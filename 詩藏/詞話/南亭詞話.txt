南亭詞話﹝淸﹞李寶嘉撰

○和尙肥

遊僧騙財﹐欲壑難滿﹐有作和尙肥樂府譏之者云「無肉令人瘦﹐和尙何以肥。鄕鄰悲﹐家家日失犬與雞。犬能走﹐雞能飛。和尙日暮寺外歸。菩薩開寶庫﹐和尙稱貧僧。稱貧僧﹐勸眾人。未曾開庫先輸銀。大僧巧﹐小僧能。阿彌陀佛佛不聞。」

○那末難幹

毗陵某君﹐嘗客京師﹐以冶遊罄其旅橐﹐居恆鬱鬱。有人見所塡詞曰「入都容易出都難。貨馬典裘歸不得﹐那末難幹。」末語用毗陵方言﹐讀之令人失笑。

○恰姆桑

大餐館每以雪茄奉客﹐例不索資﹐名之曰恰姆桑。恰姆桑者﹐譯言非分也﹐則其煙之惡劣可知矣。預向不識此煙﹐某君偶懷一支見示﹐戲作贊曰「硬似鐵﹐黑如漆。非壽頭之所抽﹐卽曲辮之所吸。」某君鼓掌而去。

○坐馬車自拉韁

有塡百字令調坐馬車自拉韁者曰「泥城橋外﹐有翩年少﹐拉韁來往。髙放風箏低背牽﹐也算別翻花樣。兩面畱神﹐一頭使勁﹐左右空依傍。輪蹄過處﹐但聞得得聲響。聞道巡捕先生﹐森然獨立﹐儼執金吾仗。快馬違章如議罰﹐明日公堂要上。轉手都窮﹐掉頭已絕﹐難寫虛浮帳。老婆無法﹐坐看衣服進當。」

○惜餘春

聊齋誌異有惜餘春詞﹐久已膾炙人口。有套其調貽某校書者﹐使校書見之﹐亦必曰魏收輕薄哉。然君知我者。詞曰「戲子姘頭﹐髦兒搭腳。日日爲錢顚倒。負債從良﹐下堂求去﹐同是一般懷抱。甚的新夫舊夫﹐拔去還生﹐有如春艸。自別來﹑仁壽裏中﹐度將昏曉。今日个力量雙麋﹐衾同二狗﹐說老何曾算老。天水中分﹐玉山頹倒。要姘何曾姘好。人道長宵有人﹐他道一宵比人猶少。過三年﹑已換三人﹐更有何人不好。」

○某滑頭

某滑頭生平種種歷史﹐老於滬瀆者無不知之。余友女牀山人﹐曾制西江月詞一折﹐燭溫犀而觀禹鼎﹐可作僉人傳贊。其詞曰「賺煞鴉片煙鬼﹐假造��糖精。無端被控到公庭。此是滑頭絕命。板子賞從南面﹐煙筒偸過東人。倩人代作��亭﹐敝內居然通品。」

○販米出洋

有署名樂圃閬茶客者﹐投到小詞一首﹐爲錄於下﹐倚聲西江月﹕「去臘曾飄瑞雪﹐新春大放晴光。年年丰稔足稱揚。何事米糧騰漲。只爲連檣出口﹐眾人共怨姦商。更倚中國大銀行。鈔票被人仿樣。」

○問月詞

見有問月詞者絕妙﹐曰「多情月﹐掛在柰何天。你爲甚看人離別﹐獨自團圓。」

○嘲秀才

有作長短句嘲秀才者﹐曰「秀才家﹐陡然紅。修金滿拆封。洋蚨去換靑蚨用﹐辦家事匆匆﹐還店帳重重。無多些子﹐轉眼已成空。作指望﹐再遲幾月﹐才得見家兄。」

○腳色

士子赴試﹐陸行良苦。有人作詞自慰其足曰「春闈期近也﹐望帝鄕迢迢﹐猶在天際。懊恨這一雙腳底﹐一日廝趕上五六十里。爭气。扶持我去。博得一官歸。恁時賞你。穿封朝靴﹐安排你在轎兒裏。更選弓鞋﹐夜間伴你。」﹝案此爲宋人詞﹞

○家貧親老

粵中某生精於音律﹐某年下第﹐在南海會館鼓琵琶。唱自制謳歌﹐甫三句﹐同館聞之﹐無不痛哭。詞曰「怎樣好。家貧親又老。八千里路﹐沒一點功勞。」

○百字令

某君新塡百字令一闋相貽﹐讀之則爲某倡作也。附錄之﹐以供一粲﹕「章臺重歷﹐有房間亭子﹐堪容膝。沙發一張稀爛矣﹐何況落紅狼藉﹝沙發﹐洋榻名﹐以著水故色殷紅﹞。番館傷心﹐戲園門口﹐情緒無聊極。更持麻雀﹐碰和以永今夕。聽說客人上樓﹐二少狂呼﹐門戶砉然辟。白板中風全不管﹐驀地推牌起立。大姐倉皇﹐娘姨碌亂﹐三下鐘鳴急。老夫無語﹐東方坐待發白。」

○一品香獨酌

有在一品香獨酌者﹐見隔座中釵飛釧動﹐簧暖笙淸﹐因塡百字令一闋﹐錄之以供一粲﹕「此間重到﹐有無窮曲辮﹐盤旋五號。鬼臉神頭相掩映﹐可惜電光燈照。倚笛徵歌﹐持杯半酒﹐叫得王三寶。端茶送菜﹐忙煞翡翠二少。聞道有客登樓﹐招呼起立﹐添寫三張票。節下開銷渾不管﹐只顧眼前歡笑。接耳交頭﹐摸腮嗅頰﹐都與倌人吵。老夫無語﹐坐看小子胡鬧。

○踏莎行

山陰鐵丐作踏莎行兩闋﹐其一呈楊蓮帥檢閱師徒者﹐其二爲程徳帥作﹐緣徳帥春天稿有「敲比戶之脂膏﹐供同僚之貪橐」云云﹐起首卽用其語。兩詞寓諷於微﹐錄之以供尙論者﹕「鼙鼓轟雷﹐幹旄麗日。將軍神武應無敵。先王耀徳不觀兵﹐行鷺序紛然集。甲仗森森﹐風沙瑟瑟。太平有象和戎策。書生原是不凡才﹐公侯還自兜鍪出。」「貪洽同僚﹐脂敲比戶。哀鴻徧野鳴淒楚。不教淸夢續黃粱﹐巽言上令君人度。故國茫茫﹐扁舟何處。江流日夜東南注。羨君歸臥好湖山﹐莫辭勞瘁聞雞舞。」

○富幕

某二尹向習刑錢幕﹐腰纏旣富﹐報捐今職。一日﹐與某簽並渡西江。大風捲水﹐二尹輕舟一葉﹐幾占滅頂。篙師呼救﹐賴某等援之起﹐而箱簏已爲水浸。二尹萬分懊喪。有與之共濟者﹐戲塡金縷曲紀其事﹐詞曰「路上云萍遇。記連朝﹑雙舟並走﹐一帆同豎。萬頃煙波明似鏡﹐兩兩中流容與。停泊處﹑相離數武。驀地風雷吹爾散﹐滚驚濤﹑性命相孤注。燈明滅﹐久延佇。橫財未必天俱妒。只君家﹑篾篷轎子﹐偶然丟去。簽押大爺驕冶甚﹐也向紅妝低訴。片語﹑告君休怒。整頓良心須趁早﹐看黃須﹑漸近黃泉路。且倚我﹐船頭住。」下半闋中數語﹐謂簽押向其妻慶幸也。其二曰「獻盡當場丑。嘆平生﹑鮮衣華服﹐而今糟透。自把皮箱忙揭起﹐魂與淚珠同走。一件件﹑漿餿汗臭。單夾棉紗都變色﹐白羔皮﹑紅似雞毛帚。腸已斷﹐手猶抖。相幫幸有同心偶。記昨夜﹑大爺才去﹐師爺又湊。恰好輕舟風阻住﹐不覺精神抖擻。搬運得﹑船夫牛吼。辛苦一場須犒賞﹐問酒錢﹑可有加增否。這樁事﹐難消受。」下半闋全寫其曬衣景象也。外有七律詩二首﹐其一曰「頭上蒼蒼豈有天。風波壞到老爺船。猴冠盡作泥漿臭﹐馬桶猶畱海味鮮。太息皮衣都姓趙﹐可憐腰橐不名錢。只愁大快東家意﹐莫向雩都縣裏傳。」「趙」字﹐取其音如「潮」字也。其二曰「不幸翻船一老爺。今流落在天涯。風漧補服都成片﹐水浸羅衣有渣。發色黃於焦尾聲狗﹐背痕紅似剝皮蝦。褲襠更染猩猩點﹐難怪人疑白璧瑕。」褲襠二句﹐因著覆染棗紅馬褂﹐淋漓下注﹐致臀上皆作渥丹色﹐故藉詞以相謔也。

○鄭板橋詞

鄭板橋令山東濰縣﹐有循迹﹐民受其施。蓋區區七品官﹐以艱難困苦得之。閱歷旣深﹐尢習於世故情僞﹐故足當眾稱而無慚徳也。顧鄭𨿽孤潔﹐察察自喜﹐而佻脫不廢聲妓。少年文酒﹐時或流連﹐酒酣耳熱﹐恆自道其逸事。有憶秦娥詞二闋﹐蓋生平本事詩﹐而爲原集所未刊者。詞曰「何時了。有緣還是無緣好。無緣好。怎生禁得﹐多情自小。重逢難覓回生艸。相思未刷招魂稿。招魂稿。日如有恨﹐天胡不老。」「春光瀉。春風記得花開夜。花開夜。明珠雙贈﹐相逢未嫁。舊時明月雙鉤掛。至今提起心還怕。心還怕。漏聲初定﹐玉樓人下。」

○臨危念佛

某二尹與某某二尹共濟﹐一遭風浪﹐篙師長宣佛號﹐以冀神靈呵護。某某二君復塡滿江紅一首﹐其詞曰「月黑風狂﹐壁立起﹑波濤千尺。最無賴﹑驚沙橫走﹐迅雷亂劈。雙櫓搖搖空Ы乃﹐一舟悄悄無聲息。聽船頭﹑慘喚老天爺﹐聲淒切。披衣坐﹐牀鋪濕。推篷望﹐燈籠滅。笑腐儒無計﹐迷魂失魄。默念彌陀含涕淚﹐倉皇面目無人色。剩吾曹﹑談笑不知愁﹐心如鐵。」又浪淘沙二首﹐其詞曰「馬桶上孤篷。臭气漫空。老爺做事太龍鐘。行李本來如性命﹐肯放輕松。」老爺者﹐指某二尹而言也。其二曰「昨夜雨和風。船底齊通。兒啼婦哭五更終。舀盡破窗三尺水﹐睡眼朦朧。」又生查子一首﹐其詞曰「昨宵風雨來﹐閃電明如晝。脫脫復喃喃﹐魄散魂飛後。今朝天色明﹐人與船依舊。買肉要銅錢﹐淚濕藍衫袖。」末二句﹐言燒神福也。

○金縷曲

某君遊蘇﹐見某妓而悅之。某妓日必駕車往來閶胥兩門﹐某君亦駕車尾躡其後。一詞人塡金縷曲以嘲之曰「又出閶門矣。最無聊﹑斜陽一抹﹐洋場半里。油壁香驄如掣電﹐有个人兒纖麗。肯輕易﹑失之交臂。磁石竟將鍼吸引﹐有執鞭﹑能得主人喜。但苦了﹐追風驥。者番省識其中味。早忘卻﹑祿榮坊口﹐倉橋浜裏。……」塡至此﹐某君至﹐見而掩之。詞人大笑轟筆。

○武榜詞

有人錄取歌妓若干﹐臚列一紙﹐名曰武榜。或題滿江紅兩闋甚妙﹐記之﹕「兔呈才﹐多半是﹑須眉巾幗。休再道﹑射兼馬步﹐藝兼刀石。此輩已無科目望﹐彼姝別有攻心策。聽一聲﹑燕燕與鶯鶯﹐眞淸越。大江去﹐銅琵裂。小紅唱﹐銀箏撥。竟髙髙下下﹐天然音節。謝傅深諳絲竹性﹐周郎長抱笙歌癖。請攜來﹑玉尺細評量﹐眞才出。」「花榜開時﹐爲月裏﹑嫦娥生色。倏又屆﹑瑣闈戰藝﹐金泥報捷。選色徵歌𨿽異趣﹐重文輕武休剿說。知一般﹑奪得錦標歸﹐芳心熱。金縷曲﹐陽春雪。瓊林宴﹐中秋月。把承平歌舞﹐轉旋浩劫。虎帳坐銷男子气﹐鶯簧力戰嬌娃舌。狀元郎﹑輸與踏歌娘﹐尢奇絕。」

○江南好詞

某僧喜塡詞﹐其鄰有女絕美﹐僧涎之﹐塡江南好曰「陽臺月﹐如鏡復如鉤。如鏡不親紅粉面﹐如鉤不上玉人頭。虛附水東流。」女得詞後﹐獻諸父。父控諸官﹐以僧不守戒律﹐命盛之以籠﹐而沈於水。又塡江南好曰「江南竹﹐巧匠制爲籠。付與法師世故法體﹐碧波深處伴蛟龍。始信色皆空。」

○吸煙詞

菸卽淡巴菇。日人謂之泰拔谷﹐音正相似。某君有吸菸鵲橋仙一闋﹐語頗雋妙﹐錄之﹕「樽前席上﹐明僮傳與﹐吹气如蘭堪憶。山人腸肚轉車輪﹐這喫字﹐虛名何益。偸閒忙裏﹐消除煩惱﹐那有些兒風力。醉鄕戶小不封侯﹐拚做个﹑煙霞成癖。」

○校長漁色

某爲畱學生所攻訐﹐返於粵。粵撫復委以學堂總辦。某日在珠江花舫中﹐未嘗到差視事。有作滿江紅詞詠之者曰「漏鼓垂垂﹐正譙樓﹑三更時節。偏又是﹑齋空人寂﹐布衾如鐵。教習學生都去也﹐孤燈風入將明滅。寫幽懷﹑遠望大沙頭﹐眞欣絕。想君口﹐開又歇。想君足﹐起復蹩。盡夜飲酒﹐猜身寒情熱。舫外滔滔珠海水﹐坐中滚滚懸河舌。有个人﹑望斷腹中書﹐情淒切。」

○嘲娶婦詞

某君娶婦後﹐一變其平時宗旨。或塡長亭怨慢詞一闋以嘲之曰「再休論神奇腐臭﹐一頂儒冠﹐已被醋浸。來去匆匆﹐攢眉道是卯期緊。靑廬爲唱﹐祝英臺近。欲換喜鶯遷﹐柰棘地荊天﹐沒个佳境。嘆文明思想﹐都爲室家消盡。西洋鬼子﹐盛傳播﹑閨中話柄。剛剩得幾塊錢﹐又猛被﹑搜將漧淨。問他提要書成﹐還有幾多番餅。」

○解釋圈兒詞

兩般秋雨有圈兒詞者﹐傳誦於時。某君曰﹐是非情書﹐乃錢帳也。爰擬仿之曰「舊年積欠如薪束﹐試把圈兒錄。數在圈兒記﹐情在圈兒屬。我密密加圈﹐你須密密將圈讀。雙圈兒兩臺﹐單圈兒一局。破圈兒酒帳﹐整圈兒住宿。還有那﹑鬧不盡的零賒帳﹐一路圈兒交到足。」

○小足詞

中國人好纏小足﹐惟內地尙有實踐其事者。至於通商口岸﹐則多向戲臺花旦行中討生活﹐皆以矯揉造作爲事。彼瘦如菱角﹐灣如新月者﹐實非本來面目也。蘇俠作勝如花詞曲﹐以形容其醜﹐讀之令人失笑。錄之以博大眾一噱﹕「行不穩﹐臥難安。堪笑堪憐堪嘆。人道他纖纖可愛﹐我知他痛楚難當﹐更可恨﹐喬妝打扮。鎭日裏忙上加忙﹐要使他長不長﹐竹片聯班。又修髙底板。你聽他嬌聲細喘﹐一舉步便倩人攙。一舉步便倩人挽。」

○父子聚詞

某觀察歷當要差﹐曾爲上海某局老總﹐輒微服作狹邪遊。其子某部郎﹐尢漁色無厭。喬梓二人﹐往往合暱一妓﹐聞者鄙之。嘗治具某妓家﹐宴諸當道﹐其哲嗣與焉。旋樓下男班呼請客﹐縋而上視之。票書觀察父子姓名﹐下書���房敍。紙背書西江月詞一闋曰「紫石街頭門戶﹐翠屏山上人家。安仁擲果滿羊車。擺出龍陽功架。必正偸詩無賴﹐大官馳馬夭斜。詩人天韻貌如花。可許汝南偸嫁。」詞中所引﹐皆觀察同宗事實。蓋觀察固騎省後人﹐湖南產﹐出身微末﹐以軍功得擢今職者也。座客傳觀﹐皆相顧愕眙﹐亟命火之。觀察大慚﹐挾其子托故逃席而去。

○龔詞之纖巧

龔定庵無著詞云「花底鞋兒花外月﹐月如弓﹐入懷同不同。」纖巧極矣。及觀定庵全集﹐又皆句奇語重﹐類商周人文字﹐而詞之側艷如此。可知退之山石﹐亦能作女郎詩也。

○常州學務謠

常州盜賊充斥﹐白晝行劫。陽湖令翁延年﹐緣是爲蘇撫所劾﹐奉旨革職﹐已見邸抄。按翁宰陽湖時﹐本有翁郎中之稱。前見某記﹐載有常州學務謠三首﹐玆錄其第三首云「開民智﹐在學堂。學堂不開國脈亡。官辦不興旺﹐究是何心腸。一府與兩懸﹐衙署新堂堂。長官在內做甚事﹐麻雀打一場。廝養出外言﹕今日老爺輸五十﹐今年老爺輸三千。打牌是要緊﹐學堂不過問。吁嗟乎﹐庸醫殺人人所恨﹐糊塗官吏人尢恨。常州兩孫令﹐皆是有名姓。一个吳塗虫﹝注﹐吳秀芝其昌﹞﹐一个翁郎中。﹝注﹐翁笠漁延年﹞」

○哀星軺詞

蔡鈞與學生齟齬﹐指摘之者﹐幾於罄竹難書。有東亞傷心人撰成樂府﹐帷燈迎劍﹐明眼人自能一望而知。爲錄於下﹕哀星軺﹝譏辱國也﹞﹐「使臣怒﹐使臣怒﹐使臣怒阿誰﹐不怒赤阪妓﹐不怒新橋女。大夫學生﹐汝太不曉事﹐長揖空階求不已。不是龍門汝誤投﹐市儈認作韓荊州。從來市儈得志慣橫行﹐未聞獻媚蓄意殺學生。使臣當日好肩背﹐南洋負米東洋賣。相公堂前﹐袖獻票紙。王爺膝下﹐跪呈扇子。王爺心中憂﹐肥奴旁侍喘如牛﹐親捧畱聲機器奏牀頭。翁在街頭賣卜命﹐兒走上房司門政。兒今作貴人﹐紫綬金章襯綠巾。綠巾恥﹐富貴功名由巾起。吁嗟乎﹐君名不愧替錢死。」

○雄雌雞相交詞

金陵妓陳全遊﹐偶見雄雌雞相交﹐爲詠之曰「女靈禽﹐非走獸。風流事﹐誰不有。只好背地偸情﹐那許當場出醜。若是依律問罪﹐應該笞杖徒流。更加一等彊論﹐殺來與我下酒。」余謂全遊此詞﹐亦借雞諭人﹐隱寓諷刺類也。而顯豁呈露如此﹐以視日作雞談之某某﹐讀之沈悶艱深﹐正若索解無從﹐何異癡人說夢。

○湯文正公詞

詞盛於宋﹐而周程皆不聞有作﹐晦庵偶一爲之﹐而非所長。湯文正公集後附存數闋﹐謹錄千秋歲八月十六日夜玩月云「暮霞成綺。又送冰輪起。花影裊﹐簾波細。輕淸河漢色﹐珍重嫦娥意。今歲好﹐今宵賒取明年醉。剖玉笛﹐情堪寄。雲母屏還倚。瓜再剖﹐杯重洗。紅牙翻舊譜﹐妙舞風吹袂。澄露滴。盈階桂落天如水。」斯亦元人詞選存許魯齋作意也。

○梅村絕命詞

吳梅村祭酒偉業﹐其將死時﹐塡一金縷曲﹐蓋絕筆矣。詞云「萬事催華發。論龔生﹑天年竟夭﹐髙名難沒。吾病難將醫藥治﹐耿耿胸中熱血。待酒向﹑西風殘月。剖卻心肝今置地﹐問華佗﹑解我千腸結。思往恨﹐倍嗚咽。故人慷慨多奇節。恨當年﹑沈吟不斷﹐艸間偸活。艾炙眉頭瓜噴鼻﹐今日須難決絕。早患苦﹑重來千疊。脫屣妻孥非易事﹐竟一錢不值何消說。人世事﹐幾圓缺。」

○宋蕓子詞

富順宋蕓子育仁﹐丙戌春刊其問琴閣詞一卷於都門﹐卽以是科成進士﹐入翰林。葉汝諧歸途舉示﹐錄金縷曲云「門掩東風柳。甚長條﹑系春不住﹐系愁依舊。芳艸無人深一寸﹐庭掩綠苔深繡。看掃到﹑殘紅一斗。花落如潮春如水﹐剩楝風﹑吹夢梨云瘦。聽鸝去﹐載春酒。閒情坐與春廝守。鎭難忘﹑影搖絳蠟﹐記屏銀豆。擱下江關蘭成筆﹐畱下春三下九。問子細﹑春能畱否。一架荼蘼開徧了﹐倚闌干﹑怕短銅壺晝。夕陽院﹐綠陰逗。」

○詠吐鐵詞

南味不易解﹐故有嚼螺半日﹐僅研討會一枚者。某少黠不食﹐自不貽誚。乃在南時﹐或有吐鐵之遺﹐不得已﹐轉饋解人。蓋此物甚纖﹐肉不及螺﹐殆雞肋類耳。近見姚梅伯變疏影樓詞內﹐桂枝香詠之﹐若深以爲美者。其詞云「海田春霽。正踏沙人趁﹐斜陽潮尾。卸笠肩筐﹐沫點認來纖細。碧桃零落安期醉﹐灑星星墨花滿地。翠珠摘到﹐紅涎漉去﹐露腥煙膩。愛嫩殼﹑微含玉理。盡拈來席上﹐比到箏指。齏醢茄菹﹐俊配閒園風味。天涯未惹相思夢﹐漫緘魚﹐鈿窗迢寄。三黴雨過﹐江村喚賣﹐渴饞消否。」吐鐵以定海桃花山爲最佳﹐山爲安期生醉後灑墨作桃花處。全謝山太史詠吐鐵句云「未惹相思亦號螺。」

○陳姑追舟圖

粵東黎春洲先生工詩詞。有人攜畫一幅﹐爲陳姑追舟圖﹐托其題詞於上。而畫繪一船﹐艙中坐書生﹐船梢一榜人作搖槳狀。岸上楊柳數株﹐傍立一美人。樹上鳴禽數个。先生卽景題辭曰「東邊一株楊柳樹。西邊一株楊柳樹。樹樹樹。任你千條萬絮﹐系不得郎舟住。南邊啼鷓鴣﹐北邊喚杜宇。鷓鴣啼﹐行不得也哥哥。杜宇喚﹐不如歸去。不如歸去。不如歸去。」按前半卽景生情﹐已是妙想天開。而後半卽景中情﹐雙管齊下﹐純是一片天籟﹐神乎技矣。不知其實由六才子脫胎而來。誠如袁子才所謂「我口所欲言﹐已出古人口。我手所欲書﹐已出古人手」﹐眞淹博羣書之言也。

○張冶秋之文采

春闈撤棘﹐陳夔龍因請正副總裁排日爲歡。汴梁名勝﹐有鐵塔﹑禹王臺﹑宋太宗石座。張冶秋尙書善詞翰﹐到處畱題。其過國大夫祠﹐有浣溪沙一闋云「斜日鞭絲過洧川。興人猶誦大夫賢。訪原先東裏踏秋煙。芍藥洲連喧社鼓﹐李桃花下春天神弦。靈祠香火亦千年。」可想見其風流文采矣。張取士極公﹐其以新思想納入舊風格者﹐無不髙掇元魁而去。有一卷泛塡日本名詞﹐房考力薦﹐張不爲動﹐卒擯之。

○題楞嚴經

英斂之有題楞嚴經五古一首﹐是眞能具正法眼藏者﹐「我有荒唐心﹐如寄如佛寄。七處微不得﹐況乃四十四。世尊胡饒舌﹐阿難胡迸淚。心象兩相忘﹐天地蒼蒼睡。」其所刊天影事譜。有佳制﹐略載於此。酷相思云「鏡裏眉山靑一寸。比夢裏﹐屏山近。才打算歸期還未定。誰隔著﹑簾兒聽。更倚著﹑窗兒問。瓊漿縱有雲英贈。醫不了﹑文園病。把錦瑟華年飄泊盡﹐卿是个﹑桃花性。儂是个﹑楊花命。」金縷曲云「軟語花連聽。正商量﹑个儂歸計﹐矮鬟肩並。話到明朝銷魂處﹐數點明珠偸迸。更不管﹑無衫紅沁。映院沈沈春到海﹐便緋桃﹑落盡無人問。心上有﹐別離恨。明莫負年時贈。怎忘他﹑弄嬌休態﹐倚愁情性。縱倩張郎偸春筆﹐寫出眉痕一寸﹐也難寫﹑相思一寸。回首秦樓簫聲杳﹐算蘭堂﹑未抵蓬山近。應寄个﹐紫鸞信。」

○黃鶯探花

蔣心余少年時﹐在鄂西林座中﹐詠黃鶯兒偸花一闋﹐傳誦於時。人因以黃鶯探花呼之。偶至揚州﹐遊於妓館﹐有一校書名薔香者﹐諦視心余曰「此黃鶯探花也。」蔣驚問之﹐校書復誦其詞曰「相思不相識﹐嘗盡孤眠滋味。」又曰「拾不得卿卿﹐行不得哥哥。怎柰如何。」蔣忽起立﹐握其手大笑曰「此不減『黃河遠上白雲間』也。」舉杯痛飲﹐不覺大醉。醒則校書尙侍其側也。忽問蔣曰「探花郎知儂意否。」蔣曰「可不言諭矣。」校書曰「君勿落下乘禪也。」言已﹐出繡巾一幅﹐中裏玉柄團扇﹐垂淚謂心余曰「願題詩爲儂吐气。」心余曰「孰奚落卿者。」校書復自枕函中﹐取出一紙﹐則袁簡齋詩也。心余遂題一詩曰「黃鶯小小探花來。揀得薔薇帶雨開。銜到金鈴枝上掛﹐一鳴飛轉入蓬萊。」題罷﹐薔香拜謝曰「一首詩抵得十萬金鈴矣。」蔣流連數日而去。薔香之名﹐因是復噪。

○別妓詩

陳鳴髙少時﹐曾與少年爲狎遊﹐隔日猶似雌雄之相依倚也。一朝遇諸塗﹐而此少年已不復相識﹐歸而悵然。又其族弟緯云﹐曾宿一北裏家﹐情致纏綿﹐臨別贈詩四絕云「昨夜羅幃始覺霜。馬嘶寒影候嚴裝。曉燈欲暗將離室﹐不道離情畏曙光。」「楓葉鴉翻秋水明。長橋衰柳古今情。尋常歌板銀罌地﹐從此傷離不忍行。」「君身未去妾心行。相顧無聲覺淚零。別後何人照憔悴﹐空餘明鏡解含情。」「畱君且住畏淒其。少住歡轉益悲。欲別不知緣底事﹐將無眞作有情癡。」聲調柔婉﹐悱惻動人。並云「妾與君一夕之情﹐奚減於崔媚兒之愛黃元龍乎。」相與執手灑淚而別。明日﹐拉伊兄其年及魯望迹之﹐適有貴客在座﹐旅幣陳庭﹐而此伎驚問誰何﹐亦漫不相憶﹐與前事絕相類。其年因作解語花一闋﹐詞曰「柳花似夢﹐鶯語初圖﹐人遇章臺下。舊愁縈惹﹐曾與宛轉﹐風軒水榭。金丸擲灑﹐佯不認隔年司馬。恨無情﹐惆悵歸來﹐擬碎揉花打。因記杜陵元夜﹐有春衣醉宿﹐肌沾冰麝。重來系馬﹐誰提起﹐昨夜月中私話。揚州夢假。煩寄語嬉遊小謝。任盈盈露井沾桃﹐向粉箋休寫。」自是厥後﹐兩人終身不復狹邪﹐亦迷香洞之閉門羹也。

○詠美人詞

朱竹茶煙閣體物集中﹐詠美人一身幾徧﹐旣盡態極妍矣﹐然有象可摹﹐有形可指也。後見吳禮部四美詞﹐亦塡沁園春調﹐所詠神光气姿四闋﹐則更繪月繪影﹐繪水繪聲﹐美善無以復加。如崔顥題詩﹐普天下才人一齊閣。乃有東家子﹐率爾效顰﹐居然步韻﹐其殆飲管公明酒﹐壯膽而爲之者耶。美人神曰「玉骨天然﹐秋水爲之﹐純粹以精。便白描小影﹐傳來尙濁﹐臨流獨坐﹐照處逾淸。林下風柔﹐燈前光炫﹐十二巫山結想成。嬌慵慣﹐懨懨春病﹐微減平生。空房月上三更。柰頻卜金錢離思索。記心馳郎邸﹐迎回驄馬﹐啼驚妾夢﹐打起黃鶯。觸處靈通﹐凝時專壹﹐無限含顰不語情。還堪羨﹐恰門闌有喜﹐爽气晴明。」美人光曰「白虹燭天﹐是耶非耶﹐紅兒雪兒。乍入懷明月﹐自他有耀﹐畫眉圓鏡﹐顧我無虧。奕奕雲飄﹐軒軒霞舉﹐日麗纖瑕靡孑遺。人雙璧﹐喜一般皎潔﹐相對離離。黯然發鑑瓊枝。渾不許檀奴不惜伊。更春來人面﹐桃花交映﹐夢中脂粉﹐蝴蝶先窺。綠似珠鮮﹐碧同玉艷﹐燭影搖紅獨立時。生虛白﹐訝水昌簾捲﹐曉露含滋。」美人气曰「微步香閨﹐非霧非煙﹐斯馨似蘭。想歌喉輕囀﹐早沾微露﹐愁腸寸結﹐須咽金丹。飲我如醇﹐迎他恰善﹐一縷靑蓮吐舌。嘲夫婿﹐怕河東獅吼﹐莫約幽歡。生憎花信摧殘。每哀怨騰騰倚藥欄。最雀舌浮甌﹐輕雲嗓破﹐龍涎裊鼎﹐濃篆呵團。柘舞筵前﹐秋千架畔﹐細喘吁吁屏欲難。嬌羞處﹐暫佯嗔不應﹐略帶些酸。」美人姿曰「如此淸標﹐仿佛寒梅﹐鐵石心腸。甚魚驚避影﹐花光如浸﹐山凝染黛﹐秀色相當。不是矜情﹐非關作態﹐微轉秋波看欲狂。憑郎喚﹐覺將行又止﹐金屋深藏。遲遲春日方長。倩鸚鵡呼茶出繡牀。待石畔敲棋﹐含羞落子﹐夜闌拜月﹐暗祝添香。一種嬌癡﹐十分危畫﹐薄薄羅衣淡淡妝。東風峭﹐爲小開低罵﹐裙易飄。」

○梨園新樂府

梁應來梨園新樂府﹐描寫情態﹐曲折如生。其發端云「軟紅十丈春塵酣﹐不重美女重美男。」此風至今不絕﹐近人品花寶鑑所爲作也。蓋寓公大抵無聊﹐畱連妓館﹐恐爲盛名之累﹐不得不借此以資排遣。所居名曰下處﹐滿壁琳瑯。嘗見水蕓主人東壁懸有蠅頭楷書四幅。僅記髙陽臺詞兩闋﹕「紫芰吟邊﹐紅蕉夢裏﹐耽愁悔煞年時。燭ㄠ香蘇﹐幾回待不思伊。斷腸最是三更漏﹐況笙歌﹑別院迷離。也多應﹑蹙損眉峯﹐瘦損腰支。分明見了添惆悵﹐怎背人時節﹐萬轉千思。試托微波﹐此情更有誰知。夢魂已是無憑據﹐更那堪﹑夢也來遲。但淒然﹐夜月窺人﹐愁對花枝。」「載酒拖煙﹐禁愁擔恨﹐劇憐冷抱秋心。雙槳無情﹐一帆吹渡江云。蓬山回首如天遠﹐說從前﹑多少銷魂。悵無﹐萍梗飄搖﹐身世誰論。尋思總爲多情誤﹐悔當時成錯﹐未攺而今。門巷櫻桃﹐知誰解道溫存。無聊慣定尊前酒﹐有啼痕都上衫痕。對斜曛﹐幾點寒鴉﹐流水孤村。」

○陳制軍詞

陳小石制軍﹐詞家也。某年萬壽﹐制軍在興中﹐口占齊天樂一闋﹐歸屬幕賓和之。玆從友人處鈔錄﹕「紅燈夜半朝天去﹐千官玉階�擁。����﹐����﹐仗外鑪煙香動。嵩呼浩誦。正����﹐眾星朝拱。巍蕩無名﹐太皇萬歲字嫌冗。昔年凝碧法曲﹐憶宮墻ㄓ笛﹐曾叨恩寵。雪滿梁園﹐簫吹吳市﹐不是舊時供奉。戴山知重。況滄海急流﹐敢云退勇。手晉霞觴﹐寸心將日捧。」

「霞觴剛祝齊眉壽﹐華堂絳雲深擁。黼帳千官﹐衣冠萬國﹐又聽呼嵩雷動。詞源倒湧。喜歌詠承平﹐冕旒垂拱。一徳明良﹐後先何厭嘏詞冗。緒言親接末座﹐得聞天上曲﹐亦矜光寵。酒溢螺觴﹐花催羯鼓﹐豈是尋常酬奉。頓增價重。愧筆遜金荃﹐末由賈勇。顰效西施﹐祗將心自捧。」

○荏平旅壁題

荏平旅壁﹐有女子題蘇幕遮詞﹐並和作錄後。詞云「月兒髙﹐燈影媚。悄背蘭缸﹐雙鬢頹云墜。私語喁喁呼小字﹐促卸殘妝﹐聽落釵聲膩。漆投膠﹐鹽著水。儂我歡卿﹐不盡綢繆意。贈與定情金合子﹐握手匆匆﹐已月波窗漬。」「困添愁。慵益媚。水閣風回。絮影侵簾墜。愛聽鸚歌呼小字。笑拓紗欞﹐露紫痕紅膩。檻凝煙﹐屏摺水。一寸柔腸﹐百丈纏綿意。喜報銀缸紅結子﹐私語憑肩﹐見唾絨新漬。」

○賣花聲詞

昔年進京﹐人道如內村等處﹐逆旅粉墻﹐題詩殆徧。憶某店壁間﹐題有賣花聲詞一闋﹐甚淒惋。時喬鶴儔宮保松年入都陛見﹐見而嘆賞﹐遂依韻和之。其思字韻曰「莽莽天涯無覓處﹐徒惹相思。」先輩愛才之意﹐溢於言表。

○朝鮮忠臣詞

甲告別中東之役﹐朝鮮武臣某﹐兵敗自刎﹐從容賦絕命詞云「拔劍看天﹐問當世﹑誰最豪傑。更莫問﹑詞賦關山﹐烽煙陳迹。離離禾黍故宮秋﹐蕭蕭易水衣冠泣。恨今生﹑未雪戴天仇﹐歌長別。愁不盡﹐王孫。啼不斷﹐子規血。嘆吾王孱懦﹐受人磨折。柳花宮裏黑燐飛﹐閼英井畔紅牙歇。莽沙場﹑何處賦招魂﹐空飯麥。」

○董美人墓碣詞

董美人墓碣﹐爲蜀王手制。龐芝閣得其舊拓精本﹐石印萬餘卷﹐以餉同嗜﹐並徵題詠。泉唐陳蝶仙爲倚安慶摸一解云「認斑斑﹑零縑墨﹐淚華千載猶涇。六朝山水都如夢﹐何況美人顏色。拋未得。有一縷情絲﹐嵌住三生石。呼之欲出。問環來時﹐棠梨落後﹐誰與共寒食。休再說。往日隋宮明鏡﹐土花一寸凝積。落鬟故黛無憑據﹐早被繡紋侵蝕。尋往迹。龍首原前﹐芳艸年年碧。春燈似漆。縱拾取殘原先﹐摹來恨字﹐何以致魂魄。」

○陳詩仲詞

天南隨筆云﹕陳子詩仲﹐少有大志﹐性極聰敏﹐然近於傲。文筆甚充﹐惟詞欠雕琢。有疵其文字不佳者﹐則嘵嘵與辧﹐惟獨降心於余。前與某爲文字之戰﹐盈篇累牘﹐絮絮不休。黃子萌初﹐固愛詩仲之聰明者﹐屢欲排解﹐均置弗卹。乃請葉子季允﹐居中調處。季允以余與詩仲善﹐遂作函告余曰﹕轅門射戟之能﹐非公不可。余欣然任之﹐於是兩相解釋。世謂詩仲之傲﹐爲余髙其聲價所臻。而不知詩仲之於余﹐相交以敬者。彼以敬投﹐我以敬報。彼敬我之行﹐我敬彼之才。卽其人之聲價﹐亦爲其人能自髙之﹐於他人何與。詩仲晤余未久﹐卽以賀新郎一闋見贈云「天外云萍遇。數年來﹑論交載酒﹐論文問字。宇宙𨿽寬翻見窄﹐悵望同魂何處。更一樣﹑醉生夢死。我獨自來還自去﹐跨須彌﹐冀出人頭地。還諒我﹐復生子。文園事業荒疏矣。君家﹑淵源遠邁﹐杜王仙李。南國風流欽泰斗﹐令我仰鉆無旣。休道我﹑不材而棄。他日詩宗安石好﹐附微名﹑驥尾君家騎。毋金玉﹐爾音。」余以禮尙往來﹐遂塡浪淘沙一闋報之云「愧我繭南天。病酒花前。剔殘燈燼不成眠。別有深心難遣處﹐翻欲無言。家國兩危顚。景待誰延。願君猛著祖生鞭。似水韶華容易逝﹐嗟嘆流連。」再以感時用前調寄之云「海外訪桃源。樹色如煙。綠波春水送蘭船。一角夕陽樓閣掛﹐畫本天然。何處是中原。望眼徒穿。春花秋月自年年。幾度欲歸歸不得﹐棘地荊地。」

○念奴嬌詞

滬遊時﹐恆就味蒓園憩止。遊客識與不識﹐皆笑指曰「此文學士也。」有安塏第觀劇紀事﹐倚念奴嬌詞一闋﹐載雲起軒詞鈔。劇場嘩擾﹐把筆便寫﹐曾不損其文思。不獨才气迥絕﹐亦問學爲之耳。詞曰「衣瓜夏五。試於闐新樂﹐柘枝蠻鼓。七寶樓臺彈指見﹐乍染繽紛花雨。釧動聲輕﹐釵橫光顫﹐寶靨明星互。天河不隔﹐盈盈咫尺無語。爲問拾翠洲邊﹐明未解﹐可要陳思賦。結綺臨春朝復夜﹐贏得東昏千古。海綠非春﹐云香何葉﹐回首蘅臯暮。維摩病也﹐憑誰問訊天女。」

○調婢詞

平湖陸梅谷妾虹屏﹐工倚聲。有婢名春云﹐本吳門船家女﹐頗有姿首﹐而性輕揚﹐多言善笑。虹屏調踏莎行示之云「瀹茗分泉﹐薰香添火。些須小事安排妥。相隨學繡識之無﹐其餘不許多言哆。拋月先眠﹐折花遲躲﹐從來未遣泥中坐。若勾浪蝶惹遊峯﹐苗條笞汝休嗔我。」已而竟爲匪人誘去﹐經平湖令勾到。令故遵義人﹐猶沿峒苗法。好紮手弔打﹐竟鞭之見血﹐敕歸舊主。而苗條笞汝之言﹐竟成詞讖﹐亦可異也。

