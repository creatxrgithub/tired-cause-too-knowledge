戲鷗居詞話淸毛大瀛輯○許尙質釀川集山陰許尙質又文釀川集云﹕甲子依人入洛﹐同舟有北去女子﹐時聞嘆息。泊江口﹐塡花心動一闋云「埋怨西風﹐恁﹑催人一帆飛渡。側坐小車﹐障面輕容﹐偸見淚痕如雨。生憐同是離鄕也﹐誰似我﹑離鄕尢苦。苦相對﹐無方言黯黯﹐暗傷柔櫓。又向江幹畱住。看隔岸船頭﹐錦華商女。倚柁藏鉤﹐笑露春纖﹐別是一般鄕語。此身拚作商人婦﹐也絕勝﹑遠離鄕土。想幽恨﹑分明倩予細訴。」又文令小伶歌之。中夜﹐忽隔艙大慟﹐詢所以﹐云無柰「生憐同是離鄕也﹐誰似我﹑離鄕尢苦」兩語耳。迨曉﹐各分道陸行﹐同行咸愴然累日。○許寶善自怡軒詞許寶善穆堂自怡軒詞云﹕憶數年前﹐有洞庭女子攺丈夫裝﹐尋其所歡。泊迹茸城﹐爲邏者所偵﹐送至邑庭。邑宰試以庭前古柏詩﹐居然名作﹐因令老嫗護之歸裏。辛丑歲﹐在歸徳府署﹐偶爲吳松崖述之。松崖感慨欷﹐請紀其事﹐爲塡摸魚兒一闋云「黯西風﹑問天何事﹐把人淪落如許。惜春常願花前笑﹐忍睹紅零絮。秋欲暮。似雁影霜寒﹐嘹唳尋孤侶。松江別浦。趁一葉扁舟﹐白雲紅樹。來訪去時路。幽香吐。翠鬢珠鬟輕露。春光漏泄誰護。繡帷尙怯風吹去﹐泣向琴堂低訴。吟好句。看血染冰綃﹐字字皆酸楚。飄流最苦。待畱與多情﹐深憐痛惜﹐憑弔淚如雨。」○吳錫麒有正味齋琴言錢塘吳錫麒人有正味齋琴言云﹕城東瓦子巷﹐本南宋時勾欄。吳君特玉樓春詞有云「問稱家住城東陌。欲買千金應不惜。歸來困頓滯春眠﹐猶夢婆娑斜趁拍。」蓋紀實也。今則委巷蕭然﹐知者殆寡。戊子七月二十三日過之﹐書風凰臺上憶吹簫一闋﹐以貽好事者。「斜日鴉邊﹐西風葉外﹐蕭蕭古巷彎環。嘆紫簫人去﹐信杳靑鸞。幾度煙花冶夢﹐吹不向﹑霧髻雲鬟。空回首﹐調鸚檻遠﹐款蝶簾寒。妝殘。翠眉久斂﹐看十二樓頭﹐微逗春山。念笑桃前事﹐鉛水空彈。休唱瀟瀟暮雨﹐無人共﹑翦燭淸談。淒涼甚﹐新愁舊愁﹐壓滿欄幹。」○諸世器洞仙歌柘枝伎於橋上累臺數層﹐援繩而飛﹐試諸解數。吾友諸世器竹莊有洞仙歌一闋﹐頗爲形容盡致。詞云「玉虹臨水﹐見彩竿千尺。依樣髙髙駕空碧。便鸞能織柳﹐燕會裁花﹐頻上下﹑遠恐損他雙翮。鴉鬟年十七﹐掌內愁擎﹐穿去穿來怎無迹。絕頂忽翻身﹐翻若驚鴻﹐全不怕﹑倒垂梅額。正駭得﹑通坊盡皇﹐已澑不長繩﹐臉無紅白。」○查初白餘波詞余觀查初白餘波詞﹐有閬州慢一闋﹐得石帚遺意。其自序云﹕余來武林﹐當兵燹之餘﹐觸目荒涼。迎劉賓客之舊遊﹐淒愴憑弔﹐與姜白石追思小杜﹐寄慨略同。因和其自度揚州慢一闋以見意。用其韻而易其名﹐亦猶春霽之不攺調云爾。詞云「屈子祠荒﹐隱侯臺廢﹐沅江苦霧難晴。聽鷓鴣叫處﹐又春水初生。問仙路﹑紅霞遠近﹐匆匆花事﹐愁滿刀兵。但煙扶殘柳﹐馬鞭肯入空城。風流司馬﹐向詩篇都寄閒情。有曲度南音﹐采菱歸晚﹐白馬湖平。並入竹枝歌裏﹐遊人去﹑流盡灘聲。念劉郎前度﹐也如杜牧三生。」﹝兩押生字﹐恐有一誤。﹞○陳其年悼陳羽嬉詞黃天濤有愛姬陳羽嬉﹐亡後﹐天濤哀悼不已。南陽鄧孝威有絕句云「休啟疏簾還遠望﹐朝云墳在落花中。」天濤有一扇﹐扇上並圖此景。陳迦陵爲賦朝云墳在落花中﹐調寄念奴嬌云「南陽詞客﹐慣多愁善感﹐最能吟寫。近爲黃郎題恨句﹐淒咽如聞夜話。說道江鄕﹐每年寒食﹐細雨啼山鷓。落紅萬斛﹐朝云墳在其下。更被水墨輕描﹐丹靑澹抹﹐倍把愁腸惹。短短墓門花似血﹐點人倪迂小畫。蝴蝶成團﹐蘼蕪滿路﹐鬧殺前村社。倚樓人在﹐爲他淚マ銀帕。」○陳其年詠閨人踢子詞踢子之戲﹐古今來托之吟詠者絕少。迦陵詞﹐有戲詠閨人踢子者﹐讀之絕佳。調寄沁園春云「嬌困騰騰﹐深院淸淸﹐百無一爲。向花冠尾聲畔﹐剪他翠羽﹐養娘篋底﹐檢出朱提。裹用綃輕﹐制同球轉﹐簸盡墻陰一綫兒。盈盈態﹐訝妙逾蹴リ﹐巧甚彈棋。鞋幫只一些些。況膩滑纖松不自持。爲頻誇犭捷﹐立依金並﹐慣矜波俏﹐礙怕花枝。忽憶春郊﹐回頭昨日﹐技上闌干剔鬢絲。垂楊外﹐有兒郎此伎﹐眞惹人思。」○陳其年弔海烈婦詞海烈婦﹐徐州人﹐流落毗陵。艷色爲漕卒所窺﹐迫之﹐不屈而死﹐立祠毗陵。陸云士爲作傳。迦陵塡大一闋﹐用片玉詞韻弔之云「悵廟竿紅垣衣碧﹐門外銀濤雪屋。君妃蓬島晏﹐禦天風來往﹐釵鈴戛觸。寂寂小姑﹐聖女﹐苦鳥啼歸修竹。古苔壞墻滿﹐任脫韁石馬﹐畫郎眠熟。嘆螺髻煤殘﹐蝶裙灰盡﹐夜長人獨。靈旗歸太速。神弦歇﹑醉覡扶華轂。可惜是﹑亂水彩城﹐舊家小沛﹐望鄕徒切登臨目。入不言兮﹐出學唱个﹐秋墳鬼曲。怨靑冢畱江國。班班恨血﹐土花墳起紅菽。水腥打滅翠竹。」○宋荔裳夢江南詞宋荔裳觀察夢江南詞﹐有「遊人爭似蜜蜂多」之句。漁洋山人曰﹕以遊人比蜜蜂﹐新妙欲絕。宋理堂比部踏莎行雲﹕「綠陰深處黃鸝打。」意亦不專指黃鸝﹐庶幾似之。○宋理堂題燕子樓詞燕子樓﹐相傳在徐州署後。唐僕射張建封沒﹐其侍姬關盼盼居此﹐守志十餘年。一日﹐見白傳詩﹐怏怏泣下。但吟﹕「兒童不識衝天物﹐漫把靑泥雪毫。」遂絕粒而逝。宋理堂過彭城﹐感題離亭燕一闋於旅壁云「一片雲籠煙霧﹐不識舊樓何處。想昔日﹑笙歌鼎沸﹐忽漫淒涼中路。燕子月黃昏﹐怕說合歡情緒。多事香山詞賦。惹起閒愁無數。之死殉公明素志﹐潔白肯教塵。懷古問遺蹤﹐立馬斜陽衰樹。」邵厚庵太守見之﹐笑曰「千載綺語之過﹐得此懺悔﹐眞當撒手兜率天矣。」○陳朗六銖詞集句詞至竹蕃錦集﹐工巧極矣。平湖陳太暉朗﹐蓍六銖詞﹐集古詩爲之﹐較竹集唐﹐尢爲因難見巧。陸梅谷ピ題尾聲犯云「哀怨六朝余﹐殘雨斷雲﹐誰解收拾。有客多情﹐珊瑚网盈鐵。氤氳鼎﹑眾香不辧﹐紅白花﹑一枝相接。九秋風露﹐片段柴窯﹐拆研討會皆奇絕。縱教如意舞﹐誤損佳人瓊頰。妙補增妍﹐了無痕如獺。媧皇石﹑精靈煉就﹐天女衣﹑裁縫迹滅。淸琴百衲﹐冰弦彈出愁千疊。」○薛筠菩薩蠻歌者薛筠﹐髙澗南靑衣也。澗南令陽邑﹐筠隨梨園部演劇。澗南愛其色藝畜之。後筠從澗南入都﹐反於晉﹐卒於保定旅捨。澗南搜其篋中﹐得詩詞若干首。余見其菩薩蠻一關云「夕陽擁盡殘鴉落。西風又緊連城角。並水咽黃昏。有人添淚痕。短長亭畔路。明日停鞭處。誰按小秦王。尊前促鬢霜。」頗有花間遺意。得之若人﹐尢所難也。○魏坤賦琴魚詞涇縣東北二十里﹐有琴溪。溪偶有石髙一丈﹐日琴髙臺﹐有廟存焉。溪側別有一種小魚﹐相傳琴髙投藥渣所化﹐號琴髙魚。歲三月﹐數十萬一日來集﹐前輩多形之賦詠。王漁洋嘗約姜宸西溟﹑吳﹛鹿吝﹜仁趾﹑魏坤禹平﹐賦琴魚詩。魏題驀山溪詞最佳。詞云﹕桃花潭近﹐千尺揉藍早。一曲是琴溪﹐過淸明﹐腥風吹到。仙人去後﹐水族也畱名﹐鱗影細﹐浪痕圓﹐翠网都收了。騎鯨無分﹐客裏銜杯好。玉碗忽擎來﹐最堪憐﹑小於白小。脆能下酒﹐不用膾銀絲﹐除非並﹐箭頭魚﹑風味輪多少。」○黃永減字木蘭花周珊珊﹐字小珊﹐戴溪黃夫人侍兒也。稟性婉媚﹐夫人極憐愛之。年十五﹐將爲之字。有夫人族子黃永雪孫者下第歸。夫人以六初度﹐從而捧觴。得見珊珊姿態閒逸﹐娟娟楚楚﹐如不勝衣﹐殆神仙中人也。云孫心蕩﹐使媒者通殷勤。夫人命家嫗私詢之﹐珊珊首肯。云孫配湘夫人出私貲聘之。時云孫將應春官試﹐欲諏吉娶之偕往﹐以父命不果治裝。將去﹐聞珊珊忽遘疾﹐意味怏怏﹐不欲行。云孫賦減字木蘭花一闋志別曰「東君有意。知許梅花花也未。小漏春光。怎禁西風一夜霜。淒然相對。花底溫存欲淚。殘月如弓。幾剪燈花又曉鐘。」云孫旣去﹐珊珊病益劇。迨云孫被放歸﹐而珊珊已死三日矣。云孫哀悼不已﹐親爲立傳。○費生南鄕子紹興有寡婦夜績﹐忽一少女推扉入﹐年十八九﹐儀容秀美﹐袍服炫麗。媼問何來﹐女曰「憐爾獨居﹐故來相伴。」女竟升牀代績﹐日同操作。視所績勻細生光﹐織爲布晶瑩如錦。居半載無知者。後媼漸泄於親裏中女伴﹐求見者香煙相屬。有費生者﹐邑之名士﹐以重金媼﹐媼爲之請。女不得已﹐約以明日。生具香燭而往﹐入門長揖。忽見布幕中容光射露﹐翠黛朱櫻﹐無不畢見﹐似無簾幕隔者。生意炫神馳﹐不覺傾拜。拜已而起﹐則厚幕沈沈﹐聞聲不見矣。悒悵間﹐竊恨未睹下體。俄見簾下繡履雙翹﹐瘦不盈握。生又拜。簾中語曰「君歸休﹐妾體惰矣。」媼起延生別室﹐生題南鄕子一闋幹壁云「隱約畫簾前。三雨淩波玉筍尖。點地分明蓮瓣落﹐纖纖。再著重臺更可憐。花衫鳳頭彎。入幄應知軟似棉。但願化爲蝴蝶去﹐裙邊。一嗅餘香死亦甜。」題畢而去。女覽題不快﹐謂媼曰「我偶墮情障﹐以色身示人﹐乃被淫詞污褻﹐若不速遷﹐恐陷身情窟﹐歷劫難出矣。」遂去。○王受銘贈歌童詞都下有歌童工色藝﹐而特妙於口輔。梁山舟名之曰笑渦兒。秀水王又曾受銘塡沁園春贈之云「秋剪橫波﹐蹙起微潮﹐輕圓有痕。想登臺擁袂﹐乍回舞雪﹐搴帷舉扇﹐細裊歌云。欲語欺鬟﹐佯羞弄帶﹐逗露靈犀一點春。天然韻﹐便啼眉齲齒﹐欠此風神芳名錫自情人。更銷盡春風別張魂。任陳王賦好﹐輕憐翠靨﹐施家村遠﹐莫泥嫣臏。似水年華﹐拈花態度﹐歡喜偏成懊惱因。無聊甚﹐試圖成軟障﹐喚下眞眞。」○李養恬解語花受銘丁辛老屋集云﹕李養恬有女僮名雙雁﹐年甫十二﹐歌舞並妙。乙亥五月﹐過訪淮上﹐索觀不得﹐蓋方侍其如夫人暫詣梅裏舊居也。養恬老懷寂寥﹐酒邊話及﹐輒形於詩﹐故拈解語花一闋以解之云「朱闌┇字﹐暮雨巫峯﹐憑數年華小。髻丫梳了。纖明甚﹑是朵櫻桃開早。人前彊笑。怕背地﹑怨情都曉。何苦將﹐紅豆輕拋﹐作﹝去﹞弄鶯聲惱。名取雁兒恁好。盡雙飛雙宿﹐誰耐孤悄。霎時鴻爪。秋風未﹑一點楚云先杳。書傳不到。應料得﹑誤人靑鳥。如要他﹑行步相隨﹐但喚伊春艸。」﹝「終須買取名春艸﹐處處相將步步隨。」劉禹錫寄贈小樊句。﹞○曹貞吉贈柳敬亭詞曹禾曰﹕柳生敬亭以平話聞公卿。入都時﹐邀致接踵。一日過石林許曰﹕薄技必得諸君子贈言以不朽。家實庵首贈以二闋﹐合肥尙書見之扇頭﹐沈吟嘆賞﹐卽援筆和韻珂雪之詞﹐一時稱盛。京邑學士顧庵叔自江南來﹐亦連和二章。敬亭名由此增重。實庵首調寄沁園春云「席帽單衫﹐擊缶嗚嗚﹐豈不快哉。況玉樹聲銷﹐低迷禾黍﹐梁園客散﹐淸淺蓬萊。蕩子辭家﹐羈人遠戍﹐耐可逢場作戲來。掀髯笑﹐謂浮雲富貴﹐曲ろ都埋。縱橫四座嘲詼。嘆歷落奇是辧才。想黃鶴樓邊﹐旌旗半捲靑油幕下﹐樽俎常陪。江水空流﹐師兒安在﹐六代興亡無限哀。君休矣﹐且扶同今古﹐共此銜杯。」其次闋﹐調寄賀新涼云「咄汝靑衫叟。閱浮生繁華蕭瑟﹐白衣蒼狗。六代風流歸抵掌﹐舌下濤飛山走。似易水歌聲聽久。試問於今眞姓氏﹐但回頭笑指蕪城柳。休暫住﹐譚天口。當年處仲東來後。斷江流﹑樓船鐵鎖﹐落星如斗。七十九年塵土夢﹐才向靑門沽酒。更誰是﹑嘉榮舊友。天寶琵琶宮監在﹐訴江潭﹑憔悴人知否。今昔恨﹐一搔首。」王阮亭曰「贈柳生詩詞﹐牛腰束矣﹐當以此兩詞爲壓捲。」○曹貞吉贈李開伯詞曹貞吉實庵珂雪詞云﹕日照李開伯作生壙成﹐自題云「竹帛誰千古﹐煙霞我一邱。」余喜其能達生也﹐作沁園春以贈之云「表聖之徒﹐富貴浮雲﹐能齊死生。憶早年任俠﹐千夫辟易﹐中年策杖﹐五嶽縱橫。紫塞黃楡﹐短衣孤劍﹐鬱鬱胸蟠百萬兵。今老矣﹐向荒山寄迹﹐汐社藏形。牛眠好卜佳城。便撒手懸崖自在行。彼麒麟﹐誰當不配﹐湮霞沒滅﹐我本無營。大海潮靑。嵐峯月白﹐樂此安知後世名。君無語﹐持黃金鑿落﹐飲若長鯨。」○尢侗題萬年冰詞尢悔庵侗艮齋雜說云﹕錢塘陸云士家﹐有萬年冰一塊。長安諸公﹐題詠甚眾。予調菩薩蠻云「幾時海上淩波去﹐碧雲宮裏偸冰柱。攜向玉臺中。光爭琥珀紅。長安多熱客。把玩淸心骨。若問是何名。多年一老兵。」昔劉父在署﹐隔捨君武弁﹐玩一水晶器﹐不識何名。父遙語之曰「此多年一老兵耳。」時謂善謔。王司馬逼桓大將軍飲云「失一老兵﹐得一老兵。」老兵本此。○尢侗酒泉子艮齋雜說云﹕花間詞多用雙韻喑接﹐如飛卿酒泉子云「楚女不歸。樓枕小河春水。月孤明﹐風又起﹐杏花稀。玉釵斜簪雲鬟重。裙上縷金雙鳳。八行書﹐千里夢﹐雁南飛。」歸﹑稀﹑飛一韻﹐水﹑起一韻﹐重﹑鳳﹑夢一韻。錯綜巧妙﹐此類甚多。至宋人絕響矣。予亦有此調云「月白風淸。今夜誰家去住。過長亭。接短渡。傍孤城。知君馬上聽雞鳴。妾已明朝早起﹐歇殘燈。空庭裏﹐拜三星。」並亭燈亦用韻﹐覺入義明書﹐尙未葉也。○王竹所寄懷六娘詞嘉定有六娘者﹐名湘﹐字采於﹐名家女也﹐歸某生。某生狂蕩無檢﹐家產奩資﹐揮霍淨盡﹐給六娘至勾欄迫之。六娘涕泗交橫﹐號慟欲絕﹐假母以計污焉﹐遂墮入娼家。後居槎水上﹐賣珠補屋﹐種竹澆花﹐幽窗曲幾之下﹐燻鑪茗碗間﹐靜若書生。悅吾友王君竹所之才思﹐委身而不得﹐作小影以貽之。圖中用「天寒翠袖薄﹐日暮倚修竹」兩句補景。竹所署以絕代佳人四字﹐攜入都門。一時知名之士﹐題詠殆偏。凡睹崔徽風貌者﹐皆以爲遠過蕭娘一紙書也。竹所有別六娘詞﹐調寄白香雲「歌罷雲分雨散﹐酒醒月黑風多。銷魂無柰別離何。不是不曾眞个。宿粉未銷衣袂﹐餘香猶在巾羅。櫓聲咿軋滿煙波。一夜擁衾愁坐。」又山塘舟次﹐對雨緘懷六娘﹐調寄虞美人影云「雁煙虫語秋娘渡。客夢欲歸無路。數處斷歌零舞。燈火山塘暮。新詞譜就憑誰度。空憶舊家眉嫵。分付夜潮流去﹐直到銷魂浦。」又﹐小重陽石湖望月﹐有懷六娘﹐寄過龍門云「落日水微瀾。雁齒彎環。酒船去後月華閒。回首楞伽云外寺﹐塔火闌珊。吟罷獨憑闌。歸路漫漫。小蓮音信渺鄕關。安得相攜乘一舸﹐遊偏湖山。」竹所寄懷之詞甚多﹐不及備載。○董以寧一剪梅董以寧文友蓉渡詞﹐有一剪梅﹐酒闌歌示程村一闋﹐全用於字韻﹐精巧獨絕。詞云「與君詩酒兩相於。座有紅於。尊有靑於。湘蘭不並艸軒於。山鳥友於。山花友於。夜闌聯袂鼓綿於。舞罷神於。吹擺茵芋。徐徐臥去覺於於。一石淳於。一夢淳於。」自注云﹕紅於﹐妓名。靑於﹐酒也﹐出衍元紀。軒於﹐蕕艸﹐出相如賦。白詩﹕「野鳥山花共友於。」綿於﹐曲名。徐徐句﹐出莊子。神於﹐秦俠士﹐舒章劍。茵於﹐笛名。淳於﹐一髡一棼。王阮亭曰﹕二淳於﹐雙璧忽合。○董以寧醜奴兒令蓉渡詞有閨怨一闋﹐調寄醜奴兒令云「歡情別恨匆匆換﹐歡是前宵。別是今朝。一樣輕魂兩樣消。夢來夢去迢迢覓﹐去夢郎招。來夢奴邀。兩處輕魂兩處飄。」毛稚黃曰「兩末句絕調。」○董以寧靑兒曲蓉渡詞有靑兒曲﹐調寄愁春未醒。引云﹕靑兒者﹐邑先達楊中丞家妓也。今作予家僕婦﹐嗟哉憔悴矣。然猶記旗亭舊曲﹐適文夏﹑右文﹑艾庵﹑程屯阝諸子﹐同其舊主人過飲﹐因索淸歌。渠有羞見江東之意﹐其音瑟瑟﹐似聽潯陽江上聲﹐詞以傷之。還恐才人老大﹐都如是耳。「千金不惜﹐歌舞教成。似燕離巢後﹐叱啁猶作畫梁聲。自分年逾﹐弦索笙簫讓後生。今宵何事﹐重聞呼喚﹐幾度如酲。欲春天淸音﹐花檀乍拍﹐淚已盈盈。幸得非牙郎買絹﹐不受伊輕。但覺歌餘﹐蘆花楓葉滿中庭。最堪憐﹑是卿猶旣嫁﹐我未成名。」○曹錫辰憶秦娥上海曹錫辰北居畏壘山房詞云﹕素英者﹐秀水人也﹐色藝殊麗。嘗從其母以繩技來遊茭門﹐作盤中舞﹐飄飄若欲淩風飛去。予詩以美之。已而就予歌吳音﹐翻越調﹐手撥四弦﹐淸聲宛轉﹐畱三日別去。去之夕﹐倍依依可憐也。客譚往事﹐爲追賦憶秦娥一闋云「人可意。卸妝扶醉蠻腰細。蠻腰細。月明風靜﹐曲闌斜倚。那時情事分明記。柳陰花底銷魂地。銷魂地。離軟語﹐幾多柔媚。」○曹錫辰詠腳刀詞北居於戊子秋﹐省試報罷。有戲詠腳刀詞甚佳﹐調寄疏影云「棠聚鐵。信鼓排鍛就﹐二寸蛇舌。礪石磨龍﹐圭角分明﹐憑將足趼波割。不讓並州翦﹐莫漫比﹑鉛刀曾折。看稜稜﹑脫穎囊中﹐入手電飛風掣。南北驅馳未息。腳跟踏實地﹐催老筋骨。峭緊芒鞋﹐﹝用雲門臥龍參禪事。﹞幾度空穿﹐自嘆難皮層疊。髙材墨子爭先達﹐﹝用墨翟救宋事。﹞笑跛﹑後來如鱉。便及鋒﹑刮垢磨光﹐已似卞和三刖。」○趙秋谷海漚小譜趙秋谷宮贊海漚小譜云﹕余放斥旣久﹐不自檢飭﹐浪遊南北﹐多花酒之筵﹐頗能諧笑。或雜綴詩詞﹐間爲時人傳誦﹐而實無所遇接。知交輩咸以介靜之目歸之。甲申歲﹐客津門﹐自春䢐秋。狎遊旣數﹐矯激非情﹐如海客之於漚鳥﹐不自覺其相親近也。長日無事﹐戲爲記錄﹐以志吾過﹐且貽好事者。蕊枝者﹐西郭人也。當戊寅己卿間﹐名噪甚﹐尋常不可得一見。余以辛巳之秋﹐始遊於此﹐友人百計爲致之。寒夕濃陰﹐紅燈深屋﹐翩然而來﹐明艷奪目。蒲州老友吳天章﹐當代詩人也﹐方在座。一轉瞬間﹐頓失常度﹐乃相與爲詩題品﹐雜以嘲謔。余有畱別詞書於便面。調寄蝶戀花云「秋老家山紅萬疊。何意淹畱﹐斷送重陽節。醉裏情懷空自結。彎環低畫湘簾月。總爲相逢教惜別。明日風帆﹐亂落霜林葉。暮雨迷離天外歇。寒花付與紛紛蝶。」余旣東歸﹐頗不能忘。今年再至﹐則已爲有力者所主﹐不馥可見矣。居久之﹐有爲余傳方言者﹐乃相期於他所﹐敍舊傷離﹐數語而別。猶持余前時所書便面﹐容色憔悴﹐非復曩態。先是有問於餘者曰「蕊姬何如。」余曰「新荷出水﹐飛鳥依人﹐聞者莫不惝自失。」及是﹐余又自失矣。爲二絕句示客﹕「鳥鵲秋前報好音。人間不信月終沈。如何兩度歸滄海﹐不見輕泥蘸客襟。」「照水開花偏有艷﹐先霜病葉已難支。三年好在遊春夢﹐悔作重尋杜牧之。」又﹕玉素者﹐行四﹐人第稱其行第﹐晉人也。小身常貌﹐色鮮好。至於手足柔纖﹐膚肌瑩膩﹐時蓋罕其輩矣。性尢慧利﹐工於應對。余始以初夏燭下見之﹐贈以南柯子云「引燭催行雨﹐排愁泥酒卮。春光不信去天涯。看取尊前﹐楚楚海棠枝。瞥眼渾相識﹐和酲不自持。他年何處最相思。應是紅酥﹐著體欲融時。」又有浪淘沙云「微雨過庭墀。新綠離披。玉人和笑近郎時。何物比將嬌與巧﹐燕子鶯兒。杯趁晚風移。漏鼓參差。雲間細閃月如眉。滅燭解襟香澤散﹐一石何辭。」蓋紀實也。然自待過髙﹐意所不愜﹐𨿽罄竭貲力﹐百計媚之﹐不能得其歡。其當意者﹐卽無所隱也。用是爲雅流所賞﹐而市兒或嫉之如仇。金錢者反是﹐流俗艷稱之。蓋其性頗蕩﹐舉動佻急﹐不能自持。語亦敏給﹐而皆近俚。惟足迹與素相若﹐膚色風態﹐薄似吳娘﹐可暫見而不可久狎也。○燕臺二妓若靑者﹐與蕊姬並時齊名﹐津中皆呼之爲八小兒﹐似燕臺妓品中名目也。辛巳秋﹐友人欲並致之﹐而適有據之者﹐卒不可得。壬午夏﹐姬避地之江南﹐逮今二載。𨿽徵余其舊識者﹐且亦絕望矣。中元日﹐有邀余飲月者。酒甫行﹐而姬出﹐四座動色﹐迥非常睹。細詢之﹐附舟北來﹐至才數日耳。余已倦客﹐戒行有期。仙素杳然﹐不可復蹤迹。豈意晚得髙流﹐且酬夙願。贈以夜合花長調云「天與溫柔﹐人傳嬌小﹐幾年思殺傾城。江波浩渺﹐斷橋何處相迎。秋有信﹑月遠盈。鵲橋邊﹑巧送新盟。劉郎前度﹐徐娘未老﹐消得風情。連朝雨暗窗欞。趁向雲輕漢淺﹐掩映三星。龍須鳳枕﹐黛眉幾許低橫。金不暖﹑玉無聲。算瑤池﹑獨有飛瓊。東阿才費﹐文園渴劇﹐端爲卿卿。」余謂靑姬眉目姣好﹐放誕風流﹐似卓文君。至於輕纖柔媚﹐兼有眾長。自非蕊姬﹐無能爲比。而蕊已若彼矣﹐美名難居﹐盛時易失﹐昔人所爲感慨系之者也。○汪文柏柯庭余習汪文柏季靑柯庭余習云﹕明霞﹐臨淸人。年十九﹐隨司李馮君之任吳興。司李以公出﹐明霞遭妒歸虐﹐葬於峴山。有碑曰﹕石蒲壘侍兒明霞之墓。蓋司李所題所題也。年久僕榛莽中﹐湮沒無聞。忽於歸安邑署﹐扶鸞﹐得詩一首云「生長臨淸十九年。偶隨車馬過苕川。傷心惟有嶺頭艸﹐夜夜吟風泣杜鵑。」後署峴山明霞題。邑令張秋帆因而物色其處﹐爲之封土樹碑。嗚呼﹐靑冢猶存﹐芳魂難返﹐聊吟斷句﹐以紀其事。「大婦頑囂果見嗔。老奴何事久行春。空畱九字題碑碣﹐也有來看墮淚人。」「靑山綠水葬紅裙。恨滿山嶺與水。千里乘風能往返﹐定尋炎海伴朝云。」「一腔幽恨托扶鸞。嶺艸吟風夜月寒。未許蔡經窺鳥爪﹐但看珠玉落沙盤。」「碧浪湖邊春艸生。窪尊亭畔月華明。試聽山澗泉嗚咽﹐似與人間訴不平。」後過峴山﹐弔其墓﹐復系以詞﹐詞寄風入松云「城南勝地頗關情。沙腳系舟輕。淸泉一掬沈深穴﹐巖路﹑屐底稜稜。試問斷碑何處﹐依然斜照荒亭。雲林稠疊隱啼鶯。緩步趁山行。曾聞小冢埋芳骨﹐閒憑弔﹑悄地愁生。爲惜幽花正艷﹐漫遭風雨飄零。」盛靑嶁集中﹐有峴山明霞女史墓絕句二首。序云﹕明霞﹐吳興司李馮可楨之妾﹐能詩﹐善畫竹。爲大婦妒死﹐葬峴山。有碑云﹕石蒲壘侍兒明霞之墓。我友郭子入山搜得之﹐作歌表其事。余和以詩﹐詩曰「英雄無策庇紅裙。執戟馮郎定不文。輪與東坡親制誄﹐六如亭下葬朝云。」「千个瑯寫管姬。玉臺更擬課新詩。殯宮畱得蕭蕭影﹐猶想天寒倚袖時。」﹝按﹕湖州府誌山部﹐馮可楨作馮可賓﹐未知孰是。﹞○朱彜尊髙陽臺秀水朱竹江湖載酒集云﹕吳江葉元禮﹐少日過垂虹橋﹐有女子在樓上﹐見而慕之﹐竟至病死。气方絕﹐適元禮復過其門。女之母以女臨終之方言告葉﹐葉入哭﹐女目始瞑。友人爲作傳﹐余記以詞。調寄髙陽臺云「橋影流虹﹐湖光映雪﹐翠簾不捲春深。一寸橫波﹐斷腸人在樓陰。遊絲不系羊車住﹐倩何人﹑傳語靑琴。最難禁。倚徧雕闌﹐夢偏羅衾。重來已是朝雲散﹐悵明珠佩冷﹐紫玉煙沈。前度桃花﹐依然開滿江潯。鐘情怕到相思路﹐盼長是﹐艸盡紅心。動愁吟。碧落黃泉﹐兩處誰尋。」○陳孟周憶秦娥鄭板橋云﹕陳孟周﹐瞽人也。聞予塡詞﹐問其調﹐予爲誦太白薩蠻﹑憶秦娥二首。不數日﹐卽爲其友人塡二詞﹐亦用憶秦娥調。其詞曰「光陰瀉。春風記得花開夜。花開夜。明珠雙贈﹐相逢未嫁。舊時明月如鉤掛。只今題起心還怕。心還怕。漏聲初定﹐玉樓人下。」「何時了。有緣不若無緣好。無緣好。怎生禁得﹐多情自小。重逢那覓回生艸。相思未創招魂槁。招魂槁。月𨿽無恨﹐天何不老。」予聞而驚嘆﹐逢人便誦。咸曰﹕靑蓮自不可及﹐李后主﹑辛稼軒﹐何多讓也。拙詞近數百首﹐因愧陳作﹐遂不復存。乃題二絕於後云「圓嶠仙人海上飛。吸風飲露不曾歸。偶然唾墨成涓滴﹐化作靈云入沙微。」「世間處處可憐情。冷雨淒風作怨聲。此調再傳黃壤去﹐癡魂何日出愁城。」○泗水壁間詞遂安毛際可鶴舫浣雪詞云﹕丙辰夏﹐余以北上過泗水﹐見壁間才女詩序﹐淒忱可誦。末句「敢寄恨於白頭﹐豈借詞於紅葉」﹐發情止義﹐非雙文待月之詞﹐非煙送郎之曲所能仿佛。但云吳門尹士﹐不似閨閣佳稱。且良人遊宦秦中﹐亦無書名旅壁之理。想隱語或作伊氏﹐或作邢氏耳。小詞非以效顰﹐聊與司馬靑衫同濕也。調寄少年遊詞云「春鶯嘹嚦拂柔柯。繡此間過。﹝才女以壬子春過此。﹞滿壁淋漓﹐慘紅啼綠﹐反較墨痕多。燈前閱盡銷魂句﹐江賦恨如何。團扇長門﹐古來如此﹐天也忌才麼。」王阮亭云﹕此詞可續琵琶行。○姜培胤贈涇陽妓詞西陵姜培胤﹐字貽。池上樓詩餘云﹕涇陽妓又西者﹐關中殊色也。金子玉書亟稱之。余以病不果往﹐因作憶秦娥以志之。詞云「秦姬艷。秦山淺映芙蓉面。芙蓉面。盈盈秋水﹐盡人畱戀。涇流天教限。緣慳那到娥殿。娥殿。曉風殘月﹐幾時瞧見。」○髙念東臨江仙漁洋居易錄云﹕吾鄕刑部侍郎髙公念東珩﹐下筆妙天下﹐而畱意二氏之學。生平撰箸﹐不減萬篇。常廣東坡「勸爾一杯酒﹐聊復醉人間」﹐「貧富海茫茫」之意﹐作臨江仙詞八首。𨿽出遊戲﹐亦絕調也。偶記一二於此云「亭長歸來萬乘﹐大風雲起飛揚。數行泣下美人裳。楚歌爲若舞﹐何似在烏江。銅雀雙鸞春宛轉﹐掛釵便到分香。西陵歌吹爲誰長。一杯聊復醉﹐啼笑海茫茫。」「送客白衣看短劍﹐羽聲擊築相將。雪園寒月倦遊梁。夷門虛左地﹐春莫綠蕪長。香水吳宮多少恨﹐魚腸酒後如霜。姑蘇麋鹿亦荒涼。一杯聊復醉﹐恩怨海茫茫。」「楊柳春風何婀娜﹐幽蘭瑟瑟秋霜。江潭憔悴子蘭狂。世情雙燕子﹐隨處得雕梁。驚道碧紗新姓氏﹐大槐爭鑄金章。木棉庵近半閒堂。一杯聊復醉﹐榮ㄧ海茫茫。」「野外秋蓬風外絮﹐一生萍海中央。靑衫紅淚弔潯陽。江雲天漠漠﹐楓樹夢蒼蒼。漢月秦關秋雁斷﹐短歌對酒河梁。西風班馬玉鞭長。一杯聊復醉﹐離合海茫茫。」「不盡江湖鐵綽板﹐商歌玉樹秋江。莓苔因雨上宮墻。金仙畱剩淚﹐百度續г裳。汾水年年秋雁去﹐雷塘楊柳含霜。漁歌樵唱下斜陽。一杯聊復醉﹐興廢海茫茫。」又三首不及錄﹐使明皇聞之﹐必嘆爲眞才子也。○邵靑門秋柳詞王應奎東漵柳南隨筆云﹕新城秋柳詩四首﹐其風調之佳﹐如三河少年﹐風流自賞﹐蓋妙構也。近日吾邑邵靑門陵作秋柳詞一首﹐風調亦復可愛。調寄賀新涼云「萬樹黃金綫。最無端﹑送春辭夏﹐垂垂欲倦。一自漫空飛絮盡﹐多少朱門晝掩。便背了東風一面。記得淸明寒食路﹐倚纖腰﹑亂打桃花片。又勾住﹐花間燕。如今拋擲情何限。帶幾枝﹑冷煙疏雨﹐水村荒店。六代山河斜照裏﹐無數暮鴉棲徧。又何處﹐笛聲哀怨。淒絕右丞三疊句﹐任行人﹑唱煞無心管。長亭路﹐連天遠。」○沈君庸妻詞吳江光君庸自徵﹐作灞亭秋﹑鞭歌伎二劇﹐瀏漓悲壯﹐其才不在徐文長下。乃其妻亦才女也﹐嘗有寄外詞云「漠漠輕陰籠竹院﹐細雨無情﹐淚濕霜華面。試問寸腸何樣斷。殘紅研討會綠西風片。萬轉相思才夜半。又聽樓頭﹐叫過傷心雁。不恨天涯人去遠。三生緣薄吹簫伴。」調寄蝶戀花﹐張名倩倩。○蔡啟亻尊羅江怨遼海劉廷璣葛莊在園雜誌云﹕少時過淮陰﹐鹽城縣丞何素之之泗﹐爲餘言蔡昆陰狀元啟亻尊二事。一﹑蔡公車投刺山陽令﹐蓋同年而先仕者﹐批其刺﹐令閽者查明。蔡拂然北上﹐殿試及第。令以厚幣請罪﹐蔡卻之。答以詩曰「一肩行李上長安。風雪誰憐範叔寒。寄語山陽賢令尹﹐查明好向榜頭看。」一﹑蔡公狎一妓﹐臨別﹐賦羅江怨調云「功名念﹐風月情。兩般事﹐日營營。幾番攪擾心難定。欲待要倚翠偎紅﹐捨不得黃卷靑燈。玉堂金馬人欽敬。欲待要附鳳攀龍。捨不得玉貌花容。芙蓉帳裏恩情重。怎能彀﹑兩事兼成﹐遂功名又遂恩情﹐三杯禦酒嫦娥共。」彼言如此﹐未知果否。

