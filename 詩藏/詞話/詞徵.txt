詞徵淸張徳瀛撰●卷一○古樂遞變鄕飲酒義曰﹐工入升歌三終﹐主人獻之﹐笙入三終﹐主人獻之﹐間歌三終﹐合樂三終﹐工告樂備﹐遂出。此古樂歌也。秦燔樂經﹐其緒乃絕。六代而後﹐靡音日興。迄有唐之世﹐疊出新響﹐詞肇其端。蓋風會遞變﹐若有主之者。王仲淹謂情之變聲﹐卽斯意也。○意內言外爲詞詞與辭通﹐亦作詞。周易孟氏章句曰﹐意內而言外也﹐釋文沿之。小徐說文系傳曰﹐音內而言外也﹐韻會沿之。言發於意﹐意爲之主﹐故曰意內。言宣於音﹐音爲之倡﹐故曰音內。其旨同矣。﹝周易章句﹐漢孟喜撰。喜字長卿﹐東海蘭陵人﹐事迹具漢書儒林傳。喜與施讎﹑梁丘賀同受業於田王孫﹐傳田何之易。世以意內言外爲許愼語﹐非其始也。﹞○詞本楚詞屈子楚辭﹐本謂之楚詞﹐所謂軒翥詩人之後者也。東皇﹑太一﹑遠遊諸篇﹐宋人制詞﹐遂多仿效。沿波得奇﹐豈特馬﹑揚已哉。○樂府之始漢書禮樂志云﹕武帝定郊祀之禮﹐乃立樂府。自司馬相如等討論八音﹐河間獻王獻所集雅樂﹐後世樂律﹐於玆爲盛。嚴滄浪謂漢成帝定郊祀﹐立樂府。王漁洋謂樂府之名﹐始於漢初﹐引髙祖三侯歌﹑唐山夫人房中歌爲證﹐二說不同。考孝二年﹐夏侯寬已爲樂府令﹐則樂府不始於武帝。劉彥和謂武帝崇禮﹐始立樂府者﹐蓋據漢志言之。﹝若元微之以仲尼操伯牙流波水仙等操﹑齊犢沐作雉朝飛﹑衛女作思歸引﹐爲樂府之始﹐是第窮其源之所自出耳。﹞○詞所自出鄭夾氵祭曰﹕古之詩﹐今之詞曲也。胡明仲曰﹕詞曲者﹐古樂府之末造也。張功甫曰﹕關雎而下三百篇﹐當時之歌詞也。宋人品藻如是﹐則知詞之所自出矣。○詞之準的詞有毗於陽﹐有毗於陰。毗於陽﹐則陂聲散﹐厚聲石矣。毗於陰﹐則回聲衍﹐薄聲甄矣。準的無主﹐二者交譏之。○相和成曲詞多以相和成曲﹐巴渝詞之竹枝女兒﹐采蓮曲之舉棹年少﹐其遺響也。考相和曲有碧玉歌﹑懊儂歌﹑子夜歌諸調﹐蓋創於曲午之世。○陳後主艷歌陳後主所制艷歌﹐玉樹後庭花﹑春江花月夜﹑黃鸝畱﹑金釵兩臂垂﹑堂堂凡五曲。○艷詞所本隋煬帝令樂正白明達造新聲﹐創萬歲樂﹑藏鉤樂﹑長樂花﹑十二時諸曲﹐遂爲後人艷詞所本。○閒中好所祖南北朝尙書令王肅悲平城詩云「悲平城﹐驅馬入雲中。陰山嘗晦雪﹐荒松無罷風。」祖瑩又作悲彭城詩云「悲彭城﹐楚歌四面起。屍積石梁亭﹐血流雎水裏。」唐人制閒中好詞﹐其音響實祖二詩。○詞之句法本於詩鄕先輩謂詞之句法﹐皆本於詩﹐兩字成句者本於嘗鯊﹑祈父。其三字以下句法﹐不一而足。愚按﹕詞有一字成句者﹐小令如蒼梧謠﹑慢聲如哨徧皆然。唐時令狐楚賦山﹑﹝同作者凡九八﹐此槪舉其一耳。﹞張南史賦雪﹐﹝詠物六首之一。﹞皆從一字起。文與可丹淵集﹐亦具玆體。顧徵君謂淄衣章敝字爲句﹐還字亦爲句﹐是詞之有一字﹐實本於三百篇也。○摘曲中語爲調名古樂府長相思﹑行路難﹐摘曲中語爲題。毛平詞云「何時解掩云屏。訴衷情。」卽以訴衷情名調。﹝毛並有戀情深﹐詞格同。﹞蘆川詞云「翻成別怨不勝悲。」卽以別怨名調。梅溪詞云「換巢鸞鳳教偕老。」卽以換巢鸞鳳名調。詞之上承樂府﹐觀此益信。○唐宋詞風陸務觀云「倚聲制詞﹐起於唐之季世。」又云「詩至晚唐五季﹐气格卑陋﹐千人一律﹐而長短句獨精巧髙麗﹐後世莫及。」此亦但究其始耳。實則詞至北宋﹐堂廡乃大﹐至南宋而益極其變。晚唐五季小詞﹐沾沾自喜﹐未足言極軌也。轉法華勿爲法華轉﹐此禪家語也。張叔夏詞源云「使事而不爲事所使。」其言洞窺產癥結﹐宜乎於南渡以還﹐卓然成獨至之詣。○沈伯時論作詞法沈伯時論作詞之法﹐謂音律欲其協﹐不協則成長短之詩﹐下字欲其雅﹐不雅則近乎纏令纏令之體。用字不可太露﹐露則直突﹐而無深長之味﹐發意不可太髙﹐髙則狂怪﹐而失柔婉之意。說最精審﹐循此以求之﹐其途正矣。○詞與風詩意義相近詞有與風詩意義相近者﹐自唐迄宋﹐前人鉅制﹐多寓微旨。如李太白漢家陵闕﹐兔爰傷時也。張子同西塞山前﹐樂志也。王仲初昭陽路斷﹐小星安命也。溫飛卿小山重疊﹐柏舟寄意也。李后主花明月暗﹐行露思也。韋端己紅樓別夜﹐匪風怨也。張子澄浣花溪上﹐綢繆之締好也。馮正中庭院深深﹐萇楚之憫亂也。潘逍遙島嶼淸秋﹐蕭葭路人蹤迹也。蘇子瞻睡起畫堂﹐山樞勸飲食也。晁無咎陂塘楊柳﹐伐檀力稼穡也。嶽忠武收拾山河﹐無衣矛戟也。張仲宗夢繞神州﹐雨雪思攜手也。辛稼軒郁孤臺上﹐燕燕慨失偶也。姜白石淮左名都﹐擊鼓怨暴也。毛澤民眉峯碧聚﹐日出愴懷也。吳夢窗盤絲系縷﹐桃夭感候也。王碧山玉局歌殘﹐北門告哀也。張玉田傍湖千頃﹐衡門之遠患也。文文山水天空闊﹐於役之傷難也。曾純甫寂寞東風﹐黍離寫故宮之憶也。王淸太液芙蓉﹐式微抱中露之戚也。其它觸物牽緒﹐抽思入冥﹐漢﹑魏﹑齊﹑梁﹐體而成。揆諸樂章﹐喁於勰聲﹐信淒心而咽魄﹐固難得而徧名矣。○詞名詩餘小令本於七言絕句夥矣﹐晚唐人與詩並而爲一﹐無所判別。若皇甫子奇怨回紇﹐乃五言律詩一體。劉隨州撰謫仙怨﹐竇宏余康駢又廣之﹐乃六言律詩一體。馮正中陽春錄瑞鷓鴣題爲舞春風﹐乃七言律詩一體。詞之名詩餘﹐蓋以此。○詞之六至釋皎然詩式謂詩有六至﹕至險而不僻﹐至奇而不差﹐至麗而自然﹐至苦而無迹﹐至近而意遠﹐至放而不迂。以詞衡之﹐至險而不僻者﹐美成也。至奇而不差者﹐稼軒也。至麗而自然者﹐少遊也。至苦而無迹者﹐碧山也。至近而意遠者﹐玉田也。至放而不迂者﹐子瞻也。○石刻宋詞石刻載宋詞最夥﹐唐五代時如李白桂殿秋﹑蜀主孟昶玉樓春﹐傳者數闋﹐猶示盛也。若無名氏憶仙姿﹐則後唐莊宗時掘內苑得之。無名氏後庭宴﹐則宋宣和間掘地得之。無名氏魚遊春水﹐﹝艸堂詩餘謂阮逸女作。﹞則宋政和中掘地得之。○粵東石刻詞詞之見於粵東石刻者﹐崔淸獻水調歌頭﹑文信國沁園春﹐凡二闋。催詞有劉介齡跋﹐今存白雲山蒲澗寺﹐萬曆丁亥摹勒上石。文詞在潮州吳文正韓山書院原先陰﹐明萬曆間﹐章邦翰重立石刻。於過變處有「嗟哉」二字﹐蓋後人所妄增者。○陳堯佐燕詞五代和凝﹑明夏言﹐均稱曲子相公﹐豈運會使然邪。然呂申公致仕﹐薦陳堯佐以代﹐後堯佐撰燕詞見意﹐有「爲誰歸去爲誰來﹐主人恩重珠簾捲」之句﹐遂使黃閣中添一佳話。○張蛻巖詞之所自李后主詞﹕「夢裏不知身是客﹐一晌貪歡。」張蛻巖詞﹕「客裏不知身是夢﹐只在吳山。」行役之情﹐見於言外﹐足以知畦徑之所自。○詞有內抱外抱二法詞有內抱外抱二法﹐內抱如姜堯章齊天樂「曲曲屏山﹐夜涼獨自甚情緒」是也。外抱如史梅東風第一枝「恐鳳靴挑菜歸來﹐萬一灞橋相見」是也。元代以後﹐鮮有通此理者。○不能捨意論詞段柯古詩﹕「ㄏ胡雲彩落﹐﹤疒只﹥面月痕消。」王半山詩﹕「靑山捫虱坐﹐黃鳥挾書眠。」句工而實險。宋詞如「錦拶云挨﹐鉤簾借月﹐玉船風動酒鱗紅」諸句﹐若捨意論詞﹐固煒煜而譎誑。楊升庵輩第求之於此﹐而不尋厥根﹐斯褊矣。○詞宜情景交煉詞之訣曰情景交煉。宋詞如李世英「一寸相思千萬緒﹐人間沒个安排處」﹐情語也。梅堯臣「落盡梨花春又了﹐滿地斜陽﹐翠色和煙老」﹐景語也。姜堯章「舊時月色﹐算幾番照我﹐梅邊吹笛」﹐景寄於情也。寇平叔「倚樓無語欲銷魂﹐長空黯淡連芳艸」﹐情系於景也。詞之爲道﹐其大旨固不出此。○康辛詞傳誦海內康伯可制寶鼎現詞﹐傳誦海內。蔣勝欲詞「笑綠鬟鄰女﹐倚窗猶唱﹑夕陽西下」﹐張蛻巖詞「楚芳玉潤吳蘭媚﹐一曲夕陽西下」﹐皆指康詞而言。又辛稼軒永遇樂詞「從頭問﹐廉頗老矣﹐更能飯否」﹐故戴石屏詞云「吳姬勸酒﹐唱得廉頗能飯否。」以一闋之工﹐形諸齒頰﹐蓋玉以和氏寶﹐飲以中泠貴矣。○和韻詞晁無咎摸魚兒﹑蘇子瞻酬江月﹑姜堯章暗香﹑疏影﹐此數詞後人和韻最夥。至周美成詞﹐趙秋曉八用其韻﹐崔菊坡詞﹐劉后村七用其韻。而方千里﹑楊澤民並有和淸眞全詞﹐夢﹝A102﹞﹑陳三聘又有和石湖詞。可以想一朝壇坫之盛。○宋人用花非花詞白太傅花非花詞﹕「來如春夢不多時﹐去似朝云無覓處。」此二語歐陽永叔用之﹐張子野禦階行﹑毛平仲玉樓春亦用之。○詞自注所出洪忠宣自制江梅引四闋﹐北人稱爲四笑江梅引﹐以每篇皆有笑字也。其一曰憶江梅﹐二曰訪寒梅﹐三曰憐落梅﹐而第四篇

闋焉。今見於鄱陽者﹐僅存其一﹐詞之自注所出﹐繇忠宣始也。﹝洪容齋筆記謂紹興初﹐又有傅洪秀才洪坡詞﹐鏤板錢塘。至於「不知天上官闕﹐今夕是何年」﹐不能引「共道人間惆悵事﹐不知今夕是何年」之句。「笑怕薔薇﹐學畫鴉黃未就」﹐不能引南部煙花錄。如此甚多。﹞○詞葉短韻蘇子瞻水調歌頭前闋云「我欲乘風歸去﹐又恐瓊樓玉宇。」後闋云「月有陰晴圓缺﹐人有悲歡離合。」宇﹑去﹑缺﹑合﹐均葉短韻﹐人皆以爲偶合。然檢韓無咎詞賦此調云「放目蒼崖萬仞﹐云護曉霜城陣。」仞﹑陣是韻。後闋云「落日平原西望﹐鼓角秋深悲壯。」望﹑壯是韻。蔡伯堅詞賦此調云「燈火春城咫尺﹐曉夢梅花消息。」尺﹑息是韻。後闋云「翠竹江村月上﹐但要綸巾鶴氅。」上﹑氅是韻。乃知水調歌頭實有此一體也。○隱括體詞有隱括體。賀方回長於度曲﹐掇拾人所棄遺﹐少加隱括﹐皆爲新奇。常言吾筆端驅使李商隱﹑溫庭筠﹐常奔命不暇﹐後遂承用焉。米友仁念奴嬌﹐裁成淵明歸去來辭﹐晃無咎有塡廬仝詩﹐蓋卽此體。○福唐體福唐體者﹐卽獨木橋體也﹐創自北宋。黃魯直阮郎歸用山字﹐辛稼軒柳梢靑用難字﹐趙惜香瑞鶴仙用也字﹐均然。朱錫鬯長相思用西字﹐﹝紅橋尋歌者沈西﹞柳梢靑用耶字﹐﹝馬上望郎琊山﹞行香子用娘字﹐﹝會席此闋見曝書亭外集﹞陳其年醉太平用錢字﹑﹝詠錢﹞瓢字﹐﹝題孫無言半瓢居﹞本效宋人。此亦如今體詩之轆轤格﹑壺盧格﹐乃偶然興者﹐必踵其轍﹐則爲惡境矣。○回文體回文有二體﹕有逐句回環者﹐晁次膺菩薩蠻是也。有通體回環者﹐吳禮之西江月是也。毛大可浣溪沙和任二王回環韻﹐以下一首回前﹐未詳所本。○明淸人仿顧體顧荷葉杯詞﹐「春盡小庭花落。寂寞。憑檻﹑斂雙眉。忍教成病憶佳期。知麼知。知麼知。」所賦九﹝以爲如夢令者﹐誤也。﹞曹秋嶽詞疊畱麼畱三字﹐毛大可詞疊參麼參三字。○杏花天二體紫霞翁云「木笪人以歌杏花天得名﹐補教坊都管。」案杏花天有二體﹐其一體與端正好同﹐一體與於中好同。○詞之句法不同柳耆卿樂章集﹐淸平樂詞前闋結句云「那特地柔腸斷。」趙秋曉覆瓿集齊天樂詞次句云「渺人物消磨盡。」句法與它家異﹐後人遂無宗尙之者。○虞美人體虞美人詞五十六字者是正格。元何介夫有五十四字一體﹐詞云「三年奔走荒山道。喜說苕溪好。苕溪秋水漫悠悠。載將離恨上杭州。干戈未已身如寄。安樂知何處。靑溪溪上釣魚磯。縱使無魚﹑還有蟹螯肥。」向來詞譜均未載及此體。○一萼紅體一萼紅一百八字﹐平側各一體。吳山尊專賦是調﹐成一萼紅詞二卷﹐然以本調編至四體則未髙。○詞有扇對詩有扇對﹐詞亦有扇對。鄭都官詩云「昔年共照松溪影﹐松折原先荒僧已無。今日還思錦城事﹐雪消花謝夢何如。」此詩之扇對也。趙元鎭詞云「欲往鄕關何處是﹐正水雲浩蕩連南北。」後闋云「欲借忘憂須是酒﹐柰酒行欲盡愁無極。」此詞之扇對也。○集詩句入詞集詩句入詞﹐惟朱竹蕃錦集篇帙最富。然蘇子瞻﹑趙介庵均列是體﹐蓋宋人已有爲之者。其集前人詞句﹐則石次仲金穀遺音載之。○詞爲曲家導源詩衰而詞興﹐詞衰而曲盛﹐必至之勢也。柳耆卿詞隱約曲意。至黃魯直兩同心詞﹐則有「女邊著子﹐門裏挑心」之語﹐彭駿孫金粟詞話﹐已言其鄙俚。楊補之玉抱肚詞云「這眉頭彊展依前鎖。這淚珠彊收依前墮。」此類實爲曲家導源﹐在詞則乖風雅矣。○詞必立調小徐曰﹐詞之虛立﹐與實相扶﹐物之受名﹐依詞取義﹐此蓋謂語之助也。推此而言﹐則詞必立調﹐而後可以審其節哉。○巴渝詞巴渝詞有十四字者﹐有二十八字者。舊唐書音樂志云「巴渝﹐漢髙帝所作也。帝自蜀漢伐楚﹐以板蠻爲前鋒﹐其人勇而善斗﹐好爲歌舞﹐髙帝觀之曰﹕『武王伐紂歌也。』使工習之﹐號曰巴渝。渝﹐美也。亦云巴有渝水﹐故名之。」○謫仙怨謫仙怨﹐劉文房所創調也。竇私余云「天寶十五載正月﹐安祿山反﹐陷沒洛陽。五師敗績﹐關門不守﹐車駕幸蜀。途次馬嵬驛﹐六軍不發﹐賜貴妃自盡﹐然後駕行。次駱谷﹐上登髙﹐下馬望秦川﹐遙辭陵廟﹐再拜嗚咽流涕﹐左右皆泣。謂力士曰﹕『吾聽九齡之言﹐不到於此。』乃命中使往韶州﹐以太牢祭之。因上馬索長笛吹﹐笛曲成﹐潸然流涕﹐佇立久之。時有司旋錄成譜﹐及鑾駕至成都﹐乃進此譜請名曲﹐帝謂『吾因思九齡﹐亦別有意﹐可名此曲爲謫仙怨』。其旨屬馬嵬之事﹐厥後以亂離隔絕﹐有人自西川傳得者﹐無由知﹐但呼爲劍南神曲﹐其音怨切﹐諸曲莫比。謂有賢宰思﹐乃深爲彼美惜耳。」○一點春一點春詞﹐相傳爲隋宮人所制。薛漁思河東記載歌一章﹐與一點春聲響相類﹐惟用側韻不同。○憶江南憶江南調﹐原名謝秋娘﹐本贊皇鎭浙西日﹐爲亡姬謝秋娘作也。是調我別名﹐初寮詞亦謂之安陽好。毛大可詞話及劉斧靑瑣集以爲是隋煬帝所撰者﹐誤從海山記之言﹐而未知爲後人所僞也。○傾杯曲傾杯曲﹐一云唐太宗時﹐長孫無忌所撰。一云宣宗善吹蘆管﹐自制此曲﹐蓋宮調也。今詞調傾杯令﹑傾杯樂﹐猶沿此稱。○調笑令調笑令﹐創於唐天寶中﹐一名宮中調笑。戴容州謂之轉應詞﹐五代時謂之轉應曲﹐惟三十八字者﹐名調笑﹐初無異稱﹐蓋轉踏曲也。詞前以儷語作引﹐附古詩八句﹐多集唐人句。詩繇平至側﹐詞起句卽承詩末兩字。附以破子﹐音響同詞。不以詩作引﹐末以絕句媵焉。毛澤民謂之遣隊﹐洪景伯盤洲集樂章謂之句隊﹐或謂之放隊。兩宋時多尙此體﹐亦詞之折楊皇也。﹝其引子如古樂府之艷與和﹐破子如古樂府之趨與亂。﹞調笑令一名三臺令﹐並有上皇三臺﹑突厥三臺﹑中宮三臺之目。其後三體名則從同﹐而音響異矣。三臺之你﹐李濟翁以爲鄴中三臺﹐卽陸記中所述者。劉公嘉話言髙洋築三臺﹐皆指地言。惟方密之通雅引李涪刊誤言榷酒三十﹐拍促曲名三臺。謂三臺者﹐作樂時部首拍版三聲﹐然後管色振作﹐乃曲名耳。此說近之。○秋霽秋霽調﹐始自李后主﹐宋胡浩然易爲春霽﹐卽此調也。楊升庵詞品﹐謂秋霽詞爲陳後主所創﹐蓋沿艸堂詩餘之誤。○月上海棠與瑤臺第一層月上海棠﹐徽廟所創調也﹐見雲麓漫鈔。瑤臺第一層﹐裕陵所創調也﹐見後山居士詩話。○醉翁操醉翁操﹐乃琴調泛聲。歐陽文忠初作醉翁亭於滁州﹐旣爲之記。時太常博士沈遵遊焉﹐爲作醉翁吟三疊﹐寫以琴。然有聲無詞﹐故文忠復爲醉翁述以補之。或病其琴聲爲詞所繩約﹐殆非天成。後三十餘年﹐有廬山玉澗道人崔閒﹐工鼓琴﹐請於蘇東坡爲之詞﹐律呂和協。辛稼軒長松之風一闋﹐其和章也。元明人無賦是調者。惟於本朝得三闋焉﹐其一爲陳砥中作﹐見松風閣琴譜。其一爲淩次仲作﹐見梅邊吹笛譜。其一爲女史吳香作﹐見花簾詞。○憶瑤姬憶瑤姬﹐史邦卿所創調也。水經注謂天帝之季女名曰瑤姬。案襄陽耆舊傳云﹐赤帝女曰瑤姬﹐未行而卒﹐葬於巫山之陽﹐故曰巫山之女。楚懷王遊於髙唐﹐晝寢夢見與神遇﹐自稱是巫山之女﹐遂爲置觀於巫山之陽。○孟家蟬孟家蟬九十七字﹐潘元質所創調也。朱可談云﹐孟後衣服畫作雙蟬﹐目爲孟家蟬﹐識者謂蟬有禪意﹐久之竟廢。姜堯章詩「遊人總戴孟家蟬」﹐張伯雨詞「玉梅金縷孟家蟬」﹐指此。○歸國謠歸國謠﹐或作歸國遙﹐劉氏延禧謂卽樂府之刮骨鹽。謠﹑鹽聲之轉﹐刮骨與歸國聲近﹐殆一名訛別爲二也。○玉瓏璁玉瓏璁﹐卽釵頭鳳。風月堂雜識﹐玉瓏﹛髟﹜﹐浙中謂之睡梅。毛文錫詞「快教折取戴玉瓏璁。」璁﹑﹛髟﹜同。○釵頭鳳釵頭鳳﹐程正伯易名的紅英。蛻巖詞折作摘。唐氏和陸詞﹐前用側韻﹐後用平韻﹐上下闋同﹐實一調也。○小聖樂小聖樂﹐九十五字﹐元遺山所制﹐俗以爲「驟雨打新荷」者是也。趙松雪計「主人自有滄洲趣﹐遊女仍歌白雪詞」﹐謂此。詳見陶南村輟耕錄。○呈紅無名氏有呈紅詞﹐呈紅﹐牡丹名也。辛稼軒詞「呈紅似向舞腰橫。」孫花翁詞「一朵呈紅﹐寶釵壓髻東風澑」。尢紅友詳論其制﹐所云宋待制服紅呈犀帶﹐蓋卽西溪叢語引石子惠之說。愚案夢溪筆談云﹔海上有一船﹐桅折﹐抵岸三十餘人﹐如唐衣冠﹐紅呈角帶﹐則知唐時已有之﹐非特宋制然也。○昔昔鹽樂府有昔昔鹽﹐傳自戎部﹐蓋疏勒曲也﹐屬羽調。鹽與胤引均通﹐又轉爲艷﹐義與樂府之三婦艷相類﹐又作炎。北宋時﹐王師南徵﹐制黃帝炎曲。容齋隨筆云﹐玄怪錄載三娘工唱阿鵲鹽﹐又有突厥鹽﹑黃帝鹽﹑白鴿鹽﹑神雀鹽﹑疏勒鹽﹑滿座鹽﹑歸國鹽。唐詩﹕「媚賴吳娘唱是鹽﹐﹝施肩吾詩「嫵媚吳娘笑是鹽」﹐略異。﹞更奏新聲括骨鹽。」然則歌詩謂之鹽者﹐如吟行曲引之類。愚案詞有鹽角兒﹐始於此。角謂是詞屬角調也。梅聖兪紙角裹鹽之說﹐穿鑿附會﹐殆不可據。○菩薩蠻菩薩蠻﹐或作菩薩。杜陽雜篇云﹕宣宗大中初﹐蠻國人入貢﹐危髻金冠﹐瓔珞被體﹐故謂之菩薩蠻。白太傅諷諭詩﹕「玉螺一吹雅髻聳。銅鼓千擊文身踴。珠瓔炫轉星宿搖﹐花斗藪龍蛇動。」蓋指此也。○婆羅門引婆羅門﹐胡曲﹐屬太簇商調。宋時隊舞﹐亦名婆羅門舞。詞調婆羅門引﹐宋詞或於上增望月二字。陽羨萬氏云「望月二字是詞題﹐非牌名也。」刪上二字。徐誠庵謂唐教坊曲有望月婆羅門引﹐萬氏刪原題﹐非也。今考隋大業中﹐遣常駿等使其國﹐赤土王遣婆羅門鴆摩羅以舶三十艘﹐吹螺擊鼓以迓常駿。迄唐開元中﹐西涼府節度楊敬述始進婆羅門曲。﹝一名西涼調﹐一名淒涼調﹐一名子母調﹐一名髙宮調。﹞唐會要謂天寶十三載﹐攺婆羅門爲霓裳羽衣﹐鑿鑿可證。教坊記之說﹐未可爲據。至樂府雅詞﹑陽春白雪載楊如晦婆羅門引﹐亦無望月二字。元段復之Т齋樂府﹐望月婆羅門引注云「以望月婆羅門引歌之﹐酒酣擊節﹐將有墮開元之淚者。」以訛傳訛﹐沿誤久矣。○霓裳羽衣曲唐開元時﹐有霓裳羽衣舞﹐並霓裳羽衣曲。曲則西涼節度使楊敬述所造﹐玄宗從而潤色之。故王仲初霓裳詞﹐白太傅霓裳歌﹐皆筆於篇﹐以紀其事。歐陽永叔詩話云「今教坊尙能作其聲﹐其舞則廢而不傳。人間又有望瀛府﹑獻仙音﹝沈存中云屬燕部。﹞二曲云﹐此其遺聲也。」周公謹謂霓裳一曲﹐共三十六段﹐是能作其聲之一證。宋太宗時舞隊﹐其第五隊曰拂霓裳隊﹐或仍仿唐制也。詞調之拂霓裳及霓裳中序第一義﹐蓋本此。元微之云﹕散序六徧無拍﹐故不舞﹐中序始有拍﹐亦名拍序。○蘇幕遮蘇幕遮﹐卽蘇摩遮﹐本唐時曲名。幕乃摩之轉聲﹐西域婦帽也。唐張說有蘇摩遮詞四首﹐其第一首云「摩遮本出海西胡。琉璃寶眼紫髯須。」義蓋取此。○簇拍唐人樂府有簇拍陸州﹑簇拍相府蓮﹐今詞之滿路花﹑醜奴兒﹐均有以促拍名者﹐乃唐人之所謂簇拍耳。○六幺王灼碧雞漫志云﹕六幺一名綠腰﹐﹝吐蕃傳云﹕奏涼州﹑胡渭﹑綠腰﹑雜曲。綠腰之名始此。﹞一名綠要。段安節樂府雜錄云﹕樂工進曲﹐上令錄其要者。﹝據此則知錄要之名﹐貞元中徳宗所定者也。﹞此曲內一疊名花十八﹐前後十八拍﹐又四花拍﹐共二十二拍﹐曲節抑揚可喜﹐舞亦隨之。墨莊漫錄亦云﹕六幺曲有花十八﹐今夢行雲詞調﹐別名六幺花十八。張斗南宮詞「奏罷六幺花十八」﹐歐陽永叔詞「貪看六幺花十八」﹐謂歌聲與舞態也。演繁露云﹕唐有新翻羽調綠腰﹐﹝蔣竹山詞「羽調綠腰彈徧了」可證。﹞以曲有髙平呂調。考綠腰凡四曲﹐髙平呂調其一耳。毛稚黃謂綠腰一名樂世﹐蓋依白太傅詩集編列﹐它家無之。○采雲歸燕樂仙呂調有采雲歸﹐詞調采雲歸﹐采誤作彩﹐當據宋史樂志更正。○犯聲陳樂書云﹕以臣犯君謂之犯聲﹐犯聲自天后末年始也。詞之名犯﹐皆謂以此宮犯彼宮之調﹐如四犯玉連環﹑四犯翦梅花﹑八犯玉交枝﹑四犯令﹑玲瓏四犯﹑花犯﹐念奴淒涼犯﹑花犯﹑倒犯﹑尾犯﹑側犯﹐皆然。○六州容齋隨筆云﹕今樂府所傳大曲﹐皆出於唐﹐而以州名者五﹕伊﹑涼﹑熙﹑石﹑渭也。謹案﹕欽定歷代詩餘云﹕六州﹐伊﹑涼﹑甘﹑石﹑氏﹑渭也。唐樂府多以此名﹐詞調因之﹐與容齋所紀不合。詞調所謂六州歌頭者謂此。﹝宋樂志所載六州鼓吹曲也﹐郊祀明堂大樂多用之﹐與六州歌頭迥異。然六州歌頭亦多言古今興亡之事﹐非艷詞比。﹞其它若伊州序﹑梁州﹝卽涼州。﹞序﹑甘州子﹑石州慢﹑氐州第一﹐皆名於詞調﹐而渭州無之。○調名音近而異調名有因音近而異者﹐如紅窗迥之爲虹窗影﹐握金釵之爲戛金釵是矣。有因義同而異者﹐如眼兒媚之爲秋波媚﹐夜行船之爲明月棹孤舟是矣。有因所賦之詞而異者﹐如暗香﹑疏影之爲紅情﹑綠意是已。它如浣溪沙之爲浣沙溪﹐滿江紅之爲上江虹﹐則因槧本誤刻而異。若長相思名吳山靑﹐烏夜啼名上西樓﹐佳章流播﹐緣是得名。固非東澤綺語債﹐東山寓聲樂府之比也。○溫飛卿著作溫飛卿金荃﹑握蘭兩集﹐唐時雅愛重之。考唐書藝文志﹐飛卿並有采茶錄一卷﹑學海二十卷﹑乾巽子三卷﹑﹝尢延之遂初堂書目作一卷﹐今所傳者三卷﹐與藝文志同。然是書宋時已佚﹐傳者蓋贗本也。﹞詩集五卷﹑漢南眞稿十卷。○陽春白雪趙立之所編陽春白雪八卷﹐外集一卷﹐皆兩宋人長短句。明以前是書初不甚著﹐欽定四庫總目亦未采入。至秦惇父采輯原書﹐糾正其誤﹐書始傳播。惟卷數與陳直齋書錄解題不合﹐或後人多所更易歟。○艸堂詩餘艸堂詩餘本選宋詞﹐然參在唐五代諸人所作﹐究失體例。其以晏同叔浣溪沙詞爲李景作﹐成幼文謁金門詞爲馮延巳作﹐尢不免於疏舛。朱竹云﹐艸堂選詞﹐可謂無目﹐蓋詬之甚矣。○惜香樂府趙長卿惜香樂府編至十卷﹐殆倚聲家之訁令符也。集中驀山溪﹑漢宮春諸闋﹐多插科打諢之語﹐與黃豫章鼓笛慢數詞相類﹐莊士見之﹐能無廢捲耶。○艸窗詞周公謹艸窗詞及洲漁笛譜﹐詞多互見﹐而先後全倒置。大約漁笛譜是公謹手定﹐艸窗詞則後人采集成書﹐而復削其序語者。○詞譜行而詞學廢宋﹑元人制詞﹐無按譜選聲以爲之者。王灼碧雞漫志﹑沈義父樂府指迷﹑張炎詞源﹑陸輔之詞旨﹐詣力所至﹐形諸齒平面﹐非有定式也。迄於明季﹐始有嘯余譜諸書﹐流風相扇﹐軌範或失﹐蓋詞譜行而詞學廢矣。○詞苑叢談徐虹亭詞苑叢談一書﹐世稱精博。其跋語云﹕退食之暇﹐與同年秀水竹朱君﹑宜興其年陳君互相參訂。竹始謂余捃摭書目﹐必須旁注於下﹐方不似世儒剿取前人之說以爲己出者。余題其言﹐惜已脫稿﹐無從一一追溯﹐間取偶及記憶者﹐分注十之三四。據此則知書中未經注明者不少。暇日循是書旣畢﹐記憶所及﹐附載於此。如政和中無名氏賦魚遊春水一條﹐見復齋謾錄並唐記紀。姜堯章自制曲一條﹐見白石道人歌曲。張子野制師師令一條﹐見古今詞話。宋宣和間掘石得後庭宴詞一條﹐見古今詞話。詞要淸空一條﹐見張玉田詞源。東坡賀新涼﹑卜算子一條﹐見升庵詞品。詞中用事最難一條﹐見詞源。﹝已上體制。﹞柳耆卿木蘭花慢得音理之正一條﹐見詞品。﹝已上音韻。﹞李后主烏夜啼詞一條﹐見古今詞話。嶽珂評辛詞一條﹐見呈史並藝苑雌黃。張志和漁父詞一條﹐見樂府雅詞並東湖集。辛稼軒摸魚兒詞一條﹐見鶴林玉露。範希文漁家傲邊愁一條﹐見東軒筆錄。潘閬憶余杭一條﹐見詞品。金主亮頗知書一條﹐見鶴林玉露。晏同叔詞未嘗作婦人語一條﹐見陳直齋書錄解題並馬端臨文獻通考。楊守齋守歲詞一條﹐見乾淳歲時記並武林舊事。楊升庵詞品拾遺﹝已上品藻。﹞蜀主衍醉妝詞一條﹐見五國故事。李后主懷江南一條﹐見默記並詩話總龜。南唐主與舊宮人書一條﹐見《江南錄》並《西淸詩話》。潘佑作詞諫後主一條﹐見江鄰幾雜誌。周邦彥在李師師家一條﹐見《耆舊續聞》並《樂府紀聞》。吳琚賦酹江月一條﹐見《武林舊事》。於國寶賦風入松一條﹐見《武林舊事》。嚴幼芳賦七夕詞一條﹐見《癸辛雜誌》並《齊東野語》。宋駙馬楊震一條﹐見《古今詞話》。吳彥髙賦春從天上來一條﹐見花庵詞選。紇石烈子作樂章一條﹐見癸辛雜誌。張安國畱守席上賦六州州歌頭一條﹐見朝野遺記。陳參政餞陳石泉北行一條﹐見志雅堂雜鈔。柳三變賦鶴衝天一條﹐見畫墁錄。宋子京過繁臺街一條﹐見花庵詞選。蘇子瞻ヘ杭賦賀新郎詞一條﹐見楊《古今詩話》並《苕溪漁隱叢話》。柳永進醉蓬萊詞一條﹐見《花庵詞選》並《太平樂府》。何賦虞美人一條﹐見樂府紀聞。陶使江南一條﹐見硯北雜誌並雲巢篇。天臺營妓賦如夢令卜算子一條﹐見癸辛雜誌。劉攺之賦沁園春一條﹐見呈史。嶽州徐君寶妻一條﹐見古今詞話。僧仲殊賦踏莎行一條﹐見中吳紀聞。韓蘄王能作字及小詞一條﹐見齊東野語。趙彥端謁金門詞一條﹐見侯鯖錄。﹝已上紀事。﹞少遊悶損人天不管一條﹐見古今詞話。﹝已上諧謔。﹞都下女子歌朝元路一條﹐見無住詞並樂府雅詞﹑林下詞選。陜府驛壁詞一條﹐見能攺齊漫錄。已上外篇。此皆徐之及補注者。至同時勝流﹐軼聞異說﹐有與它書稍異﹐殆亦從而增餓者歟。○詞之箋注元遺山論詩絕句云「詩家總愛西昆好﹐獨恨無人作鄭箋。」然箋詩者尙多﹐箋詞者尢罕見。宋人如傅一作「洪」。注坡詞﹐曹鴻注葉石林詞﹐曹杓注淸眞詞﹐皆不傳。周公謹絕妙好詞﹐查蓮坡萬太鴻箋之。山中白雲詞﹐江賓谷箋之。余未嘗有也。近人白香詞箋﹐實踵查萬而作。○詞律萬氏詞律不收明以後自度腔﹐最爲有識。其糾正諸調紕繆﹐如湯沃雪﹐久爲名流所心折。然譜中失收之調﹐正復不少。徐誠庵詞律拾遺所補入者一百六十五調﹐一百七十九體﹐合原書爲八百二十五調﹐一千六百七十餘體﹐統此二書﹐可爲準的矣。﹝許積卿論萬氏詞律一書﹐謂一詞之中字句卽有參差﹐不當以又一體判之。蓋於樂同在一宮﹐不得又爲一體也。其論極通﹐因爲拈出。﹞○詞律辧四聲句法詞律於四聲句法﹐辧之﹐有不厭其繁者﹐𨿽於所入宮調及聲之淸濁﹐未嘗剖晰﹐而旨意忄互與宋人吻合。淩次仲賦湘月詞弔之云「律比申商﹐料後世應有知音題品。」誠重之也。○詞律拾遺詞律拾遺一書﹐旁搜博采﹐捃摭綦備﹐卷七﹑卷八﹐訂正原書﹐亦多確論。然其中有應補而不補者﹐如韓流言氵虎弄花雨﹐姜夔鶯聲繞紅樓﹑無名氏樓心月﹑張翥丹鳳吟﹑張雨茅山峯故人﹐此當列入補調。李敏軒慶淸朝慢﹑﹝側韻﹞陳允平祝英英臺近﹑李之儀憶秦娥﹑趙汝﹛艸光﹜江城梅花引﹐此應列入補體。若斯之類﹐宜加搜輯﹐而反闕之﹐此其所略也。●卷二○十二律十二律分寸毫釐絲數﹐呂氏﹑司馬氏﹑鄭氏﹑蔡氏﹐諸說各異。其後推算家以密率求今律調律數﹐皆連比例。戴鍔士補校象數一原云﹕黃鍾與大呂﹐大呂與太簇﹐距一位而成比例。黃鍾與太簇﹐太簇與姑洗﹐距二位而成比例。故知樂記比音而樂之一言﹐已露其旨。使由宮聲而得全律之聲﹐由全律之聲而通子聲﹐則按諸十二律﹐皆有定位﹐不特律數之比而後合也。○樂之七調樂之七調﹐傳自龜玆人蘇婆﹐以琵琶弦葉之。隨鄭譯推演其聲﹐更立七均﹐合成十二﹐以應十二律。律有七音﹐音立一調﹐故成七調十二律﹐合八十四調﹐旋轉相交。七調者﹐一曰婆ヌ力﹐華言平聲﹐卽宮聲也。﹝宮聲或雲中聲﹐遼史樂志以宮聲七調屬婆ヌ力旦﹐如正宮黃鍾宮之屬。按唐時新涼州曲入婆ヌ調﹐西涼府郭知運所進。﹞二曰雞識﹐﹝淩次仲云「宋史樂志引樂髓新經作稽識。」﹞華言長聲﹐卽南呂聲也。﹝遼志以商聲七調屬雞識旦。淩次仲謂南呂聲爲商聲之誤﹐是也。﹞三曰沙識﹐華言質直聲﹐卽角聲也。﹝遼志以角聲七調屬沙識旦﹐殆如大食角髙大食角之屬。﹞四曰沙侯加濫﹐華言應聲﹐﹝「應」或作「顫」。﹞卽變徵聲也。五曰沙臘﹐華言應和聲﹐卽徵聲也。﹝淩雲﹕遼志四曰沙侯加濫聲﹐五曰沙臘﹐皆應聲。又羽聲七調﹐屬沙侯加濫旦。案﹕隋志以沙侯加濫爲變徵聲者﹐以七聲之次序言。遼志以七羽屬之者﹐以琵琶四弦之大小言也。所謂七羽﹐如般涉調﹑髙般涉調之屬﹐般涉華言徵也。﹞六曰般贍﹐華言五聲﹐卽羽聲也。﹝蕭山毛氏謂般贍屬徵﹐鄭譯作羽聲誤。淩雲﹕遼志六曰船贍五聲。案﹕宋史樂志﹐七羽之首曰般涉調。贍﹑涉聲相近﹐般涉卽般贍之轉。蓋七羽之有般涉﹐猶七宮之有正宮﹑髙宮也。愚案﹕般涉宋人亦作般沙。﹞七曰俟利﹛建﹜﹐﹝《遼史﹖樂志》作「Ψ」。華言斛牛聲﹐﹝「牛」或作「先」。《宋史》亦作「律」。﹞卽變宮聲也。此隋書音樂志所述﹐而遼志因之。毛氏謂其五旦之中猶畱四淸﹐所去羽聲﹐本無淸聲﹐此蓋祖明人瞿九思之言。然淸羽之聲﹐古有成說﹐張叔夏詞源亦以羽聲爲最淸。毛氏所論﹐固無取焉。至鄭譯所謂合八十四調旋轉相交者﹐琵琶𨿽四弦﹐然推演未嘗不廣。﹝唐時並有六弦琵琶﹑七弦琵琶。六弦者﹐天實中史盛所作。七弦﹐開元中鄭喜子所進也。﹞惟以胡部之聲爲準﹐究不若以管聲定髙下也。淩氏誤宗其說耳。○四旦二十八調《遼史﹖樂志》云﹕四旦二十八調﹐不用黍律﹐以琵琶弦葉之。考黍律爲漢以前所定音。王朴論樂﹐專恃黍律之﹐葉以琵琶弦﹐乃龜玆舊譜所用隋﹑唐以後之音也。旦者﹐均也﹐或曰淸也。﹝宋樂志謂神宗時廢四淸聲不用。蓋指隋之四旦﹐非四宮之淸聲。﹞四旦謂第一弦宮聲﹐第二弦羽聲﹐第三弦商聲﹐第四弦角聲。二十八調者﹐宮﹑商﹑角﹑羽皆有七調。徵則有其聲無其調﹐分隸四聲之中。徵調自隋時己闕。宋徽宗時﹐劉詵爲大晟樂府﹐案古制旋十二宮﹐以七聲得正徵一調﹐卒不克行。故後世所沿用者﹐並闕徵調。○樂律全書四宮淸聲﹐謂黃鍾﹑大呂﹑太簇﹑夾鍾﹐語載宋史樂志﹐乃古法也。明鄭世子樂律全書言之最悉。其雲中聲之上有半律﹐是爲淸聲﹐中聲之下有倍律﹐是爲濁聲。以人聲驗之﹐十二律由濁而淸﹐黃﹑大﹑太﹑夾﹑姑﹑仲﹑蕤﹑林﹑夷﹑南﹑無﹑應﹐皆自然也。繼以半律﹐黃﹑大﹑太﹑夾𨿽淸可歌﹐至於姑﹑仲﹐則聲益髙﹐而揭不起﹐或彊揭起﹐非自然矣。十二律由淸而濁﹐應﹑無﹑南﹑夷﹑林﹑蕤﹑姑﹑仲﹑夾﹑大﹑太﹑黃﹐皆自然也。繼以倍律﹐應﹑無﹑南﹑夷𨿽濁可歌﹐至於林﹑蕤﹐則聲益低﹐而咽不出﹐或彊歌出﹐亦非自然矣。世子所謂半律﹐謂仲﹑姑﹑夾﹑太﹑大﹑黃﹐配巳﹑辰﹑卯﹑寅﹑丑﹑子﹐從子至巳律皆長﹐故半之。律𨿽六﹐而淸聲則止於夾﹑太﹑大﹑黃四聲也。倍律者﹐謂應﹑無﹑南﹑夷﹑林﹑蕤配亥﹑戌﹑酉﹑申﹑未﹑午﹐從午至亥律皆短﹐故倍之。律𨿽六﹐而濁聲則止於應﹑無﹑南﹑夷四聲也。按之譜字則黃﹝合Ａ﹞大﹝下四■﹞大﹝四■﹞夾﹝一上■﹞姑﹝一一﹞仲﹝上■﹞蕤﹝勾乙林﹝尺人﹞夷﹝下工■﹞南﹝工■﹞無﹝下凡■﹞應。﹝凡幾﹞其四宮淸聲﹐則黃﹝六幺﹞大﹝五■﹞太﹝下五■﹞夾。﹝一五■﹞夾之一上當爲下一之誤。至或髙或下﹐略爲別識﹐則自宋代已然矣。其以勾字爲髙上下尺之訛者﹐本朝徐氏樂律考之說也。然朱子大全集載宋燕樂字譜﹐與上譜字亦多有不合者﹐備錄於後﹕Ａ﹝合黃鍾﹞■﹝四下大呂﹞■﹝四土太簇﹞二﹝一下夾鍾﹞二﹝一上姑洗﹞■﹝上仲呂﹞■﹝勾蕤賓﹞■﹝尺林鍾﹞■﹝工下夷則﹞■﹝工上南呂■下凡無射■凡應鍾﹞久﹝六黃淸﹞■﹝上五太淸﹞囗﹝緊五夾淸﹞○張爾公十二律圓圖張爾公以十二字分配十二律﹐繪爲圓圖﹐汪燦人律呂通解錄之。所配者﹐駢黃鍾﹑﹝並﹐卜公反。﹞扌保大呂﹑﹝扌保﹐兵畝反。﹞奔太簇﹑般夾鍾﹑褒姑洗﹑幫仲呂﹑﹝幫﹐卜江反。﹞波蕤賓﹑北林鍾﹑百夷則﹑八南呂﹑勃無射﹑卜應鍾。汪云﹕其取類全以開合轉折。蓋並字全在喉中而至濁﹐所謂黃鍾之中聲。至扌保字則微開﹐至北字又微合。及卜字而聲出唇端﹐其聲盡矣。愚按爾公之說﹐蓋取朱子譜中繃逋陂牌等字而變通之﹐然所配實多窒礙。蓋中聲者﹐宮之本律也﹐配以至濁之字﹐是不以爲中聲﹐而以爲最下之聲也。且並爲卜公反﹐乃合口中第一等字﹐其音純淸。淸濁不辧﹐欲其不它牾﹐得乎。○五音二變應鍾變宮﹐蕤賓變徵﹐謂之二變。二變椎輪尙書﹐至周景王時﹐伶州鳩遂有七音之說。﹝杜佑通典云﹕變宮﹑變徵﹐武王所加也。說本杜預。隋盧賁亦云﹕周武克殷﹐得鶉火天駟之應﹐其音用七。﹞其後漢稱七始﹐唐名七調﹐皆合五音二變言之。考徐景安樂章文調云﹕五音合數而樂未成文。案旋宮以明韻律﹐疊生二變﹐方協七音。乃以變徵之聲﹐循環正徵﹐復以變宮之律﹐回演淸宮﹐其變徵以變字爲文﹐其變宮以均字爲譜﹐﹝語載浚儀王氏困學紀聞。﹞此蓋謂二變可輔五音﹐以濟所不及也。然宋人之疵二變者﹐說正不一。淮南子謂姑洗生應鍾﹐比於正音﹐故爲和。應鍾生蕤賓﹐不比於正音﹐故爲繆。馬端臨云﹕二變但爲和繆﹐已不得爲正聲矣。陳樂書云﹕二變四淸﹐樂之蠹也。沈原籍《補筆談》云﹕變宮在宮﹑羽之間﹐變徵在角﹑徵之間﹐皆非正聲。蔡元定律呂新書云﹕變宮﹑變徵﹐宮不成宮﹐徵不成徵﹐﹝宋史樂志亦載此語。﹞古人謂之和繆。又云﹕變聲非正﹐故不爲調。諸家所論﹐與隋蘇夔駁鄭譯說略同﹐皆詳悉樂理﹐而略於樂制﹐故其辭如此。朱子云﹕凡十二律皆有二變﹐一律之內通五聲﹐合爲七均。祖孝孫﹑王朴之樂皆同。所以有八十四調者﹐每律各添二聲而得之也。朱子之語﹐洞窺閫奧﹐而不悖於古。愚案﹕張玉田詞源﹐載律生八十四調﹐其宮﹑徵﹑商﹑羽﹑角﹐以土﹑火﹑金﹑水﹑木相配。閏宮﹑閏徵宮﹐以太陰﹑太陽相配﹐二閏卽二變也。﹝鄭譯云﹕今若不以二變爲調曲﹐則是冬﹑夏聲闕﹐四時不備。是故每宮須立七調。朱子之說﹐正本鄭譯。﹞○二變有定律文獻通考引中興四朝樂志敍曰﹕變徵於十二律中﹐陰陽易位﹐故謂之變。變宮以七聲所不及﹐取閏餘之義﹐故謂之閏。宋樂志注曰﹕宮﹑羽之間有變宮﹐角﹑徵之間有變徵﹐此見二變有定律﹐不可易也。本朝毛氏謂黃鍾爲宮﹐大呂爲變宮﹐姑洗爲徵﹐中呂爲變徵﹐是易二變於宮﹑徵後矣。毛氏以今音衡量﹐則淸濁髙下可互轉移﹐故創爲此說﹐以矜神悟﹐然去古不已遠乎。若以今音求古音﹐則前人以字譜一字爲變宮聲﹐凡字爲變徵聲﹐其說最髙﹐遠勝毛氏之穿鑿矣。﹝徐新田律呂臆說﹕欲慶二變之名﹐謂乙乃宮之低者﹐非所謂變宮﹐凡乃角之髙者﹐非所謂變徵﹐然名可廢﹐而其音不可廢也。﹞○二變音響向來論二變者﹐咸定其秩次﹐辧其得失﹐鮮有及其音響。白石道人歌曲引唐田畸聲律要訣云﹕徵與二變之調﹐咸非流美﹐此又兼爲制詞者言之也。○旋宮不始於祖孝孫唐武徳九年﹐命太常少卿祖孝孫正雅樂﹐因斟酌南北﹐考以古音﹐作大唐雅樂。以十二律各順其月﹐旋相爲宮﹐制十二和之樂﹐合三十一曲﹐八十四調。文獻通考謂周禮有旋宮之義﹐亡絕已久﹐莫能知之﹐一朝復古﹐自孝孫始也。然考隋文帝時﹐萬寶常所進六樂譜十四卷﹐論八音旋相爲宮之法﹐並八十四調﹐百四十律之音調﹐時論翕然嘆服﹐則非始於孝孫矣。○旋宮之義唐﹑宋詞所入之調﹐各有不同。如以宮調合宮調﹐但云某中而已。若以宮調合商調﹐則謂之黃鍾商。其它可以此例。蓋五音十二律﹐由此通彼﹐卽旋相爲宮之義也﹐然究以所用之本調爲主。○道調宮七宮中道調﹐仿自唐髙宗。髙宗自以爲李伯陽裔﹐調露二年﹐特命樂工制道調宮﹐故宋﹑元詞有用之者。○十八調宋史樂志云﹕教坊所奏﹐凡十八調﹐正宮調﹑中呂宮﹑道調宮﹑南呂宮﹑仙呂宮﹑黃鍾宮﹑越調﹑大石調﹑雙調﹑小石調﹑歇指調﹑林鍾商﹑中呂調﹑南呂調﹑仙呂調﹑黃鍾羽﹑般涉調﹑正平調。不用者有十調﹐髙宮﹑髙大石﹑髙般涉﹑趙角﹑商角﹑髙大石角﹑雙角﹑小石角﹑歇指角﹑林鍾角。七宮之中﹐髙宮闕焉。﹝陶宗儀輟耕錄亦只云六宮。沈括﹑張炎所紀﹐僅著其目而已。﹞考宋教坊隊舞云韶部及太宗所制新奏﹐皆不用髙宮。南渡後存而不用。至元雜劇始闕。﹝髙宮卽大呂宮。孫氏應鰲謂大呂助黃鍾宣气﹐故虛而不用。其說紕繆﹐殊不足信。﹞○詞調接宮調分配唐五代﹑宋﹑金﹑元詞﹐按諸律宮分五音二十八調﹐失傳久矣。樓敬思著君雅集﹐以四聲二十八調爲經﹐以詞之有宮調者爲緯﹐其無宮調者﹐依世次爲先後﹐附其下。亦無傳本。﹝警思﹐名儼﹐義烏人﹐康熙四十八年﹐詔詞譜者也。﹝今特搜剔叢殘﹐可考者載之﹐不可考者闕之﹐別名則汰之。諸家所題或異﹐注明於旁﹐其有本宮之外﹐移入它宮﹐咸分隸焉﹐以備選調者之采擇。﹝楊守齋論作詞五要﹐最重擇腔。如十一月須用正宮﹐元宵詞須用仙呂宮。曲譜了然﹐詞或罕及﹐當擴其意﹐以爲之準。﹞正宮﹝自此至正平調凡十八調﹐依宋史樂志編錄。﹞齊天樂﹝重﹞瑞鶴仙憶王孫鬥百花曲江秋﹝重﹞喜遷鶯﹝重﹞雪梅香黃鶯兒尾犯﹝重﹞甘艸子醉垂鞭虞美人﹝重﹞玉女搖仙。中呂宮送徵衣晝夜樂長亭怨慢柳腰輕西江月﹝重﹞滿庭芳揚州慢好事近﹝重﹞醉公子柳梢靑菩薩蠻﹝重﹞相思兒令離別難靑玉案倦尋芳陽春曲梁州令虞美人﹝重﹞謝池春慢尾犯﹝重﹞春光好采桑子惜雙雙南鄕子感皇恩﹝重﹞山亭燕慢踏莎行﹝重﹞慶金枝師師令萬年歡綺寮怨道調宮歸自謠西江月﹝重﹞感皇恩﹝重﹞長壽仙大聖樂南呂宮瑞鷓鴣﹝重﹞一翦梅南歌子﹝重﹞森寺花慢﹝重﹞八寶裝一叢花令望江南﹝重﹞滿江紅﹝平調﹞賀新郎河傳﹝重﹞生查子仙呂宮暗香疏影傾杯樂笛家鶴衝天﹝慢﹞桂枝香八聲甘州卜算子聲聲慢意難忘鵲橋仙﹝重﹞倒犯蕙蘭芳引好事近﹝重﹞燕臺春慢點絳唇﹝重﹞望梅花虞美人﹝重﹞滿江紅﹞仄調﹞六幺令﹝重﹞臨江仙﹝重﹞瑤池燕黃鍾宮﹝無射宮亦名黃鍾宮此則七宮中之正黃鍾宮也﹞齊天樂﹝重﹞山花子曲江秋﹝重﹝錦纏絆麥秀兩歧漁家傲侍香金童絳都春連理枝虞美人﹝重﹞浣溪沙﹝重﹞玉漏遲天仙子﹝重﹞喜遷鶯﹝重﹞點絳唇﹝重﹞年少遊越調霜天曉角水龍吟石湖仙永遇樂﹝重﹞大慶春宮金蕉葉﹝重﹞秋宵吟風來朝淸夜遊祝英臺近解愁瑣窗寒淸平樂﹝重﹞春歸怨丹鳳吟翠羽吟大石調采桑子﹝重﹞阮郎歸木蘭花﹝令﹞西河燭影搖紅歌頭恨春遲曲玉管琵琶仙﹝重﹞看花回玲瓏四犯風流子隔浦蓮近拍人月圓塞垣春望江南﹝重﹞兩同心淸平樂﹝重﹞法曲獻仙音念奴嬌﹝重﹞滿朝歡迎新春傾杯樂﹝重﹞夢還京金蕉葉﹝重﹞鳳銜杯女冠子塞翁吟尉遲杯﹝重﹞霜葉飛鶴衝天﹝慢﹞受恩深還京樂柳初新﹝陽關三疊﹞雙調生查子長相思﹝重﹞賀聖朝鹽角兒巫山一段雲迷仙引河滿子翠樓吟尉遲杯﹝重﹞慢捲糸由徵部樂佳人醉采桑子﹝重﹞玉聯環武陵春百媚娘夢仙鄕長相思﹝重﹞謁金門玲瓏四犯﹝重﹞秋夜月禦階行風入松婆羅門令念奴嬌﹝重﹞雨淋鈴傾杯樂﹝重﹞定風波﹝重﹞歸朝歡采蓮令花心動湘月少年遊﹝重﹞紅林擒近慶佳節小石調秋蕊香引四園竹法曲獻仙音﹝重﹞西平樂蝶戀花﹝重﹞夜厭厭如夢令南歌子﹝重﹞花犯渡江云迎春樂徧地花江南春﹝雙調﹞雙瑞蓮一寸金﹝重﹞驟雨打新荷添聲楊柳枝歇指調荔枝香水調歌頭﹝重﹞卜算子浪淘沙﹝令慢﹞雙燕兒永遇樂﹝重﹞夏雲峯鵲橋仙祭天神﹝重﹞林鍾商三字令隔簾聽集賢賓長相思﹝慢﹞宣淸尾犯破陣樂蝶戀花﹝重﹞南歌子淸商怨少年遊﹝重﹞減傾杯﹝重﹞楊柳枝平調﹝宜並正平調﹞長壽樂望漢月鷓鴣天﹝重﹞燕歸梁﹝重﹞歸去來﹝重﹞步蟾宮瑞鷓鴣商調回波詞一斛珠品令永遇樂﹝重﹞解蹀躞更漏子霓裳中序第一二郎神﹝重﹞髙陽臺憶秦娥三部樂應天長﹝慢﹞調笑令解連環丁香結氏州第一鳳凰閣西湖月夷則商﹝艸窗所題如是宜並上﹞國香慢無射商﹝宜並上﹞魚遊春水商角調﹝蛻巖詞所題如是嘯余譜所載六宮十一調亦有之與商調異﹞定風波重﹝重﹞中呂商白薴散水調河傳﹝重﹞傾杯令﹝重﹞林鍾調十二時黃鍾淸角調﹝以下二調淒白石自制﹞角招黃鍾下徵調﹝晉書律曆志論下徵調法﹐謂用笛之宜﹐倍令濁下﹐故曰下徵。下徵乃律之倍﹐在中聲之下者也。﹞徵招夾鍾宮暗香疏影無射宮惜紅衣楚宮春夷則商犯無射宮玉京謠古香慢越調犯正宮蘭陵王○薄媚趙以夫有薄媚摘詞。薄媚曲名﹐宋官本雜劇有薄媚錯取﹑薄媚鄭生遇龍女﹑薄媚柳毅諸曲。若歷弦薄媚﹐屬琵琶曲﹐南宋時已不傳矣。○衮與賺衮與滚同﹐其聲澑而下﹐歐陽永叔詞「拍碎香檀催急衮」﹐蠐攺之詞「繡茵催衮」﹐卽南曲後庭花破滚之屬。又宋時京師尙纏令纏達﹐中興後遂撰爲賺﹐取誤賺之意﹐令人正堪美聽﹐不覺已至尾聲。○叉手笛宋太祖時﹐樂器有叉手笛﹐易名拱辰管﹐謂其執詩之狀如拱揖也。和峴因令樂工調品以諧律呂﹐增入鼓吹部。每邊兵得勝﹐乃連隊抗聲歌之﹐其歌詞蓋小秦王﹑陽關曲之屬。沈存中夢溪筆談所載凡五曲。○羯鼓唐書樂志云﹕羯鼓爲八音之領袖。案羯鼓有大合蟬﹑滴滴泉二曲﹐宋時猶有能識其音者。今羯鼓錄不載。○宋燕樂入仙呂調宋燕樂入仙呂調者﹐曰攤破拋球樂﹐曰采雲歸﹐詞龔其稱﹐它皆類此。○大曲截用筆談云﹐元稹連昌宮詞﹐有「逡巡大徧﹝應作「徧」﹞涼州徹。」所謂大徧者﹐有序引歌崔哨催扌顚衮破行中腔踏歌之類﹐凡數十解。每解有數疊者﹐裁截用之﹐則謂之摘徧。今人大曲皆是截用﹐悉非大徧也。案詞如梁州序﹑遙天奉翠華引﹑鈿帶長中腔﹐卽沈存中所謂截用者。○念曲叫曲筆談云﹐聲無抑揚﹐謂之念曲﹐聲無含韞﹐謂之叫曲。張叔夏謳曲旨要云﹐若無含韻彊抑揚﹐卽爲叫曲念曲矣。宋時通音律者﹐其入微之論多類此﹐惜未能盡傳於世也。○殺聲七篇曰﹕玉振也者﹐終條理也。沈存中﹑張叔夏之言殺聲﹐蔡季通﹑熊與可之言畢曲﹐皆此義也。﹝舊唐書樂志云﹕古今樂府奏曲之後﹐皆別有送聲。送聲義同。﹞○諸宮住字沈存中筆談有論諸宮住字之說﹐與吳君特言制詞最重煞尾字﹐其論頗同。惟吳之所論﹐未暢其旨。本朝方仰松香研居詞塵﹐有二十八調住字之圖﹐大約本於沈說而推廣之者。今錄如左﹕正宮﹝合字住﹐淸六字住。﹞髙宮﹝下四住。﹞中呂宮﹝下一住﹐淸上五住。白石揚州慢﹑長亭怨二曲正同。﹞道宮﹝上字住。﹞南呂宮﹝尺字住。﹞仙呂宮﹝下工住。白石暗香二曲同此。﹞黃鍾宮﹝卽無射宮﹐用下凡住。白石惜紅衣詞同此。以上七宮﹐其起調畢曲之字﹐並與各宮住字同。﹞大石調﹝住﹐淸下五住﹐起畢一字。﹞髙大石調﹝下一住﹐淸五字住﹐起畢上字。﹞雙調﹝上字住﹐起畢遲字。﹞小石調﹝尺字住﹐起畢工字。﹞揭指調﹝工字住﹐起畢凡字。﹞商調﹝下凡住﹐起畢六字。白石霓裳中序第一兩結﹐旁譜作■■卽下凡下凡也。同此可證。﹞越調﹝六字住﹐起畢四字。白石石湖仙詞兩結﹐旁譜作■﹐卽六字住﹐兼上四畢曲也。﹞般涉調﹝工字住﹐起畢勾字﹐卽令髙亻上。﹞髙般涉調﹝下凡住﹐起畢尺字。﹞中呂調﹝六字住﹐起畢亦用六字。﹞正平調﹝下四住﹐淸五字住﹐起畢凡字。﹞南呂調﹝下四住﹐淸下五住﹐起畢下凡。﹞仙呂調﹝上字住﹐起畢下四﹐淸五字。﹞黃鍾調﹝尺字住﹐起畢一字。﹞大石調﹝凡字住﹐起畢下一。﹞髙大石角﹝六字住﹐起畢下一。﹞雙角﹝上五住﹐起畢工字。﹞小石角﹝上字住﹐起畢工字。﹞歇指調﹝勾字住﹐今當用髙亻上﹐起畢下凡。﹞商角﹝下五住﹐起畢上字。﹞越角﹝五字住﹐起畢勾字﹐令用髙亻上。﹞○中管中管聲在前後二律間﹐且與前律同出一孔﹐以之制調﹐或病音韻重復。考十二律中﹐惟五宮稱中管。太簇宮有﹐則大呂宮﹑夾鍾宮無。姑洗宮有﹐則夾鍾宮﹑仲呂宮無。蕤賓宮有﹐則仲呂宮﹑林鍾宮無。南呂宮有﹐則夷則宮﹑無射宮無。應鍾宮有﹐則無射宮﹑黃鍾宮無。樂髓新經云﹕與前律同字者﹐加中管二字別之。淩次仲燕樂考原云﹐南呂商髙於夷則音一律﹐故謂之中管林鍾商。余當準此。推之徐新田管色考﹐謂銀字與中管相爲對待﹐中管乃髙調﹐銀字乃平調。並引尉遲靑說及白太傅詩以証之﹐然則中管又爲應律之器矣。○四上毛氏論樂有不足信者﹐其論大招﹐四上競气﹐謂四上者﹐笛聲也。笛色譜曰﹐四上工尺六﹐爲宮﹑商﹑角﹑徵﹑羽﹐四上﹐宮與商也。其前章曰﹐趙簫倡只是也。考王逸楚辭注﹐四上謂上四國代﹑秦﹑鄭﹑衛也。補曰﹐四上﹐謂聲之上者有四﹐謂代﹑秦﹑鄭﹑衛之鳴竽也﹐伏戲之駕辯也﹐楚之勞商也﹐趙之簫也。毛氏以大招四上爲笛聲。則屈子時﹐初無管色譜之說。且其聖諭樂本解說﹐又以四上爲卽一三同﹑一四上。忽而笛聲﹐忽而律算﹐蓋襲唐荊川之論﹐而不能定其所指。若近人解四上競气爲宮角相應﹐亦曲說也。○明曲承宋明史樂志﹐載嘉靖間續定慶成宴樂四十九章﹐其賀聖朝﹑水龍吟﹑醉太平等曲﹐猶承宋之遺響。若淸江引﹑水仙子諸曲﹐又濫觴於金﹑元者。惜乎詞之音理﹐至勝國而其緒絕也。●卷三○詞不能捨音韻樂記曰﹕聲成文謂之音﹐聲出而音定焉﹐音繁而韻興焉。論其秩序﹐則音居先﹐韻居後。若捨音韻以言詞﹐匪特戾於古﹐詞亦不能工矣。○音律本於人聲劉彥和聲律篇云﹕夫音律所始﹐本於人聲者也。聲含宮商﹐肇自血气。惟詞亦然﹐髙下洪細﹐輕重遲疾﹐各有一定之響。解人正當於喉吻間得之。○唐宋人制詞無韻書齊永明時尙聲韻之學﹐周撰四聲切韻﹐沈隱侯撰四聲譜﹐曩嘗求其書讀之而不可得﹐蓋二書本未傳於世也。然平上去入﹐互相通轉﹐羣經有之。其見於毛詩者﹐尢不可枚舉。當發言之始﹐期合天籟﹐非拘牽於聲韻者。故唐﹑宋人制詞﹐別無韻書﹐而韻寓焉。陳獻可云﹕詞曲起﹐則律呂卽在詞曲之中。﹝語載陸淸獻三魚堂剩言。﹞然則制詞﹐而必求諸韻書﹐非其旨矣。﹞段懋堂六書音韻表云﹕古平上爲一類﹐去入爲一類﹐上與平一也﹐去與入一也﹐上聲備於三百篇﹐去聲備於魏﹑晉。愚謂段說亦槪舉之詞耳。實則三百篇未嘗無去聲﹐魏﹑晉未嘗無上聲也。﹞○韻書分部隋﹑唐韻書判二百六部﹐唐韻並作一百六部﹐其通轉之例﹐實得五部。五部者﹐宮﹑商﹑角﹑徵﹑羽﹐宋人以唇齒牙舌喉配之﹐厥後又易爲喉齶舌齒唇。古今通韻謂第一宮部爲喉音﹐今韻中東﹑冬﹑江﹑陽﹑庚﹑靑﹑蒸七韻是也。七韻中字每讀訖﹐必返喉而入於鼻﹐唱曲家呼爲鼻音。﹝或謂之穿鼻音。﹞第二商部爲齶音﹐今韻中眞﹑文﹑元﹑寒﹑刪﹑先六韻是也。六韻中字每讀訖﹐必以下舌抵上齶﹐恩痕音以舌抵齶﹐則其收聲在恩痕之間也。第三角部爲舌音﹐今韻中魚﹑虞﹑蕭﹑肴﹑豪﹑歌﹑麻﹑尢八韻是也。八韻中字每讀訖﹐必懸舌居中。﹝毛氏以上五韻及尢韻爲斂唇音﹐而割歌﹑麻二韻爲直喉音。﹞第四徵部爲齒音﹐今韻中支﹑微﹑齊﹑佳﹑灰五韻是也。五韻中字每讀訖﹐必以舌擠齒。﹝或謂之展輔音。﹞第五羽部爲唇音﹐今韻中侵﹑覃﹑鹽﹑咸四韻是也。四韻中字讀訖﹐必兩唇相闔﹐歌曲家呼爲閉口音﹐近人撰古音類表﹐實暢其說。目用廣韻﹐而移蕭﹑肴﹑豪﹑侯諸部爲第五部﹐以侵﹑覃﹑鹽﹑咸四部爲附聲﹐並割今韻蒸部附焉。此又從樂律二變通之而分部益密矣。淩次仲自謂其詞用韻﹐凡閉口不敢闌入抵齶鼻音﹐至於抵齶與鼻音亦然。然則詞之用韻﹐不綦嚴乎。徐靈胎樂府傳聲﹐謂曲家尙有落腮﹑穿齒﹑穿牙﹑覆唇﹑挺舌﹑透鼻﹑過鼻種種諸法﹐則五音四川產一切不足以盡之。○五音法韻書云﹕合口爲宮﹐開口爲商﹐捲舌爲角﹐齊齒爲徵﹐撮口爲羽。又云﹕喉音爲宮﹐齒音爲商﹐牙音爲角﹐舌音爲徵﹐唇音爲羽。如上所云﹐蓋卽沙門神珙五音聲論及所分五音之法。○四聲譜神珙四聲五音九弄反紐圖序曰﹕譜曰﹐平聲者哀而安﹐上聲者厲而舉﹐去聲者淸而遠﹐入聲者直而促。數語若爲倚聲家言之。其所謂譜﹐疑卽沈氏之四聲譜也。○朱竹論詞韻朱生栓討謂遼﹑金﹑元文字雜以國書字體﹐其詩詞落韻﹐有出於二百六部之外者。觀栓討所論﹐卽詞韻一端可判升降﹐況有泛濫於遼﹑金﹑元之外者乎。○兩通法蕭山毛氏言四聲之中有兩通法﹐平上去三聲自爲一通﹐去入二聲自爲一通。三聲自通﹐必不雜入聲一字﹐二聲自通﹐必不雜平上一字。然之於詞﹐則固不然。詞韻上去自爲一通﹐入聲則或通於平﹐或通於上去二聲。若平與上去﹐當嚴立畛域﹐乃無遷就之獘。﹝沈義父樂府指迷謂詞中去聲字尢要﹐入聲可代平聲﹐不可代上聲。萬氏詞律一書﹐實衍沈氏之說。﹞○楊升庵論七音楊升庵謂七音﹐卽今切韻宮﹑商﹑角﹑徵﹑羽外﹐有半商﹑半徵﹐蓋牙齒舌喉唇之外﹐有深淺二音故耳。考梵學於五音外﹐有折﹑攝二聲﹐折聲自臍輪起至唇上發﹐如﹤令牛﹥字﹝字浮金反。﹞之類是也。攝字鼻音﹐如韻字鼻中發之是也。升庵所謂深淺二音﹐實剿其說。通雅又以爲大宮商之槪者﹐皆此兩音也。○二合音古語有二聲合爲一字者﹐或謂起於西域二合之音﹐如龍鍾切爲癃﹐潦倒切爲老﹐謂人之癃老﹐以龍鍾潦倒目之﹐音義取此。案二聲合爲一字﹐如狄爲披﹐彌牟爲木﹐蒺藜爲茨﹐何不爲盍﹐又如鯽令爲精﹐窟籠爲孔﹐皆然。宋時謂之切腳語﹐是卽切字之法所本。又魏善伯言﹐凡字有首有腹有尾﹐如都﹑烏﹑翁三字﹐則都爲首﹐烏爲腹﹐翁爲尾﹐共讀之卽是東字。姑烏庵是甘字﹐西衣音是心字﹐此則由古人二合之說﹐而復引其緒者。○詞之用字詞之用字﹐凡同在一紐一弄者﹐忌相連用之﹐宋人於此最爲矜愼。如柳耆卿雨淋鈴詞﹐今﹝見母牙音﹐角屬純淸。﹞宵﹝心母齒頭音﹐商屬次淸。﹞酒﹝照母正齒音﹐商屬次淸。﹞醒﹝心母齒頭音﹐商屬次淸。﹞何﹝匣母喉音﹐羽屬半濁。﹞處﹝淸母齒頭音﹐商屬次淸。﹞楊﹝諭母喉音﹐羽屬平。宋人所分四等聲﹐其不淸不濁者統謂之平﹐無所謂全濁聲者。若四聲等子所列﹐則以疑﹑尼﹑娘﹑明﹑微﹑諭﹑來﹑目八母爲不淸不濁﹐卽宋人所謂平也。其邪﹑禪二母﹐不淸不濁亦平也。其以羣﹑定﹑澄﹑並﹑奉﹑從﹑牀﹑匣八母爲全濁者﹐婺源江氏亦從其說﹐乃宋人所謂半濁也。﹞柳﹝來母半舌音﹐徵屬半濁。﹞岸﹝疑母牙音﹐角屬平。﹞曉﹝匣母喉音﹐羽屬純淸。﹞風﹝非母輕唇音﹐官屬純淸。﹞殘﹝從母齒頭音﹐商屬半濁。﹞月﹝疑母牙音﹐角屬平。﹞其用字之法﹐洵可爲軌範矣。詞必分淸濁輕重﹐李易安作詞論亦云。然周徳淸撰中原音韻﹐判爲陰陽二聲﹐陰陽者﹐淸濁之謂也。賈子明以輕淸爲陰﹐重濁爲陽﹐宋張世南已有其說。陰陽四聲俱備﹐它音易明。惟上聲每難剖晰﹐如董陰動陽﹐子陰矣陽﹐皆制詞者所宜知。毛氏謂上聲無陰陽﹐蓋承中原音韻之說﹐誤矣。○宋詞用雙聲唐人詩喜用雙聲﹐宋詞亦有之。李師呂天香詞「素手金篝」﹐疊用之法也。康伯可金菊對芙蓉詞﹐前闋「望故人消息遲遲」﹐下闋「悄爲伊瘦損香肌」﹐消息﹑瘦損﹐皆以聲也。然二字之外﹐固無重沓而施之者。○詞借用詩韻詞稱詩餘﹐故制詞者多借用詩韻。考唐孫忄面依陸法言切韻增補﹐始有唐韻。宋陳彭年等刪減之﹐謂之廣韻。宋祁丁度等增廣之﹐謂之集韻。景四年乃頒行禮部韻略﹐而衢州毛氏﹑平水劉氏復增補之。至元黃公紹撰古今韻會﹐纖悉備矣。厥後陰氏﹝時中時夫。﹞並奉平水韻而刪並之﹐遂爲通用之本﹐今之詩韻是也。﹝婺源江氏云﹕今世詞家習於並韻﹐談韻學者亦粗舉並韻﹐甚且誤以劉韻爲沈約韻。江氏所謂劉韻﹐卽陰氏韻也。桐城方密之撰韻考﹐旣誤以今所行之陰氏韻爲沈韻﹐江氏又誤以爲劉韻﹐皆未審也。﹞詩韻之稱﹐自明人作俑﹐﹝蕭山毛氏謂計赤試字之訛。﹞而世遂有以詩韻爲詞韻者矣。○陶宗儀韻記唐五代詞﹐承詩這遺﹐其韻多與近體詩合。爰園詞話謂唐晚五代小令塡詞用韻﹐多詭譎不成文﹐未知其所謂詭譎者安在也。陶宗儀韻記曰﹕本朝應制頒韻﹐僅十之二三﹐而人爭習之﹐戶錄一篇以黏壁﹐故無定本。後見東都朱希眞復爲擬韻﹐亦僅十有六條。其閉口侵尋監咸廉纖三韻﹐﹝以陰陽二聲標引﹐此爲曲韻之祖。﹞不便混入﹐未遑校讎也。鄱陽張輯﹐始爲衍義以釋之。洎馮取洽重爲繕錄增補﹐而韻學稍爲明備通行矣。值流離日﹐載於掌大薄﹐蹄藏於樹根盎中﹐濕朽虫蝕﹐字無全行﹐筆無明畫﹐又以雜葉細書如半菽許﹐願一有心世道者﹐詳而補之。然見所書十六條﹐與周徳淸所輯﹐小異大同﹐要以中原之音﹐而列以入聲四韻爲準。觀南村所記﹐知宋人制詞無待韻本﹐若張馮所記者﹐亦泯滅久矣。○詞韻略べ斐軒詞林韻釋一書﹐但爲北曲而設﹐於詞固無與也。至沈去矜始輯詞韻略﹐亂次以濟﹐散無紀律﹐而萬氏﹝樹﹞﹑徐氏﹝釒九﹞反矜視之﹐竊所未諭。○淸詞韻踵詞韻略而撰詞韻者﹐本朝則有李氏詞韻﹑胡氏文會堂詞韻﹑吳氏學宋齋詞韻﹑湯氏詞韻選雋﹑﹝未刻本﹞鄭氏綠漪亭詞韻﹐中惟戈書條理秩然﹐刊誤訂訛﹐多有卓識﹐視沈書相距遠矣。○戈氏韻分部戈氏於入聲韻編分五部﹐諸唐﹑宋諸家詞﹐獨見精審。惟以第六部之眞﹑諄等韻﹐第十一部之庚﹑耕等韻﹐第十三部之侵韻判而爲三﹐與宋人旨意多不相合。其辧學宋齋詞韻﹐謂所學皆宋人誤處﹐而力詆眞﹑諄﹑臻﹑文﹑欣﹑魂﹑痕﹑庚﹑耕﹑淸﹑靑﹑蒸﹑登﹑侵十四部同用之非。今考宋詞用韻﹐如柳耆卿少年遊﹐以頻﹑纓﹑眞﹑云﹑人通葉。﹝篇中所謂葉﹐謂同一韻而上下相葉﹐非謂以此韻葉彼韻﹐如顧處士音論所云。﹞周美成柳梢靑﹐以人﹑盈﹑春﹑心﹑云﹑存通葉。李秋崖髙陽臺﹐以塵﹑云﹑昏﹑凝﹑沈﹑瓊﹑深﹑痕﹑情﹑陰通葉。洪叔浪淘沙﹐以冥﹑晴﹑春﹑人﹑斟﹑情﹑鳴﹑淸通葉。周公謹國香慢﹐以根﹑婷﹑春﹑凝﹑簪﹑兄﹑云﹑淸通葉。奚秋崖芳艸﹐以薰﹑醒﹑云﹑昏﹑凝﹑心﹑林﹑聽﹑人通葉。張叔夏慶春宮﹐以晴﹑人﹑包括﹑迎﹑箏﹑裙﹑云﹑情﹑泠通葉。毛澤民於飛樂三闋﹐一以林﹑陰﹑深﹑心﹑尊﹑淸﹑春﹑人通葉﹐一以云﹑驚﹑瓶﹑心﹑亭﹑聲﹑淸﹑應通葉﹐一以輕﹑云﹑勻﹑神﹑顰﹑魂﹑人﹑情通葉。略舉數家﹐可得梗槪。至上去韻﹐如髙竹屋﹑王碧山齊天樂﹐史邦卿雙雙燕亦然。此等處宋人自有律度﹐展轉相通﹐彊爲遷就﹐固屬不可。然槪指爲誤﹐轉無以處宋人﹐吳氏所輯﹐亦非無所見也。○方音之誤張蕓窗水龍吟詞﹐以過﹑﹑露﹑大﹑鎖﹑破﹑我﹑和﹑麼互葉。﹝詞凡四闋﹐用韻皆同。﹞陳君衡長相思﹐以蕭﹑騷﹑飄﹑樓﹑迢﹑遙﹑頭﹑秋互葉。米友仁訴衷情詞﹐以潛﹑喧﹑還﹑偏﹑山﹑言互葉。用韻不免錯亂。蓋前所舉者爲諸家所通用﹐此乃方音之誤耳。○以方音叶黃魯直念奴嬌詞﹐以笛韻綠。陸放翁云﹐滬戎間謂笛曰獨﹐故魯直得借用﹐此亦以方音叶者。○借葉辛稼軒隱括陶淵明詩﹐以江窗借葉韻﹐卷二一翦梅﹐亦以窗借葉叢韻。案劉熙釋名曰﹕窗﹐聰也﹐尙書舜典達四聰﹐杜預注四聰作四窗。鮑明遠詩﹐亦以窗葉東韻﹐讀窗若聰。詞非其類﹐稼軒殆因陶詩而偶用之。○制詞宜用宋人韻否﹐一音方矩切﹐一音方久切。五代時韋端己應天長以否葉語﹐馮正中蝶戀花以否葉去﹐張泌菩薩蠻否葉暮。宋詞則從上韻者十之九﹐從下韻者僅十之一﹐故調美成垂絲釣以否葉羽﹐黃魯直漁家傲以否葉土﹐黃幾仲摸魚兒以否葉雨﹐徐師川摸魚兒以否葉處﹐李端叔驀山溪以否葉戶﹐趙秋曉宴淸都以否葉鼓。至南渡以後諸家﹐亦莫不然。又可爲制詞宜用宋人韻之一證。﹝下摸魚兒﹐乃虞美人之誤。﹞○北字音叶郭恕先佩Δ云﹕巴蜀謂北曰卜。詩「自南自北﹐無思不服」﹐叶韻也。﹝此恕先之臆說。三代時﹐服字與璧同音﹐不與卜葉。﹞五代詞則有以北葉促者﹐若宋之黃竹齋﹑周美成﹑張於湖﹑韓東浦﹑周公謹﹑吳夢窗姜堯章﹐其北字叶韻均作卜音。元李用章洞仙歌詞﹐更選甚南枝與北枝﹐北亦作平。考司馬相如賦﹐東西南北葉下來韻﹐古樂府江南曲「魚戲蓮葉北」﹐葉上西韻﹐北字之可作平﹐固不第詩餘然也。○詞不以復出爲禁周美成齊天樂詞﹐或病其復韻﹐非也。上句「佳時又逢重午」﹐指節序言﹐下句「喚風綾扇小窗午」﹐指气候言。﹝選禪詞和美成韻﹐上「午」字作「五」。﹞大抵文辭用韻﹐其異義者﹐原不必以復出爲禁。﹝石林詞「誰采花寄與」﹐又「悵望蘭舟容與」﹐兩「與」字異詁。黃魯直喝火令兩用「尋」字﹐乃刊本之訛。﹞○詞用平側韻詞有可用平韻亦可用側韻者﹐閒中好﹑好夢令﹑憶秦娥﹑霜天曉角﹑豆葉黃﹑南歌子﹑虞美人﹑浣溪沙﹑絳都春﹑步月聲聲慢﹑慶淸朝﹑滿庭芳﹑百字令﹑蠟梅香﹑滿江紅﹑慶佳節﹑祝英臺近﹑永遇樂﹑玉樓春﹑雨中花﹑喜遷鶯﹐是也。側韻三聲皆可﹐惟憶秦娥﹑虞美人﹑南歌子則宜用入。至漁歌子﹑南浦等曲﹐亦平仄二調﹐然音響迥不侔矣。○平側通葉詞之平側通葉者﹐西江月﹑換巢鸞鳳﹑少年心﹑渡江云﹑戚氏﹑大聖樂﹑哨徧﹑玉碾萼﹑兩同心﹑江城梅花引﹑古陽關﹐凡十一調。它詞如賀方回水調歌頭﹑杜壽城漁家傲﹑周公謹露華﹐亦有通葉﹐然皆借韻爲之﹐非若數詞有定格也。○四聲可變通唐人詩所用四聲﹐每有變通﹐不盡依本音者。李昌谷詩「請上琵琶弦」﹐琵字以平作入。﹝白香山詩「金屑琵琶槽」﹐方雄飛詩「語慚不及琵琶槽」﹐王龜齡詩「淸音下瞰琵琶洲」﹐蘇子瞻詞「小蓮初上琵琶弦」﹐並同。﹞杜少陵詩「恰是春風相欺得」﹐欺字以平作入。﹝思必切。﹞白香山詩「歸來無淚可﹝集中自注可紇反。﹞求戰巾」﹐可字以上作入。元微之詩「三省詎行怪」﹐怪字以去作平。李義山詩「簟冰將飄枕」﹐冰字以平作去。王仲初詩「綠窗紅燈酒初醒」﹐燈字以平作去。杜牧之詩「南朝四百八十寺」﹐十字以入作平﹐繩知切。﹝白香山詩「紅闌三百九十橋」﹐陸放翁老學庵筆記謂十轉平聲﹐可讀爲諶。趙徳麟西江月詞「我生魔了十年」﹐十皆作平。﹞又香山詩「當時綺季不請錢」﹐請字以上作平。﹝劉氏碎金雲﹕廣韻下平十四﹐淸﹑請﹐疾盈切﹐受也。﹞自是而宋詞沿其例矣。○上去入作平詞上入皆可作平﹐而入聲最夥。獨﹑一﹑寂﹑不﹑碧﹑亦等字固爲數見。它如張子野踏莎行「密意欲傳」﹐欲作平﹐黃魯直漁家傲「系驢橛上合頭語」﹐合作平﹐蘇子瞻如夢令「寄語澡浴人」﹐浴作平﹐「簾外百舌兒」﹐舌作平﹐向伯恭卜算子「令我發深省」﹐發作平﹐辛幼安念奴嬌「太白還又名白」﹐上白字作平﹐韓東浦卜算子「初過寒食節」﹐食作平。蔣勝欲賀新郎「節飲食」﹐節作平﹐梅花引「漠漠黃雲﹐濕透木綿裘」﹐濕作平。吳夢窗「似說春事遲暮」﹐說作平﹐王通叟慶淸朝「得天气」﹐得作平﹐謝無逸花心動「折翼鳥」﹐翼作平﹐姜堯艸長亭怨慢「日暮」﹐日作平﹐甄云卿霜天曉角「後赤壁」﹐赤作平。其以上作平者﹐張仲宗賀新郎「肯兒曹恩怨相爾汝」﹐爾字﹐舒信道菩薩蠻「憶曾把酒賞紅翠」﹐賞字是也。其以去作平者﹐晏叔原臨江仙「相逢夢裏路」﹐夢字﹑﹝王船山亦讀「气吞云夢澤」之夢爲平。﹞洪舜兪臨江仙「萬紫千紅鬢上粉」﹐鬢字是也。○以平代側詞用上入可代平矣﹐然亦有以平而代側者。樓梅麓沁園春「此番登髙」﹑張伯寸滿江紅「又一番元都春色」﹐兩番字皆作去。案唐人詩「先後花分幾番開﹐十番紅桐一行死」﹐讀法正同。○以入葉平上去詞亦有用入﹐而葉平上去三聲者﹐杜壽域惜春令「悶無緒玉簫拋擲」﹐擲字作平葉。晁無咎黃鶯兒「兩兩三三修竹」﹐竹字作上葉。韓東浦賀新郎「綽約人如玉」﹐玉字作去葉。﹝下楚江曲曲字並同。﹞此類在宋人中正復不少。○攺入爲平毛澤民憶秦娥詞﹐效五代馮延巳體也。馮詞用入韻﹐故毛詞可易爲平﹐猶孫夫人之變李太白詞爲平韻也。孫詞無換韻也。孫詞無換韻﹐毛詞兼之。蓋古詞用入者﹐宋人多攺爲平﹐固不第此調然矣。○燕歸梁無側韻樂府雅詞補遺﹐載無名氏燕歸梁詞五十字﹐秦惇父謂前後第二句﹑第四句﹐與各家句讀不同。愚案﹕是詞用側韻﹐燕歸梁詞從未有作側韻者﹐蓋李遵勗之滴滴金詞也。秦未考正其調名之誤耳。○用韻借葉詞用韻可借葉﹐姜堯章長亭怨慢以此葉戶。宋人原有此體﹐惟不可藉口以寬其塗。﹝明人不知叶韻之法﹐遂以姜詞「不會得﹐靑靑如此。日暮」爲一句。而國初人多宗之﹐或有攺本文「此」字爲「許」字者。○前人喜用三十六字前人詞多喜用三十六字﹐歐陽炯更漏子「三十六宮秋夜永」﹑孫孟文謁金門「卻羨采鴛三十六」﹑譚明之浣溪沙「藉花三十六湖香」﹑張於湖蝶戀花「過盡碧灣三十六」﹑史邦卿西江月「三十六宮月冷」﹑曾純甫金人捧露盤「錦江三十六鱗寒」﹑王聖與靑房並蒂蓮「也羞照三十六宮秋」﹑吳夢窗惜紅衣「三十六磯重到」﹑周公謹木蘭花慢「三十六鱗過卻」﹑李秋崖木蘭花「三十六梯樹杪」﹑姜堯章惜紅衣「三十六陂秋色」﹐用算博士語皆有致。○補綴用字之法詞品載用字之法﹐所收太濫﹐苦無區別。愚謂虛字﹝二字見張玉田詞源。﹞宜詳﹐實義可略﹐因補綴之。有原書已具﹐而未條晰者﹐亦附列焉。セ﹐說文﹐暴也。歐陽永叔漁家傲詞「今朝陡覺凋零セ」。斗與陡同﹐猝然也﹐一曰意健語也。杜少陵詩「斗上捩孤影」。舒信道蝶戀花詞「斗覺年華換」。底﹐匡謬正俗﹐俗謂何物爲底﹐六朝人詩「持底裝作衣」。又通抵﹐唐人詩「去帆不安幅﹐作抵使西風」。矬﹐昨和切﹐通俗文﹐短也。歐陽炯詞「豆蔻花間矬晚日」。假饒﹐猶云縱令﹐設辭也。蔣竹山詞「假饒無分入雕闌」。楊補之詞「假饒薄命」。殺﹐所下切﹐大也﹐疾也。白香山詩「東風莫殺吹」。又通煞﹐極也。溫飛卿詞「愁殺平原年少」。秦少遊詞「瘦殺人天不管」。朱子答陸子靜論無極書「太煞分明」。石次仲詞「雨兒又煞」。恁﹐方言﹐此也。姜堯章月下笛詞「自恁虛度」。年紀﹐本光武紀。侯鯖錄云﹕紀﹐記也﹐記其年之數。和成績詞「正是破瓜年紀」。一霎﹐沈會宗詞「一霎時光景也堪惜」。審齋詞「一霎峭紅如許」。儂家﹐蘇子瞻詩「應記儂家舊姓西」。沒﹐小爾雅云﹐無也。孫孟文詞「沒人知」。辛苦﹐見孔安國書洪範疏﹐及鄭康成詩箋。者﹐增韻此也。蜀主王衍詞「者邊走」。又通「這」﹐程懷古詞「這回眞个」。安排﹐莊子「安排而去化」。程書舟詞「已安排珠簟小胡牀」。﹛穴﹜﹐說文﹐穴中見也。元微之詩「櫓﹛穴﹜動搖妨客夢」。判同拚。方言﹐楚人揮棄物謂之拚。杜少陵詩「縱飲久判人共棄」。晏叔原詞「已拚長在別離中」。蕻同哄﹐胡切﹐廣韻唱聲。蔣竹山詞「一窗芳蕻」。麼﹐語餘聲也。王仲初詩「眾中遺卻金釵子﹐拾得從他要贖麼」。去聲義同﹐蘇子瞻詞「還知麼」﹐葉上朵韻。探﹐去聲﹐周易疏﹐探謂嫖探求取。李太白詞「月探金窗罅」。許﹐助辭也。古樂府「柰何許。石闕生口中﹐銜悲不得語」。李太白詩「相去復幾許」。賀方回詞「試問閒愁知幾許」。﹐韻會﹐掛也﹐與■同。李昌谷詩「云香蔓刺」。王千秋詞「醉袖香黏粉」。乍可﹐寧可也。韓退之詩「乍可阻君意」。元微之詩「乍可爲天上牽牛織女星」。劃地﹐集韻﹐劃﹐平也。毛平仲詞「劃地春寒」。故﹐說文﹐使爲之也。世說﹐王謂何曰「我今故與林公來相看」。劉武仲云「此故字猶云特也。」杜少陵詩「淸秋燕子故飛飛」。周美成詞「故下封枝雪」。爭﹐方言﹐如何也。李義山詩「爭拭酬恩淚得乾」。瑟瑟﹐殷紅也。殷文圭詩「水面風吹瑟瑟羅」。又碧也。「半江瑟瑟半江紅」。的﹐元微之詩「的應未有諸人覺」。端的﹐確辭也。髙竹屋祝英臺近詞「瑞的此心苦」。好在﹐通鑑﹐髙力士宣上皇詔曰「諸將士各好在。」張伯雨詩「好在畫圖畱勝迹」。柰﹐卽無柰省文也。姜堯章詞「柰愁裏換時節」。樣﹐舊唐書柳公權傳﹐劉禹錫稱爲柳家新樣。陳后山詞「花樣腰身宮樣立」。無那﹐猶無柰也。王右丞詩「彊欲從君無那老」。李后主詞「無柰夜長人不寐」。蘸﹐莊陷切﹐廣韻﹐以物內水也。李徳潤詞「岸岸荔枝紅蘸水」。个與个同﹐齊語﹐鹿皮四个。史記貨殖傳﹐竹竿萬个。注﹐个猶枚也。李太白詩「作个音書能斷絕」。又此也。謝無逸詞「个中懷抱誰排遣」。又語辭也。王觀詞「晴則个﹐陰則个」。不忿﹐不平之意也。李正己詩「不忿朝來喜鵲聲」。罨﹐丹鉛總錄云﹐畫家有罨畫﹐雜彩色畫也。吳興有罨畫溪﹐然其字當用﹤靑盍﹥。張子澄詩「罨岸春濤打船尾」。被﹐爲其所如何也。白香山詩「常被老元偸格律」。喫虛﹐杜牧之詩「堪笑喫虛隋煬帝」。ソ﹐說文﹐兩手相切摩也。晉書劉毅傳﹐因ソ五木久之。又揉也。曹堯賓詩「手ソ裙帶問襄王」。馮正中詞「手ソ紅杏蕊」。審齋詞「更須冰蛹替ソ絲」。黃簡詞「妝成ソ鏡問春風」。謾﹐通漫﹐虛也﹐枉也。馮延巳詞「夜夜夢魂休謾語」。又用爲語助﹐取其因任放浪無所拘栓也。王碧山詞「謾重拂琴絲」。浪與漫同。劉子儀詩「簾聲燭影浪多疑」。又虛枉之辭也。杜子美詩「浪作禽塡海」。阿﹐鴉之入聲。三國誌龐統傳﹐向者之論﹐阿誰爲失。漢詩「家中有阿誰」。程懷古詞「阿壽牽衣仍問我」。綢繆﹐毛萇詩傳云﹐纏綿也。陳君衡詞「水情云意兩綢繆」。文選注云﹐殷勤之意也。柳耆卿詞「綢繆鳳枕鴛被」。剩﹐余辭也。皮襲美詩「剩欲與君終此志」。又尙也。杜牧之詩「剩肯新年歸否」。地﹐玉篇﹐蘇骨切。唐玄宗詩「垂楊地影」。不成﹐杜子美詩「不成誅執法」。榮樵仲詞「不成天也不容我﹐去樂淸閒」。張蛻巖詞「不成便沒相逢日」。旋﹐事非預爲曰旋。王仲初詩「旋翻曲譜聲初起」。司空表聖詞「旋開旋落旋成空」。絮﹐方密之通雅云﹐方言以濡滯不決爲絮。史浩兩鈔摘腴曰﹐富鄭公偶疑不決。韓魏公曰公又絮。劉夷叔詞「休絮休絮﹐我自明朝歸去。」扌絕﹐與絕同﹐斷也。尹梅津詞「點點愛輕扌絕」。兒﹐少意也。向伯恭詞「語音嬌軟帶兒癡」。辛稼軒詞「晚云做造些兒雨」。手段﹐元遺山三鄕雜詩「五鳳樓頭無手段」。趲﹐玉篇﹐散走也。髙竹屋詞「趲將花落」。著﹐方言﹐語助也。孫孟文詞「更愁聞著品弦聲」。張宗瑞詞「憶著故山蘿月」。劣﹐陳克詞「盆池劣照薔薇架」。跟﹐釋名﹐足後曰跟。廣韻﹐﹤韋﹥履跟後帖也。劉攺之沁園春詞「微褪些跟」。忒﹐說文﹐更也﹐從心弋聲。辛稼軒詞「誰與安排忒好」。戰﹐孫孟文詞「紅戰燈花笑」。杜安世詞「戰紅杏餘香亂墜」。趁﹐廣韻﹐逐也。毛平詞「氵還相趁」。周公謹詞「幾點落英蜂翅趁」。簇﹐司空表聖詩「玉階相簇打金錢」。周美成詞「簇淸明天气」。賺﹐杜彥之詩「耳驊驑賺殺人」。尹參卿詞「賺得王孫狂處」。歐陽永叔詞「誰把佳期賺」。佯﹐與章切。廣韻﹐詐也。毛熙震詞「佯不覷人空婉約」。廝﹐蔣竹山詞「影廝伴東奔西走」。﹤叵寸﹥﹐同叵。說文﹐不可也。溫飛卿更漏子詞「𨿽﹤叵寸﹥耐」。薛昭蘊詞「叵耐無端處」。盡﹐卽忍切。劉武仲曰「此盡字猶任也。」許岷詞「當初不合盡饒伊」。晏叔原詞「盡無端盡日東風惡」。猛﹐陳后山淸平樂詞「猛與將來放著」。沈約之謁金門詞「猛記烏衣曾舊識」。○詞無襯字吳夢窗唐多令詞「縱芭蕉不雨也颼颼」。卓人月以縱字爲襯字﹐萬氏詞律﹝卷九﹞已駁正之。蓋謂曲有襯字﹐詞無襯字﹐二者不可相混也。朱子云「古樂府只是詩中間﹐卻添許多泛聲﹐後來人怕失了那泛聲﹐逐一添个實字﹐遂成長短句﹐今曲子便是。」朱子所謂曲子﹐指詞言之。胡元任云「唐人調俱失傳﹐今可歌者﹐小秦王﹑瑞鷓鴣耳。瑞鷓鴣依字易歌﹐若小秦王必雜以虛聲﹐乃可歌也。據此﹐則詞𨿽無襯字﹐而曲之肇源於詞者﹐槪可識矣。」﹝周公謹唐多令『燕風輕﹐庭字正淸和』。下闋云『扇鸞孤﹐塵暗合歡羅』﹐句法與夢窗同。﹞●卷四○自五代至明之詞集唐人於歌詠之暇﹐兼制小詞﹐忄互有遺佚。又輪廓初啟﹐體猶未盛。延及宋代﹐大晟所掌﹐復備宗廟之樂﹐而學士抒其情愫﹐教坊習其聲律﹐所作益繁。今取詞集﹑詞選﹑詞譜﹑詞話之具存於世者﹐稍加詮次﹐自五代始﹐迄於明止。若數闋流傳﹐附諸篇末者則汰之。按籍以求﹐梗槪略備矣。﹝唐五代時﹐如金荃﹑握蘭集﹑謫仙集﹑蘭畹集﹐目存書亡。至宋劉子詞附屏山集﹑嶽忠武詞附金陀粹編﹑明王行儉詞附抑庵集﹐此類均未成帙。若本朝欽定詞譜外﹐則有秀水朱氏詞綜﹑王氏﹑陶氏續編﹑陽湖張氏詞選﹑陽羨萬氏詞律﹑徳淸徐氏續詞律﹑吳江徐氏詞苑叢談﹑蕭山峯志氏﹑長洲彭氏﹑吳縣吳氏詞話及諸家所撰著者﹐近在眉睫﹐度無弗知。﹞陽春集一卷﹐五代馮延巳撰。﹝錢塘何氏藏本。﹞珠玉詞一卷宋晏殊撰。﹝陸敕先校宋本。汲古閣本。﹞逍遙詞一卷﹐宋潘閬撰。﹝歸安陸氏藏本。﹞近體樂府三卷﹐宋歐陽撰。﹝毛斧季手校本。古虞毛氏六十家詞鈔載六一詞並一卷。﹞東坡詞一卷﹐宋蘇軾撰。﹝毛斧季手校本。汲古閣本。文忠公集編三卷。陳直齋書錄解題編二卷。﹞孫鎭注東坡樂府一卷﹐宋蘇軾撰。小山詞二卷﹐宋晏幾道撰。山谷詞一卷﹐宋黃庭堅撰。張子野詞二卷﹐補遺一卷﹐宋張先撰。樂章集一卷﹐宋柳三變撰。東山聲樂府三卷﹐補遺一卷﹐宋賀鑄撰。東堂詞一卷﹐宋毛滂撰。溪堂詞一卷﹐宋謝逸撰。淮海詞一卷﹐宋秦觀撰。晁無咎詞六卷﹐宋晁補之撰。後山詞一卷﹐宋陳師道撰。漱玉詞一卷﹐宋李淸照撰。巢令君阮戶部詞一卷﹐宋阮閱撰。姑溪詞一卷﹐宋李之儀撰。壽域詞一卷﹐宋杜安世撰。片玉詞二卷﹐宋周邦彥撰。和淸眞詞一卷﹐宋方千里撰。初寮詞一卷﹐宋王安中撰。虛齋樂府二卷﹐宋趙以夫撰。大觀平詞一卷﹐宋李元白撰。斷腸詞一卷﹐宋朱淑眞撰。石林詞一卷﹐宋葉夢得撰。酒邊詞一卷﹐宋向子撰。筠溪樂府一卷﹐宋李彌遜撰。澹庵長短句一卷﹐宋胡銓撰。樵歌三卷﹐宋朱惇儒撰。龜峯詞一卷﹐宋陳經國撰。白雪遺音一卷﹐宋陳徳武撰。樂齋詞一卷﹐宋向鎬撰。碎錦詞一卷﹐宋李好古撰。樵隱詞一卷﹐宋毛開撰。文溪詞一卷﹐宋李昴英撰。渭川居士詞一卷﹐宋呂勝己撰。得全居士詞一卷﹐宋趙鼎撰。拙庵詞一卷﹐宋趙老撰。陽春集一卷﹐宋米元暉撰。章華詞一卷﹐宋無名氏撰。文簡詞一卷﹐宋程大昌撰。雙溪詞一卷﹐宋馮取洽撰。澗泉詩餘一卷﹐宋韓氵虎撰。坦庵詞一卷﹐宋趙師俠撰。無住詞一卷﹐宋陳與義撰。蘭窟詞一卷﹐宋侯撰。丹陽詞一卷﹐宋葛勝仲撰。竹坡詞三卷﹐宋周紫芝撰。海野詞一卷﹐宋曾覿撰。金穀遺音一卷﹐宋石孝友撰。水詞一卷﹐宋程泌撰。知稼翁詞一卷﹐宋黃公度撰。聖求詞一卷﹐宋呂濱老撰。蘆川詞一卷﹐宋張元撰。東浦詞一卷﹐宋韓玉撰。逃禪詞一卷﹐宋楊無咎撰。惜香樂府十卷﹐宋趙長卿撰。審齋詞一卷﹐宋王千秋撰。介庵詞一卷﹐宋趙彥端撰。歸愚詞一卷﹐宋葛立方撰。平齋詞一卷﹐宋洪咨夔撰。書舟詞一卷﹐宋程垓撰。雪山詩餘一卷﹐宋王質撰。竹齋詩餘一卷﹐宋黃機撰。蕓窗詞一卷﹐宋張榘撰。雙溪詞一卷﹐宋王炎撰。綺川詞一卷﹐宋倪稱撰。於湖詞三卷﹐宋張孝祥撰。放翁詞二卷﹐宋陸遊撰。稼軒詞四卷﹐宋辛棄疾撰。石湖詞一卷﹐補遺一卷﹐宋範成大撰。和石湖詞一卷﹐宋陳三聘撰。後村別調一卷﹐宋劉克莊撰。近體樂府一卷﹐宋周必大撰。文定詞一卷﹐宋丘撰。龍川詞一卷﹐補遺一卷﹐宋陳亮撰。篁栗詞一卷﹐宋劉子寰撰。燕喜詞一卷﹐宋曹冠撰。梅溪詞一卷﹐宋史達祖撰。竹屋癡語一卷﹐宋髙觀國撰。龜峯詞一卷﹐宋陳人傑撰。樂章三卷﹐宋洪適撰。西樵語業一卷﹐宋楊炎正撰。白石道人歌曲四卷﹐別集一卷﹐宋姜夔撰。白石詞一卷﹐宋姜夔撰。履齋詞一卷﹐宋吳潛撰。空同詞一卷﹐宋洪荼撰。竹山詞一卷﹐宋蔣捷撰。烘堂詞一卷﹐宋盧炳撰。龍洲詞一卷﹐宋劉過撰。蒲江詞一卷﹐宋盧祖臯撰。花外集一卷﹐宋王沂孫撰。日湖漁唱一卷﹐補遺一卷﹐續補遺一卷﹐宋陳允平撰。西麓繼周詞一卷﹐宋陳允平撰。夢窗甲乙丙丁四稿﹐宋吳文英撰。養拙堂詞一卷﹐宋管鑑撰。散花庵詞一卷﹐宋黃撰。山中白雲詞八卷﹐宋張炎撰。洲漁笛譜二卷﹐宋周密撰。袁宣卿詞一卷﹐宋袁去華撰。簫臺公餘詞一卷﹐宋姚述堯撰。煙波漁隱詞二卷﹐宋宋伯仁撰。蓬萊鼓吹一卷﹐宋夏文鼎撰。風雅遺音二卷﹐宋林正大撰。省齋詩餘一卷﹐宋廖行之撰。撫掌詞一卷﹐宋無名氏撰﹐南城歐良編。蕭閒老人明秀集注三卷﹐金蔡松年撰﹐魏道明注解。遺山先生新樂府五卷﹐金元好問撰。遺山樂府一卷﹐金元好問撰﹐淩雲翰編。天籟集二卷﹐金白朴撰。無弦琴譜二卷﹐元仇遠撰。藏春詞一卷﹐元劉秉忠撰。樵庵詞一卷﹐元劉因撰。雙溪醉隱樂府十一卷﹐元耶律鑄撰。蛻巖詞二卷﹐元張翥撰。松雪詞一卷﹐元趙孟ぽ撰。菊莊樂府一卷﹐元段克己撰。Т齋樂府一卷﹐元段成己撰。道園樂府一卷﹐元虞集撰。蟻術詞選四卷﹐元邵亨貞撰。靜春詞一卷﹐元袁易撰。竹齋詞一卷﹐元沈禧撰。古山樂府一卷﹐元張撰。貞居詞一卷﹐元張天雨撰。扣舷詞一卷﹐明髙啟撰。眉庵詞一卷﹐明楊基撰。寫情詞一卷﹐明劉基撰。玉霄詞六卷﹐明滕玉霄撰。樂府遺音五卷﹐明瞿佑撰。桂洲詞二卷﹐明夏言撰。花影集五卷﹐明施紹莘撰。玉霄仙明珠集﹐明吳子孝撰。花間集十卷﹐蜀趙崇祚編。類編艸堂詩餘四卷﹐宋無名氏編。梅苑十卷﹐宋黃大輿編。樂府雅詞三卷﹐拾遺二卷﹐宋曾忄造編。陽春白雪八卷﹐外集一集﹐宋趙聞禮編。花庵詞選二十卷﹐宋黃編。樂府補題一卷﹐宋無名氏編。李氏花萼樓詞五卷﹐宋無名氏編。絕妙好詞七卷﹐宋周密編。方壺詞三卷﹑水雲詞一卷﹐宋汪莘﹑元汪元量撰。中州樂府一卷﹐鑫凶好問編。宋舊宮人詩詞一卷﹐元汪元量編。朝野新聲太平樂府四卷﹐元楊朝英編。元艸堂詩餘三卷﹐元人編。花艸粹編二十二卷﹐附錄一卷﹐明陳耀文編。尊前集二卷﹐明顧梧芳編。宋六十名家詞九十卷﹐明毛晉編。秦張詩餘合璧﹐明王象晉編。國朝詩餘五卷﹐明錢允治編。艸堂詩餘十二卷﹐明沈際飛編。古今詞統十六卷﹐明卓人月編。詞林萬選四卷﹐明楊愼編。鳴鶴餘音八卷﹐方外彭致中編。詩餘圖譜三卷﹐附錄二卷﹐明張糸延編。嘯余譜十卷﹐明程明善撰。碧雞漫志一卷﹐宋王灼編。樂府指迷一卷﹐宋沈義父撰。詞源二卷﹐宋張炎撰。詞旨一卷﹐元陸輔之撰。唐詞紀十六卷﹐明董逢源撰。渚山堂詞話三卷﹐明陳霆撰。詞評一卷﹐明王世貞撰。詞林韻釋五卷﹐元無名氏撰。詞韻四卷﹐明沈謙撰。詞韻四卷﹐明仲恆撰。●卷五○唐昭宗詞唐昭宗菩薩蠻詞﹐據新五代史曁中朝故事﹐是帝次華州﹐登城西齊雲樓﹐望京師所作。其卒章云「安得有英雄。迎歸大內中。」寇盜充斥﹐越在艸莽﹐故其言淒愴如此﹐非復漢髙大風之曲矣。﹝沈存中云「詞凡三章﹐墨本在陜州一佛寺中﹐今僅存二章﹐而以卒章作首章云。」﹞○唐詞三家李太白詞﹐氵亭泓蕭瑟。張子同詞﹐逍遙容與。溫飛卿詞﹐丰柔精邃。唐人以詞鳴者﹐惟玆三家﹐壁立千仞﹐俯視眾山﹐其猶部婁乎。○元眞子漁歌子張子同碧虛篇有云「無元而元﹐是謂眞元。無眞而眞﹐是謂元眞」﹐故自稱元眞子。所制漁歌子詞﹐凡五闋﹐西塞山前一闋﹐世尢稱之。共時子同弟松齡及南卓﹑柳宗元﹑顏眞卿﹑陸鴻漸﹐徐士衡﹑陸成矩並有和章。樂府雅詞謂是調至宋時已不能歌﹐故黃魯直衍之爲鷓鴣天﹐蘇子瞻﹑徐師川復衍之爲浣溪沙。五代而後﹐惟孫荊臺體與張異。若和凝﹑李﹑歐陽炯﹑張炎﹑完顏均仿張體﹐蓋繇張始也。﹝仿張體詠漁父者亡慮十數家﹐此其最著者耳。﹞○張子同泊舟之所子同詞﹐如「松江蟹捨主人歡﹐靑艸湖中月正圓」等語﹐蓋往來苕間所賦。烏程縣之東數十里有泊宅村﹐相傳爲子同泊舟之所。方勺泊宅篇﹐紀之甚詳。○閒中好詞長樂坊安國寺紅樓﹐睿宗在藩時舞榭﹐東禪院亦曰本塔院。武宗癸亥三年﹐爲諸名流遊咽之所﹐鄭符﹑段成式﹑張希復閒中好詞﹐乃寓居禪院時所撰者。○呂仙詞呂仙詞「暫遊大庾。白鶴飛來誰共語。嶺畔人家。曾見寒梅幾度花。春來春去。人在落花流水處。花滿前溪。藏盡神仙人不知。」謹案欽定全唐詩云「失注調名﹐無考。」今案是調﹐蓋減字木蘭花也﹐其時編校諸臣﹐偶未栓耳。○錘輻詞唐尙小令﹐自杜牧之八六子外﹐絕少慢聲。咸通末﹐江南鍾輻有卜算子慢詞云「桃花院落﹐煙重露寒﹐寂寞禁煙晴晝。風拂珠簾﹐還記去年時候。惜春心﹑不喜閒窗繡。倚屏山﹑和衣睡覺﹐醺醺暗消殘酒。獨倚危闌﹐久把玉筍偸彈﹐黛蛾輕斗。一點相思﹐萬般自家甘受。抽金釵﹐欲買丹靑手。寫別來容顏寄與﹐使知人淸瘦。」詞筆哀怨﹐情深而不詭﹐殆感於縣樓之事而作也。○五代時樂府鄧析子轉辭篇云﹐上古之樂﹐質而不悲。五代時樂府﹐實與斯言相反。故語其綢繆宛轉之致﹐若無以加。然君臣爲謔﹐覆其宗社而不知悟﹐亦重可哀矣。○五代艷詞五代艷詞與李樊南無題詩異轍。李詩諸寓言﹐吳齡謂其專指令狐說。五代詞﹐嘲風笑月﹐惆悵自憐﹐其能如韋端己﹑鹿虔之寄深遠者﹐亦僅矣。○李后主詞南唐李后主畱意聲色﹐先納周宗女爲後。後通書﹐善音律﹐霓裳羽衣曲久絕不傳﹐後按殘譜﹐盡得其聲調﹐徐遊等從旁稱美﹐有狎客風。後有妹﹐姿容絕麗﹐以姻戚往來宮中﹐得幸於唐主。唐主制小令艷詞﹐頗傳於外。後卒﹐竟冊立之﹐被寵逾於故後。詞卽菩薩蠻花明月暗一闋﹐後人亦載諸壽域詞﹐而更易其數字焉。按陸遊南唐書後主周後傳﹐後卒於瑤光殿﹐年二十九﹐葬懿陵。後主哀甚﹐自制誄﹐刻之石﹐與後所愛金屑檀槽琵琶同葬。又作書燔之與訣﹐自稱鰥夫煜﹐其辭數千言﹐皆極酸楚。○李后主善音律李后主善音律﹐嘗造念家山破﹐﹝唐教坊曲有念家山﹐後主衍之爲念家山破。馬令南唐書云「其聲噍殺而名不祥﹐乃敗徵也。」﹞及振金鈴曲。今後主詞所傳者三十四闋﹐而兩曲無之。○王衍醉妝詞蜀主王衍詞二闋﹐醉妝詞則北夢不凡言載之﹐甘州曲則十國春秋﹑五國故事載之。較蓮峯居士所制﹐遂覺歡戚異趣﹐蓋二主之遭際殊也。○孟昶玉樓春詞蜀主孟昶玉樓春詞﹐與花蕊夫人避暑摩訶池上作。東坡謂幼時有眉山老尼能誦其詞﹐今但記其首兩句﹐疑是洞仙歌令﹐乃爲足之。蜀主詞載張邦基墨莊漫錄﹐與今本所傳稍參異同。今觀坡詞與蜀主全詞吻合﹐非但記其兩句。墨莊漫錄謂東坡少年遇美人﹐善洞仙歌﹐又邂逅處景色暗相似﹐故隱括稍協律以贈之﹐而詞敍以之自晦云。蓋謂洞仙歌腔出近世﹐五代宋初未嘗有也。然則潘明叔所云蜀帥謝元明開古摩訶池得石刻者﹐殆孟昶詞乎本乎。○牛松卿詞牛松卿醉花間云「休相問﹐怕相問﹐相問還添恨。」其又一闋云「深相憶﹐莫相憶﹐相憶情難極。」孫荊臺謁金門云「畱不得﹐畱得也應無益。」皆歐陽永叔所謂陡健之筆。○鹿虔詞十國春秋云﹐鹿虔思越人詞有﹐有「雙帶繡窠盤錦薦﹐淚侵花暗香消」之句﹐詞家推爲絕唱。今考鹿詞不多見﹐固非如馮正中諸人日從事於聲歌者﹐零璣碎錦﹐尢足貴矣。○黃益之詞黃益之憶江南詞云「平生願﹐願作樂中箏。得近玉人纖手子﹐砑羅裙上放嬌聲。便死也爲榮。」益之婦裴玉娥﹐工彈箏﹐故有是言。全唐詩以爲崔懷寶作。楊用詩「肯信博陵崔十四﹐平生願作樂中箏」﹐蓋謂此也。○尹參卿詞尹參卿詞多艷冶態﹐張叔夏稱其以明淺動人﹐特譏之耳。必如張直夫所云靡麗不失爲國風之正而後可哉。兩宋詞離合張歙疏密﹐各具面目﹐其猶禪家之南宗北宗﹐書家之南派北派乎。然究其所造﹐則根情苗言﹐固未嘗不交相爲用。○宋名臣大儒工詞範文正﹐嶽武穆名臣也﹐眞西山﹑朱晦庵﹐大儒也﹐而皆工於詞。至韓忠武致仕後﹐往來湖上﹐制臨江仙﹑南鄕子二闋﹐藝林傳誦。羅澗谷講程﹑朱之學﹐爲饒雙峯髙弟﹐而詞格婉麗﹐不落凡近。蓋風會所趨﹐非必浸淫於此﹐乃能之也。○詞可於史傳中參證毛澤民元會曲﹐賦水調歌頭云「一段平光景﹐不但五星循軌﹐萬點共聯珠。」自注曰「崇寧﹑大觀之間﹐太史數奏﹐五星循軌﹐眾星順鄕﹐靡有碎亂。」向伯恭江北舊詞滿庭芳題云「政和癸巳滁陽作。」其年京師大雪﹐故其宣和辛丑虞美人詞云「去年雪滿長安樹。望斷揚州路。」它若曾純甫之福唐平蕩海寇﹐宴犒將士席上作﹐張於湖之聞采石戰勝﹐陳同甫之送章徳茂大卿使虜﹐皆可於史傳中參證同異。○詞用古書陸永仲夜遊宮詞﹐用詩疏﹐蘇東坡戚氏詞用山海經﹐劉潛夫沁園春詞用史﹑漢﹐劉后村淸平樂詞用楞嚴經﹐李易安百字令詞用世說﹐亭然以奇﹐別出機杼。若辛稼軒用四書語﹐气韻之勝﹐離貌得神﹐又非徒以靑兕自雄者。○宋史疏舛宋史藝文志載蘇軾詞一卷﹐陳師道語業一卷﹐曾布之丹邱使君詞一卷﹐京鏜詞二卷﹐得全居士詞一卷﹐張元蘆川詞二卷﹐易安詞六卷﹐辛棄疾稼軒長短句十二卷﹐程正伯書舟雅詞十一卷﹐趙彥端介庵詞四卷﹐陳亮詞四卷﹐王之道相山長短句二卷﹐朱惇儒詞三卷﹐張孝祥詞一卷﹐已上綿標題著錄﹐非僅附於稿末。其得全居士詞注云不知名﹐蓋趙鼎所撰。得全居士﹐趙自號也。宋史疏舛﹐此其一耳。﹝文獻通考云「得全詞一卷﹐趙忠簡鼎元鎭撰。」﹞○北宋五子同叔之詞溫潤﹐東坡之詞軒驍﹐美成之詞精邃﹐少遊之詞幽艷﹐無咎之詞雄邈﹐北宋惟五子可稱大家。若柳耆卿﹑張子野﹐則又當時所翕然嘆服者也。○慶制詞萬俟雅言﹑晁端禮在大晟府時﹐按月律進詞。曾純甫﹑張材甫詞﹐亦多應制體。它如曹擇可有荼蘼應制詞﹐宋退翁有梅花應制詞﹐康伯可有元夕應制詞﹐與唐初沈﹑宋以詩誇耀者相頡頏焉。風气之宗尙如此。○詞之脫胎「相見爭如不見」﹐司馬溫公詞句也。王晉卿詞云「幾回得見﹐見了還休﹐爭如不見。」「始惜月滿花滿酒滿」﹐宋子京詞句也。程書舟詞云「那更春好花好﹐酒好人好。」脫胎極妙。司馬溫公西江月詞﹐侯鯖錄載之﹐本事曲亦載之。楊守齋守歲詞﹐武林舊事載之﹐乾淳歲時記亦載之。一闋之工﹐爭相傳播﹐可云盛矣。○以詩入詞「無可柰何花落去﹐似曾相識燕歸來」﹐晏元獻詩句也。元獻又以其語塡入浣溪沙。苕溪漁隱謂下句是王君玉所續成者。○潘逍遙詞潘逍遙酒泉子憶西湖詞﹐世所競賞﹐石曼卿嘗令畫工繪之爲圖。逍遙詩﹐又有「散拽禪師來蹴リ﹐亂拖遊女上秋遷」之句﹐龍性不馴﹐固若人乎。𨿽然﹐其狂不可及。○寇萊公詞寇萊公點絳唇詞云「小陌輕寒﹐社公雨足東風慢。定巢新燕。濕雨穿花轉。象尺燻鑪﹐拂曉停鍼綫。愁蛾淺。飛紅零亂。側臥珠簾捲。」宋初體尙瘦硬﹐如寇詞者乃鮮花比。○歐公柳詞歐陽文忠在維揚時﹐建平山堂﹐葉少蘊謂其壯麗﹐爲淮南第一。文忠於堂前植柳一株﹐因謂之歐公柳﹐故公詞有手種堂前楊柳之句。蘇文忠詞云「欲弔文章太守﹐仍歌楊柳春風。」張方叔詞云「平山老柳﹐寄多少勝遊﹐春愁詩瘦。」蓋指此也。○心字異詁心字香﹐見範臻能驂鸞錄﹐蔣詞屢用之。晏叔原臨江仙「記得小初見﹐兩重心字羅衣」﹐南鄕子「相逢笑靨﹐旁邊心字濃」﹐又蔡友古滿庭芳「雙心字重衾小枕﹐玉困不勝嬌」﹐皆與蔣詞異詁。○梅聖兪詞梅聖兪詩名卓著﹐其論詩謂狀難寫之景如在目前﹐含不盡之意見於言外﹐蓋亦深於詩者。詞則蘇幕遮一闋﹐爲時所矜重。然以碧雲一書﹐貽玷名節﹐實躁進之心誤之。或曰時人假於梅﹐非其所撰也。○陶詞《淸波雜誌》云﹐陶尙書奉使江南﹐恃才淩物﹐議論間﹐殆應接不暇。有善謀者﹐選籍中艷麗﹐詐爲驛卒孀女﹐布裙荊釵﹐日擁於庭。一見喜之﹐而與之狎﹐贈以長短句。一日國主開宴﹐立妓於前﹐歌所贈郵亭一夜眠之詞﹐大慚沮﹐滿引致醉﹐頓失前日簡倨之容。歸朝坐此抵罪。其詞云「好因緣。惡因緣。只得郵亭一夜眠。別神仙。琵琶撥盡相思調。知音少。再把鸞膠續斷弦。是何年。」爲驛卒孀婦者﹐一云韓熙載歌姬秦蘭﹐國主卽李后主煜也。《江南野錄》則云﹐曹翰使江南贈妓詞。而研北雜誌又以爲陶使吳越而作﹐與冷齋夜話﹑雲巢編所紀略同。○柳詞多本色語耆卿詞多本色語﹐所謂有井水處﹐能歌柳詞﹐時人爲之語曰「曉風殘月柳三變」﹐又曰「露花倒影柳屯田」﹐非虛譽也。特其詞婉而不言語﹐語纖而气雌下﹐蓋從俗者。以發乎情止乎禮義之旨繩之﹐則望景先逝矣。胡致堂謂爲掩眾制而盡其妙﹐蓋耳食之言耳。○晁無咎詞晁無咎慕陶靖節爲人﹐致後﹐葺歸來園﹐號歸來子。觀琴趣外篇﹐題自畫蓮社圖詞﹐及呈祖禹十六叔詞﹐淡然無營﹐俯仰自足﹐可以挹其髙致。○醮詞一體政和六年﹐徽宗賜方士林靈素號通眞達靈先生﹐作上淸寶宮﹐以便齋醮之事。帝又諷道教日盛﹐遂有醮詞一體矣。○含笑詞含笑花﹐惟嶺表最夥﹐並有紫含笑﹑茉莉含笑之目。李忠定撰含笑花。賦有蒙恩入幸之語﹐謂自嶺表移至禁中者。趙坦庵有和張伯壽紫含笑詞﹐趙惜香有碧含笑詞。侯彥周賦含笑云「又誰知天上黃姑﹐掃盡晚春餘俗」﹐當是指艮嶽舊種。○毛澤民詞毛澤民詞﹕「淚濕闌干花著露﹐愁倒眉峯碧聚。」周輝淸波雜誌釋之云﹐淚臉也﹐見鄴侯家傳。愁倒眉峯碧聚﹐乃張泌思越人「想黛眉愁聚春碧」。○賈昌朝詞華竹樓嘗經鳳凰山麓﹐得牙牌於樵子家﹐廣一寸二分﹐徑二寸﹐額鐫芝艸﹐一面折枝荔枝﹐一面玉樓春詞﹐制作極精﹐字畫亦淳古可愛。詞乃北宋魏國公賈文元昌朝所俄﹐題款子明﹐卽其字也。好事者疑爲汴京宮人攜此南渡﹐墜失於荒煙蔓艸間﹐經山樵拾得者。黃薌泉﹝士﹞﹑趙秋ぎ﹝慶喜﹞有詞紀之﹐見淸尊集。○疊字詞李易安聲聲慢詞起雲「尋尋覓覓﹐冷冷淸淸﹐淒淒慘慘戚戚」﹐句法奇創﹐喬夢符天淨沙曾仿其體。又葛常之裊裊水芝紅﹐詞句皆疊字﹐如唐人之宛轉曲﹐世謂其源出「靑靑河畔艸」一詩。然屈原九章悲回風及無量壽經﹑行行相值六語﹐又爲葛詞之祖。○制詞當別雅鄭湯衡於湖詞序云「東坡見少遊上已遊金明池詩﹐有『簾幕千家錦繡垂』之句﹐曰學士又入小石調矣。故陳季陸言少遊詩如詞。觀於此言﹐則知制詞當別雅﹑鄭﹐非特詩然。」○蘇辛詞蘇﹑辛二家﹐昔人名之曰詞詩詞論。愚以古詞衡之曰﹐不用之時全體在﹐用卽拈來﹐萬象周沙界。○徐釒九論蘇詞詞苑叢談云「子瞻與誰同坐﹐明月淸風我」﹐「明月淸風我」﹐「明月幾時有﹐把酒問靑天」﹐快語也。「大江東去﹐浪淘盡千古風流人物」﹐壯語也。「杏花疏影裏﹐吹笛到天明」﹐爽語也。其詞在濃與淡之間耳。徐氏所引杏花﹑疏影二句﹐蓋陳雲非詞﹐非子瞻所作。○瑤池燕東坡瑤池燕詞﹐侯鯖錄及古今樂錄並載焉。曾端伯以爲謬明略作者﹐誤也。瑤池燕一調﹐與越江吟略同﹐其音則與點絳唇相葉。○陳翼論蘇詞宋牧仲謂宋詩多沈亻塞﹐近少陵﹐元詩多輕揚﹐近太白。然詞之沈亻塞﹐無過子瞻。長樂陳翼論其詞云「歌赤壁之詞﹐使人抵掌激昂﹐而有擊楫中流之心。歌哨徧之詞﹐使人甘心澹泊﹐而有種菊東籬之興。」可謂知言。○赤壁訛傳曹操入荊州﹐孫權遣周瑜與劉先主並力拒操﹐遇於赤壁﹐操軍敗走﹐蓋鄂州蒲圻縣地。水經﹐湘水從南來注之。酈注謂江水右逕赤壁﹐山北﹐周瑜與黃蓋詐魏武大軍處所﹐卽此地也。蘇文忠赤壁懷古詞﹐在黃州作。黃之赤壁﹐又名赤鼻磯﹐非周瑜所戰之地。公詞云「故壘西邊﹐人道是﹑三國周郎赤壁。」當日訛傳旣久﹐故隱約其辭耳。顧起元赤壁考﹐謂漢陽﹑漢川﹑黃州﹑嘉魚﹑江夏皆有赤壁。屬嘉魚者﹐宋謝枋得猶於石崖見赤壁二字云。○蘇詞用武侯文蘇文忠赤壁懷古詞「亂石排空﹐驚濤拍岸」﹐蓋用諸葛武侯黃陵廟記語。○銅陽之續曾丰謂蘇子瞻長短句﹐猶有與道徳合者﹐缺月疏桐一章﹐觸興於驚鴻﹐發乎情性也﹐收思於冷洲﹐歸乎禮義也。本朝張茗柯論詞﹐每宗此義﹐遂爲鯛陽之續。○茗柯評辛詞茗柯又評稼軒祝英臺近詞云「此與徳太學生二詞用意相似。『點點飛紅』﹐傷君子之棄。『流鶯』﹐惡小人得志也。『春帶愁來』﹐其刺趙張乎。然據貴耳集云﹐呂婆﹐呂正己之妻。正己爲京畿漕﹐有女事辛幼安﹐因以微事觸其怒﹐竟逐之。今稼軒桃葉渡詞因此而作。是辛本非寓意﹐張說過曲。」○稼軒詞用莊子稼軒詞﹐趣昭事博﹐深得漆園遺意﹐故篇首以秋水觀冠之。其題張提舉玉峯樓詞﹐借莊叟自諭﹐意已可知。它如蘭陵王引夢蝶事﹐水調歌頭引嚇鼠鵬事﹐此類不一而足。其詞淩髙厲空﹐殆誇而有節者也。○稼軒詞用韓詩稼軒寄吳子似詞云「酌酒援北斗﹐我亦虱其間。」用韓退之詩「得無虱其間」﹐不武亦不文。又漢宮春詞「卻笑東風﹐從此便薰梅染柳﹐更沒些閒。」案李昌谷瑤華樂﹐「薰梅染柳將贈君」﹐本指仙藥﹐蓋與辛詞異詁。○顧亭林論辛詞顧亭林日知錄云﹐辛幼安詞「小艸舊曾呼遠志﹐故人今有寄當歸」﹐此非用姜伯約事也。吳志﹐太史慈﹐東萊黃人也﹐後立功於孫策。曹公聞其名﹐遺慈書以篋封之﹐發省無所道﹐但貯當歸。幼安久宦南朝﹐未得大用﹐晚年多有淪落之感﹐亦廉頗思用趙人之意爾。觀其與陳同甫酒後之言﹐不可知其心事哉。○稼軒詞用歐詞格辛稼軒去年燕子來詞﹐仿歐陽永叔去年元夜時詞格。蔣竹山招落梅魂﹐仿辛稼軒用騷經些字體也。○南宋辛體劉攺之詞﹐如「左執太行之猶﹐而右搏雕虎」﹐是善效稼軒體者。陶南村謂其贍逸有思致﹐殊不足以盡之。南宋此體最多﹐張安國六州歌頭﹕「長淮望斷﹐關塞莽然平。」翁五峯摸魚兒﹕「嘆江左夷吾﹑隆中諸葛﹐談笑已塵土。」劉潛夫沁園春﹕「使李蔣軍﹑遇髙皇帝﹐萬戶侯﹐何足道哉。」杜伯髙酹江月﹕「元龍老矣﹐世間何限餘子。」王錫老賀新郎﹕「致使五官伸腳睡﹐喚諸兒﹑畫取長陵土。」陳定父沁園春﹕「劉表坐談﹑深源輕進﹐機會失之彈指間。」楊濟翁水調歌頭﹕「可憐報國無路﹐空白一分頭。」張仲宗賀新郎﹕「天意從來髙難問﹐況人情易老悲難訴。」皆所謂拔地倚天﹐句句欲活者。本朝鉛山蔣氏則專以此體爲宗矣。○劉攺之詞劉攺之沁園春緩轡徐驅一闋﹐題云「蘇州黃尙書同夫人春聚遊報恩寺」。後閱張世南遊宦紀聞﹐謂黃尙書帥蜀﹐其中ト乃胡給事晉臣之女﹐過雪堂行書赤壁賦於壁間。攺之從後題一詞﹐中有東坡題雪壁等語﹐蓋紀實也。今龍洲詞與遊宦紀聞所載互易﹐殆後來所更定者。蘇紹叟又云「攺之愛歌雨中花﹐悲壯激烈﹐令人鼓舞。」今龍洲詞絕無雨中花調﹐何歟。○葉少蘊詞葉少蘊有極目亭詞。考宋時壽山艮嶽﹐在汴城東隅﹐徽宗所築﹐由磴道道至介亭。亭左有極目亭﹑蕭森亭。葉詞蓋指此也。楓窗小牘記之甚詳。○南宋數子感懷君國太史公文﹐疏蕩有奇气﹐吳叔庠文﹐淸拔有古气。詞家惟姜石帚﹑王聖與﹑張叔夏﹑周公謹足以當之。數子者感懷君國﹐所寄獨深。非以曼辭麗藻﹐傾炫心魂者比也。○竹山與西麓神不全﹐軋之以思﹐竹山是已。韻不足﹐規之以格﹐西麓是已。讀石諸人所制乃知姑射仙姿﹐去人不遠﹐破觚爲圜﹐要分別觀之。○南宋人詠梅詞南宋人詠梅詞﹐譜霜天曉角者﹐仿自林君復。蕭小山一詞﹐庶齋老學叢談謂與王瓦全命意措詞略相似。瓦全﹐名澡﹐四明人﹐其詞今載於絕妙好詞。然未若樓考父翦雪裁冰一作﹐爲得悠然之趣也。○朱希眞詞朱希眞詞品髙潔﹐妍思幽﹐殆類儲光羲詩體﹐讀其詞﹐可想見其人。然希眞守節不終﹐首鼠兩端﹐貽譏國史﹐視魏了翁﹑徐仲車諸人﹐相距遠矣。○打馬陸放翁烏夜啼詞「闌珊打馬心情」。打馬世有二種﹐一種一將十馬﹐謂之關西馬。一種無將二十四馬者﹐謂之依經馬。宣和間人取二種馬參雜加減﹐又謂之宣和馬。李易安打馬賦及所著圖經﹐言其情狀甚悉。﹝圖中所列蓋依經馬。﹞南宋時此風尢盛。至明中葉﹐遂有走馬之戲﹐其制略與宋異﹐今俱廢矣。○張陸粵遊詞張安國詞云「昏昏西北度嚴關﹐天外一簪﹐初見嶺南山。」陸放翁詞云「小槽紅酒﹐晚香丹荔﹐記取蠻江上。」張初至粵地而作﹐陸追憶粵遊而作﹐其志趣迥爾不侔。○陳同甫詞陳同甫幼有國士之目﹐孝宗淳熙五年﹐詣闕上書﹐於古今沿革政治得失﹐指事直陳﹐如龜之灼。然揮霍自恣﹐識者或以誇大少之。其發而爲詞乃﹐若天衣飛揚﹐滿壁風動。惜其每有成議﹐輒招妒口﹐故骯髒不平之气﹐輒寓於長短句中。讀其詞﹐益悲其人之不遇已。○海鹽腔南宋時有海鹽腔﹐循王孫張功甫居海鹽時所創。見紫桃軒雜綴。○楊補之詞「欲把西湖比西子﹐淡妝濃抹總相宜」﹐東坡句也。趙祖文畫西湖圖﹐名曰總相宜。楊補之有水龍吟詞紀之。○康伯可詞詞人中惟康伯可遭際最奇﹐髙宗駐蹕維揚﹐伯可上中興十策﹐洞悉利獘﹐是範文正﹑晏元獻一輩人物。洎繆相專柄﹐伯可廁十客之列﹐附會干進﹐孝宗奉養上皇﹐伯可應制爲艷詞﹐諂諛乞進﹐是柳耆卿﹑曾純甫一輩人物。士大夫一朝攺行﹐身名敗裂﹐不可復救。程子曰﹐節或移於晚﹐守或失於終﹐其若人乎。○用前人詩詞「柳色黃金嫩﹐梨花白雪香」﹐陰鏗詩也﹐李太白取用之。「漠漠水田飛白鷺﹐陰陰夏木囀黃鸝」﹐李嘉詩也﹐王右丞取用之。王初寮生查子詞云「秦紗蜂趕梅﹐宮扇鸞開翅。」張於湖用以詠摺疊扇﹐而更易其數字焉。﹝毛平仲詞﹕「來如春夢不多時﹐去似朝云無覓處。」歐陽永叔用之於禦街行詞﹐又用之於木蘭花。﹞○莫莫休休晁無咎詞「莫莫休休﹐白髮簪花我自羞。」陳后山詞「休休莫莫﹐莫更思量著」。黃叔詞「風流莫莫復休休」。考司空表聖在正貽溪之上結茅屋﹐命曰休休亭﹐嘗自爲亭記。其題休休亭之楹曰「咄喏休休休﹐莫莫莫。伎倆𨿽多﹐性靈惡。」見尢延之全唐詩話。○曾覿賞月詞與吳琚觀潮詞淳熙九年﹐駕詣徳壽宮﹐八月十五夜﹐曾覿進賞月詞﹐十八日吳琚進觀潮﹐皆爲孝宗嘆賞﹐其恩遇有在柳耆卿之上者。蓋偏安以後﹐猶有承平和樂之气象也。○丰樂樓詞丰樂樓﹐在杭州府西湧金門外﹐初名眾樂亭﹐又名聳翠樓﹐政和中易名丰樂樓。咸淳臨安志云﹐樓據西湖之會﹐千峯環繞﹐一碧萬頃﹐柳汀花塢﹐歷歷檻間。而遊橈畫船﹐棹謳是唱﹐往往會合於樓下﹐爲遊覽之最。故趙子眞﹑韓子耕﹑吳夢窗皆有題丰樂樓詞。吳夢窗詞﹐絢中有素﹐故於南宋自成一派。然■費錦繢者﹐蔑視其本﹐則眞如玉田生所云矣。○五粒松吳夢窗有水龍吟﹐賦張斗墅家古松五粒詞。向不知五粒爲何﹐後閱段柯古酉陽雜佾及周公瑾癸辛雜誌﹐乃知五粒卽五鬣。名山記云﹐松有兩鬣﹑三鬣﹑三鬣﹑五鬣﹐髙麗所產松﹐亦每穗五鬣。粒﹑鬣聲近﹐故稱者異。李賀有五粒古松歌﹐岑參詩「五粒松花酒」﹐陸龜蒙詩「霜外空聞五粒風」﹐徐凝詩「五粒松深溪水淸」﹐林寬詩「庭髙五粒松」﹐皆可證也。○商調蝶戀花趙令畦以元微之崔鶯鶯事﹐譜爲商調蝶戀花詞﹐其詞不載它書﹐但見於侯鯖錄。然較鄭彥能﹑董穎調笑﹐則愈下矣。○施翠詞施翠夜登白鷺亭一作﹐是從劉后村夢方孚若詞脫胎。然劉詞激楚挺拔﹐施詞獨具逸致。○雙白石姜堯章﹑黃巖老同出於蕭千巖之門﹐皆號白石﹐時謂之雙白石。姜白石歌曲﹐至今傳之﹐若黃巖老﹐則幾不能舉其姓字焉。沈匏廬錄成齋退休集答賦黃巖老投贈詩﹐欲存其人也。○潭州紅梅之以色勝者﹐有潭州紅焉。張南軒長沙梅園二詩﹐美其嘉實﹐樂其敷腴﹐而不言其色。樓鑰謂當稱之爲紅江梅﹐以別於他種﹐其詩有云「夢入山房三十樹﹐何時醉倒看紅雲」﹐興遠矣。詞則無逾姜白石小重山一闋﹐白石詞仙﹐固當有此溫偉之筆。○白石誤引吳都賦白石琵琶仙詞題﹐引吳都賦有「戶藏煙浦﹐家具畫船」二語﹐今吳都賦無其辭。案李庾西都賦云「方塘含春﹐曲沼澄秋﹐戶閉煙浦﹐家藏畫舟。」或疑吳字乃西字之訛﹐然唐之西都﹐非吳地也﹐殆白石誤引耳。○馬塍白石歿後﹐葬西馬塍﹐蘇石挽詩曰「幸是小紅方嫁了﹐不然啼損馬塍花」。考夢梁錄云﹐錢塘門外東西馬塍﹐諸圃皆植怪松異檜﹐奇花巧果﹐多爲龍蟠鳳舞之狀﹐每日市於都城﹐此杭之馬塍也。唐陸魯望住淞陵﹐家近馬塍﹐諸藝花戶在焉﹐是又吳郡之馬塍也。○石林周公瑾云﹐少蘊之故居﹐在卞山之陽﹐萬石環之﹐故名﹐且以自號。正堂曰兼山﹐傍曰石林精舍。有承詔﹑求志﹑從好等堂﹐及淨樂庵﹑愛日軒﹑躋雲軒﹑碧琳池﹐又有巖居﹑眞意﹑知止等亭﹐然石林詞所載﹐如西園﹑逋園﹑右春亭﹑詔芳亭﹑鳳凰亭﹑並澗﹐皆有寄興之作﹐弁陽所錄﹐未免闕如。○王聖與詞王聖與多詠物詞。掃花遊賦綠陰雲﹕「舊盟誤了﹐又新枝嫩子﹐總隨春老。」齊天樂詠蟬云「病翼驚秋﹐枯形閱世﹐消得斜陽幾度。」家國之恨﹐惻然傷懷﹐殆畫傳中之馬半角也。○聖與賦白蓮詞聖與又有賦白蓮詞云「翠云遙擁環妃﹐夜深按徹霓裳舞。」據三餘帖﹐蓮花一名玉環﹐故王以環妃爲諭。然下云「按徹霓裳」﹐則又難以指唐宮妃子言之。○登蓬萊閣詞張叔夏憶舊遊登蓬萊閣詞﹐煉黨章澄音﹐可與張伯玉蓬萊閣詩﹑王十朋蓬萊閣賦並傳。○張叔夏用東坡詩序叔夏慶淸朝慢自敍云「韓亦顏歸隱兩水之濱﹐殆未遜王右丞茱萸氵片﹐予從之遊﹐盤花旋行﹐散懷吟眺﹐一任所適﹐太白去後﹐三百年無此樂也。」案﹕蘇東坡百步洪詩敍云「余時以事不得往﹐夜著羽衣﹐佇立黃樓上﹐相視而笑﹐以爲李太白死﹐世間無此樂三百餘年矣。」張語本此。○楊妹子題詞楊妹子﹐寧宗皇后妹﹐書法類寧宗﹐禦府畫多命題詠。其題馬遠松院鳴琴詞云「閒中一弄七弦琴。此曲少知音。多因淡然無味﹐不比鄭聲淫。松院靜﹐竹樓深。夜沈沈。淸風拂軫。明月當軒﹐誰會幽心。」是詞選本絕少采入﹐蓋訴衷情調也。○呈磁盤搞人月圓宣和殿小宮姬流落於金﹐爲張侍禦侍兒﹐吳彥髙賦人月圓詞紀之﹐宇文叔通爲之舌咋。容齋題跋及劉祁歸潛誌均載其事。吳尺鳧詩云「細馬盤馱成隊去﹐傷心猶唱後庭花。」亦哀之矣。●卷六○金主亮詞孫何帥錢塘﹐柳耆卿作望海潮贈之﹐有「三秋桂子﹐十里荷花」之語﹐金主亮聞之﹐遂起投鞭渡江之志。或云「金主亮遣使臣朝賀﹐隱畫工於中﹐圖臨安城邑﹐及吳山西湖之勝﹐旣進﹐繪事間然﹐有垂涎杭越之想。」今觀呈史及藝苑雌黃所載金主諸詞﹐獨具雄鷙之槪﹐非但其武功之足紀也。○元虞薩詞前人評韓﹑柳文者曰﹐韓如靜女﹐柳如名姝。殊覺未稱。獨元虞伯生﹑薩雁門二家詞﹐則極相類。虞詞幽﹐薩詞繁麗﹐殆有別耳。○元人詩宜入小令李賓之論詩云「宋之拙者皆文也﹐元之巧者皆詞也。」今觀元人詩﹐如袁通甫之「象管烏絲題往事﹐玉簫錦瑟負華年」﹐郝伯常之「桃李東風蝴蝶夢﹐關山明月杜鵑魂」﹐虞伯生之「一徑綠陰三月雨﹐數聲啼鳥百花風」﹐袁伯長之「曉沐緩垂蒼玉佩﹐晚妝愁帶紫羅囊」﹐顧仲瑛之「池上桃開銷恨樹﹐閣中香進助情花」﹐陳剛中之「芙蓉夜月開天鏡﹐楊柳春風擁畫圖」﹐楊鐵之「一雙孔雀銜靑綬﹐十二飛鴻上錦箏」﹐薩雁門之「螺杯注酒搖紅浪﹐采扇題詩染綠煙」﹐宋顯夫之「龍頭瀉酒紅雲艷﹐象口吹香綠霧斜」等句﹐皆宜於小令。若以之入詩﹐气格卑矣。○髙仲常詞髙仲常貧也樂詞﹐朱竹詞綜錄之﹐蓋賀方回小梅花詞六闋之一。考向伯恭亦賦是調二闋。後人以賀詞六闋合爲三闋﹐以向詞二闋合爲一闋﹐皆誤。蓋上闋六句平側各三韻﹐後闋下三句同。然起二句側韻﹐句法七字﹐乃所謂過變也。○蛻巖詞蛻巖詞無自制腔﹐其詞腴於根﹐而盎於華﹐直接宋人步武。於元之一代﹐誠足以度越諸子﹐可謂海之明珠﹐鳥之鳳皇矣。○蛻巖警句陸輔之詞旨﹐摘樂笑翁警句十餘條﹐吳子律又爲之補﹐美已盡矣。愚因仿陸氏詞旨﹐錄蛻巖詞警句﹐使與樂笑翁匹焉。「縱畱得楝花寒在﹐啼已無聊。」「山容水態依然好﹐惟有綺羅雲散。」﹝摸魚兒﹐春日西湖泛舟。﹞「多情正要人拘管﹐無柰綠昏紅暝。」﹝前調﹐錢萬戶宜之邀予賦瑤臺景。﹞「恨翠禽啼處。驚殘一夜﹐夢云無迹。」﹝疏影﹐王元章墨梅圖。﹞「把柔情一縷﹐都隨好夢﹐作陽臺雨。」﹝水龍吟﹐賦倩云。﹞「誰將玉斧明月﹐柰瓊樓髙處無人。」「絲箋密記多情事﹐一看一回腸斷。」﹝陌上花﹐使歸閩浙歲暮有懷。﹞「碧雲江雨小樓空﹐春光已到銷魂處。」﹝踏莎行﹐江上送客。﹞皆瑯然可誦也。○邱長春詞邱長春西遊記﹐乃其門人李志常所述。記中載邱長春在邪米思幹大城寓故宮中﹐題鳳棲酲二詞壁上云「一點靈明潛啟悟。天上人間﹐不見行藏處。四海八荒惟獨步。不空不有誰能睹。瞬目揚眉全體露。混混茫茫﹐法界超然去。萬劫輪回遭一遇。九元齊上三淸路。」「日月循環無定止。春去秋來﹐多少榮枯事。五帝三皇千百祀。一興一廢長如此。死去生來生復死。輪回變化何時已。不到無心休歇地﹐不能淸淨超於彼。」詞下一首下闋疑脫二字。故宮爲北印度境﹐回紇所居﹐算端氏之遺址也。﹝記中並有恨歡遲一詞﹐邱長春重九日賞菊作。﹞○宋元人詠桂詞南宋人詞詠桂者﹐毛吾竹﹑謝勉仲﹑吳夢窗諸家最著。皇慶中﹐顧仲瑛集同人金粟影亭賦桂﹐同作者袁華﹑於立﹑陸仁﹑張遜均足抗手。朱梧巢續鴛鴦湖棹歌云「玉笙錦瑟銷沈後﹐雅集空懷顧阿瑛。」風致可想。○張小山小令張小山﹑喬夢符小令並稱。然張之小令遠軼夢符之上。如雙調水仙子云「繡牀人困﹐玉關夢回﹐錦字書遲。」黃錘人月圓云「桃花吹盡﹐佳人何在﹐門掩殘紅。」仙呂一半兒云「喚蠻蠻﹐一半兒依隨﹐一半兒懶。」﹝是調卽詞之憶王孫﹐兩「兒」字蓋襯字。﹞中呂山坡羊云「湖上藕花﹐是上柳颼﹐渾是秋愁﹐休上樓。」中呂滿庭芳云「闌干畔﹐芳枝綠滿﹐梅子替心酸。」﹝句法偶與詞合﹐然「畔」﹑「滿」是韻﹐音響究異。﹞越調憑闌人云「煉霞成大丹﹐袖雲歸故山。」皆能丰約中度﹐旋復回環﹐宜其居關馬諸人之上。○明銅盤詞明宣廟鎏金銅盤﹐方徑三寸五分﹐宣徳七年正月十五日制。有禦題錦堂春詞鐫於上云「映日稼花旖旎﹐縈風細柳輕盈。遊絲十丈重門靜﹐金鴨午煙淸。戲蝶渾如有意﹐啼鶯還似多情。遊人來往知多少﹐歌吹散春聲。」許Ο川作歌紀其事﹐銅盤後歸曾賓谷方伯家。○張以寧詞阮志金石略﹐載張以寧詞序曰「廣州省治﹐南漢主劉釒辰故宮﹐鐵鑄四柱猶存。周覽嘆息之餘﹐夜泊三江口﹐夢中作一詞﹐覺而忘之﹐但記二句云「千古興亡多少恨﹐總付潮回去」。因隱括爲明月生南浦一闋云「海角亭前秋艸路。蘚葉風淸﹐吹散蠻煙霧。一笑英雄曾割據。癡兒卻被潘郎誤。寶气銷沈無覓處。蘚暈猶殘﹐鐵鑄遺宮柱。千古興亡知幾度。海門依舊潮來云。」案﹕以寧﹐字志道﹐古田人﹐元末官翰林學士承旨。明初﹐例徙南京﹐召爲侍讀學士﹐使安南道卒。有翠屏集四卷。○黃莊元宵詞成化中﹐黃編仲昭﹑莊栓討昶﹐撰元宵詞﹐又上疏論列﹐以去。其後每有文字﹐輒命文華門仁智殿輩爲之﹐往往傳奉﹐驟得美官。黃莊固志節之士矣﹐然迫意去位﹐又不知潘佑﹑韓熙載之以詞規諷者﹐爲足資鑑戒也。○王抑庵詞王抑庵浪淘沙詞「風暖翠煙飄。殘雪都消。遊絲百尺墜晴霄。可惜春光容易過﹐又近花朝。驅馬第三橋。芳意蕭條。緋桃渾似放嬌嬈。瘦盡城南千樹柳﹐不似宮腰。」其言婉而有致﹐吳處厚所謂文章艷麗﹐亦不害其爲正也。至其靑玉案二闋﹐一則云「可恨狂風寒捲地。絳英零落﹐素姿飄墜。滿眼成憔悴。」再則云「日日狂風吹客袂。九門鳴轂﹐六街遊騎。但見芳塵起。」兩詞殆指石亨﹑徐有貞諸人言之﹐其痛念於景帝之變乎。○楊升庵詞揚子云云﹐詞人之賦麗以淫。升庵詞爛若編貝﹐然麗以淫矣。其江月晃重山﹑浪淘沙諸闋﹐又議禮謫戍滬州時所作。○陳白沙詞陳白沙漁歌子云「紅蕖風起白鷗飛。大綱攔江魚正肥。微雨過﹐又斜暉。村北村南買醉歸。」結響騷雅﹐使劉后村見之﹐當不敢嗤爲押韻語錄。○湯義仍詞湯義仍詞﹐情文俱美﹐大致不出曲家科臼。若阮郎歸之「斷腸春色在眉彎。倩誰臨遠山。蜀妝啼雨畫來難。髙唐云影間。」舞身如環﹐綽有丰度﹐斯足稱矣。○豁堂和尙詞淨慈豁堂和尙﹐工詩與書畫﹐性喜遊覽。嘗畫一漁艇於竹樹下﹐曖曖漠漠﹐煙水一灣﹐題一詞其上。「來往煙波﹐十年自號西湖長。秋風五兩。吹出蘆花港。得竭盡同歌﹐夜靜聲初朗。無人賞。自家拍掌。唱得靑山響。」見李介立天香閣隨筆﹐詞極俊爽。王蘭泉編明詞綜﹐惜未收入。○王船山詞王船山有鼓棹初集﹑鼓棹二集﹐其詞多不叶律﹐如詩之長短句而已。二集中有蝶戀花衰柳詞一闋獨佳﹐頗肖六一。今錄之於左﹕「爲問西風因底怨。百轉千回﹐苦要情絲斷。葉葉飄零都不管。回塘早似天涯遠。陣陣寒雅飛影亂。總趁斜陽﹐誰肯還畱戀。夢裏鵝黃拋錦綫。春光難借寒蟬喚。」○吳梅村詞吳梅村祭酒﹐爲本朝詞家之領袖﹐其出處絕類元之許衡。慢聲諸詞﹐吟嘆頹息﹐蒼莽無盡﹐蓋所謂有爲言之者也。○王漁洋詞王漁洋有句云「郎似桐花﹐妾似桐花鳳」﹐世以王桐花稱之。正如吳■次之稱紅豆詞人﹐杭堇浦之稱陳微貞竹影詞人﹐均屬一時韻事。﹝建安許賡臯子秋史﹐其詞有「人在子規聲裏瘦」之句﹐人呼爲許子規。年二十餘﹐遊武夷﹐墜巖死。﹞○彭羨門詞彭羨門﹐與王漁洋齊名﹐時有彭﹑王之目。滕王閣落成一詩﹐尢爲漁洋心折。王評其詞爲近代詞人第一。集中詞如菩節蠻之「泓黛秀聯娟。雲鬟亞玉肩」﹐鷓鴣天之「翠蛾一滴能傳語﹐燻住春愁不放還」﹐玉樓春之「江南無限斷腸花﹐枝上東風枝下雨」﹐瑤花之「舊歡如夢多少事﹐記取金釵羅帕」﹐白薴之「裊柔條﹐斷送了落紅如霰」﹐尢悔庵所謂含柳吐秦﹐沈偶僧所謂綽有生趣者﹐謂此類也。○汪遠孫詞洪思塡詞圖﹐題者甚夥﹐淸尊集載有胡敬﹑孫同元﹑姚伊憲諸詩﹐並汪遠孫望湘人一詞。詞云「正沈吟抱膝﹐兀坐髭﹐傳神阿堵如現。棗核纖豪﹐蕉紋小硯。譜出新詞黃絹。舊事疏狂﹐閒身落拓﹐愁深愁淺。賴竹絲﹑陶寫幽情﹐悄把紅兒低喚。商略宮移羽換。聽珠喉乍轉﹐翠樽檀板。怕秋雨梧桐﹐滴盡玉簫淸怨。靈均一去﹐旗亭淒斷。只剩湘流鳴咽。怎知道﹑林月溪花﹐舊日詩才尢擅。」相傳思好度曲﹐以長生殿一書﹐鐫秩而去﹐時人嘲之曰「可憐一曲長生殿﹐斷送功名到白頭」﹐謂此也。洪詩有「林月前後入﹐溪花冬夏開」之句﹐樊榭嘗亟稱之﹐故汪詞云然。○屈翁山詞屈翁山中﹐有九歌﹑九辯遺旨﹐故以騷屑名篇。觀其潼關感舊﹑楡林鎭弔諸忠烈諸闋﹐激昂慨慷﹐如蒯通讀樂毅傳而涕泣﹐其遇亦可悲矣。○粵詩四大家吾粵當國初時﹐如陳恭尹﹑屈大均﹑梁佩蘭﹑王隼皆以詩鳴﹐有四大家之稱。屈詞最夥﹐陳與梁下之﹐惟王詞未見。故老謂其好彈琵琶﹐撰新樂府﹐﹝卽志中所稱琵琶楔子。﹞意必有令慢諸作﹐或遺佚旣久﹐遂無可考歟。○梁汾閩客謠字字雙﹐唐王麗眞所制調﹐﹝或云是和章﹐非一手所成。﹞明陳元朋﹝翼飛﹞步趨王作﹐不失累黍。顧梁汾閩客謠賦是調云「煙嵐潑翠山復山。雪浪捲空灘復灘。車船算緡關復關。琴劍羈遊難復難。」一字一淚﹐能使徵人逐客﹐讀之泫然。○梁汾寄吳漢槎詞梁汾詞﹐脫然畦封﹐如陳夢良之秀綽﹐李通判之雅潔﹐其盛傳者莫如寄吳漢槎寧古塔二章。其賦六橋詞﹐﹝集中僅存其四。﹞割踏莎行半闋﹐虞美人半闋﹐爲踏莎美人﹐此等實不足爲後賢矩。毛西河翦半詞亦然。○西河詞河右詞六卷﹐姜汝長浚選刻﹐前四卷名當樓集﹐附西河集中。愚按西河詞﹐選本絕少﹐因錄數章於此。遇陳王云「金斗熨開魚子衤頡﹑襯紅裳。銅瓶注暖獅頭炭﹑理黃妝。頻呼小玉因聲巧﹐欲簽泥金恐恨長。那見瑤臺成粉幢﹐果然銀漢是紅墻。」酒泉子云「風攬紅簾﹐秋損隔簾人影﹐倩秦娥﹑纏越檾﹐唱吳鹽。黃鋪白鎖春相望。髙閣魂驚難上。那更堪﹑花滿桁﹐柳垂檐。」菩薩蠻云「輕雷鹿鹿宮車轉。晚涼偸弄王管。雙甲小資夷。黃鸝處處啼。春風吹欲徧。盡作西淸怨。暗裏換歌頭。伊州似石州。」相見歡云「倚牀還繡芙蓉。對花叢。牽得絲絲柳綫﹑翠煙籠。愁思遠。拋金翦。唾殘絨。羞煞鴛鴦銜去﹑一絲紅。」相傳有怨家摘其詞曲中語﹐以爲訕謗。按驗無實﹐得不坐。蓋幾於王冑之庭艸無人隨意綠矣。○西河望江南詞西河望江南詞﹕「誰浣素紗窺越女﹐因歌白薴號吳儂。總在石蓮東。」聞之﹐蓮實經秋﹐房枯子黑﹐其堅如石者爲石蓮。李昌谷詩「人在石蓮中」是也。楊之詩「金波影裏石蓮花」﹐蓋段柯古所云生小石間者﹐是別一種。○丁飛濤詞丁飛濤蚤歲有白燕樓詩﹐流傳吳下﹐士女爭采摭﹐書於衣袖間。婺州吳器之贈以詩云「恨無十五雙鬟女﹐教唱君家白燕樓。」其爲時傾倒若此。所撰扶荔詞﹐如柳初新詠柳云「及早和他同倚﹐怕消魂夕陽飛絮。」大有江潭搖落之感。然如宗定九所評則過矣。﹝飛濤與同裏沈謙﹑陸圻﹑柴紹炳﹑毛先舒﹑孫治﹑張綱孫﹑吳百朋﹑虞黃昊﹑陳廷會並有時譽﹐世稱西冷十子。通籍後﹐與宋荔裳﹑施愚山﹑張譙明﹑周釜山﹑嚴顥亭﹑趙錦帆唱酬日下﹐稱燕臺七子云。﹞○竹用六朝語古人呼妻曰鄕裏﹐六朝時已有此稱。南史張彪傳﹐我不忍令鄕裏落他處。沈休文詩﹕「還家問鄕裏﹐詎堪持作夫。」朱竹洞仙歌詞「算隨處可稱鄕裏」﹐用六朝語也。○竹用紅亭詞紅亭﹐虢州西亭也﹐竹送丁雁水觀察虔州用之。雜岑嘉州詩﹐如「紅亭出鳥外」﹐「百尺紅亭對萬峯」﹐「紅亭水木不知暑」﹐「紅亭綠酒送君還」﹐皆指其地。○竹用玉玲瓏詞竹寄龔蘅圃詞﹐「玉玲瓏閣前﹐松石經過﹐朱夏曾撫」。閣爲龔氏藏書之所。按杭堇浦東城雜記﹐玉玲瓏﹐宋宣和花綱石也﹐上有字紀歲月﹐蒼潤嵌空﹐叩之聲如雜佩﹐本包涵所靈隱山莊舊物云。○竹蕃錦集竹蕃錦集沁園春詞﹐「每駐行車」﹐用王起詩句。「河瀆神詞﹐來往五云車」﹐用王維詩句。王起詩﹐以車葉花﹐王維詩以車葉賒﹐竹均攺入魚模韻﹐卽錢辛楣所謂明知故犯者邪。○詠貓詞朱竹﹑錢葆﹤香分﹥﹑厲樊榭均有雪獅兒貓詞。吳聖徵又從而擴之﹐刺取典實﹐無隙不搜。然尙有三二事未及引者﹐談苑﹐郭忠恕逢人無貴賤﹐輒口稱貓。元遺山遊天壇雜詩注﹐仙貓洞﹐土人傳燕家雞犬升天﹐貓獨不去。魏禧畫貓記﹐俗傳二危合畫貓﹐鼠輒避去﹐蓋宿與日並直危也。○陳髯陳其年冠而於思﹐須浸淫及顴準﹐天下學士大夫號爲陳髯。王西樵語子弟曰「其年短而髯﹐吾覺其嫵媚可愛﹐以伊胸中有數千卷書耳。」朱竹詞﹕「池塘夢裏﹐試尋髯也消息。」李分虎詞﹕「髯也風流玉田侶。」蔣苕生詞﹕「一丈淸涼界﹐倚髙梧﹑解衣盤薄﹐髯其堪愛。」蓋本於諸葛武侯答關雲長書﹐猶未及「髯之絕倫逸羣」一語。又惲壽平甌香館集﹐題雪山圖和陳其年韻「吳生擎扇向我笑﹐好遊髯客忘歸鞭」。○嫩云窩嚴藕漁雙調望江南詞云「柳帶結煙畱淺黛﹐桃花如夢送橫波。一覺賴云窩。」考敕云窩﹐在吳城南北隅﹐元裏西瑛所居地也。西瑛撰殿前歡曲賦之﹐貫酸齋﹑喬夢符﹑衛立中﹑吳西逸均有和章傳於世。○性容若塡詞詩性容若塡詞詩云「詩亡詞乃盛﹐比興此焉。往往歡娛工﹐不如憂患作。冬郎一生極憔悴。判與三閭共醒醉。美人香艸可憐春﹐鳳蠟紅巾無限淚。芒鞋心事杜陵知﹐今惟賞杜陵詩。古人且失風人旨﹐何怪俗眼輕塡詞。詞源遠過詩律近﹐擬古樂府特加潤。不見句讀參差三百篇﹐已自換頭兼轉韻。」愚案﹕容若詞與顧梁汾唱和最多﹐「往往歡娛工﹐不如憂患作」兩語﹐則容若自道甘苦之言。然容若詞幽怨淒黯﹐其年詞髙闊雄健「猶之晉侯不能乘鄭馬﹐趙將不能用楚兵﹐兩家詣力﹐固判然各別也。○容若與竹詞容若太常引詞云「夢也不分明﹐又何必催教夢醒。」竹沁園春詞云「沈吟久﹐怕重來不見﹐見又魂消。」二詞纏綿往復﹐郭子玄何必減庾子嵩。○藥名詩詞藥名詩創於梁簡文帝。唐張籍答鄱陽客詩云「江臯歲暮相逢地﹐黃葉霜前半夏枝。」可謂入妙。然本朝曹顧庵南溪詞﹐有「遠山平仲綠﹐幽徑寄奴靑」之句。至萬紅友制藥名藏頭詞﹐賦續斷令﹐精巧絕倫。然陳瑩中詞有世間藥院一闋﹐陳亞有生查子三闋﹐則宋人已導其源矣。○毛會侯詞毛會侯眼兒媚詞﹕「妝成自許﹐除非鏡裏﹐或是池邊。」蘇幕遮詞﹕「肥瘦近來無定也﹐前歲相偎﹐記妾腰微窄。」﹤骨皮﹥從俗﹐𨿽謂之乖調可也。○詞字三李男中李后主﹐女中李易安﹐極是當行出色﹐前此太白﹐故稱詞家三李﹐此沈去矜說也。宋時嚴仁﹑嚴羽﹑嚴參﹐稱邵武三嚴。嘉興李武曾與其兄繩遠﹑弟符亦稱三李。可云前後輝映。○二馬詞馬半槎南齋詞﹐馬秋玉ㄍ谷詞﹐平易近人﹐非精粹之詣。二子與樊榭交誼最篤﹐酬唱亦最盛﹐故其詞有類於樊榭者。○洪稚存詞洪稚存於金﹑元人詞﹐獨取元裕之﹑虞伯生二家。其所撰更生齋詩餘﹐蓋亦於二家詩消息者。稚存風骨峭厲﹐而詞獨淸雋﹐文人固未可以一轍限也。○稚存喜用險韻稚存喜用險韻﹐西江月云「相對燭花呵欠。」蝶戀花云「閒日偶從妝閣偵。」蘇幕遮云「乞篆題縑﹐總仗孤僧介。」如夢令云「幾片斷霞如斬。」鳳棲酲云「對人言語尢奇窘。」買陂塘云「一一淚珠繳。」蝶戀花云「五更吟斷梅花誄。」法駕導引云「海云爲佩月爲兜。」霜天曉角云「天子更思康鞏。」臨江仙云「脂粉瀉成窪。」若斯之類﹐恐非詞家本色。然如劉夢得詩「杯前膽不■」﹐﹝呼關切﹐頏也。﹞皮襲美詩「石面得能」﹐固文人狡獪之技。盧叔陽「襯溽皴衤爰」﹐其濫觴歟。○趙文哲詞有所指乾隆三十三年﹐兩淮運使提行事發生﹐王昶與趙文哲坐言語不密﹐罷職。趙詞「江湖未攺難馴性﹐肯負舊盟鷗鷺」﹐蓋有所指。趙后遊戎幕間﹐與江果毅公阿里衮溫尙書福相得﹐代撰奏記﹐文字崎磊落﹐遭師潰與於難。蔣鉛山後續懷人詩「從軍艸露布﹐兵潰中書死。詩卷存英風﹐靈爽昭忠祀。庸庸爲令僕﹐斯人竟傳矣」。蓋謂此也。○趙文哲祝英臺近趙有祝英臺近諸詞﹐由蔫得麗﹐以贍而華﹐正如宋廣平作梅花賦﹐殊不類其爲人。○黃仲則小令黃仲則小令﹐情辭兼勝。慢聲頗多楚調﹐豈以有詩無幽﹑並豪士气﹐而於詞一泄之邪。○淸初三變汪蛟門謂宋詞有三派﹐歐﹑晏正其始﹐秦﹑黃﹑周﹑柳﹑姜﹑史之徒極其盛﹐東坡﹑稼軒放乎其言之矣。愚謂本朝詞有三變﹐國初朱﹑陳角立﹐有曹實庵﹑成容若﹑顧梁汾﹑梁棠村﹑李秋錦諸人以羽翼之﹐盡祛有明積獘﹐此一變也。樊榭崛起﹐約情斂體﹐世稱大宗﹐此二變也。茗柯開山采銅﹐創常州一派﹐又得惲子居﹑李申耆諸人以衍其緒﹐此三變也。○評嘉道以還詞洪稚存﹐於同時詩人﹐皆有評騭﹐輒以八字括之﹐蓋祖涵虛子評諸家詞之意也。愚觀嘉道以還﹐詞人輩出﹐張臯文﹝惠言﹞詞﹐如鄧尉探梅﹐冷香滿袖。﹝武進人﹐有茗柯詞。﹞孫平叔﹝爾準﹞詞﹐如落葉哀蟬﹐增人愁緒。﹝金匱人﹐有雕云詞。﹞馮晏海﹝云鵬﹞詞﹐如鹿爪ㄐ弦﹐別成淸響。﹝玉山人﹐有紅雪詞。﹞顧簡塘﹝翰﹞詞﹐如金丹九轉﹐未化嬰兒。﹝梁人﹐有綠秋艸堂詞。﹞劉贊軒﹝﹞詞﹐如金絲間出﹐雜以洪鐘。﹝閩縣人﹐有聚紅榭雅集詞。﹞李申耆﹝兆洛﹞詞﹐如承恩虢國﹐淡掃蛾眉。﹝陽湖人﹐有蜩翼詞。﹞吳荷屋﹝榮光﹞詞﹐如穹谷﹤谷含﹥﹤谷牙﹥﹐飛泉濺響。﹝南海人﹐有筠靑館詞。﹞惲子居﹝敬﹞詞﹐如瑤臺月明﹐鳳笙獨奏﹝武進人﹐有蒹塘詞。﹞汪小竹﹝全徳﹞詞﹐如深閨少婦﹐畏見姑嫜。﹝江都人﹐有崇睦山房詞。﹞邊袖石﹝浴禮﹞詞﹐如靜夜鳴蛩﹐助人嘆息。﹝任邱人﹐有空靑詞。﹞謝枚如﹝章鋌﹞詞﹐如古木拳曲﹐示加繩墨。﹝長樂人﹐有聚紅榭雅集詞。﹞汪紫珊﹝世泰﹞詞﹐如春蠶絲盡﹐奄奄無力。﹞六合人﹐有碧梧山館詞。﹞張南山﹝維屏﹞詞﹐如中郎瓶史﹐徧陳諸制。﹝番愚人﹐有玉香亭詞﹑海天霞唱。﹞鄧笏臣﹝嘉純﹞詞﹐如圓荷小葉﹐因風捲捨。﹝江寧人﹐有空一切詞。﹞承子久﹝齡﹞詞﹐如就駕鑾儀﹐矜栗竦峙。﹝滿洲人﹐有冰蠶詞。﹞黃香石﹝培芳﹞詞﹐如淨幾明窗﹐盡堪容膝。﹝香山人﹐有水龍吟稿。﹞張翰風﹝琦﹞詞﹐如雛鶯調舌﹐宛轉關情。﹝武進人﹐有立山詞。﹞陸祁生﹝繼輅﹞詞﹐如謝家子弟﹐玉立森森。﹝陽湖人﹐有淸鄰詞。﹞楊伯夔﹝夔生﹞詞﹐如綺窗花片﹐綽約可人。﹝金匱人﹐有過云精舍詞。﹞兪小甫﹝延瑛﹞詞﹐如陳壽ゼ文﹐但取質直。﹝吳縣人﹐有瓊華室詞。﹞錢季重﹝季重﹞詞﹐如舜華在林﹐晝炕宵聶。﹝陽湖人﹐有黃山詞。﹞顧澗賓﹝廣圻﹞詞﹐如春水初漲﹐更染嵐翠。﹝元和人﹐有思適齋詞。﹞吳石華﹝蘭﹞詞﹐如雪和新柳﹐三眠三起。﹝嘉應人﹐有桐花閣詞。﹞董方立﹝誠﹞詞﹐如秋花數叢﹐沒人蕭艾。﹝陽湖人﹐有蘭石詞。﹞黃春帆﹝位淸﹞詞﹐如蘄王奮戰﹐箭瘢滿身。﹝番愚人﹐有松風閣詞鈔。﹞董琴南﹝國華﹞詞﹐如山齋淸供﹐不厭淸臒。﹝吳縣人﹐有香影庵詞。﹞龔定庵﹝自珍﹞詞﹐如琉璃硯匣﹐光采奪目。﹝仁和人﹐有無著詞﹑懷人館詞﹑影事詞﹑小奪得摩詞﹑庚子雅詞。﹞金朗甫﹝式玉﹞詞﹐如黃筌作畫﹐婉約傳神。﹝歙縣人﹐有竹鄰詞。﹞譚康侯﹝敬昭﹞詞﹐如野桃含笑﹐風趣獨絕。﹝陽春人﹐有聽雲樓詞。﹞許積卿﹝宗彥﹞詞﹐如荷珠走盤﹐淸光不定。﹝徳淸人﹐有鑑止水齋詞。﹞彭甘亭﹝兆蓀﹞詞﹐如碧眼胡兒﹐販采奇寶。﹝鎭洋人﹐有小謨觴館詞。﹞陶鳧鄕﹝梁﹞詞﹐如桐初乳﹐淸響四流。﹝長洲人﹐有紅豆樹館詞。﹞倪秋槎﹝海遠﹞詞﹐如女郎踏靑﹐時聞嬌喘。﹝南海人﹐有茶甚捨詞。﹞黃韻珊﹝憲淸﹞詞﹐如齊煙九點﹐滅沒空碧。﹝海鹽人﹐有拙宜園詞。﹞鮑逸卿﹝後詞﹐如桓鸛鵒﹐﹤邕鼻﹥鼻作音。﹝香山人﹐有倚霞閣詞鈔。﹞姚梅伯﹝燮﹞詞﹐如密香騎鳳﹐碧城容與。﹝句東人﹐有疏景樓詞。﹞汪白也﹝度﹞詞﹐如黑淨登壇﹐直露本色。﹝上元人﹐有玉山堂詞。﹞黃琴山﹝景崧﹞詞﹐如天半晴虹﹐蜿蜒有態。﹝髙要人﹐有三十六鴛鴦館詞。﹞孫曙舟﹝家﹞詞﹐如田間遊气﹐上透碧霄。﹝錢塘人﹐有種玉詞。﹞儀墨農﹝克中﹞詞﹐如中郎八分﹐波磔取勢。﹝番禺人﹐有劍光樓詞。﹞黃花耘﹝本騏﹞詞﹐如舒錦臨風﹐爛然入目。﹝寧鄕人﹐有紅雪詞鈔。﹞沈吉暉﹝星煒﹞詞﹐如桃花巖石﹐觸手生溫。﹝仁和人﹐有夢綠庵詞。﹞陳棠﹝其錕﹞詞﹐如五色仙蝶﹐迎風善舞。﹝番愚人﹐有月波樓琴言。﹞連竺潭﹝保樞﹞詞﹐如六朝金粉﹐艷態迷人。﹝任邱人﹐有劍虹詞。﹞汪絳人﹝初﹞詞﹐如築石邀云﹐自含淸致。﹝錢塘人﹐有滄江虹月詞。﹞趙秋ぎ﹝慶熹﹞詞﹐如魏徵嫵媚﹐我見猶憐。﹝仁和人﹐有蘅香館詞。﹞蕭子山﹝掄﹞詞﹐如綠珠吹笛﹐慣作哀音。﹝太倉人﹐有判花閣詞。﹝孫子余﹝鼎臣﹞詞﹐如女蘿擺風﹐兔絲吹動。﹝善化人﹐有蒼Υ詞鈔。﹞杜小舫﹝文瀾﹞詞﹐如四壁秋蛩﹐助人嘆息。﹝秀水人﹐有采香詞。﹞周自庵﹝壽昌﹞詞﹐如枯荷得雨﹐點滴分明。﹝長沙人﹐有思益堂詞鈔。﹞李舜卿﹝洽﹞詞﹐如蜂脾釀蜜﹐有美中含。﹝新化人﹐有搗塵集詞鈔。﹞許龍華﹝光治﹞詞﹐如淺渚平流﹐纖鱗不起。﹝海昌人﹐有江山風月譜。﹞何靑耜﹝兆瀛﹞詞﹐如春暮柳絲﹐瘦無一把。﹝江寧人﹐有心詞存。﹞項蓮生﹝延紀﹞詞﹐如元章冠服﹐酷肖唐賢。﹝錢塘人﹐有憶云詞甲乙丙丁稿。﹞汪謝城﹝曰楨﹞詞﹐如疏雨打窗﹐送響。﹝烏和人﹐有荔墻詞。﹞葉蓮裳﹝英華﹞詞﹐如王家蠟鳳﹐慧心獨造。﹝番愚人﹐有花影吹笙詞。﹞楊蓬海﹝恩濤﹞詞﹐如新秧初插﹐流膏潤潤。﹝長沙人﹐有坦園詞稿。﹞張孟彪﹝文虎﹞詞﹐如風前障扇﹐不受塵污。﹝南匯人﹐有索笑詞。﹞周勻叔﹝星譽﹞詞﹐如仙人煉汞﹐九轉初成。﹝祥符人﹐有東鷗艸堂詞。﹞徐若洲﹝鴻謨﹞詞﹐如十笏茅庵﹐時聞淸磬。﹝仁和人﹐有檐卜花館詞。﹞劉子樹﹝氵桂年﹞詞﹐如抱經老儒﹐稜角峭厲。﹝大成人﹐有約園詞。﹞汪庵﹝泉﹞詞﹐如樾館秋聲﹐自含虛籟。﹝山陰人﹐有隨山館詞稿。﹞王蓮舟﹝濟﹞詞﹐如勁弓五石﹐力求穿札。﹝湘潭人﹐有覆瓿集詞。﹞兪蔭甫﹝樾﹞詞﹐如帝女機抒﹐別出新裁。﹝徳淸人﹐有春在堂詞錄。﹞戔城秋﹝運﹞詞﹐如崇風建樓﹐危檐陡立。﹝湘潭人﹐有湘綺樓詞鈔。﹞杜仲丹﹝貴墀﹞詞﹐如勁風滿林﹐驟聞金。﹝巴陵人﹐有桐花詞艸鈔。﹞黃小田﹝富民﹞詞﹐如灌園野叟﹐閒話斜陽。﹝當塗人﹐有萍軒詞艸。﹞彭貽孫﹝君﹞詞﹐如隙地種桑﹐不宜蘭蕙。﹝溧陽人﹐有洮溪漁隱詞鈔。﹞尹仰衡﹝恭保﹞詞﹐如易水作歌﹐忽聞變徵。﹝丹徒人﹐有江東詞稿。﹞樊嘉父﹝增祥﹞詞﹐如一縷遊絲﹐空中蕩漾。﹝恩施人﹐有十五麝齋詞。﹞譚仲﹝獻﹞詞﹐如艸根淸露﹐融爲夜光。﹝仁和人﹐有復堂詞。﹞閨秀吳香﹝藻﹞詞﹐如眉樓小影﹐曼錄騰波。﹝仁和人﹐有花簾詞﹑香南雪北詞。﹞趙儀姑﹝﹞詞﹐如新燕營巢﹐自能護體。﹝上海人﹐有瀘月軒詩餘。﹞鄭娛淸﹝蘭娛淸﹝蘭孫﹞詞﹐如瑤石含光﹐可鑑毛髮。﹝錢塘人﹐有蘭因室詞。﹞吳佩湘﹝淸蕙﹞詞﹐如籬落疏花﹐自饒幽韻。﹝吳縣人﹐有寫韻樓詞艸。﹞已上所列﹐凡七十餘家﹐其未論及者﹐暇日當補述也。○張茗柯詞張茗柯謂爲人非表裏純白﹐不足爲第一流。其所撰詞﹐實稱此語﹐蓋所謂蟬蛻穢濁﹐爵然涅而不緇者乎。○學小山夢窗不可太過學小山﹑夢窗體不可太過。孫松坪浣溪沙云「稱撥香弦彈指爪﹐怯回珠衤及小腰身。倦倚檀槽調淨婉﹐戲拋瓊泥櫻桃。」是學小山體而過者。顧簡塘百字令云「香閣停笙紅窗響﹐玉鶯夢斜星陌。」虞美人云「綠巢湘鳥踏香霞。繡閣蠶書金捲海紅紗。」是學夢窗體而過者。文肆質劣﹐恐不免爲揚子云所譏。○徐湘詞陳素庵室徐湘﹐晚年皈依佛法﹐號紫﹛言﹜氏。曾制靑玉案弔古詞﹐爲世傳誦﹐卽林下詞選所云得北宋風調者。香詞﹐緝商綴羽﹐不失分寸﹐嘗寫飲酒讀騷圖﹐自制樂府﹐名曰喬影﹐吳中好事者被之管弦﹐一時傳唱﹐遂徧大江南北。倚聲之外﹐不廢吟詠﹐有和王仲瞿西楚霸王墓二律﹐其警句云「靑史但援成敗例﹐白雲長作古今愁。美人報主名先得﹐功狗邀封悔已多。」皆可誦也。

