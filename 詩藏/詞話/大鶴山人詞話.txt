大鶴山人詞話

鄭文焯撰龍沐勛輯

髙密鄭叔問先生﹝文焯﹞﹐畢生專力於詞﹐爲近代一大家數。復精聲律﹐善批評。凡前人詞集﹐經先生批校者﹐散在海內藏家﹐不可指數。以予所見﹐有東坡樂府﹑淸眞集﹑白石道人歌曲﹑夢窗甲乙丙丁稿﹑花間集等﹐各家或一本﹐或屢經批校至三四本﹐莫不朱黃滿紙﹐具有精意。友人唐圭璋君﹐方議匯刊詞話﹐屬爲搜輯遺佚﹐因擬匯錄先生批校各集﹐兼及遺札中之有關於詞學者﹐爲大鶴山人詞話若干捲﹐以報唐君﹐並先揭載本刊﹐爲海內治詞學者之助云。倘海內藏家﹐有得先生論詞遺著﹐爲沐勛所未采及者﹐尙冀錄副見惠﹐俾得匯成全書﹐發潛闡疑﹐又不特沐勛一人之私幸而已。癸本秋沐勛附記。○東坡樂府﹝南陵徐積余先生藏彊村叢書本﹞江城子﹐湖上與張先同賦云「鳳凰山下雨初晴。水風淸。晚霞明。一朵鞭蕖﹐開過尙盈盈。何處飛來雙白鷺﹐如有意﹐慕娉婷。忽聞江上弄哀箏。苦含情。遺誰聽。煙斂云收﹐依約是湘靈。欲待曲終尋問取﹐人不見﹐數峯靑。」宋袁文甕牖閒評記此詞爲劉貢父兄弟作﹔換頭處作「忽聞筵上起哀箏」﹐此誤作「江上」﹐蓋後人因「江上數峯靑」句而以意攺之。不知此詞本事實﹐於湖上遇小舟﹐載佳人﹐自云「慕公十餘年﹐善箏﹐願當筵獻一曲﹐並賜以詞爲榮。」詞中所詠﹐皆當時事也。菩薩蠻﹐杭妓往蘇迓新守楊元素﹐寄蘇守王規甫云「玉童西迓浮丘伯。洞天冷落秋蕭瑟。不用許飛瓊。瑤臺空月明。淸香凝夜宴。借與韋郎看。莫便向姑蘇。扁舟下五湖。」李東川有送人攜妓赴任詩﹐此詞又記杭妓往蘇迓新守﹐是知唐宋時赴任迎任﹐皆有官妓爲導之例。此風蓋自元明已來﹐微論廢絕﹐國朝且懸爲厲禁﹐著之律條﹐並飲酒挾妓﹐亦有罪已。古今風气之碩異如是。南鄕子題云「沈彊輔雯上出﹝文﹞犀麗玉作胡琴送元素還朝﹐同子野各賦一首。」朱孝臧案﹕「二詞﹐一賦胡琴﹐一送元素﹐所爲各賦一首也。」文焯案﹕此詞題當分爲二﹐以胡琴送元素還朝爲第二題。集中采桑子慢題敍「有胡琴者﹐姿色尢好﹐三公皆一時英秀﹐景之秀﹐妓之妙﹐眞爲希遇」云云﹐是胡琴爲妓女可證。次闋過片所謂「粉淚怨離居」﹐卽胡琴送元素之意。定風波送元素作﹐亦有「紅粉尊前添懊惱」之句﹐可知胡琴爲元素所眷已。文焯案﹕朱云「一賦胡琴﹐一送元素」﹐誤甚。至犀麗玉亦妓名﹐詞中用典切﹐正可證託諭其人。本集中詠姬人名字﹐並如是例。此「作」字卽結束前題﹐斷無詠作胡琴之理。況以玉作胡琴﹐更與送元素無關。詞中「良工」「琢刻」云云﹐皆諭言麗玉之天眞﹐故下有「願作龍香雙鳳撥」之語﹐益足徵命題之義。且集中謂「某出妓」﹐或「侍姬某」﹐亦詞人恆例﹐豈可泥於琢刻等字﹐卽謂其切作字﹐不亦死於句下呼。集中雙荷葉﹐本耘老侍兒小名﹐公卽以爲曲名﹐且詞中以荷葉貼切﹐尢盡淸妙之致﹐此犀麗玉並姓字亦曲曲寫出﹐獨何疑乎﹖滿江紅﹐正月十三日﹐雪中送文安國還朝云「天豈無情﹐天也解多情畱客。春向暖﹑朝來底事﹐尙飄輕雪。君遇時來紆組綬﹐我應老去尋泉石。恐異時﹑杯酒復相思﹐雲山隔。浮世事。俱難必。人縱健﹐頭應白。何辭更一醉﹐此歡難覓。不用向﹑佳人訴離恨﹐淚珠先已凝雙睫。但莫遣﹑新燕卻來時﹐音書絕。」如此詞用韻﹐豈得以詩韻中通轉部例之。若使戈順卿輩審定﹐又將橫馳臆斷﹐如攺白石摸魚兒詞韻之謬解﹐不亦滋後學大惑乎。水調歌頭﹐丙辰中秋﹐歡飲達旦﹐大醉﹐作此篇兼懷子由云「明月幾時有﹐把酒問靑天。不知天上宮闕﹐今夕是何年。我欲乘風歸去﹐惟恐瓊樓玉宇﹐髙處不勝寒。起舞弄淸影﹐何似在人間。轉朱閣﹐低綺戶﹐照無眠。不應有恨﹐何事長向別時圓。人有悲歡離合﹐月有陰晴圓缺﹐此事古難全。但願人長久﹐千里共嬋娟。」發耑從太白仙心脫化﹐頓成奇逸之筆。湘綺誦此詞﹐以爲此「全」字韻﹐可當「三語掾」﹐自來未經人道。陽關曲答李公擇云「濟南春好雪初晴。才到龍山馬足輕。使君莫忘霅溪女﹐還作陽關腸斷聲。」是闋第三句第五字﹐以入聲爲協律﹐蓋虻於「勸君更盡一杯酒」也。陽關曲﹐中秋作云「暮云收盡溢淸寒。銀漢無聲轉玉盤。此生此夜不長好﹐明月明年何處看。」「不」字律妙句天成。永遇樂﹐彭城夜宿燕子樓﹐夢盼盼﹐因此作詞云「明月如霜﹐好風如水﹐淸景無限。曲港跳魚﹐圓荷瀉露﹐寂寞無人見。紞如三鼓﹐鏗然一葉﹐黯黯夢云驚斷。夜茫茫﹑重尋無處﹐覺來小園行徧。天涯倦客﹐山中歸路﹐望斷故園心眼。燕子樓空﹐佳人何在﹐空鎖樓中燕。古今如夢﹐何曾夢覺﹐但有舊歡新怨。異時對黃樓夜景﹐爲余浩嘆。」燕子樓未必可宿﹐盼盼更何必入夢﹐東坡居士斷不作此癡人說夢之題亟宜攺正。公以「燕子樓空」三句語秦淮海﹐殆以示詠古之超宕﹐貴神情不貴迹象也。余嘗深味是言﹐若發奧司。昨賦吳小城觀梅水龍吟﹐有句云「對此茫茫﹐何曾西子﹐能傾一顧。又水漂花出﹐無人見也﹐回闌繞﹐空懷古。」自信得淸空之致﹐卽從此詞悟得法門﹐以視舊詠吳小城詞﹐竟有仙凡之判。臨江仙﹐龍丘了自洛之蜀﹐載二侍女﹐戎裝駿馬﹐至溪山佳處﹐輒畱數日﹐見者以爲異人。其後十年築室黃岡之北﹐號曰靜安居士﹐作此詞贈之﹐云「細馬遠馱雙侍女﹐靑巾玉帶紅靴。溪山好處便爲家。誰知巴峽路﹐卻見洛陽花。面旋落英飛玉蕊﹐人間春日初斜。十年不見紫雲車。龍丘新洞府﹐鉛鼎養丹砂。」詞句亦飄飄欲仙。水龍吟﹐閭丘大夫孝終公顯嘗守黃州﹐作棲霞樓﹐爲郡中絕勝。元丰五年﹐余謫居黃﹐正月十七日夢扁舟渡江﹐中流回望樓中﹐歌樂雜作﹐舟中人言「公顯方會客也。」覺而異之﹐乃作此曲﹐蓋越調鼓笛慢。公顯時已致仕﹐在蘇州。云「小舟橫截春江﹐臥看翠壁紅樓起。雲間笑語﹐使君髙會﹐佳人半醉。危柱哀弦﹐艷歌餘響﹐繞雲縈水。念故人老大﹐風流未減﹐空回首﹐煙波裏。推枕惘然不見﹐但空江月明千里。五湖聞道﹐扁舟歸去﹐仍攜西子。云夢南州﹐武昌東岸﹐昔遊應記﹐料多情夢裏﹐端來見我﹐也參差是。」突兀而起﹐仙乎仙乎。「翠壁」句奇嶄﹐不露雕琢痕。上闋全寫夢境﹐空靈中雜以淒麗﹐過片始言情﹐有滄波浩渺之致﹐眞髙格也。「云夢」二句﹐妙能寫閒中情景﹐煞拍不說夢﹐偏說夢來見我﹐正是詞筆髙渾﹐不猶人處。江城子﹐陶淵明以正月五日遊斜川﹐臨流班坐﹐顧瞻南阜﹐愛曾城之獨秀﹐乃作斜川詩﹐至今使人想見其處。元丰壬戌之春﹐余躬耕於東坡﹐築雪堂居之﹐南挹四望亭之後丘﹐西控北山之微泉﹐慨然而嘆﹐此亦斜川之遊也。乃作長短句﹐以江城子歌之云「夢中了了醉中醒。只淵明。是前生。走徧人間﹑依舊卻躬耕。昨夜東坡春雨足﹐烏鵲喜﹐報新晴。雪堂西畔暗泉鳴。北山傾。小溪橫。南望亭丘﹑孤秀聳曾城。都是斜川當日境﹐吾老矣﹐寄餘齡。」讀東坡先生詞﹐於气韻格律﹐並有悟到空靈妙境﹐匪可以詞家目之﹐亦不得不目爲詞家﹐世每謂其以詩入詞﹐豈知言哉。董文敏論畫曰「同能不如獨詣。」吾於坡仙詞亦云。定風波﹐三月七日沙湖道中遇雨﹐雨具先去﹐同行皆狼狽﹐余獨不覺﹐已而遂晴﹐故作此云「莫聽穿林打葉聲。何妨吟嘯且徐行。竹杖芒鞋輕勝馬。誰怕。一蓑煙雨任平生。料峭春風吹酒醒。微冷。山頭斜照卻相迎。回首向來蕭瑟處。歸去。也無風雨也無晴。」此足徵是翁坦蕩之懷﹐任天而動﹐琢句亦瘦逸﹐能道眼前景﹐以曲筆直寫胸臆﹐倚聲能事盡之矣。洞仙歌﹐餘七歲時﹐見眉山老尼﹐姓朱﹐忘其名﹐年九十歲﹐自言嘗隨其師入蜀﹐主孟昶宮中。一日大熱﹐蜀主與花蕊夫人夜納涼摩訶池上﹐作一詞﹐朱具能記之。今四十年﹐朱已死久矣﹐人無知此詞者。但記其首兩句﹐暇日尋味﹐豈洞仙歌令乎﹐乃爲足之云「冰肌玉骨﹐自淸涼無汗。水殿風來暗香滿。繡簾開﹑一點明月窺人﹐人未寢﹑欹枕釵橫鬢亂。起來攜素手﹐庭戶無聲﹐時見疏星渡河漢。試問夜如何﹐夜已三更﹐金波淡﹑玉繩低轉。但屈指﹑西風幾時來﹐又不道﹑流年暗中偸換。」坡老攺添此詞數字﹐誠覺气象萬千﹐其聲亦如空山鳴泉﹐琴築競奏。念奴嬌﹐赤壁懷古云「大江東去﹐浪淘盡﹑千古風流人物。故壘西邊﹐人道是﹑三國周郎赤壁。亂石崩云﹐驚濤裂岸﹐捲起千堆雪。江山如畫﹐一時多少豪傑。遙想公瑾當年﹐小喬初嫁了﹐雄姿英發。羽扇綸巾﹐談笑間﹑彊虜灰飛煙滅。故國神遊﹐多情應笑我﹐早生華髮。人間如構﹐一尊還酹江月。」容齋續筆「詩詞攺字」一條﹐謂向巨源云「元不伐家有魚直所書東坡念奴嬌﹐與今人歌不同者數處。如『浪淘盡』爲『浪聲沈』﹐『周郎赤壁』爲『孫順赤壁』﹐『穿空』爲『崩云』﹐『拍岸』爲『掠岸』﹐『多情應笑我﹐早生華髮』爲『多情應是﹐笑我生華髮』﹐『人生如夢』爲『如寄』﹐不知此本今何在也﹖」案﹕此從元祐雲間本﹐惟「崩云」二字與山谷所錄無異。汲古刻固作「穿空」「拍岸」﹐此又作「裂岸」﹐亦奇。愚謂他無足異﹐只「多情應是」句﹐當從魯直寫本校正。曩見陳伯韜齋頭有王壬老讀是詞校字﹐攺「了」字爲「與」﹐伯韜極傾倒﹐余笑謂此正是湘綺不解詞格之證﹐卽以音調言﹐亦啞鳳也。卜算子﹐黃州定慧院寓居作云「缺月掛疏桐﹐漏斷人初靜。誰見幽人獨往來﹐縹緲孤鴻影。驚起卻回頭﹐有恨無人省。揀盡寒枝不肯棲﹐寂寞沙洲冷。」此亦有所感觸﹐不必附會溫都監女故事﹐自成馨逸。滿庭芳﹐有王長官者﹐棄官黃州﹐三十三年﹐黃人謂之王先生﹐因送陳慥來過余﹐因爲賦此云「三十三年﹐今誰存者﹐算只君與長江。凜然蒼檜﹐霜榦苦難雙。聞道司州古縣﹐雲溪﹑上竹烏松窗。江南岸﹑不因送子﹐寧肯過吾邦。挫挫。疏雨過﹐風林舞破﹐煙蓋云幢。願持此邀君﹐一飲空缸。居士先生老矣﹐眞夢裏﹑相對殘釭。歌聲斷﹑行人未起﹐船鼓已逄逄。」健句入詞﹐更奇峯郁起﹐此境匪稼軒所能夢到。不事雕鑿﹐字字蒼寒﹐如空巖霜榦﹐天風吹墮頗黎地上﹐鏗然作碎玉聲。水調歌頭﹐黃州快哉亭贈張偓佺云「落日繡簾捲﹐亭下水連空。知君爲我新作﹐窗戶濕靑紅。長記平山堂上﹐欹枕江南煙雨﹐渺渺沒孤鴻。認得醉翁語﹐山色有無中。一千頃﹐都鏡淨﹐倒碧峯。忽然浪起﹐掀舞一葉白頭翁。堪笑蘭臺公子﹐未解莊生天籟﹐剛道有雌雄。一點浩然气﹐千里快哉風。」此等句法﹐使作者稍稍矜才使气﹐便入粗豪一派﹐妙能寫景中人﹐用生出無限情思。醉蓬萊﹐余謫居黃州﹐三見重九。每歲與太守徐君猷會於棲霞樓。今年公將去﹐乞郡湖南﹐念此惘然﹐故作是詞云「笑勞生一夢﹐羈旅三年﹐又還重九。華發蕭蕭﹐對荒園搔首。賴有多情﹐好飲無事﹐似古人賢守。歲歲登髙﹐年年落帽﹐物華依舊。此會應須爛醉﹐仍把紫菊紅萸﹐細看重嗅。搖落霜風﹐有手栽雙柳。來歲今朝﹐爲我西顧﹐酹羽觴江口。會與州人﹐飲公遺愛﹐一江醇酎。」史記陳軫謂犀首﹕「公何好飲。」云「無事也。」東坡詩中﹐恆用「無事酒」本此。結處掉入倉茫﹐便有無限離景。鷓鴣天云「林斷山明竹隱墻。亂蟬衰艸小池塘。翻空白鳥時時見﹐照水紅蕖細細看。村捨外﹐古城旁。杖藜徐步轉斜陽。殷勤昨夜三更雨﹐又得浮生一日涼。」淵明詩﹕「嘯傲東軒下﹐聊復得此生。」此詞從陶詩中得來﹐逾覺淸異﹐較「浮生半日間」句﹐自是詩詞異調。論者每謂坡公以詩筆入詞﹐豈審音知言者。行香子﹐與泗守過南山晚歸作云「北望平川。野水荒灣。共尋春﹑飛步孱顏。和風弄袖﹐香霧縈鬟。正酒酣時﹐人語笑﹐白雲間。飛鴻落照﹐相將歸去﹐澹娟娟﹑玉宇淸閒。何人無事﹐宴坐空山。望長橋上﹐燈火亂﹐使君還。」人外之遊﹐澹然仙趣。滿庭芳﹐余謫居黃州五年﹐將赴臨汝﹐作滿庭芳一篇別黃人。旣至南都﹐蒙恩放歸陽羨﹐復作一篇。云「歸去來兮﹐淸溪無底﹐上有千仞嵯峨。畫樓東畔﹐天遠夕陽多。老去君恩未報﹐空回首﹑彈鋏悲歌。船頭轉﹑長風萬里﹐歸馬駐平坡。無何。何處有﹐銀潢盡處﹐天女停梭。問何事人間﹐久戲風波。顧謂同來稚子﹐應爛汝﹑腰下長柯。靑衫破﹑君仙笑我﹐千縷掛煙穰。」桃溪客語載陽羨邵氏﹐因東坡此詞﹐遂名所居曰「天遠堂」。余曾於吳市﹐見一古砂壺﹐底有篆文﹐卽此堂名﹐乃知爲宋制邵家故物﹐惜未購致爲憾耳。水龍吟﹐次韻章質天楊花詞云「似花還似非花﹐也無人惜從教墜。拋家傍路﹐思量卻是﹐無情有思。縈損柔腸﹐因困嬌眼﹐欲開還閉。夢隨風萬里﹐尋郎去處﹐又還被﹑鶯呼起。不恨此花飛盡﹐恨西園落紅艱綴。曉來雨過﹐遺蹤何在﹐一池萍碎。春色三分﹐二分塵土﹐一分流水。細看來﹑不是楊花點點﹐是離人淚。」煞拍畫龍點睛﹐此亦詞中一格。八聲甘州寄參寥子云「有情風萬里捲潮來﹐無情送潮歸。問錢塘江上﹐西興浦口﹐幾度斜暉。不用思量今古﹐俯仰昔人非。誰似東坡老﹐白首忘機。記取西湖西畔﹐正春山好處﹐空翠煙霏。算詩人相得﹐如我與君稀。約他年﹑東還海道﹐願謝公﹑雅志莫相違。西州路﹑不應回首﹐爲我沾衣。」突兀雪山﹐捲地而來﹐眞似錢塘江上看潮時﹐添得此老胸中數萬甲兵﹐是何气象雄且桀。妙在無一字豪宕﹐無一語險怪﹐又出以閒逸感喟之情﹐所謂骨重神寒﹐不食人間煙火气者﹐詞境至此觀止矣。云錦成章﹐天衣無縫﹐是作從至情流出﹐不假熨貼之工。歸朝歡和蘇堅伯固云「我夢扁舟浮震澤。雪浪搖空千頃曰。覺來滿眼是廬山﹐倚天無數開靑壁。此生長接淅。與君同是江南客。夢中遊﹑覺來淸賞﹐同作飛梭擲。明日西風還掛席。唱我新詞淚沾臆。靈均去後楚山空﹐灃陽蘭芷無顏色。君才如夢得。武陵更在西南極。竹枝詞﹑莫徭新唱﹐誰謂古今隔。」此與柳詞同一體﹐其平側微異處﹐正其音律之淸濁相和﹐匪若萬紅友所注可平可仄之例也。水龍吟云「小溝東接長江﹐柳隄葦岸連雲際。煙村瀟灑﹐人間一哄﹐漁樵早市。永晝端居﹐寸陰虛度﹐了成何事。但絲蒓玉藕﹐珠粳錦鯉﹐相畱戀﹐又經歲。因念浮丘舊侶。慣瑤池羽觴沈醉。靑鸞歌舞﹐銖衣搖曳﹐壺中天地。飄墮人間﹐步虛聲斷﹐露寒風細。抱素琴獨向﹐銀蟾影裏﹐此懷難寄。」有聲畫﹐無聲詩﹐胥在其中。永遇樂云「天末山橫﹐半空簫鼓﹐樓觀髙起。指點裁成﹐東風滿院﹐總是新桃李。綸巾羽扇﹐一尊飲罷﹐目送斷鴻千里。攬淸歌﹑餘音不斷﹐縹緲尙縈流水。年來自笑﹐無情何事﹐猶有多情遺思。綠鬢朱顏﹐怱怱拚了﹐卻記花前醉。明年春到﹐重尋幽夢﹐應在亂鶯聲裏。拍闌干斜陽轉處﹐有誰共倚。」案此詞又見石林詞﹐元刻旣無之﹐毛本又以意題作「眺望」﹐當據元刻及葉夢得詞﹐刪去此闋。◎附錄鄭大鶴先生論詞手簡番禺葉恭綽遐庵輯錄○一餘齠齔時﹐好讀唐詩﹐日課十數首﹐輒能背誦。年十一﹐侍先中丞公遊雒陽﹐一日﹐出城西﹐觀櫻桃溝﹐率成絕句云「櫻桃紅漲雨纖纖﹐京洛風光舊未諳。絕似熟梅好天气﹐衣篝香裏夢江南。」其時未識江南梅黃天气如何光景﹐率爾操觚﹐意若有會。迨廿五歲﹐南遊客吳﹐匆匆幾月﹐每值滿城梅雨﹐襟袖酥凝。美成詞所云「地卑山近﹐衣潤費鑪煙。」蓋紀梅天以燻篝除濕﹐而少作轉成落南之詩讖﹐亦足徵漂泊生涯﹐匪偶然也。沈伯時論詞云「讀唐詩多﹐故語多雅淡。」宋人有隱括唐詩之例。玉田謂﹕「取字當從溫﹑李詩中來。」今觀美成﹑白石諸家﹐嘉藻紛縟﹐靡不取材於飛卿﹑玉溪﹐而於長爪郎奇雋語﹐尢多裁制。嘗究心於此﹐覺玉田言不我欺。因暇熟讀長吉詩﹐刺其文字之驚采絕艷﹐一一匯錄﹐擇之務精。或爲妃儷﹐頓獲巧對。溫八叉本工倚聲﹐其詩中典要﹐與玉溪「獺祭」稍別﹐亦自可綷以藻詠﹐助我詞華。必不可臆造纖靡之辭﹐自落輕俗之習﹐務使運用無一字無來歷。熟讀諸家名制﹐思過半已。夫文者﹐情之華也﹐意者﹑魄之宰也﹐故意髙則以文顯之﹐艱深者多澀﹐文榮則以意貫之﹐塗附者多庸。又筆欲其曲﹐𨿽放不粗﹐語欲其新﹐實費而隱﹐前輩謂無理之理﹐無體之體﹐猶隔一塵。唐五代及兩宋詞人﹐皆文章爾雅﹐碩宿耆英﹐𨿽理學大儒﹐亦工爲之﹐可徵詞體固尊﹐非近世所鄙爲淫曲弄者可同日而語也。自君相以逮學士大夫﹐畸人才流﹐遷客怨女﹐寒隱瀹﹐靡不歌思泣懷﹐興來情往。甚至名伎髙僧﹐頑仙艷鬼﹐託寄深遠﹐屬引湛冥﹐其造耑甚微﹐而極命風謠﹐感音一致﹐蔚爲君雅之材﹐煥乎一朝之粹。至美成提舉大晟﹐演爲曼聲﹐三犯四犯﹐變調綦繁﹐美且備已。白石以沈憂善歌之士﹐意在復古﹐進大樂議﹐率爲伶倫所厄﹐其志可悲﹐其學自足千古。叔夏論其詞﹐如「野雲孤飛﹐去畱無迹」﹐百世興感﹐如見其人。自乙酉丙戌之年﹐余舉詞杜於吳﹐卽專以連句和姜詞爲程課﹐繼以宋六十一家﹐擇其菁英﹐咸爲嗣響。今同社諸子﹐零落殆盡﹐半莢秋詞﹐但有餘泣﹐此近十年所爲傷心之極致﹐𨿽長歌不能造哀已。惜曩和姜全詞﹐及鄙人補白石傳﹐並未付鍥﹐且遺一葉﹐莢稿零疊﹐不省措久已。玉田崇四家詞﹐黜柳以進史﹐蓋以梅溪聲韻鏗訇﹐幽約可諷﹐獨於律未精細。屯田則宋專家﹐其髙渾處不減淸眞﹐長調尢能以沈雄之魄﹐淸勁之气﹐寫奇麗之情﹐作揮綽之聲﹐猶唐之詩家﹐有盛晚之別。今學者驟語以此境﹐誠未易諳其細趣﹐不若細繹白石歌曲﹐得其雅淡疏宕之致﹐一洗金釵鈿合之塵﹐取其全詞﹐日和一章﹐以驗孤進。其它如絕妙好詞﹐亦可選其雅句﹐日夕玩索﹐以艸窗所錄﹐皆南宋元初詞人也。○二聲調從律呂而生﹐依永和聲﹐聲文諧會﹐乃爲佳制。然詞原於燕樂﹐非專於樂府中求生活者。自古音譜失圖﹐所可見只詞源一書耳。故淩仲子著燕樂考原﹐苦無圖說﹐以闡發祕奧﹐至晚歲﹐始得玉田書﹐研究之﹐頗有創獲。𨿽仲子書不爲詞旨昌明﹐而其所造﹐終不出燕樂章本﹐會心正不在遠。曩嘗博徵唐宋樂紀﹐及管色八十四調﹐求之三年﹐方稍司樂祖微眇﹐悉取詞原之言律者﹐銳意箋釋﹐若畫一﹐豈旦夕能畢其說耶﹖今蘇布政陳公﹐曾於甲午之夏﹐持拙編律二卷﹐見訪於沽上客樓﹐殷殷下問﹐意在盡得其指要﹐卒之未竟其緒﹐但辧以宮位所在﹐能知戈氏自詡知律之謬誕而已。朱文公嘗云「不知宮位究在那里﹖」其全書中有紀俗譜管色﹐益錯亂已。此老不爲考據訓故之學﹐固未爲知樂也。○三近世詞家﹐謹於上去﹐便自命甚髙。入聲字例﹐發自鄙人﹐徵諸柳﹑周﹑吳﹑姜四家﹐冥若符合。乃知詞學之微﹐等之詩亡﹐元曲盛行﹐彌以傖靡﹐失其舊體。國朝諸家﹐鮮所折衷。良以攻朴學者薄詞爲小道﹐治古文者又放爲鄭聲。自宋迄今將千年﹐正聲絕﹐古節陵﹐變風小雅之遺﹐騷人比興之旨﹐無復起其衰而提倡之者﹐宜夫朱厲雕琢爲工﹐後進馳逐﹐幾欲奴僕命騷矣。獨臯文能張詞之幽隱﹐所謂「不敢以詩賦之流﹐同類而風誦之」﹐其道日昌﹐其體日尊。近卅年作者輩出﹐罔敢乖刺﹐自蹈下流。然求其述造淵微﹐洞明音呂﹐以契夫意內言外之精義﹐殆十無二三焉。此詞律之難工﹐但勿爲「轉摺怪異不祥之音」﹐斯得之已。姑捨是﹐詞之難工﹐以屬事遣詞﹐純以淸空出之﹐務爲典博﹐則傷質實﹐多著才語﹐又近昌狂。至一切隱僻怪誕﹑禪縛窮苦﹑放浪通脫之言﹐皆不得著一字﹐類詩之有禁體。然屏除諸獘﹐又易失之空疏﹐動輒。或於聲調未有吟安﹐則拌捨好句﹐或於語句自知落韻﹐則俯就庸音﹐此詞之所爲難工也。而律呂之幾微出入﹐猶爲別墨焉﹐所貴淸空者﹐曰骨气而已。其實經史百家﹐悉在煉中﹐而出以髙澹﹐故能騷雅﹐淵淵乎文有其質。如石帚之用「三星」﹐則取之詩「彼織女」之疏﹐夢窗之用「棠笏」﹐則取之舊唐書李之傳﹐余類不可勝數。若子集中之所取裁者益夥﹐讀者貴博觀其通耳。○四餘少日最不喜爲帖括﹐爲文專擬六朝﹐詩則學東川﹐取逕𨿽髙﹐才力苦弱。迨南遊獲交髙君碧湄﹑張君嘯山﹑彊君賡廷﹑李君眉生﹐始稍稍務博﹐而所造不克精進﹐略別文章原流﹐間得奇可﹐𨿽契古人﹐輒驚呼狂喜。然每有所作﹐未嘗不嘆學之遠道也。及晤王壬老﹐聞其餘緒﹐而文一變。世士嘗謂訓故考據之舉﹐有妨詞章。余治經小學﹐及墨家言二十餘年﹐攻許學則著有說文引羣說故二十七卷﹐﹝今刻有揚雄說詁。﹞有書轉注舊執四卷﹐自謂發前人所未發。研經餘日﹐未嘗廢文﹐獨於詞學﹐深鄙夷之。故本朝諸名家﹐悉未到眼一字。爲詞實自丙戌歲始﹐入手卽愛白石騷雅﹐勤學十年﹐乃悟淸眞之髙妙﹐進求花間﹐據宋刻制令曲﹐往往似張舍人﹐其哀艷不數小晏風流也。若夫學文英之﹐患在無气﹐學龍洲之放﹐又患在無筆﹐二者洵後學所厚誡﹐未可率似也。復堂謂余「善學淸眞」﹐吾斯未信。詞無學以輔文﹐則失之﹤黑﹥淺﹐無文以達意﹐則失之隱怪﹐並不足與言詞﹐而猥曰不屑小道﹐吾不知其所爲遠大者又何如耶。○五凡爲文章﹐無論詞賦詩文﹐不可立宗派﹐卻不可亻面體裁。蓋無體則﹐所謂「安蔽乖方﹐迷不知門戶」者也。不知所以裁之﹐則冗濫敷庸﹐放者爲之﹐或矜才使气﹐靡靡無所底止﹐又所謂「雜亂無章」者也。作詞尢誡此二獘﹐一由「蔽所希見」﹐一由「予智自雄」。比嘗見並世詞人﹐陳陳相因﹐得門實寡。卽有志師古者﹐亦往往爲律所縛﹐頓思破析舊格﹐以爲腔可自度﹐黠者或趨於簡便﹐藉口古人先我爲之﹐此「畏難苟安」之錮習使然﹐甚無謂也。然則今之妄託蘇﹑辛﹐鄙夷秦﹑柳者﹐皆巨怪大謬﹐豈值一哂耶﹖宣尼論學﹐「以約失之者鮮」﹐請進此忄旨以言詞﹐貴能精擇以自鏡得失耳。拉雜書之﹐不復詮第。冀宏達廣吾勢焉。鶴道人記。右鄭大鶴先生論詞手簡五通﹐爲當年寫寄張孟劬先生者。孟劬先生自謂少好倚聲﹐實師大鶴﹐且以通家子﹐過從尢勤。函札往還﹐論詞之作特多且精。自大鶴歸道山﹐孟劬先生悉取遺札﹐裝成一冊﹐髙約二寸許。以旅滬日﹐爲人假觀﹐久乃轉歸葉遐庵先生﹐孟劬先生亦慶物得其主。遐庵先生旣擇其尢精者﹐錄載本刊﹐因附紀其始末如此云。編者附識。◎大鶴山人詞集跋尾北海鄭文焯叔問撰萬載龍沐勛娛生輯○溫飛卿詞集考陸文圭謂花間以前無集譜﹐余謂詞有專集﹐於後唐和凝之紅葉稿﹐而馮正中陽春集﹐李瑤集﹐皆其嗣響焉。若唐人以長短句原於樂府﹐類皆附詩集以傳﹐故謂之詩餘﹐初未聞別爲一集而名之也。新唐書藝文志載﹕庭筠有握蘭集三卷﹐金筌集十卷﹐詩集五卷﹐漢南眞稿十卷﹐宋志從同﹐明焦據以入經籍志。宋陳振孫直齋書錄僅記飛卿集七卷。國初長洲顧嗣立自敍溫詩箋注﹐亦云「依宋本分爲詩集七卷﹐別集一卷。」足知飛卿集至宋已多散軼。顧敍又云「所見宋刻有金筌詞一卷﹐卻以其楊柳枝八首﹐見於花間集者﹐闌入集外詩。」其詞名金筌﹐始見於此。特惜顧氏未據以校刻行世﹐亦付之不足無徵已耳。吳子律蓮子居詞話謂﹕「宋本飛卿集﹐末一卷爲金筌詞。」亦不可見。蓋唐宋舊志所稱金筌集者﹐固合詩詞而言﹐詞卽附於詩末﹐後人別出之以名其詞﹐非舊編也。證以歐陽炯敍花間集﹐亦止稱「飛卿復有金筌集」。其所收六十六首﹐極深美宏約之致﹐方之諸家所作﹐亦云觀止。誠以衛弘基去晚唐未遠﹐詞客淸芬﹐猶承光誦﹐宜其甄采髙制﹐於飛卿所得獨多﹐或卽出於原集之末捲﹐學者得此﹐無俟他求已。考飛卿本傳﹐但記其「能逐弦吹之音﹐爲側艷之詞」。唐詩紀事亦述其爲令狐代撰菩薩蠻詞﹐並未載有詞集。當時詞無專家﹐豈其爲詩賦盛名所掩耶。至古今詞話云「庭筠玉樓春一曲﹐『家臨長信往來道』起句是也﹐今多訛爲春曉曲﹐而花間亦未選及。」案玉樓春舊調上下闋並側起﹐花間集中如顧﹑牛嶠﹑魏承班諸作可證與飛卿春曉曲異體﹐詞話殆未之深考耳。又全唐詩所附錄者﹐旣以楊柳枝入詩﹐而菩薩蠻又增「玉纖彈處眞珠落」一闋﹐尊前集亦載之﹐注﹕「一作袁國傳。」諦審之﹐確非溫作﹐未足多也。自顧氏有金筌詞之目之後﹐近今倚聲家﹐乃以未窺全豹爲憾﹐爰稽撰舊聞﹐取其要實﹐俾後之糸番了焉。按周公謹齊東野語云「毛熙震集止二十餘調﹐中多新警而不爲儇薄。」又十國春秋稱﹕「歐陽炯有小詞十七章﹐人亦時時稱道之。」今據以徵之花間所錄此二家詞闋﹐其數並合。由是類推﹐飛卿詞旣它無所見﹐𨿽謂此六十六首﹐美盡於斯可也。○四印齋本花間集跋詞者意內而言外﹐理隱而文貴﹐其原出於變風小雅﹐而流濫於漢魏樂府歌謠﹐臯文所謂「不敢同詩賦而並誦之」者﹐亦以風雅之馨遺﹐文章之流別﹐其體微﹐其道尊也。詞選以花間爲最古且精。是本爲王半塘前輩景宋淳熙鄂州舊槧﹐間有訁爲奪﹐任筆校正。諷誦之餘﹐時復點注﹐不忍去口。嗟嗟﹗自實父﹑蕓閣﹑子復諸賢去後﹐此事頓廢。憶十年前連情發藻﹐出言哀斷﹐今更世變﹐其爲衰世之音﹐不其然乎。叔問記。汲古閣祕本書目﹐有北宋本花間集四本﹐世無傳者。又南宋板精抄二本﹐未審與此有無異同﹐惜無他本校讎也。孫氏祠堂書目有花間集十卷﹐注﹕「蜀趙崇祚編﹐仿宋晁謙之刊本。又四卷﹐明湯顯祖評本。」今並無傳。○夢窗詞跋一凡鐵网珊瑚載夢窗詞﹐皆其手寫﹐信有佳證﹐不可妄易一字。觀於江南春「芳銘猶在棠笏」句﹐諸本並疑「棠」字有訛誤﹐不知覺翁所手錄﹐實用唐書魏徵傳﹐此「笏」卽今之甘棠故事。可徵不讀徧天下書﹐不得妄下雌黃﹐反貽古人以﹤黑﹥陋之誚已。校者可弗愼諸。汲古毛氏﹐始刻夢窗甲乙丙丁稿﹐隨得隨入﹐不復詮第﹐忠厚錯復。至戈順卿選宋七家詞﹐乃稍稍訂正﹐苦無善本﹐足資佳證﹐戈氏又﹤黑﹥淺寡ウ﹐繆託聲家﹐動以意竄易﹐於毛刻之訛髙可訂者﹐漫無關究。秀水杜氏﹐墨守一先生言﹐粗爲勘正﹐附會實多。驗其擬攺擬補﹐疏妄等誚﹐專輒之敝﹐厥失惟鈞﹐耳爲心師﹐徒自棄於髙聽爾。夫君特爲詞﹐用雋上之才﹐別構一格﹐拈均習取古諧﹐舉典務出奇麗﹐如唐賢詩家之李賀﹐文流之孫樵﹑劉蛻﹐錘幽鑿險﹐開逕自行﹐學者匪造次所能陳其細趣也。今加搜校﹐黜戈砭杜﹐略復舊觀﹐其所蓋闕﹐以俟宏達。叔問記。○夢窗詞跋二詞意固宜淸空﹐而舉典尢忌冷僻。夢窗詞髙雋處固足矯一時放浪通脫之獘﹐而晦澀終不免焉。至其隸事﹐𨿽亦淵雅可觀﹐然鍛煉之工﹐驟難索解﹐淺人或以意攺竄﹐轉不能通﹐此近世刻本訛變之甚於諸家﹐當時流傳所爲不廣也。玆略舉一二以証之﹕如掃花遊換頭「天夢」句﹐用秦穆上天事。塞垣春起句「漏瑟」用溫飛卿詩。聲聲慢「宏宴席」一闋﹐起句「寒筲驚墜」用陸天隨「黃精滿綠筲」句意﹐筲﹐竹器也﹐今本誤作簫﹐則不可解﹐惟明抄本作「筲」可證。木蘭花慢「壽秋壑」「漢節葆仍紅」句﹐用漢禮儀志赤葆故事﹐今訛「葆」作「棗」。宴淸都「送馬林屋赴南宮」上闋末句「惟潮」﹐用中吳紀聞夷亭潮訊﹐引諺「潮到夷亭出狀元」﹐按「夷」吳郡誌亦作「惟」﹐圖經只作「惟」﹐構窗正用此吳諺﹐以頌馬南宮之捷﹐馬號林屋﹐蓋洞庭山人﹐今毛本則訛作「淮潮」﹐失考﹐並失作意已。此類尙不止此﹐誠務博之過﹐亦字意用晦之所致也。○蛾術詞選跋一元人詞亡慮數十家﹐見之李西涯南詞錄目﹐以樂府名家者﹐惟虞集鳴鶴遺音﹑張翥蛻巖詞最稱雅正。其王氏四印齋所刻藏春樂府至五峯詞七家﹐率多放浪通脫之言﹐長沙張百基所謂﹕「金元以降﹐格去古而日卑﹐理趨今而日隱﹐求如兩宋詞家﹐深美閎約﹐聲文具諧﹐殆十不獲其一二焉。」玆編擬古諸作﹐或猶凝滯於物﹐未盡切情。然其好學深思﹐匪苟爲嗣音而已。若夫流連光景﹐感舊傷時﹐「黍離」一歌﹐託寄遙遠。後錄益臻所造精微﹐足張一幟於風靡波頹之際﹐獨與古人精神往來﹐歌哭出地﹐繁變得中﹐詎可以去古愈遠﹐懲於鄙俚之音而少之哉。○蛾術詞選跋二蛾術詞淸麗宛約﹐學白石而乏騷雅之致﹐聲律亦未盡妍美。舊選本曾載其沁園春賦眉目二闋﹐取徑頗嫌纖巧。今葵生同年﹐從元鈔校補付梓﹐多至百餘首﹐視昔所見﹐淸典可風尙是元詞之遺脈﹐然較弁陽則遠遜矣。葵生別予旬日﹐此篇寄自滬上﹐西園風雨﹐春事飄零﹐讀集中六州歌頭遺春諸詞﹐又不任離索之感焉。叔問。壬辰二月十四日。○六一詞跋汲古本與宋槧無甚出入﹐獨題號與分卷﹐以意更易。又前有樂語﹐及采桑子曲西湖念語一則﹐卷末羅泌校錄後數行﹐並續添水調歌頭和蘇子美滄浪亭詞一闋﹐悉刪去﹐不知所謂。近得吳伯宛景宋刻本﹐乃睹舊制﹐爰取以訂毛本一過。此記似又見舊本。按宋槧附文集﹐有羅泌敍云「今定爲三卷﹐且載樂語」句﹐及泌校正後數行﹐豈所見非宋本﹐抑徑情去取﹐以自行其是耶。所謂先輩云「以疑傳疑」者﹐卽在泌後跋中有是語﹐是知子晉固見泌之兩敍﹐特節錄之耳。○東坡詞跋東坡樂府汲古本多舛﹐王半塘老人據元延祐舊本﹐重刊行世﹐最爲近古。近朱漚尹侍郎復爲審定﹐以編年體﹐■爲三卷。多依據傅﹛艸深﹜紀年錄﹑王緝年譜﹐精嚴詳愼﹐去取不苟。它日墨版流傳﹐足當善本﹐視此有淄澠之別矣。○小山詞跋比於文獻通考得黃山谷所制小山集序﹐論叔原癡絕﹐有之﹐稱其樂府「寓以詩人句法﹐精壯頓挫﹐能動搖人心﹐士大夫傳之﹐以爲有臨淄之風爾﹐罕能味其言也」。又謂「其合者髙唐洛神之流﹐其下者豎減桃葉團扇」。誠足當小山知音雅舊。已別錄一卷﹐卽以玆敍弁首﹐更爲訂詞中舛﹐以小字密行﹐精刊墨版﹐名曰小山樂府補亡﹐從其自序義例也。○放翁詞跋放翁題花間集云「此皆唐末五代時人作。方斯時﹐天下岌岌﹐生民救死不暇﹐士大夫乃流宕如此﹐可嘆也哉。或者出於無聊故耶。」又謂﹕「唐自大中以後﹐詩衰而倚聲作﹐使諸人以其所長格力施於所短﹐則後世孰得而議。華墨馳騁則一﹐能此不能彼﹐未易以理推也。」今讀放翁詩集﹐旣滋多口﹐議其淺薄﹐頗有復沓之譏﹐而詞則能擺落故態﹐斐娓可觀﹐其髙淡處出入稼軒﹑於湖之間﹐將其所謂「詩格愈卑﹐而倚聲者耶簡古可愛」﹐請事斯語﹐還諸笠澤翁﹐當不以評泊矯枉﹐爲予督過也。○片玉詞跋宋陳振孫直齋書錄解題載淸眞詞二卷﹐後集一卷。所云後集﹐不詳所謂﹐豈補遺耶。又載曹構注淸眞詞二卷﹐別集類有淸眞集二十四卷﹐注﹕「嘉泰中﹐四明樓鑰爲敍﹐太守陳杞刊之﹐蓋其子孫居於明故也。」考美成傳﹐卒於處州﹐則其家於四明可信。案宋史藝文志﹐淸眞居士集十一卷﹐與解題不合﹐而樂志未著其詞集。解題所稱二十四卷﹐又注「皆他文」﹐其富有著作可證。又載其雜著三卷﹐云「好事者取其在溧水諸所作文記詩刻而並刻之。」是又在彊刻詞集之外﹐爲淸眞官溧水時一集。綜核淸眞集宋刻之最先者﹐爲淳熙庚子﹝孝宗七年﹞晉陽彊煥敍刻之詞集二卷﹐百八十二章﹐其後爲淸眞雜著三卷﹐並先後刊於溧水者。次則嘉泰中四明太守陳杞刊其文集二十四卷。又單行本淸眞詞二卷﹐後集一卷﹐曹杓注淸眞詞二卷﹐並未詳年代及刻者姓氏﹐見之直齋書錄﹐其爲宋槧無疑。後又有元巾箱分類本淸眞集上下﹐爲明鈔詞集﹐近臨桂王蘭塘撫刻本﹐又元陳元龍刻片玉詞注本﹐﹝孫稼航藏﹞此元版之二種。又明季汲古閣毛氏刻片玉詞二卷﹐補遺一卷﹐跋云「合三本校訂。」然片玉題號﹐始於元人劉必欽﹐見之片玉詞陳注後敍﹐毛氏謂宋刻者繆甚。顧所云「百八十有奇﹐彊煥爲敍。」又似宋淳熙中溧水所刊本﹐惜爲毛所羼亂而失考耳。長沙方叔章先生﹐曩年於廠肆得大鶴手校宋六十家詞﹐丹黃殆徧。承錄示跋語數則﹐亟爲刊布於此﹐並向方君致謝。沐勛附記。◎大鶴山人論詞遺札萬載龍沐勛輯○與夏書二十四則執誨感甚。拙制金陵懷古﹐耑取桓宣武登平�樓北眺數語﹐據寫近事。老子婆娑﹐亦陶侃諷時之辭。正謂玄談諸君﹐以淸言品騭過江名士﹐遂致神州陸湛耳。比歲社會淸流﹐痛哭髙談﹐頗類晉客﹐吁可悲已。大箸江南春﹐只結韻微澀﹐擬易疊字﹐何如﹐並乞裁定。又女墻似與上堞均嫌復﹐妄似以繚字﹐不審當否。余俱雋逸﹐無懈可擊。此承劍承先生使君起者。文焯頓白。初八日。昨寫上小詞﹐闕然教益。意將有金玉嗣音。以藻詠邪﹐願一傾耳﹐砭我弄﹐遲之遲之。前夜忽聞南雁﹐秋思蒼茫﹐頓增懷舊之感。枕上又得木蘭花曼﹐旣無好懷﹐彌乏新意。未敢享帚﹐錄請一笑。至湘春夜月﹐略攺竄數字﹐並乞郢斤削之。匆匆上。承劍丞詞長使君起居。文焯再拜。十九日。昨載誦髙制﹐並見和聞雁之作﹐骨气淸雄﹐深入六一翁三昧﹐非尋常詞客所證聲聞果也。佩之無攵。頃再寫上近制小令二解﹐就正有道。吾黨同志日希﹐宜以風義相切靡﹐幸無爲過情之譽。至祝至祝。比以捨侄輩來自九江﹐未免淸事一撓耳。文焯故白。七月廿二日。前誦嘉藻﹐極耐玩味。近得漚公和夢窗江南春一解﹐苦爲韻縛﹐未盡能事。比來頗覺其作意略入晦澀﹐好爲人所難能。終盧以次公面諛﹐誤以追駿處末耳。鄙制乃力求疏澹﹐欲舉似相規﹐竊未敢遽發。如何如何。玆寫上二令就正﹐幸教之。此上。承劍承先生道履。文焯頓白。七月廿九日。附上虞美人一曲﹐並乞誨拍﹐幸甚。新居尙未獲一詣﹐此心闕然。旦夕家事粗了﹐當向晚走謁一談。諒不至相失也。又及。前得誦嘉制竹馬子詞﹐極疏快之致﹐一洗雕琢之塵。匪得唐人詩竟三昧﹐不能發此奧悟也。但下走竊有貢疑。嘗以北宋詞之深美﹐其髙健在骨﹐空靈在神。而意內言外﹐仍出以幽窈詠嘆之情。故耆卿﹑美成﹐並以蒼渾造耑﹐莫究其託諭之旨。卒令人讀之歌哭出地﹐如怨如﹐可興可觀。有觸之當前卽是者﹐正以委曲形容所得感人深也。毛先舒云﹕不可以气取﹐不可以聲求。洵先得我心矣。蓋學之者寫景易驚露﹐切情難深折。稍一縱﹐便放筆爲直﹐恐失詞之本色爾。昔齊袁嘏語徐太保尉云﹕我詩有生气﹐須人捉著﹐不爾便飛去。敢以舉似髙制﹐幸無以怪侶見屏焉。諸作終當以采桑子新定稿爲超絕﹐佩之畏之。秋夕南濠水燕﹐羣公到者幾人。幸豫示及﹐必偕漚公同踐也。附上攺定前詞一解﹐惟誨拍爲感。此復上■先生道案。文焯頓首。八月十二日。昨晤老友王少谷﹐述及重九前一日﹐與公同飛車回蘇﹐節物淒涼﹐又是一年風雨。想淸致所逮﹐定有髙唱也。前夕塡得木蘭花曼一解﹐卽守柳體短協下四字句法。因細繹樂章集中﹐多存北宋故譜﹐故繁音促拍﹐視他家作者有別。南渡後樂部放失﹐古曲墜佚﹐太半虛譜無辭。白石補亡﹐僅數闋爾。賴柳集傳舊京遺音﹐亦倚聲家所宜研討者也。漚公索折閱﹐不得遂遊白下。聞公布陔云﹐尙擬作平原十日飲耳。拙詞寫上﹐就正有道﹐幸實誨之。尊處近有無佳便如滬﹐走有書籍數部﹐欲存之秋枚書樓也。此上。敬承先生道履。文焯頓首。昨晨方寫拙制二解﹐就有道正。適奉來章﹐淒異感人。如誦九辧。彌欽懷舊之蓄念﹐不同無病之呻吟﹐糸由繹嘉藻。近箸中當以此爲孤進之絕詣。且玆調拗折﹐極不易協律。淸眞嗣響﹐誠足當之。顧下闋紅顏句﹐竊於義未安。擬易以念珠玉波況﹐何如。卽美成念珠玉臨水猶悲感之意。訁雩見所逮﹐幸無見尢。此上劍丞先生道案。文焯頓白。十月十日。髙制溫麗古澹﹐美成﹐三復心折。竊有微義隻字未安﹐敢以奉質。采雲歸第三句思字﹐仍未若逕用看字葉平。又窗似與錦幄嫌復﹐蓉裳擬僭易云裳﹐以蓉字不合於此見也。結處亦微覺疏宕過情﹐不審伯韜推敲如何﹐願示其旨。秋思一解﹐酷似漱玉﹐得風人哀而不傷之義﹐使人心神俱服。特井梧句以漸二字音欠響﹐玆妄擬又漸疏﹐何如。拙作夜半樂已寫請伯韜審訂﹐容卽奉教。此上先生道案。文焯頓首。伯韜頃復書﹐酌定兩去聲字律﹐特寫上﹐幸裁正之。又及。損書﹐兼誦新制蘭陵王﹐勁气直達﹐卻能於疏宕中別具幽宛之致﹐與前作異曲同工。昨夕與漚公賞擊不置。微覺煞拍六字稍稍虛薄﹐能回應第一段最妙。切艸而推入蒼茫﹐亦是一格。此處工之至難。去上字律固宜墨守﹐而字面益不易著也。承教益下問﹐敢以請質﹐何如。拙詞辱示兩字宜用上去聲﹐誠於細律有關鍵。近悟宋人詞中著去上字例﹐如尊議前結二句第二字。若先用去﹐則下句第二字卽宜以上聲爲協。反是亦合。試驗柳詞是解前後結皆然﹐足徵上去字須參差叶律。柳作後煞卽先上後去﹐不沾沾一節也。先生於意云何。文焯頓首。十三日。提學何日相印﹐幸示及﹐當一醉三�酒也。前垂示夜飛鵲新制回字韻以上﹐並深得淸眞渾茂之旨﹐非敢貢諛。商葉二字﹐見何出典﹐極新異。再四句自仍從重起爲工。姿字韻似亦以輝爲佳﹐天西擬易作平西﹐何如。訁雩見惟鑑諒。不宣。此公布劍丞提學使君洪熹﹐文焯再拜。甘四日。昨以小兒女生朝﹐偶爲傀儡之戲﹐致枉過闕然展待﹐罪過罪過。誦來告﹐裴回小城﹐煙月空寒﹐與夢窗隔墻聞簫鼓聲之作﹐當同一淸致也。承示大箸二解﹐容細意糸由繹之﹐再當獻替﹐何如。今夕淸興有無閒暇一談﹐幸示及﹐極有磊隗欲銷也。此塵庵先生道案。文焯頓首。十一日。曉起繞闌獨步﹐雨餘苔淨﹐夫容亂髮﹐煙醉露啼﹐有寂寞秋江之感。芳時易失﹐賞心難並。盍於日未暮時﹐泛綠依紅之暇﹐過我連情一詠。使此花不向東風怨後開也。小令附上就正。又及。昨歸臥空園﹐夜雨。枕上率爾得小令一解﹐都無雕潤﹐綠似賞音﹐定爲悄然同一淒異也。卽以報謝。如從者今夕無近局﹐當走詣一談。何如。此公布劍丞先生道履。文焯頓首。十六日。雪意沈沈﹐瞑陰暴Ё﹐一寒至此。天時人事﹐正復相同﹐忄良忄良如何。走少壯漂零南Т﹐以筆札自給﹐蕭然三十餘年。自信於公私取捨之間﹐未嘗有斯須之苟。卽從事節耑﹐疊更府主﹐亦絕無豪末半牘之請。坐是落寞﹐垂老無依。先公自關中罷撫﹐歸橐惟法書名畫數篋﹐已得典質殆盡。故山荒落﹐無寸田尺宅以自存。離亂中更﹐無家歸得。生平簡澹﹐久孤於世﹐不欲危身以治生。所依恃者﹐惟良師益友﹐助以義。四海知舊﹐情逾骨肉。韓子所謂若肌膚性命之不可易者﹐此固由文章風義之感發﹐亦吾黨後天之悲也。微公同志知愛之篤﹐曷可語此。三復來告﹐代籌深切。髙義美成﹐感且不朽。頃澹先生亦有書相招﹐至酒樓密語。𨿽未顯陳近意﹐殆亦爲彊移一枝棲息耳。惟近自滬歸﹐冗迫無狀﹐復爲寒疾所攖﹐徹曉失眠。畏風如虎﹐衰景頹侵﹐恐無復久戀人世。漚公知我﹐屢索拙著零疊諸稿﹐懷袖以去。意在宏護矜全故人身後名﹐吁可感也。前承示淸眞雙頭蓮校義至精﹐昨與漚公翻檢柳詞﹐得曲玉管一解﹐直是同譜異曲。起調兩段﹐乃與淸眞冥合。き是則詞之過片三字﹐髙爲屬上無疑。𨿽平側之調稍異﹐而句律則同一格﹐當據以引申補入校錄。實佩審音﹐亟函以達。至芳艸渡新制﹐容細意誦之﹐再奉布訁雩見﹐不敢率爾諛也。晚來淸宴﹐能過敝廬一話不。月當頭夕﹐擬作歲寒小集﹐何如。此上。承先生先生道履。文焯敬白。十一月十日。昨夕苦無選具娛賓﹐惟淸談可以飽耳。淸眞集得公以雄成﹐俾世士獲睹完帙﹐下走附驥而致靑雲﹐誠天幸也。漚公寫本遺彊煥一序﹐又四庫提要一則﹐並乞暇爲補錄﹐列於首葉。但西泠詞萃刻彊序﹐前云片玉詞﹐此乃巨繆。蓋未考片玉之題號﹐於元人﹐有巾箱本劉必欽序文可證。今宜止刻彊序﹐不須書集名﹐以免專輒之誚。又曰內下走當擬一小序﹐記校勘始末﹐並特彰兩賢宏贊之功不可沒也。比見公於周﹑柳﹑吳諸名詞﹐精數條﹐皆能抉擇要﹐洞見癥結﹐匪衰朽所逮﹐極爲心折。樂章集有灼見處﹐卽乞標識簡耑﹐以資佳證﹐亮無隱也。至幸甚幸。玆附上拙刻舊篡醫詁上下篇一部﹐又冷紅﹑比竹二詞稿﹐並望轉致貞翁爲企。渠豪於詩﹐聞聲相慕舊已。亟思誦其篇什﹐如幾有其近作﹐幸賜一讀﹐何如。匆匆手奏﹐敬承先生道履。文焯頓首。正月五日。日來峭寒中人。園梅南枝猶靳。忽承故人折贈紅萼﹐著手成春﹐眞所謂東風第一枝也。擬賦江南春報謝﹐苦聞西北警息﹐夜不能寐﹐危自中起。頃口占數語云「插靑冥好山無數。斜陽空送今古。無端西北憂天缺﹐片石更教誰補。危睇處。掛一發中原﹐煙際微茫樹。」吟至此﹐才﹖﹖涔涔﹐不能長語﹐如何如何。植園嘉宴﹐亦得詩四首﹐暇當錄進斧削。旦夕走詣﹐藉鬥酒澆壘塊已耳。前晤府主﹐談及竹珊爲疫阻於瀋陽兼旬﹐大約春初甫到吉林﹐歸期恐無準也。此承先生道履。文焯頓首。廿四日。昨夜聞雨﹐平曉益增怊悵。乃就枕攺詞﹐得託字韻﹐自覺愜心。並上闋全易語義﹐直據胸肌﹐似較前淸異。感君之緒餘﹐益我匪淺。更悟詞人當沈吟煆煉之際﹐不可有古人一字到眼﹐方能行气。養空而遊﹐開徑自行﹐平時又不可無古人字字在眼﹐使其歌笑出地﹐盡如吾胸所欲言。此境卽項平齋所謂杜詩柳詞皆無表徳也。諒知音當弗河漢斯言﹐敢以請益先生。髙制如修飾竟﹐幸卽垂示。文焯白箋。二月四日。西北風雲甚惡﹐近郡艸澤間﹐又時聞呼嘯聲。吾儕猶日夕云倡雪和﹐笠澤翁所謂流宕如此﹐可嘆也夫。恪公果到來無。昨遣問至再﹐猶未問跫跫耳。小詞近又得一瑞鶴仙詠落梅﹐又浣溪沙二解﹐玆錄其一上紫霞翁定拍﹐余俱稿上漚公﹐旦晚必可就正。又新校出淸眞水龍吟詠梨花一韻﹐髙可訂元本汲古刻本之誤﹐亦在聽楓處也。此承先生道履。文焯頓首。八月二日。昨寫上近制﹐諒達吟席。頃再錄二解﹐迄未定稿﹐並乞誨示﹐至幸至幸。園中新豢華亭鶴﹐每晨夕聞西南飛車之聲﹐輒引淒唳﹐悲動林谷。昨與漚公言及﹐乃大悟風聲鶴唳﹐悲動林谷。昨與漚公言及﹐乃大悟風聲鶴唳之解釋﹐豈戰伐惡聲耶。因於結拍寓此微義﹐幸有以裁之。再聞髙齋後圃﹐杏花盛發﹐願擷得一枝﹐聊分鄰墻春色耳。此上先生道案。文焯頓首。三月六日。頃布荒函﹐諒徹醇聽。東坡南柯子用仙村﹐見參同契。云得長生居仙村﹐證以下句義正合。且此二字亦習見之﹐蘇詩有那知竹裏是仙村之句。又嘉與吾友尋仙村﹐是髯翁所用常語可信。而別本作材之訛﹐不攻自破已。卽以奉白﹐聊佐訂之雅﹐亦疑義與晰之一欣也。尋詣談不次。此上詞長幾。文焯敬白。十七日。累日感寒﹐觸河魚腹疾﹐甚憊。今日甫起﹐糸由繹新制﹐眞足愈我頭風。攺句深美宏約﹐只神京意稍驚露﹐下闋醒字韻宜對﹐且嫌率爾操觚。周柳詞髙健處惟在寫景﹐而景中人自有無限淒異之致﹐令人歌笑出地。正如黃祖嘆禰生﹐悉如吾胸中所欲言﹐誠非深於比興﹐不能到此境也。尊箸元夕聞雨一解﹐前闋卽有淸眞渾妙﹐至爲心折。走近神衰﹐頗難造遣新意﹐柰何柰何。陽臺曲迄未定稿﹐俟從者三日歸來﹐當寫上奉教。貞壯赴鄂期想尙未定。念念。此復。敬承先生道履﹐文焯頓首。前撮題近意﹐聞從者又有滬行。昨夕復言旋已﹐方嘆王官不治﹐生生之道日窮。以公天誕英逸﹐坐使驕才雄力﹐半銷磨於輪鐵聲中﹐爲之惋抑。今夕擬訪漚公一談﹐諒淸興攸同﹐幸諧是聚。再昨閱報耑﹐有楞華隨筆。載劉龍洲祠壠在昆山馬鞍山下﹐近爲一議員創建公園﹐發掘靡遺﹐夷爲平地﹐令人悲詫。考攺之爲廬陵人﹐以詩詞豪於江表﹐客稼軒幕﹐倡酬極相得。宋人說部但述其放浪吳楚﹐一生羈旅。未言其晚寓昆山﹐沒葬山下。因思其人於公有西江同原之雅﹐當能考見其生平﹐用以附及。此上先生詞長。文焯敬白﹐廿三日。昨午後漚公過談半日﹐屢遺問髙蹤﹐跫然未逮﹐怊悵良深。淸眞校本﹐想已專屬貞壯先生﹐幸勿遺忘。何日偕往金陵﹐甚念甚念。柳詞閱竟﹐望檢還﹐因有一解須勘證也。陽臺曲過片﹐髙有可疑。諦審揚補之此句卻連上﹐決無脫誤。而梅溪之多一字﹐惟見汲古本﹐未可援據。按紅友所引﹐卽無是結字。半塘刻史詞﹐亦僅據毛本﹐注云別本脫結字。蓋所見諸選本並無此字可信﹐似不當專依汲古之孤證﹐遂信爲舊體。考揚爲髙宗時人﹐史則與張同時﹐或稍後耳。鄙意宜從三字句連上爲是﹐想卓見定亦謂然。匆匆奉布﹐承先生道履。文焯頓首。廿八日。漚公有新制二闋﹐想已見之。昔夢華謂柳詞曲處能直﹐疏處能密﹐處能平﹐語似近之。今更下一轉語﹐逆推之﹐便盡其妙致。詞壇以爲何如。昨夕以攺詞不及詣談﹐孤負酲桐秋月矣。有勞虛佇﹐皇歉萬端。玆再寫上昨制陽臺路一曲﹐較臨江仙引略易繼聲﹐然幽拗處同一難學也。近制兩解﹐覺結處微得周﹑柳掉入蒼茫之槪。急起直追﹐或能得其仿佛邪。向夕走謁不次﹐先生垂目。文焯頓首。十三日。再臨江仙柳詞﹐宋本有引字﹐是也。諦審此調宜下平聲之淸揚﹐方得哀艷之致。紫霞翁審音寸刂律﹐以爲何如。旦夕擬一嗣音﹐但恐邯鄲學步﹐不能工耳。又及。◎大鶴先生手札匯鈔○致彊村彊村先生侍者﹕天際輕陰﹐園梅零亂﹐又是去年聞雨傷春時也。才因老退﹐疾與年並﹐顧此忄良々﹐危自中起﹐如何可言。一昨展瞻園報書﹐愴然增遠別之恨。人言愁我始欲愁﹐爰復寄聲送之。及其未行﹐惟旦晚附致﹐幸甚。前夕談際。復承髙義﹐許以海鶴見遺。憶自西園仙蛻﹐載瘞銘﹐思聞華亭淸唳久已。玆得支公近玩﹐代爲養翮﹐恨不復假其羽毛﹐一作淩霄逸勢耳。願以逋山仙客視之。脫惠嗣音﹐庶慰翹想﹐聊陳近意。敬問起居。文焯白疏。○又昨夕得手告﹐及歸鶴圖捲。貞翁詩自得逸致﹐但謂出自朱方﹐殆本瘞鶴銘化於朱方語﹐而未諦審其地之要實耳。走曩嘗辧焦山石銘﹐又再手撫其迹而摩挲之。旣歷微徵皮龔美之悼鶴詩敍﹐證以咸通十三年日休方爲軍事判官﹐從北固至姑蘇﹐正與銘中壬辰甲午歲合。其集內有南陽博士華陽潤卿﹐亦皆不書姓字。陸魯望亦有寄華陽山人詩﹐並足爲此銘佳證。更無論其書體文體﹐純爲唐人所作無疑。自黃伯思誤以爲陶貞白手迹﹐世士好奇﹐聚訟千古。惟張力臣辟易羣言﹐獨具隻眼﹐至爲精審髙核﹐亦據松陵集考定﹐誠足寐疑辧惑矣。獨於朱方地未詳。竊考漢地理誌﹐丹徒在春秋時謂之朱方。又六朝事迹編類丹楊門引志﹐建業自溧陽九縣皆隸丹陽郡﹐屬揚州所統。注云﹕丹楊山多赤柳﹐在郡西﹐故曰丹楊。丹徒古名朱方﹐是可證今鶴銘正在丹徒焦山下﹐所謂化於朱方是也。梁簡文與劉孝儀令﹐有及參朱方一語﹐亦足徵其地。此可補前人考辧所未逮者。按銘云﹐得於華亭化於朱方。是明謂華亭之產﹐不得云出自朱方也。走每於經籍及原先版之勝義﹐輒不惜攻苦爲之辧晰﹐必泠然而後適。徒自敝其精神才力﹐垂老而信好彌堅。窮年﹐至於衰疾而不悔。將史遷所云抱咫尺之義﹐久孤於世。豈若卑論儕俗﹐與世湛浮而取榮名哉。以同志之雅﹐聊復敍懷。庶驗之昔賢作者﹐無一字無來歷。生平於此﹐深用惴惴耳。春融少健﹐當鈔樵風詞﹐並爲伯宛題鏡冊﹐以報其髙義﹐不食言也。﹝又甘Т圖念玆在玆﹐苦力不足耳。﹞率復敬承韁村先生起居。文焯頓白。﹝正月十日。﹞再前繪聽楓園圖一幅﹐盍亦付裝。俾走題舊作瑞龍吟﹐亦勝以前之畫扇。尊旨以爲何如。○又文人相輕﹐自昔而然﹐走居恆引爲厚誡。落南三十餘年﹐深獲知舊切磋之益。竊未敢以得之己者妄施諸人﹐正恐蹈相輕之習﹐而文字之禍滋深。苟非降徳忘年﹐衝抑如吾賢﹐鮮不屏爲怪侶已。玆三復來告﹐宏獎過情﹐但有慚悚。新制情諭淵放﹐不失雅宗。期字均下闋復出﹐疑是筆誤。發耑微覺質實﹐與通體未洽。攜字短協亦嫌重。走久未造遣﹐近思極澀。不審擬議有無一當。頃從見示貞翁人日遊詩﹐其觴字均用淵明斜川題意甚佳。但上句云﹐遂各疏年紀鄕裏﹐似於陶句未之精審。按斜川題敍所謂各疏年紀鄕裏以記其時日者﹐承上文悼吾年之不畱而作。蓋謂玆遊賓侶各條疏其行年裏貫﹐以示勝集之難再。故詩中有「未知從今去﹐當復如此否」之語。意甚分明﹐今貞翁誤爲斷句﹐以爲疏年是紀年之謂。斯下文記其時日爲贅旒矣﹐敢以請益﹐幸無以之語諸人也。劉禹錫謂詩用僻字﹐須要有來去處。近人往往不求甚解﹐但務冷俊﹐觸目皆﹤疒只﹥﹐柰何。此答。敬承彊村先生起居。文焯白。﹝十一日。﹞○又昨歸三復嘉制﹐有巢父掉頭之髙致﹐令人感喟。如誦少陵秋興及詠懷古迹諸什﹐但有江山搖落之悲耳﹐那不退避三舍。恃知愛之雅﹐匪敢貢諛﹐僭評樗見﹐兼以獻替。妄注奉商﹐伏惟大賢采納。幸甚。此間消息至微﹐不盡於一二聲調﹐規規於平側已也。樹字均酷似坡老蒼莽之態﹐易一足字﹐頗自謂心安理得。不審羣賢以爲何如。伏讀十一日上諭﹐直追咎各督撫要求。而以髙有體驗四字欲幸其也﹐政府誠何心耶﹐可嘆可泣。彊村詞掌書。文焯頓首。﹝十四日。﹞○

來告宏飾過情﹐彌用愧奮。承示柳詞捨字非協。至雲起三句句句用韻﹐易致轉折怪異之音。按淸眞解連環起調﹐髙直連三句爲韻。夢窗賦此解﹐猶墨守惟謹。蓋兩宋大家﹐如柳周姜史詞﹐往往句中夾協﹐似韻非韻。於句投尢多見之。屯田是句似亦偶合﹐不須深究譜例。但取其音折鏗訇﹐諷入吟口﹐無復凝滯。卽依永和聲﹐已得空積勿微之旨。下走當詠搖嗟嘆時﹐初無容心也。昨亦據是義例下問﹐想會心當不在遠。紅友固未足徵據耳。牖題款字大佳﹐已付工撫勒。敬謝敬謝。尋晤述不一。此上彊村先生道案。文焯白疏。﹝三月十二日﹞○又昨夜談藝甚洽。湘春夜月一曲﹐寫上定拍﹐幸一和之。可匯寄蟄老﹐以見幽憂同病也。近作擬專意學柳之疏﹐周之髙健。𨿽神韻骨气﹐不能遽得其妙處。尙不失白石之淸空騷雅﹐取法固宜語上也。願舉似以證同志之造詣﹐而詞家流別﹐亦於是定。大賢以爲何如。此上敬承漚尹先生動定。文焯頓首。﹝十八日﹞○又前夕酒樓艸艸﹐咄嗟便辦。苦無兼味﹐良負彥會﹐此心闕然。小園蠶豆已實﹐待半肥時﹐擷鮮供客﹐差可下飯。少遲當更作夜談近局也。玆采得新金華菜一筐﹐尙其挑嫩食之﹐誠野人一芹之獻耳。大著安公子詞﹐前已塗抹泰半。不自知其疏妄﹐惟以元作發耑奇逸﹐誦不去口﹐聊以淺ウ演贊未備之義。乃辱矜許﹐重以諉訁垂﹐載挹虛襟﹐敢辭潤色。至上闋那字韻有待商略者﹐考那在今韻歌哿部爲一義﹐玉篇訓何﹐集韻訓安﹐卽唐宋詩詞中所恆用無那是也。又屬个韻者爲語助﹐漢韓康傳所云公是韓伯休那。俗言那人義出此﹐其本音並不入馬礻馬二部。古韻固與哿个通用﹐第詞中聲轉﹐竊有未安﹐擬爲僭易之。何如。走近又得送春水龍吟一解﹐亦類茹華閔時之作。攺定當寫上就正。余不一一。歸鶴圖亦卽並陸扇落墨﹐不久稽也。彊村詞掌先生垂鑿。文焯敬白。﹝四月六日。﹞○又昨辱惠存﹐適服藥再眠﹐乍覺汗出。聞跫然至﹐頓狂躍起﹐亟思晤言﹐一傾積愫。乃臧獲姑息﹐以病謝客。展待闕然﹐罪過罪過﹐度知深弗我尢也。昨竟日擁裘﹐猶肌粟凜凜。今已愈﹐渴於言﹐侍兒舉來告﹐奉答一二。並題簽一紙附上。案驚翁原刻﹐舊有景宋鄂州本云云﹐刊於封葉。此旣付石印﹐何以缺佚重題。豈渠所得者固遺其舊櫫﹐抑別有用意邪。下走十年前有校勘記﹐多依據明萬曆間歸安茅一楨刻本訂正。又近考金荃詞及毛熙震﹑歐陽炯三家詞﹐見於花間集者並完帙﹐非選家節取例也﹐似發人所未發。倘滬友意在闡明斯集大旨﹐有取於拙議﹐得附篇末以傳﹐亦云幸已。擬請公暇日致書爲之揄揚﹐從臾附鍥﹐庶預是有益乎。載繹大箸西河﹐未卒讀﹐不禁老淚涔涔﹐如聞鄰笛。題敍意極哀宛﹐而辭未達。向夕當更校定就商﹐何如。■碧已有函來詰﹐並親存之﹐亦未及晤。所事在滬已聞劍丞言之鑿鑿。特未可操券耳。此上彊村詞長先生道案。鄭文焯頓白。﹝十一月四日。﹞伯宛舍人索樵風集甚殷﹐卽當寫上﹐必不久稽﹐負我良友也。再此行得從王山觀盛氏圖書﹐中有唐人小集百家﹐明校精完﹐諦審卽江建霞所謂影宋本。據山云﹕實發耑於小山舊藏﹐以其殘卷五十家﹐重值歸江氏﹐因影刻以傳。卻非陳道人書棚本也。又及。○又前夕淸談﹐可云彥會﹐惜未及以吟尊雅奉閒逸耳。伯宛舍人遠寄書籍﹐兼鄕味種種。際此米珠薪桂﹐長安居大不易﹐猶復念及江臯一二知舊﹐有故人祿米之風﹐良可感嘆。方之正輔之遺坡老全面岑茶﹐其髙義誠有過之。乞先爲寄聲報謝﹐幸甚幸甚。至其近印勞氏碎金一冊﹐昨一糸番﹐所校詞集﹐多出傳鈔。展轉叢殘﹐■豢滿目。蓋當避寇流離之際﹐行■編削﹐得一舊本﹐已嘆大難﹐固未遑寤疑辧惑也。玆偶舉一耑﹐以質宏達。篇中校金奩集﹐爲金荃之訛固已。而放翁一跋﹐亦有舛。考飛卿詞惟見於花間集之六十有六首。𨿽顧氏秀野艸堂所稱宋槧一卷﹐未見刊行。而弘基在五代之初﹐去晚唐未遠﹐宜其甄錄所得爲多。自後古今詞話之誤以春曉曲爲玉樓春﹐全唐詩附載﹐又羼入袁國傳之菩薩曼。下走曩作金荃詞考略﹐已深切著明。是氵錄飲所云溫詞只八十三首﹐未足徵信。此必明初坊寫俗本﹐見四朝名賢詞。飛卿首列﹐遂以此一卷全爲金荃。又論荃作奩。姑捨是勿論。獨放翁兩跋花間集﹐汲古僅載其一。此跋所云﹐謂其專屬金荃﹐殊亦無據。案飛卿無南鄕子詞。花間載有南歌子七首﹐類宮怨之作﹐不得比之竹枝。惟歐陽舍人南鄕子八首﹐實皆紀嶺海風土﹐語義與竹枝爲近。然則放翁所稱追配禹錫者﹐當不謂飛卿可證。漢趙分卿孟子題辭所謂宜在條理之科。篇中是類甚夥﹐此條擬亦附之。拙纂考略﹐亦足多也。究之■訂之學﹐後起者洵易爲功。顧士夫生丁世難﹐窮困吝中﹐而不遺鉛槧。往哲流風﹐正非衰免取及。宜伯宛系志鄕獻﹐汲汲墨版以傳也。其天下同文一卷﹐節縮泰甚。所見不逮所聞。且元人詞率於音呂失考。﹝如此編大﹑霓裳中序﹑疏影按律並宜側調其它出入益多﹞明秀﹑蛾術二集外﹐等諸旣灌而已﹐敢以瘦聞。妄逞一得﹐幸匆爲過。此上敬承彊村先生動定。文焯白疏。﹝三月十四日。﹞○又昨栓敗簏中﹐得昔年寫詞家大意殘紙三葉﹐亦間有道著處﹐特奉上請益。知此旨之微妙﹐惟公可與語﹐吁可慨也。夜來糸由繹大箸余闋﹐怨深文綺。其髙健處不亞中仙﹐殘膏勝馥﹐沾丐後人不少。忝附雅舊知愛之深﹐重以諄諄訁垂諉﹐曷敢效薄俗庚。不揆愚﹐妄有獻替。輒注簡眉牘尾﹐以竭微誠﹐冀塵髙聽。倘不以寡ウ見嗤而恕其狂瞽歟﹐伏惟作者裁之。幸甚幸甚。拙制閏集﹐都爲傖歌﹐歸來尙未料簡﹐少間必寫續稿納上﹐以副盛義。春寒不減舊﹐孱軀畏風如虎﹐卻其望從者枉過﹐作竟日話﹐誠非忠恕之道。然昌黎渴思大顚師一披接﹐固謂勞於一來﹐安於所適﹐道故如是。其語甚辯﹐或亦大蹇朋來之占應也。人日良辰﹐甚盼頓駕﹐以慰佇詹。至祝至祝。滬上子純消息何如﹐念念。此上彊村詞掌左右。樵風白。○又昨辱答﹐兼題亡兄遺札﹐感不去懷﹐誦之泫然。命書詞簽﹐旦夕節奉報﹐不更稽滯也。伏讀新制寫扇﹐題目旣佳﹐詞復絕妙。匪吾賢髙節貞行﹐烏能據此衷曲。尢喜疏放似張於湖﹐忠憤所發﹐必傳之作也。若夫寄託淒涼﹐則蘭成枯樹賦﹐差堪比擬。百復不厭﹐卽當寫撫桐圖小幀持贈。下走感愴由中﹐竟破三年戒﹐率爾屬和。惟久未綴思﹐不免荒ウ。梁簡文所謂𨿽是庸魯﹐不能閣筆。幸知音有以裁之。向晚閒步﹐擬走訪﹐或不至於左邪。此上敬承彊村詞掌道履。樵風言。○又連檐過雨﹐新綠塡門﹐頓催春老﹐乃嘆此萋萋之蕪人國﹐一碧無名﹐有可爲淒漣者已。吳俗立夏﹐二三鄰曲﹐飯以朱櫻梅子酒母新麥海螺鰣魚之屬﹐爲佳辰筐實﹐亦江南節物之舊遺也。自今攺歷﹐餼羊將廢﹐慨愴如何。淸興所逮﹐盍一見過﹐聊以嘗新。魚麥是昨日親串所貽﹐今慮已色惡﹐其它頗可式食庶幾耳。開逕以望﹐幸毋珊珊。昨得來告﹐已上燈後﹐不及走談矣。彊村先生書。樵風逸民白。﹝壬子立夏日。﹞○又秦寒未減﹐又過燒燈。人事蹉跎﹐日月驚邁。淵明句有云「今我不爲樂﹐知有來歲否。」吾儕從何處行樂﹐誠莫知其方也。枕上偶成解嘲詩﹐就有道正﹐聊博一拊掌。東坡所謂不以無姦而養不吠之犬﹐鄙意正同康衢事。康衢事見尹文字。康衢長者名犬曰善噬﹐賓客三年不敢至其門﹐旣覺而攺名﹐客復往﹐殆諭言耳。從者何日之滬﹐倘更見過﹐能飲一杯無。此間略得淸趣﹐至海上則拉雜徵逐﹐甚無謂也。子美尙未來﹐亦數年契闊矣。匆匆上孝臧先生左右。焯頓首。﹝十七日。﹞近年凡百都厭倦﹐惟老友淸談﹐無日忘之。○又昨夕雨後微涼﹐甫得一親几案﹐而畫債坌集﹐老眼又以燈下落墨爲苦。但祝天作之緣﹐再雨三日﹐便了卻無數尺二冤家矣。頃栓敝篋﹐得亡兄嚼梅手鈔頻伽詞品附香方二紙﹐蓋光緒己丑歲﹐自山左見寄者。不知何處得此本﹐擬爲裝一小冊﹐以存其手迹。欲求大賢題跋數行以張之。吾兄器雄恢﹐一生兀聿不宜官。工書﹐行艸體勢﹐得魯公爭坐位帖神妙。所作簡札﹐輒爲好事藏┑。瘦碧詞敍﹐是其筆也。惜有子不能象賢﹐保護遺迹﹐故極意爲守此僅僅者耳。再晚見掃葉山房廣告中﹐有古今名人詞選﹐近人詞錄﹐想亦同調所選輯。閶門街有掃葉分坊﹐吾賢盍暇日一取觀之﹐不知有無異訁巽。匆匆手奏﹐敬承彊村詞長道履。文焯頓首。﹝六月四日。﹞近日有無京書﹐伯宛至可念﹐總之文人固分漂零也。○又樵風罷酒﹐解構劇場。遙一點頭﹐闕然言議。旬餘牽帥人事﹐恃在密邇﹐轉相闊疏﹐所懷如何。一昨匆匆白箋﹐逕著奴子投扌覃髙從。則司閽以滬上之駕未旋﹐度遷喬之期又展。意方猶豫﹐頗訝珊珊來遲。乃小疏旣見擲還﹐願言彌切中曲。忽得伯韜書報﹐欣審美眷新移﹐當春安吉。從玆紅梅一曲﹐不得獨擅芳聲。而縮地飛仙﹐一院雙成儔侶。神捷乃爾﹐益令人歆羨不置。七寶樓臺﹐本無事修月手矣。先此公布慶﹐尋走詣不次。敬承漚尹詞掌侍郎起居﹐並賀大熹。文焯再拜。○附小詞一解奉賀點絳唇仙侶云移﹐夜笙飛下雙成步。占春佳處。花亞新簾戶。家續樵歌﹐不羨紅梅譜。聊吟趣。柳煙分縷。招引鶯鄰語。樵風園客稿上﹐時戊申中春之昔。○又天公玉戲﹐大好亭林﹐安得故人款然良對﹐以鬥酒賞之。記舊春賦雪憶秦娥一解有云「故山已變靑蕪國。爲誰染出傷心白。傷心白。人間天上﹐恨春無色。」洵哀思垂絕之音也﹐君其謂之何。余具往牘﹐不復詞費。邇來南北亂機四伏﹐正大蹇朋來之際﹐憂生奚爲。樵風逸民附白。﹝十一月癸丑朔有二日。﹞○又昨口述近作小城尋梅一解﹐深荷賞擊。不惜歌苦﹐乃獲知音﹐能無感慰。玆錄上就正﹐倘辱嗤點而和之﹐不翅乞酒得漿也﹐幸甚幸甚。枕上又得花犯﹐欲次韻美成﹐而喜字韻誠難﹐恐彊步轉令全章皆躓。公能首唱俾繼聲﹐何如。又淸眞第七句倚字爲葉﹐而夢窗初闋不押韻﹐殆異撰爾。敝鈔壺連唱二本﹐久置髙齋。記與子復和此曲﹐亟思覆視。卽乞栓還付去手﹐至企至企。此上彊村詞長左右。樵風佚白。○又一昨得伯宛爲茗理主人徵圖詠一事﹐頓觸三十年前舊業之感。因嘆近世自國學廢六書之教﹐乃以訓故考據列爲小學專家﹐馴至三代兩漢之書不可讀。而專攻詞章者﹐益昧夫古言古義﹐動多謬悠悠專輒之文。重爲有識所詬病﹐吁可慨也已。憶走南遊﹐在固始吳公節耑校閱正誼課捲。其時管﹝禮耕﹞袁﹝寶璜﹞輩並以髙材生常爲稱首。一日以茗柯命題﹐卽據黃扶孟義府所徵音訓﹐思得諸生之博證。而應者僅一二卷﹐引鈕說卻未得其左訁僉。古解之日替可知。無惑乎苟柯自號﹝不敢以其爲詞家而阿所好所謂當仁不讓也﹝後﹐又有以茗理名其居者。是殆文人驚新奇而莫究微忄旨之過。許君所謂蔽所希聞﹐未睹字例之條。吾恐迷誤不諭者﹐不寧惟是。臯文以陽湖古文名家﹐今傳世有苟柯文集。近見其墨子經考稿本﹐亦鮮精義。其間以六書詮釋音訓﹐並多疏遺。走嘗究心於墨經﹐故審之熟已。昨吾賢疑其兼通經義﹐其卽謂此編歟。結習未忘﹐敢以請益。此上彊村詞掌道案。樵風逸民白。

