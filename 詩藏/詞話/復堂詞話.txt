復堂詞話

淸﹟譚獻撰

○序右錄三百四十餘人﹐詞一千四十七首。敍曰「詞爲詩餘﹐非徒詩之餘﹐而樂府之餘也。律呂廢墜﹐則聲音衰息。聲音衰息﹐則風俗遷攺。樂經亡而六藝不完﹐樂府之官廢﹐而四始六義之遺﹐蕩焉泯焉。夫音有抗隊﹐故句有長短。聲有抑揚﹐故韻有緩促。生今日而求樂之似﹐不得不有取於詞矣。唐人樂府﹐多采五七言絕句。自李太白創詞調﹐比至宋初﹐慢詞尙少。至大晟之署﹐應天長﹑瑞鶴仙之屬﹐上薦郊廊﹐拓大厥宇﹐正變日備。愚謂詞不必無公布﹐而大旨近雅。於雅不能大﹐然亦非小﹐殆雅之變者歟。其感人也尢捷﹐無有遠近幽深﹐風之使來。是故比興之義﹐升降之故﹐視詩較著﹐夫亦在於爲之者矣。上之言志﹐永言次之。志絜行芳﹐而後洋洋乎會於風雅。琱琢曼辭﹐蕩而不反﹐文焉而不物者﹐過矣靡矣﹐又豈詞之本然也哉。獻十有五而學詩﹐二十二旅病會稽﹐乃始爲詞﹐未嘗深觀之也。然喜尋其恉於人事﹐論作者之世﹐思作者之人。三十而後﹐審其流別﹐乃復得先正緒言以相啟發。年逾四十﹐益明於古樂之似在樂府﹐樂府之餘在詞。昔云﹕『祀失而求之野。』其諸樂失﹐而求之詞乎。靡曼熒眩﹐變本加厲﹐日出而不窮﹐因是以鄙夷焉﹐揮斥焉。又其爲體﹐固不必與莊語也﹐而後側出其言﹐旁通其情﹐觸類以感﹐充類以盡。甚且作者之用心未必然﹐而讀者之用心何必不然。言思擬議之窮﹐而喜怒哀樂之相發﹐向之未有得於詩者﹐今遂有得於詞。如是者年至五十﹐其見始定。先是寫本朝人詞五卷﹐以相證明。復就二十二歲以來﹐審定由唐至明之詞﹐始多所棄﹐中多所取﹐終則旋取旋棄﹐旋棄旋取﹐乃寫定此千篇﹐爲復堂詞錄。前集一卷﹐正集七卷﹐後集二卷。﹝珂謹按﹕書成於光緒八年九月﹐未刊行﹐師歸道山矣。﹞其間字句不同﹐名氏互異﹐皆有據依﹐殊於流俗。其大意則折衷古今名人之論﹐而非敢逞一人之私言﹐故以論詞一卷附焉。大雅之才三十六﹐小雅之才七十二﹐世有其人﹐則終以詞爲小道也﹐亦奚不可之有。﹝復堂詞錄敍﹞○篋中詞序國朝二百餘年﹐問學之業絕盛﹐固陋之習蓋寡。自六書九數經訓文辭篆隸之字﹐開方之圖﹐推究於漢以後﹑唐以前者備矣。至於塡詞﹐僕少學焉﹐得本輒尋其所師﹐好其所未言﹐二十餘年而後寫定。就所睹記﹐題曰篋中。其事爲大雅所笑﹐其旨與凡人或殊。容若﹑竹垞而後﹐且數變矣。論具卷中﹐不覼縷也。李白﹑溫岐﹐文士爲之。昇元﹑靖康﹐君王爲之。將相大臣範仲淹﹑辛棄疾爲之。文學侍從蘇軾﹑周邦彥爲之。志士遺民王沂孫﹑唐玨之徒﹐皆作者也。昔人之論賦曰「懲一而勸百。」又曰「曲終而奏雅」﹐麗淫麗則﹐辧於用心。無小非大﹐皆曰立言。惟詞亦有然矣。﹝篋中詞敍﹞○詞辧跋及門徐仲可中翰﹐錄詞辧索予評泊﹐以示榘範。予固心知周氏之意﹐而持論小異。大抵周氏所謂變﹐亦予所謂正也﹐而折衷柔厚則同。仲可比類而觀﹐思過半矣。﹝周氏止庵詞辧跋﹞○復堂詞自序周美成云「流潦妨車轂。」又曰「衣潤費鑪煙。」辛幼安云「不知筋力衰多少﹐只覺新來懶上樓。」塡詞者試於此消息之。不佞悅學卅年﹐稍習文筆﹐大慚小慚﹐細及倚聲。鄕人項生以爲「不爲無益之事﹐何以遺有涯之生」﹐其言危苦﹐然而知二五而未知十也。﹝復堂詞自敍﹞○評溫庭筠詞盡頭語﹐單調中重筆﹐五代後絕響。源出古樂府。百花時三字﹐加倍法﹐亦重筆也。﹝評溫庭筠南歌子三闋。首闋起句「手裏金鸚鵡」。﹞猶是盛唐絕句。﹝評溫庭筠夢江南。起句「梳洗罷」。以下均周氏止庵詞辧上卷。﹞○評韋莊詞亦塡詞中古詩十九首﹐卽以讀十九首心眼讀之。彊顏作愉快語﹐怕斷腸﹐腸亦斷矣。項莊舞劍﹐怨而不怒之義。﹝評韋莊菩薩蠻四闋。首闋起句「紅樓別夜堪惆悵」。﹞○評歐陽炯詞未起意先攺﹐直下語似頓挫。認得行人驚不起﹐頓挫語似直下。驚字倒裝。﹝評歐陽炯南鄕子。起句「岸遠沙平」。﹞○評馮延巳詞金碧山水﹐一片空濛﹐此正周氏所謂有寄托入﹑無寄托出也。此闋敍事。行雲﹑百艸﹑千花﹑香車﹑雙燕﹐必有所托。宋刻玉玩﹐雙層浮起﹐筆墨至此﹐能事幾盡。﹝評馮延巳蝶戀花四闋。首闋起句「六曲闌干偎碧樹」。﹞開北宋疏宕之派。﹝評馮延巳浣溪沙。起句「馬上凝情憶舊遊」。﹞○評晏殊詞刺詞。﹝評晏殊踏莎行。起句「小徑紅稀」。﹞○評晏幾道詞名句千古﹐不能有二。所謂柔厚在此。﹝評晏幾道臨江仙。起句「夢後樓臺髙鎖」。﹞○評柳永詞耆卿正鋒﹐以當杜詩。﹝評柳永傾杯樂。起句「木落霜洲」。﹞○評秦觀詞淮海在北宋﹐如唐之劉文房。﹝評秦觀滿庭芳。起句「山抹微云」。﹞○評周邦彥詞已是磨杵成鍼手段﹐用筆欲落不落。此類噴醒﹐非玉田所知。斜陽七字﹐微吟千百徧﹐當入三昧﹐出三昧。﹝評周邦彥蘭陵王柳。起句「柳陰直」。﹞但以七言古詩長篇法求之﹐自司。﹝評周邦彥罔醜薔薇謝後作。起句「正單衣試酒」。﹞麗極而淸﹐淸極而婉﹐然不可忽過「馬滑霜濃」四字。﹝評周邦彥少年遊。起句「並刀如水」。﹞凝望久以下﹐筋搖脈動。﹝評周邦彥花犯梅花。起句「粉墻低」。﹞所謂以無厚入有間﹐斷字殘字皆不輕下。本是人去不與春期﹐翻說是無憀之思。﹝評周邦彥浪淘沙慢。起句「曉陰重」。○評陳克詞李義山詩﹐最善學杜。﹝評陳克菩薩蠻二闋。首闋起句「赤闌橋盡香街直」。﹞○評吳文英詞正面已足。深湛之思﹐最是善學淸眞處。﹝評吳文英憶舊遊別黃澹翁。起句「送人猶未苦」。﹞𨿽亦是平起﹐而結響頗遒。﹝評吳文英齊天樂。起句「煙波桃葉西陵路」。﹞此是夢窗極經意詞﹐有五季遺響。﹝評吳文英風入松。起句「聽風聽雨過淸明」。﹞○評周密詞南渡詞境髙處﹐往往出於淸眞。﹝評周密玉京秋。起句「煙水闊」。﹞層折斷續﹐鎔煉瀝液。﹝評周密解語花。起句「暗絲罥蝶」。﹞○評王沂孫詞聖與精能﹐以婉約出之。以詩派律之﹐大歷諸家﹐去開寶未遠。玉田正是勁敵﹐但士气則碧山勝矣。蹊徑顯然。﹝評王沂孫眉嫵新月。起句「漸新痕懸柳」。﹞此是學唐人句法章法﹐「庾郎先自吟愁賦」﹐遜其蔚跂。﹝評王沂孫齊天樂蟬。起句「一襟餘恨宮魂斷。」﹞詩品云「反虛入渾」﹐妙處傳矣。﹝評王沂孫髙陽臺。起句「殘雪庭除」。﹞剌朋黨日繁。﹝評王沂孫掃花遊綠陰。起句「捲簾翠涇」。﹞○評張炎詞運掉虛渾。玉田云「最是過變﹐不可斷了曲意。」﹝評張炎髙陽臺西湖春感。起句「接葉巢鸞」。﹞一气旋折﹐作壯詞﹐須識此法。白石嚶求稼軒﹐脫胎耆卿﹐此中消息﹐願與知音人參之。﹝評張炎甘州饒沈秋江。起句「記玉關踏雪事淸遊」。﹞○評唐玨詞汐社諸篇﹐當以江淹雜詩法讀之。更上則郭璞遊仙﹐元亮讀山海經﹐字字訁失麗﹐字字瓏玲﹐學者取月﹐於此梯云。﹝評唐玨水龍吟白蓮。起句「淡妝人更嬋娟」。﹞○評李淸照詞易安居士獨此篇有唐調﹐選家鑪冶﹐遂標此奇。﹝評李淸照浣溪沙。起句「髻子傷春懶更梳」。﹞○評李后主詞豪宕。﹝評李后主玉樓春。起句「晚妝初了明肌雪」。以下均周氏止庵詞辧下卷。﹞濡染大筆。﹝評李后主相見歡。起句「林花謝了春紅」。﹞「淚眼問花花不語﹐落紅飛過秋千去」﹐與此同妙。﹝評李后主淸平樂。起句「別來春半」。﹞雄奇幽怨﹐乃兼二難﹐後起稼軒﹐稍傖父矣。﹝評李后主浪淘沙。起句「簾外雨潺潺」。﹞二詞終當以神品目之。後主之詞﹐足當太白詩篇﹐髙奇無匹。﹝評李后主虞美人二闋。首闋起句「風回小院庭蕪綠」。﹞○評鹿虔扆詞哀悼感憤﹐終當存疑﹐當以入正集。﹝評鹿虔扆臨江仙。起句「金鎖重門荒苑盡」。珂謹按﹕正集卽詞辧上卷。﹞○評範仲淹詞大筆振迅。﹝評範仲淹蘇幕遮。起句「碧雲天」。﹞沈雄似張巡五言。﹝評範仲淹漁家傲。起句「塞下秋來風景異」。﹞○評蘇軾詞臯文詞選﹐以考槃爲比﹐其言非河漢也。此亦鄙人所謂「作者未必然﹐讀者何必不然」。﹝評蘇軾卜算子雁。起句「缺月掛疏桐」。﹞頗欲與少陵佳人一篇互證。﹝評蘇軾賀新涼。起句「乳燕飛華屋」。﹞○評辛棄疾詞稼軒心胸﹐發其才气﹐攺之而下則獷。何嘗不和婉。﹝評辛棄疾靑玉案元夕。起句「東風夜放花千樹」。﹞大踏步出來﹐與眉山同工異曲。然東坡是衣冠偉人﹐稼軒則弓刀遊俠。﹝評辛棄疾念奴嬌書東流村壁。起句「野棠花落」。﹞權奇倜儻﹐純用太白樂府詩法。﹝評辛棄疾摸魚兒﹐淳熙己亥自湖北潛移湖南﹐同官王正之置酒小山亭賦。起句「更能消幾番風雨」。﹞裂竹之聲﹐何嘗不潛气內轉。﹝評辛棄疾水龍吟旅次登樓。起句「楚天千里淸秋」。﹞起句嫌有獷气。使事太多﹐宜爲嶽氏所譏。非稼軒之盛气﹐勿輕染指也。﹝評辛棄疾永遇樂京口北固亭懷古。起句「千古江山」。以古文長篇法行之。﹝評辛棄疾漢宮春立春。起句「春已歸來」。﹞旋撇旋挽。﹝評辛棄疾蝶戀花元旦立春。起句「誰向椒盤簪采勝」。﹞○評姜夔詞白石稼軒﹐同音笙船。但淸脆與鏜釒答異響﹐此事自關性分。﹝評姜夔淡黃柳﹐客居合肥城南赤闌橋之西﹐巷陌淒涼與江左異﹐惟柳色夾道﹐依依可憐﹐因度此曲﹐以舒客懷。起句「空城曉角」。﹞石湖詠梅﹐是堯章獨到處。﹝評淒夔疏影暗香詠梅。首闋起句「舊時月色」。﹞○評陸遊詞放翁穠纖得中﹐精粹不少。南宋善學少遊者惟陸。﹝評陸遊朝中措。起句「怕歌愁舞懶逢迎」。﹞○評劉過詞能用齊梁小樂府意法入塡詞﹐便參上乘。﹝評劉過玉樓春。起句「春風只在園西畔」。﹞○評蔣捷詞瑰麗處﹐鮮妍自在。詞藻太密。﹝評蔣捷賀新涼。起句「夢冷黃金屋」。﹞○國朝詞綜補閱無錫丁紹儀杏艄公國朝詞綜補稿本﹐揚王昶侍郎之波﹐集中輩行錯落﹐聞見淺陋。予所見近人詞﹐多丁所未見。詞綜續編﹐嘉善黃霽靑已成數十卷﹐黃韻珊繼之﹐有成書矣。﹝復堂日記癸亥﹞○讀柳詞挑燈讀宋人詞﹐至柳耆卿云「狎興生疏﹐酒徒蕭索﹐不似少年時。」語不工﹐甚可慨也。﹝復堂日記甲子﹞○陳實庵詞閱陳實庵鴛鴦宜福詞﹑吹月詞﹐婉約可歌﹐有竹山﹑碧山風味。杭州塡詞﹐爲姜﹑張所縛。偶談五代北宋﹐輒以空套抹扌殺。百年來﹐屈指惟項蓮生有眞气耳。實庵𨿽未名家﹐要是好手。﹝復堂日記乙丑﹞○選次瑤華集選次瑤華集﹐爲予篋中詞始事。﹝復堂日記丙寅﹞○張玉珊詞閱嘉興張玉珊寒松閣詩詞稿。詩篇秀絕﹐未深思耳。詞尢婉麗。﹝復堂日記戊辰﹞○擬撰篋中詞閱蔣鹿潭水雲樓詞﹐婉約深至﹐時造虛渾﹐要爲第一流矣。閱項蓮生憶云詞﹐篇旨淸峻﹐托體甚髙﹐一掃浙中喘膩破碎之習。蓮生仰窺北宋﹐而天賦殊近南唐。丁稿一卷﹐徧和五代詞﹐合者果無愧色。有明以來﹐詞家斷推湘眞第一﹐飲水次之。其年﹑竹垞﹑樊榭﹑頻伽﹐尙非上乘。近擬撰篋中詞﹐上自飲水﹐下至水雲。中間陳﹑朱﹑厲﹑郭﹑臯文﹑翰風﹑枚庵﹑稚圭﹑蓮生諸家﹐千金一冶﹐殊呻共吟﹐以表塡詞正變﹐無取刻畫二窗﹐皮傅姜﹑張也。﹝復堂日記戊辰﹞○許海秋詞閱許海秋玉井山房詩餘﹐幽窈綺密﹐名家之詞。﹝復堂日記戊辰﹞○吳子律詞閱吳子律蓮子居詞話﹐頗見深微﹐有功倚聲不小。﹝復堂日記己巳﹞○定庵詩詞閱定庵詩詞新刻本﹐詩佚宕曠邈而豪不就律﹐終非當家。詞綿麗沈揚﹐意欲合周﹑辛而一之﹐奇作也。﹝復堂日記庚午﹞○絕妙好詞箋讀絕妙好詞箋﹐南宋樂府﹐淸詞妙句﹐略盡於此﹐髙於唐人選唐詩矣。四水潛夫塡詞名家﹐善別擇﹐非花間﹑艸堂之繁猥。南宋人詞﹐情語不如景語﹐而融法使才﹐髙者亦有合於柔厚之旨。﹝復堂日記庚午﹞○江秋珊詞江君秋珊﹐旌徳人﹐刻願爲明鏡室詞﹐來屬論定﹐有婉潤之致﹐不傖劣也。欲爲刪削﹐江君固有意重刻。詞中一語曰「楊柳當門靑倒垂」﹐七字名雋。﹝原注﹕別十餘年﹐秋珊詞學大就﹐能求聲音之原﹐又言詞有襯字﹐辧相傳又一體之非﹐有詞學集成六卷。乙酉補注。復堂日記壬申﹞○前後十家詞戴園獨居﹐誦本朝人詞﹐悄然於錢葆馚﹑沈遹聲﹐以爲猶有黍離之傷也。蔣京少選瑤華集﹐兼及雲間三子。周稚圭有言「成容若﹑歐﹑晏之流﹐未足以當李重光。」然則重光後身﹐惟臥子足以當之。嘉慶時﹐孫月坡選七家詞﹐爲厲樊榭﹑林蠡槎﹑吳枚庵﹑吳穀人﹑郭頻伽﹑汪小竹﹑周稚圭﹐去取精審。予欲廣之爲前七家﹐則轅文﹑葆馚﹑羨門﹑漁洋﹑梁汾﹑容若﹑遹聲﹐又附舒章﹑去矜﹑其年爲十家。後七家則臯文﹑保緒﹑定庵﹑蓮生﹑海秋﹑鹿潭﹑劍人﹐又附翰風﹑梅伯﹑少鶴爲十家。詞自南宋之季﹐幾成絕響。元之張仲舉﹐稍存比興。明則臥子﹐直接唐人﹐爲天才。近代諸家﹐類能祧南宋而規北宋﹐若孫氏與予所舉二十餘人﹐皆樂府中髙境﹐三百年所未有也。﹝復堂日記壬申﹞○偶作十六字令偶作十六字令云「寒。燕子辭巢漸欲還。無人處﹐記取舊紅闌。」蓋有去鄕之志﹐占此爲別。﹝復堂日記癸酉﹞○宋四家詞選九月南還﹐十月一病幾殆。十一月赴官安慶﹐道出嘉善﹐金眉生都轉招飲。中坐以周保緒宋四家詞選見貽﹐潘侍郎新刻。周先生有詞辧十卷﹐稿本亡失﹐潘季玉觀察刻二卷﹐版亦毀矣。去年重九﹐張公束寄我寫本甚珍異﹐嘗馳書越中﹐以托陶子珍。此四家詞選爲後來定本。陳義甚髙﹐勝於宛鄰詞選﹐卽潘四農亦無可詆諆矣。以有寄托入﹐以無寄托出﹐千古辭章之能事盡﹐豈獨塡詞爲然。﹝復堂日記甲戌﹞○爲黃襄男題詞爲新城黃襄男題行香子﹑書定風波二調﹕「歸興年年厭曉鴉。無風波處也思家。何況風波渾未了。不道。釣竿難覓似黃麻。老去臨淵何所羨。一綫。殘春心事惜飛花。漁弟漁兄無信息。贏得。鳴榔津鼓夢中差。」「雨笠煙蓑兩不知。擎杯偸照鬢邊絲。無用文章君莫笑。誤了。畫中人更誤伊誰。网得長魚鱗莫損。還肯。撇波來去寄相思。酒債尋常行處有。記否。冷吟閒醉少年時。」﹝復堂日記丙子﹞○王氏詞綜閱王氏詞綜四十八卷﹐二集八卷﹐王侍郎去取之旨﹐本之朱錫鬯﹐而鮮妍修飾﹐徒拾南渡之瀋﹐以石帚﹑玉田爲極軌。不獨珠玉﹑六一﹑淮海﹑淸眞皆成絕響。卽中仙﹑夢窗深處﹐全未窺見。予欲撰篋中詞﹐以衍張茗柯﹑周介存之學﹐今始事王贊所掇者﹐百一而已。﹝復堂日記丙子﹞○黃氏詞綜續編閱黃燮淸韻珊選詞綜續編。塡詞至嘉慶﹐俳諧之病已淨。卽蔓衍闡緩﹐貌似南宋之習﹐明者亦漸知其非。常州派興﹐𨿽不無皮傅﹐而比興漸盛。故以浙派洗明代淫曼之陋﹐而流爲江湖。以常派挽朱﹑厲﹑吳﹑郭﹝原注﹕頻伽流寓。﹞佻染之失﹐而流爲學究。近時頗有人講南唐﹑北宋﹐淸眞﹑夢窗﹑中仙之緒旣昌﹐玉田﹑石帚漸爲已陳之芻狗。周介存有「從有寄托入﹐以無寄托出」之論﹐然後體益尊﹐學益大。近世經師惠定宇﹑江艮庭﹑段懋堂﹑焦裏堂﹑宋於庭﹑張臯文﹑龔定庵多工小詞﹐其理可司。﹝復堂日記丙子﹞○補篋中詞篋中詞五卷﹐前年錄成﹐復補數家。潘四農養一齋詞﹐淸疏老成而少生气。其持論頗訾議宛陵詞選﹐以北宋之詞﹐當盛唐之時﹐不爲無見。而理路言詮﹐終非直湊單微之手。何靑耜心庵詞存﹐駘宕麗逸﹐如見六朝入物﹐與許海秋齊名﹐不虛也。﹝復堂日記乙卯﹞○馮煦詞閱丹徒馮煦夢華蒙香室詞﹐趨向在淸眞﹑夢窗﹐門徑甚正﹐心思甚邃﹐得澀意﹐惟由澀筆。時有累句﹐能入而不能出﹐此病當救以虛渾。單調小令﹐上不侵詩﹐下不墮曲﹐髙情遠韻﹐少許勝多﹐殘唐北宋後成罕格。夢華有意於此﹐深入容若﹑竹垞之室﹐此不易到。﹝復堂日記己卯﹞○取各選刪正行縣﹐大風雪﹐輿中閉置﹐簾隙中閱艸堂詩餘。是書人以惡札目之﹐然去柳黃康胡諸俚詞﹐則名篇秀句﹐大略具在。予欲仿漁洋十種唐詩例﹐取花間﹑尊前﹑艸堂﹑花庵中興﹑元儒艸堂﹐各選刪正之。周公謹絕妙好詞﹐可以孤行﹐則不措手。漁洋各還本集﹐不復緟。予則用明人選唐詩例合編之﹐注出某選。此付鈔胥﹐十日可成。﹝復堂日記己卯﹞○艸堂詩餘未可廢村捨點閱艸堂詩餘﹐擁鼻微吟﹐竟忘身作催租吏也。艸堂所錄﹐但芟去柳耆卿﹑黃山谷﹑胡浩然﹑康伯可﹑僧仲殊諸人惡札﹐則兩宋名章迥句﹐傳誦人間者略具﹐宜共與花間並傳﹐未可廢也。詩餘續編二卷﹐不知出何人﹐擇言雅矣。然原選正不諱俗﹐蓋以盡收當時傳唱歌曲耳。續采及元人﹐疑出明代。然卷中錄稼軒﹑白石諸篇﹐陳義甚髙﹐不隨流俗﹐明世難得此識曲聽眞之人。﹝復堂日記庚辰珂謹按﹕庚申卽中華民國九年季春﹐武進趙君叔雍刊行之蓼園詞選﹐卽取材於艸堂詩餘而汰其近俳近俚諸作者也。每闋後綴小箋﹐意在引掖後學。蓼園姓黃氏﹐廣西人。叔雍名尊嶽﹐工詞。況夔笙前輩周頤嘗謂﹐叔雍微尙淸遠﹐盛年馳譽﹐於倚聲之學﹐尢能研精覃思﹐發前人所未發也。﹞○介堂詠鏡詞涑人刺史尊人介堂太守﹐詠陳拜鄕八角陳鏡八寶妝詞云「翠箔成塵﹐銀華蝕上﹐一片南朝月冷。飛上棠梨雙蛺蝶﹐零亂隔江花影。歌殘桃葉數聲﹐金陵紫气銷沈盡。剩有興亡遺鑑﹐芙蓉睡醒。此日繡滿苔痕﹐繁華舊夢﹐擘箋人在荒梗。念誰伴靑碧艸﹐雲母畫屏猶整。好攜去金煙玉水﹐蟾蜍細細瑩珠粉。試照徧秦淮﹐鞭花悵斷胭脂井。」此詞絕似元遺山﹑張伯雨。又有「秋老花新﹐酒濃人澹」八字﹐可入詞眼。斷句云「綠上眉梢紅上頰﹐酒上心時。黛樣靑山油樣水﹐花樣人兒。」亦當時傳唱。﹝原注﹕八實妝與譜不協﹐有脫誤。復堂日記庚辰﹞○黃仲則詞春光漸老﹐誦黃仲則詞「日日登樓﹐一換一番春色﹐者似捲如流春日﹐誰道遲遲。」不禁黯然。初月侵簾。逡巡徐步﹐遂出南門曠野舒眺﹐安得拉竹林諸人﹐作幕天席地之遊。﹝復堂日記辛巳﹞○陽春白雪閱樂府雅詞﹑陽春白雪﹐趙立之去取有意﹐似勝曾忄造。與四水潛夫絕妙好詞比肩鼎足者﹐其鳳林書院乎。﹝復堂日記壬午﹞○閱歷代詩餘自杭州借髙白叔藏歷代詩餘來﹐排日閱之﹐將以補詞綜所未備。如袁去華﹑韓氵虎﹐竹垞所未見者具在。予欲訂篋中詞全本﹐今年當首定之。選言尢雅﹐以比興爲本﹐庶幾大廓門庭﹐髙其墻宇。﹝復堂日記壬午﹞○校絕妙好詞校絕妙好詞﹐往時評泊﹐與近日所見﹐義微不同﹐蓋庚午至今十三年矣。﹝復堂日記壬午﹞○寫定復堂詞錄寫定復堂詞錄﹐以唐五代爲前集一卷﹐宋集七卷﹐金元一卷﹐明一卷爲後集。從歷代詩餘甄采﹐補朱王二家詞綜所無﹐蓋十之二。又從丁紹儀聽秋聲館詞話中﹐鈔得明季錢忠介﹑張忠烈二詞﹐如獲珠船。予選詞之志﹐亦二十餘年﹐始有定本﹐去取之恉﹐有敍入集。﹝復堂日記壬午﹞○汪時甫詞唐子愉以績溪汪時甫藕絲詞見貽﹐淸脆婉秀﹐固是當行﹐蓋王眉叔之友也。﹝復堂日記癸未﹞○白香詞譜箋廉訪﹝珂謹按﹕廉訪卽張樵野侍郎蔭桓。﹞亡友謝韋庵有白香詞譜箋稿本﹐网羅亦富﹐所托未尊﹐不能追厲箋絕妙好詞也﹐屬予校正付刻。﹝復堂日記甲申﹞○趙對詞趙對野航小羅浮閣詞﹐功力頗深﹐心思婉密﹐亦嘗染指蘇﹑辛﹐不徒柔膩。惟以兼治散曲﹐聲味不無■入﹐韻雜律疏﹐未能多誦。錄七首入篋中詞﹐亦云識曲聽眞矣。族孫念倫懿士有云無心軒遺稿﹐詩律幽﹐琢句多姚合﹑許渾家法﹐塡詞不多﹐亦錄一首。﹝復堂日記甲申﹞○鄧ㄍ筠詞甘劍侯主講六安書院﹐寄鄧ㄍ筠督部雙研齋詞寫本﹐其才气韻度與周稚圭伯仲。然而三事大夫﹐憂生念亂﹐竟似新亭之淚﹐可以覘世變也。﹝復堂日記乙酉﹞○宿中廟記宿中廟待月﹐月出﹐臨湖覽眺白石詞﹐千頃翠瀾﹐蕩人胸臆﹐姥山中流一螺﹐殆如浮玉望焦山宅矣。﹝復堂日記乙酉﹞○王尙辰詞謙齋﹝珂謹按﹕卽王尙辰。﹞老去塡詞﹐吟安一字﹐往往倚枕按拍﹐竟至徹曉。固知惟狂若嗣宗﹐乃爲至愼。予自來合州﹐與謙齋交﹐攺罷長吟﹐奚童相望﹐兩人有同好也。﹝復堂日記乙酉﹞○王嚴袁三家詞閱阮亭詩餘一卷﹐與予舊藏寫本微異。嚴修能柯家山館詞﹐婉約可歌。袁湘湄洮瓊館詞﹐秀潤如秋露中牽牛花也。﹝復堂日記丁亥﹞○錢謝詞錢謝微波亭詞﹐一往情深﹐似謝眺﹑柳惲詩篇也。﹝復堂日記丁亥﹞○校片玉詞校新刻片玉詞盡﹐記歷代詩餘﹑艸堂詩餘﹑詞綜﹑詞律異同﹐寫定考異百餘字。﹝復堂日記丁丑﹞○審定詞律拾遺審定詞律拾遺﹐張韻梅校語﹐精密固多﹐臆說亦不少。徐君﹝珂謹按﹕卽徐本立﹐字誠齋。﹞拾紅友之遺﹐网羅散失﹐不無襲謬因訁爲。且生澀俗陋之調求備﹐殆可廢也。﹝復堂日記戊子﹞○宋於廷序鄧ㄍ筠詞鄧ㄍ筠督部雙硯齋詞﹐宋於廷序之﹐忠誠悱惻﹐咄乎騷人﹐徘徊乎變雅。將軍白髮之章﹐門掩黃昏之句﹐後有論世知人者﹐當以爲歐範之亞也。﹝復堂日記戊子﹞○宗山詞予聞長白宗山嘯梧郡丞名字﹐由侯鯖詞。五家中﹐吳晉壬爲卅年舊交﹐鄧笏臣兪小甫﹑邊竺潭歸裏後﹐談藝甚歡﹐而宗君已前卒。今者校定遺稿﹐詩篇秀逸﹐詞旨遙深。雜著文外獨絕﹐言之有味。且嗣宗至愼﹐頗有見道之語。﹝復堂日記己丑珂謹按﹕宗師漢軍人。鄧師﹐名嘉純﹐江寧人。兪師名廷瑛﹐吳縣人。邊師名保樞﹐任邱人。﹞○兪小甫詞兪小甫華室詞﹐雅令夷婉﹐望而知其深於詞者﹐無膩碎之習﹐有繁會之音。﹝復堂日記己丑﹞○葉衍蘭詞番禺葉南雪太守衍蘭﹐介許邁孫以秋夢★詞屬予讀定﹐綺密隱秀﹐南宋正宗。於予論詞﹐頗心折﹐不覺爲之盡言。﹝復堂日記己丑﹞○絕妙近詞孫月坡選絕妙近詞三卷﹐多幽淡怨斷之音﹐可以當中唐人詩矣。﹝原注﹕今年遊鄂﹐交關季華﹐乃知集中有借刻名氏者。庚寅八月記。復堂日記己丑﹞○謝枚如詞閱閩中聚紅榭雅集詩詞﹐倚聲似揚辛﹑劉之波。惟枚如多振奇獨造語﹐贊軒較和婉入律。﹝復堂日記己丑﹞○鄭文焯詞漢軍文焯叔問瘦碧詞﹐持論甚髙﹐ゼ藻綺密﹐由夢窗以跂淸眞﹐近時作手﹐頗難其匹。﹝復堂日記己丑﹞○詞林紀事兪成之來訪﹐談海鹽張宗肅撰詞林紀事甚精﹐刻本傳世絕少﹐記此以求。﹝復堂日記己丑﹞○徐仲玉詞點定徐生仲玉行捲﹐塡詞婉約有度﹐詩篇能爲直。駢儷音采凡近﹐不見體勢﹐情韻則非所長也。﹝復堂日記辛卯珂謹按﹕光緒己丑﹐珂自余姚還杭﹐應秋試﹐師方罷官裏居﹐以通家子相見禮上謁時猶字仲玉﹑明年攺字仲可。呈所習駢文詩詞就正﹐皆十八歲前作。師獎勉殷拳﹐納之門下。越二年﹐爲辛卯﹐師點定寄還﹐卽師加墨之行捲也。捲藏行笥﹐奔走南朔﹐恆自隨。戊戌秋﹐自小站袁項城幕乞假南旋﹐遘盜甬東﹐笥被攫﹐師之手迹﹐遂不可復睹。先子印香府君復覓句圖﹐亦是時所失。僅得見之於師之日記矣。辛卯逮今﹐忽忽三十五載﹐師墓木久拱。珂五十無聞﹐且又加七﹐疇昔所學﹐曾無寸進之爲愧﹐而又自恨老之將至。七十始可曰老﹐見禮記爲人事所困﹐未能補讀也﹐落無成﹐愧負師門矣。乙丑三月﹐校刊時謹識。﹞○湘社集寧鄕程頌萬子大﹐在長沙聯湘社唱酬﹐如二易何王﹐英英俠少。而吾友江夏鄭湛侯﹐以風塵吏虱其間﹐刻行湘社集。子大鷗笑集﹐塡詞婉密。蠻語集詩卷﹐才思不匱﹐趨向亦正。﹝復堂日記辛卯﹞○況周頤网羅詞家選本臨杜況夔笙舍人周儀﹐﹝珂謹按﹕儀今攺頤。﹞暫客杭州﹐聞聲過從﹐銳意爲倚聲之學。與同官端木子疇﹑王幼遐﹑許玉彖唱和﹐刻薇省同聲集﹐優入南渡諸家之室。夔笙网羅詞家選本別集﹐篋衍盈數百家。秀水女士錢飡霞雨花詩餘﹐予借觀﹐洗煉婉約﹐得宋人流別。附詞話亦殊朗詣。又示予蘇汝謙虛谷雪波詞寫本﹐唐子實涵通樓師友文鈔﹐附龍王蘇三家詞。今寫本多唐刻所未見。蘇君超超﹐殆翰臣﹑少鶴兩先生所不能掩﹐予采擷入篋中詞續﹐此事殊未已也。﹝復堂日記辛卯﹞○陳朱詞錫鬯﹑其年出﹐而本朝詞派始厲。顧朱傷於碎﹐陳厭其率﹐流獘亦百年而漸變。錫鬯情深﹐其年筆重﹐固後人所難到。嘉慶以前﹐爲二家牢籠者﹐十居七八。﹝篋中詞﹞○沈遹駿詞沈遹駿倚聲柔麗﹐探源淮海﹑方回﹐所謂層臺緩步﹐髙謝風塵﹐有竟體芳蘭之妙。﹝篋中詞﹞○厲樊榭詞太鴻思力可到淸眞﹐苦爲玉田所累。塡詞至太鴻﹐眞可分中仙﹑夢窗之席﹐世人爭賞其窳弱之作﹐所謂微之識也。樂府補題﹐別有懷抱。後來巧構形似之言﹐漸忘古意﹐竹垞﹑樊榭不得辭其過。浙派爲人詬病﹐由其以姜張爲止境﹐而又不能如白石之澀﹐玉田之潤﹐錄乾隆以來愼取之。﹝篋中詞﹞○吳穀人詞祭酒﹝珂謹按﹕卽吳穀人祭酒錫麒。﹞名徳淸才﹐矜式後起。詩規漁洋﹐詞學樊榭﹐可云正宗。而骨脆才張﹐成就甚小。﹝篋中詞﹞○郭頻伽詞南宋詞敝﹐瑣屑。朱厲二家﹐學之者流爲寒乞。枚庵髙朗﹐頻伽淸疏﹐浙派爲之一變。而郭詞則疏俊少年尢喜之。予初事倚聲﹐頗以頻伽名雋﹐樂於風詠。繼而微窺柔厚之旨﹐乃覺頻伽之薄。又以詞尙深澀﹐而頻伽滑矣﹐後來辧之。﹝篋中詞﹞○孫耀乾詞休寧孫耀乾﹐乾隆中與汪西顥交﹐耔香堂詞﹐雅健有夢窗﹑艸窗遺意。﹝篋中詞﹞○二張詞翰風﹝珂謹按﹕卽張琦。﹞與哲兄﹝珂謹按﹕卽張惠言。﹞同撰宛鄰詞選﹐𨿽町畦未辟﹐而奧始開。其所自爲﹐大雅遒逸﹐振北宋名家之緒。其子仲遠序同聲集有云「嘉慶以來﹐名家均從此出。」信非虛語。周止齋益窮正變﹐潘四農又持異論。要之倚聲之學﹐由二張而始尊耳。﹝篋中詞﹞○常州詞派常州詞派﹐不善學之﹐入於平鈍廓落﹐當求其用意深雋處。﹝篋中詞﹞○周濟詞茗柯詞選﹝珂謹按﹕卽宛鄰詞選。﹞出﹐倚聲之學﹐日趨正鵠。張氏甥董晉卿﹐造微踵美。止庵切磋於晉卿﹐而持論益精。其言曰「愼重而後出之﹐馳騁而變化之﹐胸襟醞釀﹐乃有所寄。」又曰「詞非寄托不入﹐專寄托不出。一物一事﹐引伸觸類﹐意感偶生﹐假類必達﹐斯入矣。萬感橫集﹐五中無主﹐赤子隨母笑啼﹐野人緣劇喜怒﹐能出矣。」以予所見﹐周氏撰定詞辧﹑宋四家詞筏﹐﹝珂謹按﹕卽宋四家詞選。﹞推明張氏之旨﹐而廣大之﹐此道遂與於著作之林﹐與詩賦文筆同其正變。止庵自爲詞﹐精密純正﹐與茗柯把臂入林。﹝篋中詞﹞○潘徳輿詞四農大令﹐﹝珂謹按﹕卽潘徳輿。﹞與葉生書略曰「張氏詞選﹐抗志希古﹐標髙揭己。宏音雅調﹐多被排擯。五代北宋有自昔傳誦﹐非徒只句之警者﹐張氏亦多恝然置之。竊謂詞濫觴於唐﹐暢於五代﹐而意格之閎深曲摯﹐則莫盛於北宋。詞之有北宋﹐猶詩之有盛唐﹐至南宋則稍衰矣」云云。張氏之後﹐首發難端﹐亦可謂言之有故。然不求立言宗旨﹐而以迹論﹐則亦何異明中葉詩人之侈口盛唐耶。宜養一齋詞平鈍淺狹﹐不足登大雅之堂也。然其鍼砭張氏﹐亦是諍友。﹝篋中詞﹞○心日齋十六家詞稚圭中丞﹝珂謹按﹕卽周之琦﹞撰心日齋十六家詞選﹐截斷眾流﹐金鍼度與。𨿽未及臯文﹑保緒之陳義甚髙﹐要亦倚聲家疏鑿手也。﹝篋中詞﹞○汪冬巢詞冬巢詞﹐﹝珂謹按﹕卽汪潮生著。﹞粹美無疵﹐深入宋賢之室。同時抗手﹐有王西禦秋蓮子詞。﹝篋中詞﹞○趙秋ぎ詞秋ぎ先生﹝珂謹按﹕卽趙慶喜。﹞詞名甚著﹐竊嘗議其剽滑﹐不能多錄。﹝篋中詞﹞○戈順卿詞順卿﹝珂謹按﹕卽戈載。﹞謹於持律﹐剖及豪芒。道光間吳越詞人從其說者﹐或不免晦澀窳離﹐情文不副。然實爲聲律諍臣﹐不可就便安而亻面越也。﹝篋中詞﹞○項蓮生詞蓮生﹝珂謹按﹕卽項鴻祚。﹞古之傷心人也。蕩气回腸﹐一波三折﹐有白石之幽澀﹐而去其俗。有玉田之秀折﹐而無其率。有夢窗之深細﹐而化其滯。殆欲前無古人。其乙稿自序「近日江南諸子﹐競尙塡詞﹐辧韻辧律﹐翕然同聲﹐幾使姜張ぽ首。及觀其著述﹐往往不逮所言」云云﹐婉而可思。又丁稿序云「不爲無益之事﹐何以遣有涯之生。」亦可以哀其志矣。以成容若之貴﹐項蓮生之富﹐而塡詞皆幽艷哀斷﹐異曲同工﹐所謂別有懷抱者也。﹝篋中詞﹞○定公詞定公﹝珂謹按﹕卽龔鞏祚。﹞能爲飛仙劍客之語﹐塡詞家長爪﹑梵志也。昔人評山谷詩﹐如食蝤蛑﹐恐發風動气﹐予於定公詞亦云。﹝篋中詞﹞○沈傳桂詞以溫李詩筆入詞﹐自是精品。﹝篋中詞珂謹詞﹕此評沈傳桂髙陽臺詞。﹞○周岱齡詞芥堂先生﹝珂謹按﹕卽周岱齡。﹞有「秋老花新﹐酒濃人淡」八字﹐可入詞眼。﹝篋中詞﹞○黃曾詞大令﹝珂謹按﹕卽黃曾字菊人。﹞審律甚嚴﹐胸襟凡近﹐詞多死句。﹝篋中詞﹞○許宗衡詞海秋先生﹝珂謹按﹕卽許宗衡。﹞傷心人別有懷抱﹐胸襟醞釀﹐非尋常文士。度越少鶴通政﹐﹝珂謹按﹕卽王錫振。﹞爲近詞一大宗。齊名者有上元何靑耜觀察。﹝篋中詞﹞○何兆瀛詞何先生﹝珂謹按﹕卽何兆瀛。﹞詞﹐抗手許海秋﹐齊名文苑﹐不虛也。但沈鬱稍不逮許﹐而無海老枯率之失。﹝篋中詞﹞○陳元鼎詞編修﹝珂謹按﹕卽陳元鼎。﹞鴛鴦宜福詞﹐艷冶纏綿。﹝篋中詞﹞○姚正鏞詞仲海﹝珂謹按﹕卽姚正鏞。﹞爲詞﹐思力甚刻至﹐才性均厚﹐是一作家。﹝篋中詞﹞○詞人之詞三家文字無大小﹐必有正變﹐必有家數。水雲樓詞﹐﹝珂謹按﹕卽蔣春霖著。﹞固淸商變徵之聲﹐而流別甚正﹐家數頗大﹐與成容若﹑項蓮生二百年中﹐分鼎三足。咸豐兵事﹐天挺此才﹐爲倚聲家杜老。而晚唐兩宋一唱三嘆之意﹐則已微矣。或曰「何以與成項並論。」應之曰「阮亭﹑葆馚一流﹐爲才人之詞。宛鄰﹑止庵一派﹐爲學人之詞。惟三家是詞人之詞。與朱厲同工異曲﹐其他則旁流羽翼而已。」﹝篋中詞﹞○丁至和詞萍綠﹝珂謹按﹕丁至和保庵著萍綠詞。﹞與水雲齊名﹐胸襟未必盡同﹐塡詞甚有工力。﹝篋中詞﹞○趙彥兪詞次梅﹝珂謹按﹕卽趙彥兪。﹞六十學詞﹐成就於鹿潭﹐殊有俊語。﹝篋中詞﹞○邊浴禮詞袖石方伯﹝珂謹按﹕卽邊浴禮。﹞塡詞﹐刻意南宋﹐位置在艸窗﹑玉田間。﹝篋中詞﹞○龔定庵言詞出於公羊魯川廉訪﹝珂謹按﹕卽馮志沂。﹞官比部時﹐予入都遊從﹐屢過談藝。一日酒酣﹐忽謂予曰「子鄕先生龔定庵言詞出於公羊﹐此何說也。」予曰「龔先生發論﹐不必由中﹐好奇而已。第以意內言外之旨﹐亦差可傳會。」魯翁曰「然則近代多艷詞﹐殆出於谷梁乎。」蓋魯翁髙文絕俗﹐不屑爲倚聲﹐故尊前諧語及此。﹝篋中詞﹞○聚紅榭詩詞閩中詞人﹐道咸間唱和頗盛。予在閩所識﹐如劉贊軒﹑謝枚如輩﹐皆作手也。社集有聚紅榭詩詞之刻。﹝篋中詞﹞○顧翰詞蒹塘先生﹝珂謹按﹕卽顧翰。﹞倚聲名家﹐自成馨逸。朋輩中頻迦﹑伯夔莫能相掩。﹝篋中詞﹞○趙對詞學蘇辛野航﹝珂謹按﹕卽趙對。﹞名雋之才﹐運思婉密而激楚﹐亦學蘇﹑辛﹐倚聲可當名家。惟以■入散曲﹐微茫處未免染指。佳篇不止於此﹐往往韻雜律疏﹐未能多誦。﹝篋中詞﹞○陽羨詞流往年與莊仲求數乾隆以來陽羨詞流﹐幾幾人握蛇珠。而董晉卿先生齊物論齋詞﹐迄未過讀﹐頗以爲憾。仲求盛稱蘭石詞﹐予亦未見方立遺書也。﹝篋中詞﹞○葉英華詞夢禪居士﹝珂謹按﹕卽葉英華。﹞有小遊仙詞﹐法駕導引一百首﹐托興幽微﹐辭條丰蔚﹐談者與樊榭老人絕句三百首並稱﹐不愧也。﹝篋中詞﹞○夏玉延詞夏玉延爲郭頻伽之甥﹐所謂山抹微云女婿也。髙秀之致﹐欲度冰淸。﹝篋中詞﹞○劉逢祿輯詞雅禮部﹝珂謹按﹕卽劉逢錄。﹞經學淵源臯文﹑方耕兩大師。易書公羊﹐可云卓爾。而淩雲辭賦﹐揖讓馬揚。倚聲之學﹐猶復洞究源流。嘗撰詞雅五卷﹐八十家﹑三百首﹐自敍以爲「唐五代宋所傳﹐才士名卿﹐閎意眇指﹐正變聲律具矣」云云。集中詞只七首﹐亦所謂善易者不言易也。詞雅一編﹐不知傳寫尙有其人否。﹝篋中詞﹞○張景祁詞韻梅﹝珂謹按﹕卽張丈景祁。﹞早飲香名﹐塡詞刻意姜張﹐研聲寸刂律﹐吾黨六七人﹐奉爲導師。故山兵劫﹐同好晨星。亂定重見﹐君已摧鋒落機﹐謝去斧藻。中年哀樂﹐登科已遲。又復屈承明之著作﹐走海國之靴板﹐不無黃鐘瓦缶之傷。倚聲日富﹐規制益髙﹐乎北宋之壇宇。江東獨秀﹐其在斯人乎。外集集古﹐多長篇奇制﹐如洞仙歌﹑解連環之組糸川石帚﹐眞無縫銖衣也。﹝篋中詞﹞○吳唐林詞晉壬﹝珂謹按﹕卽吳唐林。﹞如虹之气﹐不屑爲滴粉搓酥語﹐而情深一往﹐無愧古人。﹝篋中詞﹞○兪廷瑛詞瓊華室詞﹐﹝珂謹按﹕卽兪小甫師廷瑛著。﹞熨帖頗近陳西麓。﹝篋中詞﹞○徐本立撰詞律拾遺誠庵﹝珂謹按﹕卽徐本立。﹞撰詞律拾遺﹐搜采極博﹐審音矜愼﹐倚聲家功臣也。杜觀察﹝珂謹按﹕卽杜文瀾。﹞踵武成書﹐校勘益密﹐張韻梅復正其訁爲失云。﹝篋中詞﹞○許增詞邁孫﹝珂謹按﹕卽許丈增。﹞老去塡詞﹐傳頻伽﹑蒹塘本師衣缽。頻年校刻古今名家詞集﹐千金一冶。而矜愼下筆﹐一字未安﹐不欲問世。﹝篋中詞﹞○陳澧詞蘭甫先生﹐﹝珂謹按﹕卽陳澧。﹞孫卿﹑仲舒之流﹐文而又儒。粹然大儒﹐不廢藻詠。塡詞朗詣﹐洋洋乎會於風雅。乃使綺靡奮厲兩宗﹐廢然知反。﹝篋中詞﹞○詞綜補編與續詞綜三十年前各閩﹐與無錫丁君杏ぎ相識﹐君方纂詞綜補編。予告以黃霽靑觀察屬艸﹐已有萬書﹐韻珊大令﹝珂謹按﹕卽黃燮淸。﹞益之搜討。亂定以來﹐鉛槧日出﹐黃氏續詞綜刻於漢上﹐丁君書刻於吳中﹐四十卷中著錄千餘人。﹝篋中詞﹞○羊復禮詞辛楣﹝珂謹按﹕卽羊復禮。﹞文采﹐最近齊梁﹐運筆倚聲﹐寓意髙秀。﹝篋中詞﹞○孫麟趾輯詞嘉慶以來五六十年﹐南國才人﹐雅詞日出。不僅常州流派﹐大都取材南宋﹐婉約淸超﹐拍肩挹袖。王侍郎詞綜成﹐膚語未濯﹐而名手以隱秀相尙者﹐不爲所掩。吳人孫麟趾月坡﹐掉鞅詞壇﹐往往有汐社遺風。分題唱和﹐不欲爲箏琶俗響。嘗舉樊榭﹑蠡槎﹑枚庵﹑穀人﹑頻伽﹑小竹﹑稚圭爲七家詞選五十五篇﹐以示揭櫫。復輯詞綜以後作者﹐撰絕妙近詞。去取矜愼﹐殆可繼踵艸窗﹐衝澹幽微﹐如讀中唐七言詩。﹝篋中詞﹞○楊葆光詞古醞﹝珂謹按﹕卽楊丈葆光著蘇詞錄。﹞老困場屋﹐仕宦不進﹐豪情古意﹐寓於詩文。集中沁園春詠帳四闋﹐寓言身世﹐倜儻權奇。﹝篋中詞﹞○潘鴻詞鳳洲﹝珂謹按﹕卽潘前輩丈鴻。﹞逸才微尙﹐洞明流變﹐文心詩品﹐唾地成珠。然而江東兵法﹐固未肯竟學也。﹝篋中詞﹞○蘇謙與王錫振詞桂林山水奇麗﹐唐畫宋詞之境。蘇君﹝珂謹按﹕卽蘇謙﹞超超﹐非少鶴丈﹝珂謹按﹕卽王錫振。﹞所能掩﹐亦不負靈區矣。後起有王幼遐﹑況夔笙﹐宮商舉應﹐伶翟爭傳已。﹝篋中詞﹞○王鵬運詞袖墨詞﹝珂謹按﹕卽王幼遐前輩鵬運著。﹞千辟萬灌﹐幾無鑪錘之述﹐一時無兩。﹝篋中詞﹞○薇省同聲集往者﹐陽湖張仲遠﹐敍綠嘉慶詞人爲同聲集﹐以繼宛陵詞選。深美閎約之旨未墜﹐而佻巧奮末者自熄。顧有以平鈍雷同相訾者。近歲中書諸君子﹐有薇省同聲集﹐作者四人。人各有格﹐而襟抱同棲於大雅。幼遐絜精﹐夔笙隱秀﹐將冶南北宋而一之﹐正恐前賢畏後生也。﹝篋中詞﹞○粵三家詞嶺南文學﹐流派最正﹐近代詩家張黎大宗﹐餘韻相禪。塡詞有陳蘭甫先生﹐文儒蔚起﹐導揚正聲。葉南雪爲春蘭﹐沈伯眉爲秋菊﹐婆娑二老﹐並秀一時。約梁君將合二集﹐益以寓賢汪玉泉﹐爲粵三家詞云。﹝篋中詞﹞○沈昌宇詞子佩﹝珂謹按﹕卽沈昌宇。﹞才人失職﹐傺不平﹐身世多感﹐托諸倚聲﹐塡詞百篇﹐皆商聲也。﹝篋中詞﹞○程頌萬詞湘社詞人﹐齊驅掉鞅﹐子大﹝珂謹按﹕卽程丈頌萬。﹞芳蘭竟體﹐騷雅★★。﹝篋中詞﹞○王廷鼎與三多詞夢薇﹝珂謹按﹕卽王廷鼎。﹞通經稽古﹐發爲髙文。塡詞未嘗專詣﹐而騷怨所激﹐頓折沈揚﹐頗近晚宋。六橋都尉﹐﹝珂謹按﹕卽三副都統多。﹞學於夢薇﹐倚聲乃冰寒於水。﹝篋中詞﹞○劉炳照詞集﹝珂謹按﹕卽畱云借月詞。﹞中彊意熨帖﹐情文相生﹐完篇雅制﹐美不勝錄。光珊﹝珂謹按﹕卽劉丈炳照。﹞自道﹐有軌循姜﹑史﹐制規秦﹑柳﹐源溯馮﹑韋語﹐旣攄心得﹐亦表正宗﹐庶乎不愧。﹝篋中詞﹞同心間﹐吾師促修譚先生﹐以詞名於世﹐與丹徒莊中白先生或齊名﹐稱譚莊。所著曰復堂詞﹐學者宗之﹐稱之曰復堂先生。時猶未盡知王佑遐﹑鄭叔問﹑朱古微﹑況夔笙四先生也。師之論詞諸說﹐散見文集﹑日記及所篡篋中詞﹐所評周止庵詞辧。光緒庚子﹐珂裏居﹐思輯爲專書﹐請於師曰「集錄緒論﹐弟子職也。侍教有年﹐請從事。」師諾﹐其年冬﹐書成呈師。師曰「可名之曰復堂詞話。」師歸道山久矣﹐木壞山頹﹐吾將安仰。今付梓﹐校誦三復﹐掩卷泫然。乙丑﹝中華民國十四年﹞三月﹐弟子徐珂謹識於上海寓廬。

