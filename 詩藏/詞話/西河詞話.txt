西河詞話淸毛奇齡●卷一○呂弦績品花詞山陰呂弦績作品花詞﹐取題之有花名者譜之。如早梅芳詠梅﹐蕙闌芳引詠蘭﹐月照梨花詠梨﹐小桃紅詠桃﹐杏花天詠杏﹐碧牡丹詠牡丹﹐海棠春詠海棠﹐新荷葉詠荷﹐爪茉莉詠茉莉﹐桂枝香詠桂﹐金菊對芙蓉詠菊﹐詠芙蓉﹐木蘭花慢詠木蘭﹐碧桃春詠碧桃類﹐亦一新體。然唐詞用本題作賦﹐原是此意﹐至後﹐始題事兩不合耳。○相女配夫宋孫明復鬢白﹐李文定請以弟之女妻之。孫曰﹐相女不以嫁公侯﹐乃以嫁山谷衰老﹐古無有之。其曰相女者﹐相門之女﹐正以李復古曾爲相故也。西廂末劇有自古相女配夫﹐世多不解﹐烏知實本諸此。○音諧弦調崇禎甲寅﹐京師梨園有南遷者﹐自訴能弦舊詞。試其技﹐促彈而曼吟﹐極類掙箏家法﹐然調不類箏。坐客授蔣竹山長調令弦﹐輒辭曰﹐口俚礙吟嘆何也。時徐仲山貽九日倡和詞至﹐誦而授之﹐歌裁數過﹐指爪融暢。詢其故﹐云﹕吾所傳者﹐無調而有詞﹐無宮徵而有音聲﹐詞雅則音諧﹐音諧則弦調。由是推之﹐世之亻效辛﹑蔣者可返已。菊莊者﹐吳江徐子電發也。○吳博士念奴嬌建平吳博士送予之江寧﹐有念奴嬌詞﹐嘗藏之袖間。曁十年後﹐重過其廬﹐出詞讀之﹐則字已溫滅不可認矣。其詞曰「五更初起﹐裝成未﹑把酒送君燭下。揮手出門﹐正月落滿屋﹐光流如瀉。此去江南﹐他時江北﹐回首無多話。驅車行矣﹐可憐獨步歸舍。試看繞地荊榛﹐君今卜何處﹐能超罟獲。元節望門去路遠﹐天下朱家皆假。田舍粗安﹐壺漿堪掩﹐意气長相藉。天涯何限﹐一時去此秋夜。」其詞甚悲愴有梗槪。博士眞愛我。予向在蔡州席上誦此詞﹐爭傳寫去。息縣夏少府有雪中送予念奴嬌詞﹐亦用此韻。○伍君定法駕導引滇中抗淸師時﹐有李安西﹑孫安南二人﹐皆獻賤子孫﹐最跋扈。順治辛卯﹐師將逾嶺﹐李急守髙涼﹐孫獨不行﹐遺人要封爵﹐始發兵。時已議加二字﹐大怒﹐對使罵曰「旣爲王﹐何吝一字﹐謂吾不能自加耶。」使者往復甚恐﹐凡四易命﹐必欲得秦王爲請﹐眾皆相視。惟主政者嚴君起恆流涕爭曰「誠欲自加﹐則吾不敢聞。若猶不然﹐則祖制不可更﹐主國不可挾﹐名器不可紊﹐獨吾項可斷耳。」於是中沮。後君視師南梧﹐泊舟大黃江﹐忽傳安南使至﹐君迎之入舟。安南統纏頭兵數千﹐列幟兩岸﹐語乾起坐﹐君送之至馬門﹐將登岸。安南握君手笑曰「吾不斷君項﹐但漱君腹何如。」揮健兒撲君墮水﹐兩岸列者嘩而前﹐移時乃定﹐然已莫敢誰何。距浹旬﹐梁家渡品見虎來﹐逾水而出﹐負一冠帶屍登岸徐行。居民見者﹐噪隨之﹐虎不少動﹐但從容相髙阜﹐禦所負﹐四顧周遭旣定﹐復繞之兩匝﹐號而去。居民遠近競來觀。臺暮﹐有伍君定者後至﹐驚認之﹐曰「此相國嚴君也。」君右目不瞑﹐顙前綱裂數寸﹐而顙不少損﹐於是居民爭易衣殮之﹐瘞虎負所﹐名曰虎冢。計大黃江至此逆流而上已百二十里矣。時伍君定制一詞名法駕導引﹐使居民歌之。詞曰「梁家渡。梁家渡。野虎負來人海畔﹐一隅誰是主。天南萬里未招魂。此處且安身。」後安南竟封秦王歸命﹐而安西戰死。起恆字秋野﹐由進士起家﹐山陰人。○回施西廂久爲人更竄﹐予求其原本正這﹐逐字實﹐其書頗行。第中尙有不能詳處﹐如第四折內有「和尙們回施些﹐幽期密約」句。予向所釋﹐但曰施僧曰布施﹐反乞僧施曰回施。以爲本文已明﹐不必更有引釋耳。後友人有論及者﹐堅謂回作曲解﹐是委曲周旋意﹐雜引回曲二字作證。曾記北史﹐北齊李庶無須﹐人謂天閹。催諶嘗戲庶曰「教弟種須法﹐取錐刺面爲竅﹐而插以馬尾﹐當效。」是時催族多惡疾。庶因答曰「請先以方﹐回施貴族藝眉有效﹐然後種須。」蓋惡疾是癩疾﹐以癩者無眉﹐故云也。然則回施﹐反施矣。蔡子伯曰「施音賜﹐今俗稱回賜者﹐卽回施之謂。」尢較直捷﹐但釋古須有據耳。○馮弦詞馬州當壚者﹐馮二名弦﹐夜聞予歌﹐倩予同行者導意。予辭之曰「吾不幸遭厄﹐吹篪渡江﹐彼亻庸不知音﹐豈誤以我爲少年遊耶。」次日遂行。後十年﹐見名媛詞緯中﹐有馮氏江城子二闋﹐是讀予新詞所作。其詞曰「綠陰何處曉啼鶯。弄新聲。最關情。一夜寒花﹐吹落滿江城。讀得斷原先黃絹字﹐人已渡﹐暮潮橫。」又曰「蘭陵江上晚花飛。冷煙微。著人衣。無數新詞﹐最恨是桃枝。待得蘭陵新酒熟﹐桃葉好﹐送君遲。」誦之﹐亦殊自淒惋。聞其詞﹐倩桐鄕鍾王子代作者。然又有琥陵春春晚﹐虞美人賦得落紅滿地二詞﹐亦甚佳﹐想皆不出其手﹐然其意則有不可已者。前人所傳子夜﹑莫愁諸詞﹐想皆似此也。○鵲橋仙斷詞邑某聘某氏女﹐將就婚﹐有︹委禽者﹐明府姚公斷還之﹐令交拜於訟庭。其斷詞駢麗﹐傳誦人口。旣而訟者爭不徹﹐觀察下府讞﹐府使君何公復斷還之﹐一時傳爲盛事。時予在何使君坐﹐使君命予制鵲橋仙詞。詞云「東牀先訂﹐西家願宿﹐何事穿墉穿瓦。縱教︹委後來禽﹐卻不道﹑子南夫也。明府風流﹐使君瀟灑。兩斷可妻公冶。莫言河漢鵲橋乖﹐看合浦﹑在訟庭之下。」○沈去矜詞韻失古意詞本無韻﹐故宋人不制韻﹐任意取押﹐𨿽與詩韻相通不遠﹐然要是無限度者。予友沈子去矜﹐創爲詞韻﹐而家稚黃取刻之﹐𨿽有功於詞甚明﹐然反失古意。假如三十韻中﹐惟尢是獨用﹐若東冬﹑江陽﹑魚虞﹑佳灰﹑支微齊﹑寒刪先﹑蕭肴豪﹑覃鹽咸﹐則皆是通用﹐此𨿽不知詞者亦曉之﹐何也。獨用之外無嫌韻﹐通韻之外更無犯韻﹐則𨿽不分爲獨爲通﹐而其爲獨爲通者自了也。然嘗記舊詞﹐尙有無名氏魚遊春水一詞「秦樓東風裏」「輕拂黃金縷」﹐通紙於語。張仲宗之漁家傲﹕「短夢今宵遠到否。荒村四望知何處。」通語於有者。若以平上去三聲通轉例之﹐則支通於魚﹐魚通於尢﹐必以支紙一韻﹑魚語一韻限之﹐未爲無漏也。至若眞文元之相通﹐而不通於庚靑蒸﹐庚靑蒸之相通﹐而不通於侵﹐此在詩韻則然﹐若詞則無不通者。他不具論﹐據阮郎歸一調﹐有洪叔嶼﹑王山樵二作中云「晴光開五云。」「扶春來遠林。」「相呼試看燈。」「何曾一字眞。」「今朝第幾程。」則已該眞文元庚靑蒸侵有之。其在上去﹐則據朱希眞詞﹕「人情薄似秋云。」「不須計較苦勞心。」「萬事元來有命。」「更逢一朵花新。」「片時歡笑且相親。」「明日陰晴未定。」其無不通轉可知。而謂眞軫一韻﹐庚梗一韻﹐侵寢一韻﹐是各自爲說也。其他歌之與麻﹐未必不通。寒之與鹽﹐未必不轉。但爲發端﹐尙俟踵事。至如入韻﹐則信口揣合方音俚響﹐皆許入押。而限以屋沃一韻﹐覺藥一韻﹐質陌錫職緝一韻﹐物月曷黠屑葉一韻﹐合洽一韻﹐凡五韻。則試以舊詞考之﹐張安國滿江紅詞﹐有「髙邱喬木。望京華﹑迷南北」句﹐則通屋於職。晏叔原春情有「飛絮繞香閣」﹐「意淺愁難答」﹐「韻險還慵押」﹐「月在庭花舊園角」﹐則又通覺與藥與合與洽。孫光憲謁金門有云「畱不得。畱得也應無益。揚州初去日。」又云「卻羨彩鴛三十六。孤鸞只一隻。」則又通質陌錫職於屋。若蘇長公赤壁懷古﹐是念奴嬌調﹐其云「千古風流人物。」「人道是三國周郎赤壁。」「捲作千堆雪。」「雄姿俊發。」「一樽還酹江月。」鮮於伯機亦有是調云「雙劍千年初合。」「放出君龍頭角。」「極目春潮闊。」「年年多病如削。」張於湖是調有云「更無一點風色。」「著我扁舟一葉。」「妙處難與君說。」「穩泛滄浪空闊。」「萬象爲賓客。」「不知今夕何夕。」則是旣通物月與屑與錫﹐又通覺藥與曷與合﹐而又合通陌職與曷與屑與葉與緝﹐是一入聲而一十七韻展轉雜通﹐無有定紀。至於髙賓王霜天曉角之通陌錫職緝﹐詹天遊霓裳中序第一之通月曷職葉﹐王昭儀滿江紅之通月屑錫職﹐皆屬尋常﹐可無論已。且夫否之音俯﹐向僅見之陳琳賦中﹐凡廣韻﹑切韻﹑集韻諸書﹐俱無此音。若北之音卜﹐則不特從來韻書無是讀押﹐卽從來字書﹐亦並無是轉切。此吳越間鄕音呼﹐而竟以入韻﹐此何謂也。且昔有稱閩人林外﹐題垂虹橋詞﹐不知誰氏﹐後流傳入宮禁﹐孝宗讀之笑曰「鎖與老押﹐則鎖當讀掃﹐此閩音也。」及訪之﹐果然。向使宋有定韻﹐則此詞不宜流傳人間。而孝宗以同文之主﹐韻例不遵﹐亦安得反爲曲釋。且未聞韻書無此押﹐字書無此音﹐自上古迄今﹐偶一見之鄕音之林外﹐而公然讀押﹐嬗爲故事﹐則是詞韻之了無依據﹐而不足推求﹐亦可驗已。況詞盛於宋﹐盛時不作﹐則毋論今不必作﹐萬一作之﹐而與古未同﹐則揣度之胸﹐多所兀臬﹐從之者不安﹐而刺之者有間﹐亦何必然。至若北曲有韻﹐南曲無韻﹐皆以意出入﹐而近亦遂以北曲之例限之。至好爲臆撰如西樓記者﹐公然以中原音韻明注曲下﹐且引曲至尾﹐皆限一韻。而附和之徒﹐反以古曲之出入爲謬﹐而引曲﹑過曲﹑前腔﹑尾聲之換韻﹐反謂非體。何今人之好自用﹐而不好按古﹐一至是也。○古樂府語近詞白樂天花非花詩﹐唐人醉公子詞﹐長孫無忌新曲﹐楊太眞阿那曲﹐自是詞格。他若回鶻﹑石州﹑阿回﹑回波樂﹑烏鹽角﹑濫堆﹑水調歌頭諸名﹐俱是樂府。然其語有近詞者﹐則亦可以詞名之。如隋帝望江南﹐徐陵長相思﹐初亦何嘗是詞﹐而句調可塡﹐卽爲塡詞。由是推之﹐則梁武江南弄諸樂﹐以及鮑照梅花落﹐陶弘景寒夜怨﹐徐勉迎客送客。王筠楚妃吟﹐梁簡文春情﹐隋煬夜飲朝眠曲﹐皆謂之古詞﹐何不可哉。○顧錫疇降乩詞昆山顧宗伯﹝錫疇﹞有江神子詞﹐此宗伯死後降乩作也。宗伯不得死所﹐相傳在溫州時﹐尙思賣犢。與永嘉令鄕人吳君﹐夜飲江心寺﹐酒後慷慨﹐旣別﹐其同行兵者賀均繞以宿憾縛沈之江﹐人不知也。逾年﹐公忽降乩於華亭公張調鼎許﹐乃作此詞。中略道大意﹐後以人累問﹐竟詳言之﹐始析其事。或云﹐公已先見夢居民﹐得掩其骸於某港傍矣。今詞句所傳有互異處﹐不敢妄正。○誤誦和韓蘄王詞予四十以前﹐目力尙彊﹐獨暝後稍晦﹐若雞眚然。嘗隨老母遊天竺歸﹐夜次湖寺﹐寺壁書和韓蘄蘄王詞﹐母令誦聽。予略視間﹐誤以爲蘄王詞也﹐信品誦所記蘄王本詞一過﹐實於壁間字﹐豪芒不見﹐蓋不敢自居﹐老眼故然耳。次日﹐母視壁﹐大怒曰「本和蘄王詞﹐而故誦本詞以謾我﹐不亦異乎。」○王繼朋滿江紅淸師下浙時﹐錢唐王繼朋奉母避兵﹐露宿於鳳凰山南。忽纓槍絡馬﹐擁十許發至﹐詢之﹐則方馬軍相失者。是時潰軍南竄﹐東渡者半﹐而半不得渡﹐倉皇間恐追及﹐亻兌短後束槍投間中﹐殺馬而食。少頃﹐望城中火起﹐各相向哭﹐繼朋乃爲詞和王昭儀滿江紅調哀歌之﹐次早散去。軍主急推一病婢與繼朋曰「昨聞君歌哀﹐似非恆人﹐吾欲以孱婢累君之行。」言訖﹐遽別。後繼朋居富春﹐婢病愈﹐呼曰紅得﹐以其從滿江紅一詞得之故也。旣而婢復病﹐嘔血而死﹐母哭之。繼朋曰「紅得之而紅失之﹐﹝謂嘔血。﹞何哭之有。」○葉天樂詩詞慈溪葉天樂於秋節過常熟﹐偕友倡和﹐名三秋詩。又爲詞分三名﹐一銀河詞﹐用柳耆卿二郎神七夕韻。一酹月詞﹐用東坡念奴嬌赤壁懷古韻。一采菊詞﹐用辛稼軒賀新郎三山雨中韻。各有所取也。予舊在眞州度七夕﹐頗有邂逅﹐得詞十六首﹐亦名銀河詞﹐其稿失於章江捉船之兵。後在汝寧﹐七夕﹐復爲詞憶之曰「記得年前﹐小樊山下﹐乾鵲夜來時。」然已不可再矣。天樂名吟其﹐大父四明先生﹐尊人此君先生﹐俱李集行世。第歷世淸節﹐食廉吏貧。天樂詞賦多爲友人所刻﹐此三詩三詞皆已刻者﹐共六卷。○方士贈詞乙巳夏﹐予欲登岱﹐及濟寧而病﹐客有挾少君之術於旅亭者﹐能召美人帷中臨鏡易衣﹐予喜而賂其術﹐甚鄙可笑。然亦有小異者﹐能擲果題詩﹐如葉天樂銀河詞中﹐有咽周中翰宅﹐觀方士召美人隔帷賦詩是也。第其詩皆現成通行﹐每每重見。惟沈比部肯齋云﹐曾於王司農宅觀此﹐獨得贈詞﹐末云「吟成未許續金卮。怕是沈郎病起瘦人時。」此是新作﹐且詞亦甚佳﹐頗屬怪事。○何令遠贈詞予少不檢﹐曾以度曲知名﹐凡坊曲伎人﹐爭相請教﹐且嘗以己詞令唱。故雲間徐西崖贈詞有云「最消魂﹐一曲新詞﹐雪兒爭唱神仙句。」禾中譚開子詞云「想王孫歸路﹐正生芳艸﹐舊人歌曲﹐爭換梅花。」龍眠何令遠詞云「酒肆歌鬟﹐千秋樂府。」皆是實賦。獨令遠寄詞又有云「記芳洲公咽﹐酒酣聽度曲﹐別奏淸商。寫出雲樓雪榭﹐景倍瀟湘。」又「楊柳腰肢﹐雪兒分韻﹐櫻桃口頰﹐樊素生香。」則以予乙巳冬杪﹐曾於吉安白鷺洲公咽酒酣度曲﹐且戲作芳洲公咽圖﹐故又有雲樓句。至其云楊柳櫻桃﹐則似指予所攜者﹐今則都無此興矣。計乙巳冬杪至今寄詞時﹐適遇丁巳﹐恰一十二年﹐令遠爲詞﹐能不忘舊事如此。○因詞中句易詞名詞名多取詩句之佳者﹐如夏雲峯則取「夏云多奇峯」句。黃鶯兒則取「打起黃鶯兒」句是也。獨酹江月大江東去﹐則因東坡念奴嬌詞內有「大江東去﹐一樽還酹江月」二句﹐遂易是名。夫以詞中句而反易詞名﹐則詞亦偉矣。今人不知詞﹐動訁此大江東去﹐彼亦知其詞如是偉耶。○詞之聲調不在語句李於鱗以塡詞法作樂府﹐謂樂府有聲調﹐倘語句稍異﹐則於聲調便不合爾。不知塡詞原有語句﹐平仄正同﹐而聲調反異者﹐如玉樓春與木蘭花同﹐而以大石調歌之﹐則爲木蘭花類。然則聲調何嘗在語句耶。樂有調同而字句異者﹐淸調﹑平調﹐殊於楚歌。有調異而字句同者﹐豳雅﹑豳風﹐只一七月。於鱗坐不解耳。其說頗詳予詩札捲。○記普明事臨安阿迷州土官普明﹐在崇禎中﹐屢叛不伏。廣西府太守張繼孟初到任﹐盛稱明有才略﹐可屬大事﹐本不宜摧抑太甚﹐以致激變﹐遂布檄遠近﹐爲之表暴。舊凡檄過阿迷者﹐明必邀窺之﹐及窺是檄﹐喜甚。時新太守謁兵備臨安﹐必道阿迷﹐繼孟又聲言道阿迷時﹐當過普公。則益喜。及臨過﹐明方遣人伺候﹐而繼孟故醉輿中不醒﹐及醒詢之﹐則已逾界矣。繼孟大怒﹐立榜輿人訖﹐乃徨曰「不期有大事﹐必不能待﹐而普公又不可不見。」急備快馬﹐從二人立還投刺。明聞其至﹐且聞其責輿從狀﹐大喜過望﹐遂踉蹌出見。交拜畢﹐卽起辭去﹐︹挽以茶﹐繼孟一手接甌﹐一手以匙扌鹿果云「人言公善每人﹐信否。」明大驚曰「如明公者﹐臣方欲剖心與食﹐寧食以毒。」遂引手易甌立盡曰「人言不足信﹐有如此甌。」因大笑慰勞告別。繼孟一別﹐卽狂奔臨安﹐凡三易馬﹐明隨追之不及矣。是日﹐明暴死﹐以繼孟扌鹿匙時﹐反入藥在內故也。後明妻萬氏﹐復統部眾思報仇﹐然不可得。會萬氏素與安南司土官沙源之子沙定洲年少相慕﹐至是謀贅定洲。而沙源不解其意﹐欲遣長子定海就婚萬氏﹐乃爲鬮﹐鬮得定洲﹐遂贅焉。時有南歌子詞曰「貝帶邀紅定﹐蠻絲結采樓。花裏暗藏鬮。鴛鴦何處宿﹐在沙洲。」後甲申之變﹐萬氏與定洲並吞諸酋滅黔國﹐﹝卽沐天波也。﹞將盡有雲南地。至己丑﹐突爲李定國戰敗執之﹐夫婦並肆市中。○張采見神助張采爲儀部歸﹐嫉其鄕太倉州豪猾肆橫﹐民多受害﹐白州守錢肅樂窮治之。乙酉元旦﹐夢鼓吹送乾坤正气四大字到家。詢其故﹐曰「以君方正能除惡也。」醒而不悅﹐以爲吾不能殉國﹐而徒博區區以名正气﹐何以自問。曁五月十三日﹐南都驟破﹐羣豪乘釁﹐悉集小教場關壯侯祠﹐聲言報怨﹐捉采蜂擊之﹐血狼藉﹐已而气絕。乃下祠門乾坤正气板額﹐舁還其家。時采見神助﹐且微聞壯侯屢叱救之﹐竟得不死。次年﹐羣豪皆受誅。又次年五月十三日﹐采過謁祠﹐仰見乾坤正气額﹐歸而抑鬱﹐因書紙曰「在昔死無名﹐此後生何益。不道乾坤正气人﹐猶是偸生日。」越數日竟死。○張也倩集唐詞姑蘇周五郎巷﹐貨郎貨紙團扇者﹐晨起有道士乞食過門。貨郎モ書扇﹐道士書數扇去。其一菩薩蠻詞﹐是集唐者。詞曰「玉樓明月長相憶。﹝溫庭筠﹞侍兒扶起嬌無力。﹝白樂天﹞不語欲魂銷。﹝李﹞雲鬟裊翠翹。﹝魏承班﹞抱琴時弄月。﹝李白﹞皓腕凝雙雪。﹝韋莊﹞何處最相知。﹝牛嶠﹞香私語時。﹝毛熙震﹞」觀者異之﹐但不得道士所在。或疑道士爲女冠賦此。觀詞中玉樓﹑翠翹﹑抱琴﹑香﹐俱類女冠可見。或曰﹐此非道士詞﹐考花間集﹐香本作竊香﹐女冠與竊香微不合。後有人從吳淞歸云﹐此詞系海上張也倩作也。倩號梅禪道人﹐有刻集﹐其未刻集中載此詞﹐未知是否。○神山會雲間諸進士﹝嗣郢﹞﹐董孝廉﹝兪﹞﹐諸君曾於重陽後作神山之會﹐卽彭仙人棲神處也。時婁東吳學士﹝偉業﹞在座﹐連遣覓女郎倩扶﹐不得。夜分滬上張弘軒刺史﹝錫懌﹞來赴﹐投刺後﹐學士命以己車迎入。使者傳覆﹐需兩車﹐人頗訝之。及至﹐則挾一衣冠少年﹐光艷暗射若薄雲籠月﹐人各卻步﹐且不敢詢姓氏。及移燭燭之﹐則倩扶也。一座嘩然。蓋是時倩扶已與弘軒定情久矣﹐弘軒有意難忘初晤﹑人嬌惜別﹑鳳棲梧寄憶再晤諸詞﹐流傳人間。其序曰「時維秋月﹐節屆登髙﹐思逸事於龍山﹐遇佳人於鶴浦。卸杯浹日﹐判袂經旬﹐兔簡頻濡﹐鴻箋數寄。堪笑粘泥之絮﹐翻憐逐水之萍。品其髙韻﹐人更澹於黃花﹐感此微詞﹐意毋傷於綠葉。」後倩扶有寄弘軒主人詩﹐其落句云「不道離愁深似許﹐輕教分手盼重過。」予和詩云「但遇龍山髙會後﹐向疑靑雀夜來過。」正暗刺前事也。○吳畱村作三摺屏端州有時制雕漆屏風﹐功作精巧﹐貴重一時﹐然其槪﹐不過兩邊采飾﹐多鏤刻名人詩畫而已。吳制府獨創作三摺屏﹐每開一摺﹐則兩摺隱於其中﹐一摺垂簾觀劇﹐一摺山水人物。其左開一摺﹐凡筆墨楮研﹐書畫棋鑪﹐以及提壺酒盞﹐陸博ヅυ之屬無不畢具。如應用某物﹐卽開某格子探取而出﹐外俱以隔扇掩之。其款式悉仿博古圖制﹐一望燦然。時予郡諸名士如呂弦績﹑宋岸舫﹑吳伯憩﹑金雪岫輩﹐皆朝夕聚其處。有一客新至﹐怨公希見﹐且未經治具﹐作水調歌頭以嘲之。其詞曰「與客每隔座﹐不過一幃褰。何用不九疊﹐八面費雕飧。不是湘山十二﹐中有洞天福地﹐一醉幾千年。銀船並螺碗﹐總貯石屏間。」公得詞﹐大慚﹐遽加禮謝過。公諱興祥﹐字伯成﹐卽當世稱畱村先生者也。●卷二○和梁尙書唐多令梁尙書上元席上﹐出窩絲糖供客﹐其形如扁蛋﹐光面有二掐﹐若指掐者﹐喫之粉碎﹐散落綿成細絲﹐座客無識者。尙書云「此崇禎末宮中所制﹐今久無此矣。惟西冊淨室有老宮人爲比邱尼﹑尙能制此糖。每歲上元節﹐必以銀花碗合子相餉﹐眞罕物也。」乃出己所制唐多令詞﹐命座客和之。予和詞云「搗盡﹛曲﹜頭泥。春蠶已蛻衣。片餳裹作彈丸兒。不破彌羅三寸繭﹐誰解道﹑一窩絲。Х妝漢宮遺。飠長飠皇久未施。開元宮女尙能爲。今日尙書花飠炎會﹐銀碗合﹑使人思。」○羯鼓曲名羯鼓與雞婁﹑答臘﹑桃皮諸鼓﹐同一名色﹐則但一革面﹐不過中連二聲耳﹐何緣得有髙下長短疾徐如絲竹之能宛轉者。乃有與詞曲同名﹐如蘇合香﹑春光好﹑五更轉﹑萬歲樂類。且有最奇名色﹐如菩薩縱﹑利陀地﹑婆拔羅伽﹑霜風﹑面歲老壽﹑大缽樂府﹑君王盛﹑神武赫赫﹑君之明﹑大勿﹑大通﹑蘇羅﹑堂堂等﹐凡一百二十餘曲。更有太簇宮﹑太簇商﹑太簇角及食曲﹑佛曲諸調﹐不知何所分別﹐且何所色記而有此。○提琴起於明三弦起於秦﹐本三代鞀鼓之制﹐而攺形易響﹐謂之弦兆。故𨿽能倚歌曲折﹐而仍以節寸刂輻輳其間。唐時坐部多習之﹐故世遂以爲胡樂﹐實非也。若提琴則起於明。神廟間﹐有雲間馮行人﹐使周王府﹐賜以榮器﹐其一卽是物也。但當時攜歸﹐不知所用。其制用花梨爲﹐飾以象齒﹐而龍其首﹐有兩弦從龍口中出﹐腹綴以蛇皮﹐如三弦然而較小。其外則別有鬃弦絆曲木﹐有似張弓。眾昧其名﹐太倉樂師楊仲修能識古樂器﹐一見曰﹐此提琴也。然按之少音﹐於是易木以竹﹐易蛇皮以匏﹐而音生焉。時昆山魏良甫善爲新聲﹐賞之甚﹐遂攜之入洞庭﹐奏一月不輟﹐而提琴以傳。然究不知爲何代樂器﹐仲修𨿽識古﹐亦不能按所始也。考唐宋舊樂器甚夥﹐然移時卽沒﹐此亦不過唐宋間所造﹐而獨得盛行﹐亦屬異事。先教諭曰﹕當時傳其事者﹐多萬曆間詞客題詠﹐大抵皆新水令起﹐至淸江引止﹐共八十六曲﹐名賞聲集﹐至今淸曲家能歌之。○廊下內酒京師老酒家有能造廊下內酒者﹐每倍其值。相傳明代大內﹐禦酒房後墻有名長連者﹐閱三十一門﹐其前怪短﹐連閱三門﹐共三十四門﹐並在玄武門東名廊下家。凡內宮答應長隨﹐皆於此造酒射利﹐其酒殷紅色﹐類上海琥珀光者。常熟馬丹谷﹐從上海教諭內遷翰林院待詔﹐嘗載上海酒飲客﹐詐以爲廊下內酒﹐實琥珀光也。予與同館汪舟次偶過飲﹐舟次醉後贈以詞﹐其後截云「君今來上海。玉碗盛猶在。何必問紅泉。長連共短連。」同館相傳爲佳話云。○芭蕉書屋山陰金雪岫﹐厭城市喧煩﹐別築一竹屋﹐蓋以茅﹐四面皆種艸花。吳子伯憩屢過之﹐至必劇飲。且以女墻鮮遮掩﹐必勸種芭蕉﹐以環其屋。遂書踏莎行詞於壁曰「未訪桃源﹐先成竹屋。浣花溪畔何須卜。鄰家錯比子云亭﹐主人自號愚公谷。書聚一兼﹐酒藏十斛。相招長向藜牀宿。勸君四面種芭蕉﹐春風吹起陰陰綠。」後果種芭蕉數十本﹐遂名芭蕉書屋。○張鶴門詞張鶴門詞以艸堂爲歸﹐其長調絕近周﹑柳﹐𨿽不絕辛﹑蔣﹐然亦不習辛﹑蔣﹐此正宗也。大抵詞必有意有調有聲有色﹐人人知之。若別有气味在聲色之外﹐則人罕知者。驟得張鶴門詞﹐適在久客初歸﹐心思迷煩之際﹐不辧其何意何調﹐其聲何等﹐其色何似。而徘徊纏綿﹐心縈意擾﹐一若醉裏思鄕﹐燭邊顧影﹐使人葛不可解。在昔莊皇帝入宮﹐宮人焚色目所鵲腦。時方簡文書﹐忽若醉夢間﹐迷頓生﹐憧憧然﹐旣而漸甚﹐亟命撤其焚﹐而擯其貢。當是時﹐未嘗有所見有所聞也。鶴門詞猶是矣。鶴門介他客以其詞五卷﹐請予爲敍﹐予不能敍﹐而姑應以此。○王於一宿妓塔山江西王於一宿妓於塔山崗之息柯亭。禾中朱錫鬯曉過﹐於一尙未起﹐錫鬯隔幔坐待之﹐於一不知也。向妓誇生平貴介任俠﹐且曰「吾𨿽老﹐猶將買汝置行矣。」錫鬯然﹐遂驚起慚責﹐幾成大巢。次日﹐坐客有問予﹐於一作何語者。予誦張鶴門醉公子詞應之云「伴醉許佳人。千金贖汝身。」一座大噱。○徐夫人菩薩蠻徐仲山夫人系商太傅女﹐善文﹐與其女兄祁忠敏夫人﹐俱以閨秀爲越郡領袖。第質過脆弱﹐星相家每惜其不年。有天臺萬年寺尼僧謁夫人﹐驚爲妙色身如來化身﹐但曼陀羅花﹐恐非人間所宜。有請手書法華經一部﹐入萬年藏﹐爲夫人懺悔。夫人乃手書三部﹐計工三年﹐約字十三萬有奇。書成﹐其一付萬年藏去﹐餘二藏於家。會雲門廣孝寺構大殿成﹐三目尊者請盡施之﹐一供殿極薨間﹐裹以繡函﹐而石其外。一藏於毗盧遮那世尊之腹﹐被纓絡寶珠﹐以金繩懸之。尊者復扌追鼓集大眾﹐宣揚其意。且爲偈曰「惟此金經壽千載。佛身色身總不壞。」乃未幾﹐而香積失火﹐已及殿桷矣﹐尊者命登殿亟取經﹐且將移毗盧世尊於三門。忽焱風驟起於北﹐火頓熄﹐觀者異之。當夫人書經時﹐曾制菩薩詞傳人間﹐有云「篆煙吹過花深處。葉底垂甘露。何處見如來。靑蓮筆下開。朝朝研黛碗。不畫春山遠。但寫妙蓮華。香風徧若耶。」○陳伽陵以文字被抑禮部某郎中無子﹐適其妾有身﹐已產女矣﹐モ鄰園尼僧﹐向城東育嬰堂懷一血胎內之﹐遂詐言生一男子。彌月宴客﹐座間各賦賀詞。予同官陳伽陵賦桂枝香曲二闋。其首闋前截云「泛蒲未旣。蘭湯重試。若非釋氏攜來﹐定是宣尼抱至。」郎中疑伽陵知其事故誚之。卽次闋前截云「懸弧邸第。充閭佳气。試聽戶外啼聲﹐可是人間恆器。」凡人間戶外﹐皆類誚詞﹐遂大恚恨。其後凡禮部於翰林院衙門有所差擇﹐必厚抑伽陵﹐竟至淹滯。始知文字之隙﹐原有檢點所不及者﹐然不可不愼也。○兪季栗詞予赴京師﹐路遇徐仲山﹐忻然同行。曾於良鄕北旅店﹐見題壁詞﹐迥出恆輩。其詞曰「灑盡窮途淚。看少年一番行役﹐一番憔悴。寸雪霏霏泥滑滑﹐上馬屢愁顚躓。又況值﹑金輪西逝。屈指離家能幾日﹐早行來﹑已是三千里。嗟歲月﹐似流水。蒙茸漸覺羊裘敝。怎當他﹑朔風淒緊﹐裂膚墮指。莽莽長途誰是主﹐燈火前村近矣。只無柰望門投止。沽得濁醪聊破冷﹐向燈前﹑獨飲難成醉。天未曉﹐又催起。」特不署姓氏﹐不知爲何人作。及到京﹐錢塘兪季栗投以詞﹐名京師雜感﹐共九章﹐皆賀新郎調﹐其首章卽是詞也﹐但牢愁盈紙。促山怫然曰「甫來京﹐而得是詞﹐其能頃刻畱此地耶。」後仲山應試失第﹐不彀資斧﹐每依其同姓官京師者﹐仍不得歸去。嘗過予飲﹐曰﹕予初賞季栗詞﹐今恍自道﹐然予究薄季栗去畱怏然﹐何必爾爾耶。予因詢之﹐仲山舉其第六首前截曰「撫劍悲歌罷。望長天﹑驚風﹤風﹥戾﹐橫河傾瀉。有客訪予予已醉﹐且自坐﹑君牀下。有至語﹑語君休訝。餐菊紉蘭徒自潔﹐看夷光﹑未字無鹽嫁。非詭遇﹑賤工也。」第九首後截曰「襟懷嶽嶽和誰語。笑卞和﹐楚庭泣玉﹑徒多悲苦。我有艸堂東郭畔﹐管樂何妨自許。且抱膝﹑長吟梁甫。有志男兒非困頓﹐彼掃門﹑魏勃何須數。不似意﹐且歸去。」○詞曲古歌舞不相合﹐歌者不舞﹐舞者不歌﹐卽舞曲中詞﹐亦不必與舞者搬演照應。自唐人作柘枝詞﹐蓮花鏇歌﹐則舞者所執﹐與歌者所措詞﹐稍稍相應﹐然無事實也。宋末有安定郡王趙令畦者﹐始作商調鼓子詞﹐譜西廂傳奇﹐則純以事實譜詞曲間﹐然猶無演白也。至金章宗朝﹐董解元不知何人﹐實作西廂掙彈詞﹐則有白有曲﹐專以一人掙彈﹐並念唱之。嗣後金作淸樂﹐仿遼時大樂之制﹐有所謂連廂詞者﹐則帶唱帶演。以司唱一人﹐琵琶一人﹐笙一人﹐笛一人﹐列坐唱詞。而復以男名末泥﹐女名旦兒者﹐並雜色人等入勾欄扮演﹐隨唱詞作舉止。如參了菩薩﹐則末泥揖。只將花笑﹐則旦兒花類。北人至今謂之連廂﹐曰打連廂﹑唱連廂。又曰連廂搬演。大抵連西廂舞人而演其曲﹐故云。然猶舞者不唱﹐唱者不舞﹐與古人舞法﹐無以異也。至元人造曲﹐則歌者舞者合作一人﹐使勾欄舞者自司歌唱﹐而第設笙笛琵琶﹐以和其曲。每入場以四折爲度﹐謂之雜劇。其有連數雜劇而通譜一事﹐或一劇﹐或二劇﹐或三四五劇﹐名爲院本。西廂者﹐合五劇而譜一事者也。然其時司唱猶屬一人﹐仿連廂之法﹐不能遽變。往先司馬從寧庶人處﹐得連廂詞例﹐謂司唱一人﹐代勾欄舞人執唱。其曰代唱﹐卽已逗勾欄舞人自唱之意。但唱者二人﹐末泥主男唱﹐旦兒主女唱。他若雜色入場﹐第有白無唱﹐謂之賓白。賓與主對﹐以說白在賓而唱者自有主也。至元末明初﹐攺北曲爲南曲﹐則雜色人皆唱﹐不分賓主矣。少時觀西廂記﹐見每一劇末﹐必有絡絲娘煞尾聲一曲﹐於扮演人下場後復唱。且復念正名四句。此是誰唱誰念﹐至末劇扮演人唱淸江引曲。齊下場後﹐復有隨煞一曲﹐正名四句﹐總目四句﹐俱不能解唱者念者之人。及得連廂詞例﹐則司唱者在坐間﹐不在場上。故𨿽變雜劇﹐猶存坐間代唱之意。此種移蹤換迹﹐以漸轉變﹐𨿽詞曲小數﹐然亦考古家所當識者。故先教諭曰「世人不讀書﹐𨿽念詞曲亦不可﹐況其他也。」○和李夫子上元詞康熙己未上元夜﹐予尙依內閣學士李夫子宅。夫子方出閣﹐招予至東華門舊宏文院夜飯﹐觀燈歸第。夫子當夕制上元觀燈曲﹐予依韻和之。次日﹐舍人汪蛟門錄予詞﹐詣梁尙書請觀。值尙書作勝會﹐設席於豬市對門王光祿宅。有內務府供奉﹑太倉王生﹑無錫陸生﹑陳生﹐攜笙笛在座。其時薦舉來京者﹐惟施愚山大參﹐陳其年﹑髙院懷兩文學﹐赴召請到門。尙書立命具小輿招予﹐酒再巡﹐二生遞歌。王生把笛﹐演舊淸曲畢﹐尙書命二生歌予詞﹐使王生以笛倚之﹐倜儻嘹亮﹐一坐皆竦聽﹐尙書大悅。因問笙笛必有譜﹐此無譜而能倚曲﹐何耶。王生曰「善歌者以曲爲主﹐歌出而譜隨以成。不善歌而歌者﹐欲竊其歌聲﹐則以譜爲主﹐譜立而曲因以定。」尙書曰﹔「有是耶﹐然則今所歌者﹐其歌聲已歇矣﹐君尙能依其聲立一譜乎。」曰「何不可。」次日﹐王生就昨所歌者﹐竟定一笛色譜。尙書命他僮就笛按聲﹐與昨歌無異﹐因嘆息謝去。尙書者﹐眞定相公梁夫子也﹐時爲司農有年矣。後予臨入館﹐執贄門下。特是詞倉卒湊趁﹐極不愜意﹐不知夫子何以見賞如此。益信李白淸平調詞﹐白樂天桂華曲﹐原不必佳也。今錄其曲並笛色譜於後﹕【錦纏道】剛﹝以下略﹞○少作當樓詞徐仲山薄人爲詞﹐嘗作靑玉案起句云「少年不幸稱才子﹐徒多作淫詞耳。」予避人時讀其句﹐憬然遂續云「況復依人隨指使。西園載酒﹐東家聽伎﹐多少周旋處。」固知輕薄子﹐原自有非其意者。特予少時與姜公子作當樓詞﹐極知失溫厚之意。旣而自解﹐謂國風甚溫厚﹐然朱子注作淫詩﹐則在六經中﹐亦儼然有此等﹐爲夫子所錄﹐因任情爲之。要亦無學問不能自主﹐故有此。嘗與徐仲山道及。仲山曰「君詞不然﹐靈均九歌﹐張衡四愁﹐苟非朱注﹐焉知非國風非懷君念友之作。。予曰如此﹐則小人文過﹐過益甚矣。不幸少年坎坷﹐失於檢飭﹐然處己爵然﹐或者如欄外觀場﹐可妄引程子心中無伎以自尉﹐抑庶幾耳曾在上海﹐有伎席酒明府令一事頗怪﹐張弘軒命予記之﹐今並錄後。○張南士贈玉煙詞康熙丁巳﹐上海多遊客﹐馬丹谷廣文伎席﹐有小鬟後至﹐詢其名﹐曰未也。座客張弘軒以其遲來﹐取翩何來遲之句﹐贈名翩來﹐命予卽席爲詞記之。予詞曰「夜堂聽伎。正絳帳花垂﹐玉壚香細。蓮炬光中﹐兩兩舞裙拖地。忽來金雀鴉鬟小﹐算才堪﹑瑣兒年紀。欄連歌緩﹐油車暗裏﹐翩然而至。便手把﹑金樽徐遞。似嫩葉裁衣﹐幽蘭吹气。病起遲來﹐問取小名尙未。風流京兆偏憐惜﹐道延年﹑女弟如是。珊珊可念﹐何如竟喚﹐翩來爲字。」此桂枝香調也。時小鬟得詞﹐歡然謝去。惜後終以病廢﹐且性頗稚拙。獨其姊名玉煙者﹐慧甚﹐更善行酒。除入勾欄外﹐凡飲席必典觴﹐且能使意之所屬﹐曲爲照顧﹐令不苦飲。如是者多月。張弘軒嘗曰「如玉煙者﹐可稱傾城悅名士矣。」第其人尢慕張南士名﹐嘗持束綾乞予書客所贈詞﹐口誦了了﹐顧獨愛南士作。時南士寄任明府署﹐不得頻見﹐玉煙每乞予招會予寓﹐每會必流戀﹐竟日不欲去。予嘗謂之曰「南士長於予﹐其窮愁失志與予同﹐予遘難以後﹐全無歡情。亮南士此際﹐亦未必便與予遠﹐然且眷眷如是者﹐汝何所知於南士而得有此。」曰「使必得歡情而後與之知﹐世之所以無知也。」時聞之者﹐皆善其言。後玉煙歸城﹐南士與徐西崖各賦絕句贈行﹐屬予爲跋。臨歧﹐復爲作南浦詞曰「申江初霽﹐送將歸﹑魂斷柳條靑。南國佳人堪念﹐妙麗洵傾城。別我蕙心如結﹐惜臨歧﹑攜酒對紅亭。更牽衣細語﹐尢千珍重﹑一曲寄深情。記得碧桃開處﹐乍相逢﹑春夜按新聲。不似今朝幽怨﹐淒切思難勝。恨殺潮生南浦﹐也催人﹑畫戢度前汀。向亭臯搔首﹐踟躕愁逐水雲橫。」其云不似今朝者﹐以是時當筵﹐歌會眞長亭數曲﹐較淒然也。其後予在湖舫伎席語其事﹐客有問予觴政何似﹐予不能記。但舉其一名積分者﹐甲三乙四﹐爲定分。至臨飲時﹐又復請分於酒佐﹐如甲當請分﹐酒佐判曰﹐自分則甲受酒﹐如數請驗﹐驗訖﹐然後舉杯﹐曰三分。於是左坐唱面﹐曰第一杯。杯酹則右坐者唱底﹐曰第三分。但分合增減﹐惟其所判。浸假乙當繼請﹐而判以甲分之半﹐則乙受酒﹐請驗後﹐當報五分半。而左唱﹐第二杯右當唱﹐共計八分半矣。以是遞推﹐丙五丁六﹐展轉交錯﹐杯參分互﹐彼此牾﹐故酒佐有八難。分數不齊﹐客多難記﹐一﹐明府令下﹐觴行斷續。二﹐糾違舉犯﹐呼吸不待。三﹐罰煩籌賾﹐予奪無時。四﹐苛緩槪施﹐醉醒難愜。五﹐紅裙綠發﹐人易扳擾。六﹐瓜種榛核﹐不許私記。七﹐積久證疏﹐爭端易起。八﹐負此八難﹐然且從容四應﹐操縱如意。嘗見欲縱飲者﹐輒報自分﹐欲縱左右﹐忽呼間報。﹝謂隔一位。﹞間報不足﹐或呼免報。卽其已掛籌聽罰者﹐猶有重分免籌之例。﹝如一十有一二十有二類。﹞使請分時﹐故判數犯重以蠲之。一日﹐戊飲請分﹐判易癸分。戊旣不記癸分﹐而左右茫然﹐忘所積數﹐然又不預呼間免名目﹐戊與左右皆失色。及戊驗分時﹐始從容審視曰﹐本無若干分﹐今姑準此﹐遂舉杯受酒。郎言曰﹐若干杯後﹐當淸分矣。言畢﹐遽自酹曰﹐共若干分﹐其慧如此。○近人妄作自度曲古者以宮﹑商﹑角﹑徵﹑羽﹑變宮﹑變徵之七聲﹐乘十二律﹐得八十四調。後人以宮﹑商﹑羽﹑角之四聲﹐乘十二律﹐得四十八調。蓋去徵聲與二變不用焉。四十八調至宋人詩餘猶分隸之。其調不拘短長﹐有屬黃鍾宮者﹐有屬黃鍾商者﹐皆不相出入。非若今之譜詩餘者﹐僅以小令中調長調分班部也。其詳載樂府渾成一書。近人不解聲律﹐動造新曲﹐曰自度曲。試問其所自度者﹐曲隸何律﹐律隸何聲﹐聲隸何宮何調﹐而乃扌間然妄作﹐有如是耶。﹝方渭仁曰﹐四十八調亦非古律。但隋唐以來相次沿革﹐必有所受之者﹐聲律微眇宜以迹求﹐正謂此也。﹞

