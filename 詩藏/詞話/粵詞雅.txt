粵詞雅潘飛聲撰

○黃損詞

吾粵地鎭尙離﹐人文炳煥﹐代出異才。聲詩之道﹐始於晉綠珠﹐逮唐而盛於張曲江。卽何仙姑﹝增城何泰之女﹐見邑志。﹞絕句十數章﹐亦得仙意。至倚聲一門﹐則倡自南漢黃益之也。益之名損﹐連州人。登梁龍徳壬午進士﹐仕南漢劉龔﹐累晉尙書左僕射。以極諫忤朝旨﹐退居永州不出﹐相傳仙去。所著有三要書﹑桂香集及射法。粵東詞鈔刻其望江南一首云「平生願﹐願作樂中箏。得近佳人纖手子﹐砑羅裙上放嬌聲。便死也爲榮。」南海譚玉生舍人瑩論粵詞絕句云「誰謂益之能直諫﹐平生願作樂中箏。」殆宋廣平之賦梅花矣。

○崔與之詞

吾禺崔淸獻公有菊坡集﹐其詞載宋詞選﹑詞綜。水調歌頭一闋題劍閣云「萬里雪間戍﹐立馬劍門關。亂山極目無際﹐直北是長安。人苦百年塗炭﹐鬼哭三邊鋒鏑﹐天道久應還。手寫畱屯奏﹐炯炯寸心丹。對靑燈﹐搔白髮﹐漏聲殘。老來動業未就﹐妨卻一身閒。梅領綠陰靑子﹐蒲間淸泉白石﹐怪我舊盟寒。烽火平安夜﹐歸夢到家山﹐歸夢到家山。」此詞起四句﹐雄壯極矣﹐𨿽蘇﹑辛亦無以過之。昔杭堇甫論粵詩云「尙得古賢雄直气﹐嶺南猶覺勝江南。」余謂催詞﹐非雄直而何。

○催與之壽詞

宋人頗重壽辭﹐然壽辭出以典雅﹐亦復不易。菊坡先生有壽趙運使賀新涼一首雲「雨過雲容掃。使星明﹑徳星髙揭﹐福星旁照。槐屋猶喧梅正熟﹐最是淸和景好。望金節﹑雲間縹緲。和气如春淸似水﹐瀾思波﹑沾渥天南道。晨雀噪﹐有佳報。天家黃紙除書到。便歸來﹑升華天下﹐安邊養浩。好是六逢初度日﹐碧落笙歌會早。篇西郡﹑歡聲多少。人道菊坡新醞美﹐把一觴﹑滿酌歌難老。瓜樣大﹑安期棗。」

○李昴英詞

李忠簡公﹝昴英﹞文溪集﹐附詩餘一卷﹐南海伍氏刻入粵十三家集。有摸魚兒一調云「曉風癡﹑繡簾低舞。霏霏香碎紅雨。燕忙鶯懶春無賴﹐懶爲好花遮護。渾不顧。費多少工夫﹐做得芳菲聚。休顰百五。卻自恨新年﹐遊疏醉少﹐光景恁虛度。猊煙瘦﹐困起庭陰正午。遊絲飛絮無據。千林濕翠須臾徧﹐難綠鬢根霜縷。愁絕處。怎忍聽﹑聲聲杜宇深深樹。東君寄語。道去也還來﹐後期長在﹐紫陌歲相遇。」纏綿麗密﹐置之淸眞集中不能辧。

○文溪集格調嚴

宋人詞多縱筆﹐而格調仍嚴。文溪集中有水調歌頭題舫齋云「郭外足幽勝﹐潮入漲溪流。舫齋小小一葉﹐老子日遨遊。管領白紅蓼﹐披戴綠蓑靑篛﹐直釣任沈浮。玉縷飽鱸膾﹐雪陣狎沙鷗。个中眠﹐个中坐﹐个中謳。个中收拾詩料﹐觴客个中畱。休羨乘槎博望﹐且聽洞簫赤壁﹐樂處是瀛洲。日月蕩雙槳﹐天地一虛舟。」

○文溪集短調

文溪集慢體多而短調殊少﹐浣溪沙云「筍玉纖纖拍扇紈。戲拈荷葉起文鴛。水亭初試小龍團。拜月深深頻祝願﹐花枝低壓髻雲偏。倩人解夢語喧喧。」似五代之作。

○嶺南六家詞

余友劉石﹝世珩﹞﹐貴池人﹐刻貴池三唐人集。余亦擬輯嶺南宋六家詞﹐六家者﹐崔菊坡﹝與之﹝﹑劉叔安﹝鎭﹞﹑李文溪﹝昴英﹞﹑趙秋曉﹝必﹞﹑陳景元﹝紀﹞﹑葛如晦﹝長庚﹞也。

○劉鎭詞

劉叔安先生﹐名鎭﹐南海人。嘉泰壬戌進士﹐自號隨如子﹐有隨如百詠。其詞格髙气遠﹐情致綿邈﹐而才足以運之﹐爲宋代詞家特出。沁園春題西宗雲山樓云「爽气西來﹐玉削羣峯﹐千極萬松。望疏林淸曠﹐晴煙紫翠﹐雪邊回棹﹐柳外聞鐘。夜月瓊田﹐夕陽金界﹐倒影樓臺表裏空。橋陰曲﹐是舊來忠定﹐手種芙蓉。仙翁。心事誰同。付魚鳥相忘一笑中。向月梅香底﹐招邀和靖﹐雲山髙處﹐問訊梁公。物象搜奇﹐風流懷古﹐消得文章萬丈虹。沈吟久﹐想依依春樹﹐人在江東。」又﹐花心動題臨安新亭云「鳩雨催晴﹐徧園林﹑一番綠嬌紅媚。柳外金衣﹐花底香須﹐消得艷陽天气。障泥步錦尋芳路﹐稱來往﹑縱橫珠翠。笑攜手﹑旗亭問酒﹐更酬春思。還記東山樂事。向歌雪香中﹐伴春沈醉。粉袖人﹐彩筆題詩﹐陶寫老來風味。夜深銀燭明如晝﹐待歸去﹑看承花睡。夢雲散﹐屏山半燻沈水。」此等詞用意ゼ藻﹐宛轉渾雅﹐總不輕下一筆﹐眞是大家手筆。

○隨如集漢宮春

昔人謂耆卿情有餘而才不足﹐夫以屯田猶未能兩者俱兼﹐況他人哉。隨如集漢宮春鄭賀守席上懷舊云「日軟風柔﹐望暖紅連島﹐晴綠平川。尋芳拾蕊﹐勝伴陌上鮮妍。玉驄歸路﹐記靑門﹑曾墮吟鞭。人去後﹐庭花弄影﹐一簾香月娟娟。追念舊遊何在﹐嘆佳期虛度﹐錦瑟華年。博山夜來燼冷﹐誰換沈煙。去後﹐庭花弄影﹐一簾香月娟娟。追念舊遊何在﹐嘆佳期虛度﹐錦瑟華年。博山夜來燼冷﹐誰換沈煙。屏幃半掩﹐柰夢魂不到愁邊。春易老﹐相思無據﹐閒情分付魚箋。」又﹐水龍吟庚寅寄遠云「老來慣與春相識﹐長記傷春如故。去年今日﹐舊愁新恨﹐送將風絮。粉淚羞紅﹐黛眉顰翠﹐推愁不去。任瑣窗緊閉﹐屏山半掩﹐還別有﹑愁來路。回首畫橋煙水﹐念故人﹑匆匆何處。客情懷遠﹐云迷北樹﹐艸連南浦。離合悲歡﹐去畱遲速﹐問春無語。笑劉郎不道﹐無桃可種﹐苦畱春住。」二詞情文交至﹐不知較之耆卿如何。

○隨如集和章質夫韻

隨如集中丙戌淸明和章質夫韻﹐調水龍吟云「弄晴臺館收煙候﹐時有燕泥香墜。宿酲未解﹐單衣初試﹐騰騰春思。前度桃花﹐去年人面﹐重門深閉。記彩鸞別後﹐靑驄歸去﹐長亭路﹑芳塵起。十二屏山徧倚﹐任蒼苔﹑點紅如綴。黃昏人靜﹐暖香吹月﹐一簾花碎。芳意婆娑﹐綠陰風雨﹐畫橋煙水。笑多情司馬﹐畱春無計﹐濕靑衫淚。」丙子元夕調慶春澤云「燈火烘春﹐樓臺浸月﹐良宵一刻千金。錦步承蓮﹐彩霞簇仗難尋。蓬壺影動星球轉﹐映兩行﹑寶珥瑤簪。恣嬉遊﹐玉漏聲催﹐未歇芳心。笙歌十里誇張地﹐記年時行樂﹐憔悴而今。客裏情懷﹐伴人閒笑閒吟。小桃未盡劉郎老﹐把相思﹑細寫瑤琴。怕歸來﹑紅紫欺風﹐三徑成陰。」情思婉妙﹐讀者疑爲白石道人集中作。

○隨如集賦茉莉

茉莉一名小南彊﹐夏夜花開﹐淸馥與素馨無異。隨如先生集中有念奴嬌一調賦茉莉云「調冰弄雪﹐想花神淸夢﹐徘徊南土。一夏天香收不起﹐付與蕊仙無語。秀入精神﹐涼生肌骨﹐銷盡人間暑。稼軒愁絕﹐惜花還勝兒女。長記歌酒闌珊﹐開時向晚﹐笑金莖露。月浸闌乾天似水﹐誰伴秋娘窗戶。困雲鬟﹐醉欹風帽﹐總是牽情處。返魂何在﹐玉川風味如許。」賦物小題﹐而體髙華﹐此宋人與元明人異處。

○趙必象詞

趙秋曉先生名必象﹐字玉淵﹐東莞人。咸淳乙丑﹐與父崇訁由同登進士﹐官朝散郎﹐僉書惠州軍事判官﹐系出濮安懿王。徳四年﹐惠州守文璧辟爲從事。會邑人熊飛以勤王兵潰歸﹐自循惠下招輯﹐而梁雄飛亦以招安兵自大庾下入城﹐飛與梁構兵弗解。必象語飛曰「師出無名﹐是爲盜也。吾聞宋主舟在海中﹐不若建宋號﹐通二使﹐尊宋主﹐然後舉兵入城﹐事成則可雄一方﹐不成亦足以垂不朽。」飛深然之﹐卽日署虎旗﹐舉兵向城﹐梁遁去。飛議盡括邑人財以充軍實﹐羣情洶洶。必象請於飛﹐願以家貲三千﹐緡米五百石贍軍﹐乞寬邑人之力﹐飛從之。景炎三年三月﹐文天祥復東州。必象往謁﹐相與論時事﹐慷慨泣下。天祥其義﹐辟軍事判官兼知錄事。十一月天祥被執於五坡嶺﹐遁歸。明年宋亡﹐元以故官便授將仕郎象州儒學教授﹐不赴﹐退隱邑之溫塘﹐足迹不入城市。惟東走甲子門﹐望山伏地大哭﹐又畫天祥像於廳事﹐朝夕泣拜。嘗題其室曰「詩人合住茅屋﹐天下未嘗無菜羹。」所著有覆瓿集五卷﹐著錄於四庫全書﹐據粵十三家集﹐附長短句一卷。

○秋曉蘭陵王

秋曉先生志節髙超﹐儒林景仰。其詩若霜天鶴唳﹐淸气往來﹐騷屑哀音﹐寓黍離麥秀之感﹐皆可傳也。詞則綺思麗句﹐取法淸眞。蘭陵王一闋﹐贛上用美成韻云「畫闌直。千紅萬碧。無端被狂風怪雨﹐亻愁柳亻孱花禁春色。尋芳徧楚國。誰識五陵俊客。流水遠﹐題葉無情﹐雁足不來杳箋尺。浮生等萍迹。才禦卻歸鞍﹐坐未溫席。匆匆還又京華食。嘆聚少離多﹐漂零因甚﹐江南逢梅望寄驛。美人兮天北。悲惻。恨成積。悵釵玉塵生﹐猊金煙寂。綠楊芳艸情何極。偏懶撥琵琶﹐愁聽羌笛。梨花院落﹐黃昏後﹐淚珠滴。」

○秋曉風流子

風流子一調別故人﹐用美成韻云「春光才一半﹐春未老﹑誰肯放春歸。問賈春價數﹐酒邊商略﹐尋春巷陌﹐鞭影參差。春無盡﹐春鶯調巧舌﹐春燕壘香泥。好趁春光﹐愛花惜柳﹐莫教春去﹐柳怨花悲。春心猶未足﹐春幃暖﹑壚燻香透春衣。說與重忄後約﹐春以爲期。記春雁回時﹐錦箋從寄﹐春山鎖處﹐珠淚長垂。多少愁風恨雨﹐惟有春知。」多用春字﹐自成一格。

○秋曉瑣窗寒

秋曉詞瓣香淸眞﹐集中多用美成韻。瑣窗寒春暮用美成韻﹕「乳燕雙飛﹐黃鶯百囀﹐深深庭戶。海棠開徧﹐零亂一簾紅雨。繡幃低﹑捲起春風﹐香肩倦倚嬌無語。嘆玉堂底事﹐匆匆聚散﹐又江南旅。春暮。人何處﹑想歌館睡濃﹐日髙丈五。舊迷未醒﹐莫負孤眠鳳侶。長安道﹑載酒尋芳﹐故園桃李還憶否。早歸來﹑整過闌干﹐花下攜春俎。」詞中意匠經營﹐節折流利﹐逼肖淸眞﹐此境實不易到。

○秋曉綺羅香

秋曉先生家國之思﹐時時流露詞間。綺羅香和百里春暮遊南山云「辦一枝藤臘一雙屐﹐蹤步翠微深處。無限芳心﹐付與蜂媒蝶侶。紅堆裏﹑杏臉勻妝﹐翠圍外﹑柳腰嬌舞。有吟翁﹑熱惱心腸﹐肯拈出美成佳句。九十光陰箭過﹐趁取芳晴﹐追逐春風杖屨。消得幾番風和雨。春歸去。恨鶯老對景多愁﹐倩燕語苦畱難住。秋千影裏﹐送斜陽﹑梨花深院宇。」意思沈著﹐令人尋繹不盡。

○秋曉蘇幕遮

短調有極艷冶者﹐蘇幕遮錢塘避暑憶舊用美成韻云「遠迎風﹐回避暑。人似荷花﹐笑隔荷花語。無限情云並意雨。驚散鴛鴦﹐蘭棹波心舉。約重遊﹐輕別去。斷橋風月﹐夢斷飄蓬旅。舊日秋娘猶在否。雁足不來﹐聲斷衡陽浦。」

○秋曉菩薩蠻

菩薩蠻戲菱生云「紅嬌翠澑歌喉急。舊撥弦斷新腔入。往事水東流。菱花曉帶秋。幃香雙鳳集。情淚層綃濕。殘夢五更頭。酒醒依舊愁。」殘夢句﹐引陳希夷「怕五更頭」語﹐及命宮中轉六更事﹐𨿽艷曲﹐隱寓亡國之戚。

○

陳景元先生東莞人﹐名紀﹐咸淳間登進士﹐官至通直郎﹐宋亡隱居不仕。有詞名秋江Ы乃。賀新郎聽琵琶云「趁拍哀弦促。聽泠泠﹑弦間細語﹐手間推覆。鶯語間關花底滑﹐急雨斜穿梧竹。又澗底松風簌簌。鐵撥弦春夜永﹐對金釵﹑鐘乳人如玉。敲象板﹐剪銀燭。六麼聲斷涼州續。悵梅花﹑天寒歲晚﹐佳人空谷。有限弦聲無限意﹐淪落天涯幽獨。頓喚起﹑閒愁千斛。賀老定場無處問﹐到如今﹑只鼓昭君曲。呼羯鼓﹐瀉。」

○陳紀滿江紅

增城有增江口﹐以昌黎「增江滅無口」句爲名。相傳崔淸獻公曾家於此。景元先生有重九登增江鳳臺﹐望崔淸獻故居﹐調滿江紅雲﹕「鳳去臺空﹐庭葉下﹐嫩寒初透。人世上﹑幾番風雨﹐幾番重九。列岫迢迢供遠目﹐晴空蕩蕩容長袖。把中年懷抱更燈臺﹐秋知否。天也老﹐山應瘦。時易失﹐歡難久。到如今﹐惟有黃花依舊。歲晚淒其諸葛恨﹐乾坤只可淵明酒﹐憶坡頭老菊晚香寒﹐空搔首。」

○葛長庚詞

葛長庚字如晦﹐自號白玉蟾﹐瓊州人。居武夷山﹐嘉定中﹐詔徵赴闕﹐館太乙宮﹐封淸明道眞人﹐後仙去﹐有海詞。蘭陵王調題筆架山云「三峯碧。縹緲煙光樹色。髙寒處﹑上有猿啼鶴唳﹐天風夜蕭瑟。山形似筆格﹐人道江南第一。遊紫觀﹑月殿星壇﹐積翠樓前吟鐵笛。客來訪靈迹。問王郭當年﹐曾此駐錫。二仙爲謁浮邱伯﹐從參鸞去後﹐云深難覓。丹壚灰冷杵聲寂。依然舊泉石。泉石最幽闃。更禽靜花閒﹐松茂竹密。淸都絳闕無消息。共羽衣揮麈﹐感今懷昔。堪嗟人世﹐似夢裏。駒過隙。」沁園春調題湖頭嶺庵云「客裏家山﹐記踏來時﹐水曲山崖。被灘聲喧枕﹐雞聲破曉﹐驚覺﹐依舊天涯。抖擻徵衣﹐寒欺曉袂﹐回首銀河西未料。麝埃債﹐嘆有如此發﹐空爲伊華。古來客況堪嗟。盡貧也輸他在家。料驛舍旁邊﹐月痕白處﹐暗香微度﹐應是梅花。凍折一枝﹐路逢南雁﹐和雨字平安寄與他。教知道﹐有長亭短堠﹐五館三茶。」又水龍吟調雲「雨微疊浮空﹐南枝一點春風至。洞天未鎖﹐人間春好﹐玉妃曾墜。錦瑟繁弦﹐鳳笙淸響﹐九霄歌吹。問分香舊事﹐劉郎去後﹐還誰共﹑風前醉。回首暝煙千里。但紛紛﹑落英如淚。多情易老﹐靑鸞何許﹐詩成難寄。斗轉參橫﹐半簾花影﹐一溪流水。悵飛鳧路杳﹐行雲夢斷﹐有三峯翠。」辭意髙超﹐飄飄仙舉﹐當與呂純陽吾家逍遙子同傳。

○葛長庚沁園春詞

白玉蟾有演歸去來辭入詞者﹐沁園春寄鶴林云「三徑就荒﹐松菊猶存﹐歸去來兮。嘆折腰爲米﹐棄家因酒﹐往之不諫﹐來者堪追。形役奚悲﹐途迷未遠﹐今是還知悟昨非。丹輕﹐問徵夫前路﹐晨光熹微。歡迎童稚嘻嘻。羨出岫雲間鳥倦飛。有南窗寄傲﹐東臯舒嘯﹐西疇無事﹐植杖耘耔。矯首遐觀﹐壺觴自酌﹐尋壑臨流聊賦詩。琴書外﹐且樂天知命﹐復用何疑。」此爲詞家創格。

○葛長庚摸魚子

白玉蟾詞﹐有情辭伉爽﹐一气呵成﹐置之蘇辛集中﹐所謂詞家大文者。特錄著二闋。摸魚子云「問滄江舊盟鷗鷺。年來景物誰主。悠悠客鬢知何事﹐吹滿西風塵土。渾未悟。謾自許功名﹐談笑侯千戶。春衫戲舞。怕三徑都荒﹐一犁未把﹐猿鶴關君誤。君且住﹐未必心期盡負。江山秋事如許。月明風靜萍花路。欹枕試聽鳴櫓。置又去。道喚取陶潛﹐要艸歸來賦。相思最苦。是野水連天﹐漁榔四起﹐蓑笠占煙雨。」又賀新涼云「且盡杯中酒。問平生﹑湖海心期﹐更如君否。渭樹江云多少恨﹐離合古今非偶。更風雨﹑十常八九。長鋏歌彈明月墮﹐對蕭蕭﹑客鬢閒摧手。還怕折﹑渡頭柳。小樓夜久微涼透。倚危闌﹑一池倒影﹐半空星斗。此會明年知何處﹐末秋風未久。謾輸與﹑鷺朋鷗友。已辦扁舟松江去。與鱸魚蒓菜論交舊。應念此﹐重回首。」

○葛長庚酹江月詞

懷古詞須感慨淋漓﹐讀之令人神往﹐斯稱傑作。白玉蟾有武昌懷古調酹江月云「漢江北瀉﹐下長淮﹑洗盡胸中今古。樓櫓橫波徵雁遠﹐誰見魚龍夜舞。鸚鵡洲云﹐鳳凰池月﹐付與沙頭鷺。功名何處﹐年年惟見春絮。非不豪似周瑜﹐壯如黃祖﹐亦逐秋風度。野艸閒花無限影﹐渺在西山南浦。黃鶴樓人﹐赤烏年事﹐江漢亭前路。浮萍無據。水天幾度朝暮。」

○葛長庚短調

白玉蟾集中短調﹐霜天曉角題綠淨堂云「五羊安在。城市何曾攺。十萬人家﹐東亦海。西亦海。年年蒲澗會。地接蓬萊界。老樹知他一劍﹐千山外﹐萬山外。」壯遊中饒有仙气﹐自成一格。

○葛長庚好事近

白玉蟾畫梅﹐見稱於金冬心題畫集中﹐而眞迹實不易睹。曾有好事近贈趙制機云「行到竹林頭﹐探得梅花消息。冷蕊疏英如許﹐更無人知得。冰枯雪老歲年䢐﹐俯仰自嗟惜。醉臥梅花影裏﹐有何人相識。」讀此詞﹐可知其畫境之妙矣。

○葛長庚蝶戀花

海詞蝶戀花二闋有句云「柳絮欲停風不住。杜鵑聲裏山無數。」又﹐「醉裏尋春春不見。夕陽芳艸連天遠。」均見纏綿不盡之思﹐得古大家神解。

