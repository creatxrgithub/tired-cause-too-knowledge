玉棲述雅﹝明﹞況周頤撰

○黃月輝詞

嘉興女史黃月輝徳貞﹐有擘蓮詞。調笑令云﹕織女天星也﹐世人以七夕事相誣﹐余爲正之。「銀河迢遞東復西。雙星應笑鵲橋低。貫月槎浮天駟外﹐支機石與玉繩齊。二萬逋錢年月遠。可如天帝何曾管。紅綃香幕駕鸞車﹐乞巧情多容繾綣。繾綣。雙星燦。浪說烏塡營室畔。人間天上情應判。只覺徒增詆訕。潔淸織女停梭怨。詞客從今須辧。」曩余作七夕詞﹐涉靈匹星期語﹐端木子疇先生采甚不謂然﹐申誡至再。先生所著碧瀣詞﹐齊天樂序云﹕牽牛象農事﹐織女象婦功﹐七月田功粗畢﹐女工正殷﹐天象寓民事也。六朝以來多寫作兒女情態﹐慢神甚矣﹐倚此糾之。「一從豳雅陳民事﹐天工也垂星彩。稼始牽牛﹐衣成織女﹐光照銀河兩界。秋新候攺。正嘉初登﹐授衣將屆。春耜秋梭﹐歲功於此隱交代。神靈焉有配偶﹐藉唐宮夜語﹐誣蔑眞宰。附會星期﹐描撫月夕﹐比作人間歡愛。機窗淚灑﹐又十尢天錢﹐要償婚債。綺語文人﹐懺除休更待。」卽誡余之指也。月輝女史時代在端木先生前﹐綺語之當懺除﹐已先方言之。曷圖閨彥﹐具此卓識。

○錢飡霞詞

秀水錢飡霞斐文雨花詩餘﹐輕淸婉約﹐思致絕佳。浪淘沙遊金陀園云「爲愛香泥乾尙軟﹐偸印鞋弓。」點絳唇戲題自畫緋桃新柳小幅云「曲曲闌風﹐搭住垂楊綫。春猶淺。才回靑眼。便睹矢桃面。」淸平樂云「濃熱小鑪檀炷﹐負他自在荷香。」慧心人語﹐有碧耦玲瓏之妙。髙陽臺戊申淸明云「搖雨孤篷﹐重來不是尋春。」從張玉田句﹕「能幾番遊看花又是明年。」脫化而出。卜算子云「自悔種芭蕉﹐故故當窗戶。葉葉淒淒策策聲﹐夜夜添愁緒。隔院有酲桐﹐落葉紛難數。自是離人易得愁﹐那是離人易得愁﹐那處無風雨。」蕙風少作落花詞云「風雨枉教人怨。知否無風無雨﹐也自要飄零。」略與飡霞同忄旨。

○詠枕詞

錢飡霞綺羅香詠枕末段云「慣偸窺雙靨偎桃﹐也曾上半肩行李。甚新來愁病懨懨﹐日髙猶倦倚。」雙靨偎桃﹐半肩行李﹐屬對工巧。歇拍作淡語﹐尢合疏密相間之法。蓋論閨秀詞﹐與論宋元人詞不同﹐與論明以後詞亦有間。卽如此等巧對入閨秀詞﹐但當賞其慧﹐勿容責其纖。

○關秋芙詞

錢塘關秋芙瑛﹐自號妙妙道人﹐其夢影樓詞自序云「余學道十年﹐一念之妄﹐墮身文海。夢影樓詞﹐豈久住五濁惡世間者。譬如鳴蜩ィィ﹐槐柳秋霜﹐旣零遺蛻﹐豈惜白雪溶溶﹐余其去緱山笙鶴間乎。」其自負可想。髙陽臺送沈湘佩入都云「淚雨飄愁﹐酒潮流夢﹐惜花人又長徵。見說蘭橈﹐前頭已泊旗亭。垂楊元是傷心樹﹐怎怪他地靑靑﹐向天涯一樣纏綿﹐各自飄零。開筵且莫頻催酒﹐便一杯飲了﹐愁極還醒。且住春帆﹐聽儂細數郵程。壓船煙柳烏篷重﹐到江南應近淸明。怕紅窗﹐風雨瀟瀟﹐一路須聽。」情文關生﹐漸饒煙水迷離之致。生查子云「儂家江上頭﹐潮到門前住。一日兩三回﹐不肯江南去。江南有暮潮﹐未識潮生處。還去問梅花﹐他是江南樹。」再稍加以沈擊﹐便涉花間藩籬。斷句如惜餘春慢云「無計畱春不歸﹐但把海棠﹐折來盈手。」髙陽臺夕陽云「短帽西風﹐古今無此荒寒。」前調云「天涯何處無芳艸﹐到春深便覺堪憐。」淸平樂云「還有疏燈一點﹐酒醒不算明朝。」亦外孫齏臼也。望江南云「一春地駿醫。」似乎未經人道。

○關綺詞

詞筆微婉深至﹐往往能狀難狀之情。關秋芙女弟綺字侶瓊﹐淸平樂歇拍云「卻又無愁無病﹐等閒過到今朝。」曩丙辰重九﹐蕙風紫萸香慢云「最是無風無雨﹐費遙山眉翠﹐鎭日含顰。」夫無愁無病﹐無風無雨﹐豈不甚善。然而其辭若有憾焉﹐古之傷心人別有懷抱。翠袖天寒﹐靑衫淚濕﹐其揆一也。

○顧太淸詞

閨秀詞﹐心思致密﹐往往賦物擅長。詞題尢有絕韻者。西森顧太淸春東海漁歌定風波序云﹕古春軒老人﹐有消夏集﹐徵詠夜來香﹐鸚哥紉素馨以爲架﹐蓋雲林手制也。歇拍云「閒向綠槐陰裏掛。長夏。悄無人處一聲蟬。」此則以意境勝﹐無庸刻畫爲工也。

○采風錄

康熙間﹐栓討孫致彌﹐陪使朝鮮﹐手編采風錄﹐載王妃權氏詞三首。謁金門云「眞堪惜。錦帳夜長虛擲。挑盡銀燈情脈脈。描龍無气力。宮女聲停刀尺。百和禦香撲鼻﹐簾捲西宮窺夜色。天靑星欲滴。」踏莎行雲﹕「時序頻移﹐韶光難駐。柳花飛盡宮前樹。朝來爲甚不鉤簾﹐柳花正滿簾前路。春賞未闌﹐春歸何遽。問春歸向何方去。有情海燕不同歸﹐呢喃獨伴春愁住。」臨江仙云「花影重簾初睡起﹐繡鞋著罷慵移。窺妝彊把綠窗推。隔花雙蝶散﹐猶似夢初回。玉旨傳宣呼女監﹐親臨太液荷池。爭將金彈打黃鸝。樓臺淩萬仞﹐下有白雲飛。」天靑星欲滴句﹐形容夜景絕佳。踏莎行過拍歇拍﹐藻思綺合﹐卽吾中國元明以還﹐閨秀詞中上駟之選﹐有過之亦僅矣。采風錄所載﹐又有公主婷婷﹑許景樊﹑李淑媛﹑海月四家詩﹐可知彼都漸被文化﹐金閨諸彥﹐不乏銘椒詠絮才也。

○蕭月樓詞

髙安蕭月樓恆貞﹐月樓琴語﹐虞美人云「一層紅暈一重紗。料是春前﹑開了絳桃花。」水調歌頭湖上納涼云「有時葉絲風過﹐吹上藕花香。」前調七夕云「攜得輕紈小扇﹐坐向冷光裏﹐人意澹於秋。」蝶戀花云「婪尾聲餘春餘幾許。畫簾一桁微微雨。」菩薩蠻云「蠱語恁纏綿。道他秋可憐。」淸平樂雪夜云「疑有縞衣入夢﹐覺來枕角微馨。」疏秀輕靈﹐兼擅其勝﹐似此天分﹐自進於沈著﹐可以學北宋﹐未易期之閨秀耳。

○吳小荷詞

輕靈爲閨秀詞本色﹐卽亦示易做到行間句裏。纖塵累累﹐失以遠矣。南海吳小荷尙寫韻樓詞﹐南柯子暮春云「荏苒餘春駐﹐依微嫩旭晴。繡簾人靜午風輕﹐一片絮花吹墜到窗欞。幾處雙飛燕﹐誰家百囀鶯。遊絲搖漾擊門庭。門外朱幡綠野﹑正催耕。」斷句蝶戀花云「何處簫聲﹐暗逐歌聲轉。」唐多令賦瓶中白梅云「弱弱藐姑仙子影﹐嬌不語﹐送寒香。」燭影搖紅春柳云「謾道柔條無力﹐綰離情﹑江南江北。」臨江仙秋色云「星河云影淨﹐何處著殘霞。」前調秋影云「愛從嬋斜掛疏桐。」南歌子寄懷湘君四嫂云「東風吹夢似浮萍。且把一衾愁緒﹑伴啼鶯。」憶秦娥云「茹茹更漏﹐訴人離別。」皆以輕靈勝者。踏莎行遣懷云「繡幕慵開﹐周闌倦倚。金釵難綰夫容髻。也知點檢怕愁來﹐愁來渾不由人意。身似蓬飄﹐人如匏系。壯懷空有須眉志。羨他忄夢懂勝才能﹐從來物巧招天忌。」此闋後段﹐漸近沈著﹐視輕靈有進矣。

○思親詞

寫韻樓詞﹐屢見思親之作。吳媛蓋性情中人也﹐碧桃春己亥元旦云「燭消香透曉來天。東風入繡簾。一聲恭祝畫堂前。椿萱眉壽添。調鳳律﹐獻羔筵。斑衣學古賢。融融春色報丰年。書云快睹先。」此詞近凝重﹐有精采﹐又非以輕靈勝者﹐可同年語矣。鷓鴣天甲辰秋舟次全州寄懷李凝仙姊云「冷怯西風撲鬢絲。寒砧畫角雁歸遲。試觀皎潔天邊月﹐同向篷窗照別離。思寄語﹐勸添衣。嫦娥應亦笑人癡。夢魂未隔三千里﹐已轉柔腸十二時。」雙調南鄕子永樂署寄懷湘君四嫂云「春暖晝添長。欲度金鍼轉自傷。記得畫堂同刺繡﹐端相。裁罷吳綾玉尺量。今日雁分行。閨課琴書久已荒。獨把淚珠穿繡綫。淒涼。綫短珠多更斷腸。」何其情之一往而深也。惟有眞性情者﹐爲能言情﹐信然。

○除夕詞

寫韻樓詞﹐念媽嬌除夕云「鏡裏宜春﹐釵髻綰﹑采勝紅絨斜束。」語致非閨人不能道。淸姒甚喜之﹐謂可摘爲警句。

○朱葆瑛詞

海鹽朱葆瑛﹝﹞金粟詞﹐篇幅無多﹐筆端饒有淸气。鬲溪梅令柏芳閣賞梅作﹐換頭云「半含半放露華鮮。月爭妍。」梅之精神如繪。酷相思寄外後段云「欲寄魚函情脈脈﹐擘花箋。下筆還遲﹐休言別恨﹐莫書憔悴﹐只與相思。」斯爲林下雅音﹐有合溫柔惇厚之旨。

○儲嘯凰詞

哦月樓詩餘﹐屢西儲嘯凰﹝慧﹞訁巽。一剪梅前段云「旭日東升上海棠。紅映周梁。綠映瑤窗。曉妝才罷出蘭房。罷袂生香。錦襪生涼。」南鄕子﹐冬夜卽事後段云「鑪火閣中添。坐擁金貂下繡簾。滿室春溫寒不到﹐紅酣。數朵盆花映鏡奩。」﹝季數盆方盛誠開蓋唐花也。﹞麗而不俗﹐閨詞正宗。

○三瘦詞

哦月樓詞﹐鬢雲松令云「怪底柳眉渾似皺。裊娜花枝﹐也向東風瘦。」蝶戀花寄芝仙姑母云「況是重陽難聚首。寂寞黃花﹐也似人消瘦。」惜分飛憶舊云「玉質應非舊。連宵夢見分明瘦。」可與毛三瘦齊名。搗練子云「鶯語急﹐春魂驚。風雨催春一霎行。繞偏闌干愁獨倚﹐傷春何必爲離情。」佳處在可解不可解之間。

○朱靜媛詞

先大母朱太夫人諱鎭字靜媛﹐道咸間﹐名禦史伯韓先生﹝琦﹞﹐太夫人從弟也。著有澹如軒詩﹐曾經梓行。嘗集酒旗詩社﹐﹝第一題課酒旗﹞徵閨秀吟詠﹐當時亦泄刻成帙。詞不多作﹐余幼時曾見數首。贈某塾女弟子某臨江仙云「家在花橋橋畔住﹐月牙山到門靑。十三年紀掌珠擎。掃眉來問字﹐不櫛亦橫經。早至晚歸同一樣﹐學堂長揖先生。憐渠心性忒聰明。勤勤聽講義﹐朗朗誦書聲。」

○朱小岑詞

鄕先輩朱小岑布衣依眞﹐論詞絕句云「紅杏捎頭宋尙書。較量閨閣韻全輪。無端葉打風窗響﹐腸斷人間詞女夫。」自注﹐閨秀唐氏﹐吾友黃南溪原配也﹐自號月中逋客﹐早卒。有詞詩集若干捲﹐其杏花天詞﹐爲時所稱。予最喜其「試聽飄墜聲聲﹐風際吹來打窗葉」﹐颯然有鬼气。絕句又云「零膏剩粉可能多。嘖嘖才名梁月波。叵耐斷腸天不管﹐香銷簾影捲銀河。」自注﹐梁月波﹐宦門女﹐有才思﹐早卒。「香燼。香燼。簾捲銀河波影。」其如夢令中語也。兩詞全闋﹐今不可得﹐見零膏剩粉云云﹐似乎梁媛之作。當日小岑先生﹐亦僅得見斷句。惟曾見唐媛全集耳。

○呂壽華詞

李易安如夢令﹕「昨夜雨疏風驟。濃睡不消殘酒。試問卷簾人﹐卻道海棠依舊。」晁次膺淸平樂﹕「莫把珠簾垂下﹐妨他雙燕歸來。」並膾炙人口之句。蘭呂壽華﹐浪淘沙云「試問海棠知道否﹐昨夜東風。」菩薩蠻云「莫把繡簾開。怕他雙燕來。」變化前人句意﹐敏妙無倫。壽華名采芝﹐有秋笳詞﹐情文忱惻﹐詞稱其名。菩薩蠻免弟婦董孺人云「紅粉慣飄零。傷心不獨君。」所謂旣念逝者﹐行自念也。髙陽臺﹐庭有白海棠一株﹐花時甚芳﹐輕經夜雨摧殘﹐觸緒感懷﹐偶塡一闋志之云「芳心枉自如霜潔﹐怎禁他﹑一例摧殘。」則尢靈均懷沙之痛矣。

○席道華詞

張正夫云﹕李易安聲聲慢﹐「尋尋覓覓﹐冷冷淸淸﹐淒淒慘慘戚戚。」乃公孫大娘舞劍手。本朝非無能詞之士﹐從未有一气十十四个疊字者。後段又云「到黃昏點點滴滴。」又使疊字﹐俱無斧鑿痕。婦人中有此奇筆﹐眞間气也。昭文席道華佩蘭聲聲慢題風木圖云「蕭蕭瑟瑟。慘慘淒淒。嗚嗚哽哽咽咽。一片秋陰﹐搖弄晚天如墨。三絲兩絲細寸﹐更助他﹑白楊風急﹐雁過也﹐徧寒林盡是﹐斷腸聲息。有客天涯孤立。回首望髙堂﹐更無人一。寒食梨花﹐麥飯幾曾親設。空含兩行血淚﹐灑枯枝﹑點點滴滴。待反哺﹑學一个烏鳥不得。」易安詞﹐只是棖觸景光﹐排遣愁悶。道華此作﹐尢能綿纏悱惻﹐字字從肺腑中出。𨿽渾成梢遜﹐不當有所軒輊也。道華一字韻芬﹐適常熟孫子蕭﹝原湘﹞﹐夫婦並耽風雅﹐時人以管趙比之。

○長眞閣詞

長眞閣計余﹐𨿽僅十七闋﹐就其佳構言之﹐在閨秀詞中﹐卻近於上乘。評閨秀詞﹐固屬別用一種眼光。大略自長眞詞以上﹐未可置格調於勿論矣。蘇幕遮送春寄子瀟云「綠陰深﹐深院閉。怕倚闌干﹐春在斜陽裏。幾片飛花才到地。多事東風﹐又促花飛起。篆絲長﹐簾影細。一徑無人﹐遮斷春歸計。人縱畱春春去矣。點點楊花﹐還替花垂淚。」自注﹕點點楊花二句﹐一作明日池塘﹐惟有東流水。兩歇拍﹐據格調審定之﹐以葉水韻者爲佳。他如壺中天題歸佩珊雨窗塡詞圖云「只看雨零蕉葉上﹐悟出美人前世。」何嘗非聰明語﹐然而直可謂之疵類﹐傷格故也。

○題墨梅詞

長眞閣詞﹐憶眞妃題墨梅云「墨痕澹到如詩。瘦橫枝。絕似孤山﹐風雪立多時。淸如許。寒無語。少人知。惟有隔溪明月﹐最相思。」後段滌筆從甌寫出衣縞標格。起句如詩﹐攺無詩更佳。

○楊古雪詞

西川楊古雪﹝繼端﹞詩餘一卷﹐蝶戀花春陰雲﹕「料峭春風還做冷。煙雨空﹐花睡何曾醒。幾樹綠楊深院影。濕云如幕愁天近。鳩婦喚晴晴未準。載酒蘇是﹐遲了尋芳信。貝葉學書消晝永。小窗閒試泥金粉。」買陂塘西冷送春云「最難忘﹑六橋煙柳﹐淸陰搖蕩如許。東風吹得春來蚤﹐怎不系將春住。成寄旅。聽記拍紅紅﹐𨿽徹黃金縷。深沈院宇。漸拾翠人稀﹐添香夜短﹐獨自甚情緒。渾無據。惆悵鶯啼燕語。韶光容易飛去。靑山綠水還依舊﹐瞥眼頓成今古。傷別否。試問取春歸﹐可是春來處。摧花落絮。又並作黃昏﹐疏疏淅淅﹐幾陣打窗雨。」兩詞佳境﹐漸能融婉麗入淸疏。買陂塘處韻十三字﹐余尢喜之。

○張子芾等詞

光緒朝﹐蜀中詞人張子芾﹝祥齡﹞﹐成都胡長木延﹐蕙風四十年前舊雨也。子芾有半篋秋詞﹐夫人曾季碩﹝彥﹞有桐鳳集﹐皆選體詩。嘗爲蕙風書畫Ψ﹐一撫爨寶子原先﹐一撫天發神讖﹐並遒麗絕倫。畫仿惲派﹐韻度之勝﹐視上元弟子有過之。長木有宓芻詞﹐夫人字茂份﹐工詩詞繪事。有浣溪沙四首﹐題冷女史蕙貞秋花長卷云「幾穗幽花艸虫。冷紅涼綠一叢叢。小屏風上畫豳風。如此秋光如此艷﹐這般畫筆這般工。這般工有幾人同。」又﹐「也是當年葉小鸞。秋風橫剪燭花殘。生綃八尺勝瑯。聞道焰摩歸去早﹐浮提容得此才難。寫圖畱與阿娘看。」又﹐「樹蕙滋蘭記小名。些些年紀忒聰明。一天秋韻畫中生。殺粉調朱眞个好﹐吹花嚼蕊若爲情。南樓斂手惲冰驚。」又﹐「好女兒花好女兒。幽花特與素秋宜。華鬟一現使人思。儂也愛花耽畫癖﹐爲生也在少年時。只慚工麗不如伊」。嘗見夫人所臨百花圖捲﹐亦惲派上乘。其於冷女史有沆瀣之雅﹐宜其惋惜甚至也。

○浦合仙詞

浦合仙女史﹐名未詳。有臨江仙云「記得糸麗笄侵曉起﹐畫眉初試螺丸。春痕淡淡上春山。乍驚新樣窄﹐較似昨宵彎。一樣敷來仙杏粉﹐難勻怪煞今番。傳聞郎貌玉姍姍。妝成嬌不起﹐偸向鏡中看。」此詞描寫初笄情景。換頭二句﹐是眞確語﹐亦未爲奇。第非其人﹐非其時﹐𨿽非思不能道。

○熊商珍詞

如臯熊商珍女史﹐號澹仙﹐亦號茹雪山人。許字同裏陳遵﹐未幾﹐遵得廢疾﹐遵父請毀婚至再﹐商珍堅持不可﹐卒歸陳﹐裏尙阝稱其賢。有感悼詞數十首﹐曰長恨篇﹐皆爲金閨諸彥命薄途舛者作。自爲題詞調金縷曲云「薄命千般苦。極堪哀﹑生生死死﹐情癡何補。多少幽貞人未識﹐蘭消蕙香荒圃。不了﹑茫茫黃土。花落鵑啼淒欲絕﹐剪輕綃﹑那是招魂處。靜裏把﹐芳名數。同聲一哭三生誤。恁無端﹑聰明磨折﹐無分今古。玉貌淸才賃弔裏﹐望斷天風海霧。未全入﹑江郎恨賦。我爲紅顏聊吐气﹐拂醉毫﹑幾按淒涼譜。閨怨切﹐共誰訴。」其澹仙詞四卷﹐刻入小檀欒室匯刻閨秀詞第六集。而感悼詞及題詞﹐並不見於卷中﹐蓋當時別本單行也。女史詞詩俱妙﹐出自性靈。所著詩話有云﹕詩本性情﹐如松間之風﹐石上之泉﹐觸之成聲﹐自然天籟。古人用筆﹐各有妙處﹐不可別執一見﹐棄此尙彼。又云﹕詩境卽畫境也﹐畫宜峭﹐詩亦宜峭。詩宜曲﹐畫亦宜曲。詩宜遠﹐畫亦宜遠。風神气骨﹐都從興到。故昔人謂畫中有詩﹐詩中有畫也。非深於詩不能道。熊澹仙凜冰蘗之貞操﹐振金荃之逸響﹐一洗春波紈綺﹐近於朴素渾堅。百字令題吳退庵先生詩艸云「愁中展捲﹐訝傷心﹑字字窮途滋味。時俗爭髙薪米價﹐紙上珠璣不貴。孤棹空江﹐荒山斜日﹐木葉紛紛墜。艱辛客況﹐白頭未了塵累。說甚弔古評今﹐吟風嘯月﹐都是才人淚。慟哭文章才絕世﹐淸徹一泓秋水。笑口難開﹐賞音有幾﹐只合沈沈醉。蒼茫獨詠﹐瑤笙吹徹鶴背。」前調﹐跋黃艮南先生金鹵志余云「間揮采筆﹐抵一編靑史﹐情關今古。耆舊凋殘騷雅歇﹐憑弔斷煙零雨。把酒興懷﹐挑燈感往﹐一一經心數。詩成月旦﹐搜羅不畏吟苦。而況屐冷靑山﹐牀空白社﹐錄鬼誰爲簿。宋玉悲哉秋欲老﹐獨有招魂詞賦。風幌淸哦﹐月樓髙詠﹐都付雙鬟譜。亭畱野史﹐千秋須讓韋布。」望江南題黃楚橋先生獨立圖云「斜陽館﹐雁斷不成行。今古人才都冷落﹐一腔歌哭付文章。把卷立蒼茫。」鷓鴣天紀夢云「暫避愁魔有睡鄕。宵淸如水簟生涼。酲風吹遠魂疑斷﹐蕉雨驚回夜正長。參幻景﹐惜流光。空幃明滅映銀缸。安能盡是邯鄲境﹐冷逗人間富貴場。」浣溪沙秋況云「冷境誰將冷筆描。愁人百感鬢先凋。構回一縷篆煙飄。荒砌風淒虫語碎﹐海棠紅慘蝶魂消。催寒疏雨又瀟瀟。」淸疏之筆﹐雅正之音﹐自是專家格調。視小慧爲詞者﹐何止上下樓之別。

○澹仙詞

前人詞中佳句﹐後人運化入已作﹐十九須用曲折之筆。澹仙詞蘇幕遮云「澹酒三杯﹐能解愁多少。」由李易安「三杯兩盞淡酒﹐怎敵他晚來風急」脫化而出。熊詞二句﹐僅九字﹐絕無曲折﹐而意自足。其上二句云「淚痕多﹐鮫帕小。」短气密接。下二句疏密相間﹐僧見其佳。

○澹仙斷句

澹仙詞斷句﹐如點絳唇云「幾个黃昏﹐人向愁中老。」前調云「白了人頭﹐天地何曾老。」淘沙夜雨雲﹕「芭蕉如怨訴難休。好似琵琶江上曲﹐彈淚孤舟。」沁園春水仙花云「避三春稼艷﹐軟紅無分﹐一生位置﹐書案相宜。韻繞瑤琴﹐冰凝殘夜﹐爲伴梅花冷不知。」菩薩蠻小樓畫雨雲﹕「談墨灑生綃。靑山帶雨描。」蝶戀花寫懷云「稽首遙空先慘咽。欲訴嫦娥﹐花外雲遮月。」滿紅紅雲﹕「多病久疏靑鏡照﹐斷炊時解春衣典。甚殘紅﹑銜過短墻來﹐雙飛燕。」鳳凰臺上憶吹簫病中不寐云「舊恨新愁﹐都並在五更鐘裏。」鵲橋仙早秋云「哀蛩滿壁弔黃昏﹐正宋玉﹑消魂時候。」卜算子對酒云「杯深得淚多﹐量窄嫌壺冷。」或以气韻勝﹐或以思致勝﹐皆佳句也。鳳凰臺上憶吹簫調葉仄韻﹐萬氏詞律﹑徐氏詞律拾遺﹑杜氏詞律補遺﹐並無此體。或澹仙以意自度耶。

○金玉卿詞

吳縣戈順卿﹝載﹞﹐有翠薇花館詞﹐裒然鉅帙﹐以備調守律爲主旨。似乎工拙所弗計也。惟所輯詞林正韻﹐則最爲善本。曩王氏四印齋覆鍥以行﹐倚聲家圭奉之。順卿夫人金婉字玉卿﹐有宜春舫詩詞。爲外錄詞林正韻畢書後云「羅襦用帳愧非仙。寫韻何妨手一編。從此詞林增善本﹐四聲堪證宋名賢。」彩鸞墨妙﹐不能媲美於前矣。

○倫靈飛詞

番禺倫靈飛﹝鸞﹞﹐爲杜鹿笙先生徳配。唱隨之雅﹐時論以昔賢趙管﹐近人王惕甫曹墨琴比之。靈飛資稟穎邁﹐四子經傳﹐弱齡畢業。楚騷﹑古文﹑唐詩﹑宋詞往往背誦無遺。年甫十五﹐卽據講座爲人師。於歸後﹐爲桂林女學教習數年﹐授國文﹑輿地學﹑算學﹐生徒百餘人﹐咸佩仰之。比年侍養滬濱﹐不廢淸課﹐不爲世俗之好所轉移﹐其微尙過人遠矣。夙工詩詞﹐肆力於駢散體文﹐日進而不已。精楷法﹐得北碑神韻。仿惲派寫生﹐期與南樓淸於抗手。詞尢淸婉可誦﹐气格漸近沈著﹐不涉綺紈纖靡之習。南浦用樂笑翁韻﹐同外作云「風景數■湖﹐最難忘﹑一片鳥聲催曉。宿霧斂前山﹐疏林外﹐微露黛痕如掃。比鄰三五﹐水邊山下紅樓小。如此他鄕堪負戴﹐休論天涯芳艸。天風吹轉萍蹤﹐忍回頭﹑輕棄桃園去了。料得燕呢喃﹐應念我﹑甚日偕遊重到。山居夢渺。黯然滄海情懷悄。昧旦雞鳴仍客裏﹐添上襟塵多少。」滿庭芳暮秋遊半淞園云「疏柳顰煙﹐殘荷擎雨﹐樓臺近水寒侵。塵氛偶避﹐結伴一行。吟指點半淞風影﹐天涯路﹑無限秋陰。斜陽外﹐畫船簫鼓﹐猶作盛時音。幽尋。增悵惘﹐平蕪到海﹐不見遙岑。嘆星霜屢易﹐如此登臨。花月春江信美﹐爭得似﹑舊日園林。馮闌久﹐鄕關何處﹐回首碧雲深。」蝶戀花詠鸚鵡云「花影回廊春暖處。丹觜如簧﹐調舌圓如許。身在棗花簾底住。不同凡鳥寒依樹。九十韶光容易去。道不如歸﹐欲學紅鵑語。歸路迢迢須記取。玉籠得似家山否。」靑玉案詠重臺牡丹云「金相玉質憐芳影。更天與﹑瓊枝並。舊約華鬢仙路迥。人天方恨﹐更無重數﹐目斷江山暝。低回洛水前身認。翠袖單寒問誰省。自惜輕羅塵未肯。寶奩托月﹐羽衣疊雪﹐雙照銀缸冷。」南鄕子詠雪師子云「蓄銳貌猙獰。摶象精神照玉。如此雄奇休入夢﹐夢勝。冷處憑誰一喚醒。皮相盡堪驚。也似麒麟楦得成。便作虎形應孫汝﹐聰明。隨意堆鹽特地精。」如右數闋﹐矜持髙格﹐發巧心﹐進而愈上﹐何止與琴情閣﹑生香館釒鹿平轡而已。靈飛詞﹐醉太平桂林舟中作云「深閨不慣長徵也﹐山程水程。」︹村朱先生盛稱之﹐謂雅近宋人風格。

○靈飛斷句

靈飛詞斷句﹐如蝶戀花中秋云「不見盈時忘闕苦。良宵翻恨逄三五。」虞美人訪菊云「蕪煙劃徑步遲遲。認得疏林穿過﹑是東籬。」臨江仙﹐題曾季碩書畫便面云「染綴花枝長旖旎﹐輕搖還怕飛紅。」髙陽臺懷古幽棲居士云「春在君芳﹐自憐天賦淸奇。」鳳棲梧﹐易安居士云「最憶歸來堂裏事。茶經書帖閒情膩。」暗香詠蠟梅云「古香淸絕。近歲寒﹑別有臒仙風骨。淡比黃花﹐卻向羣芳自矜節。」又云「冰雪稱娟潔。恁爛漫著花﹐拗枝如鐵。」金縷曲賞雪云「十分淸處憑闌立。暫徘徊﹑梅邊竹外﹐晴時月色。冷眼大千今何世﹐萬象從教粉飾。問可是﹑丰年消息。」倦尋芳春寒用王元澤韻云「昨夜東風驚夢見﹐海棠卻道能依舊。怯冰奩﹐自低徊﹐試衣人瘦。」並佳妙之句。卽各全闋﹐亦並妥帖可存也。

○懷親友詞

靈飛久客桂林﹐悅其地偏塵遠﹐風土淸嘉﹐不啻故鄕視之。來棲屑淞濱﹐帶山簪水﹐時縈離夢。百字令﹐寄懷桂林諸親友﹐和鹿笙外韻云「昔遊如夢﹐正乍寒天气﹐紋窗淸寂。柳外樓臺淸似水﹐得似漓江風日。灘咽桃花﹐路遙芳艸﹐別話長相憶。盛筵應再﹐浮雲世事何極。猶記詠絮簾櫳﹐浣花時節﹐勝友如雲集。異地更思山水好﹐何日重尋苔迹。此際江南﹐梅花初著﹐誰爲傳消息。贈言猶在﹐篋箋珍重收拾。」鹿笙先生元唱序云﹕客歲十月望日﹐去桂林﹐生平離﹐此爲最苦。忽忽逾年。感而賦此詞云「嶺梅欲綻﹐正林凋霜緊﹐繁英都寂。只赤屏山千里意﹐依約去年今日。舊雨鷗盟﹐晚風驪唱﹐潭水深情憶。黯然回首﹐醴陵別恨無極。懷想五美芳塘﹐浣花小築﹐裙屐陪歡集。如此他鄕應念否﹐看取畫圖陳迹。﹝瀕行得送別圖多幅。﹞滿目關河﹐驚心烽火﹐鱗雁無消息。云涯悵望﹐墜歡何處重拾。」靈飛有韻聲閣稿﹐詩筆亦淸新與詞稱。靈飛賃廡■湖﹐臯比坐擁﹐師弟間情誼款深。比年天各一方﹐猶復蒼雁鱗﹐時傳尺素。間有遭逄不偶﹐迫切無可告語﹐僅乃傾臆函丈之前。事或風化攸關﹐輒表章以賦詠﹐冀斯事附以傳﹐蓋顯微闡幽之旨﹐何止憐才篤舊而已。滿江紅序云﹕桂郡陽生﹐﹝番溪﹐宋時閨秀亦稱生﹐朱淑眞稱朱生﹐見某說部陽讀若央﹐桂林有此姓。﹞蚤歲從余受學﹐貌端妍﹐性惠穎﹐擅詞章﹐工書法。數年已還﹐磋磨硯席﹐幾於靑勝於藍﹐余雅愛重之。其母誤信鴆媒﹐以適龍州某氏。某借瞀無文﹐性復粗獷﹐迫糟糠下堂﹐而別圖膠續﹐溪家不知也。龍州錯壤蠻徹﹐榛犭丕之族﹐爲婦實難。姑威無度﹐輒不免於鞭。溪猶委曲求全﹐不忍爲外人道也。溪幼失怙﹐無伯叔兄弟。母氏依胥以居﹐丁垂暮之年﹐離待遇之酷。溪積不能平﹐始稍稍爲餘言之。溪於歸七年﹐亦旣抱子﹐俄故婦貿然歸﹐姿情嘻髙。益知夫也不良﹐薄幸之尢﹐恥與匹麗﹐遂賫恨自裁。遺書與余訣別﹐觸目酸辛﹐不辧是墨是淚。嗟乎﹐關山萬里﹐誰與招魂﹐賦此哀之。何揚州所云﹐玉樹箸土中﹐使人情何能已也。詞云「一紙遺書﹐千秋恨﹐紅顏命薄。憐弱質﹑於歸萬里﹐投荒差若。獐犭乞比鄰風土異﹐鳳雅爲偶姻緣錯。更胥鄕﹐憔悴。北堂﹛艸諼﹜傷萍泊。聞啼鳥﹐驚姑惡﹐士罔極﹐情難托。問去帷誰氏﹐覆車猶昨。紫玉成煙淸自葆﹐黃花比瘦生何樂。莫執經﹑更憶筍班﹐聯人如琢。」紫玉句意最佳﹐淸貞自葆﹐陽生不死矣。

○嚴端卿詞

仁和嚴端卿﹝蘅﹞﹐工繡﹐工詩詞﹐工音律。有女世說﹑嫩想殘稿﹑紅燭詞各一卷。菩薩蠻云「白花外秋空碧。夜深悄向池邊立。三十六鴦鴛。影兒都是雙。曉來誰與共。錦被偎殘夢。零落最憐他。一堆紅蠟花。」減字木蘭花嫩想坐雨雲﹕「斷雲如墨。一霎秋陰天欲泣。點上疏燈。瑟瑟蕭蕭到夜分。一聲聲咽。滴盡空階聽不得。別有淒涼。不種芭蕉已斷腸。」斷句淸平樂云「辛苦一枝紅燭﹐剪刀聲裹春寒。」唐多令云「不沈吟﹑便是徘徊。懊惱一枝紅十八﹐花落後﹐又重開。」買陂塘落梅云「君試數。只幾个黃昏﹐斷送春如許。」洞仙歌自題小像云「索歸去支頤﹐暮寒時﹐向小閣疏燈﹐自家憐惜。」詞筆婉麗娟妍﹐如新月吐巖﹐初花媚蕤。

○紅燭詞

紅燭詞﹐臨江仙換頭云「儂似浮萍郎似水﹐飄零儻得纏綿。」曩訁巽眉廬叢話﹐載海鹽閨秀陳翠君﹝筠﹞蝶戀花過拍云「郎似東風儂似絮。天涯辛苦相隨處。」爲吳兔牀所擊賞。紅燭詞意自婉深﹐與翠君相較﹐稍不逮耳。

○柯稚筠詞

膠州女史柯稚筠﹝邵慧﹞爲鳳孫﹝劭﹞女弟。鳳孫光宣間知名士也。稚筠有楚水詞﹐浣溪沙起調云「疊疊山如繡被堆。盈盈水似畫裙圍。」思致絕佳。虞美人過拍云「夕陽一綫上簾衣。正是去年遊子憶家時。」則意增進﹐庶幾漸近渾成矣。

右玉棲述雅一卷﹐臨桂況先生未刊遺著之一。玉棲雲者﹐漱玉﹑幽棲﹐閨彥詞家別集存世之最先者也。今評泊閨秀詞﹐因刺取以爲名。先生於國變後﹐Т迹滬上﹐以文字給薪米﹐境墻彌甘﹐不廢纂述。夙昔文字及身刊行者﹐毋煩贅說。遺稿藏家﹐幸未失墜。或俟編訂﹐或從刪汰﹐整比理董﹐時猶有待。懼違素志﹐未敢率爾。此稿成於庚申辛酉間﹐隨手撰錄﹐聊資排遣。而論詞精語﹐有足與詞話相輔翼者。殘膏剩馥﹐沾漑後人﹐政復不淺。傳錄是本藏之有年﹐比者之江中國文學會集刊﹐徵及先生遺著﹐因以授之。揚潛闡幽﹐有煒彤管﹐固先生本旨也。庚辰十一月﹐弟子潮陽陳運彰敬跋。

