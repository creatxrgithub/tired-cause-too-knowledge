靈芬館詞話﹝淸﹞郭麐

●卷一

○詞有四派

詞之爲體﹐大略爲有四﹕風流華美﹐渾然天成﹐如美人臨妝﹐卻扇一顧﹐花間諸人是也。晏元獻﹑歐陽永叔諸人繼之。施朱傅粉﹐學步習容﹐如宮女題紅﹐含情幽艷﹐秦﹑周﹑賀﹑晁諸人是也。柳七則磨曼近俗矣。姜﹑張諸子﹐一洗華靡﹐獨標淸綺﹐如瘦石孤花﹐淸笙幽磐﹐入其境者﹐疑有仙靈﹐聞其聲者﹐人人自遠。夢窗﹑竹屋﹐或揚或沿﹐皆有新雋﹐詞之能事備矣。至東坡以橫絕一代之才﹐淩厲一世之气﹐間作倚聲﹐意若不屑﹐雄詞髙唱﹐別爲一宗。辛﹑劉則粗豪太甚矣。其餘幺弦孤韻﹐時亦可喜。溯其派別﹐不出四者。

○詞綜鑑別粗審

本朝詞人﹐以竹爲至﹐一廢艸堂之陋﹐首闡白石之風。詞綜一書﹐臨別精審﹐殆無遺憾。其所自爲﹐則才力旣富﹐采擇又精﹐佐以積學﹐運以靈思﹐直欲平視花間﹐奴隸周﹑柳。姜﹑張諸子﹐神韻相同﹐至下字之典雅﹐出語之渾成﹐非其比也。

○朱彜尊詞

竹才旣絕人﹐又能搜剔唐﹑宋人詩中字冷雋艷異者﹐取以入詞。至於鑄自灰﹐令人不覺﹐直是胸臆間語﹐尢爲難也。同時諸公﹐皆非其偶。梁汾時有俗筆。耒邊錦瑟﹐苦無動人。惟飲水一編﹐專學南唐五代﹐減字偸聲﹐乎入花間之室。

○朱彜尊論詞

詞之爲體﹐蓋有詩所難言者﹐委曲倚之於聲﹐竹之論如此。眞能道詞人之能事者也。又言世之言詞者﹐動曰南唐﹑北宋﹐詞實至南宋而始極其能。此亦不易之論者。

○片語流傳

牛腰大集﹐多不當人意﹐披沙得金﹐殊不償勞﹐厭怠心生﹐眞賞或昧。幺詞片語﹐散落他處﹐偶一見之﹐動心悅魄。君情皆然﹐於詞尢著。遺山於劉少宣舉其一語曰「暮鴉庭院春陰淡。」陳迦陵載許三詞曰「喚到侍兒何處使。秋千架下尋梅子。」使舉全篇﹐未必銷魂。若此皆善傳其人﹐善傳其長者也。

○吳嵩梁詞

吾友吳蘭雪嵩梁﹐詩筆淸華﹐一時罕儷。聞甚工爲詞﹐然未之見。樂蓮裳食錄中﹐見其「簾外桃花紅柰何。春風吹又多」之句﹐金荃之亞也。

○艸堂詩餘蕪陋

艸堂詩餘玉石雜糅﹐蕪陋特甚﹐近皆知厭棄之矣。然竹之論未出以前﹐諸家頗沿其習。故其詞綜刻成﹐喜而作詞曰「從今不按﹐舊日艸堂句。」

○弔龍洲詞

劉龍洲墓在馬鞍山麓﹐往遇試事﹐至昆山﹐輒偕同人酹酒其下。四朝聞見錄載龍洲事云「韓骨欲遺使議和﹐頗聞其名﹐時劉方畱昆山妻捨。韓諷昆山令以祀羈縻﹐令輕於奉行﹐遂持原狀見劉﹐止以奉使。劉素揮霍﹐竭奩資以結譽。後別遺人﹐劉鬱鬱以終。」然則昆山乃其婦家也。竹詩中亦未之及。余嘗有沁園春弔其墓云「若飛將軍﹐取萬戶侯﹐何足道哉。柰尊前十載﹐放歌起舞﹐黃鑪一夢﹐斷碣荒苔。蠟屐西風﹐暮煙斜日﹐酹馬鞍山土一堆。可憐者﹐是蝦蟆語誤﹐盡費徘徊。

彘肩鬥酒而來。想當日才人壯士懷。算大布衣中﹐飛揚自爾﹐小朝廷上﹐痛哭何爲。度曲佳人﹐隨車娘子﹐如此憐才合葬該。先生聽﹐應九京一笑﹐盡我金。」湘湄極賞是作﹐後有送人昆山云「龍洲墓上莫題詩。」蓋謂此也。

○半繭園題詞

鹿城半繭園﹐故明宰相宅也﹐今闌入城隍廟中。學使者科歲兩試﹐吳郡人士皆集爲遊歡之所。戊甲之秋﹐余與同人淸曉入園﹐見最後小屋西偏之墻﹐有字迹如新﹐乃一絕句也。詩云「月底纖纖扶婢來。梨花如雪點蒼苔。紅蠶辛苦悉絲盡﹐誰把同功彊擘開。」字非墨書刻劃而成﹐頗似簪腳所爲。末後一行﹐作一毗陵之毗字﹐意其欲題名而未及完也。朋輩各有詩記事。余爲賦一小詞云「靑粉墻頭苔沒砌。誰拔金釵﹐劃破苔痕細。羅襪纖纖來月底。銷魂幾个銀鉤字。天遠彩雲飛去矣。卿自保來﹐有个芳名未。料得欲題還又止。當時直恁懨懨地。」

○袁棠詞

余未識湘湄時﹐聞鐵門誦其小詞云「人遠。人遠。風落花庭院。」心竊好之。後盡見其所著詞﹐蓋不多作也。時余方篤嗜﹐每有作﹐心使湘湄定之。湘湄不肯道一語。近余於此事漸懶﹐方欲盡懺綺語﹐而湘湄以濃睡樓詞見示﹐不兩月中已得百餘首﹐上者髙唐﹑洛神﹐小者亦闖花間之室﹐愛賞不置﹐錄其數闋於此。河傳云「春曉。雨小。陰陰院宇﹐落紅多少。聽他雙燕呢喃﹐闌干。東風寒不寒。

欠申微度吹蘭息﹐香幃揭﹑小玉低聲說。略從容。下簾櫳。休慵。羅衣一重。」淸平樂云「月斜更短。尋到深深院。約略長廊三四轉。夢近不知人遠。投懷一笑含情。頰窩兩點分明。底事朝來相見﹐依然脈脈生生。」巫山一段雲云「吹淚和花落﹐團愁作絮飛。子規只傍畫樓西。郎連啼不啼。

歲歲天溽蓬轉。可柰越飄越遠。歸期近在畏書來。書來未擬回。」賀聖朝春水雲﹕「漲痕潑綠連芳艸。載得落紅多少。惜春借問可回流﹐便回流也小。浮漚易散﹐浮萍難合﹐已如今拼了。年年歲歲做淸明﹐只湔裙人老。」

○龍光鬥詞

龍劍庵光斗﹐雨樵先生令嗣也。先生宰吳江時﹐余與劍庵定交﹐升堂拜母﹐有如家人昆弟。余以他出遠遊﹐劍庵以時存問老母﹐代具甘旨﹐其气誼如此。倜儻揮霍﹐視鄙儒小拘﹐蔑如也。然工爲小詞﹐多動心回腸之音﹐花天酒地﹐唱和不下數十首﹐惜皆不省記。劍庵亦隨手散失﹐不自存稿。惟記淸平樂一闋云「鶯嬌燕綺。絮語東風裏。手卷珍珠捋玉臂。滿院新紅鋪地。

憑誰畱住韶華。停鍼倦倚窗紗。只有多情明月﹐夜闌還映梨花。」

○鐵夫戲題沈淸瑞詞

沈芷生淸瘦如不勝衣﹐出語吐气﹐風雅流發。時有一二語﹐不甚了了﹐然非口喫舌結﹐可以意會。鐵夫戲題其詞云「問姓便知身瘦削﹐塡詞不礙舌綿蠻。」綿蠻二字﹐善於題目也。其兄女孫蕙糸襄﹐得其詞學之傳﹐有酷相思云「梨花也﹐吹如雪。楊花也﹐吹如雪。」

○雙卿詞

汪訁刃庵擷芳集﹐載閨秀詩甚備﹐附綃山女子雙卿詞幾首﹐哀艷動人。浣溪紗云「暖雨無晴漏幾絲。牧童斜插嫩花枝。小田新麥上場時。汲水種瓜偏怒早﹐忍煙炊黍又嗔遲。日長酸透軟腰肢。」濕羅衣云「世間人吐只幽情。淚珠咽盡還生。手殘花﹐無言倚屏。鏡裏相看自驚。瘦亭亭。春容不是﹐秋容不是﹐可是雙卿。」

○任潮誦其友人小詞

任淑圃潮﹐嘗誦其友人小詞云「記得去年時事。日暖風恬雨霽。芳艸綠羅裙﹐人在碧桃花底。休憶。休憶。正是者般天气。」惜未問其姓名。

○近世閨秀詞

近世閨秀能詞者﹐嘉善沈夫人榛﹑蔣夫人紉蘭﹐最爲淸絕。沈有松籟閣集﹐附詞一卷。其如夢令云「兔影紗窗移過。綠竹風敲聲破。秋冷透羅衣﹐形影平分兩个。孤坐。孤坐。玉漏淸パ相和。」「裊裊垂楊臨水。庭下杏花開未。明月驀移來﹐逗破玉牀鴛被。無寐。無寐。又被鳥聲驚起。」昭羣怨云「春色今年偏早。窗餐杏花開了。無語倚闌干。可輕寒。可柰愁人時候。淚臉紅如暈酒。午夢驀然驚。恨啼鶯。」南鄕子落句云「春色三分春過盡﹐休休。點點飛花點點愁。」蔣夫人長相思云「思懸懸。望懸懸。人去天涯欲見難。音書更杳然。愁懨懨。病懨懨。愁病支離葬玉顏。問君憐不憐。」點絳唇云「悔殺當年﹐別時不把歸期訂。雁魚冥冥。兩地無書信。昨夜西風﹐夢斷愁難醒。紗窗靜。碧梧相映。疑是蕭郎影。」

○淩廷堪論詞

近見淩仲子論詞云「詞以南宋爲極﹐能繼之者竹。至厲樊榭則更極其工﹐後來居上。北曲塡詞以關漢卿諸人爲至﹐猶詞家之有姜﹑張。後之塡詞家﹐如文長﹑粲花﹑笠翁﹐皆非正宗。玉茗詞壇飛將﹐然能合元人者﹐惟牡丹亭圓駕一折。近人如洪思長生殿﹐乃能直逼元人﹐其气韻迥與諸人不類。」其言累數百﹐余不能盡記﹐且於此道無深解﹐不敢彊爲之說。然總覺玉茗之才﹐非餘子可及。至謂樊榭勝竹﹐鄙意大不謂然。樊榭論詞絕句云「偶然燕語人無語﹐心折小長蘆釣師。」愚謂竹小令固佳﹐卽長調紆余宕往中﹐有藻華艷耀之奇﹐斯爲極至。卽小令中佳者﹐亦未必惟此語爲可心折也。大抵樊榭之詞﹐專學姜﹑張﹐竹則兼收眾體也。

○羅曾詞

羅曾玉曾薩蠻詞云「流螢數點窺簾影。蛩聲漸逐蟾光冷。脈脈轉銀河。宵長人柰何。

蕭郎情味惡。宛似羅衣薄。畢竟薄羅衫。猶能偎夜寒。」大有飲水側帽風格。

○陳其年詞

迦陵詞伉爽之气﹐淸麗之才﹐自是詞壇飛將。竹所謂「前身定自靑兕」﹐非妄譽也。然時有俗筆﹐村不可耐。如「玉梅花下交三九」﹐旣已妙矣。下半闋結句﹐乃下劣如是﹐令人恨恨。

○袁棠買陂塘

湘湄有題余魏塘移家圖買陂塘一闋﹐曾以稿相示﹐而未及書於卷子﹐今錄於此。「算江鄕分湖最好﹐金風亭長曾賦。東岸是吳西岸越﹐占得煙波如許。君竟去。剛剩个﹑詠潮潘閬縈離緒。提鷴挈鷺。記載酒人來﹐持螯節近﹐花外數聲櫓。

頭銜署。三十六鷗盟主。新詩和徧漁具。比鄰鵝鴨偏相惱﹐閉了水連窗戶。君未誤。嘆我亦故園無業輕鄕土。蜻蛉買取。便稚子敲鍼﹐山妻結网﹐一棹傍君住。」

○蓮海詞

余舊有寒墟買醉圖﹐湘湄所畫﹐蒼老渾厚﹐神似井煙。余題貂裘換酒一詞其上﹐湘湄﹑鐵門諸君﹐皆有和作。後寄乞蓮海題詞﹐題就寄還﹐不知爲何人所乾沒﹐至今恨恨。朱袁兩詞﹐已附浮眉樓詞稿中。蓮海之題﹐余未之見。今從渠稿中鈔出云「寂歷孤山畔。正新寒﹑雪花亂點﹐茶檣酒幔。客到兩三爭系馬﹐知是靑驄遊倦。是栗果少年軀幹。指點銀瓶頻索飲﹐尙不通姓字粗豪慣。肴與核﹐咄嗟辧。醉中欲折鑪頭券。問何人﹑金龜能解﹐貂裘能換。鬢影當風吹未已﹐不惜捲簾通盼。若叔是﹑昔年曾見。何用十千論價值﹐抵天涯﹑一頓王孫館。畱韻事﹐助欷嘆。」

○張詡詞

張淥卿詡﹐與余定交浙江學使雲臺先生署中。淥卿好爲詞﹐亦兼作香奩諸詩。余以辛稼軒事告之﹐勸其專致力於倚聲﹐淥卿頗韙餘言。其詞好爲纖側艷之體﹐而淸气自不可掩。有秋夜偕頻伽定香亭小飲﹐感賦云「隔院催殘點。西風急﹑雁聲捲起淸怨。金波蕩樹﹐荷香漸歇﹐翠盤欹軟。安仁此日腸斷。判付與﹑淸尊汗漫。念醮堤﹑衰柳依依﹐今宵泣瘦啼眼。忍將銀字重鉤﹐新詞自譜﹐燈下同看。鳴づ顫冷﹐髙梧墜葉﹐淚花驚散。流光暗裏偸換。更荏苒﹑天長夢短。便悄然﹑馮暖闌干﹐沈腰又減。」定香亭﹐學署荷池之亭也﹐余與淥卿時對飲於此。

○厲鶚河傳

蔣羣夢華以顧升山蔬果畫冊索題﹐上有樊榭河傳十八首。後予與二娛皆以薩蠻詞題之。曹種水亦用河傳調﹐而止用一體。樊榭則一首和一調也。樊榭詞集中不存﹐今錄以補其亡。「靑浮卵碗。餅煮槐牙﹐竹胎猶短。圓丁掣鎖﹐疏籬煙滿。我來主版。一村嫩雨林檔泫。如啼眼。鴉嘴和苔鏟。洋州詩句曾柬。有人炊晚飯。」﹝筍﹞「三月小桃吹謝﹐綠到荒原﹐英雄種菜不堪論。蕪靑晝閉門。臥龍已去天星隕。軍聲盡。戰士猶微憤。至今遺種乞鄰翁。殘冬。滿畦黃葉風。」﹝蘿卜﹞「顆顆。黃破。一林盧橘﹐縣金欲墮。吸紅螺。愛新鵝。婀娜。亂壓東園舸。跳脫玲瓏美人腕。牽銀蒜。映得光零亂。蠟兒團。汁兒酸。搓丸。欲將書寄難。」﹝枇杷﹞「天涼似水。霜黃梧子。斜陽返照﹐秋香一樹累累。霍靡。鯉魚風又起。晶盤買向閒坊市。空齋裏。點綴烏皮兒。遠還疏。淡如無。淸虛。酒醒聞著渠。」﹝香緣﹞「低萸灣﹐亂覆蘭渚﹐蟹捨魚叉斜。撐艇子﹐照鬟鴉。家家采菱娃。江南水國堪消夏﹐涼風灑。粉刺兜羅帕。生增辜負鏡奩花。天涯。浮梁去賣茶。」﹝水紅菱﹞「兼橘柚﹐南方無偶﹐鳥爪休捫。倚闌閒弄﹐脈脈想見銷魂。玉纖痕。碾香漬入搓酥粉。西風緊。一夜芙蓉冷。檀奴有意爲遮文﹐午腮紅。傍簾櫳。」﹝木瓜﹞「村陌。吹笛。水風涼。綠蠣墻連路長。牛衣古柳紫瓜香。商量。爲他加蜀姜。

園官菜把無萵苣。淸貧處。且汲流泉煮。折項瓠。白雕胡。山廚。多堪敵落蘇。」﹝茄﹞「秋早。懷抱。龍涎味滑﹐雀頭名好。江鄕幽興最堪憐。年年。蹲鴟不論錢。矮鐺折腳煨殘火。山僧坐。往事今無那。斫侯鯖。搗金橙。閒評。何如玉糝羹。」﹝芋﹞「湖天平碧。鴉頭十五﹐雙搖輕楫。淸歌學唱想夫憐﹐樂得綠房和子擘。家鄕消夏灣前後。愁時候。心苦忍知否。館娃宮。水煙空。秋風。銷魂墜粉紅。」﹝蓮子﹞「鶴巢兔柴﹐濃陰蕭灑。樹間紅研討會﹐滿江城堪愛﹐棟花風大。筠籠和葉賣。堆盤磊磊楊家果。玫瑰顆。掐得檀痕破。淚淋漓。濕胭脂。沾衣。問郎知不知。」﹝楊梅﹞「霜後。紅透。橊房初剖。伴栗黃皴﹐和橙綠皺。石醋姊妹淒其。秋來子滿枝。

粉裙曾染蠻腥血。華時節。光顥眞飄瞥。向墻陰一樹﹐猶記舊風流。墜搔頭。」﹝石橊﹞「溪漲。風浪。籠瓜船上。蜜虎掌。許多新樣。團麝揉酥醞釀。誰將雙鼻餉。

散筵香粉祈河鼓。當風露。粘著黃金縷。夢瞢騰。事難憑。東陵。種時熟未曾。」﹝香瓜﹞「閩嶺。幽境。海天遙。綠荔丹蕉最饒。何如靑子綴長條。風標。紅鹽點不消。

幔亭峯下家千里。沾牙齒。諫味無如此。試鐙天。擘柑筵。春纖。裹來和苟煎。」﹝橄欖﹞「頰。堪摘。舊湖州。水驛旗亭小畱。重來杜牧惱春愁。紅樓。一時不柰秋。吳娘桃葉傷心曲。聲聲蹙。歌罷難教續。破時新。翠嫵顰。嬌嗔。中心別有人。」﹝桃子﹞「風。月暗。曲廊斜。別夢依依謝家。牽牛籬落掛靑花。矢邪。豆棚閒著他。豆花八月吹涼雨。秋深處。剪響裁吳。犀鎭帷。換袷衣。依稀。一檐香又肥。」﹝扁豆﹞

○婦人集

陳迦陵婦人集﹐未見刊本﹐傳者甚少。孫君華海抄一冊見餉國初以來宮閨皆在其中。閨秀詞句可喜者尢多﹐爰摘錄以廣其傳。徐湘燦水龍吟感舊云「合歡花下流連﹐當時曾向君家道。悲歡轉眼﹐花還如夢﹐那能長好。眞个而今﹐臺空花盡﹐亂煙荒艸。算一番風月﹐一番花柳﹐各自斗﹐春風巧。

休嘆花神去杳。有題花﹑錦箋香稿。紅英舒捲﹐綠陰濃淡﹐對人猶笑。把酒微吟﹐譬如舊侶﹐夢中重到。請從今﹑秉燭看花﹐切莫待﹐花枝老。」徐爲海寧陳相國之遴賢配﹐著拙政園詩餘﹐所詠花當是山茶也。浦湘靑映綠題周絡坐月浣花圖滿江紅雲﹕「彼美人兮﹐婉相對﹑姍姍欲下。恰此夜﹑月華如洗﹐花枝低亞。盼到圓時仍未滿﹐看當開半還愁謝。與花神月姊細商量﹐歸來罷。憐嫩蕊﹐銀瓶瀉。回淸影﹐晶簾掛﹐柰晚妝猶怯﹐鏡臺初架。二十餘年芳艸恨﹐兩三更後長吁態。幾時將﹑絡秀舊心情﹐呼兒話。」絡隱者﹐漢陽李云田妾周寶鐙也。王朗浪淘沙云「幾日病淹煎。昨夜遲眠。彊移心緒鏡臺前。雙鬢淡煙低髻滑﹐自也生憐。不貼翠花鈿。懶易衣鮮。碧油衫子退紅邊。爲怯遊人如蟻擁﹐故揀陰天。」又云「疏雨散廉纖。花壓重檐。繡幃人倦思懨懨。昨夜春寒眠不足﹐莫捲湘簾。羅袖護摻摻。怕拂妝簽。獸鑪看倩侍兒。爲底雙蛾長翠鎖。自也憎嫌。」朗爲次回先生之女。次回工爲艷體﹐而詞不多見。迦陵又摘其浣溪紗前半云「抱月懷風繞夜堂。看花寫影上紗窗。薄寒春賴被池香。」云「抱月懷風」四字﹐非溫﹑韋不能爲也。顧文婉浣溪沙云「獨坐無聊對一編。閒題恨字滿花箋。夕陽西去轉淒然。掩淚低徊妝閣畔﹐掀簾私語瘦梅前。此時試問阿誰憐。」湯畹生淑英南鄕子云「天气最無憑。乍雨還晴又做陰。時候困人三月也﹐淸明。暗買韶光柳醵金。杯酒恣閒吟。寂寞春庭鬥艸心。院落黃昏簾幕靜﹐深深。獨坐譙門又起更。」吳小法永汝如夢令云「簾外一枝花影。月到花梢影冷。夜坐穗燈銷﹐寂寂小窗寒寢。夢醒。夢醒。重把離愁細整。」吳母﹐故虞山某尙書姬也。七歲善琴箏﹐十歲工染翰﹐樂府詩歌﹐一見卽解﹐人有霍玉小女之目。十二歲許字鄒謨﹐後以訟阻。鄒有惜分飛詞十四闋。

○眾香庵詞

同輩工詞者﹐湘湄﹑二娛﹑甘亭﹑蘭村諸君外﹐作者寥寥。秋史令嗣子玉山壽以所作眾香庵詞一卷相質﹐芊眠宛轉﹐大有無忌似舅之意。余爲弁首﹐而錄其數闋。薩蠻云「吳綾一幅秋如水。索郎畫取鴛鴦睡。翠蓋要深藏。遮他小夢長。紅絨衣上濺編髻拖殘綫。無語又停鍼。日長思殺人。」淸平樂畫白荷花贈誦芬女僧雲「雨斜風細。先做秋來意。一隻鷺鷥飛不起。天水冥冥無際。蓼花的新妝。菱花點點方塘。要問樂甘薏苦﹐蓮臺稽首空王。」瑣窗寒詠簾波云「細織千絲﹐低垂一桁﹐小樓深處。微風乍起﹐吹皺紋縷縷。蕩春光﹐微茫可憐﹐疊影圓痕能描否。似盈盈一水﹐飛花飛絮。濺來無數。流去。閒庭宇。正月影中央﹐冥隔住。是誰翦出﹐半幅吳淞如許。聽聲聲﹑迎風佩姍﹐隱約淩波見微步。瀉苔階﹑一片空明﹐不管吟虫苦。」掃花遊苔縫云「成片﹐正繡偏庭心﹐地衣凝翠。沿階沒砌。﹛髟沙﹜未滿﹐一絲猶細。吹陣尖風﹐翦破春痕有幾。涼無次。認亂髮乍梳﹐分半挑起。三寸羅襪底。只風嘴鞋尖﹐也應回避。行行且止﹐怕匆匆踏損﹐艸芽花子。細界條條﹐直似烏絲闌紙。秋來矣。老吟蛩﹐此中身世。」水龍吟重午坐雨寄懷頻伽先生西湖云「歌離弔夢無聊﹐何人能會沈湘意。屐聲門巷﹐簾聲簾戶﹐最愁思。芳艸萋萋﹐長天黯黯﹐慣驚遊子。問西湖今日﹐淒涼孤館﹐誰同伴﹐誰同醉。舊侶髙陽散矣。嘆饑驅﹑飄零千里。功名老大﹐江關蕭瑟﹐一般風味。﹝湘湄舅氏客金陵﹐荔生姑夫宦遊西江。﹝鷗鳥前盟﹐雞豚後約﹐而今寒未。想新詞賦罷﹐銅琶髙唱﹐吐英雄气。」

○甘亭詞

甘亭詞﹐慢調兼學南北宋﹐小令亦不屑作溫韋語﹐而情韻自勝。浪淘沙云「屈戍兩鉤纖。繡戶深嚴。燻籠小響夜懨懨。似說浣沙歸略晚﹐濕了鞋尖。何處望雕奩。數盡銅簽。耐他風露立重檐。今夜二更明月上﹐萬一鉤簾。」又詠半開花蕊云「芳意坼微馨。春色星星。塗妝綰髻小娉婷。正爲年華剛豆蔻﹐十四三零。

紅玉易漂萍。莫放杯停。待他開到越梅靑。縱有櫻桃能結子﹐不算韶齡。」浣溪沙詠月云「不要云衣護淺深。晶簾了了夜沈沈。露華涼到薄羅襟。玉宇瓊樓千古淚﹐靑天碧海兩人心。商量爭抵一春陰。」

○沈淸瑞詞

能爲南唐五季之詞者﹐自成容若後﹐斷推芷生爲第一。薩蠻云「通波亭帶紅橋路。天涯倦旅愁延佇。溪外有人家。來禽一樹花。花西簾對捲。小立東風淺。門巷夕陽低。銜泥雙燕歸。」「秋風吹滿溪橋路。吟鞭倦指題詩處。煙寺隔疏鐘。斜陽雁背紅。沈沈天似水。今夜新涼起。金翠鏡中寒。薴羅無數山。」浣溪紗云「夜冷靑苔濕地衣。綠窗人靜晚妝遲。踏香尋上最髙枝。月靜簾空無夢到﹐露寒風細隔花知。此時攜手說相思。」「一片靑簾酒榭東。花陰流出水溶溶。短長亭上過春風。歌扇影搖香月白﹐鈿車聲起暗塵紅。相逢可惜太匆匆。」憶王孫云「棠梨花謝絮。一逕靑苔衫落紅。亞字闌干東又東。晚來風。畫閣春寒細雨中。」南鄕子云「春水綠﹐白香。蘭橈夢渡弄珠江。江上靑山連夕照。愁芳艸。日暮鷓鴣啼未了。」淸平樂云「鴛鴦眠盡。湖水如圓鏡。笑入荷花風不定。畫槳劃開影。

短簫吹過紅橋。柳陰陰處煙髙。歸去輕衫半濕﹐橫塘暮雨瀟瀟。」諸作入之花間集中﹐誰復能辧。

○嚴冠詞

嚴四香冠詞多艷語﹐殆近黃九﹐殆近黃九。其釵頭鳳云「紅酥手。靑苔帚。斜陽小逕閒行偶。眉成結。聲偏咽。急將心事﹐欲從君說。喫喫喫。瑤釵澑。瓊枝瘦。回頭又怕人來驟。羅裙窄。飛如蝶。長廊影裏﹐低蟬欲沒。得得得。」絕似琴趣中語。

○浮眉樓圖題詞

余浮眉樓圖﹐先自題闌干萬里心一闋云「絲柳不藏秋。隱隱疏簾半上鉤。見說年年愛遠遊。一重樓。兩點眉山相對愁。」閨人和云「春山平遠不宜秋。新月彎環只似鉤。說與蕭郎莫浪遊。怕登樓。一曲闌干一曲愁。」江鄭堂藩題眉嫵一闋﹐甘亭題買陂塘一闋﹐皆工。

○山陰歸棹圖題詞

山陰歸棹圖題詞﹐二娛﹑霽靑擅場。二娛西子妝云「一粒詩瓢﹐一盤茶磨﹐一舸移家同泛。早春時節寒多﹐響帆梢﹑雪花猶糝。瓦山墨淡。全畫出﹑胡天黯艸國中人﹐莫匆匆﹐錯認扁舟歸剡。

篷窗掩。著个卿卿﹐共撥鑪灰焰。越山越水越溪人﹐是第一無雙明艷。風流未減。且休羨﹐賜湖名鑑。待歸來﹐重把黃金鑄苑。」霽靑和摸魚子服韻云「渡錢江﹑千巖萬壑﹐而今君倦遊未。算來不負三年住﹐占斷春風桃李。斜照裏。指隔岸吳山﹐一握靑螺髻。五湖差擬。倩畫个人﹐越羅裙釵﹐同坐短篷底。連朝雪﹐似欲勾畱遊子。放歸還算天賜。畫船兩槳人雙笑﹐一路聽風聽水。家近矣﹐過學繡村丁﹐便是君鄕裏。綠窗曉起。想鏡裏眉痕﹐道中山色﹐深淺畫來記。」

○還硯圖題詞

余舊藏鴝鵒硯﹐失於越州。嘉慶庚申五月﹐嚴四香得於骨董鋪中﹐輒以見歸。余屬蔣芝生作還研圖﹐張淥卿塡臺城路以紀之云「小窗慵展來禽貼﹐翠螺盡日塵翳。趙璧猶完﹐楚弓仍得﹐珍重故人遙寄。別離如此。喜霞骨依然﹐云腴添膩。虎僕頻拈﹐朝朝吟向畫簾底。當時流落誰念﹐一雙鴝鵒﹐偸滴淸淚。湖海漂零﹐雲煙過眼﹐寂寞半池秋水。舊盟寒未。算石不能言﹐三生應記。好壓歸裝﹐郁林那可擬。」

○月底修簫譜題詞

月底修簫譜圖題詞甚多﹐方子云﹑汪飲泉﹑江鄭堂﹑查梅史最工。

方祝英臺近云「認飛瓊﹐猜弄玉﹐未許小紅比。一種閒情﹐人間有蕭史。良宵何以爲歡﹐緗梅開了﹐更淸冷﹑月華如此。按纖指。參差減字偸聲﹐精能盡之矣。那羨王裒﹐傳賦漢宮裏。惹儂棖觸當年﹐看塡譜處﹐一叢竹﹑小湖樓底。」

汪聲聲慢云「花間度曲﹐鏡裏傷春﹐銷磨鬢影年年。付與簫﹐二分明月猶圓。依稀舊時見得﹐倚淸寒﹑吹笛梅邊。今宵永﹐又玉人何處﹐喚起詞仙。只有惺忪一點﹐怕梨云都化﹐殘夢如煙。誰譜離情﹐酒痕零落尊前。應憐小紅低唱﹐過垂虹亭子依然。尋舊約﹐待重來﹐書滿錦箋。」

江紫玉簫云「明月初升﹐玉梅剛吐﹐畫成無限梨云。風催綠萼﹐認暗香疏影﹐應是前身。洞簫輕ソ﹐花拍疊﹐舊譜翻新。郎無賴﹐不管玉奴﹐吹冷朱唇。濱洲自度漁笛﹐算近日﹐江南第一詞人。閒修尺八﹐聽悠揚嗚咽﹐破夢傷春。怕柔腸斷﹐頻囑咐﹐悄喚眞眞。簫聲緊﹐莫犯側商﹐驚醒梅魂。」

查月華淸云「鉛水無波﹐銀丸未墜﹐一聲才近還遠。雪樣瓠犀﹐吹得明河西轉。恁時光﹐三九梅梢﹐早描出﹑秦樓哀怨。低喚。更偸聲減字﹐口脂香暖。到底爲誰魂斷﹐盡鴛譜新翻﹐者宵偏短。一舸歸來﹐記否題扇橋畔。正玉奩﹑努力修眉﹐又破費﹑修簫雙管。還算。似煙波回首﹐小紅相伴。」

余又有一扇﹐亦畫此顥﹐惟甘亭一詞擅場﹐調寄疏影云「香羅疊雪。恰鱗鱗云淨﹐風露淒絕。十八鴉鬟﹐六曲朱闌﹐左花底吹徹。新詞白石誰同調﹐只分寸刂﹑小紅能說。怕夜闌﹑珠字排成﹐冷了一鑪銀葉。爲問鴛鴦珍偶﹐阻風中酒裏﹐幾度離別。迢遞瑤臺﹐悵望飛瓊﹐風前怨曲孤咽。靑山隱隱秋無際﹐有江上愁心千疊。鎭淒涼﹑四橋頭﹐又是幾回明月。」

時顧芷山麟瑞方專力於樂府﹐爲余題北曲數調於上。中繡球云「我不學王子淵賦洞簫。也不望再生緣遇玉簫。也不學吳門餓莩﹐莽天涯乞食吹簫。願是倚春風酒字挑。當鑪人紅袖招。正好是梨花熟了﹐艸芊眠﹐醉臥裙腰。鳳凰臺上人何處﹐明月空懸廿四橋。一例魂銷。」

尾聲聲云「逢君非壯年﹐客裏春將老。從今後﹐莫話閒情了。只願你﹑把天上月兒修一个好。」

○袁通詞

袁蘭村少時喜爲側艷之詞﹐余嘗爲之序﹐未敢許也。後見所刻捧月樓詞﹐居然大雅。前所見者十不存一二﹐因嘆其竿頭之日進也。余尢愛其「落花和酒咽﹐心裏葬春多」十字。

○沈星煒詞

近日浙中詞客以李四齋爲眉目。次則沈秋卿星煒﹐有點絳唇云「懊恨東風﹐喚回殘夢難重續。水流花落。依舊春山曲。度盡斜陽﹐人影闌干角。闌干角。柳絲一束。染得春煙足。」臺城路秋艸云「天涯望斷疑無路﹐秋連去帆俱遠。野色淒迷﹐寒云迢遞﹐分得斜陽一半。舊遊零亂。任老卻靑袍﹐西風不管。憔悴王孫﹐又催鄕思到吟捲。玉階漫尋消息﹐暗蛩啼不盡﹐多少哀怨。袖底粘香﹐詩邊紀夢﹐回首年華都換。秋宵影轉﹐點點流螢﹐撲翻輕扇。門巷誰家﹐空簾和月捲。」

○平韻滿江紅

余嘗風髙郵﹐因默禱露筋祠﹐倘得順風﹐當以平韻滿江紅爲壽﹐如白石故事。質明﹐聞舟子欣然理篷檣聲﹐則旗腳已轉矣。餘詞有「去得順風來順水﹐聰明原是舊心腸。想淩波一路響珊珊﹐明月。」後又集孟東野﹑王摩詰詩作楹貼云「江淮君子水﹐山木女郎祠。」屬曼生書之﹐刻於祠中。

○蓮裳詞

月女士薛娟﹐余葬之葛嶺之下張孝女墳之側﹐自爲葬記﹐復繪春山埋玉圖。蓮裳探春一詞最工。「桂殿呼鸞﹐梅梁減燕﹐冥冥天半輕霧。淚泮紅冰﹐肌消艷雪﹐人掩西陵麝土。誰惜明珠﹐有他姓阿那慈母。孝娥江畔招魂﹐冷花吹偏歸路。多少秋墳無主。算擇地理香﹐禁受風雨。鴛牒先燒﹐雀屏空畫﹐未要蕭郎諛墓。寒食淸明節﹐任女伴﹑桃夭爭賦。終更淒涼﹐玉釵知葬何處。」

○李西齋詞

李西齋有八聲甘州一闋﹐懷浮眉詞仙客吳興﹐格韻大似中仙。「上湖樓重覓舊畱題﹐醉墨數行斜。對沿堤夜火﹐隔汀風笛﹐人渺天涯。料得垂虹橋畔﹐秋水沒蒹葭。不獨西湖月﹐冷落漚沙。

誰念飄然倦侶﹐早酒邊花外﹐鬢點霜華。便浩歌歸去﹐憔悴已堪嗟。甚如今﹑綠蓑靑笠﹐又煙波﹑何處浮家。苔溪曲﹐一篷涼思老花。」

●卷二

○馮登府詞

余嘗謂詞在難易之間﹐苟性所不近﹐𨿽殫心力爲之而不工﹐亦有偶然學之而卽合者。頃見馮云伯登府種蕓詞一卷﹐體物語有極工者。疏影詠帆影云「船窗似畫﹐看山好﹐驀卻被夕陰遮斷。又最憐﹑十幅髙懸處﹐全不怕﹑西風吹轉。」惜餘春慢﹐詠綠陰雲﹕「采蘭渡口﹐買杏樓前﹐忘卻來時花露。但見山邊水邊﹐幾陣溫風﹐幾絲谷雨。」皆能離貌傳神。摸魚子詠蒓﹐時甫悼亡一首云「四月江南﹐幾痕煙嫩﹐鳧根百頃千頃。春風勾起秋風怨﹐碎葉不成圓鏡。呼小艇。早雉尾香褰﹐種比西湖勝。引來愁影。只釵股敲殘﹐鈿波劃破﹐絲雨鬢邊映。山廚供。配取葵羹滑凝。吳娘素手嫌冷。同心錦帶誰牽斷﹐舊夢白鷗難省。多少恨。嘆流水年華﹐身世萍飄梗。相思猶。且采入濱洲﹐漁歌唱罷﹐涼月滿身浸。」可謂會句意於一時﹐融情顥於兩得﹐將來所就﹐未易量也。

○蕊淵生香兩家詞

蕊淵女士﹐中郎愛女﹐幼受四聲﹐慧辧琴絲﹐妙修簫譜。琴淸閣詞﹐風美流發﹐在片玉﹑冠柳之間。生香女士﹐秀骨天成﹐雋思云構﹐冰雪比淸﹐蘭蕙其穆。生香一集與琴淸相伯仲﹐而幽抑纏綿﹐似復過之﹐漱玉未能專美於前也。時俱從官京師﹐結社分題﹐裁紅刻翠﹐靑鳥傳箋﹐烏絲界紙﹐都中士女﹐傳爲美談。古云嘗合鈔兩家之詞﹐都爲一帙﹐因得寓目。蕊淵淸平樂納涼柬雪蘭姊云「茶香。花乳盈甌碧。露腳如煙吹袖濕。天澹星痕欲滴。胡牀滑簟涼生。睡餘忽聽瓶笙。仿佛一池秋雨﹐風吹萬柄荷聲。」他如春感云「待畫新愁眉樣攺﹐弱柳關情﹐綠上流■背。」題二喬觀兵書圖云「一縷煙噴鵲尾聲﹐仿佛陣云明滅。」皆奇句也。生香卜香子云「殘月墮簾鉤﹐秋夢和花瘦。墻角︵兒吠夜分﹐天碧垂珠斗。手熨舊羅衣﹐可似眉間皺。數盡淸宵細細長﹐坐到燈如豆。」其沁園春秋夜病情﹐金縷曲自題生香詞後寄林風畹蘭二首﹐賦情緘恨﹐幾於洗馬言愁﹐令人欲喚柰何。沁園春云「淸夜回腸﹐百緒紛紜﹐淒然淚零。覺天涯離恨﹐癡魂黯黯﹐宵深肺病﹐短夢惺惺。霜葉辭枝﹐寒づ咽露﹐粉月玲瓏上綺欞。孤光冷﹐偏照人庭院﹐別樣分明。屏山瘦影﹤立令﹥﹤立屏﹥。見背壁殘燈死復醒。嘆身如年曆﹐暗知淒節﹐心同刻漏﹐記盡長更。生小工愁﹐從來善哭﹐何況而今寥落情。無極﹑債喘絲半縷﹐扶住黃昏。」金縷曲云「住事思量偏。玉臺前﹑雙眉靑斗﹐幾時曾展。費盡心靈詞百首﹐蠶老尙餘殘繭。認滿紙﹑淚痕猶泫。珍重寄君紅豆句﹐鎭相思﹑何日還相見。知兩地﹐共腸斷。

三生攺編煞耽文翰。到而今﹑零箋墨﹐依然焚研。骨肉遠離知已別﹐對景不勝淒怨。料此恨﹑古今難免。煙月家山無恙在﹐到江南﹑重覓當時伴。算此外﹐無他願。」

○許庭珠詞

許林風女士庭珠﹐姚君春木之配也。生香館附載其寄懷之詞﹐調采桑子云「紅櫻斗帳愁難寢﹐明日花朝。準備無そ。春過江南第幾橋。碧天如水橫珠斗﹐豆蔻香燒。韻字紗挑。月寫花枝上綺寮。」婉約之情﹐一往而深。

○詞中隱寓人名

以人名字隱寓詞中﹐始於少遊之「一鉤斜月帶三星」﹐「小樓連苑橫空」。無名氏之「夢也有頭無尾」﹐𨿽遊戲筆墨﹐亦自有天然妙合之趣。筆之贈伎狗兒﹑餅兒等詞﹐皆入妙。余往作女冠四九詞﹐皆用三十六﹐題蕊宮花史冊子﹐皆用十二﹐竊仿其意。邇在淮ヂ﹐遇荻君校書﹐贈一翦梅詞云「夾轂相逢問狹斜。樓上琵琶。門外枇杷。風吹多少肯來耶。臣裏東家。吳苑西家。淡淡藤蘿映月華。好片圓沙。好浣溪紗。鴛鴦頭白記些些。不是蘆花。不是楊花。」荻君姓施﹐所居名琵琶樓﹐而丰肌柔骨﹐故有「風吹多少」之謔。又贈一聯云「唐宮樂舞皆成字﹐吳苑人家舊姓西。」荻君﹐又小名太平也。

○詞有拗調拗句

詞有拗調﹐如壽樓春之類。有拗句﹐如沁園春之第三句﹐金縷曲之第四﹑第七句﹐憶舊遊之末句。比比甚多﹐要須渾然脫口﹐若不可不用此平仄者﹐方爲作手。若煉句未能極工﹐無寧取成語之合者以副之﹐斯不覺其聱牙耳。

○詞妖

倚聲家以姜﹑張爲宗﹐是矣。然必得其胸中所欲言之意﹐與其不能盡言之意﹐而後纏綿委折﹐如往而復﹐皆有一唱三嘆之致。近人莫不宗法雅詞﹐厭棄浮艷﹐然多爲可解不可解之語﹐借面裝頭﹐口吟舌言﹐令人求其意忄旨而不得。此何爲者耶。昔人以鼠空鳥卽爲詩妖﹐若此者﹐亦詞妖也。

○楊伯夔續詞品

余少作詞品十二則﹐以仿佛司空詩品之意﹐頗爲識曲者所賞。後見楊伯夔續作十二首﹐語皆名雋。余作己刻入雜著中﹐爰錄伯夔所作於此﹐以爲詞場歌吹。

「悠悠長林﹐曉暉。天風徐來﹐一葉獨飛。望之彌遠﹐識之自微。疑蝶入夢﹐如花墮衣。幽弦再終﹐白雲逾稀﹐千里飄忽﹐鶴翅不肥。」﹝輕逸﹞

「秋水樓臺﹐淡不可畫。載逢幽人﹐載歌其下。明星未稀﹐美此良夜。惝從之﹐夢與煙借。荷香沈浮﹐若出云罅。油油太虛﹐一碧俱化。」﹝綿邈﹞

「萬山攢攢﹐回風蕩寒。決皆千仞﹐飲云聞湍。龍之不馴﹐虹之無端。畸士羽衣﹐露言雷喧。洞庭陷鱗﹐蒼梧逸猿。元气紛變﹐創斯奇觀。」﹝獨造﹞

「送君長往﹐懷君思深。白石欲墮﹐池臺气陰。百年寸輝﹐徘徊短吟。松篁幽語﹐獨客泛琴。聆彼七弦﹐瀟湘雨音。落花辭枝﹐淒入燕心。」﹝淒聚﹞

「之子曉行﹐細路香送。時聞春聲﹐百舌含ミ。林花初開﹐■須欲動。美人何許﹐短琴潛弄。明月無言﹐泠泠如諷。捲簾綠陰﹐微雨思夢。」﹝微婉﹞

「疏雨未歇﹐輕寒獨知。茶煙晝靑﹐煮藤一枝。秋老茅屋﹐虫掛絲。葉丹苔碧﹐酒眠悟詩。飲眞抱和﹐仙人與期。其曰偶然﹐薄言可思。」﹝閒雅﹞

「俯視苔石﹐行歌長松。千葉萬吹﹐凜然噓冬。返風乘虛﹐餐煙太蒙。矯矯獨往﹐落落希蹤。夜開元關﹐蕩聞天鐘。光滿眉宇﹐與鬥相逢。」﹝髙寒﹞

「空波粼天﹐鳴簪叩舷。鷺鶿立雨﹐浪花一肩。采采白﹐江南曉煙。覓鏡照春﹐逢潭寫蓮。漁舟還往﹐相忘歲年。佳語無心﹐得之自然。」﹝澄淡﹞

「卓卓野鶴﹐超超出君。田家敗籬﹐幽蘭逾芬。意必求遠﹐酒不在醇。玉山上行﹐疏花角巾。短笛快弄﹐長嘯入云。軒軒霞舉﹐須眉勝人。」﹝疏俊﹞

「悵焉獨邁﹐そ兮隱憂。悟出系表﹐天地可求。亭亭危峯﹐倒影碧流。空山Ё寒﹐老梅古愁。味之無腴﹐挹之寡儔。遙指木末﹐一僧一樓。」﹝孤瘦﹞

「如莫耶劍﹐如百煉剛。金石在中﹐匪日永藏。釒術心扌胃﹐韜神斂光。水爲澄流﹐星無散芒。離離九疑﹐郁然深蒼。萬棄一取﹐巨虛錦囊。」﹝精煉﹞

「天孫弄梭﹐腕無停。麻姑擲米﹐走珠跳星。荷露入握﹐菊香到瓶。如泉過山﹐如屋建瓴。虛籟集響﹐流雲幻形。四無人語﹐佛閣風鈴。」﹝靈活﹞

蘭村以詞鳴白下﹐一時無與抗手﹐來瀨上﹐見上元馬棣園功儀﹐以詞相質。余深賞其得兩宋風格﹐集中多有蘭村倡酬之作﹐知其不苟然也。菩薩蠻云「紅樓寒怯東風緊。紅羅夢裏春人醒。悔不捲簾招。賣花聲過橋。相思疑中酒。怕說今番瘦。想到海棠開。只他雙燕來。」「煙蟾隱隱纖蛾斗。瓊閨袖了穿鍼手。薄換越羅衫。何曾怯嫩寒。

吹簫人去遠。繡被連牀捲。猶是泥心腸。爲他燻異香。」他如摸魚兒秦淮云「窗啟處。襯城角遙山﹐靑到橋西路。」釣絲云「低欲墜。便軟蕩鷗邊﹐側了蜻蜓翅。」寄人云「春已去﹐春只紅橋﹐一帶垂楊樹。暗牽離緒。看斗鴨人稀﹐賣魚市冷﹐都是黯然處。」髙陽臺春雨雲﹕「隔一重樓﹐有人昨夜癡聽。刻殘絳蠟文紗掩﹐裹羅衾﹑中酒初醒。」皆淸和諧婉﹐不愧雅詞。

○微波亭詞

錢謝庵詞﹐余從蘭村集中見其「楊花開瘦鯉魚肥」﹐爲之擊節。近得其微波亭詞一卷﹐步武南塘﹐神韻超絕。風蝶令云「好夢難重做﹐春愁又一年。東風吹起夜窗眠。依舊初三月子不曾圓。曉露凝香濕﹐注重絲惹恨牽。桃花開近翠簾前。花外一重涼雨一重煙。」浣溪沙云「春風吹夢引閒情。夢裏從他過一生。最無能耐是雞聲。人爲傷心才學佛﹐花如解語定憐卿。一番閒話記分明。」淸平樂下闋云「天溽芳艸悠悠。垂楊影裏登樓。望盡去帆千片﹐更無一个歸舟。」楊蓉裳丈序其詞云「繁花乍零﹐淒涼遠目﹐疏樹早落﹐棖觸離襟﹐調逸千秋﹐情深一往﹐世有解人﹐斯足傳矣。」其自序云「西昆一集﹐雅善無題。南唐諸作﹐偏工小令。蓋有用意尙巧以少爲貴者焉﹐此卽其詞品矣。」

○怡亭詞

怡亭詞四卷﹐錢唐姜淳雨寧所作。淳甫與白樓﹑米樓﹐同以詞名浙中﹐爲蘭泉先生所賞。淳甫詞委折自道﹐不作囁嚅耳語。疏影詠柳影云「長亭短驛。正一片春光﹐滿地狼藉。飛絮飛花﹐蕩漾參差﹐幾度臨風難折。絲絲遮斷河橋路﹐悄不礙﹑踏靑遊屐。漸魚云斂了斜陽﹐尋偏亞闌無迹。

曾伴紅窗簸弄﹐那人愁瘦損﹐描上香額。細雨吹絲﹐倒映漣漪﹐莫辧層層深碧。秋懷付鴛鴦渡﹐算只有﹑斷魂相接。怕亂鴉﹑飛入寒林﹐未省舊巢端的。」其運思措詞﹐眞其家石帚宗派也。余舊有寒壚買醉圖卷子﹐余先作金貂換酒一闋﹐題者皆用其詞。後此圖失去。檢怡亭詞中﹐見其爲題夢橫塘一首云「蓮釵亞柄﹐蘆雪吹絲﹐半竿斜日蕭瑟。合澗橋南﹐只搖曳﹑靑簾相識。泥笑當壚﹐解衣偸贈﹐醉邊曾惜。問漂零四載﹐此度重逢﹐誰憐是﹑天涯客。

聽鐘聽雨纏綿﹐又蒲帆催掛﹐楓葉飛急。寂寞而今﹐感舊約﹑酒徒難覓。更何限１河波夢繞﹐一點相思楚云隔。縱待歸來﹐山樓共倚﹐怕雙鬟非昔。」

○汪云壑詞

迦陵塡詞圖﹐前後題詞者夥矣﹐皆用其體﹐多爲激揚奮末之音。惟汪云壑修撰洞仙歌二闋﹐別自爲格﹐極宛轉之致。天風海濤之餘﹐忽聞吹葉嚼蕊殊能移人情也。詞云「戟髯瀟灑﹐認書生陽羨﹐和淚朝朝洗愁面。算覆巢身世﹐醇酒生涯﹐何處是﹑天上紅雲香案。靑衫眞落拓﹐四壁歸來﹐對鞭蓉遠山遠。細雨夢回初﹐樓外輕寒﹐釀多少﹑玉簫幽怨。怕咽住愁簧不成聲﹐待擁髻挑鐙﹐夜深談倦。」「烏闌寫罷﹐又承明催赴﹐回首花間柰何許。想暮年辭賦﹐零落鄕關﹐渾不記﹑舊宅臨江誰住。

諸孫文采盛﹐珍重霜縑﹐爲我蕭窗拂塵蛀。無恙此化身﹐兒女風雲﹐摧抑盡﹑平生黃土。拚醉起英魂向秋宵﹐付一闋銅琶﹐大江東去。」

○宜秋女士詞

宜秋女士詞已附詩後﹐後鐵門又得其殘稿未刻者﹐今補錄於此。長相思云「夜寒生。夢魂驚。半燼蘭膏暗壁燈。牀頭饑鼠行。

數長更。起離情。倚枕塡詞句未成。推敲直到明。」風光好雲﹕「掩花關。啟花關。看偏春光春又殘。動愁端。空庭雨過苔痕碧。天寥寂。短短回廊曲曲欄。且盤桓。」菩薩蠻云「愁中得句渾難續。無眠夜半燒燈燭。風送露微茫。逼人秋气涼。

燻鑪獸炭。香篆微微散。何物助吟情。一虫階下鳴。」

○露華詞

淥卿與余別幾十載﹐庚午八月相晤於吳門寓館﹐以新刻露華詞見示﹐其中大半皆與余倡和寄懷之作﹐所謂故人心尙爾也。桃源泉憶故人寄懷云「行行過盡江南路。徵馬馱愁同去。撲面驚沙如雨。有甚般情緒。西風吹老相思樹。淚眼與誰廝覷。夢也新來不做。未識平安否。」摸魚子見懷云「正西湖﹑狂吟淺醉﹐忽忽又是春暮。東風一夜吹愁到﹐江上峭帆無數。催客去。剩堤上垂楊﹐都讓鶯兒住。丁寧一語。早獻策金門﹐紅箋羅帕﹐且莫賦愁句。難忘是﹑舊夢幾時重作。幾時再唱金縷。伯勞燕子分飛去。漂泊不知何處。深夜雨。隔著个紗窗﹐聽得淒涼否。菊甘薏苦。好努力加餐﹐頻題錦字﹐遙寄北來羽。」前調寄余江右云「忍輕拋﹑分湖煙綠﹐長徵人又千里。饑鴻嗷雁催漂轉﹐辛苦稻粱生計。狂吟未。料聽到琵琶﹐也有中年意。將軍愛士。看遮客長刀﹐岸巾雅拜﹐禮數有誰比。西江水。只恐難鯉。滕王一序空麗。涪翁詩派廬山面﹐冷淡且相料理。儂倦矣。道近日平安﹐亻免首稱書記。海濱聊寄。但暖狎眠鷗﹐涼吹鐵笛﹐醉叱老龍起。」其他題畫酬答之詞﹐尙無慮十餘首﹐喜用摸魚子調

﹐蓋當時在西園倡和時故事也。人先生題露華詞兼見寄一闋﹐亦用此調

。先生序其詞曰「曩在揚州﹐淥卿以詞來質。余爲題摸魚子一闋﹐所謂『付香弦﹑一聲一咽﹐尋常歌吹全洗』者﹐至今竹西人能誦之也。」

○陸鄂華詞

淥卿妻陸鄂華善繡工詞﹐早歲矢折﹐余爲志其墓。其寄淥卿薩蠻二首云「小樓昨夜春寒漸﹐綠筠簾子何曾捲。簾外又斜陽。一溪新水香。已教人遠別。更把靑山隔。人自不思歸。布帆空解飛。」「釀花天气春愁重。澹雲微雨都如夢。金斗熨沈香。夜來釒咸綫忙。

踏靑渾懶去。女伴空招取。多事是黃昏。替人催淚痕。」娟娟楚楚﹐眞傷心人語。淥卿有江城梅花引答之云「小樓日日數徵帆。憶江南。望江南。簾外垂楊﹐簾裏曲闌干。淸曉起來簾下坐﹐攬明鏡﹐拭紅綿。梳綠鬟。

綠鬟綠鬟菩薩。花懶簪。淚暗彈。畫也畫也畫不就﹐曲曲靑山。換了羅衣﹐若个念春寒。傳語而今歸計穩﹐打雙槳﹐到門前。三月三。」

○晏幾道詞

叔原小山詞﹐其自敍以爲﹕「浮沈酒中﹐病世之歌詞﹐不足以析酲解慍。試續南部諸賢余緒﹐作五七字語﹐期以自娛。不獨敍其所爲﹐兼寫一時杯酒間聞見所及。」又云「始時沈十二廉叔﹑陳十君寵﹐家有蓮﹑鴻﹑﹑云﹐品淸謳娛客﹐每得一解﹐卽以艸授諸兒。吾三人持酒聽之﹐爲一笑樂。」蓋其寄托如此﹐其所稱蓮﹑鴻﹑﹑云者﹐詞中往往見之。臨江仙云「記得小初見﹐兩重心字羅衣。」蝶戀花云「笑艷秋蓮生綠浦﹐紅臉靑腰﹐舊識淩波女。」鷓鴣天云﹔「梅蕊新妝桂葉眉。小蓮風韻出瑤池。」又﹐「守得蓮開約伴遊﹐約開葉上蘭舟。來時浦口云隨棹﹐采罷江連月滿樓。」又﹐「手香箋憶小蓮。欲將遺恨倩誰傳。」虞美人云「香已有蓮開信。兩槳佳期近。」又﹐「有期無定是無期。說與小云新恨也眉低。」又﹐「問誰同是憶花人。賺得小鴻眉黛也低顰。」浣溪沙云「牀上銀屏幾點山。鴨鑪香過瑣窗寒。小云雙枕恨春閒。」淸平樂云「春云綠處。又見歸鴻去。」玉樓春云「小若解愁春暮。一笑畱春春也住。」又﹐「小蓮未解論心素。狂似鈿箏弦底柱。」皆寓諸伎之名也。叔原自許續南部余緒﹐故所作足闖花間之室。以視珠玉集﹐無愧也。

○晏幾道酒醉詞

詠酒醉之詩﹐唐人有「不知誰送出深松」﹐宋人有「阿誰扶我上雕鞍」﹐皆善於描寫。叔原玉樓春詞云「當年信道情無價。桃葉尊前論別夜。臉紅心緒學梅妝﹐眉翠工夫如月畫。

來時醉倒旗亭下。知是阿誰扶上馬。憶曾挑盡五更燈﹐不記臨分多少話。」眞能委曲言情。

○史達祖詞

梅詞﹐竹坨詞綜所選﹐已不少矣﹐然其佳句尙多。祝英臺詠薔薇云「見郎和笑拖裙﹐忽忽欲去﹐又驀地﹑畱芳袖。」慶淸朝云「墜絮孳萍。狂鞭孕竹﹐偸移紅紫池亭。餘花未落﹐似供殘蝶經營。」過龍門壹首云「一帶古苔墻。多聽寒づ。篋中釒咸綫早銷香。藥尾寶刀窗下夢﹐誰翦秋裳。

宮漏莫添長。空費思量。鴛鴦難得再成雙。昨夜楚山花簟裏﹐波影先涼。」讀之令人欲喚柰何。張功甫序其詞以爲「有淸新閒婉之長﹐無訁蕩淫之失﹐可以分鑣淸眞﹐平睨方回﹐三變行輩﹐不足比數。」洵非虛譽。

○趙雩門詞

趙雩門太史研經讀史﹐詩詞皆不多見。前乙丑歲﹐於都門見寄金縷曲一闋甚工﹐題爲寒夜讀浮眉詞有懷﹐卻寄云。「風格知何似。當年﹑玉田蘭畹﹐差還可擬。一卷烏絲腸斷句﹐欲把金尊陶洗。柰紙上﹑淚痕隱起。何處吹簫容乞食﹐料旗亭那有人雙髻。應佳耦﹐是知己。勸君何苦悲身世。看分湖﹑菇煙蘆雪﹐十分秋思。一面闌干憑倚偏﹐莫又爲他憔悴。況兩鬢蕭蕭如此。算有故人無恙在﹐更天涯﹑同調能餘幾。長相憶﹐君知未。」雩門以承明著作之才﹐忽攺官縣令﹐神仙小謫﹐爲之太息。

○灑邊詞

宋之詞人向子﹑史邦卿﹐皆成家者。然史以附韓冑爲士論所賤。向以貴臣戚裏﹐卓然方格﹐迕檜而歸﹐其人品相去遠矣。酒邊詞二卷﹐其中贈伎之作最多﹐其名如小桃﹑小蘭﹑輕輕﹑賀全眞﹑陳宋鄰﹑趙總憐﹑王稱心﹐不一而足﹐所謂承平王孫故態者耶。

○樵隱詞

毛開樵隱詞﹐所傳無多﹐然亦是雅音。楊用修獨稱其潑火初收一闋﹐平熟無可取﹐用修未可爲知詞者也。其醉落魄詠梅云「新愁悵望催華發。雀ㄋ江頭﹐一樹垂垂雪。」玉樓春云「酒成憔悴花成怨。閒煞羽觴難會面。可堪春事已無多﹐新筍遮墻苔滿院。」皆遠過所稱。

○捧月樓詞

世之論詞者﹐多以麗雋永爲工﹐燈紅酒綠﹐脆管幺弦﹐往往令人傾倒﹐然非詞之極工也。吾友蘭村﹐少善倚聲﹐體多側艷﹐及刻捧月樓詞﹐則一歸於雅。余前旣已言之矣﹐要其尢工者﹐則在於友朋離合﹑死生契闊之間﹐非近人所能仿佛。其集綠伽冉精舍﹐追感謝庵﹐與邵蘭風聯句摸魚兒一闋﹐可謂驚心動魄﹐一字千金者矣。詞云「怪匆匆六旬別耳﹐滄桑變幻如此。﹝袁﹞離亭三兩關心語﹐那分緣終今世。﹝邵﹞君竟死。﹝袁﹞問碧海紅塵﹐更有誰知己。﹝邵﹞魂兮歸來﹐﹝袁﹞聽子夜啼烏﹐虛堂竄鼠﹐鉛淚落如水。﹝邵﹞

杯浮蟻﹐可尙能來一醉。﹝袁﹞欲呼君飲無計。﹝邵﹞風吹遺掛翩翩翻動﹐疑欲振衣而起。﹝袁﹞寒月底。﹝邵﹞把薤露歌殘﹐心逐霜花碎。﹝袁﹞古歡永墜。﹝邵﹞嘆呂掩書墳﹐楊歸元冢﹐此恨幾時已。」﹝袁﹞

他如過玉蓮庵憶舊云「一番聚首無他事﹐只辦一番腸斷。」髙陽臺卽席和余云「雲搖雨散垂垂別﹐只幾番老了啼鸚。算歸程。風要先聽﹐雨要先聽。」皆極工言情。

○袁通行香子

行香子一體﹐疊下三字句﹐最難穩愜。蘭村上海道中云「算定歸程。嫩約分明。掛輕帆﹑江渡春申。怪伊雙槳﹐偏泥人行。要等潮來﹐等潮去﹐等潮平。酒也慷斟。夢也難尋。照相思﹑一點秋燈。擁衾深坐﹐誰伴深更。有雨蕭蕭﹐風瑟瑟﹐雁聲聲。」

○南宋小家詞

詞綜之選﹐於南宋小家﹐眞能披沙揀金。然尙有未盡者﹐如克齋詞﹐惟選虞美人「去年寒食曾相見」一首。其又太常引云「三三五五短長亭。都只解送人行。天遠樹冥冥。恨好夢﹑才成又驚。

夜堂歌罷﹐小樓鐘斷﹐歸路已聞鸚。應是困瞢騰。問心緒﹑而今怎生。」蕓窗詞靑玉案云「少時貪看瓊林繞。任馬上﹑寒威峭。昨暮六花飛逗曉。擁衾慵起﹐鬢絲籠帽。頓覺年來老。

朱闌翠竹枝枝倒。把玉稜層趁風掃。樓上一尊須放早。同云收盡﹐紅輪初上﹐對面狼峯好。」二詞皆工。

○曹爾堪詞

國初浙西詞人輩出﹐嘉曹顧庵爾堪與吳中尢西堂侗齊名。西堂百末詞﹐自以爲花間艸堂之餘。顧庵頗爲雅潔﹐念奴嬌一闋﹐殊有竹山風調。「孤舟初發﹐正嚴霜似雪﹐布帆如紙。一派殘云縈別恨﹐愁向靑山隱幾。晚圃黃花﹐小槽紅酒﹐客路誰同醉。蒯緱黯澹﹐自將管樂爲比。遙念旅宿新寒﹐丹陽古道﹐老樹酣靑紫。戍鼓沈沈天未曉﹐殘月模糊映水。白衤夾談兵﹐靑燈讀易﹐漫灑英雄淚。啼鳥成陣﹐石頭城外潮起。」同時魏學渠喜用側艷之字﹐誤佳期云「花滿驛亭香淺。恨翠啼紅宛轉。碧城十二曲闌干﹐送落英無算。銅漏莫嫌長﹐銀燭偏愁短。寒情孤坐憤眠遲﹐好夢終難選。」然他詞未能如此。

○吳偉業詞

紅豆﹑梅村詩筆擅一時﹐而詞皆非本色。梅村詞𨿽比紅豆較工﹐亦沿明人熟調﹐然於曲獨工。曩見秣陵春傳奇﹐以爲玉茗之後﹐殆無其偶。特未著訁巽人之名﹐及見其金人捧露盤詞題爲觀演秣陵春句云「喜新詞﹐初塡就﹐無限斷人腸。爲知音﹐子細思量。偸聲減字﹐畫堂髙燭弄絲簧。」乃知出於梅村之手也。

○季滄葦詞

季滄葦不以詞名﹐而行香子題扇面美人一闋頗工。「煙樣羅衤周。月樣銀鉤。人立處﹑風顥全幽。誰將紈扇﹐細寫風流。有一分水﹐一分墨﹐一分愁。天街似水﹐迢迢良夜﹐十年前事上心頭。雙飄裙帶﹐曾伴新秋。在那家庭﹐那家院﹐那家樓。」

○汪煥詞

七夕詞詠乞巧者多矣﹐汪煥減蘭上半闋﹐特出新意﹐而語亦工。云「蛛絲休絡。自恨巧多偏命薄。不解銷魂。始是人間厚福人。」

○毗陵鄒董詞

毗陵鄒﹑董﹐各以詞名﹐文友詞淫言語﹐不免秀鐵面所呵。鄒詞亦未爲工﹐難與迦陵並稱也。惟菩薩蠻一首﹐殊得花間之遺。「篆縈心事安銀葉。灰溫火慢香微。焦尾聲對花彈。秋聲應指寒。同心金風串。莫作離鸞怨。夢峽與啼湘﹐一夜長。」

○趙友沂詞

邗上趙友沂﹐任俠好事﹐多長者遊。宋玉叔有過其故居詞云「竹西亭﹐歌吹地。廿四橋頭﹐曾絡靑絲騎。坐上秋娘兼季次。俠客名姝﹐夜夜春風醉。孝廉船﹐丞相第。弦管淒涼﹐苔老朱門閉。燕子近從王謝例。太息回車﹐多少羊曇淚。」語意惻愴﹐調爲蘇幕遮。

○張臺柱詞

綿邈飄忽之音﹐最爲感人深至﹐李后主之「夢裏不知身是客﹐一晌貪歡」﹐所以獨絕也。張臺柱浪淘沙云「春柳暮煙含。鶯燕嬌憨。飄綿舞絮恨相兼。雨打風吹收不了﹐又上眉尖。

系馬弄金銜。斜日厭厭。夢中歸路又誰諳。渺渺茫茫花一旗﹐說是江南。」

○曹溶詞

激昂慷慨﹐迦陵爲最。竹坨亦時用其體﹐如居庸關李晉王墓諸作﹐直欲平視辛﹑劉﹐自出機杼。集中附曹倦圃慢詞二首皆工。曹有將之雲中答友寄賀新涼云「玉宇秋如水。爲黃花﹑滿襟離恨﹐雁箏頻倚。落日馬蹄窮塞主﹐白髮一肩行李。鋼柱北﹑曾經說屣。又掛風旗沙柳外。對摩片石揮毫起。呼屈宋﹐且休矣。故人相見平安喜。寫新詞﹑龍蛇飛動﹐牢騷心事。刁鬥河山今不閉。敢詫封侯萬里。笑老去﹑疏狂未已。範蠡湖邊蒓菜熟﹐肯羊裘敝盡車生耳。痛飲酒﹐眞男子。」此詞蓋作於備兵雲中時。朱集有送曹詩長篇﹐亦極悲壯﹐所謂「忽作邊秋出塞聲﹐江楓柳紛紛落」者是也。

○吳兆騫詞

吾鄕吳漢槎﹐以事戍寧古塔﹐所傳秋笳集﹐悲涼抑塞﹐眞有崩云裂石之音。其得家信百字令一詞云「牧羝沙磧﹐待風鬟﹑喚作雨工行雨。不是垂虹亭子上﹐休盼綠楊煙縷。白葦燒殘﹐黃楡吹落﹐也算相思樹。空題裂帛﹐迢迢南北無據。消受水驛山程﹐燈昏被冷﹐夢兒中叨絮。兒女心腸英雄淚﹐抵死偏縈離緒。錦字閨中﹐瓊枝海外﹐辛苦隨窮戍。柴車冰雪﹐七香金犢何處。」與升庵「易求海上瓊枝樹﹐難得閨中錦字書」﹐同一淒怨。漢槎有采桑子寄妹云「縞綦義烈人誰似﹐澹月寒梅。寂掩羅帷。生受黃昏盼紫臺。遙知楓落吳江冷﹐白雁飛回。錦字難裁。一片紅冰熨不開。」漢槎妹昭質﹐名文柔﹐亦工詩詞﹐爲楊解元廷樞子婦。其寄兄謁金門云「情惻惻。誰遺雁行南北。慘澹雲迷關塞黑。那知春艸色。細雨花飛繡陌。又是去年寒食。啼斷子規無气力。欲歸歸未得。」

○顧貞觀詞

顧梁汾與成容若友善﹐容若專工小令﹐慢詞間一爲之。惟題梁汾杵香小影「徳也狂生耳」一首﹐最爲佚宕。梁汾寄漢槎塞外「季子平安否」二首﹐久已膾炙人口。又生日作一首﹐亦極工﹐與稼軒「千騎弓刀﹐揮霍遮前後」﹐未能別其優劣也。詞云「馬齒加長矣。向天公投箋﹐試問生余何意。不信嫩殘煨芋後﹐富貴如斯而已。惶愧煞﹑男兒墮地。三十成名身已老﹐況悠悠此日還如寄。歌伏櫪﹐壯心起。直須姑妄方言之耳。會遭逢﹑致君事了﹐拂衣歸裏。手散黃金歌舞就﹐購盡異書名士。累公等﹑他年謚議。班﹑範文章虞﹑褚筆﹐爲微臣﹑奉敕書碑記。千載下﹐有生气。」

○顧貞觀姊詞

無錫顧文端公女爲梁汾姊。有楚黃署中聞警寄滿江紅雲﹕「僕本恨人﹐那禁得﹑悲哉秋气。恰又是﹑將歸送別﹐登山臨水。一派角聲煙靄外﹐數行雁字波光裏。試憑髙﹑覓取舊妝樓。誰同倚。

鄕夢遠﹐書迢遞﹐人半載﹐辭家矣。嘆吳頭楚尾聲﹐然髙寄。江上空憐商女曲﹐閨中漫灑神州淚。算縞綦﹑何必讓男兒﹐天應忌。」語帶風雲﹐气含騷雅﹐殊不似巾幗中人作者﹐亦奇女子也。

○舊時月色軒

東維子集云「元松陵陸子敬﹐居分湖之北﹐壘石爲山﹐樹梅成林﹐取姜白石詞名其軒曰舊時月色。」此吾鄕故事也。余移家魏塘﹐每有故土之懷。他日買一椽於湖濱﹐當作小軒﹐復舊名﹐以志前輩風流勝賞。

○黃孝邁詞

劉后村跋黃雪舟長短句云「十年曾評君樂章﹐耄矣復觀新腔一卷。」賦梨花云「一春花下﹐幽恨重重﹐又愁晴﹐又愁雨﹐又愁風。」水仙云「自側金卮﹐臨風一笑﹐酒容吹盡。恨東風﹐忙去薰桃染柳﹐不念澹妝人冷。」云云﹐詞皆極工﹐黃集不傳﹐他選本亦失之﹐故記於此。

○浙西二孫詞

浙西閨秀﹐首推二孫。碧梧早擅才華﹐而賦命蹇薄﹐故多幽憂蕉萃之音。苕玉歸髙君穎樓﹐夫婦唱隨﹐頗稱佳耦。惜結縭十載﹐又歌寡鵠。有才無命﹐振古如玆。兩女士詩篇之外﹐兼工倚聲。余曾爲碧梧作湘筠館樂府序﹐其相見歡云「年時小立苔茵。燕依人。記得柳花如雪﹐正殘春。

パ聲急﹐蛩聲咽﹐忍教聞。又是梧桐深院﹐月黃昏。」菩薩蠻云「華堂咽罷笙歌歇。夜深香裊鑪煙碧。酒醒小屏風。燭花相對紅。玉釵金翠鈿。柳葉雙蛾淺。日午未成妝。繡裙雙鳳凰。」十六字令云「明。雨過南軒月影橫。珠簾捲﹐滅燭坐調笙。」總菩薩蠻落句云「酒醒一燈昏。思多夢似眞。」皆可入金荃集中。苕玉衍波詞﹐附刻貽研齋詩後。有題許玉年夫人遺照﹐喝火令一闋最工。「明丰盛同徐淑﹐才華本大家。春風容易落曇花。試問歡期幾許﹐屈指半年賒。

妙倩傳神手﹐描來萼綠華。生綃依舊臉如霞。比似年時﹐略瘦一些些。比似年時初見﹐無語翠鬟斜。」他如蝶戀花云「簾外櫻桃花落盡。晚來幾陣東風緊。」翠樓吟賦秋柳云「愁春夢醒。咽露涼蟬﹐抱枝淒緊。又長堤外﹐晚煙如雨﹐歸鴉成陣。」許周生序中所云「櫻桃花謝﹐緊簾外之春風﹐楊柳絲寒﹐瘦眉邊之秋影」﹐蓋指此也。碧酲妹閒卿﹐名雲間﹐詩詞之外﹐繪事亦不減乃姊。

○蔣春雨詞

秀水蔣春雨集後﹐附詞數十首﹐皆和雅可誦。霜天曉角枕上聞雁云「江城秋暮。多少哀鴻度。剛近曉寒窗牖來﹐天北一聲虜。

銜蘆何處去。沙邊行且住。休間故園兄弟﹐啼不斷﹐枕邊雨。」風光好贈鶴巢云「是前緣。是今緣。修到松窗伴鶴眠。小遊仙。王郎吹徹緱山調。知音少。袖得冰絲不上弦。一千年。」

○小紅樓詞

小紅樓詞﹐仁和程君去瑕作也。其方言情如鷓鴣天﹕「風消絮雪春無影﹐雨碎梨云夢有聲。」踏莎行﹕「酒闌燭又今宵﹐不愁有夢無尋處。」祝英臺近﹕「瘦了黃花﹐人在可憐裏。」浣溪沙﹕「尊酒旗亭意黯然。厭人絮語勸加餐。最無滋味是離筵。」一翦梅﹕「輕暖輕寒上已天。柳醒春眠。蠶困春眠。」其體物如玉環出浴圖云「蜀江流恨碧。是太液恩波換得。」帆影云「輕陰棹入江村裏﹐看暝色髙樓初赴。怕有人﹑誤識歸舟﹐帶了夢魂飛去。」梅影云「冰奩脂粉都成幻﹐寫小幅春風空際。」又和鄭楓人香奩十詠﹐其一萼紅﹐詠花信尢工。「悄黃昏﹐早安排腸斷﹐無語惜惺惺。步澀遲蓮﹐眠妨絆柳﹐帶圍困花身。問消得﹑幾番紅褪﹐嘆飄零﹑都是種桃心。春色難關﹐東風不解﹐一段幽情。

應悔寒漿誤飲﹐卻懨懨疑病﹐心捧眉顰。窺月愁濃﹐隔花緣淺﹐讓他三五星徵。謾認作﹑雲慳雨吝夢分明。昨夜又何曾﹐獨影浣紗石畔﹐綠水湔裙。」君生平酷好倚聲﹐謬許拙作﹐曾托人乞爲弁語﹐余未及知也。沒後其令嗣以刻本介鐵門﹐復申前請感而錄之。

○戴金詞

歷樊榭徵君舊居南湖﹐自號花隱﹐倪米樓繪花隱樓圖。偕李丁齋同作齊天樂詞以紀之。戴金比部賦南浦一闋云「鷗外夢長閒﹐向湖邊﹑又展露渦風鬢。亭角舊聽鸚﹐楊枝曲﹑消盡粉團香陣。涼波無恙﹐畫闌幾點驚鴻影。城上靑山如解意﹐點綴玉眞眉暈。

天涯有客悲秋﹐喚停杯共說﹐老仙花隱。隱語笑芙蓉﹐茶煙杪﹐未歇水樓芳訊。斜陽一舸俊遊客﹐容易成孤引。霜葉無多明艷別﹐似惜飄零紅粉。」金精研經史﹐而下筆乃淸空如此。

○二餘詞句

柳梢靑末後四字﹐最宜用意﹐四字入妙﹐則全首皆好矣。余少云有句云「四野無村﹐一天有月﹐如此他鄕。」甚工。余亦可云「守到黃昏﹐上來紅燭﹐又是今宵。」極爲汪選樓所賞。

○程水南詞

程水南先生﹐風雅總持﹐詩文皆潔淨可傳﹐詞非當家。然其早起洞仙歌一闋﹐風致絕妙。「晨光乍啟﹐閃霞紅成片。海底飛鳥影先見。最關情﹑此

霎淸華﹐拋不疊﹐翠被餘溫香淺。

問檀郎何事﹐輕犯朝寒﹐盡把疏窗繡簾捲。雪樣有新霜﹐又徧風來﹐全不管﹑冷侵入面。待日上三竿有何妨﹐好挽起鬟云﹐溶溶庭院。」

○洪梧詞

洪桐生太守梧﹐自罷郡歸﹐遂畱滯於廣陵﹐主梅花書院。初以足疾﹐不能良行。後以校閱冊府元龜﹐窮日分夜﹐遂至失明。始學詞﹐工於慢調﹐詞成﹐口授侍史書之﹐都爲一冊﹐皆用一萼紅調﹐數疊其韻。雲山閣藏書次山尊學士韻一首﹐最爲淒婉。「嶺雲限。望廣寒宮裏﹐任我載書來。中聖相逢﹐避賢未去﹐且學繡佛長齋。喜地主﹑鄒陽不拒﹐遣彥和﹑糸番帕譯經臺。雙寺紅邊﹐五橋髙處﹐萬卷樓開。漫擬河陽溫石﹐計十年推轂﹐多少英才。祭侄韓文﹐悼妻潘誄﹐先生逆旅誰陪。幸知我﹑漂蓬無藉﹐道湖山送老不須回。怕說邱少﹐簽﹤貝覃﹥空排。」太守藏書五萬卷﹐恐日後散佚﹐乃藏於所州湖上之雲山閣。此詞所以志也。

