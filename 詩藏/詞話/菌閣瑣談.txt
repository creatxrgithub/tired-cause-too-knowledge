

《菌閣瑣談》淸沈曾植撰

○黃公詞筌守州規軌賀黃公載酒園詩話﹐與吳修齡圍鑪詩話﹐皆標舉晚唐﹐斥王﹑李者。標新擷秀﹐淸婉動人﹐實亦竟陵之旁流﹐彼幽此淺耳。黃公皺水詞筌﹐亦多俊語﹐而確守州規軌。殊不思卮言所謂宛轉綿麗﹑淺至儇俏者﹐吳歌佳致﹐政可表隆慶間江左風流。西蜀南唐四百年前﹐已會此細想乎。愚於州﹑黃公﹐所標花間﹑尊前名句﹐未嘗不諷味移情。而舉燭治燕﹐或恐非郢書本實耳。

○州拈出香弱州云「溫飛卿詞曰金荃﹐唐人詞有集曰蘭畹﹐蓋取其香而弱也。然則雄壯者固次之矣。」此州妙語。自明季國初諸公﹐瓣香花間者﹐人人意中擬似一境而莫可名之者﹐公以香弱二字攝之﹐可謂善於侔色揣稱者矣。皺水勝諦﹐大都演此。余少時亦醉心此境者﹐當其沈酣﹐至妄謂午夢風神﹐遠在易安以上。又且謂易安倜儻有丈夫气﹐乃閨閣中之蘇﹑辛﹐非秦﹑柳也。蘭畹書不傳﹐或謂亦飛卿詞名﹐未確。

○黃公拈出險麗黃公拈出險麗二字﹐亦千劍千賦﹐閱後有得者語﹐非宋人旨。其以王通叟春遊詞証之﹐則瞎卻後人眼目矣。「燈搖縹碧茸窗冷」﹐自是秋墳鬼語﹐殊不睹所謂斧鑿痕者。伊川許小晏鬼語﹐而黃公不許荊州亭鬼語﹐然則詞客迂僻﹐過於道學乎。﹝所謂斧鑿﹤疒長﹥嫌其不弱耳。險麗二字﹐亦本州。

○南州艸堂詩話南州艸堂詩話﹐多記桑海諸公悲歡詞事﹐所謂眼中景﹑景中人﹑人中意者。臨濟三宮﹐於此漏泄宗風不少。要之輕塵弱艸之情﹐尢宜促節哀弦之奏﹐有香弱而不嫌儇俏。假令州見之﹐不知又當作何賞會。

○劉公﹤甬戈﹥一時名語劉公﹤甬戈﹥謂詞須上脫香簽﹐下不落元曲﹐乃稱作手﹐亦爲一時名語。然不落元曲易耳﹐浙派固絕無此病。而明季諸公宗花間者﹐乃往往不免。若所謂上脫香簽者﹐則韋莊﹑光憲旣與致光同時﹐延巳﹑熙震亦與成績並世﹐波瀾不二﹐風習相通﹐方當於此津逮唐余﹐求欲脫之﹐是欲升而去其階已。﹝國初諸公﹐不能畫花間﹑艸堂界限﹐宜有此論。﹞○五代詞促碎北宋單緩卮言謂花間猶傷促碎﹐至南唐李主父子而妙。殊不知促碎正是唐余本色﹐所謂詞之境界﹐有非詩之所能至者﹐此亦一端也。五代之詞促數﹐北宋盛時單緩﹐緣緣燕樂音節蛻變而然。卽其詞可懸想其纏拍。花間之促碎﹐羯鼓之白雨點也。樂章之單緩﹐玉笛之遲其聲以媚之也。慶曆以前詞情﹐可以追想。唐時樂句﹐美成﹑不伐以後﹐則大晟功令﹐日趨平整矣。

○花艸蒙拾有通識漁洋花艸蒙拾﹐偶然涉筆﹐殊有通識。其述雲間諸公論詞云﹕五季猶有唐風﹐入宋便開元曲。故意小令﹐冀復古音﹐屏去宋調﹐庶防流失。謂其長處在此﹐短處亦在此。不獨評議持平﹐且能舉出當時詞家心髓﹐識度固在諸公上也。雲間所謂入宋便開元曲者﹐蓋指屯田。而不肯察察言之﹐遂使隨聲附和聲﹐扣捫鑰﹐生諸眼障。

○鄒程村極稱沈天羽語鄒程村極稱沈天羽意致相詭﹐言語妙天下之語﹐謂爲詩餘別開生面。此兩語固可與賀黃公險麗二字相發。然在宋人詞中﹐山谷開其端﹐稼軒極其趣﹐白石亦染指焉。南守諸家有合於此不少。政恐沈﹑鄒二君﹐覿面不識耳。至臯文﹑止庵﹐而後識之。

○齊物論齋詞齊物論齋詞﹐爲臯文正嫡。臯文疏節闊調﹐猶有曲子律縛不住者。在晉卿則應徽按柱﹐斂气循聲﹐興象風神﹐悉舉騷雅。古懷納諸今慢﹐標碧山爲詞家四宗之一。此宗超詣﹐晉卿爲無上上乘矣。玉田所謂淸空騷雅者﹐亦至晉卿而後盡其能事。其與白石不同者﹐白石有名句可標﹐晉卿無名句可標。其孤峭在此﹐不便摹擬亦在此。仲修備識淵源﹐對之一詞莫贊。毗陵詞人﹐亦更無能嗣響者。可謂門風峻絕。

○融齋論詞較止庵精當止庵而後﹐論詞精當﹐莫若融齋。涉覽旣多﹐會心特遠﹐非情深意超者﹐固不能契其淵旨。而得宋人詞心處﹐融齋較止庵眞際尢多。

○漁洋論濟南二安易安跌宕昭彰﹐气調極類少遊﹐刻摯且兼山谷﹐篇章惜少﹐不過窺豹一斑。閨房之秀﹐固文士之豪也。才鋒大露﹐被謗殆亦因此。自明以來﹐墮情者醉其芬馨﹐飛想者賞其神駿﹐易安有靈﹐後者當許爲知己。漁洋稱易安﹑幼安爲濟南二安﹐難乎爲繼。易安爲婉約主﹐幼安爲豪放主﹐此論非明代諸公所及。

○詞曲用字有陰陽顧仲瑛制曲十六觀﹐全抄玉田詞源下卷﹐略加點竄﹐以供曲家之用。於此見元人於詞曲之界﹐尙未顯分﹐蓋曲固慢詞之顧分者也。其第十五觀云﹐曲中用字有陰陽法﹐人聲自然音節﹐到音當輕淸處﹐必用陰字﹐當重濁處﹐必用陽字﹐方合腔調。用陰字法﹐如點絳唇首句﹐韻腳必用陰字。試以「天地玄黃」爲句﹐協矣﹐蓋荒字屬陰﹐黃字屬陽也。用陽字法﹐如寄生艸末句﹐七字內五字﹐必用陽字。以「歸來飽飯黃昏後」爲句歌之﹐協矣。若以黃昏後歌之﹐則歌昏字爲渾字非也。蓋黃字屬陽﹐昏字屬陰也。此一則爲詞源所無﹐然可與彼先人曉暢音律條相證。陰字配輕淸﹐陽字配重濁﹐此當是樂家相傳舊法﹐乃與樂府雜錄段安節所謂上平聲爲徵聲者隱相符會。向嘗疑上平聲爲徵聲﹐語不可解﹐若易之曰﹐陰平聲爲徵聲﹐則可解矣。

○樂家私器醴泉和錄云﹕持國按樂﹐見弦斷弦續者﹐笙歌之類﹐吹不成聲。詰之日﹐自有按樂器。國家議黍尺數年﹐造樂器﹐費萬計﹐乃用樂家私器﹐以享宗廟。此所謂私家按樂意竟﹐是否隋唐以來﹐相承舊法舊器﹐未可知也。

○後山論東坡詞東坡以詩爲詞﹐如雷大使之舞﹐𨿽極天下之工﹐要非本色﹐此後山談叢語也。然考察條鐵圍山叢談﹐稱上皇在位﹐時屬升平﹐手藝之人有稱者﹐棋則有劉仲甫﹑晉士明﹐琴則有僧梵如﹑僧全雅﹐教坊琵琶則有劉繼安﹐舞則雷中慶﹐世皆呼之爲雷大使﹐笛則孟水淸﹐此數人者﹐視前代之技皆過之。然則雷大使乃教坊絕技﹐謂非本色﹐將外方樂乃爲本色乎。

○益公集用歐集例歐陽文忠詞名近體樂府﹐周益公詞亦名近體樂府﹐慕藺之意歟。兩公同籍吉州﹐同謚文忠﹐事業文章﹐後先照耀﹐益公集編次之法﹐亦全用歐集例也。

○歐有平山集歐樂府羅泌跋云「公性至剛﹐而與物有情﹐吟詠之餘﹐溢爲歌詞﹐有平山集﹐盛行於世﹐曾忄造雅詞不盡收也。」按今之六卷琴趣外編﹐疑卽平山集之類。歐集校語﹐於平山琴趣﹐略無徵引﹐不知何故。

○本事曲可補宋藝文志校語引京本時賢本事曲子後集﹐此書名罕見﹐可增入補宋藝文志。艸堂詩餘多注本事﹐采於此書歟。

○醉翁琴趣中僞作醉翁琴趣﹐頗多通俗俚語﹐故往往與樂章相混。山谷俚語﹐歐公先之矣。琴趣中若醉蓬萊﹑看花回﹑蝶戀花﹑詠枕﹑惜芳時﹑阮郎歸﹑愁春郎﹑滴滴金﹑卜算子第一首﹑好女兒令﹑南鄕子﹑鹽角﹑憶秦娥﹑玉樓春﹑夜行船﹐皆摹寫刻摯﹐不避褻猥。與山谷詞之望遠行﹑千秋歲﹑江城子﹑兩同心諸作不異。所用俗字﹐如漁家傲之「今朝斗覺凋零セ」﹑「花气酒香相廝釀」﹐宴桃源之「都爲風流セ」﹐減字木蘭花之「撥頭惚利」﹐玉樓春之「艷冶風情天與措」﹐迎春樂之「人前愛把眼」﹐宴瑤池之「戀眼噥心」﹐漁家傲之「低難奔」﹐亦與山谷之用﹤身差﹥﹤屍豕﹥俗字不殊。殆所謂小人謬作﹐托爲公詞﹐所謂淺近之詞﹐劉僞作者﹐廁其問歟。名臣錄謂劉作醉蓬萊﹑望江南以誣修﹐今故在琴趣中﹐集中盡去此等詞﹐是也。琴趣中於山谷諢詞皆汰不錄﹐而醉翁僞作一無所汰﹐爲不可解耳。

○歐詞好用廝字歐公詞好用廝字﹐漁家傲之「花气酒香皆廝釀」﹑「蓮子與人長廝類」﹑「論證廝惹」﹐皆是也。山谷亦好用此字。

○山谷步蟾宮詞山谷步蟾宮詞「眞个惡靈利﹐惱亂得道人眼起俊」﹐俗語也。樂章集徵部樂「但願心下﹐把人看待﹐長似初相識」﹐直以作人人卿卿用﹐更奇。

○歐公印眉詞醉翁琴趣玉樓春印眉詞﹐細膩曲折﹐紀實而有風味﹐此情狀他詞罕見﹐惟樂章集洞仙歌「愛印了雙眉﹐索人重畫」﹐足相印耳。

◎附錄。一海日樓叢鈔

○李鑑誡錄有斥亂常一條云「賓貢李﹐字徳潤﹐本蜀中土生波斯也。少小苦心﹐屢稱賓貢。所吟詩句﹐往往動人。尹校書鶚者﹐錦城煙月之士也。與李生嘗爲善友﹐遽因戲遇嘲之﹐李生文章﹐掃地而盡。詩云﹕」異域從來不亂常﹐李波斯彊學文章。假饒折得東堂桂﹐胡臭薰來亦不香。『「按李﹑尹鶚﹐花間集並載其詞。摭言記」白敏中中令鎭荊南﹐因盧發使酒﹐有詩云「十姓胡中第六胡﹐也曾金殿掌洪鑪。少年從事誇門地﹐莫向樽前喜气粗。』同一胡也﹐一以自矜﹐一爲人賤﹐何歟﹖﹝全拙庵溫故錄﹞○史例治詩詞以事系日﹐以日系月﹐史例也。宋人以之治詩﹐而東坡﹑山谷﹑後山之情際﹐賓主歷然﹐曠百世若披帷而相見。彼謂詩史﹐史乎史乎﹗漚尹侍郎乃今復以此例施之於詞﹐東坡其乘韋也。﹝長語﹞○宋詞三家汪叔耕﹝莘﹞方壺詩餘自敍云﹕」唐宋以來詞人多矣﹐其詞主於淫﹐謂不淫非詞也。余謂詞何必淫﹐亦顧寓意何如爾。余於詞﹐所喜愛三人焉。蓋至東坡而一變﹐其豪妙之气﹐隱隱然流出言外﹐天然絕世﹐不假振作。二變而爲朱希眞﹐多塵外之想﹐𨿽雜以微塵﹐而淸气自不可沒。三變而爲辛稼軒﹐乃寫其胸中事﹐尢好稱淵明。此詞之三變也「云云。叔耕詞頗質木﹐其人蓋學道有得者。其所稱舉﹐則南渡初以至光﹑寧﹐士大夫涉筆詩餘者。標尙如此﹐略如詩有江西派。然石湖﹑放翁﹐潤以文采﹐要爲樂而不淫﹐以自別爲詩人旨格。曾端伯樂府雅詞﹐是以此意裁別者。白石老人﹐此派極則﹐詩與詞幾合同而化矣。吳夢窗﹑史邦卿影響江湖﹐別成絢麗﹐特宜於酒樓歌館﹐釘坐持杯﹐追擬周﹑秦﹐以纘東都盛事。於聲律爲當行﹐於格韻則卑靡。賴其後有艸窗﹑玉田﹑聖與出﹐而後風雅遺音﹐絕而復續。亦猶臯羽﹑霽山﹐振起江湖哀響也。自道光末戈順卿輩推戴夢窗﹐周止庵心厭浙派﹐亦揚夢窗以抑玉田。近代承之﹐幾若夢窗爲詞家韓﹑杜。而爲南唐﹑北宋學者﹐或又以欣厭之情﹐槪加排斥。若以宋人之論折衷之﹐夢窗不得爲不工﹐或尙非雅詞勝諦乎﹖﹝筆記﹞○大晟樂北曲興而詞變﹐大晟律呂之法﹐俗樂中蕩然不存﹐而大常雅樂﹐元襲宋﹐明襲元﹐一綫相沿﹐未嘗攺作。鄭世子之言曰﹕」宋大晟樂﹐方士魏漢律所造﹐取徽宗指寸爲律。朱子所謂崇定之際﹐姦訁叟之令﹐黥涅之徒﹐不足以語天地之和﹐指反律也。其樂器等﹐汴破入金﹐攺名大和。金破入元﹐攺名大成。元亡﹐樂歸於我。今太常所謂雅樂﹐及天下學宮所謂大成樂﹐蓋漢津之律也。漢津之杜撰﹐自不能服宋人之心﹐而金元以來反遵用之﹐無敢議其失者﹐理不可曉。「此鄭世子知明太常樂襲宋大晟舊法也。續通考﹑明史樂志﹐皆載十二月按律樂歌﹐大略與詞源合。正月太蔟﹐本宮黃鍾商﹐俗名大石﹐曲名萬年曆。二月夾鍾﹐本宮夾鍾宮﹐俗名中呂﹐曲名玉街行。三月姑洗﹐本宮太蔟商與太蔟本宮黃鍾商同例﹐俗名大石當作髙大石﹐曲名賀聖朝。四月仲呂﹐本宮無射徵﹐俗名黃鍾正徵﹐曲名喜升平。五月蕤賓﹐本宮姑洗商﹐俗名中管雙調﹐曲名樂淸朝。六月林鍾﹐本宮夾鍾角﹐俗名中呂角﹐曲名慶皇都。七月夷則﹐本宮南呂商疑當依詞源作南呂閏﹐或南呂角﹐俗名中管商角﹐曲名永太平。八月南呂﹐本宮南呂宮﹐俗名中管仙呂﹐曲名鳳皇吟。九月無射﹐本宮無射宮﹐俗名黃鍾﹐曲名飛龍引。十月應鍾﹐本宮姑洗徵﹐俗名中呂正徵﹐曲名龍池宴。十一月黃鍾﹐本宮夷則角﹐俗名仙呂角﹐曲名金門樂。十二月大呂﹐本宮大呂宮﹐俗名髙宮﹐曲名風雲令。雅俗諸名﹐皆用宋世之舊。而中管五調﹐宋世俗樂所無﹐獨太常雅樂有之。此明太常樂卽宋大晟樂﹐最顯證也。明史樂志﹕」張鶚言﹐太常樂黃鍾爲合﹐似矣。其以大呂爲下四﹐太蔟爲髙中﹐夾鍾爲下一﹐姑洗爲髙一﹐夷則爲下工﹐南呂爲髙工之類﹐皆以兩律兼一字﹐何以旋宮取律﹐止黃鍾一均而已。部復鶚奏﹐稱蕤賓之勾﹐應鍾之凡﹐其以字眼配律呂﹐亦如大晟之法。鶚奏﹐太廟樂南鍾均用林鍾起調﹐林鍾畢調﹐黃鐘均用黃鍾起調﹐黃鍾畢調。「云云。則朱子所稱張功甫行在譜子﹐大凡壓入音律﹐止在首尾二字﹐明太常樂人猶世守之。淩次仲以起調畢曲爲蔡氏所撰。彼太常樂人﹐豈嘗讀蔡氏書哉﹖﹝全拙庵溫故錄﹞○一聲葉一字趙彥肅十二詩譜﹐直以一聲葉一字。朱子辧之﹐以爲應有疊字散聲﹐乃合古樂唱嘆之自然。考白石大樂議﹐言」紹興大樂﹐多用大晟﹐知以七律爲一調﹐而不知度曲之義﹐知以一律配一字﹐而未知永言之旨。「則一聲葉一字﹐固大晟樂法﹐周美成﹑田不伐諸人所定者也。而白石自度諸曲﹐旁注管色﹐亦仍一聲葉一字。其二聲葉一字者﹐不過十分之一。矛盾己說﹐爲何意乎。諸調皆俗樂﹐音主流美﹐尢非十二譜雅樂音取古淡比也。然張叔夏詞源﹐卻又有」字少聲多難過去「之語。所謂」先須道末後還腔「﹐卽朱子所謂唱者發歌句也。所謂」助以餘聲始繞梁「者﹐卽朱子所謂和者繼其聲也。朱子二語﹐殆隱括當時謳歌旨要言之。一聲一字則雅樂不永言﹐字少聲多則俗樂難過度﹐兩義相違﹐此疑問亦言樂者亟當研究者也。

○譜字詞源﹐管色應指字譜﹕六﹑凡﹑工﹑尺﹑上﹑一﹑四﹑勾﹑合﹑五﹑十字﹐次敍勾﹐次合上﹐略與遼志同。五不具下髙﹐而一上凡皆有尖號﹐與本書前列古今譜字略殊。末有大住﹑小住﹑掣﹑折﹑大凡﹑打六號﹐而白石歌曲越九歌後﹐有古今譜法﹐亦列折字法﹐折字管色爲■﹐白石歌曲旁綴音譜﹐■號首首有之﹐九歌亦首首有折字也。陳元靚事林廣記總敍訣曰「折聲上生四位﹐掣聲下隔一宮﹐反聲宮閏相頂﹐丁聲上下相同。」其所謂反聲者﹐殆卽詞源六號中之大凡。詞源﹑謳曲指要中「反掣用時須急過﹐折拽悠悠帶漢音」。又云「丁住無牽逢合六」。反掣折丁﹐得廣記相證﹐語始明白。而指要所言者聲﹐廣記所言者字﹐管色譜則列諸音字同條。白石歌曲有以折字當一聲﹐以葉一字者﹐有以折字兼一聲﹐以葉一字者。掣字作■作■﹐丁字作■。大凡入與尺字人混不可辧﹐小頓力亦多兼一聲以葉一字。尙有─丨號綴於聲旁者﹐或疑卽大凡異體﹐加此諸聲於一聲一字之中﹐又加以大頓小頓疊頓。哩字引濁﹐羅字淸住﹐乃哩羅頓陵諭八犯四犯寄煞諸訣﹐皆於一聲具諸變化。字少聲多之說﹐其可以此想象之乎﹖竊疑所謂「舉本輕圓無磊塊﹐淸燭髙下縈縷比﹐若無含韻彊抑揚﹐則爲念曲叫曲矣」者﹐乃就一聲言﹐非以全體言。燕南芝庵諭曲﹐與謳曲指要相出入。彼言凡歌一聲歌一聲﹐歌一名﹐分二條﹐聲有四節﹐曰起末﹐曰過度﹐曰簪﹐曰扌顚落。所謂一聲﹐卽一聲葉一字之一聲也。歌一聲而有四節﹐又雜以頓住反掣折丁諸節度﹐焉得不字少聲多。後世舉四節諸法﹐皆以工尺記之﹐故宋世之一字配聲少而後世配聲多﹐宋世一聲具諸節度﹐而後世但有工尺無諸節度也。俗樂具此諸節度﹐誠永言之盡態極研者矣。雅樂無此﹐所謂無含韻而念曲者也。姜氏非以一聲配一字爲非﹐意或欲以四節助永言耳。熊朋來瑟譜云「姜氏作越九歌﹐擬楚九歌﹐且自爲之瑟譜。瑟譜﹐雅樂也。而越九歌折字甚多﹐是姜氏誠能用俗樂節度於雅樂矣。」蔡條鐵圍山叢談「樂曲有均有韻。均者宮徵商羽角﹐合變宮﹑宮變徵爲之﹐此七均也。所謂韻者﹐凡調各有韻﹐猶詩律有平仄之屬﹐所謂韻也。」按﹕蔡氏所言之韻﹐卽張氏若無含韻之韻也。淩次仲知韻之由字譜不由平仄﹐而不能指所謂猶詩平仄者何物。若以一聲中四節當之﹐則了然明白。四節復緯以四字﹐則每調之韻﹐自有區別﹐不必神瞽而後能聽。毛氏之掊擊起調畢曲﹐亦可不必矣。○字譜自唐人陳樂書卷一百五十七﹐論曲調曰「淸樂盡於開元之初﹐十部亡於僖昭之末。流及五季﹐惟咽樂飲曲存焉。聖朝承末流之獘﹐雅俗二部﹐惟聲指相授﹐按文索譜。故音曲之變﹐其異有三。擬樂府者作爲華辭﹐本非協律﹐詩樂分二﹐去本浸遠。此一異也。古者樂曲﹐詞句有常﹐或三言四言以制宜﹐或五言九言以授節﹐故含章締思﹐彬彬可述。辭少於聲﹐則虛聲以足曲﹐如相和歌中有伊夷吾邪之類﹐爲不少矣。唐末俗樂﹐盛傳民間﹐然篇無定句﹐句無定字﹐又間以優雜荒艷之文﹐閭巷諧隱之事﹐非如莫愁﹑子夜﹐尙得論次者也。故自唐以後﹐止於五代﹐百氏所記﹐但記其名﹐無復記辭﹐此二異也。古者大曲咸有辭解﹐前艷後趨﹐多至百言。今之大曲﹐以譜字記其聲折﹐慢疊旣多﹐尾徧又促﹐不可以辭配焉。此三異也。」按﹕書多引唐人舊籍﹐若趙耶利﹑李衝之琴學﹐大周正樂﹑唐樂圖之器象﹐﹝通誌﹕大周正樂一百二十卷﹐無撰人。宋志﹕大周正樂八十八卷。注﹕五代竇儼訂論。﹞皆沈存中﹑王晦叔所未見。其他亦多本唐人遺說﹐惜其不盡著所出也。據此條稱宋承唐五季流獘﹐「雅俗二部﹐惟聲指相授﹐案文索譜」。則知管色字譜遠自唐傳。白石歌曲傍注﹐蓋仿唐人按文索譜舊式。世謂字譜始宋人﹐誤也。咽樂飲曲﹐文普相承﹐而猶有篇無定句﹑句無定字之獘﹐於花間小令﹐字句多參差可徵之。詞家不爲音家束縛類然。景以後﹐乃漸齊一矣。抑花間多蜀詞﹐宋初教坊樂工﹐得之西蜀者多。歐陽ぁ所敍錄﹐意固蜀伶工所私記者耶﹖﹝崇文總目﹕「周優人曲辭二卷﹐周吏部侍郎李上交翰林學士李諫議大夫劉儔篡錄燕樂優人之曲辭。」此五代中原詞選﹐惜其不傳。﹞樂書敍雅琴﹐稱「太宗皇帝因大樂雅琴﹐更加二弦﹐召錢堯卿按譜﹐以君臣文武禮樂正民心九弦﹐按曲轉入大樂﹐十二律淸濁互相合應。禦制韶樂集中有正聲翻譯字譜﹐又令鈞容班頭任守澄並教坊正部頭花日新﹑何元善等注入唐來咽樂半字譜﹐凡一字先以九弦琴譜對大樂字﹐並唐來半字譜﹐並有淸聲。今九弦譜內﹐有大定樂﹑日重輪﹑月重明三曲﹐並禦制大樂乾安曲。景韶樂集內太平樂一曲﹐譜法互同﹐他皆仿此。可謂善應時而造者也。」按﹕此所稱唐來咽樂半字譜﹐尢足爲唐人管色字譜顯證。太宗九弦琴譜﹑景韶樂集﹐蓋皆辭與譜並載者。又可知白石越九歌﹑琴曲所祖述矣。

○詞變爲曲之關鍵芝庵論曲﹐玉田論詞﹐似不可並爲一談。然詞曲相沿﹐其始固未嘗有鴻溝之畫。愚意「字少聲多難過去」七字﹐乃當爲詞變爲曲一大關鍵。南方沿美成一派﹐字句格律甚嚴。北方於韻﹐平仄旣通﹐於字少聲多之難過去者﹐往往加字以濟之。字少之詞﹐乃遂變爲字多之曲。哩羅在詞爲虛聲﹐而在曲爲實字。最顯證也。此端自柳耆卿已萌芽﹐樂章集同一調而不同字數者劇多。彼蓋深諳歌者甘苦﹐又其時去五代未遠﹐了知詩變爲詞﹐卽緣字少聲多之故。旣演小令爲慢詞﹐遂不惜增減字句﹐以除磊塊﹐使無大晟之整齊﹐美成之嚴謹﹐詞化爲曲﹐不必待卻特殊時代矣。然芝庵論曲﹐尙有添字病一條。去宋未遠﹐猶知方便非正則也。厥後以院本爲曲之正軌﹐而添字諸病﹐乃不復以爲病矣。﹝張小山小令﹐添字甚少。同上﹞○芝庵論曲術語芝庵論歌之格調﹐頂疊垛換之頂疊﹐卽廣記寄煞訣「輪頂兩斯頂」之頂﹐亦卽詞源「丁住無牽逢合六」之丁。總敍訣「丁聲上下相同」之丁也。縈紆牽結之牽﹐卽「丁住無牽」之牽。「惇拖嗚咽」之拖﹐卽詞源「聲拖字拽」之拖。惇卽寄煞訣「惇指依數行」之惇也。﹝詞源無惇字﹐而「大頓聲長小頓促」句下注云「頓﹐都昆切。」則頓字卽惇字也。﹞歌之節奏﹐有停聲﹐有待拍﹐卽詞源「停聲待拍慢不斷」也。有偸吹﹐有拽捧﹐拽卽「折拽悠悠帶漢音」﹑「聲拖字拽疾爲勝」之拽﹐又卽丁抗掣拽之拽也。凡歌一聲﹐聲有四節。曰起末﹐卽詞源「舉本輕圓」之舉本﹐曰過度﹐卽「字少聲多難過去」之過去也。凡歌一句﹐句有聲韻﹐一聲平﹐一聲背﹐一聲圓﹐平卽詞源「腔平字側」之平﹐圓卽「舉本輕圓」之圓也。凡一曲中各有其聲﹐曰惇聲﹐曰抗聲﹐抗聲卽詞源「抗聲特起直須髙﹐抗與小頓皆一」也。凡歌有三過聲﹐曰取气﹐卽詞源「忙中取气急不亂」之取气。曰換气﹐卽詞源「拗則少入气轉換」之气轉換也。他若謂調有子母﹐有姑舅兄弟﹐有字多聲少﹐有字少聲多﹐旣與詞源「字少聲多難過去」相證﹐又與白石徵爲子母調之說相證。放兒﹑明兒﹑暗兒﹑長兒﹑短兒﹑碎兒﹐則皆詞源七敲八之作用也。芝庵蓋金﹑宋間人﹐故所用術語﹐猶與詞家承接。而詞曲遞嬗之節﹐亦可於此尋之。

○樂曲分配四聲白石樂議﹕「七音之協四聲﹐各有自然之理。今以平入配重濁﹐上去配輕淸﹐奏之多不諧協。」據此知宋世樂曲分配四聲之法。寄閒翁瑞鶴仙詞﹕「粉蝶兒撲定落花不去。」撲字不協﹐攺爲守字始協﹐其平入與上去之界限歟。至惜花春起早﹕「瑣窗深。」深字不協﹐攺幽字又不協﹐攺明字乃協。得非深韻閉口﹐幽韻撮口﹐與明字穿鼻開口之異耶。玉田言唇齒喉舌鼻﹐而不言唇齒喉舌牙﹐意當是述歌者之言。緣此故而平聲可爲上入﹐則又知樂家喜輕淸﹐不利重濁也。﹝樂府傳聲極注重開合齊撮。𨿽昆曲與宋詞不同﹐然人聲口勢﹐古今不易﹐固可推類比知也。﹞○筆談論歌筆談卷五「古之善歌者有語﹐當使聲中無字﹐字中有聲」一條﹐卽詞源「舉本輕圓無磊塊」之詳說也。以芝庵起末過度証之﹐或末字爲是。第詞源四語皆是說聲中無字一邊﹐折談所謂字中有聲﹐如宮聲字而曲合用商聲者﹐則能轉宮爲商歌之﹐此爲詞源指要所不詳。然音譜所謂「聽者不知宛轉遷就之聲﹐以爲合律﹐不詳一定不易之譜﹐以爲失律﹐矧歌者豈特忘其律﹐抑且忘其聲字」云云﹐未嘗不含有轉宮爲商之變換。而失律合律﹐聽者乃無定論。字中有聲之訣﹐意紫霞﹑寄閒諸公所不講耶﹐筆談稱古之善歌者﹐蓋唐人舊傳歟。

○龜玆樂隋書音樂志﹕「龜玆者﹐起自呂光滅龜玆﹐因得其聲﹐呂氏亡﹐其樂分散。後魏平中原﹐復獲之﹐其後聲多變易。至隋有西國龜玆﹑齊朝龜玆﹑土龜玆等﹐凡三部。開皇中﹐其器大盛於閭﹐有曹妙達﹑王長通﹑李士衡﹑郭金樂﹑安進貴等﹐皆妙絕弦管。新聲奇變﹐朝攺暮易。煬帝大制艷詞﹐令樂正白明達造新聲﹐創玉女行觴﹑神仙畱客等曲。帝謂幸臣曰﹕」多彈曲者﹐如人多讀書。讀書多能撰書﹐彈曲多卽能造曲『。齊後主能自度曲﹐別采新聲﹐倚弦而歌。爲無愁曲﹐意卽所謂齊朝龜玆。而周武帝聘後於北狄﹐所得康國龜玆諸樂﹐其土龜玆耶。曹妙達在齊封王﹐入隋猶盛﹐齊﹑隋樂相受可知。西涼樂在魏﹑周之間爲國伎﹐又號爲秦﹑漢伎。然其實起苻氏之末﹐呂光﹐詛渠蒙遜等據有涼州﹐變龜玆聲爲之﹐非華夏舊器。「亦隋志述之最詳。九部樂中﹐龜玆﹑天竺﹑康安樂器大同。龜玆歌曲有善摩尼﹐解曲有婆伽兒﹐舞曲有小西天﹐多涉佛事。後來唐人法曲﹐椎輪此矣。﹝札記﹞○合生夢華錄雜伎藝有合生﹐元典章有髙合生之目。新唐書武平一傳﹕」宴兩儀殿﹐胡人襪子何懿等唱合生歌﹐言淺穢﹐因倨肆﹐欲奪司農少卿宋廷瑜賜魚。平一上書諫曰﹕胡樂施於聲律﹐本備四夷之數。比來日益流蕩﹐異曲新聲﹐哀思淫溺。始自王公﹐稍及閭巷﹐妖妓胡人﹐街童市子﹐或言妃主情貌﹐或列王公名質﹐詠歌蹈舞﹐號曰合生。「是則合生本出西胡﹐附合生人本事﹐與踏搖﹑參軍演弄故事不同。通考唐宋百戲﹐均不列合生﹐蓋不屬於教坊也。

○長沙書坊刻詞錄鬼簿﹕「胡正臣﹐杭州人﹐能歌董解元西廂﹐至於古之樂府慢詞李霜崖賺令﹐無不周知。其子存善﹐能繼其志。小山樂府﹑仁卿金縷樂府﹑瑞卿詩酒餘音﹐至於羣玉叢珠﹐裒集諸公所作﹐編次有倫。及將古本��﹐直取潭州易氏印行元文﹐�讀無訛﹐盡於書坊刊行。亦士林之翹楚也。」愚按古本下闕二字﹐今疑是樂府字。潭州易氏印行元文﹐疑卽直齋書錄解題所錄長沙書坊刻百家詞也。

○典雅詞盧召弓宋史藝文志補三卷﹐次中興絕妙詞後﹐注云「姚述堯簫臺公餘詞﹑倪稱川詞﹑邱崇文定詞﹐各一卷﹐此不知何人所集﹐亦樂府雅詞之意。」宋人所稱雅詞﹐亦有二義﹐此典雅詞﹐意取大雅。若張叔夏所謂「雅詞協音﹐一字不放過」者﹐則以協大晟樂律爲雅也。曾端伯蓋兼二義。又按碧雞漫志﹕「萬俟雅言自定其集﹐分兩體﹐曰雅詞﹐曰側艷。」又云「賀方回﹑周美成時時得離騷遺意。如賀之六州歌頭﹑望湘人﹑吳音子﹑周大﹑蘭陵王﹑六醜諸曲最奇。或謂深勁乏韻﹐此遭柳氏野狐涎吐不出者也。」按今周氏三詞膾炙詞林﹐而賀三詞罕知音。﹝全拙庵溫故錄﹞○晁朱詞話詞話始晁無咎﹐而朱弁★說繼之。今二書皆不存﹐獨朱書名見直齋書錄解題耳。﹝護徳瓶花齋涉筆﹞◎附錄。手批詞話三種﹝龍楡生輯﹞

沈寐叟先生﹐原有菌閣瑣談﹐爲論詞之作。玆從其哲嗣慈護兄處﹐得讀先生手批詞話二種﹐亟爲錄出如下﹕賀裳皺水軒詞筌﹕「黃九時出俚語﹐如『口不能言﹐心下快活』﹐可謂傖父之至。」先生批云「黃是當行﹐加之刻畫。」

詞筌﹕「稼軒𨿽入粗豪﹐尙饒气骨。」先生批云「謂稼軒爲粗豪﹐宜其稱賞攺之也。」詞筌﹕「詞有入說部則佳」一條﹐先生批云「詞家境界隘於詩﹐然鬼語亦復何妨。」黃公此論﹐乃不如伊川評小晏詞之當行。

詞筌﹕「長調推秦柳周康爲協律。」先生批云「以宋世風尙言之﹐秦柳爲當行﹐周康爲勰律﹔四家並提﹐宋人無此語也。」

詞筌﹕「若求王武子琉璃匕內豚味﹐吾謂必當求之陸放翁﹑史邦卿﹑方千里﹑洪叔嶼諸家。」先生批云「黃公推挹放翁﹐是其獨嗜。然陸與史﹐固判然兩途。」

王士禎花艸蒙拾﹕「名家當行﹐固有二派。」一條﹐先生批云「使君於此不凡。」

蒙拾﹕「詞曲𨿽不同﹐要亦不可盡作文字觀。」先生批云「大晟譜旣不傳﹐在今日止可作文字觀。」

彭孫金粟詞話﹕「詞家每以秦七﹑黃九並稱。」先生批云「當時並未齊名。明世諸公﹐無聊比附耳。」

