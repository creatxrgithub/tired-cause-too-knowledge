皺水軒詞筌﹝淸﹞賀裳撰

○序

余之於詞數矣﹐顧詞旃止掇芳蕤﹐未商工拙也。詞榷止陳昭代﹐未及前朝也。因就尢所賞心﹐及當避忌者﹐漫列數端﹐謂之詞筌。誠知一漏萬﹐所冀達者三隅悟耳。夫詞小技也﹐程正叔至正色責少遊﹐晦庵夫子乃不免涉筆﹐正如烹魚者或厭其腥﹐或賞其鮮﹐咸是定評﹐孰爲至論。要以苟懷漑釜之思﹐則斯篇實亦臨淵之助矣。

白鳳詞人裳題

賴古堂集本詞筌﹐共五十四則﹐非足本也。予復據倚聲集﹑詞苑叢談﹑昭代叢書三書﹐補得十有三則﹐合之共得六十七則﹐𨿽不敢謂爲已足﹐然以較原刊似差勝矣。惟序中所謂詞旃﹑詞榷二書﹐今並不傳﹐亦不見他書稱引﹐滋可惜耳。

圭璋識

○詩詞無理而妙

唐李益詞曰「嫁得瞿塘賈﹐朝朝誤妾期。早知潮有信﹐嫁與弄潮兒。」子野一叢花末句云「沈恨細思﹐不如桃杏﹐猶解嫁春風。」此皆無理而妙﹐吾亦不敢定爲所見略同﹐然較之寒鴉數點﹐則略無痕迹矣。

○詞用詩意

「無憑諳鵲語﹐猶得暫心寬。」韓語也。馮延巳去不多時﹐用其語曰「終日望君君不至。舉頭聞鵲喜。」𨿽竊其意﹐而語加蘊藉。又賀方回用義山「見客入來﹐襪金釵澑。和羞走。倚門回首﹐卻把靑梅嗅」﹐直用「見客入來和笑走﹐手搓梅子映中門」二語演之耳。語𨿽工﹐終智出人後。

○翻詞入詩

詞家多翻詩意入詞﹐𨿽名流不免。吾常愛李后主一斛珠末句云「繡牀斜憑嬌無那。爛嚼紅絨﹐笑向檀郎唾。」楊孟載春繡絕句云「閒情正在停鍼處﹐笑嚼紅絨唾碧窗。。此卻翻詞入詩﹐爾子瑕竟效顰於南子。

○入神之句

寫景之工者﹐如尹鶚「盡日醉尋春﹐歸來月滿身」﹐李重光「酒惡時拈花蕊嗅」﹐李易安「獨抱濃愁無好夢﹐夜闌猶剪燈花弄」劉潛夫「貪與蕭郎眉語﹐不如舞錯伊州」﹐皆入神之句。

○秦黃詞評

少遊能曼聲以合律﹐寫景極淒惋動人。然形容處﹐殊無刻肌入骨之言﹐去韋莊﹑歐陽炯諸家﹐尙隔一塵。黃九時出俚語﹐如口不能言﹐心下快活﹐可謂傖父之甚。然如「釵袖﹑云堆臂。燈斜明媚眼﹐汗浹瞢騰醉」﹐前三語猶可入畫﹐第四語恐顧﹑陸不能著筆耳。黃又有「春未透﹐花枝瘦﹐正是愁時候」﹐新俏亦非秦所能作。

○子瞻春閨詞

蘇子瞻有銅琵鐵板之譏﹐然其浣溪紗春閨曰「采索身輕常趁燕﹐紅窗睡重不聞營。」如此風調﹐令十七八女郎歌之﹐豈在「曉風殘月」之下。

○小詞作決絕語

小詞以含蓄爲佳﹐亦有作決絕語而妙者。如韋莊「誰家年少足風流。妾擬將身嫁與﹐一生休。縱被無情棄﹐不能羞」之類是也。牛嶠「須作一生扌棄﹐盡君今日歡」﹐抑亦其次。柳耆卿「衣帶漸寬終不悔﹐爲伊消得人憔悴」﹐亦卽韋意﹐而气加婉矣。

○毛澤民詞

毛澤民「酒濃春入夢﹐窗破月尋人」﹐此晚唐五律佳境也。

○周淸眞詞

周淸眞避道君匿李師師榻下﹐作少年遊以詠其事﹐吾極喜其「錦幄初溫﹐獸煙不斷﹐相對坐調笙。」情事如見。至「低聲問向誰行宿﹐城上已三更。馬滑霜濃﹐不如休去」等語﹐幾於魂搖目蕩矣。及被謫後﹐師師持酒餞別﹐復作蘭陵王贈之﹐中云「愁一箭風快﹐半稿波暖﹐回首迢遞便數驛。」酷盡別離之慘。而題作詠柳﹐不書其事﹐則意趣索然﹐不見其妙矣。

○朱希眞風情詞

朱希眞鷓鴣天云「道人還了鴛鴦債﹐紙帳梅花醉夢間。」鹹謂朱素心之士。然其念奴嬌末云「料得文君﹐重簾不捲﹐且等閒消息。不如歸去﹐受他眞个憐惜。」如此風情﹐周﹑柳定當把臂。此亦子瞻所云鸚鵡禪五通气球﹐臯陶所不能平反也﹐而語則妙矣。

○康與之滿庭芳

詞𨿽宜於艷冶﹐亦不可流於穢褻。吾極喜康與之滿庭芳寒夜一闋﹐眞所謂樂而不淫。且𨿽塡辭小技﹐亦兼詞令議論敍事三者之妙。首云「霜幕風簾﹐閒齋小戶﹐素蟾初上雕籠。」寫其節序景物也。繼云「玉杯﹐還與可人同。古鼎沈煙篆細﹐玉筍破﹐橙橘香濃。梳妝懶﹑脂輕粉薄﹐約略澹眉峯。」則陳設之濟楚﹐ゾ核之精良﹐與夫手爪顏色﹐一一如見矣。換頭云「淸新歌幾許﹐低隨慢唱﹐語笑相供。道文書鍼綫﹐今夜休攻。莫厭蘭膏更繼﹐明朝又﹑紛冗。」則不惟以色藝見長﹐宛然慧心女子﹐小窗中喁喁口角。末云「酩酊也﹐冠兒未卸﹐先把被兒烘。」一段溫存旖旎之致﹐咄咄逼人。觀此形容節次﹐必非狹斜曲裏中人﹐又非望宋窺韓者之事﹐正希眞所云眞个憐惜也。但受其憐惜者﹐亦難消受耳。放翁有句云「璧月何妨夜夜滿。擁芳柔﹐恨今年寒尙淺。」此生差堪相匹。﹝此等處舉一以槪其餘﹐在讀詞者自知之。﹞

○稼軒有妍媚詞

吳履齋贈妓詞﹐不載於集﹐又與生平手筆不類。然如「錦字偸裁。立盡西風雁不來」﹐風致何妍媚也﹐乃出自稼軒之手﹐文人固不可測。

○宋謙父詞

稼軒𨿽入粗豪﹐尙饒气骨。其不堪者﹐如「以手推松曰去」﹑「一松一竹眞朋友﹐山鳥山花好弟兄」及「栓點人間快活人﹐未有如翁者」等句耳。若宋謙父「客來發﹐家常茶飯。若肯小畱連﹐更薄酒三杯兩盞。江湖上轉不如前日﹐步步危機。人到中年已後﹐雲雨夢可曾常有。被老天開眼看人忙﹐成今古。」鄙俚村俗﹐可異般列五侯之鯖﹐忽加臭齏一碟也。

○陸務觀點鐵

陸務觀王忠州席上作曰「欲歸時司空笑問﹐微近處丞相嗔狂。」笑啼不敢之致﹐描勒殆盡。較東坡「司空見慣﹐應謂尋常。座中有狂客﹑惱亂柔腸」﹐豈惟出藍﹐幾於點鐵矣。升庵以爲不減少遊﹐此幾於以樂令方伯仁也。

○張孝祥壓捲詞

升庵極稱張孝祥詞﹐而佳者不載。如「醒時冉冉夢時休。擬把菱花一半﹐試尋髙價皇州」﹐此則壓捲者也。

○作險韻以妥爲貴

作險韻者﹐以妥爲貴﹐史達祖一斛珠曰「鴛鴦意愜。空分付有情眉睫。齊家蓮子黃金葉。爭比秋苔﹐靴鳳幾番躡。墻陰月白花重疊。軟語頻驚怯。宮香錦字將盈篋。雨長新寒﹐今夜夢魂接。」語甚生新﹐卻無一字不妥也﹐末語尢有致。

○謬廖瑩中个儂

賈循州𨿽負乖﹐處非其據。然好集文士於館第﹐時推廖瑩中爲最。其詩文不傳﹐惟西湖遊志載數篇﹐皆諛佞語耳。不爲工也。偶見鈔本有个儂一詞﹐頗富艷。「恨个儂無賴﹐賣嬌眼﹑春心偸擲。蒼苔花落﹐先印下﹑一雙春迹。花不知名﹐香才聞气﹐似月下箜篌﹐蔣山傾國。半解羅襟﹐蕙薰微度﹐鎭宿粉﹑棲香雙蝶。語態眠情﹐感多情﹑輕憐細閱。休問望宋墻髙﹐窺韓咱隔。尋尋覓覓。又暮雨凝碧。花逕橫煙﹐竹扉映月。僅一刻千金堪值。卸襪薰籠﹐藏燈衣桁﹐任裹臂金斜﹐搔頭玉滑。更恨檀郎﹐惡憐深惜﹐僅顫裊周旋傾側。軟玉香鉤﹐怪無端﹑鳳珠微脫。多少怕聽曉鐘﹐瓊釵暗擘。」

○詞家化工之筆

詞家須使讀者如身履其地親見其人﹐方爲蓬山頂上。如和魯公「幾度試香纖手暖﹐一回嘗酒絳唇光」﹐賀方回「約略整鬟釵影動﹐遲回顧步佩聲微」﹐歐陽公「弄筆偎人久﹐描花試手初」﹐無名氏「照人無柰月華明﹐潛身卻恨花陰淺」﹐孫光憲「翠袂半將遮粉臆﹐寶釵長欲墜香房」﹐晏幾道「濺酒滴殘羅扇字﹐弄花薰得舞衣香」﹐眞覺儼然如在目前﹐疑於化工之筆。

○用事須妥切

作詞不待用事﹐用之妥切﹐則語始有情。劉叔安水龍吟立春懷內曰「雙燕無憑﹐尺書難表﹐甚時回首。想畫闌倚徧東風﹐閒負卻﹑桃花兄。」此用樊夫人劉綱事﹐妙在與己姓暗合。若他人用之﹐𨿽亦好語﹐終減量矣。

○王通叟詞無斧迹

詞之最醜者爲酸腐﹐爲怪誕﹐爲粗莽。然險麗貴矣﹐須泯其鏤劃之痕乃佳。如蔣捷「燈搖縹暈茸窗冷」﹐可謂工矣﹐覺斧迹猶在。如王通叟春遊曰「晴則个﹐陰則个﹐得天气有許多般。須教撩花撥柳﹐爭要先看。不道吳綾繡襪﹐香泥斜沁幾行斑。東風巧﹐盡收翠綠﹐吹在眉山。」則痕迹都無﹐眞猶石尉香塵﹐漢皇掌上也。兩个字尢弄姿無限。

○無名氏靑玉案

詞有如張融危膝﹐不可無一﹐不可有二者﹐如劉攺之天仙子別妾是也。中云「馬兒不住去如飛﹐牽一憩﹐坐一憩。」又云「去則是﹐住則是﹐煩惱自家煩惱你。」再若效顰﹐寧非打油惡道乎。然篇中「雪迷村店酒旗斜」﹐固非雅流不能作此語。至無名氏靑玉案曰「落日解鞍芳艸岸。花無人戴﹐酒無人勸。醉也無人管。」語澹而情濃﹐事淺而言深﹐眞得詞家三昧﹐非鄙俚朴陋者可冒。

○詞愈翻愈妙

詞家用意極淺﹐然愈翻則愈妙。如周淸眞滿路花後半云「愁如春後絮﹐來相接。知他那里﹐爭信人心切。除共天公說。不成也﹐還似伊無个分別。」酷盡無聊賴之致。至陸放翁一叢花則云「從今判了﹐十分憔悴﹐圖要个人知。」其情加切矣。至孫夫人風中柳則更云「別離情緒﹐發來都告。伯傷郎﹐又還休道。」則又進一層。然總此一意也﹐正如剝蕉者﹐轉入轉深耳。

○鄧剡和王昭儀佳句

和王昭儀詞﹐不獨文信公﹐鄧剡作亦有佳句。如「眉鎖嬌蛾山宛轉﹐髻梳墮馬云τ側。空有琵琶傳出塞﹐更無環佩鳴歸月」﹐甚有風致﹐但冰霜之气不如。

○平平無奇詞

詞有入說部則佳﹐登詞苑則平平無奇者。如舒氏鱉妖「綠淨湖光淺﹐寒先到鞭芙蓉島」﹐荊州亭女鬼「淚眼不曾晴﹐家在吳頭楚尾」﹐衛芳華聚景園「落日牛羊冢上﹐西風燕雀林邊」﹐鄭氏「何計可同歸﹐雁趁江南春色」等闋是也。至去箭離弦諸作﹐更不足言矣。

○後主與徽宗詞

南唐主浪淘沙曰「夢裏不知身是客﹐一晌貪歡。」至宣和帝燕山亭則曰「無據。和夢也有時不做。」其情更慘矣。嗚呼﹐此猶麥秀之後有黍離也。

○少遊詞與時間不合

少遊「酒醒處﹑殘陽亂鴉」﹐情事可念。但細思此景﹐多在冬間﹐與梨花時不合﹐豈一時偶有所觸耶。

○屯田後句

柳屯田「今宵酒醒何處﹐楊柳岸﹐曉風殘月」﹐自是古今俊句。或譏爲梢公登混詩﹐此輕薄兒語﹐不足聽也。

○劉迎烏夜啼

元遺山集金人詞爲中州樂府﹐頗多深裘大馬之風﹐惟劉迎烏夜啼最佳。「離恨遠縈楊柳﹐夢魂長繞梨花。靑衫記得章臺月﹐歸路玉鞭斜。翠鏡啼痕印袖。紅墻醉墨籠紗。相逢不盡平生事﹐春思入琵琶。」余觀謝無逸南柯子後半云「金鴨香凝袖﹐銅荷燭影紗。鳳蟠宮錦小屏遮。夜靜寒生春筍﹐理琵琶。」風調仿佛相同。才人之見﹐殆無分於南北也。

○無名氏二詞

偶於友人處見念奴嬌一詞﹕「鴛幃睡起﹐正飛花蘭徑﹐啼鶯瓊閣。對鏡梳妝﹐愁見那﹐怯怯容顏瘦弱。一自仙郎﹐眉梢眼尾﹐屢訂西廂約。墻花拂影﹐獨眠何事如昨。誰憐潘果空投﹐賈香難與﹐更紅箋誰托。帶眼輕拴須看取﹐楊柳腰肢如削。珠履玲瓏﹐羅衫雅澹﹐件件無心著。何時廝見﹐得償今日蕭索。」又孤鸞一篇﹕「蝦須初揭。正寺日停鐘﹐霜風鳴鐵。懶自梳妝﹐亂挽鬟兒翠滑。追想昨宵瞥見﹐有多少動情難說。枉在屏風背後﹐立羅襪。聽玉人言去苦難泄。任樹上黃鶯﹐歌遺離別。彊欲排餘恨﹐反寸腸悲裂。試使侍兒挽住﹐想未離﹑畫橋東折。傳道行蹤已遠﹐但垂楊煙結。」二詞俱工﹐不載作者姓名。後觀詩話類篇﹐乃玄之自敍﹐夢中美人所歌﹐而不自載其姓。後有跋亦以諸詞出於假托﹐而自稱﹝B070﹞丘道人。如此﹐兩人文藻𨿽優﹐一何曖昧。

○姜張詠蟋蟀詞

稗史稱韓畫馬﹐人入其齋﹐見身作馬形﹐凝思之極﹐理或然也。作詩文亦必如此始工。如史邦卿詠燕﹐幾於形神俱似矣。次則姜白石詠蟋蟀﹕「露濕銅鋪﹐苔侵石井﹐都是曾聽伊處。哀音似訴。正思婦無眠﹐起尋機杼。」又云「西窗又吹暗雨。爲誰頻斷續﹐相和砧杵。」數語刻劃亦工。蟋蟀無可言﹐而言聽蟋蟀者﹐正姚鉉所謂賦水不當僅言水﹐而言水之前後左右也。然尙不如張功甫「月洗髙梧﹐露Ж幽艸﹐寶釵樓外秋深。土花沿翠﹐螢火墜墻陰。靜聽寒聲斷續﹐微韻轉﹑淒咽悲沈。爭求侶﹐殷惑勸織﹐促破曉機心。兒時曾記得﹐呼燈灌穴﹐斂步隨音。任滿身花影﹐猶自追尋。攜向華堂戲斗﹐亭臺小﹑籠巧妝金。今休說﹐從渠牀下﹐涼夜聽孤吟」。不惟曼聲勝其髙調﹐兼形容處心細如絲髮﹐皆姜詞之所未發。常觀姜論史詞﹐不稱其「軟語商量」﹐而賞其「柳昏花暝」﹐固知不免項羽學兵法之恨。

○秦柳周康詞協律

長調推秦﹑柳﹑周﹑康爲勰律﹐然康惟滿庭芳冬景一詞﹐可稱禁臠﹐餘多應酬鋪敍﹐非芳旨也。周淸眞𨿽未髙出﹐大致勻淨﹐有柳τ花之致﹐沁人肌骨處﹐視淮海不徒娣姒而已。龠州謂其能入麗字﹐不能入雅字﹐誠確。謂能作景語不能作情語﹐則不盡然。但生平景勝處爲多耳。要此數家﹐正是王石廚中物﹐若求王武子琉璃匕內豚味﹐吾謂必當求之陸放翁﹑史邦卿﹑方千里﹑洪叔諸家。

○陸雪窗瑞鶴仙

從來文之所在﹐不必名之所在。如陸雪窗名不甚著﹐其瑞鶴仙春情末云「待歸來﹐先指花梢教看﹐卻把心期細問。問因循﹐過了靑春﹐怎生意穩。」迷離婉妮﹐幾在秦﹑周之上﹐今誤作歐公非是。

○長詞忌演湊

作長詞最忌演湊﹐如蘇養直「獸半扌」﹐前半皆景語也。至「漸迆邐﹐更催銀箭﹐何處貪歡﹐猶系驕馬。旋翦燈花﹐兩點翠眉誰畫。香滅羞回空帳裏﹐月髙猶在重簾下。恨疏狂﹐待歸來﹑碎揉花打」﹐則觸景生情﹐復緣情布景﹐節節轉換﹐稼麗周密﹐譬之織錦家﹐眞竇氏回文梭也。

○詞見世風

南唐主語馮延巳曰「風乍起﹐吹皺一池春水﹐何與卿事。」馮曰「未若細雨夢回雞塞遠﹐小樓吹徹玉笙寒。不可使聞於鄰國。」然細看詞意﹐含蓄尙多。至少遊「無端銀燭殞秋風。靈犀得暗通。相看有似夢初回。只恐又拋人去﹐幾時來」﹐則竟爲蔓艸之偕臧﹐頓丘之執別﹐一一自供矣。詞𨿽小技﹐亦見世風之升降﹐沿流則易﹐逆洄實難﹐一入其中﹐勢不自禁。卽余生平﹐亦悔習此技。

○詞病淺直

詞莫病於淺直﹐如杜牧淸明詩「借問酒家何處有﹐牧童遙指杏花村」。本無髙警﹐正在遙指不言﹐稍具晝意。宋子京演爲錦纏道詞﹐後半曰「向郊原踏靑﹐恣歌攜手。醉燻燻尙尋芳酒。問牧童﹐遙指孤村道杏花深處﹐那里人家有。」何傖父也。未審賦落花時﹐伎倆何在。然其蝶戀花云「繡幕茫茫羅帳捲。春睡勝騰騰﹐困入嬌波慢。隱隱枕痕畱玉臉。膩云斜澑釵頭燕。遠夢無端忄又散。淚落胭脂﹐界破蜂黃淺。整了翠鬟勻了面。芳心一寸情何限。」此眞是半臂忍寒人語。

○朱國箕詞

閩人朱國箕﹐壽秦伯和侍郎曰「櫻桃抄乳酪。正雨厭肥梅﹐風タ吹籜。咸瞻格天閣。見十眉環侍﹐爭鳴弦索。茶甌試瀹。更良夜沈沈細酌。」數語頗善寫豪華之槪。惜後皆夏畦之言﹐舉之齒。秦卽檜孫﹐按此時已失勢﹐所謂歲收租六十萬斛全不濟事也。暴殄尙猶若此﹐ピ赫時﹐不知更當何如。

○艸堂未收淸眞佳詞

從來佳處不傳﹐不但隱鱗之士﹐名人猶抱此憾。周淸眞人所共稱﹐然如﹕「乳鴨池塘水暖。風緊柳花迎面。午妝粉指印窗眼。曲理長眉翠淺。聞知社日停鍼綫。探新燕。寶釵落枕夢魂遠。簾影參差滿院。」艸堂所收周詞﹐不及此者多矣。

○歐詞不如範詞

廬陵譏範希文漁家傲爲窮塞主詞﹐自矜「戰勝歸來飛捷奏﹐傾賀酒﹐玉階遙獻南山壽」﹐爲眞元帥之事。按宋以小詞爲樂府﹐被之管弦﹐往往傳於宮掖。範詞如「長煙落晶孤城閉﹐羌管悠悠霜滿地﹐將軍白髮徵夫淚」﹐令「綠樹碧簾相扌映﹐無人知道外邊寒」者聽之﹐知邊庭這苦如是﹐庶有所警觸。此深得采薇出車﹑楊柳雨雪之意。若歐詞止於諛耳﹐何所感耶。

○文人詞涉於淫

文人無賴﹐至馳思杳冥﹐蓋自髙唐作俑而後﹐遂浸淫不可禁矣。毛文錫巫山一段雲曰「遠風吹散又相連。十二晚峯前。暗濕啼猿樹﹐輕籠過客船。」摹寫雲气﹐眞覺氤氳蓊渤﹐滿於紙上。末云「朝朝暮暮楚江邊。幾度降神仙。」𨿽用神女事﹐猶不失爲國風好色。若牛嶠「風流今古隔﹐虛作瞿塘客」﹐未免太涉於淫。至牛希濟黃陵廟曰「風流皆道勝人閒。須知狂客﹐拚死爲紅顏。」抑何狂惑也。然詞則妙矣。

○傷離念遠詞

傷離念遠之詞﹐無如查┚「斜陽影裏﹐寒煙明處﹐雙槳去悠悠」﹐令人不能爲懷。然尙不如孫光憲「兩槳不知消息﹐遠汀時起」﹐尢爲黯然。洪叔「醉中扶上木蘭舟﹐醒來忘卻桃源路」﹐造語尢工﹐卻微著色矣。兩君專以澹語入情。

○艸堂選鷓鴣天不佳

鷓鴣天最多佳辭﹐艸堂所載﹐無一善者。如陸放翁「東鄰鬥艸歸來晚﹐忘卻新傳子夜歌」﹐趙徳麟「須知月色撩人眼﹐數夜春寒不下階」﹐姜白石元夕不出「芙蓉影暗三更後﹐臥聽鄰娃笑語歸」﹐有詩人之致﹐選不之及﹐何也。向伯恭詠秋遷曰「霞衣輕舉疑奔月﹐寶髻傾τ若墜樓。」追琢工致﹐絕似楊﹑劉詩體。宋詞多佳﹐而詩不逮者﹐亦其力有所分也。

○劉雲間佳句

劉雲間「燒罷夜香愁萬疊﹐穿花暗避階前月」﹐佳句也。末句「柔情一點薔薇血」﹐終嫌傷雅。詞不嫌稼麗﹐須要雅潔耳。

○景中含情

凡寫迷離之況者﹐止須述景﹐如「小窗斜日到芭蕉﹐半牀斜月疏鐘後」﹐不言愁而愁自見。因思韓致光「空樓雁一聲﹐遠屏燈半滅」﹐已足色悲涼﹐何必又贅眉山正愁絕耶。覺首篇「時復見殘燈﹐和煙墜金穗」﹐如此結句﹐更自含情無限。

○張玉田詞葉宮商

詞誠薄技﹐然實文事之緒餘﹐往往便於伶倫之口者﹐不能入文人之目。張玉田樂府指迷﹐其詞葉宮商﹐鋪張藻繪﹐抑以可矣。至於風流蘊藉之事﹐眞屬茫茫﹐如啖官廚飯者﹐不知牲牢之外﹐別有甘鮮也。

○陸輔之所摘多佳句

陸輔之所摘﹐𨿽斷璧碎璣﹐然多屬宋人佳句。如劉小山一翦梅「一般離思﹐兩銷魂﹐馬上黃昏﹐樓上黃昏」﹐王碧山醉蓬萊「一室秋燈﹐一庭秋雨﹐更一聲秋雁」﹐趙釣月風入松「珠簾卷上還重下﹐怕東風﹑吹散歌聲」﹐趙彥端謁金門「波底夕陽紅濕」﹐陳西麓絳都春「琴心不度春雲遠﹐斷腸難托啼鵑」﹐讀之不見其全﹐眞令人忽忽如失﹐有蛤帳中將旦之惜﹐深恨藏書不廣。

○溫詞不載春曉曲

州曰「油壁車輕金犢肥﹐流蘇帳曉春雞報。」非歌行麗對乎。然是天成一段詞也﹐著詩不得。按溫集作春曉曲﹐不列之詩。花間采溫詞至多﹐此亦不載﹐僅艸堂收之耳。然細觀全闋﹐惟中聯濃媚﹐如「籠中嬌鳥暖猶睡」﹐亦不愧前語。至「簾外落花閒不掃」﹐已覺其勁。至「衰桃一樹近前池﹐以惜紅顏鏡中老」﹐尢不旖旎也。作歌行爲當。

○蘇黃隱括體不佳

東坡隱括歸去來辭﹐山谷隱括醉翁亭﹐皆墮惡趣。天下事爲名人所壞者﹐正自不少。

○陸卓釵頭鳳

宋陸務觀春遊﹐遇故婦於禹迹寺南之沈園﹐婦與酒肴﹐陸悵然賦一詞曰「紅酥手。黃藤酒。滿城春色宮墻柳。東風惡。忄情薄。一懷愁緒﹐幾年離索。錯錯錯。春如舊。人空瘦。淚痕紅鮫綃透。桃花落。閒池閣。山盟𨿽在﹐錦書難托。莫莫莫。」每見後人喜用此調﹐率無佳者。難於三疊字﹐不牽湊耳。獨吾友卓珂月錯認一闋爲工。「濃於霧。堅於樹。春愁不比郎相負。風何惡。云何薄。今朝相棄﹐昔年相約。諾諾諾。人無緒。書無據。驀然一旦簾前遇。欣還愕。疑還度。容顏𨿽似﹐丰神難學。錯錯錯。」後半尖警﹐殆過於原詞﹐不惟無愧而已。

○卓詞戲用宋子京韻

宋宋子京過繁臺﹐遇內家車子﹐有褰簾者曰﹐小宋也。宋作鷓鴣天曰「畫轂周鞍狹路逢。一聲腸斷繡簾中。身無彩鳳雙飛翼﹐心有靈犀一點通。金作屋﹐玉爲籠。車如流不馬如龍。劉郎已恨蓬山遠﹐更隔蓬山幾萬重。」卓珂月曰「天子聞而賜焉﹐事甚佳﹐而詞中捃摭唐句甚醜。余戲用其韻﹐代爲一章﹐誠以宮人之逸致﹐天子之髙懷﹐不可埋沒﹐要使小宋當之﹐無愧色耳。」疑與瑤姬宿世逢。姓名吹入耳輪中。幽情不用徵袍遞﹐密意何煩墜葉通。聽以鳥﹑換周籠。明珠誰敢探驪龍。直須遠覓茆山藥﹐賺取香魂出九重。「余意詞誠工麗﹐但末句竟欲作古洪會倆﹐人主豈能堪耶。原詞僅作企慕之言﹐故大度者哂笑之而加憐耳。兩起句處﹐亦覺原詞渾成。

○詞忌﹝詞有三忌﹞

小詞須風流蘊藉﹐作者當知三忌﹐一不可入漁鼓中語言﹐二不可涉演義家腔調﹐三不可像優伶開場時敍述。偶類一端﹐卽成俗劣。顧時賢犯此極多﹐其作俑者﹐白石山樵也。

○古詞別本﹝李重光鷓鴣天﹞

李重光深院靜小令﹐升庵曰﹕詞名搗練子﹐卽詠搗練也。復有雲鬢亂一篇﹐其調亦同﹐眾刻無異。常見一舊本﹐則俱系鷓鴣天﹐二詞之前各有半闋。「節候𨿽佳景漸闌。吳綾已暖越羅寒。朱扉日暮隨風掩﹐一樹藤花獨自看。雲鬢亂﹐晚妝殘。帶恨眉兒遠岫攢。斜托香腮春筍嫩﹐爲誰和淚倚闌干。」「塘水初澄似玉容。所思還在別離中。誰知九月初三夜﹐露似珍珠月似弓。深院靜﹐小庭空。斷續寒砧斷續風。無柰夜長人不寐﹐數聲和月到簾櫳。」增前四語﹐覺神彩加倍。

○增補古詞﹝劉延仲補李后主詞﹞

《詞統》注載李后主作長短句未就而城破。詞曰「櫻桃落盡春歸去﹐蝶翻輕粉雙飛。子規啼月小樓西。曲闌珠箔﹐惆悵掩金泥。門巷寂寥人散後﹐望殘煙艸淒迷。」後缺三句﹐余偶讀宋稗﹐其詞乃臨江仙也﹐劉延仲已爲之補矣。「何時重聽玉驄嘶。撲簾飛絮﹐依約夢回時。」𨿽不能髙勝於前﹐比補花蕊夫人詞者﹐相去懸矣。

○古佚詞﹝寧宗看杏花詞﹞

小詞工於宋﹐𨿽禁掖中亦諧音闋。余偶見一古帖﹐虫蝕已甚﹐皆宋髙﹑孝﹑光﹑寧書也。寧宗有看杏花一詞﹐依稀尙全。「花似醺容上玉肌。方論時事卻嬪妃。芳陰人醉漏聲遲。珠箔半鉤風乍暖﹐周梁新語燕初飛。斜陽猶送水精卮。」𨿽未髙出﹐亦自風致。

○存疑﹝花庵載作者不同﹞

「枕障燻鑪隔繡幃。二年終日兩相思。杏花明月始應知。天上人間何處去﹐舊歡新夢覺來時。黃昏微雨畫簾垂。」花庵以爲張泌作。按小說﹐乃張曙代其叔傷妾之作。「新月娟娟﹐夜寒江靜山銜斗。起來搔首。梅影橫窗瘦。好个霜天﹐閒卻傳杯手。君知否。亂鴉啼後。歸興濃如酒。」花庵以爲蘇過叔黨作﹐注曰﹐此時方禁坡文﹐故隱其名﹐以傳於世。或以爲汪彥章所作﹐非也。按稗史﹐稱彥章在京師時賦此。紹興中﹐知徽州﹐仍令席閒歌之。坐客有挾怨者﹐亟納檜相﹐指爲新制以譏檜。檜怒譏言者﹐遷之於永。觀此說﹐則又系汪作無疑。此亦事之聚訟而不能決者也。

◎補遺

○王次回善攺詞

王次回喜作小艷詩﹐最多而工﹐疑雨集二卷﹐見者沁入肝脾﹐裏俗爲之一變﹐幾於小元白雲。詞不多作﹐而善攺昔人詞﹐殊有加豪頰上之臻。如秋千攺徐文長云「多嬌最愛鞋兒淡。有時立在秋千板。板已窄稜稜。猶餘三四分。一鉤渾玉削。紅繡幫兒雀。休去步香堤。遊人量印泥。」

○山谷用溫詩

溫飛卿小詩云「合歡桃核眞堪恨﹐里許元來別有人。」山谷演之曰「你有我﹐我無你﹐分似合歡桃核﹐眞堪人恨﹐心兒裏有兩个人人。」拙矣。﹝同前﹞

○李似之詠木犀

李似之詠木犀云「勝如茉莉﹐賽得荼蘼。」豈不可笑。﹝同前。﹞

○詞語不佳

曹西士西河首句「今日事﹐何人弄得如此」﹐王實之「首尾聲四年臺省﹐好官都做一回」﹐劉克莊「老師付受文章脈」﹐嗚呼﹐筆墨何辜﹐竟至此乎。﹝同前。﹞

○蔣捷用騷體不妙

蔣捷用騷體作水龍吟招梅魂﹐奇耳﹐固未爲妙。﹝同前。﹞

○王彥泓攺洪叔詞

王彥泓攺洪叔作云「東風吹破藻池冰。云穿天半晴。臘梅香老睡香淸。妝成出畫屏。花艷艷﹐玉英英。羅衣金縷明。鬧蛾兒簇小蜻蜓。相呼看試燈。」次向舊作「晴光開五云」﹐甚醜。下云「綠情紅意兩逢迎﹐扶春來遠林。」綦妙。不妨並存。﹝倚聲初集卷六引詞筌。﹞

○王彥泓攺馮偉壽詞

王彥泓攺馮偉壽作云「自雙黛能啼鴉。簾外翠煙斜。社前風雨重來﹐燕子未入人家。鞋兒試著無人問﹐莫是略寬些。他想樓上﹐悶拈簫管﹐憔悴菱花。」舊作已歸燕子﹐略作忒﹐菱花作鶯花。𨿽止易數字﹐精神若增。尢妙於以鞭花易鶯花也﹝同上。﹞

○王彥泓攺洪作詞意俱換

王彥泓攺洪叔詞云「花霧漲冥冥。欲雨還晴。薄羅衫子著來輕。解道明朝寒食近﹐且莫成行。花下酒頻更。纖手重增。十三弦畔訴離情。又得一宵相伴也﹐無限丁寧。」比洪作止存三句﹐詞意俱換﹐幾於虞允文用王權之才﹐不止李太尉入河陽軍也。

○王彥泓攺劉叔安詞

王彥泓詠茉莉﹐攺劉叔安詞云「簾櫳午寂﹐正陰陰窺見﹐後堂芳樹。綠徧長叢花事杳﹐忽見瓊葩丰度。艷雪肌膚﹐蕊珠標格﹐銷盡人間暑。還憂風日﹐曲屏羅幕遮護。長記歌酒闌珊﹐微聞暗麝﹐笑覓衣沾露。月沒闌乾天似水﹐相伴謝娘窗戶。浴後輕鬟﹐涼生滑簟﹐總是牽情處。惹人幽夢﹐枕邊零亂如許。」簾中堂後﹐綠陰掩靄﹐說花時已覺有情﹐艷雪蕊珠﹐狀花之色﹐暗麝狀花之香﹐鬟間﹑簟上﹑枕邊﹑舉護花者之張設﹐戴花者之神情﹐摹擬逼到﹐語復俊麗﹐可稱詞中聖手。然用劉語不過四句﹐此可竟稱次回作也。

○詞宜本色語

詞𨿽以險麗爲工﹐實不及本色語之妙。如李易安「眼波才動被人猜」﹐蕭淑蘭「去也不教知﹐怕人畱戀伊」﹐魏夫人「爲報歸期須及早﹐休誤妾﹑一身閒」﹐孫光憲「畱不得﹑畱得也應無益」﹐嚴次山「一春不忍上髙樓﹐爲怕見﹑分攜處」﹐觀此種句﹐覺紅杏枝頭春意鬧尙書﹐安排一个字﹐費許大气力。

○王荊公詞平直板硬

王荊公論詞﹐𨿽知「細雨夢回雞塞遠」之妙﹐然自作未免平直板硬﹐不及其兒之饒翠也。

