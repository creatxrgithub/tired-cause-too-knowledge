左庵詞話淸李佳●卷上○詞要達意張茗柯論詞﹐謂取意內言外之旨。謝枚如內翰論之甚詳。予仍一言以蔽之曰「詞達而已矣。」○詞貴曲宋人詞體尙澀﹐國朝守之﹐謂爲浙派﹐多以典麗幽澀爭勝。予不謂然。以爲詞貴曲而不直﹐而又不可失之晦﹐令人讀之悶悶﹐不知其意何在。○詞必通律詞必通音律而後精﹐然宮商角徵羽﹐平上去入一字之判﹐微乎其微。能於音律之學確有所解者﹐百無二三﹐此境未易言也。○柳周解律詞家於宋代﹐然只柳屯田﹑周美成爲解音律﹐其詞猶未盡工。姜白石﹑吳夢窗諸人﹐尙爲未解音律﹐而頗多佳作。以是知詞固非樂工所能。○詩詞不同詩詞之界﹐迥乎不同。意有詞所應有而不宜用之詩。字有詞所應用而亦不可用之詩。漁洋山人詩﹐用「雨絲風片」﹐爲人所疵﹐卽是此義。故有能詩而不能詞者﹐且有能詞猶是詩人之詞﹐非詞人之詞﹐其間固自有辧。○詞律少發明宋沈義父所著樂府指迷﹐元張炎所著詞源﹐陸輔之所著詞旨﹐法律講明特備﹐不可不讀。萬紅友詞律﹐不過備載各調﹐詞家妙處﹐卻少所發明。○詞以意趣爲主詞以意趣爲主﹐意趣不髙不雅﹐𨿽字句工穎﹐無足尙也。意能迥不猶人最佳。東坡詞最有新意﹐白石詞最有雅意。○詞最忌板詞最忌板﹐須用虛字轉折方活。如任﹑看﹑正﹑待﹑乍﹑怕﹑總﹑向﹑愛﹑柰﹑似﹑但﹑料﹑想﹑更﹑算﹑況﹑悵﹑快﹑早﹑僅﹑憑﹑嘆﹑方﹑將﹑未﹑已﹑應﹑若﹑莫﹑念﹑甚﹑倘﹑便﹑怎﹑恁等類皆是。學者不曉音律﹐但譜一詞﹐自唱數徧﹐覺有生硬﹐啞而不響﹐平側不順之字﹐屢屢易之﹐以求其諧。久之亦暗與音律自合。○音律可以意會詞源有云﹕先人曉暢音律﹐有賦瑞鶴仙一詞云「粉蝶兒撲定花心不去。」按之歌譜﹐「撲」字稍不協﹐攺爲「守」字乃協。又作惜花春起早云「瑣窗深」﹐「深」字不協﹐攺「幽」字又不協﹐再攺「明」字﹐歌之始協。按此中微妙﹐可以意會﹐不可言傳。○詞忌說煞作詞結處﹐須有悠然不盡之意﹐最忌說煞﹐便直白無趣。古人集中講究結束者不少﹐求之自見。○詞發於天籟詞有發於天籟﹐自然佳妙﹐不假工力彊爲。如說部中載有樵夫哭母詞云「哭一聲。叫一聲。兒的聲音娘慣聽。如何娘不應。」所謂文章本天成﹐妙手偶得之。又謂信手拈來﹐都成妙諦。又謂「淸晨登隴首」﹐羌無故實。此詞之旨﹐可以通於詩文。○詞要淸眞詞要淸眞﹐不要質實。昔人謂吳夢窗詞如七寶樓臺﹐眩人眼目﹐碎拆下來﹐不成片段。如聲聲慢云「檀欒金碧﹐婀娜蓬萊﹐遊雲不蘸芳洲。」前八字不免板滯。若唐多令云「何處合成愁。離人心上秋。縱芭蕉﹑不雨也颼颼。都道晚涼天气好﹐有明月﹑怕登樓。前事夢中休。花空煙水流。燕辭歸﹑客尙淹畱。垂柳不縈裙帶住﹐謾長是﹑系行舟。」此卻疏快﹐無質實之病。○範希文詞範希文賦蘇幕庶云「碧雲天﹐黃葉地。秋色連波﹐波上寒煙翠。山映斜陽天接水﹐芳艸無情﹐更在斜陽外。黯鄕魂﹐追旅思。夜夜除非﹐好夢畱人睡。明月樓髙休獨倚。酒入愁腸﹐化作相思淚。」希文﹐宋一代名臣﹐詞筆婉麗乃爾。比之宋廣平賦梅花﹐才人何所不可。不似世人之頭巾气重﹐無與風雅也。○張子野詞人謂張子野爲張三中﹐卽「心中事」﹐「眼中淚」﹐「意中人」。公曰「何不目爲張三影﹐『云破月來花弄影』﹐『嬌柔懶起﹐簾壓卷花影』﹐『柳徑無人﹐墮飛絮無影。』此余平生得意句也。」○東坡詞東坡詞如水龍吟詠楊花﹐水調歌關丙辰中秋作﹐皆極淸新。最愛其念奴嬌赤壁懷古云「大江東去﹐浪淘盡﹑千古風流人物。故壘西邊﹐人道是﹑三國孫吳赤壁。亂石崩云﹐驚濤掠岸﹐捲起千堆雪。江山同如畫﹐一時多少豪傑。遙想公瑾當年﹐小喬初嫁了﹐雄姿英發。羽扇綸巾﹐談笑間﹑檣櫓灰飛煙滅。故國神遊﹐多情應是﹐笑我生華髮。人間如寄﹐一尊還酹江月。」淋漓悲壯﹐擊碎唾壺﹐洵爲千古絕唱。○晁周詞晁無咎水龍吟云「去年署雨鉤盤﹐夜闌睡起同徵轡。今年芳艸﹐齊河古岸﹐扁舟同艤。萍梗孤蹤﹐夢魂浮世﹐別離常是。念當時綠鬢﹐狂歌痛飲﹐今憔悴﹑東風裏。此去濟南爲說﹐道愁腸﹑不醒猶醉。多情北渚﹐兩行煙柳﹐一湖春水。還唱新聲﹐後人重到﹐應悲桃李。待歸時﹐攬取庭前皓月﹐也應堪寄。」周美成花犯詠梅云「粉墻低﹐梅花照眼﹐依然舊風味。露痕輕綴。疑淨洗鉛華﹐無限淸麗。去年勝賞曾孤倚。普盤共宴喜。更可惜﹑雪中髙士﹐香篝燻素被。今年對花太匆匆﹐相逢似有恨﹐依依憔悴。凝望久﹐靑苔上﹑旋看飛墜。相將見﹑脆圓薦酒﹐人正在﹑空江煙浪裏。但夢想﹑一枝瀟灑﹐黃昏斜照水。」二詞層次曲折﹐一气舒捲﹐機軸相同。○稼軒詞辛稼軒詞﹐慷慨豪放﹐一時無兩﹐爲詞家別調。集中多寓意作﹐如摸魚兒云「更能消﹑幾番風雨。匆匆春又歸去。惜春長怕花開早﹐何況落紅無數。春且佳。見說道﹑天涯芳艸無歸路。怨春不語。算只有殷勤﹐畫檐蛛綱﹐盡日惹飛絮。長門事﹐準擬佳期又誤。蛾眉曾有人妒。千金縱買相如賦﹐脈脈此情誰訴。羣莫舞。羣不見﹑玉環飛燕皆塵土。閒愁最苦。休去倚危欄﹐斜陽正在﹑煙柳斷腸處。」又如﹕「怕上層樓﹐十日九風雨。斷腸點點飛紅﹐都無人管﹐更誰勸﹑流鶯聲住。」又如﹕「一番風雨﹐一番狼藉。尺素如今何處也﹐綠云依舊無綜迹。謾教人﹑羞去上層樓﹐平蕪碧。」又如﹕「把吳鉤看了﹐闌干拍徧﹐無人會﹑登臨意。」又如﹕「剩水殘山無態度﹐被疏梅﹑料理成風月。兩三雁﹑也蕭瑟。」此類甚多﹐皆爲北狩南渡而言。以是見詞不徒作﹐豈僅批風詠月。○辛詞永遇樂六十一上人永遇樂﹐京口北固亭懷古云「千古江山﹐英雄無覓﹐孫仲謀處。舞榭歌臺﹐風流總被﹐雨打風吹去。斜陽艸樹﹐尋常巷陌﹐人道寄奴曾住。想當年﹐金戈鐵馬﹐气吞萬里如虎。元嘉艸艸﹐封狼居胥﹐贏得倉皇北顧。四十三年﹐望史猶記﹐烽火揚州路。可堪回首﹐佛貍祠下﹐一片神鴉社鼓。憑誰問﹑廉頗老矣﹐尙能飯否。」此闋悲壯蒼涼﹐極詠古能事。○白石詞白石筆致騷雅﹐非他人所及﹐最多佳作。石湖詠梅二詞﹐尢爲空前絕後﹐獨有千古。暗香雲「舊時月色﹐算幾番照我﹐梅邊吹笛。喚起玉人﹐不管淸寒與攀摘。何遜而今漸老﹐都忘卻﹑春風詞筆。但怪得﹑竹外疏花﹐香冷入瑤席。江國。正寂寂。嘆寄與路遙﹐夜雪初積。翠尊易泣。紅萼無言耿相憶。長記曾攜手處﹐千樹壓﹑西湖寒碧。又片片﹑吹盡也﹐幾時見得。」疏影云「苔枝綴玉﹐有翠禽小小﹐枝上同宿。客裏相逢﹐籬角黃昏﹐無言自倚修竹。昭羣不慣胡沙遠﹐但暗憶﹑江南江北。想佩環﹑月下歸來﹐化作此花幽獨。猶記深宮舊事﹐那人正睡裏﹐飛近蛾綠。莫記春風﹐不管盈盈﹐早與安排釣餌金屋。還教一片隨波去﹐又卻怨﹑玉龍哀曲。等恁時﹑重覓幽香﹐憶入小窗橫幅。」淸虛婉約﹐用典亦復不涉呆相。風雅如此﹐老倩小紅低唱﹐吹簫和之﹐洵無愧色。○碧山詞余謂詞﹐最宜淸空﹐一气轉折﹐方足陶冶性靈。碧山花外集摸魚兒云「洗芳林﹑夜來風雨。匆匆還送春去。方才關得春歸去﹐卻又送君南浦。君聽取。怕此際春歸﹐也過吳中路。君行到處。便快折﹑河邊千條翠柳﹐爲我系春住。春還住。休索吟春伴侶。殘花今已塵土。姑蘇臺下煙波遠﹐西子近來何許。能喚不。又只恐﹑殘春到了無憑據。煩君妙語。更爲我將春﹐連花帶柳﹐寫入翠箋句。」不須雕琢自佳。蒙每學詞﹐必以此旨爲式。○玉田詞張玉田白雲山中詞﹐四庫全書提要稱其首首可誦﹐淸麗穩諧﹐洵非虛語。足以並美艸窗﹐似猶駕竹屋﹑梅溪之上。○劉過詞劉過唐多令﹐重過武昌云「蘆葉滿汀洲。寒沙帶淺流。二十年﹑重過南樓。柳下系船猶未穩﹐能幾日﹑又中秋。黃鶴斷磯頭。故人曾到否。舊江山﹑都是新愁。欲買桂花同載酒﹐終不似﹑少年遊。」輕圓柔脆﹐小令中工品。詞以寫情﹐須意致纏綿﹐方爲合作。無淸靈之筆意致﹐焉得纏綿。彼徒以典麗堆砌爲工者﹐固自不解用筆。○李易安詞李易安漱玉詞﹐匪特閨閣無此淸才﹐卽求之詞家能手亦罕。聲聲慢云「尋尋覓覓﹐冷冷淸淸﹐淒淒慘慘戚戚。乍暖還寒時候﹐最難將息。三杯兩盞淡酒﹐怎敵他﹑晚來風急。雁過也﹐正傷心﹐卻是舊時相識。滿地黃花堆積。憔悴損﹑如今有誰堪摘。守著窗兒﹐獨自怎生得黑。梧桐更兼細雨﹐到黃昏﹑點點滴滴。這次第﹐怎一个愁字了得。」連用十餘疊字﹐此格爲淸照所創﹐難得妥帖﹐毫不牽彊。又如﹕「寵柳嬌花寒食近﹐各種惱人天气。」又如﹕「莫道不銷魂﹐簾捲西風﹐人比黃花瘦。」又如﹕「試問卷簾人﹐卻道海棠依舊。知否。知否。應是綠肥紅瘦。」語意淸新﹐的是詞家吐屬。○張翥詞張翥蛻崖詞﹐典雅溫潤﹐每闋皆首尾完善﹐詞意兼美﹐允推元代一大家。最酷愛其王季境湖蓮﹐雙頭一枝﹐爲人折去﹐惘然賦摸魚兒云「問西湖﹑舊家兒女﹐香魂還又連理。多情欲賦雙蕖怨﹐閒卻滿奩秋意。嬌旖旎。愛照影紅妝﹐一樣新梳洗。王孫正擬。喚翠袖輕歌﹐玉箏低按﹐涼夜爲花醉。鴛鴦浦﹐淒斷淩波夢裏。空憐心苦絲脆。吳女士小艇應偸采﹐一道綠萍猶碎。君試記。還怕是﹑西風吹作行雲起。闌干謾倚。待載酒重來﹐尋芳已晚﹐餘恨渺煙水。」他如畱別臨川諸友﹐解連環﹐使歸閩浙歲莫有懷﹐陌上花﹐西池敗荷﹑水龍吟﹐定風波﹑摘紅英各詞﹐皆字字熨貼﹐意妙韻諧﹐卓然可誦之作。○宋謙甫詞宋謙甫賀新涼云「喚起東坡老。問雪堂﹑幾番興廢﹐斜陽衰艸。一月有錢三十萬﹐何苦抽身不早。又底用﹑北門ゼ藻。儋雨蠻煙添老色﹐和陶詩﹑翻被淵明惱。畢竟是﹐忘言好。周郎英發人間少。漫依然﹑烏鵲南飛﹐山髙月小。歲月堂堂畱不住﹐此世何時是了。算不滿﹑英雄一笑。我有丰淮千鬥酒﹐把新愁舊恨都傾倒。醉吹笛﹐到天曉。」此詞慷慨激昂﹐坡老見之﹐定當把臂入林。○玉容溪詞玉容溪如夢令云「林下一溪春水。林上數峯嵐翠。中有隱居人﹐茅屋數間而已。無事。無事。石上坐看雲起。」豁堂點絳唇云「來往煙波﹐十年自號西湖長。秋風五兩。吹出蘆花港。得意髙歌﹐夜靜聲初朗。無人賞。自家拍掌。唱得靑山響。」二詞極寫得衝澹之致﹐讀之令人置身塵表。○朱竹詞朱竹自題語集有云「老去塡詞﹐一半是空中傳恨。」此語不啻爲儂寫照。○楊韶父詞楊韶父長相思云「溪水情。溪水渾。溪上人家數畝園。垂楊深閉門。靑羅裙。白羅裙。采盡靑蘩到白。江南三月春。」趙慶喜長相思云「蘇公是。白公是。十里亭臺髙復低。斷橋流水西。杜鵑啼。鷓鴣啼。樓外斜陽一酒旗。楊花不住飛。」詞意新鮮﹐如明珠仙露﹐不著點塵﹐且絕好一幅圖畫。○康伯可詞江城梅花引調難協﹐佳作罕見。只康伯可詞﹕「娟娟霜月冷侵門。怕黃昏。又黃昏。手一枝﹐獨自對芳樽。酒又不禁花又惱﹐漏聲遠﹐一更更﹐總斷魂。斷魂斷魂不堪聞。被半溫。香半燻。睡也睡也睡不穩﹐誰與溫存。惟有牀前﹐銀燭照啼痕。一夜爲花憔悴損﹐人瘦也﹐比梅花﹐瘦幾分。」郭頻迦詞云「一重方空一重紗。采蓮花。采菱花。愛住吳船﹐生小號吳娃。墻內紅樓墻外水﹐有明月﹐照鴛鴦﹐宿那家。那家那家在天涯。雨又斜。云又遮。聽也聽也聽不到﹐一曲琵琶。漸漸西風﹐秋柳不世故鴉。欲倩西風吹夢去﹐還只恐﹐夢魂中﹐太遠些。」纏綿宛轉﹐工力悉敵。○陳行詞陳行貂裘換酒﹕「醉言覺得魂兒驟。夢初醒﹐被池冰冷﹐一燈紅瘦。斗大眼花看不定﹐撐下牀來行走。似顚倒﹑風前楊柳。渴殺劉伶難忍耐﹐索茶湯﹑笑向妻開口。妻不語﹐兩蛾斗。蒼天生我卿知否。早安排﹑幾千萬石﹐無愁春酒。明日可花村裏去﹐還要盡情消受。待記取﹑歸來時候。跌進門來須照管﹐玉纖纖﹑扶住勞卿手。直睡到﹑百年後。」此詞乃遊戲筆墨﹐步兵狂放﹐頗有滑稽之妙。○吳蘭修詞吳蘭修﹐嶺南詞人﹐新著桐花閣稿﹐多淸新可愛。爲梁子春題春堂世故書圖乳燕飛﹐尢情韻綿邈﹐眞摯足以感人。詞云「一夕酸心話。問平生﹑說猶未忍﹐那堪圖畫。阿母昔兼師與父﹐儲取縹緗滿架。將舊日﹑釵鈿都捨。一盞寒燈親口授﹐有繅車﹑伴盡啼烏夜。衣絮冷﹐寺鐘打。而今白首悲親捨。笑哭秋風﹐樹根讀竟﹐淚涔涔下。剩有緇帷常入夢﹐猶侍殘機未罷。算此種﹑深恩難寫。任說馬周當富貴﹐痛泉臺﹑何處頻封。我亦是﹐傷心者。」○周勻叔詞祥符周勻叔都轉星譽詞﹐淸新俊逸﹐惜全稿散佚。東鷗艸堂詞﹐僅百餘首﹐江陰金粟香爲刻入叢書中。觀荷買陂塘云「便朝朝﹑花邊載酒。還能消幾歌舞。鬧紅已較頭番減﹐何況又添離緒。愁絕處。道水閣風簾﹐人去花誰主。殘香無數。但萬綠濃邊﹐涼云如夢﹐一鷺共秋語。欹枕裏﹐寂寞疏燈窗戶。暗蛩偏傍人絮。客心還比花憔悴﹐禁得者宵風雨。腸斷句。待讀與花聽﹐又怕花淒楚。問花能否。化一縷秋魂﹐盈盈煙際﹐隨我渡江去。」題乙未亭宴月圖﹐水龍吟云「蒼然片月飛來﹐酒波都向靑天捲。舉杯一笑﹐東南如此﹐且聽簫管。七百年前﹐黃樓吹笛﹐風流未遠。看萬荷香裏﹐魚龍跌宕﹐似睥睨﹑江山宴。千載猿愁鶴怨。把湖波﹑傾來重浣。紅裙烏帽﹐古今多少﹐星飛雲亂。海樣秋光﹐不判一醉﹐流年潛換。待明朝散了﹐皂靴雙腳﹐又黃埃滿。」集中美不勝舉﹐錄此以見一斑。○八旗詞家八旗詞家﹐向推納蘭容若飲水側帽二詞﹐淸微淡遠。嗣嘉道間﹐子久方伯承齡著有冰蠶詞﹐一時許爲作家。然音調雅諧﹐猶嫌意少。咸同間有姚秋士比部斌桐﹐亦工塡詞﹐遺有還初堂集﹐淸麗芊綿﹐似出子久方伯之右。近則鄭叔問中翰文焯﹐刻有瘦碧詞﹐才名著聞江南﹐此外罕聞有專集。○潘飛聲詞嶺南潘飛聲﹐刊有說劍堂詞﹐中水龍吟一闋﹐筆端饒有淸气。詞云「柴門澹月如煙﹐垂陽浸在輕煙裏。半池荷露﹐一是花影﹐兩三船艤。今夜流云﹐昨宵宿雨﹐碧天無際。把湘簾四卷﹐瑤琴漫理﹐還乍聽﹐疑流水。前度城西舊寺﹐集詞人﹑攜尊同醉。聽湖亭上﹐弦聲浩漫﹐有江湖气。響散松陰﹐愁生焦尾。知音誰是。記回船﹑尙有娟蟾影﹐照人無睡。」○汪泉詞汪泉虞美人云「鶯聲勸我尋春好。將近春分了。便隨芳艸到城東﹐卻又春煙漠漠﹑雨。分明雁字橋邊路。是我曾遊處。重來不見小桃花﹐何況小桃花下﹑那人家。」語亦尋常﹐卻不尋常﹐寫出無可柰何情態。又有句云「不爲花愁兼酒病﹐只是無聊。題詩帕子舊生綃。小半墨痕﹐多半淚﹐一半香消。」亦妙。○王芰舫詞王芰舫看桃花爲雨所阻﹐蝶戀花云「天到花時難作主。才得春晴﹐剛要春陰護。商酌輕雲兼薄霧。積來又怕成風雨。雨雨風風愁不住。流水無情﹐斷卻尋芳路。自古妖嬈人易妒。天公也喫桃花醋。」上半眼前情景﹐卻未經人道。末句意尢新﹐可爲後人添一詞料。○陳濃詞陳濃蘭甫﹐以經學稱﹐詩詞亦超雋。水龍吟﹐追和石華﹐陪春海師登越秀看月云「詞仙曾駐峯關﹐鸞吟縹緲聞天際。成連去後﹐素弦彈折﹐萬重雲水。碧月仍圓﹐蒼山不攺﹐舊時煙翠。只長林墜葉﹐金風過處﹐都吹作﹑秋聲起。今夜露臺同坐﹐對淸光﹑酒顏全洗。珠江滚滚﹐暗潮消盡﹐十年前事。疏雨飛來﹐白雲一角﹐漲嵐廿里。出山回望﹐燈明佛屋﹐有閒僧睡。」具見通品﹐無不能之。視彼一孔半瓶﹐沾沾自命爲儒士﹐轉鄙詞賦爲雕虫而不屑觀之﹐能勿汗顏。○那彥成詞那文毅相國彥成﹐性風雅﹐喜臨池﹐蘭亭序﹑多寶塔曾各撫百本。有瑤花詞﹐紫藤花下作云「瓔穿珞纈。髙架暮霞﹐浸一壺寒碧。滿身淸影﹐玲瓏甚﹑篩透衣香幾疊。輕寒約住﹐才畱得﹑而今春色。訝石家﹑步障張空﹐翻起流云疑活。淒涼轉憶前遊﹐是那曲闌干﹐春最佳絕。十年花夢﹐應不識﹑禁得等閒蜂蜂。心情正苦﹐更何處﹑悠揚孤笛。怕者番﹑吹徹陽關﹐驚舞翠虯香雪。」洵所謂經濟文章﹐足以彪炳一代。○樊榭詞樊榭老人詞有云「寂寂寥寥﹐朝朝暮暮﹐吟得梅花俱惱。」用疊字是從李易安詞脫胎﹐然亦自諧。○左錫璇詞左錫璇﹐梅爲風雨所敗﹐感賦疏影云「一宵風雨。早小園梅萼﹐飄墜無數。才見花開﹐又見花飛﹐瞥眼便成塵土。但教落去人知惜﹐更何必﹑重幡深護。只愁他﹑沒个人知﹐枉自魂銷千古。日暮幾回巡索﹐嘆繁華如夢﹐韶光迅羽。乍霽仍隊﹐擬暖還寒﹐各種惱人情緒。天心到此﹐應難問﹐漫惆悵﹑畱春不住。看枝頭﹑點點殘英﹐空剩寒香一縷。」淸紆悲壯﹐感慨系之。○汪仁溥詞汪仁溥﹐念怒嬌詠浣紗石云「薴羅山畔﹐有當年﹑西子經行遺迹。霸越亡吳彈指去﹐畱得江山片石。土漬苔封﹐沙崩浪嚙﹐磊砂難銷蝕。一拳千古﹐動人多少思憶。寧料一縷溪紗﹐偶然出浣﹐顯出傾城質。今日西村何限女﹐誰向塵埃物色。石倘能言﹐也應似我﹐望古增嗚咽。精靈何在﹐悄然長臥江測。」詠物體﹐須不卽不離﹐有議論﹐有興會﹐有寄托﹐能組織生新﹐自佳。○曹仰山詞曹仰山金縷曲云「歷轆車聲裏。是誰家﹑隔籬小犬﹐吠人行李。生怕黃昏無處宿﹐到店客心先喜。都歇在﹑茅檐影底。濯足篝燈同飯罷﹐大家兒﹑等夢來邀睡。儂獨自﹐尙無寐。打窗落葉緣何事。似風聲雨聲﹐故故攪人不已。啟戶階前惟皓月﹐滿地霜華如水。聽一片﹑荒雞四起。欲想登程愁太早﹐剔殘燈﹑守定窗兒紙。天曙也﹐可行矣。」寫出蕭條情狀﹐眞是一幅行旅圖。宋子京詞﹐「紅杏枝頭春意鬧」﹐鬧字固練﹐然太喫力﹐不可學。○南唐兩宋詞機唐中主詞﹕「無可柰何花落去﹐似曾相識燕歸來。」「小樓吹徹玉笙寒。」「流水落花春去也﹐天上人間。」「剪不斷﹐理還亂﹐是離愁。別是一般滋味﹑在心頭。」晏叔原詞﹕「落花人獨立﹐微雨燕雙飛。」秦少遊詞﹕「斜陽處﹐寒鴉數點﹐流水繞孤村。」「郴江幸自繞郴山﹐爲誰流下瀟湘去。」「雨打梨花深閒門。」賀方回詞﹕「一川煙艸﹐滿城風絮。梅子黃時雨。」張蕓叟詞﹕「回首夕陽紅盡處﹐應是長安。」周美成詞﹕「低聲問向誰行宿﹐城上已三更。馬滑霜濃﹐不如休去﹐直是少人行。」張叔夏詞﹕「能幾番遊﹐看花又是明年。見說新愁﹐如今也到鷗邊。莫開簾。怕見飛花﹐怕聽啼鵑。」柳耆卿詞﹕「楊柳岸﹐曉風殘月。」陳子髙詞﹕「簾外落花飛不得﹐東風無气力。」陳去非詞﹕「杏花疏影裏﹐吹笛到天明。」「古今多少事﹐漁唱起三更。」張叔夏詞﹕「向尋常野橋流水﹐待招來﹑不是舊沙鷗。空懷感﹐有斜陽處﹐卻怕登樓。」「寫不成書﹐只寄得相思一點。」李冠詞﹕「數點雨聲風約住。朦朧澹月云來去。」萬俟雅言詞﹕「雙燕故來問我﹐怎生不上簾鉤。」劉詞﹕「斷送一生憔悴﹐能消幾个黃昏。」陳去非詞﹕「吟詩日日待春風。及至桃花開後﹐卻匆匆。」趙彥端詞﹕「波底夕陽紅濕。」周密詞﹕「看畫船盡入西冷﹐閒卻半湖春色。」「一硯梨花雨。」僧揮詞﹕「一聲啼鳥怨年華。又是淒涼時節﹑在天涯。綠楊堤畔鬧荷花。記得年時﹐沽酒那人家。」僧祖可詞﹕「珠簾捲盡夜來風。人不見﹐春在綠蕪中。」趙子昂詞﹕「消沈萬古意無窮。盡在長空。淡淡鳥飛中。」曾允元詞﹕「來是春初﹐去是春將老。長亭道。一般芳艸。只有歸時好。」虞集詞﹕「報道先生歸也﹐杏花春雨江南。」盧申之詞﹕「暗數十年湖上路﹐能幾度﹑著娉婷。載酒買花年少事﹐渾不似﹑舊時情。」韓子耕詞﹕「可柰夢隨春漏短﹐不到江南。」吳琚詞﹕「幾日不來春便老﹐開盡桃花。」朱鼎孫詞﹕「春云作冷春知未﹐春愁在﹑碎雨敲花聲裏。」皆佳。○詠物詞詠物最爭托意隸事處﹐以意貫串﹐渾化無痕。碧山集中﹐以此擅場。讀之自見家國身世之感﹐每流露於言外。○玉田才不髙筆以行意﹐不行須換筆﹐換筆不行﹐便須換意。玉田惟換筆﹐不換意﹐當緣才本不髙。○周濟論詞周濟止庵作宋四家詞選序有云﹕東眞韻寬平﹐支先韻細膩﹐魚歌韻纏綿﹐蕭尢韻感慨﹐各具聲響﹐莫艸艸乳用。陽聲字多則沈頓﹐陰聲字多則激昂。重陽間一陰﹐則柔而不靡。重陰間一陽﹐則髙而不危。韻上一字最要相發﹐或竟相貼。紅友極辧上去﹐是已。上入亦宜辧﹐入可代去﹐上不可代去。入之作平者無論矣。其作上者可代平﹐作去者斷不可以代平。平去是兩。上由平而之去﹐入由去而之平。上聲韻﹐韻上應用仄字者﹐去爲妙。去入韻則上爲妙。平聲韻﹐韻上應用仄字者去爲妙。入次之。疊則聲牙﹐鄰則無力。硬軟字宜相間﹐如水龍吟等俳句﹐尢重領句。單字一調數用﹐宜令變化渾成﹐勿相犯。一領四五六字句﹐上二下三上三下二句﹐上三下四上四下三句﹐四字平句﹐五七字渾成句﹐要合調無痕。重頭﹑疊腳﹑蜂腰﹑鶴膝﹑大小韻﹐詩中所忌﹐皆宜忌。積字成句﹐積句成段﹐最是見筋節處。吞吐之妙﹐全在換頭煞尾古人名換頭爲過變﹐或藕斷絲連﹐或異軍突起﹐皆須令讀者耳目振動﹐方成佳制。換頭多偸聲﹐須和婉。和婉則句長節短﹐可容攢簇。煞尾聲多減字須悄勁﹐悄勁則字過音畱﹐可供搖曳。○黃仲則詞陽湖黃景仁仲則竹眠詞中﹐醜奴兒慢云「日日登樓﹐一換一番春色。者似捲如流春日﹐誰道遲遲。一片野風﹐吹艸艸背白煙飛。頹墻左側﹐小桃放了﹐沒个人知。嫣然一笑﹐分明記得﹐三五年時。是何人﹑挑將竹淚﹐粘上空枝。請試低頭﹐影兒憔悴浸深池。此間深處﹐是伊歸路﹐莫惹相思。」此闋意淸詞婉。○張臯文詞武進張臯文﹐茗柯詞中﹐水調歌頭一闋﹐淸空宛委﹐最堪諷詠。「長饞白木柄﹐竹破一庭寒。三枝兩枝生綠﹐位置小窗前。要使花顏四面﹐和著艸心千朵﹐向我十分妍。何必蘭與菊﹐生意總欣然。曉來風﹐夜來雨﹐晚來煙。是他釀就春色﹐又斷送流年。便欲誅茅江上﹐只怕空林衰艸﹐憔悴不堪憐。歌罷且更酌﹐與子繞花間。」○淸人詞顧貞觀詞﹕「古今來﹐一例斷腸回首。」陳維崧詞﹕「腸斷也﹐百花生日﹐只是無聊。」沈岸登詞﹕「打起沙頭宿雁﹐分付與﹑一寸紅箋。紅箋疊﹐沈吟路遙﹐雁也難傳。」許田詞﹕「漾化梢﹑一朵行雲﹐化水痕難覓。」王策詞﹕「落盡櫻桃﹐濕盡棠梨﹐天也沒些分曉。聽風聽雨﹐忽聽到﹑弄晴啼鳥。」黃憲淸詞﹕「月自纏綿花自妒﹐人自無聊。醒著欲眠眠著醒﹐燈也心焦。」趙慶★詞﹕「又落碧桃花﹐紅了來時路。」汪詞﹕「記得盟時﹐笑指鬢連釵。記得鬢連釵上﹐雙鳳不分開。」趙我佩詞﹕「樓外垂楊樓上人﹐同是懨懨病。」「記得去時言﹐約在梅開後。風信而今過海棠﹐到底歸來否。」周星譽詞﹕「墻裏梨花花上月﹐花底闌干﹐無賴是秋鴻。」「但寫人人﹐不寫人何處。」承齡詞﹕「縱說道東風﹐年年依舊﹐老了楊枝。」潘飛聲詞﹕「夢魂如水一痕消。不信人間﹐眞有可憐宵。」「只是紅墻﹐遮不住簫聲。」周星詒詞﹕「夕陽闌角紅膩﹐芭蕉搖得秋研討會。」嚴秋槎詞﹕「思量自入朱門﹐空房小膽﹐偏住在深深深院。呢喃燕子歸來﹐匆匆又去。剛訴了﹑春愁一半。」錢瑗詞﹕「閒恨閒愁千萬種﹐寫來紙角都無縫。慣聽鵲聲檐外弄。燈花也把人兒哄。」張道詞﹕「夢魂賺得無憑準。」蔣春霖詞﹕「一片春愁﹐漸聽漸起﹐恰似春云。」恰是詞中絕妙語。○勒方詞江南勒方﹐書法工秀﹐詞亦新。有云「爭得不淒涼﹐一陣西風﹐一陣蘆花雨。」又﹐江西劉熙載﹐官翰林﹐講理學﹐頗能詞。有云「我送君歸﹐我尙歸期杳。君應笑。異時同老。白髮看誰早。」○王星П詞山陰王星П﹐年少有才名﹐詩工而多秋气。潘刻西鳧山居殘艸﹐附詞數闋﹐有云「棗花如豆﹐吹綠作朝雨。把一掬酸辛﹐傷時涕淚﹐贈與趙州土。」○東鷗艸堂詞東鷗艸堂詞﹐有云「還記那時聽不得﹐何況今朝。」又云「容易黃昏﹐挨過明朝﹐還有黃昏。」董元愷詞云「何如索性不逢春﹐一年長在愁連住。」蔣醉園詞云「索性掃除淸淨﹐還他一片蒼苔。」皆進一步加倍寫法。○莊盤珠詞莊盤珠蓮佩女史秋水詞﹐娣視易安﹐非尋常閨秀所能。踏莎行﹐京口泊舟云「白日西馳﹐大江東去。朝朝暮暮相逢處。其旁坐老有靑山﹐不言不笑看今古。渡口帆檣﹐波心鐘鼓。後人又逐前人去。莫將詩句擲寒濤﹐多情恐惹蛟龍怒。」語意頗雄壯。又有詠楊花云「不見花開﹐但見花飛處。繞砌縈簾剛欲住。打个盤旋﹐又被風吹去。野棠村﹐芳艸渡。離卻枝頭﹐總是傷心路。」又云「一院海棠春不管﹐儂替花愁。知道明年人在否﹐花替儂愁。」又云「誰料酒人都去﹐剩个蜻蜓﹐立西風呆想。」又云「不教細雨幾番催﹐畱春一日花應肯。」筆致頗新。○歐詞歐陽永叔詞﹕「庭院深深深幾許。楊柳堆煙﹐簾幕無重數。玉勒雕鞍遊冶處。樓髙不見章臺路。雨橫風狂三月暮。門掩黃昏﹐無計畱春住。淚眼問花花不語。亂紅飛過秋千去。」「庭院深深」﹐宮闕邃深也。「樓髙不見」﹐哲王不寤也。「章臺」「遊冶」﹐小人之徑。「雨橫風狂」﹐政令暴急。「亂紅」飛去﹐斥逐者多也。卽詩之比興體。○東坡詞東坡詞﹕「缺月掛疏桐﹐漏斷人初定。時有幽人獨往來﹐縹緲孤鴻影。驚起卻回頭﹐有恨無人省。揀盡寒枝不肯棲﹐寂寞沙洲冷。」此在黃州作。「缺月」﹐刺明微也。「漏斷」﹐暗時也。「幽人」﹐不得志也。「獨往來」﹐無助也。「驚鴻」﹐賢人不安也。「回頭」﹐愛君不忘也。「無人省」﹐君不察也。「揀盡寒枝不肯棲」﹐不偸安髙位也。「寂寞沙洲」﹐非所安也。○詞林正韻吳縣戈載順卿﹐輯詞林正韻一書﹐列平上去爲十四部﹐入聲爲五部﹐共十九部。大要有二﹐一曰律﹐一曰韻。律不協﹐則聲音之道乖。韻不協﹐則宮商之理失。詞韻與詩韻有別﹐與曲韻亦不同耳。是書之出﹐近頗奉爲正宗。○入作三聲詞林正韻有云﹕入聲作三聲﹐詞家多承用。如晏幾道梁州令﹕「莫唱陽關曲。」曲字作邱雨切﹐葉魚虞韻。柳永女冠子﹕「樓臺俏似玉。」玉字作於句切。又黃鶯兒﹔「暖律潛催幽谷。」谷字作令五切﹐皆葉魚虞韻。晁補之黃鶯兒﹕「兩兩三三修竹。」竹字作張汝切﹐亦葉魚虞韻。黃庭堅鼓笛令﹕「眼廝打過如拳踢。」踢字作他禮切﹐葉支微韻。辛棄疾丑奴兒慢﹕「過者一霎。」霎字作雙切﹐葉家麻韻。杜安世惜春令﹕「悶無緒﹐玉簫拋擲。」擲字作徵移切﹐葉支微韻。張炎西子妝漫﹕「遙岑雨碧。」碧字作邦彼切﹐亦葉支微韻。又﹐徵招換頭﹔「京洛染淄塵。」洛字須韻﹐作郎到切﹐葉蕭豪韻。此皆以入聲作三聲而押韻也。又有作三聲而在句中者﹐如歐陽修摸魚兒﹕「憾人去寂寂﹐鳳枕孤難宿。」寂寂葉精妻切。柳永﹕江紅﹕「待到頭﹐終久問伊著。」著字葉池燒切。又﹐望遠行﹕「斗酒十千。」十字葉繩知切。蘇軾行香子﹕「酒斟時須滿十分。」周邦彥一寸金﹕「便入魚鉤樂。」十字入字同。李景元帝臺春﹕「憶得盈盈拾翠侶。」拾字亦同。周邦彥又有瑞鶴仙﹕「正值寒食。」值字葉徵移切。秦觀望海潮﹕「金穀俊遊。」谷字葉公五切。又﹐金明池﹕「才子倒玉山休訴。」玉字葉語居切。吳文英無悶﹕「鸞駕弄玉。」玉字同。黃庭堅呂令﹕「心下快活自省。」活字葉華戈切。辛棄疾千年調﹕「萬斛泉。」斛字葉紅姑切。呂渭老薄幸﹕「攜手處﹐花明月滿。」月字葉胡靴切。姜夔暗香﹕「舊時月色。」吳文英江城梅花引﹕「帶書傍月自Θ畦。」兩月字同。萬俟雅言梅花引﹕「家在日連。」日字葉人智切。又﹐三臺﹕「餳香更酒冷﹐踏靑路。」踏字葉當加切。方千里瑞龍吟﹕「暮山翠接。」接字葉玆野切。又﹐倒犯﹕「樓閣差參簾櫳悄。」閣字葉岡懊切。陳允平應天長﹕「曾慣識淒涼岑寂。」識字葉傷以切。周密醉太平﹕「眉銷額黃。」額字葉移介切。如此類不可悉數﹐故用其以入作三聲之例﹐而末仍列入聲五部﹐則入聲旣不缺﹐而入作三聲者皆有切音﹐人亦知有限度﹐不能濫施以自便。○反切反切者﹐牙舌唇齒喉之分﹐以上下兩字相合而成音。上字主起音﹐求之別韻﹐辧其呼音之淸濁﹐而以入聲翻起。先類其字﹐繼歸其母﹐後合其紐﹐所謂雙聲是也。下字主收音﹐求之本韻﹐淸濁互用。如宮用角淸﹐角用宮淸。徵用變徵﹐變徵用徵淸。商淸﹑次淸﹑次濁並用。次淸次音。次淸次用次濁音。正濁用淸音﹐次商淸濁並用變商。變商用次商淸音。羽淸濁並用本次濁音。次濁用淸音﹐次羽淸濁互用。凡有缺字﹐循序借補﹐或純用宮淸亦可﹐所謂疊韻是也。○詞忌落腔詞之爲道﹐最忌落腔﹐落腔卽所謂落韻也。姜白石云﹕十二宮住字不同﹐不容相犯。沈存中補筆談﹐載燕樂地十八調煞聲。張玉田詞源﹐論結聲正訛﹐不可轉入別腔住字﹐煞聲結聲﹐名𨿽異而實不殊﹐全賴乎韻以歸之﹐然此第言收音也。而用韻之喫緊處則在乎起調畢曲。蓋一調有一調之起﹐有一調之畢﹐某調當用何字起﹐何字畢﹐起是始韻﹐畢是末韻﹐有一定不易之則。而住字煞聲結聲卽由是以別焉。詞之諧不諧﹐恃乎韻之合不合。韻各有其類﹐亦各有其音﹐用之不紊﹐始能融入本調﹐收入本音耳。韻有四呼七音三十一等﹐呼分開合﹐音辧宮商﹐等敍淸濁。而其要則有六條﹕一曰穿鼻﹐二曰展輔﹐三曰斂唇﹐四曰抵齶﹐五曰直喉﹐六曰開口。穿鼻之韻﹐東冬鐘江陽唐庚大躍進淸靑蒸登三部是也。其字必從喉間反入﹐穿鼻而出作收韻﹐謂之穿鼻。展輔之韻﹐支脂之微齊灰佳皆ㄉ二部是也。其字出口之後﹐必展兩輔如笑狀﹐作收韻﹐謂之展輔。斂唇之韻﹐魚虞模蕭宵爻豪尢侯幽三部是也。其字在口半啟半閉﹐斂其唇以作收韻﹐謂之斂韻。抵齶之韻﹐眞諄臻文欣魂痕元寒桓刪山先仙二部是也。其字將終之際﹐以舌抵著上齶作收韻﹐謂之抵齶。直喉之韻﹐歌戈佳麻二部是也。其字直出本音﹐以作收韻﹐謂之直喉。閉口之韻﹐侵覃談鹽沾嚴咸銜凡二部是也。其字閉其口以作收韻﹐謂之閉口。凡平聲十四部﹐已盡於此﹐上去卽隨之﹐惟入聲有異耳。入聲之本體﹐後有論四聲表在﹐亦可類推。至其葉三聲者﹐則入某部﹐卽從某音﹐總不外此六條也。明此六者﹐庶幾韻不假借而起畢住字﹐無不合矣﹐又何慮其落韻乎。○楊纘論詞楊纘有作詞五要﹐第四云﹔要隨律押韻﹐如越調水龍吟﹑商調二郎神﹐皆合用平入聲韻。古詞俱押去聲﹐所以轉摺怪異﹐成不祥之音也。詞之用韻﹐平仄兩途﹐而有可以押平韻﹐又可以押仄韻者﹐正自不少。其所爲仄乃入聲也。如越調又有霜天曉角﹑慶春宮﹐商調又有憶秦娥。其餘則雙調之慶佳節﹐髙平調之江城子﹐中呂宮之柳梢靑﹐仙呂宮之望梅花﹑聲聲慢﹐大石調之看花回﹑兩同心﹐小石調之南歌子。用仄韻者﹐皆宜入聲。滿江紅有入南呂宮﹐有入仙呂宮。入南呂宮者﹐卽白石所攺平韻之體﹐而要其本用入聲﹐故可攺也。此外又有用仄韻而必須入聲者﹐則如越調之丹鳳吟﹑大﹐越調犯正宮之蘭陵王﹐商調之鳳凰閣﹑三部樂﹑霓裳中序第一﹑應天長慢﹑西湖月﹑解連環﹐黃鐘宮之侍香金童﹑曲江秋﹐黃鐘商之琵琶仙﹐雙調之雨霖鈴﹐仙呂宮之好事近﹑蕙蘭引﹑六麼令﹑暗香﹑疏影﹐仙呂犯商調之淒涼犯﹐正平調近之淡黃柳﹐無射宮之惜紅衣﹐正宮中呂宮之尾聲犯﹐中宮商之白薴﹐夾鐘羽之玉京秋﹐林鐘商之一寸金﹐南宮商之浪淘沙慢﹐此皆宜用入聲韻者﹐勿槪之曰仄﹐而用上去也。其用上去之調﹐自是通葉﹐而亦稍有差別。如黃鐘商之秋宵吟﹐林鐘商之淸商怨﹐無射商之魚遊春水﹐宜單押上聲。仙呂調之玉樓春﹐中呂調之菊花新﹐雙調之翠樓吟﹐宜單押去聲。復有一調中﹐必須押上﹐必須押去之處﹐有起韻結韻﹐宜皆押上﹐宜皆押去之處﹐不能一一臚列。唐段安節樂府雜錄﹐有五音二十八調之圖﹐平聲羽七調﹐上聲角七調﹐去聲宮七調﹐入聲商七調﹐上平聲調爲徵聲﹐以五音之徵﹐有其聲無其調﹐故止二十八調也。所論皆塡腔叶韻之法﹐更有商角同用﹐宮逐羽音之說﹐可與紫霞翁之言相發明。○詞以方音叶宋人詞有以方音爲葉者﹐如黃魯直惜餘歡﹐閣合同押。林外洞仙歌﹐鎖考同押。曾覿釵頭鳳﹐照透同押。劉過轆轤金井﹐淄倒同押。吳文英法曲獻仙音﹐冷向同押。陳允平水龍吟﹐艸驟同押﹐皆以土音叶韻﹐不可爲法。○借音有借音數字﹐宋人習用之。如柳永鵲橋仙﹕「算密意幽歡﹐盡成孤負。」負字葉方布切。辛棄疾永遇樂﹕「憑誰問﹑廉頗老矣﹐尙能飯否。」否字葉方古切。趙長卿南鄕子﹕「要底圓兒糖上浮。」浮字葉房逋切。周邦彥大﹕「況蕭素靑蕪國。」國字葉古六切。潘元質倦尋芳﹕「待歸來研討會揉花打。」打字葉當雅切。姜白石疏影﹕「但暗憶江南江北。」北字葉逋沃切。韓玉曲江秋﹐亦用國北葉屋沃韻。吳文英端正好﹕「夜寒重﹑長安紫陌。」陌字葉末各切。燭影搖紅﹕「相間金茸翠畝。」畝字葉忙補切。蔣捷女冠子﹕「羞與鬧娥兒爭耍。」耍字葉霜馬切。此類略舉數家﹐已見一斑。○上去音異韻中平聲之陰陽﹐一定之法﹐稍習四聲者﹐卽能辧之。惟上與去﹐其音迥殊。元和韻譜云﹕上聲厲而舉﹐去聲淸而遠﹐相配用之﹐方能抑揚有致。故詞中之宜用上﹐宜用去﹐宜用上去﹐宜用去上﹐有不可假借處。至字有去上兩見者﹐爲體爲用﹐大有區別﹐不可不審。○孫芝房詞善化孫芝房學士蒼Υ詞鈔﹐有杏花天云「鶯鶯燕燕都來訴。無計將伊分付。」湘月云「漸近春宵三九後﹐月色便多歡喜。」句極淸新。倦尋芳云「怕黃昏﹐便黃昏時節﹐也難捱到。」亦是加一倍寫法。○周自庵詞長沙周自庵閣學壽昌﹐卜算子﹐閏三月錢春云「何處見春來﹐又送春歸去。芳艸多情不放歸﹐綠斷來時路。展得一春期﹐便擬春長住。不是聲聲布催﹐險怪鵑啼誤。」小令最宜淸婉。又﹐燭影搖紅雲﹔「前歲重陽﹐瀟湘望斷長安月。去年愁裏又重陽﹐淚灑麼弦絕。今更重陽時節。莽天涯﹑從新賦別。日髙天遠﹐萬里孤鴻﹐扁舟一葉。」半闋中﹐幾多轉折﹐善用曲筆。水龍吟聞笛云﹔「漫自憐﹑聽不分明﹐恰更比﹑分明好。」意亦翻新。所蓍曰思益堂詞。○王壬秋詞湘潭王壬秋運﹐學問博雅﹐負一時重望。所蓍湘綺樓集﹐詩文詞無不工。摸魚兒﹐洞庭舟望云「問汀州﹑幾多芳艸﹐靑靑遠黏天去。少年兒女春閨意﹐又對流光重數。畱不住。煙波恨﹑逡巡踏徧湖連路。憑闌不語。待更不傷心﹐此心仍似﹐一點未飛絮。人間事﹐離合悲歡總誤。無情猶有癡妒。愁來漫寫登樓賦。未遇解人﹐休訴梁燕舞。還只恐﹑洞庭也化桑田土。當年戰苦。誰更憶周郎﹐風流盡在﹐千古浪淘處。」○張雨珊詞長沙張雨珊觀祖同﹐工詞﹐精音律。所蓍湘雨樓集﹐希蹤白石﹐抗手玉田。水龍吟遊絲云「小闌花韻晴初﹐悠揚上下隨風轉。略無頭緒﹐渾無气力﹐漾成淒眷。綱斷憐蛛﹐依殘補蝶﹐縷斜迎燕。只玉人心上﹐絲絲牢系﹐等閒是﹑愁難剪。休說遊蹤已倦。尙纏綿﹑寶釵低顫。撩將畫鬢﹐拈憑纖指﹐誤他雙眼。香篆才縈﹐梁塵輕度﹐簾陰微見。算靑春此際﹐千般蕩冶﹐在斜陽院。」摸魚兒云「長重重﹑楚峯十二﹐行雲還未成雨。雙塘生長相思艸﹐欲采自憐春暮。春未去。指落照明連﹐有个消魂處。紅樓第五。認幾葉枇杷﹐數枝楊柳﹐一顆小桃樹。花如繡﹐曾是淸溪暫住。而今休唱金縷。紫姑乩畔猊煙瘦﹐仙夢總無憑據。愁欲賦。略記得﹑些些閒事閒情緒。番風暗數。算燕肯思量﹐鶯將惆悵﹐都入斷腸句。」○朱綬詞朱環之綬﹐工詞﹐刻有知止堂詞三卷。記其中髙陽臺有云「葉葉花花﹐風風雨雨﹐年來春恨偏多。燕燕鶯鶯﹐看春無柰春何。」十二疊字﹐參錯用之﹐是由漱玉詞中化出。○樊雲門詞樊雲門同年增祥﹐鄂中才人﹐詩文並皆佳妙。東風玉茗樓詞有句云「撮得繡鞋尖上土﹐修成丸藥療相思。」意何纖妍乃爾。辛丑四月﹐予奉觀長寶之命﹐雲門以詞送別﹐調寄金縷曲云「冷眼觀棋局。酌使君﹑英雄一盞﹐酒香梅熟。屈指同年三百輩﹐大半霜顚禿蔌。剩爾我﹑雲龍追逐。此去湖南騷雅地﹐有君山﹑眉黛瑤妃竹。還憶否﹐羽衣曲。才髙折盡花間福。入關來﹑老僧藜杖﹐秀才齏粥。兩制文章拚棄了﹐換取瀟湘畫幅。且莫厭﹑長沙卑溽。冰雪聰明詩一卷﹐九疑煙﹑染就波箋綠。須寄與﹐故人讀。」告別樵中丞﹐嘗謂同一典故﹐經雲門運用﹐便化腐爲新﹐此蓋由於筆妙。○杜仲丹詞巴陵杜仲丹同年貴墀﹐經術湛深﹐而頗工倚聲。張雨珊題其桐華閣詞云「鏤云斫月。」運心白石老仙﹐螺洲王先生嘆爲不及。玆讀其長亭怨慢﹐題兪中丞臥遊圖云「望鄕眼﹑濁河遮住。一笑今逢﹐別來如故。雪屐煙筇﹐舊時曾歷畫中路。蹇驢馱夢﹐﹝公自題句﹞。容易把錢輕負。白榜倚烏篷﹐又認向﹑衡雲湘霧。﹝公自言﹕白板烏篷船﹐惟其鄕有之﹞。雲霧暗﹑齊州九點甚處。可容愁覷﹐澎湖浪湧﹐算總是﹑淚河波注。好境但﹑獅嶺駝峯﹐蒼生亦﹑鷺儔鷗侶。囑枕畔啼鵑﹐休道不如歸去。」亦可嘗鼎一臠。○詞中五七言詞中五言七言句﹐最易淆亂。七言有上四下三﹐如鷓鴣天「小窗愁黛淡秋山」﹐玉樓春「棹沈云去情千里」之類。有上三下四者﹐若唐多令「燕辭歸客尙淹畱」﹐爪茉莉「金風動冷淸淸地」之類。五言有上二下三﹐若一路索「暑气昏池館」﹐錦堂春「腸斷欲棲鴉」之類。有一字領句﹐下則四字者﹐若桂華明「遇廣寒宮女」﹐燕歸梁「記一笑千金」之類。誤塡便失調﹐不可不審。○鹿潭詞江陰蔣鹿潭春霖﹐工詞﹐刻有水雲樓稿。有句云「壓春潮﹑一船幽恨。」又云「樹影滿地壓凍月。」又云「老紅吹盡春無力。」又云「瘦腰不恨秋來早﹐恨秋來偏在天涯。」又云「過卻淸明春是客。」又云「恨西風﹑吹淡白鷗心。」練字練意﹐極詞家能事。○項蓮生詞錢塘項蓮生廷紀﹐道光朝頗擅詞名。所蓍憶云詞四卷﹐能入宋人之室。與戈順卿同時﹐聲律之學﹐饒有講解。但蒙不甚喜讀﹐猶嫌其不甚醒豁耳。○金昌宗詩金昌宗詩﹕「一縷柳花飛不定﹐和風搭在繡簾前。」固佳﹐然似詞中語用之於時﹐便近纖巧。○王策詞王策詞有云「更竹籬外﹐小桃綻了。」此則又似曲中句﹐作詞﹐便不合。詩詞各有體裁﹐參觀益見。○朱淑眞詞朱淑眞詞﹐蝶戀花云「樓外垂陽千萬縷。欲系靑春﹐少住春還在。猶自風前飄柳絮。隨風且看歸何處。綠滿山川聞杜宇。便作無情﹐莫也愁人意。把酒送春春不語。黃昏卻下瀟瀟雨。」情致纏綿﹐筆底毫無沈悶。○劉敏中詞劉敏中點絳唇云「短夢驚回﹐北窗一陣芭蕉雨。雨聲還住。斜日明髙樹。遠望行雲﹐送雨前山去。山如霧。斷虹猶怒。直入山深處。」寫出驟雨乍晴光景。○薩都剌詞薩都剌酹江月﹐過淮陰雲﹕「短衣瘦馬﹐望楚天空闊﹐碧雲林杪。野水孤城斜日裏﹐猶憶那回曾到。古木鴉啼﹐紙灰風起﹐飛入淮陰廟。椎牛釃酒﹐英雄千古誰弔。何處漂母荒墳﹐淸明落日﹐腸斷王孫艸。鳥盡弓藏成底事﹐百事不如歸好。半夜鐘聲﹐五更雞唱﹐南北行人老。道旁楊柳﹐靑靑春又來了。」雁門諸作﹐多感慨蒼莽之音﹐是詠古正格。○張樞詞張樞瑞鶴仙詞﹕「捲簾人睡起。放燕子歸來﹐商量春事。風光又能幾。減芳菲﹐都在賣花聲裏。吟連眼底。披嫩綠﹑移紅換紫。甚等閒﹐半委東風﹐半委小溪流水。還是。苔痕湔雨﹐竹影畱云﹐待晴猶未。蘭舟靜艤。西湖上﹐多少歌吹。粉蝶兒﹑守定落花不去。濕重尋香兩翅。怎知人﹑一點新愁﹐寸心萬里。」此詞微特音調和諧﹐卽意致亦頗淸約。○計南陽詞計南陽花非花云「畫眉山上鷓鴣啼﹐畫眉山下郎行去。」猶有古樂府遺音。○酷相思煞句酷相思詞﹐最爭煞句。如佟國器石城懷古云「前代也﹑東流去。後代也﹑東流去。鶯語也﹑如相訴。燕語也﹑如相訴。」朱彜尊阻風湖口云「大姑也﹑畱人住。小姑也﹑畱人住。風急也﹑聲聲雨。風定也﹑聲聲雨。」均見情致。○吳香詞吳香女史祝英臺近﹐詠影云「曲闌低﹐深院鎖。人晚倦梳裹。恨海茫茫﹐已覺此身墮。那堪多事靑燈﹐黃昏才到﹐又添上﹑影兒一个。最無那。縱然著意憐卿﹐卿不解憐我。怎又書窗﹐依依伴行坐。算來驅去應難﹐避時尙易。索掩卻﹑繡幃推臥。」如夢令云「燕子未隨春去。飛入繡簾深處。軟語話多時﹐莫是要和儂住。延佇。延佇。含笑回他不許。」故作癡情語﹐卻妙。○易石甫詞湖南易石甫同年順鼎﹐少有才子之目﹐蓍有琴志樓集﹐已刻﹐詩詞多卓卓可誦。尢愛其菩薩蠻云「銀屏夢入江南遠。桃花落盡無人管。何處避春愁。小紅樓上樓。鈿塵飛不起。惆悵芳去。才隔一重簾。便同千萬山。」又有句云「料得回腸﹐比回廊更多。」幾轉輕圓柔脆﹐小令最工。○王漁洋詞王漁洋詞有云「郎似桐花﹐妾似桐花鳳。」人因呼之爲王桐花。吳石華云﹔「瘦盡桐花﹐苦憶桐花鳳。」不讓漁洋山崗人﹐專美於前也。○姚詞姚伯昂竹葉亭雜記﹐錄姚柳梢靑詞云「秋老吟鞍。開州郭外﹐有客停驂。鄕夢重重﹐離愁一一﹐岐路三三。晚風亂撲徵衫。對涼月﹑牀空夜闌。昨夕山東﹐今朝薊北﹐明日河南。」謂末三句恰切。開州乃三省交界。○張少南詞浙江張道少南﹐有影香﹑雪公布二詞﹐不下百餘首。意纖語練﹐如「秋聲冷入一燈爽。指涼吹茅堂﹐瘦筇晴訪。乳鳳閒鷗﹐共盟煙水長。」「雁宇蛩疏眠未穩﹐夢落湖云湖月。」摘錄一二﹐可以槪見。○李夢韶詞河間李鈞夢韶﹐典粵試﹐途次塡漁家傲云「飯罷登程才過未。升輿又復瞢騰睡。一簇弓刀成小隊。人語沸。路旁艷說郎君貴。笑我輕裝攜ゎ被。寒酸依舊書生味。茅店幾家懸酒旗。堪買醉。斜陽且行人轡。」此𨿽遊戲筆墨﹐然以陶寫閒情﹐亦何不可。○東歐艸堂詞東歐艸堂詞﹐有春晚坐寓園桃花下寫懷﹐買陂塘云「下湘簾﹐綠處﹐涼云漸送春暝。小桃紅煞斜陽裏﹐閃得蝶魂無定。風又緊。看研討會糝燕支﹐繡个春愁影。蠻紗香靜。恁負手尋花﹐扶頭中酒﹐又做去年病。蘭閨裏﹐也有一株緗錦。橫枝正嵌窗鏡。者時料已開成雪﹐都與茜裙爭靚。離夢醒。恐一桁珠闌﹐閒煞無人憑。將愁和閒。好寫上銀箋﹐倩他燕子﹐寄个斷腸信。」因寓園憶家﹐因花憶人﹐情懷繾綣﹐筆致曲折。且首尾聲完善﹐無一字不工﹐在詞家最爲合作。○方履詞方履詠簾影詞云「迷離半晌﹐任雨雨風風﹐織成愁樣。」亦微妙﹐亦細切。○董元愷詞董元愷生查子詞云「鄭郎上車輪﹐車遠郎亦遠。願作車後塵﹐步步隨郎轉。郎行轍不歸﹐妾淚不離眼。看取眼淚痕﹐與轍誰深淺。」此調本似五言絕句體﹐蒼梧所作﹐頗得樂府雅音。○沈湘云詞沈湘雲歸舟詠蟬詞云「烏衣巷柳曾相識。捲起孤篷﹐迢迢往事﹐一樹無情碧。」莊盤珠絡緯詞云「亂愁誰漾千千縷﹐爭把秋心識。便無愁﹐也自聽他不得。」詠物妙在不卽不離﹐自無呆相。○彭君詞彭君卜算子云「瞥見月如眉﹐還道眉如月。還不多時月又圓﹐依舊眉頭結。」筆意淸矯。○許或詞許或百字令﹐和勻叔題詞艸云「九州莽莽﹐有幾人腕底﹐能飛霹靂。寂寞湖山容我老﹐放眼大江南北。君是何人﹐軒騰奇气﹐醉把靑天兀。怒潮萬里﹐驅來紙上都立。我欲踢倒銅山﹐銷完金印﹐鑄个人兒鐵。憑仗斫鯨屠鱷手﹐來補東南天缺。莫把雄心﹐金尊檀板﹐付與蕭閒客。劍華紅處﹐蘇臺兒女應識。」慷慨激昂。○竹山詞蔣竹山一剪梅詞﹐有云「銀字箏調。心字香燒。紅了櫻桃。綠了芭蕉。」久膾炙人口。○吳石華詞吳石華羅敷媚﹐題采桑圖云「誰覺銷魂。只管銷魂。再不回頭看使君。」抵得一首羅敷行。○丁至和詞丁至和慶淸朝﹐春艸云「燕陌泥蘇﹐苔ブ凍拆﹐孤根同轉靑陽。閒門盡掩﹐漸看春滿吟窗。十里馬蹄去後﹐綠腰裙繞蝶雙雙。燈期過﹐好尋嫩約﹐早斗前妝。猶記故園翠軟。又爲論證徧鋪﹐石冷臺荒。徵袍淚染﹐謝池幽夢難忘。漫剔玉鉤臥碣﹐雨昏煙碧下雷塘。王孫老賦歸未準﹐愁共波長。」自識云﹕一詞屢加推敲攺削。承齡水龍吟水車云「幾回聽水聽風﹐客遊遮莫車輪轉。關河冷落﹐數聲鴉軋﹐人家近遠。一道驅煙﹐亂流翻月﹐爲誰催趲。問何如且住﹐抽刀斷水﹐難祝取﹐回腸緩。夢裏輕雷乍輾。又樹杪﹑曉雲飛捲。梯田打疊﹐待伊甘雨﹐平分翠筧。休學勞薪﹐馬蹄方後﹐去程才倦。只當日﹐抱甕原非﹐空獨立﹐溪山晚。」自注﹕戊告別冠山作。凡七易稿。觀此﹐固見詩詞研練之功不容或廢。但蒙細讀二詞﹐究未識其妙處。●卷下○東坡詞蘇東坡詞云「架上秋千墻外道。墻外行人﹐墻裏佳人笑。笑漸不聞聲漸杳。多情卻被無情惱。」此亦寓言﹐無端致謗之諭。○山谷詞黃山谷淸平樂詞﹕「春歸何處。寂寞無行路。若有人知春去處。喚取歸來同住。春無蹤迹誰知。除非問取黃鸝。百囀無人能解﹐因風飛過薔薇。」亦寓言也。○兪國寶詞兪國寶風入松調煞句﹕「明日重攜殘酒﹐來尋陌上花鈿。」徳攺爲「重扶殘醉」﹐便多蘊藉﹐不似原作﹐猶帶寒酸气。○史達祖詞史達祖春雨詞煞句﹕「記當日﹑門掩梨花﹐剪燈深夜語。」就題烘襯推開去﹐亦是一法。○夢窗詞吳夢窗惜紅衣云「鷺老秋絲﹐愁暮雪﹐鬢那不白。倒柳移栽﹐如今暗溪碧。烏衣細語﹐傷伴惹﹑茸紅曾約。南陌。前渡劉郎﹐尋流花蹤迹。朱樓水側。雪面波光﹐汀蓮沁顏色。當時醉近繡箔﹐夜吟寂。三十六磯重到﹐淸夢冷雲南北。買釣舟溪上﹐應有煙蓑相識。」此等詞﹐撫今傷昔﹐以之寫情﹐哀艷易工。○張炎詞張炎詞﹕「寫不成書﹐只寄得相思一點。」沈昆詞﹕「柰一繩雁影斜飛﹐點點又成心字。」周星譽詞﹕「無賴是秋鴻﹐但寫人人﹐不寫人何處。」三詞詠雁字﹐各具巧思﹐皆不落恆蹊。○金粟香筆記金粟香筆記﹐輯錄前後用東坡念奴嬌﹖赤壁懷古元韻﹐不下數十闋﹐間有佳作。然較之蘇詞﹐終無出其右者。足見邯鄲學步﹐萬不及前人之工。和韻詩不必作﹐和韻詞尢不必彊作。○吳錫麒詞吳錫麒春陰詞﹕「天涯燕子﹐問伊來也﹐可有斜陽信息。聽傍人﹑半晌呢喃﹐似怨暮寒簾隙。」梁紹壬春陰詞﹕「梁燕呢喃聲不定﹐似猜詳﹑明日風和雨。鎭相對﹐說愁緒。」意似相襲﹐而實不相犯﹐故各覺其運用之妙。○葉以倌詞葉以倌一剪梅詞﹐有云「天做新秋。人做新愁。月掛眉頭。人掛心頭。」兩兩對舉﹐意極工妙。○側犯側犯調﹐詞律收千里和淸眞之作﹐謂煞尾「愁聽落葉轆轤金井」句﹐聽字是韻﹐而以淸眞詞爲傳誤。蓋因前段有「風定波靜」﹐皆二句爲葉。後段當從同。今讀白石此詞﹐此句無韻。且玩淸眞詞﹐語意非訛﹐而「千里愁聽」二字﹐語气未足。劉光珊謂詞有雙拽頭之格﹐前之二字句﹐連下八字﹐兩處吻合﹐正雙拽頭也。體應分作三段﹐因塡一詞云「夢飛欲去。片魂忽被風畱住。疑雨。是鐵馬丁當﹑和愁句。天寒酒醒夜﹐縞袂人何處。私語。但暗祝東皇﹑好相顧。笙歌舊院﹐消受閒歌舞。今獨自。客天涯﹐誰與共尊俎﹐悶坐愁城﹐愁來無數。月底人孤﹐懶修簫譜。」此說可正紅友之訛。○鄭叔問詞鄭叔問孝廉﹐與予爲中表誼。人極風雅﹐所蓍瘦碧詞得詞家正宗。然鄙見以淸空曲折爲主﹐意趣不甚合。玆錄其題金粟香水泉唱和集髙陽臺云「斗玉花田﹐題瓊梅嶺﹐新詞繡徧蠻弓。夢換蘿衣﹐倦懷烏帽塵籠。故山落盡酴雪﹐怕燕歸﹑還誤東風。慢銷凝﹐暗艸池尊﹐亂葉樓鐘。蒼梧舊迹追遺賞﹐憶呼猿煙語﹐招鶴雲蹤。一掬寒湫﹐采珠應嘆江空。袖中重見滄洲稿﹐倩夜弦﹑彈淚鮫宮。感年芳﹐紅雨桄榔﹐碧月芙蓉。」字句間故極工整。○國朝詞綜詞綜所選錄國朝人諸詞﹐大半研練典麗。詠物作各求細切﹐極其刻畫。然詠味之﹐究嫌無甚意致。○金武祥詞江陵金氵桂生同轉武祥所著粟香隨筆五集﹐多錄朋輩詩詞。此外復刻書多種﹐提倡風雅。自爲詩文詞罔不工。予甲告別遊粵﹐相與訂交﹐下榻公之坡山精舍浹旬。幸承履綦﹐錄其同人祝放翁生日金縷曲云「嶺外春回早。夢醒時﹑梅花一樹﹐朗吟而笑。笑取淸尊花下祝﹐仕隱如翁都妙。喜文字﹑長官同調。巾履蕭然頹放甚﹐太平庵﹑尙說歸來好。全晚節﹐鏡湖老。樓船鐵馬紛紛擾。想當年﹑滿腔忠憤﹐焉如搗。今日何堪談往事﹐也自悲歡歌長嘯。且把酒﹑同開懷抱。八十五年詩萬首﹐古須眉﹑團扇畱遺稿。看皓月﹐一輪皎。」疏朗淸勁﹐不以堆砌爲能。○劉炳照詞陽湖劉光珊學博炳照﹐工倚聲﹐號語石詞人。有畱云借月庵詞﹐兪蔭甫太史序之﹐有云「歐陽公有言﹐詩必窮而後工﹐余謂詞亦然。」自題秋窗塡詞圖云「一寸詞腸﹐七分是血﹐三分是淚。」其槪可見。○余成之詞余成之一鰲﹐爲楊蓉裳先生宅相。集中虞美人云「落花有限紅辭樹。一片絮。柳陰斜日子規啼。送客江頭﹐別夢兩依依。春來春去尋常過。欲話愁無那。香消酒醒不勝情。回首畫眉﹐江上畫眉聲。」其他斷句有云「舊時巢燕語溫存。落紅飛過﹐銜著總銷魂。」又云「篋中檢點那時封﹐啼痕幻作桃紅色。」又云「風雨橫塘一葉舟。知君載得許多愁。」又云「夢更無聊醒更難﹐往事思量著。」又云「便成好夢成何用﹐何況夢難成。」又云「拼著一腔綺恨﹑付東風。」又云「幾度春風。擱住海棠紅。」又云「只有飛來燕子﹑替儂愁。」又云「東風吹夢無尋處。」又云「滿身花影數春星。」又云「東風揉得楊花碎。」又云「惜春滋味。寒食淸明離別意。渺渺關河。猶有黃花趕著他。」皆詞中妙語。○粟香五筆粟香五筆﹐因賭棋山莊詞話﹐辧論意內言外之說﹐爲引而伸之。謂當意內有意﹐言外有言﹐此語更合塡詞之旨。○江南春詞金粟香輯倪雲林江南春詞﹐並後人和作﹐匯刻一卷。此調除下闋起二句﹐句三字﹐餘皆七字句。似七言古體詩章節﹐不如他調長短相間之妙。○舒佐堯詞舒棠陔茂才佐堯摸魚兒詞題云﹕粵中木魚歌聲最淒咽﹐客中聞此﹐百感頓生﹐吟以遣之。「乍紅樓﹑聽殘弦管﹐淒涼人在孤舫﹐江風遠度聲聲慢。何處采菱歸唱。潮漸長。看隔浦斜陽﹐正曬蘆花綱。漁娃蕩槳。帶一縷歌云﹐尋煙送暝﹐波面自來往。蠻天迥﹐數點徵鴻弄吭。新蟾剛被催上。秋江未了芙蓉怨﹐吹入洞簫哀響。添悵惘。更宛轉﹑尊前不斷離愁漾。鱸魚慢想。剩渺渺舟﹐丹楓岸冷﹐頻倚翠篷望。」頗有淸倩之致。○陸蓉佩詞陽湖陸蓉佩女士光霽樓詞﹐薩蠻秋蝶云「荒園露冷花枝少。匆匆舊夢春前杳。抱蒂似尋思。伶俜弱不支。天涯風景換。霜緊飛應倦。黃菊耐秋風。蕭疏獨伴儂。」綺羅香燈花云「彩筆難描﹐金刀未剪﹐芳事忽驚如許。多少愁心﹐寞寞背人初吐。伴小樓﹑永夜長吟﹐卻幾度﹑疑風疑雨。縱非花﹑也當花憐﹐風簾低下爲深護。盈盈能否解語。一樣嫣紅爛燦﹐不教春妒。驀地驚看﹐問卜幾番疑誤。愛繽紛﹑巧勝天工﹐恐化作﹑彩霞飛去。費騷人﹑百徧思量﹐剔殘天欲曙。」江南閨秀爲詞﹐蓋多瓣香秋水雲。○錢瑗詞宛平錢玉爰女士瑗有小玲瓏舫詞一卷。淸平樂春日云「柳搖花顫。吹徧東風軟。好夢驚回鶯百囀。天遠何如人遠。乍寒乍暖無憑。一宵幾徧陰晴。猜著天公情性。算他眞个聰明。」舟行和璞含弟云「離人酒醒。搖夢波無定。」筆致皮空靈。○姚秋士詞姚秋士詞有云「鴛鴦最苦。怕涼到天心﹐欲棲無處。」又云「Ы乃驚回﹐聽得是﹑六街車軸。吹破涼云﹐才認得橫歸壙路。」又云「不出鄕關﹐爭認得驛亭車騎。」又云「箐雨茆煙﹐也未似﹑雪饕風虐。」意多淒惻。○曉泉詞輝發那拉曉泉續廉﹐腹笥博雅﹐詩詞均有家數。惜脫稿懶自收拾﹐多散佚。剪燈談藝之餘﹐得數闋﹐亟登之。唐多令新蟬云「向晚雨初晴。先秋露未凝。怎禁他﹑遺蛻娉婷。算爾登仙眞羽化﹐深樹裏﹑咽悲聲。老我鬢星星。多愁不忍聽。悵年年﹑入耳心驚。最是今年腸欲斷﹐渾不似﹑去年情。」此蓋爲悼亡姬作。木蘭花慢七月二日同味蒓在廷泛舟慶丰閘雲「雨晴殘暑退﹐攜二客﹑泛扁舟。正荻冷蒲荒﹐水平風穩﹐容與中流。三忠至今在否﹐剩叢祠﹑煙柳夕陽秋。管甚英雄寂寞﹐且饒我輩遨遊。休休。老已何求。桃葉渡﹑酒家樓。有紅粉當窗﹐笙歌夾岸﹐誰解間愁。歸船暗催日落﹐指髙城﹑星火似瓜州。可惜一川香水﹐年年白了人頭。」齊天樂﹐詠金鐘兒云「銷魂天壽山前路。斷垣衰艸零露。巖稜﹐啾啾月窟﹐那解興亡今古。悲鳴自詡。有樵子尋蹤﹐幾回籠取。賣向街頭﹐一時驚到小兒女。涼蟬漸辭暗樹。蛩寒蛄冷﹐相和爾汝。檐馬敲風﹐車鸞語夜﹐等是一般淒楚。銅瓶好貯。正良夜無眠﹐惱人情緒。試問秋﹐爲誰調律呂。」菩薩蠻﹐上巳遊蟠桃宮云「長堤一張偎春水。香車寶馬人如纖。隔岸兩三家。墻頭紅杏花。旗亭斟綠酒。恰遇蘭言友。好去彊追歡。年年三月三。」曉泉十入秋闈﹐始獲一捷。又兩喪愛姬﹐故詞多哀怨之音。○鄧濂詞鄧濂百字令﹐題金粟香冰泉唱和集詞頭云「漫郎去也﹐只危亭猶在﹐綠蘿深處。」起筆極飄逸。尾云「瘦藤無恙﹐甚時來訪桑薴。」結筆推開﹐畱悠然不盡之致。○朱苗生詞朱苗生大令懷新惜餘芳館詞﹐雄快處似近蘇辛。金縷曲云「撲面塵如霧。又今番﹑馬蹄得得﹐忍寒北去。一抹荒煙斜照外﹐仿佛離魂無數。更送到﹑雁聲淒楚。如許間愁嘗未慣﹐甚愁人﹑偏與愁相遇。酒醒也﹐在何處。夜深鎭向孤燈絮。記年時﹑有人相對﹐綠窗眉嫵。愧我近來增落拓﹐贏得靑衫塵污。但提起﹑便傷遲暮。望斷雲山千萬疊﹐莽天涯﹑何處尋歸路。今夜夢﹐恐無據。」下第由海道南旋云「海气連云白。甚靑衫﹑軟塵ネ透﹐又成歸客。掣電轟雷帆力健﹐闖過水晶宮闕。準擬倩﹑玉妃喚月。伴我淋漓三百盞﹐更老龍﹑促板蛟吹笛。淪落感﹐對伊說。休休漫學窮途泣。算人生﹑綠麼紅袖﹐足償此失。鶯燕聲聲催客夢﹐尋徧玉人蹤迹。嘆回首﹑都教輕別。臥看諸公誇得意﹐但狂生﹑笑等秋蟬翼。長嘯起﹐暮潮急。」念奴嬌﹐題樓蕓臯丈戀花集云「一生花底﹐嘆萍飄梗泛﹐又成羈客。燕玉如花消旅況﹐擬作長圓明月。鴛徑棲香﹐蝶魂鎖夢﹐綰就同心結。杜鵑無賴﹐酒連人又催別。恨煞滚滚長江﹐茫茫碧海﹐故把離人隔。織女黃姑相望苦﹐況比天河更闊。哀樂中年﹐憑他陶寫﹐剩有生花筆。舊歡新恨﹐个中酸楚誰識。」○彈指詞無錫顧梁汾彈指詞﹐多淸微淡遠之作﹐尙有傳本。典籍兄景行明經匏園詞﹐弟倚平茂才淸琴詞﹐已不存。姊碧汾女士棲香詞二卷﹐金粟香在葉蘭臺吏部許鈔得。山陽李芝齡侍郎女弟文媛序云「滿紙淒涼﹐頻問梅花之影。一庭沈寂﹐如參檐卜之禪。憂非萱艸可忘﹐志豈幽蘭能托。」可以想其詞境。浣溪沙﹐和王夫人仲英韻云「百囀嬌鶯喚獨眠。起來慵自整花鈿。浣花風日試衣單。幾日不曾樓上望﹐粉紅香白已爭妍。柳條金嫩帶春煙。」卜算子﹐憶嫂氏云「木葉下庭臯﹐鍼綫無心理。閒向黃花說可憐﹐依約纖腰細。孤雁泣樓頭﹐明月人千里。十二闌干獨自憑﹐嘗徧愁滋味。」又有天仙子十影﹐中有「自掬淸流憐瘦影」﹐「梅花界斷闌干影」﹐「繁華夢去難畱影」﹐幾與張子野爭名。○錢孟鈿詞錢孟鈿女士浣靑詩鈔﹐附詞三十二首﹐中有長亭慢詠楊花云「似花似雪渾無緒。過眼韶光﹐這般滋味。數點霏微﹐畫檐飄盡向何許。斷腸堪寄。更莫問﹑章臺路。便折得長條﹐已不是﹑舊時眉嫵。遲暮。望天涯漠漠﹐忍見亂紅無數。池塘夢醒﹐倩鶯兒﹑喚他重訴。卻又被曉風吹去。更淒冷﹑一天煙雨。算只有灞橋﹐幾曲綰愁千縷。」淸虛婉約﹐詞家正派。○惲南田詞惲南田先生以畫名﹐詩亦得淸气。嘗見其倚聲二首﹐淸華朗潤﹐不染塵滓。南唐浣溪沙美人春睡云「戶外飛花心乍驚。縹緗不度懶調箏。倦倚鮫綃金雞冷﹐總無情。蝴蝶迷雲隨夢去﹐桃花倒暈與潮生。料得醒來呼婢女﹐打流鶯。」金浮圖﹐鳳生畫美人﹐倚梅接履﹐小婢扇底俯拾落梅云「探梅去。寒香映水。金穀春回﹐畫堂人起。曉煙深﹑偏繞花多處。錦石長堤﹐曲曲澗泉如雨。忽見落英飄樹。回看扇底﹐脫卻紅絲履。湘紋住﹑何曾動步。輕縷行纏﹐只怕金鉤露。紅綃總被靑苔濕。喚雙鬟﹑細拾瑤林霧。還道多折南枝。烘暖銅瓶﹐莫使封姨妒。」無錫陸鐵莊楣疏快軒詩二卷﹐附詞十餘首。金縷曲﹐哭朱子西安云「再見斯人否。只飄零﹑數行珠玉﹐照人懷袖。蝸角虛名磨蠍命﹐多少雨亻孱風亻愁。剛博得﹑幾年詩酒。艸艸園池生計辦﹐撇鷗盟﹑更續轅駒走。聊爾事﹐亦何有。歸來三徑花如舊。縱長貧﹐肯教冷落﹐翟門師友。今日一揮知己淚﹐不爲綈袍情厚。柰寂寞﹑才名身後。千載心期吾不忘﹐悔五湖﹑有約終相負。風乍咽﹐暮濤吼。」情詞悱惻。○丁誦孫詞丁誦孫學士﹐取張玉田「折腰橫掛酒壺歸」詞意﹐浼吳君冠英繪爲小照。仁和戴文節公熙﹑錢唐吳仲勻制軍振或﹑長沙羅蘇溪制軍繞典﹐均有題詞。具徵先輩筆墨之雅。戴倚霓裳中序第一云「溪橋獨自覓。忽覺梅花香到骨。竹外斜枝漫折。拚蠟屐沽春﹐攜歸簾隙。盈盈脈脈。悄自憐﹑今夕何夕。銀燈下﹐翠尊重洗﹐小坐對花吸。淸絕。問絳都仙客。可能有﹑酒紅花白。空香搖漾簟席。怕醉裏壺天﹐多化香國。閬風顚上立。望玉宇﹑瓊樓霽雪。醒來後﹐一天瑤想﹐更向縞衣說。」吳倚尉遲杯云「空山靜。恁幾點﹑寫出春風影。荒苔白石斜陽﹐細覓江南芳信。尋幽彩素﹐拚趼足﹑豪情破春冷。趁歸禽﹑小徑昏黃﹐一肩微月香凝。然紙帳銅瓶。橫斜好商量﹐位置宜稱。無數明妝淸尊畔﹐渾不是﹑燈窗獨飲。平生夢﹑瓊樓玉宇﹐柰夢到﹑羅浮蝶難醒。便來朝﹑尙餘酲﹐踏雲重訪仙境。」羅倚夢橫塘云「醉眸云洗﹐健步風饕﹐冷香無數吹墮。鶴氅神仙﹐不肯任﹑花期忙過。紅友招來﹐翠衣歌罷﹐半肩花妥。寫壺天世界﹐滿紙淸芬﹐剛容得﹑梅花我。今年踏徧蠻山﹐盡傾壺百醉﹐壓檐千朵。餞別花前﹐還屬與﹑小詩題和。一彈指﹑羅浮夢短﹐畫里人先隔淸瑣。淚灑黃壚﹐更從何處﹐問梅花因果。」○和韻詞余向不喜作和韻詩詞﹐蓋以拘牽束縛﹐必不能暢所欲言。若押韻妥諧﹐別出機軸﹐十不得一。玆錄一二﹐聊備參觀。陳徳生太史亮疇髙陽臺原韻云「瞥眼光陰﹐傷心院宇﹐芳魂別樣惺忪。劉阮歸來﹐不知洞口苔封。建黨艸綠王孫怨﹐到而今﹑恨煞東風。最難堪﹐客裏情懷﹐鞭影匆匆。章臺柳挽行人住﹐況塵飛不到﹐穩系花驄。同是天涯﹐何須夢逐徵鴻。相思只道隨流水﹐甚花時﹑還比春濃。算人間﹐萬事浮雲﹐且盡杯中。」○丁紹基詞丁汀大令紹基和云「紅綻梅肥﹐綠侵竹瘦﹐小窗午夢惺忪。倦眼慵開﹐不知妝鏡塵封。無言悄傍闌干立﹐甚新來﹑弱不禁風。最銷魂﹐病酒懨懨﹐小別匆匆。相逢何處曾相識﹐認樓頭翠袖﹐柳外靑驄。一樣飄零﹐更番秋燕春鴻。重來事事堪惆悵﹐正庭前﹑綠樹陰濃。聽芭蕉﹑夜雨瀟瀟﹐滴向愁中。」陸廣太史爾熙和云「昨夜星辰﹐五更鐘鼓﹐覺來依舊惺忪。曾說蓬山﹐當時早是云封。而今好夢都難覓﹐倚闌干﹑錯怨東風。黯銷魂﹐芳艸年年﹐流水匆匆。雲英飄泊司勛老﹐記樓頭彩鳳﹐陌上花驄。無意成書﹐定教目斷飛鴻。天涯何限愁何限﹐甚春歸﹑偏是情濃。莫關心﹐綠樹陰中﹐啼聲中。」○張佩之詞張佩之大令應蘭﹐南湖集中金縷曲﹐乞兒獨醉圖﹐爲王芩塘作云「行徧天涯腳。問何如﹑醉鄕獨往﹐解衣盤礡。吳市簫聲聽未已﹐吹得愁雲滿郭。算塵世﹑眞同糟粕。一笑壺中明月上﹐任興酣﹑拔劍王郎斫。姿遊戲﹐丹靑托。臨風卻唱貧兒樂。溯當年﹑通侯門弟﹐歌姬院落﹐一例淸狂容掉臂﹐不受嗟來輕薄。更別有﹑枯腸芒角。只乞中山千日酒﹐便抵他﹑畫像淩煙閣。歸去也﹐揚州鶴。」頗有狂放不羈之槪。○繆荃孫詞江陰繆筱珊太史荃孫﹐負文名。嘗輯刻同郡自國朝以來詞三十卷﹐曰常州詞錄。自蓍亦多佳者。齊天樂﹐雨過錫山云「九龍山色空裏﹐亂煙織成新暝。湖雨抽絲﹐岑云擘絮﹐驀地白鋪千頃。天公做冷。漸鄕夢催回﹐酒潮逼醒。隔岸漁家﹐菇蒲深處響グ箸。滄江驚又歲晚﹐銜泥同燕子﹐巢幕難穩。一樣淸遊﹐燈前酒底﹐換了舊時情性。凋年急景。憑轉瞬陰晴﹐也無憑準。夜半楓橋﹐聽鐘聲猛省。」金菊對芙蓉﹐送春云「柳眼微舒﹐蕉心盡吐﹐斷腸人在天涯。悵繡幡難護﹐羯鼓頻撾。遼陽信斷東風緊﹐漸吹散﹑鬢霧衫霞。相思紅豆﹐嵌來入骨﹐是也非耶。管甚春深春淺﹐把春光一半﹐分送人家。更買春開宴﹐重撥琵琶。鶯嗔燕吒眞多事﹐有誰能﹑收拾芳華。可憐杜牧﹐綠陰如水﹐尙逐香車。」情勝於文﹐不同凡艷。○夏孫桐詞夏閏枝太史孫桐﹐亦工詩詞。夜飛鵲﹐題同舟聽雨圖雲﹕「西風暗吹雨﹐黃葉生連。孤棹冷泊吳煙。津橋星火半明滅﹐羈人相對遲眠。瀟瀟又喧幾陣﹐正山鐘攙斷﹐野柝催闌。淸愁萬點﹐任篷窗﹑一晌無言。休嘆轉蓬身世﹐偏共臥滄江﹐經歲經年。今夕茫茫荒浦﹐雲淒水闊﹐誰更鳴舷。擁衾剪燭﹐想蘆中﹑夢影都寒。怕棲烏驚起﹐明朝攬鏡﹐換了朱顏。」南浦﹐次月湖看雨韻雲﹕「澤畔共行吟﹐又幾時﹐冷入露連殘粉。風雨雁來天﹐江潭句﹑遙識漢南秋訊。盈盈衣帶﹐料常被鄕心句引。兩家荒徑。笑無主煙蘿﹐飄零訴盡。軟紅舊夢如塵﹐便不問﹑銅駝靑衫淚迸。黃葉數聲蟬﹐恨無端﹑作就梧宮寒信。菇蒲覓侶﹐只鷗鷺酬將吟興。吳楓驛暝﹐盼極浦霜帆﹐爪痕來印。」夏與繆筱珊同邑﹐所作亦可爲笙磐同音。○蔣溥卿詞蔣溥卿大令玉稜﹐鹿潭鹺尹猶子﹐亦工詩詞﹐有冰紅詞四卷。好事近云「疏雨焙茶天﹐深院晝長人靜。閒煞坐花雙燕﹐說斜陽紅冷。大堤飛絮已天多﹐相思逐梗。畱取半池淒碧﹐認江南春影。」虞美人﹐蕪湖道中見楊花云「晴綿如雪東風緊。破春波影。怪他只解撲靑衫﹐不肯替人﹐扶夢到江南。溟遮斷天涯路﹐似勸徵帆住。相逢底田惜飄零。縱使沾泥﹐猶未化浮萍。」八聲甘州﹐春艸云「襯平蕪﹑彌望翠云涼﹐柔芳妒羅裙。趁三分酥雨﹐一分殘雪﹐喚醒春魂。千里晴光澹沲﹐生意滿間門。憂思無埋處﹐念我王孫。斷送繁華今古﹐問江關渺邈﹐誰種愁根。弔玉鈿遺迹﹐定付采香人。更休過﹑北邙山下﹐背夕陽﹑多少可兒墳。興亡恨﹑ウ銷磨盡﹐都化煙痕。」髙陽臺﹐玉屏舟中淸明云「杏酪融香﹐餳膠粘恨﹐閒愁料理春人。過眼韶光﹐天涯時序逡巡。柳陰濃似江南岸﹐記柔荑﹑親剪涼云。最難忘﹐梨雪紅蘭﹐燕子朱門。深閨定有登樓感﹐對長堤芳艸﹐空怨王孫。落魄而今﹐花枝應笑離羣。遊絲已礙還鄕夢﹐又東風﹑捲起珠塵。正無聊篷背瀟瀟﹐細雨黃昏。」以視水雲樓詞﹐洵足追步。○劉光珊詞劉光珊明經﹐同集望雲水榭﹐洞仙歌云「園林大好﹐有詩人爲主。燕子當年借棲處。繞回廓一帶﹐盡是垂楊﹐猶記得﹑幾度尋芳來去。故鄕才握手﹐旋唱驪歌﹐悔不萍蹤莫相聚。準擬舉離觴﹐底事無情早做就﹑漫天風雨。拼別後相思﹐鎭無聊﹐剩冷醉間吟﹐倚闌敲句。」贈惲季庵憶舊遊雲﹕「記涼迫竹外﹐笑索梅連﹐容住詩狂。十載重來後﹐縱亭臺易主﹐暢好春光。燕歸似曾相識﹐前度老劉郎。瞰古樹猶存﹐閒花獨艷﹐盡彀思量。回廊。共攜手﹐羨張緒風流﹐別有詞腸。柳亦如人瘦﹐憑柔絲牽惹﹐一樣情長。待招舊時吟侶﹐同醉紫霞觴。柰我已無家﹐羈棲不定忘故鄕。」二詞不勝今昔交遊之感﹐撫景言情﹐不外一眞字。○粟香詩粟香陶廬雜憶詩﹐有句云「奼紫嫣紅開徧了。」亦是詞中字﹐用之於詩不合﹐與「雨絲風片」同一分別。○莊眉叔詞莊眉叔縉度﹐有黃雁山人詞四卷。顧簾塘贊曰「洞簫飄揚﹐碧笙幽咽。鶯ㄕ秋波﹐蛾眉古月。芳艸入性﹐奇花初胎。玉人天際﹐靈光徘徊。」可以想其詞境。金縷曲云「玉柱語。是何人﹑織縑成匹﹐繅絲成縷。儂有閒愁千萬種﹐種種都非自主。休戀著﹑江幹飛絮。羈鳳漂鸞天半唳﹐並無多﹑枳棘棲身處。黃竹淚﹐冷如雨。曇云一霎罡風誤。憑無端﹑揚州跨鶴﹐仙山騎虎。摘得靑梅雙蒂小﹐中有人兒心苦。應蹙損﹑幾家眉嫵。庭外遊絲窗外柳﹐一條條﹑也算春歸路。誰解惜﹐采幡護。」生查子云「玉骨賦梅花﹐詩稿無人見。喜伺阿娘眠﹐夜洗琉璃硯。密意倩誰傳﹐十幅焚黃絹。心裏葬春多﹐和酒同灰咽。」陸容芙卿巢睫詞﹐蝶戀花云「小鳳盈盈年十五。不解憐人﹐便是憐人處。珠箔飄燈人自去。綠楊影裏家家雨。花影如潮流不住。春老鶯酣﹐愁向眉峯聚。待約湔裙芳艸渡。愁過昨夜秋千路。」頗肖宋人口吻。木蘭花慢遊絲云「是誰從空際﹐把殘錦﹑撚成絲。好綰住花魂﹐牽回蝶夢﹐纏就鶯癡。收將十分春色﹐只憑他﹑一縷系相思。怪底似無還有﹐幾番欲卽仍離。淒迷。絮影太紛披。休道不如伊。盡香篆低縈﹐簾波徐﹐沒个人知。漫猜。天孫織罷。浣云綃﹑誤漾出天池。只恐柔情易斷﹐好風且莫輕吹。」詠物亦不沾不脫。○竹詞竹老人遺兩孫析產書﹐文人多詠之。馬澹於汾題八聲甘州云「只叢殘﹑一紙抵家藏。遺墨閱星霜。悵蕭然貧官﹐無多負郭﹐書券分將。大好文孫競爽﹐耐得淡齏黃。想見南北﹐瓦屋斜陽。並少金畱諛幕﹐但閉門苦守﹐絮語家常。溯蓬山舊事﹐回首太茫茫。幸當年﹑靑蓮交契﹐有後昆﹑隻字寶琳瑯。還驚喜﹐風花寒食﹐未替椒漿。」此詞可爲古董家﹐畱以備考。○張仲遠詞張仲遠觀察﹐有比屋聯吟圖﹐濃湘佩女史題壺中天云「蘭姨瓊姐﹐喜仙鄕共住﹐團圓骨肉。阿弟多才夫婿雅﹐萬卷奇書同讀。秋月霄燈﹐春花晨艷﹐消受淸閒福。劉樊趙管﹐人間無此雍睦。更憐繞屋扶疏﹐樹皆交讓﹐玉筍抽業竹。相約臨池﹐邀覓句﹑無間雨風寒燠。花萼交輝﹐鴛鴦比翼﹐樂事天倫足。重篷官舍﹐傷心偏少徐淑。」一時閨閣多才﹐其事可傳﹐文亦可誦。○談云西詞談云西鷓鴣天贈歌者云「眼底春光值幾錢。鶯聲喚住夕陽天。夕陽也似人憔悴﹐縱不黃昏亦可憐。嬌欲語﹐淚潛然。自言冷落又年年。兒家事事堪回顧﹐不止當筵誤拂弦。」煞處用典﹐頗能翻新。○任筱沅詞任筱沅中丞繼配吳宛之夫人﹐閨中唱和合刻稿﹐曰沅蘭詞。嘗繪退食聯吟圖﹐夫人譜賀新涼云「已是傷離別。更那堪﹑風風雨雨﹐助人淒切。寶鼎香寒銀燭暗﹐遠夢迷離難覓。聽破曉﹑流鶯聲滑。似說金門人待漏﹐負香衾﹑一樣工愁絕。身千里﹐寸心折。天涯驛使遲消息。倚闌干﹑腰支盈握﹐只應自惜。三五良宵團欒影﹐相對可憐遙夕。算只有﹑啼痕凝碧。目極蒼茫雲樹外﹐料鞭絲﹑空裊斜陽陌。魂銷處﹐共誰說。」一往情深﹐有往復低徊之槪。○金惠生詞金惠生茂才汝梅﹐金縷曲重遊滬上感賦云「夢醒篷窗曉。驀擡頭﹑樓臺金碧﹐煙絲縈繞。回憶滄桑離亂後﹐航海曾經假道。正書劍﹑風塵潦倒。夾道垂楊空裊娜﹐任多情﹑難挽行人棹。思往事﹐寸腸攪。而今鴻迹重尋到。認橋連﹑舊時流水﹐舊時斜照。壯歲年華愁裏過﹐辜負風光多少。還只是﹑心情艸艸。十載江湖何所事﹐算重來﹑也被鶯花笑。慚對酒﹐綺筵好。」身世之間﹐無限感慨。○樊雲門詞樊雲門自題東溪艸堂圖﹐西江月云「一段不平山色﹐數叢本分桃花。小橋紅板逐溪斜。錦帶一條虹跨。夢裏江鄕魚稻﹐眼前杜曲桑麻。淸明無客不思家。閒看艸堂圖畫。」蒙夙不喜西江月調﹐謂其近俚﹐似少雅音。○陳慶森詞陳★階大令慶森﹐同官長沙。聞其工詞﹐索所作百尺樓詞讀之﹐題摸魚兒以贈。★階步韻答云「藹金廬﹑承明亻暴直﹐壚香知染多少。薔薇春晚催歸騎﹐又報玉缸開了。欹帽笑。正拍徧紅牙﹐待起花間艸。衡云夢繞。乍一舸分巡﹐此邦仙吏﹐著个子瞻老。王郎感﹐己分焦桐潦倒。琴材誰賞淸調。髙軒忽遺陽春和﹐逸響畫梁還繞。風肆好。悵五度春明﹐悔不瞻韓早。然脂寫稿。須喚起湘靈﹐更張錦瑟﹐重譜洞庭曉。」才華雅贍﹐非風塵俗吏可同語。○宗彭年詞宗彭年子谷題冰泉唱和集﹐八聲甘州云「甚西風﹑吹冷宦遊心﹐寒泉靜無波。自漫郎去後﹐裁箋人杳﹐誰共吟哦。天與在山淸福﹐老去一漁蓑。漫說西湖勝﹐喚起東坡。猶有詩人重到﹐怪蠻花閱徧﹐醉不成歌。悵殘原先難覓﹐蓍意寫煙蘿。待掬取﹑淸流細問﹐問冰心﹑可比玉壺多。空搔首﹑舊題詩處﹐有夢經過。」水淨沙明﹐詞境似之。○劉定夫詞劉定夫好談括帖古今體詩﹐格𨿽不髙﹐工夫頗深。一日﹐以和白石人曰定王臺一萼紅韻﹐屬爲攺正﹐曰「餘詩文皆集成帙﹐載詞一二首﹐斯集中體備矣﹐子幸勿吝。」余婉言謝曰「君乃文人﹐無待假詞以名﹐請勿談此藝可也。」定夫意猶怏怏。○詩詞不容少紊人有欲爲古今體詩以爲名者﹐往往作七言律以爲庶異於試帖。實則法律毫無領會﹐不值識者一哂。不解倚聲者﹐彊欲作詞﹐亦不過亂牛詩文中字﹐塡作長短句﹐輒自負爲能詞。而詞家法律﹐亦毫無領會。然果屬通品﹐能文章﹐自必能詞賦﹐何致夏語冰之誚。文有體裁﹐詩詞亦有體裁﹐不容少紊﹐而筆致固自不同。淸奇濃淡﹐各視性情所近。爲學詣所造﹐正不必彊不同以爲同﹐亦惟求其是而已。○意警作詞﹐字警不如句警﹐句警不如意警。令人閱之﹐不禁加圈叫好。彼平平之作﹐𨿽通首無不妥處﹐細玩之﹐竟欲加一圈而不能。○用筆作詞全在用筆﹐筆能立得起﹐不爲調所縛。故善用筆者靈而活﹐不善用筆者滯而板。○張雨珊詞余來湘﹐喜遇張雨珊詞人。思以所作就正。雨珊謙讓未遑﹐曾譜上林春慢贈之。雨珊和云「粉署鳴珂﹐英﹛湯﹜繡衣﹐落落知名何早。待漏曉朝﹐簪毫小暇﹐猶傳舊年新稿。感時哀典﹐向玉﹝平﹞平﹑望中人渺。快相逢﹐更素軫未希﹐翠尊同倒。問官梅﹑數枝漸老。間題句﹑幾行﹝去﹞烏絲環繞。杜衡自芳﹐瑤華枉贈﹐芊芊涉江春艸。楚波畫舸﹐唱殘月﹑曉風人少。待從君﹐重倚拍管淸弦巧。」律呂謹嚴﹐音節入古﹐覺原作疵謬不免。並錄於此﹐以資印證。詞云「嶽麓雲間﹐湘水月淸﹐笑我宦遊非早。案牘怕畱﹐詞人喜接﹐攜從袖中吟稿。玉簫檀板﹐拍藤幾﹑曲終縹緲。算新聲﹐更解自玉田﹐怎禁傾倒。莽囂塵﹑鬢絲欲老。乾坤恨﹐半蓍胸端縈繞。小詩滌情﹐芳尊寄興﹐爭如美人香艸。四愁漫譜﹐問平子﹑舊時多少。覓知音﹐可容得傍墻偸巧。」○杜鈍叟詞杜鈍叟同年和余瑞鶴仙韻云「循良從古少。問獄判南山﹐誰誇手老。公來讓人早。嘆冤魂怨魄﹐散隨煙緲。塵昏八表。挽乾坤﹐須宏懷抱。甚髙秋﹑隼擊鷹揚﹐得似鳳翔鸞矯。羞道。六朝金粉﹐夢繞觚稜﹐韻嚴詞峭。孩兒繃倒。愧煞我﹐爨余稿。願金甌重補﹐扶云捧日﹐春殿從容視艸。待偸將﹑杜句酬公﹐濟時已了。」律細語工﹐具見故人晚年筆墨。○左笏靑詞左笏靑比部紹佐﹐好吟詠。同直樞垣﹐日相唱和。因其以禦史用﹐賀以暗香詞。笏靑次韻云「舊時旅思。似向空倦鳥﹐逢林投住。隨著鴛鴻﹐顧望長云沒情緒。偏是秋曹轉職﹐離不得﹑嚴天霜地。憑宦海﹑一葉虛舟﹐渺若泛槎使。聽取。天上侶。待穩步赤霄﹐騁力皇路。鳳池勝處。一集一官紀榮遇。不見經綸密勿﹐惟只見﹑平寰宇。把諫院﹑閒煞也﹐閉門覓句。」君盼遷宮頗亟﹐故不禁情見乎詞。○詞不宜和韻風前人名作﹐無論詠古詠物﹐旣經膾炙人口﹐便不宜作和韻﹐適落窠臼。必須用翻案法﹐獨出新意﹐方足以爭奇制勝。否則縱極工穩﹐亦不過拾人牙慧。○詞以白描爲妙李義山詠蟬﹑落花二律詩﹐均遺貌取神﹐益見其品格之髙。推此意以作詞﹐自以白描爲妙手﹐豈徒事堆砌者所能見長。○湘弦離恨譜張雨珊有悼亡詞百餘首﹐顏曰湘弦離恨譜﹐蓋深於情者。情眞乃覺語摯﹐詞之所由佳也。○詞以入畫爲工王摩詰詩中有畫﹐畫中有詩。詞家描景造句﹐往往堪以入畫﹐尢爲工峭﹐寫作丹靑﹐愈令人讀之不厭。○人多謂詞賦爲雕小技﹐意不屑爲。非不屑爲﹐乃不易爲也。微論音律奧妙﹐未易索解﹐卽求諸字句之工﹐非精心深詣﹐何能造到恰好地步。彼髙談道學者﹐固難語此﹐卽謬托風雅者﹐亦豈足知此。○盛昱詞宗室伯熙同年盛昱﹐早負才名﹐仕至祭酒﹐引疾卒。遺稿尙待搜輯﹐玆錄其題芙蓉碣傳奇﹐減蘭云「風流子野。一曲陽春誰和者。艷絕才華。江上芙蓉筆上花。茫茫大地。千古難消兒女淚。綠酒銀箏。我欲同尋石曼卿。」𨿽小令一曲﹐大雅不羣之气﹐已自表表。○續曉泉詞續曉泉年來約同人結社談詩﹐以詩詞賡答。有詠法華禪院白桃花綺羅香雲「笑靨凝酥﹐天姿斫玉﹐春色武陵初見。梅已埋香﹐梨蕊欲開還晚。喜重來﹑前度劉郎﹐驚不似﹑去年人面。懶梳妝﹐早卸鉛華﹐夜深應共素娥伴。坡仙而今漸老﹐翻被朝云惹恨﹐不勝淸怨。流水無情﹐斷送飛瓊何限。肯效他﹑薄命楊花﹐恐誤了﹑乍來梁燕。漫消得﹑禪榻間眠﹐鬢絲愁更短。」冬日踏雪﹐同在廷味蒓酒樓小飲﹐用稼軒金縷曲韻云「往事休重說。問何人﹑追蹤靖節﹐希風諸葛。幸有靑蓮招市飲﹐踏破天街積雪。應笑我﹑早生華髮。豪气元龍眞老矣﹐料今宵﹑只可談風月。聽搾酒﹐助蕭瑟。排檐滴雨聲無別。恰開尊﹑剪燈夜語﹐幾經離合。難得入關班定遠﹐﹝味蒓甫自軍中回。﹞猶★奇傲骨。正簾外﹑六花都絕。扶醉歸來眠不穩﹐悵杜陵﹑老被寒如鐵。西風緊﹐紙窗裂。」曉泉所作﹐能得詞家三昧。惜全稿不自檢點﹐僅寸金尺縑﹐令人悵惘不置。○詞貴首尾聲一綫詞貴有意﹐首尾聲一綫穿成﹐非枝枝節節爲之。其間再參以虛實﹑反正﹑開合﹑抑揚﹐自成合作。○詞須講音律俗謂作詞爲塡詞﹐此語便謬。塡之云者﹐只視其句之長短﹐字之多寡﹐如數塡足耳。音律之葉﹐平上去之調﹐懵然不講﹐安有好詞。○艱苦詞易好韓子云「歡愉之詞難工﹐艱苦之言易好。」詩文皆然﹐詞亦何莫不然。統觀諸作﹐凡泛泛應酬﹐空空寫景﹐半屬平平。若騷客勞人﹐俯仰古今﹐溯洄身世﹐自罔不情味雋永﹐令讀者百回不厭。○永言之義書曰「詩言志﹐歌永言。」永者長言之不足﹐而又嗟嘆之。若非音節抑揚抗墜﹐情意宛轉纏綿﹐何由合永字之義。○詞曲相近詞曰詩餘﹐曲曰詞余﹐詩與詞不同﹐詞與曲境界亦難彊合。然工詩者未必工詞﹐工詞者自可工曲﹐詞曲之間﹐究相近也。○馮延巳詞馮延巳詞﹕「風乍起﹐吹縐一池春水。」自是妙語。南唐後主曰「幹卿何事。」此語便覺含譏諷。○詞有巧思余嘗有句云「柳陰稀處春星閃。」又云「蝶也爲花愁。偏他不白頭。」自謂尙有巧思﹐願以質之大雅﹐未審亦見許否。○八旗詞人少金粟香來書﹐謂鐵梅庵尙書曾輯八旗詩﹐成熙朝雅頌集。君曷不輯八旗詞﹐以增盛事。蒙非不有此志﹐然國朝二百餘年﹐八旗中詞人﹐納蘭成徳容若外﹐以詞名者頗罕﹐搜輯殊非易易﹐非區區力量所能及也。○兪е軒詞山陰兪е軒中丞﹐繪臥遊圖﹐徧徵題詠。自題長亭怨慢云「問何事﹑家山拋了。十載風塵﹐那堪吟眺。締鷺盟鷗﹐幾時重理鑑湖棹。舊遊如夢﹐贏得是﹑丹靑稿。試讀向空堂﹐只枕上﹑幽尋偏好。煩惱。嘆飄蓬泛梗﹐畢竟不如歸早。煙霞嘯侶﹐算帷有少文同調。倘更許﹑探絕搜奇﹐應猶認﹑當年鴻爪。趁一箸秋風﹐休遣蒓鱸香老。」湖山之美﹐故鄕之思﹐不忘﹐遂覺一往情深。○兪廷詞兪廷紫松花館詞﹐采桑子云「相思有夢難相遇﹐郎到兒家。兒到郎家。去路來程各一涯。從今夢也商量作﹐郎夢兒家。兒夢郎家。夜夜排勻總見他。」妙在故作癡語。○李后主詞李后主詞﹕「爛嚼紅絨﹐笑向檀郎唾。」李易安詞﹕「倚門回首。卻把靑梅嗅。」汪肇麟詞﹕「待他重與畫眉時﹐細數郎輕薄。」皆酷肖小兒女情態。○李邴詞李邴漢宮春詠梅﹐下闋云「淸淺小溪如練﹐問玉堂何似﹐茅舍疏籬。傷心故人去後﹐冷落新詩。微云澹月﹐對孤芳﹑分付他誰。空自賞﹑淸香未減﹐風流不在人知。」此詞爲人所忌﹐仕途遂至蹭蹬。甚矣筆墨失檢﹐乃易賈禍。○白石詞姜白石玉梅令﹐下闕﹕「公來領客﹐梅花能勸。花長好﹐願公更健。便探春爲酒﹐剪雪作新詩﹐拼一日﹑繞花千轉。」詞中寓祝壽意﹐寫來卻見語妙意新﹐與俗手固自不同。○稼軒詞稼軒千年調詞﹕「左手把靑霓﹐右手挾明月。吾使丰隆前導﹐叫開閶闔。周遊上下﹐徑入寥天一。覽元圃﹐萬斛泉﹐千丈石。鈞天廣樂﹐燕我瑤之席。帝飲予觴甚樂﹐賜汝蒼璧。突兀﹐正在一丘壑。余馬懷﹐僕夫悲﹐下恍惚。」又粉蝶兒云「昨日春如﹐十三女兒學繡。一枝枝﹑不教花瘦。甚無情﹑便下得﹐雨亻孱風亻愁。向園林﹐鋪作地衣紅縐。而今春似﹐輕薄蕩子難久。記前時﹑送春歸後。把春波﹐都釀作﹐一江Ο酎。約淸愁﹑楊柳岸連相候。」用筆如龍跳虎臥﹐不可羈勒﹐才情橫溢﹐海天鼓浪。然以音律繩之﹐豈能細意熨貼。○玉田詞玉田綺羅香﹐紅葉煞句﹕「記陰陰綠徧江南﹐夜窗聽暗雨。」與梅溪春雨詞煞尾聲﹐同一機軸。○詞與詩無異詞律中紇那曲﹑羅曲﹑生查子﹐皆五言絕句。塞姑﹑回波﹑舞馬﹑三臺﹐皆六言絕句。竹枝﹑小秦王﹑采蓮子﹑楊柳枝﹑阿那曲﹑Ы乃曲﹑淸平調﹑瑞鷓鴣﹐皆七言絕句。與詩無異。乃古樂府可歌者﹐腔板與詩﹐要自不同。○艸堂詩餘不可讀艸堂詩餘所錄﹐皆鄙俚﹐萬不可讀。舒白香詞譜﹐𨿽僅百首﹐調多未備﹐然皆選佳作﹐足資規撫。不枉竹當年﹐向錢遵王家﹐巧偸得來。○王幼霞詞臨桂王幼霞侍禦工詞﹐翻刻名家詞集多種。官內翰日﹐與同人唱和﹐有薇省聯吟詞。庚子﹐京師亂聞﹐侍禦糾二三同志﹐杜門結詞課自遣﹐必多悲憤蒼涼之作。惜不獲索讀爲憾。○翻易安詞易安詞﹕「窗外芭蕉窗里人﹐分明葉上心頭滴。」句久膾炙人口。或又云「我自有愁眠未得﹐不關窗外種芭蕉。」已是翻卻舊案。或又云「愁多禁得雨瀟瀟﹐況又窗前窗後﹐密密種芭蕉。」是則翻而又翻矣。或更云「斫盡芭蕉吹盡雨。看他還有愁如許。」執此類推﹐人果善用心思﹐自有翻空不窮之意。○李白詞李靑蓮菩薩蠻云「平林漠漠煙如織。寒山一帶傷心碧。暝色入髙樓。有人樓上愁。玉階空佇立。宿鳥歸飛急。何處是歸程。長亭更短亭。」憶秦娥云「簫聲咽。秦娥夢斷秦樓月。秦樓月。年年柳色﹐灞陵傷別。樂遊原上淸秋節。咸陽古道音塵絕。音塵絕。西風殘照﹐漢家陵闕。」二作爲此調鼻祖﹐實亦千古絕唱。謫仙才固自不凡。○詞常用詞詞譜長短不下六百餘調﹐同名異體者尙不與。而詞家常用﹐不過一二百調。戚氏三疊﹐鶯啼序四疊﹐乃最長之調。非層折多﹐波瀾闊﹐未易相稱。豈纖小家所敢弄筆。○東坡詞東坡哨徧詞﹐運化歸去來辭﹐非有大力量不能。此類後人不易學﹐亦不必學。彊爲之﹐萬不能好。○梅溪詞史梅溪換巢鸞鳳調﹐乃以妾爲妻之作﹐玩其詞意自見。亦可爲詞苑中作一典故。○自度腔古詞人制腔造譜﹐各調多自由創﹐固非洞曉音律不能。今人倘自制一調﹐世罔不笑其妄者。𨿽解音理﹐亦不過依樣畫胡盧耳。故近日倚聲一事﹐僅以陶瀹靈性﹐寄興牢騷。風雅場中﹐尙遑云協於歌喉﹐播諸弦管﹐自度腔所由罕也。○詞宜諧宜雅詞貴音調鏗鏘﹐尢貴丰神蘊藉。不諧不可爲詞﹐不雅亦不可爲詞﹐固應曲子相公﹐方稱通品。○翻東坡詞東坡詞﹕「春色三分﹐二分塵土﹐一分流水。」葉淸臣詞﹕「三分春色﹐二分愁悶﹐一分風雨。」蒙亦有句云「十分春色﹐欣賞三分﹐二分懊惱﹐五分拋擲。」用意不同而同。○品令不雅品令﹐前人多作俳詞﹐蓋爲彼時歌伶語气。如石孝友云「困無力。幾度偎人﹐翠顰紅濕。低低問﹑幾時麼﹐道不遠﹑三五日。你也自家寧耐﹐我也自家將息。驀然地﹑煩惱一个病﹐教一个﹑怎知得。」秦少遊雲﹕「幸自得。一分索彊﹐教人難喫。好好地﹑惡了十來日。恰而今﹑較些不。須管啜持教笑﹐又也何須織。★倚賴﹑臉兒得人惜。放軟頑﹐道不得。」此等詞﹐太嫌不雅。○涪翁俳詞涪翁詞﹐每好作俳語﹐且多以土字攙入句中﹐萬不可學。此古人粗率處﹐遺誤後學非淺。○竹山詞蔣竹山虞美人云「絲絲楊柳絲絲雨。春在冥處。樓兒忒小不藏愁。幾度和云﹑飛去覓歸舟。天憐客子相關遠。借與花消遣。海棠紅近綠闌干。才捲珠簾﹑卻又晚風寒。」亦工整﹐亦圓脆。○東坡戲作東坡皂羅特髻詞﹐疊用采鞭拾翠字﹐凡七句。或此調有此格﹐抑坡老遊戲爲之﹐無可考證。但此體只可偶作﹐究屬無味。又詞中有獨木橋體﹐押一字韻到底﹐蒙亦不喜﹐究爲偏鋒﹐非正格。○詞宜流暢詞中摸魚兒﹑金縷曲等調﹐最宛轉幽咽可聽﹐作者多喜用之﹐以其寫情﹐自能暢然。○揚無咎詞。玉抱肚調﹐作者不多見。揚無咎詞云「同行同坐。同攜同臥。正朝朝暮暮同歡﹐怎知終有拋。記江臯惜別﹐那堪被﹑流水無情送輕舸。有愁萬種﹐恨未說破。知重見﹑甚時可。見也渾間﹐堪嗟處﹑山遙水遠﹐音書也無个。這眉頭﹑彊展依前鎖。這淚珠﹑彊扌文依前墮。我平生﹑不識相思﹐爲伊煩惱忒大。你還知麼。你知後﹑我也甘心受摧挫。又只恐你﹐背盟誓﹐似風過。共別人﹑忘著我。把洋瀾在。都捲盡與﹐殺不得﹑這心頭火。」語多俚質似曲﹐詞家不可爲式。○東坡水調歌頭東坡水調歌頭﹕「明月幾時有﹐把酒問靑天。不知天上宮闕﹐今夕是何年。我欲乘風歸去﹐只恐瓊樓玉宇﹐髙處不勝寒。」此老不特興會髙騫﹐直覺有仙气縹緲於毫端。○蛻崖詞蛻崖詞中陌上花﹐使歸閩浙﹐歲暮有懷云「關山夢裏歸來﹐還又歲華催曉。馬影騅聲﹐諳盡捲郵荒館。綠箋密記多情事﹐一看一回腸斷。待殷勤﹑寄與舊遊鶯燕﹐水流雲散。滿羅衫﹑是酒痕凝處﹐唾碧啼紅相半。只恐梅花﹐瘦倚夜寒誰暖。不成便沒相逢日﹐重整釵鸞箏雁。但何郎﹑縱有春風詞筆﹐病懷偏懶。」無一字不葉﹐無一字不工。此等佳作﹐誰不欣賞﹐洵非凡手所能趨步。集中好詞尙多﹐不愧元朝冠冕。○令詞難作作詞令曲羅難﹐似詩之難於絕句。不過十餘句﹐卻一句一字間不得。末句尢當畱意﹐有有餘不盡之致﹐始佳。韋莊﹑溫飛卿﹑馮延巳諸公﹐多擅長﹐可取爲則。○警句詞家有作﹐往往未能竟體無疵。每首中﹐要亦不乏警句﹐摘而出之﹐遂覺片羽可珍。如徐臣云「悶來彈鵲﹐又攪碎一簾花影。」張於湖云「寒光亭下水連天﹐飛起沙鷗一片。」範石湖云「花影吹笙﹐滿地淡黃月。」又云「涼滿北窗﹐休共軟紅說。」又云「惟有兩行低雁﹐知人倚畫樓月。」劉攺之云「翠銷香暖云屏﹐更那時酒醒。」謝靜寄云「燕子不歸花有恨﹐小院春深。」洪平齋云「海棠影下﹐子規聲裏﹐立盡黃昏。」徐山民云「相思無處說相思。笑把畫羅小扇﹑覓春詞。」又云「妾心移得在君心。方知人恨深。」姜白石云「波心蕩﹑冷月無聲。」又云「冷香飛上詩句。」劉小山云「一般離思兩銷魂。馬上黃昏。樓上黃昏。」孫花翁云「絮飛春盡﹐天遠思深﹐日長人瘦。」史梅溪云「自憐詩酒瘦﹐難應接許多春色。」髙竹屋云「新愁萬斛﹐爲春瘦﹐卻怕春知。」又云「警愁攪夢﹐更不管﹑庾郎心碎。」張東澤云「悠悠歲月天涯﹐一分秋﹑一分憔悴。」又云「落葉西風﹐吹老幾番塵世。」又云「算只藕花知我意﹐猶把紅芳畱客。」劉后村云「貪與蕭郎眉語﹐不知舞錯涼州。」羅澗谷云「何處消魂。初三夜月﹐第四橋春。」周嘯齋云「薄幸東風﹐薄情遊子﹐薄命佳人。」趙霞山云「怪別來胭脂慵傅﹐被東風﹑偸在杏梢。」陸云西云「對菱花與月﹐相思看誰瘦損。」蕭小山云「淸絕。影也別。知心惟有月。」鐘梅心云「花開猶是十年前﹐人不似﹑十年前俊。」李肩吾云「丁寧記取兒家。碧雲約紅霞。直不小橋流水﹐門前一樹桃花。」黃玉林云「又是羊車過也﹐月明花落黃昏。」吳夢窗雲「連呼酒﹐上琴臺去﹐秋與云平。」又云「簾半捲﹑帶黃花﹐人在小樓。」又云「南樓不恨吹橫笛﹐恨曉風﹑千里關山。」又云「玉奴最晚嫁東風﹐來結梨花幽夢。」又云「綠陰靑子去溪橋﹐羞見東鄰嬌小。」又云「不約舟移楊柳岸。有緣人映桃花面。」又云「漸老夫容﹐猶自帶霜重看。」趙釣月云「珠簾卷上還重下﹐怕春風吹散歌聲。」陳西麓云「寄相思偏仗柳枝。待折向尊前唱﹐柰東風吹作絮飛。」江月湖云「不成又是教人恨。待倩楊花去問。」莫兩山云「但良宵﹐空有亭亭霜月﹐作相思伴。」湯西村云「燕子銜來相思字﹐道玉瘦不禁春病。」又云「都將千里芳心﹐十年幽夢﹐分付與﹑一聲啼。」又云「不妨采筆銀箋﹐翠尊冰盞﹐自管領﹑一庭秋色。」趙元建云「春在闌干咫尺。」李房云「幾番鸚外斜陽﹐闌干倚徧。恨楊柳﹑遮愁不斷。」王可竹雲「心期暗數。總寂寞當年﹐酒籌花譜。付與春愁﹐小樓今夜雨。」周艸窗雲「夢魂欲度蒼茫云。怕夢輕﹑還被愁遮。」又云「花深深處﹐柳陰陰處。一片笙歌。」王碧山云「一掬春情﹐斜掛杏花屋。」又云「揉研討會花心﹐吟研討會淡黃雪。」又云「翠簟一池秋水﹐一牀露﹐半牀月。」又云「恰似斷魂江上柳﹐越春深越瘦。」丁基仲云「雁風吹裂云痕﹐小樓一綫斜陽影。」又云「淸陰一架﹐顆顆蒲萄醉花碧。」樂笑翁云「和云流出空山﹐甚年年淨洗﹐花香不了。」又云「才放些情意﹐早瘦了梅花一半。也知不作花看﹐東風何事吹散。」又云「東風不柰﹐垂楊柳﹑吹卻絮云多少。」○詞眼作詞須用詞眼﹐如潘元質之「燕嬌鶯奼」﹐李易安之「綠肥紅瘦」﹑「寵柳嬌花」﹐夢窗之「醉云醒月」﹐碧山之「桃云研雪」﹐梅溪之「柳昏花暝」﹐竹屋之「玉嬌香怨」﹐西林之「柳腴花瘦」﹐秋岑之「燕昏鶯曉」﹑「漁煙鷗雨」﹐可竹之「翠嬌紅妒」﹑「愁煙恨粉」﹐樓君亮之「月約星期」﹐玉田之「雨今雲古」﹐東澤之「恨煙愁雨」﹐梅心之「燕窺鶯認」﹐皆是。○布置制一詞﹐須布置停勻﹐血胍貫穿。過片不可斷意﹐如常山蛇﹐首尾聲相應爲佳。○屬對詞中屬對﹐亦有求工者。如田不伐「小雨分山﹐斷雲籠月」﹐「煙橫山腹﹐雁點秋容」。徐淵「問竹平安﹐點花番次」。美成「稚柳蘇晴﹐故溪歇雨。」白石「虛閣籠寒﹐小簾通月」。丁夢庵「蟬碧句花﹐雁紅攢月」。夢窗「碎葉霞飄﹐敗窗風咽」。翁處靜「種石生云﹐移花帶月」。梅溪「斷浦沈云﹐空山掛雨」﹐「畫裏移舟﹐詩連就夢」。丁夢庵「疏綺籠寒﹐淺雲棲月」。施梅川「竹深水遠﹐臺髙石出」。梅溪「做冷欺花﹑將煙困柳」。白石「池面冰醪﹐墻腰雪老」。李房「紫曲迷香﹐綠窗夢月」。夢窗「霜杵敲寒﹐風燈搖夢」。丁湖南「向月賒晴﹐憑春買夜」。樂笑翁「斷碧分山﹐空簾月」﹐「晴光轉樹﹐晚气分嵐」﹐「鶴響天髙﹐水流花淨」﹐「開簾過雨﹐隔水呼燈」﹐「浪捲天浮﹐山邀云去」﹐「岸角衝波﹐籬根受葉」﹐「淺艸猶霜﹐融泥未燕」。皆經鍛煉而出﹐然亦不可十分喫力。○詞不宜雕刻詞意貴遠﹐用字貴便﹐造語貴新﹐鏈字貴響。古人詩有翻案法﹐詞亦然。詞不用雕刻﹐刻則傷气。務在自然。詞旨之說如是﹐操觚染翰家﹐宜深味也。○用事最難詞中用事最難﹐要體認箸題﹐融化不澀。如東坡定風波﹕「破帽多情卻戀頭。」用龍山落帽事。永遇樂云「燕子樓空﹐佳人何在﹐空鎖樓中燕。」用張建封事。白石疏影云「猶記深宮舊事﹐那人正睡裏﹐飛近蛾綠。」用壽陽事。又云「昭君不慣胡沙遠﹐但暗憶﹑江南江北。想佩環月夜歸來﹐化作此花幽獨。」用少陵詩。皆用事不爲事所使﹐自不落呆相。○詞中語句詞中語句太寬則率易﹐太工則苦澀。如起頭八字相對﹐中間八字相對﹐卻須用工夫著一字眼。如詩眼亦同。若八字旣工﹐下句便合稍寬﹐庶不窒塞。約莫寬易﹐又蓍一句工致者﹐便精粹。此詞中之關鍵﹐不可不講。○詞中詠節序詞中詠節序﹐須脫俗率﹐要有意境。如美成解語花賦元夕云「風銷焰蠟﹐露烘鑪﹐花市光相射。桂華流瓦。纖雲散﹑耿耿素娥欲下。衣裳淡雅。看楚女﹑纖腰一把。簫鼓喧﹐人影參差﹐滿路飄香麝。因念帝城放夜。望千門如晝﹐嬉笑遊冶。鈿車羅帕。相逢處﹑自有暗塵隨馬。年光是也。惟只見﹑舊情衰謝。淸漏移﹐飛蓋歸來﹐從舞休歌罷。」梅溪東風第一枝﹐賦立春云「艸腳愁蘇﹐花心夢醒﹐鞭香拂散牛上。舊歌空憶珠簾﹐彩筆倦題繡戶。黏雞貼燕﹐想立斷﹑東風來處。暗惹起﹑一掬相思﹐亂若翠盤紅縷。今夜覓﹑夢池秀句。明日動﹑探花芳緒。寄聲沽酒人家﹐預約俊遊伴侶。憐他梅柳﹐怎忍潤﹑天街酥雨。待過了﹑一月燈期﹐日日醉扶歸去。」黃鍾喜遷鶯﹐賦元夕云「月波疑滴。望玉壺天近﹐了無塵隔。翠眼圈花﹐冰絲織練﹐黃道寶光相直。自憐詩酒瘦﹐難應接﹑許多春色。最無賴﹐是隨香趁燭﹐曾伴狂客。蹤迹。慢記憶。老了杜郎﹐忍聽東風笛。柳院燈疏﹐梅廳雪在﹐誰與細傾春碧。舊情未定﹐猶自學﹑當年遊歷。怕萬一﹐誤玉人﹑夜寒窗際簾隙。」可謂辭意兼美﹐非空泛塡寫景物者神味索然。﹝光緒壬寅六月﹐交卸臬篆﹐奉檄回鹽道任﹐公事頗簡。溽暑潛然﹐晝長人倦﹐暫謝冠蓋﹐暇倚碧紗窗下﹐聊藉筆墨﹐爲消遣計。檢讀種種詩餘﹐自錄其有裨誦習者匝月﹐居然成帙﹐爰額曰左庵詞話。蒙夙未工詞﹐尙何話爲。非敢以語大雅也﹐蓋漫存我臆說也。世有作者﹐幸勿我哂。李佳繼昌蓮畦跋於小五嶽齋。﹞

