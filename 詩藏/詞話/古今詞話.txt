古今詞話﹝宋﹞楊湜

唐莊宗後唐莊宗修內苑﹐掘得斷碑﹐中有字三十二曰﹕曾宴桃源深花艸粹編作仙洞。一曲舞鸞歌粹編作淸歌舞鳳。長記欲別時﹐殘月落花煙重粹編作和淚出門相送。如夢。如夢。和淚出門相送粹編作殘月落花煙重。莊宗使樂工入律歌之﹐名曰古記。又使翰林作數篇。上句據粹編補。苕溪漁隱叢話後集三十九引古今詞話花艸粹編一引古今詞話案胡仔駁之曰「東坡言如夢令曲名﹐本唐莊宗制﹐一名憶仙姿。嫌其不雅﹐攺云如夢。莊宗作此詞﹐卒章云﹐如夢。如夢。和淚出門相送﹖取以爲之名。詞話所記﹐多是臆說﹐初無所據﹐故不可信。當以坡言爲正。」孟昶【相見歡】無言獨上西樓。月如鈎。寂寞梧桐深院﹐鎖淸秋。剪不斷。理還亂。是離愁。別有李后主詞作是一般滋味﹐在心頭。花艸粹編一引古今詞話案花庵唐宋諸賢絕妙詞選一引作李后主詞﹐南詞本南唐二主詞無之。楊湜謂爲孟昶作﹐殆必有據。韋莊韋莊以才名寓蜀﹐王建割據﹐疊羈畱之。莊有寵人﹐資質艷麗﹐兼善詞翰。建聞之﹐托以教內人爲詞﹐彊莊奪去。莊追念悒怏﹐作小重山及空相憶云﹕空相憶。無計得傳消息。天上嫦娥人不識。寄書何處覓。新睡覺來無力。不忍把花庵詞選作看。伊花間集作君。書迹。滿院落花春寂寂。斷腸芳艸碧。情意淒怨﹐人相傳播﹐盛行於時。姬后傳聞之﹐遂不食而卒。花艸粹編三引古今詞話案上闋又見花間集三﹑花庵唐宋諸賢絕妙詞選一﹐玆並校之。徽宗皇帝【滿庭芳】和左丞範致虛寰宇淸夷﹐元宵遊豫﹐爲開臨禦端門。暖風搖曳﹐香气露輕氛。十萬鈎陳燦爛﹐歲時廣記作錦。鈞臺外﹑羅綺繽紛。歡聲裏﹑燭龍街耀﹐黼藻太平春。靈鱉擎彩岫﹐冰輪遠駕﹐初上祥雲。照萬宇嬉遊﹐一視同仁。更起廣記作喜。維垣大第﹐通宰燕﹐調燮良臣。從玆慶﹐都兪賡載﹐千歲樂昌辰。花艸粹編九引詞話案歲時廣記十引上闋﹐前有序云「上元賜公師宰執觀燈禦筵﹐遵故事也。卿初獲禦坐﹐以滿庭芳詞來上﹐因俯同其韻以賜。」可據補粹編之略。潘閬【憶余杭】長憶西湖湖水上。湘山野錄無上三字﹐本集同。盡日憑欄樓上望。三三兩兩釣魚舟。島嶼正淸秋。笛聲依約蘆花裏。白鳥成行忽驚起。別來閒想整集作整釣。綸野錄作漁﹑集作魚。竿。思入水雲寒。石曼卿見此詞﹐使畫工彩繪之﹐作小景圖。花艸粹編五引古今詞話詞綜四引古今詞話案湘山野錄下云﹕閬嘗作憶余杭一闋﹐錢希白愛之﹐自寫於玉堂後壁。與古今詞話說異。晏殊慶曆癸未十二月十九日立春﹐甲申元日﹐丞相晏元獻公會兩禁於私第。丞相席上自作木蘭花以侑觴曰﹕東風昨夜回梁苑。日腳依稀添一才。旋開楊柳綠蛾眉﹐暗折海棠紅粉面。無情欲集作一。去雲間集作中。雁。有意飛集作歸。來梁上燕。無集作有。情有集作無。意且休論。莫向酒杯容易散。於時坐客皆和﹐亦不敢攺首句東風昨夜四字。今得三闋﹐皆失姓名。其一曰﹕東風昨夜吹春晝。陡覺去年梅蕊舊。誰人能解把長繩﹐系得烏飛並兔走。淸香瀲灩杯中酒。新眼苗條江上柳。尊前莫惜玉顏酡﹐且喜一年年入手。其二曰﹕東風昨夜傳歸耗。便覺銀屏寒料峭。年華容易卽凋零﹐春色只宜長恨少。池塘隱隱驚雷曉。柳眼初開梅萼小。尊前貪愛物華新﹐不道物新人漸老。其三曰﹕東風昨夜歸來後。景物便爲春意候。金絲齊奏喜新春﹐願介香醪千歲壽。尋花插破桃枝臭。造化工夫先到柳。熔酥剪彩恨無香﹐且放眞香先入酒。歲時廣記七引古今飼話司馬光【西江月】寶髻松松綰就﹐鉛華淡淡樁成。紅煙翠霧罩輕盈。飛絮遊絲無定。相見爭如不見﹐有情還似無情﹖笙歌散後酒微醒。深院月明人靜。花艸粹編四引詞話王安石金陵懷古﹐諸公二字據艸堂詩餘補。寄詞於桂枝香﹐凡三十餘首﹐獨介甫最爲絕唱。東坡見之﹐不覺嘆息曰「此老乃野狐精也。」上三句據艸堂補。登臨縱艸堂作送本集同。目。正故國晚秋﹐天气初肅。瀟灑集作千里。澄江似練﹐翠峯如簇。徵集作歸。帆去棹殘陽裏﹐背西風﹑酒旗斜矗。彩舟雲淡﹐星河鷺起﹐畫圖艸堂作圖畫。難足。念自集作往。昔豪集作繁。華競逐。悵艸堂作恨集作嘆。門外樓頭﹐悲恨相續。千古憑髙﹐望眼艸堂作對此集同。謾嗟榮辱。六朝舊事隨流水﹐但寒煙衰集作芳。艸凝綠。至今商女﹐時時尙集作猶。歌﹐後庭遺曲。景定建康志三十七引古今詞話艸堂詩餘後集上﹝類編本三﹞引古今詞話張先晏元獻之子小晏﹐善詞章﹐頗有父風。有寵人善歌舞﹐晏每作新詞﹐先使寵人歌之。張子野與小晏厚善﹐每稱賞寵人善歌。偶一日﹐寵人觸小晏細君之怒﹐遂出之。子野作碧牡丹一曲以戲小晏曰﹕步帳搖紅綺。曉月墮﹑沈煙砌。緩板香檀﹐唱徹伊家新制。怨入眉頭﹐斂黛峯橫翠。芭蕉寒﹐雨聲碎。鏡華翳。閒照孤鸞戲。思量去時容易。鈿盒瑤釵﹐至今冷落輕棄。望極藍橋﹐空暮云千里。幾重山﹐幾重水。小晏見之﹐淒然與子野曰﹕曰字據道山淸話捕。「人生以適意爲貴﹐吾何咎之有。」乃多以金帛贖姬﹐及歸﹐使歌子野之詞。綠窗新話上案綠窗新話引上節﹐不注所本﹐以他節例之﹐知亦從古今詞話出也。又案道山淸話云﹕晏元獻公爲京兆辟張先爲通判。新納侍兒﹐公甚屬意。先字子野﹐能爲詩詞﹐公雅重之。每張來﹐卽令侍兒出侑觴﹐往往歌子野之詞。其後王夫人寢不容﹐公卽出之。一日﹐子野至﹐公與之飲。子野作碧牡丹詞﹐令營妓歌之﹐有云「望極藍橋﹐但暮云千里﹐幾重山﹑幾重水」之句。公聞之﹐憮然曰「人生行樂耳﹐何自苦如此。」亟命於宅庫支錢若干﹐復取前所出侍兒。旣來﹐夫人亦不復誰何也。與古今詞話正同﹐惟淸話以此事屬元獻﹐此云小晏爲異耳。又

張先字子野﹐嘗與一尼私約。其老尼性嚴。每臥於池島中一小閣上﹐俟夜深人靜﹐其尼潛下梯﹐俾子野登閣相遇。臨別﹐子野不勝惓惓﹐作一叢花詞以道其懷曰﹕傷髙傷集作懷。遠幾時窮。無物似情濃。離愁正引千絲亂﹐更南北﹑集作東陌。飛絮濛茸。集作濛。歸集作嘶。騎漸遙﹐徵塵不斷﹐何處認郎蹤。雙鴛池沼水溶溶。南北小橋集作橈。通。橫看集作梯橫。畫閣黃昏後﹐又還是﹑新集作斜。月朦朧。集作簾櫳。沈思集作恨。細恨﹐集作思。不如桃李﹐集作杏。猶解嫁東風。綠窗新話上引詞話又

張子野往玉仙觀﹐中路逢謝媚卿﹐初未相識﹐但雨相聞名。子野才韻旣髙﹐謝亦秀色出世﹐一見慕悅﹐目色相授。張領其意﹐緩轡久之而去﹐因作謝池春慢以敍一時之遇。詞云﹕繚繞重院﹐靜花艸粹編作時﹐本集同。聞有﹑啼鸞到。繡被堆集作掩。餘寒﹐畫幕粹編作閣。明新曉。朱檻連天粹編作空﹐集同。闊﹐飛絮知集作無。多少。徑莎平﹐池水渺。日長風靜﹐花影閒相照。塵香拂馬﹐逢謝女﹑城南道。秀艷粹編作麗。過施粉﹐多媚生輕笑。闘色鮮衣薄﹐碾一粹編作玉﹐集同。雙蟬小。歡難偶﹐粹編作遇。春過了。琵琶流韻﹐粹編作怨。都入相思調。綠窗新話上引古今詞話花艸粹編八引詞話柳永柳耆卿祝仁宗皇帝聖壽﹐作醉蓬萊一曲云﹕漸亭皐葉下﹐隴首雲飛﹐素秋新霽。華闕中天﹐鎖蔥蔥佳气。嫩菊黃深﹐拒霜紅淺﹐近寶階香砌。玉宇無塵﹐金莖有露﹐碧天如水。正值升平﹐萬機多暇﹐夜色澄鮮﹐漏聲迢遞。南極星中﹐有老人呈瑞。此際宸遊﹐鳳輦何處﹐動本集作度。管弦淸脆。太一集作液。波翻﹐披香簾捲﹐月明風細。此詞一傳﹐天下皆稱妙絕。蓋中間誤使宸遊鳳輦挽章句﹐耆卿作此詞﹐惟務鉤摘好語﹐卻不參考出慮。仁宗皇帝覽而惡之。及禦注差注至耆卿﹐抹其名曰「此人不可仕宦﹐盡從他花下淺斟低唱。」由是淪落貧窘。終老無子﹐掩骸僧捨。京西妓者﹐鳩錢葬於棗陽縣花山。旣出郊原﹐有浪子數人戲曰「這大伯做鬼也愛打鬨。」其後遇淸明日﹐遊人多狎飲墳墓之側﹐謂之弔柳七。歲時廣記十七引古今詞話又

柳耆卿嘗在江淮惓一官妓﹐臨別﹐以杜門爲期。旣來京師﹐日久未還﹐妓有異圖﹐耆卿聞之怏怏。會朱儒林往江淮﹐柳因作擊梧桐以寄之曰﹕香靨深深﹐孜孜本集作姿姿。媚媚﹐雅格奇容天與。自識伊來﹐便有憐才心素。集作便好看承會得妖燒心素。臨歧再約同歡﹐定是都把身心集作平生。相許。又恐恩情易破難成﹐未免千般思慮。近日書來﹐寒喧而已﹐苦沒刀刀集作忉忉。言語。便認得聽人教當﹐擬把把字據集補。前言輕負。見說蘭臺宋玉﹐多才多藝善詞賦。試與問朝朝暮暮﹐行雲何處去。妓得此詞﹐遂負�竭產﹐泛舟來輦下﹐遂終身從耆卿焉。綠窗新話上引古今詞話又

柳耆卿與孫相何爲布衣交。孫知杭州﹐門禁甚嚴﹐耆卿欲歲時廣記作卻﹐據綠窗新話攺。見之不得﹐作望海潮廣記有之字﹐據新話刪。詞﹐往謁名妓楚楚曰「欲見孫相﹐恨無門路。若因府會﹐願借朱唇歌於孫相公新話無上二宇。之前。若問誰爲此詞﹐但說柳七。」中秋府新話作夜會﹐楚楚宛轉歌之﹐孫卽日迎耆卿預坐。詞曰﹕新話引曲文在往謁名妓句上。東南形勝﹐三吳都會﹐錢塘自古繁華。煙柳畫橋﹐風簾翠幕﹐參差十新話作千﹐鶴林玉露同。萬人家。雲樹繞堤沙。怒濤捲雪屋﹐新話作霜雪﹐本集同。天塹無涯。市列珠璣﹐戶盈羅綺﹐競豪奢。重湖疊巘淸佳。集作嘉。有三秋桂子﹐十里荷花。羌管弄晴﹐菱歌泛夜﹐嬉嬉釣叟蓮娃。千騎擁髙牙。乘醉聽簫鼓﹐吟賞煙霞。異日圖將好景﹐歸去鳳池誇。歲時廣記三十一引古今詞話綠窗新話下引古今詞話又

柳耆卿作傾杯秋景一闋﹐忽夢一婦人云「妾非今世人﹐曾作詩云﹕明月斜﹐秋風冷。今夜故人來不來﹐教人立盡梧桐影。數百年無人稱道﹐公能用之。」夢覺說其事﹐世傳乃鬼謠也。苕溪漁隱叢話後集三十八引古今詞話案胡仔駁之曰﹕回仙於京師景徳寺僧房壁上題詞﹐相傳自國初時卽有之。柳耆卿詞云﹕愁緒終難罄﹐人立盡梧桐碎影﹐用回仙語也。古今詞話怪誕﹐無可考據﹐蓋不曾見回仙畱題﹐遂妄言耳。蘇軾蘇子瞻守錢塘﹐有官妓秀蘭天性黠慧﹐善於應對。湖中有宴會﹐羣妓畢至﹐惟秀蘭不來。遣人督之﹐須臾方至。子瞻問其故﹐具以發結沐浴﹐不覺困睡﹐忽有人叩門聲﹐急起而問之﹐乃樂營將催督之。艸堂詩餘作也。非敢怠忽﹐謹以實告。子瞻亦恕之。坐中倅車屬意於蘭﹐見其晚來﹐恚恨未已。責之曰﹐必有他事﹐以此晚至。秀蘭力辯﹐不能止倅之怒。是時橊花盛開﹐秀蘭以一枝藉手告倅﹐其怒愈甚。秀蘭收淚無言﹐子瞻作賀新涼以解之﹐其怒始息。其詞曰﹕乳燕飛華屋。悄無人﹑桐艸堂作槐。陰轉午﹐晚涼新浴。手弄生綃白團扇﹐扇手一時似玉。漸困倚孤眠淸熟。門艸堂作簾﹐本集同。外誰來推繡戶﹐枉教人﹑夢斷瑤臺曲。又卻是﹑風敲竹。石橊半吐紅巾蹙。待浮花浪蕊都盡﹐伴君幽獨。濃艷一枝細看取﹐芳心千重似束。又恐被西艸堂作秋﹐本集同。風驚綠。若待得君來﹐向此花前﹐對酒不忍觸。共粉淚﹐兩蔌蔌。子瞻之作﹐皆目前事﹐蓋取其沐浴新涼﹐曲名賀新涼也。後人不知之﹐誤爲賀新郎﹐蓋不得子瞻之意也。子瞻眞所謂風流太守也﹐豈可與俗吏同日語哉。苕溪漁隱叢話後集三十九引古今詞話艸堂詩餘前集下﹝類編本四﹞引古今詞話。案胡仔駁之曰「野哉楊湜之言﹐眞可入笑林。東坡此詞﹐冠絕古今﹐托意髙遠﹐寧爲一娼而發邪。『簾外誰來推繡戶﹐枉教人﹑夢斷瑤臺曲。又卻是﹑風敲竹。』用古詩『捲簾風動竹﹐疑是故人來』之意。今乃云﹐忽有人叩門聲急﹐起而問之﹐乃樂營將催督﹐此可笑者一也。『石橊半吐紅巾蹙﹐待浮花浪蕊都盡﹐伴君幽獨﹐濃艷一技細看取﹐芳心千重似束』﹐蓋初夏之時﹐千花事退﹐橊花獨芳﹐因以中寫幽閨之情。今乃云﹐是時橊花盛開﹐秀蘭以一枝藉手告倅﹐其怒愈甚﹐此可笑者二也。此詞腔調寄賀新郎﹐乃古曲名也。今乃云取其沐浴新涼﹐曲名賀新涼﹐後人不知之﹐誤爲賀新郎。此可笑者三也。詞話中可笑者甚眾﹐姑舉其尢者。第東坡此詞﹐深爲不幸﹐橫遭點污﹐吾不可無一言雪其恥。宋子京云﹐江左有文拙而好刻石者﹐謂之詅嗤符。今楊湜之言俚甚﹐而鋟板行世﹐殆類是也。」又

東坡自禁城出守東武﹐適值霖潦經月﹐黃河決流﹐漂溺鉅野﹐及於彭城。東坡命力士持畚鍤﹐具薪芻﹐萬人紛紛﹐增塞城之敗壞者。至暮﹐水勢益洶。東坡登城野宿﹐愈加督責﹐人意乃定﹐城不沒者一板。不然﹐則東武之人﹐盡爲魚鱉矣。坡復用僧應言之策﹐鑿淸冷口積水﹐入於古廢河﹐又東北入於海。水旣退﹐坡具利害屢請於朝﹐築長堤十餘里﹐以拒水勢﹐復建黃樓以厭之。堤成﹐水循故道分流﹐城中上巳日﹐命從事樂成之。有一妓前曰「自古上巳舊詞多矣﹐未有樂新堤而奏雅曲者﹐願得一闋歌公之前。」坡寫滿江紅曰﹕東武城南﹐本集作南城。新堤就﹑漣漪集作邞淇。初溢。徧集作過。長林翠阜﹐臥紅堆碧。枝上殘花吹盡也﹐與君試向江頭覓。問向前﹑猶有幾多春﹐三之一。官裏事﹐何時畢。風雨外﹐無多日。相將泛曲水﹐滿城爭出。君不見蘭亭修禊事﹐當時座上皆豪逸。到如今﹑修竹滿山陰﹐空陳迹。俾妓歌之﹐坐席歡甚。歲時廣記十八引古今詞話又

東坡初謫黃州﹐獨王定國以大臣之子不能謹交遊﹐遷置嶺表。後數年﹐召還京師。是時東坡掌翰範﹐一日﹐王定國置酒與東坡會飲﹐出寵人點酥侑尊。而點酥善淡笑﹐東坡問曰「嶺南風物﹐可煞不佳。」點酥應聲曰「此身安處是家鄕。」坡嘆其善應對﹐賦定風波一闋以贈之﹐其句全引點酥之語﹐曰﹕堪漁隱蠢話作常﹐本集作長。羨人間琢玉郎。故教天賦叢話作天教分付﹐集作天應乞與。點酥娘。自作淸歌傳皓齒。風起。雪花叢話作飛﹐集同。炎海起叢話作變﹐集同。淸涼。萬里歸來年愈少。微笑。微笑二字據集及叢話補。笑中叢話作時﹐集同。猶帶雪叢話作嶺﹐集同。梅香。試問嶺南應不好。卻道。此身叢話作心﹐集同。安處是家叢話作吾﹐集同。鄕。點酥因是詞譽藉甚。綠窗新話下引古今詞話案上闋見東坡樂府上﹐題作海南歸﹐贈王定國侍兒寓娘。苕溪漁隱叢話後集四十引東皐雜錄則云﹐王定國嶺外歸﹐出歌者勸東坡酒。坡作定風波﹐序云﹐王定國歌兒曰柔奴﹐姓宇文氏﹐眉目娟麗﹐善應對﹐家世在京師。定國南遙歸﹐余問柔廣南風土﹐應是不好。柔對曰﹐此心安處﹐便是吾鄕。因爲綴此詞云﹐均與詞話作寵姬點酥不合。又

東坡在黃州﹐中秋夜對月獨酌﹐歲時廣記無上二字。作西江月詞曰﹕世事一場大夢﹐人生幾度新涼。夜來風葉已鳴廊。廣記作瑯。看取眉頭鬢上。酒賤廣記作淺。常愁客少﹐月明多被云妨。中秋誰與共孤光﹐托廣記作把﹐本集同。盞淒涼集作然。北望。坡以讒言謫居黃州﹐鬱鬱不得志。凡賦詩綴詞﹐必寫其廣記無其字。所懷。然一日不負朝廷﹐其懷君之心﹐末句可見矣。苕溪漁隱叢話後集三十九引古今詞話歲時廣記三十一引古今詞話。案胡仔駁之曰「聚蘭集載此詞﹐注曰寄子由﹐故後句云﹐中秋誰與共孤光﹐把酒淒涼北望。則兄弟之情﹐見於句意之間矣。疑是在錢塘作﹐時子由爲睢陽幕客。詞話所云則非也。」又

東坡守錢塘﹐劉巨濟赴處州﹐道過錢塘﹐東坡畱飲於中和堂﹐僧仲殊與焉。時堂之屏有西湖圖﹐東坡遽索箋管作減字木蘭花曰﹕憑誰妙筆。橫掃素縑三百尺。天下應無。此是錢塘湖上圖。以後疊屬巨濟﹐辭遜再三﹐遂以屬仲殊﹐繼曰﹕一般奇絕。雲淡天髙秋夜月。費盡丹靑。只這些兒畫不成。東坡大稱賞之。苕溪漁隱叢話後集三十七引古今詞話案胡仔駁之曰「此詞首句云﹐憑誰妙筆﹐橫掃素縑三百尺。則是初無此西湖圖﹐姑言之耳。詞話乃云﹐中和堂屏有西湖圖﹐可見其附會爲說﹐全與詞意不合。以此驗之﹐其以爲東坡作﹐亦必妄言﹐當以復齋爲正也。」云云。蓋叢話同捲又引復齋漫綠云﹐上疊乃劉巨濟作﹐與詞話以爲東坡作者不合。具詳拙輯寶月集﹐玆不復贅。又

【蝶戀花】花褪殘紅靑杏小。燕子來本集作飛。時﹐綠水人家繞。枝上柳綿吹又少。天涯何處無芳艸。墻裏秋千墻外道。墻外行人﹐墻裏佳人笑。笑漸不聞聲漸悄。多情卻被無情惱。予得此詞眞本於友人處﹐極有理趣。綠水人家繞非繞字﹐乃曰人家曉﹐曉字與繞字﹐蓋霄壤也。艸堂詩餘前集上﹝類編本二﹞引古今詞話黃庭堅涪翁過瀘南﹐瀘帥畱府。會有官妓盼盼性煩聰慧﹐帥嘗寵之。涪翁贈浣溪沙曰﹕腳上鞋兒四寸羅。唇邊朱麝一櫻多。見人無語但回波。料得有心憐宋玉﹐只應無柰楚襄何。今生有分向伊麼。案上闋又見淮海居士長短句盼盼拜謝﹐涪翁令唱詞侑觴。盼盼唱惜花容曰﹕少年看花雙鬢綠。走馬章臺管弦逐。而今老更惜花深﹐終日看花看不足。座中美女顏如玉。爲我一歌金縷曲。歸時壓得帽檐欹﹐頭上春風紅簌簌。涪翁大喜。翌日出城遊山寺﹐盼盼乞詞。涪翁作驀山溪以見意曰﹕朝來春日﹐陡覺春衫便。官柳艷明眉﹐戲秋千﹑誰家倩盼。煙滋露灑﹐艸色媚橫塘﹐平沙軟。雕輪轉。行樂聞弦管。追思年少﹐曾約尋芳伴。一醉幾纏頭﹐過揚州﹑朱簾盡捲。而今老矣﹐花似霧中看﹐歡喜淺。天涯遠。信馬歸來晚。綠窗新話上引楊湜古今詞話秦觀秦少遊寓京師﹐有貴官廷飲﹐出寵姬碧桃侑觴﹐勸酒惓惓﹐少遊領其意﹐復舉觴勸碧桃。貴官云「碧桃素不善飲。」意不欲少遊彊之。碧桃曰「今日爲學士拚了一醉。」引巨觴長飲。少遊卽席贈虞美人詞曰﹕碧桃天上栽和露。不是凡花數。亂山深處水縈回。借問本集作可惜。一枝如玉﹐集作晝。爲誰開。輕寒細雨情何恨。不道春難管。爲君沈醉一集作又。何妨。只怕酒醒時候﹐逝水集作斷人。陽。闔座悉恨。貴官云「今後永不令此姬出來。」滿座大笑。綠窗新話上案綠窗新話引上節不注所本﹐以他節例之﹐知卽從古今詞話出也。又

秦少遊在揚州﹐劉太尉家出姬侑觴。中有一姝﹐善擘箜篌。此樂旣古﹐近時罕有其傳﹐以爲絕藝。姝又傾慕少遊之才名﹐偏屬意﹐少遊借箜篌觀之。旣而主人入宅更衣﹐適值狂風滅燭﹐姝來且相親﹐有倉卒之歡。且云「今日爲學士瘦了一半。」少遊因作禦街行以道一時之景曰﹕銀燭生花如紅豆。這好事﹑而今有。夜闌人靜曲屏深﹐借寶瑟﹑輕輕招手。可憐一陣白蘋風﹐故滅燭教相就。花帶雨﹑冰肌香透。恨啼鳥﹑轆轤聲曉﹐岸柳案句有脫誤。微風吹殘酒。斷腸時﹑至今依舊。鏡中消瘦。那人知後。怕你來僝僽。綠窗新話上引古今詞話又

【畫堂春】東風吹柳日初長。雨餘芳艸斜陽。杏花零落燕泥香。睡損紅妝。香篆暗消鸞鳳﹐畫屏縈繞瀟湘。暮寒輕透薄羅裳。無限思量。少遊畫堂春「雨餘芳艸斜陽﹐杏花零落燕泥香」之句﹐善於狀景物。至於「香篆暗銷鸞鳳﹐畫屏縈繞瀟湘」二句﹐便含蓄無限思量意思﹐此其有感而作也。艸堂持余前集下﹝類編本一﹞引古今詞話又

【南柯子】贈東坡侍妾朝云泄泄凝春態﹐溶溶媚曉光。何期容易下巫陽。只恐使君﹐前世是襄王。暫爲淸歌駐﹐還因暮雨忙。瞥然歸去斷人腸。空使蘭臺公子﹐賦髙唐。花艸粹編五引詞話晁補之【一叢花】趙徳麟送洞庭春色本集題作謝濟倅宗室令剡送酒。王孫眉宇鳳凰雛。原集作天。與世情疎。揚州坐下集作上。瓊花底﹐佩錦囊曾從集作憶。奚奴。金盞倒集作酵。揮﹐滿身花影﹐紅袖競來扶。十年一夢訪吾集作林。居。離缺重踟躕。應憐肺病臨邛客﹐寄洞庭﹑春色雙壺。天气未佳﹐梅花正好﹐曾醉燕堂無。花艸粹編八引古今詞話曹組【憶瑤姬】雨細雲輕﹐花嬌玉軟﹐於中好个情性。爭柰無緣相見﹐有分孤零﹐香箋細寫頻相問。我一句句兒都聽。到如今﹑不得同歡﹐伏惟與他耐靜。此事憑誰執證。有樓前明月﹐窗外花影。拚了一生煩惱﹐爲伊成病。只恐更把風流逞。便因循﹑誤人無定。恁時節﹑若要眼兒廝覷﹐除非會聖。花艸粹編十一引詞話趙君舉【浪淘沙】約素小腰身。不柰傷春。疎梅影下晚妝新。裊裊娉娉何樣似﹐一縷輕雲。歌巧動朱唇。字字嬌嗔。桃花深處一通津。悵望瑤臺淸夜月﹐還送歸輪。約字淸妙﹐遠勝束字。花艸粹編五引詞話江致和崇寧間﹐上元極盛。太學生江致和﹐在宣徳門觀燈。會車輿上遇一婦人﹐姿質極美﹐恍然似有所失。歸運毫楮﹐遂得小詞一首。明日妄意復遊故地﹐至晚車又來﹐致和以詞投之。自後屢有所遇﹐其婦笑謂致和曰「今日喜得到蓬官矣。」詞名五福降中天。綠窗新話引此文較廣記爲詳﹕云崇寧間﹐輦下上元極盛。太學生江致和﹐一夕在宜徳門前看燈。適會車輿上見一婦人﹐姿色絕美﹐與致和目色相授﹐至夜深乃散。致和似有所失﹐遂作五福降中天一曲﹐具道其意。明日﹐致和以此詞妄意於前日之地待之﹐至晚﹐車又來。婦人遙見致和﹐益增歡喜。致和密令小僕﹐以此詞投之。自後致和屢見所遇﹐約致和於曲室﹐以盡繾綣。婦人笑曰「今日喜得君到蓬官矣。」喜元宵三五﹐縱馬禦柳溝東。斜日映朱簾﹐瞥見芳容。秋水嬌橫俊眼﹐膩雪輕鋪素胸。愛把菱花﹐笑勻廣記作勾﹐據新話﹑花艸粹編攺。粉面露春蔥。徘徊步懶﹐柰一點靈犀未通。悵望七香車去﹐慢輾春風。雲情雨態﹐願暫入陽臺夢中。路隔煙霞甚時遇﹐廣記脫遇字﹐據新話補﹐粹編作還。許到蓬宮。歲時廣記十二引古今詞話綠窗新話上引詞話案花艸粹編八﹐引上闋題作上元有感﹐不注所出。蓋卽本古今詞話﹐玆並校之。許將嘉佑間﹐京師殿試﹐有一南商控細鞍驄馬於右掖門﹐俟狀元獻之。日未曛﹐唱名第一人﹐乃許將也。姿狀奇秀﹐觀者若堵。自綴臨江仙曰﹕聖主臨軒親策試﹐集英佳气蔥蔥。鳴鞘聲震未央官。捲簾龍影動﹐揮翰禦煙濃。上第歸來何事好﹐迎人花面爭紅。藍袍香散六街風。一鞭春色裏﹐驕損玉花驄。後帥成都﹐值中秋府會﹐官妓獻詞送酒﹐仍別歌臨江仙曰﹕不比尋常三五夜﹐萬家齊望淸輝。爛銀盤透碧琉璃。莫辭終夕看﹐動是隔年期。試問嫦娥還記否﹐玉人曾折髙枝。明年此夜再圓時。闔開東府宴﹐身在鳳凰池。許問誰作詞﹐妓白以西州士人鄭無黨詞。後召相見﹐欲薦其才於廊廟。無黨辭以無意進取﹐惟投牒理逋欠數千緡。無黨爲人不覉﹐長於詞﹐蓋知許公臨江仙最喜﹐歌者投其所好也。歲時廣記三十一引古今詞話楊師純廬陵楊師純登第年﹐泊舟江岸。鄰舟有一姝美而艷﹐與師純目色相投﹐未嘗有一語之接。一日﹐師純乘酒﹐醉跳爲鄰舟徑獲一歡﹐案句打衍訛。因作淸平樂詞以遣。羞蛾淺淺。秋水如刀剪。窗下無人自鍼綫。不覺郎來身畔。相將攜手鴛幃。怱怱不許多時。耳畔告郎低語﹐共郎莫使人知。後師純之官﹐復經故地﹐問其人已生敷子矣。師純感舊﹐再作淸平樂以遣懷曰﹕小庭春院。睡起花陰轉。往事舊歡離思遠。柳絮隨風難管。等閒屈指時口。欄幹幾曲誰知。爲問春風桃李﹐而今子滿芳枝。綠窗新話上引古今詞話楊端臣楊端臣嘗買一妓﹐契約三年。二案當作及。反﹐而比鄰富者賂其父母奪而有之。端臣追恨﹐作漁家傲曰﹕有个人人情不久。而今已落他人手。見說近來伊也瘦。好教受。看誰似我能撋就。蓮臉能勻眉黛皺。相思淚滴殘妝透。總是自家爲事謬。從今後。這回斷了心先有。嗣逢妓者﹐復有密會﹐再作漁家傲曰﹕樓鼓數聲人迹散。馬蹄不響街塵軟。門戶深深扃小院。簾不捲。背燈盡燭紅條短。歸路恍如春夢斷。千愁萬恨知何限。昨夜月華明似練。花影畔。算來惟有嫦娥見。其後主人稍知之﹐防閒甚嚴﹐絕無消息﹐遂作阮郎歸曰﹕��今日那人家。瑣窗紅影斜。髻雲散亂不勝花。偸勻殘臉霞。梁燕老﹐石橊花。佳期今已差。憑欄思想入天涯。暮云重疊遮。綠窗新話上引古今詞話張才翁白雲先生之子張才翁﹐風韻不羈﹐敏於詞賦。初任臨邛秋官﹐邛守張公庠不知之﹐待之不厚。臨邛故事﹐正月七日有白鶴之遊﹐郡守率屬官同往﹐而才翁不預焉。才翁密語官妓楊皎曰「此老子到彼﹐必有詩詞﹐可速寄來。」公庠旣到白鶴﹐登信美亭﹐便畱題。綠窗新話云﹕張才翁風韻不覊﹐初任臨邛秋官﹐張公庠待之不厚。會有白鶴之遊﹐郡守率屬官同往﹐才翁不預。密語官妓楊皎曰「老子到彼﹐必有詩詞﹐可速寄來。」公庠旣到白鶴﹐便畱題。花艸粹編同﹐惟第七句密語作乃語爲異耳。文較歲時廣記爲略。曰﹕初眠官柳未成陰。馬上聊爲擁鼻吟。遠宦情懷銷壯志﹐好花時節負歸心。別離長恨人南北﹐會合休辭新話作論﹐粹編同。酒淺深。欲把春愁閒抖擻﹐亂山髙處一登臨。楊皎綠此詩以寄﹐才翁得詩﹐郎時增減作雨中花一闋﹐以遺楊皎﹐使皎調歌之。新話云﹕皎綠寄才翁﹐才翁增減作兩中花。粹編同。曰﹕萬縷靑靑。初眠官柳﹐向人猶未成陰。據徵鞍無語﹐能攺齋漫錄作馬上。擁鼻微吟。遠宦情懷誰問﹐空勞漫錄作嗟。壯志銷沈。新話作凝﹐粹編同。好花時節﹐山城畱滯﹐又漫綠作忍。負歸心。別離萬里﹐飄蓬無定﹐誰念會合難憑。相聚裏﹑莫漫錄作休。辭金盞。酒淺還深。欲把春愁抖擻﹐春愁轉更難禁。亂山髙處﹐憑欄垂袖﹐聊寄登臨。公庠再坐晚筵﹐皎歌於公庠側。公庠怪而悶﹐皎進稟曰「張司理恰寄來﹐令楊皎歌之﹐以獻臺座。」公庠遂靑顧才翁﹐尢加禮焉。新話云﹕公庠再座﹐皎歌於公庠之側。公庠怪問之﹐皎前稟曰「張司理恰寄來﹐令皎歌之﹐以獻臺座。」公庠遂靑顧才翁尢厚。粹編同﹐惟第三句無怪字爲異耳。歲時廣記九引古今詞話綠窗新話下引古今詞話案上節又引見花艸粹編十﹐卽本古今詞話。又案此事又載能攺齋漫綠十六﹐玆並校之。劉浚劉浚﹐潞州人﹐最有才名。樂部中惟杖鼓鮮有能能字據花艸粹編補。工之者﹐京師官妓楊素娥最工﹐浚酷愛之。其狀妍態﹐作期夜月詞曰﹕金鈎花綬系雙月。腰肢軟低折。揎皓腕﹐縈繡結。輕盈宛轉﹐妙若鳳鸞飛越。無別。香檀急叩粹編作扣﹐詞譜同。轉淸切。翻纖手飄瞥。催畫鼓﹐追脆管﹐鏘洋雅奏﹐尙與眾音爲節。當時妙選舞袖﹐慧性雅資﹐粹編作質﹐詞譜同。名爲殊絕。滿座傾心注粹編作住。目﹐不甚窺回雪。詞譜有纖怯二字。逡巡一曲霓裳徹。汗透鮫綃肌詞譜作濕﹐無下潤字。潤﹐教人詞譜有與字。傳詞譜作傅。香粉﹐粉字據粹編詞譜補。媚容秀秀字據粹編詞譜補。發。詞譜有宛降蕊珠宮闕六字。素娥以此詞名振京師。綠窗新語下引古今詞話案花艸粹編十一引上節﹐不注所出﹐卽本古今詞話﹐玆並校之。詞譜三十六引上闋注云﹐粹編後段脫第六句及結句﹐照詞緯本攺正。考粹編所引與綠窗新話同﹐劉浚原作蓋如此。詞緯本疑出後人竄攺﹐上下疊句法﹐固不必全合也。任昉太學生任昉﹐字少明﹐�一官妓﹐五夜來嘗暫離。昉旣善限所抱﹐案句有脫誤。而妓以老嫗間隔。妓曰「吾二人情意若此﹐莫若尋一利刃共死處。」昉姑諾之。後以一木刀裹以銀紙﹐密卷紙數重﹐置於枕下﹐擇日就行﹐妓深諾之。昉遂遷延時日﹐妓乃生疑﹐開紙觀之﹐乃一木刀也﹐遂大慟絕昉。昉懷惓惓﹐遂作雨中花以貽妓曰﹕事往人離﹐還似暮峽歸云﹐隴上流泉。柰柰字據花艸粹編補。向玉照新誌作彊。分羅帶﹐新志作圓鏡﹐粹編同。已新志作枉。斷麼新志作哀。弦。長新志作常。記歌時酒畔﹐新志作酒闌歌罷﹐粹編同。難忘月夕新志作底。花前。相新志作舊。攜手處﹐瓊新志作層。樓據新志粹編補。朱戶﹐觸目依然。從來慣共﹐新志作向。錦衾屏枕﹐新志作繡幃羅帳﹐粹編同。長新志作鎭﹐粹編同。效比翼紋鴛。誰念我而今淸夜﹐長新志作常﹐粹編同。是孤眠。入戶綠窗新話作�夜﹐據新志粹編攺。不如飛絮﹐傍懷爭及鑪煙。這回休也﹐一生心性﹐新志作事﹐粹編同。爲你新志怍爾。縈牽。妓得歌之﹐遂復如初。綠窗新話下引古今詞話案上闋又引見花艸粹編十﹐蓋卽本古今詞話﹐玆並校之。又案﹕上闋或以爲饒州張生作。玉照新誌一記其本事云﹕元符中﹐饒州舉子張生遊太學﹐與東曲妓楊六者好甚密。會張生南宮不利歸﹐妓欲與之俱﹐而張不可。約半歲必再至﹐若渝盟一日﹐則任其從人。張偶以親之命﹐後約幾月﹐始至京師。首訪舊遊﹐其鄰僦捨者迎謂曰﹐君非饒州張君乎﹐六娘每恨君失約﹐日托我訪來期於學捨﹐其母痛折之﹐而念益切。前三日﹐母以歸洛陽富人張氏﹐遂偕去矣。臨發涕泣﹐多與我金錢﹐令候君來﹐引觀故居畢﹐乃僦後人。生入觀﹐則小樓奧室﹐歡館宛然。幾榻猶設不動﹐知其初去如所言也。生大感愴﹐不能自持﹐迹其所向﹐百計不能知矣。作雨中花詞﹐盛傳於都下。或云﹐卽知常之子予功燾也。此得之廉宣仲布所記云。與古今詞話說殊﹐蓋傳聞異辭﹐未知孰是。陳子雍陳子雍奉使浙江﹐沈可勛正叔畱飲﹐出家妓侑觴。有翠鬟者﹐與子雍目色相授﹐以玉篦密贈子雍。未幾﹐辭沈而去﹐徑往子雍之宅。子雍未得翠鬟﹐有沁園春以念之曰﹕小雪初晴﹐畫舫明月﹐彊飲未眠。念翠鬟�聳﹐舞衣半捲﹐琵琶催拍﹐促�危弦。密意𨿽具﹐歡期難偶﹐遣我離情愁緒�。追思處﹐柰溪橋道窄﹐無計畱連。天天。莫是前緣。自別後深誠誰爲傳。�玉篦偸付﹐珠囊暗解﹐兩心長在﹐須合金鈿。淺淡精神﹐溫柔情性﹐記我疎狂應痛憐。空腸斷﹐柰衾寒漏永﹐終夜如年。子雍旣見翠鬟﹐又作淸平樂曰﹕鬢云斜墜。蓮步彎彎細。笑臉雙娥生多媚。百步蘭麝香噴。案噴字疑訛。從前萬種愁煩。枕邊未可明言。好是藍橋再渡﹐玉篦還勝金鈿。綠窗新話下引古今詞話虞策虞尙書策帥蜀﹐其子弟惓尹生﹐常苦人知﹐終不快其情意﹐作江神子贈之﹕相逢只怕有分離。許多時。暗爲期。常是眉來眼去惹猜疑。何似總休拈弄上﹐輕咳嗽﹑有人知。終須買个小船兒。任風吹。盡東西。假使天涯海角也相隨。縱被江神收領了﹐離不得﹐我和伊。凡綴辭多借腔敍他事﹐此名江神子﹐卻舉江神﹐可謂詠景著題也。花艸粹編七引古今詞話閻詠詞譜失注撰人【迷仙引】夢石曼卿春陰霽。岸梆參差﹐裊金絲細。畫閣晝眠鶯喚起。煙光媚。燕燕雙髙﹐引愁人如醉。慵緩步﹐眉斂金鋪倚。佳景易失﹐懊惱韶光攺﹐花空委。忍厭厭地。施朱粉﹐臨鸞鏡﹐膩香銷減摧桃李。獨自个凝睇。暮云暗﹐遙山翠。天色無情﹐四遠低垂淡如水。離恨托徵雁寄。旋嬌波﹑暗落相思淚。妝如洗。向髙樓日日春風裏。悔憑欄﹑芳艸人千里。花艸粹編十一引詩話詞譜二十引古今詞話案詩話疑卽詞話之誤﹐詞譜所攺是也。﹝圭璋案﹕此詞又見詩話總龜卷三十三引古今詩話﹐撰人作關詠。﹞林外【銅仙歌】垂虹橋飛梁壓水﹐虹影澄淸漁隱叢話作淸光。曉。橘裏漁村叢話作鄕﹐花艸粹編同。半煙艸。嘆叢話作看。今來古往﹐叢話作來今往古﹐粹編詞譜並同。物換叢話作是﹐粹編同。人非﹐天地裏﹐惟有江山不老。雨巾叢話作衣。風帽。四海誰知我。叢話作道﹐粹編同。一劍橫空幾番過。叢話作到﹐粹編同。按玉龍﹑嘶未斷﹐月冷波寒﹐歸去也﹑林屋叢話作琳字﹐粹編同。洞關叢話作天﹐詞譜作門。無鎖。認叢話作指。云屏煙障叢話作嶂。是吾廬﹐任叢話作但。滿地蒼苔﹐年年不掃。此詞乃近時林外題於吳江垂虹亭﹐世或傳以爲呂洞賓所作者﹐非也。詞譜作昔有人題此詞於吳江垂虹橋﹐不書姓名﹐或疑仙作﹐傳入禁中。孝宗笑日﹕「以鎖字押老字﹐則鎖當音掃﹐乃閩音也。」訪之﹐果系閩人林外所作。與艸堂詩餘所引不合﹐未詳所出。艸堂詩餘後集上﹝類編本二﹞引古今詞話花艸粹編八引詞話詞譜二十引古今詞話案苕溪漁隱前集五十八云﹕近時吳江長橋垂虹亭屋山壁上﹐艸書一詞﹐人以爲呂仙作﹐其果然耶。說與古今詞話略同﹐玆並校之。聶勝瓊李公之問儀曹解長安幕﹐詣京師攺秩。都下聶勝瓊﹐名娼也﹐資性慧黠﹐公見而喜之。李將行﹐勝瓊送之別﹐飲於蓮花樓﹐唱一詞﹐末句曰「無計畱君住﹐柰何無計隨君去。」李復畱經月﹐爲細君督歸甚切﹐遂別。不旬日﹐聶作一詞以寄之﹐名鷓鴣天曰﹕玉慘花愁出鳳城。蓮花樓下柳靑靑。尊前花艸粹編作淸尊﹐古今女史同。一唱粹編作曲﹐女史同。陽關後﹐花庵詞選作曲。別个人人第五程。尋好夢﹐夢難成。況花庵作有。誰知我此時情。枕前淚共簾花庵作枕﹐女史作檐。前粹編作芭蕉。雨﹐隔个窗兒滴到明。李在中路得之﹐藏於篋間。抵家爲其妻所得﹐因問之﹐具以實告。妻喜其語句淸健﹐遂出妝奩資募﹐後往京師取歸。瓊至﹐卽棄冠櫛﹐損其妝飾﹐奉承李公之室以主母禮﹐大和悅焉。綠窗新話下引古今詞話案上闋又引見花庵唐宋諸賢絕妙詞選十﹑花艸粹編五﹑古今女史十二﹐玆並校之。粹編題作別李之問﹐女史同。趙才卿成都官妓趙才卿﹐性黠慧﹐有詞速敏。帥府作會以送都鈐帥﹐命才卿作詞﹐應命立就燕歸梁﹐曰﹕細柳營中有亞夫。華宴簇名姝。雅歌長許佐投壺。無一日﹑不歡娛。漢皇拓境思名將﹐捧飛詔﹑欲登途。從前密約盡成虛。空空字據古今女史補。贏得﹑淚流珠。都鈐覽之﹐大賞其才﹐以飲器數百厚遺﹐帥府亦賞嘆焉。綠窗新話下引古今詞話施酒監【卜算子】贈樂婉杭妓相逢情便深﹐恨不相逢早。識盡千千萬萬人﹐終不似伊家好。別你登長道。轉更添煩惱。柳外朱樓獨倚欄﹐滿目圍芳艸。【又】樂婉答施相思似海深﹐舊事如天遠。淚滴千千萬萬行﹐更使人愁腸斷。要見無因見。了拚終難拚。若是前生未見緣﹐待重結前生願。花艸粹編二引古今詞話無名氏東都防河卒於汴河上掘地得石刻﹐有詞一闋﹐不題其目。臣僚進上﹐上喜其藻思絢麗﹐欲命其名﹐遂摭詞中四字﹐名曰魚遊春水﹐令教坊倚聲歌之。秦樓東風裏。燕子還來尋舊壘。餘寒初褪﹐艸堂詩餘作獵峭。紅日薄侵羅綺。嫩艸初艸堂作方。抽碧玉簪﹐艸堂作茵。細艸堂作媚﹐能攺齋漫錄同。柳輕窣艸堂作拂。黃金縷。鶯囀上林﹐魚遊春水。幾曲欄幹徧倚。又是一番新桃李。佳人應念艸堂作怪。歸期﹐艸堂作遲。梅妝淚洗。鳳簫聲絕沈孤雁﹐目艸堂作望。斷淸波無雙鯉。雲山萬重﹐艸堂作裏。寸心千里。詞凡九十四字﹐而風花鶯燕動植之物曲盡之﹐此唐人語也。後之狀物寫情﹐不及之矣。苕溪漁隱叢話後集三十九引古今詞話艸堂詩集前上﹝類編本二﹞引古今詞話案胡仔曰﹕復齋漫綠云「政和中﹐一中貴人使越州回﹐得辭於古碑陰﹐無名無譜﹐不知何人作也。錄以進禦﹐命大晟府塡腔﹐因詞中語﹐賜名魚遊春水。」二說不同﹐未詳孰是。艸堂詩餘亦引此數語﹐卽本胡說。能攺齋漫綠十六載此事﹐與復齋漫錄亦合。又

政和間﹐京都妓之姥曾嫁伶官﹐常入內教舞﹐傳禁中擷芳詞以教其妓。風搖蕩﹐詞譜作動。雨濛茸。翠條柔弱花頭重。春衫窄。香肌濕。記得年時﹐共伊曾摘。都如夢。何曾共。可憐孤似釵頭鳳。關山隔。晚云碧。燕兒來也﹐又無消息。人皆愛其聲﹐又愛其詞﹐類唐人所作也。張尙書帥成都﹐蜀中傳比詞競唱之。卻於前段下添憶憶憶三字﹐後段下添得得得三字﹐又名摘紅英。其所添字又皆鄙俚﹐豈傳之者誤耶。擅芳英之名﹐非擅爲之﹐蓋禁中有擷芳園﹑擅景園也。花艸粹編六引古今詞話詞綜二十四引古今詞話詞譜十引古今詞話又

近代有一士人﹐頗與一姬相惓。無何﹐爲有力者奪去。忽因淸明﹐其士人於官園中閒遊﹐忽見所惓﹐頗相顧戀。後一日再往園中﹐姬擲一書與之。中有一詩﹐止傳得一聯云「莫學禁城題葉者﹐終身不見有情人。」士人感念﹐作南歌子一曲以見情﹐曰﹕禁苑沈沈靜﹐春波漾漾行。仙姿才韻兩相並。葉上題詩﹐千古得隹名。墻外分明見﹐花間隱約聲。銀鉤擲慮眼雙明。應訝昔時﹐不得見情人。歲時廣記十七引古今詞話又

瀘南營二十餘寨﹐各有武臣主之。中有一知寨﹐本太學士人﹐爲壯歲流落隨軍邊防﹐因攺右選﹐最善詞章。嘗與瀘南一妓相款﹐約寒食再會﹐知寨者以是日求便相會。旣而妓爲有位者拉往踏靑﹐其人終日待之不至。次日又逼於回期﹐然不敢輕背前約﹐遂畱駐馬聽一曲以遺之而去。其詞曰﹕花艸粹編題作畱別。雕鞍成漫駐。望斷也不歸﹐院深天暮。倚徧舊日﹐曾共憑肩門戶。踏靑何處所。想醉拍春衫歌舞。徵旆舉。一步紅塵﹐一步回顧。行行愁獨語。想媚容今宵﹐怨郎不住。來爲相思苦。粹編作卻﹐詞綜﹑詞譜並同。又空將愁去。人生無定據。嘆後會不知何處。愁萬縷。憑憑字據粹編﹑詞綜﹑詞譜補。仗東風﹐和淚吹與。亦名應天長。妓歸見之﹐輒逃樂籍往寨中從之﹐終身偕老焉。歲時廣記十六引古今詞話花艸粹編九引詞話詞綜二十四引古今詞話詞譜八引古今詞話又

蜀中有一寡婦﹐姿色絕美。父母憐其年少﹐欲議再嫁。歸家有喜宴﹐伶唱菩薩蠻﹕昔年曾伴花前醉﹐今年空灑花前淚。花有再榮時。人無重見期。故人情義重。不忍營新寵。日月有盈虧。妾心無攺移。婦聞之﹐泣涕於神前﹐欲割一耳以明志。其母速往止之﹐抱持而痛﹐遂不易其節。花艸粹編三引古今詞話又

有時相本寒生﹐及登位嘗以措大自負。遇生日﹐都下皆獻壽。有一妓易朝中措數字爲壽曰﹕屏歐詞作平。山欄檻倚晴空。山色有無中。手種庭前桃李﹐一作亭前楊柳。歐詞作堂前垂柳。別來幾度春風。文章宰相﹐歐詞作太守。揮毫萬字﹐一飲千鐘。行樂不歐詞作直。須年少﹐日歐詞作尊。前看取仙歐詞作衰。翁。時相不直﹐憐其喜攺易﹐又愛朝中措之名﹐厚賞之。新窗新話下引詞話花艸粹編四引古今詞話案此攺易歐陽修詞﹐玆據歐陽文忠公近體樂府迻校如右。又

太學有士人長於滑稽﹐正月晦日﹐以芭蕉船送窮作臨江仙﹐極有理致。其詞曰﹕莫怪錢神容易致﹐錢神盡是愚夫。爲何此鬼卻相於。只由頻展義﹐長是泣窮途。韓氏有文曾餞汝﹐臨行愼莫躊躇。靑燈雙點照平湖。蕉船從此逝﹐相共送陶朱。予幼時亦聞巴談送窮鬼詞曰﹕正月月盡夕。芭蕉船一隻。燈盞兩隻明輝輝﹐內裏更有筵席。奉勸郎君小娘子﹐飽喫莫形迹。每年只有今日日。願我傲來稱意。奉勸郎君小娘子﹐空去送窮鬼。空去送窮鬼。歲時廣記十三引古今詞話又

月到中秋偏瑩。乍團圓早欺我孤影。穿簾共透幕﹐來尋趁。鉤起窗兒裏面﹐故把燈兒撲燼。看盡古今歌詠。狀玉盤又擬金餅。誰花言巧語﹐胡廝脛。我只道﹑爾是照人孤眠﹐惱殺人﹑舊都名業鏡。野人曰﹕此詞極有才調﹐巧於遊戲也﹐但不知在地獄對著業鏡有甚情綴詞。予以謂野人所謂在地獄對著業鏡﹐然業鏡不必在地獄中也。凡人封鏡﹐有不稱意﹐必撲鏡而嘆曰﹐業鏡也。中秋夜月﹐照人孤眠﹐稱爲業鏡。以狀景寫意及於此也。野人之言﹐其責太過耳。歲時廣記三十一引古今詞話又

【鷓鴣天】春閨枝上流鶯和淚聞。新啼痕間舊啼痕。一春魚鳥無消息﹐千里關山勞夢魂。無一語﹐對芳尊。安排腸斷到黃昏。甫能炙得燈兒了﹐雨打梨花深閉門。此詞形容愁怨之意最工﹐如後疊「甫能炙得燈兒了﹐雨打梨花深閉門」﹐頗有言外之意。艸堂詩餘前集古今詞話﹝類編本一誤作古今詩話﹞案上闋至正本艸堂詩餘引與秦少遊畫堂春銜接﹐類編本卽以爲秦作﹐失之。又

【阮郎歸】歌停檀板舞停鸞。髙陽飲興闌。獸煙噴盡玉壺乾。香分小鳳團。云浪淺﹐露珠圓。捧甌春筍寒。絳紗籠下躍金鞍。歸時人倚欄。花艸粹編引蘇軾綠槐髙柳咽新蟬一詞當之與艸堂詩餘不合觀者嘆服此詞八句狀八景﹐音律一同﹐殊不散亂﹐人爭寶之﹐刻之琬琰﹐掛於堂室之間也。艸堂詩餘後集下﹝類編本一﹞引古今詞話花艸粹編四引古今詞話案至正本艸堂詩餘引上闋與黃魯直品令銜接﹐不注撰人。類編本因以爲黃作﹐失之。又

蜀州王守門下客﹐遇紅梅花作祟﹐贈柳梢靑﹕依稀曉星明滅。白露點﹑蒼苔敗葉。斷址頹垣﹐荒煙衰艸﹐漢家宮闕。咸陽道上行客﹐詞譜作人。又依舊詞譜作依舊是。利名深詞譜作親名。切。攺換容顏﹐銷磨今古﹐壠頭殘月。花艸粹編四引古今詞話詞譜七引古今詞話又

【烏夜啼】一彎月掛危樓。似藏鉤。醉裏不知黃葉報新秋。徵鴻斷。歸云亂。遠峯愁。愁見綠楊凝恨在江頭。花艸粹編一引詞話詞綜二十四引古今詞話又

【鏡中人】柳煙濃﹐梅雨潤。芳艸綿綿離恨。花塢風來幾陣。羅袖沾春詞譜作香。粉。獨上小樓迷遠近。不見浣溪人信。何處笛聲飄隱隱。吹斷相思引。花艸粹編四引古今詞話詞譜六引古今詞話又

【眼兒媚】慘雲愁霧罩江天。呵手卷簾看。濛茸柳絮﹐萬千蝴蝶﹐飛過危欄。後庭一樹瑤華綴﹐零亂暗香殘。今番桂影﹐也應寒重﹐不放新彎。同上又

【花前飲】雨餘天色漸寒滲。海棠綻﹑胭脂如錦。告你休看書﹐詞譜有且字。共我花前飲。皓月穿簾未成寢。篆香透﹑鴛衾雙枕。似恁天色時﹐你道是好做甚。花艸粹編四引古今詞話。詞譜八引古今詞話又

【轉調賀聖朝】漸覺一日﹐濃如一日﹐不比尋常。若知人爲伊瘦損﹐成病又何妨。相思到了﹐不成模樣﹐收淚千行。把從前淚來做水﹐流也流到伊行。花艸粹編四引古今詞話詞譜六引古今詞話又

【西江月】郵亭壁上詞昨夜軺車宿處﹐亂山深鎖郵亭。煙溪霜葉顫秋聲。不管愁人不聽。枕冷安排難穩﹐衾寒重疊猶輕。憑誰說與伊人人。報道衾寒枕冷。花艸粹編四引古今詞話又

【望江南】諭新及第友人這癡騃﹐休恁淚漣漣。他是霸陵橋畔柳﹐千人攀了到君攀。剛甚別離難。荷上露﹐莫把作珠穿。水性本來無定度﹐這邊圓了那邊圓。終是不心堅。花艸粹編五引古今詞話又

【紅窗迥】富春坊﹐好景致。兩岸盡是歌姬舞妓。引調得上界神仙﹐把凡心都起。內有丙丁並壬癸。這兩尊神﹐爲你爭些口气。火星道﹑我待逞些神通﹐不怕你是水。花艸粹編六引古今詞話案說郛二十五引白獺髓曰﹐鄭剛中之鎭蜀也﹐眷妓曰閻王﹐所居曰富春坊。忽民間遺火﹐鄭公出鎭於火明中﹐獲一旂﹐上有詩﹐乃借東坡海棠詩爲之云﹕火星飛入富春坊。天恣風流此夜狂。只恐夜深花睡去﹐髙燒鍛燭照紅妝。公一見曰﹕必道山公子也。楊曼倩古今詞話中﹐亦有此詞云云﹐與上闋殆卽一事。惜粹編只錄曲文﹐其本事已無由考見矣。又

【檐前鐵】悄無人宿雨厭厭﹐空庭乍歇。聽檐前鐵馬戛叮當﹐敲破夢魂殘結。丁年事﹐天涯恨﹐又早在心頭咽。誰憐我綺簾前﹐鎭日鞵兒雙跌。今番也﹐石人應下千行血。擬展靑天﹐寫作斷腸文﹐難盡說。詞譜十六引古今詞話案上闋未詳所本。又

【禦街行】霜風漸緊寒侵被。詞綜作袂。聽孤雁聲嘹唳。一聲聲送一聲悲﹐雲淡碧天如水。披衣起告﹐詞綜作告語。雁兒略住﹐聽我些兒事。塔兒南畔城兒裏。第三个橋兒外。瀕河西岸小紅樓﹐詞譜作橋。門外梧桐雕砌。請教且與﹐低聲飛過﹐那里有人人無寐。花艸粹編八引古今詞話詞綜二十四引古今詞話詞譜十八引古今詞話又

【滿庭芳】風急霜濃﹐天低雲淡﹐過來孤雁聲切。雁兒且住﹐略聽自家說。你爲離羣到此﹐我共个人人才樂府雅詞﹑拾遺作那人才相。別。松江岸﹐黃蘆叢雅詞作影。裏﹐天更待飛雪。聲聲腸欲斷﹐和我也點點珠淚雅詞作淚珠點點。成血。這一江流水﹐流也嗚咽。告你髙飛遠舉﹐前程事永無雅詞作沒。磨折。休煩惱﹐雅詞作須知道。飄零散聚﹐雅詞作聚散。終有見時節。花艸粹編九引古今詞話詞譜二十四引古今詞話案樂府雅詞拾遺上引上闋作劉燾詞。玆並校之。又

【古陽關】渭城朝雨﹐一霎襄裛輕塵。更灑徧客捨靑靑。弄柔凝。千縷柳色新。更灑徧客捨靑靑。千縷柳色新。休煩惱。勸君更盡一杯酒﹐人生會少。自古富貴功名有定分。莫遣容儀瘦損。休煩惱﹐勸君更盡一杯酒﹐只恐怕西出陽關﹐舊遊如夢﹐眼前無故人。只恐怕西出陽關﹐眼前無故人。花艸粹編十一引詞話又

【永遇樂】寄所思新第者孤衾不暖﹐靜聞銀漏﹐欹枕難穩。細想多情多才多貌﹐總是多愁本。而今幽會難成﹐佳期頓阻﹐只恁縈方寸。知他莫是﹐今生共伊﹐此歡無分。尋思斷腸腸斷﹐珠淚搵了﹐依前重搵。終待臨歧﹐分明說與﹐我這厭厭悶。得伊知後﹐教人成病﹐萬種斷也無恨。只恐他恁不分曉﹐謾勞瘦損。花艸粹編十一引詞話詞譜三十二引古今詞話

