飲冰室評詞﹝淸﹞梁啟超

乙捲北宋詞

﹝燕山亭﹞裁剪冰綃

昔人言宋徽宗爲李后主後身﹐此詞感均頑艷﹐亦不減簾外雨潺潺諸作。

﹝蝶戀花﹞誰道閒情拋棄久

稼軒﹝摸魚兒﹞起處從此奪胎﹐文前有文﹐如黃河伏流﹐莫窮其源。

﹝臨江仙﹞夢後樓臺髙鎖

康南海謂起二句﹐純是華嚴境界。

﹝桂枝香﹞登臨文目

李易安謂介甫文章似西漢﹐然以作歌詞﹐則人必絕倒。但此作卻頡頏淸眞﹑稼軒﹐未可謾詆也。

﹝八聲甘州﹞對蕭蕭暮雨灑江天

飛卿詞照花前後鏡﹐花面交相映。此詞境頗似之。

﹝浣溪沙﹞漠漠輕寒上小樓

奇語。

﹝蘭陵王﹞柳陰直

斜陽七字﹐綺麗中帶悲壯﹐全首精神提起。

﹝大酺﹞對宿煙收

流潦妨車轂等語﹐托想奇拙﹐淸眞最善用之。

﹝滿庭芳﹞風老鶯雛

最頹唐語﹐卻最含蓄。

﹝夜飛鵲﹞河橋送人處

兔葵燕麥二句﹐與柳屯田之曉風殘月﹐可稱送別詞中雙絕﹐皆鎔情入景也。

﹝西河﹞佳麗地

張玉田謂淸眞最長處﹐在善融化古人詩句如自己出﹐讀此詞可見此中三昧。

﹝菩薩蠻﹞綠蕪墻遶靑苔院

亡友陳通父最賞此語。

﹝好事近﹞搖首出紅塵

五詞飄飄有出塵想﹐讀之令人意境翛遠。

﹝聲聲慢﹞尋尋覓覓

此詞最得咽字訣﹐淸眞不及也。

﹝漁家傲﹞天接雲濤連曉霧

此絕似蘇辛派﹐不類《漱玉集》中語。丙捲南宋詞

﹝靑玉案﹞東風夜放花千樹

自憐幽獨﹐傷心人別有懷抱。

﹝念奴嬌﹞野塘花落

此南渡之感。

﹝破陣子﹞醉裏挑燈看劍

無限感慨﹐哀同甫亦自哀也。

﹝賀新郎﹞綠樹聽啼

﹝賀新郎﹞調以第四韻之單句爲全首筋節﹐如此最可學。

﹝賀新郎﹞鳳尾龍香撥

琵琶故事﹐网羅臚列﹐亂雜無章﹐殆如一團野艸。惟其大气足以包舉之﹐故不覺粗率。非其人勿學步也。

﹝摸魚兒﹞更能消幾番風雨

回腸蕩气﹐至於此極。前無古人﹐後無來者。

﹝菩薩蠻﹞郁孤臺下淸江水

﹝菩薩蠻﹞如此大聲鏜鞳﹐未曾有也。

﹝鷓鴣天﹞枕散溪堂冷欲秋

譚仲修最賞此二語﹐謂學詞者當於此中消息之。

﹝玲瓏四犯﹞疊鼓夜寒

與淸眞之斜陽冉冉春無極﹐同一風格。

﹝絳都春﹞秋千倦倚

陳通甫最賞之﹐謂其怨而不怒。丁捲國朝詞

﹝賀新郎﹞萬事催華發

鳥之將死﹐其鳴也哀﹐梅村固知自愛者。

﹝疏影﹞空庭雨積

體物入微﹐碧山卻步。附

錄北宋詞

﹝賣花聲﹞木葉下君山

麥丈云﹕聲可裂石。南宋詞

﹝好事近﹞凝碧舊池頭

麥丈云﹕賦體如此﹐髙於比興。

﹝鵲橋仙﹞茅檐人靜

麥丈云﹕當有所刺。

﹝水調歌頭﹞萬里雲間戍

麥丈云﹕菊坡𨿽不以詞名﹐然此詞豪邁﹐何減稼軒。

﹝謁金門﹞風不定

麥丈云﹕靜境妙觀。

﹝念奴嬌﹞鬧紅一舸

麥丈云﹕俊語。

﹝長亭怨慢﹞漸吹盡枝頭香絮

麥丈云﹕渾灝流轉﹐奪胎稼軒。

﹝八歸﹞芳蓮墜粉

麥丈云﹕全首一气到底﹐刀揮不斷。

﹝雙雙燕﹞過春社了

麥丈云﹕諷刺。

﹝步蟾宮﹞東風又送酴酉縻信

麥丈云﹕本色語。

﹝髙陽臺﹞修竹凝裝

麥丈云﹕穠麗極矣﹐仍自淸空。如此等詞﹐安能以七寶樓臺誚之。

﹝八聲甘州﹞渺空煙四遠

麥丈云﹕奇情壯采。

﹝湘春夜月﹞近淸明

麥丈云﹕時事日非﹐無可與語﹐感喟遙深。

﹝髙陽臺﹞淺萼梅殘

麥丈云﹕此言半壁江山﹐猶可整頓也。眷懷君國﹐盼望中興﹐何減少陵。

﹝大聖樂﹞嬌綠迷雲

麥丈云﹕此刺羣小競進﹐慨天下之將亡也。憂時念亂﹐往復低回。

﹝髙陽臺﹞接葉巢鶯

麥丈云﹕亡國之音哀以思。國朝詞

﹝虞美人﹞無聊笑撚花枝說

麥丈云﹕俊句。

以上梁啟超評詞及附錄麥孟華評詞﹐均見梁令嫻《藝蘅館詞選》。甲捲唐五代詞無梁啟超評﹐故略。

