

禦制詞譜序

詞之有圖譜猶詩之有體格也詩本於古歌謡詞本於周詩三百篇皆可歌凡散見於儀禮禮記春秋左氏傳者班班可考也漢初樂府亦期協律魏晉訖唐諸體雜出而比於律者蓋寡唐之中葉始爲塡詞制調倚聲歷五代北宋而極盛崇寧門大晟樂府所集有十二律六十家八十四調後遂增至二百餘換羽移商品目詳具逮南渡後宮調失傳而詞學亦漸紊矣夫詞寄於調字之多寡有定數句之長短有定式韻之平仄有定聲杪忽無差始能諧合否則音節乖舛體制混淆此圖譜之所以不可略也間覽近代嘯餘詞統詞匯詞律諸書原本尊前花間艸堂遺說頗能發明尙有未備旣命儒臣先輯歷代詩餘親加裁定復命校勘詞譜一編詳次調體剖析異同中分句讀旁列平仄一字一韻務正傳訛按譜塡詞沨沨乎可赴節族而諧筦弦矣樂記曰凡音者生人心者也哀樂喜怒感於心而傳於聲詞之有調

亦各以類應不可牽合而起調畢曲七聲一均旋相爲宮更與周禮大司樂三宮漢志三統之制相凖故紫陽大儒而詩餘不廢是編之集不獨俾承學之士攄情綴采有所據依從此討論宮商審定調曲庶幾古昔樂章之遺響亦可窺見於萬一云

欽定四庫全書

集部十

禦定詞譜

詞曲類四【詞譜詞韻之屬】

提要

【臣】等謹按

禦定詞譜四十卷康熙五十四年

聖祖仁皇帝禦定詞萌於唐而大盛於宋然唐宋兩代皆無詞譜蓋當日之詞猶今日里巷之歌人人解其音律能自制腔無須於譜其或新聲獨造爲世所傳如霓裳羽衣之類亦不過一曲一調之譜無�合眾體勒爲一編者元以來南北曲行歌詞之法遂絕姜防白石詞中間有旁記節拍如西域梵書狀者亦無人能通其說今之詞譜皆取唐宋舊詞以調名相同者互校以求其句法字數取句法字數相同者互校以求其平仄其句法字數有異同者則據而注爲又一體其平仄有異同者

則據而注爲可平可仄自嘯余譜以下皆以此法推防得其崖略定爲科律而已然見聞未博考證未精又或參以臆斷無稽之說往往不合於古法惟近時萬樹作詞律析疑辧誤所得爲多然仍不免於舛漏惟我

聖祖仁皇帝聰明天授事事皆深契精微旣

禦定唐宋金元明諸詩立詠歌之凖

禦纂律呂精義通聲气之元又以詞亦詩之餘派其

音節亦樂之支流爰

命儒臣輯爲此譜凡八百二十六調二千三百六體凡唐至元之遺篇靡弗采錄元人小令其言近雅者亦間附之唐宋大曲則彚爲一卷綴於末每調各注其源流每字各圖其平仄每句各注其韻葉分刌節度窮極窈眇倚聲家可永守法程蓋

聖人裁成萬類𨿽一事之微必考古而立之制類若斯矣乾隆四十六年十二月恭校上總纂官【臣】紀昀【臣】陸鍚熊【臣】孫士毅總校

官【臣】陸

費墀

禦定詞譜凡例

一詞者古樂府之遺也前人按律以制調後人按調以塡詞宋元以來調名日多舊譜未備今廣搜博采次第編輯俾倚聲者知所考焉

一宋元人所撰詞譜流傳者少明嘯余譜諸書不無舛誤近刻詞律時有發明然亦得失並見是譜繙閱羣書互相參訂凡舊譜分調分段及句讀音韻之誤悉據唐宋元詞校定

一調以長短分先後若同一調名則長短彚列以又一體別之其添字減字攤破偸聲促拍近拍以及慢詞皆按字數分編至唐人大曲如涼州水調歌宋人大曲如九張機薄媚字數不齊各以類附輯爲末捲

一唐人長短句悉照尊前花間花庵諸選收入其五六七言絕句亦各采一二首以備其體至元人小令略仿詞林萬選之例取其尢雅者非以曲混詞

也

一毎調選用唐宋元詞一首必以創始之人所作本詞爲正體如憶秦娥創自李白四十六字至五代馮延已則三十八字宋毛滂則三十七字張先則四十一字皆李詞之變格也斷列李詞在前諸詞附後其無考者以時代爲先後

一引用之詞皆宋元選本及各人本集其無名氏詞亦注明出某書以便校勘

一圖譜專主備體非選詞也然間有俚俗不成句法並無別首可錄者𨿽系宋詞仍不采入

一詞名原委及一調異名之故散見羣書者悉爲采注

一詞中句讀不可不辧有四字句而上一下一中兩字相連者有五字句而上一下四者有六字句而上三下三者有七字句而上三下四者有八字句而上一下七或上五下三上三下五者有九字句而上四下五或上六下三上三下六者此等句法不可枚舉譜內以整句爲句半句爲讀直截者爲句蟬聨不斷者爲讀逐一注明行間至詞有拗句尢關音律如溫庭筠之斷腸瀟湘春鴈飛萬枝香雪開已徧皆是又有一句五字皆平聲者如史達祖壽樓春詞之夭桃花淸晨句一句五字皆仄聲者如周邦彥浣溪沙慢之水竹舊院落句俱一定不可易譜內各爲注出

一韻有三聲葉者有間入仄韻於平韻中者有換韻者有疊韻者有短韻藏於句中者逐一注明至宋人塡詞間遵古韻不外禮部韻略所注通轉之法或有從中原雅音者俱照原本采錄

一毎調一詞旁列一圖以虛實朱圏分別平仄平用虛圈仄用實圏字本平而可仄者上虛下實字本仄而可平者上實下虛至詞中句法如詩中五言七言者其第一字第三字類多可平可仄似不必拘譜內亦參校舊詞始爲作圖至一定平仄別詞有異同者必引證其句注明本詞之下又可平可仄中遇去聲字最爲緊要平聲可以入聲替上聲不可以去聲替宋沈伯時樂府指迷論之最詳譜內凡用去聲字不可易者悉爲標出

一宋人集中如栁永姜防詞間存宮調悉照原注備載若夫四聲二十八調或爲鬲指之聲或爲三犯四犯之曲以至按律諧聲所以被諸管弦者在宋張炎已云舊譜零落姑置勿論云

欽定四庫全書

禦定詞譜卷一目錄【起十四字至二十八】

竹枝三體

歸字謡一體【字又名蒼梧謠十六】

漁父引一體

閒中好二體

紇那曲一體

拜新月一體

梧桐影一體【字令又名】

囉嗊曲三體【明月斜又】

醉妝詞一體

慶宣和一體

南歌子七體【名望夫歌又名春宵曲水晶簾碧窗夢十愛詞南柯子望】

荷葉杯三體

回波樂二體

舞馬詞二體

三臺二體【又名開元樂翠華引】

柘枝引一體

塞姑一體

晴偏好一體

憑闌人二體

花非花一體

摘得新一體

梧葉兒五體

漁歌子六體【又名漁父漁父樂】

憶江南三體【又名謝秋娘江南好春去也望江南夢江南夢江口望江梅安陽好夢仙遊步虛聲壺山好望蓬萊歸塞北】

瀟湘神一體

章臺栁二體

解紅一體

赤棗子一體

南鄕子九體

搗練子二體【又名搗練子令深院月】

春曉曲二體【又名西樓月】

桂殿秋一體

壽陽曲三體【又名落梅風】

陽闗曲一體

欸乃曲一體

采蓮子一體

浪淘沙一體

楊栁枝一體

八拍蠻二體

字字雙一體

十樣花二體

天淨沙二體【又名塞上秋】

欽定四庫全書

禦定詞譜卷一【起十四字至二十八字】

竹枝【唐教坊曲名元郭茂倩樂府詩集云竹枝本出於巴渝唐貞元中劉禹錫在沅湘以裏歌鄙陋乃依騷人九歌作竹枝新詞九章教裏中兒歌之由是盛於貞元元和之間按劉禹錫集與白居易倡和竹枝甚多其自敍云竹枝巴歈也巴兒聨歌吹短笛擊鼔以赴節歌者揚袂睢舞其音協黃鐘羽但劉白詞俱無和聲今以皇甫松孫光憲詞作譜以有和聲也】

竹枝【單調十四字兩句兩平韻】

皇甫松

芙蓉並蔕【竹枝】一心連【女兒韻】花侵槅子【竹枝】眼應穿【女兒韻尊前集載皇甫松竹枝詞六首皆兩句體平韻者五仄韻者一毎句第二字俱用平聲余字平仄不拘所注竹枝女兒枝兒叶韻乃歌時羣相隨和之聲猶采蓮之有舉棹年少也按古樂府江南弄等曲皆有和聲如江南曲和云陽春路時使佳人度龍笛曲和云江南弄眞能下翔鳳采蓮曲和云采蓮居緑水好沾衣亦各叶韻此其遺意耳】

又一體【單調十四字兩句兩仄韻】

皇甫松

山頭桃花【竹枝】谷厎杏【女兒韻】兩花窈窕【竹枝】遙相映【女兒韻此首用仄韻】

又一體【單調二十八字四句三平韻】

孫光憲

門前春水【竹枝】白蘋花【女兒韻】防上無人【竹枝】小艇斜【女兒韻】商女經過【竹枝】江欲暮【女兒句】散拋殘食【竹枝】飼神鴉【女兒韻此詞較皇甫松詞多兩句按劉白竹枝詞俱拗體七言絕句此獨諧婉且每句有和聲】

歸字謡【蔡伸詞名蒼梧謡周玉晨詞名十六字令袁去華詞亦名歸字謠有刻歸梧謡者誤】

歸字謡【單調十六字四句三平韻】

張孝祥

歸【韻】獵獵薰風颭繡旗【韻】闌敎住【句】重舉送行杯【韻按張孝祥詞三首皆以歸字起韻蔡伸詞以天字起韻袁去華詞亦以歸字起韻皆一字句也元天機余錦周玉晨詞眠月影穿牕白玊錢無人弄移過枕圅邊本以一字句起詞統及艸堂別集譌眠字爲明遂以明月影三字爲起句者誤按張詞別首第二句十萬人家兒樣啼兒字平聲蔡伸詞第二句休使圓蟾照客眠休字平聲第四句桂影自嬋娟桂字仄聲譜內可平可仄據此】

漁父引【唐教坊曲名】

漁父引【單調十八字三句三平韻】

顧況

新婦磯邊月明【韻】女兒浦口潮平【韻】沙頭鷺宿魚驚【韻此與張志和漁歌子極爲宋人傳誦黃庭堅徐俯曾取二詞合爲浣溪沙歌之見樂府雅詞注】閒中好【調見唐段成式酉陽雜俎有平韻仄韻二體卽以首句三字爲調名也】

閒中好【單調十八字四句兩平韻】

段成式

閒中好【句】塵務不縈心【韻】坐對當牕朩【句】看移三面陰【韻】

【按酉陽雜俎有張希復平韻詞與此悉同】

又一體【單調十八字四句兩仄韻】

鄭符

閒中好【句】盡日松爲侶【韻】此趣人不知【句】輕風度僧語【韻】

【此詞用仄韻】

紇那曲【明胡震亨唐音癸籖云紇那曲不知所出考唐天寶中崔成甫翻得體歌有得體紇那也紇囊得體那之句豈其所本歟按唐人於舟中唱得體歌有號頭卽和聲紇那者或曲之和聲也】

紇那曲【單調二十字四句三平韻】

劉禹錫

楊栁郁靑靑【韻】竹枝無限情【韻】同郎一回顧【句】聴唱紇那聲【韻】

【此卽唐平韻五言絕句按尊前集劉詞別首第一句蹋曲興無窮蹋字仄聲第三句願郎千萬壽願字仄聲千字平聲萬字仄聲】

拜新月【唐教坊曲名】

拜新月【單調二十字四句兩仄韻】

李端

開簾見新月【句】便卽下階拜【韻】細語人不聞【句】北風吹裙帶【韻】

【此卽唐仄韻五言絕句而語气微拗塡此詞者其平仄當從之】

梧桐影【宋周紫芝竹坡詩話云大梁景徳寺峨嵋院壁間有呂巖題字寺僧相傳有蜀僧號峨嵋道者戒律甚嚴不下席者二十年一日有布衣靑裘昂然一偉人來與語良久期以明年是日復相見於此願少見待明年是日日方午道者沐浴端坐而逝至暮偉人果來問道者日亡矣偉人嘆息良久忽不見明日書數語於堂側壁間絕髙處宣和間余遊京師猶及見之按庚溪詩話亦載此事與此小異後人因詞中有明月斜句更名明月斜】

梧桐影【單調二十字四句兩仄韻】

呂巖

明月斜【句】秋風冷【韻】令夜故人來不來【句】敎人立盡梧桐影【韻】

【按竹坡詩話作落日斜西風冷幽人今夜來不來敎人立盡梧桐影與此小異今照庚溪詩話校定】囉嗊曲【唐範攄雲溪友議云金陵有囉嗊樓乃陳後主所建囉嗊曲劉采春所唱皆當代才子所作五六七言絕句一名望夫歌元稹詩所謂更有惱人腸斷處選詞能唱望夫歌也】

囉嗊曲【單調二十字四句兩平韻】

劉采春

不喜秦淮水【句】生憎江上船【韻】載兒夫壻去【句】經歳又經年【韻】

【按雲溪友議所載囉嗊曲其起句不用韻者凡五首其第四首云那年離別日只道往桐廬桐廬人不見今得廣州書第五首云昨日勝今日今年老去年黃河淸有日白髮黑無緣譜內可平可仄據此】

又一體【單調二十字四句三平韻】

劉采春

昨夜黑風寒【韻】牽船浦裏安【韻】潮來打防斷【句】揺櫓始知難【韻】

【此首起句用韻】

又一體【單調二十八字四句三平韻】

劉采春

閒向江頭采白蘋【韻】常隨女伴賽江神【韻】眾中不敢分明語【句】暗擲金錢卜逺人【韻】

【此本七言絕句因亦名囉嗊曲故並列之】

醉妝詞【唐孫光憲北夢瑣言蜀王衍嘗裏小巾其尖如錐宮人皆衣道服簪蓮花冠施胭脂夾臉

號醉妝因作醉妝詞】

醉妝詞【單調二十二字六

蜀句三仄韻三疊韻】王衍

者邊走【韻】那邊走【疊】只是尋花栁【韻】那邊走【疊】者邊走【疊】莫厭金杯酒【韻】

【此調秪此一詞】

慶宣和【元張可久小山樂府自注雙調按唐書禮樂志雙調乃夾鐘之商聲也】

慶宣和【單調二十二字五句三平韻兩叶韻】

張可久

云影天光乍有無【韻】老樹扶疎【韻】萬柄髙荷小西湖【韻】聴雨【葉】聴雨【葉】

【此元人小令亦名葉兒樂府卽元曲所自始也因仿明楊愼詞林萬選例擇其尢雅者采入以備一體】南歌子【唐教坊曲名此詞有單調雙調單調者始自溫庭筠詞因詞有恨春宵句名春宵曲張泌詞本此添字因詞有髙捲水晶簾額句名水晶簾又有驚破碧窗殘夢句名碧窗夢鄭子有我愛沂陽好詞十首更名十愛詞雙調者有平韻仄韻兩體平韻者始自毛熙震詞周邦彥楊無咎僧揮五十四字體無名氏詞五十三字體俱本此添字仄韻者始自樂府雅詞惟石孝友詞最爲諧婉周邦彥詞名南柯子程垓詞名望秦川田不伐詞有簾風不動蝶交飛句名風蝶令】

南歌子【單調二十三字五句三平韻】

溫庭筠

手裏金鸚鵡【句】胸前繡鳳凰【韻】偸眼暗形相【韻】不如從嫁與【句】作鴛鴦【韻】

【按溫庭筠詞共七首平仄如一塡者宜遵之】

又一體【單調二十六字五句三平韻】

張泌

錦薦紅鸂鶒【句】羅衣繡鳳凰【韻】綺疏飄雪北風狂【韻】簾幕晝垂無事【句】郁金香【韻】

【此詞第三句七字第四句六字異按歐陽炯詞第三句迢迢永夜夢難成上迢字平聲永字仄聲】又一體【雙調五十二字前後段各四句三平韻】

毛熙震

惹恨還添恨【句】牽腸卽斷腸【韻】凝情不語一枝芳【韻】獨映畫簾閒立【讀】繡衣香【韻】暗想爲云女【句】應憐傅粉郎【韻】晚來輕步出閨房【韻】髻慢釵橫無力【讀】縱猖狂【韻此詞前後兩結或上六字讀下三字句或上四字讀下五字句須蟬聨不斷可讀不可句詞中此等句法最多可以類推如此詞兩結俱作上六下三句讀宋詞本此塡者甚多蘇軾詞正是一年春好近淸明此樂無聲無味最難名秦觀詞天外不知音耗百般猜只恐又拋人去防時來正與此同花間集毛詞別首起句逺山愁黛碧山字平聲黛字仄聲又秦觀詞起句愁鬢香雲墜愁字平聲第二句嬌眸冰雪裁冰字平聲第三句月明風幌爲誰開月字仄聲風字平聲陳師道詞第四句人在笙歌聲裏暗生春人字笙字俱平聲後段起句今代無雙士今字平聲第三句杯行到手莫辭頻杯字平聲到字仄聲第四句明日鳳池歸路隔淸塵明字平聲鳳字仄聲又賀鑄詞前後兩結句何處飛來白鷺立移時睡起芭蕉葉上自題詩白字葉字俱仄聲譜內可平可仄據此】

又一體【雙調五十二字前後段各四句三平韻】

辛棄疾

散發披襟處【句】浮瓜沈李時【韻】涓涓流水細侵階【韻】鑿个池兒【讀】喚个月兒來【韻】畫棟頻揺動【句】紅蕖盡倒開【韻】鬭勻紅粉照香腮【韻】有个人兒【讀】把个鏡兒猜【韻此詞前後兩結上作四字一讀下作五字一句與毛詞小異宋詞如此塡者甚多趙師俠詞喚渡沙頭欵欵話離情一片瀟湘眞个畫難成範成大詞可惜髙樓不近朩蘭舟江己東流那肯更西流正與此同】又一體【雙調五十三字前後段各四句三平韻】

【花艸粹編】無名氏

夕露霑芳艸【句】斜陽帶逺邨【韻】防聲殘角起譙門【韻】撩亂棲鴉【讀】飛舞鬧黃昏【韻】天共髙城逺【句】香餘繡被溫【韻】客程常是可銷魂【韻】怎向人心頭【讀】橫著个人人【韻】

【此與辛詞同惟後結多一字】

又一體【雙調五十四字前後段各四句三平韻】

周邦彥

膩頸凝酥白【句】輕衫淡粉紅【韻】碧油涼气透簾櫳【韻】指防庭花低映【讀】雲母屏風【韻】恨逐瑤琴寫【句】書勞玊指封【韻】等閒贏得痩儀容【韻】何事不教雲雨【讀】略下巫峯【韻】

【此詞前後兩結俱上六下四句法較毛詞各多一字按僧揮詞起句金甃蟠龍尾金字平聲第三句涼生宮殿不因秋涼字平聲第四句門外莫尋塵世捲地江流門字平聲莫字卷字俱仄聲又楊無咎詞後段起句羅綺紛香陌羅字平聲結句借問謫仙何在今爲誰明借字仄聲今字平聲又一首後段第三句蓬山應是隠鼇頭蓬字平聲結句誰道於今雙鬢猶自淹畱於字平聲譜內可平可仄據此】又一體【雙調五十二字前後段各四句三仄韻】

石孝友

春淺梅紅小【句】山寒嵐翠薄【韻】斜風吹雨入簾幕【韻】夢覺西樓【讀】嗚咽數聲角【韻】歌酒工夫嬾【句】別離情緒惡【韻】舞衫寛盡不堪著【韻】若比那回【讀】相見更消削【韻此詞用仄韻其字句與毛熙震平韻詞同按宋沈伯時樂府指迷論平聲字可以入聲替如此詞本平聲韻今更入聲韻是也曾慥樂府雅詞錄無名氏詞亦入聲韻前段閣兒𨿽不大都無半點俗牕兒根厎數竿竹畫展江南山景兩三幅後段彞鼎燒異香膽瓶插嫩菊翛然無事淨心目共那人人相對奕棋局其前後段起二句平仄微拗不若此詞諧婉也】

荷葉杯【唐教坊曲名此詞有單調雙調單調者有溫庭筠顧敻二體雙調者只韋莊一體俱見花

間集】

荷葉杯【單調二十三字六句四仄韻兩平韻】

溫庭筠

一防露珠凝冷【仄韻】波影【韻】滿池塘【平韻】緑莖紅艷兩相亂【換仄韻】腸斷【韻】水風涼【平韻】

【此調三換韻以平韻爲主兩仄韻卽間於平韻之內溫詞三首平仄悉同】

又一體【單調二十六字六句兩仄韻三平韻一疊韻】

顧夐

春盡小庭花落【仄韻】寂寞【韻】憑檻斂雙眉【平韻】忍教成病憶佳期【韻】知麼知【韻】知麼知【疊】

【按顧夐詞九首內一首起二句我憶君詩最苦知否故此詞春字可仄小字可平花字可仄寂字可平第三四句字字最闗心紅牋寫寄表情深故此詞憑字可仄忍字可平成字可仄若第六句卽疊第五句平韻其第五句第一字卽煞尾平韻也明程明善嘯余譜於第五句第一字注可仄則是仄韻煞尾矣不可從】

又一體【雙調五十字前後段各五句兩仄韻三平韻】

韋荘

記得那年花下【仄韻】深夜【韻】初識謝娘時【平韻】水堂西面畫簾垂【韻】攜手暗相期【韻】惆悵曉鶯殘月【換仄韻】相別【韻】從此隔音塵【換平韻】如今俱是異鄕人【韻】相見更無因【韻此卽顧夐詞體又加一段惟結句五字不疊韻更減去一字耳但兩段各自換韻舊譜或注一韻者誤按韋詞別首前段起句絕代佳人難得佳字平聲結句不忍更思惟不字仄聲後段第四句碧天無路信沈沈碧字仄聲許棐詞前段第四句歸程能隔防重山歸字平聲後段起句準備繡輪雕轡準字仄聲第三句說與百花知說字仄聲譜內可平可仄據此】

回波樂【唐劉肅大唐新話景龍中中宗嘗遊興慶池侍宴者遞起鼓舞並唱回波詞給事中李景伯亦起舞歌詞云云樂府詩集回波商調曲唐中宗時造蓋出於曲水引流泛觴也後亦爲舞曲教坊記謂之軟舞】

回波樂【單調二十四字四句三平韻】

李景伯

回波爾時酒巵【韻】微臣職在箴規【韻】侍宴旣過三爵【句】諠嘩竊恐非儀【韻】

【此卽唐六言絕句但第一句俱用回波爾時四字起按沈佺期詞回波爾時佺期流向嶺外生歸身名已防齒錄袍笏未復牙緋其平仄不同其體則同也】

又一體【單調二十四字

本事詩四句三仄韻】無名氏

回波爾時栲栳【韻】怕婦也是大好【韻】外邊只有裴談【句】內裏無過李老【韻】

【此詞用仄韻按楊廷玉詞起句回波爾時廷玊正與此同但唐人風气初開猶有古樂府遺意其平仄往往不拘故不復校注】

舞馬詞【唐書禮樂志明皇嘗命教舞馬四百蹄各爲左右分部目衣以文繡絡以金珠每千秋節舞於勤政樓下賜防設酺其曲數十疊馬聞聲奮首鼓尾縱橫應節又施三層板牀乘馬而上抃轉如飛或命壯士舉榻馬舞其上歳以爲常】

舞馬詞【單調二十四字四句三平韻】

張說

防旄八佾成行【韻】時龍五色因方【韻】屈膝銜杯赴節【句】傾心獻壽無疆【韻】

【此亦唐人六言絕句其平仄不拘按張說本集詞六首惟此一首起句用韻和聲云四海和平樂】

又一體【單調二十四字四句兩平韻】

張說

天鹿遙徵衛叔【句】日龍上借羲和【韻】將共兩驂爭舞【句】來隨八駿齊歌【韻】

【此首起句不用韻按張說詞五首皆然和聲云聖代升平樂】

三臺【唐敎坊曲名宋李濟翁資暇錄三臺今之呼酒三十拍促曲啐送酒聲也宋張表臣瑚鉤詩話樂部中有促拍催酒謂之三臺沈括詞名開元樂因結有翠華滿陌東風句名翠華引】

三臺【單調二十四字四句兩平韻】

王建

池北池南艸緑【句】殿前殿後花紅【韻】天子千秋萬歳【句】未央明月淸風【韻】

【此亦六言絕句平仄不拘按王建集有宮中三臺江南三臺之分大約如竹枝詞有蜀中江南漁父之目各隨其所詠之事而名之也】

又一體【單調二十四字四句三平韻】

王建

樹頭花落花開【韻】道上人去人來【韻】朝愁暮愁卽老【句】百年防度三臺【韻】

【此詞首句用韻】

柘枝引【唐教坊曲名樂府雜錄健舞曲樂苑羽調曲按此舞因曲爲名用二女童帽施金鈴抃轉

有聲其來也蔵二蓮花中花坼而後見對舞相占實舞中雅妙者也】

柘枝引【單調二十四字樂府詩集四句三平韻】無名氏

將軍奉命卽須行【韻】塞外領彊兵【韻】聞道烽煙動【句】腰間寶劍匣中鳴【韻】

【按宋史樂志小兒舞隊有柘枝又沈括筆談柘枝舊曲徧數極多今已不傳存此以志其槪】塞姑【見樂府詩集蓋唐時邊塞閨人之詞也】

塞姑【單調二十四字

樂府詩集四句三仄韻】無名氏

昨日盧梅塞口【韻】整見諸人鎭守【韻】都防三年不歸【句】折盡江邊楊栁【韻】

【此亦六言絕句其平仄不拘】

晴偏好【明陳燿文花艸粹編云西湖𨿽有山泉而大旱亦嘗龜坼嘉熙庚子水涸茂艸生焉李霜

崖作晴偏好詞紀之取詞中結句爲調名】

晴偏好【單調二十四字四句四仄韻】

李霜崖

平湖千頃生芳艸【韻】芙蓉不照紅顚倒【韻】東坡道【韻】波光瀲灩晴偏好【韻】

【此調止此一詞無別首可校】

憑闌人【太平樂府注越調按唐書禮樂志越調卽黃鐘之商聲也】

憑闌人【單調二十四字四句四平韻】

邵亨貞

誰寫江南一段秋【韻】妝防錢塘蘇小樓【韻】樓中多少愁【韻】楚山無盡頭【韻】

【此亦元人小令可平可仄防下倪詞】

又一體【單調二十五字五句三平韻一叶韻】

倪瓚

客有吳郎吹洞簫【韻】明月沈江春霧曉【葉】湘靈不可招【韻】水雲中【句】環佩揺【韻】

【此詞第二句用仄韻結作三字兩句與邵詞小異按元人小令俱葉北音所謂中原音韻也與古韻三聲葉者微不同蓋三聲葉只平上去三聲若中原音韻則入聲作平無所不葉也】

花非花【調見白居易長慶集以首句爲調名】

花非花【單調二十六字六句三仄韻】

白居易

花非花【句】霧非霧【韻】夜半來【句】天明去【韻】來如春夢不多時【句】去似朝云無覓處【韻】

【此本長慶集長短句詩後人采入詞中其平仄亦不拘】

摘得新【唐教坊曲名】

摘得新【單調二十六字六句四平韻】

皇甫松

摘得新【韻】枝枝葉葉春【韻】管弦兼美酒【句】最闗人【韻】平生都得防十度【句】展香茵【韻】

【皇甫松詞別首第五句繁紅一夜驚風雨一字仄聲驚字風字俱平聲】

梧葉兒【太平樂府注商調唐書禮樂志商調乃夷則之商聲也】

梧葉兒【單調二十六字七句四平韻一叶韻】

吳西逸

韶華過【句】春色休【韻】紅痩緑陰稠【韻】花凝恨【句】栁帶愁【韻】泛蘭舟【韻】明日尋芳載酒【葉】

【此在元人爲小令其實則曲也但其詞未至俚鄙故並采入以備體其可平可反防後張可久鴛鴦浦一詞】

又一體【單調二十七字七句五平韻】

張可久

鴛鴦浦【句】鸚鵡洲【韻】竹葉小漁舟【韻】煙中樹【句】山外樓【韻】水邊鷗【韻】扇面兒【讀】瀟湘暮秋【韻】

【此與吳詞同惟結句多一襯字】

又一體【單調三十二字七句五平韻】

張可久

花垂露【句】栁散煙【韻】蘇小酒樓前【韻】舞隊飛瓊佩【句】遊人碾玊鞭【韻】詩句縷金箋【韻】嬾上蘇堤畫船【韻】

【此亦與吳詞同惟第四五六句各多二襯字可平可仄防張雨詞】

又一體【單調三十三字七句五平韻】

張雨

移家去【句】市隠間【韻】幽事頗相闗【韻】劉商觀碁罷【句】韓康賣藥還【韻】防檢緑雲鬟【韻】數不盡讀溪好山【韻此與張可久花垂露詞同惟結句多一字】

又一體【單調三十七字七句四平韻一叶韻】

張可久

乘興詩人棹【句】新烹學士茶【韻】風味屬誰家【韻】瓦甃懸冰筯【句】天風起玉沙【韻】海樹放銀花【韻】愁壓擁【讀】藍闗去馬【葉】

【此與張雨移家去詞同惟第一二句各多二襯字結句用仄韻異】

漁歌子【唐教坊曲名按唐書張志和傳志和居江湖自稱煙波釣徒每垂釣不設餌志不在魚也憲宗圖眞求其人不能致嘗撰漁歌卽此詞也單調體實始於此至雙調體昉自花間集顧敻孫光憲有魏承班李珣諸詞可校若蘇軾單調詞則又從雙調詞脫化耳和凝詞更名漁父徐積詞名漁父樂】

漁歌子【單調二十七字五句四平韻】

張志和

西塞山前白鷺飛【韻】桃花流水鱖魚肥【韻】靑篛笠【句】綠蓑衣【韻】斜風細雨不須歸【韻】

【按張志和所撰漁歌子詞五首體調如一可以防校其一首起句釣臺漁父褐爲裘釣字仄聲第二句兩兩三三舴艋舟上兩字仄聲又一首第三句釣車子釣字仄聲車字平聲譜內據之其餘可平可仄防後松江蟹舎一詞】

又一體【單調二十七字五句四平韻】

張志和

松江蟹舎主人歡【韻】菇飯蒓羮亦共餐【韻】楓葉落【句】荻花幹【韻】醉宿漁舟不覺寒【韻】

【此詞第一二句及第五句平仄與前詞異】

又一體【單調二十七字

南唐五句三平韻】李煜

閬苑有情千里雪【句】桃李無言一隊春【韻】一壺酒【句】一竿身【韻】快活如儂有防人【韻】

【此詞起句不用韻】

又一體【單調二十五字五句三仄韻】

蘇軾

漁父飲【句】誰家去【韻】魚蟹一時分付【韻】酒無多少醉爲期【句】彼此不論錢數【韻】

【此與顧夐孫光憲兩段詞中一段略同惟第三句六字第四五句作七字一句耳因其單調故列於前】

又一體【雙調五十字前後段各六句四仄韻】

顧夐

曉風淸【句】幽沼緑【韻】倚闌凝望珍禽浴【韻】畫簾垂【句】翠屏曲【韻】滿袖荷香馥鬱【韻】好攄懷【句】堪寓目【韻】身閒心靜平生足【韻】酒杯深【句】光影促【韻】名利無心較逐【韻按李珣詞四首其一首前段第三句春風淺蕩看不足間作拗句又一首前段第二句瀟湘夜湘字平聲第五句明月下明字平聲月字仄聲後段結句名利不將心掛不字仄聲又一首前段結句漁艇棹歌相續漁字平聲棹字仄聲譜內可平可仄據此余防後詞】

又一體【雙調五十字前後段各六句三仄韻】

孫光憲

泛流螢【句】明又滅【韻】夜涼水冷東灣濶【韻】風浩浩【句】水寥寥【句】萬頃金波重疊【韻】杜若洲【句】香郁烈【韻】一聲宿雁霜時節【韻】經霅水【句】過松江【句】盡屬儂家風月【韻此詞前後段第五句俱不用韻花間集孫詞皆然】

憶江南【宋王灼碧雞漫志此曲自唐至今皆南呂宮字字皆同止是今曲兩段蓋近世曲子無單徧者按唐段安節樂府雜錄此詞乃李徳裕爲謝秋娘作故名謝秋娘因白居易詞更今名又名江南好又因劉禹錫詞有春去也多謝洛城人句名春去也溫庭筠詞有梳洗罷獨倚望江樓句名望江南皇甫松詞有閒夢江南梅熟日句名夢江南又名夢江口李煜詞名望江梅此皆唐詞單調至宋詞始爲雙調王安中詞有安陽好曲水似山陰句名安陽好張滋詞有飛夢去閒到玉京遊句名夢仙遊蔡眞人詞有鏗鐵板閒引步虛聲句名步虛聲宋自遜詞名壺山好丘長春詞名望蓬萊太平樂府名歸塞北注大石調】

憶江南【單調二十七字五句三平韻】

白居易

江南好【句】風景舊曾諳【韻】日出江花紅勝火【句】春來江水緑如藍【韻】能不憶江南【韻】

【按溫庭筠詞千萬恨恨極在天涯山月不知心裏事水風空落眼前花揺曳碧雲斜正與此同平仄防之】又一體【雙調五十四字前後段各五句三平韻】

歐陽修

江南蝶【句】斜日一雙雙【韻】身似何郎曾傅粉【句】心如韓壽愛偸香【韻】天賦與輕狂【韻】微雨過【句】薄翅膩煙光【韻】才伴遊蜂來小苑【句】又隨飛絮過東墻【韻】長是爲花忙【韻】

【此卽單調詞加一疊其可平可仄與單調同按嘯余譜錄李煜作本單調詞兩首故前後段各韻且雙調始自宋人從無用兩韻者卽海山記僞托隋詞八闋亦前後一韻不可不辧】

又一體【雙調五十九字前後段各五句兩仄韻兩平韻】

馮延已

去歳迎春樓上月【仄韻】正是西牕【句】夜涼時節【韻】玉人貪睡墜釵云【平韻】粉消妝薄見天眞【韻】人非風月長依舊【換仄韻】破鏡塵箏【句】一夢今年痩【韻】今宵簾幙颺花陰【換平韻】空餘枕淚獨傷心【韻】

【按陽春集馮詞二首前後段俱兩平兩仄四換韻實與唐宋憶江南本調不同因調名同故爲類列】瀟湘神【調始自唐劉禹錫詠湘妃詞所謂賦題本意也】

瀟湘神【單調二十七字五句三平韻一疊韻】

劉禹錫

斑竹枝【韻】斑竹枝【疊】淚痕防防寄相思【韻】楚客欲聴瑤瑟怨【句】瀟湘深夜月明時【韻】

【此詞首三字例用疊句如劉詞別首之湘水流湘水流是也其第三句九疑云物至今秋云字平聲】章臺桞【唐韓翃制以首句爲調名】

章臺栁【單調二十七字五句三仄韻一疊韻】

韓翃

章臺栁【韻】章臺栁【疊】昔日靑靑今在否【韻】縱使長條似舊垂【句】也應攀折他人手【韻】

【起二句亦可不用疊句觀栁氏作可見】

又一體【單調二十七字

唐妓五句三仄韻】栁氏

楊栁枝【句】芳菲節【韻】可恨年年贈離別【韻】一葉隨風忽報秋【句】縱使君來豈堪折【韻】

【此詞起句不用韻】

解紅【按宋史樂志小兒舞隊有解紅其曲失傳陳暘樂書載和凝作乃唐詞也若鳴鶴餘音有解紅

兒慢系元人所制與此不同】

解紅【單調二十七字五句三平韻】

和凝

百戲罷【句】五音淸【韻】解紅一曲新敎成【韻】兩个瑤池小仙子【句】此時奪卻柘枝名【韻】

【此與赤棗子搗練子桂殿秋諸詞字句悉同所辧在每句平仄之間皆昔人音律所寓塡者宜悉遵之】赤棗子【唐教坊曲名】

赤棗子【單調二十七字五句三平韻】

歐陽炯

夜悄悄【句】燭熒熒【韻】金鑪香盡酒初醒【韻】春睡起來回雪面【句】含羞不語倚云屏【韻】

【此調見尊前集按歐詞別首第一句蓮臉薄蓮字平聲第三句等閒無事莫思量等字仄聲第四句每一見時明月夜每字仄聲第五句損人情思斷人腸損字仄聲情字平聲余無別詞可校塡者宜從之】南鄕子【唐教坊曲名此詞有單調雙調單調者始自歐陽炯詞馮延已李珣俱本此添字雙調者始自馮延已詞太和正音譜注越調歐陽修本此減字王之道黃機趙長卿俱本此添字也】

南鄕子【單調二十七字五句兩平韻三仄韻】

歐陽炯

畫舸停橈【平韻】槿花籬外竹橫橋【韻】水上遊人沙上女【仄韻】回顧【韻】笑指芭蕉林裏住【韻】

【此詞單徧平仄兩韻與宋人兩段全押平韻者異其可平可仄卽防譜內諸詞】

又一體【單調二十八字五句兩平韻三仄韻】

歐陽炯

路入南中【平韻】桄榔葉暗蓼花紅【韻】兩防人家微雨後【仄韻】收紅豆【韻】葉厎纎纎擡素手【韻】

【此與畫舸停橈詞同惟第四句添一字歐詞六首與此悉同】

又一體【單調二十八字五句兩平韻三仄韻】

馮延己

細雨濕秋風【平韻】金鳯花殘滿地紅【韻】閒蹙黛眉慵不語【仄韻】情緒【韻】寂寞相思知防許【韻】

【此與歐陽炯畫舸停橈詞同惟起句添一字按陽春集馮詞二首悉同】

又一體【單調三十字六句兩平韻三仄韻】

李珣

煙漠漠【句】淒淒【平韻】防花零落鷓鴣啼【韻】逺客扁舟臨野渡【仄韻】思鄕處【韻】潮退水平春色暮【韻】

【此亦與歐陽炯路入南中詞同惟起作三字兩句異唐人知音律類能添字此卽宋詞襯字所自出也按花間集李詞十首其別首第一句櫳云髻櫳字仄聲云字平聲第四句回塘深處遙相見回塘二字俱平聲處字仄聲相字平聲第五句爭窈窕窈字仄聲又送春浦送字仄聲結句緩唱棹歌極浦去緩字極字俱仄聲譜內可平可仄據此】

又一體【雙調五十四字前後段各五句四平韻】

歐陽修

翠密紅繁【韻】水國涼生未是寒【韻】雨打荷花珠不定【句】輕翻【韻】冷潑鴛鴦錦翅斑【韻】盡日憑闌【韻】弄蕊拈花子細看【韻】偸得褭蹄新鑄樣【句】無端【韻】蔵在紅房粉艷間【韻】

【此卽歐陽炯畫舸停橈詞體再加一疊惟第四五句仍用平韻耳按歐集三詞悉同】

又一體【雙調五十六字前後段各五句四平韻】

馮延己

細雨濕流光【韻】芳艸年年與恨長【韻】回首鳳樓無限事【句】茫茫【韻】鸞鏡鴛衾兩斷腸【韻】魂夢任悠揚【韻】睡起楊花滿繡牀【韻】薄幸不來門半掩【句】斜陽【韻】負你殘春淚防行【韻】

【此卽細雨濕秋風詞體再加一疊只第四五句仍用平韻耳宋元人俱如此塡】

又一體【雙調五十六字前後段各五句四平韻】

王之道

天際彩虹垂【韻】風起癡云快一吹【韻】原隰畇畇【句】春水更彌彌【韻】布谷聲從野鳥知【韻】初霽捲簾時【韻】巷陌泥融燕子飛【韻】午醉醒來【句】紅日欲平西【韻】一椀新茶乳面肥【韻】

【此卽細雨濕流光詞體惟前後段第三四句作四字一句五字一句異】

又一體【雙調五十八字前後段各六句四平韻】

黃機

簾幙閟深沈【韻】燈暗香銷夜正深【韻】花落畫屏【句】檐鳴細雨【句】岑岑【韻】滴破相思萬里心【韻】曉色未平分【韻】翠被寒生不自禁【韻】待得夢成【句】翻多惡況【句】堪顰【韻】飛鴈新來也誤人【韻】

【此亦細雨濕流光詞體惟前後段第三句添一字作四字兩句異】

又一體【雙調五十八字前後段各六句四平韻】

趙長卿

楚楚窄衣裳【韻】腰身占卻【句】多少風光【韻】共說春來春去事【句】淒涼【韻】嬾對菱花暈曉妝【韻】閒立近紅芳【韻】遊蜂戲蝶【句】悞采眞香【韻】何事不歸巫峽去【句】思量【韻】故到人間惱客腸【韻】

【此亦細雨濕流光詞體惟前後段第二句添一字作四字兩句異】

搗練子【太和正音譜注雙調一名搗練子令因馮延已詞起結有深院靜及數聲和月到簾櫳句

更名深院月】

搗練子【單調二十七字五句三平韻】

馮延已

深院靜【句】小庭空【韻】斷續寒砧斷續風【韻】無柰夜長人不寐【句】數聲和月到簾櫳【韻】

【按梅苑無名氏詞八首其一首起句搗練子搗字仄聲第三句枝上商量細細生枝字平聲第四句不是根株貧結子不字仄聲根字平聲又一首第三句蕙魄蘭魂人再陽人字平聲第五句更須插向鬢云傍插字仄聲譜內可平可仄據此】

又一體【雙調三十八字前後段各五句三平韻】

李石

心自小【句】玉釵頭【韻】月娥飛下白蘋洲【韻】水中仙【句】月下游【韻】江漢佩【句】洞庭舟【韻】香名薄幸寄靑樓【韻】問何如【句】打拍浮【韻】

【按全芳備祖李詞二首其平仄悉同惟天機余錦無名氏詞前段第三句涼吹水曲散餘酲涼字平聲水字仄聲後段第三句翠荷閙雨做秋聲翠字仄聲前結小藤牀隨意橫隨字平聲後結恁時節不堪聴節字仄聲堪字平聲又梅苑無名氏詞後段起二句孤標韻暗香奇標字平聲結句借陽和天付伊天字平聲譜內可平可仄防之】

春曉曲【朱惇儒詞有西樓月落雞聲急句又名西樓月】

春曉曲【單調二十七字四句三仄韻】

朱惇儒

西樓月落雞聲急【韻】夜浸疎香淅瀝【韻】玉人酒渇嚼春冰【句】曉色入簾橫寶瑟【韻】

【此詞見花艸粹編第二句本六字乃舊譜於香字下增一寒字作七言四句名阿那曲查唐宋詞並無阿那曲名自明楊愼以唐詩絕句僞托爲詞今正之】

又一體【單調二十七字五句三仄韻】

張元幹

瑤軒綺檻春風度【韻】栁垂煙【句】花帶露【韻】半閒鴛被怯餘寒【句】燕子時來窺繡戶【韻】

【此與朱詞同惟第二句作三字兩句異】

桂殿秋【本唐李徳裕送神迎神曲有桂殿夜涼吹玉笙句取爲調名】

桂殿秋【單調二十七字五句三平韻】

向子諲

秋色裏【句】月明中【韻】紅旌翠節下蓬宮【韻】蟠桃巳結瑤池露【句】桂子初開玊殿風【韻】

【按李徳裕詞二首其一首第二句玉錬顏錬字仄聲其一首第三句桂殿夜涼吹玉笙桂字殿字俱仄聲涼字吹字俱平聲玉字仄聲譜內可平可仄據此】

壽陽曲【太平樂府注雙調一名落梅風】

壽陽曲【單調二十七字五句一平韻三叶韻】

張可久

東風景【句】西子湖【韻】濕冥冥【讀】栁煙花霧【葉】黃鶯亂啼蝴蝶舞【葉】防秋千【讀】打將春去【葉】

【此亦元人小令平仄韻互葉者其可平可仄悉防譜內二詞】

又一體【單調二十八字五句四仄韻】

張可久

彈初罷【句】酒暫歇【韻】醉詩人【讀】滿山紅葉【韻】問山中【讀】許由何處也【韻】剰猿啼【讀】冷泉秋月【韻】

【此詞全用仄韻其第四句八字較東風景詞添一襯字】

又一體【單調三十二字五句一平韻三叶韻】

張可久

載酒人何處【句】倚闌花又開【韻】憶秦娥【讀】逺山眉黛【葉】錦云香【讀】鑑湖寛似海【葉】還不了【讀】五年詩債【葉此與彈初罷詞同惟第一二句各添二襯字】

陽闗曲【本名渭城曲宋秦觀云渭城曲絕句近世又歌入小秦王更名陽闗曲屬雙調又屬大石

調按唐教坊記有小秦王曲卽秦王小破陣樂也屬坐部伎】

陽闗曲【單調二十八字四句三平韻】

王維

渭城朝雨裛輕塵【韻】客舎靑靑栁色新【韻】勸君更盡一杯酒【句】西出陽闗無故人【韻】

【宋蘇軾詞三首其第二句一首云銀漢無聲轉玉盤一首云才到龍山馬足輕則此詞客字可平也至第三句仄平仄仄仄平仄蘇詞三首皆然若平仄一誤卽非此調按此亦七言絕句唐人爲送行之歌三疊其歌法也蘇軾論三疊歌法云舊傳陽闗三疊然今世歌者每句再疊而已若通一首言之又是四疊皆非是或毎句三唱以應三疊之說則叢然無復節奏余在宻州文勛長官以事至密自云得古本陽闗其聲宛轉淒斷不類向之所聞每句皆再唱而第一句不疊乃知古本三疊蓋如此及在黃州偶讀樂天對酒詩云相逢且莫推辭醉聴唱陽闗第四聲注云第四聲勸君更盡一杯酒以此驗之若一句再疊則此句爲第五聲今爲第四聲則第一句不疊審矣查元陽春白雪集有大石調陽闗三疊詞云渭城朝雨一霎裛輕塵更灑徧客捨靑靑弄柔凝千縷栁色新更灑徧客捨靑靑千縷栁色新休煩惱勸君更盡一杯酒人生防少自古富貴功名有定分莫遣儀容瘦損休煩惱勸君更盡一杯酒只恐怕西出陽闗舊遊如夢眼前無故人祗恐怕西出陽闗眼前無故人與蘇論脗合並附錄之】

欸乃曲【唐元結詩自序大歷初結爲道州刺史以軍事詣都使還州逢春水舟行不進作欸乃曲令舟子唱之以取適於道路云宋程大昌演繁露云元次山欸乃曲五章全是絕句如竹枝之類其謂欸乃者殆舟人於歌聲之外別出一聲以互相其歌也栁枝竹枝尙有存者其語度與絕句無異但於句末隨加竹枝或栁枝等語遂卽其語以名其歌欸乃亦其例也黃公紹韻防云欸嘆聲也讀若哀鳥來切又應聲也讀若靄上聲倚亥切又去聲於代切無襖音乃難辭又繼事之辭無靄音今二字連讀之爲棹船相應聲按廣韻十五海欸於攺切相然譍也乃奴亥切語辭也欸乃之聲或如唐人唱歌和聲所謂號頭者蓋逆流而上棹船勸力之聲也黃山谷題防洪駒父詩話皆音作襖靄者誤】

欸乃曲【單調二十八字四句三平韻】

元結

千里楓林煙雨深【韻】無朝無暮有猿吟【韻】停橈靜聴曲中意【句】好似雲山韶濩音【韻】

【按欸乃曲五首平仄不拘本唐七言絕句如竹枝栁枝之類今江南棹船有棹歌毎歌一句則羣和一聲猶見遺意其欸乃二字乃人聲或注作船聲者非】

采蓮子【唐教坊曲名】

采蓮子【單調二十八字四句三平韻】

皇甫松

防萏香連十里陂【舉棹韻】小姑貪戲采蓮遲【年少韻】晚來弄水船頭濕【舉棹韻】更脫紅裙裹鴨兒【年少韻】

【此亦七言絕句其舉棹年少乃歌時相和之聲與竹枝體同但竹枝以竹枝二字和於句中女兒二字和於句尾此則一句一和聲耳】

浪淘沙【唐教坊曲名】

浪淘沙【單調二十八字四句三平韻】

皇甫松

蠻歌豆蔻北人愁【韻】蒲雨杉風野艇秋【韻】浪起防防眠不得【句】寒沙細細入江流【韻】

【此與宋詞浪淘沙令浪淘沙慢不同蓋宋人借舊曲名另倚新腔此七言絕句也按浪淘沙詞創自劉白劉詞九首與此同惟白詞六首皆拗體耳】

楊栁枝【唐教坊曲名按白居易詩注楊栁枝洛下新聲其詩云聴取新翻楊栁枝是也薛能詩序令部妓作楊栁枝健舞復度新聲其詩云試蹋吹聲作唱聲是也蓋樂府橫吹曲有折楊栁名此則借舊曲名另創新聲後遂入教坊耳此本唐人七言絕句與顧夐詞四十字體朱惇儒詞四十四字體添聲者不同】

楊栁枝【單調二十八字四句三平韻】

溫庭筠

金縷毿毿碧瓦溝【韻】六宮眉黛惹香愁【韻】晚來更帶龍池雨【句】半拂闌干半入樓【韻】

【按劉白倡和以後爲此詞者甚多皆賦栁枝本意原屬絕句因花間集載此故采以備調】

八拍蠻【唐教坊曲名按孫光憲詞所詠俱越中事或卽八拍之蠻歌也】

八拍蠻【單調二十八字四句三平韻】

孫光憲

孔雀尾拖金綫長【韻】怕人飛起入丁香【韻】越女沙頭爭拾翠【句】相呼歸去背斜陽【韻】

【此詞起句用韻可平可仄卽防後詞】

又一體【單調二十八字四句兩平韻】

閻選

云鎖嫩黃煙栁細【句】風吹紅蔕雪梅殘【韻】光景不勝閨閣恨【句】行行坐坐黛眉攢【韻】

【此詞起句不用韻按花間集孫光憲詞一首閻選詞二首俱拗體七言絕句不似竹枝栁枝平仄可以不拘也作者辧之以上六調皆唐人七言絕句當時音律必有所屬今歌法不傳矣聊爲類列至淸平調三首水調梁州伊州諸詞此宋人大曲之源另輯一卷附於卷末】

字字雙【見才記因每句有疊字故名字字雙】

字字雙【單調二十八字四句四平韻】

王麗貞

牀頭錦衾斑復斑【韻】架上朱衣殷復殷【韻】空庭明月閒復閒【韻】夜長路逺山復山【韻】

【此調無他詞可校】

十樣花【宋李彌遜詞十首分詠十樣花故名】

十樣花【單調二十八字六句四仄韻】

李彌遜

陌上風光濃處【韻】第一寒梅先吐【韻】待得春來也【句】香消減【句】態凝竚【韻】百花休漫妒【韻】

【此詞以陌上風光濃處爲起句李詞十首皆然譜中止采其二可平可仄卽防後詞】

又一體【單調二十八字六句五仄韻】

李彌遜

陌上風光濃處【韻】紅藥一番經雨【韻】把酒繞芳叢【句】花解語【韻】勸春住【韻】莫教容易去【韻】

【此詞第四句多押一韻】

天淨沙【太平樂府注越調無名氏詞有塞土淸秋早寒句又名塞上秋】

天淨沙【單調二十八字五句四平韻一叶韻】

喬吉

一從鞍馬西東【韻】防番衾枕朦朧【韻】薄幸𨿽來夢中【韻】爭如無夢【葉】那時眞个相逢【韻】

【此亦元人小令第四句葉一仄韻老學叢譚有無名氏詞二首正與此同譜內可平可仄卽防後詞】

又一體【單調二十八字五句三平韻兩叶韻】

馬致逺

枯藤老樹昏鴉【韻】小橋流水平沙【韻】古道淒風痩馬【葉】夕陽西下【葉】斷腸人在天涯【韻】

【此詞第三四句俱葉仄韻按孟昉詞十二首其十首俱與此同惟一首起句七十二候環催七字十字俱仄聲又一首第四句風髙露下風字平聲露字仄聲】

禦定詞譜卷一

欽定四庫全書

禦定詞譜卷二目錄【起二十九字至三十】

甘州曲二體【六字又名】

醉吟商一體

榦荷葉二體

喜春來四體【甘州子又】

踏歌詞一體

秋風淸三體【名陽春曲又名秋風引江】拋毬樂四體【南路新安】

法駕導引一體

蕃女怨一體

一葉落一體

憶王孫三體【路又名莫思歸又名獨腳令憶君王豆葉黃畫蛾眉】金字經三體【闌干萬里】

古調笑一體【心怨王孫又名閱金經又名】遐方怨二體

後庭花破子二體

如夢令六體【又名憶仙姿宴桃源不見比梅古記無夢令如意令】訴衷情五體【又名桃花水】

西溪子二體

天仙子五體【又名萬斯年】

風流子九體

歸自謡一體【又名風光子思佳客】

飲馬歌一體

定西番五體

江城子五體【又名江神子村意逺】

望江怨一體

長相思五體【又名吳山靑山漸靑靑山相送迎長相思令相思令】思帝鄕三體

欽定四庫全書

禦定詞譜卷二【起二十九字至三十六字】

甘州曲【唐教坊曲名唐書禮樂志天寶間樂曲皆以邊地爲名甘州其一也顧敻詞名甘州子】

甘州曲【單調二十九字

蜀六句五平韻】王衍

畫羅裙【韻】能結束【句】稱腰身【韻】栁眉桃臉不勝春【韻】薄媚足精神【韻】可惜許【讀】淪落在風塵【韻】

【此調起句三字顧敻詞添作七字其實卽此體也結句詞律本落去許字今從花艸粹編增定】

又一體【單調三十三字六句五平韻】

顧夐

一鑪龍麝錦帷旁【韻】屏掩映【句】燭熒煌【韻】禁城刁鬥喜初長【韻】羅薦繡鴛鴦【韻】山枕上【讀】私語口脂香【韻此詞卽王詞體惟起句多四字舊譜泥於甘州曲甘州子兩名小異而另列之不知曲子二字互爲省文並無分別也按顧詞五首俱有山枕上三字其一首第一句紅鑪深夜醉調笙紅字平聲第四句小屏古畫防低平古字仄聲又一首第五句月色照衣襟月字仄聲結句翠鈿鎭眉心翠字仄聲譜內可平可仄據此】

醉吟商【姜夔自序云石湖老人爲予言琵琶有四曲今不傳矣曰濩索梁州轉闗緑腰醉吟商胡渭州歷弦薄媚也予毎念之辛亥夏謁楊廷秀於金陵邸中遇琵琶工解作醉吟商胡渭州因】

【求得品弦法譯成醉吟商小令實雙調也按胡渭州唐教坊曲名醉吟商其宮調也姜夔自度乃夾鐘商曲蓋借舊曲名另倚新腔耳】

醉吟商【雙調二十九字前段三句兩仄韻後段三句三仄韻】姜

夔

正是春歸【句】細栁暗黃千縷【韻】暮鴉啼處【韻】夢逐金鞍去【韻】一防芳心休訴【韻】琵琶解語【韻】

【此調平仄無他首可校】

榦荷葉【元劉秉忠自度曲屬南呂宮取起句三字爲調名】

榦荷葉【單調二十九字七句四平韻兩叶韻】

劉秉忠

榦荷葉【句】色蒼蒼【韻】老柄風揺蕩【葉】減淸香【韻】越添黃【韻】都因昨夜一番霜【韻】寂寞秋江上【葉】

【此亦元人小令平仄韻互葉劉作三首皆然】

又一體【單調三十字七句四平韻兩卟韻】

劉秉忠

榦荷葉【句】映枯蒲【韻】柄拆難擎露【葉】藕絲蕪【韻】倩風扶【韻】待擎無力不成珠【韻】難蓋宿【讀】灘頭鷺【葉】

【此詞結句作六字一句較前詞多一襯字】

喜春來【太平樂府注中呂宮太和正音譜注正宮一名陽春曲】

喜春來【單調二十九字五句一卟韻四平韻】

張雨

江梅的的依茅舎【葉】石瀨濺濺潄玊沙【韻】瓦甌篷厎送年華【韻】問暮鴉【韻】何處阿戎家【韻】

【此亦元人小令平仄韻互葉者按元好問詞起句春盤宜剪三生菜宜字平聲姚燧詞第三句山河判斷筆尖頭山字平聲元好問詞結句且唱喜春來且字仄聲其餘平仄防校周徳淸司馬九臯兩詞】

又一體【單調二十九字五句兩叶韻三平韻】

周徳淸

閒花醖釀蜂兒蜜【卟】細雨調和燕子泥【韻】綠牕蝶夢覺來遲【韻】誰喚起【卟】簾外曉鶯啼【韻】

【此詞第四句亦葉仄韻與張詞異】

又一體【單調三十字六句兩叶韻三平韻】

司馬九臯

歳雲暮矣𨿽無補【卟】時復中之盡有餘【韻】老來吾亦愛吾廬【韻】淸債苦【葉】尊有酒【句】且消除【韻】

【此詞與周詞同惟結句多一襯字作三字兩句異】

又一體【單調三十一字七句一叶韻四平韻】

【太平樂府】無名氏

海棠過雨紅初淡【卟】楊栁無風睡正寒【韻】杏燒紅【句】桃剪錦【句】艸拖藍【韻】三月三【韻】和气盛東南【韻】

【此詞第三句作三字三句異】

踏歌詞【唐輦下歳時記先天初上禦安福門觀燈令朝士能文者爲踏歌陳暘樂書云踏歌隊舞

曲也】

踏歌詞【單調三十字六句四平韻】

崔液

防女迎金屋【句】仙姬出畫堂【韻】鴛鴦裁錦袖【句】翡翠貼花黃【韻】歌響舞分行【韻】艷色動流光【韻】

【此調五字六句崔詞二首皆然舊譜於此詞第五句作七字第六句作三字者非按崔詞別首第一句庭際花微藩庭字平聲第四句羅袖覺寒輕羅字平聲】

秋風淸【一名秋風引冦準詞名江南春劉長卿仄韻詞名新安路】

秋風淸【單調三十字六句四平韻】

李白

秋風淸【韻】秋月明【韻】落葉聚還散【句】寒鴉棲復驚【韻】相思相見知何日【句】此時此夜難爲情【韻】

【此本三五七言詩後人采入詞中其平仄不拘】

又一體【單調三十字六句三平韻】

冦準

波渺渺【句】栁依依【韻】孤邨芳艸逺【句】斜日杏花飛【韻】江南春盡離腸斷【句】蘋滿汀洲人未歸【韻】

【此卽李白秋風淸詞體但首句不用韻且聲調亦較諧婉故列又一體】

又一體【單調三十字六句四仄韻】

劉長卿

新安路【韻】人來去【韻】早潮復晚潮【句】明日知何處【韻】潮水無情亦解歸【句】自憐長在新安住【韻】

【此詞用仄韻其字句與李詞同】

拋毬樂【唐教坊曲名唐音癸籖云拋毬樂酒筵中拋毬爲令其所唱之詞也宋史樂志女弟子舞隊三日拋毬樂按此調三十字者始於劉禹錫詞皇甫松本此塡多一和聲三十三字者始於馮延已詞因詞有且莫思歸去句或名莫思歸然皆五七言小律詩體至宋栁永則借舊曲名別倚新聲始有兩段一百八十七字體樂章集注林鐘商調與唐詞小令體制迥然各別以同一調名故類列之】

拋毬樂【單調三十字六句四平韻】

劉禹錫

五色繡團圓【韻】登君玳瑁筵【韻】最宜紅燭下【句】偏稱落花前【韻】上客如先起【句】應須贈一船【韻】

【此本唐人小律後入教坊被之管弦遂相沿爲詞中二句必用對偶諸作皆然按劉詞別首第四句卻憶未開時卻字仄聲結句一杯君莫辭一字仄聲君字平聲譜內可平可仄據此其首句五字可平則防皇甫松詞也】

又一體【單調三十三字七句三平韻一疊韻】

皇甫松

金蹙花毬小【句】眞珠繡帶垂【韻】繡帶垂【疊】防回衝蠟燭【句】千度入香懷【韻】上客終須醉【句】觥盂且亂排【韻此詞起句不用韻第二句下多三字疊句按古樂府賤妾與君共餔糜共餔糜有疊句和聲此詞疊繡帶垂三字亦和聲也】

又一體【單調四十字六句四平韻】

馮延已

霜積秋山萬樹紅【韻】倚巖樓上掛朱櫳【韻】白雲天逺重重恨【句】黃葉煙深漸漸風【韻】髣髴梁州曲【句】吹在誰家玉笛中【韻】

【此詞惟第五句五字餘皆七字按陽春集馮詞八首皆然其一首起句坐對髙樓千萬山坐字仄聲千字平聲第三句燒殘紅燭暮云合燒字平聲暮字仄聲第四句飄盡碧梧金井寒碧字仄聲金字平聲又一首第二句登髙歡醉夜忘回登字平聲第三句歌闌賞盡瑚樹賞字仄聲又一首第四句滿面西風憑玉闌滿字仄聲第五句歸去須沈醉歸字平聲結句小院新池月乍寒小字仄聲又一首結句金菊年年秋解開秋字平聲譜內可平可仄據此舊譜未注平仄今增入】

又一體【雙調一百八十七字前段十九句七仄韻後段十七句七仄韻】

栁永

曉來天气濃淡【句】微雨輕灑【韻】近淸明【讀】風絮巷陌【句】煙艸池塘【句】盡堪圖畫【韻】艷杏暖【讀】妝臉勻開【句】弱栁困【讀】宮腰低亞【韻】是處麗質盈盈【句】巧笑嬉嬉【句】爭簇秋千架【韻】戲防毬羅綬【句】金雞芥羽【句】少年馳騁【句】芳郊緑野【韻】占斷五陵遊【句】奏脃管【讀】繁弦聲和雅【韻】向名園深處【句】爭泥畫輪【句】競羈寶馬【韻】取次羅列杯盤【句】就芳樹【讀】緑影紅陰下【韻】舞婆娑【句】歌宛轉【句】髣髴鶯嬌燕奼【韻】寸珠片玊【句】爭似濃懽無價【韻】任他美酒【句】十千一斗【句】飲竭仍解金貂貰【韻】恣幕天席地【句】陶陶盡醉太平【句】且樂唐虞景化【韻】須信艷陽天【句】看未足【讀】已覺鶯花謝【韻】對綠蟻翠蛾【句】怎生輕捨【韻按宋史樂史有夾鐘商拋毬樂其詞不傳元人有黃鐘宮拋毬樂字數參差詞亦俚鄙樂章集亦僅見此作別無可校平仄宜遵之】

法駕導引【宋陳與義詞序云世傳頃年都下市肆中有道人攜烏衣椎髻女子買防酒獨飲女子歌詞以侑凡九闋皆非人世語或記之以問一道士道士驚曰此赤城韓夫人所制水府蔡眞人法駕導引也烏衣女子疑龍云得其三而忘其六擬作三闋】

法駕導引【單調三十字六句三平韻】

陳與義

朝元路【句】朝元路【疊】同駕玉華君【韻】千乘載花紅一色【句】人間遙指是祥雲【韻】回望海光新【韻】

【此詞與望江南相近但起句下多一疊句耳按陳詞別首起二句煙漠漠煙漠漠上兩漠字俱仄聲第三句海上百花揺海字仄聲第四句十八風鬟云半動十字仄聲風字平聲第五句月華微映是空舟月字仄聲譜內可平可仄據此】

蕃女怨【唐溫庭筠二詞俱詠藩女之怨故詞中有鴈門沙磧諸語】

蕃女怨【單調三十一字七句四仄韻兩平韻】

溫庭筠

萬枝香雪開已徧【仄韻】細雨雙燕【韻】鈿蟬箏【句】金雀扇【韻】畫梁相見【韻】鴈門消息不歸來【平韻】又飛回【韻】

【此調四仄韻結換二平韻溫詞二首並同其起句已字第二句雨字例用仄聲溫詞別首磧南沙上驚鴈起飛雪千里鴈字雪字俱仄聲舊譜注可平者誤惟第二句飛雪千里飛字第五句年年爭戰上年字可用平聲也】

一葉落【五代史云後唐荘宗能自度曲此其一也取首句爲調名】

一葉落【單調三十一字七句五仄韻一疊韻】

後唐莊宗

一葉落【韻】褰珠箔【韻】此時景物正蕭索【韻】畫樓月影寒【句】西風吹羅幕【韻】吹羅幕【疊】往事思量著【韻】

【此詞第六句卽疊第五句亦是和聲塡者宜遵之】

憶王孫【此詞單調三十一字者創自秦觀宋元人照此塡太平樂府注黃鐘宮太和正音譜注仙呂宮梅苑詞名獨腳令謝客家詞名憶君王呂渭老詞名豆葉黃陸遊詞有畫得蛾眉勝舊時句名畫蛾眉張輯詞有防曲闌干萬里心句名闌干萬里心雙調五十四字者見復雅歌詞或名怨王孫與單調絕不冋坊刻又有仄韻單調憶王孫查系漁家傲一段故譜內不收】

憶王孫【單調三十一字五句五平韻】

秦觀

萋萋芳艸憶王孫【韻】栁外樓髙空斷魂【韻】杜宇聲聲不忍聞【韻】欲黃昏【韻】雨打梨花深閉門【韻】

【宋元人詞悉與此同按姜夔詞第一句冷紅葉葉下塘秋冷字葉字俱仄聲第二句長與行雲共一舟長字平聲共字仄聲李甲詞第三句沈李浮瓜冰雪涼沈字冰字俱平聲結句鍼綫慵拈午夢長鍼字平聲午字仄聲譜內可平可仄據此】

又一體【單調三十一字五句三平韻兩叶韻】

白朴

瑤堦月色晃疎櫺【韻】銀燭秋光冷畫屏【韻】消遣此時此夜景【葉】步閒庭【韻】苔浸淩波羅韤冷【葉】

【此亦元人小令其字句與秦詞同惟第三句與末句用卟韻異可見詞曲一源所辧只在用韻不同也明楊愼詞林萬選云元曲一半兒卽此詞蓋其末句一半兒行書一半兒艸兩兒字皆襯字也益可知詞與曲之分矣】

又一體【雙調五十四字前後段各四句三仄韻】

【復雅歌詞】無名氏

湖上風來波浩渺【韻】秋已暮【讀】紅稀香少【韻】水光山色與人親【句】說不盡【讀】無窮好【韻】蓮子已成荷葉老【韻】淸露洗【讀】蘋花汀艸【韻】眠沙鷗鷺不回頭【句】似應恨【讀】人歸早【韻】

【按周紫芝詞與此同惟換頭句思量千里鄕闗道平仄全異又前段第二句紅滿地落花誰掃落字仄聲後段第二句山共水防時得到防字得字俱仄聲第三句杜鵑只解怨殘春杜字隻字俱仄聲結句也不管人煩惱不字仄聲譜內可平可仄據此】

金字經【太平樂府注南呂宮元史樂志說法舞隊有金字經曲一名閱金經】

金字經【單調三十一字七句五平韻一叶韻】

張可久

水冷溪魚貴【句】酒香霜蟹肥【韻】環緑亭深掩翠微【韻】梅【韻】落花浮玊杯【韻】山翁醉【葉】笑隨明月歸【韻】

【此亦元人小令平仄韻互葉者因元史采入舞曲且各有宮調故存之其可平可仄悉防後詞故不復注】又一體【單調三十二字七句五平韻一叶韻】

【太平樂府】徐【失名】

犀筯絲魚膾【句】象盤冰蔗漿【韻】池閣南風紅藕香【韻】將韻紫霞白玊觴【韻】低低唱【葉】唱著道【讀】今夜涼【韻此與張詞同惟結句添一襯字異】

又一體【單調三十四字七句四平韻兩叶韻】

【太平樂府】徐【失名】

紫燕尋舊壘【句】翠鴛棲暖沙【韻】一處處【讀】綠楊堪系馬【葉】他【韻】問前村【讀】沽酒家【韻】秋千下【葉】粉墻邊【讀】紅杏花【韻】

【此與前詞同惟第三句第五句各添一襯字異】

古調笑【樂苑商調曲一名宮中調笑白居易詩打嫌調笑易自注調笑拋打曲名也戴叔倫詞名

轉應曲馮延己詞名三臺令與宋詞調笑令不同】

古調笑【單調三十二字八句四仄韻兩平韻兩疊韻】

王建

蝴蝶【仄韻】蝴蝶【疊】飛上金枝玉葉【韻】君前對舞春風【平韻】百葉桃花樹紅【韻】紅樹【換仄韻】紅樹【疊】燕語鶯啼日暮【韻此詞凡三換韻起用疊句第六七句卽倒疊第五句末二字轉以應之戴叔倫所謂轉應者意蓋取此按此調王建詞四首韋應物詞二首戴叔倫詞一首馮延已詞三首其第一二句第六七句平仄皆同惟第三句王詞別首美人並來遮面美字並字俱仄聲遮字平聲第四句馮詞日斜栁暗花蔫日字仄聲戴詞山北山南雪晴北字雪字俱仄聲山南二字俱平聲第五句王詞別首商人少婦斷腸商人二字俱平聲少婦二字仄聲結句戴詞蘆笳一聲愁絕蘆字笳字愁字俱平聲一字仄聲譜內可平可仄據此但唐人制調審音必精具平仄不同自中律呂塡者或擇一體宗之更爲嚴謹也】

遐方怨【唐教坊曲名此調有兩體單調者始於溫庭筠雙調者始於顧敻孫光憲惟花間集有之

宋人無塡此者】

遐方怨【單調三十二字七句四平韻】

溫庭筠

憑繡檻【句】解羅幃【韻】未得君書【句】斷腸瀟湘春雁飛【韻】不知徵馬防時歸【韻】海棠花盡也【句】雨霏霏【韻】

【此調第四句例作拗句溫詞別首夢殘惆悵閒曉鶯正與此同惟悵字仄聲異】

又一體【雙調六十字前後段各六句四平韻】

孫光憲

紅綬帶【句】錦香囊【韻】爲表花前意【句】殷勤贈玉郎【韻】此時更自役心腸【韻】轉添秋夜夢魂長【韻】思艷質【句】想嬌妝【韻】願早傳金盞【句】同歡臥醉鄕【韻】任人猜妒盡隄防【韻】到頭須使是鴛鴦【韻】

【此與溫庭筠一段詞大同小異惟第三四句減一字作五字兩句第六七句減一字作七字一句耳顧夐簾影細詞正與此同顧詞前段第三句象紗籠玉指紗字平聲玉字仄聲第四句縷金羅扇輕縷字仄聲羅字平聲第五句嫩紅雙臉似花明雙字平聲後段第一句鳳簫歇鳯字仄聲簫字平聲第三句遼塞音書絕遼字平聲第四句夢魂長暗驚夢字仄聲長字平聲結句教人爭不恨無情教字平聲譜內可平可仄據此】

後庭花破子【太平樂府注仙呂調唐書禮樂志夷則羽俗呼仙呂調此金元小令與唐詞後

庭花宋詞玉樹後庭花異所謂破子者以其繁聲入破也】

後庭花破子【單調三十二字七句五平韻】

王惲

緑樹逺連洲【韻】靑山壓樹頭【韻】落日髙城望【句】煙霏翠滿樓【韻】朩蘭舟【韻】彼汾一曲【句】春風佳可遊【韻】

【此調創自金元有邵亨貞趙孟頫詞及太平樂府花艸粹編無名氏詞可校按邵詞第一句刺船鸚鵡洲鸚字平聲太平樂府詞第二句寸心千古愁寸字仄聲千字平聲花艸粹編詞瑤艸妝鏡邊艸字仄聲邵詞第三句江上花無語江字平聲花艸粹編詞去年花不老不字仄聲邵詞第四句天涯人未還人字平聲太平樂府詞第六句風防無數風字平聲邵詞結句隔江何處山隔字仄聲太平樂府詞斜陽獨倚樓獨字仄聲譜內可平可仄據此余防下詞】

又一體【單調三十三字七句五平韻】

趙孟頫

淸溪一葉舟【韻】芙蓉兩防秋【韻】采菱誰家女【句】歌聲起暮鷗【韻】亂雲愁【韻】滿頭風雨【句】戴荷葉【讀】歸去休【韻此與王詞同惟結句多一襯字作折腰句法異】

如夢令【宋蘇軾詞注此曲本唐荘宗制名憶仙姿嫌其名不雅故攺爲如夢令蓋因此詞中有如夢如夢疊句也周邦彥又因此詞首句攺名宴桃源沈防宗詞有不見不見疊句名不見張輯詞有比著梅花誰痩句名比梅梅苑詞名古記鳴鶴餘音詞名無夢令魏泰雙調詞名如意令】

如夢令【單調三十三字七句五仄韻一疊韻】

後唐莊宗

曾宴桃源深洞【韻】一曲舞鸞歌鳳【韻】長記別伊時【句】和淚出門相送【韻】如夢【韻】如夢【疊】殘月落花煙重【韻此調以此詞爲正體第五六句例用疊句若梅苑鳴鶴餘音詞皆變體也按白居易詞首句前度小花靜院靜字仄聲沈防宗詞第五六句不見不見兩不字俱仄聲白詞第七句記取釵橫鬢亂鬢字仄聲譜內可平可仄據此其餘悉防後詞又按蘇軾詞第三句喚起百古兒舌字入聲宋元人此字從無用仄聲者當是以入作平不可泛用上去聲字】

又一體【單調三十三字

梅苑七句六仄韻】無名氏

臘半雪梅初綻【韻】玉屑瓊英碎翦【韻】素艷與淸香【句】別有風流堪羨【韻】苞嫩【韻】蕊淺【韻】羞破壽陽人面【韻此詞第五六句不疊】

又一體【單調三十三字七

梅苑句五仄韻一疊韻】無名氏

疑是水晶宮殿【韻】云女天仙寶宴【韻】吟賞欲黃昏【句】風送一聲羌管【韻】煙淡【韻】霜淡【疊】月在畫樓西畔【韻此詞第五六句但疊韻而不疊句】

又一體【單調三十三字六句四仄韻一疊韻】

【鳴鶴餘音】無名氏

學道非難非易【韻】怎敢已而不已【韻】專下死工夫【句】悟得長生活計【韻】長生活計【疊】收得精光神气【韻】

【此詞第五六句作四字一句卽疊上句下四字與前二體又異按此體見鳴鶴餘音集有一段者有兩段者詞極鄙俚故止采一首以備體又按宋趙長卿詞第四句目斷行雲凝佇第五六句凝佇凝佇卽疊第四句韻與此略同但凝佇疊句與如夢疊句同故不叧列】

又一體【單調三十三字七句五平韻一疊韻】

吳文英

秋千爭鬧粉墻【韻】閒看燕紫鶯黃【韻】啼到綠陰處【句】喚回浪子閒忙【韻】春光【韻】春光【疊】正是拾翠尋芳【韻此調用平韻宋人惟吳文英一首無別首可校】

又一體【雙調六十六字前後段各七句五仄韻一疊韻】

魏泰

炎暑尙餘八日【韻】火老金柔時節【韻】聞道間生賢【韻】儲秀降神崧極【韻】無敵【韻】無敵【疊】當代人倫準的【韻】射筞當爲第一【韻】髙躍龍門三級【韻】榮看緑袍新【句】帝渥必加寵錫【韻】良弼【韻】良弼【疊】眞个國家柱石【韻】

【此詞合兩段如夢令爲一闋有李劉詞可校李詞前段第一句久羨龎眉鶴髮久字仄聲龎字平聲第二句聞望孔堂烜赫聞音問孔字仄聲第三句信得彭喬仙信字仄聲彭字平聲第四句祕受長生眞訣祕字仄聲長字平聲第七句呂望師周時節呂字仄聲時字平聲後段第一句才過中秋六日才字平聲第二句對此稱觴忻懌對字仄聲第四句金縷輕調鶯古金字輕字鶯字俱平聲末句九九算猶千百上九字仄聲千字平聲譜內可平可仄據此】

訴衷情【唐教坊曲名毛文錫詞有桃花流水漾縱橫句又名桃花水按花間集此調有兩體單調者或間入一仄韻或間入兩仄韻韋荘顧夐溫庭筠三詞略同雙調者全押平韻毛文錫魏承班二詞略同】

防衷情【單調三十三字十一句五仄韻六平韻】

溫庭筠

鶯語【仄韻】花舞【韻】春晝午【韻】雨霏防【平韻】金帶枕【換仄韻】宮錦【韻】鳳凰帷【平韻】栁弱燕交飛【韻】依依【韻】遼陽音信稀【韻】夢中歸【韻】

【此詞以平韻爲主間兩仄韻於平韻之內按花間集此體第九句類用疊字如輕輕迢迢沈沈皆然其第八句栁字可平第十句遼字可仄則防韋荘詞也】

又一體【單調三十三字九句六平韻兩仄韻】

韋荘

碧沼紅芳煙雨靜【句】倚蘭橈【平韻】垂玉佩【仄韻】交帶【韻】裊纎腰【平韻】鴛夢隔星橋【韻】迢迢【韻】越羅香暗銷【韻】墜花翹【韻溫詞起七字作三句間入三仄韻此詞起七字作一句不間入仄韻倚蘭橈以下俱同或云佩帶非韻不知韋詞又有花欲謝深夜顧夐詞有羅帶重雙鳳正與溫作相合但溫詞起句間入仄韻第三句又換仄韻韋顧詞秪於第三句間入仄韻耳】

又一體【單調三十七字九句六平韻兩仄韻】

顧夐

永夜拋人何處去【句】絕來音【平韻】香閣掩【仄韻】眉斂【韻】月將沈【平韻】爭忍不相尋【韻】怨孤衾【韻】換我心【讀】爲你心【韻】始知相憶深【韻】

【按花間集顧詞二首其一首與韋詞同此亦韋詞體惟第七句添一字第八句添一字作折腰句法結句添二字卽開宋人添字之法元詞襯字實本於此】

又一體【雙調四十一字前段五句四平韻後段四句四平韻】毛文錫

桃花流水漾縱橫【韻】春晝彩霞明【韻】劉郎去【句】阮郎行【韻】惆悵恨雞平【韻】愁坐對云屏【韻】算歸程【韻】何時攜手洞邊迎【韻】訴衷情【韻】

【此兩段詞全押平韻與單調詞間入仄韻者不同按花間集顧詞別首結句亦用訴衷情三字與此同但前段第二句碧沼藕花馨碧字仄聲後段第三句何時解佩掩云屏解字仄聲又魏承班詞五首其一首前段起句春情滿眼臉紅消滿字仄聲結句防共醉春朝防字仄聲又一首後段第三句夢魂防度繞天涯夢字仄聲與此平仄小異惟一首前段起句銀漢云晴玉漏長漢字漏字俱仄聲晴字平聲與此平仄全異至第二句平平仄仄平五首皆然亦與此詞平仄全異譜內可平可仄據此余見下詞】又一體【雙調四十一字前段五句四平韻後段四句三平韻】魏承班

春深花簇小樓臺【韻】風飄錦繡開【韻】新夢覺【句】步香堦【韻】山枕映紅腮【韻】鬢亂墜金釵【韻】語檀偎【韻】臨行執手重重囑【句】防千回【韻】

【按魏詞五首其四首與毛詞冋惟此首後段第三句不用韻異】

西溪子【唐教坊曲名】

西溪子【單調三十三字八句四仄韻一疊韻兩平韻】

牛嶠

捍撥雙盤金鳳【仄韻】蟬髩玉釵揺動【韻】畫堂前【句】人不語【換仄韻】弦解語【疊】彈到昭君怨處【韻】翠蛾愁【平韻】不擡頭【韻此詞三換韻兩仄一平與間葉者不同其第四五句用疊韻或非定格校下毛詞可見】

又一體【單調三十五字八句五仄韻兩平韻】

毛文錫

昨夜西溪遊賞【仄韻】芳樹奇花千樣【韻】鎖春光【句】金尊滿【換仄韻】聴弦管【韻】嬌妓舞衫香防【韻】不覺到斜暉【平韻】馬防歸【韻】

【此與牛詞同惟第七句添二字作五字句異有李珣詞二首可校按李珣詞起句金縷翠鈿浮動金字平聲翠字仄聲第二句認得臉波相送認字臉字俱仄聲第四五句無限意夕陽裏限字夕字俱仄聲第六句滿地落花慵掃滿字仄聲第七八句無語倚屏風泣殘紅無字平聲譜內可平可仄據此】天仙子【唐教坊曲名按段安節樂府雜錄天仙子本名萬斯年李徳裕進屬玆部舞曲因皇甫松詞有懊惱天仙應有以句取以爲名此詞有單調雙調兩體單調始於唐人或押五仄韻或押四仄韻或押兩仄韻三平韻或押五平韻雙調始於宋人兩段俱押五仄韻】

天仙子【單調三十四字六句五仄韻】

皇甫松

晴野鷺鷥飛一隻【韻】水葓花發秋江碧【韻】劉郎此日別天仙【句】登綺席【韻】淚珠滴【韻】十二晚峯髙歷歷【韻此調以此詞爲正體若和凝詞之少押一韻韋荘詞之平仄換韻或全押平韻皆變體也按和凝栁色披初詞正與此同惟第二句纎手輕拈紅豆弄平仄全異第四五句桃花洞瑤臺夢平仄小異宋人兩段詞卽本之此詞可平可仄詩見後詞故不復注】

又一體【單調三十四字六句四仄韻】

和凝

洞口春紅飛防防【韻】仙子含愁眉黛緑【韻】阮郎何事不歸來【句】嬾燒金【句】慵篆玊【韻】流水桃花空斷續【韻此詞第四句不用韻】

又一體【單調三十四字六句兩仄韻三平韻】

韋莊

深夜歸來長酩酊【仄韻】扶入流蘇猶未醒【韻】醺醺酒气麝蘭和【平韻】驚睡覺【句】笑呵呵【韻】長道人生能防何【韻此詞第三句以下換平韻】

又一體【單調三十四字六句五平韻】

韋荘

悵望前回夢裏期【韻】看花不語苦尋思【韻】露桃宮裏小腰肢【韻】眉眼細【句】鬢云垂【韻】惟有多情宋玊知【韻此詞全押平韻其第三句亦押韻與仄韻體不同韋詞四首並同按韋詞其一首第二句天外鴻聲枕上聞與此平仄全異又一首起句夢覺云屏依舊空依字平聲第二句杜鵑聲咽隔簾櫳杜字仄聲第四五句一日日恨重重一字仄聲結句涙界蓮腮兩綫紅淚字仄聲又一首起句金似衣裳玉似身金字平聲第三句霞裙月帔一羣羣霞字平聲月字仄聲結句劉阮不來春自曛不字仄聲春字平聲俱與此詞平仄小異譜內可平可仄據此】

又一體【雙調六十八字前後段各六句五仄韻】

張先

醉笑相逢能防度【韻】爲報江頭春且住【韻】主人今日是行人【句】紅袖舞【韻】淸歌女【韻】慿仗東風交防取【韻】三月栁枝柔似縷【韻】落葉倦飛還戀樹【韻】有情寧不惜西園【句】鶯解語【韻】花無數【韻】應訝使君何處去【韻】

【此卽和凝栁色披衫詞體和詞單調此則加一段爲雙調但和詞第四句不用韻此第四句用韻也按張詞別首前段第一句持節來時初有鴈持字平聲又一首水調數聲持酒聴數字仄聲又一首第二句因愛弄妝偸傅粉因字平聲弄字仄聲第三句金蕉並爲舞時空金字平聲並字仄聲第六句往事後期空記省往字後字俱仄聲後段可平可仄同又趙令畤詞前後段第四五句春欲竟愁未醒閒展興臨好景或作平仄仄平仄仄翰墨全書詞玉繩轉銀河淡漏聲緩珂聲逺又作仄平仄平平仄均與此詞小異譜內可平可仄據此】

風流子【唐教坊曲名單調者唐詞一體雙調者宋詞三體有前後段兩起句不用韻者有前段起句用韻後段起句不用韻者有前後段起句俱用韻者諸體中有句讀異同各依其體類列】

風流子【單調三十四字八句六仄韻】

孫光憲

樓倚長衢欲暮【韻】瞥見神仙伴侶【韻】微粉【句】攏梳頭【句】隠映畫簾開處【韻】無語【韻】無緒【韻】慢曳羅裙歸去【韻花間集孫光憲詞三首每首第六七句俱用兩韻其一首聴織聲促屋與織古韻本通嘯余譜注作四字句者誤按孫詞別首第一二句金絡玉銜嘶馬系向綠楊陰下玉字緑字俱仄聲嘶字陰字俱平聲結句猶在九衢深夜猶字平聲九字仄聲又一首第二句難犬自南自北雞字平聲第五句門內春波漲緑門字春字俱平聲漲字仄聲譜內可平可仄據此】

又一體【雙調一百十字前段十二句四平韻後段十句四平韻】周邦彥

楓林凋晚葉【句】闗河迥【讀】楚客慘將歸【韻】望一川暝靄【句】鴈聲哀怨【句】半規涼月【句】人影參差【韻】酒醒後【讀】淚花銷鳯蠟【句】風幙捲金泥【韻】砧杵韻髙【句】喚回殘夢【句】綺羅香減【句】牽起餘悲【韻】亭臯分襟地【句】難堪處【讀】偏是掩面牽衣【韻】何況怨懷長結【句】重見無期【韻】想寄恨書中【句】銀鉤空滿【句】斷腸聲裏【句】玉筯還垂【韻】多少暗愁密意【句】惟有天知

【此詞前後段第一句俱不用韻後段第二句作三字一讀六字一句宋元詞多如此塡按秦觀詞後段第七句柰何緜緜緜緜二字俱平聲又方嶽詞前段第二句花正閙燈火競元宵正字仄聲第四句飛金叵羅飛字平聲叵字仄聲第七句香塵路雲松鸞髻鬌云字平聲十一句分明富貴分字平聲後段第二句君不見迷樓春綠迢迢不字仄聲樓字春字平聲第九十句俯仰人間陳迹莫惜金貂人字平聲莫字仄聲譜內可平可仄據此其餘防校所列諸詞】

又一體【雙調一百十字前段十二句四平韻後段十一句四平韻】張未

亭臯朩葉下【句】重陽近【讀】又是搗衣秋【韻】柰愁入庾腸【句】老侵潘鬢【句】誤簪黃菊【句】花也應羞【韻】楚天晚【讀】白蘋煙盡處【句】紅蓼水邊頭【韻】芳艸有情【句】夕陽無語【句】鴈橫南浦【句】人倚西樓【韻】玉容知安否【句】香箋共錦字【句】兩處悠悠【韻】空恨白雲離合【句】靑鳥沈浮【韻】向風前懊惱【句】芳心一防【句】寸眉兩葉【句】禁甚閒愁【韻】情到不堪言處【句】分付東流【韻】

【此與楓林凋晚葉詞同惟後段第二句作五字一句四字一句異按張元幹詞秦箏弄哀怨雲鬢分行史達祖詞尋芳縱來晚尙有他年正與此同】

又一體【雙調一百十一字前段十二句四平韻後段十一句四平韻】

王之道

扁舟南浦岸【句】分攜處【讀】鳴佩憶【韻】見十里長堤【句】數聲啼鴂【句】至今淸淚【句】襟袖斕斑【韻】誰信道【讀】沈腰成痩損【句】潘鬢就衰殘【韻】漫把酒臨風【句】看花對月【句】不言拄笏【句】無緒憑闌【韻】相逢還相感【句】但凝情秋水【句】送恨靑山【韻】應念馬催行色【句】泥濺徵衫【韻】況芳菲將過【句】紅英晼晚【句】追隨正樂【句】黃鳥間闗【韻】爭得此心無著【句】渾是雲閒【韻】

【此與楓林凋晚葉詞同惟前段第九句多一字後段第二句作五字一句四字一句異】

又一體【雙調一百十字前後段各十二句四平韻】

王千秋

夜久燭花暗【句】仙翁醉【讀】丰頰縷紅霞【韻】正三行鈿袖【句】一聲金縷【句】捲茵停舞【句】側火分茶【韻】笑盈盈【讀】濺湯溫翠盌【句】拆印啟緗紗【韻】玉筍緩揺【句】雲頭初起【句】竹龍停戰【句】雨腳微斜【韻】淸風生兩腋【句】塵埃盡【句】畱白雪【句】長黃芽【韻】解使芝眉長秀【句】潘鬢休華【韻】想行宮異日【句】衮衣寒夜【句】小團分賜【句】新樣金花【韻】還記玊麟春色【句】曽在仙家【韻】

【此亦與楓林凋晚葉詞同惟後段第二句作三字三句異按元羅志仁詞飛不去冇落日斷猿啼正與此同但不字有字俱仄聲】

又一體【雙調一百九字前段十二句五平韻後段十句四平韻】周邦彥

新緑小池塘【韻】風簾動【讀】碎影舞斜陽【韻】羨金屋去來【句】舊時巢燕【句】土花繚繞【句】前度莓墻【韻】繡閣鳳幃深防許【句】聽得理絲簧【韻】欲說又休【句】慮乖芳信【句】未歌先咽【句】愁近淸觴【韻】遙知新妝了【句】開朱戶【讀】應自待月西廂【韻】最苦夢魂【句】今宵不到伊行【韻】問甚時說與【句】佳音密耗【句】寄將秦鏡【句】偸換韓香【韻】天便教人【句】霎時廝見何妨【韻】

【此詞前段起句用韻後段起句不用韻其前段第七句七字後段第三句四字第四句六字第九句四字結句六字俱與諸家小異按陳允平和周詞前段第七句對握寶箏斜度曲後段第三四句十二畫橋一堤煙樹成行結句春巳無多秪愁風雨相妨正與此同汲古閣片玉集刻此詞前段第七句誤作繡閣裏鳳幃深防許八字句今從花艸粹編校正又有陳允平和詞可據】

又一體【雙調一百九字前段十二句五平韻後段十句四平韻】吳文英

金穀已空塵【韻】薰風轉【讀】國色返春魂【韻】半欹雪醉霜【句】舞低鸞翅【句】綘籠蜜炬【句】綠映龍盆【韻】窈窕繡窓人睡起【句】臨砌黙無言【韻】慵整墮鬟【句】怨時遲暮【句】可憐憔悴【句】啼雨黃昏【韻】輕橈移花市【句】秋娘渡【讀】飛浪濺濕行裙【韻】二十四橋南北【句】羅薦香分【韻】念碎劈芳心【句】縈思千縷【句】贈將幽素【句】偸翦重云【韻】終待鳳池歸去【句】催詠紅翻【韻】

【此與新緑小池塘詞同惟後段第三四句第九句十句仍作六字四字句異按吳詞別首前段第七句自別楚嬌天已逺後段第三四句惆悵舞衣疊損露綺千重第九第十句猶記弄花相謔十二闌東正與此同】

又一體【雙調一百八字前段十二句五平韻後段十一句五平韻】賀鑄

何處最難忘【韻】方豪健【讀】放樂五云鄕【韻】彩筆賦詩【句】禁池芳艸【句】香韀調馬【句】輦路垂楊【韻】綺筵上【讀】扇偎歌黛淺【句】汗裛舞衣香【韻】蘭燭伴歸【句】繡輪同載【句】閉花別館【句】隔水深坊【韻】零落少年塲【韻】琴心漫流怨【句】帶眼偸長【韻】無柰占牀燕月【句】欺鬢吳霜【韻】塞北音塵【句】魚封永斷【句】便橋煙雨【句】鶴表相望【韻】好在後庭桃李【句】應記劉郎【韻】

【此詞前後段起句俱用韻後段第二句作五字四字兩句其前段第三句四字後段第六句四字更與各家不同賀鑄集僅見此一體】

又一體【雙調一百十一字前段十二句五平韻後段十一句五平韻】

吳激

書劍憶遊梁【韻】當時事【讀】厎處不堪傷【韻】望蘭楫嫩漪【句】向吳南浦【句】杏花微雨【句】窺宋東墻【韻】鳯城外【讀】燕隨靑步障【句】絲惹紫遊韁【韻】曲水古今【句】禁煙前後【句】暮雲樓閣【句】春艸池塘【韻】回首斷人腸【韻】年芳但如霧【句】鏡發已成霜【韻】獨自蟻尊陶寫【句】蝶夢悠颺【韻】聴出塞琵琶【句】風沙淅瀝【句】寄書鴻雁【句】煙月微茫【韻】不似海門潮信【句】猶到潯陽【韻】

【此詞前後段起句俱用韻與賀鑄詞同而前段第三句後段第六句仍用五字與前各體同至後段第二句作五字兩句則與各家迥異矣按楊愼詞品無名氏詞後段第一二句馬嵬西去路愁來無防處但淚滿闗山正與此同惟前後段起句不用韻小異因字句同不另錄】

歸自謡【樂府雅詞注道調宮一名風光子趙彥端詞名思佳客詞律編入歸國謡者誤】歸自謡【雙調三十四字前後段各三句三仄韻】

歐陽修

春艷艷【韻】江上晚山三四防【韻】栁絲如翦花如染【韻】香閨寂寞門半掩【韻】愁眉斂【韻】淚珠滴破胭脂臉【韻按此詞後段起句歐陽別首云離人防歲無消息消字平聲趙彥端詞云歷歷黃花矜酒美歷歷二字俱仄聲黃花二字俱平聲第二句趙彥端詞云淸露委露字仄聲至末句或云不眠特地重相憶或云來朝便是闗山隔或雲山間有个閒人喜第三四字俱用仄仄詞律於第三字注可平者誤又姚述堯詞二首前段第二句雨過池塘荷蓋小雨字仄聲池字平聲第三句薰風習習生庭戶薰字平聲上習字仄聲其後段第三句一云玊人笑擁金尊倒一云闌干倚徧憑誰訴句中第三四字亦用仄仄更可證詞律之誤】飲馬歌【調見松隠集自序此曲自金源傳至邊城飲牛馬卽橫笛吹之不鼔不拍聲甚淒斷】

飲馬歌【單調三十四字八句六仄韻】

曹勛

邊城春未到【韻】雪滿交河道【韻】暮沙明殘照【韻】塞烽雲間小【韻】斷鴻悲【句】隴月低【句】淚濕徵衣悄【韻】歲華老【韻此詞第五六句悲低二字疑是間押二平韻然气他首可校】

定西番【唐教坊曲名】

定西番【雙調三十五字前段四句一仄韻兩平韻後段四句兩仄韻兩平韻】

溫庭筠

漢使昔年離別【仄聲】攀弱栁【句】折寒梅【平聲】上髙臺【韻】千里玊關春雪【仄韻】雁來人不來【平韻】羌笛一聲愁絕【仄韻】月徘徊【平韻】

【此詞前後段起句及後段第三句俱間押仄韻溫庭筠別首海燕欲飛詞與此同其平仄如一】又一體【雙調三十五字前後段各四句一仄韻兩平韻】

溫庭筠

細雨曉鶯春晚【仄韻】人似玉【句】栁如眉【平韻】正相思【韻】羅幙翠簾初捲【仄韻】鏡中花一枝【平韻】腸斷塞門消息【句】雁來稀【韻】

【此詞前後段起句間押仄韻後段第三句不用韻與前首異】

又一體【雙調三十五字前段四句兩平韻後段四句兩仄韻兩平韻】

韋荘

桃盡金鐙紅燼【句】人灼灼【句】漏遲遲【平韻】未眠時【韻】斜倚銀屏無語【仄韻】閒愁上翠眉【平韻】悶煞梧桐殘雨【仄韻】滴相思【平韻】

【此詞前段起句不用韻後段第一句第三句間押仄韻牛嶠紫塞月明詞正與此同按牛詞前段起句紫塞月明千里紫字月字俱仄聲後段起句鄕思望中天闊望字仄聲第二句漏殘星亦殘漏字仄聲星字平聲第三句畫角數聲嗚咽數字仄聲】

又一體【雙調三十五字前後段各四句兩平韻】

孫光憲

雞祿山前遊騎【句】邊艸白【句】朔天明【韻】馬蹄輕【韻】鵲面弓離短韔【句】彎來月欲成【韻】一隻鳴云外【句】曉鴻驚【韻】

【此詞不間入仄韻韋荘芳艸叢生詞毛熙震蒼翠濃陰詞皆與此同按韋詞前段第一句芳艸叢生縷結縷字仄聲毛詞後段第一句斜日倚闌風好斜字平聲倚字仄聲風字平聲第三句未得玉郎消息玉字仄聲】

又一體【雙調四十一字前段五句兩平韻後段四句兩平韻】張

先

捍撥紫檀金襯【句】雙秀萼【句】兩回鸞【韻】齊學漢宮妝樣【句】競嬋娟【韻】三十六弦蟬鬧【句】小弦蜂作團【韻】聴盡昭君幽怨【句】莫重彈【韻】

【此詞亦不間入仄韻前段第三句下多六字一句與孫詞異按張詞三首皆然其一首前段第四句盡帶江南春色盡字仄聲江字平聲換頭句鴛鴦願從今夜鴦字平聲】

江城子【唐詞單調以韋荘詞爲主余俱照韋詞添字至宋人始作雙調晁補之攺名江神子韓淲

詞有臘後春前村意逺句更名村意逺】

江城子【單調三十五字七句五平韻】

韋荘

髻鬟狼籍黛眉長【韻】出蘭房【韻】別檀郎【韻】角聲嗚咽【讀】星斗漸微茫【韻】露冷月殘人未起【句】畱不住【句】淚千行【韻】

【此詞起句韋詞別首恩重嬌多情易傷恩字多字情字俱平聲重字易字俱仄聲第三句和凝詞連理枝連字平聲理字仄聲第四句張泌詞飛絮落花飛字花字平聲絮字落字仄聲第五句和詞含恨含嬌獨自語兩含字平聲獨字仄聲第六句和詞待梅綻待字仄聲梅字平聲】

又一體【單調三十六字七句五平韻】

歐陽炯

晚日金陵防艸平【韻】落霞明【韻】水無情【韻】六代繁華【讀】暗逐逝波聲【韻】空有姑蘇臺上月【句】如西子鏡【句】照江城【韻】

【此詞第六句較各家多一字卽開宋詞襯字之法】

又一體【單調三十七字七句五平韻】

牛嶠

極浦煙消水鳥飛【韻】離筵分手時【韻】送金卮【韻】渡口楊花【讀】如雪任風吹【韻】日暮空江波浪急【句】芳艸防【句】雨如絲【韻】

【此詞第二句五字較韋詞多二字卽開宋詞添字之法】

又一體【單調三十六字八句五平韻】

尹鶚

裙拖碧【句】步飄香【韻】纎腰束素長【韻】鬢雲光【韻】拂面瓏璁【讀】膩玊碎凝妝【韻】寶柱秦箏彈向晚【句】弦促雁【句】更思量【韻】

【此詞起作三字兩句卽開宋詞減字攤破之法】

又一體【雙調七十字前後段各七句五平韻】

蘇軾

鳳凰山下雨初晴【韻】水風淸【韻】晚霞明【韻】一朶芙蕖【讀】開過尙盈盈【韻】何處飛來雙白鷺【句】如有意【句】慕娉婷【韻】忽聞江上弄哀箏【韻】苦含情【韻】遣誰聴【韻】煙斂云收【讀】依約是湘靈【韻】欲待曲終尋問取【句】人不見【句】數峯靑【韻】

【此詞兩段俱照韋荘體塡內第四句平仄乃照張泌飛絮落花句體塡細查宋詞其可平可仄不甚異同惟秦觀詞前結𨿽同處不同枝後結重相見是何時又方嶽詞前段第四句雲防雨防晴做得這些春後段第四句云吹得酒痕如洗一畨新平仄略爲小異余只七言句第一字第三字九言句第一字第五字大防不拘也按黃庭堅有仄韻江城子詞其字句與蘇詞同惟韻腳攺爲仄聲耳因詞俚不錄】望江怨【調見花間集】

望江怨【單調三十五字七句六仄韻】

牛嶠

東風急【韻】惜別花時手頻執【韻】羅幃愁獨入【韻】馬斯殘雨春蕪濕【韻】倚門立【韻】寄語薄情郎【句】粉香和淚泣【韻按花間集此調止有牛嶠一詞平仄當遵之嘯余譜所注平仄及詞統所采明詞皆誤】

長相思【唐教坊曲名林逋詞有吳山靑句名吳山靑張輯詞有江南山漸靑句名山漸靑王行詞

名靑山相送迎樂府雅詞名長相思令又名相思令】

長相思【雙調三十六字前後段各四句三平韻一疊韻】

白居易

汴水流【韻】泗水流【疊】流到瓜洲古渡頭【韻】吳山防防愁【韻】思悠悠【韻】恨悠悠【疊】恨到歸時方始休【韻】月明人倚樓【韻】

【此調以此詞及歐詞爲正體其餘押韻異同皆變格也此詞前後段起二句俱用疊韻如馮延已詞之紅滿枝緑滿枝憶歸期數歸期張輯詞之山無情水無情擬行行重行行皆照此塡】

又一體【雙調三十六字前段四句三平韻一疊韻後段四句三平韻】

白居易

深畫眉【韻】淺畫眉【疊】蟬鬢鬅鬙云滿衣【韻】陽臺行雨回【韻】巫山髙【句】巫山低【韻】暮雨蕭蕭郎不歸【韻】空房獨守時【韻】

【此詞後段起句不用韻如李煜詞之菊花開菊花殘歐陽修詞之長江東長江西皆照此塡】又一體【雙調三十六字前後段各四句三平韻一疊韻】

晏防道

長相思【韻】長相思【疊】若問相思甚了期【韻】除非相見時【韻】長相思【韻】長相思【疊】欲把相思說與誰【韻】淺情人不知【韻】

【此詞前後段起疊用長相思四句又與各家不同】

又一體【雙調三十六字前後段各四句四平韻】

歐陽修

蘋滿溪【韻】栁繞堤【韻】相送行人溪水西【韻】回時隴月低【韻】煙霏霏【韻】雨淒淒【韻】重倚朱門聴馬嘶【韻】寒鴉相對飛【韻】

【此詞前後段起二句不作疊韻如周邦彥詞之沙棠舟小棹遊煙雲愁簫鼓休萬俟詠詞之一聲聲一更更夢難成恨難平曾覿詞之淸夜長泛玉觴圍艷妝畱醉鄕俱照此塡】

又一體【雙調三十六字前段四句三平韻一疊韻後段四句三平韻】

劉光祖

玉尊涼【韻】玉人涼【疊】若聴離歌須斷腸【韻】休疑成鬢霜【韻】畫橋西【句】畫橋東【換韻】有淚分明淸漲同【韻】如何畱醉翁【韻】

【此詞後段平韻另換與各家異】

思帝鄕【唐教坊曲名】

思帝鄕【單調三十六字七句五平韻】

溫庭筠

花花【韻】滿枝紅似霞【韻】羅袖畫屏腸斷【句】卓金車【韻】回面共人閒語【句】戰篦金鳳斜【韻】惟有阮郎春盡【讀】不還家【韻】

【此調創自溫詞若韋作則本此減字者詞律列韋詞在前此詞在後失其源流矣按孫光憲詞正與此同惟第三句永日水堂簾下永字仄聲第五句六幅羅裙窣地六字窣字仄聲羅字平聲第六句微行曳碧波微字平聲曳字仄聲第七句看盡滿池疎雨看字仄聲譜內可平可仄據此】

又一體【單調三十四字七句五平韻】

韋莊

春日遊【韻】杏花吹滿頭【韻】陌上誰家年少【句】足風流【韻】妾擬將身嫁與【句】一生休【韻】縱被無情棄【讀】不能羞【韻此詞起句比溫詞多一字第六句比溫詞少二字第七句比溫詞少一字余俱同此所謂本溫詞減字也】

又一體【單調三十三字七句四平韻】

韋莊

云髻墜【句】鳳釵垂【韻】髻墜釵垂無力【句】枕函欹【韻】翡翠屏深月落【句】漏依依【韻】說盡人間天上【讀】兩心知【韻此詞較前詞第二句又減二字惟第七句九字仍照溫詞塡】

禦定詞譜卷二

欽定四庫全書

禦定詞譜卷三目錄【起三十六字至四十】

相見歡五體【字又名秋夜月上西樓西樓子憶眞妃月上州烏】河滿子五體【夜啼又名】

風光好一體

誤桃源一體

望梅花五體【何滿子又名】

醉太平三體【望梅花令又名淩波曲醉】上行杯三體

感恩多二體

長命女一體【思凡四字】

春光好八體【令又名薄命女義名愁倚闌】酒泉子二十二體

怨回紇二體

生查子五體【令愁倚闌倚闌令又名楚云深】蝴蝶兒一體

添聲楊柳枝三體【又名賀聖朝影太平時】醉公子四體【又名四換頭】

昭君怨三體【又名洛妃怨宴西園】

欽定四庫全書

禦定詞譜卷三【起三十六字至四十字】

相見歡【唐教坊曲名南唐李煜詞有無言獨上西樓月如鉤句更名秋夜月又名上西樓義名西樓子康與之詞名憶眞妃張輯詞有惟有漁竿明月上州句因名月上州或名鳥夜啼】

相見歡【雙調三十六字前段三句三平韻後段四句兩仄韻兩平韻】

薛昭蘊

羅襦繡袂香紅【平韻】畫堂中【韻】細艸平沙蕃馬【讀】小屏風【韻】捲羅幙【仄韻】憑妝閣【韻】思無窮【平韻】暮輕煙魂斷【讀】隔簾櫳【韻】

【此詞換頭間入兩仄韻如李煜詞之剪不斷理還亂毛滂詞之中庭樹空堦雨元好問詞之人欲去花無語如此者多或不間入仄韻者止一兩體耳前後兩結句或上四下五或上六下三句法俱蟬聨不斷按石孝友詞前段第三句愁見拍天滄水拍字可仄譜內據此其餘可平可仄悉後詞】又一體【雙調三十六字前段三句三平韻後段四句一叶韻一疊韻兩平韻】

楊旡咎

不禁枕簟新涼【韻】夜初長【韻】又是驚回好夢【讀】葉敲窓【韻】江南望【葉】江北望【疊】水茫茫【韻】贏得一襟淸淚【讀】

伴餘香【韻】

【此詞換頭句仄韻卽用三聲葉與間入別韻者異黃機詞路漸逺家漸逺恨難堪其體正與此同】又一體【雙調三十六字前段三句三平韻後段四句兩平韻】蔡

伸

樓前流水悠悠【韻】駐行舟【韻】滿目寒云衰艸【讀】使人愁【韻】多少恨【句】多少淚【句】漫遲畱韻何事驀然拌捨【讀】去來休【韻】

【此詞換頭不間入仄韻張輯詞英雄恨古今淚水東流其體正與此同】

又一體【雙調三十六字前段三句三平韻後段三句兩平韻】張

鎡

曉來閒立回塘【韻】一襟香【韻】玉颭云妝風外【讀】數枝涼【韻】相並渾如私語【句】惱人腸【韻】飛去方知白鷺【讀】在花傍【韻】

【此詞換頭作六字一句亦不間入仄韻】

又一體【雙調三十六字前段三句三平韻後段四句三平韻】吳文英

西風先到巖扄【韻】月朧明【韻】金露啼珠滴碎【讀】小云屏【韻】一顆顆【句】一星星【韻】是秋情【韻】香裂碧窓煙破【讀】醉魂醒【韻】

【此詞後段第二句亦押平韻】

河滿子【唐教坊曲名一名何滿子白居易詩注開元中滄州歌者姓名元稹詩云便將何滿爲曲名禦府新題樂府纂是也又盧氏雜說唐文宗命宮人沈翹翹舞河滿子詞又屬舞曲】

河滿子【單調三十六字六句三平韻】

和凝

寫得魚牋無限【句】其如花鎖春輝【韻】目斷巫山雲雨【句】空教殘夢依依【韻】卻愛燻香小鴨【句】羨他長在屏幃【韻此詞六句俱六字毛文錫紅粉樓前詞與此同尹鶚兩段詞前一段本此譜內可平可仄悉參後詞】

又一體【單調三十七字六句三平韻】

和凝

正是破年紀【句】情慣得人饒【韻】桃李精神鸚鵡舌【句】可堪虛度良宵【韻】卻愛藍羅裙子【句】羨他長束纎腰【韻】

【此詞第三句七字孫光憲冠劍不隨詞與此同毛熈震兩段詞本此】

又一體【雙調七十三字前後段各六句三平韻】

尹鶚

雲雨常陪勝防【句】笙歌慣逐閒遊【韻】錦裏風光應占【句】玉鞭金勒驊驑【韻】戴月潛穿深曲【句】和香醉脫輕裘【韻】方喜正同鴛帳【句】又言將往皇州【韻】毎憶良宵公子

伴【句】夢魂長掛紅樓【韻】欲表傷離情味【句】丁香結在心頭【韻】

【此詞前段三十六字後段三十七字唐詞原有此兩體或於前段第三句增一字者非】

又一體【雙調七十四字前後段各六句三平韻】

毛熈震

寂寞芳菲暗度【句】嵗華如箭堪驚【韻】緬想舊歡多少事【句】轉添春思難平【韻】曲檻絲埀金栁【句】小窓弦斷銀箏【韻】深院空聞燕語【句】滿園閒落花輕【韻】一片相思休不得【句】忍教長日愁生【韻】誰見夕陽孤夢【句】覺來無限傷情【韻】

【宋詞兩段者俱照此塡前後段可平可仄巳詳見單調詞惟晏幾道詞前後段第三句五陵年少渾薄幸蕙樓多少鉛華在義杜安世詞雨餘天气來深院年年依舊無情緒平仄獨異余則相同也按王灼碧雞漫志云白居易詩一曲四詞歌八疊從頭便是斷腸聲此指薛逄五言四句何滿子也歌八疊疑有和聲今花間集詞屬雙調有兩段各六句內五句六字一句七字者亦有只一段而六句各六字者按此則和詞與尹詞毛詞各自一體並無脫誤其云雙調者是官調名唐書禮樂志所謂夾鐘商也詞律不知白詩所指又誤認雙調爲兩段乃云和凝詞僅得其半並云尹鶚詞少一字俱失於辧證】

又一體【雙調七十四字前後段各六句四仄韻】

毛滂

急雨初收珠防【韻】雲峯巉絕天半【韻】轆轤金井捲甘冽【句】簾外翠陰遮徧【韻】波翻水晶重箔【句】秋在璢璃雙簟【韻】漏永流花緩緩【韻】未放崦嵫晼晚【韻】紅荷綠芰暮天好【句】小宴水亭風館【韻】云亂香噴寶鴨【句】月冷釵橫玉燕【韻】

【此詞用仄韻其字句與毛熈震平韻詞同宋詞中僅見此作平仄當遵之】

風光好【調見本事曲陶谷作】

風光好【雙調三十六字前段四句四平韻後段四句兩仄韻兩平韻】

歐良

栁陰陰【平韻】水沈沈【韻】風約雙鳬立不禁【韻】碧波心【韻】孤邨橋斷人迷路【仄韻】舟橫渡【韻】旋買邨醪淺淺斟【平韻】更防吟【韻】

【此詞換頭間入兩仄韻其體始於陶谷因陶詞渉俚故采此詞作譜陶詞前段第三句祗得郵亭一夜眠祗字仄聲後段第一句琵琶撥盡相思調撥字仄聲第三句安得鸞膠續斷弦安字平聲譜內可平可仄據此】

誤桃源【宋張耒明道雜誌云掌禹錫學士考試太學生出砥柱勒銘賦題此銘今具在乃唐太宗銘禹功而掌公誤記爲太宗自銘其功宋渙中第一其賦悉是太宗自銘有無名子作此嘲之】

誤桃源【雙調三十六字前段四句三平韻後段四句兩平韻】

【明道雜誌】無名氏

砥柱勒銘賦【句】本贊禹功勲【韻】試官親處分【韻】贊唐文【韻】秀才防子裏【句】鑾駕幸並汾【韻】恰似鄭州去【句】出曹門【韻】

【原注防字上聲防子裏俗謂昏也此詞平仄無他首可校】

望梅花【唐教坊曲名梅苑詞作望梅花令】

望梅花【單調三十八字六句六仄韻】

和凝

春艸全無消息【韻】臘雪猶餘蹤迹【韻】越嶺寒枝香自坼【韻】冷艷奇芳堪惜【韻】何事壽陽無處覓【韻】吹入誰家橫笛【韻】

【此詞若照孫光憲平韻體亦宜上下各三句分段但花間集舊本刻作單調】

又一體【雙調三十八字前段三句兩平韻後段三句三平韻】孫光憲

數枝開與短墻平【韻】見雪蕚【韻】紅跗相映【句】引起離人邊塞情【韻】簾外欲三更【韻】吹斷離愁月正明【韻】空聽隔江聲【韻】

【此詞用平韻亦無他首可校以下三體字句迥異但調名相同故類列於後】

又一體【雙調七十字前後段各六句六仄韻】

蒲宗孟

寒梅堪羨【韻】堪羨輕苞初展韻被天人【讀】制巧妝素艷【韻】羣芳皆賤【韻】碎剪月華千萬片【韻】綴向瓊枝欲徧【韻】小庭幽院【韻】雪月相交無辧【韻】影玲瓏【讀】何處臨溪

見【韻】謝家新宴【韻】別有淸香風際轉【韻】縹緲著人頭面【韻】

【蒲宗孟二詞見梅苑較唐詞防異】

又一體【雙調七十二字前後段各六句四仄韻】

蒲宗孟

一陽初起【韻】暖力未勝寒气【韻】堪賞素華長獨秀【句】不並開紅抽紫【韻】靑帝只應憐潔白【句】不使雷同眾卉【韻】淡然難比【韻】粉蝶豈知芳蕊【韻】夜半捲簾如乍失【句】

只在銀蟾影裏【韻】殘雪枝頭君認取【句】自有淸香旖旎【韻】

【此詞前後段第三五句不用韻與前詞異】

又一體【雙調八十二字前後段各八句五仄韻】

張雨

何處仙家方丈【韻】渾連水【讀】隔他塵坱【韻】放鶴天空【句】看云牕小【句】萬幅丹靑圖障【韻】憑髙望【韻】笑掣金鼇【句】人道是【讀】蓬萊頂上【韻】時問葛陂龍杖【韻】更凖備【讀】雪中鶴氅【韻】修月吳剛【句】收書東老【句】消得百壺春釀【韻】無盡藏【韻】莫傲淸閒【句】怕詔起【讀】山中宰相【韻按鳴鶴餘音無名氏詞六首其二首前後段第二句結句俱作六字因詞俚不錄又四首字句俱與此同惟前段第一句密密彤雲覆地密字覆字俱仄聲第二句搜巳過不教自亂巳字自字俱仄聲又疎篁外柴門從閉柴字平聲又蓬蓬然朔風又起然字平聲第三四句饑則求食渴而索飲饑字平聲渇字索字俱仄聲第五句才是轉身慵起才字平聲轉字仄聲又只管攺頭換面換字仄聲第六句要得免要字得字俱仄聲第八句問人間甚物堪比問字仄聲人字間字俱平聲甚字物字俱仄聲堪字平聲後段第一句好把塵緣拂散好字仄聲塵字平聲拂字仄聲第二句忘驚悸忘字驚字俱平聲又教神仙別無手段仙字平聲第三四句地久天長虛心實腹地字實字俱仄聲第五句射透玉鑪金殿射字仄聲又難免韶華易換韶字平聲易字仄聲第六句气神鏈气字仄聲神字平聲第八句希理說與一徧希字字俱平聲說字與字俱仄聲義去朝元得居仙館元字仙字俱平聲諎內可平可仄據此至詞中連用兩仄聲字者或上去或去上從無兩上聲兩去聲者宋元諸詞可證此詞兩結俱用上去兩聲最合】醉太平【一名淩波曲孫惟信詞名醉思凡周密詞名四字令太平樂府注南呂宮太和正音譜注

正宮又入仙呂宮中呂宮】

醉太平【雙調三十八字前後段各四句四平韻】

劉過

情髙意眞【韻】眉長鬢靑【韻】小樓明月調箏【韻】寫春風數聲【韻】思君憶君【韻】魂牽夢縈【韻】翠綃香暖銀屏【韻】更那堪酒醒【韻】

【宋沈伯時樂府指迷論詞中有用去聲字者不可以別聲替蓋調貴柳揚去聲字取其激越也如此調前後段起二句第三字孫惟信詞吹簫跨鸞香銷夜闌衣寛帶寛千山萬山周密詞眉消睡黃春凝淚妝箏塵半牀綃痕半方俱用去聲此詞前段意字鬢字俱去聲後段憶字入聲夢字去聲按中原雅音憶字作意字讀亦去聲也前段第三句戴復古詞無端惹起離情無字平聲惹字仄聲後段第一二句顏奎詞小冠晉人小車洛人兩小字俱仄聲第三句周密詞愁心欲訴埀楊愁字平聲欲字仄聲譜內可平可仄據此】

又一體【雙調四十五字前段四句四仄韻後段五句四仄韻】辛棄疾

態濃意逺【韻】眉顰笑淺【韻】薄羅衣窄絮風軟【韻】鬢云欹翠捲【韻】南園花樹春光暖【韻】香逕裏【句】楡錢滿【韻】欲上秋千又驚嬾【韻】且歸休怕晚【韻】

【按髙麗史樂志有醉太平仄韻詞前段第一句懨懨悶著上懨字平聲第四句把初心忘卻忘字平聲後段第一句教人病深漫摧折病字仄聲深字平聲漫字仄聲第二句憑誰與我分說誰字平聲我字仄聲末句見了伏些弱了字伏字俱仄聲些字平聲譜內可平可仄據此】

又一體【雙調四十六字前段四句四平韻從段四句兩叶韻兩平韻】

【太平樂府】無名氏

釵分鳯凰【韻】被剩鴛鴦【韻】錦箋遺恨愛花香【韻】寫新愁半張【韻】晚妝樓閣空凝望【葉】舊遊臺榭添惆悵【葉】落花庭院又昏黃【韻】正離人斷腸【韻】

【此元人小令三聲葉者其前段第三句後段第一二三句皆七字亦與宋詞異元查徳輝詞正與此同查詞前段第三句香風冷冷月娟娟香字平聲上冷字仄聲後段第一句香消玉腕黃金釧香字平聲玉字仄聲第二句歌殘素手白羅扇歌字平聲素字白字俱仄聲第三句汗溶粉面翠花鈿粉字仄聲譜內可平可仄據此按古韻有三聲葉如東董送原就平聲本韻切出去上仄聲也自元周徳淸雜以北音巳失古人之意此詞以二十三漾葉七陽猶存古法】

上行杯【唐教坊曲名】

上行杯【單調三十八字九句兩平韻五仄韻】

孫光憲

艸艸離亭鞍馬【句】從逺道【讀】此地分襟【平韻】燕宋秦吳千萬里【仄韻】無辭一醉【韻】野棠開【句】江艸濕【換仄韻】佇立【韻】沾泣【韻】徵騎駸駸【平韻】

【此詞以平韻爲主間用仄韻於平韻之內凡兩換仄韻唐詞中無他首可校按花間集所載孫詞二首俱於第三句分段但此詞前段文勢直至無辭一醉句始足況醉字仍押裏字韻野棠開句後又換韻其界限甚明不宜於第三句截住詞律則云當合爲單調今從之】

又一體【單調三十九字九句八仄韻】

孫光憲

離棹逡巡欲動【韻】臨極浦【讀】故人相送【韻】去住心情知不共【韻】金船滿捧【韻】綺羅愁【句】絲管咽【換韻】迥別【韻】帆影滅【韻】江浪如雪【韻】

【此詞全用仄韻與前詞異】

又一體【單調四十一字八句七仄韻】

韋荘

芳艸灞陵春防韻栁煙深【讀】滿樓弦管【韻】一曲離聲腸欲斷【韻】今日送君千萬【韻】紅縷玉盤金鏤盞【韻】須勸【韻】珍重意【句】莫辭滿【韻】

【此詞不換韻又全用仄韻與孫詞異韋詞別首第一句白馬玉鞭金轡白字仄聲第二句少年郎離別容易離字平聲別字仄聲第三句迢逓去程千萬里迢字平聲去字仄聲第五句滿酌一杯勸和淚滿字勸字俱仄聲和字平聲譜內可平可仄據此】

感恩多【唐教坊曲名】

感恩多【雙調三十九字前段四句兩仄韻兩平韻後段五句兩平韻一疊韻】

牛嶠

兩條紅粉淚【仄韻】多少香閨意【韻】彊攀桃李枝【平韻】斂愁眉【韻】陌上鶯啼蝶舞【句】栁花飛【韻】栁花飛【疉】願得郎心【句】憶家還早歸【韻】

【此詞後段第三句必用疉句】

又一體【雙調四十字前段四句兩仄韻兩平韻後段五句兩平韻一疉韻】

牛嶠

自從南浦別【仄韻】愁見丁香結【韻】近來情轉深【平韻】憶鴛衾【韻】幾度將書托煙鴈【句】淚盈襟【韻】淚盈襟【疉】禮月求天【句】願君知我心【韻】

【此詞換頭七字句與前詞小異】

長命女【唐教坊曲名杜估理道要訣長命女在林鐘羽時號平調今俗呼髙平調碧雞漫志長命女令前七拍後九拍屬仙呂調按仙呂調卽夷則羽皆羽聲也和凝詞名薄命女】

長命女【雙調三十九字前段三句三仄韻後段四句三仄韻】馮延已

春日宴【韻】綠酒一杯歌一徧【韻】再拜陳三願【韻】一願郎君千歳【句】二願妾身長健【韻】三願如同梁上燕【韻】歳歳長相見【韻】

【和凝詞前段第二句宮漏穿花聲繚繞宮字穿字俱平聲第三句窓裏星光少窓字平聲後段第一句冷霞寒侵帳額霞字平聲帳字仄聲第二句殘月光沈樹杪殘字光字俱平聲樹字仄聲第三句夢斷錦帷空悄悄夢字錦字俱仄聲譜內可平可仄據此】

春光好【唐教坊曲名碧雞漫志羯鼔錄云明皇尢愛羯鼓玉笛爲八音之領袖時春雨始晴景色明麗帝曰對此豈可不爲判斷命取羯鼓臨軒縱撃曲名春光好回顧栁杏皆巳防坼上曰此一事不喚我作天工乎今夾鐘宮春光好唐以來多有此曲或曰夾鐘宮屬二月之律明皇依月用律故能判斷如神予曰二月栁杏坼久矣此必正月用二月律催之也按羯鼓錄載春光好曲入太簇官本正月律也豈明皇所作乃太簇宮而和凝防詞入夾鐘宮耶今明皇詞巳不傳所傳止花間尊前集中詞也因晏幾道詞有拌卻一襟懷逺淚倚闌看句攺名愁倚闌令或名愁倚闌或名倚闌令】

春光好【雙調四十字前段五句三平韻後段四句兩平韻】和

凝

紗窓暖【句】畫屏閒【韻】軃雲鬟【韻】睡起四肢無力【句】半春間【韻】玉指翦裁羅勝【句】金盤防綴酥山【韻】窺宋深心無限事【句】小眉彎【韻】

【按唐詞此體前段第四句俱七字惟此六字見花間集無別首可校】

又一體【雙調四十一字前段五句四平韻後段四句兩平韻】和

凝

蘋葉軟【句】杏花明【韻】畫船輕【韻】雙浴鴛鴦出綠汀【韻】棹歌聲【韻】春水無風無浪【句】春天半半晴【韻】紅粉相隨南浦晚【句】幾含情【韻】

【此詞前段第四句七字押韻歐陽炯磧香散詞埀繡幔詞二首正與此同按歐陽炯詞前段第一句磧香散磧字仄聲香字平聲第四句飛絮悠揚徧虛空虛字平聲又雙枕珊瑚無限情無字平聲後段第一句栁眼煙來防綠栁字防字俱仄聲第二句花心日與妝紅妝字平聲第三句卻出錦屏妝面了卻字錦字俱仄聲譜內可平可仄據此】

又一體【雙調四十一字前段五句三平韻後段四句兩平韻】歐陽炯

天初暖【句】日初長【韻】好春光【韻】萬彚此時皆得意【句】競芬芳【韻】筍迸苔錢嫰綠【句】花偎雪塢濃香【韻】誰把金絲裁翦卻【句】掛斜陽【韻】

【此詞前段第四句七字不押韻歐陽詞六首皆同宋詞各體似出於此歐陽別首前段第一句雞樹綠樹字仄聲第四句纎指飛翻金鳯語纎字金字俱平聲後段第一句無處不攜弦管無字弦字俱平聲不字仄聲第二句未聞韓壽分香未字仄聲韓字平聲第三句曲罷問郎名个甚曲字問字俱仄聲譜內可平可仄據此】

又一體【雙調四十一字前段五句三平韻後段四句三平韻】張元幹

疏雨洗【句】細風吹【韻】淡黃時【韻】不分小亭芳艸綠【句】映檐低【韻】樓下十二層梯【韻】日長影裏鶯啼【韻】倚徧闌干看盡栁【句】憶腰肢【韻】

【此卽歐陽詞體惟換頭句用韻異耳蘆川集吳綾窄詞正與此同惟前段第四句翠被眠時要人暖間作拗句與此小異】

又一體【雙調四十二字前段五句三平韻後段四句三平韻】晏幾道

花陰月【句】栁梢鶯【韻】近淸明【韻】長恨去年今夜雨【句】灑離亭【韻】枕上懷逺詩成【韻】紅箋紙【讀】小砑吳綾【韻】寄與徵人教念逺【句】莫無情【韻】

【此詞後段第二句七字作上三下四句法宋人俱照此塡與唐詞不同前段第一句盧祖�詞惜春心惜字仄聲心字平聲後段第二句張元幹詞未放筯金盤巳空未字放字俱仄聲金字盤字俱平聲巳字仄聲譜內可平可仄據此其餘參校所列諸詞】

又一體【雙調四十二字前後梅苑段各四句三平韻】無名氏

冰肌玉骨精神【韻】不風塵【韻】昨夜牕前都坼盡【句】忽疑君【韻】淸淚拂拂沾巾【韻】誰相念【讀】折贈芳春【韻】羌笛休吹闗塞曲【句】有人聽【韻】

【此詞前起作六字一句異余與晏詞同】

又一體【雙調四十三字前段五句三平韻後段四句三平韻】蔡

伸

鸞屏掩【句】翠衾香【韻】小蘭房【韻】回首當時雲雨夢【句】兩難忘【韻】如今水逺山長【韻】憑鱗翼【讀】難敍衷腸【韻】況是教人無可限【句】一味思量【韻】

【此詞後結作四字句異余與晏詞同】

又一體【雙調四十八字前後梅苑段各四句三平韻】無名氏

看看臘盡春回【韻】消息到【讀】江南早梅【韻】昨夜前村深雪裏【句】一朶先開【韻】盈盈玉蕊如裁【韻】更風細【讀】淸香暗來【韻】空使行人腸欲斷【句】駐馬徘徊【韻】

【此詞前後段起句皆六字第二三句皆七字第四句皆四字有葛立方詞可校葛詞前段第一句去年曽壽生朝去字仄聲曽字平聲第二句正黃菊初舒翠翹正字仄聲黃字平聲第三句今嵗雕堂重預宴今字平聲第四句棃雪香飄棃字平聲後段第一句歸時元已臨流元字平聲第二句要綺陌芳郊恣遊綺字仄聲第三句鵲尾吹香籠繡段鵲字仄聲譜內可平可仄據此】

酒泉子【唐教坊曲名】

酒泉子【雙調四十字前段五句兩平韻兩仄韻後段五句三仄韻一平韻】

溫庭筠

花映栁條【平韻】閒向綠萍池上【仄韻】憑防幹【句】窺細浪【韻】雨瀟瀟【平韻】近來音信兩疏索【換仄韻】洞房空寂寞【韻】掩銀屛【句】埀翠箔【韻】度春宵【平韻】

【自此至張泌春兩打窓詞共八首皆以平韻爲主前後段間入兩仄韻但前段起句有用韻者有不用韻者後段起句有換仄韻者有仍押前段仄韻者有押平韻者後段第二句或五字或六字或七字不同各以類列譜內可平可仄悉防類列諸詞故不復注】

又一體【雙調四十字前段五句兩仄韻一平韻後段五句三仄韻一平韻】

孫光憲

曲檻小樓【句】正是鶯花二月【仄韻】思無憀【句】愁欲絕【韻】郁離襟【平韻】展屏空對瀟湘水【換仄韻】眼前千萬里【韻】淚掩紅【句】眉斂翠【韻】恨沈沈【平韻】

【此與溫庭筠花映栁條詞同惟前段起句不用韻孫詞二首皆然】

又一體【雙調四十字前段五句兩平韻兩仄韻後段五句三仄韻一平韻】

溫庭筠

楚女不歸【平韻】樓枕小河春水【仄韻】月孤明【句】風又起【韻】杏花稀【平韻】玉釵斜篸雲鬟髻【仄韻】裙上金縷鳯【換仄韻】八行書【句】千里夢【韻】鴈南飛【平韻】

【此卽花映栁條詞體惟後段起句仍押前段仄韻與別換仄韻者不同詞內篸字去聲白居易詩銀篦穏篸烏羅防亦作去聲讀】

又一體【雙調四十一字前段五句兩平韻兩仄韻後段五句三仄韻一平韻】

韋荘

月落星沈【平韻】樓上美人春睡【仄韻】綠云傾【句】金枕膩【韻】畫屏深【平韻】子規啼破相思夢【換仄韻】色東方才動【韻】栁煙輕【句】花露重【韻】思難任【平韻】

【此卽花映栁條詞體惟後段第二句六字異】

又一體【雙調四十三字前段五句兩平韻兩仄韻後段五句三仄韻一平韻】

李珣

寂寞靑樓【平韻】風觸繡簾珠碎撼【仄韻】月朦朧【句】花黯淡【韻】鎖春愁【平韻】尋思往事依稀夢【換仄韻】淚臉露桃紅色重【韻】鬢欹蟬【句】釵墜鳯【韻】思悠悠【平韻】

【此卽花映栁條詞體惟前後段第二句各七字異】

又一體【雙調四十字前後段各五句兩平韻兩仄韻】

顧夐

羅帶縷金【平韻】蘭麝煙凝魂斷【仄韻】畫屏欹【句】雲鬢亂【韻】恨難任【平韻】幾回埀淚滴鴛衾【韻】薄情何處去【換仄韻】月臨牕【句】花滿樹【韻】信沈沈【平韻】

【此詞後段起句仍押前段平韻】

又一體【雙調四十一字前後段各五句兩平韻兩仄韻】

溫庭筠

羅帶惹香【平韻】猶繋別時紅豆【仄韻】淚痕新【句】金縷舊【韻】斷離腸【平韻】一雙嬌燕語雕梁【韻】還是去年時節【換仄韻】綠楊濃【句】芳艸歇【韻】栁花狂【平韻】

【此卽羅帯縷金詞體惟後段第二句六字異】

又一體【雙詞四十三字前後段各五句兩平韻兩仄韻】

張泌

春雨打牕【平韻】驚夢覺來天气曉【仄韻】畫堂深【句】紅焰小【韻】背蘭釭【平韻】酒香噴鼻嬾開缸【韻】惆悵更無人共醉【換仄韻】舊巢中【句】新燕子語雙雙【平韻】

【此卽羅帯縷金詞體惟前後段第二句各七字異以上八詞俱前後段間入兩仄韻】

又一體【雙調四十二字前段五句兩平韻兩仄韻後段五句三仄韻一平韻】

顧夐

黛薄紅深【平韻】約掠緣鬟云膩【仄韻】小鴛鴦【句】金翡翠【韻】稱人心【平韻】錦鱗無處傳幽意【仄韻】海燕蘭堂春又至【韻】隔年書【句】幹防淚【韻】恨難任【平韻】

【自此至顧夐小檻日斜詞共六首皆前後段間入一仄韻其前段起句亦有用韻者不用韻者後段起句有仄韻者有平韻者第二句亦有七字六字五字不同故又類列如左】

又一體【雙調四十四字前段五句三平韻兩仄韻後段五句三仄韻一平韻】

顧夐

黛怨紅羞【平韻】掩映畫堂春欲暮【仄韻】殘花微雨【韻】隔靑樓【平韻】思悠悠【韻】芳菲時節看將度【仄韻】寂寞無人還獨語【韻】畫羅襦【句】香粉污【韻】不勝愁【平韻】

【此卽黛薄紅深詞體但前段第三句四字第四句用平韻異】

又一體【雙調四十二字前後段各五句兩仄韻兩平韻】

馮延巳

芳艸長川【平韻】栁下危橋橋下路【仄韻】歸鴻飛【句】行人去【韻】碧山邊【平韻】風防煙淡雨蕭然【韻】隔岸馬嘶何處【仄韻】九廻腸【句】雙臉淚【韻】夕陽天【平韻】

【此亦黛薄紅深詞體但顧詞後段第一句押仄韻馮詞押平韻異】

又一體【雙調四十二字前後段各五句兩平韻一仄韻】

馮延巳

春色融融【平韻】飛燕乍來鶯未語【仄韻】小桃寒【句】埀楊晚【句】玊樓空【平韻】天長煙逺恨重重【韻】消息燕鴻歸去【仄韻】枕前鐙【句】牕外月【句】閉朱櫳【平韻】

【此卽芳艸長川詞體但前後段第四句不押仄韻異】

又一體【雙調四十五字前段四句一仄韻兩平韻後段四句一仄韻三平韻】

司空圖

買得杏花【句】十載歸來方始坼【仄韻】假山西畔藥防東【平韻】滿枝紅【韻】旋開旋落旋成空【韻】白髮多情人更惜【仄韻】黃昏把酒祝東風【平韻】且從容【韻】

【此詞後段起句押平韻與馮詞同但前段起句不用韻異】

又一體【雙調四十三字前段四句一仄韻兩平韻後段四句三平韻一仄韻】

顧夐

小檻日斜【句】風度綠牕人悄悄【仄韻】翠幃閒掩舞雙鸞【平韻】舊香寒【韻】別來情緒轉難拌【韻】韶顏看卻老【仄韻】依稀粉上有啼痕【平韻】暗消魂【韻】

【此卽買得杏花詞體惟後段第二句五字異以上六詞皆前後段間入一仄韻】

又一體【雙調四十二字前段五句兩平韻後段四句三叶韻一平韻】

牛嶠

記得去年【句】煙暖杏園花正發【句】雪飄香【韻】江艸綠【句】栁絲長【韻】鈿車纎手卷簾望【葉】眉學春山樣【葉】鳯釵低裊翠鬟上【葉】落梅妝【韻】

【此詞惟後段間入仄韻但望與長葉亦是三聲葉】

又一體【雙調四十三字前段五句兩仄韻兩平韻後段四句三平韻】

顧夐

掩卻菱花【句】收拾翠鈿休上面【仄韻】金虫玉燕【韻】鎖香奩【平韻】恨厭厭【韻】雲鬟半墜懶重簪【韻】淚侵山枕濕【句】銀鐙背帳夢方酣【韻】雁飛南【韻】

【此詞惟前段間入仄韻】

又一體【雙調四十三字前段四句兩平韻後段四句三平韻】張

泌

紫陌靑門【句】三十六宮春色【句】禦溝輦路暗相通【韻】杏園風【韻】咸陽沽酒寶釵空【韻】笑指未央歸去【句】插花走馬落殘紅【韻】月明中【韻】

【自此至馮延巳深院空幃詞共四首俱全押平韻】

又一體【雙調四十五字前段四句兩平韻後段四句三平韻】毛文錫

綠樹春深【句】燕語鶯啼聲斷續【句】惠風飄蕩入芳叢【韻】惹殘紅【韻】栁絲無力裊煙空【韻】金盞不辭須滿酌【句】海棠花下思朦朧【韻】醉春風【韻】

【此卽紫陌靑門詞體惟前後段第二句各七字異宋晏殊晁補之辛棄疾曹勛詞俱照此塡晏詞前段起句三月暖風三字平聲暖字仄聲第二句閒卻好花無限了閒字平聲好字仄聲第三句流鶯粉蝶鬭翻飛流字平聲粉字仄聲後段起句長安多少利名身長字平聲又勸君莫惜縷金衣莫字仄聲第二句把酒看花須彊飲把字仄聲又曹詞常記孤山殘雪路孤字平聲晏詞第三句明朝後日漸離披明字平聲後字仄聲譜內可平可仄防此】

又一體【雙調四十三字前段四句兩平韻後段五句兩平韻】李

珣

秋雨聨綿【句】聲散敗荷叢裏【句】那堪深夜枕前聽【韻】酒初醒【韻】牽愁惹思更無停【韻】燭暗香凝天欲曉【句】細和煙【句】冷和雨【句】透簾旌【韻】

【此詞亦全押平韻但前段與張泌詞同後段第一二句與毛文錫同第三四五句作三字三句乂異】又一體【雙調四十二字前後段各五句兩平韻】

馮延已

深院空幃【韻】廊下風簾驚宿燕【句】香印灰【句】蘭燭小【句】覺來時【韻】月明人自搗寒衣【韻】剛來無端惆悵【句】階前行【句】防畔立【句】欲雞啼【韻】

【此詞亦全押平韻但句讀與前詞異】

又一體【雙調四十三字前段四句兩平韻後段四句三平韻】顧

夐

水碧風淸【句】入檻細香紅藕膩【句】謝娘斂翠恨無涯【韻】小屏斜【韻】堪傷遊子不還家【韻】漫畱羅帶結【句】帳深枕膩炷沈煙【換韻】負當年【韻】

【此詞亦全押平韻而後結則又換韻在花間集亦僅見兩體】

又一體【雙調四十二字前段四句兩平韻後段五句三平韻】李

珣

秋月嬋娟【句】皎潔碧紗窓外【句】照花穿竹冷沈沈【韻】印池心【韻】凝露滴【句】砌蛩吟【韻】驚覺謝娘殘夢【句】夜深斜傍枕邊來【換韻】影徘徊【韻】

【此卽水碧風淸詞體惟換頭作三字兩句及第三句作六字句異按花間尊前及陽春諸集酒泉子詞諸家大同小異者二十二闋約計不過五體有前段間入仄韻後段換仄韻者如溫庭筠花映栁條以下八詞是也有前段間入仄韻後段卽押前仄韻者如顧敻黛薄紅深以下六詞是也有前段全押平韻後段間入仄韻後段全押平韻前段間入仄韻者如牛嶠之記得去年顧敻之掩卻菱花二詞是也有全押平韻者如張泌紫陌靑門以下四詞是也有全押平韻結又換韻者如李珣之秋月嬋娟顧夐之水碧風淸二詞是也譜內各以類列凡舊譜淆亂者悉爲校定至詞律所收潘閬長憶孤山與長憶西湖湖上水二詞按湘山野錄本名憶余杭且與以上諸詞體制不合故仍按字數另列在後】

怨回紇【此調本五言律詩見尊前集皇甫詞第一首云白首南朝女愁聽異域歌收兵頡利國飲

馬胡盧河結二句云雕窠城上宿吹笛淚滂沱蓋戍婦之怨詞也】

怨回紇【雙調四十字前後段各四句兩平韻】

皇甫松

祖席駐徵棹【句】開帆候信潮【韻】隔筵桃葉泣【句】吹管杏花飄【韻】船去鷗飛閣【句】人歸塵上橋【韻】別離惆悵淚【句】江路濕紅蕉【韻】

【按皇甫詞別首後段第二句穹廬嵗月多歳字可仄譜內防之餘詳見調注】

又一體【單調四十字

樂府詩集六句四平韻】無名氏

曾聞瀚海使難通【韻】幽閨少婦罷裁縫【韻】緬想邊庭徵戰苦【句】誰能對鏡冶愁容【韻】久戍人將老【句】須臾變作白頭翁【韻】

【此見樂府詩集名回紇樂苑注商調曲也與皇甫松詞句讀不同元郭茂倩編入近代曲辭故亦采入以備一體】

生查子【唐教坊曲名尊前集注雙調元髙拭詞注南呂宮朱希眞詞有遙望楚云深句名楚云深韓淲詞有山意入春晴都是梅和栁句名梅和栁又有晴色入靑山句名晴色入靑山】

生查子【雙調四十字前後段各四句兩仄韻】

韓偓

侍女動妝奩【句】故故驚人睡【韻】那知本未眠【句】背靣偸埀淚【韻】嬾卸鳯頭釵【句】羞入鴛鴦被【韻】時復見殘鐙【句】和煙墜金穗【韻】

【此調以此詞爲正體若劉詞之多押一韻孫詞之添字牛詞張詞之攤破句法皆變格也但五言八句毎句第二字例用仄聲如魏承班詞煙兩晚晴天零落花無語難話此時心梁燕雙來去琴韻對薰風有恨和情撫腸斷斷弦頻淚滴黃金縷宋詞照此塡者甚多間有前後段起句第二字用平聲者如歐陽修詞含羞整翠鬟得意頻相顧雁柱十三弦一一春鶯語嬌云容易飛夢斷知何處深院鎖黃昏陣陣芭蕉雨晏幾道呂渭老向子諲吳文英集中亦有此體因此調創自韓偓故以韓詞作譜譜內可平可仄悉防後詞若前段起句第五字可仄則照牛希濟詞終日擘桃穣穣字仄聲也】

又一體【雙調四十字前段四句兩仄韻後段四句三仄韻】劉侍讀

深秋更漏長【句】滴盡銀臺燭【韻】獨步出幽閨【句】月晃波澄綠【韻】芰荷風乍觸【韻】一對鴛鴦宿【韻】虛掉玉釵驚【句】驚起還相續【韻】

【此詞後段第一句用韻見尊前集唐詞僅有此體】

又一體【雙調四十一字前段四句兩仄韻後段五句三仄韻】牛希濟

春山煙欲收【句】天澹星稀少【韻】殘月臉邊明【句】別淚臨淸曉【韻】語巳多【句】情未了【韻】回首猶重道【韻】記得綠羅裙【句】處處憐芳艸【韻】

【此詞換頭作三字兩句用韻按孫光憲詞花間集二首尊前集四首皆然坊本或作語多情更深或作語了情未了刪作五字句者誤孫詞別首換頭句繡工夫牽心緒工字心字俱平聲】

又一體【雙調四十二字前後段各四句兩仄韻】

孫光憲

暖日策花驄【句】嚲鞚埀楊陌【韻】芳艸惹煙靑【句】落絮隨風白【韻】誰家繡轂動香塵【句】隱映神仙客【韻】狂煞玉鞭郎【句】咫尺音容隔【韻】

【此詞換頭句作七字異按尊前集魏承班詞後段第一句花紅栁綠間晴空靑箱雜記陳亞詞後段第一句分明記得約當歸俱七字其體正與此同】

又一體【雙調四十二字前後段各五句三仄韻】

張泌

相見稀【句】喜相見【韻】相見還相逺【韻】檀畫荔枝紅【句】金蔓蜻蜓軟【韻】魚鴈疎【句】芳信斷【韻】花落庭陰晚【韻】可惜玉肌膚【句】消痩成慵懶【韻】

【此詞前後段起句作三字兩句又各用韻蓋詞家有攤破句法之例如此詞句本五字添一字卽破作三字兩句或句本七字添二字卽破作四字一句五字一句卽此可以類推】

蝴蝶兒【調見花間集取詞中起句爲名】

蝴蝶兒【雙調四十字前段四句四平韻後段四句三平韻】張

泌

蝴蝶兒【韻】晚春時【韻】阿嬌初著淡黃衣【韻】倚牕學畫伊【韻】還似花間見【句】雙雙對對飛【韻】無端和淚拭胭脂【韻】惹教雙翅埀【韻】

【按此調無唐宋別詞可校詞律所注可平可仄無本不可從】

添聲楊栁枝【按碧雞漫志云黃鐘商有楊栁枝曲仍是七言四句詩與劉白及五代諸子所制並同但毎句下各添三字一句乃唐時和聲如竹枝漁父今皆有和聲也舊詞多側字起頭第三句亦復側字起聲度差穩耳今名添聲楊栁枝歐陽修詞名賀聖朝影賀鑄詞名太平時宋史樂志太平時小石調】

添聲楊栁枝【雙調四十字前段四句四平韻後段四句兩仄韻兩平韻】

顧夐

秋夜香閨思寂寥【平韻】漏迢迢【韻】鴛幃羅幌麝香銷【韻】燭光搖【韻】正憶王郎遊蕩去【仄韻】無尋處【韻】更聞簾外雨瀟瀟【平韻】滴芭蕉【韻】

【此調有唐宋兩體唐詞換頭句押仄韻宋詞換頭句卽押平韻按張泌詞前段起句膩粉瓊妝透碧紗膩字仄韻第三句金鳯搔頭墜鬢斜平仄全異後段起句倚著云屏新睡覺云字平聲第二句思夢笑夢字仄聲第三句紅腮隱出枕函花紅字平聲隱字仄聲許棐詞前段第三句不知屏裏畫瀟湘不字仄聲後段起句重疊衾羅猶未暖重字平聲此兩詞皆換頭押仄韻者故譜內可平可仄防之】

又一體【雙調四十字前段四句四平韻後段四句三平韻】賀

鑄

蜀錦塵香生韤羅【韻】小婆娑【韻】个人無賴動人多【韻】見橫波【韻】樓角雲開風捲幕【句】月侵河【韻】纎纎持酒艷聲歌【韻】柰情何【韻】

【此詞後段第二句仍押平韻毎句添聲俱用仄平平宋詞皆照此塡與唐詞小異按此體見梅苑及樂府雅詞皆作楊栁枝又按賀詞八首名太平時多用前人絕句添入和聲蓋卽添聲楊栁枝也詞律以太平時另列一體者誤按歐陽修詞前段第三句埀楊慢舞綠絲縧慢字可仄譜內防此其餘參校唐詞】又一體【雙調四十四字前段七句三平韻兩重韻後段七句四平韻三重韻】

朱惇儒

江南岸【句】栁枝【韻】江北岸【句】栁枝【重韻】折送行人無盡時【韻】恨分離【韻】栁枝【重】酒一杯【韻】栁枝【重】淚雙埀【韻】栁枝【重】君到長安百事違【韻】幾時歸【韻】栁枝【重】

【此見朱惇儒樵歌詞一名栁枝按竹枝詞以竹枝二字爲和聲此以栁枝二字爲和聲亦其例也但枝字卽本詞韻亦添聲之意故爲類列】

醉公子【唐教坊曲名薛昭蘊顧夐詞俱四換韻一名四換頭此調有兩體四十字者昉自唐人

一百六字者昉自宋人】

醉公子【雙調四十字前後段各四句兩仄韻兩平韻】

顧夐

河漢秋云澹【仄韻】紅藕香侵檻【韻】枕倚小山屏【平韻】金鋪向晚扃【韻】睡起橫波慢【換仄韻】獨坐情何限【韻】衰栁數聲蟬【換平韻】魂銷似去年【韻】

【此調以此詞爲正體若尹詞及顧詞別首押韻異同皆變格也此詞四換韻與薛昭蘊慢綰靑絲髮詞同其可平可仄參下尹詞及顧詞至詞律所收唐詞平仄換韻終近古詩刪之】

又一體【雙調四十字前後段各四句兩仄韻兩平韻】

尹鶚

暮煙籠蘚砌【仄韻】防門猶未閉【韻】盡日醉尋春【平韻】歸來月滿身【韻】離鞍偎繡防【仄韻】墜巾花亂綴【韻】何處惱佳人【平韻】檀痕衣上新【韻】

【此詞後段仄韻平韻卽用前段原韻與各家小異】

又一體【雙調四十字前後段各四句兩仄韻兩叶韻】

顧敻

岸栁埀金綫【韻】雨晴鶯百囀【韻】家住綠楊邊【葉】往來多少年【葉】馬嘶芳艸逺【韻】髙樓簾半捲【韻】斂袖翠眉攢【葉】相逢爾許難【葉】

【此詞以邊年葉綫囀韻以攢難葉逺捲韻近三聲葉與前首截然四換韻者不同故又列一體】又一體【雙調一百六字前段十二句六仄韻後段十句六仄韻】史逹祖

神仙無膏澤【韻】瓊琚珠佩【句】卷下塵陌【韻】秀骨依依【句】誤向山中【句】得與相識【韻】溪岸側【韻】倚髙情【讀】自鎖煙翠【句】時防空碧【韻】念香襟沾恨【句】酥手剪愁【句】今後夢魂隔【韻】相思暗驚淸吟客【韻】想玉照堂前【讀】樹三百【韻】鴈翅霜輕【句】鳯羽寒深【句】誰防春色【韻】詩鬢白【韻】總多因【讀】水村攜酒【句】煙墅防屐【韻】更時帶讀明月同來【句】與花爲表徳【韻】

【此詞僅見梅溪集無宋元詞可校塡者平仄當依之】

昭君怨【朱惇儒詞詠洛妃名洛妃怨侯寘詞名宴西園】

昭君怨【雙調四十字前後段各四句兩仄韻兩平韻】

萬俟詠

春到南樓雪盡【仄韻】驚動鐙期花信【韻】小一畨寒【平韻】倚防幹【韻】莫把防幹頻倚【換仄韻】一望幾重煙水【韻】何處是京華【換平韻】暮雲遮【韻】

【此詞四換韻按坊本後段第一句或作莫把防幹倚疑頻字乃後人增入然觀蘇軾詞之欲去又還不去及秦觀朱希眞侯寘防詞俱作六字句故當以六字句換頭者爲正格前段第一句秦觀詞隔葉乳鴉聲轉乳字仄聲第二句劉克荘詞只許姚黃獨步隻字獨字俱仄聲第三句秦詞楊栁小腰肢楊字平聲後段第一句蘓軾詞欲去又還不去又字不字俱仄聲韓駒詞防戀芳叢深處防字平聲第三句秦詞極目送行雲極字仄聲譜內可平可仄防此其餘參校蔡詞周詞】

又一體【雙調三十九字前後段各四句兩仄韻兩平韻】

蔡伸

一曲云和松響【仄韻】多少離愁心上【韻】寂寞掩屏幃【平韻】淚沾衣【韻】最是銷魂處【換仄韻】夜夜綺牕風【韻】風雨伴愁眠【換平韻】夜如年【韻】

【此詞後段第一句五字宋詞僅見此作無別首可校】

又一體【雙調四十字前段四句兩仄韻兩平韻後段五句三仄韻兩平韻】

周紫芝

滿院融融花气【仄韻】紅映繡簾埀地【韻】往事憶年時【平韻】只春知【韻】風又暖【換仄韻】花漸滿【韻】人似行雲不見【韻】無計柰離情【換平韻】黯消凝【韻】

【此詞後段起句作三字兩句多押一韻有朱希眞詞襟上淚難再防可校】

禦定詞譜卷三

欽定四庫全書

禦定詞譜卷四目錄【起四十一字至四十】

玉蝴蝶七體【三字又名玉】

女冠子七體【蝴蝶慢又名】

中興樂三體【女冠子慢】

紗牕恨二體

醉花間三體

防綘唇三體【又名濕羅衣又名防櫻桃十八香南浦月】平湖樂三體【沙頭雨尋瑤艸又】

歸國遙三體【名小桃紅】

戀情深二體

贊浦子一體【采蓮詞又】

浣溪沙五體【名歸平遙又名贊普子又名小庭花減字浣溪沙滿院春東風寒醉木犀霜菊黃廣】

醉埀鞭一體

雪花飛一體

沙塞子四體【又名沙磧子】

殿前歡二體【又名鳯將雛】

水仙子二體

霜天曉角九體【又名月當窗踏月長橋月】淸商怨三體【又名闗河令傷情怨】

傷春怨一體

欽定四庫全書

禦定詞譜卷四【起四十一字至四十三字】

玉蝴蝶【小令始於溫庭筠長調始於栁永樂章集注仙呂調一名玉蝴蝶慢】

玉蝴蝶【雙調四十一字前段四句四平韻後段四句三平韻】溫庭筠

秋風淒切傷離【韻】行客未歸時【韻】塞外艸先衰【韻】江南鴈到遲【韻】芙蓉凋嫩臉【句】楊栁墮新眉【韻】搖落使人悲【韻】斷腸誰得知【韻】

【按詞律謂此調與蝴蝶兒相近不知蝴蝶兒第三句俱七字此則五字卽孫光憲詞亦然不可類列也孫詞第三句卽是此詞第二句平仄互異宜參之】

又一體【雙調四十二字前段五句四平韻後段五句兩仄韻三平韻】

孫光憲

春欲盡【句】景仍長【平韻】滿園花正黃【韻】粉翅兩悠揚【韻】翩翩過短墻【韻】鮮飈暖【仄韻】牽遊伴【韻】飛去立殘陽【平韻】無語對蕭娘【韻】舞衫沈麝香【韻】

【此詞前後段起俱作三字兩句換頭又間入兩仄韻與溫詞不同】

又一體【雙調九十九字前段十句五平韻後段十一句六平韻】栁永

望處雨收雲斷【句】憑防悄悄【句】目送秋光【韻】晚最蕭疏【句】堪動宋玊悲涼【韻】水風輕【讀】蘋花漸老【句】月露冷【讀】梧葉飄黃【韻】遣情傷【韻】故人何在【句】煙水茫茫【韻】難忘【韻】文期酒防【句】幾辜風月【句】屢變星霜【韻】海濶山遙【句】未知何處是瀟湘【韻】念雙燕【讀】難憑逺信【句】指暮天【讀】空識歸航【韻】黯相望【韻】斷鴻聲裏【句】立盡斜陽【韻此詞前段第四五句上四下六後段第五六句上四下七王安中史逹祖髙觀國陸遊皆照此塡沈伯時樂府指迷雲詞中多有句中韻人多不曉不惟讀之可聴而歌時最要叶韻應拍不可以爲閒字而不葉如此詞後段起句難忘二字是也滿庭芳木蘭花慢防詞皆同此例前段第一句栁詞別首誤入平康小巷小字仄聲第二句辛棄疾詞香滿紅樹滿字仄聲第五句辛棄疾詞髙處都被雲遮都字平聲第六句栁別首銀蟾靜魚鱗簟展銀字平聲靜字仄聲髙觀國詞古臺荒斷霞殘照殘字平聲後段換頭短韻尹濟翁詞怎知怎字仄聲譜內可平可仄防此其餘參校後列諸詞】

又一體【雙調九十九字前段十句五平韻後段十一句六平韻】栁永

是處小街斜巷【句】爛遊花館【句】連醉瑤巵【韻】選得芳容端麗【句】冠絕吳姬【韻】綘唇輕【讀】笑歌盡雅【句】蓮步穏【讀】舉措皆奇【韻】出屏幃【韻】倚風情態【句】約素腰肢【韻】當時【韻】綺羅叢裏【句】知名𨿽久【句】識面何遲【韻】見了千花萬栁【句】比並不如伊【韻】未同歡【讀】寸心暗許【句】欲話別【讀】纎手重攜【韻】結前期【韻】美人才子【句】合是相知【韻此詞前段第四五句上六下四後段第五六句上六下五與前詞異按晁補之晁衝之二詞其前段第四五句用栁永是處小街詞體後段第五六句用栁永望處雨收詞體前後防用兩詞與各家防異因字數相同故不另列一體】

又一體【雙調九十八字前段十句五平韻後段十一句六平韻】李之儀

坐久鐙花開盡【句】暗驚風葉【句】初服霜寒【韻】冉冉年華催暮【句】顏色非丹【韻】攪廻腸【讀】蛩吟似織【句】畱恨意【讀】月彩如攤【韻】慘無歡【韻】篆煙縈素【句】空轉雕盤【韻】何難【韻】別來幾日【句】信沈魚鳥【句】情滿關山【韻】依約耳邊常記【句】巧語綿蠻【韻】聚愁窠【讀】蜂房未密【句】傾淚眼【讀】海水猶慳【韻】掩茰關【韻】漸移銀漢【句】低泛簾顏【韻此詞與栁永是處小街詞同惟後段第六句少一字異】

又一體【雙調九十九字前後段各十句五平韻】

張炎

防得一團和气【句】此花開盡【句】春已規圓【韻】虛白窓深【句】恍訝碧落星懸【韻】颺芳叢【讀】低翻雪羽【句】凝素艷【讀】爭簇冰蟬【韻】向西園【韻】幾回錯認【句】明月秋千【韻】欲覓生香何處【句】盈盈一水【句】空對娟娟【韻】待折歸來【句】倩誰偸解玉連環【韻】試結取【讀】鴛鴦錦帯【句】好移傍【讀】鸚鵡珠簾【韻】晚階前【韻】落梅無數【句】因甚啼鵑【韻此卽栁永望處雨收詞體惟換頭句不用短韻】

又一體【雙調九十九字前段十句五平韻後段十一句六平韻】辛棄疾

貴賤偶然【句】渾似隨風簾幙【句】籬落飛花【韻】空使兒曹馬上【句】羞面頻遮【韻】向空江【讀】誰捐玉佩【句】寄離恨【讀】應折疏麻【韻】暮云多【韻】佳人何處【句】數盡歸鴉【韻】儂家【韻】生涯蠟屐【句】功名破甑【句】交友摶沙【韻】往日曾論【句】淵明似勝臥龍些【韻】算從來【讀】人生行樂【句】休便說【讀】日飲亡何【韻】快斟呵【韻】裁詩未穩【句】得酒良佳【韻此詞前段第一句四字第二句六字與各家異按葛郯憶昨苕溪詞與此同惟後段第六句聼隔墻無事髙歌作上三下四句法小異】

女冠子【唐教坊曲名小令始於溫庭筠長調始於栁永樂章集淡煙飄薄詞注仙呂調斷煙殘雨

詞注大石調元髙拭詞注黃鐘宮栁永詞一名女冠子慢】

女冠子【雙調四十一字前段五句兩仄韻兩平韻後段四句兩平韻】

溫庭筠

含嬌含笑【仄韻】宿翠殘紅窈窕【韻】鬢如蟬【平韻】寒玉簪秋水【句】輕紗捲碧煙【韻】雪肌鸞鏡裏【句】琪樹鳯樓前【韻】寄語靑娥伴【句】早求仙【韻】

【此詞前段起二句間入仄韻唐詞二十首皆然嘯余譜不注韻者誤前段第一句韋莊詞四月十七四字月字十字俱仄聲第二句李珣詞愁聞洞天疎磬愁字聞字疎字俱平聲洞字仄聲第四句韋詞忍淚佯低面忍字仄聲後段第一句牛嶠詞鴛鴦排寶帳鴛字平聲第二句韋詞欲去又依依欲字仄聲第三句牛詞靑鳥傳心事靑字平聲韋詞覺來知是夢來字平聲是字仄聲譜內可平可仄防此】又一體【雙調一百七字前段十二句六仄韻後段十一句六仄韻】康與之

火雲初布【韻】遲遲永日炎暑【韻】濃陰髙樹【韻】黃鸝葉底【句】羽毛學整【句】方調嬌語【韻】薰風時漸動【句】峻閣池塘【句】芰荷爭吐【韻】畫梁紫燕【句】對對銜泥【句】飛來又去【韻】想佳期【讀】容易成辜負【韻】共人人【讀】同上畫樓斟香

醑【韻】恨花無主【韻】臥象牀犀枕【句】成何情緒【韻】有時魂夢斷【句】半窓殘月【句】透簾穿戶【韻】去年今夜【句】扇兒扇我【句】情人何處【韻】

【此詞平仄俱防後詞】

又一體【雙調一百十字前段十一句六仄韻後段十二句六仄韻】李邴

帝城三五【韻】鐙光花市盈路【韻】天街遊處【韻】此時方信【句】鳯闕都民【句】奢華豪富【韻】紗籠才過處【句】喝道轉身【句】一壁小來且住【韻】見許多才子艷質【句】攜手並肩低語【韻】東來西往誰家女【韻】買玉梅爭戴【句】緩步香風度【韻】北觀南顧【韻】見畫燭影裏【句】神仙無數【韻】引人魂似醉【句】不如趁早【句】步月歸去【韻】這一雙情眼【句】怎生禁得【句】許多胡覷【韻】

【此詞前段第九句六字第十句七字第十一句六字後段第一句七字第二三句皆五字第十句五字俱與康詞異按此詞元曲用爲黃鐘引子但元曲前後段多用兩韻耳】

又一體【雙調一百十一字前段十句六仄韻後段十一字四仄韻】栁永

淡煙飄薄【韻】鶯花謝【讀】淸和院落【韻】樹陰密【讀】翠葉成幄【韻】麥秋霽景【句】夏云忽變奇峯【讀】倚寥廓【韻】波暖銀塘【句】漲新萍綠魚躍【韻】想端憂多暇【句】陳王是日【句】嫩苔生閣【韻】正鑠石天髙【句】流金晝永【句】楚榭光風轉蕙【句】披襟處【讀】波翻翠幙【韻】以文防友【句】沈李浮忍輕諾【韻】別館淸閒【句】避炎蒸【讀】豈須河朔【韻】但尊前隨分【句】雅歌艷舞【句】盡成歡樂【韻】

【此詞麥秋以下二十三字詞律不分句讀今照嘯余譜防定只夏云忽變奇峯六字須作微讀波暖銀塘十字須上四下六分句稍爲妥適耳至端多暇本謝莊月賦中語乃攺端憂爲憂端後段光風轉蕙本宋玉招魂中語乃攺轉蕙爲轉惡而以惡字爲叶韻俱嘯余之誤】

又一體【雙調一百十二字前段十一句六仄韻後段十二句七仄韻】

蔣防

蕙風香也【韻】雪晴池館如畫【韻】春風飛到【句】寶釵樓上【句】一片笙簫【句】琉璃光射【韻】而今鐙謾掛【韻】不是暗塵明月【句】那時元夜【韻】況年來【讀】心嬾意怯【句】羞與蛾兒爭耍【韻】江城人悄初更打【韻】問繁華誰解【句】再向天公借【韻】剔殘紅灺【韻】但夢裏隱隱【句】鈿車羅帊【韻】吳牋銀粉呀【韻】待把舊家風景【句】寫成閒話【韻】笑綠鬟鄰女【句】倚窓猶唱【句】夕陽西下【韻】

【此卽李詞體惟前段第八句六字第九句四字後段舊家風景句比李詞多待把二字按蔣詞別首前段第二句雙龍還又爭渡雙字平聲第八九句不似素車白馬捲潮起怒白字起字俱仄聲第十句十一句但悄然千載舊迹時有人來弔古悄字弔字俱仄聲後段第一句生平慣受椒蘭苦慣字仄聲第二句甚魄沈寒浪魄字仄聲第六句騎鯨煙霧騎字平聲第七句楚妃花倚暮楚字仄聲譜內可平可仄防此】又一體【雙調一百十三字前段十二句七仄韻後段十一句五仄韻】

栁永

斷煙殘【韻】灑防涼【句】生軒戶【韻】動淸籟【讀】蕭蕭庭樹【韻】銀河濃淡【句】華星明滅【句】輕雲時度【韻】莎堦寂靜無覩【韻】幽蛩切切秋吟苦【韻】疏篁一徑【句】流螢幾防【句】飛來又去【韻】對月臨風【句】空恁無眠耿耿【句】暗想舊日牽情處【韻】綺羅叢裏【句】有人人【讀】那回飲散【句】略略曽諧鴛侶【韻】因循忍便暌阻【韻】相思不得長相聚【韻】好天良夜【句】無端惹起【句】千愁萬緒【韻】

【此詞樂章集注大石調與前首淡煙飄薄詞注仙防調者不同朱詞中亦無他首可校】

又一體【雙調一百十四字前段十二句六仄韻後段十句六仄韻】

【花艸粹編】無名氏

同云密布【韻】撒梨花【讀】栁絮飛舞【韻】樓臺悄似玊【葉】向紅鑪暖閣【句】院宇深沈【句】廣排筵防【葉】聼笙歌猶未徹【句】漸覺輕寒【句】透簾穿戶【韻】亂飄僧舎【句】密灑歌樓【句】酒簾如故【韻】想樵人【讀】山徑迷蹤路【韻】料漁人【讀】收綸罷釣歸南浦【韻】路無伴侶【韻】見孤邨寂寞【句】招颭酒旗斜處【韻】南軒孤鴈過【句】嚦嚦聲聲【句】又無書度【韻】見臘梅【讀】枝上嫩蕊【句】兩兩三三防吐【韻】

【此詞或刻栁永或刻周邦彥自樓臺悄似玉以下三十二字至戶字方押韻必無此理按嘯余譜以玉字防字爲叶韻當從之然音調未諧字句亦恐有脫譌姑存以備防考】

中興樂【見花間集牛希濟詞有淚濕羅衣句名濕羅衣】

中興樂【雙調四十一字前段五句三平韻兩仄韻後段五句四仄韻一平韻】

毛文錫

豆防花繁煙艷深【平韻】丁香軟結同心【韻】翠鬟女【仄韻】相與【韻】共淘金【平韻】紅蕉葉裏猩猩語【仄韻】鴛鴦浦【韻】鏡中鸞舞【韻】絲雨【韻】隔荔枝陰【平韻】

【此詞六仄韻卽間入平韻之內舊譜失注今照詞本防定】

又一體【雙調四十二字前段四句三平韻後段五句三平韻】牛希濟

池塘暖碧浸淸暉【韻】蒙蒙栁絮輕飛【韻】紅蕊凋來【句】醉夢還稀【韻】春云空有鴈歸【韻】珠簾埀【韻】東風寂寞【句】恨郎拋擲【句】淚濕羅衣【韻】

【此詞不間入仄韻兩結句讀亦與毛詞異李珣兩段者卽照此體塡】

又一體【雙調八十四字前後段各九句六平韻】

李珣

後庭寂寞日初長【韻】翩翩蝶舞紅芳【韻】繡簾埀地【句】金鴨無香【韻】誰知春思如狂【韻】憶蕭郎【韻】等閒一去【句】程遙信斷【句】五嶺三湘【韻】休開鸞鏡學宮妝【韻】可能更理笙簧【韻】倚屏凝睇【句】淚落成行【韻】手尋裙帶鴛鴦【韻】暗思量【韻】忍辜前約【句】教人花貌【句】虛老風光【韻此詞前後段卽牛詞體加一疊但繡簾埀地倚屏凝睇平仄與牛詞小異】

紗窓恨【唐教坊曲名毛文錫詞有月照紗窓恨依依句取以爲名】

紗窓恨【雙調四十一字前段四句兩仄韻兩平韻後段四句兩平韻】

毛文錫

新春燕子還來至【仄韻】一雙飛【平韻】壘巢泥濕時時墜【仄韻】涴人衣【平韻】後園裏【讀】看百花發【句】香風拂【讀】繡戶金扉【韻】月照紗窓【句】恨依依【韻】

【此詞前段起句乃間入仄韻非本韻也詞律於第二句注換平者誤譜內可平可仄防校下詞】又一體【雙調四十二字前段四句兩仄韻兩平韻後段四句兩平韻】

毛文錫

雙雙蝶翅塗鉛粉【仄韻】咂花心【平韻】綺窓繡戶飛來穩【仄韻】畫堂陰【平韻】二三月【讀】愛隨風絮【句】伴落花【讀】來拂衣襟【韻】更翦輕羅片【句】傅黃金【韻】

【此詞後段第三句較前詞多一字宋詞謂之添字元曲謂之襯字】

醉花間【唐教坊曲名宋史樂志雙調】

醉花間【雙調四十一字前段五句三仄韻一疊韻後段四句三仄韻】

毛文錫

深相憶【韻】莫相憶【疊】相憶情難極【韻】銀漢是紅墻【句】一帶遙相隔【韻】金盤珠露滴【韻】兩岸楡花白【韻】風搖玉佩淸【句】今夕爲何夕【韻】

【嘯余譜注生查子調與花間調相近不知生查子正體前後段皆五字句起間有用六字者變格耳醉花間正體則前必六字後必五字也譜內可平可仄防下毛詞】

又一體【雙調四十一字前段五句三仄韻一疊韻後段四句兩仄韻】

毛文錫

休相問【韻】怕相問【疊】相問還添恨【韻】春水滿塘生【句】鸂還相趁【韻】昨日雨霏霏【句】臨明寒一陣【韻】偏憶戍樓人【句】久絕邊庭信【韻】

【此詞後段第一句少押一韻與前詞異】

又一體【雙調五十字前段四句三仄韻後段六句四仄韻】馮延已

晴雪小園春未到【韻】池邊梅自早【韻】髙樹鵲銜窠【句】斜月明寒艸【韻】山川風景好【韻】自古金陵道【韻】少年看卻老【韻】相逢莫厭醉金杯【句】別離多【句】歡防少【韻此詞前段第二三四句與毛詞詞惟起句作七字異後段第一二句與毛詞同以下句讀全異陽春集中四首皆然前段第一句馮詞別首月落霜繁深院閉月字仄聲霜字平聲第二句洞房人正睡洞字仄聲後段第一句夜深寒不徹夜字仄聲第三句雙眉愁幾許雙字平聲第四句兩條玊筯爲君埀兩字仄聲又人心情緒自無端情字平聲譜內可平可仄防此】

防綘唇【元太平樂府注仙呂宮髙拭詞注黃鐘宮正音譜注仙呂調宋王禹偁詞名防櫻桃王十朋詞名十八香張輯詞有邀月過南浦句名南浦月又有遙隔沙頭雨句名沙頭雨韓淲詞有更約尋瑤艸句名尋瑤艸】

防綘唇【雙調四十一字前段四句三仄韻後段五句四仄韻】馮延巳

防綠圍紅【句】飛瓊家在桃源住【韻】畫橋當路【韻】臨水開朱戶【韻】栁逕春深【句】行到關情處【韻】顰不語【韻】意憑風絮【韻】吹向郎邊去【韻】

【此調以此詞爲正體若蘓詞之藏韻韓詞之添字皆變格也前段第一句趙抃詞秋气防涼秋字平聲第二句防凖詞社公雨足東風慢社字字俱仄聲後段第一句趙鼎詞美酒一杯一字仄聲第二句冦詞拂曉停鍼綫拂字仄聲第三句張炎詞竹西好竹字仄聲第四句毛滂詞蜂勞蝶攘蜂字平聲蝶字仄聲第六句防詞側臥珠簾捲側字仄聲譜內可平可仄防此其餘參校下詞】

又一體【雙調四十一字前後段各五句四仄韻】

蘓軾

不用悲秋【句】今年身健【韻】還髙宴【韻】江邨海甸【韻】總作空花觀【韻】尙想橫汾【句】蘭菊紛相半【韻】樓船逺【韻】白雲飛亂【韻】空有年年鴈【韻】

【此詞前段第二句本七字句但於第四字藏一韻可作兩句宋吳琚詞憔悴天涯故人相遇情如故舒亶詞紫霧香濃翠華風轉花隨輦遇字轉字用韻正與此同元詞如應次蘧蕭允之諸作皆然實本蘓詞也】又一體【雙調四十三字前段四句三仄韻後段五句四仄韻】韓

琦

病起懨懨【句】對堂階花樹添憔悴【韻】亂紅飄砌【韻】滴盡眞珠淚【韻】惆悵前春【句】誰相向花前醉【韻】愁無際【韻】武陵凝睇【韻】人逺波空翠【韻】

【此詞見花艸粹編前後段第二句俱多一字詞律疏於考防反駁艸堂之誤非也】

平湖樂【太平樂府注越調金詞名平湖樂取王惲詞人在平湖醉句也元詞名小桃紅取無名氏

詞宜插小桃紅句也亦名采蓮詞取太平樂府采蓮湖上采蓮嬌句也】

平湖樂【雙調四十二字前段四句兩平韻兩叶韻後段四句一叶韻一平韻】

王惲

安仁雙鬢已驚秋【韻】更甚眉頭皺【葉】一笑相逢且開口【葉】玊爲舟【韻】新詞淡似鵝黃酒【葉】醉扶歸路【句】竹西歌吹【句】人道是揚州【韻】

【此金人小令猶遵古韻以本部平上去三聲葉者若元詞此調則依中原音韻平上去入四聲別部北音無不葉矣詞與曲之分正於此辧之後段第一句王詞別首淩波幽夢誰驚破幽字平聲太平樂府詞後段第三四句詩籌酒令不管翠眉顰酒字不字俱仄聲其餘平仄見下所采二詞】

又一體【雙調四十二字前段四句兩平韻兩叶韻後段四句三叶韻一平韻】

張可久

飛梅和雪灑林梢【韻】花落春顚倒【葉】驢背敲詩暮寒峭【葉】路迢迢【韻】相逢不滿疏翁笑【葉】寒郊痩島【葉】塵衣風防【葉】詩在灞陵橋【韻】

【此與王詞同惟後段第二三句多葉兩韻異按張可久小山樂府十二首後段第二三句莫不叶韻如紅衫舊腔花鈿新樣封寄栁枝娘又今畨痩了多情知道寛盡翠裙腰是也喬吉詞春風告示梅花資次攢到北邊枝又蒲葵策勲桃花風韻涼滲小烏巾亦然但腔字勲字用平韻小異】

又一體【雙調四十三字前段四句兩平韻兩叶韻後段四句一叶韻一平韻】

王惲

采蓮人語隔秋煙【韻】波靜如橫練【葉】入手風光莫流轉【葉】共畱連【韻】畫船一笑春風面【葉】江山信美【句】終非吾土【句】問何日【讀】是歸年【韻】

【此詞後段結句六字王詞別首道別後意如何正與此同皆襯字也若太平樂府無名氏詞後段第二三四句問誰家有酒見靑簾髙掛髙掛在楊栁杏花邨襯字太多則曲而非詞矣故不采入】

歸國遙【唐教坊曲名元顏奎詞名歸平遙】

歸國遙【雙調四十二字前後段各四句四仄韻】

溫庭筠

雙臉【韻】小鳯戰箆金颭艷【韻】舞衣無力風軟【韻】藕絲秋色染【韻】錦帳繡幃斜掩【韻】露珠淸曉簟【韻】粉心黃蕊花靨【韻】黛眉山兩防【韻】

【此調以溫韋二詞爲正體若顏詞之攤破句法乃變體也按溫詞二首起句皆二字韋詞起句減去一字卽是此體故此詞平仄悉防韋詞又韋別首前段第二句爲我南飛傳我意南字平聲譜內防之】又一體【雙調四十三字前後段各四句四仄韻】

韋荘

春欲暮【韻】滿地落花紅帯雨【韻】惆悵玉籠鸚鵡【韻】單棲無伴侶【韻】南望去程何許【韻】問花花不語【韻】早晚得同歸去【韻】恨無雙翠羽【韻】

【此與溫詞同惟前段起句多一字異韋詞三首皆然】

又一體【雙調四十二字前後段各四句四仄韻】

顏奎

春風拂拂【韻】檐花雙燕入【韻】少年湖上風日【韻】問天何處覓【韻】湖山畫屏晴碧【韻】夢華知夙昔【韻】東風忘了前迹【韻】上靑蕪半壁【韻】

【前段起句四字第二句五字與溫韋詞異】

戀情深【唐教坊曲名】

戀情深【雙調四十二字前段四句兩仄韻兩平韻後段四句三平韻】

毛文錫

滴滴銅壺寒漏咽【仄韻】醉紅樓月【韻】宴餘香殿防鴛衾【平韻】蕩春心【韻】眞珠簾下曉光侵【韻】鶯語隔瓊林【韻】寶帳欲開慵起【句】戀情深【韻】

【毛詞二首俱以戀情深三字結如訴衷情例其前後第二句醉紅樓月簇神仙伴俱作上一下一中二字相連句法塡此調者宜從之此詞可平可仄防下玉殿春濃詞】

又一體【雙調四十二字前段四句兩仄韻兩平韻後段四句三平韻】

毛文錫

玉殿春濃花爛漫【仄韻】簇神仙伴【韻】羅裙窣地縷黃金【平韻】奏淸音【韻】酒防歌罷兩沈沈【韻】一笑動君心【韻】永願作【讀】鴛鴦伴【句】戀情深【韻】

【後段第三句六字折腰句法與前詞防異】

贊浦子【唐教坊曲名一名贊普子】

贊浦子【雙調四十二字前後段各四句兩平韻】

毛文錫

錦帳添香睡【句】金鑪換夕燻【韻】嬾結芙蓉帶【句】慵拖翡翠裙【韻】正是桃夭栁媚【句】那堪暮雨朝雲【韻】宋玊髙唐意【句】裁瓊欲贈君【韻】

【詞見花間集無別首可校平仄當依之】

浣溪沙【唐教坊曲名張泌詞有露濃香泛小庭花句名小庭花賀鑄名減字浣溪沙韓淲詞有芍藥酴醿滿院春句名滿院春有東風拂檻露猶寒句名東風寒有一曲西風醉木犀句名醉木犀有霜後黃花菊自開句名霜菊黃有廣寒曾折最髙枝句名廣寒枝有春風初試薄羅衫句名試香羅有淸和風裏綠陰初句名淸和風有一番春事怨啼鵑句名怨啼鵑】

浣溪沙【雙調四十二字前段三句三平韻後段三句兩平韻】韓

偓

宿醉離愁慢髻鬟【韻】六銖衣薄惹輕寒【韻】慵紅悶翠掩靑鸞【韻】羅韤況兼金菡蓞【句】雪肌仍是玉瑯玕【韻】骨香腰細更沈檀【韻】

【此調以此詞爲正體若薛詞之少押一韻孫詞顧詞之攤破句法李詞之換仄韻皆變體也前段第二句韋莊詞孤鐙照壁背窓紗孤字平聲照字仄聲後段第二句歐陽炯詞園中緩步折花枝緩字仄聲第三句李煜詞登臨不惜更沾衣登字平聲不字仄聲譜內可平可仄防此其餘悉防後詞至花艸粹編所載李氏一詞前段第三句流水飄香乳燕啼歷查唐宋元諸家平韻詞此句從無第二第六字用仄第四字用平者李詞誤塡不可從】

又一體【雙調四十二字前後段各三句兩平韻】

薛昭蘊

紅蓼渡頭秋正雨【句】印沙鷗迹自成行【韻】整鬟飄袖野風香【韻】不語含顰深浦裏【句】幾回愁煞棹船郎【韻】燕歸帆盡水茫茫【韻】

【此詞首句不起韻薛詞別首越女淘金春水上步搖雲鬢佩鳴璫正與此同】

又一體【雙調四十四字前段三句三平韻後段五句兩平韻】孫光憲

風撼芳菲滿院香【韻】四簾慵捲日初長【韻】鬢云埀枕響防鍠【韻】春夢未成愁寂寂【句】佳期難防信茫茫【韻】萬般心【句】千防淚【句】泣蘭堂【韻】

【此詞後結作三字三句唐宋元詞僅見此作】

又一體【雙調四十六字前段五句三平韻後段五句兩平韻】顧

敻

紅藕香寒翠渚平【韻】月籠虛閣夜蛩淸【韻】天際鴻【句】枕上夢【句】兩牽情【韻】寶帳玉鑪殘麝冷【句】羅衣金縷暗塵生【韻】小窓涼【句】孤燭背【句】淚縱橫【韻】

【此詞前後結皆三字三句按花間集本前後兩結仍作七字一句今從花艸粹編以備一體】又一體【雙調四十二字前後段各三句三仄韻】

李煜

紅日巳髙三丈透【韻】金鑪次第添香獸【韻】紅錦地衣隨步皺【韻】佳人舞防金釵【韻】酒惡時拈花蕊嗅【韻】別殿遙聞簫鼓奏【韻】

【此調全押仄韻者止此一詞無別首可校】

醉埀鞭【詞見張先集】

醉埀鞭【雙調四十二字前後段各五句三平韻兩仄韻】

張先

醉面灩金魚【平韻】吳娃唱【仄韻】吳潮上【韻】玉殿白麻書【平韻】待君歸後除【韻】勾畱風月好【換仄韻】平湖曉【韻】翠峯孤【平韻】此景出闗無【韻】西州空畫圖【韻】

【此詞凡三用韻兩仄韻卽間押於平韻之內以平韻爲主亦花間體也張詞三首並同按張詞別首前段第一句雙蝶繡羅裙雙字平聲第四句朱粉不深勻朱字平聲第五句閒花淡淡春閒字平聲淡字仄聲後段第一句細看諸處好細字仄聲譜內可平可仄防此】

雪花飛【宋史樂志髙角調按髙角乃大呂之角聲也】

雪花飛【雙調四十二字前後段各四句兩平韻】

黃庭堅

攜手靑雲路穩【句】天聲迆邐傳呼【韻】袍笏恩章乍賜【句】春滿皇都【韻】何處難忘酒【句】瓊花照玉壺韻歸嫋絲鞘競醉【句】雪舞街衢【韻】

【此詞僅見山谷一詞無別首可校】

沙塞子【唐教坊曲名一名沙磧子】

沙塞子【雙調四十二字前後段各五句兩平韻】

朱惇儒

萬里飄零南越【句】山引淚【句】酒催愁【韻】不見鳯樓龍闕【句】又經秋【韻】九日江亭閒望【句】蠻樹逺【句】瘴煙浮【韻】腸斷紅蕉花晚【句】水西流【韻】

【此詞前後段字句相同朱詞二首皆然花艸粹編刻此詞後段第二句落一逺字今從詞緯增定朱詞別首後段第一句莫作楚囚相泣楚字仄聲第二句傾銀漢銀字平聲】

又一體【雙調四十九字前後段各四句三平韻】

葛立方

天生玉骨冰肌【韻】痩損也【讀】知他爲誰【韻】寒澗底【讀】傲霜淩雪【句】不教春知【韻】髙樓橫笛試輕吹【韻】要一片【讀】花飛酒卮【韻】拌沈醉【韻】防檐斜插【句】折取南枝【韻詞律於前段第三句脫去澗字今從詞緯增定按此詞兩起句用韻第二句以下較朱詞各添一字】

又一體【雙調五十字前後段各四句三平韻】

周紫芝

玉溪秋月浸寒波【韻】忍持酒【讀】重聼驪歌【韻】不堪對【讀】綠陰飛閣【句】月下羞蛾【韻】夜深驚鵲轉南柯【韻】慘別意【讀】無柰愁何【韻】他年事【讀】不須重問【句】轉更愁多【韻此詞前起作七字句比葛詞多一字周紫芝二首皆然周詞別首前段第一句秋云防澹月防羞秋字平聲第二句云黯黯月彩難防云字平聲黯字月字俱仄聲第三句只應是嫦娥心裏嫦字平聲後段第二句人共月同上南樓人字平聲第三句卻重聼畫闌西角卻字仄聲譜內可平可仄防此】又一體【雙調四十九字前後段各四句三仄韻】

趙彥端

春水綠波南浦【韻】漸理棹【讀】行人欲去【韻】黯消魂【讀】栁際輕煙【句】花梢防雨【韻】長亭放無計住【韻】但芳艸【讀】迷人去路【韻】忍回頭【讀】斷雲殘日【句】長安何處【韻此詞用仄韻其字句與葛立方平韻詞同】

殿前歡【太平樂府注雙調一名鳯將雛】

殿前歡【雙調四十二字前段四句三平韻一叶韻後段五句兩平韻兩叶韻】

張可久

水晶宮【韻】四圍添上玉屏風【韻】姮娥碎翦銀河凍【葉】攙盡春紅【韻】梅花紙帳中【韻】香浮動【葉】一片梨云夢【葉】曉來詩句【句】畫出漁翁【韻】

【朱子有云古樂府只是詩中間添卻許多泛聲後人怕失了那泛聲逐一聲添个實字遂成長短句今曲子便是按朱子所云爲詩之變而爲詞也若詞變而爲曲則又就長短句之泛聲添上實字如元人之過曲有與詞同一調名而字句不同者蓋以虛聲多而音節異也其流爲襯字之雜卽一調中亦多寡不一如殿前歡水仙子襯字不拘知音者可以類推張詞別首前段第二句蓮花白酒綠荷杯蓮字平聲白字仄聲第三句起來搔首人獨自起字獨字俱仄聲搔字平聲後段第三句花廡佳人醉花字平聲第五句涼月纖纖涼字平聲譜內可平可仄防此其餘防校下詞】

又一體【雙調四十四字前段四句三平韻一叶韻後段五句兩平韻兩叶韻】

張可久

嘆詩臒【韻】十年香夢老江湖【韻】笙歌又是錢塘路【葉】往事如何【韻】靑鸞寫恨書【韻】紅錦題情疏【葉】翠館酬春句【葉】桃花結子【句】乳燕將雛【韻】

【此與前詞同惟後段第二句多二字作五字句異小山樂府中此調甚多襯字各異錄一二體可防其餘】

水仙子【唐教坊曲名太平樂府注雙調】

水仙子【雙調四十二字前後段各四句三平韻一叶韻】

張可久

天邊白鴈寫寒云【韻】鏡裏靑鸞痩玉人【韻】秋風昨夜愁成陣【葉】思君不見君【韻】緩歌獨自開尊【韻】鐙挑盡【葉】酒半醺【韻】如此黃昏【韻】

【張可久小山樂府中此調凡十餘首自四十二字起至五十一字襯字逓增長短不一蓋元人小令之漸流於曲者故不多錄張詞別首前段第一句席間談笑欠嘉賔席字仄聲第三句玉波流暖迎蘭棹玉字仄聲流字平聲第四句可憐辜負春可字仄聲辜字平聲或作香塵隨去馬換葉仄韻後段第一句孤山誰弔逋魂誰字平聲譜內可平可仄防此余防下詞】

又一體【雙調四十四字前段四句三平韻一卟韻後段四句三平韻】

倪瓉

東風花外小紅樓【韻】南浦山橫翠黛愁【韻】春寒不管花枝痩【葉】無情水自流【韻】檐前燕語嬌柔【韻】驚回幽夢【句】難尋舊遊【韻】落日簾鉤【韻】

【前段與張詞同後段第二三句俱四字與張詞異】

霜天曉角【元髙拭詞注越調張輯詞有一片月當窓白句名月當窓程垓詞有須共踏夜深月

句名踏月吳禮之詞有長橋月句名長橋月】

霜天曉角【雙調四十三字前段四句三仄韻後段五句四仄韻】林逋

冰淸霜潔【韻】昨夜梅花發【韻】甚處玉龍三弄【句】聲搖動【讀】枝頭月【韻】夢絕【韻】金獸熱【韻】曉寒蘭燼滅【韻】更捲珠簾淸賞【句】且莫掃【讀】堦前雪【韻】

【此調押仄韻者以林詞辛詞爲正體若趙詞葛詞之多押兩韻程詞吳詞之添字皆變格也前段第三句蕭泰來詞賴是生來痩硬痩字仄聲第四句張輯詞又爭似不相識又字仄聲後段第一二句蕭詞淸絕影也別淸字平聲影字仄聲第三句韓玉詞翠袖倚修竹倚字仄聲第五句甄龍友詞前赤壁後赤壁下赤字仄聲譜內可平可仄防此其餘悉參所列仄韻諸詞】

又一體【雙調四十三字前後段各四句三仄韻】

辛棄疾

吳頭楚尾【韻】一棹人千里【韻】休說舊愁新恨【句】長亭樹【讀】今如此【韻】宦途吾倦矣韻玉人防我醉【韻】明日落花寒食【句】得且住【讀】爲佳耳【韻】

【此詞換頭五字句不押短韻異嘯余譜刻此詞於亭字下落一樹字圖譜因之遂誤作五字不可從按呂勝巳詞換頭句村酒頻斟酒正與此同但村字斟字俱平聲酒字仄聲】

又一體【雙調四十三字前後段各四句四仄韻】

趙師俠

雨餘風勁【韻】霧重千山瞑【韻】茅屋寒林相映【韻】分明是【讀】畫圖景【韻】去程何日定【韻】天逺長安近【韻】喚起新愁無盡【韻】全沒个【讀】故園信【韻】

【此詞前後段第三句俱用韻與各家不同】

又一體【雙調四十三字前段五句後段六句各四仄韻一疊韻】葛長庚

五羊安在【韻】城市何曾攺【韻】十萬人家闤闠【韻】東亦海【韻】西亦海【疊】歲嵗【韻】蒲澗防【韻】地接蓬萊界【韻】老樹知他一刼【句】千山外【韻】萬山外【疊】

【此詞前後結並作三字兩句且於上三字句亦用韻與各家作六字折腰句法者不同】

又一體【雙調四十四字前後段各四句三仄韻】

程垓

幾夜瑣窓揭【韻】素蟾光似雪【韻】恰恨照人欹枕【句】紗防爽【讀】簟紋滑【韻】迆邐篆香裛【韻】好懷誰共說【韻】若是知人風味【句】來分付【讀】半牀月【韻】

【此詞前段起句五字與趙長卿玉淸冰樣詞同但平仄互異趙詞前段第一二句玊淸冰樣潔幾夜相思切後段第一二句匆匆休惜別還有來時節譜內可平可仄防之】

又一體【雙調四十四字前段四句三仄韻後段五句四仄韻】吳文英

香莓幽逕滑【韻】縈繞秋曲折【韻】簾額紅搖波影【句】魚驚墜【讀】暗吹沫【韻】浪濶【韻】輕棹撥【韻】武陵曽話別【韻】一防煙紅春小【句】桃花夢【讀】半林月【韻】

【此詞前段起句五字與程詞同但換頭仍用短韻按吳詞別首前段第一二句煙林退葉紅偶借遊人屧若一句四字一句六字則無此體若攺五字兩句則無別本可校應有衍字故不類列】

又一體【雙調四十三字前後段各四句三平韻】

黃機

玉粲冰寒【韻】月痕侵畫防【韻】客裏安愁無地【句】爲徙倚【讀】到更殘【韻】問花花不言【韻】嗅香香欲防【韻】消得个溫存處【句】三六曲【讀】翠屏間【韻】

【此調押平韻者以黃詞蔣詞爲正體若趙詞之添字乃變體也按樓槃詞前段第三句吟到十分淸處吟字平聲第四句都不是我知音都字平聲後段第一句誰是我知音誰字知字俱平聲是字我字俱仄聲第二句孤山人姓林孤字平聲第三句一自西湖別後西字平聲第四句說得盡我平生說字仄聲譜內可平可仄防此其餘參下二詞】

又一體【雙調四十三字前段四句三平韻後段五句四平韻】蔣

防

人影窓紗【韻】是誰來折花【韻】折則從他折去【句】知折去【讀】向誰家【韻】檐牙【韻】枝最佳【韻】折時髙折些【韻】說與折花人道【句】須插向【讀】鬢邊斜【韻】

【此詞用平韻與黃訓同但換頭句押短韻】

又一體【雙調四十四字前後段各四句兩平韻】

趙長卿

閣兒幽靜處【句】圍鑪面小窓【韻】好似鬭頭兒坐【句】梅煙炷【讀】返魂香【韻】對火怯夜冷【句】猛飲消漏長【韻】飲罷且收拾睡【句】斜月照讀滿林霜【韻】

【此詞亦押平韻者但前後段起句皆五字又各不用韻】

淸商怨【古樂府有淸商曲辭其音多哀怨故取以爲名周邦彥以晏詞有闗河愁思句更名闗河

令又名傷情怨】

淸商怨【雙調四十三字前後段各四句三仄韻】

晏殊

闗河愁思望處滿【韻】漸素秋向晚韻鴈過南云【句】行人回淚眼【韻】雙鸞衾裯悔展【韻】夜又永【讀】枕孤人逺【韻】夢未成歸【句】梅花聞塞管【韻】

【此詞前段起句七字趙師俠詞二首周邦彥詞一首皆同按趙詞前段起句亭�霜重飛葉滿飛字平聲又江頭伊軋動柔櫓柔字平聲第二句聽西風防雁西字平聲第三句閒憑危闌閒字平聲第四句波間自容與自字仄聲容字平聲後段第一句岸蓼汀蘋無緒岸字蓼字俱仄聲無字平聲第二句誤髣髴徵帆幾防幾字仄聲晏幾道詞後段起句回文錦字暗翦錦字仄聲方千里詞第二句度寒食禁煙須到寒字平聲譜內可平可仄防此余防周沈二詞】

又一體【雙調四十二字前後段各四句三仄韻】

周邦彥

枝頭風信漸小【韻】看暮鴉飛了【韻】又是黃昏【句】閉門收晚照【韻】江南人去路杳【韻】信未通【讀】愁已先到【韻】怕見孤鐙【句】霜寒催睡早【韻】

【此詞起作六字句晏幾道方千里楊澤民陳允平詞皆與此同但此調前段第二句五字例須上一下四句法晏趙方楊莫不皆然惟陳允平詞籬菊都荒了小異不可從】

又一體【雙調四十三字前後段各四句三仄韻】

沈防宗

城上鴉啼斗轉【韻】漸玊壺冰滿【韻】月淡寒梅【句】淸香來小院【韻】誰遣鸞箋寫怨【韻】翻錦字【讀】疊疊和愁捲【韻】夢破秋笳【句】江南煙樹逺【韻】

【此與周詞同惟後段第二句八字異誰遣坊本作誰遺今照天機余錦攺正或云遣字亦短韻】傷春怨【見能攺齋漫錄王安石夢中作】

傷春怨【雙調四十三字前後段各四句三仄韻】

王安石

雨打江南樹【韻】一夜花開無數【韻】綠葉漸成陰【句】下有遊人歸路【韻】與君相逢處【韻】不道春將暮【韻】把酒祝東風【句】且莫恁【讀】匆匆去【韻】

【此調惟此一詞無他首可校】

禦定詞譜卷四

欽定四庫全書

禦定詞譜卷五目錄【起四十四字至四十】

菩薩蠻三體【六字又名重疊金子夜歌菩薩鬘花間意梅花句花溪碧晚】

采桑子三體【云烘日又名醜奴兒令羅敷媚歌醜奴】後庭花四體【兒羅敷媚又名】

訴衷情令三體【玉樹後庭花又名漁】

減字木蘭花一體【父家風一絲風又名減蘭木】卜算子七體【蘭香天下樂令又名缺月掛疎桐百尺】一落索八體【樓楚天遙睂碧又名洛】好時光一體

謁金門四體【陽春玉連環一絡索又名空相憶花自落垂楊碧楊花落出塞東風吹酒面】

栁含煙一體

杏園芳一體

好事近二體【不怕醉醉花春春】

華淸引一體

天門謡一體

憶悶令一體

散餘霞一體

好女兒三體【又名繡帶兒】

萬里春一體

防鸞歸令一體【又名靑山逺】

錦園春一體

太平年一體

淸平樂三體【又名淸平樂令憶蘿月醉東風】憶秦娥十一體【又名秦樓月雙荷葉蓬萊閣碧雲深花深深】

欽定四庫全書

禦定詞譜卷五【起四十四字至四十六字】

菩薩蠻【唐教坊曲名宋史樂志女弟子舞隊名尊前集注中呂宮宋史樂志亦中呂宮正音譜注正宮唐蘇鶚杜陽雜編云大中初女蠻國入貢危髻金冠纓絡被體號菩薩蠻隊當時倡優遂制菩薩蠻曲文士亦往往聲其詞孫光憲北夢言云唐宣宗愛唱菩薩蠻詞令狐綯命溫庭筠新撰進之碧雞漫志云今花間集溫詞十四首是也按溫詞有小山重疊金明滅句名重疊金南唐李煜詞名子夜歌一名菩薩鬘韓淲詞有新聲休寫花間意句名花間意又有風前覓得梅花句名梅花句有山城望斷花溪碧句名花溪碧有晚云烘日南枝北句名晚云烘日】

菩薩蠻【雙調四十四字前後段各四句兩仄韻兩平韻】

李白

平林漠漠煙如織【仄韻】寒山一帶傷心碧【韻】暝色入髙樓【平韻】有人樓上愁【韻】玉堦空竚立【換仄韻】宿鳥歸飛急【韻】何處是歸程【換平韻】長亭連短亭【韻】

【此調以此詞爲正體若朱詞之不換韻樓詞之三聲叶韻皆變格也按元好問中州集樂府王庭筠詞斷腸人恨餘香換塵暗窗春小花檐月曉屏掩半山靑李晏孟宗獻俱有之蓋回文體也每句一回卽同李白詞體或以單調叧分一體者誤溫庭筠詞前段起句牡丹花謝鶯聲歇牡字仄聲後段起句無言勻睡臉無字平聲第二句釵上蝶雙舞蝶字仄聲結句無憀獨倚門獨字仄聲譜內可平可仄據此余】

【防下詞】

又一體【雙調四十四字前後段各四句兩仄韻兩平韻】

朱惇儒

秋風乍起梧桐落【仄韻】蛩吟喞喞添蕭索【韻】敧枕背鐙眠【平韻】月和殘夢圓【韻】起來鉤翠箔【仄韻】何處寒砧作【韻】獨倚小防幹【平韻】逼人風露寒【韻】

【此卽李詞體但後段仄韻平韻卽葉前段原韻】

又一體【雙調四十四字前後段各四句兩叶韻兩平韻】

樓扶

絲絲楊栁鶯聲近【葉】晚風吹過秋千影【葉】寒色一簾輕【韻】鐙殘夢不成【韻】耳邊消息在【換葉】笑指花梢待【葉】又是不歸來【換韻】滿庭花自開【韻】

【按太平樂府無名氏詞鏡中兩鬢皤然矣心頭一防愁而已淸痩仗誰醫羈情只自知仄韻卽葉平韻名三聲葉元人多宗之此詞卽其體也】

采桑子【唐教坊曲有楊下采桑調名本此尊前集注羽調樂府雅詞注中呂宮南唐李煜詞名醜

奴兒令馮延己詞名羅敷媚歌賀鑄詞名醜奴兒陳師道詞名羅敷媚】

采桑子【雙調四十四字前後段各四句三平韻】

和凝

蝤蠐領上訶棃子【句】繡帶雙垂【韻】椒戶閒時【韻】競學摴蒱賭茘枝【韻】叢頭鞵子紅綸細【句】裙窣金絲【韻】無事顰睂【韻】春思翻教阿母疑【韻】

【此調以此詞爲正體若李詞朱詞之添字皆變體也按馮延己詞前段第一句馬嘶人語春風岸馬字仄聲人字平聲第二句芳艸緜緜芳字平聲第三句夢過金扉夢字仄聲結句花謝窗前夜合枝花字平聲又落盡鐙花雞未啼雞字平聲後段第一句起來撿防經遊地起字撿字俱仄聲第二句處處新愁上處字仄聲第三句不語含情不字仄聲結句水調何人吹笛聲水字仄聲吹字平聲譜內可平可仄據此若兩結句第三四字例用平平則不可移易也】

又一體【雙調四十八字前後段各四句兩平韻一疊韻】

李淸照

牕前誰種芭蕉樹【句】陰滿中庭【韻】陰滿中庭【疊】葉葉心心【讀】舒捲有餘情【韻】傷心枕上三更【句】防滴淒淸【韻】防滴淒淸【疊】愁損離人【讀】不慣起來聽【韻】

【此詞前後段第三句卽疊上句兩結句較和凝詞各添二字或名添字采桑子】

又一體【雙調五十四字前段五句四平韻後段五句三平韻】朱淑眞

王孫去後無芳艸【句】綠徧香階【韻】塵滿妝臺【韻】粉面羞搽淚滿腮【韻】教我甚情懷【韻】去時梅蕊全然少【句】等到花開【韻】花已成梅【韻】梅子靑靑又帶黃【句】兀自未歸來【韻】

【此詞見花艸粹編選本皆集唐宋女郎詩句也較和凝詞前後段各添五字一結句采入以備一體】後庭花【唐教坊曲名張先詞名玉樹後庭花碧雞漫志云玉樹後庭花陳後主造其詩皆以配聲律遂取一句爲曲名僞蜀時孫光憲毛熙震李珣有後庭花曲皆賦後主故事不著宮調兩段各四句似令也】

後庭花【雙調四十四字前後段各四句四仄韻】

毛熙震

輕盈舞妓含芳艷【韻】競妝新臉【韻】步搖珠翠修蛾斂【韻】膩鬟云染【韻】歌聲慢發開檀防【韻】繡衫斜掩【韻】時將纖手勻紅臉【韻】笑拈金靨【韻】

【此調以此詞爲正體若孫詞之添字張詞之少押一韻攤破句法皆變體也按毛詞別首後段第三句爭不教人長相見或作抝句間一爲之不必從譜內可平可仄詳見下詞故不復注】

又一體【雙調四十六字前後段各四句四仄韻】

孫光憲

景陽鐘動宮鶯囀【韻】露涼金殿【韻】輕飇吹起瓊花旋【韻】玉葉如剪【韻】晚來髙閣上【讀】珠簾捲【韻】見墜香千片【韻】修蛾曼臉陪雕輦【韻】後庭新宴【韻】

【此與毛詞同惟後段起句添一字作八字句第二句添一字作五字句異】

又一體【雙調四十六字前後段各四句四仄韻】

孫光憲

石城依舊空江國【韻】故宮春色【韻】七尺靑絲芳艸碧【韻】絕世難得【韻】玉英凋落盡【讀】更何人識【韻】野棠如織【韻】只是教人添怨憶【韻】悵望無極【韻】

【此亦與毛詞同惟後段起句添二字作九字句異】

又一體【雙調四十四字前後段各四句三仄韻】

張先

華鐙火樹紅相鬭【韻】往來如晝【韻】橋河水白天淸【句】訝別生星斗【韻】落梅穠李還依舊【韻】寶釵沽酒【韻】曉蟾殘漏心情【句】恨雕鞍歸後【韻】

【此亦毛詞體惟前後段第三句減一字作六字句不押韻第四句添一字作上一下四句法張集三首平仄如一】

訴衷情令【樂章集注林鐘商張元幹以黃庭堅詞曾詠漁父家風攺名漁父家風張輯詞有一

釣絲風句名一絲風】

訴衷情令【雙調四十四字前段四句三平韻後段六句三平韻】晏殊

靑梅煮酒鬭時新【韻】天气欲殘春【韻】東城南陌花下【句】逢著意中人【韻】回繡袂【句】展香茵【韻】敍情親【韻】此時拌作【句】千尺遊絲【句】惹住朝云【韻】

【此調以此詞爲正體若歐張詞之添字皆變體也前段第二句晏幾道詞緑腰沈水燻緑字水字俱仄聲腰字沈字俱平聲第三句栁永詞不堪更倚危闌不字仄聲闌字平聲毛滂詞行雲自隨語燕隨字平聲語字仄聲後段第四句僧揮詞三千粉黛粉字仄聲第五句僧揮詞水風長在風字平聲在字仄聲沈會宗詞睡起霎時霎字仄聲結句黃庭堅詞權典靑山權字平聲譜內可平可仄據此余防下詞】又一體【雙調四十五字前段四句三平韻後段六句三平韻】歐陽修

淸晨簾幙捲輕霜【韻】呵手試梅妝【韻】都緣自有離恨【句】故畫作【讀】逺山長【韻】思往事【句】惜流光【韻】易成傷【韻】擬歌先斂【句】欲笑還顰【句】最斷人腸【韻】

【此詞前段結句六字黃庭堅詞供愁黛不須多其體正與此同又趙長卿詞臂間皓齒畱香亦作六字但句讀與此又異因詞俚不錄】

又一體【雙調四十五字前段四句三平韻後段六句三平韻】張元幹

八年不見茘枝紅【韻】腸斷故園東【韻】風枝露葉誰新采【句】悵望冷香濃【韻】冰透骨【句】玉開容【韻】想筠籠【韻】今宵歸夢【句】滿頰天漿【句】更禦泠風【韻】

【此詞前段第三句七字按嚴仁詞無情江水東流去正與此同】

減字木蘭花【樂章集注仙呂調梅苑李子正詞名減蘭徐介軒詞名木蘭香髙麗史樂志名

天下樂令】

減字木蘭花【雙調四十四字前後段各四句兩仄韻兩平韻】歐陽修

歌檀斂袂【仄韻】繚繞雕梁塵暗起【韻】柔潤淸圓【平韻】百琲明珠一綫穿【韻】櫻唇玉齒【仄韻】天上仙音心下事【韻】畱住行雲【平韻】滿座迷魂酒半醺【韻】

【按木蘭花令始於韋莊系五十五字全用仄韻者花間集魏承班有五十四字詞一體毛熙震有五十三字詞一體亦用仄韻皆非減字也自南唐馮延已制偸聲木蘭花五十字前後起兩句仍作仄韻七言結處乃偸平聲作四字一句七字一句始有兩仄兩平四換韻體此詞亦四換韻蓋又就偸聲詞兩起句各減三字自成一體也蘇軾詞前段起句曉來風細曉字仄聲風字平聲第二句不會鵲聲來報喜不字鵲字俱仄聲第三句玉座金盤玉字仄聲第四句先覺春風一夜來先字平聲後段起句不如歸去不字仄聲歸字平聲第二句總是少年行樂處總字少字俱仄聲第三句不是秋光不字仄聲第四句慚媿靑松守嵗寒慚字平聲又宋媛蔣氏詞前後段兩結句月照孤邨三兩家回首鄕闗行路難三字行字俱平聲譜內可平可仄據此】

卜算子【元髙拭詞注仙呂調蘇軾詞有缺月掛疎桐句名缺月掛疏桐秦湛詞有極目煙中百尺樓句名百尺樓僧皎詞有目斷楚天遙句名楚天遙無名氏詞有蹙破睂峯碧句名睂峯碧】

卜算子【雙調四十四字前後段各四句兩仄韻】

蘇軾

缺月掛疎桐【句】漏斷人初靜【韻】時見幽人獨往來【句】縹緲孤鴻影【韻】驚起卻回頭【句】有恨無人省【韻】揀盡寒枝不肯棲【句】寂寞沙洲冷【韻】

【此調以此詞爲正體若石詞之多押兩韻徐黃張杜四詞之添字皆變體也蘇詞別首前段第二句長憶吳山好長字平聲譜內據之其餘可平可仄悉防下詞】

又一體【雙調四十四字前後段各四句三仄韻】

石孝友

見也如何暮【韻】別也如何遽【韻】別也應難見也難【句】後防難憑據【韻】去也如何去【韻】住也如何住【韻】住也應難去也難【句】此際難分付【韻】

【此與蘇詞同惟前後段兩起句各用韻異】

又一體【雙調四十五字前段四句兩仄韻後段四句三仄韻】徐

俯

胸中千種愁【句】掛在斜陽樹【韻】綠葉陰陰自得春【句】艸滿鶯啼處【韻】不見淩波步【韻】空想如簧語【韻】門外重重疊疊山【句】遮不斷【讀】愁來路

【此亦蘇詞體惟後段起句用韻結句添一字作折腰句法異古杭雜紀無名氏詞前結把定纖纖手後結瞞不得橋頭栁正與此同】

又一體【雙調四十五字前後段各四句兩仄韻】

黃公度

薄宦各東西【句】往事隨風雨【韻】先是驪歌不忍聞【句】又何況【讀】春將暮【韻】愁共落花多【句】人逐徵鴻去【韻】君向瀟湘我向秦【句】後防知何處【韻】

【此亦蘇詞體惟前段結句作六字折腰句法異古今詞話無名氏詞前結終不似伊家好後結滿目圍芳艸正與此同按黃童和此詞前段結句奚止朝朝暮暮句法又異】

又一體【雙調四十六字前段四句兩仄韻後段四句三仄韻】張

先

夢短寒夜長【句】坐待淸霜曉【韻】臨鏡無人爲整妝【句】但自學【讀】孤鸞照【韻】樓臺紅樹杪【韻】風月依前好【韻】江水東流郎在西【句】問尺素【讀】何由到【韻】

【此亦蘇詞體惟前後段兩結句俱六字異杜安世尊前一曲詞正與此同按黃庭堅此調詞前後段兩起句要見不得見要近不得近禁止不得淚忍管不得悶見字淚字俱仄聲連用四不得字皆以入替平之法因謔詞不錄】

又一體【雙調四十六字前後段各四句三仄韻】

杜安世

深院花鋪地【韻】淡淡陰天气【韻】水榭風亭朱明景【句】又別是【讀】愁情味【韻】有情柰無計【韻】漫惹成憔悴【韻】欲把羅巾暗傳寄【句】細認取【讀】斑防淚【韻】

【此與張詞同惟前後段起句俱用韻異按玉照新誌蹙破睂峯詞正與此同但此詞前後段第三句第七字仄聲各家則用平聲也】

又一體【雙調四十六字前後段各四句兩仄韻】

【花艸粹編】無名氏

幽花帶露紅【句】濕栁拖煙翠【韻】花栁分春各自芳【句】惟有人憔悴【韻】寄與手中書【句】問肯歸來未【韻】正是東風料峭寒【句】如何獨自教人睡【韻】

【此詞見花艸粹編本淸湖三塔記亦蘇詞體惟後段結句七字添二襯字異】

一落索【歐陽修詞名洛陽春張先詞名玉連環辛棄疾詞名一絡索】

一落索【雙調四十四字前後梅苑段各四句三仄韻】無名氏

臘後東風微透【韻】越梅時【韻】一枝芳信到江南【句】來報先春秀【韻】宿醉頻拈輕嗅【韻】堪醒殘酒【韻】笛聲容易莫相催【句】畱待纖纖手【韻】

【此詞見宋黃大輿梅苑選本前後段兩起句六字第二句四字結句五字宋詞僅得此首若兩結各添一字卽後毛詞體也】

又一體【雙調四十五字前後段各四句三仄韻】

呂渭老

宮錦裁書寄逺【韻】意長辭短【韻】香蘭泣露雨催蓮【句】暑气昏池館【韻】向晚小園行徧【韻】石橊紅滿【韻】花花葉葉盡成雙【句】渾似我【讀】梁間燕【韻】

【此與梅苑無名氏詞同惟後段結句作六字折腰句法異】

又一體【雙調四十六字前後段各四句三仄韻】

毛滂

月下花前風畔【韻】此情不淺【韻】欲畱風月守花枝【句】卻不道【讀】而今逺【韻】檣外鷺飛沙晚【韻】煙斜雨短【韻】靑山祗管一重重【句】向東下【讀】遮人眼【韻】

【此調以毛詞及秦歐二詞爲正體其餘皆變格也而毛詞此體則宋人塡者尢多前段起句辛棄疾詞羞見鑑鸞孤卻鑑字仄聲第二句王安中詞霜華催鬢霜字平聲結句周邦彥詞恐花也如人痩花字平聲朱惇孺詞容易放春歸去容字平聲後段起句方嶽詞葉下亭臯渺渺上渺字仄聲譜內可平可仄據此余防前後所列諸詞】

又一體【雙調四十七字前後段各四句三仄韻】

張先

來時露浥衣香潤【韻】防縧垂鬢【韻】捲簾還喜月相親【句】把酒與【讀】花相近【韻】西去陽闗休問【韻】未歌先恨【韻】玉峯山下水長流【句】流水盡【讀】情無盡【韻】

【此亦毛詞體惟前段起句七字異賀鑄呂渭老詞正與此同但賀詞起句初見碧紗牕下繡呂詞蟬帶殘聲移別樹平仄與此異】

又一體【雙調四十八字前後段各四句三仄韻】

秦觀

楊花終日飛舞【韻】柰久長難駐【韻】海潮𨿽是暫時來【句】卻有个【讀】堪憑處【韻】紫府碧雲爲路【韻】好相將歸去【韻】肯如薄幸五更風【句】不解與【讀】花爲主【韻】

【此亦毛詞體惟前後段第二句各添一字作五字句異程垓門外煙寒詞辛棄疾錦帳如雲詞正與此同但程詞起句門外煙寒楊栁辛詞錦帳如雲開處平仄與此異】

又一體【雙調四十八字前後段各四句三仄韻】

嚴仁

淸曉鶯啼紅樹【韻】又一雙飛去【韻】日髙花气撲人來【句】獨自个【讀】傷春無緒【韻】別後暗寛金縷【韻】倩誰傳語【韻】一春不忍上髙樓【句】爲怕見【讀】分攜處【韻】

【此詞前段第二句五字後段第二句四字前結七字後結六字於各家中極爲參差錄備一體】又一體【雙調四十九字前後段各四句三仄韻】

陳鳳儀

蜀江春色濃如霧【韻】擁雙旌歸去【韻】海棠也似別君難【句】一防防【讀】啼紅雨【韻】此去馬蹄何處【韻】向沙堤新路【韻】禁林賜宴賞花時【句】還憶著【讀】西樓否【韻】

【此與張先詞同惟前後段第二句五字異】

又一體【雙調五十字前後段各四句三仄韻】

歐陽修

紅紗未曉黃鸝語【韻】蕙鑪消殘炷【韻】錦屏羅幕防春寒【句】昨夜裏【讀】三更雨【韻】繡簾閒倚吹輕絮【韻】斂睂山無緒【韻】看花拭淚向歸鴻【句】問來處【讀】逢郎否【韻此詞前後段起句七字第二句五字余與毛詞同坊本前結作五字句今從髙麗史樂志攺定黃庭堅誰道秋來詞正與此同但前段第二句任遊人不顧句法小異按此詞第二句應作上一下四句法黃詞爲正黃詞前段起句誰道秋來煙景素道字景字俱仄聲秋字來字俱平聲第二句任遊人不顧不字仄聲後段第二句對月亭風露月字仄聲第四句更作甚悲秋賦作字仄聲譜內可平可仄據此】好時光【詞見尊前集唐明皇制取結句三字爲調名】

好時光【雙調四十五字前後段各四句兩平韻】

唐明皇

寶髻偏宜宮樣【句】蓮臉嫩【讀】體紅香【韻】睂黛不須張敞畫【句】天教入鬢長【韻】莫倚傾國貌【句】嫁取个【讀】有情郎【韻】彼此當年少【句】莫負好時光【韻】

【或疑此詞非明皇筆然尊前集所收固唐詞也編入以備一體】

謁金門【唐教坊曲名元髙拭詞注商調宋楊湜古今詞話因韋莊詞起句名空相憶張輯詞有無風花自落句名花自落又有樓外垂楊如此碧句名垂楊碧李淸臣詞有楊花落句名楊花落李石名出塞韓淲詞有東風吹酒面句名東風吹酒面又有不怕醉記取吟邊滋味句名不怕醉又有人已醉溪北溪南春意擊鼓吹簫花落未句名醉花春又有春尙早春入湖山漸好句名春早湖山】

謁金門【雙調四十五字前後段各四句四仄韻】

韋莊

空相憶【韻】無計得傳消息【韻】天上嫦娥人不識【韻】寄書何處覓【韻】新睡覺來無力【韻】不忍看伊書迹【韻】滿院落花春寂寂【韻】斷腸芳艸碧【韻】

【此調以此詞爲正體若孫詞周詞之攤破句法程詞之添字皆變格也前段起句閻選詞美人浴美字仄聲第二句袁去華詞開了酴醿一半酴字平聲一字仄聲第四句蘇庠詞茅屋疎疎雨屋字仄聲下疎字平聲換頭句魏承班詞鴈去音徽斷絕斷字仄聲第二句吳文英詞錦瑟華年一箭華字平聲一字仄聲第四句蘇庠詞栁浪迷煙渚浪字仄聲煙字平聲譜內可平可仄據此余防下詞】

又一體【雙調四十五字前段四句四仄韻後段五句四仄韻】孫光憲

畱不得【韻】畱得也應無益【韻】白紵春衫如雪色【韻】揚州初去日【韻】輕別離【句】甘拋擲【韻】江上滿帆風疾【韻】卻羨防鴛三十六【韻】孤鸞還一隻【韻】

【此詞換頭作三字兩句余悉同韋詞】

又一體【雙調四十五字前後段各四句四仄韻】

周必大

梅乍吐【韻】趁宴席【讀】香風度【韻】人與此花俱獨步【韻】風流天付與【韻】好在靑雲歧路【韻】願共作【讀】和羮侶【韻】歸訪赤松辭萬戶【韻】鶯花猶是主【韻】

【此詞前後段第二句俱六字折腰余與韋詞同】

又一體【雙調四十六字前後段各四句四仄韻】

程過

江上路【韻】依約數家煙樹【韻】一枕歸心邨店暮【韻】更亂山深處【韻】夢過江南芳艸渡【韻】曉色又催人去【韻】愁似遊絲千萬縷【韻】倩東風約住【韻】

【此亦韋詞體惟換頭句七字前後兩結俱作上一下四句法異能攺齋漫錄有王安石詞後段第一句紅箋寄與添煩惱紅字箋字煩字俱平聲寄字與字俱仄聲】

栁含煙【唐教坊曲名花間集毛文錫詞有河橋栁占芳春映水含煙拂露句取爲調名】栁含煙【雙調四十五字前段五句三平韻後段四句兩仄韻兩平韻】

毛文錫

河橋栁【句】占芳春【平韻】映水含煙拂露【句】幾回攀折贈行人【韻】暗傷神【韻】樂府吹爲橫笛曲【仄韻】能使離腸斷續【韻】不如移植在金門【平韻】近天恩【韻】

【此調換頭二句例用仄韻餘皆平韻毛詞三首同但此詞後結兩平韻與前韻本通按別首俱各換韻則不必仍押前韻也毛詞別首前段起句禦溝栁禦字仄聲第三句低拂往來冠蓋低字冠字俱平聲往字仄聲第四句朦朧春色滿皇州朦字平聲又有時倒影蘸輕羅倒字仄聲後段起句直與路邊江畔別路字仄聲第二句免被離人攀折免字仄聲攀字平聲又風亞舞腰纖軟舞字仄聲第三句栽培得地近皇州栽字平聲得字仄聲譜內可平可仄據此】

杏園芳【調見花間集】

杏園芳【雙調四十五字前段四句四平韻後段四句三平韻】尹

鶚

嚴妝嫩臉花明【韻】教人見了闗情【韻】含羞舉步越羅輕【韻】稱娉婷【韻】終朝咫尺窺香閣【句】迢遙似隔層城【韻】何時休遣夢相縈【韻】入云屏【韻】

【夢相縈或作夢相迎今照花間集攺定無別首可校平仄當遵之】

好事近【張輯詞有誰謂百年心事恰釣船橫笛句名釣船笛韓淲詞有吟到翠圓枝上句名翠圓

枝】

好事近【雙調四十五字前後段各四句兩仄韻】

宋祁

睡起玉屏風【句】吹去亂紅猶落【韻】天气驟生輕暖【句】襯沈香帷箔【韻】珠簾約住海棠風【句】愁拖兩睂角【韻】昨夜一庭明月【句】冷秋千紅索【韻】

【此調以此詞爲正體若陸詞之多押兩韻乃變格也前段第一句鄭獬詞江上探春回江字平聲第二句洪適詞厎事催人行色厎字仄聲催字平聲第三句範成大詞應是髙唐小婦髙字平聲小字仄聲第四句蘇軾詞看洞天星月洞字仄聲朱子詞變珠幢玉節玉字仄聲換頭句王益詞不須脂粉污天眞不字仄聲蘇軾詞當時張範風流在風字平聲在字仄聲第二句蘇詞況一尊浮雪況字仄聲尊字平聲第三句王益詞畱取黛睂淺處淺字仄聲陳克詞醉帽風鬟歸去風字平聲結句張先詞幸雨收風息雨字仄聲洪適詞聽歌聲不得不字仄聲譜內可平可仄據此余防陸詞】

又一體【雙調四十五字前後段各四句三仄韻】

陸遊

客路苦思歸【句】愁似繭絲千緒【韻】夢裏鏡湖煙雨【韻】看山無重數【韻】尊前消盡少年狃【句】慵著送春語【韻】花落燕飛庭戶【韻】嘆年光如許【韻】

【此卽宋詞體惟前後段第三句俱多押一韻】

華淸引【詞賦華淸舊事因以名調】

華淸引【雙調四十五字前後段各四句三平韻】

蘇軾

平時十月幸蓮湯【韻】玉甃瓊梁【韻】五家車馬如水【句】珠璣滿路旁【韻】翠華一去掩方牀【韻】獨畱煙樹蒼蒼【韻】至今淸夜月【句】依舊過繚墻【韻】

【此調止此一詞平仄當遵之】

天門謠【賀鑄詞有牛渚天門險句因取爲調名李之儀姑溪詞注賀方回登采石蛾睂亭作也】天門謠【雙調四十五字前後段各四句四仄韻】

賀鑄

牛渚天門險【韻】限南北【讀】七雄豪占【韻】淸霧斂【韻】與閒人登覽【韻】待月上潮平波灎灩【韻】塞管輕吹新阿濫【韻】風滿檻【韻】歷歷數【讀】西州更防【韻】

【按李之儀詞前段第二句盡逺目與天俱占逺字仄聲後段第一句正風靜雲閒平瀲灩風字平聲末句杳杳落沙鷗數防數字仄聲譜內可平可仄據此】

憶悶令【調見小山樂府】

憶悶令【雙調四十五字前後段各四句三仄韻】

晏幾道

取次臨鸞勻畫淺【韻】酒醒遲來晚【韻】多情愛惹閒愁【句】長黛睂低斂【韻】月厎相逢見【韻】有深深良願【韻】願期信【讀】似月如花【句】須更教長逺【韻】

【酒醒遲來晚醒字作平聲讀與後有深深良願句法同此調止此一詞無他作可校】

散餘霞【謝朓詩餘霞散成綺調名本此】

散餘霞【雙調四十五字前後段各四句三仄韻】

毛滂

墻頭花口寒猶噤【韻】放繡簾晝靜【韻】簾外時有蜂兒【句】趁楊花不定【韻】闌干又還獨憑【韻】念翠低睂暈【韻】春夢枉惱人腸【句】更懨懨酒病【韻】

【此調止此一詞無別首可校】

好女兒【此調有兩體四十五字者起於黃庭堅因詞有嬾系酥胸羅帶羞見繡鴛鴦句名繡帶兒

花艸粹編一作繡帶子六十二字者起於晏幾道與黃詞迥別】

好女兒【雙調四十五字前段四句三平韻後段五句三平韻】黃庭堅

小院一枝梅【韻】衝破曉寒開【韻】偶到芳園遊戲【句】滿袖帶香回【韻】玉酒覆銀杯【韻】盡醉去【讀】猶待重來【韻】東鄰何事【句】驚吹怨笛【句】雪片成堆【韻】

【黃詞此體較爲整齊有曾覿詞可校前段第三句曾詞還是東風來也還字平聲後段第二句黃詞別首怎柰向目下淒惶目字仄聲第三句曾詞暮寒香細暮字仄聲譜內可平可仄據此余防下詞】又一體【雙調四十五字前後段各四句三平韻】

黃庭堅

春去幾時還【韻】問桃李無言【韻】燕子歸棲風急【句】棃雪亂西園【韻】惟有月嬋娟【韻】似人人【讀】難近如天【韻】願教淸影常相見【句】更乞取團圓【韻】

【此卽前詞體惟後段第三句七字第四句五字異】

又一體【雙調六十二字前段六句三平韻後段六句兩平韻】晏幾道

綠徧西池【韻】梅子靑時【韻】盡無端【讀】盡日東風惡【句】更霏微細雨【句】惱人離恨【句】滿路春泥【韻】應是行雲歸路【句】有閒淚【讀】灑相思【韻】想旗亭【讀】望斷黃昏月【句】又依前誤了【句】紅箋香信【句】翠袖歡期【韻】

【此調秪有晏詞別首及賀鑄詞可校賀詞前段起句車馬匆匆車字平聲第二句會國門東會字仄聲第三句記六朝舊數閨房秀六字仄聲第五句摴蒱局上摴字平聲局字仄聲第六句黃葉西風黃字平聲後段第一句不減麗華標韻不字麗字俱仄聲第二句從今夜與誰同從字平聲第四句晏詞別首向水沈煙厎水字仄聲煙字平聲第五句賀詞悔分釵燕悔字仄聲又吳蠶八繭八字仄聲結句長望書鴻長字平聲譜內可平可仄據此】

萬里春【調見周邦彥片玉詞淸眞集不載故方千里楊澤民陳允平俱無和詞】

萬里春【雙調四十五字前後段各四句三仄韻】

周邦彥

千紅萬翠【韻】簇淸明天气韻爲憐他【讀】種種淸香【句】好難爲不醉【韻】我愛深如你【韻】我心在【讀】个人心裏【韻】便相看【讀】老卻春風【句】莫無些歡意【韻】

【此調止此一詞無別首可校】

防鸞歸令【袁去華詞名靑山逺】

防鸞歸令【雙調四十五字前段四句四平韻後段四句三平韻】張元幹

珠履爭圍【韻】小立春風趁拍低【韻】態閒不管樂催伊【韻】整朱衣【韻】粉融香潤隨人勸【句】玉困花嬌越樣宜【韻】鳳城鐙夜舊家時【韻】數他誰【韻】

【按袁去華靑山逺一詞與此詞平仄皆同】

錦園春【調見全芳備祖樂府】

錦園春【雙調四十五字前後段各五句三仄韻】

張孝祥

醉痕潮玉【韻】乘柔英未吐【句】霧華如簇【韻】絕艷矜春【句】分流芳金穀【韻】風梳雨沐【韻】耿空抱【讀】夜闌淸淑【韻】杜老情疎【句】黃州賦冷【句】誰憐幽獨【韻】

【按此詞於湖集不載舊譜亦遺之今從全芳備祖采入】

太平年【見髙麗史樂志】

太平年【雙調四十五字前後段各四句四仄韻】

【髙麗史樂志】無名氏

皇州春滿羣芳麗【韻】散異香旖旎【韻】鼇宮開宴賞佳致【韻】舉笙歌鼎沸【韻】永日遲遲和風媚【韻】栁色煙凝翠【韻】惟恐日西墜【韻】且樂歡醉【韻】

【此調止此一詞平仄當依之】

淸平樂【宋史樂志屬大石調樂章集注越調碧雞漫志云歐陽炯稱李白有應制淸平樂四首此其一也在越調又有黃鐘宮黃鐘商兩音花庵詞選名淸平樂令張輯詞有憶著故山蘿月句名憶蘿月張翥詞有明朝來醉東風句名醉東風】

淸平樂【雙調四十六字前段四句四仄韻後段四句三平韻】李

白

禁闈淸夜【仄韻】月探金牕罅【韻】玉帳鴛鴦噴蘭麝【韻】時落銀鐙香灺【韻】女伴莫話孤眠【平韻】六宮羅綺三千【韻】一笑皆生百媚【句】宸遊教在誰邊【韻】

【此調以此詞爲正體若趙詞之前結句法小異李詞之或押仄韻皆變體也但此調亦有塡單徧者宋施嶽詞水遙花暝隔岸炊煙冷十里垂楊揺嫩影宿酒和愁多醒又元張肯詞孤邨𨿽小幾簇人家繞菇葉纖纖波渺渺摘得菇根多少卽此前段也注明不列韋莊詞前段起句何處遊女處字仄聲第二句金綫飄千縷金字平聲第三句門外馬嘶郎欲別門字平聲馬字仄聲第四句惆悵香閨暗老暗字仄聲又燕拂畫簾金額燕字畫字俱仄聲換頭句盡日相望王孫相字平聲第二句塵滿衣上淚痕塵字平聲滿字淚字俱仄聲又含羞待月秋千待字仄聲第四句埽卽郎去歸遲卽字仄聲譜內可平可仄據此余防趙詞】

又一體【雙調四十六字前段四句四仄韻後段四句三平韻】趙長卿

鴻來燕去【仄韻】又是秋光暮【韻】冉冉流年嗟暗度【韻】這心事【讀】還無據【韻】寒牕露冷風淸【平韻】旅魂幽夢頻驚【韻】何日利名俱賽【句】爲予笑下愁城【韻】

【此詞前結六字折腰栁永詞前段結句那特地柔腸斷特字仄聲】

又一體【雙調四十六字前段四句四仄韻後段四句三仄韻】李

白

畫堂晨起【韻】來報雪花墜【韻】髙捲簾櫳看佳瑞【韻】皓色逺迷庭砌【韻】盛气光引鑪煙【句】素影寒生玉佩【韻】應是天仙狂醉【韻】亂把白雲揉碎【韻】

【此詞全用仄韻與前詞前仄後平者不同】

憶秦娥【元髙拭詞注商調按此詞昉自李白自唐迄元體各不一要其源皆從李詞出也因詞有秦娥夢斷秦樓月句故名憶秦娥更名秦樓月蘇軾詞有淸光偏照雙荷葉句名雙荷葉無名氏詞有水天揺蕩蓬萊閣句名蓬萊閣至賀鑄始易仄韻爲平韻張輯詞有碧雲暮合句名碧雲深宋媛孫道絢詞有花深深句名花深深】

憶秦蛾【雙調四十六字前後段各五句三仄韻一疊韻】

李白

簫聲咽【韻】秦蛾夢斷秦樓月【韻】秦樓月【疊】年年栁色【句】灞橋傷別【韻】樂遊原上淸秋節【韻】咸陽古道音塵絕【韻】音塵絕【疊】西風殘照【句】漢家陵闕【韻】

【此調押仄韻者以此詞爲正體若晁詞之不作疊句石詞之少押一韻秦詞之多口號四句倪詞之減去疊句𨿽爲變格猶與李詞大同小異至馮延己創爲減字之體張詞由此添字毛詞由此偸聲在變格中更與諸家不同前段起句周邦彥詞香馥馥上馥字仄聲第二句趙師俠詞不堪涼月穿珠箔不字仄聲涼字平聲第四句李之儀詞迎得雲歸得字仄聲歸字平聲第五句李詞還送云別送字仄聲換頭句蘇軾詞背風迎雨淚珠滑淚字仄聲第五句周紫芝詞西樓殘月西字平聲譜內可平可仄據此余防晁石秦倪四詞】

又一體【雙調四十六字前後段各五句四仄韻】

晁補之

牽人意【韻】髙堂照碧臨煙水【韻】淸秋至【韻】東山時伴【句】謝公攜妓【韻】黃菊𨿽殘堪泛蟻【韻】乍寒猶有重陽味【韻】應相記【韻】坐中少个【句】孟嘉狂醉【韻】

【此與李詞同惟前後段第三句不作疊句體異】

又一體【雙調四十六字前段五句三仄韻一疊韻後段五句兩仄韻一疊韻】

石孝友

秦樓月【韻】秦蛾本是秦宮客【韻】秦宮客【疊】夢云風韻【句】借仙標格【韻】相從無計不如休【句】如今去也空相憶【韻】空相憶【疊】尊前歡笑【句】夢中尋覓【韻】

【此與李詞同惟換頭句第七字用平聲不押仄韻異】

又一體【雙調四十六字前後段各五句三仄韻一疊韻】

秦觀

驢背吟詩淸到骨人間別是閒勲業雲臺煙閣久銷沈千載人圖灞橋雪

灞橋雪【韻】茫茫萬逕人蹤滅【韻】人蹤滅【疊】此時方見【句】乾坤空濶【韻】騎驢老子眞奇絕【韻】肩山吟聳淸寒冽【韻】淸寒冽【疊】祗緣不禁【句】梅花撩撥【韻】

【此卽李詞體惟詞首多口號四句異按秦詞四首毎首前各有口號四句卽以口號末句三字爲起句亦如調笑令例樂府舞曲轉踏類如此】

又一體【雙調四十字前後段各四句三仄韻】

倪瓚

扶疎玉【韻】蟾宮樹影闌干曲【韻】一襟香霧【句】幾枝金粟【韻】姮娥鏡掩秋云綠【韻】無端風雨聲相續【韻】不須澄霽【句】爲沽醽醁【韻】

【此亦李詞體惟前後段減去兩疊句異】

又一體【雙調三十八字前後段各四句四仄韻】

馮延已

風淅淅【韻】夜雨連雲黑【韻】滴滴【韻】牕外芭蕉鐙下客【韻】除非魂夢到鄕國【韻】免被闗山隔【韻】憶憶【韻】一句枕

前爭忘得【韻】

【此詞前後段起句與李白詞同惟第二句各減二字第三句各減一字第四五句減一字祗作七字一句此體僅見陽春集無別首可校】

又一體【雙調四十一字前後段各四句四仄韻】

張先

參差竹【韻】吹斷相思曲【韻】情不足【韻】西北髙樓窮逺目【韻】憶苕溪【讀】寒影透淸玉【韻】秋鴈南飛速【韻】菇艸綠【韻】應下溪頭沙上宿【韻】

【此與馮詞同惟換頭添一字前後段第三句各添一字仍照李白詞體作三字句異】

又一體【雙調三十七字前後段各四句兩仄韻兩平韻】

毛滂

夜夜【仄韻】夜了花開也【韻】連忙【平韻】指防銀瓶索酒甞【韻】明朝花落知多少【換仄韻】莫把殘紅掃【韻】愁人【換平韻】一片花飛減卻春【韻】

【此詞句讀與馮詞同但馮詞起句三字此詞兩字馮詞全押仄韻此詞前後第三四句偸用平聲𨿽同本李詞亦自成一體耳毛詞別首前段第四句先借春光與酒家先字平聲換頭句夜寒我醉誰扶我夜字我字俱仄聲第二句應抱瑤琴臥應字平聲余平仄悉同】

又一體【雙調四十六字前後段各五句三平韻一疊韻】

賀鑄

曉朦朧【韻】前溪百鳥啼匆匆【韻】啼匆匆【疊】淩波人去【句】拜月樓空【韻】去年今日東門東【韻】鮮妝輝映桃花紅【韻】桃花紅【疊】吹開吹落【句】一任東風【韻】

【此調押平韻以此詞爲正體若秦詞之多口號四句顏詞之減去疊句皆變格也前段起句程垓詞靑門深靑字平聲後段起句賀詞別首粉娥采葉共親蠶共字仄聲第二句孫道絢詞畫睂樓上愁登臨畫字仄聲譜內可平可仄據此余防秦詞顏詞】

又一體【雙調四十六字前後段各五句三平韻一疊韻】

秦觀

帝城東畔富韶華滿路飄香爛防霞多少風流年少客馬蹄踏徧曲江花

曲江花【韻】宜春十里錦雲遮【韻】錦雲遮【疊】水邊院落【句】山下人家【韻】茸茸細艸承香車【韻】金鞍玉勒爭年華【韻】爭年華【疊】酒樓靑斾【句】歌板紅牙【韻】

【此卽賀詞體惟詞前多口號四句異】

又一體【雙調四十字前後段各四句三平韻】

顏奎

水雲幽【韻】怕黃霜竹生新愁【韻】如今何處【句】倚月明樓【韻】龍吟杳杳天悠悠【韻】騰蛟起舞鳴箜篌【韻】聽吹短气【句】江上無秋【韻】

【此詞見元天下同文錄亦賀詞體惟前後段各減兩疊句異倪瓚仄韻詞正與此同】

禦定詞譜卷五

欽定四庫全書

禦定詞譜卷六目錄【起四十六字至四十】

更漏子八體

巫山一段雲三體

望仙門一體

占春芳一體

朝天子一體【七字乂名】

憶少年二體【思越人又名隴首山十二】西地錦三體

相思引三體【時桃花曲又名玉交枝定風波令琴調相】落梅風一體

江亭怨一體【思引鏡中人又名淸】

喜遷鶯十七體【平樂令荊州亭又名鶴衝天萬年枝春光好喜遷鶯

令燕歸來】

烏夜啼三體【早梅芳烘春桃李】

相思兒令一體【又名聖無】

阮郎歸二體【又名碧桃春醉桃源宴桃源濯纓曲】賀聖朝十一體【又名轉調賀聖朝】

甘艸子二體

珠簾卷一體

畫堂春五體

喜長新一體

金盞子令一體

獻天壽一體

欽定四庫全書

禦定詞譜卷六【起四十六字至四十七字】

更漏子【此調有兩體四十六字者始於溫庭筠唐宋詞最多尊前集注大石調又屬商調一百四

字者止杜安世詞無別首可錄】

更漏子【雙調四十六字前段六句兩仄韻兩平韻後段六句三仄韻兩平韻】

溫庭筠

玉鑪香【句】紅蠟淚【仄韻】偏照畫堂秋思【韻】睂翠薄【句】鬢云殘【平韻】夜長衾枕寒【韻】梧桐樹【換仄韻】三更雨【韻】不道離情正苦【韻】一葉葉【句】一聲聲【換平韻】空階滴到明【韻此調以溫韋二詞爲正體唐人多宗溫詞宋人多宗韋詞其餘押韻異同或有減字皆變格也後段第二句牛嶠詞寸腸結寸字仄聲第四句馮延已詞星移後移字平聲譜內可平可仄據此余防下所采各詞】

又一體【雙調四十六字前後段各六句兩仄韻兩平韻】

韋莊

鐘鼓寒【句】樓閣暝【仄韻】月照古桐金井【韻】深院閉【句】小庭空【平韻】落花香露紅【韻】煙栁重【句】春霧薄【換仄韻】鐙背水牕髙閣【韻】閒倚戶【句】暗沾衣【換平韻】待郎郎不歸【韻此卽溫詞體惟換頭句不用韻異按宋詞換頭句多不用韻但唐人此句第三字用仄聲宋人此句第三字則用平聲晏殊詞後段起句探花開探字仄聲花開二字俱平聲譜內防之餘詳溫詞】

又一體【雙調四十六字前後段各六句兩仄聲兩平韻】

賀鑄

上東門【句】門外栁【仄韻】贈別毎煩纖手【韻】一葉落【句】幾番秋【平韻】江南獨倚樓【韻】曲防幹【句】凝竚久【仄韻】薄暮更堪搔首【韻】無際恨【句】見閒愁【平韻】侵尋天盡頭【韻】

【此卽韋詞體惟後段仄韻平韻卽押前段原韻異賀詞凡四首皆同】

又一體【雙調四十五字前段六句兩仄韻兩平韻後段六句三仄韻兩平韻】

歐陽炯

玉闌干【句】金甃井【仄韻】月照碧梧桐影【韻】獨自个【句】立多時【平韻】露華濃濕衣【韻】一晌【換仄韻】凝情望【韻】待得不成模樣【韻】𨿽尀耐【句】又尋思【平韻】怎生嗔得伊【韻】

【此亦溫詞體惟換頭句減一字其後結平韻卽押前韻異】

又一體【雙調四十六字前段六句兩仄韻兩平韻後段六句四平韻】

孫光憲

掌中珠【句】心上气【仄韻】愛惜豈將容易【韻】花下月【句】枕前人【平韻】此生誰更親【韻】交頸語【句】合歡身【韻】便同比目金鱗【韻】連繡枕【句】臥紅茵【韻】霜天似暖春【韻】

【此詞句讀與溫韋詞同惟後段第一二三句不押仄韻異】

又一體【雙調四十五字前後段各六句兩仄韻兩平韻】

【天機余錦】無名氏

解語花【句】斷腸艸【仄韻】諳盡風流煩惱【韻】合歡少【句】別離多【平韻】此情無柰何【韻】帳前鐙【句】牕間月【換仄韻】記得那時節【韻】繡被剰【句】畫屏空【換平韻】如今在夢中【韻】

【此亦韋詞體惟後段第三句五字異】

又一體【雙調四十九字前段四句三平韻後段五句四平韻】歐陽炯

三十六宮秋夜永【句】露華防滴髙梧【韻】丁丁玉漏咽銅壺【韻】明月上金鋪【韻】紅綫毯【句】博山鑪【韻】香風暗觸流蘇【韻】羊車一去長靑蕪【韻】鏡塵鸞防孤【韻】

【此詞前後段全押平韻見尊前集唐人亦無塡此體者】

又一體【雙調一百四字前後段各十句五平韻】

杜安世

遙逺途程【韻】算萬水千山【句】路入神京【韻】暖日春郊【讀】綠栁紅杏【句】香逕舞燕流鶯【韻】客館悄悄閒庭【句】堪惹舊恨深【韻】有多少馳驅【句】驀嶺涉水【句】枉廢身心【韻】思想厚利髙名【韻】漫惹得憂煩【句】枉度浮生【韻】幸有靑松【讀】白雲深洞【句】淸閒且樂升平【韻】長是宦遊羈思【句】別離淚滿襟【韻】望江鄕蹤迹【句】舊遊題書【句】尙自分明【韻】

【此與唐詞迥別卽宋詞中亦無他首可校因調名相同故附列於此】

巫山一段雲【唐教坊曲名樂章集注雙調】

巫山一段雲【雙調四十六字前段四句三平韻後段四句兩仄韻兩平韻】

唐昭宗

蝶舞棃園雪【句】鶯啼栁帶煙【平韻】小池殘日艷陽天【韻】薴蘿山又山【韻】靑鳥不來愁絕【仄韻】忍看鴛鴦雙結【韻】春風一等少年心【換平韻】閒情恨不禁【韻】

【此詞後段第一二句間入仄韻結處又另換平韻宋栁永詞五首與此同栁詞前段起句琪樹羅三殿琪字平聲第三句人間三度見河淸人字平聲後段起句昨夜紫微詔下詔字仄聲又昨夜麻姑陪宴麻字平聲第二句畱宴鰲峯眞客畱字平聲又不道九闗齊閉九字仄聲第三句幾回山腳弄雲濤幾字仄聲後結髣髴見金鰲髣字仄聲譜內可平可仄據此余防下詞】

又一體【雙調四十六字前段四句三平韻後段四句兩仄韻兩平聲】

唐昭宗

縹緲雲間質【句】盈盈波上身【平韻】袖羅斜舉動埃塵【韻】明艷不勝春【韻】翠鬢晚妝煙重【仄韻】寂寂陽臺一夢【韻】冰眸蓮臉見長新【平韻】巫峽更何人【韻】

【此卽前詞體惟後結平韻仍押前韻異】

又一體【雙調四十四字前後段各四句三平韻】

毛文錫

雨霽巫山上【句】雲輕映碧天【韻】逺風吹散又相連【韻】十二晚峯前【韻】暗濕啼猿樹【句】髙籠過客船【韻】朝朝暮暮楚江邊【韻】幾度降神仙【韻】

【此詞全押平韻換頭兩句又各減去一字與昭宗詞異唐歐陽炯李珣詞元趙孟頫詞俱與此同前段第一句趙孟頫詞松雪堆嵐靄松字平聲第三句風淸月冷好花時風字平聲月字仄聲第四句新恨怯逢秋新字平聲後段第一句李珣詞塵暗珠簾捲塵字平聲第二句煙花春復秋春字平聲第三句歐陽炯詞逺遊蓬島降人間逺字仄聲蓬字平聲第四句毛文錫別詞年代屬元和年字平聲譜內可平可仄據此】

望仙門【調見珠玉詞取詞中結句爲名】

望仙門【雙調四十六字前段四句四平韻後段五句三平韻一疊韻】

晏殊

玉池波浪碧如鱗【韻】露蓮新【韻】淸歌一曲翠睂顰【韻】舞華茵【韻】滿酌蘭英酒【句】須知獻壽千春【韻】太平無事荷君恩【韻】荷君恩【疊】齊唱望仙門【韻】

【後結荷君恩三字例用疊句晏詞別首慶相逢泛濃香皆然前段第三句晏詞別首管弦聲細出簾櫳管字仄聲聲字平聲後段第一句仙酒斟雲液仙字平聲譜內可平可仄據此】

占春芳【蘇軾詠棃花制此調取詞中第三句爲名】

占春芳【雙調四十六字前段五句兩平韻後段四句三平韻】蘇

軾

紅杏了【句】夭桃盡【句】獨自占春芳【韻】不比人間蘭麝【句】自然透骨生香【韻】對酒莫相忘【韻】似佳人【讀】兼合明光【韻】只憂長笛吹花落【句】除是寧王【韻】

【此調只此一詞無別首可校】

朝天子【唐教坊曲名陽春集名思越人】

朝天子【雙調四十六字前後段各四句四仄韻】

晁補之

酒醒情懷惡【韻】金縷褪【讀】玉肌如削【韻】寒食過卻【韻】早海棠零落【韻】漸日照【讀】闌干煙淡薄【韻】繡額珠簾籠畫閣【韻】春睡著【韻】覺來失【讀】秋千期約【韻】

【此調祗有楊無咎詞可校楊詞前段第二句占螺浦山川曠占字仄聲螺字山字俱平聲第三句千奇萬狀奇字平聲第四句見雲煙收放云字平聲後段第四句徙倚撫危闌吟望倚字仄聲譜內可平可仄據此】

憶少年【萬俟詠詞有上隴首凝眸天四濶句名隴首山朱惇儒詞名十二時元劉秉忠詞有恨桃

花流水句更名桃花曲】

憶少年【雙調四十六字前段五句兩仄韻後段四句三仄韻】晁補之

無窮官栁【句】無情畫舸【句】無根行客【韻】南山尙相送【句】只髙城人隔【韻】罨畫園林溪紺碧【韻】算重來【讀】盡成陳迹【韻】劉郎鬢如此【句】況桃花顏色【韻】

【此調以此詞爲正體若曹詞不過於換頭句添一字也前段第一二三句萬俟詠詞隴云溶曳隴山峻秀隴泉嗚咽三隴字俱仄聲第二句趙彥端詞逢花如露如字平聲第三句無名氏詞盈盈脈脈上脈字仄聲第五句萬俟詞已不勝愁絕不字仄聲後段第二句萬俟詞更一聲塞鴈淒切一字鴈字俱仄聲謝懋詞秋千外臥紅堆碧秋字平聲外字仄聲第三句趙詞與君醉千嵗與字仄聲萬俟詞徵書待寄逺寄字仄聲第四句無名氏詞忽一聲長笛一字仄聲譜內可平可仄據此余防曹詞】

又一體【雙調四十七字前段五句兩仄韻後段四句三仄韻】曹

組

年時酒伴【句】年時去處【句】年時春色【韻】淸明又近也【句】卻天涯爲客【韻】念過眼【讀】光陰難再得【韻】想前歡【讀】盡成陳迹【韻】登臨恨如此【句】把闌干暗拍【韻】

【此卽晁詞體惟換頭添一字作八字句異萬俟詠詞上隴首凝眸天四濶孫道絢詞正雨後棃花幽艷白並與此同詞律謂無第二首可訂非也】

西地錦【元髙拭詞第三句七字者注黃鐘宮】

西地錦【雙調四十六字前後段各五句三仄韻】

蔡伸

寂寞悲秋懷抱【韻】掩重門悄悄【韻】淸風皓月【句】朱闌畫閣【句】雙鴛池沼【韻】不忍今宵重到【韻】惹離愁多少【韻】蓬山路杳【句】藍橋信阻【句】黃花空老【韻】

【此詞前後段兩結句各四字章華重過黃糧詞正與此同按章詞前段起句重過黃糧古驛古字仄聲末句不禁攀折不字仄聲後段第三句紫泥誥下紫字仄聲譜內可平可仄據此余防下詞】又一體【雙調四十八字前後段各五句三仄韻】

石孝友

回望玉樓金闕【韻】正水遮山隔【韻】風兒又起【句】雨兒又急【句】好愁人天色【韻】兩岸荻花楓葉【韻】爭舞紅吹白【韻】中秋過也【句】重陽近也【句】作天涯孤客【韻】

【此詞前後段兩結句各五字周紫芝雨細欲收詞正與此同平仄亦如一】

又一體【雙調四十七字前後梅苑段各四句三仄韻】無名氏

不與羣花相續【韻】獨占春光速【韻】幽香逺逺散西東【句】惟竹籬茅屋【韻】羌管誰調一曲【韻】送月夜【讀】猶芬馥【韻】忍君折取向玉堂【句】只這些淸福【韻】

【此詞前後段第三句各七字其前段第二句不作上一下四句法後段第二句六字折腰自成一體】相思引【此調有兩體四十六字者押平聲韻房舜卿詞名玉交枝周紫芝詞名定風波令趙彥端

詞名琴調相思引四十九字者押仄聲韻古今詞詁無名氏詞名鏡中人】

相思引【雙調四十六字前段四句三平韻後段四句兩平韻】袁去華

曉鑑胭脂拂紫綿【韻】未忺梳掠髻雲偏【韻】日髙人靜【句】沈水裊殘煙【韻】春老菖蒲花未著【句】路長魚鴈信難傳【韻】無端風絮【句】飛到繡牀邊【韻】

【前段第一句趙彥端詞曾躡姑蘇城上臺曾字城字俱平聲第二句趙與仁詞晴塵不動地衣平晴字平聲不字仄聲第三句趙彥端詞幾回徙倚徙字仄聲劉仲尹詞羅敷猶小羅字平聲第四句趙彥端詞月裏暮雲開月字仄聲後段第一句趙彥端詞燕語自知懷舊壘燕字自字俱仄聲第二句水聲只解送行人隻字仄聲劉仲尹詞輕花吹隴麥初勻輕字平聲第三句周紫芝詞斷霞消盡斷字仄聲房舜卿詞千鐘玉酒玉字仄聲第四句許棐詞雨外一鳩啼雨字仄聲譜內可平可仄據此】

又一體【雙調四十九字前段五句四仄韻後段四句四仄韻】

【梅苑】無名氏

笑盈盈【句】香噴噴【韻】姑射仙人風韻【韻】天與肌膚常素嫩【韻】玉面猶嫌粉【韻】斜倚小樓凝逺信【韻】多少往來人恨【韻】只恐乘春雲雨困【韻】迆邐嬌容褪【韻】

【梅苑無名氏詞二首押仄聲韻亦名相思引𨿽與袁體迥別因調名同故爲類列梅苑詞別首前段第三句瀟灑早梅猶嫩早字仄聲第四句香入夢魂殘酒醒夢字仄聲譜內可平可仄據此余防下詞】又一體【雙調四十八字前段五句四仄韻後段四句四仄韻】

【古今詞話】無名氏

栁煙濃【句】梅雨潤【韻】芳艸綿綿離恨【韻】花塢風來幾陣【韻】羅袖沾香粉【韻】獨上小樓迷逺近【韻】不見浣溪人信【韻】何處笛聲飄隠隠【韻】吹斷相思引【韻】

【此與笑盈盈詞同惟前段第四句少一字異】

落梅風【調見梅苑按梅苑別有落梅風長調二首俱一百六字因花艸粹編名落梅亦名落梅慢

另編一體不爲類列】

落梅風【雙調四十六字前段四句四平韻後段四句三平韻】

【梅苑】無名氏

宮煙如水濕芳晨【韻】寒梅似雪相親【韻】玉樓側畔數枝春【韻】惹香塵【韻】壽陽嬌面偏憐惜【句】妝成一面花新【韻】鏡中重把玉纖勻【韻】酒初醺【韻】

【此詞見梅苑字多脫誤今照詞鵠訂定其平仄無別首可校】

江亭怨【花庵詞選名淸平樂令按冷齋夜話云黃魯直登荊州亭見亭柱間有此詞夜夢一女子

云有感而作魯直驚悟曰此必吳城小龍女也因又名荊州亭】

江亭怨【雙調四十六字前後段各四句三仄韻】

【冷齋夜話】無名氏

簾卷曲闌獨倚【韻】江展暮云無際【韻】淚眼不曾晴【句】家在吳頭楚尾【韻】數防落花亂委【韻】撲漉沙鷗驚起【韻】詩句欲成時【句】沒入蒼煙叢裏【韻】

【此詞無他首可校平仄宜遵之】

喜遷鶯【此調有小令長調兩體小令起於唐人太和正音譜注黃鐘宮因韋莊詞有鶴衝天句更名鶴衝天和凝詞有飛上萬年枝句名萬年枝馮延己詞有拂面春風長好句名春光好宋夏竦詞名喜遷鶯令晏幾道詞名燕歸來李徳載詞有殘臘裏早梅芳句名早梅芳長調起於宋人梅溪集注黃鐘宮白石集注太簇宮俗名中管髙宮江漢詞一名烘春桃李】

喜遷鶯【雙調四十七字前段五句四平韻後段五句兩仄韻兩平韻】

韋莊

街鼓動【句】禁城開【平韻】天上探人回【韻】鳳銜金榜出云來【韻】平地一聲雷【韻】鶯已遷【句】龍巳化【仄韻】一夜滿城車馬【韻】家家樓上簇神仙【換平韻】爭看鶴衝天【韻】

【唐人塡此調者換頭下二句例押仄韻惟後結押平韻或有異同及前段第二句後段第一句或押韻或不押韻耳若毛詞之後結亦押仄韻宋張元幹詞之全押平韻皆變格也此詞兩結各用平韻韋詞別首亦然周邦彥二詞李徳載二詞俱照此塡和凝詞後段第三句紅日漸長一綫紅字平聲一字仄聲譜內據之餘防後詞惟馮詞首二句平仄全異因不防校入譜】

又一體【雙調四十七字前段五句三平韻後段五句兩仄韻兩平韻】

馮延己

霧蒙蒙【句】風淅淅【句】楊栁帶疎煙【平韻】飄飄輕絮滿南園【韻】墻下艸芊綿【韻】燕初飛【句】鶯已老【仄韻】拂面春風長好【韻】相逢攜酒且髙歌【換平韻】人生得幾何【韻】

【此詞前段第二句不用韻異馮詞別首亦然晏殊燭飄花曙河低二詞照此塡】

又一體【雙調四十七字前段五句四平韻後段五句兩仄韻兩平韻】

薛昭蘊

金門曉【句】玉京春【平韻】駿馬驟輕塵【韻】樺煙深處白衫新【韻】認得化龍身【韻】九陌喧【句】千門啟【仄韻】滿袖桂香風細【韻】杏園歡宴曲江濱【平韻】自此占芳辰【韻】

【此詞後結卽押前段平韻薛詞三首皆然許棐鳩雨細詞照此塡】

又一體【雙調四十七字前段五句四平韻後段五句三仄韻兩平韻】

【南唐】李煜

曉月墜【句】宿煙微【平韻】無語枕頻敧【韻】夢回芳艸思依依【韻】天逺鴈聲稀【韻】啼鶯散【仄韻】餘花亂【韻】寂寞畫堂深院【韻】片紅休掃盡從伊【平韻】畱待舞人歸

【此詞換頭第一句用韻後結卽押前段平韻和凝曉月墜詞晏幾道蓮葉雨詞夏竦霞散綺詞照此塡按晏殊風轉蕙歌斂黛二詞換頭第一句亦用韻但後結不押前段平韻歐陽修梅謝粉花不謝二詞正與晏同注明不錄】

又一體【雙調四十七字前段五句四平韻後段五句三仄韻】毛文錫

芳艸景【句】曖晴煙【平韻】喬木見鶯遷【韻】傅枝偎葉語闗闗【韻】飛過綺叢間【韻】錦翼鮮【句】金毳軟【仄韻】百囀千嬌相喚【韻】碧紗牕曉怕聞聲【句】驚破鴛鴦暖【韻】

【此詞後段全押仄韻唐宋詞中僅見此作】

又一體【雙調四十六字前段五句四平韻後段五句三平韻】張元幹

文倚馬【句】筆如椽【韻】桂殿早登仙【韻】舊遊冊府記當年【韻】衮繡合貂蟬【韻】慶天申【句】瞻玉座【句】鵷鷺正陪班【韻】看君穩步過花甎【韻】歸院引金蓮【韻】

【此詞前後段全押平韻卽宋詞中亦僅見此作】

又一體【雙調一百三字前後段各十一句五仄韻】

康與之

秋寒初勁【韻】看雲路鴈來【句】碧天如鏡【韻】湘浦煙深【句】衡陽沙繞【句】風外幾行斜陣【韻】回首塞門何處【句】故國闗河重省【韻】漢使老【句】認上林欲下【句】徘徊淸影【韻】江南煙水暝【韻】聲過小樓【句】燭暗金猊冷【韻】送目鳴琴【句】裁詩挑錦【句】此恨此情無盡【韻】夢想洞庭飛下【句】散入雲濤千頃【韻】過盡也【句】柰杜陵人逺【句】玉闗無信【韻長調以康詞及蔣詞爲正體其餘攤破句法皆變體也若姜夔詞之添字自注髙宮者又與各家不同前段第七句王千秋詞靜久聲鳴檻竹聲字平聲第八句王詞寄驛勝傳緘紙勝字仄聲程珌詞誰信千齡際遇際字仄聲後段第一句王千秋詞誰爲停徵騎爲字仄聲徵字平聲第四句黃機詞桃李陰邊桃字平聲何夢桂詞舊日沈腰沈字仄聲第六句程珌詞須是人間紫府須字人字俱平聲紫字仄聲第七句曹冠詞棊戰新來常勝棊字新字俱平聲吳禮之詞巷陌笑聲不斷不字仄聲譜內據此余防後詞】又一體【雙調一百三字前段十一句五仄韻後段十二句一疊韻四仄韻】

蔣捷

遊絲纖弱【韻】漫著意絆春【句】春難憑托【韻】水暖成紋【句】云晴生影【句】芳艸漸侵裙幄【韻】露添牡丹新艷【句】風擺秋千閒索【韻】對此景【句】動髙歌一曲【句】何妨行樂【韻】行樂【疊】君聽取【句】鶯囀綠牕【句】也似來相約【韻】粉壁題詩【句】香街走馬【句】爭柰鬢絲輸卻【韻】夢回晝長無事【句】聊倚闌干斜角【韻】翠深處【句】看悠悠幾防【句】楊花自落【韻】

【此詞換頭句用短韻余與康詞同按康詞換頭句本押韻此用短韻疊上句末卽不更押若髙觀國詞轉昐塵夢斷則又押一韻蔣詞別首別浦云斷處亦然注明不錄】

又一體【雙調一百三字前段十句五仄韻後段十二句六仄韻】吳文英

凡塵流水【韻】正春在【讀】絳闕瑤堦十二【韻】暖日明霞【句】天香盤錦【句】低映曉光梳洗【韻】故苑浣花沈恨【句】化作夭桃斜紫【韻】困無力【句】倚闌干【句】還倩東風扶起【韻】公子【韻】畱意處【韻】羅蓋牙簽【句】一一花名字【韻】小扇翻歌【句】密圍畱客【句】云葉翠溫羅綺【韻】艷波紫金杯重【句】人倚妝臺微醉【韻】夜和露【句】翦殘枝【句】防防花心淸淚【韻】

【此詞前段第二句作三字一讀下六字一句又前後結各三字兩句六字一句吳詞別首江亭年暮詞煙空白鷺詞皆然吳禮之易祓二詞亦與此同】

又一體【雙調一百三字前段十二句五仄韻後段十三句五仄韻】趙長卿

商颷輕透【韻】動簾幙飛梧【句】亂飄庭甃【韻】瑞气氤氳【句】沈檀初爇【句】煙噴寶臺金獸【韻】黃花美酒【句】天教占得【句】先他時【韻】誕元老【句】慶有聲【句】此夕降生華冑【韻】歡笑【句】宜稱壽【韻】弦管鼎沸【句】宮商方頻奏【韻】滿捧

瑤巵【句】華堂歌舞【句】拍轉金釵斜澑【韻】朱顏綠鬢【句】殷勤深願【句】鎭長如舊【韻】嘆濱海【句】道難畱【句】指日榮遷飛驟【韻】

【此詞前後段第七八句攤破六字兩句作四字三句與各家不同按此詞前後兩結各三字兩句六字一句正與吳文英詞同詞律乃於前結以慶有聲此夕五字爲一句降生華冑四字爲一句後結則以道難畱指日榮遷飛驟九字爲一句不可從】

又一體【雙調一百三字前段十一句五仄韻後段十二句六仄韻】史達祖

月波凝滴【韻】望玉壺天近【句】了無塵隔【韻】翠眼圏花【句】冰絲織練【句】黃道寶光相直【韻】自憐詩酒痩【句】難應接【讀】許多春色【韻】最無賴【句】是隨香趁燭【句】曾伴狂客【韻】蹤迹【韻】漫記憶【韻】老了杜郎【句】忍聽東風笛【韻】栁院

鐙疎【句】梅防雪在【句】誰與細傾春碧【韻】舊情拘未定【句】猶是學【讀】當年遊歷【韻】怕萬一【句】悞玉人夜寒【句】牕際簾隙【韻】

【此詞前後段第七八句攤破六字兩句作五字一句七字一句亦與諸家不同】

又一體【雙調一百五字前段十一句六仄韻後段十二句七仄韻】姜夔

玉珂朱組【韻】又占了道人【句】林下眞趣【韻】牕戶新成【句】靑紅猶潤【句】雙燕爲君胥宇【韻】秦淮貴人第宅【句】問誰記【讀】六朝歌舞【韻】總付與【韻】在栁橋花館【句】玲瓏深處【韻】居士【韻】閒記取【韻】髙臥未成【句】且種松千樹【韻】覓句堂深【句】寫經牕靜【句】他日任聽風【韻】列仙更教誰做【句】伴一院【讀】雙成儔侶【韻】世間住【韻】且休將雞犬【句】雲中飛去【韻】

【此詞前後段第八句各添一字作七字句兩結又多押一韻自注太簇宮俗名中管髙宮按大呂宮爲髙宮太簇宮與大呂宮同字譜故名中管髙宮但宮調失傳其義則不可考矣】

又一體【雙調一百三字前後梅苑段各十一句四仄韻】無名氏

南枝向暖【句】乍秀出庾嶺【句】梅英初吐【韻】玉頰輕勻【句】瓊腮淡抹【句】姑射冰容相許【韻】幾回立馬凝竚【句】影映寒光霜妒【韻】拌盡占【句】在百花頭上【句】嚴冬獨步【韻】芳華春意早【句】昨夜一番【句】雪裏開無數【韻】萬蕊千梢【句】鉛堆粉污【句】總是化工偏賦【韻】月明暗香浮動【句】休使龍吟聲苦【韻】且畱取【句】待時時頻倚【句】防幹重顧【韻此與康詞同惟前後段起句不用韻異】

又一體【雙調一百三字前段十一句五仄韻後段十二句六仄韻】江漢

升平無際【韻】慶八載相業【句】君臣魚水【韻】鎭撫風稜【句】調燮精神【句】合是聖朝房魏【韻】鳳山政好【句】還被畫轂朱輪催起【韻】按錦轡【句】映玉帶金魚【句】都人爭指【韻】丹陛【韻】常注意【韻】追念裕陵【句】元佐今無幾【韻】繡衮香濃【句】鼎槐風細【句】榮耀滿門朱紫【韻】四方具瞻師表【句】盡道一夔足矣【韻】運化筆【句】又管領年年【句】烘春桃李【韻】

【此亦康蔣二詞體惟前段第七句四字第八句八字異】

又一體【雙調一百三字前段十二句五仄韻後段十一句五仄韻】蔡伸

素娥呈瑞【韻】正慘慘暮寒【句】同云千里【韻】翦水飛花【句】漸漸瑤英【句】密灑翠筠聲細【韻】邃館靜深【句】金鋪半掩【句】重簾垂地【韻】明牕外【句】伴疎梅瀟灑【句】玉肌香膩【韻】幽人當此際【韻】醒魂照影【句】漏永愁無寐【韻】彊拊淸

尊【句】慵添寶鴨【句】誰會黯然情味【韻】幸有賞心人【句】柰咫尺【讀】重門深閉【韻】今夜裏【句】莫忍教孤負【句】濃香鴛被【韻】

【此亦康詞體惟前段第七八句作四字三句後段第七八句作五字一句七字一句異按江詞蔡詞句讀參差不足爲法譜中采入聊以備體】

又一體【雙調一百二字前段十一句五仄韻後段十句四仄韻】

【梅苑】無名氏

臘殘春未【韻】正候館梅開【句】墻陰雪裏【韻】冷艷凝寒【句】孤根回暖【句】昨夜一枝春至【韻】素苞暗香浮動【句】別有風流標致【韻】謝池月【句】最相宜【句】疎影橫斜臨水【韻】誰爲傳驛隴上【句】故人不見今千里【韻】寄與東君【句】從教知人【句】別後嵗寒淸意【韻】亂山萬疊何在【句】但有飛雲天際【韻】故園好【句】早歸來【句】休戀繁花濃李【韻此詞換頭作六字一句七字一句與各家異】

又一體【雙調一百三字前段十二句五仄韻後段十一句四仄韻】

【梅苑】無名氏

瓊姿冰體【韻】料瑩光乍傳【句】廣寒宮裏【韻】北陸寒深【句】南園春早【句】此後萬花方起【韻】翦霞鬭萼【句】裁云砌蕊【句】天與髙致【韻】太瀟灑【句】最宜雪宜月【句】宜亭宜水【韻】好是天涯庾嶺上【句】萬株浮動香千里【韻】屏寫橫斜

【句】鬟插垂裊【句】占盡秀骨淸意【韻】醉魂易醒【句】吟興信來【句】佳思無際【韻】爲傳語【句】向東風【句】甘使無言桃李【韻】

【此詞換頭作七字兩句與各家異按梅苑兩詞亦是異體但句讀較江蔡二詞稍覺整齊至詞律收張元幹一詞字多脫誤無從校對刪之】

烏夜啼【唐教坊曲名太和正音譜注南呂宮又大石調宋歐陽修詞名聖無憂趙令畤詞名錦堂春按郭茂倩樂府詩集有淸商曲烏夜啼乃六朝及唐人古今體詩與此不同此蓋借舊曲名叧翻新聲也】

烏夜啼【雙調四十七字前後南唐段各四句兩平韻】李煜

昨夜風兼雨【句】簾幃颯颯秋聲【韻】燭殘漏斷頻攲枕【句】起坐不能平【韻】世事漫隨流水【句】算來一夢浮生【韻】醉鄕路穩宜頻到【句】此外不堪行【韻】

【此詞前段起句五字歐陽修聖無憂詞及權無染詞正與此同歐詞前段第二句十年一別須臾十字仄聲權詞後段第三句與君髙卻看花眼髙字平聲譜內據此余防下詞】

又一體【雙調四十八字前後段各四句兩平韻】

趙令畤

樓上縈簾弱絮【句】墻頭礙月低花【韻】年年春事闗心事【句】腸斷欲棲鴉【韻】舞鏡鸞衾翠減【句】啼珠鳳蠟紅斜【韻】重門不鎖相思夢【句】隨意繞天涯【韻】

【按此調五字起者或名聖無憂六字起者或名錦堂春宋人俱塡錦堂春體其實始於南唐李煜本名烏夜啼也詞律反以烏夜啼爲別名者誤惟相見歡一詞乃別名烏夜啼與此無涉此調前段起句六字宋人皆同惟蘇軾詞前後段第三句若見故人須細問更有鱸魚堪切鱠平仄獨異前段第一句盧祖臯詞栁色津頭綠栁字仄聲劉迎詞離恨逺縈楊栁逺字仄聲楊字平聲譜內據此余詳前詞】

又一體【雙調五十字前後段各五句兩平韻】

程垓

墻外雨肥梅子【句】堦前水繞荷花【韻】陰陰庭戶薰風灑【句】冰紋簟【句】怯菱芽【韻】春盡難憑燕語【句】日長惟有蜂衙【韻】沈香火冷珠簾暮【句】个人在【句】碧牕紗【韻此詞前後段結句作三字兩句異汲古閣本書舟詞誤刻西江月詞律猶沿其誤今從詞緯攺定至詞律收程珌詞乃錦帳春與錦堂春迥別叧編不列】

相思兒令【花艸粹編名相思令】

相思兒令【雙調四十七字前段四句兩平韻後段四句三平韻】晏殊

昨日探春消息【句】湖上綠波平【韻】無柰繞堤芳艸【句】還向舊痕生【韻】有酒且醉瑤觥【韻】更何妨【讀】檀板新聲【韻】誰教楊栁千絲句就中牽系人情【韻】

【此調只晏殊一詞無別首可校】

阮郎歸【宋丁持正詞有碧桃春晝長句名碧桃春李祁詞名醉桃源曹冠詞名宴桃源韓淲詞有

濯纓一曲可流行句名濯纓曲】

阮郎歸【雙調四十七字前段四句四平韻後段五句四平韻】

【南唐】李煜

東風吹水日銜山【韻】春來長自閒【韻】落花狼籍酒闌珊【韻】笙歌醉夢間【韻】春睡覺【句】晚妝殘【韻】無人整翠鬟【韻】畱連光景惜朱顏【韻】黃昏獨倚闌【韻】

【唐宋人塡此調者祗此一體若黃詞押韻遊戲非正體也前段第一句蘇軾詞綠槐髙栁咽新蟬綠字仄聲秦觀詞宮腰裊裊翠鬟松上裊字仄聲第二句李詞別首孤牕月影低月字仄聲第三句秦觀詞秋千未拆水平堤秋字平聲未字仄聲後段第一句歐陽修詞淺螺黛淺字仄聲螺字平聲第四句司馬光詞落花寂寂水潺潺落字上寂字俱仄聲譜內可平可仄據此余防黃詞】

又一體【雙調四十七字前段四句三平韻一重韻後段五句兩平韻兩重韻】

黃庭堅

烹茶畱客駐雕鞍【韻】有人愁逺山【韻】別郎容易見郎難【韻】月斜牕外山【重韻】歸去後【句】憶前歡【韻】畫屏金博山【重】一杯春露莫畱殘【韻】與郎扶玉山【重】

【此卽李詞體惟前後段重押四山字韻自注效獨木橋體宋人亦間一爲之】

賀聖朝【唐教坊曲名花間集有歐陽炯詞本名賀明朝詞律混入賀聖朝誤】

賀聖朝【雙調四十七字前段五句三仄韻後段六句兩仄韻】馮延己

金絲帳暖牙牀穩【韻】懷香方寸【韻】輕顰輕笑【句】汗珠微透【句】栁沾花潤【韻】雲鬟斜墜【句】春應未已【句】不勝嬌困【韻】半敧犀枕【句】亂纒珠被【句】轉羞人問【韻】

【此調昉自此詞如杜詞黃詞葉詞趙詞皆由此添字或攤破句法其實同岀一原也若無名氏之轉調賀聖朝另押平韻與此不同因調名同故爲類列譜內可平可仄悉防後列七詞句法同者】又一體【雙調四十七字前段四句三仄韻後段五句三仄韻】黃庭堅

脫霜披茜初登第【韻】名髙得意【韻】櫻桃榮宴玉池遊【句】領羣仙行綴【韻】佳人何事【韻】輕相戲道【句】得之何濟【韻】君家聲譽古無雙【句】且均平爲二【韻】

【此卽馮詞體惟前段第三四五句後段第四五六句俱攤破句法作七字一句五字一句異】又一體【雙調四十九字前段四句三仄韻後段五句三仄韻】葉淸臣

滿斟綠醑畱君住【韻】莫匆匆歸去【韻】三分春色二分愁【句】更一分風雨【韻】花開花謝【句】都來幾許【韻】且髙歌休訴【韻】不知來嵗牡丹時【句】再相逢何處【韻】

【此亦馮詞體惟前段第二句添一字後段第三句添一字前段第三四五句後段第四五六句俱攤破句法作七字一句五字一句異趙鼎馬莊父詞正與此同別本前結或作三分春色二分愁悶一分風雨後起或作花開花謝花無語後結或作知他來嵗牡丹時相逢何處卽後趙彥端一江風月詞體今照花庵詞選本前段起句趙詞斷霞收盡黃昏雨收字平聲馬詞遊人拾翠不知逺遊字平聲不字仄聲第二句馬詞被子規呼轉子字仄聲第三句趙詞簾櫳不捲夜深沈不字仄聲後段第二句馬詞海棠紅淺海字仄聲紅字平聲第四句馬詞花前一笑不須慳花字平聲一字仄聲結句趙詞有許多言語許字仄聲譜內可平可仄據之】

又一體【雙調四十九字前段四句三仄韻後段五句兩仄韻】趙師俠

千林脫落羣芳息【韻】有一枝先白【韻】孤標疎影壓花叢【句】更淸香堪惜【韻】吟情無盡【句】賞音未巳【句】早紛紛籍籍【韻】想貪結子去調羮【句】任叫雲橫笛【韻】

【此與葉詞同惟後段第二句不用韻異】

又一體【雙調四十八字前段五句三仄韻後段四句三仄韻】趙彥端

一江風月同君住【韻】了不知秋去【韻】賞心亭下【句】過帆如馬【句】墮楓如雨【韻】相將莫問興亡事【韻】舉離觴誰訴【韻】垂楊指防【句】但歸來【讀】有溫柔佳處【韻】

【此詞前段卽馮詞體惟第二句添一字後段則攤破句法另成變調與馮詞異】

又一體【雙調四十八字前後段各四句三仄韻】

趙彥端

河陽桃李開無數【韻】待乘春歸去【韻】小園幾片忽驚飛【句】恨主人難駐【韻】雛鶯乳燕愁相語【韻】道畱君不住【韻】願君隨處作東風【句】與羣芳爲主【韻】

【此與葉詞同惟換頭處攤破句法異】

又一體【雙調四十七字前段四句三仄韻後段五句兩仄韻】杜安世

牡丹盛坼春將暮【韻】羣芳羞妒【韻】幾時流落在人間【句】半開仙露【韻】馨香艷冶【句】吟看醉賞【句】嘆誰能畱住【韻】莫辭持燭夜深深【句】怨等閒風【韻】

【此亦馮詞體惟後段第三句添一字前段第三四五句攤破作七字一句四字一句後段第四五六句攤破作七字一句五字一句異】

又一體【雙調四十七字前段四句三仄韻後段六句三仄韻】杜安世

東君造物無凝滯【韻】芳容相替【韻】杏花桃萼一時開【句】就中明媚【韻】綠叢金朶【句】枝長葉細【韻】稱花王相待【韻】萬般堪愛【句】暫時見了【句】腸斷無計【韻】

【此卽馮詞體惟前段第三四五句攤破作七字一句四字一句後段第三句添一字異杜詞二首句讀參差不足爲法采入以備一體】

又一體【雙調四十九字前段五句兩平韻後段五句一平韻一疊韻】

【古今詞話】無名氏

漸覺一日【句】濃如一日【句】不比尋常【韻】若知人【讀】爲伊瘦損【句】成病又何妨【韻】相思到了【句】不成模樣【句】收淚千行【韻】把從前【讀】淚來做水【句】流也流到伊行【疊此見古今詞話名轉調賀聖朝押平聲韻與押仄韻者不同譜內可平可仄悉防下詞】

又一體【雙調五十字前後段各五句兩平韻】

【鳴鶴餘音】無名氏

野僧歸後【句】漁舟才纜【句】綠檜生煙【韻】對寒鐙【讀】瀟灑枕書眠【句】聽否潄流泉【韻】丹鑪火滅【句】琴房人靜【句】風自調弦【韻】待孤峯【讀】頂上月明時【句】正一夢遊仙【韻此與轉調詞同惟前後段第四句各添一字作八字句異】

又一體【雙調五十字前後段各六句兩平韻】

【鳴鶴餘音】無名氏

艸堂初寐【句】靑衣扁戶【句】丹頂歸巢【韻】抱瑤琴髙枕【句】夢遊仙島【句】物外逍遙【韻】中宵睡覺【句】聲如鳴佩【句】竹被風敲【韻】隔疎林斜望【句】斷雲飛去【句】月上松梢【韻此亦轉調詞體惟前段第四五句添一字後段第四五句攤破句法俱作五字一句四字兩句異】甘艸子【樂章集注正宮】

甘艸子【雙調四十七字前段五句四仄韻後段四句四仄韻】寇

準

春早【韻】栁絲無力【句】低拂靑門道【韻】暖日籠啼鳥【韻】初坼桃花小【韻】遙望碧天淨如掃【韻】曳一縷【讀】輕煙縹緲【韻】堪惜流年謝芳艸【韻】任玉壺傾倒【韻】

【此調前段第四句押韻者秪有此詞栁詞二首自注宮調又有楊無咎詞可校故可平可仄悉注於栁詞之下】

又一體【雙調四十七字前段五句三仄韻後段四句四仄韻】栁

永

秋暮【韻】亂灑衰荷【句】顆顆眞珠雨【韻】雨過月華生【句】冷徹鴛鴦浦【韻】池上憑闌愁無侶【韻】柰此个【讀】單棲情緒【韻】卻傍金籠教鸚鵡【韻】念粉郎言語【韻】

【換頭句愁無侶三字詞律譌爲愁無似今從花艸粹編攺正栁詞別首前段結句還有邊庭信還字平聲後段第二句動羅幙曉寒猶嫩羅字平聲曉字仄聲第三句中酒殘妝慵整頓慵字平聲整字仄聲楊詞誰與浮家五湖去誰字平聲譜內可平可仄據此】

珠簾捲【調見歐陽修詞因詞有珠簾捲句取以爲名】

珠簾捲【雙調四十七字前段五句三平韻後段五句兩平韻】歐陽修

珠簾捲【句】暮云愁【韻】垂楊暗鎖靑樓【韻】煙雨蒙蒙如畫【句】輕風吹旋收【韻】香斷錦屏新別【句】人間玉簟初秋【韻】多少舊歡新恨【句】書杳杳【句】夢悠悠【韻】

【此調僅見此詞無他作可校】

畫堂春【調見淮海集卽詠畫堂春色取以爲名】

畫堂春【雙調四十七字前段四句四平韻後段四句三平韻】秦

觀

落紅鋪徑水平池【韻】弄晴小雨霏霏【韻】杏花憔悴杜鵑啼【韻】無柰春歸【韻】栁外畫樓獨上【句】憑闌手撚花枝【韻】放花無語對斜暉【韻】此恨誰知【韻】

【此調以此詞爲正體其餘減字添字皆變格也秦詞別首前段結句睡損紅妝睡字仄聲譜內據之餘防所采諸詞】

又一體【雙調四十六字前段四句四平韻後段四句三平韻】謝

懋

西風庭院雨垂垂【韻】黃花秋閏遲【韻】已涼天气未寒時【韻】才褪單衣【韻】睡起枕痕猶在【句】鬢松釵壓云低【韻】玉奩重拂淡胭脂【韻】靑入雙睂【韻】

【此詞前段第二句五字較秦詞減一字】

又一體【雙調四十八字前段四句四平韻後段四句三平韻】趙長卿

小亭煙栁水溶溶【韻】野花白白紅紅【韻】惱人池上晚來風【韻】吹損春容【韻】又是淸明天气【句】記當年【讀】小院相逢【韻】憑闌幽思幾千重【韻】殘杏香中【韻】

【此詞後段第二句七字較秦詞添一字】

又一體【雙調四十九字前段四句四平韻後段四句三平韻】黃庭堅

摩圍小隠枕蠻江【韻】蛛絲閒鎖晴牕【韻】水風山影上修廊【韻】不到晚來涼【韻】相伴蝶穿花逕【句】獨飛鷗舞溪光【韻】不因送客下繩牀【韻】添火炷鑪香【韻】

【此詞前後段結句皆五字較秦詞各添一字張先外湖蓮子詞與此同】

又一體【雙調四十九字前後段各四句四平韻】

趙長卿

當時巧笑記相逢【韻】玉梅枝上玲瓏【韻】酒杯流處已愁濃【韻】寒鴈摩空【韻】去程無計更從容【韻】到歸來【讀】好事匆匆【韻】一時分付不言中【韻】此恨難窮【韻】

【此詞換頭二句皆七字多押一韻較秦詞添二字】

喜長新【唐教坊曲名】

喜長新【雙調四十七字前段四句四平韻後段四句三平韻】王勝之

秋風朔吹曉徘徊【韻】雪照樓臺【韻】梁王宴召有鄒枚【韻】相如獨逞英才【韻】明燭燻鑪香暖【句】深勸金杯【韻】庭前艷粉有寒梅【韻】一枝昨夜先開【韻】

【此詞無他首可校平仄當遵之】

金盞子令【見髙麗史樂志】

金盞子令【雙調四十七字前後段各五句兩】

【平韻髙麗】無名氏

東風報暖【史】到頭嘉气漸融怡【樂】巍峩鳳闕【志】起鼇山萬仭【句】爭聳云涯【韻】棃園子弟【句】齊奏新曲【句】半是塤箎【韻】見滿筵【句】簪紳醉飽【句】頌鹿鳴詩【韻】

【讀句韻此詞亦無他】

獻天壽【首可校見髙麗】

獻天壽【史樂志雙調四十七字前段四句四平韻後段】

【五句三平】無名氏

日暖風和春更遲【韻】是太平時【髙】我從蓬島整容姿【麗】來降賀丹墀【史】幸逢鐙夕眞佳會【樂】喜近天威【志】神仙壽算永無期【韻】獻君壽【韻】萬千斯【韻】

【韻句韻韻句韻此詞】

禦定詞譜卷六

欽定四庫全書

禦定詞譜卷七目錄

三字令二體

山花子一體【又名南唐浣溪沙添字浣溪沙攤破浣溪沙感】憶余杭二體

秋蕊香三體

胡搗練三體【恩多令又】

桃源憶故人二體【名望仙樓又名虞美人影胡搗練桃園憶故人醉】撼庭秋一體【桃園杏花】

慶金枝三體【風又名感庭】

燭影揺紅三體【秋又名慶金枝令又名憶故人歸去曲王】朝中措四體【珥墜金環秋色橫空又名】洞天春一體

慶春時一體

眼兒眉三體【照江梅芙蓉曲梅月圓又】人月圓三體【名小闌干】

喜團圓三體【又名與團圓】

海棠春三體【又名海棠花海棠春令】

武陵春三體【乂武林春】

東坡引五體

雙鸂一體

鬲溪梅令一體【又名髙溪梅令】

伊州三臺一體

雙頭蓮令一體

梅弄影一體

茅山逢故人一體

陽臺夢二體

月宮春二體【又名月中行】

河瀆神二體

歸去來二體

惜春郎一體

極相思一體【又名極相思令】

雙韻子一體

鳯孤飛一體

栁梢靑八體【又名雲淡秋空雨洗元宵玉水明沙早春怨隴頭月】醉鄕春一體【又名添春色】

太常引二體【又名太淸引臘前梅】

欽定四庫全書

禦定詞譜卷七【起四十八字至四十九字】

三字令【調見花間集前後段俱三字句故名】

三字令【雙調四十八字前後段各八句四平韻】

歐陽炯

春欲盡【句】日遲遲【韻】牡丹時【韻】羅幌捲【句】翠簾垂【韻】彩箋書【句】紅粉淚【句】兩心知【韻】人不在【句】燕空歸【韻】負佳期【韻】香燼落【句】枕函欹【韻】月分明【句】花淡薄【句】惹相思【韻】

【此調始於此詞向詞卽本此添字也按前後段第四句幌字燼字俱用仄聲與向詞滿字我字同圓譜注可平者非】

又一體【雙調五十四字前後段各九句四平韻】

向子諲

春盡日【句】雨餘時【韻】紅防防【句】緑漪漪【韻】花滿地【句】水平池【韻】煙光裏【句】云影工【句】畫船移【韻】文鴛並【句】白鷗飛【韻】歌韻響【句】酒行遲【韻】將我意【句】入新詩【韻】春欲去【句】畱且住【句】莫敎歸【韻】

【較歐詞前後段各多第三句三字兩詞平仄圖同惟煙光裏春欲去兩句與歐詞彩箋書月分明平仄異】

山花子【唐敎坊曲名一名南唐浣溪沙梅苑名添字浣溪沙樂府雅詞名攤破浣溪沙髙麗史樂

志名感恩多令】

山花子【雙調四十八字前段四句三平韻後段四句兩平韻】

【南唐】李璟

菡萏香銷翠葉殘【韻】西風愁起緑波間【韻】還與韶光共憔悴【句】不堪看【韻】細雨夢回雞塞逺【句】小樓吹徹玉笙寒【韻】多少淚珠何限恨【句】倚闌干【韻】

【此調卽浣溪沙之別體不多三字兩結句移其韻於結句耳此所以有添字攤破之名然在花間集和凝時己名山花子故叧編一體和凝詞前段起句銀字笙寒調正長銀字平聲第二句水紋簟冷畫屏涼水字簟字俱仄聲第三句玉腕重因金扼臂玉字重字俱仄聲金字平聲毛文錫詞後段起句羅�生塵遊女過羅字生字俱平聲賀鑄詞第二句遲回顧步佩聲微遲字平聲顧字仄聲第三句宛是春風蝴蝶舞宛字仄聲春字平聲譜內可平可仄據此】

憶余杭【見湘山野錄潘閬自度曲因憶西湖諸勝故名憶余杭詞律編入酒泉子者誤】憶余杭【雙調四十八字前段四句兩平韻後段四句兩仄韻兩平韻】

潘閬

長憶西湖【句】盡日憑闌樓工望【句】三三兩兩釣魚舟【平韻】島嶼正淸秋【韻】笛聲依約蘆花裏【仄韻】白鳥數行驚起【韻】別來閒想整魚竿【換平韻】思入水雲寒【韻】

【此調秖有潘詞三首故可平可仄悉依之潘詞別首前段第三句冷泉亭上幾曾遊冷字仄聲亭字平聲後段第三句別來幾向畫圖看幾字仄聲余參校下首坊本後段第二句或作白鳥成行忽驚起今從湘山野錄攺正】

又一體【雙調四十九字前段四句兩平韻後段四句兩仄韻兩平韻】

潘閬

長憶孤山【句】山在湖心如黛簇【句】僧房四面向湖開【平韻】輕棹去還來【韻】芰荷香細連云閣【仄韻】閣工淸聲檐下鐸【韻】別來鹿土污人衣【換平韻】空役夢魂飛【韻】

【後段第二句較前詞多一字潘詞別首長嘯一聲何處去正與此同】

秋蕊香【此調有兩體四十八字者始於晏殊九十七字者始於趙以夫兩詞迥別因調名同故爲

類列若栁永六十字秋蕊香引仍卽挨字叧編】

秋蕊香【雙調四十八字前後段各四句四仄韻】

晏殊

梅蕊雪殘香痩【韻】羅幙輕寒微透【韻】多情只是春楊栁【韻】占斷可憐時【韻】蕭娘勸我杯中酒【韻】翻紅袖【韻】金烏玉兔長飛走【韻】爭得朱顏依舊【韻】

【此調秖有此體但周邦彥以前悉照此詞平仄塡周邦彥以後卽照周詞平仄塡故兩収之此詞前段起句第五字平聲前後段第三四句第五字俱平聲有晏幾道張耒諸詞可證晏幾道詞前段第二句別恨逺山眉小別字仄聲第三句眼前人去歡難偶人字平聲第四句誰共一杯芳酒誰字平聲張耒詞後段第一句別離滋味濃如酒別字仄聲滋字平聲第二句著人痩著字仄聲楊澤民詞第三句良人貪逐利名逺貪字平聲第四句不憶幽花靜院不字仄聲方千里詞春鎖綠沈小院綠字仄聲譜內可平可仄據此楊詞中利字靜字方詞中小字此正晏周二詞體例所分槪不校注余參周詞】

又一體【雙調四十八字前後段各四句四仄韻】

周邦彥

乳鴨池塘水暖【韻】風緊栁花迎靣【韻】午妝粉脂印牕眼【韻】曲里長睂翠淺【韻】聞知社日停鍼綫【韻】揬新燕【韻】寶釵落枕夢魂逺【韻】簾影參差滿院【韻】

【此卽晏詞體所異者惟前段第一句第五字前後段第三四句第五字俱用仄聲耳有方千里楊澤民陳允平和詞及吳文莫諸作可證大防南宋人俱宗之故采入以備參考】

又一體【雙調九十七字前段十句五平韻後段九句五平韻】趙以夫

【●一】夜金風【句】吹成萬栗【句】枝頭防防明黃【韻】扶疎月殿影【句】雅淡道家妝【韻】阿誰倩【讀】天女散濃香【韻】十分燻透霓裳【韻】徘徊處【句】玉繩低轉【句】人靜天涼【韻】厎事小山幽詠【句】渾未識淸妍【句】空自神傷【韻】憶佳人【讀】執手訴離湘【韻】招蟾魄【讀】和淚吸秋光【韻】碧雲日暮何妨【韻】惆悵久【句】瑤琴微弄【句】一曲淸商【韻】

【此調見虛齋樂府詠木犀卽賦題本意也無別作可校平仄宜依之】

胡搗練【此調與搗練子異或云似桃源憶故人但前後段起句有押韻不押韻之分惟望仙樓調

本此減字觀梅苑刻望仙樓詞仍名胡搗練可知矣】

胡搗練【雙調四十八字前後段各四句三仄韻】

晏殊

夜來江上見寒梅【句】自逞芳妍標格【韻】爲甚東風先坼【韻】分付春消息【韻】佳人釵工玉尊前【句】朶朶濃香堪惜【韻】誰把彩毫描得【韻】免恁輕拋擲【韻】

【汲古閣本此詞前段第一二三句作小桃花與早梅花畫是芳妍品格未工東風先坼今從梅苑及花艸粹編攺正此調以此詞爲正體若晏幾道詞之減字杜安世詞之添字皆變格也此詞有梅苑詞可校前後段起句俱不押韻坊本張先集有胡搗練詞查系桃源憶故人故不編入梅苑詞前段結句水漾橫斜影水字仄聲後段起句異香直到醉鄕中異字仄聲譜內可平可仄據此余參下詞】

又一體【雙調四十七字前後段各四句三仄韻】

晏幾道

小春花信日邊來【句】隴工江梅先坼【韻】今嵗東君消息【韻】還自南枝得【韻】素衣染盡天香【句】玉酒添成國色【韻】一自故溪疎隔【韻】腸斷長相憶【韻】

【此詞一名望仙樓卽前夜來江上詞體惟後段起句少一字按梅苑本作素衣洗盡九天香仍七字句因花艸粹編與本集同故從本集】

又一體【雙調五十字前後段各四句三仄韻】

杜安世

數枝半斂半開時【句】洞閣曉【讀】寶妝新注【韻】香格艷姿天賦【韻】甘被羣芳妒【韻】狂風橫雨且相饒【句】又恐有【讀】彩雲迎去【韻】牽破少年心緒【韻】無計長爲主【韻此亦晏殊詞體惟前後段第二句各添一字作上三下四句法異坊本前段第三句作寶香格艷姿天賦今照詞緯攺定】

桃源憶故人【一名虞美人影張先詞或名胡搗練陸遊詞名桃源憶故人趙鼎詞名醉桃源

韓淲詞有杏花香裏東風峭句名杏花風】

桃源憶故人【雙調四十八字前後段各四句四仄韻】歐陽修

梅梢弄粉香猶嫩【韻】欲寄江南春信【韻】別後愁腸縈損【韻】說與伊爭穩【韻】小鑪獨守寒灰燼【韻】忍淚低頭畫盡【韻】睂上萬重新恨【韻】竟日無人問【韻】

【此調以此詞爲正體宋人多依此塡若王詞之添字乃變格也前段起句朱惇儒詞雨斜風橫香成陣兩字仄聲風字平聲第二句鄭域詞低下繡簾休捲繡字仄聲第三句管鑑詞惟有緑牕朱戶惟字平聲馬古洲詞雪後又開半樹半字仄聲結句黃庭堅詞花厎鶯聲嫩花字平聲後段第三句秦觀詞驚破一番新夢驚字平聲一字仄聲新字平聲第三句史達祖詞十五年來凝佇年字平聲馬詞我是西湖處士處字仄聲結句陸遊詞芳艸連天暮芳字平聲譜內可平可仄據此余參王詞】

又一體【雙調四十九字前後段各四句四仄韻】

王度珪

催花一霎淸明雨【韻】畱得東風且住【韻】兩防栁汀煙塢【韻】未放行人去【韻】人如雙鵠雲間舉【韻】明月夜【讀】扁舟何處【韻】只向武陵南渡【韻】便是長安路【韻】

【此卽歐詞體惟後段第二句添一字作上三下四句法異】

撼庭秋【唐敎坊曲名一作感庭秋】

撼庭秋【雙調四十八字前段五句三仄韻後段六句兩仄韻】晏

殊

別來音信千里【韻】恨此情難寄【韻】碧紗秋月【句】梧桐夜雨【句】幾回無寐【韻】髙樓目斷【句】天涯云防【句】只堪憔悴【韻】念蘭堂紅燭【句】心長熖短【句】向人垂淚【韻】

【此調平仄無別首可校】

慶金枝【髙麗史樂志名慶金枝令】

慶金枝【雙調四十八字前後段各四句三平韻】

【髙麗史樂志】無名氏

莫惜金縷衣【韻】勸君惜【讀】少年時【韻】花開堪折直須折【句】莫待折空枝【韻】一朝杜宇才鳴後【句】便從此【讀】歇芳菲【韻】有花有酒且開睂【韻】莫待滿頭絲【韻】

【此調三體每體止有一詞可平可仄卽以三詞參定】

又一體【雙調五十字前四句四平韻後段四句三平韻】張

先

靑螺添逺山【韻】兩嬌靨【讀】笑時圓【韻】抱雲勾雪近鐙看【韻】算何處【讀】不堪憐【韻】今生但願無離別【句】花月下【讀】繡屏前【韻】雙蠶成繭共纒緜【韻】更重結【讀】後生緣【韻此詞前後段第三句押韻兩結句俱六字折腰】

又一體【雙調五十字前後

梅苑段各四句四平韻】無名氏

新春入舊年【韻】綻梅蕚【讀】一枝先【韻】隴頭人侍信音傳【韻】算楚防【讀】未香殘【韻】小桃風雪憑闌干【韻】下簾幙【讀】防輕寒【韻】年華永占入芳筵【韻】付尊酒【讀】漸成歡【韻此詞換頭句押韻余與張詞同】

燭影搖紅【宋吳曾能攺齋漫錄王都尉詵有憶故人詞徽宗喜其詞意猶以不丰客宛轉爲恨乃令大晟樂府別撰腔周邦彥增益其詞而以首句爲名謂之燭影搖紅按王詵詞本小令原名憶故人或名歸去曲以毛滂詞有送君歸去添淒斷句也若周邦彥詞則合毛王二體爲一闋元趙雍詞更名玉珥墜金環元好問詞更名秋色橫空】

燭影搖紅【雙調四十八字前段四句兩仄韻後段五句三仄韻】毛滂

老景蕭條【句】送君歸去添淒斷【韻】贈君明月滿前溪【句】直到西湖畔【韻】門掩緑苔應徧【韻】爲黃花讀頻開醉眼韻橘奴無恙【句】蝶子相迎【句】寒牕日短【韻】

【周調前段卽此詞體也故可平可仄卽可參之餘校毛詞別首及賀鑄詞賀詞前段第三句離魂十里念佳期十字仄聲後段第二句但衾枕餘芳剩暖枕字仄聲毛詞別首喚人醒不教夢去不字仄聲第三四五句他年尋我水邊月厎一蓑煙短他字邊字煙字俱平聲月字厎字一字俱仄聲】

又一體【雙調五十字前段五句兩仄韻後五句三仄韻】王

詵

燭影搖紅【句】向夜闌【句】乍酒醒【讀】心情嬾【韻】尊前誰爲唱陽關【句】離恨天涯逺【韻】無柰雲沈雨散【韻】憑闌干【讀】東風淚眼【韻】海棠開後【句】燕子來時【句】黃昏庭院【韻周詞後段卽此詞也但此詞前段第二三句共九字疑向字乍字或歌者所添襯字耳】

又一體【雙調九十六字前後段各九句五仄韻】

周邦彥

香臉輕勻【句】黛睂巧畫宮妝淺【韻】風流天付與精神【句】全在嬌波轉【韻】早是縈心可慣【韻】那更堪【讀】頻頻顧盼【韻】幾回得見【句】見了還休【句】爭如不見【韻】燭影搖紅【句】夜闌飲散春宵短【韻】當時誰解唱陽關【句】離恨天涯逺【韻】無柰雲收雨散【韻】憑闌干【讀】東風淚眼【韻】海棠開後【句】燕子來時【句】黃昏庭院【韻】

【此調前段卽毛詞體後卽用王詞但第二三句王詞九字此則刪去二字作七字句仍是毛詞體也此詞可平可仄查宋詞與小令同惟前後段第八句或作仄仄平平或作平仄平平則與小令異又前段第二句方嶽詞宮云透曉靑旗報宮字平聲前後段第六句髙觀國詞正慘慘雲橫疎影孫惟信詞敕紅街淸明還又疎字還字俱平聲亦與小令異】

朝中措【宋史樂志屬黃鐘宮李祁詞有初見照江梅句名照江梅韓淲詞名芙蓉曲又有香動梅

梢圓月句名梅月圓】

朝中措【雙調四十八字前段四句三平韻後段五句兩平韻】歐陽修

平山防檻倚晴空【韻】山色有無中【韻】手種堂前垂栁【句】別來幾度春風【韻】文章太守【句】揮毫萬字【句】一飲千鐘【韻】行樂直須年少【句】尊前看取衰翁【韻】

【此調以此詞爲正體宋人塡者甚多若辛詞趙詞之攤破句法蔡詞之添字皆變體也前段起句向子諲詞滿城臘雪淨無埃滿字臘字俱仄聲第二句觸處是花開觸字仄聲第三句蔡伸詞萬里閒雲散盡散字仄聲結句趙師俠詞歸時秋滿山川秋字平聲後段起句歐詞別首客程無盡客字仄聲無字平聲第二句範大成詞夕陽如錦夕字仄聲如字平聲第三句周紫芝詞人在天涯人字平聲第四句趙師俠詞鬢影黃邊漸緑黃字平聲漸字仄聲結句李祁詞隔江煙雨樓臺隔字仄聲煙字平聲譜內可平可仄據此余校所采三詞】

又一體【雙調四十八字前後段各四句三平韻】

辛棄疾

年年金蕊艷西風【韻】人與菊花同【韻】霜鬢經春曽緑【句】仙姿不飲長紅【韻】焚香度日盡從容【韻】笑語調兒童【韻】一嵗一杯爲壽【句】從今更數千鐘【韻】

【此亦歐詞體惟後段第一二三句攤破四字三句作七字一句五字一句異坊本或刻焚香度日從容笑語盡調兒童今照稼軒本集】

又一體【雙調四十八字前段四句三平韻後段四句兩平韻】趙長卿

荷錢浮翠防前溪【韻】梅雨日長時【韻】恰是淸和天气【句】雕鞍又作分攜【韻】別來幾日愁心折【句】鍼綫小蠻衣【韻】羞對緑陰庭院【句】銜泥燕燕於飛【韻】

【此與辛詞同惟後段起句不押韻異洪咨夔荷花香裏詞換頭句去天尺五城南路正與此同】又一體【雙調四十九字前段四句三平韻後段五句兩平韻】蔡

伸

章臺楊栁自依依【韻】飛絮送春歸【韻】院宇日長人靜【句】園林緑暗紅稀【韻】庭前花謝了【句】行雲散後【句】物是人非【韻】惟有一襟淸淚【句】憑闌灑徧殘枝【韻】

【此卽歐詞體惟後段起句添一字作五字句異】

洞天春【調見六一詞蓋賦院落之春景如洞天也】

洞天春【雙調四十八字前段四句四仄韻後段五句三仄韻】歐陽修

鶯啼緑樹聲早【韻】檻外殘紅未掃【韻】露防眞珠徧芳艸【韻】正簾幃淸曉【韻】秋千宅院悄悄【韻】又是淸明過了【韻】燕蝶輕狂【句】栁絲撩亂【句】春心多少【韻】

【此調宋人塡者絕少無從校對平仄】

慶春時【調見小山樂府凡二首俱慶賞春時防樂之詞】

慶春時【雙調四十八字前段六句兩平韻後段五句兩平韻】晏幾道

倚天樓殿【句】升平風月【句】彩仗春移【韻】鸞絲鳯竹【句】長生調裏【句】迎得翠輿歸【韻】雕鞍遊罷【句】何處還有心期【韻】濃燻翠被【句】防停畫燭【句】人約月西時【韻】

【晏詞二首平仄略同惟別首起句梅梢已有梅字平聲己字仄聲第三句風意猶寒風字平聲詞律謂前段第五句調字可平後段第四句畫字可平無據不必從】

眼兒媚【左舉詞有斜月小闌干句名小闌干韓淲詞有東風拂檻露猶寒句名東風寒陸遊詞名

秋波媚】

眼兒媚【雙詞四十八字前段五句三平韻後段五句兩平韻】左

譽

樓上黃昏杏花寒【韻】斜月小闌干【韻】一雙燕子【句】兩行歸鴈【句】畫角聲殘【韻】綺牕人在東風裏【句】灑淚對春間【韻】也應似舊【句】盈盈秋水【句】淡淡春山【韻】

【此調以左詞賀詞爲正體若趙詞之換頭句多押一韻乃變格也左詞前段起句拗體如王雱詞之楊栁絲絲弄輕柔曾覿詞之花近淸明晚風寒尹煥詞之裊裊垂楊蘸淸漪皆是故兩詞俱采其兩起句之平仄不可相通任塡者自擇一體宗之前段第三句黃公度詞如今憔悴如字憔字俱平聲後段第一二句王雱詞而今往事難重省歸夢繞秦樓而字平聲往字仄聲歸字平聲第三句黃機詞離愁多在多字平聲第四句薛夢桂詞鴈飛不到鴈字不字俱仄聲譜內可平可仄據此余參賀詞趙詞】

又一體【雙調四十八字前段五句三平韻後段五句兩平韻】賀

鑄

蕭蕭江上荻花秋【韻】做弄許多愁【韻】半竿落日【句】兩行新鴈【句】一葉扁舟【韻】惜分長怕君先去【句】且待醉時休【韻】今宵眼厎【句】明朝心上【句】後日睂頭【韻】

【此與左詞同惟前段起句不作拗體如盧祖臯詞之玉鉤淸曉上簾衣史達祖詞之兒家七十二鴛鴦皆是以下可平可仄卽同左詞】

又一體【雙調四十八字前後段各五句三平韻】

趙長卿

南枝消息杳然間【韻】寂寞倚雕防【韻】紫腰艷艷【句】靑腰裊裊【句】風月俱閒【韻】佳人環佩玉防珊【韻】作惡揬花還【韻】玉纖撚粟【句】櫻唇呵粉【句】愁防睂彎【韻】

【此卽賀詞體惟換頭句多押一韻異】

人月圓【中原音韻注黃鐘宮此調始於王詵因詞中人月圓時句取以爲名吳激詞有靑衫淚濕

句又名靑衫濕】

人月圓【雙調四十八字前段五句兩平韻後段六句兩平韻】王

詵

小桃枝上春來早【句】初試薄羅衣【韻】年年此夜【句】華鐙競處【句】人月圓時【韻】禁街簫鼓【句】寒輕夜永【句】纖手同攜【韻】夜闌人靜【句】千門笑語【句】聲在簾幃【韻】

【此調以此詞爲正體卽中原音韻所注黃鐘宮者若楊詞之攤破句法或押仄韻皆變格也前段第三四句倪瓚詞畫屏云嶂池塘春艸畫字仄聲云字春字俱平聲後段第一二句劉因詞門前報道生來謁門字平聲麯字仄聲第四句趙鼎詞芳尊美酒芳字平聲美字仄聲第五句張可久詞香鑪峯下峯字平聲第六句趙詞月滿髙樓月字仄聲譜內可平可仄據此余防下詞】

又一體【雙調四十八字前後段各五句兩平韻】

楊無咎

風和日薄餘煙嫩【句】惻惻透鮫綃【韻】相逢且喜【句】人圓玳席【句】月滿丹霄【韻】爛遊勝賞【句】髙低鐙火【句】鼎沸笙簫【韻】一年三百六十日【句】願長似今宵韻

【此亦王詞體惟後段第四五六句攤破句法作七字一句五字一句異】

又一體【雙調四十八字前段五句三仄韻後段五句兩仄韻】楊無咎

月華鐙影光相射【韻】還是元宵也【韻】綺羅如畫【句】笙歌遞響【句】無限風雅【韻】閙蛾斜插【句】輕衫乍試【句】閒趁尖耍【韻】百年三萬六千夜【句】願長如今夜【韻】

【此與無咎平韻詞悉同惟押仄聲韻及前段起句用韻異耳至前段第三句畫字後段第四句夜字非韻或注作韻者誤楊詞兩體俱無他詞可校詞律所注可平可仄無據不可從】

喜團圓【調見小山樂府花艸粹編無名氏詞有與个團圓句更名與團圓】

喜團圓【雙調四十八字前段五句兩平韻後段六句兩平韻】晏防道

危樓靜鎖【句】牕中逺岫【句】門外垂楊【韻】珠簾不禁春風度【句】解偸送餘香【韻】眠思夢想【句】不如雙燕【句】得到蘭房【韻】別來只是【句】憑髙淚眼【句】感舊離腸【韻】

【此與梅苑詞同惟前段第四五句句讀不同耳其餘字句同者可平可仄可以防校花艸粹編無名氏詞前段第三四句孜孜覻著算前生只結得眼因緣句讀𨿽異因詞俚不錄】

又一體【雙調四十八字前後梅苑段各六句兩平韻】無名氏

輕攢碎玉【句】玲瓏竹外【句】脫去繁華【韻】尢殢東君【句】最先防破【句】壓倒羣花【韻】痩影生香【句】黃昏月館【句】防淺溪沙【韻】仙標淡濘【句】偏宜幺鳳【句】肯帶棲鴉【韻此亦晏詞體前段第四五句攤破句法作四字三句異花艸粹編前段第四五六句作殢東君先防破壓羣花今從梅苑攺定】

海棠春【此調始自秦觀因詞中有試問海棠花昨夜開多少句故名馬莊父詞名海棠花史達祖

詞名海棠春令】

海棠春【雙調四十八字前後段各四句三仄韻】

秦觀

流鶯牕外啼聲巧【韻】睡未足【讀】把人驚覺【韻】翠被曉寒輕【句】寶篆沈煙裊【韻】宿酲未解宮娥報【韻】道別院【讀】笙歌宴早【韻】試問海棠花【句】昨夜開多少【韻】

【此調以此詞爲正體若吳詞之攤破句法馬詞之減字皆變體也或疑此詞換頭亦可照吳詞防定四字兩句六字一句然有史達祖詞可證則固七字兩句也史詞前段第二句錦宮外煙輕雨細宮字平聲兩字仄聲換頭兩句燭花偏在紅簾厎想人怕春寒正睡偏字人字俱平聲譜內可平可仄據之餘防吳詞馬詞】

又一體【雙調四十八字前段四句三仄韻後段五句三仄韻】吳

濳

天涯芳艸迷徵路【韻】還又是【讀】匆匆春去【韻】烏兔裏光陰【句】鶯燕邊情緒【韻】雲梢霧末【句】溪橋野渡【韻】盡是春愁落處【韻】把酒勸斜陽【句】小向花間駐【韻】

【此亦秦詞體惟換頭攤破七字兩句作四字兩句六字一句異】

又一體【雙調四十六字前後段各四句三仄韻】

馬莊父

桞腰暗怯花風弱【韻】紅映秋千院落【韻】歸逐鴈兒飛【句】斜撼眞珠箔【韻】滿林翠葉胭脂萼【韻】不忍頻頻覻著【韻】防取一庭春【句】莫彈花間鵲【韻】

【此卽秦詞體惟前後段第二句各減一字作六字句異】

武陵春【梅苑名武林春】

武陵春【雙調四十八字前後段各四句三平韻】

毛滂

風過冰檐環佩響【句】宿霧在華茵【韻】賸落瑤花襯月明【韻】嫌怕有纖塵【韻】鳳口銜鐙金炫轉【句】人醉覺寒輕【韻】但得淸光解照人【韻】不負五更春【韻】

【此調以此詞爲正體若李詞萬俟詞之添字皆變格也按晏防道詞三首換頭句俱與此詞平仄全異宋媛魏氏詞玉人近日書來少卽宗晏詞體也余與此詞同毛詞別首前段起句城上落梅風料峭落字仄聲第二句寒馥逼淸尊寒字平聲晏詞第三句誰似龍山秋興濃誰字秋字俱平聲後段第三句曾看飛瓊戴滿頭曽字平聲結句浮動舞梁州浮字平聲譜內可平可仄據之餘防下詞】

又一體【雙調四十九字前段四句三平韻後段四句兩平韻一疊韻】

李淸照

風住塵香春已盡【句】日曉倦梳頭【韻】物是人非事事休【韻】欲語淚先流【韻】聞說雙溪春尙好【句】也擬泛輕舟【韻】只恐雙溪舴艋舟【疊】載不動【讀】許多愁【韻】

【此卽毛詞體惟後段結句添一字作六字句異趙師俠乍雨籠晴詞後結流不盡許多愁正與此同】又一體【雙調五十四字前段四句三平韻後段四句四平韻】萬俟詠

燕子飛來春在否【句】微雨過【讀】掩重門【韻】正滿院棃花雪照人【韻】獨自个【讀】憶黃昏【韻】淸風澹月總銷魂【韻】羅衣暗【讀】惹啼防【韻】漫覻著秋千腰褪裙【韻】可煞是【讀】不宜春【韻】

【此與毛詞同惟前後段第二三四句各添一字換頭句又押韻異】

東坡引【此調前後段兩結宋人類用疊句惟曹冠袁去華詞二首獨無舊譜遺之今並增定】東坡引【雙調四十八字前段四句四仄韻後段五句四仄韻】曹

冠

涼飇生玉宇【韻】黃花曉凝露【韻】汀蘋防蓼秋將暮【韻】登髙開防俎【韻】傳杯興逸【句】分韻得句【韻】思戲馬【讀】常懷古【韻】東籬酒人何處【韻】芳尊須送與【韻】

【此調采詞五體無疊句者兩體有疊句者三體曹詞換頭第三句六字折腰袁詞七字折腰趙詞換頭與曹詞同辛詞換頭一首與曹詞同而起句多一字一首與袁詞同而句法不作上三下四其餘則無不同也故此詞可平可仄卽校後詞】

又一體【雙調四十九字前段四句四仄韻後段五句四仄韻】袁去華

隴頭梅半吐【韻】江南歲將暮【韻】閒牕盡日將愁度【韻】黃昏愁更苦【韻】歸期望斷【句】雙魚尺素【韻】念嘶騎【讀】今到何處【韻】殘鐙背壁三更鼓【韻】斜風吹細雨【韻】

【此與曹詞同惟後段第三句添一字作七字句異】

又一體【雙調五十八字前段五句四仄韻一疊韻後段六句四仄韻一疊韻】

趙師俠

相看情未足【韻】離觴巳催促【韻】停歌欲語睂先蹙【韻】何期歸太速【韻】何期歸太速【疊】如今去也【句】無計追逐【韻】怎忍聽【讀】陽關曲【韻】扁舟後夜灘頭宿【韻】愁隨煙樹簇【韻】愁隨煙樹簇【疊】

【此詞前後段兩結俱有疊句汲古閣本於前段脫一疊句詞律因之今從花艸粹編校定趙詞凡三首字句悉同平仄亦如一辛棄疾君如梁上燕詞趙長卿茅齋無客詞正與此同】

又一體【雙調五十九字前段五句四仄韻一疊韻後段六句四仄韻一疊韻】

辛棄疾

玉纖彈舊怨【韻】還敲繡屏靣【韻】淸歌目送西風鴈【韻】鴈行吹字斷【韻】鴈行吹字斷【疊】夜防拜半月【句】瑣牕西畔【韻】但桂影【讀】空堦滿【韻】翠帷自掩無人見【韻】羅衣寛一半【韻】羅衣寛一半【疊】

【此與趙詞同惟後段起句五字異圖譜於夜深拜半防句者誤】

又一體【雙調五十九字前段五句四仄韻一疊韻後段六句四仄韻一疊韻】

辛棄疾

花梢紅未足【韻】條破驚新緑【韻】重簾下徧闌干曲【韻】有人春睡熟【韻】有人春睡熟【疊】鳴禽破夢【句】云偏目蹙【韻】起來香腮褪紅玉【韻】花時愛與愁相續【韻】羅裙過半幅【韻】羅裙過半幅【疊】

【此亦與趙詞同惟後段第三句七字異或疑此詞前段第二句平仄小異按趙長卿詞冰硯凍寒泚正與此同】

雙鸂【調見朱惇儒樵歌詞因詞有一對雙飛鸂句故名元髙拭詞注正宮】

雙鸂【雙調四十八字前後段各四句四仄韻】

朱惇儒

拂破秋江煙碧【韻】一對雙飛鸂【韻】應是逺來無力【韻】相偎梢下沙磧【韻】小艇誰吹橫笛【韻】驚起不知消息【韻】悔不當時描得【韻】如今何處尋覓【韻】

【此調無宋詞可校平仄當遵之】

鬲溪梅令【姜夔自度曲注宮調原注仙呂調一作髙溪梅令】

鬲溪梅令【雙調四十八字前後段各四句四平韻】

姜防

好花不與殢香人【韻】浪粼粼【韻】又恐春風歸去【讀】緑成陰【韻】玉鈿何處尋【韻】木蘭雙槳夢中云【韻】水橫陳【韻】漫向孤山山下【讀】覓盈盈【韻】翠禽啼一春【韻】

【此調宋人無塡者其平仄當悉遵之】

伊州三臺【按唐有宮中三臺江南三臺等曲此云伊州者亦本唐曲取邊地爲名也三臺皆用六字成句觀趙師俠詞前後起二句亦作六言猶沿唐人舊體若兩結攤破六字二句爲五字一句七字一句則新聲矣故另編一體】

伊州三臺【雙調四十八字前後段各四句四平韻】

趙師俠

桂花移自雲巖【韻】更被靈砂染丹【韻】淸露濕酡顏【韻】醉乘風【讀】下臨世間【韻】素娥襟韻蕭閒【韻】不與羣芳並看【韻】防蓛絳綃單【韻】覺身輕【讀】夢回廣寒【韻】

【此調見金元曲子注正宮平仄一定塡者宜遵之】

雙頭蓮令【調見趙師俠坦庵集詠信丰雙蓮故制此詞】

雙頭蓮令【雙調四十八字前後段各四句四平韻】

趙師俠

太平和气兆嘉祥【韻】艸木總成雙【韻】紅苞翠蓋出橫塘【韻】兩兩鬭芬芳【韻】幹搖碧玉並靑房【韻】仙髻擁新妝【韻】連枝不解引鸞凰【韻】畱取映鴛鴦【韻】

【此詞無別首可校】

梅弄影【調見丘崈集詠梅詞因結句有巡池看弄影句取以爲名】

梅弄影【雙調四十八字前後段各五句四仄韻】

丘崈

雨晴風定【韻】一任春寒逞【韻】要勒羣芳未醒【韻】不廢梅花【句】晚來妝面靚【韻】曲闌斜憑【韻】水檻臨淸鏡【韻】翠竹蕭騷相映【韻】付與幽人【句】巡池看弄影【韻】

【此調秪有此詞無他首可校】

茅山逢故人【調見元人葉兒樂府張雨句曲道中送友自制詞也】

茅山逢故人【雙調四十八字前段五句三仄韻後段五句兩仄韻】

張雨

山下寒林平楚【韻】山外雲帆煙渚【韻】不飲如何【句】吾生如夢【句】鬢毛如許【韻】能消防度相逢【句】遮莫而今歸去【韻】壯士黃金【句】仙人黃鶴【句】美人黃土【韻】

【此詞亦無他首可校】

陽臺夢【此調有兩體四十九字者調見尊前集唐莊宗制因詞有又入陽臺夢句取以爲名五十

七字者調見花艸粹編宋解昉制卽賦陽臺夢題兩體截然不同】

陽臺夢【雙調四十九字前段四句三仄韻後段四句兩仄韻】唐莊宗

薄羅衫子金泥縫【韻】困纖腰怯銖衣重【韻】笑迎移步小蘭叢【句】嚲金翹玉鳳【韻】嬌多情脈脈【句】羞把同心撚弄【韻】楚天雲雨卻相和【句】又入陽臺夢【韻】

【此詞全押仄韻宋元人無塡者平仄當從之】

又一體【雙調五十七字前段五句三仄韻兩平韻後段五句兩仄韻兩平韻】

解昉

仙姿本寓【仄韻】十二峯前住【韻】千里行雲行雨【韻】偶因鶴馭過巫陽【平韻】邂逅他【讀】楚襄王【韻】無端宋玉誇才賦【仄韻】誣誕人心素【韻】至今狂客到陽臺【換平韻】也有癡心【句】望妾入【讀】夢中來【韻】

【此詞平仄換韻宋人中亦僅見此體】

月宮春【調見花間集毛文錫詞周邦彥更名月中行宋史樂志屬小石角】

月宮春【雙調四十九字前段四句四平韻後段四句兩平韻】毛文錫

水晶宮裏桂花開【韻】神仙探防回【韻】紅芳金蕊繡重臺【韻】低傾瑪瑙杯【韻】玉兔銀蟾爭守防【句】姮娥奼女戲相偎【韻】遙聽鈞天九奏【句】玉皇親看來【韻】

【此詞與周詞異者在後段第二句不作上三下四句法及第三句少一字不押韻耳但兩詞前段第二句結句後段起句結句平仄迥別難以防校不若韓淲詞之字句悉同故此詞可平可仄祗防韓詞韓詞前段第二句斷腸空眼穿斷字仄聲空字平聲第三句一春風雨夜懨懨一字仄聲結句不聞鐘鼓傳不字仄聲鐘字平聲後段起句香冷曲屏羅帳掩香字平聲曲字仄聲第二句園林誰與上秋千誰字平聲第三句憶得年時鳳枕憶字仄聲】

又一體【雙調五十字前段四句四平韻後段四句三平韻】周邦彥

蜀絲趁日染幹紅【韻】微暖口脂融【韻】博山細篆靄房櫳【韻】靜看打牕虫【韻】愁多膽怯疑虛幙【句】聲不斷【讀】暮景疎鐘【韻】團圍四壁小屏風【韻】淚盡夢啼中【韻】

【此詞後段第三句七字押韻吳文英疎桐翠井詞陳允平鬢云斜插詞正與此同前段起句吳詞疎桐翠井蚤驚秋疎字平聲陳詞鬢云斜插映山紅斜字平聲第二句吳詞葉葉雨聲愁上葉字仄聲第三句鐙前倦客老貂裘鐙字平聲陳詞自攜紈扇出簾櫳紈字平聲結句陳詞闌外撲飛虫闌字平聲後段第二句陳詞纖纖手自引金鐘下纖字平聲第三句倦歌佯醉倚東風倦字仄聲佯字平聲結句愁在落花中愁字平聲譜內可平可仄據此】

河瀆神【唐敎坊曲名花庵詞選云唐詞多緣題所賦河瀆神之詠祠廟亦其一也】

河瀆神【雙調四十九字前段四句四平韻後段四句四仄韻】溫庭筠

河上望叢祠【平韻】廟前春雨來時【韻】楚山無限鳥飛遲【韻】蘭棹空傷別離【韻】何處杜鵑啼不歇【仄韻】艷紅開盡如血【韻】蟬鬢美人愁絕【韻】百花芳艸佳節【韻】

【此詞前段押平韻後段押仄韻者唐宋人間一爲之若全押平韻則惟唐詞一體也前段第二句孫光憲詞春晚湘妃廟前春字平聲晚字仄聲妃字平聲廟字仄聲第三句一方卵色椘南天卵字仄聲辛棄疾詞山頭人望翠云旗山字平聲第四句溫詞別首涙流玉筯千條涙字仄聲流字平聲玉字筯字俱仄聲千字平聲後段換頭句暮天愁聽思歸樂暮字仄聲天字愁字俱平聲聽字仄聲歸字平聲第二句孫詞依舊瓊輪羽駕依字平聲舊字仄聲輪字平聲羽字仄聲第三句孫詞小殿沈沈淸夜小字仄聲上沈字平聲溫詞別首靑麥燕飛落落上落字仄聲第四句孫詞銀鐙飄落香灺銀字平聲譜內可平可仄據此若前段起句河字可仄則防張詞】

又一體【雙調四十九字前段四句四平韻後段四句兩平韻】張

泌

古樹噪寒鴉【韻】滿庭楓葉蘆花【韻】晝鐙當午隔輕紗【韻】畫閣朱簾影斜【韻】門外往來祈賽客【句】翩翩帆落天涯【韻】回首隔江煙火【句】渡頭三兩人家【韻】

【此體全押平韻無唐宋詞可校】

歸去來【調見樂章集詞二首因詞有歌筵舞且歸去休惆悵好歸去句取以爲名四十九字者自注正平調五十二字者自注中呂調按唐書樂志仲呂羽爲正平調夾鐘羽爲中呂調燕樂七羽之二也】

歸去來【雙調四十九字前後段各四句四仄韻】

桞永

初過元宵三五【韻】慵困春情緒【韻】鐙月闌珊嬉遊處【韻】遊人盡【讀】厭歡聚【韻】憑仗如花女【韻】持杯謝【讀】酒朋詩侶【韻】餘酲更不禁香醑【韻】歌筵舞【讀】且歸去【韻此調秪有栁詞二首無宋元詞可校𨿽前段第三四句後段第二三四句兩調相同但自注宮調恐乖律呂不必防校平仄】

又一體【雙調五十二字前後段各四句四仄韻】

桞永

一夜狂風雨【韻】花陰墜【讀】碎紅無數【韻】垂楊漫結黃金縷【韻】盡春殘【讀】縈不住【韻】蝶稀蜂防知何處【韻】殢尊酒【讀】轉添愁緒【韻】多情不慣相思苦【韻】休惆悵【讀】好歸去【韻】

【此卽前詞體惟前段起句減一字作五字句第二句添二字作上三下四七字句後段起句添二字作七字句異】

惜春郎【調見花艸粹編桞永詞因樂章集不載故宮調無考】

惜春郎【雙調四十九字前段五句三仄韻後段四句三仄韻】桞

永

玉肌瓊艷新妝飾【韻】好壯觀歌席【韻】潘妃寶釧【句】阿嬌金屋【句】應也消得【韻】屬和新詞多俊格【韻】敢共我勍敵【韻】恨少年【讀】枉費疎狂【句】不早與伊相識【韻】

【此調亦無別詞可校】

極相思【宋彭乘墨客揮犀云仁廟時皇族中太尉夫人一日入內再拜告帝曰臣妾有夫不幸爲婢妾所惑帝怒流婢於千里夫人亦得罪居瑤華宮太尉罰俸而不得朝經嵗方春暮夫人爲詞曲名極相思或加令字】

極相思【雙調四十九字前段五句三平韻後段五句兩平韻】

【客揮犀】無名氏

桞煙霽色方晴【韻】花露逼金莖【韻】秋千院落【句】海棠漸老【句】才過淸明【韻】嫩玉腕托香脂臉【句】相傅粉【讀】更與誰情【韻】秋波綻處【句】相思淚迸【句】天阻防誠【韻此調秪此一體有呂渭老蔡伸陸遊吳文英詞可校前段起句陸詞江頭疎雨輕煙江字疎字俱平聲第二句呂詞隔葉囀黃鸝隔字仄聲第三四五句吳詞乘鸞歸後生綃淨翦一片冰心歸字生字俱平聲一字仄聲後段第一二句吳詞心事孤山春夢在到思量猶斷詩魂心字孤字山字俱平聲夢字到字俱仄聲思字量字猶字俱平聲第三句呂詞別房初睡別字仄聲初字平聲第四五句陸詞漫空相趁桞絮楡錢相字平聲桞字仄聲譜內可平可仄據此】

雙韻子【調見張先詞集按金元曲子有雙聲疊韻調名疑出於此】

雙韻子【雙調四十九字前段五句兩仄韻後段五句四仄韻】張

先

鳴鞘電過【句】曉闈靜斂【句】龍旂風定【韻】鳳樓逺出霏煙【句】聞笑語【讀】中天迥【韻】淸光近【韻】歡聲競【韻】鴛鷺集【讀】仙花鬭影【韻】更聞度曲瑤山【句】升瑞日【讀】春宮永【韻此調僅見此詞無別首可校】

鳳孤飛【調見小山樂府】

鳳孤飛【雙調四十九字前段四句三仄韻後段四句四仄韻】晏防道

一曲畫樓鐘動【句】宛轉歌聲緩【韻】綺席飛塵座滿【韻】更小待【讀】金蕉暖【韻】細雨輕寒今夜短【韻】依前是【讀】粉墻別館【韻】端的歡期應未晚【韻】柰歸云難管【韻】

【此詞平仄亦無別首可校】

柳梢靑【此調兩體或押平韻或押仄韻字句悉同押平韻者宋韓淲詞有雲淡秋空句名雲淡秋空有雨洗元宵句名雨洗元宵有玉水明沙句名玉水明沙元張雨詞名早春怨押仄韻者古今詞話無名氏詞有隴頭殘月句名隴頭月】

桞梢靑【雙調四十九字前段六句三平韻後段五句三平韻】秦

觀

岸艸平沙【韻】吳王故苑【句】桞裊煙斜【韻】雨後寒輕【句】風前香細【句】春在棃花【韻】行人一棹天涯【韻】酒醒處【讀】殘陽亂鴉【韻】門外秋千【句】墻頭紅粉【句】防院誰家【韻押平韻者以此詞及劉詞爲正體若張詞後段第二句添字乃變格也前段第二句周邦彥詞海棠標韻標字平聲第四句張炎詞因甚春深因字平聲第六句緑水人家緑字仄聲後段換頭句趙長卿詞鑑河煙水連天煙字平聲第二句曹冠詞人靣與荷花共紅人字平聲趙師俠詞映煙樹雲間渺茫煙字平聲譜內可平可仄據此余防所采平韻二詞按盧炳詞前段第四五六句春艷一枝鵝兒顏色染就纖裳一字仄聲楊無咎詞後段第二句算除是鐵心石腸又第四五六句一自別來百般宜處都入思量鐵字別字俱仄聲然皆以入替平不可泛用上去聲字】

又一體【雙調四十九字前段六句兩平韻後段五句三平韻】劉

鎭

幹鵲收聲【句】濕螢度影【句】庭院秋香【韻】步月移陰【句】梳雲約翠【句】人在回廊【韻】醺醺宿酒殘妝【韻】待付與【讀】溫柔醉鄕【韻】郤扇藏嬌【句】牽衣索笑【句】今夜差涼【韻此與秦詞同惟前段起句不押韻小異按趙長卿詞前段第一二三句榦林落葉聲聲淒慘江臯鴈飛起句亦不押韻而平仄不同注明不錄】

又一體【雙調五十字前段六句三平韻後段五句三平韻】張

雨

面目冰霜【韻】逃禪正派【句】只讓花光【韻】怪厎徐卿【句】爲渠描貌【句】縈損柔腸【韻】有誰步屧長廊【韻】更折竹聲中【讀】吹細香【韻】酒半醒時【句】雪晴寒夜【句】月上西牕【韻此亦秦詞體惟後段第二句添一字作八字句異】

又一體【雙調四十九字前段六句三仄韻後段五句兩仄韻】賀

鑄

子規啼血【韻】可憐又是【句】春歸時節【韻】滿院東風【句】海棠鋪繡【句】棃花飛雪【韻】丁香露泣殘枝【句】算未比【讀】愁腸寸結【韻】自是休文【句】多情多感【句】不幹風月【韻押仄韻者以此詞及蔡詞趙詞爲正體若吳詞之添字無名氏詞之攤破句法皆變體也前段第二句葛剡詞翠桁香濃濃字平聲第三句瑣窓紗薄瑣字仄聲楊無咎詞容易眠熟易字仄聲趙師俠詞凝情獨立獨字仄聲第四句朱惇儒詞帆展霜風帆字平聲楊無咎詞鍼綫倦拈倦字仄聲後段換頭句趙師俠詞海山雲樹防茫海字仄聲云字平聲第二句趙彥端詞又爭倩薔薇戀得爭字平聲第三句楊無咎詞桑柘影深桑字平聲影字仄聲譜內可平可仄據此余防所采仄韻諸詞】

又一體【雙調四十九字前段六句兩仄韻後段五句兩仄韻】蔡

伸

連璧尋春【句】踏靑尙憶【句】年時攜手【韻】此際重來【句】可憐還是【句】去年時【韻】陰陰桞下人家【句】人面似【讀】桃花依舊【韻】但願年年【句】春風有信【句】人心長久【韻此亦賀詞體惟前段起句不押韻異】

又一體【雙調四十九字前段六句三仄韻後段五句三仄韻】趙彥端

衰翁自謫【韻】堪笑忘了【句】山林閒適【韻】一嵗花黃【句】一秋酒緑【句】一番頭白【韻】浮生似醉如客【韻】問厎事【讀】歸來未得【韻】但願長年【句】故人相與【句】春朝秋夕【韻此亦賀詞體惟後段起句亦押韻異】

又一體【雙調五十字前段六句兩仄韻後段五句兩仄韻】吳

瓘

墻角孤根【句】株身纖小【句】嬌羞無力【韻】蠏眼微紅【句】粉容未露【句】不禁春色【韻】怕東君【讀】汩沒芳姿【句】漸迆邐【讀】檀心半坼【韻】緩步回廊【句】黃昏月淡【句】那時相得【韻】

【此與蔡詞同惟換頭句添一字作七字句異】

又一體【雙調五十字前段五句三仄韻後段五句兩仄韻】

【古今詞話】無名氏

依稀曉星明滅【韻】白露防【讀】蒼苔敗葉【韻】斷址頺垣【句】荒煙衰艸【句】漢家宮闕【韻】咸陽道上行人【句】依舊是【讀】利親名切【韻】攺換容顏【句】消磨今古【句】隴頭殘月【韻此亦賀詞體也但攤破賀詞前段第一二三句四字三句作六字一句七字一句異元倪瓚詞前段起二句樓上玉笙吟徹白露冷飛璚佩玦正與此同】

醉鄕春【宋恵洪冷齋夜話云少遊在黃州飲於海棠橋橋南北多海棠有書生家於海棠叢間少遊醉宿於此題詞壁間按此則知此調創自秦觀因後結有醉鄕廣大人間小句故名醉鄕春又因前結有春色又添多少句一名添春色】

醉鄕春【雙調四十九字前後段各五句三仄韻】

秦觀

喚起一聲人悄【韻】衾冷夢寒牕曉【韻】瘴雨過【句】海棠開【句】春色又添多少【韻】社甕釀成微笑【韻】半缺椰瓢共舀【韻】覺顚倒【句】急投牀【句】醉鄕廣大人間小【韻】

【按廣韻上聲三十小部有舀字以沼切正與悄字押若覺顚倒句與前瘴雨過句同其倒字非韻圖譜注韻者誤】

太常引【太和正音譜注仙呂宮一名太淸引韓淲詞有小春時臘前梅句名臘前梅】太常引【雙調四十九字前段四句四平韻後段五句三平韻】辛棄疾

仙機似欲織纖羅【韻】髣髴度金梭【韻】無柰玉纖何【韻】卻彈作【讀】淸商恨多【韻】珠簾影裏【句】如花半面【句】絕勝隔簾歌【韻】世路苦風波【韻】且痛飲【讀】公無渡河【韻此調秪此二體所異者前段第二句或五字或六字耳俱有宋元人詞可校此詞前段第二句五字別首前段第二三句飛鏡又重磨把酒問姮娥飛字平聲把字仄聲許有壬詞後段第三句雙檜插天靑雙字平聲辛詞別首第五句人道是淸光更多人字平聲張埜詞趁秋滿天香桂枝秋字平聲譜內可平可仄據此余防髙詞】

又一體【雙調五十字前段四句四平韻後段五句三平韻】髙觀國

玉肌輕襯碧霞衣【韻】似爭駕【讀】翠鸞飛【韻】羞問武陵溪【韻】笑女伴【讀】東風醉時【韻】不飄紅雨【句】不貪靑子【句】冷淡卻相宜【韻】春晚湧金池【韻】問一片【讀】將愁寄誰【韻此詞前段第二句六字如韓淲詞之還知道爲誰開梅苑詞之梅梢上又春歸沈端節詞之都只解送人行韓玉詞之防曾放夢魂閒陳孚詞之記生母在今朝俱與此詞同但平仄小異耳譜內防之餘與辛詞無異】

禦定詞譜卷七

欽定四庫全書

禦定詞譜卷八目錄【五十字】

應天長十二體【又名應天長令應天長】滿宮花二體

少年遊十五體【慢又名玉臘梅枝小】偸聲朩蘭花一體

滴滴金四體

憶漢月四體【闌干又名】

西江月五體【望漢月又名白蘋香步虛】惜春令二體

畱春令四體

梁州令四體【詞江月令又名涼州】鹽角兒一體

歸田樂五體【令梁州令疊】

惜分飛五體【韻又名歸田樂引又名惜雙】孤館深沈一體

促拍采桑子一體【又名促拍醜奴兒】

怨三三一體

使牛子一體

折丹桂一體

竹香子一體

城頭月一體

四犯令一體【又名四和香桂花明】

醉髙歌一體

黃鶴洞仙一體

破字令一體

花前飲一體

欽定四庫全書

禦定詞譜卷八【五十字】

應天長【此調有令詞慢詞令詞始於韋莊又有顧敻毛文錫兩體宋毛幵詞名應天長令慢詞始

於桞永樂章集注林鐘商調又有周邦彥一體名應天長慢】

應天長【雙調五十字前後段各五句四仄韻】

韋莊

緑槐陰裏黃鸝語【韻】防院無人春晝午【韻】畫簾垂【句】金鳳舞【韻】寂寞繡屏香一炷【韻】碧天云【句】無定處【韻】空有夢魂來去【韻】夜夜緑窓風雨【韻】斷腸君信否【韻此調始於此詞顧詞馮詞由此減字毛詞由此或添字或減字實正體也韋詞別首別來半嵗詞牛嶠雙睂淡薄詞宋毛幵曲闌十二詞正與之同按牛詞前段起句雙睂淡薄藏心事淡字仄聲章詞別首第三四句難相見易相別易字仄聲牛詞結句寶帳鴛鴦春睡美鴛字平聲譜內可平可仄據之其餘防下所采令詞】

又一體【雙調四十九字前段五句四仄韻後段四句四仄韻】顧

敻

瑟瑟羅裙金綫縷【韻】輕透鵝黃香畫袴【韻】垂交帶【句】盤鸚鵡【韻】褭褭翠翹移玉步【韻】背人勻檀注【韻】慢轉橫波偸覻【韻】斂黛春情暗許【韻】倚屏慵不語【韻】

【此與韋詞同惟後段第一二句減去一字作五字句異換頭句背字可平檀字可仄參下馮毛二詞】又一體【雙調四十九字前段五句五仄韻後段四句四仄韻】馮延己

一彎初月臨鸞鏡【韻】雲鬢鳳釵慵不整【韻】珠簾靜【韻】重樓迥【韻】惆悵落花風不定【韻】緑煙低桞徑【韻】何處轆轤金井【韻】昨夜更闌酒醒【韻】春愁勝卻病【韻】

【此與顧詞同惟前段第三句押韻異按此體秪馮集有之唐宋人不作也】

又一體【雙調五十字前後段各四句四仄韻】

毛文錫

平江波暖鴛鴦語【韻】兩兩釣船歸極浦【韻】蘆洲一夜風和雨【韻】飛起淺沙翹雪鷺【韻】漁鐙明逺渚【韻】蘭棹今宵何處【韻】羅袂從風輕舉【韻】愁殺采蓮女【韻】

【此亦與顧詞同惟前段第三四句添一字攤破三字兩句作七字一句異牛嶠玉樓春望詞正與此合按牛詞前段第三句黃鸝嬌囀聲初歇嬌字平聲譜內據之其餘可平可仄已見上三詞】

又一體【雙調九十四字前段十句六仄韻後段十句七仄韻】桞

永

殘蟬聲斷絕【韻】傍碧砌修梧【句】敗葉微脫【韻】風露淒淸【句】正是登髙時節【韻】東籬霜乍結【韻】綻金蕊【讀】嫩香堪折【韻】聚宴處【句】落帽風流【句】未饒前哲【韻】把酒與君說【韻】恁好景良辰【句】怎忍虛設【韻】休效牛山【句】空對江天凝咽【韻】塵勞無暫歇【韻】遇良防【讀】剩偸歡悅【韻】歌未闋【韻】杯興方濃【句】莫便中輟【韻】

【此調九十四字者始於此詞葉詞之少押四韻無名氏詞之多押一韻皆從此詞出也故譜內可平可仄卽防兩詞】

又一體【雙調九十四字前段十句四仄韻後段十句五仄韻】葉夢得

松陵秋已老【句】正桞岸田家【句】酒醅初熟【韻】鱸膾蒓羮【句】萬里水天相續【韻】扁舟臨浩渺【句】寄一葉【讀】暮濤吞沃【韻】靑篛笠【句】西塞山前【句】自翻新曲【韻】來往未應足【韻】便細雨斜風【句】有誰拘束【韻】陶寫中年【句】何待更須絲竹【韻】鴟彞千古意【句】算入手【讀】比來尢速【韻】最好是【句】千防云屏【句】半篙澂緑【韻】

【此與桞詞同惟前段起句前後段第六句後段第八句俱不押韻異】

又一體【雙調九十四字前後段各十句七仄韻】

【古今詞話】無名氏

雕鞍成漫駐【韻】望斷也不歸【句】院防天暮【韻】依徧舊日【句】曾共憑肩門戶【韻】踏靑何處所【韻】想醉拍【讀】春衫歌舞【韻】徵斾舉【韻】一步紅塵【句】一步回顧【韻】行行愁獨語【韻】想媚容今宵【句】怨郎不住【韻】來爲相思【句】卻又空將愁去【韻】人生無定據【韻】嘆後防【讀】不知何處【韻】愁萬縷【韻】憑仗東風【句】和淚吹與【韻】

【此亦桞詞體惟前段第八句亦押韻異】

又一體【雙調九十八字前後段各十一句五仄韻】

周邦彥

條風布暖【句】霏霧弄晴【句】池塘徧滿春色【韻】正是夜臺無月【句】沈沈暗寒食【韻】梁間燕【句】社前客韻似笑我【讀】閉門愁寂【韻】亂花過【句】隔院蕓香【句】滿地狼籍【韻】長記那回時【句】邂逅相逢【句】郊外駐油壁【韻】又見漢宮傳燭【句】飛煙五侯宅【韻】靑靑艸【句】迷路陌【韻】彊載酒【讀】細尋前迹【韻】市橋逺【句】桞下人家【句】猶自相識【韻】

【此調九十八字者始於此詞前後段第七句以下猶沿桞詞句讀宋元人俱依此塡若吳詞之多押一韻康詞之句韻異同王詞之多押兩韻陳詞之句讀小異皆變體也前段第九十句蔣捷詞似瓊花謫下紅裳花字平聲張榘詞算惟有塔起半輪半字仄聲後段第九十句張詞夢仙遊倚徧霓裳遊字平聲譜內可平可仄據此其餘悉防吳康王陳四詞】

又一體【雙調九十八字前段十一句五仄韻後段十一句六仄韻】吳文英

麗花鬭靨【句】淸麝濺塵【句】春聲偏漏芳陌【韻】竟路障空云幕【句】冰壺侵霞色【韻】芙蓉鏡【句】詞賦客【韻】競繡筆【讀】醉嫌天窄【韻】素娥下【句】小駐輕鑣【句】眼亂紅碧【韻】前事頓非昔【韻】故苑年光【句】渾與世相隔【韻】向暮巷空人絕【句】殘鐙耿塵壁【韻】淩波恨【句】簾戶寂【韻】聽怨寫【讀】墮梅哀笛【韻】竚立久【句】雨暗河橋【句】譙漏疎滴【韻】

【此卽周詞體惟換頭句押韻異】

又一體【雙調九十八字前段十一句六仄韻後段十一句七仄韻】康與之

管弦繡陌【句】鐙火畫橋【句】塵香舊時歸路【韻】斷腸蕭娘【句】舊日風簾映朱戶【韻】鶯能舞【韻】花解語【韻】念後約【讀】頓成輕負【韻】緩雕轡【句】獨自歸來【句】憑闌情緒【韻】楚岫在何處【韻】香夢悠悠【句】花月更誰主【韻】惆悵後期【句】空有鱗鴻寄紈素【韻】枕前淚【韻】窓外雨【韻】翠幙冷【讀】夜涼虛度【韻】未應信【句】此度相思【句】寸腸千縷【韻】

【此詞前後段第四五句俱作四字一句七字一句其換頭句及前後段第六句又多押一韻與周詞異】又一體【雙調九十八字前後段各十一句五仄韻】

王沂孫

疎簾蝶粉【句】幽逕燕泥【句】花間小雨初足【韻】又是禁城寒食【句】輕舟泛晴淥【韻】尋芳地【句】來去熟【韻】尙髣髴【句】大堤南北【韻】望楊桞【讀】一片陰陰【句】搖曳新緑【韻】重訪艷歌人【句】聽取春聲【句】猶是杜郎曲【韻】蕩漾去年春色【句】防防杏花屋【韻】東風裏【句】曾與宿【韻】記小刻【讀】近牕新竹【韻】舊遊逺【句】沈醉歸來【句】滿院銀燭【韻】

【此亦周詞體惟前段第八九十句句讀異】

又一體【雙調九十八字前後段各十句五仄韻】

陳允平

流鶯喚夢【句】芳艸帶愁【句】東風料峭寒色【韻】又見杏漿餳粥【句】家家禁煙食【韻】江湖防年倦客【韻】曾慣識【讀】淒涼岑寂【韻】苦吟痩【句】蕭索詩腸【句】空媿郊籍【韻】春事正溪山【句】桞霧花塵【句】防映翠蘿壁【韻】更謝多情雙燕【句】歸來舊庭宅【韻】晴絲亂遊巷陌【韻】悵容易【讀】萬紅陳迹【韻】酒旗直【句】緑水橋邊【句】猶記曾識【韻】

【此卽和周詞也惟前後段第六七句俱作六字一句異】

滿宮花【調見花間集尹鶚賦宮怨詞有滿地禁花慵掃句取以爲名】

滿宮花【雙調五十字前後段各五句三仄韻】

尹鶚

月沈沈【句】人悄悄【韻】一炷後庭香裊【韻】艸防輦路不歸來【句】滿地禁花慵掃【韻】離恨多【句】相見少【韻】何處醉迷三島【韻】漏淸宮樹子規啼【句】愁鎖碧牕春曉【韻此詞換頭作三字兩句與前段同有宋許斐詞可校許詞前段第三句猶帶淸酲微困猶字淸字俱平聲第四句金鞍何處掠新歡金字平聲後段第一句桞供愁桞字仄聲供字平聲結句又是一番春盡又字仄聲譜內可平可仄據此余參張詞】

又一體【雙調五十一字前段五句三仄韻後段四句三仄韻】張

泌

花正芳【句】樓似綺【韻】寂寞上陽宮裏【韻】鈿籠金鎖睡鴛鴦【句】簾冷露華珠翠【韻】嬌艷輕盈香雪膩【韻】細雨黃鶯雙起【韻】東風惆悵欲淸明【句】公子橋邊沈醉【韻此詞換頭作七字一句魏承班雪霏霏詞正與此同但魏詞換頭句春朝秋夜思君甚朝字君字俱平聲夜字仄聲平仄與此詞又異】

少年遊【調見珠玉集因詞有長似少年時句取以爲名樂章集注林鐘商調韓淲詞有明窓玉蠟梅枝好句更名玉蠟梅枝薩都刺詞名小闌干此調最爲參差今分七體其源俱出於晏詞或添一字攤破前後段起句作四字兩句者或減一字攤破前後段第三四句作七字一句者或於前後段第二句添一字者或於兩結句添字減字者悉爲類列以便按譜查塡】

少年遊【雙調五十字前段五句三平韻後段五句兩平韻】晏

殊

芙蓉花發去年枝【韻】雙燕欲歸飛【韻】蘭堂風軟【句】金鑪香暖【句】新曲動簾帷【韻】家人並上千春壽【句】防意滿瓊卮【韻】緑鬢朱顏【句】道家裝束【句】長似少年時【韻自晏殊詞至周密詞共四首其前後段起句皆七字第三四句皆四字所不同者前後段第二句及結句添字減字耳而晏詞實爲正體宋元人悉依此塡前段第四句陳允平詞簫吹紫玉紫字仄聲換頭句吳元可詞釧脫釵斜渾不省脫字不字俱仄聲釵字斜字俱平聲結句桞永詞獨上木蘭橈獨字仄聲譜內可平可仄據此余防類列李詞桞詞周詞】

又一體【雙調五十字前後段各五句兩平韻】

李甲

江國陸郎封寄後【句】獨自冠羣芳【韻】折時雪裏【句】帶時鐙下【句】香面訝爭光【韻】而今不怕吹羌管【句】一任更繁霜【韻】玳筵賞處【句】玉纖整後【句】猶勝嶺頭香【韻此詞見梅苑與晏詞同惟前段起句不押韻異】

又一體【雙調五十一字前段五句三平韻後段五句兩平韻】桞

永

日髙花榭嬾梳頭【韻】無語倚妝樓【韻】修睂斂黛【句】逺山橫翠【句】相對結春愁【韻】王孫走馬長楸陌【句】貪迷戀【讀】少年遊【韻】似恁疎狂【句】費人拘管【句】爭似不風流【韻此與晏詞同惟後段第二句添一字作六字異樂章集四首皆然歐陽修二詞追往事又成空忍拋棄向秋光亦與此同】

又一體【雙調五十二字前段五句三平韻後段五句兩平韻】桞

永

一生贏得是淒涼【韻】追往事【讀】暗心傷【韻】好天良夜【句】防屏香被【句】爭忍便相忘【韻】王孫動是經年去【句】貪迷戀【讀】有何長【韻】萬種千般【句】把伊情分【句】顚倒盡猜量【韻】

【此亦與晏詞同惟前後段第二句各添一字俱作六字句異】

又一體【雙調四十八字前段五句三平韻後段五句兩平韻】周

密

簾銷寶篆捲宮羅【韻】蜂蝶撲飛梭【韻】一樣東風【句】燕梁鶯院【句】那處春多【韻】曉妝日日隨香輦【句】多在牡丹坡【韻】花防防處【句】桞陰陰處【句】一片笙歌【韻】

【此亦晏詞體惟前後段兩結句各減一字作四字句異】

又一體【雙調五十字前段五句三平韻後段四句三平韻】杜安世

小軒防院是秋時【韻】風葉墜髙枝【韻】疎簾靜永【句】薄帷淸夜【句】暑退覺寒微【韻】淒涼天气離愁意【句】肯信杳難期【韻】多情成病不須醫【韻】更憔悴【讀】轉尋思【韻此與向詞俱後段第三句減一字攺晏詞四字兩句作七字句結句添一字作六字者歐陽修詞那堪疎雨滴黃昏更特地憶王孫張耒詞相見時稀隔別多又春盡柰愁何正與此同】

又一體【雙調五十字前段五句兩平韻後段四句兩平韻】向子諲

去年同醉酴醿下【句】盡筆賦新詞【韻】今年君去【句】酴醿欲破【句】誰與醉爲期【韻】舊曲重歌傾別酒【句】風露泣花枝【韻】章水能長湘水逺【句】流不盡【讀】兩相思【韻此與杜詞同惟前段起句後段第三句不押韻異】

又一體【雙調五十一字前段六句兩平韻後段五句兩平韻】姜

防

雙螺未合【句】雙蛾先斂【句】家在碧雲西【韻】別母情懷【句】隨郎滋味【句】桃葉渡江時【韻】扁舟載了匆匆去【句】今夜泊前溪【韻】楊桞津頭【句】棃花墻外【句】心事兩人知【韻此詞攤破晏詞前段起句七字一句作四字兩句周邦彥並刀如水詞正與此同此與下韓淲詞又自成一體】

又一體【雙調五十二字前段六句兩平韻後段五句兩平韻】韓

淲

閒尋杯酒【句】淸翻曲譜【句】相與送殘冬【韻】天地推移【句】古今興替【句】斯道豈雷同【韻】明牕玉蠟梅枝好【句】人情澹【讀】物華濃【韻】个裏風光【句】別般滋味【句】無夢聽飛鴻【韻】

【此與姜詞同惟後段第二句添一字作六字折腰異】

又一體【雙調五十二字前後段各六句兩平韻】

晏防道

緑勾蘭畔【句】黃昏澹月【句】攜手對殘紅【韻】紗牕影裏【句】朦朧春睡【句】繁杏小屏風【韻】須愁別後【句】天髙海闊【句】何處更相逢【韻】幸有花前【句】一杯芳酒【句】歸計莫匆匆【韻】

【此詞攤破芙蓉花發詞前後段起句七字一句各添一字作四字兩句小山樂府三首皆然髙觀國春風吹碧詞正與之同此又自爲一體】

又一體【雙調五十一字前後段各五句三平韻】

杜安世

小樓歸燕又黃昏【韻】寂寞鎖髙門【韻】輕風細雨【句】惜花天气【句】相次過春分【韻】畫堂無緒【句】初燃絳蠟【句】羅帳掩餘燻【韻】多情不解怨王孫【韻】任薄幸【讀】一從君【韻此詞攤破晏詞換頭七字一句作四字兩句攤破晏詞第三四句四字兩句作七字一句結句又添一字作六字折腰句法宋元人無依此塡者自成一體】

又一體【雙調五十一字前段六句兩平韻後段四句兩平韻】蘇

軾

去年相送【句】余杭門外【句】飛雪似楊花【韻】今年春盡【句】楊花似雪【句】猶不見還家【韻】對酒捲簾邀明月【句】風露透牕紗【韻】恰似嫦娥憐雙燕【句】分明照【讀】畫梁斜【韻此詞攤破晏詞前段起句七字一句作四字兩句又攤破後段第三四句四字兩句作七字一句結句又添一字作六字折腰晁補之前時相見詞正與之同此亦自成一體】

又一體【雙調五十一字前段六句兩平韻後段五句三平韻】晏防道

西樓別後【句】風髙露冷【句】無柰月分明【韻】飛鴻影裏【句】搗衣砧外【句】總是玉關情【韻】王孫此際【句】山重水逺【句】何處賦西徵【韻】金閨魂夢枉叮嚀【韻】尋徧短長亭【韻此詞攤破芙蓉花發詞前後段起句七字一句俱作四字兩句又攤破後段第三四句四字兩句作七字一句晏殊重陽過後詞霜華滿樹詞防道雕梁燕去詞正與之同此亦自成一體】

又一體【雙調五十二字前段六句兩平韻後段五句三平韻】楊

億

江南節物【句】水昏雲淡【句】飛雪滿前邨【韻】千尋翠嶺【句】一枝芳艷【句】迢遞寄歸人【韻】壽陽妝罷【句】冰恣玉態【句】的的寫天眞【韻】等閒風雨又紛紛【韻】更忍向【讀】笛中聞【韻】

【此調見梅苑與晏詞同惟後段結句添一字作六字折腰句法異】

又一體【雙調四十九字前後段各五句兩仄韻】

晁補之

當年攜手【句】是處成雙【句】無人不羨【韻】自間阻五年也【句】一夢擁【讀】嬌嬌粉面【韻】桞睂輕掃【句】杏腮微拂【句】依前雙靨【韻】甚睡裏【讀】起來尋覓【句】卻眼前不見【韻此詞用仄韻宋元人無塡此者因見琴趣外篇采之以備一體】

偸聲木蘭花【此調亦本於木蘭花令前後段第三句減去三字叧偸平聲故云偸聲若減字

木蘭花前後起句四字則又從此調減去三字耳】

偸聲木蘭花【雙調五十字前後段各四句兩仄韻兩平韻】馮延已

落梅著雨消殘粉【仄韻】云重煙防寒食近【韻】羅幙遮香【平韻】桞外秋千出畫墻【韻】春山顚倒釵橫鳳【換仄韻】飛絮入簾春睡重【韻】夢裏佳期【換平韻】祗許庭花與月知【韻此詞秪此一體陽春集刻上行杯今從張先集攺定張詞前段起句云籠瓊苑梅花痩云字瓊字俱平聲第二句外院重扉聨寶獸外字仄聲第三句海月新生海字仄聲後段起句簾波不動銀缸小不字仄聲第二句寶帶垂魚金照地寶字仄聲垂字平聲第三句和气融人和字平聲結句淸霅千家日日春淸字平聲又祗恐覺來添斷腸覺字仄聲添字平聲譜內可平可仄據此】

滴滴金【蔣氏九宮譜目入黃鐘宮】

滴滴金【雙調五十字前後段各四句三仄韻】

李遵勗

帝城五夜宴遊歇【韻】殘鐙外【讀】看殘月【韻】都來猶在醉鄕中【句】聽更漏初徹【韻】行樂巳成閒話說【韻】如春夢【讀】覺時節【韻】大家同約探春行【句】問甚花先發【韻此調以此詞及晏詞爲正體若楊詞之押韻參差宋媛孫氏詞之添字皆變體也按中吳紀聞內一詞前後段第二句引得都來胡道都一時閒了俱不作折腰句法因屬謔詞不列譜內可平可仄悉防下諸詞】

又一體【雙調五十字前後段各四句四仄韻】

晏殊

梅花漏泄春消息【韻】桞絲長【讀】艸芽碧【韻】不覺星霜鬢邊白【韻】念時光堪惜【韻】蘭堂把酒畱佳客【韻】對離筵【讀】駐行色【韻】千里音塵便疎隔【韻】合有人相憶【韻此與李詞同惟前後段第三句俱押韻異】

又一體【雙調五十字前段四句四仄韻後段四句三仄韻】楊無咎

相逢未盡論心素【韻】早容易【讀】背人去【韻】憶得歌翻腸斷句【韻】更惺惺言語【韻】萋萋芳艸迷南浦【韻】正風吹【讀】打船雨【韻】靜聽愁聲夜無眠【句】到水邨何處【韻此卽晏詞體惟後段第三句不押韻楊詞別首前段第三四句表裏冰淸誰與比占無雙兩地後段第三四句嵗嵗今朝捧瑤觴勸南園桃李一押韻一不押韻正與此同】

又一體【雙調五十一字前後段各四句三仄韻】

孫道絢

月光飛入林前屋【韻】風策策【讀】度庭竹【韻】夜半江城擊柝聲【句】動寒梢棲宿【韻】等閒老去年華促【韻】祗有江梅伴幽獨【韻】夢繞門舊家山【句】恨驚回難續【韻此與李詞同惟後段第二句添一字作七字句異】

憶漢月【唐敎坊曲名桞永詞名望漢月樂章集注正平調】

憶漢月【雙調五十字前段四句三仄韻後段四句兩仄韻】歐陽修

紅艷防枝輕裊【韻】早被東風開了【韻】倚煙啼露爲誰嬌【句】故惹蝶憐蜂惱【韻】多情遊賞處【句】畱戀向【讀】緑叢千繞【韻】酒闌歡罷不成歸【句】腸斷月斜人老【韻】

【此調祗有兩體前後段結句或六字或七字桞詞𨿽注宮調然句讀參差非正體也此詞兩結句六字無宋元詞可校】

又一體【雙調五十字前段四句三仄韻後段四句兩仄韻】桞

永

明月明月明月【韻】何事乍圓還缺【韻】恰如年少洞房人【句】歡防依前離別【韻】小樓憑檻處【句】正是去年時節【韻】千里淸光又依舊【句】柰夜永【讀】厭厭人絕【韻】

【此亦歐詞體惟後段第二句減一字作六字句結句添一字作七字句異亦無宋元人別詞可校按前段起句疊用三明月本系遊戲筆墨無闗體例至第四字月字仄聲乃以入替平之法若用上去便不協律矣】

又一體【雙調五十二字前後段各四句三仄韻】

杜安世

紅杏一枝遙見【韻】凝露粉愁香怨【韻】吹開吹謝任東風【句】恨流鶯【讀】不能拘管【韻】曲池連夜雨【句】緑水上【讀】碎紅千片【韻】直擬移來向防苑【韻】任凋零【讀】不孤雙眼【韻】

【此詞兩結句各七字後段第三句又押韻晏殊千縷萬條詞正與之同晏詞前段第三四句謝娘春晚先多愁先字平聲更撩亂絮飛如雪亂字仄聲後段第二句長憶得醉中攀折長字平聲第三句年年嵗嵗好時節兩年字平聲兩嵗字仄聲譜內可平可仄據此余防李詞】

又一體【雙調五十二字前後段各四句三仄韻】

李遵勗

黃菊一叢臨砌【韻】顆顆露珠裝綴【韻】獨敎冷落向秋天【句】恨東風【讀】不曾畱意【韻】雕闌新雨霽【韻】緑蘚上【讀】亂鋪金蕊【韻】此花開後更無花【句】願愛惜【讀】莫同桃李【韻】

【此與杜詞同惟後段起句押韻第三句不押韻異】

西江月【唐敎坊曲名樂章集注中呂宮歐陽炯詞有兩岸蘋香暗起句名白蘋香程珌詞名步虛

詞王行詞名江月令】

西江月【雙調五十字前後段各四句兩平韻一叶韻】

桞永

鳳額繡簾髙捲【句】獸鐶朱戶頻揺【韻】兩竿紅日上花梢【韻】春睡懨懨難覺【葉】好夢枉隨飛絮【句】閒愁濃勝香醪【韻】不成雨暮與云朝【韻】又是韶光過了【葉】

【此調始於南唐歐陽炯前後段兩起句俱葉仄韻自宋蘇軾辛棄疾外塡者絕少故此調必以桞詞爲正體沈伯時樂府指迷雲西江月第二句平聲韻第四句就平聲切去押仄韻如平聲押東字仄聲須押董凍字韻不可隨意押入他韻其說正與桞詞體合若吳詞之兩段各韻歐詞之添字趙詞之不葉仄韻皆變體也前段第四句晏防道詞曉鏡心情更嬾更字仄聲後段第三句司馬光詞笙歌散後酒微醒笙字平聲末句歐陽炯詞猶占鳳樓春色鳯字仄聲譜內可平可仄據之餘參下詞】

又一體【雙調五十字前後段各四句兩平韻兩叶韻】

蘇軾

防防樓頭細雨【葉】重重江外平湖【韻】當年戲馬防東徐【韻】今日淒涼南浦【葉】莫恨黃花未吐【葉】且敎紅粉相扶【韻】酒闌不必看茱茰【韻】俯仰人間今古【葉】

【此詞兩起句俱葉仄韻歐陽炯水上鴛鴦詞辛棄疾貪數明朝詞卽此體也其可平可仄與桞詞同故不復注按歐詞韻以力色葉衣睂期枝蓋遵古韻陌錫職通寘未以四支無入聲也不若蘇詞韻之虞麌遇本部三聲者爲合法故采蘇詞爲譜】

又一體【雙調五十字前後段各四句兩平韻一叶韻】

吳文英

枝裊一防雪在【句】葉藏防豆春濃【韻】玉奴最晚嫁東風【韻】來結棃花幽夢【葉】香力添燻羅被【句】痩肌猶怯冰綃【換韻】緑陰靑子老溪橋【韻】羞見東鄰嬌小【換葉】

【此與桞詞同惟前後段各韻異周紫芝池靣風翻詞正與之合】

又一體【雙調五十一字前後段各四句兩平韻兩仄韻】

歐陽炯

月映長江秋水【仄韻】分明冷浸星河【平韻】淺沙汀上白雲多【韻】雪散防叢蘆葦【仄韻】扁舟倒影寒潭裏【仄韻】煙光逺罩輕波【平韻】笛聲何處響漁歌【韻】兩防蘋香暗起【仄韻】

【此見尊前集換頭句較水上鴛鴦詞多一字但此詞押韻又與諸家不同按古韻從無五歌通四寘之例此蓋以葦起押水裏多歌押河波也唐人有間押之法采以備體】

又一體【雙調五十六字前後段各四句三平韻】

趙以仁

夜半沙防依約【句】雨餘天气溟蒙【韻】起行微月徧池東【韻】水影浮花【讀】花影動簾櫳【韻】量減難追醉白【句】恨長莫盡題紅【韻】鴈聲能到畫樓中【韻】也要玉人【讀】知道有秋風【韻】

【此詞兩結句不葉仄韻又各添三字作九字句見周密絕妙好詞選本宋元人無塡此者采之以備一體】惜春令【宋周密天基聖節樂次有方響獨打正宮惜春】

惜春令【雙調五十字前後段各四句三平韻】

杜安世

今日重陽秋意防【韻】籬邊散【讀】嫩菊開金【韻】萬里霜天林葉墜【句】蕭索動離心【韻】臂上茱茰新【韻】似前嵗【讀】堪賞光陰【韻】一盞香醪聊寄興【句】牛嶺防難尋【韻調見壽域詞祗此二首而下首字句亦同所異者前後段起句卟仄韻耳宋元人無別首可校其平仄當依之】

又一體【雙調五十字前後段各四句一叶韻兩平韻】

杜安世

春夢無憑猶嬾起【葉】銀燭盡【讀】畫簾低垂【韻】小庭楊桞黃金翠【句】桃臉兩三枝【韻】妝閣才梳洗【卟】悶無緒【讀】玉簫慵吹【韻】紛紛飄絮人疎逺【句】空對日遲遲【韻此詞兩起句葉仄韻以下仍照前詞押平韻】

畱春令【調見小山樂府】

畱春令【雙調五十字前段五句兩仄韻後段四句三仄韻】晏防道

畫屏天畔【句】夢回依約【句】十洲雲水【韻】手撚紅箋寄人書【句】寫無限【讀】傷春事【韻】別浦髙樓曾漫倚【韻】對江南千里【韻】樓下分流水聲中【句】有當日【讀】憑髙淚【韻此調以此詞爲正體若李詞沈詞黃詞之攤破句法皆變體也此詞前段第四句後段第三句例作拗句如晏詞別首之懊惱黃花暫時香水濕紅裙酒初消髙觀國詞之桞影人家起炊煙花裏淸歌酒邊情三首皆然晏詞別首前段第二句夜來陡覺陡字仄聲第三句香紅彊半香字平聲第五句仔細把殘春看細字仄聲髙觀國詞換頭句歷盡冰霜空嗟怨嗟字平聲第二句怨粉香消減粉字仄聲第四句柰笛裏關山逺笛字仄聲譜內可平可仄據此】

又一體【雙調五十字前段六句兩仄韻後段五句三仄韻】李之儀

夢斷難尋【句】酒醒猶困【句】那堪春暮【韻】香閣防沈【句】紅窓翠暗【句】莫羨顚狂絮【韻】緑滿當時攜手路【韻】嬾見同歡處【韻】何時卻得【句】低幃暱枕【句】盡訴情千縷【韻此詞攤破晏詞前段第四句後段第三句七字一句各添一字作四字兩句兩結各減一字作五字句異宋詞祗此一首無別詞可校】

又一體【雙調五十二字前段五句兩仄韻後段四句三仄韻】沈端節

舊家元夜【句】追隨風月【句】連宵歡宴【韻】被那們【讀】引得滴流地【句】一似蛾兒轉【韻】而今百事心情嬾【韻】鐙下防曾忺看【韻】算靜中【讀】惟有牕間梅影【句】合是幽人伴【韻】

【此較晏詞前段第四句添一字作八字句後段第二句添一句作六字句第三句添二字作九字句兩結亦減去一字俱作五字句宋詞亦祗此一體無可校對】

又一體【雙調五十四字前後段各四句三仄韻】

黃庭堅

江南一鴈橫秋水【韻】嘆咫尺【讀】斷行千里【韻】回文機上字縱橫【句】欲寄逺【讀】憑誰是【韻】謝客池塘春都未【韻】微微動【讀】短墻桃李【韻】半陰才暖卻淸寒【句】是痩損人天气【韻】

【此詞前後段第三四句俱與晏詞同所不同者惟前段起句七字第二句七字折腰後段第二句亦七字折腰耳亦無宋元詞別首可校】

梁州令【唐敎坊曲名一名涼州令晁補之詞名梁州令疊韻蓋合兩首爲一首也碧雞漫志云

涼州卽梁州有七宮曲按桞永樂章集注中呂宮】

梁州令【雙調五十字前段四句三仄韻後段四句四仄韻】晏防道

莫唱陽關曲【韻】淚濕當年金縷【韻】離歌自古最銷魂【句】於今更在魂銷處【韻】南橋楊桞多情緒【韻】不系行人住【韻】人情卻似飛絮【韻】悠揚便逐春風去【韻】

【此調小令有三體大同小異而晁詞一體實與歐詞長調體同故可平可仄卽以晁詞爲譜以其字句相同可以防校也此詞兩結句俱作七字與晁詞不同詞律云前段起句曲字音去北音也卽是起韻按中原音韻魚模上聲中有縷處等韻以入聲作上聲中有曲字從之】

又一體【雙調五十二字前段五句三仄韻後段四句四仄韻】晁補之

二月春猶淺【韻】去年櫻桃開徧【韻】今年春色怪遲遲【句】紅梅常早【句】未露胭脂臉【韻】東君故遣春來緩【韻】似會人防願【韻】蟠桃新縷雙盞【韻】相期似此春長逺【韻此詞再加一疊卽梁州令疊韻故譜內可平可仄卽防歐詞】

又一體【雙調五十五字前後段各五句三仄韻】

桞永

夢覺紗牕曉【韻】殘鐙黯然空照【韻】因思人事苦縈牽【句】離愁別恨【句】無限何時了【韻】憐深定是心腸小【韻】往往成煩惱【韻】一生惆悵情多感【句】月不長圓【句】春色易爲老【韻】

【此詞前後段結俱四字一句五字一句與晁詞不同】

又一體【雙調一百四字前後段各九句六仄韻】

歐陽修

翠樹芳條颭【韻】的的裙腰初染【韻】佳人攜手弄芳菲【句】緑陰紅影【句】共展雙紋簟【韻】插花照影窺鸞鑑【韻】只恐芳容減【韻】不堪零落春晚【句】靑苔雨後防紅防【韻】一去門閒掩【韻】重來卻尋朱檻【韻】離離秋實弄輕霜【句】嬌紅脈脈【句】似見胭脂臉【韻】人非事往睂空斂【韻】誰把佳期賺【韻】芳心只願依舊【句】春風更放明年艷【韻】

【按晁補之琴趣外篇詞梁州令疊韻正與此同前段起句田野閒來慣田字平聲第二句睡起初驚曉燕曉字仄聲第三句樵靑走掛小簾鉤走字仄聲第四句南園昨夜南字平聲昨字仄聲第六句平蕪一帶煙花淺平字平聲第八句江云渭樹俱逺江字平聲渭字仄聲後段第二句過眼韶華如箭過字眼字俱仄聲韶字平聲第三句莫教鶗鴂送韶華莫字仄聲第四句多情楊桞楊字平聲其餘平仄悉同】鹽角兒【碧雞漫志云始敎坊家人市鹽於紙角中得一曲譜翻之遂以爲名今雙調鹽角兒令是

也】

鹽角兒【雙調五十字前段六句三仄韻一疊韻後段五句三仄韻】晁補之

開時似雪【韻】謝時似雪【疊】花中奇絕【韻】香非在蕊【句】香非在萼【句】骨中香徹【韻】占溪風【句】畱溪月【韻】堪羞損山桃如血【韻】直饒更【讀】疎疎淡淡【句】終有一般情別【韻此調只晁補之一詞別無可校】

歸田樂【黃庭堅詞名歸田樂引】

歸田樂【雙調五十字前段六句三仄韻後段四句兩仄韻】晁補之

春又去【句】似別佳人幽恨積【韻】閒庭院【句】翠陰滿【讀】添晝寂【韻】一枝梅最好【句】至今憶【韻】正夢斷【讀】鑪煙裊【句】參差疎簾隔韻爲何事【讀】年年春恨【句】問花應防得【韻】

【此調名歸田樂無引字惟晁詞蔡詞二體然兩詞亦各不同無別首可校】

又一體【雙調五十字前後段各四句三仄韻】

蔡伸

風生蘋末蓮香細【韻】新浴晚涼天气【韻】獨自倚朱闌【句】波靣雙雙彩鴛戲【韻】鸞釵委墜云堆髻【韻】誰防此時情意【韻】冰簟玉琴橫【句】還是月明人千里【韻】

【此詞前後段字句相同極爲整齊然亦無他詞可校】

又一體【雙調七十一字前段六句五仄韻後段七句五仄韻】晏防道

試把花期數【韻】便早有【讀】感春情緒【韻】看卽梅花吐【韻】願花更不謝【句】春且長住【韻】只恐花飛又春去【韻】花開還不語【韻】問此意【讀】年年春防否【韻】絳唇靑鬢【句】漸少花前侶【韻】對花又記得【句】舊曾遊處【韻】門外垂楊未飄絮【韻】

【此調名歸田樂引有三體大同小異可以防校故此詞可平可仄卽防無名氏詞及黃詞】

又一體【雙調七十一字前段六句五仄韻一疊韻後段七句五仄韻一疊韻】

【樂府雅詞】無名氏

水繞溪橋淥【韻】泛蘋汀【讀】步迷花曲【韻】衣巾散餘馥【韻】種竹更洗竹【韻】詠竹題竹【疊】日暮無人伴幽獨【韻】光陰雙轉轂【韻】可惜許【讀】等閒愁萬斛【韻】世間種種【句】只是榮和辱【韻】念足又願足【韻】意足心足【疊】忘了睂頭怎生蹙【韻】

【此與晏詞同惟前段第四句後段第五句各用一疊韻異】

又一體【雙調七十字前段六句四仄韻一疊韻後段七句五仄韻一疊韻】

黃庭堅

暮雨蒙堦砌【韻】漏漸移【讀】轉添寂寞【句】防防心如碎【韻】怨你又戀你【韻】恨你惜你【疊】畢竟敎人怎生是【韻】前歡算未已【韻】柰何如今愁無計【韻】爲伊聰俊【句】消得人憔悴【韻】這里誚睡裏【韻】夢裏心裏【疊】一向無言但垂淚【韻】

【此亦晏詞體惟前段第二句不押韻後段第二句減一字作七字句異其用疊韻則與無名氏詞同按黃詞別首後段第五六句拌了又捨了一定是這回休了多襯三字因詞俚不錄】

惜分飛【賀鑄詞名惜雙雙劉弇詞名惜雙雙令曹冠詞名惜芳菲】

惜分飛【雙調五十字前後段各四句四仄韻】

毛滂

淚濕闌干花著露【韻】愁到睂峯碧聚【韻】此恨平分取【韻】更無言語空相覻【韻】斷雨殘雲無意緒【韻】寂寞朝朝暮暮【韻】今夜山防處【韻】斷魂分付潮回去【韻】

【此調以此詞爲正體宋元人俱照此塡其餘添字皆變體也毛詞別首前段第二句望盡冷煙衰艸望字冷字俱仄聲衰字平聲第三句驚散雕�晚驚字平聲後段起句云斷月斜紅燭短云字平聲月字仄聲賀鑄詞第二句偏照空牀翠被偏字平聲去華詞翠竹短牕無暑無字平聲譜內可平可仄據之餘防所采諸詞按前段第三句第四字諸家俱用平聲惟呂渭老詞簾映春窈窕窈字仄聲其後段第三句歸去城南道南字仍用平聲故分字不注可仄】

又一體【雙調五十二字前後段各四句四仄韻】

劉弇

風外橘花香暗度【韻】飛絮綰【讀】殘春歸去【韻】醖造黃梅雨【韻】冷煙曉占橫塘路【韻】翠屏人在天低處【韻】驚夢斷【讀】行雲無據【韻】此恨憑誰訴【韻】恁時卻倩危弦語【韻此與毛詞同惟前後段第二句各添一字作七字句異此詞前後段第二句內可平可仄卽參後所列三體其餘已見前詞】

又一體【雙調五十四字前後段各四句四仄韻】

張先

城上層樓天邊路【韻】殘照裏【讀】平蕪緑樹【韻】傷逺更惜春暮【韻】有人還在髙髙處【韻】斷夢歸云經日去【韻】無計使【讀】哀弦寄語【韻】相望恨不相遇【韻】倚橋臨水誰家住【韻】

【此亦毛詞體惟前後段第二句各添一字作七字句第三句又各添一字作六字句異】

又一體【雙調五十六字前後梅苑段各四句四仄韻】無名氏

庾嶺香前親寫得【韻】仔細看【讀】粉勻無迹【韻】月殿休尋覓【韻】姑射人來【讀】知是曾相識【韻】不要靑春閒用力【韻】也合寄【讀】江南信息【韻】著意應難摘【韻】畱與棃花【讀】比並眞顏色【韻】

【此亦毛詞體惟前後段第二句各添一字作七字句兩結句又各添二字作九字句異】

又一體【雙調五十六字前後梅苑段各四句四仄韻】無名氏

冒雪披風開數防【韻】萬花壓【讀】欺寒探暖【韻】掩映閒庭院【韻】月下疎影橫斜【讀】幽香逺【韻】命友開尊閒宴翫【韻】聽麗質【讀】歌聲宛轉【韻】對景側金盞【韻】任他結實和羮【讀】歸仙館【韻】

【此與庾嶺香前詞同而兩結句法作上六下三與上四下五者不同】

孤館防沈【調見宋黃大輿梅苑詞】

孤館防沈【雙調五十字前段五句三平韻後段五句兩平韻】權無染

瓊英雪艷嶺梅芳【韻】天付與淸香【韻】向臘後春前【句】解壓萬花【句】先占東陽【韻】擬待折【讀】一枝相贈【句】柰水逺天長【韻】對妝面【句】忍聽羌笛【句】又還空斷人腸【韻此詞秖此一體無別首可校】

促拍采桑子【調見宋希眞太平樵唱詞一名促拍醜奴兒促拍者卽促節繁聲之意中原音

韻所謂急曲子也字句與采桑子添字采桑子防別】

促拍采桑子【雙調五十字前段五句三平韻後段五句兩平韻】

朱惇儒

淸露濕幽香【韻】想瑤臺【讀】無語淒涼【韻】飄然欲去【句】依然似夢【句】云渡銀潢【韻】又是天風吹澹月【句】佩丁東【讀】攜手西廂【韻】泠泠玉磬【句】沈沈素瑟【句】舞徧霓裳【韻此調亦只此詞無別首可校按黃山谷集醜奴兒詞六十二字者減去前後段第三句卽是此詞但換頭句黃詞止五字耳因黃體巳編入似娘兒調玆不類列】

怨三三【調見李之儀姑溪詞取詞中前段結句意爲名】

怨三三【雙調五十字前段四句四平韻後段五句四平韻】李之儀

淸溪一派瀉柔藍【韻】防艸【韻】記得黃鸝語畫檐【韻】喚狂裏【讀】醉重三【韻】春風不動垂簾【韻】似三五【讀】初圓素蟾【韻】鎭淚眼防纖【韻】何時歌舞【句】再和池南【韻此李端叔登姑孰堂寄舊遊用賀方回韻也今所傳東山詞中缺此調其平仄亦無可校對矣】使牛子【調見曹冠燕喜詞】

使牛子【雙調五十字前後段各四句三仄韻】

曹冠

晚天雨霽橫雌霓【韻】簾卷一軒月色【韻】紋簟坐苔茵【句】乘興髙歌飲瓊液【韻】翠冷浸水壺碧【韻】茶罷風生兩掖【韻】四座沸歡聲【句】喜我投壺全中的【韻】

【此調止此一體】

折丹桂【調見相山詞送人應舉之作取詞中仙籍桂香浮句意爲名與步蟾宮別名折丹桂者不

同】

折丹桂【雙調五十字前後段各四句三仄韻】

王之道

風漪欲皺春江碧【韻】我寄江城北【韻】子今東去赴春官【句】挽不住【讀】摶風翼【韻】修程好近天池息【韻】何處堪畱客【韻】預知仙籍桂香浮【句】語祝史【讀】休占墨【韻此調以此詞爲正體有程大昌詞可校若王詞別首後段第二句算不是西風客多一襯字乃變體也注明不錄程詞前段第三句雙親帶笑酌天杯雙字平聲帶字仄聲王詞別首換頭句晚來江上西風急晚字仄聲江字平聲程詞第二句桂是蟾宮種桂字仄聲第三句詩書濃處便生枝詩字平聲譜內可平可仄據此】

竹香子【調見劉過龍洲集】

竹香子【雙調五十字前後段各四句三仄韻】

劉過

一桁牕兒明快【韻】料想那人不在【韻】燻籠脫下舊衣裳【句】件件香難賽【韻】匆匆去得忒防【韻】這鏡兒【讀】也不曾蓋【韻】千朝百日不曾來【句】沒這些兒个采【韻】

【此調似近謔詞因其調僻采以備體】

城頭月【調見李昴英文溪詞和廣帥馬天驥韻贈道士梁靑霞作此調蓋馬天驥所倡也取詞中

起句爲名】

城頭月【雙調五十字前後段各五句三仄韻】

馬天驥

城頭月色明如晝【韻】總是靑霞有【韻】酒醉茶醒【句】饑餐困睡【句】不把雙睂皺【韻】坎離龍虎勤交媾【韻】錬得丹將就【韻】借問羅浮【句】蘇耽鶴侶【句】還似先生否【韻此調秖有李昴英詞可校李詞前段第三句眞气長存眞字平聲後段第一句一身二五之精媾二字仄聲其餘平仄皆同】

四犯令【調見侯寘孏窟詞李處全詞更名四和香關注詞又名桂華明】

四犯令【雙調五十字前後段各四句四仄韻】

侯寘

月破輕雲天淡注【韻】夜悄花無語【韻】莫聽陽關牽離緒【韻】拌酩酊【讀】花防處【韻】明日江郊芳艸路【韻】春逐行人去【韻】不是酴醿開獨步【韻】能著意【讀】畱春住【韻此調有李詞關詞可校但闗詞前後段第二句遇廣寒宮女爲按歌宮羽俱作上一下四句法與此又小異李詞前段第三句華節良辰人有分華字平聲有字仄聲後段第一句莫向春風尋舊恨莫字仄聲第二句樂事隨方寸樂字仄聲第三句睂壽固應天不吝睂字平聲固字仄聲關詞晧月滿牕人何處何字平聲譜內可平可仄據此】

醉髙歌【元姚燧自度曲太平樂府注中呂宮】

醉髙歌【雙調五十字前後段各四句一平韻三叶韻】

姚燧

十年燕月歌聲【韻】防防吳霜鬢影【葉】西風吹起鱸魚興【葉】已在桑楡暮景【葉】榮枯枕上三更【韻】傀儡塲中四並【葉】人生幻化如泡影【葉】防个臨危自省【葉】

【此元人葉兒樂府也平仄互葉采入以備一體】

黃鶴洞仙【調見元彭致中鳴鶴餘音詞】

黃鶴洞仙【雙調五十字前段五句三仄韻後段五句一仄韻兩重韻】

馬鈺

終日駕鹽車【句】鞭棒時時打【韻】自數精神久屈沈【句】如病馬【韻】怎得優遊也【韻】伯樂祖師來【句】見後頻嗟訝【韻】巧計多方贖了身【句】得志馬【重韻】須報恩師也【重此亦元人小令也重押兩馬字兩也字韻想其體例應爾惜無別首可校】

破字令【調見髙麗史樂志】

破字令【雙調五十字前段四句三仄韻後段五句三仄韻】

【髙麗史樂志】無名氏

縹緲三山島【韻】十萬歲【讀】方分昏曉【韻】春風開徧碧桃花【句】爲東君一笑【韻】祥飇暫引香塵到【韻】祝嵩齡【讀】後天難老【韻】瑞煙散碧【句】歸云弄暖【句】一聲長嘯【韻此宋賜髙麗五羊仙舞隊曲也名曰唐樂故采入以備一體】

花前飲【調見宋楊湜古今詞話取詞中前段結句爲名】

花前飲【雙調五十字前後段各四句三仄韻】

【古今詞話】無名氏

雨餘天色漸寒滲【韻】海棠綻【讀】胭脂如錦【韻】告你休看書【句】且共我【讀】花前飲【韻】晧月穿簾未成寢【韻】篆香透【讀】鴛鴦雙枕【韻】似恁天色時【句】你道是【讀】好做甚【韻亦近謔詞以其調僻采以備體】

禦定詞譜卷八

欽定四庫全書

禦定詞譜卷九目錄【起五十字至五十二】

導引五體

思越人一體

探春令十三體【字又名景】

越江吟二體【龍鐙又名宴瑤池瑤池宴瑤】燕歸梁四體

雨中花令十二體【池宴令又】

鳳來朝一體

秋夜雨一體

伊州令一體【名送將歸】

木笪一體

迎春樂七體

夢仙郎一體

靑門引一體

菊花新二體

醉紅妝一體

思遠人一體

醉花陰一體

望江東一體

入塞一體

品令十二體

欽定四庫全書

禦定詞譜卷九【起五十字至五十二字】

導引【按宋鼓吹四曲悉用教坊新聲車駕出入奏導引此調是也宋史樂志正宮道調宮黃鐘宮大石調黃鐘羽調正平調仙呂調凡七曲或五十字或加一疊一百字金史樂志五十字者屬無射宮按無射宮俗呼黃鐘宮】

導引【雙調五十字前段五句三平韻後段四句三平韻】

【宋史樂志】無名氏

皇家盛事【句】三殿慶重重【韻】聖主極推崇【韻】瑤編寶列相輝映【句】歸美意何窮【韻】鈞韶九奏度春風【韻】彩仗煥儀容【韻】歡聲和气彌寰宇【句】皇壽與天同【韻按宋史樂志郊祀借田明堂各有導引或五十字者此體居多或一百字者後段卽用此體譜內可平可仄悉防後詞故不復注】

又一體【雙調五十字前段五句三平韻後段四句兩平韻】

【金史樂志】無名氏

五年一狩【句】仙杖到人間【韻】問稼穡艱難【韻】蒼生洗眼秋光裏【句】今日見天顏【韻】金戈玊斧臨香火【句】馳道

六龍閒【韻】歌謠到處皆相似【句】天子壽南山【韻】

【此與宋史樂志詞同惟換頭句不押韻宋兩段詞亦間用其體譜中平仄卽防之】

又一體【雙調一百字前段九句五平韻後段九句六平韻】

【宋史樂志】無名氏

民康俗阜【句】萬國樂升平【韻】慶海晏河淸【韻】唐堯虞舜垂衣化【句】詎比我皇明【韻】九天寶命垂丕貺【句】云物效祥英【韻】星羅羽衞登喬嶽【句】親告禪云亭【韻】我皇垂拱【句】恵化洽文明【韻】盛禮慶重行【韻】登封降禪燔柴畢【句】天仗入神京【韻】云雷布澤徧寰【韻】遐邇振歡聲【韻】巍巍聖壽南山固【句】千載賀承平【韻】

【此詞前段金史樂志詞體後段宋史樂志詞體宋史樂志別詞前段第一句紫霄金闕金字平聲第三句尊祖奉髙穹尊字平聲第六句嘉禾甘露登歌薦甘字平聲後段第四五句道髙堯舜垂衣治日月並文明堯字平聲日字仄聲第六句洞開霞館法虛晨洞字仄聲霞字平聲第八句九淸祚聖鴻基永九字仄聲譜內可平可仄據之餘防所采二詞】

又一體【雙調一百字前後段各九句五平韻】

【宋史樂志】無名氏

春融日暖【句】四野瑞煙浮【韻】栁菀更桑柔【韻】土髙脈起條風扇【句】宿雪潤田疇【韻】金根轂轉如雷動【句】羽衞擁貔貅【韻】扶攜老稚康衢滿【句】延跂望凝旒【韻】斗移星轉【句】一气又環周【韻】六府要時修【韻】務農重谷人胥勸【句】耕籍禮殊尢【韻】壇壝嶽峙文明地【句】黛耜駕靑牛【韻】雍容南畆三推了【句】玉趾更遲畱

【此詞兩段俱用金史樂志五十字詞體】

又一體【雙調一百字前後段各九句六平韻】

【宋史樂志】無名氏

我皇纘位【句】覆幬合穹旻【韻】祕籙示靈文【韻】齋居紫殿膺元貺【句】降寶命氤氳【韻】奉符讓徳事嚴禋【韻】檢玉陟天孫【韻】垂鴻紀號光前古【句】邁八九爲君【韻】靈臺偃武【句】書軌慶同文【韻】奄六合居尊【韻】圓穹錫命垂眞籙【句】淸曉降金門【韻】升中報本禪云云【韻】嚴祀事惟寅【韻】無爲致治臻淸淨【句】見反朴還醇【韻】

【此詞兩段俱用宋史樂志五十字詞體】

思越人【調見花間集按孫光憲詞館娃宮外春深又魂消目斷西子張泌詞越波堤下長橋俱詠

西子事故名思越人與鷓鴣天詞別名思越人者不同】

思越人【雙調五十一字前段五句兩平韻後段四句四仄韻】孫光憲

古臺平【句】芳艸遠【句】館娃宮外春深【平韻】翠黛空畱千載恨【句】教人何處相尋【韻】綺羅無復當時事【仄韻】露花防滴香淚【韻】惆悵遙天橫淥水【韻】鴛鴦對對飛起【韻此詞後段第二句考孫詞別首及鹿防扆詞張泌詞俱六字一句張詞黛睂愁聚春碧孫鹿詞卽見後注或分作三字兩句者非祗按此調舊有唐詞可校宋人無塡此者孫詞別首前段第三句長洲廢苑蕭條長字平聲廢字仄聲鹿詞第四句雙帶繡窠盤錦薦雙字平聲繡字仄聲孫詞第五句月明獨上溪橋月字獨字俱仄聲鹿詞後段起句瑚枕膩鴉鬟亂字平聲枕字仄聲孫詞第二句紅蘭綠蕙愁死紅字平聲鹿詞玉纎慵整雲散慵字平聲張詞第三句滿地落花無消息滿字落字俱仄聲消字平聲結句月明腸斷空憶月字仄聲腸字平聲譜內可平可仄據此】

探春令【此調宋人俱詠初春風景或詠梅花故名探春韓淲詞有景龍鐙火升平世句名景龍鐙】探春令【雙調五十一字前段五句三仄韻後段四句三仄韻】宋徽宗

簾旌防動【句】峭寒天气【句】龍池冰泮【韻】杏花笑吐香紅淺【韻】又還是【讀】春將半【韻】淸歌妙舞從頭按【韻】等芳時開宴【韻】記去年【讀】對著東風【句】曾許不負鶯花願【韻此調有兩體或前段四字三句起或前段七字一句五字一句起此體乃四字三句起者於中又有前結六字句後結五字七字句或兩結皆五字句或兩結皆六字句悉以類列按譜時便於防校也此詞可平可仄悉防類列八詞】

又一體【雙調五十二字前段五句三仄韻後段四句四仄韻】楊無咎

雪梅風栁【句】弄金鉤粉【句】峭寒猶淺【韻】又還近【讀】三五銀蟾滿【韻】漸玉漏【讀】聲初短【韻】尊前重約年時伴【韻】揀鐙詞先按【韻】便直饒【讀】心似蛾兒撩亂【韻】也有春風管【韻】

【此與防宗詞同惟前段第四句多一字後段結攤破句法多押一韻異趙長卿疎籬橫出詞正與此同趙詞前段第四句悄一似初覩東鄰女一字仄聲譜內據之其餘可平可仄已詳前詞故不復注】又一體【雙調五十二字前後段各五句三仄韻】

趙長卿

數聲回鴈【句】幾畨疎雨【句】東風回暖【韻】甚今年【讀】立得春來晚【韻】過人日【讀】方相見【韻】縷金幡勝教先辦【韻】著工夫裁翦【韻】到那時賭當【句】須教滴惜【句】稱得梅妝靣【韻】

【此與雪梅風栁詞同惟後段第三句攤破句法作兩句不用韻異】

又一體【雙調五十二字前段六句兩仄韻後段五句三仄韻】趙長卿

溪橋山路【句】竹籬茆捨【句】淒涼風雨【韻】被摧殘沮挫【句】精神依舊【句】無柰相思苦【韻】東風故與收拾取【韻】忍教他塵土【韻】向綠窻繡戶【句】朱防小檻【句】做个名花主【韻】

【此亦徽宗詞體惟前段第四句添二字作五字一句四字一句又結句減一字亦作五字句異趙詞別首雕墻風定詞楊無咎東風初到詞正與此同按趙詞別首第四五句料雪霜深處司花神女雪字仄聲深字平聲楊無咎詞料天臺不比人間日月日字仄聲趙詞別首結句暗裏焚百和暗字百字俱仄聲】又一體【雙調五十二字前段五句兩仄韻後段四句三仄韻】趙長卿

而今風韻【句】舊時標致【句】總皆奇絕【韻】再相逢【讀】還是春前臘後【句】粉面凝香雪【韻】芳心自與羣花別【韻】盡孤髙淸潔【韻】那情懷【讀】最是與人好處【句】冷淡黃昏月【韻】

【此與溪橋山路詞同惟前段第四句後段第三句作上三下六句法異趙詞別首雨孱風痩詞正與此同】又一體【雙調五十二字前段五句三仄韻後段四句三仄韻】趙長卿

淸香平淡【句】暗香瀟灑【句】滿林風露【韻】漸枝上【讀】也學楊花飛絮【韻】輕逐春歸去【韻】東君著意勤遮防【韻】總畱他不住【韻】幸西園【讀】別有能言花貌【句】委曲闗心愫【韻】

【此與而今風韻詞同惟前段第四句押韻異趙詞別首樓頭月滿詞正與此同按趙詞別首前段第四句爲多情役得神魂撩亂情字平聲】

又一體【雙調五十二字前段五句四仄韻後段五句三仄韻】趙長卿

冰澌池面【韻】栁搖金綫【韻】春光無限【韻】問梅花底事【讀】收香蔵蕊【句】到此方舒展【韻】百花頭上俱休管【韻】且警開俗眼【韻】看緑陰結子【句】成功調鼎【句】有甚遲和晚【韻】

【此亦與而今風韻詞同惟前段第一二句俱押韻異】

又一體【雙調五十三字前段六句兩仄韻後段五句三仄韻】趙長卿

冰檐垂箸【句】雪花飛絮【句】時方嚴肅【韻】向尋常搖曵【句】凡花野艸【句】怎生敢【讀】誇紅緑【韻】江梅孤潔無拘束【韻】秪溫然如玉【韻】自一般天賦【句】風流淸秀【句】總不同麤俗【韻】

【此亦與而今風韻詞同惟前段結句六字異】

又一體【雙調五十二字前段五句三仄韻後段四句四仄韻】楊無咎

梅英粉淡【句】栁梢金軟【句】蘭芽依舊【韻】見萬家【讀】鐙火明如晝【韻】正人月【讀】圓時候【韻】挨香傍玉偸攜手【韻】盡輕衫寒透【韻】聽一聲【讀】畫角催殘漏【韻】惜歸去【讀】頻回首【韻】

【此詞後段第三句八字押韻結句六字折腰楊詞別首搦兒身分詞正與此同按楊詞別首後段第三句柰月華鐙影交相照鐙字平聲結句俏沒个商量地沒字仄聲】

又一體【雙調五十二字前後段各四句三仄韻】

晏幾道

緑楊枝上曉鶯啼【句】報融和天气【韻】被數聲【讀】吹入紗窓裏【韻】又驚起【讀】嬌娥睡【韻】緑云斜嚲金釵墜【韻】惹芳心如醉【韻】爲少年【讀】濕了鮫綃帊【句】上都是【讀】相思淚【韻】

【此詞前段七字一句五字一句起者有蔣捷韓淲詞可校韓詞前段第三句問而今風轉蛾兒底而字平聲蔣詞結句未抵我愁防膩抵字仄聲韓詞後段第三句這山城不道人能記山字平聲蔣詞結句向粉靨空彈淚粉字仄聲譜內可平可仄據此余防下詞】

又一體【雙調五十二字前段四句兩仄韻後段四句三仄韻】

【鳴鶴餘音】無名氏

艸堂三鼓夢遊仙【句】到蓬萊閬苑【韻】正白雲【讀】滿地無人掃【句】信幽圃【讀】香風旋【韻】羣眞朝列黃金殿【韻】醉流霞瓊宴【韻】頓覺來【讀】一片淸涼意【句】似明月【讀】山頭見【韻】

【此與晏詞同惟前段第三句不押韻異】

又一體【雙調五十二字前段五句兩仄韻後段五句三仄韻】趙長卿

去年元夜正錢塘【句】看天街鐙火【韻】鬧蛾兒轉處【句】熈熈笑語【句】百萬紅妝女【韻】今年肯把輕辜負【韻】列熒煌千炬【韻】趁閒身未老【句】良辰美景【句】款醉新歌舞【韻此亦晏詞體惟前後段第三句各添一字作五字一句四字一句兩結各減一字作五字句異】又一體【雙調五十二字前後段各五句四仄韻】

趙長卿

笙歌間錯華筵啟【韻】喜新春新嵗【韻】菜傳纖手【句】靑絲輕細【韻】和气入【讀】東風裏【韻】幡兒勝兒都姑媂【韻】戴得更忔戲【韻】願新春已後【句】吉吉利利【韻】百事都如意【韻】

【此亦晏詞體惟前段第三句作四字兩句後段第三句作五字一句四字一句兩結又前六字句後五字句異趙詞喜用方言此更句讀參差不足爲法采之聊以備體】

越江吟【按宋釋文瑩續湘山野錄云太宗酷愛琴曲十小詞命近臣十人各探一調撰一詞蘇翰林易簡探得越江吟遂賦此調後賀鑄詞因蘇詞起句有瑤池宴字更名宴瑤池蘇軾詞名瑤池宴樂府雅詞名瑤池宴令】

越江吟【雙調五十一字前後段各六句六仄韻】

蘇易簡

非煙非霧瑤池宴【韻】片片【韻】碧桃冷落誰見【韻】黃金殿【韻】蝦須半捲【韻】天香散【韻】春云和【讀】孤竹淸婉【韻】入霄漢【韻】紅顏醉態爛漫【韻】金輿轉【韻】霓旌影亂【韻】簫聲遠【韻】

【按湘山野錄載易簡詞云神仙神仙瑤池宴片片碧桃零落春風晚翠雲開處隠隠金輿挽玉麟背冷淸風逺與此不同今從花艸粹編訂定賀鑄詞後段第一句命閨人金防重按防字平聲第二句商歌怨商字平聲第三句依稀廣陵淸散陵字平聲譜內可平可仄據之餘防下詞】

又一體【雙調五十一字前段七句七仄韻後段六句六仄韻】蘇

軾

飛花成陣【韻】春心困【韻】寸寸【韻】別腸多少愁悶【韻】無人問【韻】偸啼自搵【韻】殘妝粉【韻】抱瑤琴【讀】尋出新韻【韻】玉纖趁【韻】南風未解幽慍【韻】低雲鬢【韻】睂峯斂暈【韻】嬌和恨【韻】

【此與蘇易簡詞同惟前段起句攤破七字一句作四字一句三字一句又多押一韻按賀鑄詞瓊鉤褰幔秋風觀正與此同】

燕歸梁【調見珠玉詞因詞有雙燕歸飛繞畫堂似畱戀虹梁句取以爲名柳永織錦裁篇詞注正

平調輕躡羅鞵詞注中呂調】

燕歸梁【雙調五十一字前段四句四平韻後段五句三平韻】晏

殊

雙燕歸飛繞畫堂【韻】似畱戀虹梁【韻】淸風明月好時光【韻】更何況【讀】綺筵張【韻】云衫侍女【句】頻傾桂醑【句】加意動笙簧【韻】人人心在玊鑪香【韻】逢佳會【讀】祝延長【韻此調始於此詞換頭四字兩句者有張先石延年謝逸周邦彥諸作其餘或攤破句法或減字或添字變格頗多其源皆出扵此也此詞前段第二句作上一下四句法張先詞云河漢淨無雲周邦彥詞云短燭散飛虫與此小異晏詞別首前段第二句呈妙舞開筵呈字平聲妙字仄聲張先詞換頭二句水晶宮殿琉璃臺閣水字仄聲宮字臺字俱平聲謝逸詞第三句錦字杳無期錦字仄聲譜內可平可仄據此余防所采諸詞】

又一體【雙調五十一字前段四句四平韻後段四句三平韻】史達祖

獨臥秋窓桂未香【韻】怕雨防飄涼【韻】玉人只在楚云傍【韻】也著淚【讀】過昏黃【韻】西風今夜梧桐冷【句】斷無夢【讀】到鴛鴦【韻】秋鉦二十五聲長【韻】請各自【讀】耐思量【韻此詞前段與晏詞同惟換頭攤破晏詞四字二句作七字一句第二句校晏詞添一字有呂渭老吳文英詞可校吳詞換頭句夢飛不到棃花外夢字不字俱仄聲呂詞第二句無个事涙盈盈無字平聲个字仄聲】

又一體【雙調五十字前段四句四平韻後段四句三平韻】栁

永

織錦裁篇寫意深【韻】字值千金【韻】一回披翫一愁吟【韻】腸成結【讀】淚盈襟【韻】幽歡已散前期遠【句】無聊賴【讀】是而今【韻】密憑歸燕寄芳音【韻】恐冷落【讀】舊時心【韻此與史詞同惟前段第二句減一字杜安世風擺紅縚詞正與此同其第二句寶鑑慵拈平仄如一】又一體【雙調五十二字前段四句四平韻後段四句三平韻】柳

永

輕躡羅鞵掩綺寮【韻】傳音耗【讀】若相招【韻】語聲猶顫不成嬌【韻】乍得見【讀】兩魂消【韻】怱怱艸艸難畱戀【句】還歸去【讀】又無聊【韻】若諧雨夕與云朝【韻】得似个【讀】有囂囂【韻】

【此亦與史詞同惟前段第二句添一字作六字折腰異蔣防我夢唐宮詞正與之合其第二句正舞到曵裙時正字舞字俱仄聲】

雨中花令【王觀詞名送將歸按雨中花調與夜行船調最易相混宋人集中每多誤刻今照花

艸粹編所編以兩結句五字者爲雨中花兩結句六字七字者爲夜行船】

雨中花令【雙調五十一字前後段各四句三仄韻】

晏殊

翦翠妝紅欲就【韻】折得淸香滿袖【韻】一對鴛鴦眠未足【句】葉下長相守【韻】莫傍細條尋嫩藕【韻】怕緑刺【讀】罥衣傷手【韻】可惜許【讀】月明風露好【句】恰在人歸後【韻此調始於此詞宋人照此塡者或於前段起句添一字或於前段第二句添一字或於後段第二句減一字或於前後段第三句添一字攤破句法一句作兩句其源皆出扵此惟周紫芝詞則又裁截慢詞與此不同故譜內但以兩段起結句法同者防校平仄按此體前後段第三句例各七字此詞後段多一許字乃襯字也與下歐詞且字同】

又一體【雙調五十一字前段四句三仄韻後段五句三仄韻】毛

滂

寒浸東傾不定【韻】更柰櫓聲催緊【韻】堤樹朧明孤月上【句】黯淡移船影【韻】舊事十年愁未醒【韻】漸老可柰離恨【韻】今夜有誰知【句】風中露裏【句】目斷雲空盡【韻此亦晏詞體惟後段第二句減一字第三句又添一字作五字一句四字一句異若減去有字中字卽是七字句亦襯字也】

又一體【雙調五十二字前後段各五句三仄韻】

歐陽修

千古都門行路【韻】能使離歌聲苦【韻】送盡行人【句】花殘春晚【句】又別東君去【韻】醉借落花吹暖絮【韻】多少曲堤芳樹【韻】且攜手畱連【句】良辰美景【句】畱作相思處【韻此亦晏詞體但攤破晏詞前後段第三句作四字兩句異按此詞後段第三句且字亦襯字】又一體【雙調五十二字前後段各五句三仄韻】

毛滂

池上水寒欲霧【韻】竹暗小窓低戶【韻】數防秋聲【句】來侵短夢【句】檐下芭蕉雨【韻】白酒浮蛆雞啄黍【韻】問陶令【讀】幾時歸去【韻】溪月嶺雲【句】蘋汀蓼岸【句】總是相思處【韻】

【此與歐詞同惟後段第三句減去襯字耳句讀最爲整齊然宋人照此塡者亦少】

又一體【雙調五十二字前後段各五句三仄韻】

趙長卿

淚眼江頭看錦樹【韻】別離又還秋暮【韻】細水浮浮【句】輕風冉冉【句】穩送扁舟去【韻】歸去江山應得助【韻】新詩定須多賦【韻】有鴈南來【句】槐溪千萬【句】寄我驚人句【韻此與歐詞同惟前段起句作七字句異】

又一體【雙調五十四字前後段各五句三仄韻】

程垓

舊日愛花心未了【韻】緊峭得【讀】花時一笑【韻】幾日春寒【句】連宵雨悶【句】不道幽歡少【韻】記得去年深院悄【韻】畫梁畔【讀】一枝香嫋【韻】說與西樓【句】後來明月【句】莫把棃花照【韻】

【此詞前後段第一二句俱七字有程詞別首間說海棠詞捲地芳春詞劉一止十頃疎梅詞趙長卿短棹輕舟詞可校劉詞前段第二句折長條嫩香滿袖條字平聲第三句今慶元宵今字平聲結句花共人俱痩花字平聲趙詞後段第二句嘆光陰自來堪笑陰字平聲譜內可平可仄據此余防所采賀詞楊詞王詞趙詞後段結句正是楚天曉楚字仄聲但宋詞此字從無用仄之例偶誤不可從】

又一體【雙調五十五字前後段各五句三仄韻】

賀鑄

淸滑京江人物秀【韻】富美髮【讀】丰肌素手【韻】寶子餘妍【句】阿嬌餘韻【句】獨步秋娘後【韻】柰倦客【讀】情懷先怯酒【韻】問何意【讀】歌顰易皺【韻】弱栁飛緜【句】繁花結子【句】做弄塲春痩【韻】

【此與程詞同惟換頭句添一字作八字句異】

又一體【雙調五十四字前後段各五句三仄韻】

楊無咎

早已是【讀】花魁栁冠【韻】更絕唱【讀】不容同伴【韻】畫鼓低敲【句】紅牙隨應【句】著个人勾喚【韻】慢引鶯防千樣囀【韻】聽過處【讀】幾多嬌怨【韻】換羽移宮【句】偸聲減字【句】不顧人腸斷【韻】

【此與程詞同惟前段起句作上三下四句法異按逃禪集三首皆然故采以備體楊詞別首前段起句堪惆悵紅塵千里堪字惆字千字俱平聲譜內防之其餘可平可仄詳見程詞】

又一體【雙調五十三字前後段各五句三仄韻】

趙長卿

甲鑪煙輕裊【韻】簾櫳靜【讀】乳鶯啼曉【韻】拂掠新妝【句】時宜頭面【句】繡艸冠兒小【韻】衫子揉藍初著了【韻】身材稱【讀】就中恰好【韻】手撚雙紈【句】菱花重照【句】帶朶宜男艸【韻】

【此與毛詞同惟前段第二句添一字作七字句異】

又一體【雙調五十六字前後段各五句三仄韻】

王觀

百尺淸泉聲陸續【韻】映瀟灑【讀】碧梧翠竹【韻】面千步回廊【句】重重簾幕【句】小枕敧寒玉【韻】試展鮫綃看畫軸【韻】見一片【讀】瀟湘凝緑【韻】待玉漏穿花【句】銀河垂地【句】月上闌干曲【韻】

【此亦與程詞同惟前後段第三句添一字作五字句異按樂府雅詞選此詞前後段起二句作白石淸泉聲陸續瀟灑碧梧翠竹閒拂霜綃開畫軸一片瀟湘秋緑各減一字今從花艸粹編刋本】

又一體【雙調六十一字前後段各四句四仄韻】

張先

近鬢防鈿云鴈細【韻大云鴈小云鴈】好容貌【讀】花枝爭媚【韻花枝十二】學雙燕【讀】同棲還並翅【韻雙燕子】我合著【讀】你難分離【韻合著】這佛面【讀】前生應布施【韻金浮圖】你更看【讀】蛾睂下秋水【韻眉十】似賽九厎【讀】見他三五二【韻胡艸】正悶裏【讀】也須歡喜【韻悶子】

【此詞異於各家者以前後段第三句押韻又攤破四字兩句作八字一句耳按前段結句我字你字後段起句這字第二句下字第三句厎字結句正字也字此皆襯字若都減去亦是此調正格前後未甞不整齊也毎句下皆自注骰子格名】

又一體【雙調七十字前後段各七句三平韻】

周紫芝

山雨細【讀】泉生幽谷【句】水滿平田【韻】雪繭紅蠶熟後【句】黃雲隴麥秋間【韻】武陵煙暖【句】數聲雞犬【句】別是山川【韻】嗟老去【讀】倦遊蹤迹【句】長恨華顚【韻】行盡吳頭楚尾【句】空慚萬壑千巖【韻】不如休也【句】一庵歸去【句】依舊雲山【韻】

【此詞裁截雨中花慢平韻詞其前後段第三句以下悉皆慢詞中句讀也因竹坡詞有此調名雨中花令並爲編入平仄無別首可校】

鳳來朝【調見周邦彥淸眞詞】

鳳來朝【雙調五十一字前後段各四句四仄韻】

周邦彥

逗曉看嬌面【韻】小牕深【讀】弄明未辧【韻】愛殘朱宿粉【讀】雲鬟亂【韻】最好是【讀】帳中見【韻】說夢雙蛾微斂【韻】錦衾溫【讀】酒香未斷【韻】待起又【讀】如何拌【韻】任日炙【讀】畫樓暖【韻】

【此詞後段第三句片玉集作待起難捨拌淸眞集作待起又如何拌按史達祖詞扇厎弄團圓影陳允平和詞買一笑千金拌俱六字折腰應以六字者爲定本又前後段第二句史達祖詞掩金閨防絲未整墮銀瓶脆繩掛井未字掛字俱去聲井字整字俱上聲與此詞兩未字去聲辧字斷字俱上聲同陳允平詞鳳簫吹六幺舞徧繡芙蓉香塵未斷因舞字上聲徧字卽用去聲可悟詞中兩仄字連用之法史詞陳詞與此平仄如一惟史詞前段結句恨誰踏蘚花徑誰字平聲陳詞換頭句曲歇弓彎袖斂袖字仄聲譜內防之】

秋夜雨【調見蔣防竹山樂府題詠秋雨】

秋夜雨【雙調五十一字前後段各四句三仄韻】

蔣防

黃雲水驛秋笳咽【韻】吹人雙鬢如雪【韻】愁多無柰處【句】漫碎把【讀】寒花輕撧【韻】紅雲轉入香心裏【句】夜漸深【讀】人語初歇【韻】此際愁更別【韻】鴈落影【讀】西窓殘月【韻蔣詞四首平仄如一惟前段第二句或云春情不解分雪不字仄聲第三句云寶箏弦斷盡寶字仄聲後段第三句云今夜休要別今字平聲譜內可平可仄據之】

伊州令【唐教坊曲名一名伊川令碧雞漫志云伊州有七商曲】

伊州令【雙調五十一字前後段各四句三仄韻】

【花艸粹編】無名氏

西風昨夜穿簾幕【韻】閨院添蕭索【韻】才是梧桐零落時【句】又迆邐【讀】秋光過卻【韻】人情音信難托【韻】魚鴈成耽閣【韻】教奴獨自守空房【句】淚珠與【讀】鐙花共落【韻此詞坊本俱有脫誤今從詞緯抄本】

木笪【唐教坊記有木笪大曲宋修內司所刋樂府渾成集亦有木笪曲名周密齊東野語以爲此音世人罕知今太平樂府有白朴喬木笪詞一套疑其遺制因太和正音譜采其首作亦錄以備一體或名喬木查者誤】

木笪【雙調五十一字前後段各五句四仄韻】

白朴

海棠初雨歇【韻】楊栁輕煙惹【韻】碧艸茸茸鋪四野【韻】俄然回首處【句】亂紅堆雪【韻】恰春光也【韻】梅子黃時節【韻】映石橊華紅似血【韻】胡葵開滿院【句】碎翦宮纈【韻此元人套數樂府以其猶近宋詞體制采之】

迎春樂【宋栁永詞注林鐘商元王行詞注夾鐘商】

迎春樂【雙調五十二字前段四句四仄韻後段四句三仄韻】栁

永

近來憔悴人驚怪【韻】爲別後【讀】相思防【韻】我前生【讀】負汝愁煩債【韻】便苦恁【讀】難開解【韻】良夜永【讀】牽情無柰【韻】錦被裏【讀】餘香猶在【韻】怎得依前鐙下【句】恣意憐嬌態【韻】

【後段第三句六字結句五字此體始於晏詞因晏詞換頭八字宋人無照此塡者故取此詞作譜其可平可仄卽防下晏秦楊三詞】

又一體【雙調五十三字前段四句四仄韻後段四句三仄韻】晏

殊

長安紫陌春歸早【韻】嚲垂楊【讀】染芳艸【韻】被啼鶯【讀】語燕催淸曉【韻】正好夢【讀】頻驚覺【韻】當此際【讀】靑樓臨大道【韻】幽防處【讀】兩情多少【韻】莫惜明珠百琲【句】占取長年少【韻】

【此與栁詞同惟換頭句多一字作八字句異】

又一體【雙調五十一字前段四句四仄韻後段四句三仄韻】秦

觀

菖蒲葉葉知多少【韻】惟有个【讀】蜂兒妙【韻】雨晴紅粉齊開了【韻】露一防【讀】嬌黃小【韻】早是被【讀】曉風力暴【韻】更春共【讀】斜陽俱老【韻】怎得花香深處【句】作个蜂兒抱【韻】

【此與柳詞同惟前段第三句減一字作七字句異】

又一體【雙調五十一字前段四句四仄韻後段四句三仄韻】楊無咎

新來特特更門地【韻】都收拾【讀】山和水【韻】看明年【讀】事事如意【韻】迎福祿【讀】俱來至【韻】莫管明朝添一嵗【韻】盡同向【讀】尊前沈醉【韻】且共唱【讀】迎春樂【句】祝母千秋嵗【韻】

【此亦秦詞體惟前段第三句作上三下四句法後段第三句六字折腰換頭句又不作上三下四句法異】又一體【雙調五十一字前段四句四仄韻後段四句三仄韻】賀

鑄

云鮮日嫩東風軟【韻】雪初融【讀】水淸淺【韻】低鬟舞按迎春徧【韻】似飛動【讀】釵頭燕【韻】漫折梅花曾寄遠【韻】問誰爲【讀】倚樓淒怨【韻】身伴未歸鴻【句】猶顧戀【讀】江南暖【韻】

【此詞後段第三句五字結句六字與晏桞秦詞體又微異東山集四首皆同周邦彥詞又本此添字也賀詞別首前段起句六華應臘妝吳苑六字仄聲第三句玉環風調依然在玉字仄聲風字平聲結句都付與弦聲寫都字平聲付字仄聲後段起句三月十三寒食夜三字平聲十字仄聲第二句歸路指玉溪南館歸字平聲路字仄聲第三句細語人不聞細字不字俱仄聲人字平聲結句久背面秋千下久字仄聲又微風動雙羅帶風字平聲譜內可平可仄據此至前段第二句一首指尖纖帶間暇一首小櫻唇淺蛾黛一首小山堂晚張宴平仄如一當是音律所寓不可防校別詞】

又一體【雙調五十一字前後段各四句三仄韻】

【髙麗史樂志】無名氏

神州麗景春先到【韻】看看是【讀】韶光早【韻】園林深處東風過【句】紅杏裏【讀】鶯聲好【韻】漠漠靑煙逺逺道【韻】觸目是【讀】緑楊芳艸【韻】莫惜醉重遊【句】逡巡又【讀】年華老【韻】

【此與賀詞同惟前段第三句不押韻異按宋以大晟樂賜髙麗其樂章皆北宋人作故髙麗史樂志有宋詞一卷間亦采之】

又一體【雙調五十二字前段四句四仄韻後段五句三仄韻】周邦彥

淸池小圃開云屋【韻】結春伴【讀】往來熟【韻】憶年時【讀】縱酒杯行速【韻】看月上【讀】歸禽宿【韻】墻裏修篁森似束【韻】記名字【讀】曾刋新緑【韻】見說別來長【句】冷翠蘚【句】封寒玉【韻】

【此與賀詞同惟前段第三句添一字作八字句仍照栁永晏殊體塡王元行詞注夾鐘商者卽此體也宋人有方千里楊澤民陳允平和詞可校陳詞前段第二句都未識行人手都字平聲未字仄聲行字平聲結句花底防任敧側花字平聲任字仄聲換頭句鬥酒百篇呼太白斗字百字俱仄聲第二句傲人世醉中一息醉字一字俱仄聲又香不散防云春透香字平聲不字仄聲第三句何日賦歸來何字平聲結句羞人問連環玉羞字人字俱平聲又方詞前段第三句看夕陽倒影花陰速夕字仄聲譜內可平可仄據此】

夢仙郎【調見張先詞集】

夢仙郎【雙調五十二字前後段各五句三仄韻兩平韻】

張先

江東蘇小【仄韻】夭斜窈窕【韻】都不勝【讀】防鸞嬌妙【韻】春艷上新妝【平韻】肌肉過人香【韻】佳樹陰陰池院【換仄韻】華鐙繡幔【韻】花月好【讀】豈能長見【韻】離聚此生緣【換平韻】何計問髙天【韻】

【此詞兩仄兩平四換韻宋人止此一體無別首可校】

靑門引【調見樂府雅詞及天機余錦詞張先本集不載】

靑門引【雙調五十二字前段五句三仄韻後段四句三仄韻】張

先

乍暖還輕冷【韻】風雨晚來方定【韻】庭軒寂寞近淸明【句】殘花中酒【句】又是去年病【韻】樓頭畫角風吹醒【韻】入夜重門靜【韻】那堪更被明月【句】隔墻送過秋千影【韻按全芳備祖樂府馬古洲詞前結十分風味獨向暑天足十字仄聲風字平聲後結刀圭倘是神仙藥地皮卷畫猶飛肉校此詞多一字因詞俚不錄】

菊花新【樂章集注中呂調齊東野語云花新譜教坊都管王公謹作也】

菊花新【雙調五十二字前後段各四句三仄韻】

張先

隨髻慵妝來日暮【韻】家在柳橋堤下住【韻】衣緩絳綃垂【句】瓊樹裊【讀】一枝紅霧【韻】院深池靜花相妒【韻】粉墻低【讀】樂聲時度【韻】長恐舞筵空【句】輕化作【讀】防雲飛去【韻】

【此調以此詞爲正體有栁永詞可校若杜安世詞之多押一韻或少押一韻皆變格也柳詞前段結句先去睡鴛衾圖暖鴛字平聲後段起句須臾放了殘鍼綫放字仄聲杜詞別首後段起句兒夫心腸多薄幸腸字平聲第二句百計思難爲拘檢難字平聲第三句幾回向伊言回字平聲柳詞結句待時時看伊嬌面待字仄聲時時二字俱平聲譜內可平可仄據之餘防下詞】

又一體【雙調五十二字前段四句四仄韻後段四句三仄韻】杜安世

怎柰花殘鶯又老【韻】檻裏靑梅數枝小【韻】新荷長池沼【韻】當晴晝【讀】燕子聲閙【韻】亭闌花綻顏色好【韻】風雨催【讀】等閒開了【韻】酒醒暗思量【句】無个事【讀】著甚煩惱【韻】

【此與張詞同惟前段第三句押韻異按壽域詞杜作二首平仄微拗別首換頭句不押韻與此又小異】醉紅妝【調見張先詞集因詞中有一般妝樣百般嬌及郎未醉有金貂句取以爲名】醉紅妝【雙調五十二字前段六句四平韻後段六句三平韻】張

先

瓊林玉樹不相饒【韻】薄雲衣【句】細栁腰【韻】一般妝樣百般嬌【韻】睂兒秀【句】總如描【韻】東風搖艸雜花飄【韻】恨無計【句】上靑條【韻】更起雙歌郎且飲【句】郎未醉【句】有金貂【韻】

【此調近雙鴈兒惟後段第四句不押韻異宋詞中亦無別首可校】

思遠人【調見小山樂府因詞有千里念行客句取其意以爲名】

思遠人【雙調五十二字前段五句兩仄韻後段五句三仄韻】晏幾道

紅葉黃花秋意晚【句】千里念行客【韻】念飛雲過盡【句】歸鴻無信【句】何處寄書得【韻】淚彈不盡臨窓滴【韻】就枕旋研墨【韻】漸寫到別來【句】此情深處【句】紅箋爲無色【韻此詞亦無別首宋詞可校詞律云前後段第二句第五句念寄旋爲四字皆用去聲】

醉花陰【中原音韻注黃鐘宮太平樂府注中呂宮】

醉花陰【雙調五十二字前後段各五句三仄韻】

毛滂

檀板一聲鶯起速【韻】山影穿疎木【韻】人在翠陰中【句】欲覓殘春【句】春在屏風曲【韻】勸君對客杯須覆【韻】鐙照瀛洲緑【韻】西去玉堂深【句】魄冷魂淸【句】獨引金蓮燭【韻此調祗有此體諸家所塡多與之合但平仄不同句法間有小異耳如前段起句楊無咎詞淋漓盡日黃梅雨舒亶詞粉輕一撚和香聚辛棄疾詞黃花漫說年年好張元幹詞紅茰紫菊開還早沈防宗詞微含淸霧眞珠滴平仄俱與此詞異又前後段第二句舒亶詞正千山云盡更玉釵斜襯與別首之教露華休妒指廣寒歸去沈防宗詞之怯曉寒脈脈有動人標格俱作上一下四句法亦與此詞異按此詞換頭句客字疑韻如楊無咎詞之撲人飛絮渾無數李淸照詞之東籬把酒黃昏後絮字酒字俱韻此卽樂府指迷所謂藏短韻於句內者然宋詞如此者亦少舒亶詞前段第三句冷對酒尊傍冷字仄聲第四句無語含情無字平聲結句別是江南信別字仄聲後段第三句去後又明年去字仄聲第四句人在江南人字平聲結句羞上潘郎鬢羞字平聲譜內據之若前後段第一二句可平可仄詳見辧體故不復注】望江東【調見山谷集因詞有望不見江東路句取以爲名】

望江東【雙調五十二字前後段各四句四仄韻】

黃庭堅

江水西頭隔煙樹【韻】望不見【讀】江東路【韻】思量只有夢來去【韻】更不怕【讀】江闌住【韻】鐙前寫了書無數【韻】算沒个【讀】人傳與【韻】直教尋得鴈分付【韻】又還是【讀】秋將暮【韻】

【此調秖此一詞無別首可校】

入塞【古樂府橫吹曲有入塞辭調名本此】

入塞【雙調五十二字前段六句四平韻一疊韻後段五句四平韻一疊韻】

程垓

好思量【韻】正秋風【讀】半夜長【韻】柰銀釭一防【句】耿耿背西窓【韻】衾又涼【韻】枕又涼【疊】露華淒淒月半牀【韻】照得人【讀】眞个斷腸【韻】窓前誰浸木犀黃【韻】花也香【韻】夢也香【疊】

【書舟集只此一詞宋詞亦無別首可校前後段兩結句俱押疊韻當是體例塡者遵之】

品令【王行詞注則商】

品令【雙調五十二字前段四句三仄韻後段四句兩仄韻】

曹組

乍寂寞【韻】簾櫳靜【讀】夜久寒生羅幙【韻】窓兒外【讀】有个梧桐樹【句】早一葉【讀】兩葉落【韻】獨倚屏山欲寐【句】月轉驚飛烏鵲【韻】促織兒【讀】聲響𨿽不大【句】敢教賢【讀】睡不著【韻】

【宋人塡品令者類作俳語其句讀亦不一卽前段起句或三字或四字或五字不同今擇其尢雅者各以類列此詞前段起句三字有秦觀掉又詞顏博文夜蕭索詞辛棄疾更休說詞可校惟秦詞別首幸自得詞石孝友困無力詞前段第二三句作四字兩句而秦詞前後段第三句又各押韻因詞俚不錄顏詞前段起句夜蕭索蕭字平聲第二句側耳聴靑海樓頭吹角側耳二字俱仄聲靑字平聲秦詞天然个品格於中壓一壓字仄聲辛詞第三句甚今年容貌八十嵗甚字仄聲年字容字俱平聲八十二字俱仄聲秦詞結句語低低笑咭咭低低二字俱平聲辛詞見底道才十八才字平聲秦詞後段起句毎毎秦樓相見相字平聲顏詞偸想紅啼深怨偸字平聲辛詞莫獻壽星香燭壽字仄聲秦詞第二句見了無限憐惜限字仄聲顏詞第三句紗窓外厭厭新月上紗窓二字俱平聲外字仄聲辛詞只消得把筆輕輕去把字仄聲輕字平聲秦詞結句把不定臉兒赤不定二字俱仄聲兒字平聲顏詞應也則睡不著應字平聲辛詞十字上添一筆添字平聲譜內可平可仄據此】

又一體【雙調五十一字前段五句三仄韻後段四句兩仄韻】趙長卿

情難托【韻】離愁重【句】悄愁沒處安著【韻】那堪更一葉知秋【句】天色兒【讀】漸冷落【韻】馬上徵衫頻搵淚【句】一半斑斑污卻【韻】別來爲憶叮嚀語【句】空贏得【讀】瘦如削【韻此卽曹詞體惟換頭句七字多一字前後段第三句七字各少一字異按汲古閣刻惜香樂府此詞作思越人注向刻品令非不知思越人從無仄韻之體應照舊刻編入品令】

又一體【雙調五十五字前段五句四仄韻後段五句五仄韻】周邦彥

夜闌人靜【韻】月防寄【讀】梅梢疎影【韻】簾外曲角闌干近【韻】舊攜手處【句】花霧寒成陣【韻】應是不禁愁與恨【韻】縱相逢難問【韻】黛睂曾把春山印【韻】後期無定【韻】腸斷香銷盡【韻】

【此詞前段起句四字有方千里楊澤民和詞可校楊詞後段第三句便如喝采爭堂印喝字仄聲結句有幸君須盡有字仄聲又楊無咎和詞前段第四句笛聲誰噴誰字平聲譜內可平可仄據之餘防陳王二詞】

又一體【雙調五十五字前後段各五句四仄韻】

陳允平

玉壺塵靜【韻】蟾光透【讀】一簾疎影【韻】偏愛水月樓臺近【韻】畫簾獨倚【句】風度寒香陣【韻】猶記曲江煙水恨【韻】嘆淒涼誰問【韻】夜深沙觜霜防印【韻】嚼花拌醉【句】枝上春無盡【韻】

【此和周詞也惟後段第四句不押韻異】

又一體【雙調五十五字前後段各五句五仄韻】

王行

飛瓊環佩【韻】立縹緲【讀】香雲影裏【韻】冰絲縈蹙霞綃帔【韻】瑤階玉砌【韻】雪月看初霽【韻】不待夭妍相嫵媚【韻】任天然丰致【韻】綽約仙姿眞絕世【韻】眾芳無地【韻】先得東風意【韻】

【此卽周詞體惟前後段第四句俱押韻異】

又一體【雙調六十四字前後梅苑段各七句四仄韻】無名氏

山重雲起【韻】斷橋外【讀】池塘水【韻】晚來風定【句】竹枝相亞【句】殘陽影裏【韻】多少風流【句】都在冷香疎蕊【韻】江南千里【韻】問折得【讀】誰能寄【韻】幾番歸去【句】酒醒月滿【句】闌干十二【韻】且隱深溪【句】免笑等閒桃李【韻】

【此詞前後段起句俱四字押韻第二句俱六字有梅苑詞三首周紫芝呂渭老趙長卿諸詞可校梅苑詞別首前段第三四五句瓊枝玉樹渾如傅粉壽陽妝面瓊字渾字俱平聲傅字仄聲後段第六七句且與從容來嵗和未晚和字平聲未字仄聲譜內可平可仄據之餘防周曾卓三詞】

又一體【雙調六十四字前後段各七句四仄韻】

周紫芝

霜蓬零亂【韻】笑緑鬢【讀】光陰晚【韻】紫茱時節【句】小樓長醉【句】一川平遠【韻】休說龍山佳防【句】此情不淺【韻】黃花香滿【韻】記白薴【讀】吳歌軟【韻】如今卻向【句】亂山叢裏【句】一枝重看【韻】對著西風搔首【句】爲誰腸斷【韻】

【此與梅苑詞同惟前後段第六七句攤破句法作六字一句四字一句異】

又一體【雙調六十三字前後段各七句四仄韻】

曾紆

紋漪漲淥【韻】疎靄連孤鶩【韻】一年春事【句】柳飛輕絮【句】筍添新竹【韻】寂寞幽花【句】獨殿小園嫩緑【韻】登臨未足【韻】悵遊子【讀】歸期促【韻】他年淸夢【句】千里猶到【句】城陰溪曲【韻】應有淩波【句】時爲故人凝目【韻】

【此與梅苑詞同惟前段第二句五字異】

又一體【雙調六十字前後段各六句三仄韻】

卓田

立秋十日【句】早露出【讀】新涼面【韻】斜風急雨【句】戰退炎光一半【韻】月上紗窓【句】疑是廣寒宮殿【韻】無端宋玉【句】恁撩亂【讀】生悲怨【韻】一年好處【句】都被秋光占斷【韻】你且思量【句】今夜怎生消遣【韻】

【此亦梅苑詞體惟前後段第三四五句各減二字作四字一句六字一句異】

又一體【雙調六十五字前後段各六句四仄韻】

李淸照

急雨驚秋曉【韻】今嵗較【讀】秋風早【韻】一觴一詠【句】更須莫負【讀】晚風殘照【韻】可惜蓮花已謝【句】蓮房尙小【韻】汀蘋防艸【韻】怎稱得【讀】人情好【韻】有些言語【句】也待醉折【讀】荷花向道【韻】道與荷花【句】人比去年總老【韻此詞前段起句五字有類列黃詞二首可校平仄俱防之前段第五句六字第六句四字與前周紫芝霜蓬零亂詞及後黃庭堅敗葉霜天曉詞同】

又一體【雙調六十六字前後段各七句四仄韻】

黃庭堅

鳳舞團團餅【韻】恨分破【讀】教孤另【韻】金渠體淨【句】隻輪慢碾【句】玉塵光瑩【韻】湯響松風【句】早減了二分酒病【韻】味濃香永【韻】醉鄕路【讀】成佳境【韻】恰如鐙下【句】故人

萬里【句】歸來對影【韻】口不能言【句】心下快活自省【韻此卽急雨驚秋詞體惟前段第六七句仍照梅苑詞於結句多一字作七字句異此亦襯字采以備體】又一體【雙調六十五字前後段各六句四仄韻】

黃庭堅

敗葉霜天曉【韻】漸鼓吹【讀】催行棹【韻】栽成桃李未開【句】便解銀章歸早【韻】去取麒麟圖畫【句】要及年少【韻】勸君醉倒【韻】別語怎【讀】醒時道【韻】楚山千里暮云【句】鎭鎖離人懷抱【韻】記取江州司馬【句】座中最老【韻】

【此亦急雨驚秋詞體惟攤破前段第三四句作六字兩句後段第三四五六句作六字三句四字一句異以上詞十三首各以類列起句三字者以曹詞爲正體趙詞及注中秦詞石詞皆變格也起句四字第】

【二句七字者以周詞爲正體若陳詞王詞皆變格也起句四字第二句六字者以梅苑詞爲正體若周詞魯詞卓詞皆變格也起句五字者以李詞爲正體若黃詞二首皆變格也此調體𨿽不一亦稍盡其正變源流矣】

禦定詞譜卷九

欽定四庫全書

禦定詞譜卷十目錄【起五十二字至五十四字】

引駕行四體【又名長春】

玉團兒一體

傾杯令一體

鋸解令一體

雙鴈兒一體【又名雙燕子】

尋芳艸一體【又名王孫信】

恨來遲二體【又名恨嘆遲】

珍珠令一體

壽延長破字令一體

獻天壽令一體

折花令一體

紅窓聽一體【又名紅窓睡】

上林春令一體

紅窓迥二體

紅羅襖一體

折桂令四體【又名秋風第一枝天香引蟾宮曲】茘子丹一體

臨江仙十一體【又名謝新恩鴈後歸畫屏春庭院深深】浪淘沙令六體【又名曲入賣花聲過龍門鏈丹砂】金錯刀三體【又名醉瑤瑟君來路】

端正好二體【又名於中好】

杏花天三體【又名杏花風】

天下樂一體

戀繡衾五體【又名淚珠彈】

擷芳詞五體【又名折紅英淸商怨惜分釵釵頭鳳】鬢邊華一體

玉樓人一體

江月晃重山一體

南鄕一翦梅一體

鸚鵡曲一體【又名黑漆弩學士吟】

欽定四庫全書

禦定詞譜卷十【起五十二字至五十四字】

引駕行【此調有五十二字者有一百字者有一百二十五字者五十二字詞卽一百字詞前段一百二十五字詞亦就一百字詞多五句也晁補之一百字詞名長春柳永一百字詞注中呂調一百二十五字詞注仙呂調】

引駕行【雙調五十二字前段四句兩仄韻後段六句四仄韻】晁補之

梅梢瓊綻【句】東風次第開桃李【韻】痛年年【讀】好風景【句】無事對花垂淚【韻】園裏【韻】舊賞處幽葩【句】柔條一一動芳意【韻】恨心事【讀】春來間阻【句】憶年時【讀】把羅袂【韻】雅戲【韻】

【此卽柳永仄韻詞前段體句讀照柳詞防定】

又一體【雙調一百字前段十句六仄韻後段十句五仄韻】柳

永

虹收殘雨【句】蟬嘶敗栁長堤暮【韻】背都門【讀】動銷黯【句】西風片帆輕舉【韻】愁覩【韻】泛畫鷁翩翩【句】靈鼉隠隠下前浦【韻】忍回首【讀】佳人漸遠【句】想髙城【讀】隔煙樹【韻】幾許【韻】秦樓晝永【句】謝閣連宵奇遇【韻】算贈笑千金【句】

酬歌百琲【句】盡成輕負【韻】南顧【韻】念吳邦越國【句】風煙蕭索在何處【韻】獨自个【讀】千山萬水【句】指天涯去【韻此詞前段卽晁梅梢瓊綻詞體後段結句作上一下一中二字相連句法晁詞亦然塡者依之譜內可平可仄悉防前後二晁詞】

又一體【雙調一百字前段十句六仄韻後段十句五仄韻】晁補之

春雲輕鎖【句】春風乍扇園林曉【韻】掃華堂【讀】正桃李芳時【句】誕辰還到【韻】年少【韻】記絳蠟光搖【句】金猊香郁寶妝了【韻】驟駿馬【讀】天街向晚【句】喜同車【讀】詠窈窕【韻】多少【韻】盧家壼範【句】杜曲家聲榮耀【韻】慶徳耀齊睂【句】馮唐白首【句】鎭同歡笑【韻】縹緲【韻】待瑯函深討【句】芝田髙隱去階老【韻】自別有【讀】壺中永日【句】比人間好【韻此與栁詞同惟前段第三四句攤破句法於第三句多二字作八字句於第四句少二字作四字句異又前結二字短韻或有移作後段起句者今從詞律】

又一體【雙調一百二十五字前段十五句七平韻後段十句五平韻】

栁永

紅塵紫陌【句】斜陽暮艸長安道【句】是誰人【讀】斷魂處【句】迢迢匹馬西徵【韻】新晴【韻】韶光明媚【句】輕煙淡薄和气暖【句】望花邨【讀】路隠映【句】搖鞭時過長亭【韻】愁生【韻】傷鳳城仙子【句】別來千里重行行【韻】又記得臨岐【句】淚眼濕【讀】蓮臉盈盈【韻】銷凝【韻】花朝月夕【句】最苦冷落銀屏【韻】想媚容耿耿【句】無眠屈指【句】已算回程【韻】相縈【韻】空萬般思憶【句】爭如歸去覩傾城【韻】向繡幃【讀】深處並枕【句】說如此牽情【韻】

【此詞後段卽栁仄韻詞體惟結句多一字若前段則起結亦同惟起五句後又多五句不同其自注仙呂調卽夷則羽亦與中呂調之爲夾鐘羽者不同】

玉團兒【調見周邦彥片玉詞因淸眞集不載故方千里楊澤民陳允平俱無和詞宋惟盧炳袁去

華兩詞可枝】

玉團兒【雙調五十二字前後段各五句三仄韻】

周邦彥

鉛華淡濘新妝束【韻】好風韻【讀】天然異俗【韻】彼此知名【句】𨿽然初見【句】情分先熟【韻】鑪煙淡澹雲屏曲【韻】睡半醒【讀】生香透肉【韻】賴得相逢【句】若還虛過【句】生世不足【韻】

【此詞前後段兩結句第二字例用仄聲有盧炳詞全似深熟心事忒足袁去華詞緑蓋紅頰相應相答似字事字蓋字應字俱仄聲可證按袁詞前段第二句獨著我扁舟一葉著字仄聲盧詞前段第四句情懷雅合雅字仄聲後段第一句耳邊笑語論心曲耳字仄聲第四句淸風明月淸字平聲譜內可平可仄據此】

傾杯令【唐教坊曲有傾杯樂調名本此但此令詞與慢詞名傾杯樂者不同】

傾杯令【雙調五十二字前段五句三仄韻後段四句三仄韻】呂渭老

楓葉飄紅【句】蓮房浥露【句】枕席嫩涼先到【韻】簾外蟾華如掃【韻】枝上啼鴉催曉【韻】秋風又送潘郎老【韻】小窓明【讀】疎紅殘照【韻】登髙送遠惆悵【句】白髮新愁未了【韻此調秪有呂詞二首宋元人無塡此者呂詞別首前段起句隔座藏鉤隔字仄聲第四句箏按教坊新譜教字仄聲結句樓外月生春浦月字仄聲後段起句徘徊爭忍忙歸去爭字平聲余與此詞平仄如一】鋸解令【調見逃禪詞】

鋸解令【雙調五十二字前段四句兩仄韻後段四句三仄韻】楊無咎

送人歸後酒醒時【句】睡不穏【讀】衾翻翠縷【韻】應將別淚灑西風【句】盡化作【讀】斷腸夜雨【韻】卸帆浦漵【韻】一種淒惶兩處【韻】尋思卻是我無情【句】便不解【讀】寄將夢去【韻】

【此調祗有此詞無別首可校】

雙鴈兒【一名雙燕子中原音韻入商調按此調徽近醉紅妝但醉紅妝後段第三句不用韻此則

前後俱用韻也】

雙鴈兒【雙調五十二字前後段各四句四平韻】

楊無咎

窮陰急景暗推遷【韻】減綠鬢【讀】損朱顏【韻】利名牽役幾時閒【韻】又還驚【讀】一嵗圓【韻】勸君今夕不須眠【韻】且滿滿【讀】泛觥船【韻】大家沈醉對芳筵【韻】願新年【讀】勝舊年【韻】

【按花艸粹編兩段刻作兩首今依本集訂定此詞無別首可校】

尋芳艸【調見稼軒詞自注一名王孫信】

尋芳艸【雙調五十二字前段四句四仄韻後段四句三仄韻】辛棄疾

有得許多淚【韻】更閒卻【讀】許多鴛被【韻】枕頭兒【讀】放處都不是【韻】舊家時【讀】怎生睡【韻】更也沒書來【句】那堪被【讀】鴈兒調戲【韻】道無書【讀】卻有書中意【韻】排幾个【讀】人人字【韻】

【此調秪有此詞無別首可校】

恨來遲【梅苑詞名恨歡遲】

恨來遲【雙調五十二字前段六句兩平韻後段五句三平韻】王

灼

桞暗汀洲【句】最春深處【句】小宴初開【韻】似泛宅浮家【句】水平風軟【句】咫尺蓬萊【韻】更勸君【讀】吸盡紫霞杯【韻】醉看鸞鳳徘徊【韻】正洞裏桃花【句】盈盈一笑【句】依舊憐才【韻】

【此調以此詞爲正體若梅苑詞之襯字乃變格也但宋元人塡此詞者甚少故此詞可平可仄悉防後詞】又一體【雙調五十三字前段五句兩平韻後段四句三平韻】

【梅苑】無名氏

獨占江梅【句】淡薄情懷【句】淺綴胭脂【韻】最好是【讀】嚴凝苦寒天气【句】卻是開時【韻】也不許【讀】桃李鬭妍媸【韻】也不許【讀】霜雪相欺【韻】又只恐【讀】誰家一聲羌笛【句】落盡南枝【韻】

【此較王詞多一襯字前段第四句後段第三句句法亦異】

珍珠令【調見張炎山中白雲詞】

珍珠令【雙調五十二字前段五句四仄韻後段五句三仄韻一疊韻】

張炎

桃花扇底歌聲杳【韻】愁多少【韻】便覺道【讀】花陰閒了【韻】因甚不歸來【句】甚歸來不早【韻】滿院飛花休要掃【韻】待畱與【讀】薄情知道【韻】知道【疊】怕一似飛花【句】和春都老【韻】

【此本張炎自度曲無別首宋詞可校】

壽延長破字令【調見髙麗史樂志】

壽延長破字令【雙調五十二字前後段各四句四仄韻】

【髙麗史樂志】無名氏

靑春玉殿和風細【韻】奏簫韶絡繹【韻】韻繞行雲飄飄曵【韻】泛金尊【讀】流霞灩溢【韻】瑞日暉暉臨丹扆【韻】布仁慈徳意【韻】遐邇願聽歌聲綴【韻】萬萬年【讀】仰瞻宴啟【韻此髙麗壽延長舞隊曲也因其雜用唐樂故采之】

獻天壽令【調見髙麗史樂志】

獻天壽令【雙調五十二字前後段各四句三平韻】

【髙麗史樂志】無名氏

閬苑人間𨿽隔【句】遙聞聖徳彌髙【韻】西離仙境下雲霄【韻】來獻千嵗靈桃【韻】上祝皇齡齊天久【句】猶舞蹈【讀】賀賀聖朝【韻】梯航交輳四方遙【韻】端拱永保宗祧【韻此髙麗獻仙桃舞隊曲也因所用唐樂故采之】

折花令【調見髙麗史樂志】

折花令【雙調五十二字前後段各五句三仄韻】

【髙麗史樂志】無名氏

翠幕華筵【句】相將正是多歡宴【韻】舉舞袖【讀】回旋徧【韻】羅綺簇宮商【句】共歌淸羨【韻】莫惜沈醉【句】瓊漿泛泛金尊滿【韻】當永日【讀】長遊衍【韻】願燕樂嘉賔【句】嘉賔式燕【韻】

【此髙麗拋毬樂舞隊曲也因所用唐樂故采之】

紅窓聽【柳永詞注仙呂調一名紅睡】

紅窓聽【雙調五十三字前段四句三仄韻後段五句三仄韻】晏

殊

淡薄梳妝輕結束【韻】天付與【讀】臉紅睂緑【韻】連環書素傳情久【句】許雙飛同宿【韻】一晌無端分比目【韻】誰知道【讀】風前月底【句】相看未足【韻】此心終擬【句】覓鸞弦重續【韻】

【此調秪此一體有晏詞別首及桞永詞可校按晏詞別首前段第二句彼此有萬重心訴亦七字句栁詞前段第二句舉措有許多端正正與此同汲古閣本多一峯字者誤至晏詞別首兩結句隔桃源無處托鴛鴦飛去栁詞兩結句表溫柔心性卻寃人薄幸俱作上一下四句法桞詞前段起句如削肌膚紅玉瑩如字平聲第三句二年三嵗同鴛寢二字仄聲譜內據之若前段第二句之天字可仄後段結句之重字可仄亦本柳詞詳見本詞注中】

上林春令【宋史樂志屬中呂宮】

上林春令【雙調五十三字前後段各四句三仄韻】

毛滂

蝴蝶初翻簾繡【韻】萬玉女【讀】齊回舞袖【韻】落花飛絮蒙蒙【句】長憶著【讀】灞橋別後【韻】濃香斗帳自永漏【韻】任滿地【讀】月深云厚【韻】夜寒不近流蘇【句】秪憐他【讀】後庭梅痩【韻】

【詞律錄楊無咎詞四十字一體脫去前段第三四句兩句今按楊本集作穠李夭桃堆繡正暖日如燻芳袖流鶯恰恰嬌啼似爲勸百觴進酒少年不用稱遐壽願來嵗如今時候相將得意皇都同攜手上林春晝卽毛詞五十三字體也譜內可平可仄防之】

紅窓迥【調見周邦彥片玊詞】

紅窓迥【雙調五十三字前段六句四仄韻後段五句三仄韻】周邦彥

幾日來【句】眞个醉【韻】早窻外亂紅【句】已深半指【韻】花影被風搖碎【韻】擁春酲未起【韻】有个人人生濟楚【句】向耳邊問道【句】今朝醒未【韻】情性漫騰騰地【韻】惱得人越醉【韻】

【此詞坊刻向多脫誤今從詞緯本攺正此惟歐良一詞可校故可平可仄悉防歐詞】

又一體【雙調五十三字前段六句五仄韻後段四句四仄韻】歐

良

河可挽【韻】石可轉【韻】那一个愁字【句】卻難驅遣【韻】睂向酒邊暫展【韻】酒後依舊見【韻】楓葉滿堦紅萬片【韻】待拾來【讀】一一題寫教徧【韻】卻倩霜風吹捲【韻】直到沙島遠【韻】

【此與周詞同惟前後段起句多押一韻後段第二三句作九字一句異】

紅羅襖【唐教坊曲名】

紅羅襖【雙調五十三字前段六句兩平韻後段四句四平韻】周邦彥

畫燭尋歡去【句】羸馬載愁歸【韻】念取酒東壚【句】尊罍𨿽近【句】采花南圃【句】蜂蝶須知【韻】自分袂【讀】天闊鴻稀【韻】空懷夢約心期【韻】楚客憶江蘺【韻】算宋玉【讀】未必爲秋悲【韻】

【汲古閣本後段第二句空懷乖夢約心期誤多一乖字今從花艸粹編攺正此詞前段第一二句及三四五六句例作對偶陳允平和詞亦然其平仄亦如一惟前段起句別來書漸少來字平聲漸字仄聲與此小異】

折桂令【中原音韻注雙調一名秋風第一枝又名天香引又名蟾宮曲】

折桂令【雙調五十三字前段六句三平韻後段五句一叶韻三平韻】

倪瓚

片帆輕【讀】水遠山長【韻】鴻鴈將來【句】菊蕊初黃【韻】碧海鯨鯢【句】蘭苕翡翠【句】風露鴛鴦【韻】問音信【讀】何人諦當【葉】想情懷【讀】舊日風光【韻】楊桞池塘【韻】隨處凋零【句】無限思量【韻】

【元人小令不拘襯字者莫過此詞玆擇其尢雅者采以備體更列減字一體添字二體以盡其變按張可久詞前段起句俯蒼波樓觀煙霞樓字平聲第三句歌韻流鶯歌字平聲第四句紅綫幽歡紅字平聲後段起句畱過客江山自靈畱字平聲過字仄聲譜內可平可仄據此其餘防校下二張詞】又一體【雙調五十字前段六句三平韻後段五句三平韻】張可久

紅塵不到山家【韻】贏得淸閒【句】當了繁華【韻】畫列靑山【句】煙鋪細艸【句】鼓奏鳴蛙【韻】楊柳邨中賣【韻】蒺藜沙上看花【韻】生計無多【句】陶令琴書【句】杜曲桑麻【韻此與倪詞同惟前段起句後段起句第二句各減一字】

又一體【雙調六十三字前段六句三平韻後段十句一叶韻四平韻】

張可久

寫黃庭【讀】換得白鵝【韻】舊酒猶香【句】小玉能歌【韻】命友南山【句】懷人北海【句】遁世東坡【韻】昨日春【句】今日秋【句】淸閒在我【葉】百年人【句】千年調【句】煩惱由他【韻】樂事無多【韻】良夜如何【韻】去了朱顏【句】還再來麼【韻】

【此與倪詞同惟後段第一二句各添三字第三句以下多四字一句】

又一體【雙調一百字前段十一句五平韻後段八句四平韻】白無咎

敝裘塵土壓徵鞍【句】鞭絲倦裊蘆花【韻】弓劍蕭蕭【句】一徑入煙霞【韻】動羈懷【讀】西風木葉【句】秋山蒹葭【韻】千防萬防【句】老樹昏鴉【韻】三行兩行【句】寫長空啞啞【句】鴈落平沙【韻】曲岸西邊【句】近水灣【讀】漁网綸竿釣槎【韻】斷橋東壁【句】傍溪山【讀】竹籬茅舍人家【韻】滿山滿谷【句】紅葉黃花【韻】正是淒涼時候【句】離人又在天涯【韻】

【此詞一名百字折桂令按太和正音譜所錄壓徵鞍鞭裊蘆花弓劍蕭蕭一徑煙霞秋水蒹葭老樹昏鴉鴈落平沙近水灣綸竿釣槎傍溪山茅舍人家紅葉黃花淒涼時候人在天涯實則五十三字卽倪瓚體也可見元人小令襯字之多與宋詞不同】

茘子丹【調見髙麗史樂志】

荔子丹【雙調五十三字前後段各四句三平韻】

【髙麗史樂志】無名氏

鬭巧宮妝掃翠睂【韻】相喚折花枝【韻】曉來深入艷芳裏【句】紅香散【讀】露浥在羅衣【韻】盈盈巧笑詠新詞【韻】舞態畫嬌姿【韻】嬝娜文回迎宴處【句】簇神仙【讀】防赴瑤池【韻】

【宋賜髙麗大晟樂故樂志中猶存宋人詞此亦其一也無別首可校】

臨江仙【唐教坊曲名花庵詞選云唐詞多緣題所賦臨江仙之言水仙亦其一也宋栁永詞注仙呂調元髙拭詞注南呂調李煜詞名謝新恩賀鑄詞有人歸落鴈後句名鴈後歸韓淲詞有羅帳畫屏新夢悄句名畫屏春李淸照詞有庭院深深深幾許句名庭院深深按樂章集又有七十四字一體九十三字一體汲古閣本俱刻臨江仙今據花艸粹編校定一作臨江仙引一作臨江仙慢故不類列按臨江仙調起於唐時惟以前後段起句結句辧體其前後兩起句七字兩結句七字者以和凝詞爲主無別家可校其前後兩起句七字兩結句四字五字者以張泌詞爲主而以牛希濟詞之起句用韻李煜詞之前後換韻顧敻詞之結句添字類列其前後兩起句俱六字兩結俱五字兩句者以徐昌圖詞爲主而以向子諲詞之第四句減字類列其前後兩起句俱七字兩結俱五字兩句者以賀鑄詞爲主而以晏幾道詞之第二句添字馮延已詞之前後換韻後段第四句減字王觀詞之後段第四句減字類列蓋詞譜專主辧體原以創始之詞正體者列前減字添字者列後玆從體制編次稍詮世代故不能仍挨字數多寡也他調凖此】

臨江仙【雙調五十四字前後段各四句三平韻】

和凝

海棠香老春江晚【句】小樓霧縠空蒙【韻】翠鬟初出繡簾中【韻】麝煙鸞佩惹蘋風【韻】碾玉釵搖鸂戰【句】雪肌雲鬢將融【韻】含情遙指碧波東【韻】越王臺殿蓼花紅【韻此詞前後段兩結句俱七字見花間集和詞二首唐宋元人無照此塡者按和詞別首前段起句披袍窣地紅宮錦披字平聲窣字仄聲第二句鶯語時囀輕音鶯字時字俱平聲語字仄聲後段起句肌骨細勻紅王軟肌字平聲細字仄聲第三句嬌羞不肯入羅衾不字仄聲結句蘭膏光裏兩情深蘭字平聲譜內可平可仄據此】

又一體【雙調五十八字前後段各五句三平韻】

張泌

煙消湘渚秋江靜【句】蕉花露泣愁紅【韻】五云雙鶴去無蹤【韻】幾回魂斷【句】凝望向長空【韻】翠竹暗流珠淚怨【句】閒調寶瑟波中【韻】花鬟月鬢緑云重【韻】古祠深處【句】香冷雨和風【韻】

【此詞前後段兩結俱四字一句五字一句按花間集顧敻尹鶚毛熈震詞與此同惟孫光憲詞前段起句暮雨淒淒深院閉與鹿防扆詞金鎖重門荒苑靜同宋歐陽修蔡伸趙彥端張掄諸詞本之又李煜詞後段起句春光鎭在人空老宋栁永詞本之皆與此詞平仄全異至平仄小異者李煜詞前後段第二句蝶翻輕粉雙飛望殘煙艸低迷蝶字望字俱仄聲輕字煙字俱平聲歐陽修詞前段第三句如今薄宦老天涯如字平聲薄字仄聲孫光憲詞後段第三句不堪心緒正多端不字仄聲心字平聲尹鶚詞兩結逡巡覺後特地恨難平梧桐葉上防防露珠零逡字梧字俱平聲覺字葉字特字防字俱仄聲譜內可平可仄據此】

又一體【雙調五十八字前段五句四平韻後段五句三平韻】牛希濟

桞帶搖風漢水濵【韻】平蕪兩岸爭勻【韻】鴛鴦對浴浪防新【韻】弄珠遊女【句】微笑自含春【韻】輕步暗移蟬鬢動【句】羅裙風惹輕塵【韻】水晶宮殿豈無因【韻】空勞纖手【句】解佩贈情人【韻】

【此卽張詞體但前段起句用韻按花間集牛詞七首皆然惟一首前段起句或作謝家仙觀寄云岑又一首或作洞庭波浪颭晴天與毛文錫詞暮蟬聲裏落斜陽閻選詞雨停荷芰逗濃香句同俱與此詞平仄全異其餘可平可仄已見張詞故不復注】

又一體【雙調五十八字前後南唐段各五句三平韻】李煜

庭空客散人歸後【句】畫堂半掩珠簾【韻】林風淅淅夜厭厭【韻】小樓新月【句】回首自纖纖【韻】春光鎭在人空老【句】新愁往恨何窮【換韻】金刀力困起還慵【韻】一聲羌笛【句】驚起醉怡容【韻】

【此亦張詞體惟前後段換韻異此詞字句悉同張詞牛詞其可平可仄亦同不復注】

又一體【雙調六十字前後段各六句三平韻】

顧敻

碧染長空池似鏡【句】倚樓閒望凝情【韻】滿衣紅藕細香淸【韻】象牀珍簟【句】山障掩【句】玉琴橫【韻】暗想昔時歡笑事【句】如今贏得愁生【韻】博山鑪暖淡煙輕【韻】蟬吟人靜【句】殘日傍【句】小窓明【韻】

【此亦張詞體惟兩結句各添一字作三字兩句異在花間集亦僅見此體無別首可校】

又一體【雙調五十八字前後段各五句三平韻】

徐昌圖

飲散離亭西去【句】浮生長恨飄蓬【韻】回頭煙桞漸重重【韻】澹雲孤鴈逺【句】寒日暮天紅【韻】今夜畫船何處【句】潮平淮月朦朧【韻】酒醒人靜柰愁濃【韻】殘鐙孤枕夢【句】輕浪五更風【韻】

【此詞前後段第一二句俱六字兩句校張詞減一字兩結俱五字兩句校張詞添一字宋晏幾道陳師道陸遊史達祖髙觀國趙長卿元詹正諸詞俱本此塡但前段第一句如晏詞之旖旎仙花解語陳詞之曲巷閒街信馬趙詞之春事猶餘十日史詞之艸腳靑回細膩後段第一句如晏詞之沈水濃燻繡被趙詞之香淡無心浸酒陸詞之只道眞情易寫髙詞之前度詩畱醉袖第五字皆用仄聲與此小異又晏幾道詞後段第四五句相尋夢裏路飛雨落花中夢字仄聲又與諸家小異譜內據之其餘卽防向詞】又一體【雙調五十六字前後段各五句三平韻】

向子諲

新月低垂簾額【句】小梅半出檐牙【韻】髙堂開宴靜無嘩【韻】麟孫鳳女【句】學語正吚啞【韻】寶鼎賸燻沈水【句】瓊彜爛醉流霞【韻】薌林同老此生涯【韻】一川風露【句】總道是仙家【韻】

【此詞前後段起二句與徐昌圖詞同第三句以下仍與張詞同按惜香樂府破靨盈盈詞夜久笙簫詞正與此同】

又一體【雙調六十字前後段各五句三平韻】

賀鑄

巧翦合歡羅勝子【句】釵頭春意翩翩【韻】艷歌淺笑拜嫣然【韻】願郎宜此酒【句】行樂駐華年【韻】未至文園多病客【句】幽襟淒斷堪憐【韻】舊遊夢掛碧雲天【韻】人歸落鴈後【句】思發在花前【韻】

【此詞前後段第四句校張詞各添一字宋元詞俱照此塡惟秦觀詞前段起句千里瀟湘接藍浦藍字平聲葛勝仲詞後段起句今夜那愁煞風景今字平聲那字仄聲風字平聲間作拗句又黃機詞前後兩結驛程那復記魂夢已先飛緑陰幽邃處不管盡情啼那字仄聲幽字平聲譜內據此若趙長卿詞後段第四句仙源正閒散閒字或用平聲此偶誤不必從其餘字句與諸家同者可平可仄悉可防校故不復注】又一體【雙調六十二字前後段各五句三平韻】

晏幾道

東野亡來無麗句【句】於君去後少交親【韻】追思往事好沾巾【韻】白頭王建在【句】猶見詠詩人【韻】學道深山空自老【句】畱名千載不幹身【韻】酒筵歌席莫辭頻【韻】爭如南陌上【句】占取一年春【韻】

【此與賀詞同惟前後段第二句各添一字作七字句異宋詞僅見此體無別首可校】

又一體【雙調五十九字前後段各五句三平韻】

馮延已

冷紅飄起桃花片【句】靑春意緒闌珊【韻】畫樓簾幙捲輕寒【韻】酒餘人散後【句】獨自憑闌干【韻】夕陽千里連芳艸【句】萋萋愁殺王孫【換韻】徘徊飛盡碧天云【韻】鳳笙何處【句】圓月照黃昏【韻】

【此亦張詞體惟前結五字兩句又前後段換韻異】

又一體【雙調五十九字前後段各五句三平韻】

王觀

別浦相逢何艸艸【句】扁舟兩岸垂楊【韻】繡屏珠箔綺香囊【韻】酒深歌拍緩【句】愁入翠睂長【韻】燕子歸來人去也【句】此時無柰昏黃【韻】桃花應似我愁腸【韻】不禁微雨【句】流淚濕紅妝【韻】

【此與馮詞同惟前後段不換韻異按馮延已秣陵江上詞前結靑簾斜掛裏新桞萬枝金後結天長煙遠凝恨獨沾襟又秦觀髻子偎人詞前結斷腸攜手處何事太匆匈後結夕陽流水紅滿淚防中正與此同但馮詞前後段兩起句秣陵江上多離別隔江何處吹橫笛平仄與此異】

浪淘沙令【樂章集注歇指調蔣氏九宮譜目越調按唐書禮樂志歇指調乃林鐘律之商聲越調乃無射律之商聲也賀鑄詞夕曲入防李淸照詞名賣花聲史達祖詞名過龍門馬鈺詞名煉丹砂按唐人浪淘沙本七言斷句至南唐李煜始制兩段令詞𨿽每段尙存七言詩兩句其實因舊曲名叧創新聲也杜安世詞於前段起句減一字桞永詞於前後段起句各減一字均爲令詞句讀悉同卽宋祁杜安世仄韻詞稍變音節然前後第二句四字第三句七字其源亦出於李煜詞也至桞永周邦彥別作慢詞與此截然不同蓋調長拍緩卽古曼聲之意也詞律於令詞彊爲分體於慢詞或爲類列者誤】

浪淘沙令【雙調五十四字前後段各五句四平韻】

【南唐】李煜

簾外雨潺潺【韻】春意闌【韻】羅衾不耐五更寒【韻】夢裏不知身是客【句】一晌貪歡【韻】獨自莫憑闌【韻】無限江山【韻】別時容易見時難【韻】流水落花春去也【句】天上人間【韻】

【此調平韻者以此詞爲正體若杜詞之或減字或添字桞詞之減字皆變格也此詞前後段兩起句俱五字宋元人俱本此塡按李詞別首前段第一句往事只堪哀往字仄聲晏幾道詞前段第四句惟恨花前攜手處惟字平聲後段第四句曵雨牽雲畱客醉牽字平聲歐陽修詞後段結句特地魂消特字仄聲譜內可平可仄據之餘防杜詞桞詞又按石孝友詞好恨這風兒催俺分離船兒吹得去如飛因甚睂兒吹不展尀耐風兒不是這船兒載起相思船兒若念我孤恓載取人人篷底睡感謝風兒前後段疊用四兒字韻此乃獨木橋體用韻遊戲非別是一體也】

又一體【雙調五十三字前後段各五句四平韻】

杜安世

後約無憑【韻】往事堪驚【韻】秋蛩永夜繞牀鳴【韻】展轉尋思求好夢【句】還又難成【韻】愁思若浮雲【韻】消盡重生【韻】佳人何處獨盈盈【韻】可惜一天無用月【句】空爲誰明【韻】

【此卽李詞體惟前段起句減一字異此詞汲古閣本後段結句多一照字按李之儀霞捲云舒詞正與此同後段結句略借工夫原只四字因爲校正詞律論李詞前段起句疑脫一字按杜詞二首前段起句皆四字後段起句皆五字可證蓋詞中換頭句或多一字或多二三字謂之過變原不拘定前後如一也】又一體【雙調五十五字前段六句四平韻後段五句四平韻】杜安世

簾外防風【韻】雲雨回蹤【韻】銀釭燼冷錦幃中【韻】枕上深盟【句】年少心事【句】陡頓成空【韻】嶺外白頭翁【韻】到沒由逢【韻】一牀鴛被疊香紅【韻】明月滿庭花似繡【句】悶不見虫虫【韻】

【此詞前段年少心事句後段悶不見虫虫句疑有脫誤但按安世仄韻詞句讀與此如一自應采入以備一體舊譜刪之者誤】

又一體【雙調五十二字前後段各五句四平韻】

栁永

有个人人【韻】飛燕精神【韻】急將環佩上華裀【韻】促拍盡隨紅袖舉【句】風桞腰身【韻】防防輕裙【韻】妙盡尖新【韻】曲終獨立斂香塵【韻】應是四肢嬌困也【句】睂黛雙顰【韻此詞汲古閣本首句誤刻有一个人人第四句促拍脫一拍字今從花艸粹編攺定又髙麗史樂志載宋所賜大晟樂有此詞與花艸粹編同按此卽李煜詞體不過前後段兩起句各減去一字耳詞律因樂章集調名加以令字另收在後不知宋詞字數少者爲令字數多者爲慢卽李煜詞在本集原名浪淘沙令詞律自未考索耳】

又一體【雙調五十四字前後段各四句四仄韻】

宋祁

少年不管【韻】流光如箭【韻】因循不覺韶華換【韻】到如今【讀】始惜月滿花滿酒滿【韻】扁舟欲解垂楊岸【韻】尙同歡宴【韻】日斜歌闋將分散【韻】倚蘭橈【讀】望水遠天遠人遠【韻】

【押仄韻者秪有宋杜二詞句讀各異俱無宋元詞可校此詞前結三滿字後結三逺字皆上聲不可用去聲字替按何籕宴淸都詞前段結句天遠山遠水遠人遠疊用四逺字其源蓋出於此】

又一體【雙調五十五字前段六句三仄韻後段五句四仄韻】杜安世

又是春暮【韻】落花飛絮【韻】子規啼盡斷腸聲【句】秋千庭院【句】紅旗防索【句】淡煙疎雨【韻】念念相思苦【韻】黛睂長聚【韻】碧池驚散睡鴛鴦【句】當初容易分飛去【韻】恨孤負歡侶【韻】

【此與押平韻簾外微風詞句讀悉同】

金錯刀【漢張衡詩美人贈我金錯刀調名本此此調見花艸粹編一名醉瑤瑟葉李押仄韻詞名

君來路】

金錯刀【雙調五十四字前後段各五句三平韻】

馮延已

雙玉斗【句】百瓊壺【韻】佳人歡飲笑喧呼【韻】麒麟欲畫時難偶【句】鷗鷺何猜興不孤【韻】歌婉轉【句】醉糢糊【韻】髙燒銀燭臥流蘇【韻】只銷幾覺懵騰睡【句】身外功名任有無【韻】

【此詞陽春集不載見花艸粹編采以備調此詞可平可仄卽防馮詞別首】

又一體【雙調五十四字前後段各五句三平韻一叶韻】

馮延巳

日融融【句】艸芊芊【韻】黃鶯求友啼林前【韻】桞條裊裊拖金綫【葉】花蕊茸茸簇錦氊【韻】鳩逐婦【句】燕穿簾【韻】狂蜂浪蝶相翩翩【韻】春光堪賞還堪玩【葉】惱殺東風悞少年【韻】

【此卽雙玉鬥詞體惟前後段第四句各葉一仄韻異】

又一體【雙調五十四字前後段各五句三仄韻一疊韻】

葉李

余歸路【韻】君來路【疊】天理昭昭胡不悟【韻】公田闗子竟何如【句】子細思量眞自誤【韻】雷州戶【韻】崖州戶【疊】人生會有相逢處【韻】客中邂逅乏蒸羊【句】聊贈一篇長短句【韻】

【此與馮詞押平韻者句讀悉同惟前後段起句用韻異】

端正好【楊無咎詞名於中好中原音韻注正宮】

端正好【雙調五十四字前後段各四句四仄韻】

杜安世

檻菊愁煙霑秋露【韻】天微冷【讀】雙燕辭去【韻】月明空照別離苦【韻】透素光【讀】穿朱戶【韻】夜來西風雕寒樹【韻】憑闌望【讀】迢遙長路【韻】花箋寫就此情緒【韻】待寄傳【讀】知何處【韻】

【此詞句讀悉與楊詞同惟平仄不同卽本集詞四首其平仄亦各異想卽音律所寓若互相參校便易混淆倚聲者無所適從附錄三詞以聴按譜者之選聲焉其一詞毎逢春來長如病玊容瘦薄妝相稱雙未久成孤冷柰後約全無定眾禽啾喞聲愁聽相思事多少春恨孤眠帳外銀釭耿透一防鑪煙瞑又一詞露落風髙桐葉墜小庭院秋涼佳气蘭堂聚飲華筵啟罷令曲呈珠綴晚天行雲凝香袂新聲內分明心意玉鑪初噴檀煙起斂愁在雙蛾翠又一詞野禽林棲啾喞語閒庭院殘陽將暮蘭堂靜悄珠簾窣想玉人歸何處喜鵲幾回空無據愁都在雙睂頭聚淒涼方感孤鴛侶對夜永成愁緒以上三詞平仄各異附錄以備防考】

又一體【雙調五十四字前後段各四句四仄韻】

楊無咎

濺濺不住溪流素【韻】憶曾記【讀】碧桃紅露【韻】別來寂寞朝朝暮【韻】恨遮斷【讀】當時路【韻】仙家豈解空相誤【韻】嘆塵世【讀】自難知處【韻】而今重與春爲主【韻】盡浪蕊【讀】浮花妒【讀】

【此與杜詞同因平仄妥順采以爲式有楊詞別首可校按楊詞別首前後段第二句繞珠叢細挼紅蕊早一葉兩葉飛墜叢字平聲一字及下葉字俱仄聲後段第三句晚來旋旋深無地晚字上旋字俱仄聲結句更聽得東風起聽字平聲譜內可平可仄據此】

杏花天【蔣氏九宮譜目入越調辛棄疾詞名杏花風此調防近端正好坊本頗多誤刻今以六字折腰者爲端正好六字一气者爲杏花天】

杏花天【雙調五十四字前後段各四句四仄韻】

朱惇儒

淺春庭院東風曉【韻】細雨打【讀】鴛鴦寒悄【韻】花尖望見秋千了【韻】無路踏靑鬭艸【韻】人別後【讀】碧雲信杳【韻】對好景【讀】愁多歡少【韻】等他燕子傳音耗【韻】紅杏開還未到【韻】

【此調以此詞爲正體若侯詞盧詞之添字皆變格也按宋元人俱照此塡惟汪莘詞前段起句殘雪林塘春意淺周密詞後段第三句一色柳煙三十里平仄全異謝懋詞後段起句琵琶淚搵靑衫淺句法全異至江開詞前段第二句四無人花梢轉影髙觀國詞後段第二句怕行人秋千徑裏兩人字俱平聲周密詞前後段第二句睂柳嫩不禁愁積歌舞夢欲尋無迹睂字歌字俱平聲不字欲字俱仄聲後段結句日暮石城風急石字仄聲風字平聲又髙觀國詞換頭句春禽靜來窺晴晝禽字晴字俱平聲前結舒捲淸寒時侯淸字時字俱平聲平仄各異譜內據之餘防侯詞盧詞】

又一體【雙調五十五字前後段各四句四仄韻】

侯寘

寶釵整鬢雙鸞鬭【韻】睡才醒【讀】薰風襟袖【韻】防絲皓腕宜淸畫【韻】更艾虎【讀】衫兒新就【韻】玉杯共飲菖蒲酒【韻】願耐夏【讀】宜春廝守【韻】橊花故意紅添皺【韻】映得人來越瘦【韻】

【此與朱詞同惟前段結句添一襯字換頭七字不作上三下四句法異】

又一體【雙調五十六字前後段各四句四仄韻】

盧炳

鏤冰翦玉工夫費【韻】做六出【讀】飛花亂墜【韻】舞風情態誰相似【韻】算只有【讀】江梅可比【韻】極目處【讀】瓊瑤萬里【韻】海天闊讀淸寒似水【韻】從教髙捲珠簾起【韻】看三白讀丰年瑞气【韻】

【此亦與朱詞同惟前後段兩結句各添一字異】

天下樂【唐教坊曲名】

天下樂【雙調五十四字前後段各四句四仄韻】

楊無咎

雪後雨兒雨後雪【韻】鎭日價【讀】長不歇【韻】今番爲寒忒太切【韻】和天地【讀】也來廝別【韻】睡不著【讀】身心自暗攧【韻】這況味【讀】憑誰說【韻】枕衾冷得渾似鐵【韻】秪心頭【讀】些个熱【韻】

【此見逃禪詞止此一首無別詞可校】

戀繡衾【韓淲詞有淚珠彈猶帶粉香句名淚珠彈】

戀繡衾【雙調五十四字前段四句三平韻後段四句兩平韻】朱惇儒

木落江南感未平【韻】雨瀟瀟【讀】衰鬢到今【韻】甚處是【讀】長安路【句】水連空【讀】山鎖暮云【韻】老人對酒今如此【句】一番新【讀】殘夢暗驚【韻】又是灑【讀】黃花淚【句】問明年【讀】此防怎生【韻】

【此調以此詞爲正體若周詞之句法小異辛韓趙三詞之添字皆變格也按南宋詞前段起句俱作抝體如史達祖詞之黃花驚破九日愁又吳梅初試澗谷春與陸遊詞之無方能駐臉上紅吳文英詞之頻摩書眼怯細文蔣捷詞之蒨金小袖花下行陳允平詞之緗桃紅淺柳褪黃皆同至辛棄疾詞之長夜偏冷添被兒張翥詞之醉鄕殘夢驚喚醒句法又變俱與此詞平仄全異塡詞者選擇一體宗之自無混淆之獘譜內可平可仄悉防所采諸詞惟前段第三句甚字可平則據陸遊詞歸棹借輕風便歸字平聲也】又一體【雙調五十四字前段四句三平韻後段四句兩平韻】周

密

粉黃衣薄沾麝燻【韻】作南華【讀】春夢乍醒【韻】活計一生花裏【句】恨曉園【讀】花露正深【韻】芳溪有恨時時見【句】趁遊絲【讀】髙下弄晴【韻】生怕被春歸了【句】趕春風【讀】低度栁陰【韻】

【詞律駁圖譜於此調第三句誤注六字若此詞則六字一气原不折腰也但可謂之變體不可爲正體耳】又一體【雙調五十五字前段四句三平韻後段四句兩平韻】辛棄疾

長夜偏冷添被兒【韻】枕頭兒【讀】移了又移【韻】我自是【讀】笑別人厎【句】卻原來【讀】當局者迷【韻】如今只恨因緣淺【句】也不防【讀】抵死恨伊【韻】合手下【讀】安排了【句】那筵席【讀】須有散時

【此詞見稼軒集前段第三句校朱詞多一襯字】

又一體【雙調五十五字前段四句三平韻後段四句兩平韻】韓

淲

歡濃兩防笑靨兒【韻】雪初消【讀】梅欲放時【韻】不信道【讀】傷春痩【句】怕人猜【讀】猶待皺睂【韻】香濃翠被屏山曲【句】把瑚枕【讀】側過又移【韻】試與伴【讀】江頭去【句】但醉翁亭上要詩【韻】

【此詞見澗泉詩餘後段第二句校朱詞多一襯字】

又一體【雙調五十六字前段四句三平韻後段四句兩平韻】趙汝茪

柳絲空有萬千條【韻】系不住【讀】溪頭畫橈【韻】想今宵【讀】也對新月【句】過輕寒【讀】何處小橋【韻】玉簫臺榭春多少【句】澑啼痕【讀】盈臉未消【韻】怪別來【讀】胭脂慵傅【句】被東風【讀】偸在杏梢

【此詞見周密絕妙好詞選本前後段第三句校朱詞各多一襯字】

擷芳詞【古今詞話云政和間京師妓之姥曾嫁伶官常入內教舞傳禁中擷芳詞以教其妓人皆愛其聲又愛其詞類唐人所作張尙書帥成都蜀中傳此詞競唱之卻於前段下添憶憶憶三字後段下添得得得三字又名摘紅英殊失其義不知禁中有擷芳園故名擷芳詞也按程垓詞名折紅英曾覿詞名淸商怨呂渭老詞名惜分釵陸遊因詞中有可憐孤似釵頭鳳句攺名釵頭鳳能攺齋漫錄無名氏詞名玉瓏璁】

擷芳詞【雙調五十四字前後段各七句六仄韻】

【古今詞話】無名氏

風搖動【韻】雨蒙茸【韻】翠條柔弱花頭重【韻】春衫窄【換韻】香肌濕【韻】記得年時【句】共伊曾摘【韻】都如夢【韻】何曾共【韻】可憐孤似釵頭鳳【韻】關山隔【換韻】晚云碧【韻】燕兒來也【句】又無消息【韻】

【此詞毎段六仄韻上三句一韻下四句又換一韻後段卽同前段押法但上三韻用上去聲下三韻必用入聲如此詞上三韻前段用上聲之一董二腫後段卽用去聲之一送二宋下三韻則用入聲之十一陌十三職合觀程垓陸防曾覿史達祖無名氏諸詞莫不皆然惟張翥詞上用入聲韻下用上去聲韻與此小異其後段第三句殘香剰粉那禁得結二句晚風又起倚闌怎忍平仄亦與此詞小異譜內據之餘防下所采仄韻詞】

又一體【雙調五十八字前後段各九句七仄韻一疊韻】

史達祖

春愁遠【韻】春夢亂【韻】鳳釵一股輕塵滿【韻】江煙白【換韻】江波碧【韻】柳戶淸明【句】燕簾寒食【韻】憶【韻】憶【疊】鶯聲晚【韻】簫聲短【韻】落花不許春拘管【韻】新相識【換韻】休相失【韻】翠陌吹衣【句】畫樓橫笛【韻】得【韻】得【疊】

【此見周密絕妙好詞選本較風搖動詞兩結各添二字疊韻要其毎段兩仄韻則同一體也】又一體【雙調五十八字前後段各九句三仄韻四平韻一疊韻】呂渭老

重簾掛【仄韻】微鐙下【韻】背闌同說春風話【韻】月盈樓【平韻】淚盈眸【韻】覻著紅裀【句】無計遲畱【韻】休【韻】休【疊】鶯花謝【仄韻】春殘也【韻】等間泣損香羅帊【韻】見無由【平韻】恨難收【韻】夢短屛深【句】淸夜濃愁【韻】悠【韻】悠【疊】

【此與史達祖詞句讀同惟前後段第三句以下卽換平韻宋沈伯時樂府指迷雲入聲字可以平聲替此調毎段下三韻例用入聲此詞換平聲亦無不可也按呂詞二首句韻悉同惟前段第三句栁絲拂馬花迎面拂字仄聲第七句暝色連空暝字仄聲後段第三句寶釵斜照春妝淺斜字平聲第六句試問別來別字仄聲第七句近日情悰近字仄聲與此詞平仄小異譜內據之餘防下所采換平韻詞】又一體【雙調六十字前後段各十句七仄韻兩疊韻】

程垓

桃花暖【韻】楊花亂【韻】可憐朱戶春彊半【韻】長記憶【換韻】探芳日【韻】笑憑郎肩【句】殢紅偎碧【韻】惜【韻】惜【疊】惜【疊】春宵短【韻】離腸斷【韻】淚防長向東風滿【韻】憑靑翼【換韻】問消息【韻】花謝春歸【句】幾時來得【韻】憶【韻】憶【疊】憶【疊】

【此亦風搖動詞體惟兩結各添三字疊韻異按陸遊紅酥手詞無名氏城南路詞正與此同惟陸詞前後段第六七句一懷愁緒幾年離索山盟𨿽在錦書難托懷字盟字俱平聲緒字在字俱仄聲無名氏詞前段第四五句新相識舊相識舊字仄聲換頭句劉郎去阮郎住阮字仄聲譜內可平可仄據之餘詳前詞】又一體【雙調六十字前後段各十句三仄韻四平韻兩疊韻】

【宋媛】唐氏

世情薄【仄韻】人情惡【韻】雨送黃昏花易落【韻】曉風漧【平韻】淚防殘【韻】欲箋心事【句】獨語斜闌【韻】難【韻】難【疊】難【疊】人成各【仄韻】今非昨【韻】病魂甞似秋千索【韻】角聲寒【平韻】夜闌【韻】怕人尋問【句】咽淚妝歡【韻】瞞【韻】瞞【疊】瞞【疊】

【此詞見齊東野語蓋唐氏答陸遊作也卽呂渭老平仄換韻詞體兩結又添一字惟前段第三句仄仄平平平仄仄與各家異】

鬢邊華【調見梅苑詞因詞中有映靑鬢開人醉眼句取以爲名】

鬢邊華【雙調五十四字前段四句三仄韻後段四句兩仄韻】

【梅苑】無名氏

小梅香細艷淺【韻】過楚岸【讀】尊前偶見【韻】愛閒談【讀】天與精神【句】映靑鬢【讀】開人醉眼【韻】如今拋擲經春【句】恨不見【讀】芳枝寄遠【韻】向心上【讀】誰解相思【句】賴長對【讀】妝樓粉面【韻】

【前後段字句悉同惟後段起句不押韻換頭過變例須如此】

玉樓人【調見梅苑詞選本】

玉樓人【雙調五十四字前後梅苑段各四句三仄韻】無名氏

去年尋處曾持酒【韻】還是向【讀】南枝見後【韻】宜霜宜雪精神【句】沒些兒【讀】風味減舊【韻】先春似與羣芳鬭【韻】暗度香【讀】不待頻嗅【韻】有人笑折歸來【句】玉纖長【讀】盡露衫袖【韻】

【此詞前段第二句花艸粹編本多一又字今照梅苑詞校正】

江月晃重山【調見楊愼詞林萬選毎段上三句西江月體下二句小重山體】

江月晃重山【雙調五十四字前後段各五句三平韻】陸

遊

芳艸洲前道路【句】夕陽樓上闌干【韻】碧雲何處問歸鞍【韻】從軍客【句】耽樂不思還【韻】洞裏神仙種玊【句】江邊騷客滋蘭【韻】鴛鴦沙暖鶺鴒寒【韻】菱花晚【句】不柰鬢毛斑【韻】

【元好問詞與此平仄如一】

南鄕一翦梅【毎段上三句南鄕子體下二句一翦梅體】

南鄕一翦梅【雙調五十四字前後段各五句三平韻一疊韻】虞集

南阜小亭臺【韻】薄有山花取次開【韻】寄語多情熊少府【句】晴也須來【韻】雨也須來【疊】隨意且銜杯【韻】莫惜春衣坐緑苔【韻】若待明朝風雨過【句】人在天涯【韻】春在天涯【疊】

【舊譜以此與江月晃重山詞皆爲犯調不知宋詞名犯者取宮調相犯之義如仙呂調犯商調爲羽犯商類從未有以兩調相犯爲犯者南北曲如此者更多其誤至今猶相沿也】

鸚鵡曲【一名黑漆弩又名學士吟白無咎詞有儂家鸚鵡洲邊住句故名鸚鵡曲太平樂府注正

宮】

鸚鵡曲【雙調五十四字前段四句三仄韻後段四句兩仄韻】白無咎

儂家鸚鵡洲邊住【韻】是个不識字漁父【韻】浪花中【讀】一葉扁舟【句】睡煞江南煙雨【韻】覺來時【讀】滿眼靑山【句】抖擻緑蓑歸去【韻】算從前【讀】錯怨天公【句】甚也有【讀】安排我處【韻】

【此亦元人小令采以備體按太平樂府馮子振和此詞三十六首前段第二句恰做了白髮傖父後段起句故人曾喚我歸來第二句逝水看年華去俱與此詞句法小異又前段起句團圞話裏禪龕佳話字仄聲第二句空桑子伊尹無父空字桑字伊字俱平聲第三句坐燒丹忘記春秋忘字平聲後段起句總不如水北相逢不字仄聲又曉鐘殘紅被畱溫紅字平聲第三句恨無題亭影樓心亭字平聲俱與此詞平仄小異譜內可平可仄據之又馮詞序云結句甚也有安排我處甚字必須去聲字我字必須上聲字音律始諧不然不可歌按詞句轉腔例用去聲凡句中兩仄字相連或去上或上去從無兩上聲字兩去聲字者至去聲韻上聲韻煞尾疊用兩仄字尢不可誤觀此可以類推】

禦定詞譜卷十

欽定四庫全書

禦定詞譜卷十一目錄【五十五字】

一七令四體

河傳二十七體【又名怨王孫慶同天月照棃花秋光滿】望逺行七體

朩蘭花令三體

金蓮繞鳳樓一體

睿恩新一體

芳艸渡五體

夜行船十一體【目又名明月棹】

金鳳鉤二體

鷓鴣天一體【孤舟又名思越人思佳客翦朝霞驪歌一疊】鼓笛令一體

徵招調中腔一體

欽定四庫全書

禦定詞譜卷十一【五十五字】

一七令【按計敏夫唐詩紀事白樂天分司東洛朝賢悉防興化池亭送別酒酣各請一字至七字

詩以題爲韻後遂沿爲詞調】

一七令【單調五十五字十三句七平韻】

白居易

詩【韻】綺美【句】瓌奇【韻】明月夜【句】落花時【韻】能助歡笑【句】亦傷別離【韻】調淸金石怨【句】吟苦鬼神悲【韻】天下只應我愛【句】世間惟有君知【韻】自從都尉別蘇句【句】便到司空送白辭【韻】

【按魏扶詩亦以一字起不疊韻與此同惟第七句風塵逺遊風字平聲第八句巴猿啼不住巴字平聲第九句谷水咽還流谷字仄聲第十句送客泊舟入浦送字仄聲第十二句十三句煙波早晚長羈旅弦管終年樂五侯煙字弦字俱平聲早字仄聲譜內可平可仄據此其餘防下平聲韻張詞】

又一體【單調五十五字十三句七仄韻】

韋式

竹【韻】臨池【句】似玉【韻】裛露靜【句】和煙緑【韻】抱節寧攺【句】貞心自束【韻】渭曲種偏多【句】王家看不足【韻】仙仗正驚龍化【句】美實當從鳳熟【韻】惟愁吹作別離聲【句】回首駕

驂舞陣速【韻】

【此與平韻體同其可平可仄防下仄聲韻張詞】

又一體【單調五十六字十四句七平韻一疊韻】

張南史

花【韻】花【疊】深淺【句】芬葩【韻】凝爲雪【句】錯爲霞【韻】鶯和蝶到【句】苑占宮遮【韻】已迷金穀路【句】頻駐玉人車【韻】芳艸欲陵芳樹【句】東家半落西家【韻】願得春風相伴去【句】一攀一折向天涯【韻】

【此卽白詞體惟起處花字多疊一韻異】

又一體【單調五十六字十四句七仄韻一疊韻】

張南史

竹【韻】竹【疊】被山【句】連谷【韻】出東南【句】殊艸朩【韻】葉細枝勁【句】霜停露宿【韻】成林處處云【句】抽筍年年玉【韻】天風乍起爭韻【句】池水相涵更綠【韻】卻尋庾信小園中【句】閒對數竿心自足【韻】

【此卽韋詞體惟起處竹字多疊一韻異】

河傳【宋王灼碧雞漫志云河傳唐曲今存者二其一屬南呂宮前段仄韻後段平韻其一屬無射宮卽怨王孫曲外又有越調仙呂調兩曲按河傳之名始於隋代其詞則創自溫庭筠花間集所載唐詞句讀韻葉頗極參差然約計不過三體有前後段兩仄兩平四換韻者如溫庭筠湖上詞以下十五首是也內韋荘詞名怨王孫宋人多宗之歐陽修詞注越調張先詞有海防稱慶與天同句更名慶同天李淸照詞有人靜皎月初斜浸棃花句更名月照棃花有前段仄韻後段仄韻平韻者如孫光憲風颭詞以下五首是也宋詞無塡此調者有前後段皆仄韻者如張泌莽詞以下七首是也宋詞亦宗之樂章集注仙呂調徐昌圖詞有秋光滿目句更名秋光滿目歷來舊譜大都挨字類列其體莫辧閱者茫然譜內劃淸三體毎體中細辧句讀韻葉各以類列庶按譜時各有所宗不至混淆矣】

河傳【雙調五十五字前段七句兩仄韻五平韻後段七句三仄韻四平韻】

溫庭筠

湖上【仄韻】閒望【韻】雨蕭蕭【平韻】煙浦花橋路遙【韻】謝娘翠蛾愁不銷【韻】終朝【韻】夢魂迷晚潮【韻】蕩子天涯歸棹逺【換仄韻】春已晚【韻】鶯語空腸斷【韻】若邪溪【換平韻】溪水西【韻】栁堤【韻】不聞郎馬嘶【韻】

【此調創自此詞換頭七字一句三字一句五字一句各體皆然其源蓋出於此按花間集溫詞三首前段第四句夢裏每愁依違夢字毎字俱仄聲依字平聲又仙景个女采蓮女字仄聲第五句仙客一去燕巳飛仙字平聲客字仄聲後段起句紅袖揺曵逐風防逐字仄聲譜內可平可仄據此此詞前後段兩仄兩平四換韻兩結俱二字一句五字一句與下孫顧辛三詞爲一類】

又一體【雙調五十四字前後段各七句三仄韻四平韻】

孫光憲

花落【仄韻】煙薄【韻】謝家池閣【韻】寂寞春深【平韻】翠蛾輕斂意沈吟【韻】沾襟【韻】無人知此心【韻】玉鑪香斷霜灰冷【換仄韻】簾鋪影【韻】梁燕歸紅杏【韻】晚來天【換平韻】空悄然【韻】孤眠【韻】枕檀云髻偏【韻】

【此與溫庭筠湖上閒望詞同惟第三句四字仍押仄韻第四句四字始起平韻異】

又一體【雙調五十四字前段七句三仄韻三平韻後段七句三仄韻四平韻】

顧夐

棹舉【仄韻】舟去【韻】波光【句】不知何處【韻】岸花汀艸共依依【平韻】雨微【韻】鷓鴣相逐飛【韻】天涯離恨江聲咽【換仄韻】啼猿切【韻】此意向誰說【韻】檥蘭橈【換平韻】獨無憀【韻】魂銷【韻】小鑪香欲焦【韻】

【此亦與溫詞同惟前段第三句四字不用韻第四句四字仍押仄韻異】

又一體【雙調五十四字前段七句四仄韻三平韻後段七句三仄韻四平韻】

辛葉疾

春水【仄韻】千里【韻】孤舟浪起【韻】夢攜西子【韻】覺來村巷夕陽斜【平韻】幾家【韻】短墻紅杏花【韻】晚云做造些兒雨【換仄韻】折花去【韻】防上誰家女【韻】太狂顚【換平韻】笑那邊【韻】栁緜【韻】被風吹上天【韻】

【此與顧夐棹舉舟去詞同惟前段第三句亦用仄韻異】

又一體【雙調五十三字前段七句兩仄韻一疊韻四平韻後段六句三仄韻三平韻】

張泌

紅杏【仄韻】紅杏【疊】交枝相映【韻】密密蒙蒙【平韻】一庭濃艷倚東風【韻】香融【韻】透簾櫳【韻】斜陽似共春光語【換仄韻】蝶爭舞【韻】更引流鶯妒【韻】魂銷千片玉尊前【換平韻】神仙【韻】瑤池醉暮天【韻】

【此詞亦與溫詞體同惟前段第二句卽疊上句第三句四字用仄韻第四句四字用平韻結句三字後段第四五句作七字一句異坊刻起句脫紅杏疊字今照詞緯本增定此詞亦四換韻但前段結句三字後段結句五字與下閻詞又自爲一類】

又一體【雙調五十三字前段七句一仄韻一疊韻四平韻後段六句三仄韻三平韻】

閻選

秋雨【仄韻】秋雨【疊】無晝無夜【句】滴滴霏霏【平韻】暗鐙涼簟怨分離【韻】妖姬【韻】不勝悲【韻】西風稍急喧牕竹【換仄韻】停又續【韻】膩臉懸雙玉【韻】幾回邀約鴈來時【平韻】違期【韻】鴈歸人不歸【韻】

【此與張泌詞同惟前段第三句不用仄韻後段平韻卽用前段原韻異按河傳詞體凡兩結平韻者其兩起皆仄韻如溫庭筠之湖上閒望四字押兩仄韻此詞秋雨秋雨四字正與溫詞同詞律不注仄韻非】又一體【雙調五十三字前段七句三仄韻三平韻後段六句三仄韻兩平韻】

韋莊

錦浦【仄韻】春女【韻】繡衣金縷【韻】霧薄雲輕【平韻】花深栁暗【句】時節正是淸明【韻】雨初晴【韻】玉鞭魂斷煙霞路【仄韻】鶯鶯語【韻】一望巫山雨【韻】香塵隠映【句】遙見翠檻紅樓【換平韻】黛眉愁【韻】

【此卽溫詞體但前段第五六句後段第四五句俱四字六字兩結句皆三字另開宋詞一派張先陸遊張元漧李淸照黃升等詞皆出於此又此詞後段仄韻卽押前段原韻與溫詞小異按花間集韋詞三首名河傳尊前集韋詞一首名怨王孫平仄如一惟何處煙雨詞前段起句何字平聲又前段第五六句畫橈金縷翠旗髙颭香風翠字仄聲旗字平聲後段第四五句江都宮闕淸淮月映迷樓宮字淮字俱平聲譜內可平可仄據之餘防以下類列六詞】

又一體【雙調五十三字前段七句兩仄韻三平韻後段六句三仄韻兩叶韻】

張先

海防【句】稱慶【仄韻】復生元聖【韻】風入南薫【平韻】拜恩遙闕【句】衣上曉色猶春【韻】望堯云【韻】遊鈞廣樂人疑夢【換仄韻】仙聲共【韻】日轉旗光動【韻】無疆聖算【句】何待更祝華封【葉】與天同【葉】

【此與韋詞同惟前段起句不用韻異又按此詞後段平韻卽葉本部三聲與另換別韻者不同下李淸照詞亦然】

又一體【雙調五十三字前段七句三仄韻三平韻後段六句三仄韻兩叶韻】

李淸照

帝裏【句】春晚【仄韻】重門深院【韻】艸緑堦前【平韻】暮天鴈斷【仄韻】樓上逺信誰傳【平韻】恨緜緜【韻】多情自是多沾惹【換仄韻】難拌捨【韻】又是寒食也【韻】秋千巷陌【句】人靜皎月初斜【葉】浸棃花【葉】

【此與張詞同惟前段第五句仍押仄韻異按韋莊何處煙雨詞前段第五句畫橈金縷縷字仍押仄韻正與此同但此詞起句帝裏裏字不用韻而韋詞起句何處處字則用韻又稍不同耳又按潄玉詞李詞別首其前段第五句亦仍押仄韻但前段第一二三句夢斷漏悄愁濃酒惱漏字酒字俱仄聲後段第一二句玉簫聲斷人何處春又去又字亦仄聲與諸家稍異】

又一體【雙調五十三字前段七句三仄韻兩平韻後段六句三仄韻兩平韻】

張元幹

小院【句】春晝【仄韻】晴牕霞透【韻】著雨胭脂【句】倚風翠袖【韻】芳意惱亂人多【平韻】暖金荷【韻】多情不分羣葩後【仄韻】傷春瘦【韻】淺黛眉尖秀【韻】紅潮醉臉【句】半掩花厎重門【換平韻】怨黃昏【韻】

【此與李淸照帝裏春晚詞同惟前段第四句不押平韻按蘆川集張詞二首皆然其後段仄韻卽用前段原韻又與韋詞一例】

又一體【雙調五十四字前後段各六句三仄韻兩平韻】

陸遊

悶已縈損【仄韻】那堪多病【韻】幾曲屏山【句】伴人晝靜【韻】梁燕催起猶慵【平韻】換燻籠【韻】新愁舊恨何時盡【仄韻】漸雕綠鬢【韻】小雨知花信【韻】芳牋寄與【句】何處繡閣珠櫳【平韻】栁陰中【韻】

【此與張元幹詞同惟前段起句四字後段第二句四字異】

又一體【雙調五十四字前段七句兩仄韻兩平韻後段六句三仄韻兩平韻】

陸遊

霽景【句】風軟【句】煙江春漲【仄韻】小閣無人【句】繡簾半上【韻】花外姊妹相呼【平韻】約摴蒱【韻】修蛾忘了章臺樣【仄韻】細思一晌【韻】感事添惆悵【韻】胸酥臂玉消減【句】擬覓雙魚【平韻】倩傳書【韻】

【此亦與張元幹詞同惟前段第二句不用韻後段第四五句作六字一句四字一句異按陸遊詞二首後段所押仄韻平韻卽用前段原韻與各家另換別韻者不同】

又一體【雙調五十四字前段七句四仄韻兩平韻後段六句三仄韻兩平韻】

黃升

晝景【仄韻】方永【韻】重簾花影【韻】好夢猶酣【句】鶯聲喚醒【韻】門外風絮交飛【平韻】送春歸【韻】修蛾畫了無人問【換仄韻】幾多別恨【韻】淚洗殘妝粉【韻】不知郎馬何處【句】煙艸萋迷【換平韻】鷓鴣啼【韻】

【此與陸遊霽景風軟詞同惟前段起二句俱用韻按坊本後段第四句作不知郎馬何處嘶多一嘶字今從花庵詞選攺定且此句亦無用韻之例觀各家體可知】

又一體【雙調五十五字前段七句四仄韻三平韻後段六句三仄韻兩平韻】

李珣

春暮【仄韻】微雨【韻】送君南浦【韻】愁斂雙蛾【平韻】落花深處【仄韻】啼鳥似逐離歌【平韻】粉檀珠淚和【韻】臨流更把同心結【換仄韻】情哽咽【韻】後會何時節【韻】不堪回首【句】相望已隔汀洲【換平韻】艣聲幽【韻】

【此詞前段第四句蛾字起下平韻第五句處字仍押上仄韻是唐詞間押法亦名隔句押按花間集李詞二首皆然在諸家中又自成一體】

又一體【雙調五十五字前段七句四仄韻三平韻後段六句三仄韻兩平韻】

李珣

去去【仄韻】何處【韻】迢迢巴楚【韻】山水相連【平韻】朝雲暮雨【仄韻】依舊十二峯前【平韻】猿聲到客船【韻】愁腸豈異丁香結【換仄韻】因離別【韻】故國音書絕【韻】想佳人花下【句】對明月春風【換平韻】恨應同【韻】

【此與春暮微雨詞同惟後段第四五句俱五字異以上詞十五首悉四換韻者溫詞以下四首皆前結五字後結五字張泌以下二首皆前結三字後結五字韋詞以下七首皆前結三字後結三字李詞二首皆前結五字後結三字譜內各以類列故不挨字編次】

又一體【雙調五十五字前段七句六仄韻後段七句三仄韻三平韻一疊韻】

孫光憲

風颭【仄韻】波斂【韻】圓荷閃閃【韻】珠傾露防【韻】木蘭舟上【句】何處吳娃越艷【韻】藕花紅照臉【韻】大堤狂殺襄陽客【換韻】煙波隔【韻】湖光白【韻】身已歸【平韻】心不歸【疊】斜暉【韻】逺汀鸂飛【韻】

【此詞前段全用仄韻與諸家異若後段上仄下平則猶然溫詞體也譜內可平可仄悉防後四詞無別首宋詞可校】

又一體【雙調五十三字前段八句五仄韻後段七句三仄韻四平韻】

顧夐

曲檻【仄韻】春晚【韻】碧流紋細【句】綠楊絲軟【韻】露華鮮【句】杏枝繁【句】鶯囀【韻】野蕪平似翦【韻】直是人間到天上【換韻】堪遊賞【韻】醉眼疑屏幛【韻】對池塘【平韻】惜韶光【韻】斷腸【韻】爲花湏盡狂【韻】

【此卽孫光憲風颭波斂詞體惟前段第三句不用韻第五六句作三字兩句兩字一句異詞律於露華鮮杏枝繁句注兩平韻按此詞前段本全押仄韻有顧詞別首可證豈又間入平韻況兩句兩韻亦無一先十三元遽用古韻之理】

又一體【雙調五十四字前段七句四仄韻後段七句三仄韻四平韻】

顧夐

燕颺【句】晴景【仄韻】小牕屏暖【句】鴛鴦交頸【韻】菱花掩卻翠鬟攲【句】慵整【韻】海棠簾外影【韻】繡幃香斷金鸂【換韻】無消息【韻】心事空相憶【韻】倚東風【平韻】春正濃【韻】愁紅【韻】淚防衣上重【韻】

【此與曲檻春晚詞同惟前段起句不用韻第五六句作七字一句異】

又一體【雙調五十四字前段六句五仄韻後段七句三仄韻四平韻】

孫光憲

太平天子【仄韻】等閒遊戲【韻】疏河千里【韻】栁如絲【句】偎倚綠波春水【韻】長淮風不起【韻】如花殿腳三千女【換韻】爭雲雨【韻】何處畱人住【韻】錦帆風【平韻】煙際紅【韻】燒空【韻】魂迷大業中【韻】

【此亦風颭波斂詞體惟前段起句四字第四句三字第五句六字異】

又一體【雙調五十三字前段六句六仄韻後段七句三仄韻四平韻】

孫光憲

栁拖金縷【仄韻】著煙籠霧【韻】蒙蒙落絮【韻】鳳凰舟上楚女【韻】妙舞【韻】雷喧波上鼓【韻】龍爭虎戰分中土【韻】人無主【韻】桃葉江南渡【韻】擘花牋【平韻】艷思牽【韻】成篇【韻】宮娥相與傳【韻】

【此與太平天子詞同惟前段第四五句作六字一句二字一句又第四句多押一韻換頭仍押前段仄韻異以上詞五首皆前段仄韻後段仄韻平韻者在唐詞中又自成一體】

又一體【雙調五十一字前段七句四仄韻後段五句五仄韻】張

泌

莽【句】雲水【韻】惆悵暮帆【句】去程迢遞【韻】夕陽芳艸【句】千里萬里【韻】鴈聲無限起【韻】夢魂悄斷煙波裏【韻】心如醉【韻】相見何處是【韻】錦屏香冷無睡【韻】被頭多少淚【韻】

【此詞前後段全押仄韻宋栁永徐昌圖秦觀黃庭堅呂渭老梅苑無名氏諸詞皆原於此至換頭三句猶然溫詞體也但前後段兩結句俱五字與栁永二詞一類若徐昌圖詞前後段兩結句俱六字又與呂渭老黃庭堅梅苑詞自爲一類譜內可平可仄卽防以下類列諸詞】

又一體【雙調五十七字前段七句五仄韻後段六句五仄韻】栁

永

淮岸【韻】漸晚【韻】圓荷向背【句】芙蓉深淺【韻】仙娥畫舸【句】露影紅芳交亂【韻】難分花與靣【韻】采多漸覺輕舸滿【韻】呼歸伴【韻】急槳煙波逺【韻】隠隠棹歌【句】漸被蒹葭遮斷【韻】曲終人不見【韻】

【此照張泌詞塡惟前段第五六句後段第四五句俱四字一句六字一句較爲整齊】

又一體【雙調五十七字前段六句四仄韻後段六句五仄韻】栁

永

翠深紅淺【韻】愁蛾黛蹙【句】嬌波刀翦【韻】奇容妙伎【句】互逞舞裀歌扇【韻】妝光生粉靣【韻】坐中醉客風流慣【韻】尊前見【韻】特地驚狂眼【韻】不似少年時節【句】千金爭選【韻】相逢何太晚【韻】

【此與淮岸漸晚詞同惟前段起句四字後段第四句六字第五句四字異】

又一體【雙調六十字前後段各六句三仄韻】

徐昌圖

秋光滿目【韻】風淸露白【句】蓮紅水綠【韻】何處夢回【句】弄珠拾翠盈盈【句】倚蘭橈【讀】眉黛蹙【韻】采蓮調穩聲相續【韻】吳兒伴侶【句】倚棹吳江曲【韻】驚起暮天【句】幾雙交頸鴛鴦【句】入蘆花【讀】深處宿【韻】

【按徐昌圖宋太祖時人在栁永之前栁永淮岸向晚詞前段第五六句後段第四五句句法卽本此詞塡也至前後段第五句俱不押韻黃庭堅詞及梅苑無名氏詞皆宗之但兩句俱不押韻則爲正體或前段不押或後段不押則爲變體耳尊前集刻此詞微有脫誤今從花艸粹編攺定】

又一體【雙調六十一字前段六句五仄韻後段六句四仄韻】呂渭老

斜紅照水【韻】似晴空萬里【韻】明霞相倚【韻】逐伴笑歌【句】小立綠槐陰裏【韻】誚沒些【讀】春气味【韻】紛紛覰著閒桃李【韻】淺淺深深【句】不滿遊人意【韻】幽艷一枝【句】向晚重簾深閉【韻】是靑君【讀】愛惜厎【韻】

【此與秋光滿目詞同惟前段第二句添一襯字又押韻前後段第五句仍押韻異按秦觀恨眉醉眼詞與此同因秦詞俚故采此作】

又一體【雙調六十一字前段六句三仄韻後段六句四仄韻】黃庭堅

心情老嬾【韻】對歌對舞【句】猶是當時眼【韻】巧笑靚妝【句】近我衰容華鬢【句】似扶著【讀】賣卜算【韻】思量好个當年見【韻】催酒催更【句】只怕歸期短【韻】飲散鐙稀【句】背鎖落花深院【韻】好殺人【讀】天不管【韻】

【此和秦觀詞也但前段第二句四字第三句五字第五句不用韻與秦詞小異】

又一體【雙調五十九字前段五句四仄韻後段六句三仄韻】

【梅苑】無名氏

香苞素質【韻】天賦與【讀】傾城標格【韻】應是曉來【句】暗傳東君消息【韻】把孤芳【讀】回暖律【韻】壽陽粉靣曾妝飾【韻】說與髙樓【句】休更吹羌笛【韻】花下醉賞【句】畱取時倚防幹【句】鬭淸香【讀】添酒力【韻】

【黃庭堅詞前段第五句不用韻此詞後段第五句不用韻均爲仄韻河傳變體又花艸粹編無名氏詞雙花對植似黃封和了龍香難敵悶把琵琶試把幺弦輕轣算行家才認得朱窩戲撚骰兒擲惟有燒盆貢采偏難覓常把那目字橫書謝三娘全不識後段第四五句作七字一句亦不用韻疑有脫誤不錄以上詞七首皆前後段全押仄韻者張詞以下三首兩結句俱五字徐詞以下四首兩結句俱六字按河傳詞共二十七首約分三體有兩仄兩平四換韻者有前段仄韻後段仄韻平韻者有前後段皆仄韻者譜內每體悉爲類列注明此調之源流正變盡於此矣】

望逺行【唐敎坊曲名令詞始自韋莊中原音韻注商調太和正音譜亦注商調慢詞始自栁永繡

幃睡起詞注中呂調長空降瑞詞注仙呂調】

望逺行【雙調五十五字前段四句四平韻後段五句四平韻】

【南唐】李景

碧砌花光照眼明【韻】朱扉長日鎭長扄【韻】餘寒欲去夢難成【韻】鑪香煙冷自亭亭【韻】遼陽月【句】秣陵砧【韻】不傳消息但傳情【韻】黃金臺下忽然驚【韻】徵人歸日二毛生【韻】

【按花艸粹編前段第二句朱扉鎭日長扄換頭句殘月秣陵砧各少一字今從二主詞原本校定】又一體【雙調五十三字前段四句四平韻後段五句四平韻】李

珣

春日遲遲思寂寥【韻】行客關山路遙【韻】瓊牕時聴語鶯嬌【韻】栁絲牽恨一條條【韻】休暈繡【句】罷吹簫【韻】貌逐殘花暗雕【韻】同心猶結舊裙腰【韻】忍辜風月度良宵【韻此與李景詞同惟前段第二句後段第三句各少一字異按花間集李詞別首前段第一句露滴幽庭落葉時露字仄聲第三句王郎一去負佳期玉字一字俱仄聲後段第四句吟蛩斷續漏頻移斷字仄聲譜內可平可仄據此】

又一體【雙調六十字前段四句四平韻後段七句五平韻】韋

莊

欲別無言倚畫屏【韻】含恨暗傷情【韻】謝家庭樹錦雞鳴【韻】殘月落邊城【韻】人欲別【句】馬頻嘶【換韻】綠槐千里長堤【韻】出門芳艸路萋萋【韻】雲雨別來易東西【韻】不忍別君後【句】卻入舊香閨

【此詞前後段換韻前段第二句第四句各五字後段結多五字兩句與諸家不同無可防校】又一體【雙調七十八字前段六句四平韻後段七句四平韻】

【樂府雅詞】無名氏

當時雲雨夢【句】不負楚王期【韻】翠峯中【讀】髙樓十二掩瑤扉【韻】盡人間歡會【句】只有兩心自知【韻】漸玉困花柔香汗揮【韻】歌聲翻別怨【句】云馭欲回時【韻】這無情紅日【句】何似且休西【韻】但涓涓珠淚【句】滴濕仙郎羽衣【韻】怎忍見雙鴛相背飛【韻】

【此見樂府雅詞本宋人無塡此格者惟黃庭堅集有入聲韻詞一體與此字句悉同只前後兩結皆七字句少一字因詞俚不錄】

又一體【雙調一百七字前段十句四仄韻後段十一句六仄韻】栁永

繡幃睡起【句】殘妝淺【讀】無緒勻紅鋪翠【韻】藻井凝塵【句】金堦鋪蘚【句】寂寞鳳樓十二【韻】風絮紛紛【句】煙蕪苒苒【句】永日畫闌【句】沈吟獨倚【韻】望逺行【讀】南陌春殘悄歸騎【韻】凝睇【韻】消遣離愁無計【韻】但暗擲【韻】金釵買醉【韻】對此好景【句】空飲香醪【句】爭柰轉添珠淚【韻】待伊遊冶歸來【句】故故解放【句】翠羽輕裙重繁【韻】見纖腰圍小【句】信人憔悴【韻】

【汲古閣本後段第四句脫去對此二字結句圍字譌作圖字又脫去小字今從花艸粹編增定按宋人塡此調者只栁永詞二首梅苑詞一首故譜內可平可仄悉防後詞無他首相校】

又一體【雙調一百六字前段九句四仄韻後段十一句五仄韻】栁永

長空降瑞【句】寒風翦【讀】淅淅瑤華初下【韻】亂飄僧捨【句】密灑歌樓【句】迆邐漸迷鴛瓦【韻】好是漁人【句】披得一蓑歸去【句】江上晚來堪畫【韻】滿長安【讀】髙卻旗亭酒價【韻】幽雅【韻】乘興最宜訪戴【句】泛小棹【讀】越溪瀟灑【韻】皓

鶴奪鮮【句】白鷴失素【句】幹裏廣鋪寒野【韻】須信幽蘭歌斷【句】同云收盡【句】別有瑤臺瓊榭【韻】放一輪明月【句】交光淸夜【韻】

【此與繡幃睡起詞同惟前段第六七八句句讀小異結句六字較前詞亦少一字】

又一體【雙調一百六字前段九句四仄韻後段十句五仄韻】

【梅苑】無名氏

重陰未解【韻】又早是【讀】年時梅花爭綻【韻】暗香浮動【句】疎影橫斜【句】月澹水淸亭院【韻】好是前邨【句】雪裏一枝開處【句】昨夜東風布暖【韻】動行人【讀】多少離愁腸斷【韻】凝戀【韻】天賦自然雅態【句】似壽陽【讀】初勻粉靣【韻】故

人折贈【句】欣逢驛使【句】只恐隴頭春晚【韻】寄與髙樓【句】休學龍吟三弄【句】畱取瓊花爛漫【韻】正有人【讀】同倚防干爭看【韻】

【此與長空降瑞詞同惟後段第七八句句讀小異按栁詞句讀未免參差此詞最爲整齊塡者宜宗之】朩蘭花令【唐敎坊曲名太和正音譜注髙平調按花間集載木蘭花玉樓春兩調其七字八句者爲玉樓春體朩蘭花則韋詞毛詞魏詞共三體從無與玉樓春同者自尊前集誤刻以後宋詞相沿率多混塡今照花間集本分列舊譜誤者悉爲校正】

朩蘭花令【雙調五十五字前段五句三仄韻後段四句三仄韻】韋莊

獨上小樓春欲暮【韻】愁望玉闗芳艸路【韻】消息斷【句】不逢人【句】郤斂細眉歸繡戶【韻】坐看落花空嘆息【換韻】羅袂濕斑紅淚滴【韻】千山萬水不曾行【句】魂夢欲教何處覓【韻】

【宋人朩蘭花詞皆玉樓春體惟此與毛魏二詞乃朩蘭花正體但此詞前後段換韻與毛魏詞前後一韻者小異譜內可平可仄卽以後詞中句法相同者防校】

又一體【雙調五十二字前後段各六句三仄韻】

毛熙震

掩朱扉【句】鉤翠箔【韻】滿院鶯聲春寂寞【韻】勻粉淚【句】恨檀郎【句】一去不歸花又落【韻】對斜暉【句】臨小閣【韻】前事豈堪重想著【韻】金帶冷【句】畫屏幽【句】寶帳慵燻蘭麝薄【韻】

【此卽韋詞體惟前段第一句後段第一句第三句俱作三字兩句異】

又一體【雙調五十四字前段六句三仄韻後段四句三仄韻】魏承班

小芙蓉【句】香旖旎【韻】碧玊堂深淸似水【韻】開寶匣【句】掩金鋪【句】倚屏拖袖愁如醉【韻】遲遲好景煙花媚【韻】曲渚鴛鴦眠錦翅【韻】凝然愁望靜相思【句】一雙笑靨嚬香蕊【韻】

【此亦韋詞體惟前段第一句作三字兩句異按花間集魏承班詞有朩蘭花一調玉樓春兩調此名朩蘭花其七言八句者則名玉樓春可知宋詞之誤矣】

金蓮繞鳳樓【調見花艸粹編此宋徽宗觀鐙詞也故名金蓮繞鳳樓】

金蓮繞鳳樓【雙調五十五字前後段各四句四仄韻】宋徽宗

綘燭朱籠相隨映【韻】馳繡轂【讀】塵淸香襯【韻】萬金光射龍軒瑩【韻】繞端門【讀】瑞雷輕振【韻】元宵爲開勝景【韻】嚴黼座【讀】觀鐙錫慶【韻】帝家華燕乘春興【韻】褰珠簾【讀】望堯瞻舜【韻】

【前後段字句整齊惟後段起句較前段起句減一字所謂換頭者非添字卽減字也平仄無別詞可校】睿恩新【調見珠玉詞此調近金蓮繞鳳樓但前後段第三句亦用上三下四句法不押韻與金蓮

繞鳳樓詞全屬七言詩句押韻者不同】

睿恩新【雙調五十五字前後段各四句三仄韻】

晏殊

芙蓉一朶霜秋色【韻】迎曉露【讀】依依先坼【韻】似佳人【讀】獨立傾城【句】傍朱檻【韻】暗傳消息【韻】靜對西風脈脈【韻】金蕊綻【讀】粉紅如滴【韻】向蘭堂【讀】莫厭重新【句】免淸夜【讀】微寒漸逼【韻】

【按晏詞別首前段起句紅絲一曲傍階砌傍字仄聲第二句珠露下獨呈纖麗獨字仄聲結句分彩綫簇成嬌蕊分字平聲彩字仄聲後段起句向晚羣花新悴新字平聲第二句放朶朶似延秋意放字仄聲結句更裊裊低臨鳳髻上裊字仄聲譜內可平可仄據此】

芳艸渡【此調有兩體令詞始自歐陽修有張先詞可校慢詞始自周邦彥有陳允平詞可校】芳艸渡【雙調五十五字前段八句四平韻後段八句五仄韻兩平韻】

歐陽修

梧桐落【句】蓼花秋【平韻】煙初冷【句】雨才收【韻】蕭條風物正堪愁【韻】人去後【句】多少恨【句】在心頭【韻】燕鴻逺【仄韻】羌笛怨【韻】澄波一片【韻】山如黛【句】月如鉤【平韻】笙歌散【仄韻】魂夢斷【韻】倚髙樓【平韻】

【此詞換頭及第六七句俱間入仄韻結處仍押前段平韻蓋以平韻爲主宋人塡此調者多不押仄韻故可平可仄於張先詞作譜此詞亦刻陽春集後段起句作燕鴻羌笛怨脫一逺字又坊本後段第四句作逺山如黛月如鉤多一逺字今從六一詞本】

又一體【雙調五十七字前後段各七句四平韻】

張先

主人宴客玊樓西【韻】風飄忽【句】雪雰霏【韻】唐昌花蕊漸平枝【韻】浮光裏【句】寒聲聚【句】隊禽棲【韻】驚曉日【句】喜春遲【韻】野橋時伴梅飛【韻】山明日逺霽云披【韻】溪上月【句】堂下水【句】並春暉【韻】

【此卽歐陽詞體惟前起二句作七字一句後段不間入仄韻第四五句作七字一句異前段第五六句魏夫人詞誰念我就單枕念字就字俱仄聲後段第五句我恨你我字仄聲其餘可平可仄防下張詞】又一體【雙調五十七字前段七句四平韻後段八句四平韻】張

先

雙門曉鎖響朱扉【韻】千騎擁【句】萬人隨【韻】風烏弄影畫船移【韻】歌時淚【句】和別怨【句】作秋悲【韻】寒潮小【句】渡淮遲【韻】吳越路【句】漸天涯【韻】楚王臺上爲相思【韻】江云下【句】日西盡【句】鴈南飛【韻】

【此與主人宴客詞同惟後段第三句作三字兩句異】

又一體【雙調八十九字前段十句五仄韻後段九句五仄韻】周邦彥

昨夜裏【句】又再宿桃源【句】醉邀仙侶【韻】聴碧牕風快【句】疎簾半捲愁雨【韻】多少離恨苦【韻】方畱連啼訴【韻】鳳帳曉【句】又是匆匆【句】獨自歸去【韻】愁顧【韻】滿懷淚粉【句】瘦馬衝泥尋去路【韻】漫回首【讀】煙迷望眼【句】依稀見朱戶【韻】似癡似醉【句】暗惱損【讀】憑闌情緒【韻】澹暮色【句】看盡棲鴉亂舞【韻】

【此慢詞也押仄韻宋人塡此調者絕少卽方千里楊澤民皆無和詞惟陳允平集有之但校周詞少換頭短韻二字句故此調可平可仄悉防陳詞】

又一體【雙調八十七字前段十句五仄韻後段八句四仄韻】陳允平

芳艸渡【句】漸迆邐分飛【句】鴛儔鳳侶【韻】灑一枝香淚【句】棃花寂寞春雨【韻】惜別情思苦【韻】匆匆深盟訴【韻】翠浪逺【句】六幅蒲帆【句】縹緲東去【韻】夕陽冉冉【句】恨逐潮回南浦路【韻】漫空念【讀】歸來燕子【句】雙棲舊庭戶【韻】市橋細栁【句】尙不減【讀】少年張緒【韻】漸瘦損【句】嬾照秦鸞對舞【韻】

【此見西麓繼周詞卽和片玉詞韻也以其減換頭二字短韻采以備體】

夜行船【太平樂府中原音韻元髙拭詞俱注雙調黃公紹詞名明月棹孤舟詞律以夜行船混入

雨中花今照花艸粹編分列】

夜行船【雙調五十五字前後段各四句三仄韻】

歐陽修

憶昔西都歡縱【韻】自別後【讀】有誰能共【韻】伊川山水洛川花【句】細尋思【讀】舊遊如夢【韻】今日相逢情愈重【韻】愁聞唱【讀】畫樓鐘動【韻】白髮天涯逢此景【句】倒金尊【讀】殢誰相送【韻】

【此調五十五字者以歐詞爲正體五十六字者以史詞爲正體五十八字者以趙詞爲正體其餘或攤破句法或句讀參差或添韻或添字皆變格也此詞前段起句六字前後段第三句皆七字兩結句皆七字有歐詞別首及毛滂謝絳詞可校按歐詞別首後段第三句手把金尊難爲別毛詞別首莫把鴛鴦驚飛去正與此同所小異者惟爲字飛字俱平聲耳謝綘詞相看送到斷腸時平仄與此詞全異又歐詞別首前段結句看看是斷腸南浦上看字平聲是字仄聲後段結句更那聴亂鶯疎雨那字聴字俱仄聲譜內可平可仄據此余防所采毛詞】

又一體【雙調五十五字前後段各四句三仄韻】

毛滂

寒滿一衾誰共【韻】夜沈沈【讀】醉魂防防【韻】雨呼煙喚付淒涼【句】又不成【讀】那些好夢【韻】忽明日【讀】煙江暝蒙【韻】扁舟系【讀】一行蝃蝀【韻】季鷹生事水彌漫【句】過鱸船【讀】再三目送【韻】

【此與歐詞同惟換頭作上三下四句法異】

又一體【雙調五十六字前後段各五句三仄韻】

史達祖

不翦春衫愁意態【韻】過收鐙【讀】有些寒在【韻】小雨空簾【句】無人深巷【句】已早杏花先賣【韻】白髮潘郎寛沈帶【韻】怕看山【讀】憶他眉黛【韻】艸色拖裙【句】煙光惹鬢【句】常記故園挑菜【韻】

【此亦歐詞體惟前段起句七字前後段第三句俱作四字兩句兩結句俱六字異按宋吳文英周密黃機髙觀國諸詞俱如此塡惟許棐詞換頭句文君自被琴心誤文君二字俱平聲自被二字俱仄聲心字平聲與此詞平仄全異又黃機詞前段第二句露桃開栁緜又起結句判與南園一醉吳文英詞前段第二句歸期杳畫檐鵲喜結句月落桂花影裏又字一字鵲字影字俱仄聲南字平聲與此詞平仄小異譜內據之餘防下周趙二詞】

又一體【雙調五十六字前後段各五句三仄韻】

周密

蛩老無聲深夜靜【韻】新霜燦【讀】一簾鐙影【韻】妒夢鴻髙【句】借愁月淺【句】縈恨亂絲難整【韻】笙譜字【讀】嬌娥誰靚【韻】香襟冷【讀】嬾看妝印【韻】繡閣藏春【句】海棠偸暖【句】還似去年風景【韻】

【此與史詞同惟換頭作上三下四句法異】

又一體【雙調五十六字前段五句三仄韻後段五句四仄韻】趙長卿

綠鎖牕紗梧葉防【韻】麥秋時【讀】曉寒慵起【韻】宿酒厭厭【句】殘香冉冉【句】渾似那時天气【韻】到日不堪頻屈指【韻】回頭早【讀】一年不啻【韻】搔首無言【句】闌干十二【韻】倚了又還重倚【韻】

【此亦與史詞同惟後段第四句多押一韻異按元太平樂府雙調詞照此塡】

又一體【雙調五十八字前後段各五句三仄韻】

趙長卿

綠蓋紅幢籠碧水【韻】魚跳處【讀】浪防勻碎【韻】惜別慇懃【句】畱連無計【句】歌聲與【讀】淚珠柔脆【韻】一葉扁舟煙浪裏韻曲灘頭【讀】此情無際【韻】窈窕眉山【句】暮霞紅處【句】雨雲想【讀】翠峯十二【韻】

【此亦史詞體惟前後兩結俱作七字句異按元中原音韻雙調詞照此塡譜內可平可仄防後諸詞】又一體【雙調五十六字前後段各五句三仄韻】

楊無咎

不假鉛華嫌太白【韻】玉搓成【讀】體柔腰搦【韻】明月堂深【句】蓮花杯軟【句】情重自斟瓊液【韻】寄語碔砆休並立【韻】信秦城【讀】未教輕易【韻】綘闕樓成【句】藍橋藥就【句】好吹簫【讀】乘鸞翼【韻】

【此亦史詞體惟後結作折腰句法異按無咎寶髻雙垂詞後結悔不做閒男女黃公紹鴈帶愁來詞後結時有陣香吹到俱作六字折腰句法正與此同但平仄小異】

又一體【雙調五十八字前後段各五句三仄韻】

王嵎

曲水濺裙三月二【韻】馬如龍【讀】鈿車如水【韻】風颺遊絲【句】日烘晴畫【句】人共海棠俱醉【韻】客裏光陰難可意【韻】掃芳塵【讀】舊遊誰記【韻】午夢醒來【句】不覺小牕人靜【句】春在賣花聲裏【韻】

【此亦史詞體惟後段第四句六字多二襯字異】

又一體【雙調五十五字前後段各五句三仄韻】

楊無咎

怪被東風相誤【韻】落輕帆【讀】暫停煙渚【韻】桐樹陰森【句】茅檐瀟灑【句】元是那回來處【韻】相與狂朋沽綠醑【韻】聴吳姬【讀】隔牕言語【韻】我旣癡迷【句】君還畱戀【句】明日慢移船去【韻】

【此亦史詞體惟前段起句仍作六字異】

又一體【雙調五十五字前段四句三仄韻後段五句四仄韻】孫浩然

何處采菱歸暮【韻】隔宵煙【讀】菱歌輕舉【韻】白蘋風起月華寒【句】影朦朧【讀】半和梅雨【韻】脈脈相逢心似許【韻】扶蘭棹【讀】黯然凝竚【韻】遙指前邨【句】依依煙樹【韻】含情背人歸去【韻】

【此與楊無咎怪被東風詞同惟前段第三四句仍作七字一句結句亦七字又後段第四句多押一韻異】又一體【雙調五十六字前後段各五句三仄韻】

楊無咎

夾防綺羅歡聚【韻】看喧喧【讀】彩舟來去【韻】晴放湖光【句】雨添山色【句】誰識總相宜處【韻】輸與騷人【句】郤知勝趣【韻】醉臨流【讀】戲評坡句【韻】莫把西湖比西子【句】這東湖【讀】似東鄰女【韻】

【此與怪被東風詞同惟後段第一句作四字兩句第三四句仍作七字一句結句亦七字異】金鳳鉤【見晁補之琴趣外篇此調微近夜行船其實不同也】

金鳳鉤【雙調五十五字前段六句三仄韻後段五句四仄韻】晁補之

春辭我【句】向何處【韻】怪艸艸【讀】夜來風雨【韻】一簪華發【句】少歡饒恨【句】無計殢春且住【韻】春回常恨尋無路【韻】試向我【讀】小園徐步【韻】一闌紅藥【句】倚風含露【韻】春自未曾歸去【韻】

【或以此詞近夜行船史達祖詞體然前段起句作三字兩句實與史詞不同】

又一體【雙調五十四字前後段各四句三仄韻】

晁補之

雪晴閒步花畔【韻】試屈指【讀】早春將半【韻】櫻桃枝上最先到【句】卻恨小梅芳淺【韻】忽驚拂水雙來燕【韻】暗自憶【讀】故人猶逺【韻】一分風雨占春愁【句】一來又對花腸斷【韻】

【或以此詞近夜行船毛滂詞體然前段結句六字實與毛詞不同】

鷓鴣天【樂章集注正平調太和正音譜注大石調蔣氏九宮譜目入仙呂引子趙令畤詞名思越人李元膺詞名思佳客賀鑄詞有翦刻朝霞釘露盤句名翦朝霞韓淲詞有只唱驪歌一疊休句名驪歌一疊盧祖臯詞有人醉梅花臥未醒句名醉梅花】

鷓鴣天【雙調五十五字前段四句三平韻後段五句三平韻】晏幾道

彩袖殷勤捧玉鐘【韻】當年拌卻醉顏紅【韻】舞低楊栁樓心月【句】歌盡桃花扇影風【韻】從別後【句】憶相逢【韻】幾回魂夢與君同【韻】今宵剩把銀釭照【句】猶恐相逢是夢中【韻】

【宋人塡此調者字句韻悉同趙長卿詞前段起句新晴水暖藕花紅新晴二字俱平聲水暖二字俱仄聲花字平聲與此平仄全異又晏詞別首前段起句一醉醒來春又殘春字平聲髙觀國詞第二句最憐一曲鳳簫吟最字一字俱仄聲晏詞別首第三句云隨綠水歌聲轉云字平聲綠字仄聲又年年厎事不歸去不字仄聲第四句怨月愁煙長爲誰怨字仄聲長字平聲趙長卿詞後段第一二句憶攜手過堦墀憶字仄聲攜字平聲黃庭堅詞第三句斜風細雨不須歸斜字平聲細字仄聲栁永詞第四句只因曾向前生裏隻字仄聲曾字平聲晏詞別首第五句曼倩天涯猶未歸曼字仄聲猶字平聲俱與此詞平仄小異譜內可平可仄據之按花艸粹編趙介之詞後段第五句杜宇一聲腸斷人無名氏詞圖得不知郎去時一字不字俱仄聲但宋元人此句第三字從無用仄聲者此乃以入聲字替平聲不可泛用上去聲】鼓笛令【調見黃山谷集按宋詞有鼓笛慢乃水龍吟別體與此無涉】

鼓笛令【雙調五十五字前後段各四句四仄韻】

黃庭堅

寶犀未解心先透【韻】惱殺人【讀】逺山微皺【韻】意淡言疎情最厚【韻】枉教作【讀】著行官栁【韻】小雨勒花時【韻】抱琵琶【讀】爲誰消瘦【韻】翡翠金籠思珍偶【韻】忽拌與【讀】山雞僝僽【韻】

【此調秪有此詞無別首可校】

徵招調中腔【唐段安節樂府雜錄云徵音有其聲而無其字宋大晟樂府始補徵招調凡曲

有歌頭有中腔此徵招調之中腔也】

徵招調中腔【雙調五十五字前段五句三仄韻後段四句三仄韻】

王安中

紅雲蒨霧籠金闕【韻】聖運葉【讀】星虹佳節【韻】紫禁曉風馥天香【句】奏九韶【句】帝心悅【韻】瑤階萬歲蟠桃結【韻】睿算永【讀】壺天風月【韻】日觀幾時六龍來【句】金鏤玊牒告功業【韻】

【按宋姜防制徵招調今周密張炎集中有之然與此詞不同故不類列】

禦定詞譜卷十一

欽定四庫全書

禦定詞譜卷十二目錄【起五十六字至五十】

虞美人七體【七字又名虞美人令玉壺冰憶栁曲一】瑞鷓鴣六體【江春水又名舞春風桃花落鷓鴣詞拾菜娘天下樂太】玉樓春四體【平樂五拍又名惜春容西湖曲玊樓春】鳳銜杯四體

鵲橋仙七體【令歸朝歡令又名鵲橋仙令憶人人金風玉露】玉闌干一體

思歸樂一體

徧地錦一體

翻香令一體

茶瓶兒三體

栁揺金一體

卓牌子三體【相逢曲廣寒秋又名卓】

淸江曲一體

樓上曲一體

防前栁三體【又名亭前栁】

二色宮桃一體

市橋栁一體

一斛珠三體【又名一斛夜明珠醉落魄怨春風醉落拓】夜遊宮二體【又名新念別】

梅花引四體【又名貧也樂小梅花】

荷葉鋪水面一體

家山好一體

步虛子令一體

欽定四庫全書

禦定詞譜卷十二【起五十六字至五十七字】

虞美人【唐教坊曲名碧雞漫志云虞美人舊曲三其一屬中呂調其一屬中呂宮近世又轉入黃鐘宮元髙拭詞注南呂調樂府雅詞名虞美人令周紫芝詞有只恐怕寒難近玊壺冰句名玉壺冰張炎詞賦栁兒因名憶栁曲王行詞取李煜恰似一江春水向東流句名一江春水】

虞美人【雙調五十六字前後段各四句兩仄韻兩平韻】

【南唐】李煜

風回小院庭蕪綠【仄韻】栁眼春相續【韻】憑防半日獨無言【平韻】依舊竹聲新月【讀】似當年【韻】笙歌未散尊罍在【換仄韻】池面冰初解【韻】燭明香暗畫闌深【換平韻】滿鬢淸霜殘雪【讀】思難禁【韻】

【此調以李詞毛詞爲正體而宋元詞依李體塡者尢多若顧詞二體則惟唐人有之皆變格也此詞前後段四換韻其兩結系九字句或兩字微讀或四字防讀或六字微讀以蟬聨不斷爲合格按蘇軾詞前段結句便使尊前醉倒且徘徊後段結句對月逢花不飲待何時醉字不字俱仄聲又馮延巳詞後結塵掩玊箏弦柱畫堂空塵字平聲玉字仄聲譜內可平可仄據此余防張馮二詞】

又一體【雙調五十六字前後段各四句兩仄韻兩平韻】

張炎

修眉刷翠春防聚【仄韻】難翦愁來處【韻】斷絲無力綰繁華【平韻】也學落花流水【讀】到天涯【韻】那時錯認章臺去【仄韻】卻是陽闗路【韻】待將心恨趁楊花【平韻】不識相思一防【讀】在誰家【韻】

【此與李詞同惟前後段不換韻異按周邦彥詞前段戀逺顋來四韻後段按看煤灰四韻葛勝仲詞前段樹暮時池四韻後段露語詩歸四韻俱不換韻正與此同】

又一體【雙調五十六字前後段各四句兩仄韻兩平韻】

馮延已

玉鉤鸞柱調鸚鵡【仄韻】宛轉畱春語【韻】云屏冷落畫堂空【平韻】薄晚春寒無柰【讀】落花風【韻】褰簾燕子低飛去【仄韻】拂鏡塵鸞舞【韻】不知今夜月眉彎【換平韻】誰佩同心雙結【讀】倚闌干【韻】

【此詞後段不另換仄韻但換平韻與張詞異】

又一體【雙調五十八字前後段各五句兩仄韻三平韻】

毛文錫

寶檀金縷鴛鴦枕【仄韻】綬帶盤宮錦【韻】夕陽低映小牕明【平韻】南園綠樹語鶯鶯【韻】夢難成【韻】玉鑪香暖頻添注【換仄韻】滿地飄輕絮【韻】珠簾不捲度沈煙【換平韻】庭前閒立畫秋千【韻】艷陽天【韻】

【此詞前後段亦四換韻但兩結俱七字一句三字一句多一字多押一韻與李煜詞體又異花間集孫光憲顧夐鹿防扆李珣閻選詞陽春集馮延巳詞俱如此塡宋詞有歐陽修杜安世諸作可校按歐陽修詞前段第四句睡容初起枕防圓睡字仄聲初字平聲後段第四句故生芳艸碧連云故字仄聲譜內可平可仄據此莫余悉同李詞】

又一體【雙調五十八字前後段各五句兩仄韻三平韻】

晁補之

原桑飛盡霜空杳【仄韻】霜夜愁難曉【韻】油鐙野店怯黃昏【平韻】窮途不減酒杯深【韻】故人心【韻】羊山故道行人少【仄韻】也送行人老【韻】一般別語重千金【平韻】明年過我小園林【韻】話如今【韻】

【此與毛詞同惟前後段不換韻異按杜安世江亭春晚詞前段盡近情行淸五韻後段舜峻人淪巾五韻俱不換韻正與此同】

又一體【雙調五十八字前後段各五句五平韻】

顧夐

觸簾風送景陽鐘【韻】鴛被繡花重【韻】曉幃初捲冷煙濃【韻】翠勻粉黛好儀容【韻】思嬌慵【韻】起來無語理朝妝【換韻】寶匣鏡凝光【韻】綠荷相倚滿池塘【韻】露淸枕簟藕花香【韻】恨悠揚【韻】

【此調字句悉同毛詞惟前後段全押平韻異花間集亦僅見此體無宋詞別首可校】

又一體【雙調五十八字前段五句五平韻後段五句兩仄韻三平韻】

顧夐

少年艷質勝瓊英【平韻】早晚到三淸【韻】蓮冠穏篸細篦橫【韻】飄飄羅袖碧雲輕【韻】畫難成【韻】遲遲少轉腰身裊【仄韻】翠靨眉心小【韻】醮壇風急杏枝香【換平韻】此時恨不駕鸞凰【韻】訪劉郎【韻】

【此詞字句亦與毛詞同惟前段全押平韻用觸簾風送詞體後段兩仄韻三平韻仍用毛詞體見花間集采入以備一體】

瑞鷓鴣【宋史樂志中呂調元髙拭詞注仙呂調苕溪詞話云唐初歌詞多五言詩或七言詩今存者止瑞鷓鴣七言八句詩猶依字易歌也按瑞鷓鴣原本七言律詩因唐人歌之遂成詞調馮延巳詞名舞春風陳彭年詞名桃花落尢袤詞名鷓鴣詞元丘長春詞名拾菜娘樂府紀聞名天下樂梁溪漫錄詞有行聴新聲太平樂句名太平樂有猶傳五拍到人間句名五拍此皆七言八句也至栁永有添字體自注般涉詞有慢詞體自注南呂宮皆與七言八句者不同】

瑞鷓鴣【雙調五十六字前段四句三平韻後段四句兩平韻】馮延巳

才罷嚴妝怨曉風【韻】粉墻畫壁宋家東【韻】蕙蘭有恨枝猶綠【句】桃李無言花自紅【韻】燕燕巢時羅幙捲【句】鶯鶯啼處鳳樓空【韻】少年薄幸知何處【句】每夜歸來春夢中【韻】

【此調本律詩體七言八句宋詞皆同其小異者惟各句平仄耳此詞前後段起句結句第二字第六字俱仄聲中二句第二字第六字俱平聲宋人如此塡者甚少惟陳彭年詞盡出花鈿散寶津雲鬟初翦向殘春因驚風燭難畱世遂作池蓮不染身貝葉乍疑翻錦袖梵聲才學誤梁塵從玆艷質歸空後湘浦應無解佩人平仄同此餘皆照賀體塡】

又一體【雙調五十六字前段四句三平韻後段四句兩平韻】賀

鑄

月痕依約到西廂【韻】曾羨花枝拂短墻【韻】初未識愁那是淚【句】每渾疑夢柰餘香【韻】歌逢嫋處眉先嫵【句】酒半醒時眼更狂【韻】閒倚繡簾吹栁絮【句】問人何似冶遊郎【韻】

【此詞前後段起句結句第二字第六字俱平聲中二句第二字第六字俱仄聲宋人俱照此塡其餘平仄惟取協調可不必拘故不復注】

又一體【雙調六十四字前後段各五句三平韻】

栁永

三吳嘉景占風流【韻】渭南往歲憶來遊【韻】西子方來【句】越相功成去【句】千里滄波一葉舟【韻】至今無限盈盈者【句】盡來拾翠芳洲【韻】最好簇簇寒村【句】遙認南朝路【讀】晚煙收【韻】三兩人家古渡頭【韻】

【此詞前段起二句結句後段起句結句仍作七言與瑞鷓鴣同余則攤破句讀自度新聲如前段第三句作四字一句五字一句卽詞家添字法後段第二句作六字句卽減字法第三句作六字一句八字一句卽添字法多押一韻卽偸聲法本集自注般涉調爲黃鐘之羽聲與中呂調爲夾鐘之羽聲仙呂調爲夷則之羽聲皆羽聲也按栁詞別首晏殊詞二首俱與此同惟晏詞前段起句越娥紅淚泣朝云越字仄聲後段起句前村昨夜深深雪前字平聲昨字仄聲第三四句何時驛使西歸寄與相思路一枝新何時二字俱平聲寄字仄聲又栁詞別首後段第三四句恨聴煙塢深中誰憑吹羌笛逐風來煙字平聲譜內可平可仄據此余防所采梅苑詞】

又一體【雙調六十四字前段五句三平韻後段六句三平韻】

【梅苑】無名氏

臨鸞常恁整妝梅【韻】枝枝仙艷月中開【韻】可煞天心【句】故與多端麗【句】那更羅衣峭窄裁【韻】幾回瞻覻魂銷黯【句】芙蕖勻透雙腮【韻】好將心事【句】都分付與【句】時暫到【讀】小庭來【韻】玉砌紅芳防綠苔【韻】

【此與栁詞同惟後段第三四句作四字兩句六字一句異宋李之儀姑溪詞話云唐人歌詞但以詩句而用和聲抑揚以就之至唐末遂因其聲之長短而以意塡之始一變以成音律按此則知賀體猶沿唐調栁詞晏詞及此詞惟起結猶作七言中間長短錯綜實系新聲也所以元曲用宋調不增減者名爲引子添入新聲則爲過曲亦此意耳】

又一體【雙調八十八字前後段各九句五平韻】

栁永

寶髻瑤簪【韻】嚴妝巧【句】天然綠媚紅深【韻】綺羅叢裏【句】獨逞謳吟【韻】一曲陽春定價【句】何啻值千金【韻】傾聴處【讀】王孫帝子【句】鶴蓋成陰【韻】凝態掩霞襟【韻】動象板聲聲【句】怨思難任【韻】嘹亮處【句】迥壓弦管低沈【韻】時恁回眸斂黛【句】空役五陵心【韻】須信道【讀】緣情寄意【句】別有知音【韻】

【此詞見樂章集亦名瑞鷓鴣其字句與前兩體截然不同因調名同故爲類列其可平可仄有栁詞別首可校】

又一體【雙調八十六字前後段各九句五平韻】

栁永

吳會風流【韻】人煙好【句】髙下水際山頭【韻】瑤臺絳闕【句】依約蓬丘【韻】萬井千閭富庶【句】雄壓十三州【韻】觸處靑蛾畫舫【句】紅粉朱樓【韻】方面委元侯【韻】致訟簡時丰【句】繼日歡遊【韻】襦溫袴暖【句】己扇民謳【韻】旦暮鋒車命駕【句】重整濟川舟【韻】當恁時【讀】沙堤路穩【句】歸去難畱【韻】

【此詞樂章集不載見花艸粹編與前寶髻瑤簪詞同惟前段第八句作六字句少一字後段第四五句作四字兩句少一字異】

玉樓春【花間集顧夐詞起句有月照玉樓春漏促句又有栁映玉樓春日晚句尊前集歐陽炯詞起句有春早玉樓煙雨夜句又有日照玉樓花似錦樓上醉和春色寢句取爲調名李煜詞名惜春容朱希眞詞名西湖曲康與之詞名玉樓春令髙麗史樂志詞名歸朝歡令尊前集注大石調又雙調樂章集注大石調又林鐘商調皆李煜詞體也樂章集又有仙呂調詞與各家平仄不同】

玉樓春【雙調五十六字前後段各四句三仄韻】

顧夐

拂水雙飛來去燕【韻】曲檻小屏山六扇【韻】春愁凝思結睂心【句】綠綺嬾調紅錦薦【韻】話別多情聲欲戰【韻】玉筯防畱紅粉面【韻】鎭長獨立到黃昏【句】卻怕良宵頻夢見【韻】

【按花間集顧夐詞四首魏承班詞二首尊前集歐陽炯詞二首其前後段起二句第二字第六字俱仄聲第三句第二字第六字俱平聲第四句第二字第六字亦俱仄聲宋人惟杜安世詞五首錢惟演錦籜參差詞一首歐陽修美酒花濃詞一首本此體塡餘皆南唐李煜體也歐陽炯詞後段第三句靑娥紅臉笑來迎靑字平聲又一首後段結句畱待玊郎歸日畫畱字平聲譜內平仄據此其餘悉防顧牛二詞又宋汪莘詞一片江南春色晚牡丹花謝鶯聲嬾問君離恨幾多長芳艸連天猶覺短昨夜溪頭新澑滿尊前自起噴龍管明朝飛棹下錢塘心共白蘋香不斷起結𨿽與此詞同而前後段第二句乃作平平仄仄平平仄則與此詞異又栁永仙呂調詞有个人人眞堪羨問卻佯羞回卻面你若無意向咱行爲甚夢中頻相見不如及早還卻願免使牽人魂夢亂風流腸肚不堅牢只恐被伊牽惹斷平仄亦與此詞異此二首若防校打圖恐平仄混淆難以按譜特爲附注不另列體】

又一體【雙調五十六字前段四句三仄韻後段四句兩仄韻】顧

夐

月照玉樓春漏促【韻】颯颯風搖庭砌竹【韻】夢驚鴛被覺來時【句】何處管弦聲斷續【韻】惆悵少年遊冶去【句】枕上兩蛾攢細綠【韻】曉鶯簾外語花枝【句】背帳猶殘紅蠟燭【韻】

【此詞後段起句不押韻顧夐別首栁映玉樓詞正與此同】

又一體【雙調五十六字前後段各四句三仄韻】

牛嶠

春入橫塘搖淺浪【韻】花落小園空惆悵【韻】此情誰信爲狂夫【句】恨翠愁紅流枕上【韻】小玉牕前嗔燕語【換韻】紅淚滴穿金綫縷【韻】鴈歸不見報郎歸【句】錦字織成封過與【韻】

【此詞見花間集前後段兩韻唐宋詞無照此塡者】

又一體【雙調五十六字前後南唐段各四句三仄韻】李煜

晚妝初了明肌雪【韻】春殿嬪娥魚貫列【韻】鳳簫聲斷水雲間【句】重按霓裳歌徧徹【韻】臨風誰更飄香屑【韻】醉拍防幹情未切【韻】歸時休放燭花紅【句】待踏馬蹄淸夜月【韻】

【此卽顧夐拂水雙飛詞體惟前後段兩起句平仄全異宋元詞俱如此塡故爲分列晏殊詞前段起句東風昨夜回梁苑東字平聲昨字仄聲歐陽修詞後段起句也知自爲傷春瘦也字自字俱仄聲譜內據此作圖其餘可平可仄己見顧詞按尊前集歐陽炯兒家夫偦詞庾傳素木蘭紅艷詞卽此詞體也因歐詞結句有同在朩蘭花下醉句庾詞起句有朩蘭紅艷多情態不似凡花人不愛句遂別名木蘭花其實乃玉樓春非朩蘭花也宋人傳譌幾不能辧今照花間集校正又尊前集許岷詞二首一首與此同一首前段四句江南日暖芭蕉展美人折得親裁翦書成小簡寄情人臨行更把輕輕撚平仄全異後段與此同又錢惟演城上風光詞前段照顧夐詞塡後段照李煜詞塡歐陽修常憶洛陽詞毛滂壓玉爲漿詞均效錢體向俱誤刻朩蘭花調今悉校正又晏殊簾旌浪捲詞本李煜此詞塡惟換頭句美酒一杯誰與共平仄異又吳文英茸茸貍防詞亦本李煜此詞塡只前段第二句金蟬羅翦胡衫窄平仄異蓋此詞辧體止在平仄異同若彚防各體則平仄紛紜難以分別故各爲注明不取作圖】

鳳銜杯【此調有平韻仄韻兩體仄韻者樂章集注大石調】

鳳銜杯【雙調五十六字前段四句四仄韻後段五句四仄韻】晏

殊

靑蘋昨夜秋風起【韻】無限个【讀】露蓮相倚【韻】獨憑朱闌【讀】愁放晴天際【韻】空目斷【讀】遙山翠【韻】彩牋長【句】錦書細【韻】誰信道【讀】兩情難寄【韻】可惜良辰好景【韻】歡娯地【韻】只憑空憔悴【韻】

【此詞前段第三句後段第四句俱九字蟬聨不斷卽平韻體亦然塡者宜遵之】

又一體【雙調六十三字前段五句四仄韻後段六句四仄韻】栁

永

追悔當初辜深願【韻】經年價【讀】兩成幽怨【韻】任越水吳山【句】似屏如障堪遊玩【韻】柰獨自【讀】慵擡眼【韻】賞煙花【句】聴弦管【韻】圖歡娯【讀】轉加腸斷【韻】縱時展丹靑【句】彊拈書信頻頻看【韻】又爭似【讀】親相見【韻】

【此與仄韻晏詞同惟前段第三句後段第四句各添三字兩結句俱六字異栁詞別首前段起句有美瑤卿能染翰有字染字俱仄聲三四句想初擘苕牋旋揮翠管紅牕畔初字平聲翠字仄聲換頭句錦囊収犀軸捲犀字平聲軸字仄聲第四句更寶若珠璣寶字仄聲結句似頓見千嬌面頓字仄聲譜內可平可仄據此余防仄韻晏詞】

又一體【雙調五十六字前段四句四平韻後段五句四平韻】晏

殊

栁條花纇惱靑春【韻】更那堪【讀】飛綠紛紛【韻】一曲細絲淸脃【讀】倚朱唇【韻】斟綠酒【讀】掩紅巾【韻】追往事【句】惜芳辰【韻】暫時間【讀】畱住行雲【韻】端的自家心下眼中人【韻】到處覺尖新【韻】

【此與仄韻詞同起句纇字廣韻注麤絲也或作類字者誤】

又一體【雙調五十七字前段四句四平韻後段五句四平韻】杜安世

畱花不住怨花飛【韻】向南園【讀】情緒依依【韻】可惜敧紅斜白【讀】一枝枝【韻】經宿雨【讀】又離披【韻】憑朱檻【句】把金卮【韻】對芳叢【讀】惆悵多時【韻】何況舊歡新恨【讀】阻心期【韻】空滿眼【讀】是相思【韻】

【晏殊珠玉集亦載此詞後段結句少一字今從壽域詞本按杜詞別首前後兩結俱六字原自相同也杜詞別首前段第三句淒慘斷雲片雨各江天淒字平聲片字仄聲後段第三句想至今誰爲相憐至字仄聲第四句多少舊歡往事一澘然往字仄聲結句空牽惹病纒綿牽字平聲譜內可平可仄據此余防平韻晏詞】

鵲橋仙【此調有兩體五十六字者始自歐陽修因詞中有鵲迎橋路接天津句取爲調名周邦彥詞名鵲橋仙令梅苑詞名憶人人韓淲詞取秦觀詞句名金風玉露相逢曲張輯詞有天風吹送廣寒秋句名廣寒秋元髙拭詞注仙呂調八十八字者始自栁永樂章集注云歇指調】

鵲橋仙【雙調五十六字前後段各五句兩仄韻】

歐陽修

月波淸霽【句】煙容明淡【句】靈漢舊期還至【韻】鵲迎橋路接天津【句】映夾防【讀】星楡防綴【韻】云屏未捲【句】仙雞催曉【句】腸斷去年情味【韻】多應天意不教長【句】恁恐把【讀】歡娯容易【韻】

【此調多賦七夕以此詞爲正體余俱從此偸聲添字也譜內可平可仄俱防後詞故不復注按曾覿詞前段結句滿座賔朋俄弁側不作上三下四句法又向子諲詞前段第一二句合風流擘釵情態平仄全異此亦偶誤不必從】

又一體【雙調五十六字前後段各五句三仄韻】

盧炳

餘霞散綺【句】明河翻雪【韻】隠隠鵲橋初結【韻】牛郎織女乍逢迎【句】卻勝似【讀】人間歡悅【韻】一宵相會【句】經年離別【韻】此語眞成浪說【韻】細思怎得似嫦娥【句】常獨宿【讀】廣寒宮闕【韻】

【此與歐詞同惟前後段第二句俱押韻異按元好問棃花春暮詞張埜瓊林纎弱詞滕賔斜陽一抹詞第二句俱押韻正與此同】

又一體【雙調五十六字前後段各五句四仄韻】

辛棄疾

溪邊白鷺【韻】來吾告汝【韻】溪裏魚兒堪數【韻】主人憐汝汝憐魚【句】要物我【讀】欣然一趣【韻】白沙逺浦【韻】靑泥別渚【韻】剩有蝦跳鰍舞【韻】聴君飛去飽時來【句】看頭上【讀】風吹一縷【韻】

【此亦與歐詞同惟前後段第一二句俱押韻異按辛詞別首松岡避暑詞曹伯啟杜鵑聲訴詞劉因紇幹生處詞第一二句俱押韻正與此同】

又一體【雙調五十八字前後段各五句兩仄韻】

辛棄疾

少年風月【句】少年歌舞【句】老去方知堪羨【韻】嘆折腰【讀】五鬥賦歸來【句】走下了【讀】羊腸幾徧【韻】髙車駟馬【句】金章紫綬【句】傳語渠儂穏便【韻】問東湖【讀】帶得幾多春【句】且看取【讀】淩雲筆健【韻】

【此校歐詞前後段第四句各添一襯字若減去嘆字問字仍是歐詞體也按趙師俠詞前段第四句摩孩羅荷葉傘兒輕亦多一字】

又一體【雙調五十七字前後段各五句兩仄韻】

黃庭堅

八年不見【句】淸都絳闕【句】望銀漢【讀】溶溶漾漾【韻】年年牛女恨風波【句】算此事【讀】人間天上【韻】野麋丰艸【句】江鷗逺水【句】老去惟便疎放【韻】百錢端往問君平【句】早晚具【讀】歸田小舫【韻】

【此校歐詞前段第三句添一襯字若減去望字卽歐詞體也】

又一體【雙調五十八字前後段各五句三仄韻】

方嶽

今朝念九【句】明朝初一【韻】怎欠个【讀】秋崖生日【韻】客中情緒老天知【句】道道月不消三十【韻】春盤縷菜【句】春缸搖碧【韻】便擬做【讀】梅花消息【韻】雪邊試問是耶非【句】笑今夕不知何久【韻】

【此校歐詞前後段第三句各多一字又前後段第二句俱押韻異】

又一體【雙調八十八字前段十句四仄韻後段八句七仄韻】栁

永

屆徵途【句】攜書劍【句】迢迢匹馬東歸去【韻】慘離懷【句】嗟少年易分難聚【韻】佳人方恁繾綣【句】便忍分鴛侶【韻】當媚景【句】算密意幽歡【句】盡成輕負【韻】此際寸腸萬緒【韻】慘愁顏【句】斷魂無語【韻】和淚眼【讀】片時幾番回顧【韻】傷心脈脈誰訴【韻】但黯然凝竚【韻】暮煙寒雨【韻】望秦樓何處【韻】

【此詞句韻與鵲橋仙令不同蓋慢詞體也因調名同故爲類列亦無宋詞別首可校詞律誤從汲古閣本前段第三句少一字今照花艸粹編增定】

玉闌干【調見壽域詞】

玉闌干【雙調五十六字前後段各四句三仄韻】

杜安世

珠簾怕捲春殘景【韻】小雨牡丹零欲盡【韻】庭軒悄悄燕髙空【句】風【風飄】絮【讀】綠苔侵徑【韻】欲將幽恨傳愁信韻想後期【讀】無个憑定【韻】幾回獨睡不思量【句】還悠悠【讀】夢裏尋趁【韻】

【詞律誤從汲古閣本前段第二句少一字今照花艸粹編校正平仄無他首可校】

思歸樂【樂章集注林鐘商】

思歸樂【雙調五十六字前後段各四句四仄韻】

栁永

天幕淸和堪宴聚【韻】相得盡【讀】髙陽儔侶【韻】皓齒善歌長袖舞【韻】漸引入【讀】醉鄕深處【韻】晚歲光陰能幾許【韻】這巧宦【讀】不須多取【韻】把酒共君聴杜宇【韻】解再三【讀】勸人歸去【韻】

【詞律誤從汲古閣本後段結句脫一字今從花艸粹編校正平仄無他首可校】

徧地錦【調見毛滂東堂詞孫守席上詠牡丹花作也花艸粹編注小石調】

徧地錦【雙調五十六字前段四句三仄韻後段四句兩仄韻】毛

滂

白玉闌邊自凝佇【韻】滿枝頭【讀】彩雲雕霧【韻】甚芳菲【讀】繡得成團【句】砌合出【讀】韶華好處【韻】暖風前【讀】一笑盈盈【句】吐檀心【讀】向誰分付【韻】莫與他【讀】西子精神【句】不枉了【讀】東君雨露【韻】

【詞律誤從汲古閣本前段第二句作滿枝頭新彩雲雕霧多一新字今從花艸粹編攺正平仄宜遵之】翻香令【此調始自蘇軾取詞中第二句惜香愛把寶釵翻句爲名】

翻香令【雙調五十六字前後段各五句三平韻】

蘇軾

金鑪猶暖麝煤殘【韻】惜香愛把寶釵翻【韻】重勻處【句】餘燻在【句】這一般【讀】气味勝從前【韻】背人偸蓋小重山【韻】更拈沈水與同然【韻】且圖得【句】氤氳久【句】爲情深【讀】嫌怕斷頭煙【韻】

【按詞律載此詞前段重勻處作重聞處這一般作這一番後段小重山作小蓬山更拈沈水與同然作更將沈水與同然今從樂府雅詞本平仄無別首可校】

茶瓶兒【調見花庵詞選始自北宋李元膺至南宋趙彥端石孝友二家又攤破兩結句法減去兩

起句字自成新聲】

茶瓶兒【雙調五十六字前段五句四仄韻後段五句五仄韻】李元膺

去年相逢深院宇【韻】海棠下【讀】曾歌金縷【韻】歌罷花如雨【韻】翠羅衫上【句】防防紅無數【韻】今歲重尋攜手處【韻】空物是人非春暮【韻】回首靑雲路【韻】亂英飛絮【韻】相逐東風去【韻】

【此詞無別首可校後采趙石二詞其源𨿽出於此然句讀不同音律亦變未可防校舊譜混注平仄者誤詞律以後結絮字非韻不知前句不押韻後句押韻者詞中盡多若在換頭後結更多蓋詞以韻爲拍】

【過變曲終不妨多加拍也】

又一體【雙調五十四字前後段各四句四仄韻】

趙彥端

澹月華鐙春夜【韻】送東風【讀】栁煙梅麝【韻】寶釵宮髻連嬌馬【韻】似記得【讀】帝鄕遊冶【韻】悅親戚之情話【韻】況溪山【讀】坐中如畫【韻】淩波微步人歸也【韻】看酒醒【讀】鳳鸞誰跨【韻】

【此詞兩起句照李詞各減去一字其第三第四第五句又破作兩句𨿽字數同而句法已不同矣】又一體【雙調五十四字前段四句四仄韻後段五句四仄韻一疊韻】

石孝友

相對盈盈一水【韻】多聲價【讀】問名得字【韻】剛能見也還拋棄【韻】孤負了【讀】萬紅千翠【韻】畱無計【韻】來無計【讀】悶厭厭【讀】幾何況味【韻】而今若沒些兒事【韻】卻枉了【讀】做人一世【韻】

【此詞舊多脫誤今照詞緯本校正花艸粹編有梁意娘詞與此同梁詞前段第一句滿地落花鋪繡滿字落字俱仄聲鋪字平聲第二句正麗色著人如酒正字麗字俱仄聲如字平聲第三句曉鶯牕外啼楊栁曉字仄聲窓字平聲後段第二句音信悄信字仄聲第三句那堪是昔年時是字仄聲時字平聲第四句盟言孤負知多少孤字平聲結句對好景頓成消瘦消字平聲譜內可平可仄據此】

栁搖金【調見梅苑】

栁搖金【雙調五十六字前段四句四仄韻後段四句三仄韻】沈會宗

相將初下蕊珠殿【韻】似醉粉【讀】生香未徧【韻】愛惜嬌心春不管【韻】被東風【讀】賺開一半【韻】中黃宮裏賜仙衣【句】鬭淺深【讀】妝成笑面【韻】放出妖嬈難系綰【韻】笑東風【讀】自家腸斷【韻】

【此調句讀近思歸樂惟前後段兩起句平仄不同且換頭句不押韻故與思歸樂有別】

卓牌子【此調有兩體五十六字者始自楊旡咎一名卓牌子令九十七字者始自萬俟詠一名卓

牌子慢】

卓牌子【雙調五十六字前後段各五句三仄韻】

楊無咎

西樓天將晚【韻】流素月【讀】寒光正滿【韻】樓上笑揖姮娥【句】似看羅韤塵生【句】鬢云風亂【韻】珠簾終夕捲【韻】判不寐【讀】防幹憑暖【韻】好在影落淸尊【句】冷侵香幄【句】歡餘未教人散【韻】

【此詞前後段兩結俱十字兩句前結上六下四後結上四下六句讀𨿽異而平仄自同也】

又一體【雙調九十七字前段十一句四仄韻後段八句七仄韻】萬俟詠

東風綠楊天【句】如畫出【讀】淸明院宇【韻】玉艷淡薄【句】棃花帶月【句】胭脂零落【句】海棠經雨【韻】單衣怯黃昏【句】人正在【讀】珠簾笑語【韻】相並戲蹴秋千【句】共攜手【讀】同倚闌干【句】暗香時度【韻】翠牕繡戶【韻】路繚繞【讀】潛通幽處韻斷魂凝佇【韻】嗟不似飛絮【韻】閒悶閒愁難消遣【句】此日年年意緒【韻】無據【韻】柰酒醒春去【韻】

【此詞名卓牌子慢宋元詞家塡者甚少惟樂府雅詞有無名氏詞一首大同小異平仄可以防校】又一體【雙調九十三字前段十一句四仄韻後段八句六仄韻】

【樂府雅詞】無名氏

當年早梅芳【句】曾邂逅【讀】飛瓊侶【韻】肌雪瑩玊【句】顏開嫩桃【句】腰支輕裊【句】未勝金縷【韻】佯羞整雲鬟【句】頻向人【讀】嬌波寄語【韻】湘佩笑解【句】韓香暗傳【句】幽歡後期誰訴【韻】夢魂頓阻【韻】似一枕【讀】髙唐雲雨【韻】蕙心蘭態【句】知何計重遇【韻】試問春蠶絲多少【句】未抵離愁半縷【韻】凝佇【韻】望鳳樓何處【韻】

【此詞與萬俟詞大同小異前段第二句校萬俟詞少一字前結校萬俟詞少三字句讀亦異後段則全與萬俟詞同惟第三句少押一韻耳】

淸江曲【此宋蘇庠泛舟淸江作也體近古詩因花艸粹編采入今仍之】

淸江曲【雙調五十六字前段四句三平韻後段四句三仄韻】蘇

庠

屬玉雙飛水滿塘【平韻】菇蒲深處浴鴛鴦【韻】白蘋滿棹歸來晚【句】秋著蘆花一防霜【韻】扁舟系防依林樾【仄韻】蕭蕭兩鬢吹華髮【韻】萬事不理醉復醒【句】長占燈波弄明月【韻】

【此詞前段近瑞鷓鴣後段近玉樓春全似七言詩句平仄可不拘】

樓上曲【調見蘆川詞因詞中有樓外樓中二句故名】

樓上曲【雙調五十六字前後段各四句兩仄韻兩平韻】

張元幹

樓外夕陽明逺水【仄韻】樓中人倚東風裏【韻】何事有情怨別離【平韻】低鬟背立君應知【韻】東望雲山君去路【換仄韻】腸斷迢迢盡愁處【韻】明朝不忍見雲山【換平韻】從今休傍曲闌干

【此詞七言八句前後段上二句近玊樓春下二句換平韻當是玉樓春偸聲變體但宋元無塡此者秪有張詞別首可校張詞別首前段起句淸夜鐙前花報喜鐙字平聲第二句心隨社燕涼風起社字仄聲第三句雲路修成寶月時修字平聲後段起句沆瀣秋香生玊井沆字仄聲第二句畫檐深轉梧桐影畫字仄聲檐字平聲轉字仄聲梧字平聲第三句看君西去侍明光看字仄聲西字平聲譜內可平可仄據此】

防前栁【朱雍詞名亭前栁金詞注越調】

防前栁【雙調五十六字前段八句四平韻後段六句三平韻】趙師俠

晚秋天【韻】過暮雨【句】云容斂【句】月澄鮮【韻】正風露淒淸處【句】砌蛩喧【韻】更黃葉【句】舞翩翩【韻】念故里【讀】千山雲水隔【句】被名韁利鎖縈牽【韻】莫作悲秋意【句】對尊前【韻】且同樂【句】太平年【韻】

【按趙師俠防前栁二首此詞之外尙有景淸佳一詞字數句法相同惟前段第七句向碧葉碧字仄聲其餘平仄悉如一塡者遵之】

又一體【雙調五十五字前後段各六句三平韻】

朱雍

拜月南樓上【句】面嬋娟【讀】恰對新妝【韻】誰憑闌漧處【句】笛聲長【韻】追往事【句】徧淒涼【韻】看素質【讀】臨風消瘦盡【句】粉防輕【讀】依舊眞香【韻】瀟灑無塵境【句】過橫塘【韻】度淸影【句】在回廊【韻】

【此亦趙詞體惟前段起句五字第二三四句作七字一句第五句少一字異按朱詞三首內一首換頭句八字與此同前段第二句問東君曾放瑤英曾字平聲後段起句飄香信玉溪仙佩晚香字平聲玉字仄聲第五六句分春色贈雙成分字平聲譜內可平可仄據此余防別首佇立東風詞】

又一體【雙調五十四字前後段各六句三平韻】

朱雍

佇立東風裏【句】放纖手【讀】淨試梅妝【韻】睂暈輕輕畫【句】逺山長【韻】添新恨【句】更淒涼【韻】嘗憶驛亭人別後【句】尋春去【讀】盡是幽香【韻】歸路臨淸淺【句】在寒塘【韻】同水月【句】照虛廊【韻】

【此與拜月南樓詞同惟換頭句少一字異】

二色宮桃【調見梅苑其句讀近玊闌干而平仄不同】

二色宮桃【雙調五十六字前後段各四句三仄韻】

【梅苑】無名氏

鏤玊香葩酥防萼【韻】正萬朩【讀】園林蕭索韻惟有一枝雪裏開【句】江南信【讀】更憑誰托【韻】前年記賞登髙閣【韻】嘆年來【讀】舊歡如昨【韻】聴取樂天一句云【句】花開處【讀】且須行樂【韻】

【此與玉闌干異者在前段起句平仄全異及第二句上三下四句法耳塡此體者辧之】

市橋栁【調見齊東野語因第二句有折盡市橋官栁句取以爲名】

市橋栁【雙調五十六字前後段各四句三仄韻】

蜀妓

欲寄意【讀】渾無所有【韻】折盡市橋官栁【韻】看君著上徵衫【句】又相將【讀】放船楚江口【韻】後會不知何日又【韻】是男兒【讀】休要鎭長相守【韻】茍富貴【讀】無相忘【句】若相忘【讀】有如此酒【韻】

【此詞平仄無他首可校】

一斛珠【宋史樂志名一斛夜明珠屬中呂調尊前集注商調金詞注仙呂調蔣氏九宮譜目入仙

呂引子晏幾道詞名醉落魄張先詞名怨春風黃庭堅詞名醉落拓】

一斛珠【雙調五十七字前後南唐段各五句四仄韻】李煜

晚妝初過【韻】沈檀輕注些兒个【韻】向人微露丁香顆【韻】一曲淸歌【句】暫引櫻桃破【韻】羅袖裛殘殷色可【韻】杯深旋被香醪涴【韻】繡牀斜憑嬌無那【韻】爛嚼紅茸【句】笑向檀郎唾【韻】

【此詞後段起句第二字第六字俱仄聲宋蘇軾詞自惜風流雲雨散張先詞今夜掩妝花下語晏幾道詞若問相思何處歇三作與此同余俱照張先山圍畫障詞體塡按尊前集李煜詞注商調乃夷則之商聲金元曲子照山圍畫障詞體塡者注仙呂調乃夷則之羽聲則知兩換頭句平仄確系音律所關故此詞作圖只就蘇張晏三詞校注如晏詞之前段起句鸞孤月缺鸞字平聲月字仄聲第二句兩情惆悵音塵絕兩字仄聲蘇詞第二句垂楊亂掩紅樓半亂字仄聲晏詞第三句如今若負當時節如字平聲若字仄聲蘇詞結句曾醉離歌宴曾字平聲後段起句自惜風流云兩散自字仄聲風字平聲張詞第二句明朝芳艸東西路芳字平聲第三句願身不學相思樹不字仄聲譜內可平可仄據之】

又一體【雙調五十七字前後段各五句四仄韻】

張先

山圍畫障【韻】風溪弄月淸溶漾【韻】玊樓苕館人相望【韻】下若醲醅【句】競欲金釵當【韻】使君勸醉靑蛾唱【韻】分明仙曲雲中響【韻】南園百卉千家賞【韻】和气兼來【句】不獨花枝上【韻】

【此與李詞同惟換頭句平仄異因宋詞如此塡者甚多金元曲子注仙呂調者正與之合此系音律所闗故亦編入另列一體前段第一句周密詞憶憶憶憶上憶憶二字俱仄聲晏幾道詞滿街斜月斜字平聲第二句蘇軾詞故山歸計何時決故字仄聲歸字平聲第三句歐陽修詞對酒當歌尋思著酒字仄聲歌字平聲範成大詞垂云捲盡添空闊垂字平聲卷字仄聲第四句蘇軾詞惟有佳人惟字平聲第五句周紫芝詞眞个睡不著眞字平聲睡字不字俱仄聲後段第一句晁補之詞誰家紅袖闌干曲誰字紅字俱平聲晏幾道詞心心口口長恨昨恨字仄聲第二句髙觀國詞倚闌一望情何極倚字一字俱仄聲第三句歐陽修詞恨別王孫愁多少恨字別字俱仄聲王字孫字俱平聲第四句張元幹詞客裏驚春客字仄聲第五句歐良詞同和醉落魄同字平聲醉字落字俱仄聲譜內可平可仄據此】

又一體【雙調五十七字前後段各五句四仄韻】

周邦彥

茸金細弱【韻】秋風嫩【讀】桂花初著【韻】蕊珠宮里人難學【韻】花染嬌荑【句】羞映翠云幄【韻】淸香不與蘭蓀約【韻】一枝雲鬢巧梳掠【韻】夜深輕撼薔薇索【韻】香滿衣襟【句】月在鳳凰閣【韻】

【此與張先詞同惟前段第二句作上三下四句法異黃庭堅詞韶聲斷六幺初徹髙觀國詞寒江上雨晴風急史達祖詞空分付有情睂睫正與此同】

夜遊宮【金詞注般涉調賀鑄詞有江北江南新念別句更名新念別】

夜遊宮【雙調五十七字前後段各六句四仄韻】

毛滂

長記勞君送逺【韻】栁煙重【讀】桃花波防【韻】花外溪城望不見【韻】古槐邊【句】故人稀【句】秋鬢晚【韻】我有淩霄伴【韻】在何處【讀】山寒云亂【韻】何不隨君弄淸淺【韻】見伊時【句】話陽春【句】山數防【韻】

【宋詞塡此調者其字句韻悉同所小異者惟句中平仄耳前段第一句周邦彥詞客去車塵漠漠客字仄聲第二句張孝祥詞芳郊迥艸長川永芳字平聲艸字仄聲吳文英詞敍別夢揚州一覺別字一字俱仄聲第三句秦觀詞巧燕呢喃向人語巧字仄聲人字平聲第四五六句秦詞何曾解說伊家些子事何字平聲解字仄聲辛棄疾詞怎柰何一回說一回美柰字說字下一字俱仄聲下回字平聲後段第一句周邦彥詞池曲河聲轉池字平聲第二句周詞聴幾片井梧飛墜幾字井字俱仄聲吳文英詞舊相思偏供閒晝思字平聲第三句張孝祥詞好是炎天煙雨醒好字仄聲煙字平聲兩字仄聲第四五六句秦觀詞連宵雨那更堪聞杜宇連字平聲雨字仄聲更字仄聲辛棄疾詞且不罪俺略起去洗耳不字起字去字俱仄聲吳文英詞玉痕消似梅花更淸瘦淸字平聲譜內可平可仄據此】

又一體【雙調五十七字前後段各六句四仄韻】

賀鑄

湖上蘭舟暮發【韻】揚州夢斷鐙明滅【韻】想見瓊花開似雪【韻】防檐香【句】玉纖纖【句】曾爲折【韻】漁管吹還咽【韻】問何意【讀】並人愁絕【韻】江北江南新念別【韻】掩芳尊【句】與誰同【句】今夜月【韻】

【此與毛詞同惟前段第二句不作上三下四句法異按周邦彥客去車塵詞前段第二句空堦暗雨苔千防正與此同】

梅花引【此調有兩體五十七字者中原音韻注越調髙憲詞有須信在家貧也樂句名貧也樂一

百十四字者卽五十七字體再加一疊賀鑄詞名小梅花】

梅花引【雙調五十七字前段七句三仄韻三平韻後段六句兩仄韻兩平韻一疊韻】

賀鑄

城下路【仄韻】淒風露【韻】今人犁田古人墓【韻】防頭沙【平韻】帶蒹葭【韻】漫漫昔時【句】流水今人家【韻】黃埃赤日長安道【換仄韻】倦客無漿馬無艸【韻】開函關【換平韻】閉函關【疊】千古如何【句】不見一人閒【韻】

【此詞前段三仄韻三平韻後段兩仄韻三平韻宋詞秪此一首中州樂府有三首可校前段第一句王特起句山之麓之字平聲第二句髙憲詞鼓笛弄鼓笛二字俱仄聲第三句王特起句一彎秀色盤虛谷一字秀字色字俱仄聲盤字平聲髙憲詞馳驟百年塵一閧驟字一字俱仄聲第四五句髙詞陶淵明張季鷹陶字張字俱平聲季字仄聲第六七句王特起詞有人行李蕭蕭落葉中人字行字俱平聲李字仄聲下蕭字平聲落葉二字俱仄聲後段第一句髙憲詞有溪可漁林可繳有字仄聲漁字平聲下可字仄聲王特起詞人家籬落炊煙濕籬字平聲趙秉文詞石頭路滑馬蹄蹶馬字仄聲第二句趙詞昂頭貪看山奇絕昂頭二字俱平聲看字仄聲山字平聲王特起詞天外雲峯�淡白淡字仄聲第三句王詞野煙昏野字仄聲第五六句王詞溪橋路滑平沙沒舊痕橋字平聲路滑二字俱仄聲平沙二字俱平聲舊字仄聲譜內可平可仄據此此調作者類塡古人成語故平仄往往不同】

又一體【雙調五十七字前段七句五平韻一疊韻後段六句兩仄韻兩平韻一疊韻】

萬俟詠

曉風酸【平韻】曉霜幹【韻】一鴈南飛人度關【韻】客衣單【韻】客衣單【疊】千里斷魂【句】空歌行路難【韻】寒梅驚破前村雪【仄韻】寒鴉啼落西樓月【韻】酒腸寛【平韻】酒腸寛【疊】家在日邊【句】不堪頻倚闌【韻】

【此詞字句與賀詞同惟前段起三句用平韻異宋元詞無塡此體者】

又一體【雙調一百十四字前後段各十三句五仄韻六平韻】賀

鑄

縛虎手【仄韻】懸河口【韻】車如雞棲馬如狗【韻】白綸巾【平韻】撲黃塵【韻】不知我輩【句】可是蓬蒿人【韻】衰蘭送客咸陽道【換仄韻】天若有情天亦老【韻】作雷顚【換平韻】不論錢【韻】誰問旗亭【句】美酒斗十干【韻】酌大斗【換仄韻】更爲壽【韻】靑鬢長靑古無有【韻】笑嫣然【換平韻】舞翩翩【韻】當罏秦女【句】十五語如弦【韻】遺音能記秋風曲【換仄韻】事去千年猶恨促【韻】攬流光【換平韻】系扶桑【韻】爭柰愁來【句】一日卻爲長【韻此卽城下路詞體再加一疊者有向子諲朱雍劉均國三詞可校按向詞前段第三句小時笑弄堦前月小字仄聲朱詞第六句江上小車江字平聲向詞第八句十年空省春風面十字仄聲朱詞結句猶與幽逕通猶字幽字俱平聲朱詞後段第三句庾嶺沈沈云暗碧庾字暗字俱仄聲向詞第四五句花陰邊栁陰邊花字平聲向詞第七句偸憐不成憐憐字平聲朱詞第八句年來素袂香不減不字仄聲第九句此心無限憑誰說心字平聲限字仄聲向詞第十二句鴛鴦翡翠鴦字平聲翠字仄聲譜內可平可仄據之其餘防校五十七字賀詞及下梅苑詞蓋梅苑詞之前段卽此詞前後段之第一句至第七句梅苑詞之後段卽此詞前後段之第八句至第十三句也】

又一體【雙調一百十四字前段十四句六仄韻五平韻一疊韻後段十二句四仄韻五平韻

一疊

梅苑韻】無名氏

園林靜【仄韻】蕭索景【韻】寒梅漏泄東君信【韻】探春回【平韻】探春回【疊】四時卻被【句】伊家苦相催【韻】江村畔【換仄韻】開爛漫【韻】看看又近年光晚【韻】綻芬芳【換平韻】噴淸香【韻】壽陽宮裏【句】愛學靚梳妝【韻】夭桃紅杏誇顏色【換仄韻】爭似情懷雪中折【韻】冒嚴寒【換平韻】冒嚴寒【疊】遊蜂戲蝶【句】莫作等閒看【韻】故人別後知何處【換仄韻】春色嶺頭逢驛使【韻】贈新詩【換平韻】折髙枝【韻】樓上一聲【句】羌管不須吹【韻此亦城下路詞體前後段各加一疊與縛虎手詞又不同】

荷葉鋪水面【調見花艸粹編】

荷葉鋪水面【雙調五十七字前段五句三平韻後段六句四平韻】

康與之

春光艷冶【句】遊人踏綠苔【韻】千紅萬紫競香開【韻】暖風拂鼻籟【句】驀地暗香透滿懷【韻】酴醿似錦裁【韻】嬌紅間綠白【句】只怕迅速春回【韻】誤落在塵埃【韻】折向鬢雲間【句】金鳳釵【韻】

【此調僅見此詞無別首可校】

家山好【調見湘山野錄因詞中有水晶宮裏家山好句取爲調名】

家山好【雙調五十七字前段七句四平韻後段五句三平韻】

【湘山野錄】無名氏

掛冠歸去舊煙蘿【韻】閒身健【句】養天和【韻】功名富貴非由我【句】莫貪他【韻】者岐路【句】足風波【韻】水晶宮裏家山好【句】物外勝遊多【韻】晴溪短棹【句】時時醉唱捚梭羅【韻】天公柰我何【韻】

【此調僅見此詞無別首可校】

步虛子令【調見髙麗史樂志】

步虛子令【雙調五十七字前段六句四平韻後段七句三】

【平韻髙麗】無名氏

碧雲籠曉海波間【史】江上數峯寒【樂】佩環聲裏【志】異香飄落人間【韻】弭絳節【韻】五云端【句】宛然共指嘉禾瑞【韻】開一笑【句】破朱顏【韻】九重曉闕【句】望中三祝髙天【句】萬萬載【韻】對南山【句】

【韻句韻此宋賜髙麗樂中五羊仙舞隊曲】

禦定詞譜卷十二

欽定四庫全書

禦定詞譜卷十三目錄【起五十八字至六十】

小重山四體【一字又名小衝山小重山令】踏莎行三體【栁色新又名喜朝天栁長】宜男艸二體

花上月令一體

倚四樓一體

掃地舞一體【春踏雪行】

接賢賓二體【又名掃市】

步蟾宮五體【舞又名集】

恨春遲一體

冉冉云二體【賢賓又名】

蝶戀花三體【釣臺詞又名弄花雨又名防踏枝黃金樓捲珠簾明月生南浦細雨吹池沼鳯棲梧】

壽山曲一體

秋蕊香引一體

惜瓊花一體

朝玉階一體

防天花一體

荷華媚一體

少年心一體【又名添字少年心】

七娘子三體

一翦梅七體【又名臘梅香玉簞秋】

尋梅二體

錦帳春四體

唐多令三體【又名餹多令南棲令箜篌曲】攤破采桑子體

後庭宴體

鞓紅一體

賀熙朝二體

撥棹子三體

玊堂春一體

繋裙腰三體【又名芳艸渡】

欽定四庫全書

禦定詞譜卷十三【起五十八字至六十一字】

小重山【宋史樂志雙調李邴詞名小衝山姜防詞名小重山令韓淲詞有防染煙濃栁色新句名

栁色新】

小重山【雙調五十八字前後各四句四平韻】

薛昭蘊

春到長門春艸靑【韻】王堦華露滴【讀】月朧明【韻】東風吹斷玉簫聲【韻】宮漏促【讀】簾外曉啼鶯【韻】愁起夢難成【韻】紅妝流宿淚【讀】不勝情【韻】手挼裙帶繞花行【韻】思君切【讀】羅幌暗塵生【韻】

【此調以此詞爲正體宋元詞俱照此塡若趙詞之添字梅苑詞之減字黃詞之押仄韻皆變體也按和凝詞前段第二句羣仙初折得郗詵枝羣字平聲第三句曉花擎露妒啼妝曉字仄聲結句精神出禦陌袖鞭垂禦字仄聲後段第二句管弦分響亮探花期管字仄聲第三句光陰�斷曲江池光字平聲又毛滂詞前段結句玉堂客於此勸春耕玉字仄聲譜內可平可仄據此余參所采平韻二詞】

又一體【雙調六十字前後段各五句四平韻】

趙長卿

一夜中庭拂翠條【韻】碧紗窻外雨【讀】長涼飇【韻】朝來漲水恰平橋【韻】添淸景【句】疎韻響【讀】入芭蕉【韻】坐久篆

香消【韻】多情人去後【讀】信音遙【韻】卽今消痩沈郎腰【韻】悲秋切【句】虛過了【讀】可憐宵【韻】

【此與薛詞同惟前後段兩結句各添一字異按張先集有感皇恩詞延壽蕓香七世孫華軒承大對見經綸魚一息化天津袍如革三百騎從淸麈玉樹瑩風神同時棠棣蕚一家春十年身是鳯池人蓬萊闕黃閣坐遲談賔正與此同詞律誤刻感皇恩後不知宋詞感皇恩體從無用平韻者張詞蓋添字小重山也故錄趙詞以証之】

又一體【雙調五十七字前後梅苑段各四句四平韻】無名氏

不是蛾兒不是酥【韻】化工應道也難摹【韻】花兒淸痩影兒孤【韻】多情處【讀】時有暗香浮【韻】試問玉肌膚【韻】夜來霜雪重【讀】怕寒無【韻】一枝欲寄洞庭姝【韻】可惜許【讀】只有鴈銜蘆【韻】

【此與薛詞同惟前段第二句減一字異按梅苑詞三首一首一枝照水弄精神一首依稀丹蕚動紅雲又元劉景翔詞紅香浮玉醉容頺並與此同前段結句浮字本十一尢韻按中原雅音浮字付無切又吳越間方言浮讀作無故可借押】

又一體【雙調五十八字前後段各四句四仄韻】

黃子行

一防斜陽紅欲滴【韻】白鷗飛不盡【讀】楚天碧【韻】漁歌聲斷晚風急【韻】攬蘆花【讀】飛雪滿林濕【韻】孤館百憂集【韻】家山千里逺【讀】夢難覓【韻】江湖風月好收拾【韻】故溪云【讀】防處著簔立【韻】

【此調例押平聲韻此詞押入聲韻卽樂府指迷所謂平聲字可以入聲替也】

踏莎行【金詞注中呂調曹冠詞名喜朝天趙長卿詞名桞長春鳴鶴餘音詞名踏雪行曽覿陳亮

詞添字者名轉調踏莎行】

踏莎行【雙調五十八字前後段各五句三仄韻】

晏殊

細艸愁煙【句】幽花怯露【韻】憑闌總是消魂處【韻】日髙深院靜無人【句】時時海燕雙飛去【韻】帶緩羅衣【句】香殘蕙炷【韻】天長不禁迢迢路【韻】垂楊只解惹春風【句】何曾系得行人住【韻】

【此調以此詞爲正體若曽詞陳詞之添字攤破句法轉換宮調皆變體也按宋元人塡此調者其字句韻悉同惟毎句平仄小異如前段第一二句黃庭堅詞臨水夭桃倚墻繁李臨字平聲倚字仄聲繁字平聲第三句歐陽修詞艸燻風暖搖徵轡艸字仄聲風字平聲第四句歐陽詞離愁漸逺漸無窮離字平聲漸字仄聲第五句晏防道詞粉香簾幙陰陰靜粉字仄聲簾字平聲後段第一二句黃詞明日重來落花如綺明字平聲落字仄聲如字平聲第三句陳堯佐詞畫梁輕拂歌塵轉畫字仄聲輕字平聲第四句晏詞宿妝曽比杏腮紅宿字仄聲曽字平聲第五句陳詞主人思重珠簾捲主字仄聲思字平聲譜內可平可仄據此至周密詞後段結句莫聽酒邊供奉曲平仄獨異此亦偶誤不必從】

又一體【雙調六十六字前後段各六句四仄韻】

曾覿

翠幄成陰【句】誰家簾幙【韻】綺羅香擁處【讀】觥籌錯【韻】淸和將近【句】柰春寒更薄【韻】髙歌看防防梁塵落【韻】好景良辰【句】人生行樂【韻】金杯無柰是【讀】苦相虐【韻】殘紅飛盡【句】裊垂桞輕弱【韻】來嵗斷不負鶯花約【韻】

【此詞前後段第三句減去處字是字第四句減去柰字更字裊字輕字兩結句減去看字斷字卽踏莎行正體也轉調者攤破句法添入襯字轉換宮調自成新聲耳按趙彥端宿雨才收詞正與此同前段第三句牡丹將綻也近寒食近字仄聲後段第三句一月五番價共歡集月字五字俱仄聲番字平聲第五句且莫畱半滴莫字半字俱仄聲第六句一百二十个好生日一字好字俱仄聲譜內可平可仄據此余參陳詞汲古閣本前段第三句脫一字今從詞緯本訂定】

又一體【雙調六十四字前後段各六句四仄韻】

陳亮

洛浦塵生【句】巫山夢斷【韻】旗亭芳艸裏【讀】春防淺【韻】棃花落盡【句】酴醿又綻【韻】天气也似【讀】尋常庭院【韻】向晚情濃【句】十分惱亂【韻】水邊佳麗地【讀】近前看【韻】娉婷笑語【句】流觴美滿【韻】意思不到【讀】夕陽孤館【韻】

【此詞見龍川集亦名轉調踏莎行毎段上四句與曽詞同惟前後段第五句各減一字異宋人精於音律凡遇舊腔往往隨意增損自成新聲如元人度曲或借宋人詞調偸聲添字名爲過曲者其源實出於此】

宜男艸【調見範成大石湖詞】

宜男艸【雙調五十八字前後段各四句三仄韻】

範成大

舎北煙霏舎南浪【韻】雨傾盆【讀】灘流微漲【韻】問小橋【讀】別後誰過【句】惟有迷鳥羇防來往【韻】重尋山水問無恙【韻】埽柴荊【讀】土花塵网【韻】畱小桃【讀】先試光風【句】從此芝艸瑯玕日長【韻】

【此調前後段兩起句例作拗句觀範詞別首及陳三聘和詞搖落丹楓素秋後緑水黏天淨無浪第五字必仄聲第六字必平聲可見兩結句是上二下六句法陳詞亦然陳和詞前段第三四句个中趣莫遣人知容我日日扁舟獨往中字平聲趣字上日字獨字俱仄聲後段第三四句春近也梅桞頻看枝上玉蕊金絲暗長也字玉字俱仄聲譜內可平可仄據此余見下詞】

又一體【雙調六十字前後段各四句三仄韻】

範成大

籬菊灘蘆被霜後【韻】裊長風【讀】萬重髙桞【韻】天爲誰【讀】展盡湖光渺渺【句】應爲我【讀】扁舟入手【韻】橘中曾醉洞庭酒【韻】輾雲濤【讀】掛帆南斗【韻】追舊遊【讀】不減商山杳杳【句】猶有人【讀】能相記否【韻】

【此調前後段第三句俱九字兩結句俱七字與前詞異陳和詞前段第三句別夢回憶得雙柑分我別字仄聲分字平聲後段第三四句人去也縱得相逢似舊問當日紅顏在否也字問字俱仄聲當字平聲日字仄聲譜內據此余詳前詞】

花上月令【宋吳文英自度曲】

花上月令【雙調五十八字前段七句四平韻後段七句三平韻】吳文英

文園消渴愛江淸【韻】酒腸怯【句】怕深觥【韻】玉舟曾洗芙蓉水【句】瀉淸冰【韻】秋夢淺【句】醉霞輕【韻】庭竹不收簾影去【句】人睡起【句】月空明【韻】瓦瓶汲水和秋葉【句】薦吟醒【韻】夜深裏【句】怨遙更【韻】

【此調無別詞可校其句讀平仄當依之】

倚西樓【調見苕溪詩話因詞有西樓蕭瑟有誰知句取以爲名】

倚西樓【雙調五十八字前段四句三仄韻後段四句兩仄韻】韋彥溫

禁鼓初傳時下打【韻】虛過淸明風月夜【韻】眼如魚目防曾幹【句】心似酒旗終日掛【韻】銀漢低垂星斗斜【句】院宇空寥銀燭卸【韻】西樓蕭瑟有誰知【句】敎我獨自上來獨自下【韻】

【調近玉樓春惟後段結句多兩字耳無別首可校】

掃地舞【唐敎坊曲名一名掃市舞】

掃地舞【雙調五十八字前後段各七句六仄韻一疊韻】

【梅苑】無名氏

酥防萼【韻】玉碾萼【疊】防時碾時香雪薄【韻】才折得【韻】春力弱【韻】半掩朱扉垂繡幕【韻】怕吹落【韻】撚一晌【換韻】嗅一晌【疊】撚時嗅時宿酒忘【韻】春筍上【韻】不忍放【韻】待對菱花斜插向【韻】寶釵上【韻】

【此調無別詞可校前後段兩起句疊韻當是定格塡者宜依之】

接賢賓【此調有兩體五十九字者始於毛文錫詞一百十七字者始於桞永詞樂章集注林鐘商

調一名集賢賓】

接賢賓【雙調五十九字前段四句三平韻後段七句三平韻】毛文錫

香鏤襜五花驄【韻】值春景初融【韻】流珠噴沫蹀躞【句】汗血流紅【韻】少年公子能乘馭【句】金鑣玉轡瓏璁【韻】爲惜珊瑚鞭不下【句】驕生百步千蹤【韻】信穿花【句】從拂桞【句】向九陌追風【韻】

【唐詞秖此一首無他作可校前段起句坊本作五色驄今從花間集訂正】

又一體【雙調一百十七字前段十句五平韻後段十句六平韻】桞永

小樓深巷狂遊徧【句】羅綺成叢【韻】就中堪人屬意【句】最是虫虫【韻】有畫難描雅態【句】無花可比芳容【韻】防回飲散良宵永【句】鴛衾暖【讀】鳳枕香濃【韻】算得人間天上【句】惟有兩心同【韻】近來雲雨毎西東【韻】誚惱損情悰【韻】縱然偸期暗防【句】長是匆匆【韻】爭似和鳴偕老【句】免敎斂翠啼紅【韻】眼前時暫疎歡宴【句】盟言在【讀】莫更忡忡【韻】待作眞个宅院【句】方信有初終【韻】

【此卽毛詞體再加一疊但前段起句不用韻第二句少一字前後段第五句減一字第八句各添一字兩結句讀小異耳按宋詞無塡此調者其平仄當依之詞律誤從汲古閣本其前段第八句脫一字今從花艸粹編校正元曲馬致逺商調集賢賓與此同惟前段第二句亦作五字前後段第九句俱作五字亦因桞詞減字也因詞俚不錄】

步蟾宮【蔣氏九宮譜目入南呂引子韓淲詞名釣臺詞劉擬詞名折丹桂】

步蟾宮【雙調五十九字前段四句三仄韻後段六句三仄韻】黃庭堅

虫兒眞个惡靈利【韻】惱亂得【讀】道人眠起【韻】醉歸來【讀】恰似出桃源【句】但目斷【讀】落花流水【韻】不如隨我歸雲際【韻】共作个【讀】住山活計【韻】照淸溪【句】勻粉靣【句】插山花【句】算終勝【讀】風塵滋味【韻】

【此調昉自山谷但宋元詞俱宗蔣防體惟韓淲集中一詞則照此塡前段第三句八字後段第三四五句各三字正與此同詞律疎於考索謂此詞誤多一字非也按韓詞前段起句三年重到嚴灘路嚴字平聲第二句嘆鬢髮衣冠塵土防字衣字俱平聲第三句倚孤�閒自逐淸風閒字平聲結句見一片孤鴻歸去孤字平聲後段起句人間何用論今古人字平聲第二句漫灜得个般情緒贏字情字俱平聲第三四五句雨吹來云亂處水東流平仄如一結句但只有靑山如故隻字仄聲譜內可平可仄據此】又一體【雙調五十八字前後段各四句三仄韻】

楊無咎

桂花馥鬱淸無寐【韻】覺身在【讀】廣寒宮裏【韻】憶吾家【讀】妃子舊遊時【句】瑞龍腦【讀】暗藏葉厎【韻】不堪午夜西風起【韻】更颭颭【讀】萬絲斜墜【韻】向晚來【讀】卻似給孤園【句】乍驚見【讀】黃金布地【韻】

【此詞前後段第三句俱八字較黃詞減一字句讀似更整齊但宋人無塡此者汲古閣夲此詞前段第三句脫一時字今從花艸粹編增定】

又一體【雙調五十六字前後段各四句三仄韻】

蔣防

玉牕掣鎖香雲漲【韻】喚緑袖【讀】低敲方響【韻】流蘇拂處字微訛【句】但斜倚【讀】紅梅一晌【韻】蒙蒙月在簾衣上【韻】做池館【讀】春陰模樣【韻】春陰模樣不如春【句】這催雪【讀】曲兒休唱【韻】

【此調以此詞爲正體前後段第三句俱七字較楊詞各減一字蔣詞三首皆同有劉儗初秋雨兩詞鐘過東風又送詞無名氏東風捏就詞可校前段起句鐘詞東風又送酴醿信東字平聲蔣詞別首去年云掩冰輪皎云字平聲第二句鐘詞早吹得愁成潘鬢吹字平聲第三句鐘詞花開猶似十年前猶字平聲劉詞祝君壽閱八千秋祝字仄聲第四句鐘詞人不似十年前俊人字平聲不字仄聲後段起句鐘詞冰邊珠翠香成陣珠字平聲第二句無名氏詞暗蹙損睂峯雙翠蹙字仄聲譜內可平可仄據此余參汪章二詞】

又一體【雙調五十五字前後段各四句三仄韻】

汪存

玉京此去春猶淺【韻】正雪絮【讀】馬頭零亂【韻】姮娥翦就緑云裳【句】待來步【讀】蟾宮與換【韻】明年二月桃花防【韻】雙槳浪平煙暖【韻】揚州十里小紅樓【句】盡卷上【讀】珠簾一半【韻】

【此與蔣詞同惟後段第二句減一字異】

又一體【雙調五十七字前後段各四句三仄韻】

【全芳備祖】章【失名】

未開大如木犀蕊【韻】開後是【讀】梅花小厎【韻】翛然只欲住山林【句】肯容易【讀】結根城市【韻】葉兒又與冬靑比【韻】算何止【讀】香聞七里【韻】不因山谷品題來【句】誰知道【讀】是水仙兄弟【韻】

【此亦與蔣詞同惟結句添一襯字異】

恨春遲【調見張先詞集】

恨春遲【雙調五十九字前後段各五句兩平韻】

張先

好夢才成成又斷【句】因晚起【讀】云朶梳鬟【韻】秀臉拂輕紅【句】滴入嬌睂眼【句】薄衣減春寒【韻】紅柱溪橋波平防【句】畫閣外【讀】落日西山【韻】不忿閒花並蔕【句】秋藕連根【句】何時重得雙蓮【韻】

【坊本此詞前段起句或作好夢才成又斷第二句或作晚起雲朶梳鬟今從本集及花艸粹編訂正此體秖此一詞無別首宋元詞可校】

冉冉云【韓淲詞有倚徧闌干弄花兩句更名弄花雨】

冉冉云【雙調五十九字前後段各四句四仄韻】

盧炳

雨洗千紅又春晚【韻】畱牡丹【讀】倚闌初綻【韻】嬌婭奼【讀】偏賦精神君看【韻】算費盡【讀】工夫防染【韻】帶露天香最淸逺【韻】太眞妃【讀】曉妝體段【韻】拌對花【讀】滿把流霞頻勸【韻】怕逐東風零亂【韻】

【宋詞惟韓淲一首可校故平仄悉參之】

又一體【雙調五十九字前段四句三仄韻後段四句四仄韻】韓

淲

倚徧闌干弄花雨【韻】捲朱簾【讀】艸迷芳樹【韻】山崦裏【讀】防許雲煙來往【句】畫不就【讀】人家院宇【韻】社寒梁燕呢喃舞【韻】小桃紅【讀】海棠初吐【韻】誰信道【讀】午枕醒時情緒【韻】閒整春衫自語【韻】

【此與盧詞同惟前段第三句不用韻異或云往字攺去字卽韻然澗泉集原本如此仍之】

蝶戀花【唐敎坊曲本名鵲踏枝宋晏殊詞攺今名樂章集注小石調趙令畤詞注商調太平樂府注雙調馮延己詞有楊桞風輕展盡黃金縷句名黃金縷趙令畤詞有不捲珠簾人在防防院句名捲珠簾司馬橂詞有夜涼明月生南浦句名明月生南浦韓淲詞有細雨吹池沼句名細雨吹池沼賀鑄詞名鳯棲梧李石詞名一籮金衷元吉詞名魚水同歡沈防宗詞名轉調蝶戀花】

蝶戀花【雙調六十字前後段各五句四仄韻】

馮延已

六曲闌干偎碧樹【韻】楊桞風輕【句】展盡黃金縷【韻】誰把鈿箏移玉柱【韻】穿簾海燕雙飛去【韻】滿眼遊絲兼落絮【韻】紅杏開時【句】一霎淸明雨【韻】濃睡覺來鶯亂語【韻】驚殘好夢無尋處【韻】

【此詞爲蝶戀花正體宋元人俱如此塡馮詞別首前段起句霜落小園瑤艸短霜字平聲小字仄聲第二三句瘦葉和風惆悵芳時換瘦字仄聲惆字平聲第四句舊恨新愁都不管舊字仄聲新字平聲第五句捲簾雙鵲驚飛去卷字仄聲雙字平聲後段起句心若垂楊千萬縷心字平聲又一首涙眼倚樓頻獨語倚字仄聲第二句水闊花飛水字仄聲第三句又一首齊奏云和曲齊字平聲第四句忽憶當年歌舞伴忽字仄聲當字平聲結字晚朱雙臉啼痕滿晚字仄聲雙字平聲譜內可平可仄據此至杜安世詞前段起句秋日樓臺在空際在字微拗李石詞前段起句武陔春色濃如酒平仄全異宋元人無如此塡者恐彚參作圖其體莫辧附注於此塡者審之】

又一體【雙調六十字前後段各五句四仄韻】

沈防宗

漸近朱門香夾道【韻】一片笙歌【句】依約樓臺杪【韻】野色和煙滿芳艸【韻】溪光曲曲山回抱【韻】物華不逐人間老【韻】日日春風【句】在處花枝好【韻】莫恨云防路難到【韻】劉郎可惜歸來早【韻】

【此詞與馮詞同惟前後段第四句及換頭句平仄異樂府雅詞名轉調蝶戀花轉調者移宮換羽轉入別調也字句𨿽同音律自異故另分列按沈詞別首溪上淸明詞及杜安世整頓雲鬟詞池上新秋詞賀鑄桃葉園林詞排辦張鐙詞張元幹祥景飛光詞及魏氏記得來時詞俱與此同可以參校沈詞別首前段起句溪上淸明初過雨溪字平聲第二三句春色無多葉厎花如許春字平聲葉字仄聲第四句輕暖時聞燕雙語輕字平聲第五句等閒飛入誰家去等字仄聲飛字平聲杜詞後段起句新翻歸翅雲間燕新字歸字俱平聲第二句金縷衣寛金字平聲賀詞第四句離索年多故人少離字平聲魏詞涙濕海棠花枝處海字仄聲花字平聲沈詞別首第五句緑楊風裏黃昏鼓緑字仄聲風字平聲譜內可平可仄據此至杜安世別浦遲防詞與任在蘆花詞兩結句亦拗體者又與此防異因字句悉同注明不叧錄】又一體【雙詞六十字前段五句兩叶韻兩仄韻後段五句四仄韻】石孝友

別來相思無限期【葉】欲說相思【句】要見終無計【韻】擬寫相思持送伊【葉】如何盡得相思意【韻】眼厎相思心裏事【韻】縱把相思【句】寫盡憑誰寄【韻】多少相思都做淚【韻】一齊淚損相思字【韻】

【此亦與馮詞同惟前段平仄韻互葉異按此詞期字伊字在平聲四支部餘皆上聲四紙部去聲四寘部中字也卽古韻所謂本部三聲葉者宋詞間用古韻與中原音韻純乎北音者不同】

壽山曲【調見趙徳麟侯鯖錄南唐馮延巳作因詞中有聖壽南山永同句故名】

壽山曲【單調六十字十句五平韻】

馮延己

銅壺滴漏初盡【句】髙閣雞鳴半空【韻】催啟五門金鎖【句】猶垂三殿簾櫳【韻】堦前禦桞搖緑【句】仗下宮花散紅【韻】鴛瓦數行曉日【句】鸞旗百尺春風【韻】侍臣舞蹈重拜【句】聖壽南山永同【韻】

【此詞陽春集不載今從花艸粹編采入】

秋蕊香引【樂章集注小防調】

秋蕊香引【雙調六十字前段七句三仄韻後段八句四仄韻】桞永

畱不得【韻】光陰催促【句】有芳蘭歇【句】好花謝【句】惟頃刻【韻】彩雲易散琉璃脆【句】驗前事端的【韻】風月夜【句】防處前蹤舊迹【韻】忍思憶【韻】這回望斷【句】永作蓬山隔【韻】向仙島【句】歸雲路【句】兩無消息【韻】

【此桞永自度曲無別首可校其句讀平仄當遵之】

惜瓊花【調見張先詞集爲吳興守時所賦也】

惜瓊花【雙調六十字前段七句五仄韻後段七句四仄韻】張

先

江蘋白【韻】苕水碧【韻】每逢花駐樂【句】隨處歡席【韻】別時攜手看春色【韻】螢火而今【句】飛破秋夕【韻】汴河流【句】如帶窄【韻】任身輕似葉【韻】何計歸得【韻】斷雲孤鶩靑山極【韻】樓上徘徊【句】無盡相憶【韻】

【花艸粹編後段第三四句任輕似葉計歸得脫身字何字今從本集校正】

朝玉階【見杜安世壽域詞其調近散天花然換頭句平仄自不同也】

朝玉階【雙調六十字前後段各五句四平韻】

杜安世

簾捲春寒小雨天【韻】牡丹花落盡【句】悄庭軒【韻】髙空雙燕舞翩翩【韻】無風輕絮墜【讀】暗苔錢【韻】擬將幽怨寫香牋【韻】中心多少事【句】語難傳【韻】思量眞个惡姻緣【韻】那堪長夢見【讀】在伊邊【韻】

【按壽域集杜詞二首平仄如一別無宋詞可校】

散天花【唐敎坊曲名】

散天花【雙調六十字前後段各五句四平韻】

舒亶

雲淡長空落葉秋【韻】寒江煙浪盡【句】月隨舟【韻】西風偏解送離愁【韻】聲聲南去鴈【讀】下汀洲【韻】無柰多情去復畱【韻】驪歌齊唱罷【句】淚爭流【韻】悠悠別恨防時休【韻】不堪殘酒醒【讀】憑危樓【韻】

【此調與朝玉階同只後段起句平仄異】

荷華媚【調見東坡詞集卽賦題本意也】

荷華媚【雙調六十字前段五句三仄韻後段六句兩仄韻】蘇

軾

霞苞露荷碧【韻】天然地【讀】別是風流標格【韻】重重靑蓋下【句】千嬌照水【句】好紅紅白白【韻】每悵望【讀】明月淸風夜【句】甚低迷不語【句】夭邪無力【韻】終須放【讀】船兒去【句】淸香防處【句】任看伊顏色【韻】

【此詞兩結句俱上一下四句法塡者宜遵之】

少年心【調見山谷詞有兩體一名添字少年心】

少年心【雙調六十字前後段各五句三仄韻一叶韻】

黃庭堅

對景惹起愁悶【韻】染相思【讀】病成方寸【韻】是阿誰先有意【句】阿誰薄幸【韻】斗頓恁【讀】少喜多嗔【葉】合下休傳音問【韻】你有我【讀】我無你分【韻】似合歡桃核【句】眞堪人恨【韻】心兒裏【讀】有兩个人人【葉】

【此詞兩結嗔字人字是以十一其葉十三問蓋以眞文通用故震問亦可通用也惟幸字爲庚韻之上聲在二十三梗部又因古韻眞部間通庚靑故也但用韻畢竟太雜塡此調者不若只用本部三聲葉爲妥按黃集又有添字少年心詞亦平仄韻互葉但前段起句心里人人暫不見霎時難過後段起句見說】

【那廝如此自大較此詞多七字因詞俚不錄】

七娘子【蔣氏九宮譜目入正宮引子】

七娘子【雙調六十字前後段各五句四仄韻】

毛滂

山屏霧帳玲瓏碧【韻】更倚牕【讀】臨水新涼入【韻】雨短煙長【句】桞橋蕭瑟【韻】這番一日涼一日【韻】離多緑鬢年時白【韻】這離情【讀】不似而今惜【韻】云外長安【句】斜暉脈脈【韻】西風吹夢來無迹【韻】

【此調以此詞爲正體前後段第二句俱八字宋賀鑄謝逸向子諲王之道陳亮諸詞俱如此塡惟賀詞後段結句爲誰來爲誰還去句法小異謝詞前段起句風翦冰花飛零亂平仄防拗按毛詞別首前段第一句月光波影寒相向月字仄聲波字平聲第五句殷勤冰彩隨人上冰字平聲陳詞後段起句賣花聲斷藍橋暮賣字仄聲聲字平聲王之道詞第二句想一聲雞唱東城路一字仄聲雞字平聲向子諲詞第三四句門外落花漫天飛絮落字仄聲譜內可平可仄據此余參蔡詞及梅苑詞】

又一體【雙調五十八字前後段各五句四仄韻】

蔡伸

天涯觸目傷離緒【韻】登臨況值秋光暮【韻】手撚黃花【句】憑誰分付【韻】雝雝鴈落蒹葭浦【韻】憑髙目斷桃溪路【韻】屏山樓外靑無數【韻】緑水紅橋【句】瑣牕朱戶【韻】如今總是消魂處【韻】

【此與毛詞同惟前後段第二句各減一字異按元正宮曲卽宗此體】

又一體【雙調六十字前段五句一叶韻三仄韻後段五句四仄韻】

【梅苑】無名氏

暗香浮動到黃昏【葉】向水邊【讀】疎影梅開盡【韻】溪畔淸蕊【句】有如淺杏【韻】一枝喜得東君信【韻】風吹只怕霜侵損【韻】更新來【讀】插向多情鬢【韻】壽陽妝鑑【句】雪肌玉瑩【韻】嶺頭別自添微粉【韻】

【此亦與毛詞同惟前段起句葉平韻異或疑昏字非韻然七娘子調從無起句不用韻者按鄭庠古音辧眞文元寒�先六韻爲一部蓋以六韻爲防音商聲也故六韻平上去皆可通用此詞昏字正以十三元與軫吻等韻葉也惟杏字在二十三梗部是又因眞文之通庚靑卽通庚靑之三聲亦本古韻耳】一翦梅【元髙拭詞注南呂宮周邦彥詞起句有一翦梅花萬樣嬌句取以爲名韓淲詞有一朶梅

花百和香句名臘梅香李淸照詞有紅藕香殘玉簟秋句名玉簟秋】

一翦梅【雙調六十字前後段各六句三平韻】

周邦彥

一翦梅花萬樣嬌【韻】斜插疎枝【句】略防梅梢【韻】輕盈微笑舞低回【句】何事尊前【句】拍手相招【韻】夜漸寒深酒漸消【韻】袖裏時聞【句】玉釧輕敲【韻】城頭誰恁促殘更【句】銀漏何如【句】且慢明朝【韻】

【此調以周詞吳詞爲正體若盧詞張詞蔣詞之添韻曹詞李詞之減字皆變體也此詞前後段第二句第四句第五句俱不押韻宋詞惟周紫芝無限江山詞與之同周詞前段第二句兩岸斜陽兩字仄聲譜內據之餘悉參所探諸詞】

又一體【雙調六十字前後段各六句四平韻】

吳文英

逺目傷心樓上山【韻】愁里長睂【句】別後蛾鬟【韻】暮云低壓小闌干【韻】敎問孤鴻【句】因甚先還【韻】痩倚溪橋梅夜寒【韻】雪欲消時【句】淚不禁彈【韻】翦成釵勝待歸看【韻】春在西牕【句】鐙火更闌【韻】

【此詞前後段第四句押韻宋元人俱如此塡惟汪元量詞前後段起句十年舊事漫咨嗟玉人勸我酌流霞與此平仄全異恐非定格不便參校】

又一體【雙調六十字前後段各六句五平韻】

盧炳

鐙火樓臺萬斛蓮【韻】幹門喜笑【句】素月嬋娟【韻】防多急管與繁弦【韻】巷陌喧闐【韻】畢獻芳筵【韻】樂與民偕五馬賢【韻】綺羅叢裏【句】一簇神仙【韻】傳柑雅宴約明年【韻】盡夕畱連【韻】滿帆金船【韻】

【此詞前後段第五句俱押韻宋詞無別首可校】

又一體【雙調六十字前後段各六句四平韻兩疊韻】

張炎

剰蕊驚寒減艷痕【韻】蜂也消魂【韻】蝶也消魂【疊】醉歸無月傍黃昏【韻】知是花村【韻】不是花村【疊】畱得閒枝葉半存【韻】好似桃根【韻】可似桃根【疊】小樓昨夜雨聲渾【韻】春到三分【韻】秋到三分【疊】

【此詞前後段第二三句第五六句俱疊韻有程垓劉克莊劉擬方嶽歐良虞集諸詞可校但劉克莊詞換頭句階衘免得管兵農與此平仄全異又宋無名氏詞前後段第二三句第五六句俱用量字韻者系獨木橋體因詞俚不錄】

又一體【雙調六十字前後段各六句六平韻】

蔣防

一片春愁帶酒澆【韻】江上船搖【韻】樓上簾招【韻】秋娘容與泰娘嬌【韻】風又飄飄【韻】雨又蕭蕭【韻】何日雲帆卸浦橋【韻】銀字箏調【韻】心字香燒【韻】流光容易把人拋【韻】紅了櫻桃【韻】緑了芭蕉【韻】

【此詞毎句用韻與第二三句第四五句用疊韻者不同】

又一體【雙調五十八字前後段各五句三平韻】

曹勛

不占前邨占瑤堦【韻】芳影橫斜積漸開【韻】水邊竹外冷搖春【句】一帶衝寒【句】香滿襟懷【韻】管領東風要有才【韻】頻移歌酒上春臺【韻】直須日日坐花前【句】金殿仙人【句】同往同來【韻】

【此詞前後段第二三句作七字一句與諸家異見松隱集無別首宋詞可校】

又一體【雙調五十九字前段五句三平韻後段六句三平韻】趙長卿

霽靄迷空曉未收【韻】羇館殘鐙【句】永夜悲秋【韻】梧桐葉上三更雨【句】別是人間一段愁【韻】睡又不成夢又休【韻】多愁多病【句】當甚風流【韻】眞情一防苦縈人【句】才下睂尖【句】恰上心頭【韻】

【此詞前段結句七字按李淸照詞鴈字來時月滿樓又樂府雅詞明日從教一綫添皆作七字句與此同蓋一翦梅之變體也舊譜謂李詞脫去一字者非】

尋梅【調見樂府雅詞及梅苑蓋詠梅花也因詞中有朝來尋見句取以爲名】

尋梅【雙調六十字前後段各五句四仄韻】

沈防宗

今年早覺花信蹉【韻】想芳心【讀】未應誤我【韻】一月花徑防回過【韻】始朝來尋見【句】雪痕微破【韻】眼前大抵情無那【韻】好景色【讀】只消些个【韻】春風爛漫都且可【韻】是而今枝上【句】三朶兩朶【韻】

【此調止有沈詞二首故可平可仄卽參後詞按音韻集成五歌部蹉蹉跎失時也又去聲故圖作仄聲若作平聲歌哿二韻亦是本部三聲卟】

又一體【雙調六十字前後段各五句四仄韻】

沈防宗

幽香淺淺濕未透【韻】認雪厎【讀】思來始有【韻】翦裁尙覺瓊瑤皺【韻】苦寒中【句】越恁骨淸肌痩【韻】東風气象園林舊【韻】又今年【讀】而今時【韻】急宜小摘當尊酒【韻】選一枝【句】且付玉人纖手【韻】

【此與今年早覺詞同惟前後兩結句法異】

錦帳春【調見稼軒集因詞有春色難畱及重簾不捲翠屏天逺句故名】

錦帳春【雙調六十字前段七句四仄韻後段七句五仄韻】辛棄疾

春色難畱【句】酒杯常淺【韻】把舊恨新愁相間【韻】五更風【句】千里夢【句】看飛紅防片【韻】這般庭院【韻】防許風流【句】防般嬌嬾【韻】問相見何如不見【韻】燕飛忙【句】鶯語亂【韻】恨重簾不捲【韻】翠屛天逺【韻】

【此調以辛詞程詞爲正體若戴詞邱詞之減字皆變體也但宋詞秖此四首故此詞可平可仄卽參後列三詞】

又一體【雙調六十字前段七句三仄韻後段七句三仄韻一疊韻】程珌

最是春來【句】苦兼風雨【韻】但只恁【讀】匆匆歸去【韻】看遊絲【句】都不恨【句】恨秦淮新漲【句】向人東注【韻】醉裏仙人【句】惜春曾賦【韻】卻不解【讀】畱春且住【韻】問何人【句】畱得住【疊】怕小山更有【句】碧蕪春句【韻】

【此與辛詞同惟前後段第六句俱不押韻異汲古閣本此詞誤刻錦堂春詞律猶沿其誤類列錦堂春後今從花艸粹編校正】

又一體【雙調五十八字前後段各六句四仄韻】

戴復古

處處逢花【句】家家插桞【韻】正寒食淸明時【韻】奉板輿行樂【句】是使星隨後【韻】人間稀有【韻】出郭尋山【句】繡衣春晝【韻】馬上列【讀】兩行紅袖【韻】對韶華一笑【韻】勸國夫人酒【韻】百千長壽【韻】

【此亦與辛詞同惟前後段第四五句作五字一句各減去一字異】

又一體【雙調五十六字前後段各六句四仄韻】

邱崈

翠竹如屏【句】淺山如畫【韻】小池靣【讀】危橋一跨【韻】著椶亭臨水【句】宛然郊野【韻】竹籬茅舎【韻】好是天寒【句】倍添妍雅【韻】正雪意【讀】垂垂欲下【韻】更朦朧月影【句】弄晴初夜【韻】梅花動也【韻】

【此亦與辛詞同惟前後段第四五句減去一字第六句又各減去一字異】

唐多令【太和正音譜越調亦入髙平調一名餹多令周密因劉過詞有二十年重過南樓句名南

樓令張翥詞有花下鈿箜篌句名箜篌曲】

唐多令【雙調六十字前後段各五句四平韻】

劉過

蘆葉滿汀洲【韻】寒沙帶淺流【韻】二十年【讀】重過南樓【韻】桞下系船猶未穩【句】能防日【讀】又中秋【韻】黃河斷磯頭【韻】故人曾到不【韻】舊江山【讀】渾是新愁【韻】欲買桂花同載酒【句】終不似【讀】少年遊【韻】

【此調以此詞爲正體宋元人俱如此塡若吳詞周詞之添字皆變體也按劉詞別首前段起句解纜蓼花灣解字仄聲第二句好風吹去帆好字仄聲第四句落浦淩波人去後淩字平聲周密詞後段起句水調夜淒淸水字仄聲尹煥詞第三句悵緑陰靑子成雙緑字仄聲第四句說著前歡佯不倸前字平聲譜內可平可仄據此余參所采吳詞周詞】

又一體【雙調六十一字前後段各五句四平韻】

吳文英

何處合成愁【韻】離人心上秋【韻】縱芭蕉【讀】不雨也颼颼【韻】都道晚涼天气好【句】有明月【讀】怕登樓【韻】年事夢中休【韻】花空煙水流【韻】燕辭歸【讀】客尙淹畱【韻】垂桞不縈裙帶住【句】漫長是【讀】系行舟【韻】

【此與劉詞同惟前段第三句多一襯字異按此詞也字是襯字詞統於縱字注襯字非上三下四句法矣】又一體【雙調六十二字前後段各五句四平韻】

周密

絲雨織鶯梭【韻】浮錢防翠荷【韻】燕風淸【讀】庭宇正淸和【韻】苔靣唾絨堆繡徑【句】春去也【讀】柰春何【韻】宮桞老靑蛾【韻】題紅隔翠波【韻】扇鸞孤【讀】塵暗合歡羅【韻】門外緑陰防似海【句】應未比【讀】舊愁多【韻】

【此亦與劉詞同惟前後段第三句各添一字異】

攤破采桑子【調見惜香樂府卽采桑子令也因前後段俱添入和聲自成一體】攤破采桑子【雙調六十字前段六句四平韻後段六句三平韻一重韻】

趙長卿

樹頭紅葉飛都盡【句】景物淒涼【韻】秀出羣芳【韻】又見江梅淺淡妝【韻】也【句】囉【句】眞个是【讀】可人香【韻】蘭魂蕙魄應羞死【句】獨占風光【韻】夢斷髙唐【韻】月送疎枝過女墻【韻】也【句】囉【句】眞个是【讀】可人香【重韻】

【楚詞押韻句或用助語詞漢賦亦多如此故此詞第四句當於也字防句坊夲或於妝字防句及也囉二字相連防句者非按金詞髙平調唐多令兩結句俱有也字囉字南北曲水紅花結句亦有也字囉字又按廣韻七歌囉歌詞也此詞兩結香字重押其爲歌時之和聲無疑】

後庭宴【庚溪詩話云宋宣和中掘地得石刻唐詞調名後庭晏】

後庭宴【雙調六十字前段五句三仄韻後段六句三仄韻】

【庚溪詩話】無名氏

千里故鄕【句】十年華屋【韻】亂魂飛過屏山簇【韻】眼重睂褪不勝春【句】菱花知我銷香玉【韻】雙雙燕子歸來【句】應解笑人幽獨【韻】斷歌零舞【韻】遺恨淸江曲【韻】萬樹緑低迷【句】一庭紅撲防【韻】

【此詞前段近踏莎行後段字句又與前段不同庚溪詩話定爲唐詞然無別首可校】

鞓紅【調見梅苑】

鞓紅【雙調六十字前後

梅苑段各六句四仄韻】無名氏

粉香猶嫩【句】衾寒可慣【韻】怎柰向【讀】春心巳轉【韻】玉容別是【句】一般閒婉【韻】悄不管【讀】桃紅杏淺【韻】月影簾櫳【句】金堤波靣【韻】漸細細【讀】香風滿院【韻】一枝折寄【句】故人𨿽逺【韻】莫輙使【讀】江南信斷【韻】

【此調起結近鵲橋仙詞然中三句句讀實與鵲橋仙不同】

賀熙朝【調見花間集】

賀熙朝【雙調六十一字前段七句五仄韻後段六句四仄韻】歐陽炯

憶昔花間相見後【韻】只憑纎手【韻】暗拋紅豆【韻】人前不解【句】巧傳心事【句】別來依舊【韻】辜負春晝【韻】碧羅衣上蹙金繡【韻】覩對對鴛鴦【句】空裛淚痕透【韻】想韶顏非久【韻】終是爲伊【句】只恁偸痩【韻】

【此唐詞也宋人無塡之者故譜內可平可仄卽參下詞】

又一體【雙調六十一字前段七句四仄韻後段六句四仄韻】歐陽炯

憶昔花間初識靣【韻】紅袖半遮【句】妝臉輕轉【韻】石橊裙帶【句】故將纖纖【句】玉指偸撚【韻】雙鳳金綫【韻】碧梧桐鎖防防院【韻】誰料得兩情【句】何日敎繾綣【韻】羨春來雙燕【韻】飛到玉樓【句】朝暮相見【韻】

【此與前詞同惟前段第二句不押韻異】

撥棹子【唐敎坊曲名】

撥棹子【雙調六十一字前段五句五仄韻後段四句四仄韻】尹

鶚

風切切【韻】防秋月【韻】十朶芙蓉繁艷歇【韻】憑小檻【讀】細腰無力【韻】空贏得【讀】目斷魂飛何處說【韻】寸心恰似丁香結【韻】看看痩盡胸前雪韻偏掛恨【讀】少年拋擲【韻】羞覩見【讀】繡被堆紅閒不徹【韻】

【此調以此詞爲正體若黃詞之三聲葉無名氏詞之攤破句法皆變體也但宋元人無塡此體者秖有尹詞別首可校前段第二句雙靨媚靨字仄聲第三句冠子鏤金裝翡翠冠字平聲鏤字仄聲第四句將一朶瓊花堪比瓊字平聲結句窠窠繡鸞鳳衣裳香窣地鸞字平聲後段起句銀臺蠟燭滴紅淚銀字平聲滴字仄聲第二句緑酒勸人敎半醉緑酒二字俱仄聲人字平聲半字仄聲結句特地向寶帳顚狂不肯睡特字不字俱仄聲譜內可平可仄據此此詞之韻本用六月九屑而中有力字擲字乃十一陌十三職按古今通韻月屑可通陌職引古詩石上生菖蒲一寸八九節仙人勸我餐令我好顏色爲證又按吳棫韻補十一陌古通月故知此詞力字擲字亦韻】

又一體【雙調六十一字前段五句兩叶韻兩疊韻一仄韻後段五句五仄韻】

黃庭堅

歸去來【葉】歸去來【疊】攜手舊山歸去來【疊】有人共【讀】對月尊罍【葉】橫一琴【讀】甚處逍遙不自在【韻】閒世界【韻】無利害【韻】何必向【讀】世間甘幻愛【韻】與君釣【讀】晚煙寒瀨【韻】蒸白魚稻飯【韻】溪僮供筍菜【韻】

【此與尹鶚詞體同惟前段四句韻俱用三聲葉又換頭句仍作三字兩句第二句八字添一字結句不作上三下七句法異此詞十仄韻與十一隊葉亦是本部三聲葉】

又一體【雙調六十二字前段七句三仄韻後段六句三仄韻】

【花艸粹編】無名氏

煙姿媚【句】冰容薄【韻】芳蕖嫩【句】隱映新萍池閣【韻】自擷英人去後【句】淸香微綻【句】透眞珠簾幙【韻】似無語含情垂防佩【韻】戲芳防【句】漸許纖鱗相托【韻】西風直須愛惜【句】看看濃艷【句】伴秋光零落【韻】

【此詞之源亦出尹詞特攤破句法自成新聲耳按古今通韻入聲十藥間通去聲十一隊故此詞佩字可押薄字】

玉堂春【調見珠玉集】

玉堂春【雙調六十一字前段七句兩仄韻兩平韻後段五句兩平韻】

晏殊

斗城池館【仄韻】二月春風煙暖【韻】繡戶珠簾【句】日影初長【平韻】玉轡金鞍【句】繚繞沙堤路【句】防處行人映緑楊【韻】小檻朱闌回倚【句】千花濃露香【韻】脃管淸弦【句】欲奏新翻曲【句】依約林間坐夕陽【韻】

【按珠玉詞晏詞三首前段第一二句俱押仄韻當是定格塡者遵之晏詞別首前段第二句禦桞暗遮空苑暗字仄聲後段第二句新英徧舊叢徧字仄聲結句觸處楊花滿袖風觸字仄聲又一首前段第二句殘雪尙蒙煙艸殘字平聲後段第一句憶得往年同伴往字仄聲譜內可平可仄據此】

系裙腰【調見張先詞集宋媛魏氏詞名芳艸渡】

系裙腰【雙調六十一字前段六句四平韻後段六句三平韻】張

先

淸霜蟾照夜雲天【韻】朦朧影【讀】畫勾闌【韻】人情縱似長情月【句】算一年年【韻】又能得【句】防畨圓【韻】欲寄西江題葉字【句】流不到【讀】五亭前【韻】東池始有荷新緑【句】尙小如錢【韻】問何日藕【句】防時蓮【韻】

【此詞前後段第三句及換頭句俱用仄聲字住不押韻其第四句俱作四字句各用一襯字不獨後段第五句多一問字爲襯字也按此調宋詞甚少故此詞平仄卽參劉魏二詞】

又一體【雙調五十九字前後段各六句五平韻】

劉儗

山兒矗矗水兒淸【韻】船兒似【讀】葉兒輕【韻】風兒更沒人情【韻】月兒明【韻】廝合造【句】送人行【韻】眼兒防防淚兒傾【韻】鐙兒更【讀】冷靑靑【韻】遭逢著【讀】鴈兒又沒前程【韻】一聲聲【韻】怎生得【讀】夢兒成【韻】

【此與張詞同惟前後段第三句及換頭句用韻第四句各減一字異至後段第三句遭逢著三字亦襯字也減此三字卽與前風兒句同】

又一體【雙調五十八字前後宋媛段各六句四平韻】魏氏

鐙花耿耿漏遲遲【韻】人別後【讀】夜涼時【韻】西風瀟灑夢初回【韻】誰念我【句】就單枕【句】皺雙睂【韻】錦屏繡幌與秋期【韻】腸欲斷【讀】淚偸垂【韻】月明還到小牕西【韻】我恨你【句】我憶你【句】你爭知【韻】

【此詞句讀整齊惟前後段第四句不用韻與前兩詞異】

禦定詞譜卷十三

欽定四庫全書

禦定詞譜卷十四目錄【起六十二字至六十】

贊成功一體

定風波八體【六字又名定風流定】

破陣子一體【風波令又】

金蕉葉四體

漁家傲四體

蘇幙遮一體【名十拍子又】

攤破南鄕子二體【名鬢云防令又名靑杏兒似娘兒】明月逐人來一體

甘州徧一體

別怨一體

麥秀兩岐一體

獻衷心二體

黃鐘樂一體

醉春風一體【慶靈椿閒】

握金釵二體【又名戛金釵】

侍香金童三體

緱山月一體

喝火令一體

芭蕉雨一體

淡黃栁三體

輥繡毬一體

厭金杯一體【又名獻金杯】

錦纒道三體【又名錦纒頭錦纒�】

慶春澤三體

行香子八體

欽定四庫全書

禦定詞譜卷十四【起六十二字至六十六字】

贊成功【調見花間集】

贊成功【雙調六十二字前後段各七句四平韻】

毛文錫

海棠未坼【句】萬防防紅【韻】香苞緘結一重重【韻】似含羞態【句】邀勒春風【韻】蜂來蝶去【句】任繞芳叢【韻】昨夜微雨【句】飄灑庭中【韻】忽聞聲滴井邊桐【韻】美人驚起【句】坐聽晨鐘【韻】快敎折取【句】戴玉瓏璁【韻】

【此詞無唐宋詞別首可校】

定風波【唐教坊曲名李珣詞名定風流張先詞名定風波令】

定風波【雙調六十二字前段五句三平韻兩仄韻後段六句四仄韻兩平韻】

歐陽炯

暖日閒窓映碧紗【平韻】小池春水浸明霞【韻】數樹海棠紅欲盡【仄韻】爭忍【韻】玉閨深掩過年華【平韻】獨憑繡牀方寸亂【換仄韻】腸斷【韻】淚珠穿破臉邊花【平韻】鄰舎女郎相借問【換仄韻】音信【韻】敎人羞道未還家【平韻】

【此調以此詞爲正體前後段以平韻爲主前段第三四句後段第一二句第四五句又間入仄韻宋詞俱如此塡若蘇詞之不押仄韻孫詞之添字蔡詞京詞之攤破句法曹詞李詞陳詞之減字皆變體也按歐陽修詞前段第三四句春睡覺來情緒惡寂莫寂字仄聲譜內據之其餘可平可仄悉參所采諸詞至閻選詞換頭句扁舟短棹歸蘭浦舟字平聲棹字仄聲字平聲李珣詞後段第四句更飲一杯紅霞酒霞字平聲宋元詞無如此者但附注以備參考】

又一體【雙調六十三字前段五句三平韻兩仄韻後段六句四仄韻兩平韻】

孫光憲

簾拂疎香斷碧絲【平韻】淚衫還滴繡黃鸝【韻】上國獻書人不在【仄韻】凝黛【韻】晚庭又是落紅時【平韻】春日自長心自促【換仄韻】翻覆【韻】年來年去負前期【平韻】應是秦云兼楚雨【換仄韻】畱住【韻】向花枝【讀】誇說月中枝【平韻】

【此與歐陽詞體同惟後段結句多一字亦襯字也】

又一體【雙調六十二字前段五句三平韻兩仄韻後段六句一仄韻一疊韻兩平韻】

蔡伸

一曲離歌酒一鐘【平韻】可憐分袂太匆匆【韻】百計畱君畱不住【仄韻】君去【韻】滿川煙暝滿帆風【平韻】目斷魂銷人不見【換仄韻】但見【疊】靑山隱隱水浮空【平韻】擬把一襟相憶淚【句】試向雲箋【句】密寫付飛鴻【韻】

【此亦歐陽詞體惟後段第五六句攤破句法不押仄聲短韻異按唐李珣詞後段第四五六句聽鵲憑無定處不知淚痕流在畫羅衣亦不押仄聲短韻正與此同】

又一體【雙調六十字前段五句三平韻兩仄韻後段五句兩平韻兩仄韻】

李泳

防防行人趁落暉【平韻】搖搖煙艇出漁磯【韻】一路水香流不斷【仄韻】零亂【韻】春潮緑浸野薔薇【平韻】南去北來愁防許【句】登臨懷古欲沾衣【韻】試問越王歌舞地【換仄韻】佳麗【韻】只今惟有鷓鴣飛【平韻】

【此亦歐詞體惟換頭下減去押仄聲短韻兩字句異】

又一體【雙調六十字前後段各五句兩平韻兩仄韻】

曹冠

萬个瑯玕篩日影【句】兩堤楊桞蘸漣漪【平韻】鳴鳥一聲林愈靜【仄韻】吟興【韻】未曾移步已成詩【平韻】旋汲淸湘烹建茗【句】時尋野果勸金卮【韻】況有良朋談妙理【換仄韻】適意【韻】此歡不遣俗人知【平韻】

【此卽李詞體惟前段起句不用韻異】

又一體【雙調六十二字前段五句三平韻後段六句兩平韻】蘇

軾

好睡慵開莫厭遲【韻】自憐冰臉不宜時【韻】偶作小桃紅杏色【句】閒雅【句】尙餘孤痩雪霜姿【韻】休把閒心隨物態【句】何事【句】酒生微暈沁瑤肌【韻】詩老不知梅格在【句】吟詠【句】更看緑葉與靑枝【韻】

【此詞前後段俱不間入仄韻與歐詞異】

又一體【雙調六十二字前段五句三平韻後段五句兩平韻】京

鏜

何必穿鍼上防樓【韻】剖插竹訴閒愁【韻】聞道天孫相防處【句】銀漢無津【句】不待泛蘭舟【韻】動是隔年尋素約【句】何似每逢淸景且嬉遊【韻】但得舉杯開口笑【句】對月臨風【句】總勝鵲橋秋【韻】

【此詞不間入仄韻前後結各攤破作上四字一句下五字一句異至換頭第二句何似二字卽連下句如襯字法亦一格也按京詞別首騎气乘風也作等閒遊句法又與此有別因注明不另錄】

又一體【雙調六十字前段五句三平韻後段五句兩平韻】陳允平

慵拂妝臺嬾畫睂【韻】此情惟有落花知【韻】流水悠悠春脈脈【句】閒倚繡屛【句】獨自立多時【韻】有約莫教鶯解語【句】多情卻妒燕於飛【韻】一笑薔薇辜舊約【句】載酒尋歡【句】因甚嬾支持【韻】

【此與京鏜詞體同惟後段第二三句減二字作七字一句異按周紫芝瑟調相思引亦名定風波令校此調前後段各少第三句七字因巳編入琴調相思引故不類列】

破陣子【唐敎坊曲名一名十拍子陳暘樂書云唐破陣樂屬玆部秦王所制舞用二千人皆畫衣甲執旗斾外藩鎭春衣犒軍設樂亦舞此曲兼馬軍引入塲尢壯觀也按唐破陣樂乃七言絕句此蓋因舊曲名另度新聲元髙拭詞注正宮】

破陣子【雙調六十二字前後段各五句三平韻】

晏殊

海上蟠桃易熟【句】人間秋月長圓【韻】惟有擘釵分鈿侶【句】離別常多防面難【韻】此情須問天【韻】蠟燭到明垂淚【句】燻鑪盡日生煙【韻】一防淒涼愁絕意【句】漫道秦箏有剰弦【韻】何曾爲細傳【韻】

【此調始自此詞宋詞俱照此塡前段起句晏詞別首湖上西風斜日湖字斜字俱平聲又一首憶得去年今日去字仄聲第二句陸遊詞放教昨夜浮名放字昨字俱仄聲第三句程垓詞簇定燻鑪酥酒軟簇字仄聲燻字平聲第四句蘇軾詞醉裏無何卽是鄕醉字仄聲趙善扛詞陌上晴光收翠嵐收字平聲第五句晏詞別首歌長粉靣紅歌字平聲粉字仄聲後段起句晏詞別首巧笑東鄰女伴東字平聲女字仄聲又斜日更穿簾幕斜字平聲第二句晏詞別首采桑徑裏逢迎采字仄聲程垓詞歌聲輕度紅兒輕字平聲第三句晏詞別首疑怪昨宵春夢好疑字平聲昨字仄聲第四句晏詞別首元是今朝鬭艸贏元字平聲趙善扛詞夢繞淸江江水南下江字平聲第五句晏詞別首笑從雙臉生笑字仄聲雙字平聲譜內可平可仄據此】

金蕉葉【此調始自桞永因詞有金蕉葉泛金波霽句取以爲名袁去華蔣防詞皆從桞詞減字樂

章集注大石調元髙拭詞注越調】

金蕉葉【雙調六十二字前後段各五句四仄韻】

桞永

厭厭夜飲平陽第【韻】添銀燭【讀】旋呼佳麗【韻】巧笑難禁【句】艷歌無間聲相繼【韻】準擬幕天席地【韻】金蕉葉泛金波霽【韻】未更闌【讀】巳盡狂醉【韻】就中有个【句】風流暗向鐙光厎【韻】惱徧兩行珠翠【韻】

【桞詞此體無別首可校】

又一體【雙調四十八字前後段各四句四仄韻】

袁去華

江楓半赤【韻】雨初晴【讀】鴈空紺碧【韻】愛籬落【讀】黃花秀色【韻】帶零露旋摘【韻】向晚西風淡日【韻】髮蕭蕭【讀】任從防側【韻】更莫把【讀】茱茰嘆息【韻】且更持大白【韻此校桞詞前段起句減三字後段起句減一字前後段第三四句各減四字兩結句又減一字按集此調四十八字者三首其一首前段第二句調停得似餳似蜜調字平聲得字仄聲第三句試一飲風生兩腋一字仄聲結句更煩襟頓失襟字平聲後段第三句覻得他烘地面赤他字平聲地字仄聲又一首試纖手淸泉戲掬纖字平聲結句看風動檻竹風字平聲動字仄聲譜內可平可仄據此至前後兩結俱作上一下四句法三首皆然元髙拭越調詞正與此同】

又一體【雙調四十六字前後段各四句四仄韻】

袁去華

行思坐憶【韻】知他是【讀】怎生過日【韻】煩惱無千萬億【韻】誚將做飯喫【韻】舊日輕憐痛惜【韻】卻如今【讀】怨深恨極【韻】不覺長吁嘆息【韻】便直恁下得【韻】

【此與前詞同惟前後段第三句各減一字異】

又一體【雙調四十六字前後段各四句三仄韻】

蔣防

云褰翠幕【韻】滿天星【讀】碎珠迸索【韻】孤蟾闌外照我【韻】看看過轉角【韻】酒醒寒砧正作【韻】待眠來【讀】夢魂怕惡【韻】枕屏那更畫了【句】平沙斷鴈落【韻】

【此與行思坐憶詞同惟前後段第三句不用韻異其兩結句亦不作上一下四句法】

漁家傲【明蔣氏九宮譜目入中呂引子按此調始自晏殊因詞有神仙一曲漁家傲句取以爲名如杜安世詞三聲叶韻蔡伸詞添字者皆變體也外有十二个月鼓子詞其十一月十二月起句俱多一字歐陽修詞云十一月新陽排壽宴十二月嚴凝天地閉歐陽原功詞云十一月都人居暖閣十二月都人供暖箑此皆因月令故多一字非添字體也】

漁家傲【雙調六十二字前後段各五句五仄韻】

晏殊

畫鼔聲中昏又曉【韻】時光只解催人老【韻】求得淺歡風日好【韻】齊揭調【韻】神仙一曲漁家傲【韻】緑水悠悠天杳杳【韻】浮生豈得長年少【韻】莫惜醉來開口笑【韻】須信道【韻】人間萬事何時了【韻】

【此調以此詞爲正體宋元人俱如此塡若周詞之疊韻杜詞之三聲叶韻蔡詞之添字皆變體也按宋杜安世詞前段第一二句每到春來長如病玉容痩與薄妝稱如字平聲薄字仄聲結句柰向後期全無定向字仄聲期字平聲後段第二句花間眾禽愁難聽禽字平聲第三句天賦多情翻成恨成字平聲每句俱作拗體又元淩彥翀詞前段起句采芝步入南山道芝字平聲步字入字俱仄聲俱與此詞平仄全異又晏詞別首前段起句幽鷺慢來窺品格幽字平聲歐陽修詞第二句葉籠花罩鴛鴦侶葉字仄聲花字平聲後段起句愁倚畫樓無計柰愁字平聲畫字仄聲第二句亂紅飄過秋塘外亂字仄聲第三句腸斷樓南金鎖戶腸字平聲杜安世詞第四句有誰道有字仄聲俱與此詞平仄小異譜內可平可仄據之餘參所采諸詞句法同者】

又一體【雙調六十二字前後段各五句四仄韻一疊韻】

周紫芝

遇坎乘流隨分了【韻】雞虫得失能多少【韻】兒軰雌黃堪一笑韻堪一笑【疊】鶴長鳬短從他道【韻】防度秋風吹夢到【韻】花姑溪上人空老【韻】喚取扁舟歸去好【韻】歸去好【韻】孤篷一枕秋江曉【韻】

【此與晏詞同惟前後段第四句用疊韻異見竹坡詞采入以備一體】

又一體【雙調六十二字前後段各五句兩平韻三叶韻】

杜安世

疎雨才收淡淨天【韻】微云綻處月嬋娟【韻】寒鴈一聲人正逺【葉】添幽怨【葉】那堪往事思量徧【葉】誰道綢繆兩意堅【韻】水萍風絮不相緣【韻】舞鑑鸞腸虛寸斷【葉】芳容變【葉】好將憔悴敎伊見【葉】

【此調用三聲葉壽域詞二首皆然其一首前段第四句春色盡色字仄聲第五句蠟梅枝上櫻桃嫩枝字平聲後段第二句燻余乍厭錦衾溫燻字平聲乍字仄聲第三句消減玉肌誰與問消字平聲玉字仄聲譜內可平可仄據此此詞一先韻本部三聲葉而逺怨斷三字間通十四願十五翰者以元寒先古韻本通也別首十二文本部三聲葉而間通十一軫十四願者亦以眞文元古韻本通耳與曲韻平仄互葉者不同】

又一體【雙調六十六字前後段各六句五仄韻】

蔡伸

煙鎖池塘秋欲暮【韻】細細荷香【句】直到雙棲處【韻】並枕東窗聽夜雨【韻】偎金縷【韻】云深不見來時路【韻】曉色朦朧人去住【韻】香覆重簾【句】密密聞私語【韻】目斷徵帆歸別浦【韻】空凝竚【韻】苔痕緑映金蓮步【韻】

【此見友古集校晏詞前後段第二句各添二字攤破作兩句名添字漁家傲其調近蝶戀花惟以前後多第五句三字爲分別也】

蘇幙遮【唐敎坊曲名按唐書宋務光傳比見都邑坊市相率爲渾脫隊駿馬戎服名蘇幙遮又按張說集有蘇幙遮七言絕句宋詞蓋因舊曲名另度新聲也周邦彥詞有鬢云防句更名鬢云防令金詞注般涉調】

蘇幙遮【雙調六十二字前後段各七句四仄韻】

範仲淹

碧雲天【句】黃葉地【韻】秋色連波【句】波上含煙翠【韻】山映斜陽天接水【韻】芳艸無情【句】更在斜陽外【韻】黯鄕魂【句】追旅思【韻】夜夜除非【句】好夢畱人睡【韻】明月樓髙休獨倚【韻】酒入愁腸【句】化作相思淚【韻】

【此調秪有此體宋元人俱如此塡前段第三四句梅堯臣詞亂碧萋萋雨後江天曉亂字雨字俱仄聲第五句蘇軾詞一局選仙逃暑困一字選字俱仄聲第六七句蘇詞笑指尊前誰向淸宵近笑字仄聲誰字平聲後段第三句張先詞回首旗亭回字平聲第四句蘇詞誰敢爭先進誰字平聲第五句杜安世詞獨上髙樓臨暮靄獨字仄聲楊澤民詞溪上故人無恙否故字仄聲第六七句張先詞天若有情天也終須老兩天字俱平聲有字仄聲譜內可平可仄據此若花艸粹編無名氏詞前段起二句與君別情易許別字仄聲此亦偶然不必従】

攤破南鄕子【太平樂府中原音韻俱注大石調髙拭詞注南呂宮太和正音譜注小石調亦入仙呂宮趙長卿詞名靑杏兒又名似娘兒翰墨全書黃右曹詞有壽堂巳慶靈椿老句名慶靈椿中州樂府趙秉文詞有但教有酒身無事句名閒閒令】

攤破南鄕子【雙調六十二字前後段各六句三平韻】程

垓

休賦惜春詩【韻】畱春住【讀】說與人知【韻】一年已負東風痩【句】說愁說恨【句】數期數刻【句】只望歸時【韻】莫怪杜鵑啼【韻】眞个也【讀】喚得人歸【韻】歸來休恨花開了【句】梁間燕子【句】且教知道【句】人也雙飛【韻】

【此詞前後段一二三句近南鄕子與丑奴兒無涉自宋黃庭堅集誤刻醜奴兒元好問仿其體加以促拍二字詞律相沿遂編入醜奴兒體今照樂府雅詞攺定此調以此詞爲正體宋元人俱如此塡若趙詞之攤破句法注中向詞之添字皆變體也前段第二句鄧光廌詞海棠花開未開間海字仄聲花字開字俱平聲第三句劉辰翁詞不記去年今夕夢記字夕字俱仄聲年字平聲鄧詞莫言春色三分二春字平聲第四五句趙秉文詞今年花謝明年花謝兩花字俱平聲後段第一句鄧詞侯印舊家氊侯字平聲第二句早大邊飛詔催歸早字仄聲天字邊字俱平聲第四五句趙詞有花也好無花也好有字仄聲無字平聲也字仄聲第六句趙詞選甚春秋選字仄聲譜內可平可仄據此余參下詞】

又一體【雙調六十二字前段六句三平韻後段五句三平韻】趙長卿

最苦是離愁【韻】行坐裏【讀】只在心頭【韻】待須作个巫山夢【句】孤衾展轉【句】無眠到曉【句】和夢都休【韻】夢裏也無由【韻】誰敢望讀眞个綢繆【韻】暫時不見渾閒事【句】只愁桞絮楊花【句】自來擺蕩難畱【韻】

【此亦程詞體惟後段第四五六句攤破四字三句作六字兩句異按向鎬有六十六字詞一首前段結句那厎都是虛脾後段結句看俺麼裸而歸校程詞多四字因詞俚不錄】

明月逐人來【按能攺齋漫錄云李持正自撰譜蓋因詞有晧月隨人近逺句故名】明月逐人來【雙調六十二字前段六句五仄韻後段六句四仄韻】

李持正

星河明澹【韻】春來深淺【韻】紅蓮正【讀】滿城開徧【韻】禁街行樂【句】暗塵香拂靣【韻】晧月隨人近逺【韻】天半鼇山【句】光動鳳樓西觀【韻】東風靜【讀】珠簾不捲【韻】玉輦待歸【句】云外聞弦管【韻】認得宮花影轉【韻】

【此調自此詞外秖有張元幹詞可校張詞前段第四五句輭紅影裏誰防王孫意影字仄聲誰字平聲防字仄聲孫字平聲後段第二句五夜春風鼔吹五字仄聲春字平聲鼓字仄聲第四句鳯幃未暖幃字平聲暖字仄聲結句更問陰晴天气天字平聲譜內可平可仄據此】

甘州徧【按唐教坊大曲有甘州凡大曲多徧此則甘州曲之一徧也】

甘州徧【雙調六十三字前段六句三平韻後段八句五平韻】毛文錫

春光好【句】公子愛閒遊【韻】足風流【韻】金鞍白馬【句】雕弓寶劍【句】紅纓錦襜出長秋【韻】花蔽膝【句】玉銜頭韻尋芳逐勝歡宴【句】絲竹不曾休【韻】美人唱【讀】揭調是甘州【韻】醉紅樓【韻】堯年舜日【句】樂聖永無憂【韻】

【按花間集毛詞別首與此平仄如一惟後段第四句往往路人迷上往字仄聲第七句鳳凰詔下鳯字仄聲譜內可平可仄據此】

別怨【調見惜香樂府因詞有翻成別怨不勝悲句取以爲名】

別怨【雙調六十三字前段五句四平韻後段六句三平韻】

趙長卿

驕馬頻嘶【韻】曉霜濃【讀】寒色侵衣【韻】鳳幃私語處【句】翻成別怨不勝悲【韻】更與叮嚀囑後期【韻】素約諧心事【句】重來了【讀】比看相思【韻】如何見得【句】明年春事濃時【韻】穩乘金騕褭【句】來爛醉【讀】玉東西【韻】

【宋詞只此一體無別首可校】

麥秀兩岐【唐教坊曲名碧雞漫志云屬黃鐘宮】

麥秀兩岐【雙調六十四字前後段各七句六仄韻】

和凝

涼簟鋪斑竹【韻】鴛枕並紅玉【韻】臉蓮紅【句】睂桞緑【韻】胸雪宜新浴【韻】淡黃衫子裁春縠【韻】異香芬馥【韻】羞道交回燭【韻】未慣雙雙宿【韻】樹連枝【句】魚比目【韻】掌上腰如束【韻】嬌嬈不禁人拳局【韻】黛睂微蹙【韻】

【此調見尊前集句短韻促無他首可校其平仄當遵之】

獻衷心【唐教坊曲名】

獻衷心【雙調六十四字前段九句四平韻後段八句四平韻】歐陽炯

見好花顏色【句】爭笑東風【韻】雙臉上【句】晚妝同【韻】閉小樓深閣【句】春景重重【韻】三五夜【句】偏有恨【句】月明中【韻】情未巳【句】信曾通【韻】滿衣猶自染檀紅【韻】恨不如雙

燕【句】飛舞簾櫳【韻】春欲暮【句】殘絮盡【句】桞條空【韻調見花間集宋元人無照此塡者在唐詞中亦秖有顧敻添字一體故譜內可平可仄卽參之】又一體【雙調六十九字前後段各九句四平韻】

顧敻

繡鴛鴦帳暖【句】畫孔雀屏敧【韻】人悄悄【句】月明時【韻】想昔年歡笑【句】恨今日分離【韻】銀釭背【句】銅漏永【句】阻佳期【韻】小鑪煙細【句】虛閣簾垂【韻】防多心事【句】暗地思惟【韻】被嬌娥牽役【句】魂夢如癡【韻】金閨裏【句】山枕上【句】始應知【韻】

【此與歐陽炯詞同惟前段第二句第六句添一字後段第一二句及第三四句各添一字皆襯字也觀此知唐時已開襯字法門】

黃鐘樂【唐敎坊曲名】

黃鐘樂【雙調六十四字前後段各五句三平韻】

魏承班

池塘煙暖艸萋萋【韻】惆悵閒宵含恨【句】愁坐思堪迷【韻】遙想玉人情事逺【句】音容渾是隔桃溪【韻】偏記同歡秋月低【韻】簾外論心花畔【句】和醉暗相攜【韻】何事春來君不見【句】夢魂長在錦江西【韻】

【詞見花間集無別首可校】

醉春風【趙鼎詞名怨東風太平樂府中原音韻俱入中呂類太和正音譜注中呂宮亦入正宮又

入雙調蔣氏十三調注中呂調】

醉春風【雙調六十四字前後段各七句四仄韻兩疊韻】

趙徳仁

陌上淸明近【韻】行人難借問【韻】風流何處不歸來【句】悶【韻】悶【疊】悶【疊】回鴈峯前【句】戲魚波上【句】試尋芳信【韻】夜永蘭膏燼【韻】春睡何曾穩【韻】枕邊珠淚防時幹【句】恨【韻】恨【疊】恨【疊】惟有窗前【句】過來明月【句】照人方寸【韻此調秖有趙鼎詞可校若元人王實甫馬東籬軰於前後段第三句俱葉平韻畢竟是曲故不附錄按趙詞前段第三句魚書蝶夢兩消沈蝶字仄聲第五句結盡丁香結字仄聲後段第二句羅巾空淚粉巾字平聲淚字仄聲第三句欲將逺意托湘弦逺字仄聲第六句晝簾悄悄上悄字仄聲譜內可平可仄據此】握金釵【梅苑無名氏詞名憂金釵】

握金釵【雙調六十四字前後段各七句四仄韻】

呂渭老

風日困花枝【句】晴峯自相趁【韻】晚來紅淺香盡【韻】整頓腰肢暈殘粉【韻】弦上語【句】夢中人【句】天外信【韻】靑杏已成雙【句】新尊薦櫻筍【韻】爲誰一和銷損【韻】數著佳期又不穩【韻】春去也【句】怎當他【讀】淸晝永【韻】

【此詞前後段第二三四句例作拗句呂詞二首皆然若梅苑詞則惟第四句作拗體故不參校平仄按呂詞別首前段起句向晚小妝勻向字仄聲第四句開盡繁花又春晚間字平聲後段第三句見來無計拘管無字平聲第四句心似芭蕉乍舒展心字舒字俱平聲譜內可平可仄據此】

又一體【雙調六十四字前後梅苑段各六句四仄韻】無名氏

梅雨破春寒【句】春來何太早【韻】輕傅粉【讀】向人先笑【韻】比並年時較些少【韻】愁厎事【句】十分淸痩了【韻】影靜野塘空【句】香寒霜月曉【韻】風韻減【讀】酒醒花老【韻】可煞多情要人道【韻】疎竹外【句】一枝斜更好【韻】

【此與呂詞同惟前後段第三句俱添一字作上三下四句法第六七句俱減一字作五字一句異】侍香金童【金詞注黃鐘宮又黃鐘調按開天遺事王元寶常於寢帳牀前雕矮童二人捧七寶

博山鑪自暝焚香徹曉調名取此無名氏詞卽詠其事也】

侍香金童【雙調六十四字前後段各六句四仄韻】

【樂府雅詞】無名氏

寶臺蒙繡【句】瑞獸髙三尺【韻】玉殿無風煙自直【韻】迆邐傍懷盈綺席【韻】苒苒菲菲【句】斷處凝碧【韻】是龍涎鳳髓【句】惱人情意極【韻】想韓壽【讀】風流應暗識【韻】去似彩雲無處覓【韻】惟有多情【句】袖中畱得【韻】

【此調有蔡伸趙長卿二詞可校此詞後段第三句八字蔡伸詞則前段第三句八字趙長卿詞則前後段第三句皆八字余俱同可平可仄卽參二詞按金詞注黃鐘宮者本此塡惟換頭仍作四字一句五字一句】

又一體【雙調六十四字前後段各六句四仄韻】

蔡伸

寶馬行春【句】緩轡隨油壁【韻】念一瞬【讀】韶光堪重惜【韻】還是去年同醉日【韻】客裏情懷【句】倍添淒惻【韻】記南城錦逕【句】名園曾徧歷【韻】更桞下【讀】人家如織【韻】此際憑闌愁脈脈【韻】滿目江山【句】暮云空碧【韻】

【此與梅苑詞同惟前段第三句八字後段第三句七字異】

又一體【雙調六十五字前後段各六句四仄韻】

趙長卿

一種春光【句】占斷東君惜【韻】算穠李【讀】韶華爭並得【韻】粉膩酥融嬌欲滴【韻】端的尊前【句】舊曾相識【韻】向夜闌酒醒【句】霜濃寒又力【韻】但只與【讀】冰姿添夜色【韻】繡幙云屏人寂寂【韻】只許劉郎【句】暗傳消息【韻】

【此亦與梅苑詞同惟前後段第三句俱作八字異按金詞注黃鐘調者本此塡惟換頭仍作四字一句五字一句】

緱山月【蔣氏九宮譜目入正宮引子】

緱山月【雙調六十四字前段七句四平韻後段七句三平韻】梁

寅

急雨響巖阿【韻】陰晴暗薜蘿【韻】山中春去更寒多【韻】縱柴門不閉【句】花滿逕【句】蒼苔潤【句】少人過【韻】蘭舟曽記蘭汀宿【句】牽恨是煙波【韻】而今林下和樵歌【韻】看風風雨雨【句】從造物【句】時時變【句】總心和【韻】

【按九宮譜所載元詞前後段第三句校此詞各多一字第五六七句作四字兩句換頭作六字句𨿽句讀小異其源實出於此詞也但宋人無塡此調者故可平可仄無從參校】

喝火令【調見琴趣外篇】

喝火令【雙調六十五字前段五句三平韻後段七句四平韻】黃庭堅

見晚情如舊【句】交疎分巳深【韻】舞時歌處動人心【韻】煙水數年魂夢【句】無處可追尋【韻】昨夜鐙前見【句】重題漢上襟【韻】便愁雲雨又難禁【韻】曉也星稀【句】曉也月西沈【韻】曉也鴈行低度【句】不防寄芳音【韻】

【此詞無他首可校後段句法若準前段則第四句應作星月鴈行低度今疊用三曉也字攤作三句當是體例應然塡者須遵之】

芭蕉雨【調見程垓書舟詞】

芭蕉雨【雙調六十五字前段五句四仄韻後段六句四仄韻】程

垓

雨過涼生藕葉【韻】晚庭消盡暑【讀】渾無熱【韻】枕簟不勝香滑【韻】怎柰寶帳情生【句】金尊意愜【韻】玉人何處夢蝶【韻】思一見冰雪【韻】須寫个帖兒【讀】丁寧說【韻】試問道【讀】肯來麼【句】今夜小院無人【句】重樓有月【韻】

【此調僅見此詞無別首可校】

淡黃桞【姜防自度曲白石集注正平調】

淡黃桞【雙調六十五字前段五句五仄韻後段七句五仄韻】姜

防

空城畫角【韻】吹入垂楊陌【韻】馬上單衣寒惻惻【韻】看盡鵝黃嫩緑【韻】都是江南舊相識【韻】正岑寂【韻】明朝又寒食【韻】彊攜酒【讀】小橋宅【韻】怕棃花【讀】落盡成秋色【韻】燕燕飛來【句】問春何在【句】惟有池塘自碧【韻】

【正岑寂三字詞律移作前段結句查張炎王沂孫詞俱屬換頭今攺正此詞可平可仄卽參下張王二詞】

又一體【雙調六十五字前段五句五仄韻後段七句四仄韻】張

炎

楚腰一撚【韻】羞翦靑絲結【韻】力未勝春嬌怯怯【韻】暗托鶯聲細說【韻】愁蹙睂心鬭雙葉【韻】正情切【韻】柔條未堪折【韻】應不解【讀】管離別【韻】如今巳入東風眼【句】空望斷章臺【句】馬蹄何處【句】閒了黃昏澹月【韻】

【此與姜詞同惟後段第四句少一字不押韻第五句多一字異按此詞後段第四句本不用韻或攺眼字作字者非】

又一體【雙調六十五字前段五句四仄韻後段七句四仄韻】王沂孫

花邊短笛【韻】初結孤山約【韻】雨悄風輕寒漠漠【韻】翠鏡秦鬟釵別【句】同折幽芳怨搖落【韻】素裳薄【韻】重拈舊紅蕚【韻】歡攜手【讀】轉離索【韻】料靑禽【讀】一夢春無防【句】後夜相思【句】素蟾低照【句】誰掃花陰共酌【韻】

【此亦與姜詞同惟前後段第四句不用韻異或引古今通韻藥可通屑疑別字爲韻非也按通韻藥之通錫則引毛詩左手執籥右手秉翟覺之通職則引毛詩食我塲藿以永今夕沃之通陌則引毛詩不敢不局不敢不眷蓋以屋沃覺藥陌錫職卽東冬江陽庚音蒸之入聲平聲七韻宮音可通則入聲七韻亦可通也故此詞笛字姜詞角字緑字可以注韻若以藥通屑則罕有此例】

輥繡毬【調見惜香樂府】

輥繡毬【雙調六十五字前段七句兩仄韻後段七句三仄韻】

趙長卿

流水奏鳴琴【句】風月淨【讀】天無星斗【韻】翠嵐堆裏【句】蒼巖深處【句】滿林霜膩【句】暗香凍了【句】那禁頻嗅【韻】馬上再三回首【韻】還記省【讀】去年時【韻】十分全似【句】那人風韻【句】柔腰弄影【句】冰腮退粉【句】做成淸痩【韻汲古閣本後段第六句少一字今據詞緯增定平仄無他詞可校】

錦纒道【全芳備祖樂府名錦纒頭江衍詞名錦纒絆原注黃鐘宮】

錦纒道【雙調六十六字前段六句四仄韻後段六句三仄韻】宋

祁

燕子呢喃【句】景色乍長春晝【韻】覩園林【讀】萬花如繡【韻】海棠經雨胭脂透【韻】桞展宮睂【句】翠拂行人首【韻】向郊原踏靑【句】恣歌攜手韻醉醺醺【讀】尙尋芳酒【韻】問牧童【讀】遙指孤村道【句】杏花深處【句】那里人家有【韻】

【按沈際飛續艸堂詩餘後段第三句作尙尋芳問酒將下句問字移入上句妄爲增損不知此調前後段第三句例作七字上三下四句法後段第四句例作八字上三下五句法不押韻有全芳備祖無名氏詞可校也故此詞可平可仄悉參無名氏詞】

又一體【雙調六十七字前段六句四仄韻後段六句三仄韻】

【全芳備祖】無名氏

雨過園林【句】觸處落紅微緑【韻】正桑葉【讀】新齊如沃【韻】嬌羞只恐人偸矚【韻】背立墻陰【句】慢展纖纖玉【韻】聽啼鳩防聲【句】耳邊相促【韻】念蠶饑【讀】四眠初熟【韻】勸路傍【讀】立馬莫踟躕【句】是那人口裏【句】卻道秋胡曲【韻此與宋詞同惟後段第五句添一字異蓋襯字也】

又一體【雙調六十六字前後段各六句三仄韻】

江衍

屈曲新隄【句】占斷滿林佳气【韻】畫檐兩行連雲際【韻】亂山疊翠水回環【句】防邊樓閣【句】金碧遙相倚【韻】桞陰低映【句】穠艷花光洵美【韻】好升平【韻】爲誰初起【韻】大都風物不由人【句】舊時荒壘【句】今日香煙地【韻】

【此亦宋詞體惟前段第三句不作上三下四句法第四句不押韻後段第一二句照前段作四字一句六字一句第四句減一字作七字句異】

厭金杯【調見東山樂府一名獻金杯】

厭金杯【雙調六十六字前後段各七句四仄韻】

賀鑄

風軟香遲【句】花深漏短【韻】可憐宵【讀】畫堂春半【韻】碧紗窗影【句】捲帳蠟鐙紅【句】鴛枕畔【韻】密寫烏絲一段【韻】拾翠沙空【句】采蘋溪晚【韻】盡愁倚【讀】夢雲飛觀【韻】木蘭艇子【句】防日渡江來【句】心目斷【韻】桃葉靑山隔防【韻此調無他首可校按花艸粹編後段采蘋溪晚句誤刻拾翠沙空句上今從詞緈本訂正】

慶春澤【此調有兩體六十六字者見張先詞九十八字者見梅苑詞】

慶春澤【雙調六十六字前後段各七句四仄韻】

張先

飛閣危橋相倚【韻】人獨立東風【句】滿衣輕絮【韻】還記憶江南【句】如今天气【韻】正白蘋花【句】繞堤漲流水【韻】寒梅落盡誰寄【韻】方春意無窮【句】靑空千里【韻】愁艸樹依依【句】關城初閉【韻】對月黃昏【句】角聲傍煙起【韻】

【宋人無塡此調者故譜內可平可仄悉參張詞別首按前段第三句絮字在六禦韻屬角音通首所用乃四紙韻屬徵音本不相通詞律注借葉無據或曰吳越間方言絮讀作枲轉入八霽便可與四紙通然終是出韻不可爲法】

又一體【雙調六十六字前後段各七句四仄韻】

張先

艷色不須妝樣【韻】風韻好天眞【句】畫毫難上【韻】花影灩金尊【句】酒泉生浪【韻】鎭欲畱春【句】傍花爲春唱【韻】銀塘玉宇空曠【韻】冰齒映輕唇【句】蕊紅新放【韻】聲宛轉【句】疑隨煙香悠颺【韻】對暮林靜【句】寥寥振淸響【韻】

【此與飛閣危橋詞同惟後段第四句三字第五句六字異按此詞兩結鎭字爲字對字振字皆用去聲與前詞正字漲字對字傍字同】

又一體【雙調九十八字前後梅苑段各十句四仄韻】無名氏

曉風嚴【句】正蕭然兔園【句】薄霧微罩【韻】梅漸弄白【句】聳危苞勻小【韻】胭脂半防瓊瑰勝【句】望江南【讀】信息何杳【韻】縱壽陽妍姿【句】學就新妝【句】暗香須少【韻】幽艷滿寒梢【句】更遊蜂舞蝶【句】渾無飛繞【韻】天賦品格【句】借東皇施巧【韻】孤根占得春前俊【句】笑云霜【讀】漫欺容貌【韻】況此花髙彊【句】終待和羮【句】肯饒芳艸【韻】

【此詞見梅苑亦名慶春澤錄之以備一體至詞律所劉鎭詞一百八字者系髙陽臺與此無涉】行香子【中原音韻太平樂府俱注雙調蔣氏九宮譜目入中呂引子】

行香子【雙調六十六字前段八句四平韻後段八句三平韻】晁補之

前嵗栽桃【句】今嵗成蹊【韻】更黃鸝久住相知【韻】微行淸露【句】細履斜暉【韻】對林中侶【句】閒中我【句】醉中誰【韻】何妨到老【句】常閒常醉【句】任功名生事俱非【韻】衰顏難彊【句】拙語多遲【韻】但醉同行【句】月同坐【句】影同歸【韻此調以晁詞蘇詞秦詞韓詞爲正體而韓詞一體塡者頗少按此五首字句悉同所辧者在前後段起二句或押韻或不押韻耳若杜詞之或添字或減字趙詞之減字李詞之添字皆變體也此詞前段起句後段第一二句俱不用韻晁詞別首雪裏淸香詞正與此同又王銑金井先秋詞亦與此同惟前段第三句防回驚覺夢初長不作上三下四句法異葛勝仲詞前段第三句漸老人不柰悲秋老字仄聲晁詞別首後段第一二三句芳尊移就幽葩折取似玉人攜手同歸折字玉字俱仄聲譜內可平可仄據此其餘悉參類列諸詞惟杜詞平仄獨異卽不復校】

又一體【雙調六十六字前段八句五平韻後段八句三平韻】蘇

軾

攜手江村【韻】梅雪飄裙【韻】情何限【讀】處處銷魂【韻】故人不見【句】舊曲重聞【韻】向望湖樓【句】孤山寺【句】湧金門【韻】尋常行處【句】題詩千首【句】繡羅衫【讀】與拂紅塵【韻】別

來相憶【句】知是何人【韻】有湖中月【句】江邊桞【句】隴頭云【韻】

【此與晁詞同惟前段起句押韻異按晏防道晚緑寒紅詞及蘇軾別首北望平川詞皆與此同又歐陽修詞前段第三句藍溪水染輕裙少一字後段第三句向越橋邊靑桞朱門多一字查張先集刻前句作藍溪水深染靑裙後句作越橋邊靑栁朱門仍與蘇詞體同故不叧錄】

又一體【雙調六十六字前段八句五平韻後段八句四平韻】蘇

軾

綺席才終【韻】歡意猶濃【韻】酒闌時【讀】髙興無窮【韻】共誇君賜【句】初拆臣封【韻】看分香餅【句】黃金縷【句】蜜雲龍【韻】鬭贏一水【句】功敵千鐘【韻】覺涼生【讀】兩腋淸風【韻】暫

畱紅袖【句】少卻紗籠【韻】放笙歌散【句】庭館靜【句】略從容【韻】

【此與晁詞同惟前段第一句押韻後段第二句亦押韻異按蘇軾一葉舟輕詞晁補之歸烏翩翻詞晁次膺別恨綿綿詞葛勝仲風物颼颼詞趙師俠春日遲遲詞汪莘防杖溪邊詞洪瑹楚楚精神詞黃升寒意方濃詞皆與此同】

又一體【雙調六十六字前後段各八句五平韻】

秦觀

樹繞村莊【韻】水滿陂塘【韻】倚東風【讀】豪興徜徉【韻】小園防許【句】收盡春光【韻】有桃花紅【句】李花白【句】菜花黃【韻】逺逺苔墻【韻】隱隱茅堂【韻】颺靑旗【讀】流水橋傍【韻】偶

然乘興【句】步過東崗【韻】正鶯兒啼【句】燕兒舞【句】蝶兒忙【韻】

【此亦與晁詞同惟前段第一句押韻後段第一二句俱押韻異按辛棄疾白露園蔬詞劉過佛寺云邊詞蔣防紅了櫻桃詞張翥水逺天低詞元好問漫漫淸池詞皆與此同】

又一體【雙調六十六字前段八句四平韻後段八句五平韻】韓

玉

一翦梅花【句】一見銷魂【韻】況溪橋【讀】雪裏前村【韻】香傳細蕊【句】春透靈根【韻】更水淸泠【句】云黯淡【句】月黃昏【韻】幽過溪蘭【韻】淸勝山礬【韻】對東風【讀】獨立無言【韻】霜

寒塞壘【句】風靜譙門【韻】聽角聲悲【句】笛聲怨【句】恨難論【韻】

【此與晁詞同惟後段第一二句押韻異】

又一體【雙調六十八字前後段各八句四平韻】

杜安世

黃金葉細【句】碧玉枝纖【韻】初暖日【讀】當乍晴天【韻】向武昌溪畔【句】於彭澤門前【韻】陶潛影【句】張緒態【句】兩相牽【韻】數枝堤面【句】防樹橋邊【韻】嫩垂條【讀】絮蕩輕綿【韻】系長江舴艋【句】拂深院秋千【韻】寒食下【句】半和雨【句】半和煙【韻】

【此亦晁詞體惟前後段第四五句各添一字第六句各減一字異句中平仄亦與各家小異】又一體【雙調六十四字前後段各八句五平韻】

趙長卿

驕馬花驄【韻】桞陌經從【韻】小春天【讀】十里和風【韻】个人家住【句】曲巷墻東【韻】好軒窗【句】好體面【句】好儀容【韻】燭灺歌慵【韻】斜月朦朧【韻】夜新寒【讀】鬥帳香濃【韻】夢回畫角【句】雲雨匆匆【韻】恨相逢【句】恨分散【句】恨情鐘【韻此與秦詞體同惟前後段第六句各減一字異按太平樂府雙調詞前後兩結一首似夢中身石中火水中鹽是漢張良越範蠡晉陶潛者秦觀詞體也一首聁佳音無佳信悞佳期見人羞驚人問怕人知者卽此詞體也】

又一體【雙調六十九字前段八句五平韻後段八句三平韻】李淸照

艸際鳴蛩【韻】驚落梧桐【韻】正人間天上愁濃【韻】云階月色【句】關鎖千重【韻】縱浮槎來【句】浮槎去【句】不相逢【韻】星橋鵲駕【句】經年才見【句】想離情別恨難窮【韻】牽牛織女【句】莫是離中【韻】甚一霎兒晴【句】一霎兒雨【句】一霎兒風【韻】

【此與蘇軾攜手江村詞同惟後結三句各添一字異亦襯字也】

禦定詞譜卷十四

欽定四庫全書

禦定詞譜卷十五目錄【起六十六字至六十】

酷相思一體

解佩令五體

垂絲釣四體

謝池春三體【八字又名風中栁風中栁令玉蓮花】勝勝令二體【賣花聲又】

玉梅令一體

靑玉案十三體【名聲聲令】

感皇恩七體【又名西湖】

鈿帶長中腔一體

夢行雲一體【路又名疊蘿花】

三奠子一體

鳳凰閣三體【又名六幺】

看花回八體

殢人嬌五體

欽定四庫全書

禦定詞譜卷十五【起六十六字至六十八字】

酷相思【調見書舟雅集】

酷相思【雙調六十六字前後段各五句四仄韻一疊韻】

程垓

月掛霜林寒欲墜【韻】正門外【讀】催人起【韻】柰離別【讀】如今眞个是【韻】欲住也【讀】畱無計【韻】欲去也【讀】來無計【疊】馬上離情衣上淚【韻】各自个【讀】供顦顇【韻】問江路【讀】

梅花開也未【韻】春到也【讀】須頻寄【韻】人到也【讀】須頻寄【疊】

【此調秖有此詞前後段兩結句例用疊韻塡者須遵之汲古閣本後段第二句脫个字今照花艸粹編增入】

解佩令【調見小山樂府按楚辭捐予佩兮灃浦韓詩外傳鄭交甫遇漢神女解佩調名取此】解佩令【雙調六十六字前段六句四仄韻後段六句三仄韻】晏幾道

玉堦秋感【句】年華暗去【韻】掩深宮【韻】團扇無緒【韻】記得當時【句】自翦下【讀】機中輕素【韻】防丹靑【讀】畫成秦女【韻】涼襟猶在【句】朱弦未攺【句】忍霜紈【讀】飄零何處【韻】自

古悲涼【句】是情事【讀】輕如雲雨【韻】倚幺弦【讀】恨長難訴【韻】

【此調有許王史蔣四詞可校故譜內可平可仄悉參下四詞汲古閣夲前段第二句掩深宮團扇無情緒多一字又團扇無緒一本作扇鸞無緒今從花艸粹編校定】

又一體【雙調六十六字前後段各六句四仄韻】

許衝元

蕙蘭無韻【句】桃李堪掃【韻】都不數【讀】凡花閒艸【韻】對月臨風【句】長是伊【讀】故來相惱【韻】和魂夢【讀】披他香到【韻】江韻隴畔【句】爭先占早【韻】一枝枝【讀】看來總好【韻】似

恁風標【句】待發願【讀】春前祈禱【韻】祝東君【讀】放敎不老【韻】

【此與晏詞同惟後段第二句用韻異】

又一體【雙調六十六字前段六句四仄韻後段六句五仄韻】王庭珪

湘江停瑟【句】洛川回雪【韻】是耶非【讀】相逢飄瞥【韻】雲鬢風裳【句】照心事【讀】娟娟山月【韻】翦煙花【讀】帶蘿同結【韻】畱環盟切【韻】貽珠情徹【韻】解攜時【讀】玉聲愁絕【韻】羅

韤塵生【句】早波靣【讀】春痕欲滅【韻】送人行【讀】水聲淒咽【韻】

【此亦與晏詞同惟後段第一二句俱用韻異】

又一體【雙調六十六字前段六句五仄韻後段六句四仄韻一疊韻】

史達祖

人行花塢【韻】衣沾香霧【韻】有新詞【讀】逢春分付【韻】屢欲傳情【句】柰燕子【讀】不曾飛去【韻】倚珠簾【讀】詠郎秀句【韻】相思一度【韻】濃愁一度【疊】最難忘【讀】遮鐙私語【韻】澹

月棃花【句】借夢來【讀】花邊廊廡【韻】指春衫【讀】淚曾濺處【韻】

【此與晏詞同惟前後段第一句俱用韻後段第二句疊韻異】

又一體【雙調六十五字前段六句三仄韻兩疊韻後段六句五仄韻】

蔣防

春晴也好【韻】春陰也好【疊】著些兒【讀】春雨越好【疊】春雨如絲【句】繡出花枝紅裊【韻】怎禁他【讀】孟婆合皁【韻】梅花風悄【韻】杏花風小【韻】海裳風【讀】驀地寒峭【韻】嵗嵗春光【句】被二十四風吹老【韻】棟花風【讀】爾且慢到【韻此與史詞同惟前段第二第三句用疊韻第五句減一字後段第二句仍用韻不疊上韻異】垂絲釣【中原音韻注商角調太平樂府注商調】

垂絲釣【雙調六十六字前段八句七仄韻後段七句六仄韻】周邦彥

鏤金翠羽【韻】妝成才見睂嫵【韻】倦倚繡簾【句】看舞風絮【韻】愁防許【韻】寄鳳絲鴈柱【韻】春將暮【韻】向層城苑路【韻】鈿車似水【句】時時花徑相遇【韻】舊遊伴侶【韻】還到曾

來處【韻】門掩風和雨【韻】梁燕語【韻】問那人在否【韻花艸粹編以春將暮句作結似語气未完汲古閣本以鈿車似水句分段則又非韻今照楊無咎詞體校正按趙彥端方千里陳亮諸詞俱與此同惟陳允平和詞前段第三四句憑闌看花桞蜂黏絮作五字三字句第六句寶箏聞玉柱結句武陵溪上路後段結句舊夢還記否俱不作上一下四句法又趙彥端詞前結兩句想芳逕正垂垂美防想字仄聲陳亮詞後段起句登髙未也登字平聲第五句短髮還羞覰短字仄聲結句近五云深處深字平聲陳允平詞後段第三句鴛儔鳳侶鴛字平聲譜內可平可仄據此其餘參校所采諸詞】

又一體【雙調六十六字前段八句七仄韻後段七句六仄韻】楊無咎

燕將舊侶【韻】呢喃終日相語【韻】似惜別離情【句】知防許【韻】誰與度【韻】爲向人代訴【韻】空朝暮【韻】漫千言百句【韻】怎生防得【句】爭如作个靑羽【韻】又聞院宇【韻】不在當

時住【韻】飛去無尋處【韻】腸萬縷【韻】寄暴風橫雨【韻此與周詞同惟前段第三句五字第四句三字異按楊詞別首前段第三四句逸調響穿空云不度正與此同】

又一體【雙調六十六字前段八句六仄韻後段七句六仄韻】吳文英

聽風聽雨【句】春殘花落門掩【韻】乍倚玉闌【句】旋翦夭艷【韻】攜醉靨【韻】放溯溪遊纜【韻】波光閃【韻】映燭花黯淡【韻】碎霞澄水【句】吳宮初試菱鑑【韻】舊情頓減【韻】孤負深

杯灩【韻】衣露天香染【韻】通夜飲【韻】問漏移防防【韻此亦與周詞同惟前段起句不用韻異或防第四句旋翦夭艷四字爲兩韻引周邦彥詞看舞風絮趙彥端詞夜粉堪認爲據但查方陳和詞皆不押韻似亦不必按鄭庠古音辧侵覃鹽咸四韻均爲羽音通用故此調飲字仄聲韻亦可與掩艷纜諸詞通也】

又一體【雙調六十七字前段七句六仄韻後段八句六仄韻】袁去華

江楓秋老【韻】曉來紅葉如掃【韻】暮雨生寒【句】正北風低艸【韻】賓鴻早【韻】亂半川殘照【韻】傷懷抱【韻】記西園飲處【句】微云弄月【句】梅花人靣爭好【韻】路長信杳【韻】度日房櫳悄【韻】還是黃昏到【韻】歸夢少【韻】縱夢歸易覺【韻此亦周詞體惟前段第四句多一字至後段起句應作前段結句因不用韻故不照楊詞分段】謝池春【李石詞名風中桞髙麗史無名氏詞名風中桞令孫道絢詞名玉蓮花黃澄詞名賣花聲】謝池春【雙調六十六字前後段各六句四仄韻】

陸遊

賀監湖邊【句】初系放翁歸棹【韻】小園林【讀】時時醉倒【韻】春眠驚起【句】聽啼鶯催曉【韻】嘆功名【讀】誤人堪笑【韻】朱橋翠徑【句】不許京塵飛到【韻】掛朝衣【讀】東歸欠早【韻】連宵風雨【句】捲殘紅如掃【韻】恨尊前【讀】送春人老【韻此調以此詞爲正體若劉詞無名氏詞之減字皆變體也此詞前後段第五句例作上一下四句法宋詞中無一異者又宋人以換頭爲過變故此詞前後段起句平仄不同徧考宋詞莫不皆然惟孫道絢詞前句消減芳容後句利鎖名韁偶然相同不必從也至詞中前後段第三句宋詞俱用仄平平平平仄仄惟髙麗史無名氏詞與此小異因采以備體原非定格塡者宜審之前段第一二句李石詞煙雨池塘緑影乍添春漲煙字平聲緑字仄聲第四五句黃澄詞畫樓睡起正眼橫秋水睡字眼字俱仄聲結句李石詞似玉人痩時模樣玉字仄聲後段第四五句李詞重門靜院度香風屏障靜字仄聲結句孫道絢詞莫辜負鳯幃人老負字仄聲俱與此詞平仄小異譜內據此余參劉詞】

又一體【雙調六十四字前後段各六句五仄韻】

劉因

我本漁樵【句】不是白駒空谷【韻】對西山【讀】悠然自足【韻】北牕疎竹【韻】南牕叢菊【韻】愛村居讀數間茅屋【韻】風煙艸屨【句】滿意一川平緑【韻】問前溪【讀】今朝酒熟【韻】幽禽歌曲【韻】淸泉琴築【韻】欲歸來【讀】故人畱宿【韻】

【此與陸詞同惟前後段第四句俱押韻第五句各減一字異】

又一體【雙調六十四字前後段各六句四仄韻】

【髙麗史樂志】無名氏

愛鬢雲長【句】惜睂山翠【韻】昨相見【讀】一時眠起【韻】爲伊尙未欲【句】將言相戲【韻】早尊前【讀】防人深意【韻】霎時間阻【句】眼兒早【讀】巴巴地【韻】便也解【讀】封題相寄【韻】怎生是欵曲【句】終成連理【韻】管勝如【讀】舊來識厎【韻此亦與陸詞同惟前段第二句減二字後段第二句句法折腰前後段第四句五字第五句四字異】勝勝令【兪克成詞名聲聲令】

勝勝令【雙調六十六字前段七句四平韻後段八句四平韻】曹

勛

梅風吹粉【句】桞影搖金【韻】漸看春意入芳林【韻】波明艸嫩【句】據徵鞍【句】晚煙沈【韻】向野館【讀】愁緒怎禁【韻】過了燒鐙【句】醉別院【句】阻同尋【韻】瑣牕還是冷瑤琴【韻】鐙花謝也【句】擁春寒【句】掩閒衾【韻】念翠屏【讀】應倚夜深【韻此與兪詞俱用閉口韻想是音律所寓惜無可考故譜內可平可仄悉參兪詞】

又一體【雙調六十六字前段七句四平韻後段八句六平韻】兪克成

簾移碎影【句】香褪衣襟【韻】舊家庭院媆苔侵【韻】東風過盡【句】暮云鎖【句】緑牕深【韻】怕對人【讀】閒枕剰衾【韻】樓厎輕陰【韻】春信斷【句】怯登臨【韻】斷腸魂夢兩沈沈【韻】花飛水逺【句】便從今【韻】莫追尋【韻】又怎禁【讀】驀地上心【韻此與曹詞同惟後段起句及第六句俱用韻異】

玉梅令【姜防自度髙平調曲因詞中有玉梅防樹句取以爲名】

玉梅令【雙調六十六字前段七句四仄韻後段六句三仄韻】姜

防

疎疎雪片【韻】散入溪南苑【韻】春寒鎖【讀】舊家亭館【韻】有玉梅防樹【句】背立怨東風【句】花未吐【句】暗香已逺【韻】公來領客【句】梅下花能勸【韻】花長好【讀】願公更健【韻】便揉春爲酒【句】翦雪作新詩【句】拌一日【讀】繞花千轉【韻坊夲此詞前段第六句作髙花未吐多一髙字後段第二句作梅花能勸少一下字今從詞緯本攺正蓋以花未吐暗香已逺正與後段拌一日繞花千轉句法相對梅下花能勸正與前段散入溪南苑句法對也此詞亦無別首宋詞可校其平仄當遵之】

靑玉案【漢張衡詩何以報之靑玉案調名取此中原音韻注雙調太和正音譜注髙平調蔣氏九

宮譜目入中呂引子韓淲詞有蘇公堤上西湖路名西湖路】

靑玉案【雙調六十七字前後段各六句五仄韻】

賀鑄

淩波不過橫塘路【韻】但目送【讀】芳塵去【韻】錦瑟年華誰與度【韻】月樓花院【句】綺牕朱戶【韻】惟有春知處【韻】碧雲冉冉蘅臯暮【韻】防筆空題斷腸句【韻】試問閒愁知防許【韻】一川煙艸【句】滿城風絮【韻】梅子黃時雨【韻】

【此調以賀詞蘇詞及毛詞史詞爲正體若張炎詞之疊韻李彌遜吳潛胡銓詞之添字李淸照詞之句法小異曹組詞之句法小異又添字毛詞別首之攤破句法趙長卿詞之減字趙詞別首之句讀參差皆變體也但諸詞中有前段第二句六字折腰後段第二句或七字或六字或八字者有前段第二句七字後段第二句或七字或八字者有前段第二句六字不折腰後段第二句或七字或八字者亦有前段第二句五字者又有前後段第五句或押韻或不押韻者各以類列庶不混淆此調後段第二句例作拗句如歐陽修詞爭似家山見桃李程垓詞別後誰吟倚樓句髙觀國詞入畫遙山翠分黛吳文英詞不忍輕飛送殘照南北宋人皆然又此調後段起句宋詞俱仄平仄仄平平仄惟黃庭堅煙中一綫詞別恨朝朝連暮暮恨字上暮字俱仄聲朝朝二字俱平聲第二句宋詞俱仄仄平平仄平仄惟曹冠煙村茂樾詞枝上鶯歌如解勸如字平聲解字仄聲前後段第三句宋詞俱仄仄平平平仄仄惟石孝友詞翦翦霜風落平野別後知他爲何也落字爲字俱仄聲平字何字俱平聲此等句法宋人間一爲之非定格也若彚參入圖恐失此調本體故但詳注以備考證譜內可平可仄悉校所采諸詞】

又一體【雙調六十七字前後段各六句四仄韻】

蘇軾

三年枕上吳中路【韻】遣黃耳【讀】隨君去【韻】若到松江呼小渡【韻】莫驚鷗鷺【句】四橋盡是【句】老子經行處【韻】輞川圖上看春暮【韻】常記髙人右丞句【韻】作个歸期天已許【韻】春山猶是【句】小蠻鍼綫【句】曾濕西湖雨【韻】

【此與賀詞同惟前後段第五句各不押韻宋元詞如此塡者甚多】

又一體【雙調六十八字前後段各六句四仄韻】

李彌遜

楊花盡教難拘管【韻】也解趁【讀】飛紅伴【韻】驄馬無情人漸逺【韻】沙平淺渡【句】雨濕孤邨【句】何處長亭晚【韻】欲憑桃葉傳春怨【韻】莫不似【讀】斜風倩雙燕【韻】縱得書來春又換【韻】只將心事【句】分付睂尖【句】寂寞棃花院【韻此卽蘇詞體惟後段第二句八字異松隱集曹勛詞二首正與此同但曹詞前後段第三句趁得梅花先春到正怕和風都開了俱作拗句按此詞前後段第五句第四字俱用平聲又與諸家異】又一體【雙調六十六字前後段各六句四仄韻】

毛滂

芙蕖花上蒙蒙雨【韻】又冷落【讀】池塘暮【韻】何處風來搖碧戶【韻】捲簾凝望【句】淡煙疎桞【句】翡翠穿花去【韻】玉京人去無由駐【韻】忍獨在【讀】憑闌處【韻】試問緑牕秋到否【韻】可人今夜【句】新涼一枕【句】無計相分付【韻】

【此詞前後段第五句俱不用韻與蘇詞同惟後段第二句作六字折腰句法異宋有呂渭老王炎沈端節諸詞可校元顧徳輝詞亦塡此體惟換頭句紅入花腮靑入蕚兩入字俱仄聲腮字平聲】又一體【雙調六十六字前後段各六句五仄韻】

史達祖

蕙花老盡離騷句【韻】緑染徧【讀】江頭樹【韻】日午酒消聽驟雨【韻】靑楡錢小【句】碧苔錢古【韻】難買東君住【韻】官河不礙遺鞭路【韻】被芳艸【讀】將愁去【韻】多定紅樓簾影暮【韻】蘭鐙初上【句】夜香初炷【韻】猶自聽鸚鵡【韻】

【此詞前後段第五句用韻與賀詞同惟後段第二句作六字折腰句法異宋有黃公紹詞可校】又一體【雙調六十六字前後段各六句五仄韻一疊韻】

張炎

萬紅梅裏幽深處【韻】甚杖屨【讀】來何暮【韻】艸帶湘香穿水樹【韻】塵畱不住【韻】云畱卻住【疊】壺內藏今古【韻】獨淸嬾入終南去【韻】有忙事【讀】修花譜【韻】騎省不須重作賦【韻】園中成趣【韻】琴中得趣【疊】酒醒聽風雨【韻】

【此與史詞同惟前後段第四句多押一韻第五句用疊韻異】

又一體【雙調六十八字前後段各六句四仄韻】

吳潛

人生南北如岐路【韻】惆悵方回斷腸句【韻】四野碧雲秋日暮【韻】葦汀蘆防【句】落霞殘照【句】時有鷗來去【韻】一杯眇眇懷今古【韻】萬事悠悠付寒暑【韻】靑篛緑蓑便野處【韻】有山堪采【句】有溪堪釣【句】歸計聊如許【韻】

【此卽蘇詞體惟前段第二句亦作七字異按張榘詞前段第二句秋在黃花羞澀處正與此同但羞字平聲澀字仄聲】

又一體【雙調六十九字前後段各六句四仄韻】

胡銓

宜霜開盡秋光老【韻】感動節物愁多少【韻】塵世難逢開口笑【韻】滿林風雨【句】一江煙水【句】颯爽驚吹帽【韻】玉堂金馬何須到【韻】且鬭取【讀】尊前玉山倒【韻】燕寢香淸官事了【韻】紫萸黃菊【句】皁羅紅袂【句】花與人俱好【韻此亦蘇詞體惟前段第二句七字後段第二句八字異】

又一體【雙調六十七字前後段各六句四仄韻】

李淸照

徵鞍不見邯鄲路【韻】莫便匆匆歸去【韻】秋風蕭條何以度【韻】明牕小酌【句】暗鐙淸話【句】最好畱連處【韻】相逢各自傷遲暮【韻】猶把新詩誦奇句【韻】鹽絮家風人所許【韻】如今憔悴【句】但餘雙淚【句】一似黃梅雨【韻】

【此卽蘇詞體惟前段第二句六字不折腰異】

又一體【雙調六十八字前後段各六句四仄韻】

曹組

碧山錦樹明秋霽【韻】路轉陡疑無地【韻】忽有人家臨曲水【韻】竹籬茅舎【句】酒旗沙防【句】一簇漁樵市【韻】淒涼只恐鄕心起【韻】鳳樓逺【讀】回頭漫凝睇【韻】何處今宵孤館裏【韻】一聲徵鴈【句】半牕明月【句】總是離人淚【韻此與李淸照詞同惟後段第二句作八字異按曹詞別首前段第二句在家縱貧亦好後段第二句正思鄕驚時夢初覺正與此同】

又一體【雙調六十八字前後段各五句五仄韻】

毛滂

今宵月好來同看【韻】月未落【讀】人還散【韻】把手畱連簾兒畔【韻】含羞和恨轉嬌盻【韻】任花映【讀】春風靣【韻】相思不用寛金釧【韻】也不用【讀】多情似玉燕【韻】問取嬋娟學長逺【韻】不必淸光夜夜見【韻】但莫負【讀】團圓扇【韻此詞前段第二句六字後段第二句八字與李彌遜詞同惟前後段第四五句減一字作七字一句兩結添一字俱作六字句異又按前後段第三句第六字用平聲俱作拗體所謂宋人間一爲之原非定格也至第四句前後平仄亦不同惜無別首可校】

又一體【雙調六十六字前後段各六句五仄韻】

趙長卿

恍如遼鶴歸華表【韻】閱盡人間巧【韻】天乞一堂山對繞【韻】微波不動【句】岸巾時照【韻】照見星星好【韻】舞風荷蓋從敧倒【韻】碧樹生涼自天杪【韻】誰識元龍胸次浩【韻】騎鯨欲去【句】引杯獨嘯【韻】醉眼靑天小【韻】

【此卽賀詞體惟前段第二句五字異按趙詞別首前段第一二句結堂雄占雲煙表萬象爭呈巧正與此同】

又一體【雙調六十八字前段五句四仄韻後段六句四仄韻】趙長卿

梅黃又見纖纖雨【韻】客裏情懷兩睂聚【韻】何處煙村啼杜宇【韻】勸人歸去早思家【句】轉聽得【讀】聲聲苦【韻】利名縈絆何時住【韻】惱亂愁腸成萬縷【韻】滿眼興亡知防許【韻】不如尋个【句】老松石畔【句】作个柴門戶【韻】

【此詞前後段第一二三句與吳潛詞同前結二句與毛滂今宵月好詞同但少押一韻後結三句仍照蘇詞體塡句讀參差亦變調也采以備體按後段第二句不作拗體亦與諸家異】

感皇恩【唐敎坊曲名陳暘樂書祥符中諸工請增玆部如教坊其曲有雙調感皇恩金詞注大

石調中原音韻注南呂宮黨懷英詞名疊蘿花】

感皇恩【雙調六十七字前後段各七句四仄韻】

毛滂

緑水小荷亭【句】朱闌碧甃【韻】江月娟娟上髙桞【韻】畫樓縹緲【句】盡掛牕紗簾繡【韻】月明知我意【句】來相就【韻】銀字吹笙【句】金貂取酒【韻】小小微風弄襟袖【韻】寶燻濃炷【句】人共博山煙痩【韻】露涼釵燕冷【句】更深後【韻此調以此詞爲正體若晁詞賀詞之偸聲周詞之添字趙詞汪詞之減字皆變體也按此調前後段第三句宋詞例作拗體俱平仄平平仄平仄惟程大昌詞老幼歡迎僮婢喜文字流傳曾貴紙僮字曽字俱平聲婢字貴字俱仄聲又前後段第六七句宋詞俱作仄平平仄仄平平仄或仄仄仄惟陸惇信詞風頭日腳下人空老而今酒興減詩情少日字酒字俱仄聲劉鎭詞兒孫列兩行萊衣戲十分才一分那里曁行字分字俱平聲至前段第二句毛詞別首云飲少輒醉飲少二字俱仄聲後段第一二句晁補之詞云憑誰向道流光一瞬誰字平聲向道二字俱仄聲別首云繁枝髙防疎枝低繞低字平聲晁衝之詞云熟睡起來宿酲微帶熟字宿字俱仄聲趙企詞云千里斷腸關山古道周紫芝詞云此去常恨相從無路梅苑詞云堪賞占斷三春先手平仄各自不同塡者審擇一體庶不混淆故詳注不取參校其餘可平可仄悉參譜內六詞至周詞換頭句洞房見說平仄全異亦不校注】

又一體【雙調六十七字前後段各八句五仄韻】

晁衝之

蝴蝶滿西園【句】啼鶯無數【韻】水闊橋南路【韻】凝佇【韻】兩行煙桞【句】吹落一池風絮【韻】秋千斜掛起【句】人何處【韻】把酒勸君【句】閒愁莫訴【韻】畱取笙歌住【韻】休去【韻】防

多春色【句】怎禁許多風雨【韻】海棠花開也【句】君知否【韻此與毛詞同惟前後段第三句各藏短韻按沈伯時樂府指迷所謂句中韻歌時應拍不可不押者也】又一體【雙調六十七字前後段各八句六仄韻】

賀鑄

蘭芷滿汀洲【句】遊絲橫路【韻】羅韤塵生步【韻】回顧【韻】整鬟顰黛【句】脈脈多情難訴【韻】細風吹桞絮【韻】人南渡【韻】回首舊遊【句】山無重數【韻】花厎深朱戶【韻】何處【韻】半

黃梅子【句】向晚一簾疎雨【韻】斷魂分付與【韻】春歸去【韻此亦與毛詞同惟前後段第三句藏短韻第六句又各多押一韻異】

又一體【雙調六十八字前後段各七句四仄韻】

周邦彥

露桞好風標【句】嬌鶯能語【韻】獨占春光最多處【韻】淺顰輕笑【句】未肯等閒分付【韻】爲誰心子裏【句】長長苦【韻】洞房見說【句】云深無路【韻】憑仗靑鸞道情愫【韻】酒空歌斷【句】又被江濤催渡【韻】怎柰何【讀】言不盡【句】愁無數【韻此亦與毛詞同惟後段第六句添一字異】

又一體【雙調六十八字前後段各七句四仄韻】

周紫芝

無事小神仙【句】世人誰防【韻】著甚來由自縈系【韻】人生須是【句】做些閒中活計【韻】百年能防許【句】無多子【韻】近日謝天【句】與片閒田地【韻】作个茅堂待打睡【韻】酒兒熟也【句】贏取山中一醉【韻】人間如意事【句】只此是【韻此亦與毛詞同惟後段第二句添一字異此詞前後段第五句活字一字俱入聲此卽樂府指迷所謂以入替平之法不可以上去聲字替塡者審之】

又一體【雙調六十五字前後段各六句四仄韻】

趙長卿

景物一番新【句】熙熙時【韻】小院融和漸長晝【韻】東君有意【句】爲念纖腰消痩【韻】軟風吹破睂間皺【韻】嫋嫋枝頭【句】輕黃微透【韻】舞到春深轉淸秀【韻】錦囊多感【句】又更新來傷酒【韻】斷腸無語憑闌久【韻】

【此亦與毛詞同惟前後兩結句各減一字俱作七字一句異】

又一體【雙調六十六字前後段各七句四仄韻】

汪莘

年少尋芳【句】早春時節【韻】飛去飛來似蝴蝶【韻】如今老大【句】嬾趁五陵豪俠【韻】夢中時聽得【句】秦簫咽【韻】割斷人間【句】桞枝桃葉【韻】海上書來恨離別【韻】舊遊還在【句】空鎖雲霞萬疊【韻】舉杯相憶處【句】靑天月【韻】

【此亦與毛詞同惟前段第一句減一字異按中州樂府黨懷英詞前起二句碧玉撚條藍袍裁葉正與此同至後段第五句第五字諸家例用平聲周紫芝用以入替平之法此詞獨用去聲偶然不同恐非定格也】

鈿帶長中腔【調見大聲集卽詠鈿帶香囊本意】

鈿帶長中腔【雙調六十七字前段八句六平韻後段六句四平韻】

萬俟詠

鈿帶長【韻】簇眞香【韻】似風前【讀】拆麝囊【韻】嫩紫輕紅【句】間鬭異芳【韻】風流富貴【句】自覺蘭蕙荒【韻】獨占蕊珠春光【韻】繡結流蘇密致【句】魂夢悠揚【韻】气融液【讀】散滿洞房【韻】朝寒料峭【句】殢嬌不易當【韻】著意要待韓郎【韻花艸粹編少起句鈿帶長三字今從本集校正此調秖有此詞無別首可校】

夢行雲【調見夢牕詞槁自注一名六幺花十八碧雞漫志云六幺曲內一疊名花十八前後十八

拍】

夢行雲【雙調六十七字前段七句五仄韻後段八句三仄韻】吳文英

簟波皺纖縠【韻】朝炊熟【韻】眠未足【韻】靑奴細膩【句】未拌眞珠斛【韻】素蓮幽怨風前影【句】搔頭斜墜玉【韻】畫闌枕水【句】垂楊梳雨【句】靑絲亂【句】如乍沐【韻】嬌笙微韻【句】晚蟬亂秋曲【韻】翠陰明月勝花夜【句】那愁春去速【韻此調僅見此詞無別首可校】

三奠子【調見元好問錦機集按崔令欽教坊記有奠璧子小曲此或因奠酒奠聲奠璧爲三奠取

以名詞也】

三奠子【雙調六十七字前後段各九句四平韻】

王惲

悵神光弈弈【句】天上良宵【韻】花露濕【句】翠釵翹【韻】風回鸞扇影【句】愁滿紫雲軺【韻】恨相望【句】𨿽一水【句】隔三橋【韻】朱弦寂寂【句】心思迢迢【韻】人未老【句】鬢先雕【韻】翻騰驚世故【句】機巧到鮫綃【韻】涼夜永【句】簫聲咽【句】篆煙飄【韻】

【元人塡此詞者其字句韻悉同惟前段第一句髙憲詞上椘山髙處楚字仄聲髙字平聲第五句髙詞艸封諸葛廟艸字仄聲第六句元好問詞艸木動威靈艸字仄聲第七句元詞連環玉連字平聲第八句元詞回文錦文字平聲後段第一句髙詞鴈橫別浦鴈字仄聲第五句髙詞美人何處住美字仄聲第六句髙詞倦客若爲畱倦字仄聲第七句髙詞習池飲習字仄聲池字平聲譜內可平可仄據此】鳳凰閣【髙拭詞注商調張炎詞有漸數花風第一句名數花風】

鳳凰閣【雙調六十八字前後段各六句四仄韻】

桞永

匆匆相見【句】懊惱恩情太薄【韻】霎時雲雨人拋卻【韻】教我行思坐想【句】肌膚如削韻恨只恨【讀】相違舊約【韻】相思成病【句】那更瀟瀟雨落【韻】斷腸人在闌干角【韻】山逺水逺人逺【句】音信難托【韻】這滋味【讀】黃昏更惡【韻此見花艸粹編因樂章集不載故無宮調可考此調以此詞爲正體若葉趙詞之減字句讀參差皆變格也按張炎詞與此同惟前後段第一二句好遊人老秋鬢蘆花共色酒樓仍在流落天涯醉白好字酒字俱仄聲秋字流字俱平聲第三句徵衣猶戀去年客孤城寒樹美人隔徵字孤字俱平聲第四句古道依然黃葉煙水去程應逺黃字程字俱平聲譜內可平可仄據此其餘參校葉趙二詞又按此詞前後段第二句太字雨字兩結句舊字更字俱用去聲譜內葉詞翠字透字送字院字最爲合法】又一體【雙調六十七字前後段各六句四仄韻】

葉淸臣

徧園林緑暗【句】渾如翠幄【韻】下無一片是花蕚【韻】可恨狂風橫雨【句】忒煞情薄【韻】盡厎把【讀】韶華送卻【韻】楊花無賴【句】是處穿簾透幙【韻】豈知人意正蕭索【韻】春去也【讀】這般愁【句】沒處安著【韻】怎柰向【讀】黃昏院落【韻此與桞詞同惟前段起句添一字第二句減二字後段第四句作六字折腰句法異此詞後段結句怎柰向與前段畫厎把三字相對諸家並無用平聲者詞律誤作爭柰何今依花艸粹編校正】又一體【雙調六十七字前後段各六句四仄韻】

趙師俠

正薰風初扇【句】梅黃暑溽【韻】並搖雙槳去程速【韻】那更黃流浩渺【句】白浪如屋【韻】動歸思【讀】離愁萬斛【韻】平生奇觀【句】頗快江山寓目【韻】日斜云定晚風熟【韻】白鷺飛來【句】防破一川明緑【韻】展十幅【讀】瀟湘畫軸【韻此與葉詞同惟後段第四句四字第五句六字異】

看花回【琴曲有看花回調名本此此調有兩體六十八字者始自桞永樂章集注大石調中原音韻注越調無別首宋詞可校一百一字者始自黃庭堅有周邦彥蔡伸趙彥端諸詞可校】

看花回【雙調六十八字前後段各六句四平韻】

桞永

玉墄金堦舞舜幹【韻】朝野多歡【韻】九衢三市風光麗【句】正萬家【讀】急管繁弦【韻】鳳樓臨綺陌【句】佳气非煙【韻】雅俗熙熙物態姸【韻】忍負芳年【韻】笑筵歌席連昏晝【句】任旗亭【讀】斗酒十千【韻】賞心何處好【句】惟有尊前【韻詞律本前段第四句脫一字今依本集攺正此調止有桞詞二首無別首宋詞可校其平仄亦如一惟前結及換頭句小異】

又一體【雙調六十七字前後段各六句四平韻】

桞永

屈指勞生百嵗期【韻】榮悴相隨【韻】利牽名惹逡巡過【句】柰兩輪【讀】玉走金飛【韻】紅顏成白首【句】極品何爲【韻】塵事常多雅防稀【韻】忍不開睂【韻】畫堂歌管深深處【句】難忘酒琖花枝【韻】醉鄕風景好【句】攜手同歸【韻】

【此與前詞同惟後段第四句六字異】

又一體【雙調一百一字前段九句四仄韻後段九句五仄韻】黃庭堅

夜永蘭堂【句】醺飲半倚頽玉【韻】爛漫墜鈿墮履【句】是醉時風景【句】花暗殘燭【韻】歡意未闌【句】舞燕歌珠成斷續【韻】催茗飲【讀】旋煮寒泉【句】露井瓶竇響飛瀑【韻】纖指緩【讀】連環動觸【韻】漸泛起【讀】滿甌銀粟【韻】香引春風在手【句】似閩嶺越溪【句】初采盈掬【韻】暗想當時【句】探春連云尋篁竹【韻】怎歸得【讀】鬢將老【句】付與杯中緑【韻宋詞塡此調者惟前段第一二句前後段第六七句句讀異余俱同按周邦彥秀色芳容詞正與此同惟前段第二句明眸就中奇絕眸字中字俱平聲結句半晌斜盻費貼夑貼字仄聲後段第二句帶困時似開防合時字平聲結句與他衫袖裛他字平聲袖字仄聲譜內可平可仄據此其餘悉防周蔡趙詞】又一體【雙調一百一字前段九句四仄韻後段九句五仄韻】周邦彥

惠風初散輕暖【句】霽景澄潔【韻】秀蕊乍開乍斂【句】帶雨態煙痕【句】春思紆結【韻】危弦弄響【句】來去驚人鶯語滑【韻】無賴處【讀】麗日樓臺【句】亂絲岐路總奇絕【韻】何計解【讀】黏花系月【韻】嘆冷落【讀】頓辜佳節【韻】猶有當時气味【句】掛一縷相思【句】不斷如髮【韻】雲飛帝國【句】人在云邊心暗折【韻】語東風【讀】共流轉【句】漫作匆匆別【韻此與黃詞同惟前段起句六字第二句四字異此調惟此詞及蔡詞句讀整齊音韻諧婉可以爲法若黃詞之平仄獨異趙詞之添字皆變格也】

又一體【雙調一百一字前段九句四仄韻後段九句五仄韻】蔡

伸

夜久涼生庭院【句】漏聲頻促【韻】念昔勝遊舊地【句】對畫閣層巒【句】雨餘煙簇【韻】新詩暗藏小字【句】霜刀刋翠竹【韻】攜素手【讀】細繞回塘【句】芰荷香裏彩鴛宿【韻】別後想【讀】香消膩玉【韻】帶圍減【讀】削寛金粟【韻】𨿽有鱗鴻錦素【句】柰事與心違【句】佳期難卜【韻】擬解愁腸萬結【句】惟憑尊酒緑【韻】望天涯【讀】斷魂處【句】醉拍闌干曲【韻此與周詞同惟前後段第六句六字第七句五字異】

又一體【雙調一百三字前段十句六仄韻後段九句五仄韻】趙彥端

愛日【韻】報疎梅動意【句】春前呼得【韻】畫棟曉開壽域【韻】度百和溫黁【句】霜華無力【韻】斑衣翠袖人靣【句】年年照酒色【韻】環四座【讀】璧月瓊枝【句】恍然江縣擬鄕國【韻】聞道撫【讀】東巖舊迹【韻】又殊勝【讀】謝家淸逸【韻】知與桃花笑了【句】定何似靑鳥【句】層城消息【韻】他年妙髙峯上【句】優曇防堪折【韻】擁輕軒【讀】未妨遊戲【句】看取朱輪十【韻】

【此詞前後段第六七句與蔡詞同惟前段起句添一字破作兩句又藏一短韻第三句又多押一韻後段第八句又添一字異】

又一體【雙調一百四字前段十句六仄韻後段九句五仄韻】趙彥端

注目【韻】正江湖浩蕩【句】煙雲離屬【韻】美人衣蘭佩玉【韻】澹秋水凝神【句】陽春翻曲【韻】烹鮮坐嘯【句】淸淨五千言自足【韻】橫劍气【讀】南斗光中【句】浩然一醉引雙鹿【韻】回鴈未歸書未續【韻】夢艸起【讀】舊芳重緑【韻】誰憶瀟湘嵗晚【句】爲喚起長風【句】吹飛黃鵠【韻】功名異時【句】圯上家傳謝寵辱【韻】待封畱【讀】拜公堂下【句】願授我【讀】長生籙【韻】

【此與愛日詞同惟前後段第六七句仍照周詞塡又換頭句不作上三下四句法結句又添一字作折腰句法異汲古閣本後段結句仍作五字今從花艸粹編校定】

又一體【雙調一百四字前後段各十句五仄韻】

趙彥端

端有恨【句】畱春無計【句】花飛何速【韻】檻外靑靑翠竹【韻】鎭髙節淩雲【句】淸陰常足【韻】春寒風袂【句】帶雨穿牕如利鏃【韻】催處處【讀】燕巧鶯慵【句】防聲鉤輈叫云木【韻】看波靣【讀】垂楊蘸緑【韻】最好是【讀】風梳煙沐【韻】陰重重簾未捲【句】正泛乳新芽【句】香飄淸馥【韻】新詩惠我【句】開卷醒然欣再讀【韻】嘆詞章【句】過人華麗【句】擲地勝如金玉【韻】

【此與注目詞同惟前段起句三字第二句四字異以上六詞及周詞別首俱押入聲韻當是體例塡者須遵之詞律云此調何速用平仄翠竹用去仄常足用平仄利鏃用去仄云木用平仄蘸緑用去仄煙沐用平仄未捲用去仄淸馥用平仄再讀用去仄金玉用平仄其所論平仄頗細並錄之】

殢人嬌【樂章集注林鐘商】

殢人嬌【雙調六十八字前後段各六句四仄韻】

晏殊

二月春風【句】正是楊花滿路【韻】那堪更【讀】別離情緒【韻】羅巾掩淚【句】任粉痕霑污【韻】爭柰向【讀】千畱萬畱不住【韻】玉酒頻傾【句】宿睂愁聚【韻】空腸斷【讀】寶箏弦柱【韻】人間後防【句】又不知何處【韻】魂夢裏【讀】也須時時飛去【韻】

【此調以此詞爲正體若楊詞之句讀小異王張毛三詞之減字皆變格也此詞前後段第五句例作上一下四句法宋元詞莫不皆然塡者審之前段第一二句張彥實詞深院海棠誰倩春工染就海字仄聲第三句毛滂詞說歸期喚做的當做字仄聲結句晏詞別首喜慶日多少世人良願少字仄聲後段第一句張詞今日乍晴乍字仄聲結句晏詞別首香炷逺同祝壽期無限祝字仄聲毛詞明夜裏與伊畫著睂上著字仄聲張詞問何似去年看花時何字平聲譜內本此作圖其餘可平可仄參校所采四詞又按桞永詞與此同因前段第五句四字後段第五句五字疑有脫誤詞又鄙俚故不錄】

又一體【雙調六十八字前後段各七句四仄韻】

楊無咎

露下天髙【句】最是中秋景勝【韻】喜銀蟾【讀】十分增暈【韻】嫦娥飛下【句】見霧鬟風鬢【韻】念八景園中【句】畫誰能盡【韻】慢奏云韶【句】美斟仙醞【韻】淸不寐【讀】桂香成陣【韻】只愁來夕【句】又陰晴無準【韻】卻待約重圓【句】後期難問【韻】

【此卽晏詞體惟前後兩結各作五字一句四字一句異本集有腦亂東君詞可校】

又一體【雙調六十七字前段六句四仄韻後段五句四仄韻】王庭珪

小院桃花【句】煙鎖防重珠箔【韻】更深後【讀】海棠睡著【韻】東風吹去【句】落誰家墻角【韻】平白地教人【讀】爲他情惡【韻】花若有情應不薄【韻】也須悔【讀】從前事錯【韻】而今夜雨【句】念玉顏漂泊【韻】知那里人家【讀】怎生頓著【韻此亦晏詞體惟後段第一二句減一字作七字一句異】

又一體【雙調六十六字前後段各六句四仄韻】

張智宗

多少燕支【句】勻成防就【韻】千枝亂【讀】攢紅堆繡【韻】花無長好【句】更光陰去驟【韻】對景憶【讀】良朋故應招手【韻】曾記年時【句】花開把酒【韻】枉淋漓【讀】春衫濕透【韻】文園今病【句】問速能來否【韻】卻道有【讀】酴醿牡丹時【韻此卽晏詞體惟前段第二句減二字異】

又一體【雙調六十四字前後段各六句四仄韻】

毛滂

雪做屏風【句】花爲行障【韻】屏障裏【讀】見春模樣【韻】小晴未了【句】輕陰一餉【韻】酒到處【讀】恰如把春拈上【韻】官桞黃輕【句】河堤緑漲【韻】花多處【讀】少停蘭槳【韻】雪邊花際【句】平蕪疊嶂【韻】這一段【讀】淒涼爲誰悵望【韻此與晏詞同惟前段第二字減二字前後段第五句又各減一字異有向子諲李淸照詞可校】

禦定詞譜卷十五

欽定四庫全書

禦定詞譜卷十六目錄【起六十八字至七十二字】

兩同心六體

拾翠羽一體

連理枝二體【又名紅娘子小桃紅灼灼花】月上海棠五體【又名玉關遙月上海棠慢】惜黃花二體

且坐令一體

佳人醉一體

西施二體

小鎭西犯三體【又名小鎭西鎭西】

千秋歲八體【又名千秋節】

惜奴嬌五體

卓牌子近一體

三登樂二體

檐前鐵一體

甘露歌一體【又名古祝英臺】

憶帝京二體

於飛樂三體【又名鴛鴦怨曲】

撼庭竹二體

粉蝶兒二體

繞池遊一體

欽定四庫全書

禦定詞譜卷十六【起六十八字至七十二字】

兩同心【此調有三體仄韻者創自栁永樂章集注大石調平韻者創自晏幾道三聲叶韻者創自

杜安世】

兩同心【雙調六十八字前段七句三仄韻後段七句四仄韻】栁

永

竚立東風【句】斷魂南國【韻】花光媚【讀】春醉瓊樓【句】蟾彩迥【讀】夜遊香陌【韻】憶當時【句】酒戀花迷【句】役損詞客【韻】別有眼長腰搦【韻】痛憐深惜【韻】鴛鴦阻【讀】夕雨朝飛

【句】錦書斷【讀】暮云凝碧【韻】想別來【句】好景良時【句】也應相憶【韻】

【此調以此詞爲正體若楊詞之前段起句用韻及前後段第五句押韻皆變格也按栁詞別首後段第一二句飲散玉鑪煙裊洞房悄悄上悄字仄聲第三句錦帳裏低語偏濃錦字仄聲第四句銀燭下細看俱好燭字仄聲又楊無咎詞前後段第四句饒濟濟入時打扮惟綴得秋波一盼打字一字俱仄聲秋字平聲兩結小從容不似前回匆匆得見告從今休要教人千呼萬喚得字萬字俱仄聲休字千字俱平聲又一首前段第三句見玉人且喜且悲人字平聲兩且字俱仄聲後段第一二句覺來滿船淸悄愁恨多少來字愁字俱平聲恨字仄聲譜內可平可仄據此余防所采楊詞二首惟前後段第五句平仄全異故】

【不防校】

又一體【雙調六十八字前段七句四仄韻後段七句五仄韻】楊無咎

秋水明眸【句】翠螺堆發【韻】卻扇坐【讀】羞落庭花【句】淩波步【讀】塵生羅韤【韻】芳心發【韻】分付春風【句】恰當時節【韻】漸解愁花怨月【韻】忒貪嬌劣【韻】寧寧地【讀】情態幹人

【句】惺惺處【讀】語言低說【韻】相思切【韻】不見須防【句】可堪離別【韻】

【此與栁詞同惟前後段第五句各用韻異】

又一體【雙調六十八字前段七句四仄韻一疊韻後段七句五仄韻】

楊無咎

行看不足【韻】坐看不足【疊】栁條軟【讀】斜倚東風【句】海棠睡【讀】醉敧紅玉【韻】淸堪掬【韻】桃李漫山【句】眞成麄俗【韻】遙夜幾番相屬【韻】暗魂飛逐【韻】深酌酒【讀】低唱新聲

【句】密傳意【讀】解回嬌目【韻】知誰福【韻】得似風流【句】可伊心曲【韻】

【此詞前段起句用韻第二句疊韻與秋水明眸詞又小異按逃禪集有涼生秋早詞前段起句亦用韻而前後段第五句仍不用韻應分一體因詞俚不錄】

又一體【雙調六十八字前段七句三平韻後段七句四平韻】晏幾道

楚鄕春晚【句】似入仙源【韻】拾翠處【讀】漫隨流水【句】踏靑路【讀】暗惹香塵【韻】心心在【句】栁外靑簾【句】花下朱門【韻】對景且醉芳尊【韻】莫話銷魂【韻】好意思【讀】曾同明月

【句】惡滋味【讀】最是黃昏【韻】相思處【句】一紙紅箋【句】無限啼痕【韻】

【此調平韻者秪有晏詞及黃詞三首所不同者前段起句或用韻或不用韻耳按黃詞別首前段起句秋水遙岑秋字平聲第三句曾共結合歡羅帶曾字平聲又盡道教心堅穿石教字平聲第四句更說甚官不容鍼說字仄聲第五六七句許多時靈利惺惺驀地昏沈許字仄聲時字靈字俱平聲驀字仄聲後段第三句你共人女邊著子人字平聲女字著字俱仄聲第四句爭知我門裏挑心爭字平聲第五六七句最難忘小院回廊月影花陰最字仄聲忘字平聲譜內可平可仄據此余防巧笑眉顰詞】

又一體【雙調六十八字前後段各七句四平韻】

黃庭堅

巧笑眉顰【韻】行步精神【韻】隱隱似【讀】朝雲行雨【句】弓弓樣【讀】羅韤生塵【韻】尊前見【句】玉檻雕籠【句】堪愛難親【韻】自言家住天津【韻】生小從人【韻】恐舞罷【讀】隨風飛去

【句】顧阿母【讀】敎窣珠裙【韻】從今去【句】惟願銀釭【句】莫照離尊【韻】

【此與晏詞同惟前段起句用韻異】

又一體【雙調七十二字前段七句四平韻後段七句三平韻兩叶韻】

杜安世

巍巍劍外【句】寒霜覆林枝【韻】望衰栁【讀】尙色依依【韻】暮天靜【讀】鴈陣髙飛【韻】入碧雲際【句】江山秋色【句】遣客心悲【韻】蜀道防崄行遲【韻】瞻京都迢遞【葉】聽巴峽【讀】數聲猿啼【韻】惟獨个【讀】未有歸計【葉】漫空悵望【句】每每無言【句】獨對斜暉【韻】

【此詞用三聲叶韻其前後段第二句第五句較晏詞又各添一字宋詞無別首可校】

拾翠羽【洛神賦或拾翠羽調名取此】

拾翠羽【雙調六十八字前後段各七句四仄韻】

張孝祥

春入園林【句】花信總隨遲速【韻】聽鳴禽【讀】稍遷喬木【韻】夭桃弄色【句】海棠芬馥【韻】風雨霽【句】芳徑艸心頻綠【韻】禊事才過【句】相次禁煙追逐【韻】想千年【讀】楚人遺俗

【韻】靑旗沽酒【句】各家炊熟【韻】良夜遊【句】明月勝燒花燭【韻】

【此詞見於湖集無宋人別首可校】

連理枝【尊前集注黃鐘宮宋史樂志琵琶曲蕤賓調程垓詞名紅娘子劉過詞名小桃紅又名灼

灼花】

連理枝【雙調七十字前後段各七句四仄韻】

李白

雪蓋宮樓閉【韻】羅幕昏金翠【韻】鬭鴨防幹【句】香心淡薄【句】梅梢輕倚【韻】噴寶猊香燼【讀】麝煙濃【句】馥紅綃翠被【韻】淺畫云垂帔【韻】防滴昭陽淚【韻】咫尺宸居【句】君恩斷絕【句】似遙千里【韻】望水晶簾外【讀】竹枝寒【句】守羊車未至【韻】

【此調以此詞爲正體若邵詞之攤破句法乃變格也此詞見尊前集有宋晏殊程垓劉過余桂英諸詞可校舊譜或分作兩首者非餘詞前段起句芳艸連天莫芳字平聲晏詞第三四五句朱槿猶開紅蓮尙坼芙蓉含蕊朱字平聲又一首不寒不暖裁衣按曲天時正好寒字平聲不字暖字正字俱仄聲劉過詞翠袖輕勻玉纎彈去小妝紅粉玉字小字俱仄聲彈字平聲程詞第六句柰梅花引裏喚人行引字仄聲晏詞後段第一二句嘉宴淩晨啟金鴨飄香細嘉字金字俱平聲程詞第三四五句燒筍園林嘗梅臺榭有何不可燒字臺字俱平聲不字仄聲餘詞門外當時薄情流水如今何處薄字仄聲如字平聲第六句正相思望斷碧山云相字平聲望字仄聲譜內可平可仄據此余防邵詞句法同者此詞前後兩結句例作上一下四句法如晏詞之見梧桐葉墜有年年歲歲又見鑪香縹緲永逍遙奉道程詞之也畱春得麼待日長閒坐又苦隨他無計枉敎人憔悴劉詞之與尊前離恨拭香津防搵餘詞之鎭輕隨飛絮又鶯啼晚雨等句可證卽邵詞亦然】

又一體【雙調七十二字前後段各六句四仄韻】

邵叔齊

澹泊疎籬隔【韻】寂寞官橋側【韻】綠萼靑枝風塵外【句】別是一般姿質【韻】念天涯憔悴【讀】各飄零【句】記初曾相識【韻】雪裏淸寒逼【韻】月下幽香襲【韻】不似薄情無憑準【句】一去音書難得【韻】看年年時候【讀】不逾期【句】報陽和消息【韻】

【此調見梅苑與李詞同惟前後段第三四句攤破句法作七字一句六字一句異宋詞中無別首可校】月上海棠【此調有兩體七十字者見梅苑無名氏詞金詞注雙調陸防詞有幾曾傳玉關遙信句更名玉關遙九十一字者見姜白石詞注夾鐘商曹勛詞名月上海棠慢】

月上海棠【雙調七十字前後梅苑段各六句四仄韻】無名氏

南枝昨夜先回暖【韻】便淩寒【讀】開花暗香遠【韻】化工忒煞【句】把瓊瑤【讀】恣情裁翦【韻】皚皚的【句】防綴梢頭又徧【韻】橫斜影蘸淸溪淺【韻】似玉人【讀】臨鸞照粉面【韻】大家休折【句】且遲畱【讀】對花開宴【韻】祝東風【句】吹作和羮未晚【韻】

【此調七十字者以此詞爲正體若段詞之減字添字皆變格也此詞有陸遊詞二首可校按陸詞前段第二句嘆春酲和夢甚時醒夢字仄聲第三句燕子空歸子字仄聲空字歸字俱平聲第四句也依然防酥翦水翦字仄聲黨懷英詞尙髣髴見山淸气髣髴二字俱仄聲陸詞後段第一句燻籠消歇沈煙冷消字平聲第二句淚痕深展轉看花影展轉二字俱仄聲花字平聲第三句漫擁餘香擁字仄聲香字平聲結句西牕曉幾聲銀缾玉井幾字仄聲聲字平聲譜內可平可仄據此余防段詞句法同者詞律以陸詞後段結句聲字宜仄不知陸詞別首楚天危樓獨倚天字亦平聲】

又一體【雙調七十二字前後段各六句四仄韻】

段克已

小樓舞徹雙垂手【韻】便倩鴈傳書【讀】寄元九【韻】舉首望南山【句】獨峨眉【讀】數峯明秀【韻】人未老【句】且任髙歌對酒【韻】莫將此樂輕孤負【韻】喚明月淸風【讀】做三友【韻】纖手折黃花【句】步東籬【讀】爲伊三嗅【韻】英雄淚【句】醉搵還須翠袖【韻】

【此詞較宋詞前後段第三句各添一字金詞俱照此塡】

又一體【雙調七十字前後段各六句四仄韻】

段成已

酒杯何似浮名好【韻】一入枯腸太山小【韻】喚醒夢中身【句】鶗鴂數聲春曉【韻】昻頭處【句】幾防靑山屋杪【韻】人生得計魚遊沼【韻】視過眼光陰【讀】向來少【韻】須卜一枝安【句】笑月底【讀】驚烏三繞【韻】無窮事【句】畢竟何時是了【韻】

【此詞前段第二句及第四句較前詞俱少一字元曲亦有照此塡者故亦采錄以備一體】

又一體【雙調九十一字前段十句四仄韻後段十一句五仄韻】姜夔

紅妝艷色【句】照浣花溪影【句】絕代殊麗【韻】弄輕風揺蕩【句】滿林羅綺【韻】自然富貴天姿【句】都不比【讀】等閒桃李【韻】簾櫳靜【句】悄悄月上【句】正貪春睡【韻】長記【韻】初開日【句】逞妖艷【句】如與人面爭媚【韻】遇韶光一瞬【句】便成流水【韻】對此自嘆浮華【句】惜芳菲【句】易成憔悴【韻】畱無計【句】惟有花邊盡醉【韻】

【此詞有自注宮調惜無別首可校因曹勛詞與陳允平詞同故以陳詞作譜】

又一體【雙調九十一字前段十句四仄韻後段十一句五仄韻】陳允平

遊絲弄晚【句】捲簾開看【句】燕重來時候【韻】正秋千亭榭【句】錦窠春透【韻】夢回褪浴華淸【句】凝溫泉【讀】綘綃微縐【韻】芳陰底【句】人立東風【句】露華如晝【韻】宜酒【韻】啼香淚薄【句】醉玉痕深【句】與春同痩【韻】想當年金穀【句】步帷初繡【韻】彩雲影裏徘徊【句】嬌無語【句】夜寒歸後【韻】鶯牕曉【句】花間重攜素手【韻】

【此亦姜詞體惟前段第二句四字第三句五字後段第二三四句皆四字異按松隱集曹勛詞與此同惟前段第二句漸是春半是字仄聲第三句海棠麗煙徑麗字仄聲第四句似蜀錦晴展蜀錦二字俱仄聲第八九句蒙蒙雨黃鸝飛上鸝字平聲上字仄聲後段第三句蟾華如水蟾華二字俱平聲水字仄聲第四句初照淸影初字平聲照字仄聲第五句喜濃芳滿地滿字仄聲第七句悄如防雲光中云字平聲第八九句畱翔鸞靜臨芳鏡鸞字平聲結句攜酒去何妨花邊露冷酒字仄聲譜可平可仄據此】惜黃花【調見梅溪詞金詞注仙呂調】

惜黃花【雙調七十字前後段各七句五仄韻】

史達祖

涵秋寒渚【韻】染霜丹樹【韻】尙依稀【句】是來時【讀】夢中行路【韻】時節正思家【句】遠道仍懷古【韻】更對著【讀】滿城風雨【韻】黃花無數【韻】碧雲欲暮【韻】美人兮【句】美人兮【讀】未知何處【韻】獨自捲簾櫳【句】誰爲開尊俎【韻】恨不得【讀】禦風歸去【韻】

【宋元人罕塡此調故此詞可平可仄卽防許詞句法同者】

又一體【雙調七十字前段八句五仄韻後段八句四仄韻】許衝元

鴈聲晚斷【韻】寒霄雲捲【韻】正一枝開【句】風前看【句】月下見【韻】花占千花上【句】香笑千香淺【韻】化工與【讀】最先裁翦【韻】誰把瑤林【句】閒拋江防【韻】恁素英濃【句】芳心細【句】意何限【韻】不恨宮妝色【句】不怨吹羌管【韻】恨天遠【讀】恨春來晚【韻】

【此亦史詞體惟換頭句不押韻前後段第三句四字第五句三字異花艸粹編後段起句誰把瑤林秀多一字今從梅苑本】

且坐令【調見東浦詞】

且坐令【雙調七十字前段七句五仄韻後段六句六仄韻】韓

玉

閒院落【韻】悞了淸明約【韻】杏花雨過胭脂綽【韻】緊了秋千索【韻】鬭艸人歸【句】朱門悄掩【句】棃花寂寞【韻】書萬紙【讀】恨憑誰托【韻】才封了【讀】又揉卻【韻】寃家何處貪歡樂【韻】引得我【讀】心兒惡【韻】怎生全不思量著【韻】那人人情薄【韻】

【此詞無別首可校】

佳人醉【樂章集注雙調】

佳人醉【雙調七十一字前段七句五仄韻後段八句六仄韻】栁

永

暮景蕭蕭雨霽【韻】雲淡天髙風細【韻】正月華如水【韻】金波銀漢【句】瀲灩無際【韻】冷浸書帷夢斷【句】卻披衣重起【韻】臨軒砌【韻】素光遙指【韻】因念素娥【句】窅隔音塵何處【句】相望同千里【韻】盡凝睇【韻】厭厭無寐【韻】漸曉雕防獨倚【韻】

【汲古閣本樂章集前段於臨軒砌句分段後段第四句少二字今從花艸粹編亦無別首宋詞可校】西施【樂章集注仙呂調】

西施【雙調七十一字前段七句四平韻後段七句三平韻】

栁永

栁街鐙市好花多【韻】盡讓美瓊娥【韻】萬嬌千媚【句】的的在層波【韻】取次妝梳【句】自有天然態【句】愛淺畫雙蛾【韻】斷腸最是金閨客【句】空憐愛【讀】柰伊何【韻】洞房咫尺

【句】無計枉朝珂【韻】有意憐才【句】每遇行雲處【句】幸時恁相過【韻】

【按花艸粹編栁詞別首自從回步百花橋便獨處淸宵鳳衾鴛枕何事等閒拋縱有餘香也似郎恩愛向日夜潛消恐伊不信芳容攺將憔悴寫霜綃更憑錦字字字說情憀要識愁陽但看丁香樹漸結盡春梢惟兩三字平仄小異其餘並同】

又一體【雙調七十三字前段七句四平韻後段七句三平韻】栁

永

薴蘿妖艷世難儕【韻】善媚悅君懷【韻】後庭恃愛寵【句】盡使絕嫌猜【韻】正恁朝歡暮宴【句】情未足【句】早江上兵來【韻】捧心調態軍前死【句】旋羅綺【讀】變塵埃【韻】至今想怨魄【句】無主尙徘徊【韻】夜夜姑蘇城外【句】當時月【句】但空照荒臺【韻】

【此與栁街花市詞同惟前後段第三句各添一字異花艸粹編夲後段第三句脫一字今從樂章集校定】小鎭西犯【唐敎坊曲有鎭西子唐樂府亦有鎭西七言絕句詩此蓋以舊曲名另創新聲也樂章集有兩調七十一字者名小鎭西犯七十九字者名小鎭西或名鎭西俱注仙呂調】

小鎭西犯【雙調七十一字前段七句五仄韻後段八句六仄韻】栁永

水鄕初禁火【句】靑春未老【韻】芳菲滿【讀】栁汀煙島【韻】波際紅幃縹緲【韻】盡杯盤小【韻】歌祓禊【句】聲聲諧楚調【韻】路繚繞【韻】野橋新市裏【句】花濃妓好【韻】引遊人【讀】競

來歡笑【韻】酩酊誰家年少【韻】信玉山倒【韻】家何處【句】落日眠芳艸【韻】

【按樂章集此名小鎭西犯前段第一二三句後段第一二三四句與鎭西詞同以下句讀俱異】又一體【雙調七十九字前段八句四仄韻後段九句五仄韻】栁

永

意中有个人【句】芳顏二八【韻】天然俏【讀】自來姦黠【韻】最奇絕【韻】是笑時【讀】媚靨深深【句】百態千嬌【句】再三偎著【句】再三香滑【韻】久離缺【韻】夜來魂夢裏【句】尢花殢雪【韻】分明似【讀】舊家時節【韻】正歡悅【韻】被雞聲喚起【句】一場寂寞【句】無眠向曉【句】空有半牕殘月【韻】

【此見樂章集名小鎭西與蔡伸集鎭西詞大同小異】

又一體【雙調七十九字前段八句五仄韻後段九句六仄韻】蔡

伸

秋風吹雨【句】覺重衾寒透【韻】傷心聽【讀】曉鐘殘漏【韻】凝情久【韻】記紅牕夜雪【句】促膝圍鑪【句】交杯勸酒【韻】如今頓孤歡偶【韻】念別後【韻】菱花淸鏡裏【句】眉峯暗鬭【韻】想標格【讀】怎禁消痩【韻】忍回首【韻】但雲箋妙墨【句】鴛錦啼妝【句】依然似舊【韻】臨風淚霑襟袖【韻】

【此見友古集名鎭西前段惟第三四句與栁詞同後段則句讀悉同惟第八句多用一韻】

千秋歲【宋史樂志歇指調金詞注中呂調一名千秋節】

千秋歲【雙調七十一字前後段各八句五仄韻】

秦觀

栁邊沙外【韻】城郭輕寒退【韻】花影亂【句】鶯聲碎【韻】飄零疎酒盞【句】離別寛衣帶【韻】人不見【句】碧雲暮合空相對【韻】憶昔西池會【韻】鴛鷺同飛蓋【韻】攜手處【句】今誰在【韻】日邊淸夢斷【句】鏡裏朱顏攺【韻】春去也【句】落紅萬防愁如海【韻】

【此調前段第三四句三字者以此詞爲正體宋元人皆照此塡若周詞之多押兩韻石詞之多押四韻葉詞之少押一韻晁詞之少押兩韻皆變格也前段第二句黃庭堅詞記得同朝退記字仄聲第三四句石孝友詞對流景傷淪落對字仄聲流字平聲第五句李之儀詞地偏人罕到地字仄聲第七八句謝逸詞琴書倦鷓鴣喚起南牕睡書字平聲後段第三句彭虛寮詞堂堂去下堂字平聲第七句及結句石孝友詞心撩亂斜陽影在防幹角撩字平聲譜內可平可仄據此余防類列四詞】

又一體【雙調七十一字前後段各八句六仄韻】

周紫芝

小春時候【韻】晴日吳山秀【韻】霜尙淺【句】梅先透【韻】波翻醽醁醆【句】霧滿芙蓉繡【韻】持壽酒【韻】仙娥特地回雙袖【韻】試問春多少【韻】恩入芝蘭厚【韻】松不老【句】山長久【韻】星占南極遠【句】家是椒房舊【韻】君一笑【韻】金鑾看取人歸後【韻】

【此與秦詞同惟前後段第七句各押韻異後段起句少字第七句笑字俱以篠葉有亦古韻也】又一體【雙調七十一字前後段各八句七仄韻】

石孝友

金風玉宇【韻】庭院新經雨【韻】香有露【韻】淸無暑【韻】溪光揺幾席【句】嵐翠橫尊俎【韻】烘笑語【韻】佳時聊復鄕人聚【韻】門外荷花浦【韻】秋到花無數【韻】紅膾鯉【韻】靑浮醑【韻】何妨文字飲【句】更得江山助【韻】從此去【韻】蒲輪八佐中興主【韻】

【此與周詞同惟前後段第三句又各押韻異】

又一體【雙調七十一字前段八句五仄韻後段八句六仄韻】葉夢得

雨聲蕭瑟【句】初到桐梧響【韻】人不寐【句】秋襟爽【韻】低檐鐙黯淡【句】畫幕風來往【韻】誰共賞【韻】依稀記得船篷上【韻】拍防浮輕浪【韻】水闊菇蒲長【韻】向別浦【句】收橫网【韻】綠蓑衝暝色【句】艇子揺雙槳【韻】君莫忘【韻】此情猶是當時唱【韻】

【此詞前段起句不用韻與諸家異】

又一體【雙調七十一字前後段各八句四仄韻】

晁補之

玉京仙侶【句】同受瑯函結【韻】風雨隔【句】塵埃絕【韻】霞觴翻手破【句】閬苑花前別【韻】鵬翼斂【句】人間泛梗無由歇【韻】豈憶山中酒【句】還共溪邊月【韻】愁悶火【句】時間滅【韻】何妨心似水【句】莫遣頭如雪【韻】春近也【句】江南鴈識歸時節【韻】

【此詞前後段起句俱不用韻】

又一體【雙調七十二字前段七句五仄韻後段八句五仄韻】歐陽修

數聲鶗鴂【韻】又報芳菲歇【韻】惜春更把殘紅折【韻】雨輕風色暴【句】梅子靑時節【韻】永丰栁【句】無人盡日花飛雪【韻】莫把絲弦撥【韻】怨極弦能說【韻】天不老【句】情難絕【韻】心似雙絲网【句】中有千千結【韻】夜過也【句】東牕未白殘鐙滅【韻】

【此調前段第三句七字者以此詞及葉詞爲正體宋元人皆照此塡若無名氏詞之少押一韻乃變格也按李之儀詞前段第一句深簾靜畫深字平聲靜字仄聲第三句鮮衣楚制非文繡鮮字平聲又怎生】

【圖畫如何繡圖字平聲第四句宜推蕭史伴宜字平聲張仲幹詞結句泰階已應升平象泰字仄聲李詞後段第二句歌斷靑靑栁歌字平聲譜內可平可仄據此余防類列二詞】

又一體【雙調七十二字前段七句六仄韻後段八句六仄韻】葉夢得

曉煙溪畔【句】曾記東風面【韻】化工更與重裁翦【韻】額黃明艷粉【句】不共妖紅軟【韻】凝露臉【韻】多情正是當時見【韻】誰向滄波防【韻】特地移閒館【韻】情一縷【句】愁千防【韻】煩君搜妙語【句】爲我催淸燕【韻】須細看【韻】紛紛亂蕊空凡艷【韻】

【此與歐詞同惟後段第七句押韻異】

又一體【雙調七十二字前段七句五仄韻後段八句四仄韻】

【梅苑】無名氏

臘殘春近【韻】江上梅開粉【韻】一枝漏泄東君信【韻】壽陽妝面靚【句】姑射冰姿瑩【韻】似淺杏【句】淸香試與分明認【韻】只恐霜侵破【句】又怕風吹損【韻】待折取【句】還不忍【韻】莫將花上貌【句】來防多情鬢【韻】凝睇久【句】行人立馬成遺恨【韻】

【此亦與歐詞同惟前段第六句後段起句不押韻異】

惜奴嬌【元髙拭調注雙調按髙麗史樂志宋賜大晟樂內有惜奴嬌曲破擇其雅者亦爲類列】惜奴嬌【雙調七十一字前段七句五仄韻後段七句四仄韻一疊韻】

晁補之

歌闋瓊筵【句】暗失金貂侶【韻】說衷腸【讀】丁寧囑付【韻】棹舉帆開【句】黯行色【讀】秋將暮【韻】欲去【韻】待卻回【讀】髙城已暮【韻】漁火煙村【句】但觸目【讀】傷離緒【韻】此情向【讀】阿誰分訴【韻】那里思量【句】爭知我【讀】思量苦【韻】最苦【疊】睡不著【讀】西風夜雨【韻】

【此調始於此詞但前段第二句五字宋人如此塡者甚少采之以志淵源所自可平可仄詳見史詞此不復注】

又一體【雙調七十二字前後段各七句五仄韻】

史達祖

香剝酥痕【句】自昨夜【讀】春愁醒【韻】髙情寄【讀】冰橋雪嶺【韻】試約黃昏【句】便不誤【讀】黃昏信【韻】人靜【韻】倩嬌娥【讀】畱連秀影【韻】吟鬢簪香【句】已斷了【讀】多情病【韻】年年待【讀】將春管領【韻】鏤月描云【句】不枉了【讀】閒心性【韻】漫聽【韻】誰敢把【讀】紅顏比並【韻】

【此卽晁詞體惟前段第二句六字異蔡伸隔闊多時詞正與此同惟後段第六七句只替那火桶兒與奴防被多一襯字石孝友我已多情詞亦與此同惟前段第二句更撞著多情厎你亦多一襯字又合下相逢詞亦與此同惟前結寃家你教我如何割捨後結寃家休直待教人咒罵葉兩平韻趙長卿洛浦嬌魂詞亦與此同惟後段第二句怎似妖嬈體調不作折腰句法第五句不押韻均屬變格詞又俚鄙注明不錄按趙詞前段起句洛浦嬌魂洛字仄聲第三句把風流分付花貌把字付字俱仄聲流字花字俱平聲石詞把一心十分向你一字十字俱仄聲趙詞第五句臘寒射試香到寒字平聲試字仄聲石詞劣心腸偏有你腸字平聲有字仄聲趙詞結句與江梅爭相先後先字平聲石詞你教我如何割捨教字我字俱仄聲蔡詞後段起句雪意垂垂雪字仄聲石詞第二句百忙裏方知你忙字平聲趙詞第三句比山礬也應錯道比字也字俱仄聲礬字平聲石詞第五句亮從前說風話從字前字俱平聲說字仄聲趙詞結句拌了仙源與奇葩醉倒拌字源字俱平聲譜內可平可仄據此若無名氏詞三首句讀旣異卽不防校】又一體【雙調七十一字前後段各七句四仄韻】

【髙麗史樂志】無名氏

莫如勝防【句】景壓天街際【韻】彩鼇舉【讀】百仞聳倚【韻】鳳舞龍驤【句】滿目紅光寶翠【韻】動霽色【句】餘霞映【讀】散成綺【韻】漸灼蘭膏【句】覆滿靑煙罩地【韻】簇宮商【讀】撋蕩紛委【韻】萬姓瞻仰【句】苒苒雲龍香細【韻】共稽首【句】同樂與【讀】眾方紀【韻】

【此以下三詞皆見髙麗史樂志宋賜大晟樂中惜奴嬌曲破之一徧也其源亦出於晁詞故句讀多同者此與晁詞較惟前段第五句後段第二句第五句不作折腰句法兩結攤破句法不押短韻余俱同】又一體【雙調八十字前後段各八句七仄韻】

【髙麗史樂志】無名氏

景云披靡【韻】露挹輕寒若水【韻】盡是遊人才美【韻】陌塵潤【讀】寶沈遞【韻】笑指揚鞭【句】多少髙門勝會【韻】況是【韻】只有今夕誓無寐【韻】盛時凝理【韻】簫韶可繼【韻】閬苑金門齊啟【韻】燭連宵【讀】寧防避【韻】暗塵隨馬【句】明月逐人無際【韻】調戲【韻】相歌穠李未防已

【此詞音節猶近晁詞體制但前後段第二句以下各添六字一句後段第二句減二字前後段第三句又各減一字耳】

又一體【雙調一百二字前段九句五仄韻後段十句六仄韻】

【髙麗史樂志】無名氏

春早皇都冰泮【韻】宮沼東風布輕暖【韻】梅粉飄香【句】栁帶弄色【句】瑞靄祥煙凝淺【韻】正值元宵【句】行樂同民總無間【韻】肆情懷【讀】何惜相邀【句】是處裏容欵【韻】無算【韻】仗委東君徧【韻】有風光【讀】占五陵閒散【韻】從把千金【句】五夜繼賞【句】並徹春宵遊翫【韻】借問花鐙【句】金鎖瓊瑰果曾罕【韻】洞天裏【讀】一掠蓬瀛【句】苐恐今宵短【韻此詞句讀與晁詞史詞迥別】

卓牌子近【宋人塡詞有犯有近有促拍有近拍近者其腔調微近也此調見哀宣卿集名卓牌

子近因字句與卓牌子不同故另錄於此】

卓牌子近【雙調七十一字前段八句五仄韻後段六句四仄韻】袁去華

曲沼朱防【句】繚墻翠竹晴晝【韻】金萬縷【讀】揺揺風栁【韻】還是燕子歸時【句】花信來後【韻】看淡淨洗妝態【句】梅樣痩【韻】春初透【韻】盡日明牕相守【韻】閒共我焚香【句】伴伊刺繡【韻】睡眼瞢騰【句】今朝早是病酒【韻】那堪更【讀】困人時候【韻】

【宋人僅見此詞無別首可校】

三登樂【調見石湖詞按漢書食貨志三考黜陟餘三年食進業曰登再登曰平餘六年食三登曰

泰平二十七歲遺九年食然後王徳流洽禮樂成焉三登樂之調名取此】

三登樂【雙調七十一字前後段各七句四仄韻】

範成大

一碧鱗鱗【句】橫萬里【讀】天垂吳楚【韻】四無人【讀】櫓聲自語【韻】向浮雲【讀】西下處【句】水村煙樹【韻】何處系船【句】暮濤漲浦【韻】正江南揺落後【句】好山無數【韻】盡乘流【讀】興來便去【韻】對靑鐙【讀】獨自嘆【句】一生羈旅【韻】敧枕夢寒【句】又還夜雨【韻】

【此調始自範成大有別詞三首及陳三聘和詞四首可校若羅詞之句讀參差采以備體非正格也按範詞別首前段第一二句今夕何期披岫幌云關初啟今字平聲義路轉橫塘風捲地水肥帆飽水字仄聲陳詞注望曉山晴色麗晨餐應飽曉字仄聲範詞第三句荒三徑不知何許荒字何字俱平聲徑字仄聲第四五句問菟裘無恙否天敎重到天字平聲陳詞望橫塘越溪路石湖煙水越字仄聲溪字平聲範詞第六七句木落霧收故山更好木字仄聲陳詞丹忠此日盛名千古忠字千字俱平聲日字仄聲範詞後段第一二句況五湖原自有扁舟祖武五字仄聲扁字平聲祖字仄聲第四五句喜山林蹤迹在何曾如掃蹤字何字俱平聲陳詞問幾時尋舊約石磯重掃幾字仄聲範詞第六七句寂寞潮暮喚回棹去寂字暮字俱仄聲潮字平聲陳詞一竿釣月更看醉裏竿字平聲譜內可平可仄據此】

又一體【雙調七十二字前段七句三仄韻後段七句四仄韻】羅子衎

過了元宵【句】見七葉蓂又飛【句】恰今朝昴宿降瑞【韻】初度果生賢【句】盡道丰姿絕異【韻】翰林人物【句】雲霄富貴【韻】自棲鸞展驥【韻】迆邐黃堂【句】每登要路無畱滯【韻】暫歸來【讀】訪松菊【句】趣裝行用濟【韻】增崇福祿【句】壽延千百歲【韻】

【此見翰墨全書無別首宋詞可校因與範詞句讀不同錄以備體】

檐前鐵【調見古今詞話因詞中有檐前鐵馬戛叮當句故名】

檐前鐵【雙調七十一字前段八句三仄韻後段六句三仄韻】

【古今詞話】無名氏

悄無人【句】宿雨厭厭【句】空庭乍歇【韻】聽檐前【讀】鐵馬戛叮當【句】敲破夢魂殘結【韻】丁年事【句】天涯恨【句】又早在【讀】心頭咽【韻】誰憐我【讀】綺簾前【句】鎭日鞵兒雙跌【韻】今番也【讀】石人應下千行血【韻】擬展靑天【句】寫作斷腸文【句】難盡說【韻】

【此見宋楊湜古今詞話無別首宋詞可校】

甘露歌【調見樂府雅詞一名古祝英臺】

甘露歌【三段七十二字每段各四句兩平韻兩仄韻】

王安石

折得一枝香在手【仄韻】人間應未有【韻】疑是經春雪未消【平韻】今日是何朝【韻】盡日含毫難比興【換仄韻】都無色可並【韻】萬里晴天何處來【換平韻】眞是屑瓊瑰【韻】天寒日暮山谷裏【換仄韻】的皪愁成水【韻】池上漸多枝上稀【換平韻】惟有故人知【韻】

【按花艸粹編分此詞三段爲三首今從樂府雅詞訂正】

憶帝京【樂章集注南呂調】

憶帝京【雙調七十二字前段六句四仄韻後段七句四仄韻】栁

永

薄衾小枕涼天气【韻】乍覺別離滋味【韻】展轉數寒更【句】起了還重睡【韻】畢竟不成眠【句】一夜長如歲【韻】也擬把【讀】卻回徵轡【韻】又爭柰【讀】已成行計【韻】萬種思量【句】多方開解【句】只恁寂寞厭厭地【韻】系我一生心【句】負你千行淚【韻】

【此調以此詞爲正體故黃庭堅鳴鳩乳燕詞薄妝小靨詞皆與此同若銀燭生花詞之添字亦變格也按黃詞後段第一句萬里嫁烏孫公主烏字平聲第二句對易水明妃不渡易字仄聲明字平聲不字仄聲又更莫問鶯老花謝老字仄聲第四句紅顏片片上片字仄聲第五句指下花落狂風雨花字平聲譜內可平可仄據此余防添字詞之句法同者】

又一體【雙調七十六字前段六句四仄韻後段七句六仄韻】黃庭堅

銀燭生花如紅豆【韻】占好事【讀】如今有【韻】人醉曲屏深【句】借寶瑟【讀】輕招手【韻】一陣白蘋風【句】故滅燭【讀】教相就【韻】花帶雨【讀】冰肌香透【韻】恨啼鳥【讀】轆轤聲曉【韻】栁防微寒吹殘酒【韻】斷腸人【句】依舊鏡中銷痩【韻】恐那人知後【韻】鎭把你【讀】來僝僽【韻】

【此詞大略與栁詞同惟前段第二句六字折腰第四句及結句各添一字俱六字折腰後段第三四五句攤破句法作七字一句三字一句六字一句第六句押韻結句亦添一字異至曉字與透字押亦遵古韻】於飛樂【金詞注髙平調元詞注南呂調史達祖詞名鴛鴦怨曲】

於飛樂【雙調七十二字前段八句四平韻後段八句三平韻】晏幾道

曉日當簾【句】睡痕猶占香腮【韻】輕盈笑倚鸞臺【韻】暈殘紅【句】勻宿翠【句】滿鏡花開【韻】嬌蟬鬢畔【句】插一枝【讀】淡蕊疎梅【韻】每到春深【句】多愁饒恨【句】妝成嬾下香堦【韻】意中人【句】從別後【句】縈繋情懷【韻】良辰好景【句】相思字【讀】喚不歸來【韻】

【此調有晏詞張詞毛詞三體大同小異按史達祖綺翼翩翩詞照此塡史詞前段第七句白頭相守相字平聲後段第六句合是單棲合字仄聲譜內可平可仄據此余防張詞毛詞句法同者】

又一體【雙調七十三字前段九句四平韻後段七句四平韻】張

先

寶奩開【句】菱鑑淨【句】一掬淸蟾【韻】新妝臉【讀】旋學花添【韻】蜀紅衫【句】雙繡蝶【句】裙縷鶼鶼【韻】尋思前事【句】小屏風【讀】仍畫江南【韻】怎空教【句】艸解宜男【韻】柔桑暗【讀】又過春蠶【韻】正陰晴天气【句】更暝色相兼【韻】幽期消息【句】曲房西【讀】碎月篩簾【韻】

【此詞前後段句法多與晏詞不同所采毛詞前段卽其體也因毛詞句讀整齊又有別首可校故可平可仄注毛詞下】

又一體【雙調七十六字前後段各九句四平韻】

毛滂

水邊山【句】雲畔水【句】新出煙林【韻】送秋來【讀】雙檜寒陰【韻】檜堂寒【句】香霧碧【句】簾箔淸深【韻】放衙隱幾【句】誰知共【讀】雲水無心【韻】望西園【句】飛蓋夜【句】月到淸尊【韻】爲詩翁【讀】露冷風淸【韻】褪紅裙【句】袪碧袖【句】花艸爭春【韻】勸翁彊飲【句】莫孤負【讀】風月畱人【韻】

【此詞校晏詞多一句前後段第五句以下與晏詞第四句以下同校張詞前段俱同金詞髙平調者照此塡有毛詞別首可校按毛詞別首前段第五六七句聽轆轤聲斷也井底銀瓶轆字井字俱仄聲後段第一二三句系畫船楊栁岸曉月亭亭畫字仄聲又黛尖低桃萼破防笑輕顰微字平聲第四句早做成役夢旁魂做字仄聲結句獨自个說與誰譍自字說字俱仄聲譜內可平可仄據此余詳晏詞句讀同者】撼庭竹【此調有平韻仄韻兩體】

撼庭竹【雙調七十二字前段六句五平韻後段六句四平韻一叶韻】

黃庭堅

嗚咽南樓吹落梅【韻】聞鴉樹驚飛【韻】夢中相見不多時【韻】隔城今夜也應知【韻】坐久水空碧【句】山月影沈西【韻】買个宅兒住著伊【韻】剛不肯相隨【韻】如今卻被天嗔

你【葉】永落雞羣受雞欺【韻】空恁惡憐惜【句】風月損花枝【韻】

【按此詞後段如今卻被天嗔你句卽前段夢中相見不多時句例應押平韻此詞用你字亦是三聲叶韻按詞旣押平聲韻其句中平仄卽與仄聲韻詞不同詞律彊爲參校終屬無據其所注可平可仄不必】

【從】

又一體【雙調七十二字前段六句五仄韻後段六句四仄韻】王

詵

綽略靑梅弄春色【韻】眞艷態堪惜【韻】經年費盡東君力【韻】有情先到探春客【韻】無語泣寒香【句】時暗度瑤席【韻】月下風前空悵望【句】思攜手同摘【韻】畫防倚徧無消

息【韻】佳辰樂事再難得【韻】還是夕陽天【句】空暮云凝碧【韻】

【此詞字句與平韻詞同惟後段起句不押韻異】

粉蝶兒【調見毛滂東堂詞因詞有粉蝶兒這回共花同活句取以爲名金詞注中呂調太和正音

譜中呂宮】

粉蝶兒【雙調七十二字前後段各八句四仄韻】

毛滂

雪徧梅花【句】素光都共奇絕【韻】到牕前【讀】認君時節【韻】下重幃【句】香篆冷【句】蘭膏明滅【韻】夢悠揚【句】空繞斷雲殘月【韻】沈郎帶寛【句】同心放開重結【韻】褪羅衣【讀】楚腰一撚【韻】正春風【句】新著摸【句】花花葉葉【韻】粉蜨兒【句】這回共花同活【韻】

【此調以此詞爲正體辛棄疾蔣捷詞俱照此塡若曹詞之攤破句法乃變格也蔣詞前段起句啼鴂聲中啼字平聲辛詞第二句十三女兒學繡學字仄聲辛詞第五六句便下得雨僝風便字雨字俱仄聲蔣詞結句催他栁緜狂縱他字平聲辛詞後段第一二句而今春似輕薄蕩子難久似字薄字子字俱仄聲第五六句都釀作一江醇酒一字仄聲醇字平聲結句楊栁岸邊相候楊字平聲譜內可平可仄據此余防曹詞】

又一體【雙調七十二字前後段各七句四仄韻】

曹冠

繞舎淸陰【句】還是暮春天气【韻】徧蒼苔【讀】亂紅堆砌【韻】問畱春不住【句】春怎知人意【韻】最關情【句】雲杪杜鵑聲碎【韻】休怨春歸【句】四時有花堪醉【韻】漸紅蓮【讀】艷妝依水【韻】次芙蓉巖桂【句】與菊英梅蕊【韻】稱開尊【句】日日殢香偎翠【韻】

【此亦毛詞體惟前後段第四五六句作五字兩句異】

繞池遊【調見樂府雅詞蔣氏九宮譜注雙調】

繞池遊【雙調七十二字前段八句五仄韻後段八句六】

【仄韻樂府】無名氏

漸春工巧【雅】玉漏花深寒淺【詞】韶景變【句】融晴蕙風暖【韻】都門十二【句】三五銀蟾光滿【韻】瑞煙蔥蒨【句】禁城閬苑【韻】棚山雉扇【韻】絳蠟交輝星漢【韻】神仙籍【韻】棃園奏弦管【韻】都人遊翫【句】萬井山呼歡忭【韻】歲歲天仗【韻】願瞻鳳輦【韻】

【句韻此詞無別首】

禦定詞譜卷十六

欽定四庫全書

禦定詞譜卷十七目錄【起七十三字至七十五字】

師師令一體

隔浦蓮近拍五體【又名隔浦蓮隔浦蓮近】郭郎兒近拍一體

臨江仙引二體

碧牡丹二體

百媚娘一體

風入松四體【又名風入松慢遠山橫】

傳言玉女三體

枕屏兒一體

剔銀鐙五體【又名剔銀鐙引】

隔簾聽一體

越溪春一體

長生樂二體

訴衷情近三體

下水船四體

解蹀躞六體【又名玉蹀躞】

撲蝴蝶四體【又名撲蝴蝶近】

千年調二體【又名相思會】

蕊珠閒一體

瑞云濃一體

番槍子一體【又名春艸碧】

欽定四庫全書

禦定詞譜卷十七【起七十三字至七十五字】

師師令【楊愼詞品李師師汴京名妓張先爲制新詞名師師令】

師師令【雙調七十三字前後段各六句五仄韻】

張先

香鈿寶珥【韻】拂菱花如水【韻】學妝皆道稱時宜【句】粉色有【讀】天然春意【韻】蜀防衣長勝未起【韻】縱亂霞垂地【韻】都城池苑誇桃李【韻】問東風何似【韻】不須回扇障淸

歌【句】唇一防【讀】小於朱蕊【韻】正值殘英和月墜【韻】寄此情千里【韻】

【此詞無別首可校其前後段第二句結句俱作上一下四句法塡者不可泛作五言】

隔浦蓮近拍【唐白居易集有隔浦蓮曲調名本此一名隔浦蓮又名隔浦蓮近】隔浦蓮近拍【雙調七十三字前後段各八句六仄韻】周邦彥

新篁揺動翠葆【韻】曲徑通深窈【韻】夏果收新脃【句】金丸落【句】驚飛鳥【韻】濃靄迷岸艸【韻】蛙聲閙【韻】驟雨鳴池沼【韻】水亭小【韻】浮萍破處【句】檐花簾影顚倒【韻】綸巾羽扇【句】困臥北窗淸曉【韻】屏裏吳山夢自到【韻】驚覺【韻】依

然身在江表【韻】

【此調以此詞及趙詞爲正體宋元人俱照此塡若吳詞陸詞彭詞之少押一韻皆變格也坊刻或於水亭小句分段今照趙彥端詞訂定此詞前段第四五句坊刻或作金丸驚落飛鳥詞律亦並作一句引方千里和詞証之今按史達祖詞虛堂中自回互又一首西風靜不放冷陳允平詞林幽樂多禽鳥趙聞禮詞楊花撲春云暖錢應庚詞防防落飛檐雨俱作三字兩句則周詞之作兩句是亦一體也按史詞前段起句洛神一醉未醒洛字一字俱仄聲第四五句虛堂中自回互中字平聲自字仄聲義西風靜不放冷放字仄聲陳詞第六句斜陽堤畔艸陽字平聲陸遊詞後段第五句零落塞鴻淸影零字平聲譜內據此其餘防下所采諸詞前段起句翠字防彭詞可平第二句徑字防趙詞可平第六句靄字防陳詞可平岸字防陸詞可平但查宋詞多用仄聲者宜仍用仄聲又前段結句鳴字防彭詞可仄後段第三句顚字防史詞可仄結句江字防吳詞可仄但查宋詞多用平聲者亦宜仍用平聲塡者審之】又一體【雙調七十三字前段七句六仄韻後段八句六仄韻】趙彥端

西風吹斷夢艸【韻】起來芙蓉老【韻】座上人誰在【句】辰參疎影相照【韻】幽館寒意悄【韻】檐聲小【韻】醉語秋屏曉【韻】記年少【韻】相攜勝處【句】黃花香滿烏帽【韻】如今將見

【句】璧月瓊枝空好【韻】準擬新春待見了【韻】不道【韻】些兒心事還惱【韻】

【此與周詞同惟前段第四五句作六字一句異曾覿揚無咎髙觀國詞俱照此塡】

又一體【雙調七十三字前段八句五仄韻後段八句六仄韻】吳文英

橊花依舊照眼【韻】愁褪紅絲腕【韻】夢繞煙江路【句】汀菇綠【句】薰風晚【韻】年少驚送遠【韻】吳蠶老【句】恨緒縈抽繭【韻】旅情嬾【韻】扁舟系處【句】靑簾濁酒須換【韻】一番重午【句】旋買香蒲浮醆【韻】新月湖光蕩素練【韻】人散【韻】紅衣香在兩防【韻】

【此與周詞同惟前段第七句不押韻異】

又一體【雙調七十三字前段七句五仄韻後段八句六仄韻】陸

遊

飛花如趁燕子【韻】直度簾櫳裏【韻】帳掩香雲暖【句】金籠鸚鵡驚起【韻】凝恨慵梳洗【韻】妝臺畔【句】蘸粉纖纖指【韻】寶釵墜【韻】才醒又困【句】厭厭中酒滋味【韻】墻頭栁暗

【句】過盡一年春事【韻】罨畫髙樓怕獨倚【韻】千里【韻】孤舟何處煙水【韻】

【此與趙詞同惟前段第六句不押韻異陸詞別首煙霏散水面飛金鏡正與此同】

又一體【雙調七十三字前段七句六仄韻後段八句五仄韻】彭元遜

夜寒晴早人起【韻】見栁知新翠【韻】撼樹試花意【韻】兩蜂狂救墮蕊【韻】見著羞嬾避【韻】春都在【句】時節到愁地【韻】屏間字【韻】香痕半搯【句】誤期一一曾記【韻】朱弦漫鎖

【句】不防近番慵脃【韻】彊踏秋千似醉裏【韻】扶下【句】眼花跕跕飛墜【韻】

【此詞見鳳林書院與陸詞同惟前段第三句押韻後段第七句不押韻異】

郭郎兒近拍【調見樂章集注仙呂調按樂府雜錄傀儡子戲其引歌舞有郭郎者善優笑閭

裏呼爲郭郎凡戲場必在俳兒之首栁詞調名或取諸此】

郭郎兒近拍【雙調七十三字前段七句五仄韻後段八句四仄韻】

栁永

帝裏【韻】閒居小曲深坊【句】庭院沈沈朱戶閉【韻】新霽【韻】畏影天气【韻】薰風簾幙無人【句】永晝厭厭如度歲【韻】愁瘁【韻】枕簟微涼【句】睡久輾轉慵起【韻】硯席塵生【句】新詩小闋【句】等閒都盡廢【韻】這些兒【讀】寂寞情懷【句】何事新來常恁地【韻】

【按愁瘁二字是後段起句蓋後結何事句正與永晝句合也詞律謂有脫誤但無他闋可考今照詞防定】

臨江仙引【調見樂章集注南呂調與臨江仙令臨江仙慢不同】

臨江仙引【雙調七十四字前段十句四平韻後段六句三平韻】栁永

渡口【句】向晚【句】乘痩馬【句】陟崇岡【韻】西郊又送秋光【韻】對暮山橫翠【句】襯殘葉飄黃【韻】憑髙念遠【句】素景楚天【句】無處不淒涼【韻】香閨別來無信息【句】雲愁雨恨難忘【韻】指帝城歸路【句】但煙水茫茫【韻】凝情望斷淚眼【句】盡日獨立斜陽【韻】

【栁永二詞大同小異其起句俱二字兩句前段第六七句後段第三四句俱上一下四句法塡者審之此詞可平可仄卽防栁詞別首】

又一體【雙調七十四字前段十句兩仄韻四平韻後段六句三平韻】

栁永

上國【仄韻】去客【韻】停飛蓋【句】促離筵【平韻】長安古道綿綿【韻】見防花啼露【句】對堤栁愁煙【韻】物情人意【句】向此觸目【句】無處不淒然【韻】醉擁徵驂猶竚立【句】盈盈淚眼相看【韻】況繡幃人靜【句】更山館春寒【韻】今宵怎向漏永【句】頓成兩處孤眠【韻】

【此與前詞同惟前段起二句押仄韻異】

碧牡丹【金詞注中呂調】

碧牡丹【雙調七十四字前段七句五仄韻後段八句六仄韻】晏幾道

翠袖疎紈扇【韻】涼葉催歸燕【韻】一夜西風【句】幾處傷髙懷遠【韻】細菊枝頭【句】開嫩香還徧【韻】月痕依舊庭院【韻】事何限【韻】悵望秋色晚【韻】離人鬢華將換【韻】靜憶天

涯【句】路比此情還短【韻】試約鸞牋【句】傳素期良願【韻】南云應有新鴈【韻】

【汲古閣本於事何限句分段今照花艸粹編校定此詞前段第二句五字惟小山集有此體宋人皆三字兩句也故可平可仄詳注程詞之下此詞前段第六句後段第七句例應上一下四句法與別句五字者不同】

又一體【雙調七十五字前段九句五仄韻後段九句六仄韻】程

垓

睡起情無著【韻】曉雨盡【句】春寒弱【韻】酒盞飄零【句】幾日頓疎行樂【韻】試數花枝【句】問此情何若【韻】爲誰開【句】爲誰落【韻】正愁卻【韻】不是花情薄【韻】花元笑人蕭索【韻】舊觀千紅【句】至今冷夢難托【韻】燕麥春風【句】更幾人驚覺【韻】對花羞【句】爲花惡【韻】

【此與晏詞同惟前段第二句添一字作三字兩句兩結句各攤破句法作三字兩句異宋有張先晁補之兩詞可校按晁詞前段第二句銀箏鴈銀字箏字俱平聲第五句婀娜腰肢栁細腰字平聲栁字仄聲第七句紅浪隨鴛履紅字平聲第八句梁州緊梁字平聲緊字仄聲後段第五句困入流波生媚入字仄聲流波二字俱平聲又張詞後段第二句閒照孤鸞戲閒字平聲譜內可平可仄據此又按晁詞前後段第七句紅浪隨鴛履眼亂尊中翠不作上一下四句法不若張詞斂黛峯橫翠但暮云千里爲合格也】百媚娘【調見張先詞集取詞中百媚等應天乞與句爲名】

百媚娘【雙調七十四字前後段各六句五仄韻】

張先

珠閣五云仙子【韻】未省有誰能似【韻】百媚等應天乞與【句】淨飾艷妝俱美【韻】取次芳華皆可意【韻】何處無桃李【韻】蜀被錦文鋪水【韻】不放彩鸞雙戲【韻】樂事也知存後防【句】爭柰眼前心裏【韻】綠皺小池紅疊砌【韻】花外東風起【韻】

【此詞無別首宋詞可校按此調十二句毎句第二字多用去聲取其聲之激越也惟前段第一句閣字第四句飾字入聲第二句省字上聲耳至兩結句第二字去聲尢不可誤】

風入松【古琴曲有風入松唐僧皎然有風入松歌見樂府詩集調名本此宋史樂志注林鐘商元髙拭詞注仙呂詞又雙調蔣氏十三調注雙調亦名風入松慢韓淲詞有小樓春映遠山橫句名遠山橫】

風入松【雙調七十四字前後段各六句四平韻】

晏幾道

栁陰庭院杏梢墻【韻】依舊巫陽【韻】鳳簫已遠靑樓在【句】水沈煙【讀】復暖前香【韻】臨鏡舞鸞離照【句】倚箏飛鴈辭行【韻】墜鞭人意自淒涼【韻】淚眼回膓【韻】斷雲殘雨當年事【句】到如今【讀】幾度難忘【韻】兩袖曉風花陌【句】一簾夜月蘭堂【韻】

【此調以此詞及吳詞爲正體若趙詞康詞之減字皆變格也此詞前後段第二句各四字宋周紫芝趙師俠曹冠謝懋陸遊髙觀國史達祖韓淲李肩吾趙聞禮諸詞與此同按晏詞別首前段起句心心念念憶相逢上念字仄聲曹詞第三句澄江金斗平波面澄字金字俱平聲髙詞第四句長橋愛花栁多情長字平聲愛字仄聲晏詞第五句卻似桃源失路失字仄聲髙詞後段第四句濃歡寄桃葉桃根濃字平聲寄字仄聲晏詞第五句若是初心未攺未字仄聲譜內可平可仄據此余防所采諸詞】

又一體【雙調七十二字前後段各六句四平韻】

趙彥端

傳聞天上有星楡【韻】歷歷誰居【韻】淡煙暮擁紅雲暖【句】春寒乍有還無【韻】作態似深仍淺【句】多情要密還疎【韻】移尊環坐足相娛【韻】醉影憑扶【韻】江南歸到𨿽憐晚

【句】猶勝不見踟躇【韻】盡拌綠陰靑子【句】憑肩攜手如初【韻】

【此詞前後段第四句校晏詞各減一字宋人僅見此體】

又一體【雙調七十三字前後段各六句四平韻】

康與之

一宵風雨送春歸【韻】綠暗紅稀【韻】畫樓整日無人到【句】與誰同撚花枝【韻】門外薔薇開也【句】枝頭梅子酸時【韻】玉人應是數歸期【韻】翠斂愁眉【韻】塞鴻不到雙魚遠

【句】嘆樓前【讀】流水難西【韻】新恨欲題紅葉【句】東風滿院花飛【韻】

【此詞後段第四句七字疑前段與誰同撚句脫去一字因宋花庵詞選所載采以備體】

又一體【雙調七十六字前後段各六句四平韻】

吳文英

畫船簾密不藏香【韻】飛作楚云狂【韻】傍懷半捲金鑪燼【句】怕暖消【讀】春日朝陽【韻】淸馥晴燻殘醉【句】斷煙無限思量【韻】憑闌心事隔垂楊【韻】樓燕鎖幽妝【韻】梅花偏惱多情月【句】慰溪橋【讀】流水昏黃【韻】哀曲霜鴻淒斷【句】夢魂寒蝶悠颺【韻】

【此詞前後段第二句俱五字宋於國寶蔣捷周密張炎元張翥詞皆與此同惟侯寘詞作上一下四句法稍異因字數與吳詞同注明不另錄】

傳言玉女【髙拭詞注黃鐘宮按漢武內傳帝閒居承華殿忽見一女子曰我墉宮玉女王子登

也至七月七日王母暫來言訖不知所在世所謂傳言玉女也調名取此】

傳言玉女【雙調七十四字前後段各八句四仄韻】

晁衝之

一夜東風【句】不見栁梢殘雪【韻】禦樓煙暖【句】對鼇山防結【韻】簫鼓向晚【句】鳳輦初回宮闕【韻】千門鐙火【句】九衢風月【韻】繡閣人人【句】乍嬉遊【讀】困又歇【韻】艷妝初試【句】把珠簾半揭【韻】嬌羞向人【句】手撚玉梅低說【韻】相逢長是【句】上元時節【韻】

【此調以此詞爲正體後段第二句六字折腰楊無咎趙善扛黃機石孝友諸詞俱與此同若曾詞之句法小異袁詞之減字皆變格也此詞前後段第四句例作上一下四句法惟黃詞前段第四句磔磔敲春晝句法小異應是偶誤後段第四句比年時更痩卽合格也按黃詞前段第三句紋楸玉子紋字平聲趙詞第六句春在暖紅溫翠春字平聲暖字仄聲楊詞第七句曲闌幽榭曲字仄聲汪元量詞結句潮生潮落上潮字平聲趙詞後段起句油璧靑驄油字平聲第二句第一番共燕喜一字仄聲趙詞第四句有月如人意月字仄聲楊詞第六句贏得幾場春困贏字平聲黃詞第七句那堪又是那字仄聲譜內可平可仄據此余防所采二詞楊無咎小院春長詞後段第五句只愁飛去飛字平聲但查宋詞無不用仄者應以仄聲字爲定格】

又一體【雙調七十四字前後段各八句四仄韻】

曾覿

鳳闕龍樓【句】淸夜月華初照【韻】萬防星毬【句】防花梢寒峭【韻】華胥夢裏【句】老去歡情終少【韻】花愁酒悶【句】總消除了【韻】紫陌嬉遊【句】不是少年懷抱【韻】珠簾十里【句】聽笙簫聲香【韻】幽期密約【句】暗想淺顰輕笑【韻】良時莫負【句】玉山頻倒【韻】

【此與晁詞同惟後段第二句不作折腰句法異按汪元量詞萬防鐙光羞照正與此同】

又一體【雙調七十三字前後段各八句四仄韻】

【樂府雅詞】袁祹

眉黛輕分【句】慣學漢宮梳掠【韻】艷容可畫【句】那精神怎貌【韻】鮫綃映玉【句】鈿帶雙穿纓絡【韻】歌音淸麗【句】舞腰柔弱【韻】宴罷瑤池【句】禦風跨皓鶴【韻】鳳凰臺上【句】有蕭郎共約【韻】一面笑開【句】向月斜褰珠箔【韻】東園無限【句】好花羞落【韻】

【此亦晁詞體惟後段第二句減一字異】

枕屏兒【調見梅苑】

枕屏兒【雙調七十四字前後梅苑段各九句四仄韻】無名氏

江國春來【句】畱得素英肯住【韻】月籠香【句】風弄粉【句】詩人盡許【韻】酥蕊嫩【句】檀心小【句】不禁風雨【韻】須東君【讀】與他做主【韻】繁杏夭桃【句】顏色淺深難駐【韻】柰芳容【句】全不稱【句】冰姿伴侶【韻】水亭邊【句】山驛畔【句】一枝風措【韻】十分似【讀】那人淡濘【韻】

【此調惟梅苑有此一詞無宋元人他作可校】

剔銀鐙【樂章集注仙呂調金詞亦注仙呂調元髙拭詞汪中呂宮蔣氏九宮譜屬中呂調名剔銀

鐙引】

剔銀鐙【雙調七十五字前後段各七句五仄韻】

栁永

何事春工用意【韻】繡畫出【讀】萬紅千翠【韻】艷杏夭桃【句】垂楊芳艸【句】各鬭雨膏煙膩【韻】如斯佳致【韻】早晚是【讀】讀書天气【韻】漸漸園林明媚【韻】便好安排歡計【韻】論籃買花【句】盈車載酒【句】百琲千金邀妓【韻】何妨沈醉【韻】有人伴【讀】日髙春睡【韻】

【此詞以栁詞毛詞杜詞爲正體若範詞衷詞之添字皆變格也此詞前段第二句七字後段第二句六字杜安世夜永衾寒詞正與此同按杜詞別首前段起句昨夜一場風雨一字仄聲後段第五句免恁惱人腸肚惱字仄聲譜內據之其餘可平可仄悉校類列四詞又按杜詞別首前段第五句多情怎生爲主情字平聲但查宋詞此字無不用仄者應以仄聲字爲定格】

又一體【雙調七十四字前後段各七句五仄韻】

毛滂

簾下風光自足【韻】春到席間屏曲【韻】瑤甕酥融【句】羽觴蟻鬭【句】花映酃湖寒綠【韻】汨羅愁獨【韻】又何似【讀】紅圍翠簇【韻】聚散悲歡箭速【韻】不易一杯相屬【韻】頻剔銀鐙【句】別聽牙板【句】尙有龍膏堪續【韻】羅燻繡馥【韻】錦瑟畔【讀】低迷醉玉【韻】

【此詞前後段第二句俱六字杜安世昨夜一場詞正與此同汲古閣刻壽域詞本前段第二句春忽到席間屏曲亦作七字今照花艸粹編攺定原注侑歌者以七急拍七拜勸酒或其歌法耳】

又一體【雙調七十六字前後段各七句五仄韻】

杜安世

好事爭如不遇【韻】可惜許【讀】多情相誤【韻】月下風前【句】偸期竊會【句】共把衷腸分付【韻】尢雲殢雨【韻】正繾綣【讀】朝朝暮暮【韻】無柰別離情緒【韻】酒和病【讀】雙眉長聚【韻】往事淒涼【句】佳音迢遞【句】似此因緣誰做【韻】洞云深處【韻】暗回首【讀】落花飛絮【韻】

【前後段第二句俱七字】

又一體【雙調七十八字前後段各七句四仄韻】

範仲淹

昨夜因看蜀志【韻】笑曹操【讀】孫權劉備【韻】用盡機關【句】徒勞心力【句】只得三分天地【韻】屈指細尋思【句】爭如共【讀】劉伶一醉【韻】人世都無百歲【韻】少癡騃【讀】老成尫悴【韻】只有中間【句】些子少年【句】忍把浮名牽繋【韻】一品與千金【句】問白髮【讀】如何回避【韻】

【此與杜詞同惟前後段第六句添一字作五字句不用韻異花艸粹編采之中吳紀聞無別首宋詞可校】又一體【雙調七十八字前後段各七句五仄韻】

衷長吉

古來五子伊誰有【韻】唐室五王稱首【韻】竇氏五龍【句】栁家五馬【句】西晉室【讀】陶家五栁【韻】英名不朽【韻】更東漢【讀】馬良並秀【韻】君今也五男還又【韻】應是五星孕就【韻】腹笥五經【句】身膺五福【句】指日繼【讀】五侯之後【韻】个般非偶【韻】好與醉【讀】劉伶五斗【韻】

【此亦毛詞體惟前後段起句及第五句各添一字作七字句異】

隔簾聽【唐教坊曲名樂章集注林鐘商】

隔簾聽【雙調七十五字前段七句五仄韻後段八句七仄韻】栁

永

咫尺鳳衾鴛帳【句】欲【●去】無因到【韻】蝦須窣地重門悄【韻】認繡履頻移【句】洞房窅窅【韻】彊語笑【韻】逞如簧【讀】再三輕巧【韻】梳妝早【韻】琵琶閒抱【韻】愛品相思調【韻】聲聲似把相思告【韻】但隔簾贏得【句】斷腸多少【韻】恁煩惱【韻】除非是【讀】共伊知道【韻】

【坊刻於梳妝早句分段今照花艸粹編校正其平仄無別首可校】

越溪春【調見六一居士詞因詞中有春色徧天涯越溪閬苑繁華地句取以爲名蓋賦越溪春色

也】

越溪春【雙調七十五字前段七句三平韻後段六句四平韻】歐陽修

三月十三寒食日【句】春色徧天涯【韻】越溪閬苑繁華地【句】傍禁垣【讀】珠翠煙霞【韻】紅粉墻頭【句】秋千影裏【句】臨水人家【韻】歸來晚駐香車【韻】銀箭透窗紗【韻】有時三防兩防雨霽【句】朱門栁細風斜【韻】沈麝不燒金鴨冷【句】籠月照棃花【韻】

【此詞無別首宋詞可校結二句詞綜作沈麝不燒金鴨玲瓏月照棃花六字兩句查本集玲字系冷字瓏字系籠字冷字屬上作句方有情韻舊本皆然今從之】

長生樂【調見珠玉集】

長生樂【雙調七十五字前段八句五平韻後段六句四平韻】晏

殊

玉露金風月正圓【韻】臺榭早涼天【韻】畫堂佳會【句】組繡列芳筵【韻】洞府星辰龜鶴【句】福壽來添【韻】歡聲喜色【句】同入金鑪泛濃煙【韻】淸歌妙舞【句】急管繁弦【韻】橊花滿酌觥船【韻】人盡祝【讀】富貴又長年【韻】莫教紅日西晚【句】畱著醉神仙【韻】

【晏詞二首大同小異其前段結句例作拗句又前段第六句舊本作來添福壽應作福壽來添方合觀別首飄散歌聲聲字用韻可證譜內可平可仄卽防下詞】

又一體【雙調七十五字前段八句四平韻後段六句四平韻】晏

殊

閬苑神仙平地見【句】碧海架蓬瀛【韻】洞門相向【句】倚金鋪微明【韻】處處天花撩亂【句】飄散歌聲【韻】裝眞延壽【句】賜與流霞滿瑤觥【韻】紅鸞翠節【句】紫鳳銀笙【韻】玉女雙來近彩雲【韻】隨步朝夕拜三淸【韻】爲傳王母金籙【句】祝千歲長生【韻】

【此與前詞同惟前段起句不用韻後段第三四句俱七字異】

訴衷情近【調見樂章集注林鐘商與訴衷情令不同】

訴衷情近【雙調七十五字前段七句三仄韻後段九句六仄韻】栁永

晴气爽【句】佇立江樓望處【韻】澄明逺水生光【句】重疊暮山聳翠【韻】遙想斷橋幽徑【句】隱隱漁村【句】向晚孤煙起【韻】殘陽裏【韻】脈脈朱闌靜倚【韻】黯然情緒【句】未飲先如醉【韻】愁無際【韻】暮云過了【句】秋風老盡【句】故人千里【韻】竟日空凝睇

【此調祗有栁詞二首及晁詞一首故此詞可平可仄悉防所采二詞栁永晁補之皆精於審音故三詞防校其可平可仄處不過三四字詞律論雨晴气爽句是上平去上暮云過了句是去平去上聳翠靜倚皆上去亦細】

又一體【雙調七十五字前段七句兩仄韻後段九句六仄韻】栁

永

景防晝永【句】漸入淸和气序【句】楡錢飄滿閒堦【句】蓮葉嫩生翠沼【韻】遙望水邊幽經【句】山崦孤村【句】是處園林好【韻】閒情悄【韻】綺陌遊人漸少【韻】少年風韻【句】自覺隨春老【韻】追前好【韻】帝城信阻【句】天涯目斷【句】暮云芳艸【韻】竚立空殘照【韻】

【此與雨晴气爽詞同惟前段第二句不用韻異】

又一體【雙調七十五字前段七句三仄韻後段九句六仄韻】晁補之

小園過午【句】便覺涼生翠柏【韻】戎葵間出墻紅【句】萱艸靜依經綠【韻】還是去年【句】浮沈李【句】追涼故繞池邊竹【韻】小筵促【韻】忽憶楊梅正熟【韻】下山南畔【句】畫舸笙歌逐【韻】愁凝目【韻】使君彩筆【句】佳人錦字【句】斷弦怎續【韻】盡日闌干曲【韻】

【此亦與栁詞同惟前段第五六句俱四字第七句七字異】

下水船【唐教坊曲名按唐王保定摭言裴庭裕幹寧中在內廷文書敏捷號下水船調名取此】下水船【雙調七十五字前段七句五仄韻後段八句六仄韻】黃庭堅

總領神仙侶【韻】齊到靑雲歧路【韻】丹禁風防【句】咫尺諦聞天語【韻】盡榮遇【韻】看卽如龍變化【句】一擲靈梭風雨【韻】眞遊處【韻】上苑尋春去【韻】芳艸芊芊迎步【韻】幾曲笙歌【句】櫻桃艷裏歡聚【韻】瑤觴舉【韻】回祝堯齡萬萬【句】端的君恩難負【韻】

【此調有黃詞賀詞及晁詞二首黃賀二詞字句並同應爲此調正體若晁作百紫千紅詞之句讀參差上客驪駒詞之添字皆變格也此詞可平可仄卽防下所采三詞故不復注】

又一體【雙調七十五字前段七句六仄韻後段八句六仄韻】賀

鑄

芳艸靑門路【韻】還拂京塵東去【韻】回想當年【句】離聲送君南浦【韻】愁幾許【韻】尊酒畱連薄暮【韻】簾捲津樓煙雨【韻】憑防語【韻】艸艸蘅臯賦【韻】分首驚鴻不駐【韻】鐙火虹橋【句】難尋弄波微步【韻】漫凝竚【韻】莫怨無情流水【句】明日扁舟何處【韻】

【此與黃詞同惟前段第六句押韻異】

又一體【雙調七十五字前段七句四仄韻後段八句四仄韻】晁補之

百紫千紅翠【韻】惟有瓊花特異【韻】便是當年【句】唐昌觀中玉蕊【韻】尙記得【句】月裏仙人來賞【句】明日喧傳都市【韻】甚時又【句】分與揚州本【句】一朶冰姿難比【韻】曾向無雙亭邊【句】半酣獨倚【韻】似夢覺【句】曉出瑤臺千里【韻】猶憶飛瓊標致【韻】

【此亦黃詞體惟後段第四句六字第五句四字句讀參差又前段第五句後段第一二句第六句俱不押韻第七句多押一韻異】

又一體【雙調七十六字前段七句六仄韻後段八句六仄韻】晁補之

上客驪駒系【韻】驚喚銀瓶睡起【韻】困倚妝樓【句】盈盈正解羅髻【韻】鳳釵墜【韻】繚繞金盤玉指【韻】巫山一段雲委【韻】半窺鏡【句】向我橫秋水【韻】斜頷花枝交鏡裏【韻】淡拂鉛華【句】匆匆自整羅綺【韻】斂眉翠【韻】𨿽有愔愔密意【韻】空作江邊解佩【韻】

【此詞本集不載從能攺齋漫錄采入亦黃詞體惟後段起句不押韻第三句添一字異】

解蹀躞【曹勛詞名玉蹀躞】

解蹀躞【雙調七十五字前段六句三仄韻後段七句五仄韻】周邦彥

候館丹楓吹盡【句】回旋隨風舞【韻】夜寒霜月【讀】飛來伴孤旅【韻】還是獨擁秋衾【句】夢餘酒困都醒【句】滿懷離苦【韻】甚情緒【韻】深念淩波微步【韻】幽房暗相遇【韻】淚珠都作【讀】秋宵枕前雨【韻】此恨音驛難通【句】待憑徵鴈歸時【句】寄將愁去【韻】

【此調始見淸眞集應以此詞爲正體若楊詞之多押一韻吳詞之少押一韻方詞及楊詞別首之句讀參差曹詞之句讀小異皆變格也但楊吳曹三體字句整齊方詞及楊詞別首則采以備考不可爲法按陳允平和詞後段第四句如今憔悴黃花慣風如字平聲第六句醉來一枕閒窗一字仄聲譜內據此其餘可平可仄悉校下所采四詞前段起句館字防吳詞可平丹字吹字防吳詞可仄第三句寒字防曹詞可仄月字防曹詞可平然查宋詞如此者甚少自當以周詞爲定格】

又一體【雙調七十五字前段六句四仄韻後段七句五仄韻】楊無咎

迆邐韶華將半【韻】桃杏勻於染【韻】又還撩撥【讀】春心信淒黯【韻】準擬劇飲狂吟【句】可憐無復當年【句】酒腸文膽【韻】倦遊覽【韻】顦顇羞窺鸞鑑【韻】眉端爲誰斂【韻】可堪風【讀】無情暗亭檻【韻】觸目千防飛紅【句】問春爭得春愁【句】也隨春減【韻】

【此與周詞同惟前段起句用韻異按楊澤民和周詞前段第一二句一掬金蓮微步堪向盤中舞正與此同】

又一體【雙調七十五字前段六句三仄韻後段七句四仄韻】吳文英

醉云又兼醒雨【句】楚夢時來往【韻】倦蜂剛著棃花【讀】惹遊蕩【韻】還做一段相思【句】冷波葉舞愁紅【句】送人雙槳【韻】暗凝想【韻】情共天涯秋黯【句】朱橋鎖深巷【韻】防稀投得輕分【讀】頓惆悵【韻】此去幽曲誰來【句】可憐殘照西風【句】半妝樓上【韻】

【此與周詞同惟後段第二句不押韻前後段第三句作上六下三句法異按陳允平和周詞記得芙蓉江上蕭娘舊相遇正與此同又按周詞前段起句例用仄仄平平平仄此獨用仄平仄平仄仄文英精於審音必中律呂采入以備一體】

又一體【雙調七十五字前段六句三仄韻後段七句五仄韻】方千里

院宇無人淸畫【句】靜看簾波舞【韻】自憐春晚【讀】漂流尙羈旅【韻】那況淚濕徵衣【句】恨添客鬢【句】終日子規聲苦【韻】動離緒【韻】漫整徘徊愁步【韻】何時再相遇【韻】舊歡如昨【讀】匆匆楚臺【韻】別後南北天涯【句】夢魂猶記關山【句】屢隨書去【韻】

【此和周詞惟前結作四字一句六字一句異】

又一體【雙調七十五字前段六句三仄韻後段七句五仄韻】曹

勛

雨過池臺秋靜【句】桂影涼淸晝【韻】槁葉喧空【讀】疎黃滿堤栁【韻】風外殘葉枯荷【句】憑闌一晌【句】猶喜冷香襟袖【韻】少歡偶【韻】人道消愁須酒【韻】酒又怕醒後【韻】這般光景【讀】愁懷煞難受【韻】誰念千種秋情【句】乍涼𨿽好【句】還恨夜長時候【韻】

【此亦周詞體惟前後兩結俱作四字一句六字一句異按周詞前段第二句平仄平平仄後段第三句平平仄平仄此詞後段第三句獨用仄仄仄平仄又周詞前段第三句及後段第四句上四字例用仄平平仄此詞前段第三句上四字獨用仄仄平平應是偶誤不必從】

又一體【雙調七十五字前段六句三仄韻後段七句五仄韻】楊無咎

金穀樓中人在【句】兩防眉顰綠【韻】叫云穿月【讀】橫吹楚山竹【韻】怨斷憂憶因誰【句】坐中有客【句】猶記在【讀】平陽宿【韻】淚盈目【韻】百囀千聲相續【韻】停杯聽難足【韻】漫誇天海風濤【讀】舊時曲【韻】夜深煙慘云愁【句】倩君沈醉【句】明日看【讀】梅梢玉【韻】

【此亦周詞體惟後段第四句作上六下三句法及前後段兩結句俱作六字折腰句法異】

撲蝴蝶【按周密癸辛雜誌云吳有小妓善舞撲蝴蝶疑是舞曲邵叔齊詞名撲蝴蝶近】撲蝴蝶【雙調七十五字前段七句三仄韻後段八句四仄韻】曹

組

人生一世【句】思量爭甚底【韻】花開十【●句日】已隨塵逐水【韻】且看欲盡花枝【句】未厭傷多酒盞【句】何須細推物理【韻】幸容易【韻】有人爭柰【句】只知名與利【韻】朝朝日日【句】忙忙刼刼地【韻】待得一晌閒時【句】又卻三春過了【句】何如對花沈醉【韻】

【此調有兩體後段第三句或五字或七字五字者或作仄平平仄仄或作平平平仄仄七字者或作仄仄平平仄仄仄或作仄仄平平仄平仄又前段第二句曹趙兩詞俱作平平平仄仄而邵邱兩詞則或作平仄仄平仄或作平仄平平仄最爲差錯不齊塡者任擇一體遵之可也按呂渭老風荷露竹詞前段第六句微醉歌聲審穩微字平聲後段第四句小窗睡起小字仄聲第七句秋杪黃花漸近秋字平聲譜內可平可仄據此余防後詞】

又一體【雙調七十五字前段七句四仄韻後段八句五仄韻】趙師俠

淸和時候【句】薰風來小院【韻】瑯玕脫籜【句】方塘荷翠颭【韻】栁絲輕度流鶯【句】畫棟低飛乳燕【韻】園林綠陰初徧【韻】景何限【韻】輕紗細葛【句】綸巾和羽扇【韻】披襟散髮【句】心淸塵不染【韻】一杯洗滌無餘【句】萬事消磨去遠【韻】浮名薄利休羨【韻】

【此與曹詞同惟前段第六句後段第七句俱押韻異】

又一體【雙調七十七字前段七句四仄韻後段八句五仄韻】邵叔齊

蘭摧蕙折【句】霜重曉風惡【韻】長安何處【句】孤根漫自托【韻】水寒斷續溪橋【句】月破黃昏院落【韻】相逢儼然痩削【韻】最蕭索【韻】星星蓬鬢【句】杳杳家山路正邈【韻】攀枝嗅蕊【句】露陪淸淚閣【韻】已無蝶使蜂媒【句】不共鶯期燕約【韻】甘心伴人淡薄【韻】

【此亦與曹詞同惟後段第三句添二字異無名氏煙條雨葉詞及呂渭老詞二首俱如此塡按呂詞後段第三句傾入離愁萬千斗傾字平聲無名氏詞明月樓中畫眉嬾眉字平聲其餘已詳曹詞】又一體【雙調七十七字前段七句六仄韻後段八句五仄韻】邱

崈

鳴鳩乳燕【韻】春在棃花院【韻】重門鎭掩【韻】沈沈簾不捲【韻】紗窗紅日三竿【句】睡鴨餘香一綫【韻】佳眠悄無人喚【韻】漫消遣【韻】行雲無定【句】楚雨難憑夢魂斷【韻】淸明漸近【句】天涯人正遠【韻】盡教閒了秋千【句】覷著海棠開徧【韻】難禁舊愁新怨【韻】

【此與邵詞同惟前段第一句第三句俱用韻異】

千年調【曹組詞名相思防因詞有剛作千年調句辛棄疾攺名千年調】

千年調【雙調七十五字前後段各九句四仄韻】

辛棄疾

巵酒向人時【句】和气先傾倒【韻】最要然然可可【句】萬事稱好【韻】滑稽坐上【句】更對鴟彜笑【韻】寒與熱【句】總隨人【句】甘國老【韻】少年使酒【句】出口人嫌拗【韻】此个和合道理【句】近日方曉【韻】學人言語【句】未防十分巧【韻】看他們【句】得人憐【句】秦吉了【韻】

【按辛詞有二首其源似出於曹詞但曹詞句讀參差又添襯字故以辛詞爲譜辛詞別首前段起句左手把靑霓左字仄聲第二句右手挾明月右字挾字俱仄聲第三句吾使丰隆前導吾字前字俱平聲第四句叫開閶闔開字平聲第八句萬斛泉斛字仄聲後段第三句帝飲予觴甚樂觴字平聲第七句余馬懷余字平聲結句下恍惚下字仄聲譜內可平可仄據此余防曹詞詞律論前段第四句事字不可平觀曹詞亦用見字論第八句隨字不可仄辛詞別首斛字以入作平曹詞亦用勞字至論合字平聲按中原雅音合音呵中原音韻歌戈部入聲作平聲有合字此亦金元曲譜所用北方之音不可以律宋詞故防辛詞別首及曹詞作譜】

又一體【雙調七十七字前後段各九句四仄韻】

曹組

人無百年人【句】剛作千年調【韻】待把門關鐵鑄【句】鬼見失笑【韻】多愁早老【句】惹盡閒煩惱【韻】我惺也【句】枉勞心【句】漫計較【韻】麤衣淡飯【句】贏取暖和飽【韻】住个宅兒【句】只要不大不小【韻】常敎潔淨【句】不種閒花艸【韻】據見在【句】樂平生【句】便是神仙了【韻】

【此見樂府雅詞卽辛詞之所從出也惟後段第三句四字第四句六字與辛詞異結句五字又多兩襯字】蕊珠閒【調見介庵詞】

蕊珠閒【雙調七十五字前段八句四仄韻後段八句六仄韻】趙彥端

浦云融【句】梅風斷【句】碧水無情輕度【韻】有嬌黃上林梢【句】向春欲舞【韻】綠煙迷晝【句】淺寒欺暮【韻】不勝小樓凝佇【韻】倦遊處【韻】故人相見易阻【韻】花事從今堪數【韻】片帆無恙【句】好在一篙春雨【韻】醉袍宮錦【句】畫羅金縷【韻】莫敎恨傳幽句【韻】

【此詞前段第三句有嬌黃上林梢疑有脫誤然無別首可校】

瑞云濃【調見逃禪集蔣氏九宮譜入黃鐘宮】

瑞云濃【雙調七十五字前後段各七句四仄韻】

楊無咎

暌離漫久【句】年華誰信曾換【韻】依舊當時似花面【韻】幽歡小會【句】記永夜【讀】杯行無算【韻】醉裏屢忘歸【句】任虛檐月轉【韻】能變新聲【句】隨語意【讀】悲歡感怨【韻】可更餘音寄羌管【韻】倦遊江淛【句】問似伊【讀】阿誰曾見【韻】度已無腸【句】爲伊可斷【韻】

【此詞無別首可校】

番槍子【調見金韓玉東浦詞李獻能因此詞後段結句有春艸碧句更名春艸碧】

番槍子【雙調七十五字前段五句四仄韻後段六句四仄韻】韓

玉

莫把團扇雙鸞隔【韻】要看玉溪頭【讀】春風客【韻】妙處風骨蕭閒【句】翠羅金縷痩宜窄【韻】轉面兩眉攢【讀】靑山色【韻】到此月想精神【句】花似秀質【韻】待與不淸狂【讀】如何得【韻】柰何難駐朝云【句】易成春夢恨又積【韻】送上七香車【讀】春艸碧【韻】

【此調惟金元人塡之有完顏璹李獻能錢抱素錢應庚詞可校按李獻能詞前段起句紫簫吹破黃昏月簫字平聲錢應庚詞第二句還記五湖船煙波約還字平聲完顏璹詞第三句底事勝賞匆匆勝字仄聲李詞第四句顏色如花命如葉顏字平聲色字仄聲花字平聲第五句千里涴凝塵淩波韤千字平聲錢抱素詞後段起句第二句棃花燕子淸明誰家院宇棃字花字家字俱平聲第三句天地一蘧廬從棲泊天字平聲李詞舊時雪堂人今華髮時字平聲錢詞第四句天涯行李蕭蕭天字平聲又自憐素髮無多素字仄聲完顏詞第五句故苑春光又陳迹苑字仄聲光字陳字俱平聲又李詞杯深不覺琉璃滑杯字平聲不字仄聲琉字平聲錢詞結句白首友於情同憂樂憂字平聲譜內可平可仄據此】

禦定詞譜卷十七

欽定四庫全書

禦定詞譜卷十八目錄【起七十六字至七十】

茘枝香十體【九字又名茘】

婆羅門引四體【枝香近又名婆羅門望】禦街行六體【月婆羅門】

韻令一體

春聲碎一體

鳳樓春一體

祝英臺近八體【引又名孤鴈兒又名寶釵分月底修】四園竹三體

側犯四體

離亭宴二體

陽關引一體【簫譜燕鶯】

一叢花一體

甘州令一體

山亭栁二體

夢還京一體

憶黃梅一體

紅林檎近一體

快活年近拍一體

金人捧露盤五體【又名銅人捧露盤上平西上西平西平曲上平南】

欽定四庫全書

禦定詞譜卷十八【起七十六字至七十九字】

荔枝香【唐史樂志帝幸驪山貴妃生日命小部張樂長生殿奏新曲未有名防南方進茘枝因名茘枝香碧雞漫志今歇指調大石調皆有近拍不知何者爲本曲按茘枝香有兩體七十六字者始自栁永樂章集注歇指調有周邦彥方千里楊澤民陳允平及吳文英詞可校七十三字者始自周邦彥有方千里楊澤民陳允平和詞及袁去華詞可校一名茘枝香近】

茘枝香【雙調七十六字前後段各七句四仄韻】

栁永

甚處尋芳賞翠【句】歸去晚【韻】緩步羅韤生塵【句】來繞瓊筵看【韻】金縷霞衣輕褪【句】似覺春遊倦【韻】遙認【讀】眾裏盈盈好身段【韻】擬回首【句】又佇立【讀】簾帷畔【韻】素臉翠眉【句】時揭蓋頭微見【韻】笑整金翹【句】一防芳心在嬌眼【韻】王孫空恁腸斷【韻】

【此調七十六字者名茘枝香無近字以此詞爲正體周邦彥照水殘紅詞正與此同但前段結句脫落一字耳若方詞之多押一韻楊詞之多押兩韻陳詞及吳詞二首之句讀小異皆變格也此詞前段結句可防四字一讀五字一句亦可防六字一讀三字一句今照詞律防定二字一讀七字一句仄仄平平仄平仄與後段一防芳心句平仄同此詞可平可仄悉防周方楊陳四詞及吳詞二首之句法同者其類】

【列茘枝香近三詞恐各寓音律不復彚校】

又一體【雙調七十五字前後段各七句四仄韻】

周邦彥

照水殘紅零亂【句】風喚去【韻】盡日惻惻輕寒【句】簾底吹香霧【韻】黃昏客枕無憀【句】細響當窓雨【韻】看兩兩相依燕新乳【韻】樓下水【句】漸綠徧【讀】行舟浦【韻】暮往朝來【句】心逐片帆輕舉【韻】何日迎門【句】小檻朱籠報鸚鵡【韻】共翦西窗蜜炬【韻】

【此與栁詞同惟前結校栁詞少一字疑有脫誤因花艸粹編及片玉集皆如此仍之按片玉集此詞後段結句作如今誰念淒楚與栁詞平仄如一但方千里楊澤民陳允平諸和詞皆押炬字韻應照淸眞詞本爲是】

又一體【雙調七十六字前段七句五仄韻後段七句四仄韻】方千里

勝日登臨幽趣【韻】乘興去【韻】翠壁古木千章【句】林影生寒霧【韻】空蒙冷濕人衣【句】山路元無【韻】深澗【讀】斗瀉飛泉澑甘乳【韻】漁唱晚【句】看小棹【讀】歸前浦【韻】笑指官橋【句】風颭酒旗斜舉【韻】還脫宮袍【句】一醉芳杯倒鸚鵡【韻】幸有雕章蠟炬【韻】

【此和周邦彥詞亦與栁詞同惟前段起句用韻小異】

又一體【雙調七十六字前段八句六仄韻後段七句五仄韻】楊澤民

瞰水素多佳趣【韻】春未去【韻】繡桷陡起淩空【句】隱隱籠輕霧【韻】已飛畫棟朝云【句】又捲西山雨【韻】相與【韻】共煮新茶取花乳【韻】開宴處【韻】倚北榭【讀】臨南浦【韻】迆邐扁舟【句】雙槳櫂歌齊舉【韻】座上佳賓【句】妙句無非賦鸚鵡【韻】莫惜髙燒蠟炬【韻】

【此調前段起句用韻與方詞同惟前結二字一讀用韻及換頭句用韻小異】

又一體【雙調七十六字前段八句四仄韻後段七句四仄韻】陳允平

杜宇聲聲頻喚【句】春漸去【韻】暗碧栁色依依【句】湖上迷香霧【韻】殘香淨洗紅蘭【句】昨夜朱鉛雨【韻】金泥帳底【句】雙虯自沈乳【韻】天際【句】漸迆邐【讀】片帆南浦【韻】一笑薔薇【句】別後酒杯慵舉【韻】江上琵琶【句】莫遣東風誤鸚鵡【韻】涙擁通宵蠟炬【韻】

【此詞亦與栁詞同惟前結四字一句五字一句換頭二字一句七字一句異】

又一體【雙調七十六字前段七句四仄韻後段七句五仄韻】吳文英

錦帶吳鉤【句】徵思橫淮水【韻】夜吟敲落霜紅【句】船傍楓橋系【韻】相思不管年華【句】喚酒吳娃市【韻】因語【讀】駐車新堤步秋綺【韻】淮楚尾【韻】暮云送【讀】人千里【韻】細雨南樓【句】香密錦溫曾醉【韻】花谷依然【句】秀靨偸春小桃李【韻】爲語夢窗憔悴【韻】

【此亦栁詞體惟前段起句四字第二句五字異詞律云前段結句車字必是馬字但無善本可校又夢窗精於審音必中律呂聊存以備防考塡者仍照栁周各詞用仄聲字可也】

又一體【雙調七十六字前後段各七句四仄韻】

吳文英

輕捶時聞【句】晚鵲噪庭樹【韻】又說今夕天津【句】西畔重歡遇【韻】蛛絲暗鎖紅樓【句】燕子穿簾處【韻】天上【讀】未比人間更情苦【韻】秋鬢攺【句】妒月姊【讀】長眉嫵【韻】過雨西風【句】數葉井梧愁舞【韻】夢入藍橋【句】幾防疎星映朱戶【韻】淚濕河邊凝佇【韻】

【此與錦帶吳鉤詞同惟後起三字不押韻異】

又一體【雙調七十三字前段七句三仄韻後段七句四仄韻】周邦彥

夜來寒侵酒席【句】露微【韻】舄履初防【句】香澤方燻【句】無端暗雨催人【句】但怪鐙偏簾捲【韻】回顧【讀】始覺驚鴻去遠【韻】大都世間【句】最苦惟聚散【韻】到得春殘【句】看卽是【讀】開離宴【韻】細思別後【句】栁眼花須更誰翦【韻】此懷何處消遣【韻】

【此調七十三字者名茘枝香近以此詞爲正體袁去華曉來丹楓詞方千里小園花梢詞正與此同若楊詞陳詞之攤破句法皆變格也此詞之源亦出栁詞但與栁詞校只前段第三句減二字第四句減一字不押韻第六句添一字結句減一字換頭起句四字第二句五字第四句折腰句法不同耳故名茘枝香近近者其腔調相近也此詞前段第二句例須仄平仄如方詞之涙羞袁詞之淨如掃亦然按方詞平仄如一惟前段第六句或作是處池館春徧不押卷字韻者誤又袁詞前段第三句霜空橫鴈霜空二字俱平聲結句轉眼吳霜防鬢催老轉字仄聲吳霜二字俱平聲防鬢二字俱仄聲催字平聲後段第四句都總似夢初覺都字平聲夢字仄聲第五句錦鱗書斷書字平聲譜內可平可仄據此余防楊陳二詞】

又一體【雙調七十三字前段八句四仄韻後段七句四仄韻】楊澤民

未論離亭話別【句】涕先【韻】旋滌瑤觶【句】深挹芳醪【句】凝愁滿眼歌殘【句】偎人大白須捲【韻】三勸【韻】記得當時送遠【韻】素蟾屢明晦【句】彩雲易散【韻】後約難知【句】又卻似【讀】陽關宴【韻】烏絲寫恨【句】帊子分香爲郎翦【韻】願郎安信頻遣【韻】

【此與夜來寒侵詞同惟前段結句二字一讀用韻後段起句五字第二句四字異】

又一體【雙調七十三字前段八句三仄韻後段七句四仄韻】陳允平

臉霞香消粉薄【句】淚偸【韻】靉靉金獸【句】沈水微燻【句】入簾綠樹春陰【句】糝徑紅英風捲【韻】芳艸怨碧【句】王孫漸遠【韻】錦屏夢回【句】恍覺雲雨散【韻】玉瑟無心理【句】懶醉瓊花宴【韻】寶釵翠滑【句】一縷靑絲爲君翦【韻】別情誰更排遣【韻】

【此亦與夜來寒侵詞同惟前結作四字兩句後段第三四句俱五字異】

婆羅門引【梅苑詞名婆羅門段克已詞名望月婆羅門引按唐教坊記有婆羅門小曲宋史樂志有婆羅門舞隊樂苑曰婆羅門商調曲也開元中西涼節度楊敬述進理道要訣雲天寶十三載攺婆羅門爲霓裳羽衣屬黃鐘商宋詞調名疑出於此】

婆羅門引【雙調七十六字前段七句四平韻後段七句五平韻】曹組

漲雲暮捲【句】漏聲不到小簾櫳【韻】銀河淡掃澄空【韻】皓月當軒髙掛【句】秋入廣寒宮【韻】正金波不動【句】桂影朦朧【韻】佳人未逢【韻】嘆此夕【讀】與誰同【韻】望遠傷懷對景【句】霜滿秋紅【韻】南樓何處【句】想人在【讀】長笛一聲中【韻】凝淚眼【讀】立盡西風【韻】

【此曹組望月詞也故金詞攺名望月婆羅門引此調以此詞爲正體宋蔡伸嚴仁辛棄疾吳文英金元好問李晏段成已段克已李俊民元張翥諸詞俱與此同若吳詞別首之押韻異同李詞之少押一韻梅苑詞之前段添一字後段減一字皆變格也按辛詞前段起句落花時節時字平聲嚴詞第三句斷鴻聲喚人愁斷字仄聲聲字平聲辛詞第四句回首海山何處回字平聲海字仄聲第五句後防渺難期後字仄聲後段第二句記花月可憐宵花字平聲吳詞第三句空憶雙蟬疊翠空字平聲嚴詞可惜等閒孤了等字仄聲辛詞第五六句見君何日待瓊林宴罷醉歸時見字宴字俱仄聲林字平聲又爭如不見才相見便有別離時才字平聲蔡伸詞淒涼懷抱算此際惟我與君同此字仄聲吳詞堂空露冷倩誰喚行雲來洞庭來字平聲辛詞結句人爭看寶馬來思爭字平聲又李詞酒到處莫放杯停酒字仄聲譜內可平可仄防此余防下所采三詞】

又一體【雙調七十六字前後段各七句四平韻】

李俊民

浮雲霽色【句】江涵秋影鴈初飛【韻】相逢共繞東籬【韻】防檢尊前見在【句】人似曉星稀【韻】對滿山紅樹【句】葉葉堪題【韻】大家露頂【句】任短髮【讀】被風吹【韻】只恐黃花人貌【句】不似年時【韻】杯添野水【句】更何用【讀】頻頻望白衣【韻】沈醉後【讀】攜手方歸【韻】

【此與曹詞同惟換頭句不押韻異】

又一體【雙調七十六字前段七句四平韻後段七句五平韻】吳文英

風漣亂翠【句】酒霏飄汗洗新妝【韻】幽情暗寄蓮房【韻】弄雪調冰重防【句】臨水暮追涼【韻】正碧雲不破【句】素月微行【韻】雙成夜笙【句】斷舊曲【讀】解明璫【韻】別有紅嬌粉潤【句】初試霓裳【韻】分蓮調郎【韻】又拈惹【讀】花茸碧唾香【韻】波暈切【讀】一盼秋光

【此與曹詞同惟換頭句不押韻第五句又多押一韻異】

又一體【雙調七十六字前段七句四平韻後段七句五平韻】

【梅苑】無名氏

江南地暖【句】數枝先得嶺頭春【韻】分付似【讀】翦玉裁冰【韻】素質偏憐勻澹【句】羞殺壽陽人【韻】算多情畱意【句】偏在東君【韻】暗香旋生【韻】對澹月【讀】與黃昏【韻】寂寞誰家院宇【句】斜掩重門【韻】墻頭半開【句】卻望雕鞍無故人【韻】斷腸處【讀】容易飄零【韻】

【此亦與曹詞同惟前段第三句添一字作七字句後段第六句減一字作七字句異】

禦街行【栁永樂章集注夾鐘商古今詞話無名氏詞有聽孤鴈聲嘹唳句更名孤鴈兒】禦街行【雙調七十六字前後段各七句四仄韻】

栁永

燔柴煙斷星河曙【韻】寶輦回天步【韻】端門羽衛簇雕闌【句】六樂舜韶先舉【韻】鶴書飛下【句】雞竿髙聳【句】恩露均寰防【韻】赤霜袍爛飄香霧【韻】喜色成春煦【韻】九儀三事仰天顏【句】八彩旋生眉宇【韻】椿齡無盡【句】蘿圖有慶【句】常作乾坤主【韻】

【此調以此詞及範詞爲正體若栁詞別首之句讀防差張範髙及無名氏詞之添字皆變格也此詞前後段第二句俱五字有晏幾道張先晁補之王安中辛棄疾諸詞可校按張詞前段起句畫船橫倚煙溪半畫字仄聲第二句春入吳山徧春字平聲第四句程入花溪遠遠上遠字仄聲王詞後段第四句爭絢靑天馥鬱馥字仄聲譜內可平可仄據此余防所采諸詞】

又一體【雙調七十六字前段六句四仄韻後段七句四仄韻】栁

永

前時小飲春庭院【韻】悔放笙歌散【韻】歸來中夜酒醺醺【句】惹起舊愁無限【韻】𨿽看墜樓換馬【句】爭柰不是鴛幃伴【韻】朦朧暗想如花面【韻】欲夢還驚斷【韻】和衣擁被不成眠【句】一枕萬回千轉【韻】惟有畫梁【句】新來雙燕【句】徹曙聞長嘆【韻】

【此詞前段第五六句例作四字兩句結句例作五字一句此作六字一句七字一句蓋拘於用事故句讀參差采以備體不可爲法後段第五句畫梁梁字平聲亦不合調故不校注】

又一體【雙調七十七字前後段各七句四仄韻】

張先

夭非花艷輕非霧【韻】來夜半【讀】天明去【韻】來如春夢不多時【句】去似朝云何處【韻】乳雞棲燕【句】落星沈月【句】紞紞城頭鼓【韻】參差漸辧西池樹【韻】珠閣斜開戶【韻】綠苔深徑少人行【句】苔上屐痕無數【韻】遺香餘粉【句】剩衾閒枕【句】天把多情賦【韻】

【此與栁詞同惟前段第二句添一字異按梅苑無名氏詞平生有个風流願願長與梅爲伴瑤臺月下分明見依舊殘妝淺正與此同又按韓師厚謔詞前段第二句撚个觀音樣作五字一句後段第二句料只在船兒上作三字兩句與此又異因詞俚不錄】

又一體【雙調七十八字前後段各七句四仄韻】

範仲淹

紛紛墜葉飄香砌【韻】夜寂靜【讀】寒聲碎【韻】眞珠簾捲玉樓空【句】天澹銀河垂地【韻】年年今夜【句】月華如練【句】長是人千里【韻】愁腸已斷無由醉【韻】酒未到【讀】先成淚【韻】殘鐙明滅枕頭敧【句】諳盡孤眠滋味【韻】都來此事【句】眉間心上【句】無計相回避【韻】

【此詞前後段第二句校栁詞添一字俱作六字折腰句法按程垓詞向客裏方知道忍雙鬢隨花老又一首記當日香心透問何事春山鬭楊無咎詞惟只愛梅花發最嫌把鉛華拭辛棄疾詞供望眼朝與暮更旎旎眞香聚趙長卿詞正宮漏沈沈夜趲行色難畱也李淸照詞說不盡無佳思又催下千行淚皆與此同但平仄小異耳譜內卽據之餘悉與栁詞同】

又一體【雙調八十一字前後段各七句四仄韻】

髙觀國

香波半窣深深院【韻】正日上【讀】花陰淺【韻】靑絲不動玉鉤閒【句】看翠額【讀】輕籠蔥蒨【韻】鶯聲似隔【句】篆煙微度【句】愛橫影【讀】參差滿【韻】那回低掛朱防畔【韻】念悶損【讀】無人捲【韻】窺春偸倚不勝情【句】彷佛見【讀】如花嬌面【韻】纖柔緩揭【句】瞥然飛去【句】不似春風燕【韻】

【此卽範詞體惟前後段第四句各添一字作七字上三下四句法又前段結句添一字作六字折腰句法異按髙詞別首前後段第四句嫌怕濕文鴛雙履恰稱得尋春芳意前段結句才過處香風起正與此同】又一體【雙調八十字前後段各七句四仄韻】

【古今詞話】無名氏

霜風漸緊寒侵被【韻】聽孤鴈【讀】聲嘹唳【韻】一聲聲送一聲悲【句】雲淡碧天如水【韻】披衣起告【句】鴈兒略住【句】聽我些兒事【韻】塔兒南畔城兒裏【韻】第三个【讀】橋兒外【韻】瀕河西岸小紅橋【句】門外梧桐雕砌【韻】請敎且與【句】低聲飛過【句】那里有【讀】人人無寐【韻】

【後段結句減去二字卽範詞體此亦歌時襯字也】

韻令【按唐敎坊記有上韻中韻下韻三小曲韻令調名疑出於此宋周輝淸波雜誌云宣和間衣著曰韻襭果實曰韻梅詞曲曰韻令張世南遊宦紀聞云宣和間市井競唱韻令】

韻令【雙調七十六字前後段各九句五平韻】

程大昌

是男是女【句】都有官稱【韻】兒孫仕也登【韻】時新衣著【句】不待經營【韻】寒時火櫃【句】春裏花亭【韻】星辰上履【句】我只喚卿卿【韻】壽開八袠【句】兩鬢全靑【韻】紅顏步武輕【韻】定知前面【句】大有年齡【韻】芝蘭玉樹【句】更願充庭【韻】爲詢王母【句】桃顆幾時頳【韻】

【此見程本集後附詞無別首可校句讀平仄宜依之】

春聲碎【調見翰墨全書取詞中前段結句三字爲名】

春聲碎【雙調七十六字前段八句三仄韻後段七句五仄韻】譚明之

津館貯輕寒【句】脈脈離情如水【韻】東風不管【句】垂楊無力【句】總兩顰煙膩【韻】闌干外【句】怕春燕掠天【句】疎鼓疊【讀】春聲碎【韻】劉郎易憔悴【韻】況是懨懨病起【韻】花牋漫展【句】便寫就新詞【讀】倩誰寄【韻】當此際【韻】渾似夢峽啼湘【句】攪一寸【讀】相思意【韻】

【前後段起結字句整齊中間稍有參差無別首可校其平仄當遵之】

鳳樓春【唐敎坊曲名】

鳳樓春【雙調七十七字前段八句六平韻後段九句五平韻】歐陽炯

鳳髻綠云叢【韻】深掩房櫳【韻】錦書通【韻】夢中相見覺來慵【韻】勻面淚【句】臉珠融【韻】因想玉郎何處去【句】對淑景誰同【韻】小樓中【韻】春思無窮【韻】倚防凝望【句】闇牽愁緒【句】栁花飛起東風【韻】斜日照簾【句】羅幌香冷粉屏空【韻】海棠零落【句】鶯語殘紅【韻】

【此調見花間集惟歐陽炯一詞無別首宋詞可校按後段第六句斜日照簾花艸粹編作簾櫳詞綜仍之然花間集無此字又重押韻不可從至第七句用平仄平仄仄平平句法微拗當是音律宜然塡者審之】

祝英臺近【元髙拭詞注越調辛棄疾詞有寶釵分桃葉渡句名寶釵分張輯詞有趁月底重修簫譜句名月底修簫譜韓淲詞有燕鶯語溪防防防飛綿句名燕鶯語又有卻又在他鄕寒食句名寒食詞】

祝英臺近【雙調七十七字前段八句三仄韻後段八句四仄韻】程垓

墜紅輕【句】濃綠潤【句】深院又春晚【韻】睡起懨懨【句】無語小妝嬾【韻】可堪三月風光【句】五更魂夢【句】又都被【讀】杜鵑催趲【韻】怎消遣【韻】人道愁與春歸【句】春歸愁未斷【韻】閒倚銀屏【句】羞怕淚痕滿【韻】斷腸沈水重燻【句】瑤琴閒理【句】柰依舊【讀】夜寒人遠【韻】

【此調以此詞爲正體吳文英翦紅情詞問流花詞采幽香詞張炎水西船詞湯恢宿酲蘇詞月如冰詞李彭老杏花初詞俱如此塡若史韓張劉辛嶽六詞之押韻異同陳詞之另押平聲韻皆變格也按湯詞前段第五句無人掃紅雪人字平聲無名氏詞全未禁風雨禁字平聲張詞第六句怪我流水迢遙我字仄聲李詞結句曾細聽歌珠一串一字仄聲湯詞後段第五句瓊枝爲誰折枝字平聲無名氏詞冉冉如飛霧如字平聲吳詞第六句趁得羅蓋天香得字仄聲李詞結句恨楊花遮愁不斷花字平聲不字仄聲譜內可平可仄據此余防下所采六詞】

又一體【雙調七十七字前後段各八句四仄韻】

史達祖

栁枝愁【句】桃葉恨【句】前事怕重記【韻】紅藥開時【句】新夢又溱洧【韻】此情老去須休【句】春風多事【韻】便老去【讀】越難回避【韻】阻幽防【韻】應念偸翦酴醿【句】柔條暗縈系【韻】節物移人【句】春艸更憔悴【韻】可堪竹院題詩【句】蘚堦聽雨【句】寸心外【讀】安愁無地【韻】

【此與程詞同惟前段第七句押韻異按蘇軾掛輕帆詞黃機試單衣詞張炎路重尋詞無名氏翦酴醿詞俱於前段第七句押韻後段第七句不押韻與此同】

又一體【雙調七十七字前段八句三仄韻後段八句五仄韻】韓

淲

館娃宮【句】采香徑【句】範蠡五湖側【韻】子夜吳歌【句】聲緩不須拍【韻】崇桃積李花間【句】芳洲綠徧【句】更冉冉【讀】栁絲無力【韻】試思憶【韻】老去一片身心【句】辜負好春色【韻】古往今來【句】時序惱行客【韻】去年今日山中【句】如何知得【韻】卻又在【讀】他鄕寒食【韻】

【此亦與程詞同惟後段第七句押韻異按王嵎栁煙濃詞髙觀國擁紅妝詞李彭老杏花初詞俱於後段第七句押韻而前段第七句不押韻與此同】

又一體【雙調七十七字前段八句四仄韻後段八句五仄韻】張

炎

水痕深【句】花信足【句】寂寞溪南樹【韻】轉首淸陰【句】芳事頓如許【韻】不知多少銷魂【句】夜來風【韻】猶夢到【讀】斷紅流處【韻】最無據【韻】長年息影空山【句】愁入庾郎句【韻】玉老田荒【句】心事已遲暮【韻】幾回聽得啼鵑【句】不如歸去【韻】終不似【讀】舊時鸚鵡【韻】

【此詞前後段第七句俱押韻按張榘栁綿稀詞與此同】

又一體【雙調七十七字前後段各八句四仄韻】

劉過

笑天涯【句】還倦客【韻】欲起病無力【韻】風春歸【句】一日近一日【韻】看人結束春衫【句】前呵騎馬【句】腰劍上【讀】隴西平防【韻】鬢粉白【韻】只可歸去家山【句】無田種得【韻】空抱遺書【句】顦顇小樓側【韻】杜鵑不管人愁【句】月明枝上【句】直啼到【讀】枕邊相覓【韻】

【此詞前段第二句押韻按史達祖綰流蘇詞吳文英晚雲開詞戴式之泛杭州詞蔣捷花下館詞張炎占寛閒詞及春遊詞邵亨貞普天云詞皆與此同】

又一體【雙調七十七字前段八句四仄韻後段八句五仄韻】辛棄疾

寶釵分【句】桃葉渡【韻】煙栁暗南浦【韻】陌上層樓【句】十日九風【韻】斷腸防防飛紅【句】都無人管【句】倩誰喚【讀】流鶯聲住【韻】鬢邊覷【韻】試把花卜歸期【句】才簪又重數【韻】羅帳鐙昏【句】哽咽夢中語【韻】是他春帶愁來【句】春歸何處【韻】卻不解【讀】帶將愁去【韻】

【此詞前段第二句後段第七句俱押韻按張元幹枕霞紅詞張炎帶飄飄詞與此同】

又一體【雙調七十七字前後段各八句五仄韻】

嶽珂

澹煙橫【句】層霧斂【韻】勝防分雄占【韻】月下鳴榔【句】風急怒濤颭【韻】關河無限淸愁【句】不堪臨鑑【韻】正霜鬢【讀】秋風塵染【韻】漫登覽【韻】極目萬里沙場【句】事業頻看劍【韻】古往今來【句】南北限天塹【韻】倚樓誰弄新聲【句】重城正掩【韻】歷歷數【讀】西州更防【韻】

【此詞前段第二句前後段第七句俱押韻按趙長卿記臨岐詞張輯客西湖詞無名氏倚危闌詞與此同】又一體【雙調七十七字前段八句三平韻後段八句四平韻】陳允平

待春來【句】春又到【句】花底自徘徊【韻】春淺花遲【句】攜手爲花催【韻】可堪碧小紅微【句】黃輕紫艷【句】東風外【讀】妝防池臺【韻】且銜杯【韻】無柰年少心情【句】看花能幾回【韻】春自年年【句】花自爲春開【韻】是他春爲花愁【句】花因春痩【句】花殘後【讀】人未歸來【韻】

【詞見日湖漁唱諸家用仄韻此獨用平韻】

四園竹【調見片玉集】

四園竹【雙調七十七字前段八句三平韻一叶韻後段八句四平韻一叶韻】

周邦彥

浮雲防月【句】未放滿朱扉【韻】鼠揺暗壁【句】螢度破窗【句】偸入書幃【韻】秋意濃【句】閒竚立【讀】庭柯影裏【葉】好風襟袖先知【韻】夜何其【韻】江南路繞重山【句】心知漫與前期【韻】柰向鐙前墮淚【句】腸斷蕭娘【句】舊日書辭【韻】猶在紙【葉】鴈信絕【讀】淸宵夢又稀【韻】

【此調以此詞爲正體方千里和詞正與此同若楊詞之句讀小異陳詞之攤破甸法又少押一韻皆變格也此詞前後段第七句各葉一仄韻平韻四支五微仄韻四紙亦卽本部三聲葉也方千里楊澤民陳允平和詞悉同按方詞前段第七句那更雜疏疏雨裏那字仄聲譜內據之其餘可平可仄防下楊陳二詞句法同者】

又一體【雙調七十七字前段八句三平韻一叶韻後段八句四平韻一叶韻】

楊澤民

殘霞殿雨【句】皥气入窗扉【韻】井梧墜葉【句】寒砌叫蛩【句】秋滿屏幃【韻】羅袖匆匆敍別【句】淒涼客裏【葉】異鄕誰更相知【韻】念伊其【韻】當時芍藥同心【句】誰知又爽佳期【韻】直待金風到後【句】秋葉紅時【句】細寫情辭【韻】何用紙【卟】又卻恐【讀】秋深葉漸稀【韻】

【此與周詞同惟前段第六七句作六字一句四字一句異】

又一體【雙調七十七字前段八句三平韻一叶韻後段七句三平韻一叶韻】

陳允平

昏昏暝色【句】亂葉擁云扉【韻】渚蘭風潤【句】庭桂露涼【句】香動秋幃【韻】獨向蘭亭步月【句】防幹痩倚【卟】此情惟有天知【韻】縱如其【韻】黃花時卻歸來【句】因循已誤心期【韻】爲寫相思寄與【句】愁拂鸞箋【句】粉淚盈盈先滿紙【葉】正寂寞【讀】樓南鴈過稀【韻】

【此亦和周詞惟前段第六七句作六字四字後段第六七句作七字一句少押一韻異或以此詞後段第六句不押辭字遂疑周詞辭字非韻然方詞無復當年往復書辭楊詞亦然的是韻腳無疑陳詞偶然失押非定格也】

側犯【陳暘樂書云唐自天后末年劍气入渾脫始爲犯聲明皇時樂人孫處秀善吹笛好作犯聲時人以爲新意而效之因有犯調姜夔詞注云唐人樂書以宮犯羽者爲側犯此調創自周邦彥調名或本於此】

側犯【雙調七十七字前段九句六仄韻後段九句五仄韻】

周邦彥

暮霞霽雨【句】小蓮出水紅妝靚【韻】風定【韻】看步韤江妃【讀】照明鏡【韻】飛螢度暗艸【句】秉燭遊花徑【韻】人靜【韻】攜艷質【句】追涼就槐影【韻】金環皓腕【句】雪藕淸泉瑩【韻】誰念省【韻】滿身香【句】猶是舊荀令【韻】見說胡姬【句】酒壚深迥【韻】煙鎖漠漠【句】藻池苔井【韻】

【此調始於淸眞集以此詞爲正體袁去華篆銷餘馥詞與此同若姜詞方詞之多押一韻陳詞之攤破句法皆變格也坊本刻此詞後段第七句作酒壚寂靜靜字押韻重出按方千里楊澤民和詞無不押迥字韻者因爲攺定袁詞前段起句篆銷餘馥余字平聲第二句燭堆殘蠟房櫳曉殘字平聲楊詞第六句花底藏芳徑花字平聲袁詞後段第四五句最堪恨歸鴈過多少恨字仄聲譜內可平可仄據此余防下所采三詞】

又一體【雙調七十七字前段八句七仄韻後段九句五仄韻】姜

夔

恨春易去【韻】甚春卻向揚州住【韻】微【韻】正繭栗梢頭【讀】弄詩句【韻】紅樓二十四【句】總是行雲處【韻】無語【韻】漸半脫宮衣【讀】笑相顧【韻】金壺細葉【句】千朶圍歌舞【韻】誰念我【韻】鬢成絲【句】來此共尊爼【韻】後日西園【句】綠陰無數【韻】寂寞劉郎【句】自修花譜【韻】

【此與周詞同惟前段起句多押一韻異按前段結句八字一气蟬聨楊澤民詞將絳燭髙燒照雙影正與此同又按古韻魚虞歌麻屬角音皆可通押故禦遇駕過亦可通押此詞後段第三句我字押韻正用古韻也】

又一體【雙調七十七字前後段各九句六仄韻】

方千里

四山翠合【句】一溪碧繞秋容靚【韻】波定【韻】見鷺立魚跳【讀】動平鏡【韻】修篁散步屧【句】古木通幽徑【韻】風靜【韻】煙霧直【句】池塘倒晴影【韻】流年舊事【句】老矣塵心瑩【韻】還暗省【韻】防吳霜【句】顦顇媿潘令【韻】夢憶江南【句】小園路迥【韻】愁聽【韻】葉落轆轤金井【韻】

【此亦與周詞同惟後結作兩字一句六字一句又多押一短韻異】

又一體【雙調七十六字前後段各八句五仄韻】

陳允平

晚涼倦浴【句】素妝薄試鉛華靚【韻】凝定【韻】似一朶芙蓉【讀】泛淸鏡【韻】輕紈笑自拈【句】撲蝶鴛鴦徑【韻】嬌嬾金鳳嚲【句】斜敧翠蟬影【韻】冰肌玉骨【句】襯體紅綃瑩【韻】還暗省【韻】靑靑雙鬢舊潘令【韻】夢想鸞箏【句】後堂深迥【韻】何日西風【句】碧梧金井【韻】

【此亦周詞體惟前結不押短韻作五字兩句後段第四句減一字作七字句異】

離亭宴【調始張先因詞中有隨處是離亭別宴句取以爲名】

離亭宴【雙調七十七字前後段各六句五仄韻】

張先

捧黃封詔捲【韻】隨處是【讀】離亭別宴【韻】紅翠成輪歌未徧【韻】早已恨【讀】野橋風便【韻】此去濟南非久【句】惟有鳳池鸞殿【韻】三月花飛幾片【韻】又減卻【讀】芳菲過半【韻】千里恩深雲海淺【韻】民愛比【讀】春流不斷【韻】更上玉樓西望【句】鴈與徵帆俱遠【韻】

【坊本此詞後段第五六句更上玉樓西歸鴈與徵帆俱遠與前段句讀防差今照蕉雪堂詞譜校定此詞前後段第二句俱七字第五句俱六字無別首宋詞可校故可平可仄悉注張升詞下】

又一體【雙調七十二字前後段各六句四仄韻】

張升

一帶江山如畫【韻】風物向秋瀟灑【韻】水浸碧天何處斷【句】翠色冷光相射【韻】蓼防荻花洲【句】隱映竹籬茅舍【韻】天際客帆髙掛【韻】門外酒旗低亞【韻】多少六朝興廢

事【句】盡入漁樵閒話【韻】悵望倚危防【句】紅日無言西下【韻】

【此校張先詞前段起句添一字前後段第二句第四五句各減一字異晁補之憶向吳興詞黃庭堅十載尊前詞正與此同惟晁詞別首前後段第二句章臺墜鞭年少香鑪紫霄簪小兩結句悲歌楚狂同調楓林子規啼曉俱作平平仄平平仄與此小異又按晁詞前段起句憶向吳興假守假字仄聲又丹府黃香堪笑丹字平聲第三句儀鳳橋邊蘭舟過儀字橋字舟字俱平聲第四句映水雕甍華牖雕字平聲後段起句攜手松亭難又松字平聲第三句人去江山長依舊江字依字俱平聲又黃詞後段第二句試看庾樓人小試字仄聲第三句短艇絕江空悵望短字仄聲譜內可平可仄據此】

陽關引【此調始自宋寇準詞本櫽括王維陽關曲而作故名晁補之詞名古陽關】

陽關引【雙調七十八字前段八句五仄韻後段八句四仄韻】冦

準

塞艸煙光闊【韻】渭水波聲咽【韻】春朝霽【句】輕塵斂【句】徵鞍發【韻】指靑靑楊栁【句】又是輕攀折【韻】動黯然【讀】知有後防甚時節【韻】更盡一杯酒【句】歌一闋【韻】嘆人生裏【句】難歡聚【句】易離別【韻】且莫辭沈醉【句】聽取陽關徹【韻】念故人【讀】千里自此共明月【韻】

【此調祗有冦詞及晁補之詞故此詞可平可仄悉校晁詞前後段第六句俱上一下四句法兩詞並同按晁詞前段第六句卷書幃寂靜寂字仄聲結句重感嘆中秋數日又圓月秋字平聲後段第一句沙觜檣竿上沙字檣字俱平聲第六句且莫教皓月皓字仄聲結句問幾時淸尊夜景共佳節尊字平聲譜內平仄據此】

一叢花【調見東坡詞有歐陽修晁補之秦觀程垓詞可校】

一叢花【雙調七十八字前後段各七句四平韻】

蘇軾

今年春淺臘侵年【韻】冰雪破春妍【韻】東風有信無人見【句】露微意【讀】栁際花邊【韻】寒夜縱長【句】孤衾易暖【句】鐘鼔漸淸圓【韻】朝來初日半含山【韻】樓閣淡疎煙【韻】遊人便作尋芳計【句】小桃杏【讀】應已爭先【韻】衰病少情【句】疎慵自放【句】惟愛日髙眠【韻】

【此調祗有此體宋詞俱照此塡惟句中平仄小異詳注於後晁補之詞前段第一句碧山無意解銀魚碧字仄聲韓淲詞翻空雪浪送飛花雪字仄聲晁詞第四句佩錦囊曾憶奚奴錦字仄聲囊字曾字俱平聲程垓詞第五句靑牋來約牋字來字俱平聲約字仄聲陸詞那堪更是那字仄聲晁詞第六句滿身花影滿字仄聲花字平聲後段第一句十年一夢訪林居十字一字俱仄聲程詞第二句此恨苦天慳此字仄聲韓詞第三句畫檐簾捲黃昏後畫字仄聲簾字平聲晁詞第四句寄洞庭春色雙壺洞字仄聲庭字平聲陸詞倩雙燕說與相思說字仄聲程詞第五句歸來忍見來字平聲見字仄聲韓詞聚散人生聚字仄聲人字平聲陸詞第六句十分憔悴十字仄聲憔字平聲秦詞結句兩處照相思兩字仄聲譜內可平可仄據此】

甘州令【碧雞漫志仙呂調有甘州令樂章集甘州令注亦仙呂調字句與甘州子甘州徧八聲甘

州不同】

甘州令【雙調七十八字前段十句四仄韻後段九句四仄韻】栁

永

凍雲深【句】淑气淺【句】寒欺綠野【韻】輕雪伴【讀】早梅飄謝【韻】艷陽天【句】正明媚【句】卻成瀟灑【韻】玉人歌【句】畫樓酒【句】對此早【讀】驟增髙價【韻】賣花巷陌【句】放鐙臺榭【韻】好時代【讀】怎生輕捨【韻】賴和風【句】蕩霽靄【句】廓淸良夜【韻】玉塵鋪【句】桂莖滿【句】素光裏【讀】更堪遊冶【韻】

【前後段句讀相對惟後段起句四字與前段起句三字兩句不同所以謂之換頭又謂過變此詞有自注宮調且無別首宋詞可校其平仄當依之】

山亭栁【此調有平韻仄韻兩體平韻者始自晏殊仄韻者始自杜安世】

山亭栁【雙調七十九字前段八句五平韻後段八句四平韻】晏

殊

家住西秦【韻】賭博藝隨身【韻】花栁上【句】鬭尖新【韻】偶學念奴聲調【句】有時髙遏行雲【韻】蜀錦纒頭無數【句】不負辛勤【韻】數年來往咸京道【句】殘杯冷炙漫消魂【韻】衷腸事【句】托何人【韻】若有知音見采【句】不辭徧唱陽春【韻】一曲當筵落淚【句】重掩羅巾【韻】

【此調平韻者祗此一體無別首宋詞可校】

又一體【雙調七十九字前段八句四仄韻後段八句五仄韻】杜安世

曉來風雨【句】萬花飄落【韻】嘆韶光【句】虛過卻【韻】芳艸萋萋【句】映樓臺【讀】淡煙漠漠【韻】紛紛絮飛院宇【句】燕子過朱閣【韻】玉容淡妝添寂寞【韻】檀郎孤願太情薄【韻】數歸期【句】絕信約【韻】暗恨春宵【句】向平康【讀】恣迷歡樂【韻】時時悶飲綠醑【句】甚轉轉【讀】思量著【韻】

【此調仄韻者亦祗此一體無別首宋詞可校其句讀與平韻詞大同小異】

夢還京【樂章集注大石調】

夢還京【三段七十九字前段六句兩仄韻中段四句三仄韻後段六句四仄韻】

栁永

夜來匆匆飲散【句】敧枕背鐙睡【韻】酒力全輕【句】醉魂易醒【句】風揭簾櫳【句】夢斷披衣重起【韻】悄無寐【韻】追悔當初【句】繡閣話別太容易【韻】日許時【讀】猶阻歸計【韻】甚況味【韻】旅館虛度殘歲【韻】想嬌媚【韻】那里獨守鴛幃靜【句】永漏迢迢【句】也應暗同此意【韻】

【按樂章集及花艸粹編俱作兩段今依詞緯訂定平仄無別首可校】

憶黃梅【調見梅苑】

憶黃梅【雙調七十九字前段七句五仄韻後段八句六仄韻】王

觀

枝上葉兒未展【韻】已有墜紅千片【韻】春意怎生防【句】怎不怨【韻】被我安排【讀】矮牙牀斗帳【句】和嬌艷【韻】移在花叢裏面【韻】請君看【韻】惹淸香【句】偎媚暖【韻】愛香愛暖金杯滿【韻】問春怎管【韻】大家便【讀】拌做東風【句】總吹敎零亂【韻】猶兀自【讀】輸我鴛鴦一半【韻】

【此調僅見此詞無他首可校】

紅林檎近【蔣氏十三調注雙調】

紅林檎近【雙調七十九字前段八句五平韻後段七句三平韻】周邦彥

髙栁春才軟【句】凍梅寒更香【韻】暮雪助淸峭【句】玉塵散林塘【韻】那堪飄風遞冷【句】故遣度幕穿窗【韻】似欲料理新妝【韻】呵手弄絲簧【韻】冷落詞賦客【句】蕭索水雲鄕【韻】援毫授簡【句】風流猶憶東梁【韻】望虛檐徐轉【句】回廊未埽【句】夜長莫惜空酒觴【韻】

【此調始於淸眞集以此詞爲定格前段起四句後段起二句似五言古詩後段結句拗體周詞二首袁去華詞一首及方千里楊澤民陳允平和詞六首皆然前段第一句方詞曉起山光慘曉字仄聲陳詞三萬六千頃六字仄聲第二句楊詞風稜猶壯寒風字平聲第三句方詞寒色上妝閣寒字平聲陳詞庾嶺封的皪封字平聲的字仄聲第四句袁詞墻梢掛斜陽墻字平聲第五句周詞別首才喜門堆巷積才字平聲喜字仄聲陳詞妨他踏靑鬭艸踏字仄聲第六句陳詞紛紛栁絮飛殘紛紛二字俱平聲楊詞更無茅舍蓬窗茅字平聲第七句陳詞先自嬾弄晨妝先字平聲袁詞晚庭誰與追涼庭字誰字俱平聲第八句周詞別首淸池漲防瀾池字平聲後段第一句方詞遊冶尋舊侶遊字平聲陳詞望簾尋酒市簾字平聲第二句袁詞坐待月侵廊坐字仄聲第三四句陳詞控持紫燕芹泥未上雕梁控字未字俱仄聲第五句楊詞待喬木都凍木字仄聲袁詞漸參橫斗轉斗字仄聲第六句方詞珠簾人報人字平聲結句周詞別首放杯同覓髙處看同字平聲譜內可平可仄據此】

快活年近拍【金詞注黃鐘宮太和正音譜雙調】

快活年近拍【雙調七十九字前段八句三仄韻後段九句四仄韻】

萬俟詠

千秋萬歲君【句】五帝三皇世【韻】觀風重令節【句】與民樂盛際【韻】蕊闕長春【句】洞天不老【句】花艷蟾輝【句】十里照春珠翠【韻】閙羅綺【韻】遙望太極光【句】一簇通明裏【韻】鈞臺奏壽曲【句】蓬山呈妙戲【韻】天上人來【句】五雲樓近【句】風送歌聲【句】依約睿思新制【韻】

【此調無別首宋詞可校惟金元套數樂府中有之金詞無換頭三字句元詞字句與此同只前段第六句第四字後段第七句第四字平聲與此小異但萬俟詞當時被之管弦其審音必精又金元樂府所注宮調各不同故不防校平仄】

金人捧露盤【一名銅人捧露盤程垓詞名上平西張元幹詞名上西平又名西平曲劉昂詞

名上平南金詞注越調】

金人捧露盤【雙調七十九字前段八句五平韻後段九句四平韻】

髙觀國

念瑤姬【韻】翻瑤佩【句】下瑤池【韻】冷香夢【讀】吹上南枝【韻】羅浮路杳【句】憶曾淸曉見仙姿【韻】天寒翠袖【句】可憐是【讀】倚竹依依【韻】溪痕淺【句】雪痕凍【句】月痕淡【句】粉痕微【韻】江樓怨【讀】一笛休吹【韻】芳音待寄【句】玉堂煙驛兩淒迷【韻】新愁萬斛【句】爲春痩【讀】卻怕春知【韻】

【此調以此詞及程詞爲正體宋詞俱照此塡若辛詞之減字賀詞之添字皆變體也按劉昂詞前段第四句恃洞庭彭蠡狂瀾庭字平聲張元幹詞第五句小樓夢冷小字仄聲譜內據之餘防所采諸詞】又一體【雙調七十九字前段八句四平韻後段九句四平韻】程

垓

愛春歸【句】憂春去【句】爲春忙【韻】旋防檢【讀】雨障雲妨【韻】遮紅防綠【句】翠幃羅幙任髙張【韻】海棠明月杏花天【句】更惜濃芳【韻】喚鶯吟【句】招蝶拍【句】迎栁舞【句】倩桃妝【韻】盡呼起【讀】萬籟笙簧【韻】一觴一詠【句】盡教陶寫繡心腸【韻】笑他人世漫嬉遊【句】擁翠偎香【韻】

【此與髙觀國詞同惟前段起句不押韻異按金人越調上平西纒令卽此體也又前後段兩結作七字一句四字一句按韓玉詞前結暗催霜雪鬢邊來驚對靑銅後結不如閒早問溪山髙養吾慵句法正與此同】

又一體【雙調七十八字前段八句四平韻後段九句四平韻】辛棄疾

九衢中【句】杯逐馬【句】帶隨車【韻】問誰解【讀】愛惜瓊華【韻】何如竹外【句】靜聽窣窣蟹行沙【韻】自憐是【句】海山頭【讀】種玉人家【韻】紛如鬭【句】嬌如舞【句】才整整【句】又斜斜【韻】要圖畫【讀】還我漁蓑【韻】凍吟應笑【句】羔兒無分漫煎茶【韻】起來極目【句】向迷茫【讀】數盡歸鴉【韻】

【此調前段第七句應四字詞獨作三字句查本集及花艸粹編俱如此采以備體】

又一體【雙調七十八字前段八句五平韻後段九句四平韻】辛棄疾

恨如新【韻】新恨了【句】又重新【韻】看天上【讀】多少浮雲【韻】江南好景【句】落花時節又逢君【韻】夜來風雨【句】春歸似欲畱人【韻】尊如海【句】人如玉【句】詩如錦【句】筆如神【韻】更能幾字盡殷勤【韻】江天日暮【句】何時重與細論文【韻】綠楊陰裏【句】聽陽關【讀】門掩黃昏【韻】

【此調前段結句應作七字此獨六字亦是變體】

又一體【雙調八十一字前段八句五平韻後段九句四平韻】賀

鑄

控滄江【韻】排淸嶂【句】燕臺涼【韻】駐防仗【讀】樂未渠央【韻】巖花磴蔓【句】妒千門【讀】珠翠倚新妝【韻】舞閒歌悄【句】恨流風【讀】不管餘香【韻】繁華夢【句】驚俄頃【句】佳麗地【句】指蒼茫【韻】寄一笑【讀】何與興亡【韻】量船載酒【句】賴使君【讀】相對兩胡牀【韻】緩調淸管【句】更爲儂【讀】三弄斜陽【韻此調前段第六句後段第七句各家俱七字此獨作八字各添一字】

禦定詞譜卷十八

欽定四庫全書

禦定詞譜卷十九目錄【起八十字至八十三字】

過澗歇三體

瑤堦艸一體

安公子六體

應景樂一體

栁初新二體

鬭百花三體【又名夏州】

皁羅特髻一體

最髙樓十一體【又名醉髙春】

倒垂栁二體

彩鳳飛一體【又名彩鳳舞】

有有令一體

拂霓裳二體

栁腰輕一體

爪茉莉一體

驀山溪十三體【又名上陽春】

千秋歲引四體【又名千秋歲令千秋萬歲】早梅芳三體【又名早梅芳近】

新荷葉四體【又名折新荷引泛蘭舟】

南州春色一體

欽定四庫全書

禦定詞譜卷十九【起八十字至八十三字】

過澗歇【樂章集注中呂調】

過澗歇【雙調八十字前段八句五仄韻後段八句三仄韻】栁

永

淮楚【韻】曠望極【讀】千里火雲燒空【句】盡日西郊無雨【韻】厭行旅【韻】數幅輕帆漸落【句】檥棹蒹葭浦【韻】避畏景【句】兩兩舟人夜深語【韻】此際爭可【句】便恁奔名競利去【韻】九衢塵裏【句】衣冠冒炎暑【韻】回首江鄕【句】月觀風亭【句】水邊石上【句】幸有散發披襟處【韻】

【此調以此詞爲正體程晁詞換頭之句讀小異栁詞別首前段之攤破句法後段之多押一韻皆變格也此詞後段第二句嘯余譜刻便恁奔利名脫去二字今從樂章集訂定此調秪有栁詞二首及晁詞】

【故此詞可平可仄悉參下詞】

又一體【雙調八十字前段七句四仄韻一疊韻後段八句三仄韻】晁補之

歸去【韻】柰故人【讀】尙做靑眼相期【句】未許明時歸去【疊】放懷處【韻】買得東臯數畝【句】靜愛園林趣【韻】任過客【讀】剝啄相呼晝扃戶【韻】堪笑兒童事業【句】華顚向誰語

【韻】艸堂人悄【句】圓荷過微雨【韻】都付邯鄲【句】一枕淸風【句】好夢初覺【句】砌下槐影方亭午【韻】

【此與栁永淮楚詞同惟前段第三句卽疊首句韻後段起句六字第二句五字異】

又一體【雙調八十字前段九句六仄韻後段八句四仄韻】栁

永

酒醒【韻】夢才覺【讀】小閣香灰成燼【韻】洞戶銀蟾移影【韻】人寂靜【韻】夜永淸寒【句】翠瓦霜凝【句】疎簾風動【句】漏聲隱隱【韻】飄來轉愁聽【韻】怎向心緒【句】近日厭厭長似病【韻】鳳棲咫尺【句】佳期杳難定【韻】展轉無眠【句】粲枕冰冷【韻】香虯煙斷【句】是誰與把重衾整【韻】

【此詞見花艸粹編樂章集不載其體調亦與淮楚詞同惟前段第五六句添一字攤破六字一句五字一句作四字三句第七八句減一字攤破三字一句七字一句作四字一句五字一句前段第二句及後段第六句多押一韻異】

瑤堦艸【調見書舟詞】

瑤堦艸【雙調八十字前段八句四仄韻後段九句六仄韻】程

垓

空山子規叫【句】月破黃昏冷【韻】簾幙風輕【句】緑暗紅又盡【韻】自從別後【句】粉消香減【句】一春成病【韻】那堪晝閒日永【韻】恨難整【韻】起來無語【句】緑萍破處池光淨【韻】悶理殘妝【句】照花獨自憐瘦影【韻】睡來又怕【句】飲來越醒【韻】醒來卻悶【韻】看誰似我孤另【韻】

【花艸粹編本前段第三句作又還簾幕風輕多二字後段第八句作醒來越悶今從本集訂正其字句平仄無別首宋詞可校】

安公子【唐教坊曲名碧雞漫志云據理道要訣唐時安公子在太簇角今已不傳其見於世者中呂調有安公子近般渉調有安公子慢按栁永長川波瀲灩詞自注中呂調逺岸收殘雨詞自注般渉調但蔣氏十三調譜采栁永長川波瀲灩詞又注正宮】

安公子【雙調八十字前段八句四仄韻後段七句三仄韻】栁

永

長川波瀲灩【韻】楚鄕淮防迢逓【句】一霎煙汀雨過【句】芳艸靑如染【韻】驅驅攜書劍【韻】當此好天好景【句】自覺多愁多病【句】行役心情厭【韻】望處曠野沈沈【句】暮云黯黯【韻】行侵夜色【句】又是急漿投村店【韻】認去程將近【句】舟子相呼【句】遙指漁鐙一防【韻】

【此調栁永有兩體八十字者前後段句讀參差無宋人別詞可校一百六字者宋人添字減字頗有異同故譜內可平可仄俱詳注一百六字詞下】

又一體【雙調一百六字前後段各八句六仄韻】

栁永

逺岸收殘雨【韻】雨殘稍覺江天暮【韻】拾翠汀洲人寂靜【句】立雙雙鷗鷺【韻】望防防【讀】漁鐙掩映蒹葭浦【韻】停畫橈【讀】兩兩舟人語【韻】道去程今夜【句】遙指前村煙樹【韻】逰宦成羇旅【韻】短檣吟倚閒凝竚【韻】萬水千山迷逺

近【句】想鄕闗何處【韻】自別後【讀】風亭月榭孤歡聚【韻】剛斷腸【讀】惹得離情苦【韻】聽杜宇聲聲【句】勸人不如歸去【韻】

【此調一百六字者以此詞爲正體栁詞別首夢覺淸宵詞晁補之少日狂逰詞與此同若袁詞之句讀小異晁詞陸詞之減字杜詞之攤破句法皆變格也此詞前後段第四句第七句俱作上一下四句法各家皆然按晁詞前段第二句閬苑花間同低帽苑字仄聲花字間字俱平聲第七句鎭瓊樓歸臥瓊字平聲栁詞別首後段第二句當初不合輕分散當字平聲不字仄聲第三四句及自厭厭獨自个卻眼穿腸斷獨字眼字俱仄聲譜內可平可仄據此余參下所采諸詞】

又一體【雙詞一百六字前後段各九句六仄韻】

袁去華

弱栁絲千縷【韻】嫩黃勻徧鵶啼處【韻】寒入羅衣春尙淺【句】過一畨風雨【韻】問燕子來時【句】緑水橋邊路【韻】曾畫樓【讀】見个人人否【韻】料靜掩云牕【句】塵滿哀弦危柱【韻】庾信愁如許【韻】爲誰都著眉端聚【韻】獨立東風彈淚

眼【句】寄煙波東去【韻】念永晝春閒【句】人倦如何度【韻】閒傍枕【讀】百囀黃鸝語【韻】喚覺來厭厭【句】殘照依然花塢【韻】

【此與栁詞同惟前後段第五句作五字兩句異】

又一體【雙調一百四字前後段各八句六仄韻】

晁補之

栁老荷花盡【韻】夜來霜落平湖淨【韻】徵鴈橫天鷗舞亂【句】魚逰淸鏡【韻】又還是【讀】當年我向江南興【韻】移畫船【讀】深渚蒹葭映【韻】對半篙碧水【句】滿眼靑山魂凝【韻】一畨傷華鬢【韻】放歌狂飲猶堪逞【韻】水驛孤帆明夜事【句】此歡重省【韻】夢回處【讀】詩塘春艸愁難整【韻】宦情與【讀】歸思終朝競【韻】記他年相訪【句】認取斜川三徑【韻此亦與栁詞同惟前後段第四句俱減一字作四字句異】

又一體【雙調一百六字前後段各十句七仄韻】

杜安世

又是春將半【韻】杏花零落閒庭院【韻】天气有時陰淡淡【句】綠楊輕軟【韻】連畫閣【讀】繡簾半捲【韻】招新燕【韻】殘黛斂【讀】獨倚防幹徧【韻】暗思前事【句】月下風流【句】狂蹤無限【韻】惜恐鶯花晚【韻】更堪容易相拋逺【韻】離恨結成心上病【句】防時消散【韻】空際有【讀】斷雲片片【韻】遙峯暖【韻】聞杜宇【讀】終日哀啼怨【韻】暮煙芳艸【句】寫望迢迢【句】甚時重見【韻】

【此亦與栁詞同惟前後段第四句各減一字作四字句第五句作七字一句三字一句多押一韻兩結各添一字作四字三句異】

又一體【雙調一百二字前後段各九句六仄韻】

陸防

風雨初經社【韻】子規聲裏春光謝【韻】最是無情【句】零落盡【讀】薔薇一架【韻】況我今年【句】憔悴幽下【韻】人盡怪【讀】詩酒消聲價【韻】向藥鑪經卷【句】忘卻鶯牕栁榭【韻】萬事收心也【韻】粉痕猶在香羅帊【韻】恨月愁花【句】爭信道【讀】如今都罷【韻】空憶前身【句】便面章臺馬【韻】因自來【讀】禁得心腸怕【韻】縱遇歌逢酒【句】但說京都舊話【韻此亦與栁詞同惟前後段第三四句減一字俱作四字一句七字一句第五六句減一字俱作四字一句五字一句異】

應景樂【詞見花艸粹編】

應景樂【雙調八十字前段八句五仄韻後段八句四仄韻】蕭

回

金陵故國【韻】極目長江【讀】浩渺千里隔【韻】山無際【句】臨壖怒濤磧【韻】俯春城葦寂【韻】芳晝迆邐【句】一簇煙村將晚【句】嚴光舊臺側【韻】何處倦逰客【韻】對此景【讀】惹起離懷【句】頓覺舊日意【句】魂黯愁積【韻】幽恨緜緜【句】何計消溺【韻】回首洛城東【句】千里暮云碧【韻】

【此詞艸艸粹編所載疑有脫誤今從蕉雪堂鈔本】

栁初新【宋周密天基聖節樂次第十三盞觱篥起栁初新慢樂章集注大石調】

栁初新【雙調八十一字前後段各七句五仄韻】

栁永

東郊向晚星杓亞【韻】報帝裏【讀】春來也【韻】栁擡煙眼【句】花勻露臉【句】漸覺緑嬌紅奼【韻】妝防層臺芳榭【韻】運神功【讀】丹靑無價【韻】別有堯堦試罷【韻】新郎君【讀】成行如畫【韻】杏園風細【句】桃花浪暖【句】競喜羽遷鱗化【韻】徧九陌【讀】相將逰冶【韻】驟香塵【讀】寶鞍驕馬【韻】

【此詞前段第六句六字後段第六句七字沈防宗楚天來駕詞正與此同按沈詞前段第一句楚天來駕春相送楚字仄聲第六句誰拂瑤琴巧弄巧字仄聲後段第三句桃花溪上桃字平聲第五句愁掩五云眞洞愁字平聲第六句算曾揖飛鸞雙控曾字平聲結句等閒入襄王春夢入字仄聲襄字平聲譜內可平可仄據此余參無名氏詞】

又一體【雙調八十二字前後梅苑段各七句五仄韻】無名氏

千林雕謝嚴凝日【韻】靑帝許【讀】梅花坼【韻】孤根回暖【句】前村雪裏【句】昨夜一枝凝白【韻】天匠與【讀】雕瓊鏤玉【讀】淡然非【讀】人間標格【韻】簾別有神仙第宅【韻】繡簾垂【讀】碧紗牕隔【韻】月明風送【句】淸香苒苒【句】著摸美人詞客【韻】向曉來【讀】芳苞乍摘【韻】對菱花【讀】倍添姿色【韻此詞前後段第六句俱七字與栁詞小異】

鬭百花【樂章集注正宮晁補之詞一名夏州】

鬭百花【雙調八十一字前段八句五仄韻後段七句三仄韻】栁

永

煦色韶光明媚【韻】輕靄低籠芳樹【韻】池塘淺蘸煙蕪【句】簾幙閒垂飛絮【韻】春困厭厭【句】拋擲鬭艸工夫【句】冷落踏春心緒【韻】終日扃朱戶【韻】逺恨緜緜【句】淑景遲遲難度【韻】年少傅粉【句】依前醉眠何處【韻】深院無人【句】黃昏乍拆秋千【句】空鎖滿庭花雨【韻】

【此調以此詞爲正體栁永滿搦宮腰詞晁補之小小盈盈詞又臉色朝霞詞正與此同若栁詞別首之少押兩韻晁詞別首之多押一韻皆變格也按滿搦宮腰詞後段第四句不肯便入鴛被不肯二字俱仄聲結句卻道你但先睡但字仄聲又小小盈盈詞前段第二句憶得眉長眼細眼字仄聲結句轉更添姿媚轉字仄聲又臉色朝霞詞後段起二句低問石上鑿井何由及底石字仄聲譜內可平可仄據此余參下二詞詞律論後段第三句第三字必要仄聲觀宋詞或作平仄仄平或作平仄仄仄可見塡者審之】又一體【雙調八十一字前段八句三仄韻後段七句三仄韻】栁

永

颯颯霜飄鴛瓦【句】翠幙輕寒微透【句】長門深鎖悄悄【句】滿林秋色將晚【韻】眼看菊蕊【句】重陽淚落如珠【句】長是淹殘粉面【韻】鸞輅音塵逺【韻】無限幽恨【句】寄情空殢紈扇【韻】應是帝王【句】當初怪妾辭輦【韻】陡頓今來【句】宮中第一妖嬈【句】卻道昭陽飛燕【韻】

【此與煦色韶光詞同惟前段第一二三句俱不押韻異】

又一體【雙調八十一字前段八句六仄韻後段七句三仄韻】晁補之

斜日東風深院【韻】繡幕低迷歸燕【韻】瀟灑小屏嬌面【韻】髣髴鐙前初見【韻】與選筵中【句】銀盆半坼姚黃【句】揷向鳳凰釵畔【韻】微笑遮紈扇【韻】教展香茵【句】看舞霓裳促徧【韻】紅颭翠翻【句】驚鴻乍拂秋岸【韻】栁困花慵【句】盈盈自整羅巾【句】須勸倒垂金盞【韻】

【此亦與栁永煦色韶光詞同惟前段第三句多押一韻異】

皁羅特髻【調見宋蘇軾詞詞中有髻鬟初合句亦賦題也】

皁羅特髻【雙調八十一字前段九句四仄韻後段六句三仄韻】蘇軾

采菱拾翠【句】算似此佳名【句】阿誰消得【韻】采菱拾翠【句】稱使君知客【韻】千金買【讀】采菱拾翠【句】更羅裙【讀】滿把眞珠結【韻】采菱拾翠【句】正髻鬟初合【韻】眞个采菱拾翠【句】但深憐輕拍【韻】一雙手【讀】采菱拾翠【句】繡衾下【讀】抱著俱香滑【韻】采菱拾翠【句】待到京尋覓【韻】

【此調無別詞可校按詞中凡七用采菱拾翠句想其體例應然塡者依之】

最髙樓【此調押平聲韻或押仄聲韻但宋金元詞押平韻者居多其中有前段起句三字第三句五字者有前段起句三字第二句六字者有前段起句四字第三句六字者例於後段第一二句俱間押仄韻此爲定格或後段第一二句三聲叶韻或第一句押平韻第二句不押韻或第一句不押韻第二句仍押平韻或第一二句俱不押韻均屬變格若全押仄韻則惟無名氏一詞見之梅苑宋金元無塡此體者】

最髙樓【雙調八十一字前段八句四平韻後段八句兩仄韻三平韻】

辛棄疾

花知否【句】花一似何郎【平韻】又似沈東陽【韻】瘦稜稜地天然白【句】冷淸淸地許多香【韻】笑東君【句】還又向【句】北枝忙【韻】著一陣【讀】霎時間底雪【仄韻】更一个【讀】缺些兒底月【韻】山下路【讀】水邊墻【平韻】風流怕有人知處【句】影兒守定竹旁廂【韻】且饒他【句】桃李趁【句】少年場【韻】

【此調前段起句三字第三句五字者以此詞爲正體辛詞五首並同宋金元詞俱照此塡若方詞司馬詞之添字元詞之減字皆變格也按司馬別首花信緊詞後段第一二句按秦箏學弄相思調寫幽情恨殺知音少與各家平仄全異注明以備參考不可校勘平仄惟前段第一二句花信緊二十四畨風信字二字俱仄聲又後段第三句向何處說風流向字仄聲何字平聲譜內可平可仄據此其餘參下類列三詞】

又一體【雙調八十五字前段八句四平韻後段八句兩仄韻三平韻】

方嶽

秋崖底【句】云臥欲生苔【平韻】無夢到天臺【韻】有月鋤曉帶烏犍去【句】與煙蓑夜釣白魚來【韻】問誰能【句】供酒料【句】辦詩材【韻】君莫笑【讀】閒忙棊得勢【仄聲】也莫笑【讀】浮沈魚得計【韻】胸次老【讀】雪崔嵬【平韻】付老夫小小鸕鷀杓【句】盡諸公衮衮鳳凰臺【韻】且容將【句】多種竹【句】賸栽梅【韻此與辛詞同惟前後段第四五句各添一襯字異】

又一體【雙調八十字前段八句四平韻後段八句兩仄韻三平韻】元好問

商於路【句】山逺客來稀【平韻】雞犬靜柴扉【韻】東家歡飲姜芽脃【句】西家畱宿芋魁肥【韻】覺重來【句】猿與鶴【句】總忘機【韻】問華屋髙貲【讀】誰不戀【仄韻】美食大官【讀】誰不羨【韻】風浪裏【讀】竟忘歸【平韻】雲山旣不求吾是【句】林泉又不責吾非【韻】任年年【句】藜藿飯【句】芰荷衣【韻】

【此亦與辛詞同惟後段第二句減一字異】

又一體【雙調八十三字前段八句四平韻後段八句兩仄韻三平韻】

司馬昂父

登髙嬾【句】且平地過重陽【平韻】風雨又何妨【韻】問牛山悲淚又何苦【句】龍山佳防又何狂【韻】笑淵明【句】歸去來【句】又何忙【韻】也休說【讀】玉堂金馬樂【仄韻】也休說【讀】竹籬茅舍惡【韻】花與酒【讀】一般香【平韻】西風莫放秋容老【句】時時畱待客徜徉【韻】便百年【句】渾是醉【句】防千場【韻此亦辛詞體惟前段第二句第四句各添一襯字異以上四詞俱前段起句三字第三句五字者特爲類聚以便勘譜】

又一體【雙調八十二字前段九句四平韻後段九句兩仄韻三平韻】

毛滂

微雨過【句】深院芰荷中【韻】香冉冉【句】繡重重【韻】玉人共倚闌干角【句】月華猶在小池東【韻】入人懷【句】吹鬢影【句】可憐風【韻】分散去【讀】輕如雲與雪【仄韻】剩下了【讀】許多風與月【韻】侵枕簟【句】冷簾櫳【平韻】剛能小睡還驚覺【句】略成輕醉早惺忪【韻】仗行雲【句】將此恨【句】到眉峯【韻此調前段起句三字第三句六字者以此詞爲正體若陳詞之換頭三聲叶韻及毛詞別首之換頭不叶韻皆變格也】

又一體【雙調八十二字前段八句四平韻後段八句兩叶韻三平韻】

陳亮

春乍透【句】香早暗偸傳【平韻】深院落【讀】鬭淸妍【韻】紫檀枝似流蘇帶【句】黃金防勝辟寒鈿【韻】更朝朝【句】瓊樹好【句】笑當年【韻】花不向【讀】沈香亭上看【葉】樹不著【讀】連昌宮裏翫【葉】衣帶水【讀】隔風煙【平韻】鉛華不禦淩波處【句】蛾眉澹掃至尊前【韻】管如今【句】渾似了【句】更堪憐【韻此與毛詞同惟換頭處用三聲叶韻異按寒先本系通韻詞中所葉看字翫字俱在十五翰部內卽十四寒之去聲也】

又一體【雙調八十二字前段九句四平韻後段八句三平韻】毛

滂

新睡起【句】燻過繡羅衣【韻】梳洗了【句】百般宜【韻】東風澹蕩垂楊院【句】一春心事有誰知【韻】苦畱人【句】嬌不盡【句】曲眉低【韻】漫良夜月圓【讀】空好意【句】恐落花流水【讀】終寄恨【句】悲歡往往相隨【韻】鳳臺凝望雙雙羽【句】髙唐愁著夢回時【韻】又爭如【句】遵大路【句】合逢伊【韻】

【此卽前一首毛詞體惟換頭處不押韻諸家從無此體恐有錯悞姑錄以備參考以上三詞俱前段起句三字第二句六字者】

又一體【雙調八十三字前段八句四平韻後段八句兩仄韻三平韻】

程垓

舊時心事【句】說著兩眉羞【平韻】長記得【讀】憑肩逰【韻】緗裙羅韤桃花岸【句】薄衫輕扇杏花樓【韻】防畨行【句】防畨醉【句】幾番畱【韻】也誰料【讀】春風吹巳斷【仄韻】又誰料【讀】朝雲飛亦散【韻】天易老【讀】恨難酬【平韻】蜂兒不觧知人苦【句】燕兒不觧說人愁【韻】舊情懷【句】銷不盡【句】防時休【韻此調前段起句四字第三句六字者以此詞爲正體若栁詞之句讀參差無名氏詞之不押仄韻皆變格也】

又一體【雙調八十三字前後段各八句四平韻】

【全芳備祖】無名氏

司春有序【句】排次到酴醿【韻】還預報【讀】在庭知【韻】蕊珠宮裏晨妝罷【句】披香殿下曉班齊【韻】探花人【句】驅使問【句】采花期【韻】元不遜【讀】梅花浮月影【句】也知妒【讀】棃花帶雨枝【韻】偏恨栁【讀】綠條垂【韻】與其向晚苞團絮【句】不如對酒坼芳防【韻】謝東君【句】收拾在【句】牡丹時【韻此與程詞同惟後段起句不押仄韻第二句仍押平韻異】

又一體【雙調七十八字前後段各八句四平韻】

栁富

人間最苦【句】最苦是分離【韻】伊愛我【讀】我憐伊【韻】靑艸岸頭人獨立【句】畫船東去櫓聲遲【韻】楚天低【句】回望處【句】兩依依【韻】後防也難期【韻】未知何日重歡防【句】心下事【讀】亂如絲【韻】好天良夜還虛過【句】辜負我【讀】兩心知【韻】願伊家【句】衷腸在【句】一雙飛【韻】

【此詞見靑瑣髙議前段字句與程詞同惟後段起句減三字押平韻第五句減一字作六字折腰句法異情史云東都栁富別王幼玉作名醉髙春以上三詞俱前段起句四字第三句六字者】

又一體【雙調八十二字前段八句四仄韻後段八句五仄韻】

【梅苑】無名氏

梅花好【句】千萬君須愛【韻】比杏兼桃猶百倍【韻】分明學得嫦娥樣【句】不施朱粉天然態【韻】蟾宮裏【句】銀河畔【句】風霜耐【韻】嶺上故人千里外【韻】寄去一枝君要防【韻】表江南信相思防【韻】淸香素艷應難對【句】滿頭宜向尊前戴【韻】歲寒心【句】春消息【句】年年在【韻】

【此調全押仄聲韻者秪此一詞句讀與程垓詞同惟前後段第三句各添一字後段第一二句各減一字無別首宋詞可校】

倒垂栁【唐教坊曲名】

倒垂栁【雙調八十一字前段八句四仄韻後段八句五仄韻】楊無咎

曉來煙露重【句】爲重陽【讀】增勝致【韻】記一年好處【句】無似此天气【韻】東籬白衣至【句】南陌芳筵啟【韻】風流曾未遠【句】登臨都在眼底【韻】人生如寄【韻】漫把茱萸看子細【韻】擊節聼髙歌【句】痛飲莫辭醉【韻】烏帽任教【句】顚倒風裏墜【韻】黃花明日【句】縱好無情味【韻】

【此調惟逃禪集有詞二首無別家詞可校平仄參下南州初防詞】

又一體【雙調八十一字前後段各八句五仄韻】

楊無咎

南州初會遇【韻】記惺惺【讀】說底語【韻】而今精神爽【句】傾下越風措【韻】雍門人獨夜【句】客捨停杯處【韻】餘香應未冺【句】憑君重唱金縷【韻】移宮易羽【韻】縱有離愁休怨訴【韻】客裏忒淒涼【句】怕聽斷腸句【韻】情山曲海【句】君已心相許【韻】驂鸞乘月【句】正好同歸去【韻】

【此與曉來煙露詞同惟前段起句用韻異】

彩鳳飛【一作彩鳳舞】

彩鳳飛【雙調八十一字前段七句二仄韻後段七句五仄韻】陳

亮

人立玉【句】天如水【句】特地如何撰【韻】海南沈【讀】燒著欲寒猶暖【韻】算從頭【句】有多少【讀】厚徳陰功【句】人家上【讀】一一舊時香案【韻】煞經慣【韻】小住吾州才爾【句】依然歡聲滿【韻】莫也教【讀】公子王孫眼見【韻】這些兒【讀】穎脫處【句】髙出書卷【韻】經綸自入手【讀】不了判斷【韻】

【此見龍川詞無別首宋詞可校】

有有令【調見惜香樂府】

有有令【雙調八十一字前段八句四仄韻後段八句七仄韻】趙長卿

前山減翠【韻】疎竹度輕風【句】日移金影碎【韻】還又年華暮【句】看看是【讀】新春至【韻】那更堪【讀】有个人人【句】似花似玉【句】溫柔伶俐【韻】準擬【韻】恩情海似【韻】拈弄上【讀】則人難比【韻】我也誠心一片【句】你也爭些气【韻】大家到底如此【韻】美中更美【韻】廝守定【讀】共伊百歲【韻】

【此本謔詞因此調無別詞可錄故采以備體】

拂霓裳【唐教坊曲名碧雞漫志拂霓裳般渉調宋史樂志女弟子舞隊第五有拂霓裳隊】拂霓裳【雙調八十二字前段八句六平韻後段八句五平韻】晏

殊

樂秋天【韻】晚荷花綴露珠圓【韻】風日好【句】數行新鴈貼寒煙【韻】銀簧調脃管【句】瓊柱撥淸弦【韻】捧觥船【韻】一聲聲【讀】齊唱太平年【韻】人生百歲【句】離別易【讀】會逢難【韻】無事日【句】剩呼賔友啟芳筵【韻】星霜催緑鬢【句】風露損朱顏【韻】惜淸歡【韻】又何妨【讀】沈醉玉尊前【韻】

【此調以此詞爲正體晏詞別首慶生辰詞正與此同若喜秋成詞之添一襯字押韻異同亦變格也此調前後段第五六句例作五言對句珠玉集三首皆然按晏詞別首慶生辰詞前段第六句玉色受絲綸玉字仄聲結句望九重天上拜堯云九字仄聲後段第五六句一聲檀板動一炷蕙香焚兩一字俱仄聲譜內可平可仄據此余參下詞】

又一體【雙調八十三字前段八句五平韻後段八句六平韻】晏

殊

喜秋成【韻】見千門萬戶樂升平【韻】金風細【句】玉池波浪縠文生【韻】宿露霑羅幕【句】微涼入畫屏【韻】張綺宴【句】傍燻鑪蕙炷【讀】和新聲【韻】神仙雅會【句】會此日【讀】象蓬瀛【韻】管弦淸【韻】旋翻紅袖學飛瓊【韻】光陰無暫住【句】歡醉有閒情【韻】祝辰星【韻】願百千萬壽【讀】獻瑤觥【韻此與樂秋天詞同惟前段第二句添一襯字第七句少押一韻後段第三句多押一韻異】

栁腰輕【調見樂章集注中呂宮因詞有英英妙舞腰肢軟章臺栁昭陽燕句取以爲名】栁腰輕【雙調八十二字前段八句四仄韻後段七句四仄韻】栁

永

英英妙舞腰肢軟【韻】章臺栁【句】昭陽燕【韻】錦衣冠蓋【句】綺堂筵會【句】是處千金爭選【韻】顧香砌【讀】絲管初調【句】倚輕風【讀】佩環微顫【韻】乍入霓裳促徧【韻】逞盈盈【讀】漸催檀板【韻】慢垂霞袖【句】急趨蓮步【句】進退奇容千變【韻】笑何止【讀】傾國傾城【句】暫回眸【讀】萬人腸斷【韻調見栁初新但栁初新調前後段第六句押韻此不押韻又栁詞所注宮調不同自應各爲一體無宋詞別首可校】

爪茉莉【調見花艸粹編樂章集不載】

爪茉莉【雙調八十二字前段八句四仄韻後段八句五仄韻】栁

永

每到秋來【句】轉添甚況味【韻】金風動【讀】冷淸淸地【韻】殘蟬噪晚【句】甚聒得【讀】人心欲碎【韻】更休道【讀】宋玉多悲【句】石人也【句】須下淚【韻】衾寒枕冷【句】夜迢迢【讀】更無寐【韻】深院靜【讀】月明風細【韻】巴巴望曉【句】怎生捱【讀】更迢遞【韻】料可兒【讀】只在枕頭根底【韻】等人睡【句】來夢裏【韻】

【此調無別詞可校其平仄宜依之】

驀山溪【翰墨全書名上陽春金詞注大石調】

驀山溪【雙調八十二字前後段各九句三仄韻】

程垓

老來風味【句】是事都無可【韻】只愛小書舟【句】賸圍著【讀】瑯玕防个【韻】呼風約月【句】隨分樂生涯【句】不羨富【句】不憂貧【句】不怕烏蟾墮【韻】三杯徑醉【句】轉覺乾坤大【韻】醉後百篇詩【句】盡從他【讀】龍吟鶴和【韻】升沈萬事【句】還與本來天【句】靑雲上【句】白雲間【句】一任安排我【韻宋詞塡此調者其字句並同惟押韻各異此詞前後段起句及第七八句俱不押韻宋人如此者甚多自應編爲正體以下悉爲類列以備參考其可平可仄卽參所采各詞故不復注】

又一體【雙調八十二字前段九句四仄韻後段九句三仄韻】姜

防

與鷗爲客【韻】緑野畱吟屐【韻】兩行栁垂陰【句】是當年【讀】仙翁手植【韻】一亭寂寞【句】煙外帶愁橫【句】荷冉冉【句】展涼云【句】橫臥虹千尺【韻】才因老盡【句】秀句君休覓【韻】萬緑正迷人【句】更愁入【讀】山陽夜笛【韻】百年心事【句】惟有玉防知【句】吟未了【句】放船回【句】月下空相憶【韻此詞前段起句押韻後段起句不押韻按葛勝仲出門西笑詞張表臣樓橫北固詞沈會宗想伊不住詞楊無咎天姿雅素詞吳儆淸晨早起詞張埜洞庭珍味詞皆與此同】

又一體【雙調八十二字前段九句三仄韻後段九句四仄韻】張

震

靑梅如豆【句】斷送春歸去【韻】小緑間長紅【句】看防處【讀】云歌栁舞【韻】偎花識面【句】對月共論心【句】攜素手【句】采香逰【句】踏徧西池路【韻】水邊朱戶【韻】曾記銷魂處【韻】小立背秋千【句】空悵望【讀】娉婷韻度【韻】楊花撲靣【句】香糝一簾風【句】情脈脈【句】酒厭厭【句】回首斜陽暮【韻此詞前段起句不押韻後段起句押韻按晁補之金尊玉酒詞劉子翚浮煙冷雨詞袁去華蕊珠宮闕詞謝懋厭厭睡起詞皆與此同】

又一體【雙調八十二字前後段各九句四仄韻】

張震

春光如許【韻】春到江南路【韻】栁眼弄晴暉【句】笑梅花【讀】落英無數【韻】峭寒庭院【句】羅幙防牕紗【句】金鴨暖【句】錦屏深【句】曾記看承處【韻】云邊尺素【韻】何計傳心縷【韻】無處說相思【句】空惆悵【讀】朝雲暮雨【韻】曲闌干外【句】小立近黃昏【句】心下事【句】眼邊愁【句】借問春知否【韻此調前後段起句皆押韻按黃庭堅山圍江暮詞王千秋淸明池館詞皆與此同】

又一體【雙調八十二字前後段各九句四仄韻】

易祓

海棠枝上【句】畱得嬌鶯語【韻】雙燕防時來【句】並飛入【讀】東風院宇【韻】夢回芳艸【句】緑徧舊池塘【句】梨花雪【句】桃花雨【韻】畢竟春誰主【韻】東郊拾翠【句】襟袖霑飛絮【韻】寶馬趁雕輪【句】亂紅中【讀】香塵滿路【韻】十千鬥酒【句】相與買春閒【句】吳姬唱【句】秦娥舞【韻】拌醉靑樓暮【韻此詞前後段第八句押韻其兩起句不押韻宋詞惟此一首】

又一體【雙調八十二字前後段各九句五仄韻】

周邦彥

樓前疎栁【句】栁外無窮路【韻】翠色四天垂【句】數峯靑【讀】髙城闊處【韻】江湖病眼【句】偏向此山明【句】愁無語【韻】空凝竚【韻】兩兩昏鴉去【韻】平康巷陌【句】往事如花雨【韻】十載卻歸來【句】倦追尋【讀】酒旗戲鼓【韻】今宵幸有【句】人似月嬋娟【句】霞袖舉【韻】杯深注【韻】一曲黃金縷【韻此詞前後段第七八句俱押韻其兩起句不押韻按李之儀靑樓薄幸詞晁補之州全盛詞周紫芝月眉星眼詞皆與此同】

又一體【雙調八十二字前段九句五仄韻後段九句四仄韻】賀

鑄

楚鄕新歲【韻】不放殘寒退【韻】月曉桂娥閒【句】弄珠英【讀】因風委墜【韻】淸淮鋪練【句】十二玉峯前【句】上簾櫳【句】招佳麗【韻】置酒成髙會【韻】江南芳信【句】目斷何人寄【韻】應占鏡邊春【句】想晨妝【讀】膏濃壓翠【韻】此時乘興【句】半道忍回橈【句】五雲溪【句】門深閉【韻】璧月常相對【韻此詞前段起句及前後段第八句皆押韻】

又一體【雙調八十二字前後段各九句五仄韻】

萬俟詠

芳菲葉底【韻】誰會秋工意【韻】深緑防輕黃【句】怕靑女【讀】霜侵憔悴【韻】開分早晚【句】都占九秋天【句】花四出【句】香十里【韻】獨步珠宮裏【韻】佳名巖桂【韻】卻是因遺子【韻】不自月中來【句】又那得【讀】蕭蕭風味【韻】霓裳舊曲【句】休問廣寒人【句】飛大白【句】酬仙蕊【韻】香外無香比【韻此詞前後段起句及第八句俱押韻】

又一體【雙調八十二字前段九句五仄韻後段九句六仄韻】黃庭堅

鴛鴦翡翠【句】小小思珍偶【韻】眉黛斂秋波【句】盡湖南【讀】山明水秀【韻】婷婷嫋嫋【句】恰近十三餘【句】春未透【韻】花枝瘦【韻】正是愁時【韻】尋芳載酒【韻】肯落他人後【韻】只恐晚歸來【句】緑成陰【讀】靑梅如豆【韻】心期得處【句】每自不由人【句】長亭栁【韻】君知否【韻】千里猶回首

【此詞前後段第七八句及換頭句皆押韻】

又一體【雙調八十二字前段九句六仄韻後段九句五仄韻】晁端禮

輕衫短帽【韻】重入長安道【韻】屈指十年中【句】一回來【讀】一回漸老【韻】朋逰在否【句】落托更能無【句】朱悄【韻】知音少【韻】撥斷相思調【韻】花邊栁外【句】瀟灑愁重到【韻】深院鎖春風【句】悄無人【讀】桃花自笑【韻】金一股【句】擬欲問音塵【句】天杳杳【韻】波渺渺【韻】何處尋蓬島【韻此詞前段起句及前後段第七八句皆押韻】

又一體【雙調八十二字前後段各九句六仄韻】

石孝友

鶯鶯燕燕【韻】揺蕩春光嬾【韻】時節近淸明【句】雨初晴【讀】嬌云弄煗【韻】醉紅濕翠【句】春意釀成愁【句】花似染【韻】艸如翦【韻】已是春彊半【韻】小鬟防盼【韻】分付多情管【韻】癡騃不知愁【句】想怕晚【讀】貪春未慣【韻】主人好事【句】應許玳筵開【句】歌眉斂【韻】舞腰軟【韻】怎便輕分散【韻此詞前後段起句及第七八句皆押韻石詞別首醉魂初醒詞正與此同】

又一體【雙調八十二字前段九句三仄韻後段九句五仄韻】歐陽修

新正初破【句】三五銀蟾滿【韻】纎手染香羅【句】翦紅蓮【讀】滿城開徧【韻】樓臺上下【句】歌管咽春風【句】駕香輪【句】停寶馬【句】只待金烏晚【韻】帝城今夜【句】羅綺誰爲伴【韻】應卜紫姑神【句】問歸期【讀】相思望斷【韻】天涯情緒【句】對酒且開顏【句】春宵短【韻】春寒淺【韻】莫待金杯暖【韻此詞前段第七八句不用韻後段第七八句用韻按毛滂東堂先曉詞朱惇儒東風不住詞吳儆園林何有詞皆與此同按此調宋人押韻頗有異同如黃庭堅詞兩結斜技倚風塵裏不帶風塵气書漫寫夢空來只有相思是前段第七八句俱押韻後段第七八句卻不用韻張孝祥詞兩結繡工慵圍棊倦香篆頻銷印禽聲喜流云盡明日春逰俊前段第七八句後段第七句俱不押韻惟第八句押韻周邦彥詞兩結山四倚云漸起鳥度屏風裏因甚个煙霞底偏愛蒓羮美前段第七八句後段第八句押韻惟第七句不押韻皆韻腳參差不可爲法故不編入】

又一體【雙調八十三字前後段各九句三仄韻】

陸防

窮山孤疊【句】臘盡春初破【韻】寂寞掩空齋【句】好一个【讀】無聊賴底我【韻】嘯臺龍岫【句】隨分有雲山【句】臨淺瀨【句】防長松【句】閒據交牀坐【韻】三杯徑醉【句】不覺紗巾墮【韻】畫角喚人歸【句】落梅村【讀】籃輿夜過【韻】城門漸近【句】防防妓衣紅【句】官驛外【句】酒壚前【句】也有閒鐙火【韻此詞前段第四句五字較各家多一字蓋襯字也減去賴字卽是程垓詞體】

千秋歲引【髙麗史樂志名千秋歲令李冠詞名千秋萬歲】

千秋歲引【雙調八十二字前段八句四仄韻後段八句五仄韻】王安石

別館寒砧【句】孤城畫角【韻】一派秋聲入寥廓【韻】東歸燕從海上去【句】南來鴈向沙頭落【韻】楚臺風【句】庾樓月【句】宛如昨【韻】無柰被些名利防【韻】無柰被他情擔門【韻】可惜風流總閒卻【韻】當初漫畱華表語【句】而今悞我秦樓約【韻】夢防時【句】酒醒後【句】思量著【韻】

【此卽千秋歲調添字減字攤破句法自成一體與千秋歲較惟前段第二句減一字後段第一句第二句各添二字第三句添一字前後段第四五句各添兩字結句各減一字攤破作三字兩句其源實出於千秋歲詞律疎於考據類列於千秋歲後而又云兩調迥別故爲兩列而論之如此此調始於此詞自應以此詞爲定格若李冠一詞無名氏二詞則又從此詞添字耳可平可仄卽參下三詞句法同者】又一體【雙調八十四字前段八句四仄韻後段八句五仄韻】李

冠

杏花好【句】仔細君須辧【韻】比早梅深【讀】夭桃淺【韻】把鮫綃【讀】淡拂鮮紅色【句】蠟融紫萼重重現【韻】煙外悄【句】風中笑【句】香滿院【韻】欲綻全開俱可羨【韻】粹美妖嬌無處選【韻】除卿卿是尋常見【韻】倚天眞【讀】豓冶輕朱粉【句】分明洗出胭脂面【韻】追往事【句】繞芳榭【句】千千徧【韻此卽王詞體惟前段起句三字第二句五字第三句上四下三作折腰句法前後段第四句各添一襯字異】

又一體【雙調八十五字前段八句五仄韻後段八句七仄韻一疊韻】

【髙麗史樂志】無名氏

想風流態【句】種種般般媚【韻】恨別離時太容易【韻】香牋欲寫相思意【韻】相思淚滴香牋字【韻】畫堂深【句】銀燭暗【句】重門閉【韻】似當日歡娛何日遂【韻】願早早相逢重設誓【韻】美景良辰莫輕棄【韻】鴛鴦帳裏鴛鴦被【韻】鴛鴦枕上鴛鴦睡【韻】似恁地【韻】長恁地【疊】千秋歲

【此亦王詞體惟前段第二句添一字後段第一二句各添一襯字前後段第四句各多押一韻後段第六七句多一押韻疊韻異】

又一體【雙調八十七字前段八句四仄韻後段八句五仄韻】

【翰墨全書】無名氏

詞賦偉人【句】當代一英傑【韻】信獨步儒林【讀】蟾宮客【韻】名登鴈塔正靑春【句】更不歷【讀】郡縣徒勞力【韻】卽趨朝【句】典文衡【句】居花掖【韻】得雋詞科推第一【韻】便掌絲綸天上尺【韻】見說慶生辰【讀】當此日【韻】翠蓂三四葉方新【句】況朱明【讀】正屬淸和節【韻】行作个【句】黑頭公【句】專調爕【韻】

【此亦王詞體惟前段第二句添一字前後段第三句第五句各多一襯字異】

早梅芳【一名早梅芳近】

早梅芳【雙調八十二字前後段各九句五仄韻】

周邦彥

繚墻深【句】叢竹繞【韻】宴席臨淸沼【韻】微呈纎履【句】故隱烘簾自嬉笑【韻】粉香妝暈薄【句】帶緊腰圍小【韻】看鴻驚鳳翥【句】滿座嘆輕妙【韻】酒醒時【句】會散了【韻】回首城南道【韻】河陰髙轉【句】露腳斜飛夜將曉【韻】異鄕淹歲月【句】醉眼迷登眺【韻】路迢迢【句】恨滿千里艸【韻】

【此調以此詞爲正體周詞別首花竹深詞陳允平和詞二首正與此同若李詞無名氏詞之句讀異同皆變格也呂渭老詞後段結句佳期定約秋了疑有脫字故不編入此詞前後段第五句例作拗句第六七句例作五言對偶塡者仍之按周詞別首前段起句花竹深花字平聲竹字仄聲呂詞第四句風聲約雨約字仄聲陳詞第六句風簾銀燭暗風字平聲呂詞第七句勻臉霞相照勻字平聲呂詞後段第六句犀心通密語犀字平聲陳詞結句瓊簫聲漸杳瓊字簫字俱平聲譜內可平可仄據此余參所采二詞李詞前段結句第三字平聲後段結句第四字平聲查諸和周詞此兩字無不用仄者故此詞不與參校】

又一體【雙調八十二字前後段各九句五仄韻】

李之儀

雪初晴【句】陡覺寒將變【韻】已報梅梢暖【韻】日邊霜外【句】迆邐枝條自柔軟【韻】嬾苞勻防綴【句】緑萼輕裁翦【韻】隠深心【句】未許淸香散【韻】漸融和【句】開欲徧【韻】密處疑無間【韻】天然標韻【句】不與羣花鬭深淺【韻】夕陽波似動【句】曲水風猶嬾【韻】最銷魂【句】弄影無人見【韻】

【此與周詞同惟前段第二句添二字第八句減二字異前後段兩結句俱作仄仄平平仄與諸家不同按汲古閣本姑溪詞此詞前段第二句仍作三字第八句空白二字今從花艸粹編訂正】又一體【雙調八十二字前後梅苑段各九句五仄韻】無名氏

冰惟淸【句】玉惟潤【韻】淸潤無風韻【韻】此花風韻【句】淸潤自然傅香粉【韻】故應春意別【句】不使凡英混【韻】到春前臘後【句】長是寄芳信【韻】此情閒【句】此意遠【韻】一防縈方寸【韻】風亭水館【句】觧與行人破離恨【韻】廣寒宮未有【句】姑射山曾認【韻】向雪中月下【句】吟未盡【韻】

【此亦周詞體惟後結作五字一句三字一句異】

新荷葉【蔣氏九宮譜作正宮引子趙抃詞名折新荷引又因詞中有畫橈穩泛蘭舟句或名泛蘭

舟然與仄韻泛蘭舟調迥別】

新荷葉【雙調八十二字前後段各八句四平韻】

黃裳

落日銜山【句】行雲載雨俄鳴【韻】一頃新荷【句】坐間總是秋聲【韻】煙波醉客【句】見快哉【讀】風惱娉婷【韻】香和淸防【句】爲人吹在衣襟【韻】珠佩歡言【句】放船且向前汀【韻】緑傘紅幢【句】自從天漢相迎【韻】飛鴻獨落【句】蘆邊對【讀】防朶繁英【韻】侑觴人唱【句】乍聞應似湘靈

【此調以此詞及趙彥端詞爲正體宋人皆如此塡若趙抃詞之句讀不同趙長卿詞之句讀參差皆變格也此詞換頭句不押韻侯寘栁幄飛緜詞鄭斗煥乳鴨池塘詞正與此同按侯詞前段第二句風池煙泛新萍煙字平聲鄭詞後段結句鴛鴦催起歌聲鴛字平聲辛棄疾詞前段起句人已歸來人字平聲第四句逰絲盡日低飛逰字平聲第五句葵燕麥字仄聲第七八句小人靜碁聲似觧重圍小字仄聲棊字平聲似字仄聲後段第四句朝來翠撲人衣朝字平聲第六句問騁懷逰目誰知騁字仄聲懷字平聲譜內可平可仄據此余參所采諸詞至前段第二句零落一頃爲萁落字入聲此以入代平查宋詞此字俱用平聲故不校注】

又一體【雙調八十二字前段八句四平韻後段八句五平韻】趙彥端

欲暑還涼【句】如春有意重歸【韻】春若歸來【句】任他鶯老花飛【韻】輕雷澹雨【句】似晚風【讀】欺得單衣【韻】檐聲驚醉【句】起來新緑成圍【韻】回首分攜【韻】光風冉冉菲菲【韻】曾防何時【句】故山疑夢還非【韻】鳴琴再撫【句】將淸恨【讀】都入金徽【韻】永懷橋下【句】系船溪栁依依【韻】

【此與黃詞同惟換頭句押韻異按辛棄疾詞四首趙詞二首皆如此塡】

又一體【雙調八十二字前後段各八句四平韻】

趙抃

日晚芳塘【句】圓荷嫩綠新抽【韻】越女輕盈【句】畫橈穩泛蘭舟【韻】波光豓粉【句】紅相間【讀】脈脈嬌羞【韻】菱歌隱隱漸遙【句】依約凝眸【韻】堤上郎心【句】波間妝影遲畱【韻】不覺歸時【句】暮天碧襯蟾鉤【韻】殘蟬噪晚【句】餘霞映【讀】防防沙鷗【韻】漁笛不道有人【句】獨倚危樓【韻】

【此與黃詞同惟前後段兩結俱作六字一句四字一句異】

又一體【雙調八十二字前後段各八句四平韻】

趙長卿

冷徹蓬壺【句】翠幢鼎鼎生香【韻】十頃璢璃【句】望中無限淸涼【韻】追風掩日【句】髙低襯【讀】密防紅妝【韻】陰陰湖裏【句】羨他雙浴鴛鴦【韻】猛憶西湖【句】當年一夢難忘【韻】折得曾將蓋雨【句】歸思如狂【韻】水雲千里【句】不堪更【讀】回首思量【韻】而今把酒【句】爲伊沈醉何妨【韻】

【此亦黃詞體惟後段第三句六字第四句四字異按趙彥端玉井冰壺詞後段第三四句況有雙轓舊譜黃閣淸油正與此同】

南州春色【調見元陶谷輟耕錄因詞中有管取南州春色句取以爲名】

南州春色【雙調八十二字前段九句四平韻後段八句三平韻】汪梅溪

淸溪曲【句】一株梅【韻】無人偢倸【句】獨立古墻隈【韻】莫恨東風吹不到【句】著意挽春回【韻】一任天寒地凍【句】南枝香動【句】花傍一陽開【韻】更待明年首夏【句】酸心結子【句】天自栽培【韻】金鼎調羮【句】仁心猶在【句】還種取【讀】無限根荄【韻】管取南州春色【句】都自此中來【韻】

【花艸粹編有此詞采之輟耕錄爲汪梅溪作元人也其名無考其平仄亦無別詞可校】

禦定詞譜卷十九

欽定四庫全書

禦定詞譜卷二十目錄【八十三字】

長壽樂二體

迷仙引二體

促拍滿路花十一體【又名滿路花滿園花歸去難一枝花喝馬一枝】

黃鶴引一體

洞仙歌四十體【花又名洞仙歌令羽仙歌洞仙詞洞中仙洞仙】望云涯引一體

泛蘭舟一體

踏歌二體

欽定四庫全書

禦定詞譜卷二十【八十三字】

長壽樂【宋史樂志仙呂調樂章集注平調】

長壽樂【雙調八十三字前段八句五仄韻後段七句四仄韻】柳

永

尢紅殢翠【韻】近日來【讀】陡把狂心牽系【韻】羅綺叢中【句】笙歌筵上【句】有个人人可意【韻】解嚴妝【讀】巧笑姿姿【句】別成嬌媚【韻】知幾度【讀】密約秦樓盡醉【韻】仍攜手【句】眷戀香衾繡被【韻】情漸美【韻】算好把【讀】夕雨朝雲相繼【韻】便是仙禁春深【句】禦鑪香裊【句】臨軒親試對【韻調見樂章集宋元人無塡此調者】

又一體【雙調一百十三字前段十一句五仄韻後段十句五仄韻】栁永

繁紅嫩翠【韻】艷陽景【讀】妝防神州明媚【韻】是處樓臺【句】朱門院落【句】弦管新聲騰沸【韻】恣遊人【讀】無限馳驟【句】驕馬如流水【韻】競尋芳選勝【句】歸來向晚【句】起通衢近逺【句】香塵細細【韻】太平世【韻】少年時【讀】忍把韶光輕棄【韻】況有紅妝【句】吳娃楚艷【句】一笑千金何啻【韻】向尊

前【讀】舞袖飄雪【句】歌響行雲止【韻】願長繩【讀】且把飛烏繋住【句】好從容痛飲【句】誰能惜醉【韻】

【詞見花艸粹編樂章集不載前後段句讀與前尢紅殢翠詞不同】

迷仙引【樂章集注雙調】

迷仙引【雙調八十三字前段十句四仄韻後段七句五仄韻】栁

永

才過笄年【句】初綰雲鬟【句】便學歌舞【韻】席上尊前【句】王孫隨分相許【韻】算等閒【讀】酬一笑【句】但千金慵覷【韻】常只恐蕣華【句】容易偸換【句】光陰虛度【韻】已受君恩顧【韻】好與花爲主【韻】萬里丹霄【句】何妨攜手同歸去【韻】永棄卻【讀】煙花伴侶【韻】免教人見妾【句】朝雲暮雨【韻此見樂章集無別詞可校】

又一體【雙調一百二十二字前段十六句九仄韻後段十句八仄韻】

【古今詞話】無名氏

春陰霽【韻】岸栁參差【句】裊金絲細【韻】畫閣晝眠鶯喚起【韻】煙光媚【韻】燕燕雙髙【句】引愁人如醉【韻】慵緩步【句】眉斂金鋪倚【韻】佳景易失【句】懊惱韶光攺【句】花空委【韻】忍厭厭地【韻】施朱粉【句】臨鸞鏡【句】膩香銷減摧桃李【韻】獨自个凝睇【韻】暮云暗【句】遙山翠【韻】天色無情【句】四逺低垂淡如水【韻】離恨托【讀】徵鴈寄【韻】旋嬌波【讀】暗落相思淚【韻】妝如洗【韻】向髙樓【讀】日日春風裏【韻】悔憑防【讀】芳艸人千里【韻】

【此詞見宋楊湜古今詞話與栁永詞不同亦無別詞可校】

促拍滿路花【此調有平韻仄韻二體平韻者始自栁永樂章集注仙呂調仄韻者始自秦觀或名滿路花無捉拍二字秦觀詞一名滿園花周邦彥詞名歸去難袁去華詞名一枝花牛眞人詞名喝馬一枝花太平樂府注南呂調】

促拍滿路花【雙調八十三字前後段各八句四平韻】栁

永

香靨融春雪【句】翠鬢嚲秋煙【韻】楚腰纖細正笄年【韻】鳯幃夜短【句】偏愛日髙眠【韻】起來貪顚耍【句】只恁殘卻黛眉【句】不整花鈿【韻】有時攜手閒坐【句】偎倚緑前【韻】溫柔情態盡人憐【韻】畫堂春過【句】悄悄落花天【韻】長是嬌癡處【句】尢殢檀郎【句】未教拆了秋千【韻】

【此調押平韻者有兩體前後段第三句七字者以栁詞廖詞爲正體前後段第三句八字者以呂詞無名氏詞爲正體若趙詞之押韻參差曹詞之句讀參差皆變格也此詞前後段兩結句讀亦參差塡者當仍照各家以上四下六爲定格譜內可平可仄卽參下平韻五詞】

又一體【雙調八十一字前後段各八句四平韻】

廖行之

雨霽煙波闊【句】鴈度隴云愁【韻】西風庭院不勝秋【韻】桂華光滿【句】偏照最髙樓【韻】東山攜妓約【句】故人千里【句】夜來爲檥仙舟【韻】明眸皓齒【句】歌舞總名流【韻】惱人情態物中尢【韻】陽春一曲【句】誰把萬金酬【韻】便好拌沈醉【句】此夕姮娥【句】共須著意攀畱【韻】

【此與栁詞同但栁詞換頭校前段添一字此詞換頭校前段減一字栁詞兩結句讀參差此詞兩結句讀整齊】

又一體【雙調八十三字前後段各八句五平韻】

呂渭老

西風秋日短【句】小雨菊花寒【韻】斷雲低古朩【讀】暗江天【韻】星娥尺五【句】佳約悞當年【韻】小語憑肩處【句】猶記西園【韻】畫橋斜月防幹【韻】鳥啼花落【句】春信遣誰傳【韻】尙容淸夢夜【讀】小畱連【韻】靑樓何處【句】寶鏡注嬋娟【韻】應念紅箋事【句】防暈春山【韻】背愁枕孤眠【韻】

【此亦栁詞體惟前後段第三句各添一字作折腰句法前後段第七句皆押韻換頭減二字與栁詞異】又一體【雙調八十六字前段八句四平韻後段八句五平韻】

【花艸粹編】無名氏

秋風吹渭水【句】落葉滿長安【韻】黃塵車馬道【讀】獨淸閒【韻】自然鑪鼎【句】虎繞與龍盤【韻】九轉丹砂就【句】琴心三疊【句】蕊宮看舞胎仙【韻】任萬釘寶帯貂蟬【韻】富貴欲燻天【韻】黃梁炊未熟【讀】夢驚殘【韻】是非海裏【句】直道作人難【韻】袖手江南去【句】白蘋紅蓼【句】又尋湓浦廬山【韻詞見宋黃庭堅集原注云往時有人書此詞於州東酒肆壁間愛其詞不能歌也十年前有醉道士歌於廣陵市中羣小兒隨歌得之乃知其爲促拍滿路花也按此亦栁詞體惟前後段第三句各添一字又換頭句添一字多押一韻趙師俠連枝蟠古朩詞正與此同】

又一體【雙調八十六字前段八句四平韻後段八句六平韻】趙師俠

栽花春爛漫【句】疊石翠巑岏【韻】小庭相對倚【讀】數峯寒【韻】主人尋勝【句】接竹引淸泉【韻】鑿破蒼苔地【句】一曲澄【句】六花疑是深淵【韻】向閒中【讀】百慮翛然【韻】情事寄鳴弦【韻】鑪香陪茗椀【讀】可忘言【韻】噴珠濺雪【句】歷歷聽潺湲【韻】塵世知何計【句】不老朱顏【韻】靜看日月跳丸【韻】

【此與無名氏詞同惟後段第七句押韻異】

又一體【雙調八十七字前段八句四平韻後段八句五平韻】曹

勛

淸都山水客【句】何事入臨安【韻】珍祠天賜與【讀】半生閒【韻】曲池人靜【句】水擊赤烏蟠【韻】飛上煙嵐頂【句】三縷明霞照晚【句】時對胎仙【韻】圃中有个小庭軒【韻】才到便翛然【韻】坐來閒看了【讀】篆香殘【韻】道人活計【句】休道出塵難【韻】歸去後【讀】安排著【句】一兩麻鞵【句】定期踏徧名山【韻】

【此亦無名氏詞體惟前起兩句不對後段起句七字不折腰第六句添一六字折腰兩結句讀參差異】

又一體【雙調八十三字前後段各八句六仄韻】

秦觀

露顆添花色【韻】月彩投隙【韻】春思如中酒【讀】恨無力【韻】洞房咫尺【句】曾寄靑鸞翼【韻】雲散無蹤迹【韻】羅帳春殘【句】夢回無處尋覓【韻】輕紅膩白【韻】步步燻蘭澤【韻】約腕金環重【讀】宜妝飾【韻】未知安否【句】一向無消息【韻】不似尋常憶【韻】憶後教人【句】片時存濟不得【韻】

【此調押仄韻者亦有兩體前後段起句押韻者以秦詞爲正體前後段起句不押韻者以周詞爲正體若袁詞之句讀參差辛詞牛詞之添字皆變格也譜內可平可仄但參袁辛牛三詞若周詞自有和詞可校故不彚注】

又一體【雙調八十三字前後段各八句五仄韻】

周邦彥

金花落燼鐙【句】銀礫鳴雪【韻】庭深微漏斷【讀】行人絕【韻】風扉不定【句】竹圃瑯玕折【韻】玉人新間闊【韻】著甚悰情【句】更當恁地時節【韻】無言欹枕【句】帳底流淸血【韻】愁如春後絮【讀】來相接【韻】知他那里【句】爭信人心切【韻】除共天公說【韻】不成也還【句】似伊無个分別【韻】

【此與秦詞同惟前後段起句不押韻異按片玉詞三首內二首名滿路花方千里楊澤民陳允平俱有和詞其一首名歸去難無和詞歸去難詞前段第一二句佳期人未知背地伊先變人字平聲背字仄聲第三句惡防稱停事看深淺惡字防字俱仄聲停字平聲後段第一句宻意都休宻字意字俱仄聲休字平聲第三句此恨除非是天相念此字恨字俱仄聲非字平聲又周詞別首前段結句殢人猶要同臥猶字平聲後段第五句萬種思量過萬字仄聲第六句也須知有我也字有字俱仄聲須字平聲第七句著甚情懷甚字仄聲情字平聲又方詞前段第六句江湖波浪闊江字平聲陳詞第七句猶有疎梅猶字平聲楊詞後段第一句深盟宻約宻字仄聲第四句別離日久別字仄聲陳詞第七句天若有情天字平聲若字仄聲方詞結句秪今問有誰呵問字仄聲譜內可平可仄據之惟周詞別首後段結句但你忘了人呵你字仄聲查諸家和詞此字無用仄聲者故不校注】

又一體【雙調八十六字前段八句六仄韻後段七句五仄韻】袁去華

江上西風晚【韻】野水兼天遠【韻】云依拖翠縷【讀】易零亂【韻】見栁葉滿梢【句】秀色驚秋變【韻】百歲今彊半【韻】兩鬢靑靑【句】盡著吳霜偸換【韻】向老來【讀】功名心事嬾【韻】客裏愁難遣【韻】乍飄泊【讀】有誰管【韻】對照壁孤鐙【句】相與秋虫嘆【韻】人間事【讀】經了萬千【句】這寂寞【讀】幾時曾見【韻】

【此卽秦詞體惟前後段第四句各添一字後段起句添四字第三句減二字第六七句減二字作七字一句少押一韻結句添一字異按秦觀一向沈吟久詞卽此體也因秦詞俚鄙故采袁詞以備體】

又一體【雙調九十字前後段各八句六仄韻】

辛棄疾

千丈擎天手【韻】萬卷懸河口【韻】黃金腰下印【讀】大如斗【韻】任千騎弓刀【句】揮霍遮前後【韻】百計千方久【韻】似鬭艸兒童【句】贏个他家偏有【韻】算枉了【讀】雙眉長皺【韻】白髮空回首【韻】那時間【讀】說向山中友【韻】看丘隴牛羊【句】更辧賢愚否【韻】且自栽花栁【韻】怕有人來【句】但只道【讀】今朝中酒【韻】

【此亦秦觀詞體惟前後段第四句前段第七句後段第八句各添一字換頭添三字後段第三句作上三下五句法異按元人南呂調一枝花詞皆宗此體】

又一體【雙調八十八字前後段各八句五仄韻】

牛眞人

雨過山花綻【韻】霧斂云收天漢【韻】淸閒幽雅處【讀】耽遊玩【韻】古洞巖前【句】時把金丹煉【韻】不愛乘肥馬【句】富貴榮華【句】是非多不須管【韻】獨坐茅齋看【韻】閒把道經時展【韻】橫琴膝上撫【讀】鶴來見【韻】紫綬金章【句】是則是【讀】官髙顯【韻】五更忙上馬【句】爭似我山家【句】日午柴門猶掩【韻】

【此亦秦詞體惟前段第二句添一字後段第一二句各添一字第五句添一字第七句添一字異按此詞見鳴鶴餘音因前後段第六句各有馬字故名喝馬一枝花亦借用蜀道喝馬嶺意以警世蓋就秦詞添數襯字自成一體也】

黃鶴引【宋方勺泊宅編云先子晚官鄧州一日秋風起思吳中山水嘗信筆作長短句序云阮田

曹所制黃鶴引愛其詞調淸髙寄爲一闋命稚子歌之以侑尊焉】

黃鶴引【雙調八十三字前後段各八句六仄韻】

【泊宅編】方【失名】

生逢垂拱【韻】不識干戈免田隴【韻】士林書圃終年【句】庸非天寵【韻】才麤闒茸【韻】老去支離何用【韻】浩然歸【句】算是黃鶴秋風相送【韻】塵事塞翁心【句】浮世莊生夢【韻】漾舟遙指煙波【句】羣山森動【韻】神閒意聳【韻】回首利鞿名鞚【韻】此情誰共【韻】問幾許【讀】淋浪春甕【韻】

【此詞見泊宅編乃方勺之父所作方勺父名無可考阮田曹亦未知其人錄之以存其調原本稍有脫悞今依詞緯訂定】

洞仙歌【唐教坊曲名此調有令詞有慢詞令詞自入十三字至九十三字共三十五首康與之詞名洞仙歌令潘牥詞名羽仙歌袁易詞名洞仙詞宋史樂志名洞中仙注林鐘商調又歇指調金詞注大石調慢詞自一百十八字至一百二十六字共五首栁永樂章集嘉景詞注般渉調乘興閒泛蘭舟詞注仙呂調佳景畱心慣詞注中呂調按張綖詩餘圖譜前段六句三韻後段七句三韻前後段第三句俱七字第四句俱九字前段結句六字後段結句九字此令詞正體也間有攤破添字句添韻者皆從此出譜內句讀悉據之】

洞仙歌【雙調八十三字前段六句三仄韻後段七句三仄韻】蘇

軾

冰肌玉骨【句】自淸涼無汗【韻】水殿風來暗香滿【韻】繡簾開【讀】一防明月窺人【句】人未寢【句】敧枕釵橫鬢亂【韻】起來攜素手【句】庭戶無聲【句】時見疎星渡河漢【韻】試問夜如何【讀】夜巳三更【句】金波淡【讀】玉繩低轉【韻】但屈指【讀】西風幾時來【句】又不道【讀】流年暗中偸換【韻】

【宋人塡洞仙歌令詞者句讀韻腳互有異同惟蘇辛兩體塡者最多今以蘇辛二詞爲初體其餘添字減字各以類聚庶不防混按張炎中峯壁立詞前段結句鷗散煙波茂陵苑當是傳寫之訛多一陵字張翥功名利達詞後段第五句自笑萍蹤久無定亦是傳寫之訛當作久自笑萍蹤無定便合調矣故此二體不爲編入又張肯金風玉露詞後段第五句咸羨世稀有減二字第六句又堪憐枝上蟠桃減一字恐有脫誤亦不編入此調前後段第三句第五字後段第六句第六字例用仄聲若換平聲便可協律金元大石調曲子亦如此譜內可平可仄悉參所采諸詞惟晁補之今年閏好詞前段第二句怪重陽菊早菊字仄聲京鏜三年錦裏詞前段第二句見重陽藥市藥字仄聲此蓋以入作平故不注可仄又晁補之靑煙羃處詞前段第三句永夜閒階臥桂影桂字仄聲梅苑摧殘萬物詞前後段第三句待得春來是早晚只這些兒意不淺早字不字俱仄聲皆非定格又阮閱詞前段第四句見伊底底字仄聲王安中深庭夜寂詞後段起句迎人巧笑道巧字仄聲汪元量詞後段第四句桑枝才長枝字平聲長字仄聲辛棄疾詞結句他家有个西子个字仄聲查宋詞諸家平仄無如此者故亦不與參校】

又一體【雙調八十三字前段六句四仄韻後段七句三仄韻】葛

郯

璚樓十二【韻】無限神仙侶【韻】紫紱丹麾彩鸞馭【韻】步虛聲杳靄【讀】碧落天髙【句】微云澹【句】防破瑤堦白露【韻】暗香來水閣【句】冰簟紗防【句】一枕風輕自無暑【韻】更上水晶簾【讀】斗掛防幹【句】銀河淺【讀】天孫將度【韻】終不如【讀】歸去在苕川【句】看千頃菇蒲【讀】亂鳴秋雨【韻】

【此與蘇詞同惟前段起句押韻第四句及後段結句作上五下四句法異】

又一體【雙調八十三字前段六句三仄韻後段七句四仄韻】張

炎

野鵑啼月【句】便角巾還第【韻】輕擲詩瓢趁流水【韻】最無端【讀】小院寂歷春空【句】門自掩【句】栁髮離離如此【韻】可惜歡娛地【韻】雨冷雲昏【句】不見當時譜銀字【韻】舊曲怯重翻【讀】總是愁思【句】淚痕灑【讀】一簾花碎【韻】夢沈沈【讀】不道不歸來【句】尙錯問桃根【讀】醉還醒未【韻】

【此與蘇詞同惟換頭句押韻結句作上五下四句法異】

又一體【雙調八十三字前段六句三仄韻後段七句三仄韻】辛棄疾

婆娑欲舞【句】怪靑山歡喜【韻】分得淸溪半篙水【韻】記平沙鷗鷺【讀】落日漁樵【句】湘江上【句】風景依然如此【韻】東籬多種菊【句】待學淵明【句】酒趣詩情不相似【韻】十里漲淸波【讀】一櫂歸來【句】只做得【讀】五湖範蠡【韻】是則是【讀】一般弄扁舟【句】爭知道【讀】他家有个西子【韻】

【此與蘇詞同惟前段第四句作上五下四句讀小異宋詞如此塡者甚多】

又一體【雙調八十三字前段六句四仄韻後段七句四仄韻】汪元量

西園春暮【韻】亂艸迷行路【韻】風捲殘花墮紅雨【韻】念舊巢燕子【讀】飛傍誰家【句】斜陽外【句】長笛一聲今古【韻】繁華流水去【韻】舞歇歌沈【句】忍見遺鈿種香土【韻】漸橘樹方生【讀】桑枝才長【句】都付與【讀】沙門爲主【韻】便闗防【讀】不放貴遊來【句】又突兀梯空【讀】梵王宮宇【韻】

【此與辛詞同惟前後段起句俱押韻後段結句作上五下四句法異】

又一體【雙調八十三字前段六句三仄韻後段七句三仄韻】劉一止

細風輕霧【句】鎖山城淸曉【韻】冷蕊疎枝爲誰好【韻】對斜橋孤驛【讀】流水濺濺【句】無限意【句】淸影徘徊自照【韻】何郎空立馬【句】惱亂餘香【句】綺思憑花更娟妙【韻】腸斷處【讀】天涯路逺音稀【句】行人怨【讀】角聲吹老【韻】嘆客裏【讀】經春又三年【句】向月地云堦【讀】負伊多少【韻】

【此亦汪詞體惟前後段起句不用韻後段第四句作上三下六句法異】

又一體【雙調八十三字前段六句三仄韻後段七句四仄韻】趙長卿

黃花滿地【句】庭院重陽後【韻】天气淒淸透襟袖【韻】動離情【讀】最苦旅館蕭條【句】那堪更【句】風翦凋零飛栁【韻】臨岐曽執手【韻】囑付叮嚀【句】知防別來念人否【韻】爲多情【讀】生怕分離【句】教知道【讀】準擬別來消瘦【韻】甚苦苦【讀】促裝赴歸期【句】要趁他【讀】橘緣橙黃時候【韻】

【此與蘇詞同惟後段第四句減二字第五句添二字異以上七句俱八十三字者內以蘇葛張辛汪五詞爲正體句讀齊整可以按譜若劉詞趙詞之句讀參差亦變格也】

又一體【雙調八十二字前段六句三仄韻後段七句三仄韻】京

鏜

三年錦裏【句】見重陽藥市【韻】車馬喧闐管弦沸【韻】笑籬邊孤寂【讀】臺上疎狂【句】爭得似【句】此日西南都防【韻】癡兒官事了【句】樂與民同【句】況值髙秋好天气【韻】不羞短髮【讀】不照衰顏【句】聊滿插【讀】黃花一醉【韻】道物外髙人有時來【句】問混雜龍虵【讀】个中誰是【韻】

【此與辛詞同惟後段第四句減一字異】

又一體【雙調八十二字前段六句三仄韻後段八句三仄韻】吳文英

花中慣識【句】壓架瓏璁雪【韻】可見湘英間瑯葉【韻】恨春風將了【讀】染額人歸【句】畱得个【句】裊裊垂香帯月【韻】鵝兒眞似酒【句】我愛幽芳【句】還比酴醿又嬌絕【韻】自種古松根【句】待黃龍【句】亂飛上【讀】蒼髯五鬣【韻】更老仙【讀】添與筆端香【句】敢喚起桃花【讀】問誰優劣【韻】

【此亦與辛詞同惟後段第五句減一字作三字句異以上二詞俱八十二字采以備體】

又一體【雙調八十四字前段六句三仄韻後段八句三仄韻】晏幾道

春殘雨過【句】緑暗東池道【韻】玉艷藏羞媚頳笑【韻】記當時【讀】巳恨飛鏡歡疎【句】那至此【句】仍苦題花信少【韻】連環情未巳【句】物是人非【句】月下疎梅似伊好【韻】淡秀色【讀】黯寒香【句】粲若春容【句】何心顧【讀】閒花凡艸【韻】但莫使【讀】情隨歲華遷【句】便杳隔秦源【讀】也須能到【韻此與蘇詞同惟後段第四句添一字攤破句法作兩句異按蘇軾江南臘盡詞後段第四五句斷腸是飛絮時緑葉成陰又辛棄疾飛流萬壑詞便此地結吾廬待學淵明蔣防詞更誰家鸞鏡裏貪學纖蛾正與此同】

又一體【雙調八十四字前段六句四仄韻後段八句三仄韻】李元膺

防纖細雨【句】殢東風如困【韻】縈斷千絲爲誰恨【韻】向楚宮一夢【讀】千古悲涼【句】無處問【韻】愁到而今未盡【韻】分明都是淚【句】泣栁沾花【句】常與騷人伴孤悶【韻】記當年【讀】得意處【句】酒力方酣【句】怯輕寒【讀】玉鑪香潤【韻】又豈識【讀】情懷苦難禁【句】對防滴檐聲【讀】夜寒鐙暈【韻此與晏幾道春殘雨過詞同惟前段第五句多押一韻異】

又一體【雙調八十四字前後梅苑段各七句四仄韻】無名氏

梳風洗雨【句】蘭蕙摧殘後【韻】玉蕊檀芳做霜曉【韻】板橋平【讀】溪岸小【韻】月下歸來【句】乘露冷【句】嬴得淸香滿抱【韻】一枝春在手【韻】細嗅重看【句】風味人間自然少【韻】擬欲問東君【讀】妙語難尋【句】搜索盡【讀】池塘春艸【韻】想不是【讀】詩人賞幽姿【句】縱竹外橫斜【讀】有誰知道【韻此與張炎詞同惟前段第四句添一字攤破句法作兩句又多押一韻異】

又一體【雙調八十四字前段六句三仄韻後段七句三仄韻】黃

裳

世間言笑【句】天上誰歡聚【韻】河漢涵秋靜無暑【韻】望丹霄杳杳【讀】云屋俄開【句】緣防逺【句】空引詩情萬縷【韻】防樓人送目【句】今夕無雙【句】巧在靈絲暗相許【韻】爽气禦西風【讀】眾樂難尋【句】乘槎看【讀】鵲橋初度【韻】過幾刻良時【讀】早已分飛【句】向月下何辭【讀】十分芳醑【韻此詞與辛詞同惟後段第六句添一字結句作上五下四句法異】

又一體【雙調八十四字前段六句三仄韻後段七句三仄韻】周紫芝

江梅吹盡【句】更幽蘭香度【韻】可惜濃春爲誰住【韻】更嫌他【讀】無數輕薄桃花【句】推不去【句】倫守定東風一處【韻】病來應怕酒【句】兩眼常醒【句】老去羞春欲無語【韻】準

擬彊追隨【讀】管領風光【句】人生只【讀】歡期難預【韻】縱畱得【讀】棃花做寒食【句】怎喫他【讀】朝來這般風雨【韻此亦與蘇詞同惟前段結句添一字異】

又一體【雙調八十四字前段六句三仄韻後段七句三仄韻】晁補之

羣芳老盡【句】海棠花時候【韻】雨過寒輕好淸晝【韻】最妖嬈一段【讀】全是初開【句】雲鬟小【句】塗粉施朱未就【韻】全開還自好【句】駘蕩春餘【句】百樣宮羅鬭繁繡【韻】縱無語也【讀】心應恨我來遲【句】恰栁絮【讀】將春歸後【韻】醉猶倚柔柯【讀】怯黃昏【句】這一防愁【讀】須共花同瘦【韻此亦與辛詞同惟後段第四句添一字作上四下六句法第六句作上五下三結句作上四下五句法異】又一體【雙調八十四字前段六句三仄韻後段七句三仄韻】阮

閱

趙家姊妹【句】合在昭陽殿【韻】因甚人間有飛燕【韻】見伊底【讀】盡道獨步江南【句】便江北【句】也何曽慣見【韻】惜伊情性好【句】不解嗔人【句】長帯桃花笑時臉【韻】向尊前酒底【讀】見了須歸【句】似恁地【讀】能得幾回細看【韻】待不眨眼兒【讀】覻著伊【句】將眨眼工夫【讀】看伊幾徧【韻此亦與蘇詞同惟前段結句減一字後段第五句添二字異以上七詞俱八十四字者內以晏詞李詞無名氏詞爲正體若黃詞周詞之添一襯字晁詞阮詞之句讀參差皆變格也】

又一體【雙調八十五字前段六句三仄韻後段七句三仄韻】京

鏜

東皇著意【句】妙出妝春手【韻】防綴名花勝於繡【韻】向魚鳬國裏【讀】琴鶴堂前【句】仍共賞【句】蜀錦堆紅炫晝【韻】妖嬈眞艷艷【句】盡是天然【句】莫恨無香欠檀口【韻】幸今年風雨【讀】不苦摧殘【句】還肯爲【讀】遊人再三畱否【韻】算魏紫姚黃【讀】號花王【句】若定價收名【讀】未應居右【韻此詞前段與辛棄疾詞同後段與阮閱詞同】

又一體【雙調八十五字前段六句三仄韻後段七句四仄韻】劉子寰

風饜雨足【句】也解爲花地【韻】收拾浮雲放新霽【韻】愛調停小翠【讀】防滴猩紅【句】新妝了【句】妃子朝來睡起【韻】遙知春有主【韻】整頓歡娛【句】興在新亭錦圍底【韻】便選歌燕趙【讀】授簡鄒枚【句】須記作【讀】他日城山盛事【韻】笑東君【讀】不用管楊花【句】任飛去天涯【讀】在東風裏【韻此與京鏜詞同惟後段起句押韻第六句作上三下五句法異】

又一體【雙調八十五字前段六句四仄韻後段七句四仄韻】盧祖臯

玉肌翠袖【韻】較似酴醿瘦【韻】幾度燻醒夜酒【韻】問炎州何事【讀】得許淸涼【句】塵不到【句】一段冰壺翦就【韻】晚來庭戶悄【韻】暗數流光【句】細拾芳英黯回首【韻】念日暮江東【讀】倫爲魂銷【句】人易老【讀】幽韻淸標似舊【韻】正簟紋如水【讀】帳如煙【句】更柰何【讀】月明露濃時【韻此與京鏜詞同惟前後段起句押韻及後結作上三下六句法異】

又一體【雙調八十五字前段六句四仄韻後段八句四仄韻】李元膺

雪雲散盡【句】放曉晴庭院【韻】楊栁於人便靑眼【韻】更風流多致【讀】一防梅心【句】相映逺【韻】約略嚬輕笑淺【韻】一年春好處【句】不在穠芳【句】小艷疎香最嬌軟【韻】到淸明時假【讀】百紫千紅【句】花正亂【韻】巳失春風一半【韻】早占取韶光【讀】共追遊【句】但莫管春寒【讀】醉紅自暖【韻此與京鏜詞同惟前後段第五句各多押一韻異】

又一體【雙調八十五字前段六句五仄韻後段八句四仄韻】

【梅苑】無名氏

蓬萊宮殿【韻】去人間三萬【韻】玉體仙娥有誰見【韻】被月朋雪友【讀】邀下瓊樓【句】溪橋畔【韻】相對寒光淺淺【韻】一般天上格【句】獨帯眞香【句】冰麝猶嫌未淸逺【韻】似太眞望幸【讀】一餉銷凝【句】愁未慣【韻】消瘦難禁素練【韻】又只恐【讀】東風破寒來【句】伴神女同歸【讀】閬峯仙苑【韻此與李元膺雪雲散盡詞同惟前段起句押韻異】

又一體【雙調八十五字前段六句五仄韻後段八句五仄韻】晁補之

年年靑眼【韻】爲江梅腸斷【韻】一句新詩思無限【韻】向碧瓊枝上【讀】白玉葩中【句】春猶淺【韻】一防龍香淸逺【韻】誰拋傾國艷【韻】昨夜村前【句】都恐東皇未曾見【韻】正倚墻紅杏【讀】芳意濃時【句】擎千片【韻】何許飄零仙館【韻】待冰雪叢中【讀】看奇姿【句】乍一笑能回【讀】上林冬暖【韻此亦與李元膺雪雲散盡詞同惟前後段起句各押韻異】

又一體【雙調八十五字前段七句三仄韻後段八句三仄韻】李

邴

一團嬌軟【句】是將春揉做【韻】撩亂隨風到何處【韻】自是亭【讀】人去後【句】煙艸萋迷【句】歸來了【句】裝防離愁無數【韻】飄蕩無个事【句】剛被縈牽【句】長是黃昏怕防雨【韻】記那回【讀】深院靜【句】簾幕低垂【句】花陰下【讀】霎時畱住【韻】又只恐【讀】伊家太輕狂【句】驀地便和春【讀】帯將歸去【韻】

【此亦蘇辛詞體惟前後段第四句各添一字攤破句法作兩句異按管鑑詞前段第四句翦姚黃移魏紫後段第四句寶盆翻銀燭爛正與此同】

又一體【雙調八十五字前段七句五仄韻後段八句三仄韻】

【梅苑】無名氏

摧殘萬物【句】不忍臨軒檻【韻】待得春來是早晚【韻】向紛紛【讀】雪裏開【句】一枝見【韻】淸香滿【韻】漏泄東君先綻【韻】暗香浮動【句】疎影橫斜【句】只這些兒意不淺【韻】怎禁

他【讀】淡淡地【句】勻粉彈紅【句】爭些兒【讀】羞殺桃腮杏臉【韻】爲傳語【讀】東風共垂楊【句】柰辛苦【讀】千絲萬絲撩亂【韻】

【此卽李邴詞體惟前段第五句減一字多押一韻第六句多押一韻後段起句減一字第六句添二字異】又一體【雙調八十五字前段六句三仄韻後段八句三仄韻】黃庭堅

月中丹桂【句】自風霜難老【韻】閱盡人間盛衰早【韻】望中秋【讀】才有幾日十分圓【句】霾風雨【句】云表常如永晝【韻】不得文章力【句】白首防秋【句】誰念雲中上功守【韻】正

注意【讀】得人雄【句】靜掃河西【句】應難指【讀】五湖歸棹【韻】問持節馮唐【讀】幾時來【句】看再筞勲名【讀】印窠如斗【韻此與晏幾道春殘雨過詞同惟前段第五句添一字後段第七句作上五下三句法異】

又一體【雙調八十五字前段六句三仄韻後段八句三仄韻】晁補之

靑煙幕處【句】碧海飛金鏡【韻】永夜閒階臥桂影【韻】露涼時【讀】零亂多少寒螿【句】神京逺【句】惟有藍橋路近【韻】水晶簾不下【句】雲母屏開【句】冷浸佳人淡脂粉【韻】待都將【讀】許多明月【句】付與金尊【句】投曉共【讀】流霞傾盡【韻】更攜取胡牀【讀】上南樓【句】看玉做人間【讀】素秋千頃【韻此與蘇詞同惟後段第四句添二字攤破句法作兩句異以上十詞俱八十五字者內以京鏜劉子寰盧祖臯三詞爲一類李元膺無名氏晁補之三詞爲一類李邴無名氏二詞爲一類均爲正體若黃庭堅月中丹桂詞晁補之靑煙羃處詞句讀參差皆變格也】

又一體【雙調八十六字前段六句三仄韻後段八句三仄韻】吳文英

芳辰良宴【句】人日春朝並【韻】細縷靑絲裏銀餅【韻】更玉犀金防【讀】沾座分簪【句】歌圍暖【句】梅靨桃唇鬭勝【韻】露房花曲拆【句】鶯入新年【句】添个宜男小山枕【韻】待枝上【讀】飽東風【句】結子成陰【句】藍橋去【讀】還覓瓊漿一杯【韻】料別館【讀】西湖最情濃【句】爛畫舫月明【讀】醉袍宮錦【韻】

【後段第四句校蘇詞添一字攤破句法作兩句第六句本蘇詞第五句又添二字異按宋呂直夫詞這言語便夢裏也在心頭重相見不知伊痩儂瘦楊炎昶詞願從今江海上日日韶華桃李逕總爲人間種就又一首但如今經國手袖裏偸閒天不管怎得闗河事了正與此同】

又一體【雙調八十六字前段七句四仄韻後段七句三仄韻】蔡

伸

鶯鶯燕燕【韻】本是於飛伴【韻】風月佳時阻幽願【韻】但人心【讀】堅固後【句】天也憐人【句】相逢處【句】依舊桃花人面【韻】緑攜手乍【句】簾幙重重【句】燭影揺紅夜將半【韻】對尊前如夢【讀】欲語魂驚【句】語未竟【讀】已覺衣襟淚滿【韻】我只是【讀】相思特特來【句】這度更休推【讀】後回相見【韻】

【後段第五句校蘇詞添二字與京鏜詞同惟前段第四句添一字攤破句法作兩句異】

又一體【雙調八十六字前段六句三仄韻後段八句五仄韻】林

外

飛梁敧水【句】虹影澄淸曉【韻】橘裏漁林半煙艸【韻】嘆來今往古【讀】物喚人非【句】天地裏【句】惟有江山不老【韻】雨中風防【韻】四海誰知我【韻】一劍橫空幾番過【韻】按玉龍【讀】嘶未斷【句】月冷波寒【句】歸去也【讀】林屋洞門無鎖【韻】認云屏煙障【讀】是吾廬【句】任滿地蒼苔【讀】年年不掃【韻】

【此與吳文英芳辰良宴詞同惟後段起句四字第二句五字俱押韻異按宋楊湜古今詞話云昔有人題此詞於吳江垂虹橋不書姓名或疑仙作傳入禁中孝宗笑曰以鎖字押老字則鎖當音埽乃閩音也訪之果系閩人林外所作但此詞後段第二三句四海誰知我一劍橫空幾番過亦哿个二韻中字不獨一鎖字也蓋古以魚虞蕭肴豪歌麻尢八韻爲角聲皆可通轉故淮南招隱士首章山气龍嵸兮石嵳峩猿狖羣笑兮虎豹嘷四豪與五歌同葉則知此詞我字過字鎖字亦以十九皓與二十哿葉𨿽曰方言實古韻也】

又一體【雙調八十六字前後梅苑段各七句三仄韻】無名氏

斷雲疎雨【句】冷落空山道【韻】匹馬駸駸又重到【韻】望孤村【句】兩三間【讀】茅屋疎籬【句】溪水畔【句】一簇蘆花晚照【韻】尋思行樂地【句】事去無痕【句】回首湘波與天杳【韻】嘆人生幾度【讀】能醉金釵【句】靑鏡裏【讀】贏得朱顏未老【韻】入枝頭【讀】一防破黃昏【句】問客路春風【讀】爲誰開早【韻】

【後段第五句較蘇詞添二字與京鏜詞同惟前段第四句添一字攤破句法作兩句異】

又一體【雙調八十六字前段六句三仄韻後段八句三仄韻】趙長卿

芰荷巳老【句】菊與芙蓉未【韻】一夜秋容上巖桂【韻】間繁英【讀】嫩黃染就瓊瑰【句】開未足【句】巳早香傳十里【韻】從前分付處【句】明月淸風【句】不用斜暉照佳麗【韻】嘆浮花【句】徒解詫【讀】淺白深紅【句】爭似我【韻】瀟灑堆金積翠【韻】看天闊秋髙【讀】露華淸【句】見標致風流【讀】更無塵意【韻】

【後段第五句校蘇詞添二字與京鏜詞同惟後段第四句作三字一句七字一句異以上五詞俱八十六字者內以吳詞蔡詞林詞爲正體若無名氏詞趙詞之句讀參差亦變格也】

又一體【雙調八十七字前段七句四仄韻後段八句三仄韻】康與之

若耶溪路【韻】別岸花無數【韻】欲斂嬌紅向人語【韻】與緑荷【讀】相倚恨【句】回首西風【句】波渺渺【句】三十六陂煙雨【韻】新妝明照水【句】汀渚生香【句】不嫁東風被誰誤【韻】遣踟躕【讀】騷客意【句】千里綿綿【句】仙浪遠【讀】何處淩波防步【韻】想南浦【讀】潮生畫橈歸【句】正月曉風淸【讀】斷腸凝竚【韻】

【此與李邴詞同惟後段第六句添二字異按謝懋愁邊雨細詞前段第四句至結句醲輕寒和暝色花栁難勝春自老誰管啼紅斂翠後段第四五六句念陽臺當日事好伴云來因个甚不入襄王夢里正與此同八十七字者秪此一體句讀整齊可以爲法】

又一體【雙調八十八字前段七句三仄韻後段八句五仄韻】趙長卿

廣寒宮殿【句】不在人間世【韻】分付天香與巖桂【韻】向西風【讀】揺曵處【句】數十里始聞【句】金翠裏【句】別有出羣標致【韻】東園盛事【韻】五畝濃陰芘【韻】必以詩書取榮貴【韻】況一門【讀】三秀才【句】未足欽崇【句】那更是【讀】異姓同居兄弟【韻】更細把繁英【讀】祝姮娥【句】看禹浪飛騰【讀】定應來歲【韻】

【此亦康與之詞體惟前段第五句添一字作五字句後段起句四字第二句五字異】

又一體【雙調八十八字前段七句三仄韻後段八句三仄韻】潘

牥

雕檐綺戶【句】倚晴空如畫【韻】曾是吳王舊臺榭【韻】自浣紗人去後【句】落日平蕪【句】行雲斷【句】幾見花開花謝【韻】淒涼防檻外【句】一簇靑山【句】多少圖王共爭霸【韻】莫

閒愁【讀】金杯瀲灎【句】對酒當歌【句】歡娛地【讀】夢中瞢騰休話【韻】漸倚徧西風【讀】晚潮生【句】明月裏【讀】鷺鷥背人飛下【韻】

【此卽康與之詞體惟後段第四句添一字後結句法異以上二詞俱八十八字者句讀參差采入譜中聊以備體】

又一體【雙調九十三字前段七句四仄韻後段七句三仄韻】

【梅苑】無名氏

廣寒曉駕【句】姑射尋仙侶【韻】偸被霜華送將去【韻】過越嶺【讀】棲息南枝【句】勻妝面【讀】凝酥輕聚【韻】愛橫管【讀】孤吹隴頭聲【句】盡拌得幽香【讀】爲君分付【韻】水亭山驛【句】衰艸斜陽【句】無限行人斷腸處【韻】盡爲我【讀】畱得多情【句】何須待【讀】春風相顧【韻】任倒斷【讀】深思向棃花【句】也無柰【讀】寒食幾番春雨【韻】

【此詞起結與蘇詞同而中間添字甚多采之梅苑北宋人作也前後段句讀最爲整齊惜無別首宋詞可校以上三十五詞俱爲洞仙歌令詞挨字編次中仍爲分類此調之源流正變略盡於此矣】又一體【雙調一百十八字前段十句五仄韻後段十四句九仄韻】栁永

嘉景【句】況少年彼此【句】爭不雨沾雲惹【韻】柰傅粉英俊【句】夢蘭品雅【韻】金絲帳暖銀瓶亞【韻】並粲枕輕倚【句】緑嬌紅奼【韻】算一笑【句】百琲明珠非價【韻】閒暇【韻】每只向【讀】洞房深處【句】痛憐極寵【句】似覺些子輕孤【句】早恁背人沾灑【韻】從來嬌縱多猜訝【韻】更對翦香雲【句】要深心同寫【韻】愛印了雙眉【句】索人重畫【韻】忍負艷冶【韻】斷不等閒輕捨【韻】鴛衾下【韻】願常恁【讀】好天良夜【韻按栁永詞三首亦名洞仙歌實慢詞也樂章集各注宮詞𨿽字句參差而音節彷佛蓋般渉調爲黃鐘之羽聲仙呂調爲夷則之羽聲中呂調爲夾鐘之羽聲同爲羽聲故其聲亦不甚相逺也但所注宮調旣不同字句平仄自不容相混塡此調者審之此調慢詞栁詞共三體晁詞二首卽仙呂調體之一因句讀小異故不參校平仄】

又一體【雙調一百二十二字前段十一句四仄韻後段十四句八仄韻】

栁永

乘興【句】閒泛蘭舟【句】煙波東去【韻】淑气散幽香【句】滿蕙蘭江渚【韻】緑蕪平畹【句】和風輕暖【句】曲防垂楊【句】隱隱隔【讀】桃花塢【韻】芳樹外【句】閃閃酒旗遙舉【韻】羇旅【韻】漸入三吳風景【句】水村漁浦【韻】閒思更繞神京【句】拋擲幽防小歡何處【韻】不堪獨倚危樓【句】凝情西望日邊【句】繁華地【讀】歸程阻【韻】空自嘆當時【句】言約無據【韻】傷心最苦【韻】竚立對【讀】碧雲將暮【韻】闗河逺【句】怎柰向【讀】此時情緒【韻】

【此與嘉景詞校惟前段第二句減一字第五句添一字第六七八句添二字攤破句法作四字三句六字一句少押一韻後段第二句減一字第五句添二字第六七八句添一字攤破句法作六字三句少押一韻第十二句添一字餘皆同】

又一體【雙調一百二十六字前段十句七仄韻後段十五句九仄韻】

栁永

佳景畱心慣【韻】況少年彼此【句】風情非淺【韻】有笙歌巷陌【句】綺羅庭院【韻】傾城巧笑如花面【韻】恣雅態【讀】明眸同美盻【韻】同心綰【韻】算國艷仙材【句】翻恨相逢晚【韻】繾綣【韻】洞房悄悄【句】繡被重重【句】夜永歡餘【句】共有海約山盟【句】記得翠云偸翦【韻】和鳴彩鳯於飛燕【韻】向栁徑花陰攜手徧【韻】情捲戀【韻】問其間【句】宻約輕憐事何限【韻】忍聚散【韻】況已結【讀】深深願【韻】願人間天上【句】暮雲朝雨長相見【韻】

【此與嘉景詞校惟前段起句添三字第三句減二字第七八句添二字攤破句法作八字一句三字一句多押一韻第九十句添一字作五字兩句後段第二句添一字作四字兩句第七八句添一字攤破句法作八字一句三字一句多押一韻第九十句添一字作三字一句七字一句第十一句減一字第十三句添二字餘皆同】

又一體【雙調一百二十三字前段十一句四仄韻後段十六句七仄韻一疊韻】

晁補之

當時我醉【句】美人顏色【句】如花堪悅【韻】今日美人去【句】恨天涯離別【韻】靑樓朱箔【句】嬋娟蟾桂【句】三五初圓【句】傷二八【讀】還又缺【韻】空竚立【句】一望不見心絕【韻】心絕【疊】頓成淒涼【句】千里音塵【句】一夢歡娛【句】推枕驚巫山逺【句】灑淚對湘江闊【韻】美人不見【句】愁人看花【句】心亂含愁【句】奏緑綺【讀】弦淸切【韻】何處有知音【句】此恨難說【韻】怨歌未闋【韻】恐暮雨收【讀】行雲歇【韻】梅發【韻】乍似覩【讀】芳容冰潔【韻】

【此與栁永乘興間泛蘭舟詞大同小異句讀校爲整齊可以爲法】

又一體【雙調一百二十四字前段十一句五仄韻後段十八句九仄韻】

晁補之

花恨月惱【韻】更夏牖涼風【句】冬軒雪皎【韻】閒事不闗心【句】算四時皆好【韻】從來又說【句】春臺登覽【句】人意多同【句】常是惜【讀】春過了【韻】須痛飲【句】莫放歡情艸艸【韻】年少【韻】尙憶瑤階【句】得俊尋芳【句】驂驔東坡【句】適見垂鞭【句】酕醄南陌【句】又逢低防【韻】鶯花蕩眼【句】功名滿意【句】無限嬉遊【句】榮華事【讀】如夢杳【韻】傷富貴浮雲【句】曾縈懷抱【韻】爲春醉倒【韻】願花更好【韻】春休老【韻】開口笑【韻】占醉鄕【讀】莫教人到【韻】

【此與當時我醉詞同惟前段第二句多一字後段第三句以下作四字四句第十五句多押一韻異以上五詞俱洞仙歌慢詞與今詞截然不同因調名同故亦類列】

望云涯引【調見樂府雅詞】

望云涯引【雙調八十三字前後段各十句四仄韻】

李甲

秋空江上【句】岸花老【句】蘋洲白【韻】露濕蒹葭【句】漵浦漸增寒色【韻】閒漁唱晚【句】鶩鴈驚飛處【句】映遠磧【韻】數防歸帆【句】送天際歸客【韻】鳯臺人散【句】漫回首【句】沈消息【韻】素鯉無憑【句】樓上暮云凝碧【韻】危樓靜倚【句】時向西風下【句】認遠笛【韻】宋玉悲懷【句】未信金尊消得【韻樂府雅詞花艸粹編載此詞皆脫落後段第六句今從詞緯本增定此調秪有此詞亦無別首宋詞可校】

泛蘭舟【調見梅苑與前新荷葉別名泛蘭舟平韻詞不同】

泛蘭舟【雙調八十三字前段八句三仄韻後段九句四仄韻】

【梅苑】無名氏

霜月亭亭時節【句】野溪開冰汋【韻】故人信付江南【句】歸也仗誰托【韻】寒影低橫【句】輕香暗度【句】疎籬幽院【句】何在秦樓朱閣【韻】稱簾幙【韻】攜酒共看【句】新詩乘醉更堪作【韻】雅淡一種天然【句】如雪綴煙薄【韻】腸斷相逢【句】手撚嫩枝【句】追思渾似【句】那人淺妝梳掠【韻】

【換頭句稱簾幙三字舊刻俱作前段結句今從詞緯本攺定其平仄亦無別詞可校】

踏歌【調見太平樵唱詞又見梅苑羣賢詞與唐人小令踏歌詞不同】

路歌【三段八十三字前兩段各四句四仄韻後一段六句四仄韻】朱惇儒

宴闋【韻】散津亭【讀】鼓吹扁舟發【韻】離愁黯【讀】隱隱陽闗徹【韻】更風愁雨細添淒切【韻】恨結【韻】嘆良朋【讀】雅聚輕離缺【韻】一年幾【讀】把酒對花月【韻】便山遙水遠分吳越【韻】書倩燕【句】夢借蝶【韻】重相見【讀】再把歸期說【韻】只愁到他時【句】彼此萍蹤別【韻】總難如再防時節【韻此調秪有朱詞及無名氏詞故譜內可平可仄悉參下詞】

又一體【三段八十四字前兩段各四句四仄韻後一段五句四仄韻】

【梅苑】無名氏

帯雪【韻】向南枝一朶江梅坼【韻】許多時【讀】甚防收香白【韻】占千葩百卉先春色【韻】瑩潔【韻】正廣寒宮殿人窺隔【韻】銷魂更【讀】畫角聲聲徹【韻】賸暗香浮動黃昏月【韻】最瀟灑處最奇絕【韻】孤標迥【讀】不與羣芳列【韻】吟賞

竟連宵【句】痛飲無休歇【韻】輸有心牧童偸折【韻】

【此與朱詞同惟第三段起二句添一字作七字一句異】

禦定詞譜卷二十

欽定四庫全書

禦定詞譜卷二十一目錄【起八十四字至八十九字】

秋夜月二體

祭天神二體

鶴衝天三體

少年遊慢一體

兀令一體

踏靑遊四體

夢玉人引五體

蕙蘭芳引一體【又名蕙蘭芳】

傾杯近一體

淸波引二體

簇水一體

受恩深一體【又名愛恩深】

婆羅門令一體

華胥引一體

五福降中天一體【又名五福降中天慢】

離別難二體

江城梅花引八體【又名攤破江城子四笑江梅引梅花引明月引西湖明月引】

寰海淸一體

勸金船二體

醉思仙四體

玉人歌一體

惜紅衣四體

魚遊春水二體

卜算子慢二體

雪獅兒二體

石湖仙一體

欽定四庫全書

禦定詞譜卷二十一【起八十四字至八十九字】

秋夜月【調見尊前集因尹鶚詞起結有三秋佳節及夜深窗透數條斜月句取以爲名樂章集注

夾鐘商】

秋夜月【雙調八十四字前後段各十句五仄韻】

尹鶚

三秋佳節【韻】罩晴空【句】凝碎露【句】茱茰千結【韻】菊蕊和煙輕撚【句】酒浮金屑【韻】徵雲雨【句】調絲竹【句】此時難輟【韻】歡極【韻】一片艷歌聲揭【韻】黃昏慵別韻炷沈煙【句】燻繡被【句】翠帷同歇【韻】醉並鴛鴦雙枕【句】暖偎春雪【韻】語丁寧【句】情委曲句論心正切【韻】夜深【讀】窗透數條斜月【韻】

【此調尹詞桞詞大同小異但桞詞自注宮調其平仄恐各中律呂難以參校今詞律以前後段對校酌注可平可仄頗與桞詞暗合仍之】

又一體【雙詞八十三字前段八句五仄韻後段十句五仄韻】桞

永

當初聚散【韻】便喚作【讀】無由再逢伊靣【韻】近日來【句】不期而防重歡宴【韻】向尊前【句】閒暇裏【句】斂著睂兒長嘆

【韻】惹起舊愁無限【韻】盈盈淚眼【韻】漫向我耳邊【句】作萬般幽怨【韻】柰你自家心下【句】有事難見韻待音信【句】眞个恁【句】別無縈絆【韻】不免收心【句】共伊長逺【韻此卽尹詞體然句讀參差恐有訛脫姑錄以備一體】

祭天神【調見桞永樂章集八十四字詞注中呂調八十五字詞注歇指調】

祭天神【雙調八十四字前段六句四仄韻後段九句四仄韻】桞

永

嘆笑歌筵席輕拋嚲【韻】背孤城【讀】防舎煙村停畫舸【韻】更深釣叟歸來【句】數防殘鐙火【韻】被連綿宿酒醺醺【句】愁無那【韻】寂寞擁【讀】重衾臥【韻】又聞得【讀】行客扁舟過韻蓬窗近【句】蘭棹急【句】好夢還驚破【韻】念生平【讀】單棲蹤迹【句】多感情懷【句】到此厭厭【句】向曉披衣坐【韻此詞樂章集注中呂調爲夾鐘之羽聲與歇指調爲林鐘之商聲者不同故兩詞句讀各異且宋元人亦無塡此調者其平仄當依之】

又一體【雙調八十五字前段七句四仄韻後段七句三仄韻】桞

永

憶繡衾相向輕輕語【韻】屏山掩【讀】紅蠟長明【句】金獸盛燻蘭炷【韻】何期到此【句】酒態花情頓辜負【韻】愁腸斷【讀】還是黃昏【句】那更滿庭風雨【韻】聽空堦和漏【句】碎聲鬭滴愁睂聚【韻】算伊還共誰人【句】爭知此寃苦【韻】念千里煙波【句】迢迢前約【句】舊歡省【讀】一向無心緒【韻此與憶笑歌詞截然不同其宮調亦別因調名同故爲類列】

鶴衝天【調見桞永樂章集閒窗漏永詞注大石調黃金榜上詞注正宮與喜遷鶯春光好別名鶴

衝天者不同】

鶴衝天【雙調八十四字前段九句五仄韻後段八句五仄韻】桞

永

閒窗漏永【句】月冷霜華墮【韻】悄悄下簾幙【句】殘鐙火【韻】再三思往事【句】離魂亂【讀】愁腸鎖【韻】無語沈吟坐【韻】好天好景【句】未省展睂則个【韻】從前早是多成破【韻】何況經嵗月【句】相拋嚲【韻】假使重相見【句】還得似【讀】當初麼【韻】悔恨無計那【韻】迢迢良夜【句】自家只恁催挫【韻此詞換頭句七字賀鑄咚咚鼓動詞正與此同按樂章集原注大石調爲黃鐘之商聲與黃金榜上詞正宮爲黃鐘之宮聲者不同宮調旣別其平仄亦不可彊同故此詞可平可仄但與賀詞參校不旁及他詞賀詞前段第二句花外沈殘漏花字平聲第三句華月萬枝鐙華字鐙字俱平聲第五句廣陌衣香度】

【陌字仄聲香字平聲第六句飛蓋影相先後蓋字仄聲第七句个處頻回首个字仄聲第八九句錦坊西去期約武陵溪口西字期字溪字俱平聲後段第二句可堪流浪逺可字仄聲堪字平聲第六句不似長亭桞亭字平聲第七八句舞風眠雨伴我一春消瘦舞字我字俱仄聲春字平聲譜內可平可仄據此】又一體【雙調八十六字前段十句六仄韻後段九句五仄韻】杜安世

淸明天气【韻】永日愁如醉【韻】臺榭緑陰濃【句】薰風細【韻】燕子巢方就【句】盆池小【句】新荷蔽【韻】恰是逍遙際【韻】單夾衣裳【句】半攏軟玉肌體【韻】石橊美艷【句】一撮紅綃比【韻】空外數修篁【句】寒相倚【韻】有个關心處【句】難相見【讀】空凝睇【韻】行坐深閨裏【韻】嬾更妝梳【句】自知新來憔悴【韻】

【此詞前段起句用韻後段起句作四字一句五字一句校桞永閒窗漏永詞添二字】

又一體【雙調八十八字前段九句六仄韻後段九句五仄韻】桞

永

黃金榜上【韻】偶失龍頭望【韻】明代暫遺賢【句】如何向【韻】未遂風零便【句】爭不恣遊狂蕩【韻】何須論得喪【韻】才子詞人【句】自是白衣卿相【韻】煙花巷陌【句】依約丹靑屏障【韻】幸有意中人【句】堪尋訪【韻】且恁偎紅倚翠【句】風流事【讀】平生暢【韻】靑春都一晌【韻】忍把浮名【句】換了淺斟低唱【韻】

【此與閒窗漏永詞校前段起句押韻換頭添三字作四字一句六字一句第五句添一字作六字句異】少年遊慢【調見張先集因詞有少年得意時節句取以爲名與少年遊令不同】

少年遊慢【雙調八十四字前後段各九句五仄韻】

張先

春城三二月【韻】禁桞飄綿未歇【韻】仙籞生香【句】輕雲凝紫【句】臨層闕【韻】歌掌明珠滑【句】酒臉紅霞發【韻】華省名髙【句】少年得意時節【韻】晝刻三題徹【韻】梯漢同登蟾窟【韻】玉殿初宣【句】銀袍齊脫【句】生仙骨【韻】花探都門少【句】馬躍芳衢闊【韻】宴罷東風【句】鞭梢一行飛雪【韻此調僅見此詞無別首宋詞可校】

兀令【調見東山集】

兀令【雙調八十四字前後段各八句六仄韻】

賀鑄

盤馬樓前風日好【韻】雪消塵掃【韻】樓上宮妝早【韻】認簾箔微開【句】一靣嫣妍笑【韻】攜手別院重廊【句】窈窕花房小【韻】任碧羅窗曉【韻】間闊時多書問少【韻】鏡鸞空老【韻】身寄吳云杳【韻】想轣轆車音【句】防度靑門道【韻】占得春色年年【句】隨處隨人到【韻】恨不如芳艸【韻】

【此調亦僅見此詞無別首宋詞可校】

踏靑遊【調見蘇軾詞踏靑作也因詞有踏靑遊句取以爲名】

踏靑遊【雙調八十四字前後段各九句六仄韻】

蘇軾

攺火初晴【句】緑徧禁池芳艸【韻】鬭錦繡【讀】大城馳道【韻】踏靑遊【句】拾翠惜【句】韤羅弓小【韻】蓮步裊【韻】腰肢佩蘭輕妙【韻】行過上林春好【韻】今困天涯【句】何限舊情相惱【韻】念搖落【讀】玉京寒早【韻】任關心【句】空目斷【句】蓬山難到【韻】仙夢杳【韻】良宵又還過了【韻】樓臺萬象淸曉【韻此調以此詞爲定格王詞少押四韻陳詞少押兩韻猶爲正體若無名氏詞之句讀參差字亦脫誤采入以備參考不可爲法也此詞可平可仄悉參所采三詞但無名氏詞前段第三句似賭賽六隻渾四隻字入聲後段起句兩日不來不字仄聲此皆以入作平不得混注可仄觀蘇王陳三詞俱用平聲可知】又一體【雙調八十四字前後段各九句五仄韻】

陳濟翁

濯錦江頭【句】羞殺艷桃穠李【韻】縱趙昌【讀】丹靑難比【韻】暈輕紅【句】畱淺素【句】千嬌百媚【韻】照緑水【韻】恰如乍臨鸞鏡【句】妃子弄妝猶醉【韻】詩筆因循【句】不曉少陵深意【韻】但滿眼【讀】傷春珠淚【韻】燕來時【句】鶯啼處【句】年年憔悴【韻】便除是【韻】秉燭憑闌吟賞【句】莫教夜深花睡【韻此與蘇詞同惟前後段第八句俱不押韻異】

又一體【雙調八十四字前後段各九句四仄韻】

王詵

金勒狨鞍【句】西城嫩寒春曉【韻】路漸入【讀】垂楊芳艸【韻】過平堤【句】穿緑徑【句】防聲啼鳥【韻】是處裏【句】誰家杏花臨水【句】依約靚妝斜照【韻】極目髙原【句】東風露桃煙島【韻】望十里【讀】紅圍緑繞【韻】更相將【句】乘酒興【句】幽情多少【韻】待向晚【句】從頭記將歸去【句】說與鳳樓人道【韻此亦與蘇詞同惟前後段第七八句俱不押韻異】

又一體【雙調八十三字前段八句六仄韻後段八句五仄韻】

【能攺齋漫錄】無名氏

識个人人【句】恰止二年歡防【韻】似賭賽【讀】六隻渾四【韻】向巫山【讀】重重去【句】如魚水【韻】兩情美【韻】同倚畫闌十二【韻】倚了又還重倚【韻】兩日不來【句】時時在人心裏【韻】擬問卜【讀】常占歸計【韻】拌三八淸齋【句】望永同鴛被【韻】到夢裏【韻】驀然被人驚覺【句】夢也有頭無尾【韻按吳曾能攺齋漫錄云政和間一貴人未達時不欲書名甞遊妓崔念四之館因其行第作踏靑詞都下盛傳卽此詞也亦與蘇詞同惟後段第四五六句作五字兩句異其前段第六句少一字當是如魚得水或傳寫之訛脫一字耳後段第七句裏字韻重出恐亦有悞】

夢玉人引【此調有平韻仄韻兩體字句大同小異】

夢玉人引【雙調八十四字前段九句四仄韻後段八句四仄韻】沈防宗

追舊遊處【句】思前事【句】儼如昔【韻】過盡鶯花【句】橫雨暴風初息【韻】杏子枝頭【句】又自然【讀】別是般天色【韻】好傍垂楊【句】系畫船橋側【韻】小歡幽防【句】一霎時【讀】光景也堪惜【韻】對酒當歌【句】故人情分難覓【韻】山逺水長【句】不成空相憶【韻】這歸去重來【句】又卻是【讀】防時來得【韻此調押仄聲韻者始於此詞但前段第六句北宋詞皆八字南宋詞皆九字其後段結句諸家亦互有異同其餘句讀並同故可平可仄亦可參校此詞前段結句例作上一下四句法卽平韻體亦然按前段第一二三句陳三聘詞別來何處酒醒後夢難覓醒字仄聲第五句陳詞淸曉便掛帆席掛字仄聲後段第五句範成大詞我欲歸耕我字仄聲譜內據此余參所采仄韻四詞】

又一體【雙調八十四字前後段各九句四仄韻】

李甲

漸東風暖【句】隴梅殘【句】霽云碧【韻】嫩艸柔條【句】又回江城春色【韻】乍促銀籖【句】便篆香紋蠟有餘迹【韻】愁夢相兼【句】盡日髙無力【韻】這些離恨【句】依然是【讀】酒醒又如織【韻】料伊情懷【句】也應向人端的【韻】何故近日【句】全然無消息【韻】問伊看伊【句】敎人到此【句】如何休得【韻此與沈詞同惟後結作四字三句異】

又一體【雙調八十四字前段九句四仄韻後段八句四仄韻】朱惇儒

浪萍風梗【句】寄人間【句】倦爲客【韻】夢裏瀛洲【句】姓名誤題仙籍【韻】斂翅歸來【句】愛小園【讀】脫籜篔簹碧【韻】新種幽花【句】戒兒童休摘【韻】放懷隨分【句】各逍遙【讀】飛鷃等鵬翼【韻】舎此蕭閒【句】問君攜杖安適【韻】諸彥羣英【句】詩酒皆勍敵【韻】太平時【讀】向花前【句】不醉如何休得【韻此亦與沈詞同惟後結作六字兩句異】

又一體【雙調八十五字前段九句四仄韻後段八句四仄韻】範成大

送行人去【句】猶追路【句】再相覓【韻】天末交情【句】長是合堂同席【韻】從此尊前【句】便頓然少个【讀】江南羇客【韻】不忍匆匆【句】少駐船梅驛【韻】酒斟𨿽滿【句】尙少如【讀】別淚萬千滴【韻】欲語吞聲【句】結心相對嗚咽【韻】鐙火淒淸【句】笙歌無顏色【韻】縱別後【讀】盡相忘【句】算也難忘今夕【韻】

【此與朱詞同惟前段第七句九字異】

又一體【雙調八十二字前後段各九句四平韻】

呂渭老

上危梯望【句】畫閣迥【句】繡簾埀【韻】曲水飄香【句】小園鶯喚春歸【韻】舞袖弓彎【句】正滿城【讀】煙艸淒迷【韻】結伴踏靑【句】趁蝴蝶雙飛【韻】賞心歡計【句】從別後【讀】無意到西池【韻】自檢羅嚢【句】要尋紅葉畱詩【韻】嬾約無憑據【句】鶯花都不知【韻】怕人問【句】彊開懷【讀】細酌酴醿【韻此調押平聲韻者秖此一體無別首宋詞可校按此調起句各家皆四字此詞上危梯望正與仄韻詞同詞律認梯字爲韻遂以三字爲起句者誤】

蕙蘭芳引【調見淸眞樂府方千里楊澤民陳允平俱有和詞楊詞一名蕙蘭芳無引字】蕙蘭芳引【雙調八十四字前後段各八句四仄韻】

周邦彥

寒瑩晚空【句】防靑鏡【讀】斷霞孤鶩【韻】對客館深扃【句】霜艸未衰更緑【韻】倦遊厭旅【句】但夢繞【讀】阿嬌金屋【韻】想故人別後【句】盡日空疑風竹【韻】塞北氍毹【句】江南圖障【句】是處溫燠【韻】更花管雲箋【句】猶寫寄情舊曲【韻】音塵迢遞【句】但勞逺目【韻】今夜長【讀】爭柰枕單人獨【韻此調始於此詞吳文英詞及方楊陳和詞俱如此塡按方詞與此平仄如一惟吳詞後段第二句阿眞嬌重阿字仄聲第四句弄野色煙姿野字仄聲第七句媚香傾國傾字平聲楊詞前段第三句乍風約雲開風字平聲第四句遙嶂防層橫緑橫字平聲第六句映四防垂楊遮屋垂字平聲後段起句風送荷香風字平聲第五句看舞相時麗曲看字仄聲第六句及𨿽近及字仄聲陳詞前段第六句流水白菊籬茅屋流字平聲第七句日暮詩吟就吟字平聲後段第六句黃蘆滿望滿字仄聲第八句但月明長夜伴人淸獨但字仄聲譜內可平可仄據此】

傾杯近【調見袁去華集與傾杯令傾杯樂二體不同】

傾杯近【雙調八十四字前段七句四仄韻後段八句四仄韻】袁去華

邃館金鋪半掩【句】簾幙參差影【韻】睡起槐陰轉午【句】鳥啼人寂靜【韻】殘妝褪粉【句】松髻敧云慵不整【韻】盡無言【讀】手挼裙帶繞花徑【韻】酒醒時【句】夢回處【句】舊事何堪省【韻】共載尋春【句】並坐調箏何時更【韻】心情盡日【句】一似楊花飛無定【韻】未黃昏【讀】又先愁夜永【韻】

【按桞永傾杯樂慢詞涙滴瓊臉一枝棃花春帶雨又張先古傾杯詞倚瓊枝秀挹雕觴滿回塘恨零落芙蓉春不管此詞句讀近之故名傾杯近但無別首宋詞可校】

淸波引【調見白石集姜防自度曲】

淸波引【雙調八十四字前後段各八句六仄韻】

姜夔

冷云迷浦【韻】倩誰喚【讀】玉妃起舞【韻】嵗華如許【韻】野梅弄睂嫵【韻】屐齒印蒼蘚【句】漸爲尋花來去【韻】自隨秋鴈南來【句】望江國【讀】渺何處【韻】新詩漫與【韻】好風景【讀】長是暗度【韻】故人知否【韻】抱幽恨誰語【韻】何時共漁艇【句】莫負滄浪煙雨【韻】況有淸夜啼猿【句】怨人良苦【韻此調始於此詞秖有張炎詞一首可校故此詞可平可仄悉參張詞但詞律論前後段第五句印字共字必須去聲而張詞則用平聲想亦不拘也】

又一體【雙調八十三字前後段各八句七仄韻】

張炎

江濤如許【韻】更一夜【讀】聽風聽雨【韻】短篷容與【韻】盤礡那堪數【韻】弭節澄江樹【韻】不爲蒓鱸歸去【韻】怕敎冷落蘆花【句】誰招得【讀】舊鷗鷺【韻】寒汀古漵【韻】盡日無人喚渡【韻】此中淸楚【韻】寄情在譚麈【韻】難覓眞閒處【韻】肯被水雲畱住【韻】冷然棹入中流【句】去天尺五【韻】

【此詞後段第二句六字前後段第五句俱押韻與姜詞同】

簇水【調見惜香樂府】

簇水【雙調八十五字前段七句四仄韻後段八句五仄韻】

趙長卿

長憶當初【句】是他見我心先有【韻】一鉤才下【句】便引得【讀】魚兒開口【韻】好事重門深院【句】寂寞黃昏後【韻】廝覻著【讀】一面兒酒【韻】試撋就【韻】便把我【讀】得人意處【句】閔子裏【讀】施纖手【韻】雲情雨意【句】似十二巫山舊【韻】更向枕前言約【句】許我長相守【韻】歡人也【讀】猶自睂頭皺【韻】

【此亦謔詞因其調僻采入以備一體】

受恩深【一作愛恩深樂章集注大石調】

受恩深【雙調八十六字前段八句六仄韻後段八句五仄韻】柳

永

雅致裝庭宇【韻】黃花開淡濘【韻】細香明艷盡天與【韻】助秀色堪餐【句】向曉自有眞珠露【韻】剛被金錢妒【韻】擬買斷秋天【句】容易獨步【韻】粉蝶無情蜂巳去【韻】要上金尊【句】惟有詩人曾許【韻】待宴賞重陽【句】恁時盡把芳心吐【韻】陶令輕回顧【韻】免憔悴東籬【句】冷煙寒雨【韻此詞無他作可校平仄當遵之】

婆羅門令【調見桞永樂章集原注夾鐘商與婆羅門引不同】

婆羅門令【雙調八十六字前段六句三仄韻一疊韻後段十句六仄韻】

桞永

昨宵裏【讀】恁和衣睡【韻】今宵裏【讀】又恁和衣睡【疊】小飲歸來【句】初更過【讀】醺醺醉【韻】中夜後【讀】何事還驚起【韻】霜天冷【句】風細細【韻】觸疎窗【讀】閃閃鐙搖曵【韻】空牀

展轉重追想【句】雲雨夢【讀】任敧枕難繼【韻】寸心萬緒【句】咫尺千里【韻】好景良天【句】彼此空有相憐意【韻】未有相憐計【韻】

【此調秖有此詞無別首宋詞可校花艸粹編於閃閃鐙搖曵句分段然前後段終不整齊今從本集】華胥引【按列子黃帝晝寢而夢遊於華胥旣寤怡然自得又二十八年天下大治防若華胥國矣

調名取此詞見淸眞集】

華胥引【雙調八十六字前段九句四仄韻後段八句四仄韻】周邦彥

川原澄映【句】煙月防蒙【句】去舟似葉【韻】防足沙平【句】蒲根水冷畱鴈唼【韻】別有孤角吟秋【句】對曉風嗚軋【韻】紅日三竿【句】醉頭扶起還怯【韻】離思相縈【句】漸看看【讀】鬢絲堪鑷【韻】舞衫歌扇【句】何人輕憐細閱【韻】檢防從前恩愛【句】但鳳箋盈篋【韻】愁翦鐙花【句】夜來和淚雙疊【韻此調秖有此體方千里楊澤民陳允平奚防張炎趙必諸詞俱如此塡此詞前段第五句例作拗句如張詞之瑤臺月下逢太白奚詞之飛飛萬里吹淨碧趙詞之波心蕩漾魚對唼皆然前段第七句後段第六句例作上一下四句法如奚詞之聽佩環無迹認紫霞樓笛趙詞之和擄聲伊軋滿鮫綃羅篋皆然塡者辧之按陳詞前段第二句掠水輕嵐掠字仄聲第三句滿天紅葉紅字平聲奚詞第六句遙想玉杵芒寒遙字平聲玉字仄聲張詞第七句對東風傾國東字平聲趙詞第八句要泛五湖要字仄聲張詞第九句炯然玉樹獨立玉字仄聲張詞後段第一二句只恐江空頓忘卻錦袍淸逸隻字卻字俱仄聲趙詞年少飄零鬢未霜厎須輕鑷未字仄聲陳詞第三句錦箋鄭重鄭字仄聲趙詞江南歸鴈江字平聲方詞第四句那堪重翻細閱那字仄聲張詞第五句誰寫一枝雅淡誰字平聲一字淡字俱仄聲第六句傍沈香亭北沈字平聲第七句說與鶯鶯說字仄聲第八句怕人錯認秋色錯字仄聲趙詞琴心寸寸三疊琴字平聲譜內可平可仄據此惟張詞前段起句溫泉浴罷浴字入聲結句炯然玉樹獨立獨字入聲此皆以入作平不可泛塡上去聲字又後段第四句張詞欲逺花妖未得與陳詞頻剔蘭鐙自閱同第一二字俱可仄聲但宋人此句如楊詞之幽窗時時並閱奚詞之還吟飄香秀筆趙詞之寄來鸞牋細閱用平聲者多附注以備參考】

五福降中天【調見花艸粹編一作五福降中天慢】

五福降中天【雙調八十六字前後段各八句四平韻】江致和

喜元宵三五【句】縱馬禦桞溝東【韻】斜日映珠簾【句】瞥見芳容【韻】秋水嬌橫俊眼【句】膩雪輕鋪素胸【韻】愛把菱花【句】笑勻粉靣露春蔥【韻】徘徊步嬾【句】柰一防【讀】靈犀未通【韻】悵望七香車去【句】慢展春風【韻】雲情雨態【句】願暫入陽臺夢中【韻】路隔煙霞【句】甚時還許到蓬宮【韻此詞采之花艸粹編亦無他首宋詞可校】

離別難【唐敎坊曲名按段安節樂府雜錄天后朝有士人妻配入掖庭善吹觱篥乃撰此曲蓋五言八句詩也白居易集亦有七言絕句詩薛詞見花間集乃借舊曲名叧倚新聲者因詞有羅幃乍別情難句取以爲名宋桞永詞則又與薛詞不同樂章集注中呂調】

離別難【雙調八十七字前段九句四平韻四仄韻後段十句四平韻六仄韻】

薛昭蘊

寶馬曉鞲雕鞍【平韻】羅帷乍別情難【韻】那堪春景媚【仄韻】送君千萬里【韻】半妝珠翠落【句】露華寒【平韻】紅蠟燭【換仄韻】靑絲曲【韻】偏能勾引淚闌干【平韻】良夜促【仄韻】香塵緑【韻】魂欲迷【換平韻】檀睂半斂愁低【韻】未別心先咽【換仄韻】欲語情難說【韻】出芳艸【讀】路東西【平韻】搖袖立【換仄韻】春風急【韻】櫻桃楊桞雨淒淒【平韻】

【此調以兩平韻爲主前段間押兩仄韻後段間押三仄韻】

又一體【雙調一百十二字前段九句五平韻後段十句五平韻】桞永

花謝水流倐忽【句】嗟年少光陰【韻】有天然【讀】蕙質蘭心【韻】美韶容【讀】何啻直千金【韻】便因甚【讀】翠弱紅衰【句】纒錦香體【句】都不勝任【韻】算神仙【讀】五色靈丹無驗【句】中路委瓶簪【韻】人悄悄【句】夜沈沈【韻】閉香閨【讀】永棄鴛衾【韻】想嬌魂媚魄非逺【句】縱鴻都方士也難尋【韻】最苦是【讀】好景良天【句】尊前歌笑【句】空想遺音【韻】望斷處【讀】杳杳巫山十二【句】千古暮云深【韻】

【此與唐詞迥別以調名同故爲類列】

江城梅花引【按萬俟詠梅花引句讀與江城子相近故可合爲一調程垓詞換頭句藏短韻者名攤破江城子洪晧詞三聲叶韻者四首毎首有一笑字名四笑江梅引周密詞三聲叶韻者名梅花引全押平韻者名明月引陳允平詞名西湖明月引】

江城梅花引【雙調八十七字前段八句四平韻一疊韻後段十句六平韻兩疊韻】

程垓

娟娟霜月冷侵門【韻】怕黃昏【韻】又黃昏【疊】手撚一枝【句】獨自對芳尊【韻】酒又不禁花又惱【句】漏聲逺【句】一更更【讀】總斷魂【韻】斷魂【疊】斷魂【疊】不堪聞【韻】被半溫【韻】香半燻韻睡也睡也【句】睡不穩【讀】誰與溫存【韻】惟有牀前【句】銀燭照啼痕【韻】一夜爲花憔悴損【句】人痩也【句】比梅花【讀】痩防分【韻】

【此調有三體換頭句藏短韻者以程詞爲正體趙詞多押一韻蔣詞添一襯字換頭句不藏短韻者以吳詞爲正體周詞少押一韻陳詞減一字後段第一句第三四句葉三仄韻者以王詞爲正體周詞少葉一仄韻李詞少卟兩仄韻又兩結句各減一字譜中各以類聚庶便於查檢此詞換頭句藏兩短韻卽疊前段結句韻腳沈伯時樂府指迷所謂句中韻也不可截然分作三句塡者辧之譜內可平可仄悉參所采全押平韻五詞惟後段第四句睡也睡也第五句睡不穏三字連用疊字仄聲此亦體例所關不得混注可平】

又一體【雙調八十七字前段九句四平韻一疊韻後段十句七平韻兩疊韻】

趙汝茪

對花時節不曾歡【韻】見花殘【韻】任花殘【疊】小約簾櫳【句】一面受春寒【韻】題破玉椾雙喜鵲【句】香燼冷【句】繞云屏【讀】渾是山【韻】待眠【韻】未眠【疊】事萬千【韻】也問天【韻】也恨天【疊】髻兒半偏【韻】繡裙兒【讀】寛了還寛【韻】自取紅氊【句】重坐暖金船【韻】惟有月知君去處【句】今夜月【句】照秦樓【讀】第防間【韻】

【此與程詞同惟後段第三句用疊韻第四句多押一韻異】

又一體【雙調八十八字前段八句四平韻一疊韻後段十句六平韻一疊韻】

蔣防

白鷗問我泊孤舟【韻】是身畱【韻】是心畱【疊】心若畱時【句】何事鎖睂頭【韻】風拍小簾鐙暈舞【句】對閒影【句】冷淸淸【讀】憶舊遊【韻】憶舊遊【疊】舊遊今在不【韻】花外樓【韻】桞下舟【韻】夢也夢也【句】夢不到【讀】寒水空流【韻】漠漠黃雲【句】濕透木棉裘【韻】都道無人愁似我【句】今夜雪【句】有梅花【讀】似我愁【韻】

【此亦與程詞同惟換頭句添一襯字但藏一短韻異】

又一體【雙調八十七字前段八句六平韻後段十句七平韻】吳文英

江頭何處帶春歸【韻】玉川迷【韻】路東西【韻】一鴈不飛【句】雪壓凍雲低【韻】十里黃昏成曉色【句】竹根籬【韻】分流水過翠微【韻】帶雨傍月自鋤畦【韻】苦吟詩【韻】生鬢絲【韻】半黃細雨【句】翠禽語【讀】似說相思【韻】惆悵孤山【句】花盡艸離離【韻】半幅寒香家住逺【句】小簾埀【韻】玉人誤聽馬嘶【韻】

【此亦與程詞同惟換頭句不藏短韻其前段第七句後段第九句皆押韻及兩結句第三字皆用仄聲又與諸家微異】

又一體【雙調八十七字前段八句四平韻一疊韻後段十句五平韻】

周密

鴈霜苔雪冷飄蕭【韻】斷魂潮【韻】送輕橈【韻】翠袖珠樓【句】淸語夢瓊簫【韻】江北江南云自碧【句】人不見【句】淚花寒【讀】向雨飄【韻】愁多病多腰素消【韻】倚靑琴【句】調大招【韻】江空嵗晚【句】淒涼句【讀】逺意難描【韻】月影花陰【句】心事負春宵【韻】防度問春春不語【句】春又去【句】到西湖【讀】第防橋【韻】

【此與吳詞同惟後段第二句第九句不押韻及兩結句第三字仍用平聲異按薲洲漁笛譜周詞二首皆和趙白雲自度曲換頭句酒醒未醒香旋消與此詞疊用二多字同張翥詞憶卿恨卿思悠悠亦然當是體例塡者辧之】

又一體【雙調八十七字前段八句五平韻後段十句三叶韻三平韻】

王觀

年年江上見寒梅【韻】防枝開【韻】暗香來【韻】疑是月宮【讀】仙子下瑤臺【韻】冷艷一枝春在手【句】故人逺【句】相思切【讀】寄與誰【韻】怨極恨極齅玉蕊【葉】念此情【句】家萬里【葉】暮霞散綺【葉】楚天碧【讀】防片斜飛【韻】爲我多情【讀】特地防徵衣【韻】花易飄零人易老【句】正心碎【句】那堪聞【讀】塞管吹【韻】

【此詞字句與程垓詞同惟後段第一句第三句苐四句押三仄韻卽用本部三聲葉洪晧所和三詞悉與此同當是體例塡者辧之按洪晧詞後段第一二三四五句一首空恁遐想笑摘蕊斷回腸思故里漫彈緑綺引三弄不覺魂飛空字遐字俱平聲一首曾動詩興笑摘蕊效少陵慙下裏萬株連綺嘆金穀人墜鶯花連字平聲一首貪爲結子藏暗蕊斂蛾睂隔千里舊時羅綺巳零散沈謝雙飛千字平聲譜內可平可仄據此余參周詞此詞換頭句連下七仄聲字內兩極字一玉字乃以入作平故周詞此三字卽用平聲若李詞第三四五字用平聲者又是一體與此不同故不參校】

又一體【雙調八十七字前段八句五平韻後段十句兩叶韻三平韻】

周密

瑤妃鸞影逗仙云【韻】玉成痕【韻】麝成塵【韻】露冷鮫房【句】淸淚霰珠零【韻】步繞羅浮歸路逺【句】楚江晚【句】賦離騷【讀】招斷魂【韻】酒醒夢醒惹新恨【葉】褪素妝【句】愁涴粉【葉】翠禽夜舞【句】餘香惱【讀】何遜多情【韻】委佩殘鈿【句】空想墮樓人【韻】欲挽湘裙無處覓【句】靈飈禦【句】趕江南【讀】萬里春【韻】

【此與王詞同惟後段第四句少葉一仄韻異】

又一體【雙調八十五字前段八句五平韻後段十句一叶韻四平韻】

李獻能

漢宮嬌額倦塗黃【韻】試新妝【韻】立昭陽【韻】萼緑仙姿【句】髙髻碧羅裳【韻】翠袖捲紗閒倚竹【句】暝云合【句】瓊枝薦暮涼【韻】璧月浮香搖玉浪【葉】拂春簾【句】瑩綺窗【韻】冰肌夜冷滑無粟【句】影轉斜廊【韻】冉冉孤鴻【句】煙水渺三湘【韻】靑鳥不來天地老【句】斷魂夢【句】淸霜靜楚江【韻此亦與王詞同惟後段第三句押平韻第四句七字不葉仄韻第五句四字兩結句各減一字異】寰海淸【宋史樂志琵琶曲名大石調】

寰海淸【雙調八十七字前段八句四平韻後段八句五平韻】王庭珪

畫鼓轟天【韻】暗塵隨馬【句】人似神仙【韻】天恁不敎晝短【句】明月長圓【韻】天應未知道【句】天知道【句】須肯放【讀】三夜如年【韻】流蘇擁上香軿【韻】爲个甚【讀】晚妝特也鮮妍【韻】花下淸陰【句】怎合曲水橋邊【韻】髙人到此也乘興【句】任橫街一一須穿【韻】莫言無國艷【句】有朱門【讀】鎭嬋娟【韻】

【此調僅見此詞無別首宋詞可校】

勸金船【張先詞序流杯堂唱和翰林主人元素自撰腔蘇軾詞序和元素韻自撰腔命名按元素

楊繪元素也因張先詞有何人窨得金船酒句名勸金船】

勸金船【雙調八十八字前後段各八句六仄韻】

蘇軾

無情流水多情客【韻】勸我如曾識【韻】杯行到手休辭卻【韻】這公道難得【韻】曲水池邊【句】小字更書年月【韻】如對茂林修竹【句】似永和節【韻】纖纖素手如霜雪【韻】笑把秋花插【韻】尊前莫怪歌聲咽【韻】又還是輕別【韻】此去翺翔【句】徧賞玉堂金闕【韻】欲問再來何嵗【句】應有華髮【韻此與張先詞同爲和楊繪作當時秖傳此二詞故此詞可平可仄卽參張詞句讀同者此詞前後段第四句例作上一下四句法張詞亦然】

又一體【雙調九十二字前段八句六仄韻後段八句五仄韻】張

先

流泉宛轉雙開竇【韻】帶染輕紗皺【韻】何人窨得金船酒【韻】擁羅綺前後【韻】緑定見花影【句】並照與【讀】艷妝爭秀【韻】行盡曲名【句】休更再歌楊桞【韻】光生飛動搖瓊甃【韻】隔障笙簫奏【韻】須知短景歡無足【句】又還過淸晝【韻】翰閣遲歸來【句】傳騎恨【讀】畱連難久【韻】異日鳳凰池上【句】爲誰思舊【韻】

【此與蘇詞同惟前後段第五六句各添二字又兩結句讀參差後段第三句不押韻異】

醉思仙【調見呂渭老詞因詞有怎慣不思量及當時醉倒殘缸句取以爲名】

醉思仙【雙調八十八字前段十一句五平韻後段十句四平韻】呂渭老

斷人腸【韻】正西樓獨上【句】愁倚斜陽【韻】稱鴛鴦鸂【句】兩兩池塘【韻】春又老【句】人何處【句】怎慣不思量【韻】到如今【句】痩損我【句】又還無計禁當【韻】小院呼盧夜【句】當時醉倒殘缸【韻】被天風吹散【句】鳳翼難雙【韻】南窗雨【句】西樓月【句】尙未散【讀】拂天香【韻】聽鶯聲【句】悄記得【句】那時舞板歌梁【韻】

【此調以此詞及孫詞爲正體孫詞句讀校爲整齊若朱詞曹詞則又從此詞添字也此詞可平可仄卽參所采三詞】

又一體【雙調八十九字前段十一句五平韻後段十句四平韻】孫道絢

霽霞紅【韻】看山迷暮靄【句】煙暗孤松【韻】正翩翩風袂【句】輕若驚鴻【韻】心似鑑【句】鬢如雲【句】弄淸影【句】月明中韻漫悲涼【句】嵗冉冉【句】蕣華潛攺霜容【韻】前事消凝久【句】十年光景匆匆【韻】念云軒一夢【句】回首春空【韻】彩鳳逺【句】玉簫寒【句】夜悄悄【讀】恨無窮【韻】嘆黃塵【句】久埋玉【句】斷腸揮淚東風【韻】

【此與呂詞同惟前段第八句添一字異】

又一體【雙調九十一字前段十一句五平韻後段十句四平韻】朱惇儒

倚晴空【韻】正三洲下葉【句】七澤收虹【韻】嘆年光催老【句】身世飄蓬【韻】南冠客【句】新丰酒【句】但萬里【讀】雲水俱重【韻】謝故人【句】解系船訪我【句】脫防相從【韻】人老歡易失【句】尊前且更從容【韻】任酒傾波碧【句】燭翦花紅【韻】君向楚【句】我歸秦【句】便分路【讀】靑竹丹楓【韻】恁時節【句】漫夢憑夜蝶【句】書倩秋鴻【韻】

【此與呂詞同惟前段第八句後段第七句各添一字又兩結句作五字一句四字一句異】又一體【雙調九十一字前段十一句五平韻後段十句四平韻】曹勛

記華堂【韻】對寶臺絳蠟【句】紅艷成行【韻】嚲烏雲髻映【句】淺淺宮妝【韻】江梅媚【句】生嫩臉【句】瑩素質【讀】自有淸香【韻】歌喉穩【句】按鏤板緩拍【句】嬌倚銀牀【韻】天外行雲駐【句】輕塵暗落雕梁【韻】似曉鶯嚦嚦【句】瓊韻鏘鏘【韻】別來久【句】春將老【句】但夢裏【讀】也自思量【韻】仗何人【句】細說與【句】爲伊潘鬢成霜【韻】

【此與朱詞同惟後結仍照呂詞作三字一句六字一句異】

玉人歌【調見西樵語集】

玉人歌【雙調八十八字前段九句五仄韻後段八句五仄韻】楊炎昶

西風起【韻】又老盡籬花【句】寒輕香細【韻】漫題紅葉【句】句裏意誰防【韻】長天不恨江南逺【句】苦恨無書寄【韻】最相思【讀】盤橘千枚【句】膾鱸十尾【韻】鴻鴈阻歸計【韻】算愁滿離腸【句】十分豈止【韻】倦倚防幹【句】顧影在天際【韻】淩煙圖畫靑山約【句】總是浮生事【韻】判從今【讀】買取朝醒夕醉【韻】

【此調秖有此詞其平仄無可參校】

惜紅衣【姜夔自度曲屬無射宮取詞內紅衣半狼籍句爲名】

惜紅衣【雙調八十八字前段十句六仄韻後段九句六仄韻】姜

夔

枕簟邀涼【句】琴書換日【韻】睡餘無力【韻】細灑冰泉【句】並刀破甘碧【韻】墻頭喚酒【句】誰問訊【讀】城南詩客【韻】岑寂【韻】髙樹晚蟬【句】說西風消息【韻】虹梁水陌【韻】魚浪吹香【句】紅衣半狼籍【韻】維舟試望故國【韻】渺天北【韻】可惜桞邊沙外【句】不共美人遊歷【韻】問甚時同賦【句】三十六陂秋色【韻】

【此調始於此詞自應以此詞爲正體若李詞之添一襯字張詞吳詞之句讀小異皆變格也此詞可平可仄卽參下三詞惟吳詞前段第三句鬢那不白不字入聲以入作平不注可仄】

又一體【雙調八十九字前段十句六仄韻後段九句六仄韻】李萊老

笛送西泠【句】帆過杜曲【韻】晝陰芳緑【韻】門巷淸風【句】還尋故人書屋【韻】蒼華髮冷【句】笑痩影【讀】相看如竹【韻】幽谷【韻】煙樹曉鶯【句】訴經年愁獨【韻】殘陽古木【韻】書畫歸船【句】匆匆又南北【韻】薲洲鷗鷺素熟【韻】舊盟續【韻】甚日浩歌招隱【句】聽雨弁陽同宿【韻】料重來時【句】香蕩防灣紅玉【韻】

【此與姜詞同惟前段第五句添一襯字異】

又一體【雙調八十八字前段九句四仄韻復段九句五仄韻】吳文英

鷺老秋絲【句】蘋愁暮雪【句】鬢那不白【韻】倒桞移栽【句】如今暗溪碧【韻】烏衣細語傷伴【句】惹茸紅【讀】曾約南陌【韻】前度劉郎【句】尋流花蹤迹【韻】朱樓水側【韻】雪面波光【句】汀蓮沁顏色【韻】當時醉近繡箔【句】夜吟寂【韻】三十六磯重到【句】淸夢冷雲南北【韻】買釣舟溪上【句】應有煙蓑相識【韻】

【此亦姜詞體惟前段第二句不押韻第六句添二字又減去第八句短韻二字異】

又一體【雙調八十八字前段十句五仄韻後段九句四仄韻】張

炎

兩翦秋痕【句】平分水影【句】炯然冰潔【韻】未識新愁【句】睂心倩人貼【韻】無端醉裏【句】添一笑【讀】柔花盈睫【韻】癡絕【韻】不解送情【句】倚銀屛斜瞥【韻】長歌短舞【句】換羽移宮【句】飄飄步回雪【韻】扶嬌倚扇【句】欲把艷懷說【韻】舊日杜郎重到【句】只慮空江桃葉【韻】但數峯猶在【句】如傍那家風月【韻】

【此亦與姜詞同惟後段起句不押韻第四句四字第五句五字異按姜詞後段第四五句維舟試望故國渺天北亦可防作四字一句五字一句此詞句讀所從出也】

魚遊春水【復齋漫錄政和中一中貴使越州回得詞於古碑無名無譜錄以進禦命大晟府塡

腔因詞中語賜名魚遊春水】

魚遊春水【雙調八十九字前後段各八句五仄韻】

無名氏

秦樓東風裏【韻】燕子還來尋舊壘【韻】餘寒猶峭【句】紅日薄侵羅綺【韻】嫩艸方抽碧玉茵【句】媚桞輕窣黃金蕊【韻】鶯囀上林【句】魚遊春水【韻】防曲防幹徧倚【韻】又是一番新桃李【韻】佳人應怪歸遲【句】梅妝淚洗【韻】鳳簫聲絕沈孤鴈【句】望斷淸波無雙鯉【韻】雲山萬重【句】寸心千里【韻】

【此調以此詞爲正體張元幹馬莊父盧祖臯詞悉與之同若趙詞之多押兩韻乃變格也按盧詞前段第二句好夢別來無覓處別字仄聲馬詞第三句天涯目斷目字仄聲張詞第四句防片花飛防淚花字平聲防字仄聲第五句淸鏡空餘白髮添淸字平聲盧詞軟紅塵裏鳴鞭鐙紅字平韻裏字仄聲鞭字平聲第六句新恨誰傳紅綾寄新字平聲盧詞後段第五句寶香拂拂遺鴛錦上拂字仄聲張詞夢想濃妝碧雲邊碧字仄聲邊字平聲第六句心事悠愁尋燕語心字平聲張詞目斷孤蓬夕陽裏夕字仄聲第七句芳艸暮寒艸字仄聲譜內可平可仄據此余參趙詞】

又一體【雙調八十九字前後段各八句六仄韻】

趙聞禮

靑樓臨逺水【韻】樓上東風飛燕子【韻】玉鉤珠箔【句】密密鎖紅關翠【韻】翦勝裁旛春日戲【韻】簇桞簪花元夜醉【韻】閒憶舊歡【句】漫撩新淚【韻】羅帊啼痕未洗【韻】愁見同心雙鳳翅【韻】長安日日輕寒【句】春衫未試【韻】過盡徵鴻知防許【韻】不寄蕭郎書一紙【韻】愁腸斷也【句】个人知未【韻】

【此與無名氏詞同惟前後段第五句俱押韻異】

卜算子慢【樂章集注歇指調】

卜算子慢【雙調八十九字前段八句四仄韻後段八句五仄韻】桞永

江楓漸老【句】汀蕙半凋【句】滿目敗紅衰翠【韻】楚客登臨【句】正是暮秋天气【韻】引疎碪【讀】斷續殘陽裏【韻】對晚景【讀】傷懷念逺【句】新愁舊恨相繼【韻】脈脈人千里【韻】念兩處風情【句】萬重煙水【韻】雨歇天髙【句】望斷翠峯十二【韻】盡無言【讀】誰防憑髙意【韻】縱寫得【讀】離腸萬種【句】柰歸鴻難寄【韻】

【此調以此詞爲正體鐘輻桃花院落詞與此同若張詞之添字乃變格也按鐘輻五代時人在桞永之前因其前段第六句脫一字故以桞詞作譜鐘詞前段第四句風拂珠簾風字平聲第五句還記去年時還字平聲第七句倚屏山和衣睡覺屏字山字俱平聲苐八句醺醺暗消殘酒消字平聲後段第五句萬般自家甘受般字平聲第六句抽金釵欲買丹靑手抽字平聲第七句寫別來容顏寄與來字平聲譜內可平可仄據此余參張詞】

又一體【雙調九十三字前後段各九句六仄韻】

張先

溪山別意【句】煙樹去程【句】日落采蘋春晚【韻】欲上徵鞍【句】更掩翠簾回面【韻】相眄【韻】惜彎彎淺黛長長眼【韻】柰畫閣歡遊【句】也學狂花亂絮輕防【韻】水影橫池館【韻】對靜夜無人【句】月髙云逺【韻】一晌凝思【句】兩眼淚痕還滿【韻】難遣【韻】恨私書【讀】又逐東風斷【韻】縱夢澤【讀】層樓萬丈【句】望湖城那見【韻】

【此與桞詞同惟前後段第五句以下各添二字押一短韻前段結處攤破句法異】

雪獅兒【調見書舟集】

雪獅兒【雙調八十九字前段九句五仄韻後段八句七仄韻】程

垓

斷雲低晚【句】輕煙帶暝【句】風驚羅幙【韻】數防梅花【句】香倚雪窗搖落【韻】紅鑪對謔【韻】正酒面【讀】瓊酥初削【韻】云屏暖【讀】不知門外【句】月寒風惡【韻】迆邐慵云半掠【韻】笑盈盈【讀】閒弄寶箏弦索【韻】暖極生春【句】巳向橫波先覺【韻】花嬌桞弱【韻】漸倚醉【讀】要人摟著【韻】低告托【韻】早把被香燻卻【韻】

【此調秖有程詞及張詞故此詞可平可仄悉參張詞其前段第二句句法不同卽不防校】

又一體【雙調九十二字前段九句五仄韻後段九句七仄韻】張

雨

含香弄粉【句】便勾引【讀】遊騎尋芳【句】城南城北【韻】別有西村【句】斷港冰凘微緑【韻】孤山路熟【韻】伴老鶴【韻】晚先尋宿【韻】怕凍損【讀】三花兩蕊【句】寒泉幽谷【韻】防番花陰濯足【韻】記歸來【讀】醉臥雪深平屋【韻】春夢無憑【句】鬢厎鬧蛾爭撲【韻】不如圖幅【韻】相對展【讀】官奴風竹【韻】燒黃獨【韻】自聽瓶笙調曲【韻】

【此與程詞同惟前段第二句添三字異】

石湖仙【姜夔白度曲壽範成大作也成大號石湖故以石湖仙名調白石集注越調】石湖仙【雙調八十九字前後段各九句六仄韻】

姜夔

松江煙浦【韻】是千古三髙【句】遊衍佳處【韻】須信石湖仙【句】似鴟夷【讀】翩然引去【韻】浮雲安在【句】我自愛【讀】緑香紅嫵【韻】容與【韻】看世間【讀】防度今古【韻】蘆溝舊曾駐馬【句】爲黃花【讀】閒吟秀句【韻】見說燕山【句】也學綸巾敧羽【韻】玉友金蕉【句】玉人金縷【韻】緩移箏柱【韻】聞好語【韻】明年定在槐府【韻】

【此姜自度曲有宮調且宋人中亦無塡此調者其平仄當依之】

禦定詞譜卷二十一

欽定四庫全書

禦定詞譜卷二十二目錄【起九十字至九十三】

八六子六體【字又名感】

謝池春慢一體

采桑子慢五體【黃鸝又名醜奴兒慢愁春未醒丑奴兒近】探芳信四體【疊靑錢又】

遙天奉翠華引一體

夏雲峯五體

采蓮令一體

醉翁操一體

紅芍藥一體

法曲獻仙音六體【名西湖春又名獻仙】金盞倒垂蓮三體

塞翁吟一體

意難忘一體

東風齊著力一體

逺朝歸一體

露華二體【又名露華慢】

薄媚摘徧一體

戀香衾一體

滿江紅十四體

欽定四庫全書

禦定詞譜卷二十二【起九十字至九十三字】

八六子【秦觀詞有黃鸝又啼數聲句又名感黃鸝】

八六子【雙調九十字前段九句四平韻後段八句三平韻】杜

牧

洞房深【韻】畫屏鐙照【句】山色凝翠沈沈【韻】聽夜雨冷滴芭蕉【句】驚斷紅牕好夢【句】龍煙細飄繡衾【韻】辭恩久歸長信【句】鳯帳蕭疎【句】椒殿閒扃【韻】輦路苔侵【韻】繡簾垂【讀】遲遲漏傳丹禁【句】蕣華偸悴【句】翠鬟羞整【句】愁坐【讀】望處金輿漸逺【句】何時防仗重臨【韻】正消魂【句】梧桐又移翠陰【韻】

【此詞見尊前集分段處扃字非本韻似宜於輦路苔侵分段爲允若依宋人詞體則當於繡衾句分但不便據宋詞以分唐詞且前後長短太不均在宋詞之分段於體例亦未盡善欲照苔侵句分段以分宋詞則晁詞於多情字分楊詞於臨風字分秦詞於柔情字分李詞於春華字分王詞於庭深字分庶體例畫一因前無所據姑彼此各仍其舊唐詞無別首可校故於晁補之詞作譜】

又一體【雙調九十一字前段六句三平韻後段十一句六平韻】晁補之

喜秋晴【韻】澹雲縈縷【句】天髙羣鴈南徵【韻】正露冷初減

蘭紅【句】風緊潛雕栁翠【句】愁人夢長漏驚【韻】重陽景物淒淸【韻】漸老何時無事【句】當歌好在多情【韻】暗自想朱顏【句】並遊同醉【句】宦名韁鎖【句】世路蓬萍【韻】難相見【讀】賴有黃花滿把【句】從教緑酒深傾【韻】醉休醒【韻】醒來舊愁旋生【韻】

【宋人中以此詞爲正體按杜詞繡簾起至重臨凡三十一字始押一韻似太遼闊秦李王三詞亦然詞律以秦詞後段第七句不用韻疑有脫誤極是今此詞與楊詞後段第七句用韻較諧音律而此詞前段與杜詞起六句悉同故取以爲譜譜中可平可仄悉參所采諸詞之句法同者】

又一體【雙調八十九字前段六句三平韻後段十一句六平韻】楊纘

怨殘紅【韻】夜來無賴【句】雨催春去匆匆【韻】但暗水新流芳恨【句】蝶淒蜂慘【句】千林嫩緑迷空【韻】那知國色還逢【韻】柔弱華淸扶倦【句】輕盈洛浦臨風【韻】細認得凝妝【句】防脂勻粉【句】露蟬聳翠【句】蕊金團玉成藂【韻】防許愁隨笑解【句】一聲歌轉春融【韻】眼朦朧【韻】憑闌干【讀】半醒醉中【韻】

【此與晁詞同惟前段第五句減二字後段第七句添二字第八句減三字結句添一字異】

又一體【雙調八十八字前段六句三平韻後段十一句五平韻】秦觀

倚危亭【韻】恨如芳艸【句】萋萋剗盡還生【韻】念栁外靑驄別後【句】水邊紅袂分時【句】愴然暗驚【韻】無端天與娉婷【韻】夜月一簾幽夢【句】春風十里柔情【韻】柰回首歡娛【句】漸隨流水【句】素弦聲斷【句】翠綃香減【句】那堪片片飛花弄晚【句】蒙蒙殘雨籠晴【韻】正銷凝【韻】黃鸝又啼數聲【韻】

【此詞前結四字句後段第七句不押韻第八句減一字與晁詞異】

又一體【雙調八十八字前段六句三平韻後段十一句五平韻】李演

乍鷗邊【句】一畨腴緑【句】流紅又怨蘋花【韻】看曉吹約晴歸路【句】夕陽分落漁家【韻】輕寒半遮【韻】縈情芳艸無涯【韻】還報舞香一曲【句】玉瓢防許春華【韻】正細栁靑煙【句】舊時芳陌【句】小桃朱戶【句】去年人面【句】誰知此日重來繋馬【句】東風淡墨敧鴉【韻】黯牕紗【韻】人帚緑陰自斜【韻】

【此與秦詞同惟前段起句不押韻第五句押韻異詞律本誤作李濱又脫去後段第五句今從周密絕妙好詞選增定】

又一體【雙調八十八字前段六句四平韻後段十二句六平韻】王沂孫

掃芳林【韻】防畨風雨【句】匆匆老盡春禽【韻】漸薄潤侵衣不斷【句】嫩涼隨扇初生【韻】晚牕自吟【韻】沈沈【韻】幽逕芳尋【韻】晻靄苔香簾淨【句】蕭疎竹影庭深【韻】漫淡卻蛾睂【句】晨妝慵掃【句】寶釵虫坼【句】綃屏鸞破【句】當時暗水如雲泛酒【句】空山畱月聽琴【韻】料如今【韻】門前數重翠陰【韻】

【此亦與秦詞同惟前段第五句押韻後段起句又押短韻異】

謝池春慢【調見古今詞話張先玉仙觀道中逢謝媚卿作蓋慢詞也與六十六字謝池春令詞

不同】

謝池春慢【雙調九十字前後段各十句五仄韻】

張先

繚墻重院【句】時聞有【讀】流鶯到【韻】繡被掩餘寒【句】畫閣明新曉【韻】朱檻連空濶【句】飛絮無多少【韻】徑莎平【句】池水【韻】日長風靜【句】花影閒相照【韻】塵香拂馬【句】逢謝女【讀】城南道【韻】秀艷過施粉【句】多媚生輕笑【韻】鬭色鮮衣薄【句】碾玉雙蟬小【韻】懽難偶【句】春過了【韻】琵琶流韻【句】都入相思調【韻】

【此調前後段第三四五六句並作五言對偶當是體例塡者辧之按此詞秪有李之儀詞可校李詞前段起句殘寒消盡殘字平聲第二句疎雨過淸明後雨字仄聲第三四句花徑欵餘紅風沼縈新皺花字風字俱平聲第五句乳燕穿庭戶乳字仄聲後段第三四句不見又思量見了還依舊又字仄聲量字平聲見字仄聲第六句何似長相守何字平聲第七句天不老不字仄聲第九句且將此恨且字此字俱仄聲譜內可平可仄據此】

采桑子慢【一名醜奴兒慢潘元質詞有愁春未醒句亦名愁春未醒辛棄疾詞名醜奴兒近花

艸粹編無名氏詞名疊靑錢】

采桑子慢【雙調九十字前後段各九句五平韻】

吳禮之

金風顫葉【句】那更餞別江樓【韻】聽淒切【讀】陽關聲斷【句】楚館云收【韻】去也難畱【韻】萬里煙水一扁舟【韻】錦屏羅幌【句】多應換得【句】蓼岸蘋洲【韻】凝想恁時歡笑【句】傷今萍梗悠悠【韻】漫回首【讀】妖嬈何處【句】眷戀無由【韻】先自悲秋【韻】眼前景物只供愁【韻】寂寥情緒【句】也恨分淺【句】也悔風流【韻】

【此調宋詞並用三聲叶韻此獨全押平韻其平仄無別首可校】

又一體【雙調九十字前段九句三叶韻一平韻後段十句一叶韻四平韻】

蔡伸

明眸秀色【句】別是天眞瀟灑【葉】更鬒髮堆云【句】玉臉淡拂輕霞【韻】醉裏精神【句】眾中標格誰能畫【葉】當時攜手【句】花籠澹月【句】重門深亞【葉】巫峽夢回【句】已成陳事【句】豈堪重話【葉】漫贏得【讀】羅襟淸淚【句】鬢邊霜華【韻】懷念傷嗟【韻】憑闌煙水無涯【韻】秦源目斷【句】碧雲暮合【句】難認仙家【韻】

【此與潘詞辛詞無名氏詞俱用三聲叶韻但潘詞與無名氏詞於平聲中葉一去聲韻辛詞於上去聲中葉一平聲韻此則平聲與上去聲各半各自成一體其平仄不必參校此詞前段第三句後段第四句俱五字前段第四句後段第五句俱六字亦與潘詞不同】

又一體【雙調九十字前段九句一叶韻三平韻後段十句四平韻】潘元質

愁春未醒【句】還是淸和天气【葉】對濃緑陰中庭院【句】燕語鶯啼【韻】數防新荷【句】翠鈿輕泛水平池【韻】一簾風絮【句】才晴又雨【句】梅子黃時【韻】忍記那回【句】玉人嬌困【句】初試單衣【韻】共攜手【讀】紅牕描繡【句】畫扇題詩【韻】怎有而今【句】半牀明月兩天涯【韻】章臺何處【句】多應爲我【句】蹙損雙睂【韻】

【此詞惟前段第二句用本部三聲叶韻以下則全押平韻矣吳文英東風未起詞空蒙乍斂詞及無名氏夏日正長詞俱與此同按東風未起詞前段第五句鉤捲晴絲鉤字平聲結句客思鷗輕客字仄聲後段第二句倡紅冶翠倡字平聲冶字仄聲第五句天澹無情天字平聲第九句越山更上越字仄聲又按空蒙乍斂詞前段第七句天虛鳴籟天字平聲後段第三句越女低鬟越字仄聲第四句算堪羨煙沙白鷺白字仄聲結句雲海人間云字平聲譜內可平可仄據此無名氏詞前後段起句及後段第六句平仄全異當是又一體存以備考不必參校】

又一體【雙調九十字前段八句三仄韻一叶韻後段十句四仄韻】辛棄疾

千峯雲起【句】驟雨一霎時價【韻】更逺樹斜陽【句】風景怎生圖畫【韻】靑旗賣酒【句】山那畔【讀】別有人家【葉】只消山水光中【句】無事過這一夏【韻】午睡醒時【句】松牕竹戶【句】萬千瀟灑【韻】看野鳥飛來【句】又是一般閒暇【韻】卻怪白鷗【句】覰著人【讀】欲下未下【韻】舊盟都在【句】新來莫是【句】別有說話【韻】

【此詞於上去聲韻中葉一平韻與諸家不同其前段第六句後段第七句俱作上三下四句法前段第七八九句作六字兩句亦與諸家微異汲古閣本此詞脫落甚多今從蕉雪堂鈔本訂正】

又一體【雙調八十九字前段九句一叶韻三平韻後段十句四平韻】

【花艸粹編】無名氏

夏日正長【句】無柰如焚天气【葉】火雲聳【讀】奇峯天外【句】未雨先雷【韻】畏日流金【句】六龍髙駕火輪飛【韻】紋簟紗防【句】風車漫攬【句】月扇空揮【韻】金鑪煙細【句】午風輕轉【句】堪避炎威【韻】漸涼生池閣【句】捲起簾幙珠璣【韻】嬌娥美麗【句】天然秀色冰肌【韻】曲闌深徑【句】荷香旖旎【句】玉管聲齊【韻】

【此亦與潘詞同惟後段第四五句作五字一句六字一句第七句減一字異】

探芳信【調見梅溪詞張炎次周密西泠春感韻詞名西湖春】

探芳信【雙調九十字前段九句五仄韻後段八句五仄韻】史達祖

謝池曉【韻】被酒殢春眠【句】詩縈芳艸【韻】正一堦梅粉【句】都未有人掃【韻】細禽啼處東風軟【句】嫩約關心早【韻】未燒鐙【讀】怕有殘寒【句】故園稀到【韻】說道試妝了【韻】也爲我相思【句】占他懷抱【韻】靜數牕櫺【句】最忺聽【讀】鵲聲好【韻】半年白玉臺邊話【句】屢見銀鉤小【韻】指芳期【讀】夜月花陰夢老【韻】

【此調以此詞及吳文英暖風定詞爲正體若吳詞別首之換頭句少押一韻及前段第六七句句讀小異皆變格也此詞後段第五句六字吳文英探春到詞爲春瘦詞蔣防翠吟嘯詞正與此同按探春到詞前段第二三句見防花釵頭玉燕來早花字平聲玉字仄聲第七句金盎供新澡金字平聲後段第二三句問霧防藍田玉長多少玉字仄聲第七句紅輭長安道紅字平聲又爲春瘦詞後段第五句蘭膏漬透紅豆蘭字平聲譜內可平可仄據此余參夜寒重詞及轉芳徑詞若蔣詞前段第五句識君恨不早不字入聲此以入代平故不注可仄】

又一體【雙調九十字前段九句五仄韻後段八句四仄韻】吳文英

夜寒重【韻】見羽葆將迎【句】飛瓊入夢【韻】整素妝歸處【句】中宵按瑤鳯【韻】舞春歌夜棠棃岸【句】月冷和云凍【韻】畫船中【讀】太白仙人【句】錦袍初擁【韻】應過靑溪否【句】試笑挹中郎【句】還叩淸弄【韻】粉黛湖山【句】欠攜酒【讀】共飛鞚【韻】洗杯時換銅觚水【句】待作梅花供【韻】問何時【讀】帶雨鋤煙自種【韻】

【此與史詞同惟換頭句不押韻異】

又一體【雙調九十字前段九句五仄韻後段八句五仄韻】吳文英

轉芳徑【韻】見霧捲晴漪【句】魚弄遊影【韻】旋解纓濯翠【句】臨枰撫瑤軫【韻】修林竹色花香處【句】意足多新詠【韻】試把龍唇【句】供來時【讀】舊寒才定【韻】門巷都深靜【韻】但酒敵曉寒【句】棊消日永【韻】舊曲猗蘭【句】待畱向【讀】月中聽【韻】藻萍密布宮溝水【句】任泛流紅冷【韻】小闌干【讀】笑拍東風醉醒【韻】

【此亦與史詞同惟前結作四字一句七字一句異】

又一體【雙調八十九字前段九句五仄韻後段八句五仄韻】吳文英

暖風定【韻】正賣花吟春【句】去年曾聽【韻】旋自洗幽蘭【句】銀瓶釣金井【韻】斗牕香暖慳畱客【句】街鼔還催暝【韻】調雛鶯【讀】試遣深杯【句】喚將愁醒【韻】鐙市又重整【韻】待醉勒遊韁【句】緩穿斜徑【韻】暗憶芳盟【句】綃帊淚猶凝【韻】吳宮十里吹笙路【句】桃李都羞靚【韻】繡簾人【讀】怕惹飛梅翳鏡【韻】

【此詞後段第五句五字周密李彭老張炎詞俱照此塡按周詞前段第二三句向水院維舟津亭喚酒院字喚字俱仄聲津字平聲第四句嘆劉郎重到劉郎二字俱平聲到字仄聲張詞第六七句消魂忍說銅駝事不是因春瘦消字平聲忍字不字俱仄聲周詞後段第二三句正香雪隨波淺煙迷岫香字平聲李詞記艸色薰晴波光揺岫波字平聲張詞第四五句愁到今年都似去年否愁字平聲周詞第六七句翠云零落空堤冷往事休回首翠字仄聲零字平聲往字仄聲李詞第八句更休言張緒風流似栁張字平聲譜內可平可仄據此】

遙天奉翠華引【調見孏窟詞】

遙天奉翠華引【雙調九十字前後段各八句五平韻】侯

寘

雪消樓外山【韻】正秦淮【讀】翠溢回瀾【韻】香梢豆蔻【句】紅輕猶怕春寒【句】曉光浮畫防【句】捲繡簾【讀】風防玉鉤閒【韻】紫府仙人【韻】花圍羽帔星冠【韻】蓬萊閬苑【句】意倦遊【讀】常戲世間【韻】佩麟舊都【句】江左襦袴聲歡【韻】只恐催歸覲【句】宴淸都【讀】休訴酒杯寛【韻】明歲應看【韻】盛鈞容【讀】舞袖歌鬟【韻】

【詞律論此詞後段結句宜作六字最是蓋與前段較當作六字況第六句旣作上三下五句法不應第八句又作上三下四句法也惜無善本及別首宋詞可校仍之】

夏雲峯【樂章集注歇指調】

夏雲峯【雙調九十一字前後段各八句五平韻】

栁永

宴堂深【韻】軒楹雨【讀】輕壓暑气低沈【韻】花洞彩舟泛斚【句】坐繞淸潯【韻】楚臺風快【句】湘簟冷【讀】永日披襟【韻】坐久覺【讀】疎弦脃管【句】時換新音【韻】越娥蕙態蘭心【韻】逞妖艷【讀】暱歡邀寵難禁【韻】筵上笑歌間發【句】舄履交侵【韻】醉鄕深處【句】須盡興【讀】滿酌髙吟【韻】向此免【讀】名韁利鎖【句】虛費光陰【韻】

【此調以此詞爲正體曹詞張詞句讀𨿽異猶爲整齊若無名氏詞與趙詞之句讀參差皆變格也譜內可平可仄卽參下所采四詞】

又一體【雙調九十一字前段九句四平韻後段九句五平韻】曹

勛

紹洪基【句】撫萬防【句】中興寶運符千【韻】樞電瑞繞【句】景命燕及雲天【韻】挺生眞主【句】平四海【讀】復禹山川【韻】班列立【讀】瞻云就日【句】職貢衣冠【韻】歡均鼇禁鵷鸞【韻】望花城粉黛【句】金獸祥煙【韻】笙簫緩奏【句】化國日永流連【韻】寶觴親勸【句】須縱飲【讀】歌舞韶妍【韻】都是祝【讀】南山聖壽【句】億萬斯年【韻】

【此與栁詞同惟前段起句不用韻前後段第四句俱四字第五句俱六字又後段第二句五字第三句四字異】

又一體【雙調九十一字前段九句四平韻後段九句五平韻】張元幹

湧冰輪【句】飛沆瀣【句】霄漢萬里雲開【韻】南極瑞占象緯【句】壽應三臺【韻】錦腸珠唾【句】鐘間气【讀】卓犖天才【韻】正暑【讀】有祥光照社【句】玉燕投懷【韻】新堂深處捧杯【韻】乍香泛水芝【句】空翠風回【韻】涼送艷歌緩舞【句】醉墮瑤釵【韻】長生難老【句】都道是【讀】栢葉仙階【韻】笑傲【讀】且山中宰相【句】平地蓬萊【韻】

【此亦與栁詞同惟前段起句不押韻又前後段第八九句俱二字一讀下作五字一句四字一句異】又一體【雙調九十一字前段九句四平韻後段八句五平韻】

【梅苑】無名氏

瓊結苞【句】酥凝蕊【句】粉心輕防胭脂【韻】疑是素娥妝罷【句】玉翠低埀【韻】化工深意【句】巧付與【讀】別个標儀【韻】怎柰向【讀】風寒景裏【句】獨是開時【韻】緣何不與春期【韻】此花又【讀】豈肻爭競芳菲【韻】疑雨恨煙【句】忍見嶺畔江湄【韻】冷姿幽艷【句】曽不許【讀】霜雪相欺【韻】只恐向【讀】笛聲怨處【句】吹落殘枝【韻】

【此詞前段第四句六字第五句四字與栁詞同後段第三句四字第四句六字與曹詞同句讀參差采以備體】

又一體【雙調九十一字前後段各八句五平韻】

趙長卿

露華淸【韻】天气爽【讀】新秋已覺涼生【韻】朱戶小牕【句】坐來低按秦箏【韻】防多妖艷【句】都總是【讀】白雪餘聲【韻】那更似【讀】肌膚韻勝【句】體段輕盈【韻】照人雙眼偏明【韻】況周郎【讀】自來多病多情【韻】把酒爲伊【句】再三著意須聽【韻】銷魂無語【句】一任側耳與心傾【韻】是我不卿卿【句】更有誰可卿卿【韻】

【此詞前段起句用韻前後段第二句俱作上三下六句法與栁詞同前後段第三四句四字六字又與曹詞同其後段第六句不作上三下四句法第七句五字第八句六字則與各家俱異采以備體不可爲法】采蓮令【按宋史樂志曲宴遊幸教坊所奏十八調曲九曰雙調采蓮今栁永樂章集有之亦注雙

調碧溪漫志夾鐘商俗呼雙調】

采蓮令【雙調九十一字前後段各八句四仄韻】

栁永

月華收【句】云澹霜天曙【韻】西徵客【讀】此時情苦【韻】翠娥執手送臨岐【句】軋軋開朱戶【韻】千嬌靣【讀】盈盈竚立【句】無言有淚【句】斷腸爭忍回顧【韻】一葉蘭舟【句】便恁急槳淩波去【韻】貪行色【讀】豈知離緒【韻】萬般方寸【句】但飲恨【讀】脈脈同誰語【韻】更回首【讀】重城不見【句】寒江天外【句】隱隱兩行煙樹

【此調只此一詞無別首可校】

醉翁操【琴曲屬正宮蘇軾自序瑯邪幽谷山川奇麗泉鳴空澗若中音會醉翁喜之把酒臨聽輒欣然忘歸旣去十餘年好奇之士沈遵聞之往遊以琴寫其聲曰醉翁操然有聲而無詞好事者倚其聲制曲粗合拍度而琴聲爲詞所繩約非天成也後三十年翁旣捐館捨遵亦歿有廬山玉澗道人崔閒妙於琴恨此曲之無詞乃譜其聲而請東坡居士補之云】

醉翁操【雙調九十一字前段十句十平韻後段十句八平韻】蘇

軾

瑯然【韻】淸圓【韻】誰彈【韻】響空山【韻】無言【韻】惟翁醉中和其天【韻】月明風露娟娟【韻】人未眠【韻】荷蕢過山前【韻】曰有心也哉此賢【韻】醉翁嘯詠【句】聲和流泉【韻】醉翁去後【句】空有朝唫夜怨【韻】山有時而童巓【韻】水有時而回川【韻】思翁無歲年【韻】翁今爲飛仙【韻】此意在人間【韻】試聽徽外三兩弦【韻】

【此本琴曲所以蘇詞不載自辛稼軒編入詞中復遂沿爲詞調在宋人中亦秪有辛詞一首可校此詞以元寒刪先四韻同用辛詞以東冬江三韻同用猶遵古韻塡者審之按辛詞前段第六句人心與我兮誰同我字仄聲第七八句湛湛千里之江上有楓下湛字上字俱仄聲第九十句噫送子於東望君之門兮九重噫字君字門字俱平聲後段第四句或一朝兮取封或字仄聲第五句昔與遊兮皆童昔字仄聲第七句一魚兮一龍上一字仄聲第九十句噫命與時逢子之所食兮萬鐘噫字平聲所字仄聲譜內可平可仄據此】

紅芍藥【蔣氏九宮譜目入南呂調】

紅芍藥【雙調九十一字前後段各八句五仄韻】

王觀

人生百歲【句】七十稀少【韻】更除十年孩童小【韻】又十年昏老【韻】都來五十載【句】一半被【讀】睡魔分了【韻】那二十五載之中【句】寧無些个煩惱【韻】仔細思量【句】好追歡及早【韻】遇酒逢花堪笑傲【韻】任玉山傾倒【韻】對景且沈醉【句】人生似【讀】露垂芳艸【韻】幸新來【讀】有酒如澠【句】要結千秋歌笑【韻】

【此詞無他首可校】

法曲獻仙音【陳暘樂書云法曲興於唐其聲始出淸商部比正律差四律有鐃鈸鐘磬之音獻仙音其一也又云聖朝法曲樂器有琵琶五弦箏箜篌笙笛觱篥方響拍板其曲所存不過道調望瀛小石獻仙音而已其餘皆不復見矣樂章集注小石調姜夔詞注大石調周密詞名獻仙音姜夔詞名越女鏡心按唐張籍酬朱慶餘詩有越女新妝出鏡心句姜詞調名本此】

法曲獻仙音【雙調九十二字前段八句四仄韻後段九句五仄韻】

周邦彥

蟬咽涼柯【句】燕飛塵幙【句】漏閣籖聲時度【韻】倦脫綸巾【句】困便湘竹【句】桐陰半侵庭戶【韻】向抱影凝情處【韻】時聞打牕雨【韻】耿無語【韻】嘆文園【讀】近來多病【句】情緒嬾【讀】尊酒易成間阻【韻】縹緲玉京人【句】想依然【讀】京兆睂嫵【韻】翠幙深中【句】對徽容【讀】空在紈素【韻】待花前月下【句】見了不教歸去【韻】

【大石調獻仙音詞以此詞及姜詞二首爲正體若李詞之句讀小異乃變格也前段起句吳文英詞落葉霞翻落字仄聲第二句王沂孫詞纖瓊皎皎纖字平聲上皎字仄聲第四句張炎詞篝密籠香篝字平】

念我【讀】重見冷楓紅舞【韻】喚起淡妝人【句】問逋仙【讀】今在何許【韻】象筆鸞牋【句】甚而今【讀】不道秀句【韻】怕平生幽恨【句】化作沙邊煙雨【韻】

【此亦與周詞同惟前段第七句不押韻異】

又一體【雙調九十二字前段八句三仄韻後段十句五仄韻】李彭老

云木槎枒【句】水葓揺落【句】瘦影半臨淸淺【韻】翠羽迷空【句】粉容羞曉【句】年華柱弦頻換【韻】甚何遜【讀】風流在【句】相逢共寒晚【韻】總依黯【韻】念當時【讀】看花遊冶【句】曽錦纜移舟【句】寶箏隨輦【韻】池苑鎖荒涼【句】嗟事逐【讀】鴻飛天逺【韻】香徑無人【句】任蒼蘚黃塵自滿【韻】聽鴉啼春寂【句】暗雨瀟瀟吹怨【韻】

【此亦周詞體惟後段第三句攤破上三下六句法作五字一句四字一句異按此詞後段第三句句讀旣異其平仄亦不同故不與周詞參校】

又一體【雙調九十一字前段八句四仄韻後段九句四仄韻】栁

永

追想秦樓心事【句】當年便約【句】於飛比翼【韻】悔恨臨岐處【句】正攜手【讀】翻成雲雨離拆【韻】念倚玉偎香【句】前事頓輕擲【韻】慣憐惜【韻】饒心性【句】正厭厭多病【句】栁腰花態嬌無力【韻】早是乍淸減【句】別後忍教愁寂【韻】記取盟言【句】少孜煎【讀】剩好將息【韻】遇佳境【讀】臨風對月【句】事須時恁相憶【韻】

【小石調獻仙音詞以此詞爲正體句讀與周詞迥別若靑翼傳情詞之減字或名法曲第二想亦小石調之變體耳】

又一體【雙調八十七字前後段各八句四仄韻】

栁永

靑翼傳情【句】香徑偸期【句】自覺當年艸艸【韻】未省同衾枕【句】便輕許相將【句】平生歡笑【韻】怎生向【讀】人間好事到頭少【韻】漫悔懊【韻】細追思【句】恨從前容易【句】致得恩愛成煩惱【韻】心下事【讀】千種盡憑音耗【韻】以此縈牽【句】等伊來【讀】自家向道【韻】洎相見【讀】喜歡存問【句】又還忘了【韻】

【此詞樂章集不載見花艸粹編前段第一二三句與周姜詞同第四句以下則與追想秦樓詞同惟後段第五句減二字結句減二字栁詞二體𨿽無別首宋詞可校然有宮調自當編入】

金盞倒垂蓮【此調有平韻仄韻兩體平韻者見晁旡咎琴趣外篇及梅苑詞仄韻者見松隱

詞】

金盞倒垂蓮【雙調九十二字前後段各九句四平韻】晁補之

休說將軍【句】解彎弓掠地【句】昆嶺河源【韻】防筆題詩【句】緑水映紅蓮【韻】算總是【讀】風流餘事【句】會須行樂年年【韻】只有一部【句】隨軒脃管繁弦【韻】多情舊逰尙憶【句】寄秋風萬里【句】鴻鴈天邊【韻】未學元龍【句】豪气笑求田【韻】也莫爲【讀】庭槐興嘆【句】便傷揺落淒然【韻】後會一笑【句】猶堪醉倒花前【韻】

【此調押平聲韻者有晁詞無名氏詞兩體此詞前後段第六句七字第七句六字晁詞別首諸阮英遊詞正與此同按諸阮英遊詞前段第五句螺髻小雙蓮螺字平聲第九句桓伊危柱哀弦危字平聲換頭句身閒未應無事無字平聲譜內可平可仄據此余參無名氏詞】

又一體【雙調九十二字前後梅苑段各九句四平韻】無名氏

依約疎林【句】見盈盈春意【句】防防霜蕤【韻】應是東君【句】試手作芳菲【韻】粉靣倚風微笑【句】是日暖【讀】雪已晴時【韻】人靜麼鳯翩翩【句】踏碎殘枝【韻】幽香渾無著處【句】甚一般雨露【句】獨占淸奇【韻】澹月疎云【句】何處不相宜【韻】陌上報春來也【句】但緑暗【讀】靑子離離【韻】桃杏應仗先容【句】次第追隨【韻】

【此詞前後段第六句皆六字第七句皆七字兩結皆六字一句四字一句與晁詞異】

又一體【雙調九十二字前段九句四仄韻後段八句六仄韻】曹

勛

谷雨初晴【句】對鏡霞乍斂【句】暖風凝露【韻】翠云低映【句】捧花王畱住【韻】滿闌嫩紅貴紫【句】道盡得【讀】韶光分付【韻】禁籞浩蕩【句】天香巧隨天步【韻】羣仙倚春似語【韻】遮麗日【讀】更著輕羅深防【韻】半開微吐【韻】隱非煙非霧【韻】正宜夜闌秉燭【句】況更有【讀】姚黃嬌妒【韻】徘徊縱賞【句】任放蒙蒙栁絮【韻】

【此調押仄聲韻者秪此一詞無別首可校】

塞翁吟【調見淸眞樂府取淮南子塞上叟事爲調名】

塞翁吟【雙調九十二字前段十句六平韻後段九句四平韻】周邦彥

暗葉啼風雨【句】牕外曉色朧【韻】散水麝【句】小池東【韻】亂一岸芙蓉【韻】蘄州簟展雙紋浪【句】輕帳翠縷如空【韻】夢逺別【句】淚痕重【韻】淡鉛臉斜紅【韻】忡忡【韻】嗟憔悴【讀】新寛帶結【句】羞艷冶【讀】都銷鏡中【韻】有蜀紙【讀】堪憑寄恨【句】等今夜【讀】灑血書詞【句】翦燭親封【韻】菖蒲漸老【句】早晚成花【句】教見薰風【韻】

【此調秪有此體方千里楊澤民陳允平和詞吳文英張炎趙文諸詞俱如此塡此詞前段第五句第十句例作上一下四句法惟陳允平詞鏡裏對芙蓉一葉漫題紅微異按張詞前段起句交到無心處交字平聲第二句出岫細話幽期出字仄聲趙詞還記初度年時初字平聲陳詞第三句檐佩冷檐字平聲張詞看流水流字平聲張詞第七句物外共鶴忘機物字仄聲陳詞第八句山萬疊山字平聲吳詞結句爲別翦珍藂別字仄聲方詞後段第二句徑分散歌稀宴少徑字仄聲陳詞從別後殘雲斷雨別字仄聲趙詞嗟漂泊浮雲飛絮飛字平聲陳詞第三句餘香在鮫綃帳中香字平聲吳詞第四句轉河影浮槎信早河字平聲陳詞更懊恨鐙花無準無字平聲張詞第六句都付陶詩都字平聲趙詞第七句百年正爾百字仄聲陳詞第九句立盡西風立字仄聲譜內可平可仄據此】

意難忘【元髙拭詞注南呂調】

意難忘【雙調九十二字前後段各九句六平韻】

蘇軾

花擁鴛房【韻】記嚲肩髻小【句】約鬢睂長【韻】輕身翻燕舞【句】低語囀鶯簧【韻】相見處【讀】便難忘【韻】肻親度瑤觴【韻】向夜防【讀】歌翻郢曲【句】帶換韓香【韻】別來音信難將【韻】似云收楚峽【句】雨散巫陽【韻】相逢情在【句】不語意難量【韻】些个事【讀】斷人腸【韻】怎禁得淒惶【韻】待與伊【讀】移根換葉【句】試又何妨【韻】

【此調秪有此體宋元詞俱如此塡此詞前後段第四五句例作五言對偶第七句例作上一下四句法塡者審之前段起句陳允平詞額粉宮黃額字仄聲第二句周邦彥詞愛停歌駐拍停字平聲劉辰翁詞看雨中鐙市鐙字平聲第三句陳詞歌送瑤觴歌字平聲第五句髙觀國詞露靚挹芳紅露字仄聲第七句周詞拌劇飲淋浪拌字平聲劇字仄聲第八句髙詞料認得嬌雲媚雨得字仄聲劉詞更可憐紅啼桃臉桃字平聲趙必詞把年時芳情分付年字平聲第九句何夢桂詞孤竹空桑孤字平聲後段起句周詞知音見說無雙知字平聲見字仄聲第二三句林正大詞聽子規啼月愁減朱顏子字仄聲啼字愁字俱平聲第四五句髙詞燭揺畱醉枕塵墜戀歌鐘燭字仄聲塵字平聲第七句陳詞雲雨夢猶妨云字平聲雨字仄聲第八句髙詞但看取天長地久取字仄聲劉詞漫三杯擁鑪覓句三字平聲擁字仄聲第九句陳詞虛度風光虛字平聲譜內可平可仄據此】

東風齊著力【調見艸堂詩餘胡浩然除夕詞也按禮記月令孟春之月東風解凍又唐人曹

松除夜詩殘臘卽又盡東風應漸聞故云東風齊著力】

東風齊著力【雙調九十二字前段十句四平韻後段九句五平韻】

胡浩然

殘臘寒收【句】三陽初轉【句】已換年華【韻】東君律管【句】迆邐到山家【韻】處處笙簧鼎沸【句】排佳宴【讀】坐列仙娃【韻】花藂裏【句】金鑪滿爇【句】龍麝煙斜【韻】此景轉堪誇【韻】深意祝【讀】壽山福海增加【韻】玉觥滿泛【句】且莫厭流霞【韻】幸有迎春緑醑【句】銀瓶浸【韻】防朶梅花【韻】休辭醉【句】園林秀色【句】百艸萌芽【韻】

【此調秪有此詞無別首宋詞可校】

逺朝歸【調見梅苑詞】

逺朝歸【雙調九十二字前段十句五仄韻後段九句五仄韻】趙耆孫

金穀先春【句】見乍開江梅【句】晶明玉膩【韻】珠簾院落【句】人靜雨疎煙細【韻】橫斜帶月【句】又別是【讀】一般風味【韻】金尊裏【韻】任遺英亂防【句】殘粉低墜【韻】惆悵杜隴當年【句】念水逺天長【句】故人難寄【韻】山城倦眼【句】無緒更看桃李【韻】當時醉魄【句】算依舊【讀】徘徊花底【韻】斜陽外【韻】漫回首畫樓十二【韻】

【此調秪有趙詞及無名氏新律才交詞故此詞可平可仄悉參無名氏詞花艸粹編本此詞第三句脫去晶明二字今從梅苑詞本校正按梅苑無名氏詞前段第四句煙籠淡妝妝字平聲第五句恰值雨膏初細恰字仄聲第七句記他日酸甜滋味他字酸字俱平聲第九句伴玉簪鳳釵玉字仄聲釵字平聲後段第三句竟日何際日字仄聲第七句且莫負尊前花底莫字仄聲第九句盡銅壺漏傳三二壺字三字俱平聲譜內可平可仄據此前後段第八句金尊裏斜陽外皆押韻無名氏詞多應是拌沈醉亦然或疑外字非韻不知古韻以支微齊佳灰五韻爲徵音同用故紙寘尾未薺霽蟹泰卦賄隊等韻皆可通用歐陽修踏莎行詞候館梅殘溪橋栁細行人更在春山外細外二韻同押亦可證也】

露華【唐李白淸平調詞東風拂檻露華濃調名本此按此調有仄韻平韻兩體周密平韻詞名露華

慢】

露華【雙調九十二字前段十句五仄韻後段九句五仄韻】

王沂孫

紺葩乍坼【韻】笑爛漫嬌紅【句】不是春色【韻】換了素妝【句】重把靑螺輕拂【韻】舊歌共渡煙江【句】卻占玉奴標格【韻】風霜峭【句】瑤臺種時【句】付與仙骨【韻】閒門晝掩淒惻【韻】似澹月棃花【句】重化淸魄【韻】尙帶唾痕香凝【句】怎忍攀摘【韻】嫩緑漸暖溪陰【句】防防粉雲飛出【韻】芳豓冷【句】劉郎未應認得【韻】

【此調押仄聲韻者只有此體張翥陶宗儀詞俱如此塡按張詞前段起句瀛洲種玉瀛字平聲第四五句琢就瑤笄光映鬢云斜矗瑤字平聲鬢字仄聲第六句防度借取搔頭度字仄聲第八句風露冷露字仄聲後段第五句爭忍輕觸爭字平聲第七句珠履舊逰誰續珠字平聲陶詞前段第五句巧把黛螺輕羃巧字仄聲第六句莫是歌渡煙江歌字平聲第九句防宮紺袖袖字仄聲結句唾花猶濕花字平聲換頭句問他阿母消息問字仄聲第六句誰顧采香仙客誰字平聲譜內可平可仄據此】

又一體【雙調九十四字前段十句四平韻後段九句四平韻】王沂孫

晚寒竚立【句】記鉛輕黛淺【句】初認冰魂【韻】碧羅襯玉【句】猶凝茸唾香痕【韻】淨洗妬春顏色【句】勝小紅【讀】臨水湔裙【韻】煙渡逺【句】應憐舊曲【句】換葉移根【韻】山中去年人別【句】怪月悄風輕【句】閒掩重門【韻】瓊肌瘦損【句】那堪燕子黃昏【韻】防片過溪浮玉【句】似夜歸【讀】深雪前村【韻】芳夢冷【句】雙禽悞宿粉痕【韻】

【此調押平聲韻者只此一體句讀與仄韻詞同惟前後段第七句各添一字周密張炎詞俱如此塡按周詞後段第四五句選歌試舞連宵戀醉瑤藂選字仄聲連字平聲張詞前段第二三句正翠蹊悞曉玉洞明春翠字玉字俱仄聲第四五句蛾眉淡掃背風不語盈盈蛾字平聲背字不字俱仄聲第七句引劉郎不是飛瓊劉字平聲不字仄聲後段起句一掬瑩然生意一掬二字俱仄聲第六七句花下可憐仙子醉東風猶自吹笙花字東字俱平聲第九句漁翁正迷武陵迷字平聲譜內可平可仄據此】薄媚摘徧【沈括夢溪茟談所謂大徧者凡數十解每解有數疊裁截用之則謂之摘徧按薄媚

大曲凡十徧此蓋摘其入破之一徧也】

薄媚摘徧【雙調九十二字前段十一句三仄韻一叶韻後段十句四仄韻一叶韻】

趙以夫

桂香消【句】梧影瘦【句】黃菊迷深院【韻】倚西風【句】看落日【句】長江東去如練【韻】先生底事【句】有賦飄然【句】剛道爲田園【葉】獨醒何爲【句】持杯自觀未能免【韻】休把茱萸吟翫【韻】但管年年健【韻】千古事【句】防憑防【句】吾生九十彊半【韻】歡娛終日【句】富貴何時【句】一笑醉鄕寛【葉】倒載歸來【句】回廊月又滿【韻】

【此詞仄韻中入平韻亦是本部三聲葉與大曲薄媚入破第一詞大同小異惟虛齋樂府有之其平仄無別首宋詞可校】

戀香衾【金詞注仙呂調】

戀香衾【雙調九十二字前後段各八句四平韻】

呂渭老

記得花陰同攜手【句】指定日【讀】許我同歡【韻】喚做眞成【句】耳熱心安【韻】打疊從來不成器【句】待做个【讀】平地神仙【韻】又卻不成些事【句】驀地驚殘【韻】據我如今沒投奔【句】見著你【讀】淚早偸彈【韻】對月臨風【句】一味埋寃【韻】笑則人前不妨笑【句】行笑裏【讀】斗覺心煩【韻】怎生分得煩惱【句】兩處勻攤【韻】

【此亦謔詞因其調僻采以備體按金元曲子仙呂調者前後段第二句皆六字較此詞各減一字在宋詞中無別首可校】

滿江紅【此調有仄韻平韻兩體仄韻詞宋人塡者最多其體不一今以栁詞爲正體其餘各以類列樂章集注仙呂調元髙拭詞注南呂調平韻詞只有姜詞一體宋元人俱如此塡】

滿江紅【雙調九十三字前段八句四仄韻後段十句五仄韻】栁

永

暮雨初收【句】長川靜【讀】徵帆夜落【韻】臨島嶼【讀】蓼煙疎淡【句】葦風蕭索【韻】幾許漁人橫短艇【句】盡將鐙火歸村落【韻】遣行客【讀】當此念回程【句】傷漂泊【韻】桐江好【句】煙漠漠【韻】波似染【句】山如削【韻】繞嚴陵灘畔【句】鷺飛魚躍【韻】逰宦區區成底事【句】平生況有雲泉約【韻】歸去來【讀】一曲仲宣吟【句】從軍樂【韻】

【此調押仄聲韻者以栁詞此體爲定格若張詞之多押兩韻戴詞之多押一韻呂詞之減字蘇趙辛栁杜詞之添字以及葉詞之句讀異同王詞之句讀全異皆變格也周紫芝詞前後兩結問向晚誰欲畫漁蓑寒江立便準擬一醉廣寒宮千山白向晚凖擬四字俱仄聲把功名收拾付君侯如椽筆正梅花萬里雪深時須相憶功名梅花四字俱平聲程垓詞但獨褰幽幌悄無音傷離別問甚時重理錦囊書從頭說獨字甚字俱仄聲褰字時字俱平聲均屬正體塡者不拘又換頭四句原屬六字折腰兩句當以此詞之平仄爲定格如譜內張詞戴詞亦爲合格若蔡伸詞起句之並蘭舟舟字平聲範成大詞起句之志千里志字仄聲袁去華詞第二句之道傍李道字仄聲曹冠詞第三句之醉夢裏醉字仄聲楊炎昶詞第四句之酒無力酒字仄聲非定格也又侯寘詞後段第六句經營拂掠拂字入聲張炎詞結句白鷗識白字入聲此皆以入作平不注可仄又蘇軾詞後段第七句欲向佳人訴離恨離字平聲栁詞別首後段第九句待到頭終久問伊著著字仄聲趙師俠詞結句無杜宇杜字仄聲此皆偶誤亦不注可平可仄按張孝祥詞前段第三四句動逺思空江小艇髙丘喬木髙字平聲範成大詞後段第六句桃根雙檝桃字平聲譜內據此余參張元幹以下八詞】

又一體【雙調九十三字前段八句五仄韻後段十句六仄韻】張元幹

春水連天【句】桃花浪【讀】防番風惡【韻】云乍起【讀】逺山遮盡【句】晚風還作【韻】緑徧芳洲生杜若【韻】楚帆帶雨煙中落【韻】認向來【讀】沙嘴共停橈【句】傷飄泊【韻】寒猶在【句】衾偏薄【韻】腸欲斷【句】愁難著【韻】倚蓬牕無寐【句】引杯孤酌【韻】寒食淸明都過卻【韻】可憐辜負年時約【韻】想小樓【讀】日日望孤舟【句】人如削【韻】

【此與栁詞同惟前段第五句後段第七句皆押韻異按程泌頗恨登臨詞前段第五六句當日臥龍商略處秦淮王气眞何許後段第七八句可笑唐人無意度卻言此虎淩波去正與此同】

又一體【雙調九十三字前段八句四仄韻後段十句六仄韻】戴復古

赤壁磯頭【句】一番過【讀】一番懷古【韻】想當時【讀】周郎年少【句】气吞區宇【韻】萬騎臨江貔虎噪【句】千艘烈炬魚龍怒【韻】捲長波【讀】一鼓困曹瞞【句】今如許【韻】江上渡【韻】江邊路【韻】形勝地【句】興亡處【韻】覽遺蹤【句】勝讀史書言語【韻】防度東風吹世換【句】千年往事隨潮去【韻】問道旁【讀】楊栁爲誰春【句】揺金縷【韻】

【此與栁詞同惟換頭句多押一韻按晁補之莫話南徵詞淸時事羇逰意盡付與狂歌醉段克已詞活國手談天口都付與尊中酒正與此同此詞後段第五六句作上三下六句法宋詞如此者甚多如栁詞別首之盡思量休又怎生休得周紫芝詞又何如聊遣舞衣紅濕皆與此同】

又一體【雙調九十一字前段八句四仄韻後段十句五仄韻】呂渭老

燕拂危檣【句】斜日外【讀】數峯凝碧【韻】正暗潮生渚【句】暮風飄席【韻】初過南村沽酒市【句】連空十頃菱花白【韻】想故人【讀】輕箑障逰絲【句】聞遙笛【韻】魚與鴈【句】通消息【韻】心與夢【句】空牽役【韻】到如今相見【句】怎生休得【韻】斜抱琵琶傳密意【句】一襟新月橫空碧【韻】問甚時【讀】同作醉中仙【句】煙霞客【韻】

【此亦栁詞體惟前段第三句減二字異按程垓詞況人間元似泛家浮宅呂本中詞對一川平野數椽茅屋康與之詞正靑春未老流鶯方歇嚴羽詞正錢唐江上潮頭如雪俱與此同】

又一體【雙調八十九字前段七句四仄韻後段十句五仄韻】呂渭老

晚浴新涼【句】風蒲亂【讀】松梢見月【韻】庭陰靜【讀】暮蟬啼歇【韻】螢繞井防簾入燕【句】荷香蘭气供揺箑【韻】賴晚來【讀】一雨洗防塵【句】無些熱【韻】心下事【句】峯重疊【韻】人甚處【句】星明滅【韻】想行雲應在【句】鳳凰城闕【韻】曽約佳期同菊蕊【句】當時共指鐙花說【韻】據眼前【讀】何日是西風【句】吹涼葉【韻】

【此亦栁詞體惟前段第三句減四字按呂詞別首笑語移時詞鮮明是晚來妝飾正與此同】又一體【雙調九十四字前段八句四仄韻後段十句五仄韻】蘇

軾

東武城南【句】新堤固【讀】漣漪初溢【韻】隱隱徧【讀】長林髙阜【句】臥紅堆碧【韻】枝上殘花吹盡也【句】與君試向江邊覓【韻】問向前【讀】猶有防多春【句】三之一【韻】官裏事【句】何時畢【韻】風雨外【句】無多日【韻】相將泛曲水【句】滿城爭出【韻】君不見【讀】蘭亭修禊事【句】當時座上皆豪逸【韻】到如今【讀】修竹滿山陰【句】空陳迹【韻】

【此亦與栁詞同惟後段第七句添一字按蘇詞別首憂喜相尋詞後段第七八句君不見周南歌漢廣天教夫子休喬木李嬰荊楚風煙詞君不見淩煙冠劍客何人气貌長似舊正與此同】

又一體【雙調九十四字前段八句四仄韻後段十句五仄韻】趙

鼎

慘結秋陰【句】西風送【讀】絲絲雨濕【韻】凝望眼【讀】徵鴻防字【句】暮投沙磧【韻】欲往鄕關何處是【句】水雲浩蕩連南北【韻】但修眉【讀】一抹有無中【句】遙山色【韻】天涯路【句】江上客【韻】腸已斷【句】頭應白【韻】空搔首興歡【句】暮年離隔【韻】欲待忘憂除是酒【句】柰酒行欲盡愁無極【韻】便挽將【讀】江水入尊罍【句】澆胸臆【韻】

【此亦與栁詞同惟後段第八句添一字按李昴英薄冷催霜詞後段第七八句萬里寒云迷北斗望逺峯夕照頻西顧正與此同】

又一體【雙調九十四字前段八句四仄韻後段十句五仄韻】辛棄疾

防火櫻桃【句】照一架【讀】酴醿如雪【韻】春正好【讀】見龍孫穿破【句】紫苔蒼壁【韻】乳燕引雛飛力弱【句】流鶯喚友嬌聲怯【韻】問春歸【讀】不肻帶愁歸【句】腸千結【韻】層樓望【句】春山疊【韻】家何在【句】煙波隔【韻】把古今遺恨【句】向他誰說【韻】蝴蝶不傳千里夢【句】子規叫斷三更月【韻】聽聲聲【讀】枕上勸人歸【句】歸難得【韻】

【此亦與栁詞同惟前段第三句添一字異】

又一體【雙調九十七字前段八句五仄韻後段十句六仄韻】栁

永

萬恨千愁【句】將年少【讀】衷腸牽繋【韻】殘夢斷【讀】酒醒孤館【句】夜長滋味【韻】可惜許【讀】枕前多少意【韻】到如今【讀】兩總無終始【韻】獨自个【讀】贏得不成眠【句】成憔悴【韻】添傷感【句】消何計【韻】空只恁【句】厭厭地【韻】無人處思量【句】防度垂淚【韻】不曾得【讀】都來些子事【韻】甚恁底【讀】扺死難拌棄【韻】待到頭【讀】終久問伊著【句】如何是【韻此卽暮雨初收詞體惟前段第五六句後段第七八句各添一襯字又意字事字皆押韻】

又一體【雙調九十四字前段九句四仄韻後段十句五仄韻】杜

衍

無名無利【句】無榮無辱【句】無煩無惱【韻】夜鐙前【讀】獨歌獨酌【句】獨吟獨笑【韻】又值羣山初雪滿【句】又兼明月交光好【韻】便假饒【讀】百歲擬如何【句】從他老【韻】知富貴【句】誰能保【韻】知功業【句】何時了【韻】算簟瓢金玉【句】所爭多少【韻】一瞬光陰何足道【句】但思行樂常不早【韻】待春來【讀】攜酒殢東風【句】眠芳艸【韻】

【此詞見花艸粹編采之言行錄卽栁詞九十三字體惟前段第一句平仄不同第二句添一襯字作四字兩句若減去襯字則無榮辱無煩無惱仍是上三下四句法便合調矣】

又一體【雙調九十一字前段八句四仄韻後段十句五仄韻】葉夢得

雪後郊原【句】煙林外【讀】梅花初坼【韻】春欲半【句】猶自探春消息【韻】一眼平蕪看不盡【句】夜來小雨催新碧【韻】笑去年【讀】攜酒折花人【句】花應識【韻】蘭舟漾【句】城南陌【韻】云影淡【句】天容窄【韻】繞風漪十頃【句】防浮晴色【韻】恰是槎頭收釣處【句】坐中仍有江南客【韻】問如何【讀】兩漿下苕溪【句】吞云澤【韻】

【此亦與栁詞同惟前段第三四句作三字一句六字一句異】

又一體【雙調九十一字前段八句四仄韻後段九句五仄韻】葉夢得

一朶黃花【句】先催報【讀】秋歸消息【韻】滿芳枝凝露【句】爲誰裝飾【韻】便向尊前拌醉倒【句】古今同是東籬側【韻】問何須【讀】特地賦歸來【句】拋彭澤【韻】回首去年時節【韻】開口笑【句】眞難得【韻】使君今那更【句】自成行客【韻】霜鬢不辭重插滿【句】他年此防何人憶【韻】記多情【讀】曽伴小防幹【句】親攀摘【韻】

【此亦與栁詞同惟後段起句作六字一句異】

又一體【雙調九十二字前段八句五仄韻後段八句七仄韻】王之道

竹馬來迎【句】畱不住【讀】寸心如結【韻】歷湖濵【讀】須濡相望【句】近同吳越【韻】闕裏風流今未滅【韻】此行報政看期月【韻】已驗康沂富國【句】千古曽無別【韻】多謝潤沾枯轍【韻】令我神思淸發【韻】新命歡浹【韻】兩邦情愜【韻】明日西風帆捲席【韻】髙檣到處旌麾列【韻】忽相思【讀】吾當往【句】誰謂三山隔【韻】

【此詞前後段兩結及換頭句句讀與諸家全異譜中采入以備一格】

又一體【雙調九十三字前段八句四平韻後段十句五平韻】姜

防

仙姥來時【句】正一望【讀】千頃翠瀾【韻】旌旗與【讀】亂雲俱下【句】依約前山【韻】命駕羣龍金作軛【句】相從諸娣玉爲冠【韻】向夜深【讀】風定悄無人【句】聞佩環【韻】神奇處【句】君試看【韻】奠淮右【句】阻江南【韻】遣六丁雷電【句】別守東關【韻】應笑英雄無好手【句】一篙春水走曹瞞【韻】又怎知【讀】人在小江樓【句】簾影間【韻】

【此調押平聲韻者只有此體句讀與仄韻詞同按姜詞自序云滿江紅舊詞用仄韻多不叶律如周邦彥詞無心撲句歌者將心字融入去聲方諧音律予欲以平韻爲之久不能成因泛巢湖祝曰得一席風當以平韻滿江紅爲神姥壽言訖風與帆俱駛頃刻而成未句云聞佩環則叶律矣此詞兩結三字句並用平仄平吳文英彭元遜彭芳逺李琳諸詞皆然按吳詞前段第一二句竹下門敲又呼起蝴蝶夢淸竹字仄聲呼字平聲又一首雲气樓臺分一滄浪翠蓬分字浪字俱平聲第三四句閒裏看鄰墻梅子幾度生仁裏字仄聲鄰字平聲幾字仄聲彭詞西樓外天低水湧龍挾秋吟水字仄聲吳詞第五六句風送流花時過岸浪揺晴棟欲飛空風字平聲浪字仄聲彭詞銜盡吳花成鹿苑人間不恨雨和風不字仄聲吳詞第七句算鮫宮只隔一紅塵鮫字平聲隻字仄聲彭詞後段第一二三四句山霧濕倚燻籠垂防葉鬢酥融霧字倚字俱仄聲燻字垂字俱平聲防字仄聲第五六句恨宮云一朶飛過空同宮字平聲一字仄聲飛字平聲吳詞第七句秋色未教飛盡鴈未字仄聲李詞佛界三千籠日月佛字仄聲第八句仙樓十二掛星辰仙字平聲十字仄聲吳詞第九句看髙鴻飛上碧雲中髙字平聲彭詞問故人忍更負東風忍字仄聲譜內可平可仄據此】

禦定詞譜卷二十二

欽定四庫全書

禦定詞譜卷二十三目錄【起九十三字至九十】

淒涼犯三體【五字又名瑞】

浣溪紗慢一體【鶴仙影又名】

四犯剪梅花三體【浣溪紗慢又名轆轤金井三犯錦園春月】髙平探芳新一體

臨江仙慢一體

雪明鳷鵲夜一體

玉漏遲七體

尾犯五體【城春錦園】

駐馬聽一體

雪梅香二體

六麼令三體【春又名碧芙蓉又名】

保壽樂一體

惜秋華五體

古香慢一體

芙蓉月一體

一枝春二體

梅子黃時雨一體

如魚水一體

賞松菊一體

二色蓮一體

塞孤二體

水調歌頭八體【又名元防曲凱歌】

欽定四庫全書

禦定詞譜卷二十三【起九十三字至九十五字】

淒涼犯【白石詞注仙呂調犯商調一名瑞鶴仙影其自序曰合肥巷陌皆種桞秋風夕起騷騷然余客居闔戶時聞馬嘶出城四顧則荒煙野艸不勝淒黯乃著此解琴有淒涼調假以爲名凡曲言犯者謂以宮犯商商犯宮之類如道調宮上字住雙調亦上字住所住字同故道調曲中犯雙調或於雙調曲中犯道調其他準此唐人樂書云犯有正防偏側宮犯宮爲正宮犯商爲旁宮犯角爲偏宮犯羽爲側此說非也十二宮所住字各不同不容相犯十二宮特可犯商角羽耳】

淒涼犯【雙調九十三字前段九句六仄韻後段九句四仄韻】姜

防

緑楊巷陌【韻】西風起【讀】邊城一片離索【韻】馬嘶漸逺【句】人歸甚處【句】戍樓吹角【韻】情懷正惡【韻】更衰艸寒煙淡薄【韻】似當時【讀】將軍部曲【句】迆邐度沙漠【韻】追念西湖上【句】小舫攜歌【句】晚花行樂【韻】舊遊在否【句】想如今【讀】翠凋紅落【韻】漫寫羊裙【句】等新鴈來時系著【韻】怕匆匆【讀】不肯寄與【句】悞後約【韻】

【此調爲姜防自度曲自應以此詞爲正體吳文英空江浪闊詞正與此同若張詞之前段第一二句句讀】

【小異或添一字皆變體也按吳詞前段起句空江浪闊空字平聲第五句露搔淚濕淚字仄聲後段起句樊姊玉奴恨玉字仄聲第八句倚瑤臺十二金錢錢字平聲諸內可平可仄據此余參張詞二首】又一體【雙調九十三字前段九句五仄韻後段九句四仄韻】張

炎

西風暗翦荷衣碎【句】柔絲不解重緝【韻】荒煙斷浦【句】晴暉淩亂【句】半江搖碧【韻】悠悠望極【韻】忍獨聽【讀】秋聲漸急韻更憐他【讀】桞髮蕭條【句】相爲動愁色【韻】老態今如此【句】猶自畱連【句】醉笻遊屐【韻】不堪痩影【句】渺天涯【讀】盡成行客【韻】因甚忘歸【句】漫吹裂【讀】山陽夜篴【韻】夢三十六陂流水【句】去未得【韻】

【此亦姜詞體惟前段起句七字不押韻第二句六字後段第八句不折腰異】

又一體【雙調九十四字前段九句五仄韻後段九句四仄韻】張

炎

蕭疎野桞嘶寒馬【句】蘆花深【讀】還見遊獵【韻】山勢北來【句】甚時曾到【句】醉魂飛越【韻】酸風自咽【韻】擁吟鼻【讀】徵衣暗裂【韻】正淒迷【讀】天涯羇旅【句】不似灞橋雪【韻】誰念而今老【句】嬾賦長楊【句】倦懷休說【韻】空憐斷梗【句】夢依依【讀】嵗華輕別【韻】待擊歌壺【句】怕如意【讀】和冰凍折【韻】且行行【讀】平沙萬里【句】盡是月【韻】

【此與西風暗翦詞同惟前段第二句添一字作上三下四句法異】

浣溪沙慢【調見片玉集亦名浣溪紗慢】

浣溪沙慢【雙調九十三字前段九句五仄韻後段十句五仄韻】周邦彥

水竹舊院落【句】鶯引新雛過【韻】嫩英翠幄【句】紅杏交橊火【韻】心事暗卜【句】葉厎尋雙朶【韻】深夜歸靑瑣【韻】鐙盡酒醒時【句】曉窗明【讀】釵橫鬢嚲【韻】怎生那【韻】被間阻時多【句】柰愁腸數疊【句】幽恨萬端【句】好夢還驚破【韻】可怪近來【句】傳語也無个【韻】莫是嗔人呵【韻】果若是嗔人【句】卻因何【讀】逢人問我【韻】

【此詞淸眞集不載故方千里楊澤民陳允平皆無和詞前段第二句坊刻作櫻筍新蔬果今依苕溪詞話訂正】

四犯翦梅花【調見龍洲詞前後段首句不押韻者名四犯翦梅花押韻者名轆轤金井盧祖

臯詞名月城春又名錦園春一名三犯錦園春】

四犯翦梅花【雙調九十三字前段九句五仄韻後段十句五仄韻】

劉過

水殿風涼【句】賜環歸【讀】正是夢熊華旦【韻】疊雪羅輕【句】稱云章題扇【韻】西淸侍宴【韻】望黃傘【讀】日華籠輦【韻】金劵三王【句】玉堂四世【句】帝恩偏眷【韻】臨安記【讀】龍飛鳳舞【句】信神明有後【句】竹梧陰滿【韻】笑折花看【句】裛荷香紅淺【韻】功名嵗晚【韻】帶河與【讀】礪山長逺【韻】麟脯杯行【句】狨韀坐穩【句】內家宣勸【韻】

【此調前段第一二句卽解連環之第一二三句第三四句卽醉蓬萊之第四五句第五六句卽雪獅兒之第六七句第七八九句卽醉蓬萊之第九第十第十一句後段第一二三句卽解連環之第一二三句第四五句卽醉蓬萊之第五六句第六七句卽雪獅兒之第六七句第八九十句卽醉蓬萊之第十第十一十二句凡集四調故曰四犯本屬三調故又曰三犯細辧句讀應以盧詞爲合格若劉詞之前後段起句不押韻第二句作上三下六句法後段起句又多一字似與解連環不合因相傳巳久故仍列劉詞於前以備參考其可平可仄則注於盧詞之下以見此調之正體也】

又一體【雙調九十三字前段九句六仄韻後段十句六仄韻】劉

過

翠睂重掃【韻】後房深【讀】自喚小蠻嬌小【韻】繡帶羅垂【句】報濃妝才了【韻】堂虛夜悄【韻】但依約【讀】鼓簫聲閙【韻】一曲梅花【句】尊前舞徹【句】棃園新調【韻】髙陽醉【讀】玉山未倒【韻】看鞵飛鳳翼【句】玉釵微裊【韻】秋滿東湖【句】更西風涼早【韻】桃源路杳【韻】記流水【讀】泛舟曾到【韻】桂子香濃【句】梧桐影轉【句】月寒天曉【韻】

【此與水殿風涼詞同惟前段起句及換頭句皆押韻異】

又一體【雙調九十二字前後段各十句六仄韻】

盧祖臯

五云騰曉【韻】望凝香畫防【句】恍然蓬島【韻】玉露冰壺【句】昭神仙風表【韻】詩書坐嘯【韻】喚淮楚【讀】滿城春好【韻】雨谷催耕【句】風簾戲鼓【句】家家歡笑【韻】南湖細吟未了【韻】看金蓮夜直【句】丹鳳飛詔【韻】鬢影靑靑【句】辦功名多少【韻】持杯滿釂【韻】聽千里【讀】咸歌難老【韻】試問尊前【句】蟠桃次第【句】紅芳猶小【韻】

【此詞前段第一句押韻第二句五字第三句四字後段第一句六字押韻方與解連環調句讀合盧詞三首並同按盧詞別首前段第四五句絲雨蒙晴放珠簾髙捲絲字平聲後段第一二三句洛陽畫圖舊見向天香深處猶認嬌面洛字仄聲深字平聲第四五句露縠霞綃聞綺羅裁翦聞字平聲綺字仄聲余參劉詞惟前段起句劉詞第一首不押韻換頭句劉詞二首俱七字不便參校因不據作譜】髙平采芳新【調見夢窗詞吳文英自度髙平調曲】

髙平采芳新【雙調九十三字前段十二句一叶韻四仄韻後段十二句五仄韻】

吳文英

九街頭【葉】正軟塵酥潤【句】雪消殘澑【韻】褉賞祗園【句】花艷云陰籠晝【韻】層梯峭【句】空麝散【句】擁淩波【句】縈翠袖【韻】嘆年端【句】連環轉【句】爛漫遊人如繡【韻】腸斷回廊竚久【韻】便寫意濺波【句】傳愁蹙岫【韻】漸沒飄紅【句】空惹閒情春瘦【韻】椒杯香【句】幹醉醒【句】怕西窗【句】人散後【韻】暮寒深【句】遲回處【句】自攀庭桞【韻】

【此調淵源似出探芳訊但攤破句法移換宮調自成新聲卽與探芳訊不同故另編一體此詞可平可仄亦無別首可校】

臨江仙慢【樂章集注仙呂調】

臨江仙慢【雙調九十三字前段十一句五平韻後段十一句六平韻】

桞永

夢覺小庭院【句】冷風淅淅【句】疎雨蕭蕭【韻】綺窗外【讀】秋聲敗葉狂飄【韻】心搖【韻】柰寒漏永【句】孤幃悄【句】淚燭空燒【韻】無端處【句】是繡衾鴛枕【句】閒過淸宵【韻】蕭條【韻】牽情系恨【句】爭向年少偏饒【韻】覺新來【讀】憔悴舊日風標【韻】魂消【韻】念歡娯事【句】煙波阻【句】後約方遙【韻】還經嵗【句】問怎生禁得【句】如許無聊【韻】

【此調秖有此詞平仄無別首可校此詞押三短韻前後段第六句作上一下三句法第十句作上一下四句法當是體例塡者審之】

雪明鳷鵲夜【調見花艸粹編】

雪明鳷鵲夜【雙調九十四字前段十句四仄韻後段八句四仄韻】

宋徽宗

望五云多處【句】探春開閬苑【句】別就瑤島【韻】正梅雪韻淸【句】桂月光皎【韻】鳳帳龍簾縈嫩風【句】禦座深【讀】翠金間繞【韻】半天中【句】香泛千花【句】鐙掛百寶【韻】聖時觀風重臘【句】有簫鼓沸空【句】錦繡匝道【韻】競呼盧气貫調歡笑【韻】袖裏金錢擲下【句】來侍宴【讀】歌太平睿藻【韻】願年年此際【句】迎春不老【韻】

【此調僅見此詞無別首可校】

玉漏遲【蔣氏九宮譜黃鐘宮】

玉漏遲【雙調九十四字前段十句五仄韻後段九句五仄韻】宋

祁

杏香飄禁苑【句】須知自昔【句】皇都春早【韻】燕子來時【句】繡陌漸薰芳艸【韻】蕙圃夭桃過雨【句】弄碎影【讀】紅篩淸沼【韻】深院悄【韻】緑楊巷陌【句】鶯聲爭巧【韻】早是賦得多情【句】更遇酒臨花【句】鎭辜歡笑【韻】數曲闌干【句】故國漫勞登眺【韻】漢外微云盡處【句】亂峯鎖【讀】一竿斜照【韻】歸路杳【韻】東風淚零多少【韻】

【此詞前段起句不押韻北宋詞俱照此塡按前段起句葛立方詞窗戶明環堵窗字平聲第二三句劉因詞人生何必武陵溪上何字平聲第六句劉詞不似東山髙臥髙字平聲第七句周密詞驚醉語香紅圍繞驚字平聲第九句張炎詞詩夢正迷詩字平聲夢字仄聲迷字平聲後段起句周詞雨窗短夢無憑窗字平聲張詞幽趣盡屬間僧幽字平聲第二句張詞渾未識人間渾字平聲第四句何夢桂詞何處玉堂玉字仄聲第五句何詞滿地蒼苔不掃蒼字平聲第六句劉詞天設四時佳興佳字平聲第九句張詞那更好遊人老那更二字俱仄聲譜內可平可仄據此余參所采六詞若吳文英詞之前段結句分秋一半張埜詞之後段結句忘卻鏡中白髮又何夢桂詞之後段第五句滿地蒼苔不掃一字白字不字俱入聲此以入替平不注可仄又何夢桂詞前段起句問春先開未元好問第六句不如麒麟畫裏開字如字平聲查宋元詞此二字並無用平聲者故亦不注可平】

又一體【雙調九十四字前段十句六仄韻後段九句五仄韻】吳文英

絮花寒食路【韻】晴絲罥日【句】緑陰吹霧【韻】客防欺風【句】愁滿畫船煙浦【韻】彩掛秋千散後【句】悵塵銷【讀】燕簾鶯戶【韻】從間阻【韻】夢云無準【句】鬢霜如許【韻】夜久繡閣藏嬌【句】記掩扇傳歌【句】翦鐙畱語【韻】月約星期【句】細把花防頻數【韻】彈指一襟怨恨【句】漫空倩【讀】啼鵑聲訴【韻】深院宇【韻】黃昏杏花微雨【韻】

【此與宋祁詞同惟前段起句押韻異按南宋人詞俱如此塡】

又一體【雙調九十四字前後段各十句六仄韻】

張翥

病懷因酒惱【韻】依稀夢裏【句】吳娃嬌小【韻】金縷歌殘【句】人去月斜云杳【韻】怕見棲香燕晚【句】又怕聽【讀】啼花鶯曉【韻】庭院悄【韻】生衣欲試【句】風寒猶峭【韻】窈窕【韻】靑粉墻低【句】送影過秋千【句】驀然間笑【韻】半朶常棃【句】微露鳳釵紅嫋【韻】近日琴心倦寫【句】更逺信【讀】西沈靑鳥【韻】虛負了【韻】花月一春多少【韻】

【此與吳詞同惟換頭句多押一短韻按白朴詞縹緲露閣云窗恨夢斷靑鸞夜深寒峭又劉因詞且唱一曲漁歌當無復當年缺壺悲壯張埜詞浪走紫陌紅塵笑厎用腰間印金懸斗元詞無不藏短韻者正與此同】

又一體【雙調九十四字前後段各十句五仄韻】

吳文英

鴈邊風信小【句】飛瓊望杳【句】碧雲先晚【韻】露冷闌干【句】定怯藕絲冰腕【韻】淨洗浮雲片玉【句】賸花影【讀】春鐙相亂【韻】秦鏡滿【韻】素娥未肯【讀】分秋一半【韻】每圓處【讀】卽良宵【韻】甚此夕偏饒【句】對歌臨怨【韻】萬里嬋娟【句】防許霧屏云幔【韻】孤淒涼照水【句】曉風起【讀】銀河西轉【韻】摩淚眼【韻】瑤臺夢回人逺【韻】

【此亦與宋詞同惟換頭作六字折腰句法異】

又一體【雙調九十六字前段十句五仄韻後段九句五仄韻】程

垓

一春渾不見【句】那堪又是【句】花飛時節【韻】忍對危闌數曲【句】暮云千疊【韻】門外星星桞眼【句】看誰是【讀】當時風月【韻】愁萬結【韻】憑誰問我【句】慇懃低說【韻】不是慣卻春心【句】柰新燕傳情【句】舊鸎饒舌【韻】冷篆餘香【句】莫放等閒消歇【韻】縱使繁紅褪盡【句】猶自有【讀】酴醿堪折【韻】魂夢切【韻】如今不耐【讀】飛來蝴蝶【韻】

【此亦與宋詞同惟前段第四句六字第五句四字後段結句添二字作八字句異】

又一體【雙調九十三字前段十句六仄韻後段九句五仄韻】蔣

防

翠鴛雙穗冷【韻】鶯聲喚轉【句】春風芳景【韻】花湧袖香【句】此度徐妝偏稱【韻】水月仙人院宇【韻】到處有【讀】西湖如鏡【韻】煙岫暝【韻】纖蔥悞指【句】蓮峯篁嶺【韻】料想小閣初逢【句】正浪拍紅猊【句】袖飛金餅【韻】樓倚斜暉【句】賸把佳期重省【韻】萬種惺松笑語【句】一防溫柔情性【韻】釵倦整【韻】盈盈背鐙嬌影【韻】

【此與吳文英絮花寒食詞同惟後段第七句減一字異】

又一體【雙調九十字前段九句六仄韻後段八句五仄韻】滕

賓

問誰爭乞巧【韻】誰知巧處成煩惱【韻】天上佳期【句】厎事別多歡少【韻】雨夢雲情半餉【句】又早被【讀】西風吹曉【韻】愁未了【韻】星橋隔斷【句】銀河深杳【韻】可笑兒女浮名【句】似果【讀】絲縈繞【韻】百拙無能【句】贏得自家華晧【韻】我笑嫦娥解事【句】但嵗嵗【讀】蛾睂空老【韻】歸去好【韻】江上緑波煙艸【韻】

【此見鳯林書院元詞亦吳詞體惟前段第二三句減一字作七字一句後段第二三句減三字作六字一句異】

尾犯【調見樂章集夜雨滴空階詞注正宮睛煙羃羃詞注林鐘商秦觀詞名碧芙蓉】

尾犯【雙調九十四字前段十句四仄韻後段八句四仄韻】

桞永

夜雨滴空階【句】孤館夢回【句】情緒蕭索【韻】一片閒愁【句】想丹靑難貌【韻】秋漸老【讀】蛩聲正苦【句】夜將闌【讀】鐙花漸落【韻】最無端處【句】忍把良宵【句】只恁孤眠卻【韻】佳人應怪我【句】別後寡信輕諾【韻】記得當時【句】翦香雲爲約【韻】甚時向【讀】幽閨深處【句】按新詞【讀】流霞共酌【韻】再同歡笑【句】肯把金玉珍珠博【韻】

【此調九十四字者以此詞爲正體秦觀吳文英趙以夫諸詞俱如此塡若蔣詞之後段第二句添一字結句句法不同乃變格也沈伯時樂府指迷論此詞結句金字應用去聲按異文英紺海掣微云詞滿地桂陰無人惜趙以夫詞殷勤更把茱萸囑桂字更字去聲但吳詞陰字平聲趙詞殷勤二字平聲吳詞別首逺夢越來溪上月上字仄聲則又與此詞不同今以滿地桂陰句爲定格蓋陰字平聲可以玉字入聲替也按趙詞前段第一句長嘯躡髙寒長字平聲第六句引光祿淸吟興動引字仄聲光字平聲第七句憶龍山舊遊夢斷舊字仄聲秦詞第八九十句闌干閒倚庭院無人顚倒飄黃葉闌字庭字顚字俱平聲吳詞第九十句忍向夜深簾戶照陳迹夜字照字俱仄聲秦詞後段第一二句故園當此際遙想弟兄羅列故字仄聲遙字兄字俱平聲第三句防酒登髙防字平聲吳詞第五句二十五聲聲秋防十字仄聲第六句夢不認屏山路窄不字認字俱仄聲秦詞第七句長吟抱膝長字平聲抱字仄聲譜內可平可仄據此余參蔣詞此詞前段第五句後段第四句例作上一下四句法如秦詞之喜秋光淸絕把茱茰簪徹吳詞之想淸光先得記年時相識又冷霜波成纈渺平蕪煙闊趙詞之與斜陽天逺覓東籬幽伴皆然塡者辧之】

又一體【雙調九十五字前段十句四仄韻後段八句四仄韻】蔣

防

夜倚讀書牀【句】敲碎唾壺【句】鐙暈明滅【韻】多事西風【句】把齋鈴頻掣【韻】人笑語【讀】溫溫芋火【句】鴈孤飛【讀】蕭蕭稷雪【韻】徧闌干外【句】萬頃魚天【句】未了予愁絕【韻】雞邊長劍舞【句】念不到【讀】此樣豪傑【韻】瘦骨稜稜【句】但淒其衾鐵【韻】是非夢【讀】無痕堪記【句】似雙瞳【讀】繽紛翠纈【韻】浩然心在【句】我逢著【讀】梅花便說【韻】

【此與桞詞同惟後段第二句添一字結句作上三下四句法異】

又一體【雙調九十八字前段十句五仄韻後段十句六仄韻】桞

永

晴煙羃羃【韻】漸東郊芳艸【句】染成輕碧【韻】野塘風暖【句】遊魚動觸【句】冰澌微坼【韻】防行斷鴈【句】旋次第【讀】歸霜磧【韻】詠新詩【讀】手撚江梅【句】故人增我春色【韻】似此光陰催逼【韻】念浮生【句】不滿百【韻】𨿽照人軒冕【句】潤屋金珠【句】於身何益【韻】一種勞心力【韻】圖利祿【讀】殆非長策【韻】除是恁【讀】檢防笙歌【句】訪尋羅綺消得【韻】

【此調九十八字者以此詞爲正體若晁詞之添一字無名氏詞之添二字皆變體也此詞可平可仄卽參下晁詞及無名氏詞】

又一體【雙調九十八字前段九句五仄韻後段十句六仄韻】晁補之

廬山小隱【韻】漸年來疎嬾【句】浸濃歸興【韻】防橋飛過深溪【句】池厎奔雷餘韻【韻】香鑪照日【句】望處與【讀】靑霄近【韻】想羣仙【讀】呼我應還【句】怪曉來【讀】鬢絲垂鏡【韻】海上云車回軔【韻】少姑傳【句】金母信【韻】森翠裾瓊防【句】落日初霞【句】紛紜相映【韻】誰見湖中景【韻】花洞裏【讀】杳然漁艇【韻】別是个【讀】瀟灑乾坤【句】世情塵土休問【韻此與桞詞同惟前段第四五六句作六字兩句結句添一字作上三下四七字句異】

又一體【雙調一百字前段十句六仄韻後段九句六仄韻】

【梅苑】無名氏

輕風淅淅【韻】正園林蕭索【句】未回暖律【韻】嶺頭昨夜【句】寒梅初發【句】一枝消息【韻】香苞漸坼【韻】天不許【讀】雪霜欺得【韻】望東吳【讀】驛使西來【句】爲誰折贈春色【韻】玉瑩冰淸容質【韻】迥不同【讀】羣花品格【韻】如曉妝勻罷【句】壽陽香臉【句】徐妃粉額【韻】好把瓊英摘【韻】頻醉賞【讀】舞筵歌席【韻】休待聽【讀】嗚咽臨風【句】數聲月下羌笛【韻此亦與桞詞同惟前段第八句後段第二句校桞詞各添一字異】

駐馬聽【樂章集注林鐘商】

駐馬聽【雙調九十四字前段十句六平韻後段九句四平韻】桞

永

鳳枕鴛幃【韻】二三載【讀】如魚似水相知【韻】良天好景【句】深憐多愛【句】無非盡意依隨【韻】柰何伊【韻】恣性靈【讀】忒殺些兒【韻】無事孜煎【句】萬回千度【句】怎免分離【韻】而今漸行漸逺【句】漸覺𨿽悔難追【韻】漫恁寄消傳息【句】終久奚爲【韻】也擬重論繾綣【句】爭柰反覆思惟【韻】縱再防【句】秖恐恩情【句】難似當時【韻】

【此調惟見樂章集一詞其平仄當遵之】

雪梅香【樂章集注正宮】

雪梅香【雙調九十四字前段九句四平韻後段十一句五平韻】桞永

景蕭索【句】危樓獨立面晴空【韻】動悲秋情緒【句】當時宋玉應同【韻】漁市孤煙裊寒碧【句】水村殘葉舞愁紅【韻】楚天闊【句】浪浸斜陽【句】千里溶溶【韻】臨風【韻】想佳麗【句】別後愁顏【句】鎭斂睂峯【韻】可惜當年【句】頓乖兩迹雲蹤【韻】雅態妍姿正歡洽【句】落花流水忽西東【韻】無憀意【句】盡把相思【句】分付徵鴻【韻】

【此詞前段第六句後段第七句例作拗體塡者辧之可平可仄參下無名氏詞】

又一體【雙調九十四字前段九句四平韻後段十句四平韻】

【梅苑】無名氏

嵗將暮【句】雲帆風捲正淒涼【韻】見梅花呈瑞【句】素英澹薄含芳【韻】千片逞姿向江國【句】一枝無力倚鄰墻【韻】凝眸望【句】昨夜前村【句】雅態難忘【韻】爭妍鬭鮮潔【句】晧彩寒輝【句】冷艷淸香【韻】姑射眞人【句】更兼傅粉容光【韻】梁苑奇才動佳句【句】漢宮嬌態學嚴妝【韻】無憀恨【句】獨對光輝【句】別岸垂楊【韻】

【此與桞詞同惟換頭句不藏短韻異】

六幺令【碧雞漫志六幺一名緑腰一名樂世一名錄要或云此曲拍無過六字者故曰六幺今六幺行於世者曰黃鐘羽卽俗呼般涉調曰夾鐘羽卽俗呼中呂調曰林鐘羽卽俗呼髙平調曰夷則羽卽俗呼仙呂調皆羽調也按今樂章集桞永九十四字詞原注仙呂調卽碧雞漫志所云羽調之一】

六幺令【雙調九十四字前後段各九句五仄韻】

桞永

澹煙殘照【句】搖曵溪光碧【韻】溪邊淺桃深杏【句】迆邐染春色【韻】昨夜扁舟泊處【句】枕簟當灘磧【韻】波聲漁笛【韻】驚回好夢【句】夢裏欲歸怎歸得【韻】展轉翻成無寐【句】因此傷行役【韻】思念多媚多嬌【句】咫尺千里隔【韻】都爲深情密愛【句】不忍輕離坼【韻】好天良夕【韻】鴛幃寂靜【句】算得也應暗思憶【韻】

【此調以此詞爲正體若賀詞之多押三韻辛詞陳詞之句讀或異皆變體也此詞前段第三句或作平平仄平平仄或作仄平仄平平仄或作平平平仄平仄若賀詞之平平仄仄仄仄此亦偶誤不必從又換頭句晏防道詞遙想疎梅此際此字仄聲周邦彥詞華堂花艷對列華堂二字平聲艷字對字俱仄聲塡者或宗一體不可三體合而爲一按周密詞前段起句癡云翦素癡字平聲翦字仄聲晏防道詞第二句喚起嬾妝束喚字仄聲第三句晚來翠睂宮樣晚字仄聲又年年花落時花字平聲落字仄聲周詞第六句寒鵲爭枝曉寒字平聲晏詞第八句采弦聲裏防字仄聲聲字平聲李琳詞後段第三句翠袖折取嬌紅翠字折字俱仄聲晏詞第五句莫道傷髙恨逺莫字仄聲譜內可平可仄據此余參賀詞陳詞李琳詞前段第五句依約天涯芳艸芳字仄聲辛棄疾詞第七句故人欲接欲字仄聲查宋元詞並無同此者故不注可平可仄】

又一體【雙調九十四字前段九句六仄韻後段九句七仄韻】賀

鑄

暮云消散【句】簾卷畫堂曉【韻】殘燻燼蠟隱映【句】綺席金壺倒【韻】塵送行鞭裊裊【韻】醉指長安道【韻】泌平天杳【韻】蘭舟欲上【句】回首離愁滿芳艸【韻】身外浮名擾擾【韻】已負狂年少【韻】無柰風月多情【句】此去應相笑【韻】心記歌聲縹緲【韻】翻是相思調【韻】明年春早【韻】宛溪楊桞【句】依舊靑靑爲誰好【韻】

【此與桞詞同惟前後段第五句及換頭句俱押韻異按周密詞前後段第五句白戰淸吟未了玉鑑新睂未掃換頭句交映虛窗淨沼正與此同】

又一體【雙調九十四字前後段各九句五仄韻】

陳允平

授衣時節【句】猶未定寒燠【韻】長空雨收雲霽【句】湛碧秋容沭【韻】還是鱸肥蟹美【句】橡栗村村熟【韻】不堪追逐【韻】龍山夢逺【句】惆悵田園自黃菊【韻】醉中還念倦旅【句】觸景傷心目【韻】羞破防【讀】把茱茰【句】更憶尊前玉【韻】愁立梧桐影下【句】月轉回廊曲【韻】歸期將卜【韻】西風吹鴈【句】嬾寄斜封但相囑【韻】

【此亦與桞詞同惟後段第三句六字折腰句法異】

保壽樂【周密天基聖節樂次再坐第六盞觱篥獨吹商角調筵前保壽樂】

保壽樂【雙調九十四字前段十句四仄韻後段九句五仄韻】曹

勛

和气暖回元日【句】四海充庭琛貢至【韻】仗衞儼東朝【句】鬱鬱蔥蔥【句】響傳環佩【韻】鳳歷無窮【句】慶慈闈上壽【句】皇情與天俱喜【韻】念永錫難老【句】在昔難比【韻】六宮嬪嬙羅綺【韻】奉聖徳【讀】坤靈俱至【韻】簫韶動鈞奏【句】花似錦【句】廣筵啟【韻】同祝宴賞處【句】從教月明風細【韻】億載享溫凊【句】長生久視【韻】

【此調僅見松隠集一詞無他作可校】

惜秋華【吳文英自度曲】

惜秋華【雙調九十四字前段八句五仄韻後段九句六仄韻】吳文英

思渺西風【句】悵行蹤【讀】浪逐南飛髙鴈【韻】怯上翠微【句】危樓更堪憑晚【韻】蓬萊對起幽云【句】澹埜色山容愁捲【韻】淸淺【韻】瞰滄波【讀】靜銜秋痕一綫【韻】十載寄吳苑【韻】慣東籬深處【句】把露黃偸翦【韻】移莫景【讀】照越鏡【句】意銷香斷【韻】秋娥賦得閒情【句】倚翠尊【讀】小睂初展【韻】深歡【韻】待明朝【讀】醉巾重防【韻】

【此調見夢窗詞凡五首句讀韻腳互有異同故悉載以盡其變此詞可平可仄卽參下四詞句法同者惟路逺仙城詞後段第六句愁邊暮合碧雲碧字入聲數日西風詞後段第七句巳近紫霄尺五尺字入聲結句問別來解相思否別字入聲此皆以入作平不注可仄】

又一體【雙調九十三字前段十句四仄韻一叶韻後段九句六仄韻】

吳文英

路逺仙城【句】自玉郎去卻【句】芳卿憔悴【韻】錦段鏡空【句】重鋪步幢新綺【韻】凡花痩不禁秋【句】幻膩玉腴紅鮮麗【韻】相攜【葉】試新妝乍畢【句】交扶輕醉【韻】長記斷橋外【韻】驟玉驄過處【句】千嬌凝睇【韻】昨夢頓醒【句】依約舊時睂翠【韻】愁邊暮合碧雲【句】倩唱入【讀】六幺聲裏【韻】風起【韻】舞斜陽【讀】闌干十二【韻】

【此與思渺西風詞同惟後段第三句減一字第五句不作六字折腰法句異又思渺西風詞前段第八句短韻仍押仄聲韻此用平聲乃本部三聲葉】

又一體【雙調九十三字前段八句四仄韻後段十句六仄韻】吳文英

細響殘蛩【句】傍鐙前【讀】似說深秋懷抱【韻】怕上翠微【句】傷心亂煙殘照【韻】西湖鏡掩塵沙【句】翳曉影【讀】秦鬟云擾【韻】新鴻【句】喚淒涼【讀】漸入紅茰烏防【韻】江上故人老【韻】視東籬秀色【句】依然娟好【韻】晚夢趁【讀】鄰杵斷【句】乍將愁到【韻】秋娘淚濕黃昏【句】又滿城【讀】雨輕風小【韻】閒了【韻】看芙蓉【讀】畫船多少【韻】

【此亦與思渺西風詞同惟前段第八句不押短韻後段第三句亦減一字異】

又一體【雙調九十三字前段十句五仄韻後段九句六仄韻】吳文英

數日西風【句】打秋林棗熟【句】還催人去【韻】果夜深【句】斜河擬看星度【韻】怱怱便倒離尊【句】悵遇合【讀】云銷萍聚【韻】畱連【句】有殘蟬韻晚【句】時歌金縷【韻】緑水暫如許【韻】柰南墻冷落【句】竹煙槐雨【韻】此去杜曲【句】巳近紫霄尺五【韻】扁舟夜宿吳江【句】正水佩霓裳無數【韻】睂嫵【韻】問別來【讀】解相思否【韻】

【此與細響殘蛩詞同惟後段第五句不作折腰句法異】

又一體【雙調九十三字前段九句四仄韻後段九句六仄韻】吳文英

露罥蛛絲【句】小樓陰墮月【句】秋驚華鬢【韻】宮漏未央【句】當時鈿釵遺恨【韻】人間夢隔西風【句】算天上【讀】年華一瞬【韻】相逢【句】縱相疎【讀】勝卻巫陽無準【韻】何處動涼訊【韻】聽露井梧桐【句】楚騷成韻【韻】防云斷【讀】翠羽防【句】此情難問【韻】銀河萬古秋聲【句】但望中【讀】婺星淸潤【韻】輕俊【韻】度金鍼【讀】漫牽方寸【韻】

【此與數日西風詞同惟前段第九句作上三下五句法後段第四句折腰句法異】

古香慢【吳文英自度曲原注夷則商犯無射宮】

古香慢【雙調九十四字前段九句四仄韻後段九句五仄韻】吳文英

怨蛾墜桞【句】離佩搖葓【句】霜訊南浦【韻】漫惜佳人【句】倚竹袖寒日暮【韻】還問月中遊【句】夢飛過【讀】金風翠羽【韻】把殘雲剰水萬頃【句】暗燻冷麝淒苦【韻】漸浩【讀】淩山髙處【韻】秋澹無光【句】殘照誰主【韻】露粟侵肌【句】夜約羽林輕誤【韻】翦碎惜秋心【句】更腸斷【讀】珠塵蘚露【韻】怕重陽【句】又催近【讀】滿城風雨【韻】

【此吳文英自度腔其平仄當悉遵之】

芙蓉月【調見虛齋樂府蓋詠芙蓉因詞中有殘月澹句故名芙蓉月】

芙蓉月【雙調九十四字前段九句四仄韻後段十一句六仄韻】趙以夫

黃葉舞空碧【句】臨水處【讀】照眼紅葩齊吐【韻】柔情媚態【句】竚立西風如訴【韻】遙想仙家城闕【句】十萬緑衣童女【韻】云縹緲【句】玉娉婷【句】隱隱彩鸞飛舞【韻】尊前更風度【韻】記天香國色【句】曾占春暮【韻】依然好在【句】還伴淸霜涼露【韻】一曲闌干敲徧【句】悄無語【韻】空相顧【韻】殘月澹【句】酒防時【句】滿城鐘鼓【韻】

【此趙自度曲無別首可校】

一枝春【調見楊纘詞其自度曲也】

一枝春【雙調九十四字前段八句四仄韻後段八句五仄韻】楊

纘

竹爆驚春【句】競喧闐【讀】夜起幹門簫鼓【韻】流蘇帳暖【句】翠鼎緩騰香霧【韻】停杯未舉【句】柰剛要【讀】送年新句【韻】應自有【讀】歌字淸圓【句】未誇上林鶯語【韻】從他嵗窮日暮【韻】縱閒愁【讀】怎減劉郎風度【韻】屠蘇辦了【句】迆邐桞欺梅妒【韻】宮壺未曉【句】早嬌馬繡車盈路【韻】還又把【讀】月夜花朝【句】自今細數【韻】

【此調始於此詞當以此詞爲正體若張炎詞之多押一韻乃變體也此詞前後段第二句俱作上三下六句法張詞則俱作上一下四五字一句四字一句他如周密詞之前段第二句桞眠醒似怯朝來疎雨後段第二句愛歌云裊裊低隨金縷張翥詞之前段第二句向云窗鬭巧宮羅輕翦後段第二句閙春風簇定冠兒爭轉宋元人間一爲之亦無不可按周詞前段起句簾影移陰簾字平聲第七句空自傷楊桞風流傷字平聲後段第六句曾記是倚嬌成妒曾字平聲記字仄聲第七句深院悄門掩棃花門字平聲譜內可平可仄據此余參所采張詞】

又一體【雙調九十四字前段十句五仄韻後段九句五仄韻】張

炎

竹外橫枝【句】並闌干試數【句】風才一信【韻】幺禽對語【句】髣髴醉眠初醒【韻】遙知是雪【句】甚都把【讀】暮寒消盡【韻】淸更潤【韻】明月飛來【句】痩卻舊時疎影【韻】東閣漫撩詩興【韻】料西湖樹老【句】難認和靖【韻】晴窗自好【句】勝事每來獨領【韻】融融向暖【句】笑塵世【讀】萬花猶冷【韻】須釀成【讀】一防春腴【句】暗香在鼎【韻】

【此與楊詞同惟前後段第二句俱作五字一句四字一句前段第八句多押一韻異】

梅子黃時雨【調見山中白雲詞】

梅子黃時雨【雙調九十四字前段十句五仄韻後段十句七仄韻】

張炎

流水孤村【句】愛塵事頓消【句】來訪深隱【韻】向醉裏誰扶【句】滿身花影【韻】鷗鷺相看如此痩【句】近來不是傷春病【韻】嗟流景【韻】竹外野橋【句】猶系煙艇【韻】誰引【韻】斜川歸興【韻】便啼鵑縱少【句】無柰時聽【韻】待棹擊空明【句】魚波千頃【韻】彈到琵琶畱不住【句】最愁人是黃昏近【韻】江風緊【韻】一行桞絲吹暝【韻】

【此張自度曲其平仄無他詞可校】

如魚水【樂章集注仙呂調】

如魚水【雙調九十四字前段九句六平韻後段九句七平韻】桞

永

輕靄浮空【句】亂峯倒影【句】瀲灩十里銀塘【韻】繞防垂楊【韻】紅樓朱閣相望【韻】芰荷香【韻】雙雙戲【讀】鸂鴛鴦【韻】乍雨過【讀】蘭芷汀洲【句】望中依約似瀟湘【韻】風淡淡【句】水茫茫【韻】搖動一片晴光【韻】畫舫相將【韻】盈盈紅粉淸商【韻】紫薇郎【韻】修褉飲【讀】且樂仙鄕【韻】便歸去【讀】徧歷鸞城鳳沼【句】此景也難忘【韻】

【此調秖有此詞其平仄無他首可校】

賞松菊【調見曹勛松隱集】

賞松菊【雙調九十五字前段九句四仄韻後段九句五仄韻】曹

勛

涼飈應律驚潮韻【句】曉對彩蟾如水【韻】慶占夢月【句】已開天地【韻】聖主中興大業【句】二南化【讀】恭勤補翊【韻】

撫宮闈【句】看儀型海宇【句】盡成和气【韻】禁掖西瑤宴席【韻】泛天風【讀】響鈞韶空外【韻】貴是至尊母【句】極人間崇貴【韻】緩引長生麗曲【句】翠林正【讀】香傳瑞桂【韻】向靈華【句】奉光堯【句】同萬萬嵗【韻】

【此調系曹勛自度腔無別首可校換頭席字用中原韻】

二色蓮【調見松隱集卽詠二色蓮】

二色蓮【雙調九十五字前段九句四仄韻後段十句五仄韻】曹

勛

鳳沼湛碧【句】蓮影明潔【句】淸泛波面【韻】素肌鑑玉【句】煙臉暈紅深淺【韻】占得薰風弄色【句】照醉眼【讀】梅妝相間【韻】堤上桞垂靑帳【句】飛塵盡教遮斷【韻】重重翠荷淨【句】列向橫塘暖【韻】爭映芳艸防【韻】畫船未槳【句】淸曉最宜遙看【韻】似約鴛鴦並侶【句】又更與【讀】春鋤爲伴【韻】頻宴賞【句】香成陣【句】瑤池任晚【韻】

【此曹自度曲其平仄無別首可校】

塞孤【調見樂章集原注般涉調本名塞孤詞律編入塞姑詞後者誤】

塞孤【雙調九十五字前段十句六仄韻後段九句六仄韻】

桞永

一聲雞【句】又報殘更歇【韻】秣馬巾車催發【韻】艸艸主人鐙下別【韻】山路險【句】新霜滑【韻】瑤珂響【讀】起棲烏【句】金鐙冷【讀】敲殘月【韻】漸西風緊【句】襟袖淒裂【韻】遙指白玉京【讀】望斷黃金闕【韻】逺道何時行徹【韻】算得佳人凝恨切【韻】應念念【句】歸時節【韻】相見了【讀】執柔荑【句】幽防處【讀】偎香雪【韻】免鴛衾【讀】兩恁虛設【韻】

【此調秖有桞詞及朱詞故此詞平仄參下朱詞按前後段第五六句例作三字兩句第七八句例作六字折腰兩句塡者辧之】

又一體【雙調九十三字前段九句六仄韻後段八句六仄韻】朱

雍

雪江明【句】練靜波聲歇【韻】玉浦梅英初發【韻】隱隱瑤林堪乍別【韻】瓊路冷【句】云堦滑【韻】寒枝晚【讀】巳黃昏【句】鋪碎影【讀】畱新月【韻】向亭臯【讀】一任風冽【韻】歌起郢曲時【句】目斷秦城闕【韻】逺道冰車淸徹【韻】追念酥妝凝望切【韻】淡濘迎佳節【韻】應暗想【讀】日邊人【句】聊寄與【讀】同歡悅【韻】勸淸尊【讀】忍負盟設【韻】

【此和桞詞韻校桞詞前段結句少一字後段第五六句亦少一字作五字一句異】

水調歌頭【碧雞漫志屬中呂調毛滂詞名元防曲張榘詞名凱歌按水調乃唐人大曲凡大曲

有歌頭此必裁截其歌頭叧倚新聲也】

水調歌頭【雙調九十五字前段九句四平韻後段十句四平韻】毛滂

九金贈宋重【句】八玉變秦餘【韻】千年淸浸【句】先淨河洛出圖書【韻】一段升平光景【句】不但五星隨軌【韻】萬防共連珠【韻】垂衣本神聖【句】補衮妙工夫【韻】朝元去【句】鏘環佩【句】冷云衢【韻】芝房雅奏【句】儀鳳矯首聽笙竽【韻】天近黃麾仗曉【句】春早紅鸞扇暖【句】遲日上金鋪【韻】萬嵗南山色【句】不老對唐虞【韻】

【此調以此詞及周詞蘓詞爲正體若賀詞之偸聲王詞劉詞之添字傅詞之減字皆變體也此詞前後段不間入仄韻宋詞俱如此塡其前段第三四句後段第四五句俱四字一句七字一句其七字句並作拗體惟葛郯詞翠光千頃爲誰來去爲誰畱跳珠翻沬轟雷掣電防時收呂渭老詞醉魂何在應騎箕尾到靑天黃梁未熟經遊都在夢魂間劉過詞日髙花困海棠風暖想都開人生行樂且須痛飲莫辭杯誰字雷字騎字遊字棠字須字俱平聲與此異又前段起句毛詞別首金馬空故事辛棄疾詞四坐且勿語葉夢得詞修睂掃遙碧換頭三句毛詞別首雙石健古色照新堂石字古字俱仄聲蘓軾詞眾鳥裏眞彩鳳獨不鳴彩字不字俱仄聲辛詞回首處云正出鳥倦飛首字正字倦字俱仄聲俱與此詞異譜內可平可仄據此其餘參下六詞】

又一體【雙調九十五字前段九句四平韻後段十句四平韻】周紫芝

嵗晚念行役【句】江闊風煙【韻】六朝文物何在【句】回首更淒然【韻】倚盡危樓傑觀【句】暗想瓊枝璧月【句】羅韤步承蓮【韻】桃葉山前鷺【句】無語下寒灘【韻】潮寂寞【句】浸孤壘【句】漲平川【韻】莫愁艇子何處【句】煙樹杳無邊【韻】王謝堂前雙燕【句】空繞烏衣門巷【句】斜日艸連天【韻】只有臺城月【句】千古照嬋娟【韻】

【此詞前段第三句六字第四句五字後段第四句六字第五句五字與毛詞異按蘓軾詞中年親友離別絲竹緩離憂故鄕歸去千里佳處輙遲畱葉夢得詞倚空千嶂橫起銀闕正當中遙知玉斧初斵重到廣寒宮正與此同宋詞如吳文英劉克莊方嶽金元詞如蔡松年王庭筠元好問趙孟頫皆如此塡】又一體【雙調九十五字前段九句四平韻兩仄韻後段十句四平韻兩仄韻】

蘓軾

明月防時有【句】把酒問靑天【平韻】不知天上宮闕【句】今夕是何年【韻】我欲乘風歸去【仄韻】又恐瓊樓玉宇【韻】髙處不勝寒【平韻】起舞弄淸影【句】何事在人間【韻】轉朱閣【句】低綺戶【句】照無眠【韻】不應有恨【句】何事常向別時圓【韻】人有悲歡離合【換仄韻】月有陰晴圓缺【韻】此事古難合【平韻】但願人長久【句】千里共嬋娟【韻】

【此詞前段第五六句後段第六七句間入兩仄韻按劉仲芳詞極目平沙千里惟見雕弓白羽堂有經綸賢相邊有縱橫謀將葉夢得詞分付平云千里包捲騷人遺思卻嘆從來賢士如我與公多矣辛棄疾詞好捲埀虹千尺只放冰壺一色寄語煙波舊侶聞道鱸正美段克己詞神旣來兮庭宇颯颯西風吹雨風外淵淵蕭鼓醉飽滿城黎庶正與此同但葉夢得詞裏思士矣段克己詞宇雨鼓庶前後段同一韻與此詞前後各韻者又微有別此外又有前段第五六句押仄韻後段不押者或有後段第六七句押仄韻前段不押者此則偶合不復分體】

又一體【雙調九十五字前段九句四平韻五叶韻後段十句四平韻五叶韻】

賀鑄

南國本瀟灑【葉】六代浸豪奢【韻】臺城遊冶【葉】襞牋能賦屬宮娃【韻】云觀登臨淸夏【葉】碧月畱連長夜【葉】吟醉送年華【韻】回首飛鴛瓦【葉】如羨井中蛙【韻】訪烏衣【句】成白社【葉】不容車【韻】舊時王謝【葉】堂前雙燕過誰家【韻】樓外河橫斗掛【葉】淮上潮平霜下【葉】檣影落寒沙【韻】商女篷窗罅【葉】猶唱後庭花【韻】

【此詞每句押韻以平韻爲主其仄韻卽用本部麻馬禡三聲葉間入平韻之內宋人只此一體並無別首可校若其前段第三四句後段第五六句俱作四字一句七字一句則與毛詞同但不作拗體耳】又一體【雙調九十七字前後段各十句四平韻】

王之道

斜陽明薄暮【句】暗雨霽涼秋【韻】弱云狼籍【句】晚來風起【句】席捲更無畱【韻】天外老蟾髙掛【句】皎皎寒光照水【句】金碧共沈浮【韻】賓主一時興【句】傾動庾公樓【韻】渡銀漢【句】溥玉露【句】勢如流【韻】刀妨吟賞【句】坐擁紅袖舞還謳【韻】暗祝今宵素魄【句】助我淸才逸气【句】穩步上瀛洲【韻】欲識瀛洲路【句】雄據六鼇頭【韻】

【此與毛詞同惟前段毛詞第四句系七字此則添二字作四字五字兩句異】

又一體【雙調九十七字前段九句四平韻後段十一句四平韻】張孝祥

雪洗鹵塵淨【句】風約楚云畱【韻】何人爲寫悲壯【句】吹笛古城樓【韻】湖海平生豪气【句】關塞如今風景【句】翦燭看吳鉤【韻】賸喜然犀處【句】駭浪與天浮【韻】憶當年【句】周與謝【句】富春秋【韻】小喬初嫁【句】香囊猶在【句】功業故優遊【韻】赤壁磯頭落照【句】淝水橋邊衰艸【句】喚人愁【韻】我欲乘風去【句】擊楫誓中流【韻】

【此與周詞同惟後段周詞第四句系六字此則添二字作四字兩句異】

又一體【雙調九十六字前段九句四平韻後段十句四平韻】劉

因

一諾與金重【句】一笑比河淸【韻】風花不遇眞賞【句】終古未全平【韻】前日靑春歸去【句】今日尊前笑語【句】春意滿西城【韻】花鳥喜相對【句】賓主眼俱明【韻】平生事【句】千古意【句】兩忘情【韻】醉眠君且去我【句】扶我者【讀】有門生【韻】窗下煙江白鳥【句】空外浮雲蒼狗【句】未肯便寒盟【韻】從此洛陽社【句】莫厭小車行【韻】

【此與周詞同惟後段第五句添一字作六字折腰句法異】

又一體【雙調九十四字前後段各九句四平韻】

傅公謀

艸艸三間屋【句】愛竹旋添栽【韻】碧紗窗戶【句】眼前都是翠云堆【韻】一月山翁髙臥【句】踏雪水村淸冷【句】木落逺山開【韻】惟有平安竹【句】畱得伴寒梅【韻】家童開門看【句】有誰來【韻】客來一笑【韻】淸話煮茗更傳杯【韻】有酒只愁無客【句】有客又愁無酒【句】酒熟且徘徊【韻】明日人間事【句】天自有安排【韻】

欽定四庫全書

禦定詞譜卷二十四目錄【起九十五字至九十】

掃地遊三體【六字又名】

滿庭芳七體【掃花遊又名鎖陽臺滿庭霜瀟湘夜雨話桐鄕江南好滿庭花轉】

白雪一體

徴招三體

雙瑞蓮一體

玉京秋一體

小聖樂一體【調滿庭芳又名】

玉女迎春慢一體

玉梅香慢一體

金浮圖一體

陽臺路一體

黃鶯兒三體

天香八體

熙州慢一體

漢宮春十體【又名漢宮春慢】

倦尋芳二體【又名倦尋芳慢】

劍噐近一體

秋蘭香一體

鳯鸞雙舞一體

行香子慢一體

甘露滴松一體

慶千秋一體

欽定四庫全書

禦定詞譜卷二十四【起九十五字至九十六字】

掃地遊【調見淸眞詞因詞有占地持杯掃花尋路句取以爲名又名掃地遊】

掃地遊【雙調九十五字前段十一句六仄韻後段十句七仄韻】周邦彥

曉陰翳日【句】正霧靄煙橫【句】遠迷平楚【韻】暗黃萬縷【韻】聽鳴禽按曲【句】小腰欲舞【韻】細繞回堤【句】駐馬河橋避雨【韻】信流去【韻】問一葉怨題【句】今到何處【韻】春事能幾許【韻】任占地持杯【句】掃花尋路【韻】淚珠濺爼【韻】嘆將愁度日【句】病傷幽素【韻】恨入金徽【句】見說文君更苦【韻】黯凝竚【韻】掩重闗【讀】徧城鐘鼓【韻】

【此調以此詞爲正體若揚詞之多押一韻王詞之減字皆變體也宋元人塡此調者其字句韻悉同惟王沂孫詞前後段第五六句但匆匆暗裏換將花去想參差漸滿野塘山路吳文英詞前段第五六句想玉人誤惜章臺春色張炎詞後段第五六句步仙風怕有采芝人到俱作上三下六句法與此詞小異按前段第一句王沂孫詞商飈乍發商字平聲第三句王詞蕭蕭還住上蕭字平聲第五六句張翥詞悵香銷塵土淚殷玉井塵字平聲第七句張炎詞幾日不來不字仄聲第八句張半湖詞料想酒闌歌罷酒字仄聲歌字平聲第十句吳文英詞似山陰夜晴山陰二字俱平聲第十一句吳詞勝看花好勝字仄聲】

【看字平聲後段第一句陳允平詞後期重細許後字仄聲期字平聲吳詞芳架雪未掃雪字仄聲張半湖詞外竹聲打聲字平聲第二三句張炎詞聽虛籟泠泠飛下孤峭虛字飛字俱平聲下字仄聲吳詞和鳯築東風宴歌曲水曲字仄聲第四句張炎詞山空翠老山字平聲第五句張半湖詞喚石鼎烹茶石鼎二字俱仄聲烹茶二字俱平聲第八句張炎詞芳艸不除更好芳字平聲不字仄聲張半湖詞天外新蟾低掛低字平聲第九句張半湖詞涼無價涼字平聲第十句吳詞掩重城暮鐘不到不字仄聲譜內可平可仄據此余參下詞】

又一體【雙調九十五字前段十一句七仄韻後段十句七仄韻】楊無咎

乳鶯囀午【韻】好夢正初醒【句】小軒淸楚【韻】水沈細縷【韻】趁遊絲落絮【句】緩隨風舞【韻】罥起春心【句】又是愁雲怨【韻】玉人去【韻】徧徙倚舊時【句】曽並肩處【韻】相望知幾許【韻】縱遠隔雲山【句】不遮愁路【韻】捧杯薦俎【韻】記低歌麗曲【句】共論心素【韻】薄恨斜陽【句】不道離情最苦【韻】正凝竚【韻】向譙樓【讀】又催笳鼓【韻】

【此和周詞也惟前段起句多用一韻異】

又一體【雙調九十四字前段十一句六仄韻後段十句七仄韻】王沂孫

小亭防碧【句】遇驟雨疎風【句】剩紅如掃【韻】翠交徑小【韻】問攀條弄蕊【句】有誰重到【韻】漫說靑靑【句】比似花時更好【韻】怎知道【韻】一別漢南【句】遺恨多少【韻】淸晝人悄悄【韻】任宻防簾寒【句】暗迷曉【韻】舊盟悞了【韻】又新枝嫩子【句】總隨春老【韻】漸隔相思【句】極目長亭路杳【韻】攪懷抱【韻】聽防茸【讀】數聲啼鳥【韻】

【此亦與周詞同惟前段第十句減一字異】

滿庭芳【此調有平韻仄韻兩體平韻者周邦彥詞名鎖陽臺葛立方詞有要看黃昏庭院橫斜映霜月朦朧句名滿庭霜晁補之詞有堪與瀟湘暮雨圖上畫扁舟句名瀟湘夜雨韓淲詞有甘棠遺愛畱與話桐鄕句名話桐鄕吳文英詞因蘇軾詞有江南好千鐘美酒一曲滿庭芳句名江南好張埜詞名滿庭花太平樂府注中呂宮髙拭詞注中呂調仄韻者樂府雅詞名轉調滿庭芳】

滿庭芳【雙調九十五字前後段各十句四平韻】

晏幾道

南苑吹花【句】西樓題葉【句】故園歡事重重【韻】憑防秋思【句】閒記舊相逢【韻】幾處歌雲夢雨【句】可憐便【讀】流水西東【韻】別來久【句】淺情未有【句】錦字系徵鴻【韻】年光還少味【句】開殘檻菊【句】落盡溪桐【韻】漫畱得【句】尊前澹月西風【韻】此恨誰堪共說【句】淸愁付【讀】緑酒杯中【韻】佳期在【句】歸時待把【句】香防看啼紅【韻】

【此調以此詞及周詞爲正體若黃詞之減字程趙元三詞之添字與無名氏詞之轉調皆變體也此詞換頭句不藏短韻宋元人如此塡者亦多前段第三句舒亶詞樓臺半在雲間樓字平聲第九句周邦彥詞全勝瀛海瀛字平聲後段第一二三句葛立方詞北枝方半吐水疎影綽約娉婷北字仄聲疎字平聲第四五句周紫芝詞且細看八磚花影遲遲細字仄聲第六句向子諲詞常被此花相惱此字仄聲相字平聲第九句周邦彥詞笛聲吹徹笛字仄聲吹字平聲譜內可平可仄據此余參所采平韻五詞此調前後段第八句例作平平仄平平仄此詞前段第八句別字以入替平如毛滂詞之後段第八句北晚北字又一首玉臺畔玉字亦是以入替平不可泛塡上去聲字又蘇軾詞前段第三句算只君與長江又萬里煙浪雲帆第二字俱用仄聲查別首宋詞無用仄聲者故不注可仄】

又一體【雙調九十五字前段十句四平韻後段十一句五平韻】周邦彥

風老鶯雛【句】雨肥梅子【句】午陰嘉樹淸圓【韻】地卑山近【句】衣潤費鑪煙【韻】人靜烏鳶自樂【句】小橋外【讀】新緑濺濺【韻】憑防久【句】黃蘆苦竹【句】擬泛九江船【韻】年年【韻】如社燕【句】飄流瀚海【句】來寄修椽【韻】且莫思身外【句】長近尊前【韻】憔悴江南倦客【句】不堪聽【讀】急管繁弦【韻】歌筵畔【句】先安枕簟【句】容我醉時眠【韻】

【此與晏詞同惟後段第四五句作五字一句四字一句又換頭句藏短韻異】

又一體【雙調九十三字前段十句四平韻後段十一句五平韻】黃公度

一徑義分【句】三亭鼎峙【句】小園別是淸幽【韻】曲防低檻【句】春色四時畱【韻】怪石參差臥虎【句】長松偃蹇拏虯【韻】攜笻晚【句】風來萬里【句】冷撼一天秋【韻】優遊【韻】銷永晝【句】琴尊左右【句】賔主風流【韻】且偸閒【句】不妨身在南州【韻】故國歸帆隱隱【句】西昆往事悠悠【韻】都休問【句】金釵十二【句】滿酌聽輕謳【韻】

【此與周詞同惟前後段第七句各減一字作六字句及後段第四五句仍用晏詞體異按此詞前後段第六七句俱作對偶塡者遵之】

又一體【雙調九十六字前後段各十句四平韻】

程垓

南月驚烏【句】西風破鴈【句】又還是【讀】秋滿平湖【韻】采蓮人靜【句】寒色戰菇蒲【韻】舊信江南好景【句】一萬里【讀】輕覓蒓鱸【韻】誰知道【句】吳儂未識【句】蜀客已情孤【韻】憑髙增悵望【句】湘云盡處【句】都是平蕪【韻】問故鄕何日【句】重見吾廬【韻】縱有荷紉芰制【句】終不似【讀】菊短籬疎【韻】歸情遠【句】三更雨夢【句】依舊繞庭梧【韻】

【此與晏詞同惟前段第三句添一襯字異按此詞起句南月驚烏與晁端禮詞之雪滿貂裘向子諲詞之月窟蟠根石孝友詞之修竹挼藍等句同偶然合韻舊譜誤注用韻不知此調兩句對起必無首句用韻之理塡者辧之】

又一體【雙調九十六字前後段各十句四平韻】

趙長卿

斜防銀釭【句】髙擎蓮炬【句】夜寒不柰微風【韻】重重簾幙【句】掩映畫堂中【韻】香漸遠【讀】長煙裊穟【句】光不定【讀】寒影揺紅【韻】偏奇處【句】當庭月暗【句】吐熖亙如虹【韻】紅裳逞艷麗【句】翠蛾一見【句】無柰狂蹤【韻】試煩纖手【句】卷上紗籠【韻】開正好【讀】銀花照夜【句】堆不盡【讀】金粟凝空【韻】叮嚀語【句】煩將好事【句】來報主人公【韻】

【此與晏詞同惟前後段第六句各添一字作七字句後段第四五句減一字作四字兩句異按此詞前後段第六七句亦用對偶塡者遵之汲古閣刻惜香樂府此詞頗有脫誤今依詞緯本校定】又一體【雙調九十六字前後段各十句四平韻】

元好問

天上殷韓【句】解羈官府【句】爛遊舞榭歌樓【韻】開花釀酒【句】來看帝王州【韻】常見牡丹開後【句】獨占斷【讀】谷雨風流【韻】仙家好【句】霜天槁葉【句】穠艷破春柔【韻】狂僧誰借手【句】一杯喚起【句】緑怨紅愁【韻】天香國艷【句】梅菊背人羞【韻】盡掲紗籠防日【句】容光動【讀】玉斚瓊舟【韻】都人士女【句】年年十月【句】常記遇仙樓【韻】

【此亦與晏詞同惟前後段第四五句俱作四字五字其後段第八句亦添一襯字異】

又一體【雙調九十六字前段十句四仄韻後段九句四仄韻】

【古今詞話】無名氏

風急霜濃【句】天低雲淡【句】過來孤鴈聲切【韻】鴈兒且住【句】略聽自家說【韻】你爲離羣到此【句】我共个【讀】人人才別【韻】松江防【句】黃蘆叢裏【句】天更待飛雪【韻】聲聲腸欲斷【句】和我也【讀】防防珠淚成血【韻】這一江流水【句】流也嗚咽【韻】告你髙飛遠舉【句】前程事【讀】永無磨折【韻】休煩惱【句】飄零散聚【句】終有見時節【韻】

【此詞見樂府雅詞又見古今詞話押仄聲韻與晏詞平韻體同惟後段第二三句添一字作九字一句異樂府雅詞抄本與此小異今從花艸粹編所采古今詞話原本】

白雪【調見逃禪集楊無咎自制曲題本賦雪故卽以白雪名調】

白雪【雙調九十五字前段九句五平韻後段九句四平韻】

楊無咎

檐收雨腳【句】云乍斂【讀】依然又滿長空【韻】紋蠟熖低【句】燻鑪燼冷【句】寒衾擁盡重重【韻】隔簾櫳【韻】聽撩亂【讀】撲漉靑虫【韻】曉來見【讀】玉樓珠殿【句】恍若在蟾宮【韻】長愛越水泛舟【句】藍闗立馬【句】畫圖中【韻】悵望幾多詩思【句】無句可形容【韻】誰與問【讀】已經三白【句】或是報年丰【韻】未應眞个【句】情多老卻天公【韻】

【汲古閣本後段第四句缺一字又結句或作掃除陰翳惟祈紅日生東今照花艸粹編校定此詞無別首可校其平仄須遵之】

徵招【宋史樂志政和間詔以大晟雅樂施於燕饗禦殿按試補徵角二調播之教坊調名始此】徵招【雙調九十五字前段九句五仄韻後段八句五仄韻】

趙以夫

玉壺凍裂瑯玕折【句】駸駸逼人衣袂【韻】暖絮漲空飛【句】失前山橫翠【韻】欲低還又起【韻】似妝防【讀】滿園春意【韻】記憶當時【句】剡中情味【句】一溪雲水【韻】天際絕人行【句】髙吟處【讀】依稀灞橋鄰里【韻】更翦翦梅花【句】落云階月砌【韻】化工眞解事【韻】彊勾引【讀】老來詩思【韻】楚天暮【讀】驛使不來【句】悵曲防頻倚【韻】

【此調以此詞爲正體周宻江蘺揺落詞張炎秋風吹碎詞俱如此塡若張詞別首之少押兩韻彭詞之句讀小異皆變格也此詞前後段第四句及後段結句例作上一下四句法塡者依之此詞後段第四句月字入聲以入替平觀周詞之吹字張詞之空字可見第七句不字亦以入替平觀周詞之難字張詞之紛字可見按周宻詞前段第四句柰曲終人杳曲字仄聲張炎詞第五句餘音猶在耳余字平聲後段起句客裏可消憂客字仄聲第五句心塵聊更洗心字平聲譜內可平可仄據此余參張詞彭詞平仄自成一體故不校注此詞前段第二句後段第二句下六字俱作平平仄平平仄周宻詞霜空鴈程初到寂寂怨琴淒調張炎詞石牀自聽流水寥寥幾年無此寂寂字石字俱以入作平故不注可仄】又一體【雙調九十五字前段九句四仄韻後段八句四仄韻】張

炎

可憐張緒門前栁【句】相看頓非年少【韻】三徑已荒涼【句】更如今懷抱【韻】薄遊渾是感【句】滿煙水【讀】東風殘照【韻】古調誰彈【句】古音誰賞【句】歲華空老【韻】京洛染緇塵【句】悠然意【讀】獨對南山一笑【韻】只在此山中【句】甚相逢不早【韻】瘦吟心共苦【句】知幾度【讀】翦鐙小【韻】何時更【讀】聽雨巴山【句】賦艸池春曉【韻】

【此與趙詞同惟前後段第五句俱不押韻異此詞後段第二句一字以入爲平對字用去聲與諸家不同】

又一體【雙調九十五字前段九句四仄韻後段八句四仄韻】彭元遜

人間無欠秋風處【句】倫到霜痕月杪【韻】細雨船篷【句】日夜風波未了【韻】忽潮生海立【句】又天闊江淸欲曉【韻】孤迥幽深【句】激揚悲壯【句】浮沈浩【韻】行路古來難【句】貂裘敝【讀】匹馬闗山人老【韻】錦字未成【句】寒到君邊書到【韻】料倚門回首【句】更兒女【讀】鐙前歡笑【韻】早斟酌【讀】萬里封侯【句】怕鏡霜催照【韻】

【此與張詞同惟前後段第三句俱四字第四句俱六字異後段第六句花艸粹編脫一字今從鳯林書院元詞增定此詞平仄頗與各家不同前後段第二句月字匹字皆以入作平】

雙瑞蓮【調見虛齋樂府詞詠並頭蓮卽以爲名】

雙瑞蓮【雙調九十五字前段十句六仄韻後段九句五仄韻】趙以夫

千機云錦裏【韻】看並蔕新房【句】駢頭芳蕊【韻】淸標艷態【句】兩兩翠裳霞袂【韻】似是商量心事【句】倚緑蓋【讀】無言相對【韻】天蘸水【韻】彩舟過處【句】鴛鴦驚起【韻】縹緲漾影揺香【句】想劉阮風流【句】雙仙妹麗【韻】閒情未斷【句】猶戀人間歡防【韻】莫待西風吹老【句】薦玉醴【讀】碧筒拌醉【韻】淸露底【韻】月照一襟涼思【韻】

【此調近玉漏遲但前段第二句多一字前後段第四句平仄不同耳然無別首宋詞可校】

玉京秋【調見薲洲漁笛譜】

玉京秋【雙調九十五字前段十一句六仄韻後段九句六仄韻】周宻

煙水闊【韻】髙林弄殘照【句】晚蜩淒切【韻】畫角吹寒【句】碧砧度韻【句】銀牀飄葉【韻】衣濕桐陰露冷【句】采涼花【讀】時賦秋雪【韻】難輕別【韻】一襟幽事【句】砌蛩能說【韻】客思吟商還怯【韻】怨歌長【讀】瓊壺暗缺【韻】翠扇陰疎【句】紅衣香褪【句】翻成銷歇【韻】玉骨西風【句】恨最恨【讀】閒卻新涼時節【韻】楚簫咽【韻】誰倚西樓澹月【韻】

【此周宻自度腔無別首宋詞可校其平仄當依之詞律前段第四句脫畫角吹寒四字後段第三句翠扇陰疎脫陰字今從詞緯校正】

小聖樂【金元好問自度曲太平樂府太和正音譜俱注雙調蔣氏九宮譜目入小石調因詞中前

結有驟雨過打徧新荷句更名驟雨打新荷】

小聖樂【雙調九十五字前段十句三平韻一叶韻後段十句四平韻】

元好問

緑葉陰濃【句】徧池亭水閣【句】倫趁涼多【韻】海橊初綻【句】朶朶蹙紅羅【韻】乳燕雛鶯弄語【句】對髙栁【讀】鳴蟬相和【葉】驟雨過【句】似瓊珠亂撒【句】打徧新荷【韻】人生百年有幾【句】念良辰美景【句】休放虛過【韻】富貧前定【句】何用苦奔波【韻】命友邀賔宴賞【句】飲芳醑【讀】淺斟低歌【韻】且酩酊【句】從敎二輪【句】來往如梭【韻】

【此元曲也舊譜亦編入詞調故爲采入前段和字韻亦是三聲葉蓋以五歌與二十二个葉也】玉女迎春慢【調見鳯林書院元詞】

玉女迎春慢【雙調九十五字前段九句六仄韻後段九句五仄韻】

彭元遜

才入新年【句】逢人日【讀】拂拂淡煙無雨【韻】葉底妖禽自語【韻】小啄幽香還吐【韻】東風辛苦【韻】便怕有【讀】踏靑人誤【韻】淸明寒食【句】消得渡江【句】黃翠千縷【韻】看臨小帖宜春【句】塡輕暈碧【句】碧花生霧【韻】爲說釵頭裊裊【句】系著輕盈不住【韻】問畱郎否【韻】似昨夜【讀】教成鸚鵡【韻】走馬章臺【句】憶得畫眉歸去【韻】

【此詞無別首可校其平仄須遵之】

玉梅香慢【調見梅苑與梅香慢早梅香雪梅香不同】

玉梅香慢【雙調九十五字前段十一句五仄韻後段八句五仄韻】

【梅苑】無名氏

寒色猶髙【句】春力尙怯【韻】微律先摧梅坼【韻】曉日輕烘【句】淸風頻觸【句】疑散疎林殘雪【韻】嫩英妒粉【句】嗟素豓【讀】有蜂蝶【韻】全似人人【句】向我依然【句】頓成離【韻】徘徊寸腸萬結【韻】又因花【讀】暗成凝咽【韻】撚蕊憐香【句】不禁恨深難絕【韻】若是芳心解語【句】應共把【讀】此情細細說【韻】淚滿防幹【句】無言彊折【韻】

【此調惟有此詞無別首可校】

金浮圖【調見尊前集】

金浮圖【雙調九十六字前後段各十句七仄韻】

尹鶚

繁華地【韻】王孫富貴【韻】玳瑁筵開【句】下朝無事【韻】壓紅裀【讀】鳳舞黃金翅【韻】玉立纎腰【句】一片揭天歌吹【韻】滿目綺羅珠翠【韻】和風澹蕩【句】偸送沈檀气【韻】堪判醉【韻】韶光正媚【韻】折盡牡丹【句】艷迷人意【韻】縱金張許史應難比【韻】貪戀歡娛【句】不覺金烏西墜【韻】還惜防難別易【韻】金船更勸【句】勒住花驄轡【韻】

【後段第五句縱字第七句西字從詞緯本增入此詞無別首可校詞律以前後段對注平仄畢竟無據】陽臺路【樂章集注林鐘商】

陽臺路【雙調九十六字前段九句六仄韻後段八句四仄韻】柳

永

楚天晚【韻】墜冷楓敗葉【句】疎紅零亂【韻】冒徵塵【讀】匹馬驅驅【句】愁見水遙山逺【韻】追念年時【句】正恁鳳幃【讀】倚香偎暖【韻】嬉逰慣【韻】又豈知【讀】前歡雲雨分散【韻】此際空勞回首【句】望帝裏【讀】難收淚眼【韻】暮煙衰艸【句】算暗鎖【讀】路岐無限【韻】今宵又【讀】依前寄宿【句】甚處葦村山館【韻】寒鐙半夜厭厭【句】憑何消遣【韻】

【此調秖有此詞無別首可校栁詞俱入宮調其句讀平仄須遵之】

黃鶯兒【調見樂章集原注正宮卽詠黃鶯兒取以爲名】

黃鶯兒【雙調九十六字前段十句四仄韻後段十句五仄韻】栁

永

園林晴晝誰爲主【韻】暖律潛催【句】幽谷暄和【句】黃鸝翩翩【句】乍遷芳樹【韻】觀露濕縷金衣【句】葉映如簧語【韻】曉來枝上綿蠻【句】似把芳心【句】深意低訴【韻】無據【韻】乍出暖煙來【句】又趁逰蜂去【韻】恣狂蹤迹【句】兩兩相呼【句】終朝霧吟風舞【韻】當上苑栁濃時【句】別館花深處【韻】此際海燕偏饒【句】都把韶光與【韻】

【此調以此詞爲正體王詵陳允平詞正與此同若晁詞之句讀小異無名氏詞之減字皆變體也按此詞前段第二句至第五句與王詵詞北圃人來傳道江梅依稀芳姿數枝新發陳允平詞南陌嚶嚶喬木初遷紗無眠畫闌憑曉句讀平仄如一俱作四字四句詞律防作六字一句四字一句又六字一句者誤至前段第六句作上一下五句法第七句卽與上句作五字對偶王詞誇嫩臉著胭脂膩骨凝香雪陳詞看止宿暗黃深織霧金梭小後段第二三句亦作五言對偶第六七句與前段同五首皆然當是此調體例塡者辧之陳詞前段起句六波煙黛浮空杳六字仄聲第二句南陌嚶嚶南字平聲譜內可平可仄據此余防下晁詞梅苑詞】

又一體【雙調九十七字前段九句四仄韻後段十句五仄韻】晁補之

南園佳致偏宜暑【韻】兩兩三三【句】修篁新筍出初齊【句】猗猗過檐侵戶【韻】聽亂防芰荷風【句】細灑梧桐雨【韻】午餘簾影參差【句】逺樹蟬聲【句】幽夢殘處【韻】凝竚【韻】旣往盡成空【句】蹔過何曽住【韻】算人間事【句】豈足追思【句】依依夢中情緒【韻】觀數防茗浮花【句】一縷香縈炷【韻】怪來人道陶潛【句】做得羲皇侶【韻】

【此與栁詞同惟前段第三四五句添一字作七字一句六字一句異此詞第二句至第五句悉遵琴原本詞律攺篁字爲竹字連上作六字句刪去出字防作四字句且謂竹字葉主字與栁詞谷字葉古字皆中州韻不知中州韻始自元時全爲作北曲而發若塡詞自依古韻豈有宋詞在前反遵後世曲韻之理此論紕繆不可從】

又一體【雙調九十五字前段十句四仄韻後段十句五仄韻】

【梅苑】無名氏

香梢勻蕊先回暖【韻】防防胭脂【句】輕襯紅苞【句】隱映疎篁【句】紅翠相間【韻】方瑞雪乍晴時【句】愛日初添綫【韻】五雲樓上遙看【句】似覩溪邊【句】仙子妝面【韻】堪羨【韻】影轉玉枝斜【句】艷拂朝霞淺【韻】就中妖嬈【句】獨得芬芳【句】偏教容易開徧【韻】序啟一陽時【句】不似鶯聲喚【韻】肻與桃臉爭春【句】靚笑羣芳晚【韻】

【此與栁詞同惟後段第七句減一字異】

天香【法苑珠林云玉童子天香甚香調名本此】

天香【雙調九十六字前段十句五仄韻後段八句六仄韻】

賀鑄

煙絡橫林【句】山沈逺照【句】迆邐黃昏鐘鼓【韻】燭映簾櫳【句】蛩催機杼【句】共惹淸秋風露【韻】不眠思婦【韻】齊應和【讀】幾聲砧杵【韻】驚動天涯倦客【句】駸駸歲華行暮【韻】當年酒狂自負【韻】謂東君【讀】以春相付【韻】流浪徵驂北道【句】客檣南浦【韻】幽恨無人晤語【韻】賴明月【讀】曾知舊逰處【韻】好伴云來【句】還將夢去【韻】

【此調以賀王毛吳四詞爲正體南宋人則塡吳詞體爲多若劉詞之減字吳詞別首景詞二首之句讀不同皆變體也按吳文英詞前段第二句羅囊閒鬭閒字平聲呂同老詞水沈換骨水字仄聲第三句蜿蜒夢斷瀛島蜿字仄聲周密詞第九十句金餅著衣餘潤銀葉透簾微裊著字葉字俱仄聲後段起句素被瓊篝夜悄素字仄聲瓊字平聲無名氏詞第二句繡羅幃依舊痕少依字平聲舊字仄聲譜內可平可仄據此余參所采諸詞】

又一體【雙調九十六字前段十句四仄韻後段八句五仄韻】王

觀

霜瓦鴛鴦【句】風簾翡翠【句】今年較是寒早【韻】矮釘明【句】側開朱戶【句】斷莫亂教人到【韻】重陰未解【句】云共雪【讀】商量未了【韻】靑帳氊要密【句】紅鑪圍炭宜小【韻】呵梅弄妝試巧【韻】繡羅衣【讀】瑞云芝艸【韻】伴我語時同語【句】笑時同笑【韻】已被金尊勸酒【句】又唱个【讀】新詞故相惱【韻】盡道窮冬【句】元來恁好【韻】

【此與賀詞同惟前段第七句後段第五句俱不押韻異花艸粹編後段第六句脫一字今從樂府雅詞校定詞律前段訛二字脫一字後段第三句亦脫一字乃引毛詞殘缺者曲爲之說以駁艸堂不知艸堂前結原作六字兩句後段第三句亦六字但鑪字訛作字炭字訛作放字耳句讀依然不失也】又一體【雙調九十六字前段十句四仄韻後段八句六仄韻】毛

滂

進止詳華【句】文章爾雅【句】金鑾恩異羣彥【韻】塵斷銀臺【句】天低鼇禁【句】最是玉皇香案【韻】燕公視艸【句】星斗動【讀】照回云漢【韻】對罷宵分還又【句】金蓮燭引帚院【韻】年來偃籓江畔【韻】賴湖山【讀】慰公心眼【韻】碧瓦千家【句】共惜袴襦余防【韻】黃气珠庭漸滿【韻】望紅日【讀】長安殊刀逺【韻】緩轡端門【句】芳春未晚【韻】

【此與賀詞同惟前段第七句不押韻後段第三句四字第四句六字異按周密碧腦浮冰詞前段第七八句濃燻淺注疑醉度千花春曉後段第三四句一縷舊情空趁斷煙飛繞正與此同汲古閣本前段第九句脫一字後段第四句脫一字今從詞緯校定】

又一體【雙調九十六字前段十句四仄韻後段八句六仄韻】吳文英

碧藕藏絲【句】紅蓮並蔕【句】荷塘水暖香斗【韻】窈窕文【句】深沈書幔【句】錦瑟歲華依舊【韻】洞簫韻裏【句】共跨鶴【讀】靑田碧岫【韻】菱鏡妝臺掛玉【句】芙蓉艷褥鋪繡【韻】西鄰障蓬漂手【韻】並華朝【讀】夢蘭分秀【韻】未冷綺簾猶捲【句】淺冬時候【韻】秋到霜黃半畆【韻】便準擬【讀】攜花就君酒【韻】花酒年華【句】天長地久【韻】

【此與賀詞同惟前段第七句不押韻異吳詞別首珠絡玲瓏詞正與此同按宋樂府補題詠龍涎香諸詞俱本此塡】

又一體【雙調九十五字前段十句四仄韻後段八句四仄韻】劉

儗

漠漠江臯【句】迢迢驛路【句】天教爲春傳信【韻】萬木叢邊【句】百花頭上【句】不管雪飛風緊【韻】尋交訪舊【句】惟翠竹寒松相認【韻】不意牽思動興【句】何心襯妝添暈【韻】孤標最甘冷落【句】不許蝶親蜂近【韻】直自從來潔白【句】个中淸韻【韻】盡做重聞塞管【句】也何害【讀】香銷粉痕盡【韻】待到和羮【句】才明防蘊【韻】

【此與王觀詞同惟後段起句不押韻第二句減一字異】

又一體【雙調九十六字前段十一句四仄韻後段八句六仄韻】吳文英

蟬葉黏霜【句】蠅苞綴凍【句】生香逺帶風峭【韻】嶺上寒多【句】溪頭月冷【句】北枝瘦【句】南枝小【韻】玉奴有姊【句】先占立【讀】墻陰春早【韻】初試宮黃澹薄【句】偸分壽陽纎巧【韻】銀燭淚深未曉【韻】酒鐘慳【讀】貯愁多少【韻】記得短亭

歸馬【句】暮衙蜂閙【韻】豆防釵梁恨裊【韻】但悵望【讀】天涯歲華老【韻】逺信難封【句】吳云鴈杳【韻】

【此與碧藕藏絲詞同惟前段第六句作三字兩句異】

又一體【雙調九十六字前段十一句四仄韻後段八句五仄韻】景覃

市逺人稀【句】林深犬吠【句】山連水村幽寂【韻】田裏安閒【句】東鄰西捨【句】準擬醉時歡適【韻】社祈雩禱【句】有簫鼓【讀】喧天吹擊【韻】宿雨新晴【句】隴頭閒看【句】露桑風陌【韻】無端曉亭暮驛【韻】恨連年【讀】此時行役【韻】何似臨流

蕭散【句】緩衣輕幘【韻】炊黍烹雞自勞【句】有脆緑甘紅薦芳液【韻】夢裏春泉【句】糟牀夜滴【韻】

【此與王觀詞同惟前結作四字三句異】

又一體【雙調九十六字前段十一句四仄韻後段八句五仄韻】景覃

百歲中分【句】流年過半【句】塵勞系人無盡【韻】桑柘周圍【句】菅茅低架【句】且喜水親山近【韻】倦飛髙鳥【句】算也有【讀】閒枝棲穩【韻】紙帳綢衾【句】日髙睡起【句】嬾梳蓬鬢【韻】閒堦土花碧潤【韻】緩芒鞵【讀】恐傷蝸蚓【韻】倒掩衡門

【句】空解艸元誰信【韻】俗駕輕雲易散【句】賴獨有【讀】蓬峯破孤悶【韻】世事悠悠【句】從教莫問【韻】

【此與王觀詞同惟後段第三句四字第四句六字異】

熈州慢【唐書禮樂志天寶樂曲皆以邊地名若伊州甘州涼州之類按宋攺鎭洮軍爲熙州本秦

漢時隴西郡亦邊地也調名熙州義或取此】

熈州慢【雙調九十六字前段十句三仄韻一叶韻後段八句六仄韻】

張先

武林鄕【讀】占第一湖山【句】詠畫爭巧【韻】鷲石飛來【句】倚翠樓煙靄【句】淸猿啼曉【韻】況值禁垣師帥【句】惠政流入歌謡【葉】朝暮萬景【句】寒潮弄月【句】亂峯回照【韻】天使尋春不早【韻】並行樂【讀】免有花愁花笑【韻】持酒更聽【句】紅兒肉聲長調【韻】瀟湘故人未歸【句】但目送【讀】逰云孤鳥【韻】際天杪【韻】離情盡寄芳艸【韻】

【此調秖有此詞無別首可校前段第七句謡字韻亦用三聲葉】

漢宮春【髙麗史樂志名漢宮春慢此調有平韻仄韻兩體平韻詞八首仄韻詞二首皆以前後段

起句用韻不用韻辧體】

漢宮春【雙調九十六字前後段各九句四平韻】

晁衝之

黯黯離懷【句】向東門系馬【句】南浦移舟【韻】薰風亂飛燕子【句】時下輕鷗【韻】無情渭水【句】問誰教【讀】日日東流【韻】常是送【讀】行人去後【句】煙波一向離愁【韻】回首逰舊如夢【句】記踏靑殢飲【句】拾翠狂逰【韻】無端防云易散【句】覆水難收【韻】風流未老【句】拌千金【讀】重入揚州【韻】應又似【讀】當年載酒【句】依前名占靑樓【韻】

【此調平韻詞前後段起句不用韻者以晁詞及梅苑防防江梅詞爲正體如梅苑別首之換頭句法不同無名氏詞之添字彭詞之減字皆變體也兩起句用韻者以張詞爲正體如沈詞之句讀參差亦變體也前段起句用韻後段起句不用韻者惟京詞一體梅苑詞史達祖詞俱與此同按李柄辛棄疾劉鎭陸遊周紫芝吳文英方嶽諸詞皆如此塡辛詞前段第四句維摩定自非病自字仄聲非字平聲第六句君如星斗星字平聲第七句覺團扇便與人疎扇字仄聲第八句回首聽月明天籟天字平聲第九句只今還有公無隻字仄聲後段起句最喜陽春妙句最字妙字俱仄聲第四句夜來歸夢江上夜字仄聲歸字平聲第六句荻花深處深字平聲第七句問何不鼓瑟吹竽不字仄聲第八句歸去也絕交何必絕字仄聲又陸詞後段起句何事又作南來來字平聲方詞前段第四句當年東閣詩興東字平聲譜內可平可仄據此余參所采平韻諸詞至辛詞前後段第六句白頭自惜荻花深處白字荻字俱以入作平前段第四句不知云者爲雨不字亦以入作平查宋詞此三字無用仄聲者故不注可仄】

又一體【雙調九十六字前後梅苑段各九句四平韻】無名氏

防防江梅【句】對寒威彊出【句】一弄新奇【韻】零珠碎玉【句】爲誰密上南枝【韻】幽香冷艷【句】縱孤髙【讀】卻遣誰知【韻】惟只有【讀】江頭驛畔【句】徵鞍獨爲遲遲【韻】聊撚粉香重問【句】問春來甚日【句】春去何時【韻】移將院落【句】算應未肻頭低【韻】無人共折【句】傍溪橋【讀】雪壓霜欺【韻】君不見【讀】長安陌上【句】只誇桃李芳菲【韻】

【此與晁詞同惟前後段第四句四字第五句六字異】

又一體【雙調九十六字前段九句四平韻後段十句四平韻】

【梅苑】無名氏

梅萼知春【句】見南枝向暖【句】一朶初芳【韻】冰淸玉麗【句】自然賦得幽香【韻】煙庭水榭【句】更無花【讀】爭染春光【韻】休漫說【讀】桃夭杏冶【句】年年蝶閙蜂忙【韻】立馬竚【句】凝情久【句】念美人自別【句】鱗羽茫茫【韻】臨岐記伊【句】尙帶宿酒殘妝【韻】雲疎雨濶【句】又怎知【讀】千里思量【韻】除是托【讀】多情驛使【句】殷勤折寄仙鄕【韻】

【此與防防江梅詞同惟換頭句作三字兩句異按老學叢談無名氏橫笛聲沈詞換頭句情知道山中好正與此同但前後段第四句俱六字第五句俱四字仍如晁詞體塡】

又一體【雙調九十七字前後段各九句四平韻】

【花艸粹編】無名氏

玉減香消【句】被嬋娟誤我【句】臨鏡妝慵【韻】無聊彊開彊解【句】蹙破眉峯【韻】憑髙望逺【句】但斷腸【讀】殘月初鐘【韻】須信道【讀】承恩不在貌【句】如何教妾爲容【韻】風暖鳥聲如碎【句】更日髙院靜【句】花影重重【韻】愁來待只殢酒【句】酒薄愁濃【韻】長門怨感【句】恨無金【讀】買賦臨卭【韻】翻動念【讀】年年女伴【句】越溪共采芙蓉【韻】

【此與晁詞同惟前段第八句添一襯字異】

又一體【雙調九十四字前後段各九句四平韻】

彭元遜

十日春風【句】又一番調弄【句】怕暖愁陰【韻】夜來風雨【句】揺得楊栁黃深【韻】燻篝未斷【句】夢舊寒【讀】淺醉同衾【韻】便是鬭鐙見月【句】看花對酒驚心【韻】攜手滿身花陰【句】香霏冉冉【句】露濕羅襟【韻】笙歌殢人歸去【句】回首沈沈【韻】人間此夜【句】誤春光【讀】一刻千金【韻】明日問【讀】紅巾靑鳥【句】蒼苔自拾遺簪【韻】

【此詞前段與防防江梅詞同惟第八句減一字後段與晁詞同惟第二句減一字見鳳林書院元詞采以備體以上五詞皆前後段起句不用韻者】

又一體【雙調九十六字前後段各九句五平韻】

張先

紅粉苔墻【韻】透新春消息【句】梅粉先芳【韻】奇葩異卉【句】漢家宮額塗黃【韻】何人鬭巧【句】運紫檀【讀】翦出蜂房【韻】應爲是【讀】中央正色【句】東君別與淸香【韻】仙姿自稱霓裳【韻】更孤標俊格【句】霏雪淩霜【韻】黃昏院落【句】爲誰密解羅囊【韻】銀瓶注水【句】浸數枝【讀】小閣幽【韻】春睡起【讀】纎條在手【句】厭厭宿酒殘妝【韻】

【此卽晁詞體惟前後段起句各用韻其第四五句俱上作四字下作六字異按髙麗史樂志漢宮春慢詞正與此同惟換頭三句光陰迅速如飛邀酒明共歡且恁開眉邀字歡字俱平聲酒字且字俱仄聲異】又一體【雙調九十六字前後段各九句五平韻】

沈防宗

別酒初醒【韻】似一番夢覺【句】屈指堪驚【韻】猶疑送消寄息【句】遇著人聽【韻】當初喚作【句】據眼前【讀】略略看承【韻】及去了【讀】從頭想伊【句】心下始覺寧寧【韻】黃昏畫角重城【韻】更傷髙念逺【句】懷抱何勝【韻】良時好景【句】算來半爲愁生【韻】幽期暫阻【句】更就中【讀】月白風淸【韻】千萬計【讀】年年斷除不得【句】是這些情【韻】

【此詞兩起句亦用韻與張詞同但前段第四句六字第五句四字後段第四句四字第五句六字前結七字一句六字一句後結九字一句四字一句句讀參差采以備體以上二詞皆前後段起句用韻者】又一體【雙調九十六字前段九句五平韻後段九句四平韻】京

鏜

暖律初回【韻】又燒鐙市井【句】賣酒樓臺【韻】誰將星移萬防【句】月滿千街【韻】輕車細馬【句】隘通衢【讀】蹴起香埃【韻】今歲好【讀】土牛作伴【句】挽畱春色同來【韻】不是天公省事【句】要一時壯觀【句】特地安排【韻】何妨防樓鼓吹【句】綺席尊罍【韻】良宵勝景【句】語邦人【讀】莫惜徘徊【韻】休笑我【讀】癡頑不去【句】年年爛醉金釵【韻】

【此與晁詞同惟前段起句用韻異按梅苑雨打風摧詞史達祖花隔東垣詞及京詞別首看透塵寰詞俱如此塡惟梅苑詞前段第八句須憑取東君爲我憑字平聲史詞後段第一二三句唐昌故宮何許頓翦霞裁霧擺落塵緣昌字何字裁字俱平聲巳於晁詞體內參校作圖玆不復注】

又一體【雙調九十六字前段九句四仄韻後段九句五仄韻】康與之

雲海沈沈【句】峭寒收建章【句】雪殘鳷鵲【韻】華鐙照夜【句】萬井禁城行樂【韻】春隨鬢影【句】映參差【讀】栁絲梅萼【韻】丹禁杳【讀】鼇峯對聳【句】三山上通寥廓【韻】春衫繡羅香薄【韻】步金蓮影下【句】三千綽約【韻】冰輪桂滿【句】皓色冷侵樓閣【韻】霓裳帝樂【句】奏升平【讀】天風吹落【韻】畱鳳輦【讀】通宵宴賞【句】莫放漏聲閒卻【韻】

【此詞全押仄韻其句讀與張先平韻體同有樂府雅詞一首可校𨿽用韻多少不同均爲此調正體】又一體【雙調九十四字前段九句五仄韻後段十句六仄韻】

【樂府雅詞】無名氏

江月初圓【句】正新春夜永【句】鐙市行樂【韻】芙蕖萬朶【句】向晚爲誰開卻【韻】層樓畫閣【韻】盡卷上【讀】東風簾幙【韻】羅綺擁【讀】歡聲和气【句】驚破栁梢梅萼【韻】綽約【韻】暗塵浮動【句】正魚龍曼衍【句】戲車交作【韻】髙牙影裏【句】緩控玉羈金絡【韻】鉛華間錯【韻】更一部【讀】笙歌圍著【韻】香散處【讀】厭厭醉聽【句】南樓畫角【韻】

【此卽康詞體惟前後段第六句俱押韻換頭句藏一短韻結句減二字異】

倦尋芳【王雱詞注中呂宮潘元質詞名倦尋芳慢】

倦尋芳【雙調九十六字前段十一句四仄韻後段十句五仄韻】王雱

露晞向曉【句】簾幔風輕【句】小院閒晝【韻】翠逕鶯來【句】驚下亂紅鋪繡【韻】倚危防【句】登髙榭【句】海棠著雨胭脂透【韻】算韶華【句】又因循過了【句】淸明時候【韻】倦逰燕【讀】風光滿目【句】好景良辰【句】誰共攜手【韻】恨被楡錢【句】買斷兩眉長鬭【韻】憶得髙陽人散後【韻】落花流水仍依舊【韻】這情懷【句】對東風【句】盡成消瘦【韻】

【此詞前段第六句作三字兩句後段第六句押韻宋詞無如此塡者因有宮調錄以備體】

又一體【雙調九十七字前後段各十句四仄韻】

潘元質

獸鐶半掩【句】鴛甃無塵【句】庭院瀟灑【韻】樹色沈沈【句】春盡燕嬌鶯奼【韻】夢艸池塘靑漸滿【句】海棠軒檻紅相亞【韻】聽簫聲【句】記秦樓夜約【句】彩鸞齊跨【韻】漸迆邐【讀】更催銀箭【句】何處貪歡【句】猶系驄馬【韻】旋翦鐙花【句】兩防翠眉誰畫【韻】香滅羞回空帳裏【句】月髙猶在重簾下【韻】恨疎狂【句】待歸來【句】碎揉花打【韻】

【此詞前段第五句七字後段第五句不押韻宋人俱如此塡按前段第一二三句盧祖臯詞香泥壘燕密葉巢鶯春晴寒淺香字平聲密字仄聲晴字平聲湯恢詞簫吹暖蠟燭分煙春思無限吹字平聲第四五句湯詞風到棟花二十四番吹徧風字平聲棟字二字俱仄聲第六句湯詞煙濕濃堆楊栁色煙字平聲第七句盧詞秋千影落人逰倦秋字平聲第九句盧詞記寶帳歌慵寶帳二字俱仄聲歌慵二字俱平聲後段第一二三句吳文英詞聽細語琵琶幽怨客鬢蒼華衫袖濕徧細字濕字俱仄聲盧詞別來悵光陰容易還又酴醿牡丹開徧牡字仄聲丹字平聲第五句吳詞誰念故人逰倦誰字平聲第七句盧詞長安猶近歸期逺長字平聲結三句盧詞倚危樓但鎭日繡簾髙捲鎭日二字俱仄聲譜內本此作圖其餘可平可仄悉防王詞】

劍器近【宋史樂志教坊奏劍器曲其一屬中呂宮其二屬黃鐘宮又有劍器舞隊此云近者其聲

調相近也】

劍器近【雙調九十六字前段八句八仄韻後段十二句七仄韻】袁去華

夜來雨【韻】賴倩得【讀】東風吹住【韻】海棠正妖嬈處【韻】且畱取【韻】悄庭戶【韻】試細聽【讀】鶯啼燕語【韻】分明共人愁緒【韻】怕春去【韻】佳樹【韻】翠陰初轉午【韻】重簾未捲【句】乍睡起【句】寂寞看風絮【韻】偸彈淸涙寄煙波【句】見江頭故人【句】爲言憔悴如許【韻】彩箋無數【韻】去卻寒暄【句】到了渾無定據【韻】斷腸落日千山暮【韻】

【此調惟有此詞無別首可校】

秋蘭香【調見全芳備祖】

秋蘭香【雙調九十六字前後段各九句五平韻】

陳亮

未老金莖【句】些子正气【句】東籬淡濘齊芳【韻】分頭添樣白【句】同局防般黃【韻】向閒處【讀】須一一排行【韻】淺深饒間新妝【韻】那陶令【讀】漉他誰酒【句】趁醒消詳【韻】況是此花開後【句】便蝶亂無花【句】管甚蜂忙【韻】你從今【讀】采卻蜜成房【韻】秋英試商量【韻】多少爲誰【句】甜得淸涼【韻】待說破【讀】長生眞訣【句】要飽風霜【韻】

【此見全芳備祖詠菊詞也龍川集不載亦無別首宋詞可校】

鳳鸞雙舞【調見水雲詞】

鳳鸞雙舞【雙調九十六字前段十二句四仄韻後段八句六仄韻】

汪元量

慈元殿【句】薰風寶鼎【句】噴香雲飄墜【韻】環立翠羽【句】雙歌麗調【句】舞腰新束【句】舞纓新綴【韻】金蓮步【讀】輕揺鳳兒【句】翩翩作勢【韻】便似月裏姮娥謫來【句】人間天上【句】一番遊戲【韻】聖人樂意【韻】任樂部【讀】簫韶聲沸【韻】眾妃歡也【句】漸調笑微醉【韻】兢捧霞觴【句】深深願【讀】聖母壽如松桂【韻】迢遞【韻】賞更萬年千歲【韻】

【此詞無別首可枝其句讀平仄須從之】

行香子慢【調見髙麗史樂志此行香子慢詞與行香子小令不同】

行香子慢【雙調九十六字前段十句五平韻後段十一句六平韻】

【髙麗史樂志】無名氏

瑞景光融【韻】煥中天霽煙【句】佳气蔥蔥【韻】皇居崇壯麗【句】金碧輝空【韻】彤霄外【讀】瑤殿深處【句】簾卷花影重重【韻】迎步輦【句】防簇眞仙【句】賀慶壽新宮【韻】方逢【韻】聖主飛龍【韻】正休盛大寧【句】朝野歡同【韻】何妨宴賞【句】奉宸意慈容【韻】韶音按【讀】霞觴將進【句】蕙鑪飄馥香濃【韻】長願承顏【句】千秋萬歲【句】明月淸風【韻】

【此調亦無別首可校】

甘露滴喬松【調見翰墨全書】

甘露滴喬松【雙調九十六字前段十句四仄韻一叶韻後段九句四仄韻一叶韻

翰墨全書】無名氏

沙堤路近【句】喜五年相遇【句】朱顏依舊【韻】盡道名世半千【句】公望三九【韻】是今日【讀】富民矦【葉】早生聚【讀】考堂戶口【韻】誰歟兼致【句】文章燕許【句】歌辭蘇栁【韻】更饒萬卷圖書【句】把藤笈蕓編【句】徧題靑鏤【韻】一經傳得【句】舊事韋平先後【韻】試衮衮【讀】數英遊【葉】問好事【讀】如今能否【韻】麯車正滿【句】自酌太和春酒【韻】

【此詞前後段第六句葉兩平韻是本部三聲葉有鳴鶴餘音詞可校因詞甚鄙俚其可平可仄恐不足據故不校注作譜】

慶千秋【調見翰墨全書周密天基聖節樂次云第十盞笛獨吹髙平調慶千秋】慶千秋【雙調九十六字前後段各九句四平韻】

【翰墨全書】無名氏

防檢堯蓂【句】自元宵過了【句】兩莢初飛【韻】蔥蔥鬱鬱【句】佳气喜溢庭闈【韻】誰知降【讀】月裏姮娥【句】欣對良時【韻】但見婺星騰瑞彩【句】年年輝映南箕【韻】好是庭階蘭玉【句】伴一枝丹桂【句】戲舞萊衣【韻】椒觴疊將捧獻【句】歌曲吟詩【韻】如王母【讀】欵對羣仙【句】同宴瑤池【韻】萱艸茂【讀】長春不老【句】百千祀壽無期【韻】

【此調平仄無別首可校】

禦定詞譜卷二十四

欽定四庫全書

禦定詞譜卷二十五目錄【起九十六字至九十七字】

塞垣春四體

望雲間一體

步月二體

早梅香一體

八聲甘州七體【又名甘州蕭蕭雨防瑤池】迷神引二體

醉蓬萊二體【又名雪月交光冰玉風月】鳯凰臺上憶吹簫六體【又名憶吹簫】

夜合花五體

采明珠一體

慶淸朝四體【又名慶淸朝慢】

黃鸝繞碧樹一體

帝臺春一體

瑤臺第一層三體

暗香二體【又名紅情】

夢芙蓉一體

西子妝慢一體

玉京謡一體

被花惱一體

緑蓋舞風輕一體

月邊嬌一體

松梢月一體

四檻花一體

長亭怨慢四體【又名長亭怨】

玉簟涼一體

欽定四庫全書

禦定詞譜卷二十五【起九十六字至九十七字】

塞垣春【調見片玉詞】

塞垣春【雙調九十六字前段九句六仄韻後段八句四仄韻】周邦彥

暮色分平野【韻】傍葦防【讀】徵帆卸【韻】煙深極浦【句】樹藏孤館【句】秋景如畫【韻】漸別離气味難禁也【韻】更物象【讀】供瀟灑【韻】念多才【讀】渾衰減【句】一懷幽恨難寫【韻】追念綺牕人【句】天然自【讀】風韻閒雅【韻】竟夕起相思【句】漫嗟怨遙夜【韻】又還將【讀】兩袖珠淚【句】沈吟向【讀】寂寥寒鐙下【韻】玉骨爲多感【句】瘦來無一把【韻】

【此調以此詞爲正體若方楊和詞之減字吳詞之添字皆變格也按陳允平詞與此句韻悉同惟後段第四句啼螿嘆涼夜不作上一下四句法其啼字平聲亦與此異其餘可平可仄悉校方楊吳三詞吳詞後段第二句看爭拜東風因與此詞字句不同故不參校平仄】

又一體【雙調九十五字前段九句六仄韻後段八句四仄韻】方千里

四遠天垂野【韻】向晚景【讀】雕鞍卸【韻】吳藍滴艸【句】塞緜藏栁【句】風物堪畫【韻】對雨收霧霽初晴也【韻】正陌上【讀】

煙光灑【韻】聽黃鸝【讀】啼紅樹【句】短長音如寫【韻】懷抱防多愁【句】年時趁【讀】歡防幽雅【韻】盡日足相思【句】柰春晝難夜【韻】念徵塵【讀】堆滿襟袖【句】那堪更【讀】獨遊花陰下【韻】一別鬢毛減【句】鏡中霜滿把【韻】

【此與周詞同惟前段結句減一字異詞律謂此句必脫一字但按楊澤民詞亦作五字句或宋人另有此體故爲編入】

又一體【雙調九十五字前段九句六仄韻後段九句四仄韻】楊澤民

繡閣臨芳野【韻】向晚把【讀】花枝卸【韻】奇容艷質【句】世間尋覓【句】除是圖畫【韻】這歡娛巳系人心也【韻】更翰墨【讀】親揮灑【韻】展蠻牋【讀】明牕底【句】把心事都寫【韻】謝女與檀郎【句】淸才對眞態俱雅【韻】鳯枕樂春宵【句】絳帷度秋夜【韻】便同云黯淡【句】冰霰縱橫【句】也共眠【讀】鴛衾下【韻】假使過炎暑【句】共將羅帊把【韻】

【此亦與周詞同惟前段結句減一字後段第五六句作五字四字六字三句異】

又一體【雙調九十八字前段九句六仄韻後段十句四仄韻】吳文英

漏瑟侵瓊管【韻】潤鼓借【讀】烘鑪防【韻】藏鉤怯冷【句】畫雞臨曉【句】鄰語鶯囀【韻】殢緑牕【讀】細咒浮梅醆【韻】換蜜炬【讀】花心短【韻】夢驚回【讀】林鴉起【句】曲屏春事天逺【韻】迎路栁絲裙【句】看爭拜東風【句】盈灞橋防【韻】髻落寶釵寒【句】恨花勝遲燕【韻】漸街簾影轉【句】還似新年【句】過郵亭【讀】一相見【韻】南陌又鐙火【句】繡囊塵香淺【韻】

【此亦與周詞同惟後段第二句添二字作五字一句四字一句其第五六句亦作五字四字六字三句異後段結句香字平聲查別首宋詞此字俱用仄聲恐非定格故周詞不注可平】

望雲間【調見翰墨全書趙可登代州南樓自度此腔】

望雲間【雙調九十六字前後段各十句四平韻】

趙可

云朔南陲【句】全趙寶符【句】河山襟帯名藩【韻】有朱樓縹緲【句】千雉回旋【韻】云度飛狐絕險【句】天圍紫塞髙寒【韻】弔興亡遺迹【句】咫尺西陵【句】煙樹蒼然【韻】時移事攺【句】極目春心【句】不堪獨倚危防【韻】惟是年年飛鴈【句】霜雪知還【韻】樓上四時長好【句】人生一世誰閒【韻】故人有酒【句】一尊髙興【句】不減東山【韻】

【此調惟此一詞無別首可校】

步月【此調有平韻仄韻兩體平韻者見史達祖梅溪詞仄韻者見施嶽梅川詞】

步月【雙調九十六字前段九句四平韻後段十句五平韻】

史達祖

翦栁章臺【句】問梅東閣【句】醉中攜手初歸【韻】逗香簾下【句】璀璨縷金衣【韻】正依約【讀】冰絲射眼【句】更荏苒【讀】蟾玉西飛【韻】輕塵外【讀】雙鴛細蹙【句】誰賦洛濱妃【韻】霏霏【韻】紅霧繞【句】步揺共鬢影【句】吹入花圍【韻】管弦將散【句】人靜燭籠稀【韻】泥私語【讀】香櫻乍破【句】怕夜寒【讀】羅韤先知【韻】歸來也【句】相偎未肯入重幃【韻】

【此詞押平韻前結七字一句五字一句後結三字一句七字一句換頭句藏短句較仄韻詞多二字前段少押一韻】

又一體【雙調九十四字前後段各九句五仄韻】

施嶽

玉宇薫風【句】寶堦明月【韻】翠叢萬防晴雪【韻】錬霜不就【句】散廣寒霏屑【韻】采珠蓓【讀】緑蕚露滋【句】嗔銀艷【讀】小蓮冰潔【韻】花魂在【讀】纖指嫩痕【句】素英重結【韻】枝頭香未絕【韻】還是過中秋【句】丹桂時節【韻】醉鄕冷境【句】怕翻成消歇【韻】翫芳味【讀】春焙旋燻【句】貯穠韻【讀】水沈頻爇【韻】堪憐處【句】輸與夜涼睡蝶【韻】

【此詞押仄韻前結七字一句四字一句後結三字一句六字一句較平韻詞少兩字前段次句押韻換頭句不押短韻而押於句末較平韻詞多一韻】

早梅香【調見梅苑因詞中有探得早梅及亂飛香雪句故名】

早梅香【雙調九十六字前段十一句四仄韻後段十句四仄韻】

【梅苑】無名氏

北帝收威【句】又探得早梅【句】漏春消息【韻】粉蕊瓊苞【句】擬將胭脂【句】輕染顏色【韻】素質盈盈【句】終不許【讀】雪霜欺得【韻】柰化工【句】偏宜賦與【句】壽陽妝飾【韻】獨自逞冰姿【句】比夭桃繁杏殊別【韻】爲報山翁【句】逢此有花【句】尊前且須攀折【韻】醉賞吟戀【句】莫孤負【讀】好天風月【韻】恐笛聲悲【句】紛紛便似【句】亂飛香雪【韻】

【此調秪此一詞無別首可校】

八聲甘州【碧雞漫志甘州仙呂調有曲破有八聲有慢有令按此調前後段八韻故名八聲乃慢詞也與甘州徧之曲破甘州子之令詞不同樂章集亦注仙呂調周宻詞名甘州張炎詞因栁詞有對蕭蕭暮雨灑江天句更名蕭蕭雨白朴詞名防瑤池】

八聲甘州【雙調九十七字前後段各九句四平韻】

栁永

對蕭蕭暮雨灑江天【句】一番洗淸秋【韻】漸霜風淒緊【句】闗河冷落【句】殘照當樓【韻】是處紅衰緑減【句】苒苒物華休【韻】惟有長江水【句】無語東流【韻】不忍登髙臨逺【句】望故鄕【句】歸思難收【韻】嘆年來蹤迹【句】何事苦淹畱【韻】想佳人【讀】妝樓長望【句】誤防回【讀】天際識歸舟【韻】爭知我【讀】倚防漧處【句】正恁凝愁【韻】

【此調以此詞爲正體若張詞之添聲劉過以下五詞之滅字皆變體也按此詞後段第六句作上三下四句法宋詞俱照此塡惟程垓詞縱使梁園賦猶在句法異注明不另錄周宻詞前段起二句漸萋萋芳艸緑江南輕暉弄春容芳字平聲後段起句還是春光夢曉還字平聲譜內可平據此其餘平仄悉參所采六詞蕭詞前段起句可憐生飄零到酴醿零字平聲鄭詞後段第四句賴東君能容容字平聲與諸家不同此自成一體譜內不注可平】

又一體【雙調九十七字前段九句五平韻後段九句四平韻】張

炎

記玉闗踏雪事淸遊【韻】寒气脃貂裘【韻】傍枯林古道【句】長河飲馬【句】此意悠悠【韻】短夢依然江表【句】老淚灑西州【韻】一字無題處【句】落葉都愁【韻】載取白雲歸去【句】問誰畱楚佩【句】弄影中洲【韻】折蘆花贈逺【句】零落一身秋【韻】向尋常【讀】野橋流水【句】待招來【讀】不是舊沙鷗【韻】空懷感【讀】有斜陽處【句】卻怕登樓【韻】

【此與栁詞同惟前段起句押韻異】

又一體【雙調九十五字前段八句四平韻後段九句四平韻】劉

過

問紫巖去後漢公卿【句】不知幾貂蟬【韻】誰能借畱侯筯【句】著祖生鞭【韻】依舊塵沙萬里【句】河洛黯風煙【韻】誰識道山客【句】衣鉢曽傳【韻】共記玉堂對防【句】欲先明大義【句】次第籌邊【韻】況重湖八桂【句】袖手巳多年【韻】望中原【讀】馳驅去也【句】擁十州【讀】牙纛正翩翩【韻】春風早【讀】看東南王气【句】飛繞星躔【韻】

【此與栁詞同惟前段第三四句減三字作六字一句後段第八句添一字作八字句異】

又一體【雙調九十五字前後段各九句四平韻】

湯恢

摘靑梅薦酒【句】甚殘寒【讀】猶怯薴羅衣【韻】正栁腴花瘦【句】緑云冉冉【句】紅雪霏霏【韻】隔屋秦箏依約【句】誰品春詞【韻】回首繁華夢【句】流水斜暉【韻】寄隱孤山山下【句】但一瓢飲水【句】深掩苔扉【韻】羨靑山有思【句】白鶴忘機【韻】悵年華【讀】不禁搔首【句】又天涯【讀】彈淚送春歸【韻】銷魂逺【讀】千山啼鴂【句】十里酴醿【韻】

【此與栁詞同惟前段第一句五字第二句八字第七句減一字作四字句後段第五句亦減一字作四字句異】

又一體【雙調九十五字前段九句四平韻後段十句四平韻】蕭

列

可憐生【讀】飄零到酴醿【句】依然舊銷魂【韻】殘春幾許【句】風風雨雨【句】客裏又黃昏【韻】無柰一江煙霧【句】腥浪捲河豚【韻】身世忽如葉【句】那是淸渾【韻】莫厭悲歌笑語【句】柰天涯有夢【句】白髮無根【韻】怕相思別後【句】無字寫回文【韻】更月明洲渚【句】杜鵑聲裏【句】立向臨分【韻】三生石【讀】情緣千里【句】風月柴門【韻】

【此亦與栁詞同惟前段第三句減一字第五句添一字後段第六七句減二字作五字一句四字兩句異】又一體【雙調九十八字前段九句五平韻後段九句四平韻】姚云文

捲絲絲【讀】雨織半晴天【韻】櫂歌發淸舷【韻】甚蒼虯怒躍【句】靈鼉急吼【句】云湧平川【韻】樓外橊裙幾防【句】描破緑楊煙【韻】把畫羅遙指【句】助嘯爭先【韻】憔悴潘郎【句】曽記得【讀】靑龍千舸【句】采石磯邊【韻】嘆內家帖子【句】閒卻縷金箋【韻】覺素標【讀】插頭如許【句】盡風情【讀】終不似鬭贏船【韻】人聲斷【讀】云齋半掩【句】月印枯禪【韻】

【此亦與栁詞同惟前段起句八字添一韻與張炎記玉闗詞同後段起句四字第二句七字第七句九字添一襯字異】

又一體【雙調九十六字前後段各九句四平韻】

鄭子玉

漸鶯聲近也【句】探年芳【讀】河畔扼輕輪【韻】旋東風染緑【句】緜緜平野【句】無際煙春【韻】最苦夕陽天外【句】愁損倚防人【韻】無柰瀟湘杳【句】畱滯王孫【韻】冷落池塘殘夢【句】是送君歸後【句】南浦銷魂【韻】賴東君能容【句】醉臨展香裀【韻】盡教更【讀】行人逺也【句】相伴連水復連云【韻】闗山道【讀】算無今古【句】客恨長新【韻】

【此亦與栁詞同惟後段第七句減一字作七字拗句異】

迷神引【樂章集注中呂調】

迷神引【雙調九十七字前段十一句六仄韻後段十三句六仄韻】栁永

紅板橋頭秋光暮【韻】淡日映煙方煦【韻】寒溪蘸碧【句】繞垂楊路【韻】重分飛【句】攜纎手【句】淚如雨【韻】波急隋堤逺【句】片帆舉【韻】倏忽年華攺【句】尙期阻【韻】暗覺春殘【句】漸漸飄花絮【韻】好晚涼天【句】長孤負【韻】洞房閒掩【句】小屏空【讀】無心覻【韻】指歸云【句】仙鄕杳【句】在何處【韻】遙夜香衾暖【句】算誰與【韻】知他深深約【句】記得否【韻】

【此調以此詞爲正體有栁詞別首可校若朱詞之多押兩韻乃變體也此詞前段起句橋頭秋光四字俱平聲如栁詞別首一葉扁舟輕帆捲朱詞白玉樓髙雲光繞俱與此同惟晁補之詞黯黯靑山紅日暮日字以入作平後段第十三句知他深深四字俱平聲如栁詞別首佳人無消息朱詞飛英難拘束俱與此同惟晁詞燭暗不成眠燭字不字以入作平暗字去聲獨異至前段第四句後段第三句俱作上一下三句法如栁詞別首之引金笳怨覺客程勞朱詞之霽梅林道覺璧華輕晁詞之向煙波路覺阮途窮俱與此同晁詞前段第八九句防防漁鐙小迷近塢防字近字俱仄聲迷字平聲譜內可平可仄據此余參朱詞又晁詞前段第十句一片客帆低後段第七句怪竹枝第十句猿鳥一時啼第十二句燭暗不成眠客字竹字以入作平不注可仄其低字啼字眠字俱用平聲與諸家異亦不注可平晁詞句讀正與此同因汲古閣刻晁詞前段第四句多一回字後段第八句多一聲字詞律誤編入九十九字內若以栁詞二首朱詞一首參校便可正其句讀矣】

又一體【雙調九十七字前段十一句八仄韻後段十三句六仄韻】朱雍

白玉樓髙雲光繞【韻】望極新蟾同照【韻】前邨暮雪【句】霽梅林道【韻】澗風平【句】波聲【韻】喜登眺【韻】疎影寒枝裊【韻】太春早【韻】臨水凝淸淺【句】靚妝巧【韻】瘦體傷離【句】向此縈懷抱【韻】覺璧華輕【句】冰痕小【韻】倦聽寒管【句】轉嗚咽【讀】令人老【韻】素光回【句】長亭靜【句】無塵到【韻】煙鎖橫塘暖【句】香徑悄【韻】飛英難拘束【句】任春曉【韻】

【此與栁詞同惟前段第六句第八句押韻異】

醉蓬萊【樂章集注林鐘商趙磻老詞有璧月流光雪消寒峭句名雪月交光韓淲詞有玉作山前

冰爲水際幾多風月句名冰玉風月】

醉蓬萊【雙調九十七字前段十一句四仄韻後段十二句四仄韻】栁永

漸亭臯葉下【句】隴首雲飛【句】素秋新霽【韻】華闕中天【句】鎖蔥蔥佳气【韻】嫩菊黃深【句】拒霜紅淺【句】近寶階香砌【韻】玉宇無塵【句】金莖有露【句】碧天如水【韻】正值升平【句】萬防多暇【句】夜色澄鮮【句】漏聲迢逓【韻】南極星中【句】有老人呈瑞【韻】此際宸遊【句】鳯輦何處【句】度管弦淸脃【韻】太液波翻【句】披香簾捲【句】月明風細【韻】

【此調以此詞爲正體若蘇詞之句讀小異乃變格也此詞前段起句第五句第八句後段第六句第九句例作上一下四句法惟劉圻父詞前段第五句一防和羮信第八句瑞啟千年運後段第九句萬字同歌詠又王沂孫詞第段第八句聊慰登臨眼後段第六句誰念幽芳逺仍作五言俱無領字此亦間一爲之不可從前段第一句劉一止詞正五雲飛仗五字仄聲飛字平聲第三句呂渭老詞裙腰芳艸裙字平聲第四句萬俟詠詞絳燭銀鐙絳字仄聲第五句黃庭堅詞鎖楚宮佳麗楚字仄聲第六句劉圻父詞淮海維揚淮字平聲第七句謝薖詞歸心暗折歸字平聲暗字仄聲第八句楊無咎詞冠中州雙井中字平聲第九句趙彥端詞東閣詩成東字平聲第十句謝詞錦袍何處錦字仄聲何字平聲結句劉詞髙空眞侶髙字平聲後段第一二句萬俟詞金闕南邊防山北面金字平聲北字仄聲謝詞好在南鄰詩盟酒社詩字平聲第三句葉夢得詞弦管風髙弦字平聲第五句葉詞曲水流觴曲字仄聲第六句葉詞有山中行處山字平聲第八句無名氏詞山中古寺山中二字俱平聲古字仄聲第九句趙磻老詞映山河多少山字平聲第十句十一句萬俟詞太平無事君臣宴樂平字平聲事字宴字俱仄聲結句葉詞重翻新曲重字平聲譜內可平可仄據此余參蘇詞至前段第三句楊無咎詞地靈境勝境字仄聲第四句陳瓘詞狼山相望山字平聲望字仄聲無名氏詞小雨弄晴弄字仄聲第六句萬俟詞明月逐人逐字入聲後段第四句趙詞笑花寂寞寂字入聲第六句無名氏詞作江南一瑞一字入聲結句謝詞又成浩嘆浩字仄聲或以入作平或偶然誤用俱不校注平仄】

又一體【雙調九十七字前後段各十一句四仄韻】

蘇軾

笑勞生一夢【句】羇旅三年【句】又還重九【韻】華髮蕭蕭【句】對荒園搔首【韻】賴有多情【句】好飲無事【句】似古人賢守【韻】嵗嵗登髙【句】年年落防【句】物華依舊【韻】此防應須爛醉【句】仍把紫菊茱萸【句】細看重嗅【韻】揺落霜風【句】有手栽雙栁【韻】來嵗今朝【句】爲我西顧【句】酹羽觴江口【韻】曽與州人【句】飲公遺愛【句】一江醇酎【韻】

【此與栁詞同惟換頭四字三句作六字兩句異此詞前段第七句飲字仄聲查宋詞此字無用仄聲者或是吟字之訛故前譜內不注可仄】

鳯凰臺上憶吹簫【列仙傳拾遺云蕭史善吹簫作鸞鳯之響秦穆公有女弄玉善吹簫公以妻之遂教弄玉作鳯鳴居十數年鳯凰來止公爲作鳯臺夫婦止其上數年弄玉乘鳯蕭史乘龍去調名取此髙麗史樂志一名憶吹簫】

鳯凰臺上憶吹簫【雙調九十七字前段十句四平韻後段九句四平韻】

晁補之

千里相思【句】況無百里【句】何妨暮往朝還【韻】又正是【讀】梅初淡濘【句】鶯未緜蠻【韻】陌上相逢緩轡【句】風細細【讀】云日斑斑【韻】新晴好【句】得意未妨【句】行盡春山【韻】應攜後房小妓【句】來爲我【句】盈盈對舞花間【韻】便拌卻【讀】松醪翠滿【句】蜜炬紅殘【韻】誰信輕鞍射虎【句】淸世裏【讀】曾有人閒【韻】都休說【句】簾外夜久春寒【韻】

【此調以晁詞爲正體若曹詞以下或添聲或減字皆變體也此詞前後段第四句皆上三下四七字前結三字一句四字兩句後結三字一句六字一句權無染俟寘張炎彭履道詞俱如此塡按張詞前段第四句猶記得琵琶半面猶字平聲權詞後段第一句應是飛瓊弄玉飛字平聲俟詞第二三句湘裙窄一鉤龍射隨鞍一字仄聲龍字平聲彭詞第八九句石城曉數聲又逓寒砧石字仄聲譜內可平可仄據此余參下詞帷張臺卿詞起二句平仄全異故不校注】

又一體【雙調九十七字前段十句四平韻後段十句五平韻】曹

勛

碧玉煙塘【句】絳羅艷卉【句】朱淸炎馭升暘【韻】正應運【讀】眞人誕節【句】寶緒靈光【韻】海防均頒湛露【句】環佩拱【讀】北極稱觴【韻】歡聲浹【句】三十六宮【句】齊捧披香【韻】芬芳【韻】寶燻如靄【句】仙仗捧【句】椒扉秀繞嬪嬙【韻】上萬壽【讀】雙鬟妙舞【句】一部絲簧【韻】花滿篷萊殿裏【句】光照坐【讀】尊俎生涼【韻】南山祝【句】常對化日舒長【韻】

【此詞句讀悉同晁詞惟換頭句藏短韻異】

又一體【雙調九十七字前段十句四平韻後段九句四平韻】張臺卿

長天霞散【句】逺浦潮平【句】危闌注目江臯【韻】長記年年榮遇【句】同是今朝【韻】金鑾兩回命相【句】對淸光【讀】頻許揮毫【韻】雍容久【句】正茶杯初賜【句】香袖時飄【韻】歸去玉堂深夜【句】泥封罷【句】金蓮一寸才燒【韻】帝語丁寧曽被【句】華衮親褒【韻】如今漫勞夢想【句】嘆塵迹【讀】杳隔仙鼇【韻】無聊意【句】彊當歌對酒怎消【韻】

【此與晁詞同惟前後段第四句各減一字第九句各添一字異此詞前段起二句第二字平仄與各家異若起句作第二句便與晁詞同恐有傳寫之訛故不彚校入圖】

又一體【雙調九十六字前段十句四平韻後段九句四平韻】吳元可

更不成愁【句】何曽是醉【句】豆花雨後輕陰【韻】似此心情自可【句】多了閒吟【韻】秋在西樓西畔【句】秋較淺【讀】不似情深【韻】夜來月【句】爲誰瘦小【句】塵鏡羞臨【韻】彈箏舊家伴侶【句】記鴈啼秋水【句】下指成音【韻】聽未穩【讀】當時自誤【句】又況如今【韻】那是柔腸易斷【句】人間事【讀】獨此難禁【韻】雕籠近【句】數聲別似春禽【韻】

【此亦與晁詞同惟前段第四句減一字異】

又一體【雙調九十五字前段十句四平韻後段十一句五平韻】李淸照

香冷金猊【句】被翻紅浪【句】起來慵自梳頭【韻】任寶奩塵滿【句】日上簾鉤【韻】生怕離懷別苦【句】多少事【讀】欲說還休【韻】新來瘦【句】非千病酒【句】不是悲秋【韻】休休【韻】這回去也【句】千萬徧陽闗【句】也則難畱【韻】念武陵人逺【句】煙鎖秦樓【韻】惟有樓前流水【句】應念我【讀】終日凝眸【韻】凝眸處【句】從今又添【句】一段新愁【韻】

【此與晁詞同惟前後段第四句各減二字換頭句藏短韻後段結句添二字作四字兩句異按趙文白玉搓成詞前後段第四五句羨司花神女有此淸閒怪天上冰輪移下塵寰換頭句憑防防回澹月後結三句聊寄與詩人案頭冰雪相看正與此同】

又一體【雙調九十五字前後段各十句四平韻】

張翥

琪樹鏘鳴【句】春冰碎落【句】玉盤珠瀉還停【韻】漸一絲風嫋【句】照颺淸冥【韻】疑把紅牙趁節【句】想有人【讀】記豆銀屏【韻】何須教【句】琵琶漢女【句】錦瑟湘靈【韻】追思舊時勝賞【句】醉防度西湖【句】山館池亭【韻】慣倚歌花月【句】按舞娉婷【韻】嵗晚相逢客裏【句】且一尊【讀】同慰漂零【韻】君休惜【句】吳音朔調【句】盡與吹聽【韻】

【此與李詞同惟換頭句不藏短韻異】

夜合花【調見琴趣外篇按夜合花合歡樹也唐韋應物詩夜合花開香滿庭調名取此】夜合花【雙調九十七字前段十句五平韻後段十句六平韻】晁補之

百紫千紅【句】占春多少【句】共推絕世花王【韻】西都萬戶【句】擅名不爲姚黃【韻】漫腸斷巫陽【韻】對沈香亭北新妝【韻】記淸平調【句】詞成進了【句】一夢仙鄕【韻】天葩秀出無雙【韻】倚朝暉【句】半如酣醉成狂【韻】無言自省【句】檀心一防偸芳【韻】念往事情傷【韻】又新艷曽說滁陽【韻】縱歸來晚【句】君王殿後【句】別是風光【韻】

【此調始於此詞前後段第六句俱五字換頭第二句三字第三句六字宋人如此塡者止此一詞無別首可校故可平可仄詳注於添字史詞之下此詞前後段第八句俱作上一下三句法如史詞之向銷凝裏把間言語曹詞之慶天申旦獻南山壽最爲合法】

又一體【雙調一百字前段十一句五平韻後段十一句六平韻】史達祖

冷截龍腰【句】偸拏鸞爪【句】楚山長鎖秋云【韻】梅花未落【句】年年怨入江城【韻】千嶂碧【句】一聲淸【韻】枉人間【讀】兒女簫笙【韻】共蒼涼處【句】琵琶湓浦【句】長嘯蘇門【韻】當時低度西鄰【韻】天澹防幹欲暮【句】曽賦髙情【韻】子期老矣【句】不堪殢酒重聽【韻】纎手靜【句】七星明【韻】有新聲【讀】應更魂驚【韻】夢回人世【句】寥寥夜月【句】空照天津【韻此詞前後段第六句俱作三字兩句較晁詞添二字換頭第二句六字第三句四字較晁詞添一字史詞別首栁鎖鶯魂詞周宻月地無塵詞俱與此同按周詞前段第五句仙子誤入唐昌子字仄聲吳文英詞第八句翦蠟花壺箭催忙蠟字仄聲周詞第九句棃花云暖梨字平聲後段第三句素手相將素字仄聲第五句指痕猶映瑤房猶字平聲譜內可平可仄據此余參所采四詞】

又一體【雙調一百字前段十一句五平韻後段十二句七平韻】髙觀國

斑駁雲開【句】蒙防雨過【句】海棠花外寒輕【韻】湖山翠暖【句】東風正要新晴【韻】又換醒【句】舊遊情【韻】記年時【讀】今日淸明【韻】隔花隱淺【句】香隨笑語【句】特地逢迎【韻】人生【韻】好景難並【韻】依舊千秋巷陌【句】花月蓬瀛【韻】春衫抖擻【句】餘香半染芳塵【韻】念嫩約【句】杳難凴【韻】被防聲【讀】啼鳥驚心【韻】一庭芳艸【句】危防晚日【句】無限消凝【韻此與史詞添字體同惟換頭句藏短韻異】

又一體【雙調一百字前後段各十句五平韻】

曹勛

星拱堯眉【句】日臨云幄【句】曉天初靜炎曦【韻】香凝翠扆【句】花籠禁殿風遲【韻】防山髙與天齊【韻】奉明主【讀】玉斚交揮【韻】慶天申旦【句】九州四海【句】同詠昌時【韻】今年麥有雙岐【韻】別有瑯玕並節【句】深秀聨枝【韻】丰世瑞物【句】嘉祥效祉熙熙【韻】坐中莫惜沈醉【句】仰三聖【讀】玉徳光輝【韻】獻南山壽【句】嚴宸萬載【句】永奉垂衣【韻】

【此亦史詞添字體惟前後段第六七句合作一句後段第六句又少押一韻異】

又一體【雙調九十九字前段十一句五平韻後段十一句六平韻】孫惟信

風葉敲牕【句】露蛩吟甃【句】謝娘庭院秋宵【韻】鳯屏半掩【句】釵花映燭紅揺【韻】潤玉暖【句】膩云嬌【韻】染芳情【讀】香透鮫綃【韻】斷魂畱夢【句】煙迷楚驛【句】月落藍橋【韻】誰念賣藥文簫【韻】望仙城路杳【句】鶯燕迢迢【韻】羅衫暗折【句】蘭痕粉迹都銷【韻】流水逺【句】亂花飄【韻】苦相思【讀】寛盡香腰【韻】幾時重恁【句】玉驄過處【句】小袖輕招【韻此亦史詞添字體惟後段第二句減一字異按吳文英栁暝河橋詞後起三句十年一夢淒涼似西湖燕去吳館巢荒正與此同】

采明珠【曹植洛神賦或采明珠調名取此宋史樂志曲破中呂調采明珠】

采明珠【雙調九十七字前段九句四仄韻後段十一句七仄韻】杜安世

雨乍收【讀】小院塵消【句】雲淡天髙露冷【韻】坐看月華生【句】射玉樓淸瑩【韻】蟋蟀鳴金井【韻】下簾幃【讀】悄悄空階【句】敗葉墜風【句】惹動閒愁【句】千端萬緒難整【韻】秋夜永【韻】涼天迥【韻】可不念光景【韻】嗟薄命【韻】倏忽少年【句】忍教孤另【韻】鐙閃紅牕影【韻】步回廊【讀】嬾入香閨【句】暗落淚珠滿面【句】誰人知我【句】爲伊成病【韻】

【此調惟此一詞無別首可校】

慶淸朝【一作慶淸朝慢】

慶淸朝【雙調九十七字前後段各十句四平韻】

王觀

調雨爲酥【句】催冰做水【句】東君分付春還【韻】何人便將輕暖【句】防破殘寒【韻】結伴踏靑去好【句】平頭鞵子小雙鸞【韻】煙郊外【句】望中秀色【句】如有無間【韻】晴則个【讀】陰則个【句】餖飣得天气【句】有許多般【韻】須教撩花撥栁【句】爭要先看【韻】不道吳綾繡韈【句】香泥斜沁防行斑【韻】東風巧【句】盡收翠緑【句】吹上眉山【韻】

【此調前後段第四五句惟王詞作上六下四宋人如此塡者甚少史詞作上四下六曹詞李詞前段用王詞體後段用史詞體而宋人依史詞體者爲多故可平可仄詳注史詞之下譜內四詞字數韻腳俱同惟句法有異耳今各注明分爲四體編入此詞前後段第四五句俱上六下四換頭句六字折腰】又一體【雙調九十七字前後段各十句四平韻】

史達祖

墜防孳萍【句】狂鞭孕竹【句】偸移紅紫池亭【韻】餘花未落【句】似供殘蝶經營【韻】賦得送春詩了【句】夏帷攛斷緑陰成【韻】桑麻外【句】乳鴉穉燕【句】別樣芳情【韻】荀令舊香易冷【句】嘆俊遊疎嬾【句】枉是銷凝【韻】塵侵謝屐【句】幽徑斑駁苔生【韻】便覺寸心尙老【句】故人前度漫丁寧【韻】空相悞【句】祓蘭曲水【句】挑菜東城【韻】

【此詞前後段第四五句俱上四下六換頭句六字不折腰李居厚王沂孫張炎三詞俱與此同按李詞前段第二句地鐘上瑞地字仄聲第五句防曽鶴髮貂冠鶴字仄聲王詞第六句前度緑陰載酒前字平聲李詞後段起句運慶今朝初度運字仄聲今字初字俱平聲王詞第六句顚倒絳英滿徑顚字平聲張詞第七句好詩盡在夕陽山盡字仄聲譜內可平可仄據此余參曹李二詞曹詞前段起句平仄與諸家異不爲參校第九句幄字入聲張詞後段第二句待攜琴獨去獨字入聲俱以入作平亦不注可仄】又一體【雙調九十七字前後段各十句四平韻】

曹勛

絳羅縈色【句】茸金麗蕊【句】秀格壓盡羣芳【韻】人間第一嬌嫵【句】深紫輕黃【韻】乍過夜來谷雨【句】盈盈明艷惹天香【韻】春風暖【句】寶幄兢倚【句】名稱花王【韻】朝檻五云擁秀【句】防曉日【句】偏宜翠幕髙張【韻】穠姿露葉【句】臨賞須趁韶光【韻】最喜鑑鸞初試【句】一枝姚魏插宮妝【韻】燃絳蠟【句】共花拌醉【句】莫靳瑤觴【韻】

【此詞前段用王詞體後段用史詞體惟後段第二句三字第三句六字異】

又一體【雙調九十七字前後段各十句四平韻】

李淸照

禁幄低張【句】彤防巧防【句】就中獨占殘春【韻】容華淡濘綽約【句】俱見天眞【韻】待得羣花過後【句】一番風露曉妝新【韻】妖嬈態【句】妒風笑月【句】長殢東君【韻】東城邊【讀】南陌上【句】正日烘池館【句】競走香輪【韻】綺筵散日【句】誰人可繼芳塵【韻】更好明光宮殿【句】防枝先近日邊勻【韻】金尊倒【句】拌了盡燭【句】不愛黃昏【韻】

【此與曹詞同惟換頭作三字兩句第二三句作五字一句四字一句仍用王詞體異】

黃鸝繞碧樹【調見淸眞樂府】

黃鸝繞碧樹【雙調九十七字前段十句四仄韻後段八句五仄韻】

周邦彥

雙闕籠佳气【句】寒威日晚【句】嵗華將暮【韻】小院閒庭【句】對寒梅照雪【句】淡煙凝素【韻】忍當迅景【句】動無限【讀】傷春情緒【韻】猶賴是【讀】上苑風光漸好【句】芳容將煦【韻】艸莢蘭芽漸吐【韻】且尋芳【讀】更休思慮【韻】這浮世【讀】甚驅馳利祿【句】奔競塵土【韻】縱有魏珠照乘【句】未買得流年住【韻】爭如盛飲流霞【句】醉偎瓊樹【韻】

【按方千里楊澤民陳允平皆無和詞宋人亦無塡此調者其句讀平仄宜依之】

帝臺春【唐教坊曲名宋史樂志琵琶曲有帝臺春屬無射宮】

帝臺春【雙調九十七字前段十句五仄韻後段十一句七仄韻】李甲

芳艸碧色【韻】萋萋徧南陌【韻】暖絮亂紅【句】也似知人【句】春愁無力【韻】憶得盈盈拾翠侶【句】共攜賞【讀】鳯城寒食【韻】到今來【句】海角逢春【句】天涯倦客【韻】愁旋釋【韻】還似織【韻】淚暗拭【韻】又偸滴【韻】漫倚徧危防【句】盡黃昏【句】也只是【讀】暮云凝碧【韻】拌則而今已拌了【句】忘則怎生便忘得【韻】又還問鱗鴻【句】試重尋消息【韻】

【此調惟此一詞無他首可校】

瑤臺第一層【宋陳師道後山詩話武才人出慶壽宮裕陵得之曾教坊獻新聲爲作詞號瑤

臺第一層】

瑤臺第一層【雙調九十七字前段十句四平韻後段十一句六平韻】

張元幹

寶歷祥開【句】飛練上【讀】靑冥萬里光【韻】石城形勝【句】秦淮風景【句】威鳯來翔【韻】臘餘春色早【句】兆釣璜【讀】賢佐興王【韻】對熙旦【句】正格天同徳【句】全魏分疆【韻】熒煌【韻】五云深處【句】化鈞獨運斗魁旁【韻】繡裳龍尾【句】千官師表【句】萬事平章【韻】景鐘文瑞世【句】醉尙方【讀】難老天漿【韻】慶垂裳【韻】看云屏閒坐【句】象笏堆牀【韻】

【此詞平仄秪有張詞別首及趙詞可校】

又一體【雙調九十八字前段十句四平韻後段十一句六平韻】張元幹

江左風流【句】鐘間气【讀】洲分二水長【韻】鳯凰臺畔【句】投懷玉燕【句】照社神光【韻】豆花初秀雨【句】散暑空【讀】洗出秋涼【讀】慶生誕【句】正圓蟾呈瑞【句】仙粟飄香【韻】眉揚【韻】掞文摛藻【句】看乘雲跨鶴下鵷行【韻】紫樞將命【句】紫防加綍【句】常近君王【韻】舊山同梓裏【句】荷月旦【讀】久已平章【韻】九霞觴【韻】薦刀圭丹餌【句】衮繡朝裳【韻】

【此與寶歷祥開詞同惟後段第三句添一字異】

又一體【雙調九十八字前段十句五平韻後段十一句六平韻】趙與防

嶰管聲催【韻】人報道【讀】嫦娥步月來【韻】鳯鐙鸞炬【句】寒輕簾箔【句】光泛樓臺【韻】萬年正春未老【句】更傍那【讀】日月蓬萊【韻】從仙仗【句】看星河銀界【句】錦繡天街【韻】歡陪【韻】千官萬騎【句】九霄人在五云堆【韻】赭袍光裏【句】星毬宛轉【句】花影徘徊【韻】未央宮漏永【句】散異香【讀】龍闕崔嵬【韻】翠輿回【韻】奏仙韶歌吹【句】寶殿尊罍【韻】

【此亦與寶歷祥開詞同惟前段起句用韻第六句添一字異】

暗香【宋姜防自度仙呂宮曲詠梅花作也張炎以此調詠荷花更名紅情】

暗香【雙調九十七字前段九句五仄韻後段十句七仄韻】

姜夔

舊時月色【韻】算防番照我【句】梅邊吹笛【韻】喚起玉人【句】不管淸寒與攀摘【韻】何遜而今漸老【句】都忘卻【讀】春風詞筆【韻】但怪得【讀】竹外疎花【句】香冷入瑤席【韻】江國【韻】正寂寂【韻】嘆寄與路遙【句】夜雪初積【韻】翠尊易泣【韻】紅蕚無言耿相憶【韻】長記曽攜手處【句】千樹壓【讀】西湖寒碧【韻】又片片【讀】吹盡也【句】防時見得【韻】

【此調始自此詞有趙以夫吳文英陳允平張炎諸詞可校按張詞前段第二三句抱孤琴思逺幾番彈徹孤字思字俱平聲陳詞第五句閒數星河手堪摘閒字平聲趙詞第六句爲問玉堂富貴玉字仄聲張詞第七句黯消魂恨聽啼鴂黯字仄聲魂字平聲張詞第八句想少陵還嘆飄零還字平聲陳詞煙漵闊云逺波平煙字平聲張詞後段第一二句憶昨更情惡憶字仄聲第三句漫認著梅花梅字平聲趙詞第四句云弄疎影云字平聲張詞第七句一自飄零去後一字仄聲趙詞將見靑靑如豆如字平聲張詞第八句有羇懷未須輕說有字未字俱仄聲羇字懷字俱平聲張詞第九十句莫相忘堤上栁此時共折相忘二字俱平聲又一首便到此歸未得幾曽忘卻忘字平聲譜內可平可仄據此余參下詞此詞後段第八句陳詞作古今但雙流一碧一字以入作平故不參校入譜】

又一體【雙調九十七字前段九句五仄韻後段十句七仄韻】張

炎

無邊香色【韻】記渉江自采【句】錦機云宻【韻】翦翦紅衣【句】學舞波心舊曾識【韻】一見依然似語【句】流水逺【讀】防回空憶【韻】看亭亭【讀】倒影窺妝【句】玉潤露痕濕【韻】閒立【韻】翠屏側【韻】愛向人弄芳【句】背酣斜日【韻】料應太液【韻】三十六宮土花碧【韻】淸興後【讀】風更爽【句】無數滿【讀】汀洲如昔【韻】泛片葉【讀】煙浪裏【句】臥橫紫笛【韻】

【此與姜詞同惟後段第七句作折腰句法異】

夢芙蓉【吳文英自度曲題趙昌所畫芙蓉作也因詞有夢斷瓊仙句故名夢芙蓉】

夢芙蓉【雙調九十七字前後段各十句六仄韻】

吳文英

西風揺步綺【韻】記長堤驟過【句】紫驑十里【韻】斷橋南防【句】人在晚霞外【韻】錦溫花共醉【韻】當時曽共秋波【韻】自別霓裳【句】想紅消翠冷【句】霜枕正慵起【韻】慘淡西湖栁底【韻】揺蕩秋魂【句】夜月歸環佩【韻】畫圖重展【句】驚認舊梳洗【韻】去來雙翡翠【韻】難傳眼恨眉意【韻】夢斷瓊仙【句】悵云深路杳【句】城影照流水【韻】

【此調只此一詞無別首可校】

西子妝【張炎詞序吳夢窓自制此曲或加慢字】

西子妝【雙調九十七字前段十句五仄韻後段九句六仄韻】吳文英

流水麯塵【句】艷陽酷酒【句】畫舸遊情如霧【韻】笑拈芳艸不知名【句】乍淩波【讀】斷橋西堍【韻】垂楊漫舞【韻】總不解【讀】將春系住【韻】燕歸來【句】問防繩纎手【句】如今何許【韻】歡盟誤【韻】一箭流光【句】又趁寒食去【韻】不堪衰鬢著

飛花【句】傍緑陰【讀】冷煙深樹【韻】元都秀句【韻】記前度【讀】劉郎曽賦【韻】最傷心【句】一片孤山細雨【韻】

【此調始自此詞有張炎詞一首可校按張詞前段起三句白浪揺天靑陰漲地一片野懷幽意白字野字俱仄聲揺字靑字俱平聲第四句楊花防防是春心楊字平聲防字仄聲第七句有誰識朝來淸气誰字淸字俱平聲第九句甚流光輕擲流字平聲後段第三句隔塢閒門閉門字平聲第四句漁舟何似莫歸來漁字平聲第五句想桃源路通人世桃字平聲第七句千年事都消一醉千字平聲一字仄聲結句愁落鵑聲萬里愁字平聲譜內可平可仄據此】

玉京謡【吳文英自度曲自注夷則商犯無射宮按枕中書玉京在大羅天之上李白詩有手把芙蓉朝玉京句此文英贈陳藏一詞見隨隱漫錄蓋賦京華羇旅之況故借玉京以爲調名】

玉京謡【雙調九十七字前段十句五仄韻後段九句五仄韻】吳文英

蝶夢迷淸曉【句】萬里無家【句】嵗晚貂裘敝【韻】載取琴書【句】長安閒看桃李【韻】爛錦繡【讀】人海花塲【句】任客燕【讀】飄零誰計【韻】春風裏【韻】香泥九陌【句】文梁孤壘【韻】防吟怕有詩聲【句】翳鏡慵看【句】但小樓獨倚【韻】金屋千嬌【句】從他鴛暖秋被【韻】蕙帳移【讀】煙雨孤山【句】待對景【讀】落梅淸泚【韻】終不似【韻】江上翠防流水【韻】

【此調創自此詞無別首可校】

被花惱【楊纘自度曲因詞中有被花惱句取以爲名】

被花惱【雙調九十七字前後段各九句四仄韻】

楊纘

疎疎宿雨釀輕寒【句】簾幙靜垂淸曉【韻】寶鴨防溫瑞煙少【韻】檐聲不動【句】春禽對語【句】夢怯頻驚覺【韻】敧珀枕【句】倚銀牀【句】半牕花影明東照【韻】惆悵夜來風【句】生怕嬌香混瑤艸【韻】披衣便起【句】小徑回廊【句】處處都行到【韻】正千紅萬紫競芳妍【句】又還似【讀】年時被花惱【韻】驀忽地【句】省得而今雙鬢老【韻】

【此調秪此一詞無別首可校】

緑蓋舞風輕【調見薲洲漁笛譜周宻詠荷花自度曲也】

緑蓋舞風輕【雙調九十七字前段十一句四仄韻後段十句五仄韻】

周宻

玉立照新妝【句】翠蓋亭亭【句】淩波步秋綺【韻】眞色生香【句】明璫揺澹月【句】舞袖斜倚【韻】耿耿芳心【句】柰千縷【讀】晴絲縈系【韻】恨開遲【句】不嫁東風【句】顰怨嬌蕊【韻】花底【韻】漫卜幽期【句】素手采珠房【句】粉艷初洗【韻】雨濕鉛腮【句】碧雲深【讀】暗聚軟綃淸淚【韻】訪藕尋蓮【句】楚江遠【讀】相思誰寄【韻】棹歌回【句】衣露滿身花气【韻】

【此調秪此一詞無別首可校】

月邊嬌【調見薲洲漁笛譜周宻自度曲】

月邊嬌【雙調九十七字前段十句四仄韻後段十句五仄韻】周

宻

酥雨烘晴【句】早栁眄嬌顰【句】蘭芽愁醒【韻】九街月淡【讀】千山夜暖【句】十里寶光花影【韻】步韈塵凝【句】送艷笑【讀】爭誇輕俊【韻】笙簫迎曉【句】翠幙捲【讀】天香宮粉【韻】少年韋曲疎狂【句】絮花蹤迹【句】夜蛾心性【韻】戲叢圍錦【句】鐙簾轉玉【句】拌卻舞勾歌引【韻】前歡漫省【韻】又輦路【讀】東風吹鬢【韻】醺醺倚醉【句】任夜深春冷【韻】

【此調秪此一詞無別首可校】

松梢月【調見曹勛松隱集因詞有喜挹蟾華當松頂句取以爲名】

松梢月【雙調九十七字前段十句五平韻後段十句四平韻】曹

勛

院靜無聲【韻】天邊正皓月【句】初上重城【韻】羣朩揺落【句】松路徑暖風輕【韻】喜挹蟾華當松頂【句】照謝閣【讀】細影縱橫【韻】杖防徐步【句】空明裏【句】但襟袖皆淸【韻】恍如臨異境【句】漾鳯沿防闊【句】波淨魚驚【韻】气入層漢【句】疑有素鶴飛鳴【韻】夜色徘徊遲宮漏【句】漸坐久【讀】露濕金莖【韻】未忍歸去【句】聞何處【句】更吹笙【韻】

【此曹勛自度曲無別詞可校前後段第六句俱仄仄平平平平仄倒作拗體塡者辧之】

四檻花【調見曹勛松隱集】

四檻花【雙調九十七字前段十二句六平韻後段十一句五平韻】曹勛

鴛瓦霜凝【韻】獸鑪煙冷【句】瑣牕漸明【韻】芙蓉紅暈減【句】疎篁曉風淸【韻】睡覺猶眠【句】怯新寒【句】仍宿酒【句】尙有餘酲【韻】擁閒衾【韻】先記早梅糝糝【句】流水泠泠【韻】須知嵗月堪驚【韻】最難管【讀】霜華滿鏡生【韻】心地還自樂【句】誰能問枯榮【韻】一味情塵【句】指麾盡【句】人間世【句】更沒虧成【韻】惟蕭散【句】眠食外【句】且樂升平【韻】

【此亦曹勛自度曲無別首可校】

長亭怨慢【姜防自度中呂宮曲或作長亭怨無慢字】

長亭怨慢【雙調九十七字前後段各九句五仄韻】

姜夔

漸吹盡【讀】枝頭香絮【韻】是處人家【句】緑深門戶【韻】逺浦縈回【句】暮帆零亂向何處【韻】閱人多矣【句】誰得似【讀】長亭樹【韻】樹若有情時【句】不曾得【讀】靑靑如許【韻】日暮【韻】望髙城不見【句】只見亂山無數【韻】韋郎去也【句】怎忘得【讀】玉環分付【韻】第一是【讀】早早歸來【句】怕紅蕚【讀】無人爲主【韻】算只有並刀【句】難翦離千縷【韻】

【此調創自姜夔應以此詞爲正體周宻王沂孫俱照此塡若周詞別首之句法小異張詞之添字減字皆變格也按王詞前段起三句泛孤艇東臯過徧尙記當日緑陰門巷過字日字俱仄聲張詞笑海上白鷗盟冷飛過前灘又顧秋影海字顧字俱仄聲張詞後起三句歸去問當初鷗鷺防度西湖霜露鷗字西字俱平聲諸內可平可仄據此余參所采三詞前段第五句句法微拗向字必須仄聲各家皆然】又一體【雙調九十七字前段九句六仄韻後段九句五仄韻】周

宻

記千竹萬荷深處【韻】緑淨池臺【句】翠涼庭宇【韻】醉墨題香【句】閒簫橫玉盡吟趣【韻】勝流星聚【韻】知幾誦【讀】燕臺句【韻】零落碧雲空【句】嘆轉眼【讀】嵗華如許【韻】凝竚【韻】望瀟瀟一水【句】夢到隔花牕戶【韻】十年舊事【句】盡消得【讀】庾郎愁賦【韻】燕樓鶴表半漂零【句】算惟有【讀】盟鷗堪語【韻】漫倚徧河橋【句】一片涼雲吹雨【韻】

【此與姜詞同惟前段第六句多押一韻後段第六句不作上三下四句法異】

又一體【雙調九十七字前段九句六仄韻後段九句七仄韻】張

炎

記橫笛【讀】玉闗髙處【韻】萬里沙寒【句】雪深無路【韻】破卻貂裘【句】遠遊歸後與誰語【韻】故人何許【韻】渾忘了【讀】江南舊雨【韻】不擬重逢【句】應笑我【讀】飄零如羽【韻】同去【韻】釣瑚海樹【韻】底事又成行旅【韻】煙篷斷浦【韻】更防防【讀】戀人飛絮【韻】如今又【讀】京洛尋春【句】定應被【讀】薇花畱住【韻】且莫把孤愁【句】說與當時歌舞【韻】

【此詞前段第七句較姜詞添一字第八句較姜詞減一字前段第六句後段第二句第四句皆押韻較姜詞多三韻按張別首跨匹馬東瀛煙樹詞正與此同】

又一體【雙調九十七字前段九句四仄韻後段九句五仄韻】張

炎

望花外【讀】小橋流水【句】門巷愔愔【句】玉簫聲絕【韻】鶴去臺空【句】佩環何處弄明月【韻】十年前事【句】愁千折【讀】心情頓別【韻】露粉風香【句】誰爲主【讀】都成消歇【韻】淒咽【韻】小牕分袂處【句】同把帯鴛親結【韻】江空嵗晚【句】便忘了【讀】尊前曾說【韻】恨西風【讀】不庇寒蟬【句】便掃盡【讀】一林殘葉【韻】謝楊栁多情【句】還有緑陰時節【韻】

【此與橫笛玉闗詞同惟前段起句不押韻又前段第六句後段第二句第四句俱不押韻異】玉簟涼【調見梅溪詞】

玉簟涼【雙調九十七字前後段各十句五平韻】

史達祖

秋是愁鄕【韻】自錦瑟斷弦【句】有淚如江【韻】平生花裏活【句】柰舊夢難忘【韻】藍橋雲樹正綠【句】料抱月【讀】防夜眠香【韻】河漢阻【句】但鳯音傳恨【句】防影敲涼【韻】新妝【韻】蓮嬌試曉【句】梅瘦破春【句】因甚卻扇臨牕【韻】紅巾銜翠翼【句】早弱水茫茫【韻】柔情各自未翦【句】問此女【讀】莫負王昌【韻】芳信準【句】更敢尋【讀】紅杏西廂【韻】

【此調無別詞可校前段第五句後段第六句皆五字倒作上一下四句法與上句五言者不同】

禦定詞譜卷二十五

欽定四庫全書

禦定詞譜卷二十六目錄【起九十八字至九十九字】

畱客住二體

書一夜樂二體

雨中花慢十三體

萬年歡十一體

燕春臺四體【又名夏初臨】

逍遙樂一體

八節長歡二體

憶東坡一體

粉蝶兒慢一體

並蔕芙蓉一體

黃河淸慢一體

春艸碧一體

芰荷香二體

繡停鍼一體

揚州慢三體

舞楊花一體

雙雙燕二體

孤鸞四體

云仙引一體

玲瓏玉一體

陌上花一體

福壽千春一體

夏日燕黌堂二體

水晶簾一體

三部樂四體

夢揚州一體

欽定四庫全書

詞譜卷二十六【起九十八字至九十九字】

畱客住【唐教坊曲名樂章集注林鐘商】

畱客住【雙調九十八字前叚九句四仄韻後叚十句五仄韻】柳

永

偶登眺【韻】恁小樓【讀】艷陽時節【句】乍晴天气【句】是處閒花野艸【韻】遙山萬疊雲散【句】漲海千里【句】潮平波浩【韻】煙邨院落【句】是誰家【讀】綠樹數聲啼鳥【韻】旅情悄【韻】念逺信沈沈【句】離魂杳杳【韻】對景傷懷【句】度日無言誰表【韻】惆悵舊歡何處【句】後約難憑【句】看看春又老【韻】盈盈淚眼【句】望仙鄕【讀】隱隱斷霞殘照【韻】

【此調惟柳周二詞但周詞減字其句讀亦異故不校注平仄】

又一體【雙調九十四字前叚九句三仄韻後段九句五仄韻】

嗟烏兔【韻】正茫茫【讀】相催無定【句】只恁東生西沒【句】半均寒暑【韻】昨見花紅柳緑【句】處處林茂【句】又覩霜前籬畔【句】菊散餘香【句】看看又還秋暮【韻】忍思慮【韻】念古往賢愚【句】終歸何處【韻】爭似髙堂【句】日夜笙歌齊舉【韻】選甚連宵徹晝【句】再三畱住【韻】待擬沈醉扶上馬【句】怎生向【讀】主人未肯教去【韻】

【此校柳詞前段第三句添二字第四句減二字第七句添一字少一韻結句減三字後段第七句多一韻第八句添二字少一韻第九句減四字柳詞前段四韻此詞前段三韻詞律誤認北音以沒字緑字爲韻不知宋人長調以韻多者爲急曲子韻少者爲慢詞原不必彊注韻腳也】

晝夜樂【樂章集注中呂宮】

晝夜樂【雙調九十八字前段八句六仄韻後段八句五仄韻】柳

永

洞房記得初相遇【韻】便只合【讀】長相聚【韻】何期小防幽歡【句】變作別離情緒【韻】況值闌春色暮【韻】對滿目【讀】亂花狂絮【韻】直恐好風光【句】盡隨伊歸去【韻】一塲寂寞憑誰訴【韻】算前言【讀】總輕負【韻】早知恁地難拌【句】悔不當初畱住【韻】其柰風流端正外【句】更別有【讀】系人心處【韻】一日不思量【句】也攢睂千度【韻】

【此調創自柳永有前後段第五句俱押韻者有前段第五句押韻後段第五句不押韻者此詞後段第五句不押韻黃庭堅詞正與此同按黃詞前段第二句說花時歸來去時字平聲第五六句其柰佳音無定防約云朝又還雨暮其字平聲雨字仄聲結兩句將淚入鴛衾總不成行步將字平聲不字仄聲後段起句元來也解知思慮元字平聲第三句情知玉帳堪歡情字平聲第五句直待腰金拖紫後直字仄聲第六句有夫人縣君相與人字平聲又柳詞別首這歡娛漸入佳境入字仄聲第七句爭柰防分疏爭字平聲譜內可平可仄防此余參梅苑無名氏詞此詞前後段兩結句俱上一下四句法與第七句秪作五言者不同】

又一體【雙調九十八字前後梅苑段各八句六仄韻】無名氏

一陽生後風光好【韻】百花瘁【讀】羣木槁【韻】南枝探暖欺寒【句】嘉卉爭先占早【韻】曉來風送淸香杳【韻】映園林【讀】報春來到【韻】素艷自超羣【句】似姑射容貌【韻】畫堂開宴邀朋友【韻】賞瓊英【讀】同歡笑【韻】隴頭寄信叮嚀【句】樓上新妝鬭巧【韻】對景乘興傾芳酒【韻】拌沈醉【讀】玉山頻倒【韻】結實用和羮【句】是眞奇國寶【韻】

【此與柳詞同惟後段第五句押韻異按柳詞別首前後段第六句愛把歌喉當筵逞無限狂心乘酒興亦各押韻因詞俚不錄此詞後段起句友字第六句酒字蕭尢同押用古韻】

中花慢【此詞有平韻仄韻兩體平韻者始自蘓軾仄韻者始自秦觀柳永平韻詞樂章集注

林鐘商】

中花慢【雙調九十八字前段十一句四平韻後段十句四平韻】

蘇軾

今歲花時深院【句】盡日東風【句】蕩颺茶煙【韻】但有緑苔芳艸【句】柳絮楡錢【韻】聞道城西【句】長林古寺【句】甲第名園【韻】有國艷帯酒【句】天香染袂【句】爲我畱連【韻】淸明過了【句】殘紅無處【句】對此淚灑尊前【韻】秋向晚【讀】一枝何事【句】向我依然【韻】髙防聊追短景【句】淸商不假餘妍【韻】不如畱取【句】十分春態【句】付與明年【韻】

【此調平韻詞九首惟吳禮之一體宋人依此塡者頗多故可平可仄校注吳詞之下若柳詞之一百字劉詞之九十九字𨿽句讀整齊無別首可校亦不注可平可仄此詞前段第六七句作四字三句與各家稍異宋人仄韻詞亦有如此塡者平韻詞則秪此一體耳】

又一體【雙調九十八字前後段各十句四平韻】

張孝祥

一葉淩波【句】十里禦風【句】煙鬟鬢蕭蕭【韻】認得江臯玉佩【句】水館冰綃【韻】秋淨明霞乍吐【句】曙涼宿靄初消【韻】恨微顰不語【句】欲進還休【句】凝竚迢遙【韻】神交冉冉【句】愁思盈盈【句】斷魂欲遣誰招【韻】還似待【讀】靑鸞傳信【句】烏鵲成橋【韻】悵望胎仙琴疊【句】羞看翡翠蘭苕【韻】夢回人逺【句】紅雲一片【句】天際笙簫

【此詞前段第六七句作六字兩句按於湖集有一舸淩風詞與此同】

又一體【雙調九十九字前後段各十句四平韻】

劉褒

縹蔕緗枝【句】玉葉翡英【句】百梢爭趂春忙【韻】正雨後【讀】蜂粘落絮【句】燕撲晴香【韻】遺防誰家蕩子【句】唾花何處新妝【韻】想流紅有恨【句】拾翠無心【句】往事淒涼【韻】春愁如海【句】客思翻空【句】帯圍只看東陽【韻】更那堪【讀】玉笙度曲【句】翠羽傳觴【韻】紅淚不勝閨怨【句】白雲應老他鄕【韻】夢回攲枕【句】風驚庭樹【句】月在西廂【韻】

【此詞前段第四句七字較張詞添一字句讀整齊但宋詞無如此塡者】

又一體【雙調一百字前後段各十句四平韻】

墜髻慵梳【句】愁蛾懶畫【句】心緒事事防【韻】覺新來憔悴【句】金縷衣寛【韻】認得這【讀】疎狂意下【句】向人誚【讀】譬如閒【韻】把芳容陡頓【句】恁地輕孤【句】爭忍心安【韻】依前過了舊約【句】甚當初賺我【句】偸剪香鬟【韻】幾時得歸來【句】香閣深關【韻】待伊要【讀】尢雲殢雨【句】纏鴛衾【讀】不與同歡【韻】盡更深款款【句】問伊今後【句】更敢無端【韻此詞換頭三句前後段第六七句句讀與各家異𨿽有宮調因無別首可校故不注可平可仄】又一體【雙調九十七字前後段各十句四平韻】

吳禮之

眷濃恩重【句】長離永別【句】憑誰爲返香魂【韻】憶湘裙霞袖【句】杏臉櫻唇【韻】睂埽春山淡淡【句】眼裁秋水盈盈【韻】便如何忘得【句】溫柔情態【句】恬靜天眞【韻】憑闌念及【句】夕陽西下【句】暮煙四起江邨【韻】漸入夜【讀】疎星映柳【句】新月籠云【韻】醖造一生淸瘦【句】能消幾个黃昏【韻】斷腸時【句】簾垂深院【句】人掩重門【韻】

【此詞前段第四句五字校張詞減一字按辛棄疾馬上三年詞舊雨常來詞蘇泂十載尊前詞俱與此同此詞可平可仄卽參譜內所采平韻諸詞句法同者】

又一體【雙調九十六字前後段各十句四平韻】

京鏜

玉局祠前【句】銅壺閣畔【句】錦城藥市爭奇【韻】正紫萸綴席【句】黃菊浮卮【韻】巷陌聨鑣並轡【句】樓臺吹竹彈絲【韻】登髙望逺【句】一年好景【句】九日佳期【韻】自憐行客【句】猶對嘉賔【句】畱連豈是貪癡【韻】誰防得【讀】心馳北闕【句】興寄東籬【韻】惜別未催鷁首【句】追歡且醉蛾睂【韻】明年此防【句】他鄕今日【句】總是相思【韻】

【此與吳詞同惟前段第八字減一字異按張才翁萬縷靑靑詞松坡集跨鶴仙姿詞俱與此同】又一體【雙調九十八字前後段各十句四平韻】

髙觀國

斾拂西風【句】客應漢星【句】行參玉節徵鞍【韻】緩帯輕裘【句】爭看盛世衣冠【韻】吟倦西湖風月【句】去看北塞關山【韻】過離宮禾黍【句】故疊煙塵【句】有淚應彈【韻】文章俊偉【句】穎露囊鋒【句】名動萬里呼韓【韻】知素有【讀】平戎手段【句】小試何難【韻】情寄吳梅香冷【句】夢隨隴鴈霜寒【韻】立勛未晚【句】歸來依舊【句】酒社詩壇【韻】

【此與張詞同惟前段第四句四字第五句六字異】

又一體【雙調九十七字前後段各十句四平韻】

葛立方

寄徑睢陽【句】陌上忽看【句】夭桃穠李爭春【韻】又見楚宮【句】行雨洗芳塵【韻】紅艷霞光夕照【句】素華瓊樹朝新【韻】爲奇姿芳潤【句】擬倩遊絲【句】畱住東君【韻】拾遺杜老【句】猶愛南塘【句】寄情蘿薜山邨【韻】爭似此【讀】花如姝麗【句】獺髓輕勻【韻】不數江陵玉杖【句】休誇花島紅雲【韻】少須澄霽【句】一番淸影【句】更待冰輪【韻】

【此詞前段第四句四字第五句五字與各家異按歸愚集有壯歲嬉遊詞與此同】

又一體【雙調九十六字前後段各十句四平韻】

【玉照新誌】無名氏

事往人離【句】還似暮峽歸云【句】隴上流泉【韻】柰向分圓鏡【句】已斷幺弦【韻】長記酒防歌罷【句】難忘月夕花前【韻】相攜手處【句】瓊樓朱戶【句】觸目依然【韻】從來慣共【句】繡幃羅帳【句】鎭效比翼文鴛【韻】誰念我【讀】而今淸夜【句】常是孤眠【韻】入戶不如飛絮【句】傍懷爭及鑪煙【韻】這回休也【句】一生心事【句】爲你縈牽【韻】

【此與京鏜詞同惟前段第二句六字第三句四字異以上九詞皆押平韻】

又一體【雙調九十八字前後段各十句四仄韻】

秦觀

指防虛無徵路【句】醉乘斑虯【句】逺訪西極【韻】見天風吹落【句】滿空寒白【韻】玉女明星迎笑【句】何苦自淹塵域【韻】正火輪飛上【句】霧卷煙開【句】洞觀金碧【韻】重重觀閣【句】橫枕鼇峯【句】水面倒銜蒼石【韻】隨處有【讀】奇香異火【句】杳然難測【韻】好是蟠桃熟後【句】阿環偸報消息【韻】在靑天碧海【句】一枝難遇【句】占取春色【韻】

【吳禮之平韻詞句讀與此同所小異者惟前起三句耳此詞可平可仄卽參所采仄韻諸詞句法同者】又一體【雙調九十八字前段十一句四仄韻後段十句四仄韻】

【梅苑】無名氏

夢破江南春信【句】漸入江梅【句】暗香初發【韻】乞與橫斜疎影【句】爲憐淸絕【韻】梁苑相如【句】平生有賦【句】未甘華髮【韻】便廣寒爭遣【句】昭華驚怨【句】詎妨輕折【韻】揚州歌吹【句】二十四橋【句】不道畫樓聲歇【韻】生怕有【讀】江邊一樹【句】要堆輕雪【韻】老去苦無歡事【句】淩波空有纖韤【韻】恨無好語【句】何郎風味【句】定教難說【韻】

【此與秦詞同惟前後段第四句多一字第六七句作四字三句後段第八句少一字異按蘓軾平韻詞句讀與此同】

又一體【雙調九十七字前段十一句四仄韻後段十句四仄韻】黃庭堅

正樂中和【句】夷夏燕喜【句】官梅乍傳消息【韻】待新年歡計【句】斷送春色【韻】桃李成陰【句】甘棠少訟【句】又移旌防【韻】念畫樓朱閣【句】風流髙防【句】頓冷談席【韻】西川縱有【句】舞裙歌板【句】誰共茗邀棊敵【韻】歸來未【讀】先霑離袖【句】管弦催滴【韻】樂事賞心易散【句】良辰美景難得【韻】防須醉倒【句】玉山扶起【句】更傾春碧【韻】

【此與梅苑無名氏詞同惟前段起二句句讀小異第四句減一字異】

又一體【雙調九十七字前段十一句五仄韻後段九句五仄韻】

【髙麗史樂志】無名氏

宴闋倚防郊外【句】乍別芳姿【句】醉登長陌【韻】漸覺聯綿離緒【句】淡薄秋色【韻】寶馬頻嘶【句】寒蟬噪晚【句】正傷行客【韻】念少年蹤迹【韻】風流聲價【句】淚珠偸滴【韻】從前與【讀】酒朋花侶【句】鎭賞畫樓瑤席【韻】今夜裏【讀】淸風明月【句】水邨山驛【韻】往事悠悠似夢【句】新愁苒苒如織【韻】斷腸望極【韻】重逢何處【句】暮云凝碧【韻】

【此亦與梅苑無名氏詞同惟換頭作七字一句六字一句前段第九句後段第八句多押兩韻異以上四詞皆押仄韻】

萬年歡【唐教坊曲名宋史樂志中呂宮髙麗史樂志名萬年歡慢元史樂志舞隊曲此調有三體

平韻者始自王安禮仄韻者始自晁補之平仄韻互葉者始自元趙孟頫】

萬年歡【雙調九十八字前段九句五平韻後段九句四平韻】王安禮

雅出羣芳【韻】占春前信息【句】臘後風光【韻】野岸郵亭【句】繁似萬防輕霜【韻】淸淺溪流倒影【句】更黯淡【讀】月色籠香【韻】渾疑是【讀】姑射冰姿【句】壽陽粉面初妝【韻】多情對景易感【句】況淮天庾嶺【句】迢遞相望【韻】愁聽龍吟淒絕【句】畫角悲涼【韻】念昔因誰醉賞【句】向此際【讀】空惱回腸【韻】終須待【讀】結實恁時【句】佳味堪賞【韻】

【此調押平韻者以此詞爲正體餘皆變格也此詞可平可仄卽參下平韻詞】

又一體【雙調一百字前後段各九句五平韻】

【髙麗史樂志】無名氏

禁籞初晴【韻】見萬年枝上【句】巧囀鶯聲【韻】藻殿連云【句】萍曦髙照檐楹【韻】好是簾開麗景【句】裊金鑪【讀】香暖煙輕【韻】傳呼道【讀】天蹕來臨【句】兩行拱引簪纓【韻】看看筵敞三淸【韻】洞寶玉杯中【句】滿酌犀觥【韻】爛漫芳葩【句】斜簪慶快春情【韻】更有簫韶九奏【句】簇魚龍【讀】百戲俱呈【韻】吾皇願【讀】永保洪圖【句】四方長樂升平【韻】

【此與王詞同惟換頭句押韻第四五句作四字一句六字一句結句添二字異】

又一體【雙調一百一字前後段各十句四平韻】

趙師俠

電繞神樞【句】虹流華渚【句】誕彌良用佳辰【韻】萬防謳歌歸舞【句】寶歷增新【韻】四七年間盛事【句】皇威暢【讀】邊鄙無塵【韻】仁恩被【句】華夏咸安【句】太平極治歡聲【韻】重華道隆徳茂【句】亙古今希有【句】揖遜重聞【韻】聖子三宮歡聚【句】兩世慈親【韻】幸際千秋聖旦【句】霑鎬宴【讀】普率惟均【韻】封人祝【句】億萬斯年【句】壽皇尊並髙眞【韻此亦與王詞同惟前段起句不用韻第二句四字第三句六字前段第四句六字第五句四字異】又一體【雙調一百二字前段九句四平韻後段十句四平韻】賀

鑄

淑質柔情【句】靚妝艷笑【句】末容桃李爭妍【韻】紅粉墻東【句】曾記窺宋三年【韻】不問雲朝雨暮【句】向西樓南館畱連【韻】何嘗信【讀】美景良辰【句】賞心樂事難全【韻】靑門解袂【句】畫橋回首【句】初沈漢佩【句】永斷湘弦【韻】漫寫濃愁幽恨【句】封寄魚牋【韻】擬話當時舊好【句】問同誰【讀】與醉尊前【韻】除非是【讀】明月淸風【句】向人今夜依然【韻此與趙詞同惟前段第四五句仍照王詞體換頭添一字作四字四句異】

又一體【雙調一百字前段九句四仄韻後段九句五仄韻】晁補之

十里環溪【句】記當年並遊【句】依舊風景【韻】防舫紅妝【句】重泛九秋淸鏡【韻】莫嘆歌臺蔓艸【句】喜相逢【讀】歡情猶勝【韻】蘋洲畔【讀】橫王驚鸞【句】半天云正愁凝【韻】中秋醉魂未醒【韻】又佳辰授衣【句】良防堪更【韻】蚤歲功名【句】豪气尙淩汝潁【韻】能致黃金百鎰【句】也莫負【讀】鴟夷髙興【韻】別有个【讀】瀟灑田園【句】醉鄕天地同永【韻】

【此調押仄韻者以晁詞二首爲正體若程詞之換頭句六字折腰程詞別首之後段第七句添字史詞及晁詞別首之前後段第四五句句讀參差皆變格也按程大昌詞前段第二句放兩枝三朶三字平聲第六句七十古稀今獨古字仄聲胡浩然詞花艷驚郎醉日花字平聲程詞第七句花釵底髻雲堆綠花字平聲梅苑詞結句才說淸香尋得才字香字俱平聲說字仄聲後段起句別來又經歳隔別字仄聲結句偏與羣芳春色偏字芳字俱平聲與字仄聲其餘可平可仄卽所采五詞】

又一體【雙調一百字前段九句五仄韻後段九句六仄韻】晁補之

心憶春歸【句】似佳人未來【句】香徑無迹【韻】雪裏江梅【句】因甚早知消息【韻】百卉芳心正寂【韻】夜不寐【讀】幽姿脈脈【韻】圖淸曉【讀】先作宮妝【句】似防人見偸得【韻】眞香媚情動魄【韻】算當時壽陽【句】無此標格【韻】應寄揚州【句】何郎舊曾相識【韻】花似何郎鬢白【韻】恐多笑【讀】逢花羞摘【韻】那堪聽【讀】羌管驚心【句】也隨繁杏拋擲【韻】

【此詞前後段第六句俱押韻按梅苑北陸風回詞天气嚴凝詞胡浩然鐙月交光詞俱與此同汲古閣刻本後段第八句脫一聽字今從梅苑增入】

又一體【雙調一百字前段九句四仄韻後段十句五仄韻】程大昌

歲歲梅花【句】向壽尊畫閣【句】長報春起【韻】恰似今朝【句】分外香肥萼韡【韻】雜佩就列【句】映藍袂【讀】寶燻擎跽【韻】道這回【讀】屋舍團圞【句】四時風月桃李【韻】回頭處【句】無限思【韻】看秋前藥裹【句】而今鼎匕【韻】須把康彊【句】收作玳筵歡喜【韻】況是鬢云全緑【句】頂珈筓【讀】笑陪星履【韻】新年動是擁新祺【句】有孫來捧醪醴【韻】

【此卽十里環溪詞體惟換頭作三字兩句異按程詞別首詩翁笑但休問又一首星辰履堦庭玉俱與此同】

又一體【雙調一百一字前段九句五仄韻後段十句六仄韻】程大昌

老鈍迂疎【句】盡世間樂事【句】不忺不覻【韻】癡向韋編【句】根究卦爻來處【韻】渾沌包中天地【韻】謝東家【讀】從頭指示【韻】便和那【讀】八八機關【句】並將題鑰分付【韻】行年數【句】六十四【韻】把一年一卦【句】恰好相擬【韻】妙道生生【句】旣濟還存未濟【韻】身願河圖比似【韻】每演九後【讀】重從一始【韻】待人問【讀】甲子何其【句】剰書亥字爲戲【韻此與歲歲梅花詞同惟後段第七句添一襯字異其前後段第六句押韻照晁詞心憶春歸一首塡】又一體【雙調一百字前段八句四仄韻後段九句五仄韻】史達祖

兩袖梅風【句】謝橋邊【讀】岸痕猶帯殘雪【韻】過了匆匆鐙市【句】艸根靑發【韻】燕子春愁未醒【句】悞幾處【讀】芳音遼絕【韻】煙溪上【讀】采綠人歸【句】定應愁沁花骨【韻】非干厚情易歇【韻】柰燕臺句老【句】難道離別【韻】小徑吹衣【句】曾記故園風物【韻】多少驚心舊事【句】第一是【讀】侵堦羅韤【韻】如今但【讀】柳髮晞春【句】夜來和露梳月【韻】

【此亦十里環溪詞體惟前段第二三句作九字一句第四句六字第五句四字異】

又一體【雙調一百字前段九句四仄韻後段九句五仄韻】晁補之

憶昔論心【句】盡靑雲少年【句】燕趙豪俊【韻】二十遊南【句】曾上防稽千仞【韻】振袂江中往歲【句】有騷人【讀】蘭蓀遺韻【韻】嗟管鮑【讀】當日貧交【句】半成翻手難信【韻】君如未遇元禮【句】肯抽身盛時【句】尋我幽隱【韻】此事談何容易【句】驥才方騁【韻】防舫紅妝圍定【句】笑西風【讀】黃花斑鬢【韻】君欲問【讀】投老生涯【句】醉鄕岐路偏近【韻】

【此亦十里環溪詞體惟後段第四句六字第五句四字異此詞換頭句不押韻與趙師俠平韻詞體同】又一體【雙調一百字前段九句四平韻一叶韻後段九句兩平韻三叶韻】

趙孟頫

天上春來【韻】正陽和布澤【句】斗柄初回【韻】一朶祥雲捧日【句】萬象生輝【韻】帝徳光昭四表【句】玉帛盡【讀】梯航來防【葉】彤庭敞【讀】花覆千官【句】紫霄鴛鷺徘徊【韻】仁風徧滿九垓【韻】望霓旌緩引【句】寶扇齊開【韻】喜動龍顏【句】和气藹然交泰【葉】九奏簫韶舜樂【句】獸尊舉【讀】麒麟香靉【葉】從今數【讀】億萬斯年【句】聖主福如天大【葉】

【此詞以灰賄隊佳蟹泰三聲叶韻句讀與無名氏平韻詞同按趙孟頫又有閶闔初開詞亦三聲葉與此同惟後段第三句仄韻第五句結句平韻與此稍異注明不錄】

燕春臺【此調始自張先蓋春宴詞也因黃裳有夏宴詞劉涇攺名夏初臨舊譜或以燕春臺與夏

初臨兩列者誤】

燕春臺【雙調九十八字前段十句五平韻後段十一句五平韻】張先

麗日千門【句】紫煙雙闕【句】瓊林又報春回【韻】殿閣風微【句】當時去燕還來【韻】五侯池館屏開【韻】探芳菲【讀】走馬天街【韻】重簾人語【句】轔轔車幰【句】逺近輕雷【韻】雕觴霞灩【句】醉幕雲飛【句】楚腰舞柳【句】宮面妝梅【韻】金猊夜暖【句】羅衣暗裛香煤【韻】洞府人歸【句】擁笙歌【讀】鐙火樓臺【韻】下蓬萊【韻】猶有花上月【句】淸影徘徊【韻】

【此調後段第七句不押韻第十句五字凡調名燕春臺者俱如此塡按趙以夫詞二首與此句讀如一惟前段第八句此時新事此字仄聲後段起句錦帆開曉錦字仄聲第四句月淡天低月字仄聲第十句金鼎調羮也羮字平聲又曹冠詞前段起句琴拂虞薰琴字平聲後段第八句任玉山頻醉花前玉字仄聲又洪咨防詞後段第二句冰粉光中冰字平聲第七句涼入琵琶涼字平聲譜內可平可仄防此余所采三詞】

又一體【雙調九十八字前段十句五平韻後段十一句五平韻】王之道

翠竹扶疎【句】丹葵隱映【句】緑窗朱戶縈回【韻】簾捲蝦須【句】淸風時自南來【韻】題輿好客筵開【韻】儼新妝【讀】深出云街【韻】歌珠累貫【句】一時傾坐【句】全勝腰雷【韻】金猊裊碧【句】玉兕浮紅【句】令傳三杏【句】情寄雙梅【韻】樓頭漏促【句】籠紗暗落花煤【韻】錦裏遺音【句】憶當年【讀】曾賦春臺【韻】醉蓬萊【韻】歸歟無寐【句】想餘韻徘徊

【此和張詞惟後段第十句四字結句五字異】

又一體【雙調九十七字前段十句五平韻後段十一句六平韻】黃裳

夏景舒長【句】麥天淸潤【句】髙低萬木成陰【韻】曉意寒輕【句】一聲未放蟬吟【韻】但聞鶯友同音【韻】防華堂【讀】綠水中心【韻】芙蓉都沒【句】紅妝信息【句】終待重尋【韻】淸泠相照【句】邂逅俱歡【句】翠娥簇擁【句】芳醖頻斟【韻】笙歌引步【句】登臨更向遙岑【韻】臥影沈沈【韻】好風來【讀】與客披襟【韻】縱更深【韻】洞府遲歸【句】紅燭如林【韻】

【此詞後段第七句押韻第十句四字凡調名夏初臨者俱如此塡按劉涇洪咨防曹冠詞與此句讀如一惟前段第九句後段第十句平仄稍異此調前段第九句以上後段第十句以上其可平可仄與張先詞同】

又一體【雙調九十七字前段十句五平韻後段十一句五平韻】曹冠

翠入煙嵐【句】綠鋪槐幄【句】薰風初扇微和【韻】茂樾扶疎【句】絳橊花映庭柯【韻】瀑泉飛下層坡【韻】間新篁【讀】夾徑靑莎【韻】良辰佳景【句】登臨雋遊【句】淸興何多【韻】流觴髙防【句】不減蘭亭【句】感懷書事【句】聊寄吟哦【韻】升沈變化【句】任他造物如何【韻】躡磴攀蘿【韻】上衝霄【讀】滿飲髙歌【韻】醉還醒【句】重宴畫樓【句】賞翫金波【韻】

【此與黃詞同惟後段第九句不押韻異按燕喜詞別首醉揮毫知音爲我發興髙歌與此同】逍遙樂【調見黃庭玨琴趣外篇卽賦本意】

逍遙樂【雙調九十八字前段十一句六仄韻後段九句五仄韻】黃庭堅

春意漸歸芳艸【韻】故國佳人【句】千里信沈音杳【韻】雨潤煙光【句】晚景澄明【句】極目危防斜照【韻】夢當年少【韻】對尊前【讀】上客鄒枚【句】小鬟燕趙【韻】共舞雪歌塵【句】醉裏談笑【韻】花色枝枝爭好【韻】鬢絲年年漸老【韻】如今遇風景【句】空瘦損【句】向誰道【韻】東君幸賜與【句】天幕翠遮紅繞【韻】休休醉鄕岐路【句】華胥蓬島【韻】

【此調秪此一詞無別首可校】

八節長歡【調見東堂詞】

八節長歡【雙調九十八字前段九句五平韻後段八句五平韻】毛滂

名滿人間【韻】記黃金殿【句】舊試淸閒【韻】才髙鸚鵡賦【句】風凜惠文冠【韻】波濤何處試蛟鱷【句】到白頭【讀】猶守溪山【韻】且做龔黃樣度【句】畱與人看【韻】桃蹊柳曲陰圓【韻】離唱斷【讀】旌旗卻捲春還【韻】襦袴寄餘溫【句】雙石畔【讀】惟聞吏膽長寒【韻】詩翁去【句】誰細繞【讀】屈曲防幹【韻】從今後【讀】南來幽夢【句】應隨月度云端【韻】

【此詞平仄參下毛詞別首惟前段第八句句法不同因不參校】

又一體【雙調九十九字前段九句五平韻後段八句五平韻】毛

滂

澤國秋深【韻】繡楹天近【句】坐久魂淸【韻】溪山繞尊酒【句】雲霧浥衣襟【韻】餘霞孤鴈送鄕愁【句】寄寒閨【讀】一防離心【韻】杜陵老【讀】兩峯秀處【句】短髮疎巾【韻】佳人爲折寒英【韻】羅袖濕【讀】眞珠露冷鈿金【韻】幽艷爲誰妍【句】東籬下【讀】卻教醉倒淵明【韻】君但飲【句】莫覻他【讀】落日蕪城【韻】從教夜【讀】龍山明月【句】端的更解畱人【韻】

【此與前詞同惟前段第八句添一字異】

憶東坡【調見相山居士詞蓋憶東坡作也卽以題爲調名】

憶東坡【雙調九十八字前後段各九句四仄韻】

王之道

雪霽柳舒容【句】日薄梅搖影【韻】新歲換符來天上【句】初見頒桃梗【韻】試問我酬君唱【句】何如博塞歡娛【句】百萬呼盧勝【韻】投珠報玉【句】須放騷人遣春興【韻】詩成談笑【句】寫出無窮景【韻】不妨時作顚艸【句】馳騁張芝聖【韻】誰念杜陵野老【句】心同流水西東【句】與物初無競【韻】公侯應有種哉【句】傾否由天命【韻】

【此相山自度曲無別首可校】

粉蝶兒慢【調見片玉詞】

粉蝶兒慢【雙調九十八字前段九句四仄韻後段九句六仄韻】周邦彥

宿霧藏春【句】餘寒帯雨【句】占得羣芳開晚【韻】艷姿初防秀【句】倚東風嬌嬾【韻】隔葉黃鸝傳好音【句】喚入深叢中探【韻】數枝新【句】比昨朝【讀】又早紅稀香淺【韻】眷戀【韻】重來倚檻【韻】當韶華【讀】未可輕辜雙眼【韻】賞心隨分樂【句】有淸尊檀板【韻】每歲嬉遊能幾日【句】莫使一聲歌欠【韻】忍因循【讀】一片花飛【句】又成春減【韻】

【汲古閣刻前段第四句脫一字後結脫一字今從詞緯本增入此調秪此一首方千里楊澤民陳允平皆無和詞故平仄無可校】

並葉芙蓉【能攺齋漫錄政和癸巳大晟樂成蔡京以晁端禮薦詔乘驛赴闕端禮至都防禁中

嘉蓮生遂屬詞以進名並葉芙蓉】

並蔕芙蓉【雙調九十八字前後段各九句五仄韻】

晁端禮

太液波澄【句】向鑑中照影【句】芙蓉同蔕【韻】千柄綠荷深【句】並丹臉爭媚【韻】天心眷臨聖日【句】殿宇分明獻嘉瑞【韻】弄香嗅蕊【韻】願君王【讀】壽與南山齊比【韻】池邊屢回翠輦【句】擁羣仙醉賞【句】憑防凝思【韻】萼綠攬飛瓊【句】共波上遊戲【韻】西風又看露下【句】更結雙雙新蓮子【韻】鬭妝競美【韻】問鴛鴦【讀】向誰畱意【韻】

【此調秪此一詞無別首可校】

黃河淸慢【鐵圍山叢談云宣和初燕樂初成八音告備有曲名黃河淸音調極韶美天下無問

遐邇大小皆爭唱之】

黃河淸慢【雙調九十八字前段八句五仄韻後段八句四仄韻】晁端禮

晴景初升風細細【韻】云收天淡如洗【韻】望外鳯凰城闕【句】蔥蔥佳气【韻】朝罷香煙滿袖【句】侍臣報【讀】天顏有喜【韻】夜來連得封章【句】奏大河【讀】徹厎淸泚【韻】君王壽與天齊【句】馨香動【讀】上穹頻降祥瑞【韻】大晟奏功【句】六樂初調角徴【韻】合殿薰風乍轉【句】萬花覆【讀】千官盡醉【韻】內家傳詔【句】重開宴【讀】未央宮裏【韻】

【此調秪此一詞無別首可校】

春艸碧【調見大聲集自注中管髙宮按唐書禮樂志有中管之名而不詳其義至宋仁宗樂髓新經始云大呂宮爲髙宮太簇宮爲中管髙宮蓋以太簇宮與大呂宮同字譜故謂之中管也俗譜以中管髙爲調名者誤姜防集有太簇宮喜遷鶯詞自注俗呼中管髙宮】

春艸碧【雙調九十八字前段十一句四仄韻後段十二句五仄韻】萬俟詠

又隨芳渚生【句】看翠連霽空【句】愁滿徵路【韻】東風裏【句】誰望斷西塞【句】恨迷南浦【韻】天涯地角【句】意不盡【讀】消沈萬古【韻】曾是送別【句】長亭下【句】細綠暗煙雨【韻】何處【韻】亂紅鋪繡茵【句】有醉眠蕩子【句】拾翠遊女【韻】王孫逺【句】柳外共殘照【句】斷雲無語【韻】池塘夢生【句】謝公後【讀】還能繼否【韻】獨上畫樓【句】春山瞑【句】雁飛去【韻此詞卽詠春艸亦以題爲調名宋詞僅見此首無別首可校】

芰荷香【調見大聲集金詞注雙調】

芰荷香【雙調九十八字前段十句六平韻後段十句五平韻】萬俟詠

小瀟湘【韻】正天影倒碧【句】波面容光【韻】水仙朝罷【句】間列綠蓋紅幢【韻】風吹細雨【句】蕩十頃【讀】浥浥淸香【韻】人在水晶中央【韻】霜綃霧縠【句】襟袂收涼【韻】款放輕舟鬧紅裏【句】有蜻蜓點水【句】交頸鴛鴦【韻】翠陰密處【句】曾覓相並靑房【韻】晚霞散綺【句】泛逺淨【讀】一葉鳴榔【韻】擬去盡促雕觴【韻】歌云未斷【句】月上飛梁【韻】

【宋人塡此調者句讀悉同惟換頭句或七字或六字耳此詞換頭句七字朱惇儒曹勛趙以夫詞俱如此塡按曹詞前段第五句暑气淸度薰弦淸字平聲第六句母儀萬國母字仄聲趙詞懷沙人問人字平聲趙詞第七句二千年猶帯酸風千字平聲朱詞第八句六朝浪語繁華六字仄聲朝字平聲曹詞陰化從此俱宣從字平聲曹詞第九句六宮內壼六字仄聲趙詞第十句雅調惺松雅字仄聲朱詞後段第一句無柰尊前萬里客無字平聲裏字仄聲趙詞第四句新歡往恨新字平聲朱詞第五句怕聽疊鼓摻撾疊字仄聲第六句江浮醉眼江字平聲趙詞第七句且畱連休要匆匆畱字平聲第八句曲終淚濕琵琶終字平聲譜內可平可仄防此余下詞】

又一體【雙調九十七字前段十句六平韻後段十句五平韻】趙彥端

燕初歸【韻】正春陰暗淡【句】客意淒迷【韻】玉觴無味【句】晚花褪凝脂【韻】多情細柳【句】對沈腰【讀】渾不勝衣【韻】垂別忍見離披【韻】江南陌上【句】彊半紅飛【韻】樂事從今一夢【句】縱錦囊空在【句】金椀誰揮【韻】舞裙歌扇【句】故應閒鎖幽閨【韻】練江詩就【句】算檥舟【讀】寧不相思【韻】腸斷莫訴離杯【韻】靑雲路穩【句】白首心期【韻】

【此詞換頭句減一字與萬俟詞異】

繡停鍼【調見放翁詞】

繡停鍼【雙調九十八字前段十句五仄韻後段十句六仄韻】陸

遊

嘆半紀【句】跨萬里秦吳【句】頓覺衰謝【韻】回首鴛行【句】英俊並遊【句】咫尺玉堂金馬【韻】气淩嵩華【韻】負壯略【讀】縱橫王霸【韻】夢經洛浦梁園【句】覺來淚流如瀉【韻】山林定去也【韻】卻自恐說著【句】少年時話【韻】靜院焚香【句】閒倚素屏【句】今古總成虛假【韻】趁時婚嫁【韻】幸自有【讀】湖邊茅舍【韻】燕歸應笑【句】客中又還過社【韻】

【宋人無塡此詞者惟元鳴鶴餘音有於眞人詞一首因詞甚鄙俚難以入譜參校注明不錄】揚州慢【宋姜防自度中呂宮曲】

揚州慢【雙調九十八字前段十句四平韻後段九句四平韻】姜

防

淮左名都【句】竹西佳處【句】解鞍少駐初程【韻】過春風十里【句】盡薺麥靑靑【韻】自戎馬【讀】窺江去後【句】廢池喬朩【句】猶厭言兵【韻】漸黃昏【讀】淸角吹寒【句】都在空城【韻】杜郎俊賞【句】算如今【讀】重到須驚【韻】縱豆蔻詞工【句】靑樓夢好【句】難賦深情【韻】二十四橋仍在【句】波心蕩【讀】冷月無聲【韻】念橋邊紅藥【句】年年知爲誰生【韻】

【此調創自姜防應以此詞爲正體趙以夫李萊老詞俱如此塡若吳元可鄭覺齋詞之句讀小異乃變格也按李詞前段第三句土花池冷無人池字平聲第五句傳暮革金城傳字平聲第八句肯墮珠塵肯字仄聲第九句嘆而今杜郎還見郎字平聲見字仄聲後段第四句綠屏夢杳綠字仄聲譜內可平可仄防此余參吳鄭二詞此詞前段第四五句例作上一下四句法如趙詞看冰花翦水擁砌玉成毬李詞聽吹簫月底傳暮革金城皆然】

又一體【雙調九十八字前段十句四平韻後段九句四平韻】吳元可

露葉猶靑【句】巖花初動【句】幽幽未似秋陰【韻】似梅風【讀】帯溽暑【句】吹度長林【韻】記當日【讀】西廊共月【句】小屏輕扇【句】人語涼深【韻】對淸觴【讀】醉笑醒顰【句】何似如今【韻】臨風欲賦【句】甚年來【讀】減狂心【韻】爲誰倚多才

難憑易感【句】早付銷沈【韻】解事張郎風致【句】鱸魚好【讀】歸聽吳音【韻】又夜闌聞笛【句】故人忽到幽襟【韻】

【此與姜詞同惟前段第四五句作六字一句四字一句異】

又一體【雙調九十八字前段十句四平韻後段九句四平韻】鄭覺齋

防玉輕盈【句】飛瓊淡濘【句】韤塵步下迷樓【韻】試新妝才了【句】炷沈水香毬【韻】記曉翦【讀】春冰馳送【句】金屏露濕【句】緹綺新流【韻】甚中天月色【句】被風吹夢南州【韻】尊前相見【句】似羞人【讀】蹤迹萍浮【韻】問弄雪飄枝【句】無雙亭上【句】何日重遊【韻】我欲腰纏騎鶴【句】煙霄遠【讀】舊事悠悠【韻】但憑闌無語【句】煙花三月春愁【韻】

【此與姜詞同惟前結作五字一句六字一句異按詹正詞前結付瀟湘漁笛吟殘今古消沈正與此同】舞楊花【宋張端義貴耳集云慈寜殿賞壯丹時椒房受冊三殿極歡上洞達音律自制曲賜名舞楊花停觴命小臣賦詞俾貴人歌以侑玉巵爲壽左右皆呼萬歳按此詞載康與之樂府或與之應制擬作也】

舞楊花【雙調九十八字前段八句五平韻後段九句五平韻】康與之

牡丹半坼初經雨【句】雕檻翠幕朝陽【韻】困倚東風【句】羞謝了羣芳【韻】洗煙凝露向淸曉【句】步瑤臺【讀】月底霓裳【韻】輕笑淡拂宮黃【韻】淺擬飛燕新妝【韻】楊柳啼鴉晝永【句】正秋千庭館【句】風絮池塘【韻】三十六宮【句】簪艷粉濃香【韻】慈寧玉殿慶淸賞【句】占東君【讀】誰比君王【韻】良夜萬燭熒煌【韻】影裏畱住年光【韻】

【此調正有此詞無別首可校前段第四句後段第五句作上一下四句法前段第五句後段第六句第五字必用仄聲字方成抝體塡者辧之】

雙雙燕【調見梅溪集詞詠雙燕卽以爲名】

雙雙燕【雙調九十八字前段九句五仄韻後段十句七仄韻】史達祖

過春社了【句】度簾幙中間【句】去年塵冷【韻】差池欲住【句】試入舊巢相並【韻】還相雕梁藻井【韻】又軟語【讀】商量不定【韻】飄然快拂花梢【句】翠尾分開紅影【韻】芳徑【韻】芹泥雨潤【韻】愛貼地爭飛【句】競誇輕俊【韻】紅樓歸晚【句】看足柳昏花暝【韻】應是棲香正穩【韻】便忘了【讀】天涯芳信【韻】愁損翠黛雙蛾【句】日日畫闌獨憑【韻】

【此詞平仄參下吳詞惟前段第二句後段第三句句法參差因不校注】

又一體【雙調九十八字前段九句四仄韻後段十句七仄韻】吳文英

小桃謝後【句】雙雙燕【句】飛來幾家庭戶【韻】輕煙曉暝【句】湘水暮云遙度【韻】簾外餘香未捲【句】共斜入【讀】紅樓深處【韻】相將占得雕梁【句】似約韶光畱住【韻】堪舉【韻】翩翩翠羽【韻】楊柳岸【句】泥香半和梅雨【韻】落花風軟【句】戲逐亂紅飛舞【韻】多少呢喃意緒【韻】盡日向【讀】流鶯分訴【韻】還憐又過短墻【句】誰防萬千言語【韻】

【此與史詞同惟前段第二句三字第三句六字後段第三句三字第四句六字異】

孤鸞【調見朱惇儒太平樵唱】

孤鸞【雙調九十八字前後段各九句五仄韻】

朱惇儒

天然標格【韻】是小萼堆紅【句】芳姿凝白【韻】淡濘新妝【句】淺點壽陽宮額【韻】東君想畱厚意【句】借年年【讀】與傳消息【韻】昨日前邨雪裏【句】有一枝先坼【韻】念故人【讀】何處水雲隔【韻】縱驛使相逢【句】難寄春色【韻】試問丹靑手【句】是怎生描得【韻】曉來一番過【句】更那堪【讀】數聲羌笛【韻】歸來和羮未晚【句】勸行人休摘【韻】

【此調始見太平樵唱故首編此詞而以馬詞趙詞張詞類列此詞前後段結句例作上一下四句法塡者辧之按張榘詞前段第一句塞鴻來早塞字仄聲第五句一點陽和先到陽字平聲後段第一句算巡檐索共梅花笑索字仄聲第二句是千古風流千字平聲譜內可平可仄防此賖參後諸詞】又一體【雙調九十八字前後段各九句五仄韻】

馬莊父

沙堤香軟【韻】正宿初收【句】落梅飄滿【韻】可柰東風【句】暗逐馬蹄輕捲【韻】湖波又還漲綠【句】粉墻陰【讀】日融煙暗【韻】驀地刺桐枝上【句】有一聲春喚【韻】任酒簾【讀】飛動畫樓晚【韻】便指數燒鐙【句】時節非逺【韻】陌上叫聲【句】好是賣花行院【韻】玉梅對妝雪柳【句】鬧蛾兒【讀】象生嬌顫【韻】歸去爭先戴取【句】倚寶釵雙燕【韻】

【此與朱詞同惟前後段第四句四字第五句五字異】

又一體【雙調九十八字前後段各九句五仄韻】

趙以夫

江頭春早【韻】問江上寒梅【句】占春多少【韻】自照疎星冷【句】秪許春風到【韻】幽香不知甚處【句】但迢迢【讀】滿河煙艸【韻】回首誰家竹外【句】有一枝斜好【韻】計當年【讀】曾共花前笑【韻】念玉雪襟期【句】有誰知道【韻】喚起羅浮夢【句】正參橫月小【韻】淒涼更吹塞管【句】漫相思【讀】鬢邊驚老【韻】待覓西湖半曲【句】待霜天淸曉【韻】

【此卽馬詞體惟前後段第四五句俱作五字兩句異】

又一體【雙調九十八字前段九句五仄韻後段十句五仄韻】張

榘

荊溪淸曉【韻】問昨夜南枝【句】幾分春到【韻】一點幽芳【句】不待隴頭音耗【韻】亭亭水邊月下【句】勝人間【讀】等閒花艸【韻】此際風流誰似【句】有孏窩詩老【韻】且向虛檐【句】淡然索笑【韻】任雪壓霜欺【句】精神越好【韻】最喜庭除下【句】映紫蘭嬌小【韻】孤山好尋舊約【句】況和羮【讀】用功宜早【韻】移傍玉堦深處【句】趁天香繚繞【韻】

【此卽朱詞體惟換頭作四字兩句異】

云仙引【馮偉壽自度曲原注夾鐘商】

云仙引【雙調九十八字前段十句四平韻後段十一句五平韻】馮偉壽

紫鳯臺旁【句】紅鸞鏡裏【句】馡馡幾度秋馨【韻】黃金重【句】緑雲輕【韻】丹砂鬢邊滴粟【句】翠葉玲瓏煙翦成【韻】含笑出簾【句】月香滿袖【句】天霧縈身【韻】年時花下逢迎【韻】有遊女【讀】翩翩如五云【韻】亂擲芳英【句】爲簪斜朶【句】事事關心【韻】長向金風【句】一枝在手【句】嗅蕊悲歌雙黛顰【韻】繞林溪樹【句】對初月【句】露下更深【韻】

【此調秪有此詞無別首可校】

玲瓏玉【調見鳯林書院元詞姚云文自度曲】

玲瓏玉【雙調九十八字前段九句五平韻後段十句四平韻】姚云文

開歲春遲【句】早贏得【讀】一白蕭蕭【韻】風窗淅防【句】夢驚鴛帳春嬌【韻】是處貂裘透暖【句】任尊前回舞【句】紅倦柔腰【韻】今朝【韻】虧陶家【讀】茶鼎寂寥【韻】料得東皇戲劇【句】怕蛾兒街柳【句】先鬭元宵【韻】宇宙低迷【句】倩誰分【讀】淺凸深凹【韻】休嗟空花無防【句】便眞个【讀】瓊雕玉琢【句】總是虛飄【韻】且沈醉【句】趁樓頭【讀】零片未消【韻】

【此調秪有此詞無別首可校一本於且沈醉上多疊虛飄二字今從鳯林書院詞訂正】

陌上花【東坡詞話錢塘人好唱陌上花緩緩曲蓋吳越王遺事也調名取此】

陌上花【雙調九十八字前後段各八句四仄韻】

張翥

關山夢裏歸來【句】還又歲華催晚【韻】馬影雞聲【句】諳盡倦遊荒館【韻】緑箋密寄多情事【句】一看一回腸斷【韻】待殷勤【讀】寄與舊遊鶯燕【句】水流雲散【韻】滿羅衫【讀】是酒痕凝處【句】唾碧啼紅相半【韻】只恐梅花【句】瘦倚夜寒誰暖【韻】不成便沒相逢日【句】重整釵鸞箏鴈【韻】但何郎【讀】縱有春風詞筆【句】髙懷渾懶【韻】

【此調秪此一詞無別首可校】

福壽千春【調見花艸粹編】

福壽千春【雙調九十八字前段十句五仄韻後段十一句五仄韻】

盧摯

柳暗三眠【句】蓂翻七莢【韻】稟昴蕭生時葉【韻】信道鳯毛池上種【句】卻勝河東鸑鷟【韻】篤志典墳經防【句】素得歐陽學【韻】妙文章【句】赴飛黃【句】姓名卽登鴈塔【韻】要成發軔勲業【韻】便先教濟川【句】整頓舟楫【韻】兆朕於今【句】須從此超遷【句】榮膺異渥【韻】他日趣裝事【句】待還鄕歡洽【韻】頌椒觴【句】祝遐算【句】壽同龜鶴【韻】

【此調秪此一詞無別首可校前段第三句稟昴蕭生蓋用蕭何稟昴星之精坊本以蕭字爲肅者誤】夏日燕黌堂【調見樂府雅詞】

夏日燕黌堂【雙調九十八字前後段各十句五平韻】

【樂府雅詞】無名氏

日初長【韻】正園林換葉【句】李飄香【韻】簾外雨過【句】送一霎防涼【韻】萍蕪逕曲凝珠顆【句】襯沙汀【讀】細簇蜂房【韻】被晚風輕颭【句】圓荷翻水【句】潑覺鴛鴦【韻】此景最難忘【韻】稱芳尊泛蟻【句】筠簟鋪湘【韻】蘭舟棹穩【句】倚何處垂楊【韻】豈能文字成狂飲【句】更紅裙【讀】間也何妨【韻】任醉歸明月【句】蝦須簾捲【句】幾綫餘霜【韻】

【此詞平仄參下趙詞】

又一體【雙調九十九字前後段各十句五平韻】

赤城中【韻】奏鶴笙一曲【句】玉佩丁東【韻】蒲節後七日【句】宴翠閬瓊宮【韻】年年王母來獻壽【句】醉蟠桃【讀】幾度東風【韻】簇花間五馬【句】輕裘短帽【句】霜鬢吟翁【韻】魁宿耀三雍【韻】曾歸車共載【句】非虎非熊【韻】急流勇退【句】淵底臥驪龍【韻】山中不用官三品【句】墊角巾【讀】人慕林宗【韻】記亳州舊事【句】畫鴟夷子【句】獻與茶公【韻】

【此與無名氏詞同惟前段第四句添一字異】

水晶簾【調見翰墨全書】

水晶簾【雙調九十八字前後段各十句五仄韻】

【翰墨全書】無名氏

誰道秋期逺【韻】計旬浹【讀】雙星相見【韻】雨足西簾【句】正玉井蓮開【句】幾筵初展【韻】麈尾呼風袢暑淨【句】那更著【讀】綸巾羽扇【韻】殢淸歌【句】不計杯行【句】任深任淺【韻】湖邊小池苑【韻】漸苔痕艸色【句】靑靑如染【韻】辦橘中荷屋【句】晚方自占【韻】蝸角虛名身外事【句】付骰子【讀】紛紛戲選【韻】喜時平【句】公道開明【句】話頭正轉【韻】

【此調秪此一詞無別首可校】

三部樂【調見東坡詞按唐書禮樂志明皇分樂爲二部堂下立奏謂之立部伎堂上坐奏謂之坐部伎又酷愛法曲選坐部伎子弟三百教於棃園爲法曲部三部之名疑出於此】

三部樂【雙調九十九字前段十句五仄韻後段九句六仄韻】蘇

軾

美人如月【韻】乍見掩暮云【句】更增妍絕【韻】算應無恨【句】安用陰晴圓缺【韻】嬌羞甚【讀】空只成愁【句】待下牀又懶【句】未語先咽【韻】數日不來【句】落盡一庭紅葉【韻】今朝猛起置酒【句】問爲誰減動【句】一分香雪【韻】何事散花卻病【句】維摩無疾【韻】卻低睂【讀】慘然不答【韻】唱金縷【讀】一聲怨切【韻】堪折便折【韻】且惜取【讀】少年花發【韻】

【此詞前段起句後段第八句俱用韻宋人無如此塡者故譜內可平可仄詳注周詞之下以有方楊和詞及陳亮吳文英兩詞可校也】

又一體【雙調九十九字前段十句四仄韻後段九句五仄韻】周邦彥

浮玉飛瓊【句】向邃館靜軒【句】倍增淸絕【韻】夜窗垂練【句】何用交光明月【韻】近聞道【讀】官閣多梅【句】趁暗香未逺【句】凍蕊初發【韻】倩誰折取【句】寄贈情人桃葉【韻】回文近傳錦字【句】道爲君瘦損【句】是人都說【韻】秪如染紅著手【句】膠梳黏髮【韻】轉思量【讀】鎭長墮睫【韻】都只爲【讀】情深意切【韻】欲報信息【句】無一句【讀】堪諭愁結【韻】

【此詞前段起句後段第八句俱不用韻宋人俱如此塡按陳亮詞前段第二句但三滿三平兩三字俱平聲第四句人中龍虎人字平聲第六句只合是端坐王朝合字仄聲結句聊過舊家宮室聊字平聲後段第二句把徵衫著上徵字平聲譜內可平可仄防此余參蘇方吳三詞】

又一體【雙調九十九字前段十句四仄韻後段九句五仄韻】方千里

簾捲窗明【句】聽杜宇乍啼【句】漏聲初絕【韻】亂雲收盡【句】天際畱殘月【韻】柰相送【讀】行客將歸【句】悵去程漸促【句】霽色催發【韻】斷魂別浦【句】自上孤舟如葉【韻】悠悠音信易隔【句】縱怨懷恨語【句】到見時難說【韻】堪嗟水流急景【句】霜飛華髮【韻】想家山【讀】路窮望睫【韻】空倚杖【讀】魂親夢切【韻】不似嫩朶【句】猶能替【讀】離緒千結【韻】

【此和周邦彥詞惟前段第五句減一字後段第三句添一字異按楊澤民詞前段第五句正是防賔月後段第二三句試尋雙寄意向麗人低說與此同】

又一體【雙調九十九字前段十句四仄韻後段九句五仄韻】吳文英

江鶂初飛【句】蕩萬里素云【句】霽空如沐【韻】詠情吟思【句】不在秦箏金屋【韻】夜潮上【讀】明月蘆花【句】傍釣蓑夢逺【句】句淸敲玉【韻】翠罌汲曉【句】欸乃一聲秋曲【韻】片篷障雨乘風【句】半竿渭水【句】伴鷺汀幽宿【韻】那知暖袍挾錦【句】低簾籠燭【韻】鼓春波【讀】載花萬斛【韻】帆鬛轉【讀】銀河可掬【韻】風定浪息【句】蒼茫外【讀】天浸寒綠【韻】

【此與周詞同惟前段第二句四字第三句五字異】

夢揚州【宋秦觀自制詞取詞中結句爲名】

夢揚州【雙調九十九字前後段各十句五平韻】

秦觀

晚云收【韻】正柳塘花塢【句】煙雨初休【韻】燕子未歸【句】惻惻輕寒如秋【韻】小防幹外東風軟【句】透繡幃【讀】陰密香稠【韻】江南逺【句】人今何處【句】鷓鴣啼破春愁【韻】長記曾陪燕遊【韻】酬妙舞淸歌【句】麗錦纏頭【韻】殢酒困花【句】十載因誰淹畱【韻】醉鞭拂面歸來晚【句】望翠樓【讀】簾捲金鉤【韻】佳防阻【句】離情正亂【句】頻夢揚州【韻】

【此調秖此一詞無別首可校汲古閣本起結皆有脫誤今依詞緯訂正】

禦定詞譜卷二十六

欽定四庫全書

禦定詞譜卷二十七目錄【九十九字】

聲聲慢十四體【又名勝勝慢人在樓上】紫玉簫一體

無悶一體

月下笛五體

玲瓏四犯七體

丁香結一體

瑣牕寒五體【一名瑣寒牕】

大有一體

燕山亭一體

聒龍謡二體

金菊對芙蓉一體

催雪一體

十月桃三體【又名十月梅】

蜀溪春一體

秋宵吟一體

三姝媚三體

鳳池吟一體

新鴈過妝樓四體【又名鴈過妝樓瑤臺聚八仙八寶妝百寶妝】月華淸一體

國香二體【又名國香慢】

飛龍宴一體

欽定四庫全書

禦定詞譜卷二十七【九十九字】

聲聲慢【蔣氏九宮譜注仙呂調晁補之詞名勝勝慢吳文英詞有人在小樓句名人在樓上此調有平韻仄韻兩體平韻者以晁補之吳文英王沂孫詞爲正體仄韻者以髙觀國詞爲正體】

聲聲慢【雙調九十九字前段九句四平韻後段八句四平韻】晁補之

朱門深掩【句】擺蕩春風【句】無情鎭欲輕飛【韻】斷腸如雪撩亂【句】去防人衣【韻】朝來半和細雨【句】向誰家【讀】東館西池【韻】算未肻【讀】似桃含紅蕊【句】畱待郎歸【韻】還記章臺往事【句】別後縱【讀】靑靑似舊時垂【韻】灞岸行人多少【句】兢折柔枝【韻】而今恨啼露葉【句】鎭香街【讀】拋擲因誰【韻】又爭可【讀】妬郎誇春艸【句】步步相隨【韻】

【此調采平韻詞八首以晁吳王三詞爲正體賀詞以下皆變體也此詞前後結皆七字一句四字一句周密瓊壺敲月詞與此同譜內可平可仄悉參所采平韻七詞句法同者】

又一體【雙調九十七字前段十句四平韻後段九句四平韻】賀

鑄

園林幕翠【句】燕寢凝香【句】華池繚繞飛廊【韻】坐按吳娃淸麗【句】楚調圓長【韻】歌防橫流美眄【句】乍疑生【讀】綺席

輝光【韻】文園屬意【句】玉卮交勸【句】寶瑟髙張【韻】南薰難消幽恨【句】金徽上【讀】殷勤彩鳳求凰【韻】便許捲收行雨【句】不戀髙唐【韻】東山勝逰在眼【句】待紉蘭擷菊相將【韻】雙棲安穏【句】五雲溪【句】是故鄕【韻】

【此卽晁詞體惟前結四字三句後結四字一句三字兩句異曹組重檐飛峻詞與此同】

又一體【雙調九十七字前後段各十句四平韻】

曹勛

素商吹景【句】西眞賦巧【句】桂子秋借蟾光【韻】層層翠葆【句】深隠幽艷淸香【韻】占得秀巖分種【句】天教微露染嬌黃【韻】珍庭曉【句】透肌破鼻【句】細細芬芳【韻】應是月中倒影【句】喜餘葉婆娑【句】灝色迎涼【韻】移根上苑【句】雅稱曲檻回廊【韻】趁取蕊珠密綴【句】與收花霧著宮裳【韻】簾櫳靜【句】好圍四坐【句】對賞瑤觴【韻】

【此亦晁詞體惟前段第四五句作六字一句四字一句第七句句法不折腰前後段第八句俱減一字作三字一句四字一句後段第二三句作五字一句四字一句異】

又一體【雙調九十七字前段十句四平韻後段八句四平韻】吳文英

檀欒金碧【句】婀娜蓬萊【句】逰云不蘸芳洲【韻】露栁霜蓮【句】十分防綴殘秋【韻】新鸞畫眉未穏【句】似含羞【讀】低度墻頭【韻】愁送逺【句】駐西臺車馬【句】共惜臨流【韻】知道池亭多宴【句】掩庭花【讀】長是驚落秦謳【韻】膩粉防幹【句】猶聞憑袖香畱【韻】輸他翠漣拍甃【句】瞰新妝【讀】終日凝眸【韻】簾半捲【句】帶黃花【讀】人在小樓【韻】

【此亦晁詞體惟後段第七句減五字第八句添三字異宋辛棄疾趙長卿周密王沂孫元伊濟翁及梅苑二詞俱如此塡】

又一體【雙調九十七字前段十句四平韻後段九句四平韻】王沂孫

啼螿門靜【句】落葉堦深【句】秋聲又入吾廬【韻】一枕新涼【句】西晚雨疎疎【韻】舊香舊色換卻【句】但滿川【讀】殘栁荒蒲【韻】茂陵逺【句】任歲華荏苒【句】老盡相如【韻】昨夜西風初起【句】想蒓邊呼櫂【句】橘後思書【韻】短景淒然【句】殘歌空扣銅壺【韻】當時送行共約【句】鴈歸時【讀】人賦歸與【韻】鴈歸也【句】問人歸【讀】如鴈歸無【韻】

【此卽吳文英詞體惟後段第二句五字第三句四字仍照晁詞體異宋元人如此塡者甚多】又一體【雙調九十八字前段十句四平韻後段九句四平韻】周

密

妝額黃輕【句】舞衣紅淺【句】西風又到人間【韻】小雨新霜【句】萍池蘚徑生寒【韻】輸他漢宮姊妹【句】粲星鈿【讀】露佩珊珊【韻】涼意早【句】正金盤露潔【句】翠蓋香殘【韻】三十六宮秋色好【句】看扶疎仙影【句】伴月長閒【韻】寶絡風流【句】何如細蕊堪餐【韻】幽香未應便減【句】傲淸霜【讀】正是宜看【韻】吟思逺【句】負東籬【讀】還賦小山【韻】

【此與吳文英詞同惟換頭句添一字第二三句照王詞體異】

又一體【雙調九十六字前段九句四平韻後段八句四平韻】石孝友

花前月下【句】好景良辰【句】廝守日許多時【韻】正美之間【句】何事便有輕離【韻】無端珠淚暗防【句】染徵衫【讀】防防紅滋【韻】最苦是【讀】殷勤密約【句】做就相思【韻】咿啞櫓聲離岸【句】魂斷處【讀】髙城隠隠天涯【韻】萬水千山【句】一去定失花期【韻】東君鬭來無賴【句】散春紅【讀】防破梅枝【韻】病成也【句】到而今【讀】著个甚醫【韻】

【此與吳文英詞同惟前段第八句減一字異】

又一體【雙調九十六字前後段各九句四平韻】

元好問

林間雞犬【句】江上村墟【句】扁舟處處經過【韻】袖裏新詩【句】買斷古木滄波【韻】山中一花一艸【句】也畱教【讀】老子婆娑【韻】任人笑【讀】風雲气少【句】兒女情多【韻】不待求田問舍【句】被朝吟暮醉【句】慣得蹉跎【韻】百尺髙樓【句】更問平地如何【韻】朝來斜風細雨【句】喜紅塵【讀】不到漁蓑【韻】一尊酒【句】喚元龍【讀】來聽浩歌【韻】

【此卽石孝友詞體惟後段第二句五字第三句四字異】

又一體【雙調九十七字前段十句四仄韻後段八句四仄韻】髙觀國

壺天不夜【句】寶炬生香【句】光風蕩揺金碧【韻】月灩水痕【句】花外峭寒無力【韻】歌傳翠簾盡捲【句】誤驚回【讀】瑤臺仙迹【韻】禁漏促【句】拌千金一刻【句】未酬佳夕【韻】捲地香塵不斷【句】最得意【讀】輸他五陵狂客【韻】楚栁吳梅【句】無限眼邊春色【韻】鮫綃暗中寄與【句】待重尋【讀】行雲消息【韻】乍醉醒【句】怕南樓【讀】吹斷曉笛【韻】

【此調采仄韻詞六首以此詞爲正體劉涇李演蔡松年詞俱照此塡陳詞以下皆變體也按李詞前段第二句柔屐煙堤柔字平聲第三句六年遺賞新續六字仄聲遺字平聲第五句惟有寒沙鷗熟寒字平聲蔡詞憶得伴人良夕憶字仄聲劉詞第七句露荷翻千防珠滴防字仄聲蔡詞第八句梨花淚梨花二字俱平聲李詞結句暮山自綠自字仄聲後段第三句漁歌樵曲漁字平聲劉詞第五句朋儕閒歌白雪閒字平聲譜內可平可仄據此余參趙陳李三詞譜內所采李詞前段第六句盞字仄聲查宋詞此字從無用仄者又李詞後段第四句得字入聲何詞後段第五句十字入聲是以入作平槪不注可仄】又一體【雙調九十九字前後段各十句四仄韻】

趙長卿

金風玉露【句】緑橘黃橙【句】商秋爽气飄逸【韻】南斗騰光【句】應是間生賢出【韻】照人紫芝眉宇【句】更仙風【讀】誰能儔匹【韻】細屈指【句】到小春時候【句】恰則三日【韻】莫論早年富貴【句】也休問文章【句】有如椽筆【韻】堯舜逢君【句】啟沃定知多術【韻】而今且張錦幄【句】麝煤泛【讀】暖香欝欝【韻】華堂裏【句】聽瑤琴輕弄【句】水仙新律【韻】

【此與髙詞同惟後結添二字異】

又一體【雙調九十七字前段十句四仄韻後段八句五仄韻】陳

合

澄空初霽【句】暑退銀塘【句】冰壺鴈程寂寞【韻】天闕淸芬【句】何事早飄巖壑【韻】花神更裁麗質【句】漲江波【讀】一匳梳掠【韻】涼影裏【句】算素娥仙隊【句】似曾相約【韻】閒把雨花商略【韻】開時候【讀】羞趁觀桃堦藥【韻】緑幙黃簾【句】好頓膽瓶兒著【韻】年年粟金萬斛【句】拒嚴霜【讀】錦絲圍幄【韻】秋富貴【句】又何妨【讀】與民同樂【韻】

【此與髙詞同惟換頭句押韻異】

又一體【雙調九十七字前段十句五仄韻後段八句五仄韻】張

翥

西風墜緑【韻】喚起春嬌【句】嫣然困倚修竹【韻】落防人來【句】花艷乍驚郎月【韻】相思尙帶舊恨【句】甚淒涼【讀】未忺妝束【韻】吟鬢防【句】俾寒香一朶【句】並簪黃菊【韻】卻待金盤華屋【韻】園林靜【讀】多情怎禁幽獨【韻】蛺蝶應愁【句】明日落紅難觸【韻】那堪鴈霜漸重【句】怕黃昏【讀】欲睡未足【韻】翠袖冷【句】且莫辭【讀】花下秉燭【韻】

【此亦與髙詞同惟前後段兩起句俱用韻異】

又一體【雙調九十七字前段九句五仄韻後段八句五仄韻】李淸照

尋尋覓覓【韻】冷冷淸淸【句】淒淒慘慘戚成【韻】乍暖還寒【句】時候正難將息【韻】三杯兩盞淡酒【句】怎敵他【讀】晚來風急【韻】鴈過也【句】正傷心【讀】卻是舊時相識【韻】滿地黃花堆積【韻】憔悴損【讀】如今有誰忺摘【韻】守著兒【句】獨自怎生得黑【韻】梧桐更兼細雨【句】到黃昏【讀】防防滴滴【韻】這次第【句】怎一个【讀】愁字了得【韻】

【此詞前後段起句亦皆用韻其前結三字一句九字一句又與張詞不同】

又一體【雙調九十五字前段九句五仄韻後段八句五仄韻】何夢桂

人間六月【韻】好是王母瑤池【句】吹下冰雪【韻】一片淸涼【句】仙界蕊宮珠闕【韻】金猊水沈未冷【句】看瑤堦【讀】九開蓂莢【韻】尙記得【句】那年時【讀】手種蟠桃千葉【韻】庭下阿兄癡絕【韻】爭戱舞【讀】緑袍環玦【韻】笑捧金卮【句】滿砌蘭芽初茁【韻】七十古來稀有【句】且髙歌【讀】萬事休說【韻】天未老【句】尙看他【讀】兒軰事業【韻】

【此卽李詞體惟前段第二句六字第三句四字後段第二三句減二字異】

紫玉簫【宋史樂志歇指調】

紫玉簫【雙調九十九字前段十一句四平韻後段十句四平韻】晁補之

羅綺圍中【句】笙歌叢裏【句】眼狂初認輕盈【韻】無花解比【句】似一鉤新月【句】雲際初生【韻】算不虛得【句】郎占與【讀】第一佳名【韻】輕歸去【句】那知有人【句】別後情牽【韻】襄王自是春夢【句】休漫說東墻【句】事更難憑【韻】誰教慕宋【句】要題詩【讀】曾倚寶柱低聲【韻】似瑤臺曉【句】空暗想【讀】眾裏飛瓊【韻】餘香冷【句】猶在小【句】一到魂驚【韻此調秖此一詞無別首可校】

無悶【調見書舟詞汲古閣本刻閨怨無悶者誤】

無悶【雙調九十九字前段九句五仄韻後段十句七仄韻】

程垓

天與多才【句】不合更與【句】殢栁憐花情分【韻】算總爲才情【句】惱人方寸【韻】早是春殘花褪【韻】也不料【讀】一春都成病【韻】自失笑【讀】因甚腰圍半減【句】淚珠頻搵【韻】難省【韻】也怨天【句】也自恨【韻】怎免千般思忖【韻】倩人說與【句】又卻不忍【韻】拌了一生愁悶【韻】又只恐【讀】愁多無人問【韻】到這里【讀】天也憐人【句】看他穏也不穏【韻】

【詞律以此詞與催雪類編按催雪前結四字三句已自不同後段句讀押韻尢爲迥別特爲分列宋人秖此一詞無別首可校】

月下笛【調始周邦彥片玉詞因詞有涼蟾瑩徹及靜倚官橋吹笛句取以爲名】

月下笛【雙調九十九字前段十句五仄韻後段十句四仄韻】周邦彥

小雨收塵【句】涼蟾瑩徹【句】水光浮碧【韻】誰知怨抑【韻】靜倚官橋吹笛【韻】映宮墻【讀】風葉亂飛【句】品髙調側人未識【韻】想開元舊譜【句】柯亭遺韻【句】盡傳胸臆【韻】防幹空四繞【句】聽折栁徘徊【句】數聲終拍【韻】寒鐙陋館【句】最感平陽孤客【韻】夜沈沈【讀】鴈啼正哀【句】片雲盡捲淸漏滴【韻】黯凝魂【句】但覺龍吟【句】萬壑天籟息【韻】

【此詞前段第四句押韻後段第四句不押韻前後段第六句七字折腰第七句七字不折腰後結三字一句四字一句五字一句宋人無如此塡者故以張炎詞作譜】

又一體【雙調九十九字前段十句五仄韻後段十一句七仄韻】張炎

千里行秋【句】支笻背錦【句】頓懷淸友【韻】殊鄊聚首【韻】愛吟猶自詩痩【韻】山人不解思猿鶴【句】笑問我【讀】韋娘在否【韻】記長堤畫舫【句】花柔春閙【句】防番攜手【韻】別後【韻】都依舊【韻】但靖節門前【句】近來無栁【韻】盟鷗尙有【韻】可憐西塞漁叟【韻】斷腸不恨江南老【句】恨落葉【讀】飄零最久【韻】倦防處【句】減羇愁【句】猶未消磨是酒【韻】

【此詞換頭句藏短韻前後段第四句俱押韻第七句俱七字不折腰第八句俱七字折腰後結三字兩句六字一句宋元人俱如此塡爲此調正體按陶宗儀詞前段第六七句阿誰防事頻橫笛不道是江南揺落阿字仄聲揺字平聲後段第七八句有時巧綴雙蛾緑天做就宮妝綽約天字平聲譜內可平可仄據此余參所采諸詞】

又一體【雙調一百字前段十句五仄韻後段十一句七仄韻】張

炎

萬里孤云【句】淸逰漸逺【句】故人何處【韻】寒夢裏【韻】曾記經行舊時路【韻】連昌約略無多栁【句】第一是【讀】難聽夜雨【韻】漫驚回淒悄【句】相看燭影【句】擁衾誰語【韻】張緒【韻】歸何暮【韻】伴零落依依【句】短橋鷗鷺【韻】天涯倦旅【韻】此時心事良苦【韻】只愁重灑西州淚【句】問杜曲【讀】人家在否【韻】恐翠袖【句】正天寒【句】猶倚梅花那樹【韻此與千里行秋詞同惟前段第五句添一字異】

又一體【雙調九十九字前段十句五仄韻後段十一句六仄韻】曾允元

吹老楊花【句】浮萍防防【句】一溪春色【韻】閒尋舊迹【韻】認溪頭【讀】浣紗磧【韻】柔條折盡成輕別【句】向空外【讀】瑤簪一擲【韻】算無情更苦【句】鶯巢暗葉【句】啼破幽寂【韻】凝立【韻】防幹側【韻】記露飲東園【句】聨鑣西陌【韻】容銷鬢減【句】相逢應是難識【韻】東風吹得愁如海【句】漫防染【讀】空階自碧【韻】獨歸晚【句】解說心中事【句】月下短笛【韻此亦千里行秋詞體惟前段第五句六字折腰後段第四句不押韻結處三字一句五字一句四字一句異】

又一體【雙調九十七字前段十句五仄韻後段十句四仄韻】彭元遜

江上行人【句】竹間茅屋【句】下臨深窈【韻】春風嫋嫋【韻】翠鬟窺樹猶小【韻】遙吟近倚歸還顧【句】分付橫枝未了【韻】扁舟卻去【句】中流回首【句】驚散飛鳥【韻】重蹋新亭屐齒【句】耿山抱孤城【句】月來華表【韻】雞聲人語【句】隔江相伴歌笑【韻】壯逰歷歷同髙李【句】未擬詩成艸艸【韻】長橋外【句】有醒人吹笛【句】並在霜曉【韻】

【此與曾詞同惟前段第八句減一字換頭句添一字前後段第七句各減一字異】

玲瓏四犯【此調創自周邦彥淸眞集方千里楊澤民陳允平俱有和詞姜夔又有自度黃鐘商

曲與周詞句讀迥別因調名同故亦類列】

玲瓏四犯【雙調九十九字前後段各九句五仄韻】

周邦彥

穠李夭桃【句】是舊日潘郎【句】親試春艷【韻】自別河陽【句】長負露房煙臉【韻】顦顇鬢防吳霜【句】細念想【讀】夢魂飛亂【韻】嘆畫防玉砌都換【韻】才始有緣重見【韻】夜深偸展香羅薦【韻】暗前【讀】醉眠蔥蒨【韻】浮花浪蕊都相識【句】誰更曾擡眼【韻】休問舊色舊香【句】但認取【讀】芳心一防【韻】又片時一陣【句】風雨惡【句】吹分散【韻】

【此詞前段第八句押韻結處五字一句三字兩句方楊陳和詞皆然爲此調正體若曹史髙張周諸詞或添字或減字皆變格也前段第八句方詞悵平生把鑑驚換平字平聲結句史詞不離淡煙衰艸離字平聲其餘參下所采五詞】

又一體【雙調一百一字前段九句四仄韻後段九句五仄韻】曹

�

一架幽芳【句】自過了梅花【句】猶占淸絕【韻】露葉檀心【句】香滿萬條晴雪【韻】肌素淨洗鉛華【句】似弄玉【讀】乍離瑤闕【韻】看翠虯白鳳飛舞【句】不管暮煙啼鴂【韻】酒中風格天然別【韻】記唐宮【讀】賜尊芳冽【韻】玉防喚得餘香住【句】猶醉迷飛蝶【韻】天气乍雨乍晴【句】長是伴【讀】牡丹時節【韻】夜散瓊樓宴【句】金鋪深掩【句】一庭春月【韻】

【此與周詞同惟前段第八句不押韻後結添二字作五字一句四字兩句異】

又一體【雙調一百一字前段九句四仄韻後段八句四仄韻】史達祖

雨入愁邊【句】翠樹晚無人【句】風葉如翦【韻】竹尾通涼【句】卻怕小簾低捲【韻】孤坐便怯詩慳【句】念俊賞【讀】舊曾題徧【韻】更暗塵【讀】偸鎖鸞影【句】心事屢羞團扇【韻】賣花門館生秋艸【句】悵弓彎【讀】防時重見【韻】前歡盡屬風流夢【句】天共朱樓逺【韻】聞道秀骨病多【句】難自任【讀】從來恩怨【韻】料也和【讀】前度金籠鸚鵡【句】說人情淺【韻此亦與周詞同惟前段第八句後段起句俱不押韻後結添二字作九字一句四字一句異按史詞別首後結待鴈來先寄新詞歸去且教知道正與此同或防五字一句四字兩句者誤】

又一體【雙調一百字前段九句四仄韻後段八句四仄韻】髙觀國

水外輕陰【句】做弄得飛雲【句】吹斷晴絮【韻】駐馬橋西【句】還系舊時芳樹【韻】不見翠陌尋春【句】問著小桃無語【韻】恨燕鶯【讀】不識閒情【句】卻隔亂紅飛去【韻】少年曾失春風意【句】到如今【讀】怨恨難訴【韻】魂驚冉冉江南逺【句】煙艸愁如許【韻】此意待寫翠箋【句】柰斷腸【讀】都無新句【韻】問甚時【讀】舞鳳歌鸞【句】花裏再看仙侶【韻】

【此卽史詞體惟前段第七句減一字後結作七字一句六字一句異】

又一體【雙調一百字前後段各九句五仄韻】

張炎

流水人家【句】乍過了斜陽【句】一片蒼樹【韻】怕聽秋聲【句】卻是舊愁來處【韻】因甚尙客殊鄊【句】自笑我【讀】被誰畱住【韻】問種桃【讀】莫是前度【韻】不擬桃花輕誤【韻】少年未識相思苦【韻】最難禁【讀】此時情緒【韻】行雲暗與風流散【句】方信別淚如雨【韻】何況帳空夜鶴【句】怎柰向【讀】如今歸去【韻】更可憐閒裏【句】白了頭【句】還知否【韻】

【此亦與周詞同惟後段第四句添一字作六字句異】

又一體【雙調九十九字前段九句四仄韻後段九句五仄韻】周

密

波暖塵香【句】正嫩日輕陰【句】揺蕩淸晝【韻】防日新晴【句】初展綺紋繡【韻】年少忍負才華【句】盡占斷【讀】艷歌芳酒【韻】柰翠簾【讀】蜨舞蜂喧【句】催趁禁煙時候【韻】杏腮紅透梅鈿皺【韻】燕歸時【讀】海棠廝勾【韻】尋芳較晚春風約【句】還約劉郎歸後【韻】憑問栁陌情人【句】比似垂楊誰痩【韻】倚畫防無語【句】春恨逺【句】頻回首【韻】

【此與張詞同惟前段第八句不押韻後段第六句減一字異】

又一體【雙調九十九字前段十句五仄韻後段九句六仄韻】姜

防

疊鼓夜寒【句】垂鐙春淺【句】匆匆時事如許【韻】倦逰歡意少【句】俛仰悲今古【韻】江淹又吟恨賦【韻】記當時【讀】送君南浦【韻】萬里乾坤【句】百年身世【句】惟有此情苦【韻】揚州栁【讀】垂官路【韻】有輕盈換馬【句】端正窺戶【韻】酒醒明月下【句】夢逐潮聲去【韻】文章信美知何用【句】漫嬴得【讀】天涯羇旅【韻】教說與【韻】春來要【讀】尋花伴侶【韻】

【此姜夔自度曲與周詞不同宋人亦無依此塡者】

丁香結【調見淸眞集古詩有丁香結恨新調名本此】

丁香結【雙調九十九字前段九句五仄韻後段十句五仄韻】周邦彥

蒼蘚延堦【句】冷螢粘屋【句】庭樹望秋先隕【韻】漸雨淒風迅【韻】澹暮色【讀】倍覺園林淸潤【韻】漢姬紈扇在【句】重吟玩【讀】棄擲未忍【韻】登山臨水【句】此恨自古消磨不盡【韻】牽引【韻】記醉酒歸時【句】對月同看鴈陣【韻】寶幄香纓

【句】燻鑪象尺【句】夜寒鐙暈【韻】誰念畱滯故國【句】舊事勞方寸【韻】惟丹靑相伴【句】那更塵昏蠧損【韻】

【此調只有此體吳文英及方千里楊澤民陳允平和詞俱如此塡按方詞前段第三句爲誰翠消紅隕爲字仄聲誰字平聲吳詞第七句故園夢裏園字平聲陳詞後段第三句防度栁圍花陣栁字仄聲花字平聲吳詞第九句懷春情不斷不字仄聲陳詞念纖腰柔弱念字仄聲結句吳詞猶帶相思舊字猶字平聲譜內可平可仄據此此調前結作四字一句八字一句若方詞之靑靑楡莢滿地縱買春光難盡陳詞之蓮塘風露漸入粉艷紅衣落盡句法又與此異注明不錄】

瑣寒【一名瑣寒調見片玉集蓋寒食詞也因詞有靜瑣一庭愁雨及故人翦燭西語句取

以爲名】

瑣寒【雙調九十九字前段十句四仄韻後段十句六仄韻】周邦彥

暗栁啼鵶【句】單衣竚立【句】小簾朱戶【韻】桐花半畝【句】靜鎖一庭愁雨【韻】灑空堦【讀】更防未休【句】故人翦燭西語【韻】似楚江暝宿【句】風鐙零亂【句】少年羇旅【韻】遲暮【韻】嬉逰處【韻】正店捨無煙【句】禁城百五【韻】旗亭喚酒【句】付與髙陽儔侶【韻】想東園【讀】桃李自春【句】小唇秀靨今在否【韻】到歸時【讀】定有殘英【句】待客攜尊爼【韻】

【此調以此詞及張詞爲正體若張詞別首及楊詞之添字程詞之減字皆變體也此詞前結五字一句四字兩句方千里楊澤民陳允平和詞及吳文英王沂孫錢抱素詞皆依此塡按蕭允之詞前段第七句香消艷歇無音耗香字平聲王沂孫詞第八九十句柰栁邊占得一庭新暝又還畱住一字仄聲陳詞嘆十年南北西湖倦客曲江行旅南字平聲陳詞後段第七八句念舊逰九陌香塵倡條冶葉還在否九字仄聲香字平聲譜內可平可仄據此余參所采諸詞陳詞後段起句日暮花深處日字入聲第五六句攜尊共約詩酒云朋月侶月字入聲此以入作平不注可仄蕭詞後段第七句倚闌干斜陽又西陽字平聲此偶誤亦不必從】

又一體【雙調九十九字前段九句四仄韻後段十句六仄韻】張

炎

亂雨敲春【句】深煙帶晚【句】水慵憑【韻】空簾慢捲【句】數日更無花影【韻】怕依然【讀】舊時歸燕【句】定應未識江南冷【韻】最憐他【讀】樹防嫣紅【句】不語背人吹盡【韻】淸潤【韻】通幽徑【韻】待移鐙翦韭【句】試香溫鼎【韻】分明醉裏【句】過了防番風信【韻】想竹間【讀】髙閣半閒【句】小車未來猶自等【韻】傍新晴【讀】隔栁呼船【句】待教潮信穏【韻】

【此與周詞同惟前結作七字一句六字一句異按楊澤民詞前結似向人欲說離愁因念未歸行旅蕭允之詞前結悵佳人有約難來緑徧滿庭芳艸正與此同】

又一體【雙調一百字前段九句四仄韻後段十句七仄韻】楊無咎

栁暗藏鴉【句】花深見蝶【句】物華如繡【韻】情多思逺【句】又是一番淸痩【韻】憶前回【讀】庭樹未春【句】个人預約同攜手【韻】恨遲畱【讀】載酒期程【句】辜負踏靑時候【韻】搔首【韻】雙眉暗鬭【韻】況無似今年【句】一春晴晝【韻】風僝雨僽【韻】直得恁時迆逗【韻】想閒【讀】鍼綫倦拈【句】寂寞細撚酴醿齅【韻】待還家【讀】定是寃人【句】淚粉零襟袖【韻此與周詞同惟後段起句添一字第四句多押一韻異汲古閣刻換頭句作忽雙眉暗鬭脫搔首二字多一忽字第七句直得迆逗脫恁時二字今依詞緯校正後段第五句僝字仄聲恐是悞用不注入譜】又一體【雙調一百字前段十句五仄韻後段十句七仄韻】張

炎

斷碧分山【句】空簾剩月【句】故人天外【韻】香畱酒殢【韻】蝴蝶一生花裏【韻】想如今【讀】醉魂未醒【句】夜臺夢語秋聲碎【韻】自中仙去後【句】詞箋賦筆【句】便無淸致【韻】都是【韻】淒涼意【韻】悵玉笥埋云【句】錦袍歸水【韻】形容憔悴【韻】料應也【讀】孤吟山【韻】那知人【讀】彈折素弦【句】黃金鑄出相思淚【韻】但栁枝【讀】門掩枯陰【句】候蛩啼暗葦【韻此與周詞同惟前段第四句後段第五句多押一韻第六句添一字作上三下四句法異】

又一體【雙調九十八字前段十句四仄韻後段九句五仄韻】程

先

雨洗紅塵【句】云迷翠麓【句】小車難去【韻】淒涼感慨【句】未有今年春暮【韻】想曲江【讀】水邊麗人【句】影沈香歇誰爲主【韻】但兔葵燕麥【句】風前揺蕩【句】徑花成土【韻】空被多情苦【韻】慶防難逢【句】少年防許【韻】紛紛沸鼎【句】負了靑陽凡五【韻】待何時【讀】重享太平【句】典衣貰酒相爾汝【韻】算蘭亭【讀】有此歡娛【句】又卻悲今古【韻】

【此亦周詞體惟換頭句不藏短韻第二句減一字異】

大有【調見片玉集】

大有【雙調九十九字前段八句四仄韻後段十句五仄韻】

潘希白

戲馬臺前【句】采花籬下【句】問歲華【讀】還是重九【韻】恰歸來【讀】南山翠色依舊【韻】簾櫳昨夜聽風雨【句】都不是【讀】登臨時候【韻】一片宋玉情懷【句】十分衛郎淸瘦【韻】紅萸佩【句】空對酒【韻】砧杵動微寒【句】暗欺羅袖【韻】秋色無多【句】早是敗荷衰栁【韻】彊整防檐敧側【句】曾經向【讀】天涯搔首【韻】防回憶【讀】故國蒓鱸【句】霜前鴈後【韻】

【此調始自周邦彥詞其後段第七句押韻因詞欠雅馴故采此詞作譜按周詞前段第三句見傍人驚怪消瘦傍字平聲第五句都緣薄幸賦情淺賦字仄聲第六句許多時不成歡偶許字仄聲多時二字俱平聲不字仄聲前結何須負這心口何字平聲這字仄聲後段第三句斷了更思量斷字仄聲第四句沒心永守永字仄聲譜內可平可仄據此】

燕山亭【燕或作宴然與山亭宴無涉】

燕山亭【雙調九十九字前段十一句五仄韻後段十句五仄韻】曾觀

河漢風淸【句】庭戶夜涼【句】皓月澄秋時候【韻】冰鑑乍開【句】跨海飛來【句】光掩滿天星斗【韻】四卷珠簾【句】漸移影【讀】寶階鴛甃【韻】還又【韻】看歲歲嬋娟【句】向人依舊【韻】朱邸髙宴簪纓【句】正歌吹瑤臺【句】舞翻宮袖【韻】銀管兢酬【句】棣萼相輝【句】風流古來誰有【韻】玉笛橫空【句】更聽徹【讀】霓裳三奏【韻】難偶【韻】拌醉倒【讀】參橫曉漏【韻此調只此一體有宋徽宗毛開王之道張雨諸詞可校前段起句毛詞暖靄輝遲暖字仄聲第二句張詞蝟肌粟聚蝟字聚字俱仄聲肌字平聲第三句毛詞簾外春風徐轉簾字平聲第六句毛詞亭亭萬枝開徧下亭字平聲張詞紅泉流齒上字仄聲紅字平聲第七句王詞嬌軟酴醿嬌字平聲第八句毛詞猶記有畫圖曾見猶字平聲記字仄聲張詞笑尙帶儒酸風味儒字平聲第十句王詞對佳時媚景佳時二字俱平聲媚景二字俱仄聲第十一句毛詞弄妝日晚日字仄聲後段起句王詞曾約小桃春宴小字宴字俱仄聲桃字平聲張詞君家防度尊前家字平聲第二句王詞有蜂媒蝶使媒字平聲蝶字使字俱仄聲第三句毛詞貪新雙燕貪字平聲第四句宋徽宗詞地逺天遙地字仄聲天字平聲第五句王詞東坡蘇老束坡二字俱平聲老字仄聲第六句王詞道也道應難盡道也二字俱仄聲第七八句毛詞銀燭光中且更待夜深重看銀字平聲夜字仄聲張詞珍果同時惟醉寫來禽靑李惟字平聲第十句毛詞愁酒醒緋桃千片千字平聲譜內可平可仄據此】

聒龍謡【調見朱惇儒樵歌詞因詞有聒龍嘯句取以爲名】

聒龍謡【雙調九十九字前後段各十句四仄韻】

朱惇儒

肩拍洪厓【句】手擕子晉【句】夢裏暫辭塵宇【韻】髙步層霄【句】俯人間如許【韻】算蝸戰【讀】多少功名【句】問蟻聚【讀】防同今古【韻】度銀潢【讀】展盡參旗【句】桂華淡【句】月飛去【韻】天風緊【句】玉樓斜【句】舞萬女霓袖【句】光揺金縷【韻】明

廷燕闋【句】倚靑蓂回顧【韻】過瑤池【讀】重惜雙成【句】就楚岫【讀】更邀巫女【韻】轉云車【讀】指防虛無【句】引蓬萊路【韻此詞前段第二句不用韻宋徽宗汪莘詞與此同按徽宗詞前段第一二句紫閣苕蕘紺宇邃深紫字字字俱仄聲深字平聲汪詞夢下瑤臺神飛閬苑神字平聲第三句汪詞自嘆塵寰久客塵字平聲久字仄聲第五句望皇居帝宅帝字仄聲徽宗詞第七句玳瑁筵玉鉤云捲筵字平聲第八句動深思淸籟蕭蕭淸字平聲汪詞結句天垂晚月生魄天字平聲後段第一句故人少故字仄聲第三句引壺觴自酌壺觴二字俱平聲自字仄聲第八句遇鴻蒙頓超元黙鴻字平聲徽宗詞第九句從宸逰前後爭趨前字平聲譜內可平可仄據此余參下詞】

又一體【雙調九十九字前段十句五仄韻後段十句四仄韻】朱惇儒

憑月擕簫【句】遡空秉羽【韻】夢踏絳綃仙去【韻】花冷街楡【句】悄中天風露【韻】並眞官【讀】蕊佩芬芳【句】望帝所【讀】紫雲容與【韻】享鈞天【讀】九奏傳觴【句】聒龍嘯【句】看鸞舞【韻】驚塵世【句】悔平生【句】嘆萬感千恨【句】誰憐深素【韻】羣

仙念我【句】好人間難住【韻】勸阿母【讀】徧與金桃【句】教酒星【讀】賸斟瓊醑【韻】醉歸時【讀】手授丹經【句】指長生路【韻此與前詞同惟前起第二句用韻異】

金菊對芙蓉【蔣氏九宮譜中呂引子】

金菊對芙蓉【雙調九十九字前段十句四平韻後段十句五平韻】

康與之

梧桐飄黃【句】萬山空翠【句】斷霞流水爭輝【韻】正金風西起【句】海燕東歸【韻】憑防不見南來鴈【句】望故人【讀】消息遲遲【韻】木犀開後【句】不應誤我【句】好景良時【韻】只念獨守孤幃【韻】把枕前囑付【句】一旦分飛【韻】上秦樓逰賞【句】酒殢花迷【韻】誰知別後相思苦【句】悄爲伊【讀】瘦損香肌【韻】花前月下【句】黃昏院落【句】珠淚偸垂【韻】

【此調秖此一體宋詞俱如此塡按辛棄疾詞前段第一二句逺水生光遙山聳翠逺字聳字俱仄聲遙字平聲第四句正零瀼玉露玉字仄聲劉淸夫詞第六句素弦瑤軫調新韻素字仄聲瑤字平聲蘇軾詞第七句瀟灑處旖旎非常瀟字平聲處字旖字俱仄聲辛詞第八句重陽佳致重字平聲劉詞第九句輕挑慢摘輕字平聲馮取洽詞滿憹冰雪冰字平聲馮詞第十句雲海彌茫云字平聲劉詞後段起句泛商刻羽無窮商字平聲第二句似和鳴鸞鳳和字鸞字俱平聲辛詞嘆少年胸襟襟字平聲馮詞第四五句聽小樓哀管偸弄初涼小字仄聲偸字平聲第六句夜深歡極忘歸去夜字仄聲歡字平聲辛詞第七句座中擁紅粉嬌容中字紅字俱平聲擁字仄聲馮詞第八句對花無語對字仄聲無字平聲劉詞第九句琴心三疊三字平聲馮詞結句不似張郎不字仄聲譜內可平可仄據此】

催雪【此調始自姜夔本催雪詞也卽以爲名吳文英王沂孫俱有此調詞與無悶調不同詞律類列

者誤】

催雪【雙調九十九字前段十句四仄韻後段九句六仄韻】

姜防

風急還收【句】云凍未解【句】海闊無人翦水【韻】算六出工夫【句】怎教容易【韻】剛被郢歌楚舞【句】鎭獨向【讀】尊前飄輕細【韻】謝庭吟詠【句】梁園宴賞【句】未成歡計【韻】天意【韻】是則是【韻】怎下得控持【句】栁梢梅蕊【韻又】爭柰【讀】看看漸回春意【韻】好趁東君未覺【句】便先把【讀】園林都裝綴【韻】看是處【讀】玉樹瓊枝【句】勝卻萬紅千紫【韻】

【此調秖有此體吳文英王沂孫詞俱如此塡按王詞前段第二句寒度鴈門門字平聲第三句西北髙樓獨倚西字平聲第六句欲喚飛瓊起舞欲字仄聲飛字平聲第八句凍雲一片一字仄聲後段第二句悄無似無字平聲第三句有照水南枝南字平聲第五句誤防度憑防莫愁凝睇防字仄聲第六句應是梨花夢好應字平聲第七句未肻放東風來人世肻字仄聲吳詞第八句還怕掩深院梨花還字深字俱平聲譜內可平可仄據此前後段第七句尊前飄輕園林都裝八字俱平聲如吳詞之瑤笙飛環重寒侵羅王詞之紛紛銀河東風來人皆然恐是音律所闋塡者當依之】

十月桃【調見樂府雅詞賦十月桃卽以爲名梅苑無名氏詞詠十月梅卽名十月梅】十月桃【雙調九十九字前段十句四平韻後段十句五平韻】張元幹

年華催晚【句】聽尊前偏唱【句】衝暖欺寒【韻】樂府誰知【句】分付防化金丹【韻】中原舊逰何在【句】頻入夢【讀】老眼空澘【韻】撩人冷蕊【句】渾似當時【句】無語低鬟【韻】有多情多病文園【韻】向雪後尋春【句】醉裏憑防【韻】獨步羣芳【句】此花風度天然【韻】羅浮淡妝素質【句】呼翠鳳【讀】飛舞斕斑【韻】參橫月落【句】畱恨醒來【句】滿地香殘【韻】

【此調秖有樂府雅詞及梅苑詞可校故可平可仄悉參二詞】

又一體【雙調九十九字前段十句四平韻後段九句五平韻】

【樂府雅詞】無名氏

東籬菊盡【句】徧園林敗葉【句】滿地寒荄【韻】露井平明【句】破香籠粉初開【韻】佳人共喜芳意【句】呵手翦【讀】密插鸞釵【韻】無言有艷【句】不避繁霜【句】變作春媒【韻】問武陵溪上誰栽【韻】分付與【讀】南園舞榭歌臺【韻】恰似凝酥襯玉【句】防綴裝裁【韻】東君自是爲主【句】先暖信【讀】律管飛灰【韻】從今雪裏【句】一番花信【句】休話江梅【韻】

【此與張詞同惟後段第三句六字第四句四字異】

又一體【雙調九十八字前段十句四平韻後段九句五平韻】

【梅苑】無名氏

千林凋盡【句】一陽未報【句】已綻南枝【韻】獨對霜天【句】冒寒先占花期【韻】淸香映月浮動【句】臨淺水【讀】疎影斜敧【韻】孤標不似【句】緑李夭桃【句】取次成蹊【韻】縱壽陽妝臉偏宜【韻】應未笑天然雅態冰肌【韻】寄語髙樓【句】憑防羌管休吹【韻】東君自是爲主【句】調鼎鼐【讀】終負他時【韻】從今防綴【句】百艸千花【句】須待春歸【韻】

【此亦與張詞同惟前段第二句減一字異】

蜀溪春【調見松隠集詠黃薔薇花因詞有蜀景風遲浣花溪邊占上苑畱住春句取以爲名】蜀溪春【雙調九十九字前後段各十一句四平韻】

曹勛

蜀景風遲【句】浣花溪邊【句】誰種芬芳【韻】天與薔薇【句】露華勻臉【句】繁蕊兢拂嬌黃【韻】枝上標韻別【句】渾不染【讀】鉛粉紅妝【韻】念杜陵【句】曾見時【句】也爲賦篇章【韻】如今盛開禁掖【句】千萬朶鶯羽【句】先借朝陽【韻】待得君王【句】看花明艷【句】都道赭袍同光【韻】須趁爲幙席【句】偏宜帶【讀】疎雨籠香【韻】占上苑【句】畱住春【句】奉玉觴【韻此曹勛自度曲無別詞可校】

秋宵吟【宋姜防自度越調曲】

秋宵吟【雙調九十九字前段十句六仄韻後段十句五仄韻】姜

防

古簾空【句】墜月皎【韻】坐久西人悄【韻】蛩吟苦【讀】漸漏永丁丁【句】箭壺催晚【韻】引涼颸【句】動翠葆【韻】露腳斜飛雲表【韻】因嗟念【讀】似去國情懷【句】暮帆煙艸【韻】帶眼消磨【句】爲近日【讀】愁多頓老【韻】衛娘何在【句】宋玉歸來【句】兩地暗縈繞【韻】揺落江楓早【韻】嫩約無憑【句】幽夢又杳【韻】但盈盈【讀】淚灑單衣【句】今夕何夕恨未了【韻此詞前段十句後五句與前五句句讀平仄全同如瑞龍吟調之所謂雙拽頭也或是此調體例宜然塡者辧之此詞亦無別首可校】

三姝媚【調見梅溪集】

三姝媚【雙調九十九字前段十一句五仄韻後段十句五仄韻】史達祖

煙光揺縹瓦【韻】望晴檐多風【句】栁花如灑【韻】錦瑟橫牀【句】想淚痕塵影【句】鳳弦長下【韻】倦出犀幃【句】頻夢見【讀】王孫驕馬【韻】諱道相思【句】偸理綃裙【句】自驚腰衩【韻】惆悵南樓遙夜【韻】省翠箔張鐙【句】枕肩歌罷【韻】又入銅駝【句】徧舊家門巷【句】首詢聲價【韻】可惜東風【句】將恨與【讀】閒花俱謝【韻】記取崔徽模樣【句】歸來暗寫【韻】

【此調以史詞爲正體如吳詞之添字薛詞之句讀不同皆變體也按此詞前段第二句晴檐多風四字俱平聲如吳文英詞之淸波明眸及王孫重來與春衫啼痕王沂孫詞之金鈴枝深及西淒淒等句皆然惟張炎詞作卸卻單衣及雪竇髙寒卸卻雪竇四字俱仄聲又後段結句歸來暗寫用去上二字宋詞多如此塡惟詹正詞江南煙雨煙字平聲按詹詞前段第一句一篷兒別苦一字仄聲王詞第三句瑤堦多少瑤字平聲第五句漫相看華髮相字平聲張詞第七八句記得小樓聽一夜江南春雨小字仄聲王詞第九句何況如今何字平聲詹詞第十句舞袖籠香舞字仄聲吳詞後段起句曲榭芳亭初掃曲字仄聲王詞今夜山髙水淺水字仄聲詹詞第四五句金屋銀屏被西風將換金字西字俱平聲張詞第八句試與問酒家何處試字酒字俱仄聲第九句曾醉梢頭雙果曾字平聲譜內可平可仄據此余參吳薛二詞張炎芙蓉城畔詞前後段第五六句細看來渾似阮郎前度帶笑痕來伴栁枝嬌舞俱作三字六字句宋詞如此等句法往往不拘故不復分體又張炎蒼潭枮海詞後結待得相逄卻說巴山夜雨作四字一句六字一句與此不同因薛詞有此句法故不復列】

又一體【雙調一百一字前後段各十一句五仄韻】

吳文英

酣春淸鏡裏【韻】照淸波明眸【句】暮云愁思【韻】半緑垂絲【句】正楚腰纖痩【句】舞衣初試【韻】燕客飄零【句】煙樹冷【讀】靑驄曾系【韻】畫館朱橋【句】還把淸尊【句】慰春顦顇【韻】離苑幽芳深閉【韻】恨淺薄東風【句】褪香銷膩【韻】防箑翻歌【句】最賦情偏在【句】笑紅顰翠【韻】暗拍防幹【句】看散盡【讀】斜陽船市【韻】付與嬌鶯【句】金衣淸曉【句】花深未起【韻此與史詞同惟後結添二字作四字三句異】

又一體【雙調九十九字前段十一句五仄韻後段十句五仄韻】薛夢桂

薔薇花謝去【韻】更無情【句】連夜送春風雨【韻】燕子呢喃【句】似念人憔悴【句】往來朱戶【韻】漲緑煙波【句】早零落【讀】防池萍絮【韻】暗憶年華【句】羅帳分釵【句】又驚春暮【韻】芳艸淒迷徵路【韻】待去也【句】還將畫輪畱住【韻】縱使重來【句】怕粉容銷膩【句】卻羞郎覷【韻】細數盟言猶在【句】悵靑樓【韻】綰盡垂楊【句】爭似相思寸縷【韻】

【此與史詞同惟後段第七句六字第八句五字異至前後段第二句三字第三句六字按詹正詞是誰家花天月地兒女又怎知道人間匆匆今古正與此同】

鳳池吟【調見夢詞】

鳳池吟【雙調九十九字前段十一句四平韻後段十句四平韻】吳文英

萬丈巍臺【句】碧罘罳外【句】衮衮野馬防塵【韻】舊文書幾閣【句】昏朝醉暮【句】覆雨翻雲【韻】忽變淸明【句】紫垣勅使下星辰【韻】經年事靜【句】公門如水【句】帝甸陽春【韻】長年父老相語【句】防百年見此【句】獨駕冰輪【韻】又鳳鳴黃幕【句】玉霄平遡【句】鵲錦新恩【韻】畫省中書【句】半紅梅子薦鹽新【韻】歸來晚【句】待賡吟【讀】殿閣南薰【韻】

【此調秖此一詞無別首可校】

新鴈過妝樓【一名鴈過妝樓張炎詞名瑤臺聚八仙陳允平詞名八寶妝髙麗史樂志名百

寶妝】

新鴈過妝樓【雙調九十九字前段九句六平韻後段十句四平韻】

吳文英

閬苑髙寒【韻】金樞動【讀】冰宮桂樹年年【韻】翦秋一半【句】難破萬戶連環【韻】織錦相思樓影下【句】鈿釵暗約小簾間【韻】共無眠【韻】素娥慣得【句】西墜防幹【韻】誰知壺中自樂【句】正醉圍夜玉【句】淺鬭嬋娟【韻】鴈風自勁【句】雲气不上涼天【韻】紅芽潤沾素手【句】聽一曲淸歌雙霧鬟【韻】徐郎老【句】恨斷腸聲在【句】離鏡孤鸞【韻】

【此調以此詞爲正體若吳詞別首及張詞之少押一韻無名氏詞之添字皆變格也此詞前段起句第七句皆用韻有張炎詞四首可校張詞前段第二句千日酒樂意稍稍漁樵日字樂字俱仄聲第三四句散迹苔茵墨葷淨洗鉛華茵字平聲墨字仄聲後段起句三十六梯眺逺六字仄聲又竹籬防番倦倚竹字仄聲第二句看垂垂短髮上垂字平聲第七句又知在煙波第防橋第字仄聲第九句有天開仙境天字平聲譜內可平可仄據此余參下二詞譜內所采吳文英詞後段結句月字入聲張炎詞前段起句不字入聲後段第九句不字入聲及張詞別首前段結句來問寂寥寂字入聲後段起句十字入聲俱以入作平查宋詞諸字從無用上去聲者故不注可仄】

又一體【雙調九十九字前段九句五平韻後段十句四平韻】吳文英

夢醒芙蓉【韻】風簾近【讀】渾疑佩玉丁東【韻】翠微流水【句】都是惜別行蹤【韻】宋玉秋風相比痩【句】賦情更苦似秋濃【韻】小黃昏【句】紺雲暮合【句】不見徵鴻【韻】宜城當時放客【句】認燕泥舊迹【句】返照樓空【韻】夜防心事【句】鐙前敗壁寒蛩【韻】江寒夜楓怨落【句】怕流作【讀】題情腸斷紅【韻】行雲逺【句】料澹蛾人在【句】秋香月中【韻】

【此與閬苑髙寒詞同惟前段第七句不用韻異】

又一體【雙調九十九字前段九句五平韻後段十句四平韻】張

炎

風雨不來【句】深院悄【讀】秋事正滿東籬【韻】杖藜重到【句】秋气冉冉吹衣【韻】痩碧飄蕭揺露梗【句】膩黃秀野拂霜枝【韻】憶芳時【韻】翠微喚酒【句】江鴈初飛【韻】湘潭無人弔楚【句】嘆落英自采【句】誰寄相思【韻】淡泊生涯【句】聊伴老圃斜暉【韻】寒香應徧故里【句】想鶴怨山空人未歸【韻】歸何晚【句】問徑松不語【句】只有花知【韻】

【此亦與閬苑髙寒詞同惟前段起句不押韻異】

又一體【雙調一百六字前後段各九句四平韻】

【髙麗史樂志】無名氏

一抺弦器【句】初宴畫堂【句】琵琶人抱當頭【韻】髻雲腰素【句】仍占絕風流【韻】輕攏慢撚生情態【句】翠眉顰【讀】無愁漫似愁【韻】變新聲【讀】自成濩索【句】還共聽【讀】一奏梁州【韻】彈到徧急敲頻【句】分明似語【句】爭知指面纖柔【韻】坐中無語【句】惟斷續金虯【韻】曲終暗防王孫意【句】轉步蓮【讀】徐徐卸鳳鉤【韻】捧瑤觴【讀】爲喜知音【句】勸佳人【讀】沈醉遲畱【韻】

【此詞校閬苑髙寒詞前後段句法添減字數頗極參差錄備一體不與吳詞參校】

月華淸【調見空同詞】

月華淸【雙調九十九字前段十句五仄韻後段十句六仄韻】洪

瑹

花影揺春【句】虫聲吟暮【句】九霄雲幕初捲【韻】誰駕冰蟾【句】擁出桂輪天半【韻】素魄映【讀】靑瑣前【句】皓彩散【讀】畫防幹畔【韻】凝眄【韻】見金波滉漾【句】分輝鵲殿【韻】況是風柔夜暖【韻】正燕子新來【句】海棠微綻【韻】不似秋光【句】只照離人腸斷【韻】恨無柰【讀】利鎖名韁【句】誰爲喚【讀】舞裙歌扇【韻】吟玩【韻】怕銅壺催晚【句】玉繩低轉【韻此調秖有一體宋元人俱照此塡有馬莊父朱淑眞蔡松年髙麗史樂志詞可校按馬詞前段第一句瑟瑟秋聲上瑟字仄聲蔡詞第三句故國秋光如水國字仄聲光字平聲馬詞第四句數徧丹楓數字仄聲第六句人何處千里嬋娟人字何字俱平聲蔡詞到而今桂影尋人桂字仄聲朱詞第七句淸夢與寒云寂寞淸字寒字俱平聲寂字仄聲無名氏詞第八句此際此字仄聲蔡詞第九句望白蘋風裏風字平聲馬詞結句碧空無際碧字仄聲無字平聲朱詞後段第一句長恨曉風飄泊長字飄字俱平聲曉字仄聲蔡詞第二三句有少年玉人吟嘯天外年字吟字俱平聲玉字嘯字俱仄聲朱詞第四五句深杏夭桃端的爲誰零落深字端字俱平聲爲字仄聲馬詞第六句心裏恨莫結丁香心字平聲裏字仄聲朱詞況天气裝防淸明裝字平聲蔡詞第七句空解道人生適意人字平聲適字仄聲朱詞對美景不妨行樂對字仄聲馬詞第八句暗裏暗字仄聲第九句又悲來老卻老字仄聲蔡詞結句空庭鶴唳空字平聲鶴字仄聲譜內可平可仄據此蔡詞前段第四句常記別來別字入聲以入作平故不注可仄】國香【周密詞名國香慢自注夷則商】

國香【雙調九十九字前段十句五平韻後段十句四平韻】

張炎

空谷幽人【韻】曵水簪霧帶【句】古意生春【韻】結根倦隨蕭艾【句】獨抱孤貞【韻】自分生涯淡薄【句】隠蓬蒿【讀】甘老山林【韻】風煙共憔悴【句】冷落吳宮【句】艸暗花深【韻】霽痕消凍雪【句】向厓陰飲露【句】應是知心【韻】所思何處【句】愁滿楚水湘云【韻】肻信遺芳千古【句】尙依依【讀】澤畔行吟【韻】香魂已成夢【句】短操誰彈【句】月冷瑤琴【韻】

【此調以此詞爲正體有周密詞及張詞別首可校若曹詞之句讀參差乃變體也按周詞前段第二句記曲屏小幾曲字仄聲張詞別首記未吟靑子靑字平聲周詞第四句經年汜人重見經字平聲第六句雨帶風襟零落零字平聲第七句步云冷鵝管吹春冷字仄聲結句仙掌凝塵仙字平聲張詞別首後段第三句一朶雲飛一字仄聲第四句丁香枝上丁字平聲第五句防度欵語深期防字仄聲周詞應念礬弟梅兄礬字平聲周詞第七句五十弦愁滿湘云十字仄聲愁字平聲張詞別首結句猶道休歸猶字平聲譜內可平可仄據此余參曹詞】

又一體【雙調九十九字前段十句五平韻後段十句四平韻】曹

勛

十月新陽【韻】喜桃李秀發【句】宮殿春香【韻】寶歷開圖【句】文母協應時康【韻】誕慶欣逢令旦【句】向花閨【讀】罄列嬪嬙【韻】歡榮是九五【句】侍膳芳筵【句】翠扆龍章【韻】天心人共喜【句】拱三釵瑞彩【句】同捧瑤觴【韻】禁中和气【句】都入法部絲簧【韻】一片神仙錦繡【句】正珠簾【讀】乍捲雲光【韻】遐齡祝億載【句】永奉慈顏【句】地久天長【韻】

【此與張詞同惟前段第四句四字第五句六字異】

飛龍宴【調見花艸粹編注吳七郡王姬蘇小娘制】

飛龍宴【雙調九十九字前段十句五仄韻後段十句八仄韻】

【宋媛】蘇氏

炎炎暑气時【句】流光閃爍【句】閒扃深院【韻】水閣涼亭【句】半開簾幙遙看【韻】灼灼橊花吐艷【韻】細雨灑【讀】小荷香淺【韻】樹陰竹裏【句】淸涼瀟灑【句】枕簟揺紈扇【韻】堪嘆【韻】浮世忙如箭【韻】對良辰歡樂【句】莫辭頻勸【韻】遇酒逢歌【句】恣情遂意迷戀【韻】須信人生聚散【韻】柰區區【讀】利牽名絆【韻】少年未倦【韻】良天皓月金尊滿【韻】

禦定詞譜卷二十七

欽定四庫全書

禦定詞譜卷二十八目錄【一百字】

禦帯花一體

定風波慢四體

芳艸五體【又名鳯蕭吟】

念奴嬌十二體【又名大江東去酹江月赤壁詞酹月壺中天慢大江西上曲太平歡壽南枝古梅曲湘月淮甸春白雪詞百字令百字謡無俗念千秋歲慶長春杏花】

解語花三體

繞佛閣一體

渡江云三體【天又名三犯渡】

臘梅香二體

大椿一體

八音諧一體

絳都春八體

琵琶仙一體

換巢鸞鳯一體

東風第一枝四體

髙陽臺三體【又名慶春澤慢慶宮春】

春夏兩相期一體

垂楊二體

采緑吟一體

長壽仙一體

雪夜漁舟一體

惜寒梅一體

惜花春起早慢一體

欽定四庫全書

禦定詞譜卷二十八【一百字】

禦帶花【調見六一居士詞】

禦帶花【雙調一百字前段九句四仄韻後段十句四仄韻】歐陽修

靑春何處風光好【句】帝裏偏愛元夕【韻】萬重繒防【句】搆一屏峯嶺【句】半空金碧【韻】寶檠銀缸【句】耀絳幕【讀】龍騰虎擲【韻】沙堤遠【讀】雕輪繡轂【句】爭走五侯宅【韻】雍雍熙熙作晝【句】防樂府神姬【句】海洞仙客【韻】曳香揺翠【句】稱執手行歌【句】錦街天陌【韻】月淡寒輕【句】漸向曉【讀】漏聲寂寂【韻】當年少【讀】狂心未已【句】不醉怎歸得【韻此調秪有此詞無別首可校】

定風波慢【此調有兩體一百字者栁永詞注林鐘商張翥詞注商角調有梅苑詞可校一百五

字者栁永詞注夾鐘商無宋詞可校】

定風波慢【雙調一百字前段十一句六仄韻後段十一句七仄韻】

栁永

自春來【讀】慘緑愁紅【句】芳心是事可可【韻】日上花梢【句】

鶯穿栁帯【句】猶壓香衾臥【韻】暖酥銷【句】膩雲嚲【韻】終日厭厭倦梳裹【韻】無那【韻】悵薄情一去【句】音書無个【韻】早知恁般麼【韻】悔當初【讀】不把雕鞍鎖【韻】向雞【句】只與鸞牋象管【句】拘束教吟和【韻】鎭相隨【句】莫拋躱【韻】鍼綫閒拈伴伊坐【韻】和我【韻】免使少年【句】光陰虛過【韻此調創自此詞張詞及梅苑詞俱從此出故可平可仄悉參二詞此定風波慢詞𨿽押兩短韻實與定風波令不同】

又一體【雙調九十九字前段十一句六仄韻後段十一句七仄韻】張翥

恨行雲【讀】特地髙寒【句】牢籠好夢不定【韻】晼晚年華【句】淒涼客況【句】泥酒渾成病【韻】畫闌深【句】碧靜【韻】一樹瑤花可憐影【韻】低映【韻】怕明月照見【句】靑禽相並【韻】表衾正冷【韻】又寒香【讀】枕上燻愁醒【韻】甚銀牀霜凍【句】山童未起【句】誰汲墻陰井【韻】玉簫殘【句】錦書迥【韻】應是多情道薄幸【韻】爭肯【韻】等閒孤負【句】西湖春興【韻此與栁詞同惟換頭句減一字第三句五字第四句四字異】

又一體【雙調一百一字前段十一句六仄韻後段十一句七仄韻】

【梅苑】無名氏

漏新春【讀】消息前邨【句】數枝楚梅輕綻【韻】正雪艷精神【句】冰膚淡濘【句】姑射依稀見【韻】冷香凝【句】金蕊淺【韻】靑女饒伊妒無限【韻】堪羨【韻】似壽陽妝閣【句】初勻粉面【韻】纎條綠染【韻】異羣葩【讀】不似和風扇【韻】向深冬【句】免

使遊蜂舞蝶【句】撩撥春心亂【韻】水亭邊【句】山驛畔【韻】立馬行人暗腸斷【韻】吟戀【韻】又忍隨羌管【句】飄零千片【韻此亦與栁詞同惟前段第三句後段第十句各添一襯字換頭句亦減一字異】

又一體【雙調一百五字前段九句四仄韻後段十一句六仄韻】栁永

竚立長亭【句】澹蕩晚風起【韻】驟雨歇【讀】極目蕭疎【句】塞栁萬株【句】掩映箭波千里【韻】走舟車向此【句】人人奔名競利【韻】念蕩子【讀】終日驅馳【句】爭覺鄕闗轉迢遞【韻】何意【韻】繡閣輕拋【句】錦字難逢【句】等閒度歲【韻】柰泛泛旅迹【句】厭厭病緒【韻】近來諳盡【讀】宦遊滋味【韻】此情懷【讀】縱寫香箋【句】憑誰寄與【韻】算孟光【讀】安得知我【句】繼日添憔悴【韻】

【此詞前後段不押短韻與自春來詞宮調不同其句讀亦別因調名同故爲類列】

芳艸【晁補之詞名鳯簫吟】

芳艸【雙調一百字前段十句四平韻後段十句五平韻】

韓縝

鎖離愁【句】連綿無際【句】來時陌上初薫【韻】繡閣人念遠【句】暗垂珠露泣【句】送徵輪【韻】長行長在眼【句】更重重【讀】逺水孤邨【韻】但望極【讀】樓髙盡日【句】目斷王孫【韻】消魂【韻】池塘從別後【句】曾行處【讀】緑妒輕裙【韻】恁時攜素手【句】亂花飛絮裏【句】緩步香茵【韻】朱顏空自攺【句】向年年【讀】芳意常新【韻】徧緑野【讀】嬉遊醉眼【句】莫負靑春【韻此調前段起句不用韻者以韓詞爲正體前段起句用韻者以晁詞爲正體可平可仄悉防所采諸詞不復詳注】

又一體【雙調一百字前段十句四平韻後段十一句五平韻】奚

防

笑湖山【句】紛紛歌舞【句】花邊如夢如薫【韻】響煙驚落日【句】長橋芳艸外【句】客愁醒【韻】天風吹送逺【句】向兩山【讀】喚醒癡云【韻】猶自有【讀】迷林去鳥【句】不信黃昏【韻】銷凝【韻】油車歸後【句】一眉新月【句】獨印湖心【韻】蕊宮相答處【句】空巖虛谷應【句】猿語香林【韻】正酣紅紫夢【句】便市朝【讀】有耳誰聽【韻】怪玉兔金烏不換【句】只換遊人【韻此與韓詞同惟後段第二三句俱四字異】

又一體【雙調一百一字前段十句五平韻後段十一句五平韻】晁補之

曉曈曨【韻】風和雨細【句】南國次第春融【韻】嶺梅猶妒雪【句】露桃云杏【句】已綻碧呈紅【韻】一年春正好【句】助人狂【讀】飛燕遊蜂【韻】更吉夢良辰【句】對花忍負金鐘【韻】香濃【韻】博山沈水【句】小樓淸旦【句】佳气蔥蔥【韻】舊遊應未攺【句】武陵花似錦【句】笑語相逢【韻】蕊宮傳妙訣【句】小金丹【讀】同換冰容【韻】況共有【讀】芝田舊約【句】歸去雙峯【韻此詞前段起句用韻第五句四字第六句五字結作五字一句六字一句後段第二三句作四字兩句與韓詞異】

又一體【雙調一百一字前段十句五平韻後段十一句五平韻】曹勛

列旂常【韻】中宵天淨【句】郊丘展采圓蒼【韻】肇禋三歲禮【句】聖天子爲民【句】致福穰穰【韻】凝旒親奠至【句】粲珠聨【讀】星斗垂芒【韻】漸月轉燔柴【句】露重煙斷壇旁【韻】歡康【韻】靑霞催曉【句】六樂均調【句】響逐新陽【韻】輦回天仗肅【句】慶千官抃舞【句】繡錦成行【韻】雞竿雙鳯闕【句】肆頒宣【讀】恩動榮光【韻】贊永禦【讀】蘿圖霈澤【句】常撫殊方【韻此與晁詞同惟前段第五句五字第六句四字異】

又一體【雙調一百一字前後段各十句五平韻】

王之道

雨溟蒙【韻】年年今日【句】農夫共卜新丰【韻】登髙隨處好【句】銀缾突兀【句】南峙對三公【韻】眞珠漙露菊【句】更芙蓉【讀】照水勻紅【韻】但華髮衰顏【句】不堪頻鑑靑銅【韻】相逢【韻】行藏休借問【句】且徘徊【讀】目送飛鴻【韻】十年湖海【句】千里雲山【句】幾番殘照淒風【韻】蟹螯粗似臂【句】金英碎【讀】琥珀香濃【韻】請細讀離騷【句】爲君一飲千鐘【韻此亦與晁詞同惟後段第二句五字第三四句作七字一句第五六句作四字兩句第七句作六字一句異】

念奴嬌【碧雞漫志云大石調又轉入道調宮又轉入髙宮大石調姜夔詞注雙調元髙拭詞注大石調又大呂調蘇軾赤壁懷古詞有大江東去一尊還酹江月句因名大江東去又名酹江月又名赤壁詞又名酹月曽覿詞名壺中天慢戴復古詞有大江西上句名大江西上曲姚述堯詞有太平無事歡娯時節句名太平歡韓淲詞有年年眉壽坐對南枝句名壽南枝又名古梅曲姜防詞名湘月自注卽念奴嬌鬲指聲張輯詞有栁花淮甸春冷句名淮甸春米友仁詞名白雪詞張翥詞名百字令又名百字謡丘長春詞名無俗念遊文仲詞名千秋嵗翰墨全書詞名慶長春又名杏花天此調有平韻仄韻二體凡句讀參差大同小異者譜內各以類列】

念奴嬌【雙調一百字前後段各十句四仄韻】

蘇軾

憑空眺逺【句】見長空萬里【句】云無畱迹【韻】桂魄飛來光射處【句】冷浸一天秋碧【韻】玉宇瓊樓【句】乘鸞來去【句】人在淸涼國【韻】江山如畫【句】望中煙樹歷歷【韻】我醉拍手狂歌【句】舉杯邀月【句】對影成三客【韻】起舞徘徊風露下【句】今夕不知何夕【韻】便欲乘風【句】翻然歸去【句】何用騎鵬翼【韻】水晶宮裏【句】一聲吹斷橫笛【韻】

【此調仄韻詞以此詞爲正體若蘇詞別首大江東去詞姜防五湖舊約詞句讀參差姜防閙紅一舸詞張炎行行且止詞多押一韻張炎長流萬里詞多押兩韻仄張輯趙長卿詞之添字皆變體也此詞前段第二句五字後段第二句四字第八句五字前後段第四句皆七字宋元人多如此塡按辛棄疾詞前段第二三句問阿誰堪比太眞顏色阿字太字俱仄聲張元幹詞第六句荷芰波生荷字平聲趙師俠詞後段第四句回首重城天樣逺回字平聲第五句獨擁閒衾展轉獨字仄聲譜內可平可仄據此余參所采仄韻諸詞若沈公述詞前段第五句難托春心脈脈上脈字入聲黃庭堅詞第八句駕此一輪玉一字入聲趙師俠詞第九句蜂閒蝶怨蝶字入聲趙長卿詞後段起句竹外孤裊一枝一字入聲趙師俠詞第五句只管聲聲歷歷上歷字入聲第九句愁遮不斷不字入聲張詞第十句翠樓空鎖十二十字入聲及譜內所采張炎詞前段第三句平分一水一字入聲姜詞前結畫橈不防淸鏡後結舊家樂事誰省不字樂字俱入聲此俱以入作平故不注可仄又本詞前結中上歷字亦是以入替平塡者勿混用上去聲字】又一體【雙調一百字前段十句四仄韻後段十句四仄韻】蘇

軾

大江東去【句】浪淘盡【讀】千古風流人物【韻】故壘西邊【句】人道是【讀】三國周郎赤壁【韻】亂石穿空【句】驚濤拍防【句】捲起千堆雪【韻】江山如畫【句】一時多少豪傑【韻】遙想公瑾當年【句】小喬初嫁了【句】雄姿英發【韻】羽扇綸巾【句】談笑處【讀】檣艣灰飛煙滅【韻】故國神遊【句】多情應笑我【句】早生華髮【韻】人間如寄【句】一尊還酹江月【韻】

【此詞前段第二句三字第三句六字後段第二句五字第三句四字前後段第四句俱四字第五句俱九字與前詞異宋元人如此塡者甚少故以前詞作譜容齊隨筆載此詞云大江東去浪聲沈千古風流人物故壘西邊人道是三國孫吳赤壁亂石崩云驚濤掠防捲起千堆雪江山如畫一時多少豪傑遙想公瑾當年小喬初嫁了雄姿英發羽扇綸巾談笑處檣艣灰飛煙滅故國神遊多情應是笑我生華髮人間如夢一尊還酹江月詞綜云他本浪聲沈作浪淘盡與調未協孫吳作周郎犯下公瑾崩云作穿空掠防作拍防又多情應是笑我生華髮作多情應笑我早生華髮益非而小喬初嫁宜絕句以了字屬下句乃合按容齊洪邁南渡詞家去蘇軾不逺又本黃魯直手書必非僞托詞綜所論最爲諦當但此詞傳誦已久采之以備一體】

又一體【雙調一百字前後段各十句四仄韻】

姜夔

五湖舊約【句】問經年底事【句】長負淸景【韻】暝入西山【句】漸喚我【讀】一葉夷猶乘興【韻】倦网都收【句】歸禽時度【句】月上汀洲冷【韻】中流容與【句】畫橈不防淸鏡【韻】誰解喚起湘靈【句】煙鬟霧鬢【句】理哀弦鴻陣【韻】玉麈淸談【句】嘆坐客【讀】多少風流名勝【韻】暗栁蕭蕭【句】飛螢冉冉【句】夜久知秋信【韻】鱸魚應好【句】舊家樂事誰省【韻】

【此與憑空眺逺詞同惟前後段第四句四字第五句九字異按此詞第四五句句讀卽大江東去詞體因姜防自注念奴嬌之鬲指聲轉入雙體采以備體】

又一體【雙調一百字前段十句四仄韻後段十一句五仄韻】姜

夔

鬧紅一舸【句】記來時【句】常與鴛鴦爲侶【韻】三十六陂人未到【句】水佩風裳無數【韻】翠葉吹涼【句】玉容消酒【句】更灑菇蒲雨【韻】嫣然揺動【句】冷香飛上詩句【韻】日暮【韻】靑蓋亭亭【句】情人不見【句】爭忍淩波去【韻】只恐舞衣容易落【句】愁入西風南浦【韻】髙栁垂陰【句】老魚吹浪【句】畱我花間住【韻】田田多少【句】防回沙際歸路【韻】

【此亦與憑空眺逺詞同惟前段第二三句仍照大江東去詞體及換頭句押短韻異按劉克莊老夫白首詞後段起句嘗試銓次羣芳梅花差可伯仲之間耳正與此同】

又一體【雙調一百字前段九句五仄韻後段十句四仄韻】張

炎

行行且止【韻】把乾坤【讀】收入篷深裏【韻】星散白鷗三四防【句】數筆橫塘淸意【韻】防嘴衝波【句】籬根受月【句】野徑通邨市【韻】疎風迎面【句】濕衣原是空翠【韻】堪嘆敲雪門荒【句】爭棋墅冷【句】苦竹鳴山【韻】縱使如今猶有晉【句】無復淸遊如此【韻】落日黃沙【句】遠天雲淡【句】弄影蘆花外【韻】幾時歸去【句】翦取一半煙水【韻】

【此亦與憑空眺逺詞同惟前段起句卽用韻異按劉儗詞西風何事爲行人埽蕩襟煩如洗黃機詞春愁防許似春云藹藹連空無數方嶽詞花風初逗喜邊亭依舊春開營栁俱與此同】

又一體【雙調一百字前段十句五仄韻後段十一句五仄韻】張

炎

長流萬里【韻】與沈沈蒼海【句】平分一水【韻】孤白爭流蟾不沒【句】影落潛蛟騰起【韻】瑩玉懸秋【句】緑房迎曉【句】樓觀光凝洗【韻】紫簫聲嫋【句】四檐吹下淸气【韻】遙睇【韻】浪擊空明【句】古愁休問【句】消長盈虛理【韻】風入蘆花歌忽斷【句】知有漁舟閒檥【韻】露已沾衣【句】漚猶棲艸【句】一片瀟湘意【韻】人方酣夢【句】長翁元自如此【韻】

【此亦與憑空逺眺詞同惟前段起句用韻後段起句藏短韻異】

又一體【雙調一百一字前後段各十句四仄韻】

張輯

嫩涼生曉【句】怪得今朝【句】湖上秋風無迹【韻】古寺桂香山色外【句】腸斷幽叢金碧【韻】驟雨俄來【句】蒼煙不見【句】苔徑孤吟屐【韻】系船髙栁【句】晚蟬嘶破愁寂【韻】且約攜酒髙歌【句】與鷗相好【句】分坐漁磯石【韻】算只藕花知我意【句】猶把紅芳畱客【韻】樓閣空蒙【句】管弦淸潤【句】一水盈盈隔【韻】不知休去【句】月懸良夜千尺【韻】

【此亦與憑空眺逺詞同惟前段第二句添一襯字異】

又一體【雙調一百二字前後段各十句四仄韻】

趙長卿

銀蟾光滿【句】弄餘輝【讀】冷浸江梅無力【韻】緩引柔條浮素蕊【句】橫在閒虛壁【韻】染紙揮毫【句】粉塗墨暈【句】不似今端的【韻】天然造化【句】別是一般【句】淸瘦蹤迹【韻】今夜翠葆堂深【句】夢回風定【句】因月才相識【韻】先自離愁【句】那更被【讀】曉角殘更催逼【韻】曙色將分【句】輕陰移盡【句】過眼難尋覓【韻】江南圖上【句】畫工應爲描得【韻此亦與憑空眺逺詞同惟前段結句添二襯字作四字兩句異】

又一體【雙調一百字前後段各十句四平韻】

陳允平

江漢露冷【句】是誰將瑤瑟【句】彈向雲中【韻】一曲淸冷聲漸杳【句】月髙人在珠宮【韻】暈額黃輕【句】塗腮粉艷【句】羅帯織靑蔥【韻】天香吹散【句】環佩猶自丁東【韻】回首杜若汀洲【句】金鈿玉鏡【句】何日得相逢【韻】獨立飄飄煙浪遠【句】羅韈羞濺春紅【韻】予懷【句】迢迢良夜【句】三十六陂風【韻】九嶷何處【句】斷雲飛度千峯【韻】

【此調平韻詞以此詞爲正體若張詞葉詞之句讀參差又換頭句押韻曹詞之前後段第六句押韻皆變體也此詞有陳詞葉詞別首可校按陳詞別首前段第三句荻絮初殘荻字仄聲第七句水融沙甃水字仄聲第九句風鐙漸暗漸字仄聲葉詞別首酒闌歌罷酒字仄聲後段第四句閒蹋輕澌來薦菊閒字平聲第五句半潭新漲防瀾半字仄聲第六七句紅葉無情黃花有恨紅字平聲有字仄聲第九句歸心如醉歸字平聲譜內可平可仄據此余參所采三詞】

又一體【雙調一百字前後段各十句四平韻】

張元幹

吳淞初冷【句】記垂虹南望【句】殘日西沈【韻】秋入靑防三萬頃【句】蟾影吞盡湖陰【韻】玉斧爲誰【句】冰輪如許【句】宮闕想寒深【韻】人間奇觀【句】古今豪士悲吟【韻】蒼髯丹頰仙翁【句】淮山風露底【句】曽賦幽尋【韻】老去專城仍好客【句】時擁歌吹登臨【韻】坐揖龍江【句】舉杯相屬【句】桂子落波心【韻】一聲猿嘯【句】醉來虛籟千林【韻】

【此與陳詞同惟後段第二句五字第三句四字異】

又一體【雙調一百字前段十句四平韻後段十句五平韻】葉夢得

故山漸近【句】念淵明歸意【句】蕭然誰論【韻】歸去來兮【句】秋已老【讀】松菊三徑猶存【韻】稚子歡迎【句】飄飄風袂【句】依約舊衡門【韻】琴書蕭散【句】更欣有酒盈尊【韻】惆悵萍梗無根【韻】天涯行已徧【句】空負田園【韻】去矣何之【句】戶小【讀】容膝聊倚南軒【韻】倦鳥知還【句】晚云遙映【句】山气欲黃昏【韻】此中眞意【句】故應欲辧忘言【韻】

【此亦與陳詞同惟後段第二句五字第三句四字又前後段第四句四字第五句九字換頭句押韻異】又一體【雙調一百字前段九句五平韻後段十句六平韻】曹

勛

半陰未雨【句】洞房深【讀】門掩淸潤芳辰【韻】古鼎金鑪【句】煙細細【讀】飛起一縷輕雲【韻】羅綺嬌春【韻】爭攏翠袖【句】笑語惹蘭芬【韻】歌筵初罷【句】最宜斗帳黃昏【韻】樓上念逺佳人【韻】心隨沈水【句】學蘭灺俱焚【韻】事與人非【句】爭似此【讀】些子香气常存【韻】記得臨分【韻】羅巾餘贈【句】盡日把濃燻【韻】一回開看【句】一回腸斷重聞【韻】

【此亦與陳詞同惟前段第二三句作九字一句前後段第四句四字第五句九字又前後段第六句及換頭句俱押韻異】

解語花【王行詞注林鐘羽】

解語花【雙調一百字前段九句六仄韻後段九句七仄韻】秦

觀

涵月影【句】瓦冷霜華【句】深院重門悄【韻】畫樓雪杪【韻】誰家篴【讀】弄徹梅花新調【韻】寒鐙凝照【韻】見錦帳【讀】雙鸞飛繞【韻】當此時【讀】倚幾沈吟【句】好景都成惱【韻】曾過雲山煙島【韻】對繡襦甲帳【句】親逢一笑【韻】人間年少【韻】多情子【讀】惟恨相逢不早【韻】如今見了【韻】卻又惹【讀】許多愁抱【韻】算此情【讀】除是靑禽【句】爲我殷勤報【韻此調以此詞爲正體若施詞之減字周詞之添字皆變格也周邦彥楊澤民吳文英方千里張炎陳允平王行諸詞俱如此塡惟王行詞前後段兩結句折暗香盈袖鎭年年如舊俱作上一下四句法與各家小異按周詞前段第五句纎雲散耿耿素娥欲下欲字仄聲王詞第六句淺黃暈栁淺字仄聲周詞第七句幾曽放好春閒了好字仄聲王詞第八句最愛他纎指輕輕最字仄聲後段起句艷質固應低首固字仄聲周詞第二句望幹門如畫如字平聲吳詞第七句應翦斷紅情緑意緑字仄聲第八句年少時偏愛輕憐年字平聲王詞結句鎭年年如舊上年字平聲譜內可平可仄據此余參施詞周詞】

又一體【雙調九十八字前段十一句六仄韻後段十句七仄韻】施嶽

云容沍雪【句】暮色添寒【句】樓臺共登眺【韻】翠叢深窅【韻】無人處【句】數蕊弄春猶小【韻】幽姿漫好【韻】遙相望【讀】含情一笑【韻】花解語【句】因甚無言【句】心事應難表【韻】莫待墻陰暗老【韻】稱琴邊月夜【句】笛裏霜曉【韻】防香須早【韻】東風度【句】咫尺畫防瓊沼【韻】歸來夢繞【韻】歌云墜【讀】依然驚覺【韻】想恁時【讀】小幾銀屏【句】冷未了【韻】

【此與秦詞同惟後段結句減二字異】

又一體【雙調一百一字前段九句四仄韻後段九句五仄韻】周

宻

晴絲罥蝶【句】暖蜜酣蜂【句】重簾捲春寂寂【韻】雨蕚煙梢【句】壓防幹【讀】花雨染衣紅濕【韻】金鞍誤約【句】空極目【讀】天涯艸色【韻】閬苑玉簫人去後【句】惟有鶯知得【韻】餘寒猶掩翠戶【句】梁燕乍歸【句】芳信未端的【韻】淺薄東風【句】莫因循【讀】輕把杏鈿狼籍【韻】塵侵錦瑟【韻】殘日紅春夢窄【韻】睡起折枝無意緒【句】斜倚秋千立【韻】

【此亦與秦詞同惟前後段第三句各添一字前段第四句第六句及後段起句第四句俱不押韻又前段第八句後段第七八句俱不作折腰句法異】

繞佛閣【調見淸眞樂府】

繞佛閣【雙調一百字前段十一句八仄韻後段九句六仄韻】周邦彥

暗塵四斂【韻】樓觀迥出【句】髙映孤館【韻】淸漏將短【韻】厭聞夜久【讀】簽聲動書幔【韻】桂花又滿【韻】閒步露艸【句】偏愛幽遠【韻】花气淸婉【韻】望中迆邐【句】城陰渡河防【韻】倦客最蕭索【句】醉倚斜陽穿栁綫【韻】還似汴隄【讀】虹梁橫水面【韻】看緑颺春鐙【句】舟下如箭【韻】此行重見【韻】嘆故友難逢【句】羇思空亂【韻】兩眉愁【讀】向誰舒展【韻此詞秪有此體吳文英陳允平詞俱如此塡按吳詞前段第四句紅翠萬縷萬字仄聲第九句賦情縹緲賦字縹字俱仄聲情字平聲陳詞第十句重懷執手重字平聲吳詞結句花絮惹衣袂絮字仄聲陳詞後段起句料想鳯樓人人字平聲吳詞第二句人老春深鶯曉處人字平聲陳詞第三句顦顇淚漬香銷嬌粉面漬字仄聲第五句隙駒流箭駒字平聲譜內可平可仄據此】

渡江云【周宻詞名三犯渡江云此調後段第四句例用仄韻亦是三聲葉乃一定之格宋元人

俱如此塡惟陳允平有全押平韻全押仄韻二體】

渡江云【雙調一百字前段十句四平韻後段九句一叶韻四平韻】周邦彥

晴嵐低楚甸【句】暖回鴈翼【句】陣勢起平沙【韻】驟驚春在眼【句】借問何時【句】委曲到山家【韻】塗香暈色【句】盛粉飾【讀】爭作妍華【韻】千萬絲【讀】陌頭楊栁【句】漸漸可藏鴉【韻】堪嗟【韻】淸江東注【句】畫舸西流【句】指長安日下【葉】愁

宴防【讀】風翻旗尾【句】潮濺烏紗【韻】今宵正對初月【句】傍水驛【讀】深檥蒹葭【韻】沈恨處【讀】時時自剔鐙花【韻此調以此詞爲正體若陳詞之全押平韻全押仄韻皆變體也此詞後段第四句葉仄韻宋楊澤民陳允平吳文英盧祖臯張炎元吳澄詹正諸詞皆如此塡按張詞前段起句錦香繚繞地錦字仄聲詹詞第二句相量淸苦淸字平聲張詞第三句空自帯愁歸空字平聲第四句亂水流花外水字仄聲第六句都自可憐時都字平聲別首第八句還記得前度秦嘉還字平聲吳詞第九句盡夜遊不妨秉燭盡字秉字俱仄聲張詞猶記得當年深隱得字仄聲當字平聲吳詞後段第二句一年一度兩一字俱仄聲張詞第四句做不成春意不字仄聲第五句渾未省誰家芳艸省字仄聲吳詞第五六句但要教啼鶯語燕不怨盧郎語字不字俱仄聲吳詞第七句問春春道何曽去問字仄聲下春字平聲陳詞第八句南浦恨風葦煙葭南字平聲張詞傍淸池足可幽棲淸池二字俱平聲足字仄聲張詞結句閒趣好白鷗尙識天隨白字仄聲吳詞君看取年年潘令河陽潘字平聲譜內可平可仄據此余防陳平韻詞】

又一體【雙調一百字前段十句四平韻後段九句五平韻】陳允平

桐花寒食近【句】靑門紫陌【句】不禁緑楊煙【韻】正長眉仙客【句】來向人間【句】聽鶴語溪泉【韻】淸和天气【句】爲栽培【讀】種玉心田【韻】鶯晝長【讀】一尊芳酒【句】容與看芝山【韻】庭間【韻】東風楡莢【句】夜雨苔痕【句】滿地欲流錢【韻】愛

墻陰【讀】成蹊桃李【句】春自無言【韻】殷勤曉鵲憑檐喜【句】丹鳯下【讀】紅藥堦前【韻】蘭砌繞【讀】香飄舞袖斑斕【韻此詞全押平韻】

又一體【雙調一百字前段十句四仄韻後段九句五仄韻】陳允平

風流三徑遠【句】此君澹泊【句】誰與伴淸足【韻】歲寒人自得【句】傍石鋤云【句】閒裏種蒼玉【韻】瑯玕翠立【句】愛細雨疎煙初沐【韻】春晝長【讀】秋風不斷【句】洗紅塵凡俗【韻】髙獨【韻】虛心共許【句】淡節相期【句】幾人間棋局【韻】堪愛處【讀】月明琹院【句】雪晴書屋【韻】心盟更許靑松結【句】笑四時【讀】梅礬蘭菊【韻】庭砌繞【讀】東風漸添新緑【韻此詞全押仄韻】

臘梅香【此調有平韻仄韻二體仄韻者有吳諭兩詞平韻者止梅苑無名氏一詞】

臘梅香【雙調一百字前段十一句四仄韻後段十句四仄韻】吳師益

錦裏陽和【句】看萬朩雕時【句】早梅獨秀【韻】珍館瓊樓畔【句】正絳跗初吐【句】穠華將茂【韻】國艷天葩【句】眞淡濘【讀】雪肌淸瘦【韻】似廣寒宮【句】鉛華未禦【句】自然妝就【韻】凝睇倚朱防【句】噴淸香暗度【句】易襲襟袖【韻】好與花爲主【句】宜秉燭【讀】頻觀泛湘酎【韻】莫待南枝【句】隨樂府【韻】新聲吹後【韻】對賞人心【句】良辰好景【句】須信難偶【韻此詞有諭明仲詞可校按諭詞前段第三句小寒天气天字平聲第四句未報春消息未字仄聲第六句淺苞纎蕊淺字仄聲第八句天付與風流標致風字平聲後段第二三句倚朱樓凝盻素英如墜凝字英字俱平聲第五句度防聲羌管惹愁思度字仄聲聲字平聲管字仄聲第八句且頻歡賞頻字平聲賞字仄聲結句滿簪同醉滿字仄聲簪字平聲譜內可平可仄據此】

又一體【雙調一百一字前後梅苑段各十一句六平韻】無名氏

愛日初長【韻】正園林【句】才見萬木雕黃【韻】檻外朝來【句】已見數枝【句】復欲掩映回廊【韻】賜與東皇【韻】付芳信【讀】妝防江鄕【韻】想玉樓中【句】誰家艷質【句】試學新妝【韻】桃杏苦尋芳【韻】縱成蹊【句】豈能似恁淸香【韻】素艷妖嬈【句】應是盡夜【句】曾與明月風光【韻】瑞雪濃霜【韻】渾疑是【讀】粉蝶輕狂【韻】待拌吟賞【句】休聽畫閣【句】橫篴悲傷【韻此與仄韻詞體同惟前後段第四五六句句讀異】

大椿【調見松隠集蓋應制壽詞也取莊子大椿句爲名】

大椿【雙調一百字前後段各九句四仄韻】

曹勛

梅擁繁枝【句】香飄翠簾【句】鈞奏嚴陳華宴【韻】誠孝感南極【句】正老人星現【韻】垂眷東朝功慶逺【句】享五福【讀】長樂金殿【韻】玆時壽協七旬【句】慶古今來稀見【韻】慈顏緑髮看更新【句】玉色粹溫【句】體力加健【韻】導引沖和气【句】覺春生酒面【韻】龍章親獻臺祝【句】與中宮【讀】同誠歡忭【韻】億萬斯年【句】當蓬萊【讀】海波淸淺【韻】

【此調秖此一詞無別首可校】

八音諧【調見曹勛松隱集自注以八曲聲合成故名】

八音諧【雙調一百字前後段各九句四仄韻】

曹勛

芳景到橫塘【句】官栁陰低覆【句】新過疎雨【韻】望處藕花密【句】映煙汀沙渚【韻】波靜翠展琉璃【句】似佇立【讀】飄飄川上女【韻】弄曉色【讀】正鮮妝照影【句】幽香潛度【韻】水閣薰風對萬姝【句】共泛泛紅緑【句】閙花深處【韻】移棹采初開【句】嗅金纓畱取【韻】趁時凝賞池邊【句】預後約【讀】澹雲低防【韻】未飲且憑防【句】更待漏【讀】荷珠露【韻】

【此調秖此一詞無別首可校】

絳都春【蔣氏九宮譜注黃鐘宮此調有平韻仄韻兩體宋詞多塡仄韻其用平韻者惟陳允平一

詞】

絳都春【雙調一百字前段十句六仄韻後段九句六仄韻】吳文英

情黏舞綫【韻】悵駐馬灞橋【句】天寒人逺【韻】旋翦露痕【句】移得春嬌栽瓊苑【韻】流鶯長語煙中怨【韻】恨三月【讀】飛花零亂【韻】艷陽歸後【句】紅藏翠掩【句】小坊幽院【韻】誰見【韻】新腔按徹【句】背鐙暗【讀】共倚寶屏蔥蒨【韻】繡被夢輕【句】金屋妝深沈香換【韻】梅花重洗春風面【韻】正溪上【讀】參橫月轉【韻】並禽飛上金沙【句】瑞香霧暖【韻】

【此調以此詞及蔣詞爲正體若趙詞之後段起句不押短韻劉詞之前段起句不押韻梅苑詞之換頭句押韻張京二詞之減字皆變體也此詞有吳詞別首及翁元龍朱淑眞詞可校按翁詞前段第三句同醉深院醉字仄聲朱詞第八句化工不管不字仄聲吳詞別首結句鏡空不見不字仄聲翁詞後段第四句霜被睡濃霜字平聲朱詞第七句更莫待笛聲吹老笛字仄聲譜內可平可仄據此余參所采仄韻詞此調前後段第五句例作拗體如吳詞之別首玉勒爭馳都門道飄滿人間閒嬉笑又一首分得紅蘭】

【滋吳苑花防天寛春無限又一首啼濕宮黃池塘雨招得花奴來尊爼又一首街馬衝塵東風細爭擲金錢防人醉正與此詞同若各家則有出入矣譜內校對諸詞不得不詳注可平可仄塡者能悉如吳詞始格律謹嚴也】

又一體【雙調一百字前段九句六仄韻後段九句五仄韻】趙彥端

平生相遇【韻】算未有【讀】笑語閩山佳處【韻】舊日文章【句】如今風味渾如許【韻】眼前都是蓬萊路【韻】但莫道【讀】有人曾住【韻】異時天上【句】種種風流【句】待君如故【韻】此是君家舊物【句】看九萬淸風【句】爲君掀舉【韻】舉上靑雲【句】卻憶梅松如舊否【韻】古人衰病今無緒【韻】只種得【讀】梅花盈圃【韻】待君一過山家【句】共斟露醑【韻】

【此與吳詞同惟前段第二三句作九字一句換頭句不藏短韻第二句作五字四字兩句異】

又一體【雙調一百字前後段各十句六仄韻】

蔣防

春愁怎畫【韻】正鶯背帶緑【句】酴醿花謝【韻】細雨院深【句】澹月廊斜重簾掛歸時記約燒鐙夜【韻】早拆盡【讀】秋千紅架【韻】縱然歸近【句】風光又是【句】翠陰初夏【韻】婭奼【韻】顰淸白【句】恨玉佩罷舞【句】芳塵凝榭【韻】幾擬倩人【句】付與蘭香秋羅帊【韻】知他墮防斜攏馬【韻】在防處【讀】垂楊樓下【韻】無言暗擁嬌鬟【句】鳳釵澑也【韻】

【此亦與吳詞同惟後段第三句五字第四句四字異按翁元龍詞怕離柱斷弦驚破金鴈正與此同】又一體【雙調一百字前段十句五仄韻後段九句六仄韻】劉

鎭

和風乍扇【句】又還是去年【句】淸明重到【韻】喜見燕子【句】巧說千般如人道【韻】墻頭陌上靑梅小【韻】是處有【讀】閒花芳艸【韻】偶然思想【句】前歡醉賞【句】牡丹時候【韻】當此三春媚景【句】好連宵恣樂【句】情懷歌酒【韻】縱有珍珠【句】難買紅顏長年少【韻】從他烏免茫茫走【韻】更莫待【讀】花殘鶯老【韻】恁時歡笑【韻】休把萬金換了【韻】

【此與蔣詞同惟前段起句不用韻換頭句不藏短韻後結四字一句六字一句又多押一韻異】又一體【雙調一百字前段十句六仄韻後段九句六仄韻】

【梅苑】無名氏

東君運巧【韻】向枝頭防綴【句】瓊英𨿽小【韻】全是一般【句】風味花中最輕妙【韻】橫斜疎影當池沼【韻】似弄粉【讀】初臨鸞照【韻】眾芳皆有【句】深紅淺白【句】豈能爭早【韻】莫厭金尊頻倒【韻】把芳酒賞花【句】追陪歡笑【韻】有願告天【句】願天多情休教老【韻】奇花也願休殘了【韻】免樂事【讀】離多歡少【韻】易老難敍衷腸【句】算天怎表【韻】

【此亦與蔣詞同惟換頭句押韻不藏短韻異】

又一體【雙調九十八字前段十句六仄韻後段九句六仄韻】張

榘

平山老栁【韻】寄多少勝逰【句】春愁詩痩【韻】萬疊翠屏【句】一抺江煙渾如舊【韻】晴空闌檻今何有【韻】寂寞文章身後【韻】喚回奇事【句】靑油上客【句】放懷尊酒【韻】知否【韻】全淮萬里【句】羽書靜【讀】艸緑長亭津堠【韻】小隊出郊【句】花防賡酬閒時候【韻】和薰籌幕垂春晝【韻】坐看蓉池波皺【韻】主賓同防風雲【句】盛名可久【韻】

【此亦與吳詞同惟前後段第七句俱六字各減一字異按毛滂餘寒尙峭詞與此正同但後段第三四句種雕菇向熟碧桃猶小句法與此又不同】

又一體【雙調九十八字前後段各十句六仄韻】

京鏜

升平似舊【韻】正錦裏元夕【句】輕寒時候【韻】十里輪蹄【句】萬戶簾帷香風透【韻】火城鐙市爭輝照【韻】誰撒滿空星斗【韻】玉簫聲裏【句】金蓮影下【句】月明如晝【韻】知否【韻】良辰美景【句】丰歲樂國【句】從來希有【韻】坐上兩賢【句】白玉爲山聫翩秀【韻】笙歌一片圍紅袖【韻】切莫遣【讀】銅壺催漏【韻】杯行且與邦人【句】共開笑口【韻】

【此亦與吳詞同惟前段第七句減一字後段第三句減一字作四字兩句異】

又一體【雙調九十八字前段十句四平韻一叶韻後段九句四平韻一叶韻】

陳允平

秋千倦倚【句】正海棠半坼【句】不耐春寒【韻】殢雨弄晴【句】飛梭庭院繡簾閒【韻】梅妝欲試芳情懶【葉】翠顰愁入眉彎【韻】露蟬香冷【句】霞綃淚搵【句】恨襲湘蘭【韻】悄悄池臺步晚【句】任紅燻杏靨【句】碧沁苔痕【韻】燕子未來【句】東風無語又黃昏【韻】琴心不度春云逺【葉】斷腸難托啼鵑【韻】夜深猶倚【句】垂楊二十四防【韻】

【此平韻體創自陳允平宋元人無如此塡者此詞前後段第六句兩仄韻用本部三聲葉蓋因仄韻體於此二句例必押韻也塡者宜依之】

琵琶仙【姜夔自度黃鐘商曲】

琵琶仙【雙調一百字前段九句四仄韻後段八句四仄韻】姜

防

雙漿來時【句】有人似【讀】舊曲桃根桃葉【韻】歌扇輕約飛花【句】蛾眉正奇絕【韻】春漸逺【讀】汀洲自緑【句】更添了【讀】防聲啼鴂【韻】十里揚州【句】三生杜牧【句】前事休說【韻】又還是【讀】宮燭分煙【句】柰愁裏【讀】匆匆換時節【韻】都把一襟芳思【句】與空堦楡莢【韻】千萬縷【讀】藏鴉細栁【句】爲玉尊【讀】起舞回雪【韻】想見西出陽闗【句】故人初別【韻此調秖有此詞無別首可校】

換巢鸞鳳【調見梅溪集史達祖自制曲因詞中有換巢鸞鳳教偕老句取以爲名或云前段用

平韻後段葉仄韻換巢之義疑出於此】

換巢鸞鳳【雙調一百字前段九句五平韻一叶韻後段十一句六叶韻】

史達祖

人若梅嬌【韻】正愁橫斷塢【句】夢繞溪橋【韻】倚風融漢粉【句】坐月怨秦簫【韻】相思因甚到纎腰【韻】定知我今無魂可銷【韻】佳期晚【句】漫防度【讀】涙痕相照【葉】人悄【葉】天【葉】花外語香【句】時透郎懷抱【卟】暗握荑苖【句】乍嘗櫻顆【句】猶恨侵堦芳艸【葉】天念王昌忒多情【句】換巢鸞鳳教偕老【葉】溫柔鄕【句】醉芙蓉【讀】一帳春曉【葉】

【此詞前段用平韻結句葉仄韻後段全葉仄韻蓋本部三聲葉也或以後段第五句暗握荑苗苗字防作平韻不知此句與乍嘗櫻顆句對無押韻之理此調秖有史詞一體無別首宋詞可校】

東風第一枝【蔣氏九宮譜注大石調】

東風第一枝【雙調一百字前段九句四仄韻後段八句五仄韻】

史達祖

艸腳愁蘇【句】花心夢醒【句】鞭香拂散牛土【韻】舊歌空憶珠簾【句】防筆倦題繡戶【韻】黏雞貼燕【句】想立斷【讀】東風來處【韻】暗惹起【讀】一掬相思【句】亂若翠盤紅縷【韻】今夜覓【讀】夢池秀句【韻】明日動【讀】探花芳緒【韻】寄聲沽酒人家【句】預約俊逰伴侶【韻】憐他梅栁【句】怎忍後【讀】天街酥雨【韻】待過了【讀】一月鐙期【句】日日醉扶歸去【韻此調以此詞爲正體若吳詞之多押三韻梅苑詞之少押一韻句讀參差皆變體也此詞有史詞別首及髙觀國王之道張翥張雨詞可校王詞前段第二句絳跗檀口絳字仄聲髙詞第三句一枝天地春早一字仄聲王詞第四句嫣然照雪精神媽字平聲照字仄聲張詞第五句楊梢已含紅萼楊梢二字俱平聲王詞消得東君眷與東字平聲張詞第七句誰驚起曉來梳掠誰字驚字俱平聲第九句霜冷竹間幽鶴霜字平聲王詞後段第一句寓心賞還須吟醉心字平聲第二句赴目成便衣歌舞赴字仄聲成字平聲張詞曾醉墮無聲膩滑無字平聲王詞第三句情鐘束素無華情字平聲束字仄聲第四句意在含愁不語含字平聲張詞髙韻水仙羅韤羅字平聲第六句誰與贈湘臯環玦誰字平聲第七句甚時得重寫鸞牋時字平聲王詞折一枝欲寄相思枝字平聲張詞結句看舞素鸞回雪看字平聲譜內可平可仄據此余參所采諸詞若譜內所采吳詞前段第三句獨字入聲第七句洛字入聲後段結句玉字入聲皆以入作平不注可仄】

又一體【雙調一百字前段九句六仄韻後段八句六仄韻】吳文英

傾國傾城【句】非花非霧【韻】春風十里獨步【韻】勝如西子妖嬈【句】更比太眞淡濘【韻】鉛華不禦【韻】漫道有【讀】巫山洛浦【韻】似恁地【讀】標格無雙【句】鎭鎖畫樓深處【韻】曾被風【讀】容易送去【韻】曾被月【讀】等閒畱住【韻】似花翻使花羞【句】似栁任從栁妬【韻】不教歌舞【韻】恐化作【讀】防雲輕舉【韻】信下蔡陽城俱迷【句】看取宋玉詞賦【韻】

【此與史詞同惟前段第二句第六句後段第五句俱押韻異】

又一體【雙調一百字前段九句四仄韻後段八句四仄韻】

【梅苑】無名氏

臘雪初凝【句】東風遞暖【句】江南梅早先坼【韻】一枝經曉芳菲【句】幾處漏春消息【韻】孤根寒艷【句】料化工【讀】別施恩力【韻】迥不與【讀】桃李爭妍【句】自稱壽陽妝飾【韻】雪爛漫【讀】怨蝶未知【句】嗟燕過【讀】畫樓綺陌【韻】暗香空寫銀箋【句】素艷漫傳妙筆【韻】王孫輕顧【句】便好與【讀】移栽京國【韻】更免逐【讀】羌管雕零【句】冷落暮山寒驛【韻此與史詞同惟後段起句不用韻異】

又一體【雙調一百字前段十句五仄韻後段八句三仄韻】

【梅苑】無名氏

溪側風回【句】前村霧散【韻】寒梅一枝初綻【韻】雪艷凝酥【句】冰肌瑩玉【句】嫩條細軟【韻】歌臺舞榭【句】似萬斛【讀】珠璣飄散【韻】異眾芳【讀】獨占東風【句】第一防裝瓊苑【韻】靑萼防【讀】絳唇疎影【句】瀟灑噴【讀】紫檀龍麝【句】也知靑女嬌羞【句】壽陽懶勻粉面【韻】江梅臘盡【句】武陵人【讀】應知春曉【韻】最苦是【讀】皎月臨風【句】畫樓一聲羌管【韻此亦與史詞同惟前段第四五句作四字三句後段第一二句俱不押韻異】

髙陽樓【髙拭詞注商調劉鎭詞名慶春澤慢王沂孫詞名慶春宮】

髙陽臺【雙調一百字前後段各十句四平韻】

劉鎭

鐙火烘春【句】樓臺浸月【句】良宵一刻千金【韻】錦步承蓮【句】防云簇仗難尋【韻】蓬壺影動星毬轉【句】映兩行【讀】寶珥瑤簪【韻】恣嬉逰【句】玉漏聲催【句】未歇芳心【韻】笙歌十里誇張地【句】記年時行樂【句】憔悴而今【韻】客裏情懷【句】伴人閒笑閒吟【韻】小桃未盡劉郎老【句】把相思【讀】細寫瑤琴【韻】怕歸來【句】紅紫欺風【句】三徑成陰【韻】

【此調以此詞爲正體若蔣詞之換頭句押韻張炎詞之前後段第八句押韻皆變體也此詞有吳文英王沂孫李彭老李萊老王億之等詞可校按吳詞前段第二句雪消蕙艸雷字仄聲李彭老詞第五句誰念減盡芳云念字仄聲李萊老詞流來疑是行雲疑字平聲張詞第六句鬢貂飛入平原艸鬢字仄聲飛字平聲李彭老詞幺鳳叫晚吹晴雪鳳字仄聲吳詞後段起句壽陽宮裏愁鸞鏡壽字仄聲宮字平聲第二三句解勒回玉輦霧掩山羞勒字仄聲李彭老詞第四五句環佩無聲艸暗臺榭春深環字平聲暗字仄聲第六句欲倩怨笛傳淸譜倩字仄聲王詞無端枝上啼鳩喚枝字平聲第七句便等閒孤枕驚回孤字平聲譜內可平可仄據此余參下二詞】

又一體【雙調一百字前段十句四平韻後段十句五平韻】蔣

防

燕捲晴絲【句】蜂黏落絮【句】天教綰住閒愁【韻】閒裏淸明【句】匆匆粉濕紅羞【韻】鐙揺縹暈茸冷【句】語未防【讀】娥影分收【韻】好傷情【句】春也難畱【句】人也難畱【韻】芳塵滿目悠悠【韻】爲問縈云佩響【句】還繞誰樓【韻】別酒才斟【句】從前心事都休【韻】飛鶯縱有風吹轉【句】柰舊家【讀】苑已成秋【韻】莫思量【句】楊栁灣西【句】且櫂吟舟【韻】

【此與劉詞同惟後段起句減一字又押韻第二句作六字句異按王沂孫詞篝燻鵲錦熊氊一任粉融脂涴猶怯癡寒正與此同】

又一體【雙調一百字前後段各十句五平韻】

張炎

接葉巢鶯【句】平波捲絮【句】斷橋斜日歸船【韻】能幾番逰【句】看花又是明年【韻】東風且伴薔薇住【句】到薔薇【讀】春已堪憐【韻】更淒然【韻】萬緑西泠【句】一抺荒煙【韻】當年燕子知何處【句】但苔深韋曲【句】艸暗斜川【韻】見說新愁【句】如今也到鷗邊【韻】無心再續笙歌夢【句】掩重門【讀】淺醉閒眠【韻】莫開簾【韻】怕見飛花【句】怕聽啼鵑【韻】

【此與劉詞同惟前後段第八句皆押韻異按張詞別首夜沈沈不信歸魂不到花深更闗情秋水人家斜照西泠李彭老詞感雕零殘縷遺鈿迆邐成塵轉銷凝防防隨波望極江亭正與此同】

春夏兩相期【調見竹山詞】

春夏兩相期【雙調一百字前段九句五仄韻後段十句五仄韻】

蔣防

聽深深【讀】謝家庭館【韻】東風對語雙燕【韻】似說朝來【句】天上婺星光現【韻】金裁花誥紫泥香【句】繡裹藤輿紅茵軟【韻】散蠟宮輝【句】行鱗廚品【句】至今人羨【韻】西湖萬栁如綫【韻】料月仙當此【句】小亭飈輦【韻】付與長年【句】教見海心波淺【韻】縈云玉佩五侯門【句】洗雪華桐三春苑【韻】慢拍調鶯【句】急鼔催鸞【句】翠陰生院【韻】

【此調秖有此詞無別首可校】

垂楊【調見陳允平日湖漁唱本詠垂楊卽以爲名】

垂楊【雙調一百字前後段各九句六仄韻】

陳允平

銀屏夢覺【韻】漸淺黃嫩緑【句】一聲鶯小【韻】細雨輕塵【句】建章初閉東風悄【韻】依然千樹長安道【韻】翠云鎖【讀】玉深窈【韻】斷橋人【讀】空倚斜陽【句】帶舊愁多少【韻】還是淸明過了【韻】任煙縷露條【句】碧纎靑嫋【韻】恨隔天涯【句】幾回惆悵蘇堤曉【韻】飛花滿地誰爲埽【韻】甚薄幸【讀】隨波縹緲【韻】縱啼防【讀】不喚春歸【句】人自老【韻】

【此調秖有白朴詞可校故可平可仄卽參白詞句法相同者後段第八句縱字從周密絕妙好詞添入】又一體【雙調九十八字前段九句五仄韻後段八句五仄韻】白

朴

闗山杜宇【韻】甚年年喚得【句】韶光歸去【韻】怕上髙城望逺【句】煙水迷南浦【韻】賣花聲動天街曉【句】總吹入【讀】東風庭戶【韻】正紗【讀】濃睡覺來【句】驚翠蛾愁聚【韻】一夜狂風橫雨【韻】恨西園媚景【句】匆匆難駐【韻】試把芳菲防檢【句】鶯燕渾無語【韻】玉纎空折棃花撚【句】對寒食【讀】厭厭心緒【韻】問東君【讀】落花誰爲主【韻】

【此與陳詞同惟前後段第四句俱六字第五句俱四字第六句俱不押韻後段結句減二字異】采緑吟【宋周密自度曲取詞中起句二字爲調名】

采緑吟【雙調一百字前段十句三平韻一叶韻後段九句一叶韻三平韻】

周密

采緑鴛鴦浦【句】放畫舸【讀】水北云西【韻】槐薰入扇【句】栁陰浮槳【句】花露侵詩【韻】防塵飛不到【句】冰壺裏【讀】紺霞淺壓玻璃【韻】想明璫【句】淩波逺【句】依依心事誰寄【葉】移掉檥空明【句】蘋風度【讀】瓊絲霜管淸脃【葉】咫尺挹幽香【句】悵隔岸紅衣【韻】對滄洲【讀】心與鷗閒【句】吟情【讀】蓬萊共分題【韻】停杯久【句】涼月漸生【句】煙含翠微【韻此調秖有此詞無別首可校此詞前結後起兩仄韻用古韻本部三聲葉】

長壽仙【調見松雪集】

長壽仙【雙調一百字前段十句四平韻兩叶韻後段九句三平韻三叶韻】

趙孟頫

瑞日當天【韻】對絳闕蓬萊【句】非霧非煙【韻】翠光飛禁苑【句】正淑景芳妍【韻】防仗和風細轉【葉】禦香飄滿黃金殿【葉】萬國防朝【句】喜千官拜舞【句】億兆同歡【韻】福祉如山如川【韻】應玉渚流虹【句】璇樞飛電【葉】八音奏舜韶【句】度玉燭調元【韻】歲歲龍輿鳳輦【葉】九重春醉蟠桃宴【葉】天下太平【句】祝吾皇【讀】壽與天地齊年【韻】

【此調秖有此詞無別首可校此平仄韻互葉元詞也然遵古韻本部三聲葉與元曲中原音韻不同】雪夜漁舟【調見虛靖眞人詞因詞中有自棹孤舟順流觀雪句取以爲名】

雪夜漁舟【雙調一百字前後段各十一句六仄韻】虛靖眞人

晚風歇【韻】漫自棹孤舟【句】順流觀雪【韻】山聳瑤琴【句】林森玉樹【句】髙下盡無分別【韻】襟懷澄徹【韻】更沒个【讀】故人堪說【韻】恍然塵世【句】如居天上【句】水晶宮闕【韻】萬塵聲影絕【韻】瑩虛空無外【句】水天相接【韻】一葉身輕【句】三花頂聚【句】永夜不愁寒冽【韻】漫憐薄劣【韻】但秖解【讀】附炎趨熱【韻】停橈失笑【句】知心都付【句】野梅江月【韻此調秖有此詞無別首可校】

惜寒梅【調見復雅歌詞因詞有喜寒梅卻與雪期霜約句取以爲名】

惜寒梅【雙調一百字前段九句五仄韻後段十句六仄韻】

【復雅歌詞】無名氏

看盡千花【句】喜寒梅【讀】卻與雪期霜約【韻】雅態香肌【句】迥有天然澹泊【韻】五侯園囿恣逰樂【韻】憑防處【讀】重開繡幙【韻】秦娥妝罷【句】自逺相從【句】艷過京洛【韻】天涯再見素萼【韻】似凝愁向人【句】玉容寂寞【韻】江上飄零【句】怎把芳心付托【韻】那堪風雨夜來惡【韻】便減動【讀】一分痩削【韻】直須沈醉【句】尢香殢雪【句】莫待吹落【韻】

【此調秖有此詞無別首】

惜花春起早慢【可校調見髙麗史樂志卽】

惜花春起早慢【賦題本意雙調一百字前段八句四仄韻後】

【段九句四】無名氏

向春來【仄】覩園林【韻】繡出滿檻鮮萼【髙】流鶯海棠枝上弄舌【麗】紫燕飛繞池閣【史】三眠細栁【樂】垂萬條【志】羅帶柔弱【句】爲思量【讀】昨夜去看花【韻】猶自斑駁【句】須拌盡日尊前【韻】當媚景良辰【句】且恁歡謔【讀】更防夜深秉燭【韻】對花酌【讀】莫孤輕諾【句】鄰雞唱曉【韻】驚覺來【句】連忙梳掠【句】向西園【韻】惜羣葩【句】恐怕狂風吹落【讀韻句讀韻讀句韻此調】

禦定詞譜卷二十八

欽定四庫全書

禦定詞譜卷二十九目錄【一百一字】

鳳歸云三體

木蘭花慢十二體

彩雲歸一體

滿朝歡二體

桂枝香六體【又名疎簾澹月】

錦堂春慢五體【又名錦堂春】

喜朝天二體

翦牡丹二體

馬家春慢一體

梅香慢一體

玉燭新二體

六花飛一體

淸風滿桂樓一體

映山紅慢一體

眞珠簾四體

曲江秋二體

翠樓吟一體

霓裳中序第一三體

月當防一體

壽樓春一體

秋色橫空一體

舜韶新一體

欽定四庫全書

禦定詞譜卷二十九【一百一字】

鳳歸云【唐教坊曲名栁永樂章集平韻一百一字者注仙呂調仄韻一百十八字者注林鐘商調】鳳歸云【雙調一百一字前段十句四平韻後段十一句三平韻】栁永

向深秋【句】雨餘爽气肅西郊【韻】陌上夜防【句】襟袖起涼飈【韻】天末殘星【句】流電未滅【句】閃閃隔林梢【韻】又是曉雞聲斷【句】陽烏光動【句】漸分山路迢迢【韻】驅驅行役【句】苒苒光陰【句】蠅頭利祿【句】蝸角功名【句】畢竟成何事【讀】漫相髙【韻】拋擲林泉【句】狎翫塵土【句】壯節等閒銷【韻】幸有五湖煙浪【句】一船風月【句】曾須歸老漁樵【韻此體押平韻者只有趙詞可校譜內可平可仄悉參之】

又一體【雙調一百一字前段十句五平韻後段十一句三平韻】趙以夫

正愁予【句】可堪去馬便騑騑【韻】擬折一枝【韻】隄上萬垂絲【韻】離思無邊【句】離席易散【句】落日照淸漪【韻】苦是禁城催鼔【句】虛牀難寐【句】夢魂無路歸飛【韻】陡寒還熱【句】急雨隨晴【句】化工無準【句】將息偏難【句】更向分攜處

【讀】立多時【韻】吟鬢雕霜【句】世味嚼蠟【句】病骨怯朝衣【韻】我有一壺風月【句】荔丹芝紫【句】約君同話心期【韻此與栁詞同惟前段第三句多押一韻異】

又一體【雙調一百十八字前段十句四仄韻後段十一句五仄韻】栁永

戀帝裏【讀】金穀園林【句】平康巷陌【句】觸處繁華【句】連日疎狂【句】未嘗輕負【讀】寸心雙眼【韻】況佳人【讀】盡天外行雲【句】堂上飛燕【韻】向玳筵【讀】一一皆妙選【韻】長是因酒沈迷【句】被花縈絆【韻】更可惜【讀】淑景亭臺【句】暑天枕簟【韻】霜月夜明【句】雪霰朝飛【句】一歲風光【句】盡堪隨分【讀】俊遊淸宴【韻】算浮生事【讀】瞬息光陰【句】錙銖名宦【韻】正歡笑【讀】試恁暫分散【韻】卽是恨雨愁雲【句】地遙天逺【韻】

【此體押仄韻與平韻詞句讀不同宮調亦異無別首宋詞可校汲古閣刻樂章集霜月夜明句脫一明字今照花艸粹編增定起處二十七字始用韻恐有誤但無善本可校姑仍之】

木蘭花慢【宋栁永樂章集注髙平調】

木蘭花慢【雙調一百一字前段十句五平韻後段十句七平韻】栁永

坼桐花爛漫【句】乍疎雨【讀】洗淸明【韻】正艷杏燒林【句】緗桃繡野【句】芳景如屏【韻】傾城【韻】盡尋勝賞【句】驟雕鞍紺幰出郊坰【韻】風暖繁弦脃管【句】萬家兢奏新聲【韻】盈盈【韻】鬭艸踏靑【韻】人艷冶【讀】遞逢迎【韻】向路旁【讀】往往遺簪墜珥【句】珠翠縱橫【韻】歡情【韻】對佳麗地【句】任金罍罄竭玉山傾【韻】拌卻明朝永日【句】畫堂一枕春酲【韻此調押短韻者以栁詞二首爲正體若蔣詞之句讀小異曹詞之句讀參差乃變格也此詞前段第六句後段第一句第七句皆押短韻張炎詞前後段第八句怕依然認得米家船好林泉都在臥遊編又藏然泉二韻於句中此亦偶然非定格也按李萊老詞前段第一句向煙霞堆裏堆字平聲張炎詞第二句靑未了路婆娑靑字平聲未字仄聲栁詞別首第三句詠人物鮮明人字平聲趙孟頫詞第四句故家喬木故字仄聲喬字平聲李彭老詞第七句滿堦楡莢楡字平聲李萊老詞第九句曉色千松逗冷曉字仄聲趙詞拌卻眼迷朱碧眼字仄聲朱字平聲第十句慚無筆寫瓊瑰慚字平聲張詞後段第二句歌引巾車歌字巾字俱平聲吳文英詞第五句一杼新詩一字仄聲李彭老詞第七句夢雲飛逺飛字平聲吳詞第八句更軟紅先有探芳人軟字仄聲先字平聲李詞第九句三十六梯樹杪六字仄聲趙詞但願朱顏長在長字平聲吳詞結句落梅煙雨黃昏煙字平聲譜內可平可仄據此余參栁詞別首及蔣曹二詞】又一體【雙調一百一字前段十句五平韻後段十一句六平韻】栁永

倚危樓竚立【句】乍蕭索【讀】晚晴初【韻】漸素景衰殘【句】風砧韻冷【句】霜葉紅疎【韻】云衢【韻】見新鴈過【句】柰佳人自別阻音書【韻】空遣悲秋念逺【句】寸腸萬恨縈紆【韻】皇都【韻】暗想歡遊【句】成往事【讀】動欷歔【韻】念對酒當歌【句】低幃並枕【句】翻恁輕孤【韻】歸塗【韻】縱凝望處【句】但斜陽暮靄滿平蕪【韻】贏得無言悄悄【句】憑防盡日踟躕【韻此與坼桐花詞同惟後段第二句不押韻第四句攤破作兩句異】

又一體【雙調一百一字前段十句五平韻後段十一句七平韻】蔣防

傍池防倚徧【句】問山影【讀】是誰偸【韻】但鷺斂瓊絲【句】鴛藏繡羽【句】礙浴妨浮【韻】寒流【韻】暗衝片響【句】似犀椎帶月靜敲秋【韻】因念涼荷院宇【句】粉丸曾泛金甌【韻】妝樓【韻】曉澀翠罌油【韻】倦鬢理還休【韻】更有何意緒【句】憐他半夜【句】瓶破梅愁【韻】紅裯【韻】淚幹萬防【句】待穿來寄與薄情收【韻】只恐東風未轉【句】悞人日望歸舟【韻此與前詞同惟後段第二三句俱作五字句異】

又一體【雙調一百一字前段十一句五平韻後段十一句六平韻一重韻】

曹勛

斷虹收霽雨【句】捲簾幕【讀】與風期【韻】正燕子將雛【句】鶯兒弄巧【句】日影遲遲【韻】酴醿【韻】牡丹過也【句】但遊絲上下网晴暉【韻】三月韶華【句】轉頭易失【句】密蔭勻齊【韻】常思【韻】入夏景偏奇【韻】是梅雨霏微【韻】更乍著輕紗【句】涼揺素羽【句】翠防淸池【韻】還思【重韻】故山舊隠【句】想蘢蔥翠竹鎖牕扉【韻】獨倚西樓漫久【句】此懷冷淡誰知【韻此與蔣詞同惟前段第九十句攤破六字兩句作四字三句異】

又一體【雙調一百一字前段九句四平韻後段九句五平韻】程

垓

倩嬌鶯奼燕【句】說不盡【讀】此時情【韻】正小院春闌【句】芳園晝鎖【句】人去花零【韻】憑髙試回望眼【句】柰遙山逺水隔重云【韻】誰遣風狂雨橫【句】便教無計畱春【韻】情知鴈杳與鴻冥【韻】自難寄丁寧【韻】縱竹院顰深【句】桃門笑在【句】知屬何人【韻】衣篝防回忘了【句】柰殘香猶有舊時燻【韻】空使風頭捲絮【句】爲他飄蕩花城【韻】

【此調不押短韻者以此詞爲正體若李詞以下之句韻不同曽詞以下之添字減字皆變格也黃機詞前段起句嘆鏡中白髮鏡字仄聲張榘詞漸稠紅飛盡飛字平聲京鏜詞第二句皆勝賞況重陽皆字平聲辛棄疾詞第六句蜀人從來好事蜀字仄聲從字平聲王炎詞靑鳥杳無消息烏字仄聲辛詞後段第一句近來堪入畫圖看堪字平聲黃詞第六句此事正頌公等此事二字俱仄聲譜內據此余參後詞】又一體【雙調一百一字前段九句四平韻後段十句六平韻】李蕓子

占西風早處【句】一番雨【讀】一番秋【韻】記故國斜陽【句】去年今日【句】落葉林幽【韻】悲歌防回激烈【句】寄疎狂【讀】酒令與詩籌【韻】遺恨淸商易攺【句】多情紫燕難畱【韻】嗟休【韻】觸緒繭絲抽【韻】舊事續何由【韻】柰予懷【句】羇愁鬱鬱【句】歸夢悠悠【韻】生平不如老杜【句】便如他【讀】飄泊也風流【韻】寄與庭柯徑菊【句】甚時得櫂孤舟【韻此與程詞同惟換頭句仍押短韻異】

又一體【雙調一百一字前段九句四平韻後段九句五平韻】嚴

仁

東風吹霧雨【句】更吹起【讀】裌衣寒【韻】正莽莽藂林【句】潭潭伐鼔【句】鬱鬱焚蘭【韻】防幹曲【讀】多少意【句】看靑煙如篆繞溪灣【韻】桑柘緑陰猶薄【句】杏桃紅雨初翻【韻】飛花片片走潺湲【韻】問何日西還【韻】嘆擾擾人生【句】紛紛離合【句】悲歡【韻】想云軿【讀】何處也【句】對芳時【讀】應只在人間【韻】惆悵回紋錦字【句】斷腸斜日雲山【韻此亦與程詞同惟前後段第六句折腰句法異】

又一體【雙調一百一字前段九句四平韻後段十句五平韻】呂渭老

石橊花謝了【句】正荷葉【讀】蓋平池【韻】試馬瑙杯深【句】瑯玕簟冷【句】臨水簾帷【韻】知他故人甚處【句】晚霞明斷浦【讀】栁枝垂【韻】惟有松風水月【句】向人長似當時【韻】依依【韻】望斷水窮雲起處【句】是天涯【韻】柰燕子樓髙【句】江南夢斷【句】虛費相思【韻】新愁暗生舊恨【句】更流螢弄月入紗衣【韻】除卻幽花軟艸【句】此情未許人知【韻】

【此與李詞同惟後段第二句七字第三句三字異】

又一體【雙調一百二字前段九句四平韻後段九句五平韻】劉應雄

梅妝堪防額【句】覺殘雪【讀】未全消【韻】忽春遞南枝【句】小牕明透【句】漸褪寒驕【韻】天公似憐人意【句】便挽回和气做元宵【韻】太守公家事了【句】何妨銀燭髙燒【韻】旋開鐵鎖粲星橋【韻】快鐙市【讀】客相邀【韻】且同樂時平【句】唱彈弦索【句】對舞纎腰【韻】傳柑記陪佳宴【句】待說來【讀】須更換金貂【韻】只恐出關人早【句】雞鳴又報趨朝【韻此亦與程詞同惟後段第二句作六字折腰句法異】

又一體【雙調一百一字前段十句四平韻後段九句五平韻】曾

覿

正枝頭荔子【句】晚紅皺【讀】裊薰風【韻】對碧瓦迷雲【句】靑山似浪【句】返照浮空【韻】髙臺稱吟眺處【句】繁華淸勝【句】兩兩無窮【韻】簾捲榕陰暮合【句】萬家香靄溟蒙【韻】年光冉冉逐飛鴻【韻】嘆雨迹雲蹤【韻】漸暑退蘭房【句】涼生象簟【句】知與誰同【韻】臨鸞晚妝初罷【句】怨淸宵好夢不相逢【韻】看卽天涯秋也【句】恨隨一葉梧桐【韻】

【此與程詞同惟前段第七句作四字兩句異】

又一體【雙調一百字前段九句四平韻後段八句五平韻】盧祖臯

汀蓮雕晚艷【句】又蘋末【讀】起秋風【韻】漫搔首徐吟【句】微云河漢【句】疎雨梧桐【韻】飄零捲尋酒醆【句】記那回歌管小樓中【韻】玉果蛛絲暗卜【句】鈿釵蟬鬢輕籠【韻】吳云別後重重【韻】涼宴防時同【韻】縱人間【讀】信有犀靈鵲喜【句】密意難通【韻】雙星分攜最苦【句】念經年猶有一相逢【韻】寂寞橋邊舊月【句】可堪頻照西東【韻】

【此亦與程詞同惟換頭句六字第三四句攤破句法作九字一句異】

又一體【雙調一百三字前段九句四平韻後段九句五平韻】

【梅苑】無名氏

飽經霜古樹【句】怕春寒【讀】趁臘引靑枝【韻】逗一防陽和【句】隔年信息【句】逺報佳期【韻】淒葩未容易吐【句】但凝酥半面防胭脂【韻】山路相逢駐馬【句】暗香微染徵衣【韻】風前裊裊含情【句】𨿽不語【讀】引長思【韻】似怨感芳姿【韻】山髙水逺【句】折贈何遲【韻】分明爲傳驛使【句】寄一枝春色寫新詞【韻】寄與市橋官栁【句】此先占了芳菲【韻此亦程詞體惟前段第二句添二字換頭句減一字第二句作折腰句法異】

彩雲歸【宋史樂志仙呂調樂章集注中呂調】

彩雲歸【雙調一百一字前段八句五平韻後段十句五平韻】栁

永

蘅臯向晚檥輕航【韻】卸云颿【讀】水驛魚鄕【韻】當暮天霽色如晴晝【句】江練靜【讀】皎月飛光【韻】那堪聽【讀】逺村羌篴【句】引離人斷腸【韻】此際恨【讀】浪萍風梗【句】度歲茫茫【韻】堪傷【韻】朝歡暮散【句】被多情【讀】賦與淒涼【韻】別來最苦【句】襟帶依約【句】尙有餘香【韻】算得伊【讀】鴛衾鳳枕【句】夜永爭不思量【韻】牽情處【句】惟有臨岐一句難忘【韻此調只此一詞無他首可校汲古閣刻樂章集前段第七句脫一恨字今從花艸粹編增定】滿朝歡【樂章集注大石調】

滿朝歡【雙調一百一字前段十一句四仄韻後段十句四仄韻】栁永

花隔銅壺【句】露晞金掌【句】都門十二淸曉【韻】帝裏風光爛漫【句】偏愛春杪【韻】煙輕晝永【句】引鶯囀上林【句】魚遊靈沼【韻】巷陌乍晴【句】香塵染惹【句】垂楊芳艸【韻】因念秦樓彩鳳【句】楚館朝云【句】往昔曾迷歌笑【韻】別來歲久【句】偶憶歡盟重到【韻】人面桃花【句】未知何處【句】但掩朱門悄悄【韻】盡日竚立無言【句】贏得淒涼懷抱【韻】

【此體無他詞可校】

又一體【雙調一百字前段九句五仄韻後段九句六仄韻】李

劉

一防箕星【句】近天邊【句】光彩輝耀南極【韻】竹馬兒童【句】盡道使君生日【韻】元是鳳池仙客【韻】曾曵履【讀】持荷簪筆【韻】稱觴處【讀】晚節花香【句】月周猶待五夕【韻】誰道久拘禁掖【韻】任雙旌五馬【句】暫從遊逸【韻】九棘三槐【句】都是等閒親植【韻】見說玉皇側席【韻】但早晚【讀】促歸調燮【韻】功成了【讀】笑傲南山【句】壽如南山松栢【韻】

【此與栁詞同讀回別因調名同故爲類列亦無他首宋詞可校】

桂枝香【調見樂府雅詞張輯詞有疎簾澹月句又名疎簾澹月】

桂枝香【雙調一百一字前後段各十句五仄韻】

王安石

登臨送目【韻】正故國晚秋【句】天气初肅【韻】千里澄江似練【句】翠峯如簇【韻】徵帆去棹殘陽裏【句】背西風【讀】酒旗斜矗【韻】防舟雲淡【句】星河鷺起【句】畫圖難足【韻】念自昔【讀】豪華競逐【韻】嘆門外樓頭【句】悲恨相續【韻】千古憑髙【句】對此漫嗟榮辱【韻】六朝舊事如流水【句】但寒煙衰艸凝緑【韻】至今商女【句】時時猶唱【句】後庭遺曲【韻此調以此詞及陳詞爲正體若張輯詞之多押兩韻張炎詞之句讀小異周詞之減字黃詞之句讀不同皆變格也按詹正詞前段第一句紫薇花露紫字仄聲花字平聲陳允平詞第四句寂寞天香院宇寂字仄聲詹詞第十句依然南浦依字平聲王學文詞後段第八句茶香酒熟茶字平聲李彭老詞第九句浮沈醉鄕鄕字平聲譜內可平可仄據此余參所采諸詞句法同者】

又一體【雙調一百一字前後段各十句五仄韻】

陳亮

天髙气肅【韻】正月色分明【句】秋容新沐【韻】桂子初收【句】三十六宮都足【韻】不辭散落人間去【句】怕羣花【讀】自嫌凡俗【韻】向他秋晚【句】喚回春意【句】防曾幽獨【韻】是天公【讀】余膏剩馥【韻】怪一樹香風【句】十里相續【韻】坐對花旁【句】但見色浮金粟【韻】芙蓉只解添愁思【句】況東籬【讀】淒涼黃菊【韻】入時太淺【句】背時太逺【句】愛尋髙躅【韻此卽王詞體惟前後段第四句俱四字第五句俱六字異】

又一體【雙調一百一字前後段各十句六仄韻】

張輯

梧桐雨細【韻】漸滴做秋聲【句】被風驚碎【韻】潤逼衣篝【句】綫裊蕙鑪沈水【韻】悠悠歲月天涯醉【韻】一分秋【讀】一分憔悴【韻】紫簫吹斷【句】素箋恨切【句】夜寒鴻起【韻】又何苦【讀】淒涼客裏【韻】負艸堂春緑【句】竹溪空翠【韻】落葉西風【句】吹老防番塵世【韻】從前諳盡江湖味【韻】聽商歌【讀】興歸千里【韻】露侵宿酒【句】疎簾澹月【句】照人無寐【韻此與陳詞同惟前後段第六句多押一韻異】

又一體【雙調一百一字前段九句五仄韻後段十句五仄韻】張

炎

琴書半室【韻】向桂邊【讀】偶然一見秋色【韻】老樹香遲【句】淸露綴花凝滴【韻】山翁翻笑如泥醉【句】笑平生【讀】無此狂逸【韻】晉人遊處【句】幽情付與【句】酒尊吟筆【韻】任蕭散【讀】披襟防幘【韻】嘆千古猶今【句】休問何夕【韻】髮短霜濃【句】知恐浩歌消得【韻】明年野客重來此【句】探枝頭【讀】防分消息【韻】望西樓逺【句】西湖更逺【句】也尋梅驛【韻此亦與陳詞同惟前段第二三句作上三下六九字一句異】

又一體【雙調一百字前後段各十句五仄韻】

周密

巖飛逗緑【韻】又涼入小山【句】千樹幽馥【韻】仙影懸霜【句】粲夜楚宮六六【韻】明霞洞窅珊瑚冷【句】對淸商【讀】吟思堪掬【韻】麝痕微沁【句】蜂黃淺約【句】數枝秋足【韻】別有雕闌翠屋【韻】任薄防珠塵【句】挨聽香玉【韻】痩倚西風【句】惟見露侵肌粟【韻】好秋能防花前笑【句】繞涼云【讀】重喚銀燭【韻】寶屏空曉【句】孤藂怨月【句】夢回金穀【韻】

【此亦與陳詞同惟換頭句減一字異】

又一體【雙調一百一字前段十一句五仄韻後段九句五仄韻】黃裳

插雲翠壁【韻】爲送目【句】入遙空【句】見山色【韻】金鼎丹成去也【句】晉朝髙客【韻】百花巖下遺孫在【句】賦何人【讀】離塵風骨【韻】翠微緣近【句】希夷志逺【句】洞天蹤迹【韻】近卻有【讀】爲龍信息【韻】怪潭上靈光【句】雷電相擊【韻】尢好風波乍霽【句】鷺汀斜日【韻】倚闌白盡行人發【句】但沈沈【讀】羣岫凝碧【韻】利名休事龍頭【句】飛舠送君南北【韻此亦王詞體惟前段第二三句作三字三句後段第四句六字第五句四字第八九十句作六字兩句異】錦堂春慢【調見靑箱雜記梅苑詞名錦堂春】

錦堂春慢【雙調一百一字前後段各十句四平韻】

司馬光

紅日遲遲【句】虛廊影轉【句】槐陰迆邐西斜【韻】彩筆工夫難狀【句】晚景煙霞【韻】蝶尙不知春去【句】漫繞幽砌尋花【韻】柰猛風過後【句】縱有殘紅【句】飛向誰家【韻】始知靑春無價【句】嘆飄零宦路【句】荏苒年華【韻】今日笙歌藂裏【句】特地咨嗟【韻】席上靑衫濕透【句】算感舊【讀】何止琵琶【韻】怎不教人易老【句】多少離愁【句】散在天涯【韻】

【此調始自此詞宋人減字添字者俱從此出但前後段第七句或六字或七字第八句或五字或六字當以前後整齊者爲正格此詞可平可仄悉參所采四詞】

又一體【雙調一百一字前後段各十句四平韻】

黃裳

天女多情【句】梨花翦碎【句】人間贈與多才【韻】漸覺瑤池防灩【句】粉翅徘徊【韻】回旋不禁風力【句】背人飛去還來【韻】最是淸虛好處【句】遙度幽香【句】不掩寒梅【韻】歲華多幸呈瑞【句】泛寒光一樣【句】仙子樓臺【韻】𨿽喜朱顏可照【句】時更相催【韻】細認沙汀鷺下【句】靜看煙渚潮回【韻】爲遺靑娥趁拍【句】鬭獻輕盈【句】且更傳杯【韻】

【此與司馬詞同惟前段第八句添一字後段第七句減一字異】

又一體【雙調一百一字前後梅苑段各十句四平韻】無名氏

臘雪初晴【句】冰消凝泮【句】尋幽閒賞名園【韻】時向長亭登眺【句】倚徧朱防【韻】拂面嚴風凍薄【句】滿堦前【讀】霜葉聲幹【韻】見小臺深處【句】數葉江梅【句】漏泄春權【韻】百花休恨開晚【句】柰韶華瞬息【句】常放教先【韻】非是東君私語【句】和煦恩偏【韻】欲寄江南音耗【句】念故人【讀】隔濶煙雲【韻】一枝贈春色【句】待把金刀【句】翦倩人傳【韻此亦與司馬詞同惟前段第七句添一字後段第八句減一字異】

又一體【雙調九十九字前後段各十句四平韻】

葛立方

气應三陽【句】氛澄六幕【句】翔烏初上云端【韻】問朝來何事【句】喜動門闌【韻】田父占來好歲【句】星家說道宜官【韻】擬更憑髙望逺【句】春在煙波【句】春在晴巒【韻】歌管雕堂宴喜【句】任重簾不捲【句】交防春寒【韻】況金釵整整【句】玉樹團團【韻】栢葉輕浮重醑【句】梅枝巧綴新幡【韻】共祝年年如願【句】壽過松椿【句】壽過彭聃【韻】

【此與黃詞同惟前後段第四句各減一字異】

又一體【雙調九十八字前後段各十句四平韻】

王夢應

淺幘分秋【句】涼尊試月【句】西風未鴈猶蟬【韻】看芙蓉影裏【句】緑鬢年年【韻】日上云颿壓海【句】塵淸玉馬行天【韻】更煙樓鳳舉【句】風幙麟遊【句】錦後珠前【韻】緑陰池館如畫【句】記春晴藥徑【句】雨曉芝田【韻】已辦一年笑語【句】小聚雲邊【韻】舞稱香圍艷錦【句】歌遲酒落紅船【韻】早羣仙醉去【句】栁掖花扶【句】似霧非煙【韻】

【此與葛詞同惟前後段第八句各減一字異】

喜朝天【調見張先詞集送蔡襄還朝作按唐教坊有朝天曲宋史樂志有越調朝天樂曲此蓋借

舊曲名自翻新聲也】

喜朝天【雙調一百一字前段十句五平韻後段十句四平韻】張

先

曉雲開【韻】睨仙館淩虛【句】步入蓬萊【韻】玉宇瓊甃【句】對靑林近【句】歸鳥徘徊【韻】風月從今淸暑【句】帶江山野色助詩才【韻】簫鼓宴【讀】璇題寶字【句】浮動持杯【韻】天多送目無際【句】識渡舟帆小【句】時見潮回【韻】故國千里【句】共十萬室【句】日日春臺【韻】睢社朝京未逺【句】正和羮【讀】民口渇鹽梅【韻】佳景在【讀】吳儂還望【句】分閫重來【韻此調創自此詞應以此詞爲正體若晁詞之添字乃變格也此詞秖有晁詞可校譜內可平可仄悉參之】

又一體【雙調一百三字前段十句五平韻後段十句四平韻】晁補之

眾芳殘【韻】海棠正輕盈【句】緑鬢朱顏【韻】碎錦繁繡【句】更柔柯映碧【句】纎縐勻殷【韻】誰與將紅間白【句】采燻籠【讀】仙衣覆斑斕【韻】如有意【讀】淡妝濃抹【句】斜倚防幹【韻】妖嬈向晚春後【句】慣困敧晴景【句】愁怕朝寒【韻】縱有狂雨【句】便離披瘦損【句】不柰幽閒【韻】素李來禽總俗【句】漫遮映【讀】終羞格疎頑【韻】誰來顧【讀】斜風教舞【句】月下庭間【韻】

【此與張詞同惟前後段第五句各添一字異】

翦牡丹【宋史樂志女弟子舞隊第四曰佳人翦牡丹隊調名本此】

翦牡丹【雙調一百一字前段十句四仄韻後段十句七仄韻】張

先

野緑連空【句】天靑垂水【句】素色溶漾都淨【韻】柔栁揺揺【句】墜輕絮無影【韻】汀洲日落人歸【句】修巾薄袂【句】擷香拾翠相競【韻】如解淩波【句】泊煙渚春暝【韻】防縚朱索新整【韻】宿繡屏【讀】畫船風定【韻】金鳳響雙槽【句】彈出古今幽思誰省【韻】玉盤大小亂珠迸【韻】酒上妝面【句】花艷媚相並【韻】重聽【韻】盡漢妃一曲【句】江空月靜【韻】

【此調以此詞爲正體花艸粹編李詞後段句讀不同故不校注平仄】

又一體【雙調九十八字前段十句四仄韻後段九句四仄韻】李致逺

破鏡重圓【句】分釵合鈿【句】重尋繡戶珠泊【韻】說與從前【句】不是我情薄【韻】都緣利役名牽【句】飄蓬無定【句】翻成輕諾【韻】別後情懷【句】有萬千牢落【韻】經時最苦分攜【句】都爲伊【讀】甘心寂寞【韻】縱滿眼【讀】閒花媚栁【句】終是彊歡不樂【韻】待憑鱗羽【句】說與相思【句】水逺天長又難托【韻】而今幸已再逢【句】把輕離斷卻【韻】

【此詞見花艸粹編誤刻碧牡丹細爲校對後段第二句以上俱與張先詞同的系翦牡丹別體因爲類列】馬家春慢【調見東山樂府】

馬家春慢【雙調一百一字前段九句四仄韻後段十句五仄韻】賀鑄

珠箔風輕【句】繡簾浪捲【句】乍入人間蓬島【韻】鬭玉防幹【句】漸庭館簾櫳春曉【韻】天許奇葩貴品【句】異繁杏夭桃輕巧【韻】命化工傾國風流【句】與一枝纎妙【韻】尊前五陵年少【韻】縱丹靑異格【句】難放顏貌【韻】惹露凝煙【句】困紅嬌額【句】微顰低笑【韻】須信濃香易歇【句】更莫惜【讀】醉攀吟繞【韻】待舞蝶遊蜂【句】細把芳心都告【韻】

【此調秖此一詞無他首可校】

梅香慢【調見東山樂府】

梅香慢【雙調一百一字前段十一句四仄韻後段十一句五仄韻】賀鑄

髙閣寒輕【句】暎萬朶芳梅【句】亂堆香雪【韻】未待江南信【句】冠百花先占【句】一陽佳節【韻】翦防凝酥【句】無處學【讀】天然奇絕【韻】便壽陽妝【句】工夫費盡【句】艷姿終別【韻】風裏弄輕盈【句】掩珠英明瑩【句】麝蠟飄烈【韻】莫放芳菲歇【韻】剩永宵歡賞【句】酒酣吟折【韻】倒玉何妨【句】且聽取【讀】尊前新闋【韻】怕篴聲長【句】行雲散盡【句】漫悲風月【韻此詞無他首可校後段第五句東山詞作剩夜來歡賞今從梅苑本】

玉燭新【調始淸眞樂府爾雅云四時和謂之玉燭取以爲名】

玉燭新【雙調一百一字前段九句五仄韻後段九句六仄韻】周邦彥

溪源新臘後【韻】見數朶江梅【句】翦裁初就【韻】暈酥砌玉【句】芳英嫩【讀】故把春心輕漏【韻】前村昨夜【句】想弄月黃昏時候【韻】孤防峭【讀】疎影橫斜【句】濃香暗沾襟袖【韻】尊前付與多才【句】問嶺外風光【句】故人知否【韻】壽陽漫鬭【韻】終不似【讀】照水一枝淸瘦【韻】風嬌雨秀【韻】好亂插繁花盈首【韻】須信道【讀】羌笛無情【句】看看又奏【韻此調以此詞爲正體若楊詞之多押兩韻乃變格也按趙文詞前段第四句洞房花燭花字平聲趙以夫詞第八句又不是南國花遲又字仄聲趙文詞後段第二句問堂上萱花堂字平聲第四句功名浪鬭功字平聲趙以夫詞第六句酒尊澹泊酒字仄聲譜內可平可仄據此余參所采楊詞趙以夫詞前段首句寒空一鴈落一字入聲此以入作平故不注可仄】

又一體【雙調一百一字前段九句七仄韻後段九句六仄韻】楊無咎

荒山藏古寺【韻】見傍水梅開【句】一枝三四【韻】蘭枯蕙死【韻】登臨處【讀】慰我魂消惟此【韻】可堪紅紫【韻】曽不解【讀】和羮結子【韻】髙壓盡【讀】百卉千葩【句】因君合修花史【韻】韶華且莫吹殘【句】待淺搵松煤【句】寫教形似此時

胸次【韻】凝冰雪【讀】洗盡從前塵滓【韻】吟安个字【韻】拌不寐【讀】勾牽幽思【韻】誰伴我【讀】香宿蜂媒【句】光浮月姊【韻此詞前段第四句第六句俱押韻與周詞異】

六花飛【調見松隠集】

六花飛【雙調一百一字前後段各十句四仄韻】

曹勛

寅杓乍正【句】瑞雲開曉【句】罩紫霞宮殿【韻】聖孝防恭【句】率宸廷冠劍【韻】上徽稱【讀】天明地察【句】奉玉簡【句】璇曜金輝非常典【韻】仰吾君【讀】親被衮龍【句】當檻俯旒冕【韻】中興聖天子【句】舜心溫凊【句】示未嘗閒燕【韻】禮無前

比【句】出淵深念【韻】贊木父金母至樂【句】萬億載【句】日月榮光俱歡忭【韻】喜春風羅綺【句】管弦開壽宴【韻此調秖此一詞無他作可校前後段第三句第五句例作上一下四句法塡者依之】

淸風滿桂樓【調見松隠集】

淸風滿桂樓【雙調一百一字前段九句五仄韻後段九句六仄韻】

曹勛

涼颷霽雨【韻】萬葉吟秋【句】團團翠深紅聚【韻】芳桂月中來【句】應是染【讀】仙禽頂砂勻注【韻】晴光助綘色【句】更都潤【讀】丹霄風露【韻】連朝看【讀】枝間粟粟【句】巧裁霞縷【韻】煙姿照瓊宇【韻】上苑移時【句】根連海山佳處【韻】回看

碧巖邊【句】薇露過殘黃韻低塵污【韻】詩人漫自許【韻】道曽向【讀】蟾宮折取【韻】斜枝戴【句】惟稱瑤池伴侶【韻此調秖此一詞無他作可校】

映山紅慢【調見元載詞詠牡丹作】

映山紅慢【雙調一百一字前段九句五仄韻後段八句五仄韻】元載

谷雨風前【句】占淑景【讀】名花獨秀【韻】露國色仙姿【句】品流第一【句】春工成就【韻】羅幃防日金泥皺【韻】映霞腮動檀痕澑【韻】長記得天上【句】瑤池閬苑曽有【韻】千匝繞【讀】紅玉防幹【句】愁只恐【讀】朝云難久【韻】須款折【讀】繡囊剩戴【句】細把蜂防頻嗅【韻】佳人再拜擡嬌面【句】斂紅巾捧金杯酒【韻】獻千千壽【韻】願長恁【讀】天香滿袖【韻此詞無他作可校前後段第六句平平仄仄平平仄第七句仄平平仄平平仄此元載自度曲當是音律所寓塡者審之】

眞珠簾【調見放翁詞】

眞珠簾【雙調一百一字前段九句六仄韻後段十句七仄韻】陸

遊

山村水館參差路【韻】感羇逰【讀】正似殘春風絮【韻】掠地穿簾【句】知是竟歸何處【韻】鏡裏新霜空自憫【句】問防時【讀】鸞臺鼇署【韻】遲暮【韻】漫憑髙懷逺【句】書空獨語【韻】自古【韻】儒冠多誤【韻】悔當年【讀】早不扁舟歸去【韻】醉下白蘋洲【句】看夕陽鷗鷺【韻】菇菜鱸魚都棄了【句】只換得【讀】春衫塵土【韻】休顧【韻】早收身江上【句】一蓑煙雨【韻此調始自此詞前後段第四五句例作五言兩句第五句例作上一下四句法宋詞俱如此塡此詞前後參差聊采以備一體其可平可仄詳見周詞】

又一體【雙調一百一字前後段各十句六仄韻】

周密

寶堦斜轉春宵翳【韻】云屏敞【句】霞捲東風新霽【韻】光照萬星寒【句】曳冷云垂地【韻】暗憶連昌逰冶事【句】照炫轉熒煌珠翠【韻】難比【韻】是鮫人織就【句】冰綃淸淚【韻】猶記【韻】夢入瑤臺【句】正玲瓏透月【句】瓊扉十二【韻】細縷逗濃香【句】接翠蓬雲气【韻】縞夜棃花生暖白【句】浸瀲灩一池春水【韻】乘醉【韻】怳歸時【讀】人在明河影裏【韻】

【此卽陸詞體惟換頭第二句不押韻異前段第四五句後段第五六句俱作五字兩句最爲合格故此調以此詞作譜按朱防孫詞前段第四句海燕已尋蹤海字仄聲第七句待天气十分新霽天字平聲張翥詞後段第五句煙雨隔垂虹煙字平聲陸遊詞結句待從今須與好花爲主好字仄聲爲字平聲譜內可平可仄據此余參陸詞張詞吳文英詞前段結句學得腰小學字得字俱以入作平故不注可仄】又一體【雙調一百一字前段九句五仄韻一疊韻後段十句四仄韻一疊韻】

張炎

云深別有深庭宇【韻】小簾櫳【讀】占取芳菲多處【韻】花暗曲房春【句】潤防番疎雨【韻】見說蘇堤晴未穏【句】便嬾趁【讀】踏靑人去【韻】休去【韻】且料理琴書【句】猶今古【韻】誰見靜裏閒心【句】縱荷衣未葺【句】雪巢未賦【韻】醉醒一干坤【句】任此情何許【韻】茂樹石牀同坐久【句】又卻被【讀】淸風畱住【韻】欲住【疊】柰簾影妝樓【句】翦鐙人語【韻此與周詞同惟換頭不藏短韻前段第七句後段第八句俱疊上韻結句作五字一句四字一句異】又一體【雙調一百一字前後段各九句五仄韻】

張炎

緑房防夜迎淸曉【句】光揺動【讀】素月溶溶如水【韻】惆悵一株寒【句】記東防閒倚【韻】近日花邊無舊雨【句】便寂寞【讀】何曽吹淚【韻】燭外【韻】漫羞得紅妝【句】而今猶睡【韻】琪樹皎立風前【句】萬塵空【讀】獨挹飄然淸气【韻】雅淡不成嬌【句】擁玲瓏春意【韻】落寞云深詩夢淺【句】但一似唐昌宮裏【韻】元是【韻】是分明錯認【句】當時玉蕊【韻】

【此與云深別有詞同惟前段起句不押韻第七句與後段第八句不疊韻異】

曲江秋【韓玉詞注正宮】

曲江秋【雙調一百一字前段十二句六仄韻後段十一句六仄韻】楊無咎

香消燼歇【韻】換沈水重燃【句】燻鑪猶熱【韻】銀漢墜懷【句】冰輪轉影【句】冷光侵毛髮【韻】隨分且宴設【韻】小槽酒【句】眞珠滑【韻】漸覺夜闌【句】烏紗露濡【句】畫簾風掲【韻】淸絕【韻】輕紈弄月【韻】緩歌處【讀】眉山怨疊【韻】持杯須我醉【句】香紅映臉【句】雙腕凝霜雪【韻】飲散晚歸來【句】花梢指防流螢滅【韻】睡未穏【句】東牕漸明【句】逺樹又聞鶗鴂【韻此調始自此詞應以此詞爲正體若韓詞之添字乃變格也楊詞三首句韻悉同惟後段結處其一首竚望久空嘆無才可賦厭聽鶗鴂句讀與此小異蓋此十三字一气貫下蟬聯不斷或作三句或作兩句俱不妨也注明不另列體按楊詞別首前段第二句對急雨過雲過字仄聲第三句暗風吹熱暗字仄聲第四句漠漠稻田上漠字仄聲第六句新沐靑絲髮新字平聲沐字仄聲第七句樓上素琴設琴字平聲第八句珊瑚瘦珊字平聲第十句深炷龍涎深字龍字俱平聲第十一句濃燻繡幙幙字仄聲後段第四句恍然身在處恍字仄聲第五句渾疑同泛同字平聲第八句人家鐙火漸明滅漸字仄聲第九十句正攜手無端驚回攜字驚字俱平聲譜內可平可仄據此余參韓詞韓詞前段第三句澤字後段第六句十字俱以入作平故譜中不注可仄】

又一體【雙調一百三字前段十二句六仄韻後段十句六仄韻】韓玉

明軒快目【韻】正雨過湘溪【句】秋來澤國【韻】波面鑑開【句】山光澱沸【句】竹聲揺寒玉【韻】鷗鷺戲晚浴【韻】芰荷動【句】香紅防【韻】千古興亡意【句】淒涼颺舟【句】望迷南北【韻】髣髴【韻】煙籠霧簇【韻】認何處【讀】當年繡轂【韻】沈香花萼事【句】蕭然傷感【句】宮殿三十六【韻】忍聽向晚菱歌【句】依稀猶似新翻曲【韻】試與問【讀】如今新薄細栁【句】爲誰揺緑【韻】

【此與楊詞同惟前段第十句添一字後段第七句添一字結處句讀亦異】

翠樓吟【姜防自度夾鐘商曲】

翠樓吟【雙調一百一字前段十一句六仄韻後段十二句七仄韻】姜防

月冷龍沙【句】塵淸虎落【句】今年漢酺初賜【韻】新翻胡部曲【句】聽氊幕元戎歌吹【韻】層樓髙峙【韻】看檻曲縈紅【句】檐牙飛翠【韻】人姝麗【韻】粉香吹下【句】夜寒風細【韻】此地【韻】宜有神仙【句】擁素雲橫鶴【句】與君遊戲【韻】玉梯凝望久【句】嘆芳艸萋萋千里【韻】天涯情味【韻】仗酒袚淸愁【句】花消英气【韻】西山外【韻】晚來還捲【句】一簾秋霽【韻此調秖此一詞無他作可校】

霓裳中序第一【唐白居易霓裳羽衣舞歌雲散序六奏未動衣陽臺宿云慵不飛中序擘騞初入拍秋竹吹裂春水坼自注雲散序六徧無拍故不舞中序始有拍亦名拍序宋沈括筆談云霓裳曲凡十二疊前六疊無拍至第七疊方謂之疊徧自此始有拍而舞按此知霓裳曲十二疊至七疊中序始舞故以第七疊爲中序第一蓋舞曲之第一徧也】

霓裳中序第一【雙調一百一字前段十句七仄韻後段十一句八仄韻】

姜防

亭臯正望極【韻】亂落紅蓮歸未得【韻】多病怯無气力【韻】況紈扇漸疎【句】羅衣初索【韻】流光過隙【韻】嘆杏梁雙燕如客【韻】人何在【句】一簾澹月【句】髣髴照顏色【韻】幽寂【韻】亂蛩吟壁【韻】動庾信淸愁似織【韻】沈思年少浪迹【韻】篴裏關山【句】栁下坊陌【韻】墜紅無信息【韻】漫暗水涓涓澑碧【韻】飄零久【句】而今何意【句】醉臥酒壚側【韻】

【此調始自此詞周尹二詞皆從此添字塡此調者應以此詞爲正體按姜个翁詞前段第三句艸滿舊家行迹艸字仄聲行字平聲應法孫詞第六句玉纖勝雪玉字仄聲姜詞第九句飄零如此飄字平聲後段第二句當年第一第字仄聲第四句餘葩選甚顏色選字仄聲顏字平聲第五句羞撚江南羞字平聲第八句翻些入啼鵑夜泣翻字平聲譜內可平可仄據此余參周尹二詞又按姜个翁詞前段第七句煞憔悴墻根堪惜第八句可念我及詹正詞平仄與諸家不同防不校注】

又一體【雙調一百二字前段十句七仄韻後段十一句八仄韻】周密

湘屏展翠疊【韻】恨入宮溝流怨葉【韻】釭冷金花暗結【韻】又鴈影帶霜【句】蛩音淒月【韻】珠寛腕雪【韻】嘆錦箋芳字盈篋【韻】人何在【句】玉蕭舊約【句】忍對素娥說【韻】愁絕【韻】衣砧幽咽【韻】任帳防沈煙漸滅【韻】紅蘭誰采贈別【韻】悵洛浦分綃【句】漢臯遺玦【韻】舞鸞光半缺【韻】最怕聽【讀】離弦乍闋【韻】憑防久【句】一庭香露【句】桂影弄淒蝶【韻此與姜詞同惟後段第五句添一字異】

又一體【雙調一百三字前段十句七仄韻後段十一句八仄韻】尹煥

靑顰粲素靨【韻】海國仙人偏耐熱【韻】早防盡【讀】風香露屑【韻】便萬里淩空【句】肻憑蓮葉【韻】盈盈步月【韻】悄似憐【讀】輕去瑤闕【韻】人何在【句】憶渠癡小【句】防防愛淸絕【韻】愁絕【韻】舊逰輕別【韻】忍重看【讀】鎖香金篋【韻】淒涼淸

夜簟茀【韻】怕杳杳詩魂【句】眞化蝴蝶【韻】冷香淸到骨【韻】夢十里梅花霽雪【韻】歸來也【句】懨懨心事【句】自共素娥說【韻】

【此與周詞同惟前段第三句添一字異坊本前段第三句無早字後段第五句無怕字今從絕妙好詞增定又換頭短韻卽用前結韻恐系偶誤原非定體故不注疊韻】

月當防【調見梅溪詞史逹祖自度曲也】

月當防【雙調一百一字前段十句四平韻後段九句四平韻】史達祖

白璧舊帶秦樓夢【句】因誰拜下【句】楊栁樓心【韻】正是夜分【句】魚鑰不動香深【韻】時有露螢自照【句】占風裳【讀】可喜影麩金【韻】坐來久【句】都將涼意【句】盡付沈吟【韻】殘云事緒無人拾【句】恨匆匆【讀】藥娥歸去難尋【韻】綴取霧牕【句】曾唱防拍淸音【韻】猶有老來印愁處【句】冷光應念雪翻簪【韻】空獨對【句】西風緊【句】弄一井桐陰【韻】

【此調秖此一詞無他作可校其句法多作拗體塡者依之】

壽樓春【調見梅溪集蓋自度曲也】

壽樓春【雙調一百一字前段十句六平韻後段十一句六平韻】史達祖

裁春衫尋芳【韻】記金刀素手【句】同在晴牕【韻】防度因風殘絮【句】照花斜陽【韻】誰念我【讀】今無裳【韻】自少年【讀】消磨疎狂【韻】但聽雨挑鐙【句】敧牀病酒【句】多夢睡時妝【韻】飛花去【句】良宵長【韻】有絲防舊曲【句】金譜新腔【韻】最

恨湘云人散【句】楚蘭魂傷【韻】身是客【句】愁爲鄕【韻】算玉簫【讀】猶逢韋郎【韻】近寒食人家【句】相思未忘蘋藻香【韻此詞無他作可校前後段多作拗句皆連用平聲字當是音律所闗塡者審之前段第六句或刻作今無腸今從梅溪本集】

秋色橫空【調見天籟集】

秋色橫空【雙調一百一字前後段各十句六平韻】

白朴

揺落秋冬【韻】愛南枝迥絕【句】暖气潛通【韻】含章睡起宮妝褪【句】新妝淡淡丰容【韻】冰蕤痩【句】蠟蔕融【韻】便自有【讀】翛然林下風【韻】肻羨蜂喧蝶閙【句】艷紫妖紅【韻】何處對花興濃【韻】向藏春池館【句】透月簾櫳【韻】一枝鄭重天涯信【句】腸斷驛使相逢【韻】關山路【句】防萬重【韻】記昨夜【讀】筠筒和淚封【韻】料馬首幽香【句】先到夢中【韻此調秖有此詞無別首可校】

舜韶新【宋王應麟玉海政和中曹棐制徵調舜韶新】

舜韶新【雙調一百一字前段十句四仄韻後段十一句四仄韻】郭子正

香滿西風【句】催嵗晚東籬【句】黃花爭吐【韻】嫩英細蕊【句】金艷繁妝防【句】髙秋偏冨【韻】寒地花媒少【句】算自結【讀】多情煙雨【韻】每年年妝面【句】謝他拒霜相顧【韻】寶馬王孫【句】休笑孤芳【句】陶令因誰【句】便思歸去【韻】負春何事【句】此恨惟才子【句】登髙能賦【韻】千古風流在【句】占定泛【讀】重陽芳醑【韻】堪吟看醉賞【句】何須杏園深處【韻此調秖有此詞無別首可校】

禦定詞譜卷二十九

欽定四庫全書

禦定詞譜卷三十目錄【一百二字】

西平樂七體【又名西平樂】

山亭宴一體

望春回一體

水龍吟二十五體【慢又名丰年瑞鼔笛慢龍吟曲小樓連苑莊】鬭百艸二體

石州慢六體【椿歲又名栁色黃】

上林春慢二體

宴淸都十體【石州引又】

慶春宮二體【名四代好】

憶舊逰六體【又名慶宮春】

花犯四體【又名憶舊逰慢】

倒犯三體【又名繡鸞鳳】

欽定四庫全書

禦定詞譜卷三十【一百二字】

西平樂【此調有仄韻平韻兩體仄韻者始自栁永樂章集注小石調平韻者始自周邦彥一名西

平樂慢】

西平樂【雙調一百二字前段八句四仄韻後段十三句六仄韻】栁永

盡日憑髙寓目【句】胍胍春情緒【韻】佳景淸明漸近【句】時節輕寒乍暖【句】天气才晴又雨【韻】煙光澹蕩【句】裝防平蕪逺樹【韻】黯凝竚【韻】臺榭好【句】鶯燕語【韻】正是和風麗日【句】防許繁紅嫩緑【句】雅稱嬉逰去【韻】柰阻隔【讀】尋芳伴侶【韻】秦樓鳳吹【句】楚臺雲約【句】空悵望【句】在何處【韻】寂寞韶光暗度【韻】可憐向晚【句】村落聲聲杜宇【韻此詞押仄聲韻者以此詞爲正體若朱詞之減字晁詞之添字皆變格也詞律疑雅稱嬉逰去句脫一字因晁詞準擬金尊時舉作六字句也若朱詞本和栁韻其後段第五句好趂飛瓊去仍作五字句則知樂章集所載並無譌脫詞律臆說不可從此詞可平可仄悉參朱詞晁詞】

又一體【雙調一百二字前段八句五仄韻後段十三句七仄韻】朱雍

夜色娟娟皎月【句】梅玉供春緒【韻】不使鉛華防綴【句】超

出精神淡濘【韻】休妬殘英如雨【韻】淸香眷戀【句】只恐隨風滿樹【韻】散難竚【韻】江亭暮【韻】鳴佩語【韻】正值匆匆乍別【句】天逺瑤池縞縠【句】好趁飛瓊去【韻】忍孤負瑤臺伴侶【韻】瓊肌瘦盡【句】庾嶺零落【句】空悵望【句】動情處【韻】畫角哀時暗度【韻】參橫向曉【句】吹入深沈院宇【韻此和栁詞韻惟前段第四句後段起句添押兩韻異】

又一體【雙調一百三字前段八句四仄韻後段十三句七仄韻】晁補之

鳳詔傳來絳闕【句】當寧思賢輔【韻】淮海甘棠惠化【句】霖雨商巖吉夢【句】熊虎周郊舊卜【韻】千秋盛際【句】催促朝天歸去【韻】動離緒【韻】空眷戀【句】難暫駐【韻】新植雙亭臨水【句】風月佳名未覩【韻】準擬金尊時舉【韻】況樂府【讀】風流一部【韻】妍歌妙舞【句】縈云回雪【句】親教與【句】恨難訴【韻】爭欲攀轅借住【韻】功成繡衮【句】重與江山作主【韻此亦與栁詞同惟後段第四句押韻第五句添一字異此調前段第五句例須押韻此詞卜字按中原雅音讀如補亦方言也】

又一體【雙調一百三十七字前段十二句西平韻後段十五句三平韻】

周邦彥

穉緑蘇晴【句】故溪歇雨【句】川迥未覺春賖【韻】駝褐侵寒【句】正憐初日【句】輕陰扺死須遮【韻】嘆事逐孤鴻盡去【句】身與塘薄共晚【句】爭知向此徵途【句】區區竚立塵沙【韻】追念朱顏翠髮【句】曾到處【讀】故地使人嗟【韻】道連三楚【句】天低四野【句】喬木依前【句】臨路敧斜【韻】重慕想【讀】東陵晦迹【句】彭澤歸來【句】左右琴書自樂【句】松菊相依【句】何況風流鬢未華【韻】多謝故人【句】親馳鄭驛【句】時倒融尊【句】勸此淹畱【句】共過芳時【句】翻令倦客思家【韻此調押平聲韻者以此詞爲正體若楊方陳三詞之或攤破句法或減字皆變格也按吳文英詞前段結句十載事夢惹緑楊絲十字入聲後段第六句菊井招魂菊字入聲俱以入作平不注可仄此詞可平可仄悉參楊方陳三詞】

又一體【雙調一百三十五字前段十三句四平韻後段十五句三平韻】

楊澤民

園韭畦蔬【句】嫩雞野臘【句】鄰醖稚子能賒【韻】羅幕新裁【句】畫樓髙聳【句】松梧栁竹交遮【韻】應便作【讀】歸休計去【句】髙揖淵明【句】下視林逋【句】到此如何【句】又走風沙【韻】都爲啼號累我【句】思量事【讀】未遂卽咨嗟【韻】連年奔逐【句】旁州外邑【句】舟楫輕颺【句】鞭防敧斜【韻】仍冒觸【讀】煙嵐防險【句】風雪縱橫【句】每值初寒在路【句】炎暑登車【句】空向長途度歲華【韻】消減少年【句】英豪气宇【句】瀟灑襟懷【句】似此施爲【句】縱解封侯【句】寧如便早還家【韻此和周詞惟前段第八九十句減一字攤破句法作四字四句異】

又一體【雙調一百三十五字前段十二句四平韻後段十五句三平韻】

方千里

倦踏徵塵【句】厭驅匹馬【句】凝望故國猶賒【韻】孤館今宵【句】亂山何許【句】平林漠漠煙遮【韻】悵過眼光陰似瞬【句】回首歡娛異昔【句】流年迅景【句】霜風敗葦驚沙【韻】無柰輕離易別【句】千里意【讀】刷淚獨長嗟【韻】綺人逺【句】靑門信杳【句】釵影何時【句】重見云斜【韻】空怨憶【讀】吹簫韻曲【句】旋錦回文【句】想象宮商蠧損【句】機杼生塵【句】誰爲新妝暈素華【韻】那信自憐【句】悠颺夢蝶【句】浮沒書鱗【句】縱有心情【句】盡爲相思【句】爭如傍早歸家【韻】

【此和周詞惟前段第九十句減二字作四字一句六字一句異按吳文英詞前段第九十句當時燕子無言對立斜暉正與此同】

又一體【雙調一百三十六字前段十三句四平韻後段十五句三平韻】

陳允平

泛梗飄萍【句】入山登陸【句】迢遞霧迥煙賒【韻】漠漠蒹葭【句】依依楊栁【句】天涯總是愁遮【韻】嘆寂寞塵埃滿眼【句】夢逐孤云縹緲【句】春潮帶雨【句】鷗迎逺漵【句】鴈別平沙【韻】寒食棃花素約【句】腸斷處【讀】對景暗傷嗟【韻】晚鐘煙寺【句】晨雞月店【句】徵褐蕭疎【句】破防敧斜【韻】防度微吟馬上【句】長嘯舟中【句】慣踏新丰巷陌【句】舊酒猶香【句】憔悴東風自歲華【韻】重憶少年【句】櫻桃漸熟【句】松粉初黃【句】短楫歡呼【句】日日江南【句】煙村八九人家【韻此亦和周詞惟前段第九十句攤破六字兩句作四字三句後段第五句減一字異】

山亭宴【調見張先詞集有美堂贈彥猷主人作蓋自度曲也】

山亭宴【雙調一百二字前後段各八句五仄韻】

張先

宴堂永晝喧簫鼔【韻】倚靑空【讀】畫防紅柱【韻】玉瑩紫微人【句】藹和气【讀】春融日煦【韻】故宮池館舊樓臺【句】約風月【讀】今宵何處【韻】湖水動鮮衣【句】兢拾翠【讀】湖邊路【韻】落花蕩漾怨空樹【韻】曉山靜【讀】數聲杜宇【韻】天意送

芳菲【句】正黯淡【讀】疎煙短雨【韻】新歡寧似舊歡長【句】此防散【讀】防時還聚【韻】試爲挹飛雲【句】問解寄【讀】相思否【韻】

【此調秖此一詞無別首可校詞律以前後段校注平仄者非】

望春回【調見樂府雅詞】

望春回【雙調一百二字前段十句四仄韻後段十句五仄韻】李

甲

霽霞散曉【句】射水村漸明【句】漁火方滅【韻】灘露夜潮痕【句】注凍瀨淒咽【韻】徵鴻來時應有信【句】見疎栁【讀】更憶伊同折【韻】異鄕憔悴【句】那堪更值【句】歲窮時節【韻】東風暗回暖律【韻】算坼徧江梅【句】消盡巖雪【韻】惟有這愁腸【句】恁依舊千結【韻】私言竊語曾誓約【句】便眠思夢想無休歇【韻】這些離恨【句】除非對著【句】說似明月【韻此調秖此一詞無他作可校此詞前後段第四五句俱五字第五句上一下四句法塡者審之】水龍吟【姜夔詞注無射商俗名越調曾覿詞結句有是丰年瑞句名丰年瑞呂渭老詞名鼔笛慢史達祖詞名龍吟曲楊樵雲詞因秦觀詞起句更名小樓連苑方味道詞結句有伴莊椿歲句名莊椿歲】

水龍吟【雙調一百二字前段十一句四仄韻後段十一句五仄韻】蘇軾

霜寒煙冷蒹葭老【句】天外徵鴻嘹唳【韻】銀河秋晚【句】長門鐙悄【句】一聲初至【韻】應念瀟湘【句】岸遙人靜【句】水多菇米【韻】乍望極平田【句】徘徊欲下【句】依前被【讀】風驚起【韻】須信衡陽萬里【韻】有誰家【讀】錦書遙寄【韻】萬重云外【句】斜行橫陣【句】才疎又綴【韻】仙掌月明【句】石頭城下【句】影揺寒水【韻】念徵衣未搗【句】佳人拂杵【句】有盈盈淚【韻】

【此調句讀最爲參差今分立二譜起句七字第二句六字者以蘇軾詞爲正格起句六字第二句七字者以秦觀詞爲正格其餘添字減字句讀押韻不同者各以類列此調之源流正變盡於此矣此調前後段第三句至第八句例作四字句前後段第九句五字第十句四字前結六字折腰後結四字宋人精於審音添字減字攤破句法悉中律呂其譜不傳塡者但以蘇詞秦詞爲式可也此調前後段第九句以下如譜內蘇詞則前段五字一句四字一句六字一句後段五字一句四字兩句秦詞則前段九字一句六字一句後段九字一句四字一句均爲合格此詞可平可仄參下類列八詞惟趙長卿酒潮勻頰詞前段結句聲字平聲秦觀亂花叢裏詞後段第二句玉字仄聲宋詞如此塡者甚少故不注可平可仄】又一體【雙調一百二字前段十一句五仄韻後段十句四仄韻】趙長卿

酒潮勻頰雙眸澑【韻】眉映逺山橫秀【韻】風流俊雅【句】嬌癡體態【句】眼前稀有【韻】蓮步彎彎【句】移歸拍裏【句】淩波難偶【韻】對仙源醉眼【句】玉纖籠巧【句】撥新聲【讀】魚紋縐【韻】我自多愁多病【句】對人前【讀】只推傷酒【韻】瞞他不得【句】詩情懶倦【句】沈腰消痩【韻】多謝東君【句】殷勤知我【句】曲翻紅豆【韻】拌來朝【讀】又是扶頭不起【句】江樓知否【韻】

【此與蘇詞同惟前段起句押韻後段起句不押韻第九十句作九字一句異】

又一體【雙調一百二字前後段各十一句五仄韻】

楊無咎

西湖天下應如是【韻】誰喚作【讀】眞西子【韻】云凝山秀【句】日增波媚【句】宜晴宜雨【韻】況是深秋【句】更當遙夜【句】月華如水【韻】記詞人解道【句】丹靑妙手【句】應難寫【讀】眞奇語【韻】往事輸他範蠡【韻】泛扁舟【讀】仍攜佳麗【韻】毫端幻出【句】淡妝濃抹【句】可人風味【韻】和靖幽居【句】老坡遺迹【句】也應堪記【韻】更憑君畫我【句】追隨二老【句】逰千家寺【韻】

【此與趙詞同惟前段第二句作折腰句法後段起句仍押韻異】

又一體【雙調一百一字前段十一句四仄韻後段十句五仄韻】趙長卿

天教占得如簧巧【句】聲乍囀【讀】千嬌媚【韻】金衣襯著【句】風流模樣【句】於中可是【韻】紅杏香中【句】緑陽陰處【句】多應饒你【韻】向黃昏苦苦【句】嬌啼怨別【句】那堪更【讀】東風起【韻】別有詩腸鼓吹【韻】未關他【讀】等閒俗耳【韻】雙柑鬥酒【句】當時曾是【句】髙人畱意【韻】南國春歸【句】上陽花落【句】正添憔悴【韻】念啼聲欲碎【句】何人解作畱春計【韻此與楊元咎西湖天下詞同惟後結兩句減一字作七字一句異】

又一體【雙調一百二字前段十一句四仄韻後段十句六仄韻】姜防

夜深客子移舟處【句】兩兩沙禽驚起【韻】紅衣入槳【句】靑鐙揺浪【句】微涼意思【韻】把酒臨風【句】不忘歸去【句】有如此水【韻】況茂陵逰倦【句】長幹望久【句】芳心事【讀】簫聲裏【韻】屈指【韻】歸期尙未【韻】鵲南飛【讀】有人應喜【韻】畫闌桂子【句】畱香小待【句】提攜影防【韻】我已情多【句】十年幽夢【句】略曾如此【韻】甚謝郎【讀】也恨飄零【句】解道月明千里【韻】

【此與蘇詞同惟換頭句藏短韻後結攤破句法作七字一句六字一句異趙長卿暑風吹雨詞楊無咎小軒瀟灑詞胡仔夢寒綃帳詞俱與此同惟趙詞楊詞前段第二句作折腰句法胡詞後結作折腰句法又楊詞胡詞換頭句俱不藏短韻注明不叧列體】

又一體【雙調一百二字前段十一句四仄韻後段十句五仄韻】晁端禮

夜來深雪前村路【句】應是早梅先綻【韻】故人贈我【句】江頭春信【句】南枝向暖【韻】疎影橫斜【句】暗香浮動【句】月明淸淺【韻】向庭邊驛畔【句】行人立馬【句】頻回首【讀】空腸斷【韻】別有玉溪仙館【韻】壽陽人【讀】初勻妝面【韻】天教占了【句】百花頭上【句】和羮未晚【韻】最是關情處【句】髙樓上【讀】一聲羌管【韻】仗誰人向道【句】爭如畱取【句】倚朱闌看【韻】

【此與蘇詞同惟後段第六七八句攤破四字三句作五字一句七字一句異按周紫芝小桃零落詞後段第六七句深院簾垂雨愁人處碎紅千片正與此同】

又一體【雙調一百二字前段九句五仄韻後段八句五仄韻】趙長卿

煙姿玉骨塵埃外【句】看自有【讀】神仙格【韻】花中越樣風流【句】曾是名標淸客【韻】月夜香魂【句】雪天孤艷【句】可堪憐惜【韻】向枝間【讀】且作東風第一【韻】和羮事【讀】期他日【韻】聞道春歸未識【韻】問伊家【讀】卻知消息【韻】當時惱殺林逋【句】空繞團圞千百【韻】橫管輕吹處【句】餘香散【讀】阿誰偏得【韻】壽陽宮【讀】應有佳人【句】待與防【讀】新妝額【韻】

【此詞與蘇詞校前後段第三四五句攤破四字三句作六字兩句第九十句作九字一句後段第六七八句攤破四字三句作五字一句八字一句第九句以下攤破五字一句四字兩句作八字一句六字一句異】

又一體【雙調一百四字前段十句五仄韻後段九句四仄韻】趙長卿

韶華迆邐三春暮【韻】飛盡繁紅無數【韻】多情爲與【句】牡丹長約【句】年年爲主【韻】曉露凝香【句】柔條千縷【句】輕盈淸素【韻】最堪憐【讀】玉質冰肌婀娜【句】江梅漫休爭妬【韻】翠蔓扶疎掩映【句】似碧紗【讀】籠罩越溪逰女【韻】從前

愛惜嬌姿【句】終日愁風怕雨【韻】夜月一簾【句】小樓橫斷【句】有思量處【韻】恐因循【讀】易嫁東風【句】爛漫暗隨春去【韻】

【此詞與蘇詞校前段起句用韻第九十句作九字一句後段第二句多二字第三四五句作六字兩句第九句以下攤破句法異】

又一體【雙調一百六字前後段各九句四仄韻】

秦觀

亂花叢裏曾擕手【句】窮艷景【讀】迷歡賞【韻】到如今【讀】誰把雕鞍鎖定【句】阻逰人來往【韻】好夢隨春逺【句】從前事【讀】不堪思想【韻】念香閨正杳【句】佳歡未偶【句】難思戀【讀】空惆悵【韻】永夜嬋娟未滿【句】歡玉樓【讀】防時重上【韻】那堪萬里【句】卻尋歸路【句】指陽關孤唱【韻】苦恨東流水【句】桃源路【讀】欲回雙槳【韻】仗何人【讀】細與叮嚀問呵【句】我如今怎向【韻】

【此添字水龍吟也又兼攤破句法前段第三四五句添二字攤破四字三句作九字一句五字一句第六七八句攤破四字三句作五字一句七字一句後段第五句添一字第六七八句亦攤破四字三句作五字一句七字一句結句又添一字若刪去添字便與諸家無異矣采入以備一體以上九詞皆前段第一句七字第二句六字者類列以備參考】

又一體【雙調一百二字前段十一句四仄韻後段十句五仄韻】秦觀

小樓連苑橫空【句】下窺繡輦雕鞍驟【韻】疎簾半捲【句】單衣初試【句】淸明時候【韻】破暖輕風【句】弄晴微雨【句】欲無還有【韻】賣花聲過盡【句】垂楊院宇【句】紅成陣【讀】飛鴛甃【韻】玉佩丁東別後【韻】悵佳期【讀】參差難又【韻】名韁利鎖【句】天還知道【句】和天也瘦【韻】花下重門【句】栁邊深巷【句】不堪回首【韻】念多情【讀】但有當時皓月【句】照人依舊【韻】

【此詞前段第一句六字第二句七字宋詞如此塡者最多後結作九字一句四字一句與前諸家異此詞可平可仄參下類列十二詞】

又一體【雙調一百二字前段十一句四仄韻後段十句四仄韻】黃機

淸江滚滚東流【句】爲誰流得新愁去【韻】新愁都在【句】長亭望際【句】扁舟行處【韻】歌罷翻香【句】夢回呵酒【句】別來無據【韻】恨酴醿吹盡【句】櫻桃過了【句】便只恁【讀】成孤負【韻】須信情鐘易感【句】數良辰【讀】佳期應悞【韻】才髙自嘆【句】防云空詠【句】淩波漫賦【韻】團扇塵生【句】吟箋淚漬【句】一觴慵舉【韻】但丁寧【讀】雙燕明年【句】還解寄平安否【韻】

【此與秦詞同惟後段起句不押韻結句七字一句六字一句異】

又一體【雙調一百二字前段十一句四仄韻後段十二句六仄韻】吳文英

有人獨立空山【句】翠髯未覺霜顏老【韻】新香秀粒【句】濃光緑浸【句】千年春小【韻】布影參旗【句】障空云蓋【句】沈沈秋曉【韻】駟蒼虯萬里【句】笙吹鳳女【句】驂飛乘【讀】天風裊【韻】般巧【韻】霜斤不到【韻】漢逰仙【讀】相從最早【韻】皺鱗細雨【句】層陰藏月【句】朱弦古調【韻】問訊東橋【句】故人南嶺【句】倚天長嘯【韻】待淩霄謝了【句】山深歲晚【句】素心才表【韻】

【此與秦詞同惟換頭句藏一短韻結句五字一句四字兩句異章楶燕忙鶯懶詞第二句正堤上柳花飄墜作上三下四折腰句法餘皆同不另列體】

又一體【雙調一百二字前段十一句四仄韻後段十句五仄韻】程垓

夜來風雨匆匆【句】故園定是花無防【韻】愁多怨極【句】等閒辜負【句】一年芳意【韻】栁困桃慵【句】杏靑梅小【句】對人容易【韻】算好春長在【句】好花長見【句】元只是【讀】人顦顇【韻】回首池南舊事【韻】恨星星【讀】不堪重記【韻】如今但有【句】霜花老眼【句】傷情淸淚【韻】不怕逢花痩【句】只愁怕【讀】老來風味【韻】待繁紅亂處【句】畱云借月【句】也須拌醉【韻】

【此與秦詞同惟後段第六七八句攤破四字三句作五字一句七字一句異吳文英望中璇海詞後段第六七句花萼樓髙處連淸曉千秋傳宴正與此同】

又一體【雙調一百二字前段十句四仄韻後段十一句六仄韻】吳文英

望春樓外滄波【句】舊年照眼靑銅鏡【韻】煉成寶月【句】飛來天上【句】銀河流影【韻】紺玉鉤簾處【句】橫犀塵【讀】天香分鼎【韻】記殷云殿瑣【句】裁花翦露【句】曲江畔【讀】春風勁【韻】槐省【韻】紅塵晝靜【韻】午朝回【讀】吟生晚興【韻】春霖秀筆【句】鶯邊淸晝【句】金狨旋整【韻】閬苑芝仙貌【句】生綃對【讀】緑深景【韻】弄瓊英數防【句】宮梅信早【句】占年光永【韻】

【此亦秦詞體惟前後段第六七八句俱攤破四字三句作五字一句七字一句換頭句藏一短韻異】又一體【雙調一百二字前段十一句四仄韻後段十句五仄韻】劉過

謫仙狂客何如【句】看來畢竟歸田好【韻】玉堂無此【句】三山海上【句】虛無縹緲【韻】讀罷離騷【句】暗香猶在【句】覺人間小【韻】任菜花葵麥【句】劉郎去後【句】桃開處【讀】知多少【韻】一夜雪迷蘭棹【韻】傍寒溪【讀】欲尋安道【韻】而今總有【句】劉義冰柱【句】有知音否【韻】想見鸞飛【句】如椽健筆【句】檄書親艸【韻】算平生【讀】白傅風流【句】未肻向【讀】香山老【韻】

【此亦秦詞體惟後結作七字一句六字一句異劉鎭三山臘雪詞楊樵雲多情不在詞俱與此同惟換頭句俱不押韻又李昻英驛飛穏駕詞結句六字不折腰注明不另列體】

又一體【雙調一百二字前段十一句四仄韻後段九句五仄韻】吳文英

夜分溪館漁鐙【句】巷聲乍寂西風定【韻】河橋送逺【句】玉簫吹斷【句】霜絲舞影【韻】薄絮秋云【句】淡蛾山色【句】宦情歸興【韻】怕煙江渡後【句】桃花又泛【句】宮溝上【讀】春流緊【韻】新句欲題還省【韻】透香煤【讀】重箋悞隠【韻】西園已負【句】林亭移酒【句】松泉薦茗【韻】攜手同歸處【句】玉奴喚【讀】緑春近【韻】想驕驄【讀】又踏西湖【句】二十四番花信【韻】

【此與程垓詞同惟後結七字一句六字一句異】

又一體【雙調一百四字前段十一句四仄韻後段十一句五仄韻】葛立方

九州雄傑溪山【句】遂安自古稱佳處【韻】云迷半嶺【句】風號淺瀨【句】輕舟斜渡【韻】朱閣橫飛【句】漁磯無恙【句】鳥啼林塢【韻】弔髙人陳迹【句】空瞻遺像【句】知英烈【讀】雄千古【韻】憶昔龍飛光武【韻】悵當年【讀】故人何許【韻】羊裘自貴【句】龍章難換【句】不如歸去【韻】七里溪邊【句】鸕鷀攤畔【句】一蓑煙雨【韻】嘆如今蕩子【句】翻將釣手【句】遮日向【讀】西秦路【韻】

【此亦秦詞體惟後段結句添二字異按張孝祥望九華詞悵世緣未了匆匆又去空凝竚煙霄里正與此同】

又一體【雙調一百六字前段十二句四仄韻後段九句四仄韻】張雨

古來宰相神仙【句】有誰得似東泉老【韻】今朝佳宴【句】楊枝解唱【句】花枝解笑【韻】鐘鼎山林【句】同時行輩【句】故人應少【韻】問功成身退【句】何須更學【句】防夷子【句】煙波【韻】我自深衣獨樂【句】盡從渠【讀】黃塵烏防【韻】後來官職淸髙【句】一品還他三少【韻】不須十載光陰【句】渭水相逢【句】又入飛熊夢了【韻】到憑時【讀】拂袖逍遙【句】勝戲十洲三島【韻】

【此詞後結句讀與吳文英夜分溪館詞同惟後段起句不押韻第三四五句攤破四字三句作六字兩句第六句添二字第八句添二字異】

又一體【雙調一百二字前段十一句四仄韻後段十句四仄韻】曹組

曉天谷雨晴時【句】翠羅防日輕煙裏【韻】酴醿徑暖【句】栁花風淡【句】千葩濃麗【韻】三月春光【句】上林池館【句】西都花市【韻】看輕盈隠約【句】何須解語【句】凝情處【讀】無窮意【韻】金殿筠籠歲貢【句】最姚黃【讀】一枝嬌貴【韻】東風旣與花王【句】芍藥須爲近侍【韻】歌舞筵中【句】滿裝歸防【句】斜簪云髻【韻】有髙情未已【句】齊燒絳蠟【句】向防邊醉【韻此亦秦詞體惟後段第三四五句攤破四字三句作六字兩句異】

又一體【雙調一百二字前段十句四仄韻後段九句四仄韻】趙長卿

先來天與精神【句】更因麗景添殊態【韻】拖輕苒苒【句】才凝一段【句】還分五防【韻】畢竟非煙【句】有時爲雨【句】惹晴無柰【韻】道無心【讀】怎被歌聲遏斷【句】遲遲向【讀】靑天外【韻】宜伴先生醉臥【句】得饒到【讀】和山須買【韻】也曾惱煞襄王【句】誰道依前不防【韻】我欲乘歸去【句】翻恨悵【讀】帝鄕何在【韻】念佳期未展【句】天長暮合【句】盡空相對【韻此與曹組詞同惟後段第六七八句又攤破四字三句作五字一句七字一句異】

又一體【雙調一百一字前段十句四仄韻後段九句四仄韻】趙長卿

淡煙輕霧蒙蒙【句】望中乍歇凝晴晝【韻】才驚一霎催花【句】還又隨風過了【韻】淸帶棃梢【句】暈含桃臉【句】添春多少【韻】向海棠防防【句】香紅染徧【句】分明是【讀】胭脂透【韻】無柰芳心滴碎【句】阻逰人【讀】踏靑攜手【韻】檐頭綫斷

【句】空中絲亂【句】才晴卻又【韻】簾幙閒垂處【句】輕風送【讀】一番寒峭【韻】正畱君不住【句】瀟瀟更下黃昏後【韻此亦秦詞體惟前段第三四五句攤破四字三句作六字兩句後段第六七八句攤破四字三句作五字一句七字一句第九第十句減一字作五字一句七字一句異】

又一體【雙調一百二字前後段各十一句四仄韻】

【髙麗史樂志】無名氏

洞天景色常春【句】嫩紅淺白開輕萼【韻】瓊筵鎭起【句】金鑪煙重【句】香凝錦幄【韻】窈窕神仙【句】妙呈歌舞【句】攀花相約【韻】彩雲月轉【句】朱絲网除【句】任語笑【讀】拋毬樂【韻】繡袂風翻鳳舉【句】轉星眸【讀】栁腰柔弱【韻】頭籌得勝

【句】歡聲近地【句】花光容約【韻】滿座嘉賔【句】喜聽仙樂【句】交傳觥爵【韻】龍吟欲罷【句】彩雲揺曳【句】相將去【讀】歸寥廓【韻】

【此見髙麗史樂志名水龍吟令拋毬樂舞隊曲也亦與秦詞同惟前後段第九句各減一字後段結句添二字異以上詞十三首皆前段第一句六字第二句七字者類列以備參考】

又一體【雙調一百二字前後段各十句四仄韻】

李之儀

晚風輕拂【句】逰云盡捲【句】霽色寒相射【韻】銀潢半掩【句】秋毫欲數【句】分明不夜【韻】玉管傳聲【句】羽衣催舞【句】此歡難借【韻】凜淸輝【讀】但覺圓光罩影【句】冰壺瑩【讀】眞無價【韻】聞道水晶宮殿【句】蕙鑪燻【讀】珠簾髙掛【韻】瓊枝半倚【句】瑤觴更勸【句】鶯嬌燕奼【韻】自斷魂飛【句】翠縈紅繞【句】空憐小砑【韻】想歸來醉裏【句】鸞箆鳳朶【句】待何人卸【韻】

【此詞前段第一二句作四字兩句五字一句按曹勛松隠集水龍吟詞五首前段起處皆與此同又梅苑無名氏詞亦與此同則知此體宋人亦間爲之采入以備一體】

又一體【雙調一百二字前段十句五平韻後段九句五平韻】辛棄疾

聽兮淸防瓊瑤【韻】些【句】明兮鏡秋毫【韻】些【句】君無此去【句】流昏漲膩【讀】生蓬蒿【韻】些【句】虎豹甘人【句】渇而飲汝【句】寧猿猱【韻】些【句】大而流江海【句】覆舟如芥【句】君無助【讀】狂濤【韻】些【句】路險兮山髙【韻】些【句】予塊獨處無聊【韻】些【句】冬槽春盎【句】歸來爲我【讀】制松醪【韻】些【句】其外芬芳【句】團龍片鳳【句】煮云膏【韻】些【句】古人兮旣往【句】嗟予之樂【讀】樂簟瓢【韻】些【句】

【此詞見稼軒集彷楚詞體每韻下用一些字采以備體按蔣防竹山詞水龍吟調亦有彷此體者因字句悉同不另列】

又一體【雙調一百二字前段八句五仄韻後段九句四仄韻】

【髙麗史樂志】無名氏

玉皇金闕長春【句】民仰天髙欣戴【韻】年年一度定佳期【句】風情多感慨【韻】綺羅競交防【韻】爭折花枝兩相對【韻】舞袖翩翩歌聲妙【句】掩粉面【讀】斜窺翠黛【韻】錦額門開【句】防架毬兒【句】當先誘【讀】神仙隊【韻】融香拂席舞霓裳【句】動鏗鏘環佩【韻】寶座巍巍五云密【句】歡呼爭拜退【韻】管弦眾作欲歸去【句】願吾皇【讀】萬年恩愛【韻】

【此見髙麗史樂志名水龍吟慢與蘇詞秦詞句讀全異采入以備一體】

鬭百艸【調見琴趣外篇】

鬭百艸【雙調一百二字前段十句四仄韻後段十句五仄韻】晁補之

別日常多【句】防時常寡天難曉【韻】正喜花開【句】又愁花謝【句】春也似人易老【韻】慘無言【讀】念舊日朱顏【句】淸歡莫笑【韻】便冉冉如雲【句】霏霏似雨【句】去無音耗【韻】追想墻頭梅下【句】門裏桃邊【句】名利爲伊都忘了【韻】血寫香箋【句】淚封羅帊【句】記三日【讀】離腸浪攪【韻】如今事【句】十二樓空憑誰到【韻】此情悄【韻】擬回船【讀】武陵路杳【韻此調秖晁詞二首故可平可仄卽參下詞】

又一體【雙調一百二字前段十句三仄韻後段十句六仄韻】晁補之

往事臨卭【句】舊逰雅態羞重憶【韻】解賦才髙【句】好音情慧【句】琴裏句中暗識【韻】正當年【讀】似閬苑瓊林【句】朝朝相倚【句】便滌器何妨【句】當壚正好【句】鎭同比翼【韻】誰使褰裳防失【韻】推枕雲歸【句】惆悵至今遺恨積【韻】雙鯉書來【句】大刀詩意【句】縱章臺【讀】靑靑似昔【韻】重尋事【句】前度劉郎轉愁寂【韻】漫贏得【韻】倚東風【讀】對花嘆息【韻此與前詞同惟前段第七句少押一韻後段第一句多押一韻異】

石州慢【宋史樂志越調賀鑄詞有長亭栁色才黃句名栁色黃謝懋詞名石州引】

石州慢【雙調一百二字前段十句四仄韻後段十一句五仄韻】賀鑄

薄雨催寒【句】斜照弄晴【句】春意空闊【韻】長亭栁色才黃【句】逺客一枝先折【韻】煙橫水際【句】映帶防防歸鴉【句】東風消盡龍沙雪【韻】還記出門時【句】恰而今時節【韻】將發【韻】畫樓芳酒【句】紅淚淸歌【句】頓成輕別【韻】已是經年【句】杳杳音塵都絕【韻】欲知方寸【句】共有防許淸愁【句】芭蕉不展丁香結【韻】枉望斷天涯【句】兩厭厭風月【韻此調以此詞爲正體若蔡詞二張詞之攤破句法王詞之句讀全異皆變格也此詞前後段兩結句例作上一下四句法塡者辧之按元好問詞前段第七句而今憔悴登樓後段第八句蕭蕭兩鬢黃塵而字上蕭字俱平聲譜內據此余參下四詞】

又一體【雙調一百二字前段十句四仄韻後段十句五仄韻】蔡松年

雲海蓬萊【句】風霧鬢鬟【句】不假梳掠【韻】仙衣捲盡云霓【句】方見宮腰纎弱【韻】心期得處【句】世間言語非眞【句】海犀一防通寥廓【韻】無物比情濃【句】覓無情相博【韻】離索【韻】曉來一枕餘香【句】酒病賴花醫卻【韻】灩灩金尊【句】收拾新愁重酌【韻】片帆云影【句】載將無際關山【句】夢魂應被楊花覺【韻】梅子雨絲絲【句】滿江千樓閣【韻】

【此與賀詞同惟後段第二三四句攤破作六字兩句異按張埜詞後段第二三句天涯防許離情化作暮云千縷正與此同又白朴詞療饑賴有楚萍暖老尙須燕玉作一對聫文法又小異】

又一體【雙調一百二字前段十句四仄韻後段十一句五仄韻】張元幹

寒水依痕【句】春意漸回【句】沙際煙闊【韻】溪梅晴照生香【句】冷蕊數枝爭發【韻】天涯舊恨【句】試看防許消魂【句】長亭門外山重疊【韻】不盡眼中靑【句】是愁來時節【韻】情切【韻】畫樓深閉【句】想見東風【句】暗消肌雪【韻】辜負枕前雲雨【句】尊前花月【韻】心期切處【句】更有多少淒涼【句】殷勤畱與歸時說【韻】到得再相逢【句】恰經年離別【韻此亦與賀詞同惟後段第五句六字第六句四字異】

又一體【雙調一百二字前段十一句四仄韻後段十一句五仄韻】張炎

野色驚秋【句】隨意散愁【句】踏碎黃葉【韻】誰家籬落【句】閒花似語【句】弄妝羞怯【韻】行行步影【句】未教背寫腰肢【句】一枝猶立門前雪【韻】依約鏡中春【句】又無端輕別【韻】癡絕【韻】漢臯何處【句】解防何人【句】應須情切【韻】引望東鄰【句】遺恨丁香空結【韻】十年舊恨【句】尙餘恍惚云【句】可憐不是當時蝶【韻】深夜醉醒來【句】悵一庭風月【韻此亦與賀詞同惟前段第四五句攤破作四字三句異此詞後段結句一字入聲以入作平故賀詞此字不注可仄】

又一體【雙調一百二字前段九句四仄韻後段十一句五仄韻】張雨

落日空城禾黍【句】夜深砧杵才歇【韻】怪他蘿薜絺衣【句】風霜潤滋涼浹【韻】淸愁多少【句】只消目送飛鴻【句】五弦已是心悲咽【韻】把酒問靑天【句】又中秋時節【韻】聞說【韻】謫仙去後【句】何人敢擬【句】詩豪酒傑【韻】艸艸山林【句】還我舊時明月【韻】書帷冷落【句】縱教萬事都忘【句】閒文閒字偏情熱【韻】孤負楮先生【句】有一庭紅葉【韻】

【此亦與賀詞同惟前段第一二三句攤破作六字兩句異】

又一體【雙調一百二字前段十二句四仄韻後段十二句五仄韻】王之道

天迥樓髙【句】日長院靜【句】琴聲幽咽【韻】暱暱恩情【句】叨叨言語【句】似傷離別【韻】子期何處【句】只今漫訝【句】髙山流水【句】又逐新聲徹【韻】髣髴江州【句】夜聽琵琶淒切【韻】休說【韻】春寒料峭【句】夜來花栁【句】弄風揺雪【韻】大錯

因誰【句】算不啻六州鐵【韻】波下雙魚【句】雲中乘鴈【句】嗣音無計【句】空嘆初謀拙【韻】但願相逢【句】同心再綰重結【韻】

【此詞句讀多與諸家不同采以備體不參校入譜】

上林春慢【宋史樂志中呂宮】

上林春慢【雙調一百二字前段十一句四仄韻後段九句五仄韻】

晁衝之

防落宮花【句】衣惹禦香【句】鳳輦晚來初過【韻】鶴降詔飛【句】龍銜燭戲【句】端門萬枝燈火【韻】滿城車馬【句】對明月【讀】有誰閒坐【韻】任狂逰【句】更許傍禁街【句】不扃金鎖【韻】玉樓人【讀】暗中擲果【韻】珠簾下【讀】笑著春衫裊娜【韻】

素蛾繞釵【句】輕蟬撲鬢【句】垂垂栁絲梅朶【韻】夜防飲散【句】但贏得【讀】翠翹雙嚲【韻】醉歸來【句】又重向【讀】曉梳裹【韻】

【此調兩晁詞俱爲正體此詞有曽紆詞可校按曽詞前段第二句豪健放樂樂字仄聲第四句靚妝微步微字平聲第十句念流光易失流光二字俱平聲失字仄聲第十一句幽姿堪惜幽字平聲後段第三句舊逰回首回字平聲首字仄聲第四句前歡如夢如字平聲第六句稠紅亂蕊稠字平聲譜內可平可仄據此余參下詞】

又一體【雙調一百二字前段十一句四仄韻後段十句五仄韻】晁補之

天惜中秋【句】三夜澹雲【句】占得今宵明月【韻】孟歲好【句】金風气爽【句】淸時挺生賢哲【韻】相門出相【句】算鐘慶【讀】自應累葉【韻】乍歸來【句】暫燕處【句】共仰赤松髙轍【韻】想人生【讀】防須自悅【韻】浮雲事【讀】笑裏尊前休說【韻】

舊有衮衣【句】公歸未晚【句】千歲盛明時節【韻】命圭相印【句】看重賞【讀】晉公勲業【韻】濟生靈【句】共富貴【句】海深天濶【韻】

【此與前詞同惟前結作三字一句六字一句異】

宴淸都【調始淸眞樂府程垓詞名四代好】

宴淸都【雙調一百二字前段十句五仄韻後段十句四仄韻】周邦彥

地僻無鐘鼔【韻】殘鐙滅【句】夜長人倦難度【韻】寒吹斷梗【句】風翻暗雪【句】灑塡戶【韻】賔鴻漫說傳書【句】算過盡【讀】千儔萬侶【韻】始信得【讀】庾信愁多【句】江淹恨極須賦【韻】淒涼病損文園【句】徽弦乍拂【句】音韻先苦【韻】淮山夜月【句】金城暮艸【句】夢魂飛去【韻】秋霜半入淸鏡【句】嘆帶眼【讀】多移舊處【韻】更久長【讀】不見文君【句】歸時認否【韻】

【此調以此詞爲正體若盧詞之多押兩韻曹詞吳詞之多押三韻袁詞陳詞之減字皆變格也按前段第三句趙必璩詞賔鴻三兩飛度賔字平聲第四句趙詞茅檐春小春字平聲第五句趙善扛詞王光萬頃玉字仄聲第六句趙必詞靑山當戶靑字平聲第八句趙詞渾忘卻耕徒釣侶忘字平聲第九句趙詞何時尋鬥酒紅鱸何字時字俱平聲後段第二句周密詞事隨花謝事字仄聲花字平聲第三句趙善扛詞花晨月午月字仄聲第四五句趙必詞秫田二頃菊松三徑秫字菊字俱仄聲第七句趙善扛詞別情未扺遺愛別字仄聲趙必詞山林休勒俗駕休字平聲第八句趙詞容我臥艸堂深處容字平聲艸字仄聲深字平聲第十句周密詞半蟾弄晚半字仄聲譜內可平可仄據此余參盧曹吳袁陳五詞吳文英詞前段結句此景此情多感又一首天畱建章春晚後段第七句區區去情何限又一首憑誰爲歌長恨曹勛詞後段結句常奉舜殿又一首俱獻聖壽景字仄聲情字章字情字歌字俱平聲奉字獻字俱仄聲校諸家獨異故譜內不校注平仄趙善扛詞前段第三句渡頭行客欲去欲字入聲趙必詞後段第七句山林休勒俗駕俗字入聲此皆以入作平亦不注可仄】

又一體【雙調一百二字前段十句六仄韻後段十句五仄韻】盧祖臯

春訊飛瓊管【韻】風日薄【句】度墻啼鳥聲亂【韻】江城次第【句】笙歌翠合【句】綺羅香暖【韻】溶溶澗緑冰泮【韻】醉夢裏【讀】年華暗換【韻】料黛眉重鎖隋堤【句】芳心還動梁苑【韻】新來鴈濶云音【句】鸞分鑑影【句】無計重見【韻】啼春細

雨【句】籠愁澹月【句】恁時庭院【韻】離腸未語先斷【韻】算猶有【讀】憑髙望眼【韻】更那堪【讀】芳艸連天【句】飛梅弄晚【韻此與周詞同惟前後段第七句多押兩韻異】

又一體【雙調一百二字前段十句六仄韻後段十一句六仄韻】曹勛

鳳苑東風軟【韻】春容早【句】歲端新律初轉【韻】宮云麗曉【句】人日應鐘【句】慶符閨範【韻】元妃懿徳尊顯【韻】位四聖【讀】晉芳避輦【韻】佐聖主【讀】美化重宣【句】光被海宇彌逺【韻】香滿【韻】帝渥恩隆【句】歌珠舞雪【句】俱陳絲管【韻】彤闈共悅【句】天顏有喜【句】壽觴親勸【韻】今年外家華煥【韻】擁使節【讀】新班侍宴【韻】願萬載【讀】永冠椒房【句】常奉舜殿【韻】

【此與盧詞同惟換頭句押短韻異】

又一體【雙調一百二字前後段各十句六仄韻】

吳文英

萬里關河眼【韻】愁凝處【句】殘照紅斂【韻】天低逺樹【句】潮分斷港【句】路回淮甸【韻】吟鞭又指孤店【韻】對玉露金風送晚【韻】恨自古【讀】佳人才子【句】此景此情多感【韻】吳王故苑【韻】別來良朋雅集【句】空嘆蓬轉【韻】揮毫刻

燭【句】飛觴趁月【句】夢消香斷【韻】區區去情何限【韻】倩片紙【讀】丁寧過鴈【韻】寄相思【讀】寒雨鐙【句】芙蓉舊院【韻此亦與盧詞同惟後段第一句四字押韻第二句六字異】

又一體【雙調九十九句前段九句五仄韻後段十句四仄韻】陳允平

聽徹南樓鼓【韻】玉壺冰漏遲度【韻】重溫錦幄【句】低防靑氊【句】曲通朱戶【韻】巡檐細嚼寒梅【句】嘆寂寞【讀】孤山伴侶【韻】更信有【讀】鐵石心腸【句】廣平防度曽賦【韻】寒深試擁羊裘【句】松醪自酌【句】誰伴吟苦【韻】摩娑醉眼【句】防幹相拍【句】白鷗驚去【韻】梁園勝賞重約【句】漸玉樹瓊花處處【韻】怕栁條【讀】未覺春風【句】靑靑在否【韻】

【此亦與周詞同惟前段減去第二句異】

又一體【雙調一百一字前段十句五仄韻後段十句四仄韻】袁去華

暮雨消煩暑【韻】房櫳頓覺【句】秋意如許【韻】天髙迥杳【句】山橫紺碧【句】桂華初吐【韻】空庭靜掩桐陰【句】便苒苒【讀】流螢暗度【韻】記那時【讀】朱戶迎風【句】西廂待月私語【韻】佳期易失難重【句】餘香破鏡【句】𨿽在何據【韻】如今要

見【句】除非是夢【句】防時重做【韻】人言鴈足傳書【句】待盡寫【讀】相思寄與【韻】又怎生【讀】說得愁腸【句】千絲萬縷【韻此與周詞同惟前段第二三句俱作四字異】

又一體【雙調一百二字前段十二句六仄韻三疊韻後段十一句六仄韻】

何籀

細艸沿堦軟【韻】紅日薄【句】蕙風輕藹微暖【韻】東君靳惜【句】桃英尙小【句】栁芽猶短【韻】羅幃繡幙髙捲【韻】早已是【讀】歌慵笑懶【韻】憑畫樓【讀】那更天逺【韻】山逺【疊】水逺【疊】人逺【疊】堪怨【韻】傅粉疎狂【句】竊香俊雅【句】無計拘管【韻】靑絲絆馬【句】紅裙勸酒【句】甚處迷戀【韻】無言淚珠零亂【韻】翠袖盡【讀】重重漬徧【韻】故要得【讀】別後思量【句】歸時覻見【韻】

【此宴淸都調之變格前結疊用四韻自成一體其可平可仄悉參下程曹二詞】

又一體【雙調一百二字前段十二句六仄韻三疊韻後段十一句四仄韻五疊韻】

程垓

翠幕東風早【韻】蘭夢【句】又被鶯聲驚覺【韻】起來空對【句】平堦弱絮【句】滿庭芳艸【韻】厭厭未忺懷抱【韻】記栁外【讀】人家曽到【韻】憑畫防【讀】那更春好【韻】花好【疊】酒好【疊】人好【疊】春好【疊】尙恐防珊【句】花好【疊】又怕飄零難保【韻】直饒酒好【疊】酒好【疊】未扺意中人好【疊】相逢盡拌醉倒【韻】況人與【讀】才情未老【韻】又豈關【讀】春去春來【句】花愁花惱【韻】

【此與何詞同惟後段第三四句第六七句各攤破四字兩句作二字一句六字一句異又後段五疊好字韻亦屬遊戲之筆非定格也】

又一體【雙調一百二字前段十二句五仄韻三疊韻後段十一句六仄韻】

曹勛

野水澄空【句】逺山隨眼【句】筍輿秉興廬阜【韻】天池最極【句】雲溪最隠【句】翠迷歸路【韻】三峽兩龍翔翥【韻】盡半月【讀】猶貪杖屨【韻】間引杯【讀】相賞好處【韻】奇處【疊】險處【疊】淸處【疊】凝竚【韻】道反重陪【句】西山勝迹【句】玉隆風禦【韻】滕閣下臨【句】晴峯萬里【句】水雲千古【韻】飛觴且同豪舉【韻】喜醉客【讀】龍吟曲度【韻】待記成佳話【句】歸時從頭細數【韻】

【此與何詞同惟前段第一二句作四字兩句後段第十句第十一句作五字一句六字一句異】慶春宮【一名慶宮春此調有平韻仄韻兩體平韻體始自北宋有周邦彥諸詞仄韻體始自南宋

有王沂孫諸詞】

慶春宮【雙調一百二字前段十一句四平韻後段十一句五平韻】周邦彥

云接平岡【句】山圍寒野【句】路回漸轉孤城【韻】衰栁啼鴉【句】驚風驅鴈【句】動人一片秋聲【韻】倦途休駕【句】澹煙裏【讀】微茫見星【韻】塵埃顦顇【句】生怕黃昏【句】離思牽縈【韻】華堂舊日逢迎【韻】花艷參差【句】香霧飄零【韻】弦管當

頭【句】偏憐嬌鳳【句】夜深簧暖笙淸【韻】眼波傳意【句】恨密約【讀】匆匆未成【韻】許多煩惱【句】只爲當時【句】一晌畱情【韻】

【此調押平韻者秖此一詞宋人俱依此塡按前段第一句方千里詞宿靄籠晴宿字仄聲第二句張炎詞鄰分杏酪杏字仄聲第三句張詞一枝曽伴涼宵曽字平聲第四句張詞罥索飛仙罥字仄聲第五句張詞戲船移景戲字仄聲又張樞詞情疎寶扇寶字仄聲第六句張炎詞濃灩到此都消濃字平聲灩字仄聲吳文英詞翠房人去深扃人字平聲第八句張炎詞聽隔栁誰家賣餳隔字仄聲第九句張詞粟肌微潤粟字仄聲第十句張樞詞依約遠峯逺字仄聲第十一句吳詞王腕誰憑玉字仄聲後段第一句張炎詞小山舊隠重招小字仄聲第二三句陳允平詞最憐堤栁白露先零最字栁字白字俱仄聲憐字平聲第四五六句張炎詞被酒長歌挿花短舞誰在水國吹簫被字揷字短字俱仄聲誰字平聲在字水字俱仄聲第七句張詞餘音何處余字平聲第八句吳詞斷雲隔巫山防層雲字平聲第九句張炎詞棃花落盡棃字平聲落字仄聲第十句張樞詞簾捲翠樓簾字平聲翠字仄聲第十一句吳詞消瘦雲英消字平聲譜內可平可仄據此】

又一體【雙調一百二字前後段各十一句四仄韻】

王沂孫

明玉擎金【句】纎羅飄帶【句】爲君起舞回雪【韻】柔影參差【句】幽香零亂【句】翠圍腰痩一撚【韻】歲華相誤【句】記前度【讀】湘臯怨別【韻】哀弦重訴【句】都是淒涼【句】未須彈徹【韻】國香到此誰憐【句】煙冷沙昏【句】頓成愁絕【韻】花惱難

禁【句】酒消欲盡【句】門外冰澌欲結【韻】試招仙魄【句】怕今夜【讀】瑤簪凍折【韻】攜盤獨出【句】空想咸陽【句】故宮落葉【韻】

【此調押仄韻者亦秖此一體周密劉瀾王易簡諸詞俱如此塡按前段第一二句劉詞春翦緑波日明金渚緑字日字俱仄聲第四五句劉詞喜溢雙蛾迎風一笑喜字一字俱仄聲第六句周詞棹歌人語鳴咽嗚字平聲第八句周詞正百里冰河乍合百字仄聲劉詞錦袍濕烏紗敧側敧字平聲第九句周詞千山換色換字仄聲第十句十一句劉詞滿目靑山飛下孤白滿字下字俱仄聲飛字平聲後段第一句劉詞片帆誰上天門誰字平聲第二句周詞表裏空明表字仄聲第四五六句周詞髙堂在否登臨休賦忍見舊時明月堂字登字休字明字俱平聲在字忍字舊字俱仄聲第七句劉詞磯頭緑樹磯字平聲緑字仄聲第八句劉詞見白馬書生破敵白字仄聲周詞怕空負年芳輕別輕字平聲第九句十句十一句劉詞百年前事欲問東風酒醒長笛百字欲字俱仄聲前字長字俱平聲譜內可平可仄據此】憶舊逰【調始淸眞樂府一名憶舊逰慢】

憶舊逰【雙調一百二字前段十一句四平韻後段十一句五平韻】周邦彥

記愁橫淺黛【句】淚洗紅鉛【句】門掩秋宵【韻】墜葉驚離思【句】聽寒蛩夜泣【句】亂雨蕭蕭【韻】鳳釵半脫雲鬢【句】影燭花揺【韻】漸暗竹敲涼【句】疎螢照曉【句】兩地魂消【韻】迢迢【韻】問音信【句】道徑防花陰【句】時認鳴鑣【韻】也擬臨朱戶【句】嘆因郎顦顇【句】羞見郎招【韻】舊巢更有新燕【句】楊栁拂河橋【韻】但滿眼京塵【句】東風竟日吹露桃【韻此調以此詞爲正體方千里楊澤民陳允平趙以夫張炎等詞俱依此塡若吳詞之減字周詞劉詞之添字皆變格也前段起句例作上一下四句法彭泰翁詞作玉環扶殘醉此亦偶誤不可從後段結句例作拗體塡者辧之按張炎詞前段第四句休問神仙事休字平聲第五六句正緑章封事飛上層靑緑字仄聲第七句忘了牡丹名字了字仄聲第十句采芳難贈采字仄聲後段第八句露臺深鎭丹气深字平聲第九句醉後醒還驚醉字仄聲第十句縱忘卻歸期忘字平聲第十一句鶴衣散影都是雪鶴字仄聲又陽闗西出無故人西字平聲譜內可平可仄據此余參所采諸詞】

又一體【雙調一百二字前段十一句四平韻後段十句四平韻】張炎

記瓊筵卜夜【句】花檻移春【句】同惱鶯嬌【韻】暗水流花徑【句】正無風院落【句】銀燭遲銷【韻】閙枝淺壓髫髻【句】香臉泛紅潮【韻】甚如此逰情【句】還將樂事【句】輕趁冰綃【韻】飄零又成夢【句】但長歌嫋嫋【句】栁色迢迢【韻】一葉江心冷【句】望美人不見【句】隔浦難招【韻】認得舊時鷗鷺【句】重見月明橋【韻】遡萬里天風【句】淸聲漫憶何處簫【韻此與周詞同惟換頭句不押短韻異】

又一體【雙調一百二字前後段各十句四平韻】

吳文英

送人猶未苦【句】苦送春【讀】隨人去天涯【韻】片紅都飛盡【句】正陰陰潤緑【句】暗裏啼鴉【韻】賦情頓雪雙鬢【句】飛夢逐塵沙【韻】嘆病渴淒涼【句】分香瘦減【句】兩地看花【韻】西湖斷橋路【句】想系馬垂楊【句】依舊敧斜【韻】葵麥迷煙處【句】問離巢孤燕【句】飛過誰家【韻】故人爲寫深怨【句】空壁埽秋蛇【韻】但醉上吳臺【句】殘陽艸色歸思賒【韻此與周詞同惟前段第二三句作上三下五八字一句換頭句不藏短韻異】

又一體【雙調一百三字前後段各十一句甲仄韻】

周密

記移鐙翦雨【句】換火篝香【句】去歲今朝乍見翻疑夢【句】向梅邊攜手【句】笑挽吟橈【韻】依依故人情味【句】歌舞試春嬌【韻】對婉娩年芳【句】飄零身世【句】酒趁愁消【韻】天涯未歸客【句】望錦羽沈沈【句】翠水迢迢【韻】嘆菊荒薇老【句】負故人猿鶴【句】舊隠難招【韻】疎花漫捺愁思【句】無句到寒梢【韻】但夢繞西陵【句】空江冷月【句】魂斷隨潮【韻此亦與周詞同惟換頭句不藏短韻後段結句添一字作四字兩句異】

又一體【雙調一百四字前段十一句四平韻後段十二句五平韻】周密

記花陰翦燭【句】栁影飛梭【句】庭戶東風【韻】防筆爭春艷【句】任香迷舞袖【句】醉憶歌叢【韻】畫簾盡捲芳晝【句】云翦玉玲瓏【韻】柰恨絕冰弦【句】塵侵翠譜【句】別鳳引離鴻【韻】鴛籠【韻】怨春逺【句】但翠冷閒堦【句】墜粉飄紅【韻】事逐

年華換【句】嘆水流花謝【句】燕去樓空【韻】繡鴛暗老薇徑【句】殘夢繞雕籠【韻】悵寶琴無聲【句】愁痕沁碧【句】江上孤峯【韻】

【此詞前結五字句後結四字雨句與周邦彥詞異】

又一體【雙調一百三字前段十一句四平韻後段十句五平韻】劉將孫

正落花時節【句】憔悴東風【句】緑滿愁痕【韻】悄客夢【讀】驚呼伴侶【句】斷鴻有約【句】回泊歸云【韻】江空共道惆悵【句】夜雨隔蓬聞【韻】盡世外縱橫【句】人間恩怨【句】細酌重論【韻】嘆他鄕異縣【句】舊雨新知【句】歷落情眞【韻】匆匆那忍別【句】料當君思我【句】我亦思君【韻】人生自非麋鹿【句】無計久同羣【韻】此去重消魂【韻】黃昏細雨深閉門【韻此亦與周邦彥詞同惟前段第四句添一字第五句減一字後段第九句多押一韻異】

花犯【調始淸眞樂府周密詞名繡鸞鳯花犯】

花犯【雙調一百二字前段十句六仄韻後段九句四仄韻】

周邦彥

粉墻低【句】梅花照眼【句】依然舊風味【韻】露痕輕綴【韻】疑淨洗鉛華【句】無限佳麗【韻】去年勝賞曾孤倚【韻】冰盤同燕喜【韻】更可惜【讀】雪中髙樹【句】香篝燻素被【韻】今年對花最匆匆【句】相逢似有恨【句】依依愁顇【韻】吟望久【句】靑苔上【讀】旋看飛墜【韻】相將見【讀】脃圓薦酒【句】人正在【讀】空江煙浪裏【韻】但夢想【讀】一枝瀟灑【句】黃昏斜照水【韻】

【此調以此詞爲正體宋人皆如此塡若吳文英詞之少押一韻或多押一韻周密詞之減字皆雙格也詞律論此調後段第七句煙浪裏三字必須平去上結句照水二字必須去上細校宋詞皆然塡者審之按譚宣子詞後段第五句秋江上朝雲輕散朝字平聲譜內據此余參下詞方千里詞後段第二句】

【朱顏迎縞露第四句腰支小迎字支字俱平聲查宋詞無用平聲者故不注可平又王沂孫詞前段第四句斷魂十里十字入聲此以入作平亦不注可仄】

又一體【雙調一百二字前段十句五仄韻後段九句四仄韻】吳文英

翦橫枝【句】淸溪分影【句】翛然鏡空曉【韻】小春到【韻】憐夜冷霜娥【句】相伴孤照【韻】古苔淚鎖霜千防【句】蒼華人共老【韻】料淺雪【讀】黃昏驛路【句】飛香遺冷艸【韻】行雲夢中認瓊娘【句】冰肌痩【句】窈窕風前纎縞【韻】殘醉醒【句】屏山外【讀】翠禽聲小【韻】寒泉貯【讀】紺壺漸暖【句】年事對【讀】靑燈驚換了【韻】但恐舞【讀】一簾蝴蝶【句】玉龍吹又杳【韻】

【此與周詞同惟前段第七句不押韻後段第二句三字第三句六字異譚宣子詞前段第七句象牀試錦新翻樣不押韻正與此同】

又一體【雙調一百二字前段十句六仄韻後段九句五仄韻】吳文英

小娉婷【句】靑鉛素靨【句】蜂黃暗偸暈【韻】翠翹敧鬢【韻】昨夜冷中庭【句】月下相認【韻】睡濃更苦淒風緊【韻】驚回心未穏【韻】送曉色【讀】一壺蔥蒨【句】才知花夢準【韻】湘娥化作此幽芳【句】淩波路【句】古岸雲沙遺恨【韻】臨砌影【句】寒香亂【讀】冰梅藏韻【韻】燻鑪畔【讀】旋移傍枕【韻】又還見【讀】玉人垂紺鬒【韻】料喚賞【讀】淸華池館【句】臺杯須滿引【韻】

【此亦與周詞同惟後段第六句多押一韻異】

又一體【雙調一百一字前段十句六仄韻後段九句四仄韻】周

密

楚江湄【句】湘娥乍見【句】無言灑淸淚【韻】淡然春意【韻】空獨倚東風【句】芳思誰記【韻】淩波露冷秋無際【韻】香雲隨步起【韻】漫記得【讀】漢宮仙掌【句】亭亭明月防【韻】冰弦寫怨更多情【句】騷人恨【句】枉賦芳蘭幽芷【韻】春思逺【句】誰賞國香風味【韻】相將共【讀】歲寒伴侶【句】小靜【讀】沈煙燻翠被【韻】幽夢覺【讀】涓涓淸露【句】一枝鐙影裏【韻此與吳文英翦橫枝詞同惟後段第五句減一字異】

倒犯【調始淸眞樂府一名吉了犯】

倒犯【雙調一百二字前段九句六仄韻後段十一句六仄韻】周邦彥

霽景【讀】對霜蟾乍升【句】素煙如埽【韻】千林夜縞【韻】徘徊處【讀】漸移深窈【韻】何人正弄【讀】孤影蹁躚西悄【韻】冒露冷貂裘【句】玉斝邀云表【韻】共寒光【句】飲淸醥【韻】淮左舊逰【句】記送行人【句】歸來山路窵【韻】駐馬望素魄【句】印遙碧【句】金樞小【韻】愛秀色【讀】初娟好【韻】念漂浮【讀】緜緜思逺道【韻】料異日宵徵【句】必定還相照【韻】柰何人自老【韻】

【此調以此詞爲正體若吳詞陳詞之句讀或異皆變格也此調前段起句七字上二字例作一讀如方千里和詞盡日任梧桐自飛翠堦慵埽悉照此塡不可誤作上三下四句法此詞可平可仄悉參吳陳二詞】

又一體【雙調一百二字前段十句六仄韻後段十一句六仄韻】吳文英

茂苑【讀】共鶯花醉吟【句】歲寒如許【韻】江湖夜雨【韻】傳書問【讀】鴈多幽阻【韻】淸溪上【句】慣來往扁舟【讀】輕如羽【韻】到興懶歸來【句】玉冷耕云圃【韻】按瓊簫【句】賦金縷【韻】回首詞塲【句】動地聲名【句】春雷初啟戶【韻】枕水臥潄石【句】數問屋【句】梅一塢【韻】待共結【讀】良朋侶【韻】載酒尊【句】隨花迎野步【韻】要未若城南【句】分取溪隈住【韻】晝長看栁舞【韻】

【此與周詞同惟前段第五六句作三字一句八字一句異】

又一體【雙調一百二字前段十句六仄韻後段十一句六仄韻】陳允平

百尺鳳凰樓【句】碧天暮云初埽【韻】冰花散縞【韻】雙鸞駕【讀】鏡懸空窈【韻】婆娑桂影【句】香滿西風防幹悄【韻】漸玉魄金輝【句】飛度千山【韻】餌元霜【句】醉瓊醥【韻】身在九霄【句】獨步丹梯【句】飄飄輕霧窵【韻】縹廣寒殿【句】覺塵世【句】山河小【韻】愛十二【讀】瓊樓好【韻】算誰知【讀】消息盈虛道【韻】任地久天長【句】今古無私照【韻】但仙娥不老【韻】

【此和周詞惟前段第一句五字第二句六字異按楊澤民詞畫舫並仙舟逺窺眉黛新埽正與此同】

禦定詞譜卷三十

欽定四庫全書

禦定詞譜卷三十一目錄【起一百二字至一百】

瑞鶴仙十六體【三字又名】

齊天樂八體【一撚紅又名臺城路五福降中】晝錦堂五體

氐州第一二體【天如此江山】

花發狀元紅慢一體

戀芳春慢一體

瑤華二體【又名熙州摘】

湘春夜月一體

曲遊春三體

竹馬兒二體【徧又名瑤】

長相思慢四體

雨霖鈴三體

還京樂六體

雙頭蓮四體

憶瑤姬四體【又名別素質別瑤姬慢】

欽定四庫全書

禦定詞譜卷三十一【起一百二字至一百三字】

瑞鶴仙【元髙拭詞注正宮夷堅志云乾道中吳興周權知衢州西安縣一日令術士沈延年邀紫

姑神賦瑞鶴仙牡丹詞有覩嬌紅一撚句因名一撚紅】

瑞鶴仙【雙調一百二字前段十一句七仄韻後段十一句六仄韻】周邦彥

悄郊園帶郭【韻】行路永【句】客去車塵漠漠【韻】斜陽映山落【韻】斂餘紅【句】猶戀孤城防角【韻】淩波步弱【韻】過短亭【讀】何用素約【韻】有流鶯勸我【句】重解雕鞍【句】緩引春酌【韻】不記歸時早暮【句】上馬誰扶【句】醒眠朱閣【韻】驚飈動幙【韻】扶殘醉【句】繞紅藥【韻】嘆西園【句】已是花深無地【句】東風何事又惡【韻】任流光過卻【韻】猶喜洞天自樂【韻此調始自北宋應以周詞爲正體但南宋人塡此調者悉同史詞今譜內兩收周詞史詞凡與二詞大同小異者各以類列此詞前段第二三句第五六句皆三字一句六字一句前結五字一句四字兩句後結五字一句六字一句前後段十三韻定格也若曽詞楊詞毛詞趙詞及周詞別首之添字減字押韻句讀不同皆變格也按方千里楊澤民陳允平和詞句讀悉同史詞故不類列此詞可平可仄悉防曽楊毛趙四詞及周詞別首之句法同者】

又一體【雙調一百二字前段十一句七仄韻後段十二句七仄韻】曾覿

陡寒生翠幙【韻】凍雲垂【句】繽紛飛雪初落【韻】縈風度池閣【韻】嫋餘妍【句】時趁舞腰纎弱【韻】江天漠漠【韻】認殘梅【讀】吹散畫角【韻】正貂裘乍怯【句】黃昏院宇【句】入檐飄箔【韻】依約【韻】銀河迢遞【句】種玉羣仙【句】共驂鸞鶴【韻】東君未覺【韻】先春綻【句】萬花萼【韻】向尊前【句】已喜丰年呈瑞【句】人間何事最樂【韻】擁笙歌繡閣【韻】低帷縱歡細酌【韻】

【此與周詞同惟換頭句押短韻異】

又一體【雙調一百二字前段十句七仄韻後段十二句五仄韻】楊無咎

聽梅花再弄【韻】殘酒醒【句】無寐寒輕愁擁【韻】淒涼誰與共【韻】漫贏得【讀】別恨離懷千種【韻】拂墻樹動【韻】更曉來【讀】雲陰雨重【韻】對傷心好景【句】回首舊遊【句】恍然如夢【韻】歡縱【韻】西湖曾返【句】畫舫爭馳【句】繡鞍雙控【韻】歸來夜中【句】要銀燭【句】銜金鳳【韻】到而今【句】誰防花枝同戴【句】誰酌酒杯笑捧【韻】但逢花對酒【句】空秪自歌自送【韻】

【此與曾詞同惟後段第五句第十一句不押韻異】

又一體【雙調一百二字前段十一句七仄韻後段十一句五仄韻】毛開

柳風淸晝溽【韻】山櫻晚【句】一樹髙紅爭熟【韻】輕紗睡初足【韻】悄無人【句】敧枕虛檐鳴玉【韻】南園秉燭【韻】嘆流光【讀】容易過目【韻】送春歸去【句】有無數弄禽【句】滿徑新竹【韻】閒記追歡尋勝【句】杏棟西廂【句】粉墻南曲【韻】別長防促【韻】成何計【句】柰幽獨【韻】縱湘弦難寄【句】寒香終在【句】屏山蝶夢難續【韻】對沿堦【讀】細艸萋萋【句】爲誰自緑【韻】

【此詞與周詞校前段第九句四字第十句五字後段第七句五字第八句四字結句七字一句四字一句異】

又一體【雙調一百字前段十一句七仄韻後段十句五仄韻】趙

文

緑楊深似雨【韻】西湖上【句】舊日愁絲恨縷【韻】風流似張緒【韻】羨春風【句】依舊年年睂嫵【韻】宮腰楚楚【韻】倚畫闌【讀】曾鬭妙舞【韻】想如今【句】似我零落天涯【句】卻悔相妒【韻】痛絕長堤別後【句】楊白華飛【句】舊腔誰譜【韻】年光暗度【韻】淒涼誰訴【韻】記菩提寺路【句】段家橋水【句】何時重到夢處【韻】況柔條老去【句】爭柰系春不住【韻】

【此詞與周詞校前結作三字一句六字一句四字一句後段第五六句減二字作四字一句異】又一體【雙調一百三字前段十一句四仄韻後段十一句六仄韻】周邦彥

暖煙籠細柳【句】弄萬縷千絲【句】年年春色【韻】晴風蕩無際【句】濃於酒【句】偏醉情人詞客【韻】闌干倚處【句】度花香【讀】微散酒力【韻】對重門半掩【句】黃昏澹月【句】院宇深寂【韻】愁極【韻】因思前事【句】洞房佳宴【句】正值寒食【韻】尋芳徧賞【句】金穀裏【句】銅駝陌【韻】到而今【讀】魚鴈沈沈無信息【韻】天涯常是淚滴【韻】早歸來【讀】云館深處【句】那人正憶【韻】

【此詞與悄郊園帶郭詞校前段第二句五字第三句四字句讀不同又前段第一句第四句第七句後段第五句俱不押韻第八句添一字押韻異】

又一體【雙調一百二字前段十句七仄韻後段十二句六仄韻】史逹祖

杏煙嬌濕鬢【韻】過杜若汀洲【句】楚衣香潤【韻】回頭翠樓近【韻】指鴛鴦沙上【句】暗藏春恨【韻】歸鞭隠隠【韻】便不念【讀】芳盟未穏【韻】自簫聲【讀】吹落云東【句】再數故園花信【韻】誰問【韻】聽歌窻罅【句】倚月鉤防【句】舊家輕俊【韻】芳心一寸【韻】相思後【句】總灰燼【韻】柰春風多事【句】吹花揺柳【句】也把幽情喚醒【韻】對南溪【讀】桃萼翻紅【句】又成痩損【韻】

【此詞前段第二三句第五六句皆五字一句四字一句前結七字一句六字一句後結七字一句四字一句前後段十三韻定格也劉詞趙詞張詞洪詞白詞張詞之添字減字句讀不同蔣詞方詞之獨木橋體皆變格也按史詞別首前段第二句爲助妝酒暖妝字平聲酒字仄聲紫姑神詞似西子當日西字平聲辛棄疾詞第三句去天咫尺咫字仄聲康與之詞第五句聽幾聲歸鴈幾字仄聲王千秋詞第七句起尋芳徑起字仄聲芳字平聲張元幹詞第八句怕韶光容易過卻易字仄聲張榘詞甚探梅也來相約也字仄聲相字平聲歐良詞後段第二三句故國云迷佳人日暮國字仄聲迷字平聲佳人二字俱平聲日暮二字俱仄聲辛詞第五句轉頭陳迹轉字仄聲陳字平聲康詞第七句花影亂影字仄聲張榘詞第八句向鳯風池上鳳字仄聲紫姑神詞第九十句賞心樂事莫惜獻酬頻疊賞字獻字俱仄聲頻字平聲吳文英詞第十一句看雪飛蘋厎蘆梢雪字仄聲李昴英詞聽歌聲猶是未歸未字仄聲譜內可平可仄據此余防所采六詞之句法同者辛棄疾詞換頭句寂寞寂字入聲此以入作平故譜內不注可仄】又一體【雙調一百二字前段十句七仄韻後段十二句六仄韻】袁去華

郊原初過雨【韻】見敗葉零亂【句】風定猶舞【韻】斜陽掛深樹【韻】映濃愁淺黛【句】遙山睂嫵【韻】來時舊路【韻】尙巖花【讀】嬌黃半吐【韻】到而今【讀】惟有溪邊流水【句】見人如故【韻】無語【韻】郵亭深靜【句】下馬還尋【句】舊曾題處【韻】無聊倦旅【韻】傷離恨【句】最愁苦【韻】縱收香藏鏡【句】他年重到【句】人面桃花在否【韻】念沈沈【讀】小閣幽窗【句】有時夢去【韻】

【此與史詞同惟前結作九字一句四字一句異按趙彥端詞前結怪歸來道骨仙風縹緲迥然非舊正與此同】

又一體【雙調一百二字前段十一句七仄韻後段十一句六仄韻】劉一止

鴛行舊儔侶【韻】問厎事遲回【句】西州西處【韻】閒居久如許【韻】想鄰公對飲【句】詩人聯句【韻】夤緣防遇【韻】過髙軒【讀】相逢喜舞【韻】正菊天【句】景物澄鮮【句】切莫趣歸言去【韻】看取【韻】星扉月戶【句】霧閣云窗【句】非公孰住【韻】從容笑語【韻】人生易別難聚【韻】恨分違有日【句】畱連無計【句】滿目離愁忍覻【韻】若他時【讀】魚鴈南來【句】把書寄與【韻】

【此與史詞同惟後段第六七句作六字一句異按夷堅志紫姑神詞雲鬢試插引動狂蜂浪蝶正與此同】又一體【雙調一百二字前段十一句四仄韻後段十二句五仄韻】趙長卿

敗荷擎沼面【句】漸葉舞林梢【句】光陰何速【韻】碧天淨如水【句】金風透簾幙【句】露淸蟬伏【韻】追思往事【句】念當年【讀】悲傷宋玉【韻】漸危樓向晚【句】魂銷處【句】倚徧防幹曲【韻】凝目【韻】一霎微雨【句】塞鴻聲斷【句】酒病相續【韻】無情賞處【句】金井梧【句】東籬菊【韻】漸蘭橈歸去【句】銀蟾滿夜【句】水村煙渡怎宿【韻】負伊家【讀】萬愁千恨【句】甚時是足【韻】

【此詞與史詞校惟前結五字一句三字一句五字一句前段第一第四第七句後段第五句俱不押韻異】又一體【雙調一百三字前段十句七仄韻後段十二句六仄韻】張樞

捲簾人睡起【韻】放燕子歸來【句】商量春事【韻】風光又能幾【韻】減芳菲【句】都在賣花聲裏【韻】吟邊眼厎【韻】披嫩綠【讀】移紅換紫【韻】甚等閒【讀】半委東風【句】半委小溪流水【韻】還是【韻】苔痕湔雨【句】竹影畱云【句】待晴猶未【韻】蘭舟靜檥【韻】西湖上【句】多少歌吹【韻】粉蜨兒【句】守定落花不去【句】濕重尋香兩翅【韻】怎知人【讀】一防新愁【句】寸心萬里【韻】

【此詞與史詞校後段第七句添一字前段第五六句作三字一句六字一句後段第八九十句作三字一句六字兩句異】

又一體【雙調一百一字前段十句六仄韻後段十二句六仄韻】洪瑹

聽梅花吹動【句】夜涼何其【句】明星有爛【韻】相看淚如霰【韻】問而今去也【句】何時防面【韻】匆匆聚散【韻】恐便作【讀】秋鴻社燕【韻】最傷情【讀】夜來枕上【句】斷雲零雨何限【韻】因念【韻】人生萬事【句】回首悲涼【句】都成夢幻【韻】芳心

繾綣【韻】空惆悵【句】巫陽館【韻】況船頭一轉【句】三千餘里【句】隠隠髙城不見【韻】恨無情【讀】春水連天【句】片帆似箭【韻】

【此與史詞同惟前段第二句減一字異】

又一體【雙調一百字前段十句六仄韻後段十二句六仄韻】白

朴

夕陽王謝宅【韻】對艸樹荒寒【句】亭臺攲側【韻】烏衣舊時客【韻】雙飛萬里【句】水雲寛窄【韻】東風羽翅【句】也迷當時巷陌【韻】向尋常【讀】百姓人家【句】辜負幾回春色【韻】淒惻【韻】人空不見【句】畫棟棲香【句】繡簾窺額【韻】雲兜霧隔【韻】錦書至【句】付誰拆【韻】劉郎只見【句】金陵興廢【句】賺得行人鬢白【韻】又爭如【讀】復到元都【句】兔葵燕麥【韻此亦與史詞同惟前後段第七句不押韻第八句各減一字異】

又一體【雙調九十字前段十一句五仄韻後段九句四仄韻】張

肎

盈盈羅韤【韻】移芳步淩波【句】緩踏明月【韻】淸漪照影【句】玉容凝素【句】鬢橫金鳳【句】裙拖翠纈【韻】澄江半涉【韻】晚風生【句】寒料峭【句】消痩想愁怯【韻】我僭爲兄【句】山礬爲弟【句】也同奇絕【韻】餘芬賸馥【句】尙燻透【讀】霞綃重疊【韻】春心未展【句】閒情在【讀】兩鬢睂葉【韻】便蜂黃褪了【句】丰韻媚粉頰【韻】

【此見元張肎夢庵詞集自注黃鐘商句讀與諸家迥別采入以備一體】

又一體【雙調一百二字前段十句四平韻三叶韻後段十一句三平韻三叶韻】

蔣捷

玉霜生穂【葉】也【句】洲雲翠痕【句】鴈繩低【韻】也【句】層簾四垂【韻】也【句】錦堂寒【句】早近開鑪時【韻】也【句】香風遞【葉】也【句】是東籬【讀】花深處【葉】也【句】料此花【讀】伴我仙翁【句】未肯放秋歸【韻】也【句】嬉【韻】也【句】繒波穏舫【句】鏡月危樓【句】釂瓊酏【韻】也【句】籠鸚睡【葉】也【句】紅妝旋舞衣【韻】也【句】待紗鐙客散【句】紗窻月上【句】便是嚴凝序【葉】也【句】換靑氊【讀】小帳圍春【句】又還醉【葉】也【句】

【按辛棄疾水龍吟詞句尾用些字蓋仿楚詞體此詞之用也字亦其體也韻腳又用平上去三聲葉𨿽屬創見而句讀與史詞如一】

又一體【雙調一百字前段九句一仄韻六重韻後段十句六重韻】方嶽

一年寒盡也【韻】問秦沙【讀】梅放未也【重韻】幽尋者誰也【重】有何郎佳約【句】嵗云除也【重】南枝暖也【重】正同云【讀】商量雪也【重】喜東皇【讀】一轉洪鈞【句】依舊春風中也【重】香也【重】騷情釀就【句】書味燻成【句】這些情也【重】玉堂春也【重】莫道年華歸也【重】是循環【讀】三百六旬六日【句】生意無窮已也【重】但叮嚀【讀】畱取微酸【句】調商鼎也【重按方嶽秋崖詞自序云以時文體按讀而腔之實用宋詞獨朩橋體也惜香樂府趙長卿無言屈指詞正與此同此詞遊戲之筆采以備體非定格也】

齊天樂【周密天基節樂次樂奏夾鐘宮第一盞觱篥起聖壽齊天樂慢姜夔詞注黃鐘宮俗名正宮周邦彥詞有緑蕪雕盡臺城路句名臺城路沈端節詞名五福降中天張輯詞有如此江山句名如此江山】

齊天樂【雙調一百二字前段十句五仄韻後段十一句五仄韻】周邦彥

緑蕪雕盡臺城路【句】殊鄕又逢秋晚【韻】暮雨生寒【句】鳴蛩勸織【句】深閣時聞裁翦【韻】云窗靜掩【韻】嘆重拂羅裀【句】頓疎花簟【韻】尙有綀囊【句】露螢淸夜照書卷【韻】荊江畱滯最久【句】故人相望處【句】離思何限【韻】渭水西風【句】長安亂葉【句】空憶詩情宛轉【韻】憑髙望逺【韻】正玉液新篘【句】蟹螯初薦【韻】醉倒山翁【句】但愁斜照斂【韻此調以此詞爲正體周詞別首及吳詞姜詞體宋人亦間爲之若方詞陸詞呂詞之添字又攤破句法皆變格也按張炎詞前段第三句東壁圖書東字平聲方嶽詞第四句半江煙色半字仄聲煙字平聲周密詞第五句漠漠凍雲迷道上漠字凍字俱仄聲吳文英詞西北城髙幾許幾字仄聲張詞第六句瀑泉噴薄瀑字仄聲噴字平聲髙觀國詞第七句正玉管吹涼玉字仄聲吳詞第八句虹河平溯虹字平聲方詞第九十句天豈無情離騷防防送歸客天字離字俱平聲周詞後段第一句此生此夜此景上此字仄聲史逹祖詞人問公道惟此惟字平聲周詞第四五句枝冷頻移葉疎猶抱枝字平聲葉字仄聲猶字平聲滕賓詞第七句渭川雲樹渭字仄聲云字平聲譜內可平可仄據此余防所采諸詞方千里詞前段第七句黯西風吹老風字平聲老字仄聲文天祥詞第八句菊波沁曉沁字仄聲姚云文詞後段第二句問舊日平原舊日二字俱仄聲平原二字俱平聲史逹祖詞第三句容易墮去墮字仄聲劉圻父詞第九句擎天作柱擎字平聲作字仄聲趙必詞結句月在葡萄架在字仄聲萄字平聲文詞金貂蟬翼小金字平聲細校宋詞諸家平仄無如此者故譜內不注可平可仄】

又一體【雙詞一百二字前段十句六仄韻後段十一句五仄韻】周邦彥

疎疎幾防黃梅雨【韻】佳節又逢重午【韻】角黍包金【句】香蒲泛玉【句】風物依然荊楚【韻】形裁艾虎【韻】更釵裊朱符【句】臂纏紅縷【韻】撲粉香綿【句】喚風綾扇小窗午【韻】沈湘人去已逺【句】勸君休對景【句】感時懷古【韻】慢轉鶯喉【句】輕敲象板【句】勝讀離騷章句【韻】荷香暗度【韻】漸引入醄醄【句】醉鄕深處【韻】臥聽江頭【句】畫船喧疊鼓【韻此與緑蕪雕盡詞同惟前段起句押韻異按楊無咎詞後堂芳樹陰陰見疎蟬又還催晚又周密詞宮檐融暖晨妝嬾輕霞未勻酥臉正與此同】

又一體【雙調一百二字前段十句五仄韻後段十一句六仄韻】吳文英

麯塵猶沁傷心水【句】歌蟬暗驚春換【韻】露藻淸啼【句】煙羅淡碧【句】先結湖山秋怨【韻】波簾翠捲【韻】嘆霞薄輕綃【句】汜人重見【韻】傍柳追涼【句】暫疎懷袖負紈扇【韻】南花淸鬭素靨【韻】畫船應不載【句】坡靖詩卷【韻】泛酒芳筩【句】題名蠧壁【句】重集湘鴻江燕【韻】平蕪未翦【韻】怕一夕西風【句】鏡心紅變【韻】望眼愁生【句】暮天菱唱逺【韻此與周詞同惟後段起句押韻異按張炎詞幽情閒苑邃閣樹涼僧坐夏翻笑行樂又滕賓詞人生如此奇遇問碧翁何意萍蓬散聚正與此同】

又一體【雙調一百三字前段十句五仄韻後段十一句六仄韻】陸遊

角殘鐘晚闗山路【句】行人乍依孤店【韻】塞月徵塵【句】鞭絲帽影【句】常把流年虛占【韻】藏鴉柳暗【韻】嘆輕負鶯花【句】漫勞書劍【韻】事往情闗【句】悄然頻動壯遊念【韻】孤懷誰與彊遣【韻】市壚沽酒【句】酒薄怎當愁釅【韻】倚瑟妍辭【句】調鉛妙筆【句】那寫柔情芳艷【韻】徵途自厭【韻】況煙斂蕪痕【句】雨稀萍防【韻】最是眠時【句】枕寒門半掩【韻此與吳詞同惟後段第二句減一字作四字句第三句添三字作六字句異按陸詞別首帽檐風軟且看市樓沽酒正與此詞】

又一體【雙調一百二字前段十句六仄韻後段十一句六仄韻】姜防

庾郎先自吟愁賦【韻】淒淒更聞私語【韻】露濕銅鋪【句】苔侵石井【句】都是曾聽伊處【韻】哀音似訴【韻】正思婦無眠【句】起尋機杼【韻】曲曲屏山【句】夜涼獨自甚情緒【韻】西窗又吹暗雨【韻】爲誰頻斷續【句】相和砧杵【韻】館吟秋【句】離宮弔月【句】別有傷心無數【韻】豳詩漫興【韻】笑籬落呼鐙【句】世間兒女【韻】寫入琴絲【句】一聲聲更苦【韻此與周詞同惟前後段起句俱押韻異按張輯詞西風揚子江頭路扁舟雨晴呼渡中流笑與客語把貂裘爲浣半生塵土張炎詞扁舟忽過蘆花浦閒情便隨鷗去魚龍吹浪自舞然淩萬頃如聽風雨正與此同】

又一體【雙調一百三字前段十句五仄韻後段十一句五仄韻】呂渭老

紅香飄沒明春水【句】寒食萬家遊舫【韻】整整斜斜【句】疎疎密密【句】簾纈旗紅相望【韻】江波蕩漾【韻】稱彩艦龍舟【句】繡衣霞槳【韻】舞楫爭先【句】笑歌簫鼓亂淸唱【韻】重來劉郎老【句】對故園【讀】桃紅春晚【句】盡成惆悵【韻】淚雨難晴【句】愁眉又結【句】翻覆千年手掌【韻】如今怎向【韻】念舞板歌塵【句】逺如天上【韻】斜日回舟【句】醉魂空舞颺【韻此亦周詞體惟後段第一句減一字作五字句第二句作七字句異】

又一體【雙調一百二字前段十句五仄韻後段十一句五仄韻】吳文英

芙蓉心上三更露【句】茸香潄泉玉井【韻】自洗銀舟【句】徐開素酌【句】月落空杯無影【韻】庭陰未暝【韻】度一曲新蟬【句】韻秋堪聽【韻】痩骨侵冰【句】怕驚紋簟夜深冷【韻】當時湖上載酒【句】翠雲開處【句】共雪面波鏡【韻】百感瓊漿【句】千莖鬢雪【句】煙鎖藍橋花徑【韻】畱連暮景【韻】但閒覓孤歡【句】彊寛秋興【韻】醉倚修篁【句】晚風吹半醒【韻此亦與周詞同惟後段第二句四字第三句五字異劉圻父詞後段第二三句幔亭何惜爲曽孫畱住正與此同】

又一體【雙調一百四字前段十句五仄韻後段十一句五仄韻】方千里

碧紗窗外黃鸝語【句】聲聲似愁春晚【韻】防柳飄綿【句】庭花墮雪【句】惟有平蕪如翦【韻】重門向掩【韻】看風動疎簾【句】浪鋪湘簟【韻】暗想前歡【句】舊遊心事寄詩卷【韻】鱗鴻音信未覩【句】夢魂尋訪後【句】關山又隔無限【韻】客館愁思【句】天涯倦迹【句】幾許良宵展轉【韻】閒情意逺【韻】記密閣深閨【句】繡衾羅薦【韻】睡起無人【句】料應睂黛斂【韻此與周詞同惟後段第三句添二字作六字句異】

晝錦堂【此調有平韻仄韻兩體平韻者見周邦彥片玉集仄韻者見陳允平日湖漁唱】晝錦堂【雙調一百二字前段十句四平韻後段十一句五平韻】周邦彥

雨洗桃花【句】風飄柳絮【句】日日飛滿雕檐【韻】懊惱一春幽恨【句】盡屬睂尖【韻】愁聞雙飛新燕語【句】更堪孤枕宿醒忺【韻】雲鬟亂【句】獨步畫堂【句】輕風暗觸珠簾【韻】多厭【韻】靜晝永【句】瓊戶悄【句】香銷金獸慵添【韻】自與蕭郎別後【句】事事俱嫌【韻】短歌新曲無心理【句】鳳簫龍管不曾拈【韻】空惆悵【句】常是每年三月【句】病酒懨懨【韻此調押平聲韻者以此詞爲正體吳文英詞悉照此塡若蔣詞之換頭葉仄韻宋詞孫詞之句讀異同皆變體也按吳文英詞前段第四五句舊雨殘雲仍在門巷都非殘字門字俱平聲第六句愁結春情迷醉眼結字仄聲後段第四句十年輕負心期十字仄聲第八句痩腰折盡六橋絲折字仄聲譜內可平可仄據此余防蔣宋孫三詞】

又一體【雙調一百二字前段十句四平韻後段十一句兩叶韻四平韻】

蔣捷

染柳煙消【句】敲菇雨斷【句】歷歷猶寄斜陽【韻】掩冉玉妃芳袂【句】擁出靈塲【韻】倩他鴛鴦來寄語【句】駐君舴艋亦何妨【韻】漁榔靜【句】獨奏櫂歌【句】邀妃試酌淸觴【韻】湖上【葉】云漸暝【句】秋浩蕩【葉】鮮風攴盡蟬糧【韻】贈我非環非佩【句】萬斛生香【韻】半蝸茆屋歸炊影【句】數螺苔石壓波光【韻】鴛鴦笑【句】何似且畱雙檝【句】翠隠紅藏【韻此與周詞同惟換頭句及第三句用本部三聲叶韻異】

又一體【雙調一百二字前段十句四平韻後段十一句五平韻】宋自遜

荷葉遊【句】庭臯鶴舞【句】應自秋滿淮涯【韻】昨夜將星明處【句】彷佛峨睂【韻】干戈已淨銀河淡【句】塵沙不動翠煙微【韻】邦人道【句】半月中秋【句】當歌不飲何爲【韻】誰知【韻】心事逺【句】但感慨登臨【句】白羽頻揮【韻】恨不明朝出塞【句】獵獵旌旗【韻】文南一矢澶淵勁【句】夔門三箭武關奇【韻】桃鐙看【句】龍吼傳家舊劍【句】曾斬吳曦【韻此與周詞同惟後段第三句五字第四句四字異】

又一體【雙調一百二字前段十句四平韻後段十一句五平韻】孫惟信

薄袖禁寒【句】輕妝媚晚【句】落梅庭院春妍【韻】映戶盈盈【句】回倩笑【讀】整花鈿【韻】柳裁云翦腰支小【句】鳳盤鴉聳髻鬟偏【韻】東風裏【句】香步翠揺【句】藍橋那日因緣【韻】嬋娟【韻】流慧盼【句】渾當了【句】匆匆密愛深憐【韻】夢過闌干【句】猶認冷月秋千【韻】杏梢空閙相思眼【句】燕翎難系斷腸箋【韻】銀屏下【句】爭信有人【句】眞个病也天天【韻此詞與周詞校前段第四五句後段第五六句俱作四字一句六字一句第十句四字結句六字異前段第五句𨿽作折腰句法實六字句也不可誤塡三字兩句】

又一體【雙調一百二字前段十句五仄韻後段十一句七仄韻】陳允平

上苑寒收【句】西塍雨散【句】東風是處花柳【韻】步錦籠沙【句】依舊五陵臺沼【韻】繡簾珠箔金翠裊【句】瑣窗雕檻靑紅鬭【韻】頻回首【韻】茶竈酒壚【句】前度幾番攜手【韻】知否【韻】人漸老【韻】嗟眼爲花狂【句】肩爲詩痩【韻】喚醒鄕心【句】無柰數聲啼鳥【韻】秉燭淸遊嫌夜短【句】采香新意輸年少【韻】歸來好【韻】且趁故園池閣【句】緑陰芳艸【韻此調押仄聲韻者秪此一體句讀與平韻詞大同小異無別首宋詞可校】

氐州第一【調始淸眞樂府一名熙州摘徧】

氐州第一【雙調一百二字前段十一句四仄韻後段九句五仄韻】

周邦彥

波落寒汀【句】村渡何晚【句】遙看數防颿小【韻】亂葉翻鴉【句】驚風破鴈【句】天角孤云縹緲【韻】官柳蕭疎【句】甚尙掛【讀】微微殘照【韻】景物闗情【句】川途換目【句】頓來催老【韻】漸解狂朋歡意少【韻】柰猶被【讀】思牽情繞【韻】座上琴

心【句】機中錦字【句】覺最縈懷抱【韻】也知人【讀】懸望久【句】薔薇謝【讀】歸來一笑【韻】欲夢髙唐【句】未成眠【讀】霜空已曉【韻】

【此調創自此詞方千里趙文邵亨貞詞俱照此塡惟陳詞句讀小異故叧列一體按趙詞前段第六句當日文星髙照髙字平聲楊詞第九句情態方濃情字平聲方詞後段第一句倦客自嘆情興少自字仄聲趙詞第二句漫獵較逢塲一笑獵字仄聲逢字平聲楊詞第六句但多才彊傅粉彊字仄聲譜內可平可仄據此余防陳詞楊詞前段第三句佳人就中嬌小後段起句閬苑春回花枝小中字枝字俱平聲查宋詞此字無用平聲者故不注可平趙詞後段第二句一字入聲以入作平亦不注可仄方詞後段起句嘆字平聲不可誤認仄聲】

又一體【雙調一百二字前段十一句四仄韻後段九句六仄韻】陳允平

閒倚江樓【句】涼生半臂【句】天髙過鴈來小【韻】紫芡波寒【句】靑蕪煙淡【句】南浦雲帆縹緲【韻】潮帶離愁去【句】冉冉夕陽空照【韻】寂寞東籬【句】白衣人逺【句】漸黃花老【韻】見說西湖鷗鷺少【韻】孤山路【讀】醉魂飛繞【韻】荻蟹初肥【句】蒓鱸更美【句】盡酒懷詩抱【韻】待南枝【讀】春信早【韻】巡檐對【讀】梅花索笑【韻】月落烏啼【句】漸霜天【讀】鐘殘夢曉【韻】

【此和周詞也前段第七句五字第八句六字後段第七句多押一韻異】

花發狀元紅慢【宋葉夢得避暑錄話劉幾在神宗時與範蜀公重定大樂洛陽花品曰狀元紅爲一時之冠樂工花日新能爲新聲汴妓郜懿以色著祕監致仕劉伯燾精音律熙寧中幾攜花日新就郜懿家賞花歡詠乃撰此曲塡詞以贈之】

花發狀元紅慢【雙調一百二字前後段各十一句五仄韻】劉幾

三春向暮【句】萬卉成陰【句】有嘉艷方坼【韻】嬌姿嫩質【韻】冠羣品【句】共賞傾城傾國【韻】上苑晴晝暄【句】千素萬紅尢奇特【韻】綺筵開【句】防詠歌才子【句】壓倒元白【韻】別有芳幽苞小【句】步障華絲【句】綺軒油壁【韻】與紫鴛鴦【句】素蛺蝶【韻】自淸旦【讀】往往連夕【韻】巧鶯喧翠管【句】嬌燕語雕梁畱客【韻】武陵人【句】念夢役意濃【句】堪遣情溺【韻此調無他詞可校其平仄宜遵之】

戀芳春慢【調見萬俟詠大聲集崇寧中詠充大晟府制撰依月用律制詞多應制之作此詞自

注寒食前進故以戀芳春爲名也】

戀芳春慢【雙調一百二字前段九句四平韻後段十句四平韻】萬俟詠

蜂蕊分香【句】燕泥破潤【句】暫寒天气淸新【韻】帝裏繁華【句】昨夜細雨初勻【韻】萬品花藏四苑【句】望一帶【讀】柳接重津【韻】寒食近【讀】蹴踘秋千【句】又是無限遊人【韻】紅妝趁戲【句】綺羅夾道【句】靑簾賣酒【句】臺榭侵云【韻】處處笙歌【句】不負治世良辰【韻】共見西城路好【句】翠華定【讀】將出嚴宸【韻】誰知道【讀】仁主祈祥爲民【句】非事行春【韻此調秪此一詞無別首可校】

瑤華【調見夢窗詞一名瑤華慢】

瑤華【雙調一百二字前段九句五仄韻後段九句四仄韻】

周密

朱鈿寶玦【韻】天上飛瓊【句】比人間春別【韻】江南江北【句】曾未見【讀】漫擬棃云梅雪【韻】淮山春晚【句】問誰識【讀】芳心髙潔【韻】消幾番【讀】花落花開【句】老了玉闗豪傑【韻】金壺翦送瓊枝【句】看一騎紅塵【句】香度瑤闕【韻】韶華正好【句】應自喜【讀】初識長安蜂蝶【韻】杜郎老矣【句】想舊事【讀】花須能說【韻】記少年【讀】一夢揚州【句】二十四橋明月【韻】

【此調始自吳文英因吳詞有譌字故采此詞作譜按吳詞前段第五句應笑著空鎖淩煙髙閣空字平聲結句痩馬靑芻南陌靑字平聲後段第二句蕩波厎蛟腥波字平聲第五句紅袖暖十里湖山行樂十字仄聲第六句老仙何處何字平聲結句艷錦東風成幄東字平聲譜內可平可仄據此余防張詞】又一體【雙調一百二字前後段各九句四仄韻】

張雨

篩冰爲霧【句】屑玉成塵【句】借阿姨風力【韻】千巖競秀【句】怎一夜【讀】換作連城之璧【韻】先生閉戶【句】怪短日【讀】寒催駒隙【韻】想平沙【讀】鴻爪成行【句】恰似醉時書迹【韻】未隨埋沒雙尖【句】便淡掃蛾睂【句】與鬭顏色【韻】裁詩白戰【句】驢背上【讀】防取灞橋吟客【韻】撚須自笑【句】盡未讓【讀】諸峯頭白【韻】看洗出【讀】宮柳梢頭【句】已借淡黃塗額【韻】

【此與周詞同惟前段起句不用韻異按張雨此詞本和仇逺詞韻仇作前段第五句轉眼見化作方圭圓璧本九字句或因花艸椊編刻脫一見字另編一體者誤】

湘春夜月【黃孝邁自度曲】

湘春夜月【雙調一百二字前段十句四平韻後段十一句四平韻】

黃孝邁

近淸明【句】翠禽枝上銷魂【韻】可惜一片淸歌【句】都付與黃昏【韻】欲共柳花低訴【句】怕柳花輕薄【句】不解傷春【韻】念楚鄕旅宿【句】柔情別緒【句】誰共溫存【韻】空尊夜泣【句】靑山不語【句】殘月當門【韻】翠玉樓前【句】惟是有【讀】一江湘水【句】揺蕩湘云【韻】天長夢短【句】問甚時【讀】重見桃根【韻】這次第【句】算人間沒个【讀】並刀翦斷【句】心上愁痕【韻】

【此調秪有此一詞無他作可校】

曲遊春【調見薲洲漁笛譜】

曲遊春【雙調一百二字前段十句五仄韻後段十一句七仄韻】周密

禁苑東風外【句】颺暖絲晴絮【句】春思如織【韻】燕約鶯期【句】惱芳情偏在【句】翠深紅隙【韻】漠漠香塵隔【韻】沸十里【讀】亂絲叢笛【韻】看畫船【讀】盡入西泠【句】閒卻半湖春色【韻】柳陌【韻】新煙凝碧【韻】映簾厎宮睂【句】堤上游勒【韻】輕暝籠煙【句】怕棃云夢冷【句】杏香愁羃【韻】歌管酬寒食【韻】柰蝶怨【讀】良宵岑寂【韻】正恁醉月揺花【句】怎生去得【韻】

【此調始自此詞應以此詞爲正體若施詞之添字趙詞之減字皆變格也此詞秪有施趙二詞可校故譜內可平可仄悉防二詞】

又一體【雙調一百三字前段十句五仄韻後段十一句七仄韻】施嶽

畫舸西泠路【句】占柳陰花影【句】芳意如織【韻】小楫衝波【句】度麯塵扇厎【句】粉香簾隙【韻】岸轉斜陽隔【韻】又過盡【讀】別船簫笛【韻】傍斷橋【讀】翠繞紅圍【句】相對半篙晴色【韻】頃刻【韻】千山暮碧【韻】向沽酒樓前【句】猶系金勒【韻】乘月歸來【句】正棃花夜縞【句】海棠煙羃【韻】院宇明寒食【韻】醉乍醒【讀】一庭春寂【韻】任滿身【讀】露濕東風【句】欲眠未得【韻】

【此和周詞也惟後段第十句添一襯字異】

又一體【雙調一百一字前段十句五仄韻後段十句六仄韻】趙

文

千樹玲瓏罩【句】正蒲風微過【句】梅雨新霽【韻】客裏幽窗【句】算無春可到【句】和愁都閉【韻】萬種人生計【韻】應不似【讀】午天閒睡【韻】起來踏碎松陰【句】蕭蕭欲動疑水【韻】借問歸舟歸未【韻】望柳色煙光【句】何處明媚【韻】抖擻人間【句】除離情別恨【句】乾坤餘幾【韻】一笑晴鳬起【韻】酒醒後【讀】防幹獨倚【韻】時見雙燕飛來【句】斜陽滿地【韻此亦與周詞同惟前段第九句減一字換頭句不押短韻異】

竹馬兒【一名竹馬子樂章集注仙呂調】

竹馬兒【雙調一百三字前段十二句四仄韻後段十句五仄韻】柳永

登孤壘荒涼【句】危亭曠望【句】靜臨煙渚【韻】對雌霓掛雨【句】雄風拂檻【句】微收煩暑【韻】漸覺一葉驚秋【句】殘蟬噪晚【句】素商時序【韻】覽景想前歡【句】指神京【句】非霧非煙深處【韻】向此成追感【句】新愁易積【句】故人難聚【韻】憑髙盡日凝竚【韻】贏得銷魂無語【韻】極目霽靄霏微【句】暝鴉零亂【句】蕭索江城暮【韻】南樓畫角【句】又逐殘陽去【韻此調始自此詞應爲正體若葉詞之句讀小異乃變格也此調秪有葉詞一首可校故可平可仄悉防之】

又一體【雙調一百三字前段十一句四仄韻後段十句五仄韻】葉夢得

與君記【讀】平山堂前細柳【句】幾回同挽【韻】又狂颿夜落【句】危檻依舊【句】遙臨云巘【韻】自笑來往匆匆【句】朱顏漸攺【句】故人俱逺【韻】橫笛想遺聲【句】但寒松千丈【句】傾崖蒼蘚【韻】世事終何已【句】田園縱在【句】嵗陰仍晚【韻】嵇康老來仍嬾【韻】只要蒓羮菇飯【韻】卻欲便買茆廬【句】短篷輕檝【句】尊酒猶能辦【韻】君能過我【句】水雲聊爲伴【韻此詞與柳詞校前段第一二句作九字一句第十句作五字一句結句作四字一句異】

長相思慢【樂章集注商調】

長相思慢【雙調一百三字前段十一句六平韻後段十句四平韻】

柳永

畫鼓喧街【句】蘭鐙滿市【句】皎月初照嚴城【韻】淸都絳闕夜景【句】風傳銀箭【句】露暖金莖【韻】巷陌縱橫【韻】過平康款轡【句】緩聽歌聲【韻】鳳燭熒熒【韻】那人家【讀】未掩香屏【韻】向羅綺叢中【句】認得依稀舊日【句】雅態輕盈【韻】嬌波艷冶【句】巧笑依然【句】有意相迎【韻】墻頭馬上【句】漫遲畱【讀】難寫深誠【韻】又豈知【讀】名宦拘檢【句】年來減盡風情【韻】

【此調以柳詞秦詞爲正體若周詞袁詞之句讀小異皆變格也此詞與周詞大同小異故可平可仄悉防周詞】

又一體【雙調一百三字前段十一句六平韻後段十一句四平韻】周邦彥

夜色澄明【句】天街如水【句】風力微冷簾旌【韻】幽期再偶【句】坐久相看【句】才喜欲嘆還驚【韻】醉眼重醒【韻】映雕防修竹【句】共數流螢【韻】細語輕輕【韻】盡銀臺【讀】掛蠟潛聽【韻】自初識伊家【句】便惜妖嬈艷質【句】美盼柔情【韻】桃溪換世【句】鸞馭淩空有願須成【韻】遊絲蕩絮【句】任輕狂【讀】相逐牽縈【韻】但連環不解【句】流水長東【句】難負深盟【韻】

【此詞與柳詞校前段第四五六句作四字兩句六字一句後段第九十句結句作五字一句四字兩句異】又一體【雙調一百四字前段十一句六平韻後段九句五平韻】秦觀

鐵甕城髙【句】蒜山渡闊【句】干云十二層樓【韻】開尊待月【句】掩箔披風【句】依然鐙火揚州【韻】綺陌南頭【韻】記歌名宛轉【句】鄕號溫柔【韻】曲檻俯淸流【韻】想花陰【讀】誰系蘭舟【韻】念淒絕秦弦【句】感深荊賦【句】相望幾許凝愁【韻】勤勤裁尺素【句】柰雙魚【讀】難渡洲【韻】曉鑑堪羞【韻】潘鬢短【讀】吳霜漸稠【韻】幸於飛【讀】鴛鴦未老【句】不應同是悲秋【韻】

【此卽柳詞體但前段第十句添一字作五字句楊無咎急雨回風詞悉照此塡舊刻後結脫四字今據花艸粹編增定按楊詞前段第六句一尊同醉靑州一字仄聲第八句記檀槽淒絕淒字平聲後段第一句況得意情懷得字仄聲第三句尋思可柰離愁思字平聲第五句任徵帆只抵蘆洲隻字仄聲結句綢繆莫負淸秋莫字仄聲譜內可平可仄據此余防袁詞句法同者】

又一體【雙調一百四字前段十一句六平韻後段九句四平韻】袁去華

葉舞殷紅【句】水揺痩碧【句】隠約天際帆歸【韻】寒鴉影裏【句】斷鴈聲中【句】依然殘照輝輝【韻】立馬看梅【韻】試尋香嚼蕊【句】醉折繁枝【韻】山翠埽修睂【韻】記人人【讀】蹙黛愁時【韻】嘆客裏【讀】光陰易失【句】霜侵短鬢【句】塵染徵衣【韻】陽臺雲歸後【句】到如今【讀】重見無期【韻】流怨淸商【句】空細寫【讀】琴心何誰【韻】更難將【讀】愁隨夢去【句】相思惟有天知【韻】

【此詞與秦詞校後段第一句七字第二三句皆四字第六句不押韻異】

雨霖鈴【一名雨霖鈴慢唐教坊曲名明皇雜錄帝幸蜀初入斜谷霖雨彌日棧道中聞鈴聲采其

聲爲雨霖鈴曲宋詞蓋借舊曲名另倚新聲也調見柳永樂章集屬雙調】

雨霖鈴【雙調一百三字前段十句五仄韻後段九句五仄韻】柳

永

寒蟬淒切【韻】對長亭晚【句】驟雨初歇【韻】都門帳飲無緒【句】方畱戀處【句】蘭舟催發【韻】執手相看淚眼【句】竟無語凝咽【韻】念去去【讀】千里煙波【句】暮靄沈沈楚天闊【韻】多情自古傷離別【韻】更那堪【讀】冷落淸秋節【韻】今宵酒醒何處【句】楊柳岸【讀】曉風殘月【韻】此去經年【句】應是良辰【句】好景虛設【韻】便縱有【讀】千種風情【句】更與何人說【韻】

【此調以此詞爲正體王安石孜孜矻矻詞正與此同若王詞黃詞之句讀小異乃變格也按王安石詞前段第四句浮名浮利何濟下浮字平聲譜內據此其餘可平可仄悉防王黃二詞】

又一體【雙調一百三字前後段各九句五仄韻】

王庭珪

瓊樓玉宇【韻】滿人寰【讀】似海邊洲渚【韻】蓬萊又還水淺【句】鯨濤靜見【句】銀宮如許【韻】紫極鳴簫聲斷【句】望霓舟何處【韻】待夜深【讀】重倚層霄【句】認得瑤池廣寒路【韻】郢中舊曲誰能度【韻】恨歌聲【讀】響入靑雲去【韻】西湖近時絕唱【句】總不道【讀】月梅鹽絮【韻】暗想當年【句】賔從毫端【句】有驚人句【韻】漫說向【讀】枚叟鄒生【句】共作梁園賦【韻】

【此與柳詞同惟前段第二三句作八字一句異】

又一體【雙調一百三字前後段各九句五仄韻】

黃裳

天南遊客【韻】甚而今【讀】卻送君南國【韻】西風萬里無限【句】吟蟬暗續【句】離情如織【韻】秣馬脂車【句】去卽去【讀】多少人惜【韻】望百里【讀】煙慘雲山【句】送兩程【讀】愁作行色【韻】飛帆過浙西封域【韻】到秋深【讀】且檥荷花澤【韻】就船買得鱸鱖【句】新谷破【讀】雪堆香粒【韻】此興誰同【句】須記東秦【句】有客相憶【韻】願聽了【讀】一闋歌聲【句】醉倒拌今日【韻】

【此詞與王詞校前段第六句四字第七句第八句結句俱作上三下四七字句異】

還京樂【唐敎坊曲名唐書明皇自潞州還京師制還京樂曲宋詞蓋借舊曲名另翻新聲也】還京樂【雙調一百三字前後段各十句五仄韻】

周邦彥

禁煙近【句】觸處浮香秀色相料理【韻】正泥花時【句】柰何客裏【句】光陰虛費【韻】望箭波無際【韻】迎風漾日黃雲委【韻】任去逺【句】中有萬防【句】相思淸淚【韻】到長淮厎【韻】過當時樓下【句】殷勤爲說【句】春來羇旅況味【韻】堪嗟誤約乖期【句】向天涯【讀】自看桃李【韻】想如今【讀】應恨墨盈箋【句】愁妝照水【韻】怎得靑鸞翼【句】飛歸教見憔悴【韻此調始自此詞應以此詞爲正體若方楊吳張四詞之句讀異同皆變格也譜內可平可仄悉防下詞此詞句法多一气貫下蟬聯不斷陳楊方和詞皆然當是音律所寓塡者遵之】

又一體【雙調一百三字前段十句五仄韻後段十句六仄韻】陳允平

防鸞去【句】適怨淸和【讀】錦瑟誰共理【韻】柰春光漸老【句】萬金難買【句】楡錢空費【韻】岸艸煙無際【韻】落花滿地芳塵委【韻】翠袖裏【句】紅粉濺濺【句】東風吹淚【韻】任鴛幃厎【韻】寶香寒【句】金獸慵燻繡被【韻】依依別離意味【韻】瓊釵暗劃心期【句】倩啼鵑【讀】爲催行李【韻】黯消魂【讀】但夢繞巫山【句】情牽渭水【韻】待得歸來後【句】鐙前湥訴憔悴【韻】

【此詞後段第二句三字第三四句皆六字又多押一韻與周詞異】

又一體【雙調一百三字前段九句五仄韻後段十句五仄韻】方千里

嵗華慣【句】每到和風麗日歡再理【韻】爲妙歌新調【句】粲然一曲【句】千金輕費【韻】記夜防深際【韻】更衣換酒珠璣委【韻】悵防燭揺影【句】易積銀盤紅淚【韻】向笙歌厎【韻】問何人【讀】能道平生【句】聚合歡娛【句】離別興味【韻】誰憐露浥煙籠【句】盡栽培【讀】艷桃穠李【韻】漫縈牽【讀】空坐隔千山【句】情遙萬水【韻】縱有丹靑筆【句】應難摹畫憔悴【韻此亦和周詞也前結五字一句六字一句後段第二句七字第三四句皆四字與周詞異】

又一體【雙調一百三字前段九句六仄韻後段十句五仄韻】楊澤民

春光至【韻】欲訪淸歌妙舞重爲理【韻】念燕輕鶯怯媚容【句】百斛明珠須費【韻】算枕前盟誓【韻】深誠密約堪憑委【韻】意正美【句】嬌眼又灑【句】棃花春淚【韻】記羅帷厎【韻】向鴛鴦【讀】鐙畔相偎【句】共把前回【句】詞語詠味【韻】無端浪迹萍蓬【句】柰區區【讀】又催行李【韻】忍重看【讀】小防柳梳風【句】江梅鑑水【韻】待學鶼鶼翼【句】從他名利榮悴【韻此和周詞也前段起句用韻第三句七字第四句六字後段第二句七字第三四句皆四字與周詞異】又一體【雙調一百三字前段十句四仄韻後段十句五仄韻】吳文英

宴蘭漵【句】促奏絲縈筦裂飛繁響【韻】似漢宮人去【句】夜深獨語【句】胡沙淒咽【韻】對鴈斜玫柱【句】瓊瓊弄玉臨秋影【韻】鳳吹逺【句】河漢去槎【句】天風吹冷【韻】泛淸商竟【韻】轉銅壺敲漏【句】瑤牀二八靑娥【句】環佩再整【韻】菱歌四碧無聲【句】變須臾【讀】翠繁紅暝【韻】嘆棃園【讀】今調絕音希【句】愁深未醒【韻】桂檝輕如翼【句】歸霞時防淸鏡【韻此亦周詞體惟前段第七句不押韻後段第三句六字第四句四字異】

又一體【雙調一百三字前段九句六仄韻後段十句四仄韻】張

炎

勝遊處【韻】多是琴尊坐石松下語【韻】有筆牀茶竈【句】痩笻相引【句】逢花須住【韻】正翠陰迷路【韻】年華荏苒成孤旅【韻】待趁燕檣【句】休忘了【讀】元都前度【韻】漸煙波逺【句】怕五湖淒冷【句】佳人袖薄【句】修竹依依日暮【韻】知他甚處重逢【句】便匆匆【讀】帶潮歸去【韻】莫因循【讀】卻誤了幽期【句】還孤舊雨【韻】佇立山風晚【句】月明揺碎江樹【韻此詞與周詞校前段第九句四字結句七字又換頭句不押韻異】

雙頭蓮【此調一百三字者見周邦彥片玉集一百字者見陸遊放翁集】

雙頭蓮【雙調一百三字前段十三句三仄韻後段十二句五仄韻】周邦彥

一抹殘霞【句】幾行新鴈【句】天染斷紅【句】云迷陣影【句】隠約望中【句】防破晚空澄碧【韻】助秋色【韻】門掩西風【句】橋橫斜照【句】靑翼未來【句】濃塵自起【句】咫尺鳳幃【句】合有人相識【韻】嘆乖隔【韻】知甚時恣與【句】同攜歡適【韻】度曲傳觴【句】並韀飛轡【句】綺陌畫堂連夕【韻】樓頭千里【句】帳厎三更【句】盡堪淚滴【韻】怎生向【句】總無聊【句】但只聽消息【韻】

【此詞淸眞集不載故方千里楊澤民陳允平皆無和詞或疑前段直至第六句始用韻似有譌脫不知宋人以韻少者爲慢曲子韻多者爲急曲子細玩此詞文法甚順決無譌脫但無他詞援證耳】又一體【雙調一百字前段十句六仄韻後段十句五仄韻】陸

遊

華鬢星星【句】驚壯志成虛【句】此身如寄【韻】蕭條病驥【韻】向暗裏【讀】消盡當年豪气【韻】夢斷故國山川【句】隔重重煙水【韻】身萬里【韻】舊社凋零【句】靑門俊遊誰記【韻】盡道錦裏繁華【句】嘆官閒晝永【句】柴荊添睡【韻】淸愁自醉【韻】念此際【讀】付與何人心事【韻】縱有楚柁吳檣【句】知何時東逝【韻】空悵望【句】鱠美菇香【句】秋風又起【韻】

【此與周詞句讀迥異因調名同故爲類列前後段第八句例作上一下四句法塡者辧之譜內可平可仄悉防陸詞別首及梅苑無名氏詞】

又一體【雙調一百字前段十一句六仄韻後段十句六仄韻】陸

遊

風捲徵塵【句】堪嘆處【句】靑驄正揺金轡【韻】客襟貯淚【韻】漫萬防如血【句】憑誰持寄【韻】佇想艷態幽情【句】壓江南佳麗【韻】春正媚【韻】怎忍長亭【句】匆匆頓分連理【韻】目斷淡日平蕪【句】望煙濃樹逺【句】微茫如薺【韻】悲歡夢裏【韻】柰倦客【讀】又是關河千里【韻】最苦唱徹驪歌【句】重遲畱無計【韻】何限事【韻】待與丁寧【句】行時已醉【韻】

【此詞與華鬢星星詞校前段第二句三字第三句六字第五句攤破句法作五字一句四字一句後段第八句押韻異】

又一體【雙調一百字前後

梅苑段各十句四仄韻】無名氏

觸目庭臺【句】當嵗晚凋殘【句】恁時方見【韻】瓊英細蕊【句】似美玉碾就【句】輕冰裁翦【韻】暗想蜂蜨不知【句】有淸香爲援【韻】深疑是【讀】傅粉酡顏【句】何殊壽陽妝面【韻】惟恐易落難畱【句】仗何人巧把【句】名詞褒羨【韻】狂風橫雨【句】枉墜落【讀】細蕊紛紛千片【韻】異日結實成陰【句】托稱殊非淺【韻】調鼎鼐【句】試作和羮【句】佳名方顯【韻】

【此詞與陸詞校前段第四句攤破句法作五字一句四字一句前後段第四句俱不押韻異】憶瑤姬【此調有仄韻平韻兩體仄韻者始自曹組一名別素質平韻者始自萬俟詠一名別瑤姬

慢】

憶瑤姬【雙調一百三字前段九句五仄韻後段九句六仄韻】曹

組

雨細雲輕【句】花嬌玉軟【句】於中好个情性【韻】爭柰無緣相見【句】有分孤另【韻】香箋細寫頻相問【韻】我一句句兒都聽【韻】到如今【讀】不得同歡【句】伏惟與他耐靜【韻】此事憑誰執證【韻】有樓前明月【句】窗外花影【韻】拌了一生煩惱【句】爲伊成病【韻】祗愁更把風流逞【韻】便因循【讀】誤人無定【韻】恁時節【讀】若要眼兒廝覻【句】除非防聖【韻此調押仄韻者秪此一詞無別首宋詞可校】

又一體【雙調一百五字前段十一句五平韻後段十一句四平韻】萬俟詠

可惜香紅【韻】又一番驟雨【句】幾陣狂風【韻】霎時畱不住【句】便夜來和月【句】飛過簾櫳【韻】離愁未了【句】酒病相仍【句】便堪此恨中【韻】片片隨【讀】流水斜陽去【句】各自西東【韻】又還是【讀】九十春光【句】誤雙飛戲蜨【句】並采遊蜂【韻】人生能幾許【句】細算來何物【句】得似情濃【韻】沈腰暗減【句】潘鬢先秋【句】寸心不易供【韻】望暮云【句】千里沈沈障翠峯【韻】

【此調押平韻者以此詞爲正體若蔡詞之多押一韻史詞之添字又句讀異同皆變格也此詞句讀與蔡詞同故譜內可平可仄悉防蔡詞】

又一體【雙調一百五字前後段各十一句五平韻】

蔡伸

微雨初晴【韻】洗瑤空萬里【句】月掛冰輪【韻】廣寒宮闕迥【句】望素娥縹緲【句】丹桂亭亭【韻】金盤露冷【句】玉樹風輕【句】倍覺秋思淸【韻】念去年【讀】曾共吹簫侶【句】同賞蓬瀛【韻】柰此夜【讀】旅泊江城【韻】漫花光目【句】緑酒如澠【韻】幽懷終有恨【句】恨綺窗淸影【句】虛照娉婷【韻】藍橋路杳【句】楚館云深【句】擬憑歸夢輕【韻】彊就枕【句】無柰孤衾夢易驚【韻】

【此與萬俟詞同惟換頭句押韻異】

又一體【雙調一百九字前段十句四平韻後段十句五平韻】史逹祖

嬌月籠煙【句】下楚嶺【句】香分兩朶湘云【韻】花房時漸密【句】弄杏牋初防【句】歌裏殷勤【韻】沈沈夜久西窗【句】屢隔蘭鐙幔影昏【韻】自防鸞【讀】飛入芳巢【句】繡屏羅薦粉光新【韻】十年未始輕分【韻】念此飛花【句】可憐柔脆銷春【韻】空餘雙淚眼【句】到舊家時節【句】漫染愁巾【韻】神仙說道淩虛【句】一夜相思玉樣人【韻】但起來【讀】梅發窗前【句】哽咽疑是君【韻】

【此詞前後段第四五六句與萬俟詞同余】

禦定詞譜卷三十一

欽定四庫全書

禦定詞譜卷三十二目錄【起一百三字止一百四字】

安平樂慢二體

望南云慢一體

情久長一體

西江月慢二體

杏花天慢一體

探春慢五體【又名探春】

睂嫵三體【又名百宜嬌】

湘江靜二體【又名瀟湘靜】

金盞子五體

龍山防二體

春云怨一體

升平樂一體

迎新春一體

歸朝歡二體【又名菖蒲緑】

雙聲子一體

永遇樂七體【又名消息】

二郎神九體【又名轉調二郎神十二郎】

傾杯樂十體【又名古傾杯傾杯】

百宜嬌一體

月中桂三體【又名月中仙】

澡蘭香一體

欽定四庫全書

禦定詞譜卷三十二【起一百三字至一百四字】

安平樂慢【調見萬俟詠大聲集】

安平樂慢【雙調一百三字前段十一句五平韻後段九句四平韻】

萬俟詠

瑞日初遲【句】緒風乍暖【句】千花百艸爭香【韻】瑤池路穏【句】閬苑春深【句】雲樹水殿相望【韻】柳曲沙平【句】看塵隨靑蓋【句】絮惹紅妝【韻】賣酒緑陰傍【韻】無人不醉春光【韻】有十里笙歌【句】萬家羅綺【句】身世疑在仙鄕【韻】行樂

知無禁【句】五侯半隠少年塲【韻】舞妙歌妍【句】空妒得【讀】鶯嬌燕忙【韻】念芳菲【讀】都來幾日【句】不堪風雨疎狂【韻此調秪有萬俟詞曹詞二首故此詞可平可仄悉防曹詞】

又一體【雙調一百四字前段十一句五平韻後段十句四平韻】曹勛

聖徳如堯【句】聖心似舜【句】欣逢出震昌期【韻】中興繼體【句】撫有寰瀛【句】三陽方是炎曦【韻】萬國朝元【句】奉崇嚴宸扆【句】咫尺天威【韻】瑞色滿三墀【韻】漸嵩呼【讀】均慶彤

闈【韻】正金屋妝成【句】翠紅圍繞【句】香靄髙散狻猊【韻】東朝移雕輦【句】與坤儀【讀】同奉瑤卮【韻】闔殿花明【句】億萬載【讀】咸歌壽祺【韻】視天民【句】永祈寶歷【句】垂衣端拱無爲【韻】

【此與萬俟詞同惟前段結句校萬俟詞添一字後段第五句作上三下四句法異】

望南云慢【調見樂府雅詞】

望南云慢【雙調一百三字前段十一句四平韻後段十二句五平韻】

沈公述

木葉輕飛【句】乍雨歇亭臯【句】簾捲秋光【韻】防隈砌角【句】綻拒霜幾處【句】深淺紅芳【韻】應恨開時晚【句】伴翠菊【讀】風前並香【韻】曉來淸露【句】嫩面低凝【句】似帶啼妝【韻】堪傷【韻】記得佳人【句】當時怨別【句】盈腮粉淚行行【韻】而今最苦【句】柰千里身心【句】兩處淒涼【韻】感物成消黯【句】念舊歡【讀】空勞寸腸【韻】月斜殘漏【句】夢斷孤幃【句】一枕思量【韻】

【此調秪此一詞無他首可校】

情久長【調見聖求詞】

情久長【雙調一百三字前後段各九句四仄韻】

呂渭老

瑣窗夜永【句】無聊盡作傷心句【韻】甚近日【讀】帶腰移眼【句】棃臉沾雨【韻】春心償未足【句】怎忍聽【讀】啼血催歸杜宇【韻】暮帆掛【讀】沈沈暝色【句】衮衮長江【句】流不盡【讀】來無據【韻】防檢風光【句】嵗月今如許【韻】趁此際【讀】浦花汀艸【句】一棹東去【韻】雲窗霧閣【句】洞天曉【讀】同作煙霞伴侶【韻】算誰見【讀】梅簾醉夢【句】柳陌晴遊【句】應未許【讀】春知處【韻】

【此調秪有此體呂渭老集中二首字句悉同故此詞可平可仄悉防冰梁跨水詞按呂詞別首前段第一句冰梁跨水冰字平聲第五句夜寒侵短髮夜字仄聲後段第一句雞咽荒郊雞字平聲第四句淸吟無味淸字吟字俱平聲第五句想伊睡起想字仄聲第六句又念逺樓閣橫枝對倚念字仄聲譜內可平可仄據此】

西江月慢【調見聖求詞】

西江月慢【雙調一百三字前段十句四仄韻後段八句五仄韻】呂渭老

春風淡淡【句】淸晝永【讀】落英千尺【韻】桃杏散平郊【句】晴蜂來往【句】妙香飄擲【韻】傍畫橋【讀】煮酒靑簾【句】緑楊風外【句】數聲長笛【韻】記去年【讀】紫陌朱門【句】花下舊相識【韻】向寶帊【讀】裁書憑燕翼【韻】望翠閣【讀】煙林似織【韻】聞道春衣猶未整【句】過禁煙寒食【韻】但記取【讀】角枕題情【句】東窗休悞【句】這些端的【韻】更莫待【讀】靑子緑陰春事寂【韻】

【此調呂詞外秪有無名氏詞句讀互異故不防校平仄】

又一體【雙調一百六字前段九句四仄韻後段九句五仄韻】

【髙麗史樂志】無名氏

煙籠細柳【句】映粉墻【讀】垂絲輕裊【韻】正嵗首【讀】暖律風和【句】裝防後苑臺沼【韻】見乍開桃若胭脂染【句】便須信【讀】江南春早【韻】又數枝【讀】零亂殘花【句】飄滿地【句】未曾埽【韻】幸到此【讀】芳菲時漸好【韻】恨間阻【讀】佳期尙杳【韻】聽幾聲【讀】雲裏悲鴻【句】感動怨愁多少【韻】漫目送【句】層閣天涯逺【句】甚無人【讀】音書來到【韻】又只恐【讀】別有深情【句】盟言忘了【韻】

【此見髙麗史樂志亦宋詞也惟前後段起二句與呂詞同余俱異】

杏花天慢【調見松隠集】

杏花天慢【雙調一百三字前後段各九句五仄韻】

曹勛

桃蕊初謝【句】雙燕來後【句】枝上嫩苞時節【韻】絳蕚滋浩露【句】照曉景【讀】裁剪冰綃標格【韻】煙傳靚質【韻】似澹拂【讀】妝成香頰【韻】看暖日【讀】催吐繁英【句】占斷上林風月【韻】壇邊曾見數枝【句】算應是眞仙【句】故畱春色【韻】頓覺偏造化【句】且任他【讀】桃李成蹊誰說【韻】晴霽易雪【韻】待等飲【讀】淸賞無歇【韻】更愛惜【讀】畱引鷴禽【句】未須再折【韻】

【此詞無他首可校】

探春慢【或作探春無慢字】

探春慢【雙調一百三字前後段各十句四仄韻】

姜夔

衰艸愁煙【句】亂鴉送日【句】風沙回旋平野【韻】拂雪金鞭【句】欺寒茸帽【句】還記章臺走馬【韻】誰念漂零久【句】漫贏得【讀】幽懷難寫【韻】故人靑盼相逢【句】小窗閒共情話【韻】長恨離多防少【句】重訪問竹西【句】珠淚盈把【韻】鴈磧

沙平【句】漁汀人散【句】老去不堪遊冶【韻】無柰苕溪月【句】又喚我【讀】扁舟東下【韻】甚日歸來【句】梅花零亂春夜【韻此調以此詞爲正體若周密詞之換頭多押一韻陳允平詞之後結句讀小異猶不失正若吳文英詞之句讀全異則變格也此詞前段第三句前後段結句例作拗體若周詞之客裏暗驚時張詞之一抹墻腰月淡周詞之畢竟爲誰消瘦陳詞之體取過湖人少張詞別首之恰有梅花一樹與調不合譜內槪不校注平仄按張炎詞前段第四五句投老情懷薄遊滋味投字平聲薄字仄聲趙以夫詞第九句莫惜沈醉風前惜字仄聲張詞後段第二句休忘了盈盈忘字平聲第五句柳蛾暗雪柳字仄聲趙詞第六句得似家山閒暇家字平聲譜內可平可仄據此余防下張詞周詞陳詞張詞前段第三句槯殘客裏時序第八句早瘦了梅花一半第九句也知不作花看客字一字不字俱以入作平不注可仄】又一體【雙調一百三字前段十句四仄韻後段十句五仄韻】張

炎

銀浦流云【句】緑房迎曉【句】一抹墻腰月淡【韻】暖玉生香【句】懸冰解凍【句】碎滴瑤堦如霰【韻】才放些晴意【句】早瘦了【讀】梅花一半【韻】也知不作花看【句】東風何事吹散【韻】揺落似成秋苑【韻】甚釀得春來【句】怕教春見【韻】野渡

舟回【句】前邨門掩【句】應是不勝淸怨【韻】次第尋芳去【句】灞橋外【讀】蕙香波暖【韻】猶聽檐聲【句】看鐙人在深院【韻此與姜詞同惟換頭句用韻異】

又一體【雙調一百三字前段十句四仄韻後段十句五仄韻】周

密

防勝宜春【句】翠盤銷夜【句】客裏暗驚時【韻】翦燕心情【句】呼盧音語【句】景物總成懷舊【韻】愁鬢妒垂楊【句】早穉眼【讀】漸濃如豆【韻】盡教寛盡春衫【句】畢竟爲誰消瘦【韻】梅浪半空如繡【韻】便管領芳菲【句】忍辜詩酒【韻】映竹

占花【句】臨窗卜鏡【句】還念嵗寒宮袖【韻】簫鼓動春城【句】競防綴【讀】玉梅金柳【韻】廝勾元宵【句】鐙前共誰攜手【韻此與姜詞同惟後段起句押韻異】

又一體【雙調一百三字前段十句四仄韻後段十句五仄韻】陳允平

上苑烏啼【句】中洲鷺起【句】疎鐘才度云窈【韻】篆冷香篝【句】鐙微塵幌【句】殘夢猶吟芳艸【韻】搔首卷簾看【句】認何處【讀】六橋煙柳【韻】翠橈才檥西冷【句】趁取過湖人少【韻】掠水風花繚繞【韻】還暗憶年時【句】旗亭歌酒【韻】隠約

春聲【句】鈿車寶勒【句】次第鳳城開了【韻】惟有踏靑心【句】縱早起【讀】不嫌寒峭【韻】畫防閒立東風【句】舊紅誰埽【韻此與周詞同惟後結作六字一句四字一句異】

又一體【雙調九十四字前段十二句四仄韻後段十一句五仄韻】吳文英

苔徑曲深深【句】不見故人【句】輕敲幽戶【韻】細艸回春【句】目送流光一羽【韻】重云冷【句】哀鴈斷【句】翠微空【句】愁蝶舞【韻】逞鳴鞭【句】遊蓬小夢【句】枕殘驚寤【韻】還識西湖醉路【韻】向柳下並鞍【句】銀袍吹絮【韻】事影難追【句】那負鐙牀聽雨【韻】冰溪憑誰照影【句】有明月【句】乘興去【韻】暗相思【句】梅孤鶴痩【句】共江亭暮【韻】

【此詞後段第一二三句與姜詞同余俱異因調名同亦爲類列】

睂嫵【姜夔詞注一名百宜嬌】

睂嫵【雙調一百三字前段十一句五仄韻後段十一句七仄韻】姜

夔

看垂楊連苑【句】杜若吹沙【句】愁損未歸眼【韻】信馬靑樓去【句】重簾下【句】娉婷人妙飛燕【韻】翠尊共款【韻】聽艷歌【讀】郎意先感【韻】便攜手【句】月地云堦裏【句】愛良夜微暖【韻】無限【韻】風流疎散【韻】有暗藏弓履【句】偸寄香翰【韻】明日聞津鼓【句】湘江上【句】催人還解春防【韻】亂紅數防【韻】悵斷魂【讀】煙水遙逺【韻】又爭似相攜【句】乘一舸【讀】鎭長見【韻】

【此調以此詞爲正體若王詞之少押一韻張詞之多押兩韻皆變格也此詞可平可仄防下王張二詞】又一體【雙調一百三字前段十一句五仄韻後段十句六仄韻】王沂孫

漸新痕懸柳【句】澹彩穿花【句】依約破初暝【韻】便有團圓意【句】深深拜【句】相逢誰在香徑【韻】畫睂未穏【韻】料素娥【讀】猶帶離恨【韻】最堪愛【句】一曲銀鉤小【句】寶簾掛秋冷【韻】千古盈虧休問【韻】嘆漫磨玉斧【句】猶掛金鏡【韻】太液池猶在【句】淒涼處【句】何人重賦淸景【韻】故山夜永【韻】試待他【讀】窺戶端正【韻】看云外山河【句】還老盡【讀】桂花影【韻】

【此與姜詞同惟換頭不押短韻異】

又一體【雙調一百三字前段十一句六仄韻後段十一句八仄韻】張翥

又蛛分天巧【句】鵲誤秋期【句】銀漢防牛女【韻】薄命猶如此【句】悲歡事【句】人間何限夫婦【韻】此情更苦【韻】怎似他【讀】今夜相遇【韻】素娥妒【韻】不肯偏畱照【句】漸涼影催曙【韻】私語【韻】釵盟何處【韻】但翠屏天逺【句】淸夢云去【韻】縱有閒鍼縷【韻】相憐愛【句】絲絲空綴愁緒【韻】竊香伴侶【韻】問甚時【讀】重畫睂嫵【韻】漫鉛淚彈風【句】俱付與【讀】洗車雨【韻】

【此亦與姜詞同惟前段第九句後段第五句俱押韻異】

湘江靜【調見樂府雅詞一名瀟湘靜】

湘江靜【雙調一百三字前段十句五仄韻後段十一句五仄韻】史逹祖

春艸堆靑雲浸浦【韻】記匆匆【讀】倦篙曾駐【韻】漁榔四起【句】沙鷗未落【句】怕愁沾詩句【韻】碧袖一聲歌【句】石城怨【讀】西風隨去【韻】滄波蕩晚【句】菇蒲弄秋【句】還重到【讀】斷魂處【韻】酒易醒【句】思正苦【韻】想空山【讀】桂香懸樹【韻】三年夢冷【句】孤吟意短【句】屢煙鐘津鼓【韻】屐齒厭登臨【句】移橙後【讀】幾番涼雨【韻】潘郎漸老【句】風流頓減【句】閒居未賦【韻】

【此調史詞外秪有無名氏詞故此詞可平可仄悉防之但無名氏詞後段第五句白字入聲第七句莫字入聲俱以入作平不注可仄】

又一體【雙調一百三字前段十句五仄韻後段十句四仄韻】

【雅詞拾遺】無名氏

畫簾微卷香風逗【韻】正明月【讀】乍圓時【韻】金盤露冷【句】玉鑪篆燼【句】漸紅鱗生酒【韻】嬌唱倚繁弦【句】瓊枝碎【讀】輕回云袖【韻】風臺焰短【句】銅壺漏永【句】人欲醉【讀】夜如晝【韻】因念流年迅景【句】被浮名【讀】暗孤歡偶【韻】人生大抵【句】離多防少【句】便相將白首【韻】何似猛尋芳【句】都莫問【讀】積金過斗【韻】歌闌宴闋【句】云窗鳳枕【句】釵橫麝透【韻】

【此與史詞同惟換頭作六字一句又不押韻異】

金盞子【此調有平韻仄韻兩體仄韻者見梅溪詞及夢窗詞平韻者見髙麗史樂志】金盞子【雙調一百三字前段十一句四仄韻後段十一句六仄韻】吳文英

賞月梧園【句】恨廣寒宮樹【句】曉風揺落【韻】莓砌埽蛛塵【句】空腸斷【句】燻鑪燼消殘蕚【韻】殿秋尙有餘花【句】鎖煙窗雲幄【韻】新鴈又【句】無端送人江上【句】短亭初泊【韻】籬角【韻】夢依約【韻】人一笑【句】惺忪翠袖薄【韻】悠然醉紅喚醒【句】幽叢畔【句】淒香霧雨漠漠【韻】晚吹乍顫秋聲【句】早屏空金雀【韻】明朝想【讀】猶有數防蜂黃【句】伴我斟酌【韻】

【此調押仄韻者以吳詞及史詞爲正體若蔣詞趙詞之少押一韻乃變格也前段第七句後段第八句例作上一下四句法四詞皆然塡者辧之此詞可平可仄悉防蔣史趙三詞】

又一體【雙調一百三字前段十一句四仄韻後段十一句五仄韻】蔣捷

練月縈窗【句】夢乍醒【句】黃花翠竹庭館【韻】心事夜香消【句】人孤另【句】雙鶼被他羞看【韻】擬待告訴天公【句】減秋聲一半【韻】無情鴈【句】正用恁時飛來【句】叫云尋伴【韻】猶記杏櫳暖【韻】銀燭下【句】纎影卸佩嬾【韻】春渦暈紅豆小【句】鶯衣嫩【句】珠痕澹印芳汗【韻】自從信誤靑鸞【句】想籠鸚停喚【韻】風刀快【句】翦盡畫檐梧桐【句】怎翦愁斷【韻此與吳詞同惟前段第二句三字第三句六字異】

又一體【雙調一百一字前段十一句四仄韻後段十一句五仄韻】史逹祖

奨緑催紅【句】仰一番膏雨【句】始張春色【韻】未踏畫橋煙【句】江南岸【句】應是艸穠花密【韻】湔裙尙憶蘋溪【句】覺詩愁相覓【韻】光風外【句】除是倩鶯煩燕【句】漫通消息【韻】棃花夜來白【韻】相思夢【句】空防一株雪【韻】深深柳枝巷陌【句】難重過【句】弓彎兩袖云碧【韻】見說倦理秦箏【句】怯春蔥無力【韻】空遺恨【句】當時秀句【句】蒼苔壁【韻此亦與吳詞同惟後段第十句減二字異】

又一體【雙調一百一字前段十一句四仄韻後段十句四仄韻】趙以夫

得水能仙【句】向漢臯遺佩【句】碧波涵月【韻】藍玉暖生煙【句】稱縞袂黃冠【句】素姿芳潔【韻】亭亭獨立風前【句】照冰壺澄徹【韻】當時事【句】琴心妙處難傳【句】頓成愁絕【韻】六出自天然【句】果一味淸香渾似雪【韻】西湖秋菊寒泉【句】似坡老風流【句】至今人說【韻】殷勤折伴梅邊【句】聽玉龍吹裂【韻】丁寧道【句】百年兄弟【句】相看晚節【韻】

【此詞與史詞校前段第五句五字第六句四字換頭句不押韻後段第二句作八字一句異】又一體【雙調一百二字前段十一句四平韻後段十句五平韻】

【髙麗史樂志】無名氏

麗日舒長【句】正蔥蔥瑞气【句】偏滿神京【韻】九重天上【句】五雲開處【句】丹樓碧閣崢嶸【韻】盛宴初開【句】錦帳繡幙交橫【韻】應上元佳節【句】君臣際防【句】共樂升平【韻】廣庭羅綺紛盈【韻】動一部笙歌【句】盡新聲【韻】蓬萊宮殿神仙景【句】浩蕩春光【句】邐迆玉城【韻】煙收雨歇【句】天色夜更澄淸【韻】又千尋【讀】火樹鐙山【句】參差帶月鮮明【韻此調押平韻者秪此一詞其前段第一二三句後段第一二句與仄韻詞同其餘句讀與仄韻詞異】龍山防【虛齋樂府注商調】

龍山防【雙調一百三字前段十句六仄韻後段九句五仄韻】趙以夫

九日無風雨【韻】一笑憑髙【句】浩气橫秋宇【韻】羣峯靑可數【韻】寒城小【讀】一水縈迥如縷【韻】西北最關情【句】漫遙指【讀】東徐南楚【韻】黯銷魂【句】斜陽冉冉【句】鴈聲悲苦【韻】今朝寒菊依然【句】重上南樓【句】艸艸成歡聚【韻】詩朋

休浪賦【韻】舊題處【讀】俛仰已隨塵土【韻】莫放酒行疎【句】淸漏短【讀】涼蟾當午【韻】也全勝【讀】白衣未至【句】獨醒凝竚【韻】

【此調秪有趙詞兩首及吳文英詞句讀悉同所小異者惟吳詞少押兩韻耳故此詞可平可仄悉防趙詞別首及吳詞按趙詞別首前段第一句佳節明朝九佳字平聲第六句碧落杳無邊碧字仄聲第七句但玉削千峯寒瘦玉字仄聲第八句畱連久畱字平聲久字仄聲後段第八句歸去也東籬好在歸字平聲去也二字俱仄聲東字平聲譜內可平可仄據此余防吳詞】

又一體【雙調一百三字前段十句五仄韻後段九句四仄韻】吳文英

石徑幽云罅【韻】步障深深【句】艷錦靑紅亞【韻】小喬和夢醒【句】環佩杳【讀】煙水茫茫城下【韻】何處不秋陰【句】問誰借【讀】東風艷冶【韻】最嬌嬈【句】愁侵醉頰【句】紅綃淚灑【韻】揺落翠莽平沙【句】欲挽斜陽【句】駐短亭車馬【韻】晚妝

羞未墮【句】沈恨起【讀】金穀魂飛深夜【韻】驚鴈落淸歌【句】酹花底【讀】觥船快瀉【韻】後歸來【讀】井梧上有【句】玉蟾遙掛【韻】

【此與趙詞同惟前後段第四句俱不押韻異】

春云怨【調見馮艾子雲月詞自注黃鐘商】

春云怨【雙調一百三字前段十一句五仄韻後段十句五仄韻】馮艾子

春風惡劣【韻】把數枝香錦【句】和鶯吹折【韻】雨重柳腰嬌困【句】燕子欲扶扶不得【韻】軟日烘煙【句】幹風收霧【句】芍藥酴醿弄顏色【韻】簾幕輕陰【句】圖書淸潤【句】日永篆香絕【韻】盈盈笑靨宮黃額【韻】試紅鸞小扇【句】丁香雙結【韻】團鳳睂心倩郎貼【韻】敎洗尊罍【句】共看西堂【句】醉花新月【韻】曲水成空【句】麗人何處【句】往事暮云萬葉【韻此馮艾子自度曲平仄當遵之】

升平樂【宋史樂志教坊都知李徳升作萬嵗升平樂曲周密天基節樂次樂奏夾鐘宮第三盞笙

起升平樂慢】

升平樂【雙調一百三字前後段各十一句四平韻】

吳奕

水閣層臺【句】竹亭深院【句】依稀萬朩籠陰【韻】飛暑無涯【句】行雲有勢【句】晚來細雨回晴【韻】庭槐轉影【句】近紗防【讀】兩兩蟬鳴【韻】幽夢斷【句】枕金猊旋熱【句】蘭炷微燻【韻】堪命俊才儔侶【句】對華筵坐列【句】朱履紅裙【韻】檀板

輕敲【句】金尊滿泛【句】從敎畏日西沈【韻】金絲玉管【句】間歌喉【讀】時奏淸音【韻】唐虞世【句】盡陶陶沈醉【句】且樂升平【韻】

【此調秪有此詞無別首宋詞可校】

迎新春【宋史樂志雙角調樂章集注大石調】

迎新春【雙調一百四字前段八句七仄韻後段十一句六仄韻】柳永

嶰管變靑律【句】帝裏陽和新布【韻】晴景回輕煦【韻】慶嘉節【讀】當三五【韻】列華鐙【讀】千門萬戶【韻】徧九陌【讀】羅綺香風微度【韻】十里燃綘樹【韻】鼇山聳【讀】喧喧簫鼓【韻】漸天如水【句】素月當午【韻】香徑裏【句】絕纓擲果無數【韻】更闌燭影花陰下【句】少年人【讀】往往奇遇【韻】太平時【句】朝野多歡民康阜【韻】堪隨分良聚【韻】對此爭忍【句】獨醒歸去【韻】

【詞律刻此詞不分段今照花艸粹編分此調秪此一詞無別首可校】

歸朝歡【樂章集注夾鐘商辛棄疾詞有菖蒲自照淸溪綠句名菖蒲緑】

歸朝歡【雙調一百四字前後段各九句六仄韻】

柳永

別岸扁舟三兩隻【韻】葭葦蕭蕭風淅淅【韻】沙汀宿鴈破煙飛【句】溪邊殘月和霜白【韻】漸漸分曙色【韻】路遙川逺多行役【韻】往來人【句】隻輪雙槳【句】盡是利名客【韻】一望鄕關煙水隔【韻】轉覺歸心生羽翼【韻】愁雲恨雨兩縈牽【句】新春殘臘相催迫【韻】嵗華都瞬息【韻】浪萍風梗誠何益【韻】問歸期【句】玉樓深處【句】有个人相憶【韻】

【此調以此詞爲正體蘇軾張先嚴仁辛棄疾馬莊父詹正諸詞俱如此塡若王詞之多押一韻乃變格也按張詞前段第一句聲轉轆轤聞露井聲字平聲轆字仄聲辛詞第三句有時光彩射星躔有字仄聲】

【光字平聲第四句卻將此石投閒處此字仄聲嚴詞第五句西風吹夢艸西風二字俱平聲辛詞第六句先生柱杖來看汝拄字仄聲詹詞第七句空悵望空字平聲悵望二字俱仄聲張詞結句同作飛梭擲同字飛字俱平聲馬詞後段第一句團團寶月憑纎手團團二字俱平聲寶月二字俱仄聲纎字平聲嚴詞第二句求劍刻舟應笑汝求字平聲刻字仄聲張詞第三句有情無物不雙棲有字仄聲無字平聲辛詞第四句有朋只就蕓窗讀有字隻字俱仄聲馬詞第六句萊衣煥爛潘輿穏煥字仄聲詹詞第七八句猶記得顚崖如此猶字顚字俱平聲記得二字俱仄聲張詞結句簾幙卷花影簾字平聲卷字仄聲譜內可平可仄據此余防王詞】

又一體【雙調一百四字前段九句六仄韻後段九句七仄韻】王之道

透隙敲窗聲摵摵【韻】坐見廣庭霜縞白【韻】長安道上正騎驢【句】蔡州城裏誰堅壁【韻】表表風塵物【韻】瑤林瓊樹三豪客【韻】對揮毫【句】連珠唱玉【句】慣把詩箋擲【韻】艸艸杯盤還促席【韻】痛飲狂歌話胸臆【韻】前邨昨夜放梅花【句】東都休把誇顏色【韻】淸歡那易得【韻】明朝烏轡升南極【韻】帶隨車【句】黃壚咫尺【韻】莫作山河隔【韻】

【此與柳詞同惟後段第八句押韻異按嚴仁五月人間詞後結問滄波乘槎此去流到天河否多押一韻正與此同】

雙聲子【樂章集注林鐘商】

雙聲子【雙調一百四字前段十一句四平韻後段十句四平韻】柳永

晚天蕭索【句】斷蓬蹤迹【句】乘興蘭棹東遊【韻】三吳風景【句】姑蘇臺榭【句】牢落暮靄初收【韻】嘆夫差舊國【句】香徑沒【讀】徒有荒邱【韻】繁華處【句】悄無覩【句】惟聞麋鹿呦呦【韻】想當年【句】空運籌決戰【句】圖王取霸無休【韻】江山如畫【句】雲濤煙浪【句】翻輪範蠡扁舟【韻】驗前經舊史【句】嗟漫載【讀】當日風流【韻】斜陽暮艸茫茫【句】盡成萬古遺愁【韻】

【此調秪有柳永一詞其平仄宜遵之】

永遇樂【周密天基節樂次樂奏夾鐘宮第五盞觱篥起永遇樂慢此調有平韻仄韻兩體仄韻者始自北宋樂章集注林鐘商晁補之詞名消息自注越調平韻者始自南宋陳允平創爲之】

永遇樂【雙調一百四字前後段各十一句四仄韻】

蘇軾

明月如霜【句】好風如水【句】淸景無限【韻】曲港跳魚【句】圓荷瀉露【句】寂寞無人見【韻】紞如五鼓【句】錚然一葉【句】黯黯夢云驚斷【韻】夜茫茫【讀】重尋無處【句】覺來小園行徧【韻】天涯倦客【句】山中歸路【句】望斷故園心眼【韻】燕子樓空【句】佳人何在【句】空鎖樓中燕【韻】古今如夢【句】何曽夢覺【句】但有舊歡新怨【韻】異時對【讀】南樓夜景【句】爲余浩嘆【韻】

【此調押仄韻者以此詞爲正體宋詞俱如此塡若晁詞之前段結句六字折腰柳詞兩首及張詞無名氏詞之句讀異同皆變格也此調前段第一句如柳詞之燻風解慍無名氏詞之孤衾不暖第二句如柳詞之晝景晴和第八句如柳詞之華渚流虹云擁雙旌第十句如晁詞之想沈江怨魄歸來柳詞之擁朱幡喜气歡聲後段第八句如柳詞之槐府登賢第十句如晁詞之算何須楚澤雄風柳詞之祝堯齡北極齊尊且乘閒閣長開平仄與諸家不同譜內槪不校注按周紫芝詞前段第五句小荷擎雨小字仄聲張元幹詞第八句訪公良夜訪字仄聲趙以夫詞第九句隠隠光華流渚光字平聲第十句妝樓上靑玉果妝字平聲上字仄聲周詞第十一句還對防縧無語還字平聲趙師俠詞後段第一句緑叢紅萼紅字平聲晁補之詞第二句紫葳枝上紫字仄聲蘇詞別首第九句夜永霜華侵被霜字平聲解昉詞第十句空贏得斜陽暮艸空字平聲譜內可平可仄據此余防所采仄韻詞蘇軾別詞前段第六句月隨人千里隨字平聲趙以夫詞淸絕無防暑防字仄聲張元幹詞前段結句絡字後段第六句熟字俱入聲楊無咎詞前段第十句折一枝釵頭未揷一字入聲張元幹詞後段第四句何事十年十字入聲無名氏詞第九句萬種斷也無恨也字仄聲趙彥端詞第十句問少陵酣歌拓防少字仄聲或以入作平或與調不協譜內亦防不枝注】

又一體【雙調一百四字前後段各十一句五仄韻】

晁補之

紅日葵開【句】映墻遮牖【句】小齋端午【韻】杯展荷金【句】簮抽筍玉【句】幽事還堪數【韻】緑窗纎手【句】朱奩輕縷【韻】爭鬭防幡艾虎【韻】想沈江【讀】怨魄歸來【句】空惆悵【讀】對菇黍【韻】朱顏老去【韻】淸風好在【句】未減佳辰歡趣【韻】臘酒深斟【句】菖葅細糝【句】圍坐從兒女【韻】還同子美【句】江邨長夏【句】閒對燕飛鷗舞【韻】算何須【讀】楚澤雄風【句】方消畏暑【韻】

【此與蘇詞同惟前段結句六字折腰又前段第八句後段第一句俱押韻異】

又一體【雙調一百四字前段十二句四仄韻後段十一句四仄韻】柳永

燻風解慍【句】晝景晴和【句】新霽時【韻】火徳流光【句】蘿圖薦社【句】累慶金枝秀【韻】璇樞繞電【句】華渚流虹【句】是日挺生元後【韻】纘唐虞垂拱【句】千載應期【句】萬靈敷佑【韻】殊方異域【句】爭貢琛賮【句】架巘航波奔湊【韻】三殿稱觴【句】九儀就列【句】韶濩鏘金奏【韻】藩侯瞻望彤庭【句】親攜僚吏【句】競歌元首【韻】祝堯齡【讀】北極齊尊【句】南山共久【韻】

【此亦與蘇詞同惟前結作五字一句四字兩句後段第七句六字第八九句四字異】

又一體【雙調一百四字前後段各十一句四仄韻】

柳永

天闕英遊【句】內朝密侍【句】當世榮遇【韻】漢守分麾【句】堯圖請瑞【句】方面憑心膂【韻】風馳千騎【句】云擁雙旌【句】向曉洞開嚴署【韻】擁朱幡【讀】喜气歡聲【句】處處競歌來暮【韻】吳王舊國【句】今古江山秀異【句】人煙繁富【韻】甘雨車行【句】仁風扇動【句】雅稱安黎庶【韻】棠郊成政【句】槐府登賢【句】非久定須歸去【韻】且乘閒【讀】閣長開【句】融尊盛舉【韻】

【此亦與蘇詞同惟後段第二句六字第三句四字異】

又一體【雙調一百四字前段十一句四仄韻後段十一句五仄韻】張元幹

月印金盆【句】江縈羅帶【句】涼飈天際【韻】摩詰丹靑【句】營邱平逺【句】一望窮千里【韻】白鷗盟在【句】黃粱夢破【句】投老此心如水【韻】耿無眠【讀】披衣顧影【句】乍聞繞堦絡緯【韻】百年倦客【句】三生習气【韻】今古到頭誰是【韻】夜色蒼茫【句】浮雲滅沒【句】舉世方熟寐【韻】誰人著眼【句】放神八極【句】逸想寄【讀】塵寰內【韻】獨憑闌【讀】雞鳴日上【句】海山霧起【韻】

【此亦蘇詞體惟後段第二句押韻第九句六字折腰異】

又一體【雙調一百四字前後段各十一句四仄韻】

【古今詞話】無名氏

孤衾不暖【句】靜聞銀漏【句】敧枕難穏【韻】細想多情【句】多才多貌【句】總是多愁本【韻】而今幽防難成【句】佳期頓阻【句】只恁縈方寸【韻】知他莫是今生【句】共伊此歡無分【韻】尋思斷腸腸斷【句】珠淚搵了【句】依前重搵【韻】終待臨

岐【句】分明說與【句】我這厭厭悶【韻】得伊知後【句】敎人成病【句】萬種斷也無恨【韻】只恐他【讀】恁不分曉【句】漫勞瘦損【韻】

【此詞前段第七句以下至後段第一二三句句讀參差余俱與蘇詞同】

又一體【雙調一百四字前後段各十一句四平韻】

陳允平

玉腕籠寒【句】翠闌憑曉【句】鶯調新簧【韻】暗水穿苔【句】遊絲度柳【句】人靜芳晝長【韻】雲南歸鴈【句】樓西飛燕【句】去來慣認炎涼【韻】王孫逺【讀】靑靑艸色【句】幾回望斷柔腸【韻】薔薇舊約【句】尊前一笑【句】等閒辜負年光【韻】鬭艸庭空【句】拋梭架冷【句】簾外風絮香【韻】傷春情緒【句】惜花時候【句】日斜尙未成妝【韻】閒嬉笑【讀】誰家女伴【句】又還采桑【韻】

【此詞用平韻其句讀與蘇軾仄韻詞同此見日湖漁唱自注舊上聲今移入平聲蓋是允平創作其平仄當從之】

二郎神【唐教坊曲名樂章集注商調徐伸詞名轉調二郎神吳文英詞名十二郎】

二郎神【雙調一百四字前段八句五仄韻後段十句五仄韻】柳

永

炎光謝【韻】過暮雨【讀】芳塵輕灑【韻】乍露冷風淸庭戶爽【句】天如水【讀】玉鉤遙掛【韻】應是星娥嗟久阻【句】敍舊約【讀】飈輪欲駕【韻】極目處【讀】微云暗度【句】耿耿銀河髙瀉【韻】閒雅【韻】須知此景【句】古今無價【韻】運巧思【讀】穿鍼樓上女【句】擡粉面【讀】雲鬟相亞【韻】鈿合金釵私語處【句】算誰在【讀】回廊影下【韻】願天上人間【句】占得歡娛【句】年年今夜【韻】

【此調有兩體前段起句三字者名二郎神前段起句四字者名轉調二郎神其前段第三四句後段第四五句第六七句及兩結句讀亦不同詞律疎於考證以轉調爲本調誤矣譜內各以類列庶不防混此詞可平可仄悉防王張二詞王詞換頭日字以入作平故不注可仄】

又一體【雙調一百四字前段八句七仄韻後段九句七仄韻】王十朋

深深院【韻】夜雨過【讀】簾櫳髙捲【韻】正滿檻海棠開欲半【韻】仍朶朶【讀】紅深紅淺【韻】遙認三千宮女面【韻】勻防防【讀】胭脂未徧【韻】更微帶【讀】春醪宿酒【句】嬝娜香肌嬌艷【韻】日暖【韻】芳心暗吐【句】含羞輕顫【韻】笑繁杏夭桃爭爛漫【韻】愛容易【讀】出墻臨岸【韻】子美當年遊蜀苑【韻】又豈是【讀】無心眷戀【韻】都只爲【讀】天生體態【句】難把詩工裁翦【韻】

【此詞與柳詞校前段第三句第五句後段第四句第六句俱押韻又後段第八九十句攤破句法作七字一句六字一句異】

又一體【雙調一百五字前段八句五仄韻後段十句五仄韻】張安國

坐中客【韻】共千里【讀】瀟湘秋色【韻】漸萬寶西成農事了【句】防防看【讀】黃雲阡陌【韻】橋口橘洲風浪穏【句】嶽鎭聳【讀】倚天靑壁【韻】追前事【讀】興亡相續【句】空與山川陳迹【韻】南國【韻】都防繁盛【句】依然似昔【韻】聚翠羽明珠三市滿【句】樓觀湧【讀】參差金碧【韻】乞巧處【讀】家家追樂事【句】爭要做【讀】丰年七夕【韻】願明年彊健【句】百姓歡娛【句】還如今日【韻】

【此與柳詞同惟後段第六句添一襯字異】

又一體【雙調一百五字前段十句四仄韻後段十一句五仄韻】徐伸

悶來彈鵲【句】又攪碎【讀】一簾花影【韻】漫試著春衫【句】還思纎手【句】燻徹金猊燼冷【韻】動是愁多如何向【句】但怪得【讀】新來多病【韻】想舊日沈腰【句】而今潘鬢【句】不堪臨鏡【韻】重省【韻】別來淚滴【句】羅衣猶凝【韻】料爲我厭厭【句】日髙慵起【句】長托春酲未醒【韻】鴈翼不來【句】馬啼輕駐【句】門掩一庭芳景【韻】空竚立【讀】盡日防幹倚徧【句】晝長人靜【韻】

【此名轉調二郎神與二郎神本詞句讀不同此詞前段第一句彈字第五句燼字後段第六句不字例用去聲又後段結句例作仄平平仄如曹詞之平平仄仄便不合調按吳潛詞前段第四句繡簾朱戶繡字仄聲趙以夫詞修蟾斧妙斧字仄聲趙詞第九句落花流水落字仄聲吳詞後段第二句問春何事何字平聲趙詞第四句任詩酒拋荒詩字平聲吳詞第十句珠淚滴應把寸腸萬結寸字仄聲譜內可平可仄據此余防趙曹馬湯四詞曹詞前段第二句薄字入聲以入作平不注可仄又曹詞前段第二句寒字平聲馬詞第五句相字平聲趙詞第六句思字仄聲細校宋詞無如此者譜內亦不校注平仄】又一體【雙調一百五字前段十句四仄韻後段十一句四仄韻】趙以夫

野塘暗碧【句】漸防防【讀】翠鈿明鏡【韻】想晝永珠簾【句】人閒金屋【句】時倚妝臺照影【韻】睡起闌干凝思處【句】漫數盡【讀】歸鴉棲暝【韻】知月下鶯黃【句】云邊蛾緑【句】爲誰重整【韻】曾倩鴈傳鵲報【句】心期罕定【韻】柰柳絮浮雲【句】桃花流水【句】長是參差不並【韻】莫怨春歸【句】莫愁柘老【句】蠶已三眠將醒【韻】腸斷句【句】枉費丹靑【句】漠漠水遙煙防【韻】

【此詞換頭句不押短韻後結作六字句與前各詞異按趙詞別首後結拌酩酊斷送春歸恰好聽鳩呼婦正與此同】

又一體【雙調一百三字前段十句五仄韻後段十一句五仄韻】曹勛

半陰未雨【韻】霽曉寒【讀】輕煙薄暮【韻】乍過了桃靑【句】名園深院【句】把酒偏宜細步【韻】滿檻梅花【句】繞堤溪柳【句】徑暖遷鶯相語【韻】春澹澹【讀】漸覺淸明【句】相傍小桃才吐【韻】凝佇【韻】山邨水館【句】難堪羈旅【韻】甚覻著花開【句】頻驚屈指【句】漫寫奚奴麗句【韻】幸有家山【句】靑鸞應報【句】爲我整齊歌舞【韻】一恁待【讀】醉倚羣紅【句】花沾酒污【韻】

【此詞與徐詞校前段起句多押一韻第六七句作四字兩句六字一句結作七字一句六字一句後結減二字作七字一句四字一句異按楊無咎炎光欲謝詞正與此同但楊詞後結葉一平韻耳】又一體【雙調一百三字前段九句四仄韻後段十二句五仄韻】馬荘父

日髙睡起【句】又恰見【讀】柳梢飛絮【韻】倩說與【讀】年年相挽【句】卻又因他相誤【韻】南北東西何時定【句】看碧沼【讀】靑浮無數【韻】念蜀郡風流【句】金陵年少【句】那尋張緒【韻】應許【韻】云花比並【句】撲簾堆戶【韻】更羽綴遊絲【句】氊

鋪小徑【句】腸斷鵓鳩喚雨【韻】舞態顚狂【句】恨腰輕怯【句】散了幾回重聚【韻】空暗想【句】昔日長亭別酒【句】杜鵑催去【韻】

【此與徐詞同惟前段第三四句減二字作七字一句異】

又一體【雙調一百四字前段十句四仄韻後段十二句五仄韻】湯恢

瑣窗睡起【句】閒竚立【讀】海棠花影【韻】記翠檝銀塘【句】紅牙金縷【句】杯泛棃花冷【韻】燕子銜來相思字【句】道玉瘦【讀】不禁春病【韻】應蝶粉半銷【句】鴉云斜墜【句】暗塵侵鏡【韻】還省【韻】香痕碧唾【句】春衫都凝【韻】悄一似酴醿【句】玉肌翠帔【句】消得東風喚醒【韻】靑杏單衣【句】楊花小扇【句】閒卻晚春風景【韻】最苦是【句】蝴蝶盈盈弄晚【句】一簾風靜【韻】

【此和徐詞惟前段第五句減一字作五字句異】

又一體【雙調一百字前後段各九句五仄韻】

呂渭老

西池舊約【韻】燕語柳梢桃萼【韻】向紫陌【讀】秋千影下【句】同挽雙雙鳳索【韻】過了鶯花休則問【句】風共月【讀】一時閒卻【韻】知誰去【句】喚得秋陰【句】滿限敗垣紅葉【韻】飄泊【韻】江湖載酒【句】十年行樂【韻】甚近日【讀】傷髙念逺【句】不覺風前淚落【韻】橘熟橙黃堪一醉【句】斷未負【讀】晚涼池閣【韻】只愁被【讀】撩撥春心【句】煩惱怎生安著【韻此與徐詞校前段第二句減一字第三四句減二字後段第四五句減二字句讀參差不便校注前後段第五句則字一字亦是以入作平】

傾杯樂【唐教坊曲名樂府雜錄云傾杯樂宣宗喜吹蘆管自制此曲見宋史樂志者二十七宮調

柳永樂章集注宮調七一名古傾杯亦名傾杯】

傾杯樂【雙調一百四字前段十句四仄韻後段十一句五仄韻】柳永

樓鎖輕煙【句】水橫斜照【句】遙山半隠愁碧【韻】片帆岸逺【句】行客路杳【句】簇一天寒色【韻】楚梅映雪數枝艷【句】報靑春消息【韻】年華夢促【句】音信斷【讀】聲逺飛鴻南北【韻】算伊別來無緒【句】翠消紅減【句】雙帶長拋擲【韻】但淚

眼沈迷【句】看朱成碧【句】惹閒愁堆積【韻】雨意雲心【句】酒情花態【句】辜負髙陽客【韻】恨難極【韻】和夢也【讀】多時間隔【韻】

【此調柳永樂章集中凡七首自一百四字至一百十六字各注宮調然亦有同一宮調而字句參差者舊譜失傳不能彊爲論定也此調樂章集屬林鐘商又注水調按碧雞漫志南呂商時號水調俗呼中管林鐘商中管者南呂宮與林鐘宮同字譜故以南呂爲中管也此詞可平可仄悉防朩落霜洲詞】又一體【雙調一百四字前段十句四仄韻後段十二句六仄韻】柳永

水落霜洲【句】鴈橫煙渚【句】分明畫出秋色【韻】暮雨乍歇【句】小檝夜泊【句】宿葦邨山驛【韻】何人月下臨風處【句】起一聲羌笛【韻】離愁萬緒【句】聞岸艸【讀】切切蛩吟如織【韻】爲憶【韻】芳容別後【句】水遙山逺【句】何計憑鱗翼【韻】想

繡閣湥沈【句】爭知憔悴損【句】天涯行客【韻】楚峽雲歸【句】髙陽人散【句】寂寞狂蹤迹【韻】望京國【韻】空目斷【讀】逺峯凝碧【韻】

【此與樓鎖輕煙詞句讀同宮調亦同惟換頭句藏一短韻後段第六句五字第七句四字異此詞樂章集屬林鐘商又注散水調按冊府元龜唐攺南呂商爲散水調卽水調俗名中管林鐘商也】又一體【雙調一百六字前段十一句五仄韻後段七句六仄韻】柳永

禁漏花深【句】繡工日永【句】蕙風布暖【韻】變韶景【讀】都門十二【句】元宵三五【句】銀蟾光滿【韻】連云復道淩飛觀【韻】聳皇居麗【句】佳气瑞煙蔥蒨【韻】翠華宵幸【句】是處層城閬苑【韻】龍鳳燭【讀】交光星漢【韻】對咫尺鼇山【讀】開雉扇【韻】防樂府【讀】兩籍神仙【句】棃園四部弦管【韻】向曉色【讀】都人未散【韻】盈萬井【讀】山呼鼇抃【韻】願嵗嵗天仗裏【句】常瞻鳳輦【韻】

【此詞樂章集注仙呂宮曽覿楊無咎詞正與此同按楊詞前段第二句東風解凍東字平聲曽詞第四句望空際瑤峯微吐微字平聲楊詞第五句柳枝金軟柳字仄聲第九句一夜萬花開徧一字仄聲曽詞依稀管弦臺榭稀字平聲曽詞第十一句一行珠簾不下行字平聲楊詞後段第三句擁襦袴千里歌謡千字平聲譜內可平可仄據此余防程詞楊詞後段第一句羅綺簇歡聲一片一字以入作平不注可仄】

又一體【雙調一百六字前段十一句六仄韻後段八句六仄韻】程珌

鑾殿秋深【句】玉堂宵永【句】千門人靜【韻】問天上【讀】西風幾度【句】金盤光滿【句】露濃銀井【韻】碧雲飛下雙鸞影【韻】迆邐笙歌笑語【句】羣仙隠隠【韻】更前問訊【韻】墮在紅塵今省【韻】漸曙色【讀】曉風淸迥【韻】更積靄沈陰【讀】都捲盡【韻】向窗前【讀】引鏡看來【句】尙喜精神炯炯【韻】便折簡【讀】浮邱共飲【韻】柰天也【讀】未教酩酊【韻】來嵗卻笑羣仙【句】月寒空冷【韻】

【此與禁漏花深詞校前段第八句六字第九句四字第十句押韻異】

又一體【雙調一百七字前段十三句四仄韻後段九句六仄韻】張先

飛雲過盡【句】明河淺【句】天無畔【韻】艸色棲螢【句】霜華侵暑【句】輕颸弄袂【句】澄瀾拍岸【韻】宴玉麈譚賓【句】倚瓊枝【讀】秀挹雕觴滿【韻】午夜中秋【句】十分圓月【句】香槽撥鳳【句】朱弦軋鴈【韻】正是欲醒還醉【句】臨空悵逺【韻】壺更疊換【韻】對東西【讀】數里回塘【句】恨零落芙蓉【讀】春不管【韻】籠鐙待散【韻】誰知道【讀】座有離人【句】目斷雙歌伴【韻】煙江艇子歸來晚【韻】

【此詞亦名傾杯句韻與柳詞不同張先集中凡二首其一首前段第九句憑闌坐久飛雲逺作七字句當是憑雕闌坐久飛雲逺脫一字故不編入按張詞別首前段第四句浮玉無塵浮字平聲第五句五亭爭景五字仄聲第六句畫橋對起畫字仄聲第八句愛溪上瓊樓溪字平聲第十句人在虛空字平聲後段第五句風雨暴千巖啼鳥怨風字平聲雨字仄聲第八句靑子枝頭滿靑字平聲結句使君莫放尋春緩使字仄聲譜內可平可仄據此】

又一體【雙調一百八字前段十一句四仄韻後段九句五仄韻】柳永

離防殷勤【句】蘭舟凝滯【句】看看送行南浦【韻】情知道世上【句】難使皓月長圓【句】彩雲鎭聚【韻】算人生【讀】悲莫悲於輕別【句】最苦正歡娛【句】便分鴛侶【韻】淚流瓊臉【句】棃花一枝春帶雨【韻】慘黛蛾【讀】盈盈無緒【韻】共黯然消魂【句】重攜纎手【句】話別臨行【句】再三問道君須去【韻】頻耳畔低語【韻】知多少【讀】他日深盟【句】平生丹素【韻】從今盡托憑鱗羽【韻】

【此詞樂章集注林鐘商無他作可校】

又一體【雙調一百八字前段十二句五仄韻後段十句六仄韻】柳永

凍水消痕【句】曉風生暖【句】春滿東郊道【韻】遲遲淑景【句】煙和露潤【句】徧染長堤芳艸【韻】斷鴻隠隠歸飛【句】江天杳杳【韻】遙山變色【句】妝睂淡埽【韻】目極千里【句】閒倚危檣迥眺【韻】動幾許【讀】傷春懷抱【韻】念何處【讀】韶陽偏早【韻】想帝裏看看【句】名園芳榭【句】爛漫鶯花好【韻】追思往昔年少【韻】繼日恁【讀】把酒聽歌【句】量金買笑【韻】別後暗負【句】光陰多少【韻】

【此詞樂章集亦注林鐘商然句韻與前一首又不同】

又一體【雙調一百八字前段十句四仄韻後段十一句五仄韻】柳永

水鄕天气【句】灑蒹葭【讀】露結寒生早【韻】客館更堪秋杪【韻】空堦下【讀】朩葉飄零【句】颯颯聲幹【句】狂風亂埽【韻】黯無緒【讀】人靜酒初醒【句】天外徵鴻【句】知送誰家歸信【句】穿雲悲叫【韻】蛩響幽窗【句】風窺寒硯【句】一防銀釭閒照【韻】夢枕頻驚【句】愁衾半擁【句】萬里歸心悄悄【韻】往事追思多少【韻】贏得空使方寸攪【韻】斷不成眠【句】此夜厭厭【句】就中難曉【韻】

【此詞樂章集注黃鐘調無他首可校】

又一體【雙調一百八字前段十一句五仄韻後段九句五仄韻】柳永

金風澹蕩【句】漸秋光老【讀】淸宵永【韻】小院新晴天气【句】輕煙乍斂【句】皓月當軒練淨【韻】對千里寒光【句】念幽期阻【句】當殘景【韻】早是多愁多病【韻】那堪細把【句】舊約前歡重省【韻】最苦碧雲信斷【句】仙鄕路杳【句】歸鴻難倩【韻】每髙歌【讀】彊遣離懷【句】柰慘咽【讀】翻成心耿耿【韻】漏殘露冷【韻】空贏得【讀】悄悄無言【句】愁緒終難整【韻】又是立盡梧桐秋影【韻】

【此詞樂章集注大石調無他首可校】

又一體【雙調一百十六字前段十句六仄韻後段九句四仄韻】柳永

皓月初圓【句】暮雲飄散【句】分明夜色如晴晝【韻】漸消盡【讀】醺醺殘酒【韻】危樓迥【讀】涼生襟袖【韻】追往事【讀】一晌憑闌久【韻】如何媚容艷態【句】抵死孤歡偶【韻】朝思暮想【句】自家空恁添淸瘦【韻】算到頭【讀】誰與伸剖【韻】向道我別來【句】爲伊牽系【句】度嵗經年【句】偸眼覻【讀】也不忍覻花柳【韻】可惜恁【讀】好景良宵【句】未曾略展雙睂暫開口【韻】問甚時與你【句】深憐痛惜還依舊【韻】

【此詞樂章集亦注大石調然句讀與前一首又不同】

百宜嬌【調見聖求詞與睂嫵詞別名百宜嬌者不同】

百宜嬌【雙調一百四字前段十句四仄韻後段十句五仄韻】呂渭老

隙月垂箆【句】亂蛩催織【句】秋晚嫩涼庭戶【韻】燕拂簾旌【句】防窺窗网【句】寂寂飛螢來去【韻】金鋪鎭掩【句】漫記得【讀】花時南浦【韻】約重陽【讀】萸糝菊英【句】小樓遙夜歌舞【韻】銀燭暗【讀】佳期細數【韻】簾幙漸西風【句】午窗秋雨【韻】葉厎翻紅【句】水面皺碧【句】鐙火裁縫砧杵【韻】登髙望極【句】正霧鎖【讀】官槐歸路【韻】定須將【讀】寶馬鈿車【句】訪吹簫侶【韻】

【此調祗有此詞無別首可校】

月中桂【調見趙彥端詞集趙孟頫詞平仄韻互押者名月中仙】

月中桂【雙調一百四字前段十一句五仄韻後段十句五仄韻】趙彥端

露醑無情【句】送長歌未終【句】已醉離別【韻】何如暮雨【句】釀一襟涼潤【句】來畱佳客【韻】好山侵座碧【韻】勝昨夜【讀】疎星澹月【韻】君欲翩然去【句】人間厎許【句】員嶠問帆席【韻】詩情病非疇昔【韻】賴親朋對影【句】且慰良夕【韻】風流雨散【句】定幾回腸斷【句】能禁頭白【韻】爲君煩素手【句】翦碧藕【讀】輕絲細雪【韻】去去江南路【句】猶應水雲秋共色【韻】

【此調趙詞外秪有無名氏詞故此詞可平可仄悉防之】

又一體【雙調一百四字前段十一句四仄韻後段十句四仄韻】

【鳴鶴餘音】無名氏

日色西沈【句】上髙臺【句】迥觀天地寥廓【韻】疎星隠現【句】又一輪明月【句】昭昭無著【韻】皓然三界外【句】似百錬【讀】靑銅鏡濯【韻】處處恩光被【句】家家照臨【句】庭戶起防漠【韻】長空萬里淸風【句】助乾坤蕩揺【句】雲霧難作【韻】仙宮玉殿【句】正鏈霞金碧【句】相輝參錯【韻】大哉淸夜景【句】鎭萬古【讀】含磊落【韻】有志攀靑桂【句】蟾宮兔邊看搗藥【韻】

【此詞與趙詞校前段第二句三字第三句六字第七句及換頭句俱不押韻異】

又一體【雙調一百二字前段十一句四平韻兩叶韻後段十句兩平韻三叶韻】

趙孟頫

春滿皇州【韻】見祥煙擁日【句】初照龍樓【韻】宮花苑柳【句】映仙仗云移【句】金鼎香浮【韻】寶光生玉斧【句】聽鳴鳳【讀】簫韶樂奏【葉】徳與和气遊【韻】天生聖人【句】千載希有【葉】祥瑞電繞虹流【韻】有云成五色【句】芝生三秀【葉】四海

太平【句】致民物雍熙【句】朝野歌謳【韻】千官齊拜舞【句】玉杯進【讀】長生春酒【葉】願皇慶萬年【句】天子與天齊壽【葉此詞句讀與仄韻詞同惟前後段結句各減一字此詞平仄韻互押亦是本部三聲葉然遵古韻與元曲不同】

澡蘭香【調見吳文英夢窗甲稿因詞有午鏡澡蘭簾幙句取以爲名】

澡蘭香【雙調一百四字前後段各十句四仄韻】

吳文英

盤絲系腕【句】巧篆垂簮【句】玉隠紺紗睡覺【韻】銀缾露井【句】彩箑云窗【句】往事少年依約【韻】爲當時【讀】曾寫橊裙【句】傷心紅綃褪萼【韻】炊黍夢【讀】光陰漸老【句】汀洲煙蒻【韻】莫唱江南古調【句】怨抑難招【句】楚江沈魄【韻】薫風燕乳【句】暗雨梅黃【句】午鏡澡蘭簾幙【韻】念秦樓【讀】也擬人歸【句】應翦菖蒲自酌【韻】但悵望【讀】一縷新蟾【句】隨人天角【韻】

【此吳文英自度曲無他作可校其平仄宜】

禦定詞譜卷三十二

欽定四庫全書

禦定詞譜卷三十三目錄【起一百四字至一百五字】

宴瓊林二體

瀟湘逢故人慢二體

惜餘歡一體

拜星月慢四體【又名拜新月】

綺寮怨三體

花心動九體【又名好心動桂香飄上升花花心動慢】向湖邊一體

陽春二體【又名陽春曲】

送入我門來一體

繞池遊慢一體

索酒一體

瑞云濃慢一體

霜花腴一體

綺羅香三體

玉連環一體

春從天上來四體

西湖月二體

愛月夜眠遲慢一體

合歡帶二體

曲玊管一體

早梅芳慢一體

尉遲杯七體

花發沁園春二體

賞南枝一體

南浦五體

欽定四庫全書

禦定詞譜卷三十三【起一百四字至一百五字】

宴瓊林【唐教坊曲名宋史樂志雙調】

宴瓊林【雙調一百四字前段十句四仄韻後段十句五仄韻】黃

裳

紅紫趁春闌【句】獨萬簇瓊英【句】猶未開罷【韻】問誰共【讀】緑幄宴羣眞【句】晧雪肌膚相亞【韻】華堂路【句】小橋邊【句】向晴陰一架【韻】爲香淸【讀】把作寒梅看【句】喜風來偏惹【韻】莫笑因緣【句】見影跨春空【句】榮稱亭榭【韻】助巧笑【讀】曉妝如畫【韻】有花鈿堪借【韻】新醅泛【讀】寒冰幾點【句】拌今日【讀】醉猶飛斝【韻】翠羅幃中【句】臥蟾光碎【句】何須待還捨【韻】

【此調帷黃裳詞二首句讀大同小異此詞可平可仄卽參下詞句讀同者】

又一體【雙調一百三字前段九句四仄韻後段八句四仄韻】黃

裳

霜月和銀鐙【句】乍送目樓臺【句】星漢髙下【韻】愛東風【讀】已暖綺羅香【句】競走去來車馬【韻】紅蓮萬斛【句】開盡處【讀】長安一夜【韻】少年郎【讀】兩兩桃花面【句】有餘光相借

【韻】因甚靈山在此【句】是何人【讀】能運神化【韻】對景便作神仙防【句】恐云駢且駕【韻】思曾侍【讀】龍樓俯覽【句】笑聲遠【讀】洞天飛斝【韻】向來猶幸時如故【句】羣芳未開謝【韻】

【此詞前段第六七句後段起結處俱與前首不同】

瀟湘逢故人慢【調見花庵詞選】

瀟湘逢故人慢【雙調一百四字前後段各十句五平韻】王安禮

薰風微動【句】方橊花弄色【句】萱艸成窩【韻】翠帷敞輕羅【韻】試冰簟初展【句】幾尺湘波【韻】疎檐廣廈【句】稱瀟湘【讀】一枕南柯【韻】引多少【讀】夢魂歸緒【句】洞庭雨棹煙蓑【韻】驚回處【句】閒晝永【句】更時時【讀】燕雛鶯友相過【韻】正

綠影婆娑【韻】況庭有幽花【句】池有新荷【韻】靑梅煮酒【句】幸隨分【讀】贏取髙歌【韻】功名事【讀】到頭終在【句】歳華忍負淸和【韻】

【此調秪有王詞及錢詞兩體故此詞可平可仄卽參錢詞句法同者】

又一體【雙調一百四字前段十一句四平韻後段十句五平韻】錢應金

深秋邨落【句】誇靑菱香熟【句】素芋甜和【韻】擘紫蟹【句】蒸黃雀【句】知已團聚【句】笑語婆娑【韻】濃煙淡雪【句】翦湘湖【讀】幾尺漁蓑【韻】縱消受【讀】白蘋紅蓼【句】生平未免情多【韻】空懷古【句】時悱惻【句】十年來【讀】可償文債詩魔【韻】嘆世路蹉跎【韻】恐心費參熊【句】睂費松螺【韻】風期闊絕【句】喜今夕【讀】重話云窩【韻】寒潭月【讀】皎然見厎【句】問君不醉如何【韻】

【此調前段第四句例作五字句又押韻第五句作上一下四句法此詞第四句作三字兩句不押韻第五句作四字一句與調不合因此調宋詞絕少采以備體詞統有王秋英仄韻詞句讀與王詞同因見明人小說恐不足據故不編入】

惜餘歡【黃庭堅自度腔因詞有少延歡洽句取以爲名】

惜餘歡【雙調一百四字前段十一句四仄韻後段十一句五仄韻】黃庭堅

四時美景【句】正年少賞心【句】頻啟東閣【韻】芳酒載盈車【句】喜朋侶簪盍【韻】杯觶交飛【句】勸酬互獻【句】正酣飲【讀】醉主公陳榻【韻】坐來爭柰【句】玉山未頹【句】興尋巫峽【韻】歌闌旋燒絳蠟【韻】況漏轉銅壺【句】煙斷香鴨【韻】猶整

醉中花【句】借纖手重挿【韻】相將扶上【句】金鞍騕褭【句】碾春焙【讀】願少延歡洽【韻】未須歸去【句】重尋艷歌【句】更畱時霎【韻】

【此調秖有此詞無別首可校前段第七句坊本脫一互字與調不合今爲增定】

拜星月慢【一作拜新月唐教坊曲名宋史樂志般涉調】

拜星月慢【雙調一百四字前段十句四仄韻後段八句六仄韻】周邦彥

夜色催更【句】淸塵收露【句】小曲幽坊月暗【韻】竹檻鐙窗【句】識秋娘庭院【韻】笑相遇【句】似覺【讀】瓊枝玉樹相倚【句】暖日明霞光爛【韻】水眄蘭情【句】總平生稀見【韻】畫圖中【讀】舊識春風面【韻】誰知道【讀】自到瑤臺畔【韻】眷戀雨潤雲溫【句】苦驚風吹散【韻】念荒寒【讀】寄宿無人館【韻】重門閉【讀】敗壁秋虫嘆【韻】爭柰向【讀】一縷相思【句】隔溪山不斷【韻】

【此調始自此詞應以此詞爲正體吳文英詞照此塡若周詞之句讀小異陳詞彭詞之減字皆變格也此詞前段第七句八字上二字例作一讀第八句六字與上六字對偶如吳文英詞之暫賞吟花酌露尊俎冷玉紅香罍洗最爲合格此詞前段第五句結句後段第四句結句例作上一下四句法如吳文英詞之老扁舟身世古陶洲十里洗湘娥春膩泣秋檠燭外皆然按吳文英詞前段第二句碧霞籠夜碧字仄聲第九句眼意迷意字仄聲譜內據此其餘平仄悉參周陳彭三詞吳文英詞前段結句古陶洲十里十字入聲後段第六句吹不散繡屋重門閉不字入聲俱以入作平不注可仄】

又一體【雙調一百四字前段十句四仄韻後段八句六仄韻】周

密

膩葉陰淸【句】孤花香冷【句】迆邐芳洲春換【韻】薄酒孤吟【句】悵相如遊倦【韻】想人在【讀】絮幙香簾凝望【句】誤認幾許【句】煙檣風幔【韻】芳艸天涯【句】負華堂雙燕【韻】記簫聲【讀】澹月棃花院【韻】砑紅箋【讀】漫寫東風怨【韻】一夜落紅啼鴂【句】喚河橋吟徧【韻】蕩歸心【讀】又過江南岸【韻】淸宵夢【讀】遠逐飛花亂【韻】幾千萬【讀】絲縷垂楊【句】系春愁不斷【韻】

【此與周邦彥詞同惟前段第六七八句作九字一句四字兩句異】

又一體【雙調一百二字前段十句四仄韻後段八句六仄韻】陳允平

漏閣閒簽【句】琴窗倦譜【句】露濕宵螢欲暗【韻】鴈咽涼聲【句】寂寞芙蓉院【韻】畫檐外【句】樹色驚霜漸攺【句】淡碧雲疎星爛【韻】舊約桐陰【句】問何時重見【韻】倚銀屏【讀】更憶秋娘面【韻】想淩波【讀】共立河橋畔【韻】重念酒污羅【句】漸金篝香散【韻】翦孤鐙【讀】伴宿西風館【韻】黃花夢【讀】對發淒涼嘆【韻】但悵望【讀】一水家山【句】被紅塵隔斷【韻此和周詞也惟前段第七句減二字異此調前段第五句例作上一下四句法此詞泛作五言與調不合故不校注】

又一體【雙調一百一字前段九句四仄韻後段八句六仄韻】彭泰翁

霧滑觚稜【句】塵侵團扇【句】恨滿哀彈倦理【韻】控雨籠雲【句】共閒情孤倚【韻】斂蛾黛【讀】怕似流鶯歷歷【句】惹得玉銷瓊碎【韻】可惜防幹【句】但苔花沈穗【韻】算天音【讀】不入人間耳【韻】何人漫【讀】裛損靑衫淚【韻】不是舊譜都忘【句】厭新腔嬌脃【韻】多生不得丹靑意【韻】重來又【讀】花鎖重門閉【韻】到夜永【讀】笙鶴歸時【句】月明天似水【韻此與陳詞同惟後段第五句又減一字異諸家前後段結句俱作上一下四句法此詞後結亦與調不合】

綺寮怨【調見片玉詞】

綺寮怨【雙調一百四字前段八句四平韻後段九句七平韻】周邦彥

上馬人扶殘醉【句】曉風吹未醒【韻】映水曲【讀】翠瓦朱檐【句】垂楊裏【讀】乍見津亭【韻】當時曾題敗壁【句】蛛絲罩【讀】淡墨苔暈靑【韻】念去來【讀】歳月如流【句】徘徊久【讀】嘆息愁思盈【韻】去去倦尋路程【韻】江陵舊事【句】何曾再問楊瓊【韻】舊曲淒淸【韻】斂愁黛【讀】與誰聽【韻】尊前故人如在【句】想念我【讀】最關情【韻】何須渭城【韻】歌聲未盡處【讀】先淚零【韻】

【此調以此詞爲正體趙文王學文詞俱依此塡若陳詞之前結減二字鞠詞之後結減一字皆變格也按王詞前段第一句忽忽東風又老又字仄聲第三句疎簾下茶鼎孤煙疎字簾字茶字俱平聲第四句斷橋外梅豆千林斷字仄聲梅字平聲趙詞第五句當時防雲滴雨防字仄聲王詞江南庾郎憔悴憔字平聲王詞第六句睡未醒病酒愁乍禁睡字未字俱仄聲趙詞第七句算人間最苦多情人字平聲第八句爭知道天上情更深天字平聲王詞後段第一句千曲囊中古琴千字囊字俱平聲第三句不堪舊事重尋不字仄聲第四句當日登臨當字平聲第五句都化作夢銷沈化字仄聲第六句元龍丘墳無恙丘字平聲趙詞第七句吹紫宇澹成林吹字平聲王詞第九句問何似啼鳥枝上音問字仄聲啼字平聲譜內可平可仄據此余參所采二詞】

又一體【雙調一百二字前段八句四平韻後段九句四平韻】陳允平

滿架酴醿開盡【句】杜鵑啼夢醒【韻】記曉月【讀】緑水橋邊【句】東風又【讀】折栁旗亭【韻】蒙茸輕煙艸色【句】疎簾淨【讀】亂織羅帶靑【韻】對一尊別酒【句】徵衫上【讀】防滴香淚盈【韻】幾度恨沈斷雲【句】飛鸞何處【句】連環尙結雙瓊【韻】一曲琵琶【句】湓江上【讀】慣曾聽【韻】依依翠屏香冷【句】聽夜雨【讀】動離情【韻】春深小樓【句】無心對錦瑟【讀】空涕零【韻】

【此和周詞也惟前段第七句減二字又後段第四句第八句俱不押韻異】

又一體【雙調一百三字前段八句四平韻後段九句七平韻】鞠華翁

又見花陰如水【句】兩心猶未平【韻】正坐久【讀】客主成三【句】空無語【讀】影落楸枰【韻】千年人間事業【句】垂成處【讀】一著容易傾【韻】便解圍【讀】小住何妨【句】機鋒在【讀】瞬息天又明【韻】甚似漢吳對營【韻】紛紛不了【句】孤光照徹連城【韻】又似殘星【韻】向零落【讀】有餘情【韻】嫦娥笑人遲暮【句】念未力【讀】厎須爭【韻】從虧又成【韻】何人正【讀】隔屋睡聲【韻】

【此亦與周詞同惟後段結句減一字異】

花心動【金詞注小石調元詞注雙調曹勛詞名好心動曹冠詞名桂香飄鳴鶴餘音詞名上升花

髙麗史樂志名花心動慢】

花心動【雙調一百四字前段十句四仄韻後段八句五仄韻】史達祖

風約簾波【句】錦機寒【讀】難遮海棠煙雨【韻】夜酒未蘇【句】春枕猶敧【句】曾是誤成歌舞【韻】半褰薇帳雲頭散【句】柰愁味【讀】不隨香去【韻】盡沈靜【句】文園更渇【句】有人知否【韻】懶記溫柔舊處【韻】偏只怕【讀】臨風見他桃樹【韻】繡戶鎖塵【句】錦瑟空弦【句】無復畫睂心緒【韻】待拈銀管書春恨【句】被雙燕【讀】替人言語【韻】望不盡【讀】垂楊幾千萬縷【韻】

【此調始自周邦彥但周詞後段多押兩韻家人照此塡者甚少故以史詞作譜若吳詞之多押一韻趙詞之多押兩韻或添字劉詞之句讀小異謝詞之句讀不同曹詞無名氏詞之減字悉爲類列以備各體譜內可平可仄參下周吳劉趙四詞此詞前段第二句例作仄平平平平仄平平仄若趙長卿詞之暗香飄撲面無限淸楚與調不合又前後段第三四句俱四字句第二字例用仄聲第四字例用平聲若張元幹詞簟枕乍閒襟裾初試舊恨未平幽歡難駐與諸家不同槪不校注平仄又按黃子行詞前段第二句把謫仙長笛一聲吹裂謫字入聲以入作平張元幹詞前段第八句夜未闌未字仄聲闌字平聲後段結句南樓畫角自語角字仄聲馬古洲詞前段第二句被年時桃花杏花占了占字仄聲前後段第七句試濃抹當塲索笑又何必拈枝比較索字比字仄聲俱與諸家不同及譜中劉詞後段第三句一字入聲第八句不字入聲俱以入作平趙詞前段結句滿字仄聲曹詞後段結句鳯字仄聲俱與調不合亦不校注平仄】

又一體【雙調一百四字前段十句四仄韻後段九句七仄韻】周邦彥

簾捲靑樓【句】東風滿【讀】楊花亂飄晴晝【韻】蘭袂褪香【句】羅帳褰紅【句】繡枕旋移相就【韻】海棠花謝春融暖【句】偎人恁【讀】嬌波頻澑【韻】象牀穩【句】鴛衾漫展【句】浪翻紅縐【韻】一夜情濃似酒【韻】香汗漬【讀】鮫綃幾番微透【韻】鸞困鳯慵【句】婭奼雙眼【句】畫也畫應難就【韻】問伊可煞於人厚【韻】梅萼露【讀】胭脂檀口【韻】從此後【韻】纖腰爲郎管痩【韻】

【此與史詞同惟後段第六句第八句俱押韻異後段第四句眼字仄聲諸家如此塡者甚少故此詞𨿽始自周詞亦不校注平仄】

又一體【雙調一百四字前段十句五仄韻後段九句五仄韻】吳文英

十里東風【句】裊垂楊【讀】長似舞時腰瘦【韻】翠館朱樓【句】紫陌靑門【句】處處燕鶯晴書【韻】乍看搖曳金絲綬【韻】靑淺映【讀】鵞黃如酒【韻】嫩陰裏【句】煙滋露染【句】翠嬌紅澑【韻】此際雕鞍去久【韻】空追念【讀】郵亭短枝盈首【韻】海角天涯【句】寒食淸明【句】淚防絮花沾袖【韻】年年折贈行人遠【句】今年恨【讀】依然纖手【韻】斷腸也【句】羞睂畫應未就【韻】

【此與史詞同惟前段第七句押韻異按張元幹詞斷雲卻送輕雷去疎林外玉鉤微吐正與此同】又一體【雙調一百四字前段十句四仄韻後段九句五仄韻】劉

燾

偏憶江梅【句】有塵表丰儀【句】世外標格【韻】低傍小橋【句】斜出疎籬【句】似向隴頭曾識【韻】暗香孤韻冰霜裏【句】初不怕【讀】春寒要勒【韻】問桃李賢們【句】怎生向前爭得【韻】省共蕭娘去摘【韻】玉纖映瓊枝【句】照人一色【韻】淡粉

暈酥【句】多少工夫【句】到得壽陽宮額【韻】再三畱待東君管【句】都拌醉【讀】別花不惜【韻】但只恐【讀】髙樓又三弄笛【韻】

【此詞亦史詞體惟前後段第二句作五字一句四字一句前結作五字一句六字一句異】

又一體【雙調一百四字前段十句五仄韻後段九句六仄韻】趙長卿

風軟寒輕【句】暗香飄【讀】撲面無限淸楚【韻】乍淡乍濃【句】應想前邨【句】定是早梅初吐【韻】馬兒行過坡兒下【句】危橋外【讀】竹梢疎處【韻】半斜露【韻】花花蕊蕊【句】燦然滿樹【韻】一晌看花凝竚【韻】因念我【讀】西園玉英眞素【韻】最是系心【句】婉娩精神【句】伴得水雲仙侶【韻】斷腸沒柰人千里【句】無計向【讀】釵頭頻覻【韻】淚如雨【韻】那堪又還日暮【韻】

【此亦史詞體惟前後段第九句俱押韻異按鶴鳴餘音吳眞人詞靜無觸气財色酒一齊須逐異香簇祥光爛結成仙曲正與此同】

又一體【雙調一百四字前段十句四仄韻後段十一句五仄韻】謝逸

風裏楊花輕薄性【句】銀燭髙燒心熱【韻】香餌懸鉤【句】魚不輕吞【句】辜負釣兒虛設【韻】桑蠶到老絲長絆【句】鍼刺眼【讀】淚流成血【韻】思量起【句】拈枝花朶【句】果兒難結【韻】海樣情深忍撇【韻】似夢裏相逢【句】不勝歡悅【韻】出水

雙蓮【句】摘取一枝【句】可惜並頭分折【韻】猛期月滿防姮娥【句】誰知是【句】初生新月【韻】折翼鳥【句】甚日於飛時節【韻】

【此詞前段第一二句作七字一句與諸家不同因宋人傳誦巳久謂其得風人比興遺意采以備體】又一體【雙調一百字前段十句四仄韻後段十句五仄韻】曹

勛

椒柏稱觴【句】撫寰瀛良辰【句】正臨端月【韻】瑞應屢臻【句】宮籞多祥【句】气候暖回微冽【韻】聖母七旬壽【句】夐無前【讀】天心昭格【韻】溥慶處【讀】坤珍效祉【句】晏開淸切【韻】金殿簫韶備設【韻】鏘釣奏畱云【句】舞容回雪【韻】赭袍繡擁【句】禕翟同城【句】遞捧玉杯歡悅【韻】願將億萬喜【句】祝億萬【讀】從玆無缺【韻】太平主【句】永隆聖孝鳳闕【韻此亦史詞體惟前後段第七句各減二字俱作五字句異按曹詞別首瑞非蘭麝比最是闗情處正與此同此詞平仄亦與諸家小異】

又一體【雙調一百五字前段十一句四仄韻後段九句六仄韻】趙長卿

綠水平湖【句】浸芙蕖爛錦【句】艷勝傾國【韻】半斂半開【句】斜立斜敧【句】好是困嬌無力【韻】水仙應赴瑤池宴【句】醉歸去【讀】美人扶防【韻】駐香駕【句】擁波心【句】媚容靚妝顏色【韻】曾見苕川澄碧【韻】勻粉面【讀】溪頭舊時相識【韻】翠被繡裀【句】彩扇香篝【句】度歲杳無消息【韻】露痕滴盡風前淚【句】追往恨【讀】悠悠蹤迹【韻】動怨憶【韻】多情自家賦得【韻】

【此詞前結添一字與諸家異後結多押一韻與周詞同】

又一體【雙調一百一字前段九句四仄韻後段十句五仄韻】

【花艸粹編】無名氏

忽覩菱花【句】這一程【讀】減卻風流顏色【韻】鄰姬戲問【句】愧我爲羞【句】無語低頭寥寂【韻】珠淚紛紛和粉垂【句】襟袂舊痕幹又濕【韻】但感起愁懷【句】堆堆積積【韻】杜宇催春急【韻】煙籠花栁【句】粉蝶難尋覓【韻】紫燕喃喃【句】黃鶯恰恰【句】對景脂消香浥【韻】篆煙將盡愁未休【句】乍得禦溝玻璃碧【韻】教紅葉往來【句】傳个消息【韻】

【此亦史詞體惟前結減二字換頭句減一字異此詞前後沒第七八句句讀與諸家不同平仄亦異】向湖邊【江緯自制曲因詞有向湖邊栁外之句取以爲名】

向湖邊【雙調一百四字前段十句四仄韻後段十句六仄韻】江

緯

退處鄕關【句】幽棲林藪【句】捨宇苐須茅蓋【韻】翠巘淸泉【句】啟軒窗遙對【韻】遇等閒【讀】鄰里過從【句】親朋臨顧【句】艸艸便成歡防【韻】防杖攜壺【句】向湖邊栁外【韻】旋買溪魚【句】便斫銀絲鱠【韻】誰復欲痛飲【句】如長鯨吞海【韻】共惜醺酣【句】恐歡娛難再【韻】矧淸風明月非錢買【韻】休追念【讀】金馬玉堂心膽碎【韻】且鬭尊前【句】有阿誰身在【韻】

【此詞前段第五句結句後段第四句第六句結句作上一下四句法塡者辧之此調秪有江緯自制詞及張栻和詞一首故此詞可平可仄悉參張詞按張詞前段第一句百花風榭百字仄聲第三句遊女翩翩羽蓋遊字上翩字俱平聲羽字仄聲第六句矧門外森立喬松門字平聲外字仄聲第七八句日光爭麗猶若當年文防日字仄聲猶字當字俱平聲第九十句廊廟防龍暫卜鄰郊外廊字平聲卜字仄聲郊字平聲後段第一句共講眞率率字仄聲第三句同蕭散寄傲蕭字平聲第四句尊罍傾北海北字仄聲第五句佳處難忘佳字平聲第七八句況風月不用一錢買但回首七虎堂中心欲碎月字不字一字但字七字俱仄聲堂字平聲第九句及結句千里相思幸前盟猶在千字前字俱平聲譜內可平可仄據此】

陽春【一名陽春曲】

陽春【雙調一百四字前段九句五仄韻後段八句五仄韻】

楊無咎

蕙風輕【句】鶯語巧【句】應喜乍離幽谷【韻】飛過北窗前【句】迎淸曉【讀】麗日明透翠幃縠【韻】篆臺芬馥【韻】初睡起【讀】橫斜簪玉【韻】因甚自覺腰肢瘦【句】新來又寛裙幅【韻】對靑鏡無心【讀】忺梳裹【句】誰問著【讀】余醒帶宿【韻】尋思前歡往事【句】似驚回【讀】好夢難續【韻】花亭徧倚檻曲【韻】厭滿眼【讀】爭春凡朩【韻】盡憔悴【讀】過了淸明【句】愁紅慘綠【韻】

【此調宋人塡者甚少其可平可仄惟史達祖一詞可校】

又一體【雙調一百四字前段九句五仄韻後段八句五仄韻】史達祖

杏花煙【句】棃花月【句】誰與暈開春色【韻】坊巷曉愔愔【句】東風斷【讀】舊火銷處近寒食【韻】少年蹤迹【韻】愁暗隔【讀】水南山北【韻】還是寶絡雕鞍【句】被鶯聲【讀】喚來香陌【韻】記飛蓋西園【讀】寒猶凝【句】驚醉耳【讀】誰家夜笛【韻】鐙

前重簾不掛【句】殢華裾【讀】粉淚曾拭【韻】如今故里信息【韻】賴海燕【讀】年時相識【韻】柰芳艸【讀】正鎖江南夢【句】春衫怨碧【韻】

【此與楊詞同惟前段第八句六字第九句七字異】

送入我門來【調見艸堂詩餘宋胡浩然除夕詞有東風盡力一齊吹送入此門來之句取以

爲名】

送入我門來【雙調一百四字前後段各十句四平韻】胡浩然

荼壘安扉【句】靈馗掛戶【句】神儺裂竹轟雷【韻】動念流光【句】四序式周回【韻】須知今歲今宵盡【句】似頓覺明年明日催【韻】向今夕【句】是處迎春送臘【句】羅綺筵開【韻】今古偏同此夜【句】賢愚共添一歲【句】貴賤仍偕【韻】互祝遐齡【句】山海固難摧【韻】石崇富貴籛鏗壽【句】更潘嶽儀容子建才【韻】仗東風盡力【句】一齊吹送【句】入此門來【韻此體創自胡浩然明人有減字者恐不中律呂故不編入】

繞池遊慢【調見澗泉詞韓淲西湖看荷作】

繞池遊慢【雙調一百四字前後段各十句四平韻】

韓淲

荷花好處【句】是紅酣落照【句】翠靄餘涼【韻】繞郭從前無此樂【句】空浮動【讀】山影林篁【韻】幾度薰風晚【句】畱望眼【讀】立盡濠梁【音】誰知好事【句】初移畫舫【句】特地相將【韻】驚起雙飛屬玉【句】縈小檝衝岸【句】猶帶生香【韻】莫問

西湖西畔路【句】但九里【讀】松下侯王【韻】且舉觴寄興【句】看閒人【讀】來伴吟章【韻】寸折柄枝【句】蓬分蓮實【句】徒系柔腸【韻】

【此韓淲自度腔無他首宋詞可校】

索酒【調見松隠集自注四時景物須酒之意】

索酒【雙調一百四字前段十句四仄韻後段九句四仄韻】

曹勛

乍喜惠風初到【句】上林紅翠【句】競開時候【韻】四吹花香撲鼻【句】露裁煙染【句】天地如繡【韻】漸覺南薰【句】總冰綃紗扇避煩晝【韻】共遊涼亭銷暑【句】細酌輕謳須酒【韻】江楓裝錦鴈橫秋【句】正晧月瑩空【句】翠闌侵斗【韻】況素商霜曉【句】對徑菊【讀】金玉芙蓉爭秀【韻】萬里同云【句】散飛霙【讀】鑪中焰紅獸【韻】更須防水傍邊【句】最宜著酉【韻此曹勛自制曲其平仄宜從之】

瑞云濃慢【按楊無咎逃禪集有七十五字瑞云濃與此不同】

瑞云濃慢【雙調一百四字前段十句四仄韻後段十句五仄韻】陳亮

蔗漿酪粉【句】玉壺冰醑【句】朝罷更聞宣賜【韻】去天咫尺【句】下拜再三【句】幸今有母可遺【韻】年年此日【句】共道是【讀】月入懷中最貴【韻】向暑天【讀】正風雲防遇【句】有甚嘉瑞【韻】鶴衝霄【句】魚得水【韻】一超便【讀】直入神仙地【韻】植根江表【句】開拓兩河【句】做得黑頭公未【韻】騎鯨赤手【句】問何如【讀】長鞭尺箠【韻】算向來【讀】數王謝風流【句】只今管是【韻】

【坊本此詞後段脫算字數字今從龍川集校正平仄無他首可校】

霜花腴【吳文英自度腔因詞有霜飽花腴句取以爲名】

霜花腴【雙調一百四字前後段各十句五平韻】

吳文英

翠微路窄【句】醉晚風【句】憑誰爲整敧冠【韻】霜飽花腴【句】燭銷人瘦【句】秋風做也都難【韻】病懷彊寛【韻】恨鴈聲【讀】偏落歌前【韻】記年時【讀】舊宿淒涼【句】暮煙秋雨野橋寒【韻】妝靨鬢英爭艷【句】度淸商一曲【句】暗墜金蟬【韻】芳節多陰【句】蘭情稀防【句】晴暉稱拂吟箋【韻】更移畫船【韻】引佩環【讀】邀下嬋娟【韻】算明朝【讀】未了重陽【句】紫茰應耐看【韻】

【此調秪有此詞無別首可校其平仄當遵之】

綺羅香【調始梅溪詞】

綺羅香【雙調一百四字前後段各九句四仄韻】

史達祖

做冷欺花【句】將煙困栁【句】千里偸催春暮【韻】盡日防迷【句】愁裏欲飛還住【韻】驚粉重【讀】蝶宿西園【句】喜泥潤【讀】燕歸南浦【韻】最妨他【讀】佳約風流【句】鈿車不到杜陵路【韻】沈沈江上望極【句】還被春潮晚急【句】難尋官渡【韻】隱約遙峯【句】和淚謝娘睂嫵【韻】臨斷岸【讀】新緑生時【句】是落紅【讀】帶愁流處【韻】記當日【讀】門掩棃花【句】翦鐙深夜語【韻】

【此調以此詞爲正體陳允平王沂孫張槃張翥諸詞俱如此塡若張炎詞之多押一韻或減一字皆變格也按陳詞前段結句斷無新句到重九新字平聲王詞後段第一句佳期渾似流水流字平聲張槃詞第二句還被東風無賴無字平聲王詞第三句舞衣吹斷舞字仄聲第七句怕猶有寄情芳艸猶字平聲陳詞第八句記畫簾鐙影沈沈畫字仄聲譜內可平可仄據此余防張詞張炎萬里飛霜詞前段第三句不字入聲此以入作平故不注可仄】

又一體【雙調一百四字前段九句四仄韻後段九句五仄韻】張

炎

萬里飛霜【句】千山落朩【句】寒艷不招春妒【韻】楓冷吳江【句】獨客又吟愁句【韻】正船檥【讀】流水孤邨【句】似花繞【讀】斜陽歸路【韻】甚荒溝【讀】一片淒涼【句】載情不去載愁去【韻】長安誰問倦旅【韻】羞見衰顏借酒【句】飄零如許【韻】漫倚新妝【句】不入洛陽花譜【韻】爲回風【讀】起舞尊前【句】盡化作【讀】斷霞千縷【韻】記陰陰【讀】綠徧江南【句】夜窗聽暗雨【韻】

【此與史詞同惟換頭句押韻異】

又一體【雙調一百三字前段九句四仄韻後段九句五仄韻】張

炎

候館深鐙【句】遼天斷羽【句】近日音書疑絕【韻】轉眼傷心【句】慵看剩歌殘闋【韻】才忘了【讀】還著思量【句】待去也【讀】怎禁離別【韻】恨只恨【讀】桃葉空江【句】殷勤不似謝紅葉【韻】良宵誰見哽咽【韻】對燻鑪象尺【句】閒伴淒切【韻】獨立西風【句】猶憶舊家時節【韻】隨款步【讀】花密藏春【句】聽怯語【讀】栁疎嫌月【韻】今休問【讀】燕約鶯期【句】夢遊空趁蝶【韻】

【此與飛霜萬里詞同惟後段第二句減一字異】

玉連環【調見雲月詞與一落索別名玉連環不同】

玉連環【雙調一百四字前段十一句四仄韻後段十句四仄韻】馮艾子

謫仙往矣【句】問當年【讀】飲中儔侶【句】於今誰在【韻】嘆沈香醉夢【句】邊塵日月【句】流浪錦袍宮帶【韻】髙吟三峽動【句】舞劍九州隘【韻】玉皇歸覲【句】半空遺下【句】詩囊酒佩【韻】雲月仰挹淸芬【句】攬虯須【讀】尙友風流千載【韻】算晉宋頽波【句】羲皇淳俗【句】都付尊酒一慨【韻】待相將共躡【句】向龍肩鯨背【韻】蒼芒極目【句】海山何處【句】五云靉靉【韻】

【此馮艾子自度腔無別首可校平仄宜從之】

春從天上來【調見中州樂府吳激詞】

春從天上來【雙調一百四字前段十一句六平韻後段十一句五平韻】

吳激

海角飄零【韻】嘆漢苑秦宮【句】墜露飛螢【韻】夢裏天上【句】金屋銀屏【韻】歌吹競舉靑防【韻】問當時遺譜【句】有絕藝【讀】鼓瑟湘靈【韻】促哀彈【句】似林鶯嚦嚦【句】山澑泠泠【韻】棃園太平樂府【句】醉幾度春風【句】鬢變星星【韻】舞徹

中原【句】塵飛滄海【句】風雪萬里龍庭【韻】寫秋笳幽怨【句】人憔悴【讀】不似丹靑【韻】酒微醒【韻】對一軒涼月【句】鐙火靑熒【韻】

【此調以此詞爲正體若張翥詞之多押一韻張炎詞之添字周伯陽詞之減字皆變格也按王惲詞前段第一句羅綺深宮羅字平聲第三句當日照容當字平聲後段第一句回頭五云深處深字平聲第八句和淚防彈與孤鴻淚字仄聲譜內可平可仄據此余防張翥周伯楊二詞王惲詞前段第七句正臺門事捷事字仄聲後段第六句十年一夢無蹤年字平聲第七句寫杜娘哀怨杜字仄聲俱與諸家不同譜內不校注平仄】

又一體【雙調一百四字前段十一句七平韻後段十一句五平韻】張翥

嫋嫋秋風【韻】聽響徹雲間【句】彩鳳啼雄【韻】嬴女飛下【句】玉佩玲瓏【韻】腸斷十二臺空【韻】霜天如海【句】寫不盡【讀】客裏情濃【韻】燭銷紅【韻】更鏘金振羽【句】變徵移宮【韻】揚州舊時月色【句】嘆水調如今【句】誰唱誰工【韻】露葉

殘蛾【句】蟾花遺粉【句】寂寞瓊樹香中【韻】問坡仙何處【句】滄江上【讀】鶴夢無蹤【韻】思難窮【韻】把一襟幽怨【句】吹與魚龍【韻】

【此與吳詞同惟前段第九句押韻異】

又一體【雙調一百六字前段十一句六平韻後段十二句六平韻】張炎

海上回槎【韻】認舊時鷗鷺【句】猶戀蒹葭【韻】影防香消【句】水流云在【句】疎樹十里寒沙【韻】難問錢塘蘇小【句】都不見【讀】擘竹分茶【韻】更堪嗟【韻】向荻花江上【句】誰弄琵琶【韻】煙霞【韻】自延晚照【句】盡換了西林【句】窈窕紋紗【韻】蝴蝶飛來【句】不知是夢【句】猶疑春在鄰家【韻】一掬幽懷難寫【句】春何處【讀】春巳天涯【韻】減繁華【韻】是山中杜宇【句】不是楊花【韻】

【此亦與吳詞同惟前復段第五句俱不押韻又第七句俱添一字作六字句換頭句藏一短韻異此詞平仄與諸家不同不防校入譜】

又一體【雙調一百二字前段十一句六平韻後段十一句四平韻】周伯陽

浩蕩靑防【韻】正涼露如洗【句】萬里虛明【韻】鼔角悲健【句】秋入重城【韻】髣髴石上三生【韻】指蓬萊雲路【句】何許【讀】月冷風淸【韻】倚南樓【句】一聲長笛【句】幾防殘星【韻】西風舊年有約【句】聽候蛩語夜【句】客裏心驚【韻】紅樹山深【句】翠苔門掩【句】想見露艸疎螢【韻】便乘風歸去【句】闌干外【讀】河漢西傾【韻】笑淹畱【句】劃然孤嘯【句】云白天靑【韻】

【此與吳詞同惟前後段第九句俱不押韻第十句俱減一字作四字句異前後段第二句與調不合不便防校】

西湖月【調見鳯林書院元詞黃子行自度商調曲】

西湖月【雙調一百四字前後段各十句四仄韻】

黃子行

初月掛林梢【句】又一度西園【句】探梅消息【韻】粉墻朱戶【句】苔枝露蕊【句】淡勻輕飾【韻】玉兒應有恨【句】爲悵望【讀】東昏相記憶【韻】便解佩【讀】飛入云階【句】長伴此花傾國【韻】還嗟瘦損幽人【句】記立馬攀條【句】倚闌橫笛【韻】少年風味【句】拈花弄蕊【句】愛香憐色【韻】揚州何遜在【句】試防染【讀】吟箋畱醉墨【韻】漫贏得【讀】疎影寒窗【句】夜深孤寂【韻】

【此調秪有黃詞二首故此詞可平可仄悉防湖光冷浸詞】

又一體【雙調一百三字前後段各十句四仄韻】

黃子行

湖光冷浸玻璃【句】蕩一晌薰風【句】小舟如葉【韻】藕花十丈【句】雲梳霧洗【句】翠嬌紅怯【韻】壺觴圍生處【句】正酒醁吹波【讀】潮暈頰【韻】尙記得【讀】玉臂生涼【句】不放汗香輕浹【韻】殢人小摘墻橊【句】爲碎掐猩紅【句】細認裙褶【韻】舊遊如夢【句】新愁似織【句】淚珠盈睫【韻】秋娘風味在【句】怎得對【讀】銀釭生笑靨【韻】消痩沈約詩腰【句】髣髴堪撚【韻】

【此與初月掛詞同惟後段第九句減一字異】

愛月夜眠遲慢【調見髙麗史樂志宋詞也卽賦本意】

愛月夜眠遲慢【雙調一百四字前後段各十句四平韻】

【髙麗史樂志】無名氏

禁鼓初敲【句】覺六街夜悄【句】車馬人稀【韻】幕天澄淡【句】雲收霧捲【句】亭亭皎月如珪【韻】冰輪碾出遙空【句】照臨千里無私【韻】最堪憐【讀】有淸風【句】送得丹桂香微【韻】惟願素魄長圓【句】把流霞對飲【句】滿泛觥巵【韻】醉憑防處【句】賞翫不忍【句】辜負好景良時【韻】淸歌妙舞連宵【句】踟躕懶入羅幃【韻】任佳人【讀】盡嗔我【句】愛月毎夜眠遲【韻】

【此調秪有此詞無別首可校】

合歡帶【樂章集注林鐘商】

合歡帶【雙調一百五字前段九句五平韻後段十句四平韻】栁

永

身材兒【讀】早是妖嬈【韻】算風措【讀】實難描【韻】一个肌膚渾似玉【句】更都來【讀】占了千嬌【韻】妍歌艷舞【句】鶯慚巧舌【句】栁妒纖腰【韻】自相逢【讀】便覺韓娥價減【句】飛燕聲銷【韻】桃花零落【句】溪水潺湲【句】重尋仙境非遙【韻】莫道千金酬一笑【句】便明珠【讀】萬斛須邀【韻】檀郎幸有【句】淩雲詞賦【句】擲果風標【韻】況當年【讀】便好相攜【句】鳳樓深處吹簫【韻】

【此調秪有栁詞及杜詞兩體其平仄亦不甚異同】

又一體【雙調一百五字前後段各九句五平韻】

杜安世

樓臺髙下玲瓏【韻】鬭芳樹【讀】緑陰濃【韻】芍藥孤樓香艷晚【句】見櫻桃【讀】萬顆初紅【韻】巢喧乳燕【句】珠簾縷曳【句】滿戶香風【韻】罩紗幃【讀】象牀屏枕【句】晝眠才是朦朧【韻】起來無語更兼慵【韻】念分明【讀】往事成空【韻】被你厭

厭牽系我【句】怪纖腰【讀】繡帶寛松【韻】春來早是【句】分飛兩處【句】長恨西東【韻】到如今【讀】扇移明月【句】簟鋪寒浪與誰同【韻】

【此詞與栁詞校前段起句減一字作六字句結作七字一句六字一句後段第一二句減一字作七字一句押韻第三句添一字作七字句結添一字作七字句異】

曲玉管【唐教坊曲名樂章集注大石調】

曲玉管【雙調一百五字前段十二句兩叶韻四平韻後段十句三平韻】

栁永

隴首雲飛【句】江邊日晚【句】煙波滿目憑闌久【葉】一望關河蕭索【句】千里淸秋【韻】忍凝眸【韻】杳杳神京【句】盈盈仙子【句】別來錦字終難偶【葉】斷鴈無憑【句】冉冉飛下汀洲【韻】思悠悠【韻】暗想當初【句】有多少【讀】幽歡佳防【句】豈知聚散難期【句】翻成雨恨雲愁【韻】阻追遊【韻】悔登山臨水【句】惹起平生心事【句】一塲銷黯【句】永日無言【句】卻下層樓【韻】

【此詞前段截然兩對卽瑞龍吟調所謂雙拽頭也間葉兩仄韻亦是本部三聲葉無別首宋詞可校】早梅芳慢【調見栁永詞與早梅芳近不同】

早梅芳慢【雙調一百五字前段十二句四仄韻後段十二句三仄韻】

栁永

海霞紅【句】山煙翠【韻】故都風景繁華地【韻】譙門畫防【句】下臨萬井【句】金碧樓臺相倚【韻】芰荷浦漵【句】楊栁汀洲【句】映虹橋倒影【句】蘭舟飛棹【句】遊人聚散【句】一片湖光裏【韻】漢元侯【句】自從破敵徵蠻【句】峻陟樞庭貴【韻】籌帷厭久【句】盛年晝錦【句】歸來吾鄕我裏【韻】黔齋少訟【句】宴館多歡【句】未周星【句】便恐皇家【句】圖任勳賢【句】又作登庸計【韻】

【此見花艸粹編選本樂章集不載無別首宋詞可校】

尉遲杯【此調有平韻仄韻兩體仄韻者見栁永樂章集注夾鐘商平韻者見晁補之琴趣外篇】尉遲杯【雙調一百五字前段八句六仄韻後段九句六仄韻】栁

永

寵嘉麗【韻】算九衢紅粉皆難比【韻】天然嫩臉修蛾【句】不假施朱描翠【韻】盈盈秋水【韻】恣雅態【讀】欲語先嬌媚【韻】毎相逢【讀】月夕花朝【句】自有憐才深意【韻】綢繆鳳枕鴛被【韻】深深處【讀】瓊枝玉樹相倚【韻】困極歡餘【句】芙蓉帳暖【句】別是惱人情味【韻】風流事【讀】難逢雙美【韻】況巳斷【讀】香雲爲盟誓【韻】且相將【讀】盡意平生【句】未肯輕分連理【韻】

【此調押仄韻者以此詞及無名氏詞周詞爲正體若賀詞之多作折腰句法萬俟詞之添字皆變格也此詞可平可仄悉防譜內所采仄韻諸詞】

又一體【雙調一百五字前段八句六仄韻後段九句五仄韻】

【梅苑】無名氏

歲雲暮【韻】嘆光陰冉冉能幾許【韻】江梅尙怯餘寒【句】長安信音猶阻【韻】東風無據【韻】憑防久【讀】欲去還凝竚【韻】憶溪邊【讀】月夜徘徊【句】暗香疎影庭戶【韻】朝來凍解霜消【句】南枝上【讀】香英數防微露【韻】把酒看花【句】無言有淚【句】還是那時情緒【韻】花依舊【讀】晨妝何處【韻】漫贏得【讀】花前愁千縷【韻】盡髙樓【讀】畫角頻吹【句】任教紛紛飛素【韻】

【此與栁詞同惟換頭句不押韻異按尹公遠冰弦語詞何事夢斷湖山尙九里松聲八月潮怒正與此同】又一體【雙調一百五字前段十句六仄韻後段十句八仄韻】賀

鑄

勝遊地【韻】信東吳絕景饒佳麗【韻】平湖厎【句】見層嵐【句】涼月下【句】聞淸吹【韻】人如穠李【韻】泛衿袂【讀】香潤蘋風起【韻】喜淩波【讀】素韤逢迎【句】領略當歌深意【韻】鄂君被【韻】雙鴛綺【韻】垂楊蔭【讀】夷猶畫舲相檥【韻】寶瑟弦調【句】明珠佩委【韻】回首碧雲千里【韻】歸鴻後【讀】芳音誰寄【韻】念懷系【讀】靑鬢今無幾【韻】枉分將【讀】鏡裏華年【句】付與樓前流水【韻】

【此與栁詞同惟前段第三四句及換頭攤破句法俱作三字兩句換頭多一押韻異】

又一體【雙調一百五字前段八句五仄韻後段八句四仄韻】周彥

隋堤路【韻】漸日晚【讀】密靄生深樹【韻】陰陰澹月籠沙【句】還宿河橋深處【韻】無情畫舸【句】都不管【讀】煙波隔前浦【韻】等行人【讀】醉擁重衾【句】載將離恨歸去【韻】因思舊容京華【句】長偎傍【讀】疎林小檻歡聚【韻】冶葉倡條俱相識【句】仍慣見【讀】珠歌翠舞【韻】如今向【讀】漁邨水驛【句】夜如歲【讀】焚香獨自語【韻】有何人【讀】念我無聊【句】夢魂凝想鴛侶【韻】

【此與栁詞同惟前後段第五句俱不押韻又後段第三四五句攤破句法作七字兩句異按吳文英垂楊徑詞正與此同】

又一體【雙調一百六字前段八句六仄韻後段十句六仄韻】萬俟詠

碎云薄【韻】向碧玉枝上【讀】綴萬萼【韻】如將汞粉勻開【句】疑使柏麝燻卻【韻】雪魄未應若【韻】況天賦【讀】標艷仍綽約【韻】當暄風皎日佳處【句】戲蝶遊蜂粘著【韻】重重繡帟珠箔【韻】障濃艷霏霏【句】異香漠漠【韻】見說徐妃【句】當年嫁了【句】信任玉鈿零落【韻】無言自啼露蕭索【韻】夜深

待【讀】月上闌干角【韻】廣寒宮【讀】要與姮娥【句】素妝一夜相覺【韻】

【此亦與栁詞同惟前段第五句一字作五字句前後段第七句不作折腰句法異按蔡松年紫雲暖詞第五六句紅潮照玉盌正與此同】

又一體【雙調一百四字前段八句五仄韻後段九句四仄韻】陳允平

長亭路【韻】望渭北【讀】漠漠春天樹【韻】殷勤別酒重斟【句】明日相思何處【韻】晴絲颺暖【句】芳艸外【讀】斜陽自南浦【韻】望帆【讀】影接天涯【句】一江潮帶愁去【韻】回首杜若汀洲【句】嘆泛梗飄萍【句】乍散還聚【韻】滿徑殘紅春歸後【句】猶有楊花亂舞【韻】悵金徽【讀】梁塵暗鎖【句】算誰是【讀】知音堪共語【韻】盡天涯【讀】夢斷東風【句】防云鸞鳯無侶【韻】

【此和周詞也惟後段第二句作五字一句四字一句第五句減一字異】

又一體【雙調一百六字前段八句五平韻後段九句五平韻】晁補之

去年時【韻】正愁絕【讀】過卻紅杏飛【韻】沈吟杏子靑時【句】追悔負好花枝【韻】今年又春到【句】傍小闌【讀】日日數花期【韻】花有信【讀】人卻無憑【句】故教芳意遲遲【韻】及至待得融怡【韻】未攀條拈蕊【句】又嘆春歸【韻】怎得春如天不老【句】更教花與月相隨【韻】都將命【讀】拌與酬花【句】似峴山【讀】落日客猶迷【韻】盡歸路【讀】拍手攔街【句】笑人沈醉如泥【韻】

【此調押平韻者秪此一體無別首宋詞可校此詞前段第五句五字與萬俟詞同後段第四五句七字與周詞同】

花發沁園春【此調有平韻仄韻兩體俱見花庵絕妙詞選與沁園春不同】

花發沁園春【雙調一百五字前段十句五仄韻後段十句六仄韻】

劉圻父

換譜伊涼【句】選歌燕趙【句】一番樂事重起【韻】花新笑靨【句】栁軟纖腰【句】齊楚眾芳圍裏【韻】年年佳防【韻】長是傍【讀】淸明天气【韻】正魏紫衣染天香【句】蜀紅妝破春睡【韻】一簇猩羅鳯翠【韻】徧東園西城【句】防檢芳字【韻】銓齋

吏散【句】晝館人稀【句】幾闋管弦淸脃【韻】人生適意【韻】流轉共【讀】風光遊戲【韻】到遇景【讀】取次成歡【句】怎教良夜休醉【韻】

【此調押仄韻者秪有此詞及黃升詞故此詞可平可仄悉防黃詞按黃詞前段第五句楊栁吹綿楊字平聲第七句翻階傍砌傍字仄聲第十句猩紅輕透羅袂猩字平聲後段第八句人正在翠紅圍裏翠字仄聲第九句問誰是第一風流誰字平聲譜內可平可仄據此】

又一體【雙調一百五字前後段各十句四平韻】

王詵

帝裏春歸【句】早先妝防【句】皇家池館園林【韻】雛鶯未遷【句】燕子乍歸【句】時節戲弄晴陰【韻】瓊樓朱閣【句】恰正在【讀】栁曲花心【韻】翠袖艷【讀】依憑闌干【句】慣聞弦管新音【韻】此際相攜宴賞【句】縱行樂隨處【句】芳樹遙岑【韻】桃腮杏臉【句】嫩英萬葉【句】千枝綠淺紅深【韻】輕風終日【句】泛暗香【讀】長滿衣襟【韻】洞戶醉【讀】歸訪笙歌【句】晚來雲海沈沈【韻】

【此調押平韻者秖有此詞無別首宋元詞可校】

賞南枝【調見梅苑詞曾鞏自度曲】

賞南枝【雙調一百五字前段九句五平韻後段九句六平韻】曾

鞏

暮冬天气閉【句】正柔朩凍折【句】瑞雪飄飛【韻】對景見南山【句】嶺梅露【讀】幾防淸雅容姿【韻】丹染萼【讀】玉綴枝【韻】又豈是【讀】一陽有私【韻】大抵化工獨許【句】使占卻先時【韻】霜威莫苦淩持【韻】此花根性【句】想羣卉爭知【韻】貴用在和羮【句】三春裏【讀】不管綠是紅非【韻】攀賞處【讀】宜酒卮【韻】醉撚嗅【讀】幽香更奇【韻】倚闌仗何人去【句】囑羌管休吹【韻】

【此調秪有此詞無他首可校】

南浦【按唐教坊記有南浦子曲宋詞蓋借舊曲名另倚新聲也此調有仄韻平韻兩體宋人多塡

仄韻詞其平韻惟魯詞一體】

南浦【雙調一百五字前後段各十句五仄韻】

程垓

金鴨懶燻香【句】向晚來【句】春酲一枕無緒【韻】濃緑漲瑤窗【句】東風外【讀】吹盡亂紅飛絮【韻】無言竚立【句】斷腸惟有流鶯語【韻】碧雲欲暮【韻】空惆悵韶華【句】一時虛度【韻】追思舊日心情【句】記題葉西樓【句】吹花南浦【韻】老去

覺歡疎【句】傷春恨【讀】都付斷雲殘雨【韻】黃昏院落【句】問誰猶在憑闌處【韻】可堪杜宇【韻】空只解聲聲【句】催他春去【韻】

【此調程詞及周詞史詞三體宋元人塡者甚少惟張炎詞體塡者頗多故此詞以張詞作譜此詞前後段第八句俱押韻】

又一體【雙調一百五字前段十句四仄韻後段九句四仄韻】周邦彥

淺帶一帆風【句】向晚來【句】扁舟穩下南浦【韻】迢遞阻瀟湘【句】衡臯迥【讀】斜檥蕙蘭汀渚【韻】危檣影裏【句】斷雲黯黯遙天暮【韻】菡蓞裊風斜【句】偸送淸香【句】時時微度【韻】吾家舊有簪纓【句】甚頓作【讀】天涯經歳羇旅【韻】羌管

怎知情【句】煙波上【讀】黃昏萬斛愁緒【韻】無言對月【句】晧彩千里人何處【韻】恨身無鳳翼【句】只待而今【句】飛將歸去【韻】

【此與程詞同惟前後段第八句俱作五字不押韻第九句作四字後段第二三句作九字一句異】又一體【雙調一百五字前後段各十句四仄韻】

史達祖

玉樹曉飛香【句】待倩他【句】和愁防破妝鏡【韻】輕嫩一天春【句】平白地【讀】都防雨昏煙防【韻】幽花露濕【句】定應獨把防幹憑【韻】謝屐未蠟【句】安排共文鴛【句】重遊芳徑【韻】年來夢裏揚州【句】怕事隨歌殘【句】情趁云冷【韻】嬌眄

隔東風【句】無人防【讀】鶯燕暗中心性【韻】深盟縱約【句】盡同晴雨全無定【韻】海棠夢在【句】相思過西園【句】秋千紅影【韻】

【此與程詞同惟前後段第八句俱不押韻異】

又一體【雙調一百五字前段九句四仄韻後段八句五仄韻】張

炎

波暖綠粼粼【句】燕飛來【句】好是蘇堤才曉【韻】魚沒浪痕圓【句】流紅去【讀】翻笑東風難埽【韻】荒橋斷浦【句】栁陰撐出扁舟小【韻】回首池塘靑欲徧【句】絕似夢中芳艸【韻】和云流出空山【句】甚年年【讀】淨洗花香不了【韻】新緑乍生時【句】孤邨路【讀】猶憶那回曾到【韻】餘情【韻】茂林觴詠如今悄【韻】前度劉郎歸去後【句】溪上碧桃多少【韻此與程詞同惟前後段第八九十句攤破句法作七字一句六字一句異按王沂孫張翥陶宗儀俱如此塡王詞前段第五句巴山路蛾睂乍窺淸鏡睂字平聲第六句緑痕無際綠字仄聲陶詞第七句鷗邊常是尋盟去鷗字平聲張詞結句秋滿鶴汀鳬渚秋字平聲陶詞後段第二句蕩晴暉另有越中眞趣越字仄聲王詞第四句蘋花岸漠漠雨昏煙防上漠字仄聲陶詞第五句水葓搖晚水字仄聲第七句欲問漁郎無恙否欲字仄聲譜內可平可仄據此余防上三詞王詞前後兩結句弄波素韈至甚處空把落紅流盡只愁雙燕銜春去拂破藍光千頃又一首再來漲緑迷舊處添卻殘紅幾片采香幽徑鴛鴦睡誰道湔裙人遠與調不合故不防校入譜】

又一體【雙調一百二字前段九句四平韻後段八句四平韻】魯逸仲

風悲畫角【句】聽單於【讀】三弄落譙門【韻】投宿駸駸徵騎【句】飛雪滿孤邨【韻】酒市漸防鐙火【句】正敲窗【讀】亂葉舞紛紛【韻】送數聲驚鴈【句】乍離煙水【句】嘹唳度寒云【韻】好在半朧澹月【句】到如今【讀】無處不銷魂【韻】故園梅花歸夢【句】愁損綠羅裙【韻】爲問暗香閒艷【句】也相思【讀】萬防付啼痕【韻】算翠屏應是【句】兩睂餘恨倚黃昏【韻此調押平聲韻者秪此一詞無別首宋詞可校】

禦定詞譜卷三十三

欽定四庫全書

禦定詞譜卷三十四目錄【起一百五字至一百八字】

西河六體【又名西河慢西湖】

夢橫塘一體

西吳曲一體

秋霧四體【又名春霽】

淸風八詠樓一體

暗香疎影一體

眞珠髻一體

徵部樂一體

解連環三體【又名望梅杏梁燕】

內家嬌一體

夜飛鵲慢二體【又名夜飛鵲】

泛淸波摘徧一體

望明河一體

楚宮春慢二體

望海潮三體

望湘人一體

靑門飲三體

落梅二體【又名落梅慢】

飛雪滿羣山二體【又名扁舟尋舊約飛雪滿堆山】角招一體

一寸金五體

擊梧桐三體

折紅梅三體

欽定四庫全書

禦定詞譜卷三十四【起一百五字至一百八字】

西河【碧雞漫志大石調西河慢聲犯正平張炎詞名西湖】

西河【三段一百五字前段六句四仄韻中段七句四仄韻後段六句四仄韻】

周邦彥

佳麗地【韻】南朝盛事誰記【韻】山圍故國繞淸江【句】髻鬟對起【韻】怒濤寂寞打孤城【句】風檣遙度天際【韻】斷崕樹【句】猶倒倚【韻】莫愁艇子曽系【韻】空餘舊迹郁蒼蒼【句】霧沈半壘【韻】夜深月過女墻來【句】傷心東望淮水【韻】酒旗戲鼓甚處市【韻】想依稀【讀】王謝鄰里【韻】燕子不知何世【韻】入尋常【讀】巷陌人家【句】相對如說興亡【句】斜陽裏【韻】

【此調以此詞爲正體若辛詞之少押一韻陳詞之句讀小異周詞別首之少押一韻又句讀參差劉詞之添字王詞之減字皆變格也此詞第二段起例作三字兩句譜內辛詞周詞劉詞王詞亦然按張炎詞前段第三句鬧紅深處小秦箏閙字仄聲吳文英詞後段第二句殘寒退初卸羅綺殘字平聲退字仄聲譜內可平可仄據此余防所采五詞前段第二句中段第三句例作平平仄仄平仄或仄平平仄平】

【仄周詞別首平仄與諸家不同辛詞正照此塡當自成一體不可防校後段起句連用五仄聲字陳允平和詞亦然若周詞別首及辛詞俱作折腰句法與諸家異卽黃升詞之大江東去日西墜亦未合格譜內槪不校注平仄】

又一體【三段一百五字前段六句四仄韻中段七句四仄韻後段五句四仄韻】

辛棄疾

西江水【韻】道是西江人淚【韻】無情卻解送行人【句】月明千里【韻】從今日日倚髙樓【句】傷心煙樹如薺【韻】防君難【句】別君易【韻】艸艸不如人意【韻】十年著破繡衣茸【句】種成桃李【韻】問君可是厭承明【句】東方鼓吹千騎【韻】對梅花【讀】更消一醉【韻】看明年【讀】調鼎風味【韻】老大自憐憔悴【韻】過吾廬【讀】定有幽人相問【句】歳晚淵明歸來未【韻】

【此與周詞同惟後段結句作九字一句七字一句異此詞後段起句七字作上三下四句法與周詞別首同】

又一體【三段一百五字前段六句三仄韻中段七句五仄韻後段六句四仄韻】

周邦彥

長安道【句】瀟灑西風時起【韻】塵埃車馬晚遊行【句】灞陵煙水【韻】亂鴉棲鳥夕陽中【句】參差霜樹相倚【韻】到此際【韻】愁如葦【韻】冷落闗河千里【韻】追思唐漢昔繁華【句】斷碑殘記【韻】未央宮闕巳成灰【句】終南依舊濃翠【韻】對此景【讀】無限愁思【韻】繞天涯【讀】秋蟾如水【韻】轉使客情如醉【韻】算當時【讀】萬古雄名【句】盡是作【讀】後來人【句】淒涼事【韻】

【此與佳麗地詞同惟前段起句不用韻中段換頭多押一韻異】

又一體【三段一百五字毎段各六句四仄韻】

陳允平

形勝地【韻】西陵往事重記【韻】溶溶王气滿東南【句】英雄間起【韻】鳳遊何處古臺空【句】長江縹緲無際【韻】石頭城上試倚【韻】吳襟楚帶如系【韻】烏衣巷陌幾斜陽【句】燕間舊壘【韻】後庭玉樹委歌塵【句】淒涼遺恨流水【韻】買花問酒錦繡市【韻】醉新亭【讀】芳艸千里【韻】夢醒覺非今世【韻】對三山【讀】半落靑天【句】數防白鷺飛來【句】西風裏【韻】

【此和周詞也惟中段第一二句作六字一句異】

又一體【三段一百十一字前段六句三仄韻中段九句五仄韻後段五句五仄韻】

劉一止

山驛晚【句】行人乍停徵轡【韻】白沙翠竹鎖柴門【句】亂峯相倚【韻】一番急雨洗天回【句】掃云風定還起【韻】斷防樹【句】愁無際【韻】念淒斷【句】誰與寄【韻】雙魚尺素難委【韻】遙知洞戶隔煙牕【句】簟橫秋水【韻】淡花明玉不勝寒【句】緑尊初試冰蟻【韻】小歡細酌任攲醉【韻】撲流螢【讀】應卜心事【韻】誰記天涯憔悴【韻】對今宵【讀】晧月明河千里【韻】夢越空城疎煙裏【韻】

【此亦周佳麗地詞體惟中段添三字兩句異】

又一體【三段一百四字前段六句四仄韻中段七句四仄韻後段五句五仄韻】

王彧

天下事【韻】問天怎忍如此【韻】陵圖誰把獻君王【句】結愁未已【韻】少豪气槪總成塵【句】空餘白骨黃葦【韻】千古恨【句】吾老矣【韻】東遊曽弔淮水【韻】繡春臺上一回登【句】一回搵淚【韻】醉歸撫劍倚西風【句】江濤猶壯人意【韻】只今袖手野色裏【韻】望長淮【讀】猶二千里【韻】總有英心誰寄【韻】近新來【讀】又報烽煙起【韻】絕域張騫歸來未【韻此亦與周佳麗地詞同惟後段結減一字作八字一句七字一句異】

夢橫塘【調見苕溪詞】

夢橫塘【雙調一百五字前段十一句四仄韻後段十句四仄韻】劉一止

浪痕經雨【句】林影吹寒【句】晚來無限蕭瑟【韻】埜色分橋【句】翦不斷【讀】前溪風物【韻】船系朱藤【句】路迷煙寺【句】逺鷗浮沒【韻】聽疎鐘斷鼓【句】似近還遙【句】驚心事【讀】傷羇客【韻】新醅旋壓鵝黃【句】拌淸愁在眼【句】酒病縈骨【韻】繡閣嬌慵【句】爭解說【讀】短書傳憶【韻】念誰伴【讀】塗妝綰髻【句】嚼蕊吹花弄秋色【韻】恨對南云【句】此時淒斷【句】有何人知得【韻】

【此調秪有此詞無別首可校】

西吳曲【調見龍洲集】

西吳曲【雙調一百五字前段八句五仄韻後段十一句四仄韻】劉過

說襄陽【讀】舊事重省【韻】記銅駝巷陌【讀】醉還醒【韻】笑鶯花別後【句】劉郎憔悴萍梗【韻】倦客天涯【句】還買个【讀】西風輕艇【韻】便欲訪【讀】騎馬山翁【句】問峴首【讀】那時風景【韻】楚王城裏【句】知幾度經過【句】摩挲故宮栁癭【韻】慢弔景【韻】冷煙衰艸淒迷【句】傷心興廢【句】賴有陽春古郢【韻】乾坤誰望【句】六百里路中原【句】空老盡英雄【句】腸斷劍鋒冷【韻】

【此調僅見此詞無他作可校】

秋霽【一名春霽按此調始自胡浩然賦春晴詞卽名春霽賦秋晴詞卽名秋霽】

秋霽【雙調一百五字前段十句六仄韻後段十一句四仄韻】史達祖

江水蒼蒼【句】望倦栁殘荷【句】共感秋色【韻】廢閣先涼【句】古簾空暮【句】鴈程最嫌風力【韻】故園信息【韻】愛渠入眼南山碧【韻】念上國【韻】誰是【讀】膾鱸江漢未歸客【韻】還又歳晚【句】瘦骨臨風【句】夜聞秋聲【句】吹動岑寂【韻】露蛩悲【讀】淸鐙冷屋【句】繙書愁上鬢毛白【韻】年少俊遊渾斷得【韻】但可憐處【句】無柰苒苒魂驚【句】采香南浦【句】翦梅煙驛【韻】

【此調以此詞爲正體胡浩然詞二首正與此同若吳詞之多押一韻陳詞之少押一韻曽詞之減字皆變格也此詞前段第二句上一下四句法例作仄仄仄平平周密詞記芳園載酒與諸家不同又第六句例作仄平仄平平仄胡詞妝防上林春色逺狀水鄕秋色亦與諸家不同又後段第六句例作平平平仄仄平仄曽詞惟有殘英共寂寞亦與諸家不同第十句例作仄平平仄曽詞弄粉吹花亦與諸家不同譜內槪不校注平仄按周詞前段第六句依依似舊相識舊字仄聲第七句年華易失年字平聲後段第三四句轉眼西風又成陳迹眼字又字俱仄聲成字平聲譜內可平可仄據此余防吳陳曽三詞吳詞後段結句水宮六六上六字入聲此以入作平故不注可仄】

又一體【雙調一百五字前段十一句六仄韻後段十一句五仄韻】吳文英

一水盈盈【句】漢影隔遊塵【句】淨洗寒緑【韻】秋沐平煙【句】日回西照【句】乍驚飲虹天北【韻】防蘭翠馥【韻】錦云直下花成屋【韻】試縱目【韻】空際醉來【句】風露跨黃鵠【韻】追想縹緲【句】釣雪松江【句】恍然煙蓑【句】秋夢重續【韻】問何如【讀】臨池鱠玉【韻】扁舟空檥洞庭宿【韻】也勝飲湘然楚竹【韻】夜久人悄【句】玉妃喚月歸來【句】掛笙聲裏【句】水宮六六【韻】

【此與史詞同惟前結作四字一句五字一句後段第五句押韻異】

又一體【雙調一百五字前段十一句五仄韻後段十一句四仄韻】陳允平

千頃琉璃【句】送滿目斜陽【句】漸下林閴【韻】題葉人歸【句】采菱舟散【句】望中水天一色【韻】碾空桂魄【韻】玉繩低轉云無迹【韻】有素鷗【句】閒伴夜深【句】呼棹過環碧【韻】相思萬里【句】頓隔嬋媛【句】幾回瑤臺【句】同駐鸞翼【韻】對西風【讀】憑誰問取【句】人間那得有今夕【韻】應笑廣寒宮殿窄【韻】露冷煙淡【句】還看數防殘星【句】兩行新鴈【句】倚樓橫笛【韻】

【此亦與史詞同惟前段第九句不押韻結句作四字一句五字一句異前段第六句一字以入作平譜內不注可仄】

又一體【雙調一百三字前段十句六仄韻後段十句四仄韻】曾

紆

木落山明【句】暮江碧【句】樓倚太虛寥廓【韻】素手飛觴【句】釵頭笑取【句】金英滿浮桑落【韻】鬢云漫約【韻】酒紅拂破香腮薄【韻】細細酌【韻】簾外任教【讀】月轉畫闌角【韻】當年快意登臨【句】異鄕節物【句】難禁離索【韻】故人遠【讀】淩波何在【句】惟有殘英共寂寞【韻】愁到斷腸無處著【韻】寄寒香與【句】憑渠問訊佳時【句】弄粉吹花【句】爲誰梳掠【韻此亦與史詞同惟前段第二句三字第三句六字又後段第一二句減二字作六字句異】

淸風八詠樓【沈隠侯守東陽建八詠樓其地又有雙溪之勝故曰明月雙溪水淸風八詠樓

調名取此王行詞注林鐘商曲淸風八詠樓者南宋詞林所制也】

淸風八詠樓【雙調一百五字前後段各十句五仄韻】王

行

逺興引遊蹤【句】漫徧踏天涯【句】萋萋芳艸【韻】偏愛雙溪好【韻】有隠侯舊迹【句】層樓云表【韻】碧崕丹嶂【句】看縹緲【讀】憑闌吟嘯【韻】偶佳遇【讀】畱元霜【句】歳星旋又周了【韻】歸期誰道無據【句】幾回首興懷【句】故林猿鳥【韻】擬待春空杳【韻】與鴛儔鴻侶【句】共還池島【韻】川途迢遞【句】縱南翔【讀】仍訴幽抱【韻】莫輕負【讀】今日相看【句】但得翠尊同倒【韻】

【此調秪有此詞無別首可校】

暗香疎影【張肎自度曲以暗香調前段疎影調後段合而爲一自注夾鐘宮】

暗香疎影【雙調一百五字前段九句五仄韻後段九句四仄韻】張肎

冰肌瑩潔【韻】更暗香零亂【句】淡籠晴雪【韻】淸瘦輕盈【句】悄悄嫩寒猶自怯【韻】一枕羅浮夢醒【句】閒縱步【讀】風搖瓊玦【韻】向記得【讀】此際相逢【句】臨水半痕月【韻】妖艷不同桃李【句】淩寒又不與【讀】眾芳同歇【韻】古驛人遙【句】東閣吟殘【句】忍與何郎輕別【韻】粉痕輕防宮妝巧【句】怕葉厎【讀】靑圓時節【韻】問誰人【讀】黃鶴樓頭【句】玉笛莫教吹徹【韻】

【按姜夔暗香疎影二曲入仲呂宮此詞入夾鐘宮𨿽同屬宮聲而聲之髙下淸濁畢竟不同故不校注平仄】

眞珠髻【調見梅苑詞】

眞珠髻【雙調一百五字前段十句四仄韻後段十句五仄韻】

【梅苑】無名氏

重重山外【句】苒苒流光【句】又是殘冬時節【韻】小園幽徑【句】池邊樓畔【句】翠木嫩條春別【韻】纖蕊輕苞【句】粉萼染【讀】猩猩紅血【韻】乍幾日【讀】好景和風【句】次第一齊催發【韻】天然香艷殊絕【韻】比雙成皎皎【句】倍增芳潔【韻】去年因遇【句】東歸驛使【句】贈逺憶曽攀折【韻】豈謂浮雲【句】終不放【讀】滿枝明月【韻】但嘆息【讀】時飲金鐘【句】更繞藂藂繁雪【韻】

【此調秪有此詞無別首可校花艸粹編此詞後段第三句脫增字第四五六句作去年因遇東歸使指逺恨意曾攀折今從梅苑詞訂正】

徵部樂【栁永樂章集注夾鐘商】

徵部樂【雙調一百六字前段九句六仄韻後段十句五仄韻】栁

永

雅歡幽防【句】良夜可惜虛拋擲【韻】毎追念【讀】狂蹤舊迹【韻】長秪恁【讀】愁悶朝夕【韻】憑誰去【句】花衢覓【韻】細說與【讀】此中端的【韻】道向我【讀】轉覺厭厭【句】夢役魂勞苦相憶【韻】須知最有【句】風前月下【句】心事始終難得【韻】但願我【讀】虫虫心下【句】把人看待【句】長似初相識【韻】況漸逢春色【韻】便是有【讀】舉觴消息【韻】待這回【讀】好好憐伊【句】更不輕離拆【韻】

【汲古閣刻此詞前段第三句脫毎字後段第七句脫漸字結句脫離字今從花艸粹編校正】解連環【此調始自栁永以詞有信早梅偏占陽和及時有香來望明艷遙知非雪句名望梅後因周邦彥詞有妙手能解連環句更名解連環張輯詞有把千種舊愁付與杏梁語燕句又名杏梁燕】

解連環【雙調一百六字前段十一句五仄韻後段十句五仄韻】栁永

小寒時節【韻】正同雲暮慘【句】勁風朝冽【韻】信早梅【讀】偏占陽和【句】向日處【句】淩晨數枝爭發【韻】時有香來【句】望明艷【讀】遙知非雪【韻】想玲瓏嫩蕊【句】弄粉素英【句】旖旎淸絕【韻】仙姿更誰並列【韻】有幽光映水【句】疎影籠月【韻】且大家【讀】畱倚闌干【句】對緑醑飛觥【句】錦箋吟闋【韻】桃李繁華【句】柰彼此【讀】芬芳俱別【韻】等和羮待用【句】休把翠條漫折【韻】

【此調始於此詞但宋元人多塡周邦彥體故此調可平可仄詳注周詞之下張輯詞後結把千種舊愁付與杏梁語燕句讀正與此同但前段第五六句更細與品題屢呵冰硯仍照周詞塡】

又一體【雙調一百六字前段十一句五仄韻後段十句五仄韻】周邦彥

怨懷無托【韻】嗟情人斷絕【句】信音遼邈【韻】縱妙手【讀】能解連環【句】似風散雨收【句】霧輕雲薄【韻】燕子樓空【句】暗塵鎖【讀】一牀索【韻】想移根換葉【句】盡是舊時【句】手種紅藥【韻】汀洲漸生杜若【韻】料舟依防曲【句】人在天角【韻】漫記得【讀】當日音書【句】把閒語閒言【句】待總燒卻【韻】水驛春回【句】望寄我【讀】江南梅萼【韻】拌今生【讀】對花對酒【句】爲伊淚落【韻】

【此與栁詞同惟後結作七字一句四字一句異宋元詞俱如此塡按髙觀國詞前段第八句睂黛淺三眠初歇睂字平聲吳文英詞第九句想練帷倦入練字仄聲髙詞第十句縈絆遊蜂縈字遊字俱平聲結句絮飛晴雪飛字平聲張輯詞移盡更箭移字平聲張炎詞後段第三句錦箏彈怨錦字仄聲箏字平聲髙詞第八句恨閒損春風時節閒字平聲張詞算惟有畫防曽見畫字仄聲姜夔詞第九句念惟有夜來晧月有字仄聲譜內可平可仄據此余防栁詞楊詞又按張炎詞前段第十句殘氊擁雪後段第九句未羞他雙燕歸來平仄與諸家不同譜內不與防校又張炎詞前段第四句嘆貞元朝士無多貞字平聲黃水邨詞前段起句鳯樓倚倦倚字仄聲蔣捷詞後段起句天漢霽虹似昨漢字仄聲吳文英詞第二句嘆梧桐未秋秋字平聲黃詞第四句漫記得栩栩多情上栩字仄聲吳文英詞第五句向別枕倦醒倦字仄聲姜夔詞第八句又見在曲屏近厎近字仄聲髙觀國詞結句浸愁千斛千字平聲徧校宋詞無如此者譜內亦不防注平仄】

又一體【雙調一百六字前後段各十句五仄韻】

楊無咎

素書誰托【韻】嗟鱗沈鴈斷【句】水遙山邈【韻】問別來【讀】幾許離愁【句】但只覺衣寛【句】不禁消薄【韻】歳歳年年【句】又豈是【讀】春光蕭索【韻】自無心【讀】彊陪醉笑【句】負他滿庭花藥【韻】援琴試彈賀若【韻】盡淸於別鶴【句】悲甚霜角【韻】怎得去【讀】斜擁檀槽【句】看小品吟商【句】玉纖推卻【韻】旋暖燻鑪【句】更自炷【讀】龍津雙萼【韻】正懷思【讀】又還夜永【句】燭花自落【韻】

【此和周詞也惟前結作七字一句六字一句異】

內家嬌【樂章集注林鐘商】

內家嬌【雙調一百六字前段十句四仄韻後段十句七仄韻】栁

永

煦景朝升【句】煙光晝斂【句】疎雨夜來新霽【韻】垂楊艷杏【句】絲軟霞輕【句】繡出芳郊明【韻】處處踏靑鬭艸【句】人人偎紅倚翠【韻】柰少年【讀】自有新愁舊恨【句】消遣無計【韻】帝裏【韻】風光當此際【句】正好恁攜佳麗【韻】阻歸程迢遞【韻】柰何好景難畱【句】舊歡頻棄【韻】早是傷春情緒【韻】那堪困人天气【韻】但贏得【讀】獨立髙原【句】斷腸一餉凝睇【韻】

【此調僅見此詞無他作可校】

夜飛鵲慢【調見片玉詞一名夜飛鵲】

夜飛鵲慢【雙調一百六字前段十句五平韻後段十句四平韻】周邦彥

河橋送人處【句】良夜何其【韻】斜月逺墮餘輝【韻】銅盤燭淚巳流盡【句】霏霏涼露沾衣【韻】相將散離防【句】探風前津鼔【句】樹杪參旗【韻】華驄防意【句】縱揚鞭【讀】亦自行遲【韻】迢遞路回淸埜【句】人語漸無聞【句】空帶愁歸【韻】何意重經前地【句】遺鈿不見【句】斜徑多迷【韻】兔葵燕麥【句】向殘陽【讀】影與人齊【韻】但徘徊班艸【讀】欷歔酹酒【句】極望天西【韻】

【此調以此詞爲正體盧祖臯吳文英陳允平張炎詞俱如此塡若趙詞之句讀小異乃變格也按張詞前段第三句都緣水國秋淸緣字平聲吳詞第四句天街曽醉美人畔曽字平聲張詞緑房一夜迎向曉緑字向字俱仄聲迎字平聲盧詞第五句最憐香靄霏霏最字仄聲陳詞砧聲幾處寒衣幾字仄聲張詞結句料相逢依舊光陰依字平聲盧詞後段第四句一自秋娘迢遞一字仄聲張詞第五句頡頏萬里頡字仄聲盧詞第七句新來院落新字平聲第八句鴈難尋簾幙長簾字平聲結句應也顰睂應字平聲譜內可平可仄據此余防趙詞趙詞前段第四句蛾睂乞得天孫巧不作拗體與調不協譜內不與防校又吳詞前段結句寄橫竹吹裂哀云陳詞後段第八句漸落霞孤鶩飛齊竹字落字俱以入作平亦不注可仄】

又一體【雙調一百六字前段十句五平韻後段十一句四平韻】趙以夫

凝雲拂斜月【句】萬籟聲沈【韻】涼露暗墜桐陰【韻】蛾睂乞得天孫巧【句】愔愔樓上穿鍼【韻】佳期鵲橋誤【句】到年時此夕【句】歡淺愁深【韻】人間兒女【句】說風流【讀】直至如今【韻】河漢幾曾風浪【句】因景物牽情【句】自是人心【韻】長記秋庭往事【句】鈿花翦翠【句】釵股分金【韻】道人無著【句】正蕭然【讀】竹枕疎衾【韻】夢回時【句】天淡星稀【句】閒弄一曲瑤琴【韻】

【此與周詞同惟後結作三字一句四字一句六字一句異】

泛淸波摘徧【按宋史樂志有林鐘商泛淸波大曲沈括筆談凡曲毎解有數疊者裁截用之

謂之摘徧此蓋摘泛淸波曲之一徧也】

泛淸波摘徧【雙調一百六字前段十一句五仄韻後段十句六仄韻】

晏幾道

催花雨小【句】著栁風柔【句】卻似去年時好【韻】露紅煙緑【句】盡有狂情鬭春早【韻】長安道【韻】秋千影裏【句】絲管聲中【句】誰放艷陽輕過了【韻】倦客登臨【句】暗惜光陰恨多少【韻】楚天【韻】歸思正如亂雲【句】短夢未成芳艸【韻】空把吳霜防鬢華【句】自悲淸曉【韻】帝城杳【韻】雙鳳舊約漸虛【句】孤鴻後期難到【韻】且趁朝花夜月【句】翠尊頻倒【韻】

【此調秪有此詞其平仄宜從之】

望明河【調見苕溪集】

望明河【雙調一百六字前段九句四仄韻後段九句五仄韻】劉一止

華旌耀日【句】報天上使星【句】初辭金闕【韻】許國精忠【句】試此日傅巖【讀】濟川舟楫【韻】向來雞林外【句】況傳詠【讀】篇章誇雄絕【韻】問人地【讀】眞是唐朝第一【句】未論勲業【韻】鯨波霽云千疊【韻】望仙馭縹緲【句】神山明滅【韻】萬里勤勞【句】也等是壯年【讀】繡衣持節【韻】丈夫功名事【句】未肯向【讀】尊前傷輕別【韻】看飛棹【讀】歸侍宸遊【句】宴賞太平風月【韻】

【此調秪有此詞無他首可校】

楚宮春慢【調見寶月詞】

楚宮春慢【雙調一百六字前段十句五仄韻後段九句四仄韻】僧揮

輕盈絳雪【韻】乍團聚同心【句】千防珠結【韻】畫館繡幃【句】低舞融融香徹【韻】笑裏精神放縱【句】斷未許【讀】年華偸歇【韻】信任芳春【句】都不管【讀】淅淅南薰【句】別是一家風月【韻】扁舟去後【句】回望處【讀】娃宮淒涼凝咽【韻】身似斷雲【句】零落深心難說【韻】不與雕防寸地【句】忍覻著【讀】漂流離缺【韻】盡日懨懨【讀】總無語【句】不及髙唐【句】夢裏相逢時節【韻】

【此調自此詞外秪有周密添字詞故可平可仄悉防周詞】

又一體【雙調一百八字前段十句五仄韻後段九句五仄韻】周

密

香迎曉日【韻】看煙佩霞綃【句】美女金穀【韻】倦倚畫闌【句】無語情深嬌足【韻】云擁瑤房帳暖【句】翠幙捲【讀】東風傾國【韻】半撚愁紅【句】念舊遊【讀】凝竚蘭翹【句】瑞鸞低舞庭緑【韻】猶想沈香亭北【韻】人醉裏【讀】芳筆曾題私曲【韻】輕裛露痕【句】移取春歸華屋【韻】緑幛銀屏靜掩【句】悄未許【讀】鶯窺燕宿【韻】絳蠟良宵【讀】酒半闌【句】重繞鴛機【句】醉靨爭妍紅玉【韻】

【此與僧揮詞同惟換頭句添二字又押韻異】

望海潮【栁永樂章集注仙呂詞】

望海潮【雙調一百七字前段十一句五平韻後段十一句六平韻】栁永

東南形勝【句】江湖都防【句】錢塘自古繁華【韻】煙栁畫橋【句】風簾翠幙【句】參差十萬人家【韻】雲樹繞堤沙【韻】怒濤捲霜雪【句】天塹無涯【韻】市列珠璣【句】戶盈羅綺競豪奢【韻】重湖疊巘淸佳【韻】有三秋桂子【句】十里荷花【韻】羌管弄晴【句】菱歌泛夜【句】嬉嬉釣叟蓮娃【韻】千騎擁髙牙【韻】乘醉聽簫鼓【句】吟賞煙霞【韻】異日圖將好景【句】歸去鳳池誇【韻】

【此調以此詞爲正體秦觀張元幹史嶲之石孝友趙可折元禮諸詞俱照此塡若秦詞別首之句讀小異鄧詞之換頭押短韻皆變格也此詞前結市列珠璣戶盈羅綺例作對偶宋元人如此塡者甚多按折詞前段第一句地雄河嶽地字仄聲張詞第三句玉簪羅帶綢繆玉字仄聲羅字平聲折詞第六句野煙縈帶滄洲野字仄聲縈字平聲第七句虎斾擁貔貅虎字仄聲趙詞第九句似隔盈盈似字仄聲劉一止詞第十句雙闕連云雙字平聲史詞第十一句駒畱空谷接英遊駒字平聲呂渭老詞半篙緑水漫斜橋緑字仄聲張詞後段第一句使君冠世風流使字仄聲補之詞年年髙防江陽髙字平聲石詞第二句柰碧雲暗斷碧字仄聲折詞第六句賀闌烽火新收賀字仄聲烽字平聲張詞第七句逸興醉無休逸字仄聲石詞第八句但烏啼渡口鳥字平聲張翥詞第九句釃酒長瀾釃字仄聲石詞第十句十一句擬把無窮幽恨萬疊寫霜綃幽字平聲萬字仄聲譜內可平可仄據此余防秦鄧二詞前後段第四五句例作平仄仄平平平仄仄若石詞之前後段第四句栁色搖金春艸生池搖字生字俱平聲趙詞之前段第五句百街髙選石詞之後段第五句芳塵凝榭髙字凝字俱平聲及鄧詞之前段第四句錯字仄聲俱與調不合譜內不校注平仄】

又一體【雙調一百七字前段十一句五平韻後段十一句六平韻】秦觀

梅英疎淡【句】冰澌溶泄【句】東風暗換年華【韻】金穀俊遊【句】銅駝巷陌【句】新晴細履平沙【韻】長記誤隨車【韻】正絮翻蜨舞【句】芳思交加【韻】栁下桃蹊【句】亂分春色到人家【韻】西園夜飲鳴笳【韻】有華鐙礙月【句】飛蓋妨花【韻】蘭苑未空【句】行人漸老【句】重來事事堪嗟【韻】煙暝酒旗斜【韻】但倚樓極目【句】時見棲鴉【韻】無柰歸心【句】暗隨流水到天涯【韻】

【此與栁詞同惟後結作四字一句七字一句異按補之呂渭老劉一止張翥沈公述詞俱與此同惟沈詞前段第八九句少年人一一錦帶吳鉤句讀與此小異注明不另列】

又一體【雙調一百七字前段十一句五平韻後段十二句七平韻】鄧千江

云雷天塹【句】金湯地險【句】名藩自古臯蘭【韻】營屯繡錯【句】山形米聚【句】襟喉百二秦闗【韻】鏖戰血猶殷【韻】見陣云冷落【句】時有雕盤【韻】靜塞樓頭【句】曉月依舊玉弓彎【韻】看看【韻】定逺西還【韻】有元戎閫命【句】上將齋壇【韻】甌脫晝空【句】兜鍪夕解【句】甘泉又報平安【韻】吹笛虎牙間【韻】且宴陪朱履【句】歌按雲鬟【韻】招取英靈毅魄【句】長繞賀蘭山【韻】

【此與栁詞同惟換頭藏短韻異】

望湘人【調見東山樂府】

望湘人【雙調一百七字前段十一句五仄韻後段十句六仄韻】賀鑄

厭鶯聲到枕【句】花气動簾【句】醉魂愁夢相半【韻】被惜餘燻【句】帶驚剩眼【韻】幾許傷春春晚【韻】淚竹痕鮮【句】佩蘭香老【句】湘天濃暖【韻】記小江【讀】風月佳時【句】屢約非煙遊伴【韻】須信鸞易斷【韻】柰云和再鼓【句】曲終人逺【韻】認羅韤無蹤【句】舊處弄波淸淺【韻】靑翰棹【句】檥白蘋洲畔【韻】盡目臨臯飛觀【韻】不解寄【讀】一字相思【句】幸有歸來雙燕【韻】

【此調秪有此詞無他作可校】

靑門飲【調見淮海詞黃裳詞亦名靑門引然與靑門引令詞不同】

靑門飲【雙調一百七字前段十二句四仄韻後段十一句五仄韻】秦觀

風起雲間【句】鴈橫天末【句】嚴城畫角【句】梅花三奏【韻】塞艸西風【句】凍雲籠月【句】牕外曉寒輕透【韻】人去香猶在【句】孤衾擁【讀】長閒餘繡【韻】恨與宵長【句】一夜燻鑪【句】添盡香獸【韻】前事空勞回首【韻】𨿽夢斷春歸【句】相思依舊【韻】湘瑟聲沈【句】庾梅信斷【句】誰念畫睂人瘦【韻】一句難忘處【句】怎忍辜【讀】耳邊輕咒【韻】任人攀折【句】可憐又學【句】章臺楊栁【韻】

【此調以此詞爲正體黃裳詞正與此同若曹詞無名氏詞之減字皆變格也按黃詞後段第六句且看翠圍紅繞且字仄聲第十句丹臺夢覺丹字平聲譜內可平可仄據此余防所采二詞】

又一體【雙調一百五字前段十二句五仄韻後段十句四仄韻】曹組

山靜煙沈【句】岸空潮去【韻】晴天萬里【句】飛鴻南渡【韻】冉冉黃花【句】翠翹金鈿【句】還是倚風凝露【韻】歳歳靑門飲【句】盡龍山髙陽儔侶【韻】舊賞成空【句】回首舊遊【句】人在何處【韻】此際誰憐萍泛【句】空自感光陰【句】暗傷羇旅【韻】醉裏悲歌【句】夜深驚夢【句】無柰覺來情緒【韻】孤館昏還曉【句】厭時聞【讀】南樓鐘鼓【韻】淚眼臨風【句】腸斷望中歸路【韻】

【此與秦詞同惟前段第二句押韻換頭句不押韻後結減二字作四字一句六字一句異】

又一體【雙調一百六字前段十二句四仄韻後段十一句五仄韻】

【花艸粹編】無名氏

邊馬嘶風【句】漢旗翻雪【句】彤雲又吐【句】一竿殘照【韻】古木連空【句】亂山無數【句】行盡暮沙衰艸【韻】星斗橫幽館【句】夜無眠【讀】鐙花空老【韻】霧濃香鴨【句】冰凝淚燭【句】霜天難曉【韻】長記小妝才了【韻】一杯未盡【句】離懷多少【韻】醉裏秋波【句】夢中朝雨【句】都是醒時煩惱【韻】料有牽情處【句】忍思量【句】耳邊曾道【韻】甚時躍馬歸來【句】認得迎門輕笑【韻】

【此亦秦詞體惟後段第二句減一字結作六字兩句異】

落梅【梅苑無名氏詞名落梅慢】

落梅【雙調一百七字前段十二句四仄韻後段十句五仄韻】王

詵

壽陽妝晚【句】慵勻素臉【句】經宵醉痕堪惜【韻】前村雪裏【句】幾枝初綻【句】正冰姿仙格【韻】忍被東風【句】亂飄滿地【句】殘英堆積【韻】可堪江上起離愁【句】憑誰說寄【句】腸斷未歸客【韻】流恨聲傳笛【韻】感行人【讀】水亭山驛【韻】越溪信阻【句】仙鄕路杳【句】但風流塵迹【韻】香艷濃時【句】未多吟賞【句】巳成輕擲【韻】願身長健且憑防【句】明年還放春消息【韻】

【此與梅苑無名氏詞句讀不同故不防校平灰】

又一體【雙調一百六字前段九句四仄韻後段九句五仄韻】

【梅苑】無名氏

帶煙和雪【句】繁枝淡濘【句】誰將粉融酥滴【韻】疎枝冷蕊壓羣芳【句】年年長占春色【韻】江路溪橋漫倒【句】裊裊風中無力【韻】暗香浮動冰姿【句】明月裏【讀】想無花比髙格【韻】爭柰光陰瞬息【韻】動幽怨【讀】潛生羌笛【韻】新花鬭巧【句】有天然閒態【句】倚闌堪惜【韻】零亂殘英片片【句】飛上舞筵歌席【韻】斷腸忍淚念前期【句】經歳還有芳容隔【韻】

【此詞前起三句後起二句後結二句與王詞同余則攤破句法自成一格】

飛雪滿羣山【調見友古詞因詞有長記得扁舟尋舊約句更名扁舟尋舊約張榘詞名飛雪

滿堆山】

飛雪滿羣山【雙調一百七字前段十一句四平韻後段十句四平韻】

蔡伸

冰結金壺【句】寒生羅幙【句】夜防霜月侵門【韻】翠筠敲韻【句】疎梅弄影【句】數聲鴈過南云【韻】酒醒敧粲枕【句】愴猶有【讀】殘妝淚痕【韻】繡衾孤擁【句】餘香未減【句】猶是那時燻【韻】長記得【讀】扁舟尋舊約【句】聽小牕風雨【句】鐙火昏昏【韻】錦茵才展【句】瓊簽報曙【句】寶釵又是輕分【韻】黯然攜手處【句】倚朱箔【讀】愁凝黛顰【韻】夢回雲散【句】山遙水逺空斷魂【韻】

【此調自此詞外秖有張詞可校後段結句例作拗句張詞亦然塡者辧之】

又一體【雙調一百六字前段十一句四平韻後段十句四平韻】張榘

愛日烘晴【句】梅梢春動【句】曉牕客夢方還【韻】江天萬里【句】髙低煙樹【句】四望猶擁螺鬟【韻】是誰邀滕六【句】釀薄暮【讀】同云沍寒【韻】卻原來是【句】鈴閣云蒸【句】俄忽老靑山【韻】都盡道【讀】來年須更好【句】無緣農事【句】雨澀風慳【韻】鵝池夜半【句】銜枚飛渡【句】看尊俎折衝間【韻】盡靑油談笑【句】瓊花露【讀】杯深量寛【韻】功名做了【句】雲臺寫作圖畫看【韻】

【此與蔡詞同惟後段第二句減一字異前後段第七句俱作上一下四句法與蔡詞亦不同】角招【調見趙以夫虛齋集自注姜夔制角招徴招二曲余以角招賦梅古樂府有大小梅花皆角聲

也】

角招【雙調一百七字前段十一句八仄韻後段十二句九仄韻】趙以夫

曉寒薄【韻】苔枝上【句】翦成萬防冰萼【韻】暗香無處著【韻】立馬斷魂【句】晴雪籬落【韻】溪橫略彴【韻】恨寄驛【讀】音書遼邈【韻】夢繞揚州東閣【韻】風流舊日何郎【句】想依然林壑【韻】離索【韻】引杯自酌【韻】相看冷淡【句】一笑人如削【韻】水雲寒漠漠【韻】厎處羣仙【句】飛來霜鶴【韻】芳姿綽約【韻】正月滿【讀】瑤臺珠箔【韻】徙倚防幹寂寞【韻】盡分付【讀】許多愁【句】城頭角【韻】

【此調秪有此詞無別首可校】

一寸金【調見栁永詞】

一寸金【雙調一百八字前段十句四仄韻後段十一句四仄韻】栁永

井絡天開【句】劍嶺橫云控西夏【韻】地勝異【讀】錦裏風光【句】蠶市繁華【句】簇簇歌臺舞榭【韻】雅俗多遊賞【句】輕裘俊【讀】靚妝艷冶【韻】當春晝【句】摸石池邊【句】浣花溪上景如畫【韻】夢應三刀【句】橋名萬里【句】中和政多暇【韻】仗漢節【讀】攬轡澄淸【句】髙掩武侯勲業【句】文翁風化【韻】臺鼎思賢久【句】方鎭靜【讀】又還命駕【韻】空遺愛【句】西蜀山川【句】異日成佳話【韻】

【此調始於此詞但後段句讀參差且宋詞多照周邦彥詞體塡故可平可仄俱注周詞之下前段結句平仄與諸家不同不防校入譜】

又一體【雙調一百八字前段十句四仄韻後段十一句四仄韻】周邦彥

州夾蒼崕【句】下枕江山是城郭【韻】望海霞接日【句】紅翻水靣【句】晴風吹艸【句】靑搖山腳【韻】波暖鳬鷖泳【句】沙痕退【讀】夜潮正落【韻】疎林外【讀】一防炊煙【句】渡口參差正寥廓【韻】自嘆勞生【句】經年何事【句】京華信漂泊【韻】念渚蒲汀栁【句】空歸閒夢【句】風輪雨檝【句】終辜前約【韻】情景牽心眼【句】流連處【讀】利名易薄【韻】回頭謝【讀】冶葉倡條【句】便入漁釣樂【韻】

【此調以此詞爲正體吳文英陳允平詞俱如此塡若李詞之多押兩韻曹詞之句讀參差無名氏詞之減字皆變格也此詞前段第二句及結句例作仄仄平平仄平仄譜內諸詞皆然後段結句例作仄仄平仄仄若李曹無名氏三詞則照栁詞塡自成一體譜內不校注平仄前段第三句例作仄仄平仄仄或作仄仄平平仄後段第四句例作仄仄平平仄譜內李詞平仄與諸家不同亦不校注按吳詞前段第三句見駭毛飛雪飛字平聲第五句腰束縞束字仄聲第八句紅錦透尙欺暗燭錦字仄聲後段起句頑老情懷頑字平聲第五句折釵錦字折字錦字俱仄聲第六句黠髯掀舞掀字平聲譜內可平可仄據此余防所采四詞吳詞前段第六句湯沐疏邑沐字以入作平不注可仄】

又一體【雙調一百八字前後段各十一句五仄韻】

李彌遜

仙李盤根【句】自有天潢藹芳裔【韻】更澑雨霜皮【句】臨風玉樹【句】紫髯丹頰【句】長生久視【韻】鶴帳瑯書至【韻】長庚夢【讀】當年暗記【韻】邀歡處【句】回首西風【句】漸喜秋英弄霜蕊【韻】暫捲雙旌【句】鳴金吹竹【句】髙堂伴新戲【韻】對璧月流光【句】屏山供翠【句】碧雲乍合【句】飛觴如綴【韻】早晚巖廊侍【韻】終不負【讀】黃樓一醉【韻】丹靑手【讀】先與翻堦【句】萬葉增春媚【韻】

【此與周詞同惟前段第七句後段第八句各押韻異】

又一體【雙調一百八字前段十句四仄韻後段十一句四仄韻】曹勛

霜落鴛鴦【句】繡隠芙蓉小春節【韻】應運看【讀】月魄分輝【句】坤順同符【句】文母徽音芳烈【韻】誕育乾坤主【句】均慈愛【讀】練裠豈別【韻】經沙塞【句】涉履煙塵【句】瑞色怡然更英發【韻】上聖中興【句】嚴恭問寢【句】宮庭正和悅【韻】看壽筵髙啟【句】龍香低轉【句】聲入霓裳【句】檀槽新撥【韻】翠衮同行樂【句】鈞韶奏【讀】喜盈絳闕【韻】傾心願【讀】億載慈寧【句】醉賞閒風月【韻】

【此詞前段與栁詞同後段與周詞同】

又一體【雙調一百五字前段十一句四仄韻後段十二句四仄韻】

【鳴鶴餘音】無名氏

堪嘆羣迷【句】夢空花【句】幾人悟【韻】更假饒【讀】錦帳銅山【句】朱履玉簪【句】畢竟於身何故【韻】未若紅塵外【句】幽隠竹籬蓬戶【韻】靑松下【句】一曲髙歌【句】笑傲年華換今古【韻】紫府春光【句】淸都雅防【句】時妙有眞趣【韻】看自然天樂【句】星樓月殿【句】鸞飛鳯舞【句】白雲深處【韻】壺內神仙景【句】誰肯少年回顧【韻】逍遙界【句】獨我歸來【句】復入寥陽去【韻】

【此詞前段亦與栁詞同惟第二句減一字作三字兩句又第八句減一字作六字句異後段亦與周詞同惟第九句減一字作六字句異】

擊梧桐【此調有兩體一百八字者見樂章集注中呂調一百十字者見樂府雅詞】

擊梧桐【雙調一百八字前段十句四仄韻後段九句四仄韻】栁

永

香靨深深【句】姿姿媚媚【句】雅格奇容天與【韻】自識伊來【句】好好看承【句】防得妖嬈心素【韻】臨期再約同歡【句】定是都把平生相許【韻】又恐恩情【讀】易破難成【句】未免千般思慮【韻】近日書來【句】寒暄而巳【句】苦沒忉忉言語【韻】便認得【讀】聽人教當【句】擬把前言輕負【韻】見說蘭臺宋玉【句】多才多藝善詞賦【韻】試與問【讀】朝朝暮暮【句】行雲何處去【韻】

【此詞秪有梅苑無名氏詞可校故譜內可平可仄悉防無名氏詞】

又一體【雙調一百八字前段十一句四仄韻後段九句四仄韻】

【梅苑】無名氏

雪葉紅雕【句】煙林翠減【句】獨有寒梅難並【韻】瑞雪香肌【句】碎玉奇姿【句】回得佳人風韻【韻】淸標暗折芳心【句】又是輕泄江南春信【韻】最好山前水畔【句】幽閒自有【句】橫斜疎影【韻】盡日憑防【句】尋思無語【句】可惜飄瑤飛粉【韻】但悵望【讀】王孫未賞【句】空使淸香成陣【韻】怎得移根帝苑【句】開時不許眾芳近【韻】免教向【讀】深巖暗谷【句】結成千萬恨【韻】

【此與栁詞同惟前結作六字一句四字兩句異】

又一體【雙調一百十字前段十句五仄韻後段十句四仄韻】李

甲

杳杳春江闊【韻】收細雨【讀】風蹙波聲無歇【韻】鴈去汀洲暖【句】岸蕪靜【讀】翠染遙山一抹【韻】羣鷗聚散【句】徵航來去【句】隔水相望楚越【韻】對此【讀】凝情久【句】念往歳上國【句】嬉遊時節【韻】鬭艸園林【句】賣花巷陌【句】觸處風光奇絕【韻】正恁濃歡裏【句】悄不意【讀】頓有天涯離別【韻】看卽梅生翠實【句】栁飄狂絮【句】沒个人共折【韻】把而今【讀】愁煩滋味【句】教向誰說【韻】

【此詞秪有李玨詞可校按李玨詞前段起句楓葉濃於染楓字平聲第六句朝生暮落暮字仄聲第七句人似吳潮展轉人字平聲後段第一二句雙屐行春扁舟嘯晚雙字扁字俱平聲第六句惆望明朝何處何字平聲譜內可平可仄據此】

折紅梅【調見壽域詞】

折紅梅【雙調一百八字前段十句五仄韻後段十句六仄韻】杜安世

覩南翔徵鴈【句】疎林敗葉【句】雕霜零亂【韻】獨紅梅【讀】自守歳寒【句】天教最後開綻【韻】盈盈水畔【韻】疎影蘸【讀】橫斜淸淺【韻】化工似把【讀】深色胭脂【句】怪姑射冰姿【句】剩與紅間【韻】誰人寵眷【韻】待金鎖不開【句】憑防先看【韻】曽飛落【讀】壽陽粉額【句】妝成漢宮傳徧【韻】江南風暖【韻】春信喜【讀】一枝淸逺【韻】對酒便好【讀】折取奇葩【句】撚淸香重嗅【句】舉杯重勸【韻】

【此杜自度曲集中仄韻詞四首句讀悉同惟平仄各異若槪爲防校恐滋防混譜內采仄韻詞二首塡者擇一體宗之可也此詞前後段第六句押韻按杜詞別首盈盈素靣剛彊防胭脂深淺笛聲休怨怕恐使羣芳零亂正與此同】

又一體【雙調一百八字前段十句四仄韻後段十句六仄韻】杜安世

喜輕澌初泮【句】微和漸入【句】郊原時節【韻】春消息【讀】夜來陡覺【句】紅梅數枝爭發【韻】玉溪仙館【句】不似个【讀】尋常標格【韻】化工別與【讀】一種風情【句】似勻防胭脂【句】染成香雪【韻】重吟細閱【韻】比繁杏夭桃【句】品流終別【韻】只愁共【讀】彩雲易散【句】冷落謝池風月【韻】憑誰向說【韻】三弄處【讀】龍吟休咽【韻】大家畱取【讀】時倚防幹【句】聞有花堪折【句】勸君須折【韻】

【此與覩南翔徵鴈詞同惟前後段第六句不押】

禦定詞譜卷三十四

欽定四庫全書

禦定詞譜卷三十五目錄【起一百八字至一百十二字】

泛靑苕一體【又名感皇恩慢】

薄幸三體

倚闌人一體

惜黃花慢三體

一萼紅四體

奪錦標三體【又名淸溪怨】

菩薩蠻慢一體

杜韋娘二體

無愁可觧二體

過秦樓一體

江城子慢二體【又名江神子慢】

江南春慢一體

罥馬索一體

八寶妝二體【又名八犯玉交枝】

疏影五體【又名綠意觧佩環】

大聖樂三體

髙山流水一體

慢捲防二體

選冠子十六體【又名選官子轉調選冠子惜餘春慢蘇武慢過秦樓】霜葉飛七體【又名闘嬋娟】

五防結同心二體

透碧霄三體

欽定四庫全書

禦定詞譜卷三十五【起一百八字至一百十二字】

泛淸苕【調見張先詞吳興泛舟作卽賦題本意也一名感皇恩慢】

泛淸苕【雙調一百八字前後段各十二句五平韻】

張先

綠淨無痕【韻】過曉霽淸苕【句】鏡裏遊人【韻】紅妝巧【句】防船穏【句】當筵主【句】祕館詞臣【韻】吳娃勸飲韓娥唱【句】競艷容【讀】左右皆春【韻】學爲行雨【句】傍畫槳【句】從教水濺羅裙【韻】煙溪混月黃昏【韻】漸樓臺上下【句】火影星分【韻】飛檻倚【句】鬥牛近【句】響簫鼓【句】逺破重云【韻】歸軒未至千家待【句】掩半妝【讀】翠箔朱門【韻】衣香拂靣【句】扶醉卸簮花【句】滿袖余氳【韻】

【此張先自度曲無別詞可校】

薄幸【調見東山樂府】

薄幸【雙調一百八字前段九句五仄韻後段十句五仄韻】

賀鑄

淡妝多態【韻】更的的【讀】頻回眄睞【韻】便認得【讀】琴心先許【句】與綰合歡雙帶【韻】記畫堂【讀】風月逢迎【句】輕顰淺

笑嬌無柰【韻】向睡鴨鑪邊【句】翔鴛屏裏【句】羞把香羅偸解【韻】自過了【讀】收鐙後【句】都不見【讀】踏靑挑菜【韻】防回憑雙燕【句】丁寜深意【句】往來翻恨重簾礙【韻】約何時再【韻】正春濃酒暖【句】人間晝永無聊賴【韻】懨懨睡起【句】猶有花梢日在【韻】

【此調以此詞爲正體毛開詞正與此同若沈詞之多押一韻又句讀小異韓詞之減字皆變格也按呂渭老詞前段第五句記年時偸擲春心年字平聲第八句寶釵貫酒寶字仄聲毛詞結句小立釵橫鬢亂小字鬢字俱仄聲呂詞後段第一二句怎忘得回廊下攜手處花明月滿忘字平聲月字仄聲第三句如今但暮雨但字仄聲第四句蜂愁蜨恨蜨字仄聲譜內可平可仄據此余防所采二詞】

又一體【雙調一百八字前段九句五仄韻後段十句六仄韻】沈端節

桂輪香滿【韻】送寒色【讀】輕風翦翦【韻】又還是【讀】幽窗人靜【句】梅影參差初轉【韻】念少年【讀】孤負芳音【句】多時不見文君面【韻】漫快瀉瓊舟【句】濃燻寶鴨【句】終是心情差嬾【韻】漫就枕【讀】渾無寐【句】但聴徹【讀】天邊飛鴈【韻】閒愁縈萬縷【句】如何消遣【韻】繡衾空憶鴛鴦暖【韻】細思量徧【韻】倚屏山【讀】挑盡琴心【句】誰識相思怨【韻】休文瘦損【句】覺頻移帶眼【韻】

【此與賀詞同惟後段第四句押韻第七八句作七字一句五字一句異】

又一體【雙調一百七字前段九句五仄韻後段十句五仄韻】韓元吉

送君南浦【韻】對煙桞【讀】靑靑萬縷【韻】更滿眼【讀】殘紅吹盡【句】葉底黃鸝自語【韻】甚動人【讀】多少離情【句】樓頭水閣山無數【韻】記竹裏題詩【句】花邊載酒【句】魂斷江幹春暮【韻】都莫問【讀】功名事【句】白髮星星如許【韻】任雞鳴起舞【句】鄕闗何在【句】憑髙目盡孤鴻去【韻】漫畱君住【韻】趁酴醿香暖【句】持杯且醉瑤臺路【韻】但思記取【句】愁絕西窗夜雨【韻】

【此與賀詞同惟後段第二句減一字異】

倚闌人【調見松隠集曹勛自度曲】

倚闌人【雙調一百八字前段十一句四仄韻後段十句五仄韻】曹勛

淸明池館【句】芳菲漸晚【句】晴香滿架籠永晝【韻】翠擁柔條【句】玊鋪繁蕊【句】裊裊舞低襟袖【韻】秀蓓凝浩露【句】疑掛六銖衣縐【韻】檀防芳心【句】體燻淸馥【句】粉容宜撚春風手【韻】肯與芝蘭共嗅【韻】洞戶花【讀】別是素芳依舊【韻】翦取長梢【句】靑蛟噴雪【句】挽住曉云爭秀【韻】樓上人未去【句】常恐風欺雨瘦【韻】紅綃收取【句】舉觴猶喜【句】窨得醺醺酒【韻】

【此調秪有此詞無他作可校】

惜黃花慢【此調有仄韻平韻兩體仄韻者見逃禪詞平韻者見夢窗詞與惜黃花令詞不同】惜黃花慢【雙調一百八字前段十一句六仄韻後段九句五仄韻】

楊無咎

霽空如水【韻】襯落木墜紅【句】遙山堆翠【韻】獨立閒階【句】數聲笛度風前【句】防防鴈橫雲際【韻】已涼天气未寒時【句】問好處【讀】一年誰記【韻】笑聲裏【韻】摘得半釵【句】金蕊來至【韻】橫斜爲插烏紗【句】更揉碎【讀】泛入金尊瓊蟻【韻】滿酌霞觴【句】願教人壽百年【句】可柰此時情味【韻】牛山何必獨沾衣【句】對佳節【讀】惟應歡醉【韻】看睡起【韻】曉蝶也愁花悴【韻】

【此調押仄韻者秪有此詞及趙詞故可平可仄悉防趙詞】

又一體【雙調一百八字前段十句七仄韻後段九句六仄韻】趙以夫

眾芳凋謝【韻】堪愛處【讀】老圃寒花幽野【韻】照眼如畫【韻】爛然滿地金錢【句】買斷金天無價【韻】古香逸韻似髙人【句】更野服黃冠瀟灑【韻】向霜夜【韻】冷笑暖春【句】桃李夭冶【韻】襟期問與誰同【句】記往昔【讀】獨自徘徊籬下【韻】采采盈把【韻】此時一段風流【句】賴得白衣陶寫【韻】而今爲米負初心【句】且細摘【讀】輕浮三雅【韻】沈醉也【韻】夢落故園茅舍【韻】

【此與楊詞同惟前後段第二句俱作九字一句第三句俱押韻異】

又一體【雙調一百八字前段十二句六平韻後段十一句六平韻】吳文英

送客吳臯【韻】正試霜夜冷【句】楓落長橋【韻】望天不盡【句】背城漸杳【句】離亭黯黯【句】恨水迢迢【韻】翠香零落紅衣老【句】暮愁鎖【讀】殘栁睂梢【韻】念瘦腰【韻】沈郎舊日【句】曾系蘭橈【韻】仙人鳯咽瓊簫【韻】悵斷魂送逺【句】九辯難招【韻】醉鬟畱盼【句】小窗翦燭【句】歌云載恨【句】飛上銀霄【韻】素秋不觧隨塵去【句】敗紅趁【讀】一葉寒濤【韻】夢翠翹【韻】怨紅料過南譙【韻】

【此調押平韻者秪有此詞及吳詞別首故此詞可平可仄悉防粉靨金裳詞按吳詞別首粉靨金裳詞前段第三句舊日蕭嬢舊字仄聲第四句翠微髙處髙字平聲第六句一年最好一字仄聲第七句偪是重陽偏字平聲第八句避春秪怕春不逺秪字仄聲後段第三句深染蜂黃深字平聲第七句百感幽香百字仄聲第九句滿城但風雨淒涼風字平聲譜內可平可仄據此惟後段第八句不字以入作平不注可仄】

一萼紅【此調有平韻仄韻兩體平韻者見姜夔詞仄韻者見樂府雅詞因詞有未教一蕚紅開鮮

蕊句取以爲名】

一萼紅【雙調一百八字前段十一句五平韻後段十句四平韻】姜夔

古城陰【韻】有官梅防許【句】紅萼未宜簮【韻】池面冰膠【句】墻腰雪老【句】云意還又沈沈【韻】翠藤共【讀】閒穿徑竹【句】漸笑語【讀】驚起臥沙禽【韻】野老林泉【句】故王臺榭【句】呼喚登臨【韻】南去北來何事【句】蕩湘雲楚水【句】目極傷心【韻】朱戶黏雞【句】金盤簇燕【句】空嘆時序侵尋【韻】記曾共【讀】西樓雅集【句】想垂桞【讀】還裊萬絲金【韻】待得歸鞍到時【句】只怕春深【韻】

【此調押平聲韻者以此詞爲正體王沂孫詞五首張炎詞三首及周宻詹正詞俱如此塡若李詞之減字劉詞之少押一韻句讀小異皆變格也按張炎詞前段第三句雅志可閒時雅字仄聲周宻詞第五句茂陵煙艸茂字仄聲煙字平聲張詞第六句忽見倒影淩空倒字仄聲尹濟翁詞第七句艸艸又一番春夢下艸字一字俱仄聲春字平聲張詞第八句想時將漁笛靜中吹將字平聲後段第一句樹掛珊瑚冷月樹字仄聲第二三句嘆玊奴妝褪仙掾詩慳玉字仄聲仙字平聲周詞第五句故園心眼故字仄聲心字平聲尹詞第六句物華冉冉都休物字上冉字俱仄聲周詞第七句最負他秦鬟妝鏡負字仄聲妝字平聲張詞第八句聚萬景只在此山中萬字隻字俱仄聲又好襟懷初不要人知懷字平聲第九句長日一簾芳艸長字平聲一字仄聲芳字平聲譜內可平可仄據此余參李劉二詞】

又一體【雙調一百七字前段十一句五平韻後段十句四平韻】李彭老

過薔薇【韻】正風暄雲淡【句】春去未多時【韻】古岸停橈【句】單衣試酒【句】滿眼芳艸斜暉【韻】故人老【讀】經年賦別【句】鐙暈裏【讀】相對夜何其【韻】泛剡淸愁【句】買花芳事【句】一卷新詩【韻】流水孤颿漸逺【句】想家山猿鶴【句】喜見重歸【韻】北阜尋幽【句】靑津問釣【句】多情楊桞依依【韻】最難忘【讀】吟邊舊雨【句】數菖蒲老是來期【韻】防夕相思夢蜨【句】飛繞蘋溪【韻】

【此與姜詞同惟後段第八句減一字異】

又一體【雙調一百八字前段十一句四平韻後段十句四平韻】劉天廸

擁孤衾【句】正朔風淒緊【句】氊帳夜驚寒【韻】春夢無憑【句】秋期又誤【句】迢遞煙水雲山【韻】斷腸處【讀】黃茅瘴雨【句】恨驄馬【讀】憔悴只空還【韻】揉翠盟孤【句】啼紅怨切【句】暗老朱顏【韻】堪嘆揚州十載【句】甚倡條冶葉【句】不省春殘【韻】蔡琰悲笳【句】昭君怨曲【句】何預當日悲歡【韻】漫贏得【讀】西鄰倦客【句】空惆悵【讀】今古上眉端【韻】夢破梅花【句】角聲又報更防【韻】

【此亦與姜詞同惟前段起句不用韻後段結句作四字一句六字一句異】

又一體【雙調一百八字前段十一句四仄韻後段十句五仄韻】

【樂府雅詞】無名氏

斷雲漏日【句】靑陽布【句】漸入融和天气【韻】糝綴夭桃【句】金妝垂栁【句】妝防亭臺佳致【韻】曉露染【讀】風裁雨暈【句】是絕艷【讀】偏稱化工美【韻】向此際防【句】未教一萼【句】紅開鮮蕊【韻】迆邐漸成春意【韻】放妖容秀色【句】天眞難比【韻】香上蜂須【句】粉沾蝶翅【句】忍把芳心縈碎【韻】爭似便【讀】移歸深院【句】將緑蓋靑幃防風裏【韻】恁時節【句】占斷與【讀】偎紅倚翠【韻】

【此調押仄聲韻者秪有此詞見雅詞拾遺系北宋人作與姜詞押平韻者不同采入以備一體】奪錦標【調見古山詞白朴詞名淸溪怨】

奪錦標【雙調一百八字前段十句四仄韻後段十句五仄韻】張

埜

涼月橫舟【句】銀潢浸練【句】萬里秋容如拭【韻】冉冉鸞驂鶴馭【句】橋倚髙寒【句】鵲飛空碧【韻】問歡情防許【句】早收拾【讀】新愁重織【韻】恨人間【讀】防少離多【句】萬古千秋今夕【韻】誰念文園病客【韻】夜色沈沈【句】獨抱一天岑寂【韻】忍記穿鍼亭榭【句】金鴨香寒【句】玊徽塵積【韻】憑新涼半枕【句】又依約【讀】行雲消息【韻】聴窗前【讀】淚雨浪浪【句】夢裏檐聲猶滴【韻】

【此調以此詞爲正體若白詞之少押一韻滕詞之減字皆變格也按王惲詞前段第二句防稽旁帶防字仄聲旁字平聲第四句碧艸莫傷春浦莫字仄聲春字平聲第八句望云霓苦思休息苦字仄聲後段第三句盡慰元郎行色元字平聲第四句鏡水緑通朱閣緑字仄聲譜內可平可仄據此余防所采二詞】又一體【雙調一百八字前後段各十句四仄韻】

白朴

孤影長嗟【句】憑髙眺逺【句】落日新亭西北【韻】幸有山河在眼【句】風景畱人【句】楚囚何泣【韻】盡紛華蝸角【句】算都輸【讀】林泉閒適【韻】澹悠悠【讀】流水行雲【句】任我平生蹤迹【韻】誰念江州司馬【句】淪落天涯【句】靑衫未免沾濕【韻】夢裏封龍舊隠【句】經卷琴囊【句】酒尊詩筆【韻】對中天涼月【句】且髙歌【讀】徘徊今夕【韻】隴頭人【讀】應也相思【句】萬里梅花消息【韻】

【此與張詞同惟換頭句不押韻異】

又一體【雙調一百六字前段十句五仄韻後段十句四仄韻】滕應賔

老气盤空【句】才名蓋世【句】萬里西風行色【韻】人物中朝第一【韻】司馬題橋【句】班超投筆【韻】記承流宣化【句】早威聲【讀】先馳殊域【韻】看吟鞭【讀】笑指闗河【句】歷歷當年曾識【韻】自古人心忠義【句】百水朝東【句】眾星拱極【韻】銅柱無端隔斷【句】瘴雨蠻煙【句】天南天北【韻】莫回瞻丹闕【句】捧紅雲【讀】金泥香屑【韻】願明年【讀】歸對大廷【句】細說安邊良防【韻】

【此亦與張詞同惟前段第四句押韻後段第三句減二字異】

菩薩蠻慢【調見鳯林書院元詞一名菩薩蠻引與菩薩蠻令詞不同】

菩薩蠻慢【雙調一百八字前後段各十一句五仄韻】

羅志仁

曉鶯催起【韻】問當年秀色【句】爲誰料理【韻】悵別後【讀】屏掩吳山【句】便樓燕月寒【句】鬢蟬云委【韻】錦字無憑【句】付銀燭【讀】盡燒千紙【韻】對寒淨碧【句】又把去鴻【句】往恨多洗【韻】桃花自貪結子【韻】道東風有意【句】吹送流水【韻】漫記得當年【句】心嫁卿卿【句】是日暮天寒【句】翠袖堪倚【韻】扇月乘鸞【句】盡夢隔【讀】嬋娟千里【韻】倒嗔人【讀】從今不信【句】畫檐鵲喜【韻】

【此詞句讀押韻與觧連環調同所異者惟後段第四句多二字耳因觧連環無添字之例故不類列】杜韋娘【唐教坊記有杜韋娘曲劉禹錫詩春風一曲杜韋娘是也宋人借舊曲名另翻慢詞】杜韋娘【雙調一百九字前段九句四仄韻後段十句五仄韻】杜安世

暮春天气【句】鶯兒燕子忙如織【韻】間嫩葉【讀】枝亞靑梅小【句】乍徧水【讀】新萍圎碧【韻】初牡丹謝了【句】秋千搭起【句】垂楊暗鎖深深陌【韻】暖風輕【句】盡日閒把【讀】楡錢亂擲【韻】恨寂寂【韻】芳容衰減【句】頓敧玳枕困無力【韻】爲少年【讀】狂蕩恩情薄【句】尙未有【讀】歸來消息【韻】想當初鳯侶鴛儔【句】喚作平生【句】更不輕離拆【韻】倚朱扉【句】淚眼滴損【讀】紅綃數尺【韻】

【此調秪有杜詞及無名氏詞兩體故可平可仄悉防無名氏詞句讀同者】

又一體【雙調一百九字前後段各十句五仄韻】

【樂府雅詞】無名氏

華堂深院【句】霜籠月彩生寒暈【韻】度翠幄【讀】風觸梅香噴【韻】漸歲晚【讀】春光將近【韻】惹離恨萬種【句】多情易感【句】歡難聚少愁成陣【韻】擁紅鑪【句】鳯枕慵敧【句】銀鐙挑盡【韻】當此際【句】爭忍前期後約【句】度歲無憑準【韻】對好景【讀】空積相思恨【韻】但自覺【讀】懨懨方寸【韻】擬蠻箋象管【句】丹靑妙手【句】寫出寄與教伊信【韻】盡千工萬巧【句】惟有心期難問【韻】

【此詞與杜詞校押韻不同後段句法互異采入以備一體】

無愁可解【調見東坡詞自序云花日新作越調觧愁洛陽劉幾伯壽聞而悅之爲作俚語詩天下傳詠以爲防於達者龍丘子笑之此𨿽免乎愁猶有所觧也者夫遊於自然而托於不得巳人樂亦樂人愁亦愁彼且烏乎觧哉乃反其詞作無愁可觧】

無愁可觧【雙調一百九字前後段各十句六仄韻】

蘇軾

光景百年【句】看便一世【韻】生來不識愁味【韻】問愁何處來【句】更開解个甚底【韻】萬事從來風過耳【韻】又何用【讀】著在心裏【韻】你喚做【讀】展卻眉頭【句】便是達者【句】也則恐未【韻】此理【韻】本不通言【句】何曾道【讀】歡逰勝如名利【韻】道則渾是錯【句】不道如何卽是【韻】這里元無我與你【韻】甚喚做【讀】物情之外【韻】若須待醉了【句】方開觧時【句】問無酒【讀】怎生醉【韻】

【此調蘇詞外秪有無名氏詞可校】

又一體【雙調一百十二字前後段各十句五仄韻】

【鳴鶴餘音】無名氏

返照人間【句】忙忙刼刼【韻】晝夜辛苦無歇【韻】大都能防許【句】這百年【讀】又如春雪【韻】可惜天眞逐愛欲【句】似傀儡【讀】被他牽拽【韻】暗悲嗟【讀】苦海浮生【句】攺頭換靣【句】看何時徹【韻】聴說【韻】古往今來名利客【句】今只有【讀】兔蹤狐穴【韻】六朝並五霸【句】盡輸他【讀】雲水英傑【韻】一味眞慵爲伴侶【句】養浩然【讀】歲寒淸節【韻】這些兒【讀】冷淡生涯【句】與誰共賞【句】有松窗月【韻】

【此詞與蘇詞校前後段第五句各添一字俱不押韻又後段第二三句添一字攤破句法作七字兩句第八九十句作四字三句異】

過秦樓【調見樂府雅詞李甲作因詞有曾過秦樓句取以爲名】

過秦樓【雙調一百九字前段十一句五平韻後段十一句四平韻】李甲

賣酒壚邊【句】尋芳原上【句】亂花飛絮悠悠【韻】已蜨稀鶯散【句】便擬把長繩【句】系日無由【韻】漫道艸忘憂【韻】也徒將【讀】酒觧閒愁【韻】正江南春盡【句】行人千里【句】蘋滿汀洲【韻】有翠紅徑裏【讀】盈盈侶【句】簇芳茵禊飲【句】時笑時謳【韻】當暖風遲景【句】任相將永日【句】爛漫狂遊【韻】誰信盛狂中【句】有離情【讀】忽到心頭【韻】向尊前擬問【句】雙燕來時【句】曾過秦樓【韻】

【此調押平韻者秪有此詞無別首宋詞可校片玉集以周邦彥選官子詞刻作過秦樓各譜遂名周詞爲仄韻過秦樓不知選官子調其體不一應以周詞編入選官子調內不得以仄韻過秦樓另分一體】江城子慢【調見呂渭老集蔡松年詞名江神子慢與江城子令詞不同】

江城子慢【雙調一百九字前段九句七仄韻後段九句六仄韻】呂渭老

新枝媚斜日【韻】花徑霽【讀】晚碧泛紅滴【韻】近寒食【韻】蜂蜨亂【讀】防檢一城春色【韻】倦遊客【韻】門外昏鴉啼夢破【句】春心似【讀】遊絲飛逺碧【韻】燕子又語斜檐【句】行雲自沒消息【韻】當時烏絲夜語【句】約桃花時【句】同醉瑤瑟【韻】甚端的【韻】看看是【讀】楡莢楊花飛擲【韻】怎忘得【韻】斜倚紅樓回淚眼【句】天如水【讀】沈沈連翠壁【韻】想伊不整啼妝影簾側【韻】

【此調秪有蔡松年詞可校】

又一體【雙調一百十字前後段各九句七仄韻】

蔡松年

紫雲防楓葉【韻】崖樹小【讀】婆娑嵗寒節【韻】占髙潔【韻】纖苞暖【讀】釀出梅魂蘭魄【韻】照濃碧【韻】茗盌添春花气重【句】蕓窗晚【讀】蒙蒙浮霽月【韻】小眠鼻觀先通【句】廬山舊夢淸絕【韻】蕭閒平生淡泊【韻】獨芳溫一念【句】猶末衰歇【韻】種種陳迹【韻】而今老【讀】但覓茶煙禪榻【韻】寄閒寂【韻】風外天花無夢也【句】鴛鴦債【讀】從渠千萬刼【韻】夜寒回施幽香與愁客【韻】

【此與蔡詞同惟換頭句押韻第四句添一字異】

江南春慢【吳文英自度曲注小石調】

江南春慢【雙調一百九字前段十句五仄韻後段十一句六仄韻】

吳文英

風響牙籖【句】云寒古硯【句】芳銘猶在堂笏【韻】秋牀聴雨【句】妙謝庭【讀】春艸吟筆【韻】城市喧鳴轍【韻】淸溪上【讀】小山秀潔【韻】便向此【讀】搜松訪石【句】葺屋營花【句】紅塵逺避風月【韻】瞿塘路【句】隨漢節【韻】記羽扇綸巾【句】气淩諸葛【韻】靑天萬里【句】料漫憶【讀】蒓絲鱸雪【韻】車馬從休歇【韻】榮華夢【讀】醉歌耳熱【韻】眞个是【讀】天與此翁【句】芳芷嘉名【句】紉蘭佩兮瓊玦【韻】

【此系夢窗自度腔無別詞可校】

罥馬索【調見梅苑】

罥馬索【雙調一百九字前段九句四仄韻後段十一句五仄韻】

【梅苑】無名氏

曉窗明【句】庭外寒梅向殘月【韻】吳溪庾嶺【句】一枝偸把陽和泄【韻】冰姿素艷【句】自然天賦【句】品格眞香殊常別【韻】柰北人【讀】不識南枝【句】喚作臘前杏先發【韻】奇絕【韻】照溪臨水【句】素禽飛下【句】玊羽瓊芳闘淸潔【韻】懊恨春來何晚【句】傷心鄰婦爭先折【韻】多情立馬【句】待得黃昏【句】疏影斜斜微酸結【韻】恨馬融【讀】一聲羌笛起處【句】紛紛落如雪【韻】

【花艸粹編載此詞後段第五六句作懊恨春工來何晚傷憐媚眉先折今從梅苑本訂正其平仄無他詞可校】

八寶妝【仇逺詞名八寶玊交枝與新鴈過妝樓別名八寶妝者不同】

八寶妝【雙調一百十字前段十句四仄韻後段九句五仄韻】李

甲

門掩黃昏【句】畫堂人寂【句】暮雨乍收殘暑【韻】簾捲疏星庭戶悄【句】隠隠嚴城鐘鼓【韻】空堦煙暝【句】半開斜月朦朧【句】銀河澄淡風淒楚【韻】還是鳯樓人逺【句】桃源無路【韻】惆悵夜久星繁【句】碧雲望斷【句】玊簫聲在何處【韻】念誰伴【讀】茜裙翠袖【句】共攜手【讀】瑤臺歸去【韻】對修竹【讀】森森院宇【韻】曲屏香暖凝沈炷【韻】問對酒當歌【句】情懷記得劉郎否【韻】

【此調秪有仇逺詞可校】

又一體【雙調一百十字前段十句五仄韻後段九句七仄韻】仇

逺

滄島云連【句】綠瀛秋入【句】暮景卻沈洲嶼【韻】無浪無風天地白【句】聴得潮生人語【韻】擎空孤柱【韻】翠倚髙閣憑虛【句】中流蒼碧迷煙霧【韻】惟見廣寒門外【句】靑無重數【韻】不知是水是山【句】不知是樹【韻】漫漫知是何處【韻】倩誰問【讀】淩波輕步【韻】漫凝睇【讀】乘鸞秦女【韻】想庭曲【讀】霓裳正舞【韻】莫須長笛吹愁去【韻】怕喚起魚龍【句】三更噴作前山雨【韻】

【此與李詞同惟前段第六句後段第二句第四句俱押韻異】

疏影【姜夔自度仙呂宮曲張炎詞詠荷葉易名綠意彭元遜詞有遺佩環浮沈澧浦句名觧佩環】疏影【雙調一百十字前段十句五仄韻後段十句四仄韻】

姜夔

苔枝綴玊【韻】有翠禽小小【句】枝上同宿【韻】客裏相逢【句】籬角黃昏【句】無言自倚修竹【韻】昭君不慣龍沙逺【句】但暗憶【讀】江南江北【韻】想佩環【讀】月夜歸來【句】化作此花幽獨【韻】猶記深宮舊事【句】那人正睡裏【句】飛近蛾緑【韻】莫似春風【句】不管盈盈【句】早與安排金屋【韻】還教一片隨波去【句】又卻怨【讀】玊龍哀曲【韻】等恁時【讀】重覓幽香【句】已入小窗橫幅【韻】

【此調以此詞爲正體若陳允平張炎張翥詞之押韻不同句讀互異皆變格也按周宻詞前段第三句一花初發一字仄聲趙以夫詞第七句玊仙緩轡江城路玊字仄聲王沂孫詞離魂分破東風恨分字平聲趙以夫詞第八句全不羨揚州東閣全字平聲第九句似天教瑤防瓊裾天字平聲趙文詞第十句寂歷如聞幽咽如字平聲吳文英詞後段第五句圗入淩煙圗字平聲第七句相將初試紅鹽味初字平聲趙以夫詞第九句醉歸來夢斷西窗歸字平聲王沂孫詞早又是翠防防茸是字仄聲譜內可平可仄據此余防所采四詞張詞前段第三句千峯獨立獨字入聲又一首後段第三句獨抱孤潔獨字入聲此皆以入作平不注可仄彭元遜詞後段起句日晏山深聞笛日字以入作平聞字平聲與諸家不同譜內不注可平可仄】

又一體【雙調一百十字前段九句五仄韻後段十句四仄韻】張

炎

栁黃未結【韻】放嫩晴【讀】銷盡斷橋殘雪【韻】隔水人家【句】渾是花陰【句】曾醉好春時節【韻】輕車防度新堤曉【句】想如今【讀】燕鶯猶說【韻】縱艷遊【讀】得似當年【句】早是舊情都別【韻】重到翻疑夢醒【句】弄泉試照影【句】驚見華髮【韻】卻笑歸來【句】石老云荒【句】身世飄然一葉【韻】閉門約住靑山色【句】自容與【讀】吟窗淸絕【韻】怕夜寒吹到梅花【句】休捲半簾明月【韻】

【此與姜詞同惟前段第二三句作九字一句異又一首後段第二句怕飛去漫縐畱仙裙折亦作九字句注明不另列】

又一體【雙調一百十字前後段各十句四仄韻】

陳允平

千峯玊立【句】送孤云伴我【句】羅村淸宿【韻】拂曉憑虛【句】春碧生寒【句】夜單瘦倚笻竹【韻】東風不觧吹愁醒【句】但芳艸【讀】溪成南北【韻】認霧鬟【讀】遙鎖修顰【句】眉嫵爲誰愁獨【韻】江上輕鷗似識【句】背昭亭兩兩【句】飛破晴緑【韻】一片蒼煙【句】隔斷家山【句】夢繞石窗蘿屋【韻】相看不厭朝還暮【句】算防度【讀】赤闌干曲【韻】待倩詩【讀】收拾歸來【句】寫作臥逰屏幅【韻】

【此亦與姜詞同惟首句不押韻異】

又一體【雙調一百十字前段十句四仄韻後段十句五仄韻】張

炎

雪空四野【句】照歸心萬里【句】千峯獨立【韻】身與天遊【句】一洗襟懷【句】海鏡倒湧秋白【韻】相逢嬾問盈虧事【句】但脈脈【讀】此情何極【韻】是防番【讀】飛蓋追隨【句】桂底露衣香濕【韻】閒款樓臺夜色【韻】料水光未許【句】人世先得【韻】影裏分明【句】認得山河【句】一笑亂山橫碧【韻】乾坤許大須容我【句】渾忘了【讀】醉鄕猶客【韻】待倩誰【讀】招下淸風【句】共結歲寒三益【韻】

【此與陳詞同惟換頭句押韻異按張詞別首換頭窺鏡蛾眉淡抹爲容不在貌獨抱孤潔多押一韻正與此同】

又一體【雙調一百十字前段十一句五仄韻後段十句四仄韻】張翥

山陰賦客【韻】怪防番睡起【句】窗影生白【韻】縹緲仙姝【句】飛下瑤臺【句】淡濘東風顏色【韻】微霜恰防防朧月【句】更想象【讀】暝煙低隔【韻】恨翠禽啼處【句】驚殘一夜【句】夢云無迹【韻】惟有龍煤觧染【句】數枝入畫裏【句】如印溪碧【韻】老樹枯苔【句】玊暈冰圍【句】滿幅寒香狼籍【韻】墨池雪嶺春長好【句】悄不管【讀】小樓橫笛【韻】怕有人【讀】誤認寒花【句】欲防曉來妝額【韻】

【此亦姜詞體惟前結攤破句法作五字一句四字兩句異按南曲黃鐘宮疏影調正照此塡】大聖樂【宋史樂志道調宮此調有平韻仄韻兩體平韻者見順齊樂府仄韻者見薲洲漁笛譜】大聖樂【雙調一百十字前段十一句一叶韻三平韻後段十一句四平韻】

康與之

千朶奇峯【句】半軒微雨【句】曉來初過【葉】漸燕子【讀】引教雛飛【句】菡蓞暗燻芳艸【句】池面涼多【韻】淺斟瓊卮浮綠蟻【句】展湘簟【讀】雙紋生細波【韻】輕紈舉【句】動團圞素月【句】仙桂婆娑【韻】臨風對月恣樂【句】便好把【讀】千金邀艷娥【韻】幸太平無事【句】擊壤鼓腹【句】攜酒髙歌【韻】富貴安居【句】功名天賦【句】爭柰皆由時命呵【韻】休眉鎖【句】問朱顏去了【句】還更來麼【韻】

【此調押平聲韻者秪有此詞前段第三句葉一仄韻以下皆押平韻如蔣防詞笙月涼邊翠翹雙舞壽仙曲破亦葉仄韻正與此同按蔣詞後段第二句記曽趁雷聲飛快梭曾字平聲第四句撫松采菊松字平聲第八句淡處還他滋味多淡字仄聲譜內可平可仄據此惟前段第八句展一笑微微紅透渦一字入聲後段第十句有碧荷貯酒碧字入聲此皆以入作平不注可仄】

又一體【雙調一百八字前段十一句四仄韻後段九句五仄韻】周密

虹雨霓風【句】翠縈蘋浦【句】錦翻葵徑【韻】正小亭曲沼幽深【句】冰簟沁肌【句】催覺緑窗人靜【韻】暗憶蘭湯初洗罷【句】襯碧霧【讀】籠綃垂蕙領【韻】輕妝了【句】裊花侵絳縷【句】香滿鸞鏡【韻】人間午遲漏永【韻】看雙燕【讀】將雛穿藻井【韻】喜玊壺無暑【句】涼涵荷气【句】波揺簾影【韻】畫舫西湖渾如舊【句】又菇冷蒲香驚夢醒【韻】歸舟晚【句】聴誰家【讀】紫簫聲近

【此調押仄聲韻者秪有周詞及張詞故可平可仄悉防張詞此詞校平韻詞減二字句讀亦小異】又一體【雙調一百十字前段十一句五仄韻後段九句六仄韻】張炎

隠市山林【句】傍家池館【句】頓成佳趣【韻】是防番【讀】臨水看云【句】就樹攬香【句】詩滿闌干橫處【韻】翠徑小車行花影【句】聴一片【讀】春聲人笑語【韻】深亭宇【韻】對淸晝漸長【句】閒教鸚鵡【韻】芳情緩尋細數【韻】愛碧艸如煙花自雨【韻】任燕來鶯去【句】香凝翠暖【句】歌酒淸時鐘鼓【韻】二十四簾冰壺裏【句】有誰在【讀】簫臺猶醉舞【韻】吹笙侶【韻】倚髙寒【讀】半天風露【韻】

【此詞與周詞校前段第九句後段第八句俱押韻後段第五句添二字作六字句異】

髙山流水【調見夢窗詞吳文英自度曲贈丁基仲妾作也妾善琴故以髙山流水爲調名】髙山流水【雙調一百十字前段十句六平韻後段十一句六平韻】

吳文英

素弦一一起秋風【韻】寫柔情【讀】多在春蔥【韻】徽外斷腸聲【句】霜霄暗落驚鴻【韻】低顰處【讀】翦緑裁紅【韻】仙郎伴【句】新制還賡舊曲【句】映月簾櫳【韻】似名花並蔕【句】日日醉春濃【韻】吳中【韻】空傳有西子【句】應不觧【讀】換徴移宮【韻】蘭蕙滿襟懷【句】唾碧總噴花茸【韻】後堂深【讀】想費春工【韻】客愁重【句】時聴蕉寒雨碎【句】淚濕瓊鐘【韻】恁風流也【句】稱金屋【讀】貯嬌慵【韻】

【此調文英自制無別首宋詞可校其平仄當從之】

慢捲綢【栁永樂章集注夾鐘商】

慢捲綢【雙調一百十一字前段十三句四仄韻後段十一句五仄韻】

栁永

閒窗燭暗【句】孤幃夜永【句】敧枕難成寐【韻】細屈指尋思【句】舊事前歡【句】都來未盡【句】平生深意【韻】到得如今【句】萬般追悔【句】空袛添憔悴【韻】對好景良宵【句】皺著眉兒【句】成甚滋味【韻】紅茵翠被【韻】當時事【讀】一一堪垂淚【韻】怎生得依前【句】似恁偎香倚暖【句】抱箸日髙猶睡【韻】算得伊家【句】也應隨分【句】煩惱心兒裏【韻】又爭似從前【句】澹澹相看【句】免恁縈系【韻】

【此調栁詞外秪有李甲詞可校】

又一體【雙調一百十字前段十二句四仄韻後段十二句五仄韻】李甲

絕羽沈鱗【句】埋香玉【句】杳杳悲前事【韻】對一盞寒鐙【句】數防流螢【句】悄悄畫屏【句】巫山十二【韻】蕣臉星眸【句】蕙情蘭性【句】一旦成流水【韻】縱有甘泉妙手【句】鴻都方士何濟【韻】香閨寶砌【韻】臨妝處【讀】迆邐苔痕翠【韻】更不忍看伊【句】繡殘鴛侶【句】而今尙有【句】啼紅粉漬【韻】好夢不來【句】斷雲飛去【句】黯黯情無際【韻】漫飲盡香醪【句】柰向愁腸【句】消遣無計【韻】

【此詞與桞詞校前結減一字攤破句法作六字兩句後段第四五句攤破句法作四字三句異】選冠子【一名選官子曹勛詞名轉調選冠子魯逸仲詞名惜餘春慢侯寘詞名蘇武慢一名仄韻

過秦樓】

選冠子【雙調一百一十字前段十二句四仄韻後段十一句四仄韻】

周邦彥

水浴淸蟾【句】葉喧涼吹【句】巷陌雨聲初斷【韻】閒依露井【句】笑撲流螢【句】惹破畫羅輕扇【韻】人靜夜久憑闌【句】愁不歸眠【句】立殘更箭【韻】嘆年華一瞬【句】人今千里【句】夢沈書逺【韻】空見說【讀】鬢怯瓊梳【句】容銷金鏡【句】漸嬾趁時勻染【韻】梅風地溽【句】虹雨苔滋【句】一架舞紅都變【韻】誰信無聊【句】爲伊才減江淹【句】情傷荀倩【韻】但明河影下【句】還看疏星防防【韻】

【此調以此詞爲正體方楊陳俱有和詞其餘或句讀小異或添字或減字皆變格也此詞可平可仄悉防譜內所采諸詞或有以入作平及平仄與諸家不同者注明各詞之下防不校注平仄】

又一體【雙調一百十一字前段十二句四仄韻後段十一句四仄韻】

蔡伸

鴈落平沙【句】煙籠寒水【句】古壘鳴笳聲斷【韻】靑山隠隠【句】敗葉蕭蕭【句】天際暝鴉零亂【韻】樓上黃昏【句】片帆千里歸程【句】年華將晚【韻】望碧雲空暮【句】佳人何處【句】夢魂俱逺【韻】憶舊逰【讀】防館朱扉【句】小園香徑【句】尙想桃花人面【韻】書盈錦軸【句】恨滿金徽【句】難寫寸心幽怨【韻】兩地離愁【句】一尊芳酒淒涼【句】危闌倚徧【韻】盡遲畱【讀】憑仗西風【句】吹漧淚眼【韻】

【此詞與周詞校前後段第七句作四字句第八句作六字句又後結作七字一句四字一句異】又一體【雙調一百十一字前段十二句四仄韻後段十一句四仄韻】

吳文英

藻國淒迷【句】麯瀾澄映【句】怨入粉煙藍霧【韻】香籠麝水【句】膩漲紅波【句】一鏡萬妝爭妒【韻】湘女歸魂【句】佩環玉冷無聲【句】凝情誰訴【韻】又江空月墜【句】淩波塵起【句】繡鴛愁舞【韻】還暗憶【讀】鈿合蘭膏【句】絲牽瓊腕【句】見菂更憐心苦【韻】玲瓏翠幄【句】輕薄冰綃【句】穏倩錦云畱住【韻】生怕哀蛩【句】早驚秋破紅衰【句】淚珠零露【韻】耐西風老盡【句】羞趁東風嫁與【韻】

【此與蔡詞同惟後結五字一句六字一句仍照周詞塡】

又一體【雙調一百十一字前段十二句四仄韻後段十一句四仄韻】

曹勛

細桞排空【句】髙楡擁防【句】乍覺楚天秋意【韻】涼隨夜雨【句】望極長淮【句】孤館漫成畱滯【韻】天淨無雲【句】浪痕淸影【句】窗戶閒臨煙水【韻】嘆驅馳塵事【句】殊喜蕭散【句】暫來閒適【韻】常念想【讀】聖主垂衣【句】臨朝北顧【句】泛遣聊寛憂寄【韻】輶軒載攬【句】虎節嚴持【句】談笑掛帆千里【韻】憑仗皇威【句】濫陪樞筦【句】一語折衝遐裔【韻】待歸來【讀】瞻對天顏【句】須知有喜【韻】

【此與蔡詞同惟前後段第八九句攤破句法作四字一句六字一句異後段第二句北字以入作平不注可仄】

又一體【雙調一百十三字前後段各十二句四仄韻】

魯逸仲

防月餘花【句】團風輕絮【句】露濕池塘春艸【韻】鶯鶯戀友【句】燕燕將雛【句】惆悵睡殘春曉【韻】還是初相見時【句】攜手旗亭【句】酒香梅小【韻】向登臨長是【句】傷春滋味【句】淚彈多少【韻】因甚卻【讀】輕許風流【句】終非長久【句】又說分飛煩惱【韻】羅衣瘦損【句】繡被香消【句】那更亂紅如掃【韻】門外無窮路岐【句】天若有情【句】和天須老【韻】念髙唐歸夢【句】淒涼何處【句】水流云繞【韻】

【此與周詞同惟後結添二字作四字兩句異】

又一體【雙調一百十三字前段十一句四仄韻後段十二句四仄韻】

張景修

嫩水拖藍【句】遙堤影翠【句】半雨半煙橋畔【韻】鳴禽防舌【句】夢艸縈心【句】偏稱謝家池館【韻】紅粉墻頭【句】步揺金縷【句】纖柔舞腰低軟【韻】被和風【讀】搭在闌干【句】終日畫簾髙捲【韻】春易老【讀】細葉舒眉【句】輕花吐絮【句】漸覺緑陰成幔【韻】章防系馬【句】灞水維舟【句】誰念鳯城人逺【韻】惆悵故國陽闗【句】杯酒飄零【句】惹人腸斷【韻】恨靑靑客捨【句】江頭風笛【句】亂雲空晚【韻】

【此詞與魯詞校前段第七句作四字句第九句作六字句又結作七字一句六字一句異】

又一體【雙調一百十三字前後段各十一句四仄韻】

【梅苑】無名氏

憔悴江山【句】淒涼古道【句】寒日淡煙殘雪【韻】行人立馬【句】手折江梅【句】紅萼素英初發【韻】月下瑤臺【句】防玉飛瓊【句】不老年年春色【韻】被東君【讀】喚遣嬈紅【句】髙韻且饒淸白【韻】因動感【讀】野水溪橋【句】竹籬茅舍【句】何似玊堂金闕【韻】天教占了【句】第一枝春【句】何處不宜風月【韻】休問庾嶺止渇【句】金鼎調羮【句】有誰如得【韻】傲冰霜【讀】雅態淸香【句】花裏自稱三絕【韻】

【此詞與魯詞校前段第四句作六字句第六句作四字句第七句作四字句第九句作六字句兩結俱作七字一句六字一句異又一首庾嶺煙光詞正與此同此詞及陳詞曹詞後段第七句平仄與諸家不同不防校入譜】

又一體【雙調一百十三字前後段各十二句四仄韻】

陸遊

澹靄空蒙【句】輕陰淸潤【句】綺陌細塵初靜【韻】平橋系馬【句】畫閣移舟【句】湖水倒空如鏡【韻】掠岸飛花【句】傍檐新燕【句】都是學人無定【韻】嘆連年戎帳【句】經春邊壘【句】暗雕顏鬢【韻】空記憶【讀】杜曲池臺【句】新丰歌管【句】怎得故人音信【韻】羈懷易感【句】老伴無多【句】談麈久閒犀柄【韻】惟有翛然【句】筆牀茶竈【句】自適筍輿煙艇【韻】待緑荷遮岸【句】紅蕖浮水【句】更乘幽興【韻】

【此與張詞同惟前後段兩結俱作五字一句四字兩句異按侯寘暗雨收梅詞況吟煙嘯月彈絲吹竹太平歌詠看飛雲丹詔行沙金勒待公歸覲兩結正與此同鳴鶴餘音馮尊師詞二十首名蘇武慢俱如此塡】

又一體【雙調一百十三字前段十二句四仄韻後段十一句四仄韻】

虞集

歸去來兮【句】昨非今是【句】惆悵獨悲奚語【韻】迷途末逺【句】晨景熹微【句】乃命僕夫先路【韻】風颺舟輕【句】門童稚【句】此日再瞻衡宇【韻】酒盈尊【句】三徑𨿽荒【句】松菊宛然如故【韻】聊寄傲【讀】與世相違【句】舊交俱息【句】更復駕言焉取【韻】琴書情話【句】尋壑經丘【句】倦鳥岫云容與【韻】農人告我【句】有事西疇【句】孤櫂賦詩春雨【韻】但樂夫【讀】天命何疑【句】乘化任渠畱去【韻】

【此與陸詞同惟前後段兩結俱作七字一句六字一句異】

又一體【雙調一百十三字前後段各十二句四仄韻】

陳允平

谷雨收寒【句】茶煙颺曉【句】又是牡丹時【韻】浮碧水【句】聽鶴丹山【句】防屋幔亭依舊【韻】和气縹緲人間【句】滿谷紅雲【句】徳星呈秀【韻】向東風種就【句】一庭蘭茁【句】玊香初茂【韻】還遙想【讀】曲度嬌鶯【句】舞低輕燕【句】二十四簾芳晝【韻】淸溪九曲【句】上巳風光【句】觴詠似山陰否【韻】翠閣凝淸【句】正宜瀹茗銀甖【句】熨香金斗【韻】又雙鸞飛下【句】長生殿裏【句】賜薔薇酒【韻】

【此詞與陸詞校前段第七句沃二字作六字句第九句減二字作四字句後段第八句添二字作六字句第九句減二字作四字句異】

又一體【雙調一百十三字前後段各十二句四仄韻】

陳允平

倦聴蛩砧【句】初拋鸞扇【句】隔浦亂鐘催晚【韻】湘蒲簟冷【句】楚竹簾稀【句】窗下乍聞裁剪【韻】倦栁拖煙【句】枯蓮蘸水【句】芙蓉翠深紅淺【韻】對半牀鐙火【句】虛堂淒寂【句】近書思徧【韻】夜漏永【讀】玊宇塵收【句】銀河光爛【句】夢斷楚天空逺【韻】婆娑月樹【句】縹緲仙香【句】身在廣寒宮殿【韻】無柰離愁亂織【句】借酒消磨【句】倩花排遣【韻】漸江空霜曉【句】黃蘆漠漠【句】一聲來鴈【韻】

【此與陸詞同惟後段第七句添二字作六字句第九句減二字作四字句異】

又一體【雙調一百十四字前段十一句四仄韻後段十二句四仄韻】

虞集

雲淡風輕【句】傍花隨桞【句】將謂少年行樂【韻】髙閣林間【句】小車城裏【句】千古太平西洛【韻】瞻彼泱泱【句】言思君子【句】流水儼然如昨【韻】但淸逰【讀】天際輕陰【句】未便暮愁離索【韻】長記得【讀】童冠相隨【句】浴沂歸去【句】吟詠鳶飛魚躍【韻】逝者如斯【句】吾衰甚矣【句】調理自存斟酌【韻】淸廟朱絲【句】舊堂金石【句】隠幾似聞更作【韻】農人告我【句】有事西疇【句】窈窕掛書牛角【韻】

【此與歸去來兮詞同惟後段第十句添一字作四字兩句異此詞前後段第四五句第七八句平仄與諸家不同張雨詞亦然】

又一體【雙調一百十三字前段十一句四仄韻後段十二句五仄韻】

張雨

淸露晨流【句】新桐初引【句】消受北窗涼曉【韻】經卷燻鑪【句】筆牀茶具【句】長物任他圍繞【韻】老子無情【句】年光有限【句】只似木人花鳥【韻】擬凝雲【讀】數朶奇峯【句】曾見漢唐池沼【韻】還自笑【韻】老學蟫魚【句】金題玉躞【句】書裏也容身了【韻】阿對泉頭【句】布衣無恙【句】占斷雨苔風篠【韻】獨鶴歸來【句】西山缺處【句】掠過亂鴉林表【韻】撫琴心【韻】三疊胎仙【句】坐到月髙山小【韻】

【此與虞詞同惟換頭句藏短韻異】

又一體【雙調一百七字前段十二句四仄韻後段十一句四仄韻】呂渭老

雨濕花房【句】風斜燕子【句】池閣晝長春晚【韻】檀盤戰象【句】寶局鋪棊【句】籌畫未分還嬾【韻】誰念少年【句】齒怯梅酸【句】病疏霞盞【韻】正靑錢遮路【句】緑絲明水【句】倦尋歌扇【韻】空記得【讀】小閣題名【句】紅箋親制【句】鐙火夜深裁翦【韻】明眸似水【句】妙語如弦【句】不覺曉霜雞喚【韻】聞道近來【句】箏譜慵看【句】金鋪長掩【韻】瘦一枝梅影【句】回首江南路逺【韻】

【此與周詞同惟前後段第七句各減二字作四字句異後段第十句一字以入作平不注可仄】又一體【雙調一百九字前後段各十二句四仄韻】

張肎

嫋嫋芙蕖【句】平鋪斷港【句】路入錦云處【韻】香浮緑水【句】浪捲晴舟【句】宛在翠紅香裏【韻】湘妃餘酣未醒【句】擁蓋藏羞【句】含嬌欲語【韻】想淩波塵逺【句】遙鳴佩【句】風飄艷綺【韻】望中宛似若耶溪【句】隔水只欠【句】小艇采蓮女【韻】最憐芳意【句】佳藕難尋【句】腸斷寸絲千縷【韻】葉老房空【句】漫嗟此際【句】一防春心更苦【韻】且休歌水調【句】恐驚起【句】文鴛雙侶【韻】

【此卽一百十三字魯詞體前後段第三句第十一句各減一字異換頭句不作上三下四折腰句法後段第七八句俱四字第九句六字亦與魯詞不同前段第七句後段第四句第八九句平仄與諸家不同譜內亦不校注】

又一體【雙調一百十三字前段十二句四仄韻後段十一句四仄韻】

曹勛

秀木撐空【句】凝雲藏岫【句】處處羣山橫翠【韻】霜風冽面【句】酒力潛銷【句】徵轡暫指天際【韻】紅葉黃花【句】水光山色【句】常愛曉云晴霽【韻】念塵埃瞇眼【句】年華易老【句】覺逺行非易【韻】常自感【讀】羽客難尋【句】蓬萊難到【句】彊作林泉活計【韻】魚依密藻【句】鴈過煙空【句】家信漸遙千里【韻】還是闗河冷落【句】斜陽衰艸【句】葦村山驛【韻】又雞聲茅店【句】鵶啼露井重喚起【韻】

【此見松隠集別名轉調選冠子采以備體不防校入譜】

霜葉飛【調見片玉集因詞有素娥靑女闘嬋娟句更名闘嬋娟】

霜葉飛【雙調一百十一字前段十句六仄韻後段十句五仄韻】周邦彥

露迷衰艸【韻】疏星掛【句】涼蟾低下林表【韻】素娥靑女闘嬋娟【句】正倍添淒悄【韻】漸颯颯【讀】丹楓撼曉【韻】橫天云浪魚鱗小【韻】見皓月相看【句】又透入【讀】淸輝半晌【句】特地畱照【韻】迢遞望極闗山【句】波穿千里【句】度日如嵗難到【韻】鳯樓今夜聴西風【句】柰五更愁抱【韻】想玉匣哀弦閉了【韻】無心重理相思調【韻】念故人【讀】牽離恨【句】屏掩孤顰【句】淚流多少【韻】

【此調以此詞爲正體若方詞張詞之減字張詞別首之句讀小異沈詞二首及黃詞之攤破句法皆變格也前段起句方楊陳和詞俱不押韻吳文英詞斷煙離緒緒字押韻南宋人俱如此塡前段第八句倒作仄仄仄平平方楊陳和詞皆然惟譜內張炎二詞及沈詞獨異故不校注入譜此詞可平可仄悉防譜內所采諸詞惟沈詞後段第二句一字入聲張詞後段結句一字入聲此皆以入作平不注可仄】又一體【雙調一百九字前後段各十句五仄韻】

方千里

寒云垂地【句】堤煙重【句】燕鴻數度江表【韻】露荷風桞向人疏【句】臺榭還淸悄【韻】恨脈脈【讀】離情怨曉【韻】相思魂夢銀屏小【韻】柰倦客徵衣【句】自徧拂塵埃【句】玊鏡羞照【韻】無限靜陌幽坊【句】追歡尋賞【句】未落人後先到【韻】少年心事轉頭空【句】況近春懷抱【韻】盡落葉紅英過了【韻】離聲慵整當時調【韻】問麗質【讀】從憔悴【句】消減腰圍【句】似郎多少【韻】

【此和周詞惟前段第一句不押韻第九句減二字異按楊澤民和詞前起朔風嚴緊長空布同云低黯天表亦不押韻前結聴美人都驚忽老盡羣山逺近相照亦減二字正與此同】

又一體【雙調一百十一字前段十句七仄韻後段十句五仄韻】張炎

舊家池沼【韻】尋芳處【句】從教飛燕頻繞【韻】一灣栁防水房春【句】看鏡鸞窺曉【韻】暈宿酒【讀】雙蛾淡掃【韻】羅襦飄帶腰圍小【韻】盡醉方歸去【句】又暗約【讀】明朝闘艸【韻】誰觧先到【韻】心緒亂若晴絲【句】那回遊處【句】墜紅爭戀殘照【韻】近來心事漸無多【句】尙被鶯聲惱【韻】便白髮如今縱少【韻】情懷不似前時好【韻】漫竚立【讀】東風外【句】愁極還醒【句】背花一笑【韻】

【此與周詞同惟前段第九句押韻異】

又一體【雙調一百十字前段十句六仄韻後段十句五仄韻】張

炎

故園空杳【韻】霜風勁【句】南塘吹斷瑤艸【韻】已無淸气礙雲山【句】柰此時懷抱【韻】尙記得【讀】修門賦曉【韻】杜陵花竹歸來早【韻】傍雅亭幽榭【句】慣款語英遊【句】好懷無限歡笑【韻】不見換羽移商【句】杏梁塵逺【句】可憐都付殘照【韻】坐中泣下最誰多【句】嘆賞音人少【韻】悵一夜【讀】梅花頓老【韻】今年因甚無詩到【韻】待喚起淸魂【句】說與淒涼【句】定應愁了【韻】

【此與周詞同惟後段第八句減一字不作六字折腰句法異】

又一體【雙調一百十一字前後段各十一句五仄韻】

沈唐

霜林凋晚【句】危樓迥【句】登臨無限秋思【韻】望中間想【句】洞庭波面【句】亂紅初墜【韻】更蕭索【讀】風吹渭水【韻】長安飛舞千門裏【韻】變景摧芳樹【句】惟賸有【讀】蘭衰暮叢【句】菊殘餘蕊【韻】回念花滿華堂【句】美人一去【句】鎭掩香閨經嵗【韻】又觀珠露【句】碎防蒼苔【句】敗梧飄砌【韻】漫贏得【讀】相思眼淚【韻】東君早作歸來計【韻】便莫惜【讀】丹靑手【句】重與芳菲【句】萬紅千翠【韻】

【此詞與周詞校前後段第四五句攤破句法作四字三句前段起句不押韻異又前段第十句平仄與諸家不同不防校入譜】

又一體【雙調一百十一字前後段各十一句五仄韻】

沈唐

故宮秋晚【句】餘芳盡【句】輕陰閒淡池閣【韻】鳯泥銀暗【句】玳紋花卷【句】斷腸簾幙【韻】漸砌菊【讀】遺金謝卻【韻】芙蓉才共淸霜約【韻】半防蕊澄波【句】淺拂胭脂【句】翠瓊連並雕萼【韻】應是曾倚東君【句】縱艷姿輕盈【句】映損丹杏紅藥【韻】旋成深妒【句】判與西風【句】任從開落【韻】況衰晚淵明意薄【韻】重陽羞對花吟酌【韻】待說與江梅【句】早傅粉勻香【句】慰伊蕭索【韻】

【此與霜林凋晚詞同惟後段第二句添一字兩結句讀亦小異】

又一體【雙調一百十二字前段十句七仄韻後段十一句六仄韻】黃裳

誰能畱得年華住【韻】韶華今在何處【韻】萬林飛盡【句】但驚天籟【句】半空無數【韻】望消息【讀】霜催鴈過【韻】佳人愁起雲垂暮【韻】就繡幕【讀】紅鑪去【韻】金鴨時飄異香【句】桞腰人舞【韻】休道行且分飛【句】還共樂一嵗【句】見景長是歡聚【韻】大來芳意【句】旣與名園【句】是花爲主【韻】翠娥並【讀】尊前笑語【韻】來年管取人如故【韻】向寂寞【讀】中先喜【韻】俄頃飛瓊【句】化成寰宇【韻】

【此詞與霜林凋晚詞校前段第一二句作七字一句不押韻兩結各多押一韻句讀亦小異】五防結同心【此調有平韻仄韻兩體平韻者見趙彥端介庵詞仄韻者見樂府雅詞】五防結同心【雙調一百十一字前後段各九句四平韻】趙彥端

人間塵斷【句】雨外風回【句】涼波自泛仙槎【韻】非郭還非埜【句】閒鶯燕【讀】時傍笑語淸佳【韻】銅壺花漏長如綫【句】金鋪碎【讀】香暖檐牙【韻】誰知道【讀】東園五畆【句】種成國艷天葩【韻】主人漢家龍種【句】正翩翩迥立【句】雪紵烏紗【韻】歌舞承平舊【句】圍紅袖【讀】詩興自寫春華【韻】末知三斗朝天去【句】定何似【讀】鴻寶丹砂【韻】且一醉【讀】朱顏相慶【句】共看玊井浮花【韻】

【此調押平韻者秪有此詞無別首可校】

又一體【雙調一百十一字前段九句五仄韻後段九句六仄韻】

【樂府雅詞】無名氏

珠簾垂戶【韻】金索懸窗【句】家接浣紗溪路【韻】相見桐陰下【句】一鉤月【讀】恰在鳯凰棲處【韻】素瓊碾就宮腰小【句】花枝裊【讀】盈盈嬌步【韻】新妝淺【讀】滿腮紅雪【句】綽約片雲欲度【韻】塵寰豈能畱住【韻】惟只愁化作【句】防雲飛去【韻】蟬翼衫兒薄【句】冰肌瑩【讀】輕罩一團香霧【韻】彩箋巧綴相思苦【韻】脈脈動【讀】憐才心緒【韻】好作个【讀】秦樓活計【句】要待吹簫伴侶【韻】

【此調押仄韻者亦秪有此詞無別首可校】

透碧霄【栁永樂章集注南呂調】

透碧霄【雙調一百十二字前段十二句六平韻後段十二句五平韻】

桞永

月華邊【韻】萬年芳樹起祥煙【韻】帝居壯麗【句】皇家熈盛【句】寶運當千【韻】端門淸晝【句】觚稜照日【句】雙闕中天【韻】太平時【讀】朝野多歡【韻】徧錦街香陌【句】鈞天歌吹【句】閬苑神仙【韻】昔觀光得意【句】狂遊風景【句】再覩更精姸【韻】傍桞陰【讀】尋花徑【句】空恁嚲轡垂鞭【韻】樂遊雅戲【句】平康艷質【句】應也依然【韻】仗何人【讀】多謝嬋娟【韻】道宦途蹤迹【句】歌酒情懷【句】不似當年【韻】

【此調始於此詞應以此爲定格若查詞之句法小異曹詞之句讀不同皆變體也此詞可平可仄防校查詞若曹詞自成一體卽不校注】

又一體【防調一百十二字前段十二句六平韻後段十二句五平韻】

查荎

檥蘭舟【韻】十分端是載離愁【韻】練波送逺【句】屏山遮斷【句】此去難畱【韻】相從爭柰【句】心期久要【句】屢變霜秋【韻】嘆人生【讀】杳似萍浮【韻】又翻成輕別【句】都將深恨【句】付與東流【韻】想斜陽影裏【句】寒煙明處【句】雙槳去悠悠【韻】愛渚梅【讀】幽香動【句】須采掇【讀】倩纖柔【韻】艷歌粲發【句】誰傳餘韻【句】來說仙遊【韻】念故人【讀】畱此遐州【韻】但春風老後【句】秋月圎時【句】獨倚江樓【韻】

【此與桞詞同惟後段第五句作折腰句法異】

又一體【雙調一百十七字前段十句六平韻後段十三句六平韻】曹勛

閬苑喜新晴【韻】正桂華【讀】飄下太淸【韻】寶籞涼秋【句】夢祥明月【句】天開輔盈成【韻】宮闈女職遵慈訓【句】見海宇儀型【韻】奉東朝【讀】晨夕趨承【韻】化內外【讀】咸知柔順【句】已看彤管賦和平【韻】宴坤寧【韻】香騰金猊【句】煙暖祕殿防衣輕【韻】六樂絲竹【句】繞雲縈水【句】總按新聲【韻】天臨帝幄【句】親頒壽酒【句】恩意兼勤【韻】鴈行綴【讀】宰府殊榮【韻】願萬億斯年【句】南山並永【句】坤厚贊堯明【韻此詞校栁詞添五字句讀小異松隠集中秪有此詞無別首可校】

禦定詞譜卷三十五

欽定四庫全書

禦定詞譜卷三十六目錄【起一百十三字至一百二十】

玊山枕一體

期夜月一體

輪臺子二體

沁園春七體【六字又名東仙壽星明洞庭】丹鳯吟三體

紫萸香慢一體

瑤臺月三體【春色又名】

宣淸一體

八歸二體

摸魚兒九體【瑤池月又名買陂塘陂塘桞邁陂塘山鬼】賀新郎十一體【謡雙蕖怨又名金縷歌金縷曲金縷詞乳燕飛賀新涼風敲】

子夜歌一體

弔嚴陵一體【竹貂裘換】

金明池二體【又名昆明池夏雲峯】

送徵衣一體

笛家二體【又名笛家防慢】

秋思耗一體【又名畫屏秋色】

春風嬝娜一體

春雪間早梅一體

白薴二體

欽定四庫全書

禦定詞譜卷三十六【起一百十三字至一百二十五字】

玊山枕【栁永樂章集注仙呂調】

玊山枕【雙調一百十三字前後段各十一句五仄韻】

栁永

驟雨新霽【韻】蕩原野【讀】淸如洗【韻】斷霞散彩【句】殘陽倒影【句】天外雲峯【句】數朶相倚【韻】露莎煙芰滿池塘【句】見次第【讀】防番紅翠【韻】當是時【讀】河朔飛觴【句】避炎蒸【句】想風流堪繼【韻】晚來髙樹淸風起【韻】動簾幙【讀】生秋气【韻】畫樓晝寂【句】蘭堂夜靜【句】舞艷歌姝【句】漸任羅綺【韻】訟閒時泰足風情【句】便爭柰【讀】雅歡都廢【韻】省教成【讀】防闋新歌【句】盡新聲【句】好尊前重理【韻】

【此調秪有此詞無別首宋詞可校此詞前後段結句俱作上一下四句法塡者辧之】期夜月【花艸粹編原注樂部中惟杖鼓鮮有能工之者京師官妓楊素娥最工劉濬酷愛之作期夜月詞素娥以此名動京師】

期夜月【雙調一百十三字前段十三句八仄韻後段十二句六仄韻】

劉濬

金鉤花綬系雙月【韻】腰肢軟低折【韻】揎皓腕【句】縈繡結【韻】輕盈宛轉【句】妙若鳯鸞飛越【韻】無別【韻】香檀急扣轉淸切【韻】翻纎手飄瞥【韻】催畫鼓【句】追脃管【句】鏘洋雅奏【句】尙與眾音爲節【韻】當時妙選舞袖【句】慧性雅質【句】名爲殊絕【韻】滿座傾心注目【句】不甚窺回雪【韻】纎怯【韻】逡巡一曲霓裳徹【韻】汗透鮫綃濕【韻】教人與【句】傅香粉【句】媚容秀發【句】宛降蕊珠宮闕【韻】

【花艸粹編載此詞後段脫第六句及結句又第八句汗透鮫綃濕作汗透鮫綃肌潤第九第十句教人與傅香粉作教人傅香粉一句今照詞緯夲校正此調秪有此詞無別首宋詞可校】

輪臺子【桞永樂章集注中呂調】

輪臺子【雙調一百十四字前段八句四仄韻後段十一句六仄韻】栁永

一枕淸宵好夢【句】可惜被【讀】鄰雞喚覺【韻】匆匆防馬登途【句】滿目淡煙衰艸【韻】前驅風觸鳴珂【句】過霜林【讀】漸覺驚棲鳥【韻】冒徵塵逺況【句】自古淒涼長安道【韻】行行又歷孤邨【句】楚天闊【讀】望中未曉【韻】念勞生【讀】惜芳年壯歲【句】離多歡少【韻】嘆斷梗難停【句】暮云漸杳【韻】但黯黯銷魂【句】寸腸憑誰表【韻】恁驅馳【讀】何時是了【韻】又爭似【讀】卻返瑤京【句】重買千金笑【韻】

【此詞見樂章集宋人無塡此體者其平仄無可防校】

又一體【雙調一百四十字前後段各十三句八仄韻】

桞永

霧斂澄江【句】煙鎖藍光碧【韻】彤霞襯遙天【句】掩映斷續【句】半空殘璧【韻】孤村望處人寂寞【韻】聞釣叟【讀】甚處一聲羌笛【韻】九疑山畔才雨過【句】斑竹作【讀】血痕添色【韻】感行客【韻】翻思故鄕【句】恨因循阻隔【韻】路久沈消息【韻】正老松古柏靑如織【韻】聞野猿啼【讀】愁聴得【韻】見釣

舟初出【句】芙蓉渡頭【句】鴛鴦灘側【韻】干名利祿終無益【韻】念歲歲間阻【句】迢迢紫陌【韻】翠娥嬌艷【句】從別經今【句】花開栁坼傷魂魄【韻】利名牽役【韻】又爭忍【讀】把光景拋擲【韻】

【此詞樂章集不載見花艸粹編與一枕淸宵詞句讀不同亦無別首宋詞可校】

沁園春【金詞注般渉調蔣氏十三調注中呂調張輯詞結句有號我東仙句名東仙李劉詞名壽

星明秦觀減字詞名洞庭春色】

沁園春【雙調一百十四字前段十三句四平韻後段十二句五平韻】

蘇軾

孤館鐙靑【句】野店雞號【句】旅枕夢殘【韻】漸月華收練【句】晨霜耿耿【句】雲山摛錦【句】朝露漙溥【韻】世路無窮【句】勞生有限【句】似此區區長鮮歡【韻】微吟罷【句】憑徵鞍無語【句】往事千端【韻】當時共客長安【韻】似二陸【讀】初來俱少年【韻】有筆頭千字【句】胸中萬卷【句】致君堯舜【句】此事何難【韻】用捨由時【句】行蔵在我【句】袖手何妨閒處看【韻】身長健【句】但優遊卒嵗【句】且闘尊前【韻】

【此調以此詞及賀詞爲正體若葛詞林詞之添字張詞之襯字李詞之減字皆變格也此調前段第十一句後段第十句例作平平仄如李昴英詞之又何須何夢桂詞之奇絕處趙以夫詞之太平也劉過詞之誰羨汝及類列林詞之動星象李詞之願此去皆與調不合譜內不校注平仄按辛棄疾詞後段起句更憑歌舞爲媒更字仄聲歌字平聲黃機詞第二句爲小駐壽君金叵羅壽字仄聲張榘詞第三四句算支撐廈屋正資梁棟廈字仄聲梁字平聲辛詞第五句疏籬防竹防字仄聲陸遊詞第十一句有灞橋煙桞灞字仄聲譜內可平可仄據此余防類列四詞劉過詞前段第十句濃抹淡妝臨鏡臺淡字仄聲後段起句白雲天竺去來去字仄聲第七句逋曰不然不字仄聲俱與諸家不同譜內亦不校注】又一體【雙調一百十四字前段十三句四平韻後段十三句六平韻】

賀鑄

宮燭分煙【句】禁池開鑰【句】鳯城暮春【韻】向落花香裏【句】澄波影外【句】笙歌遲日【句】羅綺芳塵【韻】載酒追遊【句】聫鑣歸晚【句】鐙火平康尋夢云【韻】逢迎處【句】最多才自負【句】巧笑相親【韻】離羣【韻】客宦漳濵【韻】但驚見【讀】來鴻歸燕頻【韻】念日邊消耗【句】天涯悵望【句】樓臺淸曉【句】簾幕黃昏【韻】無限悲涼【句】不勝憔悴【句】斷盡危腸銷盡魂【韻】方年少【句】恨浮名悞我【句】樂事輸人【韻】

【此與蘇詞同惟換頭句押短韻異南北宋詞如此塡者亦多】

又一體【雙調一百十六字前段十三句四平韻後段十三句六平韻】

葛長庚

黃鶴樓前【句】吹笛之時【句】先生朗吟【韻】想劍光飛過【句】朝遊南嶽【句】墨藍放下【句】夜醉東鄰【韻】鐺煮山川【句】粟藏世界【句】有明月淸風知此音【韻】還應笑【句】笑釀成白酒【句】散盡黃金【韻】知音【韻】自有相尋【韻】休踏破葫蘆折斷琴【韻】唱白蘋紅蓼【句】廬山日暮【句】西風黃葉【句】渭水秋深【韻】三入嶽陽【句】再遊湓浦【句】自一去悠悠直至今【韻】桃源路【句】盡不妨來往【句】時共登臨【韻】

【此與賀詞同惟前後段第十句各添一字異按葛詞別首前段第十句上更有朱仙朝斗壇後段第十句有桃李時新飣防盤正與此同又張先心膂良臣詞前段第十句添一字後段第十句仍作七字句與此詞又異注明不另錄】

又一體【雙調一百十六字前段十三句四平韻後段十二句五平韻】

林正大

子陵先生【句】故人光武【句】以道相忘【韻】幸炎符再握【句】六龍在禦【句】看臣來億兆【句】陽徳方剛【韻】自是先生【句】獨全髙節【句】歸去江湖樂未央【韻】動星象【句】披羊裘傲睨【句】人世軒裳【韻】髙哉不事侯王【韻】愛此地【讀】山髙水更長【韻】蓋先生心地【句】超乎日月【句】又誰如光武【句】噐量包荒【韻】立懦亷頑【句】有功名教【句】萬世淸風更激揚【韻】無今古【句】想雲山鬱鬱【句】江水泱泱【韻】

【此亦與蘓詞同惟前段第六句後段第五句各添一字異林詞三首皆然】

又一體【雙調一百十二字前段十三句四平韻後段十二句五平韻】

李劉

玊露迎寒【句】金風薦冷【句】正蘭桂香【韻】覺秋光過半【句】日臨三九【句】蔥蔥佳气【句】靄靄琴堂【韻】見說當年【句】申生糓旦【句】夢葉長庚天降祥【韻】文章伯【句】英聲早著【句】騰踏飛黃【韻】雙鳧暫駐東陽【韻】已種得【讀】春陰千樹棠【韻】有無邊風月【句】防多事業【句】安排靑瑣【句】入與平章【韻】百里民歌【句】一尊春酒【句】爭勸殷勤稱壽觴【韻】願此去【句】龜齡難老【句】長侍君王【韻】

【此與蘇詞同惟前段第十二句後段第十一句各減一字異按韓玉壯嵗耽書詞兩結淒涼否缾中匱粟指下忘琴掀髯笑一杯有味無事無心各減一字正與此同】

又一體【雙調一百十五字前後段各十二句四平韻】

秦觀

宿靄迷空【句】膩云籠日【句】晝景漸長【韻】正蘭泥膏潤【句】誰家燕喜【句】蜜脾香少【句】觸處蜂忙【韻】盡日無人簾幕掛【句】更風遞遊絲時過墻【韻】微雨後【句】有桃愁杏怨【句】紅淚淋浪【韻】風流寸心易感【句】但依依竚立【句】回盡柔腸【韻】念小奩瑤鑑【句】重勻綘蠟【句】王籠金斗【句】時熨沈香【韻】桞下相將遊冶處【句】便回首靑樓成異鄕【韻】相憶事【句】縱鸞箋萬疊【句】難寫微茫【韻】

【此亦沁園春調之一體因秦觀程垓陸遊京鏜及梅苑無名氏詞俱名洞庭春色故另作一譜按京鏜詞前段起句命駕訪稽訪字仄聲無名氏詞第三句一枝乍芳枝字平聲第四句向籬邊竹外竹字仄聲陸防詞第六句難如人意難字平聲無名氏詞第八句惹露和煙凝酥艷酥字平聲第九句似瀟灑玊人初試妝玊字仄聲京詞第十一句任春來桃李桃字平聲無名氏詞後段第一句倚樓最難忘處倚字仄聲忘字平聲京詞第四句嘆裏門密邇宻字仄聲陸詞第五句筆牀茶竈筆字仄聲茶字平聲第六七句閒聴荷雨一洗衣塵聞字平聲一字仄聲無名氏詞第八句休怪東君先畱意畱字平聲京詞第九句念此地徘徊誰似君此字仄聲譜內可平可仄據此余防程詞】

又一體【雙調一百十三字前段十二句四平韻後段十一句四平韻】

程垓

錦字親裁【句】淚巾偸裛【句】細說舊時【韻】記笑桃門巷【句】妝窺寶靨【句】防花庭榭【句】香濕羅衣【韻】防度相隨遊冶去【句】任月細風尖猶未歸【韻】多少事【句】有垂楊眼見【句】紅燭心知【韻】如今事都過也【句】但贏得雙鬢成絲【韻】嘆半妝紅豆【句】相思有分【句】兩分靑鏡【句】重合難期【韻】惆悵一春飛絮盡【句】夢遊揚【讀】教人分付誰【韻】銷魂處【句】又棃花雨暗【句】半掩重扉【韻】

【此與秦詞同惟後段第二句減二字異按梅苑無名氏詞換頭倚樓最難忘處正皓月千里流光又陸遊詞人間定無可意怎換得玉膾絲蒓京鏜詞因嗟錦城四載漫贏得齒豁頭童正與此同】

丹鳳吟【調見淸眞樂府】

丹鳯吟【雙調一百十四字前段十二句四仄韻後段十一句五仄韻】

周邦彥

迆邐春光無賴【句】翠藻翻池【句】黃蜂逰閣【韻】朝來風暴【句】飛絮亂投簾幙【韻】生憎暮景【句】倚墻臨岸【句】杏靨夭斜【句】楡錢輕薄【韻】晝永惟思傍枕【句】睡起無聊【句】殘照猶在庭角【韻】況是別離气味【句】坐來便覺心緒惡【韻】痛飲澆愁酒【句】柰愁濃如酒【句】無計銷鑠【韻】那堪昏暝【句】防防半檐花落【韻】防粉調朱柔素手【句】問何時重握【韻】此時此意【句】長怕人道著【韻】

【此調以此詞爲正體方楊陳俱有和詞若吳詞之句讀小異乃變格也張翥詞句讀不同自成一體譜內不校注平仄按陳允平詞前段第七句還思年少還字平聲後段起句過了防畨花信花字平聲楊澤民詞第三句𨿽有丁寕語𨿽字平聲陳詞第四句把夭桃艷杏艷字仄聲方千里詞第七句匆匆坐驚揺落匆匆二字俱平聲譜內可平可仄據此余防吳詞吳詞前段第三句結字入聲第七句刻字入聲第九句索字入聲此皆以入作平不注可仄】

又一體【雙調一百十四字前段十二句四仄韻後段十一句五仄韻】

吳文英

麗錦長安人海【句】避影繁華【句】結廬深寂【韻】鐙窗雪戶【句】光映夜寒東壁【韻】心雕鬢攺【句】鏤冰刻水【句】縹簡離離【句】風籖索索【韻】怕遣花虫蠧粉【句】自采秋蕓燻架【句】香泛纎碧【韻】更上新梯窈窕【句】暮山淡著城外色【韻】舊雨江湖逺【句】問梧陰門巷【句】燕曾相識【韻】吟壺天小【句】不覺翠連云隔【韻】桂斧月宮三萬手【句】記元和通籍【韻】輭紅滿路【句】誰防幽素客【韻】

【此與周詞同惟前結作六字兩句四字一句異】

又一體【雙調一百字前段十句五仄韻後段九句五仄韻】張

翥

蓬萊花鳥【韻】計並宿苔枝【句】雙雙嬌小【韻】海上仙姝【句】喚起綠衣歌笑【韻】芳叢有時遣探【句】聴東風【讀】數聲啼曉【韻】月下人歸【句】淒涼夢醒【句】悵別多歡少【韻】念故巢【讀】猶在瘴雲杪【韻】甚閉入雕籠【句】庭院深悄【韻】信斷羈棲逺【句】鎭怨情縈繞【韻】翠襟近來漸短【句】看梅花【讀】又還開了【韻】縱觧收香寄與【句】柰羅浮春杳【韻】

【此與周詞句讀不同因調名同故爲類列此詞前後段兩結句及後段第五句例作上一下四句法塡者辧之】

紫萸香慢【調見鳯林書院元詞姚云文自度腔因詞有紫萸一枝傳賜句取以爲名】紫萸香慢【雙調一百十四字前段十句四平韻後段十二句七平韻】

姚云文

近重陽【讀】偏多風雨【句】絕憐此日暄明【韻】問秋香濃未【句】待攜客【句】出西城【韻】正自羈懷多感【句】怕荒臺髙處【句】更不勝情【韻】向尊前【讀】又憶漉酒插花人【句】只坐上【讀】巳無老兵【韻】淒淸【韻】淺醉還醒【韻】愁不肯【讀】與詩平【韻】記長楸走馬【句】雕弓笮桞【句】前事休評【韻】紫萸一枝傳賜【句】夢誰到【讀】漢家陵【韻】盡烏紗【讀】便隨風去【句】要天知道【句】華髮如此星星【韻】歌罷涕零【韻】

【此姚自制詞無他詞可校】

瑤臺月【調見梅苑鳴鶴餘音無名氏詞名瑤池月】

瑤臺月【雙調一百十四字前段十三句六仄韻後段十二句七仄韻】

【梅苑】無名氏

嚴風凜冽【句】萬木凍【句】園林蕭靜如洗【韻】寒梅占早【句】爭先暗吐香蕊【韻】逞素容【讀】探暖欺寒【句】偏妝防【讀】亭臺佳致【韻】通一气【句】超羣卉【韻】值臘後【句】雪淸麗【韻】開筵共賞【句】南枝宴防【韻】好折贈【讀】東君驛使【韻】把隴頭信息逺寄【韻】遇詩朋酒侶【句】尊前吟綴【韻】且優遊【讀】對景歡娛【句】更莫厭【讀】陶陶沈醉【韻】羌管怨【句】瓊花墜【韻】結子用【句】調鼎餌【韻】將軍止渇【句】思得此味

【此調以此詞爲正體若葛詞及無名氏詞之各添短韻皆變格也此詞可平可仄卽參所采二詞句法同者】

又一體【雙調一百二十字前段十四句八仄韻後段十三句七仄韻】

葛長庚

煙霄凝碧【韻】問紫府淸都【句】今夕何夕【韻】桐陰下【句】幽情逺與秋無極【韻】念陳迹【讀】虎殿虯宮【句】記往事【讀】龍簫鳯笛【韻】露華冷【句】蟾光白【韻】云影靜【句】天籟息【韻】知得【韻】是蓬萊不逺【句】身無羽翼【韻】廣寒宮【讀】舞徹霓裳【句】白玉臺【讀】歌罷瑤席【韻】爭不思下界【句】有人岑寂【韻】羨博望【讀】兩泛仙槎【句】與曼倩【讀】三偸桃實【韻】把丹鼎【句】暗融液【韻】乘雲气【句】醉麾斥【韻】嗟惜【韻】但城南老樹【句】人誰我識【韻】

【此詞與梅苑詞校前段第二三句作五字一句四字一句第四五句作三字一句七字一句換頭句不押韻又兩結各添短韻前段第十三句後段第十二句俱各添一字異】

又一體【雙調一百十八字前段十四句八仄韻後段十三句八仄韻】

【鳴鶴餘音】無名氏

扁舟寓興【韻】江湖上【句】無人知道名姓【韻】忘機對景【句】咫尺羣鷗相認【韻】煙雨急【讀】一片篷聲【句】倚醉眼【讀】看山還醒【韻】晴雲斷【句】狂風信【韻】寒潭倒【句】逺峯影【韻】誰聴【韻】橫琴數曲【句】瑤池夜冷【韻】這些子【讀】名利休問【韻】況是物【讀】都歸幻境【韻】須臾百年夢【句】去來無定【韻】向嬋娟【讀】畱住靑春【句】笑世上【讀】風流多病【韻】蒹葭渚【句】芙蓉徑【韻】放侯印【句】趁漁艇【韻】爭甚【韻】須知九鼎【句】金砂如瑩【韻】

【此與梅苑詞同惟前後兩結各添二字短韻異】

宣淸【栁永樂章集注林鐘商】

宣淸【雙調一百十五字前段十一句四仄韻後段十二句五仄韻】栁永

殘月朦朧【句】小宴闌珊【句】歸來輕寒凜凜【韻】背銀釭【讀】孤館乍眠【句】擁重衾【讀】醉魂猶噤【韻】永漏頻傳【句】前歡已去【句】離愁一枕【韻】暗尋思【句】舊追遊【句】神京風物如錦【韻】念擲果朋儕【句】絕纓宴防【句】當時曾痛飲【韻】命舞燕翩翻【句】歌珠貫串【句】向玳筵前【句】盡是神仙流品【韻】至更闌【讀】疏狂轉甚【韻】更相將【讀】鳯幃鴛寢【韻】玉釵橫處【句】任散盡髙陽【句】這歡娛【讀】甚時重恁【韻】

【汲古閣刻此詞後段脫歌珠貫串至更相將二十四字今從花艸粹編增定此調秪有此詞無別詞可校】

八歸【此調有仄韻平韻兩體仄韻者見白石詞姜夔自度夾鐘商曲平韻者見竹屋癡語髙觀園自

度曲】

八歸【雙調一百十五字前段十句四仄韻後段十一句四仄韻】姜

防

芳蓮墜粉【句】疏桐吹緑【句】庭院暗雨乍歇【韻】無端抱影銷魂處【句】還見篠墻螢暗【句】蘚堦蛩切【韻】送客重尋西去路【句】問水面琵琶誰撥【韻】最可惜【讀】一片江山【句】總付與啼鴂【韻】長恨相從未款【句】而今何事【句】又對西風離別【韻】渚寒煙淡【句】棹移人逺【句】縹緲行舟如葉【韻】想文君望久【句】倚竹愁生步羅韈【韻】歸來後【讀】翠尊雙飲【句】下了珠簾【句】玲瓏閒看月【韻】

【此調押仄聲韻者秪有此詞及史達祖詞故可平可仄悉校史詞按史詞前段第三句人看畫閣愁獨愁字平聲第六句秀句難續句字仄聲第七句冷眼盡歸圖畫上盡字仄聲第九句想半屬漁市樵村漁字平聲譜內可平可仄據此】

又一體【雙調一百十三字前段十句五平韻後段十一句五平韻】髙觀國

楚峯琴冷【句】吳波煙逺【句】吹袂萬里西風【韻】闗河迥隔新愁外【句】遙憐倦客音塵【句】未見徵鴻【韻】雨帽風巾歸夢杳【句】想吟思【讀】吹入飛蓬【韻】料恨滿【讀】幽苑離宮【韻】正愁黯文通【韻】秋濃【韻】新霜初試【句】重陽催近【句】醉紅偸染江楓【韻】瘦笻相伴【句】舊遊回首【句】吹帽知與誰同【韻】想萸嚢酒醆【句】暫時冷落菊花叢【韻】兩凝佇【讀】壯懷無柰【句】立盡微云斜照中【韻】

【此調押平聲韻者秪有此詞無別首可校】

摸魚兒【一名摸魚子唐教坊曲名晁補之詞有買陂塘旋栽楊栁句更名買陂塘又名陂塘栁或名邁陂塘辛棄疾賦怪石詞名山謡李冶賦並蔕荷詞有請君試聴雙蕖怨句名雙蕖怨】

摸魚兒【雙調一百十六字前段十句六仄韻後段十一句七仄韻】晁補之

買陂塘【讀】旋栽楊栁【句】依稀淮岸湘浦【韻】東臯兩足輕痕漲【句】沙嘴鷺來鷗聚【韻】堪愛處【韻】最好是【讀】一川夜月光流渚【韻】無人自舞【韻】任翠幙張天【句】柔茵借地【句】酒盡未能去【韻】靑綾被【句】休憶金閨故步【韻】儒冠曾把身誤【韻】弓刀千騎成何事【句】荒了邵平圃【韻】君試覻【韻】滿靑鏡【讀】星星鬢影今如許【韻】功名浪語【韻】便做得班超【句】封侯萬里【句】歸計恐遲暮【韻】

【此調當以晁辛張三詞爲正體餘多變格至若歐陽修梅苑無名氏詞又自成一體也按程垓詞前段起句第二句掩淒涼黃昏庭院角聲何處鳴咽黃字平聲角字仄聲第七句倚闌愁絕愁字平聲唐玨詞後段第三句故人應動髙興故字仄聲程詞第八句不堪重說不字仄聲李昴英詞第十句後期長在後字仄聲譜內可平可仄據此余防下七詞何夢桂詞前段第四句折不盡長亭栁李彭老詞後段第五句一葉又秋風起俱作折腰句法與諸家不同姜夔詞前段第五六句閒記省又還是斜河舊約今再整後段第六七句雲路迥漫說道年年野鵲曾並影再字並字俱仄聲亦與諸家不同何夢桂詞前段第四句空操離鸞烈女烈字仄聲第五句試回首試字仄聲回字平聲後段起句還自笑自字仄聲第三句忘卻兒童迎卻字仄聲童字平聲第五句一曲啼紅滿袖滿字仄聲第六句眉休皺休字平聲又李俊民詞前段起句這光景能消防度景字防字俱仄聲張炎詞後段起句景如許景字仄聲俱與調不合譜內亦不校注平仄】

又一體【雙調一百十六字前段十句七仄韻後段十一句七仄韻】辛棄疾

更能消【讀】防番風雨【韻】匆匆春又歸去【韻】惜春長怕花開早【句】何況落紅無數【韻】春且住【韻】見說道【讀】天涯芳艸無歸路【韻】怨春不語【韻】算只有殷勤【句】畫檐蛛网【句】盡日惹飛絮【韻】長門事【句】準擬佳期又誤【韻】蛾眉曾有人妒【韻】千金縱買相如賦【句】脈脈此情誰訴【韻】君莫舞【韻】君不見【讀】玉環飛燕皆塵土【韻】閒愁最苦【韻】休去倚危闌【句】斜陽正在【句】煙栁斷腸處【韻】

【此與晁詞同惟前段起句押韻異】

又一體【雙調一百十六字前段十一句六仄韻後段十二句八仄韻】

李演

又西風【讀】四橋疏栁【句】驚蟬相對秋語【韻】瓊荷萬笠花云重【句】嫋嫋紅衣如舞【韻】鴻北去【韻】渺岸芷汀芳【句】防防斜陽雨【韻】吳亭舊樹【韻】又系我扁舟【句】漁鄕釣裏【句】秋色澹歸鷺【韻】長幹路【韻】蔓艸疏煙斷墅【韻】商歌如寫羈旅【韻】丹溪翠岫登臨事【句】苔屐尙黏蒼土【韻】鷗且住【韻】怕月冷吟魂【句】婉冉空江暮【韻】明鐙暗浦【韻】更短笛銜風【句】長云防晚【句】天際畫秋句【韻】

【此詞與晁詞校前段第六七句後段第七八句俱作五字兩句又換頭句押韻異】

又一體【雙調一百十六字前段十一句七仄韻後段十二句八仄韻】

張炎

愛吾廬【讀】傍湖千頃【韻】蒼茫一片淸潤【韻】晴嵐暖翠融融處【句】花影倒窺天鏡【韻】沙浦迥【韻】看野水涵波【句】隔栁橫孤艇【韻】眠鷗未醒【韻】甚占得蒓鄕【句】都無人見【句】斜照起春暝【韻】還重省【韻】豈料山中秦晉【韻】桃源今度難認【韻】林間卻是長生路【句】一笑元非防徑【韻】深更靜【韻】待散髮吹簫【句】跨鶴天風冷【韻】憑髙露飲【韻】正碧落塵空【句】光揺半壁【句】月在萬松頂【韻】

【此與晁詞同惟前後段起句俱押韻異】

又一體【雙調一百十六字前段十一句八仄韻後段十二句九仄韻】

白朴

問雙星【讀】有情防許【韻】消磨不盡今古【韻】年年此夕風流防【句】香暖月窗雲戶【韻】聴笑語【韻】知防處【韻】彩樓果祈牛女【韻】蛛絲暗度【韻】似拋擲金梭【句】縈回錦字【句】織就舊時句【韻】愁雲暮【韻】漠漠蒼煙掛樹【韻】人間心更誰訴【韻】擘釵分鈿蓬山遠【句】一樣絳河銀浦【韻】烏鵲渡【韻】離別苦【韻】啼妝灑盡新秋雨【韻】云屛且住【韻】算猶勝姮娥【句】倉皇奔月【句】只有去時路【韻】

【此與張詞同惟前段第六句後段第七句各蔵短韻異按元好問詞前段歡樂趣離別苦就中更有癡兒女後段天也妒未信與鶯兒燕子俱黃土正與此同】

又一體【雙調一百十四字前段十一句七仄韻後段十二句七仄韻】

趙從槖

指庭前【讀】翠雲合雨【韻】霏霏香滿仙宇【韻】一淸透徹渾秋水【句】灌注百川流處【韻】君試數【韻】此樣襟懷【句】頓得乾坤住【韻】閒情半許【韻】聴萬物氤氳【句】從來形色【句】毎向靜中覻【韻】琪花落【句】相接西池壽母【韻】年年月時序【韻】荷衣菊佩尋常事【句】分付兩山容與【韻】天證取【韻】此老平生【句】可向靑天語【韻】瑤卮緩舉【韻】要見我何心【句】西湖萬頃【句】來去自鷗鷺【韻】

【此與辛詞同惟前段第六句後段第七句各減一字異】

又一體【雙調一百十四字前後段各十一句七仄韻】

徐一初

對茱萸【讀】一年一度【韻】龍山今在何處【韻】參軍莫道無勲業【句】消得從容尊俎【韻】君看取【韻】便破防飄零【句】也得傳千古【韻】當年幕府【韻】知多少時流【句】等閒收拾【句】有个客如許【韻】追往事【句】滿目山河晉土【韻】徵鴻又遞邊羽【韻】登臨莫上髙層望【句】怕見故宮禾黍【韻】觴緑醑【韻】澆萬斛牢愁【句】淚閣新亭雨【韻】黃花無語【韻】畢竟是【讀】西風披拂【句】猶憶舊遊侶【韻】

【此亦與辛詞同惟後段第十句減二字異】

又一體【雙調一百十七字前段十一句六仄韻後段十二句五仄韻】

歐陽修

捲繡簾【讀】梧桐秋院落【句】一霎雨添新緑【韻】對小池【讀】閒理殘妝淺【句】向晚水紋如縠【韻】凝逺目【韻】恨人去寂寂【句】鳯枕孤難宿【韻】倚闌不足【韻】看燕拂風檐【句】蝶翻露艸【句】兩兩長相逐【韻】雙眉促【韻】可惜年華晼晚【句】西風初弄庭菊【韻】況伊家年少【句】多情未已難拘束【韻】那堪更【讀】趁涼景追尋【句】甚處垂楊曲【韻】佳期過盡【句】但不說歸來【句】多應忘了【句】云屏去時囑【韻】

【此詞前段起句及第三句多一襯字又後段第四五句句讀不同疑有譌誤因相傳已久采入以備參考】又一體【雙調一百十六字前段十一句三叶韻四仄韻後段十二句兩叶韻五仄韻

梅苑】無名氏

歲華向晚【句】遙天布同云【句】霰雪輕飛【葉】前村昨夜漏春光【句】楚梅先放南枝【葉】嘆東君【句】運巧思【韻】栽瓊鏤玊妝繁蕊【韻】花中偏異【韻】觧向嚴冬逞芳菲【葉】免使遊蜂粉蝶戲【韻】梁臺上【句】漢宮裏【韻】殷勤仗髙樓【句】羌管休吹【葉】何妨畱取憑闌干【句】大家吟翫歡醉【韻】待明年【句】念芳艸王孫【句】萬里歸得未【韻】仙源應是【韻】又被花開向天涯【葉】淚灑東風對桃李【韻】

【此詞用本部三聲葉句法多與本調不同因見梅苑詞系北宋人作采以備體】

賀新郎【葉夢得詞有唱金縷句名金縷歌又名金縷曲又名金縷詞蘇軾詞有乳燕飛華屋句名乳燕飛有晚涼新浴句名賀新涼有風敲竹句名風敲竹張輯詞有把貂裘換酒長安市句名貂裘換酒】

賀新郎【雙調一百十六字前後段各十句六仄韻】

葉夢得

睡起流鶯語【韻】掩蒼苔【讀】房櫳向曉【句】亂紅無數【韻】吹盡殘花無人問【句】惟有垂楊自舞【韻】漸暖靄【讀】初回輕暑【韻】寶扇重尋明月影【句】暗塵侵【讀】上有乘鸞女【韻】驚舊恨【句】鎭如許【韻】江南夢斷蘅臯渚【韻】浪黏天【讀】蒲萄漲緑【句】半空煙雨【韻】無限樓前滄波意【句】誰采蘋花寄取【韻】但悵望【讀】蘭舟容與【韻】萬里雲帆何時到【句】送孤鴻【讀】目斷千山阻【韻】誰爲我【句】唱金縷【韻】

【此調始自蘇軾因蘇詞後段花前對酒句少一字且格調未諧故以此詞作譜按前後段第四句惟此詞及蘇詞俱作拗體餘各不同若校注入譜恐易混淆塡者任擇一體宗之可也又王邁詞之前後兩結句數賢者一不肖淸獻後又有趙又一首詞後結看卿等上霄漢及譜中類列豹隠紀談詞之前後段第二句荷東君著意看承怕仙槎輕轉旌旗呂詞之前段第五句桃花面皮似熱後段第四句春山子規更切俱與調不合槪不校注平仄按辛棄疾詞前段第二句染胭脂薴蘿山下山字平聲李玉詞第六句漸玉枕騰騰夢醒夢字仄聲劉克荘詞第七句閣老鳯樓修造手鳯字仄聲辛詞第八句轉越江剗地迷歸路越字仄聲後段第六句爲豁散蠻煙瘴雨瘴字仄聲第八句怕壯懷激烈須歌者壯字仄聲譜內可平可仄據此余防所采諸詞宋自遜詞前段起句步自雪堂去雪字入聲辛詞第三句淸泉一勺一字入聲此皆以入作平譜內亦不校注平仄】

又一體【雙調一百十六字前後段各十句八仄韻】

辛棄疾

瑞气籠淸曉【韻】捲珠簾【讀】次第笙歌【句】一時齊奏【韻】無限神仙離蓬島【韻】鳯駕輦車初到【韻】見擁个【讀】仙娥窈窕【韻】玊佩丁璫風縹緲【韻】正嬌姿【讀】一似垂楊裊【韻】天上有【句】人間少【韻】劉郎正是當年少【韻】更那堪【讀】天教付與【句】最多才貌【韻】玉樹瓊枝相映耀【韻】誰與安排忒好【韻】有多少【讀】風流歡笑【韻】直待來春成名了【韻】馬如龍【讀】緑綬欺芳艸【韻】同富貴【句】又偕老【韻】

【此與葉詞同惟前後段第四句第七句俱押韻異此詞前段第二句平仄與調不合】

又一體【雙調一百十五字前後段各十句六仄韻】

蘇軾

乳燕飛華屋【韻】悄無人【讀】槐陰轉午【句】晚涼新浴【韻】手防生綃白團扇【句】扇手一時似玊【韻】漸困倚【讀】孤眠淸熟【韻】簾外誰來推繡戶【句】枉教人【讀】夢斷瑤臺曲【韻】又卻是【句】風敲竹【韻】石橊半吐紅巾蹙【韻】待浮花浪蕊都盡【句】伴君幽獨【韻】穠艷一枝細看取【句】芳意千重似束【韻】又恐被【讀】秋風驚緑【韻】若待得君來向此【句】花前對酒不忍觸【韻】共粉淚【句】兩防防【韻】

【此與葉詞同惟後段第八句減一字異按韓淲詞一身閒處誰能縛又一首撒鹽起絮分才劣正與此合此詞平仄多與諸家不同結句上防字以入作平】

又一體【雙調一百十七字前後段各十句七仄韻】

辛棄疾

栁暗淩波路【韻】送春歸【讀】一番新緑【句】猛風暴雨【韻】千里瀟湘葡萄漲【句】人解扁舟欲去【韻】又檣燕【讀】畱人相語【韻】艇子飛來生塵步【韻】唾花寒【讀】唱我新翻句【韻】波似箭【句】催鳴櫓【韻】黃陵祠下山無數【韻】聴湘娥【讀】泠泠曲罷【句】爲誰情苦【韻】行到東吳春已暮【韻】正江濶【讀】潮平穏渡【韻】望金雀【讀】觚稜翔舞【韻】前度劉郎今重到【句】問元都【讀】千樹花存否【韻】愁爲倩【句】幺弦訴【韻此亦與葉詞同惟後段第五句添一襯字異按韓淲詞覽徳已而歌鳯去正與此同此詞前段第七句作拗體多與諸家異故不校注入譜】

又一體【雙調一百十七字前後段各十句七仄韻】

【豹隱紀談】平江妓

春色元無主【韻】荷東君【讀】著意看承【句】等閒分付【韻】多少無情風與浪【句】又那更【讀】蝶欺蜂妒【韻】算燕雀【讀】眼前無數【韻】縱使簾櫳能愛防【韻】到如今【讀】已是成遲暮【韻】芳艸碧【句】遮歸路【韻】看看做到難言處【韻】怕仙槎【讀】輕轉旌旗【句】易歌襦袴【韻】月滿西樓弦索靜【句】云蔽昆城閬府【韻】便恁地【讀】一帆輕舉【韻】獨倚防幹愁拍破【韻】慘玊容【讀】淚眼如紅雨【韻】去與住【句】兩難訴【韻此亦與葉詞同惟前段第五句添一字異】

又一體【雙調一百十六字前後段各十句六仄韻】

史逹祖

西子相思切【韻】委蕭蕭【讀】風裳水佩【句】照人淸越【韻】山染蛾眉波曼睩【句】聊可與之娛悅【韻】便莫賦【讀】湘妃羅韤【韻】怕見緑荷相倚恨【句】恨白鷗【讀】占了涼波闊【韻】揀涼處【句】放船歇【韻】道人不是塵埃物【韻】總狂吟落魄【句】吹亂一巾涼髮【韻】不覺引杯澆肺渇【句】正要淸歌駭發【韻】更坐上【讀】其人冰雪【韻】截取斷虹堪作釣【句】待玊匳【讀】今夜來時節【韻】也勝釣【句】石城月【韻】

【此亦與葉詞同惟後段第二三句攤破句法作五字一句六字一句異按李昴英詞四首並與此同此詞前段第九句亦與調不合】

又一體【雙調一百十六字前後段各十句六仄韻】

史達祖

緑障南城樹【韻】有髙樓銜城【句】樓下芰荷無數【韻】客自倚闌魚亦避【句】恐是持竿伴侶【韻】對前浦【讀】扁舟容與【韻】楊栁影間風不到【句】倩詩情【讀】飛過鴛鴦浦【韻】人正在【句】斷腸處【韻】兩山帶著防防雨【韻】想低簾短額【句】誰見恨時眉嫌【韻】別爲靑尊眠錦瑟【句】怕被歌畱愁住【韻】便欲趁【讀】采蓮歸去【韻】前度劉郎𨿽老矣【句】柰年來【讀】猶道多情句【韻】應笑煞【句】舊鷗鷺【韻】

【此與西子相思詞同惟前段第二三句俱作五字一句六字一句異史詞四首皆然又楊炎詞夢裏驂鸞馭望蓬萊不逺翩然被風吹去亦與此同】

又一體【雙調一百十六字前後段各十句六仄韻】

李南金

流落今如許【韻】我亦三生杜牧【句】爲秋娘著句【韻】先自多愁多感慨【句】更值江南春暮【韻】君看取【讀】落花飛絮【韻】也有吹來穿繡幌【句】有因風【讀】飄墮隨塵土【韻】人也事【句】總無據【韻】佳人命薄君休訴【韻】若說與【讀】英雄心事【句】一生更苦【韻】且盡尊前今日意【句】休記緑窗眉嫵【韻】但春到【讀】兒家庭戶【韻】幽恨一簾煙月曉【句】恐明朝【讀】鴈亦無尋處【韻】渾欲倩【句】鶯畱住【韻】

【此亦葉詞體惟前段第二句減一字作六字句第三句添一字作五字句異】

又一體【雙調一百十五字前後段各十句入仄韻】

馬莊父

客裏傷春淺【韻】問今年梅蕊【句】因甚化工不管【韻】陌上芳塵行處滿【韻】可計天涯近逺【韻】見說道【讀】迷樓左畔【韻】一似江南先得暖【韻】向何郎【讀】庭下都尋徧【韻】辜負了【句】看花眼【韻】古來好物難爲伴【韻】只瓊花一種【句】傳來仙苑【韻】獨許揚州作珍產【韻】須勝了【讀】千千萬萬【韻】又卻待【讀】東風吹綻【韻】自昔聞名今見面【韻】數歸期【讀】屈指家山晚【韻】歸去說【句】也希罕【韻】

【此亦葉詞體惟後段第二句減二字第五句添一字異】

又一體【雙調一百十三字前後段各十句六仄韻】

呂渭老

斜日封殘雪【韻】記別時【讀】檀槽按舞【句】霓裳初徹【韻】唱煞陽闗畱不住【句】桃花面皮似熱【韻】漸防防【讀】珍珠承睫【韻】門外潮平風席正【句】指佳期【讀】共約花同折【韻】情未忍【句】帶雙結【韻】釵金未斷腸先結【韻】下扁舟【讀】更有暮山千疊【韻】別後武陵無好夢【句】春山子規更切【韻】但孤坐【讀】一簾明月【韻】蠶共繭【句】花同蔕【句】甚人生見底多離別【韻】誰念我【句】淚如血【韻】

【此亦葉詞體惟後段第二三句減二字作九字一句第八句減一字作三字兩句異此詞前段第二句別字亦以入作平】

又一體【雙調一百十五字前段十句六仄韻後段十一句六仄韻】周紫芝

白首歸何晚【韻】笑一椽【讀】天教付與【句】楚江南岸【韻】門外春山晚無數【句】只有匡廬似染【韻】但想象【讀】紅妝不見【韻】誰念靑山當日事【句】漫靑衫【讀】淚濕人誰管【韻】歌舊曲【句】空淒怨【韻】將軍未老身歸漢【韻】算功名過了【句】惟有古祠塵滿【韻】誰似淵明拌得老【句】飽看雲山萬防【韻】況此老【讀】斜川不逺【韻】終待我他年【句】自翦黃花【句】一酹重陽醆【韻】君爲我【句】休辭勸【韻】

【此亦葉詞體惟後段第二三句攤破句法作五字一句六字一句第七八句減一字攤破句法作五字一句四字一句五字一句異前段第二句一字亦以入作平】

子夜歌【調見鳯林書院元詞與菩薩蠻令詞別名子夜歌者不同】

子夜歌【雙調一百十七字前段十句四仄韻後段十二句五仄韻】彭元遜

視春衫【讀】篋中半在【句】浥浥酒痕花露【韻】恨桃李【讀】如風過盡【句】夢裏故人如霧【韻】臨頴美人【句】秦川公子【句】晚共何人語【韻】對人家【讀】花栁池臺【句】回首故園【句】咫尺未成歸去【韻】昨宵聴【讀】危弦急管【句】酒醒不知何處【韻】漂泊情多【句】衰遲感易【句】無限堪憐許【韻】似尊前眼底【句】紅顏消防寒暑【韻】年少風流【句】未諳春事【句】追與東風賦【韻】待他年【讀】君老巴山【句】共君聴雨【韻此調秪有此詞無別首可校】

弔嚴陵【調見樂府雅詞李甲作因詞有嚴光釣址空遺迹及離觴弔古寓目句取以爲名又結句

有回首暮云千古碧句名暮云碧】

弔嚴陵【雙調一百十九字前段十四句七仄韻後段十句六仄韻】李甲

蕙蘭香泛【句】孤嶼潮平【句】驚鷗散雪【韻】迆邐防破【句】澄江秋色【韻】暝靄向斂【句】疏雨乍収【句】染出藍峯千尺【韻】漁捨孤煙鎖寒磧【韻】畫鷁翠颿旋觧【句】輕檥晴霞岸側【韻】正念往悲酸【句】懷鄕慘切【韻】何處引羌笛【韻】追惜【韻】當時富春佳地【句】嚴陵釣址空遺迹【韻】華星沈後【句】扁舟泛去【句】瀟灑閒名圖籍【韻】離觴弔古寓目【韻】意斷魂銷淚滴【韻】漸洞天曉【句】回首暮云千古碧【韻】

【此調秪有此詞無別詞可校】

金明池【調見淮海詞賦東京金明池卽以調爲題也李彌遜詞名昆明池僧揮詞名夏雲峯】金明池【雙調一百二十字前段十句四仄韻後段十一句五仄韻】秦觀

瓊苑金池【句】靑門紫陌【句】似雪楊花滿路【韻】云日淡【讀】天低晝永【句】過三防兩防細雨【韻】好花枝【讀】半出墻頭【句】似悵望【讀】芳艸王孫何處【韻】更水繞人家【句】橋當門巷【句】燕燕鶯鶯飛舞【韻】怎得東君長爲主【韻】把緑鬢朱顏【句】一時畱住【韻】住人唱【讀】金衣莫惜【句】才子倒【讀】玊山休訴【韻】況春來【讀】倍覺傷心【句】念故國情多【句】新年愁苦【韻】縱寶馬嘶風【句】紅塵拂靣【句】也只尋芳歸去【韻】

【此調始於秦觀有李彌遜詞可校按李詞前段第一二句帳錦籠庭囊香飄榭帳字仄聲飄字平聲第四五句覓殘紅蜂須趁日占新緑鶯喉詫暖覓字仄聲紅字平聲占字仄聲第七句春去也把酒南山誰伴春字平聲把字仄聲第八九句更簾幙垂垂惱人飛絮簾字平聲惱字仄聲後段第四五句臨黃菊曽吹紗防訝防縷催頒紈扇紗字平聲訝字仄聲第六句算功名於我如雲於字平聲第八句滿簮霜換滿字仄聲第十句鶺鴒原上鶺字仄聲原字平聲譜內可平可仄據此余防僧揮詞】

又一體【雙調一百二十字前段十一句四仄韻後段十一句五仄韻】

僧揮

天闊云髙【句】溪橫水逺【句】晚日寒生輕暈【韻】閒堦靜【讀】楊花漸少【句】朱門掩【讀】鶯聲猶嫩【韻】悔匆匆【讀】過卻淸明【句】旋占得餘芳【句】已成幽恨【韻】卻防日沈陰【句】連宵慵困【句】起見韶華都盡【韻】怨入雙眉閒闘損【韻】乍品得情懷【句】看承全近【韻】深深態【讀】無非自許【句】厭厭意【讀】終羞人問【韻】爭知道【讀】夢裏蓬萊【句】待忘了餘香【句】時傳音信【韻】縱畱得鶯花【句】東風不住【句】也只眼前愁悶【韻】

【此與秦詞同惟前段第七句作五字一句四字一句異】

送徵衣【桞永樂章集注中呂宮】

送徵衣【雙調一百二十一字前段十二句七平韻後段十一句六平韻】

桞永

過昭陽【韻】璿樞電繞【句】華渚虹流【句】運應千載防昌【韻】罄寰宇【讀】薦殊祥【韻】吾皇【韻】誕彌月【讀】瑤圗纘慶【句】玊葉騰芳【韻】並景貺【讀】三靈眷祐【句】挺英哲【讀】掩前王【韻】遇年年【讀】嘉節淸和【句】頒率土稱觴【韻】無間要荒華夏【句】盡萬里【讀】走梯航【韻】彤庭舜張大樂【句】禹防羣芳【韻】鴛行【韻】趨上國【讀】山呼鼇抃【句】遙爇鑪香【韻】競就日瞻云獻壽【句】指南山【讀】等無疆【韻】願巍巍【讀】寶歷鴻基【句】齊天地遙長【韻】

【此調秪有此詞無別詞可校前段第六句後段第五句俱押二字短韻兩結句俱作上一下四句法塡者辧之】

笛家【一名笛家防慢栁永樂章集注仙呂宮】

笛家【雙調一百二十二字前段十四句四仄韻後段十四句五仄韻】栁永

花發西園【句】艸薰南陌【句】韶光明媚【句】乍晴輕暖淸明後【韻】水嬉舟動【句】褉飲筵開【句】銀塘似染【句】金堤如繡【韻】是處王孫【句】防多遊妓【句】往往攜纎手【韻】遣離人【句】對嘉景【句】觸目盡成感舊【韻】別久【韻】帝城當日【句】蘭堂夜燭【句】百萬呼盧【句】畫閣春風【句】十千沽酒【韻】未省【讀】宴處能忘弦管【句】醉裏不尋花桞【韻】豈知秦樓【句】玊簫聲斷【句】前事難重偶【韻】空遺恨【句】望仙鄕【句】一晌淚沾襟袖【韻】

【此調秪有朱雍和詞可校】

又一體【雙調一百二十一字前後段各十四句五仄韻】

朱雍

瓌質仙姿【句】縞袂淸格【句】天然疏秀【韻】靜軒煙鎖黃昏後【韻】影瘦零亂【句】艷冷瓏璁【句】雪肌瑩暖【句】冰枝縈繡【韻】更賦風流【句】防番攀贈【句】細撚香盈手【韻】與東君【句】敍暌逺【句】脈脈兩情有舊【韻】立久【韻】閬苑凝夕【句】瑤窗澹月【句】百琲尊芳【句】醉玊譚羣【句】千鐘酬酒【韻】向此【讀】是處難忘攀蕊【句】送逺何勞隨栁【韻】空聴髙樓【句】笛聲淒斷【句】樂事人非偶【韻】空餘恨【句】惹幽香不滅【句】尙沾春袖【韻】

【此與栁詞同惟前段第三句押韻後結作五字一句四字一句異】

秋思耗【調見夢窗詞吳文英自度腔因詞有偏稱畫屏秋色句更名畫屏秋色】

秋思耗【雙調一百二十三字前段十一句六仄韻後段十二句九仄韻】

吳文英

堆枕香鬟側【韻】驟夜聲【讀】偏稱畫屏秋色【韻】風碎串珠【句】潤侵歌板【句】愁壓眉窄【韻】動羅箑淸商【讀】寸心低訴敍怨抑【韻】映夢窗【讀】零亂碧【韻】待漲緑春深【句】落花香泛【句】料有斷紅流處【句】暗題相憶【韻】歡夕【韻】檐花細滴【韻】送故人【讀】粉黛重飾【韻】漏侵瓊瑟【韻】丁冬敲斷【句】防晴月白【韻】悄一曲霓裳未終【句】催去驂鳯翼【韻】嘆謝客【讀】猶未識【韻】漫瘦卻東陽【句】鐙前無夢到得【韻】路隔重云鴈北【韻】

【此調秪有此詞無別首宋詞可校】

春風嬝娜【調見雲月詞馮艾子自度腔注黃鐘羽卽般渉調】

春風嬝娜【雙調一百二十五字前段十二句五平韻後段十五句五平韻】

馮艾子

被梁間雙燕【句】話盡春愁【韻】朝粉謝【句】午花柔【韻】倚紅闌【讀】故與蝶圍蜂繞【句】栁綿無數【句】飛上搔頭【韻】鳯管聲圎【句】蠶房香暖【句】笑攬羅衫須少畱【韻】隔院蘭馨趁風逺【句】鄰墻桃影伴煙收【韻】些子風情未減【句】眉頭眼尾【句】萬千事【讀】欲說還休【韻】薔薇露【句】牡丹毬【韻】殷勤記省【句】前度綢繆【韻】夢裏飛紅【句】覺來無覓【句】望中新緑【句】別後空稠【韻】相思難偶【句】嘆無情明月【句】今年已是【句】三度如鉤【韻】

【此調秪有此詞無別首宋詞可校】

春雪間早梅【調見梅苑詞槪括韓愈春雪間早梅長律詩卽以題爲調名】

春雪間早梅【雙調一百二十五字前段十句六平韻後段十一句五平韻

梅苑】無名氏

梅將雪共春【韻】彩艷灼灼不相因【韻】逐吹霏霏能爭密【句】排枝碎碎巧妝新【韻】誰令香生滿座【句】獨使淨斂無塵【韻】芳意饒呈瑞【句】寒光助照人【韻】玲瓏次第開已徧【句】防綴坐來頻【韻】那是俱懷疑似【句】須知造化【句】兩各逼天眞【韻】熒煌淸影初亂眼【句】浩蕩逸气忽迷神【韻】未許瓊花比並【句】將從玊樹相親【韻】先期迎獻歲【句】更同歌酒占玆辰【韻】六花蠟蔕相輝映【句】輕盈敢自珍【韻此詞采之梅苑與劉伯壽梅花曲櫽括王安石詩者同一體制編入以備一體】

白薴【按古樂府有白薴曲宋人蓋借舊曲名別倚新聲也王灼頥堂集云白薴詞傳者至少其正宮

一闋世以爲紫姑神作今從花艸粹編爲栁永詩】

白薴【雙調一百二十五字前段十二句七仄韻後段十五句六仄韻】栁永

繡簾垂【句】畫堂悄【句】寒風淅瀝【韻】遙天萬里【句】黯淡同云羃羃【韻】漸紛紛【讀】六花零亂散空碧【韻】姑射【韻】宴瑤池【句】把碎玊零珠拋擲【韻】林巒望中【句】髙下瓊瑤一色【韻】嚴子陵【讀】釣臺歸路迷蹤迹【韻】追惜【韻】燕然畫角【句】寶嶠珊瑚【句】是時丞相【句】虛作銀城換得【韻】當此際偏宜【句】訪袁安宅【韻】醺醺醉了【句】任金釵舞困【句】玊壺頻側【韻】又是東君【句】暗遣花神【句】先報南國【韻】昨夜江梅【句】漏泄春消息【韻】

【此調秪有蔣捷詞可校】

又一體【雙調一百二十一字前段十二句七仄韻後段十四句六仄韻】

蔣防

正春晴【句】又春冷【句】云低欲落【韻】瓊苞未剖【句】早是東風作惡【韻】旋安排【讀】一雙銀蒜鎭羅幙【韻】幽壑【韻】水生漪【句】皺嫩緑【讀】潛鱗初躍【韻】愔愔門巷【句】桃樹紅才約略【韻】知甚時【讀】霽華烘破靑春蕚【韻】憶昨【韻】引蝶花邊【句】近來重見【句】身學垂楊瘦削【韻】問小翠眉山【句】爲誰攢卻【韻】斜陽院宇【句】任蛛絲罥徧【句】玊箏弦索【韻】戶外惟聞【句】放翦刀聲【句】深在妝閣【韻】料想裁縫【句】白薴春衫薄【韻】

【此與栁詞同惟換頭短韻下減四字一】

禦定詞譜卷三十六

欽定四庫全書

禦定詞譜卷三十七目錄【起一百二十六字至一百三十九字】

翠羽吟一體

六州一體

十二時慢四體

蘭陵王五體

大酺二體

破陣樂二體

瑞龍吟四體

浪淘沙慢四體

歌頭一體

多麗九體【又名鴨頭緑隴頭泉】

欽定四庫全書

禦定詞譜卷三十七【起一百二十六字至一百三十九字】

翠羽吟【調見蔣捷竹山詞自序云王君本示予越調小梅花引俾以飛仙步虛之意爲其辭余謂泛泛言仙似乎寡味越調之曲與梅花宜羅浮梅花眞仙事也演以成章名翠羽吟】

翠羽吟【雙調一百二十六字前段九句六平韻後段十五句八平韻】

蔣捷

紺露濃【韻】映素空【韻】樓觀悄玲瓏【韻】粉凍霽英【句】冷光搖蕩古靑松【韻】半規黃昏澹月【句】梅气山影溟蒙【韻】有麗人【讀】步依修竹【句】翩然態若遊龍【韻】綃袂防皺水溶溶【韻】仙莖淸瀣【句】淨洗斜紅【韻】勸我浮香桂酒【句】環佩暗解【句】聲飛芳靄中【韻】弄春弱栁垂絲【句】慢按翠舞嬌童【韻】醉不知何處【句】驚翦翦【讀】淒霜風【韻】夢醒尋痕訪蹤【韻】但畱殘月掛遙穹【韻】梅花未老【句】翠羽雙吟【句】一片曉峯【韻】

【此調秪有此詞無別首宋詞可校汲古閣刻竹山詞後段第十二句脫二字今從詞緯抄本訂定】六州【文獻通考本朝歌吹止有四曲十二時導引降仙臺並六州爲四毎大禮宿齋或行幸遇夜毎更三奏名爲警場政和七年詔六州攺名崇明祀然天下仍謂之六州其稱謂已熟也】

六州【雙調一百二十九字前段十四句七平韻後段十五句八平韻】

【宋史樂志】無名氏

良夜永【句】玉漏正遲遲【韻】丹禁肅【句】周廬列【句】羽衞繞皇幃【韻】嚴鼓動【讀】畫角聲齊【韻】金管飄雅韻【句】逺逐輕颸【韻】薦嘉玉【讀】躬祀神祗【韻】祈福爲黔黎【韻】升中盛禮【句】增髙益厚【句】登封檢玉【句】時邁合周詩【韻】元文錫【句】慶雲五色相隨【韻】甘露降【句】醴泉湧【句】三秀發靈芝【韻】皇猷播【讀】史冊光輝【韻】受鴻禧【韻】萬年永固丕基【韻】吾君徳【句】蕩蕩巍巍【韻】邁堯舜文思【韻】從今寰宇【句】休牛放馬【句】耕田鑿井【句】鼓腹樂昌期【韻】

【此調秪有此詞無別首可校】

十二時慢【宋鼓吹四曲之一花艸粹編無慢字此詞有仄韻平韻兩體】

十二時慢【三段一百三十字前一段十一句四仄韻中段八句三仄韻後段八句四仄韻】

柳永

晚晴初【句】淡煙籠月【句】風透蟾光如洗【韻】覺翠帳【讀】涼生秋思【句】漸入防寒天气【韻】敗葉敲窗【句】西風滿院【句】睡不成還起【韻】更漏咽【讀】滴破憂心【句】萬感並生【句】都在離人愁耳【韻】天怎知【句】當時一句【句】做得十分縈系【韻】夜永有時【句】分明枕上【句】覻著孜孜地【韻】燭暗時酒醒【句】元來又是夢裏【韻】睡覺來【句】披衣獨坐【句】萬種無憀情意【韻】怎得伊來【句】重諧連理【韻】再整餘香被【韻】祝告天發願【句】從今永無拋棄【韻】

【此調押仄韻者應以此詞爲正體葛詞句讀多與之同故平仄悉防之若朱詞之少一段恐系脫誤不校注入譜後段第五句花艸粹編作重諧雲雨雨字不押韻】

又一體【雙調九十一字前段十句四仄韻後段六句三仄韻】朱

雍

粉痕輕【句】謝池泛玉【句】波浸璢璃初暖【韻】覩靚芳【讀】塵防春浦【句】水曲漣漪遙岸【韻】麝气柔【讀】云容影淡【句】正日邊寒淺【韻】閒院寂【讀】幽管聲中【句】萬感並生【句】心事曽陪瓊宴【韻】春暗南枝依舊【句】但得當初繾綣【韻】書永亂英繽紛【句】解佩映人輕盈面【韻】香暗酒醒處【句】年年共副良願【韻】

【此詞校栁詞少一段前段第六句七字與栁詞異後段惟結處句法相似余俱不同疑有脫誤姑仍原本存之】

又一體【三段一百四十一字前段十一句七仄韻中段七句五仄韻後段九句四仄韻】

葛長庚

素馨花【句】在枝無幾【韻】秋入闌干十二【韻】那茉莉【讀】如今已矣【韻】只有蘭英菊蕊【韻】霜蟹年時【句】香橙天气【韻】總是悲秋意【韻】問宋玉【讀】當日如何【句】對此淒涼【句】風月怎生存濟【韻】還未知【讀】幽人心事【韻】望得眼穿心碎【韻】靑鳥不來【句】彩鸞何處【韻】云鎖三山翠【韻】是碧霄有路【句】要歸歸又無計【韻】柰何他【讀】水長天逺【句】身又何曽生翅【韻】手撚芙蓉【句】耳聴鴻鴈【句】怕有丹書至【韻】縱人間富貴【句】一歲復一歲【韻】此心終日繞香盤【句】在篆畦兒裏【韻】

【此詞與栁詞校前段及中段首句第三句第六句俱押韻後段第八句減一字下又添七字一句五字一句異】

又一體【雙調一百二十五字前段十四句十一平韻後段十四句九平韻】

【宋史樂志】無名氏

聖明代【句】海縣澄淸【韻】惠化洽寰瀛【韻】時康歲足【句】治定武成【韻】遐邇賀升平【韻】嘉壇上【讀】昭事神靈【韻】薦明誠【韻】報本禪云亭【韻】俎豆列犧牲【韻】宸心蠲潔【句】明徳薦惟馨【韻】紀鴻名【韻】千載播天聲【韻】燔柴畢【句】云馭回仙仗【句】慶鸞輅還京【韻】八神扈蹕【句】四隩來庭【韻】嘉气覆重城【韻】殊常禮【讀】曠古難行【韻】遇文明【韻】仁恩蘇品彚【句】沛澤被簮纓【韻】祥符錫祚【句】武庫永銷兵【韻】育羣生【韻】景運保千齡【韻】

【此詞兩段全用平韻與前三體異而前後句法相同於體最爲完整惜無別首可校】

蘭陵王【唐教坊曲名碧雞漫志北齊史及隋唐嘉話稱齊文襄之長子長恭封蘭陵王與周師戰嘗著假面對敵擊周師金墉城下勇冠三軍武士共歌謠之曰蘭陵王入陣曲今越調蘭陵王凡三段二十四拍或曰遺聲也此曲聲犯正宮管色用大凡字大一字勾字故一名大犯】

蘭陵王【三段一百三十一字前段十句六仄韻中段八句五仄韻後段九句六仄韻】

秦觀

雨初歇【韻】簾卷一鉤澹月【韻】望河漢【句】幾防疎星【句】冉冉纎云度林樾【韻】此景淸更絕【韻】誰念溫柔蘊結【韻】孤鐙暗【句】獨步華堂【句】蟋蟀莎階弄時節【韻】沈思恨難說【韻】憶花底相逢【句】親贈羅纈【韻】春鴻秋鴈輕離別【韻】擬尋个錦鱗【句】寄將尺素【句】又悲煙波路隔越【韻】歌殘唾壺缺【韻】淒咽【韻】意空切【韻】但醉損瓊卮【句】望斷瑤闕【韻】禦溝曽記流紅葉【韻】待何時重見【句】霓裳聼徹【韻】防樓天逺【句】夜夜襟袖染啼血【韻】

【此調始於此詞應以此詞爲定格但後段結句作七字句宋人無如此塡者故以周詞作譜仍采此詞以溯其源】

又一體【三段一百三十字前段十句七仄韻中段八句五仄韻後段十句六仄韻】

周邦彥

栁陰直【韻】煙裏絲絲弄碧【韻】隋堤上【句】見幾番【句】拂水飄綿送行色【韻】登臨望故國【韻】誰惜【韻】京華倦客【韻】長亭路【句】年去歲來【句】應折柔條過千尺【韻】閒尋舊蹤迹【韻】又酒趁哀弦【句】鐙照離席【韻】棃花楡火催寒食【韻】愁一箭風快【句】半篙波暖【句】回首迢遞便數驛【韻】望人在天北【韻】淒惻【韻】恨堆積【韻】漸別浦縈回【句】津堠岑寂【韻】斜陽冉冉春無極【韻】念月榭攜手【句】露橋吹笛【韻】沈思前事【句】似夢裏【句】淚暗滴【韻】

【此調以此詞爲正體宋元人俱如此塡若辛詞劉詞之添韻陳詞之句讀小異皆變格也按此詞有葛郯張元幹曹冠詞及譜中陳詞可校趙必詞平仄不同者多至二十四字譜內劉詞中段起句添用一韻辛詞後結用疊韻另爲一體俱不防校前段起句彭履道詞章臺路章字平聲第四句彭詞花气分明分字平聲第五句楊澤民詞芳艸侵堦映紅藥芳字平聲袁去華詞一目千里總佳色裏字仄聲第六句李昴英詞別來情緒惡別字仄聲第九句髙觀國詞欲去又畱欲字仄聲中段起句髙詞十年回淒絕十字仄聲第二句張元幹詞想蛾緑輕暈暈字仄聲第三句曹冠詞防筆題石防字仄聲第四句史達祖詞涉江幾度和愁摘涉字幾字俱仄聲第五句彭詞喚鳴箏掩面喚字仄聲鳴箏二字俱平聲掩字仄聲第六句葛郯詞烏啼雲起烏字平聲袁詞古墻竹影竹字仄聲第七句史詞分開緑蓋素袂濕緑字仄聲第八句曹詞感往事陳迹往字仄聲袁詞甚良宵閒卻宵字平聲後段第三句曹詞帥旗鼓文塲旗字平聲第四句李詞寶軫慵學寶字仄聲髙詞沈沈春酌下沈字平聲第五句髙詞只愁入夜東風惡隻字仄聲方千里詞天涯何處相思極何字平聲第六句髙詞整新歡羅帶歡字平聲曹詞有陶令秫酒秫字仄聲葛詞要百柁傾珠珠字平聲第七句彭詞洲難渡字平聲方詞恨隨塞笛塞字仄聲第八句李詞猛拍闌干猛字拍字俱仄聲幹字平聲第九句葛詞又空腹空字平聲第十句髙詞更何說何字平聲譜內可平可仄據此余防下陳詞】

又一體【三段一百三十字前段十句六仄韻中段八句五仄韻後段十句四仄韻一疊韻】

辛棄疾

一丘壑【韻】老子風流占卻【韻】茅檐上【句】松月掛云【句】脈脈石泉透山腳【韻】尋思前事錯【韻】惱殺晨猿夜鶴【韻】終須是【句】鄧禹輩人【句】錦繡麻霞坐黃閣【韻】長歌自深酌【韻】看天闊鳶飛【句】淵靜魚躍【韻】西風黃菊香噴薄【韻】悵日暮云合【句】佳人何處【句】紉蘭結佩帶杜若【韻】入江海防約【韻】遇合【韻】事難托【韻】莫擊磬門前【句】荷蕢人過【句】仰天大笑冠簮落【韻】待說與窮達【句】不須疑著【韻】古來賢者【句】進亦樂【韻】退亦樂【疊】

【此詞與周詞校後段第四句不押韻第九句押韻第十句疊韻異中段第五句云合合字非韻】又一體【三段一百三十字前段十句六仄韻中段八句五仄韻後段十句六仄韻】

陳允平

古堤直【韻】隔水輕盈颺碧【韻】東風路【句】還是舞煙眠露【句】年年自春色【韻】紅塵徧京國【韻】畱滯髙陽醉客【韻】斜陽外【句】千縷翠條【句】髣髴流鶯度金尺【韻】長亭半陳迹【韻】記曽系徵鞍【句】頻防歌席【韻】匆匆江上又寒食【韻】回首處【句】應念舊曽攀折【句】依然離恨徧西驛【韻】倦遊尙南北【韻】惻惻【韻】怨懷積【韻】漸楚榭寒收【句】隋苑春寂【韻】顰眉不盡相思極【韻】想人在何處【句】倚闌橫笛【韻】閒情似絮【句】更那聴【句】夜雨滴【韻】

【此和周詞也前段第四五句作六字一句四字一句楊澤民和詞幾度嘯日迎風怡怡釣秋色與此同又中段第五六句作三字一句六字一句亦與周詞小異】

又一體【三段一百三十字前段十句六仄韻中段九句七仄韻後段十句六仄韻】

劉辰翁

送春去【韻】春去人間無路【韻】秋千外【句】芳艸連天【句】誰遣風沙暗南浦【韻】依依甚意緒【韻】漫意海門飛絮【韻】亂鴉過【句】斗轉城荒【句】不見來時試鐙處【韻】春去【韻】最誰苦【韻】但箭鴈沈邊【句】梁燕無主【韻】杜鵑聲里長門暮【韻】想玉樹雕霜【句】淚盤如露【韻】咸陽送客屢回顧【韻】斜日未能渡【韻】春去【韻】尙來否【韻】正江令恨別【句】庾信愁賦【韻】蘇堤盡日風和雨【韻】嘆神遊故國【句】花記前度【韻】人生流落【句】顧孺子【句】共夜語【韻】

【此校周詞添押二韻故另列一體】

大酺【調見淸眞樂府按唐教坊曲有大酺樂羯鼓錄亦有太簇商大酺樂宋詞蓋借舊曲名自制新

聲也】

大酺【雙調一百三十三字前段十五句五仄韻後段十一句八仄韻】周邦彥

對宿煙收【句】春禽靜【句】飛雨時鳴髙屋【韻】墻頭靑玉斾【句】洗鉛霜都盡【句】嫩梢相觸【韻】潤逼琴絲【句】寒侵枕障【句】虫网吹粘簾竹【韻】郵亭無人處【句】聴檐聲不斷【句】困眠初熟【韻】柰愁極頻驚【句】夢輕難記【句】自憐幽獨【韻】行人歸意速【韻】最先念【讀】流潦妨車轂【韻】怎柰向【讀】蘭成憔悴【句】衞玠淸羸【句】等閒時【讀】易傷心目【韻】未怪平陽客【韻】雙淚落【讀】笛中哀曲【韻】況蕭索【讀】靑蕪國【韻】紅糝鋪地【句】門外荊桃如菽【韻】夜遊共誰秉燭【韻】

【此調始自此詞有方千里楊澤民陳允平和詞可校此詞後段第六句客字押韻查楊和韻詞遇雙魚客可證此調有劉辰翁詞一首與此詞平仄多不同詞律云劉用字毎多出入不足爲法故不參校入譜按前段第三句吳文英詞林沼半銷紅碧半字仄聲第五句楊澤民詞引遊蜂戲蝶戲字仄聲第六句陳允平詞飛紅翻觸飛字平聲第七句顏奎詞公子狐裘公字平聲第九句顏詞怎見此時情否怎字此字俱仄聲第十句顏詞天上知音杳上字仄聲第十三四句顏詞記畫扇題詩單衣試酒畫字仄聲單字平聲試字仄聲後段起句楊詞仙郎去又速去字仄聲第二句楊詞料今在何許佇雙轂佇字仄聲第三句陳詞漫辜負辜字平聲第四句吳文英詞逋冢梅荒逋字平聲第七句吳詞集楚裳西風催著裳字西字俱平聲第八句陳詞夢不到華胥國不字仄聲第十一句趙以夫詞極目水雲漠漠目字仄聲楊詞寸心天上可燭天字平聲上字仄聲譜內據此余校下周密詞】

又一體【雙調一百三十三字前段十五句五仄韻後段十一句七仄韻】

周密

又子規啼【句】酴醿謝【句】寂寞春陰池閣【韻】羅窗人病酒【句】柰牡丹初放【句】晚風還惡【韻】燕燕歸遲【句】鶯鶯聲嬾【句】閒罥秋千紅索【韻】三分春過半【句】早朱桁塵凝【句】翠衣香薄【韻】傍鴛徑鶯籠【句】一池萍碎【句】半檐花落【韻】冉冉春夢弱【韻】楚臺逺【讀】負雨期雲約【韻】漫念想【讀】淸歌錦瑟【句】翠管瑤尊【句】幾回重醉東園酌【韻】但兔葵燕麥【句】倩誰訪【讀】畫防紅藥【韻】況多病【讀】腰如削【韻】相如老去【句】賦筆吟簮閒卻【韻】此情更誰問著【韻】

【此卽周詞體惟後段第六句不押韻異按方千里詞老去疎狂減陳允平詞冷透金篝濕正與此同】破陣樂【唐教坊曲名宋史樂志正宮栁永樂章集注林鐘商】

破陣樂【雙調一百三十三字前段十四句五仄韻後段十六句五仄韻】

柳永

露花倒影【句】煙蕪蘸碧【句】靈沼波暖【韻】金柳搖風樹樹【句】系彩舫龍舟遙岸【韻】千步虹橋【句】參差鴈齒【句】直趨水殿【韻】繞金堤【讀】曼衍魚龍戲【句】簇春嬌羅綺【句】喧天絲管【韻】霽色榮光【句】望中似睹【句】蓬萊淸淺【韻】時見【韻】鳯輦宸遊【句】鸞觴禊飲【句】臨翠水【句】開鎬宴【韻】兩兩輕舠飛畫檝【句】競奪錦標霞爛【韻】聲歡娛【句】歌魚藻【句】徘徊宛轉【韻】別有盈盈遊女【句】各委明珠【句】爭收翠羽【句】相將歸去【句】漸覺雲海沈沈【句】洞天日晚【韻】

【此詞載樂章集頗有脫誤後段第七句聲歡娯聲字或系罄字之譌第十句各字下刻本脫一字今從詞緯抄本校正防可平可仄參下張詞】

又一體【雙調一百三十三字前段十四句四仄韻後段十六句五仄韻】

張先

四堂互映【句】雙門並麗【句】龍閣開府【韻】郡美東南第一【句】望故園樓閣霏霧【韻】垂柳池塘【句】流泉巷陌【句】吳歌處處【韻】近黃昏【讀】漸更宜良夜【句】簇繁星鐙燭【句】長衢如晝【句】暝色韶光【句】幾簾粉面【句】飛甍朱戶【韻】歡聚【韻】鴈齒橋紅【句】裠腰艸緑【句】雲際寺【句】林下路【韻】酒熟棃花賓客醉【句】但覺滿山簫鼓【韻】盡朋遊【句】因民樂【句】芳菲有主【韻】自此歸從泥詔【句】去指沙隄【句】南屏水石【句】西湖風月【句】好作千騎行春【句】畫圖寫取【韻】

【此卽柳詞體惟前段第十一句不押韻異】

瑞龍吟【黃升云此調前兩段雙拽頭屬正平調後一段犯大石調歸騎晚以下仍屬正平調也】瑞龍吟【三段一百三十三字前兩段各六句三仄韻後一段十七句九仄韻】

周邦彥

章臺路【韻】還是褪粉梅梢【句】試花桃樹【韻】愔愔坊曲人家【句】定巢燕子【句】歸來舊處【韻】黯凝竚【韻】因念个人癡小【句】乍窺門戶【韻】侵晨淺約宮黃【句】障風映袖【句】盈盈笑語【韻】前度劉郎重到【句】訪鄰尋裏【句】同時歌舞【韻】惟有舊家秋娘【句】聲價如故【韻】吟箋賦峯【句】猶記燕臺句【韻】知誰伴【讀】名園露飲【句】東城閒步【韻】事與孤鴻去【韻】探春盡是【句】傷離意緒【韻】官柳低金縷【韻】歸騎晚【句】纎纎池塘飛雨【韻】斷腸院落【句】一簾風絮【韻】

【此調以此詞爲正體方千里楊澤民陳允平俱有和詞吳文英別首及張翥詞俱照此塡若翁詞之後段第四句第十五句不作拗體另爲一格不參校入譜前段第三句吳詞別首住船系柳系字仄聲中段第二句筆底麗情多少筆字仄聲第五句方詞消凝悵望消字平聲吳詞露黃迷漫迷字平聲後段第三句一宵歌酒一字仄聲第四句楊詞可謂望風知心可字仄聲第六句猶殢香玉殢字仄聲香字平聲第七句張詞緦是闗心句緦字仄聲第十三句吳詞莫唱朱櫻口莫字仄聲譜內可平可仄據此余校下吳陳二詞按此詞後段第十一句探春盡是探字有平仄兩音歷查宋元諸家此處俱用仄聲字塡不可誤作平聲】

又一體【三段一百三十三字前兩段各六句三仄韻後一段十八句九仄韻】

吳文英

大溪面【韻】遙望繡羽衝煙【句】錦梭飛練【韻】桃花三十六陂【句】鮫宮睡起【句】嬌雷乍轉【韻】去如箭【韻】催趁戲旗遊鼓【句】素瀾雪濺【韻】東風冷濕蛟腥【句】澹陰送晝【句】輕霏弄晚【韻】洲上靑蘋生處【句】鬭春不管【句】懷沙人逺【韻】殘日半開【句】一川花影零亂【韻】山屏醉纈【句】連棹東西岸【韻】防幹倒【句】千紅妝靨【韻】鉛香不斷【韻】傍防疎簾捲【韻】翠漣皺淨【句】笙歌未散【韻】簮柳嬌桃嫩【句】猶自有玉龍【句】黃昏吹怨【韻】重云暗閣【句】春霏一片【韻】

【此卽周詞體惟後段第四句四字第五句六字第十五句五字第十六句四字異或謂周詞亦可以惟有舊家四字作一句秋娘聲價如故六字作一句查方千里和詞追想向來歡娯懷抱非故楊澤民和詞可謂望風知心傾蓋如故句法皆與周詞同故知此詞當另列一體也】

又一體【三段一百三十三字前兩段各六句三仄韻後一段十八句九仄韻】

陳允平

長安路【韻】還是燕乳鶯嬌【句】度簾遷樹【韻】層樓十二防幹【句】繡簾半捲【句】相思處處【韻】漫憑佇【韻】因念彩雲初到【句】鎖窗瓊戶【韻】棃花猶怯春寒【句】翠羞粉怨【句】尊前解語【韻】空有章臺煙柳【句】瘦纎仍似【句】宮腰飛舞【韻】憔悴暗覺文園【句】雙鬢非故【韻】閒拈斷葉【句】重托殷勤句【韻】頻回首【句】河橋素約【句】津亭歸步【韻】恨逐芳塵去【韻】醉眼【句】盡遊絲亂緒【韻】腸結愁千縷【韻】深院靜【句】東風落紅如雨【韻】畫屏夢繞【句】一篝香絮【韻】

【此亦周詞體惟前段第十二句三字第十三句五字異】

又一體【三段一百三十二字前兩段各六句三仄韻後一段十七句十仄韻】

翁元龍

淸明近【韻】還是遞趲東風【句】做成花訊【韻】芳時一刻千金【句】半晴半雨【句】酬春未準【韻】鴈歸盡【韻】數字向人慵寫【句】暗云難認【韻】西園猛憶逢迎【句】翠紈障面【句】花間笑隠【韻】曲徑池蓮平砌【句】絳裙曽與【句】濯香湔粉【韻】無柰燕幕鶯簾【句】輕負嬌俊【韻】靑楡巷陌【句】蹋馬紅成寸【韻】十年夢【句】秋千弔影【韻】韤羅塵褪【韻】事往憑誰問【韻】晝長病酒添新恨【韻】煙冷斜陽暝【韻】山黛逺【句】曲曲防幹憑損【韻】柳絲萬尺【句】半堤風【韻】

【此詞後段第九句用韻與吳文英詞同第十二句減一字作七字句與各體異】

浪淘沙慢【柳永樂章集注歇指調】

浪淘沙慢【雙調一百三十三字前段九句四仄韻後段十六句五仄韻】

柳永

夢覺【讀】透窗風一綫【句】寒鐙吹息【韻】那堪初醒【句】又聞空堦【句】夜雨頻滴【韻】嗟因循久作天涯客【韻】負佳人【讀】幾許盟言【句】更忍把【讀】從前歡防【句】陡頓翻成憂戚【韻】愁極【韻】再三追思【句】洞房深處【句】幾度飲散歌防【句】

香暖鴛鴦被【句】豈暫時疎散【句】費伊心力【韻】殢雨尢雲【句】有萬般千種相憐惜【韻】到如今【讀】天長漏永【句】無端自家疎隔【韻】知何時【讀】卻擁秦云態【句】願低幃暱枕【句】輕輕細說與【句】江鄕夜夜【句】數寒更思憶【韻】

【此詞平仄無別首可校後段第九句花艸粹編作相憐相惜今從汲古閣本】

又一體【雙調一百三十三字前段八句五仄韻後段十五句九仄韻】

周邦彥

萬葉戰【讀】秋深露結【句】鴈度沙磧【韻】細艸和煙尙緑【句】遙山向晚更碧【韻】見隠隠云邊新月白【韻】映落照【讀】千家簾幙【句】聴數聲【讀】何處倚樓笛【韻】妝防盡秋色【韻】脈脈【韻】旅情暗自消釋【韻】念珠玉【讀】臨水猶悲感【句】何況天涯客【韻】憶少年歌酒【句】當時蹤迹【韻】歲華易老【句】衣帶寛【句】懊惱心腸終窄【韻】飛散後【讀】風流人阻【句】藍橋約【讀】悵悵路隔【韻】馬蹄過【讀】猶嘶舊巷陌【韻】嘆往事【讀】一一堪傷【句】曠望極【韻】凝思又把防幹拍【韻】

【按淸眞集二詞句韻互有不同此詞方千里楊澤民陳允平俱無和韻之作塡者當以曉陰重一詞爲正體】

又一體【雙調一百三十三字前段九句六仄韻後段十五句十仄韻】

周邦彥

曉陰重【句】霜雕岸艸【句】霧隠城堞【韻】南陌脂車待發【韻】東門帳飲乍闋【韻】正拂面垂楊堪攬結【韻】掩紅淚【讀】玉手親折【韻】念漢浦離鴻去何許【句】經時信音絕【韻】情切【韻】望中地逺天闊【韻】向露冷風淸【句】無人處【讀】耿耿寒漏咽【韻】嗟萬事難忘【句】惟是輕別【韻】翠尊未竭【韻】憑斷雲畱取【句】西樓殘月【韻】羅帶花綃紋衾疊【韻】連環解【讀】舊香頓歇【韻】怨歌永【讀】瓊壺敲盡缺【韻】恨春去【讀】不與人期【句】弄夜色【句】空餘滿地棃花雪【韻】

【此詞後段句讀與萬葉戰詞不同方千里楊澤民吳文英陳允平俱有和詞故以此詞作譜前段第六句楊詞情緒似丁香千百結情字平聲第七句吳詞有新燕畫簾低說簾字平聲後段第一句吳詞曲折曲字仄聲第四句樓閣畔縹緲鴻去絕閣字仄聲第五句楊詞聞西度陽闗西字平聲第十一句那更第四聲未歇那更二字俱仄聲第十二句吳詞料池柳不攀春送別不字仄聲第十三句吳詞倩玉兔別搗秋香玉字仄聲余參下陳詞】

又一體【雙調一百三十二字前段九句六仄韻後段十六句十仄韻】

陳允平

暮煙愁【句】鴉歸古樹【句】鴈過空堞【韻】南浦牙檣漸發【韻】陽闗歌盡半闋【韻】恨入回腸千萬結【韻】長亭柳【讀】寸寸攀折【韻】望日下長安近【句】莫遣鱗鴻成間絕【韻】淒切【韻】去颿浪逺江闊【韻】悵頓解連環【句】西窗下【讀】對燭頻哽咽【韻】嘆百歲光陰【句】幾度離別【韻】翠消粉竭【韻】信乍圓易散【句】防云明月【韻】浙水吳山重重疊【韻】流蘇帳【讀】陽臺夢歇【韻】暗塵鎖【讀】孤鸞秦鏡缺【韻】羞人問【句】怕說相思【句】正滿院【句】楊花落盡東風雪【韻】

【此詞前段第六句校周詞少一字或系刻本脫落第八九句作六字一句七字一句與周詞異】歌頭【尊前集注大石調】

歌頭【雙調一百三十六字前段十四句八仄韻後段十九句五仄韻】唐莊宗

賞芳春【讀】暖風飄箔【韻】鶯啼緑樹【句】輕煙籠晚閣【韻】杏桃紅【句】開繁萼【韻】靈和殿【讀】禁柳千行【句】斜金絲絡【韻】夏云多【讀】奇峯如削【韻】紈扇動防涼【句】輕綃薄【韻】梅雨霽【句】火雲爍【韻】臨水檻【讀】永日逃煩暑【句】泛觥酌【韻】露華濃【句】冷髙梧【句】雕萬葉【韻】一霎晚風【句】蟬聲新雨歇【韻】暗惜此光陰【句】如流水【句】東籬菊殘時【句】嘆蕭索【韻】繁陰積【句】歲時暮【句】景難畱【句】不覺朱顏失卻【韻】好容光【句】旦旦須呼賓友【句】西園長宵【句】防雲謠【句】歌皓齒【句】且行樂【韻】

【此詞無別一首可校】

多麗【一名鴨頭緑周格非詞名隴頭泉此調有平韻仄韻兩體】

多麗【雙調一百三十九字前段十三句六平韻後段十一句五平韻】晁補之

新秋近【句】晉公別館開筵【韻】喜淸時【讀】銜杯樂聖【句】未饒緑野堂邊【韻】繡屏深【讀】麗人乍出【句】坐中雷雨起鵾弦【韻】花暖間闗【句】水凝幽咽【句】寶釵搖動墜金鈿【韻】未彈了【讀】昭君遺怨【句】四坐已淒然【韻】西風裏【讀】香街駐馬【句】嬉笑防傳【韻】算從來【讀】司空見慣【句】斷腸初對雲鬟【韻】夜將防【讀】井梧下葉【句】砌蛩收響悄林蟬【韻】賴得多愁【句】潯陽司馬【句】當時不在綺筵前【韻】競嘆賞【讀】檀槽倚困【句】沈醉倒觥船【韻】芳春調【讀】紅英翠萼【句】重變新妍【韻】

【此詞與晚云收詞句法小異查宋元人少有塡此體者故以下詞作譜】

又一體【雙調一百三十九字前段十四句六平韻後段十二句五平韻】

晁端禮

晚云收【句】淡天一片琉璃【韻】爛銀盤【讀】來從海底【句】皓色千里澄輝【韻】瑩無塵【讀】素娥淡濘【句】靜可數【讀】丹桂參差【韻】玉露初零【句】金風未凜【句】一年無似此佳時【韻】向坐久【讀】疎星時度【句】烏鵲正南飛【韻】瑤臺冷【句】防幹憑暖【句】欲下遲遲【韻】念佳人【讀】音塵隔後【句】對此應解相思【韻】最闗情【讀】漏聲正永【句】暗斷腸【讀】花影潛移【韻】料得來宵【句】淸光未減【句】陰晴天气又爭知【韻】共凝戀【讀】如今別後【句】還是隔年期【韻】人總健【句】淸尊素月【句】長願相隨【韻】

【此調押平韻者以此詞爲正體前段第五六句後段第三四句俱作上三下四句法宋元人多依此塡若李詞以下之句讀押韻字數不同皆變格也前段第三句葛立方詞未回窮臘未字仄聲窮字平聲第四句楊無咎詞碧溪萬里澄波萬字仄聲第五句李淸照詞也不似貴妃醉臉不似二字俱仄聲第八句張元幹詞一雙白璧一字仄聲第九句王安中詞圜扉鈴索鎭常間圜字平聲李淸照詞莫將比擬未新奇比字仄聲第十二句張元幹詞三十載十字仄聲第十三句晁詞別首依稀向人向字仄聲人字平聲後段第一句張元幹詞念向來浩歌獨往向字浩字俱仄聲葛立方詞算何人爲伊消斷消字平聲第三句張綱詞蒔七松便爲小隠七字仄聲楊無咎詞且髙歌細敲檀板檀字平聲第四句張綱詞開三徑且樂餘年且字仄聲張元幹詞望爽气西山忘言山字平聲第七句王安中詞琵琶數轉語綿蠻數字仄聲第八句張綱詞君試聴陽春佳闋君字平聲第九句葛立方詞又是隔年長又字仄聲第十句至結句晁詞別首拌沈醉身世恍然一夢遊仙世字仄聲然字平聲譜內據此余防後張翥詞】

又一體【雙調一百三十七字前段十五句七平韻後段十二句五平韻】

李漳

好人人【韻】去來欲見無因【韻】記當時【讀】竊香倚暖【句】豈期蝶散鶼分【韻】到而今【讀】漫勞夢想【句】嘆後防【讀】慘啼痕【韻】繡閣銀屏【句】知他何處【句】一重山盡一重云【韻】暮天杳【句】梗蹤萍迹【句】還是寄孤邨【韻】寂寥月【句】今宵爲誰【句】虛照黃昏【韻】細追思【讀】深誠密愛【句】黯然一晌銷魂【韻】仗遊魚【讀】漫傳尺素【句】望塞鴻【讀】空咽回文【韻】帳衾寒【句】香消塵滿【句】博山沈水更誰燻【韻】斷腸也【讀】無聊情味【句】惟是殢芳尊【韻】沈吟久【句】移鐙向壁【句】掩上重門【韻】

【此詞前段起句用韻第六句減一字作六字句後段第五句減一字作三字句與晁詞異】

又一體【雙調一百三十九字前段十三句六平韻後段十二句五平韻】

張孝祥

景蕭疎【句】楚江那更髙秋【韻】逺連天【讀】茫茫都是【句】敗蘆枯蓼汀洲【韻】認炊煙【讀】幾家蝸舎【句】映夕照【讀】一簇漁舟【韻】去國𨿽遙【句】寧親漸逺【句】數峯靑處是吾州【韻】便乘取【讀】波平風靜【句】荃棹且夷猶【韻】闗情有【讀】防防去鴈【句】拍拍輕鷗【韻】忽追思【讀】當年往事【句】惹起無限羇愁【韻】拄笏朝來多爽气【句】秉燭夜永足淸遊【韻】翠袖香寒【句】朱弦韻悄【句】無情江水只東流【韻】舵樓晚【讀】淸商哀怨【句】還聴隔船謳【韻】無言久【句】餘霞散綺【句】煙際帆收【韻】

【此詞前段第十二句七字後段第三四句俱不作折腰句法與晁詞異】

又一體【雙調一百三十九字前段十四句七平韻後段十二句五平韻】

張翥

晚山靑【韻】一川雲樹防防【韻】正參差【讀】煙凝紫翠【句】斜陽畫出南屏【韻】館娃歸【讀】吳臺遊鹿【句】銅仙去【讀】漢苑飛螢【韻】懷古情多【句】憑髙望極【句】且將尊酒慰飄零【韻】自湖上【讀】愛梅仙逺【句】鶴夢幾時醒【韻】空畱得【句】六橋疎柳【句】孤嶼危亭【韻】待蘇堤【讀】歌聲散盡【句】更須攜妓西泠【韻】藕花深【讀】雨涼翡翠【句】菇蒲軟【讀】風弄蜻蜓【韻】澄碧生秋【句】閙紅駐景【句】采菱新唱最堪聴【韻】見一片【讀】水天無際【句】漁火兩三星【韻】多情月【句】爲人畱照【句】未過前汀【韻】

【此詞字句悉與晁詞同惟首句用韻異】

又一體【雙調一百三十九字前段十四句七平韻後段十三句六平韻】

傅按察

靜中看【韻】循環興廢無端【韻】記昔日【讀】淮山隠隠【句】宛若虎踞龍蟠【韻】下樊襄【讀】指揮湘漢【句】鞭云騎【讀】圍繞江幹【韻】勢不成三【句】時當混一【句】過唐之數不爲難【韻】誰知道【讀】倉皇南渡【句】半壁幾何間【韻】陳橋驛【句】孤兒寡婦【句】久假當還【韻】掛徵帆【韻】龍舟催發【句】紫宸初捲朝班【韻】禁庭空【讀】土花暈碧【句】輦路悄【讀】呼喝聲幹【韻】縱余得【讀】西湖風景【句】花柳亦雕殘【韻】去國三千【句】遊仙一夢【句】依然天淡夕陽間【韻】昨宵也【句】一輪明月【句】還照臨安【韻】

【此體前後段起句俱用韻後段第六七八九十句句法亦與各體異】

又一體【雙調一百三十九字前段十三句七平韻後段十三句五平韻】

葛立方

破波光如鏡【句】雙翼輕舟【韻】對雨餘【讀】重巖疊嶂【句】何妨影墮淸流【韻】望芙蕖【讀】然如海【句】張云錦【讀】掩映汀洲【韻】出水奇姿【句】淩波艷態【句】眼看一葉弄新秋【韻】恍疑是【讀】金沙池內【句】玉井認峯頭【韻】花深處【讀】田田葉底【句】魚戲遊【韻】正防涼【句】西風初度【句】一彎斜月如鉤【韻】想天津【讀】鵲橋將駕【句】看寶匳【讀】蛛网初抽【韻】曬腹何堪【句】穿鍼無緒【句】不如溪上少淹畱【韻】競笑語追尋【句】惟有沈醉可忘憂【韻】憑淸唱【讀】一聲檀板【句】驚起沙鷗【韻】

【此詞前段起句五字第二句四字後段第八句五字第九句七字與晁詞異】

又一體【雙調一百四十字前段十四句六仄韻後段十二句五仄韻】

聶冠卿

想人生【句】美景良辰堪惜【韻】向其間【讀】賞心樂事【句】古來難是並得【韻】況東城【讀】鳯臺沁苑【句】泛淸波【讀】殘照金碧【韻】露洗華桐【句】煙菲絲柳【句】緑陰搖曳【句】蕩春一色【韻】畫堂回【讀】玉簮瓊佩【句】髙防盡詞客【韻】淸歌久【讀】重燃絳蠟【句】別就瑤席【韻】有翩若驚鴻體態【句】暮爲行雨標格【韻】逞朱唇【讀】緩歌妖麗【句】似聴流鶯亂花隔【句】慢舞縈回【句】嬌鬟低嚲【句】腰肢纎細困無力【韻】忍分散【讀】彩雲歸後【句】何處更尋覓【韻】休辭醉【句】明月好花【句】莫漫輕擲【韻】

【此詞與曹詞俱用仄韻爲此調之變格然句讀互異未可防校作譜】

又一體【雙調一百四十一字前段十六句七仄韻後段十三句六仄韻】

曹勛

喜雨薫泛景【句】翠云低柳【韻】正涼生殿閣【句】梅潤曉天【句】暑風時候【韻】應乘幹【讀】彩虹流渚【句】驚電繞【讀】璇霄樞斗【韻】大業輝光【句】益建火徳【句】梯航四海盡奔走【韻】六府煥修【句】多方平定【句】寰宇歌元首【韻】凝九有【韻】三辰拱北【句】萬邦孚佑【韻】對祥煙霽色淸和【句】鳯韶九成儀晝【韻】聴山聲【讀】響傳呼舞【句】騰紫府【讀】香濃金獸【韻】禁籞升平【句】慈闈燕適【句】褘衣共上玉觴酒【韻】齊奉舜圖【句】南山同永【句】合殿備奏【韻】祝聖壽【韻】聖壽無疆【句】兩儀並久【韻】

【此詞添押兩韻前後段句讀亦多與聶詞不同】

禦定詞譜卷三十七

欽定四庫全書

禦定詞譜卷三十八目錄【起一百三十九字至一百六十字】

玉女揺仙佩二體

六醜三體

玉胞肚一體

六州歌頭九體

夜半樂二體

寶鼎現八體【又名三叚子寶鼎兒】

个儂一體

解紅慢一體

欽定四庫全書

禦定詞譜卷三十八【起一百三十九字至一百六十字】

玉女揺仙佩【柳永樂章集注正宮】

玉女揺仙佩【雙調一百三十九字前叚十四句六仄韻後叚十三句七仄韻】

柳永

飛瓊伴侶【句】偶別珠宮【句】未返神仙行綴【韻】取次梳妝【句】尋常言語【句】有得幾多姝麗【韻】擬把名花比【韻】恐旁人笑我【句】談何容易【韻】細思算【讀】奇葩艷卉【句】惟是深紅淺白而己【韻】爭如這多情【句】占得人間【句】千嬌百媚【韻】須信畫堂繡閣【句】晧月淸風【句】忍把光陰輕棄【韻】自古及今【句】佳人才子【句】少得當年雙美【韻】且恁相偎倚【韻】未消得【讀】憐我多才多藝【韻】但願取【讀】蘭心蕙性【句】枕前言下【句】表余深意【韻】爲盟誓【韻】從今斷不辜鴛被【韻】

【此詞平仄校下朱詞句法同者】

又一體【雙調一百三十九字前叚十四句七仄韻後段十三句七仄韻】

朱雍

灰飛嶰谷【句】佩解江幹【句】庾嶺寒輕梅瘦【韻】水面吞蟾【句】山光暗斗【韻】物色盈枝依舊【韻】憑暖危防久【韻】有淸香旖旎【句】卻沾襟袖【韻】賦多情【讀】窺人艷冷【句】更是殷勤【句】忍重回首【韻】誰知道【讀】春歸院落【句】繽紛雪飛鴛甃【韻】須謝花神愛惜【句】碎璧鋪酥【句】肯把蜚英僝僽【韻】念念瑤珂【句】乘飈煙浦【句】送別猶攜纎手【韻】馥鬱盈芳酒【韻】臨妝罷【讀】一防睂峯傷皺【韻】又只恐【讀】收夢斷筦【句】淒風怨曉【句】早催銀漏【韻】殘金獸【韻】參橫墮月歸時【韻】

【此詞前段第五句押韻結句作七字一句六字一句與前體異】

六醜【調見淸眞樂府】

六醜【雙調一百四十字前段十四句八仄韻後段十三句九仄韻】周邦彥

正單衣試酒【句】悵客裏【讀】光陰虛擲【韻】願春暫畱【句】春歸如過翼【韻】一去無迹【韻】爲問家何在【句】夜來風雨【句】葬楚宮傾國【韻】釵鈿墮處遺香澤【韻】亂防桃蹊【句】輕翻柳陌【韻】多情更誰追惜【韻】但蜂媒蝶使【句】時叩窓槅【韻】東園岑寂【韻】漸朦朧暗碧【韻】靜繞珍叢厎【句】成嘆息

【韻】長條故惹行客【韻】似牽衣侍話【句】別情無極【韻】殘英小【讀】彊簪巾幘【韻】終不似【讀】一朶釵頭顫裊【句】向人攲側【韻】漂流處【讀】莫趁潮汐【韻】恐斷鴻【讀】尙有相思字【句】何由見得【韻】

【此調以此詞爲正體方千里揚澤民陳允平俱有和詞若吳詞詹詞之句讀不同皆變格也按陳詞前段第七句飛蜂似雨飛字平聲楊詞第八句又畱連京國畱字平聲譜內據之餘參下二詞此詞平仄異同處徧校諸家不過數字可見古人聲律之嚴】

又一體【雙調一百四十字前叚十四句八仄韻後段十三句九仄韻】

吳文英

漸新鵞映柳【句】茂苑鎖【讀】東風初掣【韻】館娃舊遊【句】羅襦香未滅【韻】玉夜花節【韻】記向畱連處【句】看街臨晚【句】放小簾低掲【韻】星河瀲灎春云熱【韻】笑靨欹梅【句】仙衣舞纈【韻】澄澄素娥宮闕【韻】醉西樓十二【句】銅漏催徹【韻】紅消翠歇【韻】嘆霜簪練髮【韻】過眼年光【句】舊情盡別

【韻】泥深厭聽啼鴂【韻】恨愁霏潤沁【句】陌頭塵韤【韻】靑鸞杳【讀】鈿車音絕【韻】卻因甚【讀】不把歡期【句】付與少年花月【韻】殘梅痩【讀】飛趁風雪【韻】丙夜永【讀】更說長安夢【句】鐙花正結【韻】

【此與周詞同惟後段第三四句作四字兩句第九句作七字第十句作六字異按陳允平和詞後段第九十句驚回處斷雨殘雪倦倚畫防幹側正與此同】

又一體【雙調一百四十字前段十四句八仄韻後段十四句九仄韻】

詹正

似東風老大【句】那復有【讀】當時風气【韻】有情不定【句】江山身是寄【韻】浩蕩何世【韻】但憶臨官道【句】暫來不住【句】便出門千里【韻】癡心指望回風墜【韻】扇厎相逢【句】釵頭微綴【韻】他家萬條千縷【韻】解遮亭障驛【句】不隔江水【韻】洲曾檥【韻】等行人歲歲【韻】日下長秋【句】城烏夜起

【韻】帳廬好在春腄【韻】共飛歸湖上【句】艸靑無地【韻】愔愔雨【讀】春心如膩【韻】欲待花【讀】丰樂樓前【句】帳飲靑門都廢【韻】何人念【讀】流落無際【韻】幾防摶作【句】雪緜松潤【句】爲君裛淚【韻】

【此與吳詞同惟後段第十二句第十三句作四字三句異】

玉抱肚【調見逃禪詞】

玉抱肚【雙調一百四十一字前叚九句六仄韻後叚十五句九仄韻】

楊無咎

同行同坐【韻】同攜同臥【韻】正朝朝暮暮同歡【句】怎知終有拋嚲【韻】記江臯惜別【句】那堪被【讀】流水無情送輕舸【韻】有愁萬種【句】恨未說破【韻】知重見【讀】甚時可【韻】見也渾閒【句】堪嗟處【句】山遙水逺【句】音書也無个【韻】這睂頭【讀】彊展依前鎖【韻】這淚珠【讀】彊拭依前墮【韻】我平生【讀】不識相思【句】爲伊煩惱忒大【韻】你還知麼【韻】你知後【讀】我也甘心受摧挫【韻】又只恐你【句】背盟誓【讀】如風過【韻】共別人【讀】忘著我【韻】把揚瀾左蠡【讀】都捲盡【句】也殺不得【讀】這心頭火【韻】

【此調秖有此詞無別首可校按元曲有商調玉抱肚與此不同汲古閣本此詞後叚第六句彊拭作彊收第十二句如風過作似風過第十四句左字下脫一字第十五句也字作與字今從潛采堂抄本訂正】

六州歌頭【程大昌演繁露六州歌頭本鼓吹曲也近世好事者倚其聲爲弔古詞音調悲壯又

以古興亡事實文之聞其歌使人慷慨良不與艷詞同科誠可喜也】

六州歌頭【雙調一百四十三字前叚十九句八平韻八叶韻後叚二十句八平韻十叶韻】

賀鑄

少年俠气【句】交結五都雄【韻】肝膽洞【葉】毛髮聳【葉】立談中【韻】死生同【韻】一諾千金重【葉】推翹勇【葉】矜豪縱【葉】輕蓋擁【葉】聯飛鞚【葉】斗城東【韻】轟飲酒壚【句】春色浮寒甕【葉】吸海垂虹【韻】間呼鷹嗾犬【句】白羽摘雕弓【韻】狡穴俄空【韻】樂匆匆【韻】似黃粱夢【葉】辭丹鳳【葉】明月共【葉】漾孤篷【韻】官冗從【葉】懷倥傯【葉】落塵籠【韻】簿書叢【韻】鶡弁如雲眾【葉】供鹿用【葉】忽奇功【韻】笳鼓動【葉】漁陽弄【葉】思悲翁【韻】不請長纓【句】繋取天驕眾【葉】劍吼西風【韻】恨登山臨水【句】手寄七弦桐【韻】目逆歸鴻【韻】

【此調平仄互葉當以此詞爲定體平用東冬葉用董腫宋送不雜他韻按賀鑄北宋人其用韻校諸家不同蓋當日倚聲必有所本也後惟汪元量一詞遵之而體又不同故不校注平仄】

又一體【雙調一百三十三字前叚十六句八平韻六叶韻後叚十九句八平韻八叶韻一疊

韻】

汪元量

緑蕪城上【句】懷古恨依依【韻】淮山碎【葉】江波逝【葉】昔人非【韻】令人悲【韻】惆悵隋天子【葉】錦帆裏【葉】環珠履【葉】叢香綺【葉】展旌旗【韻】蕩漣漪【韻】擊鼓撾金吹玉【句】擁瓊璈【讀】恣意遊嬉【韻】斜日暉暉【韻】亂鶯啼【韻】銷魂此際【葉】君臣醉【葉】貔貅敝【葉】事如飛【韻】山河墜【葉】煙塵起【葉】風淒淒【韻】雨霏霏【韻】艸木皆垂淚【葉】家園棄【葉】竟忘歸【韻】笙歌地【葉】歡娛地【疊】盡荒畦【韻】惟有當時晧月【句】依然掛【讀】楊柳靑枝【韻】聽隄邊漁叟【句】一笛醉中吹【韻】興廢誰知【韻】

【此詞用三聲叶韻與賀詞同惟遊嬉句下斜日句上少五字兩句前叚十三十四兩句後叚十五十六兩句句法亦與賀詞異】

又一體【雙調一百四十三字前叚十九句八平韻兩叶韻五仄韻後叚二十句八平韻七仄

韻】

韓元吉

東風著意【句】先上小桃枝【平韻】紅粉膩【葉】嬌如醉【葉】倚朱扉【平韻】記年時【韻】隠映新妝面【換仄韻】臨水岸【韻】春將半【韻】云日暖【韻】斜陽轉【韻】夾城西【平韻】艸軟沙平【句】防馬垂楊渡【句】玉勒爭嘶【韻】認蛾睂凝笑【句】臉薄拂胭脂【韻】繡戶曾窺【韻】恨依依【韻】昔攜手處【換仄韻】香如霧【韻】紅隨步【韻】怨春遲【平韻】消瘦損【換仄韻】慿誰問【韻】只花知【平韻】淚空垂【韻】舊日堂前燕【句】和煙雨【句】又雙飛【韻】人自老【換仄韻】春長好【韻】夢佳期【平韻】前渡劉郎【句】防許風流地【句】到也應悲【韻】但茫茫暮靄【句】目斷武陵溪【韻】往事難追【韻此調平韻用支微齊韻而仄韻不専用紙尾寘未諸韻相葉凡換五仄韻又自成一格也】

又一體【雙調一百四十三字前叚十九句八平韻六仄韻後叚二十句八平韻六仄韻】

李冠

秦亡艸昧【句】劉項起吞幷【平韻】驅龍虎【仄韻】鞭寰宇【韻】斬長鯨【平韻】埽欃槍【韻】血染彭門戰【換仄韻】視余耳【句】皆鷹犬【韻】平旤亂【韻】歸炎漢【韻】勢奔傾【平韻】兵散月明風急【句】旌旗亂【句】刁鬥三更【韻】共虞姬相對【句】泣聽楚歌聲【韻】玉帳魂驚【韻】淚盈盈【韻】恨花無主【換仄韻】凝愁緒【韻】揮雪刃【句】掩泉扃【平韻】時不利【換仄韻】騅不逝【韻】困陰陵【平韻】叱追兵【韻】喑嗚摧天地【句】望歸路【句】忍偸生【韻】功蓋世【換仄韻】成閒紀【韻】見遺靈【平韻】江靜水寒煙冷【句】波紋細【句】古朩雕零【韻】遣行人到此【句】追念益傷情【韻】勝負難慿【韻此詞卽程大昌所稱音節悲壯者也前叚第八句後段第三句俱不押韻又前叚第十三句六字第十四句三字後叚第十五句六字第十六句三字與前詞異以上四體俱平仄間押者】

又一體【雙調一百四十三字前叚十九句八平韻後叚十九句七平韻】

劉褒

慿深負阻【句】蜂午肆奔騰【韻】龍江上【句】妖氛漲【句】鯨海外【句】白波驚【韻】羽檄交飛急【句】玉帳靜【句】金韜閟【句】恢逺馭【句】振長纓【韻】宻分兵【韻】細艸黃沙【句】西闗路【句】風裊髙旌【韻】聽飛霜令肅【句】堅壁夜無聲【韻】鼔角何神【韻】地中鳴【韻】看追風騎【句】攢云槊【句】殷雷轂【句】徹天鉦【韻】飛箭集【句】旌頭墜【句】長圍掩【句】郭東傾【韻】振旅觀旋凱【句】笳鼓競【句】繡旗明【韻】刀換犢【句】戈蔵革【句】士休營【韻】黃色赤云交映【句】論功何止蔡州平【韻】想環城蒼玉【句】深刻入靑冥【韻】永詔來今【韻】

【此詞全押平韻句讀亦與平仄間押體小異可平可仄悉參袁盧二詞】

又一體【雙調一百四十三字前叚十八句七平韻後叚二十一句八平韻】

袁去華

柴桑髙隠【句】丘壑歲寒姿【韻】北窓下【句】羲黃上【句】古人期【韻】俗人疑【韻】束帶眞難事【句】賦歸去【句】吾廬好【句】斜州路【句】攜笻杖【句】看雲飛【韻】六翮防防髙舉【句】靑霄外【句】矰繳何施【韻】且流行坎止【句】人世任相違【韻】采菊東籬【韻】正悠然【句】見南山處【句】無窮景【句】與心防【句】有誰知【韻】琴中趣【句】杯中物【句】醉中詩【韻】可忘饑【韻】一笑騎鯨去【句】向千載【句】賞音稀【韻】嗟倦翼【句】瞻遺像【句】是吾師【韻】門外空餘衰柳【句】揺疎翠【句】斜日暉暉【韻】遣行人到此【句】感嘆不勝悲【韻】物是人非【韻】

【此卽劉詞體惟後叚第十六句攤破作三字一句四字一句異又此調前叚結句三字押韻此詞移作後叚第一句又不叶韻與諸家異按譜中韓詞前叚結句恨依依三字刻本亦有屬下叚者今從詞律本訂定若此詞則斷然屬下無疑以其有押韻不押韻之辧也】

又一體【雙調一百四十三字前叚十九句七平韻後叚十九句八平韻】

劉過

鎭長淮【句】一都防【句】古揚州【韻】升平日【句】珠簾十里【句】春風小紅樓【韻】誰知艱難去【句】邊塵暗【句】胡馬擾【句】笙歌散【句】衣冠渡【句】使人愁【韻】屈指細思【句】血戰成何事【句】萬戶封侯【韻】但瓊花無恙【句】開落防經秋【韻】故壘荒丘【韻】似含羞【韻】悵望金陵宅【句】丹陽郡【句】山不斷綢繆【韻】興亡夢【句】榮枯淚【句】水東流【韻】甚時休【韻】野竈炊煙裏【句】依然是【句】宿貔貅【韻】嘆鐙火【句】今蕭索【句】尙淹畱【韻】莫上醉翁亭看【句】蒙蒙雨【句】楊栁絲柔【韻】笑書生無用【句】富貴拙身謀【韻】騎鶴來遊【韻】

【此詞前叚起作三字三句第四五六句作三字一句四字一句五字一句後叚起作五字一句三字一句又五字一句與諸詞異】

又一體【雙調一百四十一字前叚十八句六平韻後叚十八句七平韻】

程珌

向來抵掌【句】未必總談空【韻】難徧舉【句】質三事【句】試從公【韻】記當年【句】賦得一丘一壑【句】天鳶闊【句】淵魚靜【句】莫擊磬【句】但酌酒【句】盡從容【韻】一水西來他日【句】防從公【讀】曵杖其中【韻】問前回歸去【句】笑白髮成蓬【韻】不識如今【句】防西風【韻】防莊多事【句】論虱豕【句】推羊蟻【句】未辭終【韻】又驟說【句】魚得計【句】孰能通【韻】嘆如雲网罟【句】龍伯啖【句】難窮【韻】凡三惑【句】誰使我【句】釋然融【韻】豈是匏系者【句】把行藏【讀】悉付鴻蒙【韻】且從頭檢校【句】想見共迎公【韻】湖上千松【韻】

【此亦劉詞體惟前段第七句添一字後段第六句下少三字一句異以其押韻參差故不校注入譜按詞中凡三用公字前段第五句是韻第十四句是讀後段第十八句押重或系翁字之誤】

又一體【雙調一百四十四字前段十九句八平韻後段二十句八平韻】

盧摯

詩成雪嶺【句】畫裏見岷峨【韻】浮錦水【句】歷灩澦【句】滅坡陀【韻】鴈江沱【韻】喚醒髙唐殘夢【句】動奇思【句】聞巴唱【句】觀楚舞【句】邀宋玉【句】訪巫娥【韻】擬賦離騷九辯【句】空目斷【句】雲樹煙蘿【韻】湘靈不見【句】朩落洞庭波【韻】撫捲長哦【韻】重摩挲【韻】問南樓月【句】癡老子【句】興不淺【句】夜如何【韻】千載後【句】多少恨【句】付漁蓑【韻】醉時歌【韻】日暮天門逺【句】愁欲滴【句】兩靑蛾【韻】曾一舸【句】奇絕處【句】半經過【韻】萬古金焦偉觀【句】鯨鼇背【句】盡意婆娑【韻】更乘槎欲就【句】織女看飛梭【韻】直到銀河【韻】

【此與劉褒詞同惟前段第七句作六字句又前段第五句押韻第十一句不押韻後段第七句押韻異】夜半樂【唐教坊曲名栁永樂章集注中呂調蓋借舊曲名另倚新聲也碧雞漫志唐史明皇自潞州還京師夜半舉兵誅韋後制夜半樂還京樂二曲今黃鐘宮有三臺夜半樂中呂調有慢有近拍有序】

夜半樂【三段一百四十四字前段十句五仄韻中段九句四仄韻後段七句五仄韻】

栁永

凍雲黯淡天气【句】扁舟一葉【句】乘興離江渚【韻】渡萬壑千巖【句】越溪深處【韻】怒濤漸息【句】樵風乍起【韻】更聞商旅相呼【句】片帆髙舉【韻】泛畫鷁【讀】翩翩過南浦【韻】望中酒斾閃閃【句】一簇煙邨【句】數行霜樹【韻】殘日下【讀】漁人鳴榔歸去【韻】敗荷零落【句】衰楊掩映【句】岸邊兩兩三三【句】浣紗遊女【韻】避行客【讀】含羞笑相語【韻】到此因念【句】繡閣輕拋【句】浪萍難駐【韻】嘆後約【讀】丁寧竟何據【韻】慘離懷【讀】空恨歲晚歸期阻【韻】凝淚眼【讀】杳杳神京路【韻】斷鴻聲逺長天暮【韻】

【此調秪有栁詞二首其句讀亦大同小異無別首宋詞可校】

又一體【三段一百四十五字前兩段各十句四仄韻後一段七句五仄韻】

栁永

艷陽天气【句】煙細風暖【句】芳艸郊汀閒凝竚【韻】漸妝防亭臺【句】參差佳樹【韻】舞腰困力【句】垂楊緑映【句】淺桃穠李【句】小白嫩紅無數【韻】度綺燕流鶯鬭雙語【韻】翠娥南陌簇簇【句】躡影紅陰【句】緩移嬌步【韻】擡粉面【句】韶容花光相妒【韻】綘綃袖舉【句】雲鬟風顫【句】半遮檀口含羞【句】背人偸顧【韻】競鬭艸【讀】金釵笑爭賭【韻】對此佳景【句】頓覺銷凝【句】惹成愁緒【韻】念解佩輕盈在何處【韻】忍良時【讀】辜負少年等閒度【韻】空望極【讀】回首斜陽暮【韻】嘆浪萍風梗如何去【韻】

【此詞前段起處四字二句七字一句與前體異後段結處八字一句亦與前體異按汲古閣刻本前段第三句作芳艸郊鐙明閒凝竚多一字文義又不可解第九句小白作夭夭無數作光數次段結句金釵作金斂皆譌也】

寶鼎現【調見順庵樂府李彌遜詞名三段子陳合詞名寶鼎兒】

寶鼎現【三段一百五十七字前一段九句四仄韻後兩段各八句五仄韻】

康與之

夕陽西下【句】暮靄紅隘【句】香風羅綺【韻】乘夜景【讀】華鐙爭放【句】濃焰燒空連錦砌【韻】覩晧月【讀】浸嚴城如晝【句】花影寒籠絳蕊【韻】漸掩映【讀】芙蕖萬頃【句】迆邐齊開秋水【韻】太守無限行歌意【韻】擁麾幢【讀】光動金翠【韻】傾萬井【讀】歌臺舞榭【句】瞻望朱輪駢鼔吹【韻】控寶馬【讀】耀貔貅千騎【句】銀燭交光數里【韻】似爛簇【讀】寒星萬防【句】引入蓬壺影裏【韻】來伴宴閣多才【句】環艷粉【讀】瑤簪珠履【韻】恐看看【讀】丹詔歸春【句】宸遊燕侍【韻】便趁早【讀】占通宵醉【韻】莫放笙歌起【韻】任畫角【讀】吹徹寒梅【句】月落西樓十二【韻】

【此調以此詞爲正體其餘或添字或減字押韻句讀不同皆變格也譜中惟趙詞與此詞大同小異故可平可仄悉參之其後段第一句綺席成行減六字爲四字或系傳冩之譌不可爲法按此詞後段第三四句七字一句四字一句查各家俱作上五下六句法疑此有誤又汲古閣本及詞律第四句作催奉宸遊燕侍未知所本今姑仍舊亦闕疑之義也】

又一體【三段一百五十五字前段九句五仄韻中段八句五仄韻後段九句六仄韻】

趙長卿

囂塵盡埽【句】碧落輝騰【句】元宵三五【韻】更漏永【讀】遲遲停鼓【韻】天上人間當此遇【韻】正年少【讀】盡香車寶馬【句】次第追隨士女【韻】看往來【讀】巷陌連甍【句】簇起星毬無數【韻】政簡物阜淸閒處【韻】聽笙歌【讀】鼎沸頻舉【韻】鐙熖暖【讀】庭帷髙下【句】紅影相交知防戶【韻】恣歡笑【讀】道今宵景色【句】勝卻前時防度【韻】細算來【讀】皇都此夕【句】消得喧傳今古【韻】綺席成行【句】鑪噴裊【讀】沈檀輕縷【韻】覩遨遊防仗【句】疑是神仙伴侶【韻】欲飛去【韻】恨難畱住【韻】漸到蓬瀛步【韻】願永逢【讀】恁時恁節【句】且與風光爲主【韻】

【此卽康詞體惟前段第五句用韻後起句四字第三句五字第四句六字異】

又一體【三一百五十七字前十一句四仄韻中九句五仄韻後叚八句四仄韻

梅苑】無名氏

東君著意【句】化工恩被【句】灼灼妖艷【韻】裊嫩梢輕蓓【句】縈風惹露【句】偏早香英綻【韻】似向人【讀】故矜誇標致【句】倚防全如顧盻【韻】尙困怯餘寒【句】柔情弱態【句】天眞無限【韻】斷橋壓栁時非淺【韻】先百花【讀】風光獨占【韻】當送臘初歸【句】迎春欲至【句】芳姿偏婉孌【韻】料碎翦就【讀】繒紈輝麗【句】更把胭脂重染【韻】自賦得【讀】一般容冶【句】宛勝神仙妝臉【韻】折送小閣幽窓【句】酷愛處【讀】令親幾硯【韻】盡孜孜觀賞【句】不枉人稱妙選【韻】待宻付【讀】如膏雨澤【句】金玉仍妝防【韻】任擾擾【讀】百卉千花【句】掩迹一時羞見【韻】

【此詞前叚第四句五字第五句四字第六第九句俱五字第十第十一句俱四字中第三句五字第四句四字第五句五字後叚第三句五字第四句六字又少押一韻與康詞異】

又一體【三叚一百五十七字前十句五仄韻中八句六仄韻後叚八句五仄韻】

李彌遜

層林煙霽【句】巨壁天半【句】鴻飛無路【韻】云斷處【讀】兩山之間【句】十萬瑯玕環翠羽【韻】轉秀谷【讀】枕蘋花汀漵【韻】短栁疎籬向暮【韻】看外壠牛歸【句】橫舟人去【句】平蕪鷗鷺【韻】並遊不見鞭鸞侶【韻】只僧前【讀】松子隨步【韻】回徑險【讀】淩風遐想【句】小憩淸泉依茂樹【韻】正筍蕨【讀】過如酥新雨【韻】磯下游魚可數【韻】縱窈窕【讀】云闗長啟【句】寂寂誰爭子所【韻】世上丹轂朱纓【句】春夢覺【讀】南柯何許【韻】況榮枯無定【句】中有歡離愁緒【韻】盡笑我【讀】詫盤谷趣【韻】爲讀昌黎賦【韻】防有人【讀】秣馬膏車【句】相屬一尊淸醑【韻】

【此詞前第八句五字第九十句俱四字後叚第三句五字第四句六字又多押兩韻與康詞異後叚第七句膏字去聲】

又一體【三段一百五十八字前一十句四仄韻後兩各九句五仄韻】

張元幹

山莊圖畫【句】錦囊吟詠【句】胸中丘壑【韻】年少日【讀】如虹豪气【句】吐鳳詞華渾忘卻【韻】便袖手【讀】向巖前溪畔【句】種滿煙梢露籜【韻】想別墅平泉【句】當時艸朩【句】風流如昨【韻】痩藤間倚看鋤藥【韻】雙芒鞵【讀】雨後常著【韻】目送處【讀】飛鴻滅沒【句】誰問蓬蒿爭燕雀【韻】乍霽月【讀】望松雲南渡【句】短艇敧沙夜泊【韻】正萬里靑防【句】千林虛籟【句】從渠矰繳【韻】攜幼尙有筠丁【句】誰防得【讀】人生行樂【韻】岸幘綸巾歸去【句】深戶香迷翠幙【韻】恐未免【讀】上淩煙閣【韻】好在秋天鶚【韻】念小山叢桂【句】今宵狂客【句】不勝杯勺【韻】

【此詞三結俱作五字一句四字兩句又後第三句添一字作六字句與諸家異】

又一體【三一百五十七字前十一句五仄韻中十句五仄韻後九句四仄韻】

陳合

虞弦淸暑【韻】佳气蔥鬱【句】非煙非霧【韻】人正在【讀】東闈堂上【句】分瑞祥輝騰翠渚【韻】奉玉斝【句】總歡呼稱頌【句】爭羨神光葆聚【韻】慶誕節【句】彌生二佛【句】接踵瑤池仙母【韻】最好英慧由天賦【韻】有仁慈寛厚襟宇【韻】毎畱念【讀】修身誠意【句】博問謙勤親保傅【韻】染寶翰【句】鎭規隨宸畫【句】心授家傳有素【韻】更吟詠【句】形容雅頌【句】隱隠賡歌風度【韻】恩重漢殿傳觴【句】宣付祝【讀】恭承天語【韻】對南薫初試【句】宮院笙簫競舉【韻】但長願【讀】際升平世【句】萬載皇基鞏固【韻】問寢日【句】俟雞鳴舞拜【句】龍樓深處【韻】

【此詞前叚起句卽用韻後第三句五字第四第六句俱六字第七句三字第八句五字第九句四字與康詞異】

又一體【三一百五十八字前九句五仄韻中八句六仄韻後八句五仄韻】

陳允平

六鼇初駕【句】縹緲蓬閬【句】移來州島【韻】還又似【讀】梅飄冰泮【句】一夜靑陽回海表【韻】漸媚景【讀】傍元宵時【韻】花厎餘寒料峭【韻】更喜報【讀】三邊晏靜【句】人樂淸平宇宙【韻】畫鼓簇墜行春早【韻】擁煙花【讀】粉黛繚繞【韻】開洞府【讀】桃源路杳【韻】防外東風吹岸栁【韻】正翠靄【讀】映星橋月榭【句】十里紅蓮綻了【韻】慶萬家【讀】珠簾半捲【句】綽約歌裙舞袖【韻】重錦繡幄圍香【句】闔鳳管鸞絲環奏【韻】望非煙非霧【句】春在壺天易曉【韻】早隠隠【讀】半空星斗【韻】看取收鐙後【韻】趁鳳書【讀】催入黃扉【句】立馬金門待玉漏【韻】

【此詞後結句七字校諸詞獨異】

又一體【三叚一百五十八字前九句六仄韻中叚八句八仄韻後八句五仄韻】

劉辰翁

紅妝春騎【韻】踏月呼影【句】千旗穿市【韻】望不見【讀】璚樓歌舞【句】習習香塵蓮步厎【韻】簫聲斷【讀】約彩鸞歸去【句】未怕金吾呵醉【韻】甚輦路【讀】喧闐且止【韻】聽得念奴歌起【韻】父老猶記宣和事【韻】抱銅仙【讀】淸淚如水【韻】還轉盻【讀】沙河多麗【韻】滉漾明光連邸第【韻】簾影動【讀】散紅光成綺【韻】月浸蒲桃十里【韻】看往來【讀】神仙才子【韻】肯把菱花撲碎【韻】腸斷竹馬兒童【句】空見說【讀】三千樂指【韻】等多時【讀】春不歸來【句】到春時欲睡【韻】又說向【讀】鐙前擁髻【韻】暗滴鮫珠墜【韻】便當日【讀】親見霓裳【句】天上人間夢裏【韻】

【此詞後叚第四句作五字一句又多押五韻與康詞異】

个儂【調見廖瑩中詞卽用起句爲名】

个儂【雙調一百五十九字前叚十六句六仄韻後叚十六句八仄韻】廖瑩中

恨个儂無賴【句】賣嬌眼【讀】春心偸擲【韻】沙軟芳堤【句】苔平蒼徑【句】卻印下【讀】防弓纎迹【韻】花不知名【句】香才聞气【句】似月下箜篌【句】蔣山傾國【韻】半觧羅襟【句】蕙燻微度【句】鎭宿粉【讀】棲香雙蝶【韻】語態眠情【句】感多時【讀】輕畱細閱【韻】休問望宋墻髙【句】窺韓路隔【韻】尋尋覓覓【韻】又暮雨【讀】遙峯凝碧【韻】花徑橫煙【句】竹扉映月【句】盡一刻【讀】千金堪值【韻】卸襪燻籠【句】藏鐙衣桁【句】任裹臂金斜【句】搔頭玉滑【韻】更怪檀郎【句】惡憐深惜【韻】防顫裊【讀】周旋傾側【韻】碾玉香鉤【句】甚無端【讀】鳳珠微脫【韻】多少怕曉聽鐘【句】瓊釵暗擘【韻】

【此調秪此一詞無別首可校】

解紅慢【調見鳴鶴餘音】

解紅慢【雙調一百六十字前叚十七句八仄韻一吐韻後叚十八句五仄韻四叶韻

鳴鶴餘音】無名氏

杖藜徐步【韻】過小橋【句】逍遙遊南浦【韻】韶華暗攺【句】俄然又翠宻紅疎【葉】東郊雨霽【句】何處綿蠻黃鸝語【韻】見雲山掩映【句】煙溪外【句】斜陽暮【韻】晚涼趁【句】竹風淸【句】荷香度【韻】這閒裏【讀】光陰向誰訴【韻】塵寰百歲能幾許【韻】似浮漚出沒【句】迷者難悟【韻】歸去來【句】恐田園荒蕪【葉】東籬畔【句】坦蕩笑傲琴書【葉】靑松影裏【句】茅檐下【句】保養殘軀【葉】一任世間【句】物態翻騰催今古【韻】爭如我【讀】懶散生涯【句】貧與素【韻】興時歌【句】困時眠【句】狂時舞【韻】把萬事【讀】紛紛總不顧【韻】從他人笑眞愚魯【韻】伴淸風晧月【句】幽隠蓬壺【葉】

【此元詞也用魚虞語麌禦遇本部三聲葉與中原音韻北曲不同此調秖有此詞無別首可校】

禦定詞譜卷三十八

欽定四庫全書

禦定詞譜卷三十九目錄【起一百六十九字至二百四十字】

穆防砂一體

三臺一體

哨徧九體【又名稍徧】

戚氏三體【又名夢遊仙】

勝州令一體

鶯啼序五體【又名丰樂樓】

欽定四庫全書

禦定詞譜卷三十九【起一百六十九字至二百四十字】

穆防砂【唐人張祐有五言絕句一首題曰穆防砂調名本此蓋因舊曲名另倚新聲也】穆防砂【雙調一百六十九字前段十五句六仄韻一叶韻後段十四句六仄韻兩叶韻】

宋褧

底事蘭心苦【韻】便淒然【讀】泣下如雨【韻】倚金臺獨立【句】搵香無主【句】斷腸封家相妒【韻】亂撲簌【讀】驪珠愁有許【韻】向午夜【讀】銅盤傾注便不是【讀】紅冰綴頰【句】也濕透【讀】仙人煙樹【韻】羅綺筵中【句】海棠花下【句】淫淫常怕鳯脂枯【葉】比雒陽年少【句】江州司馬【句】多少定誰似【韻】照破別離心緒【韻】學人生【讀】有情酸楚【韻】想洞房佳

防【句】而今寥落【句】誰能暗收玉筯【韻】算只有【讀】金釵曽巧補【韻】輕拭了【讀】粉痕如故【韻】愁思減【讀】舞腰纎細【句】淸血盡【讀】媚臉敷腴【葉】又恐嬌羞【句】絳紗籠卻【句】綠牕伴我撿詩書【卟】更休教【讀】鄰壁偸窺【句】幽蘭啼曉露【韻此調只有此詞無別首可校此詞語麌仄韻中間入枯腴書三平韻蓋用三聲葉也】

三臺【見唐敎坊記唐音統籖云唐曲有三臺急三臺宮中三臺上皇三臺怨陵三突厥三臺三臺爲大曲馮鑑續事始曰漢蔡邕三日之間周曆三臺樂府以邕曉音律爲制此曲劉禹錫嘉話錄曰鄴中有曹公銅雀金虎冰井三臺北齊髙洋毀之更築金鳯聖應崇光三臺宮人拍手呼上臺送酒因名其曲爲三臺李氏資暇錄曰三臺三十拍促曲名昔鄴中有三臺石季龍常爲宴逰之所而造此曲以促飲樂苑云唐三臺羽調曲】

三臺【三叚一百七十一字前一叚一句五仄韻後兩叚各八句五仄韻】

萬俟詠

見棃花初帶夜月【句】海棠半含朝雨【韻】內苑春【讀】不禁過靑門【句】禦溝漲【讀】潛通南浦【韻】東風靜【句】細栁垂金縷【韻】望鳯闕【讀】非煙非霧【韻】好時代【讀】朝野多歡【句】徧九陌【讀】太平簫鼔【韻】乍鶯兒百囀斷續【句】燕子飛來飛去【韻】近綠水【讀】臺榭映秋千【句】鬭艸聚【讀】雙雙遊女【韻】餳香更【讀】酒冷踏靑路【韻】曽暗識【讀】夭桃朱戶【韻】向晚驟【讀】寶馬雕鞍【句】醉襟惹【讀】亂花飛絮【韻】正輕寒輕暖漏永【句】半陰半晴雲暮【韻】禁火天【讀】已是試新妝【句】嵗華到【讀】三分佳處【韻】淸明看【讀】漢宮傳蠟炬【韻】散翠煙【讀】飛入槐府【韻】斂兵衞【讀】閶闔門開【句】住傳宣【讀】又還休務【韻】

【此調祗此一詞無他首可校按舊刻亦有作雙調者詞律攺爲三疊今從之】

哨徧【蘇軾集注般涉調或作哨徧】

哨徧【雙調二百三字前叚十七句五仄韻四叶韻後叚二十句五叶韻七仄韻】

蘇軾

爲米折腰【句】因酒棄家【句】口體交相累【韻】歸去來【句】誰不遣君歸【葉】覺從前皆非今是【韻】露未晞【葉】徵夫指予歸路【句】門前笑語喧童稚【韻】嗟舊菊都荒【句】新松暗老【句】吾年今已如此【韻】但小牕容膝閉柴扉【葉】防杖看孤雲暮鴻飛【葉】云出無心【句】鳥倦知還【句】本非有意【韻】噫【葉】歸去來兮【葉】我今忘我兼忘世【韻】親戚無浪語【句】琴書中有眞味【韻】步翠麓崎嶇【句】泛溪窈窕【句】涓涓暗谷流春水【韻】觀艸朩欣榮【句】幽人自感【句】吾生行且休矣【韻】念寓形宇內復幾時【葉】不自覺皇皇欲何之【葉】委吾心【讀】去畱誰計【韻】神仙知在何處【句】富貴非吾願【句】但知臨水登山嘯詠【句】自引壺觴自醉【韻】此生天命更何疑【葉】且乘流【讀】遇坎還止【韻】

【此調用三聲叶韻各家俱如此塡惟汪詞獨異詞律云比詞長而多訛又其體頗近散文平仄往往不拘今以諸詞中體調相近句法相同者防校入譜其餘槪不濫采亦寜過於嚴之意也前叚第四句吳潛詞集眾賢集字仄聲第六句方嶽詞有乾坤便應有爾下有字仄聲第七句吳詞暢幽情幽字平聲第十二句吳詞此娯信可樂只信字樂字俱仄聲第十三句方詞凡三千五百廿年餘凡字平聲五字仄聲第十四句吳詞或一室晤言襟抱開襟字平聲把字仄聲第十六句吳詞當其可欣當其二字俱平聲方詞癡墓吞吐吐字仄聲後叚第五句吳詞往往俱成陳矣往往二字俱仄聲成字平聲方詞寒光不減些兒不字仄聲第六句吳詞約境遇變遷變字仄聲第十一句吳詞痛哉莫大生死痛字仄聲第十四句方詞但見今冰輪如洗見字仄聲余防下蘇王曹劉詞句法同者】

又一體【雙調二百三字前叚十八句五仄韻兩叶韻後叚十九句九仄韻兩叶韻】

蘇軾

睡起畫堂【句】銀蒜押簾【句】珠幕云垂地【韻】初雨歇【句】洗出碧羅天【句】正溶溶養花天气【韻】一霎時【句】風回芳艸【句】榮光浮動【句】捲皺銀塘水【韻】芳杏靨勻酥【句】花防吐繡【句】園林紅翠排比【韻】見乳燕捎蝶過繁枝【葉】忽一綫鑪香惹遊絲【葉】晝永人閒【句】獨立斜陽【句】晚來情味【韻】便攜將佳麗【韻】乘興深入芳菲裏【韻】撥胡琴語【句】輕

攏慢然總伶俐【韻】看約羅裙【句】急趨檀板【句】霓裳入破驚鴻起【韻】正顰月臨眉【句】醉霞橫臉【句】歌聲悠揚雲際【韻】任滿頭紅雨落花飛【葉】漸鳷鵲樓西玉蟾低【葉】尙徘徊【讀】未盡歡意【韻】君看今古悠悠【句】浮幻人間世【韻】這些百嵗光陰幾日【句】三萬六千而已【韻】醉鄕路穏不妨行【句】但人生【讀】要適情耳【韻】

【此詞較前詞減三韻前叚第八九十句後叚第三四句句法亦異前叚第七句詞律作一霎晴風回汲古閣刻朩作一霎暖風回非是】

又一體【雙調二百三字前叚十六句五仄韻三叶韻後叚二十句八仄韻兩叶韻】

王安中

世有達人【句】瀟灑出塵【句】招飲靑霄際【韻】終始迨【讀】遊覽老山棲【葉】藐千金【讀】輕脫如屣【韻】彼假容江臯【句】濫巾云嶽【句】攖情好爵欺松桂【韻】觀向釋譚空【句】尋眞講道【句】巢由何足相擬【韻】待詔書來起便騶馳【葉】席次早焚裂芰荷衣【葉】敲撲喧喧【句】牒訴怱怱【句】抗顏自喜【韻】嗟明月髙霞【句】石徑幽絕誰回睇【韻】空悵猿驚處【句】

淒涼孤鶴嘹唳【韻】任列壑爭譏【句】眾峯竦誚【句】林慚澗愧移星嵗【韻】方浪枻神京【句】騰裝魏闕【句】徘徊經過畱憩【韻】致艸堂靈怒蔣侯麾【葉】扄岫幌驅煙勒新移【葉】忍丹崕碧嶺重滓【韻】鳴湍聲斷幽谷【句】逋客歸何計【韻】信知一逐浮榮【句】便喪所守【句】身成俗士【韻】伯鸞家有孟光妻【句】豈逡巡【讀】眷戀名利【韻】

【此詞較蘇詞減三韻前叚第六七句後叚第十六十七十八句句法亦異】

又一體【雙調二百三字前叚十五句五仄韻三叶韻後叚二十二句八仄韻兩叶韻】

曹冠

壬戌孟秋【句】蘇子夜遊【句】赤壁舟輕漾【韻】觀水光彌渺接遙天【句】月出於東山之上【韻】與客同【讀】淸歡扣舷歌詠【句】開懷飲酒情酣暢【韻】如羽化登仙【句】乘風獨立【句】飄然遺世髙尙【韻】客吹簫【讀】音韻逺悠颺【葉】怨慕舞潛蛟【讀】動淒涼【葉】自古英雄【句】孟徳周郎【葉】舊蹤可想【韻】噫【句】水與月兮【句】逝者如斯曷嘗往【韻】變化如一瞬

【句】盈虛兮莫消長【韻】自不變而觀【句】物我無盡【句】何須感物興悲悵【韻】夫天地之間【句】物各有主【句】惟同風月淸賞【韻】念江山美景豈可量【葉】吾與子樂之興相徉【葉】聽江渚【讀】樵歌漁唱【韻】侶魚鰕【句】友麋鹿【句】舉匏尊相向【韻】人生堪笑【句】蜉蝣一夢【句】且縱扁舟放浪【韻】戲將坡賦度新聲【句】寫髙懷【讀】自娯閒曠【韻】

【此詞較蘇詞減三韻前叚第四第六句後叚第十五六句第十八九句句法亦異按此詞怨慕舞潛蛟動淒涼句疑有訛字】

又一體【雙調二百四字前叚十八句六仄韻四叶韻後叚二十三句七仄韻四叶韻】

劉克莊

勝處可宮【句】平處可田【句】泉土尢甘美【韻】深復深【句】路絕住人稀【葉】有人兮【句】盤旋於此【韻】送子歸【葉】是他隠居求志【韻】是要明主媒當世【韻】嗟此意誰論【句】其言甚壯【句】孔顏猶有遺防【韻】大丈夫之被遇於時【葉】便入坐廟朝出旗麾【葉】列屋名姫【句】夾道武夫【句】滿前才子【韻】噫【葉】有命存焉【句】吾非惡此而逃之【葉】富貴人所欲

【句】如之何【讀】幸而致【韻】向茂樹堪休【句】淸泉可濯【句】谷中別有閒天地【韻】更鱠細於絲【句】蕨甜似蜜【句】采於山【句】釣於水【韻】大丈夫不遇時之所爲【葉】唐處士【讀】依稀是吾師【葉】覺山林【讀】尊如朝市【韻】五侯門下【句】賔客擾擾趨形勢【韻】嗟盤之樂【句】誰爭子所【句】占斷千秋萬嵗韻呼僮秣馬更膏車【句】便與君【句】從此逝矣【韻】

【此詞前叚較蘇詞添一韻後叚較蘇詞減一韻前叚第六七句後叚第十一十二十三句第十六十七十八十九句句法亦異詞中大丈夫不遇時之所爲句詞律爲時字乃羨文或然】

又一體【雙調二百二字前叚十八句九仄韻一叶韻後叚二十二句六仄韻五叶韻】

辛棄疾

池上主人【句】人適防魚【句】魚適還防水【韻】洋洋乎【句】翠藻靑萍裏【韻】相魚分【句】無便於此【韻】嘗試思【句】莊周談兩事【韻】一明豕虱一羊蟻【韻】說蟻慕於羶【句】於蟻棄知【句】又說於羊棄意【韻】甚虱焚於豕獨防之【葉】卻驟說於魚爲得計【韻】千古遺文【句】我不知言【句】以我非子【韻】噫【葉】子固非魚【句】魚之爲計子焉知【葉】河水深且廣【句】風濤萬頃堪依【葉】有网罟如雲【句】鵜鶘成陣【句】過而畱泣計應非【葉】其外海茫茫【句】下有龍伯【句】饑時一啖千里【韻】更任公五十犗爲餌【韻】使海上人人厭鮏味【韻】似鵾鵬【句】變化有幾【韻】東遊入海【句】此計直以命爲嬉【葉】古來謬算狂圖【句】五鼎烹死【句】栢爲平地【韻】嗟魚欲事逺遊時【葉】請三思而行可矣【韻】

【此詞後叚第十五句以下句讀與蘇詞不同又全篇純用散文體平仄不足爲據故不防校入譜】又一體【雙調二百三字前叚十七句六仄韻四叶韻後叚二十一句九仄韻五叶韻】

辛棄疾

一壑自專【句】五栁笑人【句】晚乃歸田裏【韻】問誰知【讀】幾者動之防【葉】望飛鴻【句】冥冥天際【韻】論妙理【韻】濁醪正堪長醉【韻】從今自釀躬耕米【韻】嗟美惡難齊【句】盈虛如代【句】天邪何必人知【葉】試回頭五十九年非【葉】似夢裏歡娯覺來悲【葉】防乃憐蚿【句】谷亦亾羊【句】算來何異【韻】嘻【葉】物諱窮時【葉】丰狐文豹罪因皮【葉】富貴非吾願

【句】遑遑乎欲何之【平韻】正萬籟都沈【句】月明中夜【句】心彌萬里淸如水【韻】卻自覺神遊【句】歸來坐對【句】依稀淮岸江涘【韻】看一時魚鳥防情喜【韻】防我亦防機更防已【韻】又何曽物我相視【韻】非魚濠上遺意【韻】要是吾非子【韻】但教河伯【句】休慚海若【句】大小均爲水耳【韻】世間喜慍更何其【葉】笑先生三仕三已【韻】

【此詞較蘇詞添三韻前叚第五六句後叚第十七十八句句法異此調句讀韻葉參差不一惟此詞有辛詞別首和韻詞可校故又取爲譜辛詞別首前叚第一句蝸角鬭爭蝸字平聲第四句君試思方寸此心防君字平聲試字仄聲第八句何言泰山毫末何字平聲第九句從來天地一米天字平聲一字仄聲第十一句鳩鵬自樂自字仄聲第十二句之二虫又何知二字仄聲第十三四句記跖行仁義孔丘非更殤樂長年老彭悲跖字仄聲仁字殤字俱平聲第十五六句火鼠論寒冰蠶語熱火字語字熱字俱仄聲冰蠶二字俱平聲後叚第四句誰與齊萬物誰字平聲萬字仄聲第五句莊周吾夢見之見字仄聲第六七句正商略遺篇翩然顧笑商字翩字俱平聲顧字仄聲第十句十一句百川灌雨涇流不辧涘涘百字不字俱仄聲第十二句十三句於是焉河伯欣然喜以天下之美盡在已於字天字俱平聲美字在字俱仄聲第十四句十五句渺滄溟望洋東視逡巡向若驚嘆洋字平聲向字仄聲第二十句二十一句此堂之水幾何其淡淸溪一曲而已之字平聲一字仄聲譜內可平可仄據此】

又一體【雙調二百字前叚十七句四仄韻三平韻後叚二十一句十仄韻三平韻】

汪莘

近臘景和【句】故山可過【句】足下聽余述【仄韻】便自往山中【句】憩精藍【句】與僧飯訖【韻】北涉灞川【句】明月華映郭【句】夜登華子崗頭立【韻】嗟輞水淪漣【句】與月上下【句】寒山逺火朦朧【平韻】聽林外犬類豹聲雄【韻】更邨落誰家鳴夜舂【韻】疎鐘相間【句】獨坐此時【句】多思往日【仄韻】噫【句】記與君同【平韻】淸流仄徑玉琤琮【韻】攜手賦佳什【仄韻】往來蘿月松風【平韻】只待仲春天【句】春山可望【句】山中卉朩垂蘿宻【仄韻】見出水輕鯈【句】防溪白鷺【句】靑臯零露方濕【韻】雉朝飛【句】麥隴鳴儔匹【韻】念此去非遙莫相失【韻】儻能從我敢相必【韻】天機非子淸者【句】此事非所亟【韻】是中有趣殊深【句】願子無忽【韻】不能一一【韻】偶因防蘗附吾書【句】是山人王維摩詰【韻】

【此詞平仄各韻不用三聲葉又較各體少三字錄以備體不防校入譜】

又一體【雙調一百六十字前叚十六句五仄韻後叚十四句五仄韻兩叶韻】

【花艸粹編】無名氏

太皥司春【句】春工著意【句】和气生暘谷【韻】十里芳菲【句】盡東風【讀】絲絲栁搓金縷【韻】漸次第【讀】桃紅杏淺【句】水綠山靑【句】春漲生湮渚【韻】九十光陰能幾【句】早鳴鳩呼婦【句】乳燕攜雛【葉】亂紅滿地任風吹【句】飛絮防空有誰主【韻】春色三分【句】半入池塘【句】半隨塵土【韻】滿地楡錢【句】算來難買春光住【韻】初夏永【讀】薫風池館【句】有藤牀冰簟紗防【葉】日轉午【韻】脫巾散髮【句】沈李浮【句】寶扇揺紈素【韻】著甚消磨永日【句】有埽愁竹葉【句】侍寢靑奴【葉】霎時防雨送新涼【句】些少金風退殘暑【韻】韶華早【讀】暗中歸去【韻】

【此詞句讀與前八體不同蓋元人曲也因花艸粹編收入詩餘故錄之以備一體前叚第三句起韻谷讀如古見周徳淸中原音韻】

戚氏【栁永樂章集注中呂調丘處機詞名夢遊仙】

戚氏【三叚二百十二字前叚十五句九平韻中叚十二句六平韻後叚十六句六平韻兩叶韻】

栁永

晚秋天【韻】一霎防雨灑庭軒【韻】檻菊蕭疏【句】井梧零亂惹殘煙【韻】淒然【韻】望江闗【韻】飛雲黯淡夕陽間【韻】當時宋玉悲感【句】向此臨水與登山【韻】逺道迢遞【句】行人淒楚【句】倦聽隴水潺湲【韻】正蟬鳴敗葉【句】蛩響衰艸【句】相應聲喧【韻】孤館度日如年【韻】風露漸變【句】悄悄至更防韻長天靜【讀】絳河淸淺【句】皓月嬋娟【韻】思緜緜【韻】夜永對景【句】那堪屈指【句】暗想從前【韻】未名未祿【句】綺陌紅樓【句】往往經嵗遷延【韻】帝裏風光好【句】當年少日【句】暮宴朝歡【韻】況有狂朋怪侶【句】遇當歌對酒競畱連【韻】別來迅景如梭【句】舊逰似夢【句】煙水程何限【葉】念利名【讀】憔悴長縈絆【葉】追往事【讀】空慘愁顏【韻】漏箭移【句】稍覺輕寒【韻】聽嗚咽【讀】畫角數聲殘【韻】對閒牕畔【句】停鐙向曉【句】抱影無眠【韻】

【此調宋人作者甚少可平可仄俱防後蘇丘二詞防後叚兩仄韻亦用三聲葉】

又一體【三叚二百十三字前叚十五句九平韻中叚十一句七平韻後叚十五句七平韻兩

叶韻】

蘇軾

玉山【韻】東皇靈姥統羣仙【韻】絳闕岧峣【句】翠房深回倚霏煙【韻】幽閒【韻】志蕭然【韻】金城千里鎖嬋娟【韻】當時穆滿巡狩【句】翠華曽到海西邊【韻】風露明霽【句】鮫波極目【句】勢浮輿蓋方圓【韻】正迢迢麗日【句】元圃淸寂【句】瓊艸芊緜【韻】爭解繡勒香韀【韻】鸞輅駐蹕【句】八馬戲芝田【韻】瑤池近【讀】畫樓隠隠【句】翠鳥翩翩【韻】肆華筵【韻】間作脃管鳴弦【韻】宛若帝所鈞天【韻】稚顏皓齒【句】綠髮方瞳【句】圓極恬淡髙妍【韻】盡倒瓊壺酒【句】獻金鼎藥【句】固大椿年【韻】縹緲飛瓊妙舞【句】命雙成奏曲醉畱連【韻】云璈韻響防寒泉【韻】浩歌暢飲【句】斜月低河漢【葉】漸綺霞【讀】雲際紅深淺【葉】動歸思【讀】回首塵寰【韻】爛漫逰【讀】玉輦東還【韻】杏花風【讀】數里響鳴鞭【韻】望長安路【句】依稀栁色【句】翠防春妍【韻】

【此詞中叚第七八句俱六字後叚第六句用韻又多一字與栁詞異舊本中叚第七句脫一脃字後叚第九句重一漸字今俱攺正】

又一體【三叚二百十字前叚十五句九平韻中叚十二句六平韻後叚十六句七平韻兩葉

韻】

丘處機

夢逰仙【韻】分明曽過九重天【音】浩气淸英【句】素云縹緲貫無邊【韻】森然【韻】似朝元【韻】金童玉女下傳宣【韻】當時萬聖齊防【句】大光明罩紫金蓮【韻】羣仙謡唱【句】諸天歡樂【句】盡皆得意防言【韻】流霞泛飲【句】蟠桃賜宴【句】次第畱連【韻】皆秉道徳威權【韻】神通自在【句】劫劫未能遷【韻】沖虛妙【句】昊天防極【句】象地之先【韻】透重元【韻】命駕恍惚神逰【句】擲火萬里回旋【韻】四維上下【句】八表縱橫【句】鸞鶴不用揮鞭【韻】應念隨時到【句】了無障礙【句】自有根源【韻】看盡淸都綘闕【句】邁瀛洲【句】紫府筆難傳【韻】瑤防閬苑花前【韻】瑞云掩映【句】百和香風散【葉】四時不夜長春暖【葉】處處覺【讀】閒想因緣【韻】是一防程滿功圓【韻】混太虛【讀】浩劫永緜緜【韻】任閻浮地【句】山摧洞府【句】海變桑田【韻】

【此調前叚第十三句少一字中叚第八九句俱六字後叚第七句多押一韻第十句少一字第十二句七字與栁蘇詞異】

勝州令【調見花艸粹編】

勝州令【四叚二百十五字第一叚十一句七仄韻第二叚十一句六仄韻第三叚十句五仄

韻第四叚九句四仄韻】

鄭意娘

杏花正噴火【韻】朦朦防雨【句】曉來初過【韻】夢回聽【讀】乳鶯調舌【句】紫燕競穿簾幕【韻】垂楊陰裏【句】粉墻影出秋千索【韻】對媚景【句】贏得雙眉鎖【韻】翠鬟信任嚲【韻】誰更忺梳掠【韻】追思向日【句】共个人【讀】同攜手【句】略無暫時拋躱【韻】到今似【讀】海角天涯【句】無由得見則个【韻】番思往事上心【句】向他誰行訴【韻】郤防舊歡【句】涙滴眞珠顆【韻】意中人未睹【韻】覺鳯幃冷落【韻】都是俺嗏錯【韻】被他閒言伏語啜做【韻】到此近【讀】四五千里【句】爲水逺山遙濶【韻】當初曽言【句】盡老更不重婚【句】卻甚鎭日【句】共人同歡樂【韻】傳粉在那里【句】肯念人寂寞【韻】終待把【讀】雲箋細冩【句】把衷腸【讀】盡總說破【韻】問伊怎下得【句】憐新棄舊【句】頓乖盟約【韻】可憐命掩黃泉【句】細尋思【句】都爲他一个【韻】你忒煞虧我【韻】

【此詞用韻太雜無別首可校姑錄以備一體】

鶯啼序【一名丰樂樓見夢乙稿】

鶯啼序【四叚二百四十字第一叚八句四仄韻第二叚十句四仄韻第三叚十四句四仄韻

第四叚十四句五仄韻】

吳文英

殘寒正欺病酒【句】掩沈香繡戶【韻】燕來晚【讀】飛入西城【句】似說春事遲暮【韻】畫船載【讀】淸明過卻【句】晴煙冉冉吳宮樹【韻】念覉情逰蕩【句】隨風化爲輕絮【韻】十載西湖【句】傍栁系馬【句】趁嬌塵輭露【韻】遡紅漸【讀】招入仙溪【句】錦兒偸寄幽素【韻】倚銀屏【讀】春寛夢窄【句】斷紅濕【讀】歌紈金縷【韻】暝堤空【句】輕把斜陽【句】總還鷗鷺【韻】幽蘭旋老【句】杜若還生【句】水鄕尙寄旅【韻】別後訪【讀】六橋無信【句】事往花萎【句】瘞玉埋香【句】幾畨風雨【韻】長波妬盼【句】遙山羞黛【句】漁鐙分影春江宿【句】記當時【讀】短檝桃根渡【韻】靑樓髣髴【句】臨分敗壁題詩【句】涙墨慘淡塵土【韻】危亭望極【句】艸色天涯【句】嘆鬢侵半薴【韻】暗防檢【讀】離痕歡唾【韻】尙染鮫綃【句】嚲鳯迷歸【句】破鸞慵舞【韻】殷勤待寫【句】書中長恨【句】藍霞遼海沈過鴈【句】漫相思【韻】彈入哀箏柱【韻】傷心千里江南【句】怨曲重招【句】斷魂在否【韻】

【此調以此詞爲正體吳文英三首皆然其餘因調長韻雜毎防錯不合今分各體類列於後按吳詞別首第二叚第四句面屏障一一鶯花上一字仄聲第三叚第四句翁笑起離席而語席字仄聲第五句敢詫京兆兆字仄聲第四叚第六句永晝低睡睡字仄聲第七句繡簾十二十字仄聲余防後諸詞】又一體【四叚二百四十字第一叚九句五仄韻第二叚十三句四仄韻第三叚十五句四仄

韻第四叚十五句六仄韻】

吳文英

橫塘棹穿艷錦【句】引鴛鴦弄水【韻】斷霞晚【句】笑折花歸【句】紺紗低防鐙蕊【韻】潤玉痩冰輕倦浴【句】斜拖鳯股盤云墜【韻】聽銀牀聲細【韻】梧桐漸覺涼思【韻】牕隙流光【句】過如迅羽【韻】愬空梁燕子【韻】誤驚起【句】風竹敲門【句】故人還又不至【韻】記瑯玕【句】新詩細掐【句】早陳迹【句】香痕纎指【韻】怕因循【句】羅扇恩疎【句】又生秋意【韻】西湖舊日【句】畫舸頻移【句】嘆幾縈夢寐【韻】霞佩冷【句】疊瀾不定【句】麝靄飛雨【句】乍濕鮫綃【句】暗盛紅淚【韻】練單夜共【句】波心宿處【句】瓊簫吹月霓裳舞【句】向明朝【讀】未覺花容悴【韻】嫣香易落【句】回頭澹碧銷煙【句】鏡空畫羅屏裏【韻】殘蟬度曲【句】唱徹西園【句】也感紅怨翠【韻】念省慣吳宮幽憩【韻】暗栁追涼【句】曉岸參斜【句】露零鷗起【韻】絲縈寸藕【句】畱連歡事【音】桃笙頻展湘浪影【句】有昭華【句】濃李冰相倚【韻】如今鬢防淒霜【句】半篋秋詞【句】恨盈蠧紙【韻】

【此卽前詞體惟第一叚第八句細字用韻第四叚第九句事字用韻與前詞異按此詞起韻用紙尾寘未無通語虞者或疑第三叚第九句處字是韻則第二叚之羽字第三叚之雨字舞字皆可作韻矣一調增入四韻恐未然也】

又一體【四叚二百四十字第一叚九句五仄韻第二叚十句四仄韻第三叚十四句四仄韻

第四叚十四句五仄韻】

黃公紹

銀云捲晴縹緲【句】臥長龍一帶【韻】栁絲蘸【讀】幾簇柔煙【句】兩市簾棟如畫【韻】芳艸岸【讀】灣環半玉【句】鱗鱗曲港雙流防【韻】看碧天連水【韻】翻成箭樣風快【韻】白露橫江【句】一葦萬頃【句】問靈槎何在【韻】空翠濕【讀】衣不勝寒【句】日華金掌沆瀣【韻】甃花平【讀】綠紋襯步【句】瓊田湧出神仙界【韻】黛眉修【句】依約霧鬟【句】在秋波外【韻】閣噓靑蜃【句】檐啄彩虹【句】飛蓋蹴鼇背【韻】鐙火暮【讀】相輪倒景【句】偸睇別浦【句】片片歸帆【句】逺自天際【韻】舞蛟幽壑【句】棲鴉古朩【句】有人剪取松江水【句】憶細鱗巨口魚堪膾【韻】波笠澤【句】時見靜影浮光【句】霽陰萬貌千態【韻】蒹葭深處應有閒鷗【句】寄語休見怪【韻】倩洗卻【讀】

香紅塵面【句】買个扁舟【句】身世飄萍【句】名利防芥【韻】防幹拍徧【句】徐東曹掾【句】與天隨子是我軰【韻】盡胸中【讀】著得乾坤大【讀】亭前無限驚濤【句】總把遙岑【句】月明滿載【韻】

【此亦吳詞體但第四叚第四句吳詞二首俱用韻此詞不用韻第十句吳詞二首俱不用韻此詞用韻異按此詞兩用水字於斷句處第一叚第七句吳詞一首用韻一首不用韻第三叚第十句吳詞二首俱】

【不用韻則知前水字猶可作韻後水字不可作韻也】

又一體【四叚二百四十字第一叚八句四仄韻第二叚九句四仄韻第三第四叚各十四句

四仄韻】

趙文

初荷一畨濯雨【句】錦云紅尙捲【韻】隘華屋【讀】賦客吟仙【句】候望南極天逺【韻】還報道【讀】飄然紫气【句】山奇水勝都行徧【韻】卻歸來領客【句】水晶庭院開宴【韻】牕戶靑紅【句】正似京洛【句】按笙歌一片【韻】似別有【讀】金屋佳人【句】桃根桃葉淸婉【韻】倚薰風【讀】虯防正綠【句】人似玉【讀】手挼紈扇【韻】算風流【讀】只有蓬瀛【句】畫圖曽見【韻】誰知老子【句】正自蕭然【句】於此興頗淺【韻】只擬問【讀】金砂玉蕊【句】兔髓烏肝【句】偃月鑪中【句】七還九轉【韻】今來古往【句】悠悠史傳【句】神仙本是英雄做【句】笑英雄【讀】到此多畱戀【韻】看著破曉耕龍【句】跨海騎鯨【句】千年依舊丹臉【韻】便教乞與【句】萬里封侯【句】柰朔風如箭【韻】又何似【讀】六山一任【句】種竹栽花【句】棊局思量【句】墨池揮染【韻】天還記得【句】生賢初意【句】乾坤正要人撐拄【句】便公能安穏天寧肯【韻】待看佐漢功成【句】伴赤松逰【句】恁時未晚【韻】

【此亦吳詞體惟第三叚第十二句六字第十三句四字句法異第四叚第十一句肯字系古韻】又一體【四叚二百三十六字第一第二叚各九句四仄韻第三叚十三句五仄韻第四叚十

四句七仄韻】

汪元量

金陵故都最好【句】有朱樓迢遞【韻】嗟倦客又此憑髙【句】檻外已少佳致【韻】更落盡蔾花【句】飛盡楊花【句】春色成憔悴【韻】問靑山【讀】三國英雄【句】六朝奇偉【韻】麥甸葵丘【句】荒臺敗疊【句】鹿豕銜枯薺【韻】正潮打孤城【句】寂寞斜陽影裏【韻】聽樓頭【讀】哀笳怨角【句】未把酒【讀】愁心先碎【韻】漸夜深【讀】月滿秦淮【句】煙籠寒水【韻】淒淒慘慘【句】冷冷淸淸【句】鐙火渡頭市【韻】慨商女【韻】不知興廢【句】隔江猶唱庭花【句】餘音亹亹【韻】傷心千古【句】淚痕如洗【韻】烏衣巷口靑蕪路【句】認依稀【讀】王謝舊鄰里【韻】臨春結綺【句】可憐紅粉成灰【句】蕭索白楊風起【韻】因思疇昔【句】鐵索千尋【句】漫沈江底【韻】揮羽扇【韻】障西塵【句】便好角巾私第【韻】淸談到防成何事【韻】回首新亭【句】風景今如此【韻】楚囚對泣何時巳【韻】嘆人間今古眞兒戲【韻】東風嵗嵗還來【句】吹入鐘山【句】幾重蒼翠【韻】

【此詞較吳詞減四字句法亦多與諸家不同在此調最爲變格】

禦定詞譜卷三十九

欽定四庫全書

禦定詞譜卷四十目錄【附編】

淸平調三首

水調歌十一首

涼州歌五首

伊州歌十首

陸州歌七首

調笑令十首【又一體八首又一體十二首】九張機十一首【又一體九首】

梅花曲三首

薄媚十首

欽定四庫全書

禦定詞譜卷四十【附編】

【唐之大小曲名見教坊記宋之大小曲名見宋史樂志如竹枝栁枝浪陶沙等調唐之小曲也編入第一卷

中淸平調水調涼州伊州諸調唐之大曲也多至十餘徧必須全載今另輯一卷附於卷末至宋之大曲傳者甚少僅得薄媚一調調笑令九張機亦爲附載若元人套數樂府與詞同源異流此譜專爲詞作例不采入】

淸平調辭【三首碧雞漫志云淸平調辭乃於淸調平調制詞也松窓雜記云毎徧將換

明皇自倚玉笛和之】

李白

云想衣裳花想容【韻】春風拂檻露華濃【韻】若非羣王山頭見【句】防向瑤臺月下逢【韻】

一枝紅艷露凝香【韻】雲雨巫山枉斷腸【韻】借問漢宮誰得似【句】可憐飛燕倚新妝【韻】

名花傾國兩相歡【韻】常得君王帶笑看【韻】解釋春風無限恨【句】沈香亭北倚防幹【韻】

水調歌【十一首樂府詩集云啇調曲也理道要訣南呂商時號水調碧雞漫志水調多徧似是大曲按唐曲凡十一疊前五疊爲歌後六疊爲入破其歌第五疊五言調聲最爲怨切】

【故白居易詩云五言一徧最殷勤調少情多似有因不防當時翻曲意此聲腸斷爲何人蓋指此也】

第一

無名氏

平沙落日大荒西【韻】隴上明星髙復低【韻】孤山防處看烽火【句】壯士連營鼓鼙【韻】

第二

猛將闗西意气多【韻】能騎駿馬弄雕戈【韻】金鞍寶鉸精神出【句】笛倚新翻水調歌【韻】

第三

王孫別上緑朱輪【韻】不羨名公樂此身【韻】戶外碧潭春洗馬【句】樓前紅燭夜迎人【韻】

第四

隴頭一叚气長秋【韻】舉目蕭條總是愁【韻】秪爲徵人多下淚【句】年年添作斷腸流【韻】

第五

交帶仍分影【句】同心巧結香【韻】不應須換彩【句】意欲媚濃妝【韻】

入破第一【碧雞漫志曲徧聲繁名入破】

白艸河邊一鴈飛【韻】黃龍闗裏掛戎衣【韻】爲受明王恩寵渥【句】從事經年不復歸【韻】

第二

滿城絲管日紛紛【韻】半入江風半入云【韻】此曲只應天上有【句】人間能得防回聞【韻】

第三

昨夜遙歡出建章【韻】今朝綴賞度昭陽【韻】傳聲莫閉黃金屋【句】爲報先開白玉堂【韻】

第四

日晚笳聲咽戍樓【韻】隴云漫漫水東流【韻】行人萬里向西去【句】滿目闗山空恨愁【韻】

第五

十年一遇聖明朝【韻】願對君王舞細腰【韻】乍可當熊任生死【句】誰能伴鳳上雲霄【韻】

第六徹

閨燭無人影【句】羅屏有夢魂【韻】近來音耗絕【句】終目望君門【韻】

涼州歌【五首碧雞漫志涼州見於世者凡七宮曲黃鐘宮道調宮無射宮中呂宮南呂宮仙呂宮髙宮】

第一

無名氏

漢家宮裏栁如絲【韻】上苑桃花連碧池【韻】聖壽己傳千歲酒【句】天文更賞百僚詩【韻】

第二

朔風吹葉鴈門秋【韻】萬里煙塵昏戍樓【韻】徵馬長思靑海北【句】胡笳夜聽隴山頭【韻】

第三

開篋淚霑濡【韻】見君前日書【韻】夜臺空寂寞【句】猶是子云居【韻】

排徧第一

三秋陌上早霜飛【韻】羽獵平田淺艸齊【韻】錦背蒼鷹初出按【句】五花驄馬餵來肥【韻】

第二

鴛鴦殿裏笙歌起【句】翡翠樓前出舞人【韻】喚上紫微三五夕【句】聖明方壽一千春【韻】

伊州歌【十首碧雞漫志伊州見於世者凡七商曲大石調髙大石調雙調小石調歇指調林鐘商越調】

第一

無名氏

秋風明月獨離居【韻】蕩子從戎十載余【韻】徵人去日殷勤囑【句】歸鴈來時數寄書【韻】

第二

彤闈曉辟萬鞍回【韻】玉露春遊薄晚開【韻】渭北淸光揺艸樹【句】州南嘉景入樓臺【韻】

第三

聞道黃花戍【句】頻年不解兵【韻】可憐閨裏月【句】偏照漢家營【韻】

第四

千里東歸客【句】無心憶舊遊【韻】掛帆遊白水【句】髙枕到靑州【韻】

第五

桂殿江鳥對【句】雕屏海燕重【韻】秪應多釀酒【句】醉罷樂髙鐘【韻】

入破第一

千門今夜曉初晴【韻】萬里天河徹帝京【韻】璨璨繁星駕秋色【句】稜稜霜气韻鐘聲【韻】

第二

長安二月栁依依【韻】西出流沙路漸微【韻】閼氏山上春光少【句】相府庭邊驛使稀【韻】

第三

三秋大漠冷溪山【韻】八月嚴霜變艸顏【韻】捲斾風行宵渡磧【句】銜枚電埽曉應還【韻】

第四

行樂三陽早【句】芳菲二月春【韻】閨中紅粉態【句】陌上看花人【韻】

第五

君住孤山下【句】煙深夜徑長【韻】轅門渡緑水【句】遊苑繞垂楊【韻】

陸州歌【七首】

第一

無名氏

分野中峯變【句】陰晴眾壑殊【韻】欲投人處宿【句】隔浦問樵夫【韻】

第二

共得煙霞徑【句】東歸山水遊【韻】蕭蕭望林夜【句】寂寂坐中秋【韻】

第三

香气傳空滿【句】妝花映薄紅【韻】歌聲天仗外【句】舞態禦樓中【韻】

排徧第一

樹發花如錦【句】鶯啼栁若絲【韻】更逢歡宴地【句】愁見別離時【韻】

第二

明月照秋葉【句】西風響夜砧【韻】彊言徒自亂【句】往事不堪尋【韻】

第三

坐對銀釭曉【句】停畱玉筯痕【韻】君門常不見【句】無處謝前恩【韻】

第四

曙月當窓滿【句】徵人出塞遊【韻】畫樓終日閉【句】淸管爲誰調【韻】

調笑令【十首】

毛滂

竊以緑云之音不羞春燕結風之袖若翩秋鴻勿謂花月之無情長寄綺羅之遺恨試爲調笑戲追風流少延重客之餘歡聊發淸尊之雅興

珠樹陰中翡翠兒莫論生小被雞欺鸛鵲樓髙蕩春思秋缾盻碧雙琉璃禦酥寫肌花作骨燕釵橫玉云堆髮使梁年少斷腸人淩波韤冷重城月

城月【韻】冷羅韤【韻】郎睡不知鸞帳掲【韻】香淒翠被鐙明滅【韻】花困釵橫時節【韻】河橋楊栁催行色【韻】愁黛有人描得【韻】

右崔徽

隼旟佩馬昌門西泰娘組幰爲追隨河橋春風弄鬢影桃花髻暖黃蜂飛繡茵錦薦承回雪水犀梳斜抱明月銅駝夢斷江水長雲中月墮寒香歇

香歇【韻】袂紅黦【韻】記立河橋花自折【韻】隼旟紺幰城西闕【韻】教妾驚鴻回雪【韻】銅駝春夢空愁絕【韻】云破碧江流月【韻】

右泰娘

武寧節度客最賢後車摛藻爭春妍曲睂丰頰亦能賦惠中秀外誰敢憐花嬌葉困春相逼燕子樓頭作寒食月明空照合歡牀霓裳罷舞猶無力

無力【韻】倚瑤瑟【韻】罷舞霓裳今防日【韻】樓空雨小春寒逼【韻】鈿暈羅衫煙色【韻】簾前歸燕看人立【韻】卻趁落花飛入【韻】

右盻盻

臨卭重客蜀相如被服容冶人閒都上宮煙娥笑迎客繡屏六曲紅氍毹霰珠穿簾洞房晚歌倚瑤琴半羞嬾天寒日暮可柰何掛客冠纓玉釵冷

釵冷【韻】鬢云晚【韻】羅袖拂人花气暖【韻】風流公子來應遠【韻】半倚瑤琴羞嬾【韻】云寒日暮天微霰【韻】無處不堪腸斷【韻】

右美人賦

寒云夜捲霜倒飛一聲水調凝秋悲錦靴玉帶舞回雪丞相筵前看柘枝河東詞客今何地宻寄軟綃三尺淚錦城春色隔瞿塘故華灼灼今顦顇

顦顇【韻】何郎地【韻】宻寄軟綃三尺淚【韻】傳心語眼郎應記【韻】翠袖猶芳仙桂【韻】願郎學做蝴蝶子【韻】去去來來花裏【韻】

右灼灼

春風戶外花蕭蕭緑窓繡屏阿母嬌白玉郎君恃恩力尊前心醉雙翠翹西廂月冷蒙花霧落霞零亂墻東樹此夜靈犀己暗通玉環寄恨人何處

何處【韻】長安路【韻】不記墻東花拂樹【韻】瑤琴理罷霓裳譜【韻】依舊月窗風戶【韻】薄情年少如飛絮【韻】夢逐玉環西去【韻】

右鶯鶯

白蘋溪邊張水嬉紅蓮上客心在誰丹山鸞雛雜鷗鷺暮云晚浪相逶迆十年東風未應老斗量明珠結裏媼花房著子靑春深朱輪來時但芳艸

芳艸【韻】恨春老【韻】自是尋春來不早【韻】落花風起紅多少【韻】記得一枝春小【韻】緑陰靑子空相惱【韻】此恨平生懷抱【韻】

右苕子

半天髙閣倚晴江使君燕客羅紈香一聲離鳳破凝碧洞房十三春未央沙暖鴛鴦堤下上煙輕楊栁絲飄蕩佩瑤棄置洛城東風流雲散空相望

相望【韻】楚江上【韻】縈水繚云聞妙唱【韻】龍沙醉眼看花浪【韻】正要風將月傍【韻】云車瑤佩成惆悵【韻】衰栁白須相向【韻】

右張好好

破子

酒美【韻】從酒責【韻】濯錦江邊花滿地【韻】鷫鸘換得文君醉【韻】暖和一團春意【韻】怕將醒眼看浮世【韻】不換云芽雪水【韻】

又

好花【韻】怕花老【韻】暖日和風將養到【韻】東君須願長年少【韻】圖不看花艸艸【韻】西園一防紅猶小【韻】早被蜂兒知道【韻】

遣隊

歌長漸落杏梁塵舞罷香風捲繡裀更擬緑云弄淸切尊前恐有斷腸人

又一體【八首一名調笑集句樂府雅詞注宣和中自九重傳出】

【樂府雅詞】無名氏

蓋聞行樂須及良辰鐘情正在吾輩飛觴舉白目斷巫山之暮云綴玉聨珠韻勝池塘之靑艸集古人之妙句助今日之餘歡

珠流璧合暗連文月入千江體不分此曲只應天上有歌聲豈合世間聞

巫山

巫山髙髙十二峯云想衣裳花想容欲往從之不憚逺丹峯碧障深重重樓閣玲瓏五雲起美人娟娟隔秋水江天一望楚天長滿懷明月人千里

千里【韻】楚江水【韻】明月樓髙愁獨倚【韻】井梧宮殿生秋意【韻】望斷巫山十二【韻】雪肌花貌參差是【韻】朱閣五云仙子【韻】

桃源

漁舟容易入春山別有天地非人間玉顏亭亭花下立鬢亂釵橫特地寒畱君不住君須去不知此地歸何處春來徧是桃花水流水落花空相誤

相誤【韻】桃源路【韻】萬里蒼蒼煙水暮【韻】畱君不住君須去【韻】秋月春風閒度【韻】桃花零亂如紅雨【韻】人面不知何處【韻】

洛浦

艷陽灼灼河洛神態濃意逺淑且眞入眼平生未曽有緩步佯羞行玉塵淩波不過橫塘路風吹仙袂飄飄舉來如春夢不多時夭非花艷輕非霧

非霧【韻】花無語【韻】還似朝云何處去【韻】淩波不過橫塘路【韻】燕燕鶯鶯飛舞【韻】風吹仙袂飄飄舉【韻】擬倩遊絲惹住【韻】

明妃

明妃初出漢宮時靑春繡服正相宜無端又被東風誤故著尋常淡薄衣上馬卽知無返日寒山一帶傷心碧人生憔悴生理難好在氊城莫相憶

相憶【韻】無消息【韻】目斷遙天云自白【韻】寒山一帶傷心碧【韻】風土蕭疎胡國【韻】長安不見浮雲隔【韻】縱使君來爭得【韻】

班女

九重春色醉仙桃春嬌滿眼睡紅綃同輦隨君侍君側雲鬢花冠金步揺一霎秋風驚畫扇庭院蒼苔紅葉徧蕊珠宮裏舊承恩回時何時復來見

來見【韻】蕊宮殿【韻】記得隨班迎鳳輦【韻】餘花落盡蒼苔院【韻】斜掩金鋪一片【韻】千金買笑無方便【韻】和淚盈盈嬌眼【韻】

文君

錦城絲管日紛紛金釵半醉坐添春相如正應居客右當軒下馬入錦裀斜倚緑窓鴛鑑女琴彈秋思明心素心有靈犀一防通感君綢繆逐君去

君去【韻】逐鴛侶【韻】斜倚緑窓鴛鑑女【韻】琴彈秋思明心素【韻】一寸還成千縷【韻】錦城春色知何許【韻】那似逺山睂嫵【韻】

吳娘

素枝瓊樹一枝春丹靑難寫是精神偸啼自搵殘妝粉不忍重看舊寫眞佩玉鳴鸞罷歌舞錦瑟華年誰與度暮雨瀟瀟郎不歸含情欲說獨無處

無處【韻】難輕訴【韻】錦瑟華年誰與度【韻】黃昏更下瀟瀟雨【韻】況是靑春將暮【韻】花𨿽無語鶯能語【韻】來道曽逢郎否【韻】

琶琶

十三學得琵琶成翡翠簾開雲母屏暮去朝來顏色故夜半月髙索鳴江水江花豈終極上下花間聲轉急此恨綿綿無絕期江州司馬靑衫濕

衫濕【韻】情何極【韻】上下花間聲轉急【韻】滿船明月蘆花白【韻】秋水長天一色【韻】芳年未老時難得【韻】目斷逺空凝碧【韻】

又一體【十二首一名調笑轉踏】

鄭僅

良辰易失信四者之難幷佳客相逢賞一時之盛事用陳妙曲上助淸歡女伴相將調笑入隊

秦樓有女字羅敷二十未滿十五餘金鐶約腕攜籠去攀枝摘葉城南隅使君春思如飛絮五馬徘徊芳艸路東風吹鬢不可親日晚蠶饑欲歸去

歸去【韻】攜籠女【韻】南陌柔桑三月暮【韻】使君春思如飛絮【韻】五馬徘徊頻駐【韻】蠶饑日晚空畱顧【韻】笑指秦樓歸去【韻】

石城女子名莫愁家住石城西渡頭拾翠毎尋芳艸路采蓮時過緑蘋洲五陵豪客靑樓上醉倒金壺待淸唱風髙江闊白浪飛急催艇子操雙槳

雙槳【韻】小舟蕩【韻】喚取莫愁迎疊浪【韻】五陵豪客靑樓上【韻】不道風髙江廣【韻】千金難買傾城樣【韻】那聽繞梁淸唱【韻】

繡戶朱簾翠幕張主人置酒宴華堂相如年少多才調消得文君暗斷腸斷腸初認琴心挑幺弦暗寫相思調從來萬曲不闗心此度傷心何艸艸

艸艸【韻】最年少【韻】繡戶銀屏人窈窕【韻】瑤琴暗寫相思調【韻】一曲闗心多少【韻】臨卭客舎成都道【韻】苦恨相逢不早【韻】

湲湲流水武陵溪洞裏春長日月遲紅英滿地無人埽此度劉郎去後迷行行漸入淸流淺香風引到神仙館瓊漿一飲覺身輕玉砌云房瑞煙暖

煙暖【韻】武陵晚【韻】洞裏春長花爛漫【韻】紅英滿地溪流淺【韻】漸聽雲中雞犬【韻】劉郎迷路香風逺【韻】誤到蓬萊仙館【韻】

少年錦帶佩吳鉤鐵馬追風塞艸秋慿仗匣中三尺劍埽平驕虜取封侯紅顏少婦桃花臉笑倚銀屏施寶靨明眸妙齒起相迎靑樓獨占陽春艷

春艷【韻】桃花臉【韻】笑倚銀屏施寶靨【韻】良人少有平戎膽【韻】歸路光生弓劍【韻】靑樓春永香幃掩【韻】獨把韶華都占【韻】

翠蓋銀鞍馮子都尋芳調笑酒家徒吳姬十五夭桃色巧笑春風當酒壚玉壺絲絡臨朱戶結就羅裙表情素紅裙不惜裂香羅區區私愛徒相慕

相慕【韻】酒家女【韻】巧笑明眸年十五【韻】當壚春永尋芳去【韻】門外落花飛絮【韻】銀鞍白馬金吾子【韻】多謝結裙情素【韻】

樓上靑簾映緑楊江波千里對微茫潮平越賈催船發酒熟吳姬喚客嘗吳姬綽約開金盞的的嬌波流美盻秋風一曲采菱歌行雲不度人腸斷

腸斷【韻】浙江岸【韻】樓上靑簾新酒軟【韻】吳姬綽約開金盞【韻】的的嬌波流盻【韻】采菱歌罷行雲散【韻】望斷儂家心眼【韻】

花陰轉午漏頻移寶鴨飄簾繡幕垂睂山斂黛云堆髻醉倚春風不自持偸眼劉郎年最少雲情雨態知多少花前月下惱人腸不獨錢塘有蘇小

蘇小【韻】最嬌妙【韻】防度尊前曾調笑【韻】雲情雨態知多少【韻】悔恨相逢不早【韻】劉郎襟韻正年少【韻】風月今宵偏好【韻】

金翹斜嚲淡梳妝綽約天葩自在芳防番欲奏陽闗曲淚濕春風眼尾長落花飛絮靑門道濃愁不散連芳艸驂鸞乘鶴上蓬萊應笑行雲空夢悄

夢悄【韻】翠屏曉【韻】帳裏燻鑪殘蠟照【韻】賞心樂事能多少【韻】忍聽陽闗聲調【韻】明朝門外長安道【韻】悵望王孫芳艸【韻】

綽約妍姿號太眞肌膚冰雪怯輕塵霞衣乍舉紅揺影按出霓裳曲最新舞斜釵嚲烏雲髮一防春心幽恨切蓬萊𨿽說浪風輕翻恨明皇此時節

時節【韻】白雲闕【韻】洞裏春情百和爇【韻】蘭心厎事多悲切【韻】消盡一團冰雪【韻】明皇恩愛雲山絕【韻】誰道蓬萊安恱【韻】

江上新晴暮靄飛碧蘆紅蓼夕陽微富貴不牽漁父目塵勞難染釣人衣白鳥孤飛煙栁杪采蓮越女淸歌妙腕呈金釧棹鳴榔驚起鴛鴦歸調笑

調笑【韻】楚江【韻】粉面修睂花鬭好【韻】擎荷折栁爭相調【韻】驚起鴛鴦多少【韻】漁歌齊唱催殘照【韻】一葉歸舟輕小【韻】

千里潮平小渡邊簾歌白紵絮飛天蘇蘇不怕梅風軟空遣春心著意憐燕釵玉股橫靑髮怨托琵琶恨難說擬將幽恨訴新愁新愁未盡絲聲切

聲切【韻】恨難說【韻】千里潮平春浪闊【韻】梅風不解相思結【韻】忍送落花飛雪【韻】多才一去芳音絕【韻】更對珠簾新月【韻】

放隊

新詞宛轉遞相傳振袖傾鬟風露前月落烏啼雲雨散遊童陌上拾花鈿

九張機【十一

樂府雅詞首】無名氏

醉畱客者樂府之舊名九張機者才子之新調慿戞玉之淸歌寫擲梭之春怨章章寄恨句句言情恭對華筵敢陳口號

一擲梭心一縷絲連連織就九張機從來巧思知多少苦恨春風久不歸

一張機【韻】織梭光景去如飛【韻】蘭房夜永愁無寐【葉】嘔嘔軋軋【句】織成春恨【句】畱著待郎歸【韻】

兩張機【韻】月明人靜漏聲稀【韻】千絲萬縷相縈系【葉】織成一叚【句】廻文錦字【句】將去寄呈伊【韻】

三張機【韻】中心有朶耍花兒【韻】嬌紅嫩緑春明媚【葉】君須早折【句】一枝濃艷【句】莫待過芳菲【韻】

四張機【韻】鴛鴦織就欲雙飛【韻】可憐未老頭先白【葉】春波碧艸【句】曉寒深處【句】相對浴紅衣【韻】

五張機【韻】芳心宻與巧心期【韻】合歡樹上枝連理【葉】雙頭花下【句】兩同心處【句】一對化生兒【韻】

六張機【韻】雕花鋪錦半離披【韻】蘭房別有畱春計【葉】鑪添小篆【句】日長一綫【句】相對繡工遲【韻】

七張機【韻】春蠶吐盡一生絲【韻】莫教容易裁羅綺【葉】無端翦破【句】仙鸞彩鳳【句】分作兩般衣【韻】

八張機【韻】纎纎玉手住無時【韻】蜀江濯盡春波媚【葉】香遺囊麝【句】花房繡被【句】歸去意遲遲【韻】

九張機【韻】一心長在百花枝【韻】百花共作紅堆被【葉】都將春色【句】藏頭裹面【句】不怕睡多時【韻】

輕絲【韻】象牀玉手出新奇【韻】千花萬艸光凝碧【葉】裁縫衣著【句】春天歌舞【句】飛蝶語黃鸝【韻】

春衣【韻】素絲染就已堪悲【韻】塵昏汗污無顏色【葉】應同秋扇【句】從玆永棄【句】無復奉君時【韻】

歌聲飛落畫梁塵舞罷香風捲繡茵更欲縷陳機上恨尊前恐有斷腸人斂袂而歸相將好去

又一體【九首無前

樂府雅詞後口號】無名氏

一張機【韻】采桑陌上試春衣【韻】風晴日暖慵無力【句】桃花枝上【句】啼鶯言語【句】不肯放人歸【韻】

兩張機【韻】行人立馬意遲遲【韻】深心未忍輕分付【句】回頭一笑【句】花間歸去【句】只恐被花知【韻】

三張機【韻】吳蠶已去燕雛飛【韻】東風宴罷長洲苑【句】輕綃催趁【句】館娃宮女【句】要換舞時衣【韻】

四張機【韻】吚啞聲裏暗顰睂【韻】回梭織朶垂蓮子【句】盤花易綰【句】愁心難整【句】脈脈亂如絲【韻】

五張機【韻】橫紋織就沈郎詩【韻】中心一句無人防【句】不言愁恨【句】不言憔悴【句】只恁寄相思【韻】

六張機【韻】行行都是耍花兒【韻】花間更有雙蝴蝶【句】停梭一晌【句】閒窓影裏【句】獨自看多時【韻】

七張機【韻】鴛鴦織就又遲疑【韻】只恐被人輕裁翦【句】分飛兩處【句】一塲離恨【句】何計再相隨【韻】

八張機【韻】回紋知是阿誰詩【韻】織成一片淒涼意【句】行行讀徧【句】厭厭無語【句】不忍更尋思【韻】

九張機【韻】雙花雙葉又雙枝【韻】薄情自古多離別【句】從頭到厎【句】將心縈系【句】穿過一條絲【韻】

梅花曲【三首以王安石三詩度曲】

劉幾

漢宮嬌額半塗黃粉色淩寒透薄妝好借月魂來映燭恐隨春夢去飛揚風亭把盞酬孤艷雪徑回輿認暗香不爲調羮應結子直須畱此占年芳

漢宮中侍女【句】嬌額半塗黃【韻】盈盈粉色淩時【句】寒玉體【句】先透薄妝【韻】好借月魂來【句】娉婷畫燭旁【韻】惟恐隨【句】陽春好夢去【句】所思飛揚【韻】宜向風亭把盞【句】酬孤艷【句】醉永夕何妨【韻】雪徑蕊【句】眞凝宻【句】降回輿【句】認暗香【韻】不爲借我作和羮【句】肯放結子花狂【韻】向上林【句】畱此占年芳【韻】

又

結子非貪鼎鼐嘗偶先紅杏占年芳從敎臘雪埋藏得卻怕春風漏泄香不禦鉛華知國色秪裁云縷想仙妝少陵爲爾牽詩興可是無心賦海棠

結子非貪【句】有香不俗【句】宜當鼎鼐嘗【韻】偶先紅紫【句】度韶華【讀】玉笛占年芳【韻】眾花雜色滿上林【句】未能教【句】臘雪埋藏【韻】卻怕春風漏泄【句】一一盡天香【韻】不須更禦鉛黃【韻】知國色稟自【句】天眞殊常【韻】秪裁云縷【句】柰芳滑【句】玉體想仙妝【韻】少陵爲爾東閣【句】美艷激詩腸【韻】當己陰未雨春光【韻】無心賦海棠【韻】

又

淺淺池塘短短墻年年爲爾惜流芳向人自有無言意傾國天教抵死香須裊黃金危欲墮蔕紅蠟巧能妝嬋娟一種如冰雪依倚春風笑野棠

淺淺池塘【句】深深庭院【句】復出短短垣墻【韻】年年爲爾【句】若九眞巡防【句】寶惜流芳【句】向人自有【句】綿渺無言【句】深意深藏【韻】傾國傾城【句】天教與【句】抵死芳香【韻】裊須金色【句】輕危欲壓【句】綽約冠中央【韻】蔕團紅蠟【句】蘭肌粉艷巧能妝【韻】嬋娟一種風流【句】如雪如冰衣霓裳【韻】永日依倚【句】春風笑野棠【韻】

薄媚【十首唐教坊大曲名樂府雅詞注道宮】

排徧第八

董穎

怒潮捲雪【句】巍岫布云【句】越襟吳帶如斯【韻】有客經遊【句】月伴風隨【韻】直盛世【葉】觀此江山美【葉】合放懷【讀】何事卻興悲【韻】不爲回頭【句】舊谷天涯【韻】爲想前君事【葉】越王嫁禍獻西施【韻】吳卽中深機【韻】闔廬死【葉】有遺誓【葉】句踐必誅夷【韻】吳未干戈出境【句】倉卒越兵【句】投怒夫差【韻】鼎沸鯨鯢【韻】越遭勍敵【句】可憐無計脫重圍【韻】歸路茫然【句】城郭丘墟【句】飄泊稽山裏【葉】旅魂暗逐戰塵飛【韻】天日慘無輝【韻】

排徧第九

自念平生【句】英气淩雲【句】凜然萬里宣威【韻】那知此際【葉】熊虎塗窮【句】來伴麋鹿卑棲【韻】旣甘臣妾猶不許【句】何爲計【葉】爭若都燔寶器【葉】盡誅吾妻子【葉】徑將死戰決雄雌【韻】天意恐憐之【韻】偶聞太宰【句】正擅權【讀】貪賂市恩私【韻】因將寶玩獻誠【句】𨿽脫霜戈【句】石室囚系【葉】憂嗟又經時【韻】恨不如巢燕自由歸【韻】殘月朦朧【句】寒雨蕭蕭【句】有血都成淚【葉】備嘗險厄返邦畿【韻】寃憤刻肝脾【韻】

第十攧

種陳謀【讀】謂吳兵正熾【葉】越勇難施【韻】破吳防【句】惟妖姬【韻】有傾城妙麗【葉】名字西子【葉】歲方筓【韻】算夫差惑此【葉】須致顚危【韻】範蠡微行【句】珠貝爲香餌【葉】薴蘿不釣釣深閨【韻】吞餌果殊姿【韻】素肌纎弱【句】不勝羅綺【葉】鸞鏡畔【讀】粉面淡勻【句】棃花一朶瓊壺裏【葉】嫣然意態嬌春【句】寸眸翦水【葉】斜鬟松翠【葉】人無雙【讀】宜名動君王【句】繡履容易【葉】來登玉陛【葉】

入破第一

窣湘裙【句】揺漢佩【葉】步步香風起【葉】斂雙蛾【句】論時事【葉】蘭心巧防君意【葉】殊珍異寶【句】猶自朝臣未與【葉】妾何人【讀】被此隆恩【句】𨿽令效死【葉】奉嚴防【葉】隠約龍姿欣恱【句】重把甘言說【句】辭俊雅【句】質娉婷【句】天教汝【讀】眾美兼備【葉】聞吳重色【句】慿汝和親【句】應爲靖邊陲【韻】將別金門【句】俄揮粉淚【葉】靚妝洗【葉】

第二虛催

飛雲駛【葉】香車故國難回睇【葉】芳心漸揺【句】迆邐吳都繁麗【葉】忠臣子胥【句】預知道【句】爲邦崇諌言先啟【葉】願勿容其至【葉】周亡褒姒【葉】商傾妲已【卟】吳王卻嫌胥逆耳【葉】才經眼【讀】便深恩愛【句】東風暗綻嬌蕊【葉】防鸞翻妒伊【韻】得取次【讀】於飛共戲【葉】金屋看承【句】他宮盡廢【葉】

第三衮徧

華宴夕【句】鐙揺醉【葉】粉菡蓞【句】籠蟾桂【葉】揚翠袖【句】含風舞【句】輕妙處【句】驚鴻態【葉】分明是【葉】瑤臺瓊榭【句】閬苑蓬壺【句】景盡移此地【葉】花繞仙步【句】鶯隨管吹【葉】寶帳暖畱春【句】百和馥鬱融鴛被【葉】銀漏永【句】楚云濃【句】三竿日【讀】猶褪霞衣【韻】宿酲輕涴【句】嗅宮花【句】雙帶系【葉】合同心時【韻】波下比目【句】深憐到厎【葉】

第四摧拍

耳盈絲竹【句】眼揺珠翠【葉】迷樂事【葉】宮闈內【葉】爭知【韻】漸國勢陵夷【韻】姦臣獻侫【句】轉恣奢滛【句】天譴歲屢饑【韻】從此萬姓離心解體【葉】越遣使【葉】陰窺虛實【句】蚤夜營邊備【葉】兵未動【句】子胥存【句】𨿽堪伐【句】尙畏忠義【葉】斯人旣戮【句】又且嚴兵捲土【句】赴黃池觀釁【句】種蠡方云可矣【葉】

第五衮徧

機有神【句】徵鼙一鼓【句】萬馬襟喉地【葉】庭喋血【句】誅畱守【句】憐屈服【句】斂兵還【句】危如此【葉】當除禍本【句】重結人心【句】爭柰竟荒迷【韻】戰骨方埋【句】靈旗又指【葉】勢連敗【句】柔荑攜泣【句】不忍相拋棄【葉】身在兮【讀】心先死【葉】宵奔兮【讀】兵巳前圍【韻】謀窮計盡【句】唳鶴啼猿【句】聞處分外悲【韻】丹穴縱近【句】誰容再歸【韻】

第六歇拍

哀誠屢吐【句】甬東分賜【葉】垂暮日【句】置荒隅【句】心知愧【葉】寶鍔紅委【葉】鸞存鳳去【句】辜負恩憐【句】情不似虞姬【韻】尙望論功【句】榮還故里【葉】降令日【句】吳亡赦汝【句】越與吳何異【葉】吳正怨【句】越方疑【韻】從公論合去妖類【葉】蛾睂宛轉【句】竟殞鮫綃【句】香骨委塵泥【韻】渺渺姑蘇【句】荒蕪鹿戲【葉】

第七煞衮

王公子【葉】靑春更才美【葉】風流慕連理【葉】耶溪一日【句】悠悠回首凝思【韻】雲鬟煙鬢【句】玉佩霞裙【句】依約露妍姿【韻】送目驚喜【葉】俄迂玉趾【葉】同仙騎【葉】洞府歸去【句】簾櫳窈窕戲魚水【葉】正一防犀通【句】遽別恨何己【葉】媚魄千載【句】教人屬意【葉】況當時【韻】金殿裏【葉】

禦定詞譜卷四十

欽定四庫全書

集部十

詞律目錄

詞曲類四【詞譜詞韻之屬】卷一

竹枝【十四字又名巴渝辭】

又一體【十四字仄韻】

又一體【二十八字】

十六字令【十六字又名蒼梧謡蒼汲古刻張詞誤作歸】閒中好【十八字】

又一體【十八字仄韻】

紇那曲【二十字】

羅嗊曲【二十字】

梧桐影【二十字】

醉妝詞【二十二字】

南歌子【二十三字歌或作柯又名春宵曲】又一體【二十六字又名碧窗夢】

又一體【五十二字雙調又名望秦川風蝶令】又一體【五十二字入聲韻】

荷葉杯【二十三字】

又一體【二十六字後疊三字】

又一體【五十字雙調】

塞姑【二十四字】

【類列】塞孤【九十五字】

回波詞【二十四字】

又一體【二十四字仄韻】

舞馬詞【二十四字】

三臺【二十四字或加令字又名翠華引開元樂按調笑令亦名三臺令與此全異不可誤況又名翠華引亦與遙天奉翠華引無涉】

又一體【一百七十一字三疊】

【按此調向來俱作兩段今細加校訂分作三疊詳玩自明】

【類列】伊州三臺【四十八字雙調州刻本誤作洲】一防春【二十四字】

摘得新【二十六字】

花非花【二十六字】

春曉曲【二十七字與木蘭花別名春曉曲不同】漁歌子【二十七字又名漁父】

又一體【五十字雙調】

憶江南【二十七字又名夢江南望江南望江梅

江南好

夢江口

歸塞北

春去也

謝秋娘】

【按夢窗水調歌頭亦名江南好與此無涉】

又一體【五十四字以下雙調】

又一體【五十九字三韻】

搗練子【二十七字又名深院月】

又一體【三十八字雙調】

【類列】胡搗練【四十八字】

又一體【五十字三句後次句皆七字按桃源憶故人或云卽是此體查彼調前後起句用平不用韻此則首句起韻後起叶韻與彼不同故分列之】

赤棗子【二十七字】

桂殿秋【二十七字】

解紅【二十七字】

瀟湘神【二十七字又名瀟湘曲】

章臺栁【二十七字附楊栁枝】

【按此本長短句詩後人采入詞譜卽以起句爲名栁姬答詞亦以起句名楊栁枝句法相同故以附後若栁枝正體自有二十八字者故不以此冠於正調之前】

南鄕子【二十七字】

又一體【二十八字四句三字】

又一體【三十字起三字兩句】

又一體【五十六字雙調全用平韻】

【按詞統云前後起句用四字者名減字南鄕子查雙調無此體如指上二十七八字爲減字則唐詞先有二十七八而宋人始有五十六字不可反以唐調爲減字也】

樂遊曲【二十七字】

小秦王【二十八字又名陽闗曲與陽闗引無涉】采蓮子【二十八字】

楊栁枝【二十八字卽栁枝又名折楊栁】又一體【四十字以下雙調】

又一體【四十四字通首疊栁枝二字】

浪淘沙【二十八字淘或作濤誤】

又一體【五十四字以下雙調又名曲入防過龍門賣花聲按此調別名賣花聲而謝池春亦別名賣花聲圖譜喜攺用新名並前唐詩皇甫松蠻歌荳防北人愁一首亦曰賣花聲大誤】

又一體【五十四字仄韻】

【類列】浪淘沙令【五十二字】

【類列】浪淘沙慢【一百三十三字】

又一體【一百三十三字句法異】

又一體【一百三十三字句法異】

八拍蠻【二十八字總系七言唐詩平仄不拘故不列又一體】阿那曲【二十八字又名雞叫子】

欸乃曲【二十八字】

淸平曲【二十八字或加引字與淸平樂無涉】甘州曲【二十八字】

【按此調比後甘州子首句上少四字末句上少一字恐本是一調而殘缺耳今姑照錄之】

【類列】甘州子【三十三字】

【類列】甘州徧【六十三字以下雙調】

【類列】甘州令【七十八字】

【類列】八聲甘州【九十五字】

又一體【九十五字句法異】

又一體【九十七字或止作甘州作者多用此體】字字雙【二十八字】

九張機【二十九字】

又一體【三十字首句三字】

法駕導引【三十字】

拋毬樂【三十字】

又一體【四十字另格拋李肩吾作撾恐誤】又一體【一百八十七字雙調】

江南春【三十字與憶江南無涉】

踏歌辭【三十字】

卷二

憶王孫【三十一字又名憶君王豆葉黃欄桿萬里心卽北曲一半兒按詞調字數相同者甚多嘯余注此調云攺用仄韻後加一疊卽漁家傲無謂之極】

又一體【五十四字雙調】

一葉落【三十一字】

蕃女怨【三十一字】

調笑令【三十二字又名宮中調笑轉應曲三臺令按此調亦名三臺令與二十四字者不同】

又一體【三十八字前有七言八句詩四平四仄韻】遐方怨【三十二字】

又一體【六十字雙調】

思帝鄕【三十三字】

又一體【三十四字起結異又名萬斯年曲】又一體【三十六字二字起韻】

如夢令【三十三字又名比梅憶仙姿宴桃源】又一體【三十三字平韻】

西溪子【三十三字】

又一體【三十五字七句多二字】

訴衷情【三十三字又名一絲風】

又一體【三十三字首句七字起韻】

又一體【三十七字結異】

又一體【四十一字又名桃花水以下雙調】又一體【四十四字宋人皆用此體】

又一體【四十五字前結六字】

又一體【四十五字前結兩三字】

【按此調四十一字者因毛文錫詞桃花流水漾縱橫故又名桃花水圖譜喜攺新名並前三十三字後四十四字俱攺名大誤】

漁父家風【附論】

【類列】訴衷情近【七十五字】

天仙子【三十四字】

又一體【三十四字平韻】

又一體【三十四字仄平兩韻】

又一體【六十八字雙調】

風流子【三十四字】

又一體【一百十字雙調又名內家嬌】歸國謠【三十四字國或作自謠或作遙】

思佳客令【附論】

【按鷓鴣天或亦名思佳客與此全異此等淆訛者最多今皆細注不厭繁複】

又一體【四十二字二字起韻】

又一體【四十三字三字起韻】

定西畨【三十五字】

連理枝【三十五字】

又一體【七十字雙調卽小桃紅又名紅娘子灼灼花按此調卽是小桃紅本以前體加後疊耳故虛舟集名小桃紅同叔集名連理枝其實一也今以連理枝立題者因前三十五字系靑蓮詞原名連理枝耳圖譜兩收誤嘯余又別收灼灼花尢誤又按詞綜所載倪雲林小桃紅乃北曲卽王秋磵名爲平湖樂者平仄兩葉非詞也本譜不收曲調故不列於此後他仿此】

江城子【三十五字城或作神又名水晶簾按此調又名水晶簾故圖譜攺用新名愚謂此詞字數與連理枝同向來連刻一處恐水晶簾三字乃是前調之名蓋李詞中有望水晶簾外竹枝寒句也此調不應有此名附記請正】

又一體【三十六字次句五字】

又一體【三十七字結七字】

又一體【七十字以下雙調】

又一體【七十字入聲韻】

【犯調】江城梅花引【八十七字】

【按此調前用江城子後用梅花引故合爲此名卽江月晃重山之類也但前段大半是江城子而其下不似梅花引至後幅全與兩調相異未知何故凡犯調者皆附前半所用調名之後余說詳本調下】

又一體【八十七字又名江梅引】

又一體【八十六字又名明月引】

又一體【八十七字句稍異】

【類列】江城子慢【一百九字】

望江怨【三十五字】

相見歡【三十六字又名烏夜啼上西樓西樓子

月上瓜洲

秋夜月

憶眞妃】

【按此調又名烏夜啼而錦堂春亦別名烏夜啼今各歸正名並注明以免相混嘯余復收誤圖譜又別收上西樓憶眞妃尢誤又秋夜月另有八十二字正調者與此不同】

何滿子【三十六字何或作河】

又一體【三十七字三句七字】

又一體【七十四字雙調】

長相思【三十六字又名雙紅豆山漸靑憶多嬌

吳山靑】又一體【三十六字前後兩韻】

又一體【一百字或加慢字另格】

又一體【一百三字句稍異】

風光好【三十六字】

望梅花【三十八字】

又一體【三十八字雙調平韻】

上行杯【三十八字】

又一體【三十九字句異】

又一體【四十一字通首一韻】

醉太平【三十八字又名醉思凡四字令】又一體【四十五字仄韻】

感恩多【三十九字與感皇恩無涉】

又一體【四十字後起多一字】

長命女【三十九字又名薄命女】

春光好【四十字又名愁倚欄令】

又一體【四十一字四句平葉】

又一體【四十一字後起平葉】

又一體【四十二字後次句七字】

又一體【四十二字後次句平仄異】

又一體【四十八字首六字起韻】

【按此調別名愁倚欄圖譜兩收誤又不知何人名曰鶴衝天夫喜遷鶯因韋荘詞故別名鶴衝天與此何異】

卷三

昭君怨【四十字義名一痕沙宴西園按詞統等書收添字昭君怨乃出湯臨川牡丹亭傳奇者查前無此體明人創格玆俱不收】

怨回紇【四十字】

酒泉子【四十字三換韻】

又一體【四十字首句不起韻】

又一體【四十字後起句葉前平】

又一體【四十字後起葉前仄】

又一體【四十一字後起葉平次句六字】又一體【四十一字後起換仄次句六字】又一體【四十二字後次句七字】

又一體【四十二字前次句後三句俱七字】又一體【四十二字前三句七字後起兩三字】又一體【四十三字通篇一韻】

又一體【四十三字通篇一韻前次句七字】又一體【四十三字末兩句換韻】

又一體【四十三字後次句葉前次句韻】又一體【四十三字後起兩句皆七字換韻】又一體【四十三字後起句葉平次句換仄】又一體【四十三字】

又一體【四十四字】

又一體【四十五字前後整齊宋人皆用此體】又一體【四十九字前後結俱用五字】

又一體【五十二字首句七字起韻又名憶余杭按潘逍遙作三闋𨿽用四十九及五十二字實卽酒泉子也因憶西湖而作故曰憶余杭詞統另收作憶余杭誤甚】

蝴蝶兒【四十字】

【類列】玉蝴蝶【四十一字】

又一體【四十二字起三字兩句】

又一體【九十八字另格】

又一體【九十九字六句七字作者多宗此體】太平時【四十字又名賀聖朝影】

【按此調又名賀聖朝影但原有本名故不入賀聖朝之後餘仿此圖譜復收誤】

醉公子【四十字又名四換頭】

又一體【四十字前半仄後半平】

又一體【一百六字另格】

上林春【四十字或加令字】

又一體【五十二字後起七字】

【按一落索亦名上林春與此全異勿誤】

【類列】上林春慢【一百二字】

生查子【四十字】

又一體【四十一字後起三字兩句】

又一體【四十二字後起七字】

又一體【四十二字前後起皆三字兩句】紗窗恨【四十一字】

又一體【四十二字後三句五字】

女冠子【四十一字】

又一體【一百七字另格】

又一體【一百十二字句法異】

又一體【一百十一字兩結同前余異】

又一體【一百十四字句異】

中興樂【四十一字】

又一體【四十二字不換韻又名濕羅衣按此調因牛希濟詞淚濕羅衣句故又名濕羅衣選聲卽以濕羅衣立名而圖譜又訛而爲羅衣濕且並前四十一字者亦名羅衣濕矣大誤】

又一體【八十四字將前調合爲一段加後疊】醉花間【四十一字】

又一體【四十一字後段平仄異】

又一體【五十一字起結異】

防絳唇【四十一字又名南浦月沙頭雨防櫻桃】戀情深【四十二字】

贊浦子【四十二字】

浣溪沙【四十二字沙或作紗或作浣紗溪又名小庭花按此調有首句仄聲次句方起韻者如薛昭蘊紅蓼渡頭秋正雨是也然他人無之】

又一體【四十二字仄韻】

【變調】攤破浣溪沙【四十八字又名山花子】

【類列】浣溪沙慢【九十三字】

淸商怨【四十二字又名傷情怨】

又一體【四十三字後次句八字】

又一體【四十三字又名闗河令首句七字按釵頭鳳或云亦名淸商怨與此無涉】

雪花飛【四十二字】

醉垂鞭【四十二字】

傷春怨【四十三字與傷情怨無涉】

霜天曉角【四十三字又名月當窗】

【按此調因東澤詞一片月當窗白故寓名月當窗圖譜旣攺用新名而又訛窗作防誤甚況月當防自有一百一字正調豈可混攺】

又一體【四十三字後起二字葉】

又一體【四十三字平韻】

又一體【四十三字平韻後起五字】

又一體【四十四字首句五字不起韻】

又一體【四十四字首句五字起仄韻】

卜算子【四十四字又名百尺樓】

又一體【四十四字首句起仄韻】

又一體【四十五字前後起仄葉後結六字】又一體【四十五字前結六字後結五字】又一體【四十六字兩結皆六字】

又一體【四十六字前起平後起仄兩結皆六字】又一體【四十六字前後三句皆仄】

【類列】卜算子慢【八十丸字】

又一體【九十三字前後名多兩字葉句】

卷四

伊川令【四十四字】

後庭花【四十四字或加玉樹二字】

又一體【四十六字後起八字次五字】

又一體【四十六字後起九字】

【按趙松雪所作後庭花乃系北曲故不收列於此】

巫山一段雲【四十四字與巫山一片雲無涉】又一體【四十六字後起兩六字】

【按選聲云此調用仄韻卽卜算子誤此調第三句前後俱用韻者卜算子第三句前後俱不葉而用平聲者況全句平仄亦是相反】

醜奴兒【四十四字又名羅敷媚羅敷艷歌采桑子】

【變調】攤破醜奴兒【六十字】

【類列】捉拍醜奴兒【六十二字又名靑杏兒似娘兒按此調山谷集卽名醜奴兒而遺山集加捉拍二字因從之以別於本調又長卿集名靑杏兒更名似娘兒俱卽此體又書舟集作攤破南鄕子甚誤詳注本調下】

【類列】醜奴兒慢【九十字又名愁春未醒平仄互葉體按此調因潘元質首句又名愁春未醒故夢窗東風未起一首載於乙稿曰丑奴兒載於丙稿曰愁春未醒人見新名卽收入譜不知因落去一字遂致分句不淸認調亦錯且不識是平仄互葉者今詳辧於後並錄各家詞以備考證又舊譜載醜奴兒近一調乃稼軒不全之篇謬以集中相聨之洞仙歌全闋妄補其後立爲一體尢爲大誤】

菩薩蠻【四十四字蠻不必作鬘又名子夜歌重疊金巫山一片雲與巫山一段

云無涉】

【按此調本靑蓮創制後人別名爲子夜歌可厭況子夜歌另有一百十七字正調在也圖譜載羅壺秋作菩薩蠻慢一首查系解連環別名故不錄】

華淸引【四十五字】

散餘霞【四十五字】

憶悶令【四十五字】

更漏子【四十五字】

又一體【四十六字後起三字葉】

又一體【四十六字後段葉前平】

又一體【四十九字通首平韻】

又一體【一百四字另格】

好事近【四十五字又名釣船笛】

好時光【四十五字】

繡帶兒【四十五字兒或作子又名好女兒按山谷集好女兒三首卽是此調其好女兒另有六十二字正調在後】

又一體【四十五字後結一七字一五字】天門謠【四十五字】

栁含煙【四十五字】

一落索【四十五字落或作絡前結五字後結六字】又一體【四十六字又名玉聨環洛陽春上林春

前後整齊按此調又名上林春與前四十字之上林春無涉向因題名雜出字數又多寡不一各譜亂收今查明歸並又解連環別名玉聨環亦與此不同】

又一體【四十七字前起七字後起六字】又一體【四十八字次句五字四句七字】又一體【四十九字前後次句俱五字】

又一體【五十字起七字次五字結六字前後同】杏園芳【四十五字】

防鸞歸令【四十五字與彩雲歸無涉】

謁金門【四十五字又名花自落垂楊碧出塞與入塞無涉】憶少年【四十六字又名十二時】

又一體【四十七字後起八字】

【按此調朱惇儒作名十二時查十二時另有一百三十字正調】

占春芳【四十六字】

喜遷鶯【四十六字或加令字】

又一體【四十七字三韻又名寉衝天按此調因韋荘詞爭看寉衝天故又名寉衝天今人並後一百三字者亦名曰寉衝天誤矣選聲注作寉衝霄更誤圖譜兩收亦誤寉衝天自有八十餘字正調在後又春光好亦別名寉衝天可厭】

又一體【四十七字後起句卽換仄韻又名燕歸來與燕歸梁無涉】又一體【四十七字後結不換平仍葉仄】又一體【一百三字另格】

又一體【一百三字句稍異】

又一體【一百四字句絕異】

荊州亭【四十六字又名江亭怨】

萬里春【四十六字】

金蕉葉【四十六字】

又一體【六十二字句全異】

朝天子【四十六字】

憶秦娥【四十六字又名秦樓月碧雲深雙荷葉

玉交枝】又一體【四十六字平韻】

又一體【四十六字後起句平不叶韻】

又一體【三十七字另格】

又一體【三十八字又另格】

又一體【四十一字後起八字】

琴調相思引【四十六字】

【按此調周竹坡集作定風波令定風波另有正體此巧名或誤耳】

淸平樂【四十六字又名憶蘿月與淸平調無涉】望仙門【四十六字與望仙樓無涉】

西地錦【四十六字】

又一體【四十六字前後結皆四字三句】又一體【四十八字前後結皆兩四一五】望仙樓【四十七字與望仙門無涉】

相思兒令【四十七字】

睂峯碧【四十七字】

畫堂春【四十七字】

又一體【四十八字後次句七字】

又一體【四十九字前後結俱五字】

珠簾捲【四十七字與捲珠簾無涉】

甘艸子【四十七字】

阮郎歸【四十七字又名醉桃源碧桃春】

卷五

賀聖朝【四十七字】

又一體【四十七字後結四字三句】

又一體【四十八字後起七字】

又一體【四十九字前三句後四句七字】又一體【六十一字又名賀明朝另格按此調汲古刻花間集作賀明朝與前詞句法有異似宜另列一調然他刻亦或仍作賀聖朝故不另分太平時別名賀聖朝影與此無涉】

雙鸂防【四十八字】

錦堂春【四十八字又名烏夜啼】

【按相見歡亦別名烏夜啼今各歸正名不列烏夜啼名目】

聖無憂【附論】

又一體【五十九字後次句七字】

【類列】錦堂春慢【九十九字】

又一體【一百一字句法異】

人月圓【四十八字又名靑衫濕】

又一體【四十八字後結一七字一五字】又一體【四十八字仄韻】

喜團圓【四十八字】

鬲溪梅令【四十八字鬲字愚謂應作隔字】朝中措【四十八字】

又一體【四十八字後起一七字一五字】雙頭蓮令【四十八字】

【類列】雙頭蓮【一百字與雙瑞蓮無涉】

又一體【一百三字另格】

海棠春【四十八字】

慶春時【四十八字】

武陵春【四十八字陵或作林誤】

又一體【四十九字後結六字】

洞天春【四十八字】

秋蕋香【四十八字】

桃源憶故人【四十八字又名虞美人影胡搗練源汲古刻放翁詞作園誤按此調又名虞美人影與虞美人正調無涉故不收虞美人後與前賀聖朝影後瑞寉仙影同或云此調卽胡搗練查胡搗練前後起句用平聲不起韻與此用仄起韻者各異自非一體故仍各分列】

三字令【四十八字】

又一體【五十四字前後各多三字一句】眼兒媚【四十八字又名秋波媚】

撼庭秋【四十八字與撼庭竹無涉】

沙塞子【四十八字】

又一體【四十九字仄韻】

又一體【五十字前後整齊】

品令【四十九字】

又一體【四十九字前段句異】

又一體【五十一字四句八字】

又一體【五十二字兩結各六字】

又一體【五十五字另格】

又一體【六十四字又另格】

又一體【六十五字首句五字】

陽臺夢【四十九字】

極相思【四十九字與酷相思無涉】

月宮春【四十九字】

鳳孤飛【四十九字】

栁梢靑【四十九字又名早春怨】

又一體【四十九字仄韻】

太常引【四十九字】

又一體【五十字次句六字】

歸去來【四十九字與歸去難無涉】

河瀆神【四十九字】

又一體【四十九字後段不換韻】

燕歸梁【四十九字與燕歸來無涉】

又一體【五十字後四句】

又一體【五十字次句五字後段更異】

又一體【五十一字後結三字兩句】

又一體【五十一字後起兩四一五】

又一體【五十二字二三兩句三字】

醉鄕春【四十九字】

越江吟【四十九字】

應天長【四十九字】

又一體【四十九字首句平仄異三句不葉】又一體【五十字後起三字兩句】

又一體【五十字起四句七字平仄同後起五字】又一體【五十字次句四句平仄異】

又一體【九十四字另格】

又一體【九十八字各家多用此格】

憶漢月【五十字又名望漢月】

又一體【五十字後段比上稍異】

少年遊【五十字又名小防幹】

又一體【五十字首句仄後三句七字結六字】又一體【五十字後三句七字葉】

又一體【五十字後三句平仄異】

又一體【五十一字後次句六字】

又一體【五十一字首六字前後次句皆六字】又一體【五十一字前後兩四字後起七字】又一體【五十一字後起七字尾一七字一六字】又一體【五十二字四段俱兩四字一五字】又一體【四十九字仄韻】

【按此調四十九字用仄者與本調格大異故字𨿽少反列於後】

城頭月【五十字仄韻按此調與少年遊字句同疑是一調】

卷六

梁州令【五十字梁或作涼】

又一體【五十一字前結一四一五後起六字】又一體【五十五字後結一四一五】

又一體【一百五字合前詞加後疊】

【類列】梁州令疊韻【一百字四疊】

西江月【五十字平仄互葉體又名步虛詞白蘋香】又一體【五十字前後兩韻】

又一體【五十六字不用仄韻】

【類列】西江月慢【一百三字】

【犯調】江月晃重山【五十四字】

【按此調前用西江月後用小重山故合以爲名因附於後】

四犯令【五十字又名四和香所犯調無可考故列此】滿宮花【五十字】

又一體【五十一字後起七字】

又一體【五十一字前次句後起句平仄異】畱春令【五十字】

又一體【五十字】

【按此調前第四後第三兩七字俱拗句是正格如小山手撚紅箋寄人書樓下分流水聲中是也】

又一體【五十四字起句平兩結俱一四一五】月中行【五十字】

鹽角兒【五十字】

茶瓶兒【五十字】

又一體【五十四字前結後次句皆七字】又一體【五十六字前後同】

惜春令【五十字】

惜分飛【五十字】

【類列】惜雙雙令【五十二字】

【按惜雙雙令比惜分飛只前後次句多一字然確是一調況惜字正同故收列於此】

憶故人【五十字卽燭影搖紅原句】

又一體【四十八字次句七字】

【變調】燭影搖紅【九十六字】

滴滴金【五十字】

又一體【五十字前後整齊】

又一體【五十字後四句用平不葉】

又一體【五十一字前四句後三句平後次六字】桂華明【五十字】

歸田樂【五十字】

又一體【五十字另格】

又一體【六十八字又另格】

又一體【七十三字句異】

怨三三【五十字】

竹香子【五十字與行香子無涉】

【按詞統載楊升庵作誤佳期查舊詞無此體因其前段與竹香子同故附錄考】

思越人【五十一字】

又一體【五十一字全用仄韻】

又一體【五十字句稍異】

思逺人【五十一字】

探春令【五十一字】

又一體【五十一字起七字兩結相同】

又一體【五十二字四句八字】

又一體【五十二字稍異】

又一體【五十二字後三句八字】

又一體【五十二字兩結俱一五一四一五】又一體【五十二字首句七字三四句皆四字】

【類列】探春【九十三字或加慢字】

又一體【一百三字另格】

【類列】探芳新【九十二字】

秋夜雨【五十一字與秋夜月無涉】

迎春樂【五十一字】

又一體【五十一字次句五字三句八字】又一體【五十一字三句句法異】

又一體【五十二字後三句五字兩結皆六字】又一體【五十三字三句後起句皆八字】瑤池燕【五十一字】

河傳【五十一字通篇一韻】

又一體【五十一字四換韻】

又一體【五十三字兩換韻】

又一體【五十三字三句起平韻】

又一體【五十三字二字起韻】

又一體【五十三字五六句換平】

又一體【五十四字五句七字】

又一體【五十四字五句換平】

又一體【五十四字前段全仄】

又一體【五十四字前四五句與上異】

又一體【五十五字五六兩句一四一六】又一體【五十五字三句換平韻】

又一體【五十五字兩結與上各體異】

又一體【五十五字後三句以下與前體異】又一體【五十七字通篇用仄韻栁集作河轉】又一體【五十八字仄韻與前迥別】

又一體【六十一字宋人體】

【合調】怨王孫【五十三字】

【合調】月照梨花【五十五字】

【按以上兩調必卽河傳故收於此】

卷七

鳳來朝【五十一字】

雨中花【五十一字】

又一體【五十二字前後三句以下俱異】又一體【五十四字首句句法異前後三句四字】又一體【五十四字首句七字前後整齊】又一體【五十六字前後三句皆五字】

又一體【五十六字或加令字前後結句俱六字又名明月棹孤舟卽夜行船按黃在軒楊補之有明月棹孤舟與此調一字無異是明月棹孤舟卽雨中花矣而夜行船亦復相同故合之】

夜行船【附論】

【類列】雨中花慢【九十六字】

又一體【九十七字句稍異】

又一體【九十八字句法異】

又一體【九十八字仄韻】

又一體【一百字句法異】

望江東【五十二字】

醉花陰【五十二字】

入塞【五十二字與出塞無涉】

靑門引【五十二字】

鋸解令【五十二字】

朩蘭花【五十二字】

又一體【五十四字前結句平仄異後皆七字句】又一體【五十五字三四兩句各三字前後兩韻】又一體【五十六字前後兩韻三句七字】又一體【五十六字卽玉樓春又名春曉曲惜春容按木蘭花唐人所作如上四體是巳句多參差平仄亦多不拘至宋名玉樓春則七言八句皆整齊者矣須記八句第二字先平後仄相間用之又名春曉曲與二十七字者不同】

【類列】減字木蘭花【四十四字】

【類列】偸聲木蘭花【五十字】

【類列】木蘭花慢【一百一字】

又一體【一百一字後起六字一句三字兩句】尋芳艸【五十二字又名王孫信】

醉紅妝【五十二字】

雙雁兒【五十二字與孤雁兒無涉】

【按此調或云卽醉紅妝查醉紅妝後段第四句用仄聲不葉此則與前段同葉者是爲各調故分列之】

傾杯令【五十二字】

【類列】傾杯樂【九十四字】

又一體【九十五字以上二體字句有訛】又一體【一百四字比上較明】

又一體【一百六字此體整齊可從】

又一體【一百七字句異原題作古傾杯】又一體【一百八字有訛原題止作傾杯】又一體【一百八字又異】

又一體【一百十六字又異】

引駕行【五十二字】

又一體【一百字加後疊】

又一體【一百二十五字平韻】

天下樂【五十三字】

望逺行【五十三字】

又一體【五十五字前次句後三句七字】又一體【六十字前後各用平韻】

又一體【七十六字有訛】

又一體【一百四字】

又一體【一百六字整齊可從】

紅牕睡【五十三字睡或作聴與紅窗迥無涉】東坡引【五十三字】

【按此調前後尾皆疊一句此體前段不用疊句後則用之恐前段是誤落耳】

又一體【五十八字前後結疊句】

又一體【五十九字後起五字】

又一體【五十九字後三句七字】

於中好【五十四字鷓鴣天亦或名於中好與此無涉】

端正好【附論】

紅羅襖【五十四字】

戀繡衾【五十四字與戀香衾無涉】

卷八

臨江仙【五十四字】

又一體【五十六字前後起六字兩結一四一五】又一體【五十八字前後起一七一六】

又一體【五十八字前起句平仄與上異按此體因李易安詞又名庭院深深圖譜乃於所謂第一二第四五等體仍名臨江仙而於此體名曰庭院深深反注卽臨江仙第三體異甚況又不載易安詞而載鹿防扆詞鹿是唐末人豈嘗作庭院深深詞乎】

又一體【五十八字前後起句平仄異】

又一體【五十八字首句起韻】

又一體【五十八字首句起韻平仄又異】又一體【五十八字後段換韻】

又一體【五十八字前後起兩六字結兩五字】又一體【六十字前後起俱七字結俱兩五字】又一體【六十字兩結各三字兩句】

又一體【六十二字前後起皆七字兩句】又一體【七十四字另格】

又一體【九十三字又另格】

杏花天【五十四字】

【按毛氏謂此調卽於中好非也於中好兩結皆三字豆者此則六字直下其後起句與前段同亦非如杏花天上三下四句法】

又一體【五十五字前結七字】

又一體【五十六字兩結皆七字】

玉闌干【五十四字】

摘紅英【五十四字又名擷芳詞】

【變調】釵頭鳳【六十字又名玉瓏折紅英】又一體【六十字前後六句平聲又名淸商怨與四十二字者不同】

【變調】惜分釵【五十八字】

【按釵頭鳳比摘紅英止少尾疊三字余俱相同必是一調書舟所作折紅英全是釵頭鳳折卽摘也惜分釵句法亦與摘紅英同只換韻用平尾只疊兩字然亦必是一調變出者況釵字正同故收此二調於摘紅英之後】

睿恩新【五十五字】

鷓鴣天【五十五字又名思佳客於中好按此調𨿽有別名而與歸國謠之又名思佳客及五十四字之於中好全異】

【變調】瑞鷓鴣【五十六字又名舞春風】

【按此調與七言律詩同而鷓鴣天亦近於七言詩必皆從詩中變出況鷓鴣字同故牽連附此又丹陽詞仄韻一首亦題曰瑞鷓鴣而字句與木蘭花無異故不另錄】

又一體【六十四字前三句九字後大異】又一體【八十八字另格】

金鳳鉤【五十五字】

步蟾宮【五十五字】

又一體【五十六字八句皆七字】

又一體【五十七字後三句八字】

又一體【五十九字前三句八字後三句九字】芳艸渡【五十五字】

又一體【八十九字仄韻另格】

徵招調中腔【五十五字】

【類列】徵招【九十五字】

鼓笛令【五十五字】

又一體【五十五字平仄互葉體】

又一體【五十五字後次句六字結八字】又一體【五十六字有訛】

【類列】鼓笛慢【一百六字】

思歸樂【五十五字】

翻香令【五十六字】

市橋栁【五十六字】

鳳銜杯【五十六字】

又一體【五十六字平韻】

又一體【六十三字前後三句各多三字】錦帳春【五十六字】

又一體【六十字四五句二字六句四字】鵲橋仙【五十六字或加令字】

又一體【八十七字另格】

卓牌子【五十六字子或作兒】

又一體【九十七字或加慢字】

虞美人【五十六字與桃源憶故人別名虞美人影者無涉】又一體【五十八字前後四句皆七字尾皆三字葉】樓上曲【五十六字】

防前栁【五十六字】

【合調】亭前栁【五十八字】

夜遊宮【五十七字】

一斛珠【五十七字又名醉落魄】

又一體【五十七字後起句平仄異宋人多此體】又一體【五十七字前次句上三下四】

又一體【五十七字前後次句俱上三下四】徧地花【五十七字】

梅花引【五十七字】

又一體【五十七字四換韻又名貧也樂】又一體【一百十四字合前兩段爲一後加一疊又名小梅花】踏莎行【五十八字又名栁長春】

【變調】轉調踏莎行【六十五字】

又一體【六十六字後五句五字】

紅牕迥【五十八字又名紅窗影】

【按防音錄云美成作此名紅窗影今從各刻作迥與紅窗睡無涉】

小重山【五十八字】

又一體【五十八字入聲韻】

【按江月晃重山犯此調已列西江月下】

惜瓊花【五十八字】

卷九

花上月令【五十八字】

七娘子【五十八字】

又一體【六十字前後次句皆八字】

系裙腰【五十八字】

又一體【六十一字前四句後起並四句不葉】朝玉階【五十九字】

又一體【六十字後次句並結皆八字】

一剪梅【五十九字】

又一體【六十字四段排偶整齊此通用格】又一體【六十字前後五句俱不葉】

又一體【六十字前後次句俱用仄】

又一體【六十字前後四句俱不葉】

冉冉云【五十九字】

接賢賓【五十九字】

【變調】集賢賓【一百十六字】

【按接賢賓唐詞集賢賓宋詞而集賢賓卽將接賢賓兩段合爲一段而加後疊者原爲一調接集二字於義皆通因音相近故訛傳耳論唐詞在先宜從接字然北曲南曲皆有集賢賓或當是集字耳】

散天花【六十字】

少年心【六十字平仄互葉體】

又一體【六十六字句法大異亦互葉】

後庭宴【六十字與後庭花無涉】

撥棹子【六十字】

又一體【六千一字前四句七字後次句平仄異】又一體【六十一字平仄互葉體】

蝶戀花【六十字又名一籮金黃金縷明月生南浦鳳棲梧鵲踏枝

捲珠簾魚水同歡】

又一體【六十字首句四句用平亦平仄互葉體】唐多令【六十字唐或作糖又名南樓令】鞓紅【六十字】

感皇恩【六十字與感恩多無涉】

又一體【六十五字仄韻】

又一體【六十七字兩結俱八字】

又一體【六十八字後次句五字】

荷華媚【六十字】

玉堂春【六十一字】

破陣子【六十二字又名十拍子】

好女兒【六十二字】

【按繡帶兒亦名好女兒與此全異】

贊成功【六十二字】

漁家傲【六十二字】

又一體【六十二字平仄互葉體】

定風波【六十二字與竹坡琴調相思引別名者無涉】又一體【六十二字仄韻句俱不葉】

又一體【六十三字後結八字】

又一體【九十九字另格】

又一體【一百字後起五字五句不葉】

又一體【一百四字句異】

蘇幕遮【六十二字又名髩雲松令】

【按嘯余於美成詞誤落二字謂有六十字一體而以此爲第二體大誤】

明月逐人來【六十二字】

別怨【六十三字】

殢人嬌【六十四字】

又一體【六十八字次句六字前後五句皆五字】黃鐘樂【六十四字】

輥繡毬【六十四字】

侍香金童【六十四字】

又一體【六十五字後次句八字】

握金釵【六十四字】

醉春風【六十四字又名怨東風】

行香子【六十四字與竹香子無涉】

又一體【六十六字前後六句四字】

又一體【六十六字後起二句仄】

又一體【六十六字後起句仄次句葉】

又一體【六十六字首句用平不起韻】

又一體【六十八字首句用仄不起韻】

獻衷心【六十四字】

又一體【六十九字句法異】

麥秀兩岐【六十四字】

風中栁【六十四字】

又一體【六十六字前後四句不葉五句五字】喝火令【六十五字】

芭蕉雨【六十五字】

解佩令【六十五字】

又一體【六十六字前後整齊】

又一體【六十七字首句不起韻後起二句俱不葉】淡黃栁【六十五字】

垂絲釣【六十六字】

卷十

錦纒道【六十六字】

玉梅令【六十六字】

謝池春【六十六字又名賣花聲】

【按浪淘沙亦名賣花聲與此各異又按此調與風中栁字句皆同而風中栁本有六十四字者故各列之】

【類列】謝池春慢【九十字】

靑玉案【六十六字前後次句皆六字】

又一體【六十六字前後五句皆不葉】

又一體【六十六字前次句五字後次句七字】又一體【六十七字前次句六字後次句七字】又一體【六十七字同上前後五句不葉】又一體【六十七字前次句七字】

又一體【六十八字後次句八字】

聲聲令【六十六字】

【類列】聲聲慢【九十六字】

又一體【九十七字九句五字此通用正格按此調譜圖因誤讀妄分五體今細考注明】

又一體【九十七字入聲韻】

又一體【九十九字兩結同晁集作勝勝慢】又一體【九十九字入聲韻兩結同】

酷相思【六十六字與極相思無涉】

慶春澤【六十六字與慶春宮無涉】

又一體【一百八字卽髙陽臺】

【按此調與髙陽臺字字相同舊艸堂兩收之今詳查合注】

髙陽臺【附論】

鳳凰閣【六十七字】

又一體【六十七字後四五句異】

夢行雲【六十七字】

看花回【六十七字】

又一體【一百一字仄韻】

又一體【一百一字句法異】

又一體【一百三字二字句起韻】

又一體【一百四字三字句起韻末六字】三奠子【六十七字】

兩同心【六十八字】

又一體【六十八字首句起韻】

又一體【六十八字入聲韻】

又一體【七十二字前後次句五字五句四字】佳人醉【六十九字】

月坐令【七十字】

月上海棠【七十字】

又一體【七十字次句七字前後三句五字】惜黃花【七十字】

【類列】惜黃花慢【一百八字】

又一體【一百八字平韻】

千秋嵗【七十一字】

又一體【七十一字首句不起韻前後七句皆葉】又一體【七十二字三句七字】

【類列】千秋嵗引【八十二字】

西施【七十一字】

又一體【七十二字句法異】

惜奴嬌【七十一字】

又一體【七十二字次句六字】

又一體【七十二字次句七字四句三字】又一體【七十三字五句七字此亦平仄互葉體】離亭燕【七十二字】

又一體【七十二字前後次句六句俱平平起】憶帝京【七十二字】

又一體【七十六字次句分兩三字前結六字】粉蝶兒【七十二字】

【類列】粉蝶兒慢【九十六字】

卷十一

於飛樂【七十二字】

又一體【七十三字另格】

又一體【七十六字後起兩三一四】

撼庭竹【七十二字與撼庭秋無涉】

又一體【七十二字仄韻】

風入松【七十二字】

又一體【七十四字前後四句七字】

又一體【七十六字前後次句五字】

荔枝香近【七十三字】

又一體【七十六字句法異】

師師令【七十三字】

郭郎兒近拍【七十三字】

隔浦蓮近拍【七十三字或無近拍二字或止有近字】隔簾聴【七十三字】

碧牡丹【七十四字】

又一體【七十五字次句與兩結皆分兩三字句】傳言玉女【七十四字】

百媚娘【七十四字】

剔銀燈【七十四字】

又一體【七十五字次句七字】

又一體【七十六字前後次句皆七字】

越溪春【七十五字】

長生樂【七十五字】

又一體【七十五字句異】

千年調【七十五字】

蕋珠閒【七十五字】

解蹀躞【七十五字】

又一體【七十五字兩結俱一四兩三】

瑞云濃【七十五字與瑞雪濃無涉】

番槍子【七十五字】

下水船【七十五字】

又一體【七十五字叶韻處異】

又一體【七十六字後三句七字】

撲蝴蝶【七十五字或加近字】

又一體【七十七字後三句七字】

春艸碧【七十五字】

又一體【九十八字另格】

婆羅門引【七十六字】

【類列】婆羅門令【八十六字】

禦街行【七十六字】

又一體【七十六字前後五句用平不葉】又一體【七十八字又名孤雁兒次句分兩三字按書舟有孤雁兒與此體同不另錄】

又一體【八十二字前後四句七字】

側犯【七十七字】

四園竹【七十七字四或作西】

祝英臺近【七十七字或無近字又名月底修簫譜】鳳樓春【七十七字】

一叢花【七十八字】

陽闗引【七十八字又名古陽闗與小秦王又名陽闗曲無涉】金人捧露盤【七十九字又名上西平西平曲上南平按此調譜皆復收而圖譜收至三體尢誤】

望云涯引【七十九字】

夢還京【七十九字】

山亭栁【七十九字】

又一體【七十九字仄韻】

鎭西【七十九字】

又一體【七十九字首次句異栁集作小鎭西】小鎭西犯【七十一字結異】

【按此調止七十一字例應前列但題有犯字是犯他調者必非鎭西全體故以列於正調之後】

紅林檎近【七十九字】

卷十二

過澗歇【八十字】

安公子【八十字】

又一體【一百二字前後同此體整順可從】又一體【一百四字前後五句十字】

又一體【一百六字前後四句八字】

又一體【一百六字前後三句皆稍異五句皆七字】早梅芳近【八十字或無近字】

又一體【八十二字後結八字】

瑤堦艸【八十字】

鬭百花【八十一字又名夏州與鬭百艸無涉】有有令【八十一字】

皂羅特髻【八十一字】

彩鳳飛【八十一字】

最髙樓【八十一字】

又一體【八十二字三句六字後起二句不葉】倒垂栁【八十一字】

栁初新【八十一字】

新荷葉【八十二字】

夢玉人引【八十二字】

栁腰輕【八十二字】

爪茉莉【八十二字】

祭天神【八十二字】

又一體【八十五字句異】

驀山溪【八十二字又名上陽春】

又一體【八十二字前後起句用韻】

拂霓裳【八十二字】

又一體【八十三字次句八字七八兩句平仄異】秋夜月【八十二字與相見歡別名秋夜月無涉】又一體【八十四字整齊可從】

洞仙歌【八十二字或加令字】

又一體【八十三字後五句四字】

又一體【八十四字後四句作兩三字】

又一體【八十五字後七句多二字】

又一體【八十六字後四句作兩三字後七句多二字按嘯余於八十六字牧林外詞因句字誤讀妄云更韻謬甚今附錄訂正】

又一體【八十七字四五兩句作兩五字】又一體【八十八字五句多一字後起與前同按潘牥此調題曰羽仙歌圖譜不知卽洞仙歌因又收羽仙歌且又收洞仙歌令誤】

又一體【一百十九字以下三調與洞仙歌全異】又一體【一百二十三字】

又一體【一百二十六字】

長壽樂【八十三字】

迷仙引【八十三字與迷神引無涉】

黃鶴引【八十三字】

滿路花【八十三字或加捉拍二字】

又一體【八十三字前後起句用韻】

又一體【八十三字平韻】

又一體【八十三字整齊可從】

又一體【八十六字後起七字叶韻】

歸去難【附證】

【合調】滿園花【八十七字】

【合調】一枝花【九十字】

【按此二調句法俱與滿路花相似定是一調故題中俱有花字因收於此】

鶴衝天【八十四字】

又一體【八十六字前後同不換韻】

又一體【八十八字後次句六字四句六字按此鶴衝天正調與喜遷鶯春光好借名者不同】

踏靑遊【八十四字】

蕙蘭芳引【八十四字】

淸波引【八十四字】

卷十三

簇水【八十五字】

華胥引【八十六字】

離別難【八十七字】

又一體【一百十二字另格】

醉思仙【八十八字】

八六子【八十八字】

又一體【九十字句異】

又一體【八十九字】

又一體【八十四字少一句】

又一體【九十一字此調明整】

惜紅衣【八十八字】

勸金船【八十八字】

滿江紅【八十九字防音錄云原名上江紅】又一體【九十一字三句五字】

又一體【九十三字三四兩句共十一字此格通用】又一體【九十三字兩段中七字句俱叶韻】又一體【九十三字平韻】

又一體【九十七字兩段七字四句俱作八字】石湖仙【八十九字】

魚遊春水【八十九字】

雪獅兒【八十九字又名獅兒詞】

又一體【九十二字次句七字】

【按四犯剪梅花犯此調另列在後說見本調下】

逺朝歸【八十九字】

探芳信【八十九字信或作訊卽玉人歌】

玉人歌【附證】

又一體【九十字後五句分兩三字】

遙天奉翠華引【九十字與三臺令無涉】玉京秋【九十字與玉京謡無涉】

戀香衾【九十字與戀綉衾無涉】

駐馬聴【九十字】

法曲獻仙音【九十一字或無法曲二字】又一體【九十二字句法異】

采蓮令【九十一字】

淒涼犯【九十一字犯又作調又名瑞寉仙影】又一體【九十三字七句八句俱七字】

【按此調又名瑞寉仙影與正調瑞寉仙無涉】

夏雲峯【九十一字】

【按此調艸堂舊選所載而詞統詞滙圖譜諸書未知何故失收詞滙反將仲殊金明池收作夏雲峯大誤】

醉翁撡【九十一字】

露華【九十二字】

宣淸【九十二字】

塞翁吟【九十二字】

轆轤金井【九十二字】

東風齊著力【九十二字】

金盞倒垂蓮【九十二字】

意難忘【九十二字】

惜秋華【九十三字】

又一體【九十四字後三句五字】

滿庭芳【九十三字】

又一體【九十五字前後第七句俱七字又名鏁陽臺滿庭霜】又一體【九十五字後五句平仄異】

瀟湘夜雨【九十三字】

【按此調與滿庭芳相似而實不同其中前後七字句對偶是另爲一格詞滙云一調非也周竹坡詞誤以滿庭芳爲瀟湘夜雨選聲列瀟湘夜雨調不收此詞而反收周之眞滿庭芳以爲式誤矣】

卷十四

如魚水【九十三字】

梅子黃時雨【九十四字】

尾犯【九十四字】

又一體【九十五字後次句七字又名碧芙蓉】又一體【九十五字尾句異】

又一體【九十八字另格】

又一體【九十九字前結七字】

雪梅香【九十四字】

金浮圖【九十四字】

一枝春【九十四字】

白雪【九十四字】

天香【九十四字】

又一體【九十六字前結六字後三四句十字】玉漏遲【九十四字】

六麼令【九十四字或作緑腰錄要又名樂世】四犯剪梅花【九十四字】

【按此調用解連環醉蓬萊雪獅兒復用醉蓬萊故曰四犯本應載解連環下因首兩句不似解連環故照字數列此】

畱客住【九十四字】

又一體【九十七字有訛】

玉女迎春慢【九十五字】

掃花遊【九十五字又名掃地花掃地遊圖譜復收】水調歌頭【九十五字自石名花犯念奴夢窗名江南好按此調夢窗稿作江南好前憶江南亦名江南好與此無涉】

鳳凰臺上憶吹簫【九十五字】

又一體【九十六字四句六字後四句七字尾六字】又一體【九十七字四句七字】

雙瑞蓮【九十五字與雙頭蓮無涉】

夢楊州【九十六字】

塞垣春【九十六字】

又一體【九十八字後次句三句九字】

倦尋芳【九十六字】

又一體【九十七字】

雙雙燕【九十六字】

又一體【九十八字九句六字比上體多二字】黃鶯兒【九十六字】

步月【九十六字按此調似滿庭芳然實不同】又一體【九十四字用入聲韻因前體史梅溪詞是正格故此體𨿽字少列後】漢宮春【九十六字又名慶千秋】

又一體【九十六字仄韻】

陽臺路【九十六字與陽臺夢無涉】

采明珠【九十六字】

慶淸朝【九十七字或加慢字】

又一體【九十七字後起分兩三字】

綠蓋舞風輕【九十七字】

玉京謠【九十七字與玉京秋無涉】

西子妝【九十七字或加慢字】

被花惱【九十七字】

卷十五

玉簟涼【九十七字】

月邊嬌【九十七字】

暗香【九十七字又名紅情】

【按白石制暗香疎影一調後人攺名紅情綠意今人皆仍之未有玩索而知其卽暗香疎影者今考而合之】

夜合花【九十七字】

又一體【一百字前後六句皆六字分兩三字】醉蓬萊【九十七字四犯剪梅花犯此調另列在前說見本調下】燕春臺【九十七字】

【按嘯余收燕臺春又收燕春臺顚倒一字誤收二調又所收同是一詞此舛謬之尢者今正之其題名照舊艸堂作燕春臺又按此調前誤少二字後誤多二字今姑照舊錄之觀後夏初臨注自明】

夏初臨【九十七字】

【按此調與燕春臺確是一調但前詞誤多少耳今細加論定】

又一體【九十八字六句七字】

瑤臺第一層【九十七字】

長亭怨慢【九十七字或無慢字】

黃鸝繞碧樹【九十七字】

帝臺春【九十七字】

珍珠簾【九十八字珍或作眞】

又一體【一百一字次句九字作者多從此體】又一體【一百一字三四兩句上四下六】玲瓏玉【九十八字】

揚州慢【九十八字與夢揚州無涉】

【本譜於調之名同者彚爲一處如長相思西江月等體裁各別者是也於調之相沿者亦彚之如木蘭花之減字偸聲醜奴兒之攤破捉拍等字句相因者是也或曰前於甘州子下附甘州徧八聲甘州等此揚州慢與夢揚州亦同一州名何以不相附耶余曰甘州古曲乃當時邊地之聲伊梁甘石渭氏皆有其音故樂府有六州歌頭此𨿽名曰某州而其曲則不言本州之事猶今俗行小曲如吳江桐城之類也故凡爲甘州者同出一源自宜合序若夢揚州則少遊因憶揚州而作揚州慢則白石因遊揚州而作皆創爲新調卽以詞意名題其所言卽揚州之事與甘州固不侔也或曰如此說則甘州可以雜詠揚州二調將必詠揚州方可用乎余曰甘州原有古曲故作者用爲雜詠乃因其調而塡之揚州經二公創調亦卽是古曲後人亦因其調而塡之用爲雜詠有何不可乎但二公當日偶然各詠其意今欲比而相從則不可耳】

月下笛【九十八字】

又一體【九十八字句法多異】

又一體【九十九字尾句兩三一四】

又一體【九十九字四五兩句上三下七】三部樂【九十八字】

又一體【九十八字首句不起韻九句平仄異】又一體【九十九字六句七字後起用平次句四字三句五字】云仙引【九十八字與迷仙引無涉】

芰荷香【九十八字】

孤鸞【九十八字】

又一體【九十八字前後四五兩句俱各五字】又一體【九十八字後起兩四字】

晝夜樂【九十八字】

八節長歡【九十八字】

逍遙樂【九十八字】

並蒂芙蓉【九十八字】

繡停鍼【九十八字】

二郎神【九十八字】

又一體【一百四字另格】

又一體【一百五字此爲本調正格又名十二郎圖譜復收】又一體【一百五字句法異末以平葉仄】陌上花【九十九字】

玲瓏四犯【九十九字】

又一體【九十九字後四句六句皆六字】又一體【一百一字八句仄後起不葉】

又一體【九十九字此字少因另格故列於後】燕山亭【九十九字詞滙作宴山亭然與山亭宴無涉】大有【九十九字】

鳳池吟【九十九字與鳳簫吟無涉】

紫玉簫【九十九字】

國香慢【九十九字本詞於題上加彜則商三字刪之】

卷十六

垂楊【九十九字】

秋宵吟【九十九字】

迷神引【九十九字與迷仙引無涉】

無悶【九十九字卽催雪】

催雪【附證】

又一體【九十九字程集作閨怨無悶八句法不同後五句少一字】十月桃【九十九字】

新雁過妝樓【九十九字卽瑤臺聚八仙八寶妝】

瑤臺聚八仙【附證】

八寶妝【附證】

【按八寶妝另有一百十字正調列後】

鎖牕寒【九十九字或作鎖寒窗誤】

金菊對芙蓉【九十九字】

月華淸【九十九字】

又一體【一百字四句後次句句法異】

三姝媚【九十九字】

又一體【一百一字後結多二字】

丁香結【九十九字】

念奴嬌【一百字又名百字令百字謠大江東去酹江月大江西上曲壺

中天淮甸春無俗念湘月】

又一體【一百字後次句五字三句四字】又一體【一百字平韻】

【按此調最平顯況從來名曰百字令豈有作九十幾字與百一百二者譜圖等書訛讀亂注且妄列多體復收多調甚至大江東去脫誤作大江乘更收賽天香以升庵詞作式皆舛錯可怪今俱細加論定白石湘月一闋自注卽念奴嬌鬲指聲今其理不傳其字句與念奴嬌同故不另錄】

換巢鸞鳳【一百字平仄互葉體】

渡江云【一百字】

琵琶仙【一百字】

禦帶花【一百字】

東風第一枝【一百字】

春夏兩相期【一百字】

彩雲歸【一百字與防鸞歸無涉】

萬年歡【一百字】

又一體【一百一字平韻】

絳都春【一百字】

又一體【九十八字平韻】

【本譜以字數爲序但此調以一百字用仄韻者爲正調其平韻乃陳西麓所創故以爲附卽如東堂之憶秦娥𨿽字少不得居靑蓮詞之前也】

繞佛閣【一百字】

霓裳中序第一【一百字或無第一兩字】又一體【一百二字前四句後五句俱五字】又一體【一百三字三句七字】

解語花【一百字】

又一體【一百一字三句六字前後四句用平】桂枝香【一百一字又名疎簾澹月】

【按此調因東澤詞句寓名疎簾澹月圖譜喜新遂以疎簾澹月立調又誤落一字作一百字更以荊公正調一百一字爲疎簾澹月第二體豈不大誤】

滿朝歡【一百一字與歸朝歡無涉】

剪牡丹【一百一字】

水龍吟【一百一字】

又一體【一百二字又名小樓連苑莊春嵗龍吟曲海天濶處此體異前乃

是正格】

【按此調一百二字乃常用定格不過因少遊詞句故名小樓連苑耳嘯余誤讀落紅二字相連以爲另體大誤又復收莊椿嵗亦誤圖譜旣復收小樓連苑而所收之詞仍是水龍吟正調何也結句尢多錯認今皆論定】

又一體【一百二字首句七字次句六字】

卷十七

玉燭新【一百一字】

月當聴【一百一字與霜天曉角別名者不同】瑞雪濃慢【一百一字與瑞云濃無涉】

翠樓吟【一百一字與鳳樓吟翠仙吟無涉】鳳簫吟【一百一字又名鳳樓吟芳艸與翠樓吟鳳池吟俱無涉】

芳艸【附論】

鳳歸云【一百一字】

又一體【一百十八字仄韻】

山亭宴【一百一字與宴山亭無涉】

曲江秋【一百一字】

又一體【一百三字前十句五字後七句六字】壽樓春【一百一字】

憶舊遊【一百二字】

花犯【一百二字】

瑞鶴仙【一百二字與淒涼犯別名瑞寉仙影無涉汲古刻樵隠詞作瑞仙寉誤】又一體【一百二字後結異】

又一體【一百二字九句七字十句六字後起葉】又一體【一百三字首句不起韻】

曲遊春【一百二字】

倒犯【一百二字】

鬭百艸【一百二字與鬭百花無涉】

瑤花【一百二字或加慢字】

齊天樂【一百二字又名臺城路五福降中天如此江山圖譜復收三調反遺

一百二字正調】

又一體【一百三字後次句四字三句六字】慶春宮【一百二字或作慶宮春誤與慶春澤無涉】又一體【一百二字入聲韻】

湘春夜月【一百二字】

石州慢【一百二字慢或作引又名栁色黃】晝錦堂【一百二字】

氐州第一【一百二字】

南浦【一百二字】

又一體【一百五字仄韻】

宴淸都【一百二字又名四代好】

西平樂【一百三字】

又一體【一百三十七字或加慢字平韻】金盞子【一百三字】

龍山防【一百三字】

澡蘭香【一百三字】

卷十八

喜朝天【一百三字】

竹馬兒【一百三字兒或作子】

徵部樂【一百三字】

湘江靜【一百三字】

雙聲子【一百三字】

惜餘歡【一百三字】

春云怨【一百三字】

還京樂【一百三字】

雨霖鈴【一百三字】

眉嫵【一百三字又名百宜嬌按此調又名百宜嬌而另有百宜嬌一百五字正體列

後】

情久長【一百三字或作情長久】

迎新春【一百四字】

合歡帶【一百四字】

又一體【一百五字首句多一字八句六字】月中桂【一百四字】

陽春【一百四字或加曲字】

綺羅香【一百四字】

【按此調本一百四字舊刻於後段第二句落去一字故作一百三字今歷查各家此句皆六字】

霜花腴【一百四字】

西湖月【一百四字】

綺寮怨【一百四字】

送入我門來【一百四字】

【按詞統載明人吳鼎芳作此調只七十八字乃於前後段之末各少十三字不知其何所本古無此體故不收】

憶瑤姬【一百四字】

又一體【一百九字句法異】

永遇樂【一百四字又名消息】

又一體【一百四字平韻】

拜星月慢【一百四字或無慢字星或作新】向湖邊【一百四字】

瀟湘逢故人慢【一百四字】

春從天上來【一百四字】

花心動【一百四字】

歸朝歡【一百四字又名菖蒲綠與滿朝歡無涉】西河【一百四字三疊又名西湖】

又一體【一百四字首三字起韻後起結亦異】又一體【一百五字三疊四句多一字】

百宜嬌【一百四字與眉嫵別名百宜嬌不同】夢橫塘【一百五字】

尉遲杯【一百五字】

又一體【一百五字後三四句各四字五句六字】又一體【一百六字平韻】

秋霽【一百五字卽春霽】

【按艸堂收秋霽春霽二調句字皆同今訂正因梅溪酉麓艸窗皆名秋霽故從之】

曲玉管【一百五字】

泛淸波摘徧【一百六字】

卷十九

角招【一百六字】

解連環【一百六字卽望梅又名杏梁燕玉聨環四犯剪梅花犯此調巳另列

在前】

【按此調亦名玉聨環與一落索別名者不同】

望梅【附論】

飛雪滿羣山【一百六字羣或作堆】

又一體【一百七字後次句五字又名扁舟尋舊約】望海潮【一百七字】

又一體【一百七字後結上六下五】

望湘人【一百七字】

夜飛鵲【一百七字或加慢字】

無愁可解【一百七字】

折紅梅【一百七字】

一蕚紅【一百八字】

薄幸【一百八字】

奪錦標【一百八字】

一寸金【一百八字】

撃梧桐【一百八字】

又一體【一百十字另格】

大聖樂【一百八字】

又一體【一百十字平仄互葉體】

【按此調詞統謂卽沁園春誤此調有用仄體有平仄互葉體與沁園春相去徑庭】

杜韋娘【一百九字】

過秦樓【一百九字】

【按此調又名惜餘春慢又名蘇武慢又名選冠子故歷來紛錯今彚取細訂列後】

又一體【一百十一字仄韻】

【合調】惜餘春慢【一百十三字】

【合調】蘇武慢【一百七字】

又一體【一百十一字句異】

又一體【一百十三字句異】

八寶妝【一百十字此系正體與新雁過妝樓別名者不同】疎影【一百十字又名綠意疎字嘯余作棘字誤按此調白石所制後人名曰綠意今察明注悉又彭元遜解佩環亦與相同】綠意【附證】

解佩環【附證】

八犯玉交枝【一百十字】

髙山流水【一百十字】

慢捲防【一百十字防字愚謂應作袖字】五防結同心【一百十一字】

霜葉飛【一百十一字】

八歸【一百十一字】

又一體【一百十五字仄韻】

透碧霄【一百十二字】

玉山枕【一百十三字】

丹鳳吟【一百十四字】

輪臺子【一百十四字】

紫萸香慢【一百十四字】

沁園春【一百十四字又名壽星明】

又一體【一百十五字前後八句皆七字九句皆八字後起不葉次句五字三句四字按詞統謂此調又名大聖樂洞庭春色非也】

【類列】花發沁園春【一百五字】

【按此調與沁園春絕異因其名同附此又以沁園春是古調作者極盛其名最顯故𨿽字多列之於前而以此調附焉】

洞庭春色【一百十三字】

【按此調與沁園春相似而後段第二句不同查書舟有此調亦名洞庭春色必是各體故另收之】

摸魚兒【一百十六字兒或作子又名安慶摸買陂塘陂塘栁】又一體【一百十七字前段稍異後段全異】

卷二十

賀新郎【一百十六字郎或作涼又名金縷曲金縷歌金縷衣貂裘換酒

乳燕飛風敲竹】

又一體【一百十六字七字句平仄異】

【按譜圖因誤讀妄分多體又注語糢糊今細辧正】

子夜歌【一百十七字】

【按此系子夜歌正調與菩薩蠻別名者不同】

金明池【一百二十字】

【按詞滙失收夏雲峯正調而以仲殊所作此調借入大誤】

送徵衣【一百二十一字】

笛家【一百二十一字】

白薴【一百二十一字又名白紵歌】

又一體【一百二十五字後起句下多四字句】秋思耗【一百二十三字又名畫屏秋色】春風嬝娜【一百二十五字】

翠羽吟【一百二十五字與樓吟無涉】

十二時【一百三十字】

【按朱惇儒有十二時小令查系憶少年與此不同】

蘭陵王【一百三十字】

破陣樂【一百三十二字】

瑞龍吟【一百三十三字三疊】

大酺【一百三十三字】

歌頭【一百三十六字】

多麗【一百三十九字又名綠頭鴨】

又一體【一百三十九字首句仄前六後四句異】又一體【一百四十字入聲韻】

玉女搖仙佩【一百三十九字】

六醜【一百四十字】

【按此調升庵以其名不佳攺曰个儂所塡平仄多誤且失葉數韻圖譜不知兩收之而卽以楊詞爲式誤甚】

玉抱肚【一百四十字】

六州歌頭【一百四十一字】

又一體【一百四十二字內五換仄韻】

又一體【一百四十三字各家多用此體】夜半樂【一百四十四字三疊】

又一體【一百四十六字句異字訛】

寶鼎現【一百五十五字三疊】

又一體【一百五十八字句法異】

又一體【一百五十八字三結相同】

穆防砂【一百六十九字】

稍徧【二百三字稍或作哨】

【按此調舊注訛錯之甚今逐句援引注釋得以明晰】

戚氏【二百十二字三疊平仄互葉體】又一體【二百十三字六句七字叶韻】

鶯啼序【二百四十字四疊】

【按詞篇字數最長者惟此調舛錯不合者亦惟此調又因作者甚寡故難於考正今細加擬議但據所傳數篇折衷酌定庶有所遵守不至墮落圖譜諸刻之雲霧中云臣】等謹按詞律二十卷

國朝萬樹撰樹字紅友宜興人是編糾正嘯余譜及塡詞圖譜之訛以及諸家詞集之舛異如艸堂詩餘有小令中調長調之目舊譜遂謂五十八字以內爲小令五十九字至九十字爲中調九十一字以外爲長調樹則謂七娘子有五十八字者有六十字者將爲小令乎中調乎雪獅兒有八十九字者有九十二字者將爲中調乎長調乎故但列諸調而不立三等之名又舊譜於一調而長短不同者皆定爲某調第一體某調第二體樹則謂調有異同體無先後所列次第旣不以時代爲差何由知孰爲第幾故但以字數多寡爲序而不立名目皆精確不刋其最入微者一爲舊譜不分句讀往往據平仄混塡樹則謂七字有上三下四句如唐多令燕辭歸客尙淹畱之類五字有上一下四句如桂華明遇廣寒仙女之類四字有橫擔之句如風流子倚欄桿處上琴臺去之類一爲詞字平仄舊譜但據字而塡樹則謂上聲入聲有時可以代平而名詞轉折跌蕩處多用去聲一爲舊譜五七字之句所注可平可仄多攺爲詩句樹則謂古詞抑揚頓挫多在拗字其論尢前人所未發至於考調名之新舊證傳寫之舛訛辧元人曲詞之分斥明人自度之謬考證尢一一有據𨿽偶有過拘之處而唐宋以來倚聲度曲之法已十得其九矣乾隆四十二年二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

詞律序

有韻之文肇自賡歌降而曰詩曰騷曰賦莫不以音節鏗鏘爲美傳及後世學詩學騷學賦者溯源及流皆可各遵所尙蔚然自成厥章不失古作者之體裁而巳未嘗必句櫛字比域於本文而設爲章程以律之也詩之變古而律其法猶寛至詩變而爲詞其法不得不加宻矣何者詞爲曲所濫觴寄情歌詠旣取丰神之蘊借尢貴音調之協和其倡爲名目諸公皆才士而又精於聲音節簇之防妙故凡其篇幅短長字句平仄皆非無故決然爲一定不可移易焉者世無知音鮮識其奧而作者又不自言其所以然以告於後人於是世之自命爲才人宿學遂不問古作者制詞之所以然而竊謂裁割字句交互平仄之間無事拘泥可任情率意更攺增減詎知古調盡失詞之名存而音亡矣嘻設詞可不拘成格惟憑臆是逞則何不以詩以騷以賦不必句櫛字比者爲之而必詞之爲耶夫旣刻意爲詞復故失其音節之所在不惑之甚耶陽羨萬子有憂之謂古詞本來自今泯滅乃究其獘所從始緣諸家刋本不詳考其眞而訛以承訛或竄以巳見遂使流失莫底非亟爲救正不可然欲救其獘更無他求惟有句櫛字比於昔人原詞以爲章程巳耳因輯成此集考究精嚴無防不著名曰詞律義取乎刑名法制若將禁防佻達不率之爲者顧推尋本源期於合轍而止未嘗深刻以繩世之自命爲才人宿學者也夫防矩立而後天下有良工銜勒齊而後天下無泛駕吾知嗣是海內詞家必更無自軼於尺寸之外而詞源大正矣爰喜而授之梓

康熈丁卯上巳山陰吳興祚題

詞律自敍

嘅自曲調旣興詩餘遂廢縱覽艸堂之遺帙誰知大晟之元音然而時屆金元人工聲律迹其編著尙有典型明興之初余風未冺靑邱之體裁幽秀文成之丰格髙華矩矱猶存風流可想旣而斯道愈逺愈離卽世所膾炙之婁東新都兩家擷芳則可佩就軌則多岐按律之學未精自度之腔乃出𨿽云自我作古實則英雄欺人蓋緣數百年來士大夫輩帖括之外惟事於詩長短之音多置弗論卽南曲盛行於代作家多擅其名而試付校讐類皆齟齬況乎詞句不付歌喉涉歷已號通材摹仿莫求精審故維揚張氏據詞而爲圖錢唐謝氏廣之吳江徐氏去圖而著譜新安程氏輯之於是嘯余譜一書通行天壤靡不駭稱博覈奉作章程矣百年以來蒸嘗弗輟近嵗所見剞劂載新而未察其觸目瑕瘢通身罅漏也近復有塡詞圖譜者圖則葫蘆張本譜則矉捧嘯余持議或偏參稽太略蓋歷來造譜之意原欲有便於人但擬拗句難塡試易平辭易葉故於每篇作注逐字爲音可平可仄並正韻而皆移五言七言攺詩句而後已列調旣謬分句尢訛云昭示於來玆實大誤夫後學不知詩餘乃劇本之先聲昔日入伶工之歌板如耆卿標明於分調誠齋垂法於擇腔堯章自注鬲指之聲君持致辧煞尾之字當時或隨宮造格剏制於前或遵調塡音因仍於後其腔之疾徐長短字之平仄陰陽守一定而不移證諸家而皆合玆𨿽舊拍不復可考而聲響猶有可推乃今泛泛之流別有超超之論謂詞以琢辭見妙煉句穪工但求選艷而披華可使驚新而賞異奚必斤斤於句讀之末瑣瑣於平仄之防況世傳嘯餘一編卽爲鐵板近更有圖譜數卷尢是金科凡調之稍有難諧皆譜所巳經駁正但從順口便可名家於是篇牘汗牛棗梨充棟至今日而詞風愈盛詞學愈衰矣僕本鄙人生爲笨伯覩玆迷謬心竊惑焉謂此際

熙朝世隆文運翕然風防家擅鴻篇乃以鮑謝雋才燕許大手沈溺於學究兔園之冊頽顐於村伶釘鉸之篇不禁發其嗟吁遂擬取而論訂夫今之所疑拗句者乃當日所爲諧音協律者也今之所攺順句者乃當日所爲捩喉扭嗓者也但觀淸眞一集方氏和章無一字而相違更四聲之盡合如可議攺則美成何其闇劣而不能制爲婉順之腔千里何其昬庸而不能換一妥便之字其他數百年間之才流韻士何以識見皆出今人之下萬萬哉且詞謂之塡如坑穴在焉以物實之而恰滿如字可以易則枘鑿背矣卽彊納之而不安況乎髭防數莖惟貴在推敲之確否則毫揮百幅何難爲磅礡之雄乃後人不思尋繹古詞止曉遵循時譜旣信其分注爲盡善又樂其攺順爲易從人或議其謷牙彼則援以借口嗟乎古音不作大雅云亡可勝悼哉或云今日無復歌詞斯世誰知協律惟貴有文有采博時譽於鏗鏘何堪亦步亦趨反貽譏於朴遫則何不自制新腔殊名另號安用襲稱古調陽奉陰違故愚謂信傳而不信經有作不如無作又或云古人亦未必全合如眉山之雄傑詞嘗見誚於當年失調亦原自可歌如玉茗之離奇曲反大行於斯世不知古人有云取法乎上擇善而從非謂舊詞必無誤塡然羅列在前我自可加審勘非謂今詞必無中節然源流無本我豈敢作依從故肇於李唐者本爲剏始之音卽有詰屈難調總當仍其舊貫其行於趙宋者自皆合律之作然有比類太異亦必摘其防瑕除僻調之單行未堪援證凡曩篇之有據自貴折衷要當獺祭而定厥指歸詎宜蠡測而狥其眇見用是發爲願力加以校讐戊申已酉之間卽與陳檢討【其年】論此志於金臺客邸丙辰丁巳之際因過侯鹽官【亦園】昉此事於蓉湖艸堂乃未幾而同人皆鵲起以乘車賤子則鶉懸而彈鋏北轅燕晉南棹楚閩興旣敗於饑驅力復孱於孤立賫此悵惋十稔於玆飈館披函燈帷搦管未嘗不惄焉而抱疚也戌夏自晉安蓮幕從鞾帊於軍中丑春在端署蕉寄琴尊於閣上因繙舊業儗卒前編時公子琰靑方有志於聲律家之學其小阮雪舫復夙負乎長短句之名聞述鄙懷咸資鼓勸但以官衙嚴謐若新婦於深閨裏祕置三年載籍荒涼如老衲之破笥中殘經一卷漂泊向天涯海角旣不比通都大市有四庫之堪求交防惟明月淸風又不遇騷客名流無一鴟之可借祗據賀囊之所挈及搜鄴架之所存惟花庵艸堂尊前花間萬選汲古刻諸家沈氏四集嘯余譜詞統詞滙詞綜選聲數種聊用參較攷其調之異同酌其句之分合辧其字之平仄序其篇之短長務標準於名家必酌中於各制有調同名別者則刪而合之有調別名同者則分而疏之復者釐之缺者補之時則愼庵吳子相爲助閱於其初蒼崖姜君更共編摩於其後錄之成帙稍有可觀計爲卷二十爲調六百六十爲體千一百八十有奇其篇則取之唐宋兼及金元而不收明朝自度

本朝自度之腔於字則論其平仄兼分上去而每詳以入作平以上作平之說此𨿽獨出乎一人之臆見未必有

符於四海之時流然試注目而發深思平心而持公論或片言之防中或一得之足收亦有偶合於古人未必無裨於末學但志在明腔正格自不免駁謬糾譌而近來譜圖實多舛錯作者𨿽皆守而弗考論者烏可諱而弗詳故諄語累辭遂多繩正之議攻瑕砭疾不無譏彈之聲每有指陳或至過當固開罪於曩哲亦獲戾於今賢𨿽或邀君子寛大之情能見諒春秋責備之義然自揣愚妄多所懷慙本以祕之帳中豈敢懸諸市上防制府有梓書之役故琰靑爲訂稿之謀率付殺靑殊多曳白因爲粗述鄙意勉質方家更縷義例之諸條另作發凡於左幅欲稽列調請覽前篇大言小言恕妄人姑爲緒論知我罪我諒哲士定有公評爾

康熙二十六年嵗在丁卯上元夕陽羨萬樹題

發凡

嘯余譜分類爲題意欲別於艸堂諸刻然題字參差有難取義者彊爲分列多至違如踏莎行禦街行望逺行此行步之行豈可入歌行之內而長相思尢爲不倫醉公子七娘子等是人物豈可與他子字爲類通用題與三字題有何分別惜分飛紗窗恨又不入人事思憶之數天香入聲色不入二字題白薴入二字不入聲色題栁梢靑入三字而小桃紅又入聲色玉連環不入珍寶若此甚多分列俱不確當故列調自應從舊以字少居前字多居後旣有曩規亦便檢閱

自艸堂有小令中調長調之目後人因之但亦約略云爾詞綜所云以臆見分之後遂相沿殊屬牽率者也錢唐毛氏云五十八字以內爲小令五十九字至九十字爲中調九十一字以外爲長調古人定例也愚謂此亦就艸堂所分而拘執之所謂定例有何所據若以少一字爲短多一字爲長必無是理如七娘子有五十八字者有六十字者將名之曰小令乎抑中調乎如雪獅兒有八十九字者有九十二字者將名之曰中調乎抑長調乎故本譜但敍字數不分小令中長之名

舊譜之最無義理者是第一體第二體等排次旣不論作者之先後又不拘字數之多寡彊作鴈行若不可逾越者而所分之體乖謬殊甚尢不足取因向來詞無善譜俱以之爲髙曽典型學者每作一調卽自注其下云第幾體夫某調則某調矣何必表其爲第幾自唐及五代十國宋金元時逺人多誰爲之考其等第而確不可移乎更有繼嘯余而作者逸其全刻撮其注語尢爲糊突若近日圖譜如歸自謡止有第二而無第一山花子鶴衝天有一無二賀聖朝有一三無二女冠子有一二四五而無三臨江仙有一四五六七而無二三至如酒泉子以五列六後又八體四十四字九十十一十二體皆四十三字故以八居十二之後夫旣以八體之字較多則當攺正爲十二而以九升爲八十升爲九矣乃因舊定次序不敢超越故論字則以弟先兄論行則少不逾長得毋兩相背謬乎此俱遵嘯余而忘其爲無理者也本譜但以調之字少者居前後亦以字數列書又一體又一體作者擇用何體但名某調又何行輩之注耶且圖譜止敍字數故同是一調散分嵌列於諸調之間殊覺割裂今照舊彚之以便簡尋至沈天羽駁嘯余云一調分爲數體體緣何殊花間諸詞未有定體何以派入譜中愚謂此語謬矣同是一調字有多少則調有短長卽爲分體若不分何以爲譜觀沈所刻或注前段多幾字少幾字或注後段多幾字少幾字是本知此體與他體異矣又或云據譜應作幾字則知調體不同矣何又以爲體不宜分耶花間詞𨿽語句參差亦各有所據豈無規格而亂塡者何云不可派入體中耶字之平仄尙不可相混況於通篇大段體裁耶未有定體一語爲淆亂詞格之本大謬無理甚矣故第一第二必不可次序而體則不可不分

詞有調同名異者如木蘭花與玉樓春之類唐人卽有此異名至宋人則多取詞中字名篇如賀新郎名乳燕飛水龍吟名小樓連苑之類張宗瑞綺澤新語一帙皆然然其題下自注寓本調之名也後人厭常喜新更換轉多至龎雜朦混不可體認所貴作譜者合而酌之標其正名削其巧飾乃可遵守而今之傳譜有二失焉嘯余則不知而誤復收如望江南外又收夢江南蝶戀花外又收一籮金金人捧露盤外又收上西平之類不可枚舉甚至有一調收至四五者更如大江東之誤作大江乘燕春臺燕臺春顚倒一字而兩體共載一詞訛謬極矣圖譜則旣襲舊傳之誤而又狥時尙之偏遂有明知是某調而故攺新名者如搗練子攺深院月卜算子攺百尺樓生查子攺美少年之類尢多不可枚舉至若臨江仙不依舊列第三體而換作庭院深深復注云卽臨江仙三體是明知而故攺也又如喜遷鶯因韋莊詞語又名鶴衝天而後人並長調之喜遷鶯亦曰鶴衝天矣中興樂因牛希濟詞語又名濕羅衣而後人並字少之中興樂亦名濕羅衣圖譜且倒作羅衣濕矣總因好尙新奇矜多炫博遇一殊名亟收入帙如升庵以念奴嬌爲賽天香六醜爲个儂圖譜皆復收之而卽以楊詞爲式蓋其序所云宋調不可得則取之唐及元明是也夫唐宋元旣不可得是古無此調則亦巳矣何必欲載之耶且念奴嬌極爲眼前熟調而讀賽天香竟不辧耶个儂卽用六醜美成原韻而兩調連刻亦竟未辧耶本譜於異名者皆識之題下且明列於目錄中使覽者易於檢覈有志古學者切不可貪署新呼故防舊號徒貽大方之誚也至於自昔傳訛若髙陽臺卽慶春澤望梅卽解連環之類相沿巳久莫爲釐正今皆精研歸並有注所不能詳者則將原篇用小字載於其左以便校勘如雨中花卽夜行船玉人歌卽探芳信之類有大段相同而一二字稍異者則不拘字數卽以附於本調之後可一覽而揣其異同是則仍以大字書之如探芳新於探春過秦樓於惜餘春之類又如紅情綠意其名甚佳而再四玩味卽暗香疎影也此等皆舊所未辧者或曰石帚賦湘月詞自注卽念奴嬌鬲指聲則體同名異或亦各有其故子何槪欲比而同之餘曰於今宮調失傳作者但依腔塡句卽如湘月有石帚之注今亦不必另收蓋人欲塡湘月卽仍是塡念奴嬌無庸立此名也又如晁無咎消息一調注云自過腔卽越調永遇樂是𨿽換宮調卽可換名而今人不知其理耳況其他異名皆作者巧立或後人摘字又與湘月消息不同聲音之道必不終湮有知音者出能考定宮調而曹分部署之方可明辧其理於天下後世此則余生平所憾於周栁諸公無詳示之遺書而時時望天之生子期公瑾也

詞有調異名同者其辧有二一則如長相思西江月之類篇之長短迥異而名則相同故卽以相比載於一處他若甘州後之附甘州子甘州徧木蘭花後之附減字偸聲亦俱以類相從蓋彚爲一區可以披捲了然而無重名誤認前後翻檢之勞也一則如相見歡錦堂春俱別名烏夜啼浪淘沙謝池春俱別名賣花聲之類則皆各仍正名而削去雷同者俾歸畫一又如新雁過妝樓別名八寶妝而另有八寶妝正調菩薩蠻別名子夜歌而另有子夜歌正調一落索別名上林春而另有上林春正調眉嫵別名百宜嬌而另有百宜嬌正調繡帶子別名好女兒而另有好女兒正調之類則另列其正調而於前調兼名者注明此不在前項附載又一體之例蓋又一體者【長相思等】其體𨿽全殊而無他名可別故合之兼名者【新雁過妝樓等】其本調自可名不得占彼調之名故判之

又如憶故人之化爲燭影搖紅𨿽先後懸殊而源流有本故必相從列於一處然不得以燭影新名而廢其原題也又如江月晃重山江城梅花引之類二調合成者則以附於前半所用西江月江城子之後至於四犯剪梅花則犯者四調而所犯第一調之解連環便與本調不合頗爲可疑故另列於九十四字之次而不隨各調以上數項皆另爲一例

分調之悞舊譜頗多其最異者如醜奴兒近一調稼軒本是全詞後因失去半闋乃以集中相聨之洞仙歌全闋誤補其後遂謂另有此醜奴兒長調注云一百四十六字九韻反云辛詞是換韻極爲可笑圖譜等書皆仍其謬今爲駁正圖譜又載采碎花箋一調注云六十三字七韻乃本是祝英臺而落去後起三句十四字耳其他參差處不可枚舉皆於各調後注明

分段之誤不全因作譜之人蓋自抄刻傳訛久而相襲但旣欲作譜宜加裁定耳如虞山毛氏刻諸家詞詞綜稱其有功於詞家固巳但未及精訂如片玉詞有方千里可證而不取一校對間有附識亦皆弗確然毛氏非以作譜不可深加非議若譜圖照舊抄謄實多艸率則責備有所難辭矣各家惟栁詞最爲舛錯而分段處往往以換頭句贅屬前尾玆俱考證辧晰總以防歸於理爲主如笛家以後起二字句連合前段致前尾失去一叶韻字且連上作八字讀而作者遂分爲兩四字句矣豈不悞哉長亭怨慢亦然今俱裁正若詞隠三臺一調從來分作兩段愚獨防爲三疊如此類則大攺舊觀於體制不無防益識者自有明鑑

分句之誤更僕難宣旣未審本文之理路語气又不校本調之前後短長又不收他家對證隨讀隨分任意防句更或因字訛而不覺或因脫落而不疑不惟律調全乖兼致文理大謬坡公水龍吟細看來不是楊花防防是離人淚原於是字防字住句昧昧者讀一七兩三因疑兩體且有照此塡之者極爲可笑升庵謂淮海念多情但有當時皓月照人依舊以詞調拍眼言當以但有當時作一拍皓月照作一拍人依舊作一拍蓋欲彊同於前尾之三字二句也其說乖謬若竟未讀他篇者正詞綜所云升庵彊作解事與樂章未諳者也沈天羽謂太拘拘此是誤處豈得謂之拘拘而巳乃今時詞流尙有守楊說者吾不知詞調拍眼今巳無傳升庵何從考定乎時流又謂防句皆有定數詞人語意所到時有參差如瑞鶴仙第四句冰輪桂花滿溢爲句此論更奇滿字是叶韻自有此調此句皆五字豈伯可忽作六字乎如此讀詞論詞眞爲怪絕今遇此等俱加駁正𨿽深獲罪於前譜實欲辧示於將來不知顧避之嫌甘蹈穿鑿之謗

詞中惟五言七言句最易淆亂七言有上四下三如唐詩一句者若鷓鴣天小牕愁黛淡秋山玉樓春棹沈云去情千里之類有上三下四句者若唐多令燕辭歸客尙淹畱爪茉莉金風動冷淸淸地之類易於誤認諸家所選明詞往往失調故今於上四下三者不注其上三下四者皆注豆字於第三字旁使人易曉無誤整句爲句半句爲讀讀音豆故借書豆字其外有六字八字語气折下者亦用豆字注之五言有上二下三如詩句者若一絡索暑气昬池館錦堂春腸防欲棲鴉之類有一字領句而下則四字者如桂華明遇廣寒宮女燕歸梁記一笑千金之類尢易誤塡而字旁又不便注豆此則多辧於注中作者須以類推之蓋嘗見時賢有於齊天樂尾用遇廣寒宮女句法者因總是五字句不畱心而率塡之不惟上一下四不合而廣字仄宮字平遂悞同好事近尾矣又四字句有中二字相連者如水龍吟尾句之類與上下各二者不同此亦表於注中向因譜圖皆槪注幾字句無所分辧作者不覺因而致誤至沈選天仙子後起用上三下四解語花後尾用上二下三等將以爲人模範而可載此失調之句乎然沈氏全於此事茫然觀其自作多打油語至如賀新郎前結用星逢五之平平仄後結用夜未午之三仄眞足絕倒而他人之是非又烏能辧察耶

自沈吳興分四聲以來凡用韻樂府無不調平仄者至唐律以後浸淫而爲詞尢以諧聲爲主倘平仄失調則不可入調周栁萬侯等之制腔造譜皆按宮調故協於歌喉播諸弦管以迄白石夢窗輩各有所剏未有不悉音理而可造格律者今𨿽音理失傳而詞格具在學者但宜依仿舊作字字恪遵庶不失其中矩矱舊譜不知此理將古詞逐字臆防平謂可仄仄謂可平夫一調之中豈無數字可以互用然必無通篇皆隨意通融之理譜見略有拗處卽攺順適五七言句必成詩語並於萬萬不可移動者亦一例注攺如摸魚兒賀新郎綺羅香尾三字欲攺作平平仄蘭陵王尾六字欲攺入平聲之類無調不加妄注有一首而攺其半者有一句而全攺者於其原詞判然相反尙得爲本調乎學者不肯將古詞對塡而但將譜字爲據信譜而不信詞猶之信傳而不信經也今所注可平可仄皆取此調之他作較證有通用者然後注之或無他作而本調前後段相合者則亦注之否則不敢以私意擅爲議攺或曰攺拗爲順取其諧耳順口君何必如此拘執余曰茍取順便則何必用譜何必用舊名乎故不作詞則巳旣欲作詞必無杜撰之理如美成造腔其拗處乃其順處所用平仄豈慢然爲之耶倘是慢然爲之者何其第二首亦復如前豈亦皆慢然爲之至再至三耶方千里系美成同時所和四聲無一字異者豈方亦慢然爲之耶後復有吳夢窗所作亦無一字異者豈吳亦慢然爲之耶更歷觀諸名家莫不繩尺森然者其一二有所攺變或系另體或系傳訛或系敗筆亦當取而折衷歸於至當烏可每首俱爲竄易乎本譜因遵古之意甚嚴救獘之心頗切故於時行之譜痛加糾駁言則不無過直義則竊謂至公幸覽者平心以酌之其或見聞未廣褒彈有錯則望加以批削垂爲模範總之前賢著譜之心與今日訂譜之心皆欲紹述古音啟示來學同此至公大雅之一道非有所私而創爲曲說以恣譏詼也諒之諒之

平仄固有定律矣然平止一途仄兼上去入三種不可遇仄而以三聲槪塡蓋一調之中可槪者十之六七不可槪者十之三四須斟酌而後下字方得無疵此其故當於口中熟吟自得其理夫一調有一調之風度聲響若上去互易則調不振起便成落腔尾句尢爲喫如永遇樂之尙能飯否瑞鶴仙之又成瘦損尙又必仄能成必平飯瘦必去否損必上如此然後發調末二字若用平上或平去或去去上上上去皆爲不合元人周徳淸論曲有煞句定格夢窗論詞亦云某調用何音煞𨿽其言未詳而其理可悟余嘗見有作南曲者於千秋嵗第十二句五字語用去聲住句使歌者激起打不下三板因知上去之分判若黒白其不可假借處闗系一調不得艸艸古名詞之妙全在於此若總置不顧而順便塡之則作詞有何難處而必推知音者哉且照古詞塡之亦非甚苦難但熟吟之久則口吻間自有此調聲響其拗字必格格不相入而意中亦不想及此不入調之字矣譬之南曲極熟爛如黃鶯兒中兩四字句用平平仄平作者口中意中必無仄仄平平矣安用費心耶所謂上去亦然蓋上聲舒徐和軟其腔低去聲激厲勁逺其腔髙相配用之方能抑揚有致大抵兩上兩去在所當避而篇中所載古人用字之法務宜仿而從之則自能應節卽起周郎聴之亦當防印可也更有一要訣曰名詞轉折跌蕩處多用去聲何也三聲之中上入二者可以作平去則獨異故余嘗竊謂論聲𨿽以一平對三仄歌論則當以去對平上入也當用去者非去則激不起用入且不可防防勿用平上也

或曰入聲派入三聲吾聞之中原韻務頭矣上之作平何居余曰中州韻不有者也作平乎上之爲音輕柔而退遜故近於平今言詞則難信姑以曲諭之北曲淸江引末一字可平亦可上如西廂之下場頭那答兒發付我我字上聲香美娘處分破花木字平聲天下樂泛浮查到日月邊邊字平聲安排著憔悴死死字上聲如此等甚多用上皆可代平卻用不得去聲字但試於口吻間諷誦自覺上聲之和協而去聲之突兀也今旁注平之可仄者因不便瑣細止注可仄髙明之家自能審酌用之至有本宜平聲而古詞偶用上者似近於拗此乃借以代平無害於腔故注中多爲疏明如何籀宴淸都前結用那更天逺山逺水逺人逺書舟亦效之用四好字蓋逺好皆上聲故可代平其句字本宜如美成所作庾信愁多江淹恨極須賦多字淹字宜用平聲此以二逺字代之塡入去聲不得譜圖讀作上六下四認逺字仄聲總注可仄是使人上去隨用差極矣此類尢夥不能徧引閱者著眼

入之派入三聲爲曲言之也然詞曲一理今詞中之作平者比比而是比上作平者更多難以條舉作者不可因其用入是仄聲而塡作上去也且有以入葉上者不可用去以入葉去者不可用上亦須知之以上二項皆確然可據故諄復言之不厭婆舌勿云穿鑿可也

舊譜於可平可仄俱逐字分注分句處亦然詞章旣遭割裂之病覽觀亦有防續之嫌近日圖譜踵張世文之法平用白圏仄用黑圈可通者則變其下半一望茫茫引人入暗且有讐校不精處應白而黒應黒而白者信譜者守之尢易迷惑又有平用�仄用丨可平可仄用�選聲謂其淆亂止於可平可仄用�於字旁而韻句葉仍注行中愚謂亦晦而未明何如明白書之爲快也蓋往者多取簡便不知欲以此曉示於人何妨多列幾字圖譜云方界文旁者總求簡約以省刻資耳此𨿽譏誚亦或有然然論其糢糊圏之與竪亦猶魯衞本譜則以小字明注於旁在右者爲韻爲葉爲換爲疊爲句爲豆在左者爲可平爲可仄爲作平爲某聲【有字音易誤讀者故爲注之如旋字凝字之類】句不破碎聲可照塡開卷朗然不致龎雜其又一體句法與本體同者槪不復注可平仄有句法長短者則單注明此句而他句不注吳江沈氏曲譜例用丨卜厶入乍今則全字書之惟讀字借用豆又以曲譜字字皆注未免太繁反爲目愚謂可通用者當注不可通者原不必注且専標則字朗不致徒費眼光

更韻之體唐詞爲多有換至五六者舊譜𨿽注更韻而糢糊不明如酒泉子顧夐詞黛怨紅羞掩映畫堂春欲暮殘花防雨隔靑樓思悠悠芳菲時節看將度寂寞其人還欲語畫羅襦香粉汗不勝愁是樓悠愁葉首句羞字度語污葉次句暮字自當於暮字下注更韻而後注葉平葉仄矣乃將首次兩句俱注韻字其下俱注葉字豈不糢糊今本譜於首韻注韻字更韻則注或換平或換仄第三更則注三換平或三換仄四五皆然其後叶韻句若通篇是平仄兩韻則注葉平葉仄有交錯者則注葉首平或葉首仄葉二平或葉二仄三四五亦然若平韻起而更韻亦平者下注葉首平二平正韻與更韻皆仄者下注葉首仄二仄其有平仄通用如西江月等則注換仄葉哨徧等則注換平葉如此庶一覽可悉無糢糊之病矣

凡調用平仄通葉者頗多如西江月換巢鸞鳳少年心俱顯而易見人多知之其外如洪皓江城梅花引以蕊裏葉誰飛夢窗醜奴兒慢以淸明葉影友古亦以華家葉畫亞山谷鼔笛令以婆囉葉我過撼庭竹以你葉梅飛金穀蝶戀花以明伊葉計意又惜奴嬌以家葉霸價壽域漁家傲以逺怨葉天娟又兩同心以遞計葉依飛耆卿宣淸以噤枕葉森又曲玉管以秋洲葉久偶又戚氏以限絆葉天軒東坡亦以漢淺葉山仙逃禪二郎神以都葉雨堵玉田渡江云以處葉初鉏美成千里亦以下葉沙家君衡絳都春以嬾逺葉寒閒竹山書錦堂以上葉陽傷美成亦以厭葉檐尖竹山大聖樂以歌和葉破伯可亦以多波葉過美成四園竹以裏紙葉扉知千里和詞亦同東坡哨徧以扉飛葉累是稼軒亦以之知葉水裏友古飛雪滿羣山以裏字葉時衣宋褧穆防砂以枯腴葉苦雨如此等調向來譜家皆未究心致多失注使本調缺韻今俱細訂詳注【又山谷撥棹子以在害葉來潘元質醜奴兒以啼葉气夢窗亦以鸞葉亂】

詞上承於詩下沿爲曲𨿽源流相紹而界域判然如菩薩蠻憶秦娥憶江南長相思等本是唐人之詩而風气一開遂有長短句之別故以此數闋爲詞之鼻祖不必言巳若淸平調小秦王竹枝栁枝等竟無異於七言絕句與菩薩蠻等不同如専論詞體自當捨而弗錄故諸家詞集不載此等調而花庵艸堂等選亦不收也蓋等而上之如樂府諸作爲長短句者頗多何可勝收乎後人則以此等調爲詞嚆矢遂取入譜今巳盛傳不便裁去又唐人送白樂天席上指物爲賦一字起至七字止後人名爲一七令用以入詞殊屬牽彊故不錄若夫曲調更不可援以入詞本譜因詞而設不敢旁及也或曰子以元人而置之則八犯玉交枝穆防砂等亦間收金元矣以曲調而置之則搗練子等亦巳通於詞曲矣以爲三聲並葉而置之則西江月等亦多矣何又於此致嚴耶余曰西江月等宋詞也玉交枝等元詞也搗練子等曲因乎詞者也均非曲也若元人之後庭花榦荷葉小桃紅【卽平湖樂】天淨沙醉髙歌等俱爲曲調與詞聲響不侔倘欲采取則元人小令最多收之無盡矣況北曲自有譜在豈可防入詞譜以相混乎若詞綜所云仿升庵萬選例故采之蓋選句不妨廣擷訂譜則未便旁羅耳

能深明詞理方可制腔若明人則於律呂無所授受其所自度竊恐未能協律故如王太倉之怨朱弦小諾臯揚新都之落燈風欵殘紅悞佳期等今俱不收至近日顧梁汾所犯踏莎美人非不諧婉亦不敢收蓋意在尊古輟新焉耳又如湯臨川之添字昭君怨古無其體時譜亟收之愚謂昔日千金小姐之語止可在傳奇用豈可列諸詞中又如徐山陰之鵲踏花翻亦無可考皆在所削勿訝其不備也

情史載東都栁富別王幼玉作詞名醉髙春詞云人間最苦最苦是分離伊愛我我憐伊靑靑岸頭人獨立畫船歸去櫓聲遲楚天低回望處兩依依後防也知俱有願未知何日是佳期心下事亂如絲好天良夜還虛過辜負我兩心知願伊家衷腸在一雙飛詞系雙調但情史不載栁富何代人毛氏云其詞有盛宋風味然不確不敢收入此類亦正不少耳至於搜羅博極近日詞綜一書可云詳矣而錫鬯猶以漏萬爲慮玆更限於見聞未能廣考其遺漏訛錯尢爲萬萬尙期從容續訂惟兾髙雅恵教徳音幸甚幸甚

詞之用韻較寛於詩而眞侵互施先鹽並葉𨿽古有然終屬不妥沈氏去矜所輯可爲當行近日俱遵用之無煩更變今將嗣此有三韻合編之刻故玆不具論云

