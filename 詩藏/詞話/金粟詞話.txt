金粟詞話﹝淸﹞彭孫撰

○詞以自然爲宗

詞以自然爲宗﹐但自然不從追琢中來﹐便率易無味。如所云絢爛之極﹐乃造平澹耳。若使語意澹遠者﹐稍加刻畫﹐鏤金錯繡者﹐漸近天然﹐則乎絕唱矣。

○論吳周詞

宋人張玉田論詞﹐極推少遊﹑竹屋﹑白石﹑梅﹑夢窗諸家﹐而稍離美成。夢窗之詞𨿽周繢滿眼﹐然情致纏綿﹐微爲不足。余獨愛其除夕立春一湊闋﹐兼有天人之巧。美成詞如十三女子﹐玉艷珠鮮﹐政未可以其軟媚而少之也。

○李易安詞意並工

李易安「被冷香銷新夢覺﹐不許愁人不起」﹐「守著窗兒﹐獨自怎生得黑」﹐皆用淺俗之語﹐發淸新之思﹐詞意並工﹐閨情絕調。

○語助入艷詞絕少

詞人用語助入詞者甚多﹐入艷詞者絕少。惟秦少遊「悶則和衣擁」新奇之堪。用則字亦僅見此詞。

○柳辛詞與秦詞

柳耆卿「卻傍金籠教鸚鵡﹐念粉郎言語」﹐花間之麗句也。辛稼軒「驀然回首﹐那人卻在燈火闌珊處」﹐秦﹑周之佳境也。少遊「怎得香香深處﹐作个蜂兒抱」﹐亦近似柳七語矣。

○山谷拆字鄙俚

山谷「女邊著子﹐門裏安心」﹐鄙俚不堪入誦。如齊梁樂府「霧露隱芙蓉﹐明燈照空局」﹐何蘊藉乃沿爲如此語乎。

○南宋詞人以史邦卿爲第一

南宋詞人﹐如白石﹑梅﹑竹屋﹑夢窗﹑竹山諸家之中﹐當以史邦卿爲第一。昔人稱其分鑣淸眞﹐平睨方回﹐紛紛三變行輩﹐不足比數﹐非虛言也。

○黃不及秦

詞家每以秦七黃九並稱﹐其實黃不及秦甚遠。猶髙之視史﹐劉之視辛﹐𨿽齊名一時﹐而優劣自不可掩。

○歐不如範

範希文蘇幕遮一調﹐前段多入麗語﹐後段純寫柔情﹐遂成絕唱。「將軍白髮徵夫淚」﹐亦復蒼涼悲壯﹐慷慨生哀。永叔欲以「玉階遙獻南山壽」敵之﹐終覺讓一頭地。窮塞主故是雅言﹐非實錄也。

○詞體以艷麗爲本色

詞以艷麗爲本色﹐要是體制使然。如韓魏公﹑寇萊公﹑趙忠簡﹐非不冰心鐵骨﹐燻徳才望﹐照映千古。而所作小詞﹐有「人遠波空翠」﹐「柔情不斷如春水」﹐「夢回鴛帳餘香嫩」等語﹐皆極有情致﹐盡態窮妍。乃知廣平梅花﹐政自無礙。豎儒輒以爲怪事耳。司馬溫公亦有寶髻松一闋﹐姜明叔力辧其非﹐此豈足以誣溫公﹐眞贗要可不論也。

○林處士惜別詞

林處士梅妻鶴子﹐可稱千古髙風矣。乃其惜別詞﹐如「吳山靑﹐越山靑」一闋﹐何等風致﹐閒情一賦﹐詎必玉瑕珠耶。

○學柳之過

牛嶠「須作一生扌棄﹐盡君今日歡」﹐是盡頭語。作艷語者﹐無以復加。柳七亦自有唐人妙境﹐今人但從淺俚處求之﹐遂使金葵﹑蘭畹之音﹐流入掛枝﹑黃鶯之調﹐此學柳之過也。

○論辛詞

稼軒之詞﹐胸有萬卷﹐筆無點塵﹐激昂措宕﹐不可一世。今人未有稼軒一字﹐輒紛紛有異同之論﹐宋玉罪人﹐可勝三嘆。

○作詞必先選料

作詞必先選料﹐大約用古人之事﹐則取其新穎﹐而去其陳因。用古人之語﹐則取其淸雋﹐而去其平實。用古人之字﹐則取其鮮麗﹐而去其淺俗﹐不可不知也。

○詞宜多讀書

詞𨿽小道﹐然非多讀書則不能工。觀方虛谷之譏戴石屏﹐楊用修之論曹元寵﹐古人且然﹐何況今日。

○雲間詞人不能作情語

近人詩餘﹐雲間獨盛。然能作景語﹐不能作情語。嘗從素Ψ﹐見宋丞長相思十六闋﹐仿沈約六憶詩體「亥畫無餘﹐令人色飛魂斷﹐言情之作﹐斯爲優矣。董蒼水﹑錢寶汾﹐善爲婉麗之詞﹐亦往往風美動人。﹝宋丞新著及董錢二家﹐俱集中所未及載。﹞

○淸初長調作者

長調之難於小調者﹐難於語气貫串﹐不冗不復﹐徘徊宛轉﹐自然成文。今人作詞﹐中小調獨多﹐長調寥寥不槪見﹐當由興寄所成﹐非專詣耳。惟龔中丞芊綿溫麗﹐無美不臻﹐直奪宋人之席。熊侍郎之淸綺﹐吳祭酒之髙曠﹐曹學士之恬雅﹐皆卓然名家﹐照耀一代﹐長調之妙﹐斯嘆觀止矣。﹝此偶記酒間之語﹐余容細爲揚榷耳。﹞

○詠物詞不易工

詠物詞﹐極不易工﹐要須字字刻畫﹐字字天然﹐方爲上乘。卽間一使事﹐亦必脫化無迹乃妙。近在廣陵﹐見程屯阝﹑阮亭諸作﹐便爲嘆絕﹐始幾幾乎與白石﹑梅頡頏今古矣。

