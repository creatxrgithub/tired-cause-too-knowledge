苕溪漁隱詞話﹝宋﹞胡仔

苕溪漁隱詞話卷一

吳越王獻詞後山詩話云「吳越後王來朝﹐太祖爲置宴﹐出內妓彈琵琶。王獻詞曰﹕『金鳳欲飛遭掣搦。情脈脈。看卽玉樓雲雨隔。』太祖起﹐拊其背曰﹕『誓不殺錢王。』」好句不能攺漫叟詩話云「前人評杜詩云﹕『紅豆啄殘鸚鵡粒﹐碧梧棲老鳳凰枝。』若云﹕『鸚鵡啄殘紅豆粒﹐鳳凰棲老碧梧枝。』便不是好句。余謂詞曲亦然。李景有曲『手卷眞珠上玉鈎』﹐或攺爲珠簾。舒信道有曲云﹕『十年馬上春如夢』﹐或攺云『如春夢』﹐非所謂遇知音。」後主圍城中作詞西淸詩話云「南唐後主圍城中作長短句﹐未就而城破。『櫻桃落盡春歸去﹐蝶翻金粉雙飛。子規啼月小樓西。曲欄金箔﹐悵惆捲金泥。門巷寂寥人去後﹐望殘煙艸低迷。』余嘗見殘稿﹐點染晦昧﹐心方危窘﹐不在書耳。藝祖云﹕『李煜若以作詩工夫治國事﹐豈爲吾虜也。』」苕溪漁隱曰「余觀太祖實錄及三朝正史云﹕『開寶七年十月﹐韶曹彬﹑潘美等率師伐江南。八年十一月﹐拔升州。』今後主詞乃詠春景﹐決非十一月城破時作。西淸詩話云﹕『後主作長短句﹐未就而城破。』其言非也。然王師圍金陵凡一年﹐後主於圍城中春間作此詩﹐則不可知。是時其心豈不危窘﹐於此言之﹐乃可也。」東坡責後主東坡云「李后主詞云﹕『三十餘年家國﹐數千里地山河。鳳閣龍樓連霄漢﹐玉樹瓊枝作煙蘿。幾曾慣干戈。鳳閣兩句原脫﹐據南唐二主詞補。又﹐幾曾慣干戈﹐原作已曾慣見干戈﹐亦據二主詞攺正。一旦歸爲臣虜﹐沈腰潘鬢消磨。最是倉皇辭廟日﹐教坊猶奏別離歌。揮淚對宮娥。』後主旣爲樊若水所賣﹐舉國與人﹐故當慟哭於九廟之外﹐謝其民而後行。顧乃揮淚宮娥﹐聽教坊離曲哉。」後主詞淒惋西淸詩話云「南唐李后主歸朝後﹐每懷江國﹐且念嬪妾散落﹐鬱鬱不自聊。嘗作長短句云﹕『簾外雨潺潺。春意闌珊。羅衾不暖五更寒。夢裏不知身是客﹐一餉貪歡。獨自莫憑欄。無限關山。別時容易見時難。流水落花何處也﹐天上人間。』含思淒惋﹐原作淒忱﹐據明鈔本攺。未幾下世。」荊公山谷論後主詞雪浪齋日記云「荊公問山谷云﹕『作小詞曾看李后主詞否。』云﹕『曾看。』荊公云﹕『何處最好。』山谷以『一江春水向東流』爲對。荊公云﹕『未若細雨夢問雞塞遠﹐小樓吹徹玉笙寒。又細雨濕流光最好。』」柳三變詞天下詠之後山詩話云「柳三變遊東都南北二巷﹐作新樂府﹐骫骳從俗﹐天下詠之﹐遂傳禁中。宋仁宗頗好其詞﹐每對酒﹐必使侍妓歌之再三。三變聞之﹐作宮詞號醉蓬萊﹐因內官達後官﹐且求其助。後仁宗聞而覺之﹐自是不復歌比詞矣。會攺京官﹐乃以無行黜之。後攺名永﹐仕至屯田員外郎。」苕溪漁隱曰「先君嘗云﹕『柳詞鰲山彩構原本無構字﹐以避髙宗諱空六格。但後集三十九引此句卻作構字。蓬萊島﹐當雲彩締。坡詞低綺戶﹐當云窺綺戶。』二字旣攺﹐其詞益隹。」瑤臺第一層後山詩話云「武才人出慶壽宮﹐色冠後庭。裕陵得之﹐會教坊獻新聲﹐爲作詞﹐號瑤臺第一層。」孫洙詞夷堅志云「孫洙字巨源﹐元丰間爲翰苑﹐名重一時。李端願太尉世戚裏﹐折節交縉紳間﹐而孫往來尢數。會一日鎖院﹐宣召者至其家﹐則已出。數十輩蹤迹之﹐得於李氏。時李新納妾﹐能琵琶﹐孫飲不肯去。而迫於宣命﹐李不敢畱﹐遂入院﹐已二鼓矣。艸三制罷﹐復作長短句﹐寄恨恨之意﹐遲明遣示李。其詞曰﹕『樓頭尙有三通鼓。何須抵死催人去。上馬苦匆匆。琵琶曲未終。回頭凝望慮。那更廉纖雨。漫道玉爲堂。玉堂今夜長。』」秦處度法山谷雪浪齋日記云「晏叔原工小詞﹐如『舞低楊柳樓心月﹐歌盡桃花扇底風』﹐不愧六朝宮掖體。荊公小詞云﹕『揉藍一水縈花艸。寂寞小橋千嶂抱。人不到。柴門自有淸風掃。』略無塵土思。山谷小詞云﹕『春未透。花枝瘦。正是愁時候。』極爲學者所稱賞。賞下原有味字﹐據文義刪。秦湛處度嘗有小詞云﹕『春透水波明﹐寒峭花枝瘦。』蓋法山谷也。」沈會宗詞苕溪漁隱曰「賈耘老舊有水閣﹐在苕溪之上﹐景物淸曠。東坡作守時﹐屢過之﹐題詩畫竹於壁間。沈會宗又爲賦小詞云﹕『景物因人成勝槪。滿目更無塵可礙。等閒簾幕小欄幹。衣未解。心先快。明月淸風如有待。誰信門前車馬隘。別是人間閒世界。坐中無物不淸涼。山一帶。水一派。流水白雲長自在。』其後水閣屢易主﹐今已摧毀久矣。遺址正與餘水閣相近﹐同在一岸﹐景物悉如會宗之詞。故余嘗有鄙句云﹕『三間小閣賈耘老﹐一首佳詞沈會宗。無限當時好風月﹐如今總屬績原誤作續﹐胡仔原籍績溪﹐故稱績溪翁。溪翁。』蓋謂此也。」李嬰詞苕溪漁隱曰「元丰間﹐都人李嬰調薪水縣令﹐作滿江紅一曲﹐往黃州上東坡﹐東坡甚喜之。其詞云﹕『荊楚風煙﹐寂寞近﹑中秋時候。露下冷﹐蘭英將謝﹐葦花初秀。歸燕殷勤辭巷陌。原作陋﹑據花庵詞選攺。鳴蛩淒楚來窗牖。又誰念江邊有神仙﹐飄零久。橫琴膝﹐攜筇手。曠望眼﹐閒吟口。任紛紛萬事﹐到頭何有。君不見淩煙冠劍客﹐何人气貌長依舊。歸去來﹐一曲爲君吟﹐爲君壽。』」王逐客作夏詞漫叟詩話云「古樂府詩云﹕『今世褦襶子﹐觸熱向人家。』褦襶﹐集韻解之云﹕『不曉事。』余素畏熱﹐乃知人觸熱來人家﹐其謂不曉事宜矣。嘗愛王逐客作夏詞送將歸﹐不用浮瓜沈李等事﹐而天然有塵外涼思。其詞云﹕『百尺淸泉聲陸續。映瀟灑碧梧翠竹。面千步回廊﹐重重簾幕﹐小枕欹寒玉。試展鮫綃看畫軸。見一片瀟湘凝綠。待玉漏穿花﹐銀河垂地﹐月上欄幹曲。』此語非觸熱者之所知也。」苕溪漁隱曰「余嘗愛李太白夏日山中詩『脫巾掛石壁﹐露頂灑松風』﹐其淸涼可想也。」樂府雅詞之誤苕溪漁隱曰「曾端伯慥﹐編樂府雅詞﹐以秋月詞念奴嬌爲徐師川作﹐梅詞點絳唇爲洪覺範作﹐皆誤也。秋月詞乃李漢老﹐梅詞乃孫和仲﹐和仲卽正言諤之子也。又世傳江城子﹑靑玉案二詞﹐皆東坡所作。然西淸詩話謂江城子乃葉少蘊作﹐桐江詩話謂靑玉案乃姚進道作。四詞皆佳﹐今並錄之。念奴嬌詞云﹕『素光練淨﹐映秋山﹐隱隱修眉橫綠。鳷鵲樓髙天似水﹐碧瓦寒生銀粟。千丈斜暉﹐奔雲湧霧﹐飛遇盧仝屋。更無塵气﹐滿庭風碎梧竹。誰念鶴髮仙翁﹐當年曾共賞﹐紫巖飛瀑。對影三人聊痛飲﹐一洗離愁千斛。斗轉參橫﹐翩然歸去﹐萬里騎黃鶴。滿天霜曉﹐叫云吹斷核玉。』點絳唇詞云﹕『流水泠泠﹐斷橋斜路梅枝亞。雪花初下。全似江南畫。白壁靑錢﹐難買春無價。歸來也。風吹平野﹐一點香隨馬。』江城子云﹕『銀濤無際捲蓬瀛。落霞明。暮云平。曾見靑鸞紫鳳﹐下層城。二十五弦彈不盡﹐空感慨﹐有餘情。蒼梧煙水斷歸程。捲霓旌。爲誰迎。空有千行流淚﹐寄幽貞。舞罷魚龍雲海晚﹐千古恨﹐入江聲。』靑玉案詞云﹕『三年枕上吳中路。遣黃耳﹑隨君去。君到松江呼小渡。莫驚鷗鷺﹐四橋盡是﹐老子經行處。輞川圖上看春暮。長記髙人右丞句。作个歸期天已許。春衫猶是﹐小蠻鍼綫﹐曾濕西湖雨。』漢老念奴嬌詞中有『滿天霜曉﹐叫云吹斷橫玉』之句﹐乃用崔魯華淸宮詩『銀河漾漾月輝輝。樓礙天邊織女機。橫玉叫云淸似水﹐滿空霜逐一聲飛』﹐或云叫云乃笛名﹐非也。又端伯所編樂府雅詞中﹐有漢宮春梅詞﹐云是李漢老作﹐非也。乃晁衝之叔用作﹐政和間作此詞獻蔡攸。是時朝廷方興大晟府﹐蔡攸攜此詞呈其父云﹕『今日於樂府中得一人。』京覽其詞﹐喜之﹐卽除大晟府丞。今載其詞曰﹕『瀟灑江梅﹐向竹梢稀處﹐橫兩三枝。東君也不愛惜﹐雪壓風欺。無情燕子﹐怕春寒﹑輕失佳期。惟是有﹐南來歸雁﹐年年長見開時。淸淺小溪如練﹐問玉堂何似﹐茅舍疎籬。傷心故人去後﹐冷落新詩。微云澹月﹐對孤芳﹑分付他誰。空自倚﹐淸香未減﹐風流不在人知。』此詞中用玉堂事﹐乃唐人詩云﹕『白玉堂前一樹梅。今朝忽見數枝開。兒家門戶重重閉﹐春色因何得入來。』或云玉堂乃翰苑之玉堂﹐非也﹐」侯蒙詞夷堅志云「侯元功蒙﹐密州人。自少遊場屋﹐年三十有一﹐始得鄕貢。人以其年長貌寢﹐不之敬。有輕薄子畫其形於紙鳶上﹐引綫放之﹐蒙見而大笑。作臨江仙詞題其上曰﹕『未遇行藏誰肯信﹐如今方表名蹤。無端良匠畫形容。當風輕借力﹐一舉入髙空。才得吹噓身漸穩﹐只疑遠赴蟾宮。雨餘時候夕陽紅。幾人平地上﹐看我碧霄中。』蒙一舉卽登第﹐年五十餘﹐遂爲執政。」詞句難得全篇皆好苕溪漁隱曰「詞句欲全篇皆好﹐極爲難得。如賀方回『淡黃楊柳帶棲鴉』﹐秦處度『藕葉淸香勝花气』二句﹐寫景詠物﹐可謂造微入妙﹐若其全篇﹐皆不逮此矣。徐幹臣『雁足不來﹐馬蹄難駐﹐門掩一庭芳景』﹐駐字當作去字﹐語意乃佳。周美成『水亭小﹐浮萍破處﹐檐花簾影顚倒』﹐按杜少陵詩『燈前細雨檐花落』﹐美成用此檐花二字﹐全與出處意不相合﹐乃知用字之難矣。趙徳麟『重門不鎖相思夢﹐隨意透天涯』徐師川『柳外重重疊疊山﹐遮不斷愁來路』﹐三詞造語𨿽不同﹐其意絕相類。古原作右﹐據文義攺。詞『水竹舊院落﹐櫻筍新蔬果』﹐一本是『水竹舊院落﹐鶯引新雛過』。不然﹐『櫻筍新蔬果』與上句有何干涉。董武子『疇昔尋芳祕殿西﹐日壓金鋪﹑宮柳垂垂『﹐然祕殿豈是尋芳之慮﹐非所當言也。」汪彥章詞苕溪漁隱曰「汪彥章舟行汴中﹐見岸傍畫舫有映簾而觀者﹐止見其額﹐有詞云﹕『小舟簾隙。佳人半露梅妝額。綠云低映花如刻。恰似秋宵﹐一半銀蟾白。結兒梢朵香紅扐。鈿蟬隱隱搖金碧。春山秋水渾無迹。不露墻頭﹐些子眞消息。』寄醉落魄。」孫艤落梅詞苕溪漁隱曰「孫艤字濟師﹐嘗作落梅詞﹐甚佳。『一聲羌管吹嗚咽。玉溪半夜梅翻雪。江月正茫茫。斷橋流水香。含章春欲暮。落日千山雨。一點著枝酸。吳姬先齒寒。』」和東坡赤壁詞苕溪漁隱曰「東坡大江東去赤壁詞﹐語意髙妙﹐眞古今絕唱。近時有人和此詞題於郵亭壁間﹐不著其名﹐語𨿽粗豪﹐亦气槪可喜。今謾筆之。詞曰﹕『炎精中否﹐嘆人材委靡﹐都無原作元﹐據明鈔本攺。英物。戎馬長驅三犯闕﹐誰作連城堅壁。楚漢吞並﹐曹劉割據﹐白骨今如雪。書生鉆破簡編﹐說甚英傑。天意眷我中興﹐吾君神武﹐小曾孫周發。海嶽封疆俱效職﹐狂虜何勞退滅。翠羽南巡﹐叩閽無路﹐徒有衝冠發。孤忠耿耿﹐劍鋒冷浸秋月。』」

苕溪漁隱詞話卷二元宗浣溪沙二闋南唐書云「王感化善謳歌﹐聲韻悠揚﹐淸振林木﹐系樂部爲歌板色。元宗嘗作浣溪沙二闋﹐手寫賜感化曰﹕『菡萏香銷翠葉殘。西風愁起碧波問。還與容光共憔悴﹐不堪看。細雨夢回雞塞遠﹐小樓吹徹玉笙寒。簌簌淚珠多少恨﹐倚闌干。』『手卷珠簾上玉鈞。依前春恨鎖重樓。風裏落花誰是主﹐恩悠悠。靑鳥不傳云外信﹐丁香空結雨中愁。回首綠波三峽暮﹐接天流。』後主卽位﹐感化以其詞札上之。後主感動﹐賞賜感化甚優。」苕溪漁隱曰「元宗卽嗣主李璟﹐嘗作比二詞。古今詞話乃以爲後主作﹐非也。後主名煜。」馮延巳樂章南唐書云「馮延巳著樂章百餘闋。其鶴衝天詞云﹕『曉月墜﹐宿云披。銀燭錦屏幃。建章鐘動玉繩低。宮漏出花遲。』又歸國謠詞云﹕『江水碧。江上何人吹玉笛。扁舟遠送瀟湘客。蘆花千里霜月白。傷行色。明朝便是關山隔。』見稱於世。元宗樂府辭云﹕『小樓吹徹玉笙寒。』延巳有『風乍起﹐吹皺一池春水』之句﹐皆爲警策。元宗嘗戲延巳曰﹕『吹皺一池春水﹐幹卿何事。』延巳日﹕『未如陛下小樓吹徹玉笙寒。』元宗悅。」謁金門異說苕溪漁隱曰「古今詩話云﹕『江南成幼文爲大理卿﹐詞曲妙絕。嘗作謁金門云「風乍起﹐吹皺一池春水。」中主聞之﹐因案獄稽滯﹐召詰之。且謂曰「卿職在典刑﹐一池春水﹐又何干於卿。」幼文頓首。』又本事曲云﹕『南唐李國主﹐嘗責其臣曰「吹皺一池春水﹐幹卿何事。」』蓋趙公所撰謁金門辭﹐有此一句﹐最警策。其臣卽對曰﹕『未如陛下「小樓吹徹玉笙寒」。』若本事曲所記﹐但云趙公﹐初無其名﹐所傳必誤。惟南唐書與古今詩話二說不同﹐未詳孰是。」後主用顏氏家訓語復齋漫綠云「顏氏家訓云﹕『別易會難﹐古人所重﹐江南餞送﹐下泣言離。原作難﹐據能攺齋漫錄攺。北間風俗﹐不屑此事﹐歧路言離﹐歡笑分首。』李后主蓋用此語耳。故長短句云﹕『別時容易見時難。』」撲蝴蝶詞苕溪漁隱曰「舊詞髙雅﹐非近世所及﹐如撲蝴蝶一詞﹐不知誰作﹐非惟藻麗可喜﹐其腔調亦自婉美。詞云﹕『煙絳雨葉﹐綠徧江南岸。思歸倦客﹐尋芳來較晚。岫邊紅日初斜﹐陌上飛花正滿。淒涼數聲羌管﹐怨春短。玉人應在﹐明月樓中﹐畫眉懶。蠻箋錦字﹐多時魚雁斷。恨隨去水東流﹐事與行雲共遠。羅衾舊香猶暖。』」射村二詞苕溪漁隱曰「先君頃嘗丐祠﹐居射邨﹐作感皇恩一詞云﹕『乞得夢中身﹐歸棲雲水。始覺精神自家底。峭帆輕棹﹐時與白鷗遊戲。畏途都不管﹐風波起。光景如梭﹐人生浮脆。百歲何妨盡沈醉。臥龍多事﹐漫說三分奇計。算來爭似我﹑長昏睡。』又嘗江行阻風﹐作漁家傲一詞云﹕『幾日北風江海立。千軍萬馬鏖聲急。原作息﹐據宋本攺。短棹峭寒欺酒力。飛雨息。瓊花細細穿窗隙。我本綠蓑靑篛笠。浮家泛宅煙波逸。渚鷺沙鷗多舊識。行未得。髙歌與爾相尋覓。』」誤以古詞爲柳詞苕溪漁隱曰「先君嘗云﹕古詞有絳都春﹐有『鱉山彩構蓬萊島』之句。當雲彩締。余於前集﹐誤以古詞爲柳詞﹐今是正之。」柳三變詞藝苑雌黃雲「柳三變字景莊﹐一名永﹐字耆卿﹐喜作小詞﹐然薄於操行。當時有薦其才者﹐上曰﹕『得非塡詞柳三變乎。』曰﹕『然。』上曰﹕『且去塡詞。』由是不得志﹐日與狷子縱遊娼館酒樓間﹐無復檢約﹐自稱云『奉聖旨塡詞柳三變』。嗚呼﹐小有才而無徳以將之﹐亦士君子之所宜戒也。柳之樂章﹐人多稱之。然大槪非羈旅窮愁之詞﹐則閨門淫媟之語。若以歐陽永權﹑晏權原﹑蘇子瞻﹑黃魯直﹑張子野﹑秦少遊輩較之﹐萬萬相遼。彼其所以傳名者﹐直以言多近俗﹐俗子易悅故也。皇祐中﹐老人星現﹐永應制撰詞﹐意望厚恩。無何﹐始用漸字﹐終篇有『太液波翻』之語。其間『宸遊鳳輦何處』﹐與仁廟挽詞暗合﹐遂致忤旨。士大夫惜之。余謂柳作比詞﹐借使不忤旨﹐亦無佳處。如『嫩菊黃深﹐拒霜紅淺』﹐竹籬茅舍間﹐何處無此景物。方之李謫仙﹑夏英公等應制辭﹐殆不啻天冠地履也。世傳永嘗作輪臺子蚤行詞﹐頗自以爲得意﹐其後張子野見之云﹕『旣言匆匆策馬登途﹐滿目淡煙衰艸﹐則已辧色矣﹐而後又言楚天闊﹐望中未曉﹐何也。柳何語意顚倒如是。』」六客詞東坡云「吾昔自杭移髙密﹐與楊元素同舟。而陳令舉﹑張子野皆從余過李公擇於湖。遂與劉孝叔俱至松江。夜半月出﹐置酒垂虹亭上。子野年八十五﹐以歌詞聞於天下﹐作定風波令。其略云﹕『見說賢人聚吳分。試問。也應傍有老人星。』坐客歡甚﹐有醉倒者﹐此樂未嘗忘也。今七年耳﹐子野﹑孝叔﹑令舉皆爲異物﹐而松江橋亭﹐今歲七月九日﹐海風駕潮﹐平地丈餘﹐蕩盡無復孑遺矣。追思曩時﹐眞一夢耳。」後六客詞苕溪漁隱曰「吳興郡圃今有六客亭﹐卽公擇﹑子瞻﹑元素﹑子野﹑令舉﹑孝叔﹐時公擇守吳興也。東坡有云﹕『余昔與張子野﹑劉孝叔﹑李公擇﹑陳令舉﹑楊元素會於吳興﹐時子野作六客詞。其卒章云「盡道賢人聚吳分。試問。也應旁有老人星。」凡十五年﹐再遇吳興興字原脫﹐據明鈔本補。而五人者皆已亡之矣。時張仲謀與曹子方﹑劉景文﹑蘇伯固﹑張秉道爲坐客。仲謀請作後六客詞云「月滿苕溪照夜堂。五星一老斗光芒。十五年間眞夢裏。何事。長庚對月獨淒涼。綠鬢蒼顏同一醉。還是。六人吟笑水雲鄕。賓主談鋒誰得似。看取。曹劉今對兩蘇張。」』」聶冠卿詞復齋漫錄云「翰林學士聶冠卿﹐嘗於李良定公席上賦多麗詞云﹕『想人生﹐美景良辰堪惜。問其間﹑賞心樂事﹐就中難是並得。況東城﹑鳳臺沁苑﹐泛晴波﹑淺照金碧。露洗華桐﹐煙霏絲柳﹐綠陰搖曳﹐蕩春一色。畫堂迥﹐玉簪瓊佩﹐髙會盡詞客。淸歡久﹐重燃絳蠟﹐別就瑤席。有翩若驚鴻體態﹐暮爲行雨標格。逞朱唇﹐緩歌妖麗﹐似聽流鶯亂花隔。慢舞縈回﹐嬌鬟低嚲﹐腰肢纖細困無力。忍分散﹐彩雲歸後﹐何處更尋覓。休辭醉﹐明月好花﹐莫漫輕擲。』蔡君謨時知泉州﹐寄良定公書云﹕『新傳多麗辭﹐述宴遊之娛﹐使病夫舉首增嘆耳。又近者有客至自京師﹐言諸公春日多會於元伯園池﹐因念昔遊﹐輒形篇詠。「綠渠春水走潺湲。畫閣峯巒映碧鮮。酒令已行金盞側﹐樂聲初認翠裙圓。淸遊勝事傳部下﹐多麗新詞到海邊。曾是尊前沈醉客﹐天涯回首重依然。』」苕溪漁隱曰「冠卿詞有『露洗華桐﹑煙霏絲柳』之句﹐此五是仲春天气。下句乃云『綠陰搖曳﹐蕩春一色』﹐其時未有綠陰﹐眞語病也。」東坡寄子由詞古今詞話云「東坡在黃州﹐中秋夜對月獨酌﹐作西江月詞曰﹕『世事一場大夢﹐人生幾度新涼。夜來風葉已嗚廊。看取眉頭鬢上。酒賤常愁客少﹐月明多被云妨。中秋誰與共孤光。把盞淒涼北望。』坡以讒言謫居黃州﹐鬱鬱不得志﹐凡賦詩綴詞﹐必寫其所懷。然一日不負朝廷﹐其懷君之心﹐末句可見矣。」苕溪漁隱曰「聚蘭集載此詞﹐注曰﹐寄子由。故後句云﹕『中秋誰與共孤光﹐把酒淒涼北望。』則兄弟之情﹐見於句意之間矣。疑是在錢塘作﹐時子由爲睢陽幕客﹐若詞話所云﹐則非也。」晁次膺綠頭鴨苕溪漁隱曰「中秋詞自東坡水調歌頭一出﹐餘詞盡廢。然其後亦豈無佳詞﹐如晁次膺綠頭鴨一詞﹐殊淸婉。但樽俎間歌喉﹐以其篇長憚唱﹐故湮沒無聞焉。其詞云﹕『晚云收﹐淡天一片琉璃。爛銀盤﹑來從海底﹐皓色千里澄輝。瑩無塵﹑素娥澹佇﹐淨可數﹑丹桂參差。玉露初零﹐金風未凜﹐一年無似此佳時。露坐久﹐疎星時度﹐烏鵲正南飛。瑤臺冷﹐欄幹憑暖﹐欲下遲遲。念佳人﹐音塵隔後﹐對此應解相思。最關情﹐漏聲正永﹐暗斷腸﹑花影潛移。料得來宵﹐淸光未減﹐陰晴天气又爭知。共凝戀﹐如今別後﹐還是隔年期。人縱健﹐淸樽素月﹐長願相隨。』」作詞要善救首尾苕溪漁隱曰「凡作詩詞﹐要當如常山之蛇﹐救首救尾﹐不可偏也。如晁無咎作中秋洞仙歌辭﹐其首云﹕『靑煙冪處﹐碧海飛金鏡。永夜閒階臥桂影。』固已佳矣。其後云﹕『待都將許多明﹐付與金樽﹐投曉共流霞傾盡。更攜取胡牀上南樓﹐看玉做人間﹐素秋千頃。』若此可謂善救首尾者也。至朱希眞作中秋念奴嬌﹐則不知出此。其首云﹕『插天翠柳﹐被何人推上﹐一輪明月。照我藤牀涼似水﹐飛入瑤臺銀闕。』亦已佳矣。其後云﹕『洗盡凡心﹐滿身淸露﹐冷浸蕭蕭發。明朝塵世﹐記取休向人說。』此兩句全無意味﹐收拾得不佳﹐遂並全篇气索然矣。」曹元寵望月婆羅門苕溪漁隱曰「曹元寵本善作詞﹐特以紅窗迥戲詞﹐盛行於世﹐遂掩其名。如望月婆羅門詞﹐亦豈不佳。詞云﹕『漲雲暮捲﹐漏聲不到小簾櫳。銀河淡掃澄空。皓月當軒髙掛﹐秋入廣寒宮。正金波不動﹐桂影朦朧。佳人未逢。嘆此夕﹐與誰同。望遠傷懷對景﹐霜滿愁紅。南樓何處﹐想人在長笛一聲中。凝淚眼﹐泣原作立﹐據明鈔本攺。盡西風。』此詞病在『霜滿愁紅』之句﹐時太早耳。曾端伯編雅詞﹐乃以此詞爲楊如晦作﹐非也。」錢思公玉樓春侍兒小名錄云「錢思公謫漢東日﹐撰玉樓春詞曰﹕『城上風光鶯語亂。城下煙波春拍岸。綠楊芳艸幾時休﹐淚眼愁腸先已斷。情懷漸原脫漸字﹐據花庵詞選補。變成衰晚。鸞鏡朱顏驚暗換。往年多病厭芳樽﹐今日芳樽惟恐淺。』每酒闌歌之﹐則泣下。後閣有白髮姬﹐乃鄧王歌鬟驚鴻也。遽言﹕『先王將薨﹐預戒挽鐸中歌木蘭花引紼爲送。今相公亦將亡乎。』果薨於隨州。鄧王舊曲亦嘗有『帝鄕煙雨鎖春愁﹐故國山川空淚眼』之句。」東坡別參寥詞苕溪漁隱曰「東坡別參寥長短句云﹕『有情風﹑萬里捲潮來﹐無情送潮歸。同錢塘江上﹐西興浦口﹐幾度斜暉。不用思量今古﹐俛仰昔人非。誰似東坡老﹐白首忘機。記取西湖西畔﹐正暮山好處﹐空翠煙霏。算詩人相得﹐如我與君稀。約他年東還海道﹐願謝公﹑雅志莫相違。西州路﹐不應回首﹐爲我沾衣。』晉書﹕謝安𨿽受朝寄﹐然東山之志﹐始末不渝﹐每原無每字﹐據明鈔本補。形於顏色。及鎭新城﹐盡室而行﹐造泛原作北﹐據明鈔本攺。海之裝。欲須經略粗定﹐白海道還東。雅志未就﹐遂遇疾篤還都﹐尋薨。羊曇爲安所愛重﹐安薨後﹐輟樂彌年﹐行不由西州路。嘗因大醉﹐不覺至州門﹐左右白曰﹐此西州門。曇悲感﹐以馬策扣扉﹐誦曹子建詩曰﹕『生存華屋處﹐零落歸山丘。』因慟哭而去。東坡用此故事﹐若世俗之論﹐必以爲讖矣。然其詞石刻後﹐東坡自題云﹕『元祐六年三月六日。』余以東坡先生年譜考之﹐元祐四年知杭﹐杭下原有州字﹐據海山仙館叢寄本刪。六年召爲翰林學士承旨﹐則長短句蓋此時作也。自後復守潁﹐徙揚﹐入長禮曹﹐出帥定武。至紹聖元年﹐方南遷嶺表﹐建中靖國元年北歸﹐至常﹐乃薨。凡十一載。則世俗成讖之論﹐安可信邪。」唐初無長短句苕溪漁隱曰「唐初歌辭多是五言詩﹐或七言詩﹐初無長短句。自中葉以後﹐至五代﹐漸變成長短句。及本朝則盡爲此體。今所存止瑞鷓鴣﹑小秦王二闋﹐是七言八句詩﹐並七言絕句詩而已。瑞鷓鴣猶依字易歌﹐若小秦王必須雜以虛聲﹐乃可歌耳。其詞云﹕『碧山影裏小紅旗。儂是江南踏浪兒。拍手欲嘲山簡醉﹐齊聲爭唱浪婆詞。西興渡口帆初落﹐漁浦山頭日未欹。儂送潮回歌底曲﹐樽前還唱使君詩。』此瑞鷓鴣也。『濟南春好雪初晴。行到龍山馬足輕。使君莫忘霅溪女﹐時作陽關腸斷聲。』此小秦王也。皆東坡所作。」古今詞話不足信苕溪漁隱曰「古今詞話以古人好詞﹐世所共知者﹐易甲爲乙。稱其所作﹐仍隨其詞牽合爲說﹐殊無根蒂﹐皆不足信也。如秦少遊千秋歲『水邊沙外﹐城郭春寒退』﹐末云『春去也﹐飛紅萬點愁如海』者﹐山谷嘗嘆其句意之善﹐欲和之﹐而以海字難押。陳無己言﹐此詞用李后主『問君那有幾多愁﹐恰似一江春水向東流』﹐但以江爲海耳。洪覺範嘗和此詞﹐題崔徽眞子﹐『多少事﹐都隨恨遠連雲海』。晁無咎亦和此詞﹐弔少遊雲﹕『重感慨﹐驚濤自捲珠沈海。』觀諸公所云﹐則此詞少遊作明甚﹐乃以爲任世徳所作。又八六子『倚危亭﹐恨如芳艸萋萋﹐剗盡還生』者﹐浣溪沙『腳上鞋兒四寸羅』者﹐二詞皆見淮海集﹐乃以八六子爲賀方回作﹐以浣溪沙爲涪翁作。晁無咎鹽角兒『開時似雪﹐謝時似雪﹐花中奇絕』者﹐爲晁次膺作﹐汪彥章點絳唇『新月娟娟﹐夜寒江靜山銜斗』者﹐爲蘇叔黨作﹐皆非也。」東坡贈龍丘子詞苕溪漁隱曰「東坡云﹕『龍丘子自洛之蜀﹐裁二侍女﹐戎裝駿馬﹐至溪山佳處﹐輒畱數日﹐見者以爲異人。後十年﹐築室黃岡之北﹐號靜庵居士。作臨江仙贈之云「細馬遠馱雙侍女﹐靑巾玉帶紅靴。溪山好處便爲家。誰知巴峽路﹐卻是洛城花。面旋落英飛玉蕊﹐人間春日初斜。十年不見紫雲車。龍邱新洞府﹐鉛鼎養丹砂。」龍邱子﹐卽陳季常也。秦太虛寄之以詩﹐亦云「侍童雙擢原作瓘﹐據明鈔本攺。玉﹐鬟發光可照。駿馬錦障泥﹐相隨窮海嶠。暮年更折節﹐學佛得心要。鬻馬放阿樊﹐幅巾封沈燎。」』西淸詩話云﹕『季常自以爲飽禪學﹐妻柳頗悍忌﹐季常畏之。故東坡因詩戲之﹐有「忽聞河東獅子吼﹐拄杖落手心茫然」之句。觀此﹐則知季常載二侍女以遠遊﹐及暮年﹐甘於枯寂﹐蓋有所制而然﹐亦可憫笑也。』」鄒陳諧樂詞復齋漫錄云「鄒志全徙昭﹐陳瑩中貶廉﹐間以長短句相諧樂。『有个胡兒模樣別。滿頜髭鬚滿頜髭鬚原作滿頸頷發髭﹐據明鈔本攺。生得渾如漆。見說近來頭也白。髭鬚那得長長黑。原作長黑黑﹐據明鈔本攺。逸忘一句。籋子鑷來﹐須有千堆雪。莫向細君容易說。恐他嫌你將伊摘』。此瑩中語﹐謂志全之長髭也。『有个頭陀修苦行﹐頭上頭髮毶毶。身披一副醦裙衫。緊纏雙腳﹐苦苦要遊南。聞說度牒朝夕到﹐並除頷下髭髯。缽中無粥住無庵。摩登伽處﹐只恐卻重參。』此志全語﹐謂瑩中之多欲也。廣陵馬推官﹐往來二公間﹐亦嘗以詩詞贈之。『有才何事老靑衫。十裁低徊北斗南。肯伴雪髯千日醉﹐此心眞與古人參。不見故人今幾年。年來風物尙依然。遙知閒望登臨處﹐極目江山萬里天。』志全全下原衍完字﹐據文義刪。語也。『一樽薄酒。滿酌勸君君舉手。不是親朋。誰肯相從寂寞濱。人生如夢。夢裏惺惺何處用。盞到休辭。醉後全勝未醉時。』瑩中語也。初﹐志全自元符間貶新州﹐徽宗卽位﹐以爲中書舍人。乃未幾﹐謫零陵別駕﹐龍水安置﹐未幾徙昭焉。」魚遊春水復齋漫錄云「政和中﹐一中貴人使越州回﹐得詞於古碑陰﹐無名無譜﹐不知何人作也。錄以進禦﹐命大晟府塡腔﹐因詞中語﹐賜名魚遊春水雲﹕『秦樓東風裏。燕子還來尋舊壘。餘寒初褪﹐紅日薄侵羅綺。嫩艸初抽碧玉簪﹐細柳輕窣黃金縷。鶯囀上林﹐魚遊春水。幾曲闌干徧倚。又是一番新桃李。佳人應念歸期﹐梅妝淚洗。鳳簫聲絕沈孤雁﹐目斷淸波無雙鯉。雲山萬重﹐寸心千里』。」古今詞話云「東都防河﹐卒於汴河上掘地﹐得石刻﹐有詞一闋﹐不題其目。臣僚進上﹐上喜其藻思絢麗﹐欲命其名﹐遂摭詞中四字﹐名曰魚遊春水﹐令教坊倚聲歌之。詞凡九十四字﹐而風花鶯燕動植之物曲盡之。此唐人語也﹐後之狀物寫情﹐不及之矣。二說不同﹐未詳孰是。」王逐客用山谷語復齋漫錄云「王逐客送鮑浩然之浙東長短句﹕『水是眼波橫﹐山是眉峯聚。欲問行人去那邊﹐眉眼盈盈處。才始送春歸﹐又送君歸去。若到江南趕上春﹐千萬和春住。』韓子蒼在海陵送葛亞卿﹐用其意以爲詩。斷章云﹕『明日一杯愁送春。後日一杯愁送君。君應萬里隨春去。若到桃源記歸路。』」苕溪漁隱曰「山谷詞云﹕『春歸何處。寂寞無行路。若有人知春去處。喚取歸來同住。』王逐客云﹕『若到江南趕上春﹐千萬和春住。』體山谷語也。」東坡言如夢令本莊宗制苕溪漁隱曰「東坡言﹐如夢令曲名﹐本唐莊宗制﹐一名憶仙姿。嫌其不雅﹐攺云如夢。莊宗作此詞﹐卒章云﹕『如夢。如夢。和淚出門相送。』取以爲之名。古今詞話云﹕後唐莊宗修內苑﹐掘得斷碑﹐中有字三十二﹐曰﹕『曾原脫曾字﹐據尊前集補。宴桃源深洞。一曲舞鸞歌鳳。長記欲別時﹐殘月落花煙重。如夢。如夢。和淚出門相送。』莊宗使樂工入律歌之﹐名曰古記。但詞話所記﹐多是臆說﹐初無所據﹐故不可信。當以坡言爲正。」都門小詞復齋漫錄云「鄧肅謂餘言﹐宣和五年﹐初復九州﹐天下共慶﹐而識者憂之也。都門盛唱小詞曰﹕『喜則喜得入手。愁則愁不長久。忻則忻我兩个廝守。怕則怕人來破斗。』𨿽三尺之童皆歌之﹐不知何謂也。七年﹐九州復陷﹐豈非不長久邪。郭藥師﹐契丹之帥也﹐我用以守疆﹐啟敵國禍者郭耳﹐非破斗之驗邪。」荊公集句苕溪漁隱曰「魯直書荊公集句菩薩蠻詞碑本云﹕『數間茅屋閒臨水。窄衫短帽垂楊裏。花是去年紅。吹開一夜風。娟娟新月偃。午醉醒來晚。何許最關情。黃鵬三兩聲。』因閱臨川集﹐乃云﹕『今日是何朝。看余度石橋。』余謂不若『花是去年紅﹐吹開一夜風』爲勝也。」山谷浣溪沙夷白堂小集云「山穀道人向爲餘言﹐張志和漁父詞雅有遠韻。志和善丹靑﹐必有形於圖畫者﹐而世莫之傳也。嘗以其詞增損爲浣溪沙﹐誦之有矜色。予以告大年﹐云﹕『我不可不成此一段奇事。』久之﹐乃以煙波圖見歸﹐其思致原作致思﹐據文義攺。深處﹐不減昔人。詞云﹕『西塞山邊白鷺飛。散花洲外片帆微。桃花流水鱖魚肥。自庇一身靑篛笠﹐相隨到處綠蓑衣。斜風鈿雨不須歸。』」張仲宗漁家傲苕溪漁隱曰「張仲宗有漁家傲一詞云﹕『釣笠披云靑嶂繞。綠蓑雨細春江渺。白鳥飛來風滿棹。收綸了。漁童拍手樵靑笑。明月太虛同一照。浮家泛宅忘昏曉。醉眼冷看城市鬧。煙波老。誰能認得閒煩惱。』余往歲在錢塘﹐與仲宗從遊甚久﹐仲宗手寫此詞相示﹐云舊所作也。其詞第二句﹐元是『撅頭雨細春江渺』﹐余謂仲宗曰﹕『撅頭𨿽是船名﹐令以雨櫬之﹐語晦而病﹐因爲攺作綠蓑雨細。』仲宗笑以爲然。」東坡橊花詞非爲一娼而發古今詞話云「蘇子瞻守錢塘﹐有官妓秀蘭﹐天性黠慧﹐善於應對。湖中有宴會﹐羣妓畢至﹐惟秀蘭不來。遣人督之﹐須臾方至。子瞻問其故﹐具以發結沐浴﹐不覺困睡。忽有人叩門聲急﹐起而問之﹐乃樂營將催督之﹐非敢怠忽﹐謹以實告。子瞻亦恕原作怒﹐據海山仙館叢書本攺。之。坐中倅車屬意於蘭﹐見其晚來﹐恚恨未已。責之曰﹕『必有他事﹐以此晚至。』秀蘭力辧﹐不能止倅之怒。是時橊花盛開﹐秀蘭以一枝藉手告倅﹐其怒愈甚。秀蘭收淚無言﹐子瞻作賀新涼以解之﹐其怒始息。其詞曰﹕『乳燕飛原作非﹐據蘇詞攺。華屋。悄無人﹑桐陰轉午﹐晚涼新浴。手弄生綃白團扇﹐扇手一時似玉。漸困倚孤眠淸熟。門外誰來推繡戶﹐枉教人﹐夢斷瑤臺曲。又卻是﹑風敲竹。石橊半吐紅巾蹙。待浮花浪蕊都盡﹐伴君幽獨。濃艷一枝細看取﹐芳心千重似束。又恐被西風驚綠。若待得君來﹐向此花前﹐對酒不忍觸。共粉淚﹐兩簌簌。原作兩兩簌﹐據蘇詞攺。』子瞻之作﹐皆紀原無紀字﹐據明鈔本補。目前事﹐蓋取其沐浴新涼﹐曲名賀新涼也。後人不知之﹐誤爲賀新郎﹐蓋不得子瞻之意也。子瞻眞所謂風流太守也﹐豈可與俗吏同日語哉。」苕溪漁隱曰「野哉﹐楊湜之言﹐眞可入笑林。東坡此詞﹐冠絕古今﹐托意髙遠﹐寧爲一娼而發邪。『簾外誰來推繡戶﹐枉教人夢斷瑤臺曲﹐又卻是風敲竹』﹐用古詩『捲簾風動竹﹐疑是故人來』之意。今乃云﹐忽有人叩門聲急﹐起而問之﹐乃樂營將催督﹐此可笑者一也。『石橊半吐紅巾蹙。待浮花浪蕊都盡﹐伴君幽獨。濃艷一枝細看取﹐芳心千重似束』﹐蓋初夏之時千花事退﹐橊花獨芳﹐因以以下原有中字﹐據文義刪。寫幽閨之情﹐今乃云是時橊花盛開﹐秀蘭以一枝藉手告倅﹐其怒愈甚﹐此可笑者二也。此詞腔調寄賀新郎﹐乃古曲名也。今乃云取其沐浴新涼﹐曲名賀新涼﹐後人不知之﹐誤爲賀新郎﹐此可笑者三也。詞話中可笑者甚眾﹐姑舉其尢者。第東坡此詞﹐深爲不幸﹐橫遭點污﹐吾不可無一言雪其恥。宋子京云﹕『江左有文拙而好刻石者﹐謂之詅癡符。』今楊湜之言俚甚﹐而鋟板行世﹐殆類是也。」懷挾詞上庠錄云「政和元年﹐尙書蔡嶷爲知貢舉﹐尢嚴挾書。是時有街市詞曰侍香金童方盛行﹐舉人因其詞加攺十五字﹐作懷挾訶云﹕『喜葉之地﹐手把懷兒摸。甚恰恨出題廝撞著。內臣過得不住腳。忙裏只是﹐看得斑駁。駭這一身冷汗﹐都如雲霧薄。比似年時頭勢惡。待檢又遐猛想度。只恐根底﹐有人尋著。』」

