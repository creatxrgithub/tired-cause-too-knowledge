詞旨元陸輔之撰●詞旨敍鄕賢陸輔之所撰詞旨一卷﹐ウ晦久矣。光緒時﹐有長沙人胡元儀者﹐始爲之疏證﹐皙爲二卷﹐名曰詞旨暢﹐春旨也。書甚博雅﹐余讀而善之。惜其序援引﹐猶多謬誤﹐是不可以不辧。考朱存理鐵网珊瑚﹑汪玉珊瑚网多載輔之翰墨﹐而陸家譜所稱尢詳。大要輔之名行直﹐字季道﹐號壺天﹐亦號壺中天﹐或書壺中﹐或稱湖天居士﹐分湖第一世家子也。祖元龍﹐號怡庵﹐嘉禾人。有五子﹐曰大聲﹑大同﹑大猷大用﹑大章。猷字雅叔﹐號翠巖﹐行直父也。覃精經史﹐明春秋大義﹐能文章。仕宋爲江浙儒學提舉﹐值賈似道當政﹐遂拂衣去﹐居吳中。咸淳間﹐始營別墅分湖濱﹐構桃園﹐植棠梨﹐自號武陵主人。有四子﹐曰﹕行中﹑行坦﹑行簡﹑行直。而行直承家學﹐工詩文詞﹐善書畫﹐故名尢顯著。然其生以徳元年乙亥﹐則南宋將不國矣。故所交皆當日遺民節士﹐若鄭所南﹑張叔夏﹑錢徳鈞﹑趙彜齋兄弟其尢也。年二十﹐得鍾繇薦季直表眞迹﹐甚珍視之。又有家妓名卿卿者善歌﹐叔夏爲撰淸平樂贈之﹐所謂「多情應爲卿卿」是也。至大徳中﹐始由人才任湖北十學士﹐遷翰林典籍。皇慶間致仕歸﹐年才四十耳。會卿卿﹑叔夏皆下世﹐因作碧梧蒼石圖﹐塡詞其上寄意。又賦致仕還分湖問訊海棠詩云「湖濱春水似桃源。楊柳靑靑燕子喧。晴日暖云歌別樹﹐錦天繡地醉金門。流光冉冉常爲客﹐淸夢時時繞故園。借問當年花下影﹐紫簫吹斷幾黃昏。」亦爲卿卿作也。明年爲延元年甲寅﹐君四十一歲﹐見松雪爲徳鈞所繪水村圖﹐因築水村居之﹐其風流好事如此。季直表中道散失﹐經二十六年無可蹤迹。及至正九年己丑六月一日﹐忽重得之﹐遂喜極﹐親作跋以志慶幸﹐時年已七十五矣。而嗜古好學﹐猶復不衰﹐洵乎其爲賢者已。惜其淪逝歲月﹐渺不可考﹐而或者乃稱其於明洪武元年茂申舉任典籍﹐得毋忄吳歟。詞旨之作﹐蓋少年時事。其序所稱命韶暫作詞旨﹐韶暫二字﹐殊不可解。胡氏以爲韶卽輔之舊名﹐恐未能信。其稱明刻本作陸友仁﹐又引東維子集謂行直卽友仁子敬者﹐皆非也。友仁作硯北雜誌﹐自別一人。子敬則其第六子祖恭字也。元季喪亂﹐子敬嘗舉其家田宅財賄﹐悉以畀萬三秀沈富﹐而已獨更號采芝翁﹐與其婦雲遊而去﹐終身不返﹐蓋知幾士也。至引珊瑚网及元詩癸集﹐則殊信然。季衡爲行直第九子﹐祖廣別字﹐卽癸集所稱天遊生陸季宏者。今顧氏旣失於考訂﹐而胡氏仍之﹐夫又奚足怪耶。要之書經胡氏一發明﹐曉然如睹白日﹐不可謂非陸氏之功臣﹐而詞林之韻事也。因爲刊而傳之。民國二年四月國會成立後一日﹐去病記於上海。●詞旨上夫詞亦難言矣﹐正取近雅﹐而又不遠俗。﹝詞格插於詩﹐以其不遠俗也。然雅正爲尙﹐仍詩之支流。不雅正不足言詞矣。﹞予從樂笑翁遊﹐深得奧旨制度之法﹐因從其言﹐命韶暫作詞旨﹐語近而明﹐法簡而要﹐俾初學易於入室云。陸輔之識。○詞說七則命意貴遠。﹝曲則遠也。詞源云﹕詞以意爲主﹐不要蹈襲前人。﹞用字貴便。﹝生則不便也。詞源云﹕詞中用一生硬字不得。﹞造語貴新。﹝纖巧非新﹐能淸而新﹐方近雅也。詞源云﹕詞中句法要平妥精粹﹐一曲之中﹐安能句句髙妙﹐只要拍搭襯副副得法耳。﹞煉字貴響。﹝詞源云﹕字字敲打得響﹐歌詞妥澑﹐方爲本色。如賀方回﹑吳夢窗皆善於煉字﹐字面多於溫庭筠﹑李長吉詩中來。字面亦詞中之起眼處﹐不可不畱意也。﹞古人詩有翻案法﹐詞亦然。詞不用雕刻刻則傷气﹐務在自然。周淸眞之典麗﹐﹝周邦彥﹐字美成﹐錢塘人﹐自號淸眞居士。元丰中﹐上汴都賦﹐召爲太學正。徽宗朝仕至徽猷閣待制﹐提舉大晟府﹐出知順昌府。晚居明州卒。詞名震一時﹐有片玉詞﹐又有美成長短句。﹞姜白石之騷雅﹐﹝姜夔﹐字堯章﹐鄱陽人﹐自號石帚﹐又曰白石道人。精通音律﹐慶元中﹐上樂書﹐請定雅樂。有之者﹐僅免解﹐以布衣終老江湖。文章詩歌﹐盛稱於時﹐詞尢卓絕。詞五卷﹐曰白石歌曲。﹝史梅溪在法﹐﹝史達祖﹐字邦卿﹐汴人﹐自號梅溪。韓太師爲平章﹐史爲省吏﹐甚見倚重﹐奉行文字擬帖擬旨﹐下及柬札申呈皆出其手。韓敗﹐遂黥焉。有梅溪詞一卷。姜白石序其詞云﹕奇秀淸逸﹐有李長吉之韻﹐蓋能融情景於一家﹐會句意於兩得。張功甫亦稱梅溪詞可分鑣淸眞﹐平睨方回。﹞吳夢窗之字面﹐﹝吳文英﹐字君特﹐號夢窗﹐四明人﹐有夢窗甲乙丙丁詞稿四卷。﹞取四家之所長﹐去四家之所短﹐此翁之要訣。﹝張炎﹐字叔夏﹐號玉田﹐又號樂笑翁﹐循王六世孫﹐西秦人﹐居杭州。有山中白雲詞八卷﹑詞源二卷。詞源云﹕美成詞只當看他渾成處﹐於軟媚之中有气魄。采唐詩融化如自己出者﹐乃其所長。惜乎意趣不髙遠﹐所以出奇之語﹐以白石騷雅句法潤色之﹐眞天機云錦也。又云﹕詞要淸空﹐不要質實﹐淸空則古雅峭拔﹐質實則凝澀晦昧。白石詞如野雲孤飛﹐去畱無迹。夢窗詞如七寶樓臺﹐炫人眼目﹐碎折下來﹐不成片段。此淸空質實之說也。夢窗聲聲慢云「檀欒金碧﹐婀娜蓬萊﹐遊雲不醮芳洲。」前八字恐亦太澀。如唐多令云「何處合成愁。離人心上秋。縱芭蕉不雨也颼颼。都道晚涼天气好﹐有明月﹑怕登樓。前事夢中休。花空煙水流。燕辭歸﹑客尙淹畱。垂柳不縈裙帶住﹐漫長是﹑系行舟。」此詞疏快﹐卻不質實。如是者集中尙有﹐惜不多耳。白石如疏影﹑暗香﹑揚州慢﹑一萼紅﹑琵琶仙﹑探春﹑八歸﹑淡黃柳等曲﹐不惟淸空﹐亦且雅潔﹐讀之令人神觀飛越。又云﹕美成負一代詞名﹐所作之詞﹐渾厚和雅﹐善於融化詩句﹐而於音律﹐且間有不諧﹐可知其難也。作詞者多效其體制﹐失之軟媚﹐而無所取﹐此惟美成爲然﹐他人不能學也。如秦少遊﹑髙竹屋﹑姜白石﹑史梅溪﹑吳夢窗﹐此數家格調不侔﹐句法挺異﹐俱能特立淸新之意﹐刪除靡曼之辭﹐自成一家﹐各名於世。能取諸家之所長﹐去諸人之所短﹐精加玩味﹐象而爲之﹐豈不能與美成爭雄長哉。案以上三則是樂笑翁論詞之旨。輔之本之立說也。﹝學者所謂刻鵠不成尙類鶩者也﹐不可與俗人言﹐可與知者道。對句好可得﹐﹝煉句易爲工。﹞起句好難得。﹝謀篇難湊巧。﹞收拾全藉出場。﹝謀篇之妙﹐必起結相成﹐意遠句雋﹐乃十全之品。前人集中﹐不能首首皆然﹐而制法必至此乃貴。不易也。﹞凡觀詞須先識古今體制雅俗。脫出宿生塵腐气﹐然後知此語﹐咀嚼有味。﹝今生塵腐气固宜脫﹐必並宿生塵腐气脫盡﹐乃可至雅正淸新之域也。﹞蘄王孫韓鑄﹐字亦顏﹐雅有才思﹐嘗學詞於樂笑翁。一日﹐與周公謹父買舟西湖﹐泊荷花而飲酒杯半。﹝去病案﹕一無杯字。﹞公謹父舉似亦顏學詞之意﹐翁指花云「蓮子結成花自落。」﹝極形自然之妙。﹞詞源云﹕﹝舊本皆原字﹐按詞源云﹕詞要淸空﹐輔之述以立說耳。﹞淸空二字﹐亦一生受用不盡﹐指迷之妙﹐盡在是矣。學者必在心傳耳傳﹐以心會意﹐當有悟入處。然須跳出窠臼外﹐時出新意﹐自成一家。若屋下架屋﹐則爲人之賤僕矣。制詞須布置停勻﹐血脈貫穿。過片河斷曲意﹐如常山之蛇﹐救首救尾。﹝過片謂詞上下分段處也。詞源云﹕作慢詞看是甚題目﹐先擇曲名﹐然後命意。命意旣了﹐思量頭如何起﹐尾如何結﹐方始選韻﹐而後述曲。最是過片不要斷了曲意﹐須要承上接下。如姜白石詞云「曲曲屏山﹐夜涼獨自甚情緒。」於過片則云「西窗又吹暗雨。」則曲意脈不斷矣。又云﹕詞用事最難﹐要體認著題﹐融化不澀。如東坡永遇樂云「燕子樓空﹐佳人何在﹐空鎖樓中燕。」用張建封事。白石疏影云「猶記深宮舊事﹐那人正睡裏﹐飛近蛾綠。」用壽陽事。又「昭君不慣胡沙遠﹐但暗憶江南江北。想環月夜歸來﹐化作此花幽獨」﹐用少陵詩。此皆用事不爲事所使。案用事亦煉意命辭之要﹐故特附詞源此則於此。﹞沈伯時樂府指迷﹐多有好處﹐中間一兩段﹐亦非詞家之語。﹝沈伯時名義父﹐著樂府指迷﹐亦論詞之法﹐則其書今無完本。明人割詞源下卷﹐合詞旨混雜刊之﹐題曰樂府指迷﹐非沈氏之書也。惟花艸粹編刻沈伯時樂府指迷凡二十八則﹐似亦非全本。明人受割裂古書﹐隨意刻之﹐不足據也。輔之所謂非詞家語者﹐究不知其審也。﹞○屬對凡三十八則小雨分山﹐斷雲籠日。﹝田不伐﹐探春。﹞小雨分山﹐斷雲籠日﹐丹靑難狀淸曉。柳眼窺晴﹐梅妝迎暖﹐林外綱禽啼早。煙徑潤如酥﹐正濃淡遙看堤艸。望中新景無窮﹐最是一年春好。驕馬黃金絡腦。爭探得東風﹐何處先到。萬戔飛觴﹐千金倚玉﹐不肯輕辜年少。桃李怯殘寒﹐半吐芳心猶小。謾教蜂蝶多情﹐未應知道。趙聞禮陽春白雪詞選作斷雲縷日。﹞煙橫山腹﹐雁點秋容。﹝吳叔﹐聲聲慢。﹞詞未見。﹝吳叔未詳。去病案﹕吳布景司有與吳叔永﹑季永兄弟唱和之作﹐官至尙書﹐當卽其大。﹞問竹平安﹐點花番次。﹝徐淵����﹞詞未見。﹝南宋時有徐似道﹐字淵子﹐黃巖人﹐以詞名世﹐著有竹隱集﹐蓋卽此人。淵下疑脫子字。﹞稚柳蘇晴﹐故溪歇雨。﹝周美成西平樂。元丰初﹐予以布衣西上﹐過天長道中。後四十餘年﹐辛丑正月二十六日﹐避賊復遊故地﹐感嘆歲月﹐偶成此詞。﹞稚柳蘇晴﹐故溪歇雨﹐川迥未覺春賒。駝褐寒侵﹐正憐初日﹐輕陰抵死須遮。嘆事逐孤鴻去盡﹐身與塘蒲共晚﹐爭知向此徵途﹐區區定立塵沙。追念朱顏翠發﹐曾到處﹐故地使人嗟。道連三楚﹐天低四野﹐喬木依前﹐臨路欹斜。重慕想東陵晦迹﹐彭澤歸來﹐左右琴書自樂﹐松菊相依﹐何況風流鬢未華。多謝故人﹐親馳鄭驛﹐時倒融尊﹐勸此淹畱﹐共過芳時﹐翻令倦客思家。﹞虛閣籠云﹐小簾通月。﹝姜白石﹐法曲獻仙音﹐張彥功官舍。﹞虛閣籠云﹐小簾通月﹐暮色偏憐髙處。樹隔離宮﹐水平馳道﹐湖山盡入樽。柰楚客淹畱久。砧聲帶愁去。屢回顧。遇秋風未成歸計。誰念我﹐重見冷楓紅舞。喚起淡妝人﹐問逋仙﹑今在何許。象筆鸞箋﹐甚如今﹑不道秀句。怕平生幽恨﹐化作沙邊煙雨。蟬碧勾花﹐雁紅攢月。﹝丁宏庵﹐前調。﹞詞未見。落葉霞飄﹐敗窗風咽。﹝吳夢窗﹐前調﹐和丁宏庵韻。﹞落葉霞飄﹐敗窗風咽﹐暮色淒涼深院。瘦不關秋﹐淚緣生別﹐情鎖鬢霜千點﹐悵翠冷搔頭燕﹐那能語恩怨。紫簫遠。記桃枝｜尙隨春渡﹐愁未洗﹑鉛水又將恨染。紛縞澀離箱﹐忍重拈燈夜裁剪。望極藍橋﹐彩雲飛﹑羅扇歌斷。料鶯籠玉鎖﹐夢裏隔花時見。花庵詞選作落葉霞翻。風拍波驚﹐露零秋冷。﹝前人﹐前調﹐賦秋晚紅白蓮。﹞風拍波驚﹐露零秋冷﹐斷綠衰紅江上。艷拂潮妝﹐澹凝冰靨﹐別翻翠池花浪。過數點斜陽雨﹐啼綃粉痕冷。宛相向。指汀洲素雲飛過﹐淸麝洗﹑玉井曉霞佩響。寸藕折長絲﹐笑何郎﹑心似春蕩。半掬微涼﹐聽嬌蟬﹑聲度菱唱。伴鴛鴦秋夢﹐酒醒月斜輕帳。去病案﹕本集秋冷作秋覺。﹞花匣麼弦﹐象奩雙陸。﹝樓君亮﹐法曲獻仙音。﹞花匣麼弦﹐象奩雙陸﹐舊日忄畱情意。夢到銀屏﹐恨裁蘭燭﹐香篝夜闌鴦被。料燕子重來地。桐陰鎖窗翠。倦梳洗。暈芳鈕﹑自羞鸞鏡﹐羅袖冷﹐煙柳畫闌半倚。淺雨壓荼蘼﹐指東風芳事餘幾。院落黃昏﹐怕春鶯驚笑憔悴。倩柔紅約定﹐喚取玉簫同醉。珠蹙花輿﹐翠翻蓮額。﹝前人﹐○○○﹐紫丁香。﹞詞未見。汗粉難融﹐袖香新竊。﹝前人﹐○○○﹞詞未見。種石生云﹐移花帶月。﹝翁處靜﹐齊天樂﹐遊胡園書感。﹞曲廊連苑吹笙道﹐重來暗塵都滿。種石生云﹐移花生云﹐移花帶月﹐猶欠藏春庭院。年年過眼。便梅謝蘭銷﹐舞沈歌斷。露井寒蛩。爲誰淸夜訴幽怨。人生樂事最少﹐有時得意處﹐光陰偏短。樹色凝紅﹐山眉弄碧﹐不與朱顏相戀。臨風念遠。嘆蝶夢難追﹐鷺盟重換。一片斜陽﹐送人歸騎晚。斷浦沈云﹐空山掛雨。﹝史邦卿﹐前調。﹞闌干只在鷗飛處﹐年年怕吟秋興。斷浦沈云﹐空山掛雨﹐中有詩愁千頃。波聲未定。望舟尾聲拖涼﹐渡頭籠暝。正好登臨﹐有人歌罷翠簾冷。悠然魂斷故里﹐柰閒情未了﹐還被吹醒。拜月虛檐﹐聽蛩壞砌﹐誰復能憐嬌俊。憂心耿耿。寄桐葉芳題﹑冷楓新詠。莫遣秋聲﹐樹頭喧夜永。畫裏移舟﹐詩邊就夢。﹝前人﹐前調﹐西湖卽席分韻得羽字。﹞鴛鴦拂破花影﹐低低趁夜涼去。畫裏移舟﹐詩邊就夢﹐葉葉碧雲分雨。芳遊自許。過柳影閒波﹐水花平渚。見說西風﹐爲人吹恨上瑤樹。闌干斜照未滿﹐杏墻應望斷﹐春翠偸聚。淺約ソ香﹐深盟搗月﹐誰是閒窗靑羽。孤箏幾柱。問因甚參差﹐暫成離。夜色空庭﹐待歸聽後語。硯凍凝花﹐香寒散霧。﹝周艸窗﹐前調。﹞曲屏遮斷行雲路。西樓怕聽疏雨。硯凍凝花﹐香寒散霧。呵筆慵題新句。長安倦旅。嘆衣染愁痕﹐鏡添秋縷。過盡飛鴻﹐錦箋誰與寄愁去。簫臺應是恨別﹐曉寒梳洗賴﹐依舊眉嫵。酒滴鑪香﹐花圍坐暖﹐閒卻珠鞲鈿柱。芳心慢語。恨柳外遊韉﹐系情何許。暗卜歸期﹐細將梅蕊數。系馬橋空﹐移舟岸易。﹝黃雙溪﹐前調。﹞十年漢上東風夢﹐依然淡煙鶯曉。系馬橋空﹐移舟岸易﹐誰識當年蘇小。籌花鬥艸。任波浴斜陽﹐絮迷芳島。笑底歌邊﹐黛娥嬌聚怕歸早。京塵衣袂易染﹐舊遊隨霧散﹐新恨難表。燕子朱扉﹐梨花翠箔﹐畱得春光多少。情絲慢繞。料帶角香銷﹐扇陰詩杳。細倚秋千﹐片雲天共渺。疏綺籠寒﹐淺雲棲月。﹝丁宏庵﹐○○○﹐寒梅。去病案﹕四印齋本有此二字﹐從之。﹞詞未見。竹深水遠﹐臺髙石出。﹝施梅川○○○﹞詞未見。香茸沾袖﹐粉甲畱痕。﹝前人﹐○○○﹐去姬復來。﹞詞未見。就船換酒﹐隨地攀花。﹝前人﹐○○○﹞詞未見。調雨爲酥﹐催冰作水。﹝王通叟﹐慶淸朝﹐踏靑。﹞調雨爲酥﹐催冰作水﹐東風分付春還。何人便將輕暖﹐點破殘寒。結伴踏靑去好﹐平頭鞋子小雙鸞。煙郊外﹐望中秀色﹐如有無間。晴則个﹐陰則个﹐得天气﹐有許多般。須教撩花撥柳﹐爭要先看。不道吳綾繡★﹐香泥斜沁幾行班。東風巧﹐盡收翠綠﹐吹上眉山。做冷欺花﹐將煙困柳。﹝史邦卿﹐綺羅香﹐春雨。﹞做冷欺花﹐將煙困柳﹐千里偸催春暮。盡日冥迷﹐愁裏欲飛還住。驚粉重﹑蝶宿西園﹐喜泥潤﹑燕歸南浦。最妨他﹑久風流﹐鈿車不到杜陵路。沈沈江上望極﹐還被春潮晚急﹐難尋官渡。隱約遙峯﹐和淚謝娘眉嫵。臨斷岸﹑新綠生時﹐是落紅﹑帶愁流去。記當日﹑門掩梨花﹐翦燈深夜語。巧剪蘭心﹐偸黏菜甲。﹝前人﹐東風第一枝﹐春雪。﹞巧剪蘭心﹐偸黏菜甲﹐東風欲新暖。漫疑碧瓦難畱﹐信知暮寒猶淺。行天入鏡﹐做弄出﹑輕松纖軟。料故園﹑不捲重簾﹐誤了去來飛燕。靑未了﹑柳回白眼。紅欲斷﹑杏開素面。舊遊憶著山陰﹐厚盟遂妨上苑。寒鑪重暖。且漫放春衫鍼綫。恐鳳鞋挑菜歸來﹐萬一灞橋相見。陽春白雪詞選作巧沁蘭心。羅袖分香﹐翠綃封淚。﹝陳同甫﹐水龍吟。﹞鬧花深處層樓﹐畫簾半捲東風軟。春歸翠陌﹐平莎茸嫩﹐垂楊金淺。遲日催花﹐澹雲閣雨﹐輕寒輕暖。恨芳菲世界﹐遊人未嘗﹐都付與鶯和燕。寂寞憑髙念遠﹐向南樓一聲歸雁。金釵鬥艸﹐靑絲勒馬﹐風流雲散。羅袖分香﹐翠綃封淚﹐幾多幽怨。正銷魂﹐又是疏煙澹月﹐子規聲斷。絕妙好詞選作羅綬分香。池面冰膠﹑墻腰雪老。﹝姜白石﹐一萼紅﹐人日登定王臺。﹞古城陰﹐有官梅幾許﹐紅萼未宜簪。池面冰膠﹐墻腰雪老﹐云意還又沈沈。翠藤共﹑閒穿竹徑﹐漸笑語驚起臥沙禽。野老林泉﹐故王臺榭﹐呼喚登臨。南去北來何事﹐蕩湘雲楚水﹐極目傷心。朱戶黏雞﹐金盤簇燕﹐空嘆時序侵尋。記曾共西樓雅集﹐想垂楊﹐還裊萬絲金。待得歸鞍﹐到時只怕春深。枕簟邀涼﹐琴書換日。﹝前人﹐惜紅衣﹐吳興荷花。﹞枕簟邀涼﹐琴書換日。睡飲無力。細灑冰泉﹐並刀破甘碧。墻頭喚酒﹐誰問訊﹑城南詩客。岑寂。髙柳晚蟬﹐說西風消息。虹梁水陌。魚浪吹香﹐紅衣半狼藉。維舟試望故國。渺天北。可惜柳邊沙外﹐不共美人遊歷。問甚時同賦﹐三十六陂秋色。薄袖禁寒﹐輕妝媚晚。﹝孫花翁﹐晝錦堂。﹞薄袖禁寒﹐輕妝媚晚﹐落梅庭院春妍。映戶盈盈﹐回倩笑﹑整花鈿。柳裁云剪腰支小﹐鳳盤雅聳髻鬢偏。東風裏﹑香步翠搖﹐藍橋那日因緣。嬋娟。流慧眄﹐渾當了﹐密愛深憐。夢過闌干﹐猶認冷月秋千。杏梢空鬧相思眼﹐燕翎難系斷腸箋。銀屏下。爭信有人﹐眞个病也天天。倒葦沙閒﹐枯蘭漵冷。﹝髙竹屋﹐齊天樂。﹞碧雲缺處無多雨﹐愁與去帆俱遠。倒葦沙閒﹐枯蘭漵冷﹐寥落寒江秋晚。樓陰縱覽。正魂怯淸冷﹐病多依黯。怕挹西風﹐袖羅香自去年減。風流江左久客﹐舊遊得意處﹐珠簾曾捲。載酒春情﹐吹簫夜約﹐猶憶玉嬌香怨。塵棲故院。嘆璧人檐﹐夢雲飛觀。送絕徵鴻﹐楚峯煙數點。綠芰擎霜﹐黃花招雨。﹝前人﹐○○○去病案擎原作經。﹞詞佚。﹝今所傳竹屋癡語一卷﹐計詞一百單八闋﹐無此詞也。﹞紫曲送香﹐綠窗夢月。﹝李房﹐踏莎行﹐題周艸窗十擬。去病案﹕送一作迷。﹞紫曲送香﹐綠窗夢月。芳心如對春風說。蠻箋象管寫新聲﹐幾番曾試瓊壺缺。庾信書愁﹐江淹賦別。桃花紅雨梨花雪。周郎先自足風流﹐何須更擬秦笙咽。暗雨敲花﹐柔風過柳。﹝前人﹐���﹞詞未見。霜杵敲寒﹐風燈搖夢。﹝吳夢窗﹞詞佚。﹝今所傳夢窗甲乙丙丁稿四卷﹐計詞三百四十餘首﹐無此一詞也。﹞盤絲系腕﹐巧篆垂簪。﹝前人﹐澡蘭香﹐淮安重午。﹞盤絲系腕﹐巧篆垂簪﹐玉隱紺紗。銀瓶露井﹐彩Ψ云窗﹐往事少年依約。曾寫橊裙﹐傷心紅綃褪萼。黎夢光陰﹐漸老汀洲煙。莫唱江南古調﹐怨抑難招﹐楚江沈魄薰風燕乳﹐暗雨黃梅﹐午鏡澡蘭簾幕。念秦樓也似人歸﹐應剪菖蒲自酌。但悵望一縷新蟾﹐隨人天角。翠葉垂香﹐玉容消酒。﹝姜白石﹐念奴嬌﹐吳興荷花。﹞鬧紅一舸﹐記來時﹑長與鴛鴦爲侶。三十六陂人未到﹐水佩風裳無數。翠葉垂香﹐玉容消酒﹐更灑菇蒲雨。嫣然搖動﹐冷香飛上詩句。日暮。翠蓋亭亭﹐情人不見﹐爭忍淩波去。只恐舞衣寒易落﹐愁入西風南浦。髙柳垂陰﹐老魚吹浪﹐畱我花閒住。田田多少﹐幾回沙際歸路。集本作翠葉招涼。金穀移春﹐玉壺貯暖。﹝張寄閒���茶花。去病案﹕他刻有此二字﹐從之。﹞詞未見。擁石池臺﹐約花闌檻。﹝前人﹐���﹞詞未見。問月賒晴﹐憑春買夜。﹝丁湖南齊天樂﹐庚元夕﹐都下遇趙立之。﹞倦雲休雨風還作﹐交相醒花蘇柳。字滿吟灰﹑痕添坐席﹑贏得新愁癡守。歸期未有。負小院移蘭﹐故園嘗韭。謾道春來﹐沈腰惟覺似秋瘦。燒燈時候是也﹐楚津畱野艇﹐曾趁芳友。問月賒晴﹐憑春買夜﹐明月添香解酒。�知別久。悵帝陌論心﹐客法侵首。戲鼓聲中﹐舊情猶在否。知別久上缺一字。醉墨題香﹐閒簫弄玉。﹝周艸窗﹐長亭怨慢。﹞記千竹萬荷深處。綠淨池臺﹐翠涼亭宇。醉墨題香﹐閒簫弄玉﹐盡吟趣。勝流星聚。知幾許燕臺句。零落碧雲空嘆﹐轉眼歲華如許。凝佇。望涓涓一水﹐夢到隔華窗﹐十年舊事﹐假說消得庚郎愁賦。燕樓鶴表半漂零﹐算惟有盟鷗堪語。漫倚徧河橋﹐一片涼雲吹雨。○樂笑翁奇對凡二十三則隨花石﹐就泉通沼。﹝掃花遊﹐髙疏寮東野園。去病案﹕野原作野﹐非。﹞煙霞萬壑﹐記曲徑幽尋﹐霽痕初曉。綠窗窈窕。看隨花石﹐京泉通沼。幾日一片﹐蒼云未掃。自長嘯﹑悵喬木荒涼﹐都是殘照。碧天秋浩渺。聽虛籟泠泠﹐飛下孤峭。山空翠老。步仙風﹑怕有采芝人到。野色閒門﹐芳艸不除更好。境深悄。比斜川又淸多少。斷碧分山﹐空簾剩月。﹝瑣窗寒﹐悼王碧山。去病案﹕龔刊本云「王碧山又號中仙﹐越人也。能文工詞﹐琢語峭拔﹐有白石意度﹐今絕響矣。余悼玉笥山﹐所謂長歌之哀﹐過於痛哭。」﹞斷碧分山﹐空簾剩月﹐故人天外。香畱酒﹐蝴蝶一生花裏。想如今醉魂未醒﹐夜臺夢語秋聲碎。自中仙去後﹐詞箋賦筆﹐便無淸致。都是淒涼意。悵玉笥埋云﹐錦袍歸水。形容憔悴。料應也孤吟山鬼。那知人彈折素弦﹐黃金鑄出相思淚。但柳枝﹐門掩枯陰﹐候虫愁暗葦。山鬼句多一字﹐疑應字衍文。去病案﹕歷代詩餘無也字。沙淨艸枯﹐水平天遠。﹝解連環﹐孤雁。﹞楚江空晚。悵離羣萬里﹐然驚散。自顧影﹐欲下寒塘﹐正沙淨艸枯﹐水平天遠。寫不成書﹐只寄得相思一點。料因循誤了﹐殘氈擁雪﹐故人心眼。論證憐旅愁荏苒。謾長門夜悄﹐錦箏彈怨。想伴侶猶宿蘆花﹐也曾念春前﹐去程應轉。暮雨相呼﹐怕驀地玉關重見。未羞他雙燕歸來﹐畫簾半捲。接葉巢鶯﹐平波捲絮。﹝髙陽臺﹐西湖春感。﹞接葉巢鶯﹐平波捲絮﹐斷橋斜日歸船。能幾番遊﹐看花又是明年。東風且伴薔薇住。到薔薇﹑春已堪憐。更淒然﹐萬綠西泠﹐一抹荒煙。當年燕子知何處﹐但苔深韋曲﹐艸暗斜川。見說新愁﹐如今也到鷗邊。無心再續笙歌夢﹐掩重門淺醉閒眠。莫開簾。怕見飛花﹐怕聽啼鵑。晴光轉樹﹐曉气分嵐。﹝聲聲慢﹐西湖。去病案﹕曉一本作晚。又四印本序云「余與王碧山泛舟鑑曲﹐王蕺隱吹簫﹐余倚歌而和。天闊秋髙﹐光景奇絕﹐與姜白石垂虹夜遊﹐同一淸致也。」晴光轉樹﹐曉气分崗﹐何人野渡橫舟。斷柳枯蟬﹐涼意正滿西州。載花載酒﹐便無情也自風流。芳晝短﹐柰不堪深夜﹐秉燭來遊。誰識山中朝暮﹐向白雲一笑﹐今古無愁。散發吟商﹐此興萬里悠悠淸狂未應似我﹐倚髙寒﹐隔水呼鷗。須待月﹐許多淸﹑都付與秋。髙寒四印本作南窗。鶴響天髙﹐水流花淨。﹝壺中天﹐養拙園夜飲。去病案﹕絕妙好詞作養拙夜飲﹐客有彈箜篌者﹐卽事以賦。﹞瘦筇訪隱﹐正繁陰﹑閒鎖一壺幽綠。喬木蒼寒圖畫古﹐窈窕行人韋曲。鶴響天髙﹐水流花淨﹐笑語通華屋。虛堂松外﹐夜深涼气吹燭。樂事楊柳樓心﹐瑤臺月下﹐有生香可掬。誰理商聲簾外悄﹐蕭瑟懸明玉。一笑難逢﹐西愁休賦﹐任我云邊宿。倚闌歌罷﹐露螢飛上秋竹。料理琴書﹐夷猶今古。﹝眞珠簾﹐近雅軒卽事。﹞云深別有深庭宇。小簾櫳﹑占取芳菲多處。花暗水房﹐春潤幾番酥雨。見說蘇堤晴未穩﹐便賴趁踏靑人去。休去。且料理琴書﹐夷猶今古。誰見靜裏閒心﹐縱荷衣發巢堪賦。醉醒一干坤﹐任此情行。茂樹石牀同坐久﹐又卻被淸風畱住。欲住。柰簾影妝樓﹐剪燈人語。款竹門深﹐移花檻小。﹝一萼紅﹐周艸窗新居。去病案﹕龔本題弁陽翁新居堂名志雅﹐詞名洲漁笛譜。﹞掃苔尋徑﹐撥葉通池。﹝同上去病案﹕苔一本作花。﹞制荷衣﹐傍山窗卜隱﹐雅志可閒時。款竹門深﹐移花檻小﹐動人芳意菲菲。怕冷落洲夜月﹐想時將﹑漁笛靜中吹。塵外柴桑﹐燈前兒女﹐笑語忘歸。分得煙霞數畝﹐乍掃苔尋徑﹐撥葉通池。放鶴幽情﹐吟鶯歡事﹐老去卻願春遲。愛吾廬﹑琴書自樂﹐好襟懷﹑初不要人知。長日一簾芳艸﹐一卷新詩。亂雨敲春﹐深煙帶晚﹐水窗慵憑。空簾謾捲﹐數日更無花影。怕依然舊時歸燕﹐定應未識江南冷。最憐他樹底嫣紅﹐不語背人吹盡。淸潤﹐通幽徑。待移燈剪韭﹐試香溫鼎。分明醉裏﹐過了幾番風信。想竹間髙閣半閒﹐小車未來猶自等。傍新晴﹑隔柳呼船﹐待教潮信穩。開簾過雨﹐隔水呼燈。﹝憶舊遊﹐吳山醉飲寄沈道克諸公。去病案﹕龔本題新朋故侶﹐詩酒遲畱﹐吳山蒼蒼﹐渺渺兮餘懷也﹐寄沈堯道諸公。﹞記開簾過雨﹐隔水呼燈﹐款語梅邊。未了淸遊興﹐又飄然獨去﹐何處山川。淡風暗收楡莢﹐吹下沈郎錢。嘆客裏光陰﹐消磨艷冶﹐都在尊前。畱連人處﹐是鏡曲鶯窺﹐蘭阜圍泉。醉拂珊瑚樹﹐寫百年幽恨﹐分付吟箋。故鄕幾回飛夢﹐江雨夜涼船。縱忘卻歸期﹐千山未必無杜鵑。集本作開簾過酒﹐隔水懸燈。詞綜又作開簾送酒。浪捲天浮﹐山邀云去。﹝壺中天﹑渡黃河。去病案﹕龔本題夜渡古黃河﹐與沈堯道曾子敬同賦。﹞楊ぎ萬里﹐笑當年﹑底事中分南北。須信平生無夢到﹐卻向而今遊歷。老柳官河﹐斜陽古道﹐風定波猶直。野人驚問﹐嚳槎何處狂客。迎面落葉蕭蕭﹐水流沙遠﹐極目無行迹。衰艸淒迷秋更綠﹐惟有閒鷗獨立。浪捲天浮﹐山邀云去﹐銀浦橫空碧。扣舷歌斷﹐海蟾飛上孤白。集本作浪挾天浮。岸角衝波﹐籬根聚葉。﹝湘月﹑戊子冬晚遊山陰。去病案﹕聚一作受。又龔本題﹐余載書往來山陰道中﹐每以事奪﹐不能盡興。戊子冬晚﹐與徐平野﹑王中仙曳舟溪上﹐天空水寒﹐古意蕭颯。中仙有詞雅麗﹐平野作晉雪圖﹐亦淸逸可觀。余述此調﹐蓋白石念奴嬌鬲指聲也。行行且止。把乾坤收入﹐篷窗深裏。星散白鷗三四點﹐數筆橫塘秋意。岸角衝波﹐籬根聚葉﹐野徑通村市。疏風迎面﹐濕衣原是空翠。堪嘆敲雪門荒﹐爭棋墅冷﹐苦竹鳴山鬼。縱使如今猶有晉﹐無復淸遊如此。落日沙黃﹐遠天雲淡﹐弄影蘆花外。幾時歸去﹐剪取一雲煙水。集本作岸嘴衝波﹐籬根受葉。波蕩蘭觴﹐鄰分杏酪。﹝慶宮春。都下寒食﹐遊人甚盛﹐水邊花外﹐多麗環集﹐各以柳圈祓禊而去﹐亦京洛舊事也。波蕩蘭觴﹐鄰分杏酷﹐晝輝冉冉烘晴。索飛仙﹐戲船移影﹐薄遊也自タ人。短橋虛市﹐聽隔柳﹑誰家賣餳。月題爭系﹐油壁相連﹐笑語相迎。池亭小隊秦箏。就地圍香﹐臨水湔裙。冶態飄雲﹐醉妝扶玉﹐未應閒了芳情。旅懷無限﹐忍不住﹑低低問春。梨花落盡﹐一點新愁﹐曾到西泠。云映山輝﹐柳分溪影。﹝法曲獻仙音﹐聽琵琶有感昔遊。﹞云映山輝﹐柳分溪影﹐未放妝臺簾捲。篝密籠香﹐鏡圓窺粉﹐花深自然寒淺。正人在銀屏底﹐琵琶半遮面。語聲軟。且休彈玉關愁怨。怕喚起西湖﹐那時春感。楊柳古灣頭﹐見小憐﹐隔水曾見。聽到無聲﹐謾贏得﹑情緒難剪。把一襟心事﹐散入落梅千點。集作云隱山輝。荷衣消翠﹐蕙帶餘香。﹝聲聲慢﹐送友還杭州。去病案﹕龔本題送琴友季靜軒還杭。﹞荷衣消翠﹐蕙帶餘香﹐燈前共語生平。苦竹黃蘆﹐都是夢裏遊情。西湖幾番夜雨﹐怕如今﹑冷卻鷗盟。倩寄遠﹐見故人說道﹐杜老飄零。難挽淸風飛佩﹐有相思﹑都在斷柳長汀。此別何如一笑﹐寫入瑤琴。天空水雲變色﹐任﹑山鬼愁聽。興未已﹐更何妨﹑彈到廣陵。淺艸猶霜﹐融泥未燕。﹝慶淸朝﹐韓亦顏隱居。去病案﹕龔本題﹐韓亦顏歸隱兩水之濱﹐殆未孫王右丞茱萸氵片。予從之遊﹐盤花旋竹﹐散懷吟眺﹐一任所﹐太白去後三百年無此樂也。淺艸猶霜﹐融泥未燕﹐晴梢潤葉初乾。閒扶短策﹐鄰家小聚淸歡。錯認籬根是雪﹐梅花過了一番寒。風還峭﹐較遲花信﹐卻是春殘。此境此時此意﹐待攜琴獨去﹐石冷慵彈。飄飄爽气﹐飛鳥相與俱還。醉裏不知何處﹐好詩盡在夕陽山。山深沓﹐更無人到﹐流水花間。香尋古字﹐譜掐新聲。﹝甘州﹐杭州晤趙文叔。去病案﹕新一作歌。又龔本題﹐趙文叔與余賦別十年餘﹐余方東遊﹐文叔北歸﹐況味俱寥落。更十年觀此曲﹐又當如何耶。﹞記當年紫曲戲分花﹐簾影最深深。惺忪語笑﹐香尋古字﹐譜掐新聲。散盡黃金歌舞﹐那處著春情。夢醒方知夢﹐夢豈無憑。幾點別餘淸淚﹐盡化作妝樓﹐斷雨殘雲。指梢頭舊恨﹐豆蔻結愁心。都休問﹑北來南去﹐但依依﹑同是可憐人。還飄泊﹐何時尊酒﹐卻說如今。行歌趁月﹐喚酒延秋。﹝解語花﹐吳子雲家妓愛菊﹐有朝云之感﹞行歌趁月﹐喚酒延秋﹐多買鶯鶯笑。蕊枝嬌小。渾無柰﹑一掬醉鄕懷抱。籌花鬥艸。幾曾放好春閒了。芳意闌﹐可惜香心﹐一夜酸風掃。海上仙山縹渺。問玉環何事﹐苦無分曉。舊愁空杳。藍橋路﹑深掩半庭斜照。餘情暗惱。都緣是那時年少。驚夢回﹐賴說相思﹐畢竟如今老。穿花省路﹐傍柳尋鄰。﹝聲聲慢﹐己亥歲自臺回杭﹐雁旅數月﹐忽起遠興。余冉冉老矣﹐誰能重寫舊遊編否。去病案﹕省一作覓。﹞穿花省路﹐傍柳尋鄰﹐如何舊隱都荒。問取是連﹐因甚減卻垂楊。消磨縱然未盡﹐滿煙波﹑添了斜陽。空嘆息﹐又翻成無限﹐杜老淒涼。一舸淸風何處﹐把秦山晉水﹐分貯詩囊。發已飄飄﹐休問歲晚空江。松陵試招舊隱﹐怕白鷗猶識淸狂。漸逆遠﹐望並州﹐卻是故鄕。去病案﹕龔本作傍竹尋鄰。門當竹徑﹐鷺管臺磯。﹝前調﹐賦漁隱。﹞門當竹徑﹐鷺管臺磯﹐煙波自有閒人。棹入孤村﹐落照正滿寒汀。桃花遠送洞口﹐想如今﹑方信無秦。醉夢醒﹐向滄浪容與﹐淨濯蘭纓。Ы乃一聲歸去﹐對筆牀茶竈﹐寄傲幽情。雨笠風蓑﹐古意謾說玄眞。知魚淡然自樂﹐釣淸名﹑空在絲綸。笑未已﹐笑嚴陵還笑渭濱。鬢絲濕霧﹐扇錦翻桃。﹝前調﹐和韓竹閒韻﹐贈歌者關關在兩水居。﹞家絲濕霧﹐扇錦翻桃﹐尊前乍識歐蘇。賦筆吟箋﹐光動萬顆驪珠。英英歲華未老﹐怨歌長﹑空擊銅壺。細看取﹑有飄然淸气﹐自與塵疏。兩水猶存三徑﹐嘆綠窗窈窕﹐謾長新蒲。茂苑扁舟﹐底事夜雨江湖。當年柳枝放卻﹐又不知樊素何如。向醉裏暗暗傳香﹐還記也無。因花整帽﹐借柳維舟。﹝前調﹐吳中感舊。去病案﹕舟別本作船﹐又龔本作中吳感舊。﹞因花整帽﹐借柳維舟﹐休登故苑荒臺。去歲﹐何年遊處半入蒼苔。白鷗舊盟未冷﹐但寒沙空與愁堆。謾嘆息﹐問西門灑淚﹐不忍徘徊。眼底江山猶在﹐把冰弦彈斷﹐苦憶顏回。一點歸心﹐分付布襪靑鞋。相尋已期到老﹐那知人﹑如此情懷。悵望久﹐海棠開﹑依舊燕來。集本作因風整帽﹐借柳維船。去病案﹕龔本船正作舟。●詞旨下○警句凡九十二則悶來彈鵲﹐又攪碎﹑一簾花影。﹝徐臣﹐二郎神﹐春詞。﹞雁足不來﹐馬蹄難駐﹐門掩一庭芳景。﹝同上。﹞悶來彈鵲﹐又攪碎﹑一簾花影。漫試著春衫﹐還思纖手﹐燻徹金猊燼冷。動是愁端如何向﹐但怪得﹑新來多病。嗟舊日沈腰﹐如今潘鬢﹐怎堪臨鏡。重省。別時淚濕﹐羅衣猶凝。料爲我厭厭﹐日髙慵起﹐長托春酲未醒。雁足不來﹐馬蹄難駐﹐門掩一庭芳景。空佇立﹐盡日闌干倚偏﹐晝長人靜。花庵詞選駐作去。盡吸西江﹐細斟北斗﹐萬象爲賓客。扣舷獨嘯﹐不知今夕何夕。﹝張於湖﹐念奴嬌﹐過洞庭。﹞洞庭靑艸﹐近中秋﹑更無一點風色。玉界瓊田三萬頃﹐著我扁舟一葉。素月分輝﹐明河共影﹐表裏俱澄澈。悠然心會﹐妙處難與君說。應念嶺表經年﹐孤光自照﹐肝膽皆冰雪。短鬢蕭疏襟袖冷﹐穩泛滄溟空闊。盡吸西江﹐細斟北斗﹐萬象爲賓客。叩舷獨嘯﹐不知今夕何夕。寒光亭下水連天。飛起沙鷗一片。﹝前人﹐西江月﹐丹陽湖。﹞問訊湖邊春色﹐重來又是三年。春風吹我過湖船。楊柳絲絲拂面。世路如今已慣﹐此心到處悠然。寒光亭下水連天。飛起沙鷗一片。花影吹笙﹐滿地淡黃月。﹝石湖﹐醉落魄。﹞涼滿北窗﹐休共軟紅說。﹝同上。﹞棲烏飛絕。絳河綠霧星明滅。燒香曳簟眠淸樾。花影吹笙﹐滿地淡黃月。好風碎竹聲如雪。昭華三弄臨風咽。鬢絲撩亂綸巾折。涼滿北窗﹐休共軟紅說。燈花結。片時春夢﹐江南天闊。﹝前人﹐憶秦娥。﹞樓陰缺。闌干影臥東廂月。東廂月。一天風露﹐杏花如雪。隔煙催漏金虯咽。羅幃暗淡燈花結。燈花結。片時春夢﹐江南天闊。惟有兩行低雁﹐知人倚﹑畫樓月。﹝前人﹐霜天曉角。﹞晚晴風歇。一夜春威折。脈脈花疏天淡﹐云來去﹑數枝雪。勝絕愁亦絕。此情誰共說。惟有兩行低雁﹐知人倚﹑畫樓月。﹞人在暖紅溫翠。﹝趙解林﹐傳言玉女﹐上元。﹞璧月珠星﹐暉映小桃稼李。化工容易﹐與人間富貴。東風巷陌﹐人在暖紅溫翠。人來人去﹐笑歌聲裏。油壁靑驄﹐第一番共宴喜。舉頭天上﹐有月如人意。歌傳樂府﹐猶是平風味。明朝須判醉花底。波底夕陽紅濕。﹝趙彥端﹐謁金門。﹞休相憶。明日遠如今日。樓外綠煙村冪冪。花飛如許急。柳外晚來船集。波底夕陽紅濕。送盡去云成獨立。酒醒愁又入。應把花卜歸期﹐才簪又重數。﹝辛稼軒﹐祝英臺近。﹞是他春帶愁來﹐春歸何處。卻不解﹑帶將愁去。﹝同上。﹞寶釵分﹐桃葉渡。煙柳暗南浦。怕上層樓﹐十日九風雨。斷腸點點飛紅﹐都無人管﹐倩誰勸﹑啼鶯聲住。鬢邊覷。應把花卜歸期﹐才簪又重數。羅帳燈昏﹐哽咽夢中語。是他春帶愁來﹐春歸何處。卻不解﹑帶將愁去。﹞翠銷香暖云屏﹐更那堪酒醒。﹝劉龍洲﹐四字令。去病案﹕此則胡刻脫去﹐今並詞補。﹞情髙意眞。眉長鬢靑。小樓明月調箏。寫春風數聲。思君憶君。魂牽夢縈。翠銷香暖云屏﹐更那堪酒醒。燕子不歸花有恨﹐小院春寒。﹝謝靜寄﹐浪淘沙。﹞黃道雨初乾。霽靄空蟠。東風楊柳碧毿毿。燕子不歸花有恨﹐小院春寒。倦客亦何堪。塵滿徵衫。明朝野水幾重山。歸夢已隨芳艸綠﹐先到江南。﹞海棠影下﹐子規聲裏﹐立盡黃昏。﹝洪平齋﹐眼兒媚。﹞平沙芳艸渡頭村。綠徧去年痕﹐遊絲上下﹐流鶯來往﹐無限消魂。綺窗深靜人歸晚﹐金鴨水沈溫。海棠花下﹐子規聲裏﹐立盡黃昏。相思無處說相思。笑把畫羅小扇覓春詞。﹝徐山民﹐南歌子。﹞簾影篩金綫﹐鑪煙裊翠絲。菇牙新出滿盆池。喚取玉瓶﹐添水養魚兒。意取釵重碧﹐慵梳髻翅垂。相思無處說相思。笑把畫羅﹐小扇覓春詞。妾心移得在君心。方知人恨深。﹝前人﹐阮郎歸。﹞綠楊庭戶靜沈沈。楊花吹滿襟。晚來閒向水邊尋。驚飛雙浴禽。分別後﹐重登臨。暮寒天气陰。妾心移得在君心。方知人恨深。驚起半簾幽夢﹐小窗澹月啼鴉。﹝劉小山﹐淸平樂。去病案﹕簾一作屏。﹞姜姜芳艸。怨得王孫老。瘦損腰圍羅帶小。長是錦書來少。玉簫吹落梅花。曉煙猶透輕紗。驚起半簾幽夢﹐小窗澹月啼鴉。波心蕩﹑冷月無聲。﹝白石﹐揚州幔。一本與下對調。﹞淮左名都﹐竹西佳處﹐解鞍少住初程。過春風十里﹐盡薺麥靑靑。自胡馬窺江去後﹐慶池喬木﹐猶厭言兵。漸黃昏﹑淸角吹寒﹐都在空城。杜郎俊賞﹐算而今重到須驚。縱豆蔻詞工﹐靑樓夢好﹐難賦深情。二十四橋仍在﹐波心蕩﹐冷月無聲。念橋邊紅葉﹐年年知爲誰生。千樹壓西湖寒碧。﹝前人﹐暗香﹐賦梅。﹞舊時月色。算幾番﹑照我梅邊吹笛。喚取玉人﹐不管淸寒與攀摘。何遜而今漸老﹐都忘卻春風詞筆。但怪得竹外疏花﹐香冷入瑤席。江國。正寂寂。嘆寄與路遙﹐夜雪初積。翠尊易泣。紅萼無言耿相憶。長記曾攜手處﹐千樹壓西湖寒碧。又片片吹盡也﹐幾時見得。昭羣不慣胡沙遠﹐但暗憶江南江北。﹝前人﹐疏影﹐賦梅。﹞苔枝綴玉。有翠禽小小﹐枝上同宿。客裏相逢﹐籬角黃昏﹐無言自倚修竹。昭君不慣胡沙遠﹐但暗憶江南江北。想佩環月夜歸來﹐化作此花幽獨。猶記深宮舊事﹐那人正睡裏﹐飛近蛾綠。莫似春風﹐不管盈盈﹐早與安排金屋。還教一片隨波去﹐又卻怨玉龍哀曲。等恁時﹑重覓幽香﹐已入小窗橫幅。墻頭換酒﹐誰問訊﹑城南詩客。岑寂。髙樹晚蟬﹐說西風消息。﹝前人﹐惜紅衣﹐吳興荷花。﹞問甚時同賦﹐三十六陂秋色。﹝同上。﹞詞見屬對。冷香飛上詩句。﹝前人﹐念奴嬌﹐吳興荷花。﹞詞見屬對。一般離緒兩消魂。馬上黃昏。樓上黃昏。﹝劉招山﹐一剪梅。﹞唱到陽關第四聲。香帶輕分。羅帶輕分。杏花時節雨紛紛。山繞孤村。水繞孤村。更沒心情共酒尊。春衫香滿﹐空有啼痕。一般離緒兩消魂。馬上黃昏。樓上黃昏。絮飛春盡﹐天遠書沈﹐日長人瘦。﹝孫花翁﹐燭影搖紅﹐詠牡丹。﹞一朵紅酲﹐寶釵壓髻東風澑。年時也是牡丹時﹐相見花邊酒。初試夾紗半袖。與花枝盈盈斗秀。對花臨景﹐爲景牽情﹐因花感舊。題葉無憑﹐曲溝流水空回首。夢云不到小山屏﹐眞个歡難偶﹐別後知他安否。軟紅街﹑淸明還又。絮飛春盡﹐天遠書沈﹐日長人瘦。臨斷岸﹑新綠生時﹐是落紅帶愁流去。記當日門掩梨花﹐剪燈深夜語。﹝史邦卿﹐綺羅香﹐春雨。﹞詞見屬對。愁損玉人﹐日日畫闌獨憑。﹝前人﹐雙雙燕。﹞過春社了﹐度簾幕中間﹐去年塵冷。差參欲住﹐試入舊巢相並。還相雕梁藻井。又軟語商量不定。飄然快拂花梢﹐翠尾分開紅影。芳徑。芹泥雨潤。愛貼地爭飛﹐競誇輕俊。紅樓歸晚﹐看足柳昏花暝。應自棲香正穩。便忘了﹑天涯芳信。愁損玉人﹐日日畫闌獨憑。恐鳳鞋挑菜歸來﹐萬一灞橋相見。﹝前人﹐東風第一枝﹐春雪。﹞詞見屬對。自憐詩酒瘦﹐難應接許多春色。﹝前人﹐喜遷鶯﹐元宵。﹞月波凝滴。望玉壺天近﹐了無塵隔。翠眼圍花﹐冰絲織練﹐黃道寶光相直。自憐詩酒瘦﹐難應接許多春色。最無賴﹐是隨香趁燭﹐曾伴狂客。蹤迹。謾記憶。老了杜郎﹐忍聽東風笛。柳院燈疏﹐梅聽雪在﹐誰與細傾春碧。舊情拘未定﹐猶自學當年遊歷。怕萬一誤玉人﹐夜寒窗際簾隙。新愁萬斛爲春瘦﹐卻怕春知。﹝髙竹屋﹐金欠捧露盤﹐詠梅。﹞念瑤姬。翻瑤佩﹑下瑤池。冷香夢﹑吹上南枝。羅浮路杳﹐憶曾淸晚見仙姿。天寒翠袖﹐可憐是倚竹依依。溪痕淺﹐云痕凍﹐月痕淡﹐粉痕微。江樓怨﹑一笛休吹。芳香待寄玉堂﹐煙驛雨淒迷﹐新愁萬斛爲春瘦﹐卻怕春知。驚愁攪夢﹐更不管庾郎心碎。﹝前人﹐祝英臺近。﹞一窗寒﹐孤燼冷﹐獨自个春睡。繡被燻香﹐不是舊風味。靜聽滴滴檐聲﹐驚愁攪夢﹐不管庾郎心碎。念芳意。一並十日春風﹐梅花殺憔悴。賴做新詞﹐春在可憐裏。幾時挑菜踏靑﹐雲沈雨斷﹐盡分付﹑楚天之外。悠悠歲月天涯醉。一分秋﹑一分憔悴。﹝張東澤﹐疏簾澹月。﹞落葉西風﹐吹老幾番塵世。﹝同上。去病案﹕塵世一作醒醉。﹞露侵宿酒﹐疏簾澹月﹐照人無寐。﹝同上。﹞梧桐雨細。漸滴作秋聲﹐被風驚碎。潤逼衣篝﹐綫裊蕙鑪沈水。悠悠歲月天涯醉。一分秋﹑一分憔悴。紫簫吹斷﹐素箋恨切﹐夜寒鴻起。又何苦淒涼客裏。負艸堂春綠﹐竹溪空翠。落葉西風﹐吹老幾番塵世。從前諳盡江湖味。聽商歌﹐歸興千里。露侵宿酒﹐疏簾澹月﹐照人無寐。算只藕花知我意﹐猶把紅芳畱客。﹝前人﹐念奴嬌。﹞嫩涼生曉﹐怪得今朝湖上﹐秋風無迹。古寺桂香山色外﹐腸斷幽叢金碧。驟雨俄來﹐蒼煙不見﹐苔徑孤吟屐。系船髙柳﹐晚蟬嘶破愁寂。且約。攜酒髙歌﹐與鷗相好﹐分坐漁磯石。算只藕花知我意﹐猶把紅芳畱客。樓閣空﹐管弦淸潤﹐一水盈盈隔。不如休去﹐月懸良夜千尺。春在賣花聲裏。﹝王貴英﹐夜行船。﹞曲水濺裙三月二。馬如龍﹑甸車如水。風遊絲﹐烘日晴晝﹐人共海棠俱醉。客裏光陰難可意。掃芳塵舊遊誰記。午夢醒來﹑不覺曉窗人靜﹐春在賣花聲裏。試花霏雨濕春晴。﹝韓蕭閒﹐浪淘沙﹐丰樂樓。﹞裙色艸初靑。鴨綠波輕。試花霏雨濕春晴。三十六梯人不到﹐獨換瑤箏。艇子憶逢迎。依舊多情。朱門只合鎖娉婷。卻逐彩鸞歸去路﹐香陌春城。貪與蕭郎眉語﹐不知錯舞伊州。﹝劉后村﹐淸平樂﹐賦舞妓。﹞宮腰束素。只怕能輕舉。好築避風臺護取。莫遣驚鴻飛去。一團香玉溫柔。笑顰俱有風流。貪與蕭郎眉語﹐不知錯舞伊州。何處消魂。初三夜月﹐第四橋春。﹝羅澗谷﹐柳梢靑。﹞萼綠華身。小桃花扇﹐安石橊裙。子夜聞歌﹐周郎顧曲﹐曾惱夫君。悠悠羈旅愁人。似零落﹑靑天斷雲。何處消魂。初三夜月﹐第四橋春。一硯梨花雨。﹝周蕭齋﹐點絳唇﹐訪牟存叟南漪釣隱。﹞午夢初回﹐捲簾盡放春愁去。晝長無語。自對黃鸝語。絮影香﹐春在無人處。移舟去。未成新句。一硯梨花雨。薄幸東風﹐薄情遊子﹐薄命佳人。﹝前人﹐柳梢靑﹐楊花。﹞似霧中花﹐似風前雪﹐似雨餘雲。本自無情﹐點萍成綠﹐卻又多情。西湖南陌東城。甚管定﹑年年送春。薄亻幸東風﹐薄情遊子﹐薄命佳人。怪別來胭脂慵傅﹐被春風偸在杏梢。﹝趙霞山崗﹐戀繡衾。﹞柳絲空有萬千條。系不住溪頭畫橈。想今宵也對新月過﹐輕寒何處小橋。玉簫臺榭春多少﹐澑啼痕盈臉消。怪別來胭脂慵傅﹐被春風偸在杏梢。對菱花與說相思﹐看誰瘦損。﹝陸云西﹐瑞鶴仙。﹞濕云黏雁影。望徵路愁迷﹐離緒難整。千金買光景。但疏鐘催曉﹐亂雅啼暝。花暗省。許多情相逢夢境。便行雲都不歸來﹐也合寄將音信。孤迥。盟鸞心在﹐跨鶴程髙﹐後期無準。情絲待剪﹐翻惹得舊時恨。怕天教何處﹐參差雙燕﹐還染殘朱剩粉。對菱花說與相思﹐看論證瘦損。淸絕。影也別。知心惟有月。﹝蕭小山﹐霜天曉角﹐詠梅。﹞千山萬雪。受盡寒磨折。賴是生來瘦硬﹐渾不怕﹑角吹徹。淸絕。影也別。知心惟有月。元沒春風情性﹐如何共﹑海棠說。花開猶似十年前﹐人不似十年前俊。﹝鍾梅心﹐步蟾宮。﹞東風又送酴信。早吹得愁成潘鬢。花開猶似十年前﹐人不似十年前俊。水邊珠翠香成陣。也消得燕窺鶯認。歸來沈醉月朦朧﹐覺花气滿襟猶潤。丁寧記取兒家。碧雲紅紅霞。直下小橋流水﹐門前一樹桃花。﹝李肩吾﹐淸平樂。﹞美人嬌小。鏡裏容顏好。秀色侵人春帳曉。郎去幾時重到。丁寧記取兒家。碧雲隱約紅霞。直下小橋流水﹐門前一樹桃花。又是羊車過也﹐有花落黃昏。﹝黃玉林﹐淸平樂﹐宮詞。﹞珠簾寂寂。愁背銀泣。記得少年初選入。三十六宮第一。當時掌上承恩。而今冷落長門。又是羊車過也﹐月明花落黃昏。連呼酒﹐上琴臺去。秋與云平。﹝吳夢窗﹐八聲甘州﹐陪庾幕諸公秋登靈巖。﹞渺空煙四遠﹐是何年﹑靑天墜長星。幻蒼巖雲樹﹐名娃金屋﹐殘霸宮城。箭徑酸風射眼﹐膩水染花腥。時ヒ雙鴛響﹐廊葉秋聲。宮裏吳王沈醉﹐倩五湖倦客﹐獨釣醒醒。問蒼波無語﹐華發柰山崗靑。水涵空闊賃髙處﹐送亂鴉﹑斜日落魚汀。連呼酒﹐上琴臺去﹐秋與云平。簾半捲﹐帶黃花﹑人在小樓。﹝前人﹐聲聲慢﹐閏重九飲郭園。﹞檀欒金碧﹐婀娜蓬萊﹐遊雲不蘸芳洲。露柳霜蓮﹐十分點綴殘秋。新彎畫眉未穩﹐似含羞低渡墻頭。愁送遠﹐駐西臺車馬﹐共惜臨流。知道池亭多宴﹐掩庭花長是﹐驚落秦謳。膩粉闌干﹐猶聞憑袖香畱。輪他翠漣拍﹐瞰新妝﹑時浸明眸。簾半捲﹐帶黃花﹑人在小樓。南樓不恨吹橫笛﹐恨曉風﹑千里關山。﹝前人﹐髙陽臺﹐落梅。﹞宮粉痕﹐仙云墮影﹐無人野水荒灣。古石埋香﹐金沙鎖骨連環。南樓不恨吹橫笛﹐恨曉風﹑千里關山。半飄零﹐庭院黃昏﹐月冷闌干。壽陽宮裏愁鸞鏡﹐問誰調玉髓﹐暗補香瘢。細雨歸鴻﹐孤山無限春寒。離魂難倩招淸些﹐夢縞衣﹑解佩邊。最愁人﹐啼鳥晴明﹐葉底靑圓。去病案﹕此則胡本脫去﹐今據他刻補。玉奴最晚嫁東風﹐來結梨花幽夢。﹝前人﹐西江月﹐梅枝上晚花。﹞綠陰靑子滿溪橋。羞見東鄰嬌小。﹝同上。去病案﹕滿一作老。﹞枝裊一痕雪在﹐葉藏幾豆春濃。玉奴最晚嫁東風。來結梨花幽夢。香力添燻羅被﹐瘦枝猶怯冰綃。綠陰靑子滿溪橋。羞見東鄰嬌小。月落杯空無影。﹞前人﹐齊天樂﹐飲白醪感少年事。﹞芙蓉心上三更露﹐茸香漱泉玉井。自洗銀舟﹐徐開素酌﹐月落杯空無影。庭陰未瞑。度一曲新蟬﹐韻秋堪聽。瘦骨侵冰﹐怕驚紋簟夜深冷。當時湖上載酒﹐翠雲開處共﹐雪面波鏡。萬感瓊漿﹐千莖鬢雪﹐煙鎖藍橋花徑。畱連暮景。但閒覓孤歡﹐彊寬秋興。醉倚修篁﹐晚風吹半醒。﹝不約舟移楊柳系﹐有緣人映桃花見。﹝前人﹐倦尋芳﹐花翁遇舊妓李憐﹐分韻同賦。﹞漸老芙蓉﹐猶自帶霜看。﹝同上。﹞墜瓶恨井﹐塵鏡迷樓﹐云閉孤燕。寄別崔徽﹐淸瘦畫圖春面。不約舟移楊柳系﹐有緣人映桃花見。敍分攜﹑悔香瘢謾﹐綠鬟輕剪。聽細雨琵琶幽怨。客鬢蒼華﹐衫袖濕徧。漸老芙蓉﹐猶自帶霜看﹐一縷情深朱戶掩。兩痕愁起靑山遠。被西風﹐又驚吹﹐夢云分散。不成又是教人恨。待倩楊花去問。﹝江月湖﹐杏花天。﹞謝娘庭院通芳徑。四無人﹑花梢轉影。幾番心事無憑準。等得靑春過盡。秋千下﹐佳期又近。算畢竟沈吟未穩。不成又是教人恨。待倩楊花去問。珠簾捲起還重下﹐怕東風吹散歌聲。﹝趙釣月﹐風入松。去病案﹕起一作上。﹞麯塵風雨亂春晴。花重寒輕。珠簾捲起還重下﹐怕春風吹散歌聲。棋倦杯頻晝永﹐粉香花艷淸明。十分無處著閒情。來覓娉婷。薔薇誤掛尋春袖﹐倩柔荑爲補香痕。苦恨啼鵑驚夢﹐何時剪燭重盟。燕子未來﹐東風無語又黃昏。琴心不度春雲遠﹐斷腸難托啼鵑。夜深猶倚﹐垂楊二十四闌。﹝陳西麓絳都春。﹞秋千倦倚﹐正海棠半拆﹐不柰春寒。雨弄晴﹐飛梭庭院繡簾閒。梅妝欲試芳情賴﹐翠顰愁入眉彎。霧蟬香冷﹐霞綃淚﹐恨襲湘蘭。悄悄池塘步晚﹐任紅醺杏靨﹐碧沁苔痕。燕子未來﹐東風無語又黃昏。琴心不度春雲遠﹐斷腸難托啼鵑。夜深猶倚﹐垂楊二十四闌。寄相思﹐偏仗柳枝。待折向尊前唱﹐柰東風吹作絮飛。﹝前人﹐戀繡衾。﹞多情無語斂黛眉。寄相思﹑偏仗柳枝。待折向尊前唱﹐柰東風吹作絮飛。歸來醉抱琵琶睡﹐正酒醒香盡漏移。無柰是梨花夢﹐被明月偏照翠帷。甚等閒﹐半委東風﹐半委小溪流水。﹝張寄閒﹐瑞鶴仙。去病案﹕溪一作橋。﹞待晴猶未。﹝同上。﹞粉蝶兒﹐守住落花不去﹐濕重尋香兩翅。怎知人一點新愁﹐寸心萬里。﹝同上。去病案﹕住一作定。﹞捲簾人睡起。放燕子歸來﹐商量春事。風光又能幾。減芳菲﹑都在賣花聲裏。吟邊眼底。披嫩綠﹑移紅換紫。甚等閒﹐半委東風﹐半委小溪流水。還是苔痕湔雨﹐竹影畱云﹐待晴猶未。蘭舟靜艤。西湖上﹑多少歌吹。粉蝶兒﹐守住落花不去﹐濕重尋香兩翅。怎知人一點新愁﹐寸心萬里。云引吟情閒遠。﹝前人﹐壺中天﹐月夕登繪幅堂與房同賦。﹞雁橫回碧﹐漸煙收極浦﹐漁唱催晚。臨水樓臺乘醉倚﹐云引吟情閒遠。露腳飛涼﹐山崗眉鎖暝﹐玉宇冰奩滿。平波不動﹐桂華低印淸淺。應是瓊斧修成﹐鉛霜壽搗就﹐舞霓裳曲徧窈窕西窗誰弄影﹐紅冷芙蓉深苑。賦雪詞工﹐畱云歌斷﹐偏惹文簫怨。人歸鶴唳﹐翠簾十二空捲。去病案﹕胡本低誤底﹐苑誤怨﹐又脫去曲子﹐今並據原集攺正。﹞斷雲過雨﹐花前歌扇﹐梅邊酒盞。﹝莫子山﹐水龍吟。﹞但良宵﹐空有亭亭霜月﹐作相思伴。﹝同上。﹞鏡寒香歇江城路﹐今度見春全賴。斷雲過雨﹐花前歌扇﹐梅邊酒盞。離思相欺﹐萬絲縈繞﹐一襟銷黯。但年光暗換。人生易感﹐西歸水﹑南飛雁。也擬與愁排遣。柰江山﹑遮攔不斷。嬌訁爲夢語﹐濕熒啼袖迷心眼。繡轂華ブ﹐錦屏羅韉﹐地拘管。但良宵﹑空有亭亭霜月﹐作相思伴。燕子銜來相思字﹐道玉瘦不禁春病。﹝楊西村﹐二郎神﹐用徐臣韻。﹞瑣窗睡起﹐閒佇立﹑海棠花影。記翠楫銀塘﹐紅牙金縷﹐杯泛梨花冷。燕子銜來相思字﹐道玉瘦不禁春病。應蝶粉半消﹐鴉云斜墜﹐暗塵侵鏡。還省。香痕唾碧﹐春衫都凝。悄一似荼蘼﹐玉肌翠帔﹐消得東風喚醒。靑杏單衣。楊花小扇﹐閒卻晚春風景。最苦是﹑蝴蝶盈盈弄晚﹐一簾風靜。宿粉殘香隨夢冷﹐落花流水和天遠。﹝前人﹐倦尋芳。﹞餳簫吹暖﹐蠟燭分煙﹐春思無限。風到棟花﹐二十四番吹徧。煙濕濃堆楊柳色﹐晝長閒墜梨花片。悄簾櫳﹐聽幽禽塵軟。背後腰肢﹐仿佛畫圖曾見。曾粉殘香隨夢冷﹐落花流水和天遠。但如今病厭厭﹐海棠池館。都將千里芳心﹐十年幽夢﹐分付與一聲啼。﹝前人﹐祝英臺近。﹞宿酲蘇﹐春夢醒﹐沈水冷金鴨。落盡桃花﹐無人掃紅雪。漸催煮酒園林﹐單衣庭院﹐春又到﹑斷腸時節。恨離別。長憶人立荼蘼﹐珠簾捲香月。幾度黃昏﹐瓊枝爲誰折。都將千里芳心﹐十年幽夢﹐分付與一聲啼。不防彩筆吟箋﹐翠尊冰醞﹐自管領一庭秋色。﹝前人﹐前調中秋。﹞月如冰﹐天似水﹐冷浸畫闌濕。桂樹風前﹐Ο香半狼藉。此翁對此良宵﹐別無可恨﹐恨只恨古人頭白。洞庭窄。誰道臨水樓臺﹐淸光最先得。萬里乾坤﹐元無片雲隔。不妨彩筆吟箋﹐翠尊冰醞﹐自管領一庭秋色。春在闌干咫尺。﹝李房﹐謁金門。去病案﹕胡本作只咫非。﹞吟望直。春在闌干咫尺。山插玉壺花倒立。雪明天混碧。曉露絲絲瓊滴。虛揭一簾云濕。猶有殘梅黃半壁。香隨流水急。明年今夜﹐玉尊知在何處。﹝前人﹐壺中天﹐登寄閒吟臺。﹞靑飈蕩碧﹐喜雲飛寥廓﹐淸透涼宇。倦鵲驚翻臺榭回﹐葉葉秋聲歸樹。珠斗斜河﹐冰輪輾霧。萬里靑冥路。香深屏翠﹐桂邊滿袖風露。煙外冷逼玻璃﹐漁郎歌杳﹐擊空明歸去。怨鶴知更蓮漏悄﹐竹裏篩金簾戶。短髮吹寒﹐閒情吟遠﹐弄影花前舞。明年今夜﹐玉尊知在何處。去病案﹕擊胡誤作系。閒簾深掩梨花雨﹐誰問東陽瘦。﹝前人﹐探芳信﹐湖上春繼周艸窗韻。﹞對芳晝。甚怕冷添衣﹐傷春疏酒。正緋桃如火﹐相看自依舊。閒簾深掩梨花雨﹐誰問東陽瘦。幾多時﹑漲綠鶯枝。墮紅鴛。堤上寶鞍驟。記艸色薰晴﹐波光搖岫。蘇小門前﹐題字尙存否。繁華短夢隨流水﹐空有詩千首。更休言﹐張緒風流似柳。幾番鶯外斜陽﹐闌干倚徧。恨楊柳庶愁不斷。﹝前人﹐祝英臺近。﹞杏花初﹐梅花過﹐時節又春半。簾影飛梭﹐輕陰小庭院。月底秋千﹐吟香醉玉﹐曾細聽歌珠一串。忍重見。描金小字﹐題情生綃合歡扇。老了劉郎﹐天遠玉簫伴。幾番鶯外斜陽﹐闌干倚徧。恨楊柳庶愁不斷。歸醉夜堂歌舞月﹐拚卻春眠。﹝李萊老﹐浪淘沙。去病案﹕卻一作廢。﹞楡火換新煙。翠柳朱檐。東風吹得落花顚。簾影翠梭懸繡帶﹐人倚秋千。猶憶十年前。西子湖邊。斜陽催入畫樓船。歸醉夜堂歌舞月﹐拚卻春眠。參差護晴窗戶。﹝王可竹﹐齊天樂﹐客長安。﹞心期暗數。總寂寞當年前酒籌花譜。付與春愁﹐小樓今夜雨。﹝同上。﹞宮煙曉散春如霧。參差護晴窗戶。柳色初分﹐餳香未冷﹐正是淸明百五。臨流笑語。映十二闌干﹐翠紅妒。短帽輕鞍﹐倦遊曾徧斷橋路。東風爲誰媚嫵。歲華頻感慨﹐雙環何許。前度劉郎﹐三生杜牧﹐贏得徵衫塵土。心期暗數。總寂寞當年前酒籌花譜。付與春愁﹐小樓今夜雨。暗粉疏紅﹐依舊爲誰勻注。都負了燕約鶯期﹐更閒卻柳煙花雨。﹝張梅崖﹐綺羅香﹐漁浦有感。﹞浦月窺檐﹐松泉漱枕﹐屏裏吳山何處。暗粉疏紅﹐依舊爲誰勻注。都負了燕約鶯期﹐更閒卻柳煙花雨。縱十分﹑春到郵亭﹐賦懷應是斷腸句。靑靑原上薺麥﹐還被東風無賴﹐翻成離。望極天﹐惟有隴云江樹。斜照帶一縷新愁﹐盡分付暮潮歸去。不階﹐待卜心期﹐落花空細數。夢魂欲渡蒼茫去﹐怕夢輕還被愁庶。﹝周艸窗﹐髙陽臺﹐寄越中諸友。去病案﹕輕一作驚。﹞小雨分江﹐殘寒迷浦﹐春容淺入蕭葭。雪霽空城﹐燕歸何處人家。夢魂欲渡蒼茫去﹐怕夢輕還被愁遮。感年華。夜汐東還﹐冷照西斜。淒淒望極王孫艸﹐認雲中楓樹﹐鷗外春沙。白髮靑山﹐可憐相對蒼華。歸鴻自趁潮回去﹐笑倦遊猶是天涯。問東風﹐先到垂楊﹐後到梅花。休綴潘郎鬢影﹐怕綠窗﹑年少人驚。﹝前人﹐聲聲慢﹐柳花。﹞燕泥沾粉﹐魚浪吹香﹐芳堤十里新晴。靜惹遊絲﹐花邊裊裊扶春。多憐飄泊﹐記章臺﹑曾挽靑靑。堪愛處﹐是撲簾嬌嫩﹐墮馬輕盈。長是河橋三月﹐做一番晴雪﹐惱亂詩魂。帶雨沾衣﹐羅襟點點離痕。休綴潘郎鬢影﹐怕綠窗﹑年少人驚。捲春去﹐剪東風﹑千樓翠云。花深深處﹐柳陰陰處﹐一片笙歌。﹝前人﹐少年遊﹐宮詞。﹞簾銷寶篆捲宮羅。蜂蝶撲飛梭。一樣東風﹐燕梁鶯院﹐那處春多。曉妝日日隨香輦﹐多在牡丹坡。花深深處﹐柳陰陰處﹐一片笙歌。一掬春情﹐斜月杏花屋。﹝王碧山﹐醉落魄。﹝小窗銀燭。輕鬟半擁釵橫玉。數聲春調淸眞曲。拂拂珠簾﹐殘影亂紅撲。垂楊學畫娥眉綠。年年芳艸迷金穀。如今休把佳期卜。一掬春情﹐斜月杏花屋。揉碎花心﹐吟碎淡黃雪。﹝前人﹐醉落魄。﹞翠簟一池秋水﹐半牀露﹑半牀月。﹝前人﹐霜天曉角。﹞恰似斷魂江上柳。越春深越瘦。﹝前人謁金門。﹞三詞俱佚。﹝今所傳花外集僅詞六十五首﹐此三則佚詞之僅存者。﹞一室秋燈﹐一庭秋雨﹐更一聲秋雁。﹝前人﹐醉蓬萊﹐歸故山。﹞掃西風門徑﹐黃葉凋零﹐白雲蕭散。柳換枯陰﹐賦歸來何晚。爽气霏霏﹐翠娥眉嫵﹐聊慰登臨眼。故國如塵﹐故人如夢﹐登髙還賴。數點寒英﹐爲誰零落﹐楚魄難招﹐暮寒堪攬。步さ荒籬﹐誰念幽芳遠。一室秋燈﹐一庭秋雨﹐更一聲秋雁。試引芳尊﹐不知消得﹐幾多依黯。昨宵風雨﹐涼到木樨屏。﹝趙元甫﹐相思引。﹞水陌紗簾小院淸。晴塵不動地花平。昨宵風雨﹐涼到木樨屏。香月照妝秋粉薄﹐水雲飛佩藕絲輕。好天良夜﹐閒理玉靴笙。重風冷楓紅舞。﹝白石﹐法曲獻仙音。﹞黃簾綠幕蕭蕭夢﹐燈前幾換秋風。﹝吳夢窗﹐塞翁吟﹐贈丁宏庵。﹞艸色新宮受﹐還跨紫陌靑驄。好花是﹑晚開紅。冷菊最香濃。黃簾綠幕蕭蕭夢﹐燈前幾換秋風。敍往約﹑桂花宮。爲別翦珍叢。雕櫳。行人去﹐秦腰褪玉﹐心事稱﹑吳女暈濃。向春夜﹑閨情賦就﹐想初寄﹑上國書時唱入眉峯。歸來共酒窈窕﹐紋窗蓮卸新蓬。雁風吹裂云痕﹐小樓一縷斜陽影。﹝丁基仲﹐水龍吟。﹞雁風吹裂云痕﹐小樓一縷斜陽影。殘蟬抱柳﹐寒蛩入戶﹐淒音忍聽。愁不禁秋﹐夢還驚客﹐靑燈孤枕。未更深﹐半是梧桐泣露﹐那更度﹑蘭宵永。空嘆銀屏金井。醉鄕醒﹑溫柔鄕冷。徵塵捲撲﹐閒花謾舞﹐何心管領。蔥指冰弦﹐蕙懷春錦﹐楚梅風韻。悵芙蓉城杳﹐藍云依黯﹐鎖巫峯瞑。淸陰一架﹐顆顆蒲萄醉花碧。﹝前人﹐六麼令。﹞詞未見畫船盡入西泠﹐閒卻半湖春色。﹝周艸窗﹐曲遊春﹐西湖。去病案﹕胡本作前人﹐而逸其詞﹐並云詞未見﹐非也。考洲漁笛譜有此作﹐𨿽字句微異﹐而實系一詞﹐特錄如下﹕禁苑東風外﹐暖絲晴絮﹐春思如織。燕約鶯期﹐惱芳情偏在﹐翠深紅隙。漠漠香塵隔。沸十里亂絲叢笛。看畫船﹐盡入西泠﹐閒卻半湖春色。柳陌。新煙凝碧﹐映簾底宮眉﹐是上游勒。輕暝籠寒﹐怕梨云夢冷﹐杏香愁冪。歌管愁寒食。柰蝶怨良宵岑寂。正滿湖碎月搖花﹐怎生去得。○樂笑翁警句凡十三則和云流出空山﹐甚年年淨洗﹐花香不了。﹝南浦﹐春水。﹞波暖綠粼粼﹐燕飛來﹐好是蘇是才曉。魚沒浪痕圓﹐流紅去﹐翻笑東風難掃。荒橋斷浦﹐柳陰撐出扁舟小。回首池塘靑欲徧﹐絕似夢中芳艸。和云流出空山﹐甚年年淨洗﹐花香不了。新綠乍生時孤村路﹑猶憶那回曾到。餘情渺渺。茂林觴詠如今悄。前度劉郎歸去後﹐溪上碧桃多少。寫不成書﹐只寄得相思一點。﹝解連環﹐孤雁。﹞詞見樂笑翁奇對。才放些晴意﹐早瘦了梅花一半。也知不做花看﹐東風何事吹散。﹝探春慢﹐雪霽。去病案﹕事一作處。﹞銀浦畱云﹐綠房迎曉﹐一抹墻腰月淡。暖玉生煙﹐懸冰解凍﹐碎滴瑤階如霰。才放些晴意﹐早瘦了梅花一半。也知不做花看﹐東風何事吹散。搖落似成秋苑。甚釀香春來﹐怕教春見。野渡舟回﹐前村門掩﹐應是不勝淸怨。次第尋芳去﹐灞橋外﹐蕙香波暖。猶妒檐聲﹐看燈人在深苑。見說新愁﹐如今也到鷗邊。﹝髙陽臺﹐西湖感春。﹞莫開簾。怕見飛花﹐怕聽啼鵑。﹝同上。﹞詞見樂笑翁奇對。醒醉一干坤。﹝眞珠簾﹐近雅軒卽事。﹞茂樹石牀同坐久﹐又卻被﹑淸風畱住。﹝同上。去病案﹕胡本脫卻字﹐今據本集補。﹞詞見樂笑翁奇對。須待月﹐許多淸﹑都付與秋。﹝聲聲慢﹐西湖。去病案﹕胡本脫附注五字。﹞詞見樂笑翁奇對。幾日不來﹐一片蒼云未掃。﹝掃花遊﹐髙疏寮東野園。﹞詞見樂笑翁奇對。春風不柰垂楊柳﹐吹卻絮云多少。﹝臺城路﹐杭友抵越﹐適湖漁捨會飲。﹞春風不柰垂楊柳﹐吹卻絮云多少。燕子人家﹐夕陽巷陌﹐行人野畦深窈。籌花鬥艸。記小航尋芳﹐斷橋初曉。那日心情﹐幾人同向近來老。銷憂何處最好。夜遊秉燭﹐猶是遲了。南浦歌闌﹐東林社冷﹐贏得如今懷抱。吟暗惱。待醉也慵聽﹐勸歸啼鳥。怕攪離愁﹐亂紅休去埽。集本作春風不暖垂楊樹。帶天香﹐吹動一身秋。﹝甘州﹐趙文升索賦散樂妓桂卿。﹞隔花窺半面﹐帶天香﹑吹動一身秋。嘆行雲流水﹐寒枝夜鵲﹐楊柳灣頭。浪打石城風急﹐難系木蘭舟。未了笙歌夢﹐倚棹西州。重省尋春樂事﹐柰如今老去﹐鬢攺花羞。指斜陽巷陌﹐都是舊曾遊。憑寄興采芳儔侶﹐且不須﹑容易說風流。爭得似﹐桃根桃葉﹐明月妝樓。忍不住低低問春。﹝慶宮春﹐都下寒食。﹞詞見樂笑翁奇對。不知能聚愁多少。﹝霜葉飛﹐毗陵宅中聞老妓歌。﹞繡屏開了﹐驚詩夢﹑嬌鶯啼破春悄。穩將譜字轉淸圓﹐正杏梁聲繞。看帖帖﹑蛾眉淡掃。不知能聚愁多少。嘆客裏淒涼﹐尙記得他年﹐雅音低唱還好。同是流落殊鄕﹐相逢何晚﹐坐對眞被花惱。眞元朝士已無多﹐但暮煙芳艸。未忘得春風窈窕。卻憐張緒如今老。且慰我畱連意﹐莫說西湖﹐那時蘇小。○詞眼凡二十六則燕嬌鶯奼。﹝潘元質﹐倦尋芳。﹞獸環半掩﹐鴛無塵﹐庭院瀟灑。樹色沈沈春盡﹐燕嬌鶯奼。夢艸池塘靑漸滿﹐海棠軒檻紅相亞。聽簫聲﹐記秦樓夜約﹐彩鸞齊跨。漸迆邐﹐更催銀箭﹐何處貪歡﹐猶系驄馬。旋剪燈花﹐兩點翠眉誰畫。香滅羞回空帳裏﹐月髙猶在重簾下。恨疏狂﹐待歸來﹐碎揉花打。綠肥紅瘦。﹝李易安﹐如夢令。﹞昨夜雨疏風驟。濃睡不消殘酒。試問卷簾人﹐卻道海棠依舊。知否。知否。應是綠肥紅瘦。寵柳嬌花。﹝前人﹐壺中天。﹞蕭條庭院﹐又斜風細雨﹐重門須閉。寵柳嬌花寒食近﹐種種惱人天气。險韻詩成﹐扶頭酒醒﹐別是閒滋味。徵鴻過盡﹐萬千心事難寄。樓上幾日春寒﹐簾垂四面﹐玉闌干慵倚。被冷香消新夢覺﹐不許愁人不起。淸露晨流﹐新桐初引﹐多少遊春意。日髙煙斂﹐更看今日晴未。去病案﹕黃叔云﹐前輩稱易安綠肥紅瘦爲佳句﹐予謂寵柳嬌花語亦甚奇俊﹐前此未有能道之者。籠燈燃月。﹝周美成﹐意難忘﹐美人。﹞衣染鵝黃。愛停歌駐拍﹐勸酒行觴。低鬟蟬影動﹐私語口脂香。荷露滴﹑竹風涼。拚劇飲沐浪。夜漸深﹐籠燈燃月﹐細與端相。知音見說無雙。解移宮換羽﹐未怕周郎。長顰知有恨﹐貪耍不成妝。些个事﹑惱人腸。待與說何妨。又恐伊尋消問息﹐瘦減容光。醉雲醒雨。﹝吳夢窗﹐解蹀躞﹐別情。﹞醉云又兼醒雨﹐楚夢時來往。倦蜂剛著梨花﹐惹遊蕩。還做一段相思﹐冷波葉舞愁紅﹐送人雙槳。暗凝想。情共天涯秋黯﹐朱橋鎖深巷。會稀投得輕分﹐頓惆悵。此去幽曲誰來﹐可憐殘照西風﹐半妝樓上。夢窗甲稿作醉云又兼醒雨。詞旨原本皆作醉云醒月﹐因上籠燈燃月而誤作雨是也。下句云楚夢時來往﹐則上句自以雲雨言矣。挑云研雪。﹝王碧山﹞詞佚。柳昏花暝。﹝史梅溪﹐雙雙燕。﹞詞見警句。翠陰香遠。﹝方千里﹐過秦樓﹐春思。﹞柳灑鵝黃﹐艸揉螺黛﹐院落雨痕才斷。蜂須霧濕﹐燕嘴泥融﹐上細風頻扇。多少艷景關心﹐長苦春光﹐疾如飛箭。對東風忍負西園淸賞﹐翠深香遠。空暗憶﹑醉走銅檔敲金鐙﹐倦迹素衣塵染。因花瘦覺爲酒情鍾﹐綠鬢幾番催變。何況向人﹐眉黛供愁﹐嬌波回倩。料想思此際﹐濃似飛紅萬點。玉嬌春怨。﹝髙竹屋﹐齊天樂。竹屋詞及各選本皆作玉嬌香怨。去病案﹕別本正作香怨。﹞詞見屬對。蝶淒蜂慘。﹝楊守齋﹐八六子﹐牡丹﹐次白雲韻。﹞怨殘紅﹐夜來無賴﹐雨催春去。但暗水新流芳恨﹐蝶淒蜂慘﹐千秋嫩綠迷空。那知國色還逢。柔弱華淸扶倦﹐輕盈洛浦臨風。細認得凝妝﹐點脂勻粉﹐露蟬聳翠﹐蕊金團玉成叢。幾許愁隨笑解﹐一聲歌轉春融。眼朦朧。憑闌干﹑半醒醉中。柳腴花瘦。﹝楊西村﹐甘州。﹞摘靑梅薦酒﹐甚殘寒猶怯薴蘿衣。正柳腴花瘦﹐綠云冉冉﹐紅雪霏霏。隔屋秦箏依約﹐誰呂春詞。回首繁華夢﹐流水斜暉。寄隱孤山山下﹐但一標飲水﹐深掩苔扉。羨靑山有思﹐白鶴忘機。悵年華不禁搔首﹐又天涯彈淚送春歸。銷魂遠﹐千山啼﹐十里荼蘼。綰燕吟鶯。﹝前人﹐���。﹞詞未見。漁煙鷗雨。﹝李秋崖﹐靑玉案﹐題艸窗詞捲。﹞燕昏鶯曉。﹝同上。去病案﹕晚一作曉。﹞吟情老盡江南句。幾千萬﹑垂絲縷。花冷絮飛寒食路。漁煙鷗雨。燕昏鶯曉﹐總入昭華譜。紅依妝倩涼生渚。環碧斜陽舊時樹。拈葉分題觴詠處。荀香猶在﹐庾愁何許﹐云冷西湖賦。翠顰紅妒。﹝王可竹﹐齊天樂﹐長安客賦。﹞詞見警句。愁煙恨粉。﹝������去病案﹕煙一作胭。﹞詞未見。月約星期。﹝樓君亮﹐玉漏遲。去病案﹕陽春白雪爲趙聞禮作。﹞絮花寒有絮花寒食路。晴絲掛日﹐綠陰吹霧。客帽欺風﹐愁滿畫船煙浦。采柱秋千散後﹐悵塵鎖﹑鶯簾燕戶。從間阻。夢云無準﹐鬢霜如許。夜永繡閣藏嬌﹐記掩扇傳歌﹐剪燈畱語。月約星期﹐細把花枝頻數。彈指一襟幽恨﹐謾空趁﹑啼鵑聲訴。深苑宇。黃昏杏花微雨。此詞亦見吳夢窗稿。然周艸窗絕妙好詞選及詞旨皆以爲樓君亮作。周陸二公與君亮同時﹐不應有誤。蓋收夢窗槁者﹐失檢點耳。雨今雲古。﹝玉田﹐長亭怨﹐別陳行之。﹞跨匹馬﹑東瀛煙樹。轉首十年﹐旅愁無數。此日重逢﹐故人猶記舊遊否。雨今雲古。更秉燭渾疑夢語。衮衮登臺﹐嘆野老﹑白頭如許。歸去。問當初鷗鷺。幾度西湖霜露。漂流最苦。便一似﹑斷蓬飛絮。情可恨﹐獨棹扁舟﹐浩歌向﹑淸風來處。有多少相思﹐都在一聲南浦。恨煙顰雨。﹝張東澤﹐祝英臺近。﹞竹間棋﹐池上字。風日共淸美。誰道春深﹐湘綠漲沙嘴更添楊柳無情﹐恨煙顰雨﹐卻不把扁舟偸擊。去千里。明日知幾重山﹐後朝幾重水。對酒相思﹐爭似且畱醉。柰何琴劍﹐而今心事﹐在月夜杜鵑聲裏。﹞燕窺鶯認。﹝鐘梅心﹐步蟾宮。﹞詞見警句。愁羅恨綺。﹝公處靜﹐水龍吟﹐雪霽登吳山。﹞畫樓紅濕斜陽﹐素妝褪出山眉翠。街聲暮起﹐塵侵鐙戶﹐月來舞地。官柳招鶯﹐水葒飄雁﹐隔年春意。黯梨云﹐散作人間好夢﹐瓊簫在﹑錦屏底。樂事輕隨流水。暗蘭消作花心計。情絲萬軸﹐因春織就﹐愁羅恨綺。暱枕迷香﹐占簾看夜﹐舊遊經醉。任孤山剩雪﹐殘梅漸賴﹐跨東風騎。移紅換紫。﹝張寄閒﹐瑞鶴仙。﹞詞見警句。聊詩換酒。﹝周艸窗﹐三犯渡江云。去病案﹕換集作喚。﹞冰溪空歲晚﹐蒼茫雁影﹐淺水落寒沙。那回乘夜興﹐云雪孤舟﹐曾訪故人家。千林未綠芳信﹐暖玉照霜華。共憑髙﹐聯詩換酒﹐瞑色奪昏鴉。堪嗟。澌鳴玉佩﹐山護云衣﹐又扁舟東下。想故園﹑天寒倚竹﹐袖薄籠紗。詩筒已是經年別﹐早暖律﹑春動香葭。愁寄遠﹐溪邊自折梅花。選歌試舞。﹝前人﹐露華。﹞暖消蕙雪﹐漸水紋漾錦﹐雲淡波溶。岸香弄蕊﹐新枝輕弱條風。次第燕歸將近﹐愛柳眉桃靨煙濃。鴛徑小﹐芳屏聚蝶﹐翠渚飄鴻。六橋舊情如夢﹐記扇底宮眉﹐花下游驄。選歌試舞﹐連宵戀醉珍叢。怕裏早鶯啼醒﹐問杏鈿誰點愁紅。心事悄﹐春嬌又入翠峯。舞句歌引。﹝前人﹐月邊嬌。﹞酥雨烘晴﹐早柳盼顰嬌﹐蘭芽愁醒。九街月淡﹐千門夜暖﹐十里寶光花影。塵凝步襪﹐送艷笑﹑爭誇輕俊。笙簫迎曉﹐翠幕捲﹑天香宮粉。少年紫曲疏狂﹐絮花蹤迹﹐夜蛾心性。戲叢圍錦﹐鐙簾轉玉﹐拚卻舞句歌引。前歡漫省。又輦路東風吹鬢。醺醺倚醉﹐任夜深春冷。三生春夢。������詞未見。﹝去病案﹕上四則胡氏均稱詞未見。今除三生春夢不可考﹐余均從艸窗詞補入。﹞○單字集虛凡三十三字單看正待乍怕總問愛柰似但料想更算況悵快早盡嗟憑嘆方將未已應若莫念甚○兩字集虛文缺。○三字集虛文缺。詞源云﹕詞與詩不同﹐詞之語句有二字三字四字至八字者。堆疊實字﹐讀且不通﹐況付之雪兒乎。合用虛字呼喚﹐單字如正﹑但﹑甚﹑任之類﹐兩字如莫是﹑還又﹑那堪之類﹐三字如更能消﹑最無端﹑又卻是之類。此等虛字﹐卻要用之得其所。若能盡用虛字﹐語句自活﹐必不質實﹐觀者無掩卷之誚。案陸輔之本詞源之說﹐列虛字近雅者﹐以示人也。明刻單行本﹐尙存兩字集虛﹑三字集虛之目﹐其文全缺。說郛本並目缺之矣。今依明本存其目﹐缺其文焉﹐不復補之﹐以意逆志﹐自能得之矣。詞用虛字貴得所﹐雅則得所耳。當時俳體頗俗﹐屯田最甚﹐淸眞不免時見。白石﹑玉田﹐無不雅者也。○詞旨暢舊序詞旨一卷﹐元陸輔之撰。序云「余從樂笑翁遊﹐命韶暫作詞旨。」是輔之名韶也。汪玉珊瑚网云「汾湖居士陸行直輔之﹐有家妓名卿卿者﹐友人張叔夏賦淸平樂贈之。後二十一年﹐行直官翰林典籍歸﹐叔夏﹑卿卿俱下世﹐作碧梧蒼石圖﹐書叔夏詞於捲端﹐且和其韻。」則是輔之名行直矣。明刻本詞旨又題陸友仁撰﹐是之又名友仁也。楊廉夫東維子集云「元松陵陸子敬﹐居汾湖北﹐壘石爲山﹐樹梅成林﹐取姜白石詞語﹐名其軒曰舊時月色。」則輔之又字子敬。顧嗣立元詩選癸集云「陸行直﹐字季道﹐一字徳恭﹐一作季衡﹐吳人﹐居於甫裏﹐自號湖天居士。翰林典籍﹐致政歸﹐善畫。有別墅在淞江之南﹐分湖之東。」所謂韶以友仁二名﹐與夫子敬輔之二字皆不及稱﹐所書三字﹐又自殊異。今詳核之﹐蓋本名韶﹐故字徳恭。攺名友仁﹐故字輔之。後名行直﹐故字子敬。其名屢更﹐字因名立﹐諸書記載﹐隨舉不備﹐不足怪也。輔之生平﹐足見涯略矣。詞旨爲書﹐皆述叔夏論詞之旨﹐與叔夏詞源同條共貫。計論詞七則﹐言簡意明﹐能撮其要。采時流詞中偶句工煉者﹐名曰屬對﹐凡三十八則。而樂笑翁奇對二十三則次之。名詞之意遠辭雋者﹐名曰警句﹐凡九十二則。而樂笑翁警句十三則次之﹐以著受學之源也。又詞眼二十六則﹐示人煉字之法。單字集虛三十三字﹐教人用虛字﹐須擇近雅者﹐不可太俗也。詞肇於唐﹐盛於五代﹐時皆小令。北宋之時﹐慢曲乃作﹐字句較多﹐行气通脈﹐全仗虛字。時人又雜以俳體﹐虛字流入鄙俗。玉田言之於前﹐輔之所由力爲防閒也。共凡七類﹐篇帙無多﹐詞之矩範﹐不出此也。流覽是編﹐取詞源注之﹐所列詞句﹐取原詞綴於下﹐俾前人精神﹐輔之微意﹐軒豁呈露﹐閱者事半工倍矣。所列詞有已佚者﹐卷中詳之。刊訛補脫寫定字增﹐分爲二卷﹐題曰暢者﹐言暢其旨也。楊雄有言﹐雕虫小技﹐壯夫不爲﹐言賦也。賦且然﹐況詞乎。然小道可觀﹐必先利器﹐雄不長辭賦﹐必不能作是言。捨法以求﹐𨿽耄耋不能雕一虫﹐又烏可輕其技耶。輔之具苦心於前﹐不可任其沒滅﹐爲此以益方來。孟子曰「大匠誨人﹐必以規矩。」斯亦良工之苦心也夫。光緒二十二年丙申三月﹐胡元儀序。

