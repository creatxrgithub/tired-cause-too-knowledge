詞源﹝宋﹞張炎

詞源卷上五音相生宮屬土﹐君之象﹐爲信﹐徵所生。其聲濁﹐生數五﹐成數十。宮﹐中也﹐居中央﹐暢四方﹐唱始施生﹐爲四聲之綱。商屬金﹐臣之象﹐爲義﹐宮所生。其聲次濁﹐生數四﹐成數九。商﹐章也﹐物成就可章度也。角屬木﹐民之象﹐爲仁﹐羽所生。其聲半淸半濁﹐生數三﹐成數八。角﹐觸也﹐物觸地而戴芒角也。徵屬火﹐事之象﹐爲禮﹐角所生。其聲次淸﹐生數二﹐成數七。徵﹐祉也﹐物盛大而繁祉也。羽屬水﹐物之象﹐爲智﹐商所生。其聲最淸﹐生數一﹐成數六。羽﹐宇也﹐物聚藏宇覆之也。陽律陰呂合聲圖聲生於日﹐律生於辰。日爲十母﹐甲乙角也﹐丙丁徵也﹐戊己宮也﹐庚辛商也﹐壬癸羽也。辰爲十二子﹐六陽爲律﹐六陰爲呂。一曰黃鐘﹐元間大呂。二曰太簇﹐二間夾鐘。三曰姑洗﹐三間仲呂。四曰蕤賓﹐四間林鐘。五曰夷則﹐五間南呂。六曰無射﹐六間應鐘。此陰陽聲律之名也。律呂隔八相生圖自黃鐘律爲宮。從本律數八至林鐘爲徵。林鐘數八至太簇爲商。太簇數八至南呂爲羽。南呂數八至姑洗爲角。姑洗數八至應鐘爲閏宮。應鐘數八至蕤賓爲閏徵。謂之七調。黃鐘﹐所以宣養六气九徳也。又曰﹕黃者﹐中之色也。鐘者﹐種也。又曰﹕黃者﹐中和之气。太簇﹐所以金奏贊揚出滯也。又曰﹕言萬物簇生也。又曰﹕陽气旣大﹐奏地而達出也。顏氏曰﹕奏﹐進也。又曰﹕萬物始大﹐湊地而出之也。姑洗﹐所以修潔百物﹐考神納賓也。又曰﹕萬物洗生。又曰﹕姑﹐必也。洗﹐潔也。言陽气洗物﹐必使之潔也。又曰﹕姑者故也﹐洗者鮮也﹐萬物去故就新﹐莫不鮮明也。蕤賓﹐所以安靖神人﹐獻酬交酢也。又曰﹕陰气幼少故曰蕤﹐萎陽不用事故曰賓。又曰﹕蕤﹐繼也。賓﹐導也。言陽始導陰气﹐使繼萬物也。又曰﹕蕤者下也﹐賓者敬也﹐言陽气上極﹐陰气始起﹐故賓敬也。夷則﹐所以詠歌九則﹐平安無貳也。又曰﹕言陰气之賊萬物也。又曰﹕則﹐法也。言陽气正法度﹐使陰气夷當傷之物也。又曰﹕夷﹐傷也。則﹐法也。萬物始傷﹐被刑法也。無射﹐所以宣布哲人之令徳﹐示民軌儀也。又曰﹕陰气盛用事﹐陽气無餘也。又曰﹕射﹐厭也。言陽气究物﹐而使陰气畢剝落之﹐終而復始﹐無厭已也。又曰﹕射者終也﹐言萬物隨陽而終﹐當復隨陰而起﹐無有終已也。大呂﹐助宣物也。又曰﹕呂﹐助也。言陰气大旅助黃鐘﹐宣气而牙物也。又曰﹕其於十二子爲醜﹐丑者紐也﹐言陽气在上未降﹐萬物厄紐未敢出。又曰﹕大者大也﹐呂者拒也﹐言陽气欲出﹐陰不許也。夾鐘﹐出四隙之細也。又曰﹕言陰陽相夾廁也。又曰﹕言陰气夾助太簇﹐宣四方之气而出種物也﹐又曰﹕夾者孚甲也﹐言萬物孚甲﹐種類分也。中呂﹐宣中气也。又曰﹕言萬物盡旅而西行也。又曰﹕言微陰始起未成﹐著於其中﹐旅助姑洗﹐宣气齊物也。又曰﹕言陽气將極中充大也。林鐘﹐和展百事﹐使莫不任肅純恪也。又曰﹕林﹐君也﹐言陰气受任﹐助蕤賓君主種物﹐使長大茂盛也。又曰﹕言萬物就隕﹐气林林然。又曰﹕林者眾也﹐言萬物成就﹐種類多也。南呂﹐贊揚秀也。又曰﹕言萬物之旅入藏也。又曰﹕言陰气旅助夷則﹐任成萬物也。又曰﹕南﹑任也﹐言陽气尙任﹐包大生薺麥也。應鐘﹐均利器用﹐俾應復也。又曰﹕陽气之應不用事也。又曰﹕言陰气應無射﹐該藏萬物﹐於十二子爲亥﹐亥者該也﹐言萬物應陽而動﹐下藏也。气始於冬至﹐律本於黃鐘﹐或損或益﹐以生商角徵羽。陽下生陰﹐陰上生陽。下生者﹐倍其實﹐三其法。上生者﹐四其實﹐三其法。故黃鐘長九寸﹐倍之爲十八﹐三之爲六﹐而生林鐘之長。林鐘長六寸﹐四之爲二十四﹐三之爲八﹐而生太簇之長。此律呂損益相生之說也。律呂隔八相生黃鐘爲父﹐陽律。三分損一﹐下生林鐘。∧∧林鐘爲母﹐陰呂。三分益一﹐上生太簇。∧マ太簇爲子﹐陽律。三分損一﹐下生南呂。マフ南呂爲子妻﹐陰呂。三分益一﹐上生姑洗。フ一姑洗爲孫﹐陽律。三分損一﹐下生應鐘。一〢應鐘爲孫妻﹐陰呂。三分益一﹐上生蕤賓。〢Ｌ蕤賓爲曾孫﹐陽律。三分損一﹐下生大呂。Ｌマ下劃綫代表圓圈﹐下同大呂爲曾孫妻﹐陰呂。三分益一﹐上生夷則。マフ夷則爲元孫﹐陽律。三分損一﹐下生夾鐘。フ一夾鐘爲元孫妻﹐陰呂。三分益一﹐上生無射。一〢無射爲來孫﹐陽律。三分損一﹐下生仲呂。〢ㄅ仲呂爲來孫妻﹐陰呂。三分益一﹐上生黃鐘。ㄅＡ律生八十四調宮徵商羽角閏宮閏徵黃林太南始應蕤大夷夾無仲黃林太南姑應蕤大夷夾無仲黃林太南姑應蕤大夷夾無仲黃林太南姑應蕤大夷夾無仲黃林太南姑應蕤大夷夾無仲黃林太南姑應蕤大夷夾無仲黃林太南姑應蕤大夷夾無仲土火金水木太陰太陽古今譜字黃大太夾姑仲蕤林夷南無限黃淸大淸太淸夾淸合下四四下一一上勾尺下工工下凡凡六下五515Aママ一一ㄅＬ∧フフ〢〢幺可可可上加一橫四宮淸聲今雅俗樂管色﹐並用寄四宮淸聲煞﹐與古不同。

幺六字﹐黃鐘淸聲。可下五字﹐大呂淸聲。可五字﹐太簇淸聲。可上加一橫髙五字﹐夾鐘淸聲。十二律呂十二律呂﹐各有五音﹐演而爲宮爲調。律呂之名總八十四﹐分月律而屬之。今雅俗只行七宮十二調﹐而角不預焉。黃鐘宮黃鐘宮俗名下宮同正黃鐘官Ａ本律合大雪中聲子之气黃鐘商大石調マ太簇四黃鐘角正黃鐘宮角一姑洗1A幺二字同用黃鐘變正黃鐘宮轉徵Ｌ蕤賓勾黃鐘徵正黃鐘宮正徵∧林鐘尺十一月陽律冬至正聲黃鐘羽般涉調フ南呂工黃鐘閏大石角〢應鐘凡大呂宮大呂宮俗名髙宮マ本律下四小寒中聲醜之气大呂商髙大石調一夾鐘下一大呂角髙宮角ㄅ中呂上マ可二字同用大呂變髙宮變徵∧林鐘尺大呂徵髙宮正徵フ夷則下工十二月大寒陰呂正聲大呂羽髙般涉調〢無射下凡大呂閏髙大石角Ａ黃鐘合太簇宮太簇宮俗名中管髙宮マ本律四立春中聲寅之气太簇商中管髙大石調一姑洗一太簇角中管髙宮角Ｌ蕤賓勾マ可二字同用太簇變中管髙宮變徵フ夷則下工太簇徵中管髙宮正徵フ南呂工正月雨水陽律正聲太簇羽中管髙般涉調〢應鐘凡太簇閏中管髙大石角マ大呂下四夾鐘宮夾鐘宮俗名中呂宮一本律下一驚蟄中聲卯之气夾鐘商雙調ㄅ中呂上夾鐘角中呂正角∧林鐘尺一可上加一橫二字同用夾鐘變中呂變徵フ南呂工夾鐘徵中呂正徵〢無射下凡二月春分陰呂正聲夾鐘羽中呂調Ａ黃鐘合夾鐘閏雙角マ太簇四姑洗宮姑洗宮俗名中管中呂宮一本律一淸明中聲辰之气姑洗商中管雙調Ｌ蕤賓勾姑洗角中管中呂角フ夷則下工一姑洗變中管中呂變徵〢無射下凡姑洗徵中管中呂正徵〢應鐘凡三月谷雨陽律正聲姑洗羽中管中呂調マ大呂下四姑洗閏中管雙角一夾鐘下一仲呂宮仲呂宮俗名道宮ㄅ勺本律上仲立夏中聲巳之气仲呂商小石調∧林鐘尺仲呂角道宮角フ南呂工ㄅ仲呂變道宮變徵〢應鐘凡仲呂徵道宮正徵Ａ黃鐘合四月小滿陰呂正聲仲呂羽正平調マ太簇四仲呂閏小石角一姑洗一蕤賓宮蕤賓宮俗名中管道宮Ｌ本律勾芒種中聲午之气蕤賓商中管小石調フ夷則下工蕤賓角中管道宮角〢無射下凡Ｌ蕤賓變中管道宮變徵Ａ黃鐘合蕤賓徵中管道宮正徵マ大呂下四五月夏至陽律正聲蕤賓羽中管正平調一夾鐘下一蕤賓閏中管小石角ㄅ中呂上林鐘宮林鐘宮俗名南呂宮∧本律尺小暑中聲未之气林鐘商歇指調フ南呂工林鐘角南呂角〢應鐘凡∧林鐘變南呂變徵マ大呂下四林鐘徵南呂正徵マ太簇四六月大暑陰呂正聲林鐘羽髙平調一姑洗一林鐘閏歇指角Ｌ蕤賓勾夷則宮夷則宮俗名仙呂宮フ本律下工立秋中聲申之气夷則商商調〢無射下凡夷則角仙呂角Ａ黃鐘合➆夷則變仙呂變徵マ太簇四夷則徵仙呂正徵一夾鐘下一七月處暑陽律正聲夷則羽仙呂調ㄅ中呂上夷則閏商角∧林鐘尺南呂宮南呂宮俗名中管仙呂宮フ本律工白露中聲酉之气南呂商中管雙調〢應鐘凡南呂角中管仙呂角マ大呂下四『南呂變中管仙呂變徵一夾鐘下一南呂徵中管中呂正徵一姑洗一八月秋分陰呂正聲南呂羽中管仙呂調Ｌ蕤賓勾南呂閏中管商角フ夷則下工無射宮無射宮俗名黃鐘宮〢本律下凡寒露中聲戌之气無射商越調Ａ黃鐘合無射角黃鐘角マ太簇四➃無射變黃鐘變徵一姑洗一無射徵黃鐘正徵ㄅ中呂上九月霜降陽律正聲無射羽羽調∧林鐘尺無射閏越角フ南呂工應鐘宮應鐘宮俗名中管黃鐘宮〢本律凡立冬中聲亥之气應鐘商中管越調マ大呂下四應鐘角中管黃鐘角一夾鐘下一¨應鐘變中管黃鐘變徵ㄅ中呂上應鐘徵中管黃鐘正徵Ｌ蕤賓勾十月小雪陰呂正聲應鐘羽中管羽調フ夷則下工應鐘閨中管越調〢無射下凡管色應指字譜幺六〢凡フ工∧尺ㄅ上一一マ4L勾Ａ合可五河尖一何尖上〢可尖凡〢大大住ㄌ小住〢掣ㄅ折ハ大凡h打宮調應指譜七宮黃鐘宮〢仙呂宮フ舊刻フ誤作ㄅ正宮Ａ髙宮マ舊刻マ誤作可南呂宮∧中呂宮一道宮ㄅ十二調大石調マ小石調∧般涉調Ｌ舊刻フ誤作Ａ歇指調Ｌ越調幺A仙呂調ㄅ舊刻ㄅ誤作A中呂調Ａ舊刻Ａ誤作ㄅ正平調マ髙平調一雙調ㄅ黃鐘羽∧商調〢律呂四犯宮犯商商犯羽羽犯角角歸本宮黃鐘宮無射商夾鐘羽無射閏大呂宮應鐘商姑洗羽應鐘閏太簇宮黃鐘商仲呂羽黃鐘閏夾鐘宮大呂商蕤賓羽大呂閏姑洗宮太簇商林鐘羽太簇閏仲呂宮夾鐘商夷則羽夾鐘閏蕤賓宮姑洗商南呂羽姑洗閏林鐘宮仲呂商無射羽仲呂閏夷則宮蕤賓商應鐘羽蕤賓閏南呂宮林鐘商黃鐘羽林鎰閏無射宮夷則商大呂羽夷則閏應鐘宮南呂商大簇羽南呂閏以宮犯宮爲正犯﹐以宮犯商爲側犯﹐以宮犯羽爲偏犯﹐以宮犯角爲旁犯﹐以角犯宮爲歸宮﹐周而復始。姜白石云﹕凡曲言犯者﹐謂以宮犯商商犯宮之類。如道調宮上字住﹐雙調亦上字住﹐所住字同﹐故道調曲中犯雙調﹐或雙調曲中犯道調﹐其他準此。唐人樂書云﹕犯有正﹑旁﹑偏﹑側﹐宮犯宮爲正宮﹐犯商爲旁宮﹐犯角爲偏宮﹐犯羽爲側宮﹐此說非也。十二宮所住字各不同﹐不容相犯。十二宮特可以犯商角羽耳。結聲正訛商調是〢字結聲﹐用折而下。若聲直而髙﹐不折或成幺字﹐卽犯越調。仙呂宮是フ字結聲﹐用平直而微髙。若微折而下﹐則成〢字﹐卽犯黃鐘宮。正平調是マ字結聲﹐用平直而去。若微折而下﹐則成ㄅ字﹐卽犯仙呂調。道宮是ㄅ字結聲﹐要平下。若太下而折﹐則帶∧一雙聲﹐卽犯中呂官。髙宮是可字結聲﹐要淸髙。若平下﹐則成マ字﹐犯大石。微髙則成幺字﹐犯正宮。南呂宮是∧字結聲﹐用平而去。若折而下﹐則成一字﹐卽犯髙平調。右數宮調﹐腔韻相近﹐若結聲轉入別宮調﹐謂之走腔。若髙下不拘﹐乃是諸宮別調矣。謳曲旨要歌曲令曲四掯勻﹐破近六均慢八均。官拍艷拍分輕重﹐七敲八掯靸中淸。大頓聲長小頓促﹐小頓才斷大頓續。大頓小住當韻住﹐丁住無牽逢合六。慢近曲子頓不疊﹐歌颯連珠疊頓聲。反掣用時須急過﹐折拽悠悠帶漢音。頓前頓後有敲背﹐聲拖字拽疾爲勝。抗聲特起直須髙﹐抗與小頓皆一掯。腔平字側莫參商﹐先須道字後還腔。字少聲多難過去﹐助以餘音始繞梁。忙中取气急不亂﹐停聲待拍慢不斷。好處大取气流連﹐拗則少入气轉換。哩字引濁羅字淸﹐住乃哩囉頓�﹝口﹢夌﹞諭。大頭花拍居第五﹐疊頭艷拍在前存。舉本輕圓無磊磈﹐淸濁髙下縈縷比。若無含韻彊抑揚﹐卽爲叫曲念曲矣。

詞源卷下古之樂章﹑樂府﹑樂歌﹑樂曲﹐皆出於雅正。粵自隋﹑唐以來﹐聲詩間爲長短句。至唐人則有尊前﹑花間集。迄於崇寧﹐立大晟府﹐命周美成諸人討論古音﹐審定古調﹐淪落之後﹐少得存者。由此八十四調之聲稍傳。而美成諸人又復增演慢曲﹑引﹑近﹐或移宮換羽﹐爲三犯﹑四犯之曲﹐按月律爲之﹐其曲遂繁。美成負一代詞名﹐所作之詞﹐渾厚和雅﹐善於融化詞句﹐而於音譜﹐且間有未諧﹐可見其難矣。作詞者多效其體制﹐失之軟媚﹐而無所取。此惟美成爲然﹐不能學也。所可仿效之詞﹐豈一美成而已。舊有刊本六十家詞﹐可歌可誦者﹐指不多屈。中間如秦少遊﹑髙竹屋﹑姜白石﹑史邦卿﹑吳夢窗﹐此數家格調不侔﹐句法挺異﹐俱能特立淸新之意﹐刪削靡曼之詞﹐自成一家﹐各名於世。作詞者能取諸人之所長﹐去諸人之所短﹐精加玩味﹐象而爲之﹐豈不能與美成輩爭雄長哉。余疎陋謭才﹐昔在先人侍側﹐聞楊守齋﹑毛敏仲﹑徐南溪諸公商搉音律﹐嘗知緒餘﹐故生平好爲詞章﹐用功踰四十年﹐未見其進。今老矣﹐嗟古音之寥寥﹐慮雅詞之落落﹐僭述管見﹐類列於後﹐與同志者商略之。音譜詞以協音爲先﹐音者何﹐譜是也。古人按律制譜﹐以詞定聲﹐此正聲依永律和聲之遺意。有法曲﹐有五十四大曲﹐有慢曲。若曰法曲﹐則以倍四頭管品之﹐卽蓽篥也。其聲淸越。大曲則以倍六頭管品之﹐其聲流美。卽歌者所謂曲破﹐如望瀛﹐如獻仙音﹐乃法曲﹐其源自唐來。如六麼﹐如降黃龍﹐乃大曲﹐唐時鮮有聞。法曲有散序﹑歌頭﹐音聲近古﹐大曲有所不及。若大曲亦有歌者﹐有譜而無曲﹐片數與法曲相上下。其說亦在歌者稱停緊慢﹐調停音節﹐方爲絕唱。惟慢曲引近則不同。名曰小唱﹐須得聲字淸圓﹐以啞篳篥合之﹐其音甚正﹐簫則弗及也。慢曲不過百餘字﹐中間抑揚髙下﹐丁﹑抗﹑掣﹑拽﹐有大頓﹑小頓﹑大住﹑小住﹑打﹑掯等字。眞所謂上如抗﹐下如墜﹐曲如折﹐止如槁木﹐倨中矩﹐句中鉤﹐匯匯乎端如貫珠之語﹐斯爲難矣。先人曉暢音律﹐有寄閒集﹐旁綴音譜﹐刊行於世。每作一詞﹐必使歌者按之﹐稍有不協﹐隨卽攺正。曾賦瑞鶴仙一詞云「捲簾人睡起。放燕子歸來﹐商量春事。芳菲又無幾。減風光都在﹐賣花聲裏。吟邊眼底。被嫩綠﹑移紅換紫。甚等閒﹑半委東風﹐半委小橋流水。還是苔痕湔雨﹐竹影畱云﹐做晴猶未。繁華迆邐。西湖上﹑多少歌吹。粉蝶兒﹑撲定花心不去﹐閒了尋香兩翅。那知人一點新愁﹐寸心萬里。」此詞按之歌譜﹐聲字皆協﹐惟撲字稍不協﹐遂攺爲守字﹐乃協。始知雅詞協音﹐𨿽一字亦不放過﹐信乎協音之不易也。又作惜花春起早云「鎖窗深」﹐深字音不協﹐攺爲幽字﹐又不協﹐攺爲明字﹐歌之始協。此三字皆平聲﹐胡爲如是。蓋五音有唇齒喉舌鼻﹐所以有輕淸重濁之分﹐故平聲字可爲上入者此也。聽者不知宛轉遷就之聲﹐以爲合律﹐不詳一定不易之譜﹐則曰失律。矧歌者豈特忘其律﹐抑且忘其聲字矣。述詞之人﹐若只依舊本之不可歌者﹐一字塡一字﹐而不知以訛傳訛﹐徒費思索。當以可歌者爲工﹐雜有小疵﹐亦庶幾耳。拍眼法曲大曲慢曲之次﹐引近輔之﹐皆定拍眼。蓋一曲有一曲之譜﹐一均有一均之拍﹐若停聲待拍﹐方合樂曲之節。所以眾部樂中用拍板﹐名曰齊樂﹐又曰樂句﹐卽此論也。南唐書云「王感化善歌謳﹐聲振林木﹐系之樂部爲歌板色。」後之樂棚前用歌板色二人﹐聲與樂聲相應﹐拍與樂拍相合。按拍二字﹐其來亦古。所以舞法曲大曲者﹐必須以指尖應節﹐俟拍然後轉步﹐欲合均數故也。法曲之拍﹐與大曲相類﹐每片不同﹐其聲字疾徐﹐拍以應之。如大曲降黃龍﹑花十六﹐當用十六拍。前衮﹑中衮﹐六字一拍。要停聲待拍﹐取气輕巧。煞衮則三字一拍﹐蓋其曲將終也。至曲尾數句﹐使聲字悠揚﹐有不忍絕響之意﹐似餘音繞梁爲隹。惟法曲散序無拍﹐至歌頭始拍。若唱法曲大曲慢曲﹐當以手拍﹐纏令則用拍板。嘌吟說唱諸宮調則用手調兒﹐亦舊工耳。此句似有誤字。慢曲有大頭曲﹑疊頭曲﹐有打前拍﹑打後拍﹐拍有前九後十一﹐內有四艷拍。引近則用六均拍﹐外有序子﹐與法曲散序中序不同。法曲之序一片﹐正合均拍。俗傳序子四片﹐其拍頗碎﹐故纏令多用之。繩以慢曲八均之拍不可。又非慢二急三拍與三臺相類也。曲之大小﹐皆合均聲﹐豈得無拍。歌者或斂袖﹐或掩扇﹐殊亦可曬﹐唱曲苟不按拍﹐取气決是不勻﹐必無節奏﹐是非習於音者﹐不知也。制曲作慢詞﹐看是甚題目﹐先擇曲名﹐然後命意。命意旣了﹐思量頭如何起﹐尾如何結﹐方始選韻﹐而後述曲。最是過片﹐不要斷了曲意﹐須要承上接下。如姜白石詞云「曲曲屏山﹐夜涼獨自甚情緒。」於過片則云「西窗又吹暗雨。」此則曲之意脈不斷矣。詞旣成﹐試思前後之意不相應﹐或有重疊句意﹐又恐字面粗疎﹐卽爲修攺。攺畢﹐淨寫一本﹐展之几案間﹐或貼之壁。少頃再觀﹐必有未穩處﹐又須修攺。至來日再觀﹐恐又有未盡善者﹐如此攺之又攺﹐方成無瑕之玉。倘急於脫稿﹐倦事修擇﹐豈能無病﹐不惟不能全美﹐抑且未協音聲。作詩者且猶旬鍛月練﹐況於詞乎。句法詞中句法﹐要平妥精粹。一曲之中﹐安能句句髙妙﹐只要拍搭襯副得去﹐於好發揮筆力處﹐極要用功﹐不可輕易放過﹐讀之使人擊節可也。如東坡楊花詞云「似花還似非花﹐也無人惜從教墜」。又云「春色三分﹐二分塵土﹐一分流水。」如美成風流子云「鳳閣繡幃深幾許﹐聽得理絲簧。」如史邦卿春雨雲﹕「臨斷岸﹑新綠生時﹐是落紅﹑帶愁流處。」燈夜云「自憐詩酒瘦﹐難應接許多春色。」如吳夢窗登靈巖云「連呼酒﹐上琴臺去﹐秋與云平。」閏重九云「簾半捲﹐帶黃花﹑人在小樓。」姜白石揚州慢云「二十四橋仍在﹐波心蕩﹐冷月無聲。」此皆平易中有句法。字面句法中有字面﹐蓋詞中一个生硬字用不得。須是深加煆煉﹐字字敲打得響﹐歌誦妥澑﹐方爲本色語。如賀方回﹑吳夢窗﹐皆善於煉字面﹐多於溫庭筠﹑李長吉詩中來。字面亦詞中之起眼處﹐不可不畱意也。虛字詞與詩不同﹐詞之句語﹐有二字﹑三字﹑四字﹐至六字﹑七﹑八字者﹐若堆疊實字﹐讀且不通﹐況付之雪兒乎。合用虛字呼喚﹐單字如正﹑但﹑任﹑甚之類﹐兩字如莫是﹑還又﹑那堪之類﹐三字如更能消﹑最無端﹑又卻是之類﹐此等虛字﹐卻要用之得其所。若使盡用虛字﹐句語又俗﹐𨿽不質實﹐恐不無掩卷之誚。淸空詞要淸空﹐不要質實。淸空則古雅峭拔﹐質實則凝澀晦昧。姜白石詞如野雲孤飛﹐去畱無迹。吳夢窗詞如七寶樓臺﹐眩人眼目﹐碎拆下來﹐不成片段。此淸空質實之說。夢窗聲聲慢云「檀欒金碧﹐婀娜蓬萊﹐遊雲不蘸芳洲。」前八字恐亦太澀。如唐多令云「何處合成愁。離人心上秋。縱芭蕉不雨也颼颼。都道晚涼天气好﹐有明月﹑怕登樓。前事夢中休。花空煙水流。燕辭歸﹑客尙淹畱。垂柳不縈裙帶住﹐謾長是﹐系行舟。」此詞疎快﹐卻不質實。如是者集中尙有﹐惜不多耳。白石詞如疎影﹑暗香﹑揚州慢﹑一萼紅﹑琵琶仙﹑探春﹑八歸﹑淡黃柳等曲﹐不惟淸空﹐又且騷雅﹐讀之使入神觀飛越。意趣詞以意趣爲主﹐要不蹈襲前人語意。如東坡中秋水調歌云「明月幾時有﹐把酒問靑天。不知天上宮闕﹐今夕是何年。我欲乘風歸去﹐又恐瓊樓玉宇﹐髙處不勝寒。起舞弄淸影﹐何似在人間。轉珠簾﹐開繡戶﹐照無眠。不應有恨﹐何事長向別時圓。人有悲歡離合﹐月有陰睛圓缺﹐此事古難全。但願人長久﹐千里共嬋娟。」夏夜洞仙歌云「冰肌玉骨﹐自淸涼無汗。水殿風來暗香滿。繡簾開﹐一點明月窺人﹐人未寢﹐欹枕釵橫鬢亂。起來攜素手﹐庭戶無聲﹐時見疎星度河漢。試問夜如何﹐夜已三更﹐金波淡﹑玉繩低轉。但屈指西風幾時來﹐又不道流年﹐暗中偸換。」王荊公金陵懷古桂枝香雲「登臨送目。正故國晚秋﹐天气初肅。千里澄江似練﹐翠峯如簇。徵帆去棹斜陽裏﹐背西風﹑酒旗斜矗。彩舟雲淡﹐星河鷺起﹐畫圖難足。嘆往昔豪華競逐。悵門外樓頭﹐悲恨相續。千古憑髙﹐對此謾嗟榮辱。六朝舊事隨流水﹐但寒煙衰艸凝綠。至今商女﹐時時猶唱﹐後庭遺曲。」姜白石暗香賦梅云「舊時月色﹐算幾番照我﹐梅邊吹笛。喚起玉人﹐不管淸寒與攀摘。何遜而今漸老﹐都忘卻春風詞筆。但怪得竹外疎花﹐香冷入瑤席。江國。正寂寂。嘆寄與路遙﹐夜雪初積。翠尊易泣。紅萼無言耿相憶。長記曾攜手處﹐千樹壓西湖寒碧。又片片吹盡也﹐幾時見得。」疎影云「苔枝綴玉﹐有翠禽小小﹐枝上同宿。客裏相逢﹐籬角黃昏﹐無言自倚修竹。昭君不慣胡沙遠﹐但暗憶江南江北。想佩環月下歸來﹐化作此花幽獨。猶記深宮舊事﹐那人正睡裏﹐飛近蛾綠。莫似春風﹐不管盈盈﹐早與安排金屋。還教一片隨波去﹐又卻怨玉龍哀曲。等恁時重覓幽香﹐已入小窗橫幅。」此數詞皆淸空中有意趣﹐無筆力者未易到。用事詞用事最難﹐要體認著題﹐融化不澀。如東坡永遇樂云「燕子樓空﹐佳人何在﹐空鎖樓中燕。」用張建封事。白石疏影云「猶記深宮舊事﹐那人正睡裏﹐飛近蛾綠。」用壽陽事。又云「昭君不慣胡沙遠﹐但暗憶江南江北。想佩環月下歸來﹐化作此花幽獨。」用少陵詩。此皆用事﹐不爲事所使。詠物詩難於詠物﹐詞爲尢難。體認稍眞﹐則拘而不暢﹐模寫差遠﹐則晦而不明。要須收縱聯密﹐用事合題。一段意思﹐全在結句﹐斯爲絕妙。如史邦卿東風第一枝詠春雪云「巧翦蘭心﹐偸黏艸甲﹐東風欲障新暖。謾疑碧瓦難畱﹐信知暮寒較淺。行天入鏡﹐做弄出輕松纖軟。料故園不捲重簾﹐誤了乍來雙燕。靑未了﹑柳回白眼。紅欲斷﹑杏開素面。舊遊憶著山陰﹐後盟遂妨上苑。燻鑪重熨﹐便放慢春衫鍼綫。恐鳳鞾挑菜歸來﹐萬一灞橋相見。」綺羅香詠春雨雲﹕「做冷欺花﹐將煙困柳﹐千里偸催春暮。盡日冥迷﹐愁裏欲飛還住。驚粉重﹑蝶宿西園﹐喜泥潤﹑燕歸南蒲。最妨他﹑佳約風流﹐鈿車不到杜陵路。沈沈江上望極﹐還被春潮晚急﹐難尋官渡。隱約遙峯﹐和淚謝娘眉嫵。臨斷岸﹑新綠生時﹐是落紅﹑帶愁流處。記當日門掩梨花﹐翦燈深夜語。」雙雙燕詠燕云「過春社了﹐度簾幕中間﹐去年塵冷。差池欲住﹐試入舊巢相並。還相雕梁藻井。又軟語商量不定。飄然快拂花梢﹐翠尾分開紅影。芳徑。芹泥雨潤。愛貼地爭飛﹐競誇輕俊。紅樓歸晚﹐看足柳昏花暝。應自棲香正穩。便忘了天涯芳信。愁損玉人﹐日日畫欄獨憑。」白石暗香疎影詠梅云。見前意趣門。齊天樂賦促織云「庾郎先自吟愁賦。淒淒更聞私語。露濕銅鋪﹐苔侵石井﹐都是曾聽伊處。哀音似訴。正思婦無眠﹐起尋機杼。曲曲屏山﹐夜涼獨自甚情緒。西窗又吹暗雨。爲誰頻斷續﹐相和砧杵。候館吟秋﹐離宮弔月﹐別有傷心無數。豳詩漫與。笑籬落呼燈﹐世間兒女。寫入琴絲﹐一聲聲最苦。」此皆全章精粹﹐所詠了然在目﹐且不畱滯於物。至如劉攺之沁園春詠指甲云「銷薄春冰﹐碾輕寒玉﹐漸長漸彎。見鳳鞵泥污﹐偎人彊剔﹐龍涎香斷﹐撥火輕翻。學撫瑤琴﹐時時欲翦﹐更掬水魚鱗波底寒。纖柔處﹐試摘花香滿﹐鏤棗成斑。時將粉淚偸彈。記切玉曾教柳傅看。算恩情相著﹐搔便玉體﹐歸期倦數﹐劃徧闌干。每到相思﹐沈吟靜處﹐斜倚朱唇皓齒間。風流甚﹐把仙郎暗掐﹐不放春閒。」又詠小腳云「洛浦淩波﹐爲誰微步﹐輕塵暗生。記踏花芳徑﹐亂紅不損﹐步苔幽砌﹐嫩綠無痕。襯玉羅慳﹐銷金樣窄﹐載不起盈盈一段春。嬉遊倦﹐笑教人款撚﹐微褪些跟。有時自度歌勻。悄不覺微尖點拍頻。憶金蓮移換﹐文鴛得侶﹐繡裀催衮﹐舞鳳輕分。懊恨深遮﹐牽情半露﹐出沒風前煙縷裙。知何似﹐似一鉤新月﹑淺碧籠云。」二詞亦自工麗﹐但不可與前作同日語耳。節序昔人詠節序﹐不惟不多﹐附之歌喉者﹐類是率俗﹐不過爲應時納祜之聲耳。所謂淸明「拆桐花爛漫」﹑端午「梅霖初歇」﹑七夕「炎光謝」﹐若律以詞家調度﹐則皆未然。豈如美成解語花賦元夕云「風銷焰蠟﹐露浥烘鑪﹐花市光相射。桂華流瓦。纖雲散﹑耿耿素娥欲下。衣裳淡雅。看楚女纖腰一把。簫鼓喧﹐人影參差﹐滿路飄香麝。因念帝城放夜﹐望千門如晝﹐嬉笑遊冶。鈿車羅帕﹐相逢處﹑自有暗塵隨馬。年光是也﹐惟只見舊情衰謝。淸漏移﹐飛蓋歸來﹐從舞休歌罷。」史邦卿東風第一枝賦立春云「艸腳愁蘇﹐花心夢醒﹐鞭香拂散牛土。舊歌空憶珠簾﹐彩筆倦題繡戶。黏雞貼燕﹐想占斷﹑東風來處。暗惹起﹑一掬相思﹐亂若翠盤紅縷。今夜覓﹑夢池秀句。明日動﹑探花芳緒。寄聲酤酒人家﹐預約俊遊伴侶。憐他梅柳﹐怎忍潤﹐天街酥雨。待過了﹑一月燈期﹐日日醉扶歸去。」黃鍾喜遷鶯賦元夕云「月波疑滴。望玉壺天近﹐了無塵隔。翠纈圈花﹐冰絲織練﹐黃道寶光相直。自憐詩酒瘦﹐難應接許多春色。最無賴﹑是隨香趁燭﹐曾伴狂客。蹤迹﹐謾記憶。老了杜郎﹐忍聽東風笛。柳苑燈疎﹐梅廳雪在﹐誰與細傾春碧。舊情未定﹐猶自學﹑當年遊歷。怕萬一﹑誤玉人夜寒﹐窗際簾隙。」如此等妙詞頗多﹐不獨措辭精粹﹐又且見時序風物之盛﹐人家宴樂之同。則絕無歌者。五字別本刪去。至如李易安永遇樂云「不如向簾兒底下﹐聽人笑語。」此詞亦自不惡。而以俚詞歌於坐花醉月之際﹐似乎擊缶韶外﹐良可嘆也。賦情簸弄風月﹐陶寫性情﹐詞婉於詩。蓋聲出鶯吭燕舌間﹐稍近乎情可也。若鄰乎鄭衛﹐與纏令何異也。如陸雪溪瑞鶴仙云「臉霞紅印枕。睡起來﹐冠兒還是不整。屏問麝煤冷。但眉山壓翠﹐淚珠彈粉。堂深晝永﹐燕交飛風簾露井。恨無人說與相思﹐近日帶圍寬盡。重省。殘燈朱幌﹐澹月紗窗﹐那時風景。陽臺路遠﹐雲雨夢﹐便無準。待歸來﹑先指花梢教看﹐卻把心期細間。問因循過了靑春﹐怎生意穩。」辛稼軒祝英臺近云「寶釵分﹐桃葉渡。煙柳暗南浦。怕上層樓﹐十日九風雨。斷腸片片飛紅﹐都無人管﹐憑誰勸﹑啼鶯聲住。鬢邊覷。試把花卜歸期﹐才簪又重數。羅帳燈昏﹐哽咽夢中語。是他春帶愁來。春歸何處。卻不解帶將愁去。」皆景中帶情﹐而存騷雅。故其燕酣之樂﹐別離之愁﹐回文題葉之思﹐峴首西州之淚﹐一寓於詞。若能屏去浮艷﹐樂而不淫﹐是亦漢魏樂府之遺意。離情「春艸碧色﹐春水綠波﹐送君南浦﹐傷如之何。」矧情至於離﹐則哀怨必至。苟能調感愴於融會中﹐斯爲得矣。白石琵琶仙云「雙槳來時﹐有人似舊曲﹐桃根桃葉。歌扇輕約飛花﹐蛾眉正愁絕。春漸遠﹐汀洲自綠﹐更添了幾聲啼鴂。十里揚州﹐三生杜牧﹐前事休說。又還是宮燭分煙﹐柰愁裏匆匆換時節。都把一襟芳思﹐與空階楡莢。千萬縷﹑藏鴉細柳﹐爲玉尊﹑起舞回雪。想見西出陽關﹐故人初別。」秦少遊八六子云「倚危亭﹐恨如芳艸﹐萋萋剗盡還生。念柳外靑驄別後﹐水邊紅袂分時﹐愴然暗驚。無端天與娉婷。夜月一簾幽夢﹐春風十里柔情。怎柰向﹑歡娛漸隨流水﹐素弦聲斷﹐翠綃香減﹐那堪片片飛花弄晚﹐濛濛殘雨籠晴。正銷凝。黃鵬又啼數聲。」離情當如此作﹐全在情景交煉﹐得言外意。有如「勸君更盡一杯酒﹐西出陽關無故人」﹐乃爲絕唱。令曲詞之難於令曲﹐如詩之難於絕句﹐不過十數句﹐一句一字閒不得。末句最當畱意﹐有有餘不盡之意始佳。當以唐花閒集中韋莊﹑溫飛卿爲則。又如馮延巳﹑賀方回﹑吳夢窗亦有妙處。至若陳簡齋「杏花疎影裏﹑吹笛到天明」之句﹐眞是自然而然。大抵前輩不畱意於此﹐有一兩曲膾炙人口﹐餘多鄰乎率易。近代詞人﹐卻有用力於此者。倘以爲專門之學﹐亦詞家射雕手。雜論詞之作必須合律﹐然律非易學﹐得之指授方可。若詞人方始作詞﹐必欲合律﹐恐無是理﹐所謂千里之程﹐起於足下﹐當漸而進可也。正如方得離俗爲僧﹐便要坐禪守律﹐未曾見道﹐而病已至﹐豈能進於道哉。音律所當參究﹐詞章先宜精思﹐俟語句妥澑﹐然後正之音譜﹐二者得兼﹐則可造極玄之域。今詞人才說音律﹐便以爲難﹐正合前說﹐所以望望然而去之。苟以此論制曲﹐音亦易諧﹐將於於然而來矣。詞之語句﹐太寬則容易﹐太工則苦澀。如起頭八字相對﹐中閒八字相對﹐卻須用功著一字眼﹐如詩眼亦同。若八字旣工﹐下句便合稍寬﹐庶不窒塞。約莫寬易﹐又著一句工致者﹐便覺精粹。此詞中之關鍵也。詞不宜彊和人韻﹐若倡者之曲韻寬平﹐庶可賡歌。倘韻險又爲人所先﹐則必牽彊賡和﹐句意安能融貫﹐徒費苦思﹐未見有全章妥澑者。東坡次章質夫楊花水龍吟韻﹐機鋒相摩﹐起句便合讓東坡出一頭地﹐後片愈出愈奇﹐眞是壓倒今古。我輩倘遇險韻﹐不若祖其元韻﹐隨意換易﹐或易韻答之﹐是亦古人三不和之說。大詞之料﹐可以斂爲小詞﹐小詞之料﹐不可展爲大詞。若爲大詞﹐必是一句之意﹐引而爲兩三句﹐或引他意入來﹐捏合成章﹐必無一唱三嘆。如少游水龍吟云「小樓連苑橫空﹐下窺繡轂雕鞍驟」﹐猶且不免爲東坡所誚。近代詞人用功者多﹐如陽春白雪集﹐如絕妙詞選﹐亦自可觀﹐但所取不精一。豈若周艸窗所選絕妙好詞之爲精粹。惜此板不存﹐恐墨本亦有好事者藏之。難莫難於壽詞﹐倘盡言富貴則塵俗﹐盡言功名則諛佞﹐盡言神仙則迂闊虛誕﹐當總此三者而爲之﹐無俗忌之辭﹐不失其壽可也。松椿龜鶴﹐有所不免﹐卻要融化字面﹐語意新奇。近代陳西麓所作﹐本制平正﹐亦有佳者。詞欲雅而正﹐志之所之﹐一爲情所役﹐則失其雅正之音。耆卿﹑伯可不必論﹐𨿽美成亦有所不免。如「爲伊淚落」﹐如「最苦夢魂﹐今宵不到伊行」﹐如「天便教人﹐霎時得見何妨」﹐如「又恐伊﹐尋消問息﹐瘦損容光」﹐如「許多煩惱﹐只爲當時﹐一晌畱情」﹐所謂淳厚日變成澆風也。詩之賦梅﹐惟和靖一聯面已。世非無詩﹐不能與之齊驅耳。詞之賦梅﹐惟姜白石暗香疎影二曲﹐前無古人﹐後無來者﹐自立新意﹐眞爲絕唱。太白雲﹕「眼前有景道不得﹐崔顥題詩在上頭。」誠哉是言也。美成詞只當看他渾成處﹐於軟媚中有气魄。采唐詩融化如自己者﹐乃其所長。惜乎意趣卻不髙遠。所以出奇之語﹐以白石騷雅句法潤色之﹐眞天機云錦也。東坡詞如水龍吟詠楊花﹑詠聞笛﹐又如過秦樓﹑洞仙歌﹑卜算子等作﹐皆淸麗舒徐﹐髙出人表。哨徧一曲﹐隱括歸去來辭﹐更是精妙﹐周﹑秦諸人所不能到。秦少遊詞體制淡雅﹐气骨不衰。淸麗中不斷意脈﹐咀嚼無滓﹐久而知味。晁無咎詞名冠柳﹐琢語平帖﹐此柳之所以易冠也。近代楊守齋精於琴﹐故深知音律﹐有圈法周美成詞。與之遊者﹐周艸窗﹑施梅川﹑徐雪江﹑奚秋崖﹑李商隱﹐每一聚首﹐必分題賦曲。但守齋持律甚嚴﹐一字不苟作﹐遂有作詞五要。觀此﹐則詞欲協音﹐未易言也。辛稼軒﹑劉攺之作豪气詞﹐非雅詞也。於文章餘暇﹐戲弄筆墨﹐爲長短句之詩耳。元遺山極稱稼軒詞﹐及觀遺山詞﹐深於用事﹐精於煉句﹐有風流蘊藉處﹐不減周﹑秦。如雙蓮﹑雁邱等作﹐妙在模寫情態﹐立意髙遠﹐初無稼軒豪邁之气。豈遺山欲表而出之﹐故云爾。康﹑柳詞亦自批風抹月中來﹐風月二字﹐在我發揮﹐二公則爲風月所使耳。

附錄楊守齋作詞五要作詞之要有五﹕第一要擇腔。腔不韻則勿作。如塞翁吟之衰颯﹐帝臺春之不順﹐隔浦蓮之寄煞﹐鬥百花之無味是也。第二要擇律。律不應月﹐則不美。如十一月調須用正宮﹐元宵詞必用仙呂官爲宜也。第三要塡詞按譜。自古作詞﹐能依句者已少﹐依譜用字者﹐百無一二。詞若歌韻不協﹐奚取焉。或謂善歌者﹐融化其字﹐則無疵。殊不知詳制轉折﹐用或不當﹐卽失律﹐正旁偏側﹐淩犯他宮﹐非復本調矣。第四要隨律押韻。如越調水龍吟﹑商調二郎神﹐皆合用平入聲韻。古詞俱押去聲﹐所以轉摺怪異﹐成不祥之音。昧律者反稱賞之﹐是眞可解頤而啟齒也。第五要立新意。若用前人詩詞意爲之﹐則蹈襲無足奇者。須自作不經人道語﹐或翻前人意﹐便覺出奇。或只能煉字﹐誦才數過﹐便無精神﹐不可不知也。更須忌三重四同﹐始爲具美。附後跋乙卯歲﹐余以公事畱杭數月﹐而玉田張君來﹐寓錢塘縣之學捨。時主席方子仁始與余交﹐道玉田來所自﹐且憐其才﹐而不知余與玉田交且舊也﹐因相從歡甚。玉田爲況﹐落寞似余﹐其故友張伯雨方爲西湖福眞費修主﹐聞之﹐遂挽去。子仁與余買小舟泛湖﹐同爲道客﹐伯雨爲設茗具饌﹐盤旋日入而歸。玉田嘗賦臺城路詠歸杭一詞﹐錄此卷後。其詞云「當年不信江湖老﹐如今歲華驚晚。路攺家迷﹐花空蔭落﹐誰識重來劉阮。殊鄕頓遠﹐甚猶帶羈懷﹐雁淒蛩怨。夢裏忘歸﹐亂浦煙浪片帆轉。閒門休嘆故苑。杖藜遊冶處﹐蕭艾都徧。雨色雲西﹐晴光水北﹐一洗悠然心眼。行行漸嬾。快料理幽尋﹐酒瓢詩卷。賴有湖邊﹐時時鷗數點。」丁巳正月﹐江村民錢良祐書。詞與辭字通用﹐釋文云﹐意內而言外也。意生言﹐言生聲﹐聲生律﹐律生調﹐故曲生焉。花間以前無集譜﹐秦周以後無雅聲﹐源遠而派別也。西秦玉田張君﹐著詞源上下卷﹐推五音之數﹐演六律之譜﹐按月紀節﹐賦情詠物﹐自稱得聲律之學於守齋楊公﹑南溪徐公。淳祐﹑景定間﹐王邸侯館﹐歌舞升乎﹐居生處樂﹐不知老之將至。梨園白髮﹐濞宮蛾眉﹐餘情哀思﹐聽者淚落。君亦因是棄家﹐客遊無方﹐三十年矣。昔柳河東銘姜祕書﹐憫王孫之故態﹐銘馬淑婦﹐感謳者之新聲﹐言外之意﹐異世誰復知者。覽玆詞捲﹐撫幾三嘆。墻東叟陸文圭跋。詞源二卷﹐宋遺民張玉田撰。玉田生詞與白石齊名﹐詞之有姜張﹐如詩之有李杜也。姜張二君﹐皆能按譜制曲﹐是以詞源論五音均拍﹐最爲詳贍。竊謂樂府一變而爲詞﹐詞一變面爲令﹐令一變而爲北曲﹐北曲一變而爲南曲。今以北曲之宮譜﹐考詞之聲律﹐十得八九焉。詞源所論之樂色管色﹐卽今笛色之六五上四合一凡也。管色應指字譜﹐七調之外若勾﹑尖一﹑小大﹑上小﹑大凡﹑大住﹑小住﹑掣折﹑大凡﹑打﹐乃吹頭管者換調之指法也。宮調應指譜者﹐七宮指法起字及指法十二調之起字也。論拍眼云﹐以指尖應節候拍﹐卽今之三眼一板也。花十六前衮﹑中衮﹑打前拍﹑打後拍者﹐乃今之起板﹑收板﹑正板﹑贈板之類也。樂色拍眼﹐𨿽樂工之事﹐然塡詞家亦當究心﹐若捨此不論﹐豈能合律哉。細繹是書﹐律之最嚴者結聲字﹐如商調結聲是凡字﹐若用六字﹐則犯越調。學者以此類推﹐可免走腔落調之病矣。蓋聲律之學﹐在南宋時知之者已尠。故仇山村曰﹐腐儒村叟﹐酒邊豪興﹐引紙揮筆﹐動以東坡﹑稼軒﹑龍洲自況。極其至﹐四字沁園春﹐五字水調﹐七字鷓鴣天﹑步蟾官﹐拊幾擊缶﹐同聲附和﹐如梵唄﹐如步虛﹐不知宮調爲何物。令老伶俊倡﹐面稱好而背竊笑﹐是豈足與言詞哉。近日大江南北﹐盲詞啞曲﹐塞破世界﹐人人以姜張自命者﹐幸無老伶俊倡竊笑之耳。竹西詞客江藩跋。叔夏乃循王之裔。宋史循王傳﹐子五人﹐琦﹑厚﹑顏﹑正﹑仁﹐其後不可考。淳熙間最著者爲張鎡功甫。史浩廣壽慧云寺記稱鎡爲循王曾孫。石刻碑文後﹐有鎡孫檉跋﹐蓋以五行相生爲世次之名者﹐始於功甫。功甫之子﹐賞心樂事﹐稱爲小庵主人﹐而佚其名。功甫之名從金﹐金生水﹐水生木﹐小庵主人之子所以名檉也。詞源下卷云﹐先人曉暢音律﹐有寄閒集﹐旁綴音譜﹐刊行於世。曾賦瑞鶴仙一詞「捲簾人睡起」云云﹐此詞乃張樞所作。樞字斗南﹐號云窗﹐一號寄閒老人。樞與檉名皆從木﹐是爲弟兄行。木生火﹐故玉田生名炎也。以張氏世系計之﹐叔夏乃循王之六世孫。袁淸容贈玉田詩﹐稱爲循王五世孫﹐誤矣。考當日淸和坊賜第甚隘﹐功甫移居南湖﹐而循王之子有居南園者﹐有居新市者﹐見南湖集中﹐皆緣賜第近市湫隘﹐而徙居他所耳。斗南有壺中天一闋﹐自注月夕登繪幅樓﹐與篔房各賦一解。繪幅樓在南湖之北園﹐乃功甫所居﹐或者斗南爲功甫之孫﹐亦未可知也。江藩又記。樂笑翁以故國王孫﹐遭時不偶﹐隱居落拓﹐遂自放於山水間。於是寓意歌詞﹐流連光景﹐噫嗚婉抑﹐備寫其身世盛衰之感。山中白雲詞八卷﹐實能冠絕流輩﹐足與白石競響﹐可謂詞家龍象矣。別有詞源二卷﹐上卷研究聲律﹐探本窮微。下卷自音譜至雜論十五篇﹐附以楊守齋作詞五要﹐計有六目。元明收藏家均未著錄。陳眉公祕笈只載半捲﹐誤以爲樂府指迷。又以陸輔之詞旨爲樂府指迷之下卷。至本朝雲間姚氏﹐又易名爲沈伯時﹐承訛襲謬﹐愈傳而愈失其眞。此帙從元人舊鈔謄寫﹐誤者塗乙之﹐錯者刊正之﹐其不能臆攺者﹐姑仍之﹐庶與山中白雲相輔而行。讀者當審字以協音﹐審音以定調﹐引伸觸類﹐各有會心﹐洵倚聲家之指南也。嘉慶庚午三月谷雨後五日﹐澹生居士秦恩復跋。是書刻於嘉慶庚午﹐閱十餘年﹐而得戈子順卿所校本﹐勘訂訛謬﹐精嚴不苟。自哂前刻鹵莽﹐幾誤古人﹐以誤後學。爰取戈本重付梓人﹐公諸同好﹐庶免魚魯之訛。順卿名載﹐吳縣名諸生。博學無所不該﹐兼工詞﹐深於律呂之學﹐得諸庭訓居多。名父之子﹐具有淵源﹐顧丈潤蘋所志戈孝子墓銘﹐可以得其大略矣。道光戊子八月﹐詞隱老人再記。右詞源二卷﹐宋張炎撰。案炎字叔夏﹑玉田﹐又號樂笑翁﹐臨安人﹐張循王五世孫。宋亡後﹐縱遊浙東西﹐落拓而卒。工長短句﹐鄧牧心伯矛琴﹐稱其以春水詞得名﹐人稱張春水。孔行素至正直記﹐稱其孤雁詞得名﹐人稱張孤雁。厲樊榭山中白雲詞跋並引之。其實玉田詞三百首﹐幾於無一不工﹐所長原不止此也。樊榭論詞絕句第七首自注云﹕玉田詞本其父寄閒翁。翁名樞﹐字斗南﹐有詞在周艸窗絕妙好詞中。然玉田實有跨竈之興﹐前無古人﹐後無來者﹐惟白石老仙﹐足與抗衡耳。研究聲律﹐尢得神解﹐故所著書﹐類足爲詞家圭臬。是編爲秦澹生太史所刻﹐跋稱元明收藏家﹐均未著錄﹐從元人舊鈔謄寫云。又絕妙好詞踐附錄厲樊榭跋﹐有引張玉田樂府指迷語﹐則樊榭與查蓮坡所見﹐均非完本也。然錢遵王讀書敏求記實已著錄﹐稱上卷詳考律呂﹐下卷泛論樂章。淩廷堪燕樂考原亦曾引是書﹐顧樊榭與蓮坡均未得見耶。惟彭甘亭小謨觴館集﹐徵刻宋人詞學四書啟﹐紀其原委最詳。稱究律呂之微﹐窮分寸之要﹐大晟樂府﹐遺規可稽﹐則白石道人歌曲﹐叔碧雞漫志而外﹐惟詞源一書爲之總統。原本上下分編﹐世傳樂府指迷卽其下卷。明陳仲醇續刊祕笈﹐妄析全書之半﹐刪攺總序一篇﹐襲用沈伯時樂府指迷之稱﹐移甲就乙。由是詞源之名﹐訛爲子目﹐愼孰甚焉﹐則洞見癥矣﹐何勝國諸賢之輕於竄亂故籍也。咸豐癸丑竹醉日﹐南海伍崇曜跋。儀徵阮氏研經堂外集﹐載四庫未收古書提要云﹕詞源二卷﹐宋張炎撰。炎有山中白雲詞﹐四庫全書已著錄。是編依元人舊鈔影寫﹐上卷詳論五音十二律﹐律呂相生﹐以及宮調管色諸事﹐釐析精允。間系以圖﹐與姜白石歌詞九歌琴曲所記用字紀聲之法﹐大略相同。下卷歷論音譜﹑拍眼﹑制曲﹑句法﹑字面﹑虛字﹑淸空﹑意趣﹑用事﹑詠物﹑節序﹑賦情﹑離情﹑令曲﹑雜論﹑五要十六篇﹐並足以見宋代樂府之制。自明陳繼儒攺竄炎書﹐刊入續祕笈中﹐而又襲用沈伯時樂府之名﹐遂失其眞。微此幾無以辧其非。蓋前明著錄之家﹐自陶九戍說郛廣錄僞書﹐自後多踵其獘也。許增楡園叢書云﹕叔夏所著詞源二卷﹐窮聲律之窅妙﹐啟來學之準範﹐爲塡詞家不可少之書。陳眉公續祕笈﹐僅載下卷﹐以樂府指迷標題。四庫存目仍其名。中間帝虎陶陰﹐指不勝屈。曹南巢附刻於白雲詞之後﹐復加刪乙﹐所存才什之二三。阮文達采進四庫未收古書﹐始著錄焉。江都秦惇甫恩復﹐從元人舊鈔足本刊行﹐近亦僅有存者。玆照秦本重刊﹐以公同好﹐或庶幾焉。惇甫刻詞源﹐在嘉慶庚午。閱十九年﹐得吳縣戈順卿載校定本﹐知前刻謬訛尙多﹐復加釐刻。玆從惇甫道光戊子重刻本﹐益無遺憾矣。

