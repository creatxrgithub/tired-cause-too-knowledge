樂府古題要解

●卷上

○序。

樂府之興﹐肇於漢魏。歷代文士﹐篇詠實繁。或不睹於本章﹐便斷題取義。贈夫利涉﹐則述《公無度河》﹔慶彼載誕﹐乃引《烏生八九子》﹔賦雉斑者﹐但美繡錦臆﹔歌天馬者﹐惟敍驕馳亂蹋。類皆若玆﹐不可勝載。遞相祖習﹐積用爲常﹐欲令後生﹐何以取正﹖余頃因涉閱傳記﹐用諸家文集﹐每有所得﹐輒疏記之。歲月積深﹐以成卷軸﹐向編次之﹐目爲《古題要解》云爾。○江南曲。

右﹕《江南曲》古詞云「江南可采蓮﹐蓮葉何田田。」又云「魚戲蓮葉東﹐魚戲蓮葉西﹐魚戲蓮葉南﹐魚戲蓮葉北。」蓋美其芳晨麗景﹐嬉遊得時。若梁簡文「桂楫晚應旋」﹐惟歌遊戲也。又有《采菱曲》等﹐疑皆出於此。○度關山。

右﹕《關山》古詞﹐曹魏樂奏武帝所賦「天地間﹐人爲貴」﹐言人君當自勤勞﹐省方黜陟﹐﹖br﹥○癱「騁病Ｈ裊捍鱨痺﹖昔聽《隴頭吟》﹐平居已流涕「﹐但敍徵人行役之思焉。○長歌行。

右﹕古詞﹕」靑靑園中葵﹐朝露待日晞。「言榮華不久﹐當努力爲樂﹐無至老大乃傷悲也。曹魏攺奏文帝所賦」西山一何髙「﹐言仙道洪濛不可識﹐如王喬赤松﹐皆空言虛辭﹐迂怪難信﹐當觀聖道而已。若晉陸士衡」逝矣經天日「﹐復言人運短促﹐當乘閒長歌﹐不與古文合。○薤露歌亦曰《薤露行》。蒿裏傳亦曰《蒿裏什》。亦曰《泰山吟行古》。

右﹕喪歌。舊曲本出於田橫門人﹐歌以葬橫。一章言人命奄忽如葬上之露﹐易晞滅也。詞云﹕」葬上露﹐何易晞。露晞明朝已復落﹐人死一去何時歸﹗「二章言人死精魄歸於蒿裏。詞云﹕」蒿裏誰家地﹐聚斂魂魄無賢愚。鬼伯一何相催促﹐今乃不得少踟躕。「至漢武帝時﹐李延年分爲二曲﹐《薤露》送王公貴人﹐《蒿裏》送士大夫庶人﹐挽柩者歌之﹐亦呼爲《挽柩歌》。《左氏春秋》﹕」齊將與吳戰於艾陵﹐公孫夏使其徒歌《虞殯》。「杜預注云﹕」送葬歌也。「卽喪歌不自田橫始矣。復有《泰山吟行》﹐亦言人死精魄歸於泰山﹐《葬露》《蒿裏》之類也。○雞鳴。

右﹕古詞﹕」雞鳴髙樹顚﹐狗吠深宮中。「初言天下方太平﹐蕩子何所之。次言黃金爲門﹐白玉爲堂﹐置酒作倡樂爲樂﹐兄弟三人近侍﹐榮耀道路﹐其文與《相逢狹路間行》同。終言桃傷而李僕﹐諭兄弟當相爲表裏。若梁劉孝威《雞鳴篇》﹐但詠雞而已。○對酒行。

右﹕闕古詞。曹魏樂奏武帝所賦」對酒歌太平「。其旨言王者徳澤廣被﹐政理人和﹐萬物咸遂。若梁範云」對酒心自足「﹐則言但當爲樂﹐勿殉名自欺也。○烏生八九子。

右﹕古詞﹕」烏生八九子﹐端坐秦氏桂樹間。「言烏母生子﹐本在南山巖石間﹐而來爲秦氏丸所殺﹔白鹿在苑中﹐人得以脯﹔黃鵠摩天﹐鯉魚在深淵﹐人可得而烹煮之。則壽命各有定分﹐死生駐前後也。若梁劉孝威」城上烏﹐一年生九雛「﹐但詠烏而已﹐不言本事。○平陵東。

右﹕古詞﹕」平陵東﹐松柏桐﹐不知何人劫義公。「此漢翠義門人所作也。義﹐丞相方進之少子﹐字文中﹐爲東郡太守。以王莽篡漢﹐起兵誅之﹐不克而見害。門人作歌以怨之。○陌上桑。

右﹕古詞﹕」日出東南隅﹐照我秦氏樓。「舊說邯鄲女子秦姓名羅敷﹐爲邑人千乘王仁妻。仁後爲趙五家令。羅敷出采桑陌上﹐趙五登臺見而悅之﹐置酒欲奪焉。羅敷善彈箏﹐作《陌上桑》以自明﹐不從。案其歌詞﹐稱羅敷采桑陌上﹐爲使君所邀﹐羅敷盛誇其夫爲侍中郎以拒之﹐與舊說不同。若晉陸士衡」扶桑升朝暉「等﹐但歌佳人好會﹐與古調始同而末異。○短歌行。

右﹕魏武帝」對酒當歌﹐人生幾何「﹐晉陸士衡」置酒髙堂﹐悲歌臨觴「﹐皆言當及時爲樂。又舊說《長歌短歌》﹐大率言人壽命長短分定﹐不可妄求也。○燕歌行。

右﹕晉樂奏魏文帝」秋風蕭瑟天气涼「﹑」別日何易會日難「二篇﹐言時序遷換而行役不歸﹐佳人怨曠無所訴也。○秋胡行。

右﹕舊說﹕魯有秋胡子﹐納妻五日而宦於陳﹐五年乃歸。未至家﹐於路傍見婦人采桑﹐美﹐悅之。下車謂曰﹕」力田不如逢丰年﹐力耕不如見公卿。吾今有金﹐願以與夫人。「婦曰﹕」婦人當采桑力作﹐以養舅姑﹐不願人之金。「秋胡歸至家﹐奉金遺母。母使人呼婦﹐婦至﹐乃向采桑者婦也。婦惡其行﹐因東走投河而死。後人哀而賦焉。○苦寒行。

右﹕晉樂奏魏武帝」北上太行山「﹐備言冰雪溪谷之苦。或謂《北上行》﹐蓋因魏武帝作此詞﹐今人效之。○董桃行。

右﹕古詞﹕」吾欲上謁從髙山﹐山頭危險大難言。「言五嶽之上﹐皆以黃金爲宮闕﹐而多靈獸仙艸﹐可以求長生不死之術﹐令天神擁護人君以壽考也。舊說《董桃行》﹐後漢遊嬋和﹐終有董卓作亂﹐卒以逃亡。後人習之爲歌章﹐樂府春天之﹐以爲炯戒焉。陸士衡」和風習習薄林「﹐宋謝靈運」春虹散采銀河「﹐但言節物芳華﹐可及時行樂﹐無使䢐齡坐徙而已。晉傳休奕著《歷九秋篇》十二章﹐具敍夫婦別離之思﹐亦題云《擬董桃行》﹐未詳也。○塘上行。

右﹕前志云晉樂奏魏武帝」蒲生我池中「﹐而諸集錄皆言其詞魏文帝甄后所作﹐嘆以讒訴見棄﹐猶幸得新好不遺故惡焉。○善哉行。

右﹕古詞﹕」來日大難﹐口燥脣乾。「言人命不可保﹐當樂見親友﹐且求長生術﹐與王喬八公遊焉。又魏文帝詞云﹕」有美一人﹐婉如淸揚。「言其妍麗﹐知音識曲﹐善爲樂方﹐令人忘憂。此篇諸集所出﹐不入《樂志》。○東門行。

右﹕古詞云﹕」出東門﹐不顧歸。「言士有貧不安其居者﹐拔劍將去﹐妻子牽衣畱之﹐願共餔共餔糜﹐不求富貴﹐且曰﹕」今時淸﹐不可爲非也﹗「若鮑照」傷禽惡弦驚「﹐但傷離別而已。○西門行。

右﹕古詞云﹕」出西門﹐步念之。「始言醇酒肥牛﹐及時爲樂﹐次言」人生不滿百﹐常懷千載憂。晝短苦夜長﹐何不秉燭遊「﹐末言無貪財惜費﹐爲後世所嗤。諸家樂府詩又有《順東西門行》﹐爲三七言﹐亦傷時顧陰﹐有類於此也。○煌煌京洛行。

右﹕晉樂奏魏文帝」夭夭桃園﹐無子空長「﹐言虛美者多敗。又有」韓信鳥盡弓藏﹔子房保身全名﹔蘇秦傾側賣主﹔陳軫忠而有謀﹐楚懷不納﹔吳起智小謀大﹔郭生古之雅人﹐燕昭臣之「及」仲連髙士﹐不受千金「等語。若宋鮑照」鳳樓二十重「﹐梁戴暠」欲知佳麗地「﹐始則盛誇帝京之美﹐而末言君恩歇薄﹐有怨曠沈淪之嘆也。○艷歌何嘗行亦曰《飛鶴行》。

右﹕古詞﹕」飛來雙白鶴﹐乃從西北來。「言雌病﹐雄不能負之而去﹐」五里一反顧﹐六里一徘徊「﹐𨿽遇新相知﹐終傷生別離也。又云」何嘗快﹐獨無憂「﹐不復爲後人所擬也。○步出夏門行﹐亦曰《隴西行》。

右﹕古詞云﹕」天上何所有﹐歷歷種白楡。「此篇出諸集﹐不入《樂志》。始言婦有容色﹐能應門承的﹐次言善於主饋﹐終言送迎皆合於禮。若梁簡文」隴西四戰地「﹐但言辛苦戰﹐佳人怨思而已。○野田黃雀行。

右﹕晉樂奏魏曹植」置酒髙殿上「﹐始言丰膳樂飲﹐盛賓主之獻酬﹔中言歡樂極而悲﹐嗟盛時不再﹔終歸於知命而不復憂焉。○滿歌行。

右﹕古詞﹕」爲樂未幾時﹐遭世險巇。「其始言逢此百罹﹐零丁荼毒﹐古人遜位躬耕﹐遂我取願﹔次言窮達天命﹐智者不憂﹐莊周遺名﹐名垂千載﹔終方言命如鑿石見火﹐當自娛以頤養﹐保此百年也。○棹歌行。

右﹕晉樂奏魏明帝辭云」王者布大化「﹐備言平吳之燻。若陸士衡」遲遲春欲暮「﹐又如梁簡文帝」妾信在湘川「﹐但言乘舟鼓棹而已。○雁門太守行。

右﹕古詞云﹕」漢孝和帝時﹐洛陽令王君。「當時廣漢郪人王渙﹐字稚子﹐父順﹐安定太守。渙少好俠﹐尙气力﹐數通輕剽少年。晚攺節博學﹐通於法律。舉茂才﹐除溫令﹐政化大行。人畜牧於野﹐輒云以付稚子﹐終無失盜。遷兗州刺史﹐一年﹐除拜侍禦史。轉洛陽令﹐獄訟止息﹐發擿姦伏如神。元興初病卒。老少咨嗟﹐奠酬以千數。及喪西歸﹐至弘農﹐人多設祭於路。吏問其故﹐言我平常持租詣洛陽﹐有司鈔截﹐恆亡其半﹐自王君在事﹐不復見侵枉﹐故來報耳。人思其徳﹐立祠在安陽亭。有食酒肉﹐輒往弦歌而祭之。後鄧太后下詔褒美﹐拜其子石爲郎。帝事黃老之道﹐悉毀諸祠廟﹐惟渙及卓茂廟存焉。按其歌詞歷述渙本末﹐與本傳合﹐而題云《雁門大守行》﹐所未詳也。若梁簡文帝」輕霜中夜下「﹐備言邊城徵戰之思。及皇甫規雁門之問﹐蓋依題焉。○白頭吟。

右﹕古詞﹕」皚如山上雪﹐皎若雲間月。「又云﹕」願得一心人﹐白頭不相離。「始言良人有兩意﹐故來與之相決絕﹔次言別於溝水之上﹐敍其本情﹔終言男兒當重意气﹐何用於錢刀也。一說司馬相如將聘茂陵人女爲妾﹐文君作《白頭吟》以自絕﹐相如乃止。若宋鮑照」直如硃絲繩「﹐陳張正見」平生懷直道「﹐唐虞世南」葉如幽徑蘭「﹐皆自傷淸直芬馥﹐而遭鑠金點玉之謗﹐君恩似薄﹐與古文近焉。主以上以上樂府《相和歌》。案相和而歌﹐並漢世街陌謳謠之詞﹐絲竹更相和﹐執節者歌之。本一部﹐魏明帝分爲二部﹐更遞夜宿。本十七曲﹐後爲十三曲﹐今所載之外﹐復有《气出唱精列東光引》等三篇。自《短歌行》以下﹐晉荀勗采擇舊詞施用﹐以代漢魏﹐故其數廣焉。○殿前生桂樹。

古樂府《鞞舞歌》。按《鞞舞歌》﹐漢代燕享用之﹐不詳所起。其歌又有《關東有賢女》﹑章帝所造《章和二年中》《樂久長》《四方皇》共五篇﹐其詞皆亡。近史亡﹐《鞞舞》本漢《巴渝舞》。髙祖自蜀漢伐楚﹐其人勇而善斗﹐好爲歌舞﹐帝觀之曰﹕」武王伐紂之歌。「使工習之﹐號曰《巴渝》。渝﹐美也。或云其地有渝水﹐因以取名﹐未詳也。○白鳩篇。

右﹕其詞首章曰﹕」翩翩白鳩﹐載飛載鳴。懷我君徳﹐來集君庭。「按晉楊泓《舞序》云﹕」自到江南﹐見有《白符舞》﹐或言《白鳧鳩舞》﹐察其詞旨﹐乃吳人患孫皓虐政﹐思從晉也。「《濟史》載其本歌云﹕」平平白符﹐思我君惠﹐集我金堂。「言晉爲金徳﹐」符「與」鳩「皆」合「也。則上」翩翩白鳩「之詞﹐蓋後晉人攺也。○碣石篇。

右﹕晉樂奏魏武帝詞。首章言東臨碣石﹐見滄海之廣﹐日月出入其中。二章言農功畢而商賈往來。三章言鄕土不同﹐人性各異。四章言」老驥伏櫪﹐志在千里。烈士暮年﹐壯心不已「也。○淮南王篇。

右﹕古詞﹕」淮南王﹐自言尊。「淮南小山所作也。舊說漢淮南王安服食求仙﹐徧禮方士﹐遂與八公相攜俱去﹐莫知所適。小山之徒﹐思戀不已﹐乃作《淮南王歌》。其詞實言安仙去。以上以上樂府《拂舞歌》。按《拂舞》﹐前史云出自江右。復有《濟濟》《獨祿》等共五篇。今讀其詞﹐除《白鳩》一篇﹐余並非吳歌﹐未知所起。○折紵歌。

右﹕古詞盛稱舞者之美﹐宜及芳時爲樂。其譽白紵曰﹕」質如輕雲色如銀﹐制以爲袍余作巾﹐袍以光軀巾拂塵。「以上樂府曰《白紵歌》。按舊史稱白綻吳地所出﹐《白紵舞》本吳舞也。梁武帝令沈約攺其詞爲四時之歌﹐若」蘭葉參差桃半紅「卽其春歌也。周處《風土記》云﹕」吳黃龍中﹐童謠云﹕『行白者﹐君追汝﹐句驪馬。』後孫權徵公孫淵﹐海浮乘舶。舶﹐白也。時和歌猶云行白紵。「蓋出於此。右漢武帝元封初因至雍﹐遂通回中道﹐後數出遊幸焉。其歌稱帝」遊石關﹐望諸國﹐月支臣﹐匈奴服「﹐皆美當時事也。○戰城南。

右﹕其詞大略言」戰城南﹐死郭北「﹐野死不得葬﹐爲烏鳥所食﹐願爲忠臣﹐朝出攻戰而暮不得歸也。○巫山髙。

右﹕其詞大略言江淮水深﹐無梁可度﹐臨水遠望﹐思歸而已。若齊王融」想象巫山髙「﹑梁範云」巫山髙不極「﹐雜以陽臺神女之事﹐無復遠望思歸之意也。○君馬黃。

右﹕初言」君馬黃﹐臣馬蒼﹐二馬同逐臣馬良「﹐終言美人歸以南﹐歸以北﹐駕車馳馬﹐令我心傷。○芳樹。

右﹕古詞﹐中有云﹕」妒人之子愁殺人﹐君有他心﹐樂不可禁。「若齊王融」相思早春日「﹑謝朓」早玩華池陰「﹐但言時暮眾芳歇絕而已。○有所思。

右﹕其辭大略言」有所思﹐乃在大海南﹐何用問遺君﹖雙珠毒瑁簪。聞君有他心﹐燒之當風揚其灰。從今已往﹐勿復相思﹐而與君絕「也。若齊王融」如何有所思「﹑梁劉繪」別離安可再「﹐但言離思而已。○雉子斑。

右﹕古詞﹐中有云﹕」雉子髙飛止﹐黃稭飛之以千里。雄來飛﹐從雌視。「若梁簡文帝」妒場時向隴「﹐但詠雉而已。○臨髙臺。

右﹕古詞﹐大略言」臨髙臺﹐下有淸水淸且寒。江有香艸目以蘭﹐黃稭髙飛離哉翻。開弓射鵠﹐令吾主壽萬年「。若齊謝朓」裏常思歸「﹐但言歸望傷情而已。一作古詞言」臨髙臺﹐下見淸水中有黃鵠飛翻﹐關弓射之﹐令我主萬年「。○釣竿。

右﹕舊說有伯常子避仇河濱爲漁者﹐其妻思之而爲《釣竿歌》。每至河側輒歌之。後司馬相如作《釣竿》詩﹐遂傳以爲樂曲。若劉孝威」釣舟畫彩鷁「﹐但稱綸釣嬉遊而已。以上樂府《鐃歌》。案漢明帝定樂有四品﹐最末曰《短簫鐃歌》﹐軍中鼓吹之曲。舊說黃帝所造﹐以建武揚徳。《周禮》所謂」王大捷則愷樂﹐軍大獻則愷歌「是也。自《上之回》皆漢曲。又有《硃鷺》《思悲翁艾如張》《擁離》《戰城南》《巫山髙》《上陵》《將進酒》《君馬黃》《芳樹》《有所思》《雞子斑聖人出》《上邪》《臨髙臺》《遠如期》《石畱》等十八曲﹐字多紕繆不可曉。《釣竿》一篇﹐晉代亦稱爲漢止於十八﹐恐非是也。鐃如鈴而有舌﹐執柄而鳴之﹐周禮以止也。

《黃鶴吟》一曰《黃鵠》。

《隴頭吟》一曰《隴頭水》。《出關》

《入關》《出塞》《入塞》一本闕上四曲。

《折黃柳》《黃覃子》《赤之揚》一本闕上二曲。

《望行人》魏晉已來﹐惟傳十曲。《關山月》《洛陽道》

《長安道》《梅花落》《紫驑馬》《馬》《雨雪》《劉生》合一十八曲。一本多《豪俠行》《古劍行》《洛陽公子行》三題﹐誤。○劉生。

右﹕劉生不知何代人﹐觀齊梁已來所爲《劉生》詞者﹐皆稱其任俠豪放﹐周遊五陵三秦之地。或云抱劍專徵爲符節官﹐所未詳也。知以上以上樂府橫吹曲﹐有鼓角。《周禮》﹕」以﹛卉鼓﹜鼓鼓軍事用角。「舊說云﹐蚩尢氏帥魍魅與黃帝戰於汲鹿之野﹐帝始命吹角爲龍鳴以禦之。其後魏武北徵烏丸﹐越涉沙漠﹐軍士聞之﹐悲而思歸。於是減爲中鳴﹐尢更悲矣。又有胡角者﹐本以應胡笳之聲﹐後漸用之﹐有雙角﹐卽胡樂也。漢博望侯張騫入西域﹐傳其法﹐惟得《摩訶兜勒》一曲。李延年因胡曲更造新聲二十八解﹐一本多」其法「二字。乘輿以爲武樂。東漢以給邊將。又有《出關》《入關》《出塞》《入塞》《黃覃子》《赤之揚》《黃鵠吟》《隴頭吟》《折楊柳》《望行人》等十曲﹐皆無其詞。若《關山月》已下八曲﹐後代所加也。○王昭君

右﹕舊史五嬙字昭君﹐漢元帝時﹐匈奴入朝﹐詔以嬙配之﹐號胡閼氏。一說漢元帝後宮旣多﹐不得常見﹐乃使畫工圖其形﹐案圖召幸。宮人皆賂畫工﹐多者十萬﹐少者亦不減五萬。昭君自恃容貌﹐獨不肯與。工人乃醜圖之﹐遂不得見。及後匈奴入朝﹐選美人配之﹐昭君之圖當行。及入辭﹐光彩射人﹐悚動左右。天子方重失信外國﹐悔恨不及﹐窮案其事﹐畫工有杜陵毛延壽﹐爲人形﹐醜好老少﹐必得其眞。安陵陳敞﹐新丰劉白龔寬﹐並工狗馬﹐人形不逮延壽。下杜陽望樊靑﹐尢善布眾色。皆同日棄市﹐籍其資財。漢人憐昭君遠嫁﹐爲作歌詩。始武帝以江都王建女細君爲公主﹐嫁烏孫王昆莫﹐令琵琶馬上作樂﹐以慰其道路之思。其送明君亦然。晉文王諱」昭「﹐故晉人攺爲」明君「。石崇有妓曰綠珠﹐善歌舞。以此曲教之﹐而自制《王明君歌》﹐其文悲雅﹐」我本漢家子「是也。《琴操》載﹕昭君﹐齊國王穰女。端正閒麗﹐未嘗窺看門戶。穰以其有異於人﹐求之者皆不與。年十七﹐獻之元帝。元帝以地遠不之幸﹐以備後宮。積五六年。帝每遊後宮﹐昭君常恐不出。後單於遺使朝賀﹐帝宴之﹐盡召後宮﹐昭君乃盛飾而至。帝問﹕」欲以一女賜單於﹐誰能行者﹖「昭君乃越席請往。時單於使在旁﹐帝驚恨不及。昭君至匈奴﹐單於大悅﹐以爲漢與我厚﹐縱酒作樂。遺使者報漢﹐送白璧一雙﹐駿馬十疋﹐胡地珠寶之類。昭君恨帝始不見遇﹐乃作怨思之歌。單於死﹐子世達立。昭君謂之曰﹕」爲胡者妻母﹐爲秦者更娶。「世達曰﹕」欲作胡禮。「昭君乃吞藥而死。○子夜。

右﹕舊右舊史云晉有女子曰子夜所作﹐聲至哀。晉武帝太元中﹐瑯琊王軻家有鬼歌之。後人依四時行樂之詞﹐謂之《子夜四時歌》﹐吳聲也。○前溪歌。

右﹕晉車騎將軍沈玩所造舞曲也。○烏夜啼。

右﹕宋臨川王義慶造也。宋元嘉中﹐徙彭城王義康於豫章郡。義慶時爲江州﹐相見而哭。文帝聞而怪之﹐徵還宅。義慶大懼﹐妓妾聞烏夜啼﹐叩齋閣云﹕」明日應有赦。「及旦﹐攺南兗州刺史﹐因作此歌。故其和云﹕」籠窗窗不開﹐夜夜望郎來。「亦有《烏棲曲》﹐不知與此同否。○石城樂。齋右﹕宋臧質所作也。石城在竟陵。質爲竟陵守﹐於城上眺矚﹐見羣少年歌謠通暢﹐因而爲之詞云﹕」生長石城下﹐開窗對城樓。城中美少年﹐出入相依投。「○莫愁。古右﹕出於《石城樂》。石城有女子名莫愁﹐善歌謠﹐故《石城樂》和中復有莫愁聲。其辭曰﹕」莫愁在何處﹖莫愁石城西。艇子打兩槳﹐催送莫愁來。「古歌亦有莫愁﹐洛陽女﹐與此不同。○襄陽。

右﹕宋隨王誕始爲襄陽郡﹐元嘉末仍爲雍州刺史。夜聞諸女歌謠﹐因爲之詞曰﹕」朝發襄陽城﹐暮至大隄宿。大陽諸女兒﹐花艷驚郎目。「若裴子野《宋略》稱﹕」晉安侯劉道彥爲雍州﹐有惠化﹐百姓歌之﹐謂之《襄陽樂》。「蓋非此也。以上樂府淸商曲也。按蔡邑云﹕」淸商曲﹐其詞不足采著。「其曲名有《出郭西門》《陸地行車》《夾鍾》《硃堂寢》《奉法》等五曲﹐非止《王昭君》等。一說淸商曲﹐南朝舊樂也。永嘉之亂﹐中朝舊曲散落江右﹐無復宋梁新聲。元魏孝文帝篡漢﹐收其所復南音﹐謂之淸商樂﹐卽此等是也。隋平陳﹐因置酒淸商署﹐若《巴渝》《白紵》等曲皆在焉。

●卷下

○日重光﹐月重輪。

右﹕爲漢明帝樂人所作也。明帝爲太子時﹐樂人作歌詩四章﹐以贊太子之徳。一曰《日重光》﹐二曰《月重輪》﹐三曰《星重輝》﹐四曰《海重潤》。漢末喪亂﹐後二章亡。舊說云﹐天子之徳﹐光明如日﹐規輪如月﹐光耀如星﹐霑潤如海。太子比徳﹐故云重焉。○上畱田行《古今注》云」上苗田「﹐此云」上畱「﹐蓋傳說之誤。未知孰是。

右﹕舊說上畱田﹐地名﹐此地人有父母死﹐不字其孤弟者。鄰人爲弟作悲歌﹐以諷其兄﹐因以地名爲曲。蓋漢代人也。○相逢狹路間行亦曰《長安有狹斜行》。

右﹕古詞﹕」相逢狹路間﹐道隘不容車。「其說已具《雞鳴篇》。○艷歌行。

右﹕古詞﹕」翩翩堂前燕﹐冬藏夏來見。「言燕尙冬藏夏來﹐兄弟乃流宕在他縣﹐主人婦爲綻衣服﹐其夫見而疑之。○怨歌行﹐一曰《怨詩行》。

右﹕古詞﹕」爲君旣不易﹐爲臣良獨難。「言周公推心輔政﹐二叔流言﹐致有雷雨拔木之變。梁簡文帝」十五頗有餘「﹐自言姝艷﹐而以讒見毀。又曰﹕」持此傾城貌﹐翻爲不肖軀。「與古文意同辭異。班婕妤《紈扇詩》亦云《怨歌行》﹐不知與此同否。○飲馬長城窟行。

右﹕古詞﹕」靑靑河邊艸﹐綿綿思遠道。「傷良人流宕不歸。或云蔡邕之詞。若陳琳」水寒傷馬骨「﹐則言秦人苦長城之役也。○君子行。

右﹕古詞云」君子防未然﹐不處嫌疑間。「言君子𨿽瓜田不納履﹐李下不正冠﹐以遠嫌疑也。○君子有所思行。

右﹕陸機」命賀登北山「﹑鮑照」西山登雀臺「﹑沈約」晨策終南首「﹐其旨言雕室麗色﹐不足爲久歡﹐晏安酖毒﹐滿盈所宜敬忌﹐與《君子行》異也。○朝歌行。

右﹕古詞三七言。言𨿽甚奇寶器﹐不遇知己﹐終不見重﹐願逢知己以托意焉。○豫章行。

右﹕機」泛舟淸川渚「﹑謝靈運」出宿告密親「﹐皆傷離別。言壽短景馳﹐容華不久。傅玄《苦相篇》」苦相身爲女「﹐言盡力於人﹐終以華洛見棄﹐亦題曰《豫章行》。○門有車馬客行。

右﹕曹植等皆言問訊其客﹐或得故舊鄕裏﹐或駕自京師﹐備敍市朝遷謝﹐親戚彫喪之意也。○猛虎行。

右﹕陸士衡」渴不飲盜泉水「﹐言從遠役猶耿介﹐不以艱險攺節也。○齊謳行。

右﹕舊說齊人以歌其地。陸士衡」營丘負海曲「﹐述齊地之美。○吳趨行。

右﹕舊說吳人以歌其地。陸士衡」楚妃且勿嘆「是也。○會吟行。

右﹕謝靈運」六引緩淸唱「﹐其致與《吳趨行》同也。○從軍行。

右﹕皆述軍旅苦辛之詞也。○出自薊北門行。

右﹕其詞與《從軍行》同﹐而兼言燕薊風物及突騎悍勇之狀﹐與《吳趨行》同也。○結客少年﹖br﹥○小Ｕ﹖

右﹕言輕生重義﹐慷慨以立功名也。○東武吟行。或無」行「字。

右﹕鮑照」主人且勿喧「﹑沈約」天徳深且曠「﹐傷時移世異﹐芳華但謝而已。○苦熱行。

右﹕備言流金鑠石火山炎海之艱難也。亦有《苦寒行》﹐在前相和曲。○放歌行。

右﹕鮑照」蓼虫邂葵堇「之類﹐言朝廷方盛﹐君上愛才﹐何爲臨路相將而去也。○西長安行。

右﹕傅休奕﹕」所思兮何方﹖乃在西長安。「其下因敍別離之思。○怨歌行。

右﹕傅休奕﹕」昭昭朝時日﹐皎皎最明月。「蓋傷十五入君門﹐一別終華發﹐望不及偕老﹐猶望死而同枕之義。

○昇天行。

右﹕曹植」日月何肯畱「﹑鮑照」家世宅關輔「。曹植又有《飛龍》《仙人》《上仙錄》與《神遊》《五遊》《遠遊》《龍欲昇天》等七篇。如陸士衡《緩聲歌》﹐皆傷人世不永﹐俗情險艱﹐當求神仙翺翔六合之外。其詞蓋出楚歌《遠遊篇》也。○鳳將雛。

右﹕舊說漢世樂曲名也。若晉應璩《百一詩》云」言是《鳳將雛》「﹐非魏晉曲明矣。○楚妃嘆。

右﹕陸士衡《吳趨行》云﹕」楚妃且勿嘆。「明非近題也。非關晉曲明矣。○白馬篇。

右﹕曹植」白馬飾金羈「﹑鮑照」白馬騂角弓「﹑沈約」白馬紫金鞍「﹐皆言邊塞徵戰之狀。○空城雀。

右﹕鮑照﹕」雀乳四鷇﹐空城之隅。「言輕飛近集﹐免傷网羅而已。○半度溪。

右﹕言戰而半涉溪水見迫﹐所言皆嶺南地。又有《武溪深》﹐亦此類也。○起夜來。

右﹕其詞意常念疇昔﹐思君之來也。○獨不見。

右﹕皆言思而不得見也。○夜夜曲。

右﹕皆言獨處自傷之意也。○攜手曲。

右﹕言攜手行樂﹐恐芳時不畱﹐君恩將歇也。○陽春曲

右﹕傷時也。○關山月。

右﹕皆言傷離別也。○博陵王官俠曲。

右﹕見《陳琳集》。云云。○新城長樂宮行。

右﹕備言彫飾刻鏤之美也。○大垂手。

右﹕言舞而垂其手。亦有《小垂手》及《獨垂手》也。○行路難。

右﹕備言世路艱難及離別悲傷之意﹐多以」君不見「爲首。○蜀道難。

右﹕備方銅梁玉壘之險。又有《蜀國篇》﹐與此頗同。○秦王衣曲。

右﹕言咸陽春景及宮闕之美﹐秦王捲衣以贈所歡也。○輕薄篇。

右﹕言乘肥衣輕﹐馳逐經過爲樂。與《少年行》同意。○妾薄命篇。

右﹕曹植」日月旣逝西藏「﹐蓋恨宴私之歡不久。如梁簡文」名都多麗質「﹐傷良人不返﹐王嬙遠聘﹐盧姬嫁遲。嬙卽王昭君也。○苦哉行。

右﹕魏文帝﹕」上山采薇﹐日暮苦饑。「傷役艱辛也。○悲哉行

右﹕陸士衡」遊客芳春林﹐春芳傷客心「﹑謝惠連」羈人感淑節﹐緣感欲回沆「﹐皆感時傷別而已。

以上樂府雜題。案自《相逢狹路間行》已下﹐皆不知所起。自《君子有所思行》已下﹐又無本詞。仲尼稱不知則闕之﹐以俟知者。今但據後人所擬﹐采其意而注之。如曹植《鴛鴦》《種葛》《胡君》《箜篌》《蒲生》《吾》《生作安樂》《少年行》《東海》《人生》《歡坐玉殿》《閶闔》《日與月》《日月旣逝》《日月》《只翼》《太極》《白馬名都盤石驅車東嶽弁歌》《結客》《大南寺》﹐擬《气出唱》爲《惟乾》《對酒行》爲《於穆》《精列行》爲《兩儀》《陌生桑》爲《望云》《有所思》爲《嗟佳人》《善哉行》爲《日苦短》《短長歌》爲《蝦蛆》﹐一作《擬長歌行》爲《蝦蛆》。出爲《尺蠖》《出東門》爲《惟漢》《苦寒行》爲《吁嗟》《飲馬長城窟》爲《扶桑嗟生》《豫章行》爲《窮達》《葬露行》爲《天地》《秋胡行》爲《在昔》《妾薄命》爲《日月》《齊吟行》爲《美女》《泰山梁父吟》爲《八方》等篇。𨿽《�禹行》以上亦多是擬古所作﹐後人不復繼作﹐故並不錄。若傅休奕《有女秋蘭》《車遙遙燕美人》﹐謝靈運《卻東西門行》《前有樽酒行》《陳歌越謠》等行《前後聲代後移歌》等歌﹐諸家集後有《城上麻》《攜手雍臺》《送歸》《夾樹》《度易水》《胡無人行桐柏山華陰山》《老年行》﹐近吳均輩多擬此等﹐並自爲樂府﹐皆不見古詞﹐亦並闕之﹐以俟知者。○思歸分﹐一曰《離拘操》。

右﹕舊說衛有賢女﹐邵王聞其美﹐請聘之﹐未至而王薨。太子曰﹕」吾聞齊桓公得衛女而霸﹐今衛女賢者﹐欲畱之。「大夫曰﹕」不可。若賢女必不我聽﹐若聽必不賢﹐則不足取也。「太子遂畱之﹐果不聽。拘於深宮﹐思歸不得﹐援琴而歌﹐曲終﹐益而死。晉石崇亦有《思歸引》﹐但歸河陽取居。若劉孝威」胡地憑良馬「﹐備言思歸之狀而已。○雉朝飛。

右﹕舊說齊宣王時﹐處士犢沐子所作也。年七十無妻﹐出采薪於野﹐見雉雄雌相隨而飛﹐意動心悲﹐乃仰天而嘆曰﹕」聖王在上﹐恩及艸木鳥獸﹐而我獨不獲﹗「因援琴而歌以自傷。其聲中絕。魏武帝宮人有盧女者﹐故將軍陰淑之妹。七歲入漢宮﹐學鼓琴﹐特異於余妓﹐善爲新聲﹐能傳此曲。至魏明帝崩﹐出降爲尹更生妻。若梁簡文帝」晨光照麥畿「﹐但詠雉而已。○走馬引。

右樗裏牧恭所造也。爲父報讎﹐殺人而藏匿山谷之中。有天馬夜降﹐鳴於其室。奔逃入沂澤中﹐援琴而彈之﹐爲天馬之聲﹐因以爲引焉。○別鶴操。

右﹕舊說商陵牧子所作也。娶妻五年無子﹐父兄將爲之攺娶﹐妻聞之﹐中夜起﹐倚戶而悲嘯。牧子聞之﹐愴然而悲﹐乃援琴而歌曰﹕」將乖比翼兮隔天端﹐山川悠遠兮路漫漫﹐攬衣不寐兮食忘餐。「後人因傳以爲曲焉。○水仙操。

右﹕舊說伯牙學鼓琴於成連先生﹐三年而成。至於精神寂寞﹐情志專一﹐尙未能也。成連云」吾理由子春在海中﹐能移人情。「乃與伯牙延望﹐無人。至蓬萊山﹐畱伯牙曰﹕」吾將迎吾師。「刺船而去﹐旬時不返﹐但聞海上水汩汲漰澌之聲。山林窅冥﹐羣鳥悲號﹐愴然嘆曰﹕」先生將移我情。「乃援琴而歌之。曲終﹐成連刺船而還。伯牙遂爲天下妙手。○公無渡河﹐本《箜篌引》。

右舊說朝鮮津卒霍裏子髙妻麗玉所作也。子髙晨起刺船﹐有一白首狂夫﹐被髮攜壺﹐亂流而渡﹐其妻隨呼止之﹐不及﹐遂溺死。於是其妻援箜篌而鼓之﹐作歌曰﹕」公無渡河﹐公竟渡河﹐公墮而死當柰何﹗「聲甚淒愴。曲終﹐亦投河而死。子髙還﹐以其聲語麗玉。麗玉傷之﹐乃引箜篌寫其聲。聞者莫不墮淚飲泣。麗玉以其聲傳鄰女麗容﹐名曰《箜篌引》。舊史稱漢武帝滅南越﹐祠太乙后土﹐令樂人侯暉依琴造坎言﹐坎坎節應也。侯﹐工人之姓。後語訛」坎「爲」空「也。

以上以上樂府琴曲。案上諸語說多出《琴操》等書﹐《琴操》紀事好與本傳相違﹐今兩存者﹐以廣異聞也。○長門怨。

右爲漢武帝陳皇后作也。後﹐長公主嫖女﹐字阿嬌。及衛子夫得幸﹐後退居長門宮﹐愁悶悲思。聞司馬相如工文章﹐奉黃金百斤﹐令靈解愁之辭。相如作《長門賦》﹐帝見而傷之﹐復得親幸者數年。後人因其賦爲《長門怨》焉。○婕妤怨。

右爲漢成帝班婕妤作也。婕妤﹐徐令彪之姑﹐況之女﹐美而能文。初爲帝所寵愛﹐後幸趙飛燕姊娣﹐冠於後宮﹐婕妤自知恩薄﹐懼得罪﹐求供養皇太后於長信宮﹐因爲賦及《紈扇詩》以自傷。後人傷之﹐爲《婕妤怨》及擬其詩。○銅雀臺﹐一曰《銅雀妓》。

右﹕舊說魏武帝遺命令其諸子曰﹕」吾婕妤妓人﹐皆著銅雀臺中。於臺上施八尺繐帳﹐朝晡上酒脯粻Я之屬﹐每月朝十五﹐輒向帳前作妓樂。汝等時時登銅雀臺望吾西陵墓田。「後人悲其意而爲之詠也。鑄銅雀置於臺上﹐因名爲銅雀臺。○四愁﹐七哀。

右﹕《四愁》﹐漢張衡所作﹐傷時之文也。其皆以所思之處方朝廷﹐美之爲君子﹐珍玩爲義﹐巖險雪霜爲讒諂。其流本出於《楚辭》《離騷》。《七哀》起於漢末。如曹植《明月照髙樓》﹑王仲宣」南登霸陵岸「﹐皆《七哀》之一也。○同聲歌行。

右﹕漢張衡所作也。婦人自言幸得充閨房﹐願勉供婦職﹐不離君子。思爲筦簟﹐在下以蔽匡牀﹔思爲衾幬﹐在上以衛霜露。繾綣枕席﹐沒齒不忘焉。蓋以諭當時士君子事君之心焉。○定情篇。

右﹕漢繁欽所作也。言婦人不能以禮從人﹐而自相說媚﹐乃解衣服玩好致之﹐用敍綢繆之志。若臂環致拳拳﹐指環致殷勤﹐耳珠致區區﹐香囊致扣扣﹐跳脫致契闊﹐佩玉結恩情﹐自以爲志而期於山隅﹑山陽﹑山西﹑山北﹐終而不答﹐乃自傷悔焉。○合歡詩。

右﹕晉楊方所作也。婦人言虎嘯風起﹐龍躍云浮﹐磁石引鍼﹐陽燧致火﹐皆以同聲相應﹐同气相求﹐我情與君﹐亦猶形影宮商之不離也。常願食共並根穗﹐飲共連理杯﹐衣共雙絲絹﹐寢共無縫裯﹐坐必接膝﹐行必攜手﹐如鳥同心﹐如魚比目﹐利斷金石﹐密逾膠漆焉。○招隱﹐反招隱。

右﹕《招隱》本《楚詞》﹐漢淮南王安小山所作也。言山中不可以久畱。後人攺以爲五言。若晉左思」杖策招隱士「等數篇﹐最爲首出。晉王康居反其致﹐謂之《反招隱》。舊說《淮南》書有《小山》﹐亦有《大山》﹐政有大小﹐猶詩之有《大雅》《小雅》焉。○砧槁今何在。

右﹕古詞。」砧槁今何在「﹐槁砧﹐趺也﹐問夫何處也﹔」山上復有山「﹐重」山「爲」出「字﹐言夫不在也﹔」何當大刀頭「﹐刀頭有環﹐問夫何時當還也﹔」破鏡飛上天「﹐言月半當還也。○連句。

右﹕起漢武帝柏梁冥作。人爲一句﹐連以成文﹐本七言詩。詩有七言﹐始於此也。○愛妾換馬。

右﹕其詞有淮南王﹐作者不知是劉安否。○自君之出矣。

右﹕出漢徐幹《室思詩》。其第三章

云﹕」自君之出矣﹐明鏡暗不治。思君如流水﹐無有窮已時。「○離合詩。

右﹕起漢孔融﹐合其字以成文也。○盤中詩。

右﹕盤屈書之。傅休奕云﹕」山樹髙鳥悲。「末云」當從中央周四角「提也。○回文詩。

右﹕回復讀之﹐皆歌而成文也。○百年詩。

右﹕起」總角「至」百年「﹐歷述其幼小丁壯耆耄之狀。十歲爲一首。陸士衡至百二十時也。○步虛詞。

右﹕道觀所唱﹐備言眾仙縹緲輕舉之美。○道裏名詩。

右﹕」道「謂漢孝文帝稱」北走邯鄲道「﹐」裏「謂髙祖中陽裏之類﹐集以爲詩也。○星名。

右﹕據《天文志》所載也。○郡縣名。

右﹕據《地理誌》所載也。○卦名。

右﹕據《周易》所載也。○藥名。

右﹕據《本艸》所載。○姓名。

右﹕據古人之知名者。○相名。

右﹕據相書所載﹐若」山庭「﹑」月角「是也。○宮殿名。

右﹕若《三輔黃圖》等所載。○艸樹鳥獸名。

右﹕見於記錄者﹐皆可用也。○歌曲名。

右﹕據樂府所載。○鍼穴名。

右﹕據醫家《明堂》所載。○將軍名。

右﹕據職官所載。○車名。

右﹕據《周禮》《漢官儀》所載。○船名。

右﹕若《左氏傳》吳艅艎之類也。○無名。

右﹕言本無名氏﹐若」無是公「」烏有先生「。○寺名。

右﹕若白馬靑龍之類也。○數。

右﹕從一至十也。○八音。

右﹕金﹑石﹑絲﹑竹﹑匏﹑土﹑革﹑木。○六甲。

右﹕十二辰是也。○十二屬。

右﹕十二辰所配﹐若子鼠﹑丑牛之類。○六府。

右﹕水﹑火﹑金﹑木﹑土﹑穀。

漢武帝時乃立樂府﹐以李延年爲協律都尉﹐舉司馬相如等數十人﹐造爲詩賦﹐略論律呂﹐以合八音之調﹐蓋樂府之所肇也。自漢迄唐﹐作者焱起雲合﹐從未有匯成一編者。惟唐史臣吳兢纂采漢魏以來古樂府詞﹐分爲十卷﹐惜乎不傳。傳者僅《古題要解》二卷﹐於傳記及諸文集中﹐采其命名緣起﹐令後人知所祖習。又有《樂府解題》﹐不著撰人名氏﹐與吳兢所撰差異。今人混爲一書﹐謬矣。但太原郭氏諸敍中輒引《樂府題解》﹐不及《古題要解》﹐不知何故。余家藏是書凡三本﹐一得之虞山楊氏﹐一得之錫山顧氏。二氏素稱藏書家﹐不意施硃傅墨﹐較訂數徧﹐其間脫簡訛字﹐尙多於幾上凝塵。旣得元版﹐頗善﹐但《會吟行》俱誤作《吳吟行》。按」會「謂會稽﹐謝靈運詩」咸共聆《會吟》「﹐故云」其致與《吳趨行》同"也。如《采薇操》亦曰《晨遊髙舉》《琴曲》注中引吳兢云云。玆集中不載﹐豈逸文尙多耶﹖海隅毛晉識。

吳兢﹐汴州人。少勵志﹐貫知經史﹐方直寡諧。比魏元忠薦其才堪論撰﹐詔直史館﹐修國史。私撰《唐書》《唐春秋》﹐敍事簡核﹐人以董孤目之。其捃摭樂府故實﹐與正史互有異同﹐眞堪與《國史補》並垂不朽云。晉又識。

