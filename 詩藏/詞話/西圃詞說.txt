西圃詞說﹝淸﹞田同之○西圃詞說自序余自少日卽嗜長短音﹐每遇樂府專家﹐則磬折請益。忽忽數十年﹐沈困於制舉藝﹐不暇兼及﹐兼及者惟承學聲詩﹐以遵吾家事耳。詞則偶一染指﹐不多爲。今老矣﹐臥病巖間﹐無所事事﹐復流連於宋之六十家中﹐勉彊效顰﹐以寄情興。而又慮斯道淵微﹐難云小技﹐自鄒﹑彭﹑王﹑宋﹑曹﹑陳﹑丁﹑徐﹐以及浙西六家後﹐爲者寥寥﹐論者亦寡。行見倚聲一道﹐訁爲謬相沿﹐漸紊而漸熄矣。故不自揣﹐於源流正變﹑是非離合之間﹐追述所聞﹐證諸所見﹐而諸家詞話之初要微妙者﹐又復采擇之﹐參酌之﹐務求除魔外而準正軌﹐以成此塡詞之說。夫是說也﹐𨿽不敢謂奧之燭﹐而情文之炙﹐宮商之亻面背﹐亦庶幾乎一知半解矣。咄咄塡詞﹐豈小技哉。況詞有四聲五音淸濁重輕之別﹐較詩律倍難﹐且有詩所難言者﹐委曲倚之於聲﹐其旨愈遠。所謂假閨房之語﹐通風騷之義﹐匪惟不得志於時者之所宜爲﹐而通儒鉅公﹐亦往往爲之。不然張文潛以屈﹑宋﹑蘇﹑李譬方回﹐黃山谷以髙唐﹑洛神方晏氏﹐亦從無疑二家之言爲過情者﹐咄咄塡詞﹐又豈小技哉。脫復聞下十蒼蠅之聲﹐吾將以松風吹過矣。西圃田同之自序。○宮調失傳倚聲之道﹐抑揚抗墜﹐促節繁音﹐較之詩篇﹐協律有倍難者。上而三代無論﹐彼漢歌樂府﹐具仿三百遺意﹐制有黃門﹑郊祀﹑鐃歌﹑房中諸樂章。延至六朝﹐以曁開元﹑天寶﹑五代十國﹐尢工艷制。洎宋崇寧間﹐立大晟樂府﹐有一十二律﹑六十家﹑八十四調﹐調愈多﹐流派因之以別﹐短長互見。迨金﹑元接踵﹐遂增至一百餘曲。相沿旣久﹐換羽移商﹐宮調失傳﹐詞學亦漸紊矣。○詩餘爲變風之遺詞𨿽名詩餘﹐然去雅﹑頌甚遠﹐擬於國風﹐庶幾近之。然二南之詩﹐𨿽多屬閨帷﹐其詞正﹐其音和﹐又非詞家所及。蓋詩餘之作﹐其變風之遺乎。惟作者變而不失其正﹐斯爲上乘。○詩詞之辧從來詩詞並稱﹐余謂詩人之詞﹐眞多而假少﹐詞人之詞﹐假多而眞少。如邶風燕燕﹑日月﹑終風等篇﹐實有其別離﹐實有其擯棄﹐所謂文生於情也。若詞則男子而作閨音﹐其寫景也﹐忽發離別之悲。詠物也﹐全寓棄捐之恨。無其事﹐有其情﹐令讀者魂絕色飛﹐所謂情生於文也。此詩詞之辧也。○曹學士論詞魏塘曹學士云「詞之爲體如美人﹐而詩則壯士也。如春華﹐而詩則秋實也。如夭桃繁杏﹐而詩則勁松貞柏也。」罕譬最爲明快。然詞中亦有壯士﹐蘇﹑辛也。亦有秋實﹐黃﹑陸也。亦有勁松貞柏﹐嶽鵬舉﹑文文山也。選詞者兼收並采﹐斯爲大觀。若專尙柔媚﹐豈勁松貞柏﹐反不如夭桃繁杏乎。○詩詞體格不同詞與詩體格不同﹐其爲攄寫性情﹐標舉景物﹐一也。若夫性情不露﹐景物不眞﹐而徒然綴枯樹以新花﹐被偶人以衮服﹐飾淫磨爲周﹑柳﹐假豪放爲蘇﹑辛﹐號曰詩餘﹐生趣盡矣﹐亦何異詩家之活剝工部﹐生吞義山也哉。○李淸照論詞李易安云「五代干戈﹐斯文道熄﹐獨江南李氏君臣尙文雅﹐故有『小樓吹徹玉笙寒』﹐『吹縐一池春水』之詞﹐語𨿽奇﹐所謂『亡國之音﹐哀以思』也。逮至本朝﹐祀樂大備﹐又涵養百餘年﹐始有柳屯田者﹐變舊聲作新聲﹐出樂章集﹐大得聲稱於世﹐𨿽協音律﹐而詞語塵下。又有張子野﹑宋子京兄弟﹐沈唐﹑元絳﹑晁次膺輩繼出﹐亦時時有妙語﹐而破研討會何足名家。至宴元獻﹑歐陽永叔﹑蘇子瞻﹐學際天人﹐作爲小歌詞﹐直如酌蠡水於大海﹐然皆句讀不葺之詩爾﹐又往往不協音律者﹐何也。蓋詩文分平仄﹐而歌詞分五音﹐又分淸濁輕重。且如近世所謂聲聲慢﹑雨中花﹑喜遷鶯﹐旣押平聲韻﹐又押入聲韻。玉樓春本押平聲韻﹐又押上去聲﹐又押入聲。夫本押仄聲韻﹐如押上聲則協﹐如押入聲則不可歌矣。王介甫﹑曾子固﹐文章似西漢﹐若作小歌詞﹐則人必絕倒﹐不可讀也。乃知別是一家﹐知之者少。後晏叔原﹑賀方回﹑秦少遊﹑黃魯直出﹐始能知之。又晏苦無鋪敍。賀苦少典重。秦卽專主情致﹐而少故實﹐譬如貪家美女﹐非不妍麗﹐而終乏富貴。黃𨿽尙故實﹐而多疵病﹐如良玉有瑕﹐價自減半矣。」○王士禎論詞漁洋王司寇云「自七調五十五曲之外﹐如王之渙涼州﹐白居易柳枝﹐王維渭城﹐流傳尢盛。此外𨿽以李白﹑杜甫﹑李紳﹑張籍之流﹐因事創調﹐篇什繁多﹐要其音節皆不可歌。詩之爲功旣窮﹐而聲音之祕﹐勢不能無所寄﹐於是溫﹑韋生而花間作﹐李﹑晏出而艸堂興﹐此詩之餘﹐而樂府之變也。語其正﹐則南唐二主爲之祖﹐至漱玉﹑淮海而極盛﹐髙﹑史其嗣響也。語其變﹐則眉山導其源﹐至稼軒﹑放翁而盡變﹐陳﹑劉其餘波也。有詩人之詞﹐唐﹑蜀﹑五代諸人是也。文人之詞﹐晏﹑歐﹑秦﹑李諸君子是也。有詞人之詞﹐柳永﹑周美成﹑康與之之屬是也。有英雄之詞﹐蘇﹑陸﹑辛﹑劉是也。至是聲音之道﹐乃臻極致﹐而詞之爲功﹐𨿽百變而不窮。花間﹑艸堂尙已。花庵博而雜。尊前約以疏。詞統一編﹐稍撮諸家之勝。然詳於萬﹐略於啟禎﹐故又有倚聲續花間﹑艸堂之後。」○詩詞風气相循詩詞風气﹐正自相循。貞觀﹑開元之詩﹐多尙淡遠。大歷﹑元和後﹐溫﹑李﹑韋﹑杜漸入香奩﹐遂啟詞端。金荃﹑蘭畹之詞﹐槪崇芳艷。南唐﹑北宋後﹐辛﹑陸﹑姜﹑劉漸脫香奩﹐仍存詩意。元則曲勝而詩詞俱掩﹐明則詩勝於詞﹐今則詩詞俱勝矣。○詩詞風格不同詩貴莊而不嫌佻。詩貴厚而詞不嫌流露。之三者﹐不可不知。○王世貞論詞王元美論詞云「寧爲大雅罪人。」予以爲不然。文人之才﹐何所不寓﹐大抵比物流連﹐寄托居多。國風﹑騷﹑雅﹐同扶名教。卽宋玉賦美人﹐亦猶主文譎諫之義。良以端之不得﹐故長言詠嘆﹐隨指以托興焉。必欲如柳屯田之「蘭心蕙性」﹐「枕前言下」等言語﹐不幾風雅掃地乎。○宋人選詞尙雅言情之作﹐易流於穢﹐此宋人選詞﹐多以雅爲尙。法秀道人語涪翁曰「作艷詞當墮犁舌地獄。」正指涪翁一等體制而言耳。塡詞最雅﹐無過石帚﹐而艸堂詩餘不登其隻字﹐可謂無目者也。○鄒程村論兩宋詞小詞不學花間﹐則當學歐﹑晏﹑秦﹑黃﹐歐﹑晏蘊藉﹐秦﹑黃生動﹐一唱三嘆﹐總以不盡爲佳。淸眞以短調行長調﹐滔滔莽莽﹐嫌其不能盡變。至姜﹑史﹑髙﹑吳﹐而融篇煉句琢字之法﹐無一不備矣。﹝案﹕此則見鄒程村詞衷。﹞○雲間諸公論詞雲間諸公﹐論詩宗初盛﹐論詞宗北宋﹐此其能合而不能離也。夫離而得合﹐乃爲大家。若優孟衣冠﹐天壤間只生古人已足﹐何用有我。○辛柳詞佳處今人論詞﹐動稱辛﹑柳﹐不知稼軒詞以「佛祠下﹐一片神鴉社鼓」爲最﹐過此則頹然放矣。耆卿詞以「關河冷落﹐殘照當樓」與「楊柳岸﹑曉風殘月」爲佳﹐非是則淫以褻矣。此不可不辧。○姜詞髙潔姜夔堯章崛起南宋﹐最爲髙潔﹐所謂「如野雲孤飛﹐去畱無迹」者。惜乎白石樂府五卷﹐今已無傳﹐惟中興絕妙詞﹐僅存二十餘闋耳。○白石以後詞家白石而後﹐有史達祖﹑髙觀國羽翼之。張輯﹑吳文英師之於前﹐趙以夫﹑蔣捷﹑周密﹑陳允衡﹑王沂孫﹑張炎﹑張翥效之後後。譬之於樂﹐舞Ω至於九變﹐而詞之能事畢矣。○詞與曲分元時﹐中十往往沈於散僚﹐關漢卿爲太醫院尹﹐鄭徳輝杭州小吏﹐宮大用均臺山長﹐沈困簿書﹐老不得志﹐而雜劇乃獨絕於時。自元迄明﹐詞與曲分﹐無復以詩餘入樂府歌唱者﹐皆可爲嘆息也。○明初作手明初作手﹐若楊孟載﹑髙季迪﹑劉伯溫輩﹐皆溫雅芊麗﹐咀宮含商。李昌祺﹑王達善﹑瞿宗吉之流﹐亦能接武。至錢塘馬浩瀾以詞名東南﹐陳言穢語﹐俗气燻入骨髓﹐殆不可醫。周白川﹑夏公謹諸老﹐閒有硬語﹐楊用修﹑王元美則彊作解事﹐均與樂章未諧。○南北宋詞可論正變詞始於唐﹐盛於宋﹐南北歷二百餘年﹐畸人代出﹐分路揚鑣﹐各有其妙。至南宋諸名家﹐倍極變化。蓋文章气運﹐不能不變者﹐時爲之也。於是竹遂有詞至南宋始工之說。惟漁洋先生云「南北宋止可論正變﹐桫可分工拙。」誠哉斯言﹐𨿽千古莫易矣。○塡詞非小道昔人云﹐塡詞小道﹐然魯直謂晏叔不府爲髙唐﹑洛神之流﹐張文潛謂賀方回「幽潔如屈﹑宋﹐悲壯如蘇﹑李」﹐夫屈﹑宋﹐三百之苗裔﹐蘇﹑李﹐五言之鼻祖﹐而謂晏﹑賀之詞似之﹐世亦無疑二公之言爲過情者﹐然則塡詞非小道可知也。○塡詞見性情塡詞亦各見其性情﹐性情豪放者﹐彊作婉約主﹐畢竟豪气未除。性情婉約者﹐彊作豪放語﹐不覺婉態自露。故婉約自是本色﹐豪放亦未嘗非本色也。○情景不可太分州謂美成能作景語﹐不能作情語。愚謂詞中情景不可太分﹐深於言情者﹐正在善於寫景。○詞須有寄托詞自隋煬﹑李白創調之後﹐作者多以閨詞見長。合諸名家計之﹐不下數千萬首﹐深情婉至﹐摹寫殆盡﹐今人可以不作矣。卽或變調爲之﹐亦須別有寄托﹐另具性情﹐方不致張冠李載。○陳眉公論張柳蘇辛詞各有優劣陳眉公曰「幽思曲想﹐張﹑柳之詞工矣﹐然其失則俗而膩也。傷時弔古﹐蘇﹑辛之詞工矣﹐然其失則莽而俚也。兩家各有其美﹐亦各有其病。」斯爲詞論之至公。○沈伯時論詞要淸空樂府指迷雲﹕「詞要淸空﹐不要質實。」此八字是塡詞家金科玉律。淸空則靈﹐質實則滯﹐玉田所以揚白石而抑夢窗也。○詞以神气爲主詞以神气爲主﹐取韻者次也﹐鏤金錯采﹐其末耳。○詞須縱橫入妙詞之一道﹐縱橫入妙﹐能轉法華﹐則本來寂滅﹐不礙曇花。文學性靈﹐無非般若。頻呼小玉﹐亦可證入圓通矣。○塡詞要訣塡詞要訣無他﹐惟能去花庵﹑艸堂之陣言﹐不爲所役﹐俾滓窳滌濯﹐以孤技自拔於流俗。綺靡矣﹐而不戾乎情。鏤琢矣﹐而不傷夫气。夫然後足與古人方駕焉。○朱彜尊論詞竹朱檢討云「宋人編集歌詞﹐長者曰慢﹐短者曰令﹐初無中調﹑長調之目。自顧從敬編艸堂詞﹐以臆見分之﹐後遂相沿﹐殊爲牽率。」○花間調卽是題花間體制﹐調卽是題﹐如女冠子則詠女道士﹐河瀆神則爲送迎神曲﹐虞美人則詠虞姬是也。宋人詞集﹐大約無題。自花庵﹑艸堂﹐增入閨情﹑閨思﹑四時景等﹐深爲可憎。﹝案﹕此則見詞綜凡例。﹞○漁洋論溫爲花間鼻祖漁洋云「溫﹑李齊名﹐溫實不及李。李不作詞﹐而溫爲花間鼻祖﹐豈亦同能不如獨勝之意耶。古人學書不勝﹐去而學畫﹐學畫不勝﹐去而學塑﹐其善於用長如此。」○漁洋論花間艸堂之妙又云「或問花間之妙﹐曰﹕『蹙金結繡而無痕迹。』問艸堂之妙﹐曰﹕『采采流水﹐蓬蓬遠春。』」○漁洋論南渡諸家又云「宋南渡後﹐梅﹑白石﹑竹屋﹑夢窗諸子﹐極妍盡態﹐反有秦﹑李未到者。𨿽神韻天然處或不及﹐自令人有觀止之嘆﹐正如唐絕句至劉賓客﹑杜京兆﹐妙處反進靑蓮﹑龍標一塵。」○宋徵璧論宋詞七家華亭宋尙木徵璧曰「吾於宋詞得七人焉﹐曰永叔秀逸﹐子瞻放誕﹐少遊淸華﹐子野娟潔﹐方回鮮淸﹐小山聰俊﹐易安妍婉。若魯直之蒼老﹐而或傷於頹。介甫之刂削﹐而或傷於拗。無咎之規檢﹐而或傷於朴。稼軒之豪爽﹐而或傷於霸。務觀之蕭散﹐而或傷於疏。此皆所謂我輩之詞也。苟舉當家之詞﹐如柳屯田哀感頑艷﹐而少寄托。周淸眞蜿蜒流美﹐而乏陡健。康伯可排敍整齊﹐而乏深邃。其外則謝無逸之能寫景﹐僧仲殊之能言情﹐程正伯之能壯采﹐張安國之能用意﹐萬俟雅言之能協律﹐劉攺之之能使气﹐曾純甫之能書懷﹐吳夢窗之能疊字﹐姜白石之能琢句﹐蔣竹山之能作態﹐史邦卿之能刷色﹐黃花庵之能選格﹐亦其選也。詞至南宋而繁﹐亦至南宋而敝﹐作者紛如﹐難以槪述矣。」○彭羨門論黃不及秦彭羨門云「詞家每以秦七﹑黃九並稱﹐其實黃不及秦遠甚。猶髙之視史﹐劉之視辛﹐𨿽齊名一時﹐而優劣自不可掩。」○彭羨門論長調難於短調「長調之難於短調者﹐難於語气貫串﹐不冗不復﹐徘徊宛轉﹐自然成文。今人作詞﹐短調獨多﹐長調寥寥不槪見﹐當由寄興所成﹐非專詣耳。」﹝案﹕此則亦見金粟詞話。﹞○鄒程村論用典鄒程村曰「詞品云﹕『塡詞於文爲末﹐而非自選詩﹑樂府來﹐不能入妙。李易安詞「淸露晨流﹐新桐初引」﹐乃全用世說語。』愚按詞至稼軒﹐經子百家﹐行間筆下﹐驅斥如意。近則婁東善用南北史﹐江左風流﹐惟有安石﹐詞家妙境﹐重見桃源矣。」○宗梅岑論詞以艷麗爲工宗梅岑曰「詞以艷麗爲工﹐但艷麗中須近自然本色方佳。近日詞家極盛﹐其卓然命世者﹐如百寶流蘇﹐千絲鐵綱。世人不解﹐謂其使事太多﹐相率交詆﹐此何足怪。蓋尋常菽粟者﹐不知石砝海月爲何物耳。」○彭羨門論作詞必先選料「作詞必先選料﹐大約用古人之事﹐則取其新僻﹐而去其陳因。用古人之語﹐則取其淸雋﹐而去其平實。用古人之字﹐則取其鮮雅﹐而去其腐俗。不可不知也。」﹝案﹕此則見金粟詞話。﹞○僻詞與長調作法僻詞作者少﹐宜渾脫乃近自然。常調作者多﹐宜生新斯能振動。○沈東江論轉換處沈東江曰「中調長調轉換處﹐不欲全脫﹐不欲明粘﹐如畫家開合之法﹐須一气而成﹐則神味自足﹐以有意求之不得也。」○沈東江論衫字又「長調最難工﹐蕪累與癡重同忌﹐衫字不可少﹐又忌淺熟。」○沈東江論對句「詞中對句﹐正是難處﹐莫認作襯句。至五言對句﹐七言對句﹐使觀者不作對疑尢妙。」﹝案﹕以上三則見劉體仁詞繹﹐非沈東江語。此則又見兪彥爰園詞話。﹞○張炎論虛字「詞中語句﹐無論長短﹐不宜疊實﹐合用虛字呼喚﹐一字如正﹑但﹑任﹑況之類﹐兩字如莫是﹑又還之類﹐三字如更能消﹑最無端之類﹐卻要用之得其所。」○張炎論字面「句法中有字面﹐蓋詞中有生硬字用不得﹐須是深加鍛煉﹐字字敲打得響﹐歌誦妥澑﹐方爲本色語。如賀方回﹑吳夢窗皆善於煉字者﹐多於李長吉﹑溫庭筠詩中來。字面亦詞中起眼處﹐不可不畱意也。」﹝案﹕以上二則見詞源。﹞○沈謙論詩詞曲不同「啟詩啟曲者﹐詞也﹐上不可似詩﹐下不可似曲。然詩與曲又俱可入詞﹐貴人自運。」○沈謙論小調中調長調「小調要言短意長﹐忌尖弱。中調要骨肉停勻﹐忌平板。長調要縱橫自如﹐忌粗率。能於豪爽中著一二精致語﹐綿婉中著一二激勵語﹐尢見錯綜。」○沈謙論白描與修飾「白描不得近俗﹐修飾不可太文﹐生香眞色﹐在離卽之間﹐不特難知﹐亦難言。」○沈謙論偸聲變律之妙「小令﹑中調有排蕩之勢者﹐吳彥髙之『南朝千古傷心事』﹐範希文之『塞下秋來風景異』是也。長調極狎暱之情者﹐周美成之『衣染鶯黃』﹐柳耆卿之『晚晴初』是也。於此足悟偸聲變律之妙。」○沈謙論古人語不相襲「徐師川『門外重重疊疊山﹐遮不斷愁來路。』。歐陽永叔『彊將離恨倚江樓﹐江水不能流恨去。』古人語不相襲﹐又能各見所長。」○沈謙論塡詞結句「鄒程村曰﹕『塡詞結句﹐或以動蕩見奇﹐或以迷離稱雋﹐著一實語﹐敗矣。康伯可「正是銷魂時候也﹐撩亂花飛」﹐晏叔原「紫驑認得舊遊蹤﹐嘶過畫橋東畔路」﹐秦少遊「遊花無語對斜暉﹐此恨誰知」﹐深得此法。』」﹝案﹕以上六則見沈謙塡詞雜說。﹞○鄒程村論詠物「詠物貴似﹐然不可刻意太似。取形不如取神﹐用事不若用意。」﹝案﹕此則亦見鄒程村詞衷。﹞○沈謙論作詞要點「詞要不亢不卑﹐不觸不悖﹐驀然而來﹐悠然而逝。立意貴新﹐設色貴雅﹐構局貴變﹐言情貴含蓄﹐如驕馬弄銜而欲行﹐粲女窺簾而未出﹐得之矣。」○沈謙論二李是當行本色「男中李后主﹐女中李易安﹐極是當行本色。」﹝案﹕以上二則見沈謙塡詞雜說。﹞○賀裳論翻詞入詩「詞家多翻詩意入詞﹐𨿽名流不免。吾常愛李后主一斛珠末句云﹕『繡牀斜憑矯無那。爛嚼紅絨﹐笑向檀郎唾。』楊孟載春繡絕句云﹕『閒情正人停鍼處﹐笑嚼紅絨吐碧窗。』此卻翻詞入詩﹐彌子瑕竟效顰於南子。」○賀裳論詞中本色語「詞中本色語﹐如李易安『眼波才動被人猜』﹐蕭淑蘭『去也不教知﹐怕人畱戀伊』﹐孫光憲『畱不得﹑畱得也應無益』﹐嚴次山『一春不忍上髙樓﹐爲怕見分攜處』﹐觀此種句﹐卽可悟詞中之眞色生香。且『怕人畱戀伊』﹐『爲怕見分攜處』﹐兩『怕』字用來妙不可方言﹐若用一『恐』字﹐亦未嘗說不去﹐然毫釐差﹐則千里謬矣。蓋詞中雅俗字﹐原可互相勝負﹐非文理不背﹐卽可通用﹐此僅可爲解人道也。」﹝此則與詞苑叢談卷一所引詞筌語微異。﹞○賀裳論述景「凡寫迷離之況者﹐止須述景﹐如『小窗斜日到芭蕉』﹑『半窗斜月疏鐘後』﹐不言愁而愁自見。因思韓致光『空樓雁一聲﹐遠屏燈半滅』﹐已足色悲涼﹐何必又贅『眉山正愁絕』耶。」﹝案﹕以上三則見賀裳詞筌。﹞○柴虎臣論詞柴虎臣云「旨取溫柔﹐詞取蘊藉﹐暱而閨帷﹐勿浸而巷曲﹐浸而巷曲﹐勿墮入村鄙。」又云「語境則『咸陽古道』﹑『汴水長流』﹐語事則『赤壁周郎』﹑『江州司馬』﹐語顥則『岸艸平沙』﹑『曉風殘月』﹐語情則『紅雨飛愁』﹑『黃花比瘦』﹐可謂雅暢。」○董文友論詩詞曲界限董文友流詞話曰「詞曲詩曲﹐界限甚分﹐似曲不可﹐而似詩仍復不佳﹐譬如擬六朝文﹐落唐音固卑﹐侵漢調亦覺傖父。」○鄒謨論詞不宜和韻「張玉田謂詞不宜和韻﹐蓋詞語句參錯﹐復格以成韻﹐支分驅染﹐欲合得離﹐如方千里之和片玉﹐張杞之和花間﹐首首彊協﹐縱極肖﹐能如新丰雞犬﹐盡得故處乎。」○鄒謨論沈括體與回文體「詞有沈括體﹐有回文體。回文之就句回者﹐自東坡﹑晦庵始也。其通體回者﹐自義仍始也。」﹝案﹕以上二則見詞衷。﹞○王士禎論詩詞曲不同「或問詩詞曲分界﹐曰﹕『無可柰何花落去﹐似曾相識燕歸來』﹐定非香奩詩。『良辰美景柰何天﹐賞心樂事誰家院』﹐定非艸堂詞也。」﹝案﹕此則見花艸蒙拾。﹞○沈天羽論詞之定格「詞有定名﹐卽有定格﹐其字數多寡﹑平仄﹑韻腳較然。中有參差不同者﹐一曰襯字﹐文義偶不聯暢﹐用一二襯字密按其音節虛實間﹐正文自在。」﹝案﹕此則沈天羽語﹐見古今詞論。﹞○王元美論正宗與變體「李氏﹑晏氏父子﹑耆卿﹑子野﹑美成﹑少遊﹑易安﹐至矣﹐詞之正宗也。溫﹑韋艷而促﹐黃九精而刻﹐長公麗而壯﹐幼安辧而奇﹐又其次也﹐詞之變體也。」﹝案﹕此則見王元美藝苑卮言。﹞○袁籜庵論詞有三法袁籜庵曰「詞有三法﹐章法﹑句法﹑字法﹐有此三者﹐方可稱詞。噫﹐難言矣。」○陳其年論馬浩瀾詞陳其年云「馬浩瀾作詞四十年﹐僅得百篇﹐昔人矜愼如此。今人放筆頹唐﹐豈能便得妤句。」○鄒化詞選須從舊名「大抵一調之始﹐隨人遣詞命名﹐初無定準﹐致有紛。至花艸粹編﹐異體怪目﹐渺不可極。或一調而名多至十數﹐殊厭披覽。此類宋人極多﹐張宗瑞詞一卷﹐悉易新名﹐近人亦多如此。故漁洋常云﹕『詞選須從舊名。』有以也。」﹝案此則見詞衷。﹞○鄒謨論詩詞之辧「詞之紇那曲﹑長相思﹐五方言絕句也。小秦王﹑陽關曲﹑八拍蠻﹑浪淘沙﹐七言絕句也。阿那曲﹑雞叫子﹐仄韻七言絕句也。瑞鷓鴣﹐七言律詩也。款殘紅﹐五言古體也。體裁易混﹐徵選實繁。故當稍別之﹐以存詩詞之辧。」﹝案﹕此則見詞衷。﹞○彭孫論詞以艷麗爲本色「詞以艷麗爲本色﹐要是體制使然。如韓魏公﹑趙忠簡﹐非不忠心鐵骨﹐勛徳才望﹐照映千古。而所作小詞﹐有『人遠波空翠』﹐『柔情不斷如春水』﹐『夢回鴛帳餘香嫩』﹐皆極有情致﹐盡態窮妍。乃知廣平梅花﹐政自無礙﹐豎儒輒以爲怪事耳。」○彭孫論學柳之過「柳七亦自有唐人妙境﹐今人但從淺俚處求之﹐遂使金荃﹑蘭畹之音﹐流入掛枝﹑黃鶯之調﹐此學柳之過也。」﹝案﹕以上二則見金粟詞話。﹞○顧芳論小令顧芳云「詞之小令﹐猶詩之絕句﹐字句𨿽少﹐音節𨿽短﹐而風情神韻﹐正自悠長。作者須有一唱三嘆之致﹐淡而艷﹐淺而深﹔近而遠﹐方是勝場。且詞體中﹐長調每一韻到底﹐而小令每用轉韻﹐故層折多端﹐姿態百出﹐索解正自不易。」芳之論韙矣。而專攻長調者﹐多易視小令﹐似不足以炫博奧。卽遇小令之佳者﹐亦不免短兵狹巷之譏。而豈知樂府之古雅﹐全以少許勝多許乎。且柔情曼聲﹐非小令不宜﹐較之長調﹐難以槪論。而必欲以長短分難易﹐寧不有悖詞旨哉。○賀裳論秦黃優劣「北宋秦少遊妙矣﹐而尙少刻肌入骨之語﹐去韋莊﹑歐陽炯諸家﹐尙隔一塵。黃山谷時出俚語﹐未免傖父。然『春未透﹐花枝瘦﹐正是愁時候』﹐新俏亦非秦所能作。」﹝案﹕此則見詞筌。﹞○彭孫論史梅溪「南宋詞人如白石﹑梅﹑竹屋﹑夢窗﹑竹山﹐諸家之中﹐當以史梅爲第一。昔人稱其『分鑣淸眞﹐平睨方回﹐紛紛三變行輩﹐不足比數』﹐非虛言也。」﹝案﹕此則見金粟詞話。﹞○辛稼軒壓倒古人「稼軒雄深雅健﹐自是本色﹐俱從南華沖虛得來。然作詞之多﹐亦無如稼軒者。中調多﹐小令亦間作嫵媚語﹐觀其得意處﹐眞有壓倒古人之意。」﹝案﹕此則見詞衷。﹞○詞韻分上去詞韻上去之分﹐判若黑白﹐其不可假借處﹐關系一調﹐不得艸艸。古詞之妙﹐全在於此﹐若總置不顧﹐而任便塡之﹐則作詞何難﹐而必推知音者哉。○上去須相配仄聲中兩上兩去﹐最所當避。蓋上聲舒徐和軟﹐其腔低。去聲激勵勁遠﹐其腔髙。相配用之﹐方能抑揚有致。○去聲重要古人名詞中轉折跌宕處﹐多用去聲。蓋三聲之中﹐上入二者﹐可以作平﹐去則獨異。故論聲𨿽以一平對三仄﹐論歌則當以去對平上入也。其中當用去者﹐非去則激不起。用入且不可﹐斷斷乎勿用平上也。○唐詞多更韻之體更韻之體﹐唐詞爲多﹐有換至五六者﹐又有用平仄通葉者﹐惟詞律所證﹐了如指掌。○羣雅集序錫鬯羣雅集序云「詞曲一道﹐小令當法汴京以前﹐慢詞則取諸南渡。否則排之以硬語﹐每與調乖﹐竄之以新腔﹐難與譜合。故終宋之世﹐樂章大備﹐四聲二十八調﹐多至千餘曲﹐有引﹑有序﹑有令﹑有慢﹑有近﹑有犯﹑有賺﹑有歌頭﹑有促拍﹑有攤破﹑有摘徧﹑有大徧﹑有小徧﹑有轉踏﹑有轉調﹑有增減字﹑有偸聲。惟因劉所編宴樂新書失傳﹐而八十四調圖譜不見於世﹐𨿽有解人﹐無從知當日之琴趣簫譜矣。」○詞不能失腔詩有韻﹐詞有腔﹐詞失腔﹐猶詩落韻。詩不過四五七言而止﹐詞乃有四聲五音均拍重輕淸濁之別。若言順律舛﹐律協方言謬﹐俱非本色。或一字未合﹐一句皆廢﹐一句未妥﹐一闋皆不光采﹐信戛戛乎其難矣。古人有言曰「鉛汞煉而丹成﹐情顥交而詞成。」指迷妙訣﹐當於玉田﹑夢窗間求之。○陸文圭跋詞源詞與辭字通用﹐說文云「意內而方言外也。」意生言﹐言生聲﹐聲生律﹐律生調﹐故曲生焉。花間以前無雜譜﹐秦﹑周以後無雅聲﹐源遠而派別也。張玉田著詞源泉上下卷﹐推五音之數﹐演六六之譜﹐按月紀節﹐賦情詠物﹐自稱得聲律之學﹐餘情哀思﹐聽者淚落。昔柳河東銘姜祕書﹐閔王孫之故態﹐銘馬淑婦﹐咸謳者之新聲﹐言外之意異﹐世誰復知者。﹝案﹕此則見陸文圭詞源跋。﹞○嘯余譜多誤士大夫貼括之外﹐惟事於詩﹐至於長短之音﹐多置不論。卽間有彊作解事者﹐亦止依稀仿佛耳。故維揚張氏據詞爲圖﹐錢塘謝氏廣之﹐吳江徐氏去圖著譜﹐新安程氏又輯之﹐於是嘯餘一譜﹐靡不共稱博﹐奉爲章程矣。而豈知觸目瑕瘢﹐通身罅漏﹐有不可勝言哉。○賀裳論作長調「作長調最忌演湊。須觸景生情﹐復緣情布景﹐節節轉換﹐麗周密﹐譬之織錦家﹐眞竇氏回文梭矣。」﹝案﹕此則見詞筌。﹞○嘯余譜不可守詩餘者﹐院本之先聲也。如耆卿分調﹐守齋擇腔﹐堯章著鬲指之聲﹐君特辧煞尾之字﹐或隨宮造格﹐或遵調塡音﹐其疾徐長短﹐平仄陰陽﹐莫不守一定而不移矣。乃近日詞家﹐謂詞以琢句練調爲工﹐並不深求於平仄句讀之間﹐惟斤斤守嘯餘一編﹐圖譜數卷﹐便自以爲鐵板金科﹐於是詞風日盛﹐詞學日衰矣。○拗句不可攺詞中有順句﹐復有拗句﹐人莫不疑拗而攺順矣。殊不知今之所疑拗句﹐乃當日所謂諧聲協律者也。今之所攺順句﹐乃當日所謂捩喉扭嗓者也。但觀淸眞一集﹐方氏和章﹐無一字相違者。如可攺易﹐彼美成﹑千里輩﹐豈不能制爲婉順之腔﹐換一妥便之字乎。且詞謂之塡﹐如坑穴在前﹐以物實之而恰滿﹐倘必易字﹐則枘鑿背矣﹐又安能彊納之而使安哉。○詞以諧聲爲主自沈吳興分四聲以來﹐凡用韻樂府﹐無不調平仄者。至唐律以後﹐浸淫而爲詞﹐尢以諧聲爲主﹐平仄失詞﹐卽不可入調。周﹑柳﹑萬俟等之制腔造譜﹐皆按宮調﹐故協於歌喉。以及白石﹑夢窗輩﹐各有所創﹐未有不悉音理而可造格律者。今𨿽音理失傳﹐而詞格具在﹐學者但依仿舊作﹐字字恪遵﹐庶不失其中矩耳。○曲調不可入詞曲調不可入詞﹐人知之矣。而八犯玉交枝﹑穆護砂﹑搗練子等﹐亦間收金﹑元通於詞曲者﹐何也。蓋西江月等﹐宋詞也﹐玉交枝等﹐元詞也﹐搗練子等曲﹐因乎詞者也﹐均非曲也。若元人之後庭花﹑榦荷葉﹑小桃紅﹑天淨沙﹑醉髙歌等﹐俱爲曲調﹐與詞之聲響不侔。況北曲自有譜在﹐豈可闌入詞譜﹐以相混淆乎。○詞曲之所以分或云「詩餘止論平仄﹐不拘陰陽。若詞餘一道﹐非宮商調﹐陰陽協﹐則不可入歌固已。」第唐﹑宋以來﹐原無歌曲﹐其梨園弟子所歌者﹐皆當時之詩與詞也。夫詩詞旣已入歌﹐則當時之詩詞﹐大抵皆樂府耳﹐安有樂府而不叶律呂者哉。故古詩之與樂府﹐近體之與詞﹐分鑣並騁﹐非有先後。謂詩降爲詞﹐以詞爲詩之餘﹐詞變爲曲﹐以曲爲詞之餘﹐殆非通論矣。況曰塡詞﹐則音律不精﹐性情不考﹐幾何不情文炙﹐宮商亻面背乎。於是知古詞無不可入歌者﹐深明樂府之音節也。今詞不可入歌者﹐音律未諳﹐不得不分此以別彼也。此詞與曲之所以分也。然則詞與曲判然不同乎。非也。不同者口吻﹐而無不同者諧聲也。究之近日塡詞者﹐固屬模糊。而傳奇之作家﹐亦豈盡免於齟齬哉。○詞譜不如以宮調分詩變而爲詞﹐詞變而爲曲﹐歷世久遠﹐聲律之分合﹐均春天之髙下﹐音節之緩急過度﹐不得盡知。至若作家才思之淺深﹐初不系文字之多寡。顧世之作譜者﹐皆從歸自謠﹐銖累雨積及鶯啼序而止。中有調名則一﹐而字之長短分殊﹐安能各得其所。莫如論宮調之可知者敍於前﹐余以時代論先後爲次序﹐斯世運之升降﹐可以知已。○詞調可以類應詞調之間﹐可以類應﹐難以牽合。而起調畢曲﹐七聲一均﹐旋相爲宮﹐更與周禮三宮﹑漢志三統之制相準。須討論宮商﹐審定曲調﹐或可得遺響之一二也。○浙西六家詞本朝士夫﹐詞筆風流﹐自彭﹑王﹑鄒﹑董﹐以及迦陵﹑實庵﹑蛟門﹑方虎﹑並浙西六家等﹐無不追宗兩宋﹐掉鞅後先矣。而其間惟實庵先生﹐不習閨靡曼之音﹐旣細詠之﹐反覺嫵媚之致﹐更有不減於諸家者﹐非其神气獨勝乎。由是知詞之一道﹐亦不必盡假裙裾﹐始足以寫懷送抱也。○鄒謨論張程二譜之誤「今人作詩餘﹐多據張南湖詩餘圖譜﹐及程明善嘯余譜二書。南湖譜不無魚豕之訛﹐且載調太略﹐如粉蝶兒與惜奴嬌本系兩體﹐但字數稍同及起句相似﹐遂誤爲一體。至嘯余譜﹐則舛錯益甚﹐如念奴嬌之與無俗念﹑百字謠﹑大江乘﹐賀新郎之與金縷曲﹐金人捧露盤之與上西平﹐本一體也﹐而分載數體。燕春臺之卽燕臺春﹐大江乘之卽大江東﹐秋霽之卽春霽﹐棘影之卽疏影﹐本無異名也﹐而誤仍訛字。或列數體﹐或逸本名﹐甚至錯亂句讀﹐增減字數﹐彊綴標目﹐妄分韻腳。又如千年調﹑六州歌頭﹑陽關引﹑帝臺春之類﹐句數率皆淆亂。成譜如是﹐學者奉爲金科玉律﹐迄無駁正﹐不亦誤乎。」﹝案﹕此則見詞衷。﹞○詞律與詞譜宋元人所撰詞譜流傳者少。自國初至康熙十年前﹐塡詞家多沿明人﹐遵守嘯余譜一書。詞句𨿽勝於前﹐而音律不協﹐卽衍波亦不免矣﹐此詞律之所由作也。其云得罪時賢﹐蓋指延露而方言﹐匪他人也。如鶯啼序創自夢窗﹐一定難移﹐當遵之。首句定是六字起﹐次段第二句必用四仄﹐乃爲定體。首段第五第六﹐二七字句﹐斷不可對﹐詞律逐句考訂﹐實爲精詳。而延露夏一闋﹐竟攺爲四字起。簾幕重重二句﹐竟且作對。至「薄鉛不禦」四字中夾一平﹐尢爲大誤。故浙西名家﹐務求考訂精嚴﹐不敢出詞律範圍之外﹐誠以詞律爲確且善耳。至於欽定詞譜﹐𨿽較詞律所載稍寬﹐而詳於源流﹐分別正變﹐且字句多寡﹐聲調異同﹐以至平仄﹐無不一一注明﹐較對之間﹐一望了然。所謂塡詞必當遵古﹐從其多者﹐從其正者﹐尢當從其所共用者﹐捨詞譜則無所措手矣。

