問花樓詞話﹝淸﹞陸鎣撰

◎自序詞𨿽小道﹐範文正﹑歐陽文忠嘗樂爲之。考亭大儒﹐亦間有作。蓋古人流連光景﹐物起興﹐有宜詩者﹐有宜詞者。鎣早承庭訓﹐未嫻聲律﹐粗識徑途。頃者長夏無事﹐偶閱花間﹑艸堂諸刻﹐追憶舊聞﹐久遂成帙﹐聊以備遺忘﹐耗歲時耳。道光戊申夏六月陸鎣。○原始王阮亭云﹕唐無詞﹐所歌皆詩也。宋無曲﹐所歌皆詞也。余聞之先廣文曰﹕梁武帝江南弄云「眾花雜色滿上林。舒芳耀采垂輕陰。連手蹀躞舞春心。舞春心。臨歲腴。中人望﹐獨踟躕。」此眞絕妙好辭。又曰﹕陶隱居寒夜怨﹐後世塡詞梅花引格調似之。簡文帝春情曲﹐唐詞瑞鷓鴣格調似之。李太白應制淸平樂詞﹐呂鵬遏雲集載四首﹐或以爲贗作﹐非太白筆。愚見詞𨿽小道﹐濫觴樂府﹐具體齊梁﹐歷三唐五季﹐至宋乃集其大成。○命題詞家命題﹐多本古人詩句﹐非臆訁巽也。如蝶戀花則取梁元帝「翻階蛺蝶戀花情」。點絳唇則取江文通「明珠點絳唇」。靑玉案則取張平子四愁詩「何以報之靑玉案」。西江月則取衛萬詩「只今惟有西江月」。菩薩﹐西域婦髻。蘇幕遮﹐西域婦帽。踏莎行則韓詩句。粉蝶兒則毛澤民詞句。六州歌頭﹐則唐之西邊伊州﹑梁州﹑甘州﹑石州﹑渭州﹑氏州也。本歌吹曲﹐宋代衍之爲詞﹐大祀大血阝﹐皆用此調。其他不及更僕數也。兒時聞之先廣文﹐今者老漸遺忘﹐因備書之。○寄調調有定名﹐卽有定格﹐如黃鐘仙呂諸宮﹐與越調過曲小桃紅正宮過曲小桃紅之類是也。其間字數多少﹐音韻髙下﹐亦皆有一定之規。古人曉暢聲律﹐因題成調﹐如李后主搗練子﹐卽詠搗練。劉太保榦荷葉﹐卽詠荷葉。後人依樣葫蘆﹐借調命題﹐如宋人賀新郎之詠石橊﹐卜算子之詠孤鴻﹐不一而足。且同一調﹐作者字數多寡﹐句注參差﹐各有不同。詞學之蕪甚矣﹐安得知音者起而正之。○換頭詞有換頭﹐換頭者﹐第二闋脫卸另起處也。唐人小令只一首﹐故無換頭。南唐人張泌江城子二首﹐其一﹕「碧闌干外小中庭。雨初晴。曉鶯聲。飛絮落花時節近淸明。睡起捲簾無一事﹐勻面了﹑沒心情。」又一首起句云「浣花溪上見卿卿。眼波明。」結云「和笑道﹑莫多情。」黃叔云「唐詞多無換頭。」先廣文曰「黃氏誤矣。此詞自是兩首。兩情字﹑兩明字﹐不嫌重押。」古詞人無重韻者。換頭陽喫緊﹐髙手於此﹐殊費經營。○小令詩有絕句﹐詞有小令﹐二者視之若易﹐爲之甚難。絕句之工﹐唐則供奉龍標爲冠。𨿽杜陵不能兼美也。小令之工﹐詞家推唐莊宗﹑李后主﹑周晴川爲巨擘。余往見先廣文手抄五代諸詞﹐有唐莊宗如夢令云「曾宴桃源深洞。一曲舞鸞歌鳳。長記別伊時﹐和淚出門相送。如夢。如夢。殘月落花煙重。」此莊宗自度曲﹐歐史所謂莊宗知音﹐能度曲﹐汾晉往往能歌其聲﹐謂之禦制者也。唐莊宗﹑李后主﹐皆亡國之君﹐然莊宗大偉略﹐其詞淸麗乃爾。坊刻誤爲呂洞賓詞﹐非也。晴川詞有片玉集。﹝案片玉乃周邦彥詞集﹐非周晴川。﹞○長調詞有長調﹐猶詩有歌行。昔人狀歌行之妙雲﹕昂昂若千里之駒﹐泛泛若水中之鳧﹐是眞善言歌行之妙者矣。余謂歌行以馳騁變化爲奇﹐若施之長調﹐終非正格。王元美云﹕歌行如駿馬驀坡﹐一往稱快。長調如嬌女弄花﹐百媚橫生。二語眞詞家祕密藏。○南北曲天有兩戒﹐以判南北﹐而音韻殊焉。白太傅詩云「吳越聲邪無法曲﹐莫教聲入管弦中。」髯蘇亦云「好把鸞黃記宮樣﹐莫教弦管作蠻聲。」南史﹐五音本在中土﹐東南土气偏訁皮﹐不能感動木石。余竊怪近世北曲﹐皆鄭衛之遺﹐唐代梨園教坊之所傳習﹐烏足以爲正聲邪。善乎毛稚黃與沈去矜論塡詞書曰﹕南曲將開﹐塡詞先之。北曲將開﹐弦索調先之。聲律之原﹐關乎風气。今南北九宮音多鼙鐸。古人創制﹐初無定畫。善學者何抑彼南轅﹐同歸北轍哉。解此可以息南北之爭。○古今韻韻書非古也﹐漢魏以來﹐韻無專書﹐韻以通而甚寬。宋元以下﹐韻有成例﹐韻以繁而易舛。楊升庵謂沈韻爲舌之書﹐誠有激乎其言之也。沈韻未必盡合﹐以李杜嘗用之﹐故至今沿襲不攺。詞家自可變通﹐如朋字與蒸同押﹐打字與等同押﹐卦畫與怪壞同押﹐豈可爲法耶。東坡一斛珠﹑蔣捷女冠子﹑呂聖求惜分釵﹑髙季迪石州慢諸詞﹐用韻酌古準今﹐以正沈韻之失﹐學者所當隅反。○蘇辛周柳詞家言蘇﹑辛﹑周﹑柳﹐猶詩歌稱李﹑杜﹐駢體舉庾﹑徐﹐以爲標幟云爾。無論三唐五季﹐佳詞林立。卽論兩宋﹐盧陵翠樹﹐元獻淸商﹐秦少遊山抹微云﹐張子野樓頭畫角﹐竹屋之幽﹐花影之生新﹐其見於艸堂﹑花間﹐不下數百家。𨿽藻采孤騫﹐而源流攸別。安得有綜博之士﹐權輿三李﹐斷代南渡﹐爲唐宋詞派圖。爰黜淫哇﹐以崇雅制﹐詞學其日昌矣乎。○唐宋元明人有恆言﹐唐詩﹑宋詞﹑元曲三者﹐就其極盛言之。風气所開﹐遂成絕詣。明以時文取士﹐作者輩出﹐詩學殊遜唐﹑宋。卽如塡詞﹐𨿽劉誠意之雄略﹐夏少師之警悟﹐坊間所傳二公開元樂﹑浣溪沙諸闋﹐猶恆人耳。王元美藝苑卮言﹐辧晰詞旨﹐而所爲小令﹐頗近琢。長調亦多蕪雜。尢可笑者﹐小諾臯二闋﹐信手塗抹﹐眞是盲女彈詞﹐醉漢罵街。升庵論詞﹐時有妙會﹐摹寫處﹐亦傷尖薄。不獨花犯﹑个儂諸小令也。先廣文謂有明無詞人﹐信然信然。○疊字疊子之法最古﹐義山尢喜用之。然如菊詩﹕「暗暗淡淡紫﹐融融冶冶黃。」轉成笑柄。宋人中易安居士﹐善用此法。其聲聲慢一詞﹐頓挫姜絕。詞曰「尋尋覓覓﹐冷冷淸淸﹐淒淒慘慘戚戚。乍暖還寒時候﹐最難將息。」又云「梧桐更兼細雨﹐到黃昏﹑點點滴滴」二闋﹐共十餘个疊字﹐而气機流動﹐前無古人﹐後無來者﹐可爲詞家疊字之法。○錄要段安節琵琶錄﹐綠腰卽綠要也。樂工進曲﹐上令錄其要者以進。一名六麼﹐香山楊柳枝詞「六麼水調家家唱」﹐元微之「管兒還爲彈綠腰﹐綠腰依舊聲迢迢」﹐是唐人又以腰作私也。或云此曲拍不過六字﹐故曰六麼。今六麼行於世者四﹐曰黃鐘羽﹑曰夾鐘羽﹑曰林鐘羽﹑曰夷則羽。又此曲共二十二拍。中四花抑揚頓挫﹐舞者亦隨之而舞﹐歐陽公所謂「負看六麼花十八」是也。○詼嘲宜戒文人輕薄﹐動以文字爲戲。其流也﹐揭帖扌污﹐艷詞宣穢﹐詞曲一道﹐風雅掃地矣。王彥齡元副樞之弟﹐官太原作望江南十餘首﹐狎侮同寮﹐並及府帥。帥怒﹐將劾治之﹐彥齡執手版頓首謝曰「居下位﹐只恐被人讒。昨日只吟靑玉案﹐幾時曾作望江南。試問馬都監。」帥爲失笑﹐眾亦絕倒。後以醉罵婦翁﹐與婦離婚。彥齡名流貴介﹐早擅才譽﹐𨿽脫彈章﹐卒棄嘉耦。他如山谷綺語﹐被呵於老僧。元相夢遊﹐含酸於末路。大雅君子﹐所當切鑑者矣。○傳聞須愼歐陽公﹐宋代大儒﹐詩文外﹐喜爲長短調。凡小詞多同時人作﹐公手輯以存者﹐與公無涉。一時忌公者﹐藉口以興大獄。司馬溫公﹐兒童走卒﹐咸共尊仰。輕薄子捏造艷詞﹐以爲公作﹐轉相傳誦﹐小人之無忌憚如此。至乃趙明誠妻易安居士﹐黃尙書妻惠齋居士﹐皆以人才藻蒙污。易安文詞﹐具在其全集中﹐雅雨堂金石綠序﹐曾爲之辧。近世兪君理初﹐就易安全集考證年月﹐引據舊聞﹐力爲昭雪。易安獲謗之由﹐始白於世。惠齋居十胡氏﹐始以尙書與趙師﹝B164﹞有隙﹐繼以指摘碑文。師﹝B164﹞守臨安﹐惠齋前卒﹐遂坐罪其門客﹐斥罷尙書。先廣文云﹕南渡風气﹐每借端閨閫﹐陷人於罪。流傳至今。耳食者引爲故實﹐可慨之尢甚者也。○べ斐軒べ斐軒詞韻﹐見於厲太鴻論詞絕句云「欲呼南渡諸公起﹐韻本重雕べ斐軒。」蕓臺先生家藏是本﹐秦惇復爲刊行之。跋曰﹕此書舊題宋本﹐然考其分韻﹐無入聲﹐疑爲北曲而設﹐或元明時好事者僞作耳。坊刻詞韻如林﹐如沈謙之詞韻略﹐吳良之學宋齋詞韻﹐鄭春波之綠漪軒詞韻﹐皆其最著者。然訛謬百端﹐去取寡當。漁洋謂毛氏曲韻﹐與宋詞暗合﹐可以據爲詞韻。毛名先舒﹐字稚黃﹐著有塡詞圖譜行世。○艸堂本詞之選本﹐以蜀人趙崇祚花間集爲最古。唐末佳詞﹐賴以不沒者﹐此也。艸堂本﹐不著編者姓氏﹐大抵宋慶元以前人輯耳。其間去取﹐𨿽遜花間﹐而詞家小令﹑中調﹑長調之分﹐要皆權輿此書。諸詞後各系當時詞話﹐亦今本所無也。先廣文云﹕曾見杭州顧氏家藏原本﹐較今毛氏汲古閣本多七十餘調。後來坊刻﹐附以黃花庵詞選﹑周密絕妙好辭。艸堂本已非舊制矣。前明陳耀文﹐合花間﹑艸堂二刻﹐類爲一書。國朝朱彜尊又附以金元諸家之詞﹐采掇尢富﹐今其書具在。古書多是寫本﹐借讀最難﹐今者載籍大備也。學者未讀花間﹑艸堂﹐輒姍笑蘇﹑辛﹐指斥秦﹑柳﹐騁其胸臆﹐瞽說明興。噫﹐塡詞特其一事耳。問花樓詩鈔一卷﹐詩話三卷﹐詞話一卷﹐封大夫所著。題曰問花樓者﹐仍舊志也。先方伯故第﹐在蘇州吳江縣北門之下塘街。舊有樓十餘楹﹐其下雜植楡柳桃李之屬。春夏交﹐繁英絢發﹐先方伯婆娑其上。而封大夫甫勝衣﹐受經於先大父處也。封大夫早承家學﹐讀書務淹博﹐不求聞譽﹐有名庠序間。嘗語回普曰﹕吾家貧﹐冀博祿養﹐久而無成。古人有言﹐早知窮達有命﹐恨不十年讀書﹐非虛譚也。汝其志之。詩鈔本二卷﹐詞鈔一卷﹐兵火佚去。今存詩鈔一卷﹐詩話詞話﹐則封大夫家居手定者。同治辛未冬孟回普敬跋。余刊詞徵垂竟﹐友人陸仲英元鼎以其曾祖藝香先生問花樓詞話見貽。余觀其敍述源流﹐辧晰雅近﹐卓然自具特識﹐不覺稱善者再。藝香詞旣散佚﹐不可復得﹐則是書也﹐寧可聽其湮沒耶。因重鋟之﹐以廣其傳。四年五月去病記。

