雨村詞話﹝淸﹞李調元

○雨村詞話序

詞非詩之餘﹐乃詩之源也。周之公布三十一篇﹐長短句居十八。漢郊祀歌十九篇﹐長短句居五。至短簫鐃歌十八篇﹐篇皆長短句。自唐開元盛日﹐王之渙﹑髙適﹑王昌齡絕句流播旗亭﹐而李白菩薩蠻等詞亦被之管弦﹐實皆古樂府也。詩先有樂府而後有古體﹐有古體而後有近體。樂府卽長短句﹐長短句卽古詞也。故曰詞非詩之餘﹐乃詩之源也。溫﹑韋以流麗爲宗﹐花間集所載南唐﹑西蜀諸人最爲古艷。北宋自東坡「大江東去」﹐秦七﹑黃九踵起﹐周美成﹑晏叔原﹑柳屯田﹑賀方回繼之﹐轉相矜尙﹐曲調愈多﹐派衍愈別。鄱陽姜夔郁爲詞宗﹐一歸醇正。於是辛稼軒﹑史達祖﹑髙觀國﹑吳文英師之於前﹐蔣捷﹑周密﹑陳君衡﹑王沂孫效之於後﹐譬一之於樂﹐舞Ω至於九變﹐而嘆觀止矣。流傳旣廣﹐互有月旦﹐而詞話生焉。陳后山不工詞﹐而詞話實由之祖。自是以來﹐作者指不勝屈。而吾蜀升庵詞品﹐最爲允當﹐勝州之英雄欺人十倍。而近日徐釒九有詞苑叢談一書﹐聚古今之詞話﹐匯集成編﹐𨿽不著出處﹐而掇拾大備﹐可謂先得我心矣。然則余又何詞之可話也。大凡表人之妍而不使美惡交混曰話﹐摘人之媸而使之瑕瑜不掩亦曰話。余之爲詞話也﹐表妍者少﹐而摘媸者多﹐如推秦七﹐抑黃九之類﹐其彰彰也。蓋妍不表則無以著其長﹐媸不摘則適以形其短﹐非敢以非前人也﹐正所以是前人。存前人之是﹐正所以正今人之非也。非特以正今人之非﹐實以證己之非也。五十無聞﹐學可知矣﹐而猶老少知恥﹐爭辧於剪紅刻翠之間﹐又不知後有何人復議余之妍媸也。余家藏有常熟吳氏訥所匯宋元百家詞寫本﹐卽朱竹所謂抄傳絕少未見全書者﹐並汲古閣所刊六十名家詞﹐日披閱之﹐而擇其可學者取以爲法﹐其不可學者取以爲鑑。錄成﹐目曰雨村詞話。夫見賢思齊﹐見不賢自省﹐亦聖賢之事也。其必如是刺刺何也﹐誠以詞也者﹐非詩之餘﹐乃詩之源也。蜀綿州李調元童山撰。

●卷一

○太白遺詞

「河漢女﹐玉煉顏。云往往在人間。九霄有路去無迹﹐裊裊香風生環。」吳虎臣云「此太白遣詞﹐有得於石刻而無其腔﹐劉無言倚其聲歌之﹐音極淸雅。」見詞綜。按﹕此腔卽桂展秋也。

○﹛錄﹜Λ

溫庭筠喜用﹛錄﹜Λ及金鷓鴣﹑金鳳凰等類字﹐是西昆積習。金皆衣上織金花紋﹐﹛錄﹜Λ﹐今垂纓也。

○團蘇

溫庭筠南歌子「團蘇握雪花」﹐言花之白如團蘇也。與酥同義。

○觜

皇甫松詞天仙子云「躑躅花開紅照水﹐鷓鴣飛繞靑山觜。」觜﹐喙也﹐前此未入詞。其字始於杜少陵「麟角鳳觜世莫識」﹐今俗作「嘴」字﹐非。

○界

詞用「界」字始韋端己﹐天仙子詞云「淚界蓮腮兩綫紅。」宋子京蝶戀花詞效之云「淚落胭脂﹐界破蜂黃淺。」遂成名句。

○馱

毛文錫西溪子云「嬌妓舞衫香暖﹐不覺到斜暉。馬馱歸。」東坡臨江仙云「細馬遠馱雙侍女。」「馱」字本此。

○韝

今人呼馬加鞍轡曰韝馬﹐見花間集。薛昭蘊詞﹕「寶馬曉韝雕鞍。」

○輪臺

牛嶠更漏子﹕「星漸稀﹐漏頻轉。何處輪臺聲怨。」按漢書﹐武帝下輪臺之詔。語本此。

○鎭釒巢二字

張舍人泌詞如其詩﹐花間集所載皆可入選。更工於用字﹐如浣溪沙云「翠鈿金縷鎭眉心。」又「斷香輕碧釒巢愁深。」「鎭」﹑「釒巢」二字﹐開後人無限法門。

○烘

「烘」字宋詞多用﹐如烘堂詞及「一烘人煙」之類。唐張泌有「馬嘶塵烘一街煙」之句。「烘」字始此。

○淘金

古淘金多婦女﹐大約出於兩粵土俗。毛文錫中興樂詞云「豆蔻花繁煙艷深。丁香軟﹑結同心。翠鬟女﹐相與共淘金。紅蕉葉裏猩猩語。鴛鴦浦。鏡中鸞舞。絲雨隔﹐荔枝陰。」皆粵中俗也。今楚蜀多有之﹐然皆用男子矣。

○銀字

和凝山花子云「銀字笙寒調正長。」按唐書祀樂志﹐備四本屬淸樂﹐形類雅音﹐有銀字之名﹐中管之格﹐音皆前代應律之器也。宋史樂志﹐太平興國中﹐選東西班習樂者﹐樂器獨用銀字栗﹐小笛﹐小笙。白樂天詩「髙調管色吹銀字」﹐徐鉉「檀的慢調銀字管」﹐吳融詩「管纖銀字密﹐梭密錦書勻」﹐故詞中多用之。蔣竹山詞「銀字笙調﹐雁字箏調」﹐所由來也。

○折腰句法

顧獻衷情詞「繡鴛鴦帳暖﹐畫孔雀屏欹」﹐此詞中折腰句法也﹐今作譜並斷爲句。非。

○闖

王之道桃源憶故人詞﹐有句云「滴盡柳梢殘雨。月闖西南戶。」闖讀若郴。左傳﹕闖然公子陽生也。

○戰

孫光憲菩薩蠻詞「碧煙輕裊裊﹐紅戰燈花笑」﹐「戰」字新。

○廝鱉

揚無咎天下樂詞前段云「雪後雨兒雨後雪。鎭日價﹑長不歇。今番爲客忒太切。和天地也來廝鱉。」「價」字﹐「忒」字﹐「廝鱉」字﹐皆曲中借用俗語﹐不可入調。廝鱉﹐卽脾鱉之類。

○織

詞用「織」字最妙﹐始於太白詞「平林漠漠煙如織」。孫光憲亦有句云「野棠如織。」晏殊亦有「心似織」句﹐此後帝千變尢化矣。

○益■

沈竹齋瀛壽人減字木蘭花詞﹐有句云「跪花獻酒。淸徹云敖歌益壽。」按太平廣記云「老子父爲上禦大夫﹐娶益壽氏女嬰敷﹐生老子。」壽﹐古壽字。

○鏤

李列工於浣溪紗詞﹐其詞類七言﹐須於一句中含無限遠神方妙。如「入夏偏宜淺淡妝」﹐又「暗思何事立殘陽」﹐又「斷魂何處一蟬新」﹐皆有不盡之意。至「六街微雨縷香塵」﹐「鏤」字則尖新少意味矣。

○陳媼

王實之邁賀新郎詞﹐爲劉后村母夫人壽﹐末句云「笑陳媼﹑三題柱。」自注云「有陳夫人者題閩帥廳柱云﹕『嘗侍父﹑從夫及就養﹐三至此廳。』」亦佳話也。

○漁歌子

世皆推張志和漁父詞﹐以「西塞山前」一首爲第一。余獨愛李列詞云「柳垂絲﹐花滿樹。鶯啼楚岸春天暮。掉輕舟﹐出深浦。緩唱漁歌歸去。」「罷垂綸﹐還酌醵。孤村遙指雲遮處。下長江﹐臨淺渡。驚起一行沙鷺。」不減「斜風細雨不須歸」也。

○也羅

趙長卿攤破醜奴兒詞「也羅﹐眞个是可人香」﹐「也羅」二字﹐乃歌詞助語辭。南曲水紅花亦用此二字。按佛經﹐羅作打羅打切﹐俗語亦有羅哩羅連之說。而向來南曲俱唱作「羅」字音。按浣沙記有唱「一聲水紅花也羅」﹐不知曲中有「月明千里故人來也羅」﹐仍葉羅打切也。

○割

詞非詩比﹐詩忌尖刻﹐詞則不然。魏承班訴衷情云「皓月瀉寒光﹐割人腸。」尖刻而不傷巧。至唐末初盛﹐已有此體。如東坡「割愁還有劍山」﹐巧矣﹐以之入詩﹐終嫌尖削。

○閔子

趙長卿簇水詞云「閔子裏施纖手。」閔子裏﹐卽西廂酩子裏﹐乃暗地裏之謂也。

○套襲

太白詞有「云想衣裳花想容」﹐已成絕唱。韋莊效之﹐「金似衣裳玉似身」﹐尙堪入目。而向子「花想容儀柳想腰」之句﹐毫無生色﹐徒生厭憎。此皆李赤之於李白﹐黃樂地之於白樂天﹐杜荀鴨之於杜荀鶴﹐無賴之類所爲也。

○東坡點金

蜀主孟昶冰肌玉骨一闋﹐本玉樓春調﹐蘇子瞻洞仙歌★括其詞﹐反爲添蛇足矣。詞綜謂爲點金﹐信然。

○小山樂府補亡

晏幾道小山詞似古樂府。余絕愛其生查子云「長恨涉江遙﹐移近溪頭住。閒蕩木蘭舟﹐臥入雙鴛浦。無端輕薄雲﹐暗作廉纖雨。翠袖不勝寒﹐欲向荷花語。」公自序云「補亡一篇﹐補樂府之亡也。」可以當之。

○遊仙詞

詩有遊仙﹐詞亦有遊仙﹐人皆謂柳三變樂章集工於闈帳淫蝶之語﹑羈旅悲怨之辭。然集中巫山一段雲詞﹐工於遊仙﹐又飄飄有淩雲之意﹐人所未知。詞云「淸旦朝金母﹐斜陽醉玉龜。天風搖曳六銖衣。鶴背覺孤危。貪看海蟾狂戲。不道九關齊閉。相將何處寄良宵。還去訪三茅。」又「蕭氏賢夫婦﹐茅家好弟兄。羽輪飈駕赴層城。髙會盡仙卿。一曲雲謠爲壽。倒盡金壺碧酒。醺酣爭撼白楡花。踏研討會九光霞。」末二句眞不食煙火語。

○淫詞

柳永淫詞莫逾於菊花新一闋﹐見升庵詞林萬選。詞云「欲掩香幃論繾綣。先斂雙蛾愁夜短。催促少年郎﹐先去睡鴛衾圖暖。須臾放了殘鍼綫。脫羅衣姿情無限。畱著帳前燈﹐時時待看伊嬌面。」

○四影

張三影己勝稱人口矣﹐尙有一詞云「無數楊花過無影。」合之應名四影。

○永叔十二月鼓子詞

王荊公嘗對客誦永叔小闋云「五彩新絲纏角粽。金盤送。生綃畫扇盤雙風。」三十年前見其全篇﹐今才記三句﹐乃永叔在李太尉端願席上所作十二月鼓子詞﹐數向人求之不可得。按公此詞名漁家傲﹐按十二月作﹐如其數﹐皆工膩熨貼﹐不獨「五彩絲」佳也。荊公以不可得爲恨﹐而選詞家多不采﹐今並載於此。詞云﹕

「正月斗杓初轉勢。金刀裁剪工夫異。稱慶髙堂歡幼稚。看柳意。偏從東面春風至。十四新蟾圓尙未。樓前乍看紅燈試。冰散綠池泉細細。魚影戲。園林已是花天气。」

「二月春耕昌杏密。百花次第爭先出。惟有海棠梨第一。深淺拂。天生紅粉眞無匹。畫棟歸來巢未失。雙雙款語憐飛乙。畱客醉花迎曉日。金盞溢。卻憂風雨飄零疾。」

「三月淸明天婉娩。晴川祓禊歸來晚。況是踏靑來處遠。猶不倦。秋千別閉深庭院。更值牡丹開欲徧。酴壓架淸香散。花底一樽誰解勸。增眷戀。東風向晚無情絆。」

「四月園林春去後。深深密幄陰初茂。折得花枝猶在手。香滿袖。葉間梅子靑如豆。風雨時時添气候。成竹新筍霜筠厚。題就送春詩幾首。聊對酒。櫻桃色照銀盤澑。」

「五月橊花妖艷烘。綠楊帶雨垂垂重。五色新絲纏角粽。金盤送。生綃畫扇盤雙鳳。正是浴蘭時節動。菖蒲酒美淸尊共。葉裏黃鸝時一ミ。猶■松。等閒驚破紗窗夢。」

「六月炎天時霎雨。竹雲湧出奇峯路。沼上嫩蓮腰束素。風兼露。梁王宮闕無煩暑。畏日亭亭殘惠炷。傍簾乳燕雙飛去。碧碗敲冰傾玉處。朝與暮。故人風快涼輕度。」

「七月新秋風露早。浦蓮尙拆庭梧老。是處瓜華時節好。金尊倒。人間采縷爭祈巧。尢葉敲聲涼自到。百虫啼晚煙如掃。箭漏初長天杳杳。人語悄。那堪夜雨催淸曉。」

「八月秋髙風歷亂。衰蘭敗芷紅蓮岸。皓月十分光正滿。淸光畔。年年常飲瓊筵看。社近愁看歸去燕。江天空闊云容漫。宋玉當時表不淺。成幽怨。鄕關千里危腸斷。」

「九月霜秋林已盡。烘林敗葉紅相映。惟有東籬黃菊盛。遺金粉。人家簾幕重陽近。曉日陰陰晴未定。授衣時節輕寒嫩。新雁一聲風又勁。云欲凝。雁來應有吾鄕信。」

「十月小春梅蕊綻。紅樓畫閣新妝徧。鴛帳美人貪睡暖。梳洗懶。玉壺一夜淸冫斯滿。樓上西垂簾不捲。天寒山崗色偏宜遠。風急雁行吹字斷。紅日晚。江天雪意云撩亂。」

「十一月新陽排壽宴。黃鐘應管添宮綫。獵獵寒威云不倦。風頭轉時看雪霰吹人面。南至迎長催漏箭。書云紀候冰生研。臘近探春春尙遠。閒庭院。梅花落盡千千片。」

「十二月嚴凝天地閉。莫嫌臺榭無花卉。惟有酒能欺雪意。增豪气。直教耳熱聲歌沸。隴上雕鞍惟數騎。獵圍半合新霜至。霜重鼓寒聲不起。千人指。馬前一雁寒空墜。」

○蹄

歐陽永叔詞﹐無一字無來處。如南鄕子詞「偸得蹄新鑄樣」﹐俗作「馬蹄」。本漢書武帝詔﹐以黃金鑄麟趾﹑蹄以葉瑞。又少年遊詞「歸路似章街」﹐本文選「走馬章臺街」。今俗作「艸街」﹐誤。

○夭邪

東坡荷花媚詞有句云「妖邪無力。」按﹕妖應作夭﹐音歪。出白樂天長慶集詩自注。今俱作妖﹐刻誤也。

○春色三分

宋初葉淸臣字道卿﹐有賀聖朝詞云「三分春色二分愁﹐更一分風雨。」東坡水龍吟演爲長句云「春色三分﹐二分塵土﹐一分流水。」神意更遠。

○喚作兒

人謂東坡長短句不工媚詞﹐少諧音律﹐非也﹐特才大不肯受束縛而然。間作媚詞﹐卻洗盡鉛華﹐非少遊女襄語所及。如有感南鄕子詞云「冰雪透香肌。姑射仙人不似伊。濯錦江頭新樣錦﹐非宜。都著尋常淡薄衣。暖日下重幃。春睡香凝索起遲。曼倩風流緣底事﹐當時。愛被西眞喚作兒。」「喚作兒」三字出之先生筆﹐卻如此大雅。

○淮海遺詞

秦淮海遺詞散失﹐多見別本﹐而時刻不載。如虞美人影云「碧紗影弄東風曉。一夜海棠開了。枝上數聲啼鳥。妝點知多少。妒雲恨雨腰肢裊。眉黛不堪重掃。薄亻幸不來春老。羞帶宜男艸。」可知此外軼詞更多矣。

○山谷攺少遊詞

萬氏詞律﹐少遊河傳詞末句云「悶損人﹐天不管。」按﹕山谷和秦尾聲句云「好殺人﹐天不管。」自注云﹕因少遊詞﹐戲以「好」字易「瘦」字。是秦詞應作「瘦殺人」﹐今刊本皆作「悶損人」﹐蓋由未見山崗谷詞也。然巧拙亦於此一字見之﹐黃九不敵秦七﹐亦是一證。

○■﹝﹦﹦彳眞亍﹞

秦少遊品令後段云「須管啜持﹐教笑又也何須織。★倚賴臉兒得人惜﹐放軟頑道不得。織﹑★﹑倚賴﹐皆俳語。★音諄﹐西廂「一團★是嬌」﹐又一首云「掉又瞿。天然个品格﹐於中壓一。」掉又瞿﹐壓一﹐皆彼時歌伶語气也。末云「語低低﹐笑咭咭。」卽乞乞﹐皆笑聲。

○舀

少遊醉謫藤州﹐一日﹐醉野人家﹐作醉鄕春詞云「喚起一聲人悄。衾冷夢寒窗曉。瘴雨過﹐海棠開﹐春色又添多少。社雍甕釀成微笑。半耶瓢黃舀。覺傾倒。急投牀﹐醉鄕廣大人間小。」舀音咬﹐以瓢去取水也。本集不載﹐見於地誌。或不識舀字﹐妄攺可笑。﹝案﹕雨村原誤﹐玆攺正。﹞

○七急拍七拜

毛滂剔銀燈詞題云「同公素賦﹐侑歌者以七急拍七拜勸酒。」有「頻剔銀燈﹐別敲牙板﹐尙有龍膏堪續」。此等勸酒法﹐在宋時所僅見。

○山谷十六歲作

秦少遊淮海集﹐首首珠璣﹐爲宋一代詞人之冠。今刊本多以山谷作雜之﹐黃九之不逮秦七﹐古人已有定評﹐豈容混入。如畫堂春詞﹕「東風吹柳日初長。雨餘芳艸斜陽。杏花零亂燕泥香。睡損紅妝。寶篆煙消龍鳳﹐畫屏云鎖瀟湘。夜寒微透薄羅裳。無限思量。」气薄語弱。此山谷十六歲作也﹐不應雜入。

○寶寧勇禪師漁家傲

山谷漁家傲云﹕予嘗戲作詩云「大葫蘆挈小葫蘆。惱亂檀那得便沽。每到夜深人靜後﹐小葫蘆入大葫蘆。」又云「大葫蘆枯﹐有此通大道。無此令人老。不問惡與好。兩葫蘆俱倒。」或請以此意倚聲律作詞使人歌之﹐爲作漁這傲云「踏破艸鞋參到老。等閒拾得衣中寶。遇酒逢花須一笑。重年少。俗人不用嗔貧道。是處靑旗誇酒好。醉鄕路上多芳艸。提著葫蘆行未到。風落帽。葫蘆卻纏葫蘆倒。」又﹐江寧江口風﹐戲效寶寧勇禪師作古漁家傲﹐玉環中云﹕廬山中人頗欲得之﹐試思索始記四篇。「萬水千山來此土。本提心印傳梁武。對朕者誰渾不顧。成此語。江頭暗折長蘆渡。面壁九年看二祖。一花五葉親分付。只履提歸蔥嶺去﹐分明忘卻來時路。」又「三十年來無孔竅。幾回得眼還迷照。一見桃花參學了。呈法要。無弦琴上單於調。摘葉尋枝虛半老。拈花特地重年少。今後水雲人欲曉。非元妙。靈云合被桃花笑。」又﹐「憶昔藥山生一虎。華亭船上尋人渡。散卻夾山拈坐具。呈見處。系驢橛上合頭語。千尺垂絲君看取。離鉤三寸無生路。摹手一橈親子父。猶回顧。瞎驢喪我兒孫去。」又﹐「百丈峯頭開古鏡。馬鉤踏殺重蘇醒。接得古靈心眼淨。光炯炯。歸來藏掛袈裟影。好个佛堂佛不聖。祖師沈醉猶看鏡。卻與斬新提祖令。方猛省。無聲三昧天皇餅。」魯直少時使酒玩世﹐喜造纖淫之句。法秀道人誡曰「筆墨勸淫﹐應墮犁舌地獄。」魯直答曰「空中語耳。」晚年來亦間作小詞﹐往往借題棒喝﹐拈示後人。如效寶寧勇禪師漁家傲機關﹐不與桃葉團扇斗妖艷﹐其悟深矣。

○醉落魄舊曲

山谷醉落魄題云﹕舊有一曲﹕「醉醒醒醉。憑君會取這滋味。濃斟琥珀香浮蟻。一入愁腸﹐便有陽春意。須將幕席爲天地。歌前起舞花間睡。從它兀兀陶陶裏。猶勝醒醒﹐惹得閒憔悴。」此曲亦有佳句﹐而多斧鑿痕﹐又語髙下不甚入律﹐或傳是東坡語﹐非也。與「蝸角虛名」﹑「解下癡條」之曲相似﹐疑是王仲文作。因戲作二篇呈吳元祥﹑黃中行﹐似能厭道二公意中事。詞云「陶陶兀兀。樽前是我華胥國。爭名爭利休休莫。雪月風花﹐不醉怎歸得。邯鄲一枕誰憂樂。新詩新事因閒適。東山小妓攜絲竹。家裏樂天﹐村裏謝安石。」公自注。石曼卿自嘲云「村裏黃糸番綽﹐家中白侍郎。」此段可備詞話一則﹐前人所未采﹐今補於此。

○駁坊本刻辛稼軒丑奴兒近之誤

萬紅友詞律云﹕嘯余及圖譜收辛稼軒丑奴兒近一調﹐今查系全誤﹐特照舊刻錄之﹐並駁正於後﹐覽者當爲一噱。詞﹝第一段﹞「千峯雲起﹐驟雨一霎兒價。更遠樹斜陽風景﹐怎生圖畫。靑旗賣酒﹐山那畔﹐別有人家。只消山水光中﹐無事過者一夏。午睡醒時﹐松窗竹戶﹐萬千瀟灑。野鳥飛來﹐又是一﹝第二段﹞飛流萬壑﹐共千巖爭秀。孤負平生弄泉手。嘆靑衫帽幾許紅塵﹐還自喜﹐濯髮滄浪依舊。﹝第三段﹞人生行樂耳﹐身後虛名﹐何似生前一杯酒。便此地結吾廬﹐待學淵明﹐更手種﹑門前五柳。且歸去﹐父老約重來﹐問如此靑山﹐定重來否」。此詞自來分三段﹐其字一百四十六﹐從稼軒集﹐汲古閣板皆同。其後嘯余譜等書因從而分字句﹐論平仄爲圖﹐並考證於下。蓋欲以此號召天下後世學詞﹐從而法之守之﹐俱謂醜奴兒近有此一格﹐相與模仿塡之矣。余向疑之﹐謂此詞必有錯簡﹐非僅字句叶韻之差也。如「又是一飛流壑」句﹐稼軒必不至如是不通。且用韻或一二假借﹐亦必無前後分異若此。因於暇日再四糸由繹諷詠﹐忽然得之。蓋其所謂第一段者﹐實醜奴兒之前段也。所謂第二段者﹐則前半仍是醜奴兒﹐而後半則非醜奴兒矣。「午睡」下十二字﹐原是本調﹐分作三句﹐灑字是叶韻者。其下則此調殘缺不全﹐「野鳥飛來又是一」七个字﹐「野」字之上缺一字﹐「又是一」之下竟全遺失矣。至「飛流萬壑」以下及所謂第三段者﹐則系完全一首洞仙歌。前段「依舊」止﹐後段「人生」起也。細細校對﹐無一字不合﹐只嘆「輕衫帽」之「衫」字下﹐落一「短」字耳。歷來俱以洞仙歌全首彊借爲醜奴兒之尾聲﹐豈非怪事。又考稼軒原集醜奴兒近之後﹐卽載洞仙歌五闋﹐當時不知因何遺失醜奴兒後半﹐竟將洞仙歌一闋錯補其後﹐故集中遂以醜奴兒作一百四十六字﹐而後洞仙歌止存四闋矣。讀者未嘗熟玩洞仙歌句法﹐安能覺齒吻間有此聲響乎。且見各家譜圖鑿然注明﹐更無疑惑﹐遂認定醜奴兒另有此一體。然則讀者之不詳審﹐其過尙輕﹐而向來刻詞者之過較重。至作譜作圖﹐爲定格以教後人﹐其誤不淺。此詞自稼軒迄今五百七十餘年﹐至今日始得洗出眞面目﹐亦大快事也。今錄其洞仙歌五首之一以備考﹐可知也。詞云「松關桂嶺﹐望靑蔥無路。費盡銀鉤榜佳處。悵空山歲晚﹐窈窕誰來﹐須著我﹐醉臥石樓風雨。仙人瓊海上﹐握手當年﹐笑許君攜半山去。刂疊嶂﹐捲飛泉﹐洞府淒涼﹐又卻怕先生多取。怕夜半﹐羅浮有時還﹐好長把雲煙﹐再三遮住。」此段另具隻眼﹐可證諸家之失﹐因載之。

○山谷誤記杜詩

山谷減字木蘭花題云「丙子仲秋﹐黔守席上﹐客有舉岑嘉州中秋詩曰﹕『今夜州月﹐閨中只獨看。遙憐小兒女﹐未解憶長安。』因戲作。」按﹕此詩乃杜少陵﹐非岑嘉州也。系山谷誤記。

○歐梅二妓

「歐舞梅歌君更酌」﹐山谷玉樓春詞末句也。注云「梅﹑歐﹐當時二妓。」

○■■

山谷南鄕子句「畫出西樓一■秋」。■﹐陟孟反﹐開張畫繒也﹐見龍龕手鑑。

○連臺拗倒

山谷淸平樂詞句﹐自注﹕唐龍朔中﹐子母相去﹐連臺拗倒。俗謂杯盤爲子母﹐又盤爲臺。

○扌閏就

山谷詞酷似曲﹐如歸田樂云「對景還消受。被个人﹑把人調戲﹐我也心兒有。憶我又喚我﹐見我我﹐天甚教人怎生受。看承幸則勾。又是尊前眉峯皺。是人驚怪﹐冤我忒扌閏就。扌棄了又捨了﹐一定是這回休休﹐及至相逢又依舊。」扌閏﹐如專切﹐挨也。趙長卿簇水詞亦有「試扌閏就」句﹐又有「百扌閏百就」句。

○訁也尿■﹛此旦﹜

後山謂「今詞家惟秦七黃九」﹐此語大不可解。山谷惟工詩耳﹐詞非所長。望遠行雲﹕「自見來虛過﹐卻好時好日。這訁也尿粘膩﹐得處煞是律。據眼前言定﹐也有十分七八﹐我無心徐告佛。管人間底﹐且放我快活■。便索﹛此旦﹜別茶待﹐又怎不遇偎花映月。且與一斑半點﹐只怕你沒丁香核。」詞共七十六字﹐樂府用諺語﹐詩餘亦多俳體﹐然未有如此可笑者。訁也尿﹑■﹑﹛此旦﹜等字﹐卽云是當時坊曲優伶之言﹐而至此俗褻﹐如何可入風雅乎。且經傳訛已久﹐字畫亦差﹐字數亦未確﹐愈爲無理。涪翁詩固故爲聱牙﹐當時宗尙西江﹐目爲鼻祖﹐實非大雅正傳﹐此詞尢爲惡道。詞綜云「於黃作去取特嚴。」未肯深論。愚則有所不耐。

○字謎

山谷有同心詞云「你共人女邊著子﹐爭知我門裏挑心。」字謎入詞始此﹐乃好悶二字也。

○歆

山谷少年心後段詞云「便與拆破。待來時﹐鬲上與廝歆則个。溫存著﹑且教推磨。」字字令人粲齒。按﹕字書無「歆」字。

○﹤屍豕﹥﹤身差﹥

黃山谷詞多用俳語﹐雜以俗諺﹐多可笑之句。如鼓笛令詞云「共道他家有婆婆。與一口管教﹤屍豕﹥﹤身差﹥。」又云「副靖傳語木大﹐鼓兒裏﹐且打一和。更有些兒得處羅。」又一首云「打揭兒非常愜意。又卻跋翻和九底。」又一首云「凍著你影﹤身差﹥村鬼。」此類甚多﹐皆不可解。且「﹤屍豕﹥﹤身差﹥」二字﹐字書不載﹐意卽甚麼之訛也。又如別詞中奚落﹑忄乞憎﹑沙﹑歆等字﹐皆俗俳語也﹐元人曲有之﹐皆不宜入詞。

○奴奴

樂府﹐女人自稱只言奴﹐惟山谷詞始有「奴奴睡也奴奴睡」句。後始用雙字﹐亦猶稱人爲人人之意。

○娶陳后山詞喜用尖新字﹐然最穩。如浣沙溪「安排雲雨娶新晴」﹐娶字未經人道。﹝案﹕後山崗詞原作「要新晴」﹐李氏誤以爲「娶」字。﹞

○伊涼

樂天詩﹕「櫻桃樊素口﹐楊柳小蠻腰。」伊州﹑涼州﹐古舞曲地名也。後山西江月云「正需蠻素作伊涼。」筆力𨿽好﹐終嫌雜湊。先生嘗有詞自贊「黃秦去後無彊敵」﹐可謂言大。

○濕紅箋

後山有漁家傲詞﹐詠蘇州濕紅箋﹐有「色斗朝花光觸日」句﹐疑卽今朱砂箋也。

○初楊后山崗減蘭﹐有「白下門東﹐誰見初楊弄晚風」﹐以新柳爲初楊﹐甚新異。

●卷二

○詞話始陳后山

宋人詩話甚多﹐未有著詞話者。惟後山集中載吳越王來朝﹑張三影﹑靑幕子婦妓﹑黃詞﹑柳三變﹑蘇公居穎﹑王平甫之子七條﹐是詞話當自公始。

○擇腔

晁補之有鬥百花詞﹐楊誠齋云﹕詞須擇腔﹐如鬥百花之無味﹐因此後作此腔者寥寥。今按詞後段云「低問石上鑿井﹐何由及底。微向耳邊﹐同心有緣千里。」句法本古樂府﹐更工於言情﹐乃知誠齋非深於此道者。﹝案﹕此乃楊守齋﹐非楊誠齋。李氏誤。﹞

○梅花第一詞

各家梅花詞不下千闋﹐然皆互用梅花故事綴成﹐獨晁無咎補之不持寸鐵﹐別開生面﹐當爲梅花第一詞。鑑角兒云「開時似雪。謝時似雪。花中奇絕。香非在蕊﹐香非在萼﹐骨中香徹。占溪風﹐畱溪月。堪羞損山桃如血。直饒更疏疏淡淡﹐終有一般情別。」

○撥燕巢

周邦彥片玉詞南鄕子云「輕軟舞時腰。初學吹笙苦未調。誰遣有情知事早。相撩。暗舉羅巾遠見招。癡一團嬌。自折長條撥燕巢。不道有人潛看著。從教。掉下鬟心與鳳翹。」詞景俱新麗動人﹐此春閨詞也。刻本題下注﹕「撥燕巢」三字﹐蛇足。

○張內史

李之儀姑溪詞﹐妙於煉意。如「步懶恰尋牀。臥看遊絲到地長」﹐又如「時時浸手心頭熨﹐受盡無人知處涼」﹐又「擬學畫眉張內史﹐略借工夫」。按漢書百官表﹐武帝太初元年更名京兆尹﹐左內史名左馮翊。元稹詩﹕「內史稱張敞。」今人但知京兆畫眉﹐不知內史卽京兆也。因表出之。

○姑溪古樂府

李之儀卜算子云「我住長江頭﹐君住長江尾聲。日日思君不見君﹐共飲長江水。此水幾時休﹐此恨何時已。只願君心似我心﹐定不負﹑相思意。」直是姑溪古樂府俊語。花庵中興詞選不列之南渡諸家﹐而各詞選亦未有采入者。信遺珠之恨﹐千古同然。﹝案﹕李之儀北宋人﹐李氏誤以爲南宋人。﹞

○玲瓏罩

姑溪點絳唇云「勻妝了。背人微笑。風入玲瓏罩。」罩所以罩鑪者﹐以銅鐵絲爲之。

○鵝毛

李之儀臨江仙詞詠藏春玉云「靑潤奇峯名韞玉﹐溫其質並瓊瑤。中分瀑布寫雲濤﹐雙巒呈翠色﹐气象兩相髙。珍重幽人誠好事﹐綠窗聊助風騷。寄言俗客莫相嘲。物輕人意重﹐千里贈鵝毛。」末二句全用俗諺﹐而上句先用俗客莫相嘲﹐故和來渾然脫俗﹐藏春以名其所贈之玉也。

○稼軒風

戴復古石屏望江南有壺山好四首﹐石屏老三首﹐一時推名作。余尢愛其二詞云「壺山好﹐文字滿胸中。詩律變成長慶體﹐歌詞綽有稼軒風。最會說窮通。中年後﹐𨿽老未成翁。兒大相傳書種在﹐客來不放酒樽空。相對醉顏紅。」「石屏老﹐長憶少年遊。自謂虎頭須食肉﹐誰知猿臂不封侯。身世一虛舟。平生事﹐說著也堪羞。四海九州雙腳底﹐千愁萬恨兩眉頭。白髮早歸休。」稼軒謂辛棄疾也﹐與石屏同時﹐其名重如此。

○石屏薄亻幸

陶宗儀云﹕石屏未遇時﹐流寓江右﹐武寧有富家翁愛其才﹐以女妻之。居三年﹐忽作歸計﹐妻問故﹐告以曾娶。妻白之父﹐怒。妻宛釋﹐盡以奩具贈夫﹐仍餞以詞云「惜多才﹐憐薄命﹐無計可畱妝。棄碎花箋﹐忍寫斷腸句。道旁楊柳依依﹐千絲萬縷。抵不住﹑一分愁緒。捉月盟言﹐不是夢中語。後回君若重來﹐不相忘處。把杯酒﹑澆奴墳土。」夫旣別﹐遂赴水死。女旣賢烈﹐而石屏何薄亻幸乃爾也。升庵譏之良是﹐而毛晉輩又欲爲之回護﹐殆將使有文人皆可無行也﹐不亦怪乎。

○正伯

程正伯垓爲子瞻中表弟兄﹐工於詞。如酷相思云「月掛霜林寒欲墜。正門外﹑催人起。柰別離如今眞个是﹐欲住也﹑畱無計。欲去也﹑來無計。馬上離情衣上淚。各自供憔悴。問江路梅花開也未。春到也須頻寄。人到也須頻寄。」此以白描擅長者。﹝案﹕程垓非子瞻中表﹐李氏失考。﹞

○珠玉詞

晏殊珠玉詞極流麗﹐能以翻用成語見長。如「垂楊只解惹春風﹐何曾系得行人住」﹐又「春風不解禁楊花﹐亂撲行人面」等句是也。翻覆用之﹐各盡其致。

○天爲紙

呂渭老卜算子有句云「若寫幽懷一段愁﹐應用天爲紙。」句甚新。

○兜鞋

呂渭老詞甚新﹐不獨望海潮「側寒斜雨」一闋爲升庵所愛也。思佳客云「夢裏相逢不記時。斷腸多在杏花西。放開笑語兜鞋急﹐遠有燈光掠鬢遲。辭永夜﹐失深期。一枝黃菊對傷悲。夜涼窗外聞裁剪﹐應熨沈香制舞衣。」調髙韻渾﹐不易得也。兜鞋句尢妙。

○竄李后主詞

杜安世詞多襲前人﹐壽域詞一卷﹐殊無足觀。如菩薩蠻﹕「花明月暗朦朧霧。此時欲往儂邊去。劃襪下香階。手攜金縷鞋。藥闌東畔凶﹐執手偎人顫。奴爲出家難。從君恣意憐。」此南唐李后主詞﹐爲小周後而作也﹐膾炙人口已久﹐略攺數字﹐竄入己集﹐不顧恥。

○■茜

「蔥茜」亦可作「■茜」。聖求點絳唇詞「禦香■茜」。

○紐鼻

向子詞﹕「正當呆坐﹐紐鼻須還我。」呆字始見此詞。

○團霜分冷

炎正西樵語業有訴衷情詞云「露珠點點欲圍霜。分冷與紗窗。」團霜﹑分冷四字最工。如生查子句云「人好欺花色。」欺字亦工﹐蓋能煉句故也。

○十个你

宋人多以曲調爲詞調﹐如用十个你之類是也。石孝友惜多嬌云「我已多情﹐更撞著多情的你。把一心十分向你。盡他們劣心腸﹐偏有你。共你。搬下人﹐只爲个你。宿世冤家﹐百忙裏方知你。沒前程﹐阿誰似你。壞卻才名﹐到如今都因你。是你。我也沒星兒恨你。」通首不用韻﹐只以十个你字成韻。元人書皆本此。

○忄乞戲

趙長卿探春令後段云「幡兒勝兒都姑帝。戴得更忄乞戲。」忄乞戲﹐市語。觀下云「願新春以後﹐吉吉利利﹐百事都如意。」可知。

○腔兒

塡詞調一名牌兒﹐又名腔兒。趙長卿惜香樂府眼兒媚有句云「纖楚對蛾眉。笑偎人道﹐新詞覓个美底腔兒。」腔兒謂調名也。

○海底猴兒

石次仲孝友金穀遺音﹐用筆超逸﹐似不食人間煙火﹐在南宋另是一格。然亦有鄙俗句。如亭前柳詞後段云「識盡千千並萬萬﹐那得恁海底猴兒。這百十錢一个﹐潑性命不分付﹐待分付誰。」集中佳詞固多﹐此首頗爲白璧之累。且前段有「被新冤家矍索」﹐按矍索二字﹐曲中少用﹐亦俗語也。

○迷奚

楊炎正桃源憶故人詞有句云「迷奚呷丁些來酒。」又柳梢靑雲﹕「捧杯更著迷奚唱。」皆江西土語﹐猶言隨意也。迷﹐字書不載。

○詞中白描

詞中白描髙手無過石孝友。卜算子云「見也如何莫。別也如何遽。別也應難見也難。後會難憑據。去也如何去。住也如何住。住也應難去也難﹐此際難分付。」所謂不著一字﹐盡得風流。至惜奴嬌仍然一種筆意﹐然卻開曲兒一門矣。

○阿濫

賀方回鑄登采石蛾眉亭天門謠云「牛渚天門險。限南北﹑七雄豪占。淸霧斂。與閒人登覽。待月上潮平波灩灩。塞管輕吹新阿濫。風滿檻。歷歷數﹑西州更點。」阿濫卽濫也。隋唐佳話﹕「明皇禦玉笛將其聲翻爲曲﹐名濫堆。」張祜詩云「至今風俗驪山下﹐村笛猶吹濫堆。」今訛爲阿濫。

○綺語債

張輯東澤綺語債﹐皆取詞中字題以新名。如桂枝香名疏簾澹月。齊天樂名如此江山。長相思名山漸靑。憶秦娥名碧雲深。點絳唇名南浦月﹐又名沙頭雨。謁金門名花自落﹐又名垂楊碧。憶王孫名闌干萬里心。好事近名釣船笛。𨿽於題下自注寓某調﹐已屬掩耳盜鈴。乃後世作譜﹐好一一攺舊易新﹐極無意味﹐見之令人嘔惡。

○小金壇

彭城伎陳文﹐晚年入道。友古蔡伸重於崔守席上見之﹐有小重山﹐後段云「功行滿三千。嬰兒並奼女﹐煉成丹。劉郎曾約共仙。十个月﹐養个小金壇。」可謂善謔。

○剿襲

楊用修云「毛開小詞一卷﹐惟餘家有之﹐極賞其『潑火初收』一闋。」余近得毛氏所藏楊夢羽祕本樵隱詩餘一卷﹐多剿襲前人句。如玉樓春「來如春夢幾多時﹐去似朝云無覓處」﹐乃歐陽永叔現成對語﹐﹝案﹕此白樂天句﹐李氏引誤。﹞平仲豈未知耶。余殆不足觀矣。

○放翁詞似詩

放翁詞似詩﹐然較詩濃縟﹐所欠一醒字﹐而破陣子詞卻甚工。詞云「仕至千鐘良易﹐年過七十常稀。眼底榮華元是夢﹐身後聲名不自知。營營端爲誰。幸有旗亭沽酒﹐何如繭紙題詩。幽谷云蘿朝采藥﹐靜院軒窗夕籌棋。不歸眞个癡。」此不但句醒﹐且喚醒世間多少人。

○呈紅

陸放翁桃源憶故人詞「一朵呈紅凝露」﹐東坡西江月詞「蓬萊殿後呈紅」﹐呈紅乃牡丹名。呈音汀﹐帶革也。無名氏有呈紅詞。西廂「角帶傲黃呈」。宋待制服紅呈犀帶﹐蓋以花色如帶呈之紅耳。今所系亦曰呈帶﹐而字書音爲丁﹐誤。

○扌絕

蔣竹山捷秋夜雨詞有句云「漫細把寒花輕扌絕。」扌絕字﹐字書不載﹐意卽擲字也。

○竹山詞有奇气

蔣竹山詞堆金砌玉﹐少疏宕。獨沁園春爲老人書南堂壁﹐甚有奇气。人多不選﹐今錄之。詞云「老子平生﹐辛勤幾年﹐始有此廬。也學那陶潛﹐籬栽些菊﹐依他杜甫﹐園種些蔬。除了雕梁﹐肯容紫燕﹐誰管門前長者車。怪近把﹐一庭明月﹐卻借伊渠。鬢邊白髮紛如﹐又何苦招賓納客歟。但夏榻宵眠﹐面風欹枕﹐冬簾晝短﹐背日觀書。若有人尋﹐只教僮道﹐這屋主人今自居。休羨彼﹐有搖金寶轡﹐織翠華裾。」又次韻云「結算平生﹐風流債負﹐請一筆勾。蓋攻性之兵﹐花團錦陣﹐身之鴆﹐笑齒歌喉。豈識吾儒﹐道中樂地﹐絕勝珠簾十里樓。迷因底﹐嘆晴幹不去﹐待雨淋頭。休蓍甚來由﹐硬鐵漢從來气食牛。便只有千篇﹐好詩好曲﹐都無半點﹐閒悶閒愁。自古嬌波﹐溺人多矣﹐試問還能溺我否。髙擡眼﹐看牽絲傀儡﹐誰弄誰收。」每讀之爽神數日。「晴乾」二句﹐見五燈會元﹐守初禪師語也。俗語入詞﹐必有所本方可用。

○竹山遺詞

蔣竹山詞﹐有全集所遺而升庵詞林萬選所拾者﹐最爲工麗。如柳梢靑雲﹕「學唱新腔。秋千架上﹐釵股敲只。柳雨花風﹐翠松裙褶﹐紅膩鞋幫。歸來門掩銀缸。澹月裏﹑疏鐘漸撞。嬌欲人扶﹐醉嫌人間﹐斜倚樓窗。」又霜天曉角云「人影窗紗。是誰來折花。折則從他折去﹐知折去﹑向誰家。簾牙。枝最佳。折時髙折些。說與折花人道﹐須插向﹑鬢邊斜。」

○蜜炬

吳夢窗塞垣春云「換蜜炬花心短。」蜜炬﹐燭也。見周禮。今作密炬﹐非。

○文章孔孟

詞至南宋而極﹐然詞人之無行亦至南宋而極﹐而南宋之無行至康與之尢極。與之有聲樂府﹐受知秦檜﹐檜生日﹐獻喜遷鶯詞﹐中有「總道是文章孔孟﹐勛庸周召」﹐顯爲媚竈﹐不顧非笑﹐可謂喪心病狂。人卽諂諛﹐何語不可貢媚﹐未有敢於褻孔﹑孟﹑周﹑召者﹐無恥至此﹐畱爲百世唾罵。乃黃昃﹝當作。﹞花庵詞取爲壓捲﹐且有「此詞𨿽佳」等小跋﹐亦可爲花庵詠相鼠之什矣。

○上元詞

伯可詞名冠一時﹐有上元寶鼎現詞﹐首句「夕陽西下」。蔣竹山捷同時人﹐作女冠子詞詠上元﹐結句云「笑綠鬟鄰女﹐倚窗猶唱﹐夕陽西下。」其推重當時如此。

○セ

陳同甫亮彩鳳飛詞云「一一舊時香案セ經慣。」セ宜作煞﹐音セ﹐忒煞也。セ則爲日曬字。東坡詞「時與セ漁蓑」是也。

○閩音鎖爲掃

南宋林外過垂虹橋題洞仙歌詞云「飛梁壓水﹐虹影淸光曉。橘裏漁村半煙艸。嘆今來古往﹐物換人非﹐天地裏﹐惟有江山不老。雨巾風帽﹐問誰知我。一劍橫空幾番過。按玉龍嘶未斷﹐月冷波寒歸去也﹐林屋洞門無鎖。認云屏煙障是吾廬﹐任滿地蒼苔﹐年年不掃。」題詞時不書姓名﹐人疑仙作﹐傳入禁中。孝宗笑曰「以鎖字葉老字﹐則鎖當音掃﹐乃閩音也。」後訪之﹐林果閩人﹐舊艸堂收之﹐頗未詳考。沈天羽際飛攺我爲道﹐攺過爲到﹐不知三韻同用﹐皆葉音。又加點竄。各圖譜因之﹐殊失本來面目。

○西湖八景

西湖八景詞﹐古今詠者甚多﹐惟陳西麓允平詞皆可傳。如蘇堤春曉云「惟有踏靑心﹐縱早起﹐不嫌寒峭。」平湖秋月云「采菱舟散﹐望中水天一色。」斷橋殘雪云「茸衫氈帽﹐冷香吹上吟鞭。」雷峯落照云「暝煙帶樹有投林鷺宿﹐憑樓僧語。」花港觀魚云「宮溝泉滑﹐怕有題紅句。」南屏晚鐘云「魚板敲殘﹐數聲初入萬松裏。」皆淸麗芊綿之作也。

○天水碧

周公謹密洲漁笛譜二卷﹐人皆未見全集﹐獨余家有之。遭事後﹐旋爲賓僚等竊攜而去。今記其「天水碧」一闋云「天水碧。染就一江秋色。鰲戴雲山龍起蟄。快風吹海立。數點煙鬟靑滴。一杼霞綃紅濕。白鳥嗚邊帆影直。隔江聞夜笛。」此謁金門調也﹐直字字如錦。

○南宋白石派

白石自制詞在南宋另爲一派﹐盛行於時﹐學之而佳者有二人。王沂孫字聖與﹐號中仙﹐有碧山樂府二卷一名花外集﹐蓋取比花間集而名也。其詞以韻勝﹐如瑣窗寒起句云「趁酒梨花﹐催詩柳絮﹐一窗春怨。」末句云「夜月荼コ院。」皆倩麗宜人。同時張叔夏炎亦作瑣窗詞﹐自注云「王碧山其詩淸峭﹐其詞閒雅﹐有姜白石意趣﹐今絕響矣。」余悼之句云「自中仙去後﹐詞箋賦筆﹐便無淸致。」又「料應也孤吟山鬼。那知人彈折素琴﹐黃金故地同相思淚」。可想見平生服膺矣。「黃金」句無理而奇﹐最妙。炎自號樂笑翁﹐有玉田詞三卷﹐鄭思肖爲作序﹐亦白石一派也。

○羅江

張叔夏丁子妝題云「吳夢窗自制此曲﹐余喜其聲調嫻雅﹐久欲效而未能。甲午春﹐寓羅江﹐陳文卿閒行江上﹐景景況離離﹐因塡此詞﹐惜舊譜零落不能倚聲歌也。」詞云「白浪搖天﹐淸陰漲地﹐一片野情幽意。楊花點點是春心﹐替風前萬花吹淚。遙岑寸碧﹐有誰看﹐朝來淸气。自沈吟﹐甚流光輕把繁華如此。斜陽外﹐隱約孤村﹐隔塢閒門閉。漁舟何似莫歸來﹐想桃源路通人世。危欄靜倚。千年事﹐都消一醉。謾依依﹐愁落鵑聲萬里。」吾邑羅江之名﹐不意又見於此﹐豈其別一地耶。然「落鵑聲萬里」﹐則西川有杜鵑可證﹐疑卽吾邑也。

○王生陶氏

吳禮之有順受老人詞﹐中載王生陶氏月夜共沈西湖﹐賦比弔之。詞云「連環易闕。難解同心結。癡佳人才子﹐情緣重﹐怕離別。意切。人路絕。共沈煙水闊。蕩漾香魂何處﹐長橋月。短橋月。」事奇詞亦奇。

○閭邱次杲

閭邱次杲詞﹐有「漁唱不知何處﹐多應只在蘆花」﹐可稱逸品。

○霞山詞

趙霞山如夢令云「小砑紅綾箋紙。一字一行春淚。封了更親題﹐題了又還折起。歸未﹐歸未。好个瘦人天气。」奇筆墨於意外﹐不知艸堂詩餘何以不收。

○吾儂

世傳石屏沁園春自述一詞﹐余嫌其粗俚。如雲﹕「贏得窮吟詩句淸。」夫詩者﹐皆吾儂平日愁嘆之聲。大似今制義文中俗調﹐而雜以吾儂語可乎。按﹕吳人謂我曰儂。

○石州

楊升庵詞林萬選﹐載無名氏豆葉黃詞云「輕羅團扇掩微羞。酒滿玻璃花滿頭。小板齊聲唱石州。月如鉤。一寸橫波入鬢流。」此詞系呂渭老作﹐見聖求詞集中。渭老卽升庵所謂「側寒斜雨」用側字甚新之人也。豈未見聖求詞邪。古樂府有石州慢。

○白日見鬼

余閱劉過龍洲詞集﹐有學辛稼軒而粗之評。其寄辛稼軒沁園春詞設爲白香山﹑林和靖﹑蘇東坡問答﹐有「被香山居士約林和靖﹐與東坡老﹐坡謂西湖﹐正如西子。二公者皆掉頭不顧」。﹝案﹕劉過原詞作「被香山居士﹐約林和靖﹐與東坡老﹐駕勤吾回。坡謂西湖﹐正如西子﹐濃抹淡妝臨鏡臺。二公者﹐皆掉頭不顧﹐只管銜杯。」﹞又「逋曰不然﹐須徑去﹐訪稼軒未晚﹐且此徘徊」等句﹐﹝案﹕劉過原詞作「逋曰不然﹐暗香浮動﹐爭似孤山先探梅。須晴去﹐訪稼軒未晚﹐且此徘徊。」﹞余初閱卽批「白日見鬼」四字。後閱艸堂別集﹐嶽亦齋云「出王勃體而又變之。余時與之飲西園﹐攺之中席自言﹐掀髯有得色。余率然應之曰﹕『詞句固佳﹐然恨無刀圭療君白日見鬼耳。』坐中哄然一笑。」又升庵謂攺之似辛軒稼之豪﹐而未免粗。此評眞不能爲攺之諱。詞至宋末﹐多墮惡道﹐有目人所共知。又竊幸余與升庵論之若合符也。

○毒

張孝祥於湖醉落魄詞﹐有「一點秒波﹐閒裏覷人毒」。毒字而穩﹐人不敢下。

○袢衤爰

盧炳自號醜齋﹐有烘堂詞一卷﹐喜用僻字。如念奴嬌之「短髮蕭蕭襟袖冷﹐便覺都無袢溽」﹐袢字。減蘭詠梅「皴寒枝﹐未必生綃畫得宜」﹐子。少年遊詞「繡羅衤爰子間金絲」﹐衤爰字。

○傘

醜齋菩薩蠻句「傘低半遮身」﹐詞中用傘字始見此。詩俱用作糸散﹐「日髙黃糸散下西淸」﹐見蘇詩。

○者也之乎

詩至晚唐﹐有盧延讓不同文賦﹐「易爲著者之乎」﹐風斯下矣。乃詞至晚宋﹐又有王千秋審齋臨江仙「者也之乎眞太錯」﹐不更下乎。此等直不可學。

○竹齋詩餘

黃機竹齋詩餘﹐淸眞不減美馬﹐而艸堂集竟不選一字。竹索謂艸堂「最下﹐最傳」﹐信然。如鵲橋仙云「薄情也見﹐多情也見﹐不似這番著相。如何容易買歸舟﹐報南浦﹑桃花綠漲。隨君無計﹐畱君無計﹐畱得淚珠兩行。﹝去聲﹞斜陽明處一回頭﹐有人在﹑髙樓凝望」。言賅而意遠。

●卷三

○西湖第一詞

西湖詞甚多﹐然無過髙觀國竹屋癡語所載霜天曉角詞云「春云粉色。春水和云濕。試問西湖楊柳﹐東風外﹑幾絲碧。望極。連翠陌。蘭橈雙槳急。欲訪莫愁何處﹐旗亭在﹑畫橋側。」初春情景﹐此詞盡之矣。

○稷雪

毛氏謂張元斡廬川詞無一字無來處﹐如「酒窗間﹑惟稷雪」。稷雪﹐霰雪也﹐形如米粒﹐能穿窗透瓦﹐見毛詩。今本攺作霰雪﹐非。

○元忠義

元博覽會字仲宗﹐平生忠義﹐見於「夢繞神州路」一詞。紹興辛酉﹐胡澹庵邦衡上書乞斬秦檜被謫﹐仲宗作賀新郎一闋送之﹐坐是與作詩王民瞻除名。今其詞列卷首﹐其人可知矣。詞云「夢繞神州路。悵秋風﹐連營畫角﹐故宮離黍。底事昆弛傾砥柱。九地黃流亂注。聚萬落千村狐兔。天意從來髙難問﹐況人情易老悲難訴。更南浦﹐送君去。涼生岸柳催殘暑。耿斜河﹐流星澹月﹐斷雲微度。萬里江山知何處。回首對牀夜雨。雁不到﹐書成誰與。目斷靑天懷今古。肯兒曹恩怨相爾汝。舉大白﹐聽金縷。」此大異康與之之文章孔孟也。

○紅蕊

蘆川云「余兒時不知有荔子﹐自呼爲紅蕊﹐父母以其名新﹐昔所未聞﹐殊盡形似之美﹐久欲記之而因循。比與諸公和長短句﹐故及之以訴衷情。有『兒時初未識方紅﹐學語問西東。對客呼爲紅蕊﹐此興已偏濃』之句。」此名可補荔支譜所未載﹐因記之。

○稼軒喜用四書成語

辛稼軒詞肝膽激烈﹐有奇气﹐腹有詩書﹐足以運之﹐故喜用四書成語﹐如自己出。如今旣盟之後﹐賢哉回也﹐先覺者賢乎等句﹐爲詞家另一派。然學之稍粗則墮惡道。其時爲稼軒客如龍洲劉過﹐每學其法﹐時多稱之﹐然失之粗劣。獨西江月一詞有句云「天時地利與人和﹐燕可伐與曰可。」用四書語﹐頗有稼軒气味。

○秦黃並稱

劉后村克莊詞以才气勝﹐迥非剪紅刻翠比。然服膺洲淸眞邦彥不容口﹐見之於最髙樓一詞云「周郎後﹐直數到淸眞。」「欺賀晏﹐壓黃秦。」人因有小周郎之目﹐本此。賀﹑晏﹑黃﹑秦﹐謂方回﹑小山﹑山谷﹑少遊也。當時黃﹑秦並稱﹐大有老子﹑韓非同傳之嘆。

○後村別調

劉后村克莊有滿江紅十二首﹐悲壯激烈﹐有敲碎唾壺﹐旁若無人之意。南渡後諸賢皆不及。升庵稱其壯語足以立懦﹐信然。自名別調﹐不辜也。今具載左方。夜雨涼甚﹐忽動從戎之興雲﹕「金甲周戈﹐記當日﹐轅門初立。磨盾鼻﹑一揮千紙﹐龍蛇猶濕。鐵馬曉嘶營壁冷﹐樓船夜渡風濤急。有誰憐﹑猿臂故將軍﹐無功級。平戎策﹐從軍什。零落盡﹐慵收拾。把茶經香傳﹐時時溫習。生怕客談楡塞事﹐且教兒誦花間集。嘆臣之壯也不如人﹐今何及。」又二月二十四夜飲海棠花下作云「老子年來﹐頗自許﹑心腸鐵石。尙一點﹑銷磨未盡﹐愛花成癖。懊惱每嫌寒勒住﹐丁寧莫被晴烘折。柰喧風﹑烈日太無情﹐如何得。張畫燭﹐頻頻惜。憑素手﹐輕輕摘。更一番雨過﹐彩雲無迹。今夕不來花下飲﹐明朝空向枝頭覓。對殘紅﹐滿院杜鵑啼﹐添愁寂。」又範尉梅谷云「赤日黃埃﹐夢不到﹑靑溪翠麓。空健羨﹑君家別墅﹐幾株幽獨。骨冷肌淸偏要月﹐天寒日暮尢宜竹。想主人﹑杖履繞千回﹐山海北。寧委澗﹐嫌金屋。寧映水﹐羞銀燭。嘆出羣風韻﹐背時裝束。競愛東鄰姬傅粉﹐誰憐空谷人如玉。笑林逋﹐何遜謾爲詩﹐無人讀。」又送宋惠父入西江幕云「滿腹詩書﹐餘事到﹑穰苴兵法。新受了﹑烏公書幣﹐著鞭垂發。黃紙紅旗喧道路﹐黑風靑艸空巢穴。向幼安﹑宣子頂頭行﹐方奇特。溪峒事﹐聽儂說。龔遂外﹐無長策。便獻俘非勇﹐納降非怯。帳下健兒休盡銳﹐艸間赤子俱求活。到崆峒﹐快寄凱歌來﹐寬離別。」又云「落日登樓﹐誰管領﹑倦遊狂客。待喚起﹑滄浪漁父﹐隔江吹笛。看水看山身尙健﹐憂晴憂雨頭先白。對莫云﹑不見美人來﹐遙天碧。山中鶴﹐應相憶。沙上鷺﹐渾相識。相石田茅屋﹐艸深三尺。空有鬢如潘騎省﹐斷無面見陶彭澤。便倒傾﹐海水浣衣塵﹐難湔滌。」又送王實之云「天壤王郎﹐數人物﹑方今第一。談笑裏﹐風霆驚座﹐雲煙生筆。落落元龍湖海气﹐瑯瑯董相天人策。同如何﹑十載尙靑衫﹐諸侯客。易愛底﹐此官人保底﹐些名節。擬閉門投百談三日。疇昔評君天下寶﹐當爲天下蒼生惜。向臨分﹐慷慨出商聲﹐摧金石。」又壽王實之云「鶴馭來時﹐長占定﹑一年淸絕。九萬里﹑纖雲收盡﹐帝靑空闊。月露偏爲丹桂地﹐風霜欲放黃花節。聽玉笙﹑縹緲度緱山﹐吹初徹。曾直把﹐龍鱗批。曾戲把﹐鯨牙拔。向絳河濯足﹐咸池發。俗子底量吾輩事﹐天仙不妄瞿儒列。世豈無﹐瑤艸與蟠桃﹐堪攀掇。」又賀王實之韻送鄭時云「怪雨盲風﹐畱不住﹑江連行色。煩問信﹑冥鴻髙士﹐釣鰲詞客。千百年傳吾輩話﹐二三子系斯文脈。聽王郎﹑一曲玉簫聲﹐淒金石。發處﹐怡山碧。垂釣處﹐滄溟白。笑而今拙宦﹐他年遺直。只願長畱相見面﹐未宜輕屈平生膝。有狂談﹐欲吐且休休﹐驚鄰壁。」又云「三黜歸來﹐飯蔬食﹑渾無慍色。中年後﹑家如旅捨﹐身如行客。軒晚豈非疣贅具﹐煙霞己是膏肓脈。有些兒﹑隙地更疏泉﹐堆捲石。鄰媼餉﹐新筍碧。溪友賣﹐鮮鱗白。向陳編冷笑﹐孔明元直。俗事不教污兩耳﹐燕居聊可盤雙膝。取當年﹐行腳一枝筇﹐懸髙壁。」又云「疇昔臚傳﹐仗下春天﹐祥雲五色。何況是﹑西山弟子﹐髙山賓客。上帝照臨忠義膽﹐老師付受文章脈。問此君﹑仿佛似何人﹐租徠石。園官菜﹐登盤碧。田舍米﹐翻匙白。懶投詩見素﹐寄書杓直。徳耀不嫌爲隱髻﹐龜兒已解搖吟膝。有誰憐﹐給札老相如﹐家徒壁。」又云「下見西山﹐料他日﹑面無慚色。君記取﹑不爲呂黨﹐亦非秦客。﹝檜有十客﹞有意挽回當世事﹐無方延得諸賢脈。笑海波﹑渺渺幾時平﹐空銜石。園五畝﹐分紅碧。家四世﹐傳淸白。任天孫笑拙﹐女Ч嫌直。老去何煩援以手﹐向來不要加諸膝。待深山﹑深處蓍茆齋﹐看靑壁。」

○お

葛立方卽作韻語陽秋者﹐有歸愚詞一卷。淸平樂句云「蟾窟澄輝天似洗﹐折得お丹桂。」「お」二字﹐見漢書安世房中歌「都荔遂芳﹐お桂華」。孟康注﹕出お入﹐都良薜荔之香﹐鼓動桂華也。

○安陽好

王安中初寮詞﹐人甚稱其安陽好九闋﹐六花冬詞六闋﹐俱有口號。然安陽敍人物風土﹐而鴛瓦飛甍﹐層見疊出﹐了無意味。六花如「云破月來花下住」﹐襲張三影句﹐而以「下住」二字代之﹐眞仙凡別矣。九闋六闋﹐無一足采﹐宜乎初爲東坡門下士﹐其後附蔡叛蘇也。周益公稱其詩文似坡公暮年﹐殆無目者。

○同甫無媚詞

陳同甫無媚詞﹐與稼軒同唱和﹐筆亦近之。余甚愛其水調歌頭一闋云「不見南師久﹐謾說北羣空。當場只手﹐畢竟還我萬夫雄。自笑堂堂漢使﹐得似洋洋河水﹐依舊只流東。且復穹廬拜﹐會向槁街逢。堯之都﹐舜之壤﹐禹之封。於中應有﹐一个半个恥臣戎。萬里鮏羴如許﹐千古英靈安在﹐磅礡幾時通。胡運何須問﹐赫日自當中。」讀之令人神王。

○和淸眞

和淸眞詞韻﹐不獨方千里也﹐楊澤民亦有和淸眞詞﹐宋末人合淸眞爲三英集。花庵詞選及方而不及楊﹐何也。

○蘭陵王

升庵詞品云﹕李公昴﹐名昴英﹐盤石人。予家藏文溪詞又云﹕名公昂﹐字俊明﹐鄱陽人。因摸魚兒詞送太平州太守王子文詞得名。叔亦止選此一詞﹐稱爲「詞家射雕手」。今按其詞有「長生壽母﹐更穩步安輿﹐三槐堂上﹐好看彩衣舞」句﹐乃獻壽俗套諛詞﹐不知當日何以得名。升庵獨稱蘭陵王一闋﹐最爲有眼﹐如「階除拾取飛花嚼﹐是多少春恨﹐等閒蠶卻」句﹐前人所未經道。

○夏侯衣

丹陽葛勝仲魯卿浣溪紗題云﹕少蘊內翰同年寵速﹐遣妓隱簾吹笙﹐因成一闋。有句云「縹緲幸聞緱嶺曲﹐參差猶隔夏侯衣。」夏侯衣﹐簾也﹐見南史。夏侯性儉率﹐晚年頗好音樂﹐有妓妾十數人﹐並無被服姿容﹐每有客﹐令隔簾奏之﹐時謂簾爲夏侯妓衣。

○駒照花

魯卿集有蝶戀花次韻張千里「駒照花」﹐今花譜中無此名。詞云「紅光萬丈騰天半。」殆與木棉相似。

○★窟

★窟詞﹐宋侯作也﹐字彥周﹐晁氏甥。毛氏謂渭陽之誼甚篤﹐見於瑞鷓鴣一詞。末句云「後夜蕭蕭葭葦岸﹐一尊獨酌見離情。」王州病彥周不解作情詞﹐此殆非情詞者。宣和而後﹐士大夫爭爲獻壽之詞﹐連篇累牘﹐無謂極矣。吾蜀魏了翁華甫爲宋名臣﹐乃詞非壽不作﹐𨿽花庵選入數首﹐吾終不取。

○支子

介庵趙彥端淸平樂詞云「桃根桃葉。一樹芳相接。春到江南二三月。迷損東家蝴蝶。殷勤踏取靑陽。風前花正低昂。與我同心支子﹐報君百結丁香。」此詞淸麗﹐爲集中之冠﹐題原本作席上贈人﹐花庵攺作閨思﹐非。支子卽梔子也。

○成語

洪咨夔平齋詞﹐喜用成語作起句。如沁園春云「詩不云乎﹐蒹葭蒼蒼﹐白露爲霜。」又云「歸去來兮﹐杜宇聲聲﹐道不如歸。」皆極自然。按宋史﹐公毀鄧艾祠﹐更祠諸葛武侯。告其民曰「毋事仇讎而忘父母。」其忠鯁直亮可知。故其詞軒軒多爽致。

○洪荼

洪荼字叔嶼﹐自號空同﹐詞如「斷虹遠飲橫江水。萬山紫翠斜陽裏。燕子又歸來﹐但惹得滿身花雨。」可謂朽腐神奇。

○十二歲詞

連可久十二歲時﹐其父攜見熊曲肱﹐適有漁父過前﹐命賦淸平樂詞﹐援筆立成﹐四座嘆服﹐後果爲江湖得道之士。詞云「陣鴻驚處。一网沈江渚。落葉亂風和細雨。撥棹不如歸去。蘆花輕泛微瀾。篷窗獨自淸閒。一覺遊仙好夢﹐任他竹冷松寒。」今載六十名家空同集中。誤。

○金甌

曾純甫覿與龍大淵同爲孝宗潛邸知客舊人﹐觴詠酬唱﹐字而不名﹐怙寵恃勢﹐純甫尢甚﹐故陳俊卿﹑虞允文交章逐之。然文藻有可觀﹐如京師望叢臺諸作﹐語多感慨﹐令人生麥秀黍離之感。與張掄不時進禦﹐賞賚甚渥。至進月詞壺中天慢﹐上皇啼曰「從來月詞﹐不曾用金甌事﹐可謂新奇。」賜金束帶﹐紫番羅﹐水晶碗。上亦賜寶盞﹐至一更五點還宮﹐是夕西興共聞天樂﹐豈天神亦不以人廢言乎。詞云「素飈漾碧﹐看天衢穩送﹐一輪明月。翠水瀛壺人不到﹐比似世間秋別。玉手搖笙﹐一時同色。小按霓裳疊。天津橋上﹐有人偸記幾闋。當日誰幻銀橋﹐阿瞞兒戲﹐一笑成癡絕。肯信羣仙髙宴處﹐移下水晶宮闕。雲海澄淸﹐山河影滿﹐桂冷吹香雪。何勞玉斧﹐金甌千古無缺。」

○兩無咎

揚無咎字補之﹐淸江人﹐晁無咎亦字補之﹐濟北人﹐俱以詞名。揚名逃禪集﹐晁名琴趣外篇﹐而花庵於二補之俱不采入﹐只艸堂載癡男女一詞﹐又逸其名﹐妄注毛東堂﹐可慨也。近閱汲古閣本﹐亦多錯簡。如揚有趙育才席上贈歌者﹐用東坡韻﹐而後段末句不用原韻云「換羽移宮﹐絕唱誰能和。伊知麼。暫聽些个。已覺絲成果。」果者﹐塵起貌﹐言其聲之繞梁也﹐作裹字誤。

○史梅溪摘句圖

史達祖梅溪詞最爲白石所賞﹐煉句淸新﹐得未曾有﹐不獨雙雙燕一闋也。余讀其全集﹐愛不釋手﹐間書佳句﹐匯爲摘句圖。

起句云「杏花煙﹐梨花月。誰與暈開春色。」

又﹐「館娃春睡起。爲發妝酒暖﹐臉霞輕膩。」

又﹐「蕙花老盡離騷句。綠染徧﹐江頭樹。」

又﹐「秋是愁鄕。自錦瑟斷弦﹐有淚如江。」

又﹐「雨入愁連翠樹﹐晚無人﹐風葉如顫。」

又﹐「秋風早入潘郎鬢﹐斑斑遽驚如許。」

又﹐「闌干只在甌飛處。」

又﹐「鴛鴦拂破花影﹐低低趁涼飛去。」

又﹐「西風來勸涼云去﹐天東放開金鏡。」

又﹐「好領靑衫﹐全不向詩書中得。」

又﹐「人若嬌﹐正愁橫斷塢﹐夢繞橋。」

又﹐詠雪云「夢回虛白初生﹐便疑冷月通窗戶。」

又﹐尾聲句云「明朝雙燕定歸來﹐叮囑重簾休放下。」

又﹐「深閉重門聽夜雨。」

又﹐「如今但柳發春﹐夜來和露梳月。」

又﹐「直須吟就綠楊篇。灣頭寄小憐。」

又﹐「將愁去也﹐不成今世﹐終誤王昌。」

又﹐「記取崔徽模樣﹐歸來暗寫。」

又﹐「莫教無用月﹐來照可憐宵。」

又﹐「想吾曹便是神仙也﹐今夜是何夜。」

又﹐「想吾曹便是神仙也﹐問今夜是何夜。」

又﹐「向來簫鼓地﹔猶見柳婆娑。」

又﹐「瘦因緣此瘦﹐羞亦爲郎羞。」

又﹐「常待不吟詩﹐詩成癖。」

又﹐「換盡風流性﹐偏恨鴛鴦不念人。」

又﹐「料也和前度金籠鸚鵡﹐說人情淺。」

又﹐散句云「無人深巷﹐已早杳花先賣。」

又﹐「最妨他佳約風流﹐鉀車不到杜陵路。」

又﹐「燕子不知愁﹐驚墮黃昏淚。」

又﹐「梅春人不春。」

又﹐「還因秀句﹐意流江外﹐便隨輕夢﹐身墮愁連。」

又﹐「主上思﹐偸理綃裙﹐自驚腰衩。」

又﹐「餘花未落﹐似供殘蝶經營。」

又﹐「蝴蝶一生花裏活。」

又﹐「船向少陵佳處放。」

又﹐「怕見綠荷相倚恨﹐恨白鷗見了淸波闊。」

又﹐「折取斷虹堪作釣﹐待玉奩今夜來時節。」

又﹐「靑楡錢小﹐碧苔錢古﹐難買東君住。」

又﹐「西湖遊子﹐慣識雨愁煙恨。」

又﹐「沙鷗未落﹐怕愁沾詩句。」

又﹐「賣花門館生秋艸﹐悵彎弓﹑幾時重見。」

又﹐「愁在何處﹐不離淡煙衰艸。」

又﹐「想淒涼欠郎偎抱。」

又﹐「還被亂鷗飛去﹐秀句難續。」

又﹐「可憐閒葉﹐猶抱涼蟬。」

又﹐「謝娘懸淚立風前。」

又﹐「見說西風﹐爲人吹恨上瑤樹。」

又﹐「時有露螢自照﹐占風裳可喜影麩金。」

又﹐「相思因甚到纖腰﹐定知我﹑今無魂可銷。」

又﹐「秦楚橫殿可憐身。」

又﹐「一程煙艸一程愁。」

又﹐「江痕妥貼。日光熨動黃金葉。闌干直下愁相接。一朵紅蓮﹐飛上越人楫。」

又﹐「閉門明月關心﹐倚窗小梅索句。」此皆史氏碎民。

○白石鷓鴣天

姜白石夔鷓鴣天詞三首﹐如「鴛鴦獨宿何曾慣﹐化作西樓一縷云」﹐不但韻髙﹐亦由筆妙。何必石湖所贊自制曲之敲金戛玉聲﹐裁云縫月手也。

○葉少蘊全用東坡詩

葉夢得少蘊鷓鴣天詞﹕「一曲靑山崗映小池。綠荷陰盡雨離披。何人解識秋堪美﹐莫爲悲秋浪賦詩。攜獨酒﹐繞東籬。殘猶有傲霜枝。一年好景羣須記﹐正是橙黃橘綠時。」自注﹕梁範堅常謂欣成惜敗者﹐物之情﹐秋爲萬物成功之時﹐宋玉作悲秋﹐非是﹐乃作美秋賦云。「秋堪美」三字如此不輕下﹐然何后三句全用東坡詩﹐只少「荷盡已無擎雨蓋」句耳﹐如此作詞﹐太容易也。

○坡翁

今稱東坡爲坡翁﹐在宋時已然。沈端節克齋朝中措詞末句云「解道淺妝濃抹﹐從來惟有坡翁。」

○蕓窗

人謂張榘蕓窗詞饒貧气﹐今觀其全集如「小樓燕子話春寒」﹐又「秋在黃花羞澀處。」又「苦被流﹐蹴翻花影﹐一欄紅露」﹐俱不減少遊丰韻。

○虛齋梅花詞

虛齋梅花詞云「江南春早﹐問江上寒梅﹐占春多少。幾點殘星細﹐萬里春風到。幽香不知甚處﹐但迢迢﹑滿江煙艸。回首誰家竹外﹐有一枝斜好。記當年﹐曾共梅花笑。念玉雪襟期﹐有誰知道。喚起羅浮夢﹐正參橫月小。淒涼更吹塞管﹐謾盯思鬢華驚老。待覓西湖半曲﹐對霜天淸曉。」可謂一塵不染。其時張方叔榘次好字韻云「此際虛齋心事﹐與此花俱好。」相去不啻萬里。

○玉東西竹坡周紫芝南柯子自序云﹕方錢唐。出侍兒﹐範謝州要予作此詞云「蟬薄輕梳鬢﹐螺香淺畫眉。西湖人道似西施﹐人似西施﹐濃淡更相宜。畫燭催歌板﹐飛花上舞衣。殷勤猶勸玉東西﹐不道使君﹐腸斷已多時。」玉東西﹐酒也﹐本黃山谷「佳人鬥南北﹐美酒玉東西。」今人謂物件曰東西﹐玉狀酒色也。

○漢蠟

尢俟雅方言三臺末段「漢宮傳蠟炬」﹐疑蠟矩二字重出。後得粵中藏書家元刻本作「漢蠟傳宮矩」﹐爲之爽然。

○萬俟雅言

雅言精於音律﹐自號詞隱。宋崇寧中﹐充大晟府制撰﹐依月用律﹐有大聲集五卷。後山稱爲一代詞人。濃氏謂雅言三臺作雜Ш不倫﹐過接換應﹐虛字少力。余謂卷中長篇多流麗瑰偉﹐乃遭痛貶。豈沈氏所作如夢令之「逗下心頭一塊」﹐一剪梅之「別又難摟」等句﹐爲有倫有力乎。人苦不自知﹐信然。

○餞

花庵黃﹐自號玉林﹐嘗輯絕妙詞選﹐附以自制﹐其詞工於煉字。如鷓鴣天句云「一行歸鷺拖秋色﹐幾樹鳴蟬餞夕陽。」拖字猶人所及﹐餞字人所不及也。

○項羽廟詞

天機余錦載無名氏題項羽廟念奴嬌一闋云「鮑魚鮏斷﹐楚將軍﹑鞭虎驅龍而起。空費咸陽三月火﹐鑄就金刀神器。垓下兵稀﹐陰陵道狹﹐月暗云如壘。楚歌喧唱﹐山崗川都姓劉矣。悲泣喚醒虞姬﹐爲君死別﹐血刃飛花研討會。霸業銷沈騅不逝﹐气盡烏江江水。古廟頹垣﹐斜陽紅樹﹐遺恨鴉聲裏。興亡休問﹐髙陵秋艸空翠。」用筆頗有鞭虎驅龍之勢﹐應爲詠項羽第一詞。

○易安

易安在宋諸媛中﹐自卓然一家﹐不在秦七﹑黃九之下。詞無一首不工。其煉處可奪夢窗之席﹐其麗處眞主之班。蓋不徒俯視巾幗﹐直欲壓倒須眉。

●卷四

○惲生

元好問有靑玉案代贈飲叔所雜樂府惲生詞有「西城流水東城雨。綠葉成陰慣相誤」之句。疑所謂惲生﹐★犭旦一流人也。

○伯生詞

虞伯生集詞﹐一洗鉛華﹐有鳴鶴餘音一卷﹐余已校刊矣。尙記其南鄕一剪梅詞招熊少府云「南阜小亭臺。薄有山花取次開。寄與多情熊少府﹐晴也須來。雨也須來。隨意且銜杯。莫惜春衣坐綠苔。若待明朝風雨過﹐人在天涯。春在天涯。」

○州不工詞

王州四部集汗牛充棟﹐有明文人﹐無出其右﹐號爲淵博。然不工於詞﹐以只解唱「大江東去」也。當時地位旣髙﹐似富家翁鋪張錦繡﹐卻欠文雅。

○山和尙水秀才

楊用修西莊鷓鴣天詞句云「彈聲林鳥山和尙﹐寫字寒虫水秀才。」山和尙謂山鵲﹐水秀才滇中虫名也。

○廁神

用修荊州元夕南鄕子詞﹐有「悶上紫姑香火會」句﹐今人皆習用而不知顚末﹐且謂不切元夕也。按氏族譜﹐紫姑姓何﹐名媚﹐萊陽人。壽陽李景納爲妾﹐大妻妒之﹐正月十五日陰殺之於廁也﹐後封爲廁神。歲時記﹐元夜迎紫姑神以卜﹐謂此。

○綺園懷古

懷古詞宜用望海潮調﹐始於秦少遊廣陵諸懷古﹐及越州懷古等闋。本朝吳綺園茨於此體尢工﹐有懷古和韻五闋﹐直壓前人。今錄之以備覽。

金陵云「長江波繞﹐冶城云接﹐誰家麥飯園陵。蕭帝雄才﹐孫郎霸業﹐惟餘戰血樓蠅。讖語記神僧。只臺城芳艸﹐綠滿寒汀。多少靑山﹐夕陽何處暮煙凝。六朝往事難憑。嘆金蓮零落﹐玉樹縱橫。擒虎頻來﹐蟠龍安在﹐蕭條白鷺空亭。王气亦何曾。想東南自古﹐未補天傾。醉誤蘭成一賦﹐野鬼哭秋燈。」

錢塘云﹔「萬山崗晴雨﹐四時歌舞﹐天教石上流魂。夢裏牽衣﹐圖中立馬﹐興亡忽似朝昏。我道果然村。把荷煙桂露﹐銷歇難存。剩得冬靑﹐春來還發古苔痕。休將南渡重論。但同心可結﹐有盞須吞。一別吳山﹐長憐蜀道﹐槐安螻蟻偏尊。作客信乾坤﹐恨靑驄嘶斷﹐紅袖頻分。何處花鈿陌上﹐扶醉酒家門。」

吳門云「橫塘堤畔﹐長洲苑裏﹐弓彎踏盡春陽。響さ廊空﹐浣紗人去﹐東風不到釵梁。種罷紫蘭香。笑他家烏啄﹐也自云亡。豈有蛾眉﹐曾教歌舞翠紅鄕。人間何限悲涼。任狂吟慷慨﹐醉墨淋浪。有恨山川﹐無情塵鹿﹐看殘過客壺觴。寶劍枉成雙。悵專諸捲冷﹐伍員詞荒。還是金閶亭下﹐艇子系靑陽。」

揚州云﹔「花畱仙種﹐柳稱官姓﹐從來南兗名州。鳳舸迎來﹐雞臺舞罷﹐天教鹿起毛頭。鏡影入邊愁。縱春魂化燕﹐難上簾鉤。燈火無情﹐夜深還照十三樓。當時薄亻幸嬉遊。爲尋香側帽﹐酒г裘。誰賦蕪城﹐重經故國﹐空憐歲易星流。山翠夕陽收。問玉人何處﹐儂許誰畱。莫聽雷塘暝笛﹐吹斷六朝秋。」

吳興雲﹕「花洲渚﹐荷香城郭﹐人經王謝顏蘇。十載尋春﹐一麾乞郡﹐風流杜牧偏殊。故態笑狂奴。把當年公事﹐分付禽魚。館吟秋﹐新詩畱得滿江湖。水嬉往事何如。有窪尊石古﹐韻海樓虛。詞客漂零﹐酒徒流落﹐髙臺空聽啼鳥。風雨戰菇蒲。看亭臯葉下﹐煙影難扶。不信重瞳西楚﹐醉眼未全舒。」

○竹

本朝朱彜尊竹﹐詞名冠一時﹐有江湖載酒集三卷﹐靜志居琴趣一卷﹐茶煙閣體物集二卷﹐蕃錦集集句一卷。余酷喜其自題畫像百字令云「菇蘆深處﹐嘆斯人枯槁﹐豈非窮十。有虛名身後策﹐小技文章而已。四十無聞﹐一邱欲臥﹐漂泊今如此。田園何在﹐白頭亂髮垂耳。空自南走羊城﹐西窮雁塞﹐更東浮淄水。一刺懷中磨滅盡﹐回首風塵燕市。艸ハ撈蝦﹐短衣射虎﹐足了平生事。滔滔天下﹐不知知己誰是。」又戲題竹壁風中柳云「有竹千竿﹐寧使食時無肉。也不須更移珍木。北也竹。南坨也竹。護吾廬幾叢寒玉。晚來月上﹐對影描他橫幅。賦新詞竹山竹屋。郫筒一束。筍鞋三伏。竹夫人醉鄕同宿。」竹山﹐蔣捷詞名﹐竹屋﹐髙觀國詞名也。發語尢趣﹐可想竹之髙風。至世所稱洞仙歌十七闋與詩集中風懷百首﹐則似近狹邪﹐不無宋玉登徒子之譏﹐離艷麗﹐非余所好也。

○三綠

王阮亭金釵澗上桃源憶故人詞云「金釵澗上人如玉。解唱春波新曲。畫扇船紗十幅。春水平帆綠。三三五五鴛鴦浴。觸忤閒愁春目。戲擲菱花相逐。又向花房宿。」程村云﹕昔應子和以「蠟炬短燒紅」﹐「風雨落花紅」﹐「兩岸夕陽紅」﹐名三紅。今阮亭有「春水平帆綠」﹐「夢裏江南綠」﹐「新婦磯頭煙水綠」﹐不將更稱三綠耶。人遂有王三綠之目。然不及公浣溪沙「綠楊城郭是揚州」一語用綠字尢妙﹐可敵一篇江都賦也。

○和晉貼語

漁洋有卜算子﹐起句云「天气近淸明﹐汝定成行否。」用晉貼語入妙。

○炊聞卮語

西樵王士祿與漁洋齊名﹐人稱二王﹐有炊聞卮語。自序云「康熙甲辰三月﹐余以磨勘之獄﹐入羈於司勛之署。於時捕檄西出﹐未卽對簿。伏念日月曠邈﹐不有拈弄﹐其何以蕩滌煩懣﹐支拒幽憂。憶自髫齒﹐頗耽詞調﹐𨿽未能研審其精妙﹐聊可借彼抗墜﹐通此蘊結。因取花間﹑尊前﹑艸堂諸體﹐稍規撫爲之﹐少卽一二﹐多或六七﹐設然隨意﹐都無納限﹐旣檢積稿﹐遂逾百篇﹐舊作二十首亦附見焉。曰炊聞者﹐兀兀南冠石朱﹐邯鄲一枕﹐故取杜陵詩語斷章而命之也。」今觀滿庭芳用坡公韻詞云「白日爲心﹐朱繩比質﹐平生自負峨峨。司空百煉﹐繞指已無多。到眼濃陰欲滿﹐心憂矣﹑謠罷還歌。細屈指﹑古來誰似﹐磨蠍說東坡。茫茫無可語﹐來千縷﹐暗緯愁梭。更溶溶漾漾﹐難剪如波。可耐春光萬里﹐尙寥落﹑臥盼庭柯。問何日﹐盟煙狎水﹐鷗鷺媚漁蓑。」古今才人﹐淪落不偶﹐讀此可爲之一慟。

○悔庵論詩餘

尢悔庵侗序彭羨門廷露詞云「詩何以余哉﹐『小樓昨夜』﹐哀江頭之餘也。『水殿風來』﹐淸平調之餘也。『紅藕香殘』﹐古別離之餘也。『將軍白髮』﹐從軍行之餘也。『今宵酒醒』﹐子夜﹑懊之餘也。『大江東去』﹐鼓角橫吹之餘也。詩以余亡﹐亦以余存﹐非詩餘之能存亡﹐則詩餘之人存亡之也」論詩餘二字獨得。

○目成

羨門延露詞率多悲壯﹐不減稼軒。如念奴嬌長歌四首﹑沁園春酒後作歌四首是也。然其艷體獨步﹐不特阮亭所稱「子城一帶綠陰中」也。長相思云「啟圍屏。下重旌。解意銀缸故不是。今宵始目成。夜香淸。墜釵橫。燈下頻頻相喚聲。教人待怎生。」詠目成情景﹐皆以靜會得之。

○掛逗二字

「金作勒﹐玉爲羈。小馬驚香何處嘶。紅板橋頭扉半掩﹐幾絲楊柳掛黃鸝。」此武進董文友以寧搗練子詞也。掛字殊新穎。其弟董兪亦有句云「獨坐數歸禽﹐疏鐘逗遠林。」掛逗二字俱妙。

○靑到

宋荔裳琬浣溪沙詠芳艸﹐有「幾時靑得到郎邊」之句。余有「萬山靑到馬蹄前」句﹐足以當之。琬有二鄕亭詞。

○酒骨董

嵇叔子宗孟﹐有酒骨董詞。骨董羹見唐類函﹐今人訛爲古董﹐以名其詞也。

○瀟湘神

毛丁河奇齡采衣堂詞﹐瀟湘神云「叢嶂迷。靑艸淒。黃陵朝暮鷓鴣啼。神女不知何處去﹐行雲渺渺數峯西。」不減劉賓客。

○多詠妓

曹顧庵爾堪南溪詞多詠妓作﹐亦詞人之玷也﹐然亦足資考證。如虞美人詞云「輕衫窄袖身材小。影向銀燈好。珠歌勸飲恰平肩。無柰尊前侍立暗生憐。牡丹亭榭花如繡。巧對江兒瘦。初開豆蔻暗含春。轉是五更風雨會愁人。」余澹心云「河北妓馴謹﹐侍客不遽坐﹐非若江南之倨也。」又木蘭花令云「木瓜香徧鐘山道。桂子倩人斜插帽。歌搖朱雀桁前花﹐酒濺烏衣堂下艸。十年浪迹浮雲沓。畫檻生煙無客到。沙家零落寇家貧﹐若个琵琶傳賀老。」沙﹑寇﹐蓋往年書中最知名者。

○女伶

女伶卽古舞妓也﹐惟江左最盛﹐今俱禁絕。晉之大同尙有之﹐梁蒼巖大司農棠村詞﹐有滿庭芳觀女伶演淮陰故事云「絳燭淸宵﹐彩雲華館﹐蠻腰細舞回風。嬋娟忽變﹐繡襖染腥紅。銷甲艷分雪色﹐兜鍪小﹐雙頰芙蓉。氍毹映﹐將軍紅粉﹐錦糸散黛眉同。登壇當日事﹐衣冠優孟﹐寫出偏工。嘆英雄佳麗﹐一樣飄蓬。飛絮落花舊恨﹐誰憐取﹐桃李春濃。乘月夜﹐夜香人面﹐莫放酒杯空。」尢悔庵侗云﹕女伶﹐晉妓文玉也。戊申﹐予在宗伯齊頭觀演此出﹐作南鄕子贈之﹐有「錦傘將軍小黛娥」﹐及「春艸江南細馬馱」之句。宗伯頗爲稱賞。

○鳳歸云詞

鄒程村祗謨麗農詞﹐以典麗爲宗﹐而稍失之濃縟。余喜其鳳歸云偶作云「吾老矣。去日光陰﹐那堪屈指。任俠疏狂﹐蹴鞠樗蒲﹐不癡不丰盛﹐無才無技。況生來﹑本磨蠍爲宮﹐窮鼯學計。問人生﹑何處堪出世。應有澹月微風﹐剩山殘水。還自去﹑守我良方﹐鉆他故紙。不過是﹐一卷離騷﹐幾葉楞嚴﹐破除萬事﹐頹然坐廢。曾消受得蠻觸功名﹐邯鄲滋味。而今後﹐拼得無縈系。永教毀硯焚書﹐漁樵同醉。」阮亭謂「塊壘一時﹐睥睨千古」﹐信然。

○﹛大歲﹜堂詞

西陵釋正﹐字﹛大歲﹜堂﹐所著有同凡艸詞。有湖上點絳唇一闋﹐題聖因寺壁間﹐最工致﹐余及見之﹐後不知爲何人拭去。詞云「來往煙波﹐此生自號西湖長。輕風小漿。蕩出蘆花港。得意當歌﹐夜靜聲偏朗。無人賞。自家拍掌。唱得千山響。」出語不凡﹐奇僧也。

○﹛髟眾﹜

仁和沈去矜謙有東江詞﹐曾於王志周齋中見之﹐余最賞其菩薩蠻一闋云「相攜鬥艸長春洞。垂﹛髟眾﹜覆額眉痕重。慣會發嬌嗔。自輪翻打人。玉闌今再見。熟面如生面。低喚小時名。回身不肯應。」頗得生趣。﹛髟眾﹜﹐韻府不載﹐殆鬟字之訛。

○湘

近來才女﹐應以徐燦爲第一。燦字湘﹐長洲人﹐歸海寧陳素庵之遴﹐所著有拙政園詞﹐皆絕工艷流麗。尢喜其菩薩蠻二詞云「困花壓蕊絲絲雨。不堪只共愁人語。斗帳抱春寒。夢中何處山。捲簾風雨惡。淚與殘花落。羨殺是楊花。輸他先到家。」「一春誰試桃花雨。遊絲只共晴煙舞。燕也不曾來。湘簾空自開。起看花影午。鸞鏡雙蛾俯。徙倚卻黃昏。淚如紅蠟痕。」皆秀品也。

○指螺

毛先舒癸﹐號稚黃﹐作塡詞名解四卷﹐能發人所未發﹐較勝圖譜﹐然觀其自作鸞情詞則多俗﹐何也。至憶秦娥特新妙。詞云「春深無那。獨向幽窗坐。看著玉纖閒不過。細數指螺幾个。曉來難自溫存。東風吹亂烏雲。多謝玉臺明鏡﹐爲儂長照眉顰。」數指螺出東坡文「齊安王江上得美名﹐其文如指上螺」。﹝案﹕此非憶秦娥﹐乃淸平樂﹐李氏誤。﹞

○倩玉

楊﹐字倩玉﹐杭州沈聲副室也。西江月云「鏡裏雙娥時蹙﹐枕邊香淚長拋。鄰姬無事愛吹簫。不管旁人潦倒。露下野蓮有子﹐風涼秋燕離巢。銀河千丈也塡橋。天上爲恁巧。」出語殊有仙气。

