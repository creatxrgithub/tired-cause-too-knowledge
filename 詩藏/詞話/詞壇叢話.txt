詞壇叢話淸陳廷焯撰○詞肇於賡歌唐以前無詞名﹐然詞之源﹐肇於賡歌﹐成於樂府。漢郊祀歌﹑短簫饒歌諸篇﹐長短句不一﹐是詞之祖也。迄於六代﹐江南采蓮諸曲﹐去倚聲不遠。其不卽變爲詞者﹐律體未興﹐古風猶未遠也。自古詩變爲近體﹐五七言各分古﹑律﹑絕﹐傳於伶官樂部。長短句無所依﹐而詞於是作焉。玆將漢晉六朝諸歌曲﹐擇其類於詞者若干首﹐錄入雜體一卷﹐亦數典不忘祖之義云。○花間之祖有唐一代﹐太白﹑子同﹐千古綱領。樂天﹑夢得﹐聲調漸開。終唐之世﹐無出飛卿右者﹐當爲花間集之冠。○溫詞風格飛卿詞﹐風流秀曼﹐實爲五代兩宋導其先路。後人好爲艷詞﹐那有飛卿風格。○五代以馮爲巨擘詞至五代﹐譬之於詩﹐兩宋猶三唐﹐五代猶六朝也。後主小令﹐冠絕一時。韋端己亦不在其下。終五代之際﹐當以馮正中爲巨擘。○北宋詞風格髙詞至於宋﹐聲色大開﹐八音俱備﹐論詞者以北宋爲最。竹獨推南宋﹐洵獨得之境﹐後人往往宗其說。然平心而論﹐風格之髙﹐斷推北宋。且要言不煩﹐以少勝多﹐南宋諸家﹐或未之聞焉。南宋非不尙風格﹐然不免有生硬處﹐且太著力﹐終不若北宋之自然也。○北宋詞不及南宋處北宋間有俚詞﹐間有伉語。南宋則一歸純正﹐此北宋不及南宋處。○兩宋不可偏廢北宋詞﹐詩中之風也。南宋詞﹐詩中之雅也。不可偏廢﹐世人亦何必妄爲軒輊。○古今五家詞古今詩人眾矣﹐余以爲聖於詞者有五家。北宋之賀方回﹑周美成﹐南宋之姜白石﹐國朝之朱竹﹑陳其年也。○賀周詞勝諸家昔人謂東坡詞勝於情﹐耆卿情勝於詞﹐秦少遊兼而有之。然較之方回﹑美成﹐恐亦瞠乎其後。○不能以繩尺律東坡東坡詞獨樹一幟﹐妙絕古今﹐𨿽非正聲﹐然自是曲子內縛不住者。不獨耆卿﹑少遊不及﹐卽求之美成﹑白石﹐亦難以繩尺律之也。後人以繩尺律之﹐吾不知海上三山﹐彼亦能以丈尺計之否耶。○東坡詞別有天地東坡詞﹐一片去國流離之思﹐哀而不傷﹐怨而不怒﹐寄慨無端﹐別有天地。○秦柳有可議處秦柳自是作家﹐然卻有可議處。東坡詩云「山抹微云秦學士﹐露華倒影柳屯田」﹐微以气格爲病也。○秦柳情景俱勝秦寫山川之景﹐柳寫羈旅之情﹐俱臻絕頂﹐有不可以言語形容者。○歐詞未脫五代風采歐陽公詞﹐飛卿之流亞也。其香艷之作﹐大率皆年少時筆墨﹐亦非盡後人僞作也。但家數近小﹐未盡脫五代風气。○小山四癡晏小山詞﹐風流綺麗﹐獨冠一時。黃山谷序﹐稱叔原仕宦連蹇﹐而不能一傍貴人之門﹐是一癡也。論文自有體﹐而不肯一作新進士語﹐此又一癡也。費資千百萬﹐家人饑寒﹐而面有孺子之色﹐此又一癡也。是叔原之爲人﹐正有異於流俗﹐不第以綺語稱矣。○子野詞獨開妙境張子野詞﹐才不大而情有餘﹐別於秦﹑柳﹑晏﹑歐諸家﹐獨開妙境﹐詞壇中不可無此一家。○余不喜山谷詞黃山谷詞﹐僅有可議處﹐故所選從略。袁子才不喜山谷詩﹐余亦不喜山谷詞也。○晁無咎詞有本領晁無咎詞﹐名不逮秦﹑柳諸家﹐而本領不在其下。○方回詞一片化工方回詞﹐筆墨之妙﹐眞乃一片化工。離騷耶﹐七發耶﹐樂府耶﹐杜詩耶﹐吾烏乎測其所至。○方回詞如雲煙縹緲昔人謂方回詞﹐妖冶如攬嬙施之﹐富艷如入金張之堂﹐幽索如屈﹑宋﹐悲壯如蘇﹑李﹐此猶論其貌耳。若論其神﹐則如雲煙縹緲﹐不可方物。集中所選不多﹐然已足見此老面目。○美成詞獨有千古美成樂府﹐開闔動蕩﹐獨有千古。南宋白石﹑梅溪﹐皆祖淸眞﹐而能出入變化者。○美成詞工煉無比美成詞﹐化成句﹐工煉無比﹐然不借此見長。此老自有眞面目﹐不以綴拾爲能也。○淸眞二字最難美成詞﹐渾灝流轉中﹐下字用意皆有法度﹐故其詞名淸眞集。蓋淸眞二字最難﹐美成眞千古詞壇領袖。○白石如詩中之淵明詞中之有姜白石﹐猶詩中之有淵明也。琢句煉字﹐歸於純雅。不獨冠絕南宋﹐直欲度越千古。淸眞集後﹐首推白石。○白石爲詞中之仙白石詞中之仙也﹐惜其樂府五卷﹐今僅存二十餘闋。自國初已然﹐今更無論矣。當於各書肄中﹐以及窮鄕僻壤﹐徧訪之。○玉田詞風流疏快白石詞﹐如白雲在空﹐隨風變滅﹐獨有千古。同時史達祖﹑髙觀國兩家﹐直欲與白三番五次工驅﹐然終讓一步。他如張輯﹑吳文英﹑趙以夫﹑蔣捷﹑周密﹑陳允平﹑王沂孫諸家﹐各極其盛﹐然未有出白石之範圍者。惟玉田詞﹐風流疏快﹐視白石稍遜﹐當與梅溪﹑竹屋﹐並峙千古。○辛詞出坡老之上稼軒詞﹐粗粗莽莽﹐桀傲雄奇﹐出坡老之上。惟陸遊渭南集可與抗手﹐但運典太多﹐眞气稍遜。○辛詞非放翁所及稼軒詞非不運典﹐然運典𨿽多﹐而其气不掩﹐非放翁所及。○小山攺之自成大家北宋之晏叔原﹐南宋之劉攺之﹐一以韻勝﹐一以气勝﹐別於淸眞﹑白石外﹐自成大家。○易安詞冠絕一時李易安詞﹐風神气格﹐冠絕一時﹐直欲與白石老仙相鼓吹。婦人能詞者﹐代有其人﹐未有如易安之空絕前後者。○喬夢符效易安易安詞「尋尋覓覓﹐冷冷淸淸﹐淒淒慘慘戚戚」﹐喬夢符效之﹐作天淨沙詞云「鶯鶯燕燕春春﹐花花柳柳眞眞。事事風風韻韻﹐嬌嬌嫩嫩﹐停停當當人人。」疊字又增其半﹐然不若易安之自然。蓋古人傑出之作﹐後人學之﹐鮮有能並美者。○易安謝啟爲僞作易安名淸照﹐格非之女﹐嫁趙明誠。趙彥衛雲麓漫鈔﹐謂易安再張汝舟。漁磯漫鈔中﹐又作張汝舟﹐諸家皆沿其說。又僞撰易安投內翰綦公崇禮啟云「淸照啟﹐素習義方﹐粗明詩禮。近因疾病﹐欲至豪肓﹐牛蟻不分﹐灰釘已具。嘗藥𨿽存弱弟﹐應門惟有老兵。旣爾蒼黃﹐因成造次。信彼如簧之說﹐惑玆似錦之言。弟旣可欺﹐持官文書來輒信。身幾欲死﹐非玉鏡架亦安知。黽勉難言﹐優柔莫決。呻吟未定﹐彊以同歸。視聽才分﹐實難共處。忍以桑楡之晚節﹐配玆駔儈之下才。身旣懷臭之可嫌﹐惟求脫去。彼素抱璧之將往﹐決欲殺之。遂肆侵陵﹐日加毆擊。可念劉伶之肋﹐難勝石勒之拳。局地叩天。敢效談娘之善訴。升堂入室﹐素非李赤之甘心。外援難求﹐自陳何害。豈期末事﹐乃得上聞。取自宸衷﹐付之廷尉。被桎梏而置對﹐同匈醜以陳詞。豈惟賈生羞絳灌爲儕﹐何啻老子與韓非同傳。但祈脫死﹐莫望償金。友凶橫者十旬﹐蓋非天降。居囹圄者九日﹐豈是人爲。抵雀捐金﹐利當安往。將頭碎璧﹐失固可知。實自謬愚﹐分知獄市。伏遇內翰承旨﹐縉紳望族﹐冠蓋淸流﹐日下無雙﹐人間第一。奉天克復﹐本緣陸贄之詞。淮蔡底平﹐實以會昌之詔。哀憐無告﹐𨿽未解驂。感戴鴻恩﹐如眞出己。故玆白首﹐得免丹書。淸照敢不省過知慚﹐捫心識愧。責全責智﹐已難逃萬世之譏。敗徳敗名﹐何以見中朝之士。𨿽南山之行﹐豈能窮多口之談。惟智者之言﹐可以止無根之謗。髙鵬尺﹐本異升沈。火鼠冰蠶﹐難同嗜好。達人共悉﹐童子皆知。願賜品題﹐與加湔洗。誓當布衣蔬食﹐溫故知新﹐再見澆灌山﹐依舊一瓶一缽。重歸畎畝﹐更須三沐三薰。忝在葭莩。敢玆塵冫賣。」漁磯漫鈔中﹐謂易安再張汝舟﹐竟至對簿﹐啟在臨安時作。案﹕易安並無再事﹐啟乃好事者僞作無疑。考金石錄語﹐辧之於後。○盧雅雨辧易安受誣徳州盧雅雨鹺使﹐作金石錄序﹐力辯李易安再之誣。謂徳父歿時﹐易安年四十六矣。又六年﹐始爲是書作跋﹐是時年已五十有二。匪夏姬之三少﹐等季隗之就木﹐以如是之年猶嫁﹐嫁而猶望其才地之美﹐和好之情﹐亦如徳父昔日。至大失所望﹐而後悔之﹐又不肯飲恨自悼﹐輒喋喋然形諸簡牘。此常人所不肯爲﹐而謂易安之明達爲之乎。觀其氵存經喪亂﹐猶復愛惜一二不全卷軸﹐如護頭目﹐如見故人。其徳父﹐不忘若是﹐安有一旦忍相背負之理﹐此子輿氏所謂好事者爲之。或造謗如碧雲之類﹐其又可信乎。案盧氏此辧﹐可謂精當。好古者愼勿隨波逐流﹐重誣古人也。余因錄易安詞﹐而附論之於此。○陳雲伯辧小說之非陳雲伯大令﹕宋人小說﹐往往污蔑賢者。如四朝聞見錄之於朱子﹐東軒筆錄之於歐陽公﹐比比皆是。又謂去年元夜一詞﹐本歐陽公作﹐後人誤編入斷腸集﹐遂疑朱淑眞爲女﹐皆不可不辧。案去年元夜一詞﹐當是永叔少年筆墨。漁洋辧之於前﹐云伯辧之於後﹐俱有挽扶風教之心。余謂古人托興言情﹐無端寄慨﹐非必實有其事。此詞卽爲朱淑眞作﹐亦不見是女﹐辧不辧皆可也。○朱淑眞不亞於易安朱淑眞詞﹐風致之佳﹐情詞之妙﹐眞不亞於易安。宋婦人能詩詞者不少﹐易安爲冠﹐次則朱淑眞﹐次則魏夫人也。○元遺山爲金人之冠元遺山詞﹐爲金人之冠。疏中有密﹐極風騷之趣﹐窮髙邁之致﹐自不在玉田下。○仲舉爲元代作者余雅不喜元詞﹐以爲倚聲衰於元也。所愛者惟趙松雪﹑虞伯生﹑張仲舉三家。然子昂原屬宋人﹐道園老子﹐所作無多。元代作者﹐惟仲舉一人耳。○道完詞所傳不多道園自是作手﹐其詩如漢廷老吏斷獄﹐卓絕一時。詞亦精警團聚﹐脫盡前人窠臼。惜所傳寥寥﹐未免令人遺憾。○仲舉取法白石仲舉詞﹐亦是取法白石﹐屏去浮艷。不獨煉字煉句﹐且能煉气煉骨。以云入室則未也﹐然亦升白石之堂矣。○仲舉後無詞響余每讀仲舉詞﹐一喜一哀。喜其深得白石之妙﹐哀者﹐哀此碩果不食。自仲舉後﹐三百餘年﹐渺無嗣響。使非國初諸老出﹐詞至此﹐不亦亡乎。然則仲舉之詞﹐𨿽在竹屋﹑梅溪﹑白石諸老下﹐而讀仲舉詞者﹐竟作竹屋﹑梅溪﹑白石﹑玉田觀可也。○詞至明亡詞至於明﹐而詞亡矣。明初如楊孟載﹑髙季迪﹑劉伯溫輩﹐溫麗芊綿﹐去兩宋不遠。至李昌祺﹑王達善﹑楊升庵之流﹐風格稍低﹐猶堪接武。自馬浩瀾非出﹐淫詞穢語﹐風雅掃地。明末陳人中﹐爲一時傑出。但气數近小﹐國運使然。○淸詞以朱陳爲冠詞至國朝﹐直追兩宋﹐而等而上之。作者如林﹐要以竹﹑其年爲冠。朱﹑陳外﹐首推太鴻。譬之唐詩﹐朱﹑陳猶李﹑杜﹐太鴻猶昌黎。作者𨿽多﹐無出三家之石。○梅村詞工吳梅村詩名蓋代﹐詞亦工絕。以易代之時﹐欲言難言﹐發爲詩詞﹐秋月春花﹐滿眼皆淚。若作香奩詞讀﹐失其旨矣。○梅村臨歿詞梅村出山﹐侯朝宗遺書力阻。後有懷古兼弔朝宗詩云「死生總負侯贏諾﹐欲滴椒漿淚滿襟。」其臨歿詞云「故人慷慨多奇節﹐爲當年沈吟不斷﹐艸間偸活。」悔恨之意深矣。○漁洋詞閒雅王漁洋詞﹐風流閒雅﹐小令之妙﹐空絕古今。○漁洋以詩爲詞漁洋小令﹐每以詩爲詞﹐𨿽非本色﹐然自是詞壇中一幟。西堂小令亦工﹐然終不及也。○竹詞源出白石朱竹詞﹐艷而不浮﹐疏而不流﹐工麗芊綿中而筆墨飛舞。其源亦出自白石﹐而絕不相似。蓋白石之妙﹐正如大江無風﹐波濤自湧。竹之妙﹐其詠物諸作﹐則杯水可以作波濤﹐一簣可以成泰山。其感懷諸作﹐意之所到﹐筆卽隨之。筆之所到﹐信手拈來﹐都成異彩。是又泰山不辭土壤﹐河海不擇細流也。與白石並峙千古﹐豈有愧哉。○竹謙詞竹自題詞云「不師秦七﹐不師黃九﹐倚新聲玉田差近。」此猶其謙詞也。其實取法玉田﹐不過借徑。至其自得之妙﹐𨿽玉田亦當避一席。○詞貴疏密相間詞貴疏密相間。昔人謂夢窗之密﹐玉田之疏﹐必兼之乃工。然兼之實難。竹詞﹐人知其疏矣﹐未知其密也。○竹兼吳張之妙昔人謂吳夢窗詞﹐如七寶樓臺﹐拆碎下來﹐不成片段。余謂張玉田詞﹐如鏡花水月﹐萬籟空虛。兼兩家之妙者﹐竹也。○竹詞綜雅正竹所選詞綜﹐自唐至元﹐凡三十八卷﹐一以雅正爲宗﹐誠千古詞壇之圭臬也。其所自作﹐濃淡相兼﹐疏密相稱﹐深得風雅之正。陳其年外﹐誰敢與之並驅中原哉。○陳詞出蘇辛陳其年詞﹐縱橫博大﹐海走山飛﹐其源亦出蘇辛。而力量更大﹐气魄更勝﹐骨韻更髙﹐有吞天地走風雷之勢﹐前無古﹐後無今。○其年如老杜詞中陳其年﹐猶詩中之老杜也。風流悲壯﹐雄跨一時。後人作詞﹐非失之俚﹐卽失之伉。談閨者﹐失之淫褻。揚湖海者﹐失之叫囂。曷不三復其年詞也。○其年學業最富其年年四十餘﹐尙爲諸生﹐故學業最富。其一種潦倒名場﹐抑鬱不平之气﹐胥於詩詞發之。與竹同舉鴻博﹐訂交又最深﹐極一時之盛﹐鳴呼至矣。○其年才大如海其年才大如海﹐其於倚聲﹐視美成﹑白石﹐直若路人。東坡﹑稼軒﹐不過借徑。獨開門徑﹐別具旗鼓﹐足以光掩前人﹐不顧後世。如神龍在天﹐變化盤屈。如鯨魚掣海﹐杳冥恣肆。視彼「淺斟低唱」者﹐固無論矣。卽視彼淸虛騷雅﹐歸於純正者﹐亦覺其一枝一葉爲之﹐未足語於風雅之大也。後人不善學之﹐近於精野。卽善學之﹐如鄭板橋﹑蔣心余輩﹐尙不能幾其萬一﹐遑問其他哉。以詩中老杜較之﹐固非虛美。○詞壇五家之長賀方回之韻致﹐周美成之法度﹐姜白石之淸虛﹐朱竹之气骨﹐陳其年之博大﹐皆詞壇中不可無一﹐不能有二者。○其年情勝每讀其年詞﹐則諸家盡皆披靡。以其情勝﹐非以其气勝也。蓋有气以輔情﹐而情愈出。情爲主﹐貴得其正。气爲輔﹐貴得其厚。後人徒學其矜才使气﹐殊屬無謂。○南北並峙藕漁小令之妙﹐獨絕一時﹐與漁洋南北並峙可也。○淸初諸家國初諸老之詞﹐論不勝論。而最著者﹐除吳﹑王﹑朱﹑陳之外﹐莫如棠屯阝。秋嶽﹑南溪﹑珂雪﹑★香﹑華峯﹑飲水﹑羨門﹑秋水﹑符曾﹑分虎﹑晉賢﹑覃九﹑蘅圃﹑松坪﹑西堂﹑莘野﹑紫綸﹑奕山諸家﹐分道揚鑣﹐各樹一幟。而飲水﹑羨門﹑符曾﹑分虎﹐尢爲傑出。○樊榭自成大家歷樊榭詞﹐異色生香﹐正如萬花谷中﹐雜以幽蘭。別於其年﹑竹外﹐自成大家。○三家度越前代讀諸家詞後﹐讀竹詞﹐令人神觀飛越。讀竹詞後﹐讀其年詞﹐令人拔劍悲歌。讀其年詞後﹐讀樊榭詞﹐令人神閒意遠﹐時作濠濮上想。國朝有此三絕﹐所以度越前代與。○王小山宗北宋王小山詞﹐艷而淸﹐微而遠﹐語不深而情至。時諸家皆效法南宋﹐小山獨宗北宋﹐而亦兼有南宋之長。○香雪詞婉雅香雪詞﹐出小山之右。風流婉雅﹐永叔﹑叔原之流亞也。○琢春與梅鶴詞琢春﹑梅鶴兩家﹐詞骨最髙。集中所錄不多﹐而已可見一斑。○板橋詞別創一格板橋詞﹐遠祖稼軒﹐近師其年﹐別創一格﹐不與稼軒﹑其年沿襲﹐眞有獨往獨來之槪。○板橋詞沈著板橋論詩﹐以沈著痛快爲第一﹐而以溫厚和平者爲小家气。其言𨿽偏﹐可以藥膚庸﹐自是一時快論。今觀其詞﹐亦極沈著痛快之致。○板橋奇才板橋詞﹐淋漓酣暢﹐色舞眉飛。每一字下﹐如生鐵鑄成﹐不可移易﹐眞一代奇才。○板橋詞少含蓄板橋詞﹐無一字不直截痛快。佳處在此﹐可議處亦在此﹐以其少含蓄之神也。○板橋詞令人起舞讀梅村詩而不下淚者﹐其人必是忍人。讀板橋詞而不起舞者﹐其人必非壯士。○板橋詞自刪極嚴板橋詞自刪極嚴﹐所存不過五六十闋。集中選其八九﹐可以盡板橋之妙矣。○板橋道情板橋道情之妙﹐前無古人﹐後無來者。𨿽令其年﹑竹爲之﹐亦不能及。蓋物各有體﹐道情與詞﹐筆路迥別﹐非可彊而致也。極錄入雜體一卷中﹐借以消余之煩惱﹐並借以平天下之爭心。○板橋遜稼軒稼軒詞﹐直似一座鐵甕城﹐堅而銳﹐銳而厚﹐憑你千軍萬馬﹐也衝突不入。板橋相去遠矣。○乾隆詞家竹香以詞名武陵﹐漁川以詞名臨潼﹐橙裏以詞名安徽。但存﹑龍威﹐兩雄相峙。俱能出入兩宋﹐變化三唐。余每病諸公﹐家數近小﹐可稱名家﹐不足稱大家也。得史位存起而囊括之﹐而國初諸老之風﹐又見於乾隆初矣。○位存詞兼有眾美位存詞﹐兼有眾美﹐純粹以精。其才力不逮其年﹑竹﹑太鴻三家﹐而情詞之妙﹐是亦我朝之張子野也。○位存詞純雅位存詞﹐實乃風气一大轉移。嗣後作者𨿽多﹐而气魄終小。其一二才气發皇之士﹐大率蹈揚湖海﹐又生雅正之旨﹐實自位存始也。然不得爲位存咎。位存固凝神煉句﹐歸於純雅。後人非無此才﹐無此气度耳。○湘云啟綿緲湘云詞﹐徜徉山水﹐綿緲無際。其筆致之妙﹐別於位存﹐亞於竹。百餘年來﹐此調不復見矣。○東南詞家湘云詞﹐每讀一過﹐餘音裊裊﹐不絕如縷。讀之旣久﹐其味彌長。同時春橋﹑荀叔﹑秋潭﹑聖言﹑對琴諸家﹐皆以詞名東南﹐然無出湘云右者。○心餘詞不逮曲心余太史﹐才名蓋代。其傳奇各種﹐膾炙人口久矣。詞不逮曲﹐然倔彊盤屈﹐自是奇才。○心餘詞取法其年心餘詞﹐取法其年。𨿽未入室﹐然亦乎升其年之堂矣。○心餘詞气不可掩心餘詞﹐桀傲不馴﹐然其气自不可掩。彼好爲艷詞麗句者﹐對之汗顏無地矣。○讀鄭蔣詞讀板橋詞﹐使人齷齪消盡。讀心餘詞﹐使人气骨頓髙。皆能動人之性情者。○鄭蔣兩家不同心餘詞﹐秋气滿紙。燈下讀之﹐其光如豆﹐與板橋同一筆墨恣肆。其不及板橋者﹐以心餘詞太著力﹐而气仍不聚。板橋詞不著力﹐而精神團聚﹐已力透紙背矣。○吳竹嶼詞逼眞南宋吳竹嶼詞﹐風流閒雅﹐逼眞南宋諸君。同時作者𨿽多﹐然璞函之外﹐無出湘云﹑心余﹑竹嶼之右者。○蔣吳詞在湘云下心余以魄力爭雄﹐竹嶼以風流制勝﹐皆同時之錚錚者。然皆在湘云下。○璞函詞風璞函詞﹐直逼朱陳﹐分鑣樊榭。芝田﹑晴波﹑蠡槎﹑漁﹐起而羽翼之﹐而詞又一變。○詞手先後而生其年竹﹐千古僅見﹐會於一時。十餘年而生一太鴻。又十餘年而生一位存。又數十年而生一璞函。一代詞手﹐先後而生﹐天若有意於其問也。○璞函學博才大璞函詞﹐芊綿溫雅﹐貌似南宋﹐骨似北宋﹐學博才大﹐冠絕一時。與竹代興可也。○璞函著詞最富璞函著詞最富﹐然不矜才﹐不使气。溫存和平﹐婉而多諷。詞貴細婉而忌粗疏﹐璞函當無此譏。○吳人詞一時獨步乾嘉之際﹐吳人一時獨步。純雅中而有眉飛色舞之致﹐當與竹把臂入林。○人以後詞家朱﹑陳之後有太鴻﹐太鴻之後有位存﹐位存之後有璞函﹐璞函之後有人。人之後﹐數十年來﹐如蓉裳﹑伊促﹑次促﹑頻伽﹑米樓﹑荔裳﹑秋ぎ﹑吉暉﹑竹所諸君﹐後先繼起﹐非不精妙﹐然無有越人之範圍者。人眞詞中絕調也。○人詞以雅正爲宗人著作﹐一以雅正爲宗。論者譏其有過煉之獘﹐轉傷眞气。獨倚聲煉字煉句﹐歸於純雅。亦間有疏朗處﹐以暢其機﹐盡美矣﹐又盡善也。○不選應酬謝之作餘十七八歲﹐便嗜倚聲。古人老去塡詞﹐余愧學之早矣。余初好爲艷詞﹐四五年來﹐屏削殆盡。是集所選﹐一以雅正爲宗。純正者十之四五﹐剛健者十之二三﹐工麗者十之一二。其一切淫詞濫語﹐及應酬無聊之作﹐槪不入選。○諸家小傳注明詞下選諸家詞﹐其姓名裏居官爵﹐皆考核詳明﹐系諸其下。間有一二不知者﹐或知之未竟者﹐寧遺其裏居﹐不敢妄入。○詞家故事斟酌錄入以一詞得名﹐或以一詞見罪者﹐古今不可勝數。玆皆斟酌錄入﹐俾讀者一覽了然。蓋余記心甚拙﹐閱後竊忘﹐世人當有同病。髙明之士﹐愼勿笑余瑣屑也。○詞錄先短後長古人歌詞﹐長者曰慢﹐短者曰令﹐初無中調﹑長調﹑小令之目。自顧從敬艸堂詞﹐以臆見分之﹐遂相沿襲﹐殊屬牽彊。是集選各家詞﹐短者在先﹐長者在後﹐亦有顚倒錯亂者。或以年代先後不同﹐不復區別。○詞評附錄詞後張子野弔林君復詩﹕「煙雨詞亡艸更靑。」蔡君謨寄李良定詩﹕「多麗新詞到海邊。」一篇之工﹐見之吟詠。山抹微云秦學士﹐露華倒影柳屯田﹐曉風殘月柳三變﹐滴粉搓酥左與言。一句之工﹐形諸口號。他如賀梅子﹑張三影﹑王桐花﹑崔黃葉﹑崔紅葉﹑竹影詞人之類﹐古今不可悉數﹐品騭自應不爽。是集多綴古人評語﹐附詞之末。其品騭未當者﹐則槪不錄入。○是集間采元曲詞止一韻﹐或轉韻﹐皆是古體。宋詞如戚氏﹑西江月﹑換巢鸞鳳﹑少年心﹑惜分釵﹑漁家傲諸闋﹐元人小曲﹐如榦荷葉﹑天淨沙﹑憑欄人﹑平湖樂諸闋﹐平上去三聲並用﹐是宋詞已爲曲韻濫觴。至元則全入於曲矣。是集間有采錄﹐蓋不欲沒古人之美﹐詞曲混一之譏﹐固所不免。○是集去取特嚴言情之作﹐易流於穢。宋人選詞﹐以雅爲主。法秀道人語涪翁曰﹕作艷詞當墮犁舌地獄﹐正指涪翁一等體制而言耳。是集於馬浩瀾輩所作﹐去取特嚴﹐寧隘毋濫。未始非挽扶風教之一助云。○詞題照古本錄入唐五代詞﹐皆無題﹐調卽題也。宋人間有命題者﹐自增入閨情﹑閨思﹑四時景等題。自花庵﹑艸堂始。後遂相沿﹐殊屬可厭﹐失古人無端寄慨之旨矣。今照古本有者錄入﹐無者刪去。○詞調本詞綜例四聲二十八調﹐各有其倫。柳屯田樂章集﹐有同一曲名﹐字數長短不齊﹐分入各調者。姜白石湘月詞﹐注云﹕此念奴嬌之鬲指聲也。則曲同字數同﹐而湘月﹑念奴嬌﹐調實不同﹐合之爲一非矣。詞胃一曲而各異其名者。是集悉本竹詞綜之例﹐不敢更易。審音者度無勿知﹐似不必比而同之也。○選詞以婉麗爲宗詞𨿽不避艷冶﹐亦不可流於穢褻。嘗見趙忠簡詞﹐有「夢回鴛帳餘香嫩」之句。司馬溫公詞﹐有「相見爭如不見﹐有情還似無情」之句。範文正詞﹐有「眉間心上﹐無計相回避」之句。韓魏公詞﹐有「愁無際﹐武陵凝睇﹐人遠波空翠」之句。寇萊公詞﹐有「柔情不斷如春水」之句。林和靖詞﹐有「羅帶同心結未成」之句。趙淸獻詩﹐亦有「春窗惱春思﹐一枕杜鵑啼」之句。數公勛徳才望﹐昭昭千古﹐而所作小詞﹐非不盡態極妍﹐然不涉穢語﹐故不爲法秀道人師呵。後學每以之藉口﹐競作麗辭。不知惟立品如數公﹐乃可偶一爲之。若後生小子沾沾然於此求工﹐鮮不爲心術之累。是集所選艷詞﹐皆以婉雅爲宗。○不可不辧字音詞全以調爲主﹐調全以字之音爲主﹐有平仄可以通融者﹐有必不可以通融者。一字偶乖﹐便不合拍。讀者不可不辧。○詞加圈點詞與詩不同﹐詩有五言﹐有七言﹐讀者易知。詞則句調參差﹐短長不一﹐初覽者難於辧識﹐故妄加圈點﹐而空首一字﹐使閱者觸目洞然。○附錄佳作方外緇流﹐閨中淑質﹐不少佳作。是集所選﹐皆附舅代名家之後﹐亦遵沈氏選詩之例。山歌樵唱﹐裏諺童謠﹐竟有妙絕千古者﹐但總不免俚俗二字。故別爲雜體一卷﹐而正集不敢濫登。○另爲雜體傳奇各種﹐佳者林立﹐思欲采一二支﹐錄入雜體之後。再四思之﹐此舉未果。惟桃花扇哀江南一曲﹐實乃空絕前後﹐有不可以傳奇目之者﹐故附錄國朝雜體之後。○附錄桃花扇哀江南是集所選﹐以兩宋爲宗﹐而國朝諸公﹐實足與兩宋相埒﹐故所選獨多。○附錄瑣事詞人瑣事﹐散見各家詩話﹐及諸傳記小說﹐綴拾以錄入是集。惜余所見不廣﹐漏萬之譏﹐自知不免矣。○攺正錯字古今字句音韻之訁爲﹐不可屈指﹐集中悉爲攺正。間注明一二於眉批中﹐亦有不注者。博雅君子﹐當不待煩言而自解矣。○加注批語古人一詞之妙﹐必有本旨﹐驟觀或者茫然。余不揣固陋﹐妄加眉批。亦間有批於詞後者﹐其有合與否﹐未敢自信。而先輩諸名公所論﹐則必注某人云云﹐不敢掠古人之美也。○詞選止於道光初年是集所選﹐自漢迄道光初年而止。我朝文教蔚興﹐詞學盛行。海內諸名家﹐各有集本﹐豈無合作。惜餘年少﹐限於見聞﹐又僻處東南﹐交遊未廣。僅就管窺之見﹐錄爲是集。而道光已後諸名家﹐俟續集再當補入。歲在同治十三年秋八月仲浣﹐亦峯陳世﹐隨筆錄於天臺客捨。

