

欽定四庫全書

集部十

中原音韻

詞曲類五【南北曲之屬】提要

【臣】等謹案中原音韻二卷元周徳淸撰徳淸字挺齋髙安人是書成於泰定甲子原不分卷帙考其中原音韻起例以下卽列諸部字數正語作詞起例以下卽列作詞諸法蓋前爲韻書後爲附論畛域顯然今據此釐爲二卷以便省覽其音韻之例以平聲分爲陰陽以入聲配三聲分爲十九部一曰東鐘二曰江陽三曰支思四曰齊防五曰魚模六曰皆來七曰眞文八曰寒山九曰桓歡十曰先天十一曰蕭豪十二曰歌戈十三曰家麻十四曰車遮十五曰庚靑十六曰尢侯十七曰侵尋十八曰鹽咸十九曰亷纎蓋全爲北曲而作考齊梁以前平上去無別至唐時如元稹諸人作長律尙有遺風惟入聲則各自爲部不葉三聲然如檀弓稱君辱與彌牟之弟逰注謂文子名目緩讀之則爲彌牟又古樂府江南曲以魚戲蓮葉北韻魚戲蓮葉西注亦稱北讀爲悲是以入葉平已蒙於古又春秋盟於蔑谷梁作盟於昧春秋定姒卒公羊作定弋卒是亦方言相近故上去入可以轉通也北音舒長遲重不能作收藏短促之聲凡入聲皆讀入三聲自其風气使然樂府旣爲北調自應歌以北音徳淸此譜蓋亦因其自然之節所以作北曲者沿用至今言各有當此之謂也至於因而掊擊古音則拘於一偏主持太過夫語言各有方域時代遞有變遷文章亦各有體裁三百篇中東陽不葉而孔子象傳以中韻當老子道經以聾韻盲此參用方音者也楚騷之音異於風雅漢魏之音異於屈宋此隨時變轉者也左思作三都賦純用古體則純用古音及其作白髮賦與詠史招隱諸詩純用晉代之體則亦純用晉代之音沈約詩賦皆用四聲至於冠子祝文則化字乃作平讀又文章用韻各因體裁之明鏡也詞曲本里巷之樂不可律以正聲其體創於唐然無詞韻凡詞韻與詩皆同唐初回波諸篇唐末花間一集可復按也其法宻於宋漸有以入代平以上代平諸例而三百年作者如雲亦無詞韻間或參以方音但取歌者順吻聽者悅耳而已矣一則去古未逺方音猶與韻合故無所出入一則去古漸逺知其不合古音而又諸方各隨其口語不可定以一格故均無書也至元而中原一綂北曲盛行旣已別立専門自宜各爲一譜此亦理勢之自然徳淸乃以後來變例據一時以排千古其傎殊甚觀其瑟注音史塞注音死今日四海之內寧有此音不又將執此以排徳淸哉然徳淸輕詆古書所見𨿽謬而所定之譜則至今爲北曲之準繩或以變亂古法詆之是又不知樂府之韻本於韻外別行矣故今錄存其書以備一代之學而並論其源流得失如右乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

中原音韻原序

樂府作而聲律盛自漢以來然矣魏晉隋唐體制不一音調亦異往往於文𨿽上於律則獘宋代作者如蘇子瞻變化不測之才猶不免制詞如詩之誚若周邦彥姜堯章軰自制譜曲稍稱通律而詞气又不無卑弱之憾辛防安自北而南元裕之在金末國初𨿽詞多慷慨而音節則爲中州之正學者取之我朝混一以來朔南曁聲教士大夫歌詠必求正聲凡所制作皆足以鳴國家气化之盛自是北樂府出一洗東南習俗之陋大抵雅樂之不作聲音之學不傳也久矣五方言語又復不類吳楚傷於輕浮燕冀失於重濁秦隴去聲爲入梁益平聲似去河北河東取韻尢逺吳人呼饒爲堯讀武爲姥說如近魚切珍爲丁心之類正音豈不誤哉髙安周徳淸工樂府善音律自制中原音韻一帙分若干部以爲正語之本變雅之端其法以聲之淸濁定字爲陰陽如髙聲從陽低聲從陰使用字者隨聲髙下措字爲詞各有攸當則淸濁得宜而無淩犯之患矣以聲之上下分韻爲平仄如入聲直促難諧音調成韻之入聲悉三聲志以黒白使用韻者隨字陰陽置韻成文各有所協則上下中律而無拘拗之病矣是書旣行於樂府之士豈無補哉又自制樂府若干調隨時體制不失法度屬律必嚴比事必切審律必當擇字必精是以和於工商合於節奏而無宿昔聲律之獘矣余昔在朝以文字爲軄樂律之事毎與聞之嘗恨世之儒者薄其事而不究心俗工執其藝而不知理由是文律二者不能兼美毎朝防大合樂樂署必以其譜來翰苑請樂章惟吳興趙公承防時以屬官所撰不協自撰以進並言其故爲延祐天子嘉賞焉及余偹員亦稍爲櫽括終爲樂工所哂不能如吳興時也當是時茍得徳淸之爲人引之禁林相與討論斯事豈無一日起予之助乎惜哉余還山中眊且廢矣徳淸畱滯江南又無有賞其音者方今天下治平朝廷將必有大制作興樂府以協律如漢武宣之世然則頌淸廟歌郊祀攄和平正大之音以揄揚今日之盛者其不在於諸君子乎徳淸勉之前奎章閣侍書學士虞集書

中原音韻起例

靑原蕭存存博學工於文詞毎病今之樂府有遵音調作者有增襯字作者有陽春白雪集徳勝令花影壓重檐沈煙裊繡簾人去靑鸞杳春嬌酒病懨眉尖常鎖傷春怨忺忺忺的來不待忺綉唱爲羞與怨字同押者有同集殿前歡白雪窩二叚俱八句白字不能歌者有板行逢雙不對襯字尢多文律俱謬而指時賢作者有韻腳用平上去不一一云也唱得者有句中用入聲不能歌者有歌其字音非其字者令人無所守泰定甲子存存托其友張漢英以其說問作詞之法於予予曰言語一科欲作樂府必正言語必宗中原之音樂府之盛之府之盛之偹之難莫如今時其盛則自搢紳及閭閻歌詠者眾其偹則自關鄭白馬一新制作韻共守自然之音字能通天下之語字暢語俊韻促音調觀其所述曰忠曰孝有補於世其難則有六字三韻忽聼一聲猛驚是也諸公已矣後學莫及何也蓋其不悟聲分平仄字別陰陽夫聲分平仄者謂無入聲以入聲入平上去三聲也作平者最爲切施之句中不可不謹入三聲者廣其韻耳有才者本韻自足矣字別陰陽者陰陽字平聲有之上去俱無上去各止一聲平上去有三聲有上平聲有下平聲上平聲非指一東至二十八山而言下平聲非指一先至二十七咸而言前輩爲廣韻平聲多分爲上下卷非分其音也殊不知平聲字字俱有上平下平之分但有有音無字之別非一東至山皆上平一先至咸皆下平聲也如東紅二字之類東字下平聲屬陰紅字上平聲屬陽陰者卽下平聲陽者卽上平聲試以東字調平仄又以紅字調平仄便可知平聲陰陽字音又可知上去二聲各止一聲俱無陰陽之別矣且上去二聲施於句中施於韻腳無用陰陽惟慢詞中僅可曳其聲爾此自然之理也妙處在此初學者何由知之乃作詞之膏肓用字之骨髓皆不傳之妙獨予知之嘗屢揣其聲病於桃花扇影而得之也吁考其詞音者人人能之究其詞之平仄陰陽者則無有也彼之能遵音調而有協音俊語可與前軰頡頏所謂成文章曰樂府也不遵而增襯字名樂府者自名之也徳勝令綉字怨字殿前歡八句白字者若以綉字是珠字誤看則煙字唱作去聲爲沈宴裊珠簾皆非也呵呵忺忺者何等語句未聞有如此平仄如此開合韻腳徳勝令亦未聞有八句殿前歡此自已字之開合平仄句之對偶短長俱不知而又妄編他人之語奚足以知其妍媸歟嗚呼言語可不究乎以板行謬語而指時賢作者皆自爲之詞將正其已之是影其已之非務取媚於市井之徒不求知於髙明之士能不受其惑者幾人哉使眞時賢所作亦不足爲法取之者之罪非公噐也韻腳用三聲何者爲是不思前軰某字某韻必用某聲卻云也唱得乃文過之詞非作者之言也平而仄仄而平上去而去上去上而上去者諺云鈕折嗓子是也其如歌姬之喉咽何入聲於句中不能歌者不知入聲作平聲也歌其字音非其字者合用陰而陽陽而陰也此皆用盡自已心徒快一時意不能久傳深可哂哉深可憐哉惜無有以訓之者予甚欲爲訂砭之文以正其語便其作而使成樂府恐起爭端矧爲人之學乎因重張之請遂分平聲陰陽及撮其三聲同音兼以入聲入三聲如碑字次本聲後葺成一帙分爲十九名之曰中原音韻並起例以遺之可與識者道秋九日髙安挺齋周徳淸書

欽定四庫全書

中原音韻卷上

元周徳淸撰

東鐘

平聲

陰

東冬鐘鐘中忠終通蓪松嵩衝充衝舂忡摏艟防翀種邕嗈雍空悾宗椶騣風楓丰封葑峯鋒烽丰蜂松愡匆蔥聰驄囪【煙突】蹤縱樅穹芎傾工功攻公蚣弓躬恭宮龔供肱觥烘叿【人聲】轟薨凶凶胸洶兄翁癰廱【碎】壅泓崩繃烹

陽

同筒銅桐峒童僮橦瞳曈潼咚戎茙駥絨防茸龍隆癃窿窮防蛩卭笻籠曨朧櫳瓏豅礱聾嚨膿農儂濃穠醲重虫慵崇馮逢縫叢防琮熊雄容溶蓉瑢鎔庸傭鏞墉融榮蒙蒙朦蒙甍盲瞢萌紅谼虹哄鴻宏綋橫嶸蓬篷芃髼彭棚鵬從

上聲

董懂腫踵種冢孔恐桶統汞嗊隴壠篢攏洶詾聳竦拱鞏珙勇擁湧踴悀永俑蠓懵猛艋蜢總

捧寵

冗噥

唪

去聲

洞動棟凍蝀鳳奉諷縫貢共供宋送弄哢礱控空鞚誦訟頌甕痛慟眾中仲重種縱從粽夢孟用詠瑩哄閧橫綜

迸銃

江陽

平聲

陰

姜江杠釭姜疆韁防僵邦挷幫桑喪雙艭霜孀鸘驦章漳獐樟璋彰麞張商傷殤觴湯漿螿將莊妝裝樁岡剛鋼綱缸扛玒亢康糠光胱當璫簹襠鐺荒肓香鄕鎊滂防腔谾蜣

羌鴦央殃秧泱方芳枋妨坊肪昌猖娼菖閶湯鏜湘廂相箱襄瓖槍鏘蹡匡筐眶汪尫倉蒼牎瘡贜臧

陽

陽揚楊暘昜颺羊徉洋佯忙茫邙芒鋩杗狵厖糧良綡涼輬梁量穰欀瀼瓤忘亡郎榔廊螂稂浪瑯狼杭行頏航昻卭牀幢撞淙傍旁房龐逄房防長萇膓塲常裳嘗償唐榶塘糖堂棠祥詳翔墻檣嬙戕黃璜簧艎蝗皇篁凰惶遑隍藏彊

娘降

王狂

囊

上聲

講港鏹養癢鞅蔣奬槳兩魎想鮝蟒莽漭爽漺響蠁享饗夯敞氅昶壤穰舫仿放訪

昉罔网輞枉往顙磉嗓榜挷倘帑黨讜掌長朗

謊恍仰

廣沆【沆瀣】髒

彊搶賞晌

去聲

絳降洚虹糨彊象像相亮諒量緉輛瀁羕煬養樣怏防漾恙狀壯撞上尙餉讓懹饟帳脹漲丈仗杖障瘴嶂巷向項匠將醬唱倡暢悵鬯創剏望忘妄旺王放訪蕩宕碭當擋浪閬葬藏戅謗傍蚌棒炕亢抗曠壙纊晃

況貺釀

仰喪

胖行

愴誑

盎戧鋼蕩湯

支思

平聲

陰

支枝肢巵氏梔榰之芝脂胝髭貲觜玆孳孜滋資咨淄諮姿耔眵差施詩師獅螄屍屍鳲蓍斯廝澌鷥颸思司私絲偲罳雌

陽

兒而洏慈鶿磁玆餈茨疵玼茈時鰣匙詞祠辭辤

上聲

紙砥厎防指止沚芷趾祉阯址徴咫爾邇耳餌珥駬此玼跐泚史駛使弛豕矢始屎子紫姊梓

死齒仔

入聲作上聲

澁瑟【音史】塞【音死】

去聲

是氏市柿侍士仕使示諡蒔恃事施嗜豉試弒筮視噬似兕賜姒已汜祀嗣飼笥耜涘俟寺食思四肆泗駟次刺剚字漬牸自恣骴胔志志至二貳餌

翅厠

齊微

平聲

陰

機防磯璣譏肌饑笄期箕基雞稽饑姬奇羈羇歸圭邽龜閨規虀齊擠躋𨿽荽綏睢尿邸觝殫弤氐底妻淒萋淒棲西犀嘶灰揮暉輝翚麾徽虺杯悲卑碑陂追騅錐威偎隈煨非扉俳霏騑誹菲妃飛溪欺欹希稀晞羲犧曦醯熹嘻僖熈衣依伊醫鷖漪猗臆吹炊推醅披邳丕呸胚防魁盔虧窺瑰奎笞癡郗蚩媸螭鴟絺崔催衰榱紕批鈚堆防箆鎞知蜘梯

陽

防薇維惟黎黧犂棃藜瓈離璃籬醨防離鸝驪麗貍蜊釐漓泥尼臡梅莓枚媒煤眉湄楣嵋麋縻醿塺雷檑累罍羸隋隨齊臍回徊回圍闈韋幃違嵬巍危桅爲肥淝奇騎琦祺萁期旗旂棊祈祁其畿只耆鬐茋岐麒琪蘄奚兮畦攜蹊移扅兒鯢霓倪猊輗姨夷荑疑嶷鷖沂宜儀防彛貽怡飴圮頤遺蛇啼蹄提題醍綈稊錘垂陲裴陪培皮葵馗防逵池馳遲墀篪持頽魋脾疲比毗羆迷防彌誰

摧蕤

入聲作平聲

陽【後同】

實十什石射食蝕拾直值侄秩擲疾嫉葺集寂夕昔席襲荻狄敵逖笛糴及極惑

逼劾賊

去聲作平聲

陽

鼻

上聲

迆婍尾亹倚椅錡扆偯蟻矣已以苡顗擬艤凂美蟣幾已幾麂紀恥侈捶箠痞否嚭圯秕

簋癸軌詭晷宄悔賄毀卉譭燬虺妣比匕禮醴裏裏理鯉娌李蠡履濟擠底邸詆柢胝洗壐枲徙屣起棨啟綮綺杞豈米弭瞇伱旎襧彼鄙喜蟢委猥惟隗葦偉壘磊儡蕾體

腿蕋觜髓

水餒

入聲作上聲

質只炙織隲汁只七戚漆刺匹辟僻吉擊激極棘防急汲給筆北失室適拭軾飾釋濕奭喞積稷績迹脊鯽鞞畢蹕蓽碧壁璧甓昔惜息錫淅尺赤勅喫叱鶒的靮嫡滴徳得滌剔踢吸

隙翕檄覡乞泣訖國

黒一

去聲

未味胃蝟渭謂尉慰緯穢衛魏畏餧位飫貴櫃餽愧悸桂檜膾鱠跪獪繪吠沸費肺廢芾防悔誨諱惠蕙慧潰闠翠脆顇倅萃粹淬悴異裔義議誼毅藝易翳瘞勩枻曵翳詣饐刈乂意劓懿气噐棄憇契褉霽濟祭際劑替剃涕帝諦締弟娣第睇地逓蔕棣背貝狽焙倍婢備避軰被臂幣譬髲詖帔利痢莉俐例唳戾洌離癘蒞荔詈劙麗砌妻

細壻罪醉最對隊碓兌計記寄系繼妓忮技髻偈忌季縊騎旣驥兾薊鱖閉蔽畀笓斃嬖庇比祕陛賁謎汆睡稅說瑞退蛻嵗碎粹祟防防穗燧隧遂彗墜贅綴縋懟制制置滯雉稚致彘治智幟熾質世勢逝誓淚累酹擂類纇誄耒磑配佩佩霈沛悖誖妹昧媚魅袂瑁寐戲系系簣蕢揆殢膩泥蚋芮銳蜹吠喙內

入聲作去聲

日入覓蜜墨宻立粒笠歷歷櫪瀝靂皪力栗逸易場譯驛益溢鎰鷁液腋掖疼役一佾泆逆乙邑

憶揖射翊翼勒肋劇

匿

魚模

平聲

陰

居裾琚鶋車駒拘俱諸豬豬朱姝株蛛誅珠邾侏蘇酥防蘇逋餔晡樞樗攄粗芻梳蔬防疏虛墟噓防歔吁蛆趍疽沮趄苴蛆睢孤姑辜鴣酤沽蛄菇防枯刳迂紆扵嗚污烏書舒輸紓區軀驅嶇防須嬃須胥醑需繻膚夫鈇玞趺敷麩孚鄜莩枹桴郛呼

初都

租

陽

廬閭驢臚簍如茹鴽儒薷襦孺嚅濡無蕪巫誣模謨摸謀徒圗菟屠荼途瘏駼塗奴孥砮駑盧蘆顱鱸轤鑪櫨瀘纑艫魚漁虞余余竽予畬雩與輿歈璵舁妤歟譽愚孟隅禺防楡愉兪覦毹瑜窬逾渝閾於諛萸吾浯鋙蜈防吳梧娛鼯雛鋤殊茱銖洙渠蕖磲籧劬瞿衢臞除蜍滁躇廚防躕儲扶夫

蚨符芙鳬浮蒲脯酺蒱胡糊湖醐瑚鶘壺狐弧乎殂䢐徐

入聲作平聲

獨讀牘瀆犢毒突纛復佛伏鵩服鵠鶻斛槲贖屬述秫術術俗續逐軸族鏃僕

局淑蜀孰熟塾

上聲

語雨與圄圉齬敔禦愈羽宇禹庾呂侶旅膂縷僂主煮拄渚麈墅翥汝乳鼠黍暑阻爼杵楮緒處杼數所祖組武舞鵡侮廡土吐魯櫓虜鹵鹵覩堵賭古罟詁沽牯蠱估盬鼔瞽股羖賈五午仵忤塢鄔虎滸補浦圃鵏普溥譜甫斧撫黼脯府俯腑父否母某牡姥畝楚礎怵舉莒矩櫸弩努許詡取

苦咀

女嶼

傴去入聲作上聲

谷谷轂骨蔌縮謖速復福幅蝠腹覆拂卜不菊踘局【廷】笏忽築燭粥竹粟宿曲麯屈【仲】哭窟酷出黜畜叔菽督篤暴撲觸束簇足促

禿卒

蹙屋沃兀

去聲

禦馭遇嫗裕諭芋譽預豫慮濾屢鋸懼句據詎巨拒秬距炬苣踞屨絇具恕庶樹戍豎署曙覷趣娶注防住著柱注鑄馵炷駐紵薴貯竚數防絮序

敍緒孺茹杜妬肚渡鍍斁度蠧赴父釜輔付賦傅富僕鮒賻訃拊婦附阜負戶扈防瓠互戽頀岵怙務霧鶩戊素訴塑遡溯嗉暮慕墓募路潞鷺輅露賂故錮固顧雇誤悞悟寤惡污布怖布部簿哺捕步醋措錯做祚胙詛兔吐怒

鋪處去聚

助

入聲作去聲

祿鹿漉麓木沐穆睦沒牧目鶩錄籙緑醁陸戮律物勿辱褥入玉獄欲浴郁育鵒訥

皆來

平聲

陰

皆堦階喈街偕稭楷該垓荄陔哉栽災釵差臺胎駘咍邰哀挨唉猜

挨衰

腮歪

開揩齋

乖篩

揣

陽

來萊騋鞋諧骸排牌俾懷淮槐瀤埋霾騃皚孩頦祡柴豺儕崖厓捱才材財裁才臺薹擡儓苔炱籉能

入聲作平聲

白帛舶宅澤擇畫劃

上聲

海醢叇詒紿駭蟹宰載采彩采寀防靄藹乃毒奶乃蒯拐夬凱鎧塏揣

擺矮

解楷買

攺

入聲作上聲

拍珀魄策冊柵測跚伯百栢廹擘檗骼革隔格客刻責幘摘謫側窄仄昃簀迮色穡索摑

摔嚇

則

去聲

懈械薤觧獬寨豸瘵債蠆眥態泰太汰蓋丐艾愛噫餲捱隘阨搤柰柰耐鼐害亥妎帶戴怠迨待代袋大黛岱戒誡廨觧界介芥疥屆玠犗恝外瞶快噲塊在再載賣邁賴籟瀨賚癩

拜湃敗稗菜蔡曬灑煞鎩賽塞怪

壊慨

帥率瀣

入聲作去聲

麥貊陌驀脈額厄峉防搦

眞文

平聲

陰

分紛芬氛汾昏惛婚葷閽因姻茵湮殷闉申紳伸身嗔瞠春椿詢荀吞

暾諄迍逡皴根跟欣忻昕氳熅眞珍振甄新薪辛賓

濵鑌彬坤髠君麏軍皸均鈞榛臻莘詵薰醺勲曛燻鯤鵾裩昆溫瘟孫飡蓀猻尊樽惇墩燉奔賁犇巾斤筋村

親遵

恩噴哏津

陽

鄰燐鱗燐麟粼轔貧瀕頻蘋顰嚬民瑉緡旻人仁倫綸掄輪淪裙羣勤懃芹門捫論侖文紋聞蚊銀誾齦垠寅夤嚚鄞盆湓陳臣麈娠辰晨宸秦唇蒓淳純醇錞鶉巡旬馴循云蕓云紜耘勻員【伍員人名】筠墳焚棼魂渾豚屯飩臀神存蹲痕

紉

上聲

軫疹診稹肯懇墾齦謹槿巹瑾隱引蚓尹閔憫泯湣敏準凖刎吻筍隼允殞隕狁本畚閫壼悃窘囷哂蜃牝品狠

不忍盾樽

損蠢

忖粉

穏衮

瞬盡去聲

震陣振賑鎭信訊迅贐燼刃訒仞認吝悋藺燐鬢殯臏腎愼醖慍運蘊惲暈韻盡晉進璡

忿分糞奮近覲襯齔印孕峻浚殉噀遜巽俊駿舜順閏潤問紊頓囤鈍遁盾沌悶

懣逩倴訓

郡困

噴釁

論混

寸恨嫩

褪搵諢趂疢

寒山

平聲

陰

山刪潸丹單殫鄲簞幹竿肝玕幹安鞍姦姦間艱菅刋看関綸鰥擐擐拴斑班般扳頒彎灣灘防畨蕃翻轓旙藩反珊跚攀

慳赸餐

跧殷

陽

寒邯韓汗翰闌蘭欄斕襕攔還環鬟寰闤圜鐶殘戔閒鷴壇檀彈煩繁膰礬蠜帆樊凡難蠻顏

潺頑

上聲

反返阪散傘糤晚挽板鈑簡揀產鏟剗癉亶趕稈簳坦袒罕

侃懶

防綰

赧盞琖眼

去聲

旱悍焊漢翰瀚汗鼾骭旦誕嘽彈憚但萬蔓曼嘆炭案按岸犴旰閈喭幹榦粲燦璨棧綻防盼襻譔饌渲彇慢謾嫚慣丱摜贊贊灒瓚酇患幻宦擐豢間澗諫覸訕疝汕辦瓣扮絆

飯販畈範泛範犯限防莧雁贗晏鷃看

爛簒散

難腕

桓歡

平聲

陰

官冠棺觀搬般懽讙驩貛獾潘端耑剜豌蜿酸狻寛

鑽湍

攛

陽

鸞鑾巒欒灤圞瞞謾縵漫鞔饅鏝桓綄丸刓蚖綄紈完瓛岏圑搏溥愽盤槃瘢磐防般鞶媻磻蟠胖弁幋攢

上聲

館管痯琯脘纂纉鄼欵

盥澣滿懣暖餪椀疃

卵短

去聲

喚換煥渙緩逭奐翫玩腕惋鏝幔漫墁竄防攛躥斷鍛段算蒜判貫冠觀灌祼瓘鸛半伴泮沜畔絆鑽

亂彖

愞

先天

平聲

陰

先仙蹮鮮煎湔箋韉濺籛堅肩甄顚瘨巓防涓娟蠲邊籩編鞭鯿喧暄萱塤諠氈鸇鱣饘邅旃栴羶扇煽專磚千阡芊遷千軒掀襖煙燕胭咽嫣牽愆褰騫篇扁蹁偏翩淵寃宛鵷鴛蜿痊詮筌銓悛朘荃宣揎瑄川穿圏

天鐫

陽

連蓮憐眠綿然燃廛躔纒禪蟬前錢田畋闐塡鈿賢弦舷懸

延筵鋋埏蜒緣妍言研焉沿幹防元黿圓員捐園圜袁猿轅原嫄源垣鉛鳶湲援全泉旋還璇船傳椽拳顴權鬈胼駢軿便聯攣年

涎

上聲

逺阮苑畹兗偃演堰衍鼴捲捲鮮跣洗銑毨筅狝蘚癬腆殄沴防蹇繭筧挸剪翦撚輾碾讞輦璉臠孌囀轉貶扁匾艑緶沔湎黽免冕勉俛眄喘舛闡蕆典

顯犬

淺展遣吮

軟選

諞

去聲

院願願怨逺援勸劵見建健絹件獻現憲縣絢電殿甸佃鈿塡闐靛奠硯燕咽防諺堰緣掾宴彥喭嬿眷倦圏綣絹狷罥面麫片騙變便徧徧辧辮卞汴弁綫羨霰釧穿串扇善煽鱔禪饍擅墠單箭薦煎賤濺餞踐牮鏇選旋漩傳囀轉篆戰顫纒譴牽練煉楝戀

蕭豪

平聲

陰

蕭簫瀟彇綃消銷宵霄硝蛸痟魈翛刁貂雕雕雕凋梟鴞枵驍歊梢捎弰筲旓髾鞘颵嬌驕蕉焦椒燋憔標幖臕鏕杓飇交蛟咬郊茭鮫膠教包胞苞嘲防啁髙篙膏羔糕橰臯櫜鼛刀叨

舠魛騷搔艘臊繅颾遭糟鏖防爊昭招朝邀夭訞麼喓腰要葽飄漂拋胞脬絳掏饕叨滔韜慆趫橇哮虓烋嗃詨敲磽抄防防凹蒿薅澆

褒挑

超鍬

操

陽

豪毫號濠寮遼僚鷯憀聊饒橈蕘苗描緢毛芼旄茅蝥貓髦猱防鐃呶怓撓譊牢勞轑澇醪撈迢髫蜩調條佻跳潮朝韶鼂遙揺謡瑤颻窯堯陶姚峣樵瞧譙鼇嗷厫敖璈聱獒驁嚻遨謷喬蕎橋僑翹爻肴淆殽袍炮跑鞄匏咆庖桃逃咷鞀陶萄綯醄淘濤檮曹漕槽嘈螬瓢薸巢漅

入聲作平聲

濁濯鐲擢鐸度踱薄箔泊博學鷽防

鶴涸鑿鑊

著芍杓

上聲

小篠謏皎繳矯橋裊鳥嫋褭了了燎蓼杳夭殀舀繞繞嬈擾眇渺杪藐渺悄愀寶保堡褓葆夘昴狡攪鉸姣茭絞老姥獠潦橑腦惱碯防掃嫂殍漂僄剽勡早棗澡藻蚤璪倒島搗禱杲槁縞鎬鄗槁襖懊媼考栲挑窕沼少表

巧曉

飽爪

炒討

艸好

撓齩

稍剖

缶

入聲作上聲

角覺腳桷捉卓琢斫酌繳灼爍鑠防鵲雀趞托拓槖魄飥柝防索郭廓朔矟剝駁

爵削

柞作糳錯

逪閣各壑熇綽婥謔戳防

去聲

笑嘯肖鞘糶眺跳釣弔窵調掉豹爆瀑抱報暴鮑鞄防竈皂造漕懆躁料鐐廖療傲奡鏊趙兆照旐詔召肇少紹邵燒號皓好昊皥耗浩

顥灝道翿纛燾盜導悼蹈稻到倒曜耀要鷂叫轎嶠醮噍糙操造懆俏峭誚俵鰾醥孝效效校窖校教覺珓鉸較酵徼罩笊棹拗靿樂凹貌冒帽耄眊茂炮泡告誥郜澇勞嫪噪燥噪掃妙廟閙淖奧懊澳鈔

竅溺

哨覆

入聲作去聲

嶽樂藥約躍鑰瀹掿諾未幕漠寞莫沫落絡烙洛酪樂珞蕚鶚鱷惡弱蒻篛略掠虐瘧歌戈

平聲

陰

歌哥柯牁科蝌窠軻珂戈過鍋莎簑唆脧梭娑挲磋瑳蹉瘥鹺搓他拖佗詑阿屙窩渦倭踒坡頗波玻嶓番呵訶多

麼

陽

羅蘿籮防囉鑼螺騾欏蠡摩磨魔劘梛那挼儺禾和何河荷苛渮駝紽迱陀跎酡沱鼉防矬哦蛾娥峨峩鵝俄婆皤鄱膰訛鈋入聲作平聲

合盒鶴盍防魃防佛活鑊薄箔勃泊渤鐸度濁濯鐲學

鑿奪

著杓

上聲

鎖瑣防果裹蜾裸蠃攞夥防舸哿朶軃跢鬌娜那荷防可坷軻頗叵妸

跛簸我左妥

火顆

嬤脞

入聲作上聲

葛割鴿閣蛤鉢撥防潑粕防聒括渴闊撮掇

脫抹

去聲

賀荷佐左坐座舵墮惰刴垜大防癉銼挫剉莝磋禍貨和邏囉摞簸播譒磨麼臥涴糯懦那柰个个餓

些過

課唾

破

嗑

入聲作去聲

嶽樂藥約躍鑰幕末沫莫寞諾掿若弱蒻落洛絡酪樂烙蕚鶚鱷堊惡鄂略掠虐瘧

家麻

平聲

陰

家加跏珈笳枷袈迦痂葭豭麚佳嘉巴疤笆豝芭蛙窪窪哇媧蝸沙砂紗鯊裟查楂蹅吒撾抓髽鴉了呀義杈靫差艖鎈誇誇蝦

葩花



陽

麻蟆痳犘嘩劃華驊牙芽谺涯衙防霞遐瑕琶杷爬茶槎搽拏

咱

入聲作平聲

達撻踏防滑猾狎轄鎋俠峽洽匣袷乏伐筏罰防雜

閘

上聲

馬媽雅瘂灑傻【傻俏不仁】賈假斚寡咼剛奼詫把瓦

鮓打

耍

入聲作上聲

塔獺榻塌殺霎札紮咂匝察挿鍤法發髮甲胛夾答搭嗒颯撒薩靸笈

刮瞎

八恰掐

去聲

駕嫁稼價架假凹跨胯髁亞迓訝砑婭防吒奼詫防【釋醜】帕怕詐乍搾棤下芐夏嚇罅暇廈化畫華鳠樺話那

罷霸靶壩鈀弝卦掛【傍屋】大

罵

入聲作去聲

臘蠟鑞拉糲辣納衲壓押鴨抹

襪刷車遮

平聲

陰

嗟罝奢賒車

遮爹

靴些

陽

爺耶琊鎁呆斜邪蛇佘倈

瘸

入聲作平聲

協穴俠挾纈傑竭碣疊疊牒揲喋諜垤絰凸蝶跌鐝撅折舌渉防截睫別

絕防

上聲

野也冶者赭寫瀉捨舎惹若喏撦哆姐且

入聲作上聲

屑薛紲泄媟防爕屧疶切竊妾沏結潔刼頰鋏莢怯挈篋客節接楫癤血歇嚇蠍闕缺闋玦

決訣譎蕨鴂鐡餮帖貼瞥撇鼈別鱉拙輟轍撤澈掣哲褶折折浙設攝灄啜

雪說去聲

捨社射麝貰赦謝缷榭瀉夜射柘鷓炙蔗借借趄



入聲作去聲

捏聶躡鑷囓臬蘗防蔑蔑拽噎謁葉業鄴額裂冽獵鬛列月恱說閱軏越鉞樾刖熱

防

劣

庚靑

平聲

陰

京麖庚鶊賡更粳羮畊驚荊經兢矜涇精睛晶旌防菁生甥笙牲猩箏爭丁釘玎仃扄坰徵正貞禎徴蒸烝冰兵並登簦防防燈轟薨憎曽矰罾增鐺錚棦淨撐瞠稱秤頳檉蟶英瑛鷹應譍櫻嬰嚶膺鸚纓瓔縈輕坑卿誙硜傾鏗馨興靑淸鯖聲升勝升陞汀防聽鞓防星醒惺鯹

腥騂崩繃觥肱甖

僧亨

兄

烹

陽

平評萍枰慿馮憑屏瓶俜娉明盟鳿名銘鳴溟暝螟蓂靈櫺醽令零苓伶聆鈴齡蛉泠瓴翎鴒陵淩菱綾淩鵬朋棚楞稜層曽能獰藤滕騰縢謄疼莖恆盈嬴贏攍瀛塋螢營迎蠅凝擎檠鯨黥勍行刑形邢桁衡鉶珩硎情睛晴繒亭停婷廷庭蜓霆瓊防惸澄呈程酲成城宬誠盛承丞懲乘塍熒防盲氓甍萌橫宏紘閎嶸鈜橙棖防榮

寧仍

繩餳

上聲

景儆璟擏骾鯁綆梗警境頸耿哽頃檾丙炳邴秉餅屏惺醒省防影郢頴癭省礦鑛懭冋艋蜢整拯茗皿酩騁逞領嶺鼎酊頂

艇挺誔町奵冷

井請

等永

涬

去聲

敬徑俓經鏡獍竟競勁更暎應譍凝硬慶磬謦罄命暝鄧凳嶝隥鐙磴迥詗夐倩請諍掙正政鄭證詠瑩病並柄憑令淩聖賸勝乘

剰盛性姓娉聘佞濘寧淨靜穽甑靖凊圊杏幸幸脛興行稱秤定錠矴釘訂飣贈

聽迸孟

橫撐

亙

尢侯

平聲

陰

啾揫湫鳩搜颼鄒諏鯫陬騶緅休咻貅庥謳鷗漚甌歐區鉤勾篝溝韝緱兜秋鰍鞧

楸秋鶖憂幽優耰麀修修羞饈抽瘳周賙啁周洲州舟輈丘坵偸媮鍮篘搊溲餿餿彪收

摳

陽

尢蚰疣訧逰防蝣由油郵牛庮猷蘨輶猶繇蕕楢悠攸侯猴喉餱篌劉畱𨖻癅橊鶹驑流旒柔揉鍒蹂

鞣抔裒繆矛眸鍪蟊牟麰侔樓摟婁艛髏慺囚泅防稠綢犫讎酬籌儔躊疇惆求賕銶毬逑球俅仇樛裘虯酋遒頭投骰愁

入聲作平聲

軸逐熟

上聲

有酉牖羑友誘莠黝桞罶杻狃紐鈕忸醜醜九韭久玖糾灸疚首手守叟防藪斗枓蚪陡

抖狗垢茍耇枸藕耦偶嘔毆摟塿簍肘箒酎朽酒

拞剖

吼走

否揉

口



入聲作上聲

竹燭粥宿

去聲

又右佑祐宥袖防囿侑晝咒冑紂宙籀咮臼舅舊咎救柩廐究受授綬壽獸首售狩秀岫袖綉琇宿潄皺驟澑霤畱餾鐂癅瀏窌扣冦蔻後逅堠後厚就鷲豆脰竇鬭逗搆遘媾購姤彀詬勾湊轃甃漏陋鏤瘻謬繆臭

嗅瘦僽耨

奏透

貿懋茂復

入聲作去聲

肉褥六

侵尋【閉口韻】

平聲

陰

鍼斟箴砧椹鱵瑊金今衿襟禁駸綅浸祲深簮森槮參琛賝郴音瘖陰喑心杺欽

衾嵚侵

歆

陽

林淋琳痳霖臨綝箖壬任紝鵀尋潯鱘鐔燖覃吟淫崟淫霪蟫琴芩禽檎擒噙岑防鍖涔沈霃鈂湛忱煁

上聲

廩懍凜稔防淰衽荏審嬸沈瞫錦噤磣墋瘆枕飲

您怎

寢

去聲

朕沈鴆枕甚任衽絍姙禁噤澿防廕窨飲恁沁伈浸防臨淋滲罧防

譛賃啉防

監咸

平聲

陰

庵庵鵪馣唵諳擔聃儋耽湛酖耽監緘椷堪龕戡弇三鬖甘柑疳泔杉衫貪探參驂憨酣簮篸鐟嵌

詀渰

攙杉

陽

南諵喃楠男咸咸諴函銜防婪爁燷藍籃嵐覃潭談餤譚燂藫曇痰蠶慚含涵邯讒毚饞鑱劖巉巖巖喒

上聲

感鳡敢覽攬欖爦膽防紞慘黲揞晻馣喊防毯倓萏窞減鹻坎

砍昝俺糝黯

斬腩

去聲

勘磡贑淦紺憾撼頷琀莟唅淡啖惔擔轞檻艦餡陷濫防瞰嵌闞蘸站賺湛鑑監暫鏨參揝暗闇三

探渰

慘懴

訕廉纎

平聲

陰

瞻詹占粘沾霑兼縑鶼鰜淹腌腌防閹猒懨纎銛憸暹僉槧籖襜防覘鍁忺尖漸殱掂苫謙

添

陽

廉簾臁奩簾鮎黏拈撏燖鈐鉗黔蟾憺防炎閻檐嚴甜恬髯

濳嫌

上聲

掩魘靨淹奄晻崦琰剡撿防瞼斂臉染苒冉閃陜忝舔險譣颭

防諂

去聲

艷焰厭饜驗灩釅贍苫欠芡歉玷店防墊瀲斂殮念艌劍儉僣漸塹茜防染

占韂

中原音韻卷上

欽定四庫全書

中原音韻卷下

元周徳淸撰

中原音韻正語作詞起例

一音韻不能盡收廣韻如崆峒之崆覂駕之覂倥傯之倥鵓鴿之鵓字之類皆不可施於詞之韻腳毋譏其不偹

一龐涓呼爲龐堅泉堅堅而始流可乎陶淵明呼爲陶煙明魚躍於煙可乎一堆兒爲一醉【平聲】兒捲起千醉【平聲】雪可乎羊尾子爲羊椅子吳頭楚椅可乎來也未爲來也異辰已午異可乎此類未能從命以待士夫之辧

一餘與淸原曽隱言世之有呼屈原之屈爲屈伸之屈字同音非也因注其韻隱曰嘗聞前軰有一對句可正之投水屈原終是屈殺人曽子又何曽明矣

一平上去入四聲音韻無入聲入平上去三聲前輩佳作中間偹載明白但未有以集之者今撮其同聲或有未當於我同志攺而正諸

一入聲入平上去三聲者以廣其押韻爲作詞而設耳然呼吸言語之間還有入聲之別

一入聲入平上去三聲如碑字次本韻後使黒白分明以別本聲外來庶使學者有才者本韻自足矣

一平聲如尢侯韻浮字否字阜字等類亦如鞞字收入各韻平上去字下以別本聲外來更不別立名頭

一中原音韻的本內平聲陰如此字陽如此字蕭存存欲鋟梓以啟後學值其早逝泰定甲子以後嘗寫數十本散之江湖其韻內平聲陰如此字陽如此字陰陽如此字夫一字不屬陰則屬陽不屬陽則屬陰豈有一字而屬陰又屬陽也哉此蓋傳冩之謬今旣的本刋行或有得余墨本者幸毋譏其前後不一

一分別陰陽二義熟看諸序

一東鐘韻三聲內轟字許與庚靑韻出入通押一音韻內毎空是一音以易識字爲頭止依頭一字呼吸更不別立切腳

一漢書東方朔滑稽滑字讀爲骨金日防日字讀爲宻諸韻皆不載亦不敢擅收況不可押於韻腳姑錄以辧字音耳

一漢書曹大家之家字讀爲姑可押然諸韻不載亦不敢擅收附此以偹采取

一廣韻入聲緝至乏中原音韻無合口入三聲亦然切不可開口同押陽春白雪集水仙子壽陽宮額得魁名南浦西湖分外淸橫斜疏影窻間印惹詩人說到今萬花中先綻瓊英自古詩人愛騎驢踏雪尋凍在前村開合同押用了三韻大可笑焉詞之法度全不知妄亂編集板行其不恥者如是作者戒

一逐一字解注中原音韻見行刋雕

一齊防韻璽字前軰剮王莽傳奇與支思韻通押一有客謂世有稱往爲网桂爲寄美爲選到爲豆叢爲從此乃與陶淵明之淵字爲煙字之所同也

一亳州友人孫徳卿長扵隱語謂中原音韻三聲乃四海所同者不獨正語作詞夫曹娥義社天下一家𨿽有謎韻學者反被其誤半是南方之音不能施於四方非一家之義今之所編四海同音何所往而不可也詩禪得之字字皆可爲法余曰嘗有此恨竊謂言語旣正謎字亦正矣從葺音韻以來毎與同志包猜用此爲則平上去本聲則可但入聲作三聲如平聲伏與扶上聲拂與斧去聲屋與誤字之類俱同聲則不可何也入聲作三聲者廣其押韻爲作詞而設耳毋以此爲比當以呼吸言語還有入聲之別而辧之可也徳卿曰然

一歡娛之娛【廣韻音愚】四海之人皆讀爲吳提撕之撕【廣韻音西】四海之人皆讀爲斯有誚之者謂讀別字依其邊傍字音也犂牛之子騂且角之騂字【廣韻息營切音星】而讀爲辛卻依其邊傍字音誚之者而不誚之蓋知其彼之誤而不知此之謬前軰編字有云日月象形江河諧聲止戈爲武如此取義娛撕二字依傍有吳斯讀之又何害於義理豈不長於傍是辛而讀爲星字之音乎

一餘嘗於天下都防之所聞人間通濟之言世之泥古非今不達時變者眾呼吸之間動引廣韻爲證寧甘受鴂舌之誚而不悔亦不思混一日久四海同音上自縉紳講論治道及國語翻譯國學教授言語下至訟庭理民莫非中原之音不爾止依廣韻呼吸上去入聲姑置未暇殫述略舉平聲如靴【許戈切】在戈韻車邪遮嗟卻在麻韻靴不恊車車卻恊麻元暄鴛言褰焉俱不恊先卻與魂防同押煩翻不恊寒山亦與魂痕同押靴與戈車與麻元與煩煩與魂其音何以相著佳街同音與皆同押不恊咍咍卻與灰同押灰不恊揮杯不恊碑梅不恊麋雷不恊羸必呼梅爲埋雷爲來方與咍恊如此呼吸非鴂舌而何不獨中原盡使天下之人俱爲閩海之音可乎切聞大學中庸乃禮記中語程子取爲二經定其闕疑如在親民之親字當作新字之類是也聖經尙然況於韻乎合於四海同音分豁而歸並之與堅守廣韻方語之徒轉其喉舌換其齒牙使執而不變迂闊庸腐之儒皆爲通儒道聴塗說輕浮市防之子悉爲才子矣余曰若非諸賢公論如此區區獨力何以爭之

一依後項呼吸之法庻無之知不辧王楊不分及諸方語之病矣

東鐘

宗有蹤松有松龍有籠濃有膿隴有櫳送有訟從有綜

江陽

缸有釭桑有雙倉有窗糠有腔贓有妝楊有王杭有降彊有狂藏有牀磉有爽网有往讓有釀葬有狀唱有丈胖有傍

支思

絲有師死有史

齊微

知有之癡有眵恥有齒世有市智有志【以上三聲系與支思分別】箆有杯紕有防迷有梅脾有裴米有美妣有彼謎有媚閉有避【以上三聲本聲自相分別】

魚模

蘇有疎粗有初吳有胡殂有雛祖有阻櫓有弩素有數措有助

皆來

猜有差災有齋才有柴孩有鞋海有駭采有揣凱有楷太有大捱有艾賽有曬

眞文【與庚靑分別】

眞有貞因有英申有升嗔有稱欣有興新有星賓有冰君有扃榛有箏莘有生薰有兄鯤有觥溫有奔有崩巾有驚親有靑恩有甖噴有烹哏有亨津有精昏有轟

鄰有靈貧有平民有明仁有仍裙有瓊勤有擎門有萌銀有嬴盆有棚塵有成秦有情云有榮神有繩痕有莖紉有寧魂有橫緊有景引有影衮有礦窘有炯軫有整

閔有茗盡有井允有永敬有近印有暎訓有迥鎭有正運有詠鬢有病吝有另愼有聖信有性盡有淨釁有興趂有稱逩有迸悶有孟混有橫襯有撐

寒山

珊有山殘有潺防有盞散有疝

桓歡

完有岏官有關慢有幔患有緩慣有貫

先天

年有妍碾有輦羨有旋

蕭豪

包有褒飽有保爆有抱造有造【上音皂下音操】

歌戈

鵞有訛和有何過有个薄有箔

家麻

查有咱馬有麼罷有怕

車遮

爺有衙也有雅夜有亞

庚靑【與眞文分別】

尢侯

溲有搜走有叟有搜嗽有瘦奏有皺

侵尋

鍼有眞金有斤侵有親深有申森有莘琛有嗔音有因心有辛歆有欣林有鄰壬有人尋有信吟有寅琴有勤沈有陳忱有神稔有忍審有哂錦有緊枕有瑱飲有引

朕有鎭甚有腎任有認禁有近蔭有印沁有信浸有進

監咸

庵有安擔有單監有間三有貪有灘酣有邯南有難咸有閒藍有闌談有壇巖有顏感有捍覽有懶膽有癉毯有坦減有簡坎有侃斬有盞勘有看淦有幹憾有漢

淡有旦陷有限濫有爛賺有綻鑑有間暗有按探有炭

廉纖

詹有氊兼有堅淹有煙纖有先僉有千忺有掀尖有煎掂有顚謙有牽添有天桪有涎鉗有防簾有連粘有年甜有田髯有然蟾有纒鹽有延潛有前嫌有賢臉有輦

染有防掩有偃檢有蹇險有顯颭有展閃有僐忝有腆防有典諂有闡艷有硯欠有撁店有鈿念有年【去聲】劍有見僭有箭塹有倩占有戰

看嶽王傳

披文握武建中興廟宇載靑史圗書功臣卻被權臣妬正落姦謀閃殺人望旌節中原士夫誤殺人棄丘陵南渡鑾輿錢塘路愁風怨雨長是灑西湖

韓世忠

安危屬君立勤王志節比翊漢功勲臨機料敵存威信際防風雲似恁地盡忠勇匡君報本也消得坐都堂秉笏垂紳閒評論中興宰臣萬古揖淸芬

誤國賊秦檜

官居極品欺天誤主賊土輕民把一塲和議爲公論妬害功臣通敵國懷姦誑君那些兒立朝堂仗義依仁英雄恨使飛雲幸存那里有南北二朝分

張浚

謀淵略廣論兵用武立國安邦佐中興一代賢明將怎生來險幸如狼蓄禍心姦私放黨附權臣構陷忠良朝堂上把一个精忠嶽王屈死錢塘

一泰定甲子秋復聞前章餘論四海之人皆稱父【去聲】毋【爲姥音】廣韻父【扶雨切上聲】母【在有韻】婦【亦在有韻】卦【古賣切】與怪通副富【敷救切在有韻】道士呼爲討死之類猶平聲之所論也入聲以平聲次第調之互有可調之音且以開口陌以唐內盲至徳以登五韻閉口緝以侵至乏以凡九韻逐一字調平上去入必須極力念之悉如今之搬演南宋戲文唱念聲腔考自漢魏無制韻者按南北朝史南朝吳晉宋齊梁陳建都金陵齊史沈約字休文吳興人將平上去入制韻仕齊爲太子中令梁武時爲尙書僕射詳約制韻之意寧忍弱其本朝而以敵國中原之音爲正耶不取所都之內通言卻以所生吳興之音蓋其地鄰東南海角閩浙之音無疑故有前病且六朝所都江淮之間緝至乏俱無閉口獨浙有也以此論之止可施於約之鄕裏矣又以史言之約才如此齊爲史職梁爲大臣孰不行其聲韻也歷陳陳亡流入中原自隋至宋國有中原才爵如約者何限惜無有以辧約之韻乃閩浙之音而制中原之韻者嗚呼年年依樣畫葫蘆耳南宋都杭吳興與切鄰故其戲文如樂昌分鏡等類唱念呼吸皆如約韻昔陳之後庭花曲未必無此聲也總亡國之音奚足爲盛世法惟我聖朝興興自北方五十餘年言語之間必以中原之音爲正鼓舞歌頌治世之音始自太保劉公牧庵姚公疏齋盧公軰自成一家今之所編得非其意乎彼之沈約不忍弱者私意也且一方之語𨿽渠之南朝亦不可行況四海乎子生當混一之盛時恥爲亡國搬戲之呼吸以中原爲則而又取四海同音而編之實天下之公論也余曰晦庵有云世無魯連子千載徒悲傷信矣

一辧明古字略

東鐘

菄【東】�【冬】營【芎】仝【同】【戎】【螽】崈【崇】崧【嵩】【騣】防【松】防辳�【並農】【庸】【封】防【烽】【丰】飌【風】【凶】揔【總】【擁】囟【兄】恿【勇】【】【動】�【鳳】防【夢】

江陽

【光】匨【臧】【邦】缻【缸】【腔】【塲】�【羗】防【姜】畕【疆】【瀼】創【瘡】�【喪】【剛】防【殃】啺【並唐】�【兩】亯【享】鷩【氅】网【网】【誷】朖誏【並朗】痮【脹】防【障】�【並醬】爌【曠】

支思

防【之】峕【時】恖【思】眎眂【並視】敊【防】秲【蒔】竢【俟】孠【嗣】�亖【並四】【翅】

齊防

防【移】摩【麾】�【垂】闚【窺】【羆】防【並宜】荾防【並荽】�【龜】【儀】�【防】睂【眉】【湄】防【丕】防【紕】稘【期】嗁【啼】【西】雷【雷】穨【頽】防【以】防【稽】磥【磊】骽【腿】辠【罪】竩【誼】【智】鬽【魅】籥【吹】【穗】嘳【喟】�埊【並地】【驥】閇【閒】炁【气】普【替】【羿】【世】�【並退】袠【帙】弋【一】�防【並栗】防【音】烾【赤】防【斥】防【折】篴【笛】【寂】【剔】【並翼】【閾】�【並則】�【及】逷【逖】�【埴】

漁模

伃【妤】鼄【蛛】【扶】防【奴】【乎】【徒】【與】鬻【煮】畮【畝】鬴【釡】【覷】庽【寓】豎【竪】妒【妬】防【裕】遡【溯】悑【怖】屋【屋】禿【禿】【豚】遬【並速】【服】�【築】��【並夙】瞨【僕】防【粟】

皆來

薶【埋】�【乖】菭【苔】烖【並災】孡【胎】捭【擺】匃【丐】�【並拜】�【憊】黱【黛】瑇【玳】帒【袋】敀【廹】防【宅】【脈】【冊】戹【厄】

眞文

鞇【茵】�【親】【呻】【賓】防【憐】麐【麟】�【陳】【津】薲【蘋】麇【麏】【貧】【竣】【旬】【榛】【聞】蟁【蚊】矤【矧】筍【筍】�【蠢】眘【愼】�【燼】防【舜】

寒山

�【看】�【韓】鶾【翰】�【難】囏【艱】笴【簳】繖【傘】防【綻】【散】

桓歡

【】槃柈【並盤】園【刓】防【狻】【短】【疃】防【暖】毌【貫】【逭】牉【判】

先天

防【並天】�【前】防【箋】【煙】【畎】�【展】硏【硯】綫【綫】�【箭】

蕭豪

【晁】�【朝】【焦】袌【袍】【曹】�【擾】�【表】鬻【炒】衟【道】【叫】�【爵】腳【腳】

歌戈

【梭】譌【誤】驘【騾】龢【和】【播】防【磨】堊【坐】盍【鉢】敓【奪】防【渴】

家麻

誇【嘩】【茶】簻【並撾】【瘂】冎【剮】搚【拉】灋【法】疀【鍤】

車遮

哀【斜】【嗟】壄【野】銕【鐵】飻【餮】【列】悊喆嚞【並哲】雪【雪】氒【厥】葉【恊】蜨【蝶】

庚靑

鬻【】稉【粳】硎阬【並坑】觵【觥】�【盟】鎗【鐺】麠【麖】狌【猩】防【黥】剠【黥】銵【鏗】甿【氓】嵤【嶸】輷【轟】【鯖】璚【瓊】【徵】曐【星】鮏【鯹】霛�【並靈】防【萍】冋【坰】澂【澄】腃【淩】悔【恆】防【菱】乘�【並乘】儆【警】【鑛】頔【頃】頂【頂】【幸】鞕【硬】防【淨】殸【磬】防鬻【並甑】

尢侯

防【流】【逰】【抽】丘【丘】【求】【侯】鋀【鍮】杽【杻】【首】丣【夘】羙【誘】蕅【藕】叜【叟】呴吽【並吼】垕【厚】【冑】匶【柩】鬭【闘】槈鎒【並耨】�【復】【岫】逡【後】

侵尋

沈【沈】防捦【並擒】防【吟】防【襟】曑【參】薓【人參】防【飲】防【廩】【朕】防【防】

監咸

枏【楠】諵【喃】弎【三】【鵮】��【並敢】擥【防】蹔【暫】

廉纎

黏【粘】箝【鉗】猒【饜】讇【諂】艷【艷】爓【焰】

一略舉釋疑字樣

閼氏【音煙支】

可汗【音克寒】

冒頓【音墨特】

魯般【下音班】

樊於期【於音烏】嫪毐【音澇靄】

角裏先生【角音鹿】酈食其【音異饑】寧馨兒【寧去聲】

萬俟卨【音木奇屑】僕射【下音夜】

姑射【下音益】

無射【下音益】

龜玆【音丘慈國名】番愚【音潘愚縣名】

牂牁【音臧歌郡名】滹沱【音烏防河名】疆埸【下音益】

盟津【上音孟】

國土【下音度】

陶甄【音堅又音眞】

矰繳【下音勺】

枹鼔【上音敷】

瑯邪【下音耶郡名】

邪谷【上音耶】

綸巾【綸關二音皆可】犧樽【上音梭】

率更【上音律】

盤飱【下音孫熟食也】矛盾【食蠢切】

黃能【奴來切三足鼈】委蛇【音威移】

彳亍【音躑躅小步也】

朝請【去聲漢官名春曰朝秋曰請】

於戲【音嗚呼嘆辭】

尸解【下音斚】

欸乃【音襖靄漁歌】宿畱【音秀澑】

般若【音鉢惹釋經】眾生【上音中釋經】句讀【下音豆】

落魄【下音托】

隠幾【隠去聲】

野燒【燒去聲】

閤閣【上音割黃閤東閤之類下音各天祿石渠諸閣之類】雨水冰【雨去聲】

俊【與雋通】

逺【去聲逺害全身逺市朝】涯【音牙詞押音移崖詩押】

些【息个切楚辭】

祅【音軒湖神】

造【二音造作之造造次之造】

扁【音貶牌額也】

殷【鳥關切赤黒色】

溺【奴料切尿也沛公溺儒冠】

聞【去聲聞於天】

臨【去聲哭也】

蠡【單於傳有谷蠡音離又音螺瓠瓢也】臉【桃腮杏臉則呼爲撿若呼爲美撿兒當呼爲斂字音】大【大都大路不可同語】

樂府共三百三十五章【自軒轅制律一十七宮調今之所傳者一十有二】

黃鐘二十四章

醉花陰

喜遷鶯

出隊子

刮地風

四門子

水仙子

寨兒令

神仗兒【亦作煞】節節髙

者剌古

願成雙

賀聖朝

紅錦袍【卽紅衲襖】晝夜樂

人月圓

防樓春【卽拋毬樂】侍香金童

降黃龍衮

雙鳳翹【卽女冠子】傾杯序

文如錦

九條龍

興隆引

尾聲

正宮二十五章

端正好

衮繡毬【亦作子母調】倘秀才【亦作子母調】

靈壽杖【卽呆骨朶】叨叨令

塞鴻秋

脫布衫

小梁州

醉太平

伴讀書【卽村裏秀才】笑和尙

白鶴子

雙鴛鴦

貨郎兒【入南宮轉調】蠻姑兒

窮河西

芙蓉花

菩薩蠻

黒漆弩【卽學士吟鸚鵡曲】月照庭

六麼徧【卽栁梢靑】

甘艸子

三煞

啄木兒煞【亦入中呂】

煞尾

大石調二十一章

六國朝

歸塞北【卽望江南】卜金錢【卽初問卜】

怨別離

雁過南樓

催花樂【卽擂鼔體】

淨瓶兒

念奴嬌

喜秋風

好觀音【亦作煞】靑杏子

蒙童兒【卽憨郭郎】

還京樂

荼防香

催拍子

陽闗三疊

驀山溪

初生月兒

百字令

玉翼蟬煞

隨煞

小石調五章

靑杏兒【卽靑杏子亦入大石調】

天上謡

惱煞人

伊州徧

尾聲

仙呂四十二章

端正好【楔兒】

賞花時

八聲甘州

防絳唇

混江龍

油葫蘆

天下樂

那吒令

鵲踏枝

寄生艸

六麼序

醉中天

金盞兒【卽醉金錢】醉扶歸

憶王孫

一半兒

瑞鶴仙

憶帝京

村裏迓古

元和令

上馬嬌

遊四門

勝葫蘆

後庭花【亦作煞】

栁葉兒

靑哥兒

翠裙腰

六麼令

上京馬

襖神急

大安樂

緑窓愁

穿窓月

四季花

雁兒落

玉花秋

三畨玉樓人【亦入越調】

錦橙梅

雙雁子

太常引

栁外樓

賺煞尾

中呂三十二章

粉蝶兒

叫聲

醉春風

迎仙客

紅繡鞋【卽朱履曲】普天樂

醉髙歌

喜春來【卽陽春曲】石橊花

鬭鵪鶉

上小樓

滿庭芳

十二月

堯民歌

快活三

鮑老兒

古鮑老

紅芍藥

剔銀燈

蔓菁菜

栁靑娘

道和

朝天子【卽謁金門】四邊靜

齊天樂

紅衫兒

蘇武持節【卽山坡羊】

賣花聲【卽升平樂亦作煞】

四換頭

攤破喜春來喬捉蛇

煞尾

南呂二十一章

一枝花【卽占春魁】梁州第七

隔尾

牧羊關

菩薩梁州

鶴鳴【卽哭皇天】

烏夜啼

罵玉郎

感皇恩

采茶歌【卽楚江秋】賀新郎

梧桐樹

紅芍藥

四塊玉

艸池春【卽鬭蝦防】

鵪鶉兒

閱金經【卽金字經】翠盤秋【亦入中呂卽榦荷葉】

玉交枝

煞

黃鐘尾

雙調一百章

新水令

駐馬聴

喬牌兒

沈醉東風

步步嬌【卽潘妃曲】夜行船

銀漢浮槎【卽喬木查】慶宣和

五供養

月上海棠

慶東原

撥不斷【卽續斷弦】

攪箏琶

落梅風【卽壽陽曲】風入松

萬花方三臺雁兒落【卽平沙落雁】徳勝令【卽陣陣贏凱歌回】

水仙子【卽淩波仙湘妃怨馮夷曲】

大徳歌

鎭江回

殿前歡【卽小婦孩兒鳳將雛】

滴滴金【卽甜水令】折桂令【卽秋風第一枝天香引蟾宮曲步蟾宮】

淸江引

春閨怨

牡丹春

漢江秋【卽荊襄怨】小將軍

慶丰年

太淸歌

小陽關

搗練子【卽胡搗練】

秋蓮曲

掛玉鉤序

荊山玉【卽側磚兒】

竹枝歌

沽美酒【卽瓊林宴】太平令

快活年

亂栁葉

豆葉黃

川撥棹

七弟兄

梅花酒

收江南

掛玉鉤【卽掛搭活】早鄕詞

石竹子

山石橊

醉娘子【卽醉也摩挲】

駙馬還朝【卽相公愛】胡十八

一錠銀

阿納忽

小拜門【卽不拜門】慢金盞【卽金盞兒】

大拜門

也不羅【卽野落索】小喜人心

風流體

古都白

唐元夕

河西水仙子華嚴讚

行香子

錦上花

碧玉簫

祅神急

驟雨打新荷駐馬聴

金娥神曲

神曲纒

徳勝樂

大徳樂

楚天遙

天仙令

新時令

阿忽令

山丹花

十棒鼓

殿前喜

播海令

大喜人心

醉春風

間金四塊玉減字木蘭兒

髙過金盞兒對玉環

靑玉案

魚遊春水

秋江送

枳郎兒

河西六娘子皂旗兒

本調煞

鴛鴦煞

離亭宴帶歇指煞

收尾

離亭宴煞

越調三十五章

鬭鵪鶉

紫花兒序

金蕉葉

小桃紅

踏陣馬

天淨紗

調笑令【卽含笑花】禿廝兒【卽小沙門】聖藥王

麻郎兒

東原樂

絡絲娘

送逺行

棉褡絮

拙魯速

雪裏梅

古竹馬

鄆州春

眉兒彎

酒旗兒

靑山口

塞兒令【卽栁營曲】黃薔薇

慶元貞

三臺印【卽鬼三臺】憑欄人

耍三臺

梅花引

看花回

南鄕子

糖多令

雪中梅

小絡絲娘

煞

尾聲

商調十六章

集賢賔

逍遙樂

上京馬

梧葉兒【卽知秋令】金菊香

醋葫蘆

掛金索

浪來裏【亦作煞】雙雁兒

望逺行

鳳鸞吟

玉抱肚【亦入雙調】

秦樓月

桃花浪

髙平煞

尾聲

商角調六章

黃鶯兒

踏莎行

蓋天旗

垂絲釣

應天長

尾聲

般渉調八章

咱徧

臉兒紅【卽麻婆子】墻頭花

瑤臺月

急曲子【卽促拍令】耍孩兒【卽魔合羅】

煞

尾聲【與中呂煞尾同】

名同音律不同者一十六章

黃鐘【水仙子】雙調【水仙子】黃鐘【塞兒令】

越調【塞兒令】仙呂【端正好】正宮【端正好】

仙呂【祅神急】雙調【祅神急】仙呂【上京馬】

商調【上京馬】中呂【鬭鵪鶉】越調【鬭鵪鶉】

中呂【紅芍藥】南呂【紅芍藥】中呂【醉春風】

雙調【醉春風】

句字不拘可以增損者一十四章

正宮

端正好

貨郎兒

煞尾

仙呂

混江龍

後庭花

靑哥兒

南呂

艸池春

鵪鶉兒

黃鐘尾

中呂

道和

雙調

新水令

折桂令

梅花酒

尾聲

大凡聲音各應扵律呂分於六宮十一調共計十七宮調

仙呂調淸新綿邈

南呂宮感嘆悲傷

中呂宮髙下閃賺

黃鐘宮富貴纒綿

正宮惆悵雄壯

道宮飄逸淸幽

大石風流醖借

小石旖旎嫵媚

髙平條拘滉漾

般涉拾掇坑塹

歇指急並虛歇

商角悲傷宛轉

雙調健捷激裊

商調淒愴怨慕

角調嗚咽悠揚

宮調典雅沈重

越調陶寫冷笑

有子母調有字多聲少有聲多字少所謂一串驪珠也

凡作樂府古人云有文章者謂之樂府如無文飾者謂之俚歌不可與樂府共論也又云作樂府切忌有傷於音律且如女眞風流體等樂章皆以女眞人音聲歌之𨿽字有舛訛不傷於音律者不爲害也大抵先要明腔後要識譜審其音而作之庶無劣調之失而知韻造語用事用字之法名人詞調可爲式者並列於後

一作詞十法

知韻【無入聲止有平上去三聲】

平聲【有陰有陽入聲作平聲俱屬陽】

上聲【無陽無陰入聲作上聲亦然】

去聲【無陽無陰入聲作去聲亦然】

造語

可作

樂府語

經史語

天下通語

未造其語先立其意語意俱髙爲上短章辭旣簡意欲盡長篇要腰腹飽滿首尾相救造語必俊用字必熟太文則迂不文則俗文而不文俗而不俗要聳觀又聳聴格調髙音律好襯字無平仄穏

不可作

俗語

蠻語

謔語

嗑語

市語

方語【各鄕談也】

書生語【書之紙上詳解方曉歌則莫知所云】

譏諷語【諷刺古有之不可直述或托一景托一物可也】全句語

短章樂府務頭上不可多用全句還是自立一家言語爲上全句語者惟傳奇中務頭上用此法耳

抅肆語

不必要上紙但只要好聴俗語謔語市語皆可前軰云街市小令唱出新茜意成文章曰樂府是也樂府小令兩途樂府語可入小令小令語不可入樂府

張打油語

吉安龍泉縣水渰米倉有於志能號無心者欲縣官利塞其口作水仙子示人自謂得意末句云早難道水米無交觀其全集自名之曰樂府悉皆類此士大夫評之曰此乃張打油乞化出門語也敢曰樂府作者當以爲戒

雙聲疊韻語

如故國觀光君未歸是也夫樂府貴在音律瀏亮何乃反入艱難之鄕此體不可無亦不可專意作而歌之但可抅肆中白念耳

六字三韻語

前軰周公攝政傳奇太平令云口來豁開兩腮西廂記麻郎麼云忽聴一聲猛驚本宮始終不同韻腳俱用平聲若雜一上聲便屬第二著皆於務頭上使近有折桂令皆二字一韻不分務頭亦不能喝采全淳則已若不淳則句句急口令矣所謂畵虎不成反類犬也殊不知前軰止於全篇中務頭上使以別精粗如眾星中顯一月之孤明也可與識者道

語病

如達不著主母機有答之曰燒公鴨亦可似此之類切忌

語澁

句生硬而平仄不好

語粗

無細膩俊美之言

語嫩

謂其言太弱旣庸且腐又不切當鄙猥小家而無大气象也

用事

明事隠使隠事明使

用字

切不可用

生硬字

太文字

太俗字

襯防字套數中可摘爲樂府者能幾毎調多則無十二三句毎句七字而止卻用襯字加倍則刺眼矣倘有人作出恊音俊語無此等病我不及矣緊戒勿言妄亂板行塞鴻秋末句本七字有云今日个病懨懨剛寫下兩个相思字卻十四字矣此何等句法而又托名於時賢沒興遭此誚謗無爲雪寃者已辧於序入聲作平聲【施於句中不可不謹皆不能正其音】

澤國江山入戰圖【第一澤字無害】

紅白花開煙雨中第白【二字】

瘦馬獨行眞可哀【第三獨字若施於仄仄平平仄仄平平之句則可施於他調皆不可】人生七十古來稀【第四十字】

防溪荷葉疊靑錢【第五疊字】

劉項原來不讀書【第六讀字】

鳳凰不共雞爭食【第七食字】

陰陽

用陰字法

防絳唇首句韻腳必用陰字試以天地黃爲句歌之則歌黃字爲荒字非也若以宇宙洪荒爲句恊矣蓋荒字屬陰黃字屬陽也

用陽字法

寄生艸末句七字內第五字必用陽字以歸來飽飯黃昏後爲句歌之恊矣若以昏黃後歌之則歌昏字爲渾字非也蓋黃字屬陽昏字屬陰也

務頭

要知某調某句某字是務頭可施俊語於其上後注扵定格各調內

對耦

逢雙必對自然之理人皆知之

扇面對

調笑令【第四句對第六句第五句對第七句】

駐馬聽【起四句是也】

重疊對

鬼三臺【第一句對第二句第四句對第五句第一第二第三句卻對第四第五第六句】

救尾對

紅繡鞋【第四句第五句第六句爲三對】

二調若是末句稍弱卽以此法救之

末句

詩頭曲尾是也如得好句其句意盡可爲末句前軰已有某調末句是平煞某調末句是上煞某調末句是去煞照依後項用之夫平仄者平者平聲仄者上去聲也後云上者必要上去者必要去上去者必要上去去上上者必要去上仄仄者上去去上皆可上上去去若得廻避尢妙若是造句且熟亦無害

去上【去平屬第二著切不可上平】

慶宣和

仄平平

雁兒落

漢東山

平去平【平去上屬第三著】

山坡羊

四塊玉

仄仄平平

折桂令

水仙子

殿前歡

喬木查

普天樂

平平去上

醉太平

仄仄仄平平

金盞兒

賀新郎

喜春來

滿庭芳

小桃紅

寨兒令

小梁州

賞花時

平平上去平仄平平去平【亦可】

呆古朶

牧羊關

徳勝令

仄平平去平

喬牌兒

上平平去平

憑欄人

仄平平去上

紅繡鞋

黃鐘尾

仄仄平平去【上聲第二著】

醉扶歸

迎仙客

朝天子

快活三

四換頭

慶東原

笑和尙

白鶴子

堯民歌

碧玉簫

端正好

步步嬌

仄仄仄平平

新水令

胡十八

平平去平上

越調尾

離亭宴【歇指鴛鴦煞】

平平仄仄平平

天淨沙

醉中天

調笑令

風入松

祅神急

仄平平仄平平去

落梅風

上小樓

夜行船

撥不斷

賣花聲

平仄仄平平平去

太平令

平仄仄平平去上【去平屬第二著】

村裏迓歌

醉髙歌

梧葉兒

沈醉東風

願成雙

金蕉葉

平平仄仄仄平平

賺煞尾聲

采茶歌

平平仄平平去平

攪箏琶

平去仄平平去上

江兒水

平平仄仄平平去【上聲屬第二著】

寄生艸

塞秋鴻

駐馬聽

仄仄平平去平上

正宮中呂雙調尾聲

定格

仙呂

寄生艸【飲】

長醉後方何礙不醉時有甚思糟腌兩个功名字醅渰千古興亡事麯埋萬丈虹蜺志不達時皆笑屈原非但知音盡說陶潛是

評曰命意造語下字俱好最是陶字屬陽恊音若以淵明字則淵字唱作元字蓋淵字屬陰有甚二字上去聲盡說二字去上聲更妙虹蜺志陶潛是務頭也醉中天

疑是楊妃在怎脫馬嵬災曽與明皇捧硯來美臉風流殺叵耐揮毫李白覷著嬌態灑松煙防破桃腮

評曰體詠最難音律調暢捧硯防破俱是上去聲妙第四句末句是務頭

醉扶歸【禿指甲】

十指如枯筍和袖捧金樽搊殺銀箏字不眞揉癢天生鈍縱有相思淚痕索把拳頭搵

評曰筍字若得去聲字好字不二字去上聲便不及前詞音律余無玼第四句末句是務頭

雁兒

你有出世超凡神仙分一抹絳九陽巾君做个眞人評曰此調極罕伯牙琴也妙在君字屬陰

一半兒【春妝】

自將楊栁品題人笑撚花枝比較春輸與海棠三四分再偸勻一半兒胭脂一半兒粉

評曰一樣八首臨川陳克明所作俊詞也此調作者𨿽眾音律獨先

金盞兒【嶽陽樓】

據胡牀對瀟湘黃鶴送酒仙人唱主人無量醉何妨若捲簾邀皓月勝開宴出紅妝但一樽畱墨客是兩處夢黃糧

評曰此是嶽陽樓頭折中詞也妙在七字黃鶴送酒仙人唱俊語也況酒字上聲以轉其音務頭在其上也有不識文義以送爲賫送之義言黃鶴豈能送酒乎攺爲對舞殊不知黃鶴事仙人用橊皮畵鶴一隻以報酒家客飲撫掌則所畵黃鶴舞以送酒初無雙鶴豈能對舞且失飲酒之意送者如吳姬壓酒之謂甚矣俗士不可醫也

中呂

迎仙客【登樓】

雕檐紅日低畵棟防雲飛十二玉防天外倚望中原思故國感慨傷悲一片鄕心碎

評曰妙在倚字上聲起音一篇之中唱此一字況務頭在其上原思字屬陰感慨上去尢妙迎仙客累百無此調也美哉徳輝之才名不虛傳

朝天子【廬山】

早霞晚霞妝防廬山畵仙翁何處鏈丹砂一縷白雲下客去齋餘人來茶罷嘆浮生指落花楚家漢家做了漁樵話

紅繡鞋【隱士】

嘆孔子嘗聞俎豆羨嚴陵不事王侯百尺雲帆洞庭秋醉呼元亮酒懶上仲宣樓功名不掛口

評曰二詞對偶音律語句平仄俱好前詞務頭在人字後詞妙在口字上聲務頭在其上知音傑作也普天樂【別友】

浙江秋吳山夜愁隨潮去恨與山疊鴻雁來芙蓉謝冷雨靑燈讀書舎怕離別又早離別今宵醉也明朝去也畱戀些些

評曰妙在芙字屬陽取務頭造語音律對偶平仄皆好看用疊字與別字俱是入聲作平聲字下得妥貼可敬冷雨二字去上爲上平上上上上去次之去去屬下著讀書捨方是別友也又第八句是務頭也字上聲妙

喜春來【春思】

閒花醖釀蜂兒蜜細雨調和燕子泥緑窓蝶夢覺來遅誰喚起簾外曉鶯啼

評曰調字遲字俱屬陽妙蜜字去聲好切不可上聲但要喚字去聲起字平上皆可

滿庭芳【春晚】

知音到此舞雩防也修禊羲之海棠春已無多事雨洗胭脂誰感慨蘭亭古紙自沈吟桃扇新詞急管催銀字哀弦玉指忙過了賞花時

評曰此一詞但取其平仄庶幾若此字是平聲屬第二著喜羲字屬陰妙可惜第四第五句上下失粘妙在紙字上聲起音扇字去聲取務頭若是紙字平聲屬第二著扇字上聲止可作折桂令中一對多了急管二字不成調得一意結之方好吁今之樂府難而又難爲格之詞不多見也

十二月堯民歌【別情】

自別後遙山隱隱更那堪逺水粼粼見楊栁飛綿滚滚對桃花醉臉醺醺透內閣香風陣陣掩重門暮雨紛紛怕黃昏不覺又黃昏不銷魂怎地不銷魂新啼痕壓舊啼痕斷膓人憶斷膓人今春香肌瘦幾分縷帶寛三寸評曰對偶音律平仄語句皆妙務頭在後詞起句四邊淨【西廂】

今宵歡慶軟弱鶯鶯可曽慣經款款輕輕燈下交鴛頸端詳著可憎好殺無干淨

評曰務頭在第二句及尾可憎俊語也

醉髙歌【感懷】

十年燕市歌聲幾防吳霜髩影西風吹老鱸魚興晚節桑楡暮景

評曰妙在防節二字上聲起音務頭在第二句及尾南呂

四瑰玉

買笑金纒頭錦得遇知音可人心怕逢狂客天生沁紐死鶴劈碎琴不害磣

評曰纒字屬陽妙對偶音調俱好詞也可宗務頭在第二句及尾

罵玉郎感皇恩采茶歌【得書】

長江有盡思無盡空目斷楚天云人來得紙眞實信親手開在意讀從頭認

織錦回文帶艸連眞意誠實心想念話慇懃佳期未準愁黛長顰怨靑春捱白晝怕黃昏

敍寒溫問緣因斷膓人憶斷膓人錦字香粘新淚粉彩箋紅漬舊啼痕

評曰音律對偶平仄俱好妙在長字屬陽紙字上聲起音務頭在上及感皇恩起句至斷膓句上

正宮

醉太平【感懷】

人皆嫌命窘誰不見錢親水晶丸入糊盆才粘拈便衮文章糊了盛錢囤門庭攺做迷魂陣淸亷貶入睡餛飩葫蘆提倒穩

評曰窘字若平屬第二著平仄好務頭在三對末句收之

塞鴻秋【春怨】

腕冰消松卻黃金釧粉脂殘淡了芙蓉面紫霜毫蘸濕端溪硯斷膓詞寫在桃花扇風輕栁絮天月冷梨花院恨鴛鴦不鎖黃金殿

評曰音律瀏亮貴在卻濕二字上聲音從上轉取務頭也韻腳若用上聲屬下著切不可以傳奇中全句比之若得天字屬陽更妙在字上聲尢佳

商調

山坡羊【春睡】

雲松螺髻香溫鴛被掩春閨一覺傷春睡栁花飛小瓊姬一片聲雪下呈祥瑞把團圓夢兒生喚起誰不做美呸卻是你

評曰意度平仄俱好止欠對耳務頭在第七句至尾梧葉兒【別情】

別離易相見難何處鎖雕鞍春將去人未還這其間殃及殺愁眉淚眼

評曰如此方是樂府音如破竹語盡意盡冠絕諸詞妙在這其間三字承上接下了無瑕玼殃及殺三字俊哉語也有言六句俱對非調也殊不知第六句止用三字歌至此音促急欲過聲以聽末句不可加也兼三字是務頭字有顯對展才之調眼字上聲尢妙平聲屬第二著

越調

天淨沙【秋思】

枯藤老樹昏鴉小橋流水人家古道西風瘦馬夕陽西下斷膓人在天涯

評曰前三對更瘦馬二字去上極妙秋思之祖也小桃紅【情】

斷膓人寄斷膓詞詞寫心間事事到頭來不由自自尋思思量往日眞誠志志誠是有有情誰似似俺那人兒評曰頂眞妙且音律諧和

憑防人【章臺行】

花陣贏輪隨鏝生桃扇炎涼逐世情雙郎空藏瓶小卿一塊冰

評曰陣有贏輸扇有炎涼俊語也妙在小字上聲務頭在上鏝世二字去聲皆妙

寨兒令【漁夫】

煙艇閒雨簔幹漁翁醉醒江上還啼鳥闗闗流水潺潺樂似富春山數聲柔櫓江灣一鉤香餌波寒回頭觀兔魄失憶放魚竿看流下蓼花灘

評曰緊要在兔魄二字去上取音且看字屬陰妙還字平聲好若上聲紐屬下下著

雙調

沈醉東風【漁夫】

黃蘆岸白蘋渡口緑楊堤紅蓼灘頭𨿽無刎頸交卻有忘機友防秋江白鷺沙鷗傲殺人間萬戶侯不識字煙波釣叟

評曰妙在楊字屬陽以起其音取務頭殺字上聲以轉其音至下戶字去聲以承其音緊在此一句承上接下末句收之刎頸二字若得上去聲尢妙萬字若得上聲更好

落梅風【切鱠】

金刀利錦鯉肥更那堪玉蔥纎細若得醋來風韻美試嘗著這生滋味

評曰第三句承上二句第四句承上三句生末句緊要美字上聲爲妙以起其音切不可平聲錦鯉二字若得上去聲尢妙

撥不斷【隱居】

利名竭是非絕紅塵不向門前惹綠樹偏宜屋角遮靑山正補墻頭缺竹籬茅舍

評曰務頭在三對急以尾收之

水仙子【夜雨】

一聲梧葉一聲秋一防芭蕉一防愁三更歸夢三更後落燈花棊未收嘆新丰逆旅淹畱枕上十年事江南二老憂都在心頭

評曰賦者甚多但第二句第五字第六字及棊未二字並二老二字但得上去爲上平去次之平上下下著惜哉此詞語好而平仄不稱也

慶東原【奇遇】

參旗動斗柄挪爲多情攬下風流禍眉攢翠蛾裙拖絳羅襪冷淩波耽驚怕萬千般得受用些兒个

評曰冷字上聲妙務頭在上轉急以對收斗柄二字上去妙落梅風得此起二句平仄尢妙

雁兒落徳勝令【指甲摘】

宜將鬭艸尋宜把花枝浸宜將綉綫勻宜把金鍼絍宜操七弦琴宜結兩同心宜托腮邊玉宜圏鞋上金難禁得一掐通身沁知音治相思十个鍼

評曰俊詞也平仄對偶音律皆妙務頭在徳勝令起句頭字要屬陽及在中一對後必要扇面對方好殿前歡【醉歸來】

醉歸來入門下馬笑盈腮笙歌接至珠簾外夜宴重開十年前一秀才黃虀菜打熬做文章伯江湖气慨風月情懷

評曰妙在馬字上聲笑字去聲一字上聲秀字去聲歌至才字音促黃字急接且要陽字好气慨二字若得去上尢妙三對者非也自有三對之調伯字若得去聲尢妙

慶宣和【五栁莊】

五栁莊前陶令宅大似彭澤無限黃花有誰戴去來去來

評曰妙在彭字屬陽僅二十二字愈字少愈難作五字絕句法也佳詞與雁兒同意

賣花聲【香茶】

細研片腦梅花粉新剝珍珠豆蔻仁依方修合鳳團春醉魂淸爽舌尖香嫩這孩兒那些風韻

評曰俊詞也務頭在對起及尾

淸江引【九日】

蕭蕭五株門外栁屈指重陽又霜淸紫蠏肥露冷黃花瘦白衣不來琴當酒

評曰栁酒二字上聲極是切不可作平聲曽有人用拍拍滿懷都是春語固俊矣然歌爲都是蠢甚遭譏誚若用之於攪箏琶以四字承之有何不可第三句切不可作仄仄平平屬下著

折桂令【金山寺】

長江浩浩西來水面雲山山上樓臺山水相連樓防上下天地安排詩句就雲山失色酒杯寛天地防懷醉眼睜開回首蓬萊一半雲遮一半煙埋

評曰此詞稱賞者眾妙在色字上聲以起其意平聲便屬第二著平聲若是陽字僅可若是陰字愈無用矣歌者毎歌天地安排爲天巧安排失色字爲用色取其便於音而好唱也攺此平仄極是然前引雲山天地後說雲山失色天地忘懷若此則損其意失其對矣安排上天地二字若得去上爲上上去次之餘無用矣蓋務頭在上失色字若得去上爲上餘者風斯下矣若全句是平平上上歌者不能攺矣嗚呼前軰尙有此失後學可不究乎

套數

雙調【秋思】

夜行船

百嵗光陰如夢蝶重回首往事堪嗟昨日春來今朝花謝急罰盞夜防燈滅

喬木查

秦宮漢闕都做了衰艸牛羊野不恁漁樵無話說縱荒墳橫斷碑不辧龍蛇

慶宣和

投至狐蹤與兔穴多少豪傑鼎足三分半腰折魏耶晉耶

落梅風

天教富莫太奢無多時好天良夜看錢奴硬將心似鐵空辜負錦堂風月

風入松

眼前紅日又西斜疾似下坡車曉來淸鏡添白雪上牀和鞋履相別莫笑鳩巢計拙葫蘆提一恁妝呆

撥不斷

利名竭是非絕紅塵不向門前惹綠樹偏宜屋角遮靑山正補墻頭缺竹籬茅舍

離亭宴歇【指雙鴛鴦煞尾聲】

蛩吟一覺才寧貼雞鳴萬事無休歇爭名利何年是徹密匝匝蟻排兵亂紛紛蜂釀蜜閙穰穰蠅爭血裴公緑野堂陶令白蓮社愛秋來那些和露摘黃花帶霜烹紫蠏煮酒燒紅葉人生有限杯幾个登髙節囑付俺頑童記者便北海探吾來道東籬醉了也

評曰此詞乃東籬馬致逺先生所作也此方是樂府不重韻無襯字韻險語俊諺曰百中無一餘曰萬中無一看他用蝶穴傑別竭絕字是入聲作平聲闕說鐵雪拙缺貼歇徹血節字是入聲作上聲防月葉是入聲作去聲無一字不妥後軰學法

中原音韻卷下

中原音韻後序

泰定甲子秋予旣作中原音韻並起例以遺靑原蕭存存未幾訪西域友人瑣非復初同志羅宗信見餉攜東山之妓開北海之樽於時英才若云文筆如槊復初舉觴命謳者歌樂府四塊玉至彩扇歌靑樓飲宗信止其音而謂予曰彩字對靑字而歌靑字爲晴吾揣其音此字合用平字聲必欲揚其音而靑字乃抑之非也疇昔嘗聞蕭存存言君所著中原音韻乃正語作詞之法以別陰陽字義予因大笑越席捋其須而言曰信哉吉之多士而君又士之俊者也嘗遊江海觀其稱豪傑者非富卽貴求能正其音之訛顧其曲之誤者鮮矣復初前驅紅袖而自用調歌曰買笑金纒頭錦以證其非復初知某則是矣乃復嘆曰予作樂府三十年未有如今日之遇宗信知某曲之非某曲之是也舉首四顧螺山之色鷺渚之波爲之攺容遂捧巨觴於二公之前口占折桂詞一闋煩皓齒歌以送之以報其能賞音也明當盡攜音韻的本並諸起例以歸知音調曰宰金頭黒腳天防客有鐘期座有韓娥吟旣能吟聽還能聽歌也能歌和白雪新來較可放行雲飛去如何醉覩銀河燦燦蟾孤防防星多歌旣畢客醉予亦大醉莫知所云挺齋周徳淸書

