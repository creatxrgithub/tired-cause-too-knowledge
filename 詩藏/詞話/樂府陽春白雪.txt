樂府陽春白雪淸李漁著

序

蓋士嘗云。東坡之後。便到稼軒。玆評甚矣。然而比來徐子芳滑雅。楊西庵平熟。已有知者。近代疏齋媚嫵。如仙女尋春。自然笑傲。馮海粟豪辣灝爛。不斷古今。心事天與。疏翁不可同舌共談。關漢卿。庾吉甫造語妖嬌。卻如小女臨杯。使人不忍對殢。僕幼學詞。知深度如此。年來職史稍稍遐頓。不能追前數士。愧已。澹齋楊朝英選詞百家。謂。陽春白雪。徵僕爲之引。吁。陽春白雪。久亡音響。評中數士之詞。豈非陽春白雪也耶。客有審僕曰。適先生所評。未盡選中。謂他士何。僕曰。西山朝來有爽气。客笑。澹齋亦笑。酸齋貫云石序。前集卷一

唱論燕南芝庵先生

竊聞古之善唱者三人。韓秦娥。沈古之。石存符。帝王知音律者五人。唐玄宗。後唐莊宗。南唐李后主。宋徽宗。金章宗。三教所唱。各有所尙。道家唱情。僧家唱性。儒家唱理。大忌鄭衛之淫聲。續雅樂之後。絲不如竹。竹不如肉。以其近之也。又云。取來歌裏唱。勝向笛中吹。近出所謂大樂。蘇小小。蝶戀花。鄧千江。望海潮。蘇東坡。念奴嬌。辛稼軒。摸魚子。晏叔原。鷓鴣天。柳耆卿。雨霖鈴。吳彥髙。春艸碧。朱淑貞。生查子。蔡伯堅。石州慢。張子野。天仙子。也。歌之格調。抑揚頓挫。頂疊垛換。縈紆牽結。惇拖嗚咽。推題丸轉。捶欠遏透。歌之節奏。停聲。待拍。偸吹。拽棒。字眞。句篤。依腔。貼調。凡歌一聲。聲有四節。起末。過度。簪。扌顚落。凡歌一句。聲韻有一聲平。一聲背。一聲圓。聲要圓熟。腔要徹滿。凡一曲中。各有其聲。變聲。惇聲。杌聲。啀聲。困聲。三過聲。有偸气。取气。換气。歇气。就气。愛者有一口气。歌聲變件。有。慢。滚。序。引。三臺。破子。徧子。扌顚落。實催。全篇。尾聲。有。賺煞。隨煞。隔煞。羯煞。本調煞。拐子煞。三煞。七煞。成文章曰。樂府。有尾聲名。套數。時行小令喚。葉兒。套數富有樂府气味。樂府不可似套數。街市小令。唱尖歌倩意。凡唱曲之門戶。有。小唱。寸唱。慢唱。壇唱。步虛。道情。撒煉。帶煩。瓢叫。凡歌曲所唱題目。有曲情。鐵騎。故事。采蓮。擊壤。叩角。結席。添壽。有宮詞。禾詞。花詞。湯詞。酒詞。燈詞。有江景。雪景。夏景。冬景。秋景。春景。有凱歌。棹歌。漁歌。挽歌。楚歌。杵歌。凡歌之所。桃花扇。竹葉樽。柳枝詞。桃葉怨。堯民鼓腹。壯士擊節。牛僮馬僕。閭閻女子。天涯遊客。洞裏仙人。閨中怨女。江邊商婦。場上少年。闤闠優伶。華屋蘭堂。衣冠文會。小樓狹閣。月館風亭。雨窗雪屋。柳外花前。大凡聲音。各應於律呂。分於六宮十一調。共計十七宮調。仙呂調唱。淸新綿邈。南呂宮唱。感嘆傷悲。中呂宮唱。髙下閃賺。黃鐘宮唱。富貴纏綿。正宮哇。惆悵雄壯。道宮唱。飄逸淸幽。大石唱。風流醞藉。小石唱。旖旎嫵媚。髙平唱。條物滉漾。般涉唱。拾掇坑塹。歇指唱。急並虛歇。商角唱。悲傷宛轉。雙調唱。健捷激裊。商調唱。淒愴怨慕。角調唱。嗚咽悠揚。宮調唱。典雅沈重。越調唱。陶寫冷笑。有子母調。有姑舅兄弟。有字多聲少。有聲多字少。所謂一串驪珠也。比如仙呂。點絳唇。大石。靑杏兒。人喚作殺唱的劊子。有愛唱的。有學唱的。有能唱的。有會唱的。有髙不揭。低不咽。有排字兒。打截兒。放衤肯兒。唱意兒。有明衤肯兒。暗衤肯兒。長衤肯兒。短衤肯兒。醉衤肯兒。一曲入數調者。如。啄木兒。女冠子。拋球樂。鬥鵪鶉。黃鶯兒。金盞兒。類也。凡唱曲有地所。東平唱。木蘭花慢。大名唱。摸魚子。南京唱。生查子。彰徳唱。木斛沙。陜西唱。陽關三疊。黑漆弩。凡歌之所忌。子弟不唱作家歌。浪子不唱及時曲。男不唱艷詞。女不唱雄曲。南人不曲。北人不歌。凡人聲音不等。各有所長。有川嗓。有堂聲。背合被簫管。有唱得雄壯的。失之村沙。唱得蘊拭的。失之乜斜。唱得輕巧的。失之閒賤。唱得本分的。失之老實。唱得用意的。失之穿鑿。唱得打搯的。失之本調。凡歌節病。有唱得困的。灰的。涎的。叫的。大的。有樂官聲。撒錢聲。拽鋸聲。貓叫聲。不入耳。不著人。不撒腔。不入調。工夫少。徧數少。步力少。官場少。字樣訛。文理差。無叢林。無傳授。嗓拗。劣調。落架。漏气。有唱聲病。散散。焦焦。乾乾。洌洌。啞啞。口廈口廈。尖尖。低低。雌雌。雄雄。短短。憨憨。濁濁。赸赸。有。格嗓。囊鼻。搖頭。歪口。合眼。張口。撮唇。撇口。昂頭。咳嗽。凡添字節病。則他。兀那。是他家。俺子道。我不見。兀的。不呢。一條了。唇撒了。一片了。團了。破孩了。茄子了。先唱的金門社。押班的無對。詞山曲海。千生萬熟。三千小令。四十大曲。大樂

念奴嬌坡仙

大江東去。浪淘盡千古風流人物。故壘西邊人道是。三國周郎赤壁。亂石穿空。驚濤拍岸。捲起千堆雪。江山如畫。一時多少豪傑。遙想公瑾當年。小喬初嫁了。雄姿英發。羽扇綸巾談笑間。檣櫓灰飛灰煙滅。故國神遊。多情應笑我早生華髮。人生如夢。一樽還酹江月。商調。蝶戀花蘇小小

妾本錢塘江上住。花落花開。不管流年度。燕子銜將春色去。紗窗幾陣黃梅雨。斜插犀梳云半吐。檀板輕敲。唱徹黃金縷。望斷彩雲無覓處。夢回明月生南浦。大石調。鷓鴣天晏叔原糸采袖殷勤捧玉鐘。當年扌棄卻醉顏紅。舞低楊柳樓心月。歌盡桃花扇底風。從別後。憶相逢。幾回魂夢與君同。今宵剩把銀釒工照。猶恐相逢是夢中。望海潮鄧千江

云雷天塹。金湯地險。名藩自古臯蘭。營屯繡錯。山形米聚。喉襟百二秦關。鏖戰血猶殷。見陣云冷落。時有雕盤。靜塞樓頭曉月。依舊玉弓彎。看看。定遠西還。有元戎閫命。上將齋壇。甌脫晝空。兜零夕舉。甘泉又報平安。吹笛虎牙閒。且宴陪珠屨。歌按雲鬟。未拓興靈醉魂。長繞賀蘭山。春艸碧吳彥髙

幾番風雨。西城不見海棠紅。梨花白。底事勝賞匆匆。政自天付酒腸窄。更笑老東君。人間客。賴有玉管新翻。羅襟醉墨。望中倚闌人。如曾識。舊夢回首何堪。故苑春光又陳迹。落盡後庭花。春艸碧。摸魚子辛稼軒

更能消幾番風雨。匆匆春又歸去。惜春長怕花開早。何況落紅無數。春且住。見說道。天涯芳艸無歸路。怨春不語。算只有殷勤。畫檐蛛网。盡日惹飛絮。長門事。準擬佳期又誤。蛾眉曾有人妒。千金縱買相如賦。脈脈此情誰訴。君莫舞。君不見。玉環飛燕皆塵土。閒愁最苦。休去倚危闌。斜陽正在。煙柳斷腸處。雙調。雨霖鈴柳耆卿

寒蟬淒切。對長亭晚。驟雨初歇。都門帳飲無緒。方畱戀處。蘭舟催發。執手相看淚眼。竟無語凝噎。念去去。千里煙波。暮靄沈沈楚天闊。多情自古傷離別。更那堪。冷落淸秋節。今宵酒醒何處。楊柳岸。曉風殘月。此去經年。應是良辰好景虛設。便縱有。千種風情。更與何人說。大石調。生查子朱淑眞

年年玉鏡臺。梅蕊宮妝困。今歲未還家。怕見江南信。酒從別後疏。淚向愁中盡。遙想楚云深。人遠天涯近。石州慢蔡伯堅

雲海蓬萊。風霧鬟鬢。不假梳掠。仙衣捲盡云霓。方見宮腰纖弱。心期得處。世間言語非眞。海犀一點通寥廓。無物比情濃。覓無情相博。離索。曉來一枕餘香。酒病賴花醫卻。灩灩金尊。收拾新愁重酌。半帆云影。載將無際關山。夢魂應被楊花覺。梅子雨疏疏。滿江幹樓閣。中呂調。天仙子張子野

水調。數聲持酒聽。午醉醒來愁未醒。送春春去幾時回。臨晚鏡。傷流景。往事後期空記省。沙上並禽池上暝。云破月來花弄影。重重翠幕密遮燈。風不定。人初靜。明日落紅應滿徑。前集卷二

雙調。蟾宮曲

俗名折桂令。庾吉甫二段

環滁秀列諸峯。山有名泉。瀉出其中。泉上危亭。僧仙好事。締構成功。四景朝暮不同。宴酣之樂無窮。飲酒千鐘。能醉能文。太守歐翁。滕王髙閣江幹。佩玉鳴鸞。歌舞王闌珊。畫棟朱簾。朝雲暮雨。南浦西山。物換星移幾番。閣中帝子應笑。獨倚危欄。檻外長江。東注無還。姚牧庵一段

博山銅細裊香風。兩行紗籠。燭影搖紅。翠袖殷勤捧金鐘。半露春蔥。唱好是會受用文章巨公。綺羅叢醉眼朦朧。夜宴將終。十二簾櫳。月轉梧桐。鄭徳輝夢中作一段

半窗幽夢微茫。歌罷錢塘。賦罷髙唐。風入羅幃。爽入疏櫺。月照紗窗。縹緲見梨花淡妝。依稀聞蘭麝餘香。喚起思量。待不思量。怎不思量。奧惇周卿二段

西山雨退雲收。縹緲樓臺。隱隱汀洲。湖水湖煙。畫船款棹。妙舞輕謳。野猿搦丹靑畫手。沙鷗看皓齒明眸。閬苑神州。謝安曾遊。更比東山。倒大風流。西湖煙水茫茫。百頃風潭。十里荷香。宜雨宜晴。西施淡抹濃妝。尾尾相啣畫舫。盡歡聲無日不笙簧。春暖花香。歲稔時康。眞乃上有天堂。下有蘇杭。張子友一段

畫堂深夜宴初開。香靄雕盤。燭焰銀臺。妙舞輕歌。翠紅鄕十二金釵。會受用簪纓貴客。笑誰同量捲江淮。祗從安排。左右扶策。月轉花梢。試馬回來。馬九臯一段

天仙碧玉瓊瑤。點點楊花。片片鵝毛。訪戴歸來。尋梅懶去。獨釣無聊。一个飲羊羔紅鑪暖閣。一个凍騎驢野店溪橋。你自評跋。那个淸髙。那个粗豪。徐容齋贈千金奴一段

杏桃腮楊柳纖腰。占斷他風月排場。鸞鳳窩巢。宜笑宜顰。傾國傾城。百媚千嬌。一个可喜娘身材兒是小。便做天來大福也難消。檀板輕敲。銀燭髙燒。萬兩黃金。一刻春宵。盍志學一段

陶淵明自不合時。采菊東籬。爲賦新詩。獨對南山。泛秋香有酒盈卮。一个小顆顆彭澤縣兒。五斗米懶折腰肢。樂以琴詩。暢會尋思。萬古流傳。賦歸去來辭。趙天錫題金山寺一段

長江浩浩西來。水面雲山。山上樓臺。山水相輝。樓臺相映。天與安排。詩句就雲山動色。酒杯傾天地忘懷。醉眼掙開。遙望蓬萊。一半煙遮。一半云埋。劉太保四段

盼和風春雨如膏。花發南枝。北岸冰消。夭桃似火。楊柳如煙。穰穰桑條。初出谷黃鶯弄巧。乍啣泥燕子尋巢。宴賞東郊。杜甫遊春。散誕逍遙。炎天地熱如燒。散發披襟。紈扇輕搖。積雪敲冰。沈李浮瓜。不用百尺樓髙。避暑涼亭靜掃。樹陰稠綠波池沼。流水溪橋。右軍觀鵝。散誕逍遙。梧桐一葉初凋。菊綻東籬。佳節登髙。金風颯颯。寒雁呀呀。促織叨叨。滿目黃花衰艸。一川紅葉飄飄。秋景蕭蕭。賞菊陶潛。散誕逍遙。朔風瑞雪飄飄。暖閣紅鑪。酒泛羊羔。如飛柳絮。似舞胡蝶。亂剪鵝毛。銀砌就樓臺殿閣。粉妝成野外荒郊。冬景寂寥。浩然踏雪。散誕逍遙。貫酸齋四段

竹風過雨新香。錦瑟朱糸玄。亂錯宮商。樵管驚秋。漁歌唱晚。澹月疏篁。準備了今宵樂章。怎行雲不住髙唐。目外秋江。意外風光。環佩空歸。分付下淒涼。相逢忘卻余咱。夢隔行雲。盡好詩誇。江上人歸。宮中粉淡。明月無涯。從別卻西湖酒家。遇逋翁便屬仙葩。襪重霜華。春色交加。夜半相思。香透窗紗。問胸中誰有西湖。算詩酒東坡。淸淡林逋。月枕冰痕。露凝荷淚。夢斷雲裾。桂子冷香仍月古。是嫦娥厭倦妝梳。春景扶疏。秋色模糊。若比西施。西子何如。淩波晚步晴煙。太華云髙。天外無天。翠羽搖風。寒珠泣露。總解畱連。明月冷亭亭玉蓮。蕩輕香散滿湖船。人已如仙。花正堪憐。酒滿金樽。詩滿鸞箋。阿魯威十六段

東皇太乙

穆將愉兮太乙東皇。佩姣服菲菲。劍珥琳瑯。玉瑱瓊芳。烝肴蘭藉。桂酒椒漿。揚枹鼓兮安歌浩倡。紛五音兮琴瑟笙簧。日吉辰良。繁會祁祁。旣樂而康。雲中君

望雲中帝服皇皇。快龍駕翩翩。遠舉周章。霞佩繽紛。云旗晻藹。衣采華芳。靈連蜷兮昭昭未央。降壽宮兮沐浴蘭湯。先我鸞章。後屬飛廉。總轡扶桑。湘君

問湘君何處翺遊遊。怎弭節江臯。江水東流。薜荔芙蓉。涔陽極浦。杜若芳洲。駕飛龍兮蘭旌蕙綢。君不行兮何故夷猶。玉佩誰畱。步馬椒丘。忍別靈修。湘夫人

促江臯騰駕朝馳。幸帝子來遊。孔蓋云旗。渺渺秋風。洞庭木葉。盼望佳期。靈剡剡兮空山九疑。灃有蘭兮沅芷匪菲菲。行折瓊枝。發軔蒼梧。飲馬咸池。大司命

令飄風凍雨淸塵。開閶闔天門。假道天津。千乘回翔。龍旗冉冉。鸞駕轔轔。結桂椒兮乘雲並迎。問人間兮壽夭莫憑。除卻靈均。蘭佩荷衣。誰制誰紉。少司命

正秋蘭九畹芳菲。共堂下靡蕪。綠葉畱荑。趁駕回風。逍遙雲際。翡翠爲旗。悲莫悲兮君遠將離。樂莫樂兮與女新知。一掃氛霓。晞發陽阿。洗劍天池。東君

望朝暾將出東方。便撫馬安驅。攬轡髙翔。交鼓吹竽。鳴箎糸亙瑟。會舞霓裳。布瑤席兮聊斟桂漿。聽鏘鏘兮丹鳳鳴陽。直上空桑。持矢操弧。仰射天狼。河伯

邀王侯四起衝風。望魚屋鱗鱗。貝闕珠宮。兩駕驂螭。桂旗荷盍。浩蕩西東。試回首兮崑山侖道中。問江臯兮誰集芙蓉。喚起丰隆。先逐黿鼉。後馭蛟龍。山鬼

若有人兮含睇山幽。乘赤豹文貍。窈窕周流。渺渺愁雲。冥冥零雨。誰與同遊。采三秀兮吾令蹇修。悵宓妃兮要眇難求。猿夜啾啾。風木蕭蕭。公子離憂。鴟夷後哪个淸閒。誰愛雨笠煙蓑。七里嚴湍。除卻巢由。更無人到。潁水箕山。嘆落日孤鴻往還。笑桃源洞口誰關。試問劉郎。幾度花開。幾度花殘。問人間誰是英雄。有釃酒臨江。橫槊曹公。紫蓋黃旗。多應借得。赤壁東風。更驚起南陽臥龍。便成名八陣圖中。鼎足三分。一分西蜀。一分江東。正春風楊柳依依。聽徹陽關。分袂東西。看取樽前。畱人燕語。送客花飛。謾勞動空山子規。一聲聲猶勸人歸。後夜相思。明月煙波。一舸鴟夷。動髙吟楚客秋風。故國山河。水落江空。斷送離愁。江南煙雨。杳杳孤鴻。依舊向邯鄲道中。問居胥今有誰封。何日論文。渭北春天。日暮江東。理徵衣鞍馬匆匆。又在關山。鷓鴣聲中。三疊陽關。一杯魯酒。逆旅新丰。看五陵無樹起風。笑長安卻誤英雄。雲樹濛濛。春水東流。有似愁濃。爛羊頭誰羨封侯。鬥酒篇詩。也自風流。過隙光陰。塵埃野馬。不障閒鷗。離汗漫飄蓬九有。向壺山小隱三秋。歸賦登樓。白髮蕭蕭。老我南州。任乾坤浩蕩沙鷗。酤酒尋魚。赤壁磯頭。鐵笛橫吹。穿雲裂石。艸木炎州。信甲子題詩五柳。算__________庚寅合賦三秋。渺渺予愁。自古佳人。不遇靈修。盧疏齋四段

碧波中範蠡乘舟。殢酒簪花。樂以忘憂。蕩蕩悠悠。點秋江白鷺沙鷗。急棹不過黃蘆岸白蘋渡口。且灣在綠楊堤紅蓼灘頭。醉時方休。醒時扶頭。傲煞人間。伯子公侯。想人生七十猶稀。百歲光陰。先過了三十。七十年間。十歲頑童。十載尪羸。五十歲除分晝黑。剛分得一半兒白日。風雨相催。兔走鳥飛。仔細沈吟。都不如快活了便宜。奴耕婢織生涯。門前栽柳。院後桑麻。有客來。汲淸泉。自煮芽茶。稚子謙和禮法。山妻軟弱賢達。守著些實善鄰家。無是無非。問甚麼富貴榮華。沙三伴哥來嗏。兩腿靑泥。只爲撈蝦。太公莊上。楊柳陰中。磕破西瓜。小小哥昔涎剌塔。碌軸上渰著个琵琶。看蕎麥開花。綠豆生芽。無是無非。快活煞莊家。白無咎百字折桂令一段

獘裘塵土壓徵鞍。鞭倦裊蘆花。弓劍蕭蕭。一逕入煙霞。動羈懷西風木葉。秋水蒹葭。千點萬點。老樹昏鴉。三行兩行。寫長空啞啞。雁落平沙。曲岸西邊。近水灣魚网綸竿釣槎。斷橋東壁。傍溪山竹籬茅舍人家。滿山滿谷。紅葉黃花。正是傷感淒涼時候。離人又

在天涯。張小山五段

劍空彈月下髙歌。說到知音。自古無多。白髮蕭疏。靑燈寂寞。老子婆娑。故紙上前賢坎坷。醉鄕中壯士磨跎。富貴由他。謾想廉頗。誰效常何。滄浪可以濯纓。嘆千里波波。兩鬢星星。遁迹林泉。甘心畎畝。罷念功名。靑門外耘瓜邵平。白雲邊垂釣嚴陵。潮落沙汀。月轉林坰午醉方醒。剔殘燈數盡寒更。自別了鶯鶯。誰更卿卿。竹影疏欞。蛩聲廢井。桂子閒庭。淹淚眼羞看畫屏。瘦人兒不似丹靑。盼殺多情。遠信休憑。好夢難成。菊花枝還爲誰黃。數盡歸期。過了重陽。錦字傳情。瓊簪畱恨。繡枕遺香。夜月冷金釵鳳凰。曉霜寒翠被鴛鴦。想象髙唐。縈損柔腸。夢見才郎。對靑山彊整烏紗。歸雁橫秋。倦客思家。翠袖殷勤。金杯錯落。玉手琵琶。人老去西風白髮。蝶愁來明日黃花。回首天涯。一抹斜陽。數點寒鴉。雙調。湘妃怨

俗名水仙子。盧疏齋西湖四段

湖山佳處那些兒。恰到輕寒微雨時。東風懶倦催春事。嗔垂楊裊綠絲。海棠花偸抹胭脂。任吳岫眉尖恨。厭錢塘江上詞。是个妒色的西施。朱簾畫舫那人兒。林影荷香雨霽時。尊前歌舞多才思。紫雲英瓊樹枝。對波光山色參差。切香脆江瑤膾。擘輕紅新荔枝。是个好客的西施。蘇堤鞭影半痕兒。常記吳山月上時。閒尋靈鷲西巖寺。冷泉亭偏費詩。看煙鬟塵外丰姿。染絳綃裁霜葉。釀淸香飄桂子。是个百巧的西施。梅梢雪霽月芽兒。點破湖煙雪落時。朝來亭樹瓊瑤似。笑漁蓑學鷺鷥。照歌臺玉鏡冰姿。誰僝僽鴟夷子。也新添兩鬢絲。是个淡淨的西施。馬東籬和前四段

春風驕馬五陵兒。暖日西湖三月時。管弦觸水鶯花市。不知音不到此。宜歌宜酒宜詩。山過雨顰眉黛。柳拖煙堆鬢絲。可戲殺睡足的西施。采蓮湖上畫船兒。垂釣灘頭白鷺鷥。雨中樓閣煙中寺。笑王維作畫師。蓬萊倒影參差。薰風來至。荷香淨時。淸潔煞避暑的西施。金卮滿勸莫推辭。已是黃柑紫蟹時。鴛鴦不管傷心事。便白頭湖上死。愛園林一抹胭脂。霜落在丹楓上。水飄著紅葉兒。風流煞帶酒的西施。人家籬落酒旗兒。雪厭寒梅老樹枝。吟詩未穩推敲字。爲西湖撚斷髭。恨東坡對雪無詩。休道是蘇學士。韓退之。難裝煞傅粉的西施。劉時中和前四段

湖山亭下鬧竿兒。爛醉韶華三月時。曉來風雨催春事。把鶯花攛斷死。映蘇堤紅綠參差。淺絳雪緘桃萼。嫩黃金搓柳絲。風流煞鬥艸的西施。蝦須簾捲水亭兒。玉枕桃笙夢覺時。荷香勾引薰風至。掬淸漣雪藕絲。嫩涼生璧月瓊枝。鸞刀切銀絲膾。蟻香浮碧玉卮。受用煞避暑的西施。西風吹入耍窗兒。一扇新涼暑退時。白蘋紅蓼多情思。寫秋光無限詩。占平湖一抹胭脂。荷缺翠靑搖柄。桂飄香金墜枝。快活煞玩月的西施。梅花初試膽瓶兒。正是逋郎得句時。彤雲把斷山中寺。軟紅塵不到此。玉模糊老樹參差。侵素體添肌粟。妒雲鬟老鬢絲。淸淨煞賞雪的西施。阿魯威二段

楚天空闊楚天長。一度懷人斷腸。此心只在肩輿上。倩東風過武昌。助離愁煙水茫茫。竹上雨。湘妃淚。樹中禽。蜀帝王。無限思量。夜來雨橫與風狂。斷送西園滿地香。曉來蜂蝶空遊蕩。苦難尋紅錦妝。問東君歸計何忙。盡叫得鵑聲碎。卻教人空斷腸。漫勞動送客垂楊。馬九臯集句一段

幾年無事傍江湖。醉倒黃公舊酒壚。人間縱有傷心處。也不到劉伶墳上土。醉鄕中不辧賢愚。對風流人物。看江山畫圖。便醉倒何如。張小山五段

繭黃舊紙試銀鉤。蟻緣新泛玉舟。龍香古餅薰金獸。薔薇小院幽。春光爲我遲畱。東裏尋芳去。西園秉燭遊。醉倚南樓。西山暮雨暗蒼煙。南浦春風艤畫船。水流云去人空戀。傷心思去年。可憐景物依然。海棠瞿鳥鵒。巖花杜鵑。楊柳秋千。相思詩句滿苔墻。合唱歌聲靜錦堂。合歡裙帶閒羅帳。無言倚繡牀。怎生人不成雙。花間翡翠。釵頭鳳凰。梅子鴛鴦。山花紅雨鷓鴣啼。院柳蒼云燕子飛。池萍綠水鴛鴦睡。春殘猶未歸。掩妝臺懶畫蛾眉。繡牀人困。玉關夢回。錦字書遲。玉纖彈淚血痕封。丹髓調酥鶴頂濃。金鑪撥火香雲動。風流千萬種。撚胭脂嬌暈重重。拂海棠梢頭露。按桃花扇底風。托香腮數點殘紅。紅指甲。楊澹齋七段

依山傍水蓋茅齋。旋買奇花賃地栽。深耕淺種無災害。學劉伶死便埋。促光陰曉角時牌。新酒在槽頭醉。活魚向湖邊買。算天公自有安排。雪晴天地一冰壺。竟往西湖探老逋。騎驢踏雪溪橋路。笑王維作畫圖。揀梅花多處提壺。對酒看花笑。無錢當劍沽。醉倒在西湖。壽陽宮額得魁名。南浦西湖分外淸。橫斜疏影窗間映。惹詩人說到今。萬花中先綻瓊英。自古詩人愛。騎驢踏雪尋。忍凍在前村。閒時髙臥醉時歌。守己安貧好快活。杏花村裏隨緣過。勝堯夫安樂窩。任賢愚後代如何。失名利癡呆漢。得淸閒誰似我。一任他門外風波。六神和會自安然。一日淸閒自在仙。浮雲富貴無心戀。蓋茅庵近水邊。有梅蘭竹石蕭然。趁村叟雞豚社。隨鬥牛兒沽酒錢。直喫得月墜西邊。黃金散盡學風流。學得風流兩鬢秋。笑煞那看錢奴枉了干生受。我覷榮華似水上漚。則不如趁中年散誕優遊。斟綠酒低低的勸。殢紅妝慢慢的謳。醉時節錦被裏舒頭。燈花占信又無功。鵲報佳音耳過風。繡衾溫暖和誰共。隔雲山千萬重。因此上慘綠愁紅。不付能博得團圓夢。覺來時又撲个空。杜鵑聲又過墻東。雙調。慶東原白仁甫三段

忘憂艸。含笑花。勸君及早冠宜掛。那里也能言陸賈。那里也良謀子牙。那里也豪气張華。千古是非心。一夕漁樵話。黃金縷。碧玉簫。溫柔鄕裏尋常到。靑春過了。朱顏漸老。白髮凋騷。則待彊簪花。又

恐傍人笑。暖日宜乘轎。春風宜訊馬。恰寒食有二百處秋千架。對人嬌杏花。撲人飛柳花。迎人笑桃花。來往畫船邊。招磜靑旗掛。張小山次馬致遠韻四段

殺三士。因二桃。不如五柳莊前傲。文魔賈島。詩窮孟郊。酒困山濤。他得志笑閒人。他失腳閒人笑。詩情放。劍气豪。英雄不把窮通較。江中斬蛇。雲間射雕。席上揮毫。他得志笑閒人。他失腳閒人笑。難開眼。懶折腰。白雲不應蒲輪召。解組漢朝。尋詩灞橋。策杖臨臯。他得志笑閒人。他失腳閒人笑。依山洞。結把茅。淸風兩袖長舒嘯。問江邊老樵。訪山中故交。伴云外孤鶴。他得志笑閒人。他失腳閒人笑。雙調。駐馬聽

白仁甫四段

吹

裂石穿雲。玉管宜橫淸更潔。霜天沙漠。鷓鴣風裏欲偏斜。鳳凰臺上暮雲遮。梅花驚作黃昏雪。人靜也。一聲吹落江樓月。彈

雪調冰弦。十指纖纖溫更柔。林鶯山澑。夜深風雨落弦頭。蘆花岸上對蘭舟。哀弦恰似愁人消瘦。淚盈眸。江州司馬別離後。歌

白雪陽春。一曲西風幾斷腸。花朝月夜。个中惟有杜韋娘。前聲起徹繞危梁。後聲並至銀河上。韻悠揚。小樓一夜云來往。舞

鳳髻蟠空。裊娜腰肢溫更柔。輕移蓮步。漢宮飛燕舊風流。謾催鼉鼓品梁州。鷓鴣飛起春羅袖。錦纏頭。劉郎錯認風前柳。雙調。沈醉東風

胡紫山二段

月底花間酒壺。水邊林下茅廬。避虎狼。盟鷗鷺。是个識字的漁夫。蓑笠綸竿釣今古。一任他斜風細雨。漁得魚心滿願足。樵得樵眼笑眉舒。一个罷了釣竿。一个收了斤斧。林泉下偶然相遇。是兩个不認字漁樵士大夫。他倆个笑加加的談今論古。徐子芳贈歌者吹簫二段

金鳳小斜簪髻雲。注櫻桃一點朱唇。秋水淸。春山恨。引靑鸞玉簫聲韻。莫不是另得東君一種春。旣不呵紫竹上重生玉筍。禦食飽淸茶漱口。錦衣穿翠袖梳頭。有幾个省部交。朝廷友。朝廷友。尊席上玉盞金甌。封卻公男伯子侯。也彊如不識字煙波釣叟。馮海粟一段

緣結來生淨果。從他半世蹉跎。冷淡交。惟三个。除此外更誰插破。減著些少添著呵便覺多。明月淸風共我。關漢卿五段

咫尺的天南地北。霎時間月缺花飛。手執著餞行杯。眼閣著別離淚。剛道得聲保重將息。痛煞煞教人捨不得。好去者望前程萬里。憂則憂鸞孤鳳單。愁則愁月缺花殘。爲則爲俏冤家。害則害誰曾慣。瘦則瘦不似今番。恨則恨孤幃繡衾寒。怕則怕黃昏到晚。伴夜月銀箏鳳閒。暖東風繡被常慳。信沈了魚。書絕了雁。盼雕鞍萬水千山。本利對相思若不還。則告與那能索債愁眉淚眼。夜月靑樓鳳簫。春風翠髻金翹。雨雲濃。心腸俏。俊龐兒玉軟香嬌。六幅湘裙一搦腰。間別來十分瘦了。面比花枝解語。眉橫柳葉長疏。想著雨和雲。朝還暮。但開口只是長吁。紙鷂兒休將人廝應付。肯不肯懷兒裏便許。張小山三段

腳到處靑山綠水。興來時白酒黃雞。遠是非。絕名利。腹便便午窗酣睡。鸚鵡杯中晝日遲。到彊似麒麟畫裏。笑白髮猶纏利鎖。喜紅塵不到漁蓑。八詠詩。三閭些。收拾下晚春工課。茅舍疏籬小過活。有情分沙鷗伴我。貂裘敝誰憐倦客。錦箋寒難寫秋懷。野水邊。閒雲外。盡教他鷗鷺驚猜。溪上良田得數頃來。也敢上嚴陵釣臺。雙調。撥不斷

馬東籬十段

九重天。二十年。龍樓鳳閣都曾見。綠水靑山任自然。舊時王謝堂前燕。再不復海棠庭院。嘆寒儒。謾讀書。讀書須索題橋柱。題柱𨿽乘駟馬車。乘車誰買。長門賦。且看了長安回去。路旁碑。不知誰。春苔綠滿無人祭。畢卓生前酒一杯。曹公身後墳三尺。不如醉了還醉。怨離別。恨離別。君知君恨君休惹。紅日如奔過隙駒。白頭漸滿楊花雪。一日一个渭城客捨。孟襄陽。興何狂。凍騎驢灞陵橋上。便縱有些梅花入夢香。到不如風雪銷金帳。慢慢的淺斟低唱。笑陶家。雪烹茶。就鵝毛瑞雪初成臘。見蝶翅寒梅正有花。怕羊羔美酒新添價。拖得人冷齋裏閒話。菊花開。正歸來。伴虎溪僧鶴林友龍山客。似杜工部陶淵明李太白。有洞庭柑東陽酒西湖蟹。哎。楚三閭休怪。浙江亭。看潮生。潮來潮去原無定。惟有西山萬古靑。子陵一釣多髙興。鬧中取靜。酒杯深。故人心。相逢且莫推辭飲。君若歌時我慢斟。屈原沈死由他恁。醉和醒爭甚。瘦形骸。悶情懷。丹楓醉倒秋山色。黃菊凋殘戲馬臺。白衣盼殺東籬客。你莫不子猷訪戴。雙調。淸江引

貫酸齋三段

棄微名去來心快哉。一笑白雲外。知音三五人。痛飲何妨礙。醉袍袖舞嫌天地窄。競功名有如車下坡。驚險誰參破。昨日玉堂臣。今日遭殘禍。爭如我避風波走在安樂窩。避風波走在安樂窩。就裏乾坤大。醒了醉還醒。臥了重還臥。似這般得淸閒的誰似我。張小山四段

杜鵑幾聲煙樹暖。風雨相攛斷。梨花月未圓。柳絮將春半。夜長可憐歸夢短。繡鍼懶拈閒素手。倦倚金釵澑。鶯啼綠柳春。燕舞紅簾書。東風院落人病酒。西風又吹湖上柳。畫舫攜紅袖。鷗眠野水閒。蝶舞秋花瘦。風流酸翁不在酒。門前好山云占了。盡日無人到。松風響翠濤。槲葉燒丹竈。先生醉眠春自老。雙調。壽陽曲

俗名落梅風。姚牧庵四段

酒可紅雙頰。愁能白二毛。對尊前盡可開懷抱。天若有情天亦老。且休教少年知道。紅顏褪。綠鬢凋。酒席上漸疏了。歡笑風流近來都忘了。誰信道也曾年少。襄王夢。神女情。多般兒釀成愁病。琵琶慢調弦上聲。相思字越彈著不應。詠李白

貴妃親擎硯。力士與脫靴。禦調羹就飧不謝。醉模糊將嚇蠻書便寫。寫著甚。楊柳岸曉風殘月。無名氏十四段

胡來得賽。熱莽得極。明明的抱著虎睡。惱番小姐撾了面皮。見丈人來怎生回避。全無思娘意。卻有愛女心。不似您魯秋胡忒恁。見个采桑婦人與了一錠金。你見那姓白的牡丹使甚。酒醒後離書捨。沈醉也上釣舟。捧金鍾把月娥等候。廣寒宮玉蟾撈不在手。水晶宮卻和龍鬥。逢著的咽。撞著的撐。不似您秀才每水性。問娉婷謁漿到十數升。乾相思變做了渴證。祅廟內。盼艷冶。不覺的怪風火烈。把才郎沈腰燒了半截。誰似你做得來特熱。一个諸般韻。一个百事通。小書生玉人情重。鼓三更燭滅黑洞洞。你道是不曾時說夢。一个單身漢。一个寡婦人。夜深沈洞房隨順。放入來你卻守定門。這言語好難準信。誑楚霸。成漢業。鸞祿盡衣絕。一把火焚燒得煙焰烈。楚重瞳待你不熱。金釵墜。云髻斜。歌舞罷彩雲消滅。今宵酒醒何處也。楊柳岸曉風殘月。別離恨。心受苦。知他是幾時完聚。淚點兒多如秋夜雨。煩惱似孝經起序。羞花貌。閉月容。恰相逢使人心動。嬌的的可人風韻種。也消得俺惜花人團弄。裝呵欠把長吁來應。推眼疼把珠淚掩。佯咳嗽口兒裏作念。將他諱名兒再三不住的口店。思量煞小卿也雙漸。盃擎玉。淚珠。心間事盡情兒傾訴。似梨花一枝春帶雨。怕東君儼然辜負。幃屏靠。珊枕欹。淚和愁釀成春睡。繡簾不教髙掛起。怕鶯花笑人憔悴。嚴忠濟一般三閭些。伍子歌。利名場幾人參破。算來都不如藍采和。被這幾文錢把這小兒人瞞過。貫酸齋五段

擔春盛。問酒家。綠楊陰似開圖畫。下秋千玉容彊似花。汗溶溶透入羅帕。松杉翠。茉莉香。步回廊老仙策杖。月明中晚風寶殿涼。玉池深藕花千丈。魚吹浪。雁落沙。倚吳山翠屏髙掛。看江潮彭聲千萬家。捲朱簾玉人如畫。新詩句。濁酒壺。野人閒不知春去。家童柳邊閒釣魚。趁殘紅滿江鷗鷺。新秋至。人乍別。順長江水流殘月。悠悠畫船東去也。這思量起頭兒一夜。東泉一段

千年調。一旦空。惟有紙錢灰晚風吹送。盡蜀鵑血啼煙樹中。喚不回一場春夢。李壽卿一段

金刀利。錦鯉肥。更那堪玉蔥纖細。添得醋來風韻美。試嘗道甚生滋味。盧疏齋四段

銀臺燭。金獸煙。夜方闌畫堂開宴。管弦停玉杯斟較淺。聽春風遏云歌徧。金蕉葉。銀萼花。攢長江酒杯低亞。醉書生且休扶上馬。聽春風玉簫吹罷。詩難詠。畫怎描。欠漁翁玉蓑獨釣。低唱淺斟金帳曉。勝烹茶黨家風調。攢江酒。味轉佳。刻春宵古今無價。約尋盟綠楊中閒系馬。醉春風碧紗窗下。馬東籬三十一段

山市晴嵐

花村外。艸店西。晚霞明雨收天霽。四園山一竿殘照裏。錦屏風又添鋪翠。遠浦帆歸夕陽下。酒旆閒。兩三航未曾著岸。落花水香茅舍晚。斷橋頭賣魚人散。平沙落雁南傳信。北寄書。半棲近岸花汀樹。似鴛鴦失羣迷伴侶。兩三行海門斜去。瀟湘夜雨

漁燈暗。客夢回。一聲聲滴人心碎。孤舟五更家萬里。是離人幾行情淚。煙寺晚鐘

寒煙細。古寺淸。近黃昏禮佛人靜。順西風晚鐘三四聲。怎生教老僧禪定。漁村夕照

鳴榔罷。閃暮光。綠楊堤數聲漁唱。掛柴門幾家閒曬网。都撮在捕魚圖上。江天暮雪

天將暮。雪亂舞。半梅花半飄柳絮。江上晚來堪畫處。釣魚人一蓑歸去。洞庭秋月

蘆花謝。客乍別。泛蟾光小舟一葉。豫章城故人來也。結束了洞庭秋月。春將暮。花漸無。春催得落花無數。春歸時寂寞景物疏。武陵人恨春歸去。一陣風。一陣雨。滿城中落花飛絮。紗窗外暮然聞杜宇。一聲聲喚回春去。云籠月。風弄鐵。兩般兒助人淒切。剔銀燈欲將心事寫。長吁气一聲欲滅。磨龍墨。染兔毫。倩花箋欲傳音耗。眞寫到半張卻帶艸。敍寒溫不知个顚倒。從別後。音信絕。薄情種害煞人也。逢一个見一个因話說。不信你耳輪兒不熱。從別後。音信杳。夢兒裏也曾來到。問人知行到一萬遭。不信你眼皮兒不跳。心間事。說與他。動不動早言兩罷。罷字兒磣可可你道是耍。我心裏怕那不怕。人初靜。月正明。紗窗外玉梅斜映。梅花笑人休弄影。月沈時一般孤另。人千里。愁萬縷。望不斷野煙汀樹。一會價上心來沒是處。恨不得待跨鸞歸去。研香汗。展素紙。蘸霜毫略傳心事。和淚謹封斷腸詞。小書生再三傳示。實心兒待。休做謊話兒猜。不信道爲伊曾害。害時節有誰曾見來。瞞不過主腰胸帶。江梅態。桃杏腮。嬌滴滴海棠顏色。金蓮肯分疊半折。瘦厭厭柳腰一撚。思今日。想去年。依舊綠楊庭院。桃花嫣然三月天。只不見去年人面。蝶慵戲。鶯倦啼。方是困人天气。莫怪落花吹不起。珠簾外晚風無力。他心罷。咱便捨。空擔著這場風月。一鍋滚水冷定也。再攛紅幾時得熱。相思病。怎地醫。只除是有情人調理。相偎相抱診脈息。不服藥自然圓備。心窩兒興。你隴兒情。低低的啀聲相應。舌尖抵著牙縫冷。半晌兒使的成病。香羅帶。玉鏡臺。對妝奩懶施眉黛。落紅滿揩愁似海。問東君。故人安在。靑紗帳。白象牀。晚涼生月輪初上。誰家玉簫吹鳳凰。教斷腸人越添惆悵。如年夜。人乍別。角聲寒玉梅驚謝。夢回酒醒燈盡也。對著冷淸淸半窗殘月。薔薇露。荷葉雨。菊花霜冷香庭戶。梅梢月斜人影孤。恨薄情四時辜負。琴愁操。香倦燒。盼春來不知春到。日長也小窗前睡著。賣花聲把人驚覺。因他害。染病疾。相識每勸咱是好意。相識若知咱就裏。和相識也一般憔悴。商角調。黃鶯兒

庾吉甫二段

懷古。懷古。廢興兩字。干戈幾度。問當時富貴誰家。陳宮後主。踏莎行。殘照底西風老樹。據秦淮終是帝王都。愛山圍水繞。龍蟠虎踞。依稀者見。六朝風物。蓋天旗。光陰迅速。多半晴天變雨。待揀搭溪山好處。吞一杯。嚎數曲。身有歡娛。事無榮辱。應天長。引一僕。著兩壺。謝老東山。黃花時好去。適意林泉遊未足。煙波暮。堪凝佇。謫仙詩句。尾。一綫寄烏衣。二水分白鷺。臺上鳳凰遊。井口胭脂污。想玉樹後庭花。好金陵建康府。懷古。懷古。物換千年。星移幾度。想當時帝子元嬰。閻公都督。踏莎行。彩射龍光。云埋鐵柱。迷津煙暗。渡水平湖。髙士祠堂。旌陽殿宇。洪恩路。藕花無數。蓋天旗。殘碑淋雨。畱得王郎佳句。訊步攜筇。登臨閒佇。雁驚寒。衡陽浦。秋水長天。落霞孤鶩。應天長。東接吳。南甸楚。紺塢荒村。蒼煙古木。俯挹遙岑傷未足。夕陽暮。空無語。昔人何處。尾。孤塔插晴空。髙閣臨江渚。棟飛南浦云。簾捲西山雨。觀勝槪壯江山。嘆鳴鑾罷歌舞。前集卷三小令二

雙調。潘妃曲

左山十九段

綠柳靑靑和風蕩。桃李爭先放。紫燕忙。隊隊銜泥戲雕梁。柳絲黃。堪__________盡在幃屏上。悶向危樓凝眸望。翠蓋紅蓮放。夏日長。萱艸橊花競芬芳。碧紗窗。堪畫在幃屏上。敗柳殘荷金風蕩。寒雁聲嘹亮。閒盼望。紅葉皆因昨夜霜。菊金黃。堪畫在幃屏上。暖閣偏宜低低唱。共飲羊羔釀。宜醉賞。宜醉賞蠟梅香。雪飛楊。堪畫在幃屏上。小小鞋兒連根繡。纏得幫兒瘦。腰似柳。款撒金蓮懶擡頭。那孩兒見人羞。推把裙兒扣。小小鞋兒白腳帶。纏得堪人愛。疾快來。瞞著爹娘做些兒怪。罵你喫敲才。百忙裏解花裙兒帶。冷冷淸淸人寂靜。斜把鮫綃憑。和淚聽。驀聽得門外地皮兒鳴。則道是多情。卻原來翠竹把紗窗映。戴月披星耽驚怕。久立紗窗下。等候他。驀聽得門外地皮兒踏。則道是冤家。原來風動荼架。月缺花殘人憔悴。冷落了鴛鴦被。望天涯人未歸。滿目殘霞景淒淒。塞鴻稀。有信憑誰寄。早是離愁添秋興。那堪鏡破金釵另。懶將雲鬢整。哭啼啼淚盈盈。照得鏡兒明。羞睹我臉上相思病。腸斷關山傳情字。無限傷春事。因他憔悴死。只怕傍人問著時。口兒裏彊推辭。怎瞞得唐裙衤至。目斷妝樓夕陽外。鬼病懨懨害。恨萬該。止不住淚滿旱蓮腮。爲你个不良才。莫不少下你相思債。可意娘龐兒誰曾見。臉襯桃花片。貼金鈿。似月裏嫦娥墜云軒。玉天仙。醉離了蟠桃宴。悶將酒來剛剛咽。欲飲先澆奠。頻祝願。普天下心廝愛早團圓。謝神天。教俺也頻頻的勤相見。金縷唐裙鴛鴦結。偏趁些娘撇。包髻金釵翠荷葉。玉梳斜。似云吐初生月。一點靑燈人千里。錦字憑誰寄。雁來稀。花落東君也憔悴。投至望君回。滴盡多少關山淚。寶髻髙盤堆雲霧。釵插荊山玉。離洛浦。天仙美貌出塵俗。更通疏。沒半點兒包彈處。煞是你个冤家勞合重。今夜裏效鸞鳳。多情可意種。緊把纖腰貼酥胸。正是兩情濃。笑吟吟舌吐了丁香送。只恐怕窗間人瞧見。短命休寒賤。直恁地胳膝軟。禁不過敲才廝熬煎。你且覷門前。等的無人呵旋轉。雙調。大徳歌關漢卿十段

春

子規啼。不如歸。道是春歸人未歸。幾日添憔悴。虛飄飄柳絮飛。一春魚雁無消息。則見雙燕斗銜泥。夏

俏冤家。在天涯。偏那里綠楊堪系馬。困坐南窗下。數對淸風想念他。蛾眉淡了教誰畫。瘦巖巖羞帶石橊花。秋

風飄飄。雨瀟瀟。便做陳摶睡不著。懊惱傷懷抱。撲簌簌淚點拋。秋蟬兒噪罷寒蛩兒叫。淅零零細雨打芭蕉。冬

雪紛紛。掩重門。不由人不斷魂。瘦損江梅韻。那里是淸江江上村。香閨裏冷落誰瞅問。好一个憔悴的憑闌人。粉墻低。景淒淒。正是那西廂月上時。會得琴中意。我是个香閨裏鐘子期。好教人暗想張君瑞。敢則是愛月夜眠遲。綠楊堤。畫船兒。正撞著一帆風趕上水。馮魁喫的醺醺醉。怎想著金山寺壁上詩。醒來不見多姝麗。冷淸淸載月明歸。鄭元和。受寂寞。道是你無錢怎柰何。哥哥家緣破。誰著你搖銅鈴唱挽歌。因打亞仙門前過。恰便是司馬淚痕多。謝家村。賞芳春。疑怪他桃花冷笑人。著誰傳芳信。彊題詩也斷魂。花陰下等待無人問。則聽得黃犬吠柴間。雪粉華。舞梨花。再不見煙村四五家。密灑堪圖畫。看疏林噪晚鴉。黃蘆掩映淸江下。斜纜著釣魚艖。吹一个。彈一个。唱新行大徳歌。快活休張羅。想人生能幾何。十分淡薄隨緣過。得磨陀處且磨陀。雙調。碧玉簫

關漢卿十段

黃召風虔。蓋下麗春園。員外心堅。使了販茶船。金山寺心事傳。豫章城人月圓。蘇氏賢。嫁了雙知縣。天。稱了他風流願。怕見春歸。枝上柳綿飛。靜掩香閨。簾外曉鶯啼。恨天涯錦字稀。夢才郎翠被知。寬盡衣。一搦腰肢細。癡。暗暗的添憔悴。盼斷歸期。劃損短金篦。一搦腰圍。寬褪素羅衣。知他是甚病疾。好教人沒理會。揀口兒食。陡恁的無滋味。醫。越恁的難調理。簾外風節。涼月滿閒階。燭滅銀臺。寶鼎篆煙埋。醉魂兒難掙挫。精彩兒彊打捱。那里每來。你取閒論詩才。臺。定當的人來賽。你性隨邪。迷戀不來也。我心癡呆。等到月兒斜。你歡娛受用別。我淒涼爲甚疊。休謊說。不索尋吳越。口咎。負心的教天滅。席上尊前。衾枕柰無緣。柳底花邊。詩曲已多年。向人前未敢言。自心中禱告天。情意堅。每日空相見。天。甚時節成姻眷。膝上琴橫。哀怨動離情。指下風生。瀟灑弄淸聲。鎖窗前月色明。雕闌外夜气淸。指法輕。助起騷人興。聽。正漏斷人初靜。紅袖輕揎。玉筍挽秋千。畫板髙懸。仙子墜云軒。額殘了翡翠鈿。髻松了柳葉偏。花徑邊。笑撚春羅扇。扇。玉腕鳴黃金釧。秋景堪題。紅葉滿山溪。松徑偏宜。黃菊繞東籬。正淸樽斟潑醅。有白衣勸酒杯。官品極。到底成何濟。歸。學取他淵明醉。笑語喧嘩。墻內甚人家。度柳穿花。院後那嬌娃。媚__________孜孜整絳紗。顫巍巍插翠花。可喜煞。巧筆難描畫。他。困倚在秋千架。沽美酒帶過太平令二段

花奴將羯鼓催。寧王把玉笛吹。禦手親將桐樹擊。鄭觀音琵琶韻美。簇捧定个太眞妃。丹臉上胭脂勻膩。翠盤中彩袖低垂。寶髻上金釵斜墜。霞綬底珍珠絡臂。見娘行舞低。羽衣。整齊。歡喜煞唐朝皇帝。畫梁間乳燕飛。綠窗外曉鶯啼。紅杏枝頭春色稀。芳樹外子規啼。聲聲叫道不如歸。雨過處殘紅滿地。風來時落絮沽泥。醞釀出困人天气。積趲下傷心情意。怕的是日遲。柳陰。影裏。沙暖處鴛鴦春睡。雙調。楚天遙帶過淸江引

薛昂夫三段

花開人正歡。花落春如醉。春醉有醒時。人老歡難會。一江春水流。萬點楊花墜。誰道是楊花。點點離人淚。回首有情風萬里。渺渺天無際。愁共海潮來。潮去愁難退。更那堪晚來風又急。屈指數春來。彈指驚春去。蛛絲网落花。也要畱春住。幾日喜春晴。幾夜愁春雨。六曲小山屏。題滿傷春句。春若有情應解語。問著無憑據。江東日暮云。渭北春天樹。不知那答兒是春住處。有意送春歸。無計畱春住。明年又著來。何以休歸去。桃花也解愁。點點飄紅玉。目斷楚天遙。不見春歸路。春若有情春更苦。暗裏韶光度。夕陽山外山。春水渡傍渡。不知那答兒是春住處。雙調。雁兒落帶過得勝令庾吉甫五段

春風桃李繁。夏浦荷蓮間。秋霜黃菊殘。冬雪白梅綻。四季手輕翻。百歲指空彈。謾說周秦漢。徒誇孔孟顏。人間。幾度黃糧飯。狼山。金杯休放閒。名韁廝纏挽。利鎖相牽絆。孤舟亂石湍。羸馬連云棧。宰相五更寒。將軍夜渡關。創業非容易。升平守分難。長安。那个是周公旦。狼山。風流訪謝安。韓侯一將壇。諸葛三分漢。功名紙半張。富貴十年限。行路古來難。古道近長安。緊把心猿系。牢將意馬拴。塵寰。倒大無憂患。狼山。白雲相伴閒。荒荒時務難。急急光陰換。一局棋未殘。腰斧柯先爛。百歲霎光間。莫惜此時閒。三兩知心友。鯨杯且吸漧。休彈。玉人齊聲嘆。狼山。興亡一笑間。從他綠鬢斑。欹枕白石爛。回頭紅日晚。滿目靑山矸。翠立數峯寒。碧鎖暮雲間。媚景春前賞。晴嵐雨後看。開顏。玉盞金波滿。狼山。人生相會難。中呂。醉髙歌帶過紅繡鞋貫酸齋一段

看別人鞍馬上胡顏。嘆自己如塵世污眼。英雄誰識男兒漢。豈肯向人行訴難。陽气盛冰消北岸。暮雲遮日落西山。四時天气尙輪還。秦甘羅疾發祿。姜呂望晚登壇。遲和疾時運裏趲。雙調。徳勝樂白仁甫八段

春

麗日遲。和風習。共王孫公子遊戲。醉酒淹衫袖濕。簪花壓帽檐低

夏

酷暑天。葵橊發。噴鼻香十里荷花。蘭舟斜纜垂楊下。只宜鋪枕簞向涼亭披襟散發。

秋

玉露冷。蛩吟砌。聽落葉西風渭水。寒雁兒長空嘹唳。陶元亮醉在東籬。

冬

密布云。初交臘。偏宜去掃雪烹茶。羊羔酒添價。膽瓶內溫水浸梅花。獨自寢。難成夢。睡覺來懷兒裏抱空。六幅羅裙寬褪。玉腕上釧兒松。獨自走。踏成道。空走了千遭萬遭。肯不肯疾些兒通報。休直到教擔擱得天明了。紅日晚。遙天暮。老樹寒鴉幾簇。咱爲甚妝妝頻覷。怕有那新雁兒寄來書。紅日晚。殘霞在。秋水共長天一色。寒雁兒呀呀的天外。怎生不捎帶个字兒來。雙調。得勝令

張小山一段

銀燭照黃昏。金屋貯佳人。酒醉三更後。花融一夜春。恩情。怕有些兒困。親親。親得來不待親。景元啟四段

一見話相投。半醉捧金甌。眼角傳心事。眉尖鎖舊愁。綢繆。暗約些兒後。羞羞。羞得來不待羞。力困下秋千。緩步趿金蓮。笑與情郎道。扶歸曲檻邊。俄然。欲語聲嬌顫。旋旋。旋得來不待旋。一撚楚宮腰。體態更妖嬈。百媚將人殢。佯羞整鳳翹。堪描。臉兒上撲堆著俏。嬌嬌。嬌得來不待嬌。明月轉回廊。花影上紗窗。暗約湖山側。低低問粉郎。端詳。怕有人瞧望。荒荒。荒得來不待荒。楊澹齋四段

日日醉紅樓。歸來五更頭。問著諸般諱。揪扌尋不害羞。敲頭。敢設个牙疼咒。揪揪。揪得來不待揪。庭院正無聊。單枕擁鮫綃。細雨和愁種。孤燈帶夢燒。難熬。促織兒窗前叫。焦焦焦得來不待焦。花影下重檐。沈煙裊繡簾。人去靑鸞杳。春嬌酒病厭。眉尖。常鎖傷春怨。忺忺。得來不待忺。一笑自生嬌。春風蘭麝飄。夜月紅牙按。靑螺雙鳳髙。妖嬈。那里有惹多俏。囂囂。囂得來不待囂。雙調。殿前歡

盧疏齋八段

壽陽妝。更何須蘭被借溫芳。玉妃不臥鮫綃帳。月戶云窗。前村遠驛路長。空惆悵。憑誰問花無恙。被春愁曉夢。瘦損何郎。萬花叢。殢韶光肯放彩雲空。癡馬矣馬矣未解三生夢。嬌滴滴一撚春風。歌喉邊笑語中。秋波送。依約見芳心動。被啼鶯戀住。江上歸鴻。海棠庭。這紅妝也見主人情。被東風吹軟新歌詠。都爲花卿。黃鵠飛白鹿鳴。山林興。佳麗相輝映。是煙霞翠袖。錦帳云屏。小樓紅。隔紗窗斜照月朦朧。繡衾薄不耐春寒凍。簾幕無風。篆煙消寶鼎空。難成夢。孤負了鸞和鳳。山長水遠。何日相逢。作閒人。向滄波濯盡利名塵。回頭不睹長安近。守分淸貧。足不襪發不巾。誰嗔問。無事縈方寸。煙霞伴侶。風月比鄰。壽陽人。玉溪先占一枝春。紅塵驛使傳芳信。深雪前村。冰梢上月一痕。云初褪。瘦影向紗窗上印。香來夢裏。寂寞黃昏。酒杯濃。一葫蘆春色醉山翁。一葫蘆酒壓花梢重。隨我奚童。葫蘆乾興不窮。誰人共。一帶靑山送。乘風列子。列子乘風。酒頻沽。正花間山鳥喚提壺。一葫蘆提在花深處。任意狂球。一葫蘆夠也無。臨時覷。不夠時重沽去。任三閭笑我。我笑三閭。馬九臯六段

據危闌。看浮屠雙聳倚髙寒。鱗鱗萬瓦連霄漢。俯視塵寰。望飛來紫翠間。云初散。放老眼情無限。知他是西山傲我。我傲西山。春。柳扶疏。玻璃萬頃浸冰壺。流鶯聲裏笙歌度。士女相呼。有丹靑畫不如。迷歸路。又

撐入荷深處。知他是西湖戀我。我戀西湖。夏。洞簫歌。問當年赤壁樂如何。此西湖畫舫爭些个。一樣煙波。有吟人景便多。四海詩名播。千載誰酬和。知他是東坡讓我。我讓東坡。秋。撚冰髭。繞孤山枉了費尋思。自逋仙去後無髙士。冷落幽姿。道梅花不要詩。休說推敲字。效殺顰難似。知他是西施笑我。我笑西施。冬。浪淘淘。看漁翁舉网趁春潮。林間又見樵夫鬧。伐木聲髙。比功名客更勞。𨿽然道。他終是心中樂。知他是漁樵笑我。我笑漁樵。醉歸來。袖春風下馬笑盈腮。笙歌接到珠簾外。夜宴重開。十年前一秀才。黃齏菜。打熬到文章伯。施展出江湖气槪。抖擻出風月情懷。貫酸齋八段

暢幽哉。春風無處不樓臺。一時懷抱俱無柰。總對天開。就淵明歸去來。怕鶴怨山禽怪。問甚功名在。酸齋是我。我是酸齋。楚懷王。忠臣跳入汨羅江。離騷讀罷空惆悵。日月同光。傷心來笑一場。笑你个三閭彊。爲甚不身心放。滄浪污你。你污滄浪。覺來評。求名求利不多爭。西風吹起山林興。便了餘生。白雲邊創艸亭。便畱下尋芳徑。消日月存天性。知他功名戲我。我戲功名。怕西風。晚來吹上廣寒宮。玉臺不放香奩夢。正要情濃。此時心造物同。聽甚霓裳弄。酒後黃鶴送。山翁醉我。我醉山翁。怕相逢。怕相逢歌罷酒樽空。醉歸來縱有陽臺夢。雲雨無蹤。樓心月扇影風。情緣重。恨不似釵頭鳳。東陽瘦損。羞對靑銅。怕秋來。怕秋來秋緒感秋懷。掃空階落葉西風外。獨立蒼苔。看黃花漫自開。人安在。還不徹相思債。朝雲暮雨。都變了夢裏陽臺。隔簾聽。幾番風送賣花聲。夜來微雨天階淨。小院閒庭。輕寒翠袖生。穿芳徑。十二闌干憑。杏花疏影。楊柳新晴。數歸期。綠苔墻劃損短金篦。裙刀兒刻得闌干碎。都爲別難。西樓上雁過稀。無消息。空滴盡相思淚。山長水遠。何日回歸。張小山五段

月籠沙。十年心事付琵琶。相思懶看幃屏畫。人在天涯。春殘荳蔻花。情寄鴛鴦帕。香冷荼架。舊遊臺榭。曉夢窗紗。總宜船。綠情紅意雨餘天。盈盈皓月明如練。棹舉冰田。神仙太乙蓮。圖畫崔徽面。才思班姬扇。新詩象管。古調冰弦。錦纏頭。粉箏低按舞涼州。佳人一去春殘後。香冷云兜。晴山翠黛愁。綠水羅裙皺。細柳宮腰瘦。梨花暮雨。燕子空樓。釣魚臺。十年不上野鷗猜。白雲來往靑山在。對酒開懷。欠伊周濟世才。犯劉阮貪杯戒。還李杜吟詩債。酸齋笑我。我笑酸齋。和酸齋。喚歸來。西湖山上野猿哀。二十年多少風流債。花落花開。望雲霄拜將臺。袖星斗安邦策。破煙月迷魂寨。酸齋笑我。我笑酸齋。劉逋齋二段

醉翁酡。醒來徐步杖藜拖。家童伴我池塘坐。鷗鷺淸波。映水紅蓮五六科。秋光過。兩句新題破。秋霜殘菊。夜雨枯荷。醉顏酡。太翁莊上走如梭。門前幾个官人坐。有虎皮馱馱。呼王畱喚伴哥。無一个。空叫得喉嚨破。人踏了瓜果。馬踐了田禾。阿里耀卿子後尾二段

懶云窩。醒時詩酒醉時歌。瑤琴不理拋書臥。盡自磨陀。想人生待則麼。富貴比花開落。日月似攛梭過。呵呵笑我。我笑呵呵。懶云窩。客至待如何。懶云窩裏和衣臥。盡自婆娑。想人生待則麼。貴比我髙些个。富比我些个。呵呵笑我。我笑呵呵。楊澹齋和前韻一段

白雲窩。樵童斟酒牧童歌。醉時林下和衣臥。半世磨陀。富和貧伊甚麼。自有閒功課。共野叟閒吟和。呵呵笑我。我笑呵呵。前集卷四小令三。越調。天淨沙白仁甫八段

春

春山暖日和風。闌干樓閣簾櫳。楊柳秋千院中。啼鶯舞燕。小橋流水飛紅。

夏

雲收雨過波添。樓髙水冷瓜甜。綠樹陰垂畫簾。紗幮藤簞。玉人羅扇輕縑。

秋

孤村落日殘霞。輕煙老樹寒鴉。一點飛鴻影下。靑山綠水。白艸紅葉黃花。

冬

一聲畫角樵門。半庭新月黃昏。雪裏山前水濱。竹籬茅舍。淡煙衰艸孤村。

春

暖風遲日春天。朱顏綠鬢芳年。挈榼攜童跨蹇。溪山佳處。好將春事畱連。

夏

參差竹筍抽簪。累垂楊柳攢金。旋趁庭槐綠陰。南風解慍。快哉消我煩襟。

秋

庭前落盡梧桐。水邊開徹芙蓉。解與詩人意同。辭柯霜葉。飛來就是題紅。

冬

門前六出花飛。尊前萬事休提。爲問東君信息。急教人探。小梅江上先知。

嚴忠濟一段

寧可少活十年。休得一日無權。大丈夫時乖命蹇。有朝一日天隨人願。蹇田文養客三千。

商政叔四段

寒梅淸秀誰知。霜禽翠羽同期。瀟灑寒塘月淡。暗香幽意。一枝雪裏偏宜。剡溪媚壓羣芳。玉容偏稱宮妝。暗惹詩人斷腸。月明江上。一枝弄影飄香。野橋當日誰栽。前村昨夜先開。雪散珍珠亂篩。多情嬌態。一枝風送香來。雪飛柳絮梨花。梅開玉蕊瓊葩。雲淡簾篩月華。玲瓏堪畫。一枝瘦影窗紗。張小山五段

金蓮萬炬花開。玉梅千樹香來。燈市東風暮靄。彩雲天外。紫簫人倚瑤臺。碧桃花下簾旌。綠楊影裏旗亭。幾處鶯呼燕請。馬嘶芳徑。典衣索做淸明。倚闌月到天心。隔墻風動花陰。一刻良宵萬金。寶箏閒枕。可憐少个知音。月明今夜闌干。云深何處關山。萬里靑天醉眼。倚樓長嘆。柳陰閒殺漁竿。嗈嗈落雁平沙。依依孤鶩殘霞。隔水疏林幾家。小舟如畫。漁歌唱入蘆花。越調。小桃紅

楊西庵八段

碧湖湖上采芙蓉。人影隨波動。涼露沾衣翠綃重。月明中。畫船不載淩波夢。都來一段。紅幢翠蓋。香盡滿城風。滿城煙水月微茫。人倚蘭舟唱。常記相逢若耶上。隔三湘。碧雲望斷空惆悵。美人笑道。蓮花相似。情短藕絲長。采蓮人和采蓮歌。柳外蘭舟過。不管鴛鴦夢驚破。夜如何。有人獨上江樓臥。傷心莫唱。南朝舊曲。司馬淚痕多。碧湖湖上柳陰陰。人影澄波浸。常記年時對花飲。到如今。西風吹斷回文錦。羨他一對。鴛鴦飛去。殘夢蓼花深。玉簫聲斷鳳凰樓。憔悴人別後。畱得啼痕滿羅袖。去來休。樓前風景渾依舊。當初只恨。無情煙柳。不解系行舟。芡花菱葉滿秋塘。水調誰家唱。簾捲南樓日初上。采秋香。畫船穩去無風浪。爲郎偏愛。蓮花顏色。畱住鏡中妝。錦城何處是西湖。楊柳樓前路。一曲蓮歌碧雲暮。可憐渠。畫船不載離愁去。幾番曾過。鴛鴦汀下。笑煞月兒孤。采蓮湖上棹船回。風約湘裙翠。一曲琵琶數行淚。望君歸。芙蓉開盡無消息。晚涼多少。紅鴛白鷺。何處不雙飛。馬東籬四公子宅賦四段

春

畫堂春暖繡幃重。寶篆香微動。此外虛名要何用。醉鄕中。東風喚醒梨花夢。主人愛客。尋常迎送。鸚鵡在金籠。

夏

映簾十二掛珍珠。燕子時來去。午夢燻風在何處。問靑奴。冰敲寶鏗玎璫玉。兀的不勝如。石家爭富。擊破紫珊瑚。

秋

碧紗人歇翠紈閒。覺後微生汗。乞巧樓空夜筵散。襪生寒。靑苔砌上觀銀漢。流螢幾點。井梧一葉。新月曲闌干。

冬

兩軒修竹鳳凰棲。雪壓玲瓏翠。慣得閒人曰髙睡。賴花醫。扶頭枕上多風味。門前怪得。狂風無力。家有辟寒犀。

張小山七段

一城秋雨豆花涼。閒倚平山望。不似年時鏗湖上。錦云香。采蓮人語荷香蕩。西風雁行。淸溪漁唱。吹恨入滄浪。鏗湖一曲水雲寬。鴛錦秋成段。醉舞花間影零亂。夜漫漫。小舟只向西林喚。仙山夢短。長天月滿。玉女駕靑鸞。倚闌花影背東風。暗解淸宵夢。舞扇歌衫與誰共。恨衝衝。一春愁壓眉山重。燈花玉虫。羅屏金鳳。殘月小簾櫳。幾場秋雨老黃花。不管離人怕。一曲哀弦淚雙下。放琵琶。挑燈羞看圍屏畫。聲悲玉馬。愁新羅帕。恨不到天涯。砑金羅扇當花箋。醉艸湘妃怨。曲曲闌干錦屏面。小壺天。花花按舞六幺徧。寒玉響泉。香風深院。明月十三弦。翩翩白鷺伴詩臒。船擊靑山暮。一曲瑤箏寫幽素。夜何如。飛吟亭上神仙路。瓊樓玉宇。白雲紅樹。月冷洞庭湖。一方明月杏花壇。劍气霞光爛。回首蓬萊自長嘆。佩秋蘭。黃精已勾山中飯。勞心又

懶。干名不慣。歸伴野雲閒。楊澹齋題寫韻軒一段

當年相遇月明中。一見情緣重。誰想仙凡隔春夢。杳無蹤。淩風跨虎歸仙洞。今人不見。天孫標致。依舊笑春風。越調。憑闌人

姚牧庵七段

博帶峨冠年少郎。髙髻雲鬟窈窕娘。我文章你艷妝。你一斤咱十六兩。馬上墻頭瞥見他。眼角眉尖拖逗咱。論文章他愛咱。睹妖嬈咱愛他。織就回文停玉梭。獨守銀燈思念他。夢兒裏休啊。覺來時愁越多。宮髻髙盤鋪綠云。仙袂輕飄蘭麝薰。粉香羅帕新。未曾添淚痕。羞對鸞臺梳綠云。兩葉春山眉黛顰。彊將脂粉勻。幾回塡淚痕。寄與多情王子喬。今夜佳期休誤了。等夫人熟睡著。悄聲兒窗外敲。兩處相思無計畱。君上孤舟妾倚樓。這些蘭葉舟。怎裝如許愁。張小山五段

遠水晴天明落霞。古岸漁村橫釣艖。翠簾沽酒家。畫橋吹柳花。二客同遊過虎溪。一徑無塵穿翠微。寸心流水知。小窗明月歸。燈下愁春愁未醒。枕上吟詩吟未成。杏花殘月明。竹根流水聲。鶯羽金衣舒晚風。燕嘴香泥沾亂紅。翠簾花影重。玉人春睡濃。春柳長亭傾酒尊。秋菊東籬灑淚痕。思君不見君。倚門空閉門。中呂。滿庭芳

姚牧庵二段

天風海濤。昔人曾此。酒聖詩豪。我到此閒登眺。日遠天髙。山接水茫茫渺渺。水連天隱隱迢迢。供吟笑。功名事了。不待老僧招。帆收釣浦。煙籠淺沙。水滿平湖。晚來盡灘頭聚。笑語相呼。魚有剩和煙旋煮。酒無多帶月須沽。盤中物。山肴野蔌。且盡葫蘆。無名氏二段

霜天月滿。漁歌江浦。鶴唳林巒。小舟盡日隨煙爨。世味休幹。蘆花被山中冷暖。芰荷裳身上衣冠。無人喚。雞聲不管。髙枕聽鳴湍。疏林暮鴉。聚魚遠浦。落雁寒沙。靑山隱隱夕陽下。遠水蒹葭。鴨頭綠一江浪花。魚尾紅幾縷殘霞。雲帆掛。星河客槎。萬里寄天涯。張小山八段

人生可憐。流光一瞬。華表千年。江山好處追遊徧。古意翛然。琵琶恨靑衫樂天。洞簫寒赤壁坡仙。村酒好溪魚賤。芙蓉岸邊。醉上釣魚船。風波幾場。急疏利鎖。頓解名韁。故園老樹應無恙。夢繞滄浪。伴赤松歸歟子房。賦寒梅瘦卻何郎。溪橋上。東風暗香。浮動昏黃。尋思幾般。圍腰玉瘦。約腕金寬。怕春歸又是春將半。信杳靑鸞。賦離恨花箋短短。散淸愁柳絮漫漫。闌干畔。芳枝綠滿。梅子替心酸。相思故人。釵分恨股。粉印嬌痕。數歸期屈得春纖困。兩地消魂。樓外靑山隱隱。花前紅雨紛紛。天涯近。回頭楚云。新月破黃昏。分飛斷腸。花箋寫恨。粉腕畱香。臨行休倚危樓望。總是淒涼。人去去寒煙樹蒼。馬蕭蕭落日沙黃。牙牀上。相思夜長。翠被夢鴛鴦。愁春未醒。芳心可可。舊友卿卿。乍分飛早是相思病。幾度傷情。思往事銀瓶墜井。賦離懷象管呵冰。人孤另。梅花月明。熬盡短檠燈。西風瘦馬。遙天去雁。落日昏鴉。數前程搯得个歸藏卦。夢到山家。柳下綸竿釣艖。水邊籬落梅花。漁樵話。從頭兒聽他。白髮耐烏紗。營營苟苟。紛紛擾擾。莫莫休休。厭紅塵拂斷歸山袖。明月扁舟。畱幾冊梅詩占手。蓋三間茅屋遮頭。還能夠。牧羊兒肯畱。相伴赤松遊。中呂。普天樂

姚牧庵一段

浙江秋。吳山夜。愁隨潮去。恨與山疊。塞雁來。芙蓉謝。冷雨靑燈讀書捨。待離別怎忍離別。今宵醉也。明朝去也。寧耐些些。張小山二段

白頭新。黃花瘦。長天北斗。明月南樓。吹殘碧玉簫。淚滿靑衫袖。喚起嫦娥爲君壽。舞西風桂子涼秋。百年故侯。千鐘美酒。一片閒愁。鳳釵分。鴛衾另。輕輕離別。小小前程。花開渭水秋。酒盡陽關令。不管佳人愁成病。載琴書畫舸無情。今宵月明。聲沈玉笙。影淡銀燈。中呂。紅繡鞋

貫酸齋三段

東村醉西村依舊。今日醒來日扶頭。直喫得海枯石爛恁時休。將屠龍劍。釣鰲鉤。遇知音都去做酒。雪香蘭髙侵雲鬢。玉靈芝斜捧烏雲。輪靨裏包藏著些粉霜痕。耳垂兒冰雪扌若。小孔兒裏都是玉酥湮。只被這業環兒把他拖逗損。挨著靠著云窗同坐。偎著抱著月枕雙歌。聽著數著愁著怕著早四更過。四更過情未足。情未足夜如梭。天哪。更閏一更妨甚麼。無名氏十段

老夫人寬洪海量。去筵席畱下梅香。不付能今朝恰停當。款款的分開羅帳。慢慢的脫了衣裳。卻原來紙條兒封了褲襠。掏掏拈拈寒賤。偸偸抹抹姻緣。幕天席地枕頭磚。或是廚竈底。馬欄邊。忍些兒卻怕敢气喘。背地裏些兒歡笑。手指兒何曾湯著。只聽得擦擦鞋鳴早來到。又那里挨窗兒聽。倚門兒瞧。把我一个敢心都訁虎了。不付能尋得个題目。點銀燈推看文書。被肉鐵索夫人緊纏住。又使得他煎茶去。又使得他做衣服。到熬得我先睡去。手約開紅羅帳。款擡身擦下牙牀。低歡會共你著銀釒工。輕輕的鞋底兒放。腳不敢把地皮兒湯。又早被這告舌頭門扇兒響。款款的分開羅帳。輕輕的擦下牙牀。栗子皮踏著不提防。驚得膽喪。訁虎得魂揚。便是震天雷不恁響。𨿽是間阻了咱十朝五夜。你根前沒半米兒心別。不付能帶酒的夫人睡著些。休死勢。莫佯斜。直睡到他覺來時回去也。結斜裏焦天撇地。橫枝兒苫眼鋪眉。吉料子三千般兒碎收拾。被窩兒裏閒啷噥。枕頭兒上冷禁持。又是那沒前程的調泛你。背地裏些兒歡愛。對人前怎敢明白。情性的夫人又早撞將來。欄著粉頭。落香腮。喫取他幾紅繡鞋。小妮子頑涎不退。老敲才飽病莫醫。做死的人前諱牀食。也不索便問事。也不索下鉗釒追。對我喫半碗帶冰淩的涼酪水。張小山五段

百五日淸明節假。兩三攢綠暗人家。客子飄零尙天涯。春風輕柳絮。夜雨瘦梨花。綠楊陰誰系馬。綠樹當門酒肆。紅妝映水鬟兒。眼底殷勤座間詩。塵埃三五字。楊柳萬千絲。記年時曾到此。金錯落尊前酒令。玉娉婷樂府新聲。夜深花睡嫩寒生。一圍云錦樹。四面雪芳亭。月斜時人未醒。圓舊夢衾間錦繡。按新聲弦斷箜篌。滿襟離思倦登樓。花寒鸚鵡病。春去杜鵑愁。倚闌人困酒。金蓮步蒼苔小徑。玉鉤垂翠竹閒亭。物換星移暗傷情。遊魚翻凍影。啼鳥犯春聲。落梅香暮景。中呂。喜春來

張小山四段

雁啼秋水移冰柱。蟻泛春波倒玉壺。綠楊花謝燕將雛。人笑語。遊徧賀家湖。落紅小雨蒼苔徑。飛絮東風細柳營。可憐客裏過淸明。不待聽。昨夜杜鵑聲。荷盤敲雨珠千顆。山背披云玉一蓑。半篇詩景費吟哦。芳艸坡。松外采茶歌。收雲斂雨銷金帳。望月瞻星傅粉郎。歡天喜地小紅娘。來要賞。花影過東墻。中呂。山坡羊

馬九臯一段

銷金鍋在。湧金門外。戧金船少欠西湖債。列金釵。捧金臺。黃金難買靑春再。範蠡也曾金鑄來。金。安在哉。人。安在哉。中呂。朝天曲

無名氏一段

亻盡教。便了。爾縱橫鬧。紗籠影裏馬頭髙。早雪擁藍關道。休喜休歡。休煩休惱。只爭个遲共早。比甘羅不小。比太公未老。須有日應心道。薛昂夫二十二段

沛公。大風。也得文章用。卻教猛士嘆良弓。多了遊雲夢。駕馭英雄。能擒能縱。無人出彀中。後宮。外宗。險把炎劉並。子牙。鬢華。才上非熊卦。爭些老死向天涯。只恁垂鉤罷。滿腹天機。天人齊發。武王任不差。用他。討罰。一怒安天下。伍員。報親。多了鞭君忿。可憐懸首在東門。不見包胥恨。半夜潮聲。千年孤憤。錢塘萬馬奔。駭人。怒魂。何似吹簫韻。卞和。抱璞。只合荊山坐。三朝不遇待如何。兩足先遭禍。傳國爭符。傷身行貨。誰教獻與他。切磋。琢磨。何似偸敲破。邵平。不平。楚漢爭秦鼎。將軍便去作園丁。軟了英雄性。瓜苦瓜甜。秦衰秦盛。靑門浪得名。此生。本輕。不是封侯命。假王。气昂。跨下羞都忘。提牌不過一中郎。漂母曾相餉。蒯徹名言。將軍將彊。良弓不早藏。未央。法__________場。險似壇臺上。叔孫。討論。早定君臣分。禮成文武兩班分。舞蹈揚塵順。拔劍爭功。垂紳消忿。方知天子尊。武臣。勇人。也被書生困。丙吉。宰執。燮理陰陽气。有司不問爾相推。人命關天地。牛喘非時。何須畱意。原來養得肥。早知。好喫。殺了供堂食。子陵。價輕。便入劉郎聘。等閒贏得一虛名。賣了先生姓。百尺絲綸。千年髙興。偶然一足橫。帝星。客星。不料天文應。董永。賣身。孝感天心順。誰知織女是天孫。同受爲奴困。自有牛郎。佳期將近。書生休認眞。本因。孝親。不是夫妻分。老萊。戲采。七十年將邁。堂前取水作嬰孩。猶欲雙親愛。東倒西歪。佯啼顚拜。𨿽然稱孝哉。上階。下階。跌殺休相賴。董卓。巨饕。爲惡天須報。一臍然出萬民膏。誰把逃亡照。謀位藏金。貪心無道。誰知沒下梢。好教。火燒。難買棺材料。杜甫。自苦。踏雪尋梅去。吟肩髙聳凍來驢。迷卻前村路。暖閣紅鑪。兒家門戶。玉纖捧綠醑。假如。便俗。也勝窮酸處。洞賓。道人。未到天仙分。嶽陽三醉洞庭春。賣墨無人問。欲斬黃龍。靑蛇猶鈍。純陽能幾分。養眞。煉神。卻被仙姑困。伯牙。韻雅。自與松風話。髙山流水淡生涯。心與琴俱化。欲鑄鐘期。黃金無價。知音人旣寡。亻盡他。爨下。煮了仙鶴罷。則天。攺元。雌了長朝殿。昌宗出入二十年。懷義陰功健。四海淫風。滿朝窯變。關雎無此篇。弄權。妒賢。卻聽梁公勸。孟母。喪夫。教子遷離墓。再遷市井厭屠沽。遷傍芹宮住。如此三遷。房錢無數。方成一大儒。問豬。引取。好辯長於諭。弄玉。度曲。只道吹簫苦。誰知鳳只和鸞孤。吹到聲員處。明月臺空。蕭郎同去。秦王一嘆吁。假如。嫁夫。明白人間住。彩鸞。怕寒。甲帳無人伴。文簫連累墮人間。賣韻供煙爨。誰使思凡。塵緣難斷。羞還玉女班。紫壇。犯姦。誤了朝元限。祿山。玉環。子母腸難斷。何須兵變陷長安。且向宮中亂。趕得三郎。鸞輿逃竄。連云蜀道難。內姦。外反。誤卻霓裳慢。老矣。倦矣。消減盡風雲气。世情嚼蠟爛如泥。不見眞滋味。蝸角虛名。蠅頭微利。便得來眞做的。布衣。袖裏。試屈指英雄輩。好官。也興闌。早勇退身無患。人生六十便宜閒。十載疏狂限。買兩个丫鬟。自拈牙板。一个歌一个彈。醒時節過眼。醉時節破顏。能到此是英雄漢。張小山三段

罷手。去休。已落淵明後。百年心事付沙鷗。更誰是忘機友。洞口漁舟。橋邊村酒。這淸閒何處有。樹頭。錦鳩。花外啼淸晝。夜長。未央。盼殺雞三唱。東華聽漏滿靴霜。卻笑淵明彊。月朗禪牀。風淸鶴帳。夢不到名利場。艸堂。暗香。春到了梅梢上。玉鞭。翠鈿。記馬上昭君面。一梭銀糸泉解冰泉。碎拆驪珠串。雁舞秋煙。鶯啼春院。傷心塞艸邊。醉仙。采箋。寫不盡關山怨。仙呂。醉中天

無名氏四段

料想人如畫。三寸玉無瑕。底樣兒分明印在沙。半折些娘大。著眼柳條兒比下。實實不耍。陰漧時刻兩个桃牙。詠鞋。哀告花箋紙。囑付筆尖兒。筆落花箋寫就詞。都爲風流事。寄與多情艷姿。旣一心無二。偸功夫應付些兒。欲回信難尋紙。就舊簡寫新詞。兩件兒都是牽情事。寄與風流秀士。咱一心無二。斷腸人好處相思。已冷金鸞帳。空暖玉蓮湯。不憶宮中睡海棠。零落在嵬坡上。淚濕東君赭黃。環兒何在。馬嵬千載塵鄕。仙呂。錦橙梅無名氏一段

廝收拾廝定當。越拘束著越荒唐。入門來不帶酒廝禁持。覷不得娘香胡相。恁娘又不是女娘。繡房中不是茶坊。甘不過這不良。喚梅香。快扶入那銷金帳。後集卷一小令

仙呂。後庭花

呂止庵十段

一聲金縷詞。十分金菊卮。金刃分甘蔗。金盤薦荔枝。不須辭。太平無事。正宜沈醉時。相逢飲興狂。兩螯風味長。鮮縷銀絲膾。金錐拆蠣房。透瓶香。經年佳醞。陶陶入醉鄕。風滿紫貂裘。霜合白玉樓。錦帳羔羊酒。山陰雪夜舟。黨家侯。一般乘興。虧他王子猷。西風黃葉疏。一年音信無。要見除非夢。夢回總是虛。夢𨿽虛。猶兀自暫時節相聚。近新來和夢無。西風黃葉稀。南樓北雁飛。妾燈前淚。縫君身上衣。約歸期。淸明相會。雁還也人未歸。六橋煙柳顰。兩峯雲樹分。羅襪移芳逕。華裙生暗塵。冷泉春。賞心樂事。水邊多麗人。碧湖環武林。仙舟出湧金。南國山河在。東風艸木深。冷泉陰。興亡如夢。傷時折寸心。香飄桂子樓。涼生蓮葉舟。落日鴛鴦浦。西風鸚鵡洲。冷泉秋。水西尋寺。題詩憶舊遊。江南春已通。隴頭人未逢。水淺梅橫月。山明雪映松。冷泉冬。烹茶無味。有人錦帳中。塔標南北峯。風聞遠近鐘。佛國三天竺。禪關九里松。冷泉中。水光山色。巖花顚倒紅。仙呂。醉扶歸

呂止軒三段

瘦後因他瘦。愁後爲他愁。早知伊家不應口。誰肯先成就。營勾了人也罷手。喫得我些酩子裏罵低低的咒。頻去教人講。不去自家忙。若得相思海上方。不到得害這些閒魔障。你笑我眠思夢想。只不打到你頭直上。有意同成就。無意大家休。幾度相思幾度愁。風月虛遙授。你若肯時肯不肯時罷手。休把人空拖逗。王和卿一段

我嘴著他油髟狄髻。他背靠著我胸皮。早難道香腮左右偎。則索項窩里長吁气。一夜何曾見他面皮。則是看一宿牙梳背。仙呂。遊四門

無名氏四段

野塘花落杜鵑啼。啼血送春歸。花開不扌棄花前醉。醉裏又傷悲。伊。快活了是便宜。柳綿飛盡綠絲垂。只管送別離。年年折盡依然翠。行客幾時回。伊。快活了是便宜。落紅滿地濕胭脂。遊賞正宜時。呆才料不顧薔薇刺。貪折海棠枝。支。抓破繡裙兒。海棠花下月明時。有約暗通私。不付能等得紅娘至。欲審舊題詩。支。關上角門兒。又二段

前程萬里古相傳。今日果如然。煙波名利𨿽榮顯。何日是歸年。天。杜宇枉熬煎。琴書筆硯作生涯。誰肯戀榮華。有時相伴漁樵話。興盡飲流霞。嗏。不醉不歸家。正宮。黑漆弩

無名氏一段

儂家鸚鵡洲邊住。是一个不識字漁父。浪花中一葉扁舟。睡煞江南煙雨。覺來時滿眼靑山暮。抖擻著綠蓑歸去。算從前錯怨天公。甚也有安排我處。馮海粟七段和前韻

錢塘初夏

錢塘江上親曾住。司馬槱不是村父。縷金衣唱徹流年。幾陣紗窗梅雨。夢回時不見犀梳。燕子又啣春去。便人間月缺花殘。是小小香魂斷處。溪山小景長繩難擊虛名住。傾濁酒好勸鄰父。艸亭前矮樹當門。畫出輕煙疏雨。看燕南陌上紅塵。馬耳北風吹去。一年年月夜花朝。自古取溪山好處。四皓屏

張良更姓把橋住。夜待旦遇个師父。一編書不爲封畱。字字咸陽膏雨。借箸籌滅項興劉。到底學神仙去。待商山四皓還山。再不戀人門險處。逃吳辭楚無家住。解寶劍贈津父。十年間隸越鞭荊。怒捲秋江潮雨。想空城組練三千。白馬素車回去。又逡巡月上波平。暮色在煙光紫處。赤頁肩腰斧登山住。耐的苦是采薪父。亂雲升急澍飛來。拗折靑松遮雨。記年時雪斷溪橋。曉渡前灣歸去。買臣妻富貴來尋。气焰到寒灰冷處。靑衫司馬江州住。月夜笛厭聽村父。甚有傳舊譜琵琶。切切嘈嘈檐雨。薄情郎又

泛茶船。近日又浮梁去。說相逢總是天涯。訴不盡柔腸苦處。才郎於祐咸陽住。是个不識字的田父。禦溝西綠水東流。乍歇長安秋雨。恨匆匆一片題情。紅葉爲誰流去。恰殷勤離得深宮。便得到人間好處。正宮。小梁州

貫酸齋三段

朱顏綠鬢少年郎。都變做白髮蒼蒼。盡教他花柳自芬芳。無心賞。不趁燕鶯忙。麼。東家醉了東家唱。西家再醉何妨。醉的彊。醒的彊。百年渾是醉。三萬六千場。桃花如面柳如腰。他生的且自妖嬈。醉闌乘興會今宵。低低道。無語眼兒瞧。麼。揣著个羞臉兒娘行告。百般的撒吞妝夭。气的我心下焦。空憋懆。莫不姻緣簿上。前世暗勾消。相偎相抱正情濃。爭忍西東。相逢爭似不相逢。愁添重。我則怕畫樓空。麼。垂陽渡口人相送。拜深深暗祝東風。他去的髙掛起帆。則願休吹動。剛畱一宿。天意肯相容。張小山二段

玉壺春水浸晴霞。景物奢華。糸采船歌管間琵琶。靑旗掛。沽酒是誰家。麼。夕陽一帶山如畫。數投林萬點寒鴉。曲水邊。孤山下。遊人歸去。明月管梅花。秋風江上棹孤航。煙水茫茫。白雲西去雁南翔。推篷望。情思滿滄浪。麼。東籬誤約陶元亮。過了重陽。自傷感。何情況。黃花惆悵。空作去年香。正宮。塞鴻秋

鄭徳輝三段

門前五柳侵江路。莊兒緊靠白蘋渡。除彭澤縣令無心做。淵明老子達時務。頻將濁酒沽。識破興亡數。醉時節笑撚著黃花去。雨餘梨雪開香玉。風和柳綫搖新綠。日融桃錦堆紅樹。煙迷苔色鋪靑褥。王維舊畫圖。杜甫新詩句。怎相逢不飲空歸去。金穀園那得三生富。鐵限門枉作千年妒。汨羅江空把三閭污。北邙山誰是千鐘祿。想應陶令杯。不到劉伶墓。怎相逢不飲空歸去。薛昂夫一段

功名萬里忙如燕。斯文一脈微如綫。光陰寸流如電。風霜兩鬢白如練。盡道便休官。林下何曾見。至今寂寞彭澤縣。商調。知秋令

卽梧葉兒。呂止庵四段

心間事。斷腸時。醉墨寫烏絲。千金字。織錦詞。繡鍼兒。不比鶯兒燕子。爲董鍼姑作。相思病。萬種情。幾度海山盟。誰薄倖。誰至誠。更能行。到底如何離影。情如辭。悶似癡。春瘦怯春衣。添憔悴。廢寢食。減腰肢。怎脫厭厭病體。千金字。萬古心。翻作斷腸吟。恩情厚。怨恨深。不知音。誰會重拈繡鍼。爲董鍼姑作。吳克齋四段

春三月。夜五更。孤枕夢難成。香銷盡。花弄影。此時情。辜負了窗前月明。花前約。月下期。歡笑忽分離。相思害。憔悴死。訴與誰。只有天知地知。乜斜害。藥難醫。陡峻惡相思。懊悔自。埋怨你。見面時。說幾句知心話兒。桃花樹。落絳英。和悶過淸明。風才定。雨乍晴。繡鍼停。短嘆長吁幾聲。張小山四段

溯月蘭舟便。歌雲翠袖勤。湖上絕纖塵。瓜剖玻璃甕。酒傾白玉盆。鱠切水晶鱗。醉倒羲皇上人。竹檻敲蒼玉。蕉窗映綠紗。笑語間琵琶。月淡娑婆樹。風香富貴花。俏人家。小小仙鬟過茶。湖山外。楊柳邊。歌舞鏡中天。云軃橫珠鳳。花寒怯繡鴛。露冷濕金蟬。愛月佳人未眠。長空一行雁。老樹幾對鴉。情思滿煙沙。淡淡王維畫。陶令家。脈脈武陵花。何處遊人駐馬。大石。初生月兒

無名氏三段

初生月兒懸太虛。恰似嫦娥鬢上梳。冰輪未滿羨嘆處。漫長吁。離恨苦。冷淸淸鳳只鸞孤。初生月兒一半彎。那一半團圓直恁難。雕鞍去後何日還。挨更闌。淹淚眼。虛檐外憑損闌干。初生月兒明處少。又被浮雲遮蔽了。香消燭滅人靜悄。夜迢迢。難睡著。窗兒外雨打芭蕉。南宮。四塊玉

劉逋齋八段

泛彩舟。攜紅袖。一曲新聲按伊州。尊前更有忘機友。波上鷗。花底鳩。湖畔柳。今日吳。明朝楚。吳楚交爭幾榮枯。試將歷代從頭數。忠孝臣。賢明主。泉下土。看野花。攜村酒。煩惱如何到心頭。紅纓白馬難消受。二頃田。兩隻牛。飽時候。佐國心。拿云手。命裏無時莫彊求。隨緣過得休生受。幾葉綿。幾匹綢。暖時候。利盡收。名先有。得好休時便好休。閒中自有閒中友。門外山。湖上酒。林下叟。衣紫袍。居黃閣。九鼎沈似許由瓢。甘美無味教人笑。棄了官。辭了朝。歸去好。萬丈潭。千尋坎。一綫風濤隔仙凡。識破休被功名賺。無厭心。呆大膽。誰再敢。官況甜。公途險。虎豹重關整威嚴。讎多恩少皆堪嘆。業貫盈。橫禍滿。無處閃。南呂。榦荷葉

劉太保八段

榦荷葉。色蒼蒼。老柄風搖蕩。減了淸香。越添黃。都因昨夜一場霜。寂寞在秋江上。榦荷葉。映著枯蒲。折柄難擎露。藕絲無。倩風扶。待擎無力不承珠。難宿灘頭鷺。根摧折。柄欹斜。翠減淸香謝。恁時節。萬絲絕。紅鴛白鷺不能遮。憔悴損榦荷葉。榦荷葉。色無多。不禁風霜挫。貼秋波。倒枝柯。宮娃齊唱采蓮歌。夢裏繁華過。南髙峯。北髙峯。慘淡煙霞洞。宋髙宗。一場空。吳山依舊酒旗風。兩度江南夢。夜來个。醉如酡。不記花前過。醒來呵。二更過。春衫惹定茨科。拌倒花抓破。榦荷葉。水上浮。漸漸浮將去。跟將你去。隨將去。你問當家中有媳婦。問著不言語。腳兒尖。手兒纖。云髻梳兒露半邊。臉兒甜。話兒粘。更宜煩惱更宜歡。直恁風流倩。南呂。金字經

馬致遠三段

絮飛飄白雪。鮓香荷葉風。且向江頭作釣翁。窮。男兒未濟中。風波夢。一場幻化中。擔頭擔明月。斧磨石上苔。且做樵夫隱去來。柴。買臣安在哉。空巖外。老了棟梁材。夜來西風裏。九天鵬鶚飛。困煞中原一布衣。悲。故人知未知。登樓意。恨無天上梯。吳仁卿十一首

落花風飛去。故枝依舊鮮。月缺終須有再圓。天。月圓人未圓。朱顏變。幾時得重少年。紫檀敲寒玉。綠袍飄敗荷。好个春風藍采和。歌。人生能幾何。乾坤大。小兒休笑他。太平誰能見。萬村桑柘煙。便是風調雨順年。田。綠云無盡邊。窮知縣。日髙猶自眠。這家村醪盡。那家醅甕開。賣了肩頭一擔柴。咍。酒錢懷內揣。葫蘆在。大家提出來。夢中邯鄲道。又來走這遭。須不是山人索價髙。時自嘲。虛名無處逃。誰驚覺。曉霜侵鬢毛。晉時陶元亮。自負經濟才。恥爲彭澤一縣宰。栽。繞籬黃菊開。傳千載。賦一篇歸去來。謝公東山臥。有時攜妓遊。老我崧南畫滿樓。樓外頭。亂峯云錦秋。誰爲壽。綠鬟雙玉舟。今人不飲酒。古人安在哉。有酒無花眼倦開。鼓吹臺。玉人扶下階。妨何礙。靑春不再來。道人爲活計。七件兒爲伴侶。茶藥琴棋酒畫書。世事虛。似艸梢擎露珠。還山去。更燒殘藥鑪。太宗淩煙閣。老子邀月樓。便是男兒得志秋。休。幾人能到頭。杯中酒。勝如關內侯。海棠秋千架。洛陽官宦家。燕子堂深竹映紗。嗏。路人休問他。夕陽下。故宮驚落花。貫酸齋七段

曉來春勻透。西園第一枝。香暖朱簾酒滿卮。思。休歌腸斷詞。關心事。夜闌人靜時。金芽燻曉日。碧風度小溪。香暖金鑪酒滿杯。奇。夜來香透幃。人初睡。玉堂春夢回。蛾眉能自惜。別離淚似傾。休唱陽關第四聲。情。夜深愁寐醒。人孤另。蕭蕭月二更。淚濺描金袖。不知心爲誰。芳艸萋萋人未歸。期。一春魚雁稀。人惟悴。愁堆八字眉。紫簫聲初散。玉鑪香正濃。涼月溶溶小院中。從。別來衾枕空。遊仙夢。一簾梅雪風。輕寒堆翠被。東風暖玉纖。香冷金猊月轉簾。添。蛾眉新淡尖。香收焰。倚窗愁未忺。楚臺雲歸去。待都來三二朝。閒煞東風碧玉簫。簫。寶釵金鳳翹。風流貌。把人來憔悴了。張小山十段

惜花人何處。落紅春又殘。倚徧危樓十二闌。彈。淚痕羅袖斑。江南岸。夕陽山外山。楊柳沙頭樹。琵琶江上舟。雁去衡陽水自流。愁。玉人休倚樓。黃花瘦。曉霜紅葉秋。信遠江南雁。望窮云外山。羅帕香殘粉淚幹。閒。倚徧十二闌。黃花幔。桂香秋雨寒。玉手銀絲膾。翠裙金縷紗。席上相逢可喜煞。插。一枝茉莉花。題詩罷。醉眠沽酒家。六月芭蕉雨。兩湖楊柳風。茶竈詩瓢隨老翁。紅。藕花香座中。笛三弄。鶴鳴來半空。竹枕蘆花被。艸衣荷葉巾。一棹煙波湖上春。眞。神仙身外身。蓬萊近。紫簫吹鳳云。象管鴛鴦字。錦箏鸞鳳絲。何處風流馬上兒。思。那回春暮時。別離事。帶花折柳枝。翠被夢中夢。雁書來處來。秋水芙蓉花又開。猜。愁雲惚玉釵。人何在。月明閒鳳臺。野唱敲牛角。大功懸虎頭。一劍能成萬戶侯。愁。黃沙白髑髏。成名後。五湖尋釣舟。寶鑑殘紅暈。帕羅新淚痕。又見梨花雨打門。因。玉奴心上人。無音信。倚闌看暮云。越調。寨兒令

劉逋齋一段

夜已闌。燈將滅。紗窗外昏擦刺月兒斜。越求和越把个身子兒趄。耳輪兒做死的扯。喫敲才胼定也子怕你悔去也。後集卷二套數一

仙呂。賞花時

楊西庵

秋水粼粼古岸蒼。蕭索疏籬偎短岡。山色日微茫。黃花綻也。妝點馬蹄香。勝葫蘆。見一簇人家入屏帳。竹籬折補苔墻。破設設柴門上張著破网。幾間茅屋。一竿風旆。搖曳掛長江。賺尾。晚風林。蕭蕭響。一弄兒淒涼旅況。見壁指一似桑楡侵著道旁。艸橋崩柱摧梁。唱道向紅蓼灘頭。見个黑足呂的漁翁鬢似霜。靠著那駝腰拗樁。癭纍垂脖項。一鉤香餌釣斜陽。水到湍頭燕尾分。橋掂河梁龍背穩。流水繞孤村。殘霞隱隱。天際褪殘云。麼。客況淒淒又一春。十載區區已四旬。猶自在紅塵。愁眉鎭鎖。白髮又添新。煞尾。腹中愁。心間悶。九曲柔腸悶損。白日傷神猶自輕。到晚來更關情。唱道則聽得玉漏聲頻。搭伏定鮫綃枕頭兒盹。客窗夜永。有誰人存問。二三更睡不得被兒溫。花點蒼苔繡不勻。鶯喚垂楊語未眞。簾幕絮紛紛。日長人困。風暖獸煙噴。麼。一自檀郎共錦衾。再不曾暗擲金錢卜遠人。香臉笑生春。舊時衣衤肯。寬放出二三分。賺煞尾。調養就舊精神。妝點出嬌風韻。將息劃損苔墻玉筍。拂掉了香冷妝奩寶鑑塵。舒開系東風兩葉眉顰。曉妝新。髙綰起烏雲。再不管暖日朱簾鵲噪頻。從今聽鴉鳴不嗔。燈花誰信。一任教子規聲啼破海棠魂。情淚流香淡臉桃。髙髻松云軃鳳翹。鴛被冷鮫綃。收拾煩惱。準備下捱今宵。煞尾。串煙消。銀釒工照。和个瘦影兒無言對著。一自陽臺雲路杳。玉簪折難覓鸞膠。最難熬。更漏迢迢。糸泉帖兒翻騰耳謾搔。愁的是斷腸人病倒。盼煞那負心賊不到。將封寄來書乘恨一時燒。香徑泥融燕語喧。抎檻風微蝶影翻。飛絮擘香綿。嬌鶯時囀。驚起綠窗眠。煞尾。惜花愁。傷春怨。縈系煞多情少年。何處狂遊裊玉鞭。謾教人暗卜金錢。空寫徧翠濤箋。魚雁難傳。似這般白日黃昏怎過遣。靑鸞信遠。紫簫聲轉。畫樓中閒煞月明天。香爇龍涎寶篆殘。簾捲蝦須春畫閒。心事苦相關。春光欲晚。無一字報平安。尾。意無聊。愁無限。花落也鶯慵燕懶。兩地相思會面難。上危樓憑暖雕闌。暢心煩。盼殺人也秋水春山。幾時看寶髻鬅松云亂綰。怕的是樽空酒闌。月斜人散。背銀燈偸把淚珠彈。臥枕著牀染病疾。夢斷魂勞怕飲食。不索請名醫。沈吟了半日。這證候兒敢蹺蹊。麼。滲的寒來恰禁起。忽的渾身如火气逼。厭的皺了雙眉。豁的一會加精細。烘的半晌又昏迷。煞尾。減精神。添憔悴。把我這瘦損龐兒整理。對著那鏡兒裏容顏不認得。呆答孩轉轉猜疑。瘦腰圍。寬盡羅衣。一日有兩三次頻將帶繢兒移。覷了這淹尖病體。比東陽無異。不似俺害相思出落與外人知。麗人春風三月天。準備西園賞禁煙。院宇立秋千。桃花噴火。楊柳綠如煙。麼。倚定門兒語笑喧。來往星眸廝顧戀。比各正當年。花陰柳影。月底共星前。尾。口兒口店。心兒怨。時急難尋輕便。天也似閒愁無處展。蘸霜毫寫滿雲箋。唱道各辦心堅。休教萬里關山靠夢傳。不是雙生自專。小卿緊勸。只休教花殘鶯老了麗春園。只爲多情忒俊雅。月下星前拖逗熬。掩映著牡丹花。潛潛等等。不見劣冤家。麼。今夜相逢打罵咱。忽見人來敢是他。只恐有爭差。咨咨認了。正是那嬌娃。煞尾。悄悄吁。低低話。廝抽抒粘粘掏掏。終是女兒家不慣耍。龐兒不甚掙達。透輕紗。雙乳似白牙。插入胸前緊緊拿。光油油膩滑。顫巍巍拿罷。至今猶自手兒麻。春夜深沈庭院幽。偸訪吹簫鸞鳳友。良月過南樓。昨宵許俺。今夜結綢繆。麼。兩處相思一樣愁。及至相逢卻害羞。則是性兒柔。百般哀告。靦腆不擡頭。煞尾。你溫柔。咱淸秀。本是一對兒風流配偶。咫尺相逢說上手。緊推辭不肯成頭。又不敢久遲畱。只怕你母追求。料想伊家不自由。空耽著悶憂。虛陪了消瘦。不承望剛做了个口兒休。仙呂。翠裙腰

楊西庵

鶯穿細柳翻金翅。遷上最髙枝。海棠零亂飄階址。墮胭脂。共誰同唱送春詞。金盞兒。減容姿。瘦腰肢。繡牀塵滿慵鍼指。眉懶畫。粉羞施。憔悴死。無盡閒愁將甚比。恰如梅子雨絲絲。綠窗愁。有客持書至。還喜卻嗟咨。未委歸期約幾時。先拆破鴛鴦字。原來則是賣弄他風流浪子。誇翰墨。顯文詞。枉用了身心空費了紙。賺尾。總虛脾。無實事。喬問候的言辭怎使。復別了花箋重作念。偏自家少負你相思。唱道再展放重讀。讀罷也無言暗切齒。沈吟了數次。罵你个負心賊堪恨。把一封寄來書都扯做紙條兒。仙呂。翠裙腰纏令

呂止庵

翠裙腰。老來多病逢秋驗。便覺嫩涼添。懶搖紈扇閒紋簞。捲朱簾。晚妝樓外月纖纖。金盞兒。更西風釅。微云斂。黃昏怭漸。暑气消沛。陰晴乍閃。冰魂尙潛。指甲痕芽天生塹。雙簾。又傳宮樣印眉尖。元和令。素娥公案嚴。牛女分緣儉。蒼虯鉤玉控雕檐。翠屏人半掩。彩鸞收鏡入奩奩。霓裳誰再拈。賺尾。昂藏醉臉。桂香襟袖沾。花下心無慊。尊前興未厭。釣銀蟾。瑤臺獨占。立金梯長笑一掀髯。仙呂。八聲甘州

鮮於伯機

江天暮雪。最可愛靑簾。搖曳長杠。生涯閒散。占斷水國漁邦。煙浮艸屋梅近砌。水繞柴扉山對窗。時復竹籬傍。吠犬汪汪。麼。向滿目夕陽影裏。見遠浦歸舟。帆力風降。山城欲閉。時聽戍鼓。羣鴉噪晚千萬點。寒雁書空三四行。畫向小屏間。夜夜停釒工。大安樂。從人笑我愚和戇。瀟湘影裏且妝呆。不談劉項與孫龐。近小窗。誰羨碧油幢。元和令。粳米炊長腰。鯿魚煮縮項。悶攜村酒飲空缸。是非一任講。恣情拍手棹漁歌。髙低不論腔。尾。浪滂滂。水茫茫。小舟斜纜壞橋樁。輪竿蓑笠。落梅風裏釣寒江。王修甫

春閨夢好。柰覺來心情。向人難學。錦屏斜靠。尙離魂脈脈難招。遊絲十丈天外飛。落絮千團風裏飄。似恁這般愁。著甚相熬。六麼徧。自春來到春衰老。簾垂白晝。門掩淸宵。閒庭杳杳。空堂悄悄。此情除是春知道。寂寥。唾窗紗縷兩三條。後庭花煞。無心繡作。空閒卻金剪刀。眉蹙吳山翠。眼橫秋水嬌。正心焦。梅香低報。報道晚妝樓外月兒髙。王嘉甫

鶯花伴侶。效卓氏彈琴。司馬題橋。情深意遠。爭柰分淺緣薄。香箋寄恨紅錦囊。聲斷傳情碧玉簫。都爲可憎他。夢斷魂勞。六麼徧。更身兒倬。龐兒俏。傾城傾國。難畫難描。窄弓弓撇道。澑刀刀淥老。稱霞腮一點朱櫻小。妖嬈。更那堪楊柳小蠻腰。穿窗月。憶雙雙鳳友鸞交。料應咱沒分消。眞眞彼此都相樂。花星兒照。彩雲兒飄。不堤防壞美眾生攪。元和令。謾贏得自己羞。空惹得外人笑。多情卻是不多情。好模樣歹做作。相逢爭似不相逢。有上梢沒下梢。賺尾。那回期。今番約。花木瓜兒看好。舊路髙髙築起界墻。盡今生永不踏著。唱道言許心違。說的誓尋思暢好脫卯。待裝些气髙。難禁腳拗。不由人又走了兩三遭。石子章

天涯羈旅。記斷腸南陌。回首西樓。許多時節。冷落了酒令詩籌。腰圍似沈不耐春。鬢髮如潘那更秋。無語細沈吟。心緒悠悠。混江龍。十年往事。也曾一夢到揚州。黃金買笑。紅錦纏頭。跨鳳吹簫三島客。抱琴攜劍五陵遊。風流。羅幃畫燭。彩扇銀鉤。六麼徧。爲他迆逗。咱扌閏就。更兩情廝愛。同病相憂。前時喞口畱。今番抹。急料子心腸天生透。追求。沒誠實誰道不自由。元和令。外頭花木瓜。裏面鐵豌豆。橫琴彈徹鳳凰聲。兩厭難上手。當初說盡海山盟。一星星不應口。賺尾。洛陽花。宜城酒。那說與狂朋怪友。水遠山長憔悴也。滿靑衫兩淚交流。唱道事到如今。收了荸籃罷了斗。那些兒自羞。二年三歲。不承望空澑澑了會眼兒休。彭壽之

平生放蕩。俏倬聲名。喧滿平康。少年場上。只恐舌劍唇槍。機謀主仗風月景。局斷經營旖旎鄕。回首數年間。多少疏狂。混江龍。知音幸遇。不由人重上欠排場。花朝月夜。酒肆茶坊。相見十分相敬重。廝看承無半點廝提防。風流事贊之雙美。悔則俱傷。元和令。合著兩會家。相逢一合相。憐新棄舊短因緣。彊中更有彊。偸方覓便俏家風。當行識當行。賺尾。一片至誠心。萬種風流相。非是俺著迷過獎。燕子鶯兒知幾許。據風流不類尋常。唱道好處難忘。花有幽情月有香。想著尊前伎倆。枕邊模樣。不思量除是鐵心腸。又

杯中酒冷。鼎內香銷。臺上燈昏。夜間人靜。書齋中早掩重門。愁靠芙蓉繡枕邊。悶擁鮫綃錦被空。思想意中人。年少芳溫。醉中天。一點朱唇嫩。八字柳眉顰。寶髻髙梳楚岫云。蓮臉施朱粉。包彈處全無半分。可人意風韻。見他時忽的消魂。賺尾。爲他嬌。因他俊。迆逗的俺行癡立盹。便得後冤家行頻覷恃。偸工夫短命行溫存。是費了些精神。一夜歡娛正了本。他於咱意親。俺於他心順。不由人終日腳兒勤。又

芳菲過眼。向玉砌雕闌。翠落紅翻。都來一段。新愁舊恨相煩。簾垂永日人乍別。門掩東風花又殘。無語問春歸。天上人間。六麼徧。恨歸期晚。尋芳懶。倚徧闌干。盼煞雕鞍。佳音越慳。啼淚不幹。生捱厭厭相思恨。愁煩。悶來獨把繡牀攀。元和令。謾將龜卦揭。空把雁書盼。料他雲雨興闌珊。天涯何日還。重衾猶怯五更寒。悶愁心上攢。後庭花。瘦來金縷寬。空將寶鏡看。髻綰雙鬟亂。眉顰八字彎。最心煩。花開庭院。子規啼數番。尾。問長安。隔關山。別郎容易見郎難。淸明過也。鷓鴣聲裏畫樓閒。仙呂。點絳唇

辭朝。不忽麻平章

寧可身臥糟丘。賽彊如命懸君手。尋幾个知心友。樂以忘憂。願作林泉叟。混江龍。布袍寬袖。樂然何處謁王侯。但尊中有酒。身外無愁。數著殘棋江月曉。一聲長嘯海門秋。山間深住。林下隱居。淸泉濯足。彊如閒事縈心。淡生涯一味誰參透。艸衣木食。勝如肥馬輕裘。油葫蘆。𨿽住在洗耳溪邊不飲牛。貧自守。樂閒身翻作抱官囚。布袍寬褪拿云手。玉簫占斷談天口。吹簫訪伍員。棄瓢學許由。野雲不斷深山岫。誰肯官路裏半途休。天下樂。明放著伏事君王不到頭。休休。難措手。遊魚兒見食不見鉤。都只爲半紙功名一筆勾。急回頭兩鬢秋。那吒令。誰待似落花般鶯朋燕友。誰待似轉燈般龍爭虎鬥。你看這迅指間鳥飛兔走。假若名利成。至如田園就。都是些去馬來牛。鵲踏枝。臣則待醉江樓。臥山丘。一任教談笑虛名。小子封侯。臣向這仕路上爲官倦首。枉塵埋了錦帶吳鉤。寄生艸。但得黃雞嫩。白酒熟。一任教疏籬墻缺茅庵漏。則要窗明炕暖蒲團厚。問甚身寒腹飽麻衣舊。飲仙家水酒兩三甌。彊如看翰林風月三千首。村裏迓鼓。臣離了九重宮闕。來到這八方宇宙。尋幾个詩朋酒友。向塵世外消磨白晝。臣則待領著紫猿。攜白鹿。跨蒼虯。觀著山色。聽著水聲。飲著玉甌。倒大來省气力如誠惶頓首。元和令。臣向山林得自由。比朝市內不生受。玉堂金馬間瓊樓。控朱簾十二鉤。臣向艸庵門外見瀛洲。看白雲天盡頭。上馬嬌。但得个月滿舟。酒滿甌。則待雄飲醉時休。紫簫吹斷三更後。暢好是休。孤鶴唳一聲秋。遊四門。世間閒事掛心頭。惟酒可忘憂。非是微臣常戀酒。嘆古今榮辱。看興亡成敗。則待一醉解千愁。後庭花。揀溪山好處遊。向仙家酒旋。會三島十洲客。彊如宴公卿萬戶侯。不索你問緣由。把玄關泄漏。這簫聲世間無。天上有。非微臣說彊口。酒葫蘆掛樹頭。打魚船纜渡口。柳葉兒。則待看山明水秀。不戀您市曹中物穰人稠。想髙官重職難消受。學耕耨。種田疇。倒大來無慮無憂。賺尾。旣把世情疏。感謝君恩厚。臣怕飲的是黃封禦酒。竹杖芒鞋任意畱。揀溪山好處追遊。就著這曉云收。冷落了深秋。飲徧金山月滿舟。那其間潮來的正悠。船開在當澑。臥吹簫管到揚州。仙呂。祆神急

白無咎

綠陰籠小院。紅雨點蒼苔。誰想東君。也是人間客。縱分連理枝。謾解合歡帶。傷春早是心地窄。愁山和悶海。暢會栽排。六麼徧。更別離怨。風流債。雲歸楚岫。月冷秦臺。當時眷愛。如今阻隔。準備從今因他害。傷懷。冷淸淸日月怎生捱。元和令。鸞交何日重。鴛夢幾時再。淸明前後約歸期。到如今牡丹開。空等待翠屏香裏掩東風。鋪陳下愁境界。賺尾。無情子規聲更哀。暢好明白。旣道不如歸去。看你幾聲兒攛掇得那人來。後集卷三套數三

正宮。月照庭

無名氏

老足秋容。落日殘蟬暮霞。歸來雁落平沙。水迢迢。煙淡淡。露濕蒹葭。飄紅葉。噪晚鴉。麼。古岸蒼蒼。寂寞漁村數家。茶船上那个嬌娃。擁鴛衾。欹珊枕。情緒如麻。愁難盡。悶轉加。六麼序。記當時。枕前話。各指望永同歡洽。事到如今兩離別。褪羅裳憔悴因他。休休自家緣分淺。上心來淚濕羅帕。想薄情鎭日迷歌酒。近新來頓阻鱗鴻。京師裏戀煙花。麼。哭啼啼自咒罵。知他是憶念人麼。驀聞船上撫琴聲。遣蘇卿無語嗟呀。分明認得雙解元。出蘭舟繡鞋忙屣。乍相逢欲訴別離話。惡恨酒醒馮魁。驚夢杳無涯。鴛鴦兒煞。覺來時痛恨半霎。夢魂兒依舊在蓬窗下。故人不見。滿江明月浸蘆花。正宮。六麼令

呂侍中

華亭江上。煙淡淡艸萋萋。浮光萬頃。長篙短棹一蓑衣。終日向船頭上穩坐。來往故人稀。綸竿收罷。輪拋香餌。个中消息有誰知。麼。說破眞如妙理。惟恐露玄機。春夏秋冬。披星戴月守寒溪。一點殘星照水。上下接光輝。素波如練。東流不住。錦鱗不遇又空回。尾。謾傷嗟。空勞力。欲說誰明此理。千尺絲綸直下垂。一波動萬波相隨。唱道難曉幽微。且恁陶陶度浮世。水寒煙冷。小魚兒難釣。滿船空載月明歸。正宮。端正好

無名氏

本是對美甘甘錦堂歡。生紐做愁切切陽關怨。恰離了鶯花寨。早來到野水平川。急煎煎千里把程途踐。景蕭蕭宜寫在幃屏面。滚繡球。動羈懷的是淅零零暮雨晴。惱人腸的是日遲遲春晝暄。感離情的是嬌滴滴弄喉舌啼鶯語燕。舞飄飄亂紛紛柳絮飛綿。嘆浮生的是艸萋萋際碧天。綠茸茸柳帶煙。流盡年光的是兀良響潺潺碧澄澄皺玻璃楚江如練。斷送行人的是忔登登鞭羸馬行色淒然。猛想起醉醺醺昨宵歡會知多少。陡恁的冷淸淸今日淒涼有萬千。情默默無言。倘秀才。莫不是黃司理緣薄分淺。多管是雙通叔時乖運蹇。小卿你再不向秦樓動管弦。彩鶯回舞鏡。靑鳥罷銜箋。兀良不遠。脫布衫。不行動則管裏熬煎。休停待莫得俄延。側著耳聽沈沈半晌。訁虎得我那膽寒心戰。醉太平。原來是昏鴉噪暮天。落雁叫沙邊。猛聽得隔江人喚渡頭船。啼紅的是杜鵑。我則見撲簌簌淚濕殘妝面。將風流秀士莫畱戀。生忔察拆散了並頭蓮。則爲他多情的業冤。尾。三杯別酒肝腸斷。一曲陽關離恨添。我上車兒倦向前。他上雕鞍懶贈鞭。比各無言雨淚漣。各辦堅心石也穿。兩處相思情意牽。遙望見車兒漸漸的遠。古洪劉時中二套

眾生靈遭磨障。正值著時歲饑荒。謝恩光拯濟皆無恙。編做本詞兒唱。滚繡球。去年時正插秧。天反常。那里取若時雨降。旱魃生四野災傷。谷不登。麥不長。因此萬民失望。一日日物價髙漲。十分料鈔加三倒。一斗粗糧折四量。煞是淒涼。倘秀才。殷實戶欺心不良。停塌戶瞞天不當。吞象心腸歹伎倆。谷中添秕屑。米內插粗糠。怎指望他兒孫久長。滚繡球。甑生塵老弱饑。米如珠少壯荒。有金銀那里每典當。盡枵腹髙臥斜陽。剝楡樹餐。挑野菜嘗。喫黃不老勝如熊掌。蕨根粉以代餱糧。鵝腸苦菜連根煮。荻筍蘆蒿帶葉口莊。則畱下杞柳株樟。倘秀才。或是捶麻柘稠調豆漿。或是煮麥麩稀和細糠。他每早合掌擎拳謝上蒼。一个个黃如經紙。一个个瘦似豺狼。塡街臥巷。滚繡球。偸宰了些闊角牛。盜斫了些大葉桑。遭時疫無棺活葬。賤賣了些家業田莊。嫡親兒共女。等閒參與商。痛分離是何情況。乳哺兒沒人要撇入長江。那里取廚中剩飯杯中酒。看了些河裏孩兒岸上娘。不由我不哽咽悲傷。倘秀才。私牙子船灣外港。行過河中宵月朗。則發迹了些無徒米麥行。牙錢加倍解。賣面處兩般裝。昏鈔早先除了四兩。滚繡球。江鄕相。有義倉。積年系稅戶掌。借貸數補答得十分停當。都侵用過將官府行唐。那近日勸糶到江鄕。按戶口給月糧。富戶都用錢買放。無實惠盡是虛樁。充饑畫餅誠堪笑。印信憑由卻是謊。快活了些社長知房。伴讀書。磨滅盡諸豪壯。斷送了些閒浮浪。抱子攜男扶筇杖。尪羸傴僂如蝦樣。一絲好气沿途創。淚汪汪。貨郎。見餓莩成行街上。乞出攔門斗搶。便財主每也懷金鵠立待其亡。感謝這監司主張。似汲黯開倉。披星戴月熱中腸。濟與糶親臨發放。見孤孀疾病無歸向。差醫煮粥分廂巷。更把贓輸錢分例米多般兒區處的最優長。眾饑民共仰。似枯木逢春。萌芽再長。叨叨令。有錢的販米谷置田莊添生放。無錢的少過活分骨肉無承望。有錢的納寵妾買人口偏興旺。無錢的受饑餒塡溝壑遭災障。小民好苦也麼哥。小民好苦也麼哥。便秋收鬻妻賣子家私喪。三煞。這相公愛民憂國無偏黨。發政施仁有激昂。卹老憐貧。視民如子。起死回生。扶弱摧彊。萬萬人感恩知徳。刻骨銘心。恨不得展艸垂韁。覆盆之下。同受太陽光。二。天生社稷眞卿相。才稱朝廷作棟梁。這相公主見宏深。秉心仁恕。治政公平。愷悌慈祥。可與蕭曹比並。伊傅齊肩。周召班行。紫泥宣詔。花櫬馬蹄忙。一。願得早居玉筍朝班上。佇看金甌姓字香。入闕朝京。攀龍附鳳。和鼎調羹。論道經邦。受用取貂蟬濟楚。衮繡崢嶸。珂珮丁當。普天下萬民樂業。都知是前任繡衣郎。尾聲。相門出相前人獎。官上加官後代昌。活被生靈恩不忘。粒我烝民徳怎償。父老兒童細較量。樵叟漁夫曹論講。共說東湖柳岸旁。那里淸幽更舒暢。靠__________著云卿蘇圃場。與徐孺子流芳挹淸況。蓋一座祠堂人供養。立一統碑碣字數行。將徳政因由都載上。使萬萬代官民見時節想。前人

旣官府甚淸明。采輿論聽分訴。據江西劇郡洪都。正該省憲親臨處。願英俊開言路。滚繡球。庫藏中鈔本多。貼庫每獘怎除。縱關防任誰不顧。壞鈔法恣意彊圖。都是無廉恥賣買人。有過犯駔儈徒。倚仗著幾文錢百般胡做。將官府覷得如無。則這素無行止喬男女。都整扮衣冠學士夫。一个个膽大心粗。倘秀才。堪笑這沒見識街市匹夫。好打那好頑劣江湖伴侶。旋將表徳官名相體呼。聲音多廝稱。字樣不尋俗。聽我一个个細數。滚繡球。糶米的喚子良。賣肉的呼仲甫。做皮的是仲才邦輔。喚淸之必定開沽。賣油的喚仲明。賣鹽的稱士魯。號從簡是采帛行鋪。字敬先是魚鮓之徒。開張賣飯的呼君寶。磨面登羅底叫徳夫。何足云乎。倘秀才。都結義過如手足。但聚會分張耳目。探聽司縣何人可共處。那問他無根腳。只要肯出頭顱。扛扶著便補。滚繡球。三二百錠費本錢。七八下裏去榦取。詐捏作曾編捲假如名目。偸俸錢表裏相符。這一个圖小倒。那一个苟俸祿。把官錢視同己物。更狠如盜跖之徒。官攢庫子均攤著要。弓手門軍那一个無。試說這廝每貪污。倘秀才。提調官非無法度。爭柰蠹國賊操心太毒。從出本處先將科鈔除。髙低還分例。上下沒言語。貼庫每他便做了鈔主。滚繡球。且說一季中事例錢。開作時各自與。庫子每隨髙低預先除去。軍百戶十錠無虛。攢司五五拿。官人六六除。四牌頭每一名是兩封足數。更有合干人把門軍弓手殊途。那里取官民兩便通行法。赤緊地賄賂單宜左道術。於汝安乎。倘秀才。爲甚但開庫諸人不伏。倒籌單先須計咒。苗子錢髙低隨著鈔數。放小民三二百。報花戶一千餘。將官錢陪出。滚繡球。一任你叫得昏。等到午。佯呆著不瞅不覷。他卻整塊價捲在包袱。著纖如晃庫門。興販的論百價數。都是眞揚州武昌客旅。窩藏著家裏安居。排的文語呼爲繡。假鈔公然喚做殊。這等兒三七價明估。倘秀才。有揭字駝字襯數。有背心剜心異呼。有鈔腳頻成印上字模。半邊子兀自可。捶作鈔甚胡突。這等兒四六分價喚取。滚繡球。赴解時獘更多。作下人就做夫。檢塊數幾曾詳數。止不過得南新吏貼相符。那問他料不齊。數不足。連櫃子一時扛去。怎教人心悅誠服。自古道人存政舉思他前輩。到今日法出姦生笑煞老夫。公道也私乎。倘秀才。比及燒昏鈔先行擺布。散夫錢僻靜處俵與。暗號兒在燒餅中間覷有無。一名夫半錠。社長總收貯。燒得過便吹笛擂鼓。塞鴻秋。一家家傾銀注玉多豪富。一个个烹羊挾妓誇風度。撇摽手到處稱人物。妝旦色取去爲媳婦。朝朝寒食春。夜夜元宵暮。喫筵度喚做賽堂食。受用盡人間福。呆骨朵。這賊每也有難堪處。怎禁他彊盜每追逐。要飯錢排日支持。索賫發無時橫取。柰表裏通同做。有上下交徵去。眞乃是源淸流亦淸。休今後人除獘不除。脫布衫。有聰明正直嘉謨。安得不剪其繁蕪。成就了閭閻小夫。壞盡了國家法度。小梁州。這廝每玩法欺公膽气粗。恰便似餓虎當途。二十五等則例盡皆無。難著目。他道陪鈔待何如。麼。一等無辜被害這羞辱。廝攀指一地裏胡突。自有他。通神物。見如今虛其府庫。好教他鞭背出虫蛆。十二月。不是我論黃數黑。怎禁他惡紫奪朱。爭柰何人心不古。出落著馬牛襟裾。口將言而囁嚅。足欲進而趑趄。堯民歌。想商鞅徙木意何如。漢國蕭何斷其初。法則有準使民服。期於無刑佐皇圖。說與當途。無毒不丈夫。爲如如把平生誤。耍孩兒十三煞。天開地辟由盤古。人物才分下土。傳之三代幣方行。有刀圭泉布從初。九府圜法俱周制。三品堆金乃漢圖。止不過作貿易通財物。這的是黎民命脈。朝世權術。十二。蜀寇瑊交子行。宋眞宗會子舉。都不如當今鈔法通商賈。配成五對爲官本。工墨三分任倒除。設制久無更故。民如按堵。法比通衢。十一。已自六十秋楮幣行。則這兩三年法度沮。被無知賊子爲姦蠹。私更徹鏝心無愧。那想官有嚴刑罪必誅。忒無忌憚無憂懼。你道是成家大寶。怎想是取命官符。十。窮漢每將綽號稱。把頭每表徳呼。巴不得登時事了乾回付。向庫中鉆刺眞彊盜。卻不財上分明大丈夫。壞盡今時務。怕不你人心姦巧。爭念有造物乘除。九。面見乘孛模樣哏。扭蠻腰禮儀疏。不疼錢一地裏胡分付。宰頭羊日日羔兒會。沒手盞朝朝仕女圖。怯薛回家去。一个个欺淩親戚。眇視鄕閭。八。沒髙低妾與妻。無分限兒共女。及時打扮珠玉。雞頭般珠子緣鞋口。火炭似眞金裏腦梳。服色例休題取。打扮得怕不賽夫人樣子。脫不了市輩規模。七。他那想赴京師關本時。受官差在旅途。耽驚受怕過朝暮。受了五十四站風波苦。虧殺數百千程遞運夫。哏生受哏擔負。廣費了些首思分例。倒換了些沿途文書。六。倒省庫中將官本收得疏虞。朱鈔足那時才得安心緒。常想著半江春水翻風浪。愁得一夜秋霜染鬢須。歷重難博得个根基固。少甚命不快遭逢賊寇。霎時間送了身軀。五。論宣差淸如酌貪泉吳隱之。廉似還桑椹趙判府。則爲忒慈仁。反被相欺侮。每持大體諸人服。若說私心半點無。本棟梁材若早使居朝輔。肯蘇民瘼。不事苞苴。四。急宜將法變更。但因循獘若初。嚴刑峻法休輕恕。則這二攢司過似蛇吞象。再差十大戶猶如插翅虎。一半兒弓手先芟去。合干人同知數目。把門軍切禁科需。三。提調官免罪名。鈔法房選吏胥。攢典俸多的路吏差著做。廉能州吏從新點。貪濫軍官合減除。住倉庫無升補。從今倒鈔。各分行鋪。明寫坊隅。二。逐戶兒編楷成料例來。各分旬將勘合書。逐張兒背印拘鈐住。卽時支料還原主。本日交昏入庫府。另有細說直到起解時才方取。免得他撐船小倒。提調官封鎖無虞。一。緊拘收在庫官。切關防起解夫。鈔面上與官攢俱各親標署。庫官但該一貫須黥配。庫子折莫三錢便斷除。滿百錠皆抄估。捶鈔的揭剝的不怕他人心似鐵。小倒的興販的明放著官法如鑪。尾。忽靑天開眼覷。這紅巾合命殂。且舉其网。若不怕傷時務。他日陳言終細數。南呂。一枝花

關漢卿

輕裁蝦萬須。巧織珠千串。金鉤光錯落。繡帶舞蹁躚。似霧非煙。妝點就深閨院。不許那等閒人取次展。搖四壁翡翠濃陰。射萬瓦琉璃色淺。梁州。富貴似侯家紫帳。風流如謝府紅蓮。鎖春愁不放雙飛雁。綺窗相近。翠戶相連。彫櫳相映。繡幙相牽。拂苔痕滿砌楡錢。惹楊花飛點如綿。愁的是抹回廊暮雨蕭蕭。恨的是篩曲檻西風翦翦。愛的是透長門夜月娟娟。淩波殿前。碧玲瓏掩映湘妃面。沒福怎能勾見。十里揚州風物妍。出落著神仙。尾。恰便似一池秋水通宵展。一片朝云盡日懸。你个守戶的先生肯相戀。煞是可憐。則要你手掌兒裏奇擎著耐心兒捲。贈朱簾秀。亢文苑

名髙唐國盤。色壓陳亭榭。霞光侵趙璧。瑞靄賽隋珠。無半點兒塵俗。不比尋常物。世間總不如。莫誇談天上飛瓊。休賣弄人間美玉。梁州。希罕似朱崖瑪瑙。值錢如北海珊瑚。忒玲瓏性格兒通古今。論淸潔是有。瑕疵全無。溫柔似粉。滑膩如酥。則要你汝陽齋韞匱藏諸。不管你麗春園待價沽諸。若做个玉盆兒必定團圓。做个玉簫管決知音律。做个玉鏡臺雅稱妝梳。堪人。愛護。那些兒斷盡人腸處。更那堪吳香馥。只恐旁人認做珷。索別卞个虛實。尾。遠藏崑頂千峯古。髙出荊山萬倍餘。姓卞的先生識眞玉。休道刖了他二足。一身兒與他做主。至死也懷中抱不足。爲玉葉兒作。奧惇周卿

年深馬骨髙。塵慘貂裘敝。夜長鴛夢短。天闊雁書遲。急覓歸期。不索尋名利。歸心緊歸去疾。恨不得裊斷鞭梢。豈避千山萬水。梁州。龜卦何須再卜。料燈花已報先知。並程途不甫能來到家內。見庭間小院。門掩昏閨。碧紗窗悄。斑竹簾垂。將个櫳門兒款款輕推。把一个可喜娘臉兒班回。急驚列半晌荒唐。慢朦騰十分認得。呆答孩似醉如癡。又嗔。又喜。共攜素手歸蘭捨。半含笑半擎淚。些兒春情雲雨罷。各訴別離。尾。我道因思翠袖寬了衣袂。你道是爲盼雕鞍減了玉肌。不索教梅香鑑憔悴。向碧紗幮帳底。翠幃屏影裏。廝著香腮去鏡兒比。遠歸。無名氏

鬢鬟梳綠云。肌瘦消紅玉。蛾眉顰翠黛。粉臉墮珍珠。徧灑東風。亂落梨花雨。低頭長嘆吁。長嘆罷羅帕頻淹。都盡千絲萬縷。梁州。愁怨恨還如堆積。舊精神不似當初。自從萬里人南去。塵濛錦瑟。帳漫流蘇。香焚寶鼎。酒冷金壺。對靑鸞不待妝梳。到黃昏著甚支吾。怕的是照閒庭月色朦朧。倦的是透珠簾花香馥鬱。愁的是印紗窗竹影扶疏。自心黯忖。悔當時錯發送上陽關路。聽唱到第三句。總是離人斷腸曲。搔首踟躕。梧桐樹。剛道聲才郎身去心休去。他攬與俺回挽得千條柳難系雕鞍住。到如今百艸枯風吹得紅葉舞。正值著秋天暮。感皇恩。呀骨刺刺風透紗幮。吉丁當漏滴銅壺。薄設設被兒單。昏昏慘慘燈兒暗。瘦壓壓影兒孤。思伊受苦。偏俺負你何辜。從春去。因應舉。戀皇都。采茶歌。他去了半年餘。閃得我受孤獨。羅幃寂寞故人無。寒雁來時音信杳。雁還歸去亦無書。尾。知他是誰家月館風停宿。何處山村野店居。錦堂春翻做陽關路。多情弄玉。若見吹簫伴侶。慢慢的說俺從前受過的苦。亢文苑

春風眼底私。夜月心間事。王簫鸞鳳曲。金簍鷓鴣詞。燕子鶯兒。殢殺尋芳使。合歡連理枝。我爲你盼望煞楚雨湘雲。耽閣了朝經暮史。梁州。你爲我堆寶髻羞盤鳳翅。淡朱唇懶注胭脂。東君有意偸窺視。翠鸞尋夢。采扇題詩。花箋寫恨。錦字傳詞。包藏著無限相思。思量煞可意人兒。幾時看靠紗窗偸轉秋波。幾時見整云髻輕舒玉指。幾時看倚東風笑撚花枝。新婚。燕爾。到如今拋閃得人獨自。你那點至誠心有誰似。休把那山海盟言不勾思。相會何時。尾。斷腸詞寫就龍蛇字。疊做个同心方勝兒。百拜嬌姿謹傳示。間別了許時。這關心話兒。盡在這殢雨尢雲半張兒紙。無名氏二套

臉如百艸霜。唇注松煙墨。眼橫潭底水。牙染金泥。烏玉如肌。眉不顯春山翠。似葡萄好乳垂。若不是薄荷煎每日充饑。瀆牙藥逐朝漱洗。梁州。我子道克剌張回回姊妹。卻原來是大洪山三聖姨姨。猛回頭錯認做砂鍋底。只合去燒窯淘炭。漆碗燻杯。怎生去迎新送舊。賣笑求食。便是塊黑砂糖有甚希奇。便是塊試金石難辧髙低。莫不寨兒中書下的靈符。莫不是房兒中描來的黑鬼。莫不是酒樓前貼下鍾馗。這妮子幼年間充著壬癸。生長在烏衣國。靠定門簾不動衣。百般的辧不得容儀。尾。不索你分星擘雨顯名兒喚。路上行人口勝碑。這娘子罵得他都易。淚滴下些黑汁。腳踢起些炭气。吁得靑銅鏡兒黑。嘲黑妓。又

七寶羅漢身。八難觀音像。玉樓巢翡翠。誰教你金殿鎖鴛鴦。蕭寺裏蝶亂蜂狂。玉溪館靑樓巷。緣得五臺山傅粉郎。小和尙久等鶯娘。老亞仙風魔了志廣。梁州。常則是金斗郡雙生和小卿。幾曾見麗春園蘇氏和都剛。被个老妖精狐媚了唐三藏。一个供佛的柳翠。伴著个好色東堂。鐘樓鼓閣。便做了待月西廂。丑禪師寵定个天香。笑吟吟攜手相將。鳳幃中路柳參禪。鴛帳底煙花聽講。看門兒虧煞金剛。暗想。這場。出家兒招攬喬公狀。你也不是淸淨僧。眞乃是莽和尙。當了袈裟做一場。豈怕人聲揚。尾。十年功業難修養。取得个年老妖精復落娼。臥兔當來受災障。常把三門緊關上。那妮子僧房中叫。反教你削了發的耆卿後院裏攘。嘲僧。孫叔順

不戀蝸角名。豈問蠅頭利。世情看冷暖。人面逐髙低。閒是閒非。僻掉的都伶俐。百年身圖畫裏。本待要快活逍遙。情願待休官罷職。梁州。誰待想錦衣玉食。甘心守淡飯黃齏。向林泉選一答兒淸幽地。閒時一曲。悶後三杯。柴門艸戶。茅舍疏籬。守著咱稚子山妻。伴著幾个故友相識。每日價笑吟吟談古論今。閒遙遙遊山玩水。樂陶陶下象圍棋。早起。晚夕。喫醉了重還醉。嘆白髮緊相逼。百歲光陰能有幾。快活了是便宜。煞尾。都則是兩輪日月搬興廢。一合乾坤洗是非。直宿到紅日三竿偃然睡。那些兒況味誰知。一任鶯啼喚不起。後集卷四套數三

越調。鬥鵪鶉三套吳仁卿

天气融融。和風習習。花發南枝。冰銷岸北。慶賀新春。滿斟玉液。朝禁闕。施拜禮。舞蹈揚塵。山呼萬歲。紫花兒序。托賴著一人有慶。五穀丰登。四海無敵。寒來暑往。兔走烏飛。節令相催。答賀新正聖節日。願我皇又添一歲。丰稔年華。太平時世。小桃紅。官淸法正古今稀。百姓安無差役。戶口增添盜賊息。路不拾遺。托賴著萬萬歲當今帝。狼煙不起。干戈永退。齊賀凱歌回。慶元貞。先收了大理。後取了髙麗。都收了偏邦小國。一統了江山社稷。麼。太平無事罷徵旗。祝延聖壽做筵席。百官文武兩班齊。歡喜無盡期。都喫得醉如泥。禿廝兒。光祿寺瓊漿玉液。尙食局禦膳堂食。朝臣一發呼萬歲。祝聖壽。慶官裏。進金杯。聖藥王。大殿裏。設宴會。教坊司承應在丹墀。有舞的。有唱的。有鳳簫象板共龍笛。奏一派樂聲齊。尾。願吾皇永坐在皇宮內。願吾皇永掌著江山社稷。願吾皇永穿著飛鳳赭黃袍。願吾皇永坐著萬萬載盤龍亢金椅。又

棄職休官。張良範蠡。拜辭了紫綬金章。待看靑山綠水。跳出虎狼叢中。不入麒麟畫裏。想爵祿髙。性命危。一个个捨生忘死。爭宣競敕。紫花兒序。您都待重裀而臥。列鼎而食。不如我拂袖而歸。急流中勇退。見賢思齊。當日个寧武子左丘明孔仲尼。邦有道則仕。邦無道則廢。齊魏裏使煞个孫龐。殷商中餓殺了夷齊。鬼三臺。看了些英雄休爭閒气。爲功名將命虧。笑豫讓。嘆釒且麑。待圖个甚的。論功勞勝似燕樂毅。論才學不如晉李儀。常言道才廣妨身。官髙害己。聖藥王。我如今近七十。恰才得。方知道老而不死是爲賊。指鹿爲馬。喚鳳作雞。葫蘆今後大家提。想誰別辧个是和非。調笑令。爲甚每日醉如泥。除睡人間總不知。戒之在得因何意。老不必爭名奪利。黃金垛到北斗齊。也跳不出是處輪回。聖藥王。赤緊的烏緊飛。兔緊催。暫時相賞莫相違。菊滿籬。酒滿杯。當喫得席前花影坐間移。白髮故人稀。尾。想當日子房公會覓全身計。一个識藏弓便抽頭的範蠡。歸山去的待看翠巍巍千丈嶺頭云。歸湖的待看綠湛湛長江萬頃水。又。元宵。聖主寬仁。堯民盡喜。一統華夷。諸邦進禮。雨順風調。時丰歲麗。元夜值。風景奇。鬧穰穰的迓鼓喧天。明晃晃金蓮徧地。紫花兒序。香馥馥綺羅還往。密匝匝車馬喧闐。光灼灼燈月交輝。滿街上王孫公子。相攜著越女吳姬。偏宜。鳳燭髙張照珠履。果然豪貴。只疑是洞府神仙。閒遊在閬苑瑤池。小桃紅。歸來梅影小窗移。蘭麝香風細。翠袖瓊簪兩行立。捧金杯。絳綃樓上笙歌沸。冰輪表裏。通宵不寐。是愛月夜眠遲。金蕉葉。扌棄沈醉頻斟綠蟻。恣賞玩朱簾掛起。歌舞動歡聲笑喜。一任銅壺漏滴。尾。須將酩酊酬佳致。樂意開懷慶喜。但願歲歲賞元宵。則這的是人生落得的。王伯成七套

酒力禁持。詩魔喚起。紫燕喧喧。黃鶯嚦嚦。紅杏香中。綠楊影裏。麗日遲。節序催。柳綫搖金。桃花泛水。紫花兒序。香馥馥花開滿路。碧粼粼水繞孤村。綠茸茸芳艸煙迷。揚鞭指處。堪畫堪題。更那堪竹塢人家傍小溪。采繩髙系。春色飄零。花事狼藉。小桃紅。一簾紅雨落花飛。醞釀蜂兒蜜。跨蹇攜壺醒還醉。艸萋萋。融融沙暖鴛鴦睡。韶光景美。和風暖日。惹起杜鵑啼。禿廝兒。凝眸處黃鶯子規。動情的綠暗紅稀。鶯慵燕懶蝶倦飛。冷落了芳菲。春歸。聖藥王。醉似泥。僕從隨。見小橋流水隔花溪。柳岸西。近古堤。數枝紅杏出疏籬。墻外舞靑旗。尾。四圍錦繡繁華地。車馬喧天鬧起。看了這紅紫翠鄕中。堪寫在丹靑畫圖裏。又

綠柳凋殘。黃花放徹。塞雁聲悲。寒蛩韻切。舊恨千般。新愁萬疊。正美滿。忍間別。雨歇雲收。花殘月缺。紫花兒序。摘楞的瑤琴弦斷。不通的井墜銀瓶。吉丁的碧玉簪折。音書難寄。去路遙賒。傷嗟。目斷雲山千萬疊。最苦是離別。鴛被空舒。鳳枕虛設。金蕉葉。那的是情牽意惹。那的是腸荒腹熱。怕的是紗窗外風飄敗葉。又聽的鐵馬兒丁當韻切。調笑令。把眉峯暗結。最苦是離別。不煩惱除非心似鐵。冷淸淸捱落西樓月。又聽得戍樓上畫角嗚噎。奏梅花數聲砧韻切。業心腸越不寧貼。禿廝兒。正歡悅誰知間別。才美滿又早離別。俺兩个雲期雨約難棄捨。似團圓一輪月。被雲遮。聖藥王。好教我愁萬結。恨萬疊。滿懷愁悶對誰說。成間別。時運拙。气長吁多似篆煙斜。和絳蠟也啼血。鬼三臺。也是我前生業。今世裏塡還徹。一寸柔腸千萬結。想啼痕一點點盡成血。越教人哽噎。本待要寧寧帖帖剛睡些。怎禁那啾啾喞喞蛩韻切。覺來時寶鼎煙消。銅壺漏絕。紫花兒序。驚好夢幾聲兒寒雁。伴人愁的一點孤燈。照離情半窗殘月。臨歧執手。不忍分別。只待穩步蟾宮將仙桂折。到如今暮秋時節。他只待金榜名標。那里問玉簫聲絕。尾。受淒惶甚識分明夜。把捱過的淒涼記者。來時節一句句向枕頭兒上言。一星星向被窩兒裏說。又

半世飄蓬。閒茶浪酒。十載追陪。狂朋怪友。倚翠偎紅。眠花臥柳。怪膽兒惺忪。耍性兒柔。成合了心廝愛夫妻。情廝當配偶。紫花兒序。受用春風謝館。曉日章臺。夜月秦樓。向紅裙中插手。錦被裏舒頭。風流。不許旁人下釣鉤。燕侶鶯儔。百疋酬歌。紅錦纏頭。金蕉葉。寨兒裏相知是有。一見咱望風舉手。若論著點砌排科慣熟。敢教那罷剪嘴姨夫閉口。調笑令。聲名兒歲久急難收。則恐怕扶持冤家不到頭。風月腳到處須成就。誓不曾落入機彀。搬的他燃香剪髮百事有。虛心冷气。使盡剛柔。禿廝兒。愛楊柳樓心殢酒。喜芙蓉帳裏藏鬮。美孜孜翠鬟排左右。歌白雪。捧金甌。溫柔。聖藥王。春事休。夏當遊。向芰荷香裏泛蘭舟。到中秋。月色幽。醉醺醺無月不登樓。兀刺抵多少風雨替花愁。尾。花陰柳影。霎時馳驟。急回首三旬左右。罷卻愛月惜花心。閒著題詩畫眉手。又

媚媚姿姿。淹淹潤潤。裊裊婷婷。風風韻韻。臉襯朝霞。指如嫩筍。一搦腰。六幅裙。萬種妖嬈。千般可人。紫花兒序。曲彎彎蛾眉掃黛。慢松松鳳髻髙盤。髙聳聳蟬鬢堆云。一團兒旖旎。百倍兒精神。超羣。越女吳姬怎生襯。席上殷勤。百媚龐兒。端的一笑風生。禿贗兒。瘦怯怯金蓮窄穩。嬌滴滴皓齒朱唇。肌如美玉無玷損。但見了。總消魂。絕倫。聖藥王。酒半醺。更漏分。畫堂銀燭照黃昏。枕上恩。被底親。丁香笑吐蘭麝噴。燈下看佳人。尾。好姻緣休到別離恨。只恐怕兩下裏魂牽夢引。我羅衫裉兒寬。你唐裙帶兒盡。又

雪艷霜姿。香肌玉軟。杏臉紅嬌。桃腮粉淺。金鳳斜簪。雲鬟半偏。插玉梳。貼翠鈿。舞態輕盈。歌喉宛轉。紫花兒序。他有蘇卿般才貌。我學雙漸眞誠。望博个美滿姻緣。俳優體樣。樂府梨園。天然。不__________若如桃源洞裏仙。可愛堪憐。一搦腰肢。半折金蓮。小桃紅。初出蘭堂立樽前。似月裏嫦娥現。一撮精神勝飛燕。正當年。柳眉星眼芙蓉面。絳衣縹緲。麝蘭瓊樹。花裏遇神仙。天淨沙。初相逢恨惹情牽。間深裏都受熬煎。各辦著心眞意堅。有時得便。赴佳期月底星前。尾。狠毒娘間阻難相見。統鏝的姨夫戀纏。我爲甚著探腳兒勤。只恐怕離別路兒遠。又

雨意雲情。十朝五朝。霜艷天姿。千嬌萬嬌。鳳髻濃梳。蛾眉淡掃。櫻桃口。楊柳腰。玉筍纖纖。金蓮小小。紫花兒序。歌驪珠一串。舞瑞雪千回。無福也難消。超羣旖旎。出格妖嬈。風流。一笑千金價不髙。世間絕妙。特意厚情深。引得个人夢斷魂勞。禿廝兒。鬮兒中眉尖眼角。寨兒中口彊心喬。謝瓊姬不嫌王子喬。同跨鳳。宴蟠桃。吹簫。尾。不堤防側腳裏姨夫每鬧。全在你个有終始冤家不錯。我身上但畱心。偸方便應付了。又

玉笛愁聞。妝奩倦開。鬢軃烏雲。眉顰翠黛。慵轉歌喉。羞翻舞態。悶塡胸。淚滿腮。常記得錦字偸傳。香囊暗解。小桃紅。倚闌無語憶多少。往事今何在。玉體厭厭爲誰害。瘦形骸。今春更比前春賽。雕闌玉砌。綠窗朱戶。深院鎖蒼苔。醉扶歸。拋卻香羅帶。慵整短金釵。無語無言悶答孩。不厭倦衫兒窄。幾度將龜兒卦買。何日佳期再。天淨沙。也是咱運拙時乖。致今得雨杳雲埋。側腳裏相知不該。胡喧亂講。紙糊鍬怎撅得倒陽臺。尾。把一片偸香竊玉心寧耐。喑气吞聲慢捱。怕甚風月悶愁鄕。煙波是非海。越調。梅花引

蘭蕊檀心仙袂香。蝶粉蜂黃宮樣妝。紫雲娘。采衣郎。東君配偶。天然是一雙。紫花兒序。丹靑模樣。冰雪肌膚。錦繡心腸。驚魂未定。好事多妨。堪傷。不做美相知每早使伎倆。左右攔障。笑裏藏刀。雪上加霜。麼。日沈西浦。月轉南樓。花暗東墻。盡教人妒。誰敢聲揚。參詳。但得伊家好覷當。問甚淒涼。苦樂同受。生死難忘。禿廝兒。分破金釵鳳凰。折開繡帶鴛鴦。離懷擾擾愁悶廣。不由掩。到黃昏。思量。尾。近來陡恁無情況。自寫你个勞成不良。三兩徧問佳期。一千般到說謊。黃鐘。醉花陰

白無咎

獨倚屏山把玉纖屈。並鴛枕將歸期算徹。一自玉人別。瘦骨巖巖。趲過裙腰摺。出隊子。粉香一撚。不思量難棄捨。語憐檀口口咨嗟。情怨芳心心哽噎。愁壓蛾眉眉暗結。麼。秦歡晉愛成吳越。料今生緣分拙。四時飲膳彊捱些。千種恩情有間隔。海樣相思無處說。神仗兒煞。菱花半缺。合歡帶絕。楚岫云迷。藍橋月缺。銀瓶沈墜。瓊簪碎折。錦箏應拆弦難接。驂鸞夢寧貼。修鴛簡更悲切。紫硯飛香。墨浮蘭麝。蘸秋毫撇筆代喉舌。訴離情粉箋和淚寫。陳子厚

寶釧松金髻雲軃。甚試曾濃梳艷裹。寬繡帶掩香羅。鬼病厭厭。除見他家可。出隊子。傷心無柰。遣離人愁悶多。見銀臺絳燭盡消磨。玉鼎無煙香燼火。燭滅香消怎柰何。麼。情郎去後添寂寞。盼佳期無始末。這一雙業眼斂秋波。兩葉愁眉蹙翠蛾。淚滴胭脂添玉顆。尾。著我倒枕捶牀怎生臥。到二三更暖不溫和。連這沒人情的被窩兒也奚落我。中呂。粉蝶兒

無名氏

男子當途。受皇恩穩食天祿。憑著濟世才列郡分符。事君忠。於親孝。下安黎庶。駟馬髙車。正淸朝太平時世。醉春風。娶一个鴛帳鳳幃人。一个霧鬢雲鬟女。退。時開宴後堂中。此心是足。足。一个吳越妖嬈。一个幽燕佳麗。都有那可人情緒。迎仙客。一个帶玉釵。一个插犀梳。天然一雙美艷姝。一个是曉鶯啼。一个是雛鳳語。一个生長在皇都。一个妾本錢塘住。紅繡鞋。一个看白艸風吹北固。一个賞紅蓮煙水西湖。眼落處逢場取歡娛。向南來乘著畫舸。投北去載著香車。同居深院宇。石橊花。停頭的和順做妻夫。則要你休爭競廝賓伏。兩間羅幕碧紗幮。收拾著睡處。準備活路。尊前席上同完聚。醉時節左右相扶。宴闌時各自歸房去。同歡慶不偏辜。鬥蝦蟆。一个到月白三更。一个在淸淸如酒。爇金猊靜燒畫燭。權夜起披衣廝應付。怎肯教有共無。都做了惜玉憐香。尢雲殢雨。普天樂。共衾裯。同裀褥。輕偎柳腰。款襯胸酥。皆裊娜。情和睦。一个夜靜羅幃山盟處。一个日三竿曉鏡妝梳。一个引丫鬟使數。一个將梅香小玉。都羅綺金珠。耍孩兒。桃腮杏臉嬌人物。五百年姻緣眷屬。一个入時顏色動京師。一个繁華南國嬌姝。一个道杜鵑聲裏奴宅舍。一个道朝馬塵中妾祖居。彼各誇鄕故。一个道玩日華五雲樓觀。一个道看潮鳴八月江湖。四煞。一个啟櫻唇香點勻。一个掃蛾眉翠黛舒。漢宮妝淡灑薔薇露。一个紅弔衤惇繡履十分瘦。一个錦靿襪鉤四寸餘。同觀覷。一个冠兒上剩鋪廣翠。一个頭袖上多綴珍珠。三煞。仙衣觀剪裁綺羅新制出。一个繡援藍衫子拖他綠。一个白羅帕兜映遮塵笠。一个烏雲髻斜簪壓鬢梳。一个赴筵會嬌乘翠輦。一个隨人情穩坐肩輿。二煞。一个要白熟爛煮羊。一个要炊香粳秔魚。同茶同飯同尊俎。醉來時枕徧黃金串。情極處親偎白玉膚。相憐處。到夏裏灑掃淨涼亭水閣。到冬來安排著暖閣紅鑪。一煞。一个休尋常看待妾。一个莫等閒拋調奴。把憑似玉天仙手掌擎心肝般戲。一个演習那漸間言語呼郎土胥。一个撇著些都下鄕音喚丈夫。休相妒。你莫琴書上意懶。你休鍼釒泉上淸疏。尾。一般兒難主張。兩下裏白暗忖。五花誥使不得人情與。看那一个嬌羞做得主。王仲誠

昨宴東樓。玳筵開舞裙歌袖。一團兒玉軟花柔。遏行雲。回飛雪。玲瓏剔透。交錯觥籌。撚冰丸暗藏錦繡。醉春風。嬌滴滴杏臉嫩如花。細松松纖腰輕似柳。有丹靑巧筆寫奇眞。怎的朽。朽。檀口能歌。蓮舌輕調。柳眉頻皺。迎仙客。露玉纖。捧金甌。雲鬢巧簪金鳳頭。蕩湘裙。掩玉鉤。百倍風流。無福也難消受。滿庭芳。人間罕有。沈魚落雁。月閉花羞。蕙蘭性一點靈犀透。舉止溫柔。成合了鸞交鳳友。匹配了燕侶鶯儔。輕扌閏就。如彈玉纖粉汗流。佯呵欠袖兒裏低聲兒咒。一會家把人迆逗。撇不下漾秋波一對動情眸。孫叔順

海馬閒騎。則爲瘦人參請他醫治。背藥包的劉寄奴跟隨。一腳的陌門東。來到這乾閣內。飛簾簌地。能醫其鄕婦沈疾。因此上共賓郎結成歡會。醉春風。說遠志訴蓮心。靠肌酥偎玉體。食膏粱五味臥重裀。陽起是你。你。受用他笑吐丁香。軟柔鍾乳。到有五靈之气。迎仙客。行過芍藥圃。菊花籬。沈香亭色情何太急。停立在曲檻邊。從容在芳徑裏。待黃昏不想當歸。尙有百部徘徊意。紅繡鞋。半夏遐蛇牀上同睡。芫花邊似燕子雙飛。則道洞房風月少人知。不想被紅娘先蹴破。使君子受淩遲。便有他白頭公難救你。耍孩兒。木賊般合解到當官跪。刀筆吏焉能放你。便將白紙取招伏。選剝了衤昆布無衣。篳澄茄拷打得靑皮腫。玄胡索拴縛得狗脊低。你便穿山甲應何濟。議論得罪名管仲。畢撥得文案無疑。三煞。他做官司的剖決明。告私情的能指實。監囚在里人心碎。一个旱蓮腮空滴白凡淚。一个漏蘆腿難禁苦杖笞。弔疼痛。添憔悴。問甚麼幹連你父子。可惜教帶累他烏梅。二煞。意濃甜有苦參。事多凶大戟。今日个身遭縲紲。猶道是心甘遂。淸廉家卻有這糊突事。時羅姐難爲官宜妻。浪蕩子合當廢。破故紙揩不了鮏臭。寒水石洗不盡身肌。一煞。向雨餘涼夜中。對天南星月底。說合成織女牽牛會。指望常山遠水思情久。不想這剪艸除根巾幘低。那一个畫不成靑黛蛾眉。尾。罵你个辱先靈的蔣太醫。我看你乍回鄕歸故里。蔓荊子續斷了通奸罪。則被那散杏子的康癅兒笑殺你。馬東籬

寰海淸夷。扇祥風太平朝世。贊堯仁洪福天齊。樂時丰。逢歲稔。天開祥瑞。萬世皇基。股肱良廟堂之器。迎仙客。壽星捧玉杯。王母下瑤池。樂聲齊眾仙來慶喜。六合淸。八輔美。九五龍飛。四海升平日。喜春來。鳳皇池暖風光麗。日月袍新扇影低。雕闌玉砌采雲飛。才萬里。錦繡簇華夷。滿庭芳。皇封酒美。簾開紫霧。香噴金猊。望楓宸八拜丹墀內。衮龍衣垂拱無爲。龍蛇動旌旗影裏。燕雀髙宮殿風微。道徳天地。堯天舜日。看文武兩班齊。尾。祝吾皇萬萬年。鎭家邦萬萬里。八方齊賀當今帝。穩坐盤龍亢金椅。雙調。夜行船

馬東籬

酒病花愁何日徹。劣冤家省可裏隨斜。見气順的心疼。脾和的眼熱。休沒前程外人行言說。麼。但有半米兒虧伊天覷者。圖个甚意斷恩絕。你旣不棄舊憐新。休想我等閒心趄。合受這場拋撇。鴛鴦煞。據他有魂靈宜賽多情社。俺心合受這相思業。牽惹情懷。愁恨千疊。唱道但得半米兒有擔擎底九千紙教天赦。怕有半米兒心別。教不出的房門化做血。雙調。喬牌兒關漢卿

原未注撰人。世情推物理。人生貴適意。想人間造物搬興廢。吉藏凶凶暗吉。夜行船。富貴那能辰富貴。日盈昃月滿虧蝕。地下東南。天髙西北。天地尙無完體。慶宣和。算到天明走到黑。赤緊的是衣食。鳧短鶴長不能齊。且休題。誰是非。錦上花。展放愁眉。休爭閒气。今日容顏。老如昨日。古往今來。恁須盡知。賢的愚的。貧的和富的。麼。到頭這一身。難逃那一日。受用了一朝。一朝便宜。百歲光陰。七十者稀。急急流年。滔滔逝水。淸江引。落花滿院春又歸。晚景成何濟。車塵馬足中。蟻穴蜂衙內。尋取个穩便處閒坐地。碧玉簫。烏兔相催。日月走東西。人生別離。白髮故人稀。不停閒歲月疾。光陰似駒過隙。君莫癡。休爭名利。幸有幾杯。且不如花前醉。歇拍煞。恁則侍閒熬煎閒煩惱閒縈系。閒追歡閒落魄閒遊戲。金雞觸禍機。得時間早棄迷途繁華重念簫韶歇。急流勇退尋歸計。采蕨薇洗是非。夷齊等巢由輩。這兩个誰人似得。松菊晉陶潛。江湖越範蠡。後集卷五套數四

雙調。風入松

呂止軒二套

半生花柳稍曾耽。風月暢尷尬。付能巴到藍橋驛。不堤防煙水重渰。追想盟山誓海。幾度淚濕靑衫。喬牌兒。再不將風月參。勾斷欠餘濫。偶因那日相逢處。兩情牽。他共俺。新水令。巧盤云髻插瓊簪。穿一套素衣恁般甜淡。他說得話兒巖。合下手脾和。莫不是把人賺。攪箏琶。閒言探。切恐話交參。休道咱虛。怕伊不敢。豈怕外人知。只恐娘監。離恨悶愁兩下耽。獨自个羞慘。離亭宴歇指煞。做時節彼各休心厭。做時節休把人坑陷。常喜歡星前月下。休等閒間面北眉南。旣做時休忐忑。若意懶後眾生便減。我著片無忝和朴實心。博伊家做怪膽。又

翠樓紅袖倒金壺。春色滿皇都。夜闌戔刂地燒銀燭。那其間多少歡娛。薄利虛名間阻。俏風格以此消疏。喬牌兒。這番本實虛。不合惹題目。俊禽著网惜翎羽。忍不住自暗付。天仙子。棘裏兔。難配撲天鵠。饞眼癡心。看之不足。猛可裏見姨夫。敗壞風俗。好花怎教他做主。不辧賢愚。離亭宴煞。錦箋空寫多情句。枉可惜口談珠玉。假做蘇卿伴侶。被馮魁已早圖謀。使盡心。才得悟。則不如將取孛蘭便數。咱看上臉兒甜。止不過鈔兒苦。雙調。夜行船

顏色天然風韻佳。據精神閉月羞花。膩粉妝。施勻罷。風流處那些兒堪畫。步步驕。微露金蓮唐裙下。端的是些娘大。剛半折。若舞霓裳將翠盤踏。若是覷絕他。不讓楊妃襪。沈醉東風。那步輕輕慢撒。移蹤款款微踏。或是到晚夕。臨牀榻。擁鮫綃枕邊燈下。那的是冤家痛緊恰。脫了鞋兒纏咱。撥不斷。爲冤家。恨咱家。三兜根用意收拾煞。纏得上十分緊恰。怕松時重套上吳綾襪。從纏上幾時撇下。離亭宴煞。比如常向心頭掛。爭如移上雙肩搭。問得冤家旣肯。須當手內親拿。或是胳膊上擎。或是肩兒上架。髙點銀釒工看咱。口店弄著徹心兒歡。髙蹺著盡情兒耍。詠金蓮。雙調。新水令

無名氏

大明開放九重天。拜紫宸玉樓金殿。紅搖銀燭影。香裊禦鑪煙。奏鳳管冰弦。唱大曲梨園。列文武官員。降玉府神仙。齊賀太平年。慶東原。遣奉使傳丹詔。賬餓貧審滯冤。黜貪邪訪民瘼巡行徧。陛下恩極四邊。祥開萬年。和應三元。選人物治朝綱。取進士登科選。雁兒落得勝令。朝廷徳化宣。臺察淸風憲。都堂有政聲。樞府無徵戰。四海永安然。諸邦盡朝獻。武將每黃麒麟上。宰相每靑宵日月邊。仰洪福齊天。無東面徵西夷怨。君賢臣賢。慶吾皇泰定年。鴛鴦煞。萬萬載戶口增田疇辟民歸善。民歸善省刑罰薄稅斂差徭免。差徭免日月同明。日月同明嵩嶽齊肩。唱道嵩嶽齊肩虎據中原。虎據中原龍飛九天。龍飛九天。雨順風調。合天意隨人願。隨人願照百二山川。照百二山川。一點金星瑞雲裏現。關漢卿楚臺雲雨會巫峽。赴昨宵約來的期話。樓頭棲燕子。庭院已聞鴉。料想他家。收鍼指晚妝罷。喬牌兒。款將花逕踏。獨立在紗窗下。顫欽欽把不定心頭怕。不敢將小名呼咱。則索等候他。雁兒落。怕別人瞧見咱。掩映在酴酉糜架。等多時不見來。則索獨立在花陰下。掛搭鉤。等候多時不見他。這的是約下佳期話。莫不是貪睡人兒忘了那。伏冢在藍橋下。意懊惱卻待將他罵。聽得呀的門開。驀見如花。豆葉黃。髻挽烏雲。蟬鬢堆鴉。粉膩酥胸。臉襯紅霞。裊娜腰肢更喜恰。堪講堪誇。比月裏嫦娥。媚媚孜孜。那更撐達。七弟兄。我這里覓他。喚他。哎女孩兒。果然道色膽天來大。懷兒裏摟抱著俏冤家。香腮悄語低低話。梅花酒。雨情濃。興轉佳。地權爲牀榻。月髙燒銀蠟。夜深沈。人靜悄。低低的問如花。終是个女兒家。收江南。好風吹綻牡丹花。半合兒揉損絳裙紗。冷丁丁舌尖上送香茶。都不到半霎。森森一向徧身麻。尾。整烏雲欲把金蓮屧。紐回身再說些兒話。你明夜个早些兒來。我專聽著紗窗外芭蕉葉兒上打。又

閒爭奪鼎沸了麗春園。欠排場不堪久戀。時間相敬愛。端的怎團圓。白沒事教人笑惹人怨。駐馬聽。錦陣裏爭先。緊捲旗幡不再展。花營中挑戰。勞拴意馬與心猿。降書執寫納君前。唇槍舌劍難施展。參破脫空禪。早抽頭索甚他人勸。喬牌兒。都將咱冷句口店。心兒裏豈不嫌。屯門塞戶鋼劍。紙湖鍬怎地展。天仙子。從今後。識破野狐涎。紅粉無情。災星不現。村酒釅野花濃。再不粘拈。當時話兒無應顯。好事天慳。尾。料應也不得爲姻眷。有了神前咒怨。爲甚腳兒稀。亦緊的陽臺路兒遠又

攬閒風吹散楚臺云。天對付滿懷愁悶。你那里歡娛嫌夜短。俺寂寞恨長更。恰似綫斷風箏。絕魚雁杳音信。駐馬聽。多緒多情。病身軀憔悴損。閒愁閒悶。將柳帶結同心。瘦巖巖寬腿了絳綃裙。羞答答恐怕他鄰姬問。若道傷春。今年更比年時甚。沈醉東風。蓮臉上何曾傅粉。鬢鬅松不整烏雲。口兒口店心兒裏印。捱一宵勝似三春。怕的是黃昏點上燈。照見俺孤淒瘦影。麼。早是我愁懷悶哽。更那堪四扇幃屏。遣人愁添人恨。無端怨煞丹靑。畫得來雙雙廝配定。做得傷情對景。天仙子。一扇兒畫著雙通叔和蘇氏到豫章城。一扇兒是司馬文君。一扇兒是王魁桂英。畫的來廝顧盼廝溫存。比各靑春。這一扇兒比他每情更深。是君瑞鶯鶯。隨煞。您團圓偏俺成孤另。擁被和衣坐等。聽鼓打四更過。搭伏定鴛鴦枕頭兒等。又

寨兒中風月煞經諳。收心也合搠渰。再不纏頭戴蜀錦。沽酒典春衫。心如柳絮粘泥。狂風過怎搖撼。喬牌兒。這番天對勘。非是俺愚濫。相知每則腳裏來轟減。蓋因他酒半酣。夜行船。又引起往前風月膽。今番做得尷尬。且休說久遠當來。柰何時暫。這些時陡羞慘。天仙子。咱非參。壞怪斗來攙。怎肯祅廟火絕。藍橋水渰。難掩蓋潑風聲。被各俱耽。怎只恁兩下裏阻隔情分減。面北眉南。離亭宴煞。你休起風波剁斷漁舟纜。得團圓摔破靑銅鑑。冤家行再三再三。囑咐勤相探。常將好事貪。卻休教花星暗。萬一問休將人倒賺。眼剉了可憎才。心疼煞志誠俺。又

鳳凰臺上憶吹簫。似錢塘夢魂初覺。花月約。鳳鸞交。半世疏狂。總做了一場懊。駐馬聽。黃詔奢豪。桑木劍熬乏古定刀。雙郎窮薄。紙糊鍬撅了點鋼鍬。怕不待爭鋒取債戀多嬌。又索書名畫字尋人保。枉徒勞。供錢買笑教人笑。落梅風。姨夫鬧。咱便燒。君子不奪人之好。他攬定磨桿兒誇俏。推不動磨桿上自弔。步步嬌。積趲下三十兩通行鴉靑鈔。買取个大笠子粗麻罩。妝甚麼。眼落處和他契丹交。𨿽是不風騷。不到得著圈套。離亭宴帶歇指煞。佳人有意郎君俏。郎君沒鈔鶯花惱。如今等惜花人弄巧。止不過美話排。虛科兒套。實心兒少。想著月下情。星前約。是則是花木瓜兒看好。李亞仙負心疾。鄭元和下番早。蒲察善長

聽樓頭畫鼓打三更。繡幃中枕餘衾剩。明朗朗窗前月。昏慘慘榻前燈。我這里獨倚定幃屏。檐間鐵好難聽。駐馬聽。聒煞我也當當丁丁。恰便似再出世陳摶睡不成。度一宵如同百歲。捱一朝勝似三春。金鑪香燼酒初醒。孤眠那怕心腸硬。閒愁可慣經。惟有相思最是難熬的癥。喬牌兒。一回家睡不著獨自个寢。非干是咱薄幸。沒來由簪折瓶沈井。將鴛鴦兩下裏分。燕兒落。常想花前攜手行。月下肩相並。羅被翻浪紅。玉腕相交定。得勝令。擔不得翠彎眉黛遠山靑。紅馥馥桃臉褪朱唇。細裊裊楊柳腰肢瘦。齊臻臻靑絲髻綰雲。天生下精神。更那堪十指纖纖嫩。描不就丹靑。比天仙少个淨瓶。川撥棹。不由我淚盈盈。聽長空孤雁聲。我與你暫出門庭。聽我丁寧。自別情人。雁兒我其實捱不過衾寒枕冷。相思病積漸成。七弟兄。雁兒你卻是怎生。暫停。聽我訴離情。一封書與你牢拴定。快疾忙飛過蓼花汀。那人家寢睡長門靜。梅花酒。雁兒呀呀的叫幾聲。驚起那人聽。說著咱名姓。他自有人相迎。從別後不見影。閃得人亡了魂靈。羅帷中愁怎禁。則爲他掛心情。朝忘冫食淚如傾。曲慵唱酒慵斟。收江南。雁兒可憐見今宵獨自个冷淸淸。你與我疾回疾轉莫畱停。山遙水遠煞勞神。雁兒天道兒未明。且休要等閒尋伴宿沙汀。尾。你是必休倦雲淡風力緊。我這里想誰醫治相思病。傳示我可意情人。休辜負海誓山盟。唱道性命也似看承。心脾般欽敬惟辦你鵬程。我這里獨守銀釒工慢慢的等。劉時中

代馬訴冤。

世無伯樂怨他誰。乾送了挽鹽車騏驥。空懷伏櫪心。徒負化龍威。索甚傷悲。用之行舍之棄。駐馬聽。玉鬣銀蹄。再誰想三月襄陽綠艸齊。雕鞍金轡。再誰收一鞭行色夕陽低。花間不聽紫驑嘶。帳前空嘆烏騅逝。命乖我自知。眼見的千金駿骨無人貴。雁兒落。誰知我汗血功。誰想我垂韁義。誰憐我千里才。誰識我千鈞力。得勝令。誰念我當日跳檀溪。救先主出重圍。誰念我單刀會隨著關羽。誰念我美良川扶持敬徳。若論著今日。索輸與這驢羣隊。果必有徵敵。這驢每怎用的。甜水令。爲這等乍富兒曹。無知小輩。一槪地把人欺。一地裏快躥輕踮。亂走胡奔。緊先行不識尊卑。折桂令。致令得官府聞知。驗數目存畱。分官品髙低。準備著竹杖芒鞋。免不得奔走驅馳。再不敢鞭駿騎向街頭鬧起。則索扭蠻腰將足下殃及。爲此輩無知。將我連累。把我埋沒在蓬蒿。失陷污泥。尾。有一等逞雄心屠戶貪微利。咽饞涎豪客思佳味。一地把性命虧圖。百般地將刑法陵遲。唱道任意欺公。全無道理。從今去誰買誰騎。眼見得無客販無人餵。便休說站驛難爲。則怕你東討西徵那時節悔。雙調。醉春風

貫酸齋

羞畫遠山眉。不忺宮樣妝。平白地招攬這場愁。枉了那舊日恩情。舊時風韻。直恁麼攺模奪樣。間金四塊玉。冤家早是沒膽量。遭逢著狠毒爹娘。赤緊地家私十分怏。生紐做山遙水長。減字木蘭花。早是愁懷百倍傷。那更值秋光。逐朝倚定門兒望。怯昏黃。怕的是塞角韻悠揚。髙過金盞兒。入蘭堂。斷人腸。塞鴻相和蛩吟響。燒殘沈麝。滅了銀釒工。卻欲待剛睡些。隔紗窗涼月轉回廊。賣花聲煞。簌朱簾猛然離了繡幌。攜手相將入洞房。欲訴相思曉雞唱。好夢驚回淚萬行。都滴在枕頭兒上。黃鐘。侍香金童

關漢卿

春閨院宇。柳絮飄香雪。簾幕輕寒雨乍歇。東風落花迷粉蝶。芍藥初開。海棠才謝。麼。柔腸脈脈。新愁千萬疊。偶記年前人乍別。秦臺玉簫聲斷絕。雁底關河。馬頭明月。降黃龍衮。鱗鴻無个。錦箋慵寫。腕松金。肌削玉。羅衣寬徹。淚痕淹破。胭脂雙頰。寶鑑愁臨。翠鈿羞貼。麼。等閒辜負。好天良夜。玉鑪中。銀臺上。香消燭滅。鳳幃冷落。鴛衾虛設。玉筍頻搓。繡鞋重扌顚。出隊子。聽子規啼血。又西樓角韻咽。半簾花影自橫斜。畫簾間丁當風弄鐵。紗窗外瑯玕敲瘦節。麼。銅壺玉漏催淒切。正更闌人靜也。金閨瀟灑轉傷嗟。蓮步輕移呼侍妾。把香桌兒安排打快些。神仗兒煞。深沈院捨。蟾光皎潔。整頓了霓裳。把名香謹爇。伽伽拜罷。頻頻禱祝。不求富貴豪奢。只願得夫妻每早早圓備者。黃鐘。願成雙

無名氏三套

香共爇。誓共說。美姻緣永不離別。爲功名兩字赴長安。阻隔煙水雲山萬疊。麼。辜恩一去成拋撇。他無情俺倒心呆。悔當時恨不鎖雕鞍。撲倒得人香肌褪雪。出隊子。柔腸千結。算今番愁又別。長吁短嘆不寧貼。淚眼愁眉怎打疊。若見他家親自說。麼。玉簪折怎得鸞膠接。見無由成間別。你不來人道你心邪。我先死天教我業徹。欲寄平安怎地寫。尾。若把我雙郎見時節。向三婆行訴不盡喉舌。則道是思量得小卿成病也。又

鴛鴦對。鸞鳳鳴。恰尋著美滿前程。團香惜玉好恩情。忽變做了充饑畫餅。麼。吉丁的分破菱花鏡。撲冬的井墜銀瓶。指山賣磨愛錢精。送得我離鄕背井。出隊子。佳人薄幸。沒福消雙縣令。老娘無賴。放過書生。秀士多魔。遇著柳靑。妾守馮魁。似胲下癭。麼。到如今劃地無形影。教奴家愁越增。半江秋影月偏明。滿腹愁煩心自哽。一雁哀鳴水雲冷。尾。傳示你个雙生莫傒倖。休埋怨這不得已蘇卿。先向豫章城下等。又

如病弱。似醉酣。鬢鬅松髻軃金簪。錦衣寬褪瘦巖巖。殘粉淚香消玉減。麼。恨東君不管人情淡。綻芳叢纈錦爭攬。舊遊園圃見停驂。思往事愁越感。出隊子。慵臨鸞鑑。瘦容顏影自慘。鄰姬問我似癡憨。欲語無言心自慘。似恁熬煎可慣耽。麼。看時節夢兒裏將人賺。閃得奴恨不甘。山盟海誓我心貪。負徳辜恩他意敢。悔恨當初我自攬。尾。畱戀你个三婆等時暫。則這幾行書和淚封緘。寫著道意不過呵肯來看探俺。附錄。隋樹森輯。雙調。壽陽曲小令

張小山三段

東風地。西子湖。濕冥冥柳煙花霧。黃鶯亂啼蝴蝶舞。幾秋千打將春去。柳葉微風鬧。荷花落日酣。拂長空遠山雲淡。紅妝女兒十二三。采蓮歸小舟輕纜。松梢月。桂子香。又詩成冷泉亭上。醉歸來晚風生嫩涼。戧金船玉人低唱。雙調。殿前歡

貫酸齋一段

夜啼鳥。柳枝和月翠扶疏。繡鞋香染莓苔路。搔首踟躕。燈殘瘦影孤。花落流年度。春去佳期誤。離鸞有恨。過雁無書。楊澹齋和阿里西瑛韻四段

白雲窩。閒賒村酒杖藜拖。樂天知命隨緣過。盡自婆娑。任風濤萬丈波。難著莫。醉裏乾坤大。呵呵笑我。我笑呵呵。白雲窩。浮雲富貴待如何。閒時膝上橫琴坐。半世磨陀。待爲。甚麼。無著莫。把世事都參破。呵呵笑我。我笑呵呵。白雲窩。天邊烏兔似飛梭。安貧守己窩中坐。盡自磨陀。教頑童做過活。到大來無災禍。園中瓜果。門外田禾。白雲窩。守著个知音知律俏奴哥。醉時鴛帳同衾臥。兩意諧和。盡今生我共他。有句話閒提破。花前對飲。月下髙歌。無名氏二段

鄭元和。鄭元和打瓦罐到鳴珂。保兒罵我做陪錢貨。我爲是末窮漢身上情多。可憐見他靈車前唱挽歌。打從我門前過。我也曾提破。知他是元和愛我。我愛元和。憶多情。憶多情直趕到豫章城。販茶船險逼煞馮魁命。兀的不見浪子蘇卿。他不由耒瓦娘劣柳靑。無媒證。直嫁與个臨川令。知他是雙生愛我。我愛雙生。中呂。普天樂

無名氏三段

夜深沈。秋瀟灑。風篩檻竹。霧鎖窗紗。繡幕垂。朱扉。霜落梧桐雕闌謝。月明天啼殺宮鴉。香銷寶鴨。簾敲玉馬。燈謝瑤花。海棠嬌。梨花嫩。春妝成媚色。玉扌若就精神。柳眉顰翡翠彎。杏臉膩胭脂暈。款步香塵雙鴛印。立東風一片巫云。淹的轉身。嘻的喑啞。參的消魂。木犀風。梧桐月。珠簾鸚鵡。繡枕蝴蝶。玉人嬌一晌歡。碧醞釀十分悅。斷角疏鐘淮南夜。撼西風喚起離別。知他是團圓也夢也。歡娛也醉也。煩惱也醒也。張小山四段

蕊珠宮。蓬萊洞。靑松影裏。紅藕香中。千機云錦重。一片銀河凍。縹緲佳人雙飛鳳。紫簫寒月滿長空。闌干晚風。菱歌上下。漁火西東。翠藤枝。生綃扇。初三月上。第四橋邊。東坡舊賞心。西子新妝面。萬頃波光澄如練。不塵埃便是神仙。誰家畫船。泠泠玉箏。渺渺哀弦。老梅邊。孤山下。晴橋虫帶虫東。小舫琵琶。春殘杜宇聲。香冷荼架。淡抹濃妝山如畫。酒旗兒三兩人家。斜陽落霞。嬌雲嫩水。剩柳殘花。鶴歸來。雲飛去。仙山玉芝。秋水芙蕖。瑤臺掛月奩。寶瑟移冰柱。一架寒香娑羅樹。小闌干花影扶疏。涼生院宇。人閒洞府。客至蓬壺。中呂。紅繡鞋

貫酸齋一段

返舊約十年心事。動新愁半夜相思。常記得小窗人靜夜深時。正西風閒時水。秋興淺不禁詩。雕零了紅葉兒。無名氏一段

恰睡到三更前後。款款的擦下牀頭。不堤防殢酒夫人被窩兒裏搜。這場事無干淨。這場事怎干休。雕得我摸盆兒推淨手。張小山三段

東捨西鄰酒債。春花秋月詩才。兩字功名困塵埃。靑山依舊好。黃菊近新栽。沒商量歸去來。談世事漁樵閒問。洗徵塵麋鹿相親。步入蓬萊誤尋眞。竹聲搖翠雨。山影護蒼云。神仙深處隱。黃葉靑煙丹竈。曲闌明月詩巢。綠波亭下小紅橋。老梅盤鶴膝。新柳舞蠻腰。嫩茶舒鳳爪。中呂。喜春來

無名氏九段

瀟瀟夜雨滋黃菊。颯颯金風翦翠梧。靑燈相伴影兒孤。聞禁鼓。長夜睡應無。筆頭風月時時過。眼底兒曹漸漸多。有人問我事如何。人海闊。無日不風波。金釵翦燭金蓮冷。玉鼎添香玉筍輕。軟紅深處聽鶯聲。良夜永。尊有酒且消停。傷心白髮三千丈。過眼金釵十二行。老來休說少年狂。都是謊。尊有酒且徜徉。黃金轉世人何在。白日飛升誰見來。劉晨再要訪天臺。休分外。尊有酒且開懷。江山不老天如醉。桃李無言春又歸。人__________生七十古來稀。圖甚的。尊有酒且舒眉。推回塵世光陰磨。織老愁機日月梭。得婆娑處且婆娑。休笑我。尊有酒且髙歌。座間明月淸風我。門外紅塵紫陌他。閒評鼎鼐怎調和。皆未可。尊有酒且髙歌。春方好處花將過。人到榮時發已皤。求田問舍待如何。皆未可。尊有酒且髙歌。又三段

芝蘭滿種功難就。荊棘都除力未周。百年心事兩眉頭。除是酒。消盡古今愁。黃花籬下𨿽云樂。赤壁磯頭气更豪。磯頭籬下兩相髙。詩興豪。沈醉樂陶陶。才聞金縷歌聲徹。不覺銀瓶酒盡絕。管弦樓外月兒斜。沈醉也。不記玉人別。中呂。山坡羊

張小山三段

西湖沈醉。東風得意。玉驄驟響黃金轡。賞春歸。看花回。寶香已暖鴛鴦被。夢繞綠窗初睡起。疾。人未知。憶。春去矣。梨花都謝。春衫初卸。綠陰空鎖閒臺謝。遠山疊。暮雲遮。靑靑楊柳連客捨。此景此情難棄捨。車。且慢些。別。人去也。扁舟乘興。讀書相映。不如髙臥柴門靜。唾壺冰。短檠燈。隔窗孤月懸秋鏡。長笛不知何處聲。驚。人睡醒。淸。梅弄影。馬九臯二段

驚人學業。掀天勢業。是英雄雋敗殘杯炙。鬢堪嗟。雪難遮。晚來覽鏡中腸熱。問著老天無話說。東。沈醉也。西。沈醉也。大江東去。長安西去。爲功名走徧天涯路。厭舟車。喜琴書。早星星鬢影瓜田暮。心待足時名便足。髙。髙處苦。低。低處苦。南呂。四塊玉

劉逋齋二段

祿萬鐘。家千口。父子爲官弟封侯。畫堂不管銅壺漏。休費心。休過求。扌顚破頭。風雪狂。衣衫破。凍損多情鄭元和。哩哩口連口連口連哩口羅學打蓮花落。不甫能逢著亞仙。肯分的撞著李婆。怎柰何。小石調。套數惱煞人

白仁甫

又是紅輸西墜。殘霞照萬頃銀波。江上晚景寒煙。霧濛濛。風細細。阻隔離人蕭索。麼。宋玉悲秋愁悶。江淹夢筆寂寞。人間豈無成與破。想別離情緒。世界裏只有俺一个。伊州徧。爲憶小卿。牽腸割肚。淒惶悄然無底末。受盡平生苦。天涯海角。身心無个歸著。恨馮魁。趨恩奪愛。狗行狼心。全然不怕天折挫。到如今劃地喫耽閣。禁不過。更那堪晚來暮云深鎖。麼。故人杳杳。長江風送。聽胡笳嚦嚦聲韻聒。一輸皓月朗。幾處鳴木郎。時復唱和漁歌。轉無那。沙汀蓼岸。一點漁燈相照。寂寞古渡停畫舸。雙生無語淚珠落。呼僕隸指撥水手。在意扶柁。尾聲。蘭舟定把蘆花過。櫓聲省可裏髙聲和。恐驚散宿鴛鴦。兩分飛也似我。

