芬陀利室詞話﹝淸﹞蔣惇復撰

余旣爲劍人刻嘯古堂詩﹑芬陀利室詞﹐搜其遺集﹐復得二卷﹐悉付剞劂。一日﹐其哲嗣伯威攜詞話三卷﹑兵鑑四卷來﹐皆劍人生前手自寫定者。兵鑑僅有唐一代﹐未得爲完書。詞話固劍人生平得意之作﹐第止寥寥數十葉﹐亦未斷手。劍人著述﹐余最愛其詞﹐詩次之﹐文尢其次也。劍人詞譜﹐余向曾獲見其手鈔本﹐辧析宮商﹐剖別音調﹐訂正於陽陰淸濁之分﹐學者殊苦其難。及究其歸宿﹐劍人亦未有以應。嘗自謂著錄三萬餘言﹐非至精至當﹐不敢出以問世。余以問之伯威﹐伯威云未之見。蓋生前旣未成書﹐身後亦並散佚﹐顧其大旨悉見之於詞話。劍人作詞﹐欲上追南唐北宋﹐而舉有厚入無間一語﹐以爲獨得不傳之祕。余亦謂詞之一道﹐易流於纖麗空滑﹐欲反其獘﹐往往變爲質木﹐或過作謹嚴﹐味同嚼蠟矣。故煉意煉辭﹐斷不可少﹐煉意所謂添幾層意思也﹐煉辭所謂多幾分渲染也。余於詞﹐入之未深﹐十七八歲時﹐曾問倚聲之學於朱丈衝潔﹐以所作就正﹐蒙許爲可傳。憂患餘生﹐槪從擯棄﹐零編稿﹐百不存一。不意劍人詞話中﹐猶采及鄙人舊作﹐展捲沈吟﹐恍如隔世。其中詞人﹐大半相識﹐以余所知﹐未及甄錄者尙多﹐劍人於此﹐不無遺憾焉。矧夫近日名流﹐紛起如雲﹐幾欲互張南北之軍﹐爭執騷壇牛耳。惜乎劍人往矣﹐未得周旋於珠玉惇之間﹐而爲雄長也。光緒十有一年﹐歲次乙酉﹐孟冬中浣﹐吳郡王韜紫詮甫識於春申浦上淞隱廬。

●卷一

○周保緒詞

嘉慶末﹐餘年童稚﹐始識陽湖周保緒先生於田若谷邑宰署中﹐蒙以奇童見稱。時習經史及帖括文字﹐間亦作詩﹐未嘗問津於倚聲之學。中年抑鬱無そ﹐乃學塡詞。從王子久茂才處﹐﹝韜附注﹕子久卽余舊字﹐今詞畱余處﹐尙有劍人評跋。﹞借得先生存審軒詞一卷讀之﹐是眞得意內言外之旨。菩薩蠻前段云「嬌憨未識相思苦。盈盈漫捉風前絮。春去繡簾閒。黛痕輕上山。」浪淘沙後段云「回枕曲屏空。纖甲重重。睡情比勝酒情濃。多少流鶯催得起﹐夢又匆匆。」虞美人云「不須把酒倚闌干。才放春晴﹐都不記春寒。」臨江仙云「曉風吹面酒醒時。一隻翠羽﹐無處寄相思。」虞美人影云「一燈秋夜疏星共。照破銀屏幽夢。又是隙風微動。簾押文犀重。紅蔫小譜琵琶弄。碎玉丁當遙送。顫落鈿釵金鳳。酒醒脂痕凍。」凡此於南唐北宋神似﹐而非形似。一萼紅雲﹕「漏聲沈﹑想寒蟾一點﹐依約度疏林。隱臂妝殘﹐扶頭酒淺﹐離思空復盈襟。記初見柔荑未握﹐試弦索﹑嬌語囀春禽。錦幄藏花﹐繡鞍衝雪﹐都是情深。才得畫羅親解﹐甚輕分翠帶﹐翦卻同心。舞絮樓臺﹐吹香院宇﹐羞向夢裏重尋。念惟有窗前玉蝶﹐坼紅萼﹑芳意不勝簪。那更歸遲﹐任伊閒伴瑤琴。」纏綿婉約中﹐得深厚之致。蓋先生少年時﹐與張臯文翰風兄弟同裏相切靡刂﹐又與董晉卿各致力於詞﹐啟古人不傳之祕。近來浙吳二派﹐俱宗南宋﹐獨常州諸公﹐能瓣香周秦以上﹐窺唐人微旨﹐先生其眉目也。

○保緒詠物詞

蠹蝶覃魚﹐蝕故紙所成﹐形似故名之。保緒先生爲作齊天樂云「綠茸不記尋春路﹐但畱纖影。玳管輕捎﹐烏闌細寫﹐生被銀魚驚醒。鐙花焰冷﹐照一片愁痕﹐倩誰重省。欹枕商量﹐化伊還怯夜風緊。羅浮休便去也﹐有神仙恰待﹐圓月如鏡。織就云衣﹐調殘露屑﹐爭又前身虛並。芝田萬頃。任竹榻蕉窗﹐个人消領。翦紙招來﹐費緗梅半餅。」寓意深遠﹐非淺人所能夢見。又有新竹﹑風竹﹑晴竹﹑雨竹四首﹐調倚長亭怨﹑疏影﹑南浦﹑髙陽臺。比興無端﹐言有盡而意無窮﹐與時輩詠物﹐相去遠矣。

○周靑柳下詞

保緒先生有族叔名靑﹐字木君﹐所著有柳下詞﹐保緒序而刻之。以爲居恆愁苦怨抑﹐詞多酸澀之味﹐思力沈摯﹐求之古人﹐往往而合。鵲橋仙云「花陰黯淡﹐春遊岑寂﹐誰管連天風雨。惜春何事最關情﹐只水影蒼茫東去。庭深綠艸﹐簾垂疏月﹐靜夜聲聲杜宇。可曾幽夢乍驚順﹐怕不是年時心緒。」解連環云「晝陰庭院。算窺簾鳳子﹐半隨春倦。怎柰向碧雕甍﹐攪風裏遊絲﹐暗畱花片。幾處幽香﹐早特地撩人夢斷。怕依依欲語﹐如又笑﹐倚闌初見多情﹐別來眷戀。嘆芳心未久﹐霎時偸變。想小徑玉勒爭嘶﹐看桃李經春﹐肯藏嬌面。舊日劉郎﹐但付與愁魂宛轉。漫低徊﹑一任流光﹐畫簾莫捲。」一落索結語云「井梧不許聽吟秋﹐又湘瀝﹑階前雨。」巫山一段雲結云「倚闌獨自語無聊﹐此際可憐宵。」微音哀怨﹐如秋蛩聲﹐憂能傷人﹐宜其不永年也。

○保緒賦楊花詞

淸眞六醜一詞﹐精深華妙﹐後來作者﹐罕能繼縱。獨保緒賦楊花詞﹐用其調云「向濃陰翠幄﹐漾裊裊﹑春魂如雪。畫闌獨憑﹐飛英鴛濕﹐正恁愁絕。又對斜陽院﹐晴絲空裊﹐任飄零離別。南國誤了雙蝴蝶。艸際輕粘﹐簾前漫瞥。纖纖映﹑蛾眉月。卻難尋瘦影﹐幽恨重疊。東風搖曳﹐算塵根小劫﹐灞岸鳴嘶騎﹐情暗切。柔條幾度攀折。縱天涯覓徧﹐買春楡莢。只惆悵﹑眾芳都歇。爭得似﹑委艷香泥長倚﹐杏梁春帖。還消受﹑半枕寒怯。更唾絨﹑點綴茸窗底﹐嬌紅一撚。」此詞精思妙緒﹐宛轉環生﹐片玉家風﹐洵科未墜。其聲律謹嚴處﹐可謂字字從華嚴法界中來。

○曹種水詞

嘉興曹種水名言純﹐詞與郭頻伽相倡和。繪種水圖﹐自題摸魚子一闋﹐頻伽和之。又爲其妻淸素居士繪紡車圖﹐用前均自題。有「紡車出下前身業﹐冷落面城堤觜。隻輪回幾﹐慣衣靜鐙寒﹐秋聲在樹﹐河漢影垂地。」頻伽和均題云「從來椎髻梁鴻婦﹐不識繡靴紅觜。門似水也﹐僅要持家﹐商量閒柴米。」種水詞以淸麗居宗﹐微嫌﹐浙派故也。鳳凰臺上憶吹簫﹐同金小山賦板橋春影一首﹐頗有李易安風格。詞云「門近橫波﹐樓深讀曲﹐記來曾度前溪。甚板橋猶是﹐芳樹全非。柳外闌干歷歷﹐都無有﹐惟有風吹。還畱剩﹑漁潭蹙鏡﹐黛岫低眉。凝思一襟舊事﹐看到得而今﹐換了淒迷。似艸氏煙黯﹐金粉霏微。更入斜陽催暝﹐叢灌裏﹑不住鵑啼。啼何語﹑聽他再三﹐苦勸人歸。」小山名孝柏﹐引調中有云「只有杜鵑啼血﹐聲聲裏﹑替訴相思。相思處﹐黃昏月淡﹐紅板橋西。」摹擬易安﹐得其形似﹐亦太相逼矣。

○馮柳東詞

浙派詞﹐竹開其端﹐樊榭振其緒﹐頻伽暢其風﹐皆奉石帚﹑玉田爲圭臬﹐不肯進入北宋人一步﹐況唐人乎。馮柳東太史登府﹐亦其眉目也。所著有月湖秋瑟﹑花墩琴雅諸詞﹐亦以姜張爲宗﹐而旁涉中仙﹑艸窗。霜天曉角云「昨夜新霜一抹﹐看一路橘林黃。」浪淘沙云「說與西風畱一葉﹐尙有蟬棲。」可謂詞中有畫。掃花遊賦落葉云「殘蟬老去。縱一枝尙戀﹐淒和蛩語。斷夢頻醒﹐添了疏疏碎雨。」惜餘春慢賦夕陽全首云「淡抹嵐頭﹐微明沙尾﹐蕭瑟楚天將暮。半痕欲斷﹐幾點才斜﹐露出秋城疏樹。不盡千山萬山﹐一片殘暉﹐亂鴉馱去。趁徵人﹑馬背鞭絲﹐影倦扶歸路。早又見腰笛吹殘﹐荷鋤話晚﹐指荒村何處。古寺紅墻﹐江亭白舫﹐都爲酒人畱住。莫問銅駝故宮﹐金粉飄零﹐六朝誰主。正寒煙衰艸淒迷﹐凝遠倚樓無語。」柳東詞大約工於寫景狀物﹐得南宋人遺意。惟言情之作﹐不及頻伽﹐正與種水詞相伯仲耳。

○瘦鸞詞

柳東於冷攤舊書中得詞箋﹐題爲歲儉偶感﹐末署款瘦鸞﹐書極娟媚﹐詞有擁髻淒然之意﹐蓋貧婦有才者。其詞調倚賣花聲云「袖薄那禁寒。羞與郎言。早拚賣卻婿池田。辛苦天寒蘿屋底﹐又遇荒年。繡帖未成完。鍼綫拋殘。嬌兒啼飯忒心酸。一盞瓦鐙籬落外﹐廢盡秋眠。」味其詞意﹐愁苦中卻溫厚不迫﹐是女子中才而賢者。余婦靈石山人﹐見之欲和均﹐輒愀然而罷。滿江紅題石主女帥秦良玉像結云「嘆國殤﹐兒女盡英雄﹐紅蘭泣。」紅蘭良﹐玉之媳﹐未知誰氏﹐俟再考。

○柳東題梅卿詞後

花墩琴雅中﹐有城頭月一首﹐題亡婦梅卿南柯子詞後注云﹕婦有隨月樓殘稿﹐其寒夜南柯子云「細點瓜齏譜﹐閒栽萱艸花。三年爲婦慣貧家。且喜蘆簾紙閣手同叉。獸火溫簫局﹐蛾燈罷紡車。戲他兒女綰雙丫。懶放鴛鍼﹐今夜較寒些。」靈石內史檢此詞示余曰「君繪紙閣雙聲圖﹐此非爲吾兩人寫照耶。」又曰「君往時箴吾﹐語帶淒涼﹐獨不能爲此寒乞語。」蓋靈石舊有「芳艸碧如此﹐落花紅柰何」句﹐又有「紅繡相思綠繡愁」七字﹐余繩之﹐乃不復作。今憔悴多病﹐門戶辛勤﹐匆匆更不暇唱渭城矣。

○梅卿詞語

梅卿有「雪影壓殘鳥夢﹐月痕冷靠花身」二語﹐味之亦有鬼气﹐宜其不永年也。靈石嘗自謂語涉幽怨﹐他日恐累君悼亡。且君以才名蓋世﹐致境遇坎坷﹐若再擅閨房倡和之樂﹐不愈爲造物所苦耶﹐乃絕意不作詩詞。

○柳東賦闌干詞

柳東有聲聲慢賦闌干﹐後段云「卻記酒闌扶倦﹐數玲瓏十二﹐同靠秋涼。月暗花疏﹐忍教同倚思量。﹝附注﹕韜按﹕同靠﹑同倚意復﹐古人集中無此語病也。﹞愁腸幾回斷後﹐恨無人拍徧釵梁。凝望久﹑想吟魂還在畫廊。」臺城路賦香篆後段云「柔腸替伊寫出﹐恐被風吹斷﹐翦云難寄。半主才完﹐一絲又上﹐迷了薄金窗紙。紅篝倦倚。記如夢如煙﹐背燈愁裏。枕畔蘅蕪﹐冷灰飛不起。」皆和頻伽作也。細膩熨帖﹐正與頻伽工力悉敵。

○詞綜詞律有誤

余每恨竹翁問學淹博﹐而詞綜一書﹐不無疏漏。至萬氏詞律﹐自矜創獲﹐於宮調﹐全未夢見。又一體三字﹐最爲無理取鬧。今觀柳東所云﹕張子野惜瓊花下闋「汴河流如帶窄﹐任輕舟如葉」﹐詞綜脫汴字﹑舟字。詞律知輕下落一字﹐不知河上之有脫誤。蔡伸侍香金童「更柳下人家似相識」﹐詞綜脫相字。詞律另收趙長卿多一字爲別體。子野於飛樂「怎空教花解語﹐艸解宜男」﹐詞律據何本脫花解語三字﹐而以毛滂多此三字﹐另立一體。周邦彥荔枝香近「香澤方薰」﹐脫徧字﹐是韻。詞律作四字句﹐遂誤認卷字是韻。柳永鬥百花「終日扃朱戶」﹐應作換頭起句﹐詞綜誤屬上段﹐而以遠恨綿綿作起。詞律不知收晁補之一調﹐亦同此誤﹐致疑參差無味。蔣捷白薴﹐憶昨下脫「聽鶯柳畔」四字﹐詞律以柳永多此四字﹐爲另格。趙以夫角招「溪橫略彳勺」﹐脫橫字。張先山亭宴「問還解相思否」﹐脫還字。陳允平垂楊「縱鵑啼不喚春歸」﹐脫縱字。此類不可縷舉﹐萬氏無由考正﹐沾沾以辧上去爲獨得﹐句調之未審﹐何暇更論音律耶。其訾議萬氏如此。吳門戈順卿亦有詞律訂﹑詞律補之作﹐惜未板行。恐學者輾轉承訛﹐余所以不得已於一言也。

○詞律謬誤甚多

萬氏詞律謬誤甚多﹐有最無理可作笑柄者﹐雨中花一調﹐共列十八首﹐令慢不辧﹐皆謂之又一體﹐嘵嘵於夜行船﹑明月棹孤舟之卽雨中花。不知諸首字句平仄小有異同者﹐不勞分體。末載淮海九十八字仄韻一首﹐注以爲舊刻見天風八字句﹐細玩之寒字下﹐應有一叶韻字﹐乃作�空一字﹐自矜創獲﹐刻作「見天風吹落滿空寒�﹐皇女明星迎笑」云云。余案﹕寒字下非脫一字﹐乃誤並兩字作一字耳。皇字明系白玉二字﹐上句寒白﹐下句玉女﹐白字固韻。玉女峯在華山﹐試問皇女何解﹐萬氏恐亦不知也。

○周稚圭詞

詞之合於意內言外﹐與鄙人有厚入無間之旨相符者﹐近來諸名家指不多屈。周保緒先生外﹐有周稚圭者﹐名之琦﹐祥符人﹐官通顯。顧其詞蕉萃婉篤﹐卹乎若有隱憂。阮郎歸云「哀箏彈損遠山眉。此情金雁知。」靑玉案云「鶯如人懶﹐花如人醉﹐春也如人瘦。」思佳客云「從來怕見初弦月﹐才學蛾眉便學顰。」菩薩蠻云「煙重墮空煙。夢回秋可憐。人倚小紅樓。闌乾天際愁。」浣溪沙云「無語可憐秋易瘦﹐有情那得月常圓。」訴衷情云「人去後﹐楊柳又如絲。無語對花枝。鶯語隔簾櫳。匆匆。畫樓今夜風。」凡此皆有花間風格﹐下亦不失爲小山父子。至長調瑞鶴仙云「怕幽禽﹐忘了花魂淸瘦﹐卻道棲香正穩。」念奴嬌云「潮落秋生﹐水涼夢遠休喚眠鷗起。」天香詠水仙花云「銀舊愁自寫。倚冰奩﹑薄寒吹麝。一掬茜窗淸淚﹐粉妝慵卸。」凡此又得淸眞家法﹐下亦不失爲艸窗。

○馮周二詞工力悉敵

詩至詠古﹐酒杯塊壘﹐慷慨激昂﹐詞亦有之。第如迦陵之叫囂﹐反覺無味。月湖秋瑟詞中有買陂塘詠南宋宮人﹐送汪水雲南歸事。金梁夢月詞中﹐有髙陽臺仙露庵宋宮人餞汪水雲處﹐同此一事﹐制題略異﹐一詠故事﹐一懷古迹。今錄二詞於左。買陂塘﹕「望天山雪化如席﹐黃冠早賜歸去。十年憔悴金臺客﹐回首滄桑塵土。行莫遽。且共醉穹廬﹐玉怨銜杯數。陽關調苦。想亡國新鶯﹐昭陽舊燕﹐別句正愁賦。南朝事﹑白髮靑娥能語。霓裳天上何處。琴心一曲梅花恨﹐換了哀笳秋忤。朝復暮。應夢到孤舟﹐夜月黃河渡。重來禾黍。嘆水剩山殘﹐亂鴉啼徧﹐多少故宮樹。」髙陽臺﹕「白雁聲殘﹐靑蛾淚盡﹐燕臺別路重分。供奉琴歌﹐不堪彈入離尊。興亡夢短黃冠老﹐掩金觴﹑翠袖含顰。嘆西湖﹑卅六離宮﹐何處長門。當年環佩空歸去﹐任花幡戀雨﹐佛火愁人。剩水殘山﹐依然鈴語黃昏。紅兜那覓南朝寺﹐話滄桑﹐舊額猶存。泣銅山﹑承露盤傾﹐一樣銷魂。」二詞工力悉敵﹐卻又移易不得。如以馮作詠仙露庵﹐則浮泛不切﹐所謂相題行文﹐此等是也。

○馮周題洗妝樓詞

遼後洗妝樓﹐柳東﹑稚圭﹐俱有題詠。案﹕蕭氏爲姦臣乙辛扌隱﹐千古奇冤。往時讀焚椒錄﹐不覺發指﹐作回心院詞七古一首弔之。今觀二詞﹐各有妙處。周詞頗勝﹐平調較仄韻﹐彌覺哀韻欲流也。臺城路﹕「玉盆灣口無遺廟﹐層樓尙依瓊渚。蕃馬吹螺﹐駝尼簇翠﹐歷盡金鋪敗雨。承恩是處。記換枕攤衾﹐靑娥分付。九帳燈紅﹐東樓妝罷早朝去。蛾眉忽遭秋妒。枉多才瑟瑟﹐舊恨千古。案證香詞﹐瓦殘蕭字﹐莫問同心眉譜。煙莎日暮。剩荷葉西頭﹐綠云黃土。只有蒙哥﹐內家聞祕語。」滿庭芳﹕「眠柳梳煙﹐荒池洗月﹐翠簾不捲春愁。暗塵珠絡﹐芳艷未全休。飛燕新詞漫擬﹐簪花格﹑墨妙誰偸。憑闌處﹑靴金帕玉﹐腸斷舊風流。凝眸。佳麗地﹐脂函錦匣﹐香冷溫柔。但捺缽當時﹐諫艸還畱。可惜琵琶調苦﹐回心院﹑枉費綢繆。焚椒恨﹐天書練影﹐三十六宮秋。

○周稚圭弔七姬詞

余少時作羣珠碎樂府﹐爲張吳時潘元紹姬人七人作也。元紹爲張士誠婿﹐明太祖命徐達攻蘇州﹐事急﹐七人者辭於元紹﹐請先死以明志﹐各就縊﹐元紹殯殮成禮。張來儀有七姬權厝志﹐宋仲溫書之﹐見平江貝氏千墨庵石刻。金梁夢月詞有髙陽臺一首﹐語頗哀艷。詞云「黃葉風多﹐靑苔篆蝕﹐殘原先尙認啼痕。怨魄歸來﹐愁他蛺蝶羅裙。一弦一柱哀琴語﹐打羣鶯﹐枝上消魂。最無端﹐玉骨淒涼﹐娟袂難分。娃宮誰問傷心史﹐只潘花小字﹐猶記貞瑉。妙墨重鐫﹐依然金★千春。埋香那覓三興土﹐掩顰蛾﹐灰冷齊云。但從今﹐墓艸年年﹐休長情根。」

○弔元紹妻詞

蘇州盤門內麗娃鄕社神祠﹐俗呼駙馬府﹐卽祀張吳行省左丞潘元紹也。吳亡﹐元紹妻金枝公主投水死﹐皆可哀也。余往時遊吳﹐作百字令弔之云「梧宮秋﹐正西風黃葉﹐滿城笳鼓。小劫紅羊緣底事﹐艷骨一堆荒土。身殉君王﹐恩憐夫婿﹐判絕從泉路。白駒淒唱﹐後庭腸斷歌舞。可惜芳媵桃根﹐朱絲畢命﹐綺恨拋兒女。葬罷瓊姬鵑血冷﹐不是情樓簫侶。玉柙煙銷﹐朱房粉碎﹐慘淡花無語。麗娃鄕裏﹐月明環佩來去。」詞不甚工﹐曾刻一私印云「短簿祠邊載酒﹐麗娃鄕裏塡詞。」靑簾白舫﹐人影衣香﹐落魄狂遊﹐不無影事。迄今回首﹐如夢如塵﹐結習未忘﹐徒作綺語而已。

○題紅蘅碧杜之居詞

余又有髙陽臺一首﹐寄題紅蘅碧杜之居﹐所謂短簿祠邊載酒者是也。詞云「鳳紙箋愁﹐鶯衾壓夢﹐天涯幾慣無寥。艸艸尊前﹐當時記得花朝。丁冬剛聽琵琶語﹐恁春魂﹑一半先銷。更何堪﹐樓上春人﹐江上春潮。人間有靑衫淚﹐算紅冰未化﹐紅蠟都飄。萬水千山﹐而今說甚迢遙。微波渺渺吹難起﹐勸西風﹑莫畫離騷。僅疏燈﹐此夕淒涼﹐細雨芭蕉。」此余於歡場散後﹐口語重遭﹐憂患頻仍﹐而玉人猶寄聲責諾﹐心呼負負﹐乃塡此詞。客夜挑燈﹐自讀一過﹐覺嗚咽不成聲也。

○許穆堂詞

國初盛稱雲間陳李三宋詞﹐一以花間爲宗。至王述庵司寇續輯詞綜﹐瓣香竹﹐沿於浙派矣。許穆堂侍禦著自怡軒詞五卷﹐獨能得小山父子風格﹐則其宗尙﹐雅在北宋。臨江仙云「珠閣香銷簾半捲﹐雨餘庭院淒淸。一痕殘月露華明。玉窗人靜夜﹐銀甲試秦箏。調入關心眉暗鎖﹐冰泉幽咽難聽。哀弦傳得美人情。落花相與恨﹐到地一無聲。」菩薩蠻云「綠窗春暖鶯聲急。風香露重梨花濕。早起理雙眉。隔簾蝴蝶飛。翠環花掩映。玉貌花枝並。江岸柳如絲。斷腸君不知。」前首宋初﹐後首唐末﹐蘊籍風流﹐典型猶在。有和珠玉﹑六一詞一卷﹐數十首﹐與司寇同時﹐而不染時賢習气﹐所以可傳。

○王夢樓序穆堂詞

嘗謂詞之感人甚於詩﹐王夢樓太守序穆堂詞云﹕訪余於京口快雨堂﹐錄所作詞數首見示﹐余有所感﹐讀之忽至泣下。余皈空門十餘年﹐神情寂寞﹐而穆堂之詞﹐能動余若此﹐其所詣可知已。然詞能動人若此﹐彼詩之不能動人者﹐其所詣不愈可知耶。

○穆堂詞太似古人

「陌上艸萋萋﹐春山鶯亂啼。無事皺雙眉﹐不知心恨誰。閒撥冷灰珠閣晚﹐添香。細語花間咒玉郎。最是夜深眠未穩﹐淒涼。月映疏枝上短墻。」皆穆堂句。微嫌面目太似古人﹐亦是一病。

○金梁夢月詞

「鑪香冷了金猊﹐鏡臺攜﹐不信生來長見翠眉低。娥依舊弄淸輝﹐我自不曾眞見月圓時。」皆金梁夢月詞中句也。一見一不見﹐俱極有見地﹐讀之令人銷魂。

○彭甘亭詞

吾州彭甘亭徵君擅長駢體﹐小謨觴館文集﹐幾與石笥山房捲ご閣爭勝。詩亦古藻紛披。詞不多作﹐臺城路題汪紫珊碧梧山館云「十年夢想汪倫久﹐相逢秣陵羈旅。璧月詞人﹐微云女婿﹐家住石帆深處。藥闌花漵﹐有翠鳳棲檐﹐冷蛩當戶。一片吟情﹐秋聲都在最髙樹。才聞踏歌岸上﹐又東勞西燕﹐相背飛去。江艸黏天﹐楊花滚雪﹐愁聽離亭津鼓。銀牀小塢。問甚日閒蹤﹐再圓鷗侶。寫我西窗﹐剪燈同話雨。」宗旨似在夢窗﹑艸窗間。

○王四篁詞

道光壬寅癸卯間﹐余被蜚語﹐易僧服避人於南匯。時會稽王四篁﹝潤﹞爲二妖﹐邑人顧澹園上捨﹝成順﹞﹑李吟香明經﹝墀﹞相與訂方外資。延余主荷花塢梔子庵﹐有香光樓爲董華亭讀書處﹐書繡佛前三字。四篁贈餘句云「繡佛前頭讀書處﹐此中端合住持僧。」余亦有「梔子庵荒春艸綠﹐荷花塢小夕陽紅」句。澹園喜塡詞﹐余舉意內言外及有厚入無間之說告之。四篁復舉仇山村「言順律舛﹐律協言繆」俱非詞家本色語。澹園恍然悟曰「塡詞三十年﹐今始得正法眼藏也。」所著有曙采樓詞﹐余序之﹐選訂鏤板﹐凡三卷﹐俱爲雅音。及余去南數年﹐復續刻二卷寄示﹐較前刻稍雜矣。霜葉飛用淸眞均﹐後段云「千山木落西風悄。隨風雲﹑舊日芳境尋到。浩歌消得鬢毛斑﹐柰此時懷抱。倩玉笛﹑吹愁不了。天涯何處悲同調。倚畫闌﹐空回首﹐狼藉風塵﹐漫嗟年少。」尾犯用淸眞韻「波涵秋影。正悲秋人在﹐水天初暝。危亭獨立涼ざ裏﹐任金猊香冷。斷雲一片﹐悵望處﹐明霞近。倦登樓﹐不是無情﹐舊歌誰耐教聽。似此淸愁難盡。倚羅屏﹑莫暗省。況一聲落雁﹐幾樹丹楓﹐怎堪消領。翠被紅蕤枕。偏憶著﹑懨懨成病。空目斷﹐露下銀塘﹐萬花涼夢都醒。」此首指興余荷塢聯吟事﹐故有「萬花涼夢都醒」六字名句也。後又有重過荷花塢﹐懷鐵上人﹝余僧服時名妙塵﹐號鐵和尙。﹞雲「水閣風淸﹐柳絲織就黃金縷。藕花深處。誰摘蓮心苦。人去天涯﹐離思簫難譜。涼云度。重簾遮護。綠沁芭蕉雨。」蓋點絳唇調。澹園雅意學淸眞﹐余語以淸眞詞搏扌完﹐如獅子搏兔用全力﹐非南宋諸家徒以諧婉見長。

○顧澹園虛懷不可及

昔人論作詩必有江山書卷友朋之助﹐卽詞何獨不然。不讀萬卷書﹐不行萬里路﹐不交萬人傑﹐無胸襟﹐無眼界﹐囁嚅齷齪﹐絮絮效兒女子語﹐詞安得佳。澹園自謂塡詞三十年﹐余語之曰「恨君少讀十年書。」澹園謝曰「誠然﹐然猶幸聞君一夕話耳。」余每以狂直爲時輩所嫉﹐此老虛懷﹐正不可及。

○王覲顏詞

海寧崔蒼雨寄贈王覲顏菽堂歡詩詞四冊﹐蒼雨一序﹐文極安雅﹐因寄聲求序拙集。王詞不專事浙派﹐與蔣夢華倡和甚多。夢華三姝媚題曹倦圃手錄舊贈歌姬詞冊﹐詞本七首﹐倦圃在廣南席上爲友人書。自注云﹕田氏﹐歌姬著名者﹐後有所﹐意卽陳圓圓也。王和之詞不甚佳﹐故不錄。錄蝶戀花一首云「無賴楊花天不管。攪離愁﹐繞徧亭長短。曉起開門如雪捲。玉驄嘶影何曾見。看殺悠揚春夢亂。人倚闌干﹐暗把東風怨。飛到江南南畔岸。郎行更比江南遠。」

●卷二

○姚梅伯詞

蛟川姚梅伯孝廉﹐名場跌蕩﹐豪邁風流。爲學務博﹐下筆千言﹐詩古文駢體外﹐尢工於詞﹐久已剞劂問世。余謂其少作微嫌纖碎﹐𨿽爲人傳誦﹐當自悔也。近造詣益深﹐自然名家。與餘論詞於海上﹐旨趣頗合。其序餘詞有云「髙樓明月﹐如此瓊簫﹐寒竹空山﹐柰何翠袖。」又云「諸公方弓刀乞貴﹐我輩猶花月言愁。」洋洋大篇﹐推許過當。爲余團扇上書二詞﹐今錄於此。好事近云「回渚柳稀疏﹐柳外畫城云漠。城上一眉山影﹐掛新蟾一角。扶肩醉向酒家歸﹐霜逕踏黃。四五點燈明處﹐是誰家水閣。」浪淘沙寄蘭語樓主人吳中云「飄燕逐風翔﹐孤負華堂。花囚月梏夢顚當。能耐幾梳靑鬢髮﹐幾寸回腸。百計替思量。誰短誰長。天涯處處有斜陽。便向吳頭遷楚尾聲﹐總是他鄕。」蘭語樓其所歡也。梅伯在滬﹐屬意者三人﹐此其一。外有丹冰蠶閣﹐人頗儇丰盛﹐嘗忤梅伯﹐逐之。姬悔﹐丐余作丹冰蠶閣賦﹐捧觴爲壽﹐擬相如千金一賦﹐似過之。又有玉樓﹐尢所深眷﹐寫玉樓話雨圖﹐自題髙陽臺云「兵後江山﹐劫余身世﹐敢期香夢重圓。昔巷髙樓﹐並無斷柳淒蟬。花云漸冪春如海﹐得相逢﹑難說無緣。甚筵前。箏笛歡聲﹐變盡當年。傷心別後漂零況﹐到紅銷腕玉﹐翠退眉鈿。不語沈沈﹐移時低首憑肩。只看半主山鑪麝﹐裊晶鉤﹑都是愁煙。幾淹煎。落照平源﹐明月靑天。」蓋是時上海遭粵匪之亂﹐名花星散﹐姬亦流寓蘇郡﹐遇梅伯﹐情益淒然﹐贈以是詞﹐邀餘同作。余和其韻云「護作花鈴﹐修成月斧﹐人間好夢長圓。不柰淒淸﹐魂銷斷羽零蟬。天涯縱有相逢分﹐惹離﹑風散萍緣。枉從前。細訂香盟﹐細訴華年。江湖後約知何處﹐又疏簾翠桁﹐瘦笛紅鈿。恨鎖眉峯﹐那堪悄倚山望。茫茫萬感眞無補﹐老情窮﹑媧石飛煙。把愁煎。一寸星河﹐一剎人天。」

○潘星齋詞

梅伯贈余潘星齋少宰鸚鵡簾櫳詞鈔﹐皆其少作也。徳儷卿夫人﹐亦能詞﹐玉臺倡和﹐江左風流。少宰詞淸華朗潤﹐唐多令前後結云「記得泥紅墻子外﹐有一樹海棠花。記得海棠花影下﹐有一帶碧窗紗。」憶舊遊「正芳年圓月﹐小影淩波﹐人立花前﹐花下春如夢﹐怕春魂喚起﹐又化春煙。畫屏夜燒銀燭﹐待照海棠眠。柰絮語匆匆﹐黃昏孤負﹐風露闌干。天天。最忄召悵﹑是眉樣描余﹐心字燒殘。生小鴛湖住﹐只雙棲雙宿﹐便是神仙。可憐玉箏彈斷﹐淒絕舊冰弦。剩香淚盈盈﹐靑山開徧紅杜鵑。」詞絕佳﹐惟結語七字﹐開徧之徧宜入﹐此小疵也。少宰伯兄功甫舍人﹐與余結香火緣﹐未嘗見其塡詞。其弟黼庭﹑季玉﹐俱擅倚聲﹐均見梅伯所爲序中。

○湯雨生詞

武進湯雨生都督﹐客居白門﹐築琴隱園於雞籠山下﹐風流文采﹐三絕才名﹐照耀一時。官嶺南時﹐作劍人緣傳奇﹐聞余名﹐大驚﹐世間果有劍人緣﹐屢寄聲﹐願定交。道光甲辰﹐介範廉泉刺史師招住﹐一見傾心﹐出雙笠﹑孤笠二圖屬題。越八年﹐歲壬子秋賦再見﹐文酒流連﹐與諸名士一會於琴隱園﹐再會於獅子窟﹐三會於周綺霞女郎涼秋閣。白髮紅顏﹐哀絲豪竹﹐江山人物之盛﹐今古罕逢。至明年春﹐公殉靈均之節﹐而六朝遺迹盡化劫灰矣。煙雲聚散﹐一轉瞬間﹐似有定數。念與公宿緣﹐爰爲立傳﹐文字報知己﹐如斯而已乎。秀水孫次公﹝氵融﹞刻公遺稿﹐曰琴隱園詞鈔。公詞佳者固不止此﹐吉光片羽﹐人傳詞耶﹐詞傳人耶﹐讀一過﹐輒欷欲絕。

○雨生買陂塘

秦淮佳麗地﹐河房中女郎色藝擅名者多。一日﹐雨翁偕侯靑甫廣文﹐招余及王柘薌秀才﹐琴師某﹐泛舟秦淮。兩岸水閣﹐紅簾半鉤﹐風香夕照。玉人梳頭﹐涼篷容裔﹐目睇意銷。涼秋閣主人命侍兒以短梯引客上﹐香鑪銅綠﹐茗碗瓷靑﹐湘榻幾﹐陳設精雅。壁間詩畫箋帖﹐悉名流投贈。主人著碧綃衫﹐持白紈扇﹐丰神秀朗﹐一笑嫣然﹐宜兩老人爲之傾倒也。雨翁年七十六﹐靑翁年八十五﹐看花老眼﹐自詡無雙。酒半﹐兩翁誦買陂塘贈主人詞云「賺吟朋﹑幾番載酒﹐平波相對如掌。調冰雪藕連宵晝﹐秀句滿城爭賞。卿莫讓。消受了﹑六朝風月騷人長。紅霞碧浪。正玉笛聲中﹐珠簾影裏﹐仙侶笑移舫」云云。余卽席和之﹐有「開蕊榜。算第一名﹐第一名流賞」句。蓋往時秦淮﹐每有花狀元品目﹐點綴承平景物﹐洵足樂已。

○雨生作衰柳衰艸詞

雨翁嘗作衰柳﹑衰艸二詞﹐倚長亭怨慢﹐余與孫月坡和之。其詞感物比興﹐淒婉欲絕。衰柳云「更誰向灞橋攀折﹐萬里關河﹐一天風雪。古陌人稀﹐幾絲猶是馬頭拂。蕭蕭短鬢﹐正顧影﹑同淒絕。盼斷七香車﹐還只當﹑聽鶯時節。休說。賺髙樓翠袖﹐望眼欲窮天末。浮萍散了﹐怕流水﹐也應消歇。最苦是﹑落葉江城﹐剩一笛風前幽咽。算夢裏腰肢﹐難解眉頭千結。」衰艸云「漫重認六朝山色﹐霜冷云凝﹐燒痕如墨。懊恨王孫﹐斜陽催送馬蹄疾。鷹欲脫﹐怕血染﹑平蕪赤。是處亂蓬飛﹐共綠鬢﹑一般愁白。還憶伴﹐珊珊花徑﹐暗把茜裙沾濕。踏靑倦了﹐算さ印﹑爲誰畱得。怎料取﹑客館秋淸﹐恁消受怨蛩涼夕。便扇底螢光﹐都被西風吹息。」雨翁喝火令有云「姊去吹簫﹐小妹去彈絲。郎去紅牙低按﹐儂去唱郎詞。」此從古樂府大婦中婦小婦數語得來。余曾題雨翁畫梅樓圖長卷﹐樓爲其徳配雙湖夫人畫梅處。夫人嘗墨梅寄雨翁於九江﹐附題一詞云「折得嶺南梅﹐憶著江南雪。君到江南正雪天﹐未是梅花節。畫了一枝成﹐沒个人評說。抵得家書寄與看﹐瘦到珊珊骨。」閨房唱酬之福﹐獨擅一門。

○金陵古迹詞

秦淮風月﹐江左勝區﹐雨翁賦南鄕子云「春水綠平橋。十二紅樓戀畫橈。是處簾櫳庶好夢﹐良宵。不勸金尊月不饒。魂也不禁銷。燕別鶯離暮暮朝。獨自憑闌空弔古﹐笙簫。斷送南朝六七朝。」憶於甲辰之秋﹐秦雪舫郎中﹑孫竹秀才﹐招上下江諸名士﹐宴集五松園﹐分詠金陵古迹。余得謝公墩江令宅律二首。花間尊前﹐屢有裙屐之會﹐一朝兵火﹐滿目山川﹐追憶舊遊﹐恍如隔世。曾塡髙陽臺調寄月坡諸君云「畫閣呼燈﹐珠簾讀曲﹐西風紅板橋頭。勸酒雙鬟﹐當時未解離愁。庾郎縱有江南賦﹐到今朝﹑難說悲秋。付東流。十里秦淮﹐明月髙樓。靑衫何止天涯淚﹐看韶芳不再﹐綺夢都休。滿目山川﹐那堪重憶前遊。銷魂怕聽吳娘句﹐又瀟瀟﹑暮雨蘇州。甚勾畱。水國蘋花﹐幾點眠鷗。」此詞吳淸如郎中﹝嘉氵全﹞見之﹐亦賦一首和餘韻云「衰柳籠煙﹐寒蛩弔月﹐淒涼朱雀航頭。舊恨難消﹐那堪更觸新愁。秦淮本是傷心地﹐問南朝﹑幾閱春秋。況而今﹑燕子歸來﹐不見紅樓。天涯勝侶都零落﹐剩歡情如夢﹐俊賞都休。花月空﹐商量重訂淸遊。吳姬艷曲聽應慣﹐算人生﹑合住蘇州。過山塘﹑小艇攜尊﹐畱伴閒鷗。」時余方薄遊金閶﹐故郎中有吳姬艷曲數語。

○吳嘉氵全詞如春蘭初花

吳郎中少時﹐爲吳中七子之一。今酉生﹑閏生﹑順卿﹑井叔諸君﹐俱歸道山。詞壇領袖﹐巋然靈光。所著有儀宋堂文集﹐古文瓣香六一﹐與歸熙甫﹑汪苕文相伯仲間。曾序余嘯古堂文集﹐以眉山比擬﹐殊不敢當。詞筆如春蘭初花﹐幽芳襲人。桂殿秋云「斜陽一角人初夢﹐夢過花南燕子樓。」虞美人云「自開奩鏡掃彎環。無限惜春心事上眉山。」風蝶令云「綠窗紅燭暗還明。耐得滿天風露立深更。」長調風格﹐在山村﹑蛻崖間。徵招春感云「糸采幡動庭前樹﹐東皇暗催芳訊。次第報花開﹐柰尖風淒緊。嬋娟剛瘦損。更零落﹑滿宮金粉。步さ回廊﹐凝塵曲榭﹐易凋雙鬢。休問舊鄕園﹐王孫去﹑苔階亂紅盈寸。漫與訴柔腸﹐怕蘭盟難準。瓊箋空寫恨﹐早贏得﹑玉郎春困。倚雕檻﹐纖手低垂﹐看畫簾人近。」余最愛其「鴛鴦照影立多時」七字﹐艷情入妙﹐正以不著墨爲佳﹐此則花間遺韻也。

○雨生題海天霞唱

雨翁有一詞﹐頗露英雄本色﹐題張南山海天霞唱集云「唱霞漁者﹐恁襟懷﹐直似海天空闊。萬里潮平煙靜處﹐遙指中原一發。蜃市初收﹐鯨波未息﹐過眼都休說。一聲髙唱﹐六龍扶起紅日。憶昨罷釣江頭﹐攜琴海上﹐見汝雄心折。幾卷新詞聲激壯﹐寫出肝腸如鐵。雨晴時﹐天風斷後﹐血共丹霞熱。魚龍夜定﹐更休橫竹吹烈。」

○雨生一門風雅

雨翁家一門風雅﹐夫人﹑女公子皆能吟詠﹐善畫工琴﹐諸公子王謝風流﹐惜余未見。記一日﹐公他出﹐有長須奴司門﹐謂余曰「每秋賦﹐上下江秀才竭主人者﹐日喧於門。我視其人風雅﹐與主人臭味合﹐乃通謁。諸衣冠赫奕﹐俗物敗人意﹐謝弗與通。」余微哂之﹐黠哉此奴﹐亦名士气耶。

○雨生與餘論詞

壬子秋﹐雨翁與餘論詞﹐至有厚入無間﹐輒斂手推服曰﹐得吾友董晉卿每云﹐詞以無厚入有間﹐此南宋及金元人妙處。吾子所言﹐乃唐﹑五代﹑北宋人不傳之祕。惜晉卿久亡﹐不克握塵一堂﹐互證所得也。爲余作塡詞圖﹐並贈四絕句云「那待簪花賦鹿鳴。方回姓氏重公卿。一錐不得君休旣﹐已見樓臺七寶成。」「辛苦天津一錦囊。眼前何處少豺狼。逃儒逃墨難逃世﹐見說桃源也戰場。」「曉風殘月木蘭舟。只爲靑山作浪遊。鐵板銅琵空一世﹐寒氈破衲總千秋。」「痛飲狂歌亦可哀。幾人知爾不凡才。世間只有黃金貴﹐誤殺生涯故紙堆。」愛我之深﹐欲歌欲泣。臨別謂余曰「吾老矣﹐身後名托君以傳﹐何如。」孰知公捨生取義﹐大節凜然。而以經濟才期望餘者﹐風塵淪落﹐益復無聊﹐年過五十﹐無所建立﹐安能傳公。

○題塡詞圖

題余塡詞圖者﹐侯靑甫廣文詩云「心於碧落裊遊絲。容易能成絕妙詞。道得人人意中語﹐千回百折費尋思。」「詞人能得似君無。妙手傳神興不孤。三十年間饒眼福﹐陳迦陵後又斯圖。」王柘薌秀才云「玉簫金太玲瓏。誰信詞人气似虹。蹈海競傳髙士節﹐披襟曾犯大王風。劇憐綠鬢垂新白﹐欲買靑山住小紅。珍重五條弦上意﹐楚天消息落飛鴻。」兩君與余莫逆。靑翁語人曰「老劍用世材﹐惜世無能用之者。」柘薌亦奇士﹐以兄禮事余。粵匪陷金陵﹐柘薌手殺數賊﹐力盡死﹐闔門殉難。靑翁年八十六﹐杜門餓死。志節卓卓俱如是﹐爲吾黨光。余羈愁抱病﹐感憤塡膺﹐作一詞告諸君地下云「公等今安在。想當年﹑酒酣起舞﹐舉頭天外。萬帳貔貅誰殺賊﹐金印今年斗大。便取彼﹑頭顱而代。各有心肝須報國﹐況瘡痍滿眼蒼生待。歌未闋﹐唾壺碎。無端撒手成千載。忽中宵﹑裸身大叫﹐慷當以慨。與賊俱生眞可恥﹐對此茫茫四海。臣子義﹑皇穹難。後死他年終慰汝﹐誓河山﹑肯負平生槪。言不盡﹐復再拜。」

○吳中七子詞

吳中七子﹐朱君酉生﹐識余最早﹐且有知己之感。州試時﹐欲拔余冠軍﹐某刺史不從﹐拂衣而出﹐寄聲道珍重。余少年塡詞﹐喜豪放﹐和迦陵悵悵詞五首﹐跌蕩淋漓。百字令詠垓下起句云「拔山已矣﹐忽英雄气盡﹐今朝兒女。」以此自負。有攜餘詩詞質酉生﹐嘆曰「此羣才气﹐非我輩所能企及﹐獨倚聲一門外漢耳。」緣此絕不塡詞者十餘年。後避人之南匯﹐客主四篁二尹所﹐四篁示以張叔夏山中白雲詞﹐一夕和三十餘首﹐四聲悉依原作﹐成一冊曰山中和白雲。四篁錄示戈君順卿﹐求指疵﹐順翁驚詫云「此是詞家射雕手﹐尙何疵可指耶。」後七子詞皆得讀之。酉生宗夢窗﹐閏生宗梅溪﹐井叔宗碧山﹐余艸窗﹑竹屋﹐各有專尙。順翁詞集最富﹐不名一家﹐惟用心於律﹐訂萬氏之訛﹐他人或苦之﹐彌津津樂道也。晚年自袁江歸住山塘老屋﹐提唱後學。余自知持論與之不甚合﹐竟不往見。順翁知餘詞未刻本﹐手錄十餘首﹐稱賞不置云。

○順翁詞

順翁少年以四春詞得名﹐春影云「縷縷柔魂﹐蕩入迷﹐不辧是紅是翠。」春香雲「燻得花魂盡返﹐漾晴天﹐百和依稀。」春聲云「種種幽情難訴﹐正別夢嬌啼﹐畫屏人寂。」春意云「釵影膩﹐酒香濃﹐慣暗裏惺忪。」此皆鉤魂攝魄詠物上乘。齊天樂題朱酉生蘿碧詞捲云「春愁飛滿斜陽裏﹐風懷到秋逾瘦。鷗思云涼﹐鶯情花暱﹐拋盡鎖窗紅豆。瓊簫譜就。羨玉比吟肩﹐細敲蓉漏。錦字翻來﹐紫霞仙曲繞歌袖。華年暗塵去驟。寂寥身世﹐感風雨消受。湘管吹香﹐蜀弦彈夢﹐淚蟬箋痕透。銀醅滿斗。費幾度銷魂﹐幾回搔首。一縷新霜﹐鏡中添鬢又。」翠薇花館詞﹐持律謹嚴﹐特少跳脫變化之筆。此首卻流麗盡致﹐集中僅見之作﹐晚年更頹唐矣。

○沈閏生詞

花陰﹑柳影﹑艸色﹑苔痕四詞﹐余往時見翠薇花館集而和之﹐後知原唱爲沈君閏生作。花陰花犯用淸眞體云「小闌干﹐濃芬壓處﹐簾紋散新霽。環來未。僅遮斷嬌聲﹐纖影難記。幽叢悄指導芳地。餘寒風正細。但隱約﹑斷襟零袖﹐亭亭蘭霧裏。銷魂落英滿苔衣﹐黃蜂漫誤撲﹐仙雲鬟髻。霏絳雨﹑東園路﹐亂扶花气。攜尊共﹑采香伴侶﹐煙漠漠﹑羅菌人乍起。又待取﹑瘦蟾搖夢﹐紅簫吹樹底。」柳影春霽用艸窗體云「香絮飛時﹐見疏疏碎縷﹐閒鎖深碧。一角紅墻﹐霧遮煙繞﹐迷離換了晴色。畫闌幾尺。有人悄背樓陰立。但怪得﹑羅袂薄寒﹐無語弄瑤笛。飛花誤蝶﹐墜葉驚蟬﹐望裏斜陽﹐總成蕭瑟。算江潭﹑西風又緊﹐鞭絲低裊去無迹。還更紋簾和夢隔。暗塵凝晚﹐惺忪獨倚黃昏﹐半蟾窗外﹐翠痕飄直。」下二首差同﹐用筆從淸眞六醜一詞得來。戈作殊不逮。

○戈詞有失律處

順翁持律𨿽嚴﹐集中亦不能自遵約束。夾鍾羽之玉京秋﹐宜用入聲叶韻﹐不可葉上去﹐見所著詞林正韻凡例中。及自作楊柳岸一首﹐用院子上去韻。憶舊遊調結七字﹐當作平平去入平去平﹐第四字必宜用入﹐歷引各家詞証之。及自作問東風一首結云「山花已盡紅杜鵑。」盡字非入﹐何恕於責己耶。若作「山花淚濕紅杜鵑」則協矣。他首失律處亦多。

○酉生賦斜陽詞

詠物作題外取神最妙﹐亦最難。酉生賦斜陽臺城路云「韋郎吟鬢﹐看如此無言﹐自成幽抑。淡抹危墻﹐寒侵遠浦﹐幾處弦催夕。憑闌望極。漸天影昏黃﹐霽云濃寂。粉艷金淒﹐六朝多少舊山色。嬋娟尙憐暮節。玉釵低度曲﹐芳艸先歇。井廢沈煙﹐樓髙墜露﹐惟有一痕愁碧。西風漸急。算渭水長流﹐照人離別。暗數流光﹐戍亭聞夜笛。」此詞後段﹐純乎題外取神。西風三句﹐得唐賢三昧﹐气味亦厚。較順卿作﹐超妙多矣。

○順卿得煉字法

順卿有「鶯啼未醒﹐半是垂楊影」及「只有落花流水冷斜陽」﹐洵名句也。浣溪沙云「手撥幺弦金鳳﹐臂銷雙釧玉魚寬。」祝英臺近云「僅他裙扇凝紅﹐箏弦欹綠﹐但恨縷情絲飛滿。」如夢令云「別淚幾絲彈﹐紅暈酒波愁重。」雅得煉字法。

○題塡詞圖三首最佳

題余塡詞圖者﹐吳門王養初法曲獻仙音云「鉛點綃紅﹐夢痕簾碧﹐廿載江湖遊倦。謝巷斜陽﹐冒園衰艸﹐曾原个人幽怨。想月底翻新譜﹐瓊簫幾回按。翠莎軟。又匆匆﹑踏殘吳苑。秋色裏﹐雙證鷺盟繾綣。韻貼楚波涼﹐更聽伊﹑靑瑟淒婉。酒花蔫﹐況今宵﹑容易腸斷。怕★樓鐙ㄠ﹐添了一聲河滿。」婁東楊師白洞仙歌云「是眞才子﹐只一枝斑管。翻盡詞場古今案。任藏頭記譜﹐鬲指尋腔﹐空中語﹐寫出綠簫淸怨。分明姝麗在﹐粉本迦陵﹐二百年來此重見。紙閣倚雙聲﹐溪近羅敷﹐照夢裏筆花紅炫。恰羨得﹑吹笙傍秦臺﹐願身化銀簧﹐待伊呵爰。」汪稚泉聲聲慢云「靑衫落拓﹐彩筆飄零﹐廿年名艷詞場。溪號羅敷﹐水天慣性鴛鴦。煙鬟畫屏雙笑﹐按參差﹑低度霓裳。思影事﹐只迦陵風格﹐一樣淸狂。爲問天涯倦侶﹐甚聲偸字減﹐偏老柔鄕。酒醒烏篷﹐蕭蕭幾樹垂楊。尊前墜歡重覓﹐換江湖﹑無數蒼涼。吟未歇﹐恐新愁又縈寸腸。」此圖題者甚眾﹐當以此三詞﹐爲深得鄙人情事。

○紙閣雙聲圖題詞

余憂患餘生﹐中年得婦靈石山人﹐小住羅敷溪上﹐拔釵問字﹐臨鏡拈毫﹐𨿽數米量鹽﹐吟事不廢。會秋賦﹐山人以詩贈別云「瘦綠垂楊柳﹐絲絲又送行。人間重科第﹐夫婿最才名。」又嘗得句云「簾陰白浸三分月﹐墻角紅疏一穗花。」諸君題詞﹐以此艷稱之。嘗繪紙閣雙聲圖﹐上海王菽畦觀察題云「殘月屯田﹐野雲石帚﹐好隨詩卷長畱。賭到旗亭﹐古今幾个名流。紅牙者番拍出﹐更堪憐﹑閒怨閒愁。評子細﹑待看花沽酒﹐一醉蘭舟。漫說瓊樓風月﹐甚靑天碧海﹐渺渺悠悠。溪住羅敷﹐煙波試語眠鷗。一燈最憐雙﹐寫烏絲﹑細畫銀鉤。銷艷福﹐便玉臺佳詠﹐同譜千秋。」蓋和餘聲聲慢韻也。雲間丁步洲亦題聲聲慢一首﹐同韻而不知。詞云「輕描眉翠﹐淡擘箋紅﹐鏡鈿小閣春畱。寒梅才吐﹐冷香飛上簾鉤。妝臺一枝簫按﹐度雙聲﹑共破閒愁。搔首問﹐悵浮雲天末﹐心事悠悠。且向人間小隱﹐恁銀屏深底﹐玉唱珠酬。夢穩鴛鴦﹐直教妒殺沙鷗。碧天澹雲無際﹐笑銀河﹑轉隔牽牛。算艷福﹐只劉綱夫婦﹐同此前修。」此圖姚石甫方伯﹑湯雨生都督﹑姚春木徵君﹐皆有題詠﹐惜爲人竊去。尙有謝默卿觀察一詞﹐自綴旁譜﹐爲友人攜去﹐俟補錄。

○陸樹齋詞

秀水孫次公﹝氵融﹞來遊滬上﹐與余定交﹐以同人詞選見贈﹐閱之半余舊雨。琴隱老人詞已錄外﹐陸樹齋大令籍本吾邑﹐與余總角同筆硯者數年﹐同爲邑侯毛循齋先生門下士。樹齋工書﹐專舉業﹐不知其能詞也。今讀其東虯艸堂詞一卷﹐爲王雪軒方伯序刻﹐中有茗戰﹑瓜戰﹑棋戰﹑拇戰﹑楊妃襪﹐宓妃枕﹑湘妃淚﹑潘妃步諸詞﹐爲人傳誦。以與餘論詞之旨不合﹐故不錄。最愛其齊天樂詠簾云「棗花瑣碎風絲弱﹐盈盈隔來秋水。待燕休垂畱香莫捲﹐忙煞連朝心事。瞢騰枕底。共響觸瓊鉤﹐警殘春是襪生波﹐一輪明月掛檐際。靑溪溪畔水榭﹐認紅闌九曲﹐斜護丁字。粉竹篩云﹐珠塵攪寸﹐悄納湖邊花气。濃春云矣。笑十里揚州﹐舊遊曾記。恨緒絲絲﹐織殘湘女淚。」又有祝英臺近邱六女郎云「劇憐野鴨文鴛﹐秋篷雙影﹐渾不解琵琶情味。有人翦燭西冷﹐紅箋譜恨﹐六橋上﹑小名偸記。」觀此﹐知陸弟風情﹐正復不淺﹐一行作吏﹐身殉王事﹐惜哉。

○李小瀛詞

上海李小瀛﹝曾裕﹞司馬﹐爲瀛門比部哲嗣﹐少時隨侍京邸讀書﹐衛神淸﹐鄴侯骨秀﹐京師諸名優﹐爭欲捧觴度曲﹐博李公子歡。此余故人子袁井夫孝廉爲餘言者。所著有枝安山房詞艸﹐點絳唇云「兩岸垂楊﹐門前流水明於鏡。宵來人靜。露立秋衫冷。水上紅樓﹐樓上紅燈暝。西風定。碧紗窗映。約略釵鬟影。」醉太平云「瑤琴懶橫。銀燈懶明。芭蕉故作秋聲。一聲聲怕冷。巫山夢醒。眉山淚盈。新涼已怯桃笙。待秋深怎生。」淸平樂云「晝長人靜。繡倦尋芳枕。睡起羅衫斜未整。行情主臂簟紋紅印。無聊獨倚妝臺。侍兒剛報花開。開到階前夜合﹐檀郎今夕歸來。」三詞皆淸圓流麗﹐風流自喜。近腳靴手板﹐聽鼓應官﹐鐵馬金戈﹐戴星捧檄﹐轉蓬身世﹐彌作勞歌﹐擊築宮商﹐倍成逸響。有洞仙歌吳門卽事四首云﹕

「一帆風雪﹐約胥臺小住。笳鼓聲中訪春云。驀相逢﹐邂逅人面桃花﹐猶記得﹐舊日芳洲蘭杜。漫天烽火裏﹐綠慘紅愁﹐飛絮東風更無主。重問柰何天﹐甫定驚魂﹐還省識﹑別來眉嫵。笑鸚鵡知名隔簾呼﹐卻不問滄桑﹐問人安否。」﹝其一﹞

「葭灰初動﹐覺鍼樓春早。門外西風尙料峭。向妝臺﹐癡坐私語無聲﹐肩憑處﹐別有暖香盈抱。嬌憨憐姊妹﹐簾角潛窺﹐悄紅巾暱人笑。薄醉倩扶歸﹐深巷重重﹐偏謊道﹑獸環封了。判一宿空桑話三生﹐但何處巫峯﹐怎生能到。」﹝其二﹞

「酒闌人散﹐聽沈沈更漏。眉月初三下墻久。看燈昏鴛帳﹐篆冷猊鑪﹐人靜也﹐幾陣新寒輕逗。慵妝偸卸後。卸到羅裳﹐故作嬌嗔復停手。引臂替郎肩﹐一笑回眸﹐又攪取﹑繡衾覆首。只軟玉溫香可憐生﹐問小小春魂﹐那堪消受。」﹝其三﹞

「雲癡雨膩﹐正連宵徵逐。驪唱無端又相促。怕牽衣話別﹐後會先期﹐明鏡裏﹐春色眉山雙蹙。柔腸縈宛轉﹐尺幅紅綃﹐裏贈鮫宮碎珠玉。人海易秋風﹐錦瑟華年﹐須珍惜﹑蟬明蛾綠。願掃盡槍報平安﹐待舊燕歸來﹐冶遊重續。」﹝其四﹞

摹繪情事﹐寫生妙手﹐然中間卻有無限感慨。人目爲金荃艷體﹐吾謂是香艸哀音﹐何時翦燭論詞﹐一爲印證斯語。

○薛慰農詞

朋輩中秦次遊﹑應敏齋兩司馬﹐皆爲餘言﹐全椒薛慰農明府﹐以名進士出宰百里﹐有古循吏風﹐愛才下士﹐至如歸。今於同人詞選中﹐得西湖櫓唱﹐讀之天骨開張﹐具見風力﹐非塵俗吏也。佳篇名作﹐當不止此。西江月云「蛾眉有樣在西家。懶學新人描畫。」調笑令云「怪他阿姊情癡。鎭日妝樓鎖眉。眉鎖﹐眉鎖﹐漸漸新愁到我。」身廁宦途﹐儼然有獨立不懼風槪。而時事日棘﹐蒿目傷心﹐皆於言外得之。臺城路紀徽郡凱撤云「黃山烽火連天赤﹐孤城屹然西向。峻嶺盤空﹐雄關扼隘﹐管鑰有人專掌。重重保障。爭鶴唳風聲﹐也增驚。艸檄才疏﹐悶來倚劍獨惆悵。虺也差幸遠伏﹐看捷書露布﹐旗影紅。壯士長歌﹐將軍起舞﹐待畫淩煙閣上。書生舊樣。手一幅蠻箋﹐度成凱唱。卻笑寒酸﹐少封侯骨相。」豪放似稼軒﹑於湖﹐令人慨然有封狼居胥意。柳梢靑秋柳云「絮果難圓﹐楊枝易老﹐秋又今年。少婦樓頭﹐徵人陌上﹐依舊纏綿。江南紅板橋邊。記弱態﹑依依可憐。過眼繁華﹐驚心搖落﹐況又烽煙。」詠物中寓感事﹐非描頭畫角者比。減蘭云「揚州小杜。十里珠簾空覓句。葉已成陰。孤負尋春一片心。宵涼夢杳。月影蒼涼星影小。不怨嫦娥。只怪瑤臺風露多。」寄托遙深﹐非徒寫靑樓影事。一萼紅題楊眉影夫人畫蘭遣墨﹐爲秦次遊作云「剩愁苗。教秦嘉腸斷﹐香艸泣離騷。寶匣塵昏﹐瑤琴調澀﹐三生福分全消。算只有曇花小幅﹐是當年﹑螺子黛親描。並蒂緣慳﹐同心影瘦﹐紉佩香銷。千古才人工怨﹐睹零縑斷素﹐倍益無聊。碧杜緘情﹐紅蘅憶遠﹐古芬飛上吟毫。最惆悵﹑湘君魂窄﹐一聲聲﹑楚些渺難招。爭怪潘郎華鬢﹐逐漸霜凋。」次遊與余定交﹐卽以夫人遺墨見示屬題﹐並乞志銘哀誄﹐匆匆未有以應。今年春﹐次遊遽以微疾化去﹐秦樓夫婦﹐跨鳳俱仙。讀此覺情文相生﹐哀艷欲絕﹐微雨畫簾﹐阿灰能無腸斷。

○王季平詞

上海王氏世有陰徳﹐二如丈言夫行矩﹐鄕裏推鉅徳長者。哲嗣叔彜﹑季平﹑昆玉並以名諸生起家。季平恂恂儒雅。叔彜闊達敏﹐有經世才。海運捕盜﹐積功官太守﹐人品似張於湖﹐詞亦似之。卜算子云「推到四千年﹐幾个眞名士。艷說書生報國心﹐僅仗文章耳。可笑甕中天﹐偏自誇靑史。誰料昂藏七尺軀﹐但辦毛錐子。」賀新涼自題戎裝小像云「舉止原疏野。笑頻年﹑詩場酒壘﹐復居人下。破浪乘風空有志﹐恥話鍾離嫁。者面目﹑何堪入畫。便是封侯眞骨相﹐駕鹽車﹑煞愧儔凡馬。班定遠﹐枉心寫。屠鯨乍罷鄕兵社。莽無端﹑孫盧小醜﹐又相驚也。海气蒼涼吹蜃市﹐幻出重重臺榭。還怕說﹑聞雞中夜。依舊樓船楊僕擁﹐問書生﹑紙上談何者。歌一曲﹐夏聲夏。」自軍興雜流並進﹐董龍雞狗﹐品秩巍然﹐其人去凡馬尙遠。志節之士﹐寧老死空山﹐肯與若輩爲伍哉。醉太平云「春陰乍晴。春愁乍生。小樓挑盡殘檠。聽云邊雁聲。風吹有情。詩吟未成。一枝梅影縱橫。忽窗前月明。」此種詞所謂不著一字﹐僅得風流﹐看似無難﹐正不易到。鵲橋仙云「如蓮心苦。如蘭气吐。肯與嬌云爭妒。添毫縱讓畫師工﹐繪不出﹑心頭縷縷。夢來怕阻。書來怕誤。宛轉柔腸難訴。柳梢髙掛月初三﹐更屈指﹑幽期莫負。」本事風流﹐興復不淺。

○王子九詞

王子九茂和﹐﹝韜注﹕卽余舊字。﹞少工倚聲﹐出入於玉田﹑艸窗之間﹐旅滬後﹐絕不復作。適江韻樓﹝鳳笙﹞自吳門來﹐畱宿子九城北艸堂﹐與予封榻。酒酣﹐偶言及詞﹐頗自矜詡。子九笑曰﹕若此等作亦易爲也﹐因爲余吟舊作小令數闋。詞句淸麗﹐情韻纏綿﹐於个中三折肱矣。今就余所憶得者﹐追錄於左。柳梢靑雲﹕「把夢支開﹐將愁放下﹐獨自淒涼。記得人人﹐去年今日﹐特地思量。如今夢也荒唐。空冷到﹐鴛衾半牀。手撥寒灰﹐香猶未斷﹐斷柔腸。」少年遊雲﹕「西風吹得愁如許。隔院聞低語。怪底重陽﹐作出秋陰﹐便有淒涼處。綠陰一角紅樓露﹐寂歷無人住。半桁疏簾﹐幾樹垂楊﹐都是腸路。」訴衷情云「纖纖眉月可憐生。花影不分陰。寂歷晚涼庭院﹐閒殺讀書燈。誰與共﹑話零星。猛心驚。一聲聲笛﹐一更更點﹐一倍淒淸。」風蝶令云「鬢無心理﹐燈孤有語通。一絲微雨一絲風。作就懨懨時候最愁儂。苔壁延新綠﹐紗窗撲亂紅。朝來小病晚來慵。還憶昨宵殘夢五更鐘。」

●卷三

○詞律失收甚多詞調萬氏律中失收者甚多﹐愛月夜眠遲一調﹐見髙麗史樂志﹐吾友張筱峯廣文塡之。詞云「捲雨拖雲﹐仗好風一片﹐扌完碧還天。露痕流樹﹐1111煙痕貼水﹐涼開畫意歐邊。鉤簾閒坐﹐湖亭萬菇蒲﹐逼燈寒。弄明珠﹑有仙人玉宇﹐呼下銀盤。前歲爾客燕臺﹐我蓬蒿掩戶﹐此夕誰歡。便匆匆﹐莫更負了湖上﹐素影團欒。冰壺替濯肝脾﹐淸鐘聽﹐轉心安。喜敲門喚吟伴﹐煮茗共話詩禪。」髙麗史余所未見﹐意必更有惜花春起早一調﹐他日昭筱峯當問之。

○張筱峯詞

筱峯爲武康徐雪廬髙弟﹐早擅才名﹐倚聲尢所專嗜。儒官薄宦﹐所至輒與邦人士觴詠流連。近日校官﹐流品頗雜﹐風雅如斯﹐吾見亦罕。所著綠雪館詞﹐卷帙之富﹐與吳門戈順卿相埒。余嘗勸其精選割愛﹐務存傳作﹐古人詞集﹐原不貴多也。

○綠雪館詞

綠雪館詞﹐多賦長調﹐東澤綺語﹐山中白雲家風﹐故是未墜。小令中調﹐亦有瓣香君家子野者。戀繡衾云「亂雲團暝做晚愁。壓玲瓏﹑珠幌一鉤。病宿酒懨懨睡﹐怪鸚哥﹑驚夢翠幬。玉笙何處調仙曲﹐觸春情﹑欲說柰羞。怕落盡梨花雪﹐祝東風休近小樓。」醉太平云「珠蘭漸馨。銀箏乍停。玉纖鉤上簾旌。笑冰蟾瘦生。茶溫酒淸。無言有情。泥人小坐湘屏。數牽牛幾星。」余愛筱峯詞﹐多在此種。

○張孫詞各有病

詞博采諸家者近雜﹐專主一家者近隘﹐余老友二人﹐皆致力於詞﹐皆成一家﹐必傳無疑。要各有病﹐其一﹐於唐﹑五代﹑北南宋源流正變﹐俱涉獵探討﹐每一下筆﹐不自矜持﹐如李家娘子﹐才入墨池﹐旋登雪嶺﹐此病在貪多﹐華亭張筱峯﹝鴻卓﹞綠雪館詞是也。其一﹐酷嗜張叔夏山中白雲﹐心摹手追﹐寸步不失﹐工力積久﹐具體而微﹐如桓宣武學劉越石﹐終有一不似處﹐此病在愛好﹐長洲孫月坡﹝麟趾﹞秋露繡鴛等詞是也。兩君皆與余文字至交﹐筱峯閔餘才髙眾忌﹐以胡稚威相擬﹐月坡尢傾倒眞摯。余顧訾議其短﹐蓋責備賢者﹐千秋盛業﹐不當貢諛﹐非敢蹈文人相輕習气。

○月坡今之玉田

余與月坡定交﹐在寓居白門時。秦淮煙月﹐鍾阜云嵐﹐蕭寺訪秋﹐秦樓讀曲﹐素心相樂﹐無日不偕。時秦雪舫郎中﹐晚年欲究倚聲之學﹐余告以月坡今之玉田。月坡則曰「沈博艷麗﹐悱惻芬芳﹐詞壇飛將﹐安得不推老劍。」三人同遊★山園﹐余賦西子妝一解﹐雪舫極賞「問西風﹐甚今年﹑瘦得垂楊如此」三句﹐而不解「下斜陽﹐衣上空山冷翠」九字﹐何以作如許結語。月坡曰「此南宋人不傳之祕﹐君塡詞十年自知。」相與一笑而罷。余題其秋露詞﹐賦洞仙歌中有云「似麼花病蝶﹐碎葉零蟬﹐苔影碧﹐涼透一簾絲雨。」又云「煙外秣陵秋﹐瘦了斜陽﹐更瘦到舊時漚鷺。」其詞品可想見。月坡題余拈花詞云「舊遊如夢﹐記星辰昨夜﹐水明簾底。落魄靑衫詞一卷﹐多少天涯情味。絲竹中年﹐煙花小劫﹐字字含淒淚。江湖十載﹐可憐銷盡英气。便教傳向旗亭﹐雙鬟唱徧﹐那識離騷意。絕代蛾眉誰得似﹐不是尋常蜀綺。沅碧湘靑﹐蘭啼蕙笑﹐楚些魂招未。啼蛩深巷﹐小門聽雨閒閉。」

○月坡詞刻

月坡客遊﹐所得囊貲﹐盡以刻詞﹐有秋露﹑繡鴛﹑拜玉﹑說夢﹑補籬﹑水榭唱和﹑折柳﹑鳳簫﹑叩門﹑倚闌問鶴﹑嵐漪﹑聽櫓﹑琴川﹑采藥等詞。甲辰秋﹐初識面﹐以秋露﹑繡鴛二冊相質﹐余以玉田許之﹐遂成拜玉詞﹐與餘唱和諸首﹐皆在此卷。及客江右﹐寄余鳳簫詞﹐中有小荷﹑蓮卿二女郎事﹐余作書箴之﹐謂我輩學佛人﹐不宜復墮情障。賦髙陽臺一解云「碎玉成煙﹐零珠擱淚﹐靑衫莫再多情。目送飛花﹐那堪鬢已星星。佳人命薄都腸斷﹐有誰憐﹑薄福書生。最淒淸。小閣銀燈﹐小院銀箏。中年我亦傷懷抱﹐僅哀絲豪竹﹐短驛長亭。一樣工愁﹐天生名士傾城。蕭蕭暮雨疏疏柳﹐蕩秋魂﹑又惹秋聲。任飄零。怕負香衾﹐已負香盟。」粵氛熾後﹐月坡歸吳門﹐陳心泉觀察方宰琴川﹐延往署中﹐作琴川詞。咸豐七年﹐張子和大令來宰吾邑﹐偕月坡至﹐首詢余狀﹐因歸晤焉。皤然一翁﹐志意摧抑﹐非復曩時髙興矣。自言初刻詞板﹐遭亂不存﹐將綜前後所作﹐另刊零珠﹑碎玉二編﹐君爲我序之。余諾而未果﹐無何﹐子和去任﹐月坡亦同返吳門。兩間破屋﹐老病杜門﹐未審近狀何若﹐爲之三嘆。

○於惺伯詞

松江郡城北郭一蘭若﹐往時余以僧服結社於此壁間﹐得董香光與艸衣道人石刻殘字﹐文曰﹐著手心頭便判。案道人姓王氏﹐名微﹐字修微﹐華亭人﹐工詩詞。墮落風塵﹐中年入道。往來吳越﹐與名士輩遊。嘗築生壙於西湖﹐蓋奇女子也。余爲言於雷約軒﹐因名是庵曰修微。約軒作志﹐筱峯塡揚州慢一角﹐余和之。秀水於惺伯亦和是韻﹐惺伯詩壇領袖﹐著述甚多﹐詞有題紅閣集語兒村笛﹐皆瓣香朱萬﹐淸婉可誦。題余紙閣雙聲圖云「畫眉窗畔﹐舉案簾邊﹐花觚韻冊長畱。琢就新詞﹐擘箋同寫銀鉤。巢痕並棲最好。怪無端﹑添了離愁。愁渺渺﹐指徵帆一掛﹐海角山陬。吳苑年時孤旅﹐又春申浦上﹐單唱誰酬。包火魚天歸去﹐駭絕閒鷗。重糊四圍新格﹐掃蛛絲﹑還剔蝸牛。門靜掩﹐掐瓊枝﹑律譜更修。」余亦題其南湖柳隱圖﹐中有云「桃源人世在﹐但目斷﹑湖湘烽火警。」與包火二語同意。出門一望﹐帶甲滿天﹐吾兩人並有身世之感。

○孫次公刻同人詞選

孫次公刻同人詞選﹐以己所著月樓詞稿殿焉。菩薩蠻諸首﹐頗得子夜前溪遺意。如「問是幾時生。雙星窺畫屏。」「翠被不成眠。春寒各自憐」。等句是也。紅娘子與定娘夜坐云「莫輕教半臂卸吳棉﹐尙峭寒難禁。看月痕如夢下墻來﹐壓花魂不醒。」言情寫景﹐俱能入妙。瑣窗寒題次遊婦楊眉影夫人詩畫遺冊﹐中有云「銘辭淒婉﹐一曲翠眠緘恨。」翠眠﹑眉影﹐所禦琴名﹐足備香奩故實。

○陳心泉詞

月坡琴川詞﹐長亭怨雲「水邊墻角﹐聽幾个莎語。寸穴暫棲身﹐笑各自﹑爭吟風露。」髙陽臺云「闌干六曲無人倚﹐有花枝﹑翻覺淒涼。」洞仙歌弔蒙叟云「嘆老樹偏難傲冰霜﹐翻不及飛花﹐惹人憐惜。」皆有寄托可誦。此卷陳心泉觀察序之﹐駢文雄麗﹐望而知爲才子之筆。月坡晚年境益厄﹐賴心泉﹑子和兩君客之﹐子和與余舊識﹐心泉未一面﹐而選拙詞入續絕妙好詞﹐可謂神交。有一萼紅寄懷月坡云「鬢蕭蕭。問孫登長嘯﹐可似舊時豪。折柳詞工﹐看花眼倦﹐天涯還是無聊。恨臺鳳雙雙飛去﹐好江山﹑何處聽吹簫。﹝謂小荷蓮卿被逐事。﹞白髮歡娛﹐靑氈身世﹐秋月春潮。屈指江南詞客﹐嘆晨星朝露﹐如此寥寥。桃葉江邊﹐莫愁湖上﹐羨君依舊魂銷。有个人人低唱﹐怕歌喉不比小紅嬌。漫把新愁舊愁﹐堆上吟毫。」此心泉在都門金陵未遭兵火時作﹐故詞中云云。賢士大夫愛才之心﹐流露楮墨﹐讀之令人增知己之感。

○陳同叔詞

余偕靈石內史﹐小住羅敷溪上﹐故人陳希孟仲子同叔從余受倚聲之學﹐頗有妙司。近吾州人士﹐雅尙塡詞﹐刻滄江樂府﹐同叔與焉。余序之﹐以爲削華三峯﹐別施斤鑿﹐鏤冰一寸﹐中具樓臺。裊碧而單絲直上﹐臨鏡則萬花吐妍。因以有厚入無間之說進之﹐同叔詞之境詣可見。

○滄江樂府

滄江樂府詞凡七人﹕嘉定程序伯﹝庭鷺﹞﹑太倉楊師伯﹝敬傅﹞﹑寶山朱杏孫﹝燾﹞沈小梅﹝穆孫﹞﹑陳同叔﹝升﹞﹑鎭洋汪稚泉﹝承慶﹞﹑錢芝門﹝恩﹞也。序伯年最長﹐詩師陳雲伯﹐畫師錢松壺﹐諸侯賓客﹐江湖畫師。晚歲始喜倚聲﹐刻ㄌ秋詞一卷。浣溪沙云「咫尺紅樓夢轉遙。更無人在更魂銷。一簾花影下如潮。記得回燈還避影﹐零星舊事訴無聊。乍寒時節可憐宵。」鷓鴣天云「當時扶醉經行處﹐記得闌干在那邊。」情景宛然﹐可入本事詞中。疏影簾波云「春陰小院。恰一重一掩﹐煙細風軟。望裏盈盈﹐疑隔銀河﹐畢竟較伊淸淺。依稀透露驚鴻影﹐卻尙恨﹑巫雲遮斷。待托誰﹑爲爾通辭﹐除是撲鉤雙燕。曾訝梳頭晏起﹐鏡潮紅暈頰﹐簾底窺見。咫尺分張﹐聽得釵聲﹐但覺坐來人遠。宵闌浸到蛾眉月﹐更蕩漾﹑涼痕無限。攙和了﹑花影層層﹐未許湘紋流散。」後段深得題神。憶舊遊自題秋雨塡詞圖云「慣當杯側帽﹐紅燭烏絲﹐醉擘蠻箋。偏易春韶換﹐早消磨綺夢﹐盡化秋煙。禁他一簾細雨﹐點滴損秋眠。記佛火僧寮﹐夜潮客舫﹐長在愁連。闌珊更誰省﹐是宴散旗亭﹐水皺笙寒。鬢影難重綠﹐只風懷消減﹐悟後逃禪。可堪未除結習﹐零響葉商弦。憑讀曲沈吟﹐飄零彩筆非少年。」酸楚之音﹐自是才人失意後所作。

○楊師白詞

楊叔溫先生與彭甘亭丈齊名。師白以名父子中年坎坷﹐詞多淒厲。南柯子云「鴨綠盈盈皺﹐魚云薄薄遮。淡黃楊柳又藏鴉。照見小紅樓上月鉤斜。繡闥垂金鎖﹐文窗掩碧紗。一雙歸燕語梨花。料得玉人今夜未還家。」巫山一段雲云「瘦人天气病人時。秋花紅一枝。愁來不與夢相知。疏簾月上遲。」用筆𨿽輕﹐妙有酸澀之味。髙陽臺雲「雨茁愁芽﹐春蘇病葉﹐小樓酒醒今宵。影細燈昏﹐有人擁髻無聊。玉梅幾日開如雪﹐恁匆匆﹑又近花朝。展香衾﹑鵲尾才溫﹐鳳腦先焦。兜心記起年時事﹐僅瓊枝釵澑﹐銀甲箏調。不道相思﹐者回未抵魂銷。畫船聽厭吳娘曲﹐總輸他﹑水閣瀟瀟。料多情﹐一夜東風﹐吹皺紅潮。」風格在碧山﹑白雲間。師白又有月痕﹑煙影﹑風色﹑雨意四詞﹐刻劃微至﹐吳門四春詞﹐不得專美於前矣。

○朱杏孫詞

同邑朱杏孫孝廉﹐與余弱冠定交﹐卽以詩文相切靡刂。曾繪雪窗淸詠圖﹐余記之。饑來驅去﹐勞燕分飛﹐杏孫𨿽獲一第﹐家中落﹐艸艸勞人﹐非復昔時豪興。近乃與序伯﹑師白﹑稚泉﹑芝門﹑同叔﹑小梅﹐結詞社唱和﹐修窮措大故事﹐非其素志也。詞鉤心鬥角﹐不喜傍人門戶﹐於諸君子中﹐別調自彈﹐其性之兀傲可見。虞美人調作回文體云「秋聲一夜涼燈瘦。寂寂愁新逗。病蛩悲蟀小庭中。落月悄垂﹐簾影翠房空。輕煙黛鎖雙眉恨。背鏡情無準。粉殘脂剩酒醒難。靠徧皺痕﹐羅袖倚天寒。」此調回文﹐國初毛西河有之。汪君子氵全又於回文中作七律一首﹐愈徵巧妙。杏孫和之云「孤樓綺夢寒燈隔﹐細雨梧窗Τ冷風。珠露撲釵絡索﹐玉環圍鬢鳳玲瓏。膚凝薄粉殘妝悄﹐影對疏闌小院空。蕪綠引香濃冉冉﹐近黃昏月映簾紅。」使西河見之﹐得無前賢畏後生耶。

○沈小梅詞

沈君小梅家大場裏枸橘籬﹐夢唐先生猶子﹐同梅丈季子也。所居春雨莊﹐余少時往來熟遊﹐與生甫﹑仲貽﹑午生結兄弟歡時﹐小梅尙總角讀書﹐英英不凡。自夢翁䢐謝﹐午生﹑生甫﹑仲貽先後物故﹐近同翁亦歸道山﹐僅小梅與仲兄稚聰塤篪相倡和而已。余邇來人琴之痛﹐不甚過春雨莊。猶憶往時﹐小梅欲學詞﹐余以告以從玉田入手﹐卽和餘紅香綠影詠紅綠梅及花陰柳影諸詞﹐淸雋諧婉﹐咄咄逼人。余謂君詞可大成﹐第勿專學玉田﹐流於空滑﹐當以夢窗救其獘。小梅唯唯﹐顧心弗善也。今餘論詞之旨﹐較前又異﹐諸君子刻集時﹐皆郵寄相質。獨序伯﹑杏孫未經余去取。小梅則寄示﹐而去取不甚從余﹐知其未能心服。然此事千秋﹐自有定論﹐非一人之私言所能輕重。況余所獻箴言﹐實出朋友相愛之誠耶。余所云「有厚入無間者﹐南宋自稼軒﹑夢窗外﹐石帚間能之﹐碧山時有此境﹐其他卽無能爲役矣。」小梅他日工力益深﹐優入北宋﹐方信吾言。數世通家﹐同案兄弟﹐故敢妄論如此。

○小梅詞尖新

小梅蝶戀花云「約住海棠魂未醒。嫩寒作就春人病。」浣溪沙云「荻絮因風疑作雪﹐柳絲弄暝不成煙。夕陽紅上鷺鷥肩。」元人集中名句也。如此尖新﹐豈不可喜。然石帚﹑夢窗尙須加一層渲染﹐淮海﹑淸眞則更添幾層意思。加渲染﹐添意思﹐正欲其厚也。若入李氏﹑晏氏父子手中﹐則不期厚而自厚﹐此種當於神味別之。

○汪稚泉詞

滄江樂府七人中﹐汪君稚泉年少多才﹐余見其所著蘭笑詞﹐詫曰「此詞家射雕手也。長調音節瀏亮﹐頓挫生姿﹐瓣香納蘭容若﹐而絕少衰瘋气。小令中腔﹐芬芳悱惻﹐不墮南宋人雲霧。加以學力﹐鄙人當退避三舍矣。」臨江仙云「蘭月流波銀箭咽﹐比肩人影窗西。眉尖傳語太迷離。元膏羞照鏡﹐麝屑替燻衣。悄說輕寒今夜減﹐妍春暖護雙棲。頰潮紅暈鬢云低。海棠濃睡好﹐多事曉鶯啼。」蝶戀花云「銀鑰沈沈深院靜。一點冰丸﹐簾隙窺人冷。拂檻芭蕉不定。黃昏瘦了花影。酒到今宵偏易醒。倦倚紅蕤﹐往事和愁省。那更懨懨添小病。藥煙吹上屏山暝。」霓裳中序第一云「玫階雨乍歇。艷洗花房霏碎纈。珠淚瓊壺暗結。剩幽思訴蛩﹐離魂招蝶。苔衣翠貼。嘆瘦紅低葬秋雪。腸空斷﹑綠章漫奏﹐往事夢飄瞥。淒絕。粉愁盈靨。認倩影涼煙漸滅。年年長是恨別。有銀燭風搖﹐紺袖塵壓。墜香誰更乞。記聽取﹑穿廊鈿笛。還惆悵﹐碧窗人靜﹐夜吟雁箏咽。」髙陽臺云「倚病鐫愁﹐尋香煮夢﹐等閒又過殘春。落盡藤花﹐暝煙何處斜門。纏綿紅了江魚尾﹐托微波﹑總隔癡云。忒瞢騰﹐點點鮫珠﹐偸羅巾。當時只道相逢好﹐有釵光掠削﹐箏語溫存。翠被天涯﹐而今一樣黃昏。雕梁多少營巢燕﹐怨東風﹑容易飄菌。下簾丁﹐懶疊瓊箋﹐懶把銀尊。」玫階雨乍歇一首﹐似夢窗﹐倚病鐫愁一首﹐似碧山。其他若燕筍蠶豆詠物諸首﹐俱運淸雋之筆。三十自述諸首﹐吐磊落之懷。初集如此﹐他日造就﹐正未可量。

錢君芝門﹐爲序伯髙弟﹐序伯善畫﹐芝門工書﹐序伯老去塡詞﹐芝門妙年度曲﹐在同社中以白描本色語見長﹐自然妍雅。柳梢靑雲﹕「涼月中庭。明河絡角﹐風露淒淸。一抹紅墻﹐幾株碧柳﹐三兩秋鶯。誰家小院調箏。有多少﹑愁春未醒。夢裏香痕﹐酒邊心事﹐說也零星。」風蝶令云「空憶銷魂處﹐愁多酒不濃。亂雅啼斷月明中。枯柳荒灣﹐獨自倚疏篷。惜別秋無據﹐相思夢欲空。年來我亦慣飄蓬。江闊云低﹐夜夜聽孤鴻。」長亭怨唐園探梅云「是依舊風廊月檻。雪海香兜﹐酒槽珠釅。喚醒吟魂﹐寒煙幾筆夠荒暗。濃春誰綰。生怕是銷磨漸。那更證盟鷗﹐驀提起﹑天涯萍感。還念者﹐靑衫飄泊﹐不分紅顏分占。花枝照眼﹐柰鏡裏華絲偸減。好寄語﹑湘燕江鴻﹐漫重省﹑舊遊淒黯。只鈿★飄殘﹐莫便東風輕。」讀之覺淒厲動魂﹐芬芳竟體。

○同叔從碧山玉田入手

同叔於詞﹐才性最近﹐出筆便饒秀均。余初刻綠簫﹑碧田二卷﹐同叔一見深嗜。時余方從事南宋﹐以空靈婉約爲主。同叔以余爲產馬﹐所作亦從碧山玉田入手。鷓鴣天云「春陰漠漠紅墻外﹐細雨桃花燕子愁。東風也惜離人瘦﹐不放輕寒上小樓。」浣溪沙云「鸚語綠呼花命短﹐鵑心紅化柳絲長。」殊見新穎。瑞鶴仙云「亂鶯啼夢醒。正翠窈紅深﹐幽閨人病。燻鑪篆煙靜。化愁絲恨縷﹐暗飄羅★。釵鈿懶整。掩冰奩﹑塵棲粉鏡。悄生寒﹐一角紋紗﹐又墮半規蟾影。誰省。顰蛾翠減﹐瘦損蘭衿﹐畫闌閒憑。絲風未定﹐疏簾外﹑弄煙暝。嘆相思難寄﹐鴛綃偸展。淚點飄珠冷凝。想髙樓﹐幾處笙歌﹐夜妝斗靚。」古艷幽秀﹐兼夢窗﹑碧山之勝。余客滬城﹐同叔塡長亭怨慢寄懷云「又香徑愁紅如掃。幾許離情﹐暗縈芳艸。如此江山﹐此時不似舊懷抱。采蘭倦矣﹐空悵望﹑知音少。畱得一分靑﹐僅消受﹑燕昏鶯曉。春杳。盼迢迢碧水﹐隔歲未通孤棹。美人何處﹐定延佇﹑蘿幽沼。是甚日﹐共賦登樓﹐更共聽﹑簫聲淒悄。算遊冶匆匆﹐未許閒蹤閒早。」倦尋芳琴河歸棹云「菇煙影﹐芷雨吹香﹐涼倚孤棹。幾度看秋﹐消得鬢絲抽老。遠夢怕隨流水渡﹐雁聲又報西風悄。聽蕭蕭﹐剩無多楓葉﹑替描愁稿。悵次第年光漸換﹐打獎橫塘﹐催送歸早。款竹門前﹐應被鷺鷗雙笑。望眼旗亭還貰酒﹐那堪薄暝聞淒調。甚冰蟾向黃昏﹐露簾偏照。」風格在蒲江﹐竹屋間。具此才調﹐倘從余今日之持論﹐力追南唐北宋諸家﹐所謂有厚入無間者﹐庶幾得之。

○云都圖題詞

嘉定侯園先生﹐貞臣遺裔﹐盛世逸民﹐少時夢與神女遇﹐呼爲云都十七郎官﹐事甚怪。序伯得云都十七郎官印﹐寫云都圖﹐拓印文裝冊徵題。楊師伯賦髙陽臺云「病海湔愁﹐柔鄕鑄夢﹐个中一味瞢騰。單枕遊仙﹐幾回親到墉城。絳都縹渺靑都隔﹐有閒雲﹑便惹閒情。盡饒伊﹐女癡男﹐片石三生。前生倘是封姨姊﹐況今宵缺月﹐後夜燒鐙。弟九班中﹐玉淸曾替簽名。鑑湖孤負當年約﹐者頭銜﹑賺了卿卿。忍重看﹐蠆尾聲銀鉤﹐紅蕊飄零。」汪稚泉賦憶舊遊雲﹕「想乘鸞宿約﹐化蝶離魂﹐一枕遊仙。笑指瓊樓上﹐道班行弟九﹐匏爵前緣。綠章夜銜花鳳﹐小字署郎官。更煙氵互綃衣﹐霞棲斗帳﹐幾度纏綿。人天渺何處﹐但家國蒼涼﹐淚咽紅鵑。略訴幽修怨﹐似女蘿山鬼﹐淒斷湘弦。甚時鑑湖重到﹐吹散彩雲妍。剩片石摩挲﹐苔紋暗碧尋巨園。」此可補虞初九百中一則嘉話。

○南宋詠物皆有寄托

詞原於詩﹐卽小小詠物﹐亦貴得風人比興之旨。唐﹑五﹑代﹑北宋人詞﹐不甚詠物﹐南渡諸公有之﹐皆有寄托。白石﹑石湖詠梅﹐暗指南北議和事。及碧山﹑艸窗﹑玉潛﹑仁近諸遺民﹐樂府補遺中﹐龍涎香﹑白蓮﹑蒓﹑蟹﹑蟬諸詠﹐皆寓其家國無窮之感﹐非區區賦物而已。知乎此﹐則齊天樂詠蟬﹐摸魚兒詠蒓﹐皆可不續貂。卽間有詠物﹐未有無所寄托而可成名作者。余於近來諸君子詠物之作﹐縱極繪聲繪影之妙﹐多所不取。善乎保緒先生之言曰「凡詞後段﹐須拓開說去。」此可爲詠物指南。

○張次柳詞

道光末﹐余往來吳門﹐主張次柳凱公子家。次柳爲白也太守令子﹐雅喜倚聲﹐嘗集古來閨秀詞數百家﹐屬余選訂付梓未果。所著有三影樓琴譜。三影句﹐說者不一﹐余與之審定﹐爲「無數楊花過無影﹐隔墻送過秋千影﹐云破月來花弄影」三語。次柳演其意作洞仙歌三首﹐一時和者頗眾。嘗從天籟閣詞譜﹐補萬氏詞譜未收者﹐作陽臺怨﹑添字采桑子﹑碧玉簫﹑憶人人﹑鸚鵡曲﹑珍珠令﹑二色宮桃諸首﹐可謂能好事者矣。浣溪沙云「漠漠春光上翠微。溶溶春意透羅幃。落花無賴對人飛。南國種愁紅豆子。東風牽恨綠楊絲。向來從不許相思。」「槐綠陰濃日未曛。文楸戲賭玉釵溫。憑肩低囑最銷魂。妾是鳳仙郎鳳子﹐姊呼桃葉妹桃根。鴛鴦從小不輕分。」「檻外宵深桂影移。鸞箋欲寄意遲遲。滿身香霧立多時。湘烏絲書小字﹐玉箏檀板唱新詞。明明心事燭花知。」「小閣輕寒過雁聲。一丸霜月漏三更。燻籠斜倚柰淒淸。金剪剪餘愁剪剪﹐玉笙生喚夢生生。更無情緒記零星。」次柳又有「各自銷魂﹐獨自聽春雨」句﹐爲黃霽靑丈所賞識﹐詞名由此鵲起。

○袁又村詞

錢塘袁又村大令﹝祖﹛直心﹜﹞﹐爲隨園先生文孫﹐蘭村通守哲嗣。佐貳起家﹐風雅夙嗜。丞吾邑時﹐曾以詞相質證。及攝令上海﹐余亦作寓公﹐竟不往見。癸丑八月五日君殉守土之節﹐余乃往器﹐爲作殉難本末一篇﹐刻拙集中。兵後所著詩詞﹐未知尙有存否。今敝篋中檢得題餘芬陀利室詞集浪淘沙二詞﹐亟登之﹐其人與詞並可存也。詞云「何處玉人簫。吹度長橋。風前垂柳雪中蕉。不是个中人不省﹐悲翠蘭苕。碧海任萍飄。往事如潮。拈花回首惹魂銷。﹛皿﹜裏靑蓮畱一瓣﹐舌蕊心苗。」又村才性聰敏﹐繪事篆刻﹐無藝不精。嘗新丞署廳事集句作楹帖云「剪取吳淞半江水﹐卽是河陽一縣花。」其靈心慧業﹐可見一斑。

○小梅和柳影詞

小梅和余柳影詞﹐頗得艸窗風格。調倚春霽云「空翠波迢﹐蕩濃陰一抹﹐便是春色。鎖夢螺屏﹐愁鷗榭﹐絮痕凝碧。夢園繡陌﹐曉風捲起都無迹。憶往日﹑千縷軟魂﹐低裊畫闌側。髙樓望斷﹐慘綠迷茫﹐短堠長亭﹐冶情騷瑟。正依依斜陽淡了﹐纖腰難倚小蠻泣。鸞鏡淺眉描未得。僅堪憐處﹐空教盼盡倡條﹐更何從﹑問燕消鶯息。」

○秦少園詞

嘉定秦少園嘗於夢中得「笑攜紈扇一團月﹐戲插花枝兩鬢云」句﹐繪詩夢圖﹐序伯諸人題之。少園雅喜塡詞﹐孫次公同人詞選中﹐刻其聽松濤閣詞一卷﹐余閱之﹐想系少作。聞近著繡沅詞﹐當更有進境﹐惜余未之見也。

○張東墅詞

張筱圃中丞督學江蘇時﹐余與嘉定張東墅﹝修府﹞同受知遇之恩。丙午秋賦﹐中丞師亦謂兩人必售。無何﹐賤子鎩羽西風﹐而東墅聯翩直上﹐入侍木天﹐出歷戎馬﹐𨿽裏居較近﹐不甚款洽。及拙稿初刻﹐東墅托人轉覓﹐始知其詩詞夙工。第翦燭論文﹐未訂西窗之約。玆從陸樹齋同門東虯艸堂詞中﹐得題辭一首﹐錄之。金縷曲云「碾玉搓香句。怪天風冷冷﹐吹下紫雲仙譜。湖海交遊塵海夢﹐身世蒼涼休訴。好料理﹑應官聽鼓。依樣胡盧誇幾輩﹐問三生﹑此筆能爭否。呼石帚﹐論千古。勞生自笑浮名誤。冷風懷﹑中年漸近﹐怕歌金縷。昔夢瓊樓翻舊曲﹐重濕靑衫淚雨。算萬劫﹑情天難補。趁著燕臺花信早﹐擲貂裘﹑且醉鑪頭去。敲鐵板﹐爲君舞。」此詞想東墅與樹齋同客都門時作。今陸弟云亡﹐回思張緒當年﹐能無腸斷。

○子九寄紅蕤詞

子九自號淞北玉生﹐家居甫裏﹐讀書應試﹐往來於鴻城鹿邑間﹐頗多影事。所眷紅蕤者﹐絕色也﹐曾有嚙臂盟﹐願居妾媵列﹐後卒不果。紅蕤工詩詞﹐刺血寫經﹐爲子九穰病﹐其情深摯如此﹐宜子九之不忘也。酒闌燈ㄠ﹐私爲余述之﹐欷不已。有寄紅蕤詞三闋﹐爲錄於此。殘春向盡﹐芳訊杳然﹐塡此爲紅蕤問﹐調寄髙陽臺﹕「棠韻添紅﹐梨痕破白﹐芳叢緩緩偸開。曾不多時﹐綠陰寂寂樓臺。流鶯苦勸殘春住﹐柰今年﹑春已成灰。爲東風﹑吹得傷心﹐怕見春來。香盟鏡約何曾攺﹐恨朱樓望遠﹐靑島音乖。尙記前番﹐扁舟載得愁回。枇杷門巷應依舊﹐怕他年﹑深掩荒苔。最堪憐﹐寒色飛花﹐芳艸天涯。」春事盡矣﹐春愁轉劇﹐恐絕代佳人﹐不久於空谷也。靑島不來﹐心鬲淒惋﹐爲倚此解﹐調寄西子妝﹕「柳外煙霏﹐花連霧﹐作出濃陰如許。靑衫蕉萃淚痕多﹐今年芳事成孤負。落紅無語。忍親見﹑殘春歸去。問東風甚無情﹐嫁了海棠何處。短墻外﹐開盡碧桃﹐門掩瀟瀟雨。鏡臺信息半無憑﹐況煙波﹐幾重間阻。不情不緒﹐思量著﹑年時淒楚。怕重來﹐只剩荒涼院宇。」重至江村﹐舊巢已換﹐滿目蕭然﹐恨焉今昔﹐調寄臺城路﹕「斜陽一片銷魂地﹐重來已增淒夢。蘚迹粘階﹐苔錢繡徑﹐舊日曾經行處。梁空燕去﹐算尙有流鶯﹐苦畱人住。記得闌前﹐深宵涼影共私語。天涯恨多間阻。低徊徵鏡約﹐甚日萍聚。葳蕤深鎖﹐人面都非﹐贏得淒涼如許。舊時門戶。更瘦到垂楊﹐添來愁緒。夢也難尋﹐幾重江上樹。」

按﹕先生嘯古堂文集﹐自序稱詞話八卷﹐今流傳於世者僅玆三卷﹐疑八卷乃預擬之數﹐未及於生前殺靑耳。又詞話卷一﹐先生謂嘉慶末識周保緒先生於田若谷邑宰署中﹐此殆先生晚年追敍時所誤記﹐或嘉慶末嘗見保緒先生於他處也。檢寶山縣誌官師表﹐田若谷三知寶山﹐其末任系嘉慶十四年﹐而去任之年﹐系嘉慶十七年﹐時先生方五歲﹐曾否於任內識周﹐無由證實。詞話卷二引姚梅伯序云﹐諸公方弓刀乞貴﹐我輩猶花月言愁﹐檢姚氏手寫稿﹐花月言愁四字﹐原作脂粉窮﹐想系先生誤記。姚氏手寫稿﹐今藏寶山羅店陳氏家。詞話卷三﹐載沈小梅爲夢唐先生猶子﹐檢李申耆撰沈先生傳﹐夢唐當作夢塘。閱先生詞話旣竟﹐因就見及者略誌數語﹐儻亦談藝者之所樂聞歟。邑後學滕固識。

