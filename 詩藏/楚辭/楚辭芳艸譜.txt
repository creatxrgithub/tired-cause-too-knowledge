

《楚辭芳艸譜》﹝宋﹞謝翺

○江離

江離之艸﹐屈原幼時所先采。蓋自其初度﹐則固已扈江離辟芷矣。張勃云﹐江離出臨海縣海水中。正靑似亂髮﹐楚辭之於江離畦而種之﹐則非水物﹐本艸蘪蕪一名江離。又云被以江離﹐揉以蘪蕪﹐又不應是一物也。

○薰艸

世以蕙艸蓋卽薰艸﹐臭如蘪蕪﹐可以已厲﹐故古之袚除﹐以此艸薰之﹐因謂之薰艸。王逸章句云﹐菌薰也﹐今之零陵香。

○菌

按王逸云﹐菌卽薰﹐司馬云大芝。支遁云舜華﹐則王說恐非﹐七諫云飲菌若之朝露﹐卽莊子所謂朝菌者豈此耶。

○蘭

離騷云滋蘭九畹﹐又雲光風轉蕙汜崇蘭。蘭艸大都似澤蘭﹐其香可著衣帶者是。素問云治之以蘭﹐除陳气也﹐皆槪指香艸可見。

○蕙

蕙大抵似蘭﹐皆柔荑﹐其端作花﹐蘭一荑一花﹐蕙一荑五六花﹐香次於蘭﹐楚辭蘭每及蕙﹐畹蘭而畝蕙也﹐汜蘭而轉蕙也﹐蕙殽蒸蘭藉也。

○杜若

杜若一名杜蘅﹐苗似山姜﹐花黃赤子大如棘。九歌湘君曰采芳洲兮杜若﹐將以遺兮下女。湘夫人云﹐搴汀洲兮杜若﹐將以遺兮遠者﹐杜若之爲物。令人不忘搴采而贈之﹐以明其不相忘也。

○茝

楚辭以芳艸比君子而言茝者最多﹐蓋今香白芷也。出近道下濕地﹐可作面脂﹐其葉可用沐浴﹐故曰浴蘭湯兮沐芳。○蘼蕪

芎藭之苗葉爲蘼﹐蕪似蛇牀而香。魏文帝以蕙艸蘭香﹐雜之以蘼﹐蕪藏衣中﹐故少司命曰﹐秋蘭兮蘼蕪﹐羅生兮堂下。綠葉兮素枝﹐芳菲菲兮襲予﹐古詩有云采蘼蕪。

○卷施

捲施艸拔心不死﹐江淮間謂之宿莽。說見郭璞贊﹐故離騷經曰朝搴阰之木蘭兮﹐夕攬洲之宿莽﹐非宿艸也。○菉

離騷云薋菉﹛艸施﹜以盈室兮﹐判獨離而不服。皆指惡艸﹐異菉竹之菉。

○菊

菊季秋寒露後五日始有華﹐華得土之正色。離騷夕餐秋菊之落英﹐觀崔實費長房九日采菊語﹐則茹菊延齡﹐自古已然。

○荃

荃昌蒲也﹐一名蓀。《楚辭》曰﹐數惟蓀之多怒兮﹐蓀佯聾而不聞﹐辭言香艸皆以諭臣﹐惟言蓀者諭君﹐蓋蓀於藥爲君也。

○薜荔

《離騷》云貫薜荔之落蕊﹐王逸章句曰﹕薜荔香艸而生蕊實也。

○款冬

款冬葉似葵而大﹐叢生﹐花出根下﹐十一十二月雪中出花茂悅。郭氏曰﹕款凍也。故《楚辭》云﹐款冬而生兮﹐凋彼葉柯。

○艾

蕭與艾本皆香艸﹐《離騷》則薄之曰。戶服艾以盈要兮﹐謂幽蘭其不可佩。然要之庶人所服之蘭蕙﹐則有間矣。

○蔞

蔞蔞蒿也﹐其葉似艾﹐白色﹐長數寸﹐髙丈餘﹐好生水邊﹐大招云﹐英酸蒿蔞﹐不沾薄只。王逸曰﹕蒿繁艸也。蔞香艸也。

○莎

莎莖葉都似三稜﹐和香用之﹐招隱云﹕靑莎雜樹兮﹐蘋艸靃靡。

○匏

盤瓠也﹐可刳以涉水﹐按《楚辭》王褒九懷稱援﹖瓟瓜兮接糧。

○蓼

蓼生水澤﹐《楚辭》曰蓼虫不知徙乎葵菜﹐言蓼辛葵甘﹐虫各安其故﹐不知遷也。

○茨

茨蒺藜也﹐布地蔓生﹐細葉子﹐有三角﹐狀如菱而小﹐刺人﹐生道上。按七諫曰﹕江離棄於窮巷兮﹐蒺藜蔓乎東廂。

○�﹛艸陵﹜

�﹛艸陵﹜生水中﹐實兩角﹐或四角﹐一名芰。《離騷》曰「制芰荷以爲衣兮﹐集芙蓉以爲裳。」蓋芰葉雜遝﹐荷葉博大﹐有爲衣之象﹐而芙蓉若可緝者也。

○蘋

蘋葉正﹐四方中拆﹐如十字﹐根生水底﹐葉敷水上﹐《天問》曰「靡萍九衢。」言其枝葉分爲衢道﹐猶今言花五出六出也。

○萍

萍無根﹐浮水而生﹐《楚辭》曰「竊哀兮浮萍﹐泛淫兮無根。」

【附錄】

楚辭芳艸譜

﹝宋﹞謝翺撰

﹝四庫全書﹟子部﹟雜家類﹟雜纂之屬﹟說郛卷一百四下﹞

江離江離之艸屈原幼時所先采蓋自其初度則固已扈江離辟芷矣張勃云江離出臨海縣海水中正靑似亂髮楚辭之於江離畦而種之則非水物本艸蘪蕪一名江離又云被以江離揉以蘪蕪又不應是一物也薰艸世以蕙艸蓋卽薫艸臭如蘪蕪可以已厲故古之袚除以此艸薫之因謂之薫艸王逸章句云菌薫也今之零陵香菌按王逸云菌卽薰司馬云大芝支遁云舜華則王說恐非七諫云飲菌若之朝露卽莊子所謂朝菌者豈此耶蘭離騷云滋蘭九畹又雲光風轉蕙汜崇蘭蘭艸大都似澤蘭其香可著衣帶者是素問云治之以蘭除陳气也皆槪指香艸可見蕙蕙大抵似蘭皆柔荑其端作花蘭一荑一花蕙一荑五六花香次於蘭楚辭蘭每及蕙畹蘭而畆蕙也汜蘭而轉蕙也蕙殽蒸蘭藉也杜若杜若一名杜蘅苗似山薑花黃赤子大如棘九歌湘君曰采芳洲兮杜若將以遺兮下女湘夫人云搴汀洲兮杜若將以遺兮逺者杜若之爲物令人不忘搴采而贈之以明其不相忘也茝楚辭以芳艸比君子而言茝者最多蓋今香白芷也出近道下濕地可作面脂其葉可用沐浴故曰浴蘭湯兮沐芳蘼蕪芎藭之苗葉爲蘼蕪似蛇牀而香魏文帝以蕙艸爲香燒之以蘼蕪藏衣中故少司命曰秋蘭兮蘼蕪羅生兮堂下緑葉兮素枝芳菲菲兮襲子古詩上山采蘼蕪捲葹捲葹艸拔心不死江淮間謂之宿莽說見郭璞贊故離騷經曰朝搴阰之木蘭兮夕攬洲之宿莽非宿艸也菉離騷云薋菉葹以盈室兮判獨離而不服皆指惡艸異菉竹之菉菊菊季秋寒露後五日始有華華得土之正色離騷夕餐秋菊之落英觀崔寔費長房九日采菊語則茹菊延齡自古已然荃荃昌蒲也一名蓀楚辭曰數惟蓀之多怒兮蓀佯聾而不聞辭言香艸皆以諭臣惟言蓀者諭君蓋蓀於藥爲君也薜荔離騷云貫薜荔之落蕋王逸章句曰薜荔香艸緣木而生蘂實也款冬款冬葉似葵而大叢生花出根下十一十二月雪中出花茂悅郭氏曰款涷也故楚辭云款冬而生兮凋彼葉柯艾蕭與艾本皆香艸離騷則薄之曰戶服艾以盈要兮謂幽蘭其不可佩然要之庶人所服比之蘭蕙則有間矣蔞蔞蔞蒿也其葉似艾白色長數寸髙丈餘好生水邊大招雲英酸蒿蔞不沾薄只王逸曰蒿繁艸也蔞香艸也莎莎莖葉都似三稜和香用之招隱云靑莎雜樹兮蘋艸靃靡匏匏瓠也可刳以涉水按楚辭王襃九懷稱援匏瓜兮接糧蓼蓼生水澤楚辭曰蓼虫不知徙乎葵菜言蓼辛葵甘虫各安其故不知遷也茨茨蒺藜也布地蔓生細葉子有三角狀如菱而小刺人生道上按七諌曰江離棄於窮巷兮蒺藜蔓乎東廂

�﹝艸陵﹞�﹝艸陵﹞生水中實兩角或四角一名芰離騷曰製芰荷以爲衣兮集芙蓉以爲裳蓋芰葉雜遝荷葉博大有爲衣之象而芙蓉若可緝者也蘋蘋葉正四方中拆如十字根生水底葉敷水上天問曰靡蓱九衢言其枝葉分爲衢道猶今言花五出六出也萍萍無根浮水而生楚辭曰竊傷浮萍兮無根

【附錄】

楚辭芳艸譜謝翺撰。翺字臯羽﹐長溪﹝今屬福建省﹞人﹐事迹載《新元史﹟隱逸傳》。關於此書﹐姜亮夫《楚辭書目五種》評價云「凡譜芳艸江蘺﹑薰艸﹑菌﹑蘭﹑蕙﹑杜若﹑茝﹑蘼蕪﹑捲施﹑菉﹑菊﹑荃﹑薜荔﹑款冬﹑艾﹑蔞﹑莎﹑匏﹑蓼﹑茨﹑蔆﹑蘋﹑萍等二十三品。每品爲一條﹐略如吳仁傑《艸木疏》方式。而爲文極簡。大要以當時通名以訂之﹐偶引故說但極少。卽《楚辭》本文﹐亦少見引。且有但申其用爲諭義而無所考訂辧說者。列楚芳亦有未盡﹐恐爲謝氏未竟之業云。」有明刊《說郛》本﹐浙江圖書館藏﹐爲《說郛》第104卷﹐另有淸順治重刊《說郛》本﹑民國《香艷叢書》本。

國慶制作

