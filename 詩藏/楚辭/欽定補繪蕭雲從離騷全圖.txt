

乾隆四十六年十二月十五日奉

防四庫全書館進呈書內有蕭雲從畫離騷圖一冊蓋踵李公麟九歌圖意而分章摘句續爲全圖博考前經義存規鑑頗合古人左圖右書之意但今書中所存各圖巳缺略不全又如蓀荃蘭蕙以諭君子寄意遙深雲從本未爲圖自應一並繪入以彰稱物芳著於古今圖書集成內采取補入南書房翰林等逐一考訂將應補者酌定槁本令門應兆仿照李公麟九歌圖筆意補行繪畫以臻完善書仍舊貫新補者各注明錄防簡端卽以當序欽此

禦制題補繪蕭雲從離騷全圖八韻

畫史老田野披憐長卷情【四庫全書館進呈蕭雲從所著離騷圖始知其善畫侍郎曹文埴因進所藏雲從山水長卷末自識云河陽李晞古作大障爲髙宗所眷愛余艸野中人無緣獻納𨿽衰老極力勉爲此卷藏之以俟知我云云詞頗誠懇因爲題句】不緣四庫輯那識此人名六法道由寓三閭迹以呈因之爲手繪足見用心精嵗久惜佚闕西淸命補成共圖得百五【雲從踵李公麟九歌爲離騷圖頗合古人左圖右書之意但今書只存卜居漁父合繪一圖九歌九圖天問五十四圖其餘或原本未畫或舊有今闕因命南書房翰林等逐一考訂令門應兆補繪九十一圖合之原書六十四圖共一百五十五圖俾臻完善】若史表幽貞姓屈性無屈名平鳴不平遷云可以汲披閱凜王明

遵

防補繪蕭雲從離騷全圗凡例

一蕭雲從原書目錄載有離騷全圖今已逸去應爲補繪按離騷一篇屈原一生梗槪備載其間非片楮所能殫其義因繹三閭之詞復考諸家之注分文析句釐爲三十二圗蓋凖原書天問圗分繪之例

一原書目錄九章無圗蓋雲從初輯是編未經繪畫者也按九章爲屈原旣放江南以後之作時序不同景物亦異所宜分圗布景指事傳神於每章各繪一圗興原書九歌同例

一原書凡例所載逺逰五圗闕今詳加考仍釐爲五圗以合原書之數至卜居漁父二篇原書旣有合圗玆不復繪免致繁

一九辯招魂大招三篇原目凡例中旣以宋玉景差爲屈原授經之士並引王注疑爲屈子所作附存於後則亦宜防雲從纂輯體例一律補圗今九辯按章爲九圖招魂分叚爲十三圖大招分段爲七圖

一楚辭各篇皆借香艸以諭君子誠宜殿以芬芳寫其髙潔雲從原書凡例亦稱香艸一圖有志未逮今按名別類分爲十六圗以附於後至於椒榝爲木本芰荷爲水花已防見於各篇所補圖內他如茅薋菉葹之類凡所指爲惡艸者槪不闌入一原書只有三閭大夫鄭詹尹漁父合繪之一圖九歌九圖天問五十四圖今自離騷篇起至香艸止爲補繪九十一圗共成一百五十五圗庶幾圖旣補亡篇無剰義云爾

蕭雲從離騷圖原序

宋郭思畫論始例規鑑謂其與六籍同功四時並運也夫有圖而後有書書義有六而象形指事猶然圖也六經首易展捲未讀其詞先玩其象矣楚三閭大夫作離騷九歌天問九章逺遊卜居漁父而其徒宋景以及淮南長沙忌向褒輩皆擬之遂尊爲經豈不以騷者經之變也詩無楚而楚有騷文王化行南國漢廣江汜皆楚屬已列十五國之先騷爲經而經有圖不啻溯源於河洛矣竊見信州石本六經圗如律呂衡璿禮器小戎豳風每多譌謬僭意紏訂之矣近睹九歌圖不大稱意怪爲攺竄而天問亦隨筆就槁大約徴形爍理使後人翻覆玩繹淒絭以想古人處亂托憂之難而瓌琦卓譎足以驚心動魄知陰陽神之不可測俾明治亂之數芳穢之辧有自來爾如窮文絕艷以視楚騷者則不知騷之爲經故也然吾尊騷於經則不得不尊騷而爲圖矣況離騷本國風而嚴斷於書九歌九章本雅頌而莊敬於禮奇法於易屬辭比事於春秋司馬史稱其志潔行芳與日月爭光而漢宣帝以爲合於經術豈余之臆說耶蓋聖人立象以盡意而書不盡言言不盡意一畫之中櫽括遐乃世亦尊六經於文詞而不研其義不研其義則制器尙象上繡下防以目治之者鮮矣馬鄱陽通考載六經譜數百條亦謂騷有香艸漁父諸本乃知覃精於經者必稽詳於圖而後已紫陽夫子深惜樂記說理而度數失傳易脫卦象離騷無能手畫者索圖於騷與索圖於經並論又可知矣余不敏抒毫補綴一宗紫陽之注用備後來之勸懲而終嘆古人之不見我也乙酉中秋七日題於萬石山之應逺堂

欽定四庫全書

集部一

欽定補繪蕭雲從離騷全圖楚辭類

卷上

離騷經【三十二圖今補】

九歌傳【九圖舊有】

卷中

天問傳【五十四圖舊有】

卷下

九章傳【九圖今補】

逺遊傳【五圖今補】

卜居傳漁父傳【二篇各爲一圖舊有】

九辯傳【九圖今補】

招魂傳【十三圖今補】

大招傳【七圖今補】

香艸圖【十六圖今補】

【臣】等謹案

欽定補繪離騷全圖三卷

國朝蕭雲從原圖乾隆四十七年奉

勅補繪雲從字尺木當塗貢生考天問序稱屈原放逐彷徨山澤見楚有先王之廟及公卿祠堂圖畫天地山川神靈琦瑋譎佹及古聖賢怪物行事因書其壁呵而問之是楚辭之興本由圖畫而作後世讀其書者見所徴引自天文地理虫魚艸木與凡可喜可愕之物無不畢備咸足以擴耳目而窮幽渺往往就其興趣所至繪之爲圖如宋之李公麟等皆以此擅長特所畫不過一篇一章未能賅極情狀雲從始因其章句廣爲此圖當時咸推其工妙爲之鐫刻流傳然原本所有只以三閭大夫鄭詹尹漁父合繪一圖冠於捲端及九歌爲九圖天問爲五十四圖而目錄凡例所稱離騷經逺遊諸圖並已闕佚香艸一圖則自稱有志未逮核之楚辭篇什掛漏良多

皇上防余披覽以其用意𨿽勤而脫略不免特命內廷諸臣參考釐訂各爲補繪於離騷經則分文析句次爲三十二圖又九章爲九圖逺遊爲五圖九辧爲九圖招魂爲十三圖大招爲七圖香艸爲十六圖於是體物摹神粲然大備不獨原始要終篇無剰義而靈均防趣亦借以考見其比興之原仰見

大聖人遊藝觀文意存深逺而雲從以繪事之微

荷蒙

宸鑑得爲大輅之椎輪實永被榮施於不朽矣幹

隆四十九年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

欽定補繪蕭雲從離騷全圖卷上

離騷經

離騷經者屈原之所作也屈原名平與楚同姓仕於懷王爲三閭大夫三閭之職掌王族三姓曰昭屈景屈原序其譜屬率其賢良以厲國士入則與王圖議政事決定嫌疑出則監察羣下應對諸侯謀行職修王甚珎之同列大夫上官靳尙妬害其能共譖毀之王乃疏屈原屈原執履忠貞而被讒衺憂心煩亂不知所愬乃作離騷經離別也騷愁也經徑也言以放逐離別中心愁思猶陳直徑以諷諌君也故上述唐虞三後之制下序桀紂羿澆之敗冀君覺悟反於正道而還已也是時秦昭王使張儀譎詐懷王令絕齊交又使誘楚請與俱防武關遂脇與俱歸拘畱不遣卒客死於秦其子襄王復用讒言遷屈原於江南而屈原放在山野復作九章援天引聖以自證明終不見省不忍以淸白久居濁世遂赴汩淵自沈而死離騷之文依詩取興引類譬諭故善鳥香艸以配忠貞惡禽臭物以比讒佞靈修美人以嫓於君宓妃佚女以譬賢臣虯龍鸞鳯以托君子飄風雲霓以爲小人其詞溫而雅其義皎而朗凡百君子莫不慕其淸髙嘉其文采哀其不遇而閔其志焉

帝髙陽之苗裔兮朕皇考曰伯庸攝提貞於孟陬兮惟庚寅吾以降

皇覽揆余初度兮肇錫余以嘉名名余曰正則兮字余曰靈均

紛吾旣有此內美兮又重之以修能扈江離與辟芷兮紉秋蘭以爲佩汩予若將不及兮恐年嵗之不吾與朝搴阰之木蘭兮夕擥洲之宿莽日月忽其不淹兮春與秋其代序惟艸木之零落兮恐美人之遲莫不撫壯而棄穢兮何不攺乎此度也

乘騏以馳騁兮來吾導夫先路也

昔三後之純粹兮固眾芳之所在雜申椒與箘桂兮豈惟紉夫蕙茞彼堯舜之耿介兮旣遵道而得路何桀紂之昌披兮夫惟捷徑以窘步惟黨人之愉樂兮路幽昧以險隘豈予身之憚殃兮恐皇輿之敗績忽奔走以先後兮及前王之踵武荃不察余之中情兮反信讒而賫怒予固知謇謇之爲患兮忍而不能捨也指九天以爲正兮夫惟靈修之故也初旣與予成言兮後悔遁而有他余旣不難夫離別兮傷靈修之數化

余旣滋蘭之九畹兮又樹蕙之百畮畦畱夷與掲車兮雜杜衡與芳芷冀枝葉之峻茂兮願竢時乎吾將刈𨿽萎絕其亦何傷兮哀眾芳之蕪穢眾皆競進而貪婪兮憑不厭乎求索羌內恕已以量人兮各興心而嫉妬忽馳騖以追逐兮非余心之所急老冉冉其將至兮恐修名之不立

朝飲木蘭之墜露兮夕餐秋菊之落英茍餘情其信姱以練要兮長顑頷亦何傷擥木根以結茝兮貫薜荔之落蕊矯箘桂以紉蘭兮索胡防之纚纚謇吾法夫前修兮非世俗之所服𨿽不周於今之人兮願依彭咸之遺則長太息以掩涕兮哀民生之多艱余𨿽好修姱以鞿羈兮謇朝誶而夕替旣替余以蕙纕兮又申之以擥茝亦余心之所善兮𨿽九死其猶未悔

怨靈修之浩蕩兮終不察夫民心眾女嫉余之娥眉兮謡諑謂余以善滛固時俗之工巧兮偭防矩而攺錯背繩墨以追曲兮競周容以爲度忳郁邑余侘兮吾獨窮困乎此時也寧溘死而流亡兮余不忍爲此態也

鷙鳥之不羣兮自前世而固然何方圜之能周兮夫孰異道而相安

屈心而抑志兮忍尢而攘詬伏淸白以死直兮固前聖之所厚悔相道之不察兮延佇乎吾將反回朕車以復路兮及行迷之未逺步餘馬於蘭臯兮馳椒邱且焉止息進不入以離尢兮退將修吾初服

制芰荷以爲衣兮集芙蓉以爲裳不吾知其亦已兮茍餘情其信芳髙余冠之岌岌兮長余佩之陸離芳與澤其雜糅兮惟昭質其猶未虧忽反顧而遊目兮將往觀乎四荒佩繽紛其繁飾兮芳菲菲其彌章民生各有所樂兮余獨好修以爲常𨿽體解吾猶未變兮豈余心之可懲

女嬃之蟬媛兮申申其詈余曰鯀婞直以亡身兮終然夭乎羽之野女何愽謇而好修兮紛獨有此姱節薋菉葹以盈室兮判獨離而不服眾不可戶說兮孰云察余之中情世並舉而好朋兮夫何煢獨而不余聽

依前聖以節中兮喟憑心而歷玆濟沅湘以南徵兮就重華而陳辭

啟九辯與九歌兮夏康娛以自縱不顧難以圖後兮五子用失乎家巷

羿滛逰以佚田兮又好射夫封狐固亂流其鮮終兮浞又貪夫厥家澆身被服彊圉兮縱欲而不忍日康娛而自忘兮厥首用夫顚隕夏桀之常違兮乃遂焉而逄殃後辛之菹醢兮殷宗用之不長湯禹嚴而祗敬兮周論道而莫差舉賢而授能兮循繩墨而不頗皇天無私阿兮覽民徳焉錯輔夫惟聖哲以茂行兮茍得用此下土瞻前而顧後兮相觀民之計極夫孰非義而可用兮孰非善而可服阽余身而危死兮覽余初其猶未悔不量鑿而正枘兮固前修以菹醢曽歔欷余郁邑兮哀朕時之不當擥茹蕙以掩涕兮霑余之浪浪

跪敷衽以陳辭兮耿吾旣得此中正駟玉虯以乘翳兮溘埃風余上徵朝發軔於蒼梧兮夕余至乎縣圃欲少畱此靈瑣兮日忽忽其將莫吾令羲和弭節兮望淹玆而勿迫路曼曼其修逺兮吾將上下而求索

飲余馬於咸池兮總予轡乎扶桑折若木以拂日兮聊須防以相羊

前望舒使先驅兮後飛廉使奔屬鸞皇爲余先戒兮雷師告余以未具吾令鳯鳥飛騰兮繼之以日夜飄風屯其相離兮率云蜺而來禦紛總總其離合兮斑陸離其上下

吾令帝閽開關兮倚閶闔而望余時曖曖其將罷兮結幽蘭而延佇世混濁而不分兮好蔽美而嫉妬

朝吾將濟子白水兮登閬風而緤馬忽反顧以流涕兮哀髙丘之無女

溘吾逰此春宮兮折瓊枝以繼佩及榮華之未落兮相下女之可詒

吾令丰隆乘雲兮求宓妃之所在解佩纕以結言兮吾令蹇修以爲理紛總總其離合兮忽緯繣其難遷夕歸次於窮石兮朝濯髮乎洧槃保厥美以驕敖兮日康娛以滛遊𨿽信美而無禮兮來違棄而攺求

覽觀於四極兮周流乎天余乃下望瑤臺之偃蹇兮見有娥之佚女吾令鴆爲媒兮鴆告余以不好雄鳩之鳴逝兮予猶惡其佻巧心猶豫而狐疑兮欲自適而不可鳯皇旣受詒兮恐髙辛之先我欲逺集而無所止兮聊浮逰以逍遙及少康之未家兮畱有虞之二姚理弱而媒拙兮恐導言之不固世混濁而嫉賢兮好蔽美而稱惡閨中旣以邃逺兮哲王又不寤懷朕情而不兮余焉能忍與此終古

索瓊茅以筳篿兮命靈氛爲余占之曰兩美其必合兮孰信修而慕之思九州之博大兮豈惟是其有女曰勉逺逝而無疑兮孰求美而釋女何所獨無芳艸兮爾何懷乎故宇世幽昧以昡曜兮孰云察余之善惡民好惡其不同兮惟此黨人其獨異戶服艾以盈要兮謂幽蘭其不可佩覽察艸木其猶未得兮豈珵美之能當蘓糞壤以充幃兮謂申椒其不芳

欲從靈氛之吉占兮心猶豫而狐疑巫鹹將夕降兮懷椒糈而要之百神翳其備降兮九疑繽其並迓皇剡剡其掦靈兮告余以吉故

曰勉升降以上下兮求榘彠之所同湯禹嚴而求合兮摯咎繇而能調茍中情其好修兮何必用夫行媒說操築於傅嚴兮武丁用而不疑

呂望之鼓刀兮遭周文而得舉戚之謳歌兮齊桓聞以該輔

及年嵗之未晏兮時亦猶其未央恐鵜鴂之先鳴兮使夫百艸爲之不芳何瓊佩之偃蹇兮眾薆然而蔽之惟此黨人之不諒兮恐嫉妬而折之時繽紛其變易兮又何可以淹畱蘭芷變而不芳兮荃蕙化而爲茅何昔日之芳艸兮今直爲此蕭艾也豈其有他故兮莫好修之害也余以蘭爲可恃兮羌無實而容長委厥美以從俗兮茍得列乎眾芳椒専佞以慢慆兮榝又欲充夫佩幃旣干進而務入兮又何芳之能祗固時俗之流從兮又孰能無變化覽椒蘭其若玆兮又況掲車與江離惟玆佩其可貴兮委厥美而歷玆芳菲菲而難虧兮芬至今猶未沬

和調度以自娛兮聊浮防而求女及余飾之方壯兮周流觀乎上下靈氛旣告余以吉占兮歷吉日乎吾將行折瓊枝以爲羞兮精瓊爢以爲粻

爲余駕飛龍兮雜瑤象以爲車何離心之可同兮吾將逺逝以自疏邅吾道夫昆侖兮路修逺以周流掦云蜺之晻藹兮鳴玉鸞之啾啾朝發軔於天津兮夕余至乎西極鳯皇翼其承旗兮髙翺翔之翼翼忽吾行此流沙兮遵赤水而容與麾蛟龍使梁津兮詔西皇使渉余路修逺以多艱兮騰眾車使徑待路不周以左轉兮指西海以爲期

屯余車其千乘兮齊玉而並馳駕八龍之婉婉兮載云棋之委移抑志而彌節兮神髙馳之邈邈奏九歌而舞韶兮聊假日以媮樂

升皇之赫戱兮忽臨睨夫舊鄕僕夫悲余馬懷兮蜷局顧而不行亂曰已矣哉國無人兮莫我知兮又何懷乎故都旣莫足與爲美政兮吾將從彭咸之所居

九歌

九歌者屈原之所作也昔楚南郢之邑沅湘之間其俗信而好祀其祠必作樂鼓舞以樂諸神屈原放逐竄伏其域懷憂苦毒愁思怫郁出見俗人祭祀之禮歌舞之樂其詞鄙陋因爲作九歌之曲上陳事神之敬下以見已之結托之以風諫故其文義不同章句雜錯而廣異義焉

吉日兮辰良穆將愉兮上皇撫劍兮玉珥璆鏘鳴兮琳瑯瑤席兮玉瑱盍將把兮瓊芳蕙肴蒸兮蘭借奠桂酒兮椒漿掦枹兮拊鼓疏緩節兮安歌陳竽瑟兮浩倡靈偃蹇兮姣服芳菲菲兮滿堂五音紛兮繁防君欣欣兮樂康

東皇太一

浴蘭湯兮沐芳華采衣兮若英靈連蜷兮旣畱爛昭昭兮未央蹇將憺兮壽宮與日月兮齊光龍駕兮帝服聊翺逰兮周章靈皇皇兮旣降猋逺舉兮雲中覽冀州兮有餘橫四海兮焉窮思夫君兮太息極勞心兮雲中君

君不行兮夷猶蹇誰畱兮中洲美要眇兮宜修沛吾乘兮桂舟令沅湘兮無波使江水兮安流望夫君兮未來吹參差兮誰思駕飛龍兮北徵邅吾道兮洞庭薜荔拍兮蕙綢蓀橈兮蘭旌望涔陽兮極浦橫大江兮掦靈掦靈兮未極女嬋媛兮爲余太息橫流涕兮潺湲隠思君兮陫側桂櫂兮蘭枻斵冰兮積雪采薜荔兮水中搴芙蓉兮木末心不同兮媒勞恩不甚兮輕絕石瀨兮淺淺飛龍兮翩翩交不忠兮怨長期不信兮告余以不閒鼂騁騖兮江臯夕弭節兮北渚鳥次兮屋上水周兮堂下捐余玦兮江中遺余佩兮灃浦采芳洲兮杜若將以遺兮下女旹不可兮再得聊逍遙兮容與

湘君

帝子降兮北渚目眇眇兮愁余嫋嫋兮秋風洞庭波兮木葉下登白薠兮聘望與佳期兮夕張鳥何萃兮蘋中罾何爲兮木上沅有芷兮灃有蘭思公子兮未敢言荒忽兮逺望觀流水兮潺湲麋何食兮庭中蛟何爲兮水裔朝馳余馬兮江臯夕濟兮西澨聞佳人兮召予將騰駕兮偕逝築室兮水中葺之兮荷蓋蓀壁兮紫壇播芳椒兮盈堂桂棟兮蘭橑辛夷楣兮藥房防薜荔兮爲帷擗蕙櫋兮旣張白玉兮爲鎭疏石蘭兮爲芳芷葺兮荷屋繚之兮杜蘅合百艸兮實庭建芳馨兮廡門九疑繽兮並迎靈之來兮如雲捐余袂兮江中遺余褋兮醴浦搴汀洲兮杜若將以遺兮逺者時不可兮驟得聊逍遙兮容與湘夫人

廣開兮天門紛吾乘兮云令飄風兮先驅使涷雨兮灑塵君回翔兮以下逾空桑兮從女紛總總兮九州何壽夭兮在予髙飛兮安翔乘淸气兮禦陰陽吾與君兮齋速道帝之兮九阬靈衣兮披披玉佩兮陸離壹陰兮壹陽眾莫知兮余所爲折疏麻兮瑤華將以遺兮離居老冉冉兮旣極不濅近兮逾疏乘龍兮轔轔髙駝兮衝天結桂枝兮延竚羌逾思兮愁人愁人兮柰何願若今兮無虧固人命兮有當孰離合兮可爲

大司命

秋蘭兮蘪蕪羅生兮堂下緑葉兮素枝芳菲菲兮襲予夫人兮自有美子荃何以兮愁苦秋蘭兮靑靑綠葉兮紫莖滿堂兮美人忽獨與余兮目成入不言兮出不辭乘回風兮載云旗悲莫悲兮生別離樂莫樂兮新相知荷衣兮蕙帯儵而來兮忽而逝夕宿兮帝郊君誰須兮云之際與女沐兮咸池晞女髮兮陽之阿望美人兮未來臨風怳兮浩歌孔蓋兮翠旌登九天兮撫彗星竦長劍兮擁幼艾荃獨宜兮爲民正

少司命

暾將出兮東方照吾檻兮扶桑撫余馬兮安驅夜皎皎兮旣明駕龍輈兮乘雷載云旗兮委蛇長太息兮將上心低佪兮顧懷羌色聲兮娛人觀者憺兮忘歸縆瑟兮交鼓簫鐘兮瑤簴鳴防兮吹竽思靈保兮賢姱翾飛兮翠曽展詩兮防舞律兮合節靈之來兮蔽日靑雲衣兮白霓裳舉長矢兮射天狼操余弧兮反淪降援北鬥兮酌桂漿撰余轡兮髙馳翔杳防防兮以東行

東君

與女逰兮九河衝風起兮水橫波乘水車兮荷蓋駕兩龍兮驂螭登昆侖兮四望心飛掦兮浩蕩日將暮兮悵忘歸惟極浦兮寤懷魚鱗屋兮龍堂紫貝闕兮朱宮靈何爲兮水中乘白黿兮逐文魚與女逰兮河之渚流凘紛兮將來下子交手兮東行送美人兮南浦波滔滔兮來迎魚鄰鄰兮媵予

河伯

若有人兮山之阿被薜荔兮帯女蘿旣含睇兮又宜笑子慕予兮善窈窕乘赤豹兮従文貍辛夷車兮結桂旗被石蘭兮帯杜蘅折芳馨兮遺所思余處幽篁兮終不見天路險難兮獨後來表獨立兮山之上云容容兮而在下杳防防兮羌晝晦東風飄兮神靈雨畱靈修兮憺忘歸嵗旣晏兮孰華予采三秀兮於山間石磊磊兮葛蔓蔓怨公子兮悵忘歸君思我兮不得間山中人兮芳杜若飲石泉兮防松栢君思我兮然疑作靁塡塡兮雨防防猨啾啾兮狖夜鳴風颯颯兮木蕭蕭思公子兮徒離憂

山

操吳戈兮被犀甲車錯轂兮短兵接旌蔽日兮敵若云矢交墜兮士爭先陵予陣兮躐予行左驂殪兮右刄傷霾兩輪兮縶四馬援玉枹兮擊鳴鼓天時懟兮威靈怒嚴殺盡兮棄原野出不入兮往不反平原忽兮路超逺帶長劍兮挾秦弓首𨿽離兮心不懲誠旣勇兮又以武終剛彊兮不可陵身旣死兮神以靈魂魄毅兮爲雄國殤

盛禮兮防鼓傳芭兮代舞姱女倡兮容與春蘭兮秋菊長無絕兮終古

禮防

欽定四庫全書

欽定補繪蕭雲從離騷全圖卷中

天問

天問者屈原之所作也何不言問天天尊不可問故曰天問也屈原放逐憂心愁悴彷徨山澤經歷陵陸嗟號旻天仰天嘆息見楚有先王之廟及公卿祠堂圖畫天地山川神靈琦瑋僪佹及古賢聖怪物行事周流罷倦休息其下仰見圖畫因書其壁呵而問之以泄憤懣舒寫愁思楚人哀惜屈原因共論述故其文義不次序云爾

曰遂古之初誰傳道之上下未形何由考之防昭瞢闇誰能極之馮翼維象何以識之明明闇闇惟時何爲陰陽三合何本何化圜則九重孰營度之惟玆何功孰初作之斡維焉繁天極焉加八柱何當東南何虧九天之際安放安屬隅隈多有誰知其數天何所防十二焉分日月安屬列星安陳出自湯谷次於防汜自明及晦所行防裏夜光何徳死則又育厥利維何而顧免在腹

女岐無合夫焉取九子

伯彊何取惠气安在

何闔而晦何開而明角宿未旦曜靈安蔵

不任汩鴻師何以尙之僉曰何憂何不課而行之鴟曳銜鯀何聴焉順欲成功帝何刑焉永遏在羽山夫何三伯不施年禹腹鯀夫何以變化纂就前緒遂成考功何續初繼業而厥謀不同洪淵極深何以寘之地方九則何以墳之

應龍何畫河海何歷鯀何所營禹何所成

康回馮怒�何故以東南傾九州安錯川谷何洿東流不溢孰知其故東西南北其修孰多南北順楕其衍防何昆侖懸圃其尻安在增城九重其髙防裏四方之門其誰從焉西北辟啟何气通焉

日安不到燭龍何照羲和之未揚若華何光何所冬暖何所夏寒

焉有石林何獸能言

焉有龍虯負熊以遊

雄虺九首儵忽焉在

何所不死長人何守靡蓱九衢枲華安居

靈蛇吞象厥大如何

黒水趾三危安在延年不死壽何所止鯪魚何所鬿堆焉處

羿焉彃日烏焉解羽

禹之力獻功降省下土方焉得彼嵞山女而通之於臺桑閔妃匹合厥身是繼胡爲嗜不同味而快朝飽啟代益作後卒然離蠥何啟惟憂而能拘是達皆歸躬鞫而無害厥躬何后益作革而禹播降啟棘賓啇九辯九歌何勤子屠母而死分竟地

帝降夷羿革蠥夏民胡射夫河伯而妻彼雒嬪馮珧利決封豨是射何獻烝肉之膏而後帝不若浞娶純狐妻爰謀何羿之射革而交吞揆之

阻窮西徵巖何越焉化而爲黃熊巫何活焉咸播秬黍莆雚是營何由並投而鯀疾修盈

白蜺嬰茀胡爲此堂安得夫良藥不能固臧天式從橫陽離爰死大鳥何鳴夫焉喪厥體

蓱號起雨何以興之撰體協脇鹿何膺之鼇戴山抃何以安之釋舟陵行何以遷之

惟澆在戶何求於嫂何少康逐犬而顚隕厥首女岐縫裳而館同爰止何顚易厥首而親以逢殆

湯謀易旅何以厚之覆舟斟尋何道取之

桀伐防山何所得焉妺嬉何肆湯何殛焉

舜閔在家父何以鰥堯不姚告二女何親厥萌在初何所意焉璜臺十成誰所極焉

登立爲帝孰道尙之女媧有體孰制匠之

舜服厥弟終焉爲害何肆犬豕而此身不危敗

吳獲迄古南嶽是止孰期去斯得兩男子

緣鵠飾玉後帝是饗何承謀夏桀終以滅喪帝乃降觀下逢伊摰何條放致罰而黎服大說

簡狄在臺嚳何宜元鳥致詒女何喜

該秉季徳厥父是臧

胡終獘於有扈牧夫牛羊

幹協時舞何以懷之

平脇曼膚何以肥之

有扈牧豎云何而逢擊狀先出其命何從

恆秉季徳焉得夫朴牛何往營班祿不但還來

昏微循迹有狄不寧何繁鳥萃棘負子肆情

弟並淫危害厥兄何變化以作詐而後嗣逢長

成湯東巡有莘爰極何乞彼小臣而吉妃是得水濱之木得彼小子夫何惡之媵有莘之婦湯出重泉夫何罪尢不勝心伐帝夫誰使挑之

會朝爭盟何踐吾期

蒼鳥羣飛孰使萃之列擊紂躬叔旦不嘉何親揆定周之命以咨嗟授殷天下其位安施反成乃亡其罪伊何爭遣伐器何以行之並驅擊翼何以將之

昭王成遊南土爰底厥利惟何逢彼白雉

穆王巧挴夫何周流環理天下夫何索求妖夫曳何號於市周幽誰誅焉得夫褒姒

天命反側何罰何佑齊桓九會卒然身殺

彼王紂之躬孰使亂惑何惡輔弼讒諂是服比干何逆而抑沈之雷開何順而賜封之何聖人之一徳卒其異方梅伯受醢箕子佯狂

稷維元子帝何竺之投之於冰上鳥何燠之何馮弓挾矢殊能將之旣驚帝切激何逢長之伯昌號衰秉鞭作牧何令徹彼岐社命有殷國遷蔵就岐何能依殷有惑婦何所譏受賜玆醢西伯上告何親就上帝罰殷之命以不救

師望在肆昌何志鼓刀揚聲後何喜武殺殷何所悒載尸集戰何所急

伯林雉經維其何故何感天仰地夫誰畏懼

皇天集命維何戒之受禮天下又使至代之初湯臣摰後玆承輔何卒官湯尊食宗緒

勲闔夢生少離散亡何壯武厲能流厥嚴

彭鏗斟雉帝何饗受壽永多夫何久

中央共牧後何怒蠭蟻微命力何固

驚女采薇鹿何祐北至回水萃何喜

兄有噬犬弟何欲易之以百兩卒無祿

薄暮雷電歸何憂厥嚴不奉帝何求伏匿穴處爰何云荊勲作師夫何長悟過攺更我又何言吳光爭國久余是勝何環穿自閭社丘陵爰出子文吾告堵敖以不長何試上自予忠名彌彰

欽定四庫全書

欽定補繪蕭雲從離騷全圖卷下

九章傳

九章者屈原之所作也屈原於江南之野思君念國憂思罔極故復作九章章者著明也言巳所陳忠信之道甚著明也卒不見納委命自沈楚人惜而哀之世論其詞以相傳焉

惜誦以致湣兮發憤以抒情所非忠而言之兮指蒼天以爲正令五帝以折中兮戒六神以鄕服俾山川以備禦兮防咎繇以聴直竭忠誠以事君兮反離羣而贅肬忘儇媚以背眾兮待明君其知之言與行其可迹兮情與貌其不變故相臣莫若君兮所以証之不逺吾誼先君而後身兮羌眾人之所仇也専惟君而無他兮又眾兆之所讐也壹心而不豫兮羌不可保也疾親君而無他兮有招禍之道也思君其莫我忠兮忽忘身之賤貧事君而不貳兮迷不知寵之門忠何辠以遇罰兮亦非余之所志也行不羣以顚越兮又眾兆之所咍也紛逢尢以離謗兮謇不可釋也情沈抑而不達兮又蔽而莫之白也心郁邑余侘兮又莫察余之中情固煩言不可結詒兮願陳志而無路退靜黙而莫余知兮進號呼又莫吾聞申侘之煩惑兮中悶瞀之忳忳昔餘夢登天兮魂中道而無杭吾使厲神占之兮曰有志極而無旁終危獨以離異兮曰君可思而不可恃故眾口其鑠金兮初若是而逢殆懲於而吹韲兮何不變此志也欲釋階而登天兮猶有曩之態也眾駭遽以離心兮又何以爲此伴也同極而異路兮又何以爲此援也申生之孝子兮父信讒而不好行婞直而不豫兮鯀功用而不就吾聞作忠以造怨兮忽謂之過言九折臂而成醫兮吾今而知其然矰弋機而在上兮罻羅張而在下設張辟以娛君兮願側身而無所欲邅回以干傺兮恐重患而離尢欲髙飛而逺集兮君罔謂女何之欲橫奔而失路兮堅志而不忍背膺牉其交痛兮心菀結而紆軫木蘭以撟兮糳申椒以爲糧播江離與滋菊兮願春日以爲糗芳恐情質之不信兮故重著以自明矯玆媚以私處兮願曾思而逺身

惜誦

余幼好此奇服兮年旣老而不衰帶長鋏之陸離兮冠切云之崔嵬被明月兮佩寶璐世混濁而莫予知兮吾方髙馳而不顧駕靑虯兮驂白螭吾與重華逰兮瑤之圃登昆侖兮食玉英與天地兮同壽與日月兮齊光哀南夷之莫我知兮旦余濟於湘江乘鄂渚而反顧兮欸秋冬之緒風步餘馬兮山臯邸余車兮方林乘舲船余上沅兮齊吳榜以擊汰船容與而不進兮淹回水而疑滯朝枉渚兮夕宿辰陽茍余心其端直兮𨿽辟逺其何傷入漵浦余邅回兮迷不知吾所如深林杳以防防兮乃猨狖之所居山髙髙而蔽日兮下幽晦以多雨霰雪紛其無垠兮云霏霏而承宇哀吾生之無樂兮幽獨處乎山中吾不能變心而從俗兮固將愁苦而終窮接輿髠首兮桑扈臝行忠不必用兮賢不必以伍子逢殃兮比干菹醢與前世而皆然兮吾又何怨乎今之人余將董道而不豫兮固將重昬而終身亂曰鸞鳥鳳皇日以逺兮燕雀烏鵲巢堂壇兮露申辛夷死林薄兮腥臊並禦芳不得薄兮陰陽易位時不當兮懷信侘忽乎吾將行兮

渉江

皇天之不純命兮何百姓之震愆民離散而相失兮方仲春而東遷去故鄕而就逺兮遵江夏以流亡出國門而軫懷兮甲之朝吾以行發郢而去閭兮荒忽其焉極楫齊揚以容與兮哀見君而不再得望長楸而太息兮涕淫淫其若霰過夏首而西浮兮顧龍門而不見心蟬媛而傷懷兮眇不知其所蹠順風波以從流兮焉洋洋而爲客陵陽侯之汜濫兮忽翺翔而焉薄心絓結而不解兮思蹇產而不釋將運舟而下浮兮上洞庭而下江去終古之所居兮今逍遙而來東羌靈魂之欲歸兮何須防而忘反背夏浦而西思兮哀故都之日逺登大墳以逺望兮聊以舒吾憂心哀州土之平樂兮悲江介之遺風當陵陽之焉至兮渺南度之焉如曾不知夏之爲邱兮就兩東門之可蕪心不怡之長久兮憂與憂其相接惟郢路之遼逺兮江與夏之不可涉忽若去不信兮至今九年而不復懆鬱鬱而不開兮蹇侘而含慼外承歡之汋約兮諶荏弱而難持忠湛湛而願進兮妒披離而鄣之堯舜之抗行兮杳杳而薄天眾防人之嫉妬兮被以不慈之僞名憎慍惀之修美兮好夫人之忼慨眾躞蹀而日進兮美超逺而逾邁亂曰曼予目以流觀兮兾壹反之何時鳥飛反故鄕兮狐死必首邱信非吾罪而棄逐兮何日夜而忘之

哀郢

心鬱鬱之憂思兮獨永嘆乎曾傷思蹇產之不釋兮曼遭夜之方長悲夫秋風之動容兮何四極之浮浮數惟荃之多怒兮傷余心之願揺赴而橫奔兮覽民尢以自鎭結微情以陳辝兮矯以遺夫美人昔君與我成言兮曰黃昬以爲期羌中道而回畔兮反旣有此他志防吾以其美好兮覽余以其修姱與餘言而不信兮蓋爲余而造怒願承間而自察兮心震悼而不敢悲夷猶而兾進兮心怛傷之憺憺歷玆情以陳辝兮荃詳聾而不聞固切人之不媚兮眾果以我爲患初吾所陳之耿著兮豈至今其庸亡何獨樂斯之謇謇兮願荃美之可完望三五以爲象兮指彭咸以爲儀夫何極而不至兮故逺聞而難虧善不由外來兮名不可以虛作孰無施而有報兮孰不實而有獲少歌曰與美人之抽思兮並日夜而無正防吾以其美好兮敖朕辭而不聴倡曰有鳥自南兮來集漢北好姱佳麗兮牉獨處此異域旣惸獨而不羣兮又無良媒在其側道逴逺而日忘兮願自申而不得望南山而流涕兮臨流水而太息望孟夏之短夜兮何晦明之若嵗惟郢路之遼逺兮魂一夕而九逝曾不知路之曲直兮南指月與列星願徑逝而不得兮魂識路之營營何靈魂之信直兮人之心不與吾心同理弱而媒不通兮尙不知余之從容亂曰長瀨湍流沂江潭兮狂顧南行以娛心兮軫石嵗嵬蹇吾願兮超回志度行隠進兮低回夷猶宿北姑兮煩冤瞀容寔沛䢐兮愁嘆苦神靈遙思兮路逺處幽又無行媒兮道思作頌聊自救兮憂心不遂斯言誰告兮

抽思

滔滔孟夏兮艸木莽莽傷懷永哀兮汩䢐南土眴兮窈窈孔靜幽黙菀結紆軫兮離湣而長鞫撫情效志兮俛詘以自抑刓方以爲圜兮常度未普易初本迪兮君子所鄙章畫志墨兮前圖未攺內厚質正兮大人所晠巧倕不斲兮孰察其揆正元文處幽兮蒙謂之不章離婁防睇兮瞽以爲無明變白而爲黒兮倒上以爲下鳯皇在笯兮雞鶩翔舞同糅玉石兮一槪而相量夫惟黨人之鄙固兮羌不知吾所臧任重載盛兮陷滯而不濟懷瑾握瑜兮窮不知所示邑犬羣吠兮吠所怪也誹駿疑桀兮固庸態也文質疏內兮眾不知吾之異采材朴委積兮莫知余之所有重仁襲義兮謹厚以爲丰重華不可遌兮孰知余之從容古固有不並兮豈知其故也湯禹久逺兮邈不可慕也懲違攺忿兮抑心而自彊離湣而不遷兮願志之有象進路北次兮日昧昧其將莫舒憂娯哀兮限之以大故亂曰浩浩沅湘分流汩兮修路幽茀道逺忽兮增傷爰哀永嘆喟兮世旣莫吾知人心不可謂兮懷情抱質獨無匹兮伯樂旣沒驥將焉

思美人兮擥涕而竚眙媒絕路阻兮言不可結而詒蹇蹇之煩冤兮陷滯而不申旦以舒中情兮志沈菀而莫達願寄言於浮雲兮遇丰隆而不將因歸鳥而致辝兮乃迅髙而難當苦髙辛之靈晟兮遭元鳥而致貽欲變節以從俗兮媿易初而屈志獨歷年而湣兮羌馮心猶未化寧隠閔而壽考兮何變易之可爲知前轍之不遂兮未攺此度車旣覆而馬顚兮蹇獨懷此異路勒騏驥而更駕兮造父爲我操之遷逡次而勿驅兮聊假日以須時指嶓冢之西隈兮與纁黃以爲期開春嵗兮白日出之悠悠吾將蕩志而媮樂兮遵江夏以娛憂擥大薄之芳茝兮搴長洲之宿莽惜吾不及古人兮吾誰與玩此芳艸解篇薄與雜菜兮備以爲交佩佩繽紛其繚轉兮遂萎絕而離異吾且邅回以娛憂兮觀南人之變態竊快在中心兮揚厥馮而不竢芳與澤其雜糅兮羌芳華自中出紛鬱鬱其逺烝兮滿內而外揚情與質信可保兮羌重蔽而聞章令薜荔以爲理兮憚舉趾而緣木因芙蓉而爲媒兮憚蹇裳而濡足登髙吾不說兮入下吾不能固朕形之不服兮然容與而狐疑廣遂前晝兮未攺此度也命則處幽吾將罷兮願及白日之未莫也獨煢煢而南行兮思彭咸之故也

思美人

惜往日之曾信兮受命詔以昭時奉先功以照下兮明法度之嫌疑國富彊而法立兮屬貞臣而日娛祕密事之載心兮𨿽過失猶弗治心純龎而不泄兮遭讒人而嫉之君含怒而待臣兮不淸澂其然否蔽晦君之聰明兮虛惑誤又以欺弗參驗以考實兮逺遷臣而弗思信讒諛之混濁兮盛气志而過之何貞臣之無辠兮被讟謗而見尢慙光景之誠信兮身幽隠而備之臨江湘之元淵兮遂自忍而沈流卒沒身而絕名兮惜雝君之不昭君無度而弗察兮使芳艸爲藪幽焉舒情而抽信兮恬死亡而不聊獨鄣雝而蔽隠兮使貞臣爲無由聞百里之爲虜兮伊尹享於庖呂望屠於朝歌兮寧戚歌而飯牛不逢湯武與桓繆兮世孰云而知之吳信讒而弗味兮子胥死而後憂介子忠而立枯兮文君寤而追求封介山而爲之禁兮報大徳之優防思久故之親身兮因縞素而哭之忠信而死節兮詑謾而不疑弗省察而按實兮聴讒人之虛辭芳與澤其雜糅兮孰申旦而別之何芳艸之早夭兮微霜降而下戒諒聰不明而蔽雝兮使讒諛而日得自前世之嫉賢兮謂蕙若其不可佩妬娃冶之芬芳兮母姣而自好𨿽有西施之美容兮讒妒入以自代願陳情以白行兮得罪過之不意情冤見之日明兮如列宿之錯置乘騏驥而馳騁兮無轡銜而自載乘汜泭以下流兮無舟楫而自備背法度而心治兮辟與此其無異寧溘死而流亡兮恐禍殃之有再不畢辝而赴淵兮惜雝君之不識

惜往日

後皇嘉樹橘徠服兮受命不遷生南國兮深固難徙更壹志兮緑葉素榮紛其可喜兮曽枝剡防圜實博兮靑黃雜糅文章爛兮精色內白類任道兮紛緼宜修姱而不醜兮嗟爾防志有以異兮獨立不遷豈不可喜兮深固難從廓其無求兮蘇世獨立橫而不流兮閉心自愼終不過失兮秉徳無私參天地兮願嵗並謝與長友兮淑離不滛梗其有理兮年嵗𨿽少可師長兮行比伯夷置以爲象兮橘頌

悲回風之搖蕙兮心菀結而內傷物有微而隕性兮聲有隠而先倡夫何彭咸之造思兮曁志介而不忘萬變其情豈可蓋兮孰虛僞之可長鳥獸鳴以號羣兮艸苴比而不芳魚葺鱗以自別兮蛟龍隠其文章故茶薺不同畝兮蘭茝幽而獨芳惟佳人之永都兮更統世以自況逺志之所及兮憐浮雲之相洋介志之所惑兮竊賦詩之所明惟佳人之獨懷兮折芳椒以自處曾歔欷之嗟嗟兮獨隠伏而思慮涕泣交而淒淒兮思不眠而極終長夜之漫漫兮掩此哀而不去寤從容以周流兮聊逍遙以自持傷太息之湣憐兮气於邑而不可止糾思心以爲鑲兮偏愁苦以爲膺折若木以蔽光兮隨飄風之所仍存髣髴而不見兮心踴躍其若湯撫佩袵以案志兮超惘惘而遂行嵗防防其若頽兮時亦冉冉而將至蘋衡槁而節離兮芳已歇而不比憐思心之不可懲兮證此言之不可聊寧死而流亡兮不忍此心之常愁孤子唫而抆淚兮放子出而不還孰能思而不隠兮昭彭咸之所聞登石巒以逺望兮路眇眇之黙黙入景響之無應兮聞省想而不可得愁鬱鬱之無快兮居戚戚而不可解心鞿羈而不開兮气繚轉而自締穆眇眇之無垠兮莽芒芒之無儀聲有隠而相感兮物有純而不可爲藐曼曼之不可量兮縹綿綿之不可紆愁悄悄之常悲兮翩防之不可娯陵大波而流風兮托彭咸之所居上髙巖之峭岸兮處雌蜺之標顚據靑防而攄虹兮遂儵忽而捫天吸湛露之浮涼兮潄凝霜之雰雰依風冗以自息兮忽傾寤以蟬媛馮昆侖以瞰霧兮隠防山以淸江憚湧湍之兮聴波聲之洶紛容容之無徑兮防芒芒之無紀軋洋洋之無從兮馳委移之焉止飄幡幡其上下兮翼遙遙其左右汜潏潏其前後兮伴張弛之信期觀炎气之相仍兮窺煙液之所積悲霜雪之俱下兮聴潮水之相撃借光景以往來兮施黃防之枉策求介子之所存兮見伯夷之放迹心調度而不去兮刻著志之無適曰吾怨往昔之所兾兮悼來者之悐悐浮江淮而入海兮從子胥而自適望大河之洲渚兮悲申徒之抗迹驟諌君而不聴兮任重石之何益心絓結而不解兮思蹇產而不釋

悲回風

逺遊傳

逺遊者屈原之所作也屈原履方直之行不容於世上爲讒佞所譛毀下爲俗人所困極章皇山澤無所告訴乃深惟元一修軌恬漠思欲濟世則意中憤然文采秀遂敍妙思托配仙人與俱遊獻周曆天地無所不到然猶懷念楚國思慕舊故忠信之篤仁義之厚也是以君子珍重其志而瑋其辭焉

悲時俗之迫阸兮願輕舉而逺逰質菲薄而無因兮焉托乘而上浮遭沈濁之污穢兮獨菀結其誰語夜耿耿而不昧兮魂營營而至曙惟天地之無窮兮哀人生之長勤往者予弗及兮來者予弗聞步徙倚而遙思兮怊惝怳而乖懷意恍惚而流蕩兮心愁淒而曽悲神儵忽而不及兮形枯槁而獨畱內惟省以端操兮求正气之所由漠虛靜以恬愉兮澹無爲而自得聞赤松之淸塵兮願承風乎遺則貴至人之休徳兮美往世之登仙與化去而不見兮名聲著而日延奇傅說之托辰星兮羨韓終之得一形穆穆以寖逺兮離人羣而遁逸因气變而遂曽舉兮忽神奔而怪時髣髴以遙見兮精皎皎而往來絕氛埃而淑郵兮終不反乎故都免眾患而不懼兮世莫知其所如恐天時之代序兮耀靈而西徵微霜防而下淪兮悼芳艸之先零聊仿佯而逍遙兮永曆年而無成誰可與玩斯遺芳兮長鄕風而舒情髙陽邈已逺兮予將焉所程重曰春秋忽其不淹兮奚久畱此故居軒轅不可攀援兮吾將從王喬而娛戱餐六气而飲沆瀣兮潄正陽而含朝霞保神明之淸澂兮精气入而麤穢除順凱風以從遊兮至南巢而壹息見王子而宿之兮審壹气之和徳曰道可受兮不可傳其小無內兮其大無垠無淈而魂兮彼將自然壹气孔神兮於中夜存虛以待之兮無爲之先庶類以成兮此徳之門聞至貴而遂䢐兮忽乎吾將行仍羽人於丹邱兮畱不死之舊鄕朝濯於湯谷兮夕晞余身乎九陽吸飛泉之微液兮懷琬琰之華英玉色艵以脕顏兮精醇粹而始壯質銷鑠以汋約兮神要以滛放嘉南州之炎徳兮麗桂樹之冬榮山蕭條而無獸兮野漠其無人載營魄而登霞兮掩浮雲而上徵命天閽其開闗兮排閶闔而望予召丰隆使先導兮問太微之所居集重陽入帝宮兮造旬始而觀淸都朝軔於太儀兮夕始臨乎於微閭屯予車之萬乘兮紛容與而並馳駕八龍之婉婉兮載云祺之委移建雄虹之采旄兮五色雜而炫燿服偃蹇以低昻兮驂連蜷以驕傲

騎膠葛以雜亂兮班漫衍而方行撰予轡而正防兮吾將過乎句芒歷太皡以右轉兮前飛亷以啟路陽杲杲其未光兮陵天地以徑度

風伯爲予先驅兮氛埃辟而淸涼鳳皇翼其乘旗兮遇蓐收乎西皇擥彗星以爲旍兮舉斗柄以爲麾判陸離其上下兮遊驚霧之流波時曖睷其曭莽兮召元武而奔屬後文昌使掌行兮選署眾神以並轂路曼曼其修逺兮徐弭節而髙厲左雨師使徑侍兮右雷公以爲衛欲度世以忘歸兮意恣睢以擔撟內欣欣而自美兮聊媮娛以滛樂

渉靑雲以泛濫兮忽臨睨夫舊鄕僕夫懷予心悲兮邊馬顧而不行思舊故而想象兮長太息而掩涕汜容與而遐舉兮聊抑志而自弭指炎帝而直馳兮吾將往乎南疑覽方外之荒忽兮沛瀁而自浮祝融戒而蹕禦兮騰告鸞鳥迎宓妃張咸池奏承云兮二女禦九韶歌使湘靈鼓瑟兮令海若舞馮夷列螭象而並進兮形蟉蚪而委移雌蜺便娟以曽撓兮鸞鳥軒翥而翔飛音學博衍無終極兮焉乃逝以裵回

舒並節以馳騖兮逴絕垠乎寒門軼迅風於淸原兮從顓頊乎曽冰歷元防以邪徑兮乘間維以反顧召黔嬴而見之兮爲予先乎平路經營四荒兮周流六漠上至列缺兮防望大壑下崢嶸而無地兮上寥廓而無天視儵忽而無見兮聴惝怳而無聞超無爲以至淸兮與太初而爲鄰

卜居傳

卜居者屈原之所作也屈原履忠貞之性而見嫉妬念讒佞之臣承君順非而防富貴已執忠直而身放棄心迷意惑不知所爲乃往至太卜之家稽問神明決之蓍龜卜已居世何所宜行冀聞異防以定嫌疑故曰卜居也

漁父傳

漁父者屈原之所作也屈原放在江湘之間憂愁嘆吟儀容變易而漁父避世隠身釣魚江濵欣然自樂時遇屈原川澤之域怪而問之遂相應答楚人思念屈原因敍其辭以相傳焉

屈原旣放三年不得復見竭知盡忠而蔽鄣於讒心煩慮亂不知所從乃往見太卜鄭詹尹曰余有所疑原因先生決之詹尹乃端防拂龜曰君將何以教之屈原曰吾寧悃悃朴以忠乎將送往勞來斯無窮乎寧誅鋤艸茅以力耕乎將遊大人以成名乎寧正言不諱以危身乎將從俗富貴以媮生乎寧超然髙舉以保眞乎將哫訾慓斯喔咿儒兒以事婦人乎寧亷潔正直以自淸乎將突梯滑稽如脂如韋以潔楹乎寧昻昻若千里之駒乎將泛泛若水中之鳬與波上下偸以全吾軀乎寧與騏驥亢軛乎將隨駑馬之迹乎寧與黃鵠比翼乎將與雞駑爭食乎此孰吉孰凶何去何從世混濁而不淸蟬翼爲重千鈞爲輕黃鐘毀棄瓦釜雷鳴讒人髙張賢士無名吁嗟黙黙兮誰知吾之亷眞詹尹乃釋防而謝曰夫尺有所短寸有所長物有所不足智有所不明數有所不逮神有所不通用君之心行君之意龜防誠不能知此事

卜居

屈原旣放遊於江潭行吟澤畔顏色憔悴形容枯槁漁父見而問之曰子非三閭大夫與何故至於斯屈原曰舉世皆濁而我獨淸眾人皆醉而我獨醒是以見放漁父曰夫聖人者不凝滯於物而能與世推移舉世皆濁何不淈其泥而揚其波眾人皆醉何不餔其糟而歠其釃何故懷瑾握瑜而自令見放爲屈原曰吾聞之新沐者必彈冠新浴者必振衣安能以身之察察受物之汶汶者乎寧赴相流葬於江魚之腹中又安能以皎皎之白而防世俗之塵埃乎漁父莞爾而笑鼓枻而去歌曰滄浪之水淸兮可以濯吾纓滄浪之水濁兮可以濯吾足遂去不復與言

漁父

招魂傳

招魂者宋玉之所作也招者召也以手曰招以言曰召魂者身之精也宋玉憐哀屈原忠而斥棄愁懣山澤魂魄放佚厥命將落故作招魂欲以復其精神延其年壽外陳四方之惡內崇楚國之美以諷諌懷王冀其覺悟而還之也

朕幼淸以亷潔兮身服義而未沬主此盛徳兮牽於俗而蕪穢上無所考此盛徳兮長離殃而愁苦帝告巫陽曰有人在下我欲輔之魂魄離防汝筮予之巫陽對曰掌防上帝其命難從若必筮予之恐後之謝不能復用巫陽焉乃下招曰魂兮歸來去君之恆幹何爲乎四方些捨君之樂處而離彼不祥些

魂兮歸來東方不可以托些長人千仭惟魂是索些十日代出流金鑠石些彼皆習之魂往必釋些歸來歸來不可以托些

魂兮歸來南方不可以止些雕題黒齒得人肉以祀以其骨爲醢些蝮蛇蓁蓁封戶千里些雄虺九首往來儵忽吞人以益其心些歸來歸來不可以久滛些

魂兮歸來西方之流沙千里些旋入雷淵爢防而不可止些嶴而得脫其外曠宇些赤螘若象元蠭若壺些五穀不生藂官是食些其土爛人求水無所得些彷徉無所倚廣大無所極些歸來歸來恐自遺賊些

魂兮歸來北方不可以止些增冰峨峨飛雪千里些歸來歸來不可以久些

魂兮歸來君無上天些虎豹九闗啄害下人些一夫久首防木九千些犲狼從目往來侁侁些懸人以娭投之深淵些致命於帝然後得瞑些歸來往恐危身些

魂兮歸來君無下此幽都些土伯九約其角觺觺些惇脄血拇逐人駓駓些參目虎首其身若牛些此皆甘人歸來歸來恐自遺災些

魂兮歸來入修門些工祝招君背行先些秦篝齊縷鄭綿絡些招具該備永嘯呼些魂兮歸來反故居些天地四方多賊姦些像設君室靜閒安些髙堂邃宇檻層軒些層臺累謝臨髙山些网戶朱綴刻方連些冬有突廈夏室寒些川谷徑復流潺湲些光風轉蕙汜崇蘭些經堂入奧朱塵筵些砥室翠翹掛曲瓊些翡翠珠被爛齊光些弱阿拂壁羅幬張些纂組綺縞結琦璜些

室中之觀多珍怪些蘭膏明燭華容備些二八侍宿射逓代些九侯淑女多迅眾些盛鬋不同制實滿宮些容態好比順彌代些弱顏固植謇其有意些姱容修態絙洞房些蛾眉曼睩目騰光些靡顏膩理遺視矊些

離榭修幕侍君之間些翡帷翠帳飾髙堂些紅壁沙版元玉之梁些仰觀刻桷畫龍蛇坐堂伏檻臨曲池些芙蓉始雜芰荷些紫莖屏風文緣波些文異豹飾侍陂陁些軒輬旣低步騎羅些蘭薄戶樹瓊木離些魂兮歸來何逺爲些

室家遂宗日多方些稻粢穱麥挐黃梁些大苦醎酸辛甘行些肥牛之腱臑若芳些和酸若苦陳吳羮些臑鼈炮羔有拓漿些鵠酸臇鳬煎鴻鶬些露雞臛厲而不爽些粔籹密弭有餦餭些瑤漿勺實羽觴些挫糟凍飲酎淸涼些華酌旣陳有瓊漿些歸反故室敬而無妨些肴羞未通女樂羅些鐘按鼓造新歌些渉江采菱發揚荷些美人旣醉朱顏酡些娭光眇視目曾波些被文服纎麗而不奇些長曼鬋豓陸離些二八齊容起鄭舞些祍若交竿撫案下些竿瑟狂防搷鳴鼔些宮庭震驚激楚些吳歈蔡謳奏大呂些士女雜坐亂而不分些放組纓班其相紛些鄭衞妖玩來雜陳些激楚之結獨秀先些

箟象棊有六博些分曹並進遒相迫些成梟而牟呼五白些晉制犀比費白日些防鐘揺簴揳梓瑟些娛酒不廢沈日夜些蘭膏明燭華燈錯些結撰至思蘭芳假些人有所極同心賦些酎飲盡歡樂先故些魂兮歸來反故居些

亂曰獻嵗春兮汩吾南徵菉蘋齊葉兮白芷生路貫廬江兮左長薄倚沼畦瀛兮遙望博靑驪結駟兮齊千乘懸丈延起兮元顏烝步及驟處兮誘騁先抑騖若通兮引車右還與王趨夢兮課後先君王親發兮憚靑兕朱明承夜兮時不可掩臯蘭被徑兮斯路漸湛湛江水兮上有楓目極千里兮傷春心魂兮歸來哀江南

大招傳

大招者屈原之所作也或曰景差疑不能明也屈原放流九年憂思煩亂精神防越與形離別恐命將終所行不遂故憤然大招其魂盛稱楚國之樂崇懷襄之徳以比三王能任用賢公卿明察能薦舉人宜輔佐之以興至治因以風諌達已之志也

靑春受謝白日昭只春气奮萬物遽只防淩浹行魂無逃只魂魄歸徠無逺遙只魂乎歸徠無東無西無南無北東有大海溺水浟浟只螭龍並流上下悠悠只霧雨淫淫白皓膠只魂乎無東湯谷寥只

魂乎無南南有炎火千里蝮蜿蜒只山林險隘虎豹蛇只鰅鱅短狐王虺騫只魂乎無南蜮傷躬只

魂乎無西西方流沙洋洋只豕首縱目被鬤只長踞牙誒笑狂魂乎無西多害傷只

魂乎無北北有寒山逴龍赩只代水不可渉深不可測只天白顥顥寒凝凝只魂乎無往盈北極只

魂魄歸徠間以靜只自恣荊楚安以定只逞志究欲心意安只窮身永樂年壽延只魂兮歸徠樂不可言只五穀六仞設菇梁只鼎臑盈望和致芳只內鶬鴿鵠味豺羮只魂乎歸徠恣所嘗只鮮甘雞和楚酪只醢豚苦狗膾苴蒪只吳酸蒿蔞不沾薄只魂兮歸徠恣所擇只炙鴰烝鳬煔鶉敶只煎鰿臛雀遽爽存只魂乎歸徠麗以先只四酎並孰不嗌只淸馨凍不歠役只吳醴白蘗和楚瀝只魂乎歸徠不遽惕只代秦鄭衛鳴竽張只伏戱駕辯楚勞商只謳和揚阿趙簫倡只魂乎歸徠定空桑只二八接武投詩賦只叩鐘調磬娛人亂只四上競气極聲變只魂乎歸徠聴歌譔只朱唇皓齒嫭以姱只比徳好間習以都只丰肉微骨調以娛只魂乎歸徠安以舒只嫮目未笑娥眉曼只容則秀雅穉朱顏只魂乎歸徠靜以安只姱修滂浩麗以佳只曽頰倚耳曲眉防只滂心綽態姣麗施只小腰秀頸若鮮畀只魂乎歸徠思怨移只易中利心以動作只粉白黛黒施芳澤只長袂拂面善畱客只魏乎歸徠以娛昔只靑色直眉美目媔只靨輔奇牙宜笑嘕只丰肉微骨體便娟只魂乎歸徠恣所便只

夏屋廣大沙堂秀只南房小壇觀絕霤只曲屋步壛宜擾只騰駕步防獵春圃只瓊轂錯衡英華假只蘭桂樹鬰彌路只魂乎歸徠恣志慮只孔雀盈園畜鸞皇只鵾鴻羣辰雜鶬只鴻鵠代遊曼鷫鷞只魂乎歸徠鳯皇翔只曼澤怡面血气盛只永宜厥身保壽命只室家盈爵祿盛只魂乎歸徠居室定止

接徑千里出若云只三圭重侯聴類神只察篤夭隠孤寡存只魏兮歸徠正始昆只田邑千畛人異昌只美冒眾流徳澤章只先威後文善美明只魂乎歸徠賞罰當只名聲若日照四海只徳譽配天萬民理只北至幽陵南交趾只西薄羊腸東窮海只魂乎歸徠尙賢士只發政獻行禁苛暴只舉傑壓陛珠璣罷只直贏在位近禹麾只豪傑執政流澤施只魂乎歸徠國家爲只雄雄赫赫天徳明只三公穆穆登防堂只諸侯畢極立九卿只昭質旣設大侯張只執弓挾矢揖辝讓只魂乎歸徠尙三王只

九辯傳

九辯者楚大夫宋玉之所作也辯者變也謂敶道徳以變說君也九者陽之數道之綱紀也故天有九星以正機地地有九州以成萬物人有九竅以通精明屈原懷忠貞之性而被讒邪傷君闇蔽國將危亡乃挼天地之數列人形之要而作九歌九章之頌以諷諌懷王明已所言與天地合度可履而行也宋玉者屈原弟子也閔惜其師忠而放逐故作九辯以述其志至於漢興劉向王褒之徒咸悲其文依而作詞故號爲楚詞亦承其九以立義焉

悲哉秋之爲气也蕭瑟兮艸木揺落而變衰憭栗兮若在逺行登山臨水兮送將歸泬寥兮天髙而气淸兮收潦而水淸防淒增欷兮薄寒之中人愴怳懭恨兮去故而就新坎廩兮貧士失職而志不平廓落兮覊旅而無友生惆悵兮而私自憐燕翩翩其辝歸兮蟬漠而無聲雁雝雝而南遊兮鵾雞啁唽而悲鳴獨申旦而不寐兮哀蟋蟀之宵徵時亹亹而過中兮蹇淹畱而無成

悲憂窮慼兮獨處廓有美一人兮心不繹去鄕離家兮徠逺客超逍遙兮今焉薄専思君兮不可化君不知兮可柰何蓄怨兮積思心煩憺兮忘食事願一見兮道余意君之心兮與余異車旣駕兮朅而歸不得見兮心傷悲倚結軨兮長太息涕潺湲兮下霑軾忼慨絕兮不得中瞀亂兮迷惑私自憐兮何極心怦怦兮諒直

皇天平分四時兮竊獨悲此凜秋白露旣下降百艸兮奄離披此梧楸去白日之昭昭兮襲長夜之悠悠離芳藹之方壯兮余蔞約而悲愁秋旣先戒之以白露兮冬又申之以嚴霜收恢之孟夏兮然欿傺而沈藏葉菸邑而無色兮枝煩挐而交橫顏滛溢而將罷兮柯彷佛而萎黃萷櫹槮之可哀兮形銷鑠而瘀傷惟其紛糅而將落兮恨其失時而無當擥騑轡而下節兮聊逍遙以相佯嵗忽忽而道盡兮恐余壽之弗將悼餘生之不時兮逢此世之俇攘澹容與而獨倚兮蟋蟀鳴此西堂心惕而震蕩兮何所憂之多方仰明月而歡息兮步列星而極明

竊悲夫蕙華之曽敷兮紛旖旎乎都房何曽華之無實兮從風雨而飛颺以爲君獨服此蕙兮無以異於眾芳閔奇思之不通兮將去君而髙翔心閔憐之慘淒兮願一見而有明重無怨而生離兮中結軫而增傷豈不郁陶而思君兮君之門以九重猛犬狺狺而迎吠兮闗梁閉而不通皇天滛溢而秋霖兮后土何時而得漧塊獨守此無澤兮仰浮雲而永嘆

何時俗之工巧兮背繩墨而攺錯卻騏驥而不乘兮防駑駘而取路當世豈無騏驥兮誠莫之能善禦見執轡者非其人兮故局跳而逺去鳬鴈皆唼夫梁藻兮鳯愈飄翔而髙舉圜鑿而方枘兮吾固知其鉏鋙而難入眾鳥皆有所登棲兮鳯獨惶惶而無所集願銜枚而無言兮嘗被君之渥洽太公九十乃顯榮兮誠未遇其匹合謂騏驥兮安歸謂鳯皇兮安棲變古易俗兮世衰今之相者兮舉肥騏驥伏匿而不見兮鳯皇髙飛而不下鳥獸猶知懷徳兮何云賢士之不處驥不驟進而求服兮鳯亦不貪餧而忘食君棄逺而不察兮𨿽願忠其焉得欲寂寞而絕端兮竊不敢忘初之厚徳獨悲愁其傷人兮馮鬱鬱其安極

霜露慘淒而交下兮心尙幸其弗濟霰雪雰糅其增加兮乃知遭命之將至願徼幸而有待兮汩莾莽兮與野艸同死願自往而徑遊兮路壅絕而不通欲循道而平驅兮又未知其所徒然中路而迷惑兮自壓按而學誦性愚陋以褊淺兮信未達乎從容竊美申包胥之气盛兮恐時世之不固何時俗之工巧兮滅規矩而攺鑿獨耿介而不隨兮願慕先聖之遺教處濁世而顯榮兮非余心之所樂與其無義而有名兮寧窮處而守髙食不媮而爲飽兮衣不茍而爲溫竊慕詩人之遺風兮願托志乎素餐蹇充倔而無端兮汩莽莽而無垠無衣裘以禦冬兮恐溘死而不得見乎陽春

靚杪秋之遙夜兮心憭悷而有哀春秋逴逴而日髙兮然惆悵而自悲四時逓來而卒嵗兮陰陽不可與儷偕白日晼晼其將入兮明月銷鑠而減毀嵗忽忽而道盡兮老冉冉而兪弛心揺悅而日兮然怊悵而無兾中防惻之淒愴兮長太息而增欷年洋洋以日往兮老嵺廓而無處事亹亹而覬進兮分蹇淹畱而躊躇

何汜濫之浮雲兮猋壅蔽此明月忠昭昭而願見兮然防曀而莫達願皓日之顯行兮云蒙蒙而蔽之竊不自聊而願忠兮或黕防而污之堯舜之抗行兮了防防而薄天何險之嫉妬兮被以不慈之僞名彼日月之照明兮尙黯黮而有睱何況一國之事兮亦多端而膠加被荷裯之晏晏兮然潢洋而不可帶旣驕美而伐武兮負左右之耿介憎慍愉之修美兮好夫人之慷慨眾踥蹀而日進兮美超逺而逾邁農夫輟耕而容與兮恐田野之蕪穢事綿綿而多私兮竊悼後之危敗世雷同而燿兮何毀譽之昧昧今修飾而窺鏡兮後尙可以竄藏願寄言夫流星兮羌儵忽而難當卒壅蔽此浮雲兮暗漠而無光

堯舜皆有所舉任兮故髙枕而自適諒無怨於天下兮心焉取此怵惕乘騏驥之瀏瀏兮馭安用夫彊防諒城廓之不足恃兮𨿽介介之何益邅翼翼而無終兮忳惽惽而愁約生天地之若過兮功不成而無效願沈滯而無見兮尙欲布名乎天下然潢洋而不遇兮直怐愗而自苦莽洋洋而無極兮忽翺翔之焉薄國有驥而不知乘兮焉皇皇而更索戚謳於車下兮桓公聞而知之無伯樂之善相兮今誰使乎訾之防流涕以聊慮兮惟著意而得之紛純純之願忠兮妬彼離而鄣之願賜不肖之軀而別離兮放遊志乎雲中乘精气之兮鶩諸神之湛湛驂白霓之習習兮歷羣靈之丰丰左朱雀之茇茇兮右蒼龍之躍屬兮雷師之闐闐兮通飛亷之衙衙前輕輬之鏘鏘兮後輜乘之從從載云旗之委蛇兮扈屯騎之容容計專專之不可化兮願遂推而爲臧賴皇天之厚徳兮還及君之無恙

右江離大葉芎防也淸芬似芹性能禦濕

右芷白芷也或謂之茝禮記所稱茝蘭是也其葉婆娑佩之可以辟惡

右秋蘭澤蘭也生水中及下濕地方莖紫節七月始花

右蕙零陵香也春秋傳謂之薫莊子薫然慈仁謂之君子亦取此義

右蘭都梁香也詩曰秉蕳夏小正曰畜蘭陸璣艸木疏云蘭爲王者香艸其莖葉皆以澤蘭廣而長節節中赤髙四五尺朱子楚詞辧證謂本艸所言蘭似澤蘭今處處有之蕙則自爲零陵香尢不難識大抵古所謂香艸必其花葉皆香而燥濕不變故可刈而爲佩若今所謂蘭蕙其花𨿽香而葉乃無气其香𨿽美而質弱易萎非可刈而佩者也又王象晉正譌今世重建蘭北方尢爲難致間得一本不啻拱壁及詳閱遁齋閒覽楚辭辧證艸木疏諸書乃知今所崇尙皆非靈均九畹故物至有謂春花爲蘭秋花爲蕙者其視紉秋蘭爲佩之語不剌謬乎云云蓋世祗知重花而不知辧葉往往卽以建蘭指爲離騷之蘭自宋代以來畫家譌誤相沿習而不察朱子乃閩人豈不識其土產而反爲之辧析如此亦可以釋人之惑矣

右畱夷詩所謂勺藥也山海經云洞庭之上多勺藥

右掲車防輿也生山谷中燻衣辟蛀厥用爲多

右杜衡爾雅謂之土鹵廣雅謂之楚蘅根類馬蹄又呼爲馬蹄者

右菊眞菊與苦薏異其葉柔其花小神農書以菊爲養生上藥

右荃昌蒲之無劍者廣雅謂之昌陽或謂之堯韭

右蘪蕪芎防苗也生於五沃之土其葉小於江離

右杜若葉似姜而有文理亦名良姜卽今之髙良姜

右薠似莎而大有靑白二種白者取其香亦昭其潔也

右三秀芝也一嵗三華古稱瑞艸

右薇爾雅云薇垂水說文薇似霍莖葉气味與豌豆同

右薺味甘師曠所謂嵗欲丰甘艸先生者是也

