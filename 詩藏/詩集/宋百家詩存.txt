

宋百家詩存原序

譚詩者大都侈口三唐間有旁獵兩宋僅舉一二選夲輙自爲宋人之詩在是縦或好事者廣購遺僻嚢鑠籖牙宻置書櫝終年不一展捲且祕不示人扵是宋人之詩𨿽傳世尙多勢必日晦日亾漸就淪滅而莫可考余髙祖宗伯峩雪先生當眀季值史館諸書偹具曽纂宋人集欲彚選行世不果書遂散佚秀水司農倦圃先生余宗大父行也亦嘗裒集宋詩徧采山經地誌得一二首卽彚鈔不下二千餘家未及梓今亦散佚略盡夫以先宗伯及司農之宏攬綜方爲両宋詩人表幽發潛乃猶終歸散佚未竟厥緒餘何人斯輙欲掇拾殘編謬加甄錄將謂古人得我而傳抑我附古人以傳耶良自誣矣頋余束髮時卽好聲韻之學津津乎殆三十年竊考唐人詩集則

欽定全唐詩至精至偹元則秀埜頋氏之選明則朱竹垞輩先後摭輯亦云盛矣獨有宋一代之詩諸選夲所采寥寥並不獲嫓美元明豈見聞儉陋亦侈口三唐者附頬逐響莫爲両宋一揭塵翳也且宋人何嘗不學唐騎省學元和廬陵學昌黎宛邱學香山和靖學韋孟陳黃爲西江宗祖亦學少陵四靈爲江湖領袖亦學姚賈特風防漸移同一門戶塗徑自別外此標新立異不知凡幾若任其散佚勿爲搜輯以傳非風雅遺憾乎嵗庚申余園居多暇敢承先志選刻両宋詩人遺集以廣諸選夲所未及適同裏友人陳希馮雅有書癖藏夲甚夥倒篋畀余余復馳書四方朋好曲折羅致一時薈萃因加決擇次第分編刻旣竣題曰宋百家詩存蓋取存什一於千百之意並以竟我先人未竟之事𨿽然作詩難傳詩亦難宋史藝文志所載別集類不知作名者十六人卽石湖文集亦書卷亾其流傳乃別集與大全集耳然則両宋詩人之聲銷迹滅自揭陽靈仙湓江等集而外又何可指數余之是選敢謂搜輯遺僻足補三百餘年間風雅之未偹哉倘識者以掛漏譏焉余又奚辭乾隆六年嵗次辛酉三月旣望曺庭棟書於二六書堂

欽定四庫全書

集部八

宋百家詩存

總集類

提要

【臣】等謹案宋百家詩存四十卷

國朝曹庭棟編庭棟有易準等書已著錄初潘訒叔有宋元詩陳言揚有宋十五家詩皆不甚行吳之振宋詩鈔𨿽盛行於世而闕略尙多且刋刻未竟往往有錄無書庭棟因搜采逸佚續爲是編所錄凡一百家皆有本集傳世者始於魏野東觀集終於僧斯植采芝集賀鑄本北宋末人而升以弁首置於魏野之前自云少時所最愛然選六朝詩陶謝不先於潘陸選唐詩李杜不先於沈宋以甲乙而移時代此庭棟之創例古所無也其中如穆修以古文著傅察以忠節傳林亦之陳淵以道學顯於詩家皆非當行許樂張至龍施樞諸人載於江湖小集者王士禎居易錄詆爲槪無足取庭棟取盈卷帙務足百家亦不免有所牽就然宋人遺集徐幹學傳是樓二十八家之本朱彛尊曝書亭五十家之本皆未刋刻輾轉傳抄恐或散佚其餘専集行世者又各自爲帙未能滙合於一庭棟裒輯成編各存崖略𨿽非宋詩之大全要亦不可謂之無功矣乾隆四十四年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

例言

一宋人各家詩分選彚刻宋時巳有之如呂居仁江西詩二十五家陳思名賢小集六十四家原夲惜不可得家石倉十二代詩選采宋代百數十家有僅得五六首者存詩至少潘訒叔宋元詩吳孟舉宋詩鈔陳言揚十五家詩𨿽所采互見存詩較多玆依分選例各仍其集名潘吳及陳巳采者不復入選僅得十首以下者亦不附入

一是編俱采僻集若近時坊刻已有専集行世者𨿽未經前人選輯好古之士自能別出手眼玆限卷帙不偹載

一潘訒叔選夲乃未成之書故其原序云有目列姓氏而無其詩者吳孟舉詩鈔計選百家亦失鐫十餘家玆就潘吳巳采未刻者亦収入數種

一顧俠君元詩選以宋遺老編入甲集如熊禾劉辰翁牟巘黃公紹方�諸公俱列於元詩之首數家世罕行夲附元詩中亦可借以流傳玆不復采

一宋人詩散見選夲及山經地誌不下二千餘家玆就成集者入選仍吳選之數凖以百家此外僻集尙多俟續選問世

一每集編次有分古今體者有不分體者悉依原夲次序隨選隨錄不更另爲編定

一所購鈔夲居多魯魚亥豕譌舛尢甚賴余友陸蓼九相助校讎其中尙有誤字無可釐正者姑仍其舊未敢臆見攺易

一毎集冠以小傳竊仿知人論世之意但有事迹罕著或散見他書殊費稽考余性褊急速於完書以一人心力成之終恐見聞未廣捃摭或漏所望同志教以不逮

一小傳內引用夲人詩句特取證明事迹不論詩之佳否故全篇有不選入集者其佳者仍選也至詩內閒有小注各就原夲存之無所增損

一各家詩以時代先後爲次此大槪體例也余少時最愛賀方回詩手鈔一編時時雒誦玆彚刻宋集因取慶湖集爲百家之冠從所好也

欽定四庫全書

宋百家詩存卷一

嘉善曹庭棟編

慶湖集

賀鑄字方回衛州人孝恵王后之族孫气宇雄爽面鐡色喜譚當世事可否不稍假借愽學彊記工語言尢善度曲掇拾人所棄遺少加檃括皆爲新奇自言吾筆端驅使李商隠溫庭筠常奔命不暇元祐七年李淸臣薦爲承事郎判泗州又判太平州遷奉議郎年五十八致仕甫二年復起管洞霄宮以后族恩遷朝奉郎明年又致仕自號慶湖遺老裒集歌詞題曰東山樂府黃庭堅最賞其梅子黃時雨之句時稱賀梅子有二子曰房曰廩房從方廩從回蓋寓父字於二子名也慶湖前後集二十卷其後集當時被兵燹失去祗存前集九卷補遺二卷其詩灝落軒豁有風度有气骨稱其爲人

叢臺歌【邯鄲縣譜叢臺趙武靈王築今故址猶在與邑令杜�仲同賦】

累土三百尺流光二千年人生物數不相待摧頺故址秋風前武靈舊隴今安在禿樹無陰困樵采玉簫金鏡未銷沈幾見耕夫到城賣君不聞叢臺全盛時綺羅成市遊春暉一從雕輦閉荒艸蕭散行雲無復歸招魂想象風流在晴華露蔓猶依稀盤紆棘逕撩人衣禾黍晚成貆貉肥層檐碧瓦碎平地夢作鴛鴦相伴飛登臨弔古將語誰城郭人民今是非指君看取故時物南有淸流西翠防彷徨華表不忍去豈獨遼東丁令威

黃樓歌【彭城遭水患太守蘓公軾築樓城東取土勝水之義樓成防集座客皆知名士明年春蘇公移守吳興是冬謫黃岡後五年徙汝海因賦此以道徐人之思】

君不見熈寕丁巳秋靈平未塞河橫流澶漫勢欲浮東州斯人坐有爲魚憂當時賢守維蘓侯厭術不取三犀牛跨城岧嶤起黃樓五行相推土勝水鼉作黿驚走鞭箠三丈渾流變淸泚南來船車鷁銜尾使君登覧興如何舞劍吟牋賔從多水平照影見鴈下山空答響聞漁歌樓下江洲長芳艸一麾南出彭門道昨日春遊詠白蘋後夜秋風悲鵩鳥黃岡汝海心悠哉靑衫白髮多塵埃采菱妓女今何在騎竹兒童望不來碧雲明月長徘徊

彭城三詠

戱馬臺

秦蛇已中斷劉項方龍戰叱吒沮風雲睢盱走霆電鴻溝一畫天地開楚王洗劍東歸來新都形勝控淮泗籠山絡谷營髙臺重瞳登覧何爲者不知招賢知戲馬上如激矢下投丸蘭筋霜腕便【平聲】回盤半夜悲歌騅不逝明日陰陵行路難騋牝三千歸漢閒粟豆猶聞蠹縣官君不見華山之陽古坰牧春風吹艸年年緑

斬蛇澤

君不聞泗濵亭長送徒如咸陽徒夫懷歸多道亾澤中置酒飲相訣吾亦從此奔�碭陰風蕭蕭導者懼前有修蛇怒橫路酒酣防劍肎防行劃斷蜿蜒不回顧河明月出人踵來彼媼何冤號且哀謂遭赤帝屠吾子語竟莫知安在哉眞人聞此自心許茫茫四海吾其主虎變龍飛十二年馘項梟英盡狐防半夜雄鋩飛上天幾見長陵一抔土

歌風臺

漢祖髙風百尺臺千年客土生蒿萊何窮人事水東去如故地形山西來江淮猶沸鯨鯢血八十一車枉歸轍白首逢迎皆故人牢酒歡呼惜將別崤澠迢遙非我鄕死生此地烏能防酒防鳴築動云物靑襟児曺隨抑揚爾時可無股肱良端思猛士守四方君不聞淮陰就縛何慨慷觧道鳥盡良弓藏

江南曲

遊倡搴杜若別浦鴛鴦落向晚鯉魚風客檣千里泊當時桃葉是新聲千載長余隔水情烏衣巷里人誰在白鷺洲邊艸自生

三鳥詠

提壺引

緑野帶江春漠漠露涇花蔫朝暮薄年芳婉娩欲辭人啼鳥殷勤勸行樂提壺眞起予十千羙酒當賸沽金龜寶貂家所無持抵可過黃公壚調官東來今幾日謂有公田宜種秫朝廷未除私醸律安得一試焦革術提壺鳥嘆吾與爾皆悠悠君不見長安兩市多髙樓大書酒斾招貴遊脫聞提壺鳴樹頭論槽買甕更【平聲】獻酬庶幾此聲知所投胡爲南鄕長滯防端使北宗狂客羞【北宗狂客方回自號也】

竹雞詞

東南澤國陂塘闊旱嵗少逢晴五月田間鼃喜雨溟溟竹下雞啼泥滑滑而予不耕陂下田田臯驅馬揮長鞭稻塍防茫絕復連如躡鏡面流鮫涎植蹄沮洳不敢前何暇顧惜靑連錢竹雞鳥汝幸飛翔羅罻外安知此塗吁可畏雄雌更【平聲】鳴方自慰汝不能言臆爲對君不見日圍赫赫是長安大明宮闕開云端雞人唱漏展三刻左右相君朝謁還前騶誰敢幹後乘不可攀飄颻靑蓋望巳逺緑槐陰下沙隄閒長堤千步沙漫漫風不驚塵雨亦幹君能馳騖此其所何事江鄕行路難

子規行

長江靡靡山陂陀旅竹荒松防蔦蘿蠶初眠起風日暖梅弄黃時煙雨多山閒有逕行逶迆倦客據鞍生睡魔柰爾思歸啼鳥何子規鳥不如歸去好誰家西北最髙樓幾爲王孫怨芳艸子規憐爾觧歸飛我獨何心長不歸十年迹絕蘓門道夢裏舊遊知是非一官竊食官倉米十口之家飽而已金印錦衣耀閭裏少年此心今老矣問舎求田從此始

舟次金陵懷寄歷陽王掾【王字元胥】

昨時江北望江南把酒離愁已不堪今夜江南望江北抵掌淸談安可得歷湖白下非吾鄕官身俗眼禁人狂後日扁舟更西去江北江南両何處

艤舟秦淮雪中訪侍其瑀【侍其字服之】

北風破雨初成雪齋舫篷牕吹紙裂籃輿觸冷訪圓廬得把一杯聊耳熱人生自適待何時矧君與我皆衰遲防待晴天暖風日杖藜同赴北山期

寄墨代書贈楊時【楊字中立爲南康刑獄掾】

䢐徠雪壓蒼松顚淪膏根柢蟠蜿蜒樵斤翦防石火熱曲突百步凝梢煙蒲萄秋顆累累懸海膠九煉堪續弦力搗萬杵臼欲穿劑成圭璧隨方圓防漆比色石比堅坐令李韋羞居前陳臺潘谷老且賢授惟識者不計錢是翁觧化如蛻蟬後可繼此無聞焉付君一圭款式全保防謹宻何千年君家淸風宜世傳不特譚元須艸元

金陵防別僧訥

冗從西班誰比數牛儈馬醫猶爾汝詩觧窮人未必工苦調酸聲效梁父榮陽道人方外交謂我有言追屈騷驪珠不惜彈黃雀狗尾何堪聨晉貂秦淮潮上扁舟發後日相思一書札千里同風了了然人閒無處無明月

防別田晝

君家陋巷一尺泥吾車有輪馬有蹄犯寒踏雨重相過明月扁舟吾遂西回首邯鄲迹如埽離索十年成潦倒兔葵燕麥春自妍蟬腹龜腸气方飽云逵窅窅謝攀躋長鋏與人還故棲異時結駟來南畆耕者老夫鉏者妻

答靳生【生名馳嗜酒而狂自號酒隠翁】

軒軒陸士龍卓卓荀鳴鶴雲間日下逄此叚殊不惡方君嗜狂藥而吾窮病縛相望不相遇賦詩聊爾謔知君酒隠慕先賢誰何合作飲中仙金陵妙唱丹砂弦當日新聲傳不傳莫學滄波弄雲月老鮫哆口饞流涎訪吾之居在何許春明門東大道邊靑鞵布襪不妨步何待東家蹇驢乃著鞭我屋眞無坐客氊蒲團檉幾共蕭然鬭雞走狗春風顚付與垣東惡少年

亾女勝璋哀辭【適汝陽邾氏子彥修】

百屙沈防彌兩年何圖壯女死我先失聲忍號气窒咽淚如綆縻汲九泉鳴呼尙敢尢諸天托非其人死失所父孱母嚚猶棄汝吞辛咀楚申何許萎荑殞英春不主鳴呼萬古爲冤土

題漢陽招眞亭【亭在大別峯頂郡守吳興劉誼宜翁營搆以招江夏黃鶴之仙劉自稱有不死術亭成後二年物故余於淮陰道中適見之亦無他異丙子八月獨登因賦此】

大別山巓淸沔尾飛亭岧嶤帶雲起淸狂使君初燕喜拍手招呼黃鶴子元津煉出太陽酥丰茸胎髮防頭顱每誇久落北鄷籍豈意賫恨歸黃壚越客登臨興何有愁不能言病妨酒殘陽云夢窅然深尙欲開襟吞八九羽駕飄颻安在哉使君余迹巳塵埃但見庾令樓橫煙樹杪角聲催月渡江來

晚出江城聞角

古濠沮洳荷葉枯矍鑠禿鶖行且漁山銜日腳水關掩孤樓引角吹單於驕馬嘶風興非淺壯圖舊迹隨塵捲秋盡湖邊鴈不來流落方悲去人逺十月之交五夜長河橫斗直天蒼涼蘓門故里斗杓下豈無伯仲勤相望君不見剡蓬爲矢弧桑男児落地誌四方履屐無跟著家巷道梁適楚猶吾鄕鴝鵒不逾濟橘渡淮爲枳吾心況物未應然隨牒官身聊爾耳

寄漢陽趙尉沔【趙字道原滂之從兄】

慶湖遺老坐詩窮彊仕之年百病攻誰謂南昌祿隱翁伏枕呻吟四壁空相思限此江西東寄聲每托江頭風斯言近俳聊一笑江水方淸饑可療人生奇偶類探籌造物豈容人數料君初試吏或當然我大半生眞不調昔不願起家百日登三司今不願還家六印金累累但願官糧辦親飬歸來尙餘三徑資鄰墻晏起訪安否爾酌我歌堯舜時咄嗟此願良難必吞聲食蘗甘如蜜

故鄴【建安十二年曺操滅袁氏始大築鄴】

魏武昔恢圖北平譚尙孽卜鄴築新都非徒三狡穴將行遷鼎志遽有分香訣落日繐帷空奠終歌舞闋旋聞瀍洛上再起蒼龍闕四葉不歸東苔花馳道絕食槽防終驗掛飯期先決擾攘百年閒覆車尋此轍山川气象變朝市繁華歇白露復靑蕪茫茫換時節陰風吹葛屨燐火走兵血木葉下西陵寒虫助騷屑當時陪葬骨馬鬛猶環列隧碣僕縱橫鐫文久殘缺帛砧與柱礎螭首隨分裂指此一抔閒賢愚兩何別悠悠鳯漳水寂寂雀臺月千古配英雄未隨埃燼滅田臯訪遺老謂有興亾說但聴黍離篇叱牛耕不輟

喜雨【巳未嵗余官滏陽渉春旱熱四月晦雨始大防而二麥已槁死采老農之言賦是詩】

終春久旱暵渉夏俄溽暑垢汗凂衣襟梅津蒸柱礎黃霾閉赤景測錯辰午沙燕逐風鳶翻飛遡來雨紛紛白羽箭齊發萬牛弩落瓦復鳴階浮漚如沸煮崇朝巳沛浹枯暍頓淸瘉田父喜過從迎門好相語蠶桑薄可具豚酒與簫鼓擇吉謝叢祠巫娘罷狂舞晨炊飽丁壯庇笠耕瀉鹵少緩麥租期庶將秋稼補輸入太倉中蕃肥任黃防

閒情二首

靑隱夕曛玉甃紫苔春佳人久不見翠被銷檀燻長巾拂緑綺上有三年塵聊彈別燕弄寄謝陽臺云秋風動珠箔流塵污鴛綺念昔合歡人兩心今萬里冰霜變松竹況復如桃李欲寓相思文無多右軍紙

燭蛾

雙蛾來翩翩慕此堂上燭附炎竟何功自取焚如酷感彼萬動防保生在無欲不見靑林蟬飲風聊自足

答杜仲觀登叢臺見寄

髙風蕩河漢白露被寒菊下有絡緯虫淒酸生意促華年不相待去我何流速老步失騰驤短轅甘局蹙伊人濮陽秀方厭折腰辱仕道塞榛蕪低徊避蚖蠖邯鄲古都防陳迹武靈築興發卽登臨西南幾窮目新詩琢璠琰疊寄兩三幅一聼郢中歌陽春回艸木行將及代暫喜擺羈束鞭馬徑相過連朝奉遊矚只雞與鬥黍禮意未爲足何以遇髙陽多營甕頭醁

送武桓之安陽

黃金絡徵轡之子待明發尊酒少遲防禪林見涼月歌鬟結蛾黛怨此佳期闊去去隄柳風靑蟬催白髮

遊雲龍張氏山居

昔聞張逸民卜築雲龍山東望結遐想喜得彭城官一語定襟契宛如平生歡招攜屬休沐投此蘿薜閒女僕門巷靑袿雙翠鬟蘇齋軒戶眀餅火焚椒蘭寶墨鬼神防淸詩冰玉寒森然拱檐霤架石排瑯玕東趨放鶴亭磴道披茅菅指顧百邨落炊煙林莽閒日腳射平陸兩山如斷環淒風振晚葉坐怯衣裘單引領紫霄極飄颻如可幹緬懷眉山公五馬來遊盤酣興走顚筆蒼崖卽鑱刋午年仲冬月雪野雲彌漫埽石坐舒嘯恵泉烹鳯團當時詫盛集千古陋逵安俛仰迹遂陳斯人久泥蟠我來後千日逸防何由攀遇勝不能賦俯遵塵路還山英移未勒時款白雲闗

登黃樓有懷蘓眉山

登黃樓望黃州黃州望不見樓下水東流水流何可防浮雲更悠悠傷心澤畔客顦顇楚蘭秋

秋懷

蕭蕭庭落木嗝嗝雞聲惡荒檐日影斜饑貓捕黃雀閒飬屙客起念邱園樂欲賦歸去來西風老藜藿飛鴻亭【彭城守王公說命南禪寺僧建取叔夜手拊目送句爲榜時與李昭玘楊中立同登】

禪林跨山脇飛構鑿崚嶒千里寄雙睫百憂消一登斯遊屬公暇曉日東南升霜野明練甲云陰垂海鵬東州地陽暖臘月川無冰大船出洪口突去如鶱騰趺坐思方寂桐魚聞飯僧生防飽馴鴿散上浮圖層矯首發長嘯淸風鼓塵膺寥寥紫虛路鴻鴈正憑陵仿像中散公俯手朱絲防粉繪久零落爽靈呼不譍顧予識尢寡況復無才稱行且置纓笏庵棲宗大乘二子勿多誚有心何不能

上巳後一日登快哉亭

上巳信嘉辰流觴傳舊俗良遊悵不遂吏局方有屬東風吹曉雨萬竅嗥林麓疑有泊舟人狂歌河女曲逾朝始澄霽物色如新沐城角趨【去聲】危亭登臨慰幽獨紛華埽不見蝴蝶飛平緑竚倚窮夕曛悠哉此心目

人生七十稀

人生七十稀行年今已半事功貴及時遲暮復何算嗟吾夙多負失怙在童丱詩禮昔有聞飄颻辭祖貫慈親念衰緒卒卒營婚宦名姓系西班星霜亟䢐換未築黃金防長歌白石爛豈無同心契相望渺云漢每虞秋飊至催折防底榦異日偶班輸抱柯徒永嘆

送李主簿夷行之官河陰【李字易初】

夙昔一尊酒相從淸泗濵回首歘四載長安逄故人交情久益澹詞筆老加新送子復西去勞生悲重陳君才夲髙絕流俗固難諧桂生樗櫟林寕免相突排勾稽諒多暇簾箔蔽公齋聖賢在黃卷差可遣人懷

遊雍五燕溪分韻作【與吳擇仁趙子漪同賦】

捨轡步平緑觧襟俯淸池防風度修竹瑟瑟生淪漪棃華照晴影暖雪正紛披把酒久沈想況與玉人期

東畿舟居阻雪懷寄一二知舊

舟路江淮永嵗寒冰雪深戍期良惇迫王畿方滯滛疲筋苦跧臥行樂長川陰雲物接平陸不見西飛禽風從城闕來如聞鐘漏音昕霽更東邁區區子牟心

寒洛未澌結東趨江海深舟人警朝鼓斂繂逗長林林端落滯雪沙際起鳴禽病客坐長嘆攝衣涕流襟親朋自玆逺可是慕山陰興盡莫回檝何人知此心

遊靈壁蘭臯園【張校理治此園以奉親余過訪壁閒得寇元弼詩因賦此兼簡元弼】

集仙昔榮飬卜築循蘭陔深徑萬株合淸池百畆開飛梁防菡萏攢棟跨崔嵬淮海斸紅藥瀟湘移翠栽岱松佩蘿蔦海石糊莓苔車馬逺驚聒魚鳥防嫌猜病客倦舟檝尋春此徘徊閠年物遲前日已聞雷薄景未晞雪凍風新破梅伴人京洛舊杖履容參陪指我艮隅地方營秋月臺眼明壁閒字醉墨題東萊短句頗淸絕早推能賦才殷勤捲白薴爲爾拂塵埃安得一攜手更傾林下杯酒防話平昔豈復顧形骸行役浸相逺人生信悠哉薄暮重回首長哦歸去來

同李延永遊金陵雨花臺

迢迢朱雀航飛蓋共淩越東風石子岡芳艸防徑絕生公法堂在淸夜貯明月回認城郭遊春華爛晴雪長煙動江隩防雪泊山脇連檣去遲回白鳥屢明滅江山信淸防人物久銷歇城堡定荒涼投身計何拙塵衫與汗馬端爲老生設李侯朱門俊詩與盡時哲俛首就防班剛腸頗摧折人生特眠飯似是此身切嵗晚賦歸田非君復誰結

宿寶泉山慧日寺【寺在烏江東北戊辰中元至此遇越客嚴生因賦是詩】

日入不遑息驅車更之東回蹊出防宻觧袂迎長風風從何許來歷歷江南鐘頓轡阿蘭若虛庭月正中流螢逗深竹白鳥巢靑松華燈耿翠箔瑤花擢春叢絕境羙淸夜怳非塵界逄惜無一尊酒幸與之子同明發卽南北浮生兩飛蓬

三山【在金陵西南崛起大江中昔王龍驤順流鼓櫂徑造三山謝元暉登三山望京邑皆此地也戊辰春餘遊金陵置酒鳯凰臺引望此山如落天外雅符太白詩中語旣渡江至磧石城門適與山對己巳六月賦此】

南朝鳯凰防置酒昔髙防酒酣望三山宛在靑天外長哦謫仙吟如啗鯨鯢鱠明日信東風孤防出其背荒戍接江濆開門適相對鼎足峙長川不爲舟檝礙雨暘雲吐吞蚤晏潮進退萬古免浮沈曽微忭鼇戴伊余厭塵坌閉目何可柰爽气豁襟靈山乎吾有賴嘗聞晉阿童萬艣飛戈快徑造此山陲滄波爲之隘慨我疲軟姿功名譲前軰元暉昔憑眺物色頗有在他時掛武冠刀劍行且賣山價略可酬庵棲謝當代逺持三山磯況彼七里瀬猶得傲狂奴吾無故人待

望夫石【在當塗北山上】

亭亭思婦石下閱幾人代蕩子長不歸山椒久相待微云防髮采初月輝蛾黛秋雨疊苔衣春風舞蘿帶宛然姑射子矯首塵防外陳迹遂無窮嘉期從莫再脫如魯秋氏妄結桑下愛玉質委淵沙悠悠復安在

題烏江湯泉寄老庵

西庵松竹深薄暮更防雨山禽不畏人嘲哳方對語而予倦宦者罷日今可數京邑夙所懷其如惡塵土行復念斯遊回頭悵何許

罷官有期懷寄歷陽朋好

迅雨蕩防暑層飊披滯云澄川繚楚甸新陽麗秋旻物豈不嘉中懷愴離羣親朋滿城邑系滯此江濆及瓜信匪遙遂作河梁分何人具供帳尊酒展殷勤一聆雪兒歌載淒遊人魂津鼓警朝夢渚煙生夕曛所悲紫蘭纓復污京洛塵春風有歸鴈報我相思文

題崇勝寺無心庵

老鶴依林表孤云寓山閒結茅窮釋子著身如許閒有心卽塵紛無心猶石頑有無心並置日暮客來還

題天淸寺安上人北軒

南城繁【音防】氏防維昔孝王築歌吟寂無聞萬楹聨佛屋道人開北牖俯就百喬木八月鳴靑蟬槐蛾委半緑客來借榻臥吹睡俄頃足疏雨隔斜陽垂虹跨長陸良遊悵後遲回謝三更酷馬尾華軒汗顏塵一匊昨非勿復道佳約猶可續載酒定何時新黃糝庭菊

寄題栗亭縣名嘉亭【邑令趙洋取杜甫栗亭名更嘉之句爲牓】

少陵昔避地幽棲鳯凰川始願獲其所賦詩此終焉睠彼羙林麓防膏腴上田陽陂饒珠垂陰谷繁玉延長鑱勤來斸服食攀飛仙兵祲奪和气力耕無善年林坰開冰雪浹旬斷庖煙鳴呼歌七章暮節西南遷環堵久蕪沒斯亭名尙傳荗宰愴懷古增崇殊過前雕甍揭長簾下容十客筵嫩嵐隔春叢淸竹鳴夏蟬風月有髙興寫玆武城狂客屬尫廢駑筋難彊鞭何暇逺登覧但哦鯨海篇尙苦八口累依稀同曩賢餘齡寄幻境未斷東西緣江湖米價平一舸去悠然幸此嵗丰樂浮游吾所便異時訪陳防復使後人憐

遊盱眙南山楊介【楊善方藥著書甚多】

曉霜無輕颸長淮淨如眼招攜南山遊老子興不淺不從千步橋飛渡一漁舠中流鼓素檝魴鱮歘驚跳禪叟延遊客悤悤問行色千里逺京關浮驂去安適長嘯指滄浪濯纓湔我裳朱門曵裾地槐栁自成行多年因鞾版未立中人產沈痼迫衰遲求田咄何晚神丸儻駐顏投此寄餘年鑿室鄰楊氏然薪系太元

送周壽元翁西上

露艸蔓前庭微虫思明月宵分耿不寐懷我友生別舟師望箕宿綴幔須明發鷁首托歸風安知川路闊夫君靑雲士行奉紫宸謁一鶚抉塵籠搴軒應霜節仰追鸞鶴駕肎顧狐兔穴越客寓荒城蚤棲慕鳩拙衰遲積尫獘未死人事缺嬾制一緘書寄聲彼朝列方今百廢舉衮職補何闕每自幸餘齡江湖散華髮躬耕固難彊五斗代薇蕨摩腹遡南薫蒼生觧煩暍

題武昌鄭判官直節亭【鄭名深字文通植竹開亭於官舎扁直節以自況】

開亭牓直節寵爾靑瑯玕嵗晚傲霜雪不同天下寒挺立百丈夫被之古衣冠春華白粉澤正色莫敢幹越客與登覧防吟復長嘆六鼇方忭戲雲海翻狂瀾儻逢龍伯公何憚翦一竿岐山鳴鳯雛久刷五色翰何以慰朝饑羙食來加餐髙材陋時用自持良獨難不願裁樂管伶倫非古官浪遭野王軰三弄爲人歡願制殺靑簡燦然漆與丹褒貶約魯史終古垂不刋顧此托根地辱哉久泥蟠

懷寄周元翁

周郎假沔官我偶來沔居得閒定相遇譚笑沈屙祛俄聞戍樓角曉引吹伊吾自君居湓城怳怳一夢餘復求若軰人陶竈璠璵誠哉天下士不特江漢無

周郎走王都馬足塵翻波賀老官江夏無人驚雀羅出處躁靜閒柰此貧病何平生觧指誓晚境勿防娑迫死不得休前言食已多尙敢厭冷澹歘爲赴火蛾

題潘大臨東軒【潘字豳老隨親官濮陽辟公舎之東軒名左史賦詩見寄因答之】

陳公少荒誕一室未遽埽事功竟何成老魅死不早潘郎治寓舎帚禿無遺蚤庭砌蒔蘭蘐未霜除惡艸眀窓慕輕素朝日上杲杲煙蔓擢燻鑪松腴浮墨沼著書析魯史百傳見脫藳賊亂久逋誅吾方力窮討不應兩觀下僅獲少正夘坐可驕素臣俾渠眸子了而翁晏退食筆削日課了伯仲詠南陔余風颯林杪安知自娯適聊慰堂上老起居侍杖藜寒燠躬煬澡昏定仰屋眠是中亦大好

和潘豳老溪上屬目

白雲防山頭淸川山下流芳洲采香女薄暮漾歸舟並蔕雙荷葉逢迎一障羞持情不得語大婦在髙樓

擬溫飛卿【代王文舉賦】

露网朱甍上風簾翠鎖前宿衾薰菡萏朝鏡拂漪漣津潤銷金筆香依撲粉綿度閒雙陸子撥恨十三鸚鵡殷勤語栴檀委曲煙鮫綃幹玉筯魚鑰限金蓮團扇酬桃葉烏絲代杏牋朱門長窅窅白馬自翩翩難釣三珠樹徒拋七寶鞭酒闌應有待夢破卽無緣信鵲新秋去孤蟾後夜圓浪言墻外地的是洞中仙

雨餘晚望

相應乳鳩鳴桑閒返照眀平津小舫度髙隴一牛耕林藪歸心健塵埃病骨輕屈騷魂爽在未許獨君淸

送李易初還汶陽

客宦愴離羣徐方復得君靑衫初試吏白面頗能文畫舸浮春水淸尊醉舞裙他年防相訪分臥北山云

春晝

新蠶經浴罷舊燕未來前吏局坐如夢物華行可憐藻生南浦釣雨足東臯田故國負歸約塵埃年復年

快哉亭朝暮寓目二首

夙起喜舒曠徑趨城上樓初陽動禾黍積雨失汀洲水牯負鴝鵒山樞懸栝蔞坐慙眞隠子物我両悠悠積潦際危堞登臨西照中苔衣罥白羽槐防懸靑虫不淺胡牀興無多團扇功目窮猶起羨演漾一漁篷

題張氏白雲荘

江左陶徴士髙風昔所聞應慙五株栁難比一溪云我有乘桴約君方植杖耘悠悠竟何得晚嵗盍同羣

枕上聞鴈

朔吹飄徵鴈寒聲徹枕前逺違沙漠雪不下汶陽田客夢悲中夜歸期隔故年莓苔與菇米何處是湘天

蚤夏

吏役初無補端令樂事妨不知春遂去但愛日何長薄雨梅含核溫風麥擢芒須容退食暇一枕夢吾鄕

辭酒

魯酒一尊薄吾愁萬斛多塵埃斬馬劍涕泗飯牛歌髀肉生如許顚毛黒幾何功名可復道身世両蹉跎

送陳傳道攝官雙溝

弭節想登臨閒雲防日陰靑蒲泗水闊古木漢祠深應醉杯中物惟聞澤畔吟禪坊飬屙客輕別若爲心

自鄆還徐道中作

八月過新雨行雲弄晚涼山川乍明晦禾黍半靑黃西去眞何事東還非故鄕悠悠塵土裏無路不亾羊

蚤發王邨道中寄李智父

雞鳴戒徒禦驅馬度前陂得雨人耕早邊山日上遲罷休何復道防合邈無期賴有西來水悠悠慰我思

暮投葛墟馬上

旬浹走千里塵埃如有緣慙無季子印可換洛陽田廣澤鴈行去荒山雨腳懸長亭猶未見疲馬不勝鞭

汴渠夜泊示畢紹念祖

耿耿度中夜浩歌誰與酬屋頭風罨岸枕底浪澎舟春物行飄忽鄕心久滯防須明投吏部一醉驛西樓

丙寅舟次宋城作

水館四邊邨登臨柰斷魂黃花開小徑紅粉哭髙原舟檝逢新火松楸老故園斜陽一千里依約是蘓門

京居感興

爲問長安客何人識要津長持一馬箠浪走六街塵城闕煙中曉關河雪後春故園桃李在尊酒願相親

苦竹邨南馬上

楚澤薫風後林臯夕照閒漁船沿綠岸鳥道轉靑山久負杯中樂長偸馬上閒悠悠白門路何日杖藜還

題諸葛谼田家壁

晚度孔明谼林閒訪老農行衝落葉逕坐聴隔江鐘後舎燈猶織前溪水自舂無多遊宦興卜隠肎相容

詶桂林從叔

江到三湘盡山圍八桂深龍蛇寒不蟄霧露晝多陰迢遞馳梅信殷勤訪竹林淮南風土羙防滯亦何心

懷寄潘孝本兼簡其子言【潘字景仁時官嶺外】

春色先梅嶺秋聲後桂林溪通五羊險云近九疑陰無鴈來逢信有猿能伴吟一尊燒酒羙應對阿戎斟

題烏江東隆山鄧氏亭

浦客今何許空餘接隱亭舟隨潮水上門背夕陽扃兔冊塵生蠹漁蓑雨化螢題詩嵓下石聊代艸堂靈

登烏江柏子岡懷景仁

驅車柏子岡引首東南望孤戍帶寒日長江流大荒故人越五嶺旅鴈防三湘好待春風暖相隨還北鄕

宿黃葉嶺田家

聚落荒山裏畬田嵗不登牛衣障隙雪防穴見鄰燈愁信魚難瞑寒疑酒亦冰悵然歌白石推枕待晨興

遊六合定山眞如寺

隻履西歸逺何年此布金地寒蒼檜老嵗晏白雲陰燒隔溪冰斷樵穿徑雪深袒心何處問俗駕晚駸駸

同道通師之香林馬上作

冰霜節遲淮楚早春時白艸風頭急黃雲日腳垂鳥聲投古戍馬力倦長陂吾有官箴畏勞生爾浪爲

題烏江邱氏昆仲嵗寒亭

新甫移根逺蒼然對両翁閉門三尺雪仰枕一亭風東郭顏何厚西來意莫窮未應輸狹小醸酒待春叢

送左禹赴江夏尉

泛泛靑翰舟亭亭黃鶴樓江山信淸防人物想風流羙酒遺歸思新詩題勝遊有魚知不食端爲置書郵

髙望道中

積雨漲陂塘田塍插晚秧逺山宜薄暮髙燕弄防涼馬革非吾願魚飱饜此鄕歸期知近在猶待菊華黃

湯泉道中

靑石岡西下靈泉產藥苖山英如有待木客可相招蟬帯風移樹塵隨馬度橋颺鞭吟舊句歸路不知遙艤船當和江口待風累日懷寄城中朋遊二首

一葉寄津口怒濤安可乘朝風占酒斾夜爨乞漁燈牛渚逢新月秦淮想結冰故人他夕夢歌吹滿金陵離憂不可觧罷酒獨登臨潮落江空闊云繁嵗晏陰愁鴟守漁罧怒犬突神林觸目增淒斷聊爲澤畔吟

重別王掾

別語難遽了不知寒夜長回燈撤杯案抱被宿船倉載聼遠雞唱稍分徵鴈行臨風滿匊淚吟落一襟霜

投宿淸涼寺

建業衣冠集秦淮舟檝屯東西萬里客朝暮兩潮渾何處契心賞片時淸耳根僕夫浪見問但出石城門

金陵懷寄王掾

徵朔亭邊路望夫山下舟長江不隔夢眀月祗供愁促席歌塵斷閒醉墨防惜芳橋畔柳誰系木蘭舟

秦淮夜泊

官栁動春條秦淮生暮潮樓臺見新月燈火上雙橋隔岸開朱箔臨風弄紫簫誰憐逺遊子心斾正揺揺

辛未龍興節日懷王掾【昨嵗是日余觧舟渡江】

昨嵗東溪口扁舟欲下江伴愁燈映幔欺睡月侵漫寄書連紙誰同酒一缸何當見之子聊使我心降

秋夜聞雨晨興偶書

故國心馳北扁舟計漫東寒生一夜雨病渉兩秋風落泊籬根葉幽憂屋角虫何情悲節物聊自況衰翁

寶應夜泊

伏枕漳濵後維舟楚澤邊筋骸非壯日節物迫窮年夜雨侵牀漏晨炊輳鼻煙勞生我其分十口亦飄然

題甘露寺淨名齋兼寄米元章

日出天垠露江橫地軸分馳年悲落木羇思托孤云重埽淨名室長招漫仕君悠悠徳璋軰未辦勒移文

龜山晚泊

春半寒溫維舟淮上邨長林補山罅靑艸際潮防久厭浮家客重招去國魂禪房欲舒冩煙雨促黃昏

舟發金陵望歷陽作

尙識歷陽道依然西照閒風煙石磧戍林麓楚王山隔水一凝佇當年百往還誰憐躍馬客衰病再投閒

江夏寓興二首

風與檣烏便儂先塞鴈來山經七澤斷潮自九江回漁父猶知隱騷人枉衒才朋遊正相逺梅信爲誰開陂湖蹙坊市江漢復縱橫沮洳莎城阽晴暘竹瓦鳴新文添鵩賦異味識黿豈復悲流落官糧寓此生

九月十日寄潘豳老

眀月惜如許懷人殊不來徒歌桃葉曲又負菊花開尺紙緘愁去扁舟載夢回他年雞黍約千里信悠哉

贈張士元【張字善良善爲詩】

夫子長貧五十年年來生事更茫然靑衿穉子彼何有白首故人誰見憐霜後鶉衣寒防綫日髙漁釡凍無煙冗官猶愧蘓司業不得時時送酒錢

雨晴西郊寓目

城中厭雨過淸和偶出西郊野思多蠶簇趁晴初摘繭麥場經潤欲生蛾營巢黃鳥啼深樹引犢靑牛飲暮河老圃念人防竚久挽衣沽酒願相過

和答鄭郎中見寄【鄭臨城人名淵字鄰幾登進士仕至職方】

客子由來懷故鄕蘓門冷落白雲旁夢隨夜月鐘前斷詩入秋風艸共荒操版靴遊宦厭開尊揮麈舊歡長泜川逸老應相念爲倚防幹向夕陽

冠氏縣齋書事寄滏陽舊遊

小閣燒香麝气濃翠苔庭院綠陰風捲簾燕自雙飛去攲枕人方半夢中秋鬢先於懷縣令春愁多似義城公西園酒伴無消息欲寄魚箋水自東

冠氏寺居書懷

古剎荒涼晝掩門鳴雞吠犬接西邨閒自記曽歸夢樓外誰招欲斷魂漫賦新詩題琬琰少逢佳客佩蘭蓀更堪愁肺經春病負爾髙歌酒一尊

題彭城張氏放鶴亭【亭有石刻蘓眉山制文唐之陽春亭故址也在徐城之東】

曽見君家亭上碑東望風月動閒思昔無卜築如相待今遂登臨是不期萬頃白雲山缺處一庭黃葉來時許昌應負重泉恨當日陽春枉賦詩

九日登戲馬臺

當年節物此山川倦客登臨獨惘然戲馬臺荒年自久斬蛇人去事空傳黃華半老淸霜後白鳥孤飛落照前不與興亾城下水穩浮漁艇入淮天

九日呈李成文

城中霧雨曉防防坐失城頭百尺亭行樂固知非我事苦吟猶得有君聴未應白髮饒新貴任使黃華笑獨醒異日肎尋雞黍約太行長繞故園靑

春懷

東風吹雪陰復晴西日冉冉林閒明著水苔衣漸涵緑向陽竹鞭初引萌官糧得飽酒不足春物有意人無情馳書相對五陵俠汗版塵鞾今半生

登快哉亭有屬

南浦來風拂水紋汀洲芳艸緑羅裙桃花舊雨應相望楊葉新聲我獨聞酸鼻可憐香欲絕斷腸不待酒初醺斜陽歸去書窗下一幅蠻牋賦夢云

和彭城王生悼歌人盻盻【盻盼馬氏善書染死葬南防卽鳯凰原也】

東園花下記相逢倩盻偸回一笑濃書簏尙緘香豆蔻鏡奩初失玉芙蓉歌防燕子樓前月魂斷鳯凰原上鐘寄語虞卿謾多賦九泉無路逹魚封

病後登快哉亭

經雨淸蟬得意鳴徵塵斷處見歸程病來把酒不知厭夢後倚樓無限情鴉帶斜陽投古剎艸將野色入荒城故園又負黃華約但覺秋風鬢上生

汶上防別李智父

一馬西投汶水濵自驚愁鬢帶塵紛秋風盡日吹黃葉心事經年寄白雲去矣尺書勤訪我醉來尊酒彊辭君北絡緯寒聲急眀夜傷心獨自聞

懷寄冦元弼【冦時官荊山】

君投筦庫可知非我飽官糧又願違舊國秋髙鴻鴈過長淮水落白魚肥西風吹夢端相覓南物防人也念歸何日蘆軒下雙榻滿持尊酒洗塵機

答王文舉【王詩有何時面靑山相並兩茅屋】

茫茫塵土欲安之珍重吾人个處期綠野相隨一藜杖靑山正對兩茅茨自憐悾憁負年昔尙敢婆娑臨暮遲第恐阿戎猶喜仕他時不與五君詩

將發彭城作

四年冷笑老東徐滿目溪山不負渠得米徑須償酒債有田便擬卜吾廬明朝門外扁舟雪別夜燈前滿紙書防問悤悤觧攜客相思命駕定何如

防別張白雲謀文

三年官局冷如冰炙手權門我未能賴與白雲之隱者不談黃卷卽尋僧蕭蕭簾箔風披竹艸艸杯盤雪灑燈塵土浮游漫相逺吳魚燕鴈兩難憑

永城邂逅周元通再索詩贈別

泛泛流萍滚滚蓬偶然南北偶然逢一尊通濟橋邊酒兩夜臨濉驛外鐘行矣風波宜尙愼歸哉塵土不相容事功早立須知退學稼他年訪老農

寄題泉南陳氏步云亭【永城主簿陳琳字伯儁居泉南之東山】

紫翠峯前水一灣危亭微徑白雲關漁樵不見攜笻去猿鶴相隨采藥還寒月帶潮來海上春風吹雨到人間恨君輕爲蒼生起曽得東山幾日閒

同畢紹寓泊永城招李深昆仲【畢字老祖李字道原】

滿城楊栁正黃繁幾處秋千出短垣經雨河流失淸淺殢云春色乍寒暄從來嵇阮耽琴酒況得機云好弟昆咫尺津亭望齋館杖藜相過莫辭煩

將發永城防題李氏齋壁

匹馬扁舟寄此身可憐投老尙迷津黃塵是處隨遊子明月相逄卽故人東道琴尊能惜夜西園花絮欲傷春分攜後自悤悤去燈火虹橋夢更頻

京中春日遣懷

靑梅小葉栁長條相對春風各動揺物色依依如有待人情忽忽自無聊五陵劍俠知誰健三徑車弓不我招好去廣津門下水新秋穩送木蘭橈

江上有懷李易初

何處經行特惘然津頭曽送木蘭船桃花春水生前夜楊栁秋風憶故年驛路尺書疑斷絕官倉斗米愧防連飄颻復作江湖計從此長安是日邊

陳防南城馬上簡李公羊【李字之茂】

南郭何人卜築幽平田髙樹帶淸溝隔墻野鳥啼晴晝駐馬行人照白頭二頃難尋歸老計一尊宜結探春遊步兵不惜供廚費更作東風數日防

寓泊金陵尋王荊公陳迹

晚泊扁舟一問津依然節物思羇人江山月照六朝夢桃李風吹三月春宅枕謝公墩下路詩尋蕭寺壁閒塵何須尊酒平生約長望西州淚滿巾

答孫休兼簡淸涼和上人二首【孫岐山人字安之】

聲迹相聞忽此逄杖藜蕭散一相從平生詩酒眞吾事何處江山不爾容芳艸自生南北路孤云難系往來蹤異時荒戍長回首風送石城樓上鐘

渭北人遊楚水東論詩說舊偶從容鄕關此日幾多逺春酒與愁相勝濃且免牛衣愧妻子莫將羊酪詫吾儂哀王孫賴彌天釋肎學揚州飯後鐘

春懷有寄代同行作

未應一笑爲千金且觧樽前綠綺琴歸鴈不將書北去行雲長伴日西沈楚蘭徑逺飛黃蝶湘水簾空對緑陰無復賞心詶節物斷腸翻詠白頭吟

答王拙見寄【王字閒叟】

好在金陵王隱君尺書忽與我相聞蒓鱸久負秋風約猿鶴終防舊日羣橫笛臥吹南浦月杖藜笑度北山云六朝陳迹何須問一曲滄浪酒十分

度黃葉嶺懷寄淸涼白雲庵主

黃葉嶺頭黃葉飛白雲庵畔白雲歸葉隨遊子終相失云伴禪翁得所依防觧腰間斬馬劍肎尋江上釣魚磯焚香埽地雙林下願贖今生種種非

歷陽姥磯下馬上有懷京都遊好

楚澤初冬正獲田孤鴻欲下卻翻然人煙隱約靑山郭云物離披小雪天送別杯盤猶昨日勞生鞍馬遂窮年故人多在金閨籍誰念心如寸斷弦

烏江東鄕往還馬上作二首

黃塵隨馬染徵衣千里江臯送客暉廢井艸荒鼃黽怒下田沙漲芋魁肥觧纓拂樹弄淸淺橫榻埽雲飛翠防人生事事不如意終日念歸何日歸

悠悠東去欲何之艸艸西還可是歸殘日兩竿荒戍逺靑山滿眼故園非江田經雨菇蔣熟石路無風蠛蠓飛回羨耕夫閒勝我早収雞犬閉柴扉

戲答張商夫

揚子江頭兩信潮送君西去木蘭橈依依暮雨鴛鴦夢嫋嫋春風豆蔻梢細字碧牋隨鴈到小簾朱戶抵天遙長安觸緒牽情地不特魂銷骨亦銷

題定山寺法逺上人壁

支郎風味喜相親乘興來尋雪後春夾徑竹陰疑礙馬隔江山色似招人豈無暇日容髙臥如有閒田願卜鄰豫約東城二三子嵗時相過莫辭頻

自歷陽泛江至赤埭訪別曹觧

我訪故人不待招滄江謂廣才容舠離城五防寒更急著岸兩竿晴日髙別來書尺正坐嬾老去鞍馬何堪勞明年淮上更攜手醉步臥虹千丈橋

再由赤埭有懷曹夢得

江上顚風倒客檣江豚舞浪捲渾黃故人漂泊知何處幾日平安到故鄕野色蒼茫春尙淺夢魂惝怳夜仍長可無百斛兵廚醖此叚離憂未易防

宿芥塘佛祠【壁間得故人詩】

靑靑麰麥欲抽芒浩蕩東風晚更狂防逕斷橋尋古寺短籬髙樹隔橫塘開門未埽楊花雨待晚先燒柏子香底許暫防行役倦故人題字滿長廊

送畢平仲西上【畢字夷直】

吟鞭西指鳯凰州好趁華年訪昔遊新防春衫裁白紵舊題醉墨滿靑樓鳴鼃雨細生梅潤颺燕風髙報麥秋須念江邊桃葉女定從今日望歸舟

烏江此道中作

寒麥田疇雪糝花暮潮洲渚水吞沙鳧鷖長作漁舟伴桑柘深藏老圃家濁酒縱賢誰與醉靑山有價不容賖南來學得滄浪唱卻著徵衫袖馬撾

遷家歷陽江行夜泊黃泥潭懷寄馮善洲

黃泥潭口檥徵篷回指東城祗眼中半夜鳧鷖先覺雨連江葭菼自生風靑燈觧作無眠伴白酒難招一醉同從此相思浸相逺便憑歸櫂附詩筒

檥舟當利港作

爲問溪頭潮淺深片帆長掛北歸心夜風吹雪曉尢怒午日破云寒復陰江淮行役殊未巳京洛朋遊安事尋何時穩坐飽粗飯鼓腹東臯農父吟

放舟下江防寄王元胥

檜檝淹防巳渉旬小猶得酒相親寒潮不應溪流澀病客未行舟子瞠揮手便分今夜月斷腸先見隔江春鳯凰防上長回首何處髙城與故人

興龍節日渡江懷寄二友弟兼示同行

燕庭冠佩拜鑪香刀劍紛紛想定場江上烹魚猶得信座中驚鴈巳離行澆愁酩酊一尊酒破睡吚啞兩艣牀不特賦詩懷二仲故呈九韻惱支郎

上巳晚泊龜山作

薄暮東風不滿帆遲遲未忍去淮南故園猶在北山北佳節可憐三月三蘭葉自供遊女佩蕓編聊對故人譚洛橋車騎相望客曽爲吳児幾許慙

揚州敍遊

迷藏九曲屬樵耕野艸閒花故有情廢苑春風遽如許隔江山色可憐生新聲度曲復誰道古井酌泉聊獨淸杜紫薇靈定相笑靑樓薄幸不知名

席上呈錢徳循

棗華纂纂桑葉肥老蠶起眠雛雀飛南鄰買酒勸行樂越客廢書歌式微式微式微胡不歸明日防知今日非舊溪手種水楊栁長與秋風埽釣磯

寄淸涼和上人

南國風流百不存石頭今是給孤園山連雉堞猶侵路潮送漁舟自到門方丈定容居士病貝多應待客兒繙懸知後日逄迎際桃李春風兩不言

載病東歸山陰詶別京都交舊

我家湖水接山溪載病東歸路不迷城郭依然遼海鶴鵷鴻邈矣防稽雞何須印綬懷中出幸有珠璣袖裏攜行賦漁歌寄親串春風吹渡浙江西

防別王景通二首

早年放樂五云鄕逺笑垣東俠少場憲也但貧猶未病公乎非酒自能狂塵埃輦路春遊散燈火僧夜話長後日相思枉緘幅茱萸灣北付漁郎

逰宦差池大半生君方倥傯我伶俜官銜轉落百僚底衫色渾偸兩鬢靑張掾官曺拋勝日向平家事汩餘齡相逄一叚孟城夢明發扁舟是浪萍

廣陵茱萸灣晚泊

冷云拋雪未成花過埭東風凍著沙荻浦漁歸初下鴈楓橋市散只啼鴉舊聞南國饒春事行見東風換物華老病心情亦何有藥囊詩卷是生涯

題杜仲觀南康遺編後

髙吟晚節動江闗自況孤云豈易攀賦鵩一篇傳日下騎鯨半夜去人閒知音誰復稱流水招隱吾方擬小山固有淸風千古在不應空伴月明閒

出小市門登黃樓懷寄冦元弼王文舉

小市門南路舊遊聨馬行祗從前日別秋艸一番生何處延明月東城百尺樓故人那得見後夜是中秋

夢後聞蛬

籠燈耿欲滅枕下虫聲切底許事相闗煎人腸斷絕

和王文舉別館初夏

薫風酣緑樹午日思黃鸝的的羅窗夢西鄰可得知

秋懷

病骨倦空牀曵杖閒庭步暗燭與寒虫迢迢思風露

和同行潘生

悒悒復悒悒愁眠成夢泣薄暮落花天髙樓面風立

送僧法印智因西上

千里長淮北東風破雪寒此行休問路驀直到長安

追和亾友杜仲觀古黃生曲三首

朝爲去山雲暮爲還山雨誰謂物無情歡期不如許歡歸夜何其月照臨門別後夜待歡來開門但明月要知兩儂心等是他山石此誠不可轉彼情無自入

靈竹寺

孟公泣竹地今是布金園不保五畆宅非無百代孫

淸燕堂

雀聲嘖嘖燕飛飛在得殘紅一兩枝睡思乍來還乍去日長披卷下簾時

北園初夏

天气淸和樹防濃溟蒙薄雨濕簾櫳蔫紅半落生香在向晚珻瑰架上風

秋風登城樓

襲人風露覺秋初臨水髙樓更雨餘天幕鮮明河影澹行雲流月兩徐徐

野步

津頭微徑望城斜水落孤村格嫩沙黃艸庵中疏雨濕白頭翁嫗坐防

和崔若拙四時田家詞四首

鼓聲迎客醉還家社樹團欒日影斜共喜今年春賽好纒頭紅有象生花

野蔓牽花過短墻麥秋時節並蠶忙迎門父老延行客井汲淸甘樹防涼

雞聲犬吠逺相望社酒登槽喚客嘗曉日晴明陂更濶風吹蕎麥蜜花香

晚雪漫漫沒兔置滿杯豆粥餉鄰家夜長少婦無舂織一防靑燈伴緝麻

再遊西城

柳條破眼巳堪攀鷺下城隅水一灣後日重來寒食近杏花林外見靑山

西城馬上

燭冷塵消過上元晴眀風日栁初繁偸閒偶到城西陌喜見靑山似故園

魏城東

短短宮墻見杏花霏霏晚雨濕啼鴉欲將今夜思歸夢憑仗東風吹到家

過澶魏被水民居二首

帶沙甽畆幾經淤半死黃桑繞故墟未必鄰封政如虎自甘十室九爲魚

莫問居人溺與逃破籬欹屋宿漁舠中庭老樹秋風後鸛鶴將雛奪鵲巢

離冠氏道中

別酒厭厭一據鞍逺林防逕雪迷漫傷心不似來時路栁擺東風絮作團

楊栁枝詞二首

方過淸明雨後天回塘照影弄蹮蹮深情擬屬風光主愛惜長條待少年

楊栁東風盡日吹柔條應自不禁持都門三月傷心地彊半靑靑贈別離

泊舟永城寄京都朋遊

正西十里是靑門橋下春流帶雨渾想見舊遊芳艸合有誰樓上與銷魂

將發永城題陳伯儁防軒

幾對春風把酒杯小舟臨發更徘徊四眀狂客重來日庭下橊花開未開

李氏池上

湖外西風吹雨絲半隨楊栁拂漣漪女郎偸折藕花去沙上鴛鴦睡不知

題贈芥堂老僧遇來

嵗計江邊二頃田不能多應世閒緣閉門宻竹荒松裏杯粥鑪香六十年

阻風小孤山晚晴作

小孤山下晚波恬委�靑鬟玉鏡奩借與彭郎作眉樣西南初月正尖纖

補遺

登海陵齊雲樓

樓外浮雲何可攀聊持尊酒共消閒歸心歘起登臨際春色來從想象閒晚雪晞時見芳艸滄波盡處欠靑山長安桃李行應好觧笑劉郎底未還

送張師常之官南雄【張累官嶺外結婚於海陵因識之】

爰居蹭蹬海西頭紫鳯求凰亦少防持酒一尊明日別題詩幾處舊年遊春風白芷江南岸暑雨黃梅嶺上州郤望衡陽千里逺懸知無鴈寄音郵

送江與京歸山陽【江字茂宗】

山陽澤國四無山百雉危城兩水關楊栁遙知紫極路滄波長羨白鷗閒病來藥裹爲吾累興盡漁舟送子還風月異時何限思區區並入尺書閒

海陵書事

海濵流浪胡爲乎況復支離百病餘三月逢梅識春色半年無鴈托歸書老烏啄屋巫呼鬼野艇橫門米換魚回首揚州才百里畫橋風月可憐渠

聞鶯有懷故園

海陵春後雨防防耳厭鼃嗥鸛齒鳴何意東亭好風日流鶯忽作故園聲故園千里常牽夢老病三年不廢情想見楊花収捲盡綠苔池院落朱櫻

海陵西樓寓目

天涯尊酒與誰開風外䢐春挽不回埽地可憐花更落卷簾無柰燕還來王孫莫顧漳濵臥漁父何知楚客才彊防駑筋懷故國浮雲千里思悠哉

登頭陀寺峯頂庵

磴道淩虛掛白虹頭陀上方黃鵠東滄溟五夜沐新日老木三伏來淒風北夢南云展張闊縱江橫漢並吞雄楚鄕絕境此其一付與防吟多病翁

海陵喜雨

閠年四月之相交旱天云物何蕭騷淸風捲地換塵世白雨入林翻海濤殊勝農兒踏車健少寛病夫揮扇勞趁晴徑買一漁艇想見橫塘深半篙

送周開祖出守鄱陽

三尺京塵衮衮中略無閒地貯淸風鱸魚菇米經年別皁蓋朱轓一日東俗眼彊分靑白在芳尊未覺聖賢空鄱陽不乏江山助髙興都盧屬謝公

贈彥上人【彥字純老】

昔年放舄幾相從同遇彌天漢上翁早恨揚舲南浦別俄驚埽地北山空壯心脫落浮雲外病骨支吾夢境中賴有西巖舊桃李異時應許共春風

秦淮官栁

秦淮楊栁西復東淮邊楊栁酣薰風送春白花去漠漠避日黃鳥啼悤悤陶彭澤多倦官嘆桓瑯琊今衰病翁此身防復有健日擬就緑陰橫釣篷

烈洲守風

張帆早發石頭城淹泊風波百里程白芷汀洲潮進退黃梅邨落晝陰晴官糧牽迫少休日藥物扶持多半生深閉船扉謝漁老自慙塵垢滿襟纓

艤舟姑熟溪

潮來姑熟半篙深帆落溪口檣如林謝氏靑山失故井桓郎白薴無遺音良遊躡屐負登覧衰病伏枕方呻吟个中二頃了吾事怊悵十年懷此心

晚泊小孤山作

江勢東南陡折回兩山屹立地維開顚風裂石轟雷下駭浪澎舟捲雪來捫虱王生初睥睨飽魚烏鬼但毰毸物情豈識防形樂嘯倚檣幹獨快哉

寄別秦觀少遊【秦南遷桂陽舟過沔上隔江不及見因寄是詩餘三爲錢官】

沔陽湖上小防連疑是前時李謫仙流向夜郎才半道經還江夏樂當年个儂生以才爲累阿堵官於老有緣待得公歸吾亦罷春風先辦兩漁船

寄潘豳老【中秋以酒招潘答云侍親燕甚歡】

輕舠驀水帆如弓一伸臂頃來江東聊持美酒致吾子方著防衣娯汝翁懸榻可容他客坐閉關正與無月同夙興行樂竟何有醒醉陰晴皆夢中

斗峴山馬上

西來投策倦躋攀晚葉寒華一逕閒盡日閒雲不防雨斜陽還照隔江山

渡冷水防投宿萬嵗嶺

蕭蕭黃葉一淸溝白鳥飛來故少防今夜行人短亭宿小窗風雨夢漁舟

重遊寄老庵懷僧芝

浪遊巳恨失芝公陳躅空防夢境中欲問孤云何處去庭前雙樹自西風

曉晴西郊馬上

夜雨瀟瀟徹曉聞多應爲我埽塵氛弄鞭十里西郊道但見靑山納白雲

重遊梵行院

曉渡南岡五里松精廬未見巳聞鐘門前拂地垂楊栁埽淨秋風過馬蹤

同張漢求宿升中院西寮

僧閣窗扉學畫船靑熒燈火對牀眠北風帶雪披檐竹渾似瀟湘夜泊天

送僧法印志因西遊京師

刻雪裁冰物外人彊隨肥馬走京塵未應無地栽桃李江北江南一樣春

平野堂重送江茂宗

東風南浦雨瀟瀟欲去行人不自聊誰道垂楊攀折苦過春猶有最長條

吳門秋懷

吳門客鬢再經秋城郭籃輿久倦遊平淨松江三萬頃不應無處著漁舟

丹陽客舎示曽紆公衮

眼裏鉛華今日見胸中冰炭幾時除欲知老子消懷處靜夜靑燈一卷書

宋百家詩存卷一

欽定四庫全書

宋百家詩存卷二

嘉善曹庭棟編

東觀集

魏野字仲先陜州人母夢引袂於月中承兔而生嗜吟詠不求聞達居州之東郊鑿土屋方丈曰樂天洞彈琴其中歌嘯自得性不喜巾幘見賔客惟紗帽白衣出則跨白驢眞宗聞之累徴不起遣使圖其所居觀之野嘗賦詩有幽居帝畫看之句卒年六十詔贈祕書省著作郎子閒亦有父風宋祁贈以詩雲姓名髙士傳父子少防星蓋以隱徳世其家者

秋日懷王專

菊花原上立邨落雨晴初曉吹淸羣物秋光澹太虛空看新鴈字不得故人書猶賴華亭鶴林間伴索居

岐賁推官

動靜不違書如君始是儒婢閒猶畫卦兒戲亦投壺門冷僧長往官淸道更孤吾君能大用皇宋卽唐虞

閒居書事

無才動聖君飬拙住山邨臨事知閒貴澄心覺道尊成家書滿屋添口鶴生孫仍喜多時雨經春免灌園

贈華山致仕韓見素

盡垂華髮戀金門獨乞懸車未五旬淸世一般爲隱逸碧霄兩處應星辰繡衣脫下寕妨貴錦帳眠來不稱貧瀟灑易添新道气光陰難攺舊精神老輕白傅方歸洛亂鄙黃公始避秦象簡豈同靑竹杖廌冠寕勝白綸巾世閒名系昌朝客物外銜稱太華人醉指鼇頭爲別業吟誇仙掌是比鄰劍生塵土揩磨嬾書帶煙嵐曬曝頻石鼔曉聼殊待漏玉潭時看異迷津琴憐徽外聲彌澹酒愛篘中味更醇精細處方因療鶴等閒開食爲迎賔芝田女僕皆能采蘭佩兒童亦觧紉丹訣有靈還似性詩篇無病恰如身要君計想嫌宏景棄室翻應笑子眞豫祝全家上升日願停絳節許相親

謝冦相公見訪

晝睡方濃向竹齋柴門日午尙慵開驚回一覺遊仙夢邨巷傳呼宰相來

冠相公生辰因有寄獻

宋朝元老更誰先已詠功成二十年好去上天辭將相卻來平地作神仙坐看云岫資間興臥聼霓裳引醉眠多少年辰獻詩者應無眞禱似狂篇

和臧奎秋夜讀書

林中獨坐欲中宵落葉紛紛觸壊袍月影漸移蛩韻急露華初上鶴聲髙四時催老秋偏感萬事縈心夜更勞猶賴淸風知我意頻吹庭竹助蕭騷

上知府袁刑部

星辰𨿽應碧虛中富貴情疏道气融繞野雲煙陪澹泊入衙山水學淸通申湖靜泛孤舟月棠樹涼生一扇風卻有祖先難似處獻詩民住樂郊東

冬日書事

十月天不暖前邨到豈能閒聞啄木鳥疑是打門僧松色濃經雪溪聲澀帶冰吟余還黙坐穉子問慵譍

防題敷水李先生隱居

棠樹陰中來得得蓮花峯下去遲遲好將門外巖磨取爲刻西巡禦賜詩

苔錢八韻

物外幽奇物吟看復嘆吁豪家如可用窮巷卻應無閒共僧贏得卑嫌俗競呼山疑和雨買地似帶煙租宻鎖憐庭竹深藏恨砌蕪貪多寕損志嫌少不爲愚良冶何由鑄常流豈易圖野人惟自愛難把悅妻孥

題崇勝院河亭

陜郡衙中寺亭臨翠靄閒數聲離岸艣幾防別州山野客猶思住江鷗亦防還隔墻歌舞地喧靜不相關

和冦寺丞夏日遊防春園

麗春園甲召公城池想遊魚恨至淸一簇樓防如畫出數羣鷗鷺似家生芰荷香裏垂綸坐楊栁陰中把卷行不領管弦惟靜憩相門年少有髙情

謝孫舎人題名水亭因有寄贈

紫薇客寫靑苔壁不與尋常姓字同多謝溪煙知我意豫先替作碧紗籠

春日述懷

春暖出茅亭攜笻傍水行易諳馴鹿性難辧鬭雞情妻喜栽花活兒誇鬭艸贏翻嫌我慵拙不觧彊謀生

同大孫狀元送楊甫之蒲中

蒲夲舜都州君思獨去遊雲分五老嶺河噴二妃樓雨足果初熟霜遲葉尙稠此行貧莫嘆飲餞是三頭

白菊

濃霧繁霜著似無幾多光采照庭除何須更待螢兼雪便好叢邊夜讀書

喜大孫狀元見訪

道同防貴賤陋巷每頻看相見惟呼字防題不著官狂吟無所忌靜坐有餘歡卻恨歸公署茅堂防宿難

贈三門漕運錢舎人

相知有宿緣一見兩欣然我拙宜名野君廉恨姓錢倡酬思閣筆迎送媿樓船卻恐徴歸闕慵過砥柱邊送大白山人兪大中之商於訪道友王知常治歸故山

羨我詩中偶有名輸君物外更無營水聲山色爲聲色鶴性云情是性情四皓雲間尋舊友三淸路上指前程連天太白從今去林下何時得再迎

酬王太博見寄

錦川誰爲寄陽春淸淨堂中淸淨人二十八言刋石處長如列宿照閒身

送丕上人南遊

江山獨去遊遊徧始應休云外敲淸磬船中剃白頭阻風孤島晚聴雨一林秋南國多佳境詩牌幾處防

和王衢見寄

久向東郊住暫同麋鹿情遊山岐路熟見客禮儀生藜杖新仍重荷衣破轉輕身猶爲外物詩亦是虛名自愛閒無悶誰憂道未行絕疑疏日者相許媿時英窮易憐無著圍碁惡有爭惟應心友至林下笑相迎

送師刑部赴闕

白首休嗟嘆君方任老臣鳯書才入手鵲印喜離身錦帳眠來舊花磚步去新離情棠樹曉吟思洛陽春禦札催應並天文動巳頻拜迎防有吏泣送巷無人寺宿知題壁山行想駐輪從玆歸近宻閒謁轉無因

贈惠崇上人

張籍眼昏心不昧崇師耳瞶性還聰是非言語徒喧世贏得長如在定中

聞張師徳狀元登第因以寄賀兼呈梁固狀元

科場消息到柴扉皇宋風流事可知封禪汾陰連嵗牓狀元俱是狀元兒

寄贈三門漕運卞寺丞

威權自與轉輸同僕從衙庭事事雄十郡河山闗職務一門忠孝是家風圖書半在仙舟裏碑版多防禹廟中閒想春隄遊賞處桃花浪照舞筵紅

上致仕趙中令

王業政艱難功成退自安閒中猶有俸品外更無官洛水垂簾聼嵩峯憑幾看惟應問安詔時復到門防

題髙都監新亭

髙氏創髙亭亭因地得名半空云咫尺百里鏡分眀襟帶山圍陜咽喉地接京晝閒多待士時靖少論兵鐘磬聞蓮舎槍旗見栁營吾廬正相望不似在重城

謝孫狀元寒食見贈

一首狀元詩封來到竹扉讀防寒食燭拜換道家衣譽過心無愧酬遲禮轉非閒思播琴裏誰更防防

送馬共之任內江縣尉兼呈主簿

驢上吟詩賈島同內江歸去指江東封疆半在猿聲裏道路多穿竹箐中想得両衙長鏁印應過三載不張弓重登制防髙科在筆硯公餘莫廢功

謝馮亞惠鶴

殷勤親恵鶴迢遞自江濆情性渾如我精神酷似君舞思同座看唳想隔城聞從此添詩景爲題好共分

送陳越之河中寕覲

寕覲髙堂舜井西欲辭東閣思依依三臺筵上飛觴送五老峯前負米歸莫嘆貴無蘓子印且憐榮有老萊衣舊書逹少應投杼新集鐫多肯斷機紅葉邨坊臨水迥黃花岐路入山防重陽𨿽近難防住把酒登髙興又違

冬暮郊居

邨落欲黃昏寒云片片凝隔城鐘似磬逺岫燒如燈名利堪彈指林泉但枕肱何由遂閒散自喜夲無能

謝長安孫舎人寄恵蜀牋並茶

采牋一軸敵瓊瑰喜見親題手自開逺勝浣花人寄到貴從視艸客分來百張重疊霞初卷千色參差錦乍裁紅藥篇章方雅稱老夫無用擬封回

誰將新茗寄柴扉京兆孫家小紫薇鼎是舒州烹始稱甌除越國貯皆非盧仝詩裏功堪比陸羽經中法可依不敢頻嘗無別意卻嫌睡少夢君稀

和進士田亞夫見贈

失意人方羨野人因酬佳句謝知聞都緣月桂終難捨豈是煙蘿不肯分且縱髙情歌白雪莫嗟下第負靑雲孤寒自古功成晚那獨昌朝只有君

夏日書事

尋常苦出門況復在炎蒸短褐披猶嬾長裾曵豈能松風輕賜扇石井勝頒冰只此貧無事常愁不易勝

和陳推官暮春感興

角冠閒戴任敧斜騎馬人稀到我家僧鉢盤餐惟筍味道情欄檻只松花驚回馴鹿林閒犬聒殺靈龜雨後蛙春去尋常何足嘆自將寂寞並繁華

登原州城呈張賁從事

異鄕何處最牽愁獨上邊城城山樓日暮北來惟有鴈地寒西去更無州數聲塞角髙還咽一涇河凍不流君作貧官我爲客此中離恨共難収

送王辟赴舉

何必問龜長知音在玉堂十全才眾許雙羙捲親裝云少離山驛塵多近帝鄕花時新牓貼先爲逹嵓房和武縣薛祕丞寄示手書因以謝之

至交防貴賤豈可與常論少似君書札多於我夢魂羊岐從蜀邑鴈遞到煙邨倒篋時將讀誰言我眼昏

秋霽艸堂閒望

艸堂髙迥勝危樓時節殘陽向晚秋野色靑黃禾半熟云容黒白雨初収依依永巷聞邨笛隠隠長河認客舟正是詩家好風景嬾隨前哲卻悲愁

和孫舎人重過陜下

二陜重過一紀彊麻衣巳變椹袍光數宵黃閣延三字幾處靑樓認五郎顧我豈能誇舌在逄君寕復嘆唇亡大龍頭喪同傷處吏隱亭攲鄭谷傍

酬潤師見贈

絕唱和難繼因玆久滯淹隔年酬不得終日誦無厭曬曝偏防蠧収藏別著簽偶吟聊報謝遲拙莫相嫌

送王遷歸靑社

此別重傷情寒天二十程弟分防祿送兒逐蹇驢行雪蔽千山色冰含萬水聲何時再相見去去海邊城

寄用晦上人

帝裏如何防舊山卻因知已得名賢司倉道合惟無可吏部交遊祗大顚紫色袈裟無蕙帶淸齋施襯有苔錢詩中琴裏偏相憶用晦還應信仲先

和三門竇寺丞見贈

禹門公署似仙居誰羨同年在直廬閒制曲教鵶角唱醉吟詩遣鳯毛書防過邨巷驚豹命踏防堦上白驢莫訝此篇酬更晚只緣思澀豈情疏

寄逸人陳孟

姑射山前住朝昏事若何鑪消文火疾琴斷武弦多絕粒身彌健酬杯性轉和相思曽與約春暖杖藜過

詠懷

道心𨿽愛遇物忽難兼樹更因巢惜云曽爲月嫌酒中寕有感詩裏覺無言漸老成何事疏慵病轉添送薛端公赴右蜀均輸兼呈司理劉大著

旌斾悠悠出陜時白頭人送倍依依蜀川尙憶蒲盧政蠻洞先驚獬豸威祖席香濃花未老行廚味簡筍初肥公餘若薦相如賦郫縣梅仙好發揮

送劉大著赴任益州司理

金口親除向錦川一般監郡最榮遷從來才已欺鸚鵡此去寃應雪杜鵑迎接僧攜笻竹杖歌謡民寫浣花箋移風定不妨吟咲絕唱宜磨玉壘鐫

晨興

夜長久待得晨興耽睡童猶喚不譍燒葉鑪中無宿火讀書下有殘燈臨堦短髮梳和月傍岸衰容洗帶冰料得巢禽翻怪訝尋常日午起慵能

送紫薇孫舎人赴鎭長安

長安千古帝王城鎭選詞臣自聖情三字帶來天上貴雙旌擁出世閒榮朱衣尙列神仙步紅藥猶吟雅正聲豫想前春遊賞處九龍池上百花明

上知府石太尉

陜城天險枕河湄茅土眞風勝暫知雨露𨿽頻霑虎節雪霜全未染虯須白霓放作軍中練紅斾行爲帳下旗公暇不妨遊賞外佐僚時得一篇詩

功名早嵗立艱難今日堪消費百般婢僕出來皆防樂兒童生下便爲官實封萬戶應方足宻賜千金旋已殘暫輟坐棠嫻豹略尙嫌拘束動嗟嘆

送三門發運辛寺丞赴闕

山河仗忠信盡室去安然白浪爲行路紅旗認坐船禹門辭有燕隋栁到無蟬豈羨乘槎客風流載管

寄王谷推官

登科二十載佐幕尙如初官爲詩磨折家因酒破除靑衫猶嬾補白髮想慵梳別後長相憶何緣得共居

値雨宿諤師房

信步閒遊處妨歸路豈賖因琴避山雨和鶴宿僧家語直非關酒眠遲不爲茶共論塵世裏夜亦事如麻

送王希赴任衢州判官

秋江四十有餘程稱作紅蓮泛去淸從闕到州堪羨處船中坐臥看山行

送髙生歸靑社

去指滄溟畔來辭翠靄閒程遙過鳯闕家近見牛山紅葉飄行色淸溪照別顏蹇驢看上處拄杖出柴闗

送孫磻西遊

貧居勝富貴況復是貧遊前路誰靑眼髙堂母白頭秦山晴望好隴水夜聴愁早作歸寕計逢歡莫滯防

邨居述懷

布褐楮皮冠朝昏信自然眼明山雨後髮亂晚風前鶴病生閒惱僧來廢靜眠自知慵嬾性至死豈能悛

上知府鮑少卿

五福三朝客同年想少存立功從太祖臥理見曽孫易進因仁政難休爲帝恩權臨二陜重官處九卿尊煙翠甘棠樹風淸畫防門四民潛遂意百吏動驚魂不病輕丹竈無愁鄙酒尊出衙淸道路在宅素盤飱上馬身猶健看書眼未昏獄空時擁斾多謝到山邨

懷寄河中表兄李徴君瀆

蒲津棠樹兩閒人我愧虛名帝亦聞三世往還爲近戚一時遞互喚徴君𨿽同閉戶辭丹詔尙阻連牀臥白雲苦恨中條鎭相隔老來離思轉紛紛

依韻和長安龍圖陳學士登熈熈臺之什

鶉野龍圖陳學士迎秋登眺稱英奇一聲玉管風流處百尺金防雨霽時云近上淸爭縹緲山連太白鬭參差碧紗他日裁多少籠得園園寺寺詩

謝大著劉寄惠玉箋

皎防分眀如我鬢捲舒方正似君心三千里外情多少一幅眞堪值萬金

依韻和酬晦上人見題所居

陋巷西鄰召伯祠入城流水透東籬雨來石室琴先覺春去松庭鶴不知薜荔交加侵甕牖莓苔斑駁繞盆池艸堂近日尢增價添得湯休二首詩

送王甲宰靑石縣【甲字伯元】

陶潛但植門前栁潘嶽惟栽滿縣花爭似伯元靑石去教民先只種桑麻

送薛堦寕覲察院

知心人去野人孤猶賴時時見鳯雛病裏鳯雛辭又去老身縱健不如無

咸陽道中作

渭水凍無波終南翠色多雨臨殘照霽客向故城過驚鴈逺猶叫牧童寒不歌心愁人不防謂我欲如何

送孫狀元監丞赴闕

詔命𨿽殊異行裝亦等閒蓬壺如得路藜杖似歸山赴約過松嶺辭家到竹關從玆位淸峻野客轉難攀

哭岐賁從事

君喪重堪悲才髙位竟卑寄孤偏屬我知巳更求誰祭徳宜修廟傳名不在碑何人與爲傳願錄野人詩

書逸人兪大中屋壁

羨君還似我居處傍林泉洗硯魚吞墨烹茶鶴避煙閒惟歌聖代老不恨流年每到論詩外慵多對榻眠

送文兆上人南歸

自由由獨自誰滯復誰催住笑云無定歸嫌水不回瓶惟添瀑布杖只卓莓苔如此眞行腳余堪我靜咍

述懷

東郊魏仲先生計且隨緣任嬾自埽地更貧誰怨天有名閒富貴無事小神仙不覺流光速身將半百年

和宗人用見寄

兀坐幾防形柴門夜不扃稔憐丞相雨瑞受老人星妻識琴材料童諳鶴性靈逺山延頸望疏竹曲肱聴祖業存圭竇年支有茯苓閒身寄精舎狂迹在旗亭飬藥依丹訣嘗茶驗水經何時得相見靜話向松庭

送王辟太博赴闕呈劉正言

吟坐俱頭白分攜重愴情才堪親帝座貧不似官行曉霧迷山徑秋霖破驛程惟應劉小諌到闕喜相迎

酬和提刑王國博見寄兼惠竹簟

召伯城邊勞夢想滕王閣上動詩心間思已隔江山逺老別那堪嵗月深三徑出稀靑艸合雙眸望久墨花侵翻嗟珍簟𨿽防寄早晚同將坐臥吟

贈華山何學士致仕

累表乞眠云明君始許君三峯同鶴住半俸與僧分益壽藥難得朝元香自焚承家多令子冠蓋世紛紛

和酬孫大諌見訪之什

冬日開門忽似春溫顏和气接如親貴能尙故防邨友醉誤猶呼作舎人茜斾穿林行蘚上椹袍拂石坐溪濵仍防雅詠酬𨿽晚毎看長先整角巾

送賈注歸蜀

將爲干名入帝都卻言歸隱蜀鄕閭永拋丹桂辭金輦深入靑山侍板輿囊裏幾般仙藥艸杖頭數卷道經書相門親友欣相羨富貴終難復舊居

知府石太尉閒抱瑤琴榮臨圭竇燒筍供膳刻竹題名因成二絕紀而謝之

分茅人忽到茅齋踏破溪邊萬防苔卻恐歌鐘喧靜境隨軒只背古琴來

筍近林梢厭八珍煙爲翠幙艸爲茵功臣名姓防何處自把金刀割翠筠

池上閒詠

防物滿池塘閒看向夕陽艸虫腰盡細水鳥觜多長蝌蚪漁翁字芙蓉野客裳詩成堪冩處蓮葉碧牋香

寄唐異山人

不見琴詩友相思二十秋能消幾度別便是一生休未得云迎步還應雪滿頭何時各攜杖竟去防嵩邱

送王太愽出鎭桂林

主上求人鎭大藩桂林𨿽逺莫嗟嘆薛能嘉樹非眞命韓愈潮陽是謫官甘雨將霑蠻艸潤仁風先埽瘴煙殘龍鐘不得相隨去願寄州圖枕石看

謝何學士王專推官王道士同見訪

閒離錦帳戴紗巾誰送東郊訪隱淪舊在幕中珠履客新遊門下羽衣人埽苔𨿽自開三徑采蕨何由致八珍太史還應怪躔次郎官星犯客星頻

送馮介寕覲

離聲無管空把指頻彈惟子猶爲客何人不作官前程貧豈易後防老應難想拜髙堂下麻衣涙始幹

送無用上人歸中條

迢遞中條寺秋防防險途履蹤臨水有錫影入云無像閣分秦樹經見舜都我曺題壁處閒看想躊躇夏日寄懷西川峽路淮南薛臧王三運使

運使幽人酷暑時江邊林下兩何爲信旗君逐舟車動嬾架我隨枕簟移繡袂幾經梅雨灑葛衣一任竹風吹蜀山淮甸棠郊外早晚相逄豁所思

送兪太中山人歸終南【字貫之】

兪貫之辭魏仲先終南歸去落花天如何相見還相別早晚溪云一處眠

送任秉【一作乘】南歸

歸覲江山逺如何敍別離數杯邨店酒一首野人詩趁渡憐舟穩貪程恨馬羸遙思到家日已過落花時

和人見詠新鶴

雪霜毛羽形儀飬處人家覺道肥龜有壽齡方可近鷺無仙分莫相依千年松上宜孤立五色雲中好共飛不競巢棲爭飲啄也應難免眾禽欺

出戶

出戶下莎庭徘徊當踏靑靜嫌鶯鬭舌閒愛鶴梳翎云好昻頭望松宜側耳聼便堪爲導引誰信可延齡

遊藍田王順山悟眞寺

藍田王順升仙處白傅曽題寺更稀野客暫遊期欲住山禽何事叫思歸稱心不獨煙霞媚適口仍逄筍蕨肥兩日正當寒食日家園防卻有芳菲

寄淮南制置使薛戶部

西自荊巫徹海涯南從吳越接京華半天下管權何重兩地閒遊路不賖山澤利均資我國江湖境盡屬君家帝心已簡身寕媿使額𨿽雄性不奢數道轉輸歸檢察滿朝才子動吟誇摉除姦詐窮毫髮舉薦賢能在齒牙采斾雙飄爲從物畫船一簇是行衙已聞邨落添農器漸見汀洲減釣車不使菇蒲侵黍稷將令橘柚變桑麻臺州頂自防仙藥建水湄親采禦茶器量寛如波浩蕩風謡多似艣咿啞閒尋僧話穿雲葉靜聼漁歌隔浪花野客倡酬容散拙郡侯迎送厭喧嘩攜笻未遂攀陪去溪上時時動嘆嗟

懷宗人仲容

尋常念朋友況復是宗人久別彈琴少相思擲卦頻旅遊湘水逺家寄華山貧早晚重來此園林又過春

夏日雨中題諤師房

夏雨下如防虛廊減鬱蒸濺琴移榻避添硯就檐承暗喜同田父閒聴共野僧苦吟題壁上欲攺又慵能三峯王耿殿丞將移鎭陜下通理先巳同袁刑部以倡和詩見寄因次前韻和酬

居移棠樹民皆喜我住東郊卻嬾誇拙性怕逢詩債主病身愁見酒讎家郢辭溫潤如絲雨蜀紙鮮明似綺霞況是已經仙手和防頭空使角冠斜

暮秋閒望

水閣閒登眺郊原欲刈禾壊檐巢燕少積雨病蟬多砧隔寒溪鐘隨晚吹過扁舟何日去江上負煙蓑

書潤師白蓮堂

野人禪客合相陪漸老詩心亦共灰朱艸堦前容不去白蓮堂上喜頻來地形各占幽深境天產俱爲散逸材猶恨東郊西寺逺閒門難並水邊開

寄陳越學士托附魏仲容

取次升沈論等差雲霄獨不防泥沙常流對面如千里宻友終身似一家魂夢因君遊輦轂書題爲我寄煙霞仲容到日還應說半紀相思兩鬢華

和蹇藏用暮秋郊居言懷二首

邨落秋窮興不窮黃花紅葉照衰容時平轉稱千般巧年長仍添一倍慵林下移笻聞逺水洞中敧枕見前峯與君鄰近何相似來往人多是老農

敢學宣尼嘆道窮閒心何處不相容交朋盡笑龜防散鄰里偏嫌叔夜慵晚吹淸冷凋萬木殘霞紅澹映三峯爲憐今嵗田中稔欲遣兒孫亦務農

次韻和王耿殿丞見贈

年來暫屈佐元戎富貴眞宜在蕊宮性防恥分錢子母時淸嬾話劍雌雄公心似水逄形鑑和气如春觸物融莫道州民俱受賜好詩編得有誰同

獨酌吟

獨酌獨吟誰與共天爲知已月爲朋水邊醉臥無人見席有煙莎枕有肱

送蕭咨下第西歸

驢廋嬾加鞭遲遲念獨還聼雞行曉月嘆雉過春山渭入黃河濁雲歸紫閣閒明年公道在莫便掩松闗酬和知府李殿院見訪之什往來不休因成四首

暫擁紅旌到郡新相知情似舊交親盡驚慷慨山河主忽訪支離艸澤人蘚徑譲慙揚繡袂溪橋迎喜整紗巾防詩中貴仍揮翰雙美應難繼後塵

玊韻重聼倍爽神銀鉤忽覩更躬親郡侯喜是風騷主野客慚爲倡和人積霧曽侵紅繡斾異香猶惹白綸巾兩篇篋裏貞瑉上頻拂寕堪有蠧塵

使君悞訪樂郊民顧我何由得暫親茜斾動驅千百騎茅亭才著兩三人旋燒陸羽烹茶鼎忙換陶潛漉酒巾可愛水邊松竹上數朝猶自有香塵

𨿽喜乘驄到水邨卻愁詩敵勢難親平生未竪降旗客臨老將爲棄甲人豸角勇無心害物雞皮怯有汗霑巾數篇勉和情枯竭潦倒詞鋒息戰塵

送王太博知建昌軍

莫嘆三山隔五云建昌境好說紛紛𨿽然尙作貧才子猶免潛呼老使君逺逐朱輪輸鴈陣閒親畫舸羨鷗羣棠郊獨悵分攜後髙論何時得再聞

和絳防王都官見寄春日書事之什

絳郡政閒暇人家可閉門馬嘶花下路犬睡月中邨吏亦擎書卷民皆挈酒尊行春思隱逸多謝動吟魂

送袁景宗之荊渚寕覲

荊渚北堂寕聖善棠陰東閣別嚴君雪邨山館思親夢二十餘宵兩處分

和酬李殿院以野將遊吳蜀二首

將從兩蜀下三湘淸世那憂道路長杖履𨿽然遊自在旗亭寕免別淒涼召公化實宜歌詠謝傅詩尢媿發揚願得徳星歸未動光華依舊照毫芒

攜得笻枝背得琴欲浮蜀浪陟吳岑夲期勝境酬雙眼卻恨虛名阻片心出似蓬飄寕免醉住如匏系不妨吟重詶雅詠重思想太守相防意最深

次韻和酬知開封縣錢易學士見寄

逺勞仙館客相勉寄詩來豈有口更嘆兼無心可灰【來詩云莫嘆鬢如雪且教心似灰】貧資閒壽命吟助道梯媒信拙過朝暮除能泥酒杯

送蹇藏用省兄

迢遞西南路山多水莫窮波濤千里逺風雨一船空海獸形難識蠻僧語不通此行防險阻義與在原同

新栽竹

蒼翠兩三枝新和凍塊移旋吟酬得處就刻記栽時巳任雪頻灑未禁風苦吹幽人心自足千畆復堪嗤

送孫推官之闕下

此去知君免嘆嗟薦章先巳到京華賔筵沈滯才𨿽久仙省遨遊路不賖綠映酒旗邨店栁紅迎詩筆禦園花幾多祖席棠郊外馬上回頭日已斜

送陜尉邵國華南歸廣州

召棠陰裏邵梅仙守選南歸路七千辛苦已傷過嶺外別離那忍向花前到京店舎逄新火度越封疆入瘴煙相對與君頭盡白不知後防是何年

長安春日書事

長安春色自依依天命應移地不知蔓艸已迷雙鳯闕千花猶照九龍池豈無東閣開今日尙有南山似舊時一月悠悠遊不足靑門欲出步遲遲

題陜府同判衙吏隱亭

小亭髙岸上危絕復何言墨迹唐丞相詩牌宋狀元山形連二華河勢瀉三門吏隱眞宜此無窮景滿軒

寓興七首

天地無他功其妙在自然堯舜無別聖其要在知賢知賢無他術觀其出處焉堯苟不知舜徒云能則天每念李斯首不及嚴光足斯首不自保光足舒帝腹我心異老驚寵不驚辱豈敢示他人吟之將自朂秦鑑𨿽至明不能自照燭楚劍徒云利翻將自殺戮有國茍失賢若跣瞽雙目況履艱險途舉步成顚覆秦楚昧於斯寶器徒収蓄

伯夷非好餓展禽非好黜聖人不私已動爲萬世則夷齊苟就祿賊亂何由窒展禽苟便去何人肯佐國其迹則有殊其道萬爲一

聖人不避嫌小人不避恥伊尹放太甲董賢居髙位嗟嗟若此人堪愛復堪鄙

天地勞覆載日月勞往還此尙不能息何況在其間鳥獸飲食外悠悠無貪慳如何人異此晝夜機相闗顧我道何如心足身常閒

勿謂患至大君聖民有賴勿謂事至小父荒子無罪因思唐堯九年水少於驪姫數滴涙

贈孫何狀元

天非道莫尊道非賢莫存始知賢人生與道爲轅輪明廷親選士慮彼賢愚渾天子至文明擢公爲狀元一榜三百人黙黙誰復言有如鳯在林眾鳥不敢喧威稜鹿有角度量海無垠直入仲尼室不顧孟軻門文得古中新陳熟甚已寃一字如一星光芒不見防首官來理陜棠樹換枯根淑气春風和美化冬日暄至誠物莫欺至明物莫昏平思治地陜淸欲變河源我生三十年未嘗離丘園朴性昧巧習惟知道可惇貧巷無富車閒地惟云屯我願爲松竹生在君子軒早夜接淸風節髙陰更繁何當親教授如渴飲衢尊斯言拙且直堪將鬼神論

別同州陳太保

至道不在言至言不在舌在琴復在詩諒惟君子別侯門防森森中有野人謁非趨勢利塲慕彼仁義轍此去幾遲防忽焉還嵗月孤心傷欲摧凍足澀如折離聲無鼓鐘行色有霜雪去矣當復來琴未欲絕

宿晦上人房

野客訪琴僧夜午月又午爲我彈薫風似聼重華語

尋隱者不遇

尋眞誤入蓬萊島香風不動松花老采芝何處未歸來白雲滿地無人埽

宋百家詩存卷二

欽定四庫全書

宋百家詩存卷三

嘉善曹庭棟編

穆參軍集

穆修字伯長天平人眞宗東封詔舉經明行修之士修預選特賜進士調泰州司理防軍負才忤監郡者誣以罪貶池州逢恩徙頴州文學掾修性剛介嘗有豪士作佛廟修爲作記記中不及士名士遺以金修絕之曰吾寧糊口爲旅人不以匪人污吾文也時文尙聲偶修獨以古文稱明道元年卒年五十四慶曆中祖無擇輯其遺稿祖龍學爲之序

江南寒食

江城水國春光饒淸明上己多招邀花陰連絡靑艸岸柳色掩映紅欄橋歌調嘔啞雜吳俗髻鬟疎削傳南朝誰憐北客歸未去楚魄湘魂惟暗消

送毛得一秀才歸淮上二首

江天梅晝瀟瀟送別愁吟白紵謡處士才髙融未薦騷人魂斷玉方招自傷櫪驥心千里空羨溟鵬志九霄酒罷徵鞍迢遞去不堪回首木蘭橈

君歸迢遞淮西路我客蕭條秋浦城惻惻相看復惻惻行行送別重行行途中猿鳥哀聲斷馬上雲山逺碧橫富貴窮通俱未決直傾尊酒沃離情

魯從事淸暉閣

庾郎眞好事溪閣斬新開水石精神出江山气色來疎煙分鷺立逺靄見帆回公退資淸興閒吟倚檻裁

送葛源之太和主簿

勿嘆從卑位聊欣適去情愁風九月急飛鳥一帆輕鱠劚江鱗活杯嘗楚釀淸歡華莫回首寵辱正堪驚

江南春

杜若谿邊待釣船怨紅傷翠助鸝鵑戰回春色靑蒲劍買破韶光綠荇錢千嶂逺圍芳艸國一江晴浸落霞天未知多感多愁客何處偸尋甕底眠

寒食

江邊又寒食傖客柰離襟恨滿王孫艸愁多望帝禽雞毬輕薄事歌酒宴遊心盡付吳兒軰惟知屏迹深

江上送陳翹還無爲

江上寂寥春雨晴江邊冉冉春潮平相逢未盡鬥酒醉相送又速孤舟行篁竹窮鎖秋浦郡煙波渺隔無爲城音塵兩地不千里勿使負君金玉聲

殘春病酲

風簾窣窣燕哰哰臥對殘芳起郁陶乍困遊鞍春尙在未醒扶枕日初髙煩腸屢沃消難解病發慵簪癢更搔欲爲風光輕賦別正無憀賴染江毫

和毛秀才江墅幽居好十首【並序】

滎陽毛生有墅在宣城之南陵嘗作村居詩十首其詩用律格五言四韻每篇皆同上之一句元和長慶來詩人多是體生之往還躡而和者數人曁攜北來出以相示予諷其篇而悅其事旣恨未得往從之遊喜其韻而繼之得以盛言生所居之樂宣城實江外之郡而墅且在焉因首用是句

江墅幽居好當閒看水田鳬鷗閒夕照秔稻秀原煙野屐無完齒山衣有敗肩遙聞雙闕下簫鼓樂丰年江墅幽居好南塘枕野亭菇蒲顫風綠菱荇蓋波靑系葦一漁艇翹煙雙雪翎相攜二三叟扶醉不曾醒江墅幽居好谿山數里長徑通茶塢綠門枕橘園香借石還勝榻聽松不讓簧閒遊驚里巷自作隠淪裝江墅幽居好老農時欵扉濁醪猶共醉野話但無機山欲到檻竹風先滿衣南溪秋更樂稻熟又魚肥江墅幽居好賓來定不愁酒釀新出搾魚活旋離鉤移席追松影調琴和澗流陶然方外樂名教縶何由江墅幽居好柴闗帯竹籬田頭餉耕後樹裏灌園時鄰靜鳴秋織樵閒對野棋抵巇非我事大笑引蘇錐江墅幽居好何妨鄙事添神隨山父賽筮學野人占露艸牛羊喜秋霖黍豆嫌短墻衰柳下寒水半渠淹江墅幽居好名山對九華疎篁十餘畝古屋兩三家碓下雞爭黍籬根虺逐蛙水邊閒送目獨鳥在秋槎江墅幽居好身如醉伯倫浮名拋可得荒宴罷何因酩酊乘籃轝逍遙岸角巾人閒莫回首容僞不容眞江墅幽居好人閒晚最孤魚臨溪樹釣鳥隔水煙呼野竹掛薜荔山花睡鷓鴣畫工能狀出差殺輞川圖

過西京

西京千里帝王宮無限名園水竹中來恨不逢桃李日滿城紅樹正秋風

村郭寒食中作江南體

寂寥村郭見寒食風光更著微雨遮秋千閒垂愁稚子楊柳半濕眠春鵶白社皆驚放狂客靑錢盡送沽酒家眼前不得醉消遣爭柰惱人紅杏花

合歡芍藥

薰風對拆香心破浩露雙滋粉靣新油壁車中同載女菱花鑑裏並妝人皇英帝子鐘遺艷琬琰宮姬托後身誰道獨呈芳瑞晚也勝常調牡丹春

故侯園

池館朝來瓦礫存路傍看取故侯園身前便作荒涼計祗樹芳菲不樹恩

送定師南遊

營營學佛徒皆喜訾吾道憐師獨異羣儒藝知探討誦詩三四章往往見辭藻玉璞在琢磨不難成至寶

送人至邊塞

豈憚河湟逺男兒效主恩窮邊人不到孤戍自分屯馬放晴沙暖烽傳晚日昏軍前初謁帥戎服走轅門

獨遊

水曲林幽獨杖藜郫筒香入亂花攜輕肥不得尋春意動要笙歌逐馬蹄

貴侯園

名園𨿽自屬侯家任客閒遊到日斜富貴位髙無暇出主人空看折來花

玉津園

君王未到玉津遊萬樹紅芳相倚愁金鎖不開春寂寂落花飛出粉墻頭

登莒子臺

莒國邱壠在莒臺荊棘深憑髙一極目懷古重傷心平楚滄煙暝遙峯白日沈誰論客懷抱灌木自悲吟

燈

杳杳有時當永恨依依何處照閒眠靜臨客枕愁寒雨逺逐魚篷耿暝煙纎影乍欹還自立冷花時結不成圓銷魂猶憶江樓夜曾對離觴賦短篇

登女郎臺一首

臺前流水眼波明臺上閒雲鬢葉輕莫把姑蘇逺相比不曾亡國只傾城

贈適公上人

喜得師消耗從僧問不休苦吟成白髮多病寄滄洲道气閒尢勝書余晚更遒相思二千里阻別十三秋想嘆歐生逝應聞李氏憂尋思祗如此必竟欲何求未卽無言問方期勿藥瘳終爲嵩少約築室共夷猶

燭

一箔珠簾掩映垂房櫳淸染麝香枝佳人盻影橫哀柱狎客分光綴艷詩禁鎖翠明初唱漏官窗紅短尙圍棋長宵且秉歡遊去無限風情見古辭

一百五日同周越陳永遊吉祥僧捨

痛飲方期數百杯尋芳何事又空回花愁酒困春無著卻訪野僧蕭寺來

題李士言秀才別貯帕

蘭薰麝裛輕綃帕略許攜持又索還題破白雲深有意要傳消息到巫山

景文集

宋祁字子京開封雍邱人與兄庠同試禮部防諒陰止奏名以祁爲第一庠第三章

獻太后曰弟可先兄乎乃擢庠第一而寘祁第十累遷翰林學士命修唐書書成進工部尙書逾月拜翰林學士承防復除羣牧使卒年六十四祁將終自爲志銘戒其子勿請諡其後張方平言祁應得諡賜諡景文史稱祁非特文章表見於世其守邊議兵之略𨿽古之名將亦不能過有詩文集百卷原本失傳是編祗存詩集四卷眞片鱗只羽耳

耤田頌

倬彼鮮原帝耤於田匪耤其勤我爲民先悠悠春旗覛土於畿陽膏澤澤邁於三推有壬有林亦莫不祗我疆我理或耘或耔實苞實茂茀厥丰艸田畯至喜祈年伊蚤我谷用成我倉旣盈我倉耽耽種於東南其用伊何事神薦馨爲酒爲醴爲粢爲盛烝之浮浮釋之叟叟上帝居歆降福孔休降福伊何我民旣蕃室家溱溱三事不諼食足武奮震疊爾功蠻夷來同罔不率從帝猷昭升式於九圍兢兢業業以毖萬幾在丰念匱在飲思饑子子孫孫勿替引之

初伏休沐

伏詞詔休偃閉門謝朋儕羲和挾升陽曉气紅崔嵬炎林郁歊霧焦原橫赭埃怒甚崒崒云旱始隆隆雷況我庇茨宇煩襟安得開囚拘訴巾防仇怨避酒杯湯沐未及具返爲蟣虱咍北風殊杳嘿羲人安在哉

錦亭晚矚

長至宜髙明緩帯散煩窘憑軒一超然目與天共盡山從云端見日就林外隠風來艸樹披煙生井閭近自公況多暇翀臆無畱蘊卽此可宴居何須事遊軫

九日藥市作

陽九恊嘉辰斯人始多暇五藥防廣防遊肩鬧相駕靈品羅賈區仙芬冒闉捨擷露來山阿斸煙去嵓罅載道雜提攜盈檐更薦借乘時物無賤投之利能射饔苓互作主薓薺交相假【音架】曹植謹鴈令韓康無二價西南歳多癘卑濕連春夏佳劑止刀圭千金厚相謝刺史主求瘼萬室系吾化顧賴藥石功捫襟重慙唶

思賢閣圖余眞愧而成詠

忝中二千石罷去輒圖眞揆余本完士蚤防善養仁執笏班華位飛綏侍邃宸如何金紫服乃裹丘壑身西南一靣重朅來駕朱輪牽拙歳再期初無徳在民形象安足紀崖略聊自陳質陋眸子了志泰眉宇伸誰謂彼其子而傳阿堵神爵裏三十八【自參豫呂公而下凡四十一人雷太尉張尙書程樞宻皆再至】赫赫多名臣瞻前謝前哲垂後慚後人

題信相院黙庵

對言方有黙因黙乃名庵庵畱黙不遣一物遂爲三龜埽泥中防正恐力弗堪自問呵黙者了然成妄談

月季花

羣花各分榮此花貫時序聊披淺深艷不易冬春慮眞宰竟何言予將造形悟

玉玫瑰

瑤楮鏤空蒙冰紈捲重疊寒光欲衝斗迥秀難藏葉誰碎辟邪香氤氳飛作蝶

海防

哆熾風葉張囷皴雨皮厚叢橑列蓋端攢旄注旗首物以希見珍材緣怪忘醜

枇杷

有果產西裔作花淩蚤寒樹繁碧玉葉柯疊黃金丸上都不可寄咀味獨長嘆

和賈相公覽杜工部北徵篇

唐家六葉太平罷宮艷醉骨恬無憂孽虜詬天翠華出糢糊戰血腥九州乾瘡坤痍四海破白日殺气寒颼飅少陵背賊走行在采梠拾橡塡饑喉眼前亂離不忍見作詩感慨陳大猷北徵之篇辭最切讀者心隕如揺輈莫肯念亂小雅怨自然流涕袁安愁才髙位下言不入憤气郁屈蟠長虯今日奔亡匪天作向來顚倒皆廟謀忠骸佞骨相撐拄一燎同燼悲昆邱相君覽古慨前事追美子美眞詩流前王不見後王見願以此語詒千秋

春晏宴北園

天意歇餘芳人閒日始長落花風觀閣睡鴨雨池塘稍倦持螯手猶殘婪尾觴春歸無所豫羈客自回腸

長安道中悵然作三首

三輔古風煙徵驂悵未前山園蓬顆外【賈山議始皇侈葬言後世不得蓬顆蔽冢】宮室黍籬邊樹老經唐日碑殘刻漢年便須眞隕涕不待雍門弦

興亡作今古事往始堪悲宮破黃山在城空北斗移走岡寒兔隠啼戍暮鴉饑灞岸重回首惟餘王粲詩城闕今安在闗河昔所憑種祠秦故畤抔土漢諸陵苑樹圓排薺樓云澹引繒南山不攺色千古恨相仍

寒食日送李公佐歸漢東

有客攺南轅春郊駐祖筵尊寒禁火國風暖浴沂天茂艸平無際殘花慘更妍鹿鳴偕計近簪盍約初年

贈淸逸魏閒處士

奕世依嵓石褒恩下帝庭姓名髙士傳父子少微星池澑遙通澗家林近帯坰分明詔書意天極賜鴻防

答勸農李淵宗嘉州江行見寄

嘉月嘉州路軻峩按部船山圍杜宇國江入夜郎天霽引溪流望涼供水閣眠愧君舟楫急遂欲濟長川

春晦寓目二首

春序倐云晚髙臺芳意多花成風地纈鳥作暝林歌樹气薰繁幄池文疊細波夾城歸騎散煙絮徧銅駝春意都無幾還持歡緒歸遊蜂抱蕊去驚燕失泥飛風下幡幡影霞畱暝暝霏遙知瑤席恨不減欲霑衣

集江瀆池二首

五月追涼地滄江賸素漣林煙昏岸日樓影壓池天篠宻工迷徑荷敧巧避船機忘更何事魚鳥亦畱連飛檻枕溪光歡言客徧觴暫云消樹影驟雨發荷香辛臼橙齏熟庖刀鱠縷長蘋風如有意盈衽借浮涼

七月二十七日

客鴈歸何處寒蛩鳴不休兼之淸夜永副以長年愁家令有移帯中郎餘白頭此懷誠自感何賴怨髙秋

七月二十八日

秋物向揺落客心眞悄然髙風已涼夜澹月始晴天拂幌單練怯凝塵故扇捐露華休早滴覊鵠不成眠

再遊海云寺作

十里云邊寺重驅千騎來天形欹野盡江勢讓山回園李濃成幄樓鐘近殷雷斜陽歸鞅促飛蓋冒輕埃

避暑江瀆池

溪淺容篙短舟移覺岸長煙稠芰荷葉霞熱荔支房技疊三撾鼓杯寒十饋漿便成逃暑醉官事底相妨

楊子云墨池【卽艸元所】

宅廢經池在人亡墨澑翰蟾蜍兼滴破科斗共書殘蠹罷蕓猶翠蒸余竹自寒長楊無可問撫物費長嘆

司馬相如琴臺

故臺千古恨猶對舊家山半夜鸞凰去他年駟馬還死憂封禪晚生愛茂林閒惟有飄飄气仍存天地間

寒夜始長

四海秋風晚千門夜刻長梧桐老空井蟠蟀近人牀暗燭勤垂燼離鴻短趁行生平江海志耿耿未渠央

將歸二首

逺假西南守三逢梅柳新衰令宦情薄老惜嵗華頻郫釀供銷日巴禽巧喚春離家何所恨鴈後作歸人云棧短長亭今玆重作經卭崍叱殘馭蜀分使回星旅鬢雙垂雪覉懷一泛萍驪駒在門久此曲若爲聽

臘後晚望

寒日系難定鳴笳弄已休凍崖初辧馬昏谷自量牛漢樹臨闗宻胡泉入塞流登髙能賦未風物古堯州

城隅晚意

寥寥天意晚稍覺井閭閒木落呈全嶼云生失半山牛羊樵路暗燈火客舟還瞑思輸鳬鵠歸飛沆漭間

西樓夕望

炎氛隨日入岑寂坐遙帷倦鶩昏投浦驚蟬夜去枝桂花兼月破槎影帯星移珍重牕風好羲人卽此時中秋新霽壕水初滿自城東隅泛舟回謝公命賦

齋舫譚經後宮池載酒行斜陽鳥外落新月樹端生演漾思江浦夷猶繞郡城東轅有遺恨日日物華淸

陪謝紫薇晚泛

積雨漲秋壕輕舟共此遨菇蒲斂鋩鍔蓮芡熟櫜韜岸靜魚跳月林喧鳥避篙歸時興不淺風物正蕭騷

嵗除

雕節眞如借良宵此向防家儲宿嵗酒鄕送大儺寒舊卉回新物來情續往歡匆匆餘幾刻催具五辛盤

過惠崇舊居【崇工詩有名於世】

𨿽昧平生契懷賢要可傷生涯與薪盡法意共燈長遺畫空觀貌殘詩孰補亡【本院惟有師詩橐數卷】神期通一語無乃困津梁

中山中秋對月

圓期壓秋半飛影破云端明極翻無夜淸余遂作寒桂繁團露濕輪駛度河幹且置窮邊思何殊故國看

僑居二首

抱病苦幽憂都城困倦遊身拋禿翁板言入稗家流世路風波惡天涯日月遒危心正無泊將底諭窮愁公宇靜寥寥居然俗意銷屐閒誰記齒帯適自忘腰畎首秋殘獲城西日暮樵比來行樂熟隨意度溪橋

入壬辰新嵗

五十爲衰始仍餘五嵗衰雙眸不明鑑殘鬢已紛絲銅虎𨿽頻剖荷囊信濫持何須依老格【新詔七十不致仕許有彈劾】先作故山期

夏日陪提刑彭學士登周襄王故城

聊隨漢使者一上周王城片北郊晦殘陽西嶺明野禽呼自別香艸問無名誰復黍籬詠但興箕潁情

東晉

倉卒浮江日聲明建號初羣臣讓禁臠上宰制單綀气鋭開桁戰心歡折屐書纎兒競撞壞不念好家居

奉和聖制淸明日

璇杓臨乙位羲禦屆婁初碧浪桃花湧珍叢錦段舒輪蹄晴縹緲鐘漏夕虛徐穆穆宣溫殿披文日有餘

途中新嵗憶三城兄長相公

馬上逢元朔匆匆記物華趁盤呈柏葉偸筆弄椒花臘暝殘晨炬春輝上蚤霞三城今日酒知我獨思家

九日至衛南

良辰獨據鞍節物彊相千酒駐衰顏淺風欺客帽寒暫吟非有屬倦曲不成歡多謝黃花意還如故國看

答朱公綽牡丹

珍蘤分淸賞飛郵附翠籠蹄金防鬢宻璋玉鏤跗紅香惜持來逺春應摘後空玩詩仍把酒恨不與君同

贈楞嚴舒公上人

丈室錦城隈庭閒地徧苔飯從香積取花續少林開講晝經殘葉禪宵燭委煤無嫌一時學要是暮云才

遣吏視諸公塋樹回有感

文正王丞相

兩朝從巨徳萬務罄斯猷漢日左右手堯年忠孝侯名言天下滿故事省中畱宸篆旌碑首刋文又幾秋【予作碑陰述其事】

文靖呂丞相

慶曆公三入敵謀揺太平啖金眞閒敵撓【呼髙反】酒不寒盟上印情離切【公被病求退不許】然髭疾遽輕【上剪髭賜公】惜哉天弗憗宸幄淚先橫

宣獻宋公

昔去勸明辟【明肅朝公勸還女】俄歸參大鈞公孫未及相諸葛已傷神名待天淵蔽文爭日月新英魂同玉樹不向土中春

九日侍宴太淸樓

薦九標佳節中天駐翠輿晨光淸復道秋色徧儲胥畦稻霜成後宮橙露飽初省收行步玉拜賜儼華裾【皇帝臨視刈稻宣許從臣同觀又令觀橙訖並賜橙稻新米】曼衍來長樂鴟夷下屬車帝韶儀瑞鷗玉藻躍恩魚霽霧供披拂涼風助埽除髙楊穿葉外仙菊泛花餘寒入弓聲厲歡畱酒算徐神池元不浪溫樹未曾疎帝眷憑秋稼臣心仰夏渠承平將樂事並入史臣書

懷古眺望

城闉聊屬眺千古恨悠悠夏享空臺毀韓亡故社畱【鈞臺韓城悉有遺址在】廟祠旌潁鳳【黃丞相祠並鳳凰裏】溪水識巢由【潁水過城下】春色依林動晨煙傍戍浮庌騶閒自集田鶴叫相求町篠夤緣宻川葭靃靡柔櫟墟迷鄭鄙隗路隔軒遊【春秋櫟邑莊周載大隗山皆在】感昔如吾軰曾經幾斛愁

喜答李都官

夜魄離星捨春膏浹大田乍迷楡塞樹徐暗柳營天沼滴銀波蕩階鳴玉綆弦余萌催離土殘魃趣沈淵迥濕來鶯外斜寒去鴈邊莓莓滋野秀纂纂濯花妍戴響饒農笠眠聲羨釣船罅云時露日迷岫旋埋煙酌酒聊相勞斯倉竚有年勞君歌閔雨予志謝先賢

九日

帝京防福近相國偃藩初甕熟中齋酒廚鮮上客魚髙懷日蕭散外物久驅除犀首無妨飲宣尼或飯疏林凋疑野闊荷罷似池虛此樂憑誰辧須煩藻思余

和晏相公九日郡宴

令序凝秋籥歡遊駐使軒行觴酒籌宻踏節舞鞾翻橊熟丹房解萸香紫粒繁風頭獵輕慘日腳送斜暄鏤管新篇逸【轉運學士卽席賦詩】吹花舊俗存請爲丞相壽長久慶調元

覽蜀宮故城作

國破江山老人亡岸谷摧鴛飛今日瓦鹿聚向時臺故苑猶霏雪荒池但劫灰赬遺糊處壤闔記數殘枚恨月窺林下悲風覓隴來依城狐獨速失廈燕徘徊廢社才存樹陰垣自上苔有情惟杜宇長爲故王哀

集海云鴻慶院

地勝祠仍古春餘物偏華山云時抱石佛雨不萎花嶺挾樓梯峻嵓牽殿墄斜淙溪雜環佩怪蔓走龍蛇供坐僧飛缽香園客戲沙吾遊眞艸艸深意屬靑霞

十日宴江瀆亭

節去歡猶在賔來賞更延悠揚初短日淒緊乍寒天霽沼元非漲秋花自少妍蟻畱新獻酎蕙續不殘煙戲鰋衝余藻遊龜避折蓮流芳眞可惜從此遂凋年

憶浣花泛舟

蚤夏淸和在晴江沿溯時岸風揺鼓吹波日亂旌旗醉防牽湘蔓遊鬟撲絳防樹來驚浦近山失悟舟移雅俗西南盛歸軺東北馳此歡那復得拋恨寄天涯

中秋望夕不見月

異時涼月好常爾惜嚴更此夜浮雲惡胡然混太淸心孤王粲牘業對景山鎗海蚌猶能滿城烏更不驚徘徊循北牖黯澹倚西楹蛩杼逢時急釭花得闇明桂髙應自秀蟾逺太無情坐想瑤輪轉孤懷悵未平

予昔遊雲臺觀謁希夷先生陳摶祠堂緬想其人今追作此詩

仙館三峯下年華百嵗中夢休孤蝶往【此言先生善睡一寢逾一月】蛻在一蟬空【有家在華山下】蕊笈微言祕霄晨浩气通丹遺防後鼎林遣禦余風宿霧沈荒白餘霞委暗紅蛾眉有歸約飛步與誰同【先生化去前三日語弟子云吾遊蛾眉弟子訝不辦裝至期而終】蜀地海棠繁媚有思加膩榦丰條苒弱可愛北方所未見諸公作詩流播西人余素好玩不能自黙然所道皆在前人陳迹中如國風申章亦無愧云

蜀國天余煦珍葩地所宜濃芳不隠葉並艷欲然枝襞防分羣蕚均霞防萬防回文錦成後夾煎燎烘時蜂蕊迎銜宻鶯梢向坐危淺深雙絕態啼笑兩妍姿絳節排煙竦丹釭落帯垂童容鄣畏薄便靣到憂遲媚日能徐照暄風肯遽吹【蜀少疾風故花愈盛】惜觀當晼晚畱恨付離披麗極都無比繁多僅自持損香饒麝柏照影欠瑤池畫要精侔色歌須巧騁辭舉尊頻語客細摘玩芳期

次韻和季長學士正月二十八日出郊見寄之作

雅俗傳祠日【州人以二十八日祠保壽侯及唐杜丞相於崇眞堂】年華重宴辰初陽澹江霧小雨破街塵【是日雨而不濘遊人皆集】客蓋浮輕吹齊刀儼後陳林芳催兔目原色換龍鱗壤路歌聲雜褠倡舞疊新持杯徧酬客惟欠眼中人

上元景燈紀事

泛膏聞舊典秉燭嗣芳辰霞破初迎月寒林卽讓春鈞天移帝樂北斗下城闉匝地沈香燎浮空羅襪塵並珂馳寶防分幰鶩雕輪忽去騰夷路還來競要津酒胡矜酎美梅額衒妝新誰見甘泉畤昏祠遂至晨

淸明值雨

有渰興芳序餘寒惜慘淒逺山沈向盡雜樹望先迷天闊都成暝云昏本自低漂灰禁餘火浮棗祓殘溪檻篠風爭亞汀鳬夜不棲蓬聲攢釣渚蓑滴擁煙畦積潤侵重襺長嚴壓曉鼙遊人盤馬路獨漉逐春泥

寒食假中作

九門煙樹蔽春防小雨初晴潑火前艸色引開盤馬地簫聲催暖賣餳天縈絲蚤絮輕無著弄袖和風細可憐鼇署侍臣貪出沐瑉糜珠饀愧頒宣

落花

墜素翻紅各自傷靑樓煙雨忍相忘將飛更作回風舞己落猶成半靣妝滄海客歸珠迸淚章臺人去骨遺香可能無意傳雙蝶盡付芳心與蜜房

答友人淸明雨思

楚云朝暮蔽前峯佳節尋芳己半空三日薰鑪沈蕙綠一星春火迸楡紅文鱗對擲回塘水賀燕交飛翠幕風悵憶沈齊題句罷碎英無響墜華桐

春宴行樂家園

園芿初幹小雨泥飲壺遊屐況親攜身輕蚤蝶千回舞技癢新禽百種啼乘飲艸茵侵坐軟畏風桃綬向林低陽暉自有畱人意銜照髙樓未遽西

眞定述事

莫嫌屯壘是邊州試聽山河說上游帳下文書三幕府馬前鞾靺五諸侯王藩故社經塗國俠窟余風解報仇四十年來民緩帯使君何事不輕裘

成都

風物繁雄古奧區十年傖父巧論都雲藏海客星閒石【成都有一石人傳嚴君平所辧星石今在嚴眞觀】花識文君酒處壚兩劍作闗屏對繞二江聨派練平鋪此時全盛超西漢還有淵云杼頌無

九日宴射

佳節憑髙駐防旗亭臯霧罷轉晨曦堋閒羽集號猿後臺外塵飛戲馬時芳菊治屙爭泛蕊丹萸辟惡徧傳枝明年此防知何處醉玉頹山不用辭

北樓

少城西北之髙樓此地蒼茫天意秋驚風白日忽已晚落葉長年相與愁極塞云物自慘澹趨林烏雀時啁啾纓上朔塵久不洗安得手弄滄江流

七夕二首

西南新月玉成鉤奕奕神光渡飲牛素采低浮承露掌淸香不散曝衣樓天邊華幄催云捲星外橫橋伴客愁莫使銀河到滄海人間溝水易東流

開秋七夕到佳辰裏俗爭誇節物新烏鵲橋頭已涼夜黃姑渚畔暫歸人徘徊月禦斜光斂宛轉蛛絲巧意眞卜肆沈防誰復問年年槎路上天津

髙亭駐眺招宮苑張端臣

蜀天向臘寒未極倚檻綿睇亭臯分一萍團紅江上日數蓋澹白樓頭云杯中竹葉與誰舉笛裏梅花那忍聞願君枉步數相勞他時離緒徒紛紛

淸明

曉日東南欲照梁藏鴉宻柳暗橫塘行庖束宻停晨防別館燻衣冷夜香陌上鮮風橫去幰陽濱翠防泛行觴獨嗟楚客流芳晚淹臥愔愔啼眼長

擬杜子美峽中意

天入虛樓倚百層四方遙謝此登臨驚風借壑爲寒籟落日容云作暝陰峴井北拋王粲宅楚衣南逐女嬃砧十年不識長安道九籥宸開紫气深

九日置酒

秋晚佳辰重物華髙臺復帳駐鳴笳邀歡任落風前帽促飲爭吹酒上花溪態澄明初畢雨日防淸澹不成霞白頭太守眞愚甚滿插茱萸望辟邪

江瀆亭

一翚掀翅壓溪隅吏事初閒此宴居斷岸有時通略彴輕風盡日戰栟櫚云鴻送目揮弦後客板看山掛頰余芰碧蒲靑來更數江人多識使君旟

春日出浣花

側蓋天長蕩曉霏暖風才滿使君旗水通江渚容魚樂艸徧山梁嘆雉時場滅塵盤馬疾樓云礙曲進觴遲少陵宅畔吟聲歇【杜子美宅在浣花溪上】柳碧梅靑欲向誰

中山立秋

峯云曉影破孱顏萬里風生結蚤寒人在兜鈴煙外走嵗從鶗鴂口中殘槽花並滴添新酎笥月兼輪掩故紈白髮光陰誠可惜五年搔首望長安

把酒

歌管嘈嘈月露前且將身世付酡然謾誇鼷防機頭箭不識醯雞甕外天靑史有人譏巧宦黃金無術治流年君看醉趣兼醒趣始覺靈均更可憐

送客尋春集裴氏園

尋春送客共畱連雨罷春郊物物妍黃抹柳梢初徧後紫黏花蕚未開前朋襟自爲交歡慘醉斝誰能辧聖賢猶賴斜陽催跋馬不然離恨損絲弦

玩園花小集

中園愛客重遊陪三月林花落復開鏤管喜逢吟處筆白波催捲醉時杯歡襟已快邀風度舞地猶寛放雪回不是年芳相假借使君兼乏斐然才

寄題相臺太尉韓公晝錦堂

瑞節前驅晝錦身堂成署牓示州民遷鶯賀燕翩翻集嘉樹甘棠次第春漳岸夕波通沼澑魏臺暾日弄梁塵君看千古靑編上得意如公有幾人

三月晦日

靜彈塵幘照溪流萍泊春芳向盡頭蚤葉乍濃畱客坐晚花猶在索人愁最憐幽艸能縈帯已覺浮雲解映樓白髮未多須劇飲贏輸寧屬阿戎籌

罷學士出守還拜承防

十八年前玷玉堂當時綠鬢已蒼蒼傷禽縱奮愁瘡重廐馬𨿽還笑齒長燻罷山鑪飄暗燼潄余銅椀冰寒漿須慚淸切鑾坡地不是吾人得擅場

將到都先獻樞宻太尉相公

再試州旟驗不才卻將憔悴到中臺相車問罷同牛喘大廈成時與燕來【守壽春日方聞爰立之拜】今日謀猷須丙魏他年賓客但鄒枚西園聞道餘春在尙及花前灩灩杯

元夜觀正陽宴

云端峣闕下呼鞭防樹遙分坐逖前山戲百層平樂地佛輪千影瑞陁天祥風入助銀花麗寶月來供雉扇圓獻嵗承平多樂事擊鞭誰美唱唐年

和樞宻晏太尉元旦雪

寒云萬里送殘宵回旋祥霙集嵗朝繁影未能藏夜燎薄花仍欲伴春椒光含象闕蒼龍舞气勒交衢白馬驕丰兆歡歌誰不爾百官兼放午門朝

和致政燕侍郎舟中寄晏尙書

異時仙閣對三休頓首辭榮動邃旒疏廣故僚供祖帳鴟夷盡室付歸舟側階生玉懷歡宴燕壁圖山代逺遊新句漸髙塵累少紫芝巖曲要相求

移病還臺凡閱半嵗乃愈始到家園視園夫治畦植花因成自嘆

臥治無功賜告回驟叨鳴履上中臺【病中攺八座】壺公天壤非眞死防叟軒裳是儻來經灌旱蔬扶隴出失刋園蕊犯檐開此身疎拙眞邱壑不是當年王佐才

二月十八日席上方憶季長未還不同斯樂欲作詩寄之防使者來已有新章今牽連成篇拜呈上

煙壓西郊雨壓津滿城歌吹爲芳辰江形左右衣畱帯柳色髙低麯與塵暖逼園花迎望宻曉催林鳥每啼新知君貪擁光華節未肯尊前共惜春

程密學知益州

墀塗畫對別堯蓂細札芝泥襲綬馨三蜀舊臺呼輻寵十連新府夢刀靈云梯霽日明鉤棧雨閣蒼苔蝕劍銘只恐亷襦歌未厭熒煌歸應六符星

集西園

日日西園春思催攜觴結客上髙臺正緣從事靑州至更許書生洛下來【時州醖旣美又命座客賦詩】蚤葉已成花半落新巢未定燕千回芳辰物物皆堪愛並作髙陽倒載媒

官下

東泊驂驔一駐車騩云芣木澹扶疎【鄭有騩山】風經禦冦仙遊外野識裨諶艸創余潁谷寒煙仍井邑門殘日但邱墟【古治國非今治所】兩都大道過從盛不稱支離佩左魚

閏九月九日登髙有感

隔霜云葉繞天愁閏節重來續舊遊賦客豈辭聊暇日楚人無柰賸悲秋寒萸實老猶燻佩晚菊香殘不占甌悵憶故園歸信斷渚鴻川鯉兩悠悠

兄長莒公赴鎭道出西苑作詩有長楊獵近寒熊吼太液歌餘瑞鵠飛造語驚邁予輒擬作一篇

寶樓斜倚闕西天北轉樓陰壓素漣白雪久殘梁復道黃頭空守漢樓船塵輕未損朝來霧樹暖才容臘外煙弭節不妨饒悵戀待歌魚藻記他年

送越州陸學士

梅天霞破侯旗幹鄕樹依然越絕閒挾策當年逢掖去懷章此日繡衣還亭余內史浮觴水路入仙人取箭山牛酒盛誇先墅宴不妨春詔得親班

寒食野外書所見

一雨初回逗曉涼近郊連防儼相望乞漿易醉墦間客執防初閒竈下郎暖吹未休緣迥野低煙不散爲垂楊家家鐘鼓爭行樂肯信龍蛇是怨章

予旣到郡有詔仍修唐書寄局中諸僚

一章通奏領州麾詔許殘書得自隨吾黨成章眞小子官中了事是癡兒昏眸視久花爭亂倦首搔余雪半垂所願韋吳皆傑筆劉生當見汗靑期

山中淸明

一雨東郊捲夕雲山中坐對寂寥春髙低桃綬紅相倚輕重楡錢綠不勻杯冷羅門拋午案簺殘燻屋晦流塵漢鯿漸美開魚禁已約溪公下釣緡

送趙禦史仲禮之任南臺

天子龍沙拜法官議郎親戴辟邪冠曉辭漠北冰霜重秋到江南艸樹寒諫疏頻煩明主聽題詩長共故人看應憐閭裏誅求急尙布朝廷禮意寛幕下風淸鳴一鶚臺端雪霽見雙鸞寥寥渡海三冬翮翽翽淩空五色翰晉代新亭蒼蘚合梁朝舊寺土花殘石城慷慨悲袁粲別墅風流憶謝安千里憑髙麾繡斧幾回攬轡並銀鞍諍臣事業須公等努力明時匪素餐

漱玉齋前雜卉皆龍圖王至之所植各賦一章凡得八物或賞或否亦應乎至之之意歟遂寫寄至之

萱艸

修莖無附葉繁蕚攢莛首每欲問詩人定得忘憂否

澹紅石橊

移植自西南色淺無媚質不競灼灼花而效離離實

芍藥

有名見鄭風今賞異時日采花當采根可能治民疾

蜀葵

紅白相嗣繁色鈍香亦淺相對庭戶閒俗尙焉能免

竹

修修稍出類辭卑不肯叢有節天容直無心道與空

菊

纎莖寒始宻秀葉晚逾滋芳意君須識羣葩揺落時

芭蕉

不枝惟葉茂無干信中空所以免摧折爲依君子風

拒霜

浩露侵緗蕊尖風獵絳英繁霜不可拒切勿愛空名十二月十八日防飲園夫獻桃花二首

今嵗臘未破明年春尙賒天教推朔气先作塞南花晚秀尙可惜蚤開眞謂奇君看早開處定是向南枝

海棠

薄暝霞烘爛平明露濕鮮長衾繡作地宻帳錦爲天

芭蕉

凋單蓋側風偃半旗開脆經繒乍裂斜規扇欲裁

藤蘿

虺蔓相結盤虯梢互回曲紛若未契繩繁如已綸綍

柳

濯濯縈春晚依依帯暝饒楚宮皆餓死無計學纎腰

木芙蓉

江南江北樹秋至僅成叢向晚誰爭艷酡顏淺作紅

除夕

歷尾無餘日更籌促曙躔持愁媵殘嵗將老入新年

春帖子詞

皇帝閣

東郊迎气罷暖信入嚴宸蹔遺星杓轉令知天下春葭管灰飛盡金胥刻漏長歡情與和气並入萬年觴

皇后閣

嘉祐隨年至皇恩共气和水防冰處動煙思柳前多曉佩揺蒼玉晨旂亞翠斿新年好春色今日滿皇州暖碧浮天靣遲紅上日華寶幡雙帖燕防樹對纒花

夫人閣

瑞歷嵗惟新物華春可愛雪輕林弄姿冰消水生態雪罷云初暖天和日便遲玉樓新燕子禖下記來時

除夕

一杯芳酒夜分天萬慮勞勞耿不眠明日新春到何處菱花影裏二毛邊

過摩訶池

十頃隋家舊鑿池池平樹盡但回隄淸塵滿道君知否半是當年濁水泥

蝶

撲粉曽過宋玉墻一身生計托流芳不須長結東風願秋菊春蘭各有香

八月望夜不見月有感二首

素波涼暈澹層城怊悵三年此夜淸【在淮南三年逢中秋俱不見月】獨捲疎帷成黙坐暗虫相應作秋聲

九旻含爽助淸輝萬里重陰誤賞期正恨浮雲無意緒世閒偏惱最明時

山橙花

故鄕寒食荼蘼發百合香濃邸捨深漂泊江南春過盡山橙彷佛慰人心

九日憑髙有感

把酒憑髙念嵗華此身流滯屬天涯故園叢菊無人賞露壓風欺只自花

蘆

嫋娜修莖靑玉攢鳬翁睡罷翠防幹湘君直寄江湖樂要作風汀瀬看

途次淸明

漠漠輕花著蚤桐客甌餳粥對禺中遙知闕下頒新火百炬靑煙出漢宮

重陽不見菊

戲馬佳辰菊未黃有人惆悵獨持觴心知不作怱怱意故欲淩寒報蚤霜

立春

春動靈旗畫尾斜漢宮靑幘望晨霞宮中防樹紛無算不待東風已作花

人日

防勝香羮樂上春我懷前事悵佳辰瞿曇尙笑浮生假況鏤黃金假作人

被召後作

粉署重來憶舊遊蟠桃開盡海山秋寧知不是神仙骨上到鼇峯更上頭

甲申首嵗

故嵗時光漏中去新正甲子捲頭開迎新送故祗如此且盡燈前藍尾杯

朝雞

雕籠摧羽就覊縻心識時朝候不迷羣鶴在軒皆有祿夫君何事獨先啼

寒食夜偶題

前庭露气壓輕埃風砌花陰聚復開苦恨浮雲心不淨月中時污太淸來

春帖子詞

皇帝閣

日華初麗上林天殿裏春花百種鮮驅出餘寒還故臘收回和气作新年

望春臺下春先到獵獵靑旗倚漢宮水自北涯生暖澑花從東靣受和風

宜春苑裏報春回寶勝繒花百種催瑞羽闗闗遷木蚤神魚潑潑上冰來

皇后閣

宮裏春花才灼灼殿前春仗已峩峩東風盡解天池凍不及君王慶澤多

迎春寶勝插釵梁拂鈿裁金鬭巧妝上作君王萬年字要知長奉白雲觴

夫人閣

銀闕崔嵬對未央春來始覺好年光風生禁苑無窮麗日向仙壺一倍長

日照觚稜萬戶春細風輕露浹嘉辰一番宮柳黃煙重百種盤蔬紫甲新

玉管輕羅和气動土牛靑幘報祠歸仙盤取露朝和藥舞殿裁云暝作衣

宋百家詩存卷三

欽定四庫全書

宋百家詩存卷四

嘉善曹庭棟編

伐檀集

黃庶字亞父號靑社分寧人少嗜學有大志慶曆二年時年二十五以詩賦登進士歷佐一府三州皆爲從事逾十年郡之政巨細無不與大抵止於簿書訟獄而已生平抱負奇偉卒未一展皇祐五年自編所作詩文二卷題曰伐檀蓋取素餐之義以自識愧云子三大臨庭堅叔達

偶書

此心爲地把書耕若問生涯指六經欲語世人眞富貴胸中珠玉又無形

遣懷

六載紅蓮客差池又一年無人和白雪有意補靑天肝膽論興廢詩書謁聖賢尊中古日月窮達付陶甄

山居獨酌

山寒未放春消息獨把單醪慰寂寥書對聖賢爲客主竹兼風似咸韶醉鄕城郭燈前到愁賊戎矛盞底銷野菜溪魚隨分有不堪回首叫簞瓢

贈山寺僧

慵飽浮圖世共憎蓬蒿師獨養牛耕田驅白石年常過林印靑薪歳旋生竹似子孫憐筍茁樹添松柏補風聲眉頭怪得春來喜起蔬苗粒粒成

寄子防授常寧令

疎率君堪愛無心宦又髙身思眠白屋人勉著靑袍【去冬調官京師於銓吏不得意欲致其官而歸予止之】號隱疑名福【前爲寜鄕慰自號吏隠】貪歸似姓陶常寧邑𨿽小應合得牛刀

山水臥屏

林泉生長厭應難更寫方屏幾曲閒仕宦東西苦無定此心長似宿家山

和劉卿材十詠

耕者

四海兵今息耕夫未得知黃粱不敢喫盌尙半蒿藜

牧豎

逐處隨靑艸生來不識愁旱田幹欲死拍手也須謳

紅樹

幾樹濃於茜斜陽景最幽忽因風盡全減十分秋

野廟

中國浮圖盛祈禳漸不過吾民非獨困山鬼恨尢多

堠子

一堠居市廛百堠居林莽土木若有情山中亦惆悵

水鴨

憶在山中日溪邊把釣鉤相逢恐驚起招手卻回舟

溪聲

至音不可收今人滯形器欲知古樂心山中此聲是

艸市

衝市柴魚集應山雞犬號問知人苦樂米價不多髙

龍潭

寂寞眞龍去雩壇血不漧世情多冷暖對此鼻辛酸

溪橋

憶得別離日鄕橋栁腳斜讀君詩一轉全似到吾家

酒

千載醇醲意長隨麯蘗新解將今日月轉入古乾坤【協韻】悶至勝良藥愁來敵故人幾杯聊酩酊五斗趣還均

登鄭氏閣

林泉無價自由身韁鎖登臨趣未眞望處好山俱得力夜應明月不孤人任從心外煩於蟻長對尊中別有春當日若知風物勝定移雞犬過江濱【前山皆秀可愛予家亭閣不能見故云】

探春

雪裏猶能醉落梅好營杯具待春來東風便試新刀尺萬葉千花一手裁

題東寺柱

竹風松月牢於鎖闗閉人心物外情燕雀聞經俱巳慣歸來不怕讀書聲

教繩權學書偶成

文字有緣曽弄墨【楚俗子生周一年其口陳食飲硯墨金帛之具從兒戲弄聚家人觀以爲樂繩時先弄墨】見來官小免咨嗟喜將筆硯傳生計不失詩書作世家字識姓名能指防寫因棃栗不傾斜著鞭莫落時人後三十塵埃監汝爺

和公美季防書事

知君行縣樂經見飽朝昏禾黍富年戶牛羊落日村趁云看華沒衝渡涇渾頗得詩家助聊應慰旅魂

送石都官赴闕

爲郎四十者堂有二親稀止仰官爲養行應淚在衣白雲偏佇立黃犬好頻歸去有山公啟天心正似饑

席上送韋中捨歸襄陽

如君七十少棃栗有堅牙琴杖新行李雲泉舊世家愛求栽樹法拂拭釣魚車獨美今歸去靑衫脫有涯

和陪丞相聽蜀僧琴

小園豈是春來晚四月花飛入酒杯都爲主人尢好事風光畱住不教回

次韻和雪霽遊西湖

雪爲遊人意元朝變物華醉鄕銀作界詩客玉爲家魚影紋冰縠禽蹤篆霰沙餘英恐銷盡目斷夕陽霞

次韻居正暮春感事

物報春光去已深殘紅滿地緑成陰晚花更好吟詩惜余景應須載酒尋歡意莫教時節挫窮愁自倚歳寒禁亭園況是登臨勝何必流年動素心

次韻元伯西軒桃李

李白桃紅气味奢蚤須分付醉吟家春風春難期信便是無言做落花

望春偶書

信馬尋春上古原天工一幅繡平川花應笑我將詩句便當遊人費萬錢

次韻居正四月牡丹【時飲過客於丞相後園】

四月殘紅日日稀平陽園檻正芳菲春知東館酣賓客應是陽和未放歸

和元伯走馬看牡丹

城中走馬趁殘春詩別餘花句句新何似園家不吟醉姚黃魏紫屬遊人

次韻子儀初夏偶作

醉紅方寂寞吟緑又裝成急荷宜聽淸風簟可迎燕諳物態花盡見時情獨有無言意不知枯與榮

陪丞相遊石子澗

賓吏親攜澗底行潺湲風遞似相迎只應山鬼知公意乞雨新添瀑布聲【時久晴新得雨】

次韻和眞長四季牧童【許昌】

怯宜晴不識愁去隨靑艸牧春牛無人古路歌兼笑歸去山花挿滿頭

曉牧侵星大暑天晝尋芳樹緑陰眠惜牛不使衝殘日歸帶黃昏飲小川

角穿黃穗手橫笳秋到人間有鬢華落日西風歸去路枯桑黃葉兩三家

枯笛手持無律呂淸風曲調逐時新數竿冬日渾無價暖靠牛眠不教人

次韻元伯曉出白門

山形云染萃屏曲溪色練鋪銀漢東樓臺一軸古今本行者往來圖畫中

栽竹

小檻栽培得此君緑陰疎韻似相親從來風月爲三友吟社新添客一人

登鄆州谿堂【古鄆州有谿堂與州偕廢其地去今治所十五里好事者迹其名爲之韓公詩石存焉】

仁智模來物狀親登臨宜入古圖身慣看韓老詩中景樹色泉聲似故人

輦下防里人子蒙飲

秋風吹客衣歸思入夢寐相逢在千里一飲勝百醉果脯隨分列不減到家味平生金石心顚倒獨莫棄何時不搔首共話醫國計恨未得杞梓欲把斤斧試塵埃鞵履穿各走車馬地惟玆棲棲懷酒椀可以慰

探春

春色若有價黃金量山丘幾擬把酒吟浪欲開口酬今朝庭栁枝拗折絲巳柔東風弄五色漸落艸木稠我營賞春資甕盎蟻巳浮山川天開畫祗擬酩酊遊

和白雲庵七首

白雲庵

白雲無種滿地生有時出山爲露老僧惆悵望雲歸盡日庵前自來去

淸風軒

老僧拂榻人不知獨與淸風事來去朝昬宴坐向軒中此身便是淸風主

宴坐臺

老僧坐見萬物空往往終日居此臺破衣兀坐若枯木山鳥不怕行莓苔

醒石

老僧拂拭待遊者云骨一片莓苔靑塵埃萬事心若醉到此不覺令人醒

磬石

古樂破散鄭衞起走入萬物不可名山中惆悵莫能到疑是舜時韶一聲

明月臺

老僧山中嫌月窄夜夜獨上髙髙臺四邊不肎著閒樹故要滿坐淸光來

白石澗

林間旋疊石爲路日日自汲澗底泉老僧意趣似童子洗手濯足聽潺湲

登扶風王宗元山亭

云收南山頭太白靑崔嵬我有泉石夢坐對懷抱開小池數斛水涉鳥來毰毸遺翎與行迹縱橫在蒼苔憶得釣磯上到家如一回蔬畦參差緑采掇助酒杯痛飲不能去繞行猶徘徊主人林巖癖笑傲蒼煙堆心憂百里病良田正黃埃欲知主人喜抱山腳來【圖經云太白之半有橫云如瀑布則澍常以爲故語曰南山瀑布非朝卽暮時久旱始得以爲喜故云】

遊石甕寺

飛泉自有迎客意聲到山前入人耳泉聲引行不知疲石路磽確折屐齒長安睫滿車馬塵林巖夜夜來夢寐雲煙郊原鋪古圖心眼開快明如洗渭流屈曲成大篆書破野色爲緑紙丘墟沈吟古興廢秋風正入紅樹起折碑斷垣臥荊棘意思紛亂不可理窮幽更下蒼崖根把酒坐聽潺湲醉山花似欲勸苦飲時散淸香入人鼻奔走恨不身長遊喜寫姓名藏薜茘

送黃景微西遊【晞】

先生古肝脾久恨不得識惟聞公卿家要作門下客千載卞和淚爭磨薦書墨姓名落四海履雜車馬迹塵埃十年衣幾度攺顏色紛紛九衢中拭眼見珪璧敝褐理眾人胸肺無丈尺從來饑渴心旣見轉不釋鬥酒聽語論今古吐白黒秋入汴栁枝買馬欲西適敵方豺狼驕似漢子弟國予知弱諸侯必得主父策

登見山樓

太守終南爲客主出入厭倦馬與車與山朝夕欲還往作樓近在室一隅主人去久山寂寞正值靑帝催焦枯我拘簿書甚杻械擺脫步上提酒壺郊原猶未見春色似據水墨長安圖也知好景天更惜髙峯常是云糢糊安得風伯持大篲掃灑百里如屏鋪顯昧萬狀古詩國收拾可禿千毫書我來願作風雅戶醉倒坐待明月扶去家若有巖下夢免復夜夜尋歸途

和題竹軒

小軒移得淸風枝知君公退來防機山禽自識主人慣客到有時驚不飛

宿趙屯

蘆花一股水弭楫日已暮山閒聞雞犬無人見煙樹行逐羊豕迹始識石市路菱芡與魚蟹居人足來去漁家無鄕縣滿船載椎乳鞭笞公私急醉眠聽秋

宿采石【李謫仙舊墓】

秋風宿蒹葭花落若霜雪江山古興廢荊棘壘出沒水收鳧鴈聲夜靜寒籟發漁舟自來去笑語載明月詩形動筆墨恨乏風雅骨謫仙爲黃土冡平名突兀句編天下口千載字不滅人間比興復泉底魂魄悅坐誦姑熟語酌酒當棗栗醉夢若可見好句當須乞【謫仙有姑熟十詠】

大孤山

彭蠡百里南國襟萬頃蒼煙挿孤岑不知天星何時落春秋不書不可尋石怪木老鬼所附玆乃與水司浮沈鳴防大藤樹下廟祭血不漧年世深軸艫千里不敢越割牲灑酒來獻斟我行不忍隨人後許國肝膽神所歆落帆夜宿白鳥岸睥睨百繞寒藤陰銀山大浪獨夫險比干一片崔嵬心宦遊逺去父母國心病若有山水淫江南畫工今誰在拂拭東絹傾千金

汴河

汴都峩峩在平地宋恃其徳爲金湯先帝始初有深意不使子孫生怠荒萬艘北來食京師汴水遂作東南吭甲兵百萬以爲命千里天下之腑腸人心愛惜此流水不啻布帛與稻粱漢唐闗中數百年木牛可以腐太倉舟檝利今百於古柰何益見府庫瘡天心正欲醫造化人閒豈無鍼石良窟宂但去錢谷蠹此水何必求桑羊

遊石池潭

吾家溪潭動百尺坐見遊魚可倒指月明無風水不動鉤絲鑑中出朱鯉乘閒具酒席艸岸呼网一舉常百尾鱠霜炙玉眠防夷樹掛落日醉不起幾年手板負靑山趁魚舷聲不入耳涼秋九月役吏事馬奔走黃葉裏有酒不得好景飲訪古或問芻牧子指我石池十里近蒼苔畏崖碧無底楚王北遊嘆寂寞創奇造幽有遺址【舞陽民傳楚襄王遊此臨河以石爲池】我來徘徊知是否廢興盡可付流水髣髴故溪在吾目濯手潄齒有餘思開尊喜與風景遇蘆花入杯勸人醉漁翁有意助酒卮靑竹盡日垂空餌我疑溪靈靳異景不遣紅鱗滿人意人生天地未歸客計較貴賤羞犬彘當須醉倒載月歸不信鄕夢畱不止

家僮來持雙井芽數數飲之輒成詩以示同捨

我疑醇釀千古味寂寞散在山茶枝雙井名入天下耳建溪春色無光輝吾鄕茶友若敵國糞土尺璧珍刀圭嗟予奔走車馬迹塵埃荊棘生喉頤煮云爲腴不可見靑泉緑樹應相嗤長須前日千里至百芽包裏林巖姿開緘春風若滿手喜气收拾人恐知江南陽和夜欲試小齋獨與淸風期石鼎泉甘火齊得混沌不死元气肥詩書坐對爲客主一啜已見沆瀣醨通宵安穩睡物外家夢欲遣不肎歸不信試來與君飲洗出正性還肝脾

洛陽道中

秋風滿巾衣洛水行飲馬山川气象老身若在古畫嵩云知客心峯色如埽灑荒艸徧丘墟沈吟動舒瀉

竹軒

小軒與竹事還往庭下寂寂無客塵開書讀對聖賢語一畝淸風爲主人

賦聞角

角本金鼔儔獨主昬曉色日收雲气黃月斜霜露白徵夫朝夕聞淚落甲鎧黒時平腐櫜鞬白首眼不識嚴城重啟閉不廢角人職老農鼓腹聽安識天子徳

賦小桐

小桐才幾尺气壓百歳樗雨露意未飽風月韻已孤鳯凰肎寂寞燕雀空踟躕天地有和气想爲桐之腴我願刳作琴獻上九重居坐使薫風還𨿽死骨不枯

賦八月竹

我養一軒竹秋來成緑陰萬物有衰意獨懷霜雪心西風嵇叔醉明月白公吟回首看桃李何嘗費百金

遊雲門山

南山州之屏四時攺顏色日夕太守宴供帳減繒帛更求秉燭飲圖寫在四壁煙雲時藏埋景好疑愛惜我官府中塵喜與山相識泉石未還往愧負苦逋責秋風復杖屨持酒窮勝僻莓苔轉蒼崖郡國在幾席廢興賦飛鳥牛羊自朝夕風物摹大句才薄徒噤嘿惟作酩酊歸山月吐半璧沈吟又慰喜三友添飲客【予於署居之南作亭朝夕以與風月往還名之曰三友其南軒與山相值故云耳】

攜家遊矮松

矮松名載四海耳百怪老筆不可傳左妻右兒醉樹下安得白首巢其巓

和栁子玉官舎十首

心適堂

一屏一榻無俗塵左置枯琴右開易重門不閉誰往還明月淸風是相識

思山齋

吳兒心著吳山深終南滿目不自慰有時蟬蛻書幾邊夢到五湖千里外【君吳人】

小池

淸泉數斛闗幽事坐見鏡中魚往來浮萍蝕盡秋月面霜爲一磨如匣開

新泉

墻根新冽寒泉眼風廊一股來冷冷燈花夜半知我喜恰是舊山穿石聲

竹塢

筍隨人意疎處生淸風如歸自來去𨿽然不與俗子期陰過鄰家亦銷暑

土榻【一云榻前鼓吹蛙一部榻上古木吟風雨客來相倚曲肱眠免令不解山公語】

牀前一尺二尺泉牀後三枝五枝樹眠閒圖似在家山夢魂不使東南去

怪石

山阿有人著薜茘庭下縛虎眠莓苔手摩心語知許事曽見漢唐池館來【一雲山鬼水怪著薜茘天祿辟邪眠莓苔鉤簾坐對心語口曾見漢唐池館來】

茴香

鄰家爭插紅紫歸詩人獨行嗅芳艸叢邊幽蠹更不凡蝴蝶紛紛逐花老【茴香多蠹】

蜜蜂

秋成想見香租入菊露楓膠蜜幾脾日日山僮掃紅葉蜂衙知是主人歸【君權酒卯入申出】

芭蕉

有底春風能好事解將刀尺翦靑天知君新得艸書法旋捲碧雲供小牋【君善艸書】

答王甫判官示遊興慶池之作

東池十里近遭匝風物飽南山若戶屏登臨四時好我初來長安腳擬朝夕到纒綿簿書閒拘窘若囚盜一歲無幾至荏苒成吏考夜夜千頃月只供釣魚老平生林泉心深奇欲傾倒咫尺乃尙爾滿意寧可保君官苦近市危坐若林槁偸閒呶呶中躍馬志歊暴登覽足意思滿腹若瓌寶歸來成新詩使我愧懷抱

次韻和酬雷太簡見貽之什

生長詩與書不信世道難出處愧古人章句得一官舌彊不肯柔開口誰欣歡十年走塵土蹭蹬苦地寒紆朱非良貴寧較厚與單古心自突兀胸中郁萬端昔常玩於水今乃知其瀾身世心已灰人事鼻可酸病臥得君詩喜拭昏膜看意逺辭澹泊稠重欲相寛以言藥我病吳鱸佐秦餐大句牽勉酬韻髙語難安

和象之雨後望少室山白雲

塵埃奔趨插手版十年已賣山中閒相逢少室若交舊白雲與我開容顏風驅煙气去敝幕天覆碧玉無瑕瘢我疑嶽神宴天上埽灑伊洛爲圖看又疑山鬼有寒稅纊絮萬疊輸陰官色如可餐無厭飽頗棃爲甑炊瑯玕去去還觀不能巳一里回首百據鞍長安許生以畫名閒暇拂拭新素紈能求山髙水深趣常恐造化在筆端每觀雲泉得意處擬寫男女家其間今對異景慙首防愚若犬彘編槽防君詩托我有深意明月一杯心往還

席上賦別南宮希元

十年瞇車塵思歸入夢寐晨興見家山兩目如去翳故人又過我相對有餘意當尊話舊遊彊笑復吁欷君名在鄕書捧檄不肯愧髙堂去白髮有淚落鞭轡里人獻吉夢四壁眾所義【希元應鄕書里人屢獻夢長老以爲吉祥】我喜先子言在耳若龜筮【先子嘗云希元孝而好學必不窮】人生老聚散酒薄滿莫避相見意最長彊飲不能醉

皇祐五年三月乙巳齊大風海水暴上壽光千乘兩縣民數百家被其災而死者幾半丞相平陽公以同年李君子儀往賑之以詩見寄因而和酬

鹽民沒利家海隅奔走末業田園蕪天意似遣陽侯驅捲水沃殺煎海鑪怒濤百尺不及逋老幼十五其爲魚耕夫蠶婦來躊躇百金不易箔與鉏【齊人言蠶者舉箔爲數】我公偃息哀其愚埋掩屍骼賙惸孤吾黨子儀馳赤駒口賫公惠人人噓日走百里嫌昳晡不飲不食顏色臒去時萬樹如束枯回首緑暗紅紫疎寄詩百言舉其麤我愧安飽心如苴

元伯示淸水泊之什因和酬

十年不踏故溪上有時夢去千里遊每思魚行鑑中見靑衫手版如仇讎秋風鱸肥美無價莫怪張翰不可畱前日誦君淸水吟胸中突起百尺愁兒牽女嬰走塵土百年一半如葉投淸風明月無界畔白首願作山中侯君詩寫出漁者意老景一片在目眸淸泉釣舟未入手聊可觀誦忘吾憂

送劉孟卿遊天臺鴈蕩二山

治源先生髙七十山水病僻不可瘳竈無炊煙不顧計窮幽極怪如仇讎有時淸風明月對好景霹靂拔卻大樹不回頭四方泉石朝入耳杖屨百里夕巳投大笑箕山不敢出走避軒冕豈自由天臺鴈蕩潑上心暑焦毛髮不肎畱縈紆長淮下平席倒指計日觀怒濤君詩功刻造化骨吳越气象當先愁古今吟力未到處好句願備幽人收此行詩是圖畫二山筆歸日借我目一遊

次韻和元伯南樓避暑遇雨之作

城頭歸烏喘塌翼夕陽防幹手可炙長虹如篆報來云腳挿下千里赤南山端正太古屏飛防埽云爲潑墨安得老筆描寫住白頭許生死堪憶【長安許生逾八十以水墨名於時今巳死】

和韻和子儀聞蟬

落日桂樹閒長我庭下陰園林動秋意髙蟬忽微吟淸風轉餘聲杳若下逺岑防物感時節鏗鍧吐商金古樂久破碎玆虫抱全音荒忽尙偃蹇激起壯士心願爲秋蟬操被之朱絲琴

求郭侍禁水墨樹石

塵埃典卻林泉閒家夢夜夜歸云端知君弄筆欺造化乞我幾株松石看

公是集

劉敞字原父臨江人慶曆六年舉進士廷試第一通判蔡州累遷知制誥以疾求退仁宗謂執政曰如敞者豈易得邪賜新橙五十旋攺集賢院學士畱禦史臺熙寧元年卒年五十私諡曰公是先生敞爲人明白俊偉自六經百氏下至傳記無所不通歐陽公每於書有疑折柬來問輒對使揮筆答之弟攽子奉世俱以博學稱

荒田行

大農棄田避徵役小農挈家就兵籍良田茫茫少耕者秋來雨止生荊棘縣官募兵有著令募兵如率官有慶從今無復官勸農還逐魚鹽作亾命

小孤山

驚波觸南崖反怒射北壁蒼山與相排所謂小孤石蟠根萬仞淵聳角百丈碧祠堂豁精嚴行旅進粉澤或云婦女神肸蠁頗有迹吾知定名意似欲旌介特流俗失其眞傳聞莫開釋居人私其利禍福妄損益競爲媢女說以誣聰明徳先王拱山川祀典有廟食柰何媚於竈屈已防正直吾欲爲小孤作書解行客復恐不見從嗟哉世多惑

雜詩二首

鑿井取泉飲上山采薇食豈不信憔悴所願皆我力泉也非難致薇也不易得志士恥徒飽眾人茍所獲犧牲畏芻豢樊籠害羽翼悟理宜在蚤無爲晚更惑

道薄徳亦散功名爲時須用力世所賢守正眾云愚智者競蒿目小人復爾圖悠悠三季後此風益已渝安知治未病舐痔而多車堯舜無能名越哉已矣夫

示張直溫

築山必使髙鑿井必使深百正戒淺近盛徳羞浮沈焉有尺寸枝能棲垂天禽焉有升斗泉能容橫江鱏借玆論物理足以開君心嗌在容不足弱在力不任大道如路然固無古與今

漁翁

白頭老翁披敗蓑求魚終日罩淮波波深水闊望不絕网目𨿽繁能幾何大魚鱣鱓入淵底小魚鯤鯢登网裏手皸足趼吁可憐何不爲网大如天

曉至池上

宿墜髙葉薄雲麗朝陽園林澹澹秋庭戶蕭蕭涼水淺魚怫郁荷深鷺低昻幽懷欣自得佳賞契所望忽恐羣動作深林沸蜩螗

金山廨院

門前松響亂頭上壁上江圖流眼前松聲水響兩不辧似有疑非心悠然安得乘興浮輕船

晚涼

落日蔽昆侖微風起閶闔虫語聲淒惻樹影翻離合蚤露結明的圓蟾瑩塵匣浩歌始自放喟此區中狹

過聖兪讀其近文明日寄之

昨日過君家雙瞳偶淸刮非無俗塵累喜見秋陰豁住瑟請新聲瑤音邈超越神驚自束躅不爲天寒發

細

小滿前軒濃陰不時捲隨風气潛潤竟日花微池光慘澹昏樓色依微辧寒添夕景長坐逼秋容晚楚客歌泬寥吟懷孰云淺

濉陽歌

梁人猶唱濉陽歌隋人水調能相和梁人池臺已平地隋人岸樹空嵯峨梁人隋人去如水水聲日夜流不已張巡廟前春艸生里人尙識將軍名國讎已滅心不死憤气半夜淩蒼防丈夫節義豈在小願爲長劍刳長鯨

昨日風贈王舒

昨日風今日門前泥坑昨夜土秋懷慘淒誰最多江南秀才洛下旅十年麻衣走南北饑寒不比倉中防悠悠暖日庇重云舉頭望天不得語

貢父在京口阻潮未渡

向晦月消魄楚濤爲之衰坳堂無深涉客子緩歸期吟繞沙步闊眺賞秋山奇大川漲南島落日明西垂登髙旣易賦懷古惟難詩喟彼一帶阻積此三歳思何當命海若利涉慰調饑

登禪智寺上方贈同遊諸公

重岡抱城起淸川帶野回舊都遷陵谷遺寺空池臺修竹入晻靄荒蹊轉崔嵬鳴禽畏人起故老驚客來置酒感興廢浩歌寄歡哀伊昔遊此人於今安在哉谷深春先覺地爽景後頹造適暇一笑願盡此餘杯

楊白花

飛飛楊白花隨風渡江水江水來不極楊花去無巳鴉啼淺深樹落雪千萬里春气傷人心綿綿復如此

過海舟

秦王好神仙東上瑯琊臺娥眉緑發五千輩去乘長風款蓬萊對此秦人海旁立生別死分不敢泣但見髙帆雲中沒野鳥悲鳴爲翔集過海舟何時還火焚荊棘空驪山

睡起

日午吏稍休池上逍遙眠水木澹相映庭戶淸無喧時有山中禽來鳴髙樹巓微風拂衽過防意成翛然有生滯形役萬物安靜便媿無淮陽績髙臥亦終年

采藍寄王深甫

采采澤中藍制爲金翠衣春風爲君舞宛轉有光輝良辰古易失麗色世云希嗟嗟不盈匊日暮空來歸李覯以太學助教曽鞏以進士及第歸俱防郡下素聞兩人之賢畱飲涵虛閣

孤鸞方北遊威鳳復南翔邂逅中道遇孔音何鏘鏘太平向百年此固多美祥擾擾都人士爭先覿輝光𨿽無醴泉流江水淸且長𨿽無朝陽桐翠樹茂且芳念將萬里逝願得少傍徨爲君阿捲阿因以謝楚狂

秋興三首

微風起閶闔秋意日以滋陰虫羣悲鳴艸木同變衰天道𨿽茫昧平分爲四時功成自當去搖落何獨悲魏牟貴公子沈沒功名閒一浮江湖水慘戚頽朱顏魯連揖萬乘踏海如防還棄世脫敝屣風流安可攀耿耿秋月輝中夜西南流牛女永相望婉孌悲素秋安知乘槎翁徑出海外遊天路或幽險神仙非所求奉同永叔於劉公曺家聴楊直講女奴彈啄木見寄之作

空林多風霜霰零啄木朝饑悲長鳴口𨿽能呼心不平誰彈琵琶象其聲雌雄切直相丁寕欲飛未飛皆有情琵琶八十有四調此曲獨得傳幺妙翠鬟小女自絕殊能承主歡供客娯轉闗揮撥意澹如坐人𨿽多旁若無醉翁引觴不汝餘詩老彈鋏歸來乎兩君韻髙尙如此何況櫪上之馬淵中魚我生不曉世俗樂傾臥江城更寂寞中園有時聞啄木𨿽有髙下無宮角木聲犁然當人心焱氏之風殆可學淵明無非無意白髮秋來自少樂得公新詩濯我愁因問楊子更借不我欲醉聴江城樓

與景仁聖兪飲景彛西園

鬢髮今欲白山林未能往每逢負郭趣黙有歸田想置酒松柏下當春更蕭爽欣欣二三子相與畱一賞蚤花何娟娟秀色傾宿莽馴禽聲喧呼永不防羅网物情樂於適未必在深廣育育井中魚胡然困偃佒佳哉主人翁示我以天壤放懷寓一醉益愧鳴佩響

同介甫和聖兪贈狄梁公裔孫

陳平智有餘周勃勇無敵兩人相提衡終復漢社稷梁公柱石姿獨立謝羣力匡君多直言薦士有深畫旣扶將頽運亦起未然策事業兼二子皓然霜雪白偏財戒獨往特達見全徳誰謂十世逺風義猶不隔末孫何支離畎畂有餓色明詔問樂鄕布衣列士籍名垂天壤閒气使懦夫激聞君商聲歌更若出金石

贈聖從待制

君居禦街西我居禦街東如何百步閒十日不相從君非園中植落落千丈松我亦湖海人庶幾孤飛鴻俱遊人世閒俯仰豈不同蕭蕭發向白哀哀嗟轉蓬仕固不期達貧亦不諱窮行當一麾去幸識攖寧翁

蚤至涼榭觀芙蕖

林深池亦淺日出光晚及粲粲花尙含漙漙露猶挹良魚潛復躍幽鳥翔又集物情怳如慕心賞浩難識誰能贈遠人采采空佇立

同諸客飲涪州薛使君佚老亭

百尺井底泉激輪作飛流潺湲入亭戶宛轉如奔虯主人三署郎持節西南州棄之臥故里富貴安足畱卻埽長閉門贏餘非所求客來坐林下尊酒相獻酬未嘗思朝市餘思良悠悠乃知獨往意不必山林幽衣冠多雋才繼踵公與侯誰能懸其車五十未白頭嗟嗟賢大夫此風可鎭浮爲問三輔閒何如馬少遊

曲水臺竹閒黙坐

杖履不能遠逍遙池上林微風起眾響炎日隔繁陰斐亹激泉流閒闗語鳴禽放懷在達人寄賞欣會心旣謝朝市喧亦防山谷深𨿽知非我室猶以開煩襟

野望

重陽去寥落小雪碧蒼茫獸起駭枯艸鳥歸橫夕陽薄雲低引白衰菊暗消黃竚立胡爲久愴人非故鄕

蕪城閒望

幽尋古城上秋景日淒淒落照映原沒陰虫當路啼隋宮變蕪蔓楚分失端倪自是傷亡國非闗醉眼迷

送張六大尉新安

新安好山水想復似桐廬吏隠應相稱官卑還自如洛塵趨走裏周俗戰爭余會自求知己頻飛一鶚書

小雨

春城頻過一望一增新欲晚云成錦初晴艸似茵和聲散喧鳥芳意屬遊人向晚車馬息東風飛暗塵

玉津園

垂楊冉冉籠淸籞細艸茸茸覆路沙長閉園門人不入禁渠流出殘花

短槐【在水陸院】

蹣跚不稱三公位偃蹇空妨數畝庭只有老僧偏愛惜倩人圖畫作書屏

揚州壽寧寺【周世宗嘗幸此】

隋宮老荊棘淮地阻山川天子周王狩諸侯楚社遷宿居江水上休甲古城邊淸蹕曽過此髙臺亦宛然殿空生影響盡古剝丹元缺甃驚跳鮒遺碑失紀年廢興眞可感耆舊每多傳一詠蕪城作斜陽聞暮蟬

送人之洛

逢人問嵩少千里駕徵軒倦馬夜未寢鳴蟬秋尙繁風煙新邑洛冠蓋上東門合有西賓問歸時許共論

聴鐘

陋巷客回轍夕陽鐘送秋寒聲滿空谷暝色下髙樓斗逐悲風起微兼逺角收旅懷傷急景聴此愧淹畱

於司錄東園

辟疆園圃壓城闉聞道池臺事事新自置一尊消永日別畱磐石待幽人雨添菊色迷三徑風散花香入四鄰亦欲肩與乘興去主公何必舊相親

芙蓉池

緑華靑蓋滿方塘雨灑風吹著處香淨埽釣磯雙樹下醉攲涼枕弄秋光

觀城上梅花憶和

城頭梅樹花初發每到花前憶剡中白水碧山應有約與君擕手過春風

後登坐嘯亭

風捲髙花舞成雪濕芳艸緑侵雲層軒獨立時惆悵淮北春光過五分

黃薔薇

緑葉黃花相映深水邊臺畔結浮陰何人解賞傾城態一笑春風與萬金

淸明後鴈

畱滯江南久今來萬里歸春風稍和暖作意入雲飛

江行寄隠直

自念復遠適與君仍解攜天文鶉首尾地勢陜東西江漢饒風闗山盛鼔鼙離憂各易老秋意欲淒淒

始秋

秋色忽已攺旅程殊未央水雲含變態山送淒涼杳杳靑楓暮菲菲白芷香多才悲屈宋搖落近滄浪

山寺

野竹檀欒翠孤峯杳靄靑山樓隨詰曲石路上靑冥云色移時合鐘聲隔水聴似聞堪避世遊子未嘗經

琵琶亭

江頭明月琵琶亭一曲悲歌萬古情欲識當時斷腸處只應江水是遺聲

觀南戍士卒作樂

簫鼓軍中樂旌旗歲晚過激昂雙劍舞慷慨萬人歌睥睨荊衡小騰淩虎兕多北風隨殺气橫絕洞庭波

小園春日

艸色初新桞帶長宿煙朝露濕朝陽東山雲起西山碧南捨花開北捨香

風寄張野人

天地初開泰雷云未厭屯泥深長閉戶謀拙苦憂貧狼藉千株雪空亾一半春仍愁三徑裏艸色斷幽人

聞聖兪移官霅上以便歸養

親老不擇祿此心如古人戴星捐吏事戲防過鄕鄰若下開新酌汀邊詠白蘋醉吟俱入手亦未負靑春

晚酌

楚山何處天气晚來涼返照原野靜淸風松桂香髙樓半雲霧遠水入滄浪幽意驚飛動眞憑酒散狂

城南泛舟

乘興隨所適出郊聊泛然淸波能照發白鷺巧迎船老樹悲秋髙風急暮蟬孤城隠不見落日暝浮煙

秋晴西樓

秋風捲陰翳廣野見秋毫木落山覺雨晴天似髙開窗置尊酒看月湧江濤髙臥淹湖海非闗气獨豪

遣思

淮上秋光疑客恨城頭暮色凝斜暉獨遊未必能勝醉遠望由來可當歸

觀魚臺

落日含古意髙臺多遠心魚龍潛凍水蟋蟀有哀音江漢南浮遠闗山北望深張衡四愁意歷歷起登臨

雪後登觀風樓

雪帶郊原闊城橫碧玉齊夕陽寒似落遠樹望如迷旅鴈情更急棲烏饑亂啼彊歌非郢客竟日戀危梯

九日

采采黃花菊飄飄閶闔風醉從紗帽落興與古人同北嶽烽煙隔甘泉騎通悲歌傷遠目不是爲靑楓

梅花

澤國春還蚤山梅臘競花繽紛迷雪意浩蕩逼年華驛使紅塵逺江風短日斜芳菲恐易失愁思亂悲笳

雪後

飛塵暫消息春意日沖融野水涓涓緑林梢靡靡紅躍魚輕泮凍鳴鶴舞和風出處驚時節悠悠看歳窮

春陰

江上浮雲聚城中暮景兼東風酒味溢小雨客愁添寒色端侵牖斜陽不滿簾畱滯成楚老卑濕意無嫌

初晴

餘春更好日出望還新喧鳥啼驚客林花笑向人年華如過鴈世事劇飛塵置酒陶嘉月滔滔醉任眞

庶幾堂夜偃幾作

短夜催微月流云濕太空蕭蕭篩竹颯颯舞松風形影明燈裏歡娛隠幾中吾衰儻未甚正復夢周公

離京後寄貢甫隠直

淸川如帶屢回環信宿猶居百里閒敢恨淹畱同杜渚正憐風雨似梁山月殘虛魄無由共云映髙樓不可攀卻怪夢中翻識路化爲蝴蝶一飛還

鼓角樓宴席

周城百雉擁中軍阿閣三階麗白雲燕雀應知依盛徳山河相與助雄文輕裘緩帶居多暇防酒嘉肴客易醺還識魏牟懷北闕正逢長日扇南薰

臨波亭

緑楊芳艸舊無蹊竹塢花源敵剡溪水影時翻髙檻動天形略抱暮城低逢迎野興鷗雙下防綴春愁鶯亂啼宿雨楚山云正滿髙樓莫上使人迷

春晚

芳艸不少住白日定空長庭樹暗新緑春衣生晚涼悠悠向時節細細倒壺觴誰使風前絮來參醉後狂

登東城樓

髙樓望不極野興遠相追宇宙一長嘯山川多所思薄寒才勝酒短景不禁棋俯仰哀羣動遼遼見爾爲

寄題歙州流杯池

公子愛客意髙山流水閒淸波無斷續翠斝自回環野興四時得棠陰終日閒何當竹林賞醉耳聽潺潺

澄心堂讀許渾以下諸詩

許渾詩後三百年長嘯空堂覽舊篇落日孤城曽不攺曲池髙榭復依然塵埃暫憇道路客文雅相追今昔賢魚躍鳥歸殊有意卜居仍欲近湖邊

月夜

月出浮雲盡風生中夜淸星辰競揺動河漢湛虛明老樹稀疎影驚禽斷續聲秋懷先已亂蟋蟀更宵徵

荷花

水國非人境芙渠五月秋亂香淸宿醉濃艷破徵愁魚戲都堪數鷗飛絕自由防須窮一賞詰曲任扁舟

七月二日

西風入庭樹天气颯然秋細才成潤髙云澹不流平分感一葉遠興憶扁舟蟋蟀何須急羇人始欲畱

送王子直還斥溝

薄薄雲蔽日淒淒寒中人飛飛燕歸蟄漠漠鴈來賓送子獨無友悲秋空病身登山復流水便覺二毛新重過謝氏園亭寄裴博士俊叔王主簿宗傑

徘徊遠林下幽艸爲誰芳前日同遊客今朝俱異鄕東風離澹蕩陳迹似淒涼何用江千里春心故易傷

賀司馬君實何濟川得龎公炭

上府愛才天下聞兩君素出將軍門欲正大鑪慰民望豫排寒气作春溫不煩束緼資遊說聊取優賢報國恩自笑野人臥窮巷負暄方擬獻天閽

送洛南周侍丞

不知商洛道空暮紫芝歌從事老將至送君情獨多雙鳧尙方去駟馬故鄕過想見揮弦樂春風初扇和

五月望日赴紫宸謁待旦假寐

半夜北風天返寒倒衣驚問紫宸班云容不辧陰晴際月色猶迷爽气閒獨喜鳴雞應鐘漏正憐殘夢識江山濯纓簪筆初無補空媿紛紛數往還

月夜期江梅兩君不至

日入更灑埽翛然庭檻空酒杯落明月白羽來淸風佳興自不淺幽人無與同徘徊臥林下重露霑蘭叢

和直孺夜涼

急逐云過微風吹月生寥寥天宇闊粲粲葛衣輕輾轉漏將永昭回河正橫秋槎舊有信忽憶泛滄瀛

和永叔憶幽谷

蚤聞幽谷未曽窺翠碧淸寒入夢思到眼惜無名手畫醒心欣得醉翁詩種花舊比甘棠樹刻石今成峴首碑使我一麾從此逝勝遊當不減君時

陰山

陰山天下險鳥道上崚嶒抱石千年樹懸崖萬丈冰悲歌愁倚劍側步怯扶繩更覺長安遠朝光午未升

畱別永叔

回車欲度幕南庭此地那知眼解靑老覺鬢毛俱種種醉來風動盡冥冥平時慟哭休論事遠別悲歌更忍聴且共春風同入塞憶君時計短長亭

朱橋

朱橋桞映潭忽見似江南風物依然是登臨昔所諳犬聲寒隔水山气晚成嵐畱恨無人境幽奇不盡探十二月二十七日宿桞河聞永叔是日宿松山作七言寄之

相望不容三日行多岐無柰百長亭欲知河桞春來緑正似松山雪後晴

澶州

窮谷回看盡孤城平望遙【自古北口山至此都盡】市聲衙日集【此州衙日市集】海蓋午時消【每日海气如霧至午消盡土人謂之海蓋】冠帶才通漢山川更入遼春風解冰雪最覺馬蹄驕

紅玉誰家女

紅玉誰家女明艷奪靑春羞人不得語含笑卻成顰

冀州正月十六日飲席

月缺雪殘云亂飛千燈相照續長暉寒欺短夜禁杯酒春入東風試舞衣老惜佳辰經歳得醉驚陳迹出門非漁陽鼓節尢悲壯知我心從萬里歸

登平山堂寄永叔內翰

蕪城遠地隔人寰盡借朝陽萬疊山江气橫吞飛鳥外嵐光平墮酒杯閒主人寄賞來何暮遊子消憂醉不還無限秋風桂枝老淮王先去更能攀

後回文

緑水池光冷靑苔砌色寒竹深啼鳥亂庭暗落花殘

城樓

新晴彊人意步上西城樓雲煙開井邑綺繡錯田疇離離麥就熟翳翳桑尙柔懷歸感初服覽物悵淹畱

雨中聞鐘

疎鐘不隔雨迢遞入重城倦客未能寐歸禽初不驚霏微隨暮色颯沓隠秋聲簾幕鮮風起明朝應蚤晴

與楊十二延平同登城東門

緑桞浮萍合靑山畫幛開登臨共今古壯觀雜歡哀長日消棊局微風彊酒杯浮雲滿西北容易飛來

蟻鬭

擾擾嗟何急營營若有侵由來穴知非爾旱爲霖王伯彊並弱興亡古到今願推達觀理安得異機心

微登城

雨映寒空半有無重樓閒上倚城隅淺深山色髙低樹一片江南水墨圖

中秋見月

微風送雨江南去涼月銜雲水上來暑气頓除秋暗入忽疑浮漢弄昭回

中送友入京兼柬諸親舊

江外五年別齋中三日畱何能慰衰疾正足亂羇愁澤國時淮山桂樹秋思歸與招隠一二謝交遊

珍簟

珍簟平鋪水珠簾半捲風勞生髙枕裏多事劇棋中性僻非朝隠民淳賴歳丰翛然對松菊但覺訟庭空

蟬

微軀定誰恨淸嘯不知勞屈宋悲秋苦夷齊臥隠髙風林含咽絕露葉動蕭騷何必催搖落人今已二毛

臨亭

秋至感人思登臨成惘然浮雲帝鄕外落日古城邊歸燕聲相別幽花色可憐名山負獨往觸物見年年

和少述題虎邱

吳墟秦燼滅遺蹤惟見千巖鏁梵宮化出樓臺雙樹外密移天地一壺中石形虎踞森相向劍气龍蟠冷射空羇宦無由蠟山屐因君詩句夢江東

谿上避暑

滴瀝松下雨淸微萍際風欣然此時賞我與斯人同倦鳥墮水上游魚翔鑑中不言閱羣動未覺幽興窮樂郊魚臺下柏林中結茅作小亭命曰幽素木懿臣刑部之書也謝且戲之

結茅更何好列柏自成林素履宜獨往幽人欣宿心炎暉翳槐蓋淸吹和瑤琴稍與事物遠忽如丘壑深良無山水趣安得契知音

寄內

年久漸難禁逺別宵長初信有相思天寒輾轉不得寐一夜風吹庭樹枝

丙申閏月鎭楊州與京師諸公別戊戌十一月受詔還閣首尾僅三年爾然原叔伯庸隱甫子奇公南淸卿之翰昌言八人者皆巳䢐謝感之悵然作七言寄滑州正臣密學給事

冠蓋如雲笑別時亦知陳迹易傷悲歸來未似鐘山醉零落多於鄴下詩人事可憐駒過隙秋風幾許鬢成絲何須更聽山陽笛欲近西州涕自垂

汾州有唐大歷中崇徽公主嫁回鶻時手迹在石壁上李山甫作七言詩並刻之子華永叔內翰皆繼其韻亦同賦

錦車西去水東流漢節何年送解憂獨上靑山自惆悵彊歌黃鵠少淹畱遺蹤不逐哀笳斷麗句空增北渚愁君念平城三十萬謀臣奇計已堪羞

同梅二十五飲永叔家觀所鈔集近事

陶公一畝宅尢愛北窗風心逺地成僻客來尊不空觀書太史氏全性市門翁子亦何爲者於玆淸賞同

聽女奴彈胡琴

女奴能爲馬上曲一彈一彈復一彈我醉巳眠都不醒半天落月微霜寒

獨行

南山半云天气雜暄寒野興宐獨往春愁無定端鳥聲來靜聽栁色入遙看卻謝芳尊酒悠悠誰與歡

晦日

是月佳遊勝玆辰舊俗同防須陶一醉相與送諸窮江栁參差緑林花防染紅春期有大半作意競東風

喜

涼風響髙樹淸露墜明河𨿽復夏夜短已覺秋气多艷膚麗華燭皓齒揚淸歌臨觴不肯醉柰此粲者何

絕句

靑苔滿地初晴後緑樹無人晝夢餘惟有南風舊相識徑開門戶又翻書

芷亭

籍甚離騷後芬芬楚澤濱移根煩老圃比興得佳人秀色誰與玩淸香不自珍吾廬故可愛況及物華春

瑞竹【雙幹同本因以瑞名】

聳節偶相望雪霜終不迷應將古人比孤竹有夷齊

獨宿直捨

談笑從容宮漏稀髙軒去盡掩重扉風含玉宇霜威勁月墮瑤窗燭影微周衞相望喧夕警鑪香不斷防朝衣塵軀更覺仙山峻旅夢端從江海歸

直捨竹下殘雪二首

阿闕三堦敵井乾宮墻十仞逼云端故畱殘雪侵春事欲傍孤篁老歳寒

重疊空堦委玉塵蕭疎碧篠凍浮筠地寒自稱孤髙節不共陽林競蚤春

同持國過江十新築池塘亭

吏隱由來事郊居故自宜池臺隨意定泉石象天爲珍樹移時語淸風竟日棋市朝情久厭野老不相疑

麃子嶺帳館寄隱直

離腸易感歳華催更席龍沙望紫臺持節不眠宵自永聽笳無事淚空摧扁舟何處山陰雪驛使他年嶺上梅欲寄一書愁已亂天邊應客星回

得貢甫巢縣書云阻風

別離常作惡衰老異他時望望風波苦悠悠兒女悲江空人迹絕天迥鳥飛遲若復無雙鯉何由慰我思

和禦制後苑賞花釣魚詩

四照繁英拂檻開九重紫蓋賞春來卿云共和光華旦瑞露偏凝沆瀣杯池藻躍魚波澹蕩林光傾日影徘徊淮陽閉閣頭今白夢繞鈞天惜未陪

駕幸飛山教場閱武侍宴

冬令三農畢時巡萬乘行川原分壁壘貔虎望麾旌王气云成殿天光日繞營風隨鼓枹急塵絕馬蹄輕發石機投短枰�火激明響振【平聲】摧列缺影墮落欃槍令下疑霜肅恩加挾纊平搴旗輕俯仰奪槊妙縱橫壯士前歌勇儒生縱觀榮炙行烽燧舉觴溢海濤輕淸道遙傳警鳴鞭夕向城欲知威略逺區外詟天聲

贈別長安妓茶嬌

玳筵銀燭徹宵明白玉佳人唱渭城更盡一杯須起舞闗河秋月不勝情

陳副使遺槁

陳洎字亞之彭城人曽知懷州審刑院寶元閒爲屯田外郎慶曆五年轉吏部外郎加直史館遷度支副使尋調鹽鐵皇祐元年以副使行河還卒其孫師仲師道藏其手書遺詩二十五篇嘗出以示一時名公如林希司馬光孫覺蘇軾蘇轍徐積錢世雄任希夷李俱有跋語極爲推重曲阜顏復弁序稱其詩辭格秀古愈澹泊若愈深如借宅云四壁舊貧寧畏盜一枝𨿽小易容巢贈無巳師云他年逺公社若个是遺民讀之令人灑然若醒今二詩全篇不可得零章斷句朗誦一過已覺沨沨乎淸風生於齒頰閒也

離郭店馬上回寄鄕知

回望離亭映楚山慨然西笑入長安貪程野僕擔書引惜別鄕人駐足觀霞襯曙光烘積靄栁和春雨蕩輕寒遙期此地歸來日迎取相如駟馬看

黃鵠

呼樹止陵陽逢辰下建章奇姿標上瑞正色麗中央昭祀祠壇畔聲歌太液傍鳯教鴻作侶天與菊爲裳神雀非靈異流鶯愧采章集污寧我類一舉戛云翔

過項羽廟

八千子弟已投戈夜帳猶聞怨楚歌學敵萬人成底事不思一个範增多

寄寶臣寺丞

萬里扶靈宅壽阡謝公純孝是家傳廬開四尺同寒士榱列三圍陋昔賢先域定生連理樹門人多廢蓼莪篇我心防極君應念露白霜淸泣昊天

藍溪閒居

白鹿原東虎西結廬岑寂映藍溪露侵僧履蘭三徑春入農歌雨一犂聒枕澑聲疑水宿拂檐山色類嵓棲閉門養拙無人問揭盡陳編日又低

開元寺淩虛閣對雪寄解唐卿

璚滴琳華一夜凝淩虛雕檻曉來憑眼觀銀色三千界身到瑤臺十二層玉灑砌塵供庾斛粉融檐水妒房陵化人宮好分明在恨不同君把袂登

雉媒

朱冠衮背一何鮮聲厲情驕目悍然若道物情皆錫類雉媒爭似鵷媒賢

還劉處士先令公鄩功名錄【劉公事朱梁】

當年力戰蕩妖氛十萬雄師四七勲將略妙欺班定逺家聲髙過李將軍銘圖魏鼎文猶在筆勒燕山迹尙分今日閒披有遺恨可憐生不遇明君

讀劉蕡策【以指斥貴幸不顧忌諱有司知而不取】

藥石危言治亂箴賈生晁錯是知音可憐當日司文者不畏人言合愧心

謝人惠三峯朱柿

烏椑珍果益丹名新折紅林蔕尙靑漿冷夜凝仙掌露味甘秋割楚江萍圓堆玉盌櫻難並賸薦金尊酒易醒應念茂陵消渴者整籃封貯到云扃

過田文墓

當年聞奏雍門琴話著池臺淚滿襟何況今朝陵谷畔池臺無迹可追尋

對雪寄崔仲裕【時在藍田聞崔在酒捨】

奪鶴韜霞勢漸濃捲簾庭館好支笻乘查路闊寒凝凍種玉畦平曉被封天上瑤宮當月圃海中銀闕聳鼇峯思君不得同吟賞知在旗亭第幾重

南齊

曲江歡宴侍華裾舞拍琴歌萟有餘獨有純臣王叔寶解陳封禪一篇書【南齊太祖曲江宴羣臣各使效技萟褚淵彈琵琶王僧防彈琴沈文季歌張敬兒舞王敬則拍王儉日臣無所解惟解誦書因跪帝前誦相如封禪書帝笑曰此盛徳之事吾何以堪之】

湖上逢漁者

蓑煙笠洞庭秋獨蠒綸輕一葉舟擬共停橈醉天幕緩歌濯足不回頭

秋日端居

暑退蚊雷靜門閒雀到稀露莎蛩自急星樹鵲何依井臼貧𨿽樂溪山逺未歸時情似秋鴈一一背寒飛

讀子虛賦

聽辭深悵不同時及到同時位大卑爭似唐皇將頗牧禁中言下用無疑

宋百家詩存卷四

欽定四庫全書

宋百家詩存卷五

嘉善曹庭棟編

傳家集

司馬光字君實夏縣人以父防入官年二十登寶元初進士龎籍薦除館閣校理英宗朝進龍圖閣直學士神宗朝加資政殿學士退居洛陽凡十五年田夫野老皆知爲司馬相公自稱迂叟著迂書四十一篇元祐元年拜尙書左僕射是年九月薨年六十八賜諡文正光歷事四朝公忠直亮不顧時忌徽宗初蔡京議光入姦黨碑令石工安民鐫字辭曰民愚不知立碑之意但如司馬相公謂之姦邪民不忍刻也怒欲加罪泣曰被役不敢辭乞免鐫安民二字於石末恐得罪於後世聞者愧之建炎中配饗哲宗廟文集八十卷自爲編次以授子康康歿晁以道得而藏之中更禁錮南渡後謝克家劉嶠始鏤版以傳焉

重經車輞谷

昔年道經車輞谷直上七里鹽南坡今年行役復到此方春流汗如翻波中塗太息坐磐石涕泗不覺雙滂沱我生微尙在丘壑彊若麋鹿嬰虞羅人逾三十只有老後時過此知如何雲泉佳處須速去登山筋力行蹉跎

送守哲歸廬山

哲公金陵來神韻自孤秀京華三十春髙節愈幽茂烜赫公卿門道俗日奔走自非趣尙合一息不相就慷慨賢豪士波溢千金富蔬飯茍有餘秋毫未嘗受嚻呶【音囂鐃喧嘩也】不可變堅白如瓊璛居然尙愁寂終厭塵土臭忽思香鑪云薈蔚冠孤岫振衣尋昔遊煙霞宛如舊絡木藤蔓長攫【音矍爪持也】石松根瀑泉響夜壑乳管添春竇茅茨防方丈晏坐度淸晝幾席雨奇花階除馴猛獸方知物外樂回視人寰陋愼勿露聲光愚迷將輻輳

癭盆

癭盆生以丑自鬻突兀當軒聳羣目海鼃鬭怒腹幹張老蛟蟠蟄鱗鬐禿昔時仙客浮孤查波痕漬朽成凹窪蜀都賣卜置之去爾來流落嚴遵家誰逢好事得寶蓄裁供盥濯眞可辱況爲飲具承歡娛未必蟠根勝珠玉不若刳爲太古尊滿【音居】明水羞百神凷桴葦籥薦忠信坐使風俗還深淳

奉同何濟川迎吏未至秋暑方劇呈同捨

穉金避老火暑勢尢驕盈朱光爍厚地萬葉焦無聲夫子久倦遊得郡爲親榮束裝待騶吏歸期殊未成埃沙塞廣陌蓬藋擁前楹出處兩不愜孤坐心煩縈何時驚飇來埽蕩天地淸郊墟艸樹疎千騎從雙旌飄颻若神仙皁蓋西南徵離羣詎幾時豈不懷友生有意肯相過不妨巾屨並官舍稍虛涼愧無殽酒迎

昔別贈宋復古張景淳

昔別如飛蓬飄蕩隨所適那知十六載巵酒對今夕渺然思舊遊間不容一息百年詎幾何會合難屢得復古素愷悌志行重金錫皎如百鏈精不爲燥濕易景淳气髙逸浩蕩誰與敵下筆驚雷霆龍蛇走屋壁居然器業美但有富貴逼他時綰金印羈束愈愁寂須窮今日懽快意浮大白勿辭簪弁傾頽然倒尊席

投梅聖兪

聖兪精爲詩堅重比白玉至寶識之希未必諧眾目應辰仰髙風跂聳自西蜀平生未相識歉歉不自足薄遊困京師旅食止脫粟得官當入秦行李未結束先求聖兪門執贄請所欲九衢季冬月風沙正慘黷羸馬憚遠行毛鬛寒瑟縮旅拒不肯前一步九刺蹙饑童袖擁口手足盡皸瘃論詩久未出竊罵怨滿腹歸來面揚揚气若飫粱肉累累數十字疎澹不滿幅自謂獲至珍呼兒謹藏蓄長安十五驛重復間川陸置詩懷袖間勌懣輒披讀髙吟桑野闊日暝卽投宿自可忘羇愁行瞻灞陵曲

晚歸書室呈錢君倚

簿領日沈迷事役等胥靡得歸無所爲未免閱書史一種勞精神胸中異憂喜人生無苦樂適意卽爲美乃知抱關人不必羨靑紫

同錢君倚過梅聖兪

王畿天下樞簿領日塡積自非奉朝請九衢未嘗識今玆到東城胥靡暫逃役近指聖兪居安能不往覿一室靜蕭然昏碑貼古壁叩階讀新詩迷闇得指擿笑言殊未足黯然日將夕呼馬涉歸塗燈火巳歷歷又知幾何時更有重來迹

和始平公夢中有懷歸之念作詩始得兩句而寤因足成一章

元宰撫洪鈞四海可燻灼至人養天眞視此猶嬰縛出入金鼓威寤寐琴尊樂乃知伊呂心未始忘丘壑

齊山詩呈王學士【哲字微之】

江上有奇山羣峯矗如翦昔聞齊刺史置酒升絕巘其人有惠政嘉名自玆遠君來踵其迹詞牒日淸簡驪駒時入谷勝地窮搜選問俗復懷人非徒事遊衍

朝雞贈王樂道

小雞距短雙翅垂廣場勇鬭無所施淸曉長鳴獨先眾朝者恃此能知時星河滿天月光白東望扶桑悄無色一聲髙舉耳目醒四逺羣陰俱辟易陋巷人疎煙火稀永夜沈沈鐘鼓微聞之徐起就盥櫛顚倒不復憂裳衣君家迥居北城曲阿閣嶕峣日鳴玉瀟瀟風雨得司晨不復無功啄君粟

夏夜

溽暑郁不開矗矗云萬疊長風捲地來涷雨不濡葉𨿽無潤物功涼冷得所愜須臾號怒息淸月照壁頰小冠簪短髮衣裾輕獵獵敧傾依曲幾暫爾蘇疲薾坐久不思眠艸間微露浥

和王介甫巫山髙

巫山髙巫山之髙髙不極寒江西來曳練長羣峯森羅十二防淸狖悲號裂翠崖老蛟怒鬭摧丹壁輕生重利三巴客一葉直衝髙浪白船頭吟嘯坐自如仰視長天不盈尺叢祠像設儼山椒巫祝紛紛非一朝云是髙唐神女之所處至今暮雨常瀟瀟我聞神理明且直興亡惟觀惡與徳安肯來從楚國君憑依夢寐爲淫昏襄王之心自荒惑引領日望陽臺云獨不思懷王西行不復返甲光照地屯秦軍蠶食黔中下荊門陵園宗廟皆燒焚社稷飄零不復存嗟嗟若敖蚡冒篳路藍縷空辛勤昔予嘗權宰韋城今重過之二十五年矣慨然有感

二十五年南北走遺愛寂然民記否昔日嬰兒今壯夫昔日壯夫今老叟

贈道士陳景元酒

籬根委余菊階角擁殘葉淸言久不挹何以慰疲薾朋尊涵太和髙興雅所愜誰云居室逺風味自可接

邵不疑防薜茘及竹

修竹非俗物薜茘亦嘉艸樹之君子庭人來見逾好侵階鶴脛細緣壁龍鱗老紛披兩疎翠煙色宜秋蚤主人日封植淸風庶長保

澹樹石屏

昔行鞏洛間馬瘦天復陰寒煙澹不收一拂橫長林當時無畫工負此淸賞心今朝石上迹歷歷皆可尋輕素巳紛泊老榦仍蕭森坐令髙興還野气生衣襟丹靑不耐久風日易消侵何如造化眞更彼嵗月深昌言家素貧購此糜百金請鐫好事名千古無消沈

白鶻圖

白鶻日邊來一息萬里遙橫飛碧海晴六翮寒蕭蕭輕如朔雪花迥與長風飄傾身疊紺爪吟嘯何哮嘵瞥來疾驚電歘起先扶搖遂令狐與貍不敢矜凶妖罻羅不可取滅影還雲霄世人莫得見粉繪圖輕綃凜然堂牖間霜气生春朝風雨夜如墨古木無鳴梟

柏軒

凜然淩霜色本自生丘壑徙之君子庭栽培固不薄靜夜聲飂飂淸晝陰漠漠秀气逼檐楹翠影通簾箔知君梁棟材大匠偶未度但守歲寒心閒軒亦不惡

山齋

幽蹊入桃李危棧蟠林麓行行忽虛敞髙齋出山腹園圃近指掌郊郭紛盈目春老荼防香夏淺篔簹綠條橫喜罥衣筍迸乍穿屋秋江澄可捲冬嶺翠如撲煙間漁艇小塞外邨居獨燒轉望畬田響答聆伐木驚麏挺走險鳴禽嚶出穀物華時變更興趣日相續誰知使者尊常著野人服肯以駟馬榮區區詫鄕族

會景亭

景物浩無窮玆爲一都會之人心若鑑萬狀盡相對喬林擁砌底修嶺倚窗背流云過席上去鳥出天外徐徐杖履徵藹藹郊原晦來往亦何爲逍遙眞樂內

噴玉泉

蒼崖雙起秋云齊亂峯迸出如攢犀石稜澀不容馬蹄下馬步入荊榛蹊瀑泉沃雪拕白電落潭橫引成淸溪老木長藤咫尺迷興闌欲出忘東西

神林谷

石下泉聲蔓艸深石上露濃蒼蘚徧山禽驚起飛且鳴葉墜空林人不見

八月十五日夜寄友人

故人音信絕對月動相思淸露滴紅葉此懷當告誰秋風廣陵郭正是望濤時

栁湖

依依煙未歇漠漠風初靜浮花滿波面不見參差影

華星篇【時視役河上寄郡中諸同捨】

涼風淨埽云無迹海月未生星歷歷貝聨珠貫拱北辰三五縱橫此何夕重樓疊榭出秋空鳷鵲露寒連桂宮瑤井迥臨丹闕外玉繩斜掛瑣窗中徵人逺別空閨悄鐘漏蕭疎天不曉碧紗輾轉無復眠臥視寒光度華沼漢家賢將戍臨洮結髮從軍今二毛誰憐身老心猶壯深入長占太白髙丰城古劍沈淪久匣中夜半雙龍吼乃知神物不自藏紫气依稀見牛斗有客離居望所親遙知淸夜會荀陳隄繇未息無由去不及浮查河畔人

楊白華

勸君勿嫌楊華太輕薄籬下溝中紛漠漠翠鬟婢子不勝愁埽盡還飛滿朱閣晚來風雨送行春天無遊絲地無塵雪狂絮亂安可得孤樹靑靑愁殺人

都下秋懷呈聶之美

愚疎彊從仕趣尙與時乖朅來遊京邑榮願知誰諧王國富英奇气象標巖崖云鴻送雙目攀援路可階秋風轉枯葉颯颯繞寒齋出門無所之飛塵滿天街夫君宦未達猶得稱吾儕解衣換鬥酒且盡平生懷

陪張龍圖南湖暑飲

紅斾縈林卻轉瓊筵就水重開荷香著衣不去竹色映酒遙來

樓船瀲灩輕浪鷗鷺繽紛滿天淸歌久之未度畫梁塵落芳筵

舟中夜坐

風栁動蕭疎寒星浸寥落中宵四寂然時有遊魚躍汀沙落席帆岸栁縈單舸小市逺微茫簇水初燈火

野花

喧喧桃李蹊何妨笑幽艸但願保天眞徐共春風老

和興宗夜直聽雨

茫茫凍雨來入夜勢增急縱橫挾春風飄灑相噴吸敗窗端見欺遽有萬防入先生伏經編眼冷倍昏澀夜分童僕倦跛倚厭久立燈火爲溟蒙詩書亦霑濕夫君儲善價未售不悁悒物華迎霽新佳賞時將及囷中秫幾何營釀須汲汲

首夏呈諸鄰二章

首夏木陰薄淸和自一時筍抽八九尺荷生三四枝新服裁蟬翼舊扇拂蛛絲莎徑熱未劇晨昏來往宜爞爞久旱天颯颯昨宵雨塵頭淸過轍水脈生新渚豈徒滋杞菊亦可望禾黍勿笑盤蔬陋時來一觴舉

酬王安之謝藥栽

洛人栽花不栽藥吾屬好尙何其偏服之𨿽能巳百疾愛閒成癖無由痊

送藥栽與王安之

盛夏移藥栽及雨方可種爲君著屐取呼童執傘送到時云巳開枝軟葉猶重夕陽宜屢澆又須煩抱甕

小雨

云日互出沒數朝飛雨淸曈曨似欲止廉纖還未晴映空輕絲亂著物細珠明葉端危未落荷心重忽傾喜涼髙燕舞便濕羣蛙鳴於予亦有得藥畹胡麻生

和宋復古大雨

積陰連日作鬱蒸長雲飛天勢如鵬白雨四注垂萬絙坐間斗寒衣可增

雷公推車電施鞭飛騰九澤舞百川須臾開晴萬物鮮仰視白日當靑天

見山臺晝臥偶成

移牀獨上髙臺臥颯颯涼風吹面過林蟬忽噪驚薄夢手執殘書幅巾墮

螢

林塘荒濕地向夕已飛螢月沒蛬吟砌露涼人在庭隨風疑落燼過水亂疎星學子燈前寢誰將爾照經

不寐

長年睡益少气耗非神淸昨朝多啜茶況以思慮並中煩枕屢移輾轉何時明蘇秦六國印力取鴻毛輕白圭萬金產運智立可營如何五更夢百方終不成

九月十一日夜雨宿南園韓秉國寄酒兼見招以詩謝之

雨多秋艸盛濃綠擁寒階吾廬奧且曲退縮如晴蝸小園巳自隘欲往泥霑鞵體羸畏風冷室處門常防九日古所重負此時節佳緬想使君宴綺席臨髙齋肥羜堆玉盤飛觴酒如淮楚舞陵湖波茱萸落金釵神醒鼓吹喧百疊疑傾崖歡餘忽我思牙兵星火差潩泉恥獨醉醇味相與偕我飲𨿽不多和气浩無涯梧子拾爲果拒霜伐爲柴沼中數寸魚烹煎足爲鮭誰言無以侑繞渚多鳴蛙交道久衰薄巋然見吾儕柰何數捨遙晤語積年乖況乃辱嘉招私心豈不懷轘轅石道澀重以陰雲埋𨿽有果下馬款段非渥窪臨風徒竦踴志願焉能諧狂詩寄一笑聊用當詼俳

酬趙少卿【丙字南正】藥園見贈

鄙性苦迂僻有園名獨樂滿城爭種花治地惟種藥栽培親荷鍤購買屢傾橐縱橫百餘區所識恨不博身病尙未攻何論療民瘼

登封龎國博【元常字懋徳】年二十八自云欲棄官隠嵩山作吏隠庵於縣寺俾光賦詩勉率塞命

懋徳負長才全牛不足剸才爲百里宰驥足殊未展齒髮方盛彊趣尙已髙逺結庵睋二室志欲巢絕巘賢人心如雲無迹有舒捲不須驚俗目卓犖乃求顯旣知吏可隱何必遺軒冕

暮春同劉伯壽史誠之飲宋叔達園

絮狂飛作團梅小不多酸共惜春餘好更窮今日歡淸流入花底翠嶺出林端嫩筍玉縈箸新櫻珠照盤邀迎嘉客易會合故人難寄語門前僕驊驑任解鞍

示道人

天覆地載如洪鑪萬物宛生同一塗其中松柏與鶴得年稍久終摧枯借令眞有蓬萊山未免亦居天地間君不見太上老君頭似雪世人浪說駐童顏

久雨效樂天體

雨多𨿽可厭气涼還可喜欲語口慵開無眠身懶起一榻有餘寬一飯有餘美想彼廟堂人正應憂燮理南園飲罷畱宿詰朝呈鮮於子駿範堯夫彜叟兄弟

園僻靑春深衣寒積雨闋中宵酒力散臥對滿窓月旁觀萬象寂逺聴羣動絕只疑玉壺冰未足比明潔

不寐

思夢久不效良夜行巳闌此心如杯水擾易澄苦難百年能幾何萬慮誰能殫棄置勿復尋専取形神安

和家兄喜晴用王安之韻

象龍𨿽得請躍蜧亦須占旣有膏苗益寧無漂麥嫌餘霏方映戶反照忽通簾羇旅愁懷闋農家喜色添田間拾穂滿陌上荷鉏兼豫想三川迥秋場萬庾尖

病中鮮於子駿見招不往兼呈楚正叔範堯夫【時正叔約次日爲會】

衰朽拙自將蘊積成中病掩扉臥小榻安養惟便靜遙知良友集郁若荀陳盛獻酬屏浮飾簡率任眞性𨿽無束帶苦實憚把酒並開囊檢藥物不與尊罍稱筋骸幸復常他時掃三徑

和鮮於子駿秋意

好風自逺來小雨初濡地𨿽當朱夏半巳有淸秋意新蟬乍孤吟病葉或先墜頓覺愈沈屙暫喜濯炎熾彩筆動髙興瑤徽發幽思賤子獨何爲宵涼甘熟寐

坐中呈鮮於子駿範堯夫

微雨𨿽妨行樂薄寒卻解畱花今日且遊小圃明朝更向誰家

同鮮於子駿題和樂亭

春禽弄晴朝秋虫吟雨夕風和振蘭芳露寒滋菊色萬物茍得所隨時各有適矧伊人最靈胡爲長慼慼聖人垂大訓燦爛著芳冊至樂和無聲大禮簡無迹心專守中庸身不蹈邪僻造次常在前須臾不離側

風林石歌【蔡著作抗字子直得此石於朱陽山】

聞君家有風林石鐫刻無痕畫無迹靡然合勢俱左傾偃蹇常如負風力置之坐側野意生靜聴若有颼颼聲忽疑身世在丘壑使我蕭然無俗情黃金白璧豈非好子直視之不爲寶

洛陽少年行

銅駝陌上桃花紅洛陽無處無春風靑絲結尾連錢驄相從射獵北邙東流鞭縱鏑未云畢靑山團團載紅日云分電散無影迹黃雞未鳴巳復出

同範景仁寄修書諸同捨

烈火非不猛不耗百鏈金寒霜非不嚴不雕竹柏林小人勢利合傾覆無常心君子道徳親白首猶視今諸君閨臺秀相得如璆琳離羣一昔期乃爾動悲吟古風久巳衰交道日頽侵願名思友操播之淸徽琴

和端式十題

春塘冰

春塘含薄冰淅瀝隠隈曲晴日射寒芒柔風折哀玉艸樹曽未知波光巳先綠

煙際鐘

蒼茫返照收羃防寒煙起前山黯同色不辧峯巒美獨有逺來鐘悠揚翠微裏

汀洲蘋

秋江蘋澹蕩波急枝難定參差碧葉繁皎潔寒花靜幽人吟不歸獨立汀洲暝

漁舟火

漁翁系葉舟逺映楓林宿手攜雙白魚呼兒爨山竹深夜寂無人明滅寒江曲

寒溪石

穹石正嶄巖寒流更淸急霜飛敗葉擁波濺蒼苔濕谿僧勿劇來沙鶴方孤立

幽谷泉

深谷窅無底空聞泉水哀時因秋日照微見碧縈回谷裏非人境胡麻何處來

秋原菊

髙原向搖落叢菊始滋榮艸際浮金碧照人雙目明何須夭生理玉斚泛餘英

垂崖鞭

山竹引春根垂透蒼崖底綢直老龍須佶屈修蛇尾支郎𨿽畜馬不忍裁爲箠

古木陰

古木夏陰薄蕭蕭蠧葉微豈無綠樹濃愛此風煙姿髙僧此休息肩倚瘦笻枝

天外峯

飛鳥去不息長空黯何極疎峯帶夕暉防綴秋天碧禪觀坐超然相望兩沈寂

和聶之美雞澤官舍詩七首

西齋

明府學旣優所聞今得施四境巳澄淸還以書自怡西齋幾黃卷治原俱在玆

題防壁

百里有民社古爲子男國茍有愛物心穉老皆蒙徳爲身不爲人鄙哉陶彭澤

縣樓

孤樓𨿽不髙足以瞰四逺餉婦陌頭歸田夫桑陰飯敕吏省追胥勿令農事晚

葦

索索夕風遒瀼瀼朝露裛啅雀嫋寒枝宿螢依敗葉渺然秋興長坐與江湖接

栁

驛道苦車馬田廬悲斧斤誰栽官舍前老朽完天眞所願明府心庇樹如庇人

向城路

邨路煙欲暝行人殊未稀借問往來者營營皆有爲乃知市朝客趣務良可悲

懷翠亭

髙齋對秋山平望殊不逺𨿽違獨往心蒼蒼長在眼可嗟都邑遊終日紅塵滿

憶同尋上陽故宮路

上陽門外云連艸車馬遙遙往來道昔王遊豫幾何年今人豈識當時好明珠翠羽巳成塵道上行人幾番老當時秋天落宮槐今此婆娑皆合抱

秋意呈江鄰幾翀卿

新涼入閭巷舊暑何人埽筠籠賣紅蓮莎階墜丹棗蕉衫日以疎紈扇安能好蟬悲西風樹燕亂斜陽艸此意屬淵明籬邊幾尊倒

寒食禦筵口號

聖主褒優鼎軸臣金觴玉醴照靑春萬家煙火朝來靜九陌風光雨後新髙燕翻飛驚紫綬餘花防綴托朱輪問牛因得觀民俗不獨嬉遊惜令辰

春祠致齋寄呈範景仁宋次道

比日聚官舍笑言曽未厭暫成揮手別各有侍祠嚴晴景朝朝麗春容物物添解齋當共醉莫遣此期淹

和王道粹春寒趨館馬上口占

殘臘尙要春淸寒更著人雪華猶惜別物意倍添新云壓宮城重風調玉漏勻行遊宜結轡九陌未多塵正月三日與廣淵同出南薰門分趨齋宮塗中成

並轡出都門蔥蘢日欲昕野寒餘宿雪樹闇濕春云稍望郊宮近先愁馬首分一朝猶戀戀可復久離羣

和宋子才郎中孟秋省直

夜久殘暑盡好風來滿襟牀空惟置枕冠小不施簪竹影亂涼月林梢轉曉參人心有喧寂何必臥云岑

次韻和江鄰幾九月五日省直

羣騶布路散痩馬解鞍回雨闋虫聲樂秋深菊意催圖書紛自適僚友邈誰陪何以消寒夜殘醪不滿杯

又和雪

四檐冰管未全晞一夕陰風雪又飛客臥牛衣憂死別人畱玉塞望生歸公車嵗晚憐東郭遼海云深失令威頗憶當年映書否物華如舊鬢毛非

館宿遇雨懷諸同捨

佳雨濯煩暑翛然生曉涼森沈殿瓦碧羃歷井苔蒼院靜杉篁秀人閒鐘鼓長憑誰同把酒淸興窅相望

寒食南宮夜飲

積旬畱省署容易度春華芳艸踏靑晚長楸行樂賒云疎時送雨風細暗飛花直有黃金百無因過酒家

和範景仁夜讀試卷

案前官燭墮花頻滿目髙文妙入神勇气先登勢無敵巧心後發語尢新好賢何啻三燻貴求寶方知百汰眞愚魯自非憑驥發昆山千里到無因

和趙子輿龍州吏隠堂

四望逶迆萬疊山微通云棧落塵寰誰知吏道自可隠未必仙家有此閒酒熟何人能共醉詩成無事復相關浮生適意卽爲樂安用腰金鼎鼐間

寄題錢君倚明州重修眾樂亭

橫橋通廢島華宇出荒榛風日逢知己湖山得主人使君如獨樂眾庶必深顰何以知家給笙歌滿水濱

寄題傅欽之濟源別業

縣郭遙相望修篁百畝餘林間淸濟水門外太行車道勝隨宜足身閒與世疎何時容命駕采蕨釣肥魚

寄題李水部【庠】滻水別業

茅茨臨素滻沃野帶長林日永一堂靜艸生三逕深消憂何用酒爲樂不須琴擾擾市朝客無人知此心

寄題濟源李少卿【章】園亭

縣僻人事少土肥風物殊杖刋靈壽木輪裹溴梁蒲竹不減淇水花仍似洛都主公眉雪白遊覽未嘗扶

遊瀍上劉氏園

日暖孤臺迥露濃幽逕微茅齋舉白飲沙漵踏靑歸照水淸滿眼穿林香濕衣莫言春尙淺巳有杏花飛

漁父

楚岸橘花香扁舟泛渺茫短蓑衝密雨素髮淨秋霜煙外鳴桹逺波間擲綫長無人識名姓擊楫入滄浪

蚤春

璿霄轉斗車春意逼梅花熟寐侵街鼓閒情到酒家晴陽浮地末寒色斂天涯歸鴈空餘迹朝來印浦沙

入塞

萬騎入楡關臯蘭苦戰還摧鋒佩刀缺蹋血馬蹄殷鐃吹來風外牛羊出霧間須知沙塞惡壯士變衰顏

秋日登觀信亭

西風連夜雨艸樹巳蕭條宿霧稍零落寒山更寂寥林紅猶帶日岸白欲生潮新鴈來何處離離天際遙

南湖

宋都南野水花栁媚名園鳥起沙畱迹魚驚浪結痕朱橋通別島白路出荒邨城邑𨿽云邇常無車馬喧

西谿公防二首

五馬非從樂西城念勸功翠帷低映水紅斾不勝風葉脫靑山靜雲歸碧落空淹畱盡佳興新月漸朦朧謝守愛山水軍城況不賒魚驚避落葉鳥倦立浮查古柏依岡逺垂楊帶岸斜秋風吹急管一曲度荷花

和李殿丞倉中對菊

文案漸消散倉閒吏巳稀庭空數蝶下夜靜一螢飛愛賞忽成句淹畱時忘歸髙情𨿽不系遇此獨依依

客思

客思倦漂泊居然感物華關頭望紅葉馬上見黃花薄宦終無定閒愁詎有涯今朝書至否幾夕夢還家

曉霽

夢覺繁聲絕林光透隙來開門驚烏鳥余滴墮蒼苔

觀江上人壁許道寧畫寒林

昔曽驅瘦馬衝雪過榮陽不悟當時景蕭然在此堂

九日登麻藺阪

客路逢佳節無歡更益愁前山造云日登陟不因遊

延安道中作

羇旅兼邊思川原蹀血新煙雲長帶雨艸樹不知春細水淘沙骨驚飈轉路塵今朝見烽火白首太平人

和張推官同年師奭春陰無緒偶成

澹泊輕雲寒不收未成春雨只添愁風煙寂寞幾何限盡入憑髙一寸眸

薄寒未去臘才過春色先知在綠波不是宿云能作思太都王粲自情多

鷺鷥

淸閒自合無憂累白髮何因更颯然遙望孤飛下秋水雪花一片落晴天

晚秋洛中思歸東園

不利不名空去國鴈飛葉落未歸來秋風肯待主人至籬下黃花隨意開

梅花

塞北爲君戍江南是妾家遙知關外雪正似嶺頭花

山家

林下脫雙履窓邊掛幅巾閒堂風掩戶防嶺月窺人

風

隴首紅旌急尊前翠幕重林端翻逺剎花外轉疎鐘夜寂淸機發春闌別意濃如何玉琴韻並欲在靑松和道矩送客汾西邨捨杏花盛開置酒其下

田家繁杏壓枝紅逺勝桃夭與李穠何事偏宜閒處植無端復向別時逢林間暫系黃金勒花下聊飛瑪瑙鐘會待重來醉嘉樹只愁風雨不相容

從始平公城西大閱

滄溟浴日照春臺組練光中玉帳開汾水騰淩金鼓震西山宛轉斾旌回逍遙靜散晴空雨叱吒橫飛迥野雷坐鎭四夷眞漢相武侯空復道英才

和樂道自河外南轅過宜芳雨晴气和景物可愛馬上偶成

京洛春應老河邊初解顏碧浮煙際艸翠滴雨餘山目極褰帷外詩成攬轡間滿川桃李色共喜傳車還

晨發故關寄逢吉

畫戟衣中趨絳帳驛亭門外拂徵鞍巳嗟漂泊三年別更負從容十日歡暖席未窮譚笑樂陟岡相望滯畱難揚鞭策馬幾多意原上秋風作曉寒

病酒呈晉州李八丈

身如五嶺炎蒸裏心似三江髙浪中誰道醉鄕風土好舟車常願不相通

三月晦日登丰州故城

春盡蕪城天一涯白楡生莢栁生花滿川戰骨知誰罪深屬來人戒覆車

寄聶之美【之美時監韶州錢監】

心目悠悠逐去鴻別來容易四秋風莫嗟密密書連紙萬里經年信一通

曉思

束帶朝尙蚤蓬門未脫扃短籬潛落月老樹帶孤星隠幾貂裘黑開編竹簡靑子云非執防何以得窮經詩寄云夫處士老兄兼呈知府待制八丈

一鶚曽飛奏中林下鶴書今乘使君馬重到逸人居松竹過從久閭閻惠愛余只應棠樹影比舊更扶疎武城致齋奉酬吳翀卿寺丞太學宿直見寄二首

廣文更直太常齋咫尺無從盡素懷不及淸風得隨意夜深容易過天街

雪後余冰尙綴檐月華霜气入疎簾難堪瓊玉驚心骨坐覺淸寒幾倍添

感興寄聶之美

平生百無可彊爲一官縻世味偏予薄心期獨子知林猿愁玉鎖櫪馬患金羈年事今華發求榮欲爲誰

贈淸衍

我厭俗緣苦空爲薄宦牽如師眞達者於世亦超然敝笠衝塵陌寒云擁雪天崎嶇逺相顧深愧此心專

正月二十四日夜雪

疊瓦浮輕雪參差粉畫難苦欺初變栁故壓未舒蘭夜色微分白春容不受寒卽爲花卉奪猶得暫供看

酬不疑雪中書懷見寄【校理邵必】

直道免三黜敢云羞小官盤飱紅粟澀衣桁黑貂寒書府容身易侯門曲意難荊扉盈尺雪有客問袁安

酬師道雪夜見寄

玉樹交橫雪後天銀河沈著斗闌干筆鋒微結冰絲澀燈暈初成花燼殘太學先生氊苦薄公車倦客履仍單欲吟佳句到淸曉夜寂愁聞金石寒

和子淵除夜

緹室重飛玉琯灰物華全與鬥杓回依依殘臘無情別歷歷新春滿眼來彊取酒卮浮翠柏嬾開粽葉覓楊梅男兒努力平生志肯使功名落艸萊

興宗許菊久之未得

菊栽許送定如何庭下不堪秋艸多九日無花更無酒便攜藜杖直相過

得菊栽並詩

黃花小墢和泥斸野興蕭蕭巳相逐同來更得兼詩句久立看詩忘栽菊

和同捨對菊無酒

黃花倚秋色曄曄爲誰開更使窺殘榼空令洗舊杯嗅香行繚繞撚蕊立徘徊盡日柴門外白衣來不來

和翀卿喜雨偶成

萬里風隨快雨來塵昏消伏旱光開物情濯熱參差喜天意爲仁容易回簾映薄寒燈有暈窓含虛白麝成煤君侯雅有江湖興瀟灑何須气象催

喜李侍郎【東之】得西京畱臺

賤子何爲者棲棲今二毛滄波浮片葉大塊載秋毫利物物何補營身身巳勞羨君遺世网脫屣一何髙

和始平公貽一二賓僚

儒冠藹藹從平津東閣由來盛眾賓終始何嘗忘教育髙卑曽不間疎親共陪尊俎無虛日空喜谿山得主人白雪屢歌殊未和自知羞愧後車塵

何濟川有書見貽云以親老須守近郡以便祿養不得如光在主人幕下因以詩答

千騎駸駸簇畫輈髙旌大蓋五驊驑齋中酒美連翩醉湖上花繁爛漫遊雞犬相聞通故里防甘不絕奉晨羞只應朝夕平津閣得向君前立勝籌

野菊

野菊未嘗種秋花何處來羞隨眾艸沒故犯蚤霜開寒蝶舞不去夜蛬吟更哀幽人自移席小摘泛淸杯

秋夜

城上調秋角煙間發暝鐘風枝搖宿鳥霜艸覆寒蛬久負觀書樂端愁束帶恭暫因羣吏散還得遂幽慵秋雨蕭條聞宗聖按伎應之飲酒詩呈宜甫

寒風細雨未晴天密似輕塵薄似煙一室獨吟圖史亂四鄰髙會綺羅鮮鴈飛斜柱弦隨指蟹薦新螯酒滿船自笑不歌仍不飲昏昏只解枕肱眠

和聶之美重遊東郡

躍馬津亭未幾何宦遊容易十年過飄颻空似隨流梗寂寞猶爲掛壁梭西嶺應余當日翠南湖眞減幾分波【之美雲南浦比舊水涸過半】輸君尙得飛徵蓋重向春園聴舊歌龍女祠後塘自生荷花數枝與史誠之更相酬和

淸江向晚采蓮稀獨倚蘭舟久未歸目防可堪人不至斜風細雨濕羅衣

素舸朱篷靑竹篙櫂歌風散近還遙斜陽借問歸何處家住水邨郎姓蕭

寒食許昌道中寄幕府諸君

原上煙蕪澹復濃寂寥佳節思無窮竹林近水半邊綠桃樹連邨一片紅盡日解鞍山店雨晚天回首酒旗風遙知幕府淸明飲應笑馳驅羇旅中

和何濟川漢州西湖雜詠

藥圃

三蜀膏腴地偏於藥物宜小畦千種聚春雨一番滋山相慙多識桐君未徧知他年似胡廣養壽復扶衰

竹塢

二何迹相繼竹塢日陰森【濟川詩注云前守何修撰不伐西湖竹予亦遵之】欲識養民意先觀愛物心低垂尊俎冷密映管弦深勿怪湖光少年來碧影侵

玉徽亭

房公昔漂泊置酒此鳴琴人事有憂樂山光無古今風流俱寂寞結構尙蕭森松竹含虛籟猶疑弦上音

淸燕亭

波澄防羣木永日湛淸華碧篠靜秋色白蘋低晚花松聲工醒酒泉味最便茶外事付丞掾無妨風景嘉

坐船

使君張皁蓋髙宴碧湖心苒弱牽菱蔓夷猶泊栁陰晚風侵坐冷春浪沒篙深倒載歸何晚波間夕照沈

寓泊鄭圃寄獻昌言舍人

旅食緇衣館飄蓬怳自迷樹橫寒霧逺山隠古原低愁暮空庭雀驚晨別墅雞故人何處在依約玉繩西

奉和始平公憶東平

相印東臨汶水陽兩看春葉與秋霜登山置酒延鄒湛上馬回鞭問葛彊谿竹低垂寒滴翠露荷相倚淨交香宵衣深念長城固肯得從容傲醉鄕

感春

積艸滿春庭衡門永晝扃波頭何事白栁眼爲誰靑榮落浮雲度悲歡熟醉醒繁華非我物隨意任飄零

謁三門禹祠

贔屭靑崖裂喧豗白浪豪客舟浮木葉生理脫鴻毛柏映孤峯短【水際孤峯甚細而髙上有小柏耆舊相傳不知幾何年矣而止長尺餘人莫測其理】銘書絕壁髙【唐太宗刻銘砥柱之陰魏鄭公撰字幾盈尺殘缺僅可讀】河師不耕織容易戲風濤

河北道中作

綠栁陰中白浪花河邊日日暗風沙解鞍縱馬悄無事隠幾看書隨處家

夜發長垣

長塗暑气劇永日臥郵亭晝伏如墻鼠宵行似野螢歇鞍沙月白拂面栁風醒歷歷瞻云漢誰爲二使星和景仁瓊林席上偶成【時康與禹玉景仁次道之子同時登科在席】

念昔瓊林賜宴歸防衣綠綬正相宜將雛𨿽復慰心喜負米翻成觸目悲殿角花猶紅勝火尊前發自白如絲桂林衰朽何須恨幸有新枝續舊枝

和吳仲庶寄吳瑛比部安道之子壯年致仕歸隠蘄春

負米承親願巳賒【遭母憂服除遂致仕】恥隨雞鶩啄泥沙一朝投紱眞髙士萬卷藏書舊世家齒髮未衰非藥物山林不返爲雲霞龎眉尙有郎潛者徇祿憂生直可嗟

別長安

暫來還復去夢裏到長安可惜終南色臨行子細看

酬終南閻諫議【詢字議道】見寄

齒衰心力耗揣分乞西臺微祿供多病閒官養不才敝廬容嘯傲淸洛伴歸來故友猶相念寒光生死灰

秋夜

浮雲一消散星斗粲長天浩露灑翠柏淸香生白蓮體涼猶衣葛耳靜巳無蟬坐久羣動息秋空惟寂然和河陽王宣徽【拱辰字君貺】九日平嵩閣宴集

九日英僚集千秋勝賞同飛橋貫河渚危閣壓霜風金散黃花泛雷驚疊鼓通百峯髙鳥外萬里寸眸中檻底臨丹葉杯中倒碧嵩來云低拂座去鴈逺沈空吹帽陪遊阻搖旌結想叢風流免湮滅鄒湛倚羊公

柏梯寺

鑿石開蹊峻登崖置閣危笑譚空谷應步武白雲隨眾壑如翻浪鄰州若布棊何當遂棲隠身世兩相遺

重過華下

昔辭蓮幕去三十四炎涼舊物三峯雪新悲一鑷霜云低秦野闊木落渭川長欲問當時事無人獨嘆傷

靜夜

午夜空齋四悄然淸寒透骨不成眠秋風故揭疎簾起正漏月華來枕前

寄題陟屺寺

鄭南峯下寺前軒反景分明見渭川爲報十年容易別於今愁悴不如先

鴈歸

亦知南國稻粱肥水滿春江努力歸聞道楚人繒繳細平沙短艸盡藏機

和邵堯夫年老逢春

年老逢春春莫咍朱顏不肯似春回酒因多病無心醉花不解愁隨意開荒徑倦遊從碧艸空庭慵埽自蒼苔相逢譚笑猶能在坐待牽車陌上來

和範景仁謝寄西遊行記

八水三川路渺茫翠微深處白雲鄕目眵嬾拭如松液領發頻抓似栗房林壑不嫌無用物形骸難入少年場綠苔躡蔓知多少千里歸來屐齒蒼

獨步至洛濱二首

拜表歸來抵寺居解鞍縱馬罷傳呼紫衣金帶盡脫去便是林間一野夫

艸軟波淸沙徑微手攜笻竹著深衣白鷗不信忘機久見我猶穿岸栁飛

和邵堯夫安樂窩中職事吟

靈臺無事日休休安樂由來不外求細雨寒風宜獨坐暖天佳景卽閒遊松篁亦足開靑眼桃李何妨插白頭我以著書爲職業爲君偸暇上髙樓

遊山呈範景仁【景仁年五十三致仕】

我祿多龔捨【捨爲吏不過六百石輒自免去】君年少孔戣【戣七十致仕韓愈畱之】道心閒始見世路老方知山水不相厭風光難豫期嬉遊不可緩花卉卽離枝

秋雨新霽游水北馬上偶成

秋色與秋聲蕭然滿洛城未霜林葉赤新雨野風淸水气侵肌冷嵐光刮眼明誰云景如畫但恐畫難成

和六日四老會

萸房迎令節菊蕊入芳筵華燭初長夜淸霜未冷天悲風咽橫吹驟雨送繁弦聊附鄒枚客敢希園綺賢

和君貺題潞公東莊

嵩峯逺疊千重雪伊浦低臨一片天百頃平臯連別館兩行疎栁拂淸泉國須柱石扶丕構人待樓航濟巨川蕭相方如左右手且於窮僻置閒田

和開叔

寒梅犯雪榮大隠久專名異種生江渚何年到洛城【洛中𨿽有梅開花常晚獨大隠梅最先開相傳好事者自江南移來今數十年矣】色如虛室白香似主人淸向使吳兒見不思菇菜羮

閒居

故人通貴絕相過門外眞堪置雀羅我巳幽慵僮更嬾雨來春艸一番多

酬仲通初提舉崇福宮見寄

富壽安民舊學違符移擁筆素心非靑雲有路那足顧白髮滿頭胡不歸永日杜門無俗客臨風隠幾得天機西山爽气秋應好恨不相從上翠微

野軒

黃雞白酒田間樂藜杖葛巾林下風更若食芹仍暴背野懷並在一軒中

六月十八日夜大暑

老栁蜩螗噪荒庭熠燿流人情正苦暑物態巳驚秋月下濯寒水風前梳白頭如何夜半客束帶謁公侯

閒居

閒居𨿽嬾放未得便無營伐木添山色穿渠擘水聲經霜收芋美帶雨接花成前日鄰翁至柴門埽葉迎

和明叔遊白龍溪

溪深荒徑微尋勝不知疲寒月影隨馬曉風冰滿髭行歌被褐叟聚戲拾薪兒野外饒眞趣令人懷抱夷

晚春病起呈擇之治臣

風日正和柔身輕喜病瘳嬾拋殘蠧簡暖脫敝貂裘值客開靑眼逢花忘白頭家家好春色何處可同遊

次韻和宋復古春日二絕句

雪霜衰鬢拔還生桃李新園長未成五十尙能勝六十今年又減去年情

東城絲网蹴紅毬北裏瓊樓唱石州堪笑迂儒竹齋裏眼昏逼紙看蠅頭

酬宋叔達【道復古之兄】卜居洛城見寄

離羣四十一春風縱有相逢似夢中幸得相逢作鄰捨但嗟彼此是衰翁漢文前席人將去【復古謫官不日牽復】庾信誅茅橐未充【來詩云自笑顚狂便歸去並無穿系買山錢】悵望金隄碧蕪闊杖藜攜手幾時同

君貺環溪

地勝風埃外門深花竹間波先冷於玉溪勢曲如環榮路回翔厭華軒嘯詠閒堪羞謝太傅不復到東山

瞑目

瞑目思千古飄然一烘塵山川宛如舊多少未來人

初夏獨遊南園

取醉非無酒忘憂亦有花暫來疑是客歸去不成家

獨樂園新春

春風與汝不相關何事潛來入我園曲沼揉藍通底綠新梅翦防壓枝繁短莎乍見殊堪喜鳴鳥初聞未覺喧憑仗東君徐按轡旋添花卉伴芳尊

景仁書云去冬因酒病耳病牙遂不入洛以詩寄呈

許昌攜手盡時英況復新開甲第成醉裏都將春作達老來不向酒藏情齒疎無廢銜杯趣耳病猶分度曲聲舊友昔遊渾忘卻可憐寂寂洛陽城

和邵興宗秋夜學捨宿直

直捨逍遙度淸夜暫投逢掖解儒冠髙樓影背星河轉疎竹气兼風露寒籬下黃花新蕊亂門邊碧栁舊株殘折腰把板今無有勿似陶潛遂棄官

和之美河西列岫亭

秋山對疎牖羇客倦登臨雨後嵐光活晴初落照深素波明別浦赤葉照衰林佇目寂無語何人知此心亭臯資逺矚秋思浩無涯鴈唼牽菱蔓童歌出荻花壠荒猶叱犢枝暗稍棲鴉煙靄藏東渚憑軒莫望家

釣魚

野釣披榛竹無人知往來髙空飛不下鷗鳥巳相猜

會不疑家席上紀實

召客客俱來賞花花正開寒暄方得所風雨不相催席上栁飛雪門前車殷雷主人意仍厚安得不徘徊

和子駿洛中書事

西都自古繁華地冠蓋優遊卒五方比戶淸風人種竹滿川濃綠土宜桑鑿龍山防開天闕導洛波回載羽觴況有耆英詩酒樂問君何處不如唐

逍遙

結髮讀經史疲精非一朝於今成濩落所幸得逍遙不韙狂心息難平客气消巢林易爲足竊敢比鷦鷯閒思宇宙內何物不由天定分不移易勞心徒棄捐鵬飛九萬里松壽一千年斥鷃與朝菌逍遙亦自然

和子華應天院行香歸過洛川

印節傳呼洛北還府庭無訟不妨閒度橋寒色侵春服按轡晴光露曉山香穗徘徊凝廣殿花籃繁會滿通闤自知白雪髙難和忍愧誰能寄我顏

和伯常自郢州見寄

西郊去嵗揖行人栁暗花濃又一春坐想髙風淸入骨沈吟佳句健生神潺湲杳靄煙波右【來書云郢西雨多潺湲杳靄】散誕逍遙興趣新應笑洛陽車馬道緇衣未免化紅塵陪致政開府太師畱守相公致政內翰燕集輒歌歌盛美爲三公壽皆用公字爲韻

獨佐成康世髙年有畢公神心降維嶽龜兆告非熊黃閣遵成範太常書茂功歸來保眉壽恩禮享優隆【右太師】東閣延髦士西都守別宮不忘如衛武難老似僖公位貌今𨿽逺官僚舊忝同開懷盡卮酒足以厚時風【右相公】眉似髙僧秀顏如童子紅忠純汲長孺髙潔夏黃公矯矯遼東鶴冥冥塞北鴻自誇新酒量想象百分空【右內翰】和吳朝議【執中字幾聖】同年謝光與景仁同年見過

結綬東堂同發策白頭相值益相親卻思景祐無多日共見元丰有幾人天下髙名歸廣受【二公皆致仕】古來交道重雷陳謝公身老才方壯落筆成章字字新

伏蒙畱守相公賜示陪太師潞公東田宴集詩輒敢屬和

舞雩新雨浹公田水滿東溪上下天行逕乍迂初見筍浮舟正好未生蓮弦收裂帛胡琴闋袖結淸風楚舞妍相國火城光滿路夜歸不假玉蟾圓

華嚴眞師以詩見貺聊成二章紀其趣尙

知足隨緣處處安一身溫飽不爲難禪房窄小才容榻此外從他世界寬

素髮靑眸七十餘未嘗遊學只安居旁無幾杖身輕健應爲心閒得自如

和南園眞率會見贈

白頭難入少年場林下相招莫笑狂綠篠影侵棊局暗黃梅花漬酒卮香任眞自愧殽羞薄假寐初便枕簟涼酬應詩豪困牽率從來嬾放似嵇康

送峽州陳廉祕丞三首

宜都賢太守治迹古人齊虎負眾子去鳳環羣鳥棲行增潁川秩別降武都泥正恐還朝速春林未子規郡府猿聲外旌旗鳥道邊樓髙出楚塞煙霽識巴船襦袴嗟來暮簪紳惜外遷皇仁矜逺俗非謂意疎賢地險三巴口江流百折蟠騶珂通峽響門防照秋寒翠壁虎牙石素花狼尾灘孫劉置柵處細爲寫圖看

送華亭沈主簿

執袂靑門道蕭蕭馬欲東暮云零落翠逺樹淺深紅楚澤吟聲裏吳山醉眼中相思杳何許野鶴唳髙風

送鄭推官【戡】赴邠州二首

形便邠公國旌旗擁將壇秦云低落日塞樹怯春寒艸檄無畱思投壺不廢歡還應笑黃卷寂寂守儒官百榼行春樂千弓從獵豪苦吟邊月冷飛鏑野風髙奇策鞭殊俗長纓系不毛輸君躍馬貴一等著靑袍

送何萬下第歸蜀

十上終無就才髙定復論淸時守儒術白首在丘園逺樹隠殘日孤煙生暮邨揚鞭萬里去幾許不銷魂送王殿丞【景陽】知眉山縣二首【先公與祕閣府君相繼爲利州路轉運使予與眉山同年登第】

疇昔侍嚴親俱爲防服人遊蘭巳多益得桂復同春風樹悲懽異萍波聚散頻峽中盡遺事何處不霑巾君行杳何許萬里蜀云西野色春期近林煙曉意迷天藏巴峽小星逼劍關低莫使鄕愁亂咬咬信子規

送僧聰歸蜀

翠柏老精舍紅塵倦帝城千山一錫逺萬里片雲輕江棧紆還直天星縱復橫聴猿應更喜還是故鄕聲

送王彥臣【字伯逢】同年通判亳州

先朝禦六飛親謁瀨鄕祠牛酒當時惠衣冠此日思仙蹤丹有竈天瑞檜生枝聖主憐耆舊題輿得吏師

送張祕校【牧】知分寧【獻臣父】

百里大夫官不輕莫嗟頂上發垂星人生谷祿偏宜晚世路艱難不厭經數曲秋江縈縣白幾峯霽色入簾靑於公向日多陰徳巳有鵷雛在帝庭

送計先輩【泰符】尉宗城

紅塵久帝城髙價動公卿竹柏寒方茂驊驑老更成冰霜驅馬瘦書劍束裝輕丞相虛東閣遙知倒屣迎

送張都官【肅字子莊】江南東路提刑【得前字】

楚俗號難治司刑尢擇賢危疑片言決舒慘一方專松不雕寒色絲曽防直弦淸風過江外應在下車前

送楊祕丞【秉】通判揚州

苦聞小杜說揚都當昔豪華今在無江勢橫來控南楚地形前不瞰東吳萬商落日船交尾一市春風酒並壚得意莫忘京國友蹋塵衝雪奉朝趨

送皇甫寺丞【穆】知藍田縣

南山三輔劇百里古諸侯誰爲弦歌小不分宵旰憂煙橫輔川暝云照武關秋安得無羈束從君一縱遊

送張景淳知邵武軍

閩嶺窅何在東南千里遙仳離傷艸艸會合更迢迢隋岸微吹絮吳江欲上潮肯無同捨念回首弭輕橈

送王伯初通判婺州

煜爚屏星駕迢遙婺女區嵐光晴向背溪澑暖縈紆萬室鳴機杼千艘隘舶艫若逢耆舊問能說隠侯無

送云卿知衛州

汗簡成新令褰帷刺劇州韋平家法在召杜治聲優野竹交淇水秋瓜蔓帝丘三年歸奉計肯顧石渠遊

送聶祕丞之美宰桐城

七載一相值怳然如路衢形骸漸枯槁志業轉荒蕪往事云過眼新悲雪染須明朝又分首上馬卽重湖

送李侍郎【東之】西京畱臺

先公勲烈盛鹽梅淸白仍聞世濟才華省拂衣辭簿領長衢回首謝塵埃嵩峯排霧依稀出洛水迎人迆邐來寄語馬前頭白吏何殊昔日李西臺

郭氏園送張仲通出刺棣州【得朝字】

名園送嘉客冠蓋去傾朝小雨塵微斂餘寒酒易消鴈歸春近塞日上海生潮北道平如掌東風五馬驕

送賢良陳著作【舜兪】簽書壽州判官

海隅方萬里豪儁幾何人百汰求才盡三燻得士新聲華四方聳器業一朝伸他日蒼生望非徒澤壽春

送吳仲庶知江寧

江南佳麗地人物自風流靑骨靈祠在黃旗王气收衣冠余舊俗歌頌樂賢侯正恐還朝速江山未徧遊

送劉仲通赴京師

聖朝方考牧蕃育寄才能屢別良可嘆閒遊不復曽行塵遵洛汭朝騎對觚稜瀍上秋臺迥歸來正好登

參政正肅吳公【育】挽詩

皇家延茂異鶚立迥無倫髙議誰能奪英才自有眞驊驑寧受縶冰鑑不棲塵試爲咨淸論風流第幾人

翰林彭學士【乘】挽辭

祖奠垂將撤笳簫儼欲行野寒嘶故馬樹轉出新旌泉路幽無底魚燈暖不明如何賫美志鬱鬱向佳城

侍讀張學士【瓌】哀辭

喜慍與榮枯居之悉晏如稍閒多執筆至老不拋書常愧無能極曽霑淸論餘秋風郭門外雨泣望喪車

張元常挽辭

爲吏文無害臨民政不苛渾金生自美古井澹無波方喜風鵬舉旋聞隙駟過善人宜壽考報施定知何

邵堯夫先生哀辭

菽藿一簞樂蒿萊三畝寬蒲輪不能起甕牖有餘安髙節去圭角久要惇嵗寒今朝郊外客誰免涕汍瀾

宋百家詩存卷五

欽定四庫全書

宋百家詩存卷六

嘉善曹庭棟編

文潞公集

文彥博字寬夫介休人少從潁昌史炤學炤母異之曰貴人也仁宗時及進士第知翼城縣判絳州除監察禦史進龍圖閣直學士封潞國公以太師致仕元祐初司馬光薦復命平章軍國重事六日一朝一月兩赴經筵五年又致仕居洛陽東田年九十二卒彥博逮事四朝任將相五十年名震六服居洛時與司馬光爲耆英會在會者十三人又與程煦輩作同甲會彥博詩云四人三百十二嵗況是同生丙午年一時傳誦崇寧中入元祐黨籍後特命出籍追復太師諡曰忠烈子八人皆歷要官其少子維申搜輯詩文遺藳成三十卷尙書葉少蘊弁序

遊紫雲洞

同登靑雲梯逺訪紫雲洞黃冠旣前導絳鞲亦後從幽奇素所希險絕曽無恐況此巖谷遊不知雙舄重攝衣叩洞戶肅若心神悚兩崖勢相嵚左右如抱擁萬木傍森羅一水中洶湧信哉天下奇豈適俗間用賞景未盡興向夕遽旋踵飄然禦風行恍若遊仙夢異日期再來退閒心更勇

寄贈華淸觀主大師

五城三洞朝眞客紫房名隸神仙籍玉案晨餐沆瀣精椒庭夜飲流霞液姑山綽約冰雪容亭亭霞外脫塵蹤飇馭狂遊紫貝閣云裝醉入白銀宮想陪桂父與金母昆蓬春賞蟠桃紅愚亦放懷隨澹泊采芝茹術希彭朔常祕六泥東竈丹每求五色西山藥紫臺久判浮丘袂錦川繡嶺三千里羽駕鸞驂未載逢經年望防函關气

送子駿朝議歸闕【鮮於侁時罷西臺】

累年分領西臺憲畱滯周南人共嘆蚤傳文價出坤維爲有仙才生閬苑桂籍登科旣巳久蘭筋飛步終難絆兩持漕節賦均平歷守藩符政寬簡聖皇繼統始謀廟哲輔官材專進善巍巍云闕此歸覲禁嚴侍從須邦彥離襟欲判重徘徊林下相從池上杯別後思君何處望肩輿頻上紫金臺

招劉伯壽祕監

君自山中來熟見山中事我亦山中人素懷歸山誌切望靑牛車細問歸山計

題史館兵部傅君艸堂欽之

羨君濟上墅勝槪不可名泉石與松竹聲影交相淸周墻數百堵版築皆親營箕尾出南極直對茅軒明陶廬自愛樂蔣徑堪逢迎但恐赤松子到此難忘情捨卻畱侯伴從吾林下行

過燕川渡

燕川東北孔山西借車直渡馬頭溪農樵引路津不迷行行引上靑雲梯回頭下視林木低谷風泠泠山鳥啼巖隈泉甘土仍肥昔人於斯卜幽棲春深芝術生新荑采芝茹術希夷齊諸公共遊不知疲長吟吐气如虹蜺水濱石上寫此詩手拭蒼蘚腳踏泥冒寒履險不憚辭勉欲繼踵前賢題

陽春曲

頗傷金管遽仍恨緹光促四序若循環百年如轉軸佳人暮不歸蘭苕春又綠空持綠綺琴愁弄陽春曲

玉階樹

亭亭依玉砌鬱鬱盡瓊枝璧月夜𨿽照金風秋更吹陳宮惟是唱漢殿只應悲似有君軒戀嵗寒終不移

無題

西陵何限柏一一勝瑤華幾縱靑絲騎多逢油壁車香囊猶未致奉帶巳成賒莫作雲間月願親梁上霞

山中隠者

塵中久絕迹谷口自忘機艸蹻淩晨出柴車向夕歸磴泉濡蕙帶逕竹敗荷衣借問何爲者山中嘗采薇

夜思

明河秋耿耿小閣夜愔愔魯酒不成醉洛生惟是吟簟涼初捲玉鑪暖乍燻金默坐終無寐西窓月影沈

華月

皎皎新秋月分明照洞房幾人千里別今夜九回腸皓彩穿珠幌澄輝上壁璫畫樓兼繡戶渾是可憐光

旭日

乍出扶桑海如輪隠半規未晞槃上露巳側檻中葵赫奕晨霞映空蒙曉霧披君看可憐處偏在照梁時

詠苔

綿綿上釣磯漠漠擁閒扉石面風梳髮垣根雨濯衣不將凡卉雜還與俗塵違謝砌曽成詠深嚴近紫微

公子

甲第峩峩爵觀前射回微岸鵕防冠錦韉飛鞚丹砂埓蜜炬流膏紫玉槃狐尾單衣常裛麝虎頭雙綬鎭燻蘭閒馳便向章臺陌里巷兒童逐彈丸

寓懷

髙樓閒背夕陽登緲緲長懷不自勝錦瑟有時聞北渚鈿車何日到西陵地寒蘐艸猶難種天逺瑤華豈易憑多謝蘇門淸嘯客了無塵事染壺冰

元已阻雨

林花脈脈怯朝煙雨隔蘭亭曲水筵欲買春花無定價東風撩亂擲楡錢

酬金華山人春日見寄之什

漠漠鮮云習習風谷鶯嬌囀小園中謝塘初長如裀艸湘渚難畱避弋鴻經雨落花紅撲地惹煙垂栁綠縈空尋芳好伴髙陽侶深憶東山采藥公

和友人春日卽事

靑閣登臨恨巳多可堪蘭景又妍和書囊閱盡應成癖詩思狂來恐是魔玉樹芬芳連霧縠珠櫳隠映隔云蘿鸘裘貰得楊昌酒度日無悰倚瑟歌

蘅臯

蘅薄頻牽望陽林久駐鑣香囊徒叩叩雲月自迢迢翠佩傳情密層波托意遙翩鴻漸髙逝翻恨隔神霄

春曉

宿靄藏飛觀晨霞幌繡甍錦幃人未起珠樹鵲先驚鑪暖香初燼窓幽燭尙明更開花上露妝淚鬭盈盈

宮詞

體輕全不勝鸞釵常羨同心上苑梅翠輦未來珠箔捲漆盤猶貯夜明苔

登江樓

飛觀接江幹乘閒獨憑欄鮮雲橫列岫芳艸蔽遙灘梅笛吹漁浦荃橈泛鷺湍登臨謝康樂寄逺折瑤蘭

俠少行

錦帶佩吳鉤翩翩躍紫驑垂鞭度永埓挾彈過長楸平樂十千酒南城百尺樓荊娥拂雙袖日夕又遲畱

秋夕偶懷

小檻風驚葉幽庭露柯芳塵千里逺幽恨九回多螢影穿簾押蛬聲出砌莎寸心無以寫對月但長歌

秋夕偶作

獨誦潘郎秋興賦閒吟謝守怨情詩風搖紅樹啼螿急月照綠窓淸漏遲

古寺淸秋日五首

古寺淸秋日微涼寶殿中玉題髙納月金鐸碎搖風翠蘚緣階碧幽蘭裛露紅閒聴蓮葉漏吟對惠休公古寺淸秋日幽閒景倍殊晚雲遮鷲嶺新月照蝦須玉露霑籬菊金風落井梧武尼求泛駕張翰莫思鱸古寺淸秋日登樓擁鼻吟微涼生柰苑輕吹動香林窓外螢飛火籬邊菊散金靜彈流水曲何處有知音古寺淸秋日潘郎興倍長院閒披鶴氅人靜掩鶯房密樹驚晨鵲幽軒耿夜螿班姬應詠扇通夕恨昭陽古寺淸秋日含毫憑小樓雨微滋石蘚煙澹落霜楸紫燕休巢幙蒼鷹巳下鞲閒傾浮蟻酹時典鷫鸘裘

翫月吟寄友人

聞道頻揮霹靂手【見虞曹王員外之言】定知不費琰之才且投丹筆攜詩筆來就花間把一杯

送劉推官歸冶源棲眞館

髙情樂幽趣遂與塵事違巖谷久潛照魚鳥知忘機方邈栗裏會卻指冶源歸借問歸何遽山中芝術肥雷簡夫自辰溪還除國子博士鹽鐵判官以書見謝並寄杜鵑鳥一隻偶成二章答之

學省新開用退之陽城司業定相知休思杜曲仙鄕隠好獻元和聖徳詩三部共推鹽鐵論五溪曽制虎貔師濟源處士功成後始信書生善出奇

山人逺寄杜鵑禽因寄山禽遂寄心應謂不如歸去好髙飛卻入舊雲林

送中捨蒲君致政西歸

閬苑當年硯席同別來三十八秋風東朝新命西歸去珍重賢哉鶴髮翁

送分司少卿歸洪井

知止遺榮世所稀帆風美滿浩然歸江邊聞有梅眞宅吟對西山不掩扉

春日湖上偶作

岸幘長吟坐釣磯花香漠漠栁依依夕陽湖面光如鑑風送虛舟自在歸

外許蘇度支示古銅器形制甚雅輒書五十六字還之

古鼎良金齊法精未知何代勒功名更須梓匠爲鳬杓堪與仙翁作酒鎗【南史有徐景山酒鎗】滌濯尙應勞犢鼻鮏羴不復染羊羮水邊林下風淸處長伴醺然醉玉傾

雨中湖上緋桃盛開舟子維纜於樹因書二十八言

灼灼穠華照碧流素煙絲雨助妖柔武陵不放劉郎去更就桃根系小舟

予移守靑社同年宋學士代予守壁田會有來詩因成四十言爲答

舊許陪原郡時淸偃息優羨君熊軾去奮我鴨坡遊艸樹秋芳密禽魚晚思幽相憑皆與問猶憶醉翁不【予在許昌務閒多適湖上吟醉月三四焉】

偶題看山樓新畫山水

盡日望西山扶笻復倚欄逺觀猶未足更作畫圖看

宿西谿寺

地占蓮華麓谿環鷲嶺巓密林含細籟巍剎照淸漣獨賞寧妨醉幽吟定廢眠支郎諳雅尙埽榻就潺湲公儀天章書示暫往藍田兼閱山水以答來貺

暫枉觀風斾從容賞物華藍山靑有玉輞水碧無沙林靜聞啼狖川長見落霞宜尋幽徑處竹裏到南垞

雨後遊華嚴川馬上作

雨後城南路無泥未有塵因觀曲江樹更憶杏園春艸色遙侵水山光翠逼人劭農兼訪古攬轡緩朱輪

題中山卽中華嚴川墅

城南風物勝最勝是華嚴謝墅偏幽寂顏郎此退潛流象淸繞砌列岫翠當檐更愛邨橋畔楊花撲酒簾

次韻和公儀月夕遊南湖

涼夜南湖飲林端月上初尊罍旣古雅亭榭復淸虛靜賞興無盡劇譚歡有餘羣騶不解事應厭久停車

見山樓小飲偶作

云澹天迷楚樓髙地占秦哀箏一行鴈小字數鉤銀巷陌三條月池塘十步春府門初夜閉多少夜遊人

蒙頂茶

舊晉最稱防頂味露牙雲液勝醍醐公家藥籠𨿽多品略采甘滋助道腴

答王龍圖遊山見寄

分得魚符守雍州垂帷閉閣再經秋眼看巖岫將登覽身似匏瓜苦滯畱杜曲朱坡𨿽巳到圭峯紫閣未曽遊卻輸假道歸朝客上徧終南寺寺樓

遊潛溪

修竹防淸溪潺湲闕塞西石牀平有蘚沙路潤無泥粉白松圍古【有古松皮綠而粉生本艸艾蒳香眞廟愛之駐蹕良久】藍生艸帶齊難畱批敕字救旱作云霓【李藩少時隠居溪上】

登廣化閣

寶剎層峯上危欄淨界中登臨近霄漢子細見伊嵩術迥傳淸梵川長沒逺鴻黃昏不忍去月在石樓東

宿少林寺

六六仙峯繞靜居俗塵至此暫消除西來未悟禪師意北去還馳使者車【予方被命移守北都】五品封槐今尙在九年面壁昔何如心知一宿猶難覺花藏重尋貝葉書

遊金星觀

鶴髮龎眉二老仙林間老屋十餘間齋糧不蓄惟栽菊道眼長明只看山朋侶過從應綺甪比鄰掩映是嵩轅暫遊自愧塵勞迹解帢臨溪濯膩顏

僕射侍中賈榮過潩上小園兼題嘉句謹成五十六言仰謝賁飭

上相尋芳駐畫輪華貂玉節耀松筠二南雅麗音盈耳八體遒妍妙入神魯壁再傳科斗字稽山長詠永和春小園從此增花價一室熒煌照乘珍

小園池上偶作

微吟岸幘思悠然近對方塘逺見山恩施洛陽均逸地莫言此地是偸閒

中書宿齋偶作

鳳閣容棲集心無外慮侵夜涼秋气蚤人靜禁門深大政慚無補微才恐不任敧眠聽宮漏蘭焰照靑衾

送祕書劉監歸嵩陽隠居

昔年寶應茅齋主別後炎涼巳屢經暫入城來緣買藥卻騎牛去似飄萍緱山重訪吹笙伴祕省常虛舞鶴防一任洛陽人白眼且看三十六峯靑

和副樞吳諫議寄題廣化寺東軒

淨居髙出四禪天更對伊嵩辟廣軒塔聳千花依鷲嶺舟浮一葉上龍門雲藏古木當危檻風遞疎鐘過逺邨我有艸堂南澗口【卽臨伊堂】一回西望一銷魂

雪中樞密蔡諫議借示範寬雪景圖

梁園深雪裏更看範寬山迥出關荊上如遊嵩少間云愁萬木老漁罷一蓑還此景堪延客擁鑪傾小蠻【白樂天云酒榼也】

和副樞蔡諫議贈副樞吳諫議謝惠新宅雜花之什

百卉千花淑景新主人吟嘯惜芳辰依依綠減隋隄色灼灼紅移洛浦春巳愛淸香飄宴席更分穠艷與交親鄒陽本是梁園客醉賞猶思濉水濱

再到積慶墳莊卽事偶成

郊園乍適疎慵意勉彊逢迎巳不能赤米白鹽充野饌蕉衫芒蹻見山僧含風古木遮檐角潄玉淸泉瀉石稜田父相過復相勸蚤歸林下醉騰騰

東溪泛舟

東溪伊水東溪水碧溶溶兩槳夷猶去雙鳬上下逢餘波通洛浦倒影浸嵩峯荷動聞魚躍沙平見鶴蹤島蒲森劍防岸栁亞虯龍並載惟禪客隨觀有牧童風傳櫂謳逺露濕釣蓑濃不是迷津處何煩問老農

遊史館張大卿致政李少卿史館傅兵部濟上郊園【張靖李章傅堯兪時判河陽祈雪濟源廟作】

疇昔常聞處士莊林泉勝景甲山陽一渠寒水流淸濟千仞濃嵐聳太行枋口雲歸穿古木燕川風過入修篁前賢舊業何人繼分與三賢作醉鄕

登平崧閣右崧亭作

不較平崧與右崧大都亭閣畫穹崇太行太室當前後俱是家山入望中

西都畱守宣徽王祈謝嵩祠往還敝莊因成雅章爲貺謹次嚴韻【時判河陽】

臘雪應祈霑下土府公遵命祀中天定陪仙馭經緱嶺應訪禪林過玉泉和气隨風生二室歡謠繼日滿三川悠悠大斾累累印卻愛蘇家負郭田

枋口作

下馬入枋口漾舟緣碧溪雪消山骨瘦風定浪頭低數里復登岸羣賢俱杖藜徘徊巖石畔尋覓退之題

盤谷作

昔有幽棲士玆焉遂考槃驚眠澗泉響醒酒谷風寒列岫開窓見防鴻倚杖觀韓文傳巳久合在翠巖刋【舊有石記今巳失之】

自濟源回及中道得通守郎中詩跋羨山水之遊以不得陪從爲恨因以詩答之【通判李師錫】

奉祀靈源臘雪余薄寒風景似春初因尋山下游三日惟恨尊前欠二車南望思君回五馬北來遺我得雙魚新詩兩首連城貴百斛驪珠價不如

初泛舟新宅觀子弟輩作詩因爲此示之

舊池疏引透新池轉覺澄瀾勢渺彌得志魚蝦爭跳躍無根萍梗任推移船頭欲過衝橋腳栁眼初開映水湄借問阿連春艸句何人先把紫毫摛

春旱旣甚祈未應小園卽事

渴望甘膏蘇旱嵗日趨祠廟罄防祈春風也解相欺罔鼓扇楊花學雪飛

題韓晉公邨田歌舞圖後

治世舒長日田家事力蘇干戈久不識簫鼓共爲娛濁酒行無算酡顏倒更扶將求太平象此是太平圖昨夜飲散未眼偶成拙頌錄呈武功寺丞若猶未棄無惜開示

以幻能除幻居塵不染塵略於歌舞地聊現宰官身有法猶爲滯無心乃是眞還將所得趣試問悟空人提舉劉司封訪別將赴滏陽輒成五十六言【劉防】

乞領琳宮作散仙云情鶴態任天然榮驅軒馭歸仁裏懇拜封章解計權尺璧時光須愛惜寸金鄕土且畱連銅臺事事君誇詫莫望西州緊著鞭

招仲通司封府園避暑

騎山樓下水軒東一室初開待白公【白雲奇章欲於南溪上別葺一室與白傅止宿故詩云終恐不如南澗上別開一室待閒人】𨿽是不如南澗上都緣卻有北窓風銜杯避暑稱河朔飛蓋延賓在鄴中解榻況逢徐孺子饋漿茹飯與君同

金宿樓望月呈仲通司封【是夕與賓佐會飲後園】

滿滿十分酒髙髙百尺樓於玆賞圓月況乃值中秋天宇浩無際露華光欲流西園淸夜飲公幹不同遊舟中別後中夕無寐偶成四十言奉寄中輝大卿史聊致黯然之懷【史炤】

五十年親友如今兩鬢霜相逢在淇澳所樂似瀟湘話舊如春夢聽歌放酒狂壓關樓下別一夕九回腸

雪霽金宿樓閒望偶作

盈尺初晴皓采鮮長空極望勢漫漫銅臺不憚三休上冰井須添一倍寒舟檝似從云外過園林如在鑑中看冬來景象今方好未到黃昏且憑欄

寒食遊壓沙寺雨中席上偶作

沙路無泥地側金滿園香雪照瓊林一枝帶雨尊前看還是去年寒食心

畱守相公【康國】寵召同賞花歡飲兼示雅章次韻

洛表衡臯谷雨天歸來景物尙鮮妍喜隨使斾尋花圃急趁賓簪赴綺筵酒撥嫩醅傾綠液曲調新譜促朱弦玉堂仙客應潛笑彊作風情學少年

畱守相公寵示東田防集詩依韻和呈【韓康公】

嘗同徐勉構東田花竹成陰雨後天爲愛憲臺寬白簡得隨相府賞紅蓮淸尊屢釂吟情逸紅袖頻翻舞態妍歸興直須三鼓盡月華況是十分圓

次韻畱守相公同遊龍門

鑿開靑障啟天門直瀉伊流淺汝墳【舊說禹鑿龍門以泄汝海之水】八節驚濤鼉振鼓千花寶塔鴈翔雲巖隈雨過飛泉漲谷口風回墮葉紛龕穴隆穹三像列樓臺華煥兩崖分方陪茜斾來尋勝不就蒲飱趁茹葷北裏笙竽皆擁從東山羅綺半酣醺升堂共覩皤仙貌策杖同尋古士墳喜脫貂冠親野老幸隨熊軾附邦君林巒岑寂眞堪賞市井喧嘩漸厭聞人度長川猶隠映香銷古殿尙氛氳周生歸後蘭重佩荀令行時蕙更薰曉露未晞珠滴淚秋花爭發錦挑文羣娃散步塵生襪小舫爭登水濺裙釣叟傍觀皆嘆羨禪師迎謁盡歡欣旣無冗局羈閒迹忍促回軒背夕曛得向石頭溪上飲從今遂不畏移文【某在北都累求致政時駕曹林員外以映山紅曲詞見贈尋答之其末章云遂請後願醉石樓溪口今飲於石樓有小倡獨得此曲因以佐飲】

頌寄實師順師

傳聞二禪伯共是一家風悟處頭頭悟通時事事通西堂入妙用寂照捨眞空更有靑靑竹菩提法眼中余前此二紀保釐西郊與判臺李少師及洛社諸君遊龍門飲伊上有漁者獻鱖魚十數尾因作羮鱠坐客有思鱸之興余後守魏累請休致久而未遂曽爲憶鱖詩寄洛下諸賢今年秋累與諸君飲於東田池上葦間鱠魚炊香稻以佐酒浩然有江湖之趣因作是詩並錄憶鱖詩如左【元丰中畱守西京作】

一尊江上思鱸酒兩首伊濱憶鱖詩今日東田遂前請

香稉緑蟻鱠紅絲

嘉祐中余尹河南與少師李公明龍圖董巨源集賢王伯初同遊龍門漁者得鱖魚數十尾以助杯柈飲興皆歡日月云邁幾二十年感舊念遊作憶鱖詩乃思鱸之比也【李東之董沔王起熙寧中北京作】

西風一櫂思鱸興抖擻塵纓歸舊廬最憶香山石樓下淸伊深處釣寒魚

追思洛社閒遊伴屈指於今大半亡若到龍門更聞笛定知悲感似山陽

遊東田八韻

文物平津閣風流太傅山勝遊松島外故迹藥園間霜蔀編爲屋寒荊刈作關窓欞云漠漠畦竇水潺潺蘆渚炊煙起萍漚釣艇還竹經朝雨翠荷借夕陽殷幽興能招隠髙情自愛閒從來行樂處攜手一開顏

次韻致政中散荀龍寵恵雅章

承枉安車訪孟津披云喜覩舊風神昔年交會心相契今日朋從意轉親華發並蒙難老福淸尊莫作獨醒人髙門積慶簪纓盛世上尊榮孰比倫

次韻畱守相公玉汝以某赴東莊特賜佳篇

東郊瘠土才千畝繞捨團椒僅百家地接玉泉多艸木路經緱嶺少風沙能畱過客𨿽無餌時對淸尊亦有花昔日相君曽降顧常憂蝸陋不容車

憶東溪【近得洛信云東溪水漲舟行頗駛】

常憶東溪溪上坐相從惟有野僧來可憐鷗鳥知人意料得無機總不猜

東溪奉送景仁內翰歸東都三首

君自東都至西洛風光相賞不相違瑞云承露從頭看看到姚黃興盡歸

暮春修禊洛川遊絲管隨登李郭舟仲損昌言俱未至凝眸東望不回頭【張仲損張昌言】

送君東至伊東塢東望靑嵩與白雲又向嵩云更東去花前把酒惜離羣

五老會詩【元丰三年九月範鎭內翰張宗益工部張問諫議史炤大卿】

四个老兒三百嵗當時此會巳難倫如今白髮遊河叟半是淸朝解紱人喜向園林同燕集更緣尊酒長精神歡言還有伊川約好作元丰第四春【爲來嵗張本】

奉陪伯溫中散程伯康朝議司馬君從大夫席於所居小園作同甲會

四人三百十二嵗況是同生丙午年招得梁園同賦客合成商嶺采芝仙淸譚亹亹風盈席素髮彯彯雪滿肩此會從來誠未有洛中應作畫圖傳

贈國信畢少卿【仲衍前此北京簽判】北京作

鄴下常推七子才兔園賓客重鄒枚三千里外出疆去四五年前點額來將幙未歸慙老大使旃重到喜追陪朔風不度龍沙逺只向雲中候信回

淸明後同秦帥端明會飲李氏園池

洛浦林塘春暮時暫同遊賞莫相違風光不要人傳語一任花前盡醉歸

無爲集

楊傑字次公無爲人自號無爲子自少時卽以詩文名於世嘉祐四年舉進士元丰中官太常時議典禮因革傑討論精確人尢多之常奉使過泰山觀日出於絕頂之上重九日賦詩酌酒於華山蓮花之峯繼被詔從髙麗僧遊皆以王事而得方外之樂故於瞿曇尢造理窟元祐中以禮部員外郎出知潤州除兩浙提點刑獄卒年七十生平著述甚富散亂未傳紹興癸亥知無爲軍趙士防搜其遺藳得詩賦雜文若干篇編次十五卷題曰無爲集其釋道二家詩文另編別集

幽谷吟上歐陽內翰

除山插空望不足行信馬蹄入幽谷生平未慣塵外遊先酌寒溪洗塵目自疑身是武陵客誤逐桃花迷水曲欲窮本始問嵗月亭上雄文鑿靑玉意髙語險測難到拂白散云再三讀乃知造作自混沌山神固防寶藏匵路岐未許車馬通白日蒼煙走麋鹿一從紫府仙人來指出洞天三十六膏澤疏開不死泉棟梁養成嵗寒木靈苗黑艸無根株搖蕩淸香過林麓峯巒圍匝別是天天在山中成大畜先生之心此其象往行前言深蘊蓄議論吐爲仁義辭文章散作生靈福默笑眞工功未醇飣餖春風弄紅緑耼雲谷得一以盈以一能應無窮聲千古萬古聲不盡先生得之爲聲名公之聲名公之心日益逺大日益深愚儒耳目所不及奮筆空成幽谷吟

屏石謠贈郭功父

屏石屏石何巉巖云初得自江之南沙埋土蝕幾千載無人辧別嗟沈淹淨空居士物鑑精獲之不啻黃金兼淸泉洗滌露眞璞野雲凝結堆濃藍巫峽山前暮雨霽參差十二排峯尖比干骨朽心不朽通竅至今存四三蜂房蟻垤豈足數或疎或密爭嵚嵌銅臺古硯置其下一片皴碧沈寒潭唐朝牛公嗜怪石取之不巳其亦貪爭如夫君一勝百得此自足無傷廉我嘗乘醉到君家臨風叩以蒼玉簪其聲淸越合律呂筍簴可與大樂參何當琢磨中句股列爲編磬歌雲煙問君考擊薦郊廟孰若藏其靑山庵

潛山行

昔年會稽探禹穴探得六甲開山圖圖載潛南天柱山上侵霄漢下淵泉眞人祕語世不傳但見絕頂防雲煙漢武射蛟浮九江舳艫千里來樅陽築壇祈仙瞻杳茫茂陵檜柏空靑蒼石牛一臥叱不起白鹿還歸深洞裏二月靈鶴有時來洞口桃花泛流水

歌白雪

歌白雪雪滿龍沙暮冬月萬里徵人歸未歸一聲曉角雲中咽

歌白雪雪壓樵夫樵擔折行到都門門欲開十二玉樓歌未徹

勿去艸

勿去艸艸無惡若比世俗俗浮薄君不見長安公卿家公卿盛時客如麻公卿去後門無車惟有芳艸年年加又不見千里萬里江湖濱觸目淒淒無故人惟有芳艸隨車輪一日還舊居門前艸先除艸於主人實無負主人於艸宜何如勿去艸艸無惡若比世俗俗浮薄

古行路

古行路古行路今人欲追古人去古人去逺何可追後人視今如古時君不見去年春風去巳久今年春風亦依舊

和酬子瞻內翰贈行長篇

雲濤擁開滄海門鼓鼙萬疊鳴江邨仙翁引我峯頂望耳目震駭難窮源黃金鑄鯨爲酒尊桂槳透澈冰雪盆吳歌楚舞屏不用夾道靑玉排云根經綸事業重家世音問父子今季昆九丹鏈就鼎竈溫刀圭足以齊乾坤我行欲別湖山去爲我索筆書長言照乘不假明月珠自有光焰生軺軒

五雲叟琴閣

朝望五雲山暮望五雲山望之欲去未得去抱琴登閣聊怡顏琴聲噴潺湲意在山之泉琴聲險欲絕意在山之顚五云之山不須到勸君但作五云操

淩歊臺

大明七年暮冬月宋武南巡立雙闕鑾輿先幸淩歊臺雲中簫鼓轟春雷六龍一去曉無迹山花野鳥空相憶翠羽鳴鞭來不來景陵芳艸年年碧

景云軒

南城城外山崔嵬景云軒上無塵埃雙溪水落逐年急白髮僧歸何日來畫屏滿目萬瓦合幾人到此心如灰

恭軒

春雷驚起蒼龍角春風擺開紫雲籜埽防紅塵不得來翠羽旌幢擁髙閣髙堂老人年八十朱衣省郎侍傍立追懷手植先大夫栽培灌漑何勤劬濃陰潛蔽芝蘭徑美實飽供鸞鳳雛幽軒得名名曰恭見此還應桑梓同豈惟雪霜不可攺年年髙節搖淸風

畱春亭

古今春過知多少人不畱春白頭蚤君欲畱春心可知爲君更賦畱春詩畱春莫只畱花住花老春風亦隨去孰若芝蘭香不歇亭下長如二三月

滄浪亭

滄浪之歌因屈平子美爲立滄浪亭亭中學士逐日醉澤畔大夫千古醒醉醒今古彼自異蘇詩不愧離騷經

送陳資道

有客抱荊璞不琢貴自質兢兢三十年常恐有墜失所欲價百倍今也十之一忽患知者難光采巳四出

豫章行送周裕

君不見南浦亭前艸送人千里道一番膏雨一番靑不顧王孫江外老又不見丰城劍埋塵土間幾年秋水澄波瀾夜深直气射牛斗變化風雷頭角寒丈夫窮通有時有滿腹詩書滿尊酒行行三月到揚州故人莫笑麻衣舊

贈朱伯原

張籍心不盲何必盲於目伯原道不病今也病在足及第二十年未識太倉粟樂圃徳義重可敵萬鐘祿世味覺幻夢老把華嚴讀九會發淵微贊文煥珠玉洞庭秋月澄吳門春艸綠香海泛虛舟不懾魚龍觸

丰湖歌

惠州風土隔世埃使我南望長徘徊昔年霹靂轟蓬萊六鼇踉蹌海面開一峯崪屼九霄落萬里怒濤推擁來至今浮在羅山畔玉閣石梁插天半世人可見莫可登雪棧云梯知幾層近聞更有丰湖好環匝亭臺映州島野叟忘機鷗鷺閒寒潭無浪蛟龍老雲歸洞府月滿灣客捲綸車魚在藻白玉抽苗萬蓋圓翠光期壓王孫艸天髙日暖茘枝香風撼一川紅瑪瑙主人丹鼎飛金虎丰湖無根豈能住一日地軸如走丸隨逐浮山還舊處

謝公約惠墨竹圖

幽人漬墨寫成竹變化瑯玕作玉公約贈我兩大軸不比丹靑凡艸木六月都城苦炎燠車馬紛紛正馳逐曲臺官冷晝掩闗淨埽虛堂展霜幅簾間忽有微風來不動纖枝淸滿屋憶得扁舟載雪時曽寄會稽江上宿

和謝判官宴南樓

解後髙軒須水濆名言間發蘭桂芬道義相投有餘樂賓主交照無繁文忠臣寤寐在北闕古風歌詠追南薰出門不覺行役苦舉頭時見孤飛雲

白月池

鑿池待明月池成月自來幽人從一去明月來幾回孔竇走龍蛇防崖激瓊瓌安得借盤石泛我木癭杯治平三年秋七月當塗郭功父招無爲楊次公會於環峯時五雲叟陳徳孚以詩寄吾二人因聨句酬之

空山坐寥落匹馬邀俊哲入門肆髙談淸風埽煩熱【功父】憶昔治平年姑熟溪上別嵗時激箭急倏忽三十月【次公】讀書非少銳欲論先捲舌歸田殊未成累累逐羈靾【功父】孰謂趙魏老不能佐滕薛由來嵗大旱松柏見孤節【次公】朋心久愈摯忠規補殘缺兒童喜父執飣餖成羅列【功父】壺有玉泉酒庖有冰裙鼈野芡剖珠璣秋瓜咀霜雪【次公】新粳刈且舂香炊軟三淅放匕聊醉飽百憂旋磨滅【功父】升平擊堯壤險怪探禹穴吐气直虹蜺落筆淬金鐵【次公】詞源河漢翻俯視隄防決文章貴天成追琢幾竄竊【功父】抵掌萬古中髙下爭螘蛭挹酌華陽水蕩滌塵土咽【次公】吾心了何染本理忘巧拙聖賢久不作情僞愈分別【功父】竹陰臥片石浩歌聲欲闋山童倏及門喜音屈髙潔【次公】傳聞脫世累天境妙搜抉疎簾捲危閣九華靑嵽嵲【功父】余吟琴一弄鏗然響環玦老鶴不敢鳴千里飛雲絕【次公】次君功素交嗟予尙契闊疇能枉籃輿相期出寥泬【功父】

崔仲嶽隠居松江以丹白黑飾舟曰鶴舟括蒼周子韶無爲楊次公治平三年夏六月會仲嶽於繁昌蓬萊亭勉其罷鶴舟以應書席上聨句送之

且就飛龍牓休登白鶴舟【子韶】隴書方勸駕閬苑莫回頭【次公】丹頂歸滄海霜翎擲素秋【子韶】海鵬期變化仙驥任沈浮【次公】煙月閒三島功名重五侯須知馳鳳詔便是釣鼇鉤【子韶】巳得翀天便無思擊槳遊【次公】楚醪鏗逸韻湘瑟助防搜【子韶】南浦成春別北山空夜愁九臯聞象魏一葉寄汀州【次公】世气騎風虎機心走海鷗【子韶】昔年嗟鷁退今日並麟遊【次公】八月仙查駛千齡聖徳優市朝眞大隠箕潁謾淸流【子韶】鼓枻隨漁父乘桴笑仲由片帆從此卷舊氅亦應畱【次公】冠佩重華國鶯花四皓樓雄文髙鴈塔大醉憶蓬丘【子韶】勳若書靑史幢須建碧油蘭橈好重舉乘取上揚州【次公】

送沈漢卿拜母墓

慈母冢前柏孝子眼中血根在葉長靑恩深淚難歇二月黃鶯鳴一路元猿咽

牛渚磯修水府祠【並序】

牛渚在太平州之北裏卽溫嶠然犀之所也石岸險隘江流湍激頗爲舟楫之害有水府祠南唐保大年封其神以王號國朝祥符中從而加封舟人將過之必先陸走具牲幣以禱焉及慶曆初朝命開新河於磯後而獲安濟則禮事稍損祠宇多敝嘉祐七年章太守命修之傑因賦之且警來者

牛渚磯大江洶洶山崄巘舟人欲渡不敢渡烹牲投簡先禱祈自從疏派得安濟禱者漸疎祠宇隳我聞鬼神若君子不以風濤爲福威吁嗟人心自險易昔也兢兢今也違太守修祠豈無意寄語安者毋忘危

景靈宮

仙宗司玉曆帝系出璇霄功業超千載威靈會六朝聖孫嚴子事神武耀文昭遊渭衣冠在違顏咫尺遙奉安先上衮守衛肅中貂重屋華天篆櫺星屏俗囂麾幢迎寶輦象魏起祥飈霞醴充流瓉芝房陋焫蕭降升瞻穆穆謦欬聽寥寥復道悲追漢靈旂想伐遼薦新隨四孟觀徳序三朝養慕皆虞氏聲名格有苗庭分五行舞樂奏九成簫將相旌遺烈松筠鑑後凋肖巖非特說畫閣豈惟喬寰海名星聚江湖王气銷基圖傳久大宮闕壯嶕峣皇澤彌霶霈羣生荷益饒侍祠叨旅進賡頌仰材翹孝治光靑史瓊瑤合琢雕

過黃陵廟

黃陵二妃廟客過動愁顏湘水有時盡帝車何日還血斑千畝竹魂斷九疑山欲問蒼梧事白雲生棟間

簡寂陸先生祠

紫霄峯下陸先生飛出紅塵鶴羽輕髙第不知朝玉闕舊山重喜見霓旌斗壇石凝雲三尺丹井泉寒月一昨夜全家宿琳館尙疑雞犬有遺聲

和伯瞻郎中登郡城北樓

樓上髙吟思入微白雲隨步拂人衣幾行塞鴈防不防千里客帆歸未歸食廩稻粱知國富弟兄疆境樂家肥望中孰謂長安逺路去江南只數圻

和程大卿雨中登物華樓

澤國連朝雨春山半夜雷登樓寒食近隔岸畫屏開沙鳥飛還止漁舟去復來年年南浦艸相伴綠波回

題具區閣

閣占具區澤登臨萬象奇中秋月明夜平旦日生時云澹雪千里水澄天四垂漁舟何處在一笛順風吹

余卿新第

章水營居不日成皇華詩價敵連城檐牙雨過千鱗碧池面風閒一鑑淸修竹短墻儒者宅白頭靑眼故人情莫憂退處生涯薄鶴引新雛繞砌行

和穆父待制竹堂

會稽風生竹相宜傍竹爲堂趣尙奇內史舊居經幾代此君髙節似當時林無暑气客頻到筍過鄰墻僧不知莫夾桃花引蜂蜨實成須與鳳皇期

浮玉僧建亭蒜山之頂丹陽新舊太守林子中楊次公首登之因名二翁亭

來陪杖履躡孤峯故老旁觀嘆二翁海上波平千里白江東兵壯萬旂紅雲開云合山頭月潮落潮生渡口風須約防莊老仙客憑欄直下看龍宮

同浩然正叔賦夏英公宅延春亭得登字

九衢塵土衮車聲一到延春世慮澄暖律解教寒谷變熙臺還許眾人登蘭生舊砌香連續花入名園價益增莫笑冷官連騎過長安城裏有誰曽

和晚登故丰門

故丰門近子眞家樓上髙吟冰齒牙帆似馬來思杜牧劍爲龍去憶張華溝還故道穿城角沙漲平川壓水涯江外西山銜落日幾重蒼翠襯餘霞

張司封泗上春運

經綸才術致唐虞暫出東南總轉輸徳教久爲諸郡法國家何止十年儲淸風繼世畱淮甸和气先春入汴渠不日召歸調鼎鼐一封天上紫泥書

遊寶林招李簿梅尉

東郭乞米聞曉雞籃輿乘興過涇谿冰開波面白玉碎雪壓竹梢靑鳳低仙去空畱鏈丹井境淸疑有辟塵犀子眞太白曽孫在飛櫂何妨到水西

送張令同年赴嶺南

滕王閣上正持杯候吏先期過嶺來澤國暫拋三徑菊春風須寄一枝梅昔年身到仁宗殿同日先驚禹穴雷萬里靑雲有前約莫因藍綬嘆塵埃

劉純之以便親請還蜀

通守臨川郡家山夢翠微願辭靈運史欲著老萊衣萬事尊前盡片心天外歸金烏伴去櫂日日向西飛

賦梅送黃庭方

子行何所贈贈子一枝梅長共雪霜約故先桃李開淸香隔年在和气引春回上國人相問爲言南嶺來

贈朱漢臣先生

徳義輕軒冕有誰知所存淸風滿淮國髙節老巢門孝友惇兄弟詩書教子孫何當對明月林下接君言

送姜厚兄弟

之子別庭闈鄕心夜夜飛芝蘭經嵗老鴻鴈傍春歸芳艸隨徵櫂和風上防衣鳴桹聲漸逺月滿釣魚磯

和酬致政朱殿丞

掛冠淸世詠歸田舟縱江湖養浩然水底病龍思致雨樹頭老鶴懶衝天詩因社友編三百酒爲春風費十千今古辭榮人不少惟君知足最當年

和謝聖藻遊錦川

錦川亭上雨霏微太守齋航卷畫旂步入名園鶯慣見歌隨流水鷺驚飛憑髙自有千峯聚飲劇方知萬事非卻恐丹陽赴官去此心當共白雲歸

耤田集議

甸師經始遇金穰禁籞淸尊合奉常千畝方田開帝耦四時和气聚神倉靑氊攺卜先農兆曲水交流上已觴欲識漢家林苑富融融春澤浸長楊

舟泊太湖

區區朝市逐紛華不信湖心有海查八十文虹寒臥影一千頃玉碧無瑕古今風月歸詩客多少蒓鱸屬酒家安得扁舟如範蠡煙波深處卜生涯

贈馮揚州

天下無雙士淮南第一州文章老元帥節義古諸侯路穏歸黃閣功成建碧油九重致堯舜四海望伊周楚甸供吟筆吳丘賴坐籌風雲生鷁首蛟蜃怯龍頭有士依余庇幹時愧拙謀滄溟波浪險願借釣鼇鉤

答宗臣佳章

幽閒外世緣白日抱琴眠詩就多驚俗樓居半是仙竹牀斜倚杖蘚壁倒垂鞭翻笑紅塵客馬頭韁轡牽

秀溪寒食

十里喧闐繡錦川秋千人近趁飛鳶花明栁暗丹靑國日暮雲濃水墨天遊女踐成芳艸徑畫船衝散碧溪煙武陵漫說桃源好屈指如今幾百年

夜泊偶書

過得重湖日巳斜相依漁艇宿蒹葭故園水面一千里明月渡頭三四家客路漂流身似梗世途紛冗事如麻卻欣歸去逢寒食醉倒春風爛漫花

老子渡關圖送張會稽爲壽

祕藏函谷關中子持贈蓬萊閣上仙願得髭須如此老卻教龜鶴羨長年

魏徵君艸堂

召伯甘棠國東郊處士家百年三世隠泉石當生涯

登南樓

此樓此景他州無天髙水闊連平蕪楊栁深處杏花發日暖數聲山鷓鴣

題陳令壁

地勝汗山國風淸令尹家酒闌寒食夜月上海棠花

水月軒

湛碧一泉中涵千古月不比天上輪三五有盈缺

遙碧亭

幽鳥無心去又還迢迢湖水出東關暮云畱戀飛不動添得一重山外山

斗野亭

八月風髙浪渺彌仙公醉倚海查枝夜深曽傍亭邊過亭上主人知不知

送陳令歸無爲

楚水漾輕碧楚花飛亂紅故人故鄕去半雨半晴中

太白桃花潭

桃花潭似武陵溪太白仙舟去欲迷岸上踏歌人不見年年空有鷓鴣啼

東峯白雲院

僧愛白雲谿上飛白雲飛處敞禪扉莫言便是無心物憶著故山依舊歸

畱題城西水磨

客來亭上脫春衫馬浴寒泉洗轡銜怪得主人畱再住水聲林影似江南

訪吳尉不遇

嵒深防薜蘿金鬛弄寒波莫愛江湖好江湖罾网多

遊白雲山醉題僧壁

買得靑山不用錢金沙門外艸綿綿黃梅老令醉欲倒擬借白雲今夜眠

野寺

澤國春風老雜花間芳艸門前車馬稀竹葉無人埽

山房枕上作

十里溪源尋未見忽逢蓬屋白雲堆竹牀紙帳睡正穏無柰野猿驚覺來

天臺思古

行人遊盡天臺路山家杳杳知何處惟有山前一派溪落花依舊流春暮

還慶師扇

贈我心無著還師理亦然秋風歸舊谷明月上靑天

宋百家詩存卷六

欽定四庫全書

宋百家詩存卷七

嘉善曹庭棟編

鄱陽集

彭汝礪字器資饒州鄱陽人治平二年舉進士第一累遷監察禦史裏行首陳十事指擿利害多人所難言者元丰初以館閣校勘爲江西轉運判官數上疏論事元祐二年超爲起居舍人權兵刑二部侍郎時哲宗躬聽斷修熙寧元丰政事人皆爭獻所聞汝礪獨無建白或問之答曰在前日則無敢言於今則人人能言矣進權吏部尙書以寶文閣直學士知成都府未行章數上又降待制知江州至郡數月以病去卒年五十四汝礪讀書爲文志於大者言動取捨必揆於義風裁卓犖爲時所重著有易義詩義詩文集五十卷弟汝霖汝方

瓦鼓

客遊南昌歸歸我四瓦鼓【瓦鼔自新建令仲文得之】渾完自甄冶質朴排罌甒觸之散遺聲往往中啇羽聲來殆天得不用詢有瞽野心愛不徹取之置林宇竹梢奏淸風似喜佳物伍岸巾防笻枝共爾蠲毒暑世浮見此拙坐覺幽興聚丹楹惜異時蕢桴想淳古君年比予少能亦珍此否

雪夜飲分題得雪字

顚風夜號花木折平明堦前三尺雪誰家羌笛落蚤梅中夜南樓對明月苦寒侵人毛髮縮厭厭夜飲腸內熱公才奔放欲萬里應恨低徊受羇紲一巢安穩身自在生涯卻羨鳴鳩拙人生所值俱所樂萬事悠悠無可說偶有名酒須盡醉醉輒題詩如靖節君不見萬卒徵南凱未旋戎衣𨿽厚冷如鐡

寄葉法曹

參軍琢玉爲天性靈臺一防秋江靜少年勤苦取富貴不知勤苦今爲病世人喜邪疾中正愛君與物終無競圍棊坐爭百局勝雕弓力挽六鈞勁棊子勞神弓力硬此圖養疾俱非令作詩勸君今勿更詩書自足資游泳奧室重簾鏁幽徑我不見君心怲怲疾病勿憂有天命愷悌君子神之慶

寄友人

漢上近多雨江頭應好風想君當此時掛席隨孤鴻翔龍壓大浪畫鷁淩長空男子四方誌生時射桑蓬爾來何遲遲吾憂祗忡忡安得百頃田稍鄰五老峯蚤賦歸去來同爲采芝翁

和君時弟見貽

鳧短非不足鶴長非有餘泰山逮毫芒其理同一如君才乃驊驑行矣無踟躕萬里不加鞭日力復有舒豈如老鈍馬寸進徒渠渠低頭戀棧豆時復仰天噓徊徨槽櫪閒不用論智愚惟中可以休吾與子歸與

讀史

婁敬脫挽輅獨建金城安韓信出羇旅遽上將軍壇謀出萬乘驚名飛百夫嘆丈夫松桂姿直气虹霓蟠得時樹功業未謝婁與韓

暴雨

云如驚瀾如潑墨萬竅怒號四山黒電母搖睛嚇風伯疾雷怒張坤軸側雨如河傾如雨石上山下山泉動脈石漂木拔崖裂折髙原立腳成大澤古寺顚前後岡逼瓦腐椽折破無壁泥佛露頭水浸臆苔錢藤蔓生金碧背堂眾流如箭激挾气急欲投閒隙衣掣腳芒看溝淢有惻烝徒老荊棘荷戈與殳甲不釋中夕愁居晝艱食我今乃敢求安席閭閻人家水沒極壯夫浮泅老者溺髙占鳥巢據猿可憐欲走無羽翮我起熟視惟嘆息斷蘗棲苴在檐額雞飛犬跳上屋脊蛟黿睥晲迷所宅乾坤欲晴但頃刻廣庭泥深猶數尺大浪如銀沸阡陌萬馬相踶轂相擊窮民欲炊無釡鬲蚯蚓在堂魚在閾兒童捕魚不知戚溪南不能過溪北跬步如越與吳隔溺者漫不見蹤迹東邨西邨哭聲塞手援不能淚霑臆掩胔𨿽欲終何益天理噓嗟杳難測惸獨無辜不愛惜葬塡溪魚瘞沙礫乃能屈折容盜賊鑿險開深聽藏匿不以血膋膏鋒鏑皇天無情禍福直昔也昭昭今惑惑我歌且謠寫悲惻竹林一夜生秋色

和執中遊山

峩峩楚山前屹屹樊堞後汗漫淸漢左蜿硟大石右雷霆沸波瀾龍虎臥岡阜春風無偏陂潤澤到藜莠日月有底急匆匆似奔走樂哉城南遊矧復得智叟橫逾路東頭縱踏山北口逶迆陟嵚崟莽蒼度林藪巍亭立靑防隱幾見十部【音剖】崖石險欲落參差露妍醜沈深開殿閣闕穴得圏臼尙或埋泥塗誰能斬薪槱法海惟我泛禪闗與君叩淸泉給醍醐一飲失塵垢丹鳳杳不來瞻想更搔首潭潭谷中寺花木照堂坳樓閣寄岧嶤攲危貼星斗白雲雜香霧終日在戶牖有沼旱不枯金蓮豈凡藕不見白馬至似聞蒼龍吼一雨作丰年懽愉逮雞狗說車髙陽池遺事問黃耉嘆息當世士所懷自非茍方醉白接防寧貴朱組綬拭目墮淚碑徘徊想忠厚河內借寇恂南陽祠杜母彼惟一純誠名等天地久愛君所志遠堯舜望髙後譚經破小辧獨自持綱紐徳愛在章貢甘棠不枯朽邅廻久荊楚白髮嗟未偶軒昻更自抜怵惕匪人咎寧甘凍餓死不一變厥守吾惟人閒世所遇皆所授生死等夢幻可能憬然否譬猶二人奕日夜競勝負紛紛置黑白畢竟一何有但願山下水盡作杯中酒時時與君醉獨與造化友忠臣不忘君不問在畎畝

答同捨遊凝祥池

仙宮神靈之所宅樓閣倚天一千尺先生好遊猶挾冊藜莧不慙吾鼎食凝祥池頭三月春腰金騎狨多貴人天邊五嶽煙霞闊海上三山雨露新蛺蝶能飛燕能舞鳳皇在云鴻在渚仙人參鸞入雲霧寂寂不聞靑鳥語洞天落日晚沈沈漁舟縹緲桃源深紅玉坐看花著子靑雲行見葉成陰疾雷怒飛風雨急馬不行歸斾濕投閒一日須一來嵗時變化猶呼吸

行西城

我將行西城曲指計日月汝來今幾時已卜錢塘別吾衰況多病苒苒鬢已雪安能久去汝漫自投羈紲田園茍可飯聲利非吾屑與汝歸去來相看至耆耋蒼茫尙無涘空復愁如結

菊苗

重陽黃菊花零落殆無有防陽動淵泉嫩葉出枯朽靑靑好顏色寂寥霜雪後物理如轉環開花豈其久

途中和君時

聞君欲脂車輾轉睡不安憂心頑如石百計不可寛鳲鳩祗在桑歸鴈乃云端一瞻百嘆息彊飲終無歡

次正夫相寄佳句

朱橘大可圍白魚闊盈尺掀林擷葩花岸披的皪我酒淸且防於焉餞佳客鴻飛不知遠日暮寒云碧回瀾祗如昨不見舟行迹寄詩何遒麗若見好顏色遙想翰墨揮波濤瀉胸臆維纚遠林外坐看晨風翼萬物歸一致知公無不適人之與天地同是爲形役

次正夫途中懷親韻

動靜非兩途久勞逸更好開門看白雲婉婉出山嶠身閒亦已樂言念親及耄豈無靑精飯每食終不飽鏡中發如漆一夜成素縞言歸采其蘭堂北種蘐艸日以五鼎食不如防衣老我今無此樂感泣形已槁日夜思故鄕敧眠夢郊保

寄君時四章章四句

我脂我車陟彼髙岡母也吾懷匪居或忘我帆我舟泛彼大江母也我憂匪食或皇我池有魚亦可以羮何必鮪及魴叔兮其歸哉我田有菽茍可以食何必稻與粱叔兮其歸哉

一章章四句二章章三句三章章五句寄君時

我治斯何曰治我身我事斯何曰事吾親我學未信乃先從仕孰云何自治我親載老不知乎養志孰云何善事嗟嗟予季言以訊予有詩有書是足與居叔兮其歸與嗟嗟予季歌以啟予有田有廬亦可與娯叔兮其歸與

寄和仲二章章四句

鳳山之泉孔潔且長止而不流是不如污潢鳳山之木可棟大廈捨而殘之是將與荊棘而並化

方城與君時相別遇雨因寄是詩

五更赤晴平旦雨愁風不開風勁怒霰雹夜落大如芋日月不出愁如兔兄曰嗟予季行役道阻且修日雲暮泥深一尺水交注僕肩不任馬蹄駐一車十牛不能禦晨徵忽忽立乘遽恐汝悲啼不還顧昔知爲快今知誤恨不赭陽一月住人生百年惟所遇曲折萬變皆歸數乾坤與人同寄寓擾擾眼前皆細故愼勿動心悲景露九阪王陽猶叱馭平明天晴捲雲霧驊驑安穩行道路一日千里如跬步

遊峴首

去年冬少雪二月春始晴南遊峴首山東下石頭城揉藍染江水爛錦貼園英幽亭一杯酒不用千載名

叔子祠堂

不折亭下栢不采山頭石羊公昔玆遊千載人愛惜焚香薦卮酒一拜三嘆息卻泛峴水波汪洋感余澤

恆河

恆河世界浮漚上漭漭眾生久流浪老蠶作繭祗自纏枯木生虫不相放止止靈泉風震蕩昭昭惠日雲遮障卻語諸人莫惆悵煩惱菩提同一相

送君時

思親一日如三嵗去家十捨如萬里投明叔也欲別我枕上聞雞淚如洗丈夫蓋棺事則已君𨿽白髮猶壯齒奚慚折腰五斗米三釜及親胡不喜桑弧蓬矢射四方男子生來志如此

白馬寺

老龍挾神機變化無拘攣大作四海水斂爲一泉白露泛素液黃金折嘉蓮樂哉襄陽人嵗嵗無凶年

寄十二十四弟

有弟有弟各一隅萬里不見徒嗟吁江湖春色又歸矣庭檻花枝還有無欲寄我聲無鯉魚欲寫我恨無酒壺開編一見鶺鴒詩澘然淚落如眞珠

武岡路

朝行黃茅岡暮宿黃茅驛一岡復一岡岡岡如絡繹一驛復一驛思親頭易白何時自此還行李兼晨夕

舟過當塗

悠悠章江柁復自姑孰北此身與此水日夜俱無息闗闗林中鳥軟語如相識楊栁枝葉長靑靑只如昔惟予鬢閒髮種種添新白開尊泛溪水宛轉隨山色四方本予志夷險非我惻掛帆出長江萬里追鵬翼

沐浴有感

去垢如去邪不欲畱毫分髮不止一沐身不止三薰如何迷本原浴徳不自勤區區養樲棘俯仰愧前聞

久

十日七日雨十步九步水師徒宿蓁莽宴坐吾亦恥其誰防封穴未忍鳥防死天意若有謂無人可言此

寒食

山川路﨑嶇於玆遇寒食冒雨𨿽甚苦驅車不遑息敵愁酒無功悅目花少色誰當逆旅思獨任淸吟力

偶題

雝然鳳之雛傑然龍之駒九天無亂雲萬里多坦途霜蹄風翮一朝舉疲駑燕雀安能俱

寄春卿

相約童稚閒遂成嵗寒圖柰何離別多各自東西隅我心明月輪子志靑松株明月千里光豈爲吳越殊靑松四時心豈爲風霜枯相思不相見作詩報區區

衢州道中

登山復降山僕膝良已酸出溪復入溪僕衣未嘗幹嗟余久羇旅囊橐亦已殫無食充爾饑無衣覆爾寒買酒聊一醉行行莫長嘆

冬日道中作

夜臥衾裯單不敢嗟體寒晨餐蔬食微不敢嘆腹饑重念饑寒民亦有甚我身我心苦嗟吁彼俗當何如

送蔣司勲赴河北漕使

於皇時宋治定百年朝廷肅雍以有多賢蔣侯孔碩克明其徳其立嶷嶷其嚴翼翼英考是擢以司邦直彼富貴不仁人則憚之侯曰吾治之彼孤有幼人則侮之侯曰吾綏之竄逐流落江湖東南侯曰行哉義豈吾慚皇帝思之擢使於閩於淮於江治績升聞皇帝曰咨朕寵爾勤俾相爾攸宜莫若河朔往都漕事以謀以度侯拜稽首受命不敢居言秣其馬言脂其車其馬騑騑𨿽疾而儀其車軒軒旣博且閒蔣侯歸止覲於天子天子是喜曰朕有賢卿士明明蔣侯政事文章以明以將當至廟堂奚止河一方汝礪作詩式贈其行俾人詠歌以永厥聲

送上官察院歸閩中

南山幽幽非可陵之丘淵淵其淵非潢污之泉我徒以趨君假我以車我泳而遊君載我以舟君行未至我心匪樂君去不遲如之何弗思是用作歌以告吾懷

擬田園樂

買田何須近郭作屋卻要依山靑松共我終始白鳥隨人往還

春酒家家初熟春花處處光輝看花更攜酒去酒醉卻插花歸

山色依云闇澹溪聲潄玉玲瓏孤笛醉吹明月扁舟臥釣秋風

霜寒禾黍初熟日落牛羊自歸樂事須還田舍浮名不入柴扉

小舟過陂口

輕舟落陂漘脫去如一葉篙工習敧險振呼矜巧捷急水生涼風盛暑慰汗浹涉遠𨿽力壯臨危固心怯不如山居安魂夢亦妥帖

和叔宜弟

悠悠白雲飛戚戚感我情白雲行四方顧我豈憚行投袂起番水荷擔指宜城所懷再逾秋計以頃刻成遠裝有書帙貧橐無金籝馬羸半徒步僕復兼程天寒雪頻飛山阻路少平林端虎豹迹驛後豺狼聲我行有所懷𨿽壯如孩嬰入門旅愁破侍席春風生丁寧道懷感惻怛一坐傾我今授汝記汝當以孝名孝能事其親榮亦及乃兄乃兄久衰矣山川倦遐徵歸與治爾田我歸耦而耕

遊西山

我少及長從公遊我今老矣公白頭淵明彭澤不歸去太史周南方滯畱愛山興與精神聚形骸自笑縻珪組欲騎馬去陟彼砠空羨鴻飛在於渚西山第一列洞天別有日月無嵗年洪崖已成丹竈藥瑤池每賦白雲篇嘒嘒蟬噪竹枝露斑斑豹宿巓崖霧伯兮伯兮歸勿遽人閒旱嵗須霖秋雨辛勤開菊花春風取次生蘭芽我𨿽調公不敢易龍駒會去超胡沙

和彥衡直講

日隱天北角月飛海東頭淸輝到堂除轉覺气象幽睥睨天地閒無物奚爲憂

是身如芭蕉況復身外名至人本無心肎爲寵辱驚風隨月明來終夜共淸白先生靜無語獨看庭前栢冠帶褫客衣詩書倦塵迹好風此時來應與君相識照月槐影碎吹風栢聲繁悠悠此時心可樂不可言皇帝郊祀禮畢詣景靈恭謝次履中學士韻

黎明駕出告熙成朝野人呼萬嵗聲日上天門春意近雪殘宮瓦曉寒生六龍寵防隨天仗三爵恩容醉禦觥徳似丘山纎未報白頭知愧不知榮

嵓夫庭佐欲歸出長安以詩邀遊後圃

馬蹄容易去吾東行李紛紛計已悤還使寸腸隨夜月不知一淚落春風雙飛露艸看原鶺獨宿雲溪念塞鴻更約藏舟今日飲百壺淸笑慰飄蓬

和瑛師

江湖日夜著東流水上干坤一防浮隔浦雲山隨客步近邨花竹慰人愁同舟自有林宗在結社還須惠遠遊酒興正酣歸更嬾坐看涼月上滄洲

奉懷深父學士友兄

泛泛公舟何所之江湖不似月相隨闗西夫子吾所畏河上丈人今所思蓬髮白如相別日菊花黃似去年時看花欲飲竟無味不是貧家缺酒卮

看山更飽更無厭野色𨿽寒亦不嫌風作浪頭髙突兀雲埋雨腳細亷纎一雙遠岸釣魚艇三尺近邨沽酒簾海上浮舟憶彭蠡門前栽柳舊陶潛

次去華學士韻

九衢塵土暴秋陽宮殿深沈蚤自涼庭栢染霜千丈碧籬花著雨一番黃天邊河漢波瀾闊海上蓬萊日月光文物豈惟淹漢魏太平久矣四三皇

寄君時弟

日夜風前聽好音書來一讀一傷心淚搖眼尾催花發愁結睂頭見雪侵秋徑自栽彭澤菊夜堂時奏武城琴事多不廢看書否白首知君惜寸陰

送祖道朝奉

二月同舟出宋都轉頭卽是十年餘可憐老大猶爲客莫怪尋常不作書蠟屐阮孚人不會鱸魚張翰子何如寄聲莫污淸風地畱與先生作隱居

送池須文長官

龍淵虎穴少窮探老大生涯一劍鐔曲沼鴛鴦多白髮雕籠鸚鵡久靑衫能知令尹三無慍正似嵇康七不堪見說明朝好天色鵬程從此穩圖南

丰潮

漫漫平湖千里賒南州今作畫圖誇波瀾雨過魚兒出艸木春歸荔子花山近冷光搖几席地平餘潤入桑麻使君恩徳還如水長滿羅浮十萬家

呈通判承議

山邊置酒水邊行魚鳥於人各有情終世果能著幾屐此時聊可濯吾纓啟期拍手誇三樂漁父張頤笑獨淸四海一舟歸未得低徊長恐負平生

和範學士韻

淸香一炷意超然萬事無緣更動顏野鳥銜花來丈室煙蘿招月出遙山居方不礙遊方內住世還如出世閒卻笑晚年貪著事野邊湖外夜忘還

灘上

片帆逆水過溪山吾賤能諳世路難小雨作雲迷防谷急風吹雪上波瀾艸根已定春來意梅蕊猶含臘後寒漸老豈能支道路扁舟欲去老漁竿

寄君時直宿

天寒不歸汝安否日暮有懷如此何丈室全如在林壑重云漫不見星河髙風側聽雝雝鴈濡露長悲蓼蓼莪不是不知詩廢事相思不寤自成歌

鴈池

池水人言是鴈池池邊兀坐久忘歸蓬瀛仙子紅蓮出湖海幽人白鷺飛楊柳垂陰畱客佩滄浪潑翠防人衣故園一別頭今白目斷江邊舊釣磯

送周朝議赴郢州

驅馬悠悠何所之峴山南去習家池蓮花可愛肌如雪鷗鳥何爲鬢亦絲一葉林頭秋到處片雲溪上雨來時公方紫綬金章貴可愛山公白接防

城上

孤城縱目盡南東山轉溪回翠且重雲際靜浮濱漢水林端淸送上方鐘今時漢北無雛鳳當日襄南有臥龍萬事廢興無足問登臨吾樂正從容

和念一弟

岡陵盤曲土湖深蛟蜃伏藏山鳥吟大雪埋云冬寂寞喬松挾竹晝陰森百年身逐無涯智萬斛愁塡方寸心昨日汝詩催淚落暴添溪水兩三尋

戲招史祕校

畫橈隱隱水中閒紅粉相瞻幾淚澘行客自言歸意樂故人終惜別情難羞慚俗吏浮生拙嘆息神仙一夢閒慢拾酒杯畱客住春風底死笑人慳

雜詠

小林幽徑自春華不似城頭望處佳山色倚云千萬里蓬門穿水兩三家聲聞翠篠紛紛葉香落寒梅細細花更上山亭望南北欲隨幽鳥到天涯

和濟叔兄書齋言志

未得臨流一醉觀江山應是怨無端苦吟夜月橫詩筆爛醉秋風把釣竿溪瀨最宜霜後聽峯巒曾向雨中看輸君瞬息窮千里苒苒羇懷幾萬般

子直見和前韻因復之

平時只畏才無敵今日方知器有餘一第已多新宦況潛思猶入舊田廬鳳皇固合棲阿閣騏驥誰令駕鼔車千里靑雲今至矣願傾深畫盡傳予

元夕與莘老俱宿齋因寄莘老

零雨其蒙春始和明星有爛夜如何笙簧故與風聲遠燈火疑添月色多漸老自能忘世味欲明更起看天河定畱太一靑藜照願寄荊人白雪歌

賀兄長有子

鳷鵲曾將喜信來奇祥昨夜出珠胎一枝始得龍孫貴萬里看成驥子材道路笑臨詩首首庭闈歡上酒杯杯風吹消息歸江國老稚應須眼爲開

過紫金山

薄晚遲畱問舊山塵埃敢意紫金丹云生石眼千年潤風出云梢五月寒下蔡塗泥黏馬足長淮風浪觸魚竿八公更有威靈在簿領應須笑賤官

擬賞花釣魚詩

琉璃宮殿云深處錦繡池塘雨過時魚躍定名千嵗鯉花開多是萬年枝恩流河漢波瀾闊春在蓬瀛日月遲三十餘年無此會今朝會見柏梁詩

孔雀橫斜寶扇回雕龍浮動翠輿來魚知迎日爭先躍花會畱春獨後開法部方張九成樂侍臣疊送萬年杯太平恰似唐虞際臣主從容賦起哉

和文淵遊餘千山寺

愛山終日在山巓山徑遲畱幾屐穿澗水曲流隨步屧鑪香深聚作雲煙峩峩健馬橫嵓石【邑有白馬石】漠漠蒼龍宿舊淵【寺有龍井】爲語琵琶洲上路幾時容我系歸船

途中寄君時弟

郵亭車馬日紛紛可遂塵埃老此身燕子恰如曾宿客鴈奴猶是未歸人晚云明滅初收雨朝日陰晴擬放春花木一時渾自好寄聲華發莫爭新

老兒挈幼小將及鄧因寄君時弟

長年騎馬走風塵擾擾猶如夢幻身野栁最憐靑綬客山桃莫笑白髭人照溪七里亭邊晚近郭百花洲上春捉塵卽從君道舊浮蛆更許我嘗新

送徐望之郎中提舉舒州靈仙觀

江瀕遠別幾秋螢汴曲相逄眼更靑予志自能同豹變弋人安得望鴻防風流緑蟻千鐘酒香火黃庭一卷經只恐諸公還薦鶚未容輕去老巖扃

呈運判學士

邂逅江濱宿使航五更窗外月猶黃因陪譚麈殊優遠自反羇心愈渺茫老馬但羞千嶽阻病翰孰與九臯翔明時賴有吾宗在敢學西鄰便涕傷

次韻晦之沿牒楚泗二州

鷁首爭先鳥翼飛宦遊容易卽天涯漸生世事無由盡已去年華不易追芍藥遂輸淮上樂櫻桃終念水邊期雨餘亭外山爭出幾日相看一酒卮

四方

四方難綴遊人足萬里無嗟客子蓬紅滿桃花生細浪白翻蘋葉起淸風路當吳楚塵相接源出淮夷勢未窮聞說夜吟淸不盡月明如近水晶宮

送濟叔兄

風起靑蘋去鷁催江山無路笑言陪淚生滿眼朝千里愁入枯腸夜九回秋水忍看鴻獨宿春風好與燕俱來別期重有文章約老稚應須眼爲開

治平諒闇元夕

上元無樂送長宵淚灑城陽泣帝堯云障月華寒澹薄風吹雨防細飄颻物隨世事生淒愴天與人心長寂寥不用燈花鬭光景火鑪詩筆慰無聊

合肥府學中賡詩公韻和寺正翔甫總翠

危亭縹緲壓城端總拾澄虛入畫欄地勢西連金斗峻山容東際湫湖寒行瞻日月光華近坐覺乾坤器度寛聞說南州畫工在可能收作畫屏看

和應詔吟

又得華牋是浣溪短窗翰墨自光輝寒梅不動情相照幽鳥無聲意欲飛數四恩嘉成海瀆百千文字粲珠璣風花未稱相望意特爲君王述萬幾

秋風

風戰江湖飛斷梗露零霄漢聽徵鴻身𨿽流俗志萬里昔是少年今老翁雙眼久因塵事黑病顏今爲酒尊紅夜深蝴蝶歸魂夢飛盡蓬瀛島嶼中

讀書

讀書𨿽苦亦何知仕宦紛紛彊此時舊學望君眞短短新詩愛我已枝枝淸生野檻晨風遠暖度山窗晝日遲出處從今能自卜不庸蓍蔡已無疑

汴水呈祖道

萬事無庸輕是非扁舟吾語子同歸不知心逐徵雲遠安得身先去鳥飛月入江湖生夜色風吹花木長春暉鬢毛毎笑多新雪衣帶頻驚緩舊圍

江口道中

道路春晴栁葉長川原水涸艸苽黃陰晴天气猶寒食邨郭人家似故鄕地曠馬牛羣放牧時平兒女自耕桑馬蹄卽踏江南路邨店相看酒一觴

寄子文友

古人湮沒不能見交道陵夷眞可哀與子碧江相別後到今靑眼未曾開幾傷尺素無人寄猶喜新鴻昨夜來懷抱相思長抑鬱燕居還念此心哉

和千乘先生詩

蓬蓽猶淹濟世圖獨持經術振羣愚困窮自古饒賢者功業於今屬丈夫天下久思安石起時人爭笑孟軻迂何時幣聘來莘畝佇聴嘉言上禁途

風便示君時叔宜二弟

掛帆瞬息絕遠水行李逡巡臨故鄕雨潤棣棠千葉葉云深鴻鴈一行行淸吟未愜溪山勝熟睡不知岐路長邂逅此時同此樂蘐堂卮酒意難防

簡振道判官

涉汴浮淮卽渡江一春飽滿看滄浪臨溪髙栁爲誰緑隔浦幽花還自香暖日魚兒浮密藻輕風燕子語危檣遙知物景煩酬唱到日詩成幾百章

江流

江流繚繞轉天涯萬幅風帆去若馳紅日遠山開殿閣靑天髙木出旌旗蛟龍迥泊鰭鱗動燕雀飛翻羽翮遲身世百年長擾擾扁舟多謝捕魚兒

君時與董君佐以鄕薦相次登甲科有詩送之邀予同賦

靑衫慰子久蹉跎各喜流年壯未過金玉曹劉初並價淵源遊夏復同科紅塵去馬侵新月緑水歸艎觸芰荷邂逅故鄕秋正好相看憶聽鹿鳴歌

東湖

艸色蒹葭蘆葦中蓮花一片萬枝紅斜陽色妒波心日細雨香吹水面風澤國地開金色界桃花人在水晶宮扁舟便好如張翰好在溪邊舊釣筒

楊浩肰見寄因次其韻

百年流轉笑浮生憂思隨時苦未寧心膽愛君長似水鬢毛如我欲垂星春風半夜燒燈院臘雪窮年祭酒防夢寐舊遊如昔日可憐庭柏自靑靑

和莘老城東齋祠

天上春來今幾時園林已自足光輝桃心欲放輕紅出柳眼初分嫩緑歸解凍暖風吹浩蕩養花新雨落霏微知君準以多行樂佳句何妨及繡衣

急雨

遠岫低連野水蒼溪田急似雨淋浪靈壇苒苒雲煙淨小徑深深花艸香落日客帆千防細秋風漁笛一聲長詩成未解酬眞賞追逐須將夙願償

送正夫之鄆

淸河如練月如霜六月舟行亦自涼驄馬何爲輕去國錦衣不害數還鄕髙材落落邦之傑令問洋洋民所望城上望公公更遠人閒今日日何長

以去年詩再答正夫

不願與公終食違別離艸艸不勝思老便靜處溪山好嬾見閒中日月遲論易朱云折其角說詩匡鼎解人頤嵗雲暮矣來何晚倚杖相望一水涯

飲君宜弟所寄緇衣酒繼得書因成小詩奉寄

少時離別似尋常老大別離多感傷飲酒看云心散漫開書對雨淚淋浪棣棠密織花成錦鴻鴈斜書字作行未到與人貪富貴會須同汝老耕桑

答毛提舉惠新酒雞頭依韻奉寄

齊鵠順風飛上天空籠遠至扣猶全【正仲寄酒雞頭至南陽某旣歸襄陽但有書故云】滑思琥珀千鐘滿軟憶珠璣一樣圓舉白醉攻愁自破硫黃暖與病相便【南人謂雞頭爲水硫黃】南歸幾夢涼堂會咫尺書來更愴肰

寄周朝議立樂堂

世味中人醉不醒公歸正似解人酲歸云意思閒方見鶴精神老更淸但與堯民時擊壤何須秦女會吹笙淵明已有歸來賦桀溺應容作耦耕

山遊

試拂塵衣訪遠蹤詩魂獨與賞心同低低弱柳啼秋雨細細寒螿嘯晚風嵓石溪流相照緑艸花楓葉一般紅玉琴寫盡逍遙意疑到蓬瀛島嶼中

過嶺上

山幽漸失塵埃路勢險方知造物功嵓澑飛光動天上樵斤遺響落雲中煙迷曲島千峯細日轉環區萬里空安得謫仙來並此醉浮風馭過蟾宮

將寄豫章以詩先寄文淵祕校

已傳靈耗煩晨鵠更作新詩寄塞鴻千里薄寒霑暮雨百壺淸笑望秋風仙人樓閣重湖外帝子亭臺翠靄中謝石未忘丘壑意待攜歌妓醉山東

新建宰徐仲文尉文淵出城見餞

詩句飛華照采牋酒花浮緑動金船眼看世態嗟無益心到天眞喜自然盛徳優容聞召父淸才脫灑愛梅仙卻嗟風雨催行色不得相從醉洞天

得趙吏部所附第二書

日月不停如轉車悤悤還見嵗其除己行沙漠數千里才得京華第二書一讀令人喜不寐萬金於我實何如遙知日月從三友弟勸兄酬樂只且

望云嶺飲酒

班荊解馬面遙岑北勸南酬喜倍尋天色與人相似好人情似酒一般深【接伴待制舉酒云人情似酒一般深】豚魚尙可及人信吳越何難推以心立望堯云搔短髮不堪霜雪苦相侵

諸君約歸日

黃金束帶錦貂裘白髮追隨每自羞已見冰澌流碧水遙知春色滿皇州紅開金穀樓前面緑暗玉津池上頭衰病到家應稍健爲公須醉百金甌

歸期

歸期元約是花時曲指花時定可歸日暖擁云迎馬首天寒飄雪防人衣老狐淚落不忍別野鵲性靈相近飛到得歸時春更晚故園桃李正芳菲

同遊獨山

獨山亭子山之心萬竹相圍盡翠陰古剎地幽紅日永懸崖人靜碧雲深輕風細細無朝夕勁節依依自古今吏役幾嗟詩筆廢興來不惜爲君吟

和蔣孝亷江行

江爲頻增浩蕩物因霜重益淒涼千年老木戰風色萬里澄波浮日光梅萼半紅渾臘意麥田微緑已春陽欲畱佳賞無尊酒空引詩魂萬尺長

送臧夢符秀才歸

匹馬騑騑冒曉徵故人惜別涕雙零靑雲器業方千里窮巷生涯獨一經節目已疎非杞棘源流不竭卽滄溟餘閒且盡詩書學莫遣塵埃悞性靈

重至

亭臺池沼皆依舊惟愛淸風日日新念遠恨無雙羽翼臨流安得一絲綸好花有意重畱客幽鳥無情亂苦人滿眼澄光淸可賦與君無厭往還頻

平居多憂閒從詩酒自樂卽席爲詩呈諸友且寓一時之懷也

不惜千金換濁醪爲君窮力賦離騷乾坤盡入雙吟眼日月都歸一醉毫【此壬寅嵗夢中所得之句】平昔至誠傾益契昨宵遊夢得夔臯窮途知負經綸器爛醉西風首重搔

和君時十二弟

漂泊東南天地閒分明身世似乘船此生去住總未定所值險夷皆偶然載酒縱隨紅芰飲移牀深近白雲眠知君獨處多幽趣詩軸今成第幾篇

春

三月江淮物正新等閒風挫芳春狂飄柳色低垂地暗損花枝自惱人壠畝千家知有望江湖萬里喜通津鴒原莫放韶華去共約新晴醉緑茵

將歸寄潤之弟

紛紛窮緒不能禁一縷俄驚百萬尋風月正牽相望眼山川𨿽系欲歸心蕭條又作新秋意牢落誰同永夜吟車馬鼎來吾卽起夢魂先傍竹亭陰

牢落

牢落歸來水一隅臥思天闕自煩紆只知今夕又明日不覺少年成壯夫禍去不虞堪太息勢臨無備獨長吁憂時未有如君老願聽丹囊上禁塗

東流道遇伯兄西歸

君棲京國我天涯病眼相望淚滿衣邂逅得爲千里會倉惶不及一言歸窮通固屬時之遇取捨猶慚議者非未得寵光榮裏落久行猶足慰庭闈

東流道中作

輕快飛輿出古城蟠迂行徑轉沙汀鸕鷀映日開纁翅鴻鵠鬭風翻雪翎水不藏寒石緑雲歸才見遠峯靑苦憐野色溪光好倍覺詩魂酒魄醒

寄伯兄兼問子文二首

富貴浪圖𨿽汩汩詩書餘力尙桓桓聖門一室相從易世路多岐欲合難儀鳳穩依深閣宿老蛟寒卽碧溪蟠靑雲有侶歌魚藻空谷無朋唱考槃緣木退藏翀漢翼扁舟歸整釣鼇竿臨風願聽王陽仕洗手思彈貢禹冠

又

壯志當年欲請纓孤蹤今日尙飄萍塵埃易染羇容黑義气難邀俗眼靑馮客劍寒長自擊伯牙琴古欲誰聽風雲勇膽馳燕塞社稷丹心望漢庭思入鶺原愁四散夢馳鶯谷涕雙零客悰願托詩情見吟盡淸宵卒未醒十四弟得書承已次東流赴省試因寄小詩呈推官承務弟

恰見蜘蛛喜便知鴻鴈來大波窺洶湧遙岫見崔嵬懷土欲心折拆書先眼開系舟龍化處亭子舊名雷

云居相送至下杉莊

暮宿昏初黒晨裝曉已分雞啼江上月犬吠嶺邊云好去龎居士善來洪上人臨行須一勘臘後幾時春

惠州

霧暗山千疊冰寒水一涯風髙天作雪日晚露迷沙居士身如夢行人驛是家靑燈無意緒防防自成花絕域冬猶暖孤邨日易斜浮雲防晴漢幽鳥篆平沙白艸單於壘靑燈渤海家夜蟾無定處流轉共天涯

和通判承議

水邊人不到吾與子同行始見遊魚樂時聞幽鳥聲山如仁者靜風是聖之淸擬買扁舟去江湖老此生

有感

往復何爲者功名安在哉茅心迷簿領蓬鬢老塵埃魚蠹生書帙蛛絲在酒杯淵明緣底事苦死賦歸來

醉極有感

飲極人之樂余心反自傷气因人憤激情與酒飛颺淚落侵雙鬢愁多郁寸腸空贏山簡醉不似與天狂

日暮

人去紅塵息幽林晚意淸秋陽紅斾亂夕靄翠紳橫新月澹無色微風寒有聲此吟猶未竟城吏已嚴更

題揚州因大師小池

寂黃金宇淸泠碧玉池軒楹收泠澹松竹讓幽奇岸蹙源流淺山陰月到遲未能活魚鼈安可臥蛟螭

江上

柳翠蘆尢碧楓殷蓼更紅金波連夕照玉浪起秋風霄漢雙飛鳥波瀾一釣篷江湖如許景總合付詩翁

伏承寵示滕王閣佳句因用元韻

滕王帝子閣徐孺聘君亭南浦水秋漲東湖云晝防江山晴更碧松檜雪逾靑安得泛舟去與公同醉醒

示庭佐弟

世味祗如此銷憂奚所娛心煩多惡酒眼病頓捐書倦倚笻枝竹寒圍木火鑪公寧機械廢我拙笑公愚

和題眞相院

山色隨行止溪聲滿見聞燈花秋寂澹香火夜氛氳野色迷修竹煙長白雲大夫材力健故寵寺僧懃

和題淨慈寺

已失禪闗治空嚴古殿尊佛香塵艸莽僧飯飽魚豚萬竹藏秋色丰碑落燒防癈興俱物鑑誰似語公孫

寄公權

靈源起幽谷蕭灑與秋宜世事有窮處泉聲無盡時流霑一山足澤入萬田滋只恐明朝別淸風到夢思

薄荷

神農取辛苦病客愛淸新寂澹花無色虛涼藥有神煩心浸冰雪目失埃塵自是芝蘭臭非同艸木春

寄鄒祕丞同赴京師

馬上梅曾賦林邊酒記賒乾坤新帝業山野舊人家自昔余篇翰經年五嵗華詩成無鴈寄一夢入天涯

道中

湖天冬不雪山地晚多風岸艸猶全緑邨花或自紅差池嵗聿莫寂寞雨其蒙南北隨蓬轉浮生旅寓中

內鄕招提寺

淫雨宿蕭寺白雲思楚山病摧顏色老淚裛鬢毛斑流水終何事飛禽倦未還夢歸無別處鷲嶺鳳林闗

途中蚤起寄兄弟

爲惜庭闈別方驚道路難醉憐山月古病怯野風寒駐馬詢農耜臨溪問釣竿新詩如有得寫染寄歸翰

武岡驛

破屋山閒驛窮閻溪上邨雲山能近郭池水故當門气象生詩筆波瀾動酒尊夜長歸夢遠憑爾與招魂

催君時歸並寄居宜弟

命彼僕夫駕雞晨初一聲朔風不可渡南徑卻堪行貧莫甚今日無如爾兄故慚魚得計最愛鴈能鳴

答君時弟

夢覺山頭月歸乘湖面風遠林寒寂寂幽徑曉防防反哺鳥鳴屋成行鴈貼空物情緣底事只欲攪予中

承和途中四韻

此身俱是客何處合爲鄕雨後春山好天晴晝日長三年穰下郡一信赭陂陽鴻鴈非中澤鳲鳩只在桑

小飲幕長晦之並簡王路分

小飲支風色淸言慰客襟皁雕寒獨出云影澹無心短日催冬至長更報夜深幾時辱車轍重約盍朋簪

次徳甫韻

露染黃柑熟霜添紫蟹肥天眞俱自得世路偶相依飲數初憂病歡成復忘歸醉吟侵夜色星月淨輝輝

和嵓夫花字韻

幽亭隔世路髙閣見天涯緑散林邊葉紅生水上花人歸越溪藕僧進壑源茶可念詩翁物都歸野叟家

試諸葛生筆因書所懷寄諸弟

臘雪催寒盡春風送暖微浪爲靑綬系愁望白雲飛塵事朝朝在鄕心夜夜歸嵗時如故國憶戲老萊衣自別番江夜還移楚水春寄聲何艸艸流誨已諄諄世路文章貴人生手足親杜詩賈馬賦數數寄魚鱗最憶東林竹蕭疎入夢魂秋枝余鳳實春逕長龍孫聲轉晨風細陰生夜月繁幾時歸袂接爛熟醉芳尊鴨腳東林畔慈親手自栽取心俱有實視表獨非材白玉成千粒紅紗寄百枚江南春去蚤花復幾時開見說東林地盆池近種蓮淸風生緑水酷日冒炎天物外無雙格花中第一仙卽今春已到應復葉田田吾憶東林北庭前巧作山乍晴風苒苒久雨蘚斑斑漁釣滄浪靜樵歌白日閒蓬瀛仙世界容易落人閒

初夏

簿領紛相壓塵埃嬾未堪輕陰人割麥微雨客憂蠶照水荷衣薄迎風柳鬢鬖微吟聊自釋一夢滿江南

端午

日上天心直風生水面寒羇窮念時節艸次具盤餐買藥知衰病開尊得小歡醉懷江國味撥櫂倚江幹

次蕓叟韻

雪霜歸漢塞星露近蘇天金錯千兵甲花團五馬韉春從今夜好月勝別時圓頗笑荊溪老猶譚般若禪

接伴太傅離新館其兄迓於途

使者乘軺至將軍走馬迎侏離何所語踴躍不勝情寓目鴻鴈澤傷心杕杜行天乎非有閒我老獨無兄

與蔣十二

孑立羇窮際相逄邂逅閒交遊新气槪塵土舊容顏共指靑雲遠同分白日閒區區交友志松柏滿南山

同許屯田子仁宿圓通寺

遠水猿谿古孤峯石耳懸慈悲開一徑智慧出雙泉大士車乘鹿幽人社結蓮欲知今邂逅猶是昔因緣自臨川泛舟還歸因假前韻寄粹老提舉朝議兼簡知府龍圖丈

舟行朝市隔恣意看溪山天地靑春遠江湖白日閒偶隨鷗獨往卻與燕俱還時節淸明近應須屢破顏匹馬千山遠扁舟宇宙寛嵗華春已仲時節食初寒稍憶棊爭勝還須飲盡歡使君如見問行李已河幹

將行季自鄱陽來

伯也別何遽叔兮來未央水流心去遠月靜夢歸長細雨濕蘐艸髙風吹鴈行幾時生事足相著老耕桑

得書並簡仔仲二侄

遠宦非予欲浮生如此何幾時俱省定終日念漸磨流水嗟蓬轉靑雲喜鴈過寄書盈萬字不似淚防多

正月初三日送叔宜弟初離襄陽

月魄才生夜春風恰到時異鄕愁對酒深院靜論詩道路嗟吾老雲霄恨汝遲莫言明日別徒益鬢邊絲

冬寒圍鑪

道路冬無雪山原臘始寒平林風力疾落葉雨聲漧冰玉詩腸江湖酒量寛庭闈卽予樂不必事杯盤

和濟叔冬字

雨聲傳半夜雪意盡窮冬气味閒相愜形骸病見攻冷呵詩筆凍寒啜酒醅醲且劇紅鑪飲行聞古寺鐘

分題得思字韻寄文淵

風雪今之夕湖山百爾思欲歌鶯谷意不忘脊原詩臘意生梅萼春容動栁枝塵埃一千里歸夢自遲遲

和濟叔小飲韻

島嶼風回北滄溟月上東苦吟詩眼碧小酌病顏紅城近更籌數天寒斗柄中且安顏巷陋無泣阮途窮吏部閣子前有千葉菊因酌同僚口占一首

一花幾千葉千葉一時開曉露紅雲拂春風舞雪回薄言酌吾酒亦道賞花來自是蘭臺勝桃源安在哉

欲雨

雨勢將滂沛風聲自嘯號栁睂含碧淚花臉膩香膏厚澤宜蘇物微寒怯減袍詩成歡不足終擬醉春醪

新晴

一雨淒涼夜羣陽發育春風雷驚舊蟄泥滓倦行人花秀千家囿波添數尺津新晴何處好郊外艸如茵

過揚瀾

路入揚瀾險心魂獨惘然秋風浪飛屋春雨水彌天一葉漁翁艇千鈞客子船相爭蝸角利平地看深淵

春風

三春含造化一雨灑空虛寒色宵無定輕陰晝未舒亭臺花色重道路馬蹄疎燕雀乘風便應言莫我如

先赴東流因寄虞蔣諸君

相愛不能去欲行還復畱山川蕩行色風雨結離愁紅日千山曉淸霜萬木秋回頭望車馬目斷白蘋洲

途中作

窮冬尙羇旅行色太淒涼白雪園林好紅塵道路長暮云寒不散斜日澹無光夜宿溪山靜淸風滿肺腸

次張瑞甫貧飲韻

霜濃溪水縮雨多竹風多久病予無賴微吟子爲歌遠心傾塞鴈窮緒委江波貧飲只如此世人誰復過

寄庭佐弟與閏之同作

狂風朝不定雨暮相連麗澤已春意濃寒猶臘天紅鑪雙酒艇淸夜一詩篇不見東江客臨風意惘然

江上晚起

水昏如欲雨霧落復非云浩蕩重波影微茫小岸分大明瞻日曉微暖報風薰隱約廬山寺孤鐘續續聞

和春城北

何曾看好春已復見春深水漲千溪緑松低一路陰簿書淹世態雞黍亂鄕心莫廢淸和飲枝頭李可沈和祖道國門外文淵子至東父餞席上贈別

行李隨長道飄蓬笑賤官望云瞻白日臨水看驚瀾鳥語如知節花開尙怯寒莫嫌春色淺畱到後園看

夜泊睦州桐江

一水連銀漢千山擁古城客乘淸夜息舟倚碧溪橫皓月危峯影淸風細浪聲嘔啞殊俗語慘澹異鄕情途旅淹時月羇窮獨弟兄剛腸雙古劍蕩迹一流萍道路人皆厭風波我亦驚胡爲甘險阻所得喜豪英俗眼無相笑吾非逐利名

秋日吟呈諸友時在合肥作

緑髮猶年少衰顏苦病多陰寒傷物色渴雨蠹天和杯酒開寥落靈蓍問轗軻凋疎頭鬢亂攲側齒音譌苒苒時難得紛紛日易蹉荊蒿太狼藉圭角未漸磨廢棄今如此云爲竟若何嗟傷仁者遠幸望故人過臘意生幽徑春心獨緑波幾時樽爼共爛醉聽淸歌

和國信子育元韻

傍火時尋柏子燒靑燈笑語夜寥寥殊方更喜人情好長日不知山路遙

過右北平

太平天子不言兵擁節來經右北平論將無人思李廣笑譚樽爼倚儒生

眞州江亭

潮落淮風怒不收升州一日到眞州多情楊栁能靑眼底事波瀾亦白頭

和履中學士上元有作

樓頭星斗爛文章錦綉中焚百合香月似中秋燈似晝總將明徳奉吾皇

市廢啇廛野廢耕通宵笑傲樂升平樓前樂奏九成曲樓下人呼萬嵗聲

二月已亥曉出城祀髙禖

嫋嫋溪邊楊栁絲紛紛墻外小桃枝流鶯恰似無機械春滿人間亦未知

塵沙騎馬聽溪流澹薄春風卻似秋坐憶洞庭波萬頃灘聲長在釣魚舟

塵土防防二月風寥寥天外有歸鴻松陰想見芝山路隔浦溪花岸岸紅

奉使湖南遇雨寄叔宜

暮云不肎破重陰只系蘐堂夜夜心馬上北風吹淚落細隨疎雨濕衣襟

寄廣漢

今年萬載驛逄冬恰似淮南風雪中【赴詔時冬夜與廣漢宿舒城道中時天雪】艸艸杯盤渾自足笑譚只欠布袍翁

君宜弟還鄱陽風雨未行馳寄此詩

鴻鴈行行如弟兄天寒故故作秋聲江湖寂寞風雨急今夜扁舟行未行

泛丰陵溪

溪邊置酒稍徘徊坐看溪聲滚滚來傳語鸕鷀與鸂鶒暫時相見莫相猜

天寒欲雪不可出門君時在城中促庭佐來君時柬云庭佐掉頭云未來因馳寄

伯兮引領望不斷叔也掉頭云未來事事傷心無說處終朝眼合不能開

和君時弟芝山避暑

避熱猶如避火攻盡將身世隱壺中微云急送鹿頭雨遠水故吹牛首風

次云居老詩韻

荊山有玉比山丘愛玩還將木李投掣電一機吾會得天邊月在水中流

和提舉送淮長老住延壽寺

天地悠悠共故鄕眼前差別亦多方欲知道濟庵前路俱是將軍舊戰場

江上

波瀾浮動月翻翻細雨吹風忽在門溪上酒家何處所靑燈明滅見漁邨

都官以詩求菊栽次韻謝之

新詩來乞菊花秧種植還須近宋墻待得來年花爛漫約君顚倒醉秋香

艸

艸色初成城上春春風步履襯浮雲踏靑未得遊人見煙日遮藏待使君

柏

落盡桃花梅子英一枝霜雪自光榮猛憐夜月紛紛影頻聽秋風細細聲

碧蘆

碧蘆滿眼送淸秋瀟灑憐君似退休一夜髙風搖翠玉五湖歸夢落漁舟

答云居佛印禪師

江湖萬里扁舟上巾履維摩丈室中毎愛師如蓮出水郤嗟予作鳥窺籠

和都官看雪

孤成帶雪望天涯瀟灑風淸自一家景物尙嗟春意滿雨枝零落不成花

梅子

道上人家梅子枝背春還復葉離離詩翁觸物俱歸思不用風前叫子規

記京中伶人口號

伶人作語近初筵南北生靈共一天祝願官家千萬嵗年年歡好似今年

雨霽

荷花十丈出塵埃鷗鳥雙飛近酒杯雨霽黃雲收拾盡靑山還會逐人來

泊眞州新河亭

鬢毛垂雪欲道路風波老不堪系纜短亭聊自慰靑山數防見江南

走筆和蕭推官迎提舉承議

靑山遠遠水回回初見鐘陵城上臺將迎不獨兒童喜楊栁看人亦眼開

船中見廬山

翠色蒼茫杳靄閒船人指防是廬山浮雲作意深藏防未許行人取次看

宋百家詩存卷七

欽定四庫全書

宋百家詩存卷八

嘉善曹庭棟編

樂靜居士集

李昭玘字成季濟南人五代宰相濤五世孫少與晁之齊名元丰二年爲蘇軾所知擢進士第李淸臣薦爲祕書省正字判潞州歷起居舍人入黨籍居閒自號樂靜居士寓意法書圖畫以十囊貯之曰燕遊十友爲之序以爲與今人友或趨附而陷於禍寧與十者友久益有味也後詔知歙州辭不行靖康初復召爲起居舍人時昭玘已卒

遊白鶴觀

春歸數十朝八九不暇出萌芽日夜發百觜競撐突駕言謁仙祠古象懷髣髴白鶴來何時蒼檜暮蕭窣雲霞斷人世往事已荒忽解纓濯泉流深澈幾照骨毛寒不敢視下必有神物昔人斯徜徉音影詎磨滅嗟予質污下見亦被呵咄仰慙逍遙遊未忍塵土汩時須挹髙風爲我一吹拂

從張聖塗乞石

先生築髙隱趣好淸且獨雲龍峯上石拔艸自鏨斸發竅號陰怪窮根攬坤腹山靈不敢愛鞭叱滿崖谷危躋已穿履大載幾折軸直欲起巖巖未容買碌碌心營合天造指化出神速突兀傲中巓憑陵勇雙矗獸蹲目睥睨龍攫腰回蹙縮脰立幽鳥擎顱臥孤犢鯨鱗老亷利相角怒撐觸軒昻鶴引咮負贔黿跂足騰空快髙思排峭驚醉目伊余朅來遊步百吟周復願從乞其餘伴我東墻竹猿鶴莫相瞠此客意非俗常令月色照敢使塵土辱日待風雨來起看空繞屋

送王子中南歸筠州

荊山美璞昔未發鬼神訶守誰可奪妙工伐石彊剖抉試之烈火皎冰雪長虹射天晝不滅夜堂流光墮明月堅厚粹溫函正气不許時人巧雕礪羞與佩環爭細碎直登丘壇薦天帝世無瑯玕來作貢楚人未售空長慟索價當髙勿輕用緹囊什襲須珍重

送徐州舉人赴省試

淮夷之珠照夜明泗濱之石聲泠泠昔時大禹致方物神光玉色羅廣庭比年入獻多豪英褒雄妙思相憑陵飄飄束書去觀國馬踏雪須垂冰長廊白晝天宇淸落筆冉冉風雲生千官拱笏赭袍近碧溝新栁黃鸝鳴金撾虎士傳姓名魚龍捲尾隨雷聲州人洗眼望歸程會約春風載酒迎

送李容甫歸北都

先生讀書不下堂堂上有客語瑯瑯弟子出觀如堵墻怪君睂采生光芒北都晁夫子一別久相望君來道信問使我開肺腸三日不攺服猶覺芝蘭香平生寡投分一笑且云樂慇懃發黃卷鈍吻慳應臄大杵撞啞鐘已厭音響惡更慙河伯觀未易窮海若索寞嵗華晚颼颼黃葉秋歸心劇流水忽忽不可畱固知此鱣鯨肎托尋常溝直須見老可化南榮儔海州嵗有翀天鵠卵如萍實光琢玉蜀雞眇然何敢伏羽成不須求日浴一舉將驚萬人目

謝劉主簿見和乞石詩

官居太疎冷門外少車迹蕭蕭此君軒爲我慰窮寂貪饕起余慕遠乞南山石形模太詭陋此詠費搜摭蝦蟇欲上甕作气屢跳躑心知不可彊怒癭猶鼓息但勞旁者觀笑爾不量力君能惠然來抵鵲輕尺璧明月投我懷坐上光采溢神心巧鐫鑿變化出胸臆髙言寫豪壯健讀口終喫衝風捲濤海蕩潏迷四極陣馬脫重圍戰士皆辟易使人魂魄沮三日不敢食嗟余性頑闇兀兀寡知識臃腫終天年不願借雕飾翻憐孤僻中趣味得所適拂石云生手誦詩風滿腋此應長不饑富貴乃毒臘人生多苦辛嗜好須自擇

飛鴻亭

平野浩空闊危甍兀岧嶤臘盡風日好春回冰雪消朱弦試揮手度響何翛翛此意復誰共古人今寂寥眷彼澤中鴻歘起如回飈悠然薄天末去去不可招愧無雙羽翰萬里同飄颻人生本蕭散知慮勞煎燒恈恈覘聲利傴僂隨紛囂安知出世閒造適皆逍遙帝鄕果何在久願追松喬行歌歸去來五斗空折腰

雪堂詩寄子瞻

愁雲蔽日昏風發鵝毛大片舞空闕陰崖冰壓木枝折一鳥不飛人足絕山翁口掉肩擁褐斸竹搴茅勞架結堂成不用巧丹綴卻畫東坡四山雪羣石嶄嶄爭皎潔門外堂閒兩淸洌萬境一心同瑩澈石牀云生濕肌發布被颼颼冷於鐵半夜哀猿叫山月山翁髙哦響修樾不道妻啼憂未竭世事薰膏付灰滅長安髙門奔請謁赤日炙背沙埋轍僕夫汗流馬吐舌三謁不逄腹欲爇怒气恐成疽毒裂狂走不須求扇暍此堂一登能濯熱

敺雀行

田頭小兒杖敺雀雀飛上枝不敢落繞樹咒罵語聲惡三時耕鉏一時獲老牛力盡石田薄五龍作瞠風吐雹赤鳥燒雲龍見逐南邨賣桑北邨熟狐尾穗齊屋縣門大書催賦粟南闗飛挽夜摩轂埽舂縛箕十指禿一米未炊汝先啄直須殺汝償我腹田父坐語兒雀不暴人人亦饑但令家老千羣飽莫使徵西戰馬肥

春日遊西池

雨餘風日暖野塘春水滿天影倒浮人鏡光環射眼蘭船不可上漠漠低煙晚歸路已埃塵滄波鳧鵠遠

暮冬書懷贈次膺

一气推遷星復回人生常苦嵗華催凍雲欲雪鴈聲過臘酒正香梅信來晝夢每因啼鳥喚柴門獨爲故人開自憐衰晚無多事心地都成一寸灰

不住寒巖不姓龎亦無短艇釣淸江門庭晝寂人敧枕几案春生日上窗五鼎甘心爭逐獸萬夫落膽看尋橦何如種取東臯秫爛醉牀頭酒百缸

慚愧儒冠悞此身塗窮何假問通津門前羅雀正吾事墻角負暄非世人自喜小槽長有酒獨驚華髮不便春知君澤畔成新築擬荷鉏犂去卜鄰

次韻庭玉弟暮春作

小雨廉纎春欲歸桃花吹盡燕來遲閉門卻有宜人處簾幕陰陰睡起時

出郭閒步

城市不在眼始知天宇寛田園休嵗事風物似江幹茅屋上斜照水煙生晚寒徑須追野老笑語暫盤桓

病中聞雨

官居寥落禁門東秋滿長安一夜風老病不眠成輾轉五更鐘鼓雨聲中

經睢陽有感

昔日經由一夢同髙樓𨿽在舊遊空東流不攺當年水白首已成今日翁梁苑衣冠共黃壤隋堤楊栁幾春風扁舟莫負南來興咫尺吳松落眼中

道中書懷三首

竹樹出平岸人家藏遠煙片帆雲度水雙槳鴈隨船緑變春回地寒生雨後天前塗盡佳境得意且畱連漸入臨淮路移舟每問津行行風逆水處處雨隨人啼鳥如畱客幽花忽見春白魚不論價沽酒莫辭頻平野靑蕪合長橋緑樹低客愁須白酒春意屬黃鸝落日鄕闗遠孤邨煙水迷淸明能幾日郤過浙江西

舟行阻雨

暮雨來何急乘時助發生水邊千樹暗蓬底一燈明半夜起鄕思空陂聞鴈聲春風故畱客不爲阻歸程

過盱眙宿慈氏寺

行役經旬不自聊彊將登覽寄春醪淮吞汴水長增急城睍南峯不讓髙賈客正來喧萬井夕陽初下艤千艚明朝更作畱連計醉臥西窗聽夜濤

宿慈氏遙碧齋有感【齋牓無咎書】

髙僧邀我暫淹畱細話朱轓此屢遊不見淸談飛麈尾空流悲淚拂銀鉤淮山勝絕千年在人物才華一夢休欲作招魂弔餘恨晚煙疎雨不勝愁

天長道中

細艸眠黃犢短籬穿緑楊春聲鵓鴣急田徑蝍蛆長地暖足春物雨頻宜水鄕羇懷不可話倒橐酒須嘗

過虹縣有作

老態倦羇旅不堪行舸催風髙鳥橫度汀轉樹交回雨過霧猶濕春寒花未開楚傖如見問不爲米南來

過淮

東風吹雨過淮濱艸木精神一番新鴈起沙堤煙隔水寺藏松崦塔招人蕩胸長憶江湖月昧眼曾嫌京洛塵誰道南來少知識向人修竹特相親

春日遊金明池

日有江湖思坐無車馬塵橫橋自照水啼鳥不驚人輦路晴飛絮宮門暗鎖春多情老園吏灑地喜相親

北園書事

葛巾茅屋自爲娛門掩槐陰長夏初聒聒無端鳩喚婦飛飛不定燕將雛繞池曵防攜雙鶴架水澆花課小奴麥飯滿甌葵數箸丁寧車馬肎來無

十年蕭散愈身輕弄筆翻書亦稱情當案忽聞緣壁墮隔池遙見啄苔行靜疑多事非求福老覺無心勝攝生自愛吾廬人不到何須谷口問歸耕

贈子常

本無機械亦非愚自信沈防與世疎一段畫圖冬臥雪平生樂事日翻書田園無暇供余稅風雨何堪捲獘廬笑殺貴人門下客不逄此老曵長裾

蚤春書事

正晝睡方起門無雀可羅風池亂荷蓋雨徑滿槐鵞齒髮流年速江湖歸興多終期買船去臥月扣舷歌盡日與琴語經旬無客過蟬移鵲爭樹魚散雨傾荷毎悟酒如聖不禁詩作魔風聲稍蕭瑟殘熱定無多

齒落

孽虫負固飽羶葷摧折才能絕禍根毎遇屠門慙大嚼猶思夢澤欲平吞初搖不爲唇先喪已脫翻驚舌尙存莫與時人作嘲笑不如緘口學無言

贈漢臣

夫子以貧病終身復凍饑捉衿無可攬數米不成炊何以謝蟋蟀獨能畱扊扅徒勞問倉扁王老是良醫

九月八日雨作

蕩滌驕陽勢已廻徧流和气入根荄檐閒防急侵燈落枕底聲髙帶鴈來永夜故畱人不寐輕寒未放菊全開明年麥價應如土安用登髙把酒杯

北園偶成

遊宦歸來似系匏偶依河渚寄衡茅以貧爲樂漫喜酒與世無求非絕交倚杖靜聞風過竹枕書閒看燕爭巢卻憐多事楊夫子更爲元文作解嘲

送春

終日無人晝掩扉緑陰庭艸自相依輕寒曉覺池臺靜半夜春隨風雨歸恰似舊遊鸎獨語略無餘恨燕爭飛飄零不解東君意卻放楊花亂撲衣

十月晦過捨弟庭玉見諸人棊戰方酣頃之復過集者皆散獨一枰尙在窗戶然因賦並呈子堂漢臣

妙手固多暇忿兵終易窮戲余歸一笑戰罷失羣雄風過雨電息天明星斗空爛柯人已去斜日上窗紅

送次膺赴詔二首

辭章泛濫昔稱雄飄泊文園偶未逄舊典鐃歌歸制作盛時郊祀待形容久無靑眼憐髙臥新有宮詞落九重異日錦衣還故里卻尋蓮社日相從

靑雲初上萬人看中路摧頹鎩羽翰一日馳聲動黃閣幾回飛夢繞長安翩翾丹鳳來天上寂寞雙松倚嵗寒自笑白頭冠尙在十年塵土不堪彈

次膺哀辭

翻然矯首奉恩除卻似當年擢第初憔悴九衢林下客光明一軸錦裝書馮陵河嶽才無敵繪畫乾坤思有餘方板赤虯何太迫君王曾未識相如

雨後二篇

苦雨幾十日滿庭多土花行螺上墻屋倒竹臥泥沙澄景生涼吹晴雲變晚霞卻愁淸夜夢無計逐池蛙一气不自息四時如轉丸月流天宇靜風掠葉聲幹紈扇已謝事莎虫將戒寒登臨偶有得不復計悲歡

登平山堂

斷檻敧檐風雨頻不逄心賞爲重新依稀疊嶂宛如畫憔悴垂楊今復春一闋髙歌長在耳後來佳客復何人悠然未盡雲煙思不見揚州十里塵

登龍遊寺

飛構起崔嵬江晴宿霧開風幡兩州見花雨四天來日月依峯轉魚龍觸石廻蓬壺在何處更擬上層臺

某氏挽辭

翟茀朝初罷升堂拜已非凝塵孟光案灑血老萊衣奩鏡悲鸞舞庭萱感露晞西風原上路無復板輿歸

姑溪集

李之儀字端叔滄州無棣人元丰中登進士從蘇軾於定州幕府歷樞密院編修官通判原州元符中監內香藥庫禦史石豫劾其不可以任詔勒停徽宗初提舉河東常平坐爲範純仁作遺表編管太平遂居姑熟自號姑溪老農久之詔知唐州終朝請大夫之儀能爲文尢長於尺牘東坡謂其人刀筆三昧其詩取徑崄峭而有渾灝雄深之气幾與東坡接武輝映秦少遊有次端叔見寄詩雲華章麗句饒風力頃刻朱紅迷畛域一斑縱復爲管窺萬派終難以之測有姑溪前後集合編二十卷從兄之純以政事稱

題山堂

二年江南客對面不見山負我愛山心兀兀塵埃閒一聞說山心便喜欲插修翰遽飛起君家乃是山中居永日靑山同徙倚流泉涓涓薜蘿暗明月時時窺枕簟三伏淸霜帶雪來不斷煙雲擁欄檻只恐居山興易闌萬壑波濤番等閒知有心期難得否憑君借與畫圖看

送芝老

江頭春色已可匊風雨惱人常不足筆力俱來紙上春墻外落紅爭忽然別我下廬山蓮社風流指顧閒爲我寄聲陶五栁少畱佳處共追攀

題王循書院壁【謝韓君錫小會】

熱不就惡木枝渴不飲盜泉水古人不可期嵗月姑相委不愛爾井泉百尺深不愛爾庭樹千里陰相看豈計一飯報長嘯聊爲猛虎吟

丁徳儒置酒適與陳君兪聊坐聊賦小詩爲君兪謝因以贖先起之罪

春風不解事吼地如雷霆誰知一席閒笑語燈熒熒主人意彌惇設置不少停而我槁木然感慨時自驚多情接勝友孤卽如初星微吟閒相警似欲慰獨醒我老百不堪已分如漂萍邂逅因事樂尙或有此形不慙引去先得意耳暫淸輾轉尋斷夢閒闗媿微生何當萬里浪相與同滄溟

贈劉九思山人

我行亦偶然君來定何謂風髙浪如山聞者亦已畏而君從一葉過我乃特地郵亭六日俱臨別尢自媿朝出才辧色夜歸或霑醉殘燈不見人侍我獨忘睡語語多破顏情極幾雪涕屈指再相從便作新井計我擔旣弛肩君駕亦方稅不覺步四年俛仰才一喟每見意每加終始不少替顧非求名頑豈不懷此義凡生等飄蓬何物非委蛻爲我謝故人隨方聊自慰

次韻秦處度同登黃山

艱生縲紲余特爾脫魑魅殊方窟飃蓬未免遊戲事眼力到毛髮抉剔盡奇祕邂逅平生歡笑語當鼓吹曲環豈人謀明滅殆天使慰我雲煙期有靦鴻鵠志百年一瞬爾幸此半日地聊攄廣莫心無作雍門淚

王爲道東軒梅花小桃相次弄色置酒見邀出琉璃盆浸花貯酒酒半移席卽花旣醉畱名壁閒

搔發滿爪垢撲衣滿襟塵百年信幾時吾生若紛紜黃河源從天上流忽然河底爲沙丘張良身不滿七尺從使沛公君列侯淮陰小兒亦何者俯首無辭出胯下晨炊蓐食爲得計一飯千金豈無價相君之背貴莫言前趨鼎鑊何等閒便爲故主已梟首奏事猶如冕旒前軹深井裏有是姊哀歌壯士不復還伯樂相馬只相骨咄咄常情迷賈鞭春來萬事不欲語惟願沽酒不著錢大鐺長杓酌還引白日如此過百年相家新有大正官謂我落魄蚤見憐東軒小桃閒梅蕊淸香秀色能相先不將貴勢略雅舊脫巾取酒容流連琉璃盆深花透過愛花移向花邊坐時時飄蕊落盆中冉冉天仙空裏度醉後艸書疑有神墻閒怒角挐飛雲埽禿千毫興未已惆悵粉壁何時新盆空不記上馬去曉來但見衣巾污古人名迹堆故紙多少沈埋不知數明朝花落在須臾莫遣髙門無入路

送陳瑩中及第歸洪州

七月江南秋已到江水如天魚尾掉處處團橘欲黃時家家門前艤歸櫂西山佳气徹靑雲潘郎門巷如深春陳家有兒新及第就著恩袍歸拜親爲報行人洗眼看養兒如此誰不羨願兒不要重科第事業功名他日貴春日同梁十四燕李公昭朝霞閣侍兒舞梁州曲徹客有以潤羅爲贈公昭命玉杯滿酌酬之又以金鐘邀兒相屬旣釂出烏絲欄索詩

都城春風吹落花都城九陌無塵沙貂裘公子燕何處闌干百尺淩朝霞鳳箏新調玉指軟黃金桿撥當胸遮紫檀屢碎翻成拍紅茸毯襯鴉頭襪回旋誰許防雲輕欲斷還連猶未徹新鶯弄雛乳燕飛一曲梁州春日遲百尺纏頭隨玉杯吚啞一哄爭扶持公子笑不已下客歡正濃更邀婭奼持金鐘一釂直欲滄溟空從他海若在平地明珠墮淚愁蛟龍瑚突兀撐髙峯便疑巴姬禦來風月漸滿銀河低歸路促街鼓稀何時再到紅茸地更倩遊絲惹住衣

合流遇潘子眞出斯文相示因置酒子眞黃九門人

山谷老子久不見豫章詩人何許來章江未覺淸徹骨西山一帶寒煙開文章明鏡現諸相句律蟄戶驚春雷紅鑪勸坐且一醉爲我更賦楊州梅

得璉老陸僧書所報周悉且速東歸旣媿其勤因述書語爲謝仍約官滿就見

故人書報新種畦東臯豆麥稻水西更添莊屋成兩脫築出甬路排沙泥栁插千本竹萬个雞豚母子羣相攜又倚前岡辟場圃更下南泊來鳧鷖兩年課役已似此數嵗漸可如山谿吾師報地適我與胸中瑩徹眞琉璃一錢不取力爲盡只得一飯仍雞棲我慚汩沒落陷穽眼前差路知幾蹊緬懷吾邦歸未得書來未讀先酸淒本無去來彊系縛亦非顚倒隨傾擠萬眾過眼卽他物列鼎旣飽均朝虀明年定作一邨老非施委曲隨刀圭內侍劉有方蓄名畫乃內虢國夫人夜遊圖最爲絕筆東坡館北客都亭驛有方敢跋其後旣作詩以相示時役和而偶未暇今閱集得詩遂次其韻以申前意

天街雨過花滿窗萬人壁立驚遊龍飄飄衣袂欲仙去寶鞭遙指蓬萊宮眞人睡起春才栁誰眷琶琶最先手合歡堂裏謝使人暗香猶帶天階塵宛然相對若可語筆墨規失當時痕開眼成今合眼古回頭自有來時路長風破浪眞快哉快處須防倒騎虎

擬徐陵四時詞

春

紅緑枝頭自開落薄月低雲天一幕可堪困緒尙眠蠶未擬將心摧破萼寶環半脫畏侵肌百刻縈香竟屬誰旋制稱身宮樣窄慵看架上去年衣

夏

蜀葵已過紅橊炳鱗鱗瑩角波紋冷冰光汗透玉枕涼扇車風搖深院影無言一餉幾回顰品盡幺弦竟不勻空被梁閒偸眼燕黃蜂元是竊香人

秋

畫圖展盡瀟湘緑窈窕新詞寫啼竹薄衾笑拂又經年已報莎雞入重屋漸施簾幙作深暝時看明河步廣庭旋索羅衣防露下隔墻聞叫侍兒聲

冬

休願車輪生四角莫向金尊嫌酒薄門外風號鴈陣低擁衾同看殘燈落轆轤敲凍驚棲鴉睡紅半引燕脂霞未擬雕籠問鸚鵡先投宿酒敵霜花

次韻東坡所畫郭功父家壁竹木怪石詩

大枝憑陵力爭出小榦縈紆穿石一杯未酬筆已濡此理分明來面壁我常傍觀不見畫只見佛祖連呵罵人知見畫不見人紛紛豈是知公者汗流几案慘無光忽然到眼如鋒鋩急將兩耳掩雙手河海振流雷電吼蘇子瞻因膠西趙明叔賦薄薄酒杜孝錫晁堯氏黃魯直從而有作孝錫復以屬予意則同也聊以廣之

莫厭薄酒薄莫惡醜婦醜君不見王尋石萬驅虎豹千兵埽蕩如拉朽又不見髙堂笙歌午夜飲明日哭聲喧正寢莫厭薄酒薄到頭一醉亦足樂莫惡醜婦醜攜子弄孫同白首髙飛遠走固亦樂莫捄眼前忘時後正旦日大雪過秀州城外聞樂神踏歌打鼔

嵗除夜雪一尺許便覺新年喜气多大觀元年第一日一番勝事信可歌歌不已鼓聲起漫壠連邨如市裏更願雪深一尺餘收了去年三尺水

雨中自瓜步謁寶覺遂約遊黃杜寶覺遽有儀眞之行雨後獨往夜分方到泥滑路瀲乘步相半

夢寢東南遊金山居第一泊船瓜州口風雨系黑日冒雨訪老胡倐然出蘿華壁閒十弟子云是王維筆生者今何在別有一丈室相期同過之佳思久拔拂差池成獨往敢憚泥沒膝投鞭望橫參露重衣如濕方諸湛滿魄指顧盡纎悉目神爲淸壺冰蕩肝膈亹亹相問勞軟語皆中律頗怪不豫知有似驚暴客杈枒薦鑪紅柔脆修林茁老淚感陸生明盤皎霜橘木魚動曉堂永味同南畢百年驚枯槁平日膠在漆幅巾行此時嵗暮悲蟋蟀

子瞻參寥太虛同遊惠山用王武陵竇郡未宿三詩韻各有所賦參寥錄以相示今將遊焉用次其韻

曾爲惠山客心已寄蒼茫知今幾何時常在山閒堂淹畱情莫系悵望身疑翔聨翩得秀句古殿逄燈光耳冷徹孤韻神幽拂淸香買舟行有期此興安能忘

三子骨已朽來者非一人簫聲起孤鳳抑按皆淸新松陰貯老月蘚暈涵蒼燐﨑嶇固有屬千載無纎塵物物吾已矣今昔均可旻何當事一往顧水終爲鄰

膏肓有前人老意翳叢樾差池紛鬢霜味蠟火已絕一啜風潄浪幽思起復滅記慚數及七緬子在明月疎更蹇修途景耿重激發泠然儻可禦千古同一轍

秦太虛出魯直所寄詩因次其韻

別子人春杪幽懷誰與歡返復事遠途繚繞如理綿家山𨿽入眼尙疑隔晨煙破悶得子詩雞鳴還到船追隨日苦短容易悲長年猶能共一轍植足臨天旋下澤政有味萬戶自我捐惟有不捨心常如俯奔川

和參寥過敝廬畱宿因見寄之韻爲謝

及此仲春月頗欲謝遠步世味久已疎何憚魚生釡靑陰合廣除似失北門路端如雞在塒未愧豹隱霧飄蕭方外遊繾綣慰遲暮共待淸光來軟語坐良樹呼風破炎蒸扣齒卻妄慮逡巡棲鳥驚不記衣上露臨分期屢來此樂復誰與

送靈臺尉徐舜舉

靈臺右鶉首南北兩山閒我來春未幾紅葉才斑斑與君蚤相求攜手問兩山折花飲淸泉共此一日閒君才眞健敏詩句如芝蘭娟好秀且靜馥鬱若可餐

大雨

向晚云驟合雨防如車輪入夜勢轉暴對面語不分初疑坤軸裂漸覺河海翻傾注恣豪放溝瀆莫吐吞平地忽五尺呼叫均四鄰下堰上輒隙東塞西遽奔一身應百給坐臥不得申且自秉鍤刀力癉意已昏念玆嗷嗷農拱手過一春入夏又將半寸苗無宿根祈禱備眾使杳杳天九閽饑殍漫狼藉極目無煙邨及此滂沛澤一洗瘡痍痕勞我敢有詞喜動气已溫置酒會賓客耕輟翁語孫爾年非可期我責亦麤伸欲赴固踴躍感慨扃重門

睡起

數日不吟哦已覺舌本彊熟處自難忘是乃眞苦相簾空睡起足物我兩俱喪舉頭見南山依舊禿相向解衣繞屋行未行已踉蹌翻書試遮眼一抹如白浪目足身所先二者輒相抗生理從可知何用更惆悵獨有梁上燕憐我本癡憃時時作好語似欲致勸相見爾初銜泥生子已頡頑而我猶未歸玆事固難諒安用苦煙雨無勞獨淒愴俯仰卽陳迹未易煩度量一尊試有求傳來如鵲盎頃味毒酒酷猛釂投晚餉倦懷豈復有舌爛腹斗漲抱薪救烈火自取將誰讓夜分方半生劣過逃屬纊

讀淵明詩效其體

扶疎艸木長玆時豈無情未論身得去想象心已淸童山久不雨湯熱气鬱蒸遣懷一開卷便覺涼風生

陶隱君書堂

山云自往來人事久蕭索誰爲插小松記此當棲泊陂陀披淺麓窈窕帶遠壑著書方呻吟誰與會所樂鸞鳳耿莫追嵗月儼如昨隱約玉簫聲憔悴金匕藥風來萬籟奏一笑竟誰約尙犮徒此心相期在寥廓

比都文承制移竹贈初秀才堯民有詩因次其韻

古人偏愛竹種不虛一席相將共忘年敢憚培且植君家占何方容易來秀色薙艸出明軒翛然聳修節翦梢畏風摧畱葉期鳳食從玆兩繭足閉戶忘所適

增築貴堅厚抨繩避敧側朝灌暮復壓深虞枯易得勁節旣能主百蠹遂爲客風微吟疎簧日永齒客屐此況儻可期吾甘事潛黙晉人知自完皎皎良未息不校謝紛紜斯言愧安國

燕子和韻

依依梁閒燕終日密相對本不欲爾期何爲尙此會得非緣所遭又恐意有在飛來復飛來好語如湍瀨我亦彊維縶爾豈知向背萬事杳靄間一笑沈吟外元妙第一義爲爾除障礙捲簾見天下始信物有大

大暑不可逃偶攜數友過湖上淸坐凡十人以君王納涼晚此詠亦時須爲韻得須字

百年觀不足一日樂有餘況玆夏日長而與君子俱號呶謝呼笑譚論皆詩書門外方爍石座上如冰壺仰懷防防鴻俯媿戢戢魚我老百不堪嗜好終蒲菹殷勤相得心黃昏尙躊躇追隨自此始莫厭頻招呼何必得美酒然後方將須

張聖行解官入京僚友餞別分韻勸酒得醇字

密雪不著地朔風暖如春天公豈無意慰此東歸人吾人晚相投每見每更親逾年稻粱俱未覺旦暮頻欲識分淺深蕩蕩風中云問其美如何表裏無緇燐深湛子云黙髙廣太丘眞汲汲惜日短奄玆奉離尊莫辭十分斟酒薄情則醇庶幾一舉盡涇渭從此分萬里自咫尺百嵗均埃塵行人定向適他年期問津

次韻東坡還自嶺南

憑陵嵗月固難堪食孽多來味郤甘時雨才聞徧中外臥龍相繼起東南天邊鶴駕瞻仙袂雲裏詩牋帶海嵐重見門生應不識雪髯霜鬢兩毿毿

和儲子椿竹

何物能令意灑然陰森常對出檐竿排槍立防難爲況招月吟風好細看幾度驚回窗下夢新來添得雨中寒傷心不見東坡老縱有鵞溪下筆難

戲子微兼次韻陳君兪寄題蘭臯

和風暖日作霜天冰雪相投豈偶然特枉新詩詠塵迹便同佳趣賞當年學優曼倩三冬足才過荊州十部賢爲問醉衾應好在莫教癡望似蠶眠

呂吉甫第乃謝鎭西故居中閒嘗爲佛剎而雙檜則舊物也劉夢得有詩因賦其韻

故國悲涼古木奇勢分庭下蔚相差霜根半露出林虎晝影全舒破賊旗寶界曾廻鋪地色節旄還映插云枝劉郎風韻知誰敵儒帥端能表異時

題張湛然兄弟所居壁時謁之不見

樂全老子如星月眞一仙人似鳳鸞蚤嵗光明均照耀異時文采避髙寒低回气類追千刼邂逅風流得二難環堵蕭然淸徹骨卻疑深雪臥袁安【湛然乃安道之孫】

李去言相別三年忽得書知在吳中答書偶成

宦路相逄一笑休共知身世兩虛舟楚材有用誰靑眼趙將無功枉白頭會見姓名通北闕何妨風韻冠南州求田接武如鳧鷖只欠元龍百尺樓

次韻子椿遊雨花臺同長老徳正

勝遊自有經年約佳客難同信步來無復風煙翳寒日漸催花柳映髙臺雲光故事空陳迹玉樹遺音失舊哀今昔循環等相視欲尋歸路更遲回

和友人見寄

俗駕難回固有因勒移終媿北山人不辭冒雨投歸步始信忘形是夢津一笑未容披軟語十分先覺報新春定應編契王郎便消得從來願卜鄰

除郤吟詩總是塵道人應笑可憐人固知參請能成佛未到身騰且問津邨落風煙常似臘禪房燈火已如春會須隨例餐防子聊借明窗作暫鄰

舊懷

花存人往只天知目暗心搖卻自疑尙想漢廷傳詔令如登魯廟見尊彞一時鸚鵡娛賓賦百世甘棠美召詩安得殘春逄海上盡傾衰淚灑新枝

邂逅故人

已將身世等浮雲又向江邊得故人數日暝寒埋雪意一番佳境爲時新邨醅澹薄聊資笑洞戶深閒自有春已幸鄰封同寄老卻應風月費精神

金陵懷古

焰燧何勞鼓萬牛聊將一帶付幽流才聞浮鷁來波上已見牽羊出石頭舊穴依然披信汐古祠誰爲薦時羞功成到了成何事擾擾空移夜壑舟

霜天日晚獨沈吟潮上風來別是音恃險戰爭休想舊憑髙臨眺且論今數聲鴈蹙千年恨一片帆驚萬里心不是江山解磨折卻應人物自升沈

次韻簡少孫

子黙淸眞本絕倫羊曇曾是个中人林泉不作南風競旗幟還因對壘新金鑛曜罏元有艷冰壺瑩月舊無塵何妨再葺昆陽戰尋邑師行固不貧

記得金尊特地開舉頭新嵗又重來銀潢已分經年隔玉節猶期舊臘回千級浪迷雲表夢百分愁寄燭殘杯醉鄕誰謂無消息已覺歌聲傍落梅

題張約之長春閣

江山信美亦人同寒暑隨時興易窮寓意果能超物境養花長欲占春風何妨戶外屨常滿自樂尊中酒不空可笑道人猶有恨一番紅盡一番紅

後圃

鵓鳩呼婦天欲雨杏子花退鶯未雛庭前已覺緑半飈酒面忽有紅雙鳧芳物戀客不忍去主人好賢誰復如會應百嵗享此樂何妨畫作重屏圖

歸自錢塘復防君兪佳句欽嘆不已更兼特枉聊賦其韻

吳山陳迹已飛埃投老還驚病眼開似泛靈查海邊去卻因華表鶴歸來情移客枕收殘夢恨著江梅戀故臺便覺新篇資六翮飄飄眞是子虛才

和友人

昻昻野鶴困雞羣皎皎冰壺不受塵一笑每逄靑眼舊多情空媿白頭新西風未用髙紈扇東道應容岸角巾珍重長謠倚云瑟瀟湘誰是賞音人

經年牢落別離羣準擬歸來拂路塵妙語獨從書上得歡衷猶欠坐中新頗聞洛下傳佳句更喜嵩陽識墊巾幾欲軍門示巾幗老來猶更不如人

次韻采蓮

聞道栽成十畝蓮便思挑出杖頭錢定知荇菜參差處不是決明顏色鮮紅日半移芳艸岸淸歌低泛木蘭船驚心未得同眞賞空愧諸豪白玉篇

幕府風流舊泛蓮裔孫家世掩靑錢別開眼界霞爭爛分得秋光菊未鮮燈陣有心欺醉防珠盤何日瀉歸船錦囊示我鏗金句空愧巴吟綴後篇

陪延之泛舟歷湖至苦竹寺次韻陳致君席上所賦

已涼時節未霜前十里平湖共酒船嵓岫湧寒淸澈水芰荷翻浪緑連天百年過眼眞聊爾一笑投懷豈適然獨有黃花似廻避空緣紅粉不能先

賞心亭

賞心亭角倚闌干虎住龍蹲自屈蟠無復埋金鎖勝境空餘飛鷺識前灘百年名在人何處萬里潮平雨送寒幾向後庭賡白紵不堪殘照下漁竿

贈人

落得淸閒與物疎扃門終日似山居案頭新有歸田賦架上元畱緯世書紫府未須窮祕簡丹山重見引名雛詔恩只亦來相繼還許頻爲賀客無

寄題吳思道橫翠堂

紅塵擾擾功名地不礙詩人得趣幽何必千巖連萬壑能令六月似三秋茶甌變乳隨湯泛香篆縈云盡日浮時覺東城添紙價應知得句勝封侯

次韻題隱居巖

隱居何必在山巖境界全歸指顧閒能把軒裳爲外物便應風月勝酡顏地連紫禁千重邃石繞淸泉五色斑從此夢魂猶可到定知衰廢不容攀

次韻見懷

林泉廢疾固難除杳杳觚稜寄夢餘已謝東山知不免須由北海本來疎功名漫笑乘軒鶴事業終歸種樹書聞道江樓巢已穩未應長鋏嘆無魚

仲客李澤遠來相訪感往念今悵然有懷

異鄕流落十三年老日從誰寄往還久數斷蓬飄世外忽驚連璧下雲閒生涯已約同他日詞筆端能慰暫顏準擬新秋便相見爲君終日倚柴闗

同子重望長蘆寺

窣堵波寒對水東坐來初報夕陽鐘回環桑柘疑無際咫尺雲煙隔幾重聽講有心陪寂寞杖藜何日許從容主人境界諸緣盡應笑規規看畫龍

陪子重遊長蘆寺

行來思住覺城東粥飯隨緣蚤晚鐘安得心田荒萬有便寛眼界失千重笑譚喜接眞摩詰衰病休嗟老曼容餿飲殘羮應不惜聊分水墨爲成龍

朱伯宣才英昆仲見過曲相慰藉因畱飲得花字

新春窮巷幾傷嗟聨璧俄來照蔀家意厚旋傾新釀酒眼明初見未開花百尋自是松難老什襲終慚玉有瑕便覺賦成無用處漫勞惟悴嘆長沙

除夜寄王性之

老戀窮年怯五更可堪爆竹響新聲但驚燈火如殘夢豈有心情敵後生競膠牙空對白酒期分嵗獨憐淸賜袍應有天香在想見來朝奉九成

春日

芊芊芳艸望中迷傳火樓臺麗日西飛絮輕翻遮柳陌落花亂防暗桃蹊琉璃波淨沈魚素玳瑁簾疎阻燕泥百五良辰最蔥蒨緑陰行馬過鶯啼

石磧朱希仲館谷甚勤因題壁閒

主人好客久聞名曾約江魚對酒烹邂逅相逄同一笑逡巡不覺到三更屠龍手段尢非策畫虎工夫浪有聲便欲與君論卒嵗卻憂舟子報潮平

崇寧求詩時正初老住爲初祖

烏衣人物已成空窣堵才能記寶公請祝驟開新福地全提還振舊家風午嵓日上春初到萬里云收月正中欲識投機無盡意江流入海幾時窮

元白挐舟相訪出紙求書因書此以歸其紙

小篷不識遠相尋頓喜忘年得斷金便覺雨華隨脫麈更能操筆問來禽投懷方寄朱直摻袂還驚白髮深獨幸南遊慰眞賞他年會見好叢林

陽翟道中有懷存之

夕陽風裏得君心常約淸香滯月尋紅萼似披經幾嗅綠條如弄已誰禁野狂不慣娉婷醉蓬鬢偏宜蓓蕾侵準擬歸時更浮動瓊尊寧謝十分斟

次韻梅花

建臘迎春亦是常獨髙梅萼報年芳風來彷佛逢荀令月下分明見壽陽開徧漫誇千種韻天然別是一般香從君漏泄東君意直到霜前菊蕊黃

瑛侍者欲再遊方作此勉之

精神秀發眞獅子聳壑昻霄似出林擊竹有聲先了悟拈花微笑已知音新詩奮健疑摛錦妙字淸奇不換金往往秋髙又飛錫白雲來去本無心

三家店蚤飲主人似喜余至而庭下殘花猶在也酒客輒見避余固止之因得覽其醉態

再過三家店還投舊酒罏重攀紅躑躅爭認白髭防所惜自拘束無因同拍扶他年遂卜築終爲伴歌呼

宿湯泉示眞師

睡美不覺曉蛻然猶戀牀未能忘夜旦已自嬾衣裳供佛添新水持經續舊香不知門外路何事有歸艎茅山道中抵暮投一客邸甚素雅主人喜客乃

一善士爲待至厚旣別畱此致謝

客緒如繅繭山行似踏車方疑武陵宿宛是徳公家傾蓋君何厚論心我可嗟祗應從此別去路隔雲霞

除夜小舟中雨不止而作雪寄徳麟

吟醉今何在寒燈倍黯然卻應聽雨夢猶是散花天老境不自得客程誰我憐曉鐘催去路明日又新年

江上獨坐

春至猶飄雪江寒未有魚無人慰靑眼盡日對紅鑪瑟瑟窗頻響時時鳥彊呼澘然不自覺豈待到窮途同趙徳麟宿長河堰僧房徳麟適相送至此且約明春再相會有詩見及次其韻

涔涔一夜雨皎皎百年心嵗路無多日僧牀有賸衾長卿空滌器季子漫多金賴有綈袍舊春風定可尋

藏雲山居

鳥語晚更好山風秋轉涼心閒日自永簟冷夢尢長赤薦新舂稻淸添舊防香此身歸有地去路尙何妨誠上人遊方旣歸林下焚香誦經以嚴報地相見欣然畱不欲去遂賦詩一首

委曲披髙下虛明得靜深佛香平日願經卷本來心地據三車上塵無一防侵出山應有恨何處似如今

宿靑山房

命駕追彭澤開懷得士龍殘寒偏惱客小雨未妨農已幸同歸轍何勞更賃舂川原如故里疑是舊栽松

自大乘將遊湯泉道中

迢迢山路永漠漠晚風昏雨歇鳩呼婦年丰稻有孫旅懷悲暮齒野飯寄前邨只恐今宵夢憑誰續斷魂

宿滴水巖懷趙徳麟和壁閒韻

瀑水瀉靈竇鏗鏘韶濩音樹深猿嘯月山迥鳥啼林一曲廣陵散再歌梁父吟天邊有鴻鴈莫寄此時心

夜行鞏洛道上

夜久露華重寒鴉不肎棲月推銀海上鬥過玉繩西風脫林衣瘦山擎云防低流螢三四防趁隊過前溪

離宣城

倦客登舟際江城欲暮時恨長山自遠心速櫂歸遲邨市明漁火嚴城起鼓鼙詩成眞有助新月上天涯

秋日遊靑山訪太白墓

潦倒忘衰日風流襲墊巾未能分朽骨還此挹余塵弔古無千載傷心爲一顰依稀如到眼气類信吾人

題齊云亭

淩空登白紵此地與云齊一覽眾山小方知人世低暫畱蝴蝶夢終負杜鵑啼回問禪闗客何當別有梯

江西莊上久雨

去秋欲雨不得雨今春望晴還未晴螻蟻尙知爲自便彊將私意與天爭

宿采石

江聲隱隱風前恨鴈陣喧喧枕畔愁更覺孤衾如潑水始知今夜宿山頭

偶書

通中玉冷夢偏長花影籠堦月侵廊挽斷羅巾畱不住覺來猶有去時香

瑞竹卽事

纎絺不掛汗如傾一霎風來夢乍驚自是人心有涼思彊將庭葉作秋聲

莊上書事

柱礎猶烝濕未休懸知雨意未全收只憂場上芽生稻不厭田閒水拍溝

和州太守曾延之置酒鼓角樓

樓臺煙樹接平蕪水墨丹靑十幅圖認得黃山家住處雲中相對似相呼

雜詠

人閒所樂寧過此一事都無有俸錢更向丰年觀割稻須知身是地行仙

老呼穉舞報丰年極目黃雲欲際天旅搗新粳供晚飯只愁閒夢攪安眠

絕句

萬腔腰鼓打梁州舞罷還催步打球更借纏頭三百萬阿奴要徹第三籌

情隨楡莢不勝飄心似楊花暖欲消擬借瓊林大盈庫約君孤注賭妖嬈

漫尋蝴蝶卻成癡欲趁蜂兒轉更疑自是心情怕時節不如閒處伴黃鸝

宿觀音寺

倦聽檐閒防滴聲棲禽初報曉來晴分明市合人爭語淸濁髙低各有情

畫鵝兒

殻裏生涯殻外天天眞𨿽判尙茫然只應未解長依母毎向沙頭獨自眠

題隱者壁

聞道全家隱鹿門竹籬茅屋寄江邨龎公事業無多子只有平安遺子孫

閒居

檐閒百囀已新聲枕上千山尙未明老去只知難得睡兒童何用報陰晴

楸花落盡楝花繁門巷人稀半是邨好事憑誰消溫熱一檐疎雨下黃昏

庭前日轉綠交陰坐上風來院自深度曲已嗟千里客聽蟬空寄兩頭心

首夏

嬌紅埽盡綠陰成便覺庭虛暑气生旋拂藤牀方竹枕不妨鼻息作雷鳴

罷官後稍謝賓客

旋營香火拂塵埃市井聲傳隱隱雷頓覺林泉歸已晚姑從閒處看花開

惠崇扇面小景

耳冷無人唱竹枝歸心惟有夢魂知楊花撲面煙波闊猶記徵帆欲卸時

故人李世南畫秋山林木平遠圖

晚煙拂拂聚無痕瘦骨稜稜見徹根細路縈紆饑馬疾舉頭新月是前邨

路西田舍示虞孫

一生著得幾防屐一飽消得幾多糧怕雨望晴心不歇白頭搔盡眼望羊

束囤埽場方暫歇插秧車水又相催衰年樂得身彊健常願南山到眼來

百事無能一老夫十年江上把犂鉏西莊南畝時來往常得靑山在坐隅

次韻見寄

江湖流落久相依毎嘆朱顏戲防衣何事淚痕書上見他年阡隴約同歸

七分年紀十分愁物理乘除不自由死葬生遊今得地卻嗟無計共遲畱

荷葉龜

翠蓋相扶兩不敧多情獨許見陽窺千年自有逃形處聊與淸香約暫時

與晉卿相別忽復春深得書見邀

畱陶淵明把酒盌送陸靜修過虎溪胸次九流淸似鏡人閒萬事醉如泥

宋百家詩存卷八

欽定四庫全書

宋百家詩存卷九

嘉善曹庭棟編

靑山集

郭祥正字功父當塗人母夢李白而生少有詩聲梅堯臣方擅名一時見而嘆曰眞白後身也登進士熙寧中知武岡縣保信軍節度判官爲王安石所詆旋以殿中丞致仕後復起判汀州有政聲公餘與郡守陳軒觴詠酬酢又知端州棄去隱於縣之靑山題所居曰醉吟庵東坡嘗爲晝竹石於壁又有贈句云平生好詩仍好畫書墻涴壁常遭罵不瞠不罵喜有餘世間誰復如君者著有靑山集三十卷其古體詩沈雄俊偉如波濤萬疊一湧而至莫可控禦不特句調髣髴太白其气味竟自逼眞

送姚彥經歌行

春風動地吹春去行人不肯江邊住片帆朝掛暮千里煙霧蒼茫宿何處聞君少年日射策明光宮同時得意三百輩上林曽醉桃花紅十餘年間事超忽幾在靑山幾白骨君𨿽未甚榮亦足有餘樂存心不負聖與賢何須畫影淩煙閣潯陽城頭北樓壯邂逅相逢觀暝漲魚龍奔走勢莫分卻憶當時兵火愁殺人至今戰場無緑艸寃魂夜哭寒蟾老臨風瀝酒一弔之而我浮生何足道聊爲君行歌數聲靑山截斷江流平晴雲相對似能舞野鳥好語如吹笙卻把閒愁付滄海身𨿽離異交無攺若到蓬萊王母家爲攀琪樹遙相待

潛山行

笑別姑蘇州來作潛山遊潛山聞名三十載寫望可以銷吾憂晴雲如綿掛寒木廣溪鏡靜明秋山頭石齒夜璨璨疑是太古之雪吹不收信哉帝祖駐鑾蹕異景怪變誰能求若非靑崖見白鹿安得此地排珠樓羣仙長哦空洞絕緑章封事秉虛輈靈鳥盤旋老鶴舞華燈散采祥飈浮噫吁嚱漢武登壇求不得明皇夜夢推五百寧知司命抱眞符爲宋眞人開社稷詔書數下修琳宮殿閣縹緲平諸峯六朝徳澤施愈逺九天福祐來無窮君不見潛山之下潛水之涯菖蒲有九節白術多紫花采之百拜獻君壽陛下盛徳如重華

山中吟

山中吟白日長碧霄泉暖菖蒲香仙翁勸我采爲食登髙遂覺足力彊登髙望遠遠思發春風浩浩天茫茫美人一別隔滄海靑鳥寄與雙明璫靑鳥東飛亦不返艸色緑縟云徜徉艸色幾回緑雲飛無故鄕魂迷夢斷竟何在山中吟白日長

將歸行

男兒四十無所成可憐鬢髮霜華生長書朝奏夕命相此事故非言不行低徊卻入邵陵幕梅嶺招降建城郭論功第一遭眾讒斷木浮沈委溝壑噫吁嚱數奇不獨李將軍兀坐桐鄕三見春桐鄕𨿽好大兒死風物滿眼惟悲辛邇來又赴淝上辟碌碌隨人亦何益法网深懸無縱鱗斂翼饑禽憂彈射噫噓嚱一寸丹心不堪折扁舟卻憶姑溪月溪如凝冰月如雪天地淸光迥交澈釣絲千丈入琉璃六鼇一舉三山隨人生快意莫如此腰束黃金多橫死君不見日暮途窮逆行客一餉榮華速誅殛又不見都市朝衣就劍人誰道忠言能殺身休休休歸去來芝田石室雲長在瑤艸琪花春不回收帆銀濤卽平陸跨靑牛兮騎白鹿莫向人間岐路行豈有悲歡與榮辱休休休歸去來計已決肯學腐儒空有言辜負春鵑口流血

宣州雙溪閣夜宴呈太守餘光祿

陵陽三峯壓千里百尺危樓勢相倚海波不動蛟龍盤疊玉無塵雪霜洗溪光泠浥山光潤地接金陵古名郡靑猿嘯斷四五聲白鳥歸飛兩三陣四時之景皆可觀六月來遊膚髮寒有時下瞰北山雨只道林林銀竹竿賢哉光祿余太守昨引佳賔列尊酒朝飲三百杯暮吟三百首不爲陰慘嚴刑誅長吐陽春活殘朽禦史曽書治績碑州人盡祝靈椿壽沈沈羅幕更漏稀燈如攃星公醉歸絲篁前引後鼓鼙珠履交錯行遲遲丈夫得意不爲樂借問百年能幾時

畱題九江劉秀才西亭【西臨大江南瞰廬阜北見四祖】

南出九江城西下五老岡倐然一徑二三里流水散漫桃花香桃花回環蔽深屋犬吠遊人人扣竹靑衣借問來何爲正是劉郎春酒熟劉郎不厭客撫掌邀我曹西亭有榻醉可臥下臨大江萬頃之洪濤長帆出沒送孤鳥月飛不過哀猿嗥更愛雙劍峯正落南外天公好仁不用武太古光鋩未磨淬誰懷邪佞心見之膽應碎淮山在天末寒靑亦相對微風時一來松柏揺蒼佩頃刻神官驅黒龍洶洶興雲變明晦地勢𨿽髙直可驚酒行且止炙休嘬劉郎顧我笑爲言向苦悲陰晴非汝職不醉將疇歸歸來乎頻相過西亭把酒共君歌

松門阻風望廬山有懷李白

北風阻船泊湖漘北望廬阜靑無防晴雲自舒仍自捲白龍欲眠猶宛轉秋空漠漠秋气淺碧天蘸水如刀剪篙師畏浪不敢行卻憶李白騎長鯨倒回玉鞭擊鯨尾錦袍濺雪洪濤裏霓光溢日精神閒終日髙歌去復還飛流直下三千尺風吹銀漢落人間天送醇醪傾北斗羣仙吹簫龍鳳吼李白一飲還一醉醉來豈知生死累倐然卻返玉皇家不騎鯨魚駕鸞車畱連自摘蟠桃花嚼花吐津染朝霞不信如今三百載頑鯨駭浪空相待

武夷行寄劉侍郎

平生愛山水最聞武夷好千峯巑岏月倒掛萬木陰森春不老羣仙浮舟出寥廓未濟明河半空泊世人可見不可攀靜夜天風吹寶樂須信仙家日月長塵埃下土空茫茫賢愚得失竟何益坐令緑髮催秋霜人間感悟有誰蚤丈人尋眞歸故鄕故鄕宅在武夷北山勢回環碧城起仙棊一局一番春幾見桃花滿流水他年功成趨帝闕醉喚嫦娥擁明月照開三十六洞天玉樹瑤花恣攀折丈人之樂其無央我今欲往親在堂側身南望未能到耿耿寸心思夢長

春日獨酌

桃花不解飲向我如情親迎風更低昂狂殺對酒人桃無十日花人無百嵗身竟須醒復醉不負花上春江艸緑未齊林花飛己亂霽景殊可樂陰雲幸飄散且置百斛酒醉倒落花畔

雷聲散陽气晴景醉長天緑從何處來染我山下泉汲泉釀醇酒舉杯復頽然寄謝伯夷輩餓名安用傳幾日待春光春光易衰歇流年信密移誰能保肌髮何須秉蠟炬今夕值明月但願海變酒拍浮長出沒歸來歸去來蓬山有仙闕

海棠微雨濕枝上殘紅泣山鳥啼向人春光一何急濁酒注我腸免使新愁入卻欲買扁舟漁竿荷蓑笠

懷友

晚坐庭樹下涼颸經我懷亦有尊中物佳人殊未來佳人隔重城誰復爲之儕瞻云云行天步月月滿階想聞誦聲作奔騰瀉江淮

嚴氏西齋

立屋聚羣經執經授諸兒趨善務深畜言行韜前規譬欲種嘉禾春膏力鉏犂一朝秀而實刈熟當如坻遂爲道徳飽用濟斯民饑庭木豈不美涼陰奉遨嬉池水豈不深濯熱臨淸漪作止旣可樂左右皆宜之瑤琴誰爲彈倚聲奏吾詩

送李嘉甫朝散還臺

春風連作惡吹雪深尺五元宵無燈火閉闗與誰語忽聞營從過傾蓋挹眉宇相親如故人坐久加循撫斗杓斡春陽和气隨甲拆溶爲大田水靑發壠頭麥南民少蘇醒白骨免堆積朝廷方體仁乾坤應念徳有酒不敢飲獨樂神所責悲歌閉空屋寫慰同心客

川漲

末夏久不雨川源倐然漲三湖渺相連狂風蹴髙浪蛟龍遞出沒魚鼈隨浩蕩羣山悄低徊阡陌失背向嗟嗟圩中田一埂安可障去年己大潦十戶九凋喪幸賴官廩實囂囂命所仰官廩今己空農事未敢望理水竟無術禱祈俟靈貺退寸復進尺潮勢頗難量彼蒼罪斯民殺戮不以杖令人思禹功巍巍百王上

和陳掾效陶齋

君欲效陶潛超然異令趣開齋卽我廬欣欣同所慕潛魚不羣遊棲鳥不返顧無意亦無我何思復何慮遂超羲皇上日夕自休裕百年能幾何不知嵗雲暮終當隨白雲悠悠北山去

邀惇復小酌爲別

三年同賞梅梅花爛晴雪一日言北歸梅黃雨初歇誰將金彈丸綴在緑枝上結實勝開花邀君更同賞食梅齒牙軟銜杯柰離憂過江桃李熟回首憶梅不

自釋

去日不可追來日己無多衰頺復自念遷謝當柰何賢達並賤愚百嵗同消磨不如詠觴酌徘徊眄庭柯流翠自成幄好風時經過憎愛理兼忘虛澹神所和運盡卽隨盡骨南山坡

志士吟

羣材欣向榮志士寂無托獨鳥千里飛天末孤云泊越女殊西子秦聲異別鶴守貞不辭貧怡怡內常樂髙歌戛金玉其聲振寥廓

雙泉軒贈太平守梁正叔

開池得雙泉因泉搆華屋池中種菱荇池上列花竹與春蘸新紅遇風揺淨緑輕鷗自飛舞纎鱗隨出縮操舟往江海端憂龍唇觸捲衣入山林而防虎狼欲豈如一憑欄俯仰快心目朝吟吟有餘暮醉醉不足雙泉長涓涓比公享天祿公歸民懷公聽我雙泉曲

廬陵樂府

與子初執手效彼瑟與琴子去旣不返誰復知我心寶刀能切玉願斷金烏足畱住枝上春花紅葉長緑懊惱復懊惱憔悴變妍好不見庭中蘭埋沒隨百艸

嵯峨姑射山綽約飛仙子絳唇啟皓玉明眸漾寒水才平與麻姑相期永不死手披黃庭經金字寫靑紙胡爲謫人間離合溢悲喜夭桃凝露珠東風任吹洗

代古相思

妾面如花開妾心似蘭死花開色易衰蘭死香不已願持枯蘭心終焉托君子君行胡不歸兩見秋風起鴻鴈只空來音書無一紙夜夜夢見君朝朝嬾梳洗不憶霜月前絲桐爲君理千古萬古悲悠揚逐流水

追和李白姑熟十詠

姑熟溪

源從丹湖來奔流朝北極雙橋跨長虹千艘濟民食日華動淸曉岸柳揺行色文王未出獵垂竿人莫識

丹陽湖

湖光際長天永日微風止菱歌一舟去雪陣羣鷗起荷香迷近遠秋色瑩表裏試問賀季眞何如鏡湖水

謝公宅

山腰存廢址昔是暉宅林藏幽鳥聲月弄野棠白髙賢百年盡遺事千古迹此興欲誰論摩挲問磐石

淩歊臺

臺髙築千尋勝景供逺目雲煙防城郭吳楚接川陸不知歌舞散雌鳳叫空竹鬼火照殘碑應有精靈讀

柏公井

環營鑿九井井深泉不竭舊甃缺瓊瑤新苔荒嵗月重吟太白題興自相公發我欲喚嫦娥團圓伴澄澈

慈姥竹

一種碧瑯玕攢根繞蒼島濃陰不透日密屋得春早笙隨緱氏仙釣入蟠溪好欲識化龍蛇惟應雪霜保

望夫山

登髙望天涯化石與君別秋鬢霜露深春山薜蘿發旅鴈只空飛悲咽長不絕行客歸去來芳心可休歇

牛渚磯

長江防危磯雷怒安可向煙雲忽藏月鯨鯢互噴浪朱衣叱犀犬丹靑豈能狀引杯聊醉吟徑臥巨鼇上

靈墟山

仙人赴金闕靈墟躡髙路空見白雲飛想乘黃鶴去月冷步虛壇苔深煉丹處塵寰欲何爲光陰等閒度

天門山

巨靈擘蒼山勢分金闕對月引曉嵐交江翻寒影碎雙鳧落人間千帆出天外我欲往髙吟淩虛踏煙靄追和李白郎官湖寄漢陽太守劉宜父

遷客昔登覽愁煙頺四隅身趨夜郎道心戀成陽都此景古來好此人今則無空餘秋夜月素影湛平湖便欲淩風去酣歌與君俱

盛仲舉秀才歸自九華極譚勝賞取李白九華聫句元韻志之

客從靑陽歸爲我譚九華雪潭昨夜宿衣上有殘霞鳴澑隔深木白鷴棲翠崖南遊豈是逺乘興必擕家

廣州越王臺呈蔣帥待制

番禺城北越王臺登臨下瞰何壯哉三城連環鐡爲甕埤堄百世無傾摧蕃坊翠墖卓椽筆欲蘸河漢濡煙煤滄溟忽見風作雷山崩倒隨驚雷有時一碧渟萬里洗濯日月光明開屯門鉦鐃雜大鼓舶船接尾天南回斛量珠璣若市米擔束犀象如肩柴越王胡爲易馴服陸生辯與秦儀偕當時貢物競何有漢家宮殿今蒿萊邦人每逢二月二熙熙載酒傾城來元戎廣宴命賔客卽時海若收風霾羣心愈喜召和气百使盡人呈優俳樂聲送妙舞春色盎盎浮尊罍鬼奴金盤獻羊炙薔薇缾水傾諸懷嗟余老鈍已茅塞坐視珠履慚追陪靑蠅何知附驥尾伯樂底事矜駑駘番禺𨿽盛公豈愛亭亭自是巖廊材千年故事寫長句指畫造化回枯荄昌黎气焰遂低縮瓦礫未足當瓊瑰仙姿勸公莫妄想元鼎久待調鹽梅

畱別宣城【李節推獻父】

君作宣城幕下吏我嘗築室靑山址三四相逢五六年交情澹若秋江水水窮到海無窮時吾輩論交無衰期明主可結亦未晚謝安四十功非遲低頭感事復太息汲汲功名亦何益君不見屈原言直沈湘水韓信功髙亦誅死窮達無過數十年事業空存一張紙不如飲酒臨春風溪水緑淨山花紅金弦玉管亂兩耳一醉三百璢璃鐘醉來辭君登海查四方上下皆吾家

酬吳著作子正

醉乘黃犢窮山河倐然遂向桃源過桃花盡處見城郭萬乘防防聞弦歌主人喜埽溪上榻笑我鬢髮塵埃多旋呼瓊液注玉斚麟孫出拜能吟哦使令勸我須醉倒不知與世爲誰何醒來忽別未十月敢期佳句傳靈波千言不落一字俗凜凜秋風吹太阿大才小用小有補牛羊茁壯余無它何時赴詔玉京去萬物待子能調和

舒州使宅天柱閣呈朱光祿

羣山奔來一峯起千丈芙蓉碧霄倚嫦娥卻月愁推輪王母呼煙結繒綺分明有路金闕通翠滑無塵玉壺洗老松自作孤鳳吟駭浪時翻三井水峨嵋絕巓安足論力不擎天亦徒爾懊惱茂陵客白日求攀天遺壇猶在半蕪沒隱約龍馭回瑤鞭直至唐家六皇帝夢感異境開重元眞符豫告後五百佐佑寶歷推鴻延城頭建閣舊丞相戶再新光祿賢手擕大筆恣吟覽老句气熖摩星躔當時數赴範公辟秀骨照坐誰差肩功名自許出絕域歳月漫往修途邅丈夫有命豈嗟慽投老得地多雲泉霜柑正熟蟹螯美白蟻旋漉浮金船伊予困躓坐小邑悵望珠履參華筵祝公自此早歸隱幅巾藜杖詩中仙

中秋登白紵山呈同遊蘇寺丞

平湖萬頃浮靑玉嫦娥更攬寒光浴天髙星稀魚鴈沈風靜云消絲管逐試聽郭子今宵歌對月不飲柰愁何上盡髙山萬丈之絕頂側身可以攀明河明河洗君耳明月照君面暫來空洞無物逍遙鄕安用聲名誇海縣前年從軍梅山下林黒只憂偏弩射去嵗防夫大河北黃土吹衣無晝夜勞勞功業安在哉出林之木風先推有言不得見天子捲舌卻出金門來流光差池鬢垂雪幸對髙才值佳節更在桓公遊處遊自抒悲歌再淸越登髙何必須重九零落黃花污濃酒豈如桂子散秋香乘露金人舉纎手舉纎手欲未休月輪忽轉西山頭明年此防定南北沈思使我增離憂荊榛滿眼世路惡恩忘水覆終難收田文昔日三千客去住如今均一邱噫噓嚱達亦不足恃窮亦不足羞但願明月照我酒古來秉燭供遨遊因誰爲謝北海若酩酊不辧馬與牛

徳化黙亭觀雪呈鄭令

霜風結海天云冰夜寒斷盡朱絲繩曉來何處看積雪鄭令新亭最髙絕倒披貂鼠一登臨飛鳥不飛晨光滅時吟杜甫苦寒詩白鵠翅垂眼流血昆侖闗折非吾憂但願春泥補地裂西南香鑪萬尋玉遠思飄然看不足欲騎鸞鶴飛其巓身𨿽未往神明肅又疑夢向瑤池過王母樓殿髙嵳峩粉圖屏風畫未竟隱隱朽筆方森羅天工好奇人莫識縱心壯觀聊喞喞酒瓶倒瀝萬籟沈客子狂歌主人黙黙胡爲乎名斯亭主人意深窺杳防不爲四時役不擇萬象嘉與時窮通自消息見我狂歌應笑邪

寄題鄂州李屯田家園安仁亭

頭陀樓閣坐靑煙畫屏正落南檐前主人隱幾寫風物幅巾瑩爽南昌仙仙翁讀書五千卷道與世背多迍邅安之不擾靜以養逸我壽老全於天簾櫳疎疎日光透欄檻寂寂花陰圓黃鸝防巧子趁母白酒釀熟金爲船淵明醉矣客可去細藤織榻閒敧眠君不見黃鶴樓鸚鵡洲碧雲欲合天自晚芳艸無情春亦愁禰衡白骨瘞何處曹王舊曲無人收沈吟往事變華髮不飲何以銷吾憂銷憂乎君且飲醉來天地眞衾枕

徐州黃樓歌寄蘇子瞻

君不見彭門之黃樓樓角突兀淩山邱云生露暗失柱礎日升月落當簾鉤黃河西來駭奔流頃刻十丈平城頭渾濤舂撞怒鯨躍危堞僅若杯盂浮斯民囂囂坐恐化魚鼈刺史當分天子憂植材築土夜運畫神物借力非人謀河還故道萬家喜匪公何以全吾州公來相基疉巨石屋成因以黃名樓黃樓不獨排河流壯觀彈壓東諸侯重檐斜飛掣驚電宻瓦瑩淨蟠蒼虯乘閒往往宴賓客酒酣詩興橫霜秋沈思漢唐視陳迹逆節怙險終何求誰令頸血濺砧斧千載付與山河愁聖祖神宗仗仁義中原一洗兵甲休朝廷尊崇郡縣肅彭門子弟長歡遊長歡遊隨五馬但看紅袖舞華筵不顧黃河到樓下

畱題呂學士無爲軍謫居廊軒

城頭髙軒眺千里數里蒼山兼寒水帆開半落有無閒鳥飛不斷丹靑裏北斗疎疎河漢繞蓬萊一登天下小心隨境化形亦防誰道霜翎老華表曺公窺吳教水戰虎防踏鯨囂轉野父相傳此渡頭魚网時時得遺箭當場英气安在哉千年絕景蔵蒿萊地只監防待賢者欄幹倚徧傾金疉目送白雲望堯闕忠功孝名堅一節明時不作離騷經玉上靑蠅解磨滅升沈偶然安足嗟與君髙詠思無邪數聲長篴奏何處微風吹落天之涯天涯桂樹淸輝發萬頃波瀾凍冰雪若承紫詔返瀛洲此地曽防遷謫憂

姑熟乘月泛漁艇至東城訪耿天騭

姑熟皇東城長江八十里思君半夜泛漁舟明月隨人渡寒水江南美酒君家無攜來相就傾一壺澄江如月水如玉拂拂淸風生碧蘆功名無成安足嗟但令方寸無疵瑕煉丹辟穀亦萬物何處非生涯君不見鴻溝欲將天下裂失道陰陵遽身滅玉帳周遭皆楚歌金甲繽紛摧漢鉞重瞳卻傳繪塐手瓦鼓巫歌薦神酒廟前老木蔵狌狐豪气英風亦何有沈吟往事君勿悲我遭幸遇堯舜時田中谷稔牛羊肥髙防難逢易別離今宵不醉欲安之

西山謡寄潘延之先生

男兒無成羈薄祿日月相推猶轉轂誰向生前悟此生西山山人掛冠速買田築室臨西山時來石上橫琴彈千古萬古治亂事一曲兩曲頓挫松風寒門前禾熟醖美酒故人車馬畱盤桓榮亦不足貴辱亦不我幹但願靑山綠水兩不變醉醒自得窮觀玩名落人間非所欲閉門且喜辭憂患君不見李太白朝爲酒家仙暮作金鑾客醉裏題詩宮妾扶自謂遇君今古無一朝讒言入君耳夜郎逺謫吟防孤到死空言竟何補何如道行及妻子西山人孰可比晴空矯矯孤雲飛欲往扳援無路岐

贈張參軍待舉

宣城之人張待舉髙才未得見明主彊將尊酒娛天眞猶得狂名落寰宇陶陶復陶陶意气蛟龍豪滄溟豈是逺銀漢不爲髙路逢郭子陵陽津平生未識如故人相勸握手輙大笑共訪瑤池尋玉眞天門夜義識慮惡爲我無錢謹闗鑰興防卻駕彩雲歸別入紅窗爲君酌醉來兀兀乘扁舟長溪水碧芙蓉秋願逢萬丈龍須席捲取月明歸玉樓

贈陳懶散

懶散翁何怪奇形容磊落似元亮情性孤髙如伯夷靈臺瑩徹軒轅鏡姸醜黙辧毫與釐生涯只寄一壺酒萬事掉頭予弗知或乘爛醉說儒佛風雲坐上騰蛟螭顯晦自任不可測頭角變化將有時驚人一鳴衝天一飛豈能齪齪事小隠堯舜君臣方有爲懶散勿懶散石渠金馬湏翁來

謝劉察推莘老丞相

秋風吹霜入松柏虛谷聲遙寒刺刺月華正髙星宿稀獨鶴不鳴觜挿翼是時夫子爲我吟逸調雄才世無敵十年學詩自謂豪一日逢君有慙色恍疑醉夢天帝家寶蔵珠樓不知極蟠桃結實九重春金銀瑯玕萬林直湏臾收拾到平澹雨洗髙峯增老碧又如摩詰畫思精一幅霜綃數拳石鬼神怪變露形狀天地英華發胸臆我家江南謝眺山山深流水長潺潺狝猴摘果趣不去白雲常在衣裳閒防無車馬送塵土獨與猿鳥期追攀一杯有酌醉復醉萬盧不到閒中閒欲邀君去詠此景願窺巨筆追楊班其餘功業未足數天馬安得趨塵寰

謝淮西吳提舉子中

馬徐行三百里撲撲黃塵眼雙瞇手攜簿法趨使臺惟恐瑕疵煩摘指藍衫蹙蹙走廊廡與坐撫循顏色喜瑯瑯先誦荊州吟醉來捉住鯨魚尾如今無復气淩雲俛首低佪逐泥滓湏臾又防按察尊羅列壺觴瞰池水圓荷翻風碧玉軟幽鷺得魚團雪起正當煩暑浩如秋更聴髙譚淸入髓君臣防合前世無朝廷事事圗新美甲花照日禦營寒萬命縣絲朔風裏自嗟𨿽老力未衰生未遇知甘擯死南山射虎竟殘年不得封侯亦徒爾感君欲引西江波涸轍行將脫螻蟻功名成就湏報恩莫道江南無壯士

仲春櫻桃下同許損之小飲因以贈之

君不見古人悲歌愁殺人一片花飛減卻春徑湏沽酒就花飲暫時爛醉陶天眞借令黃金大於斗豈買人閒百年壽但願靑春永不歸更得滄溟化濃酒朝酌弗幹暮傾弗竭東向浮桑采日枝西入瑤池浴明月梧桐三尺安足彈重華去矣薫風寒夷齊恥食首陽粟屈子徒佩瀟湘蘭噫噓嚱哉賢與愚同歸一死胡爲乎共君極飲且爛醉指防世路皆虛無許損之爾爲我滿斟我爲爾髙吟相逢莫恨晚結交貴知心坐看南山一片霧忽成千里萬里之春陰

酬蔡尉祕校

環峯雨過煙嵐披君醉兀兀騎驢歸明朝大字送滿篋乃是醉埽瑯琊詩陽冰篆筆昔未有鐡索礧碨纒蛟螭禹偁八詠不足數永叔爛浸鐫瑤碑山光水潤洗出太古色更後取作知爲誰愛君膽大少且鋭攙剔缺漏筆補之飄然一別今七載取讀往往生光輝寧知流落尙爲尉瀟湘邂逅令人嚱又致新章溢編楮遣僕買酒烹黃雞伊予齒髮更衰落固異往昔相逢時舉杯未盡輙醉倒眼吻𨿽彊難扶持人生老去百無孟譚新憶故惟傷悲君休吟亦勿飲橛株駒坐眞忘機死生終始了爲一淸風爲我炎天吹

夏公酉家藏老髙邨田樂教學圖

髙生妙畫世所知君藏兩幅尢瑰奇春回老柳未全緑和气盎盎微風吹負暄當案誰氏子坐以訓詁傳童兒麻鞵破穿十指露紵衫短袖烏巾敧眼吻開張手捉筆叱怒底事揚其威兩童分爭疊相挽彼二稚子傍觀窺一童獨臥守書卷惟習已見分醇醨皤然老叟醉兀兀二孫側立猶扶持餘皆伶官雜邨妓插笛放鼓陳威儀三尺奔來吠欲囓二人驚顧方攢眉伶家有子少亦黠兩手據鞍驢載之尊卑向背極精妙精妙得以意思維田翁丰年固取樂又能教子勤書詩徳澤濡賦斂絕致我鼓腹咸熙熙畫工亦畫太平事誰能擾之生亂離髙生髙生不獨愛爾之妙筆對此頗思三代時

寂照大師匣藏相國寺壞壁秋景

京城車馬多塵埃一見妙畫心眼開深山老木秋思靜苦霧鬱鬱諸峯埋客騎蹇驢打不動懊惱似憂寒雨來崖平路轉斗然絕筆力未防空徘徊相爲皴剝僅盈尺鐍以大篋過瓊瑰師云昔是殿堂壁治平大水餘皆摧恰如盧仝玉碑子中路撲折令人哀玉碑一折乃無用此畫𨿽缺猶堪裁君不見山前路路長不獨憂風雨前有毒蛇後猛虎磨牙矯尾藏深塢聖人皇皇嗟逆旅畫工意思非無補非無補誰信之紛紛門外誇輕肥

謝方彥徳奉議惠羅文硯

歙溪古源鑿龍尾一片寒冰瑩無比珍綈藏防知幾年贈我題詩艸堂裏驪珠失色悲暗投再拜置之枯木幾硯兮不似在君家捧來自有纎纎指

中秋泛月至歷陽訪太守孫公素

中秋拏輕舟西泛采石月初疑濯碎冰壺冰又如飛度雪山雪若非身世出塵寰底似淸光透毫髮袁宏謝尙久磨滅含情欲就何人說歷陽太守孫公素竹冒寒霜松屈鐡昔從赤縣守儀眞再主天門請符節紫皇詔長雞籠山惠浹春陽威凜冽開倉出粟賙民饑夜戶不扄無竊發咄哉此事安足論斯人自養班夔契且聞兵廚醖濃酒桂子秋香月中有請君置我三百杯我爲君唫一千首鑪錘七竅完混沌能使頺齡遂長久饑橫鏌鎁鱠鯨肉渴引明河傾北斗憑誰爲問陶淵明胡爲種菊仍栽柳豈如永夜無纎云江光月色鋪黃銀喚取三千珠履客陶然一飲情無垠劉項輸贏亦安在笑殺今宵月下之醉人

送梅直講聖兪

淸風吹天雲霧開仙人騎馬天上來吟出人間見所不可見嫦娥織女爲之生嫌猜織女斷鵲橋嫦娥閉月窟從玆不放仙人回一落人間五十有四載惟將文字傾金罍李白佯狂古來少騎鯨鬛鬛飛沿洄杜甫問訊今何如應爲怪極罹天災公乎至寶勿盡吐吐盡吾恐黃河水決昆侖推天穿地漏補不得女媧之力何可裁長安酒價不苦貴風月但惜多塵埃醒來彊更飲百盞酣酣愚智寧論哉

送袁殿丞世弼

與君六年別愁見雲開露明月尊中有酒𨿽獨傾萬古情懷共誰說思君彈瑤琴琴聲爲君咽孤鴻髙飛不可攀北風一送何時還欲問鯉魚更難得江頭白浪髙於山尺書彼此絕令人腸百結昨日聞君來我心如鑿龍門開拂拭囊中白玉璞請君辧之爲磨琢感君酬價過南山卽見名聲揺海嶽烹羊買酒邀吳姬今朝防合明朝離莫嗟兩鬢白雪滿請看舞袖紅雲飛雲飛酒防君遂起篙子催行趁潮水君行汲汲過西山手植松篁春正美我亦歸靑山白雲相伴閒若駕鸞鳳赴瑤闕先到臨川與君別

送錢賢良醇老

去年六月梓山裏與余披襟弄泉水髙譚直出堯舜前長林爲我淸風起金船滿滿傾醇醪吳姬玉指拈櫻桃君今勸我盡百琖肝腸但覺翻江濤醉來騎白鹿大笑還靑山倐忽嵗月往思君鬢成斑今朝邂逅蕪江頭論心握手忘離憂暫時防合復言別安得彈劍從之遊我聞紫微薦君策男兒事業豈易得金門愼弗閒經過爲奏天下穴如蜂窠

送徐長官仲元

徐夫子能譚經不學俗儒事章句白首役役勞骸形我嘗洗耳聽其說寒泉潄玉聲瓏玲十年茅塞一朝抜四體自豫神安寧交遊得君已恨晚歷陽幾日同醉醒新詩百韻忽贈我滿紙落落排明星使我目睛又若遭雷霆自愧久滅沒安足須褒稱李翰林杜工部格新句老無今古我驅弱力漫繼之發詞寄興良辛苦幾欲攀天門擊天鼓女媧有志終難補低頭帖耳逐駑駘倒著靑衫走塵土東風吹破江頭春緑楊紅杏能笑人狂來且盡一壺酒世無賀老誰相親君今別我又遠適錦帆千丈迷空碧飄然去意淩昆侖自古雄豪少知識我亦從今不復言靜看澄江漫寒壁

送李節推獻父

昨別桃花與君別共唱離人眼中血今見桃花君復來似與東風趁時節北去南還何日休書生道路多窮愁安得巨航滿載酒一帆風過蓬萊洲

送李察推公揮

去年過君陵陽峯杜鵑聲亂桃花紅佳人玉指按玉板勸我一醉三百鐘醉來騎鯨赴瑤闕不記當時與君別溪上扁舟破雪歸樓前芳艸還春發白頭太守重相過開尊大笑呼瓊娥向來十客七已去惟與杜九聞淸歌歌聲繞梁離思苦聽不得終淚如雨回首茫茫天地中聚散百年能幾許今朝此地重相逢秋漢無雲江月空把酒與君須醉倒已知後防皆衰翁陵陽樂事那復得官賤食貧身愈廹擊劍髙吟非故鄕何時共作滄浪客

送劉繼鄴秀才之嶽陽訪木尉

羣鳥棲霜羽毛縮孤雁防飛何處宿蘆花糝白天無聲靈妃鼓徹瀟湘曲此時歸夢尋故鄕誰道行人鬢長綠平生所得惟悲歌時命未遇君如何滿懷策盡獻不售鳳凰飄泊無嘉禾困鱗不借一杯水異時安用西江波嶽陽髙樓掛星斗樓中子眞問舊友請舒和气邀陽春便釀重湖作濃酒山葉撩亂舞山鳥縱橫啼古人交道貴終始樂酣醉倒君莫疑否極泰來不可測豈有壯士長棲遲豈有壯士長棲遲靑雲岐路有橫飛

投獻省主李奉世宻學

祖廟相國之眞孫軒軒冠冕宜髙門拔身州掾入政府議論挺特窮根原顏淵必用孔子鑄自此聲名聞至尊熈寜神化邁前古屢詔馳車外循撫大河之北淮之壖民起疵癏男歌舞樞庭進直腰橫金君臣道合同一心貨泉交滙指諸掌老吏縮手隨規箴如公之才世希有突兀千丈輝喬林徐冠貂蟬坐廊廟重見成王得周召泰山鏤牒天垂休卻笑鴻防首頻掉賤生流落何可言四十棲遲埋冗員涸鱗悵望一杯水安用西江浩渺之波瀾願公吐和气稍回巖谷春養成尺寸木爲公車下輪他年靑史上報徳豈無人

懷靑山艸堂

三峯連延一峯尊龍山白紵如兒孫重岡復控官道北望金陵眞國門淙流奔激灑河漢兩溪眞接丹河源松荒檜老古佛剎雞嗚春晚桃花邨石崩廢井謝公宅僕斷碣長庚墳斯人白骨已化土英气往往成煙雲我昔棄官結茅宇九品靑衫安足數竹筒盛酒騎白牛醉眼睨天與天語如何蹭蹬隨辟書十年又逐風塵趨只今兩鬢滿霜雪功業不成思舊廬山花解忘憂山鳥名提壺四鄰未必便棄我三徑荒艸還堪鉏烏泥田肥種秫稻紫蟹味美饒嘉魚盈缸釀酒邀客飲林下散發時時梳誰人縶爾不歸去自問此心無乃愚

臥龍山泉上茗酌呈太守陳元輿

君不見歐陽公在瑯琊釀泉爲酒飲輒醉自號醉翁樂無涯醉來落筆驅龍蛇雷雹萬里轟雷車濃陰卻埽吐朝日艸木妍媚春爭華斯人往矣道將喪𨿽遇絕景誰能誇又不見臥龍山下一水源接銀河甘且美惜哉無名人不聞惟有寒云弄淸泚君擕天上小團月來就斯泉烹一啜不覺兩腋習習淸風生便欲飛歸紫金闕挽君且住君少畱人生難得名山遊汲泉滌硯請君發佳唱鏗金戛玊搖商秋斯泉便與釀泉比泉價詩名無表裏自愧學詩三十年縮手袖間驚血指君如歐陽公我非蘇與梅但能泉上伴君飲髙詠閣筆無由陪明年茶熟君應去愁對蒼崖詠佳句

奉和運判吳翼道畱題石室

雙峽天開控江水水自牂牁來萬里端州正在雙峽間石室嵩臺壓孤壘誰傾北斗酌明河化作七山平地起修蘿髙張翠羽蓋錦壁深藏赤鳳髓鳴禽交應杵臼聲馴鹿見人行復止一洞能容百兩車三溪卻接滄溟底上瞻圓頂碧玲瓏傍穿小竇陰逶邐不應融結施鐫鑱浪磅乳滴何年始森然物象難悉名古圖脫落猶堪比老闖首龍縮角猛虎磨牙鯨捲尾又如壯士披肺肝戴主之忠死無已蒼崖題字多唐人髣髴銀鉤惟二李【邕紳】山只不放雲霧開海神屢汲蟾光洗歐陽古錄遺此碑我漬香煤傳以紙寂寥相望三百年乃有髙才繼現瑋滁陽吳公富文采來擁皇華宣使指霜威暫霽持謙尊許接淸遊攜酒醴長絲千結盤雕梅並刀膾頳鯉尋仙未遇飲正豪落日嵐煙催返軌明朝大句揮長篇戛玉鏘金轟兩耳有靈持防歸羊城論價欲酬誰可擬蔣公毛公並詩伯筆陣酣戰秋風裏越臺未明被題徧鵠奔此泂重新美沈侯湘寺陪俊遊韓子連山書宴喜勝槪遂令天下知名齊五嶽無由毀自憐羽翮久零落只欲卑飛藏棘枳漫將俚語續公歌投老那知遇知已

麗人曲贈鐘離中散侍姬

發如盤鴉面如玊飄飄羅袖長芬馥妙年得侍碧虛卿自道一生心已足黃鶯流語春日長綠窗繡出金鴛鴦朝莫祝卿千萬壽不識相思能斷腸

贈潛山伊居哲先生

伊君頭戴星文冠遨逰五嶽何時還結茅卻在潛山裏閉息自養丹田丹聞說年齡七十九髮如鴉靑亦稀有生平讀盡道藏書寓興成詩僅千首淸風生我太古�彈罷時傾一壺酒門前手植數本松看爾淩雲比予壽髙奔日月瞻玊京陰气鏈盡陽气成行聞北帝呼六丁紫書下詔鸞鳳迎潛山空畱千載名白雲不斷溪長淸

寄劉繼鄴秀才

憶昔重遊樂尋春之宛陸天機織出萬山錦虹橋倒影銀河明逰絲縈空白日暖好鳥亂響淸風生疉嶂樓中索美酒坐上客子皆豪英諸姬合奏雜弦管一人妙唱爲並瓊玊版斜開厚冰裂鴛鴦索拍秋波橫酒盞貪歡不知數夢入瑤池逃宿酲誰知一別萬事錯荷衣倒著來江城靑雲散盡落靑野長絲掣斷無長鯨鄕山好在卻歸去當共故人吟此情

醉歌謝太平李倅自則除夜恵酒

一年醉三百六十日今朝年盡酒未盡自顧形骸無得失浮生七十行已六猛飲狂歌湏汲汲吾邦倅貳李自則愛吾頽然荷簔笠雙壺滿送瓊瑤漿春气爭從四肢入君不見劉項存亾安在哉暫時龍虎轟風雷袁盎說行晁錯戮躡蹤刺客橫刀來又云舜野死堯幽囚九疑連延雲霧愁不如飲酒醒復醉抱甕負鍤渠無仇滄海化爲酒蓬萊作糟丘與君攜手去赤腳踏鼇頭

擬桃花歌

酣酣桃始花灼灼粉面笑粉色射花光奪盡丹靑妙藍衫馬上郎風流亦年少語言𨿽未通精誠黙相照斂容緩步復掩門只見桃花不見人輕紅淺白正含露欲落半將送春凝心駐馬日漸晚隱忍時時下前阪回頭又不見桃花惟有靑山遮醉眼揚鞭擊鐙歌團扇相見不如不相見逢人寄語問桃花春殘吹洗落誰家

天臺行送施山人

平生樂山水聴客談天臺盤石摩挲浸海月瀑布淙射煙霞開山腰噴作千巖雨潭底晝夜轟風雷諸峯攢叢防寶剎地與世隔無纎埃仙葩靈鳥四時有石矼三洞淸風來施夫子欲長往髙謝功名脫塵綱況有西來老佛師了悟無生任消長若許陶潛載酒過便駕蒼虯遂眞賞

淩歊臺呈同逰李察推公擇

臘月欲盡春風來壯士尋春上髙臺金烏慢飛光徘徊照徹冰霜天地開梅花披香栁煙裊狂殺錢塘蘇小小玊簫金笛鳴髙樓悵望傳書落靑鳥吾曹彊飲三百杯老去功名安在哉欲駕飛魚入東海王母爲我傾金罍蓮華變碧蟠桃熟仙家四時應不速醉來拍手乘紫煙遊徧洞天三十六髙歌杳春風裏我懷淸澈西江水腐儒往往咍吾狂猶幸揚雄作知已脫君身上蜀錦袍解我腰下並州刀更沽美酒共君飲不負今朝春思豪

淩歊臺呈同遊張兵部朱太守

江東使者武陵仙姑熟太守南都賢同時文采耀場屋今日寵榮分使權嵗丰民樂官吏肅登髙望逺開華筵淩歊古臺壓城北天門牛渚遙相連六朝盛事竟何在白雲芳艸空綿聯黃鳥聲酸落花雨靑蒲風送西江船鳥聲繚亂帆影沒勸君莫負杯中物百嵗榮華如轉輪一半光陰已倉卒寜湏雜�管不必繁綺羅紫蒓煮防肥鱸鱠更聴江南賤士歌堯崩舜立天下治廟室靈芝最爲瑞巖穴自此無遺民請把長戈鑄農器功名來時如等閒四皓去矣誰復還一朝攘臂揖太子社稷不動安如山可笑屈夫子憔悴長江濵欲將獨醒喚眾醉竟葬江魚愁殺人古來得失旣如此今朝幸會靑雲士功成蚤晚歸桃源回首塵寰脫雙屣

月下獨酌二首

長空無雲江水淨月出東方掛金鏡我時有酒何處斟碎碎寒光借魚艇便邀玊兔乞靈藥一粒爲醫天下病玊兔旣不報我亦醉不知舟人解事喚我起月輪己轉西山西人間萬事不可了且要明月閒相隨明月不解飲何事解照琉璃鐘金波蕩漾使我惜不撤一酌萬事逃心胸

良時忍自棄聖代眞難逢生平不知耕與戰惟知猛飲大笑吟淸風竹林七子豈足數淵明五栁方窮途一身不爲萬乘屈傲矣嚴陵垂釣翁明朝官滿歸去來兮但願月輪不缺尊酒不空吾君萬嵗坐法宮四海長靜無兵戎

金熨斗

金熨斗酌醇酒熨萬斛之愁腸贈爾千年之睂壽酣酣笑臉坐生春安用逢人嗟白首

翠碧杯

翠碧杯滿酌正是桃花開一年三百六十日幾人待得春歸來春歸來不飲酒翠碧之杯爾何有

望夫石

杜鵑啼血春林碧妾有離愁異今昔上盡髙山第一峯目亂防飛化爲石化爲石可柰何淚懸白露衣薜蘿千古萬古望夫恨一江秋水寒蟾多漢家天子防徵役良人荷戈歸不得此身未老將何從不似山頭化爲石

蓮根有長絲

蓮根有長絲不供貧女機栁梢有飛綿不暖寒者衣朝歌悠悠暮歌短下地沈沈上天逺東生白日還西流志士長懷萬古愁

朝出靑閨裏

朝出靑閨裏自汲井華水井水如磨銅妾面似芙蓉照影返自嘆淨洗鉛華濃郎騎白馬玊關去令人繡被冷春風春風欲盡來何遲蠶蛾散子鴉哺兒寫得短書無寄處幽恨窴膺淚如雨

芳艸渡

落日渡頭芳艸碧傷如之何送行客客行無盡艸相隨塞北江南同一色秋霜野燒年年事綠芽迸地先春力芳艸多情不變常行人自去無消息

我歸矣

我歸矣江之南一蓑一釣桃花潭桃花潭水深千尺【李白句】金鱗尾尾密如蠶得魚輙笑放魚去我不貪餌爾何貪移船就月還一飲天爲方牀月爲枕水映芙蓉爛云錦醉則縱橫看花寢防花寢如之何向來憂患付煙波

晚望

久客心嘗折登樓望轉迷風傾蘋葉亂雨重柳絲低未得趨金馬何當似木雞細尋鄕國路愁聽暝鴉啼

卽事

北戶風欺幌南橋水拍城柳長無嫩色鶯老有新聲書帙看慵捲茶甌不厭擎故園何日返此地獨含情

蚤起

客愁偏蚤起衰病愜晴明索酒防春瘴披衣聽鳥聲舊書慵撿閱新客嬾逢迎何日飛樊啟再歸溪上耕

可惜

可惜花飛盡春歸客未歸艱難行路險老大賞心稀翰墨誰曽問漁樵與願違江幹空駐目藜杖得相依

西齋

西齋吾所構檐角頗依林瀟灑松篁影暄和燕雀音靑春那肯住白髮任相侵稍悟淵明樂時時撫素琴

自貽

自恨心肝拙題詩愈不工癡迷循磨蟻辛苦打虫妙道知何補多言自取窮不如長寂黙愧爾白頭翁

要客

要客來何晚重幹漉酒巾玉琴虛別操藤榻恐流塵山暗瀟瀟雨花辭短短春杖藜慵緩步愁殺獨遊人

城南

澹沱城南路參差柳絆煙稻秧才一寸蠶子始三眠曲折藏花地暄和載酒天淸江深有興只欲解歸船

夕陽

夕陽沈谷口海水接天南歸鳥自成陣暝山如半酣看云貪仰面移杖忽遺簪幽獨誰相過人情老始諳

遷居

殊方畱滯客遷館避喧嘩破榻依寒竹疎對晚花燕歸疑識面鳥噪黙懷家囊橐無書卷新愁有五車

客問

來時麥未吐今見秀盈畦投穽還遭石登云孰有梯爾讒徒似錦吾醉只如泥行止無勞問空山杜宇啼

廢閣

疊甓基猶在排空閣已摧燕愁尋舊棟蟻蠹傍新苔月色閒圓缺風聲自去來廢興何可問刼火亦成灰

寓館

一徑松陰合重門院落深客來聽鵲喜春過惜鶯吟風月時經檻塵埃不到襟黃庭看在手白雪任盈簪

立夏

嵗旦辭江國炎天客瘴鄕浴波羣鳥白含霧野梅黃恨別山隨眼消愁酒滿觴殘魂終易斷回首只茫茫

喜晴

瘴鄕仍久雨生事念樵漁江海雲歸盡乾坤日上初短垣張澣服幽圃理殘蔬佐國知無術聊欣病體舒

獨醒

野性惟憐酒無聊遂獨醒風塵雙白鬢天地一靑萍鵩鳥寧須賦離騷未是經回頭付陳迹終欲醉防防

雨過

雨過添幽事褰裳步曉沙竹梢含靜霧藤刺冒輕槎鸂鶒雙隨浪蜻蛉對覓花老夫詩思愜頗覺日沈車

野寺

野寺盤山腹髙秋雨霽天拂檐云漠漠穿竹水涓涓接食憐馴鳥榰笻慕老禪經年無客到門巷疊靑錢

望牛渚

江迥偏畱月山空不住云遙憐李太白曽憶謝將軍帆影隨潮上樵聲隔岸聞柳花迷客眼三月正紛紛

屏迹

屏迹已恨晚疲軀今自由百年無七十一日有千憂覓酒開靑眼憑詩遣白頭莫言賔客少池上兩三鷗

日暮

倚杖孤亭久無心辧俗譌暮山靑埽澱秋漢句浮波岸震歸船鼓邨喧刈稻歌未收西望眼問罪有干戈

植杖

獨往憐漁艇羣飛愛暮鷗誰雲天地窄自伴水雲遊荇葉靑爭老蓼花紅半收江頭人事絕植杖我何憂

柴門

水落煙邨迥柴門四五家晚風回斷鴈寒雨側幽花世事紛無已人生自有涯鯨鼇眞可釣吾興欲乘查

雨中喜君儀要溫老希聖同見過

瀟瀟山寺雨漠漠暮云寒不恨麻衣薄深愁酒盞乾離披花刺眼容易雪衝冠要客能相過寧辭濕錦鞍

謝君儀攜酒要客慰喭愁寂

讒人未投北君子獨相親嵗月驚春晚壺觴慰我貧松聲風外急山色雨中新一醉無歸夢寧論寂寞濵白蓮啟日上人退避長老之命以四韻髙之

結宇古城邊能詩後悟禪鉢分摩詰飯池種逺公蓮竹颭春煙靜禽歌夜月圓潔身吾有趣回首謝塵緣

和石聲叔畱題君儀棊石亭二首

髙才攄逺趣鑿石架危亭宿鳥依林白春苗接海靑雲光隨帚亂泉響入琴聽況得少陵句宜鐫座右屏因山基大石華牓揭髙亭畦稻翻新緑山嵐浮遠靑鳥行雲際度松籟雨餘聽安得吳生畫爲予傳小屏

寒食元輿見要南樓把酒

五馬登城堞千分載酒船無家寒食客小雨惜花天循撫恩何厚飄零命最邅閒愁不用遣一醉暫成仙

排悶呈元輿

交態非今薄人情自古難敝裘甘我老雄劍請君彈魂逐雲峯斷心依酒海寛百年能幾許日月似跳丸

謝元輿送鮮鯉煮酒

鮮鯉江湖味香醪日月春撫循時有贈飽暖遂忘貧玉縷空投筯金波漫入唇交情今乃見晚節共松筠

追和故友袁世弼酬孜老四韻

坐諷湯休句閩南朱夏時碧雲生海嶠淸吹散松枝救物寧論報安禪不履危江東飽芹蕨肯赴野人期

寄題建陽王祖聖朝奉南澗樓

郎省辭榮蚤樓居鶴髮翁響分南澗水淸占北風紫府云常近黃塵路不通何當陪杖履有意學溟鴻

聞惠休師將浮海如吳省寶覺禪師

去興已翩翩輕包赴海船霧收山翠濕月出浪花鮮鼓動看風力浮沈信佛緣何時達鐘阜重省寶公禪

同蕭英伯登淨惠寺山亭二首

策杖輕衣愜憑欄逺目明淸江排暮釣緑野碎春耕嗜酒今非勇題詩尙有情薄遊攀峻徳唐相舊家聲一徑穿林麓幽人借杖扶西山螺頂秀南塔筆峯孤好鳥當花語輕煙襯艸鋪登臨情未足暝色欲吞吳

舟經彭澤謁靖節祠

彭澤江邊邑蕭疎靖節祠煙昏鹿皮畫艸暗菊花籬詠徳今千載言歸彼一時男兒要出處此道幾人知

螺川送別王公濟朝奉還臺

亭上客上客江頭山映山白醪須酌盡采鳳欲飛還帆轉疎林外煙生逺渚間離愁自堆積輙莫唱陽闗

南山禪院

棟宇新成寺黃金貼翠微山眉一雙碧江帶兩條飛亂石森門防晴雲作地衣薫弦誰與奏松響防珠璣

同穎叔修撰遊吳圃分得須字

地與浮邱接花如錦帳鋪杜康傾琥珀海若獻瑚老竹爭抽筍幽禽自引雛人生行樂爾富貴亦何須

送象守賈正夫朝奉還臺二首

六載爲南郡歸時雪滿顚一家才度嶺單騎欲朝天介潔終無玷精神老尙全十分愁別酒魂防鵠亭前十載音書絕扁舟忽見過有尊傾別酒無妓唱離歌海闊春光少城空瘴霧多羨君先度嶺猿叫隔云蘿

廣福禪寺

寺與人寰隔西軒更逺瞻雲煙生捲箔星斗半垂檐山對眉雙碧江空鏡一奩旅防招不盡愁向酒中添

得瑞金暉評上人書因以酬之

野寺三秋別緘書一度收靑開今日眼白盡昔年頭髙義嗟難得勞生苦逺遊新亭名六以眞妄復何求【上人書雲林間新作小亭名爲六以】

寄題六以亭

以幻聊觀幻亭將六以名隔林風籟息滿地月華淸不動超千刼隨緣度一生有時拈楖栗劃斷野泉聲

立夏日示陳安國宣義

昨日春歸盡輕衣畏暑侵落花空眷影新葉自成陰晝永惟便睡蟬淸稍伴吟小團宮樣茗分酌莫辭深

攜酒就陳安國隱居小酌

家住逍遙國門無車馬音十分消睡茗一寸已灰心春去花應盡潮生崖恐沈徑須攜飲具來傍荔支陰

寄九江陶子駿通直

家住廬山腳堂開逸老名淸朝知止足白髮慰平生日月歸千載乾坤付一觥曽逢金馬客喚作小淵明

謝賈明叔侍禦見過敝廬

不是少陵客寧煩謝子過雨昏窮巷柳風折小池荷至論鏗瓊玉幽情愛薜蘿朝廷容直道予亦樂漁蓑

和胡與凡承議藏雲山雲際寺畱題

山路入雲際山深云更深老龍方晦角秀木不依林溪澑冰生面泉月印心何須長抱石天下望成霖

和劉漢陽浩然亭

磴道通絕頂登臨懷敝廬山云數峯斷江樹一行疎舊史名空在新亭畫不如自迷姑熟釣深愧漢陽書

和朱行中龍圖遊澄惠寺

一水碧漪漪更逢煙雨微艸昏千步障松掛六銖衣冷翠光爭滴殘紅濕不飛自憐詩句拙空伴使君歸

寄致政徐丞

爲問徐夫子身閒心自閒一尊陶令酒十頃謝家山云外鴻去松巓獨鶴還令人起髙興從此卜追攀

和君儀感時書事

海角逢君子細看一番鶯燕展輕翰約風柳帶金爭軟著雨棃花玉鬭寒隴笛不知何處咽秦箏著意爲誰彈劉郎更賦多情曲直欲豪華將社壇

阮希聖新軒卽席兼呈同防君儀溫老

阮軒要客暮春時澹蕩晴絲日正遲出屋花光紅瑪瑙隔湖山色碧琉璃老榕垂榦侵疎箔新鴨呼雛過短籬我欲髙吟還閣筆坐中劉蔡總能詩

次韻君儀風物可愛之什

二月風光著意看莫思旅食久艱難林間鶯喜綿蠻語水畔花愁料峭寒遊子牽衣攔道飲美人擕瑟上樓彈少陵野老誰能繼君有新詩合築壇

感懷寄泉守陳君舉大夫

柴門永日淚霑巾事與心違漸失眞家住江南幾萬里身畱海上已三春明時枉作銜寃客皓首翻爲哭子人多謝泉州賢府主數將書札問悲辛

南樓有懷元輿

且欲臨髙遣百憂故攜笻杖立城頭田家隔水犬吠犬天气新晴鳩喚鳩縻迆物華春又盡紛霏塵事老何求使君閒暇須遊樂莫爲愁人罷樂遊【元輿以予宅禁而未嘗把酒豈可以僕而廢他客乎】

開元客館

裂瓦敧椽五六間地形髙下頗依山黃鸝相應雨初過緑樹成陰春已還土竈有煙營飯飽柴門無客任苔斑卻思一釣滄浪去蘋葉蓼花相伴閒

酬蔡溫老秀才見寄

一庵聊寄碧巖陰忽得新詩慰我心俊逸自追天馬健崩騰還與海濤深門前俗子無形迹物外松風有好音病起可能攜杖履共尋明月到溪潯

酬崇福長老見寄

寄榻西湖不掩闗殘年猶得伴僧閒身投羅网歸無路目送煙雲幸有山新句忽傳文字外舊遊重想笑譚間故人風義如師少慰吾憂愁兩鬢斑

和安止懷予北歸悵然有作

雨餘風物一番新得句慚非畫手親柳眼含煙如恨客花心凝露欲啼春黃鸝出谷方求友紫燕營巢不避人獨我未霑靑帝力僧聊寄幻泡身

列岫後題

謝公遺句惜煙沈更作新亭一百尋宿靄擁山眉斂翠夕陽浮水帶橫金黃鸝喚友鳴聲軟白鳥窺魚意思深看盡物情俱是幻要須攜酒數登臨

贈子中修撰

承明厭直下天來聊繼昭亭小謝才珠迸玉盤詩得句月騰金浪酒盈杯江城未許民心借京國顒瞻召節回試問行年俱乙亥固應憐我困蒿萊

至萬安寄吉守李獻父大夫

江水成文地最奇風流太守更能詩送將臘盡梅花怨喚得春回燕子知一餉功勲眞夢寐千年名字付傷悲盛攜尊酒頻賡唱幕下髙才似牧之

六祖南華寺

水轉山來曲曲梯參差樓殿占淸暉龍章鳳襲藏天篆玉索金鉤賁祖衣春去不知庭柏老月明誰掉釣船歸曹溪有路人人到踏斷元闗古亦稀

雪夜宿月華寺【唐格】

大庾南來山更佳每逢古寺畱柴車曹溪衣傳葛獠布月嶺樹種蘋婆花千年不壞物稀有一日寓賞心無涯北人浪說瘴霧惡行擁貂裘衝雪華

次韻彭教授送別

平生愛著五云裘不愛身爲萬戶侯白石淸泉隨步到斷霞殘月滿懷收故園已恨荒三徑皓首何堪困一州邂逅逢君滄海上涸鱗終欲借洪流

故人李端夫【昂】赴亷州從事石室致酒畱別

才如吾子尙區區羽檄從軍萬里餘白髮可憐歸計晚靑衫只似拜恩初一尊邀客非無酒千里隨車幸有書已把窮通推定分故人達宦任情疎

次韻宜掾徐子美見寄

忽逢便翼寄新章不惜明珠滿斛量姑熟萬家花映竹丹湖千頃月和霜結廬已得陪吟社衣錦應須返故鄕底事卻言歸未得夢魂猶欲泛滄浪

次韻陳文思見寄

星灣髙防豈能忘萬丈離愁寸寸量東閣賦梅舒錦繡南山射虎凜冰霜功名未得封千戶耕鑿何由共一鄕捲蕨秋鱸味偏美時聽社鼓醉淋浪

謝洪府黃安中尙書惠雙泉

北風變冷水歸南浦扁舟未得行孤鴈叫云詩膽碎怒濤舂岸客魂驚誰陪髙論應懸榻想有雄詞欲鱠鯨病骨支離難彊起尙防尊酒慰餘生

貴池寺照逺軒

碧瓦周遭映佛幢更窮眼界徹軒山光半擁初生日天影寛圍不盡江詩思未容秋色亂酒醺能使客愁降陶潛肯憶東籬菊且倚欄幹倒一缸

寄致政蘇子平大夫

十年想見蘇夫子聞說腰金便棄官云在皖山峯上住龍歸潛水窟中蟠已無俗坌心休洗更有春醪盞不幹我亦江南尋一壑憶君相伴把漁竿

送琳長老再遊浙東

姑溪不是畱君地雪竇天臺更一遊玉浪濺雲泉尾活金盤擎海月華秋將心與客無防迹問疾何人聽對酬我把釣竿相憶處蓼花紅影上絲頭

姜希哲四照軒送別

幽軒邀客每憑欄景物蕭然世味閒翠碧濕煙山匼匝光明隨夜月回環一杯濁酒超塵外幾首新詩寄壁間不得從容與君語片帆卻欲趁風還

同倪惇復賞落梅

江梅千片惜離披更向風前把一巵冷艶不辭今日舞淸香還似隔年期客經易水忘歸處云倚巫山欲散時安得不吟仍不飲滿頭華髮擬何爲

次韻昭掾徐子美見寄

居巷𨿽窮愧彼顏門無車馬任苔斑冰將合沼光容淨鳥不窺魚意思閒蹤迹疎來惟夢往音郵漫去得詩還浮生七十今六十蚤晚歸飛尋舊山

次韻安中尙書鐘阜軒

鐘山鱗鬛奮晴雷觀裏幽軒選勝開江水北流朝海去鬥杓東轉斡春回已將白雪傳龍笛何用黃金築魏臺寶塔中天掛刀赤層層鴛瓦不浮灰

明叔致酒疊嶂樓

陵陽峯頂敞防幹三伏登臨冰骨寒山捲宿雲開紫府水和明月瀉金湍謝公風味君能似李白篇章我到難幸有玉船騰酒浪欲乘醉興效鵬摶

送黃奉議知白州前宰淸遠

看君新作海邊樓气象雄兼四五州把筆共題紅粉壁開尊仍泛玉蟾秋喜分符竹臨千里莫羨漁蓑退一邱此別定爲生死隔雪霜霑盡暮年頭

淵卿席上和李天貺四韻時與鐘離中散並予共四人

悠悠嵗月走驚湍四十三時便棄官坐上得陪諸老醉尊前須盡一生歡花含餘恨春將去棊算成功局未殘欲向金城傳盛事新詩聊代畫圖看

次韻行中龍圖遊後浦

密竹疎松鬭老蒼驚飛白鳥不成雙樓船飄忽隨朝電佛炬靑熒徹夜攜酒且來尋島嶼投竿那用憶湖江君看雨過鋪晴練得句須令小謝降

每欲收吳勢未任繞城鑿浦迹堪屏不知戰罷樓船散空見春歸荇葉深一坐淸風吹往事四筵白酒洗煩襟公提椽筆詩無敵未必張途善醉吟

寄題玉笥觀兼柬道正求逐馬艸艸名逐馬謂服之久則可以行逐良馬

仙梁飛去有遺壇融結工夫土未幹一片碧煙鸞舞破數枝紅蕊鹿銜殘雨經梅澗芝田熟路入蕭家艸屋寒晚景自憐行六十欲求逐馬問黃冠

史君梁奉議送客至髙明軒爲予言登覽之勝因作四韻戲寄

史君送客陟髙臺天宇澄淸四望開一字橫空霜鴈去兩眉分碧楚江來廟堂孰是調羮手郡國猶淹濟世才新酒正香鱸蟹美籃輿何日許重陪

將至壽州先寄知府龍圖

感公招我欲論詩故嵗新年頗後期冰塞大江舟渡晚雪迷官道馬行遲深深畫防雙開處淺淺梅花半綻時北闕除書應己到願陪祖帳捧瓊巵

短帽輕衫信馬蹄只愁吟社爽襟期曉回谷口禽聲軟寒束梅梢春思遲幸挹淸標憐野逸肯將孤憤累明時聽公髙論何由盡應比醍醐灌漏卮

置酒壽陽樓呈主公龍圖

置酒髙樓瞰夕陽逶迆淮影轉城傍畫殘數幅山川舊棊散一枰洲渚荒細柳倚風相並舞飛梅著地不成妝坐中佳句誰先就我欲窺公倒智囊

追和李白登金陵鳳凰臺

髙臺不見鳳凰遊望望靑天入海流舞罷翠娥同去國戰殘白骨尙盈邱風揺落日催行櫂湖捲新沙換故州結綺臨春無覓處年年芳艸向人愁

看泉臺

溪源深幾里絕壁瀉驚湍欲識下巖處請君臺上看

小瀑布

石架千層險泉飛百尺髙能蘇旱田谷何用作波濤

送孔掾

別酒莫辭醉離歌難重論一枝新綻柳和雨泣黃昏

寄漳州詩僧緣進

一彈一絕思君腸百結鴈過無書來立盡松間月

憶別

佳人萬里別一念腸千結何處望書來天南鴈飛絕

和楊公濟錢唐西湖題

柳州

春光湖水滿春色柳洲深莫作風中綫條條系客心

十三間樓

危樓插湖腳紺碧十三間待月客無寐看山僧自間

陳朝檜

嵗老枝葉簡春深香气新可憐湖上檜曽識井中人

間泉

人去泉長在人忙泉自間不供魚鳥飲只是照靑山

西邨

遠近皆僧剎西邨八九家得魚無賣處沽酒入蘆花

呼猿澗

隔澗白猿子呼來驗是眞一從滄海別啼嘯不知春

白雲峯

湖上峯爭碧此峯藏白雲雲光連月色鷗鷺亦迷羣

臥龍石

龍臥蒼山下豈知今古春不憂雷雨作頭角本非眞

客兒亭

翻經人已去誰爲立幽亭一望野雲白半藏山骨靑

石蓮華峯

亭亭碧蓮花何年化爲石越女莫驚猜巖猿自相識

西嶺艸堂

應識遊塵世湖邊一艸堂松聲半夜雨花气四時香

靈石西庵

欲問庵中事人馴虎亦馴楊梅幾番熟誰爲借餘春

大慈塢

十剎密相望林開一塢香木魚聲漸急山衲下云房

翠樾堂

深堂待遊客老木競畱春花發多臨水雲開始見人

陟崖門

陟彼崖上門門深路還絕香艸遞仙風怪林藏古雪

步月徑

一步復一步月華黏屐齒不知山徑深疑到蟾宮裏

映發亭

吳越江分斷山光還映發白鳥東飛來應隨渡江月

山居絕句

曉

柴門曉初啟晴嵐堆逺峯不知何處鶴踏折一枝松

夜

夜防戶閉黃庭看未終西巖一聲虎四壁生淸風

春

自埽松間葉冰霜一半開碧桃花未發停待漉香醅

夏

永日琴爲伴前邨酒可沽松陰揀磐石赤腳踏冰壺

秋

有酒看云飲無書寄鴈回數蛩鳴敗艸一葉落靑苔

冬

黃昏鳥飛絕半夜猿啼切紙帳寒不眠開門數防雪

百嵗老姥自云平生未嘗服藥

不服丹砂不養眞老來天與健精神自憐五十頭垂雪始見人間百嵗人

月下懷廣勝華師

下方遙憶上方僧素月靑林隔幾層鐘磬聲沈香篆熄只應詩思冷如冰

題華師院壁

邂逅營居得近僧惟師更住最髙層半甌香茗浮春雪一飯寒蔬帶曉冰

次韻和孔周翰侍郎洪州絕句

誰知北客與春期乍見山桃一兩枝卻憶洛陽行樂處賣花天气晚晴時

漁船歸盡晚江空只有楊花罥細風多少春愁與春恨爲君都付酒杯中

不到天門未肯回重山復嶺一時開仙風桂露爭飄灑襟袖都無世俗埃

金陵

洗盡靑春初變晴曉光微散澹煙橫謝家池上無多景只有黃鸝一兩聲

日公緑蘿庵

一庵春靜緑蘿舒拂拂香風晏坐余只恐乘雲滄海去未應池水老鯨魚

再至汀州倅宅南樓

樓外靑山似故人雨餘山色靜無塵靑山依舊人還老一片離愁掛晚靑

史充侍禁以簡問予小舟揺兀絕句戲謝

渡江乘興泊江漧艸襯殘花色未幹慣在釣魚船上住一蓑一笠伴春寒

君儀惠莆田陳紫荔幹卽蔡君謨謂之老楊妃者

莆田幹荔老楊妃誰在開元得見之卻憶沈香亭北畔輕紅曽照赭黃衣【杜甫雲輕紅擘荔枝】

睡覺紗防酒尙醺老來詩句怯題春搜一夜添華髮不認靑銅鑑里人

春歸

九十日春今日歸丁寧鶯蝶莫相疑明年信到梅梢蚤不似人心有攺時

誰道靑春去未回我疑長在黃金杯只嫌花片隨流水蕩漾無情喚不來

陳老父攜茶見訪因畱小飲

有兒不娶似龎公香火傳家悟性空父子相扶俱白髮世間能有幾人同

酒海吾飲器也

紅浪滔天玉海春方壺有路可藏眞長鯨一吸桑田變知是人間幾嵗人

天柱閣

羣峯奔來一峯起千丈芙蓉碧霄裏老松自作孤鳳吟潮浪時生三井水

次曲江先寄太守劉宜翁

學佛學仙君自悟多愁多病吾難任兵廚酒熟靑梅小且置元譚伴醉吟

古羊江口

古羊江口兩山陰野客停橈爲一吟面逆寒風望蒼翠老來惟有愛山心

雨霽小飲示曽令

嵐雲送雨一番涼把酒休言憶故鄕荔支鰣魚相伴熟畫船捶鼓下靈羊

送王侃主簿棄官歸南城

紛紛嵐翠撲徵衣滿酌離觴對落暉憶著故園心已醉更堪臨水送人歸

林和中家觀晝捲

蘆花水落秋將暮鼓翼各尋云外路爲問歸飛歸底處我今亦向江南去

次新淦先寄劉中叟

平生志願各懷歸今日江湖樂自知一笠一蓑明月夜竿頭絲動得魚時

新淦西禪緑野

圓如鵠卵壓滄洲一榻敧眠頗自由春色解回林野緑如何只白老人頭

出萬杉

禪庭欲別更遲遲猶戀涼風灑客衣無力便分靑嶂住滿懷空帶白雲歸

藏雲寺酌泉

不到藏雲四十年寺名重換屋新遷淸冷不變當時味只有庭心一眼泉

永安榮仲謀祕校訪別

感君隨月跨徵鞍來訪熙寧舊長官莫訝髭須渾雪白哭兒淸淚不曽幹

逢東林舊僧

寶陀巖下種松篁舊客欣逢煮術湯憶著東林攜手處千年添得兩眉霜

重題公純池亭

憑欄盡日看山色敧枕連宵聽水聲一防紅塵無入處幾家池館近淸明

招陳守倪倅小酌

梅花落盡杏花遲終日亷纎細雨霏不倒一尊消客恨可憐醒眼送春歸

惇復午節惠酒

雙壺分送赤泥封辟惡須令气吐虹何用江心鑄明鏡淸尊照面似靑銅

阮師旦希聖撤垣開軒而東湖仙亭射的諸山如在掌上予爲之名曰新軒蓋取景物變態新新無窮之義

羣山髙下浸湖漘瞑靄朝霞物物新驛道更穿東北去靑銅影裏看行人

東湖水似鑑湖明紅白荷花自在生只有香風吹客座更無煩暑到檐楹

軒得地向潮開要客登臨共一杯白鳥探魚長不去淸風吹水等閒來

一湖緑水當淨百里靑山捲箔開只恐夕陽催客去不嫌幽鳥趁人來

鉏去蒿萊地勢平開軒瀟灑瞰東城山湖變盡朝昏景只欠靑猿一兩聲

次韻安止春詞

尋春行過古城東春气先從海角通池艸怯霜拳嫩緑山桃迎日展新紅

一杯濁酒覽春光人世紛紛任短長細艸自勻新嵗緑落梅猶散去年香

茸茸緑芷香無比防防緋桃蕚半敷卻憶江南江水滿一條晴練接天鋪

靑春又送一年來不道春霜兩鬢催春淺春深春自老且將懷抱向春開

又和

斜日防扶嵐气暖好風能送笛聲長倦投芳艸人人醉流出殘花澗澗香

花笑鶯啼酒可沽山光水影澹煙敷垂楊欲礙春歸路更放輕綿匝地鋪

營巢新燕驚垂幙采蕊嬌蜂避落花著處風光濃似酒行人何事苦思家

訪隱者

一徑沿崖踏蒼壁半塢寒云抱泉石山翁酒熟不出門殘花滿地無行迹

謝陳昌國惠酒

欲瀉瓊漿洗我憂玉壺分送不知休醉來一覺還鄕夢看盡江南二十州

淨惠寺淸軒

枯笻懷袖老淸時萬事紛紛久不知隔屋荷香消午暑紅薇花影在深池

予家小山

曉

曉光初透玉玲瓏迥與眞山意思同蒼翠正含煙霧濕一峯先占太陽紅

雨

林林銀竹注潺湲迸玉跳珠亂壑間不惜倚防襟袖濕爲君吟出雨中山

城西阻寄純父太守

三春復作歷陽遊傾聽髙譚洗我憂已出重城望賔榻暗天風雨泊孤舟

浚鹵臥病少愈言懷

入竹細風連陣暖隔墻幽鳥數聲和病餘斗惜春歸去枝上殘紅應不多

和北山泉老

已將形影老江南不飲情懷稍自諳安得道人揮玉麈一宵淸語響園庵

訪華陽隱者

小徑斜分石磴通蕭蕭古屋隔杉松主人無事晝慵起殘雪滿庭春未融

三月三日

一盞扶頭又半酣久無歸夢到江南桃花欲發杏花謝細雨斜風三月三

宋百家詩存卷九

欽定四庫全書

宋百家詩存卷十

嘉善曹庭棟編

倚松老人集

饒節字徳操撫州人曾布之客也性剛峻與布論不合因棄去祝發爲浮屠更名如璧自號倚松老人居襄漢間聲望甚重呂居仁嘗有詩寄之雲從君乞妙語一洗詩酒污又云小庭畱得淸秋在已見霜紅未見君其傾倒如此

送故人

秋風夜作萬馬聲艸木自有離別情君行何不卜春夏況我抱病方竛竮吾生不祥憂患幷行李四方影隨形少年之气追琢盡胸中獨抱渭與涇世人紛紛水火爭我欲從之憊不能騎馬時尋故人捨掀髯扺掌意自傾圖書萬卷相將迎座無凡兒眼更明惟酒無量與興防吾醉未去君經營不用賜金爲解酲一月何必一日醒此中萬事气自寕勿語世人人不聽君今胡爲忽戒行使吾此計墮杳防君行瀟湘絕洞庭沙頭水落鼉夜鳴想君抱恨寐輙驚起弔湘累涕涙橫顧我徒爲世网攖前行霜雪後榛荊誰爲傅之鳳凰翎與君方駕尋此

送善權歸豫章

北斗以南好風土西山爽气吞吳楚前軰風流固超絕後生法像仍奇古道人久學祖師禪敗裙破衲今幾年胸中秀气磨未盡時出新詩皆可傳都城鼎鼎冠劍偉並埽權門日中市道人香火辦寂寞有腳不踏公侯地古來賢俊能幾何只今零落亦已多一見道人气象足蒲團棐幾生春和吾思伸睂向林莽未暇優遊取卿相扁舟今日與君別明朝夢落江湖上

阿智歌

呂卿諸子森如蝟不作世間兒女气封胡羯末自行列麟鳳龍各異致小兒阿智甫七齡衮衮似欲無諸兄疎睂秀目澹玊雪覆肝立壁開天庭自從諸兄授孝經淋漓筆墨有典刑客來推席儼在庭舉頭揖客客爲驚吾知呂卿大源委黃河昆侖千萬里政令凡兒出其中不扶而直麻生蓬況如此雛落落自奇偉出門汗血當追風

寄夏思道恵示縑帛

憶昔南方木葉下祝融逗畱不退舍閭閻未簡卒歳材明月滿門自宜夜而今身在天中央日月寒暑遵故常西風今日我爲政防防塵沙何可當浮雲倚勢不解事濃陰數日釀秋思臥病但作仲卿泣載酒誰問子云字故人千里知我寒書來遺我帛數端揀絲織作經緯稱長細廣幅尺度寛染人暴練勿設色衣被皎皎識君徳

贈陳侯

古人已朽不可作長安年少多嶽嶽大官五斗僅代耕舒緩養髙簡肰諾陳侯气穩天機精心胸開霽脫檢繩只今冠佩奉朝請折節重士身自輕主人鬥酒相逢迎金尊玊槃紅燭明黃花徹秋未了殘月掛檐霜气淸气吞百吏不足數滑稽巧中一座傾座客未用喜且愕陳侯吏事復不惡簿書獄訟談笑了盜賊骨驚吏膽落至今魯山駕車處防使齊兒畏朱博方今天子坐明堂指麾羣醜如驅羊安得吏師如侯者上應列宿布四方政治豈但幾成康

送彭淵才如北都

吾學如水馬盡日忙不進結交有神奇所得盡豪俊十年困三捨萬事到兩鬢風流半零落吾道或拘窘彭侯南方來超妙有逺韻落落澗壑資倒屣解吾慍胸中幾年讀正朔謹堯舜盤盂百家伎鉤致得幽蘊夜半一商略气與山嶽峻方洋及衛霍似是老行陣崢嶸濟時術百未一見信自言窮逹機默與寒暑運功名蓋偶然未暇以身殉偉哉君子勇一語破幽憤何時燈火防懷抱爲吾盡

次韻劉無言遊法云寺

磨蟻疊左右鐵炭互俯仰嵗月如牧馬快驟脫覊鞅方希艸元雄未羨畫睂敞劉侯啟予者險韻寫勝賞讀之令人醒居然見圖像我昔曾此遊僧梵薦肹蠁撞鐘鳴木鯉破我顚倒想百年能幾何萬事苦鞅掌喪身聲利塲齒角伐犀象前輩曉星散後生春水長君看門外轍盛气日來往道人初不省禪寂異到壤乃知雨花地可以透迷网君侯此嘉集塵迹已相蕩援琴寫我嘆中夜發哀響

士大夫湛於不義𨿽窮極富貴君子過之弗顧而況女子失身委巷容笑之賤亦豈能自拔哉吾友人賦嘆息行有爲而作諸人旣屬和僕亦擬古樂府爲辭傷之於其末開之以正是亦詩人之意也

嘆息復嘆息丹砂爲土玉爲石誰家女兒妙無敵日日當窗涙霑舄問之何思復何憶深顰欲語語不得回身抱琴不回面淸商自寫昭君怨朔風蕭蕭霜月懸萬里黃沙鳴一雁此聲此意太分明猶恐君侯未防情從頭卻欲爲君說恐君斷腸君勿聽黃鶴一去已千里雉子髙飛亦能幾人生長短要自裁嗟爾此身今已矣刺刺促促徒爲爾

次韻劉時可劉將赴宣州幕

吾客汴之濱夢寐大刀頭幸逢劉伯倫衣冠少其流胡牀白羽扇語穩气不浮異時果下馬髣髴徧九州每思張翰鱸爲登王粲樓食貧節益苦異哉居拙謀宣州𨿽多賢祿仕恐未優長女嫁及時大兒婚可求長才不自獻澹與眾人儔君其吏隱歟吾亦滄海遊

次韻謝公定時夏均父招諸客泛舟遊百花洲

好事屢載酒扁舟每乘興況當秋气淸開吾心若鏡風漪蹙寒緑日榦下修影卻從蒼翠中羨彼各飛泳翺翔數仭翼白小一寸命微物有至樂此理湏自領君侯靜無嘩敢以一豆請人生百年爾飛電作光景試看楹間懸俯仰嵗月永堂堂宼萊公祀事薦時餅吾徒豈不老噉蔗入佳境況玆詩酒習已自破淸淨聊湏明月來褰裳踏歸艇

戲汪信民教授

汪侯思家毎不寐顚倒裳衣中夜起豈惟蓐食窘僮奴頗復打門攪鄰里涼風蕭蕭月在庭老夫醉著呼不醒山童奔走奉嘉客銅缾汲井天未明

送趙廉訪

飛來之峯可圖寫畫工搖筆不敢下玲瓏八面尙能摩萬古冷泉那可畫趙公胸中有涇渭愛山自得山水意向來與客到峯前亭上酌泉賞泉味我客峯邊一蔀室關門無事輙終日公來剝啄自敲門暫解跏跌爲公出池上煙光初過嵓花膠轕開無數曵杖惟愁猿猶驚笑譚復恐蛟龍怒聞道公歸朝玉京王事不敢寛作程想公拜舞升天廷雍容奏議詳而明知公不獨稱安寕疎民利害通民情吾君憂民精且誠願公中和輔太平張執權主簿同二知縣大夫入山作詩並以見贈亦次其韻

吾不學支公畜馬作戲劇道人不韻亦成癖又不學雲巖常說老婆禪苦道熾然說墻壁歸來挈杖訪飲虹【飲虹亭在懸瀑之下】攜詩過吾三士同吾喜坐之鶻壁峯下視凜凜十八公諸人胸中何所有文字萬卷皆蝌蚪平生筆端自有口簿書透處時一吼白面王孫金作鞭憐渠政遭富貴纒今朝此樂戒勿傳一笑蚊蝱空過前

贈道人張謙中

道人髭防似民部平生篆心獨苦世間筆墨一防無駸駸气象追千古道人得師在何許秦漢鼎彛周石鼓若嶧山碑若詛楚二李而下初不數異時心醉不窺園依繩作直規作圓一朝妙解主人意脫落尺度誠其天嗟君絕藝世無敵勿示時流渠未識我亦當年好古人推席爲君三嘆息

爲卿曇輔作一枝庵詩

百年七萬二千飯【見胞胎經】撿校勞生豈無限巍巍孰是眞丈夫應作已作所當辧不信窮通手翻覆自窮自通均不足窮思大廈千萬間通或胡椒八百斛道人不與世俗俱一枝自占巢有餘有時放杖據髙梧睥睨三界如蘧廬春風數日到梅蕚吟繞寒香雪欲作歸來跌坐尼師壇栢子煙消泉一勺圓明妙相本無我一切有求無不可平生髙見隘古人焚棄經方見何左老僧年來學禹步跰鑑井不能去還丹一粒能幾何從此遊山不知處

送宋秀才

東風欲歸不可挽門前芳艸靑靑逺倚松臥病不能行肩輿出門還復嬾先生家住岷峨下當年神授神仙卦死生禍福如眼前從來卿相爭稱借倚松臥病正無聊袖出神方色閒暇我知公意事仁義不學世人事財利無盡先生如古人一見先生愛其眞幾年門下眞子弟付之萬事未嘗計或云公可爲身謀先生一笑公何醉倚松老矣世共憐公獨何心徳如天從今藜杖儻能扶山長水逺公能從吾無

潤屋軒詩

層崖如立壁秀潤初欲澑下有臒道人異時妙基構爲山不爲屋豈待吉日戊軒成玉滿堦不減朱門富松篁旣崔錯雲霧亦臻輳霜威入松骨古滑噴泉竇谷風捲檐回浩蕩金石奏騷騷烏夜啼鼎鼎雉朝雊時於藤蘿中便捷一猿透客來坐胡牀紙帳捲輕皺兒童敬杖履文史當俎豆微薫出小鼎長瓶上虛甃此樂君有餘何爲尙奔走記我識君初昂昂野鶴風姿入淸古气象胞九陋我遊山海間未獲一角獸如君亦幾何不落餘子後君如佳少年气出萬夫右平生千鈞弩要以一手彀𨿽未防睂蒼典型已可汲深非短綆善舞屬長袖願君浚其源故道或可復功成歸北軒趺坐了昏晝

送不愚兄香嚴行

君不見香嚴之山天下望何必楞伽稱海上龍湫直下一萬尺鶻崖突起三千丈借問何人出其中前有國師後閒公中間有人騎乳虎大雄敬樹眞臥龍山中壯气今重振堂上老人提舊印晶明如住廣寒深淵泉自吸滄溟盡兄今三十未爲老名利波濤拔身蚤向來自裂子夏冠翻然便剗天然艸如兄勇鋭世莫比誰與同生亦同死只今文采尙未章人道香嚴有眞子隋河渾渾日夜流兄今倚柁到南洲南洲水潔艸如染自在潙山水牯牛

次呂居仁送李商老韻兼簡李去言兄弟諸同參

開門對南山萬物盡昭告自是君不領豈是君不好諸人如驥子矯首萬里道援琴欲寫之促軫不能操請子試停手趺坐東南奧

同參如用兵各出不防期一將夜破敵諸將或未知如何衛霍材局趣窺短籬軍儲有量數嵗月未昜支惟兵不可宿蚤寄入塞詩

用蔡伯世韻作詩寄之兼簡呂居仁兄弟

至理本曠夷小道皆左僻信能彈指了可死不待夕松毛巧婦禽螺殼寄居虫二物自廣大那知十方空百年固多變深谷或髙岸要知悟破迷大似理易亂三世如旦暮四大轉風火儻能了無生如觀掌中果

示故人

變化宻移何太急剎那念念一呼吸八萬四千方便門且道何門不可入入不入曉來微雨芭蕉濕殷勤更問个中人門外堂堂相對立

客舟

三界眾生俱是客就中君是客中客眼前何處非君家莫道有家歸未得

謁漢髙帝廟

鳳皇山下緑茫茫殺气猶纒古戰場他日英雄矜勝敗今時田野話興亡狗烹兔死已千載雷動風行尙一方過客若余秦父老拜祠猶有淚浪浪

贈隱居

竟體芳蘭君可人一軒風月澹無鄰絲麻十畝他年老文史三冬上世貧渾渾淄澠空自辧耽耽狼虎漫相親了然道眼都無許只有鶯花滿意春

次韻彭聖從秋興

澹雲疎承秋蚤白露淸風引夜長已見畢星朝北極似聞驍騎捲西涼只雞還我田家味小胯湏君官焙香千古步兵今逺矣屬誰長嘯作鸞皇

次韻米元章壯觀

曉色邨邨澹春風樹樹穠入窗中夜月千里隔江峯酒道窮通樂詩原左右逢客來應下榻石銚煮長松

端午日

艾葉斜枝短菖蒲節長綠云依鬢亂紅雪落杯香風物江淮似功名嵗月忙澤間人弔屈應有淚浪浪

山居

小徑深通竹疎籬巧過藤冷猿嘯古木饑鷺啄寒冰貴客終難屈蓬門不用譍此中有佳處黃卷短檠燈門擁深深艸溪明衮衮沙冷煙浮菜甲小雨薦茅牙老興元無系春工竟自華鄰翁卻相可步屧過渠家

送王長元同弟次元赴官

梁苑春未競隋河凍尙肥鬢毛開老境甲子運天機華鄂君方仕樵蘓我未歸憑將汝南麈愼對可人揮

息慮軒

雨暗藤經屋春深艸到門客來非問字鶴老不乘軒花气翻詩思松聲撼醉防呼兒換香鼎趺坐竟黃昏

九日發淮康

九日非吾事黃花亦謾生未傾彭澤酒還背汝陽城細雨秋天近西風白葛輕山邨逺城市可有笑歌聲

麻城道中

拱道新松無數靑晚風十里撼江聲棟梁不是尋常度宐有長松待老成

次韻

楊栁池塘表裏靑魚兒偸眼畏蜻蜓夜來雨過菖蒲靜倒浸中天四五星

觀魚閣

紛紛幹沒可憐渠小閣詩書自有餘日背竹林風過栁試扶松檻看浮魚

春日卽事

風光竟嵗宜人少樂事惟春取數多果下小驑君借我一鞭隨意掠煙莎

盜獲

似聞有盜起空捨聞說驅除唾手間枹鼓不驚雞自午先生閉戶養三關

尋梅二首

聞道香寒犯雪開駞裘絮帽探春來立春恰在王正朔次第羣芳不待催

樂事何如憂患多尋梅不厭數經過從今直到楊花盡終始春風亦幾何

望山

文章二子東西漢人物諸何大小山四海有家歸未得眼看寸碧便怡顏

覇王城

百年父老不知兵楚漢相持尙有營日暮牛羊歸虎落野雞飛過覇王城

答恵海首座海乃圓照禪師小師

鬧市叢邊荊棘侵栴檀獨秀舊園林俊駒昔是吾家瑞老鶴今猶萬里心短笛淒淸秋水濶亂山髙下白雲深當年得力分明處竚聴鑪香演一音

龍生龍子气駸駸拄杖橫擔徧寶林果得雲門函蓋句肎防黃蘗老婆心扶疎綠樹西風薄零落黃花秋意深若問宗風竟誰嗣請將消息問威音

莫嘆宗師久屈沈趙州八十尙叢林腳跟防地便無事鼻孔撩天非有心落筆滿堂嗟敏妙談元終日見精深丁寜佛法無多子三角泥牛演梵音

流輩推髙不獨今當年成筍便平林白雲縱有爲霖意流水曾無戀影心問道故人歸雨後供香童子立更深靑山不免露頭角短幅斜封更嗣音

同廣徳和尙及諸禪伯遊山有作次其韻

捫蘿挽石復穿雲卻嘆公侯走世塵碧嶂回眸三界小紅崖移步百花春長沙只解隨芳艸王老猶難避鬼神不道遊山末後句藤遙指牧牛人

海印生日

優鉢羅花此日開法王眞子異凡材平生極力參耆舊晚嵗傾心接後來得意篇章渾簡易防情風境自徘徊兒孫只麼酬恩徳倒挽滄溟作壽杯

寄諸同參

好笑多知一老翁湏言妙用及神通吾無佛說並魔說誰問南宗與北宗麤飯有時聊飽腹破衣隨分且遮風他年同道如相過沙銚煨茶竹葉中

山戲贈諧文章

水母潭邊窣堵波下頭有个老禪和蒲鞋舊日曾供母寶壽平生不渡河衣鉢三千舊風景形模十二古頭陀是凡是聖人休問門外寒松捲薜蘿

贈靈巖徳云庵主

道人徧歷五家宗歸隱林間事事慵棐幾有時吟夜杖藜隨意倚寒松揷天戶牖險更險拔地樓臺重復重借問師庵在何處巍巍坐斷妙髙峯

徳云庵

巖下虛通上入云眾山圍繞一山尊徳云只在此峯頂童子何妨問法門已種穉松三百本待移蒼竹一千根不湏更學藥山老月下嘯聲驚逺邨

次韻鑑碧軒

當軒方鑑碧溶溶無事道人居此中弟子來參洗鉢話朋遊舊識釣魚翁一奩深淥桃花數尺寒漪竹葉風个處好懷誰共委俯靑飛鳥過晴空

戲乞石菖蒲

古澗靈苗不易遭寸根拳石著身牢齊如秧稻刺春水小似神負綠毛未與幽人共壽考曽隨遷客賦離騷阿師垂手入去應許珍奇付我曹

次韻卿山主梅花

嵗事功成雪洗塵化工著意制淸新遂教天下無雙色來作人間第一春未許調羮傳巖老聊從遺興杜陵人遙知月下繞千匝桃李成蹊未是頻

再次韻關子開

我初詿誤背簪纓君亦前生失念僧得意那知蟻旋磨反身方悟鼠侵藤髙才自合參廊廟朽質聊湏活斗升已破小團盟異日速來相就鑿春冰

次韻靈隱小軒

小軒容膝趣淸深只有溪風夜月侵絡石靜移春後蔓淩霄危露雨中心松窗舊有秋虵帖棐幾誰賡雪子吟他日幽人問佳致茂林修竹似山陰

送以照上人

三年坐夏飽湖山夢繞江南身未還一見道人知妙質暫聞鄕語破衰顏朱輪華轂何曽乏白拂長藤自不閒特立如師世無幾爲君出戶立潺湲

和不愚兄庵頌

四海歸來坐太平莫令華惱空生歸云無事朝猶捲老馬休心夜不鳴勝處林泉九節杖閒中日月二升鐺曉來乞火打庵戶想見春風一夢驚

用朱元方韻寄深明郎中二首

當時冠蓋集只園大似農夫值有年龎老一言投馬祖陸侯徹防見南泉古今已自融三際語默何曽落二邊父子並爲同社客團欒應話老婆禪

剎那念念轉光陰已過方來不住今身似虛舟從不系魔如敵國謾相侵未能以幻還修幻豈暇將心更用心以說爲宗徧天下思公一笑白雲深

次韻鏡上人

妙處從來自不傳少時喜樂似初禪爲山何止不成簣掘井於今未及泉自了一身同昨夢頓麾萬事付蒼煙因師聊作逢場戲老馬爲駒不受鞭

色聲香味心緣觸忍進屍壇般若禪但識曹溪一滴味始知天下別無泉乳衣百澣猶聞气城郭非遙蚤見煙到底輸他眞定力暮途快馬亦須鞭

攺徳士頌

衲子紛紛惱不禁倚松傳與法安心缾盤釵釧形𨿽異還我從來一色金

比復僧相不愚戲作三頌恐觀以謂吾徒實有喜慍故復次來韻不免道破兼寄祖禹同參道人

聖主生知本解禪故教勘破普周天一原大似東西水同體何殊左右肩把定絲毫渾沮喪放開頃刻便芳鮮衲僧敗闕知多少且笑髯舒三十年

復用韻自詠倚松

庵外無人誰過前老松千丈獨參天煮茶春水漸過膝卻虎短墻才及肩已送晚雲歸浩浩未分芽菊競鮮鮮客來問我何時住笑指松枝數嵗年【松枝一嵗長一層歷歷可數】

不愚兄示上元佳句次韻爲笑

溪云釀雪展還收數日春嚴罷出遊月竹蕭蕭香轉座缾湯隱隱被防頭一燈聊破上元夢半夜稍增塗足油說妙談元吾不防從教髙卦雪峯毬【時戲作燈毬】

次韻趙承之殿撰

第一流中能幾人瑤林瓊樹恐無鄰恬遊事外緣聞道憂到睂端止爲民出處不嘩渾入妙文章無意自通神頭靑面雪關渠事要作菖蒲幾硯春

捫虱新籬

甕牖近山顚人言闕短垣聊湏安虎落未免代龍孫畱路依松罅埋樁避石根從今有來客道得始開門

山居雜頌

石楠子熟雪微幹曽向人家畫裏看覿靣似君君未領問君何處有遮欄

禪堂茶罷捲殘經竹杖芒鞋信腳行山盡路回人迹絕竹雞時作兩三聲

溪邊小立聴溪聲日到溪心衮衮明獨木自橫人不渡隔溪黃犢轉頭鳴

普嚴臺上平如掌自是遊人路不通要識普賢眞境界亂山如浪湧雲中

答惇上人

因君撩我彊題詩卻憶當年夢裏時不識江南好風景采蘋人唱鷓鴣辭

送通上人爲長蘆行乞

白蘋風作蓼花秋萬頃寒濤捲防流八百道人禪定起送君持鉢上行舟

偶成

松下柴門閉綠苔只有蝴蝶雙飛來蜜蜂兩股大如繭應是前山花已開

題宗子趙明叔盤車圖

跌宕平生萬里程盤車一展老心驚溪昏樹暗牛爭力似聴當年風雨聲

眠石

靜中與世不相闗艸木無情亦自閒挽石枕頭眠落葉更無防夢到人間

晚起

月落庵前夢未回松間無限鳥聲催莫言春色無人賞野菜花開蝶也來

江上

秋江渺秋風急蘆花不飛露猶涇江頭倚杖不逢人鷺鶿飛上漁舟立

應上人作法華佛事過余求頌爲作短偈

未明心地法華轉心地明時轉法華老子年來渾不防野梅開過竹橫斜

贈相師

楛木巖中一病夫問生何處著榮楛卻湏自把軒轅鏡還見從來面目無

別艸庵

非利非名非有求浩然乘興亦南遊白雲出洞初無累綠水逢坳本暫畱石徑不移松雨曉茅檐長付竹風秋客來欲問庵中主楖栗橫挑四百州

薔薇

薔薇作架髙一丈準擬春風如許長可憐條間一寸葉中有嫩色三月香

聞杜鵑

落月過山風露淸雞聲未作天欲明杜鵑不管人殘夢南枝飛過北枝鳴

毛雍玉縣丞到山中

何事淩寒帶曉暾髙才不肯簿書昏別峯小寺已鳴磬夾道短籬猶閉門雨後松枝渾黛綠凍余泉竇尙春溫聊將二物方君徳富貴功名不足論

訪韜光庵主不遇

紫蕨伸拳筍破梢栁桃飛盡綠陰交道人閉口不知處黃栗畱鳴鵲在巢

宋百家詩存卷十

欽定四庫全書

宋百家詩存卷十一

嘉善曹庭棟編

龍雲集

劉弇字偉明吉州安福人元丰二年以明經及第主通州海門縣簿調臨潁縣尉紹聖二年知嘉州峩睂縣會開宏詞科弇試豫選攺太學博士元符中進大禮賦哲宗嘉之除祕書省正字歷著作佐郎充實錄院檢討官以疾致仕卒年五十有五弇兒時資警頴誦言日萬餘甫長落筆駸駸恃才不少貶性放達不防細節所爲詩文掀幽抉奧鏟蕩庸腐居龍云鄕卽以名集共詩文三十二卷周必大序之謂廬陵自歐陽文忠公以文章續韓文公正傳遂爲一代儒宗繼之者弇也祖賢父慥俱有聲弟龕翕畣皆登進士

贈賈仲武

賈侯器宇何軒昻下視齪齪眞粃糠睂分八字髭根黃自許忠膽鐵石剛雕弓一挽一石彊錦臂錯出虯靑蒼匣劍排射星斗光壯心飛過祁連傍架鷹朝按血染裳鐵驄騎出轡鬧裝健兒前呵檛列行捷矢齊指雲中鶬豈惟武力稱擅場亦有文價騰焜煌新詩字字古錦囊淸論灑落飛天潢險韻千百敢獨當管鋒落紙鏗琳瑯古文探討屋壁藏史傳山嶽遺毫芒酒酣往往歌慨慷連捲大白鯨吞航自云疇昔富文章家在冀北邊一方天書屢膺貢州鄕云衢卜日橫鶱翔中間落泊志不償武科拉取如截肪況有豪气十丈長蟠蟄僅類絆驌驦苦恨天驕久頡頏撫臂便覺大袂攘坐縻歲月耗囷倉口厭醇釀飽肉粱吾非斯人可相望要且報國眞不忘我來自東甫春陽邂逅紺宇同一觴幅巾輕蹝追徜徉促膝調笑初無妨自知投分出泛常豁如餒腹得糗粻短長不復置形相落去防睨決壅防嵇生轉覺嗜鍛忙髙陽還因酒發狂漫叟戲規只攪腸防嘈不減笛弄羗截竹嶽頂掀滄浪撥云春茗誇頭湯爽齒旋復行蔗漿黃金大顆披橘瓤插首往往羅幽芳頃玆行樂殊未央更辱邀我臨山岡大壺載酒冽鼻香果飣棃栗庖麏麞韓劉黃胡狄與張一一瀟灑雜佩珩髙譚終日佛老莊妙理密契矢插房絕倒頓足爭蹌踉罷去追惜成悢悢誰謂夫君气特揚投以大句尢加詳啟圅愜興劇爬瘍忽疑寫睇臨望羊髙躋欲斧李杜吭麟鳳自是品物祥邀予屬和馳縑緗直取夷險分駑良九牛犒師始落鋩正喜先獲大臠嘗洪河下湧渺沛滂囚屯眾鬼納大荒脫走束縛投桁楊濘郎瞰臨獲與臧滿注羿矢連九暘沈魂夜泣靑女霜此來繼辱厚意將殆欲引轍觀怒螗狗尾續貂彌足傷雕胡未易加糠防搏空方見一鶚颺短翮便可槍楡枋咄嗟豈得不知量區區瑣碎久嗜菖食魚誰敢期大魴尙欲勉彊牽牛箱無鹽弄姿映康莊難工只益羞姬姜聊將瓦礫酬琮璜終愧後乘非騰驤

儀眞呂明父席中觀新曲

有客揚楚舲歸興汩吾事波神慳冬漲吞遏限修防轉頭凋歲陰蓬行變匏系一逢金鑾人穆我若淸吹挽置十尺牀淵襟掃苛細壺封拆初黃露液攢沸蟻老實侑朘紫枯螯嚼霜漬坐有豪爽賔嘩嘩睨云驥屯云刮癡白有如擁天篲疏櫺炯蕭森北固決遙眥半酣大軸出鯨窟咀甘餌當中傾圃琚瑀紛百綴物愁殫渺情神妒奪孤閟快魂疏泠泠大叱回熟寐況復儀眞曲不減銅鞮思淒淸激吳音皓齒曽未愧辛醎皆可口捲舌得眞意初如嚴冬逼肅物有餘惴末似陽春回怳入眾骨醉將壇凜先登樂府仍一洗呂侯斯人望胸中弔古气二十佩靑綸三十淸閒侍髙纒見騰踏茂渥擅襃賁頃來笑畫脂無補當身寄卜築傲園綺秋蜩一官蛻大筆橫利槊興來卽摩壘非如騷防徒冗語釀愁悱珍重白玉船虹吞楚狂子

癸酉歲暮壽春道中五首

有城有城半蕪沒倔彊當年開狡窟靑韁白馬成底事魏得其狗空淩突淸淮不洗饕利魄石馬崔嵬化英物據鞍浩嘆爲踟躕但有悲風起蓬勃

有鳥有鳥髙飛鴻哀鳴嗷嗷隻影東枯聲防防霜後葉狂態騷騷空際蓬秋毫不礙掛天斗一气正在胚腪中客邪中饑亂心曲短裘垢襪催衰癃

有渡有渡背北城淩排駕淮吹暮聲郵程未央豈病涉寄汝一檝椎生平古來豪士重感慨車下未乏宵衣徵出處任天幸無苦有如此水吾其行

有叟有叟皤兩顚杖藜道周傲天年懷顏發笑挽行子胡乃憊爲忘捨旃吾儕小人敢不勉孔孟捲轍如趨肰男兒禿脛乃始已非爾所知徒憮肰

有客有客垢發防羮魁掛鞍無宿儲翹心北闕比寒藿它日南山拋舊廬逆旅丈人眞脆意揖我下牀邀踞悠悠髙門擊鮮子萍匏殊根勿誚渠

石廊洞【在水新之蓮花邨】

君不見仙家三十六洞天西南大半盤蒼巓此外元陽擅嶄絕況有石廊人喜傳碧蓮參差隅地湧徙倚危梯飛防蝀陰陰洞戶半空開一縷聨凹愁寄種萬鈞崔嵬掛礧石吁可怪兮若飛動天肰湫面尋丈間寒匊初慳媼神捧紫崖防茸瑤艸秀懸泉涓涓挹天酒淑靈豈卽乾坤私窟宅宛是神仙舊飛鳥防影陽光回遊子履深驚殷雷九夏三冬自回斡雨暘寒燠爭喧豗神物奄有似無謂突兀古廟當巖隈鼪鼯笑舞助怪變落日愁絕松風哀瞰臨一方殆天意累露之疑此其是仙乎仙乎胡不歸忍使秋燐泣陰鬼

李宰新成假山

夫子絕俗姿趣尙豁雲海花移洛下品池割天潢派中閒疊嵳峩石手紛磊磊功侔一簣始正爾臨爽塏羅浮窮南勢迎目出巧怪洗昏新罅發祕匿若有待鶱騰天吳揖聳削虯尾擺當頭七八峯縹緲散靑靄直下三四溪何年取東匯洞指白鹿迷路認桃源攺時時攻防頑瀟灑遞天籟得非緣夜半提挈有眞宰俗物卑培塿髙標想衡岱我家香鑪傍登躡素心在一從羇官綴未省識嵬俯窺攙云骨逸興幾十倍無爲議眞假自可蠲塵浼何日升君堂把酒取一快

敍舊贈董承君【並序】

弇十年前與董承君承議摻執淮上今又相值於故鄕契與比舊則有加矣聊欲見之於詩遂賦古風雲

搖搖不根舟彌漫隨所適朝辭呂梁險暮駭瞿塘迫長波送日月漭與雲海隔晚從天末歸良愧故人識夫子吾土傑久任詞翰責刺手翻天漿灑作弔古墨班班出素蘊想見豹姿澤憶昨長淮壖半面欣相得君時天涯官我亦西風客薰弦破愁顏爽抱洗連璧吳岑刻玉吟對挹佳色頽年瞥眼過十見溪艸碧鐘陵旅學子官況秋蟬翼彯撇愧西崦弔影心惻惻夔魖競揶揄甚者得鴟嚇由來次公狂僅免陳遵謫敢意今者見依肰得江國鄕情比重裘暖气回肘腋南閭與東阡閒躡車馬迹古人重交契遠有千里憶連墻彼何人老死不相覿張陳汩勢利光初竟何益靑原秀撞天螺水藍膏擘襟期方未央更約浮我白

丫頭巖

弋陽之東當古道有石突兀號丫頭苔侵蘚剝風雨蝕骨榦聳削如鑱鎪不知何寃上訴帝叫閽之勢難稽畱艸木焦禿僅比發獨瞰平臯疑秀發淺深丹頰耀晴霞髣髴瓊梳掠初月行人躊躇眸子癡女垂羊亦何別惜哉僞態苦冒眞土俗傳誇疑有神陰崖黝黑崩脇腹石眼六七流嵌根君不見望夫嶄嶄亦頑石似不徒肰肖眞魄顢頇廟食爾何補登進雞豚始乘隙安得擲置八荒外化作膏腴丰稼穡

宿法藏禪院

斜河左界懸朱提冷燼掠天螢糝飛髙梧泣液涼參差前邨後邨烏夜啼雕甍繡栱絕坤維知自在世張禪扉有睆釋子龎兩睂淸梵一聲捎翠微亂我心曲天之涯寂歷故感迎新悲歸與誰是眞忘機獨鹿水深愁濁泥

淸思

羲和日車脫其輻白雨洗天泊煩促綠蒲紫荇媚回塘搖搖靑環橚矗景長臺榭翳復明百尺虹腰黏淨淥神觀翛肰物外歸一簪斑籜動涼颸天上廣寒之宮不足羨人間醥淸百斛眞吾師

憶黃天倪

遊絲罥空生別愁我車欲駕無輈驚風吹花濺紅雨白日西注僚丸投靑春九十行過半天腳空隨江水流思君度日倚髙閣時把長懷寄寥廓古人不願身後名但願卽時一杯樂安得此身生羽翰髙鶱便似追飛鶴

邨南

邨南行吟踏新場馬乘款段壺懸漿稼如濃云穟含黃杮葉亞枝收趁霜臘團雞髀盤肴香簫鼔下神巫正狂呼兒往問當壚娘淸美何如顧建康

贈法云寺光上人

日邊開神臯古剎面靑嶂寂寥千年後澟澟發孤壯上人薝卜英絕軔超性相獨鶴嶷姿層冰爛淸尙雲遊始丁年自副乃孟杖鞭羊去智害畫堊契郢匠喉呀般若音浩汗捲溟漲衢尊灑法味如取赤子餉九夏天無雲暑風濁於釀汨吾渺西徵揮汗迷背項耽耽淸涼境一榻岌相向屨滿寧嫌猜目擊自張王禪場推選鋒宛是喑嗚將洗我苦空語盡決蒙羃盎兜羅辭銛棘何有掛諸妄露地非端倪灑灑白牛放惜哉功名誤未爾寄物當它日虎溪傍還期杖藜訪

秋日儀眞卽事

秋風來從越天末痛洗玻璃出明月云陴隠起玉龍眠下有舂容萬濤雪獨蠒之綸欹一葉半酣老漁櫂歌發客心寸許了無多底事臨風吹欲折

丁字河頭文錦翼似是東園故鸂鶒天風蕭蕭吹汝急遣汝周章無好色江蘺羃防過行人一顧爲之三嘆息我願舴艋從溪翁雙舂鉏邊作幽客

秋入前山如刻楚弄吳吹沸江國魚龍燕爵安在哉粉白黛黑埋眞色迎鑾誰是當時人胚胎黃金仍埽迹飛來蜀岡爾何事似欲撞空爭岝峉

無根濤頭萬瑤垤曽是隨風起生滅不應散裂泛人綃大似半吞廣寒月紛紛何用辧馬牛皖皖相矜笑蛙鼈會得秋時買野航別看吳兒舞狂雪

持釣

艇子悠揚打雨來嫋絲越箭靑玫瑰昨聞古湫新雨足漲波泛入西溪來西溪兩岸行人少白鷺對翹佳客陪低云弄嬌不成去半與枉渚相縈回藻間頳尾厠銀鯽正爾作羣爭曝腮故應沈餌得所置行醉甕間新熟醅

宿長山寺

蒼山兩蟠虯傑勢分夭矯不緣事幽尋玆地終難到破暝紫煙生寫谷淸樾好邨長下牛羊云綻入歸鳥松風捲孤磬夜半秋聲小客懷方未央千里漫白道庭樹一鳥驚愁看楚天曉

夜泊玉湖口

流溪一瀉驚磨垢夜系防衝玉湖口靑燈明外稍知邨白鳥飛邊初辧鬥風死波閒坐來久短髮欲搔慵著手一淸淚墮吳雲橫管叫秋龍子

何塘精舍

松閒竹澹淸午陰金地少塵門更深忽從褷防出重閣飛梯十尺下瞰臨有客觸熱來自東汗絺裛暑慳天風頳龍揚鬐日轡緩碧椀先愁井絲短

大孤山

章貢西南來銀濤白浮天揚瀾開泛濫如剖大腹肰玆山遙相望盤薄知何年海風一何髙吹落蓬萊巓浮根襲气母弄影白日邊赴渴誇父奔濶驀踵不旋軒軒執法臣立當天子前穹螺出佛髻靑跗帶秋蓮璢璃千丈簪忽與冰箔連鳴榔巖腹雨掛席浦外煙鶴駕控不返空遺紫芝田香鑪初爭豪落星才一拳擢秀蒼梧云發彩翼軫躔上窺杳防無極之層霄下控彌茫不測之重淵松蘿參天歲月老淸瀾泛沫魚龍閒中有神朅臨防睨舟往還流俗謂女子彯纓來此山香脂間綃繒鵞豬捧羞盤至以孤爲姑考究初無端可憐俗好怪此語良大漫神固不可誣何得正以女子觀吾言庶幾爲不妄不肰玆山徒與望夫女幾爭巑岏

送哲公禪老二首【有序】

哲公禪老住奉新之人王院於其取別也送以二詩

有鶴靑田來骨傲九秋老羽毛雞鶩閒不復故時好吳霜割淸夢一夕落幽島哲乎開士秀佛路著鞭蚤世累糊空云一以涼飇埽往聞瑯琊覺禪海捲狂潦紛紛方袍子未易艖防到師如健噉兒把握攫棃棗爾來三十年方寸不貲寶鯨鐘人誰識聊徇眾擊考又作雲山行方將同木槁勿學斷緣人時寄新詩槁

我聞豫章境勢勝所至生山皆撞空活水有照骨淸其閒佛老宮往往聨飛甍人王邑一隅古屋才數楹塵防自不到日飽松風聲十文掛溪影虹橋插崢嶸揶揄下夔魖踉蹌笑麏麖師方得所欲振錫了不攖非如入流子橫計多餘贏秋畦蹲鴟老晝飯宜香秔由來介石身忽作歸雲輕

贈雪峯長老守超

仰窺玉奩天面窄頑碧顚靑自天擲祖褘不管地只慳十五百徒此其宅流水聲中換今昔粉抹頳糊老椽壁枯木庵回舊日春難提塔示重來坼【存公自云難提塔拆當示現而師住持適當塔拆云】超公最後法席張全機撲落輥毬場曽令天花倏飄墜況有庭橘符靑黃【師與愛弟彥泊中散公雙生生時庭橘止有靑黃二包人以爲瑞】烏藤橫膝傲佛祖熟識睂宇瞬且揚天吳吹瀾洗霾垢方諸挹月來淸涼東甌萬剎盡金布咋舌誰堪論妙悟賺殺參兒走衲云髙枕無乃林泉負廬峯南遠眞西材叩寂丈室慙宗雷秀巓龎睂逼人爽反疑不自塵中來由來山興復不薄畏途何計揮塵縛詰朝匹馬汗羞顏又作楊花無止泊

和仲武苦雨見寄

君來通川居朱門廕重近聞值霖雨匝捨野水淙平地忽浩瀚頓足疑涉江猛風利如刀觸紙無完窗朝釜魚頭生飄注旋甖缸仰收墮案書俯拾短焰釭癡兒臨缺湫往往駭影雙我亦有此患漏榻繞屋扛塊如失羣鵠感憤愁睂龎孤膺紛塡噎更甚兩肘撞辱君大句投華旗揭修杠直欲卻以心不容茍且降森披漢殿防縹緲梵天幢蒼徨短兵接豈暇輒淬鏦區區苦吏役展驥曽非龎彊亦歌巴歈跛鼈慙驪驪

晚晴

翔飇拂層陰孤鏡掛天腳幽姿媚澄塘俊活扶秋嶽饑烏下木末啅雀喧檐角落日銜半規逗翳如新濯海濤晚聲收萬里捲冰箔微颸襲疎櫺輕靄躐叢薄蛛絲嫋如狂虛隙野馬躍病軀得愜適更甚解攣瀟灑萬籟並翀融百飛卻熊經與鳥申髣髴猶能學蕭蕭寒碪弄天半哀音落客愁轉如蓬萬緒入防寞不無臨風想曬日歸領略茹蔬味新腴把酒蘸沈粕明朝踏新泥已有躋攀約

送新淦余宰虞卿

時平循良困墨綬紛委蛇夫子西南英三十朝紳拕爰來慈眾兒一匊芝睂和裏閭無愁嘆卒歲知婆娑牛解等是刃恩染誰非波神閒略朱墨日永余歌及瓜賦歸與去去可柰何舂容雲濤裏一葉翩經過羮魚飯香秈涼衣送長哦三年種桃李畱得春陰多鄧挽徒虛語襧翮方云摩行哉尙良食吾君正卷阿

畱題王公謨衝閣

檐牙排靑防眺聽脫防昧居肰人境寛魚貫出萬態坐疑天機緘發露窮瑣碎圓淸入鳥哢灑灑送客慨脫巾晚吾來靜稱一榻對睨云發髙興勇欲決翳薈胡爲淫書史欿若嗜炙膾長年馬如狗埃顚毛攺玆趣恐長負踽踽依儕輩何當拾頽齡相與寄耨耒挽君醉鄕衣枯肺時一漑

和權之嚴韻

庭椿摘初黃畦韭翦柔綠春盤巧飣餖一箸生理足今者鳴啾腸饑花到雙目終慙短豆戀誰轉紫芝矚靑煙撲九衢碧瓦酣萬屋朝來好龍客義動重裘燠慇懃鬥酒約豪健賽楊僕吹回麯車夢鴨羽正肅肅九天眞龍飛萬物彈冠沐蕭短艸木姿窶賤衾稠宿叨逾太官粟敢計功利速惟應杯中物可仗詩筒趨

送貫之縣丞解官還壽春

西江客袂春風老吹得歸心亂如艸鯢浪三篙下晚艎去程不學寒蓬埽淮山蒼蒼淮水長千里一官歸故鄕舉世由來靑眼少孟娵破黛嫫母狂緹巾什襲盡燕石埋蝕大半雙明璫幹霄自是男兒气遭與不遭眞偶爾人非田文莫彈鋏世有伯喈須倒屣君其行矣重問津蹀月騊駼寧絆死

次韻和彭道原元夕

攙云握幕張流蘇華輈夾道靑毺黃昏天公下種楡百萬星防成須臾赤帝鞭車墮云衢燭龍駢頭浦還珠競隨丹豹膏鳳雛麟防拂蛾間數疎弦嘈管唳聲郁紆櫛比百戲羅侏儒輕紈繡履踏艷姝灼灼巧笑聨芙蕖有客年來倦著書囊錢囷粟索無餘短釵列按擁敝襦未堪行樂誇睢盱大奴聽響僕屋隅小女行卜迎紫姑子雲門巷正蕭疎誰者載酒論區區

題遠上人休老庵

上人叢林秀襟期支許越往從湖山遊發軔無畱轍轉身浮雲空歸興飛鳥豁故鄕得靑海下瞰鯨燦窟結廬才蝸牛勝踐喧卑脫叢殘翦荊棘怳敝棲楣埓蘭苕紛被逕關鎖晝不掣由來大慷生卓錫果淸絕菅茅席三徑虛榻埽涼月不持一錢居未省香火歇鶴骨老亦輕田衣故仍潔髙舂一飯過野荈供嚼齧笑作瘡剜肉薦語畏饒舌陽岡藷蔗稠乳竇春泉冽行當攬俗駕滯念論一吷

我行

我行適東陂野色若可搴問津初無從彊驅良苦鞭三貯客潦冉冉吞吳天故壘何崢嶸荒涼非昔年虹腰截海堰蜃气噓窯煙霜封百艸幹回風時飇肰狐死欲盡饑鷹空老拳邨深行人稀落日下烏鳶敗荷古毳衲野菊金連錢羇懷自騷屑節物驚䢐遷投暮僧捨中誰者同畱連

畱題疎山白雲禪院因呈長老秀公

白雲去不還空畱白雲額至今飛山顏片片盡秋色蕭蕭事盤紆刳石轉敧仄觚稜鶱古殿粉墨昬絕壁有客倦歸艎瀟灑寄一適松蘿靑鳥哢江影捲餘白始時開山人眞意非無得百年驚一吷節物變今昔誰是云無心翛肰彼禪伯

鄱陽湖四十韻

巨浸連吳越髙躔直鬥牛防開別府江伯匯支流象緯元精逼神姧祕怪裒番君疏帶礪彭蠡壯襟喉赴隙如無地憑壖忽有州津涯逾寫潤窟宅定刳幽島認瀛鼇戴濤疑陣馬搜珠跳憐雨駛鏡滑識風收樹帶喬枝隠山余短碧浮窺覘波罔象睥睨伏陽侯漾月都迷皓蒸雲閒作油涵濡均藻荇冗長到鰕鰍蜃幻晴噓閣龍腥夜拔湫萬尋懸圃玉一帶洞庭秋盈縮知誰紀吞並似力揫鯉矜封赤鯶笑斥朱眸嵌竇扶桑齧珍文匠石鎪鷗羣馴野客蚖肆傲潛虯罟數筐零霰檣輕弩激鍭孰分浮瓠澨或訝繞蛇丘弦索延商婦艂艭送莫愁陶朱誠得策神禹想遺憂端稱潺湲弄非無隠伏豆分髙下渚葦視去來舟血脈乾坤活瘡痍稼穡瘳披猖包息壤瑣碎落浮漚蓮女嬋娟櫂漁郎芼燥甌有人搴繡被無客傲鸘裘貨貝窮幹沒醪羞肅丐求束枯論沃釜戒覆比傾輈眾水杯盂外它年吐納尢鵲塡功未議鯨吸志應酬何事輕思濟吾防果未周阽危心骨醉飄泊面顏羞敢計乘槎去何知戴笠遊片帆眞擾擾隻影轉悠悠卑濕嗟梁傅星霜掛魏牟勞歌慙孺子破簏付平頭烏防緣蒓置黃粻爲鱠謀淸螺取歸日穩櫂聽夷猶

蔣沙莊居八首

它日蓬蒿地吾廬瓦數溝井泉甘勝乳庭竹冷先秋邨落時情澹田疇歲計優荊扉論日掩最喜近松楸翳翳柔桑活輝輝野水寛藝蔬蒼芥甲延客白蒲團防綴花黏蔓稀疎粉束竿家風才茗飲一室聽冰寒軟滑香秈顆肥長紫蕨苗盤飱殊不惡鄰叟亦時邀潘嶽蕭條鬢陶潛頡頏腰巢枝得安穏萬物一鷦鷯晴屋鳴鳩婦春陂翳雉媒筯頭甘野蓛鉏力到陳荄掠水千艘健橫風一笛哀最憐雙白鳥解事等閒來十里蛇原近宜秔一畝金亂酲眠暗術嬌碧擁雲林蚤晚歸與計因循愧此心江南吾土樂應得慰消沈羊棧雞塒接蔬畦麥壠傍蝸涎書老壁苔陣澀髙廂家有靑緗學兒傳急就章未甘騎馬跳蚤事干忙名愧周繁弱材非魯孟勞蛙仍當鼓吹徑任沒蓬蒿紫芋新廚味黃橙馥鱠刀業詩何水部耽酒阮兵曹劉宗墳墓國金水渺縈回颭颭鴉巢覆疎疎槿戶開春風持贈柳臘雪試妝梅欲識塵埃少元無俗物來

莆田雜詩十首

梅雨催農鎛癡風泣海檣魚龍波浪闊燕雀戶庭涼鰩柱春刳玉蠔山夜鑿霜家園兩痕涙蚤晚促吾裝南北分雙剎公私限五塘蚶祠開瑣碎蠏井幕荒涼酒熟傳紅泛搶珍異墨黃飄零晉耆舊冠劍幾星霜梅井經疏鑿如聞自昔人玉奩深貯月云乳暖藏春桐葉誰新汲葵芽好問津端堪事杯酌泠汰客襟塵鶗鴂靑春晏鼱鼩白社驕掠風雛燕翼界雨晚虹腰醥醁銀牀瀝�茸紫澗苗到家幸無苦浦漵有回潮飽聞何氏子遺迹在仙山節擁三淸絳龍騎九色斑曲屏明蘙薈哀玉走潺湲好刷摩天翮䢐鑣試一攀鶴唳歸云急龍移過雨腥桂淸飄月岫槎老臥煙汀洞失壺公舊雩傳妙應靈不緣幽事隔小復理篁箳共樂超肰構躋攀一气邊蒼茫雲水國淸潤李梅天碎白淙崖瀑孤靑煮海煙三神山自邈何至苦求旃蠨蛸當戶綴絡緯擁莎吟詩魄幹霄上棊魔攪海深忘機一飛鳥藏拙萬黃金昨有逃虛慰支郎下北岑當日山南寺層樓插蔽虧龍蛇緘柳筆風雨舛唐碑甃淺云吞液山稀海襯睂杖藜搘鶴白髮茂林緇茘子綃囊搐蕉花玉糝駢紫髯牽騕褭紺�走嬋娟蕭寺千家幕蘭盆七月天壺公仙日月乞汝送流年

蚤發赴防縣

艸露垂垂白溪泥腳腳深槿籬藏吠犬桑蘙漏棲禽食匕驚浮世鞭梢度寸陰利名幺防得會是死灰心

贈謝民師

三語君爲掾百罹吾厭生江山共鄕思蘭桂敵交情黃卷眞無負龍淵恐不平何當攺初服別約紐荃蘅

臨江

居肰兩福地首尾限淸江防窱蘆州抱晶熒石澗淙潑云和防防割雨曉艂艭愁絕邨南捨馴雞對小窗

春日舟中卽事

墨綬蠻鄕去靑春瘴海行陋篷愁暴雨小艇畏長鯨灘惡舟難渡風狂浪易生不堪江上笛時送兩三聲試院次韻奉酬趙達夫記室惜別之什

風酣雨軟嫋檐絲端負吾人痛飲師使者嶺梅傳信遠王孫芳艸怨歸遲釀成紫府無端夢開到朱闌第幾枝欲問東君挽流轉顚狂好在曲江詩

酷愛春如蜂蝶迷還憂靑帝學班師愁城恨壘挨排到酒約花期賭當遲端負江湖歸去櫂最關桃李別來枝松丸暖動蟾蠩滴消殺風光盍付詩

張壽翁朝散有詩紀同捨名銜錄次其韻

柳茸無力杏燒紅春入愁腸不散窮千佛經慙名姓入一尊酒愜笑言同寫成懸圃新聨壁分與秋風舊轉蓬好樣醉鄕拋擲卻百錢輸與杖頭翁

次韻和汪道濟都講惜惜吟【錫制溫體器也汪彊名爲惜惜】

溫柔鄕定虛言耳鑪火功眞長物哉疑別有天春不老知誰爲雨夜曽來滿移妃子三湯夢暗奪仙家一息胎燕玉浪傳思暖老个中消歇幾沈煤

送林錫遠帳勾罷官

五月角黍江南天驪駒送客黃金船悠悠別思不足道去去宦情如欲仙靑萍由來異死鐵綠綺未易論膠弦彊懷爲君歌短什壯圖輒勿輕流年

招季山還家

蕭條門巷未足愧晼晚歲時胡不歸綠葵白芋故園老黃頰頳尾前溪肥浮名莫羨風過耳久客可憎塵滿衣約君對擁當戶榻聊割一畝秋蟾輝

蚤發襄邑

迢迢汴水吞窈防白楡多於天上星林梢碎漏月痕白艸頭冷泣螢腰靑雲霄九重近在目鵷鷺百翮誰趨庭雞聲馬蹄正立敵斷送垢褐疲吾形

夜泊建溪丰樂驛前

溪靈覓罅吹灘聲削木刺波舟逆行問津候館得丰樂回首洞天無玉淸愁看迮纜疊石子快是隔篷眠水晶兒曹等閒動喜色甑有滑白長腰粳

淸眞觀淸軒

向背仙宮總僻林玆軒仍出古城陰千年曽史長存魄一片巢由不染心秋闊雨髙天洗翳夜涼風軟月吹金冰壺蚤訝貯人世況復隔溪蔥蒨深

淸眞觀齋軒

物理相懸能幾何是非得喪了無多仙家日月閒庭戶人世浮沈寄惟阿矗橚曉聲來雜佩漣漪春脈漲靑羅个中故有天倪在持語流光任擲梭

送廷允決曹解官舟行赴闕

春江活碧染衣濃鬧艣初挨鷁首東岸柳躍絲金稍重渚梅收糝玉全空腐儒糟粕迂疎後上客風雲感慨中好訪瀛洲綴仙客家山無苦夢壺公

次韻酬友

束書歸伴鶴頭鉏贏得髭根未雪如春甽有田皆杜鄠曉窗無岫不衡廬糟牀最與天眞近魚沫何妨世態疎鞟足腰負芝術因君特地愧三餘

次韻表民偶作

紛紛儀覆與秦傾何者竟爲吾道行物外金朱猶土梗興來詩酒亦功名夢同秋棧縈紆入分比春蘭馥鬱生他日未宜輕感慨勸人歸是子規聲

贈致政曽宣徳

自得逍遙物外情肎將冠冕謾勞形門前始種先生柳斗下重添處士星文豹霧中誰逐逐飛鴻天外自防防最憐孤竹人髙臥卻訝三閭客獨醒放曠七賢林下洞棲遲六一水邊亭和煙買得花栽潤帶雨移來藥顆馨鳧舄印殘蒼蘚綠蝸廬築破遠山靑消磨日月棊千局笑傲雲霞酒一瓶隠幾旋成招隠句披衣新看養生經小軒靜把琴開匣幽苑深將鶴翦翎明月有時來竹塢紅塵無路到松扃幾多九老圖中景都爲丹靑入障屏

上金陵黃尙書安中二首

南來踽踽拜前塵雅睠仍從轍鮒新四照色溫初似玉一時恩到總成春非如學者論糟粕須信人間得鳳麟況有珠璣長滿把防終恐物華貧

千毫回斡自無旁逸勁仍聞飲石梁黃卷素心因事見空門眞味與閒長扁舟尙錄袁臨汝淸酒無論顧建康五載轉頭歸一瞬門闌依舊笑羝羊

和安中東樓會飲

岧嶤飛觀決層雲主意全傾合坐賓譚笑龍岡下白日衣冠麟閣識功臣欲窮人目逢山好未老秋容到酒醇忍對南鴻問寥廓沈防誰是蜀莊珍

王公濟四美樓

寸心不與一物隔遠目自爲千里期便共溪山有情分更緣阡陌識參差層雲異日𨿽輕舉獨鳥長年可俯窺緹騎到家春滿眼庾公淸興不應衰

李倅惠詩次元韻酬謝

寸毫揮灑敵連城想見仙標白玉京周鼓直須論妙刻陶琴初不費煩聲它年浪許曽窺豹此日誰堪與濯纓寂寞蓬茨今有助病軀那復愧登瀛

九曲池

昔帝檣烏下日邊曾畱淸蹕此蹁蹮魚龍窟暗浮春漲鳬雁行低破暝煙星閣摧頽空歲月蕪城埋沒舊山川後庭一曲陳家破更看當年水調傳

搘笻

蹭蹬年來誰寄聲靜搘笻竹了無營照衣檐竹露逼冷過耳海潮風送淸豈有稻粱驕雀防終慙醅酒費瓶罌請纓自是男兒事咄咄胡爲過半生

次韻酬錫遠孤坐有懷

白簡差差長蠧魚彊顏那復計三餘長波不洗客愁去脫葉似將官況疎行樂醉鄕金欲盡投身老境歲還除因持舊史論窗燭大半功名不是書

寄兜率悅禪師二首

三峽當年一錫飛祖燈曽是密傳西示徒端的只消指灌頂分明別有醍秋衲擁云驚曉榻病髭鑷雪照寒溪知誰解吸西江水賴有孤禪覺眾迷

箯輿曾約下山顏白足塵緣等是慳貪爲水雲畱物外劣容紙墨到人間銀潢一匊愁枯肺金鑰千重想上關病客此身似籠鳥何時毳衲對斕斑

王適中渝飲約以詩招之

別君倒指倏旬日顧我搖心如斾旌滿引未應勤上客髙譚聊欲破勞生望梅終恐難酬渴挹露懸知別得淸咫尺履綦猶惜到可能無復故人情

送致政吳通直

黑頭貪作隠中仙髙謝淸時五兩綸物外收將閒日月人間歸去好溪山二疏等作揮金計【通直伯氏前此亦以朝請謝事】五柳猶遲倦鳥還多少有車懸不得規規鐘漏亦何顏

贈吳伯玉

瞥去門闌兩換春標規仍愜此來親能將官況爲餘事別有陽和到後塵衮衮何妨流水澹紛紛誰數白頭新擬論一報酬恩地愧我猶爲欒棘人

羅漢系南長老

諸方喉舌捲舂容直指慈幢信長雄翳盡全開捫海月淸多平挹洗天風相望震旦傳衣後別寄西兒妙斵中好把沃洲論五老辴肰重此得支公

送螺川張太守二首【時請宮觀寓居瑯琊】

西南五馬照靑螺眾惜班春未幾何綠發桑楡收太蚤靑雲岐路賸來多仙家職事淸閒好逋客林泉取次過正恐此身休不得再看鄒律起陽和

涼颸一水漾淸虛畫蠲翩翩北去初暫把壯圖收紱冕只畱和气到閻閭海邊有夢通琳闕物外無心掛隼旟寄語瑯琊好泉石使君不是賦歸與

江館三首

山川定出書意外魚鳥自閒眠對時子黏天歸一葉濤頭吹雨落千麾截波尙欲論孤劍應客初慙乏大兒聽得漁郎隔溪語夜來秋色暗江蘺

無塵一境好仙去有夢九秋應鶴知弱篠嬋娟藏別塢野葒髙下補疎籬秫田百畝堪供酒鱠手千刀間憶鯔未愧鏡湖誇賀監聊將星管覓桓伊

連云艸樹縱橫幕防水鳬鷗黑白棊日晏廚煙靑一穗暑餘窗雨暗千絲飽聞楊惲生行樂懶賦張衡我所思軟碧會須連月占恣看飛檝界琉璃

自竹巖至杉溪

曉尋蔥蒨踏頑云越俗閩風雜楚民天窄定藏巫峽雨溪深疑有武陵春驅寒萬籟爭奔壑競秀千峯自逼人斷送殘年歸馬首卻羞頭著故綸巾

送狄太守淸明日燕莆田共樂亭二首

靑幢翠葆抱參差浮客黃金鑿落揮一日山川如得主兩眸天地不藏機華胥有國眞稀闊齊物名篇孰是非澀道直西暄絳蠟捲空簫鼓使君歸

它年勝踐歸林記【舊亭有林子中記】大半豪誇落蔡篇【亭有蔡君謨詩】快甚躍壺窺日月怳疑枯海變桑田觥船照客吹紅液軒檻嬌春撲紫煙到得無雲賸寥廓此身仍在鳥飛邊

出試院次韻和酬鄭通直

吏役區區病足酸愁聞三十六盤山【建安道中有山號三十六盤】偶從物外抽身去又作人間行路難主意十分濃似酒客心一縷急於灘夜光莫道無因至乞與扁舟洗眼看

白鷺亭逢胡仙尉晉侯

漲天絲欲肥梅江上相逢秀色開白髮十年歸夢寐靑衫一笑洗塵埃雲邊活碧山圍健汀末疎明鳥陣回獨向稠人見髙義此情須敵萬瓊瑰

過合肥會黃天倪

白狼峯頂共畱連一紀於玆賸四年事過已如炊黍夢鬢催難著買春錢飄零慙說相思駕灑落仍傳到手篇棃栗果盤魚蟹飣怳疑身世上通川

贈致政曾宣徳

何得淸時便掛冠歸來髙臥水雲間一輪白日易催老百斛明珠難買閒行止盡將隨野鶴生涯都付與靑山庭前烏影髙三丈見說朱扉尙閉關

冬日呈郭明遠

騷雅亡來幾百年不圖今日見君篇遒豪壓倒元才子淸麗追回李謫仙風月吟窮三寸舌江山歸欠一囊錢此時長嘯出門去但覺繞梁遺韻傳

春日送簽判陽承議

春山野思萬千重那更江頭來送公別涙滴流紅杏雨離情搖曳綠楊風一枝易繞南飛鵲隻字難憑北塞鴻惟有感恩情不斷夜深長入夢魂中

春日送林推官

送君南浦忍分襟注目春江煙水深思亂似云無所著情濃如酒不堪斟杏花燒斷離人眼杜宇啼穿去客心別後願爲深夜蝶翩翩飛夢去相尋

春日舟中卽事

不因門有北堂親肎泛孤舟瘴海濱萬里江湖愁去客一春風雨厭行人花朝水國畱題嬾月夜鄕園入夢頻每被煙波驚破膽卻思云石自由身

春日舟中喜晴

霧斂雲回雨卻殘衣單猶尙怯朝寒煙塵暗處江山窄日月光來宇宙寛漁櫂不憂灘浪險客輪惟喜路程幹關關珍重梢頭鳥每到晴中語亦懽

海山樓晚望

登髙懷遠思依依目斷滄洲舊釣磯城上兩三聲畫角天涯千萬里斜暉煙抽綠艸隨洲轉風遞輕煙貼水飛到此自肰堪下涙不須啼鳥勸如歸

春日卽事

歲月催人誤壯圖風淸官況彊支吾春來酒病尋常有老去花迷大殺無慵裏盛添詩債負閒中贏得睡工夫誰知到此扁舟內白面書生矣乎

舟中驚夏

牡丹才過石橊開歲月驚人老易催一面紅顏春遞去滿簪華發夏催來蠅頭利祿徒勞耳麟閣功名太晚哉不必更增川上嘆及時行樂且銜杯

觀劉禹錫題湟川記

誰道連州海瘴邊只消禹錫一雄篇江山艸木皆增價風月煙霞總直錢十二亭臺塵外境一千疆界洞中天自經大筆畱題後從此湟川勝洛川

題淸漪亭

平昔江流淸得名只今池面勝江淸人間有鏡磨秋骨天上無宮敵水晶月借嬋娟相表裏路分瀟灑入逢迎會須飽占銀潢魄莫似滄浪濯垢纓

次韻譚令尹茅庵

到佛元非定如仙等是家了忘名利戰秦晉謾彭衙罅月明窗紙涼竿埽徑塵卻應環堵在瀟灑屬吾人

輦下春懷七絕呈趙達夫【試院中作】

絳闕岧嶤五色中六街風穩柳貪慵金明解染波千頃不似君王惠澤醲

蝶正冶容蜂正狂鸎如羞澀燕如忙低枝莫搭秋千索畱送嬋娟出短墻

杏紅似爲桃紅妒柳綠渾將水綠爭去日背人來日逼新愁特地舊愁並

活琉璃漲金明色鬧綺羅成上苑圍須信皇州春自滿莫愁靑帝等閒歸

魂先絮怯靑樓女命爲花輕白帢郎春色不應疎病客正緣生計紙千張

岸柳禁持人學舞墻花勾引客窺鄰速將事當悠悠夢賸買歡歸衮衮身

直取浩歌論纂纂肎容三爵徑油油送花明月憐人殺帖體紅波凝不流

富沙門樓

撲閈行人衮底流闉闍縹緲到三休霜魂月魄交光夜十二冰簾不上鉤

曾聞仙者好樓居樓外仙山入指呼聊作上游新粉澤使君不爲貯羅敷

安濟橋【編舟爲之去玉淸洞天五十步許】

誰把靈槎接飲牛主人瀟灑古東甌玉淸夜半開冰箔暗認方平別駕虯

擁翠拕靑得要津截波仙屐略無塵借令萬鵲塡橋巧何補褰裳一世人

送李徳素罷官歸舒城

朔風吹眼水溶溶白社凝香杳靄中千里滄洲帆一抹遙知此日背防鴻

水落淮天蟹子肥三年遊子片帆歸東坡防防黃雲滿試傍林椒振客衣

陪彭安行雙蓮亭小酌

無塵淨淥枕靑鴛个樣淸虛不似鄽更喜晚來翹白鷺伴君和我作三仙

畱題神仙院

白鷺飛邊盡古今蕭條鬼冢與神林故時門巷猶能憶十載重來白一簪

白帝憐秋自不勝等閒時放一番淸詩情大似歸飛鶴聊作當年警露聲

陪林明復功徳院小軒對假山有成

候禽幽囀似爭春我亦貪搔不屋巾嶻嶭煙姿在睂睫个中還有傲秦人

蓮華峯法云卽事

柰我此身無定居正如飛絮撲江楡兩毛更甚盧蒲短好在朱陵見憶無

十十五五跳波魚三三兩兩踏歌姝前山後山碧一色似不多愧瀟灑圖

送徐擇之祕校還睢陽

汴水東頭古堞開靑鴛舞影幾樓臺莫將歸雁比行色身未到家春已來

題增城駐舟亭

一亭瀟灑枕江流水色山光四面浮多少客帆檐外過不知誰是濟川舟

題吉水南華寺

紫翠浮浮奪曉昏生涯谷汲與松焚客塵一防自應少終日到門惟白雲【今寺有刻石扁其堂曰白雲】

野興由來愜杖藜層巒影裏見翚飛虛堂一炷起凝碧化作九天云染衣

宋百家詩存卷十一

欽定四庫全書

宋百家詩卷十二

嘉善曹庭棟編

紫薇集

呂本中字居仁壽州人好問之子公著之曾孫也幼敏悟少長從楊時遊酢尹焞遊以公著遺表恩授承務郎坐黨事被黜紹興初召見特賜進士累官中書舍人權直學士院忤時相罷奉祠卒賜諡文淸學者稱東萊先生著作極富詩二十卷得陳黃句法陸放翁謂其汪洋閎肆間出新意愈奇而愈渾淳一時學士宗焉

暮步至江上

客事久輸鸚鵡杯春愁如接鳳皇臺樹陰不礙帆影過雨气卻隨潮信來山似故人堪對飲花如遺恨不重開雪籬花榭年年事辜負風光取次回

送文潛歸因成一絕奉寄

水天空濶片帆開野岸蕭條送騎回重到張公泊船處小亭春在鎖靑苔

謝無逸秦處度諸人皆許省試後見訪冬夜有懷作此詩寄之

八年去東都觸事無一好沈綿淹歲時憂虞滿懷抱欲歸故里閭稀復舊耆老悠悠歲欲盡忽忽身向老小堂佳有餘所恨來不蚤饑虫語夜霜疎星亂枯艸支撐壞壁髙側轉寒木小詩書久棄置詞林迹如埽佳人何時來路遠音信少庭前冬開花扶杖起千繞春風回馬首淸尊待君倒先期畱酒錢仍須具棃棗

晚步江上【大觀二年眞州】

浦口生春綠未酣南山初見碧嶃巖風聲入樹翻歸鳥月影浮江倒客帆破甑不堪充酒劵短蓑眞欲換朝衫往來泥雨城南路可見輕鷗定不凡

怨歌行

借君手中板爲君歌一辭辭中宛轉君不曉爲君說盡長相思輕霜夜渡吳城暖楓葉蘆花秋意晚萬里春隨驛使歸十年夢逐佳人遠當時笑語似兒劇象牀玉手無消息古岸風江千里船咫尺春愁那得憐君不見信陵門下客侯嬴不用今頭白

雪盡【大觀三年宿州】

雪盡寒仍在園荒春欲歸晴空落鴈少古木聚鴉稀肺病猶宜酒囊空合典衣碧雲愁不見千里故山薇

宿靑陽驛

燈火客帆盡人煙邨市幽晚風號古木髙岸束黃流物色淮山近春光霧雨愁棲遲舊遊地來豁十年憂

遊南山歸簡張嘉父博士

吾生復何往樂事亦匆匆寶塔千帆外春城萬壑中亂花緣側岸晚照落斜空坐想西窗老掀髯一笑同客居書懷奉寄介肰若谷材仲兼簡信民

客愁如長河浩蕩去不息未來已相關千里在咫尺抱疾寄他鄕終年守岑寂中虛耗神志內熱傷筋力長虞二豎攖復有寒餒迫怪渠甑上煙愧爾裳中帛生平所讀書已如不相識坐貽鄕黨笑敢辭塵埃沒舊遊今幾時轉盼忽陳迹死者不復見墓艸春已碧生者天一涯末免陳蔡戹兒曹乳臭在瞑目分黑白𨿽無未見書頗多雌黃筆出言輒周孔而不辧菽麥啾啾要酬和內顧頗牽率坐令懷抱惡更覺天宇窄忽忽十年事俯仰同戲劇從來肺腑親翻手吳與越獨餘二三子肝膽猶鐵石尙怪東郭貧亦訝懷祖烈西軒來何時簞瓢共饑渴念君不能已一飯再三噎誰能明予心皎皎霜夜月

小園

小園常在眼春事已天涯雨暗隄前路苔深林外家曲池通小徑密樹隠殘花長愧鄰翁酒囊空尙可賖

謁雍道士【雍有古畫甚眾盡爲郡掾取去雍遊貴人門甚熟】

紛紛幹沒混泥沙暫遣塵言掛齒牙妙畫已歸三語掾壯遊空記五侯家古壇背日藏芳艸小樹畱春放晚花能共山翁同活計隔林分聽一池蛙

春日卽事

病起多情白日遲彊來庭下探花期雪消池館初春後人倚闌干欲暮時亂蝶狂蜂俱有意葵燕麥自無知池邊垂柳腰支活折盡長條爲寄誰

飲酒

人生百歲能幾何顧我把酒何不歌窮通大抵夢南柯我復夢中多蹉跎自古英雄亦何有往事紛紛只如酒嗟予眞得酒中趣幾度尊前揖星斗病起槐陰鶯已老今日相逢還艸艸匆匆數日是行人且向尊前一傾倒人生樂事亦難並明月淸風況都好

偶作

去年芳艸又萋萋休嘆王孫猶未歸更覺春深送春鴈三三兩兩傍雲飛

夢

夢入長安道萋萋盡春艸覺來春已去一片池塘好

督山伯蕭遠和詩並示捨弟

愛閒多病老封戎看子垂天上碧空嬾惰未須攀此老典型政爾賴諸公須如震澤三春綠詩似芙蕖五月紅坐此逃禪天可恕不應獨許我乘風

寄老商

先生昔據通元峯咳唾珠玉家爲空只今江西二三子可到元和六七公雙鬢只期他日白千花猶是去年紅須君吸盡西江水不假扶搖萬里風

夜作呈諸公

風江舞暮帆野樹散歸鳥寒燈上壁角疎星綴林杪歸來靜無事獨坐黙槁放筆有新功無人與傾倒不知新恨多但覺舊愁少石鼎倚殘鑪茶煙看淸裊明朝尋酒錢折簡喚諸老

暑夕乍涼

三旬埃郁得淸風領袖猶翻汗折紅已是夢淸無俗夢更移涼簟月明中

遊北李園

雨映煙籠萬竹蟠枯條髙下不堪看非干秋後多霜雪自是芙蓉不耐寒

贈謝無逸

君不見城南千樹桃君不見澗底百尺松松生偃蹇臥霜雪桃李一笑隨春風百年澗底終自若桃花猶得暫時紅嗚呼志士每如此衡門髙臥不見用心𨿽無瑕饑欲死

寄知止材仲

一門叔父到卿好中表兄弟惟爾賢往事關心空自語新詩好句與誰傳溪山已近堪投老文史𨿽窮莫取憐仲弟墓頭今宿艸爲渠先賦補亡篇

梅

南雪看未穏北風吹已殘才堪十年夢不稱一生酸日月方回首風霜已憑欄遲明出謝客頓覺帽圍寛

苦陰

破臘冬仍在逢正陰更頻寒流未解凍雪意欲妨春畏病還疎酒逃寒懶見人郊東小桃李別是一番新

贈浹上人

一庵便送淵明老四海共傳摩詰詩本自妨人枕邊夢不能陪汝劍頭炊交遊大半饑寒裏疾病中分少壯時西寺木魚東寺鼓三年三見浹闍黎

正月十二日夜作

春來消息未眞傳久負蒲團一味禪燈火侵尋作佳境冰霜偃蹇過新年江聲悞落三更野色遙看萬斛田咫尺風光不相貸忍令好語到愁邊

正月十三日河堤上作

雨著河堤柳著煙小樓燈火又今年東風不與行人便畱滯長亭十里船

昨日晚歸戲成絕句呈子之兼煩轉示進道文

疎燈欲盡漁商市小似開桃李顏一夜檐聲鳴罋盎無人知我坐蒲團

臥病江邊久未回嬾隨兒輩走塵埃天公尙有餘情在肎放梅花自在開

春愁如故妨人樂舊蘚新苔不暫晴想見江郎閉船臥滿川風報天明

上元夜招沈宗師不至聞已赴郡會作二絕戲之

燈火滿城公不來爲誰雕句洗塵埃春愁不到城西寺更約梅花緩緩開

白酒紅燈稱意春知公未免踏黃塵繩牀好在休相憶輸與瑯琊浹上人

正月末雪中有酌

柳著河冰雪著船小桃應誤取春憐牀頭有酒須君醉又廢蒲團一夜禪

追成舊作

滿江風月一船霜無計畱君只自狂燈火隔簾香隔坐無人知是竹枝娘

晚春卽事

春色不自惜晚寒摧折之殘花帶雨去薄霧信風吹尙有尋行債初無了事癡論詩得奇味當使阿戎知

廣陵【借韻戲用文潛體】

往來六十里各是一江郊柳色團渦岸春風揚子橋好山當斷浦野鳥度空巢一任雷塘路暮天風雨號沈宗師甚喜江梅而微貶荼蘼因成一絕

澹綠衣裳玉作妝好風涼月自相當沈郎笑汝多情在不似江梅滿意香

勸張李二君酒

張侯好詩如好色不敢爲主而爲客李侯好酒如好詩心𨿽甚壯無人知兩侯風味俱不惡如芙蓉與木芍藥午窗畱客著筆快曉枕無人猶睡著廣袖漸變天寶妝天字不作元和腳世人譏笑乃其分政是仍叔之子弱病夫坐穏無所求荒檐斷雨鳴春鳩鑪煙未盡消百憂恨不緩帶從公遊何時淸江橫小舟與公一醉荻花秋卻來密庵參牧牛

庵居

鳥語花香變夕陰稍閒復恐病相尋正應獨有江山分素自都無廊廟心堂上老親雙白髮門前稚子舊靑衿兒曹不會庵居意古澗寒泉凝至今

登舟

夜雨曉猶滴怒風晴更吹已無行役念寧有別離悲舟楫三年路江山一月期東庵舊還往不廢百篇詩

張禕秀才乞詩

白蓮庵中張居士夢斷世間風馬牛風塵表物自無意神仙中人聊與遊澄江似趁北城曉苦不放南山秋君當先行我繼往向吳東亭畱小舟

讀太眞外傳

上盡馬嵬路東風吹舊京乾坤已新主艸木自秋聲錦韈千年恨皇輿萬里程寧知挽船士亦有別離情

簡子兩絕

只恐老去被花惱更欲忘憂須酒澆何似山堂病居士閉門髙枕過春朝

新晴欲上南樓月柳可藏鴉水蘸墻無限客愁芳艸裏不知風雨阻斜陽

贈浹上人一上人

君行南山南我住北山北不聞浴鵠白但見染絲黑老境欲垂垂快意須得得孰知百雉堅而有一日克浹如澗底松縱老終不踣一如雲間鶴不復可羈勒餘如千里風遇此兩鴻鵠明珠脫氛翳曉日破昏塞宿障不盡除胸次猶筆墨君看說詩口乃是杖山力冷霜臥偃蹇歲月飽封殖誰能窺藩籬未易得閫閾政當磨其鋒共埽煩惱賊相從無何鄕敗衲依破棫更令好事人妙語添一則

雨後月夜懷沈宗師承務

雨雲攬江色偃蹇破昏睡千花閉紅紫妙見一室內披衣行夜永明月在船背微風過蕭瑟古柳立蒼翠翛然一蒲團堅坐覓詩對我生無南北所到意輒遂孰知十年遊保此淸淨退頗念城北人結友老杉檜漫隨長鋏歸甘作短檠棄出門萬里塗已駕安得稅何當持被來把酒相就醉

秋夜示李十

晴鳩不時鳴雨鳩不暫歇相去跬步間屢見屐齒折寒泥擁衰艸秋扇罷殘熱今晨好風景稍貸屋頭月淸光冷相照玉艷滿金玦喚客坐前窗文字相澡雪殷勤傍詩律未暇了麯蘗瀾翻談經口邂逅如意鐵我歌君輒書字字有行列不須陛抵嚴但要兵衛設譬如南山石琢齒當井渫眞成一戰霜未可三鼔竭人生各涇渭世事亦滕薛髙堂食肉人兩馬方踶齧何知緼袍底猶有不安節

中秋日沈宗師約遊城西泥雨不果

遂阻城西步兼懷霅下游長風掠歸燕苦雨應鳴鳩月向誰邊好寒催社後秋傳杯有新韻能憶老兄不

九日晨起

漸歇敺蚊手眞成把酒天長河印曉月老木聚荒煙了了江山夢區區文字緣南堦兩三菊極意作今年

王氏郊居

江山處處好落日極登臨雨續蔬畦潤風吹杮葉陰客船頻上下水鳥故浮沈尙有南飛鴈丁寧可寄音

對菊

稚子尋花莫漫狂已知衰疾負重陽新霜有意畱靑蘂更放殘枝十月黃

遇子我泊船舊亭

江郎泊船處艸徑不勝秋客裏終年別春前萬斛愁山橫采菱口月滿望江樓政可夢春艸莫令吟白鷗

望金陵偶成絕句

臺城南望入斜陽尙想能詩玉樹郎乘興風流莫相笑眼看直北是雷塘

雷塘別有風流在可作南舟兩日行江水自流春自好不知芳艸爲誰生

烹茶

水光欲盡璢璃影玉色初浮翡翠斑便覺麯生風味好小樓新火對蒲團

西樓

小院無人日自長隔簾時有芰荷香客遊未作安居計更借西樓一夜涼

秦處度一上人同宿密庵處度爲上人畫斷崖枯木圖

小庵無客亦無氊遂有髙人借榻眠一夜西風撼枯柳不知春在石崖邊

寄謝無逸並汪叔野兄弟

老謝風流綠綺琴小汪兄弟亦南金文章已悞半生事江海略酬他日心好酒不當愁偪仄舊書差慰病侵尋平生恩義泮宮老斷綆寒泉百尺深【汪信民沒方數月】

寄朱時發

菱橋脊梁硬如鐵天下拄杖打不折倒騎佛殿出三門南頭學來北頭說昔苗未生今作米更判阿師三尺觜公但吸盡西江水莫怕庭前簸箕尾【事出小釋迦錄】

與材仲弟相別於白沙東門之外悵然久立不能自釋乃知謝安石作惡之語不過也因成奉寄可見別後气味亦可並示京洛間親舊也

終年想顏色未有食頃忘君寧不我愈苦畏冰雪妨斯文百戰罷閱士如堵墻孰知五湖口一葦可以杭盛欲與子談乃復爲此別忽忽得餘歡把酒到耳熱人生不如意肝膽有楚越何知若人胸中有積立鐵伯姑無恙時令我與子友周旋以至今各有遺種臭文字重聲名於身亦何有還書問兩弟是事君識否婦如先姑賢兒似乃翁好識君相與心見我亦傾倒頻年作離情悞賞到丘嫂卜鄰洛水陽此語當在蚤往者汪信民愛我不自勝以我如古人得與子並稱若士不復有斯言當服膺期君極膏沃更作無盡燈鍛以百鏈鋼淬以萬里流閉門待彊敵忽見天地秋以石投水中萬歲終不浮堂堂倚松老於今忘百憂

遣懷三首

何山不堪隠何家不可居古來子華門亦著荷畚夫荒田脫積雨未能供晚租今日視昨日但見有不如故人勸加餐老親憐嗜書寧知毛錐子不可一日無

秋風襲殘暑忽過江上林旦日扶杖來不見十畝陰蔬畦甚寂寞亦受霜雪侵念此不常好如我夙昔心濤頭落崩岸野鳥助謳吟潛魚著沙底避网冬更沈

異時忘言人馬鬛今宿艸平生不如意欲伴寒木槁遂令藜莧腸更盡組繡巧三年對空案誦子詩可飽從來文字工不解顏色好相逢期後身再記西院老

伍胥祠

伍員廟前一丈碑上有野鶴雙來棲水雲杳杳涼去遠風雨防防秋到遲江花相趁野花發舊燕不隨新燕歸丈夫遺恨竟何許楚越勾吳今是非

東園

垢污久思出江山秋更親荒田坼兆老檜落龍鱗風月猶堪夜蒲蓮浪作春籃輿亦乘興實自厭冠巾

卽事戲答李一

斜陽著髙柳環堵半黃昏小圃三年旱荒池一尺渾麤知詩有味寧使婦無褌不信晁公子猶招楚防魂

有懷宿州城北因作詩寄材仲

宿州古城城北隅雨罷晴開如畫圖雜花亂蘂未須道白杏一枝天下無香風裊裊入短袖明月蕭蕭隨蹇驢二年不復見此樂淸江萬頃正愁予

湘江竹

小雨催寒入夕曛湘江風味可憐人斑斑玉涙無時盡裊裊金梢別是春

示沈宗師

九日狂陰一日晴落花飛絮作淸明與君攜手南樓去共聽長江月下聲

戲成兩絕奉簡章仲孚兼呈宗師

日日鵓鳩相應鳴年年春艸趁愁生道人不怕冰霜面又作南舟十日行

沈郎愛客如愛酒章子問詩如問禪肎共寒鑪撥殘火共佳句作新年

揚州雍熙寺納涼

髙樓有餘涼但見旗腳動鳥語檐角來仰聽風響弄江山舊還往艸木老賓從平生一笑適可得萬鈞重翛然六尺牀更許佳月共

山光寺前泊舟值雨

輕雷喚小雨憶在白沙時綠酒畱連醉紅燈取次詩好風那復有涼月自相隨獨上山光寺淸歌無柳枝

揚州畱一上人

日日東風吹客衣小園春在捲芳菲殘花過雨飄零盡好鳥穿林自在飛往事虛成采薇故人頻有食言肥知公未厭西行晚且伴江船緩緩歸

送一上人之京師

東風吹云十日雨臥聽城頭打衙鼓道人遠自山中來共坐南窗濯泥土自然髙韻到羲皇豈止微言變齊魯萬牛回首不震掉一葉橫江且掀舞未能入水取蛟蜃尙欲提戈代貔虎念公守此非一朝木病磈瘣無掛條已盡千峯西嶺雪更夢八月錢塘潮京城塵沙深一尺是中莫畱公履迹權門噂兒女笑我亦思之不能食片帆無事蚤歸來爲公一洗山中石

擬古

狡死三窟老松堅百尋物生各有願共此分寸陰荒城六月旱長江三日霖稻苗不遂死幸無蟊賊侵皇天不私覆一語鎖百壬先王典型在落落傳至今願以小人腹而爲君子心

寒雞不能晨苦雨自朝夕上爲云雷巢下乃龍蜃宅坐懷陰外天缺月掛殘魄少來可喜人牖戶陳玉帛平生千萬言略省二三策牛山所種木日在斤斧戹念君十年心使我雙鬢白

寄李商老

竹不可一日無酒不可飲不醉平生嗜酒兼愛竹此意不許凡兒會南來經年飽塵垢袖手甘隨百夫後文章漫作無功身只了兒曹補窗竇黃沙障日江漫流靑山喚我十年舊憶昔泊船鵝翎口把酒遙爲故人壽只今身在心已老千巖想見靈芝秀君家兄弟固不凡解挽二友勤相就中郎臥病過春晚昔則酒狂今詩山房大名不墜地諸老風流未宜棄老檜參天可乞盟粢食鉶羮乃無味如君髙韻千載同可更托身二數公丈夫勁挺要長久百萬叩關一夫守胸中江海不須道此流何必計升鬥眼前勃窣訴二友聽客所爲公絕口

雨中作

咄咄眞成夢悠悠復未知寧爲牛背語不作劍頭炊雨挾秋聲亂江含暝色悲故知無事飲猶勝頃來詩

示內

貧賤不可忘富貴安足羨我生未三十種種厭貧賤宦情肱九折老味金百鏈稍回功名心未結香火願平生所知人久已焚筆硯是中無眞實不在儒術緣有如退飛鷁更借送風便病妻頗癡絕可與共開宴小女眞吾兒語學春鳥囀初非本來有且作夢中見君看手提鼻絕勝扇障面他年從我居同入隠士傳

京師贈大有叔

尊酒相逢十載前綠發紅顏俱少年尊酒相逢十載後皮黃肉皺俱白首叔如鴻鵠但髙飛侄似麕鼯更深走南來行李初一逢長安舊第冰雪中閉門不識故人面豪气直欲輕元龍平生爲道不爲食少小所期皆目擊何時相就遇江南同訪曽遊舊泉石

聽琴

君不見龍門之下百尺桐飄霰飛雪愁寒空何年班迹落君手小窗伴坐歌南風恍然如著山巖裏不知身在塵埃中初聞平野飛鴻鵠歘聽金盤起珠玉繞壇古樹郁嵯峨六月吹霜作寒綠折柳黃華不須道別鶴離鸞尙堪續君不見開元天子醉西都音聲十院畱歡娯當時臨軒奏此曲徑須解穢煩花奴乃知恬澹世莫識五弦之趣何時無歸家愁厭箏笛耳此聲一聽運已矣防須流水訪鐘期試向鑪中覓焦尾

雨後

新花欲盡竹當欄喜見空墻野色團稚子乘陰蒔蘭菊僕夫畱水灌萵蔓茶香於汝初無分酒熟逢人也彊歡惱亂春光君防否小瓶猶占一枝殘

同晁季一李天紀遇沈宗師於北莊因成長韻

三年城南居不識城北土但聞玉雪郎去作猿鶴主今晨籃輿來握手相勞苦勝遊有佳士洗耳聽妙語晴窗背云壑落日在環堵晚風生白楊想象原野古斷崖老懸木小港聚寒雨卻觀城市人努力自熬煮畏途出衽席禍福有未覩杜陵懷北遊無忌笑豪舉二者覓眞是政恐君未許千秋柴桑翁妙句聊一吐

學視

學視覩懸虱病耳聞鬭蟻紛然酬六鑿萬刼費揩洗君看杯中蛇妄想從何起忽然一妙語初無彊料理回觀積年疾乃是一念使誰能明此心香山老居士

如臯道中

客路三日雨頗知袍袴單長河貫沃野薄酒動新寒晚日魚鰕市秋風藜藿盤衰顏定可笑不必鏡中看

海陵雜興

萬事不如意自然生白防極知少餘韻何敢厭窮途土俗尊魚婢生涯欠木奴東行見李白誰爲致區區

西歸舟中懷通泰諸君

一雙一隻路傍堠乍有乍無天際星亂葉入船侵破衲疾風吹水擁枯萍山林何謝難方駕詩語曹劉可乞靈酒盎茶甌俱不厭爲公醉倒爲公醒

夜坐

所至畱連不計程兩年堅臥厭南徵荒城日短溪山靜野寺人稀鸛雀鳴藥裹向人閒自好文書到眼病猶明較量定力差精進夜夜蒲團坐五更

後至城外

日日思歸未就歸只今行露已霑衣江邨過雨蓬麻亂野水連天鸛鶴飛塵務卻嫌經意少故人新更得書稀鹿門縱隠猶多事苦向人前說是非

苦雨

雨添東澗連西澗云斷前山起後山野水到門人去盡昏煙迷樹鳥飛還江天日月渾無色客路風埃只彊顏舞石至今隨燕乳裁詩不復哭龍慳

柳州開元寺夏

風雨瀟瀟似晚秋鴉歸門掩伴僧幽云深不見千巖秀水漲初聞萬壑流鐘喚夢回空悵望人傳書至竟沈浮面如田字非吾相莫羨班超封列侯

謝勝【一作亭】尉送梅

破帷冷落不禁風疾病深藏稱嬾慵忽有梅花來陋巷喜聞春信出初冬未須趁雪爭先覩尙恐衝寒不滿容防約君家好兄弟他年尊酒更相從

孟明田舍

未嫌衰病出無驢尙喜冬來食有魚往事髙低半枕夢故人南北數行書茅茨獨倚風霜下秔稻微收鴈鶩余欲識淵明只公是邇來吾亦愛吾廬

丁未二月上旬日

戹運𨿽云極羣公莫自疑民心空有望天道本無知野帳畱華屋靑城插皁旗燕云舊耆老寜識漢官儀

兵亂後雜詩

晚逢戎馬際處處聚兵時後死翻爲累偸生未有期積憂全少睡經刼抱長饑欲逐範仔輩同盟起義師羽檄連朝暮戎旃匝邇遐未敎知死所詎敢作生涯東郭同逃戶西郊類破家萍蓬無定迹屢欲過三巴萬事多翻覆蕭蘭不辧眞汝爲誤國賊我作破家人求飽羮無糝澆愁爵有塵往來梁上燕相顧卻情親蝸捨嗟蕪沒孤城亂定初籬根畱獘屨屋角得殘書雲路慚髙鳥淵潛羨巨魚客來佳致親爲摘山蔬

擬古樂府

髙堂陳八音同聽不同樂狂飇送鴻鵠萬里翔寥廓一去三十年事事非前約當時綠綺琴塵埃無處著時節非不久此意但如昨

別離行

城頭艸木日夜黃九月北風天雨霜月色入戶侵我牀美人乃在天一方舊遊可樂不可忘恨君不隨鴈南翔恨妾塊守此空房曉風忽來吹夢長夢中與君還故鄕黃金爲屋玉爲堂與君更笑億千場不須合佩雙鴛鴦

秋夜行

八月九月啼寒螿十月北風天霜客遊無聊思故鄕書來不來空斷腸鴻飛何爲滿夕陽舉頭攬取明月光置我堂上方尺牀滿酌玉杯碧淋浪喚取姮娥來共嘗人間歡樂壽命長不須辛苦老桂傍

田家樂

東家西家蠶上簇南邨北邨麥向熟小兒腰鎌日蚤歸大兒去就田間宿鬥酒相邀不爲薄鄰翁相對且斟酌聖主當陽億萬年年年歲歲田家樂

宿楚丘懷石子植顏平仲趙材仲

暮行楚丘北適與寒雨會旅捨一尺泥又乏芻秣費故人渺天涯客子初夜至披衣附殘火煮茗當晚饋昏昏傍孤枕悄悄入淸睡向來談笑聲已若異世事但覺舌本間尙有宿酒味鴻鵠乘秋風意在网羅外彊飯無多談此語敢失墜

河隄

平田接長河眼界起突兀今日並隄行麥隴靑已出客行不知晚但感此節物新霜被西山久厭塵土沒坐懷故人面於此見髣髴

濟陰寄故人

柳絮飛時與君別南樓把酒看新月月似當年離別時柳絮隨君何處飛千書萬書要相就思君不見令人念君情意只如初顧我形骸已非舊朝來有信渡黃河鴈足系書多网羅城南城北芳艸多明月如此柰愁何久雨路絕賓客稀少聞后土祠瓊花盛開亦未果一往也

臥聞更鼓濕不鳴曉窗但有摧檐聲雲橫不放山入座風怒欲倒江衝城東家酒熟花爛漫折簡喚客畱娉婷街頭泥潦一尺許意𨿽欲往無由行儒生活計亦不惡蒲團堅坐到日落映窗香穗觸凝塵過眼文書開病膜明朝新晴有佳處穏看小檻翻紅藥無雙亭下一枝春玉潔霜淸未寥廓閉門嬾出君莫笑看汝多愁我獨樂故人無事儻能來爲君試舉舒州杓

黃池西阻風

烏雲銜日日不出驟雨飄風吼三日扁舟寸步不得行坐嘆輕鷗如箭疾我行去家秋復冬故園回思春夢中客愁茫茫若江水生計渺渺隨徵鴻三年京塵共憔悴一杯此地難從容長溪捲浪雪花碎遠山橫空睂黛濃故人別我江上去亦有書來喚同住破屋數間君有餘太倉五升我已具嚴霜未放鷹隼擊盤渦恐致蛟龍怒片帆欲掛任篙師君但徐行莫深懼

夜坐有感

五更月落雞未鳴小鑪殘火猶晶熒道人彊起理衰疾不聞松聲聞雨聲跏趺坐穏百念去豈有宿夢令神驚平生於世萬事嬾況復今玆飽憂患中原北望四千里三年不見南飛鴈著身天涯未爲遠所至風沙莫深嘆時寒但附僧房火日暖可赴鄰家飯嶺南無瘴便可老江頭有酒猶堪喚嗟哉子不自休辛苦飯牛過夜半京師新鄭與諸晁兄弟往還前後數詩

夜語不嫌久凜然天欲秋客燈吹屢滅細落還休未許金張並虛爲鄠杜遊江湖少歸夢知爲故人畱我發日已短公愁安得長墻根春薺老瓶水蠟梅香侍立無天女相隨有漫郎平生湖海興今夜宿連牀令弟窮顏斶書生老仲舒相招得共處何往更安居歲月塵埃外桑麻雨露余送行無別物圯上一編書

閒居

風土猺人住依棲縣令尊摘山春晚苦汲澗雨餘渾白日供髙枕生涯付小園時來攜白鏟種藥兩三根

將發金陵奉懷張彥實

老矣君何往翩然我欲歸文章晚未用歲月事多違江接鄱陽路風吹遊子衣不應蘧伯玉獨悟昔年非

春晚

柳暗鶯啼春正妍斷塍分水灌平田花開花落幾番雨山澹山明一抹煙突兀初晴雲外寺橫斜欲晚渡頭船天涯因愜滄洲興何用區區苦自憐

寄宣城故舊

宣城經歲無他事尙喜交遊不棄遺疊嶂樓頭納涼處宛陵堂下探梅時君今尙要一囊粟我去亦無三徑資歸臥雲山最深處因書頻報故人知

與吳迪吉諸人赴晁季一陳塘範園之遊因成十韻

春風未寂寞頻枉故人車客捨輕寒下邨煙宿余曉紅畱隠映新緑上扶疎妙墨懸髙牓殘章得舊書蛟龍忽舒捲艸木自淸虛渺渺登臨地悠悠水竹居只今那復有本自不關渠塘水空遺廟鼉淙亦故墟同行喜佳士所到卽吾廬政恐習池飲風流卻未如

題蘆鴈扇

鴈下秋已晚江天風雨微寧爲聚沙立不作傍雲飛

夜

夢短添惆悵更深轉寂寥如何今夜雨只是滴芭蕉

梅花

白玉花頭碧玉枝水邊林下雪晴時暗香別有關情處卻是春風未得知

潘邠老有滿城風雨近重陽之句謝無逸詩云病思王子同傾酒愁憶潘郎共賦詩蓋爲此語也王子立之也作此詩未數年而立之邠老墓木已拱並無逸窮困江南感嘆之餘輒成絕句

好詩政似佳風月防賞能知已不凡萬里潘郎舊鄕縣半江斜日落歸帆

松

一夜風霜萬木枯歲寒惟見老松孤秦皇不識淸髙操彊欲煩君作大夫

泊舟宿州城外縱步至城北遂過天慶觀道士畱飲乃歸

冰霜連暮春旣雨寒愈重扁舟纜荒亭淺水咽微凍今晨稍和柔始覺芳意動經旬厭拘束樂事須一縱籃輿無俗情鴟夷當賓從千花犯濃云紅紫相餞送未知滕薛長乃若鄒魯哄娉婷此門柳別涙作淒痛陵陂少荒蕪亦未妨耕種道人喜我來淸談破昏夢彈琴不須風林助吟諷嫩玉搗香秔浮蛆撥春甕嘉蔬翦朝露奇果市新貢西鄰亦可人明窗碾雙鳳人生一飽適此外更何用七年城北交事與朱阮共長詩不成篇臨行當三弄

竹友集

謝薖字幼槃自號竹友臨川人與兄無逸並以詩文稱時號二謝呂本中嘗云無逸詩似康樂幼槃詩似元暉蓋未敢有所優劣也性嚴毅不伍於俗在崇寧大觀間極爲學士所推重詩集原本不傳玆爲萬曆時晉安謝肇淛從內府祕籍中錄出者

與諸友汲同樂泉烹黃蘗新芽

尋山擬三餐放箸欣一飽汲泉注銅瓶落磑碎鷹爪長爲山中遊頗與世路拗矧此好古胸茗椀得攪風生覺泠泠祛滯亦稍稍夜深可無睡澄潭數參昴

王坦夫靜寄齋

狙猴在深山騰踔不少停大藏神屋縮首都無營防觀靜躁異洞見萬物情吾聞子王子總角遊帝城歸來鬢猶綠閉關慕淵明曲肱北窗下風聲肅泠泠夢覺忽驚起猶疑車轂鳴齋居屏萬慮乃以靜寄名是中得其趣君門可長扃儻知靜能應子冠猶可纓鏡以靜故明水以靜故平玆言置座右可配崔瑗銘

示何之忱

往年君別去上馬愁凜冽今年見君面揮汗驚執熱吾曹雪防鬢忽忽值晚節云何防心侶乃作如許別昨朝聞扣門梳髮不暇結開門問無恙欲語聲屢咽君家嬌小女可念眞如雪朝嬉繞君傍忽作泡幻滅念我谿堂老誰能續此絕嗟哉溪澗毛瑣細不容擷相逢顏未開苦語心已折吾人要解事視世一蟻垤共將煩惱緣一付廣長舌君歸數過吾不厭酒屢設人生浪自苦豈不愧前哲

送董彥速遊仙巖

吾聞天竺峯聳若在天上峯前溪萬仞激石吼寒浪堂中老比丘碧眼照林莽徜徉君屢遊局趣我思往此行何所求豈欲除二障聞呼試回頭未可踏折杖茅檐燕寂地山气日夜爽不斬淩霄藤君歸藤自長

寄題云臥庵

聞君不事事枕簟信所便臥形先臥心心靜形晏然復壁非不完加以甃石堅其如方寸亂一夕嘗屢遷榮寵萃一門寧免百慮煎𨿽有水精屏何由得安眠章葉踏謠娘連臂在榻前何如山中人編茅臥山巓白雲宿檐間對鏡心自捐我亦遺垢氛曲肱寄林泉玆庵儻壽吾一睡要經年

初夏觀園中艸木

翠葉蕃夏初淸陰勝花時閉關軌長埽步屧屢相窺靑靑溪中蒲移植井之湄下有九節根服食可不迷往時手種桃只今與檐齊枝間有美實少日將成蹊采菊香滿襜擷薺甘如飴籜龍露新綠椅梧長孫枝觀身要若蕉衞足當如葵節憐孤筠直惡戒蔓艸滋天津白玉郎看花驚洛師吾人守環堵艸木相娯嬉逍遙各自適愼弗相唐嗤

喜劉世基至

君家飛猿西我家躍馬北躍馬望飛猿渺若千里隔十載一會面一年三寄書書中無賸語只有問何如去年秋風初君馬秣云臥【庵名】鵠立望君來回鞭不我顧今年薰風後取道淩雲來【山名】解鞍愒我廬握手慰我懷胸中所韞藏言下皆傾倒挽畱莫悤悤索去還艸艸堂有鶴髮母室有蓬首妻屋前虎豹怒屋後鼯鼪啼遠遊縱未歸旅寓安得久三年勞夢魂一日接杯酒君歸太蚤計此樂未易辭人事𨿽多乖興盡當語離壯時須摩厲老矣但跛蹩荃蘭本同芳霜雪有一節君識飛猿句【飛猿嶺卽謝康樂詩中所謂猿嶠也】我和躍馬詩【躍馬泉荊公嘗賦詩】他時兩相寄抑亦慰我思

中秋示座客

去年中秋時我病起復僕苦遭水帝子百計推我去牀前客問病艸艸壺觴具酬獻呼稚子應答煩老嫗今年幸彊健佳節欣防遇況有座上客蕭散如鷗鷺尊前淸興發豈數飛蚊聚南山又朝隮晚雨細如霧難追阿連玩徒詠希逸賦陰晴天下同吾事亦何豫不須淵有珠遑卹食無人無百中秋對月復幾度幸逢方外交姑樂酒中趣君看淸夜䢐艸上已多露

雨後秋山

宿雲散層陰秀色還疊障如將螺子綠畫作長蛾樣光浮竹木杪影落檐楹上何人妙盤礡澹墨寫屏嶂五弦豈須撫眾響亦淸亮我病不出遊素壁倚藤杖舉觴酬羣峯歲晚一相訪

同董彥光陳妙音遊安樂寺

著鞭蒼崖陰下馬古寺門老僧乞食去獨瞻無上尊相將二玉人盤礡共一尊境靜悟塵垢林香識蘭蓀何年鉢羅老同訪花柳邨鳥能貫珠歌花能折腰舞老人如帝江識此眞律呂擊節復長謠急觴猶插羽春風已趣裝行樂更幾許吾人但取醉何必浪自苦

顧凱之醉道士圖

虎頭癡絕自不癡丹靑妙處手得之石嵓戲畫幼輿子酒狂更貌黃冠師一人坐睡眞被酒二人杯杓不停手一人回面愁不釂二人直視開口笑上有醉墨書者誰翰林手題獨酌詩題詩眞識醉時味畫圖如寫詩中意珍藏不換一斛珠李詩顧筆今世無

題文與可畫竹

我昔居西園手植竹數个凜然如徳友節行不敢破朝吟玩雪枝夜聞蕭瑟淸風吹一旦忽不見似覺塵土污人衣朅來翠雲麓日惟見山不見竹𨿽雲山气日多佳尙恐無竹令人俗昨得與可畫自埽塵壁掛門開風動之如枉故人駕對山看畫信不惡何人更覓揚州鶴

王摩詰四時山水圖

欲知摩詰詩中畫桃紅柳綠皆摹寫更含宿雨帶春煙一段風光生筆下欲觀摩詰畫中詩小幅短短作四時山平水遠含變態是中有句無人知此公盤礡萬物表胸中絪絪秋空曉戲磨澹墨污絹素世上丹靑擅場少何人乞與輞川圖裝成小軸四時俱壁間仍題六字句人言雙絕古今無

集庵摩勒園防者十人以他年五君詠山王一時數爲韻得時字

生涯水中萍漂蕩信所之十年糊其口不食故園葵思歸同越鳥長是巢南枝祭竈郭北隅小屋如雞棲園開十肘地艸木方華滋紅橊媚夕陽初篁搖輕颸招我賞心舊於焉持酒巵合離如日月果有朢時詩壇失老將一鼓气已衰賴我如虎賁典型猶在玆相歡且盡醉莫詠驪駒詩

成徳不面逾月僕以病暑未能出謁輒和所寄槁字韻詩奉寄兼柬子中

門前蓬藋無人埽客去墻陰藜莧老我家城北君城南相憶何其掛懷抱不聞叔寶方外談澄也何因今絕倒知君不作避暑飲閉門亦深荒徑艸鉤章棘句日吟哦玉軸牙籖時探討邇來聞艸鹿脯帖盛湘十日虛蘋藻摻摻丸藥恐不免俗客縱譏何足道恨我猶嫌褦襶嘲不敢熱行惟夢到君收奇功翰墨林筆陣可埽龍駒島願言不學司西公萬事逢人盡稱好我詩燕石初不如浪欲珍爲夜光寶殘暑促趣行造請曉來涼气迎秋蚤定邀鄰捨廣文公同聽誦詩傾腹槁

懷覺範上人

道人心與貌俱古哦詩不復效等伍淸疑仙掌露華墜新似秋空玉鉤吐要將餘事付風騷已悞元機窺佛祖泐潭老子乳於果在叢林嘯風雨何當埽室只樹園夜看金盆聽軟語我𨿽不是龎徳公嬾駕柴車入城府公如歸結白蓮社畱我山邊一廛許

喜汪叔野見過

大汪權奇汗血駒小汪連翩鸑鷟雛垂頭未遇伯樂顧覽輝將下朝陽梧豈知靑衫埋朽壤更令斑鬢困泥塗喜君翩翩過我廬握手借問今何如苦云難遂白髮志朅來翻作靑衿污急呼歡伯置座側解顏談笑聊相娯語及阿兄平日事往往雪涕長欷歔怪君長不滿六尺髙談似是膽滿軀且寛是事飲此醑逢人但作鞏囁嚅苦畱君住騎勿驅明朝酒盡爲君酤更闌月落起浩嘆四面宿鳥驚相呼

陶淵明寫眞圖

淵明歸去潯陽曲杖藜蒲鞵巾一幅陰陰老樹囀黃鶯艷艷東籬粲霜菊世氛無盡過眼空生事不丰隨意足廟廊之姿老蓬蓽環堵蕭條僅容膝大兒頑鈍嬾詩書小兒嬌癡愛棃栗老妻日暮荷鉏歸欣然一笑共蝸室哦詩未遣愁肝腎醉裏呼兒供紙筆時時得句輒寫之五言平澹用一律田家酒熟夜打門頭上自有漉酒巾老農時問桑麻長提壺挈榼來相親一尊徑醉北窗臥蕭然自謂羲皇人此公聞道窮亦樂容貌不枯似丹渥儒林紛紛隨混濁山林髙義久寂寞假令九亰今可作舉公籃輿也不惡

田父招飲不赴

萬錢供食如嚼蠟百壺載酒如飲水要知自古窮達人脫略世味皆如此經旬不逢南鄰伴曲肱聊寄北窗底田父剝啄扣我門頗應昨夜燈花喜殷勤攬衣謝父老陶令愛酒今朝止伏雌可殺葵可羮他日薄飯招鄰里吾君恭儉似文帝勿爲酒醪傷穀米

喜雨【是日聞攺元】

涉冬無一雨元防阻驕陽上田塵沙飛下田蒲稗荒鉏犂不入土龍具掛壁墻邨居巷無井抱甕汲長江汲多恐流絕無以飲牛羊昨宵天意動浮雲霾月光灑然潤物功洗蘇及枯楊先帝劍弓冷小臣涕涙滂屬聞建中號謳歌騰路傍雨從膏澤沛風與和气翔山林獨何幸豫喜霑稻粱尙能賦時雨激烈歌阜康

余賦野香亭前木犀花二小詩盛稱此花之妙而江迪彜賦梅花詩以友之往返倡和十數篇二花優劣未決故復長韻示之

君不見杜陵布衾冷如鐵朝來米盡炊煙絕偶然乘興江上行無柰被花惱不撤城南陋巷在江涘讀書蒲團生蟣虱吟成少陵七字詩酷愛梅花似冰雪竹友道人端可嗤頷髭如棘手如從來口業洗未盡醉吐狂辭歌木犀賞花自是少年事出口未覺吾儕癡我今束縛喙三尺勿與世俗爭姸媸空花徧世不礙眼澹如雲水老禪師

感白髮

吾昔年始冠已有一發白作賦數百言嘲罵等戲劇只今尋舊作一字不復憶恍然如夢寐了不見往迹但有鬢間絲冉冉如堪織南方地平濕壯歲多老色行年四十二發鬒那容惜洗蘇將拔白諱老嗟何益一染復星星此語記阿客人生光景促倏忽如敲石詩成亦贅語感嘆初無得後應不識今今已不識昔

寄題王立之賦歸堂

小官五斗米達官五鼎食均有懷祿心細大各封殖疾驅挽不還此輩車轂擊王侯厭綺紈雅意在山澤頗賦歸去來作堂慰休息似聞一尊酒醉眼分靑白何時上君堂酌酒話疇昔和君五字句想望柴桑陌

寄饒次守

我初丱角時聞有饒進父【次守舊字進父】破衣下裏捨應書不得舉要是磊落人白眼看法度吹笙彈箜篌餘事能律呂市人惡少年往往爭笑侮掉頭出裏門徒步大梁去蒯緱謁王公敝貂走風雨十年不還鄕無人問死所客從北方來喜气滿睂宇探懷出君詩字字粲璣珇筆蹤入顏柳句法窺李杜奇偉可畏人我輩誰比數借問從誰遊一一英俊侶我家阿夷兄詩有春艸句說君不離口恨我識君暮帝城十二衢素衣染黃土食貧出無車羇旅亦良苦束書蚤歸來只雞祭墳墓況聞霍將軍尙有陳氏母銅山郁嵯峨其下原膴膴我思結茅舍帶經學農圃他日如買鄰定可連墻住頗聞君卜婚我亦未有婦要如子柳子各娶老農女東市買杯杓西市買筐筥南市買綆缶北市買甑釜生理能稍稍來往辦雞黍兩家如有子男女互嫁娶從來不識面便作平生語但緣臭味同請君莫訝許

汲古齋

人言曲誤周郎顧豈謂周郎眞好古長歌短調各風流說盡心招及睂語頗聞汲古用修綆乃知餘事工律呂君軀三尺膽如斗欲窺唐虞探鄒魯頃來長安闊畫睂時人半額相媚嫵天姿潔白惡丹鉛獨有溪頭浣紗女要知學者用心處不追時好乃如許君家有井千尺深容我時攀轆轤否

寄李商老

所思定何方渺然羌山麓別來經一年不寄書一幅憶在元眞館與君同飲缸論文久未去夜雪打寒窗明朝款君門箯輿踏殘雪尊前聽君談意气排凜冽雪中兩相過把酒俱畱連豈同剡溪去興盡回酒船今年走東吳無復相邂逅遭回行路難歸已三月後逢君所知人頗嘗問君安猶聞臥苫塊毀棘今欒欒君家所嬌兒聞已去懷抱昔我嘗見之瑤瓌實娟好我歸臥衡門愁苦亦如君淋雨子桑病敝冠原憲貧此懷其誰語思君何能已寄聲勞苦君兼問兩季子

喜董彥速自仙嵓歸

鉢囊髙掛同僧夏遠寄嵓間一把茅地僻狙猴長作伴食貧蕨筍不充庖藤任掛萬峯頂野鶴來歸千歲巢檢防篋中詩幾首蒼頭持遣爲君鈔

聞無逸兄下第歸

丰林分手各銷魂兄弟傷離況玉昆初爲過都畱虎脊又令防額向龍門往聞淮北雪花大歸值江南梅雨昏欲寄短書無別語年來花柳自邨邨

莫莫堂新竹

僻寂漏茅屋蕭騷新竹枝徑迷人不到蔭密鳥還知綠色匆匆換薰風細細吹卽看柯葉老不受歲寒欺

晚春書事

春來畏病不飲酒孤負山南山北花有客款門驚剝啄無人追韻得車斜獨酬砌下二三子豈憶城南韋杜家不畏詩窮嫌水戹時時句煮新芽

未曽畱客十觴醉已是飛花三月時忽悟病來眞老矣儻逢聖處亦中之眼前用意半幹沒世上防形皆白癡誰似陶翁有名酒呼兒覓紙又題詩

懷祥首座

師在羌廬西復東無心還似鳥飛空月鉤云幕今何處禪板蒲團隻眼中未悟竹間鳴瓦礫擬隨童子問鈴風前身儻是胡居士打破虛空對詔公

晝臥

書魔才挽睡魔推鼻息俄驚吼怒雷夢到逍遙大庭館不堪檐外鳥驚回

剝剝啄啄無俗客淸淸泠泠多好風一枕本無憂樂累何須遊宦大槐宮

夏日遊南湖

麯塵帬與艸爭綠象鼻筩勝瓊作杯可惜小舟橫兩槳無人催送莫愁來

書懷

賴有書遮眼初無客就談身閒惟取醉發短僅勝簪學僻今何用囊空寶不貪老師行駐錫準擬問前三

招汪叔野

夜語僧窗雪載塗別來夏木又扶疎兩牛鳴處地非遠萬竹陰邊吾所廬兒能竊聽從忘箄子盍徐行可當車莫訝南鄰狂處士摻撾傾坐一軒渠

次劉世基韻

孔世已傳三十八諸孫猶自見長身試將後謝追前謝豈料今人媿古人華子岡頭千疊秀劉郎詩律一朝新吾家碧澗紅泉句聊欲煩君作後塵

用前韻和董彥速

得句可傳千古意奇攻苦百年身河梁贈別初無對錦裏吟春復有人我已汗顏驚手縮君猶瓊樹賞朝新從今習气須磨盡二字惟當悟客塵

聞呂居仁病未瘥覓使寄問

消渴文園苦病多蕭條子美臥江沱士窮不遇古如此天實欲爲人謂何忠義名家忝申許文章秀气望岷峨期君煉玉煮白石色比嬰童何啻過

懷鐘陵舊遊

五年二度過鐘陵馬上春風醉裏醒南浦江波迷眼綠東湖煙柳半天靑從來地域嘆卑薄怪底山川終炳靈又見徐家有髙士他年重作聘君亭

送王坦夫由淮南入京

王郎乘興上扁舟數遣書來寫我憂奏牘三年待金馬捲簾十里夢揚州桃花水漲理歸檝蓮葉杯香消客愁白髮倚門長望子細君應賦大刀頭

李簿家有侍兒妙麗善歌舞諸人惜其死爲賦詩予亦賦一首

艸頭朝泣露漙漙樵歌暮歸丘隴寒當時座上客半醉琵琶不許近簾彈

久旱喜雨

誰言旱魃虐敢奪雨師權彌漫谿流漲瀾翻屋霤懸占年丰防防快意滌袢延疎嬾知何幸茅齋穏晝眠

次韻無逸兄見示

憔悴誰能賦大招防將菌桂雜申椒巷南鄰里頻相過水北山人詎可邀細酌敢謀長袖舞苦吟空詠寸岑遙耕耘賴有陶潛婦不羨孫郎對大喬

立夏日作

小簟含風六尺牀竹奴從此合專房吾身匏落都無用占得山間一味涼

熨得絺衣一番新幅巾輕軟最宜人花時气暖長愁夏竹裏風微又勝春

夏日書事

蒼虯蟠礎濕生雲翠竹搖風水有紋涼臥北窗呼不省虫飛繞鬢夢中聞

飲酒示座客

身前不吝作虫臂身後何須畱豹皮劬勞母氏生育我造化小兒經紀之牙籌在手彼爲得塊石支頭吾所師偶逢名酒輒徑醉兒童拍手云公癡

贈別董彥速

人間底處異蘧廬莫莫堂中豈定居我尙滯畱君去速荒園三畝夢歸與

欣同眾鳥托吾廬投杖行當嘆索居不是酸寒孟東野我言能聽果誰與

悼亡

舊聞林下趣旣見卽心降月冷同秋夢燈寒對夜窗那知身是幻深念涕如江仰嘆朝飛雉微禽亦有雙

呈無逸兄

漢儒章句文勝質魯國衣冠實愧名但遣詩書長在眼可令聲利苦關情咄嗟茗飲有時辦夢想溪堂何日成舟泊寒沙臥明月此期終欲與君盟

食菜

道人眞是伊蒲塞頓頓園蔬入饌來紫芥寒葅參薤韭黃橙苦酒伴鹽梅蒸豚不羨貯人乳飯豆亦能羮芋魁但恐酪奴不解事攪令枵腹轉春雷

暮春二首

澑渠鳴玉雨成霖春艸池塘數尺深後院落花人不到無聊獨下海棠陰

晚雨墻東暗綠槐淸陰庭院鎖莓苔委堦紅藥將春去貼水靑荷與夏來

春日黃梅花

傍人如笑不勝妍曽是尋芳向臘前縱使遊蜂能拂掠含酸結子爲誰圓

送都仲獻

酒曹懷璧暫投閒俄許朱轓未賜環殿閣涼生應在眼宮門騶唱合趨班鳯皇觀徳翔千仞虎豹窺人礙九關只恐蒼生傾望久未容投紱老家山

寒日出郊

水晴鷗弄影沙軟鳥驚塵密竹斜侵徑幽花亂逼人徐行聽格磔倦憩倚輪囷往事悲靑冢年年芳艸新

哭無逸兄

溪堂載酒地無復故人車敗壁龍衣委荒畦馬齒疎淒涼閉關賦淪落廣微書但有淸風在時時爲埽除

寄題長沙髙善時醉月堂

亂山岑秀繞湘濆君築茅堂底處邨蠻國干戈眞夢幻醉鄕風露別乾坤平生不負南樓興何日能同北海尊聊欲揮毫書楚防憑君招取獨醒魂

山間

籬落秋花未得霜嫣然一笑媚秋陽可人風味撩詩興不記姚家宮樣黃

移松

古貌蒼髯十八公巍巍獨出眾材中朝來挽致茅堂下爲我商量送好風

獨登有美堂

趺雙峙日星懸讀罷憑欄心浩然繚繞峯巒浮野色參差樓閣起晴煙湖光淨照山間寺江浪遙連海外天安得翰林風月手一時摩寫入詩篇

秋興

雨隔千山暮風驚一葉秋朱顏傷露槿靑眼賴沙鷗畏酒悠揚夢因詩防染愁有懷誰與語扶病獨登樓

觀李伯時陽關圖

坐對丹靑傷別離涙和朝雨想頻揮道邊垂柳年年在看盡行人長不歸

以牛膽漬槐子還董之南

解牛得膽大如斗投以元槐功更加來歲靑袍映綠發不妨看盡九衢花

棣華館小集

楊甲字鼎卿重慶昌州人大觀時遊京師頗有聲望嘗仕於蜀旋以事去官寓居靈泉山中故其詩有微官也謫居之句棣華館小集一卷多遊覽弔古之作其詩夭矯脫俗孤光冷艷不著色相如遊長松寺云靑山有驕色斯客不能句宿安靜觀云石泉瀉幽潔意寂不肎喧俱不食人間煙火語也

合江泛舟

莫踏街頭塵寧飲城東水江頭放船去葦間問漁子岸深魚有家鳧鴈在中沚得酒可以歌得樹可以艤年年舟中客顏色不相似風波無前期遊者亦如此短篙醉時策遠山臥後幾老我不柰醒日落西風起

遊長松寺宿石門僧捨以石門霜露白爲韻得露字

疾風吹輕衣駕我云脊路人間一回首驚絕不敢顧鳥投虛無底渺渺不知處蜂窠螘丘蛭與世同所鶩試看一蒼莽誰有不平慮尙憐野僧屋佛面荒苔蠧斷崖劃牙吻洶洶崩石怒我來得奇觀拄杖叩巖樹靑山有驕色斯客不能句平生二三子慰我一相遇娟娟松間月幽夕亦可度夜闌更小語風逼遺響去酌君無多酒繼以木蘭露

宿安靜觀

靑山轉龍脊矯首西南天上有仙人祠臺殿飛後前下見雲雨興樹色暗平川仙人兩黃鵠一去無歸年向來道上履人著幾何錢一朝聞羽化悵望空流涎卻揮囊中金瓦礫來投捐巖巖化金碧香火通雲煙人間萬事爾旦暮有愚賢而況爭奪塲轉手分媸姸仙人一回首破隴與荒阡紛紛不足道哀此區中緣石泉瀉幽潔意寂不肎喧夜聞松風露起坐心寥然

與客遊滄浪亭得一字

露回林蒼黃漲落水寒碧西郊好風景曉霽千里色相從二三子灑埽溪上石主人信愛客沽酒炊玉粒揮觴一再行弄此竹間日跳波醉中舞野唱寒外急牛羊歸悤悤鳧鴈來一一頽然寄天放不受世褊迫永懷堂中翁回首千歲迹豈無獨往願乃爲饑凍逼霜空洞庭野天闊云夢澤欲窮扶桑枝尙掛滄澥席何當從玆去旦暮生羽翼

靈泉道中

荒雞不知林落日明鴉背山行曲折盡稍出喬木外前峯近相向禿缺不可蓋泉石微斷續渚澤亦多派牛羊深墟落稚子翳蓬艾稻秧碧剡剡遮隴無疆界今年田夫喜飽飯我亦快猶慙食無功舉箸再三餲何當磨腰鐮助爾芟防稗

寒食遊學射山

疾風吹沙天茫茫日落未落原野黃山空無人石碌碌路長馬饑石齧足荒臺古林翳云族何人刳嵓縛層屋當時萬騎塡山谷至今拾寶多遺鏃故國山川愁遠目人世悲歡風雨速淩髙舉酒天爲蹙手攀嵓樹叩云木何人唱我淒涼曲興亡一眼防防綠野水平蕪飛鴈鶩

臘日遊梅龍得樹字

年年看梅水西路白頭溪翁眼如故重來攀髯老不死我亦風埃憶歸去酒酣百怪入我腸夜半恍惚與龍遇醉騎一尾天上歸陳迹江頭不知處梅花勸汝一杯酒千歲寒凝眞旦暮欲將老大傲風雪穴蟻窠虫已無數成都萬事更奇古石筍猶疑卿相墓孔明廟前柏千尺神物翛翛泣幽樹它時滅壞亦同歸人生誰能一長顧

庚寅再遊

霜郊馬頭鞭影西欲尋遠梅無舊蹊但聞艸木皆有香未到已識花前谿艤舟登岸入梅處竹樹煙火茅茨低百年死樹虫蘚暗鱗甲漠漠僵橫霓老翁鼻祖頭雪白下見兒女方勝笄數株無力已僕地彊起放春花滿畦龍夭矯欲仙去脊尾一半埋沙泥雷公幾時獵幽蟄夜半刀斧來刳刲野人往往多再拜疑有鬼物憑其棲問撨訪牧不知歲齠齔已見今耄倪故人同遊六七輩或似醉阮林中嵇繞樹覓花不識路東邊犬吠西號雞榼中但有酒淸濁寒具野擔勤提攜誰言猶是蜀梅菀破丘斷隴山蒿藜種花滿地作癡計隨手變化空塵翳只餘老樹香不滅力戰風雨猶堅犀何時江邨一曲路與子共賦歸來兮

靈泉山中

小縣相籠合蒙蒙數百家果蔬爭晚市樵牧亂晴沙落日平江迥靑山細路賒偶居無事在隨意問桑麻野色山圍盡風煙更可憐客情牛鐸外農事藕花前聚汲松根井寛愁石底泉寧須計升鬥詩興自超然勝地仙靈宅微官也謫居焚香他日夢隠幾向來書小睡便山雨長齋稱野蔬逢人問無恙滿意說樵漁日下溪林薄芊芊肅晚暉閉門成石隠小水亦生肥醉著谿藤杖歸來木葉衣狂歌有虎兕吾道只應非何處長松寺雨花雲外臺山從百曲轉路入九關回老檜成龍盡殘柯借鶴來人間斤斧亂風壑夜聲哀

靈泉山上晚望

野曠樹還亂林深煙更微天隨殘日盡云掣斷山飛玉壘風煙闊秦城艸木非憑髙無限事今夜客裳衣遠目昏難盡靑山闊展圍眼花隨處亂雲樹一時飛秋至客愁遠路難心事違更憐人北望不見鴈南歸

登待鶴亭

橫峯亂嶺如奔蛇前者欲起後驅呵危亭獨立一回首天罅云隙皆收羅手攀落日意不盡目送孤鴻愁更多秋風衣裳客未冷我欲飲酒君當歌

謁朱眞人祠

一濯巖下溪再拜巖中庭淸風蕭然來吹我衣上腥仙人芙蓉冠乘月下云軿山空雜佩響靜夜朝百靈似聞客欲去小語猶丁寧肅肅上松柏急以兩耳聽寂寥古壇外但掛斗與星天明恐是夢恍惚遺心形去飲石上水再讀幽人銘靑山無行迹霧雨松防防

遊山上廢寺有段文昌種松石刻云乾坤毀則無以見寺寺不可毀四松其遠乎寺今廢木亦亡矣感而賦之

木落石出荒山臺上有佛寺孤崔嵬斷椽防瓦無四壁古佛已倒何人摧野蜂占窠挾肩背山鼠出穴銜髯顖老僧見我欲愁哭野葛蔽路官能來文昌種松有斷刻石柱半裂荒莓苔老翁鼻祖無一在獨樹晚出非耆鮐乾坤未變已先滅幾見石火翻狂雷至今野叟鑿山破石窟尙有龍筋骸當時手種意已遠欲與艸木爲渠魁

宋百家詩存卷十二

欽定四庫全書

宋百家詩存卷十三

嘉善曹庭棟編

西渡詩集

洪炎字玉父豫章人徽宗朝官中書舍人與兄朋龜父芻駒父弟羽鴻父俱以詩文名時稱四洪潘邠老有題共氏蠣殼軒詩云封胡羯末謝龜駒玉鴻洪千載望四謝四洪天壤同其推許如此靖康初炎家洪城建炎三年避冦於龍潭及返室廬盡燬故其詩有白州一炬火我歸無所歸之句嘗至楚州因水漲舟阻有詩云昔我至止得二國士於今幾年隔違生死梗泛萍飄乃復於此二國士謂汪信民呂居仁也炎自少迄老棲棲湖海間然其詩瀟灑落拓絕無羇愁淒苦之況故是難及

避冦至龍潭縣作

徑轉橋橫水林深寺據山鐘魚告闃寂松竹媚孱顏避地欣有托依僧成暫閒東歸路不隔片片隴云還突兀山椒寺披榛二百年剎從五祖卜席是裏僧傳溪送無盡水林供不防煙囊中有餘粒假息且安眠

次韻鄭公實見贈二詩

鄭侯風槪似虞薰醉飽初疑對苾芬一日君嘗南浦水六年我踏寶峯云詩情賦物巳聞命山色溪光儻見分羣盜何曽念王粲相逢聊喜見斯文

百濯生香眞寶薰中泠取水挹淸芬素娥影落秋宵月白鶴翎翻春晝云俗客來依禪客住林花自與雨花分扶傾不假迂儒力敢倚筆端能綴文

馮太衝置酒卽事

故人回客寓蕭寺近淸明春事一尊酒夜闌三尺檠風流孔北海文字漢西京苦勸加餐飯年來太瘦生

山中聞杜鵑

山中二月聞杜鵑百艸爭芳巳消歇綠陰初不待薰風啼鳥區區自流血北窓移燈欲三更南山髙林時一聲言歸汝亦庶歸處何用多言傷我情

公實示間字韻詩悵然有感次韻奉和

晴暉生燠雨生寒朱夏陽春季孟間防鴈哀猿金馬客落花流水石門山蚤知蟻穴成何事欲掉漁舟去不還昭氏有琴無作止戲成都賸一機關

輒笑人歌行路難畏人無地出人間欣逢北海孫賓石猶是江南庾子山野艸離離隨意綠羣鳬泛泛倦飛還一川煙艸松蘿外何處梯云叩九關

此國非燕南趙北我琴無濮上桑間勞生聊作夢中夢苦語莫酬山復山觸石白雲數峯起照人明月一鉤還徳星已爲荀陳聚紫气休浮圅谷關

公實再賦枇杷之什次韻

醽醁尊中酒枇杷云外林甘餐千顆盡軟語一杯深老境宜扶杖交情得防金遺民伐荻去眞處卽吾心

公實作暴雨詩次其韻

民生惟播殖天意在農深一夜盆傾雨千家粒食心知時占聚蟻催種有鳴禽喜是田間語靑靑刺水鍼

次韻卽事

寄榻逢僧夏登場喜麥秋一風將浹日四月尙重裘去矣吁何及歸與幸少休雨晴寒自戢桂魄更添愁

次韻野步

意行無遠近山徑自橫斜煙月生晴嶺風幡接暮霞影歸巢幕燕聲散宿林鴉杖履相隨處僧垣卽是家

遊都梁山

風吹古汲口云滿都梁山執熱厭偪仄幽尋上孱顏淸泉似石乳滴瀝嵓竇間乞此一瓢飲爲卻千載煩山靈知我意殷然下層巒散空作急雨漱石作甘寒一酌蕩幽頰三咽索肺肝輕軀變滯骨塵鞅思靈關來當踏雲至去當禦風還再拜謝神休幸汝不我慳

四月二十三日晚同太衝表之公實野步

四山矗矗野田田近是人煙逺是邨鳥外疎鐘靈隠寺花邊流水武陵源有逢卽畫元非筆所見皆書本不言看插秧栽欲忘返杖藜徙倚至黃昏

病間和公實飲酒詩

憂每傷人人自憂花防兩眼雪防頭干戈滿地不可觸蓑笠爲家何處浮秋入鳴蟬催暑去酒如凝露與淸謀寫成庾信江南賦更續相如老倦遊

戲和公實感秋對酒

靑山愛客長靑眼白酒知時泛白雲少日悲歡才一瞬中星寒暑又平分稻粱狼藉棲餘畝雀鼠穿窬自立勳一葉巳驚秋意蚤映階黃落更紛紛

次韻公實七月一日雨感懷

平生離落得閒多素髮驚秋柰老何賓從盤飱惟白石意行供帳有靑蘿禦風獨往松三徑踏月空歸雪一蓑短布單衣窮至骨醉吟不作飯牛歌

奕棊絕句

新秋遣悶只圍棊病不銜杯亦廢詩對局蕭然兩無語个中君子有爭時

鷺落寒江鴉防汀晴窓飛雹擊槃聲方圓動靜隨機見淸簟疎簾眼倍明

再賦奕棊

荊璞玉爲子井文楸作枰有求惟別墅不喜得宣城跕跕飛鳶墮丁丁伐木聲破愁逢一笑無地著虧成祗園三月雨碧澗一枰秋試問酒中趣何如林下幽從他著虎口尋我鎭神頭惟悟爭先法當機與手謀不作月采戲難禁淸晝長敢言白玉局聊取紫羅囊甬道空傳記乘除自有方兒童爭畫紙漫學老夫狂

嶺雲

吾居半山上繞屋猶峻嶺舉頭卽見之坐臥作墻屏忽復不可求澒洞云萬頃初疑岸谷變身不踐人境俄頃如故常突兀在屋頂隠見須臾間變態莫記省煙霞成痼疾終日常炯炯蚤閱金丹訣未辧卜竈井世亂一丘壑斯志或可逞鳴猿落空嵓翥鶴颺晴影石泉漱芳潤艸木皆秀整洞天有歸路未往心巳領

從寶峯長老惟足求貓頭筍

不識貓頭筍還思馬祖山庭蘭生舊茁防錦換新班韞玉爭懷寶登盤想飫餐分甘須賸斸逺助一瓢簞十月十五日山中下視雲气自山椒出巳而彌漫咫尺不辧嵓谷戲成五言

一嵗下元日千山小雪天雲層生逺壑雨渰割平川放牧虛橫吹樵蘇樂靜眠遙知載酒客無路到齋前

南城鄧氏亭

小麥靑靑山一曲江南千里傷春目旰母江頭喚渡人遙指麻源第三谷裏鹽包飯各悤悤回首煙霞棲觀中詩成更覓羊何和猶是前身內史公

遊麻姑山仙都觀

浥露出南郭遵塗盼西嶺幽尋不憚逺陟巘造殊境懸瀑瀉天路髙齋跨參井麻姑固神人上下淩倒景速駕不容追遺蹤搏塵影仙壇獨巋然蘚蝕此山頂古屋鳴鵂鶹污池浴蛙黽葛顏有異聞源委邈難省空餘丰碑子歘若猊驥騁永言賞心遇所樂塵霧屛濯纓欲自孔斲鼻還思郢安得斯人徒置論挈裘領聖眞豈逺而炯炯金在鑛九洲朵明月七返閟神鼎至道如可求汲深願修綆

靜思院上元日

欲趨嚴蹕萬重山且酌淸尊慶攺元穡事何時消劍防賢書不用到丘園傷心華屋燈如晝觸眼荒塗犬吠昏今日江東須管仲可憐窮竄尙遊魂

云漢院

水竹依山住煙霞並捨分愁添中夜雨冷浸一溪云滿目干戈地關心鳥獸羣歸途如可問猛犬莫狺狺

二月十二日偶成

金谿東行二十里髙卽登山下臨水亂山中斷水橫流水際招提對山起丹靑像沒半泥塗野僧一飯無鐘魚散策閒尋筍蕨芽密林時逢桃李花

代簡呈信州李使

萬斛誰能破客愁一尊風味乏醇酘中丞自許憐漁父鬲上無端住督郵不使索郎頻有顧也知歡伯解消憂蘇州刺史詩盈捲還憶山僧冷病不

次韻和古田縣丞方景南見惠詩

疎慵我似海鷗閒文采君如霧豹斑不省流離思樂土深知鄕往愧髙山低飛乳燕聲相接小叩華鯨夢亦還共看圍棊欲終日忘年初在立譚間

遊石鼓山湧泉院

昔聞石鼓鳴今作石鼓遊擊拊久巳息甲兵殊未休精廬莊嚴海百室雲霧浮維時當長夏蕭颯如涼秋髙崖不見日老木枝相繆靈泉發嵌竇下注千仞溝向來經行人頗以名字畱俯仰百年內磨鐫徧嵓幽石橋可坐臥淸絕無等儔眾山合沓來響答相獻酬𨿽逢會心欣未弭當世憂不知稽山上復有勝處不六飛尙東巡狐兔穴中州戈鋋塞河洛冠蓋集閩甌墮此吠雪國烈火爛不收炎飈方焚輪赫曦欲停輈微生類焦谷玆焉得依投一乘淩風翰濯纓天漢流

石湖院

古木參天水一溝潮來曲折可藏舟招提密映晴嵐起滄海潛通夜气浮丹茘薦盤驚北客靑蟳供饌識炎州卻疑江左知名士不作乘桴浩蕩遊

玉女峯

玉女何時見玆峯獨挺羣古容余佛座虛室但鑪燻林隠投壺電山藏出岫云自慚非屈宋欲賦不成文

初食生茘枝

六月寓閩山初逢茘子丹皺紅分顆顆凝白作團團品目誠無限珍甘擬亦難不勞走馬使安坐得加餐獨擅東南美誰如十八娘笑顰俱有味朱粉不迷香璀璨珠生掌淸泠露入囊風流須第一飣座每難忘

戲次韻和了信上座

天公下觀戲魚龍分披惇物隳岱宗塵沙欲枯罔向眼酒醴難澆磊塊胸會稽之南曰閩海東行萬里因雄風二兒得邑古長樂意擬分治三山中門張雀羅卽我室弔影不識求羊蹤擔簦挾捲者誰氏捉筆言詩有此公紛紛道傍皆杏李辛酸交攻無復理入林初聞薝卜香知味自覺醍醐美今時杜陵見老人他時湯休望吾子我觀蓬壺才一水桐柏羅浮相對起赤鳥銜符得寶書靑鳥拂檐來報喜君能無事如嬾殘吾兒儻不慙張底

次韻許子大李丞相家牡丹芍藥詩

山丹麗質冠年華復有餘容殿百花看取三春如轉影折來一笑是生涯綺羅不妒傾城色蜂蝶難窺上相家京國十年昏病眼可憐風雨落朝霞

座上呈師川有懷駒父

上坡諫議立淸班入奉威顏咫尺天仲氏三山久憔悴徵君五嶺亦迍邅欣逢白鶴歸華表更想黃熊出羽淵客捨一尊雙淚落相陪里社復何年

初入浙中

松竹籠官道牛羊食野田屺山低送客蕩水逺含天乍聽吳兒語初逢傖父船平生足未歷聊以慰華顚山邨柿栗熟客捨稻粱秋池足能言鴨蹊多喘月牛如聞息戰鬭賸欲起歌謳鼓檝臨江誓誰爲祖豫州

立秋日上饒郡偶成

承明非厭直衰疾自投閒江漢蒸炊內盤盂嗒哈間層冰萬里夢謁帝九重關願借摶風翼追遊物外山平生逃暑飲病著不濡唇熨齒甘瓜冷流匙香粒勻加餐𨿽意決對案巳眉顰卻欲廉頗老猶爲善飯人盛彥光次韻見和復用前韻因以自嘆

星織烏同織鶴閒鷗亦閒問君離俗久何事落人間末伏秋無雨殘敲晝掩關寒泉聊洗耳淸冷似吾山涼飇將透齒烈火謝焦唇辟織梭梭應檐珠顆顆勻隠憂成獨樂淺笑換深顰更上藐姑射問途冰雪人曽仲共和余登滕王閣詩蓋舊詩也復次韻

西江東畔見江樓江月江風萬斛愁試聞【去聲】海潮應念我爲將雙淚到南州

蠟梅

見江樓下蠟梅花香撲金尊醉落霞獨倚東風如夢覺一枝春色別人家

和曽仲共大風折木歌

疾風岌嶪土囊口陽崖中裂陰崖吼南山喬木大百圍頃刻翦伐如防臼修枝偃蹇擲龍蛇直幹崩山塞嵓岫干云蔽日埽地空掣電奔霆翻覆手山靈掩泣惋惜深匠石含悲涕洟久折臂而公黥而王精金當鎔玉當剖防木刳爲浮海航路指銀河上牛斗委余猶得宮殿材瑣細亦防梁棟取萬斛之舟可勿論大廈帡幪此焉有狂飈捲空欲奚爲壽被金石長不朽天生大材將有用乖逢相因孰先後嗟爾幹楓與枯栁摧折爲薪尙誰咎

遷居

從官三十載故山凡幾歸昔歸尙有屋再歸已傾敧今歸但喬木竹落荊薪扉上爲烏鳥都下爲犬雞棲相從東北隅三畝以爲基積塊與運甓實窪而培卑成玆道傍捨空我橐中貲堂室敢卽安戶牖適所宜嘉樹三四株當窓發華滋馨香入懷袖似與遷徙期我今六十老豈不知前非咨謀愚見拾就列筋力微竊食奉祠祿水負伐檀詩松楸幸在望鄰曲不見遺苕巾隨里社庶以保期頤

竹谿集

李彌遜字似之蘇州吳縣人登大觀二年進士第調單州司戶政和間累官起居郎以封事剴切貶知盧山縣攺奉嵩山祠靖康元年召爲衛尉少卿紹興七年遷起居郎自貶後二十餘年復居是職直前論事鯁切如初時秦檜秉政決策和金彌遜力爭之因是落職退居十餘年常憂國無怨懟意紹興二十三年卒髙宗思其忠節詔復敷文閣待制有竹谿詩集十卷

同天隠少章遊嵩山懷元明

秦公我輩士蚤踏翰墨場萬言若投石十年猶枯囊苦欲泛江海有親在髙堂牢落京華春門無一壺漿長鞭策瘦馬送我古道傍憐我值險艱赤心寫摧傷鏗鏘五字句勢與雕鶚翔感此坐矯首星星鬢成蒼西風小搖落雨洗煙嵐光嶂曉露孤秀野陰棲暗芳更攜鮑謝流履盡千巖霜搜奇得幽深訪古到渺茫月落潭影空淸吟殊未央緬懷紫芝宇百憂繞回腸三嘆已晡食十起中夜牀云埋長安日魂夢不敢驤茂苑富山水結廬余所嘗我欲放船下卜鄰俯滄浪耦耕種秫田共埽三逕荒頭白靑山里長歌樂嵗觴

承天寺

宿雨洗蒼骨峯巒發新秀尋幽躡奇蹤騰踏眾山囿層林鎖巖隈突兀見危構空髙望浮黎靜聖逼靈鷲我來風雨秋白露欲昏晝但聞百川赴鳴玉瀉寒竇嶽示閟嵲峨路絕不得簉攀援仰脇息坐石俯長澑帶露摘山芎披榛覓仙酎山光晚逾淸云壑若相授終期爛漫遊陽鳥欲回咮更約十日畱之子緩蹄輳

法王東庵

吾宗丘壑資耿耿抱幽獨結構只洹家縈回轉巖腹前川布黃金合嶂來蒼玉步出覺華天乘淩生目雲間起層林林際懸髙屋防砌滴疎泉微蹤隠深木堂空貝葉昏苔盛半堦綠朱幡久不來哀猨響秋谷

五松寺

秋風吹客衣去路倚天碧躋攀一何苦政坐愛山癖人言五松下曽是瞿曇宅至今梧竹陰列屋棲禪寂塵纓得暫解俗駕聊可息怡顏巖間樹洗耳泉上石孤云共還往窈窕去無迹道人粲慧流獨步少林席客來了不言碧眼照庭柏希聲出鐘梵妙意生墻壁寒灰暗靑燈偶坐遂終夕歸來人境空缺月掛山額

次韻仲輔山中之作

崖陰坐淸暝目爲山光注妙意不可名悠然與心晤疎泉石中鳴落葉衣上住冷風起虛籟還向無中去三生聽鐘魚偶失來時步佛屋倚秋風團團兩桂樹卻疑此境中曽是經行處

碧霄泉

山根出淸泉云自九天落風潮帶江腥天黑魚龍泊何當寸云敷一灑徧寥廓滄浪勿復歌吾纓久巳濯

秋居雜詠

靑春背我去白日不吾謀霜飈驚艸木寒威戒衣裘寓形復幾時四序忽一周世路伏劍戟中懷孕螟蟊營營事長久頽齡如置郵丘園儻未卜悟悅心自休

窮秋雜花逺眷此霜下傑明金委珞瓔寶璐綴環玦依依風遞蘭皓皓日穿雪若無夭冶姿不受眾目悅銜觴泛其英攬之腸爲結誰能踵髙門持以浣中熱

公園十畝餘日涉亦成趣浮陰未全收晴沙巳勝步杖藜相與行童稚雜冠屨枯魚泳微瀾悴菊飲晞露欣物各有時撫懷偶軒慮安得三逕余誅茅種瓜芋

晞陽軒

山髙竹柏陰得之近亭午玆軒揖朝暾精色快先覩蒙蒙勒花春十日九風雨羲和爲反斾照我衣上縷然九陽遊誰云在環堵

次韻明甫西園之什

莫作原上紅寧爲徑中綠多花心蚤雕依依不如竹一枝寄他林翛然傲華屋瞠饑飯秋英借健膏石斛坐防百嬾身無心問雞足

暇日約諸友生飯於石泉以講居貧之策樞密富丈欣然肯顧賓至者七人次方得順和貧士韻人賦一章

崔嵬孔明柏結陰眾所依移根天衢上曽撫日月暉如何去大廈卻繞烏鵲飛終當煩萬牛挽取廊廟歸鄭公澤旣逺何以慰調饑公其踵前修一洗貧士悲

嵗戊戌秋舟行宿泗間有持小石售於市者取而視之其大可置掌握峯巒郁然若巖竇澗壑水落月吐云影渺冥若逺若近皆有自然之勢乃以千金購之而爲之名曰羣玉峯曰水月巖曰遙岑曰碧澗置諸座隅臥與之對且余少時南遊匡廬升紫霄以瞰九江東沿洙泗登泰山而徜徉大伾道鄴歷趙及燕而還今年責官羅城當走蜀問山於蜀人馮濟川每至佳處耳傾心受恨不能一日千里也繼攺命不得往遂自鄭適洛以窮隋洧兩河之源歷覽二室之趣方將逾淮浮江自放於世猶念深山大澤不能與有足者皆至偶於圖畫對之未嘗不慨然興懷今一旦得是數山坐眺四方之勝豈不幸歟吾將寓形其間而與之俯仰上下不知我之在丘壑丘壑之在我也好事者將以余爲過耶姑從而爲之辭

羣玉峯

五城十二樓髙下聳寒玉天空開翠微不受塵土觸半生嗟環轅萬事驚轉轂寄語山中人爲占一峯綠

水月巖

明泉落巖隈滿月掛山額疎星澹河漢下與水光白了然心境空炯炯照眞宅鴻鳴夜更淸欲臥巳終夕

遙岑

宿雨洗空闊出此方寸岑聨綿翠光浮妙巧不可尋飛雲去未返慰我千里心誰爲具徽弦有酒聊自斟

碧澗

蒼崖髙郁盤下有千仞傾當時捐佩毋寄此琤琮聲坐石風露晚心與秋月明滄浪若可濯似負冠上纓

宿揚州城外

舟行繞城郭缺月疎林杪窈窕一溪深微茫眾星小忘言對詩書適意親魚鳥幸此絕紛華行歌閱昏曉

和少章喜晴

日暮馬行疾峯巒過眼頻雨堦長苦夜晴谷似逢春風月起歸恨江天思故人機心渾巳盡惟有白頭新

發光林寺

朝發光林寺崎嶇渡復攀摳衣緣翠濕側足下蒼頑急雨欲平澗防云時見山只應超勝地行路不知艱

久雨阻遊昭亭有作

浪迹隨方寄窮途觸事諳雨逢春甲子江滿地東南客鬢霜前落詩情酒外酣上方愁獨往藜杖許同參

琴溪

竹色千鐘靜溪光一鑑開巖隈宿風雨人迹老莓苔控鯉定何在騎鯨今不來空餘泉上月與我共徘徊

春日雜詠

春到陵陽市人家泊翠微南亨甘入筯北戶暖生衣花暗昭亭寺魚肥句水磯樂遊須結社倒著接防歸幽棲足春事晴日苦相催屐齒穿沙穏笻須礙竹回光風初轉蕙殘雪欲欺梅自是經過少柴門日日開役役炎涼態悠悠道路賒情懷知老大夢幻閱紛華攪思云邊樹供愁雨外花生涯書一束到處卽爲家二月忽巳破一春彊半過提壺工喚客布谷巧當歌得酒先愁盡惜花翻恨多逢辰不爲樂明日復如何蚤入昭亭與同遊散步山中自樵徑至水濱路窮還僧捨飯

散策春岡曉樵蘇一徑長鉤衣藤掛石防路水浮塘山靜竹生韻池淸蘭自香禪房得深憩魚鼓正鳴廊

再遊龍潭

密霧開深徑幽奇得重行水光沈樹色人語亂泉聲仙去山容寂龍遊雨陣輕誰能築云室千古共淒淸

池亭待月

輕雷不成雨風砌旋搘牀山亂雲行曲樓髙月路長柴門非故國戎馬尙他鄕笳鼓悲淸暝關河思不忘

散策

散策北岡路牛羊歸徑深水窮人小立山靜客微吟點點稻花雨團團榕葉陰田翁罷爭席明日共幽尋次韻曽徳明司理畱題西山兼簡蘇宰

層軒無礙石支徑曲穿林竹密催山暮松搖亂客吟琴書虛室冷鐘鼓淨坊深誰謂溪坡逺能來杜與岑夏日與妙現老堂二公晚步江臯露坐月下夜分乃歸

胡牀興不淺未肯庾公賢山意知秋近江聲到寺前夜涼新病後月色正愁邊可惜江南夢靑燈照不眠

贈別竹西王彥升居士

參軍四壁生秋艸鬢毛不似心巳老終隨煙霞學巢由一室安能事除埽竹西舊說靑雲客詩思長畱意無極塵埃不見襄陽山賴有斯人吐消息赤心照日靑眼明與君一見輸生平君去摩天學孤鳳我今飲海盤長鯨云車防兮風馬休呼兒乞取千金裘明朝有句道不得黃葉滿庭無限秋

行路難

江心蟠石蒼虯立山激江流浪頭急風昏月暗魚龍愁電掣云奔神入船頭星斗天爲低夜潮生寒洲渚移鳴舷鼓枻驚楚子危檣逺纜號吳兒篙師咄咄自相語明朝扁舟系何許半月江行十日風寸步家山隔秦楚黃衫年少金雕鞍日髙華屋春夢殘插花走馬咸陽道世上空嗟行路難

嵗後三日與羅叔共二邵似表弟席上分梅花年後多韻得多字刻燭成

春風一夜如鳴鼉殘香暗粉驚辭柯新春三日駒隙過花前百罰寧辭多男兒莫遣兩鬢皤舉觴不飲理則那酒酣不用吳姬歌短須尙足供吟哦坐中鮑謝偕陰何語如韶濩參鳴珂鏗鏘入耳痊沈屙豈獨使我衰顏酡我今官閒得婆娑遲明更上梅花坡

虞仲通判以溪聲名軒約同賦

山根出泉瀉鳴玉上有蒼崖擎佛屋無風水石自撞觸不盡潮音發寒谷宰官豈是雲間陸舊識南泉生處熟當軒大牓與名目平地重翻偃溪曲曲中時轉三妙語一一聲音譚佛祖喧豗噫視十方鼓萬壑風雷送煙雨此聲不屬聞中取六鑿相攘竟誰主後來紛紛何足數五乳峯頭曽賺舉山翁有耳百不聞團蒲曲幾窮朝昏何時沿溪掬寒綠埽葉前茶睡初定

客誦故人劉立道梅花詩有懷用其韻以寄之

桑柘如錢栁如雪南邨北邨欲蠶月老翁飯飽摩腹行白鷗自墮閒換鐵攀花正恨顏色幹哦公七言毛骨寒惜花不似愛詩苦卽遣愁海回狂瀾公今爲郎尙黑髮仕路不應嗟歇滅江國官閒來鴈多莫使故人書防絕春風步馬芳蘭臯思如哀鴻獨求曹幾時懷抱相對盡桂漿酌斗供詩豪

遊龍潭

秦山破碎天上來女媧仙去空崔嵬中懸鳴玉二千尺下有百仞靑銅開居龍變化出噓吸雨暗雲昏神入我來坐石秋水間云影扶疎落空濕浮丘容成不可俟摩娑靑壁著名字兩翁下游會有時訪我鐘陵五松寺

次韻碩夫池亭賞蓮

胡牀麈尾揮長柄風和入座花容靚乍開還合晚照中修竹佳人倚春暝此間此景樂最深世路好惡君酌斟下車何必笑馮婦投杼未免疑曽參江山信美來者稀淵明獨與田父違誰云寧食艾三斗不如杯行莫停手黎道人自長沙入閩解後見之論易頗有所得自言居醴陵山中有田廬養魚種竹可以卒嵗作取足庵義方堂優遊其間藏書教子甚樂也遽還求詩贈之

兩腳不踏咸陽塵兩眼不逐瀟湘春胸中乾坤照萬古奇偶縦橫何足數閉門有竹食有魚遺子有田家有書一生可了心自足世上紛紛謾榮辱

山行遇雨

滄溟四幹靑虯立碧雲摩霄髙嶪岌六丁夜挽天河傾石骨無塵露蒼濕長風吹雨不成絲飛鞚衝山帶煙入羲和回馭還靑冥布谷催耕喚春急

獨宿昭亭山寺

山寒六月飛霜雪樓殿夜深鐘鼓歇瑯玕無風萬戟閒屋角明河掛天闕龍牙七尺玉壺冰炯炯神淸夢不成可憐幽絕無人共臥看雲頭璧月生

與公序避暑石盎方晝欲寢聞林間禽鳴甚樂因得小詩云

一林啼鳥不知名應怪山翁此地行化蝶與周俱是夢潛魚知我久忘情胸中丘壑眞餘事世上功名畏後生但得盈尊供自酌何妨人境臥淵明

春近風日漸佳與似表弟開小戶縦步後庭

圍鑪人散長寒煤暖日還催墐戶開春近郊原思夢蝶雪殘池館見眞梅客愁宛轉淩雙鬢嵗律侵尋寄一杯試繞小欄尋翠甲履痕猶占舊蒼苔

雲門道中晚步

層林疊巘暗東西山轉江回路更迷望與遊雲奔落日步隨流水赴前溪樵歸野燒孤煙盡牛臥春犁小麥低獨繞輞川圖畫裏醉扶黃髮杖靑藜

渡橫溪

百尺滄浪兩岸沙肩輿徒涉步敧斜溪聲猶帶夜來雨山色漸分云外霞岸曲防林開鳥道水邊疎竹近人家塵埃何處尋眞境試逐寒流認落花

次韻學士兄富陽道中

長江送客靜波瀾路入回溪第一灣石瀨橫陳潮力減風檣圜轉艣聲閒驅除方寸無窮事領略平生未識山自笑疎慵似中散政宜寥落水雲間

訪雪峯眞歇禪師

紅塵白髮不相投來就僧房借版頭大士法中龍象貴老翁心外水雲浮長蘆江靜千山月枯木巖寒一葉秋別後相逢重著語牧童橫笛倒騎牛

次韻錢申伯山堂之詠

淨坊秋色老蒼顏檐額飛雲細可攀客夢偶隨疎雨防僧遊長帶暮鐘還似聞遺錫藏銀地親見髙人住土山愁絕寒江歸去路亂峯靑處望雙鬟

和錢申伯遊東山聖泉

偶脫塵中一夢闌欲窮幽事徧尋山靜憐人境雞虫擾老愜僧窓枕簟閒十里秋香隨屐齒四更山月上簾顏登臨物色催詩興未信天於我輩慳

初到連江和林公曄先輩

投老身名信陸沈空將白髮寄遙岑賦詩未敢師彭澤抱甕眞堪友漢陰江面飛橋誇壯麗山腰臥石閟幽深公才淸絕參奇觀慰我長年去國心

和陳穎仲題劉鞠祠

山繞平湖綠四邊兩翁遺澤到今傳蘋風引釣魚隨艇谷雨催耕水拍田敗壁丹靑悲落日荒庭紳笏想流年桐鄕不廢春秋祀簫鼓雞豚久更防

和穎仲山行卽事

平蕪新綠占封圻橫路遊絲网落暉山徑人稀藏窈窕禪扉春盡老芳菲緩行照水知魚樂隨意穿花見蝶飛二子舁籃今夜月龍鐘猶勝杖藜歸

暇日遊石門用前韻

曉禦欲隨風腳來報晴烏鵲入檐催松幢竹蓋寶坊近石壁云關塵境回山气得春濃勝酒花光帶月冷過梅卻收眼力尋歸路惜取余靑莫浪開

久雨

榕根敗屋兩三椽客徑無人老更便地近東南多澤國霖逢甲子少丰年徑須酣飲六十日安用取禾三百廛待得雲頭風力健梅花如雪月初圓

徳甫知丞過筠莊谿亭爲待月之會戲呈席上諸友

載酒何人過子云傳呼雞犬亦驚奔門無車馬苔侵逕坐近池臺竹覆尊好月邀人畱晚照疾雷催雨過前邨獨醒楚子眞多事共醉愚溪百尺渾

自連江赴守鄱陽黃原道中作

海角三年一夢成北來重聴偃溪聲凝雲帶雨畱愁住茂樹隨山送客行秔稻沿崖畦上下茅茨枕谷路縦橫莫從馬腹消雙髀此地眞堪老此生

舟中對月

悠悠逐隊寄舟車與世眞成一夢蘧苦憶曉更鼉報鼓喜逢秋逺鴈橫書江山似與詩人助水月應知靜者如投老得隨歸處樂獨醒尢笑楚三閭

畱別傅才孺

壯嵗追隨鬢巳蒼誰將勲業問行藏憐公錯莫雞羣鶴顧我淩兢虎質羊敗栁亦工喧暮雨寒花直欲膩秋霜更謀濁酒窮淸夜明日山深木葉黃

再用葉碩夫韻

一丘一壑半生中旁捨小兒今老翁歸來賦就晚逕綠醉時歌罷春燈紅壯心欲盡孤云薄昨夢不畱寒月空茗盌粥盂能事畢四三朝暮付狙公

題福唐郡園淸閟亭

公餘自種南堦竹好事風流今未聞但得七賢來結友何須千畝比封君風梢不定微藏日雨葉初幹薄帶云自是甘棠人愛惜不憂寒谷遇樵斤

五言

醉帽迎風落春衣映日斜花梢藏密路隠約見山家白玉千株暗靑雲一徑斜從來少車馬恐是阿環家

遊梅坡席上雜酬

風約疎梅蘸石泉山弱栁借廚煙竹籬茅屋傾尊酒坐看銀鉤上晚川

次韻學士兄秋初

何日刀頭水石間婆娑猶得一官閒杖藜蚤晚尋幽處望防秋空不見山

次韻林仲和筠莊

疊疊重重兩岸山鉤連秀色上瑯玕孤亭四壁面煙雨人與白鷗分暮寒

題趙幹江行雪圖

瓜步西頭水拍天白鷗波上寄長年个中認得江南手十里黃蘆雪打船

次韻郎中弟見寄

筠溪岸上千竿竹夢想猶疑玉筍斑只欠吾家小居士杖藜風雨亦來還

宋百家詩存卷十三

欽定四庫全書

宋百家詩存卷十四

嘉善曹庭棟編

松隱集

曹勛字公顯陽翟人宣和中以父組恩補承信郎特命赴進士廷試賜甲科靖康初爲閤門宣贊舍人兩宮北行勛隨太上至燕山間道遁歸出禦札可使卽眞來捄父母之語勛議募死士航海入金東京迎太上執政難之後使迎梓宮至金地名春水引對開先殿勛伏地反覆宣諭乃得請並奉韋太后以歸拜昭信軍節度使加太尉請祠居天臺山卒贈少保諡忠靖有松隠集四十卷

補樂府十篇【並序】

夫小雅廢而頌聲寢王澤竭而詩不作何則治亂之迹殊而哀樂之情變也故簫韶歌虞鳥獸率舞靡靡歌桀淫湎流化是知吟詠情性關乎盛衰參諸天地俯仰疾徐接於影響形於風化傳以爲動天地感神不亦信哉予讀古史見六代之樂及覽外傳自宓犧以至於商皆有其名而亡其辭唐元結嘗第而補之惜其文勝理異予志於古而不及見者也因申其名義補而發之庶幾一唱三嘆當有賞音者存焉云爾

帝宓犧氏之樂歌

罔罟以利民也

罔兮罟兮惟田漁時兮食兮民之須以享以祀兮燔祭有餘

一章章三句

帝神農氏之樂歌

丰年報帝功也

丰年告成百谷用登匏籩旣盈黍稷旣馨昭假是膺

一章章五句

帝有熊氏之樂歌

雲門紀瑞應而昭靈命也

於昭上帝靈命有赫其命維何卿云五色翻如遊龍萃如山崇來臨來正惕然有顒惟欽惟畏乃只乃庸肇建官師神民肅雍

三章章四句

帝少昊氏之樂歌

九淵澤及飛沈也

鳥飛於天魚躍於淵俟其戶之其然而然物之生矣時其殖矣職其宜矣安其居矣神之降依昭格左右霜露所霑罔不在宥

三章章四句

帝髙陽氏之樂歌

五莖萬物遂其性而徧諸嘉生也

悠悠上天罔不覆防兮蕓蕓動植靡不康阜兮三光全兮五穀熟兮神顧歆兮吾人昌兮維上帝之功兮疇依

一章章九句

帝髙辛氏之樂歌

六英艸木暢茂而被其光華也

時雨蒙蒙自西及東日月所至罔不率從田有黍稷原有榛栗尊卑秩秩民有家室惟天衝衝惟天崇崇允執厥中臻於大同

三章章四句

帝陶唐氏之樂歌

咸池徳施周普而流於罔極也

鴻惟烈祖啟迪後人皇皇上帝俾予字民民協平康帝命式臧宅彼陶唐光於萬方萬方億寧亦莫我敢承如天之運如日之升孰知其極兮不可得而名不可得而稱

三章二章章四句一章章六句

帝有虞氏之樂歌

大韶能紹帝堯之徳而同於無爲也

艸木繁蕪兮陰雨膏之百谷丰衍兮寒暑成之萬物防理兮元凱馴之顧否徳之弗類兮敢不允躬以承之庶揖讓以救爭兮傳諸罔極世不乏聖兮惟皇與直俾帝堯之至公兮終維斗之不忒

三章章四句

夏后氏之樂歌

大夏美其功利之大而民歌樂之也

於皇上聖臨禦有赫洪流湯湯弗降弗辟命於帝庭纂服是膺隨山濬川海防攸寧五服旣宅貢有常職恩覃遐荒惟帝之力圭告功敢不承式地平天成垂休罔極

三章二章章四句一章章八句

有商氏之樂歌

大濩美其寧亂救民而能覆防之也

維天有光式彼大商俾正以爾萬方萬方其乂易亂爲治至於上下鳥獸艸木罔不安遂帝命是膺聖政日新佑我烈祖以克相爾後人

三章一章章三句二章章四句

琴操【並序】

唐韓愈依古述琴操十篇詞存而義不復槪見又聲譜僅可傳其髣髴而莫知其由是故悲思怨刺抑揚折中皆不切其旨夫所謂操者言其志節之不可以變而眾人之莫吾知而一歸於時命將感激以自傷寄之於音聲者也大抵皆聖賢憤懣之所爲作也今依韓愈先後之次復述十首各冠其事於首篇云爾

將歸操

孔子之趙聞殺鳴犢作

水之深兮可以方舟人之非兮不可以同遊斯人斯遊吾心之憂

猗蘭操

孔子傷不逢時作

猗嗟蘭兮其葉萋萋兮猗嗟蘭兮其香披披兮胡爲乎生玆幽谷兮不同雲雨之施紛霜雪之委集兮其茂茂而自持猗嗟蘭兮

龜山操

孔子以季桓子受齊女樂諫之不從因以去魯望龜山而作

龜之卉兮萋萋龜之云兮霏霏余之行兮遲遲龜兮龜兮魯之所依匪顚匪危兮靡扶靡持余之行兮余心其悲

越裳操

周公思文武之勤勞傷時君之徳不能致越裳之臣而作也

彼雲雨兮曽莫之私黍稷繁蕪兮艸木其宜田野不辟兮其誰荒之逺人之思兮其誰來之其勤其施惟先君之思

拘幽操

文王拘羑里所爲作也

風入我室兮霜入我衣言不敢發兮聲不敢悲惟皇考有訓兮餘罪之歸余心耿耿兮其知者爲誰

岐山操

周公患時黷武思太王之徳所爲作也

豳之土兮民之所宜豳之居兮民之所依予何爲兮尸之我將全汝兮之岐之陽汝其保寧兮無越汝疆斯歸斯䢐兮其誰之將嗟今之人兮何思何傷

履霜操

尹吉甫子爲後母見逐晨行太山下感帝舜之事所爲作也

皇之車兮僕夫馳之皇之輿兮僕夫乘之沈沈廣宇兮燕省安之晨羞夕饍誰其視之親不我思兮我寧不悲皚皚繁霜兒則履之父兮母兮兒知兒非

雉朝飛操

牧犢子行年七十無妻見雉雙飛感之而作

雉兮朝飛鳴聲相隨朝刷其羽兮夕哺其兒𨿽有風雨兮莫或仳離嗟余之人兮曽莫汝爲

別鶴操

商陵穆子取妻五年無子父母欲其攺取其妻聞之中夜悲嘯穆子感之而作

明月皎皎兮霜風淒淒摧云翼兮天之涯望昆丘之路兮不可以同歸子其棄予兮予將疇依月皎皎兮風淒淒

殘形操

曽子夢貍不見其首感之而作

貍之文兮蔚乎其成章身之孔昭兮而其智之不揚維元首之昧昧兮而股肱孰爲其良吁嗟乎貍之祥兮非吾之傷兮其誰爲傷

隴頭吟

烏落黃雲塞艸秋隴頭之水東西流水聲嗚咽鳴啾啾馬聞思舊櫪人聞思舊丘年年徵戰無時休無時休誰能到此求封侯

待旦吟

纒綿冰雪陰風寒松竹半死相摧殘巖居谷飲蔽荊棘藤蘿委地難躋攀猛虎志大自羈束易飽不及狐兔安雞鳴起舞亦漫興扣角辛苦眞可嘆堯禹旣往小白死烏乎吾道何由還幽憂展轉不成臥安得日出開重關

長夜吟【並序】

昔魏公子信陵君招賢下士救垂亡之趙挫虎狼之秦連諸侯之師西向以報秦人固守鼠伏而不敢出安釐王畏公子之賢遂罷公子兵公子恐近禍因與賓客爲長夜之飲餘悲公子之志作長夜吟以申之

智士名不足愚夫樂有餘況復冬夜長風雪迷通衢美人邀我飲淸酒開玉壺明眸艷紅燭流盼光四隅縈風轉修袂逸響緣綺疏龍香滿珠閣蘭气生羅襦遺簪復墮珥笑語相迎扶回頭問公子不醉將何如

長吟續短吟

桐花葉密春風老長門路暗迷芳艸螢燭流輝露濕光蟾蜍景落莎雞曉金烏出谷上蟠桃別院笙簫歌未了九華煙滿醉楊妃樊姬靜聴雞聲悄舊人直莫妒新人別有蛾眉更妍巧

漢宮歌

漢家離宮三百所髙捲珠簾沸簫鼓車如流水馬如龍蘭麝飄香入煙雨通衢夾道起靑樓金馬銅駝對公府五侯同日拜新恩七貴分封列茅土玉窓朱戶盡嬋娟絲竹聲中喧笑語玳筵珠翠照尊罍繼燭臨芳醉歌舞醉歌舞醉歌舞天長地久無今古

迷樓歌

項升出南國技巧多淫思艸圖獻天子賞激嘉宏規瑰林蔽江海斤運成風雷千人扶一棟萬棟髙巍巍飛鴻歷層檐雲雨生堦墀五采間金玉百和雜塗泥仙葩粲楹栱七寶裝云楣一房百家產萬戶羅東西龍綃開寶幄簾幕垂珠璣光景艷流目樓閣低天維笙簫動虛籟弦管明歌姬撞鐘擊鼓恣行樂牙檣錦纜環江隄天長地久有時盡君王此樂無時衰詎知變故起倉卒不悟人迷樓不迷

吳歌

水滿長洲月滿樓姑蘇臺榭鏁深秋君王不見春花老響屧廊中有勝遊

三婦艷歌

大婦雙綺襦中婦紅羅裾小婦服翡翠理曲調笙竽良人幸安坐美酒傾玉壺

大婦織云錦中婦繡鴛鴦小婦獨無事對鏡理紅妝良人幸安坐帳暖自添香

團扇歌

白露漙玉階秋風動羅幕禦幸各有宜非爲君恩薄紫殿香風暖珠簾璧月斜閤中調寶瑟門外駐羊車

君馬黃

君馬黃臣馬蒼君馬短臣馬長馳驅不敢先騰驤左右先後惟其良臣馬勞瘁君馬康君馬康無相忘一勞一逸固所當君馬無逐臣馬彊

日出引

云冥冥風淒淒綺疏未白雞巳啼角聲才防辟朱扉辟朱扉款朝日君王劍佩朝諸侯赫赫明明光萬國

飛龍引

炎精應運開眞籙神母嗸嗸夜潛哭五星同軌蒞秦雍十二眞人翔水曲防虵約法授天人項籍叱吒徒驅逐蕭曹翼翼冠元功三十一君兆開國君兮臣兮俱會同灑掃乾坤開壽域

箜篌引

行天莫乘龍行地莫乘馬龍馬各有待牽連一時假至人運獨照八表周神化結交當結心勢利徒誇吒兔絲倚喬松纒綿不相捨秋風飛嚴霜榮枯何所借富貴人所慕貧賤人所鄙妻嫂薄蘇秦人事古如此遊子歸去來勞生良可恥

春江行

浦嶼連芳艸夭桃間栁隄徵鴻下天際遊女過前溪魚沒驚帆影林疎見鳥啼王孫聨繡騎童子解香觿吳姬笑畱飲同指畫橋西

淮南行

人去宮門寂丹成寶鼎空砌下苔錢紫庭中霜葉紅思君聽松籟精魄上髙穹

步月謠

太空天宇淸且髙皎然冰鑑懸層霄絳河水淺閬風息蟾光度景搖金鼇仙人縦駕遊八極鳳簫歌吹鳴嘈嘈星宮月殿風馬逺珠華露濕旌旄閃還虛按轡窺塵寰波裏三山銀浪捲

獨酌謠

我有一尊酒來自故人家故人久相別十載天之涯相思不相見對月傾流霞一酌延淸風淸風爲我開靈襟再酌勸明月明月徘徊冷光發三酌望故人明月淸風見顏色髙歌起舞賡長謠聲裂金石貫層碧伯倫巳死淵明殂蜾臝螟蛉漫充塞須臾歌罷玉壺空醉覺長天不盈尺

深夜謠

花落春猶在人存事巳非艸侵迎仗路塵滿舊燻衣獨立空憐影當歌但斂眉羞見長門月曽同步輦歸

步月謠

瑯玕轉景蒼虯立露腳斜飛冷光濕人歸芳艸恨迢迢劍佩生寒秋水澀離離箕斗正相望交流帳合金波入風前搖袂思沈沈雷云不動蛟龍蟄

山中謠

山中之樂何由說知者不言言者拙紅塵飛盡散松風獨酌寒泉弄明月

夜夜曲

舞衣疊翡翠海月掛珊瑚香滿流蘇幄相迎問醉無

綠衣曲

春光有餘輝入水可攬結予亦澹蕩人照影空明滅

塞下曲

天聲未陽感窮發將軍已過長城窟紅旗半捲夜歸來馬蹄踏碎天山月

秋艸黃雲塞馬肥漢家驃騎擁旌旗可能衛霍年年出不及燕然一片碑

入塞曲

黑水迢迢黑山暮馬鳴蕭蕭夜爭度悲笳四起黃雲愁角聲嗚咽何悠悠隴山行防不回首一番回首添白頭

泛水曲

春服僅能試荷小未成蓮畫舫維靑幄平波羃素煙暖日燻花气新萍點翠鈿歌吹浮天上旌旗轉座前促裝畱晚景續酒載歸船前驅戒津吏除道候江壖

楊花曲

千里萬里長安道送君思君爲君老願爲水底石菖蒲不教零落同百艸

美女篇

芙蓉開綠水靑松映海棠新晴沐膏雨艷色明朝陽綽約彼姝子轉盼流輝光被服妖且妍細浥薔薇香下有合歡帶繡作雙鴛鴦上有雙同心結作明月璫珠環垂兩耳翠鳳翹釵梁瓊鉤約雙袖提籠學采桑采桑城南隅五馬停路傍調笑不一顧但見桑條長歸來候蠶眠靜坐調笙簧結髮事夫婿誰羨東家王

遠遊篇

少年重意气辭家逺行遊髙譚蔑卿相峻節淩九秋仗劍謁明主挾策幹諸侯眾目寶康瓠明月難暗授驊驑困短步翻爲駑馬羞虛名不足慕抗迹追浮丘至言發深省遐覽隘九州書功佐天政美惡無不籌麾幢周四表騎衛羅天騶簫鼓鳴淸歌解駕滄浪洲金石易消朽生死眞蜉蝣

蕭史曲

玉簫散奇響眞气淒金石招攜偶防會理愜心自適富貴如朝華況復多得失胡不希長年鏈气固形質髙舉淩仙翰雙飛上層碧揮手謝時人去來空役役

花月詞

花光露重春煙濕鶴去瑤臺人竚立坐見闌干月腳西景入長門金鏁澀花開直莫媚春風春風代謝如呼吸

玉階怨

堂上臚銀釭閨中下羅幕思君度遙夕長於金井索

春日有所思

陽春被華旦艸木防恩私沈沈幽谷蘭不得同其施女蘿托喬松光采紛葳蕤遊塵薄雄風光景低郁儀巖花落深澗甘爲井底泥升沈固難量寧復論髙卑佳人去巳逺良遇安可期流年易雕落榮盛能幾時促席具尊酒不醉夫何爲

有所思

有所思兮天一涯彼美人兮安得知江臯送日下洲渚心遙目防徵鴻飛蘭嗟蕙怨芳艸歇春歸猶見霏霏雪文姬著破去時衣寂寞愁看漢家月南箕北斗苦相望綿綿此恨無時絕

邯鄲才人嫁爲廝養卒婦

落葉逐驚風落花逐流水漂零無定端寄托隨所委朝榮瑤圃中暮落窮轍裏豈不惡糟糠豈不願羅綺羅綺閉深宮嫉妒交相靡糟糠守窮廬苦樂同終始行藏宜自然燕巢茅屋底

反招

驊驑天下駿所制在服箱蘇秦天下辯所失戀冠裳達人貴自重出處保龍光山花麗云錦鳥語調絲簧淸泉激鳴琴掩抑合宮商芝術勝粱肉蘭菊有餘芳白雲結山友來往俱相忘世路甚谿谷簪笏誠羈韁人心若丘山咫尺不可量猿鶴熟可馴人熟不可防畱侯從赤松範蠡辭越王二子保令終避世容何傷王孫促歸軫吾徒方退藏

獨不見

獨不見誰相憶花影上珠簾明月穿窓隙翡翠暗無光蒼苔防行迹鸞鑑掛珊瑚寶靨銷金碧髣髴聞簫韶夢想見顏色爲我報新人好好承恩澤君看後庭花芳菲能幾日

烏夜啼

饑烏啞啞不肯棲雄飛呼雌鳴聲悲倡樓年少醉歌舞幽閨思婦寂無語將軍百戰未成功坐數更籌聴金鼓

荊門道

荊門道在何許萬里迢迢入南楚故人何事未歸來滿目豺狼路多阻路多阻兮可柰何矍鑠廉公亦奚取期君終日醉如泥賢似靈均醒時語

蔓艸長【幷序】

余所寓之室前有喬木一本葛蔓延羃其上感物興懷有蔓艸長以風焉

蔓艸長搖風緣砌淩髙堂萋萋密葉防蔥蒨漙漙湛露滋瀼瀼下有徑寸蘭委靡塗秋霜依憑旣失所不及菇與蔣托身肯媚附喬木持芳自潔凝幽香蔓艸長因緣從爾摩蒼蒼一朝喬木落斤斧掘根削株貽汝殃

隋隄栁

隋隄栁千里夾隋隄隄中有平道百尺隠金錘栁色間桃李行客迷芳菲牙檣從西來云表開龍旗一舟挽千人萬舟若魚麗舟中盡絕色不厭荒淫饑錦帆壓奔流日夜東南馳龍舟未及返身辱吳公泥神器失所托化作迷樓灰向來桃與李花色猶不衰向來隄上栁栁色猶依依唐公巳舉晉陽甲艸木𨿽小知無隋

折楊栁

去日同君過渭橋橋邊新雪未全消如今窓外揚花滿憔悴無心約細腰

髙樓月

髙樓月倒景入闌干人眼綺窓影月在靑雲端相攀不可得空成簾幕寒

估客樂

朝飲文君酒莫宿邯鄲妓近得浮梁書春前辦行計

遊仙

天河水冷煙波渺流水無聲銀浪小白楡歷歷映瑤沙白露淒淸下云表扶疎丹桂落紅英片片紅霞散瑤艸月中桂子空傳名散在人間無處討仙翁呼童收紫芝紫芝肥嫩光離離遺英殘萼墮無數仙鶴飲啄時鳴飛仙人種玉耕云隈倚雲橫笛學鳳吹須臾羲禦崦嵫沒相呼拍手騎龍歸

駕景絡絕響遊目低陰虹靈光轉修袂羽節飄晨風抗手辭金母偃蓋東華宮髙仙發空瑤翼響飛九重霞觴艷流目疊舞歌玉童緣云上虛籟笑語鏗洪鐘海水屢淸淺倏忽欣再逢不惜暫遊詣情款無初終歡餘促歸軫攝轡翔斑龍投閒憩三素保績崇眞功

僕持節朔庭自燕山向北部落以三分爲率南人居其二聞南使過駢肩引頸气哽不得語但泣數行下或以慨嘆僕每爲揮涕憚見也因作出入塞紀其事用示有志節憫國難者云入塞

妾在靖康初邊塵蒙京師城陷撞軍入掠去隨健兒忽聞南使過羞畫廣額睂立向最髙處一見興土思數【上聲】日望回騎薦致臨風悲

出塞

聞道南使歸路從城中去豈如車上缾猶掛歸去路引首恐過盡馬疾忽無處吞聲送百感南望淚如雨

蚤行相州道中

安陽道上晨沖融西有雲气成靑紅四重闌干五滴水五花競鬭相穹崇旁有臺殿峙防尾上有翔翥如飛龍擎拳嘆仰得未有頗似西母居其中微臣一念到彼處仙班趨揖殊從容跪奏內人遇至道沆瀣一飲和气充翛然退歸復故幹神宇故便摩靑空卻看向來禮謁處但見碧落相冥蒙

望太行

落月如老婦蒼蒼無顏色稍覺林影疎巳見東方白一生困塵土半世走阡陌臨老復玆遊喜見太行碧

持節回呈王樞密

去時炎歊極蒸鬱塵滿籃輿困搖兀歸時大嶺雪巳飛易水淸漳醒病骨三月不親君子儒一笑且脫蕭何律身輕頃刻渡長淮殊喜眼前無俗物

分題墨梅得客字

北風吹云邨寂寂練練溪流湛寒碧馬頭忽有暗香來撼雪尋芳識標格揚鞭敲鐙荒寒路酒惡難禁賴銷釋隴上故人消息遲一枝誰寄疎煙隔老禪幻此空花相墨暈橫斜淸照客定應飛夢會仙山玉樓澹月連天白

題友人書後

客子得秋涼壯懷亦增慨永念故人逺三湘渺滄海

贈陳季野

平生聞說陳季野渠正奇奇餘下下人間韻語光陸離韞櫝藏之當待價顧我飄然離帝傍適是適非思陶寫庶幾一笑排春溫賴有梅花尙盈把

選上人素履精修僕先識於崇信岑寂之時重來見之作詩爲贈

我初遊赤城松竹空函丈師時奉諸佛略不乏供養玆遊再見之譚笑益夷曠橫披慰老眼甖粟煎夜餉不以三生緣遂作一指想新蕉展時雨風鑾鳴晝講勉旃自愛重公才定龍象

寄空上人

華頂峯頭空侍者家在全閩九峯下後山妙香今始聞西江一口元非假可但枯木巳陽艷更喜淮碑仍續雅天風海雨會入詩況近梅花欲盈把

送子威兄鈐兵池陽

伊昔侍伯父一官尉池陽時年方九齡讀書未知方子今涉五紀皤然鬢眉霜玆喜伯兄官鈐兵總戎行素風出韜略貔貅稟閎綱小試部勒勤著鞭揚榮光靑林脫幽籜濃綠棲殘芳起予水雲心尙拘朝市忙齊山上穹碧九華儼珪璋紫巖楮敲冰云葉供展張淸江霽逺目帆檣下滄浪林泉作佳遊爲公發天藏伯父昔所臨云漢披天章琳瑯戛鳴球往往題僧坊何當切訪問便與磨瑉蒼庶於門戶間能事嵗月長仙舟涉初夏浮家及淸涼毫舉塵士境海運圖南翔兄弟各垂白語離熱中腸願言養浩然時舉黃金觴因風托素鰭訪我菇蒲鄕

送許尉【顏】

平生許彥充軀膽兩豪舉掀髯參軍事詎可細碎語我時百僚下計拙役甚苦從事得餘力慷慨志相許公乃小著鞭一官尉南浦鹽車𨿽云困垂棓亦其所願子自薦達天王方振旅求田勿墮气包茅當問楚此事豈不壯況復吾素與我緣擁纕服君欲訪雞黍天寒霜雪盛世亂豺狼阻何堪南北趨別意寓琖俎傷心有淸淚揮灑欲如雨

別鄭康道

與公相從久未始蹈瑣細我旣困索米公巳安吳地一鄽了百指與閒殆天意陛下聖而武庶物進以彚擇材訪耆宿粲若數一二考槃出幽隠鼓篋趨朝市公尙有遐心詎宜忽初志腰鐮與手斧甘窮幾經嵗我願以公名充庭如孔翠風雲際盛旦用激志士气胡爲倏來往老懷惜摻袂惟冀加餐飯賢者不終棄功名會有日當看詠旣醉

和鄭康道喜雪

東方巳明雲海立怪來雀噪爭枝集凜气著人不苦寒老境增衣欲重襲忽驚朔吹翔臘白隴畝爲祥時適及稍聞淸響食蠶聲漸看落檐傾粟粒縈梅閣竹巧相積透隙穿窓莫能戢散鹽蔽空誠非虛回風作舞勢方急歷亂瓦溝巳一撇紛泊何假鮫人泣但喜彌空絮影下不管霑衣玉塵濕谷口先生出好詞韻險致髙俱足給嘉言浩若長河注答問殊非古井汲乘時和樂致上瑞屢丰固非一朝緝須知天門開九重布化調元密呼吸明朝稱賀明光宮髙冠長劍千官入

和李判院見貽

楚風然竹爆幽吼曉覺春云變蒼狗慚看歷日與桃符猶襲塵緣戀升斗先生冒雪肯過我椒觴得奉譚天口寒素每嘆濡之儒品俎常嗟韭之九但喜盍簪侍誨約涉世麤防一肯首五云曽約采眞遊天公見賜良不茍

和王倅見惠

惟公霄漢姿梢梢摩天翮回溪略蹭蹬乃爾詠葵麥會復見軒昻一笑忘羇客

有琴寫流水無言道情素水寒江海深川闊牛羊暮倒指三十年猶記潮陽路

道逺不跬步心勤每僑如荷深露初下翠密紅亦疎是知詩興多賸寄懷人書

僕頃將明命三往貢楛矢所期宣國威寧復賦霞綺須知處死時與生亦相似

和仲逺新池

公有靜中趣鑿山俯淸深秋風夜雨過飽聞泉石音云岫冷蒼翠遊萍紛浮沈心賞殊不巳悠然付微吟

和錢處和扇車

君家世徳冑富貴出謙受泠然禦冦車爲君駐戶牖初訝鼓淸薰與客破宿酒又疑建溪風碾聲出兩肘細視碧玉架蓮梗轉雙手遂令靑田鶴奮翼揮莫後因知心匠妙殆與造物友人生土宇內孰不涉煩垢有物能渾成旣耦不以九坐使塵沙劫熱惱如拉朽惟君韻髙秀人譽不容口述作協穆如亦莫祕關鈕願君均此施淸涼被馳走他時贊南風爲佐虞舜壽

和李次仲韻

先生柱史後道價連城重火龍燎金鼎玉樓詎可凍扁舟造交舊巳奏少微動藹然義風暢舉世士莫共雪聲灑篷背皓采耿幽夢相見忻把酒淸嘯塵落棟願奉圯橋履豈憚吏部甕六鑿方有愧一錐煩屢痛益知仁者心新詩得頻諷

春晴野步

春風搖天宇散策喜徐步樂與二三子綠艸池塘路鳩鳴桑柘春川闊牛羊暮眷言益妍暖更約窮逸趣

聞北軍犯淮

落日慘客意老懷增百憂朔風動地吼湖水吞天流甲馬隘兩淮殺气橫九州無徳彼將滅復讎我有休羽檄交馳際哀歌寄淸愁

登逍遙閣【廬山】

松杉閟琳宮仙君朝帝所神風故靜默人間漫今古地靈驅鳥雀磬聲肅壇宇倚檻夕陽間雲山認歸路中秋前一日邀賀子忱爲對月之款乃審放意山林扁舟東去引企不巳偶得小詩

積陰埽秋風吹作今夕月山嶽四髙寒天地一澄徹幽人渺何許應喜淸暉發一尊不同樂孤光共愁絕

人倫僧求字

上人蚤出岷峨山頗遊五嶺崎嶇還妙定休咎指諸掌會心不出眉宇間顧予從來多得喪歸老林泉喜無量他年見我巖壑中應笑如如得非相

過淮值雨偶成呈王樞密

明日立秋秋色至向晚雨隨大風起飄盆如麻不足諭倒海傾江差可擬髙林老木亞復折簾幕頽垣紛若委須臾霽色上南山落日燒云照淮水

懷歸自訟

讀書老不入屢讀屢遺忘遇事欲彊記轉首輒怊悵以此趨事爲豈但成嘲謗人豈不自知去矣殆天放

治圃

腰斧治小圃朴久不省妬芽盡芟除條達出秀整臨津獲梅株蓓玉作寒炯三繞無所裁畱看橫斜影

山居雜詩

卜居得幽勝景物無升沈峯巒環郛郭松竹排園林時時破寂寥翛翛賴鳴禽於焉自有得天籟皆餘音三伏暑可畏貧富方共之雨忽兼飄風涼與淸气隨一餉滌炎暍萬里失蒸炊大哉天地徳好生常所施三春羣卉盛任花茂與殘好花正穠麗不作十日看蓓嫩便須賞開時惟可嘆繼自喜新綠吾心常並觀熅室宿火銷緼袍良獨暖病身怯夜永老懷苦晝短棲鳥驚檐頭朝日上窓眼未問粥面花地黃地須滿侵晨盥櫛起爽气隨涼飈曳杖踏露艸不覺路巳遙水淸出沙觜煙白橫山腰致爽列羣岫不待西山招平生文字飲眞積力巳久溫故忽若醉卯飲不待酒昏然亟步武快哉繞衡陋水闊夕陽紅雨餘羣山秀平昔喜鼇舉未易自摧墮功名邂逅來求則成大過壯年不艱苦老卽困寒餓消長理或然要知非力可臺山穴三獸樵者不得薪忽是食人虎便有射虎人善惡必對待禍福常相鄰罙月寢三皮居山聊一欣【時有三虎出入澗下一月間獵人盡得之】

蓬蓽久不居乍歸欣故情落葉聚蛛网殘莎鬧�聲迹與朝市逺夢隨風月淸從此眠食間蕭散安餘生八月河漢近涼蟾輝太淸窓戶紗巳薄艸木風有聲所喜暑云退不憚嵗䢐徵招客對晚色酒與月同傾手種亭下松偃蓋出云外攀條喜修榦爲我發淸吹曉庭風瑟縮夜月金瑣碎種久方歸來對之顏有愧晨粥山中行落葉響步武委曲訪隠逸淸譚銷百慮老湯瀹苦茗宿火煨山芋卻照夕陽歸家人不知處臨老看艸聖作字意少快居然落筆際點畫反畱礙早意亦易事懷抱殊不介玆來每把玩徒復一嘆慨小圃藝花竹春末巳繁秀土脈得鉏斸枝葉易秀茂久以苦老病未免閉圭竇相忘無芥蔕一二約親舊北歸了無日先壠埽何時愁與燕鴻逺心同楚客悲寒蟬咽敗栁幽鷺來淸池誰與話舊事淚蘚空在衣秋色遂將半遊雲時澹濃水光影防防秀色增芙蓉斸地種三徑鉤窓來五峯新晴何以卜一意聽晨鐘白日忽若暮北風天正寒濃陰欲釀雪雪似商量間羣兒競喜躍婢子爭仰看命席撥甕碧取醉期盡歡梢梢岸上栁岸下波晴雲羃逺岫東風扇微和去冬有耕植連春無干戈田畯知此意種秫應更多髙原收菽麥下田插禾秧田頭與地尾一一意所量躬耕辧好怯擇種均丰荒所以終嵗間食米不及糠行都老故舊見贈新曆日快哉得過目蘧然若有失巳病嗟再嵗漸老念弱質嘆餘落麈尾非言付搖膝下邑常寂寞細履寒溪頭魚鰕腥防岸橘柚明晚秋山色儼晴碧溪光泛澄流相思故人逺應過回鴈洲駸駸隨日老寧能間分陰波流固自逺云在初無心鳥聲驚幽思風徐快衝襟馬卿苦病多中懷天莫忱雲山貯回腸日月任轉轂客居不問鄕一飽寧較粟家釀報浮蟻溪鱗買尺玉以充朝暮槃懷抱無乃足素懷繞列岫乃家臺山麓人境兩俱絕事物濟所欲芳醪澈琖白茗飲瀹溪綠對客調玉軫淸風入梧竹鑿池固不廣納納隘所居茍無水光寒便覺非吾廬漪漣漾芳渚澄影浮晴虛樂哉濠梁心巳復遊嘉魚隨春動艸木微和入池閣羣芳爭妍媸紅翠媚寥廓一枝始到眼萬態俱如昨春深風雨來固巳任開落閒居必家釀不以空乏廢小槽壓春碧渾捨揖和气三杯禦客寒一卮款僕意寧論有聖賢且復供邨醉小圃養春色乘時不可緩翌鉏常於於成趣須旦旦花摘去年種喜供一時翫舉杯付歌兒野服更蕭散隨分作欄檻松竹帶花栁四時面面看百種日日有玩目必羣卉洗心付芳酒吾儕不攺常居閒簡可久春深多夜雨倦臥得飽聴穿林乍依微滴檐巳紛競衾寒似落寞人寂眷閒靜怡然遂髙眼枕上頗適性城居得髙勝欄檻俯闤闠斂迹紅塵中遊目雉堞外湖光浸晴碧若與云外會漁舟何處來幾點忽隠晦人生不如意十固常八九吾輩窮物理挺特惟所守東風暖入律客意濃勝酒遊鞍縦所如寧能困圭竇雲山環所臨煙景日自異山作故人接云爲久處計酒酣一聲笛梅風四山起淸香賸披拂參橫伴邨醉曽端伯自承移師川口有懷風防無便附信忽領教喜成小詩附便奏呈二首

好在曽夫子寧知晤語期倚毗離楚日鼓吹入夔時赤甲薰風近黃堂淑景遲相望邈坤軸空詠竹樓詞某也庵居久心形付自然山林藏老退松竹養風煙遇物元非逺尋眞自有天懷人會心處熟誦見山篇

和久雨

綠漲東籬菊桐雕古井欄雨頻傷蚤谷煙冷佐新寒有木皆生耳何顏得渥丹平章濟農事淸坐且團團

和曽守有作

問俗猶秋熱移牀趁晚涼笑譚懷酒伴節物念吾鄕聞道銀槽熟思傾玉指香政須圖一醉寧復較行觴

和王應夫見貽

況味年來薄書音寄亦稀亂離多病後人物故園非朝謁當年會朋儕幾旐歸悲心那聴此生理念依微

和曽谹父見寄

活水從澆竹閒書會引眠玉溪何處所璧月共淸圓詩到惟供錄歡如不隔年何當見風度應向日華邊

久雨

一旬連夜雨人物困泥中竹樹侵書暗潢流趁路通竈煙薪更濕檐澑耳難聰潤逼衣襟重何時日照東

贈張鏈師

昔仰蘇仙迹今瞻弄玉身嶽靈朝捧劍飈馭夜朝眞笙鶴聲常近煙霞到處新願言承道防祕語慰斯民

題小石接待庵

老大思閒適山林喜晦藏一廛𨿽異縣三徑得崇崗地僻煙雲潤年丰黍稷香心期得多矣襟袖更新涼

題今是齋

偉矣髙情著齋名世亦稀但能塵事逺便覺昔年非琴靜凝香碧神淸眾妙歸諸緣只心法鷗鳥亦忘機小三侄逺持兄嫂之命見訪於荒寒寂寞中將歸賦詩爲別

不見小阮久相看情甚溫肯來成宅相端可大吾門暖日長江路梅花細雨邨眞成好兄弟言謝卻忘言

示諸子

霜入晴雲暖冰生掠岸沙卑枝閒翦橘幽徑試尋花客路人情薄鄕關去路賒只應托諸子莫倦問桑麻

獨步南園寄子忱

野老悲春事相如復倦遊肯來傾濁酒同與散淸愁逺岸重重栁晴江處處舟飛紅殘照晚閒倚水邊樓

淮上幕府

上將宣威重長淮朔吹來兵戎巳超距鼓角有餘衰日薄雲多暝天寒火易灰詩成且排悶興在倒金罍

遊廬山道中作

蚤踏丹楓路西風禾豆幹鳴榔秋水闊擊漂曉溪寒短褐宜扶杖長塗嬾據鞍卻思冬後景黃菊壓欄幹

遊廬山塗中雜詩

去去忘回逺行行迫臘天江寒侵老淚霜冷逼宵眠客路𨿽經百歸塗尙隔千家山在臺嶽南望幾悠然稅駕南昌郡城頭喜少畱兒時誦閒賦老境作佳遊傑閣收英槪長江倚暮愁何人識老子淸月上貂裘

苕溪道中

秋日苕溪路輕舟棹晚霞夢魂猶畏客行李乍離家細細來涼吹娟娟有晚花平生雲水興老境似難誇

過小圃

小隠州城北先謀儋石儲幾椽將敝屋數策未看書碧色新松徑泉聲舊石渠欣然終日過眞是愛吾廬

上塘值淸明

客路逢寒食劃船鬧水漧嬌云易得雨暴冷不成寒白水連天去繁桃觸目看朝來有家信稚子報平安客路逢寒食淸明未到家起居須藥餌飲食任魚蝦水淨垂垂栁風遲艷艷花興來隨處樂不復問年華客路逢寒食猶尋禦臘衣羣芳須暖景曨日尙寒暉餘力求閒蚤勞生昨夢非薺花渾似雪蝴蝶夢中歸客路逢寒食光陰亦可驚如何介子節再過闔廬城列岫遙逾碧羣芳晚更明飰余風力壯掀舞小舟輕客路逢寒食浙西春事稀日華藏暖景天气未單衣歌櫂喧椎鼓桃花巧映扉空收麰麥粉藥病豈心違客路逢寒食禾秧出巳齊淸溪三汲淺白鷺一行低禊飲心何在茅峯路恐迷隨時隨有樂何處不幽棲

塗中寒食

上巳當羇旅飄然浙水東好花閒照水宿雨冷連空靈武兵方振燕然信未通無人訪老子有淚濕春紅

南園夜宿有懷

老病杜門久佳時誰與過親朋懷我少風月向人多梅影橫淸夜江聲動白波不知潮蚤晚墻外聴漁歌

謝岸老惠顯明新芽

幽壑乘春摘芳芽辱見分鶯花妨老眼香味喜新聞細石飛輕雪圓甌泛亂雲𨿽無七盌量淸興重欣欣

得致仕喜成

久甚嗟形役今方得自怡所欣官巳了得與靜相期風月閒如舊心情喜可知山中雞黍友賀幅巳先持

招賈祕書

不見賈夫子病懷何得陳呻吟一春了物色九秋新閒花翳欄檻秀气浮衣巾笑言約中澣雞黍供蕭晨

寄吳思道

別去書音短愁來客路長飛魂常故國舉目念殊鄕未暇論奇字何堪別最良秋風入邊艸意苦不相忘

簡衝嗇庵故人

寄迹臨安久思歸夕夢頻愁多難彊醉病苦故禁人夜短無淸夢年髙嘆幻身山中有道伴云壑擅餘春

宣召看紅木犀賜宴索詩並謝恩

九霞深借曉光披粟粟輕紅防碧枝不逐秋香勻菊艷要烘花色並彤墀涼雲收雨頒慈惠寶幄中天拜宴私折得一枝恩所賜喜如初掛綠衣時

恭題觀堂

松篁深靚隠新宮十六淸眞位位同笙鶴似臨三境上佩環應下五雲中煙霞頓隔塵寰路道徳追還太古風固巳羣仙資聖壽嵩呼益願祝堯聰

初到闕下

墨勅雙馳侍帝傍何堪窘步入明光退風久作翻風翼倦客何能又客梁野寺殘僧思緩步防橋流水憶寒香何時裋褐攜笻去數里松聲細麥岡

持節和王樞密

長淮矯首得遐觀猶記當年獲奉鑾萬馬飲淮貔虎肅六師扈蹕水雲寒欣瞻幕府蓮依水慨念神州李下冠狼望巳銷歸廟略更持韻語訪任安

稍陪酬唱與榮觀聲並琳瑯和八鑾可但文華迎日麗自然符采照人寒笑譚殊喜親犀麈接待終慚戴鶡冠公等雍容瑚璉器鶱騰行見近長安

右府登車竦聴觀皎如玉韻葉和鑾淸薰巳解南風慍和气先舒易水寒行李喜陪金虎節移文應閟竹皮冠願看歸去爲霖雨天下蒼生在謝安

被旨軍前講和得回

仗節親宣詔語還敢期幼稚得重看鐵衣冷掛龍鱗靜寶劍髙藏玉彘寒兵甲從今挽河水兒孫復與誤儒冠淸閒族意山林下老援何能更據鞍

呈時宰【時年十八】

不毛山海盡梯航徳洽重熙聖祚昌萬國新周禮樂千官星拱舜衣裳惠霑園土恩波闊徳及昆虫化日長天地至和昭感格比聞甘露降番陽

政府生日

鉅徳元功鳳應韶屏風隔坐翊昌朝星辰循軌三階正鐘鼓重新一气調活國工夫歸防防鏈形眞一巳飄飄芒鞵門下塵埃客拔宅惟看上紫霄

嵗躔回次拱臺星麟閣儀形首萬英鐘阜堂堂分秀潤淮波滚滚湛淸明鋪張治具調元化整頓皇綱撫有生鶴馭他時赤松伴丹砂九轉待功成

林詔使生日【時以禦史募戰艦】

杪冬慶閥綺雲浮挺育文英气奪秋烏府暫煩安逺俗龍驤方倚破姦謀三吳遂奠時巡馭四海咸瞻入告猷何止陰功鐘五福巖廊巳識濟川舟

題錢參政東巖

龍顧初聞辟縦觀盡收淸勝閟髙寒四圍列岫飛雲靜十里平湖碧照寛麈尾有言皆灌頂塵中無路不驚湍東巖端作東山望行爲蒼生起謝安

題人舫齋

君家作室擬虛舟想見低窓事事幽竹榦功同檣影直簾波寒並水光浮五湖煙月應無意四海風塵計少畱掛斾天山端有待要憑巨楫濟橫流

題客捨

路邊小捨靜無泥風入松杉綠滿枝溪抱短隄山抱屋舟藏曲港竹藏籬主人野性畱應嬾倦客閒情去輒遲內訟塵埃猶僕僕厚顏如奉北山移

賦陳嘉謨東西軒

田田東作襯柴闗濕碧吹靑一望間已許傾心常向日尙容髙臥且懷山光風春動方崇蕙沆瀣宵零可駐顏要是耕耘在毛墨圖書佳客樂餘閒

西成髙鑿一軒通荷蓋吹涼入坐中新月不妨回夜色有秋何止閱年丰直須落日紅無際賸看羣山翠埽空更約他年身退後披襟來此揖涼風

詠雙竹

千巖萬壑碧嶙峋密有雙成瑞此君破籜猗猗聨綠玉並梢嫋嫋舞淸薰巧穿怪石嵌空地色映虛亭窈窕云比節合心皆美事孤髙殊喜不同羣

贈許察院

海內知名第一流詩從偉度破優柔知公少駐摶風翼念我都如露地牛解臘天容先布暖得春梅意小遲畱紅穿碧甲聊墮俗不柰心驚鴈過樓

潮州贈劉大夫

山繞防庵十里陰兩翁逸駕每駸駸人隨衡鴈野雲薄夢繞鱷溪秋水深別後詩章淸有思向來遊處賸闗心何妨一笑云蘿上小約湖邊特特尋

接伴贈相送諸公

曉隨幽徑踏行雲掛頰南山眼界新馬上客塵良自笑山中梅意欲驚春淸愁有底能隨酒世道何方可問津賴有諸公同一笑得舒軟語話情親

送趙安定弭節三衢

茅土眞封輔帝畿天潢近派冠彤墀當機久契拈花笑示病何勞闔國追北闕暫違文石陛西風正是菊花時瘦笻短褐他年去洗雨蒙煙訪習池

送王制置帥成都【剛中】

從來吳蜀勢相親制閫今勤侍帝臣可但覆甌稱直道暫煩分陜濟斯民劍關日下山河重井絡天開號令新聖主遂寛西顧念遨遊正及錦江春

送子威兄歸邵武

閩浙相望一寸心鴒原落莫嘆孤音三年情話空相憶午裏閒門肯見尋只擬連牀常對語豈堪垂老更分襟他時果許鄰幽築莫倦天臺塵土深

送子芬年家之官越

淸潤丰姿玉不瑕篇章典重見詞華韜鈐小試諸侯幕事業共稱丞相家蓬閣晝長宜嘯詠山陰春蚤巳鶯花鳳池自是風流在行見金門帽帶斜

送人倅潮陽

情文俱至接交親折節如君未有鄰垂捧不妨希孟徳榮親當復比安仁碧雲斜日羊山路黃葉西風鱷水濱嗟我殊鄕逺良友尙堪病眼看徵輪

送楊子寛還臨安寄錢處和

送客天臺不上船東風款段喜揚鞭山容閣雪曉猶冷花色烘云春正妍壠上麥芒猶綠嫩枝間梅子漸靑圓有懷閣老應詩罷晝捲珠簾按管弦

送王道錄桐栢住庵

蚤覺人間萬事非便尋幽逺淨徵衣每嗟老境難辭老政使歸時未得歸物外無思皆妙道塵中有患更危機羨君行李翩然去瓊闕從玆兩子微

送殿幹譙公暫歸蒲田

暫輟京塵擾擾間一鞭行色冒春寒梅花細雨資能賦野水遙山好據鞍引道頗聞辭魏闕覓官況可近長安掀髯西笑歸宜蚤應及蒲閩茘子丹

和鄭康道

耕隠春江水盡頭一鄽巳自鄙通侯好辭遽作春半別歸意欲兼天際流我尙未栽三徑竹君能先泛五湖舟要來便作乘風客莫使煙光有許愁

和謝景英提幹

公家繡戶壓城垣物采隨時入嬾軒人倚層樓風滿檻江涵秋影月當門賸聞薌淥羅襦麗醉看金荷燭影昏可但頽然信眞率亦思秀句得重論

和曽守東郊賞梅兼送範子芬

溪曲山橫動曉光天開玉雪照崇岡不妨花陌依微雨爲洗春風澹薄妝送別休歌河滿子相思畱待返魂香坐中客巳都腸防何況離聲更抑揚

和紹興次子所寄詩

連旬零雨暑猶彊未信人間八月涼甕裏麯生初泛蟻壺中桂子並尋芳斑衣未遂蘭玉集吾子少畱雲水鄕門戶喜猶家法在詩情輒莫似玉陽

和人惠詩

從來五技巳成窮顧我方今五技中治絮不能防暴冷擁鑪聊復借微烘懷鄕固與我同志浮膽懸知酒有功待約杯盤尋一醉醉來寧復問山丰

老景逢春每多畱賞子美所謂老去願春遲子忱雅知其況以佳句見貽信筆爲答

吾儔春味等閒情識我幽花種繞亭云帶竹光天外碧風回松吹夢中醒尊罍湛綠邀芳景紅翠收香拂夜屛歸傍淸池畱未足更看涵泳一天星

答趙周卿

柴扃小隠二林間徳有鄰兮迹遂安支派發源公雋秀客情催我老蹣跚松畱日腳秋煙薄塔響風鑾夜月寒頗喜笑譚皆自在兵戈聚首蓋良難

和英上人見寄

華鯨吼雨曉聲長詩罷蕭閒百步廊倚暖花梢淸有思傲霜菊蕊冷猶香好閒嬾瓉聊煨芋不病維摩尙倚牀滿眼雲山應自足笑渠門外馬蹄忙

奉答國器見貽

連朝好語見勤渠得失從來要一如公但忘情支定事天交更讀未看書栁藏窈窕金千縷月在西南玉一梳倚熟何妨駐行李神仙亦復喜樓居【時鄭館於家之東樓】

再酬丁尉

九臯仙緒豈凡門肯顧衰翁笑語溫槐裏少畱傳好句楓宸固巳奏嘉言彌彌野水山連碧嫋嫋新涼月掛昏妙筆摛華想髙興政須檀板與淸尊

用前韻酬陳判官

刺桐花發照人明三看薰風舞絳英海近魚肥隨米賤山髙溪淨照人淸久聞射策先黃甲何意棲鸞尙赤城顧我婆娑老林下看君事業映簪纓

寄儲子椿

卓犖姑溪有隠君當年遠識達楓宸鑑明塵土無畱迹水淨妍媸久自眞聞道燕居求性理固應有暇對閒人一鄽巳約同藏海他日茅齋定卜鄰

懷趙希元

久懷宣殿浮山老句滿東南著老成一笑忘言尋小隠十年去國得雙淸別來體力兼人健喜甚詩書滿意評天子中興求讜論故應啟沃慰平生

榮侍郎暫寓張園小詩寄懷

家來三樂益芬芳不愛華堂借艸堂每聴鳴騶傳陋巷便知寶勒下明光炊煙茶潤兼旁捨蘿月松風共一岡錦瑟待聞方醉臥西樓橫玉助新涼

遊惠山

舊約溪山拄瘦笻踏雲漸聴短長鐘山腰古佛閟金殿石眼細泉噴玉龍欲濯泠泠終日水且臨楚楚一庭松知公弭節期遊勝看取詩來阮仲容

黃灣書事

海濱鼓角動星辰我復驅貧近海濱彊對溪山方袖手不堪梅栁巳驚春新元北客愁邊淚故國西郊日暮塵誰與髙寒伴幽獨雪聲淸夢入霜筠

出關

筍輿淸曉出都門便喜松聲到處聞可但佳遊今止止試尋舊友只紛紛卑棲故傳吳楚語髙意自同鸞鶴羣且樂退身無罣礙滿襟塵土逐春云

無錫得次子詩促歸

老大心情不外求得閒歡喜且閒休每思塵土年華老欲接神仙汗漫遊三月不知春爛漫五旬恰值雨飛浮催歸又誦吾兒句便且呼童上小舟

閒過小圃督治冬蔬

山園乘興便忘歸習靜闗情萬事非落葉翻紅垂露网小梅藏白倚苔磯等看朔雪連云密數得棲鴉幾陣飛臺嶽久慚猿鶴怨水雲三合寸心違

臺城雜詩

向來小築久鉏荒更覺閒中日月長山腳孤煙迷市井岡頭斜照下牛羊乘查未喜閒侵漢騎鶴何求再上揚簡寂新詩淸有韻雨隨擊節助浪浪

海色天容浸冷光秋回山谷進風涼不須悟性三闗語自有澄心一炷香倦客棲遲歸意逺暮林搖落晚山長從來習气聞風悅慚愧如今陛楯郎

謝賜宸翰扇

恩從淸暑殿中傳鳳翥龍盤墨色鮮何物老臣容拜賜禦風挾月下中天

上元前四日宣召賞梅

冉冉東風春乍回睿思宣入禁中來忽參鼻觀淸香徹殊喜一庭都是梅

徳壽春帖子

椒房懿徳慶源同環佩雍容冠六宮妝罷朝元無一事關雎詩詠二南風

端午帖子

辟兵龍印篆神經系臂香縈繡色輕自有微涼生玉宇池光靜照午陰淸

日華露重疎疎竹寶砌風回楚楚松酪粉冰壺驅薄暑瑤琴永日得從容

雨後風微荷芰香頓驅初暑作疎涼黑雲捲盡靑天大卻倚湖光看夕陽

宮詞

鬱蔥佳气轉春風五色云低駐玉龍紫府淸都天不逺翹防渾在翠微中

南山迎座曉雲開閶闔風遲絕點埃受職百神知有象會稽春色過江來

潮隨春漲雪千尋南越山藏暗浪深欲識錢塘兩回汛便如萬國奉君心

務農春詔將臣宣欲翳禾麻變有年聖意且耕仍且戰稍令諸道作屯田

江淮控制接荊蠻銷患無形仗衛閒藹藹東風符帝力新春先到鳳凰山

天開黃道日華明細細南薰下太淸宮殿云扶龍虎气樓臺風轉管弦聲

禁直偶作

緩移淑景覺暄妍春晚尢宜聴管弦院宇日斜花欲睡池塘風澹栁初眠

守閘書事時巳退居

薄陰疎雨濕春容兩岸增添綠與紅短櫂悠悠了無事卻憐雲水舊悤悤

接伴書懷

客路空過桃李春塞塵濕徧馬蹄痕薺花如雪薹苗老應有垂楊綠映門

遊蓮峯

絕壑垂蘿蓮出泥靈根瀉碧潄春曦支笻得住煙雲上賸看飛流濺沫時

道過京師

都城百雉曉云空四塔亭亭倚望中自是老懷多感慨一襟淸淚濕秋風

到飛泉

曉入飛泉帶月華山如相識路如家百虫不響露初下開盡一川蕎麥花

政府生日

凜然漢相萬人英勲徳綏懷海宇淸聞道茅峯獻新植松芽看到茯苓生

和賀子忱

雨餘屐齒不妨泥自課家丁細理畦尙有種花移竹意要令好鳥入春啼

一川淸露泣黃花拜埽人歸石路斜我亦天涯淪落客丘園回首亂雲遮

和何季崇簽判

羇思登臨巳怯秋紫萸黃菊更添愁海光不動暮山紫人在天涯空倚樓

和範倅

巖壑未銷連夜雪松篁深映一川梅忍寒故作遲遲去只爲淸香特特來

喧喧暮雀啅寒枝夜雪澄光入錦帷示病維摩元不病要收好語入新詩

輕綃乍試依微巧蠟白仍隨掩冉春忽得新詩知節物衰遲渾似夢中人

對雪惘然懷酒伴縈心還復爲詩魔老農心念須三白漁父家風想一蓑

和雙溪

從來絕粒喜畱侯作个庵成漫幾秋未得歸休桐柏去每尋故老話臺州

和蘇養直題孫郎中扶疎堂

白頂鴉兒趁曉啼梢梢寒栁出疎籬未飛臘雪連天白且看江云四面垂

和季判院宿松隠見貽

又看歷日攺新元卦气悤悤過二年老境尢於光景惜斜陽時候每茫然

和李伯時韻送行

公來觸熱冒炎云風義淩虛獨有君但覺一家增喜色便如滿座揖淸芬

居臨潮落潮生地占得溪南溪北云紫陌淸歌同聴曲丹丘連日喜逢君

老病衰殘得養閒語離可復對秋山只應今夜相思夢同渡江雲水石間

送曽谹父還朝

識公政事在愷悌接物情文惟至誠天臺兩嵗士民說要雨雨來晴便晴

借冦何能共此邦離懷未易寸心降惟將老淚逐梅雨流入玉溪同一江

送徐正時之官贛州

君方贛水赴除書百舵橫江信所扶他日鴈山新鴈到問先曽過赤城無

送選兄歸天臺

一笠彌天亦大奇選公訪我索新詩赤城歸去應相憶十里松風月上時

小軒偶成

才添祿廩便添事豈若淸貧自在閒常恨吾廬無水石漫將靑竹當靑山

戲示子捨

日日有花終日賞時時酌酒亦時醒今年賸得優遊樂亭牓宜書醉景亭

題扇

薰風過雨到池臺綠防都無一點埃傍架垂垂薇露重糝枝巳有橘花開

東風已過曉天晴尙有飛來栁絮輕捲起珠簾窓戶靜一番新綠照人淸

慣向靑林與碧溪幽居竹石自相宜種成滿眼花堆錦開落如今總不知

艸縈平碧栁舒金春色融融積漸深巢燕髙低尋畫棟宿云濃澹作輕陰

老境惟期得醉歌何能浩蕩涉風波闗山月白聞歸鴈風雨秋深想釣蓑

殘春巳去不堪招猶喜鶯聲破寂寥花片片飛風弄蝶栁陰陰下水平橋

秋風天淨絕纖痕且喜新涼莫更論坐上卷簾人未醉秋香滿院月黃昏

燕尾溪頭晚色分蜂腰山防日斜曛半篙碧靜秋垂釣一櫂黃昏冷載云

題人畫扇

栁巳如眉拂上林細風吹動緑煙深東君巧欲裝春色更引黃鸝囀好音

題建寧府分水嶺鋪

三年閩海類飄萍今近天樞第一星𨿽是玉京猶萬里江南山巳望中靑

題泉州延福寺壁

春深猶未試春衣漠漠輕寒酒力微堪笑楊花太輕薄澹煙細雨不教肥

題張太尉畫

一帶煙沙接冷云平林寂歷夕陽昏輕舟急槳歸何處應住山前黃葉邨

題董亨道畫西湖

湖上秋山翠作堆湖光千頃漾漣漪曉雲貼水菇蒲冷正是吳江楓落時

贈閭丘民表

四寂無人雪在巒喜君乘興酒腸寛上方歸路踏梅影霜月一庭天正寒

題李次仲庵中

杖藜乘興出江頭自掛靑錢買小舟祈問仙翁餐玉法便風一日到嚴州

題山景

林薄空蒙未見花縈紆一徑向溪斜杖藜倚待船中客山崦同尋賣酒家

蔡提舉野望亭邀同賦

飯了從容人豈知一江風月入新詩登臨莫負野望處更看冷云堆浦時

雜詩

孤山不復訪林逋杖策東風踏碧蕪九里蒼云行曉徑四圍碧玉照晴湖

雲際翻風防鴈斜城陰薄暮噪棲鴉春溶落景寒猶嫩望盡遙天數縷霞

景陽未下水雲鄕梅影搖寒月一窓欹枕夢能歸放隠滿帆煙雨渡濤江

曉天梅潤喜追涼湖上夷猶興自長淸耳要聞蒲稗雨拏舟深入水雲鄕

此生擾擾事無窮脫得閒身石火中聊種柴桑三徑菊未輸嚴瀨一絲風

危亭欄檻倚江漧飯了登臨得暫閒林木巧隨髙下路山容都在有無間

飛去鶯兒黃一點壓低梅子綠團枝鉤窓捲箔涼生坐但覺新陰轉影遲

一山孤秀隠溪雲溪影涵光隔世紛松竹徑深涼意透衣巾不覺午風薰

道人身在水雲鄕誦罷楞伽日乍長滿坐好風驅熱惱一庭濃綠作淸涼

款段揚鞭過雨邨沙平步穏轉山根好花一簇墻頭見深院誰家尙掩門

枕上聞杜宇

催曉鐘殘景气淸杜鵑聲裏夢魂驚山林廣袤不知樂猶作不如歸去聲

初夏松隠看雨

細細南薰气巳深午來庭戶作煩襟雨雲不向西山出只在靑天忽變陰

光孝病中聞予與印在天封亦冒雪見過

老病維摩方丈開天風破冷舞瓊瑰滿山皓色作和气知是道人衝雪來

南園有懷

江上春陰一櫂閒濕雲遮岫有無間輕莎細雨未歸得且看重重疊疊山

和雙溪

從來野性自由身正欲山行不亂羣小築與君今不逺松蘿只隔一山云

夏日偶成

梅溽霏微晝景長竹吹淸潤著衣裳未妨燕坐連宵雨且對澄心一炷香

天臺書事

老來少睡怕房櫳欲睡還休被屢烘半夜披衣還打坐耳邊聴盡兩山鐘

淸曉鴉啼睡夢間喜聞飛雪滿前山攬衣忙作披衣意不問輕寒且憑欄

香火尋盟欲過門相迎道地盍先論路從捨北淸溪曲家在縣東黃葉邨

春晚

楊栁密裁煙外縷丁香嬌結雨中愁細推物理何能久且作東風爛漫遊

新荷貼水翠田田綠滿花梢午影圓飯了從容春事靜螭頭閒掬水濺濺

雨作

倒海傾潮翻白雨鉤窓捲箔度淸風江山一餉驚雷靜巳有閒雲行碧空

泛湖次栁洲

一櫂西風意不闌解頤風約水雲寒彌彌細浪篷邊去疊疊靑山枕上看

淨捨閒乘一葦杭入門松竹獻淸涼倚欄澄碧龜魚樂照眼荷花風露香

宋百家詩存卷十四

欽定四庫全書

宋百家詩存卷十五

嘉善曹庭棟編

雅林小藳

王琮字宗玉錢塘人績學惇行以孝友稱徽宗初登進士第宣和中任大宗正丞提舉永興常平軍路靖康初除左司郎中歷官兩浙江東漕副直龍圖閣以病奉祠紹興間嘗避地居括遂家焉所爲詩極意擺脫枝葉獨標淸疎如城西卽事雲沙觜客擔魚種賣山頭人拾樹枝燒旅興雲覺道近來全俗了略無一語及梅花𨿽似欠渾厚而語頗落拓自喜

北山訪僧

吟僧山北住又買過湖船半日得閒話一生無此緣波光映酒興竹色帶茶煙歸路斜陽裏徐行聽亂蟬

蓬萊柯山倅圖

一櫂三萬里何修入窈深水痕涵雨意嵒影帶秋陰𨿽媿無仙骨終能長道心古人殊錯計空向海中尋

讀書樓作

近來閒過日幽事頗相闗逺樹開晴畫歸云當晚山宦情隨處薄詩藳逐時刪骨若無仙分何因住此間

三巖

閒攜一壺酒來對雪巖斟秋老瀑飛石寒云宿深坐無僧共話行有鶴隨琴此處盡不俗令人生隱心

題獨醒小亭【東嘉酒捨予所創】

退食多畱此翛然一散襟涼從曉來覺秋向雨中深墻竹侵山色檐茅雜栁陰有誰能載酒過我共幽尋

客裏有懷徐太古

近來眞倦客怕踏軟塵紅獨向一樓坐靜觀諸境空官河添夜雨宮樹帶秋風還憶能吟者襟期何日同

與劉天遊伯仲夜話霅中戲贈

水亭新得月坐對白蘋洲共說一夜話惜無多日畱手鈔詩許借口誦咒如流最羨同吟處對牀風雨秋

秋夜有懷醉書十韻

秋風從何來颯颯入窓牖殘燈耿不寐照我容顏厚故園豈不佳亦頗興懷否黃金桂百樹碧玉池十畝猿鶴響空山亭臺映疎栁觥籌雜野防筆硯得佳友愁無彈鵲句雋有持螯手人生行樂耳功名有時有撿防屐幾防土苴米五斗浩然歸去來萬事不如酒

城西卽事

淸曉離家去路遙絕憐寒景太蕭條松深漸覺風聲緊云動還知雪意銷沙觜客擔魚種賣山頭人拾樹枝燒梅花多處誰家酒斜舞靑簾隔小橋

次韻項君玉

惠然乘興訪幽棲細雨防防濕杖藜七尺身彊於鶴一生心不向人低日尋靈藥行寒麓時有新詩付小奚欲解貂金同一醉酒罏聞只在前溪

次韻徐獻可兼別

誰憐範叔戀袍寒猶有徐卿二子看大率率中多物忤相知知到此心難最憐風雪分吟筆安得江山共倚欄後夜小窓懷素帖挑燈應憶我同觀

京華病中

自移藥鼎在牀頭桂玉令人分外愁因病始知歸計好𨿽貧不向俗人謀僧曽帶雨來看脈僕爲傷風嬾上樓賴有壁間新買畫寒燈相對兩山秋

鄴中書懷

苦無宦況莫來休羞見傍人說宦遊九十日秋蛬共語兩三夜雨鴈供愁腐紅只有虛名在堅白難將實意酬驛路梅花歸正好苦無宦況莫來休

題多景樓

秋滿闌干晚共憑殘煙衰艸最闗情西風吹起江心浪猶作當時擊楫聲

漢荊王墓【廟在京口府治】

落落廟碑摩瘞鶴陰陰宰木宿神鴉可憐寶劍淩雲气散作金燈滿地花

旅興

經年客食向京華嬾對春風只憶家覺道近來全俗了略無一語及梅花

獨醒午坐

小槽停澑務防閒幕府文書省卻難竟日徘徊無俗意只因竹外有秋山

客中從厚祿故人乞米

範甑欲塵貧亦甚陶腰未折計何如小窓獨對瀟瀟雨臨得唐人乞米書

祕省金魚池

落葉闌干小立時諸公慨想到腰圍但知宮餅堪爲餌不識人間有釣磯

立春有懷

十千呼酒醉長安猶記年時客裏歡有約南山南畔去只挑野菜當春盤

醉軒集

姚孝錫字仲純丰縣人政和四年登進士調代州兵曹元兵入鴈門州將議以城降官屬投死無所孝錫臥牀大鼾略不爲意旋以疾去官時年二十九家五臺善治生亭榭竹木奄有遊觀之勝賓客日盈其門州境歲饑出家所藏粟以賑貧乏鄕人徳之中年後以家事付諸子放情山水詩酒娛樂自號曰醉軒年八十三乃終名士大夫俱作詩弔之生平著作甚富尢長於尺牘因兵燹散佚僅存今體詩五卷

閒居

無客訪衰殘柴門盡日闗耽書眞是癖惜酒近成慳苔徑行搜句茅檐臥看山卻嫌明鏡裏偏照鬢毛斑

用峯山舊韻二首

春水上隄沙春晴散望賒衰年花近眼久客夢還家映日孤鴻沒迎風雙燕斜平生江海意蚤晚送浮查信步西風寺窮幽未覺賒松根纒石云磴出嵓斜思爽餘三唱詩成自一家空餘幾緉屐不踏渡溪查

次韻秋興

老畏年光速愁添旅夢多西風著梧竹歸思入煙波夜永憑詩遣顏衰得酒和故溪千樹栁誰復曬漁蓑

謁滕茂實祠

本朝蘇鄭共揚鑣不意芝蘭失後雕遺老只今猶涕淚後生無復識風標西陘鴈度霜前塞滹水樵爭日暮橋追想平生英偉魄淩雲一笑豈能招

次韻王無競見寄

客懷重寄仲宣樓白艸黃雲塞上秋山色不隨塵世攺水聲還抱故城流隙中畏景都堪玩鏡裏衰顏只自羞多媿詩人苦相憶逺傳佳句弔淸愁

感白髮

彈鋏憑誰聽客歌震雷那復化魚梭梳頭白雪驚新有障眼元花比舊多鄕閭阻兵猶斷絕羇懷憑酒暫消磨不須更問今朝客門外原無雀可羅

溪橋蚤春

輕黃未染栁稍勻連日溪風捲塞塵乍暖乍寒花信晚相呼相應鳥聲頻少勤漫挾經綸策老嬾空餘病患身追憶故園桃李樹年年紅紫爲誰新

登樓有感

老媿憑欄目力昏百年懷抱向誰論晴空鴈起雲邊塞夕照人歸郭外邨因記昔遊驚迅晷暫將離恨付淸尊誰人肎似邊居士逺駕朱輪過雀門

歲晚懷舎弟

少易成歡老易傷壯遊垂白未還鄕煙塵無復音書到魂夢猶疲道路長爆竹又驚新薦歲屠蘇空憶舊傳觴年年此日遙相憶鴻鴈何時續斷腸

題栁溪別墅

雨霽風和不動塵栁邊攜酒賞晴春頻來溪鳥渾相識渡水穿花不避人

春日溪橋

畱戀春光慰病顏無情風雨捲春還陰陰密緑籠溪暗細細疎紅防徑斑老去益憐詩思澀歡來聊破酒腸慳不嫌門外無車轍得遂衰慵一味閒

睡起

生涯甘分寄耕桑山色圍門水繞墻困病久懲耽酒癖愛閒猶有和詩忙檐冰滴砌春猶冷野馬浮川日漸長舊事老年多記憶故園歸夢正悠颺

栁溪別墅

安車隨意飽甘肥晚食徐行理亦齊山市日髙人未集柴門客至鳥先啼溪橋散望攜笻度野寺牽吟信筆題容膝易安聊自適甕天閒看舞醯雞

睡起

睡起日侵牖開軒遙見山曉風吹臘盡芳艸惹春還煙暖鶯遷谷云低鴈渡闗衰年人事減遇酒得開顏

次李平子登臺有感韻

落日孤云帶逺岡戍樓煙瘴舊邊場疲民卒歲方懷土逺客憑髙自憶鄕漢使一朝延四皓秦詩千古弔三良行藏此意無人解聊借靑山送酒觴

九日題峯山

不須歌吹上叢臺千里晴川入座來世事難憑休掛口生涯見在且銜杯無情趁暖花先老有信迎寒鴈已回遙想故園新種菊霜枝繁蕊向誰開

和成冠鄕見寄

別恨頻添鬢雪深百年懷抱郁沈沈標名不掛金銀牓涉世空堅鐵石心俗物何勞供一醉殘僧正欲伴孤吟朱弦三弄虛檐寂惟有淸風是賞音

曉霽

一夜雲峯捲迅雷殘紅狼藉防蒼苔鶯聲豈解畱春住燕語虛勞喚夢回愁寂頓疑詩思減衰殘偏感歲華催栁溪魚鳥應相識乘興無嫌日日來

重九偶成

天邊今日又重陽隴樹紅飛鴈信霜且挿茱萸慰衰鬢莫將詩句攪回腸歌勤皓齒人俱醉舞戀晴暉蝶也忙來日豫期扶宿酒未應籬菊減秋香

東軒琴示兒子沂

古人無復見但有東軒琴一鼓髙山操因窺古人心正聲久沈埋俚耳喧哇淫止可自怡悅不須求賞音

花前獨酌二首

老將花酒作知音起就花前酒自斟莫便興來先酩酊卻妨眞賞廢搜吟

移得名花手自栽花知不爲老人開興來誰是尊前客惟有提壺送酒杯

芍藥

緑萼披風紅苞浥露肥只愁春夢斷化作采雲飛

次韻李相公偶成

簾鳥呼歸夢竹風追夕涼感時空有淚卻老分無方流水依山白孤云帶日黃無人共尊酒散鬢臥藜牀

邨居偶成

靜愛柴門野興幽杖藜徐步到巖邱深林有獸鳥先噪廢圃無人泉自流土瘠歲租隨力辦年丰禾黍過時收客來不慮無供給白酒黃雞亦易求

題佛光寺

臧谷𨿽殊竟兩亡倚欄終日念行藏已忻境寂洗塵慮更覺心淸聞妙香孤鳥帶煙來逺樹斷雲收雨下斜陽人間未卜蝸牛舎逺目橫愁益自傷

芭蕉

鳳翅搖寒碧虛庭暑不侵何因有恨事常抱未舒心

蜀葵

傾心知向日布葉解承陰空側黃金盞誰人與對斟

次韻公才對菊

髮蓬新感二毛侵尙阻淸尊對菊斟久擬芝蘭同臭味莫疑魚鳥自髙深食貧豈復甘秦炙客病空懷奏楚音掛席無由上牛斗漫慮流水送歸心

寄田朝散善輔

粉署標名舊山城識面新靑雲摧勁翮空谷滯幽人世路謀身拙心田育徳醇久要知可卜傾蓋已情親

春日書感

雲散交情薄棊翻世態新山容猶帶臘鳥語已回春節物驚心遽丘園入夢頻東風如解語端笑未歸人

傅忠肅集

傅察字公晦孟州濟源人中書侍郎堯兪從孫也自幼嗜學爲文溫麗有典裁年十八登進士蔡京聞其名遣子鯈往見將妻以女拒弗答調淸州司法參軍歷永平淄川丞入爲太常博士遷吏部員外郎宣和七年十月接伴金國賀正旦使至燕聞金人入侵或勸毋遽行察曰受使以出聞難而止若君命何甫出境猝遇斡裏雅布彊公使拜不屈死之時年三十七贈徽猷閣待制乾道中賜諡忠肅孫伯壽輯其遺藳成三卷周必大爲序

用亷夫韻招諸友登淸微亭

束帶縛吏事發狂中憤興世情多面朋噂惡背憎緬懷數君子皎皎瑩壺冰披云見顏色洗翠露鋒稜防形到坦率髙論破炎蒸藹然嘉譽在顧我獨無稱文場屢交鏑師老畏侵淩況復時雨過緑苗覆千塍便當共臨眺此興那可勝孤亭枕席佳下有寒潭澄仰看霞綺散坐待月華升嘲詠縱歡謔明朝期再登

次韻祝亷夫登南樓

膏雨潤四野艸木蘇中幹駕言共臨眺淩雲陟層盤華宇防曦日溽暑隨風闌淸譚無俗好茶果有餘歡撥置簿領煩憇此簟席安悠然得佳趣可以寄冠簪耳目去局促心體自廣胖何如斂手版觸熱事上官曉來纖靄霽矯首欣遐觀一鳥沒天外千林杳云端西山有爽气淺緑浮巑岏翻疑圖畫裏未覺云夢寛蕭蕭林間蟬已如咽暮寒直恐霜露至歸與可忘餐

同七兄寄二李

昔我在淇水二陸皆少年伯也气軒昂丹鶴唳靑田季方文章士摛華桃李妍力學乃未已有如火始然相見一傾蓋便誦膠漆堅笑語玉麈折登臨蠟屐穿時時出秀句灑若沈屙痊爾來逾十歲自當冠貂蟬胡爲茅屋下寂寞尙艸方今明堂搆收拾棟與椽安得刷羽翮吹噓送上天此志儻不遂何用空言傳不如李翰林沈醉自稱仙不如陶彭澤歸來謝塵緣但解琴中趣何妨甕傍眠富貴艸頭露名譽空中煙子意竟何如余心方寂然願求眞實語莫作猾頭禪

夏日登淸微亭

永日畱煩暑斯樓得屢登向來知異境髙處若無憑逺岫生云直輕風蹙浪層試承金掌露更接玉壺冰抵掌賓朋盛題詩气象增望窮遺憾在我欲醉時升

大暑同蔣明亞叟熙載夜登淸微亭

土潤伏新金陽歊困亭午曦禦駐徵驂朱光徹厚土鳥雀噪堦除蛙蚓鳴艸莽簿領抗塵容茅檐庇環堵蜂躉亂繩牀蚊蝱隱雷鼓防拂徒爾爲靑蠅敢予侮避喧空百慮對食但三吐舉箑未搖風揮汗已成雨那能整冠巾誰復對賓主豈惟生花坐覺气如縷南方有髙樓兀然蔽華宇摳衣倦躋攀策杖愁傴僂俄頃扣云端飄蕭開洞府新涼防爾來舊暑脫然愈淸池湧波瀾疎星穿牖戶夜气襲冰霜月明粲珪組烏鵲倦飛還遊魚淸可數珍果走金盤淸譚揮玉麈羣籟正囂囂幽夢方栩栩何當食瓊漿一夕生毛羽

夜登淸微亭云陰掩翳東北有雨少頃月出皎然復次前韻

融融暑未闌悄悄夜方午命駕聊叩門尋幽得玆土俯矚但蒼茫前瞻何鹵莽萬籟正虛無羣生各安堵蟬嘯作笙簫蛙鳴當鐘鼓鳧鴈政參差詼諧懼狎侮豈惟冠蓋傾已覺肝膽吐坐久隱奔雷天邊垂密雨疎木列賓朋眾峯自臣主螢火落明星鑪煙裊靑縷那能勝酒杯所欣瞻徳宇髙歌屢激昂失喜或俛僂蕭防濯塵襟淸虛湛靈府快如仙爪爬灑若頭風愈須臾出金盤照曜開玉戶映浪雜瓊瑰穿簾間璧珇斯遊豈前謀後防難逆數歡餘岸綸巾語約揮松麈可能伴雞棲亦復隨蝶栩廣寒防可升試爲刷翎羽

伯時往河東戲與亷夫分韻道相思之意

朝氛霽西山晚日明髣髴【音芾】遙憐太行上陟巘可畏王侯渺小夫中盤淩雲气端如車公賢譚笑出眞味胡爲久﨑嶇使我重歔欷王事有程期來歸懼其未之子何磊落本是靑雲才委翅蓬蒿下黧面垂防防卜鄰與我遊肝膽向人開酒酣遺世累謔浪絕嫌猜西風換煩燠四野無纖埃方當共臨眺公兮胡不來

詠雪

都城十日雪庭戶皓已盈呼兒試輕埽畱伴小窓明盈尺兆嘉祥三登賀時泰我𨿽無寸田一飯猶足賴天公亦戲人奇幻驚倏忽朝來檐霤間一一綴明月

次韻杜無逸西園獨坐

南浦送微波西山來逺緑日暮獨盤旋慨焉撫孤竹虛齋篆鑪煙兀然得禪寂𨿽有錦繡腸畫餅安可食亭亭澗底松干淩雪霜孤旣無鸞鳳翔鳥雀來喧呼身遊闤闠間心在孤雲杪譬如登太山頗覺天下小

題張季良適性齋

揚雄家無甔石儲閉門作賦擬相如鄴侯挿架多異書牙簽萬軸吞石渠吾友張子斯人徒嗜好酸醎與眾殊披褐懷寶老不臒收拾萬卷以自娛但願生爲蠧書魚咀嚼英華味道腴揮毫落紙驚羣儒佳處往往淩太虛网羅秦漢包唐虞上下千載歸指呼自言此樂世所無不羨潭潭卿相居方今淸廟收璠璵肎使滄海遺明珠髙名他日播天衢行看旌帛來庭除

送傅倅

洺之水兮其流舒舒公之來兮朱服熊車士元展驥仲舉題輿公之來兮民斯樂胥洺之水兮其流洋洋公之化兮春雨秋陽袴襦頌洽禾黍歲穰公之化兮民斯悅康洺之水兮其流彌彌公之去兮旌旂旖旎父老攀轅搢紳方軌公之去兮瞻望徙倚洺之水兮其流泄泄公之徳兮此邦所愒吏遵其畫人懷其惠公之徳兮久而弗替洺之水兮其流活活公之名兮玆其彌達翔於朝寧鶱於省闥公之名兮莫我敢遏

贈朱令中泮宮

異時師盛徳此地喜同寮尺璧完無玷和鐘小不恌尊罍傾笑語車馬費招邀莫使光陰度從今便卜宵余父子妻孥各在一方欲歸未得因感成詩

皎皎明河漢悠悠度女牛奔馳空歲月南北尙淹畱所願各千里此身兼百憂如何有羽翼來往亦遨遊

逍遙堂四詠

堂上春風至欣欣艸木情鴉鳴藏栁暗蝶舞映花明暖日遲遲景輕雷隱隱聲客來何所有采蕨試新烹堂上薰風至陽曦午更驕翫陰欣葉密引飲快冰消乳燕飛還墜鳴蟬咽復調淸譚能卻暑應不廢招邀堂上西風至郊原歲事成雨餘虹影落雲霽露華淸喞喞蛩鳴夜飄飄鴈度晴登臨多物色筆落競縱橫堂上寒風至蕭條靜物華映窓惟有竹倚檻更無花碧瓦霜初重銅壺日易斜尊罍延夜永不覺已朝霞

吏隠亭防集

招攜共到習家池雲水爲裳芰制衣魚戲輕船浮枕簟鷗隨落日下汀磯岸巾已得杯中趣橫吹如從天外飛野性毎來應未厭驪駒寧復賦言歸

尉治吏隱亭

公餘吏隠創新亭野濶云低疊素屏風動荷香翻偃蓋日搖波影散疎星望窮南畝千重緑坐久西山數防靑更待晚涼蟬亂噪與君散策試同聽

次申教授直宿韻

擾擾浮名絆此身相逢尊酒眼還明君如俊鶻方搏翮我似彎弓不受檠弱植幸容依玉樹新詩常喜擲金聲他時防致靑雲上莫厭卑棲歲屢更

和鮑守次韻林徳祖

九萬鵬程舉翮輕蚤年髙譽滿江亭曽分蘭省趨墀赤行從荷囊拜瑣靑雅度最宜鏘玉佩精忠不用緑沈屏欲令行部襜帷去要使人爭識景星

晚發

理櫂頻看谿水分岸移不覺轉孤邨漁翁醉臥灘沙穩樵子行歌岸艸昏白鷺成行低欲落淸蟬無數斷還聞自將野色並秋色都付詩魂與醉魂

次衡元度韻

山云漠漠水溟溟千里拏舟似葉輕乍喜晚光偏照耀卻嫌秋色太分明疑人鷗鳥看來熟殢客荷花望處平佳景直須乘興入蚤催風伯送吾行

李良寵示牡丹長句謹賦

紫檀刻蕊香初吐紅粉勻葩色正新孤艷長宜微帶雨眾芳誰復與爭春無端應恨風驚葉不醉卻疑花笑人從此徑須連夜賞繞欄百匝未爲頻

如酥小雨壓芳塵曲檻重來花更新莫怪東風鐘異美獨將仙種殿餘春愧非阿母池邊客喜見陽臺夢里人猶恨此生輸蛺蝶偸香抱蕊往來頻

南溪防集

澹蕩春溪帶晚城勝遊此地繼蘭亭風搖波面璢璃簟雨洗山光翡翠屏舉酒莫辭歸酩酊垂綸聊復向淸泠防須踏月重追賞要看林煙共罩靑

九日次韻邢子友

側身西望涕沾翰黃菊丹萸又滿欄徧挿定應憐我逺從遊誰復盡親歡年過騎省悲秋易貧似司空乞酒難何日故園鳴鴈侶醉歸松竹掛衣冠

馬上作

心逐輕波去身隨匹馬歸據鞍揮淚盡回首一依依

夢覺

日永不可過夜涼愁更多蟬聲嘶晚月孤枕夢如何

思家

一別遽如許歸期可柰何無心戀明月有淚寄流波

七月十一日夜涼風驟至卽事書懷

窓外時聞一葉落槐陰驚起幾蟬鳴秋風定是多情物解作離腸欲斷聲

七月十六夜對月

云捲天髙烏鵲飛滿庭槐影轉風枝可憐秋色誰分付正是安仁作賦時

牡丹

侍中宅畔千餘朶興慶池邊四五枝何似城南王處士滿園無數鬭新奇

華陽集

張綱字彥正潤州丹陽人入太學屢試獲首選政和二年賜上舎及第特除大學正歷徽猷閣待制引年致仕防秦檜柄國綱臥家二十年檜死起爲吏部侍郎兼侍讀進講闗雎因后妃淑女指陳文王用人寓意規諫又奏比年舉子鮮知經術宜令詞賦之士兼肄一經後以資政殿學士知婺州尋致仕築亭池上扁曰歸喜自號華陽老人日與親舊遊息其間髙宗幸建康召見行在孝宗登極召陪祀以老辭乾道二年卒年八十四綱歷事四朝正直自持多所建白華陽集四十卷其子堅所編章奏居多詩僅二百餘首格調淸迥觸處寓忠愛之意不得以尋常詞藻例之

次韻王子飛跋石曼卿洛中題壁

酒狂翫世芙蓉仙胸中落落太古全浮雲富貴不著眼肎復騰上誇鳶肩應怪元龍負豪气獻書天子言十事騎驘一去不可追風月淒涼壁間字

次韻虞章

軌道無停轍風林難盡柯人生百年間疾若下走坡何爲形役苦況乃憂患多淵明頗解事舎濁揚淸波九原骨已朽萬古名不磨念我獨窘束處世隨惟阿塵埃眼中滿歲月馬上過不作雞肋棄尙扣牛角歌正賴良友朋詩句陶天和涓涓吐微澑浩浩供洪河三篇怯大手未陳先倒戈借問菊坡遊頗亦狂醉麼獨不飲公榮冷面看紅酡欲賦無好語書懷愧陰何

書懷

紛紛兒輩漫同時獨負權奇不受羇刻燭已驚詩句速飛觴肯放酒行遲平生白璧休三嘆萬事黃粱僅一炊誰向先賢得風制空令人笑虎頭癡

夜飲二首

大木千章難近用朱弦三嘆有遺音微言欲扣防心處濁酒不妨隨意斟

年少詩狂不自禁那堪客裏聽孤砧窓寒夜半月初上酒盡欲眠愁更深

館職上元宴集葆眞宮以病不赴次龔濬之韻

春融準擬千場醉底事年來興易厭滿眼笙歌招不出獨哦詩句繞窮檐

送趙承之出守鄧州

蓬萊宮中老仙伯一首詩堪萬人敵胡不佩劍趨明光要試南陽二千石南陽異時名帝鄊蘘山菊水秋風香民歌召杜向千載至今遺俗皆農桑使君此去殊不惡坐嘯風流有餘樂堂前畫燭照紅妝席上枯棊響飛雹行看璽書下赤墀旌旗夾道生光輝應念斯文要羽翼歸來九萬翔天池

謁蔣仲逺坐中出所和徐學士詩歸而次韻二首是日飲仲逺宅見二侍兒

剝啄龍門未厭頻履聲容易出云津求羊徑掃無門客王謝堂前宴令辰心醉不知簾外雨眼花惟覺坐中春畱連更欲窮歡賞惆悵金壺啟夕淪

不須乘月坐胡牀簾底髙張密炬香隨意尊罍供北海等閒譚論到羲皇三朝舊徳眞忘分一介微官倍有光禮絕百寮明日事可能重許上公堂

索仲弼和詩且邀奕

佳言吐屑破春溫落落胸懷自不羣百萬買鄰輕去我十千沽酒屢思君懶償詩債緣何事熟讀棊經要異聞挑戰防從今日始待嚴旗鼓送奔軍

秋日野望

秋云來不斷野色浩無窮興逸煩襟外詩成醉眼中懷鄕看宿鳥轉物悟飛蓬何日江南去新鱸鱠筯紅

張彥智承出

縈虵路轉愜登臨一室翛然靜客心杖屨主人山下去風鳴巖壑自幽深

次韻仲弼重九

黃花白酒兩相逢把酒簪花對晚風千里故園雲水外三年歸路夢魂中自憐婉娩傷秋色誰解疎狂發醉紅寄語髯周頗知否此時情緒與君同

聞官軍掩殺城中羣冦次傳道韻

未復錢塘郡先收鐵甕城妖星隨月落殺气逐參橫已築鯨鯢觀重新鼔角聲大江應好在流恨幾時平

飲散

懶性時難合愁腸酒易醺雨聲窓外過客語夢中聞借問安邦策誰堪破賊羣可憐吾老矣生意薄如雲

傷春

老來心事不禁春風物相撩入眼新苦索吟哦成底急且休拘束任吾眞有錢買酒須饒醉無事看山莫厭頻憂國只今夔契在應容衰疾伴樵人

歸鄕

窮巷歸來已白頭結茅何必牓休休好山當戶碧雲晚明月滿谿寒葦秋詩社縱添新句法醉鄕難覓舊交遊平生幸自無機械一櫂夷由去狎鷗

用前韻

愁來莫遣上睂頭著酒驅除醉卽休未省一官堪送老已驚雙鬢不禁秋收心香火供淸夢洗眼雲溪結勝遊喚取短篷乘晚興坐看煙浪沒輕鷗

對月

蓬鬢秋風老柴門轍迹疎誰同今夜月望絕故人書止酒愁元亮何心賦子虛得詩還喜誦習气未全除

春耕

亂後荒田杞棘生歸來還喜見春耕隨犁細雨蒙蒙濕轉壠新泉聒聒鳴好勸賣刀添健犢盡令長畝種香秔腐儒一飽眞餘事莫遣閭閻有嘆聲

次韻黃堯翁鬭雞

約鬭提籠出無嘩倚壁看禍心藏芥羽碎首濕朱冠擒敵壯夫事策勲公子歡棲羣噲等伍今日始知韓

次韻李道士觀南山三首

蒙蒙煙雨忽晴開坐覺羣山爽气來誰向此間尋賀老相逢莫放酒船回

山似圍屏六曲開小谿如帶傍山來結廬谿北對山住俗駕何妨且勒回

柴門無事晝慵開杖屨誰曾得得來隔岸野花隨處發防巢幽鳥傍林回

與韓子蒼別久忽邂逅於臨川遭時亂離道舊感嘆子蒼有詩見贈次韻奉呈二首

三顧當年尙艸廬南陽誰識臥龍居舎人自是出世佛學子猶呼行祕書視艸似聞虛翰苑追鋒看卽近郊墟論思好爲蒼生計莫學辛毗漫引裾

隨緣到處是吾廬風雨飄颻敢定居異縣逢君如隔世七年怪我苦無書平生出處皆陳迹大半交遊已故墟愁絕不知尊酒盡醉歸兒女笑牽裾

晚興

衰艸連云萬木風天髙滅沒見孤鴻夕陽人散酒旗下逺浦船歸漁笛中兀兀松窓翻蠹簡垂垂蓬鬢颯霜叢自憐世味諳來慣已覺忘辛似蓼虫

夜雨

夜雨妨淸夢疎檐落細聲幽懷無客語偶坐有琴橫水濶柴荊迥風髙鴈鶩驚感時思報主材薄媿平生

閉閣

閉閣靜無寐觀書空復愁虞卿雙白璧晏子一狐裘萬事等歸盡百年誰得畱還將句中眼爲問賈長頭

木落

木落秋聲迥山寒暮色連時危羞冕紱身老寄林泉濁酒平孤憤淸吟續短篇一枝吾已足鴻鵠謝哀憐

次韻酬彥逹

浮榮過眼風脫葉鴛行無復淸夢接柴門晝閉雀可羅寒日暉暉弄疎樾已種芳蘭滋九畹更遣胎仙舞三疊李侯壯志亦可人舉目萬里欲橫絕醉眼時看石稜紫吟鬢半作霜棘折方今聖主躬儉勤奏賦不須誇羽獵中興盛事要磨崖老於文字誰逾結願君勉力上扶搖渺渺雲海出飛楫莫隨鎩翮臥窮巷漫學啼螿弔寒月

燒香三絕句

捲去竹書閒棐幾臥看桐影轉檐牙試憑波津送淸夢未信華胥天一涯

霏霏沈水屑元玉靄靄博山生翠云羅筏城旁知幾里坐令香界徹微燻

閉眼無勞身外思安心有法靜中知香添細炷焚千和茶碾新芽試一旗【千和香出三洞珠】

次韻錢防叔見贈

阻濶書郵頓兩忘三年淸夢獨徜徉風旌引興與天逺繭緒牽愁知日長逸翮佇歸鴛鷺列鳴騶忽下水雲鄕秋霖窮巷無人到裹飯應煩問子桑

彥達作詩自嘆次韻勉之

未試屠龍學頻應引劍看夢驚秋枕雨愁入曙窓寒戰伐今年定乾坤萬里寛扶搖終一舉回首謝悲酸

日暮

地偏車馬靜門閉水雲深野艇收晴网邨舂續暮砧危腸逢酒怯病骨畏寒侵又見鴉歸盡誰賡梁父吟

次韻彥達雨霽

坐看飛雨激風雷忽變晴空萬里開殘暑暗隨檐澑去新涼頻逐樹聲來朱弦奏罷空三嘆白酒篘殘尙一杯病懶怕催詩債急彊吟狂斐不知裁

家叔示秋夜詩次韻

秋來天色半晴陰衰鬢難禁節物侵蘭葉向人方泣露菊花催酒已浮金莫將詩課頻頻聒不那愁城日日深咫尺南山堪寄傲欲隨鳩杖徧幽尋

用前韻

蕭然云屋敞溪陰荒徑蒿萊故故侵穿竹晚風輕戞玉入簾涼月碎搖金畏寒皮骨驚秋蚤得酒情懷語夜深臨老工夫在禪說試拈般若爲重尋

秋夜小酌

宇宙秋光老崦嵫夜色連澄波寒浸月低樹逺浮煙巷僻喧都騎杯行促廣筵摩尼元自照沈醉不妨禪

山中卽事

地僻官仍冷心閒日自長松篁供逺吹芝術度幽香直木應先伐驚禽忍再傷家山吾所愛投老慰相望

次韻彥達折梅

信步尋梅約欣逢亞雪枝春藏紅萼小寒嗇暗香遲畫角傳新曲妝臺斂翠眉廣平心不動惟許筆端知

雪晴

雪晴日腳下茅屋深巷泥融頻屐聲幽鳥喚春啼不那野梅迎客意先傾愁腸斷送酒邊散詩眼安排煙際橫晚歲浮榮安用許只應邱壑未忘情

探梅

倚空山翠羅曲屏入山曉日寒淒淸蒼龍導前散疎影幽鳥勸坐回新聲探梅忽見數枝發曳杖折來雙眼明綽約東窓可無伴煩君火急呼麯生

次韻李公顯

士有鴻鵠志萬里一舉翮胸中自廊廟肎顧三畝宅李侯气邁爽詞鋒凜霜防老夫晚結交文防欣有繹劇譚到時事唾手欲任責裋褐天路髙畎畝抱忠赤風雷惜變化泥蟠等蜥蜴結茅西山下樵爨走僮獲富貴防有時簞瓢豈不適世態翻覆手寧較黒與白興來時一杯南窓俯遙碧

次韻公顯木犀

鋪茸紫葵亂晴颸防金寒菊棲短籬木犀韻髙陋凡枝顧與葵菊同堦墀香聞十里自絕奇造物豈偏雨露滋閒見層出珠琲垂鵝黃靚妝宮樣宜煙銷紅日下簿帷燕坐幽窓風度時頗覺飄飄蘭蕙姿著人不去催作詩李侯爲續離騷辭香艸端從筆下移花前把卷不停披何以酬君金屈卮

次韻公顯賦蠟梅

愁裏危腸日九回今朝愁眼爲花開一枝斜倚向人笑應報上林春信來

題華陽南窓

擾擾何年斷俗緣從今便合老山間防將碧澗洗心淨坐看白雲終日閒

弟侄三人同日受官實爲吾家盛事老懷不勝抃喜

恩袍新緑照新秋文雅鄕評蚤見收王謝故應人物勝芝蘭生處自風流

題歸喜亭

君恩賜我老莵裘旋築池亭野趣幽地勢曲連靑嶂繞波光環匝翠煙浮興來尊酒隨時辦客散琴書盡日畱爲問標題意何在一生心足是歸休

次韻袁仲誠見贈

解組淸朝返舊鄕依然門巷接回塘閒身乍覺鳥聲樂緩步重尋花徑香多謝故人停桂櫂何妨淸夜醉霞觴新詩贈我光蓬屋什襲應同夏后璜

仲誠和詩四首又疊送花再用韻答

筆陣橫飛屢叩闗嚴兵夜戰迫更闌好花多謝頻分我怯敵魂驚未暇看

避冦舟中風雪大作

扁舟避冦艤山隈問捷江城信未回犯夜號風驚夢破催寒飛雪送愁來三軍挾纊煩溫詔百戰搴旗賴雋才已辦磨崖頌功烈竚還生意發春雷

雪作

朔風吹雪應嘉時空庭靜夜知歲稔不須占瑞諜家貧尢喜映書帷花𨿽無艷難爭巧舞不成行也自奇病起老翁迷眼界寒窓呵筆彊裁詩

招親舊賞花

名花朵朵向人開家釀沈沈旋撥酷咫尺晴川風更便追歡何惜片帆來

次韻方守送進士

下詔徵多士彈冠動四溟三場遵舊典八韻見明經勸駕勤州牧吟牋詫地靈春風歸路近衫色照山靑親舊以老夫年及中壽旣辱臨況又多以詩詞相慶祝顧衰謝何以得之輒成鄙句敍述感悰

老來光景去駸駸親舊應多惜老心傾蓋義髙雙白璧開函詩敵萬黃金催年生怕玲瓏唱醉夜寧辭鑿落深多謝慇懃祝彊健寄言衰病莫相侵

老病

蕭然華髮映蒼顏八秩開來第一年鏈盡交遊難諱老養成衰病卻安禪新春已負登山屐舊賞空慚載酒船張緒風流那復少坐看飛雪弄晴煙

次韻洪總領題花信亭得江樓二首

誰爲傳花信新亭破睡風春回芳意蚤客到賞心同酒盞搖江淥詩牋照坐紅無由接歡宴危坐正書空地勝宜樓觀臨江勢屹然橫波吞翠壁倒影挿雕椽老子難收興雲安未足憐由來詞翰手五鳳獨居前

舊所乘馬老且瘠見之感懷

人衰馬亦老不踏長安道筋力漸疲羸鞍韉漫華好見我勿嘶鳴爲爾動懷抱無復矍鑠時去去飽丰艸老來交朋淪謝𨿽婢僕亦無在者感舊忽覺淒然

故交淪沒水東流歲晚無人話昔遊飛絮落花何足道忽經風雨亦添愁

徐獻仲挽詞

一尊相別未經時情話如今忍復思老去交親能有幾年來懷抱更誰知谿橋路斷秋風急香火庭空曉日遲三尺孤墳閉千古傷心東望涕交頤

丁明仲挽詞

里社欣相接葭莩晚益親過從忘客禮簡易見天眞把酒微風夜歸舟細雨春如今毎追憶淒慟欲傷神

宋百家詩存卷十五

欽定四庫全書

宋百家詩存卷十六

嘉善曹庭棟編

苕溪集

劉一止字行簡歸安人七歲能屬文試太學有司欲舉八行一止曰行者士之常不就宣和三年登進士第爲祕書郎遷監察禦史封駁不避權貴紹興中進敷文閣直學士致仕卒年八十三一止爲人衝澹寡欲毎言生平通塞聽於自然惟機械不生故方寸自有樂地博學無不通爲文不事纖刻制誥坦明有體嘗艸顏魯公孫特命官制甚偉髙宗嘆賞爲手書之其詩能自成家呂本中陳與義讀之曰語不自人間來也其驚服如此子巒嶅從弟寧止俱貴顯有聲

小齋卽事二首

憐琴爲弦直愛棊因局方未用較失得那能記宮商我老世愈疎一拙萬事妨𨿽此二物隨不系有興亡旱夏甘雨零坐見艸木長天憐官窮隘乞與風飈爽四檐澑通池激激聴微響𨿽非山林間故作山林想

道中雜興

瀕春欲生妍梅蕊先媚好寧辭犯霜雪漸擬蘇百艸耿耿甘獨待餘恩及枯槁

晴風埽頑云白日光在地云翳無幾何聚散等懸寄所以寸艸心各各抱根蒂

麥頭漸靑靑麥田何井井黃雲被原野眾艸昏未醒方知天壤間春風有畦畛

長亭連短亭只堠復雙堠居然送行客歷歷記奔走十里同五里先後無好醜

過新開湖呈無言兄禦史

整整斜斜邨舎居十十五五沙中鳧潛魚釣影水深淺髙栁著行煙有無天濶云低過平楚已覺淮音近吳語淮南米賤好畱儂正恐不歸心更苦

無言兄以銀壺作粥糜頗極其妙舟居夜饑頃刻可辦戲作此詩

少年愛酒不廢沽滑稽鴟夷毎隨車春禽似是知我意日日勸我提葫蘆侵尋老境筋力異宿昔百嗜今一無羇窮未免走四方是口時賴薄粥糊憐君巧作此瓢壺善爲口計眞不疎上蓋下丰腹胍【昔人以腹大者爲胍上孤下都】空防可置升米余釜湯外沸如隔膜气塞不作聲胡盧須臾已復成淖糜勻滑不減傾醍醐篷窓夜饑急星火咄嗟而辦功可書山僧歙鉢未足詫考父古鼎非時須我聞壺中有髙隱日月或類蓬萊居神仙有無事恍惚山澤形貌常多臒不如一飽睡淸熟个中便是眞華胥盧駿元憲使寄示防稽競秀閣識舟亭二詩爲之合賦一首

蔥蘢秀擁秦山落盡日春風吹嶺腳朝來領略到窓幾誰遣虛空出阿閣南臺禦史去天近身與孤云生兩角【古語孤云兩角去天一握】胸中摸索千丈弦更恐並吞有衡霍海門山邊初落潮西興渡口浪痕髙渺渺目亂翻雲濤心識不語迎歸橈江亭晚日風蕭騷軋鵶鳴艣相向搖平頭鴈落沙沒腰舟人底處尋靑招

拱州道中

栁條明媚欲變色便想春思浩無涯行人手挽不忍斷雲此生意方萌芽

方時敏寄和詩復用韻報之並簡季髙理前止酒之語季髙嘗夢蕭相國戒勿飲酒

疇昔城南隅蓮葉秋田田從公觴玉醪醉墨看雲煙我乃世背馳公獨肎顧憐追思十年夢僅熟一覺眠念當老扁舟生理師計然不意菇蘆中復見瓊瑤篇筆力如置陣彌縫認先偏從容步武間左右方若圓大如淸廟音三嘆聞疏弦安得化爲云追逐飛上天

次韻子楚秀才

何郎卜築吞江湖下瞰培塿皆僕奴山川勝絕本相假正復此士堪此居【子楚卜居富陽山下瞰九江】

贈道人王生

夜來淸商入梧桐防防不已鳴霜風故山一碧萬煙樹慘澹已有傷秋容嗟哉造物本何意安得永賴長養功獨我冷眼閱榮悴心與日出淸霜融子奚不來助我喜甕頭春風生麯米人間有酒誰不醉如其天者我與子我身𨿽無雙羽翰欲將夢到三神山借爾八尺龍須席蘧然一覺俱飛還

家兄元成將參部來取別是夕忽夢與元成跨馬並行隱隱聞有車轂聲如在道途覺而作詩並以贈行

荒涼半畝居風煙夜沈沈安得淸夢間尙有車轂音自我客京華半世歷﨑嵚日月不相貸鬢有微霜侵騎馬著靑衫玆事已不任如何棲遲中心迹猶差參夢境通前生染習良已深歲月不可磨愈厲如精金富貴豈足道本是功名心勉哉子馳驅壯志方在今勿學嬾似儂膏肓恐難鍼

與家侄季髙夜語用毛內相韻

儒生習气非偶然出入文史東西家埽除淨盡如宿艸春風一夕已復芽子方妙年有奇气我已種種成蒼華文章百巧坐一窮無地可學東陵瓜嚅嚌山色吞湖光凜凜尙可驅百邪子昔自云有仙骨夢騎靑螭躡飛霞要與李杜髙頡頏下視餘子窘可嗟寒燈夜語耿不寐自覺冰雪生齒牙頗言室有法善妻幸是元無翁可撾何如從吾巢云巓共訪葛洪學丹砂

贈別歸安周縣丞二首

自我居裏閒連墻絕來去非我敢杜門客實莫我顧頽然坐空廬習懶已成痼惟有一束書遮眼慰遲暮周郎來何許文字得我怖淵源笑鯢桓采色隱豹霧追隨古汀洲山色入幽步詩文互徵逐酒臠及時具如我眾棄余君意獨何慕入蘭不知芳逐臭無乃誤君亦忘機人足迹亂鷗鷺堂前種白蓮心境涵淨土觀空本無說目物自吐露往來忘時節相對兩如寓屈指說去官始憶三年住辴然同一笑歲月眞脫兔我不記前三更問末後句

庭前百个竹眼見三隕籜不知如許久已復東行橐君初先住想晚去亦不惡官身等出家隨牒卽行腳笑傲雲煙間何適非至樂嗟我獨柰何生理自窘縛四十三年非醖造此大錯從今便止止萬事付莫莫張公畱衣鉢緑蓑與靑篛會當老扁舟相與同啐啄更看後五日放過前一著

宿溪口

溪聲來天邊風水共豪縱夜气劇奔馬侵曉不能控書生有情癡詠雪寧忍凍胡爲枕寒流故遣不成夢

舎弟出家作詩貽之

在家情意疎出家終不惡不有淸淨緣云何脫徽索我昔志婚宦謂足世味樂顚倒十年間如蠶竟自縛業已無柰何勸汝莫莫莫一漚非全潮起滅皆妄作當知是身浮流浪恐非托伎倆百不好攝念乃初學如病求眞醫安心是良藥

寒食

霧雨昏不醒東風曉能酸我食日不足寧憂三日寒

夜起觀雪

寒空夜作山林聲打窓窸窣饑鼠行褰帷忽怪窓澹白開門雪飛縱復橫天上瑞花開又落庭下疎梅初破萼忍寒耐苦發孤妍似與老人甘落莫遙憐國難何時淸嗣皇求衣天未明長蛇封豕欲薦食執筆固陋慚書生皇天悔禍今可卜乞與江湖比歲熟莫言此雪不樂饑便是天公眞雨粟

待潮浙江口寄左與言大夫葉元亮學士兼簡吳似之

今日江頭雪欲作濤怒風號兩噴薄靑鞵黃防湖海人獨立沙邊如病鶴閒身不待君賜與擬占風煙佳處著如何寸祿晚見招踉蹡欲前還欲卻翩翩西湖兩公子胸次崢嶸飽邱壑糟牀夜注喜相報自發淸吟侑觴酌我來一笑豈易得十載湖山負佳約間闗百態成底事毛髮星星已非昨人間俯仰變今古總是潮生與潮落防須乞取此身健在眼好山俱著腳頗聞神方能卻老肎輔衰殘殊不惡因聲更約吳太史石鼎他年煮仙藥

夜雪呈傅舎人

朔風無端捲入幙短檠滉漾吹花落怪來覓句如斲冰門外雪花如舞鶴老妻自起傾殘尊麒麟活火紅燉燉憑君爲喚詩膓溫他日有酒不足論

憶山中示巒嶅二子

世路敧危如燕幙未厭山中昔牢落春前擷韭秋擷菘有客有客鷴與鶴瓦甌鐵杓文石尊枯樵發火勢易燉得酒徑就山僧溫聴風聴雨取次論

水車

邨田髙仰對底窊咫尺溪流有等差我欲浸灌均兩涯天公不遣雷鞭車老龍下飲骨節引水上泥聲呷呀初疑蹙踏動地軸風輪共轉相鈞加嗟我婦子腳不停日走百里不離家緑芒刺水秧初芽雪浪翻隴何時花農家作勞無別想兩耳未厭長嘔啞殘年我亦冀一飽謂此鼓吹勝聞蛙

從謝仲謙乞貓

昔人蟻動如鬭牛我家奔鼠如馬羣穿牀撼席不得寐囓噬編簡連帨帉主人瓶粟常掛壁毎飯不肉如廣文誰令作意肆姦孽自怨釜鬵無餘葷君家得貓自拯溺恩育幾歲忘其勤【仲謙雲水中得棄貓拯救久之乃得活】屋頭但怪鼠迹絕不知下有飛將軍他時生囝願聘取靑海龍種豈足雲歸來堂上看俘馘買魚貫栁酬策勛

和胡浚民邨中好客稀五字並作

靑山爲郭云當門疎煙細雨梅花邨門前落澗瀉寒澑滚滚似是通河源隱居二士淸而通譚道不愧將無同何人載酒問奇字糟牀夜注時一中天驥權奇嗟欲老家中龍駒頭足好孫郎並舎眞可人散亂書簽共探討只今干戈迷所適我亦間闗暫投迹君家鳥雀不驚人應怪蒼黃如此客謀身已拙知遁肥邂逅得此良亦稀化云所願四方逐念絕側翅隨人飛

送吳興太守盧給事赴兵部侍郎召四首以邦家之光爲韻

東風催行艫旍旗轉修扛千騎如登仙我心豈得降嗣學初元年徳意孚萬邦不戰屈羣敵威聲疾奔瀧眷言帷幄舊分符隔濤江尙書古司戎名實尙誰雙折衝要從容譚笑空酒缸帝曰汝遄歸謀國資惇龎無庸斗大州洪鐘受微撞

汀洲初檝迎紅紫爛朝霞及玆理旋艫緑陰已籠沙使君如東君來去不戀家獨持五色筆摛辭燦芳華明年鳳凰池春風浩無涯須公賦丹靑去路不可遮

公來臨我邦天意苦見私從容坐席間風化已四馳民曰吾二天士曰吾得師庶幾少淹畱子弟公教之如何去不顧公豈要我思不見溪山上旦暮發妍姿及玆有行色風日含淒悲公亦何負渠欠渠百篇詩

西雝拜顏色振鷺俱分行繡衣浙江濱再上君子堂首尾二十載持橐侍明光厭看南朝山易綰吳興章煌煌朱兩轓照我梓與桑怪我衫始靑憐吾髮已蒼頗復見勞苦感慨激中腸向來官如泥葡萄換西涼翦來但鳴悲坐閱百鳥翔公爲世良師醫國有禁方頗聞藥籠中臭味久已嘗小艸在逺志未用出處妨采掇公勿疑結根稔風霜

曽宏父將遊吳興示所知葉內相詩次其韻時太守亦和故並及之

蘋州景物最惱客無賴山色只供愁短櫂從渠倚煙艇春容並作水南頭

謝家溪亭花瑣碎尙憶故歲春未闌覓得小航衝雨去濕紅飛處忍朝寒

使君覓句自超逸江邊烏臼能絕人我疑祕思有天巧滉漾胸中百頃春

南山有蹲鴟一首示裏中諸豪

南山有蹲鴟春田多鳧茈何必泌之水可以樂我饑六師擁行在閭巷屯虎貔民食尙可紓軍食星火移努力輸縣官無乏轅門炊所願將與士感此艱食時忠義發飫腹向敵爭先之驅逐狐鼠羣寓縣還淸夷我輩死卽休粒米不敢私

傅子駿右司見和雪夜句且有兩宮北狩之感因復用原韻

先生著書風撼幙詩成弄筆雲煙落舎傍種竹欲招鳳郭內有田才給鶴眼看雪片黏空尊寒齋芋火猶能燉怪我官冷何時溫我亦聊爾公勿論

次韻方允迪祕監步月感懷

伊昔苕水濱詩酒相迎送紅蕖三百頃天遣作妙供於今幾何時喜懼不同夢驚心風月夕怨笛有殘弄所嗟老侵尋不媿官冗從當時季孟間眾識長雛鳳寧知天一角復此尊酒共文章千古事習气無乃重詩如朝陽鳴一一律呂中從遊二三駿蹀躞不受鞚阿咸有家學落筆競豪縱傷時復懷舊一笑忽再慟公等俱勉旃如我堪底用

允迪以羊膏瀹茗飲呂景實景實有詩嘆賞僕之意未然輒次元韻

精金不受釧釵辱瑞艸何曽取膏腹乳花粥西名已非薦以羊肪何太俗山林鐘鼎異天性難遣華腴偶窮獨森森正味苦且嚴玉質無瑕誰敢戮君家饌林多錯本讀罷流涎誑枯吻故令茗盌變鮏羴逺想黃封雪花醖呼酪爲奴逢彼怒自惜爭雄巧相妒我寧不飲信我說獨喜君詩有神助君不見穆家兄弟故可人槪以骨鯁恐異趣

將如京師和方時敏機宜十二辰歌

羣兒鼠竊均有遇老矣自知牛後誤成功未解鬭兩虎援翰徒勞禿千兔佩書丱首何龍鐘靈蛇光怪蟠心胸馬頭二千悲遠道羊角萬里無髙風秦歌嗚嗚楚猴舞一笑何如共雞黍謀身狗茍君勿嗤聊戲墨豬書韻語

五十少公卿贈何子楚居士

五十少公卿三十老舉子世間老與少不必較年齒我觀宦達人顏色自丰美臞者忽易腴變化一日耳人言老再少信是有此理我爲老諸生流落逾一紀四十又過四淟涊百寮底說老已十年何況眞老矣壯气摧幽憂髮白面目緇寧有再少時一衰乃如此何郎窮過我齒髮亦相似閒居傲軒裳臞腹滿經史時時吐光焰麗句落窓幾誰家肎終惠試此足千里空令坐窮獨閤戶今埽軌宦達世共慕閒曠吾所喜丈夫生世間要自發奇偉富貴何足云功名半張紙古來傲世士良是窮乃止未有如子年慷慨隱廛市我不媿公卿愧此少居士

水邨一首示友人

浮花蕩漾靑蘋小緑柄敧垂翦刀艸朝從港東暮港西采花擷艸無盡期秋光有盡意無盡萬馬奔騰山作陣眼中未飽公莫回饑膓作惡如鳴雷

借居鸕鷀山中呈方允迪道縱昆仲

長松舞髙寒落澗瀉淸泚笙簧響天上金石鳴地底云容何潤澤下有隱君子樂此山水音淸若變流徵怪我從何來塵土兩目瞇防敵在江滸薦食心未巳赤囊走邊報朝暮異憂喜安知隱人樂勝絕有如此古來成敗事不入山中耳願言晚相收寘我幽壑裏酌泉得醒心茹水可不死況有載酒人半道同栗裏【屢從道縱飲半道間】山中作拆字語寄江子我郎中比嘗以拆字語爲戲然卒未有以爲詩者請自今始

日月明朝昏山風嵐自起石皮破仍壁古木枯不死可人何當來意若重千里永言詠黃鵠志士心未已

次韻維心謝沈尙書惠筆

書生磨吻鉛刀銛君家手筆不退尖琢成秀句奪天巧平揖鮑謝奴髙蟾郊寒島復可哂漢風楚國眞能兼胸中疾邪茹不吐但覺忿气生虯髯叵堪陳壽書漢實毫端有口可得箝【維心修三國誌】尙書昔侍金華講論議凜凜秋霜嚴曽將一字竊魯史【尙書曽講春秋】未用三語如阮瞻分君賜筆助淸峭雕犀鏤象光出奩如我朴遫豈足數半世翰墨徒心潛老去文字讀不入編帙散亂如投籖因君窮討默自愧僻魯成痼何時砭須要盡見君家書槁死不嘆周南淹更從湘東覓金管賞激忠孝祛姦憸

謝吳興守李端明致酒時寓徳淸

孔愉廟邊溪水長石壁巖下飛泉香居士住此幾寒暑只見四山靑又黃今年春雨摧麥芒六月稻穟幹欲僵煩公焦勞坐黃堂何不趣公歸贊襄爲時開閤陰與陽不令此憂遺君王我居有如坐甑內四顧怫郁不得驤公欲令我蘇肺腸白衣致酒甚沛滂瓶粟未空陶氏倉得酒且到王生鄕更招山前老漫郎【謂沈次律】渠家曲柄荷可觴【大梅山法常禪師隱居余姚有僧尋拄杖迷路至庵前問師住此多少時師云只見四山靑又黃】

觀大龍湫

峯頭鴈何在井底龍不出吐作玉虹流倒掛二千尺落礀勢初緩漸聴轉山急噀面飛雨過著衣晨霧濕造物等幻戲此地眞絕特勿言王事勞遇勝得小立慚愧大尊者幾載面靑壁山髙不礙見泉聲不妨寂

獨居會稽官舍送僧遊龜溪因托寄聲獘廬

老人年六十生理常刺促歸無一稜田此事亂心曲妻孥渺相望幼稚煙在目師今過龜溪山水無盡緑石壁嚴寶坊泉甘宜杞菊但恐齋廚空眼飽不救腹並行山徑微艸露濕人足師訪老人家門前有修竹

訪石林葉少蘊觀文

卿云覆其上艸木爭鮮新竹露光參差暗羲破蕭晨萬石紛拱揖靜默自主賓似中有老仙雲霞煥精神朝暮林壑間挾出怪珍風敧靑篛笠雨墊烏角巾山靈指山謂个是夔龍身如何防世累蕭散與許眞了知衮衣貴未若巖石親功名乃棄余道徳受諮詢我來追步趨且復結勝因劇譚到羲軒愧此眞天人

幾上人名所乘舟曰釣月庵求詩爲賦

昔人釣忘餌今師釣忘鉤靜夜江不湍孤光送歸舟

雙頭黃芍藥

漢宮時世妝承恩嬌姊妹解道根蔕同如何心兩背

宿揚子江口

客檣沙觜渺縱橫二紀風煙老此行待得江頭明月出卻當船底暗潮生旅人夢冷無畱想別浦帆歸有呼【去聲】聲斷念此生惟付酒爲誰驚走探瓶罌

睡足齋

此地誰令著此翁角巾敧倒鬢如蓬興髙絕壁松聲外夢破寒花雀啅中睡債幾時償賽足書淫前日洗除空故人若問安心法一酌邨酤薦晚菘

摘星嶺

籋磴緣梯興未窮靑冥有路欲乘風朝雲暮雨在腳下井鉞參旗落手中此世此身長作客半癡半黠忽成翁那能偃蹇巓崖上一洗平生眼界空

次韻鄭維心詠梅

山路雪消梅半吐隔林先已見疎明凍醪似蜜從誰賞斲句如冰得我驚臥樹照溪春思淨細香畱客暮寒淸戰塵未逺邊風急十載花前笑不成

次韻林少瞻遊禹廟

客裏悲傷不易逢越王宮好莫悤悤春容雨洗風吹後山色朝來暮去中京國昔從秋序別齋廚猶憶飰時同淸時更作他年約七塔三山夢已通

方欲相約爲孔侯溪上之遊忽得佳篇復次元韻

山色溪煙澹墨成隔溪幽鳥自呼名未妨濁酒陪心賞更借淸詩作眼明桃葉不闗今夕恨林枝猶是古時聲扁舟醉後從漂兀个處應無寵辱驚

次韻鄭維心見貽

身病何因到赤墀眼昏不復下書帷杯觴有限長羞澀故舊無多足別離對白抽黃余習气看朱成碧記當時【看朱成碧醉中眼施粉太白尊前人此維心舊詩僕初相識時所見也】江邨投老俱牢落猶喜詩情似拾遺

次韻萬廷老見貽

梅花邨上駐歸帆知有幽人住此庵誰遣疎香隨柁尾故憐春色在枝南溪前水落沙痕出門外山橫雪意酣詩似何郎情不淺更畱佳處後來譚

次韻王柱史題密印師寮

巖下風淸進竹涼道人身共翠梢長饑腸欲和春泉響鼻觀先參煮菜香何處人間有癡黠不將身外較閒忙鄰家柱史哦詩夜未厭敲門月到墻

畱題呂宣義知命小園

𨿽無萬竹等封侯半畝淸陰趣自幽菘韭未能供蚤晚菊蘭聊欲記春秋歸來久已同彭澤休去寧須問石頭裋褐飄零嗟我老他年來往亦風流

同諸曹泛舟城南曽守餉酒示詩次其韻

十年溪渚夢經行更借風煙作眼明官身擬赴鷗鷺約小敵忽逢詩酒勍今者不樂愧幽子日後欲醉無麯生五馬防尋芳艸路肎教緑葉便陰成

題道場山

云亂修堂冰不如妙香隨處滿空虛頭陀浩劫衣塵在回向此生心地初涉世情疎終簡懶愛山緣重費消除道人勸我發深省相對五更聴粥魚

次韻方允迪祕監防稽相遇懷吳興舊遊

故山疇昔奉英遊老去功名失路頭江海一官如許冷田園三載不知秋謝公塘外千峯紫何楷廬邊一徑幽心折少陵存歿句恨無酒力破勞愁【舊遊方時敏吳亦虛皆已物故】檇李從允迪借居鸕鷀源上沈必先侍禦有詩寵其行次韻並呈二公

飄零暮景今如許慙愧髙人久臥廬好客兒童總懽喜多情艸木自扶疎百年夢幻眞何有一壑風煙尙借居寄謝南臺溫禦史此身休戚正闗渠

次韻維心賦次律見一亭【次律自號柯田山人】

向來金埒與銅山可是無由未得閒紙上功名追逸景鏡中心事迫摧顏溪云慣作多時別隴月今迎一个還始信柯田棃棗地不令榛棘有遺刪

次韻維心贈葛魯卿待制求花栽

此日寧無健步移春前行近看花時故園樂地今餘幾小縣風光客不知賸買名栽今亂眼卻嫌芳思只撩詩屬公歸賦丹靑手問圃尋農獨我宜

盧叔才相過夜話戱成

七年詩酒恨難同未省相看作麼容多病襄陽長瑟縮古心冬夜更龍鐘已知昔者非今者莫問渠儂勝我儂手翦西窓深夜燭細聴吳語話心胸

寄雲門長老持公

夢境淸遊記昔曽而今雙鬢已鬅鬙此生有分尋雲水到處逢人記葛藤紫芋菠薐眞在眼靑鞵布襪未輸僧防投枯木堂中老只恐詩情罷不能

次韻朱希仲貽故人虞仲容

亂前交舊今餘幾道故傷時得涕零門外溪山無賴碧眼中防鬢可憐靑十年持橐气橫出三斗朝天心獨醒卻喜元龍豪放在不妨下馬索銀瓶

寄懷王元渤舍人

倦飛鸞省戢修翎乞與雲山作臥屏醉裏書牀堆束筍夢餘楸局見稀星君心倘似當時赤吾髮已應耐久靑老手尙堪驅使在防持歸檝到溪亭

次韻傅子駿右司見貽

大斾華鑣晝掩扉松門沙步帶山圍循除漲水春來急釋嶠孤云懶復歸試看靑鞵緣磴道不妨野服坐苔磯應嗟客路風塵暗繞樹驚烏未得依

張仲宗判監別近三十年經由余不溪訪余有詩次其韻

亂前猶省當時事亂後渾如隔世人得見斗升且懽喜莫將心念到亨屯銜杯儻辦中山醉覓句誰如小庾新三十年前癡半黠相逢終不忘天津

次韻沈次律家並蔕芍藥

習家池館酒如淮爲破幽人一日齋前廡芳菲駢蔕萼後堂鸎燕嘯朋儕忽驚暗緑將成幄卻喜雙紅欲綴釵艸木防爲門戶慶而今蘭玉已當階

次韻吳興守到官見貽

步武初辭玉筍中旌旄疑是到珠宮窓間嵒岫如爭入筆下雲煙洗不空千里喜深車後雨一堂仁浹扇時風賓筵浪許陪眞賞底用蹣跚一禿翁

次韻吳興守雨中卽事

雨檻風檐欲墊巾防花常恐減靑春融怡已復生頩頰料峭眞應恕老人睡鴨吹香空結戀逺峯攢碧似凝顰野裳涙濕愁如許半面徐妃不受勻

題毗山吳約仲曠逺亭【唐吳筠詩平湖曠以逺莫子及取以制名芮國器爲之記山蓋吳筠舊隱當時語曰吳筠碑朴古奇稱其文辭之美也余未冠與約仲諸父讀書此山】

追思五十年前夢山壓平湖水次門白鷺未慙公子貴靑松不屈大夫尊文辭朴古推鼻祖標置孤髙到耳孫更喜新亭名意好莫郎淸峻芮郎溫

冬至汴下蚤行有感

刺促驚時節侵尋念物華半生多客裏今日又天涯曉月看睂嫵飛雲亂眼花窮途隨物感不必是思家

和族兄無言題能仁寺當云軒

緑樹新回合斜窓舊邃深壺觴如栗裏嵗月似山陰半世懷淸隱何年得此心借牀眠不熟酒力橫相侵

次韻袁審淵道舊思歸【兼簡虞仲容季澤】

寂寞襄陽老南山憶敝廬病來惟喜酒嘆罷毎捐書道路風塵暗闗河信息疎逢人說沙漠不忍問何如虞氏隋唐後當時尺五天風煙鼻祖宅翰墨耳孫賢笻履容相躡杯觴得共傳濟時吾老矣看著祖生鞭

次韻江子我雪句

頭白髙山蚤千林一夜花雪深烏鬼嶼風亂白鷗沙刺促傷時事飄零念嵗華天今洗兵馬勿復問浮查

梅山

伊昔市門隱山今尙姓梅危言闗社稷仙迹混蒿萊此事誰云者斯人安在哉傷今更懷古老意獨悲哀

送太學田同舍及第歸鄕

輦轂當年別簪裳末路同江湖人已老家國恨何窮山有傷心碧塵無沒馬紅舉鞭還送客落日淚痕中

次韻子我得俸

祠官資薄俸肥遁要淸貧載酒久無客乞醯惟有鄰廣文寧厭肉方朔漫長身莫遣陳萇到先生甑尙塵

冥冥寒日雨

冥冥寒日雨客意向誰親泉亂如爭壑花寒欲傍人生涯長刺促老气尙輪囷不負年年債淸詩斷送春

風气東南異

風气東南異陰晴蚤晚間日光時透隙云影半遮山埽徑殘紅盡開窓緑防還寄聲桑薴友幽興合相闗

覽鏡【寄陳商彥祕丞】

契濶三年夢飄零一寸心靑靑今變雪種種盡齊簪覽鏡渾相似彈冠各不任論交如許酒情寄一杯深

居士寮

龍鐘居士相落魄宰官身長史風吹防林宗雨墊巾安心惟壁觀乞米賴僧鄰曽並鴛行立當時夢不眞

次韻朱實老過我對月小酌

老人論舊事感慨思悠哉暗喜生眉宇新涼入酒杯竹風誰和汝檐月要人陪此客非凡客斯時得得來

次韻吳興守春日書懷

百榼償春酒人言有別腸披風醒午醉擷蕊眷餘芳白日何曽短遊絲得許長向來情浩蕩今老夢微茫

送鄒徳章教授之官合流

古寺疎煙裏因依孰並遊歌行如短李邂逅得髯鄒皎月林塘夜靑霜雉兔秋從今兩相憶一酌酧儂不賓老過防稽訪餘同遊禹廟龍瑞宮晚歸

十載江湖客重來雪鬢侵事如春晝夢山似故人心步屧攀嶃絕移舟出窈深他時林樾底歸去話登臨

次韻子我秋分

山中秋已半篷蓽晏方開不聽夜虫語烏知節物來紫珠猶臥穟靑蕊未浮杯欲射寄書鴈非闗烹不才

次韻徐立之朝議除夜無酒

公名本是誤成蠅伎倆何勞更鏤冰竹屋紙窓風攄幙可憐挑盡讀書燈

次韻江西李相君詠磬塘

曲塘如磬何曽有坐想縈山更帶林花圃夜來春雨足漾舟應試一篙深

戲題法眞師見南山齋

看山終日自夷猶淸淨誰如此比丘莫指妙髙南向是徳云還在別峯頭

訪石林

山澤形容忌太臒石林風範獨何如時時賓客傾家釀个个郎君讀父書

題丁氏堂六言四首

妙喜何曽斷取竺峯九日飛來乞與溪山暮宿都教濃翠成堆

杯觴競照羣玉衣袂常霑翠嵐不怕風前路滑石頭是我同參

總自胸中描出不妨怪怪奇奇鴈蕩龍湫髣髴鸞翔鳯舞參差

翠峯欲並肩膴艷蕊難爭臉紅昔日寒巖枯木何如此个家風

題徐次遊通判小隱堂二首

遮藏得到中興日觴詠曽陪小隱仙曲徑畫欄春幾許竹花人月四嬋娟

一時藥籠君參術何事全家傍翠微勿謂小山招不出太平須要隱人歸

入靈隱寺

石泉苔徑午陰涼手擷山花辧色香度嶺穿松心未厭好閒反爲愛山忙

登看經樓示同遊

昔遊曽共朱欄語十換星移始再來料得當時樓下水有情應解作潮回

寄題葉叔明熙春堂

堂前艸木自爭春堂上妖嬈花妒人年年嵗嵗春相似不信風光有故新

宜興道中

客懷無事只增愁遮眼殘書懶卽休午醉忽驚如喚覺亂山無數滿船頭

送吳興太守

雞皮鶴髮病龍鐘誤入林宗裁鑑中平生气槪今如此自對靑銅惜此儂

太簡齋卽事

曉來人報雪遮門委捲蕭條郭似邨自酌甕醅能較飽借人布被得奇溫

題楊吉老知軍玉輝亭

淸閒寧有淸如許買斷嵐煙入尊俎我來憩此玉輝寒要上峯頭呵佛祖

寄題李徳修通判宣城隱舎仍次其韻

官身寧爲倦知還自憶靑山對白間【白間窓也窓間連逺岫謝宣城詩】有月有風俱是客愛詩愛酒可能閒【風月堂】

挽詩

魯居士

自忝知心舊常如識面初情親終近古識逺勝知書水宿同煙艇山行並筍輿眼中無此老灑涕獨霑裾

參政大資張公二首

遇合時多故風雲气自彊補天煩大筆醫國見名方惻怛憂民意殷勤薦士章可能遺一老誰復問穹蒼塞壘烽初息畱都倚重臣姦驕陰奪气政化本如春待得中興日寧論獨病身空餘門下士悲恨不勝陳

詹閣學持國

至行無瑕玷今人見古人傷時心獨切接物語能眞邨壑尋春舊松杉墮淚新飄零一尊酒無復聽諄諄

徐仲常朝奉

豈弟臨民契昔賢政成終自弛蒲鞭暮年三徑師元亮故國扁舟老計然北陌東阡遺杖履前岡後道鏁風煙郎君秀羨如圭璧防有恩光賁九泉

栟櫚集

鄧肅字志宏南劍沙縣人少警敏能文美風儀善譚論李綱與之倡和爲忘年交父喪哀毀逾禮芝產其廬入太學交天下名士作詩諷花石綱爲當道屏黜欽宗召對便殿補承務郎靖康二年張邦昌僭位不屈奔赴南京髙宗擢爲左正言遇事感激不三月上二十餘疏言皆切至多見采納防李綱罷肅奏畱之迕執政罷歸紹興二年避防福唐以疾卒有栟櫚集二十五卷

花石詩十一章【並序】

臣聞功足以利一國者當享一國之樂徳足以被四海者當受四海之奉恭惟皇帝陛下至仁之所眇神道之所化覃乎無外不可量數如一元默運萬物自春豈特宜民宜人使由其道𨿽鳥獸魚鼈莫不咸若是其所享宜如何哉𨿽移嵩嶽以爲山決江海以爲沼竭東風之所披拂者以爲臺榭之觀且不足以奉聖徳之萬一區區官吏輙以根莖之細塊石之微挽舟而來動數千里竊竊然自謂其神刓鬼劃冠絕古今若眞足以報國者以臣觀之是特以一方之物奉天子曽不以天下之物奉天子也臣今有策欲取率土之濱山石之秀者花木之奇者不間大小尢可以駭心動目畢置陛下圃中若天造地設曽不煩唾手之勞蓋其策爲甚易而天下初弗知也臣獨知之喜而不寐謹吟成古詩十有一章章四句以敍其所欲言者𨿽越祝代庖固不勝誅然春風鼓舞之下則虫時鳥亦不約而自鳴耳惟陛下畱神幸幸甚甚

蔽江載石巧玲瓏雨過嶙峋萬玉峯艫尾相銜貢天子坐移蓬島到深宮

浮花浪蕊自朱白月窟鬼方更奇絕繽紛萬里來如雲上林玉砌酣春色

守令講求爭效忠誓將花石埽地空那知臣子力可盡報上之徳要難窮

天爲黎民生父母勝景直須盡寰宇豈同臣庶作園池但隔墻籬分爾汝

皇帝之圃浩無涯日月所照同一家北連幽薊南交趾東極蟠木西流沙

是中嵩嶽磨星斗下視羣山眞培塿千年老木矯龍蛇天風夜作雷霆吼

三月和風塞太空天涯海角競靑紅不知花卉何逺近六合內外俱春容

聖主胸襟包率土天錫園池乃如許坐觀塊石與根莖無乃卑凡不足數

飽食官吏不深思務求新巧日孶孶不知均是圃中物遷逺而近蓋其私

恭惟聖徳髙舜禹一圃豈嘗分彼此世人用管妄窺天水陸驅馳煩赤子

安得守令體宸衷不復區區踵前蹤但爲君王安百姓圃中無日不春風

巖桂

雨過西風作晚涼連云老翠出新黃淸芬一日來天闕世上龍涎不敢香

泛江

風回浪急月初圓防得漁竿下釣船自是髙歌星斗上不須騎气夜行天

靈應寺

松篁擁翠入雲間雅稱髙人捲道閒自是紅塵飛不到一溪流水繞靑山

寄張應和運副

土屋茅茨山萬重陰雲不解雨蒙蒙桃源目斷知何處身在杜陵詩句中

題枕碧閣

淸流繩斷炎洲境松響挾將寒意來坐上逸情畱不住欲隨風月過蓬萊

西庵餞春

傍水禪房半揜門乍晴簾幕捲黃昏風驅紅雨春何在酒入香肌玉自溫勿笑饑腸充筍蕨須將醉眼蓋乾坤杖頭更有百錢在明日還尋未到邨

次韻龍學丈

水色山光入畫屏浩然相對自由身芳菲莫恨無情去天地常藏不盡春儻得江河化酒醴何須瓦礫點金銀【是日諸公各論燒丹】花開花謝兩休問且向尊前一笑頻

雲際嶺

狂直初無涉世才雷公斥下九天來面衝風雪吹三月馬避干戈易四回帶雪燒柴平體粟瀝糟沽酒慰饑雷如聞明日登閩嶺茅舍春風夜滿懷

和鄒宣教

未須絕迹便飡霞且飲當朝諫議茶法水有緣隨逺浪污泥無計染蓮花千篇信筆初無語萬里浮螺觸處家已悟色空元不兩夔蚿何用更憐蛇

訪故人

扁舟載月夜隨風曉到磎源訪老農水骨借風鳴活活澗毛被雨緑茸茸竹萌已削瓊瑤白邨酒仍沽琥珀濃醉倒田間無一事九衢車馬自衝衝

自嘲

平生蹤迹半九區醉倒時得蛾眉扶連年兵火四方沸一飽雞豚半月無住世今非孔北海分司自到賓頭盧捲簾月色招人醉三百靑銅徑自沽

偶成二首

蒼苔白石兩淸幽縹渺虹橋跨碧流日過窓間騰野馬雨餘墻角篆蝸牛饑寒不作妻孥念笑語那知天地秋一炷水沈參鼻觀埽空六鑿自天遊

夢破南窓嫋水沈臥看素壁掛瑤琴絲絲細雨晚煙合閣閣鳴蛙蔓艸深但得甕邊眠吏部不妨跨下辱淮陰何時樓上登晴景一醉聊舒萬里心

和李梁溪春雪韻二首

白白朱朱春已深那知雪意更陰陰落花幾陣遮山密穿褐餘寒賴酒禁騎馬不前眞有恨畱衣過臘豈無心等爲遷客俱逢雪誰似梁溪獨醉吟

冥忽欲作春容不許東君利自封已使素英拕暖絮更摧妖艷別寒松那知往事思飛燕豫慶丰年免象龍向有謫仙詩句好何妨閉戶醉金鐘

送春

宿雨初開萬翠屏相攜雲水自由身寸心未逐鶯花老一笑能畱天地春儻得新詩同刻燭不妨濁酒共傾銀往來一气何須問蝙蝠飛時日正晨

避地過雷劈灘

門前又見馬如流兵革繽紛幾日休嶺似車盤方稅駕灘如雷劈更行舟干戈欲隘乾坤大江海徒深蟣虱憂安得將壇登李郭挽回羲禦照神州

偶題

才薄難趨供奉班歸來作意水雲間謫官謾說九年計客枕曽無一夕安渭水不應藏釣艇淮陰便合起登壇喚回勝景憑夫子使我甘歸苜蓿盤

次韻謝明逺和

乞身天上爲溪山徵鼓不容蓑笠閒酷暑扁舟同海角暖風杯酒念長安髙情我自歸蓮社妙譽君應冠杏壇更約三山少從款頳虯吐卵粲金盤

題步瀛閣

玲瓏畫閣入鴻冥隠約鴻冥入太淸紫气氤氳隨去步靑霞香靄逐行旌桃花浪透三山近龜角屏髙七朵橫解逐梅仙在塵世誰知塵世有蓬瀛

子安提舉

怪底祥光夜滿門朝來入社得詩人空疎嗟我句無眼俊逸知君筆有神共隠兵戈不到處相攜雲水自由身便當痛飲追河朔紅雪繽紛膾錦鱗

洪丞和來再次韻

世事無由到竹窓只餘心賞獨難降雨餘翡翠山連七春漲玻瓈磎自雙萬壑不須看越嶠千尋端可配吳江摳衣便欲同淸景安得黃封列萬缸

又述

萬里歸來一小窓利名心滅不須降𨿽無何子食錢萬未到潘郎雪鬢雙樓上詩狂欲騎月晚來酒渴思吞江從今痛飲須論日瑣瑣那能問幾缸

成彥女奴琵琶

婷婷嫋嫋出紗窓坐使紅妝萬目降翠袖薄籠春筍十玉釵初合緑云雙四弦對客追三疊萬喚令人憶九江曼倩酒狂本無量爲渠防灩倒銀缸

寄璨老西軒

水沈一炷嫋晴窓默坐無心可得降浥露菖蒲能寸寸語晴新燕自雙雙只今得不鉆紙那用浮杯更渡江前世逺公只師是好從元亮供千缸

偶成

數椽茅屋傍山隈野艸如雲徑不開小院縱橫行蟻陣孤燈明滅縱蚊雷並包益見乾坤大埽滅何時風雪來磊塊胸中何處洗酒行到手莫停杯

次韻凝翠閣看水

闌干十二俯煙濤冒雨從君一醉陶頗覺寒窓侵島故將勝景助韓豪波聲裂岸魚歌逺水勢橫天釣艇髙前日主人今國老乘桴何處泛滔滔

寄司錄朝奉兼簡伯壽

老松古柏爭淸勁社稷元勲李文正風流千古照人寒家有白眉聲益振十年遊宦落窮山妾無衣帛日號寒只餘淨業磨不去駸駸筆勢江河寛阿戎作詩更難偶銀鉤仍復規顏桞蒼藤千尺練敲冰萬軸晶熒照窓牖明月夜光兩相酬束筍堆牀曽不休公家自有嘔心戒豈容雕琢損天遊嗟我無文出月脇惟有蓬窓堆柿葉如何分我三百萬試埽危言助調燮

道原惠茗以長句報謝

太丘官淸百物無靑衫半作蕉葉枯尙念故人家四壁郊原春雪隨雙魚橊火雨餘烘滿院宿酒攻人劇刀箭李白起觀仙人掌盧仝欣覩諫議面瓶笙已作魚眼從楊花傍碾輕隨風擊拂共看三昧手白雲洞中騰玉龍堆胸磊塊一澆散乘風便欲款天漢卻憐世上不偕來爲借幹將誅趙贊

芙蓉軒

我聞幽軒牓芙蓉琉璃十頃浸新紅此來踏雪空無有黃蘆敗葦爭號風卻坐明窓弄書史新詞仍試佳毫楮香風忽到簾幙開一朵芙蓉卻能語我生眼中萬妖嬈爲渠還作夢魂勞炙牛未數劉師命驂鸞便學王子髙

謝虞守送酒

瑟瑟嚴風鼓蓬戶對話春圍兩亡趣使君送酒喚春來坐使漫空翻栁絮雪榭懸知雪未消一目千里皆瓊瑤詩仙冷坐淸入骨便合九萬摶扶搖回首故園歸未得天意畱人亦奇絕我今幸得賢主人公亦未易有此客

送思道之福唐

狂風一過天如洗四卷陰雲空萬里髙樓月色三更寒漁歌相應起寒葦一尊初對謫仙人只用瀾翻細論文半夜拂衣翩欲往飄飄逸興淩秋云破浪扁舟一葉細問君去去端何意笑言演峽隘心胸要觀閩海浩無際顧我虀鹽尙泮宮安得化云便從龍好景欲觀今未遂憑君驅入錦嚢中

寒梅上李舍人

窮山觸目紛茅葦此意昏昏誰可洗竹間忽破一枝梅對月嫣然耿寒水吟詩索酒滿髙堂穿簾的皪射晶光世上羶葷來不到翦翥天風吹冷香人言百花睡未起獨冠羣芳差可喜那知和羹自有期未用爭雄壓桃李但憐雨雪正蒙蒙寒意未舒萬象窮故作選鋒驅殘臘挽回天地變春風

霹靂松

老榦千年如削鐵蟄龍釀春未肎泄阿香推車動地來振起虯髭上天闕砰轟一聲驚倒人雨勢更挽銀河傾炎洲六月塵生海一朝化作無邊春

題梅齋

江邊蘆葦風颼颼東君一點破寒愁窓間疎影橫春枕上冷香尋夢幽夜半竹折驚殘雪醉起捲簾千山月肺腑洗空龍麝腥落筆天香鬭淸絕

上先生

疲馬踏殘月荷策來泮宮入門見先生先生何雍容循循言語能下誘靑蒿因得附長松短檠挑燈一千二百夜髙譚雄辯磊落沃胸中吾皇求士苦悤悤不許先生久臥龍玉鞭斜指長安道只愁此去何由從嗚唏吁小軒從此冷如水虀鹽朝暮欣欣爾空畱絳帳照孤燈窓外西風起寒葦

龍興避難

傍水怪石如蹲虎絕頂去天無尺五卻披叢棘下山腰丹碧照空飛棟宇道人養道厭塵勞避世只嫌山不髙那知行空老曼倩竊食不遺王母桃松檜參天門晝閉碧玉擷蔬飰炊雪百年冷坐無車音一旦偕來眞惡客當知喧寂無殊觀出世何妨在世間能致吾人師作古龍興今日始開山

醉吟軒

淵明句法古無有頭上幅巾供漉酒李白豪篇驚倒人舉目望天不計斗二子風流不可追公作幽軒爲喚回長鯨渴興沈江海錦囊妙句生風雷安得一廛在公側時時去作孔融客愁腸得酒生和風也向毫端寫春色

送丹霞

山壓濃陰勢欲頽阿香推車振不開君來論詩風四起挽出羲和照九垓別君八年驚電埽霜髭已失童顏好逝者姑從造物流吾人一笑初不老明朝飛錫過平津浩歌歸耕隴上雲巖竇不應藏一滴要須化作無邊春

小飲

斷臂一朝續狼肉楛矢漫空夜相逐海鳧亂飛三丈毛藍田不行四寸玉何如南嶽追祖風雲間坐致桃李穠笑盡酒船三百斛醉吹簫管上晴空

訪丹霞

煙雲著天無寸空寒窓瑟瑟夜號風浩歌出門何所詣故人飛錫梵王宮扣門兀坐寂無語衲被防頭面如土逢場聊復觸機鋒千偈瀾翻疾風雨我生鼻孔自撩天笑將龍肉比譚禪鍼水相投得吾子帖肉汗衫今脫然但憐淨業猶詩酒醉筆時作蛟龍走儻惟語默兩無妨憑公刻燭聮千首況是雪意政相畱愼勿悤悤撫刀頭明日笑譚作春色同在瓊瑤十二樓

送遊教授

世事齪齪饑寒語恩怨嘈然相爾汝蠅營狗茍端可憐不見秋風黃鵠舉君看三山夜降神鐘成人傑超人羣堂堂勁气薄霄漢藐視四海豈無人簞瓢陋巷誰知已自足一竿釣秋水誰使文星射紫微天書遂敕川龍起笑來南國開絳帳議論淸明森萬象已經鑪錘無頑金九萬卻摶羊角上飄飄歸興淩秋空莫恨丁寛易已東天生若人不私子當令四海徧春風

廬山

平生作意廬山遊往來卻貪吳越舟陛下許臣鞭匹馬芒鞵因得款淸幽是時六月蒸炎暑六合黃塵空一雨上方冷翠襲衣襟便覺笑譚在天宇

和謝吏部鐵字韻

紀徳

引領門墻數舎耳劍之水源自樵水【公邵武人也】裹糧問道嗟未能參前倚衡見夫子自笑昔爲塵土人春狂時逐賣符瞠年來嬾惰百事廢洗空人僞惟葆眞更餘淨業磨未絕彊繼彌明不知拙豈是螳蜋敢當車貘獸從來食銅鐵

丘宰生日

昔年怨聲嘗滿耳紛紛女巫未沈水天教我侯慰逺人坐令盜賊化君子期年仁政徧人人撫之如子不須瞠吏民欲欺亦不忍出言洞見胸中眞要途書問久已絕人皆巧中渠寧拙優遊黃卷有餘歡此志不回端截鐵

自敍

萬物紛紛一馬耳百川不同均一水不將彼是作殊觀坐使須彌納芥子李白髙視空無人審言更作牙官瞠可憐紙上較輕重畫餅象龍俱未眞我師宣尼四病絕抱甕寧作漢陰拙萬變紛紛不敢侵眞室何須樞楗鐵

遊山

髙巖去天尺五耳下飛瀑布千尋水山間竹映枯松嵗寒相對凜君子杖藜去去尋幽人剝啄扣門公勿瞠凡骨羶腥儻不厭願供薪水看修眞髙人隱幾語言絕大巧湥心反若拙無乃誤遊天目山偶見唐公冠戴鐵

對酒

八斗一傾聊熱耳開匣時觀三尺水指天喝月使倒行揚波直欲斬鮫子安得知音吾黨人相看靑眼不余瞠笑驅八蠻有奇策開懷聊與話誠眞可憐吐哺風流絕乞巧未遑姑守拙坐觀明月侵蝦蟇空使玉川懷寸鐵

送成彥尉邵武

汗血神駒卓錐耳去似蒼崖決積水據鞍年少笑西徵神仙中人梅氏子平生胸抱不由人點額再歸曽未瞠儀舌尙存斯足矣卞玉那愁無識眞一官聊續箕裘絕登山莫壓芒鞵拙防使狗偸埽地無不須蠭蠆揮鉅鐵

謝楊休

人生相值梗萍耳無酒投錢亦飲水況公家世足風流封胡羯末又賢子匹馬來尋物外人坐上無氊寒不瞠傾蓋相逢已如故洗空機械情更眞公今在陳糧屢絕惡圓喜方我尢拙窮愁相守兩蕭然富驕何事如意鐵

呈機叟儀曹

管中窺豹一斑耳敢對江海更言水賴公不作揚雄尾舞雩曽許隨童子綈袍至今念故人世人欲殺渠不瞠更將妙語爲髙價坐令玉表欲侔眞期公終始不相絕回愚參魯余亦拙異時報徳但修身那用張良袖中鐵

口占

白鶴一去斷消息白鶴嶺髙髙無極仙人望汝久不歸珠花撩亂瑤海碧當時同伴有飛鸞雪浪掀天翻防翼世間千歲防重來過眼不須尋鳥迹

招成老

萬竅於喁北風烈烏雲貼地欲飛雪醉乘一葉上玻瓈忽霽陰威行夜月鳳凰山頭想大顚芒鞵竹杖弄淸泉胸中得句自春色散入艸木騰雲煙安得今宵對揮麈快然別作二歲語遙知今吾非故吾便當刻燭追風雨

送成材

伯夷自甘首陽蕨商臣不戴周日月那知世人冷笑渠卻言馮道有全節紛紛過眼萬飛蚊何如閉目日飲醇議論不從流俗變吾宗賴有謫仙人謫仙品流居第一射策王庭恣狂直不知天上聞不聞見說姦臣俱辟易秋風鞭馬衫按藍一官聊渡試江南羣從相從得髯尹家學當須與劇譚江南風月歸詩酒二陸相從眞得友無人肎伴栟櫚狂爲我喚回脫防張

寄李狀元

渡頭送君泛小舟絲絲細雨織寒愁自聞君來天亦喜急埽陰霾霽九州聚星髙防古難續也欲從君勤秉燭期君指顧蘓甌閩一笑春風不忍獨

黃楊巖

石壁巉巖驚鬼劃異艸幽花鎖春色羣山迆邐不能髙突兀獨磨霄漢碧芒鞵千尺上崔嵬手摘星辰腳底雷撥破煙雲得洞戶醉眼恐是天門開入門嵳峩森紫玉冷風吹面天香馥箕踞胡不揮麈尾萬指未充空洞腹我因避地訪名山扁舟夜渡沙溪寒辛勤博此一笑喜太平猶在水雲間猛將今無三角虎狐貍晝號鰍鱔舞靈巖知有老龍藏挽出人間作霖雨

鼓腹謠

當時大鑊四十石饀鹿如柱餅八尺飽食起來舞金剛揮戈天上駐斜日底事年來到骨窮炙蒲脯苔誑腹空鬭牛一飯期五日一半又聽闍棃鐘啄腐吞腥將日削天公作意殊不惡十圍漸化楊栁輕因馭冷風上寥廓

次鼓腹謠元韻

我心不轉本非石世路爬沙任退尺杯酒髙懷獨未忘只有三萬六千日原憲𨿽貧亦非窮石髮溪毛放筯空已遣寸毫飽風月安得髙堂列鼎鐘明朝莫怕山如削夾路花香破酒惡世間得失競雞虫一笑危岑天地廓

風雨損荔子

前日雨聲如隕石昨日風狂退六鷁荔子吐華漫如雲結實定知無十一南來無以慰愁煎端期一飽菓中仙山頭看花日千轉默想香味空流涎事類翻羮愼勿卹風雨在天非人力要及丰年天下同那爲海邦私一物

題吹衣亭

馬上衣衫涴塵土斂版權門腰傴僂冷風天上呼不來厚顏如甲汗如雨星郎髙韻淩雲煙天籟喚歸酌流泉人間熱惱醺不倒亭上鶴衣飄欲仙君方醉樂人愁絕何如禦此登天闕叩天借取衣上風吹下九天作春色

古意三首

妾身如暮云陰霾愁漸濃郎來如曉色日髙云自空曉色未應夜愁雲不可重防持一杯酒舉室生春風妾心如寒梅隨郎徧江東妾身如飛雪知落何亭中雪花故淸絕何人能擊節梅花歲歲春千秋香不滅妾如傍籬菊不肎嫁春風郎如出谷鸎飛鳴醉亂紅亂紅有何好風雨一夕空菊英𨿽枯澹不愁霜露濃

謁南齋諸友

靑靑門外竹練練澗中流水竹自相激天壤無炎洲我友有髙韻來爲挾策遊氛埃飛不到軒窓寸寸秋髙文穿天心細字編蠅頭气豪欲騎月志鋭定焚舟我來初過雨衣衫空翠浮平生百斛塵一洗空不畱歸來短檠下淸風入夢幽不知白蓮社百容靈運不

登妙峯閣

維舟古木陰故人能倒屣相攜步髙閣千尺誇雄偉雨餘天气淸宇宙空如洗對面碧玉峯去天不盈咫憑欄一超然欲摶九萬里下視囂塵間蠢蠢魚虫耳平生浪自苦馬上肉消髀悤悤欲何之燒香更隱幾入夜寂無人波聲欄下起坐覺非塵寰雷霆生腳底

陪李梁溪遊泛碧

涼天夜無雲寒江秋更碧冷照月華中水天同一色畫船渺中流三更羣動寂淸風逺相隨蘆花秋瑟瑟近山得桂香隔煙起漁笛樓臺半有無疑是化人國我生本無事釣竿勤水石今宵更可人仍侍君子側浪登元禮舟本非謫仙敵斂手看揮毫光芒騰萬尺

舫齋

寓形天宇間一枝愼所處到眼無溪山堆胸自塵土陳子作舫齋端能世外趣笑傲風波境恬無風波慮循本魚可觀灰心鷗自舞風景𨿽可人公乎聊四顧紛紛逐末流誰援沈迷苦吾事在濟川愼勿五湖去

過黃楊巖

朔風夜號空於喁幾枝木深山自春色芳艸不凋緑朋來得佳遊招提藏翠麓新酒赤如丹竹萌肥勝肉一醉出門去缺月掛修竹歸路沙溪淺危橋踐寒玉夜過渭濱居門庭故不俗對坐寂無語泉聲如擊築宗盟更可人相邀勤秉燭開緘得捷音豺狼俱面北回櫂今可矣賞心嗟未足西去有奇巖佳名配王屋箕踞列十人未充空洞腹更約林宗俱來伴白雲宿

次韻王信州遊棲雲

勝遊出林杪參天僅一分從君如附驥顧我願爲云野色連空碧幽香襲露薰耦耕當卜此橫笛夜相聞

宋百家詩存卷十六

欽定四庫全書

宋百家詩存卷十七

嘉善曹庭棟編

雪溪集

主銍字性之汝陰人昭素之後也博學有才識常同子正薦於朝視秩史官給札奏禦時秦檜柄國忤其意遂遭擯斥嘗居廬山結詩社後避地剡溪山中日以觴詠自娛著有默記國老談苑侍兒小名錄及雪溪集子明淸亦有聲於時

巫山髙

十二危峯隠寒霧旁連三巴下三楚斷崖靑黃聳天壁秀色蒼茫接天路鼔瑟玉京嬉帝傍下鎭九淵稱帝女防心可見類相求夢裏襄王契神遇鏘然玉佩似可期倏爾霓旌去無所天風浩蕩吹太淸萬里憑虛送飛步行雲行雨終不來歲月人間防朝暮那知一戱疑萬古至今不知髙唐處仙兮神兮非與是流傳只有蘭臺賦山藏虎兕爭怒號峽東江水翻波濤舟楫寄命輕鴻毛猶起羨慕成譏嘲行人所見日卑淺仰首彌覺巫山髙

折楊栁

手拗楊栁贈行人情條恨葉江南春朦朧疎煙濕芳艸揺蕩防風生白蘋長亭短亭銷離防古情不盡今情新一聲驪歌防聲哭行人去後春江緑歌哭相雜江水頭相看不發情何屬江河到海有窮日輪蹄行路無已時路傍楊栁折已盡東風再換明年枝

舟中夜雪讀正卿教授詩輒賦鄙句爲別

百年半覉棲輕與故山別回首千萬峯飛夢不可越弭櫂濠上亭非鄕愴時節朝號迥野風夜聽孤舟雪濕薪無暖焰燭淚共明滅癡坐增灑然何以慰淸絕斯時詠君詩心抱益澄澈未見觀魚荘先得禦風列荊玉出此邦誰獻復誰刖山川漫奇麗文物久銷歇君詞吐白虹神寶疑不沒我欲賡餘思景行好句拙如違勾漏令未得丹砂訣萬里煙雲開揚舲及明發荊山自玆逺雲濤渺天末兩地見梅花相思不同折

寄題眞州扃岫寺

一峯秀色何髙寒更於木杪橫飛欄荊吳形勝妙天下閒鋪云錦光斕斑山從千古混沌始江自萬里岷峩還江山無際眞賞逺人境未如心境寛乃知萬象自變滅我與天地俱淸閒時來登覽健意气興落煙靄空蒙閒宛如列岫在扃鐍何待謝守窗中看仙壺日月悟世換蟻穴富貴覉夢殘易中求象山有天須彌納芥曾何艱乾坤槖籥一气內鉅細兩不離區寰徑呼飛仙來取醉笙簫髣髴鏘佩環巳鞭鸞鳳到三境何待虎豹號九關只今未甍半落日誰系畫舸臨蒼灣何當脫身戎馬際共契妙防相追攀懷哉欲往波浪濶回首江南江北山

妾薄命

寒閨有靜女十載念逺徵命擬絳綃薄身同朝露輕存心合懽綺待得機杼成從來君獨賞詎可賣都城憑夢欲寄逺舊路春艸生獨夜理瑤瑟涙燭剪不明待誰相應節要自不勝情防有不眠者聽此斷腸聲

古意

茅檐祕秀色從古嘆不遭遊子去未返徒使寸心勞朝嘆江海深夜視星斗髙歸期約春風今已木葉凋一日兩回來看取門前潮

送王道元運判致政歸潛院

好山如幽人深絕常避地潛峯獨呈露孤立信奇最髙擁一寒峯縹緲亂雲气萬古招行人誰與賞心會我公寒仙才昆閬失品次挽公靑霞襟來作繡衣使終尋汗漫遊髙舉九霄外行色開畫圗秋容捲新霽造化爲我娛神超物無累我窮知音稀與世久無味落葉掃不禁歲月水東逝愁作送公詩出門更何詣贈言詞亦貧無以報髙誼野宿愼衣裘寒霜方夜墜

系舟余杭門訪西湖金輪寺參上人

北郭望西湖防徑防尋尺澹與人意長云寒正無色深尋幽禪居步轉蒼山側落葉不可紀遮盡山下石師方無定居我亦何所適四海漭無歸老矣山中客百年熟機緣還此共禪寂語罷今古分座上有陳迹一笑視此生何事非戲劇開門納遙峯暮雨一江白玆遊非世逢歸路晚蕭瑟積陰迷曉昏鐘聲報將夕

明覺山中始見梅花戲呈妙明老

急晷馳輪歲將歇我更荒村轉冰轍嚴凝萬物凍無姿水墨陂塘葭葦折是誰肻向此閒來破萼梅花伴幽絕遙山堆恨天作愁淡畫眉峯半明滅淸香自滿不因風玉色素髙非鬭雪竹籬凝睇一淒涼沙水澄鮮兩明潔天仙謫自廣寒宮定與桂娥新作別尙憐孀獨各相望多情與照黃昏月從來耐冷月中人一任北風吹石裂漫勞粉鏡學妝遲欲寫冰膚畫工拙千古無人識歲寒獨冇廣平心似鐵我因花意拂埃塵尙恐人傳向城闕詩成火暖夜堂深擁鑪細與山僧說

次韻率行之見投因以賦別

素空零玉露碧梧墮金井流年不待人去我如斷綆歸翼懶飛翔老驥倦馳騁山空風月滿人戀松桂影窮方屢厄陳喜動初入郢文豪獲勝遊覊思發深省周原富千箱漢儀重九鼎王謝樂江海巢由本箕潁談深光明藏遊徧妙峯頂頌橘悲屈平賦梅思宋璟炎涼梁上鷰喜怒坎中黽千年六龍轡萬事一魚艇居人望歸騎暝色暗前嶺淺學字識丁防穴魚知丙書隨新鴈來行慰心炯炯

送韓簡伯學官於臨浦勸其重修西子祠

昔遊臨浦春正濃小江防委如無窮花浮千林錦繡幄丹颺萬頃玻瓈風西施故鄕擅佳麗防稽秀气藏華濃是時山晴見眞色落日西南千萬峯今情不盡古情在恨疊晚妝眉暈重恨應但知傾國貌無人能說亡吳功儻非絕態蕩君意姑蘇臺下猶歌鐘成功未甘歸範蠡素衣故國寜相從【韓嘗作文辧無範蠡攜西子事】文公之孫重瑞世衮繡門戶推八龍官閒援亳來弔古溪山頓爲開愁容謫仙亦賦浣紗石至今翠綃不停織浴池邀伴下瑤池霑污越女天下白【山頂有西子浴池】風流昭洗待名流有徳於人當血食紅心艸塟舊金釵黃陵廟成新石刻霞裾瓊佩無消息怨魄淒防招不得一杯流水暮江籬薴羅山前巳秋色

黃州棲霞樓蘇翰林所賦小舟橫截春江是也曾法父罷郡畫爲圗求詩

銅雀不得鏁二喬春江亦夢攜西子此樓縹緲相風流此恨纏綿在雲水洞庭葉下想湘君不獨陽臺雲雨神精誠感通若相遇夢境幻境皆成眞黃州刺吏淸如鏡水光山色心同瑩牧之出守到元之誰解把詩聞萬乘圗成攜得千里行孤帆趂落斜陽城江頭暮指挽鄧處離合古今同一情

登育王山示現塔贈卿璉與三上人

危岫戴寶塔亭亭起虛空金鐸韻廣樂日夜鏘天風气眞逼云漢興逸追鸞鴻嘉有三禪子超曠棲禪宮相追不憚逺幽致惟我同興盡歸一默人逐歸云東平軒架絕壑上與絕頂通滄溟忽破碎百川競朝宗斜陽無逺近山亂髙低紅四表倏明晦變化安可窮夜深風兩來陰气誇驕雄響劇百谷咽靜若一气融明發石路乾淸韻生寒松

送王惇素歸金陵

曉踏河隄月逢人問去舟已爲覉旅客更挽別離愁索莫憐同姓丁寜數舊遊欲知幽獨意風露滿城秋

洪駒父將過潁同張仲宗出餞賦別

已作分攜計尢傷送客歸經行汝南郡爲問漢陰機晚菊饒秋色丹楓帶恨飛平生無別淚相對倍霑衣

別髙子勉兄弟

南北奔馳歲月催足閒渾似跣塵埃休將舊事從頭說且喜新年入手來千里逺同傳信鴈一枝獨插未開梅濁醪有盡情無盡醉入都門首重回

別張自彊

燕子低飛入壊檐栁條輕拂綠毿毿故園更在北山北佳節可憐三月三萬古愁多憑濁酒九亰事往落淸談都門別恨終難寫滿眼風光思不堪

和趙徳麟

故國春濃嬾縱觀彊尋幽徑步蹣跚風酣蕙艸淸香暖煙濕杏花紅粉寒但覺時光自催換可憐人事防悲酸百年未必長於夢虛作邯鄲枕上看

夢中賦秋望

閣小寒宜逺林荒晚帶風遙山秋色外獨樹雨聲中起念三生異傷心萬境同此邦非我裏隨意作流通

送楊道士歸葵州

列子風回馭林宗雨墊中花明千嶂曉云暖一山春罏竈聊隨俗簮裾未稱貧壺公觀中路聞道接天津

用前韻寄洪駒父

共臨寒水別獨趣暮城歸萬事風前燭百年梭過機應尋騎鶴客重詠落霞飛才業終何補京塵化舊衣江山霜落木千里一身歸去國憐張翰回舟羨陸機煙林無際逺寒葉有聲飛何必少陵老悲傷未拂衣徐師川典祀廬山延眞觀用送駒父韻餞別

康阜如蓬島欲尋風雨歸煙蘿猿嘯月雲碓水鳴機賸結飡霞侶深隨杖鍚飛謝公行樂處山翠撲人衣

送酒與許田史純風

塵土裝懷歲月侵賤官情味我能任龍鐘老態渾非昨索莫英遊不可尋蝶繞書窗空費夢蟻浮玉斚不同斟相望解寄重陽酒滿路西風黃葉深

送李文若歸修水並弔其兄商老之亡

子去何淒斷鄕闗歲月深荒山寒帶雨古驛夜無人生死風前燭音容夢裏身臨分感平昔揮涙到松筠

秋晚洛中道上

數鴈橫空送斷霞窮秋遊子向天涯泉甘野店黃粱酒霜重荒原白菊花滿目刼灰傷故邑回頭佳气戀京華故人他日如尋我試問雲溪舊釣沙

逰鴻福寺和闗子東

劉家古寺城西曲選得僧坊共醉吟野艸幽花閒自媚黃蜂白蝶靜相尋半檐落日畱難住滿地東風埽不禁漫道靑春一分在池邊綠樹巳成陰

幽居

幽居寂無事晨起伴僧禪曉澹巖前月秋明水底天望鄕書斷鴈問路客回船阻絕平生友淸遊有夢傳

芭蕉

六曲闌干院宇深影連苔色晝沈沈已將虛實論因果尢稱風流寫醉吟夢短不禁簾外雨愁多常怯檻邊陰可憐今古無窮恨盡在雕零一寸心

別張孝先

平生嘗嘆少陵詩豈謂殘生盡見之共脫兵戈身偶在各懷鄕國語尢悲又尋芳艸春風路猶聽孤舟夜雨時避地海山周萬里此行無處寄相思

訪闗子開兄弟於余杭懷先世舊契

山嵇交契自當年重到桐鄕各愴然百里山川淸自舊兩家子弟老於前疎梅開處數枝玉小雨來時一段煙歲晚不期相防數溪頭尙有未歸船

憶故友可師

昔訪廬山恵逺家尋春艸木未萌芽自從栁折煙中色不寄梅開雪後花事往淚多添海水詩來恨滿聚河沙驚回三十年前夢放鶴峯頭日未斜

秀逺亭

鏡似冰壺表裏淸我來閒伴白雲行四山迆邐靑圍野一水蜿蜓綠繞城試問春來觀秀色何如雨後聽泉聲昔人飛馭煙霞外落日空含萬古情

送呂道師還天臺

結宇孤峯蘚徑危身閒鷗鳥信忘機水聲山色何今古物態人情果是非子踏白雲來問道我垂黃髮自生輝赤城歸去松門晚萬里秋容上客衣

送孫肖之還縉雲

蓬蒿頻歲掩柴闗再喜相逢一破顏逰子年華紅葉老幽人風味白雲閒那知篋裏書成後猶作溪邊興盡還流落天涯俱避地念君更入萬重山

與郭壽翁俱客錢塘壽翁歸吉州追餞至龍山白塔寺惜別悵然旣行旬日予得請廬山太平觀將歸隠浙東寄詩奉懷

江邊孤寺舊曾經重枉驪駒當短亭落日催人心去住東風回首淚飄零防歸但覺楓林黑書就終期汗簡靑【予作名臣傳數篇壽翁最稱愛】歸隠我無衝鬥气相思時望少防星

古意

有恨匆匆別無期緩緩歸天涯作孤客樓上對斜暉目斷路不斷防飛花更飛無多淸滴淚恐損別時衣

寒食

故國千峯外孤舟一水濵天涯未歸客江上欲殘春鴈去銷防久花開墮淚頻東風吹晚雨芳艸路邊人

病中

久知身是幻況復病相侵古寺松篁瘦山空雨雪深定知書不達豈有客相尋伴我殘燈火應知夜夜心

春近

山雪銀屏曉溪梅玉鏡春東風露消息萬物有精神索莫貧逰世龍鐘老迫身欲浮滄海去風浪闊無津

禹廟

書稱堯舜後禹獨成功須信賔天去何疑窆石空市聲朝夕變山色古今同誰與明眞理蒼崖松栢風夏后東階殯遺蹤照路隅今觀四山拱猶是百神趨功巳百王冠言尢萬世謨死生懷舜徳舊邑對姚虞

十二月中句書戴溪亭

天上東風轉斗星天涯覉客尙飄萍道塗況復經殘歲風雪那堪宿旅亭春到怯添雙鬢白夜寒愁對一燈靑殘年萬古淒涼恨不計樽前一醉醒

歲杪道中

巖風號萬木天意自悲傷野店逢殘歲危峯半夕陽吾生猶道路此恨付杯觴正是淒涼極寒梅逗晚香

送黃生還臨安

舊事恍如前後身龍門四紀更情親茅廬驚嘆見斯客天馬超騰感是人三徑艸荒殘歲雨一枝梅作渡江春莫言吳越方成別才隔雲濤莫問津

舟行扶病訪王文孺臞庵且防和賜次韻爲別

西風過雨冷孤云客路衰骸與病親煙渚好橫今夜艇雲林還憶舊時人淩空丹藥傳巖客【近有逰客蓋呂公也遺文孺長句及神丹】照水紅蓮賦洛神老淚數行傷別盡自憐無可更霑巾

九月二十七日與客遊龍山

野服芒鞵步步同天寒酒薄客情濃身如萍水同千里路入煙蘿更防重滄海淸江共今古黃花紅葉雜秋冬暝云自與千峯合送我歸鞍寺寺鐘

送無相祖老眞骨歸塔

去來一念等孤云隻履西歸道更尊落葉滿山新塔就雨花盈幾故經存風流罷放林閒鶴月冷空啼嶺上猿白髮未爲生死別寒溪猶繞舊松門

雜興效阮步兵

松巓負殘雪髙映寒日暉衝風忽飄墜勢若從天飛庭虛四散入零亂侵人衣衣重不忍拂恐與淸景違援琴弄太古聲澹節亦稀眾笑已獨賞怳然迷是非乃知絕弦意千載同依依

賦得隔樹見秋燈

隔樹見秋燈靑熒更可愛半籠宜葉疎防透嫌枝礙深誤暗虫投靜窺棲羽在望疑簾幕中吟惜闌干外月到冷光幽風來孤影碎山客遙夜歸耿耿如相待

和明上人見贈

西湖梅蘂暗香浮鍚杖淩空過沃洲後防重尋人更老頺光不駐水爭流夕陽天際靑山出暝色煙中白鳥畱此境只曾支遁賞剡溪今始得湯休

又和明上人見贈

六見月華虧又盈郤來松下笑相迎事銷臘雪渾非舊人似寒梅獨有情香火舊緣生理足煙霞新志著書成明朝又向千峯去猶恐時人識姓名

寄陳彥山

送君憶昔上鼇山愁折江梅踏雪還別後重添十年老靜中猶借半生閒文章千古心宜在書史三冬手自刪歲晚山中有琪樹傷心何日得同攀

中秋山間觀月

月出雲開天宇閒幽居眞賞異塵寰冰輪孤掛夜千丈玉露密零秋一山莫望鄕闗起愁色勝居沙漠慘離顏桂娥應恨無佳句不識幽人到老閒

雨後登雙溪閣

夢寐登臨處漂流來此行長年爲客意落日倚欄情雨過水光發風生云態輕山川沈郎舊巉絕有餘靑

剡溪久寓

山水戴逵邑尙餘淸興中千巖落花雨一徑捲松風酒茗延幽子圗書伴老翁長生吾不羨久悟去來同

送史純天出疆

悠悠逺水李膺舟漠漠餘寒季子裘隔歲梅花新舊恨入春山色古今愁重遊梁宋三千里看復闗河四百州辧舌縱橫報知已古人憑軾取封侯

秋日

半落庭前葉始知秋意新風嚴栁疎細霜落水淸勻句裏存佳景詩中見古人一峯矜絕態云外掩孤顰

小立

茅屋藤蘿外憑欄煙靄閒亂蟬催暑去急雨帶秋還路入雙溪口門當四面山詩成題未有翰墨伴淸閒

將卜山居

山居香火伴殘經幽絕全家在畫屏黃葉邨藏一溪碧白雲堆擁萬峯靑安知遇酒分賢聖但可與人同醉醒萬事休心因白髮更須結托老人星

除日得銅溪老人書

除日相思輒寄詩流光不特我衰遲歲窮滄海波濤急天冷空山鳥獸悲一气先觀云暖處百花猶避歲寒枝迎年送臘須臾夢正是須彌不動時

病中

遙夜支頤坐春醪負十分碧天沈宿靄淸月入防云眞妄怯多病翔潛喜不聞秋千人樂處十載愴離羣

寄東山覺老

紅泉碧嶂舊登臨未演眞常契佛心漫道山林無獨往那知笙磬有同音堂前明月四時好山外白雲千古深此別松門無復見漁樵爲伴老相侵

陸左丞夫人鄭氏挽詞

家學開皇紀淑聲通徳門內朝班蚤貴中壼譽尢尊聞說百年事扶攜兩世孫從夫得文伯萬古姓名存軒冕三從盛門庭五福優淒涼孝子淚悲慟故山秋楊子新阡啟班昭舊史畱空堂對蘐艸無復更忘憂

詠半開梅

一枝開破一年春閙蘂稠花總後塵郤恨無媒憐獨夜月偸淸影向何人

詠墨君雜題

藏巖

小年輕別廬山道林下防吟夜更幽影落人行半巖月五更風露一山秋

霜節

春花秋葉不同時髙節偏於墨色宜莫遣世閒丹綠筆等閒俗郤歲寒枝

云梢

第五橋邊一徑遙滿林野竹立江郊鴛鴦浮破水涵影翡翠壓斜風舞梢

憶昔

匡廬古寺暗松藤曾宿寒巖最上層火暖鑪溫四山靜前溪風雪後窗燈

春郊

碧飛紅斷正傷春萬里天涯一病身芳艸路長樓百尺樓中更有憑欄人

曉發石半

匆匆車馬出淸晨日澹風防已仲春松竹陰中山未盡梅花林外有行人

山中夜聞風雨

空山淸夜寒無寐松檜揺聲風雨髙行盡江河忘巖壑猶疑繞屋盡波濤

芳艸

防時曾憶梅籠雪別後常懷月照沙到底多情是芳艸長隨離恨徧天涯

杏花

醉裏餘香夢裏云又隨風雨去紛紛人間春色都多少莫埽殘英枉斷防

山中蚤秋

蒼茫山口月西沈瀟灑新秋院落深雨滴梧桐河漢澹夢中猶記少年心

寄南巖悟禪師

雪後千峯玉刻成瓊瑤寒照寺樓明遙知禪老開窗坐指防煙邨看晚晴

送郭上人遊九巖

殘菊孤花畱暮秋勞師問路亂山頭九巖只望孤云去舒捲和云得自由

寄和邢子屑始春見寄

山林老去萬緣休只有情鐘舊輩流芳艸無窮山四向斷腸人在最髙樓

上方

松閒淸月佛前燈庵在孤峯更上層犬吠一聲秋意盡敲門時有夜歸僧

明覺寺折梅

遙山天際斂眉峯淸淺溪邊澹粉容薄暮寺橋人獨立一燈明滅數聲鐘

夜晴

雨腳初收天意晴西風揺落夜寒淸披衣自起開窗戶落月一山髙下明

古漁父詞

千古髙人張志和浮家泛宅老煙波不應別有神仙境秪此滄江一釣蓑

風裊溪頭釣綫多戲魚無柰巧依荷直須飄盡浮萍艸盡放靑天照碧波

題會稽東山僧壁

山晴山雨古今恨潮落潮生朝暮情我識前人舊時意寒巖一夜聽江聲

网山月魚集

林亦之字學可福淸人自號网山山人月魚氏從學艾軒林光朝之門初艾軒講學於蒲之紅泉學者常數百人稱髙弟必曰网山艾軒卒网山繼其席從遊之眾無異艾軒也淳熙十二年卒年五十子名簡字伯綺客死其後遂絕网山月魚集三卷肅翁林希逸爲序雲月魚據槁梧吟空山生無一事如其意年才五十死死未五十年而子孫缾盎不守松楸且防禿噫文士之窮周乎身前後如月魚者亦可悲矣和李監倉諤欲遊龍臥山以海風大作不果

枉防龍臥篇如睹藤蘿境十年招隠士欲到此山頂坐石誦離騷匊水弄淸影無人同荷鉏長愧林下景昨者逢李侯一笑便歡領爲言有明月公事且暫屏騎驢學賈島捫虱喚王猛雙鑣云外來斜帽不須整夜投招提宿聽雨寒更永論文到昌黎說詩笑匡鼎悶人數日風何時發深省

丁亥九月十六夜偕李監倉宿龍臥山中聽雨看月同時事也所謂魚與熊掌兼得之賦此以紀其事

相喚此山來狂風吹我衣把酒桂花下山云片段飛掩門雨初滴開門月旋上倚樹看月明半山聞雨響人閒有佳景詩句頗發越何曾似今夕聽雨還看月

九月晦日登烽火山

興來走上烽火山著足不定秋風寒四邊黃茅滑如雨低頭一看毛髮豎幾年要到紫菜鄕大練小練並東墻如今一時在眼傍白雲浮水天茫茫酒防更欲弔虎屋無端日腳相催促一雙魋結一跛足逐我下山如野鹿秋夜同章三十九弟次邠宿延慶山中

芭蕉月上照窗扉屋裏老僧眠不知起來樹根飲一盞舉頭忽是三更時藤蘿一處一處好我亦持杯隨處坐山雞忽叫野鐘鳴滿地西風愁殺我

邑大夫範丈處義寵示廣陵餘事泠肰誦之歷歷慘惻爲在目中輒賦短篇紀所聞也

嘗閱淮南圗蕭蕭艸屋少人居及讀廣陵集惻惻我心欲垂泣吁嗟戀鄕國生死不肎去邊笳才一動殺戮先此土可憐此土人父子無白頭不死於饑卽死戰性命只在道旁溝更聞維揚有鬼市銅錢須臾變爲紙都緣白日殺人多所以寃防有如是君侯壯思淩雲空靑衫匹馬戎幕中當時轅門眼所見長歌短歌涙如綫少陵嶇﨑夔峽路一切悲愁托詩句至今太史不足憑惟有此詩爲可據紹興辛已淮楚功紛紛予奪或異同他年石渠訪遺事爲說東陽有蔚宗

範宰登瑞峯塔續防寵寄古篇輒次來韻

平明眺逺目蒼波吐紅暾已瞻大鼇岡復矚鸕鷀門宿酲𨿽已解衫襟猶酒痕憑陵不可羈往往天欲捫卻憶去年時舟役勞朝昏幼婦帶桎梏嚼飯不敢吞今年復此役溪山恣討論爲有陶元亮心胸如阜坤

範宰同鄭簿公敏應尉振送戰船至海上招野人同遊賦得可月湖一篇

可月湖邊送戰舸長嘯便欲淩淸波好風吹帆如去馬防曹若可雙手把靑天無雲水初漲一山兩山浮水上平生膽意少羈束叩舷長歌心益壯生平誦書口啾啾何似一日觀滄流龎眉太史足重繭盡驅百怪歸筆頭羣公楚楚皆人物我亦自忘布衣拙恢諧莫續濟川君可無一詩記年月

艸堂同爨呈稚春

云錦堂前花作堆尋幽養靜屬我儕髙髙下下黃柑樹曲曲斜斜碧艸堦數點逺山如越縣一條寒水似秦淮龎公父子能畱客我亦三年忘客懷

奉酬監倉李丈金橘銀魚之什

爲有風流賀季眞道齋從此往來頻錦囊牙軸詩千卷金橘銀魚酒一巡見我毎呼蓮社客看君還是竹林人有時夜話寒更盡明日相逢語又新

九日宿龍臥山明日值雨坐超上人房

野興更周遭應遲問大刀山房逢雨好人意與秋髙多謝烹鮮乳還令厭濁醪重來須累少款款聽蕭騷

歲晚山棲書懷

儺鼓逢逢起江邊歲又除哦詩猶古木髙枕尙僧居腳垢時忘洗頭蓬月嬾梳自應塵事少非我故耽書

江上

敗絮滄江上柴門落日中論文誰與共覓句自須工壯思同秋葉搔頭似老翁﨑嶇邨浦路那敢說豪雄陪範明府與諸同官飲新亭是夕以莞爾牓之因賦此詩

把燭新亭下迂疎聊爾歌酒緣人品勝官要野情多燕豆客俱好漁竿人亦過誰知武城笑深自惜蹉跎

瑞峯院夜話奉酬鄭簿

百級上層巒呼鐙同所歡甆杯眞有道行李似無官妙語勝熊掌疎才愧鶡冠古人相見意不作酒肴看

奉送範宰秩滿還東陽

語違今防日猶更上層巒情自緣君子我非送長官衝寒去程逺惜別賦詩難政拙能遺愛畱將識者看翁丈柔中同侄昭文相訪畱兩日旣別贈以詩

委巷無過客明燈迎此翁歡欣屐齒折羞澁酒缾空燒芋隨家法論詩到國風胡麻煮淸棗更擬故人同

网山

屋舍髙低住比鄰活計同笭箵嫌月白螃蠏要霜紅吠犬隨邨落賣魚成老翁地咸耕種少海熟抵年丰

題長樂縣靈峯寺望日亭

雲母江邊有艸亭分明見得日頭生一邨籬落更何處此巳無天只水聲

林井伯母生日口占

由來此母如我母再拜一巵復一巵最好年年作【音佐】生日碧蘭黃菊與同時

重陽次日登城山

城山飲罷冷侵衣湖上重來月滿巵未愛疎籬黃菊日最憐秋水白雲時

秋日題

漠漠騷騷如捲沙當門枯木見巢鴉秋林最怕風吹盡一直愁心無葉遮

艸堂老人和仲平頭七十宴客綠煙亭輒賦口號一章以爲艸堂之壽

今年七十多靑裏莫把仙翁一例看再拜尊前爲翁舞艸堂最好是無官

辛夘歲應舉過西峽渡

白鹿山頭云欲頽峽門灘下水爲雷錦囊破裂元無用席帽嵚﨑還更來我自未能逃世俗人誰便解脫塵埃扁舟且趁牛羊渡莫問如今第防回

寄精嚴谷堂惟頤老宿二十年欲訪谷堂觀筆法因循去未得偶逢水西客沈吟久之因寄此詩

隔浦娟娟古佛廬幾回欲去更踟躇敢誇栁氏元和腳要問隋僧智果書見說交情多雋達每慙識面尙生疎山頭紅葉知無限可許閒人暫寓居

寄範都廂

南去封題久不聞北來數數聽寒暄聫鑣太華三千首擊柝長安十二門飛觀淩空天子國輕帆半日女兒邨淵明好趣柴桑近官職髙卑未要論

奉陪嚴陵史君楊校書興宗囊山夜話一別數月欲見不可得因寄此詩

鄕廛一語竟何曾卻向他州逢李膺白馬千山緣矍相【先生之喪史君來弔往返數十程故云】朱幡四海有嚴陵鵝湖猶記通宵雨虎石還同半夜燈束髮相看才兩度不知再見幾時能【楊校書云要得一書藏石室爲緣新說自金陵】

秋試後再寄林井伯

方國三年一合圍圜門屢戰定髙飛人如我友無靑眼天豈斯文厭紫防苦縣老聃終遁去敬亭小謝未須歸丈夫謀宦非身計茘子山前有防衣

得捨弟行可鹽官病後書

荷花開盡蓼花紅遊子今年秋又窮千里病眠鴻鴈影一書愁殺月魚翁天寒好處余煨芋日落何山汝轉蓬名利不成作歸計先生已老海門東

捨弟客臨平

憑誰爲問鶺鴿原燈火三更殞淚痕天逺未知萍梗迹書米說在藕花邨年華似汝寜爲老場屋如我已嬾言璧水故人今北去【井伯時爲國子生】短長門戶好同論

借井伯

吉貝城邊寄此身故鄕歸少異鄕親蜀無儋石雄何苦洛有書船孟不貧綠水孤邨何處客白頭雙闕老門人令狐冒雪成圗畫可許渠儂接後塵

憶浮家洞

萬竹蒼蒼烏鳥啼一江渺渺薜蘿西幽懷動處蘭初長好句來時月巳低年歲卻從爲客盡家書長是倩人題疎鐘日落孤邨立秋燕梁空歸思迷

寄表弟章由之爲理曲堆屋廬

苦來爲客竟何爲宅舍荒邨誰與治別墅𨿽無輞川畫生涯堪入杜陵詩身如燕子年年去家似漁舟處處移丹井西頭曲堆下更煩歲晚補疎籬

送林子方祕書枅赴廣東提舉

乘軺嶺外丈人回奉使天南學士來萬里家聲蠻子洞一門旌節越王臺驛辭瀨口初逢菊界入潮州定折梅莫怪襄陽負韓約蕓香又好賜環催

次韻奉酬林仲雨

年去又來三月彊詩成未了寸心狂巳無精力能穿鵠尙有頭顱可牧羊老柏從敎逢歲晚幽蘭本不爲人香東膠待補猶堪戰莫道今無識繞梁

奉寄云安安撫寶文少卿林黃中栗

泥封款款下靑防卻許麾幢換使軿夔子城頭開幕府杜陵詩卷作圗經十年去國未還國萬里長亭更短亭可信明時好人物亂猿啼處是州防

滕王閣懷古奉呈撫州別駕兼簡戶曹

城連帝子閣西頭水繞南昌故郡流山短天長鷗鷺小夜深云淨月星浮澹臺墓暗竹根古孺子亭荒荷葉秋漠漠滄江無了日哦詩空只替人愁

江西試罷還故里八月二十九日過飛猿嶺連日遇雨

萬里﨑嶇愁不禁飛猿更聽雨淋淋賸將暑藥涼無用未著秋衣寒已深刻鵠雕虫成底事牧羊餧鴨負初心還家漸近病漸好得句自題時自吟

同安撫趙子直汝愚餞朱晦庵於懷安得重字

祖帳寒梅白未空巳看新葉綠重重八州斧鉞送行客十里旌旗繞暮峯北斗獨髙韓吏部南州爭慕郭林宗一時賓主俱豪傑敢道招要到野農

別莆陽史君林宗丞

扶羸十日行期葉初生荷滿池別袖難禁須進酒離情未足更題詩飛鸞渡口還家後老防梯前到闕時士論民謡如皦日甘泉直上豈容遲

代上陳給事峴二首

謝安舊宅翠云環復見新墻月樣彎市近豈容三島客樓居須向九仙山去天尙郁金門步計日催歸玉筍班好與衣冠添盛事一門三府照人寰

云錦軒楹蘭玉階暫從仙仗下蓬萊良辰歌管聲聲起明月妝樓夜夜開天上李藩批勅手蜀中嚴武總戎才可敎問捨悠然去卽下紅泥趣召回

挽辭

艾軒先生侍郎

菖蒲對客尙從容明日紅泉夢已空縱是千年有豪傑六經人物在斯翁

黃柑時曲堆邨長憶籃輿到蓽門恰是今年去年日野螢衰艸弔寒原

靑龍陳君次膺

誰解題封忠敬堂長安白髮紫薇郎斯名似不緣渠作卻最闗渠涙數行

胡爲春渚夢初回卻是行舟恰到來數盡長亭過閩嶺夕陽愁殺落花臺

光澤朱君賡

諸老蕭蕭似捲塵不堪再見素旌新白頭縣尉笭箵浦夜雨寒窗是舊人

余倅父子

廬陵別駕有慈闈到處官亭見防衣總爲靑山能送老不知黃壤卻同歸

誰唱雙棺薤曲悲前聲未斷後聲隨人間父子情何限可忍長簫逐个吹

小練林承事【文炳父】

薤歌才唱巳堪嗟莫道生平隔海涯曾向网山圗上見蛇門東去是君家

生前莫問劉郎浦死後還看孟母鄰遙想芻靈穿海出浪頭如屋自愁人

夏循矩先生

嘆息靑燈下偏旁古字通讀殘五車去嬴得一生窮末俗輕前輩何人念此翁傷心舊時宅颯颯巳爲空

宜人姚氏【余倅之母】

別駕歸來日連年哭九原白頭如此母丹旐只諸孫燈火檳榔市簫笳梅子邨比鄰惱鵞鴨還阻弔幽防

章徽之妻盧氏

蒿裏歌蒿裏曲長簫悲柰何短艸嘆不足少年款款嫁夫壻今夜屋檐何處宿蒿裏歌蒿裏曲

宋百家詩存卷十七

欽定四庫全書

宋百家詩存卷十八

嘉善曹庭棟編

太倉稊米集

周紫芝字少隠宣城人紹興中居陵陽山兩以鄕貢赴禮部俱下第家貧並日而炊裏中人嗤之不顧力學益苦年六十一始以廷對第三人出身歷官右司員外郎出知興國軍秩滿奉祠歸居廬山著有太倉稊米集及竹坡詩話

越臺曲

玉顏如花越王女自小嬌癡不歌舞嫁作江南主國妃日日思歸淚如雨江南江北梅子黃潮頭夜漲秦淮江江邊雨多地卑濕旋作髙臺勻曉妝千艘命載越中土喜見越人仍越語人生腳踏鄕土難無復歸心越中去髙臺何易傾曲池亦復平越姬一去向千載不見此臺空有名

白薴歌

大垂手小垂手江南白薴世防有吳姬十指玉纖纖白薴新裁舞衣久秋江四面繞吳宮吳宮霜橘樹樹紅吳王夜宴不知曉但見紅日升曈曨美人低鬟復回袖持酒獻君爲君壽人生得意不行樂白日如梭夜催晝吳山依舊吳江淸離宮故苑難爲情不知誰遣南山鹿還向姑蘇臺下行

飲馬長城窟行

長安城邊邊地永萬里沙埸地無井秦人掘土土作城城下窟深河水冷漢家將軍號都防西徵上隴寒日暮野駝跑水無處尋飲馬長城窟邊去長城窟古來戰死多白骨徵人半作馬下塵猶向陰山鬭馳突去時秋天霜鴈鳴歸見玉闗春艸生將軍功髙封列城鬭死伍符無姓名

長幹曲

黃昬明月上朱樓簾旌射月香霧浮畫闌垂手樓中女對月低眉頭不舉人似長幹橋下水一去悠悠幾千里謾道嫁雞逐雞飛長千夫壻那得知

五男父

白頭垂垂五男父一生辛勤立門戶五男炊白割紅鮮阿翁采薪供五男悲風慘慘寒日暮翁入采山遭猛虎猛虎磨牙臥道邊五男持防誰敢前

魔軍行

五嶺南來山最多驅車日涉千陂陁山中食菜不食肉十室九家俱事魔縣官給錢捕魔八萬魔軍同日起將軍新破彊敵回馬前班劍如流水新斬妖精防羽幢傳首天庭槁街死當時平田作戰場至今遺骼無人藏舊居𨿽在人不見破屋蕭蕭圍短墻

輸粟行

天寒邨落家家忙飯牛獲稻催滌場燎薪炊黍呼婦子夜半舂粟輸官倉大兒擔囊小負橐埽廩傾囷不須惡縣胥里正不到門了得官租舉家樂去年有米不願余今年白米要如珠路傍老人拍手笑盡道官兵嫌米粗良農養兵與敵競敵騎不來自亡命田家終歲貢耕糜十農養得一兵肥一兵倡亂十兵隨千家一炬無孑遺莫養兵養兵殺人人不知

寒食曲

三月江南好春色買酒家家作寒食男呼女喚俱出遊扶老醉歸歡樂極街頭盡日無人行多在山邨少在城踏歌賽願一時了上冢歸來聞笑聲豈料如今一百五畫防滿城椎戰鼓子孫半作泉下人薄酒不澆山上土死者已往生者存隨分歡娛各兒女烹魚裹菜當盤飱花作紅妝鳥歌舞君不見江南江北多戰埸去年白骨無人藏

木芙蓉歌

吳江十里霜華淺秋空無雲霜日暖芭蕉樹暗簾幕垂木芙蓉開紅婉婉銀牀霧重梧葉飛金錢埽地秋蘭萎無人自對秋風笑黃蜀葵花不同調慢綠妖紅解醉人徐娘未老秋娘少少年時節歡樂多紅蓮影落秋江波若邪女兒白如玉夜半采蓮聞櫂歌驚風吹浪鴛鴦起回頭日月龍梭裏對花不飲今蹉跎涙濕秋風當柰何

秣陵行

秣陵城門夜不開城頭撾鼓鳴春雷緋衣擎火燎民屋萬井一炬飛紅埃道傍橫屍人不識血流但見秦淮赤府中官吏一百人盡取姓名書罪籍元戎被執不得歸賊坐黃堂縱呵叱明朝傳檄下九州九州牧伯不敢收可笑官軍櫜羽箭環視走卒攖城樓將軍樓船下巫峽膽落雙旌俱捲甲日梟五十三頭顱一戰何曾短兵接今年新起故將軍灞陵醉尉勿浪瞠文致太平武定亂非渠誰復淸風塵

競渡曲

江風獵獵吹紅旗舟人結束誇水嬉短衣靑帽錦半臂橫波皷鬛飛鯨鯢江潮漫漫江水濶浪花擊碎千堆雪畫橈擘水挽不回白羽離箭初脫歸來醉作踏浪歌應笑吳兒拜浪婆朱樓相映綠陰裏兩岸人家歡樂多飯筒角黍纏五采楚俗至今猶未攺日暮空歌何在斯不見三閭憔悴時

射鹿行

白羽紅旗繞山麓爭向山前射奔鹿獵夫舉网常苦辛誰寢其皮食其肉腹中著子初成斑梅花碎點眞珠圎雙桃壓髻玉簮短去作誰家頭上冠貴家金多逐時好尙蹙蛾眉嫌不蚤一皮可值千萬錢競作苞苴當珍寶大者有茸膽有紋舉無遺族如何冤玉纓瓊弁者誰子始作此俑知非賢

雙鵲飛行

憶昔江鄕遭亂離兩翁避地雙鵲飛一鵲南翔一鵲北北鵲墮地南鵲棲天長地逺去不返巢傾卵覆令人悲去年賊兵初聚黨今日王師方解圍舂陵萬戶才有幾駱谷一家空獨歸歸尋故里不知處白首支撐滿塗路城西有屋無人居城東有地無屋廬彷佛相從舊遊處淚棲雙睫還欷歔

燕銜栢行

雙燕何時來瀚海寄巢修椽巢不攺春深巢穏初養雛雙雛引領仰呼哺雄將雌出雙雛孤雛危墮地聲呱呱雌隨雄歸見雛泣主人將雛納其室雙雛脫死翅欲開元衣素臆去復來明年主人開壽宴畫鼓停撾歌舞徧雙雛傍席爭回旋共銜靑栢置尊前口不能言對以臆再拜壽君如栢年

石婦行

生男有閨房莫娶靑樓倡生女事姑嫜莫嫁遊冶郎倡心從人無定準遊子一去忘故鄕山頭義婦無人識踴身上山生死隔人將此婦作石看不信此心元是石相從豈復無他人髧彼兩髦眞我特江流可盡山可平不盡悠悠千古情蚤知郎去無消息悔不將身事尾生

莫愁歌

蓮花深紅蓮葉綠平沙月上鴛鴦宿靑腰玉版蘭作橈月下莫愁歌一曲移船入花花轉深花深調苦難爲音江邊夜半誰爲語只有嬋娟知此心露華漸白月漸午刺舟自覓米時路明朝系纜栁邊門卻在夜來潮落處

倡樓詞

桃李艷春風榮華照京洛九陌飛香塵未樓響弦索美人倚修欄靑娥捲珠箔白面誰家郎巴商載金橐大艑何岢峩系舟樓下泊哀雜淸歌日日樓中樂謂言如江流偕老有盟約一朝買嬋娟蟬鬢輕梳掠情從新人歡恩與舊人薄去年與靑棠今年贈芍藥人生有榮謝曾不待衰落倡女不嫁人深心失期約

遊麻姑觀

淸秋禾黍罷南畆幽事少淩晨有佳興振防事輕蹻防蹤躡飛猱雄跳髙木杪上有仙子祠棟宇頗傾撓騰空想云軿遺像空鳥爪黃冠三四輩生意良艸艸更欲問丹鑪雲山遂窮討道人笑不言此意未遽曉但云須趣轅山靜虎出蚤勝踐良獨難仙事亦杳渺了知世俗人塵凡隔蓬島

小壺貯江蠟二梅幽絕俱可喜作三絕

遮眼梅花不要多惱人無復柰香何月明羞著銅壺影矮樹斜枝憶短坡

吳娘解滴酥成蕊天女能融蠟作花付與詩人說妍醜風流二女本同家

天上姮娥白玉肌蕊珠宮女郁金衣相逢月下渾無語笑指蓬壺作伴歸

道由於潛將遊西菩問之路人云已過逺

人生如落花隨遇皆可喜但恐兜羅綿牽連入荊杞我馬今未羈猶堪作幽事道逢西菩山欲問參寥子舉鞭信蹇驢褰裳渡流水隠約望三山展轉繞千里吳兒指示儂但隔一山耳窮途殊可笑興盡亦復止吾曾坐天阸萬事無不爾小者今復肰大者斯巳矣

越臺夜雨

夜暗秦淮雨燈昏越女祠寒窗歸夢短秋枕客情知鳧鴈初何定雕虫技亦卑明朝江上去重理釣魚絲晚遊戒珠寺寺王逸少舊宅寺僧秉燭觀王右軍畫像出訪鵞墨二池歸巳三更

悠悠倦䢐徵忽忽厭羇旅出門復風埃況乃迫煩暑玆遊愜初心突兀見精宇髙人昔所廬樹木亦奇古防風入冠裳林影散廊廡僧窗靜無塵燈火照眉宇閱此坦腹姿防髮稀可數樂死固不虛顏色如處女平池渺淸泉淅瀝過新雨誰言臨池上至技本天與鵞羣久已空團扇復何許興盡且當歸夜半月方吐

歸云洞

南華老明師遺像頗淸古昔爲掛空月今作歸云土云來初無心云去定何處空餘暗竇泉翠盎含白乳華堂誰復支缺甃久未補林聲自成風山潤疑欲雨窮幽眼未饜曳杖足巳苦入山無與迎出山信誰阻有客自去來山僧無一語

次韻次卿見寄

此生懷抱向誰開惟有華顚苦見催萬事只今渾是夢寸心堪笑巳成灰路長安得詩飛去交淺惟愁雨不來此意喜君無冷暖尺書頻寄塞鴻回

病後二首

山有生前約花畱病後開得閒如吾少扶步與誰來閉戶深防客哦詩穏送杯夕陽如有意催月與徘徊病後身還健憑髙喜欲顚亂山推不去一水忽當前逺碧飛雙鷺平湍落釣船自今如不死餘日盡詩年二月二十八日雪晴步上西山亭示天用兄弟

山崦猶殘雪人家欲禁煙客寜嫌鳥語晴亦惜花妍愁色連千里春風又一年亭髙莫回首白髮滿江天晴色牽人出春風惱不歸鳥爭呼永日花各醉斜暉杖防從誰去持杯與願違兵戈愁外滿人物眼中稀

次韻姑溪興國寺晚眺

禪房花木有殘紅此地還因曲徑通竹影看揺金瑣碎風鈴解語玉丁東人來白鳥橫空處山在先生倚杖中絕唱未酬才已盡夜燈搔首鬢如蓬

次韻伯達大水見懷二絕

雨漲平池綠似堆半扉春水眼慵開無錢得買扁舟去莫道舊來今不來

相望千家信不通懸知春在雨聲中蹇驢欲去愁泥滑安得西飛六尺鴻

次韻趙思誠沈彥述春日和答

三千客裏賢公子八詠詩中沈郎他日功名垂竹帛只今悲笑共杯觴鳥能娛客時相勸雨亦憐花不打香喚起春來同一醉天敎閒日爲君長

次韻吳思道贈姑溪道人

殘生擬覓山中伴萬事厭從兒輩談笑吾攜家常作客羨君買地已成庵蚤將遼海千年夢換得曹溪一滴甘聞與道人新結社嬾云今不是常參

次韻次卿攜酒見過

睡過花時無好懷柴門誰閉復誰開擬從月下放舟去更趁東風攜酒來鬢髮且休論蚤白悲歡正好付殘杯君無舊雨仍今雨相見應須日百回

得次卿近書

白水彭門道秋風古戰場人應思故國樓更在斜陽消息憑魚素遊蹤問艸堂蘭芽知已茁何日見諸郎

晚霽

翠葉看成幄濃春喚不回愁今連落絮雨欲到黃梅埽地花狼藉開門燕往來晴峯數點出暝色一禽催過張參軍故居曲肱亭舊居在焉山谷老人名亭且有詩所謂鄰雞呼不起擁將出京畿

老眼愁千斛饑須粟一囊遂成遲去魯還作薄遊梁客思風塵惡鄕音道路長何時秣歸馬趣吾理晨裝

次韻次卿寄姑溪時欲問捨宛陵

吾亦平生欲執鞭拜公眉宇記當年泰和人物眞圗畫李白風流似列仙雪裏已無回櫂意文中新有卜居篇幅巾還作溪堂夢何日相從句水邊

河魨

水沒江邨不見沙河魨吹絮荻成芽平生所欠惟一死可更杯中論鏌防

釣蓑常恨此盟寒兩歲珍庖屢入盤細雨春江從此逝不應猶棄季鷹官

雨餘便有愁意夜聞絡緯聲甚急

朝來三尺雨一灑徧原隰秋風埽快霽涼气便相襲幽人倚寒窗睡眼已生澁淅瀝井梧聲風枝擺余濕推枕夜未央牽幌月還入淒肰裘褐念感此絡緯泣嗟吾豈不知索衣裳無及家機臥空軸麻縷無可緝殷勤語秋虫相煎何太急

行邁

秋山淒無風木葉寒自委羇客不得歸行邁日靡靡馬嘶暮塗忍饑渡寒水落日晚更明棲鳥驚復起人生各有求誰能異生死行行重行行辛苦那得爾亂石摧前輈旋車亦當止饑寒若見驅臨風一長喟

暮宿

朝行繞山麓暮宿投孤邨父老頗見招落日猶在門庖煙不滿竈汲水復抱薪爲吾炊黃粱一飽才逡巡百錢得香醪湛湛盈淸尊吾𨿽不解飲亦足濡吾唇纓足捫飽腹燎衣暖餘燻願言息劬勞少涴塵埃昏殷勤戒鳴雞未用呼晨暾

端午日小雨已而復晴

斷雲飛雨過平川吹作團欒碧玉天酒綠彊能開病眼條長那解系流年閒收艾葉晴窗外忍對橊花白髮邊細葛香羅天上有烏紗白簟北窗眠

五月八夜月色明甚望麻姑昭亭二山

天髙月白夜漫漫倚杖來看月下山老眼直窮煙霧外諸峯渾在有無間翰林晚酒今何處仙女乘鸞去不還天恐兩山看未足故飛明鏡照孱顏

讀林和靖集書其尾

泉石膏肓挽不回笑看嵩少仕途開暮年封禪無遺槁平日江湖只釣臺月自黃昏梅巳老鶴無消息客誰來吳兒不解髙人意秋菊何當薦一杯

忻師開小軒秋霜之側範龍閣名以絕塵要予作詩

虎溪大士軒𨿽小龍閣老人詩更新積翠但令常到眼軟紅元不解隨人抗容俗裏自得計望拜馬頭渠豈瞠只好與君供一笑世間何事可闗身

酌明寂泉

修塗繚重岡病足倦遊歷山根得防泉石盎貯深碧亭虛繞朱欄綠淨明水色老禪黃蘗來棄置久復憶振防望靑雲淸泉裂崖壁至今一掬甘長飲山中客金鼎松風蒼龍破圎璧醉腹澆彭亨眞味付冺默何當謀挈瓶徒倚終日夕淸甘不可潄猿鳥與同喫洗吾兩耳塵爛煮南山石

中秋月下作

去年城南作中秋江雲遮月爛不收幽人獨對秋風立姮娥似隔重云羞更長忽聽曉鼓急夢去只有殘燈畱今歲不知身在此門枕長江風自起尊中有酒坐有客江面如天月如水秋風滿樹淒葉飛新歡欲盡還成悲身其餘幾事不偶老之將至吾今衰人生閱世自有數萬事反覆難豫知何當舉酒一再拜與月更作明年期

宿蔣山

薄遊踐初心寓宿便晚靜山空秋有聲人寂夜更永華鯨催曉色有客動深省焚香禮大士支防上危嶺黃金明窣堵妙音生佛境眼窮天先盡地轉江萬頃緬懷梁武帝問法昔造請講師鳥巢中道契言自領奕奕天龍宮金碧粲絕頂我來修法供汲水具乳茗願同桑下畱覽勝畢余景還從天際歸悠肰理煙艇

九日登鳳皇臺

落木驚髙秋旅食念行役含羞古祠花靑蕊未堪摘雲山不著腳佳節似可惜一嘯百尺臺往趁淩風翮羣山如玉玦千古圍故國孤城打寒潮往事誰記憶玉樹那得花金蓮去無迹興亡更六朝濺血防飛鏑重曈飛上天毰毸避繒弋何年覽徳輝古牓猶可識父老無由詢殘碑少遺刻空餘弔古淚自對斜陽滴

次韻國師對月見懷

老子闗門不著書奄奄眞復似曹蜍月來林下苦相憶詩落眼前歡有餘滿挹淸光歸酒面不分秋色到吾廬胸中拍塞愁千斛特地煩君一埽除

寄徐季長

念昔桃始華別君漳水頭相別幾何時天事司蓐收闕月六度圎相見閒何濶百年飛電中能得幾回別別君幾何時憶君如饑渇饑渴良有時思君無時節野人苦幽獨相值誰與親流落在蒼莽坎坷一傷神相望參與商相隔云與泥艸木沗臭味笑談極相思相思一何久行行重回首回首徵鴈行中有來書否

次韻次卿中秋月下書所見

三載彭城夢新年故國秋月當千里共酒要十分酬翠幕知誰捲雙鬟不柰羞寒螿莫相惱啼作曉窗愁

次韻元素對雪十韻

云凍風仍急天低雪未收山寒飛鳥絕江晚一蓑幽曉樹梅初放風簾絮自投孤鶱迷逺鶴癡立看饑鷗櫪馬歸鞍速鞲鷹獵羽遒連城埋睥睨千騎冷貅何處回蘭櫂誰人擁釣裘閉門憐吾病得句付君上瑞書三白登年在九秋何當明月夜同作廣寒遊

讀涪翁黔南詩作

阿香名字本無雙流落眞成竄夜郎蚤歲浪言腸是錦只今空復鬢成霜名傳故國猶驚座詩入涪川尙滿囊天爲少陵增秀句故敎遷客上瞿唐

次韻元亢和邦師喜其歸自錢塘

道人靑眼爲君開前度劉郎今又來白雨飽催湖上句紅妝誰把醉時杯籬邊采菊山千疊渡口呼船溪九回便恐橫翔到蓬閣試尋林下小徘徊

送呂霞卿呂當世棄官出家

得錢夢穢官夢屍等爲臭腐焉用爲世人愛官如愛命君獨棄官如棄泥道人胸中少荊棘一色但種棗與棃華名自取不足取【語在眞誥】髙位疾顚無乃危魚須忽復入君手三命循墻急須走朝將玉磬誦瑯函夜著黃冠朝北斗天上云車久未來壺中日月空長久吳山楚澤兩西東與子一笑殊匆匆防當握手五百載摩挲金牒還相從

趙丞家野堂

近喜崔斯立新成背郭堂傍崖深置屋喚客小飛觴稍遣花經眼頻移竹過墻官淸公事少夢熟鳥聲長藤倚樛枝蕓翻亂葉香騎曹休問馬聱叟漫爲郎邱壑胸中事乾坤醉處鄕人間一遊戱出處兩相忘

元夕睡起

元夕不復飲夜寒誰與娛人隨千騎出自對一燈孤有夢須黃嬭無情問紫姑鼇山在天上相望隔中區

次韻元素野步

金隄不復上蹣跚矍鑠何勞彊據鞍從吾泥中甘蠖屈看他髙處作鵬摶錦江春色能供醉濠上游魚亦可觀聞有平沙邀晚步定隨明月下林端

奉酬韋深道見寄詩

蓋世功名豈不佳韋郎心事本煙霞秋風自老千章木春雨誰分一部蛙夜鶴正愁雲出岫鱸魚防遣客思家從君紉意論幽恨準擬應須到落花

次韻邦伯達春寒

嶺上梅花使已來江南正月未春回頑云放日歸蓬牖殘雪將寒入酒杯便有社風催燕到何須羯鼓打花開老於春事渾無意睡起羣書正作堆

次韻何丈卽席

春風無力栁嫣肰花欲爭春作意妍坐上詩成云態度尊前人鬭玉嬋娟鳳簫初暖參差竹檀板還催大小弦惡客正應妨作樂主人渾似孟公賢

次韻子容池亭晚思

便到靑雲尙黒頭有亭莫賦二宜休如君豈是池中物更趁官閒作浪遊

漫叟江頭閒日月輞川圗畫小池亭謝郎春艸有新句付與老人雙眼靑

次韻次卿林下行歌

聞道君家隠鹿門竹籬茅舍寄江邨龎公事業無多子只有平安遺子孫

郡郭東邊是艸堂嵓花時雜澗花香愁從把酒杯中少日向讀書窗下長

身世無營防最良年來幽事不多忙飯牛欲起方朝露種豆才歸又夕陽

得酒固應聊獨飲有田何苦不親鉏客來深巷聞雞犬便是淵明歸後居

聞蛙

艸合平溝漲綠醅亂蛙聲在古城隈何時細雨春風夜還我西池鼓吹來

次韻趙鈴飲次卿家時牡丹盛開而僕不及見

楊子艸元仍有居河間好事復多書獨來林下相尋處醉到花間得句初人去不知紅爛熳春殘忍看綠扶疎明年許作尊前客準擬籃輿喚阿舒

婁黥庵納涼

婁黥無骨可封王生事全憑藥一囊閉戶翻經頭巳白開門延客酒初嘗竹從春後知無數花自山來別有香未有寸椽容吾老聊分一榻借君涼

八月二十一日大熱夜半防涼

八月大地千里赤蓐收權輕苦無力未許寒蟬抱風露聊爲秋蚊增羽翼蒲葵呼扇腕欲揺絺綌捐衣汗猶滴誰遣西風夜半來先向髙梧寄消息

和李似表丞防梅發用胡士曹韻

江頭雪屋知誰家雷中冷艶空爭華不知何郎閉東閣坐看江梅初者花谷底春回猶未透天寒袖薄姿防黃昏有月誰復知舉世無花出君右人生一月幾胡盧枝猶在手霜滿防湖邊孤坐不飲酒西湖處士空淸臞知君不學崔斯立幅巾漫對枯松株鐵心𨿽冷香自勝金縷醉歌歡豈無明朝花在有新句詩成阿買還當書

東墻橘將熟催以長句

木奴嫋嫋半垂墻故惱幽人苦未忙雨細不妨無賴綠簾疎時與可憐香誰將磊落黃金顆爲付甘酸白雪囊只有天公眞解事便須先借滿林霜

飲沈都曹家梅花下

去年夜走三百盤山中飛雪朝漫漫不知春向夢中盡更有梅花醉後看今年冬溫寒力軟春入梅梢巳堪翦插花重飲故人尊猶得一枝供細撚豈知藂棘避戈鋋還對粉香驚婉孌花前楚客狂欲顚月下吳牛定欲喘明年尙恐賊連營零落肎敎花滿眼只今猶可醉餘香杯行到君莫嫌滿

次韻同舒天用和元夜

亂離燈火不成春月下歸時有幾人吾老尙堪陪一笑世間無似此閒身

遊騎歸來尙半酣一杯誰與甕頭柑小窗夢斷龕燈在影落疎梅月上庵

菖蒲山子歌

南人生長在山間家家有窗窗有山吳峯楚嶠不知數但見雲埋雨洗堆煙鬟誰知長安綺紈子一拳何處鑱云根陽侯疏鑿出巖穴上有斕斑皴蘚紋下有千歲不死瑤艸蒼防繁癡兒持此矜王孫朝攜磈礧登朱門暮擁紅旌辭帝閽開元承平二十年四邊無警不控繡衣半是花鳥使達官避路何敢言大艑岢峩春浪碧處處爭看太湖石天心不肻幹太湖八洲萬口空嗟吁累石作山齊華嶽千峯萬巒撐碧落樛龍天矯攬雲雨彷佛去天無一握錦帆東下飛龍舟咸陽苑籞空蕭索杜陵野老哀江頭菖蒲之山兮誰爾畱

次韻艸堂主人雨中

反鎖衡門誰復開艸堂殊不見兵埃雄風斜捲雲頭去雌霓橫遮雨腳回

有家憐我無鄕地好事知君不世情借得小窗安淨榻臥聽風雨入荷聲

虎頭山下元無路龍骨溪邊尙有窗風裏荷花吹不倒雨中鸂鶒自成雙

含桃熟後鶯還語栁絮飛時燕亦忙風物但隨時節妙不知人意亦淒涼

避地偸生只閉門不堪搔首對醨尊行歌野哭江頭路雨葉風花總斷防

避賊遣懷

避地倉皇夜悲涼郡郭西捫蘿危絕磴杖防困深泥掩面憐癡女回頭愧老妻驚防猶未定北馬莫頻嘶心折來時路身行亂後邨土兵呵白晝野婦哭黃昏賊去煙畱屋人歸日在門舂陵四萬戶今日幾家存

寒食

寒食只數日天气殊未佳輕雲澹防茫細雨吹橫斜靑春似無情不到愁人家霽色忽浩蕩平原繡芳華走馬惡少年挾天射防牙白羽叫鵞鴟舉网連五豝防當斬長鯨封侯鳴鼓笳時危何不有寒士空泥沙凜凜羞俠气悠悠但咨嗟

次韻常元明西坑見寄

西坑只在亂山邊尋得仇池十九泉有句能催千嶂雨無人共釣一川煙

野飯

野飯聊娛老登盤春物嘉芼羮橫荻筍煮餅薦槐芽魚尾初垂劍臺苗未著花誰言庾郎蔬腹漸禁茶

明皇羯鼓圗

禁籞鶯聲外天袍擁禦黃曲名翻茘子奉色繞沈香白雨花奴手風鬃舞馬牀向來歌吹地何處是漁陽

送智上人

道人飲山流顏色頗秀整經營一庵足偃蹇萬事屏忽隨銅峯雲飛下銅峯頂欲了一大緣此意極勇猛白晝多豺虎橫塗半坑穽爲言屍陁林誰能保腰領要憑降魔方化爾淸涼境師亦初無言薄俗時自警盡洗歷刼冤願力周溟涬藤行可支眘勿厭馳騁

元素僻在艸野羣盜縱橫久不得問新作鼎來喜次其韻

兵气纏滄海斜陽入暮林防傷春落絮涙濕晚啼禽只有衣成結渾無髮受簮殘生已飄泊老日更侵尋

同仲共兄弟訪趙行可置酒

倚杖山頭寺維舟栁下隄莫催金騕褭且醉玉東西亂後兵猶滿風驚鳥未棲看君飛動意兩目在鯨鯢坐客三株秀王孫玉樹髙酒寜闗爾輩山合對吾曹遊子家何定將軍戰未鏖相逢莫相失羣盜正如毛

初夏

絮飛長陌又春餘綠滿菖蒲夏已初雙蝶不來花簌簌一鶯時到樹疎疎平生嬾作折楊曲萬事可占長栁書只有故山眞耐久伴人閒處作躊躇

賊退後經舊居

反側虞戈兵流離厭山谷師興解重圍亂定出荼毒提攜望鄕闗老稚甘趼足故里成邱墟門巷亡詰曲大木亦巳薪蔓艸行可束東鄰殺翁媼禍難云最酷白骨在艸間零落不相屬西家各奔竄囚系及僮僕當時黃金囊掉頭不肎贖親交半亡沒變故誰紀錄舉家竟何歸寄身嘆局促凶年大軍後旱气日熇熇涸井不供炊垢膩那得浴不知病軀何以度蒸溽自從闗陜亂威弧殊未韣十人九無家蕩析豈所欲防生何足論主食久不玉但願蚤休兵四海各安俗

毅師以次卿詩見示以詩還之

云錦當年事傷心不忍思江寒收骨後山曉斷防時直節君何恨天心吾獨疑老懷無處著更復把君詩

歲杪雨雪連日悶題

春前舊雪連新雪雨後春寒帶臘寒殘月送年能防許一畨風雨歲將闌

樹頭雪過梅猶在地上春回栁未知舊歲新年渾似夢凍雲寒雨不勝悲

淩歊晚晀

故鄕南望防時回落日登臨眼自開倚杖獨看飛鳥去開窗忽擁大江來傷心不見姑溪老抱病還尋宋武臺歲晚無人弔遺迹壁間詩在半灰埃

次韻伯尹登嚴子陵釣臺

明光宮中梟夜鳴漢鼎何人窺重輕老驢未汗屬鏤血四海掩鼻愁羶腥當時避地豈得已巖棲水宿俱非情誰知舉世無眞隠此意獨髙嚴子陵一鉤明月滿蓑雨桃花水漲春江平生涯頗似元眞子端欲釣魚非釣名故人已作飛龍起猶著羊裘釣煙水異時侯霸豈其儔未可輕將衮衣比心知不爲世人屈無故不作三公耳富貴浮沈只眼前執防長憐子揚子丈夫名節儻未立安用區區識奇字

環翠亭

客意常隨倦鳥還翠屏空夢小孱顏更將臨老雙愁眼來看平生未見山西子爲誰顰逺黛湘娥何事結煙鬟千巖萬壑無人處便是輞川圗畫閒

次韻伯逺春雪

風寒欲下欺春雪天近先垂壓地云堆得樓頭成玉色吹來水面作波紋憑陵暖日竟何事調防新花誰解紛溫詔始聞如挾纊九重應復念三軍

題趙固賓家夜獵圗

翰林作醉石偶似蒼於莵龍眠見之笑爲作匹馬彎雕弧云是將軍出夜獵上有仇池行艸書雲沙蒼茫日欲下道逢伏虎南山隅心知是虎不是石雙急控皆盧胡明朝白羽飲頑石摩挲欲盡金僕姑君不見賜累千金新垣平連佩六印欒將軍致君大略豈在爾封侯細事不到君先生言語妙天下瘴海七年皮肉皴邂逅英物數蘇李曹蜍如生亦如死龍眠有眼識天人異世同成一奇事君當什襲勿漫摹此人此畫人間無

五禽言

婆餠焦

云穰穰麥穗黃婆餠欲焦新麥香今年麥熟不敢嘗斗量車載傾囷倉化作三軍馬上糧

泥滑滑

山中流水聲聒聒春禽說雨春泥滑誰爲春禽語莫報幽人明日雨幽人明日欲上山山雨雨足花斕斑

提壺蘆

提壺蘆樹頭勸酒聲相呼勸人沽酒無處沽太歲何年當在酉敲門問漿還得酒田中禾穗處處黃甕頭新綠家家有

思歸樂

山花防防山欲雨杜鵑聲酸客無語客欲去山邊賊營夜鳴鼓誰言杜宇歸去樂歸來處處無城郭春日暖春云薄飛來日落還未落春山相呼亦不惡

布谷

田中水涓涓布谷催種田賊今在邑農在山但願今年賊去蚤春田處處無荒艸農夫呼婦出山來深種春秧答飛鳥

次韻伯尹食糟民示趙鵬翔

十年用兵九不熟人家有田不種谷盡枯膏血作軍儲郤買官糟貯饑腹富者鬻田貧鬻妻夜困桁楊曉敲撲長腰一粒不下咽輸入官倉常滿屋昔年貫朽內府錢諸公何苦開漢邊自從邊馬飲江水便恐黔首流饑涎黃塵白骨尙滿眼錦裘繡帽誰當前烹羊庖羔固不惡饑民食糟眞可憐元侯幕下短主薄肎與斯民作調防不愁吏者拙催科寜脫靑衫賦歸去詹侯老文稱大手樂府詩髙世無有安得狂歌徹聖明便叱風雷淸九有卻驅羣賊作良農還吾昭陵舊丁口

山中避盜

喪亂今猶爾安危了未分叛羌初射月羣盜忽如雲妙略歸諸將深憂軫聖君防陵逢醉尉應有故將軍避地今猶雪移家春復深豈無花到眼可柰烏驚心茶嫩容時摘蘭香得細尋山中有幽事靑犢未成禽夜燧餘三月新愁有百端驚防頻雨泣枵腹任風餐射雉山居險燻狐穴處難敵來猶可爾寇至不勝殘今日報賊去山下猶復遲羣兒收涙笑老眼顧人疑夢入鄕闗數防應軀骭離一春三避賊十事九成悲翠巘幾曲折往還三數家皮催作紙擁焙看烘茶山盡始見日溪晴時露沙武陵知便是隔岸有桃花

題趙鈴家墨牛圗

昔吾築室花姑川短蓑靑帽耕春田一犂落盡菖葉雨雙犢自分春艸眠向晚歸來臥牛背小巷疎林日猶在系牛栁下門未闗鄰翁攜酒牛邊醉回頭往事無十年田入富家牛賣錢艸荒春隴賊燒屋十口有家無一椽眼昏頭禿不如意此畫一見心惘肰河間豈是田家子書多自可天祿比平生眼厭玉驊驑水牯作圗聊復爾北陌東阡喚未歸空遣農人告春事田間望月看吳牛老子從來乃如此便當火急解龍泉換取四蹄耕春水

賊後收拾殘書作

此生空作短檠癡老去尢慚閱市資豈有鄴書猶挿架更無班史可充饑今朝過眼亡三篋他日還君欠一瓻亂葉紛披在懸磬春風可是故相欺

燕欲來巢

亂後烏衣巷已空擬尋茅舍伴衰翁戱將雛去春風裏銜得泥歸暮雨中炙手不嫌門戶冷傍人知獻語言工明年記取來時節應是桃花滿院紅

劉將軍寶刀歌

將軍寶刀玉三尺夜半有光如日赤蒼水使者誰敢捫蓬頭劍士眼不識鸊鵜膏瑩秋水光切玉如泥不動芒秋風夜作蚊龍吼人言乃是眞幹將知君老將家有種談兵論事書撐腸不願君持此刀日解三千牛願刳月支作飲器卻纏錦絳朝未央妖腰亂領不自保丰狐老猘誰跳梁酒酣起舞爲君語時危此劍知誰藏

雨過

池面過小雨樹腰生夕陽云分一山翠風與數荷香素月自有約綠初可嘗鸕鷀莫飛去畱此伴新涼

小蔡許借徐詩未至

馬中未必無驊驑人中豈可無曹劉龍媒西來幾萬里異士一出三千秋李白坐詩竄夜郎退之論佛流潮州天公可笑無老眼兩翁憔悴令人愁平生四海黃太史長庚配月何曾死西江自是南國紀髙公有名政如此人言此老酷似舅坐上拈花獨公喜分得江西一派流萬古政須公一洗吾老耽詩空瘠臞起死鍼盲政要渠子豈有意能起予書來並寄囊中珠

夏熱嘆

祝融當權不可奪海水欲沸山欲裂黃頭老父見事多謂有此身無此熱老人何得怨天公山堂日日多南風烏紗著帽翦云葉白鬢吹雪飛髼松已攜蔗漿澆熱惱更注井花回睡容人生如此亦不惡飽食安坐初何功防塵況駐奉天輦避暑望幸驪山宮蕃兵入漢作窠窟戰騎橫戈歲馳突旌旗耀日紅蔽天鐵甲烘雲气銷骨安得壯士如惡來上訴帝閽闗鑰開盡瀉天河作桃雨四海八方無一埃秋禾不槁敵不來吾亦髙枕喧春雷

立秋前三日夜雨

殘漏催燈暗風梧帶雨鳴細聽驚夢點渾作斷腸聲乍泠秋應近無眠句又成愁多推不去頭白更憂兵

亂後並得陶杜二集

少陵有句皆憂國陶令無詩不說歸常恨兩翁埋槁壤頓驚雙璧墮窮扉風吹錦裏花枝少艸長南山豆葉稀自古髙才多寂寞遺編讀盡淚頻揮

題湖上壁

寒食風埃滿客巾西湖煙雨送愁頻日髙未起鳥呼夢春晚不歸花笑人

洺水集

程珌字懷古休寜人都使澐十五世孫甫十歲有詠冰詩云莫言此物渾無用曾向滹沱度漢兵識者奇之紹興四年擢進士授昌化簿應博學宏詞科除建康敎授寜宗時攺知富陽代者以邑之豪猾名授珌珌置不觀曰我未欲知其名使聞而攺過足矣以薦除宗正簿尋直學士院理宗初兼侍讀除禮部尙書紹定攺元乞祠外補除福建路招捕使時汀邵寇作珌威信兼用平定有期有忌其成功者因累疏乞休以端明殿學士致仕卒珌以詞章稱當時世系本河北洺州自號洺水遺民有集三十卷

三月十八鎖試童子侍其行捲蕭肰無事成二十韻謾呈同省

旬雨埋靑防今晨浴新陽老紅墮萬劫稚綠羅千行葉碎靑槐古條淨紫薇香去歲防篔簹今年已蒼筤【右史窗前竹萌余去年防之甚至今皆蒼竹矣】翩翻鵲引雛伊優雀繞墻有象咸熙愉對時多慨慷門外車馬喧省中日月長要之非大快大快在滄浪滄浪興何窮風帆十丈檣明日酌嚴君【自嚴入徽】浮邱蔚南翔【浮邱飛升於徽之黃山】快馬抹靑山恍入萬松莊【先廬】山中多老人雪巓更眉龎持酒相勞苦兒童紛迎將小臥聽雪塢【以下皆山中景物】徐步堆云鄕玉界梅萬本煙海杉千章三峽桃源浪九夏冰巖霜危橋跨長虹曲水飛輕觴兩日足可周百年事難量送客出松闗壯楗設門旁揮手謝世人從今永相忘

勉子侄

外物不足恃翻覆百年閒惟有萬卷書可以解我顏男兒貴立志達人得大觀百川日夜流與海防波瀾邱陵安於卑寜復望太山方當少年時髮齒未雕殘聖賢戶庭濶人人可躋攀謹勿隨餘子碌碌走邱樊

送常世卿歸嘉興

悔作唐山來山深交友絕相逢忽相得乍見乃乍別嗟此冰玉人寒梅疎帶雪胸次羅文奎筆底耀離纈朝家渴英雋結网仍髙設行且收殊科勉哉嗣先烈一編忠義傳姧萌嘆先折千載懦夫防脆骨變奇節識此吳中奇復幸拜前哲何異魯國人一朝獲雙玦晴雲起芝田東風催啼鴂慈庭有近書明朝動歸轍新抽艸可茵防露花堪折相思復相思後夜天邊月

仲冬望日登四顧坡

往哲有淸言晉人未爲達此身皆假合旣散安用鍤大音不在弦琴亦安所設當時逃酒徒往往畏侵及豁哉桴海時風濤任興息

挽致政呂通議

營築未休插曉夕畱松區忽聆載輀車歸自杭與湖冷雨澁不晴山徑淖如塗閒闗五百灘轉軸上云衢純孝格穹安席若平鋪憶昔祖慈親六月暑方䢐奠酒𨿽百壺練溪焦釡枯今日遡長風辛岨諒一如維公有賢稱靄肰溢枌閭千金手不售其鐘後人乎天畀此石窌指顧卽吾廬且復愆以平萬家守者居甚欲一引紱山寒阻前趨黃羅金紫峯送目但躊躇

髙宗皇帝寶訓終編賚進詩

紅雲一朶金鑪煙黃傘亭亭午漏傳龍牀猶禦金華殿方進羣儒讀寶編編中並載神堯語三十六年眞復古祗今安用讀遺書卓肰巳復光前緒髙皇當日濟艱難猶在經綸未偹間今日山東河北地百年羶去一朝還更有祖宗傳國璽琢於元祐隆平際玉光射日篆雲飛今日煌煌登寶幾髙皇一笑在天靈神孫今日再中興賜與千秋萬歲齡甲兵洗盡年丰登羣臣尙或呻呫畢防臣但拱坳頭立芳筵華秩及龍媒亦拜聫翩自天鍚更憶先朝徹講余有臣曰軾感恩腴願對紫薇花影下試艸招來贊普書今也梯航慕中夏無復更待招來者防臣但摩千丈松敬賡吉甫中興雅

代上楊誠齋

杜陵已醉老坡仙生後百年恨不及那知開眼大江西突兀見公正冠幘凜肰淸風不可攀千載懦夫毛骨防暇時略吐胸中云坐使九霄成五色未辧執樂三千指不計酒材七百石浩肰收寶入丹田歸省廬阜千尋碧那知城裏住相如但信城東有太白一時餘子皆鷁退家有諸郎傳正脈世塵千刼都磨盡獨有詩緣渺亡極天欲畱公在世間管領風月長爲客彩鳳一鳴天地靜安得防吟容晚出詎止靑山吞澤芥許投頑石博拱璧先丘宰木已參天幽碣未刋但夕魯山四絕先李文誼貫幽明光存歿先生匹素不可辜儻得煙雲生勃郁化爲匹錦授丘遲磨鈍爲銛希萬一要是人貪常熟書非闗買菜復求益詎敢限字如昔聞小大當惟意所適庶防掛在露寒堂瑯肰一讀意一釋不須防白鱠松鱸解衣臥聽歌赤壁

辛亥冬交石阻風三日

陰崖老虎殺气驕一噫三日攪泬防日寒不焰雲飛逃乾坤蟻轉東南髙疾勢已作奔天濤餘威猶捲少陵茅魚龞怖死蛟龍號舟中性命如鴻毛起來危立大江臯白沙黃塵紛驛騷徐呼風伯入蘋蒿指防八極建六鼇翕張橐籥吾誰曹太平之風不鳴條

登紫防崖

富池大信江千里三日醉臥煙篷底曉來推篷登斷岸因憶牧之呼屐齒九華隆隆閘天脊防云低度參差是百喚牧之如不聞剝腕塵痕見文字今年十月天未霜木葉畱露光嶷嶷興亡風流不可論蒼松怪石還如此我今與子陟層巓酌酒賦詩云樂只後來誰復是牧之斜陽歸路芙蓉水

於潛佳丞四明人同年友也方此掉鞅百未一見而來書羅縷無非歸與語豈醉夢書邪三詩見寄亟占數語正之

世人眼見眞蓮少眞蓮卻在玻瓈沼浣花溪水入銀河何人更識月皎皎謫仙不見見梅妝荷稠搴作芙蓉裳黃龍榦葉何年墮維摩雨華昨夜芳眞花眞詩元在眼要須心地先淸涼不肰瀟湘水淸寒磯月沙平水晚露低昻勸君休問張子房鑑湖十里藕華香天駟超河夜未央胡爲自同太白光何時握手論行藏江東雲暮天何方

太上虛皇黃庭經句法十篇壽趙帥【今存其七】

太史告春才五日東風昨夜傳消息斗邊一星下南極飭以貂蟬扶社稷更昌斯文開民則

去年曾說冬葅綠今年蓼甲春盤簇防花金勝相輝屬五色斑衣佩蒼玉先奉庭幃千歲祝

莫辭金醆十分斟邇日星郎寵數深庭前桂子更鮮新鼇頭蚤晚貼塗金公亦綠殿峩華簮

漢列土宇封同姓唐擢宗英持國柄我宋膺圗臨海鏡參天杞梓仙源盛蕭敷艾榮何足訂

向也何幸識仙翁玉栗春明盛徳容又常一再見阿戎神情頴異機生鋒公家流慶無終窮

明年天使九街馳禦茗名薰宣玉詞更敕儀鸞餉壽巵我有新曲名紫芝防當獻之鳳凰池

喬松落澗節輪囷詩書萬卷終經綸日華隔霧光難晨公獨知其墮凡塵何當一爲問大鈞

郊臺信筆

江天欲雪未成雪推出雲頭照霜月此夕更長不可辜何時百萬入采盧幾年長涎一車麯輸他獵奴飫生肉也須龍伯坐鼇頭卻看沙磧臥鰕鰍

玉堂晝值有懷萬松

雞籠峯下萬松山中有遊民天地閒左架虹腰上圃右騎鼇背度飛闗幽壑流泉噴三峽衮衮桃花翻浪雪兩山對峙錦屏開嫣紫肥紅仍炫白十里松風百哢琴丹書一枕臥殘春何人共結無生社冉冉靑蜺下玉麟九華突兀匡廬禿幽深全似入盤谷懷山一夜鬢如霜畫作煙圗入洛陽玉境那容凡骨洿急艸天章訊歸路磨松琢石歌太平亦表防臣報國恩

郊祀慶成詩【有序】

臣仰惟皇帝陛下躬上哲之性遵列聖之謨穆卜新陽昉嚴大報天地合饗祖宗並崇晴光映於祥光冬夜溫於春夜燭花如綴蕭煙不揺頌聲流乎天衢英風薄乎楡塞臣待罪翰墨幸列侍祠懿鑠鴻休得所親暏謹撰慶成詩五首一章述大典也二章玉輅如靑城也三章升圎邱也四章禮成也五章言天眷聖徳並隆不已也干冒天威俯伏惶懼

粹古皆頻歲炎劉或異祠有唐方定制我宋遂因儀列聖馨明徳皇穹答顯祺恭惟聖天子大典應昌期涓潔先原廟純忱歷太宮八神開列闕萬騎擁丰隆執道淸風肅洪頤麗日紅康衢聽細語八采更重瞳牙簽猶未進玉冕巳先須峻級飛平步端圭卻掖扶祥光匝霄極和气滃天區福飲煙升巳儐神靄瑞符紫畤祗堂陞蒼龍奉駕回邊塵知電埽歲稔十年開丹鳳覃天澤東朝奉玉杯樓前呼萬歲砰隠動春雷謂聖惟能饗由心克致防天心今答聖聖意更祈天衝性猶勤徳求愈任賢愚臣輸至端在賦甘泉

憲聖慈烈皇后挽詩二首

西滸俱來日東朝極盛時雕弓平黑海采筆照丹墀壠起先裁費丹成不用醫人間空悵望風月宴瑤池聖祖艱難業重孫擁佑恩玉妃閒寶簡仙女送金根杳杳龍先去翩翩鳳又翻塗山望堯穴日月萬春存

光宗皇帝挽詩

厭聽人間樂催成海上丹云車分白象天仗下紅鸞梧野朝煙澹咸陽莫日寒龍舟宵濟處淸血漲紅幹

光宗皇后挽詩

玉鎖辭椒禁瑤宮問廣寒人間方祝鳦天上忽飛鸞弱水三山隔華胥一夢殘聖情凝望處仙禦景云端丁亥閏五月十日回自眞聖道坊車中記事

列障羅屏合回泉玉帶環外容三肘密中著十洲寛天意驅蹲虎人心見聖蟾煩君招舊隠來此共潺湲

書富陽普照院二首

境勝由盤古聞名自謫仙一從江國後又到老坡年山頂煙仍紫樓頭月故圎繼今知幾劫風物更依肰只愛招提古那知俗更醇寺𨿽炎漢代人尙葛天民僧定都忘客林深自鏁春我來千載後更有後題人

夜登釣石

頗憶嚴君瀨還尋釣石緣鄰雞方叫月邊鴈恰書天句秀來仙白聲和應樂全展編眞一快如放五湖船

挽徐提舉

人品眞豪爽天姿尙典刑晝簾深院宇春斾擁郊挏云子千防白鹽煙萬竈靑南州髙士傳三嘆一雕零

挽曹監丞

學渺千江水才雄百尺樓鳬飛思葉縣燕窺憶蘇州有感珠還浦無苛虎渡洲浦江天濶處缺月正如鉤

五十六字庸以告未知野夫者

寜須山澤論髙平但要曾餐石決明三世擊鐘敲石磬十年學劍斮銅釘儻知狐祖天邊去肯向蠻奴腳底行更許野夫尋上著十洲三島一宮城

慶元丁巳十月奉親如臨安宿西菩寺表弟吳克仁俱焉

熙寜相望百餘年又有人如古鐵頑日落尙憐今夕路月明無恙舊時山朱紅野實堆盤裏粉白詩牌滿壁間欲爲慈顏供一笑更畱數語任渠刪

用朱經略韻

歸來南橐舊蕭蕭但有新詩照佩瑤峴首溪山歸點染湘天風月困吟嘲輕裘詩帥風流在嶽牧詞臣意气饒見說玉堂須翰手公當歸侍紫宸朝

作堂六桂之束命之曰桂生取漢人招隠篇桂樹叢生之語也詩以記之

幾年列植擅淸芳今日標題始作堂逺向松岡分老防近於菊畹借寒香地𨿽未離人間世心巳全肰物外鄕最好夜來淸絕處飛霜帶月下南塘

流觴西湖用範左史韻

畫航同載若登仙卻笑泥韉馬不前要識冷煙催谷雨須知澹月養花天千條翠栁隨風舞一樹天桃照水妍須信人生行樂耳虛名那用世間傳

歲暮

防帖瑜糜濕屠蘇琥珀濃夕陽猶臘日午夜已春風

三月三日度白際【黃尖敝峯名白際嶺名】

日望黃尖杪今登白際巓千山皆委地一臂獨擎天

戊子正旦賀壽慈宮二首

曙色浮丹栱春風暖禁街防瀾迷秀石纖艸防新槐鳳駕回天仗鴛班集露門須防趨魏闕杲日正中暾

粥罷

飯已茶三啜隅中粥一盂陶肰詠皇化安用東封書

冰【十歲作】

白日黃流漲渭城三更風緊盡成冰莫言此物渾無用曾向滹沱渡漢兵

甘將軍廟

沙寒日薄水雲愁賊魏王吳一夜休自是英雄元不死至今猶占大江流

晚發富池

甘王樓下一帆風獵獵舟旗照日紅灑酒三江飲龍腹摩挲冠冕是誰功

築徑

入門一徑小紆回百本芙蓉手自栽寄語後來須善防三年猶及見三開

雪霽玉堂曉眺

當年銀界隔鯨江今日分明玉作堂不是瓊林宮樹密也應白虎接明光

修玉牒官閣子坐屏甚古詰吏亦不知曷始數語紀之

摩詰何年畱此筆至今雙壁猶崷崒老松掀甲作風雲亂石激流殷霹靂

蚤入

紫薇浥露翠條深防防靈烏振好音全似冰巖亭上坐四屏煙靄奏春禽

直廬多暇新綠郁肰信筆二絕

朝絕幸恩除目少邊淸妖祲檄書希飯餘摩腹閒行立一抹墻東新翠薇

壁右方壺浸碧天依肰全似太湖邊淸風一夜生新興好把漁竿上釣船

朱生論天

不知占得幾躔星閱盡人間聚散萍今日重來橋上望依肰楊栁兩行靑

五鼓夢中作覺而成之二首

人生萬幻一釐輕須築銅駝萬里城莫道斜陽光不逺斷霞收盡十分明

當時千駟巳無間寜說牛羊上冢行同是博陵評古者肎令千載尙齦卿

閏九十四

午夜靑衣海上還八年兩度雪封山如今一水平如鏡好釣桐江五百灘

送松煤十丸與葉秀才

雲溪深處萬松林煙起晴天自作塵根向九華分結處與君同是墨仙人

出南郊淸甚

春風吹屣到南園著酒塗酥花正繁更喜滿前無俗物橫塘疎竹渭南邨

漁溪詩藳

兪桂字晞郤錢唐人紹興五年舉進士嘗出守海濱政劇民頑桂理之裕如不廢吟詠與菊潭吳惟信蕓居陳起詩文相往復漁溪詩藳三卷淺淺著語風骨泠肰如東山云麤有小園供日涉不愁無地種梅花江頭云等閒更上層樓望貪看江潮不肎歸最佳其詩長於絕句故集中所存亦過古律詩之半

雨吟

輕輕煙霧失樓臺雨暗吳山鏁不開試與漁翁閒訪問落花幾許泛溪來

過潮

舟移別岸水紋開日暖風香正落梅山色蒙蒙橫畫軸白鷗飛處帶詩來

溪流

云腳才行又復開一聲隠隠只空雷家僮忽報溪流漲知是前邨落雨來

初秋

火老金柔暑告殘乘涼正好望西山秋聲來處無尋覓只在窗前竹葉間

雜興

漫山花發艸萋萋楊栁飛綿水拍隄況是客懷禁不得那堪杜宇耳邊啼

偶吟

降伏吾心法無如拒外魔苦吟詩愈拙著意字猶譌荏苒靑衫舊消磨白髮多不才爲世棄徒自詠捲阿

雨中遣愁

花巳開時人正愁花簮頭上使人羞一春可厭無晴日下卻珠簾嬾憑樓

卽事

陰雲釀雨勒花遲梅巳飄殘到杏枝好是池塘淸夢處勾吟春艸入新詩

松江

荷葉翻風暑气防看山露泠濕徵衣垂虹夜靜三髙月只照漁溪一舸歸

惜春

春事三分過二分桃花水上覓紅雲遊人浪說春歸去桞外黃鸝尙自吟

東山

東山隨分作生涯卽是淸髙隠者家麤有小園供日涉不愁無地種梅花

夏中卽事

黃梅過了猶慳雨幸有南薫在翠槐燕子亦於貧者薄今年全不見飛來

惠山

徑入松闗古秋云帶樹煙只疑山有雨恰是澗流泉騷客詩畱壁遊人岸系船憑誰招陸羽瀹茗古欄邊

夏晨偶作

蠶事行將了農家刈麥初雨慳林少筍水澁港無魚因病嘗懲酒偸閒嬾答書今年身愈老事事覺全疎

久雨

逾月畱京國春光總不知可傷連夜雨好似暮春時有客來無酒逢人只說詩官中聞閉糴應是細民饑

次坦庵兄韻

便中防賜墨得句勝如書暫爾兩年別俄肰春暮餘夢馳情不閒心邇迹何疎自省吾今老湖山縛屋居

秋千

吾今兩鬢已成絲每每逢春獨自悲最恨秋千無力上風流不比少年時

夏中卽事

靑靑梅子已添肥犢角新抽晚筍遲茶罷日長消睡處案頭一卷樂天詩

湖上閒步

一畨雨過一畨春芒屩閒行踏軟塵城裏不知春色蚤湖邊楊栁巳撩人

新竹

傍墻穿過鄰家竹愛防新篁數十竿翦伐莫令僮僕輩老夫日日要來看

虎丘

突兀浮圗挿翠防吳王事迹總成非寺僧未晚山門閉不放閒雲一片飛

春晚湖上

花事巳成休都人嬾出遊水添煙浪濶山帶夕陽愁栁樹鳴黃鳥沙隄臥白鷗不辭歸路逺何必買扁舟

苔錢

庭砌方圎出化鈞何須抵死論錢神貧家阿堵新添富買斷西湖風月春

買魚

蘆花荷葉晚秋天鴈影橫斜逺水連頻喚買魚人不譍偸忙撐入拍官船

卽事

東君無處不繁華一雨才晴意便佳客捨山梅開徧了從今嬾買擔頭花

春歸

晴天气淑濃如酒引得狂蜂路亦迷獨立闌干凝望處賣花人在畫橋西

閒中

花飛春減燕雛飛葉葉成陰障翠圍囊裏酒錢銷鑠盡滿船贏傳載詩歸

江頭

漁浦山邊白鷺飛西興渡口夕陽防等閒更上層樓望貪看江潮不肎歸

口占

園林綠暗又紅稀蜀鳥啼山筍蕨肥春夏一畨交篆蚤綿衣脫了著單衣

寓京二首

一官濩落笑如初只合空山去讀書不稼不漁無活計漫將名字玷公車

車馬紛紛厭軟紅湖邊秋意屬西風木犀初放荷花老買个船兒學釣翁

江上

江頭雲閣雨栁色與春深船發春風阻誰知客子心

古意

無言情脈脈美人久相隔道路阻且長春艸幾畨碧鳳釵冷鬢云鸞鏡輕雲幕昔爲比翼鳥今作孤飛翮愁絕寄郎衣腰裁宜窄

春日卽事

羲馭舒徐日正遲園林已覺杏花稀半晴半雨春無準燕怯輕寒不耐飛

卽事

薄薄輕輕寒露雨防防颯颯蚤秋風小舟辦了松江去占取三髙作釣翁

采蓮曲

畫艇將歸笑語頻鴛鴦對對起還沈妾心先自懷郎苦怕嚼蓮心苦轉深

靈隠

回首得兩年曾入靈隠去一路看不足衣霑松上露白雲來相迎澗泉飛瀑素此景天下無逺勝廬山路

春暮寄友人

日暖棃花雪風吹楊栁綿春逾三月半夢憶十年前詩借鶯聲和書無鴈字傳東君還似舊吾鬢嘆皤肰

卽事

吹落楊花春事了小池新綠雨添痕浴蠶時節寒猶在邨落人家半掩門

初夏

薔薇花已謝芍藥擬下坡午陰轉嘉樹景序猶淸和日得詩篇詠門無俗客過筍胎今歲少荷葉小池多春去余旬日夏云已嵳峩吾年嗟老矣身事笑蹉跎但欲臥白石幽嵒捫靑蘿已與心料理不必問如何

次下竺僧韻

朝市軟紅塵山林气味深放懷隨野鶴過耳任春禽石澗鳴泉玉松釵墜日陰隠居無个事存養讀書心

江上

小雨才收日漸斜酒旗挿處兩三家江頭裝點秋來景半是蘆花半蓼花

秋日

芙蓉未折桂香浮落日西風鴈過樓一雨空堦深夜滴十分秋是十分愁

偶成

吹來一葉報秋知玉露金風正及時戴了涼巾披野服桂花香裏看唐詩

送人至松江

西風蕭瑟入船窗送客離愁酒滿缸要記此時分袂處暮煙細雨過松江

雨後

雨後新晴日轉西桑間猶有拙鳩啼十分愁意無人管紅蓼黃蘆水滿溪

紀愁

可笑無詩紀四愁彊將歡伯解吾憂夜長明月紗窗冷分得寒蛬一半秋

和樂天初夏韻

雨腳來山岫溪痕漲岸沙挿旗多酒屍掛网盡漁家地出繃兒筍園收菜子花春歸鸎囀嬾風急燕飛斜杯瀉靑荷葉甌煎白玉茶孤邨流水晚數點有歸鴉

秋夜

月華如水淨無塵千里相思總一心絡緯籬邊吟不徹做成秋意十分深

南蹌跧上人之平江

靑浦相逢恰二年今宵再防亦前緣詩囊和月橫挑去穏泛楓橋夜半船

夏日遣懷

老大今無用吟詩了白頭百年如電影萬事付沙鷗性澹偏宜靜居貧動是愁人情難似舊門外水東流

寓歸

水激長江浪風傳遠寺鐘官情秋意薄歸興客愁濃捲箔迎新鴈喧籬厭舊蛬何時旋故里載酒挿芙蓉

宋百家詩存卷十八

欽定四庫全書

宋百家詩存卷十九

嘉善曹庭棟編

樂軒集

陳藻字元潔福淸人從學林网山爲及門髙弟僑居橫塘家貧受徒以自給嘗云造物者之誨人亦無他術貧之者其一爾彼其富之者乃其不屑教之者也生平備歷艱阨處之夷肰扁所居曰樂軒可以見其志矣卒年七十有五劉后邨從竹溪林肅翁傳鈔遺槁敍述節槪以弁其端肅翁又藻之髙弟也

寄劉九

一生閉門不結交夤緣遇我如同胞年年客裏故人多飲水逢君朱顏酡鵲去鳩來有空屋牝乳雛飛無啄粟香火飄零甘死休無辜憐我兄遭戮暗中魑魅籍姓名我有朋儔等不足十事上心九事忘一日回首千日長誰登百丈嶺我到鐘山傍登堂拜邱防攜手戱諸郎諸郎挽衣幼女親汝母磊落如吾人哀我若見韓氏孤敬我寧知蘇子貧吁嗟尺布謠空道天屬眞

寄劉八

六度封書向小孤一度逢人寄詩無劉郎瞠我無短吟素書百紙難論心我愛劉郎可無詩劉郎愛客還笞兒我爲父執倍其年見我呼兄挾渠賢撥棄勿復陳對君吟此身憶昔在桂堂瘧鬼罹我殃世情疎客病移我君家牀兒女不辭勞僕妾何憚忙秋風黃葉飛明燈藥鑪傍我身何日殞此念何時忘邱防晚歳歸敬我如小郎他年山下結吾廬朝暮往來摩白防我抱子君抱孫卻使相敍爲弟昆

丹井懷叔達

喜稱吾子賦羞道少年時別去休論易愁來欲寄詩夕陽書不到殘月夢相隨晚歳傷心事松峬獨語誰

題劉氏翠微亭

舊屋紅蕖外新亭緑樹傍江晴孤櫂見雨近眾山藏學圃未成趣催詩何太忙他年多橘柚此地一瀟湘

寓居

到處情親卽寓居從他相狎又相疎年衰骨肉多埋土身賤交朋少寄書萬象去來無了日一元開闔不關渠逢人問我今何在寥落空山誦子虛

虎丘

竹瘦門逾靜樓髙山太低白煙靑樹走細雨大江迷野水東西渡園蔬上下畦僧無城市去巖有鬼神棲

山中有感

每看風月非人世錯認江山是畫圖誰解吟詩追李杜何須涉海訪蓬壺

紫瑞香

無數枝頭簇簇葩大枝直上細枝斜商量開盡商量落全要前花見後花

貧婦行

故人身死妻貧病買藥無錢畱性命半簞赤飯一盂蔬對不能飱雙淚迸阿官賣田妾未歸稅在夫家田賣誰鄕胥攺割全隠匿妾典衣裳空被追零落生涯種片園朝朝夜夜盜開門鄰翁苦妾妾租客客也無輸叫妾論那更雙棺四缶灰伐山博米圖葬埋嗚呼豪彊欺妾奪山去不許鹽丁然妾柴十歳孤兒出縣庭空手攜狀投杳防黃堂走罷走使軿文書送縣已三月依舊含寃說我聽

西窓晚眺

兩年無事坐窓閒數盡西邊不老山薄暮忽迷雲與樹驚來乍見別峯巒

海口吟

按圖自古無人到二百年來戶口添架屋上山成市井張官近海課魚鹽估客趁潮撐米入漁人忍凍采蠔黏仲尼有廟塵誰掃寺觀崢嶸香火嚴

和林子望

勸君莫要嘆無官幸有田園在故山滿室淸風滿林月人生何事勝於閒

云庵覓詩

百級危階上翠巒四邊山色自低環海鄕無限蕭條景收到樓前是美觀

次子望肯堂之什

酒尊開處是陽春有屋休論舊與新才子緑袍能賦詠乃翁靑冢亦精神人心多向醒時僞情話無如醉後眞莫要孟光同遁去急須榮祿奉偏親

陳叔盥兩恵詩以一首酬之

休要逢人誦六經紅泉往事已雕零向來未壞恭王壁到處閒搖普化鈴防歳寒窓頭也白兩篇新什眼空靑還鄕舊識多農賈那得柴門自掩扃

送年

一味淸貧好送年堪嗟柴炭買無錢生涯幸與干戈逺不管天明聽眠

秋雨

蚤禾收罷晚禾靑再插秧開滿眼成誰道秋風専肅殺依然四月雨中行

贈叔嘉叔平劉丈【並序】

士多貧者試後皇皇誰得失蓋其衣食在科舉爾叔嘉叔平揮染而歸理生自若眾所健羨贈以古風一首

木槽壓油三石餘半爲燈火半煮蔬上山伐柴五千束九分賣錢一燒肉等閒八月舉場歸蚤禾囷畢晚禾輝道行願見國人肥髙才久屈當奮飛萬一主司仍見遺課奴種麥家相宜老夫借屋蓄妻兒寂寥慣便亦何悲

丘徳基七十

斯翁千歳也何愁七十眞堪賀禮修多少人閒貧病客不貪天地久相畱

建劍風土

瞰水比連閣開山上下廬四時篁有筍兩岸鱔多魚白薴男抽剝新絲女捲舒吾曹嗟跋涉不合蚤看書

除夜過延平書所見

東家兒婦試新衣西家殘織方下機東家宰牲嫌不肥西家呼兒去采薇欲掩不掩畱半扉等彼良人心依依小兒出門看落暉平章去時霜未晞須臾忽見扁舟飛雙槳防破淸漣漪抖擻裙兒牽兒上釣磯手掩蓬鬢漸覺面生輝遽呼良人何來遲稅苗那管中限違且買豚肩連夜歸

擬別爲浙江之行

兩浙夤緣未聊窮福建回雪鹽晞黑土朱李細黃梅男子皆彊鬭邨姑亦嬾顋在家無活計此路欠芒鞋

歸入古田界作

步步谿山勝橋亭建劍風土宜鮮荔子邨塢暗油桐南店炊初滑西舟石漸窮豈知旬日外便訪去時蹤

夜宿延平水東

浮橋暫拆阻狂瀾嬾問津船趁往還雙劍廟前沽酒喫水西燈火水東看

蚤下蓬嶺

煙雲深裏日攀躋嶺上宵眠雨電低淸曉攜笻遵下路髙峯對面與胸齊

看潮

何處飛來白鷺多潮頭已減數分波西旋衝卻東流散陣陣將軍引戰過

鄭簿約飲不赴以詩謝之

浪遊人到北佳節日窮南多謝棲鸞意相期泛蟻酣桃源迷去路玉麈失淸譚寄語鄭莊驛難逃負約慙

讀李翰林詩

杜陵尊酒罕相逢舉世誰堪入此公莫怪篇篇吟婦女別無人物與形容

冬至寄行甫騰叔

江浙羇棲怕雪霜蚤年聽得晚年嘗生涯敗意多諳歷節序隨緣少感傷鴨肉餛飩看土俗糯丸麻汁阻家鄕二千里外尋君話今日那堪各一方

平江臘月廿五夜作

昨夜宰豬家祭竈今宵洗豆俗爲糜燔柴夾水明如晝截竹當階爆禦魑故國賽還新歳願老翁回憶幼年時才髙命薄天相戱我亦剛腸不肎悲

寄叔廣

君在於潛未語歸姑蘇我到事多違母衰妹弱那能幹婦拙兒頑孰可依海近一天風漠漠朔寒兩地雪霏霏行裝稍辦還家急年少應須慕虎闈

快活

客捨寒窓月色明紙衾展罷睡縱橫傍人正是無聊景怪我狂呼快活聲

丘叔喬八十

樂欲永千年愁難禁一夕大家於此且貪生八十孩兒題向額今朝門下慶相符座有繡衣爲上客況乎兩弟古稀余左酬右勸皆精力阿婆才小三五秋卜婚日者神無敵燈火鼇山弧矢晨姓名往往登仙籍借問人間見防多答云造化慳斯席

與景晦

鄕閭好事喜人傳聞說當初賦斷得暇灌花花造化有方種藥藥神仙忽看腳下相隨處又是人閒別樣天數畝南園誰更管任他荒艸欲平肩

賀劉叔猷爲用甫納婦

生年小我一全幹十五字問揚雄難納幣孟冬猶丱角記得迎長方祀冠倒指新春五十七先春女嫁男婚畢采眞園裏東風回主公無事花添色少貧嗟我老更貧塵累何時是了人況且郎君賦語神使我見兒只欲瞠

百丈書懷寄丘子深

離騷休唱逐臣愁此曲思君可寄不百歳都來如過客一生大半似幽囚那堪泣玉寧懷寶剛道雕虫朦飯牛山館無聊春睡美日髙丈五正蒙頭

誦中庸

端把中庸誦一篇眼前神物頓森然塵埃埽盡無他慮盡管髙樓自在眠

城山

雲霧成佳景天明又防回忽攜詩句入別放畫圖開逺樹沈如立行歌去似來小船衝過髙柳接湖栽月自孤靑月臺呼怪石臺故園無夢想近擬築巖隈

梅

野水橋邊防樹梅歳寒款款向人開精神別帶陽春到造化勻分臘月來滿眼松筠皆臭味一天霜雪是胚胎看花逺地身還老買屋何年手自栽

虎谿

四圍山木合百磴屋檐重古穴成幽井疎林散曉峯響泉那更月啼鳥此無冬臺上朝朝看天邊處處供

紀夢

自從弱冠爲遊子玉融丹井壺山市哦詩不用著工夫巳謫牂牁四千里柳侯未五十羅池作刺史翰苑失詞華蛟龍怨泥滓我今四十貧無官六合飄零到融水來時三宿柳城邨再拜前賢我如此才卑何怨嗟且述西徵始奔走豈我心跬步思桑梓江右湖湘抵桂林靑山爭獻雙眸美靑山縱好興不生萬斛羇愁懷抱裏夜長正好夢徵夫何蚤起合眼見故鄕開眼知行李交朋無恨別親戚常孔邇天明同登途薄暮共棲止一更春酒熟街頭逢伯氏二更桑麻園仲氏談生理三更四更平時往還人見我蚤歸呼我喜五更茅店寒鄰雞振吾耳忽驚身在竹牀眠雨外七閩何處是雙淚汪汪霑布被

過新諭

四顧茫茫水接天逺山如臥白雲邊馬頭忽看孤峯起錯喜鄕關是目前

題淸暉樓

玆樓名郡郭何處別林泉一水遙通蜀千崖利插天鸕鷀晴舞雪桑柘月生煙欲醉囊羞澀愁看度兩年

題融州城樓

除卻譙樓環廨捨蕭條市井客懷悲髙髙下下山無數淺淺深深潮有時大布紅裙猺女著半規白扇野人持城中昨夜亡羊豕聞得誰家虎入籬

秋

梅花五皷城頭角吹向愁人枕前落一聲心膽碎無餘三聲兩聲那更作天明起坐壁爲鄰檐外垂垂秋雨腳雨腳彊鬢毛弱若爲一滴白防莖縱使赤松猶老卻

冬日

冬日何曾短寒更有許長紅鑪那作伴白髮蚤還鄕舊酒誰賖飲新詩自冩藏故人思不見獨繞野梅香

春日

獨上譙樓日一回春風桃李滿城開狂夫欲語無人聽呼取閒雲共酒杯

東寧初夏得叔達書自都下來言去秋與鄕薦尋聞下第想就試上庠賦詩寄之

天涯無伴只思渠知在杭州在故廬閔嶺秋空翔一鶚融江夏日煮雙魚合看髫齓登科去卻有髭防落第初太學好還元祐體松峬莫便賦歸與

融州東樓

燈火無蠻市江山繞暗城漁舟關柝響野燒日頭生雨濶千邨暝天髙一月行夜樓多好景都不礙陰晴

別融州

兩年爲客憶鄕關尊酒何時別此閒今日移舟出城市多情卻戀眼中山

寄吳提幹

不見河南二十年若爲再拜畫堂前來尋丹桂期滿歸訪蒼梧蓮幕遷幸對夫人如母在喜看令子似公賢府僚共約黃花去業已還鄕種薄田

別王司法

維舟江岸偶相鄰還與吾翁是故人顏貌不知今日攺姓名方記舊時親少年壯筆生應貴白髮靑衫今尙貧一笑羊城聊適意明朝話別兩酸辛

題靜江

桂林多洞府疑是館羣仙四野皆平地千峯直上天

過象州

都無一物作生涯坊巷蕭條有防家料得寒梅應悵恨滿城開作寂寥花

訟田行

樂軒世俗文不工場屋此生難遭逢百年餓死眞可惜人命只在田畝中逺行直到西融州客裝收拾來歸休江灘象窟百無憂卻陷人心危險頭海上曾琚本亭戶日在公門騁詞訴下鄕老嫗何大娘小郎遺業孤女當主婚老嫗貪聘資將女嫁與曾琚兒女將三十年及格依法賣田何所疑樂軒信已因信人豈識兩家俱不仁曾琚文約只要錢錢被何偸反訟田牙緋縣宰坐縣庭官是堂除豈不精老胥代判爲縱橫知縣依書那得平卻監媒人宋五九備錢還我錢何有提防八州刑獄使重念八州寃曲事許人越訴牓通衢有狀不禁攔軺車軺車曉出平旦歸千人百人周四圍車中呼入使者笑觀感人多涕霑衣笑者笑何意吾不聰明渠不至感者泣何爲赴愬容易殊曩時文書山積難稽考胥吏依前顏色好樂軒辭說如直外臺判下不攺前州府監錢何嫗還吏人掌客生艱難因循六十日公事無了畢胥徒去復來索酒需財食樂軒一片杞菊懷遂令奔走生塵埃春雨吹散春風回奇花異卉相迎開百千阿堵何足道嗚呼何媼豈人哉叱散胥徒吾不取抱琴橫膝眠空齋

愁夢

天作閒愁催我老夜長猶自怕天明日中料想先成夢白上髭防數十莖

久爲塵事關懷因成一絕

讀書得趣是神仙未若神仙斷火煙解把老夫埋俗窟時多不放上靑天

戱簡宏仲劉九丈

明月無長好晴空有晦時君家那與我頭白似新知

姚晉甫溪閣行

南院觀溪心已淸縈紓更上閣中行西窓車馬市橋橫東窓逺山霞霧生日斜沙石淺可數半夜轟雷驅猛雨農圃嘈嘈春水多誰得身閒延客歌醉後下堦齊拍手長株矮樹排花柳主人更要雙眸寛去年拄杖尋長安一行一處狂呼去日日芳園大如許買地此多直防金千屏萬障爲墻堵西湖覽畢歸興忙川無大小人徜徉淸風明月浙江有酒防魚賤輸吾鄕

冬日贈宏仲

愛君方始卜鄰居君又移家二里餘日裏若無時刻到人情便覺往來疎風霜今嵗攜杯防淮浙明年解纜初兄嫂恩多因怨我語言𨿽惡敢瞠渠

東林春晚作

團圞四面山我住一山裏相距能防何開方只百里日月出東西星辰運終始雲霞千萬狀煙雨無窮美誰雲天體大仰看全於此窮儒治生計富盛誰與擬新晴麻麥秀擁戴峯巒起牡丹芍藥歇春意濃未已野花悉力開白者眞珠比薔薇及寶相爭鬭何綺靡藩籬成障幕邨墟化城市世上豈寂寥如何昧斯防芙渠開欲來黃菊日可指寒梅卽艮卦爲魁向年底循環無了日物物從頭理康寧不相放臥病爾爲爾

劉騂子初冠勉以詩

汝爺十五初裹頭桂堂讀書從吾遊汝今裹頭恰十五兩載東林就規矩我身只是前時命汝家歳久無衰盛族人快活羨汝爺汝又勝爺好情性瑩澈溫柔好性情更須奮筆趨前程苦思入神方得句才如諸舅豈無甥

題林仲雨皦日庵

詩仙庵未作與我話庵名素髮來爲客朱甍始落成變風情性語皦日死生盟君老身猶健雌埋一劍橫用餘子畏韻其詩有警句云君知瓦礫眞成道便覺珠璣不屬君

少長城闉老一邨平生好語不曾聞百年馬鬛空埋我三載鼇頭更祝君幸有鄰僧分隙地豈無座主識雄文須臾忍死攜笻立更看崢嶸足躡雲

除夕

歳晚民貧百物防無錢堪買亦何嫌聊將送酒呼鄰客淺飲三杯不用添

叔淸畱飲座上感懷

十夜不相見一見又如初兄弟無人在交朋卻我余矢弧皆後掛銘旐競先書有酒堪畱客悲懷且埽除

和林君作起叔梅詩韻

林逋沒後防星霜苦要吟梅弄爝光兩處湖光看共色一家詩句嗅同香花開再約談元白駑老那能逐乘黃又恐來冬隨計吏仙霞不管似羊腸

宿淸暉

禪家自古分人境心地明時鏡始明榕枿交陰墻內外卉花散采路縱橫築臺勾引江山入鑿沼因緣蘋藕淸好是炎天亭上宿便爲淨土國中生

次韻林君則恵詩

湖水當門四面山旁羅書史坐中閒他人共我何曾有造物於君本不慳況是蚤教緣累少便知晚與歳時閒餘糧換得鮮魚煮大勝簞瓢陋巷顏

辛已歳暮宴陸甥子由家

吾妹嫁時狼狽甚幸皆存活得年深有男買屋棲遲喜見舅開尊爛漫斟歳值凶荒多餓死我慚溫飽更酣吟還鄕日少生難保敢覬今番一話心

謝九峯升坐相畱

重陽七日月當圓髙坐禪師祝萬年夢裏五更聞齒錄凡夫有罪是貪眠

歸愚集

葛立方字常之江陰人諡文康勝仲之子諡文定邲之父也天資髙邁博覽諸子百家言詩文信筆申寫不加持擇與弟立象妹壻章道祖同登紹興戊午進士累官吏部侍郎因迕時相罷去自號歸愚居士築堂三楹扁曰餘慶優遊以終老焉經籍志載歸愚集二十卷今所存詩文共十卷僅得其半耳又著有韻語陽秋二十卷傳於世

避地傷春

一年春事又防可惜芳菲愁裏看愼勿掃花供餵馬惱人秀色自堪餐

洛陽宮闕半成灰艸艸花枝濺淚開國色天香消息斷妝臺誰奉紫金杯

枯藤六尺步長阡客裏韶光絕可憐好著春風重試火西陽三日突無煙

菖葉靑靑杏蕊新牛耕白水一犂勻蒨裙窺愛疎籬晚不是沈香倚太眞

和盧叔才食蛹

綠柘林中聽晚繅聞將煮蛹當持螯何須有繭大如甕救得妻兒啼與號

開箔團團雪滿牀桃漿灑盡煮蘭湯微軀分合葬君腹報答君家三畝桑

天寶

凝碧池頭弦管聲秋槐落葉若爲情王維空詠朝天句誰似當年雷海靑

翠輦重登勤政樓桃紅依舊唱涼州但知玉笛傳佳曲不記鈴聲動客愁

綷防黃裙墮游水闌斑錦襪委嵬山臂環畱得知何用羞殺新丰謝阿蠻

攜家避地

菟裘眞可老飄寓失初心去去家山逺行行澤國深光陰三翼過情緒二毛侵何日干戈定鷗盟得再尋

沿檄省親復還書呈叔能同官

雲閒霅水往來航風雨防番騰客裝子職廢供一旬劣官事不了三春彊去時園花初放白歸日江梅如許黃少復須之又西指薰風一舸在回塘

鹽倉作呈叔能同官

平生嬾作子公書俛首銓曹一紀余苐有神馳招隠館久無夢到承明廬文字眞宜覆醬瓿技能只合服鹽車淸才弗悟亦塵役蚤晚促君登石渠

次韻陳文仲

小園邈在古城陰爲愛寒葩杖履尋卻笑含章檐下客對花熟睡亦何心

低枝垂蕊逗疎陰不學髯龍榦百尋此去江南知防驛只今誰動故人心

大人遊千金訪張仲宗以守舎不得侍行用仲宗韻

古寺依煙艇一篙春水深石壇幡轉影玉殿磬流音客有張公子僧皆支道林行行雲水窟幽夢渺難尋聞道千金好幽人已奠居森森松繞寺防防水循渠旅泊未妨酒長饑尢著書謫仙詩酒地今尙指匡廬

和叔才餉酒

百事不掛眼一尊難暫忘伻來頒酒聖客至引杯長桑落開新甕昆侖接舊觴鵝兒黃液重象鼻碧筩香銀海俄增量金罌可配漿蟻浮甘瀲灩石飲見溫良世事紛忘去詩情合得嘗醉來庭宇醒後竹陰涼釀鄙平原縣鄰防吏部郎糟邱誠可老不用爾殽將

次韻仲平病閒齋祠

居士彈一指森羅萬象皆聊須三味酒不奉八關齋雨罷簾初捲山迎榻自排蕭然忘世慮心境兩相諧

次韻林梅卿吏部遊河

竟日關心朱墨間西湖好在且偸閒光淩萬頃搖銀海興愜千鐘倒玉山未辦采毫書側理只愁赤壁下烏蠻客兒忽墮池塘句格律都髙漢以還

次韻洪慶善同飲道祖家賞梅

末上風光驚老眼斬新香韻惱騷人霜淸日澹虛庭裏玉骨幽貞不嫁春

寒葩脈脈畫堂新同是迎檐索笑人獨把幽姿伴冰雪舒花結蕊不關春

立盡黃昏賞玉肌月華無語上疎枝絕憐睡熟含章畔無限花飛總不知

遊衢州烏巨山幹明寺

烏巨山前譚寔諦江郎嵓畔逗眞機白虹示滅知何處去采山桃又不歸

送李元孟赴河南漕屬

君忽湘潭去斜陽催馬銜將毋添白髮正坐此靑衫暑雨驅魚婢薫風入鱟帆南來衡嶽鴈引領望書函

次韻劉卿仕飲散感秋之作

云子登場賽鼓歡邨南邨北盡黃冠防聲榦葉下碧甃數尺瘦山浮畫欄水拍野橋漁网掛月懸煙浦鵲枝寒新秋愁絕他鄕客衣帶年來如沈寛

華堂不料著野客菲履底同章甫冠鷗外翠光淸醉眼尊前爽气動危欄霜沈紫荇玉奩潤風脫丹林煙髻寒百榼香醪消萬斛酒中跌宕賴君寛

小酌以詩招道祖分茶

寶胯開緗葉香塵墮柘羅湯鳴檐雨細盞占隴云多連日伊蒲塞今朝熱洛河春風入詩腹五字與君哦

九日慶善示詩次韻

眼前逢九日習气自多生官冷有閒趣花開無世情元囂何許是素滻第存名百歳風狂似東籬且掇英

和道祖韻

未落天狼未止戈誰能頻擊唾壺歌奕棊聊欲消憂爾飲酒無如作病何孫邵那憂卿太少退之莫嘆日無多菟裘已向菁山卜從此棲遲到發皤

大人築室將畢道祖亦作宅基治園作詩示祖道

習隠肎回駕求榮難著鞭有心營緑野無夢到淩煙盞斚花開裏檐楹鴈落邊冰淸仍玉潤共此一山川兩第屹相向幽園卑辟疆君方林上塢我亦治橫洋鑿翠辟窓戶入天棲棟梁東屯寒月夜老杜只茅堂世事只如許幽居誠樂哉報安知楚竹索笑得江梅岸放平湖入窓邀逺岫來兩家車馬地莫遣染蒼苔

風起

炎蒸困鉗釱虎嘯漏天機樹杪忽垂髻橊邊今污衣艸鳴溪水立帆飽客船飛更設琉璃簟茶話落暉

胡樞橫山堂

云夢胸中吞八九了無官事苦相關廟堂曾引五星縷嵓壑今疏八節灘鳥織白雲機杼濶溪喧蒼石杵碪寒東山難戀山中相梅子枝頭正著酸

朱甍碧瓦市防逺繞舎泉啼山復橫朦處爭長渾僕妾亂來有此防公卿已公茅屋實父子裴氏午橋眞弟兄竟日倚欄天外眼世間軒冕一毫輕

春過木濃山轉翠旱余湍減石添痕主人正自笏拄頰客子底容裙撇門好鳥傍人窺野核亂雲釋嶠落芳尊眞成命駕輕千里李杜文章得細論

天然平逺染百幅泚筆底須東絹傳窓戶吐吞新日月風煙出沒舊山川白公築室地三十揚子艸文五千筋力尙堪驅使在異時重泛白蘋船

疎慵

閒處著疎慵鮮鮮幽桂叢讀書聊竈北避世且墻東市駿卑蘇代求徴謝子公丹心阻閶闔欲付小心風

題臥屏花

姚黃

抗旌汾浦根移白豎箔藍關花染紅欲識龍媒空萬馬宮袍黃挾禦鑪風

橊花

琴軫含房風未吹盈盈脈脈度炎暉怪來一夜丹防拆杯酒新翻阿醋衣

山茶

十月幽園鬭曉風層層絳蕊艷芳叢江南只慣收鷹爪誰顧山前鶴頂紅

海棠

濯錦江邊雨露勻杜鵑啼血染香繒自緣佳處詩難貌不是無花開杜陵

桃花

細看裂錦又蒸霞黃師塔前江上花折得一枝明老眼與兒洗面作容華

白菊

天上新裁琪樹枝拕云帶月下瑤池須知正自眞仙種不是金鈿未染時

不飲

蒲團杖藜屋三間世故眞成觸與蠻獨有雲山供送目儻無尊酒亦開顏吳宮雪紵鶴翎散歷社風荷象鼻彎老子何曾持入夢百年鼎鼎鬢毛斑

十一月十日酒散已二鼓與千里步月因至水堂

雪後泥方凍酒闌寒少威傍云生夜月喚客出柴扉籬敗犬聲合街閒人影稀石欄山防尺暝靄只依依夢入千家枕寒聲薄水堂溪山渾著月梅竹半封霜夜牓響葭浦寒魚跳石塘可憐淸絕景夜夜屬漁郎

聞歌

初唱城闉鴈影寒玉喉防窱嚲云簪小叢底處傳歌防供奉棃園人姓南

月明如鏡酒如空響谷淸聲出晚宮怪得中庭紅葉墮琉璃帳底唱回風

操葉舟淩巨浪訪道祖

一牛鳴處是君家乘興煙篷簇浪花銀浦流云新得路人驚仙客在浮查

春日野飲【是日聞東朝入界】

十載干戈僅脫身殘年重作太平民杯鐺有趣於中好花柳無情分外春不逺上元新甲子肎將短筆怨庚寅從教蕙帳驚猿鶴卻欲重彈冠上塵

次韻陳廷藻戶部西湖快目堂之集

冰壺影裏絕朋從三雅同傾共一中相與文楸看飛雹不須舞袖覓驚鴻云邊鳥道古來寺煙際漁舟何處翁竟日追歡難卜夜只緣身在省墻東

次韻周少隠梅花

化工巧綴一枝斜防玉凝酥碎疊紗待得春來開滿樹何如忍凍兩三花

冬至後雪

客寐失通宵寒聲動泬寥云容頽玉宇雪陣攪層霄防防稭灰落亭亭柳絮飄文窓斜入紙老樹巧裝條墮嶺篩寒髻淩波灑碧綃風狂初索索雨細漸瀌瀌入酒應愁凍當鑪覺易消蕭森聲勢密飄瞥路岐遙蓑冷翁仍釣山迷客罷樵裁紈鋪縞素修月屑琨瑤市小瓊樓合時和玉燭調三章歌睿制五板賀寒朝吠犬驚南嶺騎驢憶灞橋終南憂壓少室衒齊腰嗟我星霜老經時鬢髮凋摘蔬和凍煮收葉帶蘇燒路滑難求馬衣單悔貰貂暖寒誰埽徑莫問紫金蕉

次韻陳元述見寄謝茶

露窠那畏主林神小摘筠籃手自親旋轉注湯云作腳繽紛出磨麯爲塵睡魔已戰三竿日詩社聊嘗一信春不把膏油塗首面要須色裏認天眞

章氏園小集荷池上

一金營雅集荷濕露香濃鳥起驚歌扇云移落酒鐘碧筩彎象鼻翠釡出駝峯百歳狂風似無因系六龍鉗釱困殘暑杯鐺方興濃歌舞趁晨版歡呼從暮鐘風聲回立鵲云影墮奇峯行酒有佳麗未須煩八龍

次韻伯父工部見慶塵忝之什

江夏無雙舊姓黃末科容我出寒鄕人間學子垂垂老天上丹枝恰恰芳避地本安元結洞擁書猶記贊公房【某嘗於鹿苑寺宣公房肄業】豈知今世持衡者不聽更籌聽織芒

送伴回至平江舟中與元覽試茶

壑源春色起雲阿拂拂輕塵動柘羅騎火已驚官焙蚤注湯還鬭乳花多淸風兩腋添詩興紅日三竿戰睡魔燕頷未能飛食肉腹中藜莧且摩挲

園中新疊假山

萬花爭放辟疆園九仞功成對竹軒鼇負崇基淩象緯虎蹲深逕列兒孫欄雕結琭籠芳砌樹翦琉璃破綠痕水遞畦丁飛瀑墮煙吹童子亂雲屯日晞絕頂金莖露雨漲虛坳玉女盆只欠五城樓十二便應人指是昆侖己卯歳四月二十七日自湖州赴宜春郡余杭出陸至富陽

發動出江津晴薰綠野勻泉聲潄沙石嵐翠濕衣巾天近云衢馬林深鳥喚人將身入圖畫誰復羨麒麟

觀插秧

秧把插東畦東畦翠齊甘心鶴俛啄不用馬行泥井井塍千曲泱泱水半犂黃雲他日事歡喜舞齠齯

桐廬牛嶺

輿曳入崔嵬連天霧不開驚波掀過雨細路滑蒼苔瞰下憂魚葬淩髙被鳥猜垂堂千古戒底急爲名來

入壽昌縣界

一躡壽昌境山深溪水蒼編柴作籬落囊石當橋梁野店蚊煙接官途松吹長石田能防稜底用谷人忙

晚泊

晚泊牛羊已下來淸泉爲我洗塵埃解顏客裏無巵酒壁上尋詩笑防回

過九坡【在臨江軍道中】

行盡千山與萬山鐘情偏在此煙嵐海波神闕今饒六仙女巫峯尙欠三雨潤防條生翠滴云封疊穎瑩脂涵卻思九阪修梁第空使斯民命不堪

贈褚明逺

今歳難衣食知聞莫若君衣裳顚紫鳯隴畝槁黃雲主饋婦求去承家子出分淸才豈長窶奇相有文

罷職還家漢卿叔賜詩和韻

爝火誰能補大明漫陪朝請趁晨興𨿽叨荷橐簪纓舊頗愧銓衡水鏡澄夜帳歸來驚怨鶴曉窓穴處縱癡蠅自知浮食辜君賜卻擬扶犂換斗升

蒙才孺伯恵詩頗及參問

鶴氅蒲團養粹和防心十地六波羅官情微似庵摩勒佛行髙於窣堵坡海裏泥牛端解笑庵前石鏡不須磨擬詢一句石頭語只恐新羅燕子過

丐祠將離雲間崔申之以詩爲別次韻

荊蘭戱采關情切朱墨爲官與願違夜鶴帳空周子去秋鱸風動季鷹歸忍看妙句金聲振行阻淸譚玉屑飛引嶺吳興何許是碧雲深處暮山微

不寐

年來百念如灰冷何物關心攪睡眠奠枕不容安丙夜乘軺端復數丁年曲中誰辧齁齁趣夢裏難成栩栩然只恐睡蛇鉤已盡髦蠻難到曲屏邊

旅次

山行確犖趁雲程食寢無多但有名作夢將成雞喚起加餐未竟馬催行皷風飛渾無際敲日吹炎似有聲埃息火流知不晚依然六幕自澄淸

綴景亭【以下五詩爲章道祖作頗及葛藤】

煙溪云巘映朱扉聲色叢中入定時十萬丈夫森鐵甲三千宮女醉瑤池累累珠帳露滋顆防防金衣霜著枝心境消融無一物景從何處綴爲誰

踴山閣

橫空復閣面嵳峩影墮前溪瑟瑟波九阪端疑築梁第二山應恐負誇娥淩雲北固俗塵逺采菊東籬眞意多欲識祖師端的意此閒萬象正森羅

滄浪亭

滄浪亭下水連溪影倒虛檐鳯翅齊白小牽風動晨鏡碧圓著雨響秋鼙魚舟防防依蘋渚鴈齒依依跨柳隄舊日滄浪元不變何妨居士爲金提

華藏庵

鮮健龎翁今罷參拄杖掛壁云迷庵開花聊幻仙七七逗機更說禪三三未辦浮邱招挹袖且邀彌勒與同龕庵中認得華嚴界何用宗風譚北南

錦薫閣

窈窕軒窓小閣深種花卜得半晴陰眼根忽墮錦繡谷鼻觀如遊薝卜林莫問花枝有開落須知法性勿來今色香塵裏回光照只者凡心是佛心

響應山

一派寒灘度白雲防重危磴逺紅塵奇彊煙合松筠古紺殿香浮棟宇新玉響碧潭鳴地籟瀑垂蒼嶺掛天紳潛虯未用升云去乞取晴天卑散人

金燈花

小圃金燈滿意芳苞舒絳采照煌煌璣珠小滴今朝雨縞紵難禁昨夜霜拂秉麟防蛾欲避枝銜螭口蠟猶香列錢都是銀釭影莫遣狂風出土囊

春日移舟章園

冰壺徹骨無纖塵新來結屋苕溪濱傾銀注瓦叟泥飲披錦裂繡天行春沙平印篆鳥浴羽浪暖破綃魚躍鱗一邱一壑志願畢肎待人招祁孔賓

腰懸六印不用求勝處引人著滄洲波平艸軟鷗鳥下花明柳暗池亭幽兩園牛鳴一舟了三春駟隙千觴酬肎將僕射易此樂瀚海飛孤云正愁

宋百家詩存卷十九

欽定四庫全書

宋百家詩存卷二十

嘉善曹庭棟編

黙堂集

陳淵字知黙一字防叟南劍州沙縣人了翁瓘之猶子也兒時動止不凡瓘器之謂能任重致逺者後從山楊時傳二程之學矻矻不倦漸摩道徳究窮六經得師友淵源之正紹興間以薦知樞密院編修官召對賜進士出身授監察禦史歷官宗正少卿立朝風裁卓卓以天下爲己任因迕時宰罷去不大施於用賫志以歿黙堂集二十二卷門人沈度所編廬陵楊萬里弁序黙堂其所居之牓也後學稱之曰黙堂先生

延平江上呈吳國華先生

靑山如偉人可望不可制屹然瞰碧流龍翔虎豹視春風何時來艸木舞深翠禽鳥暖相依飛鳴得眞意誰言靜無作坐致無邊利願言斬茅茨結室傍薈蔚且要觀此身功業亦細事

和人獨酌

共矜春色盡銜杯文字紅裙各有儕何似西園閒處士一杯花下畏人來

休論身外千端事且醉花前一榻風舉盞但能邀皓月隔籬何必喚鄰翁

崇安分水嶺

已見江南艸木菲筍輿愁下亂山圍但將雙淚憑西注寄語江神穏送歸

離紫溪驛

小風吹面雨亷纖輕薄衣裳嬾更添一綫離情裁不斷暮云將過粵山尖

登睦州環峯亭

月照空山杜宇啼喚歸漁艇夜天低那堪又是雙溪水獨上危樓十二梯

泊姑蘇憑滙亭同行不至

扁舟系岸五六日艸屨繞亭千百回欲行無計住不可夢想萬事心如摧燕雀飛鳴意自適翩翩檐外相往來乃知荊棘殊不惡培風萬里眞勞哉

次韻李仲虎召伯相遇

區區千里爲浮名小隠終慙鄭子眞雙闕防時瞻北極萬山無處望南閩尊前壯士今如夢胯下眞王迹已塵共俯淮流追往事玉蟾依舊水鱗鱗【此地有樊噲韓信廟】

重陽後送謹常兄之符離

鏁外分攜處離觴話逺塗黃花看不足寒鴈去何孤農圃非吾業衣冠本世儒應當愼行止無使世氛污九月二十二日秋舉失利出門用中相餞夜步河上畱別

太平今日古無鄰觸目郊原事事新年少自應迷鼓吹野人終是厭埃塵忘懷處世思同俗有事關心不爲身藥石有能醫久痼此生寧復怨垂綸

錢塘過廖次山以詩見贈次韻

往來江海兩年餘自怪鄕音已變吳尊酒每思難防面客鄕何意復趨隅雨寒君未瞻天竺水涸吾妨適鏡湖幸此徘徊緩分袂笑譚猶得對冰壺【次山有意遊湖阻雨僕將適越水淺未能去因此遂得久於錢唐相防】

次韻欲遊西湖阻雨

去年賞西湖薄暑扳躋難同遊幸勝士酒沃衣巾斑今歳來錢唐臘雨扁舟寒友朋適四集局蹙樊籠閒此生分林泉造物猶餘慳未爲登嶽禱且作訪戴還無私本天理敢怨陰雲頑向來旱蝗惡徵賦亦未寛寧令風作雪要看麥堆山

錢淸待潮

江潮來去自有時扁舟閣淺心如飛岸容霜竹靑照眼春信雪梅香撲衣天寒鄞江道路阻歳晏錢淸風俗非故園回首二千里落日看盡行雲歸

蕭山雪中寄季修

南雪一尺餘玆事豈常有直恐春气融不忍加以箒我友隔千里無人共觴酒披衣坐短篷吟苦千呵手疾風穿簾幕陰霧低窓牖思君欲乘興柰此衣見肘吾生爲已疏未卽學耕耦要令天下肥自以一身後三登今告祥此意亦云偶端能歌丰年擊壤和田叟

季修欲之仰山豫作詩送之

飄零今日海東偏見子奔馳不自憐洛社求師霜入屨仰山尋隠艸連天白雲南望家𨿽近璧水東來計已然賴有從前息心地不令塵土化流年

季修捨舟趨諸曁謁劉元成獨泛錢淸江有懷其人

人逺牛羊暮春深艸樹滋野橋低映水溪岸曲縈籬風雨江湖思乾坤杖屨疑論心竟誰是短櫂欲何之

觀獵

蒼鷹黃犬五花驄木落風髙箭上弓三穴若能搜狡兔九天方可下防鴻

謁滿處衝歸以詩贈之

八年重見各蹉跎把酒論文柰別何行止未應經埽地是非安用辯傾河陽春屬和從來少流水知音不必多妙語驚人慵舉似歸來如學病維摩

處衝爲棲神導气之術每曉起得意成詩四首次其韻

功名亦誤人自古誰能了老大欲退藏少壯知防蚤彤墀班已齊宿鳥尙木杪豈無山林心路長天杳杳少時自樹立勁气幹雲霄一枕夢初覺萬古心何寥年來畏禍機自悟空峣峣小窮不必送眞隠誰能招交鬭存龍虎經申學熊鳥嬰兒撿奔放奼女棲窈窕神仙豈無術自爲志已湫【音勦】晨興一炷香吾意窮三藐朝气爽不昏淸淨天無霞善惡兩相融世慮遺塵沙疎鐘下殘月餘響遞幽遐了失去來心淤泥出荷茄

秋夕

衰楡弱柳未經霜已見飄零片片黃雨後晚風生戶牖莫將燈火污淸涼

七夕閨意戱範濟美

衡陽新鴈防時歸惆悵佳人萬事非蓬首西風還拜月夜涼贏得露霑衣

經年不復到庭除又見秋風柳欲疎看罷巧樓歸小閣牀頭重撿近來書

次韻範濟美秋雨感懷

一別劍溪水三換京塵秋夜聽空堦雨歳月驚如流豈不念故國水淸山亦幽螻蟻有微情未忍追浮邱平生老蒼交夫子賢其尢窮經三十年一字不見收賴有管城公落紙無全牛他時恐不免速達吾所羞

同魏季修雪中閒步

纖纖月色澹黃昏城郭千家雪照人攜手望春同茗飲小坊燈火自相親

寄內

去住初難料行藏只自嫌天髙山簇劍江靜月磨鎌久別平安否新愁覺夢兼雙魚何日寄迢遞歳將淹

春雪【太學】

陰風度嚴切密雪紛如霧虛窗覺逾明蠟紙黏飛絮文書不掛眼對榻聊箕踞春愁暗乘人悤悤出非慮門前亦有酒官禁不可酤永懷傲江湖何當脫羈馽

歳暮述懷寄安常兄

意廣詩餘怨才狂酒見眞雪梅新濺淚霜月冷傷神短劍深藏匣哀弦久委塵良遊惜遲暮云物又驚春三月十一日欲往荊南景徳寺睡起呈曹令徳

風門自開闔門外黃塵暮午衾溫畱人春夢如飛絮我行指洞庭千里始頓屨僕夫呼起起寸心撮百慮此生睡不足正坐奔馳故四年四往來日月途中度美人亦念我贈以別知賦英辭粲星斗深語發妙悟坐起再三讀一一明月句何似謝所投靜黙有佳趣

令徳送余都門外眷眷惜別余恨不款作詩寄之

行人不忍別遇酒輒醉倒僕夫怪何遲謬應行亦好憐君如弟兄每見開懷抱天涯重分攜祖席都門道城頭傾落日酒盡迹還埽畱連意𨿽勤晤語終艸艸君如汗血駒千里未脫皁我若隨波魚圉圉依寒藻去住各有謀聚散初不保惟餘一寸心耿耿遲君老

同楊遵道出京本欲作詩而吟詠久廢恐取道襄陽弔古遺迹遵道有作不能多繼也先以詩謝之

經年不作詩意到無好語彊欲理短綆頽井暗塵土夫子賢達流奔逸不受圉風流夢鱣後淸徳逼而祖文章守家法騷雅到前古屈宋或交綏曹劉眞臭乳而我獨何人詞格本寒苦枯腸費搜攪況復久不吐胡爲謬見假亦使郊繼愈無乃緣葭莩遂與噲等伍此行過襄陽倒指不旬數龎公亦安之孟子不可覩聲名向千載石刻余羊杜山川空形勝耆舊一仰俯終當弔遺迹尊酒酹江滸恐君誠感慨嚴韻儻見侮作詩謝不能亦以丐斤斧

汝州道中呈遵道

靑煙漠漠柳依依落日雲中鴈北飛咄咄書空誰的防遲遲行道子同歸桑陰蓋地牛羊困麥秀漫山鳥雀肥向晚未知投宿處敗籬疎屋火煙微

承遵道和又用前韻書懷

端的荊州得所依羽翰終欲更南飛閩山萬里長牽夢蜀鳥千言只喚歸當日朋儕俱艸澤而今兒女自輕肥白雲南望三年客長是尊前誦式微

春晚書事

楊花撲面春如夢麥穂齊腰日似年多病不緣詩得瘦放懷全借酒能仙

自入襄城卽有山水之興路中稍賡唱因呈遵道

風沙久迷神山水忽照眼鱗鱗碧玉甃疊疊靑螺綰人煙盛樂土艸樹亦精產雲霞入杳防禽鳥度杯醆放情千里迥悟意一笑莞胸襟得奇趣酬唱出新撰虫魚怯嘲誚文史困鳩僝我詩實易成澹薄非佳饌君辭頗簡出嚴絕類燒棧自應卽退縮彊爾取驚赧微言固可錄狂論猶未鏟勿使俗人知歸途畏書簡

漫興

雲林恰恰鸎能友沙路行行蟻有臣𨿽有溪山供醉眼亦嫌塵土污芳春

晚行

晚煙低埽樹千重一簇人家接逺空日暮荒陂行客盡只尋牛迹去悤悤

思安常兄

淩虛閣下煙波濶升俊坊前艸木香歸去溪南春正好不應蕭索對松篁

春晚入荊州

緑樹連云艸濕煙亂花飄錦柳飛緜三春別我無多日萬防愁人又一年池館勝遊空過眼江山佳處欲投鞭從君豫覓淸涼地準備南州五月天

京師相善者鄕友四人各賦一篇以見所慕適正

澹薄不易親和平不可離平生一尊酒萬事醒復醉詩成槁不存物至情無累紛紛塵俗中笑裏有眞意

載徳

辭寡覺我喧气定覺我煩沈吟孤鶴立戱謔陽春溫豈不苦鞭防去馬終戀軒由來君子徳寡怨非其恩

如愚

義重財自輕气剛語還直毀譽不掛懷行坐頗自得浮生困局蹙世路亦艱棘思君膽如斗解我愁似織

令徳

襟懷冬日溫容貌秋水淨恵然肯顧我蒹葭玉相映詩人固難肥酒客亦多病善保千金軀愛子淸而勁

容齋書事

南國余梅潤東墻更竹陰門庭迂市井艸樹似山林客寄吾家是齋居古意深微風過枕簟何有萬黃金得用中書有禮人不答之悔作詩解之

一時先達總飄零亦有陽春世莫聽漫刺從來無處著曳裾今日欲誰經只應舊友頭空白難使新知眼便靑射獵南山休夜出灞陵有尉宿君亭

入荊州學四絕句呈昭祖

問捨求田不可遲十年羈落意多違須知澤雉樊中畜不及蓬鳩地上飛

拂天喬木映修廊滿目簾閒白薴忙曾是璧池疎散慣臥聽鳴鼓嬾衣裳

短柏森森團積雪疎篁簌簌撼微風從前不道容齋好此景而今落夢中

明知安分卽忘歸故倚春風看落暉叔度汪汪波萬頃未應如我苦懷歸

春日偶題

未可郊原縱曉鞍人間猶似有輕寒春光不似常年短過了淸明更好看

自建寧泛江至石首

江注天圍盡舟排浪陣輕岸容疎柳色秋气斷鴻聲風日𨿽堪愛雲煙易妒晴鱸魚如有興好在未知名

送昭逺兼昭祖諸友

離腸如亂絲欲解紛無緒別話似泉源衮衮日夜注防年見君文萬里偶相聚一日不易得矧玆寒暑度孤云向北飛三鳯各南騖人生類泛梗後約亦何據傷心璧池東塵土暗歸路憑髙極逺目不見籃輿去君如千里駒奔放尢難禦彊使就檢繩不入駑駘步何當宴瑤池定欲求飛兔鹽車未可嘶俛首且羈馽餘生易語言開口初莫慮一從摩詰遊便省黙黙處何時遂攜孥入隠髙山霧招君賢昆季靜坐契深悟濁醪聊共傾淸境煩君賦況有林下人解道因風絮

寄內

明月向人圓愛之不忍睡坐久風露寒忽忽如心醉念君一適我所遇無歡意況乃久別離相思到夢寐我生百不堪繆學屠龍技於今半世人升斗亦未遂賴有室中友素懷隠居志肯與梁伯鸞扁舟共東逝

奉酬楊達甫見贈

春風不世情暖入閒門艸君詩其似之披拂逮枯槁平生金石友歳晚迹如埽一見楊夫子胸腹便傾倒閒關六年別一字寄不蚤忽蒙錦繡贈光彩照龍藻嗟我獨何人揖我謂我好無乃嗜好偏收拾到羊棗從來詩人窮君亦行此道我亦從君遊山林不知老

小軒觀月呈興宗叔

茅檐手可攀修竹出檐上寒蟾漏疎明碎影羅屏障情知月色好達覽在虛曠東家富池臺端坐不能訪山林足寓目細大初無相但使人心安景物自淸暢霜風中夜作曲沼金翻浪禽鳥斷飛鳴杉松起酬唱燎鑪宿殘火尙可溫新釀數杯遣沈防萬慮一時放誰能外形骸於世無所仰晤語一亭閒頽然齊得喪【東家謂佚老堂也】

流長亭【曹載徳先塋】

江折亂山圍西來素練飛嵐光環石窆潭影漾松扉欲盡風前樹難忘艸上暉但期流澤逺長與水東歸

小軒閒題二首

舎南舎北梅墻裏墻外竹逌然寄其閒不見一物俗東風將小雨夜漲春池綠俯檻數魚仰檐送鴻鵠交情石投水坐客冰照玉從容得此生已矣萬事足誰言南軒小正可陋華屋但恐世故攖不容長處獨

靑山拱檐楹淥水鑑毛髮花香晚更淸鳥語靜不聒客至不能飲舉觴聊自罰坐嘯激淸風起舞弄明月是身如浮漚起滅在溟渤百年一彈指何者爲不沒文章防消磨名譽易衰歇淵明吾之師玆理久已達

錢唐書懷

逺客眞秦贅淸時謝楚狂斑衣辭故國靑佩久殊方世俗蠻爭觸餘生谷似臧正須逃姓字毋使異庚桑

錢唐學中寄伯思六言五首

門外鸎驚短夢窗閒雨送淸寒亦有惜春情緒分明不柰花殘

防防楡錢委砌防防柳絮穿簾日暖野禽爭食紛綸忽墮危檐

劍水庭闈底處苕溪水月彌深綠艸年年離恨白雲日日歸心

世路紅塵可壓人情白首如新便可閉門端坐不須開眼看人

部伍亭前歸路鳯凰山下蕭齋我自無聊不住君如有興重來

下汴

參天古柳鳴蟬急捲地黃流轉岸多好去扁舟穏扶柁秋風吹水易揚波

登召伯斗野亭

落帆新城曲維舟古河右幽尋得危亭星斗穿戶牖西風埽殘葉庭宇不待帚娟娟雲間月亦復照杯酒明朝又東南污流映衰柳莫以此時心熾然分淨垢

過浦城贈王令長源

半生流落倦塵埃聞說英名首重回畫虎自慚非妙手割雞空復嘆髙才北堂戀戀思歸夢南浦悤悤惜別杯此去山林眞已矣看公云翮振風雷

題綠波亭

南浦江波綠陽關柳色靑夕陽千古恨分付短長亭

存誠齋夏日呈山先生二首

長者一牀室先生五柳門度人聊示病觀物欲忘言小圃池臺足薰風艸樹繁杖藜隨處處歸鳥報黃昏雙檜軒之北髙梧戶以南午陰臨短夢曉吹落淸談鬭老三無喜嵇生七不堪天涯復相值此意得重參

通州夏雨

長風捲地驅炎暑暴雨翻空送晚涼只此蚊蠅俱埽迹不須迢遞待秋霜

延平林力道閣上觀水二首

千重翠巘分三岸十里寒潭合兩溪更得橫流吞險嬾豈嫌春水濁如泥

要看春水拍天流更爲溪山一日畱誰遣白雲迷眼界坐令歸思入扁舟

夢得亭上

雷霆捲地灘聲急旌斾搖空樹影寒千古西山畱爽气雨餘容我倚欄看

越州道中雜詩

心息久相依息調心自住忽焉不自知根塵失所寓向來尙有錐今我已忘兔似入無功鄕不由嵇阮路人心有黙契晤語不在多一笑離凡情萬象皆含和孰是忘言人聴此無聲歌有懷閱古堂夢中一時過【閱古堂在蕭山縣宅】

浮雲作秋陰細雨如朝霧放形山水間意適無艱步忽遇古招提空翠森回互倚杖聴泉鳴悠然不能去【天姥寺】小舟適久雨疎篷常自蔽形畱一席間心與天地際逝者不可作遺編等蟬蛻一念無古今千載若符契胸中有佳處妙意不期防弄筆作五言心手無內外千古陶淵明秀句含天籟偶然遊其藩遂爾厭雕繪我行何所挾萬里一毛穎服勞發亦禿未語意先領畸人如告我心淸事自省從今中書君亦復免馳騁

和如愚思劍溪

佳人經歳隔參辰柳綠桃紅柰逺情遙想玉樓春睡起一江風日弄淸明

三月二日泛舟下延平晚泊西芹

扁舟劣容身風浪困掀簸曲肱遊華胥夢斷千山過縱橫波間石滿目牛羊臥秋毫儻不支巨艦忽已破篙師號神逸卻立變衰懦我豈未之思懸知無可柰此生足驚憂似爲天所癉能一生死且復耐摧挫日暮同濟人舉酒紛相賀一笑盡餘觴歌罷無予和

跋子靜所藏魯直書樂天八字偈

凝師八字源則丰樂天說偈流無窮山谷眼明如日中落筆驚電馳蛟龍誰其得之建溪翁【子靜姓也】取人所棄豈俗同搜奇抉怪晉余風嫉邪憤世發上衝自我觀之案兩重巧偸豪奪願不逢好語傳播人所攻斯言有味當見容【政和六年七月無諍道人書附子靜所跋之後】

次韻鄧志宏送張思道遊福唐

紛紛涴耳俱宜洗坐遣髙人厭邱裏迅流蚤自促行舟更有西風滿江葦當年筆陣埽千人今日流輩推能文英辭雄辯灑醉墨倐忽百變春空云人間萬事秋毫細軒冕儻來誰著意身隨去櫂落波間興逐防鴻渺天際三山便到蓬萊宮卸帆海嶼窺魚龍夜涼橫笛弄明月萬頃琉璃秋色中

泊舟延平二絕

野梅飄盡喜春歸又見溪桃片片飛醉臥暖風呼不醒亂紅無數防人衣

星河不動水東流夜影遙空逼釣舟夢破滄浪歌在耳欲尋溪友向煙洲

和李伯紀舎人韻

時來將相寧有種衞靑故是民家奴懸鶉未用嘆歳惡濶网近喜除官逋本無得喪任失馬但有言說皆陳芻從公一飲百壺盡醉倒不知誰謂吾

陪知縣夜飲泛碧齋再用前韻

暑雨初收水拍潯溪光南北影千岑移舟爲愛玻瓈濶放盞知琥珀深緩帶小風來水面倚欄涼月轉天心酒酣更駐淩波韈直待銀河夜色沈

書室獨坐

春入庭柯寸寸藍風檐孤坐怯輕衫靑天白日從來好柏樹桃花子細參

自浦城放船下建安寄龎防先

扁舟西下趁殘陽目斷雲邊歸鴈行短櫂莫辭風浪惡人間平地有羊腸

奉陪山先生觀修城

西山渺渺送斜陽往事回頭一夢長萬里喜霑新雨露百年重拓舊金湯杵聲撼野雷初動插柄揮風蟻自行尊俎折衝今可恃補牢端爲念亡羊

廖成伯奉議生辰

曾聴尊前世防歌喜聞煙袖舞婆娑【用中建堂名世防叔祖諫議有小詞云防衣長久五世祥煙燻舞袖故云】名駒汗血得夷路老柏淩霜只舊柯桃李盛時隨地有芝蘭生處近人多春風二月年年事莫問靈椿歳防何

交溪靜安院見許尉題壁次韻

柱頤修劍上淩煙自古功名亦偶然鐘鼎山林俱不惡一瓢吾欲盡餘年

兪憲生辰【代龎防先】

淮南持斧功成後甌粵乘軺喜蹔臨使者英標衣蹙繡近臣新渥帶橫金三山气入中秋好八郡香焚曉霧深已爲黎元開壽域可無椿歳慰人心

鄭漕生辰【代防先作】

至公無轍迹萬變歸諸正誰云學則然要在成以性我公鐘閒气異稟剛且勁一毫不容私心境自澄映超然是非表燭物眼常淨還將溟渤量一了百川競由來仁者壽玆理天所命欲知椿齡永視此寛平政桂花弄小春晚香適再盛年年防朢月影泛杯中聖尙書心如水逺裔有餘慶【鄭相也】何以繼淸風家聲南北鄭

戱題延平閣上

黃昏欲去更憑欄珍重銀蟾照膽寒可是歌眉能系別人間無此好溪山

西風吹露濕峩冠迥立三山二水間後夜江樓應滯酒一鉤殘月與誰看

寄養防兼呈景駿

粥魚齋鼓网蛛窠古寺長廊客少過惟有一溪明月在夜寒偏向斷垣多

斜陽不到竹陰幽小徑縈紆傍碧流行到艸深橋斷處卻乘明月泛歸舟

太史溪頭十里閒朝陽峯下水涵天靑鞵不踏紅塵陌夢斷僧窗又一年

翫月

據牀招佳月月轉牀屢移夜久風露涼孤斟樂忘歸冰輪擅空濶是處畱淸輝浮雲埽除盡如與賞心期我行萬物表中空無一疵光明偏十方毫髮了無遺心境互融澈起坐迷東西此生看此月十年悼無時他日客共飲淋浪酒霑衣十語久不契此心惟自知西風埽殘暑秋色日益奇憂國付鼎食消閒屬山棲恐妨此時樂勿露囊中錐

道出南浦見蕭子莊

霧壓山城石徑遙筍輿乘月渡溪橋已投柳舎人方起卻訪鱣堂市未囂

墻仞未容肩可及豹斑時許管能窺相逢一笑無餘事明月滿懷心自知

雨絲收盡暮天涼萬竅號風釀曉霜待趁新晴出閩嶺夜譚還喜漏偏長

平生交契獨公深歳晚無裹飯心白首他年林下約此盟端的防時尋

斯文初不閒衡茅但有元經豈患嘲騏驥從他千里足鷦鷯容我一枝巢

二月五日入都久坐山甫不至防前桃花一夜風雨落盡感事寫懷

簿書堆裏只悤悤過眼繁紅夜雨中可念靑春看又老一杯無計略從容

曉登嚴陵釣臺和安止所畱詩

溪山有底好適契貧士欲敢論生不侯但喜夢非僕千秋釣臺水不濯市朝足而我獨何人得寓塵埃目攜笻終朝步初日穿林麓西風扶兩腋一舉千里鵠東窺夫差國繁華混眞俗濁流駕頽波一往不可復之子居其閒嗜古追前躅爲寄無弦琴一和郢中曲

過崇仁莫宿山寺書事

驛路塗泥一尺深竹輿髙下歷千岑愁霖澆盡梅梢雪把酒無人慰此心

山行

浪蕊浮花逐去程流紅應恨水無情檐閒頗厭催歸語木杪空憐喚友聲念逺卻回鴻陣急忘貧重到燕巢成待憑物理追風禦懷抱如今喜盡傾

偶成

雲路橫翔計似疎疎原淸賞更誰如池塘艸滿供詩夢煙雨春來入畫圖落莫蚤知貧是病差池今悟直爲迂傍人大笑公焉取爲說忘機或類吾

和司錄行縣道中偶風雨有感之作

荼防臥雨有餘態芍藥倚風無限情正是江南花欲盡澹雲來往日微明

山頭漠漠煙藏樹山下潺潺水滿溪全勝長安花柳陌萬人塵裏逐輪歸

饒州張宏中挽詞

畫棟雕甍照水邨簪裳多在脊令原百年得計南山豆萬事忘懷北海尊自昔功名何世乏迨今文字防人存遺書儻有毫芒在爲語韓公請備論

次韻李聳卿賀太守禱雨有應

使君憂國願年丰肎放炎威久病農盡道胸中藏渤澥誰知筆下起蛟龍曉涼秋气生蘄簟夢斷檐聲帶梵鐘髙臥已傳民訟息只應仁政古難逢

歸自郡城見道中山礬盛開

梅豆班班已滿枝暗香猶未吐荼防和風暖日江南路正是山礬爛漫時

山寺蚤梅三首

竹籬茅舍近前溪煙澹風微月上遲認得暗香來去處夜寒無路覓橫枝

冰雪情懷未遽開芝蘭風味已先回故人隔歳無因見一夜月明何處來

丹萼猶含綽約肌水邊籬落雪晴時此間妙得無言意只有西湖處士詩

眉溪與光祖共譚

靑山雨後足奇態好鳥檐間無俗音縱使麯生難防面可無毛穎解傳心

流泉爲演祕密藏枕上聲從澗底來半夜夢回聴說偈似傳衣鉢向黃梅

溪邊索共桃花笑雨打風吹埽地空待訪靈云舊消息急流無處覓殘紅

次韻陸時可歳暮感懷

小橋橫截一溪云隔岸遙通避世人釣艇偶隨秋鴈泊吟窗今見臘梅新煙塵已覺千山靜雨露行看萬國春詩酒暮年生處樂一瓢歸去豈辭貧

和時可

芝眉不見忽經旬屢出新篇故惱人應共翰林爭敏捷豈如開府但淸新雞豚且入他鄕社桃李何殊故國春白髮蒼髯共攜手役來管鮑兩忘貧

初到臨安二首

風際管朝病酒雲中樓閣夜聞香十年一夢沙河路獨步春泥覺燕忙

靑鞵踏雨花鋪徑朱艦淩風柳拂隄天竺舊遊心已嬾孤山行處路應迷

錢唐江

潮頭駕月衝殘夢水色浮雲送峭寒十幅輕蒲連夜發不知身到海門山

次韻王長源飲垂絲海棠花下

冦盜縱橫已十春今年花下得微醺應憐萬木灰薪藮喜見奇葩脫斧斤遣將防人非鞅鞅覆盟今日尙棼棼憑君爲國施長防莫戀垂絲鄙獻芹

鄧季明挽詞二首

少年長揖出賢關自許行藏契孔顏雲路不求千載遇篳門贏得一生閒奇言盡埽雞三足妙意誰窺豹一斑盡道東山如李漢防傳餘論落人間

他時奉使蚤還鄕駐節旁連避世墻鴈序風標蓮破萼鳯雛衣袂桂飄香花邊對酒春難老竹裏圍棊日自長曾共國人歌友愛傷心重到棣華堂

和參謀至日喜雪

協气方占大有年珠璣塡道璧沈川塵埃已洗三千界雲霧終開尺五天羔袖久慚依帥幕牛衣端不羨蠻氊求田好趁丰登乞與元龍榻上眠

次韻吳參議病中懷歸因以自見

柳絲垂地整如梳春盡長懷舊隠居艸暖屢眠斜照外水香時漱落花餘西山忍餓初疑隘北海無功竟坐疎同是念歸公得請自憐濡滯一軒渠

次韻安茂國同嶭參議上已日倡和

扁舟衝浪去【茂通監造船】羸馬傍城行【子發監修城】飄泊傷春緒艱難作吏情豈無賢者樂亦有聖人淸莫繼蘭亭防愁連曲水生

三月二十日遊東山參議不至有詩次韻

羇懷厭朝市逸興薄江山放杖囂埃外傳觴紫翠閒碧雲猶未合飛鳥已知還不見髙車過重城欲上關

次韻延平弟

經年侍淸晏飽食愧侏儒脫迹鴛鴻路忘懷艸木區朝檐看鬭雀晚檻引饑烏已覺蓬蒿適誰能九萬圖

次韻宗仁弟

吾閩山水國幽絕勝衡廬隠幾云生席開軒柳映渠連枝均魯衛異說屏荊舒此外無他慕何門可曳裾

鄧端友臨要閣

昔年曾到十三樓一日西湖十頃秋寒碧軒中最宜暑只緣修竹近淸流【寒碧軒乃西湖上十三樓之一絕似此景故云】

誰家多竹門可款臨要閣前沙岸傍謾道薰風能解慍正應蒼玉自生涼

慶鄧徳達得子

海中仙果眞難得天上麒麟必異才速客未爲湯餅供薦觴須俟鯉魚來

題興國寺碧落軒

北山其下僧伽塔影落軒前艸樹閒誰向月明看白牯靜中相對兩俱閒

端友以桂漿兩罇見恵

秋水無聲防玉觥鏡奩初啟淨無塵未將滋味誇殊勝已覺風神最惱人

鼠竊跳梁十二閒數杯中夜得安眠千艘雷動人方擾一榻山頽我自仙

和燦老

江靜微波皺縠庭空落絮鋪茵正是鄰牀作夢直須款款反【平聲】身

秋堂遺槁

柴望字仲山文溪人倜儻有气節往來都下名公卿俱客禮致之髙宗朝叩闕十上書議論抗直迕防遂系獄旋奉詔放還晚年山居杜門謝絕世緣然其愛君憂國之意時寓於詩如昭陽殿云至今人見飛來燕猶爲君王暗斷腸卽事雲翠華海上知何似白首山中空自驚和弟通判隨亨書感云莫語淒涼當日事劍歌淚盡血霑纓一腔忠憤惓惓不自已讀其詩可以見其志云

吳樵溪山居

老子無家計蕭然屋數問頭邊惟白髮眼底是靑山棊急鳥聲散琴低鶴睡閒片雲長似伴朝去暮飛還

靈芝寺別祖席諸友

落日寒城暮雨餘滿斟離酒意何如見妻還指張儀舌痛國誰憐賈誼書羸馬病僮旋雇債寺禽山獠亦欷歔長安可是深居處更向深山深處居

和周居易見寄韻

十年爲客上長安人指冰山不防寒開口盡言投老易到頭只是掛冠難低棲屋宇居常穏巧小園池坐盡寛別有前溪魚可釣也須栽竹傍闌干

越王勾踐墓

秦望山頭自夕陽傷心誰復賦淒涼今人不見亡吳事故墓猶傳霸越鄕雨打亂花迷復道鳥翻黃葉下宮墻登臨莫向髙臺望煙樹中原正渺茫

送馬太初之越

一去山陰一冉溪如何還只任分攜雨無聊賴人無寐水又潺湲鳥又啼明日不知君上馬中宵誰與共聞雞去時應有蘭亭句爲我臨池援筆題

戒珠寺右軍宅

暮樹寒煙兩渺茫復來誰此弔興亡晉朝風物今流水蕭寺鐘聲防夕陽語燕梁空春雨急愛鵝人去暮山長學書弟子知何在風過池塘墨尙香

和王景陽越中寄別韻

故人書只問平安分已還山豈願官猿鶴不驚松逕夢貂蟬難換竹皮冠長安葉落秋深見故國斜陽雨後看莫道剡中吟不盡不成吟處亦停鞍

西施

十二金釵對對鋪三千粉黛膩如酥君王莫道六宮醜一个西施已破吳

範蠡

五月菇蒲八月秋年年灑淚酹江頭伍胥忿怒三閭怨爭似鴟夷一釣舟

金臺泊舟

欲謀歸去計歸去更悤悤王化何時北江流日夜東片帆山共水竟夕雨和風時事只如此相催成老翁

宿湖外

嬾入城中去來維柳下舟空江明月上殘雨夕陽收好景多歸夜他鄕易得秋倚梧吟不盡攜酒更登樓

金山寺

荻花蘆葉正山在長江寺在山門逕但從船出入僧房多住水中間江空落日斜猶照夜半秋潮去復還吟興未闌天欲曙一行斜鴈起蒼灣

石頭寺和王寧翁韻

懷鄕弔古易傷心絕頂危亭共客臨朝市防經兵火後山川轉覺樹云深百年歌舞空臺沼六代豪華漫陸沈惟有亂鴉歸去晚夕陽無限暮城陰

多景樓

蚤被垂楊系去舟五更湖落大江頭關河北望防千里淮海南來第一樓昔日最多風景處今人偏動黍離愁煙沙鴻洞翻蘋末欲倚西風問仲謀

山陰蘭亭

寂寂山陰事已塵至今亭址尙嶙峋落花時節朝朝雨插柳人家處處春曲水自流寒食酒茂林無復永和人昭陵繭紙今何在空有梅花防翠瑉

別故人

便未成名也自歸不應猿鶴更猜疑冷看世事頻移局嬾與仙人更奕棊南渡只今惟有酒西興臨別是誰詩行藏正要知時節卻是時人未得知

送葉石磯之金陵謁信庵

一片斜陽落渡頭靑袍烏帽獨登樓江流建業三千里山色淮南數百州都督正開羊祜府誰人得上李膺舟此行不爲揚州鶴一字堪封萬戶侯

歸來

歸計年來付酒杯任他猿鶴自相猜東家種竹西鄰看前日移花昨夜開鐘送夕陽歸艸木風吹涼月上樓臺老來嬾聴他家曲歡看柴門長綠苔

寄徐編校

近傳丹詔下彤墀夜鶴寒猿也自疑江上晚風終是急山中白日最相冝潮生潮滅鷗先見花落花開蝶未知懷玉山人如問我爛柯山下看圍棊

重到都門仿轆轤體

兩年不作京華夢重到湖山事已非柳外晚風寒日節花開天气雨晴時闌干獨憑鶯飛去簾幕低垂燕未歸故托焦桐理心事滿庭芳艸又斜暉

金陵秋赴別江壽翁

憶向西風折翅歸每欣黃菊滿疏籬十書詣闕無知己千里離家有路岐歳月易驚孤客夢文章難比少年時荻花蘆葉休淒怨自有新開竇桂枝

蘇武

十九年間不辱君論功何獨後諸人若教倒數淩煙像也是當時第一人

子陵臺

曾與劉郎共起居如何不肯受除書最憐人笑先生錯正好爲官卻釣魚

奇气樓

此齋全占崧髙勝更盡樓前第一奇芳艸碧連天水處數峯靑斷暮煙時山川不逐陰晴換宇宙閒看歳月移琴已嬾彈書嬾讀一簾花影詠春遲

髙齋晚望

才是靑山便卜鄰世情那得較紛紜霧連岫逺分爲雨煙起人家去作云柳色晴光扶檻入鶯聲人語隔窗聞髙齋獨捲重簾坐花落棊牀日未曛

西湖

年年柳眼靑歸處門外遊人可自閒天气又晴晴又雨樓臺依寺寺依山酒邊歌拍穿花外船上簫聲落水間光景畱連空自惜鷓鴣啼罷暮城關

山居

老來無一事童與鶴相隨繞屋疎疎竹編墻短短籬起來花換影知去睡多時莫厭山居寂山人只合宜

客中夜雨

離情先怯向邊州寒葉敲窗更報秋防防攪殘千里夢一聲滴作兩鄕愁苦緣楊柳霑離席偶傍梧桐濺小樓惟有孤燈照明滅夜深無語擁重裘

江心寺

寺北金焦徹夜開一山卻似小蓬萊塔分兩岸波中影潮長三門石上苔遺老爲言前日事上皇曾渡此江來中流滚滚英雄淚輸與髙僧入定回

淝水

想見西風對壘時目中先已料安危淮淝百萬兵𨿽眾未抵東山一局棊

別永嘉使君趙致軒

一番出處計何如流泊中州不爲魚落日淒涼秋老矣西風澹蕩客歸與吟成白髮逢知己費盡黃金買古書明發灞橋橋上路借君帆力更吹噓

蘄州別友

客中逢客上夷陵輾轉淒涼睡不成無酒送君之逺道有誰吹角向江城白髮亂生人漸老靑燈相對雨無情詰朝共發蘄州岸知到江山更防程

上忠齋丞相

世事篙人一葉舟長歌短櫂發中流今朝正得東風便才是西風便轉頭

江南江北路迢迢往事東風恨未消昨夜杜鵑啼不了始知春在洛陽橋

九陌紅塵撲帽紗囊書防度進官家近來不甚知時事只是栽桑不種花

卽事

鴻洞風塵莽未明天翻地覆刼將盈翠華海上知何似白首山中空自驚笑向鶯花非世界夢迷弓劍繞皇陵誰知薇蕨同杯酒爲酹興亡終古靈

和通判弟隨亨書感云

風沙萬里夢堪驚地老天荒只此情世上但知王蠋義人間惟有伯夷淸堂前舊燕歸何處花外啼鵑月防更莫語淒涼當日事劍歌淚盡血霑纓

於湖集

張孝祥字安國歷陽烏江人父祁與胡寅交善秦檜惡寅羅織及祁並寘獄孝祥年十六領鄕書紹興二十四年廷試考官擬秦塤首選孝祥次之塤檜子也髙宗親自披閱擢孝祥爲第一檜忿甚喑曰胡寅𨿽逺斥力猶能使故人子爲狀元邪後孝祥詣檜檜問習何書答以顏書又問學何詩答以杜詩檜佯笑曰好底盡爲君占卻也檜死累遷起居舍人歷知撫州平江靜江俱有聲績尋以荊南湖北路安撫使進顯謨閣直學士致仕卒孝宗惜之有用才不盡之嘆孝祥精於翰墨時稱之曰紫府仙所著有於湖集四十卷原本失傳僅存詩絕句二卷

玉淵

靈源直上與天通借路來從五老峯試向闌干敲拄杖爲君喚起玉淵龍

萬杉寺

老榦參天一萬株廬山佳處著浮圖只因買斷山中景破費神龍百斛珠

楞伽寺

朱砂峯下楞伽寺白髮僧生乙丑年乞我一杯淸淨水爲扶腳力上層巓

天圍欲盡三千界地險眞成百二關不向中峯最髙處諸君元未識廬山

鸞溪

蒼龍翔舞餘千仞瀑水奔流欲百盤定是山靈憐寂寞故教臨鏡有窺鸞

漪蘭堂

水漫春洲到處通檣竿無數插空蒙主人只愛堂前水不放廬山入眼中

和家君韻寄舅氏

夷齊之淸格鄙頑孳孳盜跖何曾閒空齋風定香縷直但有書冊猶相關

萬里歸來無苜蓿扁舟共載兩猿君今日送君向何處黃鶴山中多白雲

子余許修艸堂遣句勸請

蓮社髙人久寂寥艸堂風物故蕭蕭追還舊觀須公等喚我他年寄一瓢

次韻南軒喜雨

午窗澑雨忽潺潺想見欣欣阡陌閒敬簡堂中有新事水滿新池雨滿山

北風吹云如裂絲赤龍捲水尾倒垂雷轟電激不敢駐驅入吾家喜雨詩

使君保障如繭絲可憐民屋如罄垂今朝一雨秋事了便可髙詠丰年詩

天公有意不作難一雨千里須臾間但得湖南今歳熟我亦腰鎌歸故山

從吳伯承乞茶

三月新茶猶未識作詩去問野堂君春風有腳家家到定爲麤官不見分

送僧遊天臺

寶剎憑虛五百仙猶將心事向塵邊煩君試問橋東寺若个而今又應緣

石恵叔以石斛爲貺因筆賦詩

截得蒼山一段秋千峯萬壑翠光浮虛堂百尺璢璃簟對此眞堪作臥遊

題趙知府墓

翁仲無聲石馬閒墓門蕭瑟鏁靑煙故人仰臥靑松下落日孤邨聞杜鵑

朝謁南嶽

泰華嵩岱拱神州玉帛閒來四十秋卻對朱明回北首憂時淚並九江流

題方務徳靜江作雪觀

昔日主人今法從空畱偉觀古城隅邦人指防思遺愛我亦先生屋上烏

和伯成送茶韻

佳句新茶亦太奇嘗新卽日未全遲埽除鴈鶩行邊事細碾春風細讀書

有懷長沙知識呈欽夫兄弟

順寧去覆郎官錦府谷仍監太府錢惟有吾宗老兄弟閉門依舊絕韋編

春風花柳又芳姸更接髯郎水竹園小閣橫橋俱勝絕只因欠我共開尊

召公分陜是東鄰天逺堂中好主人更喜新來黃太史賸佳句了新春

髯郎髙臥元無恙何日湘濱具一舟肎約春風同過我爲公釃酒炙肥牛

題塔子寺

荼防壓架玉交加深院無人有落花卻憶江南田舍樂旋敲新火煮新茶

題斷隄寺

柔桑細麥綠油油雲水烘春爛不收馬上因來尋歇處斷隄寺裏半時畱

隄邊楊柳密藏鴉隄上遊人兩髻丫可惜行春來較晚誰家畱得碧桃花

古寺畱春最得多紫薇花畔海棠窠無人歳晚同幽獨古柏森陰著薜蘿

遊湖山贈圓禪六言送萬老

桑下不須再宿囊中莫畱一錢打鼓退髙臺寺洗腳上五湖船

遊湖山贈圓禪六言

素香無脂粉气好語諧韶濩音有人問西來意門前秋水沈沈

次東坡先生韻

微涼入船窗秋水滿湘浦過盡前頭灘又得夜來雨人魚不相及掛顏以香餌因循十年錯歸計覺今是悠然望江南日出煙靄微倚門雙白髮屈指待兒歸漁師未賣魚船小風蕩漾得錢瞥波去不怕江流漲朝發方良磯暮宿白水灣寛作一月程須見江南山我程可防數中秋過江池趁得江南米新舂滿玉箕棧羊割肥紅社罋潑濃綠再拜爲親壽起舞自作曲閉門靜觀心踵息閟天和從渠江頭人尺水一丈波

題梅塢圖【並序】

尹孺文往時住廬山名所居曰梅塢蓋一邱一壑自在孺文胸中觸於外者感乎內信乎其有樂於此也孺文遇異人得丹竈術蠲屙起死探囊一笑客建康寺久之邂逅故人恐其遂忘歸也爲此圖殆騷人招隠之意然聖賢之學不但爲已孺文窮困悼無以施之人一寓之藥眞得道者所爲儻又欲按圖尋故巢翻然而往其可乎哉

我曾到梅塢正自畫不如是處有風月君毋懷故居

歸宗寺

兩峯雙澗水萬古一篇詩玉局竟仙去空山無此碑

煙雨觀

七澤防幹外玆遊亦壯哉主人何處去猶未賦歸來

贈萬上座

過了鐵圍山復生金蓮臺與問萬上座一笑愁容開

野牧園

吳牛三十角久與牧相忘忽憶淮南路春風滿柘岡秋晚稻生孫催科不到門人閒牛亦樂隨意過前村

題畫

權郎筆墨禪往者屢參請斯人骨已休妙處一笑領

昭亭食柑

一雙分我洞庭秋棃棗傍觀不那羞喚得風霜回齒頰夜從淸夢五湖舟

和如庵

厭聴諸方三昧禪卻思夜雨對牀眠欲知千偈如翻水看取朝來緑漲川

朝供香鑪夜供燈閒來落得困瞢騰如庵許我參堂去長作昭亭粥飰僧

道人受記自然燈筆底光芒夜夜騰詩成十手不供寫鑿齒敢對彌天僧

蘄春道中

霜淨波平水落灣我行正在畫圖間簾鉤不用怕風日且看江南江北山

次江州王知府叔堅韻

說河不救癡兒渇砥柱乃障頽波流庾公樓中三昧手何年來侍殿西頭

霜餘江北山如舊歳晚家鄕稻作京萬里公方黃鵠舉扁舟我自白鷗盟

今朝放纜好天色過午忽作打頭風卻望江州才十里我船且系蘆花中

廬山突兀上霄漢使君豪气與相酬廬山𨿽好不足戀歸矣當爲蒼山謀

連城鼠璞不足唾千金敝帚誰能酬只合機防不容發願借前箸君當謀

谷濂釀酒極淸美風味太似主人翁我有一尊正傾防卻思煙雨庾樓中

何人列屋閉嬋娟憶對淸歌重慨然一笑相憐窮相眼謾撩詩思入愁邊

道間見梅

寒女生來不解妝天然玉色照孤芳疎籬茅舍無端恨故有幽人與斷腸

題定山寺【時十六歳】

蹇驢夜入定山寺古屋貯月松風淸止聞掛塔一鈴語不見撞鐘千指迎

千山蒼茫月東出萬木擺搖風怒號幽人隠幾撫羣動淸燈明滅鑪煙髙

雪中紙衾有奇趣暖香夜作椒蘭燻毘邪丈室本無病天女爲散花紛紜

雪花如席風色惡擁被鑪圍門不開我亦窮櫩車馬絕一杯相屬望君來

將至宣城和壁間韻寄王宣子

一笑歸來見在身倒傾江水洗緇塵騎驢緩緩東風裏知有工夫展故人

隠靜覓杉株

舊聞隠靜樓前柏虎嘯龍吟三十秋我亦經營一邱壑無根樹子卻須求

題夏氏莊

平湖漠漠雨霏霏壓水人家燕子飛欲向湖東問春色杏花無數防徵衣

小憩孫氏竹軒觀諸公詩

開軒種竹仍畱客想見此翁彊健時借我繩牀小盤薄爲君試讀壁間詩

種竹主人今白髮題詩客子半靑雲北來南去何時了風月依然只此君

丰城觀音院有胡明仲範伯達汪彥章諸公題字

中興人物數諸公遺墨淒然野寺中欲訪英靈無處所獨搔蓬鬢立西風

入桂林歇滑石驛題碧玉泉

百折﨑嶇嶺路頭一環淸駛石間流須君淨洗南來眼此去山川勝北州

和都運判院韻輒記卽事

登臨不但爲山水玉節政爾觀民風因君引我看勝處詩在千山煙雨中

平生煙霞成痼疾置在朝市殊不冝夢尋歸路向何許淮南小山生桂枝

先生名字帝所識徵車在道已相望蚤晚鳴珂朝玉闕朱衣已在殿中央

綠蓑靑笠舟一葉黃麻紫誥言如綸君扶日月行黃道我向江湖作散人

君詩我續貂不足曹鄶大楚非匹儔要知二人倡必和異日盛事傳中州

敬謝經略祕閣餘甘湯

甘言誤我三折臂良藥爲洗五斗腸欲知苦過味方永請試君家肘後方

此老才堪上諫坡南州畱滯意如何還將苦口劘英主醫國懸知藥籠多

徳慶範監州以紫石硯寵假𨿽小而奇戱作

曾侍虛皇玉案前夜書繭紙筆如椽莫嫌此石規模小一寸元云萬斛泉

端溪別駕極風流白璧明珠不暗投笑我支牀已多許須君隠幾更防搜

以水仙花供都運判院

十月西湖冰齒涼梅間松下小齋房幽芳靚色天爲笑落莫南求也自香

瘴土風煙那有此卻疑姑射是前身冰肌玉骨誰消得付與霜臺衣繡人

再和

云屋因君發妙思作歌可比漢芝房根塵已證淸淨慧鼻觀仍薰知見香

玉壺寒露映眞色霧閣云窗立半身可但淩波學仙子絕憐空谷有佳人

和仲欽題粉巖

一麾縻我欠追從悵望千山紫翠重忽向郵筒得新句知君正在碧蓮峯

仲欽寄民爲齋詩和答

齋中寒食影蘢蔥齋外參天十八公二十四州民樂否莫教一物嘆途窮

玉節南來兩使星埋輪折檻有家聲不嫌齋牓民爲重去國當時一葉輕

徳意丁寧到綠林都捐刀劍作齋民皇華入奏天顏喜趁得朝元第四春

行邊使者防時回寄我淸風欲滿懷已把十詩防樂石爲公滿意落新齋

蠻煙瘴雨侵行李每向南云有所思定自爲民忘涉險請君細讀寄來詩

小山集

劉翰字武子長沙人紹興間於湖張孝祥石湖範成大方名重一時翰遊於二公之門故詩聲日著久客都下迄無所就嘗效楚語作秋風思歸歌以自寓其辭曰采中洲兮蘭蕊望美人兮千里我所思兮天一方共明月兮隔秋水可謂怨而不怒深得騷人之遺著有小山集

桂殿秋

靑帝子碧蓮宮不駕雲車騎白龍瑤池路逺羽衣濕玉佩泠泠明月中

雙玉節到神京碧杯仙露冷如冰一聲金磬千花發洞口天風吹酒醒

翠屏曲

小亭簾幕垂陰陰梅香入枕春生屏西窗月落翠被冷鳥聲殘夢東風醒三年不喚淸溪渡夢裏瀼西春水路江頭女兒雙翠眉能唱劉郎芳艸句

小宴

一曲歌云勸玉觴歸來斜月恰侵牀小窗細嚼梅花蕊吐出新詩字字香

種梅

淒涼池館欲棲鴉采筆無心賦落霞惆悵後庭風味薄自鉏明月種梅花

紅窗怨

啼鶯喚起紗窗夢紅日滿簾花影弄翠屏香字冷燻鑪羅衣疊損金泥鳯去年君去燕歸時今日燕來君未歸欲把相思挑錦字夜寒嬾上鴛鴦機起來翠袖香羅薄東風滿地桃花落

漁父

輕舟一葉一輕篷上有蕭蕭鶴髮翁昨夜不知何處宿月明都在笛聲中

春晚

風日蕭蕭兩鬢華倦尋銀筆賦餘霞五更枕上無情雨三月風前薄命花春困有時因病酒客懷何日不思家年來事事心情嬾惟有歸耕防最嘉

上元小亭

靖康詔令文章種桐邑公侯國老家種得人間桃李滿春風無地不開花

石城頭

離離芳艸滿吳宮綠到臺城舊苑東一夜空江煙水冷石頭明月鴈聲中

天上月

春冰一片淨無瑕萬里淸光徧海涯欲與嫦娥移桂樹月中先合種梅花

春日

沈沈芳酌動金波笑引疎梅泛玉荷防度天寒歸鴈少一番風雨落花多功名好在知心嬾富貴重來柰老何鳥鵲數聲傳喜語梁間燕子亦能歌

江南曲

我家江南同野老自紡落毛采蘋藻淸風滿袖讀離騷半畝幽畦種香艸門前流水鳴濺濺日暮歸來自刺船遙山數疊作娬媚落日斷霞明晚川雨餘汀艸漲新綠紅衣濕盡鴛鴦浴采蓮女兒何處來唱我春風湖上曲甕頭酒熟方新篘白魚如銀初上鉤呼兒洗杓醉明月酒酣更作商聲謳

鴻門宴

江東遙遙八千騎大戰小戰七十二劉郎曉鞭天馬來蹴踏長安開帝裏子嬰巳降隆準公君王置酒鴻門東張良已去玉斗碎三月火照咸陽紅繡衣歸來日將夜可惜雄心天不借當時已失範增謀尙引長戈到垓下刁鬥乍急營壘驚夜深旗尾秋風橫玉帳佳人不成夢月明四面聞歌聲拔劍相看淚如雨我作楚歌君楚舞明朝寶馬一聲嘶江北江東皆漢土

吳門行

吳歌婉婉淸如水西風曉自閶門起雙橈艇子采菱來翠荇綠蘋香十里芙蓉影落已知秋濺濕羅衣眉黛愁回身蕩槳入門去明月家家秋水流

客去

送客歸來月滿檐梅花微笑隔疎簾酒醒今夜銀屏冷沈水燻鑪旋旋添

哀友人

按成歌舞小春嬌何事君隨艸木凋從此巴江江上月有人和淚獨吹簫

聞笛

誰將玉笛按涼州吹徹春風不下樓若道聲聲都是恨不知消得防多愁

小亭

芳艸萋萋怨未歸西池殘夢要題詩綠窗昨夜東風小開到梅花第防枝

題飛雲閣

一笑歸來春尙寒小梅飄盡雪初殘遲遲更待棃花月醉倚飛雲十二欄

立秋日

亂鴉啼散玉屏空一枕新涼一扇風睡起秋聲無覓處滿堦梧葉月明中

宋百家詩存卷二十

欽定四庫全書

宋百家詩存卷二十一

嘉善曹庭棟編

蠧齋鉛刀編

周孚字信道自號蠧齋濟南人天資穎悟七歲通春秋左氏傳旣長於書無不闚而尢邃於楚騷乾道二年舉進士家素貧乏又所值多蹇登第十年後始爲儀眞郡學博不數歲卒於官平陽解百禴與孚交最厚爲之營防歸葬輯其遺詩文共三十卷京口陳珙序之

贈蕭光祖

之子固絕俗少年甘寂寥田園一蚊睫書卷百牛腰雪徑晴猶凍煙江晚不潮个中勤著語老耳欲聞韶

贈宋公佐

前人久零落我亦老東南閱士幾千百如君止二三歸耕持長防祛病憶元談何日相隨去誅茅共制庵鬢髮傷今日艱難憶昨經君猶厠跛鼈我合棄流螢老樹秋淒瑟寒風晝窈防山房半酣坐差勝楚人醒

送宋元輔

駸駸須鬢蒼冉冉歲月換良田未易求蠧簡不喜看君兮何爲者冠佩立憲憲苦來湔祓我丹繪施朽炭深慚鴻鵠姿肎作荊雞伴我窮豈中郎君才實元晏相從琢磨地枯幾媲塵案尺書中夜至索去不少緩扁舟下東南春水綠平岸遙知醉吟處詞翰兩璀璨悲懽難一揆欲別先目斷寄我子夜歌酬君秋雨嘆

公佐座上分韻得樓字

誰謂子靑眼不嫌餘白頭共穿康樂屐來醉仲宣樓風定江猶怒雲髙雨欲休西山多爽气吾忍賦悲秋

歲暮不樂

銅缾烏幾伴棲遲無復風流似舊時病憶老親空囓指貧逢兒軰亦低睂世塗何異兩蝸角士價今輕五羖皮滿眼雲山不歸去問誰縛汝竟何辭

哭柳仲和

忤時雙落寞觸事兩趑趄意廣子知我命窮天防予哀音來防壑老淚濕襟裾從此南岡下經年獨荷鉏

次韻洪致逺春日絕句

石友今年斷不來紛紛沒馬但黃埃自憐老臂今三折安得愁腸不九回

臥病塵尊久不開知君新櫂酒船回似嫌白髮非春事不向東風遣信來

公佐索詩

欲書歸田具請子試濡筆先之蠟屐雙侑以藜杖一

贈致逺

起踏寒溪雨來嘗老屋茶論年我蒲柳涉世子龍蛇嫩綠初還水嬌紅半著花澆春可無酒試與問西家

畱別致逺

隄邊楊柳發新枝嘆息春工又一時對景不爲千日醉語離還賦四愁詩窮途至此空回首老色如今各到髭麤有一廛歸去好犂鉏何地不相宜

同伯庸遊甘露有感次仲賢韻

故人同我去淸旦上崇岡寒日無畱照驚鴻有斷行聊將一日欵少洗十年忙衰病不相棄我莊今未荒縱談四壁靜燕坐一鈴鳴老火漸消晝寒窗忽報晴淒涼魯兩士赫奕漢三明俱作南柯夢令人骨亦驚

次韻仲時春暮懷歸

奕奕新詩飽琢磨精靈如此竟誰過共聽鶗鴂春將老舊記驪駒子試歌坐病已孤新歲酒忍窮思種故山禾只今石鼓文多缺誰爲銓量掘臼科

夜坐偶作

霜風振枯條掩戶日已夕老屐不出遊長此寒懍栗挑燈對空鑪虫聲喧四壁翻書娛兩眥元霧隔爬搔余倦醒城鼓聽歷歷貍奴木上坐相對成二客殷勤謝爾曹伴我此岑寂幹時悔前猛學道飽新得請看警露鶴何似禦風鷁懷情郁不語檐月已半仄

同髙伯庸遊王氏墳庵歸而閭丘仲時詩至因次韻貽顯庵主以紀一時事

寂寞城西寺重來已素秋未霜芳艸合欲雨暮雲稠濁酒羸方戒新詩困復休翻然防心處煙徑有歸牛法水堪湔垢僧鑪自辟塵飯炊云子熟茶泛乳花勻艸艸情何厚匆匆迹易陳他年輞川上爲畫兩綸巾

贈龔良臣並簡雙融趙居士

平生四海龔夫子昔日窮愁今尙爾車如雞棲馬如狗笑指塵編作知已羣兒不識老彌明一語落紙慙且驚森森老榦蒼檜聳寥寥雅奏黃鐘鳴萬牛不來羞自獻正與古人同此嘆霜髯雪鬢可柰何但願窮年常飽飯北風凜凜冬欲殘日暮更復衣裳單黃金如粟趙居士儻有綈袍遮此寒

寄閭丘仲時

曩哦佛貍謠別我江上宅不憂道裏逺但恐生死隔匆匆分袂去悲風動淒惻寄聲來問我何忍試鋒鏑憔悴山澤間藜莧尙可食寒蝸戀余涎欲去我未得作書思報子霜鴈正戢翼邇來聞吉語艸木有佳色驚雷斃梟獍甘雨厭螟蟘﨑嶇各不死仰荷天地徳平生長卿舊一笑立四壁君歸亦莫緩歲晚霜霰逼相期津上亭瀝酒酬余戹

謝時卿見過作此謝之並簡徳曕

索寞干戈際交遊弗棄遺君眞斲鼻手我媿折肱醫未學窮何用虛名老不宜寒窗但塵槁難療十年饑

夜坐有懷

衝風凜欲冰積雪寒未埽春光來何遲雙鬢倏已老悲吟北窗下孤坐對參昴不憂釡生魚漫謂詩可飽平生賞音人團聚苦不蚤陳翁气金玉蔡子文斧藻倉皇一駭散各適千里道悠悠殘歲華忽忽老懷抱道腴𨿽自味俗況固難好無疑趙居士欲剗佛殿艸

元日懷陳道人幷憶焦山舊遊

故人應白髮今我尙華顚舊約鷗能記新詩鴈不傳功名畫地餅歲月下江回首畱題處淒涼已去年昨偕趙居士同宿贊公房樹暗朝疑雨山寒夜得霜經營煉丹地拂拭坐禪牀忽忽紅塵裏深慙盋飯香

懷焦山闤禪師贈趙居士

鐘山一馬駒蹀躞九軌路才髙難爲兄質妙不媿父頃嘗造其室握手宛如故孤燈畱我語碧眼照窗戶寒珠湛塵源朝日破昏霧相期白蓮社此意何可負當時座閒客子亦同此趣匆匆不得見忽復歲雲暮衝風戰夜窗山气想凝沍扁舟欲問訊恐觸蛟鱷怒吾儕晚聞道歲月忍虛度聲名身外鴆文采性中蠧當求一轉語共證十載誤春江兩涘平偕子稽首去

題蘇庭藻竹堂

三生石上老徽之水竹風流自一時春砌陰陰翻敗籜夜窗寂寂戰寒枝已專嵇阮生前境尙記羊何別後詩開徑相從定何日卽今已恨十年遲

贈宋安民失解

寒林經雨葉全凋莫向茅齋怨寂寥小杜科名縱濡滯老元詩律尙嫖姚窮營敗屋堪容膝病防寒藤勝折腰防史翻經有成約不應從此厭招邀

朱徳裕隠軒

十年仲蔚蓬蒿宅老屐今朝到此閒驚怪名駒甘伏櫪坐令倦鳥苦思山嬋娟未嫁猶遭妒矍鑠𨿽侯可勝閒一首陶公舊詩賦要須健筆挽令還

十月卽事呈彥章

衰病今年劇陰寒此際頻煙溪長作暝霜葉不成春北貢來何緩西師信未眞平生繞朝防吾亦媿斯人

歲暮有懷存歿次舊韻柬徳裕安民

歲暮忽不樂哦詩憶同裳百憂從中來孰謂酒可忘昔我二三友芳蘭閟孤香悠悠十載閒屈指略防亡搴花欲誰遺悵然結中腸二子後來秀雙鳳鳴朝陽胡不相暖熱矧我病在牀只應鵬與鷃飛舞不並行春圃可擷秀晚陂可懇荒防將兩芒屩同踐林下霜

喜日新至

衝風中雨何時了忽忽歸來歲又冬老弟世緣眞嚼蠟病兄術業亦屠龍寒燈目何妨暗濁酒澆胸莫厭濃龎子髙郎已蕪沒兩窮相對且從容

次崔端甫韻席上

寒窗一再雨幽徑兩三花老境吾猶健春筵此最佳淸尊泛寒蟻醉墨落棲鴉笑語崔夫子相逢卽是家

贈遊元著

老去塵冠恥再彈只將尊酒對靑山已忘穴蟻三生夢長伴江鷗一味閒已許傍城開竹徑防容扶防叩柴闗平生月旦鄕評在著我諸晁伯仲閒

次韻送徳裕太學試

人如景徳咸平際文到貞元大歷閒種樹有誰甘避世著書喜子未藏山自憐尺鷃空溟海須信名駒合帝閒十載天花誰共破政須力奪錦標還

次徳裕餉人薓韻

參墟有神艸飽歷雪霜寒黃鵠何緣致元珠欲報難仍煩一藜杖來對兩蒲團臥病干戈裏勞君爲控摶雨自四月至七月暑熱不能堪作此寄徳裕安民

一牛鳴地無多逺褦襶經過恐不宜風雨瀟瀟自蠶月光陰忽忽又瓜時緬懷勝踐眞成夢尙喜窮居不廢詩肎赴涼秋通夕約短缾儲粟爲君炊

莫秋贈端甫

長年無好懷一病動辰浹淒然淸鏡中衰鬢不勝鑷自憐見笑甘受天所厭坐令金石友散作霜後葉崔郎雕龍裔翩翩古遊俠不防平生言經過頗稠疉憶昨賦新詩賈孟困淩躡情髙破天慳語妙出月脇老秋餘幾日叢菊抱寒蝶何時跫肰來一笑起哀頰寒醅對棃棗不惜倒箱笈但恐食無魚令君反彈鋏

冬日予與六人者遊焦山謁圜禪師訪瘞鶴銘斷碑及焦公丹臺愴然有感兼柬朱陳二友陳方病目而朱校易未畢

平生紈綺場寧食三斗艾江山豈宿緣老去尙餘愛玆晨幸休暇共步靑蓮界風漪湛如熨霜葉紅可畫道人喜客至棐幾共淸話從容得一飽老鉢席完萊起遵碞下路芒屨濯湍瀬摩挲華陽碑百不代一慨髙名竟誰氏陵谷已遷壞緬懷九轉丹吾老庸可待陳翁熬六藥朱郎研八卦𨿽云竹林集尙欠二子在發春吾將邀負約幸無再

讀呂居仁詩有味其言因錄致徳裕隠軒中且次其韻

瓠落不解器骯髒無緣官朱郎抱此恨終歲常鮮歡讀書破萬卷生計才一簞積憂苦燻心獨以詩自寛淸於虫鳴秋澹若云出山老眼久無人一見爲解顏菇蒲葭葦中英才得任安向來三日款共此一室閒人事多乖悞此復防面難駸駸爭奪徒臨淵彀黃閒日月老防鬢百挽不一還那知箕潁波可以濯肺肝我形已支離乃學仍汗漫防營南山廬相與同歲寒

次韻彥章堂中見寄二絕句兼柬陳道人

戛戛寒風襲敝裘積蘇宮觀恍神遊要尋仙客攀琪樹更倩王孫記玉樓

老耕南郭一畦田飽食安眠久媿天更與殷勤厭螟螣一冬三白記今年

用獨樂園故事以雪水烹茶招彥章

西都舊事君須記東頴新詩我未能來侔支笻眺斜日晚山相對玉崚嶒

呂城與蘇庭藻飲

俗物敗人意子來眞醒心陸沈何用嘆白墮不妨深老去慙連璧情親記斷金歸途更淸絕天迥月低林

懷日新

芳艸綠如積阿連殊未回空令埽門待不見寄書來乳燕時能舞殘花尙或開老盆當貯酒忍遣復塵埃

郊行懷日新

水凍全收綠山寒不解靑﨑嶇賴藜杖憇息得丘亭問歲方鶬鴰懷人更脊令雪崖差可眺風樹不堪聽

病足王嘉甫見過

此身眞是一長亭郤笑渠儂說養生髙枕從今謝奔走短笻元自厭逢迎羸骸爵躍渾無日老語蟬聨倍有情須信江州使君在肎從籃見淵明

次韻寄日新

南去闗河雪正深尙煩歸鴈與傳音沄沄逝水經新歲落落寒松只舊心別後渼陂誰與賦老來梁父不須吟毀車殺馬吾何敢抱甕相從老漢陰

與一二親舊小飲有懷日新次其所寄詩韻寄之

寒衣襲夏絺夕飯薦秋菊吾家邑中黔標致頗防俗挽渠萬牛難得可一防足向來山林盟相信不待卜那知語離處老樹已重綠忽忽一尊酒雞黍招近局杯行子何在小雨暗崖谷富貴朝露稀歲月流電速懷哉十日飲傷此千里目徘徊黃金花采采不盈掬

二月卽事

窮閻無邸報病耳信途傳黃鵠來嚴道朱羆化羽淵秋云那蔽日憂潦漫稽天嘆息韋劉輩牽連亦外遷

贈耿邦石

經年旅食厭菖蔓雪後徵衣亦自單憶子最於三虎怒愛渠欲挽萬牛難向來老筆那容棄此去塵冠尙可彈敗絮不溫吾自爾一杯濁酒禦春寒

以蠻菩提數珠送王嘉甫

得自海南天修治已歷年聊爲佛陀供豈上焰摩緣俗垢元無染心珠要自圓他年如許壽不負趙州禪寒食日與郭積之郊行懷日新時春寒甚

江縣明寒食書齋老禿翁衰懷元自異勝踐偶然同渚柳絲絲綠山桃樹樹紅阿連不在眼愁滿夕陽中

度上人自閩中來

忽忽三看斗柄回邇來病鶴已摧頽乞醫耆母吾方爾問疾毗邪子合來嘆息赤髭渾似舊喜歡靑眼不徒開何時趺坐寒窗下共聽崩崖萬壑雷

送王季裴往行在

子家本南燕我籍亦東魯天涯兩淪落遷徙無定所一朝聞剝啄三歲想睂宇跫然轉蓬地刺欲相就語風帆不貸人索別遽如許子才於用多蓄眼吾未覩布衣諸生耳而乃中健武奕奕獵徳网取士倍於古韓簡寧負秦晉才仍用楚由余初不棄況子自中土匆匆一杯酒吾爲子起舞

寄日新

好在東吳客歸期尙未聞已看梅裏月可憶蒜山云仕路𨿽投劍詩壇定策勲他年一盂飯扶耒待君分題日新梅室向在杭日所居今遷居虞山矣禪房花木深常建題虞山寺詩也虞山舊名破山

阿連淸標眞拔俗人道妙年能顧曲那知晚歲厭囂塵歸種寒花伴幽獨西湖絕境天爲破東閣新詩手親錄澤門之晳何足道相對風櫺兩冰玉今年還問破山禪老樹駸駸子當熟定將妙語絕根源可但閒房麗花木平生最於三虎怒老境眞成一夔足何當襆被過君家共挽長條醉醽醁

八月九日晨步至鶴林寺遇一上人

踽踽身何向飄飄意自佳流年感秋燕幽興續晨鴉朱墨終年累江山著處家寒泉無用汲吾病不禁茶崔子虛以公檄出糴作詩寄葉伯永且言其道途之艱因次韻以寄

詩來君馬嘆黃正坐鹽車道路長倒壑枯槎無復綠並巖殘菊尙餘香眼看落日還應心對寒溪卻暫涼昔日維摩君記否邇來衰病亦懷鄕

喜陳道人自泰州來作此詩畱之

光風轉芳樹子向毘陵去霜風振枯荄子自海陵來悠悠萬里江一葦安可杭浮杯不作難子亦石肺腸文章一小技知我獨子耳食貧彊折腰此復媿於子艸艸具一餐芋火對嬾殘孤笻勿遽往歲暮方沍寒

頭風

陽虛已宜病冬癘復參同老耳時吹雨羸軀未可風昔鍼空自驗今檄竟誰工制帽狐皮在兒童勿笑翁遊元著作江天暮雪圖贈元禮要余賦

艤舟洞庭三日雪一夢十年今白髮君家此圖忽墮前便擬寒流泛秋葉玉花漸漸紛長空徵鴻不度天無風批巖睹水咽哀玉並溪古木僵寒銅李成不生郭熙死問君今世誰能此羣兒丹鉛較形似我識此翁非畫史坐來正復靦我顏試問倦鳥何時還少文已老塵埃閒從翁乞我松陵山

寄日新並柬蘇庭藻時在秀州

漕河千里流十日可往反風帆晝夜至子獨音問罕平生錐畫沙落紙龍蛇滿不應孟公豪直作叔夜嬾豈云附炎熱正恐厭哀散交遊半籙老病僅餘喘久爲後軰玩智與發俱短徴書子勿怪炙手惜餘暖向時蘇季子堅操石可轉邇來亦效顰煩子更推挽並將百篇詩慰此昏病眼

送廷藻兼呈楚州通守杜丈

相從嘗恨十年遲握手匆匆每自疑風艇煙帆還此日隙燈籬井定何時試看子學猶難售須信吾窮未易醫千里同風杜夫子可能時寄彈丸詩

同範三哥訪鑑長老鑑犍爲人而住錫金山

愔愔寒月照峩嵋未暇西遊鬢已絲勝日來陪巨卿友暮年親見徳云師解除防發元非錯肎老山林更自奇趺坐防牀兩無語此心眞有幾人知

次韻徳裕

此郎筆力如江漢收卷波瀾作此嬉三嘆方驚永嘉末兩章還到建安時只知妙語能祛瘧可悟虛名不療饑同病同憂有如此向來吾亦蠹魚癡

題劉元畸書捨

不嘆屠龍學吾衰只見公勤如袁伯業淸甚陸龜防身健何妨老詩工莫厭窮要爲千歲托試判一生功

題遊元著瀟湘晚景圖

與翁家世俱東魯不記翁遊曾到楚看翁寫此六幅圖怪翁筆力能如許孤煙合處漁著邨老鴈歸時帆入浦丹楓翻翻江气寒暮雪初晴山月吐杜陵野老經行處度支病郎用心苦惟翁妙思能暗同楚玉何曾識神女信知胸中著云夢不止毫端挾風雨只今小紙弄姿態气韻酸寒終愧古蜀山秦樹各異狀所向一律人笑汝誰能爲證張與吳十年此病翁今無

秦七史慶臣好詩而喜俠飲之酒而贈以詩

踏徧荊吳鬢欲華夢中煙雨暗三巴白鹽赤米猶能飯碧巘淸流便當家子黨昔誰憐範叔吾門今始識劉義鸒斯賊食𨿽堪笑相祝無勞置齒牙

史慶臣止酒

韓時孤憤客楚境獨醒翁暮景還誰似髙懷只子同已亡千日醉可更十年窮吳稻新舂白猶堪慰轉蓬

慶臣和巴字韻見遺復次韻

獨鶴投林畏暮鴉向時入蜀彊劉巴瘴鄕自古難爲客老境無人不念家一飯肎來從我覓百錢何惜爲君義麤繒大布差安穩莫學渠儂戲虎牙

寄湯朝美

君家堂下錦千堆老眼春風亦快哉勝日久孤三徑約浹辰深愧兩書來公租已辦應多暇家釀重開定幾回防挽蜀狂成一醉莫嘆屐齒破蒼苔

登多景樓分樓髙天一握爲韻得一字樓非舊址惟東面可眺三隅危甚時方攺作防稱米元章書蓋僞也語寺僧當易之

往時百仭山丹樓麗朝日江天富佳致收攬不遺一忽忽熙丰事電往那可詰故基誰爲徙勝槪從此失如窺一面网反墮三淩室幽懷郁塵霧老眼暗髹漆𨿽云一牛鳴每至輒悔出使君攺築意正欲名稱實丁丁斤斧功趂此元月畢扁防照華榱仍須此翁筆

寄辛幼安

我屋與君室濟南河北州相逢楚天晚郤看蜀江流老境渾能迫妖氛竟未收何時一廛地歸種故園秋別去才三月人來己兩書老懷多弛曠厚意獨勤劬共嘆飄流際能收謗罵餘春風綠林壑還佇短轅車亡友髙伯庸滑稽玩世屢與人忤而見余則加敬人共怪之亡八年矣今慶臣風度大略相似而所忤所敬又極同也感嘆之餘次慶臣韻贈慶臣

鬱鬱東岡栢未靑惜無大藥駐頽齡忽驚優孟重來楚但怪蘇耽郤姓丁千里自來俱驥騄兩豪於子信螟蛉隙駒歲月那容玩老語從今便當銘

丙戍重五後一日與同舟三人遊虎邱庚寅歲亦以是日薄暮至楓橋望虎邱塔

百丈寒巖塔孤篷倦客船來迎十里外相識五年前天迥方斜日林深忽暝煙平生戒三宿爲汝復淒然

登普照山有懷宛陵陳丈侍郎

登臨才昨日時序亦匆匆敗幕無巢燕寒云有斷鴻老懷空對月病骨不禁風逺水澄寒練令人憶謝公

寄仲微杜丈

小雨催春杏半紅轉頭庭戶已秋風劉楨昔病𨿽差愈侯喜今詩竟未工馬羸童還自笑綠尊黃菊定誰同十年塞耳人間語賸欲從公一破聾

送劉九畸解官歸宣城兼訊侍郎陳丈

羣書諷誦不離口君才豈止三季友力探千載自靑眼智效一官今白首五年拄頰京江上車如雞棲馬如狗防人愁嘆君則笑萬事從來有奇偶椎鼓發船忽復去聚散匆匆一翻手涇川緑漲三百里試脫徵衣濯塵垢人閒至計只樗櫟身外虛名本箕斗君歸更問旦過翁富貴何如一杯酒

戲題小庵畫軸

扁舟入平湖秋葉經霜半已無不是幽林欠殘雪爲君題作剡溪圖

朱毅夫挽詞

賣藥長安市退藏三十秋來從阿戎語始與徳公遊一別俄黃壤遙憐尙黑頭心知漆燈在應爲此翁畱

送辛幼安

西風掠面不勝塵老欲從君自濯薰兩意未成還忤俗一饑相迫又離羣只今參佐須孫楚何日公卿屬範云節物闗心那可別斷紅疎緑正春分

寄辛滁州

江臯追送僅逾句節物俄驚一度新西澗潮生還值雨南山雪盡正逢春遙知風韻如前輩可有篇章憶故人擬向瑯琊問幽事兩翁遺迹未埃塵

離山陽戲次廷藻韻簡叔異

匆匆掠面只黃沙行盡孤城不見花政是江南好時節暖風吹柳欲藏鴉

去日寒亭尙有梅歸來已過海棠開叩門剝啄家人笑驚怪安西老萬回

贈王南仲

妙語富停蓄髙標邈巉嵒半面逆旅中知予固不凡語離今幾時歲月如驚帆南樵再相遇黃塵撲徵衫握手互嘆息白髮不可芟吾儕與世疏觸事俱殽函饑鷹久己疲狡兔方自毚二頃可以休此意神所監縱復落癡鈍猶應免貪饞一語子可思病馬愁轡銜寄語同社人吾將老寒巖

謝端硯辛滁州幼安

君家卽墨君不與世同調紫雲覆寒冰色與質俱妙誰知窮荒地尢物來越徼探囊忽見畀此事出吾料隋珠暗投處嘆息眞可弔物生各有用瑚璉薦淸廟君才兩漢余妙句出長嘯吾衰亦聊爾老語世不要摩挲冰玉質自慶還自譙願君爲追琢勿令硯空笑

金山海書記寄七騎圖

兩騎並驅爭欲前兩騎捨矢俱應一騎揮撾一負箭一騎力挽弓初圓寒風蕭蕭沙漠漠封豨可擒熊可搏漢家飛將未出關政使渠儂尋此樂君不見往年胡瓌寫此圖宛陵詩翁最愛渠戲將醉墨作長句歲月政當嘉祐初故家文物今星散老筆從誰辧眞贗滚滚走馬大梁城對君此畫空三嘆

寄辛幼安

飛鳶跕跕瘴煙中嘆息渠儂伎又窮敧壑老松眞耐久燎原荒艸易成空危機可畏渾如此莊語能聽只有公已識柴車勝朱轂快來相就北窗風

與王南仲李淸宇夜坐十二月八日大雨

息景不可駐十年無好懷飄流還此日團聚且吾儕短日衣衫盡寒雲雨雪偕昏燈照淸夜安得酒如淮

聽環上人琹

幽弦幼眇方秋蠅和音條鬯俄春鶯斷冰哀玉俱入耳聽罷淸商聽淸徴浮雲斂盡江月明不意暮年聞此聲夷中知白骨已朽後來如師亦希有但憂曲古世莫聽那不少狥時人情寧甘弦斷掛壁角纏聲鹿鳴渠不學

許叔庸生日

酌公以京江瀲灩之酒壽公以海蕃氤氳之香南山威鳳下煙霧北嶽老松淩雪霜十年陰功不勝紀僵僕爲蘇痿爲起況復旌陽的孫子火棗交棃固應爾公衮元圭侍丹扆不待渠儂菊潭水千二百歲從今始

寄陳道人時在呂城竇氏莊

渠家五桂後卜宅近靑郊老竹窗前榦寒松屋外梢才拋汗腳襪眞得蓋頭茅落日春山路病夫還解袍

次韻寄從之時聞遊善權寺

曲檻臨煙雨書來政獨憑斷崖靑自獻森樹緑相仍勝踐吾方夢長閒子未應聊煩相住處衰老欲依僧

題所畫梅竹

東坡戲作有聲畫嘆息何人爲賞音雨葉煙梢出新意老夫知子用功深

駸駸老境困埃塵開卷霜林解笑人畫地饞涎君莫怪十年魂斷故園春

寄從之時聞黃丈仲秉初亡

隴月撩人特地圓眞成千里共嬋娟尺書好附今年鴈別酒甞聽去夏蟬二頃未知何處是九京誰是此翁賢老懷欲語還惆悵腸斷春江上水船

次韻題南仲詩卷兼柬廷珍

新詩可但老夫降窺杜眞能見牖窗靜夜飛泉鳴逺壑暮秋孤月印晴江弦從渠去𨿽難續鼎自君來信可防銀燭髙張那得爾且揩眵眼伴殘釭

次韻鶴林伸書記

不須沽酒引陶潛修竹陰陰翠滿簾拂拭面前塵土案與君相對課楞嚴

贈胡應試

攲傾老屋寄江濱曾見官居四過春兩屐崎嶇那憚逺一尊倉卒不言貧舊遊到此俱塵迹異縣惟君是故人逼仄老懷無與語更炊香稻住逡巡

何山人欲爲僧

來償綺語債各已鬢星星宿酒吾方困迷途子遽醒眞爲鏡空老不負佛名經一紙龍鐘話憐君獨肎聽

趙從之詩來次韻寄之

論髙不籧篨語妙無摘裂堂堂正始流渠可補此缺斯文久不見老意今始慊摩挲斲輪具兩手付已決吾聞古志士立操凜冰雪方其自樹立政復誰識別書成付後世豈爲兒輩設浮雲𨿽晻翳孤月終皎潔此言如苦茶乞子甘齒頰

夢與辛幼安遇於一精舍予賦詩一篇覺而記其未云他年寄書處當記盧仝窮因賦此寄之

秋霜萬花落夢君浮屠宮羇魂得淸遊短章見深衷破屋仰見天何人記盧仝相逢大槐國一笑仍匆匆與君十年交九年悲轉蓬君行牛斗南我在淮漢東修途繚山嶽此防何緣同伏枕自嘆息衰懷記西風啾啾籬閒雀冉冉天際鴻擔簦亦何憾吾生自當窮扁舟具蓑笠久已藏胸中他年君來時葦間尋此翁

寄趙從之

皖公城外佳山水經歲登臨亦快哉未省曾逢玉蟾否已應親弔石牛來洗空俗垢吾方羨收盡詩材子始回紫筍舊芋知好在午窗春鼾政如雷

答陳渙見贈

好學乃如此肯來從我遊閒名知未謝老面不勝羞政復勤三上行當讓一頭寒魚在沮洳縱有不須求

聞辛幼安移漕京西

孤鴻茫茫暮天闊問君章貢何時發去年不得一字書今日又看千里月向來人物推此邦至人不死惟老龎惟君賸釀葡萄酒爲君酬渠須百缸

雪窗小稾

張良臣字武子一字漢卿號雪窗其父自洪州避冦於四明遂家焉隆興元年試南省魏文節公杞時爲參詳官攜三策以見知舉張燾曰此文古拙必我故人張武子所作使欲得士願以進燾許之撤試果良臣也杞晚居小溪日與良臣酬倡良臣以進士出身官監佐藏庫

晚步南城下

冷云堆屋晚仍春惘惘人行陌上昏飛去飛來沙上鴈去年洲渚舊蘆根

春詞二首

佇欄無限楚時春罨岸風平緑自薰睡起畫檐雙語燕棃花畱得夜來云

後主搴香復倚春潘嬙梳洗最輕盈南朝破後無詞客燕子桃花古石城

芳艸復芳艸

芳艸復芳艸有人孤倚樓明月復明月何處照離州相見渺無期此恨詎相知日暮天寒吹屬玉蠻江豆蔻重重緑

玉臺體

一寸春霏拂綺寮蕙花江上雪初消傷心燕子重來地無復人吹紫玉簫

主人流落委荒墳燕子還來壞防門惟有桃花古時月端端正正照啼痕

曉行

千山萬山星斗落一聲兩聲鐘磬淸路入小橋和夢過豆花深處艸虫鳴

柳

柳暗旗亭不忍看臨江愁殺晉衣冠傷心明月揚州路十里珠簾蕙艸寒

示長蘆仁禪師

叢叢竹雀鬧人家農事春來漸有涯品字柴頭煨正暖不知風雪到梅花

別持上人

茂竹永和字浣花天寶詩晴江入舟檝忍淚別僧時

梅市道中

連雨疎篷不耐闗修睂如失更晴慳越王故國無人問艇子穿花自往還

有懷山房

每憶山房話夜湥眼前無主亦無賓老兵未領西來意斜倚屏風一欠伸

書情奉寄蔣弋陽公

五都一何綺歌管政繁防睠我友明月援琴寫秋瀨何言異離復一飽困藜稗風雨黑如黳欲往徒自礙頽年去堂堂白髮新種種崎嶇造化兒敗屨常決踵從來萬里意不料乘崄恐鳴鶴略九臯未羨乘軒寵

畱題吳興投老庵

白鷺悠悠去不還渚云汀艸一生閒暮年不入西州路空寄梅花說住山

送人遊姑蘇

兒時我亦寄君州細細聽君說舊遊處處緑波通酒巷女郎多在采菱舟

雪後

雪花竹屋未全消寒雀梢頭眼擘椒紙閣不煙梅自放底能踏濕渡溪橋

感舊

三十六陂春水緑四十九年人事非揚子江頭永嘉後吳儂蕩漿北人稀

山房惠貓

從來憐汝丈人烏端正銜蟬雪不如江海歸來聲繞膝定知分訴食無魚

過西溪

罨畫層波蕙艸荒冷云客鴈兩回皇梅花到得吹成雪盡是淸愁不是香

贈英上人

之秦賸肯迎張祿踏越何曾用計然元鼎事看蛙勝負大槐人與蟻相連

小破

小破燕支鈿蚤梅雪云平澹越江遲靑山歲暮行人少鴨鴨羣飛淺艸時

酒熟

濁醪初熟薦霜螯不擬寒山不廣騷淸曉豆花籬下立竹梢獨與月爭髙

遺家書

家住鄱城小洞天經年烹鯉尙茫然幾回鵲喜無消息吹殺燈花獨自眠

夏夜

恰到黃昏雨便晴靑塘迆邐盡蛙鳴月明已在芭蕉上猶有殘檐點滴聲

次韻持上人題延慶寺淸玉軒

水芳未動城南路一一僧檐有竹看政爾塵埃能自表故應悠久澹相安長楊曉獵干戈肅古棘春朝萬玉寒碧眼阿師來授記化龍飛去抑何難

西湖歸晚

帖帖平湖印晚天踏歌遊女錦相牽鳳城半掩人爭路猶有胡琴落後船

祝貓

江上孤篷雪壓時每懷寒夜暖相依從今休慣穿籬落取次懷春屢不歸

九日書李李慈室

上池入寺見承平影落南州迹易陳手把黃花看新鴈風煙愁殺舊京人

平旦

平旦梅花破冷紅越香何限水流東陳年翠袖新年恨盡在吹香笑語中

臞翁集

敖陶孫字器之號臞翁長樂人淳熙庚子貢入太學慶元閒韓侂冑用事丞相趙汝愚以讁死陶孫作甲寅行以哀之醉中題三元樓壁侂冑知遣人舁壁去捕陶孫甚急遂逃匿江湖閒侂冑事敗復出登嘉定閒進士授通州海門簿教授漳州辟酒所幹官歷奉議郎主管華州西嶽卒年七十四陶孫學問淵奧劉后邨極稱之贈詩云老年絳帳聊開講當日烏臺要勘詩蓋指題壁事也有臞翁集二卷其詩雄渾深厚𨿽至平淺處不易涯涘嘗作詩評自魏歷宋凡二十九家辭意雅確世服其知言

臯亭山

樵路縈紆入翠微淸泉白石可忘機雲中犬吠劉安過樹杪春深望帝歸白鶴曾畱華表語蒼官合受錦衣圍珠襦玉柙今何許一笑人間萬事非

以入定大士太乙眞人像送莞晦叔

眞人與大士蘭菊而異芳坐臥得定力銅眼鐵脊梁是中有佳趣山海俱茫茫或時現神妙塵迹生怪光云何得此本有僧吳下狂飲酒不計斗褚無一絲藏興來髙閉門落筆如追亡走送臞庵室洗心一鑪香盤陀旃林潤枕藉玉井涼防頭帔衲古遮眼經綸長不知幾陵谷睡穩坐不僵君家定吉夢二士相迎將辟除寒具油靜展垂中堂防當同一龕寒泉薦空觴夜窗揺茶煙駝楬依繩牀楊枝灑寥闃藜杖輝森芒與君六根靜讀書到虞唐

寄福淸翅山舅陳夢實

路岐引人不作長野梅官柳禪風光看山看水入詩眼嵗月不覺防睂蒼請從丈人開肺腸身非石人忘故鄕五年江湖枕書睡夢隨南云落翁堂亦知行坐歌白頭池南隠幾浴鳧雙鰥孤肎復有羇旅石塘破寺魂悲涼毛錐不補萬事裂存者各在天一方善和裏第知幾易遼東城郭空相望平生何用酷似舅政似嫫母顰施嬙兒時拊頭祝文章祗今未入崔蔡行三年一書願見貰骨月滿縣愁難當屋頭荼防定過墻滿窗日色文章香眼前欠甥頗念否我亦口掛蠔山旁煩將歸意林泉下小待錦衣漫俗妝

送林伯農還鹿角山

今我不樂遊四方夙昔已具浮海航十年防化鷗心性一生正坐虎文章海山未必盡佳處往與蜑子收漁梁夢中了了說吳楚山川如掌今羊腸讀書南鄰索檳榔厚頭污邪豚酒香何時攝衣上公堂蛤蜊含漿魚尾黃客從南來勤寄將

洗竹簡諸公同賦

捨東修竹密如櫛一日洗淨淸風來脫巾解帶坐寒碧置觴露飲始此回平林逺靄開圖畫西望羣山如過馬詩翁意落帆影外孤邨結廬對瀟灑百年奇事笑譚成向來無此蒼龍聲閒身一笑直錢萬剜粉劖靑畱姓名

用韻謝竹主人陳元仰

熱中襶褦令我汗日暮佳人期不來陳郎揖人不下榻靑山白雲喚得回手開十畝蕭郎畫个裏何妨系我馬食單得涼淸可啜毳褐分陰翠如灑揺金戛玉眞天成夢搗風前茶臼聲一川窈窕荷萬柄野翁得此甘辭名竹間新辟一地可坐十客用前韻刻竹上

竹君得姓起何代渭川鼻祖慈云來主人好事富千埓日報平安知幾回平生好山仍好畫意匠經營學盤馬別裁斗地規摩圍自汲淸池行播灑一杯壽君三徑成請君靜聽風來聲醉眠煮得石根爛以次平章身與名謝葉司理徐知縣見貽之什二公乞入社

書生自是鉆簡蠧淨業還從竹背來新詩細字行茂密驚蛇起艸盤蛟回是身正欠虎頭畫望山气如還櫪馬翛然君子六千人不受湘靈淸涙灑竹林定交業已成北窗讀書吾伊聲金魚玉帶不汝卻社中未壓山王名

放船

柳邊放船試南風揚溪荷花飛艷紅一川云錦步不盡我舟正在繁香中午天無雲靑脈脈枕舷哀歌醉脫幘更將緑葉穿碧筒欲臣屈卮奴太白風前一笑玉麈橫蜻蜓側翅潛魚驚騎馬貴人多內熱此歡勿語長安城須臾客醉船亦解信流一抹西邨外翁媼負墻撨牧奔拾薪供茶初不記還家鼻息撼四鄰閬風接夢疑非眞淸遊何時記三人臞庵與弟拙鄕陳

次韻馮孔武雪中簡聞人簿乞炭

君不見朱門煌煌多近臣豹胎煮糜蠟爲薪庭中盛設潑寒戲炙手欲近還瞠人誰知曝背茅檐下欲獻要是山林眞兒童抑搔皮肉輭日輪過中方欠伸懸鶉結駟兩相笑百年俱成一窖塵先生自是冷官防要看入火紅麒麟撚防自作詠雪句祕思蚤與相如親蒲團擁裘結僧坐別有絺綌君南鄰願回六龍照后土施與萬國無邊春屑瓊鏤玉入肺腑拍手一笑吾未貧

贈墨工陳伯升

古墨法變今百年雪齋乃能幻神藥杜乂膚淸衛玠神眼明再見老陳作墨如人意隨短長用之不盡渠解笑須君筆端馭龍蛇他日始信入木妙

僕以紹熙壬子仲夏二十五日始躋風篁討龍井遂至廣福謁三賢像閱舊碑追觀一代風流爲賦此詩適月林依公畱譚茗供因書以遺之他日能爲我掲詩版於壁間使示來者亦山中之一助也【龍井寺有辯才師趙淸獻蘇文忠塑像】

奇石斕橫道玆山信多姿江湖釃兩股一乃孤危相傳龍所家或恐神防持腥風轉霮防陰崖立淋漓惜無緯蕭勇探此抱寶癡山僧作屋意慘憺生幽思胡爲金繆影顚倒俗兒坐來百念失蒼官導前馳招提果深澄屐痕恍前期咄哉少肉山著此髙顴師端能致遨頭絕唱相娛嬉過溪亦何事相送了不疑渠能縛禪律因來壓防睂我愛秦郎記字數頭陀碑月林只夜夜人物自一時賢愚盡蟻封來者我得知

六月喜雨詩

炎天亦靳雨特地費云將隱隱來何久飛飛勢稍颺初從霑塊潤忽作建瓴忙穉子拋書出臞禪解縛狂苗滋應秀穎風過忽溫涼蛛网掀三面虫書漫數行衾箱開嵗事恩澤到詩章怨暑移今昨煩屙覺在亡靑蓮開紺宇白薴舞雕墻隻影還晡暮驚心重渺茫思惟大火聚回向六時香脫略時流輩周旋古佛場身才丈六足舌乃大千長此理憑誰話何方更舉揚鼠愁燈崛筆鴉睨鐵瑯璫生理何聊賴斯文重激昂盛時追少壯故步失尋常攺爾蓬心薆依然貝葉光

四月二十三日始設酒禁試東坡羮一杯其味甚眞覺麯蘗中殊無寸功也食已得三詩

今日忽感悟閉門謝麯生未危卻二豎不戰仇三彭掊擊北海尊嚌量東坡羮尙恨薄滋味未能免虧成我欲咽元和默坐朝上京坐待棃棗熟小試升天行

評詩要平澹此語吾不然大千自有舌何用長短篇謂是天送句端正落我前旋聞口吻鳴頗益心腸煎少陵耽句佳欲以一死捐是中有眞意靖節差獨賢

去夏苦多雨勢若無炎官今晨迫重午香黍仍膠【去聲】槃天機杳難測人言亦多端祗今原田上立苗未妨寒但願合穎時借日開迷漫蟪蛄爾何知煦煦啼夜防

攺周晉仙贈丁相士之什

張顚許我以神仙薛顚謂予可英傑丁生謂二俱無成世間那得此奇崛麒麟閣上森貂蟬龍虎鼎內飛大丹腰錢跨鶴誰不願只有圯下先我鞭何如吳淞江上住門橫釣車屋農具臥看蒼虯擾白雲正午堂堂拔江去

奉寄旌徳尉劉申之

諸劉兄弟賢一一無可選竹林鋭頭郎風味我小阮平生天機深善閉得內揵邇來卿何曹不辦折腰本稍傳詩語東朝日照蘭畹伊余戰紛華心斾凡幾偃劃逢君家語雋永初一臠識遺飽新得友勝悟夙損緬懷歌商地蕭瑟松磵逺陰陰蕪菁花碧蝶相與晚是中著髙士物意自偃蹇向來白衣宰云壑論補衮優遊濟艱難如以禹代鯀劉郎秀睂宇秋隼立髙巘端能謝師匠萬卷自鉏墾時須閱世諦一及城門鍵功名頭上簪日月風中幰何時防吳下春動長洲苑

送王郎【洽】

車輪何由方艸色欲無路晴川媚雙燕及此送將去若人天機深奇服雅自與色溫無可鉏語妙時一吐相逢大江上爲我浣塵土後期豈前料已作千歲語告歸何艸艸雙水深霧雨稍聞父老舊門戶要渠補祗愁模楷地與世作誇詡寧當去樓梯閉置我叔度

翼翼吳齊門大江流日夜別君𨿽咫尺卽是風牛馬君才何如我我拙猶肯借淮人買繡絲布洲市如赭張皇十日飲著公喬松下畫工亦豈學愛玩此粲者人情勿苦拒輿馬幸整暇向來三宿戀取別萬里駕想當雙玉瓶酣歌淚盈把縹緲鴻鵠去吾甘老原壄

次韻張長公寵賜初度致禱之語

何人著書補獲麟竹汗未幹頭已星天上風流張公子散發滄浪歌獨醒威名徧滿淮艸木肎借妙語春冥靈臞翁之腹無三壬平生貯書才一丁泥塗斷道學曵雲天潑眼慙鸞停亦知封侯下曹掾寧與阿堵髙寧馨夢從諸兒坐家塾十年燈火寒靑熒分無黃色明天庭獨倚一片藏無形虞翻骨相當自程曲江風度乃不名

上閩帥範石湖五首

人物於今正渺然欲從江表訪先賢邇來耆舊無新語誰使文章漫兩川利器蚤能誇頴脫偏師聊復制中權騷人有幾登靑竹耐可同時欠執鞭

今代論文更是非賞音誰復得牙夔眞從長慶成編日便到先生晚嵗詩萬馬蕭蕭閒律令孤峯隠隠出旌旗了知長短三千首收拾余師卽我師

丁年口伐眞奇事一代詩鳴不救貧大手欲推浯水頌羣酋曾折石湖名乃今謝傅還初志其柰王陽是故人獨有我閩欠公句詔書果起釣磻濱

此行閩嶠吾能數行盡天南未了靑莫倚看山韜墨本要須入界挾圖經西湖楊柳云生鏡東阜離支錦作屏欲托翁冰烏石篆請公作屋與新銘

蚤知吳下多奇士身許先生嫡子行他日略容追李杜斯文何敢望班楊向來流水孤三奏此去飛霞乞一翔牛鐸調宮我豈敢噓濡萬一借聲光

登蘇臺用袁憲韻贈兩趙提幹【汝積幼聞】

勝賞多從暇日違眼中朋友欲星稀退休不復思三顧能賦猶堪廣七依遊鹿臺前空逝水棲烏曲裏只斜暉書生懷古眞癡絕看盡閒雲入棟飛

次韻萍鄕文叔章訪別

力田望逢年倚市勝刺繡十年邱裏語失火要自捄君行半天下何處得耆舊請從老龎說龍鳳相赴湊全家隠鹿門遺安不求富常時拜牀下大鐘盡徐扣男兒惟一身用在百嵗後譬如營屋室宗廟先庫廏不聞買山隠而有居巷陋君看鐘鼎家粱肉或墨寧爲賣文活一經老學究出身卽九折時命乃大繆向來屍裹革口語困逗畱居然齒編貝月粟供賃僦何如山澗厎鹿豕對飯糗文章忌隨人謹勿誇客右書林無淺植筆耒有深耨紛紛靑紫楦後進渠領袖結交兩任昉設客一陰就卑官慚處贈俚語致公壽

髙郵因師蒲萄蘆鴈秋三種

漢家士馬知多少晚得蒲萄繞院栽何物支郎能伎倆龍防馬乳應時來【蒲萄】

莫話淒涼塞北秋銜蘆避弋使人愁與君細展江南畫水宿沙眠得自由【蘆鴈】

子母鉤牽曉露漙行人暍暑慰艱難靑門種色今餘个莫作黃臺秋盡看【秋瓜】

用香字遺李恭叔

我無令君三日香鶴爲軀作腸薄寒中人曵兩縰獨吟猗那遺我將憶從兩腳萬里回政坐羣兒相謗傷掲來一見老柱史城郭落落巋靈光安得與君乘六龍探借千嵗北斗漿卻乘斑虯訪月窟盡斫惡樹無畱藏天風泠泠吹佩環洞視碧落豁四防下方應奉正三入閒置可憐靑瑣窗

再用晨吐字韻寄潘徳久

舍人賓日姿起居庭燎晨豈惟瑞朝廷薦紳日多聞就如田甲謿死灰果不然那知碩果剝中有一念仁稽古得微酬櫑具峩進賢琴爲悲風彈茶必活水煎平生轉庵詩小當壽千年忽聞朔方騷更欲腰黃閒向來橫槊豪日者今華顚

下客時覘君車茵陽醉吐萬事君不理傳聲拒開戶𨿽然臭味合更覺心貌古書讎嶧山棗羮臛首陽苦坐令府西門平輿說二許君當我輿臺銀艾心已灰尙有西山緣共待石髓開神仙覺易與詩句端難裁郤後五百年化鶴吾獨來

大風懷林伯農

江湖易髙風六月寒防防中宵防急雨涼意列衾枕顚披蒲葦亂抑壓烏鳶噤禾頭欲生耳樹背各流沈不謂晡來霞橫拕半天錦初疑鴉翻睛旋覺虹投飲晦明信難料暘霽吾誰諗所思隔江水筆力望徐沈十年一葛衣肘見尙整衽想當風雨夕憂國願嵗稔淒涼新丰邸避濕幾違寢何由語連牀共破秋气凜

上鄭參政四十韻【乙亥】

吾閩天下選人傑聖時蕃佐戴髙前諜承家裕後昆海門當劍立洋嶼焱鵬鶱气色來回互耆明有討論蟠胸三萬卷落筆五千言地芥垂頭拾天瓢信手翻余陰潤桑梓賸馥到蘭蓀白日騏驎阪靑春桃李園揚鬐方澤國插羽已天閽伊昔昌能諫於今宏獨尊夙驚山有虎已驗鹿隨幡帶艸書籖麗金華講舌溫履聲仍獨上驛置愈爭奔有客迷途甚勞公倒屣煩請先陳失馬次第說投猿漳水頭堪白融峯淚幾吞嵌辭故里觚角見修門到遞吳蠶宿畱交楚鴈番忽通狂客刺俄返獨縲魂望祿蒲生節隨人柳折圏天髙難發口地縮防移跟一昨哄堂暇深知納牖恩印刓聊小靳緼束更能存日者叨堂貼時哉防气元敢言矜騕褭復自妒嬋娟末學應須授羣經賸欲繙恐因鱣發發復作兔爰爰光範寛無閾階符紫有垣極知專造化稍許展寒暄國論圖南紀邊防議北轅未將蟊火畀忍使彗旗燔天步曾畱局皇心重攺憣房奩非久祕藥籠防深掀豆棧能忘秣樗材儻入掄略容偸廩稍重議洗乾坤舉色多狺犬深心寓祝防老身難矍鑠疾眼久眵昏合浦珠無脛丰城劍有痕事多慚蹇叔議敢及臧孫餘日知安在南邨定北邨

宋百家詩存卷二十一

欽定四庫全書

宋百家詩存卷二十二

嘉善曹庭棟編

防齋小集

危稹字逢吉撫州臨川人舊名科淳熙十四年舉進士洪邁賞其文擢第孝宗更今名調南康教授轉運使楊萬里按部驟見嘆奬偕遊廬山相與酬倡旋調臨安府教授嘉定中累遷屯田郎官番昜柴中行去國稹賦詩送之迕時宰出知漳州郡有臨漳臺據溪山最勝處築龍江書院其上橫經自講人用歆動久之提舉崇禧觀與鄕裏耆艾七人爲眞率防卒年七十四眞徳秀銘其墓弟和字祥仲開禧元年進士亦有聲

借詩話於應翔弟有不許防抹之約作詩戲之

我有詩書癖每喜以筆界抹黃飾句眼施朱表事派此手定權衡眾理析畎澮歷歷燦可觀開卷如繪畫知君篤友於因從借詩話過手有約言不許一筆壞是語落我耳便覺意生械明朝試靜觀議論頗澎湃讀到防意處時時欲犯戒將舉手復止火側禁搔疥扶癢無所施悶懷時一噫只可捲還君如此讀不快千駟容可輕君抱亦稍隘昨問雞林人尙有此編賣典衣須一收吾炙當痛嘬

上隆興趙帥

買宅須買千萬鄰季雅喜得王僧珍買山百萬復誰與襄陽節度眞主人吾生兀兀鉆蠧簡不肎低頭殖資產綴名虎牓二十年依舊酸寒廣文飯緑鬢半作星星華豈堪風雨猶無家大鵬小鷃各自適只有鴻鴈長汀沙弟昆團圞𨿽足樂老屋蕭條不堪著至堂便是無骨相也合専儂一邱壑近來卜築窮防十里而近依松楸驪龍塘上鄧家邱半山老人所釣遊半山天下文章伯鄧家聲名亦輝赫斷碑猶在古墻陰好句曽經寫山色買鄰得此天所予獨欠山資無覓處平生罵錢作阿堵倉卒呼渠寧肎顧君地位入髙云筆所到處皆成春萬間廣廈庇許遠豈無一室棲貧身王鄧故處爲鄰曲更得趙錢買屋便哦詩句謝山神飲水也勝尊酒緑

春日有感

春入長安百萬家湖邊無日不香車一株栁色吾無分看殺庭前薺菜花

情知老卻流鶯了爭柰狂如蛺蝶何尙有紫薇紅藥在佳人休唱怨春歌

上趙總領

一見煩公道眼明懸知徹底五湖淸豈期天上張公子猶記當年劉更生幾度夜湥流水操無人心認斷腸聲平生不面郤相識黃鶴樓前今一鳴

鶴

楚楚雪衣明煙霞徑裏行不官陶令野有節伯夷淸一見消塵慮相親長道情秋風著梧葉時作九臯聲王架閣夙有碁癖嘗於和篇中譏其不工架閣頗諱惡其說復次韻戲之

劉伶耽於酒淵明玩於菊君乃癖於文愛碁尢更篤文髙新掌故碁只前祕牘我昨郤萊兵書法謹夾谷不知君諱之防名如防玉恥鼓趙王瑟欲舉漸離築明發疾呼予開枰數反覆盛气欲吞敵厲響亦驚俗失利頳湊頰得雋喜塡腹勢固健於常年終弱於僕君名髙天下此特一不足小負毋重爭防觀有靜矚大明昧於小月固不勝燭切勿罪劉五此筆競所錄【時塗任伯亦頗短架閣之碁而和篇言不工者實予也架閣乃歸罪於任伯】

挽同年司門

期築盟惟舊交承契更深雨聲春共酌燈影夜同吟接武方堯殿招防遽楚音尢憐哭君日來納昔時金徑從丰城謁於房州於令侍姬歌舞進酒二首

蛾眉對舞歌涼伊舞聲還逐歌聲齊卷花萬段忽進酒鬭髙蝴蝶飛來低

更有佳人在空谷能唱春風天上曲何時得上金玉堂一聲飛度龍吟竹

藕花中未開之荷穿葉而出

風淸晏瑤池正擁萬姬醉忽有靑山人穿仗獻封事

送劉帥歸蜀

萬水朝東弱水西先生歸去老峩眉人間那得樓千尺望得峩眉山見時

送晁告遠得南康

我是康廬舊冷官夢防今尙憶云端山將艸色連天碧泉帶松聲出谷寒仙觀幾年畱鶴隱古潭有日起龍蟠使君肎著許料理乞我蠻箋半幅看

春日卽事

麥風翻隴潑濃緑花露滴枝黏老紅獨立樓頭檢春事一絲暖日墜靑虫

聞鶯

天上金衣侶還能貺艸萊風流晉王謝言語漢鄒枚公等久安在今從何處來山禽正嘈雜慰我日徘徊

挽月湖二首

天何奪我老先生軒冕叢中玉雪淸英石數拳歸艇重月湖千頃世緣輕雲山買得無餘俸句法流將不盡名頭白賈生非不遇所言向已略施行

詔書屢趣入承明黃閣前頭不肎登若欲歸休同野老本來淸淨是禪僧苔生文塔今成古影掛山房喚不譍猶想經行泉石處亭嵓憔悴一枯藤

牽牛花

靑靑柔蔓繞修篁刷翠成花著處芳應是折從河鼓手天孫斜插鬢云香

接客篇

接客接客髙亦接低亦接大兒穩善防傳茶小兒蹡能作揖家人不用翦髻雲我典唐書充饌設唐書典了猶可贖賓客不來門戶俗

婦嘆

記得蕭郎登第時謂言卽日鳯皇池而今老等閒官職日欠人錢夜欠詩

送柴與之出守章貢

力爲君王乞得州補天未了石還收人才自系國輕重吾道亦闗公去畱殿角才辭槐影日船頭便轉荻花秋競誇祖帳都門外誰識攢眉杜甫愁

龍洲道人集

劉過字攺之自號龍洲泰和人江西詩派中一人也以詩俠稱湖海間周必大聞其名欲客之門下不就紹熙間叩閽上書請光宗過重華宮辭意懇婉聲重於時又以書陳恢復方略用事者不聽以是落魄無所遇合嗜酒放誕不羈陳亮陸遊辛棄疾皆折節與交嘗在棄疾座間進羊腰腎羮過狂飲乞韻適舉酒手顫餘瀝流於懷因以流字爲韻信口吟云拔毫巳付管城子爛胃曾封闗內死後不知身外物也隨樽爼伴風流其豪縱類如此晚年客昆山友人潘友文畱之尋卒葬昆山城中有龍洲道人集十卷

多景樓醉歌

君不見七十二子從夫子儒雅彊半魯國士二十八將佐中興英雄多是僰陽人丈夫生有四方誌東欲入海西入秦安能齷齪守一隅白頭章句浙與閩醉遊太白呼峨岷奇才劍客結楚荊不隨舉子紙上學六韜不學腐儒穿鑿注五經天長路遠何時到側身望兮涕霑巾

紅酒歌呈西京劉郎中立義

桃花爲麯杏爲糵酒醞仙方得新法大槽迸裂猩血流小槽夜雨眞珠滴峴山之北古襄陽春風爛漫花艸香乘軺誰爲部使者金閨通籍尙書郎兒樣愛民眞父母十萬人家感恩厚鵝兒不酌宜城黃流霞造此江南酒輪蹄日日行樂同琥珀防灩琉璃鐘珊瑚枝下貴公子人面日色相爭紅防幹十二開簾幕腰鼔轟雷奏仙樂翠翹金鳳大隄倡玉纖捧勸羅衣薄人生百歳能幾何海棠花開春較多有貂可解換一斗醉到天曉待作麼

盱眙行

車徐行馬后馳天寒遊子來盱眙功名邂逅未可知生身畢竟要何爲旣不起艸黃金閨又不侍宴白玉墀何不夜投將軍飛勸上徵伐鞭四夷滄海可塡山可移男兒志气當如斯安能生死困毛錐八韻作賦五字詩金牌郎君黃頭兒有眼不忍重見之志大才疏浩無期逢人舉似人笑嬉謂爲癡人未必癡喚作奇士何能奇

從軍樂

芙蓉寶劍防鵜刀黃金絡馬花盤袍臂弓腰矢出門去百戰未怕臯蘭鏖酒酣縱獵自足快詩成橫槊人稱豪但期處死得其所一死政自輕鴻毛將軍三箭定天山丞相五月入不毛生前封死廟食雲臺突兀秋山髙書生如魚蠹書冊辛苦雕篆眞徒勞兒時鼓篋走京國漸老一第猶未叨自嗟賦命如紙薄始信從軍古云樂

登升元閣故基

腳力倦矣盍少休侵晨更作升元遊眼中已不見二百四十尺突兀之髙樓但見炊煙萬竈防貔貅上有啼鴉噪鵲如泣訴下有藤蔓老樹根據枝相虯想其結締初匠石巧與造物侔桷榱枅栱不知幾大木一木牽挽回萬牛山川退聽左右受約束日月烏蚤暮東西流阿房之旗矗立矮如防臨春結綺望仙三閣俱下頭杯盌塊培塿而已矣蹄涔洞庭芥爲舟拄撐霄漢彈壓大千界下歷梁唐秦隋晉漢周一朝世故有翻覆禍結祝融回祿與郁攸灰飛障天煙焰熾一火三月爛不收遂使觚稜化艸莽丹臒成墟邱吾聞至人侈儉初何心有茅一把蓋頭便可畱何必窮極土木事妖怪朘削赤子膏血斂以裒是故子劉子不仙不佛亦不侯視鸞臺鳯閣爲蘧廬百萬買宅亦夢幻泡影漚江西豈無家白沙翠竹泉石幽茅檐曝日搔背癢籬缺墻破手葺修爭如以天地爲室廬日月行住坐臥得自由不爲朱門是不作白屋羞有時騎鯨千里遊汗漫有時蛤蜊遽食龜殻秋彼升閣者亟成而復壞膓亦不能爲之斷心亦不能爲之憂造物何足云此身自贅疣譽堯毀桀未必公是非孔跖兩窖蟻與螻日斜諸公急下山我有鬥酒歸去來兮相與勸酬

大雪登越州城樓

北風吹雪天盡頭蘇州未了來越州越人夜乘剡溪舟烏喙還念棲山不吳人載酒登虎邱窈窕萬舞雜淸謳迆邐茂苑來長洲不願麋鹿蘇臺遊我獨忍凍城上樓欲擒元濟入蔡州盛騎突出風颼颼越人驚倒吳人愁

題潤州多景樓

金山焦山相對起挹盡東流大江水一樓坐斷水中央收拾淮南數千里西風把酒閒來遊木葉漸脫人間秋煙塵茫茫路渺渺神京不見雙淚流君不見王勃才名今蓋世當時未遇庸人爾琴書落魄豫章城滕王閣中悲帝子又不見李白才思眞天肰時人未省爲謫仙一朝放浪金陵去鳳凰臺上望長安我今四海行將徧東歷蘇杭西漢沔第一江山最上頭天下無人獨登覽樓髙思遠愁緒多樓乎樓乎柰汝何安得李白與王勃名與此樓長突兀

呈陳總領

旄頭欃槍鋭衝擊殺气隆隆半天黑千家悲哀萬家哭唐鄧徵防招不得北斗移杓向西指八月風髙塞塵起大軍忠義赴襄陽飛烏潛魚未知死黎黔殷憂痛無策願得空中降韓白嗚呼何代無奇才世間未有黃金臺

又

商渠渡河河可憑精衛塡海海可平物情大忌不量力立志亦復嘉専精憶昨痛哭麗正門白袍黑防如遊防中書堂畱艸茅疏不賜誅戮光宗恩暮年志气恥雕喪廣長場中弔名將願持上方三寸鐵細剖赤心告今上

憶鄂渚

我離鄂渚已十年吳兒越女空華鮮不如上游古形勢四十餘萬兵籌邊中原地與荊襄近烈士烈兮猛士猛澤連云夢寒打圍城接武昌曉排陣書生豈無一策奇叩閽擊鼓天不知卻思仙人白玉笛胡牀醉倚南樓吹貂蟬兜鍪兩岑寂若邪溪傍還作客空餘黃鶴舊題詩醉筆顚狂驚李白

寄竹隱先生孫應時時爲常熟宰

蘇州酒滴如眞珠公能醉之酒百壺得閒政恐不來耳來則倒蹤相與俱江山繞樓詩句好奔走萬變同馳驅大書小艸各有能雷霆震耀鶯花姝當其半醉尙醒在宛若處女未嫁夫杯行到手湖海竭翻覆雲雨來須臾羲之屈使坐北面命騷如役僕與奴角巾斜飄鬢毛出筆墨顚倒衫袖烏回旋左右如有礙歸路不記長防扶賓儕指摘士竊笑亦有好事描爲圖或云先生郁於用浮沈欲以酒自娛實非能飲姑好客不時鬥酒由人須若余乃是眞飲者糟邱日日鄕無何𨿽肰人亦難意料未可目以爲酒徒相逢擺略邊幅盡胸次開轄無城郛斂藏窮達付之酒不以禮法自束拘情歸一眞舉無僞滑稽玩世爲通儒飲與不飲無不可醉醒醒醉同一區癡人之前莫說夢夢中說夢愈濶迂客來輒飲飲輒醉此其所以爲竹湖不肰他人豈無酒欲去此腳自嬾趨計公之客日百數結束冠帶紛坐隅欲言喉牙物如鯁中懷腹非外示愚不如鄙性好誠實退無所議進不諛歐公自愛曼卿放昌黎亦喜劉義麤滿城風雨重陽近黃花籬落金英敷山髙凜風吹客倒公樓𨿽小主者殊狂當相就取一醉有酒飲我無酒酤此郎𨿽狂亦可喜我去俗子疇當呼世無人兮亦已久公不容我誰容乎嘉泰開樂日殿巖涇原郭季端邀遊鳯山自來美堂而上湖亭海觀梅坡石林無不歷覽最後登衝天樓下介亭觀騎射胡舞賦詩而歸

結束戰袍騎戰馬冠軍將軍宛如畫前呵小駐來美堂箭去弓鳴飛鳥下靑林路轉入岧嶤湖亭海觀爭爲髙誰知鳯舞龍飛外別有樓閣橫雲霄回旋左右皆遊歷人物江山兩英特風流標致梅嶺梅磊落胸襟石林石側身更上天上行好風吹下笑譚聲山神川後領要束遁走虎豹藏蛟鯨摩挲苔蘚題詩去萬鼓叢中雜胡舞眾賓捧酒壽主人將軍自是擎天柱看山看水時一來錢唐吳越何小哉指點中原百城在功名逼人有機防

古詩

涼生幾硯窗未糊秋風射入如相呼牀頭吳鉤作龍吼便欲乘此搗穹廬丈夫詩膽如斗大摩挲笑與歌楚些生平柔腸作鐵堅挑盡寒燈擁襟坐撞鐘打鼓天欲明鴉未知曉雞先驚夜來有雨不須問聽取窗前蕉葉聲老僧慣閒定較可山色朦朧半煙鎖玉簪委地怕禁持消息雨中彈指過前回十日得一晴遠山松檜如潑靑癡云冉冉自辟易半江滚滚金龍生桂花畢竟絡躁薄彊出嬋娟嬾梳掠正緣久不見云生事半功倍埽蕭索人言快意難得時世間樂事須生悲轉頭潑墨天地黑依肰雨腳如絲垂山翁豈識神龍志特地霖霪阻遊意不知金鴨香篆長擁鼻猶可看文戲重重疉疉添靑蒼誰謂濃翠繞叢篁艸木過濕有香意衣籠篤耨篝籠湯峭巖萬丈苔斑駁日固甚佳雨不惡晴明晦防俱可觀芻豢有時薦藜藿愛山之癡如愛詩或日或雨皆足奇君不見若把西湖比西子澹妝濃抹總相宜

郭帥遺蕨羮

書生窮無食肉相老不能官猶崛彊一杯紫蕨江西羮萬戶封猶未當主人幕下三千士譚王說霸如蠭起日日椎鮮與擊肥饜飫鮏羴飽而已此生只願喫此羮坐看將軍勲業成金山乞取一片山要看濈濈兒拳短窮人便是知田漢

舟中

扁舟去門風怒惡舟入湥溪雪花落我行無事有底忙且向荻花湥處著鄰船乞火炰蛤蜊尊中濁醪把一卮陶陶萬事不復理凍口且吐寒酸詩

邨墅

俗子有錢邨亦樂秋田米熟歌牛角三家邨墅無官方夜半呼盧笑聲謔尋思我輩不如君平生讀書徒苦辛遭時喪亂未得志長策短藳無由伸不如賣劍買牛去也學此翁邨裏住只愁夜半月明時得意無人和詩句

寄竹隱先生孫應時

竹湖人之英劇縣勇自試三年種桃李遺愛及童稚咸欲父母之謂吾公之子獨有督郵嫌見謂不了事瑕疵催科細欲以三尺治八月羈僦樓半生縻隱市小窗天日晴灑落自胸次抖擻舊塵埃楮札左右置寄傲點畫閒揮染當遊戲人賢世所希嗜好人共貴車馬鬧塡門載酒日紛至大書極豪放小艸亦姿媚斂藏經綸業進此第一義玉版抄歌詩石碑刻圖記人家錦爲軸髙壁垂至地襲藏較工拙臨寫費同異爭如老劉子落魄一狂士半生不讀書頗能防其意寒泉驥馬飲平陵蛟龍起得非久幽憤於以發奇气政使鐘鼎疎自足名一世毛錐久見絕一見尙能喜酒邊袖予詩不譽亦不忌有時奪之去箱篚余故紙如持將軍誥屢博姑蘇醉

同許從道遊涵碧

犯暑日午來坐到日落歸松桂叢團團竹光淨輝輝乳竇成濯纓綠染身上衣卻傾所攜酒對酌老石磯幽鳥當歌者薦以首山薇斂藏大千界遊戲麈尾揮寺門長安道結束駟馬肥醉鄕訪羶葷屏風肉紅圍我亭不闗鎖何人款柴扉掉臂樵擔行藤蘿自煙霏古所謂迂闊若此二子稀旣非攜娉婷又乏玉鞍飛不知有何好林泉少焉依境勢更著語鬼神暗呵譏但知笑他人不覺自已非

古意席上爲徐子宜侍郎賦

桃李多芳姸開落如春風托身終自天花不百日紅殘月望朝日各自相西東爲君整儀容照水不照鏡爲君進甘旨君視肉有堇悲歌欲感君聲若君不聞金玉徒結君君看若浮雲父母長嘆息謂兒好容徳脂澤固不妍珠翠亦無色娉婷艷陽春自醜不自惜君心河漢流爲雨不復收妾心東流水赴海終不止

雨寒寄姜堯章

一冬無此寒十日不得出閉門坐如釣老去萬感入冶遊亦餘事況乃燈火畢獨憐鏡湖春一一各秀發枝條綴芳防慘悴變倉卒凡艸何足云誰弔梅栁屈東城有佳士詞筆最華逸持此往問之雨濺袍袴濕蠻箋定送似來時詩思澀醉字作蛇鴉行艸倩蘇十

海棠

步障蜀州錦重重碧羅襦嬌多不勝春十五未嫁夫我欲金屋之貯以貢上都窈窕飛世間穠李待綠珠冶容致人疑詎知非妖狐雉扇開綠綺君王麗華俱後庭非無花有寵爭得無八姨澹手抹試妝不施朱不如玉環翠睡起姿態殊人言花傾國況乃下蔡乎

讀書

重尋讀書盟筆硯已荊棘只堪把鉏在趁此尙有力世途風波惡躬履見險側敢云賣文活一錢知不直

思故人

朋從紛如雲益覺索居甚肺腸百憂集午夜不安寢長恐木石心化作萋兮錦日暮懷佳人霜風悄寒凜

自嘆

羣公列屋居官貴輒鼎臺艷妝照珠翠寒谷噓春回書生窮蹇甚一笑百禍胎何時業債盡面目還本來

代壽韓平原

衣鉢登庸復舊氈文王尙父趙平原自從慶曆到今日只說開禧初攺元朝辟東齋廣東閣夜看南極照南園九霞觴舉先旬浹卻領千官壽帝垣

際防風雲振古難十年袖手且防觀要令鄰敵尊裴度必向東山起謝安一品千齡靈壽杖五公四世進賢冠功成裂地封畱了卻趁赤松盟未寒

宇宙之間物物春戚疏曽不間陶鈞裔分裴暤東西眷誼篤嗣宗南北鄰中令諸孫難徧識棲筠族子老堪親試捐內舉拘攣迹無異平原十九人

辭周益公

一曲歸歟浩浩歌世間何地不風波人從貧賤識者少事向艱難省處多紫塞將軍秋佩印玉堂學士夜鳴珂太平宰相不收拾老死山林無柰何

上袁文昌知平江

車馬城中蚤上忙子城內裏看星郎十州已茂圜扉艸一炷初凝畫防香銅剖虎符新雨露玉持使節舊風霜明年櫻筍成時不在烏臺卽玉堂

欲上姑蘇望虎邱小邦寧有此風流山川形勢今三輔人物英雄古列侯華屋鱗鱗冠蓋裏畫橋曲曲管弦樓金陵蜀郡俱疏遠除卻皇都第一州

謁淮西帥

家住徐城未卜還歸心正在杳防間東遊吳防三千里西入成都一萬山解使愁腸能寸寸空令涙眼已斑斑此情不告英雄帥說向兒曹總是閒

謁金陵武帥李奭時叩殿帥爲易憲章求書碑

搏虎屠龍兩未成蕭肰華髮一書生狂蹤潦倒初無定老气崢嶸自不平借馬飽遊雲夢澤歸舟小駐石頭城磨崖已辦中興頌洗眼西湖看北徵

寄湖州趙侍郎

桑柘邨邨煙樹濃新秧刺水麥梳風舟行苕霅雙溪上人在蘇杭兩郡中鼓角麗聲相旦暮旌旗小隊間靑紅主人夙有神仙骨合住水晶天上宮

呈李漕

黙禱神仙政隱憂天心人意已周流旱苗巳槁七八月甘雨如期十五州風葉冷吹云夢曉水花新浸武昌秋異時白粲輸官處知有丰年萬斛收

塵埃破帽倦騎驢一雨窮途快有餘盆盎自天傾屋瓦龍蛇平地起堦渠冷侵絺綌覺太甚聲滿梧桐殊不疎口業未償詩有債夜湥燈火小窗虛

喜雨呈吳察按

使君人物舊烏臺天聽𨿽髙力挽回湖水欲平江爲退秋田未旱雨先來云隨黃鶴遊何許風滿南樓亦快哉涼意入秋淸可畫月巖知有桂花開

黃鶴山前雨乍過城南艸市樂如何千金估客倡樓醉一笛牧童牛背歌江夏水生歸未得武昌魚美價無多櫂船亦欲徜徉去古井而今澹不波

謁京口張守

危樓年少記登臨老矣重來力不禁風月欲譚嫌許事山川不險似人心澹煙衰艸鄕闗遠細雨黃花節序湥𨿽有小詩行樂處世無知已爲誰吟

雪中呈顏使君

一冬所欠者雪耳造物忽肰如戲兒淸甚牧之江上郡朗吟次仲館中詩試燈夜靜疎梅落賣劍邨湥小麥滋多少使君調燮意風流只有化工知

代謁江華曽百里

摳衣三十年前事曽似諸生傍絳紗一國所尊吾白下雙鳧猶遠令江華時來館學俱餘事老去衣冠懷故家共怪我門郊島外狂生尙有一劉義

鬢髮已皤非故我依肰破帽老騎驢江南遊子斷腸句漢殿逐臣流涕書父祖松楸三世家弟兄桑梓百年居狐丘未死歸心切未有相如駟馬車

贈鄂渚李廣文

曽去徵袍異主恩靑衫君已染塵痕故人肰諾千金重刺史文章一代尊楚澤地多增感慨峽江天小易黃昏要知後夜相思處細雨靑燈獨掩門

簡李文

衰鬢蕭騷半欲絲尙能隨隊作兒嬉棊無殺意從人活琴有仁聲卻自悲落魄陳平歸漢日中傷張祿入秦時諸公莫作狂夫看恐是英雄未可知

陪趙丞飲東軒畱題

冠蓋如雲許後陪酒紅醫老上吾顋轉旋舞影乾坤窄搖撼歌聲風雨來漁网撒池蓮葉老龍涎燻坐桂花開翠蛾捧勸同文字商略西風更百杯

送王東卿歸天臺

枚數人才難倒指有如公者又東歸班行失士國輕重道路不言心是非載酒靑山隨處飲譚詩玉麈爲誰揮歸期趁得東風蚤莫放梅花一片飛

千巖萬壑天臺路一日分爲兩日程事可語人酬對易面無慙色去畱輕放開筆下閒風月收斂胸中舊甲兵世事看來忙不得百年到手是功名

送友人得館遊南康

匏大從來速售難依人髙戴誤儒冠江南又客諸侯去梅子愁人四月寒半世光陰旋蟻磨百年舉子上魚竿世間多少不平事盍向廬山靜處看

寄張都幹蒙正

林湥葉密綠陰繁荷漸生芽蒲有根心事蹉跎過嵗月故人落寞共乾坤舟行蒓菜水雲浦路入楊梅煙雨邨何日叩門尋子去一尊相對話黃昏

醉中寄王子林

我頭扶病醉岑岑履歷糟丘嵗月深行路隨身惟一劍對花買笑亦千金離鄕老去天涯涙上冢淒其寒食心風雨閉門無客過鑪香銷盡夜沈沈

寄呂英父

秋到家山冷不知但驚風露入新詩低頭欲拜無東野滿耳惟聞說項斯骨骼昂藏雲鶴吟哦淒斷雪猿悲文章已得眞消息三十科名未是遲

寄程鵬飛

往事遊邊憶少年未嘗攜刺五侯門春風躍馬漢南道落日椎牛淮上邨科舉未爲暮年計途窮不忍向人言男兒慷慨頭當斷未有人施可報恩

南康邂逅江西吳運判

一節西來已駴傳不堪歸去便湘川舟行彭蠡輕文種酒到潯陽酹樂天臺諫久無公議論朝廷新有驟除遷臣心畢竟終憂國不敢瞻烏涕肰

張帥幹席上口占

海樹婆娑日出東一年窮處已殘冬春衫濕到西湖雨防夢覺來長樂鐘梅擲白英樓壓鳯燈挑紅焰劍纏龍便教分閫持麾去未愜平時錦繡胸

姑蘇送王武岡不值訪汪仲冕席上口占

嚴城夜出鼓咚咚畫鷁三更不見蹤何必披云尋樂廣眞成避雨識茅容蘇花似雪玲瓏白臘酒如春琥珀濃若使世間無我輩老夫何處不窮冬

次劉啟之韻

豪結交遊三十年暮年識子海霜邊江西析派詩同社鴻寶傳家子已仙無用白防甘我老有才靑眼望誰憐譬如飄泊湓城下篁竹蕭疎無管弦

次張昌化合溪新亭韻

不礙溪流水不平主人來處主鷗盟兩峯呈秀出天造雙澗同流到地淸尙憶經過曽對酒欲來登覽恨無名仙凡咫尺紅塵隔艸艸題詩亦浪評

次呂簿池亭韻

舉杯邀月到幽塘月入波心碎夜光倒影簾花翻翠色飛梭錦段織紅芳是中有客供千首此外無塵染六郎昨夕主人閒立久一身風露帶天香

長幹寺用荊公韻

縈紆一徑試幽尋花竹禪房未是湥野水不波淸欲凍崇岡有竹翠成陰琵琶呢呢宛兒語蘭麝溫溫和水沈詩句欲追前輩後誰呼粉黛污淸吟

和印監寺玉簪花

得得尋芳聽自由名花先占八分秋鷺鷥折股晚風冷姑射遺簪勝地幽霜葉皺痕羅扇薄香苞破處雪衣柔一瓶一鉢休岑寂騎鶴腰錢豈易謀

詠余商卿梔子花

香不求知色自然朝來何許雪華鮮如行佛國參知識未嫁仙姿益淨娟梅子已黃猶夜雨客遊方倦作春眠地卑山近徵衣潤不費燻鑪一炷煙

與靑原正庵老

倦行老矣徧東南最後靑原識正庵無法更求身外說有禪應許意中參春風繞寺雨華墜石鼎烹茶泉味甘暫脫塵囂聊稅駕與君相對款淸譚

簡能仁禮老

幻身到處等空虛習气依肰未埽除柏樹子邊尋祖意旃檀林下伴僧居三千世界初無礙十二時辰得自如牛糞火堆煨芋熟時時拾得嬾殘餘

贈張道士

修廊行盡到山齋中有髙人百念灰門外不知春出筍池邊惟見地生苔內丹久煉龍長在大藥將成鶴屢來想見年年朝玉帝眉間一防澹黃開

贈術士

一性圓明俱是佛四方落魄總成仙逢人只可少說話賣卜不須多覓錢退一步行安樂法道三个好喜歡緣老夫亦欲挑包去若要相尋在酒邊

賞心亭

何人將我此來遊白鷺那知客有愁如子矜持山玉立似予迂闊水盤洲塵襟抖擻風雲入石刻摩挲嵗月流惆悵謫仙鸞馭遠離離別恨黯灘頭

云精遊惠山

松杉如立密當門長在山中管送迎棲石艸根畱雪在響堦檐澑滴春聲簿書撥置君能到碑刻摩挲眼倍明欲作小詩無好句只題年月記經行

同郭殿帥遊鳳山寺探桃李

廉纖小雨久於梅喜得新晴亦快哉五色波光麗鳷鵲十分雲气近蓬萊旌旗側畔宮墻轉戈防叢中武庫回走馬看花生怕晚果然桃李一山開

遊窄防山

倦遊華髮老飄飄意气依然在九霄努力尙能登窄防廢詩無可寄參寥敧斜古寺云爲屋檼帖溪流石架橋安得栁間桃李動丹靑吾欲畫生綃

大麓道中

竹輿鴉軋曉煙收蒼玉巖巉萬里秋路轉羊腸回艸徑溪分燕尾繞沙洲愛山有癖須還債覓句無工是不休晴得幾時尢更好桂花蓓蕾作鍼頭

過泰和宮

林塘漠漠亂花飛門掩蒼苔過客稀蝴蝶與身俱是夢杜鵑憐我幾時歸徐行便當籃輿穩淸話何妨羽扇揮四十九年蘧伯玉此生畢竟是邪非

遊北墅

客裏浮沈又一年春風北墅故依然路邊花有香相引澗下松無色可憐仙鶴舞隨人擊築神鴉飛傍客歸船何須故埽霜前葉郤趁東風學曉煙

杖履飄然不整巾緣何問得梵王城澹煙翠濕千螺皺微日煙銷一縷輕隔山鳥語如人語觸處風聲若水聲見說一犂今已足笑歌蓬首餉夫耕

寓公坊

秋風漸漸正吹涼似報歸期未欲忙尋路竹間湥入寺泊船沙外遠依莊小槽壓酒珠紅滴新飯炊粳雪白香更聽夜來思遠浦軍聲十萬似錢塘

醉中偶成

小院蒲萄月架東舞腰忙趁鼓聲雄詩成防筆分題後人在金釵賭令中秋葉冷吹風浩蕩晚林烘透日玲瓏腰間若佩滁州印定有人呼作醉翁

無錫道觀

門外紅塵市一廛買瓜買李興悠然樹根石透月灑落殿閣屋多風折旋賣墨道人勤置酒能詩老子欲飛仙髑髏南面蛆虫輩鵬鷃逍遙各自天

金陵雪中

風幻寒威夜撲人曉看云腳四垂陰牧羝塞上功名涙騎馬藍闗竄逐心冷面不春愁菀結凍防如鐵恐蕭森畫鑪醉撥灰爲字不爲閒思暖帳金

對雪效樂天

匣中雷吼一長劍溪上月明多少舟無賊可平閒李愬有人不訪倦王猷銀杯繡帶從渠便瑤樹瓊林得自由衣敝獨嫌灰絮料簾髙想見月垂鉤

偕陳調翁龍山買舟待夜潮發

來逢春雨長魚苗去見秋風擘蟹螯久矣歸心到鄕國依然水防伴漁舠一天如許皆明月二客所須惟濁醪今夜四更潮有信更須畱眼看銀濤

發舟

寶气亭前首問途淸飈日日送籧篨丹楓無處不愁客白鷺有情如導吾靑竹閒垂任子釣紫鱗時掣季鷹魚煙波渺渺江天晚水防又聽溪鳥呼

春日卽事

久客無人問所須小窗翻得遂癡愚黃昏以後酒三盞白日之間飯兩盂谷雨筍茶俱俊美條風杞菊競甘腴先賢可謂長貧賤況是平生山澤臞

上周少保

遊戲公孤子歸來不愛名昌黎前進士司馬老先生有節花宜晚無波水自平翳雲遮不得南極益精明

上範祕監

疇昔經行路黃山更一過天涯知已少嵗晚客愁多路斷車生角冰堅水不波使君森畫防聞此盍如何

和大參相公

松湥煙鎖逕月冷水明樓日漲滄溟窄山陰古木秋琴書超物表器宇識神遊突兀東南北乾坤第一流山邃龍蟠窟江昏蜃吐樓撞鐘千百指閱世八千秋僧笑衣冠累天容杖履遊松梢淸影碎薄月帶沙流

贈劉叔擬招山

不醉何勞飲無詩底用吟百年爲客老一念愛鄕湥艸路靑原涙煙波白鷺心班超歸未得想見舊家林

都中畱隨州李判官

幸自東南好西歸未可忙茶添橄欖味酒借蛤蜊香絕品宜春醉新烹趁日長倒囊煩厚載歸遺北人嘗

江頭送趙教卽席同賦

東州二三子相送黃鶴磯渭北煙樹合江南春水肥波寛魚意足沙淺鳥痕微我亦欲東去斜風雨濕衣

除夜寄盧菊磵

見說盧夫子詩成手自書雪便金帳暖云蔭玉川居椒葉儲名酒萍虀薦野蔬夜寒褌犢鼻應念馬相如

寄桐廬程宰

路入嚴州去桐廬得暫過盤飱湯餅賤機杼綺羅多令尹哦詩治居民酌酒歌吏人公事少門雀可張羅

吳尉東閣西亭

襲桂行香徑朱欄稍轉西水風颼石冷雲月墮檐低棊敗湥杯罰詩豪健筆題舞忙釵鬢亂更爲捧柔荑石板橋東閣軒窗如此華碧虛澄水鑑紅影侵霜花似串歌云駐如泥醉帽斜但驚風露冷飄落防還家

湖口宰任伯厚挹淸亭

政笑行役倦登臨心眼開舒蘄千里見蜀贛兩江來老覺樹如此涼生風快哉主人方好客不算酒行杯

題龔山長棲閣

愛客龔山長能容日日過栽培初種竹愛防乍生荷堂對靑山短門闗白日多細聽閒議論不似我狂歌

題黃文叔燕堂

仕宦不愜意有家胡不歸林棲烏反哺梁語燕於飛鷗鷺防之久貂蟬貴者希但存慈母健日日舞斑衣

西湖次舎弟潤之韻

舊說西湖好春來更一遊林逋山際宅蘇小水邊樓行密栁隄鬧樹多花影稠天堂從此去眞个說杭州

雨華臺次胡仲方韻

寒意濕煙艸浮生吹浪花繞臺皆峻嶺陳迹一飛霞子醉詞吐鳯吾狂字落鴉兒童應笑客風颭角巾斜

酒樓

夜上靑樓去如迷洞府湥伎歌千調曲客雜五方音藕白玲瓏玉柑黃磊落金酣歌恣蕭散無復越中吟

登曠軒

去春曽與客攜手過橋來寺蔭松極美塢湥桃不開紅塵萬里去白首一年回淨洗曠軒眼雪天閒看梅

同曹元章遊新安寺

畏暑倦杯酌修廊散步行寺湥藏古意蟬老帶秋聲去就諸緣薄窮通一念輕更尋水淸處爲我濯塵纓

遊古山

信步作幽討有庵如此湥佛燈明老屋秋日澹疎林柏樹祖師意松楸老子心十年棄墳墓灑淚一悲吟

題古山庵

薄醉來遊此西風吹帽紗倦鴉叢密樹涼雨濕秋花題壁人何在哦詩句未嘉一杯湯餅具坐到日西斜

聿追庵題壁

路轉羊腸曲山藏蝸角湥樹多成蔭密水少亦悲吟露艸重陽涙風花寒食心摩挲墓銘看久立讀碑陰

元宵偶書

磊落東遊客磨跎且過僧有懷千不足自顧百無能舊日名城酒他時夢境燈放歌聲激烈醉倒睡騰騰

寓東陽

不學老無似艱難卻飽諳遠從陶靖節來訪杜徵南意到羮蒓適貧猶食薺甘惜無廬可臥尙繞鵲枝三

送客剡溪

送客山陰路春風散馬蹄縱觀神禹穴湥入子猷溪嫩艸綠於染珍禽嬌已啼去程千萬里步步有云梯

壽鹿

年永曽聞葛稚川玉京何處錦紋鮮賞花應制嘉賓宴小雅當爲第一篇

官舎阻雨十日不能出呈徐判部

潦倒傍門羞騎馬倦遊老欲寄昆山畱將造請囁嚅口慷慨狂歌泉石間

呈稼軒

精神此老健於虎紅頰白防雙眼靑未可瓢泉便歸去要將九鼎重朝廷

投誠齋

綾衾厭入承明直卻把一麾江上來雲气隔天迷望眼不堪花落幾宮槐

上吳居父

廟堂陶鑄人才盡流落江淮老病身尙踏槐花隨舉子不知鄧禹是何人

呈王山父

疎煙澹澹樹重重略得西南有路通鐘板不鳴山寺靜閉門人在月明中

辦得茅廬我便歸玉堂何處有梅枝嵗寒老樹𨿽荒寂防有臘殘春到時

和危教授

先生場屋文之虎气懾孤貍自不知老去莫嫌官尙冷灞橋風月要新詩

送胡仲方

鄭公句在貧何恨劉毅家寒淚一揮窮達莫言鄕義重此行畢竟是耶非

寄張東之

見山堂上山如畫二十年前曽客來飛絮滿城歸不得江南老卻賀方回

過無錫見李元徳祭酒

髙門拂日鳴珂裏吹竹彈絲暖響中寂寞一區如此宅世間卻有兩楊雄

題東林寺

爾自貪癡不肎閒江南多少好靑山老夫爲不愛官職買得狂名滿世間

書越州能仁寺壁

流年轉眼一飛梭如此頭顱柰老何狼籍落花春不管竹雞啼處雨聲多

書僧舎

綠楊染水濃如畫天气欲晴風自和二月杏花猶未放一春分外覺寒多

欲遊閣皁山

仙梯難上塵緣重俗駕勒回山有靈煙靄糢糊雨昏黑數峯疑在夢中音

梅花

寂無人語斷回程日落未落孤山橫平湖水闊何許去傍竹松邊自好行

弋陽渡頭

車聲盡日滑黃泥怕聴空桑叫竹雞風雨不知春蚤晚栁條搖綠半江垂

初入平氏書院

雪屋彈琴泛作聲寂無人語紙窗明倦遊識破諸緣妄巳與梅花一處淸

蘄州道中

如箭陰風劈面吹雪花斜夾雨垂垂胸中自有平戎策路入蘄州冷不知

自宣溪過蚤禾渡

雨後斜陽未見晴曉看紅日報窗明筍輿十里宣溪路剗地濃云腳裏行

邨店

林湥路轉午雞啼知有人家住隔溪一塢鬧紅春欲動酒簾正在杏花西

春歸

百花開盡到荼防一片春心又欲歸可恨東風畱不得謾教啼鳥怨斜暉

聞杜宇

杜宇幾聲煙靄外相思只在蜀山陰閒愁不共花飛盡贏得傷春一片心

聞鶯

東風扶日上花枝恰恰幽禽弄暖時百囀忽驚春夢破閒闗石上話相思

閒步

山徑無人鳥啄沙杖藜閒看摘新茶錦繃委地筍翻籜黃玉滿林松帶花

夢覺

夢回斜日轉花陰時有黃鸝送好音髙臥艸廬人不識東風啼鳥獨知心

遊郭希呂石洞雜題

淸曠

筍輿吚啞來路轉此歇腳長風挾秋下湥意滿萬壑

小爛柯

遊戲一彈棊嵗月駒隙過不如兩防機石上跏趺坐

韜玉

至寶不自獻韜藏亦英華餘香被艸木秀擢幽巖花

梅屋吟藳

鄒登龍字震父臨江人隱居不仕結屋於邑之西郊種梅繞之自號梅屋有孤山處士之遺風焉吟藳一卷劉后邨戴石屛眞西山咸稱之後邨謂其語極淸麗石屛云讀其詩如行春風巷陌間見時花遊女動人心目處多矣西山云金至百錬而精珠穿九曲而巧鄒君之詩之謂與其爲當時詩人矜許如此

從軍行

年少良家子投身事西北金鳴鬭馬嘶蕭蕭短兵發夜戰祁連山斷甲濺腥血番部帶箭降番酋連陣沒勒功紀燕肰椎鼓歸漢闕

結客少年場

幷兒任气俠年少肝膽雄錦臂金彈丸銀鞍玉花驄腰插三尺劍手開二石弓輕生重大義一戰翔庭空斬取戎王頭防奏甘泉宮

秋夜長曲

碧簾掛雨秋容老寂寞江城暝煙艸流蘇帳冷屛山低蜜炬香銷睡常蚤夢驚離緒牽愁入翠被寒侵涙花濕思美人兮天一方烏啼月落西風急

靑樓曲

靑樓女兒十五六翠掠雲鬟妙裝束千金學舞拜部頭新來教得涼州曲錦韉少年被花惱醉把金釵換香艸西風樓前秋鴈飛舞衣狼藉花顚倒

采蓮曲

平湖渺渺蓮風淸花開映日紅妝明一雙鸂忽飛去爲驚花底蘭橈鳴蘭橈蕩漾誰家女云妥髻鬟黛眉嫵采采荷花滿袖香花湥防卻來時路

江南春

玲瓏樓閣江城晚楊栁絲絲凝碧煙飛燕不歸春滿地百花香裏聽啼鵑

巫山髙

巫山巃嵸巫峽曲一十二峯淺凝綠老猿化石懸嶺崖矗矗淩雲埽壇竹九靈少女列仙從佩玉鳴鸞乘彩鳳飛防走魄歸瑤宮紫簫吹斷荊王夢

詠懷

洪河相綿纏嘉宅良可卜蒼松蔭長溪叢梅馥四屋過亭白水飛鳴流漱寒玉遊目俯靈景抱杖委繁俗長吟暢幽懷理琴展淸曲豈不企淩厲而乃傷局促吉士抗遐蹤幽人聚靈族

步出城東門

步出城東門與子各執手遙望冢累累悲風發隴首長松自靑靑枯根帶骨朽人生如朝露嘉命那可久世無王子喬何訣以固壽感慨徒傷悲歡言且飲酒

山上有白雲

山上有白雲浮陰翳陽光亭亭颯繽紛出岫髙飛翔飛翔長在望遠匪千里隔莫以秋風來吹散無蹤迹

秋夜懷菊山沈莊可

涼風動金旻奄忽寒節至百卉俱萎垂梧桐亦飄墜明月入我牖展轉不能寐顧影重傷心思君長下涙

滕王閣懷古

憑髙獨展眺風葉亂鳴秋鸞舞自空閣漁歌向晚舟捲簾山歷歷倚檻水悠悠月出江城暮淒涼萬古愁

寄雲林楊少云自衡之桂

問訊楊夫子經年客異鄕南浮湘水遠西望楚天長五嶺梅花發孤亭艸色荒白雲遙滿目曷久住炎方

戴式之來訪惠石屛山集

詩翁聲價滿江湖肎訪西郊隱者居似杜陵常戴笠狂如賈島少騎驢但存一路徵行藳安用諸公介紹書篇易百金寧不售全編遺我定交初

江居

獨作幽居計江邊屋數間水流天自在心遠地寛閒鉏月栽梅樹移云疊石山白鷗盟欲結倚杖看潺湲

溪邨

兀兀小橋西人家住繞溪雲山當戶入竹樹出檐齊風急花初盡春湥鶯亂啼稻畦新雨足稚子亦鉏犂

題杜少陵艸堂圖

背郭好林塘誅茅作艸堂因吟白鴉谷爲卜碧雞坊隴竹和煙淨江梅帶雪香四松經喪亂閱世幾風霜

道經玉笥山

玉筍淩空徑元都詔吏仙荒壇湥覆艸峭壁響流泉石洞隨龍蟄金丹許鶴傳夜湥搗藥鳥啼破翠微煙

入投龍洞

行入投龍洞靑靑見竹竿暮云生道樹夜月滿仙壇枯蘚沿崖古長松繞澗寒三生淸淨福獨此愧黃冠

上慧力寺

今代空王宅前朝處士家牛車爲象藏鹿苑發龍華松密風生樹江空月在沙闍黎飯鐘後邀我試新茶

寄蒼山曽子實

東湖從此別嘉防邈無期望遠音書阻思君嵗月馳春雲山隔斷秋雨鴈歸遲欲覓崆峒使梅花寄一枝

幽事

閒攜小斧刪梅樹自縛枯藤補菊籬燒柏子香讀周易滴荷花露寫唐詩

遊仰山寺

施地開金剎勝因結佛緣怪松盤獺徑古木防龍淵云裹春山亂禽啼夜月圓路遙歸不得好借上方眠

梅花

約臂金寒拓綺疏搔頭玉重壓香酥含章檐下新妝額試啟菱花得似無

王氏山居

聞道山居好林湥遠俗情茶煙燻壁暗蘿月射窗明學稼修禾譜栽花識藥名無人覺幽隠爲有讀書聲

水亭

欄檻玲瓏直又橫半臨池水著新亭擬招鷺防栽添葦怕礙魚行掠去萍五月藕花千防錦四時山色一般靑有閒來此尋幽賞莫看人間澹墨屛

趙承遠云扃

聞道幽居好棲雲結數椽庭湥闗竹雨衣潤染茶煙嵐气生朝壁湍聲入夜弦半生飛動意未得痼林泉

宋百家詩存卷二十二

欽定四庫全書

宋百家詩存卷二十三

嘉善曹庭棟編

招山小集

劉仙倫一名儗字叔儗廬陵人詩名聞海內先後與劉過並稱才甚豪不遇以韋布終其身其詩新警峭拔洗脫塵腐不爲格律所拘著有招山小集淳熙閒嶽周伯持浙東庾節待次過張仲隆家見儗題快目樓詩讀而壯之後儗來謁仲隆仲隆置酒北湖招周伯曰詩人在此亟踐勝約旣至一見如舊交座中以二詩遺周伯有云従今便是門闌客時出山來探詔除儗與周伯眞所謂得一知已矣

中秋有懷

吾廬有寒梅老榦秋風多上有雙棲烏月夜聴我歌一別三載彊梅影應婆娑烏今來不來柰此明月何

梅樹秋

誰將和羮姿植彼江之濆老葉才脫柯生意覺已欣寒流帶孤標澹月寄一痕莫作搖落看下有春風根

水楓嘆

楓葉不耐冷露下燕支紅無復戀本枝策策隨驚風鄕來樹頭蟬去盡不見蹤日落秋水寒哀哀叫徵鴻

得蟹無酒

水鄕秋晚得白蟹望斷碧雲無酒家此意淒涼何所似淵明醒眼對黃花

旴江道中

過雨靑山啼杜鵑池塘水滿柳飛綿田家正是忙時節女采桑歸男下田

有懷二小侄

殊鄕憶諸孫觸緒成嘆嗟阿獰蚤失父防防垂兩髽已知陟岵悲啼哭聲啞啞阿贛幼丰下出入常隨爺別時俱學書落紙翻老鴉倒指今三年爲學當日佳應解對我兄言叔不還家何時重抱持課書賞棃樝看渠俱成人憐我雙鬢華侍我兄弟醉防當相扶叉

贈曾相士

大曾兩眼如磨銅坐上一顧凡馬空發天機緘被天惡老死不遇悲途窮小曾短小眼如鵑冷地看人看入骨誰雲輪扁不傳心獅子還生獅子窟倒拕拄杖行九州平生慣識公與侯得錢送家養老母裘袂慘澹行囊羞我慵百事不入耳休說功名老無味他年相伴竹溪頭同采芙蓉渡秋水

秋夜長曲

秋夜長秋月明愁人不成眠搔首行中庭天髙气肅萬籟息銀牀凍損寒露零碧梧已蕭條棲烏終夜驚枯荷倒秋水夜气凍流螢銅壺悲咽漏下澀深閨何處鳴寒碪亦有朱門人環坐圍娉婷玉觴催喚酒銀甲紛彈箏衣篝龍腦燻繡被瑚枕暖愁雞聲秋夜長秋月明此時防人知此情

西林畱題

路入康廬西復西翠煙深處著招提山僧防輩雪垂頂水鳥數聲云滿溪莫對靑山譚世事且循粉壁看畱題禪房夜臥衣裳冷夢破鐘聲落月低

海上

潮蹙三山島煙橫萬里沙蜃樓春作市鼉鼓暮催衙一曲水仙操片帆漁父家安期定何處試問棗如瓜

送徐淵子知縣

城郭春寒夜郵亭小泊時相逢一尊酒共說十年詩風雨成輕別江山莽後期著鞕従此去蚤到鳯凰池

秋郊

秋水四五尺暮山三兩峯浮雲白毫相落日紫金容蓑笠前邨笛樓臺古寺鐘殷勤小平逺圖畫憶渠儂

代人憶舊

緩步素絲幛微吟紫綺裘醉便風側防歌愛月明樓犀軸題春恨銅壺滴夜愁風流十年夢燈火漫揚州

題雪浦人歸圗

亂目寶花雨過眉斑竹笻挐音迎畫鷁喜態動烏龍水鏡千江月風琴萬壑松遙知永今夕情話得従容

彥美生朝

壯日裏閭俠臂彎雙角弓繡韉紅匼匝貂袖紫蒙茸云態自蒼狗玉輝猶白虹若爲占壽骨綽起有淸風

車轣轆

馬虺隤牛觳觫山行縈紆車轣轆路傍指防是官人老矣一翁雙鬢白汝牛幸可耕汝馬幸可騎有此可載琴書歸胡爲奔走東西道白髮刁騷被人笑

沙漫漫

沙漫漫艸斑斑南北山山相對看我行乃在山之閒行人仰不見飛鳥樹木定知邊塞少沙漫漫艸斑斑我行欲趁西風還僕夫汝莫愁衣單我但著衣思汝寒

寄題安嵓起官舍北溟

一軒髙占鳳麟洲要作人閒汗漫遊海閣風煙自朝暮洞天日月防春秋夢防欲拂三花樹生計聊隨一葉舟待我丹成訪君去閬風佳處卜菟裘

谿莊

疇昔何來此靑山與白鷗絮飛春不去潮返月頻畱

以騎驢鐘馗送秦先之

髯鐘矍鑠老據鞍曾入大內見阿瞞襆頭垂腳藍綬敝不知班簿爲何官天寒嵗晚日雲暮霜風吹驢耳卓豎老藏負笠衣裳單反袂掩口趾穿屨蓽門我恐難畱君收卷送似秦將軍將軍文事有武備眉骨自是淩煙人汝當訶防謹厥職勿但縮頭徒掛壁將軍來嵗在殿巖丰汝牲醪作除夕

野步十首

南鴈數聲嘹唳西風雙鬢防鬖病葉夕陽滿樹斷雲殘雨歸嵓

瀟灑枯藤老履行行只復行行泥路野人屐迹石橋流水琴聲

黃犢眼中荒艸鷺鶿立處枯荷宦海風濤舟楫故山煙雨松蘿

愁思防鴻杳杳吟情敗葉紛紛歸去滿身溪雨醉眠半枕山云

白日長繩難系靑簾濁酒堪賒歸鶴蒼山雲際故人錦字天涯

紅葉林風颯颯蒼苔徑雨斑斑人迹石邊流水樵歌鳥外靑山

流水數株殘柳西風兩岸蘆花荒艸客愁逺道夕陽牛帶歸鴉

按步緩尋幽艸揚眉一望平林鳥影漁磯日暮豆花邨屋秋深

防處漁樵石路數家雞犬柴門竈屋殘煙杳靄溪流澹月黃昏

木葉西風古道稻花北隴新田流水美人何處夕陽荒艸連天

題張仲隆快目樓壁

上得張公百尺樓眼髙四海气橫秋只愁笑語驚閶闔不怕闌干到鬥牛逺水拍天迷釣艇西風萬里襲貂裘眼中不著淮山礙望到中原天際頭

自哂

曾騎白鶴上揚州頭插花枝秉燭遊尊酒邇來誰是伴白雲收盡數峯秋

鬭雞走馬醉髙陽今日歸來兩鬢霜無限少年心上事半簾豆雨語寒螿

古樹閒雲獨抱琴琴聲寂靜樹云深相如渴死文君老辜負題橋萬里心

世事悠悠酒防杯晴窗把鏡獨徘徊西風吹老梧桐樹仍送新霜兩鬢來

寛博麻衣折角巾疎慵不是少年身白雲半枕山中午猶夢乘查去問津

歸鳥

紫山靑嶂盡如家負日衝煙復帶霞今古乾坤秋一幅防番歸鳥與棲鴉

四皓

長樂巵前露雪眉嵓花亂笑出山時有人拍手瓜田裏來往靑門總不知

鼓瑟二首

滿樓明月調云和五十弦中急雨過彩鳳拂衣鳴翠竹素鱗鼓鬛出寒波淒涼楚客新愁斷淸切湘靈舊怨多一曲更沈人已靜江頭云掛綠嵯峨

朱聲奏徹云淸有客沈吟倚桂聴遺響一時存楚曲斷防千載寫湘靈珠隨明月生滄海船挾風波過洞庭縹緲無言膠柱倒遙遙江上數峯靑

贈周伯二首

昔年椎鼓事邊庭公相身爲國重輕四海防人思武穆百年今日見儀刑筆頭風月三千字齒頰冰霜十萬兵天亦知人有遺憾定應分付與中興

己買湖山卜奠居因君又復到康廬十年到處看詩卷一日湖邊従使車南渡忠良知有種中原消息定闗渠従今便是門闌客時出山來探詔除

題歸去來圖

筆端奇處發天蔵事逺懷人涕泗滂餘子風流追魏晉上人譚笑自羲皇折要五斗防錢值去國十年三徑荒安得一堂重寫照爲公攜酒瀉蕉黃

旴江道中

屈曲淸溪繞徑斜緑陰深處隠人家嵐昏山色未還觀水落漲痕猶在沙麥熱邨邨喧水碓蠶成處處響繅車馬頭忽覺淸香近路轉橋南有野花

寄題孔徳通東園

花木陰陰一畝宮平生髙興與誰同尊罍北海無虛日鄕裏東家有故風先業固知衣鉢在穴門應惜橐奩空襄陽耆舊今誰識尙喜風流見阿戎

臨川報恩寺與塗子載陳惟定分韻得丹字

杏花枝上雨初幹梵宇苔深碧瓦寒三客燈前共湖海五言詩裏定金蘭殘年短髮因愁白多病衰顏借酒丹後夜相思月千里不堪獨自倚闌干

寄朱濟仲

家在三千里人來天盡頭角聲連夜月艸色帶邊秋妻子仍多病音書缺寄郵歸心與寒鴈先已過瓜洲旴江驛舍中有婦人書一憶字筆勢頗姿媚遊子明王相之皆題其後率餘同賦

陽臺雨歇行雲杳天闊鴻稀春悄悄鸂鶒孤眠怨芳艸夜夜相思何日了妾非無聲不敢啼妾非無淚不敢垂柔情欺損靑黛眉夢防暗逐蝴蝶飛春風著人瑣窗緑緑窗書事記心曲細看香翰宛且柔中有閒愁三萬斛向隅棄筆惆悵時此情黙黙誰得知無緣相見空相憶不如當日休相識

題惠崇鷺鷥

淸霜著木髙柳枯驚風獵獵吹寒蘆蘆根敗蓼色慘澹沙觜無復菇與蒲風標皎皎四公子來從西雝有閒思肝腸澡濯秋水淸雪衣不受泥上滓偶得一飽卽自如鵬飛萬里何闗渠出離風波岸上立豈只臨淵常羨魚惠也小景稱獨步那知寫生尢得趣傍邊謹勿生機心恐卽長鳴過溪去

過嘉興

惆悵嘉興路三年防度經航船連夜發更鼓隔城聴落月低煙樹秋風冷露螢客懷容易感宜醉不宜醒

魏塘道中

霜葉紅於染寒溪湛若澄防聲歸鴈急數防暮山靑深琖頻斟酒長塗小作程萬緣天已定得喪一毫輕送陳惟定惟定有伏闕上書之意因以箴之

傾蓋相逢二紀前六回相見兩華巓詩成神鬼皆遭役命薄文章不值錢北事如斯君可去西齋重到我淒肰他年卜築如相覓更約西山暮雨還

仲立於枕上和餘韻夜半得句敲門喚余余乃攝衣而起相與對語於野航橋上因再用韻

夜半詩壇喜解圍楚天云澹玉繩低撞鐘自得興不淺泣鬼初成人未知踏月過橋驚鶴睡犯霜對語伴烏啼蕭條此意欣重見絕勝圍紅醉玉巵

登嶽陽樓

八月書空鴈字聨嶽陽樓上俯晴川水聲軒帝鈞天樂山色玉皇香案煙大舶駕風來島外孤云銜日落吟邊東南無此登臨地遣我飄飄意欲仙

皇荂曲

鄧林字楚材一字性之自號四淸社友福淸人年十五卽以詩義魁鄕校淳熙中登進士一時名公卿如周益公陳止齋晦翁朱子呂東萊俱引爲交遊嘗伏闕三上書陳時事得失朝議欲授以中都幹官或曰鄧林若在中都此謗議之府也遂授石城丞其詩有皇荂曲一卷共詩五十篇淳祐時大山蕭山則序云詩世業乃精有彜叔卽有性之彜叔詩工如柳煙鶯曉障杏露蝶春糧如桃葉渡江狂子敬棃花帶雨澹眞妃皆奇性之蓋出此性之彜叔子也

南國有佳人

南國有佳人仙姿自蓬島龍綃照明璫鳳釵橫貴寶新妝試鸞鏡皎皎顏色好芳年倏已筓君子可偕老柰何行媒弱修言棄中道洞房闇怊悵珩璜結組縞寧作鐘離春勿學姑瑤艸

劉阮

鹿車小宇宙據鞍常醉眠風塵澒洞時杯裏全其天伶達故自佳籍放乃無用試看勸進表何似酒徳頌

綠珠詞

涼臺瀟灑臨淸波幄翠簾珠明綺羅哀絲號竹按淸歌紅潮素臉春風和主君歡娛美人醉報有無情使車至防叢蘭麝俱委塵獨指綠珠可當意眾中偏是承恩深妾身𨿽賤無二心君前命效一死玉笛收聲紅日沈輕裾飄向闌干角花鈿散地金釵落到頭不負齊奴約猶勝識字空投閣

玉兒

金蓮花上兪尼子永壽神仙羅繡綺苑中荊荻市令嚴玉像支離瓦官寺六宮鴨防起淫風太白便應懸妲己此身肎許兜鍪夫猛爲東昏一死到今羞殺賣降人去作練兒梁姓臣

孤山訪鄭渭濱不值

寂寞石琴臺香雲撥不開多知騎鶴出自欲買舟來葑岸春回艸山亭雨謝梅懷人成悵惘日暮惜空回

書懷

西林吹羽扇吾道竟淒涼上阪勞騏驥低巢窘鳳凰可求非富貴無用是文章冉冉深林底幽蘭正自香

眞陽峽

滿眼皆吟料歸囊未盡空江波連岸碧野火漲天紅髙樹畱寒日長蘆轉晚風客程𨿽小艇心已故山中

淩江灘

灘髙舟去緩閒眺暮江濱竹本沙痕舊茅叢燒色新靑裙瓶汲防白防斧尋薪渺渺蠻煙起秋風一旅人

近況

近況只如此深山無見聞二申猶學道三上漫攻文蕓葉春繙日棃花曉夢云添香仍煮茗嚴敬事天君

蚤過劉功艾淸溪

月裏山河大風前艸木涼徵塵生杖履香霧濕衣裳古嶺攀棲鶻荒蹊蹴聚蝗白雲看未逺已轉九回腸

曲江歸舟

只道篷低礙覓詩眼前物色自多奇千山赭去如秦防一水淸來似晉時漁父豈無緣葦輩樵人恐有負苓師僮奴忽報梅花動春在江頭最北枝

感興

竹帛功名九折車棲遲巖野竟何如浣花溪上尋佳句積谷山頭讀異書江左風流空醖借淮南煙景尙雕疎太平十二河汾防擬欲排云謁帝居

蛟峯先塋

獰狻蟠伏鬛封孤云黯幽亭日向晡雙桂千年翔化鶴四山半夜泣於莵老天忍挫眞英物厚地甘埋大丈夫無計發潛空涕落雨松霜柏照煙蕪

賦江郊漁弋

占斷江山是一家寄情漁弋當生涯靑楓翠竹春屏葉白藕紅菱曉鏡花鴻鵠鵾鵬雕鶚鶻鱒魴鰷鯉鰋鱨鯊河陽書到君當起弩發千鈞釣五車

豫章

郡名猶是漢流傳宇宙江山復防年畫閣倚空家十萬紅妝鬭夜妓三千層城歌舞秋風外故國興亾夕照邊近嵗重陽成重鎭鎭南烏幕鎖蒼煙

章貢祥符吳道士孏窩

蚤年收得自由身坐斷窩中孏是眞日短日長惟守靜云來云去不生瞠破除機械鷗盟熟脫略錙銖鶴料貧舊看黃庭猶忘卻應無心力對閒人

江湖偉觀

世間無盡是天遊更出湖山最上頭江面春聲潮捲雪湖心寒影月澄秋海門舟楫雲開見瀛嶼亭臺水載浮不比錢塘歌舞處逺懷西北有神州

送徐院奉戶檄之九江諸郡

中邊瑩徹似冰壺空盡時情意气殊已向銅龍梯要路又隨玉駃駕徵塗風生湓浦江流急云滿匡廬夜月孤朅到東南無力了一分寛處是規模

晉武帝

秋風銅雀曲池平吳主宮娃滿掖庭憑仗皇孫聰慧蚤不知禍在夕陽亭

左太衝

辛勤十稔賦三都聞者曾貽酒甕書他日洛中添紙價陸家兄弟竟何如

朱彥和

文如玉海動時流曽以書棊伏隠侯武徳閣前消防語卻令梁氏缺金甌

任蠻奴

千里旌旗已渡江蠻奴苦諫喚蕭郎卻持官裏黃金去望拜韓擒石子岡

敬微

受用廬山水石奇亭亭霞外薜蘿衣侍中那抵蘇門幛笑死丹靑陸探微

鄧郁

雲母餱糧五嶽樓繡娃少嫗導仙遊不應輕信雙靑鳥便遣東都事業休

石崇

梓澤神仙第一居爭豪不惜碎瑚荊州使客知何罪未必亡身爲綠珠

張茂先

辧精龍月亦奇才雄匣幹將耿不回只守鷦防蚊睫賦大星未必折中臺

送衡山琴畫張道士

滿天風月澹蕭寥三尺孤桐古調髙不敢問君聴別操請彈二十五離騷

滿空煙雨澹糢糊三尺霜縑老墨枯不敢問君求別景請描七十二峯圖

桂樹

翦翦霜風起晚吹一溪流水浸寒暉客衫猶恨吳綿薄不道邊人盡鐵衣

過緑野

世上今無隠退風地名偶與午橋同往來怕看銅駝陌閒倚柴門憶晉公

西湖

髙價租船作勝遊窮逋那敢鬭風流西湖多少閒春水不洗中原二百州

順適堂吟槁

葉茵字景文笠澤人與徐璣林洪相倡和江湖閒詩人也不慕榮利蕭閒自放所居艸堂三楹牓曰順適取少陵洗肰順所適之句賦詩云順時不作榮枯想適意元無勝負心又云兒童問我新官職順適堂中老住持蓋翛肰有遺世之想焉吟槁五卷閒雅似仲先淸矯似和靖豈其志趣相契故口吻亦合邪

古意

悠悠防邊人濺濺防中水水流無返時人生流水耳

偶成

春陰晴復陰因物悟浮生杜宇鄕心重揚花世事輕知非蘧伯玉覺是晉淵明此意誰人防騎牛訪耦耕

蘇隄

南北山圍翡翠隄隄邊綠漲軟琉璃參差臺榭無餘地雜遝輪蹄了四時楊柳又多前日樹梅花只少近人詩停篙不看春風面閒伴漁翁理釣絲

野望

白水沿隄防綠苗雞鳴犬臥柳邊橋數家𨿽不成邨落一夢何曾到市朝

次潘紫巖虎邱韻

潭深劍气鉎樹嵐光薄石壇古卽今藤花開又落晉士已結廬吳市猶舞鶴沈吟發幽懷人世舟藏壑

野堂

風來無市聲景物占湥淨鷗狎堂上翁時來防天鏡

江湖偉觀

此地舊寒碧畱題護竹君窗虛不礙月壁老易生雲一水東西隔兩山南北分未堪低著眼世事正紛紛

何氏書堂【晉何楷讀書之地因名何山】

千嵗松陰防一亭風來猶帶讀書聲縱無芳史書勲業自有靑山說姓名客撫丰碑苔剝落春歸暗徑艸生成防年訪古謀淸隠好借虛檐著短檠

寄所思

淅淅竹下風活活橋畔水蕭蕭掩柴荊去去隠君子夙夜勞我思之徳洵且美瞻彼南山阿有桂發叢蕊奮手折其榮懷袖香盈只願爲靈鵲飛遞聲入君耳

春去

幾陣紅侵野艸一團綠染庭槐夢裏未知春去翩翩蝴蝶飛來

歸途

春來天气半陰晴那更奔馳一月程又恐花時成艸艸還家插柳佐淸明

山行

靑山不識我姓字我亦不識靑山名飛來白鳥似相識對我對山三兩聲

次出郊韻

支藤乘興入春郊梅壓疎籬亞竹梢賸喜此行詩有料吟來渾不費推敲

生日口占

舉室相先起五更爲翁誕日壽金觥癡兒未識翁年甲五十年前今夜生【時五十一】

酒邊次趙東閣韻

竹褪粉痕新銷磨九十春中年眞率性上古太平人有夢詩將聖無愁酒不神靜看紅紫路翻覆防回塵

友人自淮至

別子若爲久於心終不防一杯評舊雨兩鬢對新霜客裏春行蚤愁邊夜坐長明時成擯棄無語及淮鄕

霅城

愛向其中艤短篷眼前景物總玲瓏神仙窟宅垂楊裏圖畫溪山落照中甚是繁華輸俠少也須幽勝屬衰翁世間風月無如此買鶴來謀地一弓

雨中梅

竛竮竹外枝啼妝淩曉霰東君不主盟對人作此面

卽事

竹暗筍無數江晴水有痕田蛙喧麥隴野犬臥柴門

過溪

筍輿軋軋亂山中籬落桃花潑眼紅小駐渡頭呼艇子一溪淺緑漾晴風

白髮

半世持竿笠澤濵鬢邊畱得防莖春近來白髮無公道暗把黑頭饒貴人

泊舟溪口

萬柳陰中系客船桑條如竹葉如錢大姑小婦挑甘薺搖手烏兒正二眠

除夜立春

別嵗傳佳話論文憶舊盟黃柑凝臘釀爆竹帶春聲節序有終始兒童爭送迎此身彊健在列炬到天明

梅

疎影防黃昏明明野水濱未風先信息無雪更精神一白見眞色萬紅隨後塵自來花下飲肺腑盡生春

遊西洞庭山

漫遊三十載屐齒暈蒼苔兩地無多里一生能防回洞深龍未蟄丹熟竈無灰已覺忘身世松梢有鶴來

山行

未了行春債因哦遣興詩寒多啼鳥噤路滑蹇驢遲久雨紅辭樹深林緑授枝驚心衰朽日容易過花時

入山

到來非俗境一片隠心生曉霧沈山色春禽和水聲逢人多古貌對語率眞情同在無懷世鑪香答聖明

秋至

節序暗推移淸商漸戒期旅懷蛬蚤計涼信柳先知萬事到雙鬢餘生消防詩最憐梁上燕巢穏又歸時

苦雨

農事正紛紛天時異所聞舉頭方見日翻手又爲云茅舍蛙分部槐庭蟻失羣裁成憂國疏齋沐告吾君

欲別

欲別哽無語蘸酒評歸期潮汐有朝暮郎心無轉移

櫂雪【舟名】

放船中流天糢糊淅淅霎霎鳴茭蘆萬頃利那成玉壺柔艣蕩漾歌吳歈老漁直前相招呼骨相子猷洵且都其人豈是斯人徒相顧而笑掀虯鬢汝爲汝兮吾非吾剡溪風景今何如誰能爲人作畫圗予方奮臂持竿獨釣於江湖

田父吟

去年積潦苦無收今嵗逢人說有秋未擬香秔供一飽防防新槁蓋檐頭

逢逢社鼓佐丰年酒熟那逢釀雪天擘橘煮雞償一醉布衾烘暖抱孫眠

雜興

兀兀北窗下嘈嘈林閒鳴聲各奏小大諒亦隨其形倏肰气肅冽一夕俱沈防試語塵中士細聴秋虫聲七十云古希予年三之二來景殊無多那復就枯瘁窘步驚畏途撫心慨時事何以怡餘生一日委一醉

鱸鄕道院

田可耕兮圃可蔬防年夢不到亭衢山林受用琴書鶴天地交遊風月吾事變無涯人老矣死生有命汝知乎客來時復一杯酒畫作鱸鄕醉隠圖

送徐兄訪陳宰

投老持竿柳外邨尺書久不抵修門料應下榻從容日自說通家好子孫

山行

捨櫂入山邨山深樹自繁短歌田舍樂長揖野人尊苔老云生石松髙月闖門不聞名利語太古一干坤

瀟湘八景圖

平沙鴈落

江風飄雲白如練徵翰逺赴蘆花岸寒霧昏昏漁火明欲飛不飛行陣亂相従萬里多﨑嶇呼鳴驚察夜有奴衡陽路杳速歸去未可容易來江湖

逺浦帆歸

水天防防日催暮輕蒲飽風疾飛羽回頭遙指舟前灣浪急篷敧下柔艣稠楊枯桑深處邨老妻挾兒環在門蒓羮香滑茅柴熟對語別時應斷防

山市晴嵐

巖麓新霽浮紫煙防家雞犬喧一憧憧人得蠅頭利不了靑簾酤酒錢松陰散亂日易暝風光漸入牛羊徑頳肩赤腳分途歸野唱樵歌動幽聴

江天暮雪

癡雲貼水天四垂寒鴉凍雀無樹棲紛紛萬頃水花亂光銀海迷東西中有輕舠移斷浦玉笠瓊蓑一漁父鼔枻而歌歌丰年田家有麥無愁苦

洞庭秋月

長波渺渺七百里蒹葭颯颯西風起玉輪輾出琉璃宮碧落空明無表裏幾峯森列靑崔嵬不知人世皆麈埃夜深絲竹遞淸響疑是楚王曽歸來

瀟湘夜雨

雲气浮江天已夕江樹號風飛雨迫淒涼正則賦懷沙疑與漁翁分半席一聲曖乃隔中流打篷淅霎添旅愁土膏動脈曉色媚農將有事於西疇【劉言史瀟湘詩閒歌曖乃深峽裏】

煙寺晚鐘

防蒙一抹籠崢嶸崢嶸深處傳疎聲溪橫古槎低欲折隠約前邨通去程萬里徵夫不知宿數盡飛鴉棲古木輪輿中邊三四僧枯藤挑雲歸佛屋

漁邨夕照

家家傍水開柴扉緑楊影裏沈斜暉妻炊黃粱子掛网獨枕莓苔眠釣磯得魚博錢平生志世閒寵辱不能累路近桃源多裔孫定知秦晉興亡事

古意

境空納風月心逺辭埃塵終日窮目力得景亡天眞

次韻

生涯老布衾淸處更淸吟舊事卽新夢今人非古心意行雙謝屐道在一陶琴誰解無名利其中有淺深

幼弟墓下【庵扁看云用少陵句】

春到棣無色風來松亦悲細看雲起處不復鴈歸時憶汝九京隔嗟予兩鬢衰寥寥今古意獨許杜陵知

室人墓下

楚愴埋香地卿須念藳砧齊眉中道訣同穴百年心刀尺凝余澤松梧帶老陰可能如饁婦相對白頭吟

張翰

膾鱸元不動鄕思拂袖西風已見幾江上如今來往客但言鱸膾不言歸

次韻

嬾作千年調偸閒得防回吟壇元不峻俗駕可曾來蘚碧墻陰合橊紅屋角開枕肱眞樂在飲水當傳杯

夜坐偶成

蒓鱸江上鄕穏處著虛堂卻埽百念息貪吟萬景忙螢流風戶牖蛙鬧雨池塘夢熟田家事牛衣趁蒔秧

笑靨花

簇簇瓊瑤屑花神防綴工似知吟興動滿面是春風

琴堂

片石鄰空掌防平吳兒曾此禦瑤琴琴中腔調誰人識獨有顰妃是賞音

洗妝池

離宮脂粉尙渟香人去僧來嵗月長鐘磬咒成功徳水塵根洗盡水淸涼

春晚

春色漸昏昏那逢日帶曛落色紅一尺新筍緑三分憶友盟畱石尋詩思入云風光到田舍策看耕耘

自遣【偶對格】

蟻夢功名覺卽休駒陰嵗月去難畱傷今不復並三樂擬古猶堪續四愁松下抱琴塵外境雨餘蒔藥栁邊洲老來莫問浮生事醉後同爲造物遊

憶弟

支藤來海嶠骨月海西邊對月成千里舉頭同一天更沈寒戍角歌急晚潮船孤鴈傷予意聲聲落枕前

相逢

相逢疑舊識敲火自煎茶盛欲爲畱計其如未是家東西分地脈南北兩天涯別後思君處空齋防燭花

山居

古木環池竹數竿疎籬補菊屋三閒白雲不放紅塵入無怪山人嬾出山

省墓

隴上松杉手自移至今苔蘚半寒枝夢中不記重泉隔猶學兒童戲防時

梅

霜月相摩漏二更書窗伴我一枝橫自矜前輩持淸白妒紫妖紅總後生

信步

九十日春未老兩三番醉如泥行徧菜畦麥隴未饒十里蘇隄

春晚

閉戶蠶新浴開簾燕蚤歸何曽春欲去自是物華非蝴蝶夢中意杜鵑聲外愁問春春不語柳絮暗汀洲

偶成

畱得春風趁馬蹄日長無事綠楊隄菜花籬落誰家酒緩轡長歌過小溪

西湖

緗桃深處五陵家隄柳陰中百寶車多是問桃尋柳去近來山下少梅花

憶友

瀟瀟檐角雨冉冉雨中舟年老難於別春寒重卻愁風窗亂書葉塵壁暗燈篝夜半無來鴈披衣對小樓

次韻

疎窗小博山窗外鳥闗闗占得江湖隠佐成天地閒檐牙叢篠碧墻隙兩鳩斑癡坐不知晚漁篷捲釣還

次賦順適堂韻

萬卷藏書抵萬金翛肰軒宇絕塵侵順時不作榮枯想適意元無勝負心蒲石疎簾眞道院栢香淨幾小叢林四時賸有閒風月醒裏尋題醉裏吟

有所思

仰天有所思心逺目苦短西風驅殘云千里月華滿

山居

朝踏山根雲暮歸雲中扉野鳥始驚避今焉情依依異哉海上鷗猜疑未忘機

已酉生日敬次靖節先生擬挽歌辭三首

放浪宇宙閒世事笑局促駸駸影中人不受時采錄奄肰長夜歸賫志空山木昔日堂上歡今夕堂下哭哭之欲其生予亦不自覺天道元無私紛紛徒寵辱素心惟坡仙一死萬事足

自古皆有死載歌酬淸觴嗟予蚤失怙艱阻亦備嘗母兮嵗六十終古靑松傍陟岡慟伯氏忘簪悲孟光後波逐前波同歸溟漠鄕飄風相飛旐轝鐸聲央央

重云翳蒼柏零露棲白蕭骨月慕音容慌惚哀空郊肴核班防席椒漿澆岧嶤人歸天已沫【音昧】紙錢懸枯條逝者如此耳暮暮仍朝朝暮暮仍朝朝人兮柰若何未死不能樂旣死空有家僮僕恩怨交朋舊防悲歌若人防斯語屬和紛陽阿

庚戍生日再擬去嵗挽歌辭

憶昨嵗莫止慨慷生死機擬韻追先哲持爲自壽詩成篇示叔季心肰口交非詎知不一霜季兮先露晞興思發永嘆載言涕泗頤萬化同於盡彭鑑空龎眉日月不我與去去气力衰且進尊中醁勿作兒女悲殷勤晉鼎心趨前舞萊衣

酒邊次徐靈淵韻

柳外緑陰重綠陰生逺風溫涼三月醒醉百年中桑禿吳蠶熟林幽蜀鳥空不祈朝夕夢髙臥太湖東

南塘偶成

靜向南塘驗物情東風又綠柳邊汀梅花密防殘棊局蝸篆斜題小硯屏浮世虛無春後雪故人零落曉來星逢時且進杯中醁休學懷沙賦獨醒

旅邸

湫隘囂塵不可居卜諸淸曠亦蘧廬𨿽無傍水梅依竹喜有對樓人讀書止雀一枝聊爾耳戰蝸兩角竟何如西風漸勁未歸去空說張翰憶膾魚【張翰字季鷹翰作去聲非】

記顏

五十一年前素昧相逢元是鏡中人他時鶴髮雞皮防卻道今番畫未眞

身後寄顏

生前喜作死規模彊把冠裳束幻軀兒輩對人拋好語吾家南極老人圖

次韻

燕入虛檐敎子飛風簾不捲和新詩綠陰滿逕蜻蛉小正是梅黃欲雨時

春事

春事又如此猶人欲老時緑稠煙外樹白緊鬢邊絲天道有還日吾年無返期従今安適境莫放酒杯遲

晚春

遊事一番了愁多鏁晝長因思來嵗賞未必少年狂野鳥學蠻語岸花浮楚香魚應知我者圉圉到池塘

贈陳蕓居

气貌老成聞見熟江湖指作定南鍼得書愛與世人讀選句長敎野客吟富貴天街分耳目淸閒地位當山林料君閱徧興亡事對坐蕭肰一片心

漁邨

古柳溪頭枕斷槎橫篙掛网防漁家得魚去換紅蒸米呼子來挑薺菜花

蠶婦嘆

浴蠶才罷餧蠶忙朝暮蓬頭去采桑辛苦得絲了租稅終年只著布衣裳

機女嘆

機聲伊軋到天明萬縷千絲織得成售與綺羅人不顧看紗嫌重絹嫌輕

廢墓有感

軒冕委塵埃今人爲古哀百年邱隴廢防个子孫來蔓艸棲朝露窮猿泣夜臺世間類如此當樂且銜杯

埽榻

埽榻臥終日香銷百念除不愁渾厭酒無事賸鈔書粉淺庭前筍靑齊雨後蔬自嫌猶有累添水種金魚

風雨

昨夜東風急疎窗薦雨入溪南梅正花狼藉隨塵沙皓皓多易污不得全春華春華能有防紛紛入桃李時哉小興衰人生猶物理明發檐沈聲鳥雀喧新晴老農脫襏襫一犂原上耕

投所知

中流砥柱一宗臣長把丹衷動玉宸三十四番如此疏百年載後更無人堂畱薇藥誰知己路長蕭茅謾得春自是不曾輕出處到頭著著爲斯民

虎丘【名海湧山寺乃晉王珣瑉宅】

心境空時喜地偏杖藜來勘防頭禪重門鏁住海心石一劍截開水底天誰記珣瑉曾院宇尙傳吳越共山川闌風賸月知人意塔影松聲落坐邊

邨居

數捨茅茨簇水涯傍檐一樹蚤梅花年丰便覺邨居好竹裏新添賣酒家

夜坐

秋院穉涼生看書睡未能扇閒螢撲袂壁破防窺燈晚境物華異淸宵道气增鄰家猶不寐席地話丰登

偶成

醉敲牛角過前邨此地應無利祿昏有水可漁田可稼卽松而徑竹而門賔朋連屬琴書樂亭榭參差鳥雀喧不假山靈回俗駕防心同是一干坤

偶成

人閒總利名此地此心淸雨架筆多潤風櫺琴自聲虛堂回古味逆境見眞情脫防尋蘄簟酣眠小太平

浮世

浮世卽浮家書車與釣車夢中行熟境塵外立生涯籬落幹絲柳池塘兩部蛙兒曹問農事防防隔田花

出城

淸曉出江城波平覺櫂輕煙荷學人老風柳作秋聲嵗稔時無事心和物有情客來慵與語苦苦問功名

小垂虹橋

馮夷掣開潛蛟鏁禦雲飛過松江左懸腰展鬛眠東湖生綃描作垂虹圗隠君騎背占空闊百尺闌干景軒豁有亭翼肰芙蕖開風朝月夕尢佳哉柳邊何曽官船來回視驛橋多塵埃

舫齋

居家巧作浮家防此卽人生不系舟政恐風波起平地直敎砥柱屹中流浪花影動重簾月潮汛聲喧萬葉秋夢裏不知容膝計翻身栩栩逐輕鷗

新春

老來分外喜新春春事闗心世事輕棊肎輸時方是著路疑險處不須行雨催農業鳩夫婦風帶邊聲鴈弟兄辦得斗園鄰屋角賸栽芝術了餘生

嚴子陵

怕被劉郎認故人披裘釣澤隠餘生無端伸足龍牀上多卻嚴陵一姓名

陶淵明

喚得歸來是督郵東籬千古占風流白衣未至秋蕭索曽記公田種秫不

次韻

舉世一枰棊誰能著著奇嬾眞安樂法醉卽太平時梅雨飛不斷茶煙凝欲垂吟詩爲無事多事又因詩

二十里云亭【杖錫山】

蔽空靑不斷杉徑影中行僧指夜無月客嫌春少晴臥龍安舊窟倦翼亂歸程吟到長虹背人閒天上驚

田父吟

羣來野雀繞林梢三五人家住水坳翁媼語人年嵗好屋山添得一層茅

僧捨小泊

屏息小胡牀心魔已受降香畱煙出戶雲過雨來窗自許參禪觀誰能折幔幢山童求說偈竹影落寒江

雪【嘲王竹齋】

春意滿庭除紅塵半防無山川同變化天地一糢糊石友聳冰骨松公掀壽防相望王子宅不見夜篷孤

梅

溪橋一樹玉精神香色中閒集大成疎影逼眞前處士羣花推重老先生春回隴首人千里月到窗前夢五更甚欲折來還不忍嵗寒畱取看崢嶸

次韻

古貌如君更古心艤舟來伴故人吟十分酒醉憂時切一防燈昏語夜深半似畫圗經兩壁不成宮徵亂風琴个中好辦栽梅計勝友従敎載月尋

次吳菊潭八月十四夜韻

來夕九秋半月同心迹淸已知千里共只欠一分明流水往來影幽人今古情撞鐘先得句塵世不須驚

旅況

未慣秋情緒客中方覺難酒慳疏舊識衣薄怯新寒雨過浮雲濕風來病葉幹倚樓搔短鬢一鴈掠闌干

北窗【僧捨】

八面玲瓏靜向陰靜中時現定中身解傳佛祖従前意便是羲皇向上人背日一檐渾不暑依山百卉若爲春未逢惠逺相招致厭殺浮生有刼塵

石佛

一段無情作有情如來相貌十分眞不因人世皆塵土誰識山頭不壞身

僧捨偶成

枝頭紅白亂飄零又是風光入柳汀自笑半生成艸艸不知雙鬢已星星貪吟爲有詩磨勘戒飲従敎酒勒亭旋學禪牀諸衲子蒙頭相對一圅經

晚秋卽事

曳笻獨獨倚柴扉翠發西山漾落暉衲子頂云隨鴈逺牧童腰笛挽牛歸

水天一色亭上卽事

芰荷深處水壺天時見徵帆破晚煙非主非賓和气裏似晴似雨綠陰邊憑欄笑語驚魚鳥信步遊行廢管賸喜利名塵不到持竿柳下問漁船

舟次

輕舟小駐綠楊隄載得閒雲過別溪云本無心天欲暮一聲何處杜鵑啼

秋夜

秋滿讀書林篝燈報夜深肎閒詩有趣爲拙仕無心驚鵲擇枝宿幽蟬抱葉吟未能遊夢境何處衣碪

試問

在在江湖蘆葦家家楊柳樓臺試問燕鴻心事爲誰飛去飛來

己丑九日次靖節是嵗是日韻

采采籬下菊熙熙白首交挈觴酬佳節先驚蒲柳雕日月不再與名位空相髙巋肰龍山靑千古擎丹霄彼美一晉士長揖辭塵勞畱錢寄酒家快飲如沃焦尙友前輩意兀兀而陶陶且了今日歡誰能憂來朝

長相思【追和姜梅山特立韻】

長相思情萬折年少不來春又別寶匳香繡幃月鴻鴈音信稀鴛鴦防夢絕尙持百年願料理丁香結

松江

占得中吳第一淸蒓鱸里社可鷗盟七層燈火重湖影千尺闌干兩市聲款乃歌分長短律往來帆帶古今情三髙豈是無名利只與時人有重輕

壺中林壑

山下水一山上云一朵有塵飛不來終年風月我

柿葉

杮葉紅如染橫陳幾席閒小題秋樣句客思滿江山

林和靖祠

鶴去山孤艸亦荒旋吟長句謁虛堂束芻尙擬人如玉一朵梅花當瓣香

白牡丹

洛陽分種入侯家魏紫姚黃謾自誇素質不爲顏色污看來淸得似梅花

生日對梅口占

一生己得半生閒出入詩篇酒盞閒只把小兒看造化不妨老子號癡頑幻身且喜無諸恙靈藥誰能覓大還多謝梅花來薦壽年年雪裏破春顏

次王竹齋韻

防身防世老方回適處従敎節物催防日吟情爲菊惱一天生意趁涼來屋邊花竹時時好水外軒窗面面開獨有此君同此趣百年事業兩三杯

昭君怨

寨外將軍且罷兵一身萬里自經營將軍歌舞升平日卻調琵琶寄怨聲

野雲庵

變態分陰晴悠悠浮太虛防與此心契時哉道捲舒

鶴隴

一隴以鶴名疑是終南徑山靈無獻嘲出處由來定

雪磴

不記門前路門前一尺深梅花如有語參透老逋心

槃礀

盤旋山水閒隠者固所樂寐寤獨言時畎畝心猶昨

次遊法喜寺韻

招提四百載不與世刼俱松陵拱空覺栢香祠眞如時秋兆嫩涼揖客登其廬廊邃碑篆剝閣迥鐘聲疎中有白足侶光現摩尼珠勘問防頭石奔走觀心狐坐我六和室風回晴窗虛棊枰疊勝負嘩音發酒餘飽分蔬筍供似可山林居同是百年客得此一日娛逺社不復見孰與斯人徒松日簸斜影麾兒呼移廚駕流來鱸鄕野雲黏菇蒲客散漁火稀冉冉吟篷孤

次韻

枯坐如僧欠鉢單年來夢不赴槐安稀行種竹容風入大字鈔書就月看爲有故人同冷澹非干明主棄孤寒因閒悟得家山趣堪笑世閒行路難

香匳體

倚樓目斷暮江邊約定歸期夜不眠香篆有煙燈有暈笑移鍼綫向牀前

秋感

蘋洲起壯風秋事太悤悤節一番別心期防處同牛沈苔暈碧蠏斷蓼拕紅有客愁無柰人生總客中【牛沈蠏斷皆田舍物】

泊肰亭【僧捨】

舉世正營營閒中意味深無憂伸足夢自樂曲肱吟火輭香凝穗檐虛樹長陰客來難舉似指水印禪心

菊

壽客若爲情風流友面生殿秋安晚節爲隠被香名蔓衍南陽種淒涼楚澤英見山應自語今古防淵明

春寒

寒禁蕨芽拳尙小雨緘茶觜舌無香山翁不信春光老只道儂家未種秧

次範無外孫花翁遊法喜寺韻

兩橋橫處放潮回橋外花邨漲晚埃省事老禪門閉蚤焚香對月禮如來

江流環合路紆回香火千年地少埃佛法本従方寸起逢人剛道自西來

簡閒雲

咫尺不相見隔江應見難有孤今雨約轉覺暮云寒是處蓮堪社何時芋共餐相思正無賴鵲喜近闌干

舟行

河漢淨如流枯槎便可舟掉頭諸事嬾彈指半生休撼竹風疑雨依山屋當樓此遊情味好應不待苛畱

自釋

繁紅妒紫絢前林杖策來棲花下陰休道遊情難似昔可能他日尙如今乍晴防曲縈流水未曉庭臯調野禽畢竟老天憐老子幽閒斷送一生心

寄越倅

幾欲扁舟載雪來可人風月想蓬萊因思渭北吟春樹消得江南寄蚤梅應接山川公事省主盟觴詠曠懷開何當身與浮雲似朝暮飄飄往又回

舟中卽事

一岸茭蘆何處邨小舟蕩漾日黃昏棲鴉散亂風驚柳漁火靑熒人倚門

次韻

看月過天中貪幽臭味同竹光延野碧燈影染窗紅聴客譚時務呼兒誦國風還思浮世事到底是悤悤

道院偶成

把茅爲屋竹爲城柏子香銷道气生九十春光花一片萬千心事雨三更連邨鼉鼔相髙下斷浦漁燈半滅明閉戶和衣尋小榻夢回猶聼讀書聲

餞友歸侍

閩江閩山相對靑照人肝膽寒如冰路防修松夾古桂風鼓吟髭月隨袂君有萊衣我獨無此樂不能與之俱老夫耄矣君年少喜見功名將逺到歸歟歸歟盍歸歟長途玉汝千金軀來秋來作廣寒客相攜醉舞紅塵陌

去去

去去扁舟對晚暉晴和直欲減綿衣風來一陣蘆花過只道春殘柳絮飛

桃花

漫山髙下武陵花一片紅酣散晚霞要識當時秦晉事隔溪修竹兩三家

次韻

竹滿園林水滿溝幽深地位度春秋坐中不可無侯喜歌處何須有莫愁別墅簾櫳風颭燕逺邨臺笠雨耕牛老來應物猶彊健多少壯年成夢休

淸暉亭【僧捨】

半防囂塵不敢畱晴光夜色自浮游一泉走石夜多雨萬竹圍松風似秋賸喜有詩堪獻佛従敎無骨可封侯上人回施淸閒供蘭芷香中著茗甌

宋百家詩存卷二十三

欽定四庫全書

宋百家詩存卷二十四

嘉善曹庭棟編玉楮集

嶽珂字肅之號倦翁彰徳人霖子紹熙壬子甫十齡隨父帥廣開禧初爲鎭江饟幕庾吏乙丑試南宮不售歸官下與劉過辛棄疾相善時有北伐之役奉檄不獲辭遂浮漕河而北塗中所作詩題曰北徵嘉定丁卯除守檇李庚午召還中都尋坐誣去官嘉熈初特詔有爲卿直前枉之語除戶侍總饟庭中雙竹岐生時傳爲瑞應歷寶謨閣直學士提舉太平興國宮以恩封鄴侯玉楮詩槁八卷自嘉熙戊戌至庚子凡三周歲所作手編而自序之後移家檇李金陀坊痛其祖武穆爲秦檜所陷作吁天辧錄諸書總名金陀粹編

戊戌二月十日京湖袁總郎以堂帖至有詔復除戶侍總饟

晝長敧枕酣春臥剝啄敲門驚夢破雙旗健步衣正黃爵羅駭見久未嘗泥紫一封芹詔香王人繭牘親遣將老夫五年坐奇謗身則漁樵志猶壯豈無戀闕如子牟彊擬隨裝學張敞浮雲滿空能蔽日雲散天空日華出千三百載春又春杜陵久矣無斯人黃衣走塵漫踆踆縱了桴鼓何足云姑言絮舜工負恩堯天舜日定不爾皎皎太空無點滓當時下書便疑似聊坐和歌焉熱耳寜比三光覆盆底金羈欲脫還従頭絡頭齕艸均一牛吾身本是報恩具千年萬年屬明主感恩欲愬淚如雨且願投讒畀豺虎

五年不治筆硯奉詔起家是日始艸辭免奏旋假書吏於郡題寫皆生疎又堂帖趣行三日戒塗偶成

露封謄奏曉鳴鈴當禦應闗乙夜呈京兆有裝隨使者陳畱無酒憶廚兵故營將鉞譚家世老吏公車識姓名塵事看看到書尺更驚三日有王程

黃鶴謠寄吳季謙侍郎時季謙自徳安入城予適以使事在鄂

廬山白鶴歸來雙縞衣素袂爲裳翅如車輪夜橫江風聲曾走淮淝羌戛肰長鳴下柴桑芝田啄粒遙相望何人网羅倏髙張上決云漢防八荒一隨鵬鵾驚逺翔低頭不肯謀稻粱一罹罝弋沮澤防局身筠籠翅摧藏鸚鵡洲畔葭葦鄕水雲蒼蒼江茫茫九臯欲聞聲不揚回顧鷗鷺羞顏行忽聞緱笙度宮商紅塵俯視有底忙磯頭刷羽今正黃欲捶此樓呼酒狂

予以謬作數種並總所奏槁遺參贊髙紫微聞以閱讀未及賜報平日正病無人爲過目者玆不特餉所有別白半生漫浪筆硯閒爲不虛矣因贈二首

夜半軍書尙掣鈴想應敧枕夢難成新涼頗復欺長夏舊事何妨閱短檠人說文衡眞有托公於詩卷若爲評復襄遺迹今如許試考當時六萬兵

涉筆牛腰倦不支余工那復到新詩殷雷秧綠又期月指日棗紅能幾時自古兵財無上策於今社稷寄西陲入郛及國均危道勿謂君侯不敢知

拙婦吟

西風策策黃葉舞茅檐三尺鳴秋雨東家拙婦擁面嗁彊剔孤燈訴愁窶當年采桑陌上歸嬉遊不管春蠶饑千絲萬縷繭白雪便學紅女攀花枝十七十八事機織暗鎖靑閨人不識二十三十幽恨長盧家古梁玉爲堂四十五十已老大喞喞鳴蛬欺獨臥尙隨姑防作笑瞠一生苦樂由它人君不見昨朝縣吏踏門闑杼軸已空盆盎竭雞豚指柵索飲壺掀釜叫嘑嗤婦拙起來迎門陪笑面不似嬌羞怕人見今年嵗事苦不登且爲當家聊一展吏嚚不肎怒且訶大兒門東窺飯籮槁砧走藏姑誚罵造餅無麪知如何蹙金芙蓉戲雙鴛繡牀一倚曽萬錢低頭長嘆祗自憐昔者何巧今不肰吏嘑已倦里正醉抆涙背人還滌器明朝欲酒姑勿嘩正恐突隳驚阿家

春波堂小飲懷棠湖舊隠

平生到處西湖長眼底波光日日新圗在輞川非舊隠夢回笠澤是前身一江細雨攲靑菊萬里雄風起白蘋獨立蒼茫動歸興釣磯須理未垂綸

炎暑今年特地奇不妨湖上訪淸漪長隄步屧誰堪擬髙閣憑欄我總宜喚客黃鸝穿柳度猜人白鳥映荷窺衰翁病骨難禁熱且倩西風自在吹

約客春波督參劉郎中方赴髙紫微之集道閒相值不容畱戲贈二首

春波堂上倚闌干一曲樓臺晻靄閒野衲再尋行腳債釣蓑聊寄賞心閒燕低欲舞影翻水鳥倦知還云在山匹似棠湖盡堪住繞檐只欠翠螺鬟

錦帳星郎油壁車紫薇花下醉流霞簫鸞東引瞻風馭池鳳西遊賦日華蓼岸半紅秋漸老柳隄仍綠約猶賒一尊更趁萊衣防河漢還乘八月查

與髙紫微雪溪餞客𨿽已豫盟肰坐次予每居上爲之踧踖寄此見意

碧梧正耐雪溪秋況是西風送客舟華宴𨿽思奉婪尾麤官何敢作遨頭達尊諒識詩囊意負約仍輸酒斛籌想見尊前列紅袖可憐無分聴梁州

秋夕有感二首呈督視參政

湯湯南紀重喉衿縱敵年來患已深七十萬家財與力六千里地古猶今薇屯正自憂無給桑土當思徹未陰用力愈勞工愈寡相公試察此時心

老去工夫在一邱解驂重使借前籌憂闗王國漫驣口事爲它人常壓頭蟻穴潰隄猶未計鮒車涸轍若爲謀恩波況是如天濶蚤放棠湖理釣鉤

九江霜蠏比他處黒膏凝溢名冠食譜久擬遺髙紫微而家僮後期未至以詩道意不到廬山孤負目不喫螃蠏孤負腹昔人句也

君不見東來海蠏誇江陰肌如白玉黃如金又不見西來湖蠏到沔鄂玉軟金流不堪斫九江九月秋風髙霜前突兀瞻兩螯昆吾欲割不受刀頗有萇碧流膏平生尊前厭此味更看康廬拂空翠今年此曹殊未來使我對酒空悠哉舊傳騷人鏈奇句無蠏無山兩孤負老來政欠兩眼靑那復前籌虛借箸只今鄕國已駿奔軍將日髙應打門流涎便作麯車夢半席又擬鐘山分先生家住岷峨腳屢放淸遊仍大嚼襟期盡醉何日同試筮太元呼郭索

以螃蠏寄髙紫微踐約侑以雪醅時猶在黃岡

前朝無蠏惟有詩亦復無酒供一瓻今朝有蠏仍有酒極目徵帆更搔首古來樂事誇持螯赤瓊釀髓玉膏菊花吹英好時節況是九日將登髙旌旗半江笳鼔發不作詩人澹生活待君淨洗沙漠塵歸趁看燈更奇絕【蠏至正月重出俗謂之看燈蠏】

聞韓正倫檢正掛冠感嘆故交悵肰久之偶成

恩門小簡寫門生六載交情老弟兄一念吹毛牙角訟十年握手肺肝傾酌貪誰飲南水敵怨人譚北府兵空劵更憐蠅筆誤卻因誤處得分明【正倫向在京口每折簡必以恩門見稱予爲漕時嘗舉之】

至鄂期年以饟事不給於詩已亥夏五廿有八日始解維雪錦夜宿興唐寺繁星滿天四鼓遂行日初上已抵滸黃洲防百里矣午後南風薄岸舟屹不能移延緣葭葦閒至莫不得去始作紀事十解呈舊幙諸公

云錦亭前水接天晚波如縠放歸船新詩開務從今日此是江行第一篇

離歌已盡沙頭玉夕照初翻浪底金自是晴鷗無六月半江雪片湧波心

蕭蕭衰發倚西風兩岸靑山盡識儂東去西來緣底事只應添得一龍鐘

一江漲碧碧於藍健艣鳴鵞舳正銜才似過都空萬馬又驚倚岸閱千帆

宵聲傳柝重城閉曉漏迷鐘古寺荒仰看繁星垂四野不知身世變炎涼

一缾一錫一團蒲到得今年一物無桑下勿興三宿念古人不食武昌魚

葭葦延緣舞翠旌白頭吹浪又相迎攀轅亦作畱行計莫道馮夷不世情

昌黎久願列三王我亦曽親翰墨香惜別依依重回首棠磯風月更思量

赤壁江頭白羽揮鱖肥西塞酒同攜歸期應在初弦月家住康山西復西

人生解後適相懽一曲髙歌行路難頻寄詩筩君勿厭種花持釣是閒官

夜過壽昌

風雲八字防城隅樓殿崔嵬想帝居曽侍金輿惟石馬幸因玉璽記銅魚千年鼓角聲猶壯四塞河山恨未祛麋鹿已遊人事攺何人曽讀輔吳書

望樊口懷陶士行

昔年老子恨婆娑未付其如印傳何吳苑闗心春日少湘江回首莫云多可無司馬親封鑰自是將軍老枕戈我亦新來了官事正輸一舸弄煙波

三江口過舟時方四鼓

櫂鷁收金柅釵虫綴玉缸地鄰今七澤名襲古三江岷漾𨿽分派荊楊卻異邦晨光猶未發蚤認白鷗雙

寄王料院【鐸】

炯炯靑燈對擁鑪掣鈴夜半讀邊書風煙解使寸心折霜雪頓侵雙鬢疎已事勿言穿塞馬歷官可嘆上竿魚勤勞似此天應報我自鉏犂一任渠

一葉扁舟興浩肰筆牀茶竈舊因緣帆歸西塞秋風外人在南樓夜月前情不自由君憶我老無所用我知天何時見易園中路拂石攜壺同醉眠

初還故居

元是廬山莫逆交宮亭西畔著衡茅盟鷗似怯經新浪怨鶴還知宿故巢一沼種蓮衣可制萬竿脫籜杖輕敲不須海若猶肰笑乞與杯堂樂芥坳

集喜二首

鵲噪庭前木蛛翻檐畔圍雙蓮瑞明月萬柳舞晴暉宿鶴迎風袂盟鷗認雪衣物情同一喜應爲主人歸水面開新皺山容散宿顰松巢猨已識花徑鹿初馴云倦隨歸鳥風淸似故人逢迎眞不暇誰作近前瞠

病中有感四首

攲枕目雙炯觸屏腸九回玉虫迷霧銀鹿伴饑雷淸夢𨿽驚隔丹心未猝灰靑萍聊把玩塵匣爲誰開一載爲官憂文書每壓頭枕鈴常警夜築甬更驚秋倦豈因心至閒常與病謀息肩僅旬耳二豎欲何求秋近夜初長開窗病骨涼心驚嫠婦嘆肘系越人方動帳風侵幾窺檐月在牀呼僮然粥鼎我欲待晨光積病漸成衰情知老見欺眵昏先掩卷肩竦不闗詩行圃須人助登樓怯步遲經年蚤知倦況復隔年時

太行道

太行羊腸阪九折云黒風漧尺深雪堇泥道滑木葉寒轆轆車聲行復歇華山有馬久脫轅歸來牧野經防年一従倉箱事居積聊以知道煩長鞭前車已覆覆道左天井闗頭夜明火後車趣駕開井陘唱籌仍復催連營闗山靑艸春二月單軌一冬曽結轍鬃頽毛落雙膊髙引領皮穿眼流血去年搏手雙弮空今年三月甬道同可憐駑力不敢惜轅下亦覺鹽車通君恩天大示弗服兆野已甘偕觳觫感恩伏櫪飽秣芻猶爲太行憂後車

長門怨

驚風不成雨行雲去無蹤妾生三十年著籍長門宮宮車轆轆春雷曉明星初熒緑云擾增成丙捨爭迎鑾惟有長門閉花鳥黃門開玉匙畫史圖蛾眉金鋪振瓊鑰玉秀生銅池朝陽才回金屋在轉眄不堪人事攺入宮已作鄭褏嗁出塞那知延壽賣花殘鳥語頻長門春復春花烏易驚老況復門內人東風動地夜來惡萬翠千紅繞簾幙當熊自有匪石心肎顧班姬秋扇薄長門勿輕怨視此篋中扇白華兮綠衣自古兮有之

病中散步四絕

一年無病緣官事一病兼旬爲燕居自是素餐天所厭可能豎子解乘除

朝隨粥鼎蟬復潤夜掩書帷鰥目眠無柰暑威侵病骨起來搔首斗垂天

平頭奴子初茸鹿利口嗇天雙部蛙二物何闗人靜躁不妨臥聴步隨車

絕憐倦翼晚風髙解紲歸來得故巢物態隨人也歡喜遊絲不住舞蠨蛸

荷花盛開以病旬餘不至亭上隅成二唐律

病襟慵策杖天鏡恰開奩靑蓋迷前浦紅妝閒曲櫩藻窺知鷺下萍破識魚潛防看吳公陣官蛙奏曉嚴好在中孚澤猶橫未濟舟擲金隨柳舞跳玉趁蓮謳埽榻方思士鉤簾也覓侯病夫均一笑此意本無求予歸未省松楸將以初秋望前汛湖之龍門已戎舟艦而連夕雨作不見月因賦天問二章

擬放平湖月下船櫂歌中夕發長川蘋風好爲雲開幕蘭槳不妨人扣舷猨鶴候迎將曉日魚龍悲嘯未晴天玉川塌額金沙上閶闔封詞謾一牋

小心風伯紫宮回眼看銀蟾海上來豹又成漫谷霧斷虹猶作隠山雷便敎雨積三時害未信晴無一日開待試平生補天手爲君明鏡再安臺

秋夜有感

蚤嵗驪車擁漢闗憂心耿耿日凋顏秋成正望狼烽急夜枕不禁魚目鰥三仕古猶闗喜慍萬金今不博安閒回思此日一尊酒只合長居木鴈閒

寄李微之祕監

棠湖浩蕩有盟鷗塞上歸來賦葉舟範蠡功名付西子庾公風月自南樓不虞繞指柔百鏈已幸安心老一邱従此書來訪生死漢陽煙樹隔吳頭

送喬江州將漕江右

獵獵英聲世少雙兩年鄕國望麾幢才猷牛蔡硎初試筆力龍文鼎獨扛風節又新唐十道恩波仍浹禹三江澄淸何事光經濟尙使尊賢志未降

昔日東州看陣圖武昌陸續拜魚書我歸舊齒邦人版公去新乘使者車但願世官居鼎鼐従敎野老自犂鉏西風鴻鴈方遵渚時有音塵接裏廬

得陳元履家書六言四首

病骨經秋易怯人情比日多疎驚起打門軍將傳來置驛家書

老病兩無世用謀謨百不如人喜見東牀論事誰言下榻生塵

安問經時落落邊聲鎭日搖搖寄賀塞翁馬失決疑天老龜焦

窺戶防回鵲喜繞階一夜蛬吟痛飲政須似舊安居且願如今

觀物四首

蛬

春蠶繰繭白如霜機婦停機待天涼井蛬一夜秋已至寸絲千結縈柔腸催租吏嚚翁媼怒裘葛未成心轉苦篝燈促織永夜忙悔殺比鄰日長語

蛙

鳴蛙恰恰地底鳴池泉深徹池艸靑秧田正枯須水活龍骨車翻蛙不驚在池固合憂涸鮒鼓吹未妨明月步可憐彊聒將何爲到底官私不闗汝

蟬

亂蟬淒咽下復髙逢秋輒作升木號老夫觸熱思靜臥夕陽畏見聲嘈嘈客來畫冊誇莫二伐木驅蟬蟬不至不辭來嵗無繁陰正恐先爲斧斤費

蚊

嗇夫利口工噬膚纎腰躉尾不受驅不知一噤何所苦拍拍攘攘歌且呼淸晨出帷晝蔵隙正是袢蒸炎暑日但願涼風卽目來且爲蒼生膏血惜

閒居六詠

蚤起

五夜玉繩轉雙轤金井寒背人蚊作市欺夢蟈鳴官竹徑風初度松梢月尙團踞龜猶汗漫何許覓乘鸞

午睡

東日平明際北窗髙臥時五經方坦腹百慮且伸眉蕉覆従疑鹿槐安更獵龜覺來還一莞七椀玉川詩

晝閒

用闗無用地才與不才間萬法因心起防人如我閒牀頭看黃卷屋外盡靑山隠幾逌肰笑何人戰觸蠻

晡飲

閒居欣少事燕坐覺無營炎暑鏖天陣驅除須酒兵勿嫌晡日杲自有晚風淸堪笑竹中飲終成七子名

晚步

抱病遊従少居閒醉醒頻心懷喜無事腳力尙隨人野徑經行地園亭自在身不妨歸步晚長趁月華新

夜坐

一窗涼浸月四壁息聞雷銅漏水仍滴金鑪香未灰徘徊聴蛬逺熠燿逐螢來看劍挑燈久譙城角引梅

賀髙中書兼崇政殿說書

谹議通三府髙名動四聰鳳池仍舊渥虎觀冊新功晝日槐方翠秋風棗已紅直須先抗議莫待入雲中日月熙明地風雲際防辰紫宮瞻象逼丹扆喜情親遜志賢謨在仔肩聖徳新耕莘須負鼎従此學而臣張孝顯晨訪懋忠堂因拉陳升可王囦道同飲徑醉臥小閣醒則晡矣戲呈諸公

淩晨有客來款門盥櫛下榻呼冠巾怪生鵲喜繞庭樹迎客不但塡河津淸尊湛湛開北牖頤指市奴駿奔走烹鮮煮餅羅朝槃苜蓿闌干豈無有一杯兩杯叱先驅羣羊入夢撞甕菹三杯四杯舌底滑闔坐牢辭輒投轄共言卯飲夕不同能使終日長冬烘一朝便廢一日事除卻投牀百無技老夫笑倒絕冠纓人生無日無經營經營至竟有底成謹閟此舌君勿評直須大噭五六七不醉不扶母返室髙眠一枕醉復醒莫管今朝更明日吳季謙侍郎送家釀香泉絕無灰得未曽有戲成報章

義丰愛酒憎官壺日長忍渴呼酪奴自言畏灰如畏虎有酒不向官坊酤當家香泉世無比米潔麯甘醇且美釀時不著一防灰滿酌寒泉挹淸泚小槽滴瀝竹筧承冰渠夜濺眞珠明一澄澈玉無底滿甕盎盎春風生醞成不肯飲俗客澆著柴桑舊時宅共此千年醉眠石更將餘瀝走馬軍來注吾家老瓦盆許我自飲不許分老境官遊環軌轍官酒徧嘗隨地別何曽見灰能作孼饑來一腹大於蟬鯨呿自覺吸百川是灰是酒俱不辧豈問他州並異縣今夕何夕翻露漿扣壺一洗灰土腸君不見柴桑於酒特寓意相逢不擇賤與貴要是醇醨均一致汝陽後來帝家子路逢麯車不知味流涎正復何所謂貧爲田舍富天宗遇酒隨飲莫適従豈如仙家居義丰無懷自與造化通彼燧人氏初何功酬君三語將母同同不同君信否黃花飄香石耐久明日山行且攜酒

瑚

銅柯凝異質鐵网隊層淵海霧夜涵潤山霞朝欲然綠鬟尙欹枕烏帽稱鳴鞭勿爲毛錐子日興靡萬錢

無題

秋水芙蓉試蚤妝半軒微雨灑鴛鴦細腰正欠酬金餅奮翼何堪卸玉梁發鬒釵橫人在牖繩低斗轉月侵牀無情花影云來去都做一天風露涼

饅頭

防年太學飽諸儒余技猶傳筍蕨廚公子彭生紅縷肉將軍鐵杖白蓮膚芳馨政可資椒實麤澤何妨比瓠壺老去齒牙辜大嚼流涎聊合慰饞奴

小墅桂花盛開與客醉樹下因賦二律

舊遊曽賦小山篇浪蕊浮葩總遜妍金粟同瞻黃面老玉枝爭擁碧霞仙化身瑞相己百億匝地香風更大千無量現前金世界倦翁又結醉中緣

黃金湧出碧檀欒消得充庭舞廣寒露蕊移將天上種云階借與月中看扶疎淸影立黃鵠匼匝滿庭翔翠鸞吹徹玉笙正涼透香風萬斛夜漫漫

雨中觀廬山

雨裏觀山夐不同何須九疊看屏風紫觚壇上排蒼壁靑步障邊鋪翠茸谷錦未回晴日照衣綃聊借澹煙籠只今萬木添紅纈更倩靑霜染曉楓

半生每負看山眼此日眞成帶雨遊欹枕有無疑欲暮成峯橫側總宜秋耳喧似厭泉嗚咽腰系不妨云去畱明日新晴馬蹄放直須三峽看龍湫

約吳季謙山行書來問期戲答

連朝積雨快新晴雨後靑山眼倍明大路嶽蓮聊戲馬西園池柳正啼鶯己一醉從金諾共聴層淵噴玉聲月裏靑山盡淸絕可憐偏照國西營

觀芙蓉有感

芙蓉城邊觀芙蓉開時澹白蔫深紅新晴著人過於酒聊與老面回春風少年白面豈長好花落花開不知老老來防有少年時對酒不飲將何爲

邵伯溫聞見錄載範忠宣帥慶陽時總管種詁無故訟於朝上遣禦史按治詁停任公亦罷帥至公爲樞宻副使詁尙停任復薦爲永興軍路鈐轄又薦知隰州公每自咎曰先人與種氏上世有契義某不肖爲其子孫所訟寧論事之曲直哉予在山中讀書偶見此書而表之

君不見孔融昔日見李膺百世尙以通家稱又不見孔融後來薦鴻豫卵翼方成比行路北海平生開酒尊未應賔客皆若人儻令同徳更比義華冑肎以遙遙論世閒麟鳳雜梟虺人事防逢總如此髙平丞相本大賢尺壁那容寸瑕指一朝契家靑澗種轉頭不記龍圗公蟈鳴亂磬蠅防素丞相襟量滄溟同歸來端委廟堂上一不捐三世將自言曲直何必言愧死老奴作何防吁嗟此輩何代無髙平堂堂眞丈夫邵家聞見訂千古寂寞澗城墳上土

趙季茂通判惠走筆奉和

病嬾兩相宜閒吟九日詩江山𨿽舊隠泉石是新知不分黃花老従敎烏防吹白衣渾未至醒眼欲何爲山行事事宜酒興富於詩云錦工何用風簾酒聖知嚢空須共賦笛好愛孤吹斟酌蒼茫詠憑髙漫爾爲晴佳雨亦宜云黒又催詩靜處景俱勝閒中趣自知攀條隨客嗅捲葉看兒吹世事只如此吾今何所爲天巧與天宜雕焉用詩防鴻吾自愛隠豹彼何知牧笛方堪聴胡笳不柰吹傷時燭之老老矣不能爲已亥八月廿一日除書予拜太平興國宮祠官呈趙季茂

世間何物最是閒司諫拂衣歸華山倦來忘記省不得依約此語祥符間終南捷徑本自錯老子新司紫元鑰官家雇我作閒人有酒醉呼端不惡嵗縻廩粟月俸錢豢鶴有料芝有田人生何必待有用我老得此寧非天君不見當年把臂龍圗上司諫放歸元未放又不見倦翁山行醉復醒說著拂衣今亦忘

奉寄何正父總幹

經旬習嬾慣山居不寫城閒一字書把菊見山新趣倦汛蓮依水舊交疎無心是處友麋鹿有客寄誰烹鯉魚見說近來軍食足不妨詩卷訪犂鉏

山中奉寄通判楊宗博

多病山中客無人傍酒罇與猨分橡子爲鹿長禾孫白晝雲歸屋黃昏雨打門忽懷楊司馬煙靄隔重閽九月十三日始就郊墅拜寶謨閣直學士提舉江州太平興國宮之命

槐影西淸舞翠鸞竹宮髙接五云環職陪溫洛圗書地名在元封卜祝閒晝訪未承龍閣問晨香猶厠羽衣班祠官到處無公事且聴松聲老此山

茶花盛放滿山

花容縝栗露冰膚消得脂韋酪作奴葉底綻葩黃映玉枝閒著子碧垂珠潔躬澹薄隠君子苦口森嚴大丈夫便合味言歸雋永移根禁籞比靑蒲

九月十四日夜月明如晝敬想合宮竣事志喜而作

纎塵不動月流空云繞昆侖想合宮蟬冕侍祠三事列雞竿賜赦九州同裁儀丙己尊容典肇祀庚寅識聖功田野老臣察天意夜深頻起候西風

將遊太平宮小詩呈趙季茂

聖治峯前松檜寒舊遊重此解歸鞍著身泉石無心客主掌雲山正額官老去隠居居紫府新來雜壓壓黃冠門東曾有劉仙洞剝蘚攜笻試扣看

螃蠏

無腸公子郭索君橫行湖海劍防羣紫髯緑殻琥珀髓以不負腹誇將軍酒船拍浮老子慣咀嚼兩螯仍把玩廬山對此眼倍靑願従公子醉復醒

聞畫眉鳥聲戲作

木杪幽禽巧語新何時曾記得名因防傳京兆成雙嫵人指漁陽開小顰盡稱如簧啼白晝未須對鏡學靑春山中有叟嗒無語裋褐龎眉更笑人

小春六花

緑萼梅

晚秋過了小春催放盡山家綠萼梅東閣渠闗詩興動南枝先放暖風回素裳肌透未融雪碧蒼色欺初暈苔惆悵東籬正岑寂重陽消得滿園開

茶花

萬峯落葉木槎牙春色初回壠上茶淺蕊黃金韻梔子嫰容白玉沁梨花西風凝露才成顆北苑喊雷應未芽苦口味言終有益莫將容悅比浮葩

芙容

人道秋來不似春芙容特地張吾軍紅妝緑水照淸夜防仗靑旂朝大昕吳陣綺羅千隊擁秦川錦繡五花羣可憐倚袖淸霜蚤日薄雲輕醉未醺

小桃

霜晴著物利於刀漏泄陽和是小桃春色曽看九重醉秋風不管十分饕靑枝似愜烏棲月紅浪不翻龍化濤穠艷自同時節異夫君於此見淸髙

黃菊

花時已是過重陽翠榦重開滿地黃不爲晨暉借顏色要將晚節看芬芳宅邊豈必白衣至甕裏不妨紅友香喚起閒情老元亮頽肰一醉答秋光

李花

一枝眼底物華新翠袖淸霜更可人靚色不須誇縞夜韶容聊復返靑春日烘有意姿仍潔露洗無言態更眞不趁繁華更孤迥爲君喚起雪精神

太平宮遇雨

山居五旬晴山行一日雨太平咫尺閒千里隔跬步黃泥深三尺風聲更號怒誰語逋客知山靈儻畱汝以廬山所產天花蕈冬筍玉延饟趙季茂通判

已認山家作當家與猨分栗雀分茶气先十月地抽筍光現五臺天雨花幸有玉延炊夜月肎令繡谷咽朝霞憑君試雋山中味卻較閒忙定不差【天花蕈出五臺山俗傳文殊來現光相所及卽生今廬山或有之而極難值天池亦文殊之居也】

葆淸值雨

松竹鎖靈宅塵埃了不侵洞龍隨劍吷檻鶴識琴心路指三峯近山通一徑深壁閒少年字陳迹不堪尋十一月十五日忽苦舌痬甚不能飲食憊臥一榻戲成

君不見東坡昔步虎溪月夜聽溪聲廣長舌溪聲不斷流不枯此段磊落眞大夫一生吾伊換喑嗚嗟哉三寸予豈無公子搢紳陳禮法枕麯無思噤如蛤辯士說客譚従橫叱牛惟觧供力耕爾來更自作奇痛晝苦吟呻夜妨夢伏牀啜粥猶漓浪臠肉持將堪底用太倉受禾三百廛大官烹羊俱鼎羶洲給膳稱學士飽食端居今六年生平元不負此舌欲辦一奇了無說更憎此舌工負予乃復累我七尺驅鴟夷榼載鸕鷀杓向口低眉輒前卻齒牙助桀復搖落誤殺流涎孤快嚼仰天大笑絕冠纓舌兮腹兮誰重輕

宿溪聲閣望香鑪峯偶成二律

閴歷煙巖古琮琤雪防橫海潮秋八月山雨夜三更肎作隨流想難忘漱石情壯懷徒激烈聊復以詩鳴廬峯三萬丈鳥道度嶙峋宿雨畱前躅淸風絕後塵誰憐石樓客同是玉階人謝屐須乘興千年艸木春

謝趙季茂海錯二律

珍殽惟錯逺持將賴有詩情合得嘗明月擘蚶分瓦礱晴霞浴鱟露珠房鰂烏鮆白螺開靨蚷紫鰕紅鰾挾腸鴈斷閩山歸未得把杯猶憶少年場

苜盤朝日照蓬蒿消得長吟賦老饕喜見監州有螃蠏未須學士議車螯案鮭三九漫靑韭斗酒十千無白醪應爲近來詩思少故將飲興發風騷

已亥十二月十七日堂帖被召感恩二首

九天驛騎下弓招葵日丹心識就堯鸞鳳正應在阿閣鶢鶋何事享簫韶邱園有分容逋客海嶽無裨愧聖朝老病不堪心力倦甫田勿嘆莠蕎蕎

歸來三徑脫塵鞿兩拜除書下玉墀聖澤雲天何以報臣心鐵石未全衰馬蹏已負驅車願鴻羽難勝漸陸儀願把一犂祝膏澤康衢擊壤樂淸時

香蠃

金箱玉質介爲裳一騎紅塵自逺方籍掛眾香椒桂國身居大海水雲鄕丁蠃薦醢體猶具甲煎流芬名未亡舉酒便應醻一醉尊前風味試平章

病中未能訪鄧徳載督參大監戲贈二首

昨朝華宴想淸歡今日牀頭未整冠已恨酒腸孤夜醉更驚病骨怯春寒多情條脫參差是一抹琵琶錯雜彈老眼眵昏正無緒鑪薌燼冷對蒲團

老來病是惡因緣白晝明窗思悄肰欲住又傾連夕雨半醒似醉困人天近拈吟筆塵欺硯逺想江樓浪拍船滿院杏花紅欲放何時長笛醉風前

春晴將遊王淵踐吳季謙待制馮可久武博山行之約先走長句

康廬三萬丈下有神龍淵防聫玉井並仰溯銀河連層厓積冰雪斷岸蔵風煙崔隤五老岸迸瀉三峽泉鯨鯤碎紫霧防蝀開靑天脈疑海眼近寒入山骨堅防艸揺秋暉谷花發春妍其閒地布金到處題標璇大哉象敎尊儼若螺髻仙巍巍南宗柏湛湛西方蓮總持包萬法卓犖棲羣賢慈心鬼神仰顯迹今古傳逺令千聖境容此一席顓我昔宿命通曾結它生緣嘗聞祖師隠上應帝釋躔淸宵珠石隕白浪星湖邊至今澎湃中常欲光景然當時初卓錫如昔睨采椽浮雲常抗志立雪恩比肩壯懷淩九疊浩气湧百川山水爲髙深志節爭後先永言縈俗累玆遊經防年猶想謝公屐同整劉琨鞭橋梁識昨經嵗月驚舊鐫盍簪有耆碩授館許款延牛耳盟屢寒馬頭月方圓便思供糗餈更擬焚蘭荃先尋遺民盟次迹繡佛禪策杖掛錢去拂石看山眠歸來廬山南三士同陶肰

奉賡趙季茂雪中感興

曉雪初明瓦春云密布空酒驚蕃鶴逺詩坐灞驢窮訪戴無嘉客和陶稱倦翁應憐四十韻衣帶賀年丰病中午後登山閒步遙見園亭有翠帟張欄處久而識之爲張孝顯成趣軒蓋與緹屏油幙髙防予病不得衝宴悵惘移時因以中孚澤所网鮮鯿侑以棠漪家醖並成四絕呈在席諸人

九折登山倚笻杏蹊眼襭蚤冬烘翠雲遮斷神仙客不許其閒著倦翁

蒲山桃李鬧紅霞曽約香山白鹿車堪笑東風欺病客儳先且到別人家

小池玉尺躍淸波病不開尊柰爾何更倩棠漪吹柳岸爲君小發醉顏酡

衝席丞郎酒斛籌不闗無面見春鷗五鯖見說妨齋禁畱待明朝太白浮

戲作呈趙通判胡敎授張總幹

人言春遊無不好一日宴客三日飽翁言此語特未定一日宴客三日病人生所願筋力彊問花訪柳同壺觴老夫豈無少年狂胡爲兀兀坐一牀憶昔少時事賔友常有淸尊湛東牖稍長便不論升斗才對白衣輒搔首東來三輔西陪京二十四橋誇廣陵萬椽紅蠟槌畫鼔醒處傳杯醉中舞何嘗一日不春風酒光花艷詩興濃肩鹿防坐據熊急雪打面看雕弓笑譚千古一吷中眼底頓覺四海空可憐芳艸長邊路年少堂堂背人去歡筵陡廢管與弦粥鼎相隨朝復暮塞砧街鼓總愁聴涼月花宵等虛度前旬作意趁萬紅沈霪積雨仍多風中閒一日稍晴意藥裹闗心復思睡無氊坐上老相如昔時依幕今題輿三君笑譚忽與俱使我捨策忘其軀須臾把酒舌底滑席地幕天醉鄕闊明朝奇祟那可言閉院重尋舊生活回思北海酒不空料應多病過於儂坐客常滿更可疑華佗已死將誰醫

睡起三絕

睡起東窗日己紅扶頭宿酒未惺松南陽一夢何闗醉自愛終身作臥龍

天色今晨己放晴鳥烏亦覺有歡聲幅巾自是便疎嬾飯了花閒取次行

五更輾轉待晨光到曉瞢騰入睡鄕卻是金門蚤朝客千金不博枕中方

予園泰堂之防有奇石小有有洞箭括有門車箱有谷髙廣𨿽不袤丈而嵌空之勢宛若飄動暇日獨坐對玩移晷因賦

池邊歷平蹊果下動遊鞚一笑未必領萬象徒目送淵渟歷危檻目景華棟閒情晻不舒倦思悄如瞢忽驚鵲噪檐恍類雞發甕坐開蒼玉壁平揖靑瑤峒疇昔果安在奔走比嶽貢仰觀箭括門廣宇豁晴霿右開車箭谷盤道陟微同中天隠日月遙海插防蝀居肰袤丈閒有此具美眾老夫生平嗜酷好泉石弄天巧謝斵削人爲謾摶控尙憶三神遊俛紀十年夢踞龜曾食蛤騎鶴更笞鳳覺來海山蒼倏見雪竇空便疑勢崷崒獨欠波澒洞捧罌喜對酌岸幘發孤諷此兄定絕奇吾意當折衷一笑問阿章試與評伯仲

新荷出水

貼水初翻紫玉團忽驚矗立傍防幹瑤池七日來靑鳥玉鑑孤奩舞翠鸞曉露走盤珠顆瑩晚風颭蓋雪衣寒従今十丈開花面太華峯頭更一看

排灣遇風對岸卽彭澤舊縣二首

隠約山蔵霧砰地起雷黒風吹海立白雨過江來齊樂正應爾沛兒安在哉雄雌誰與辧試上楚王臺岸上蘆揺首門前柳折腰千年已陳迹四海又驚飈宿翳何當淨髙風幸未遙柴桑那可見身世且漂搖便風經鴈汊宿荻港是日舟行四百里三首

近岸千帆閱雄襟一昔舒雲程排沸浪風禦翼澄虛塊歷過都馬波翻縱壑魚經旬嘆淹滯此理盍乘除羊角摶扶日鴻毛返順時天心應有爲吾道復何疑岸燎開戎捷磯神助好詞倚檣聊一笑且試楚襟披瞬息四百里經行三十年此時眞縮地當日信梯天岸過人回首山浮浪駕肩望塵何足羨禦冦正冷肰

入蕪湖港過古祥寺

昔時曽訪後山松天道那令霸業窮夾岸人觀新太守擁門僧認舊詩翁隠磯謾指六朝事魯港嘗淹五宿風従此片帆湖際去只應日在瑞云東

東壩以裏沿岸人家皆對門植葦於小嶼不曉其旨謾成四絕

岸旁防曲住人家淺嶼排門種荻花縱使秋聲常索索斷無司馬聴琵琶

萬里江濵長野蘆西風元不費工夫兩京薺菜論斤賣耳目由來喜所無

北都舊產無淇竹見說園池蘆葦多漲緑不妨夜來雨更須別浦聴鳴荷

曲江四畔鎖離宮細柳新蒲日日風想見千門映春綠君王未見碧成叢

三塔寺寒光亭張於湖書詞寺柱吳毅夫命名後軒

竹裏逢僧院殘碑不記年鴈題三崒堵龍化兩魁躔寶正號應紀元丰墨尙鮮寒光定何似誰放五湖船

渰中水淺輿従下水肩舟

水面平如砥湖心淺不波駕肩同作楫袖手莫譚河不見成橋鵲空傳度磧駝勞生正應爾空愧白鷗莎嘉定丁卯予守檇李召還郡人見餞於三塔灣偶至此寺因名有感

往年曽佩雙湖組古剎猶題三塔灣墮鴈重尋湖浩渺斷虹渾記水回環兩州隔涉名無攺二紀棲遲老復還病衲𨿽無分別想經行莫作少年看

去嵗五月二十八日發雪錦亭以六月旦謁富池而行是夜始望見廬山今嵗以此日正在湖渰中念嵗月之倐忽驚道途之勞勩回首感嘆二首

雪錦亭前夕照紅興唐寺下曉聞鐘傷心楚水又經嵗回首吳雪知防重萬里同盟只鷗鷺三江嘯浪憶魚龍如今且對湖光裏八九重開夢澤胸

去年今日富池頭浩蕩風煙捲雪樓湖海百年雙鬢老荊楊兩地一萍浮河斜左界流淸夜云宻西郊望有秋通塞隨時何必問明朝又放溧陽舟

病虎

長風吹谷白日暗曠野人稀云黯澹狐貍嘯舞豺狼嗥病虎妥尾行蓬蒿天寒泉凍山骨髙皮枯髀癢霜爪搔紛紛晴雪瓟落毛垂頭帖耳身腥臊羣鴉槎牙噪古木燐火半靑新鬼哭走麕過前不能逐目視耽耽蹲朴樕毛風血雨天地肅何日跳踉看食肉天生萬物有盛時當年一嘯天助威坐看雲起行引兒當塗寧復論老羆一朝老去守巖竇落葉滿山冰雪後壯心空在筋力疲寂寞長饑眠白晝古來豪傑多沈淪不用爲鼠皆若人範雎折脇西入秦內史長嘆田甲瞠可憐百獸爲披靡轉顧不如圈中豕男兒奮跲亦渠似肎復虛爲倚崖死君不見南山白額曽報恩墻頭金枕投何人

玉唾壺

古來玉唾壺歌罷壺爲缺憂時一片心常惜志士烈鸊鵜瑩出昆吾刀截肪溫潤如切膏悲歌聲動行雲髙何愛一闋稱世豪馬生驥州北未省能伏櫪骨拳鬃禿刓四蹄鳳膺赭汗人不知夕陽芳艸顧影嘶猶憶振鬛天山西可憐嵗華暮萬里瑤池路鹽車轆轆逾太行夜然枯艸晝服箱上天振策無王良徒有此志今未忘荊山韞明月良工斵不徹抱璞昔三刖曾泣卞和血旣斵復毀不可磨尊前對酒聴浩歌唾壺𨿽缺璞更多騏驥不生柰老何

泥行終日至晡始抵中橋

歷盡淸灣日己晡斷虹吹浪過平湖兒癡不識中橋影問道前山有雨無

到得中橋一徑斜岸傍沽酒兩三家長年醉臥桑陰下鼓吹猶煩兩岸蛙

夜宿橋岸

褭纜宿前灣平蕪泱漭閒舫移星在戶岸迥斗蔵山淺瀨不勝揭浮生何日閒夜深聞過艣知自溧陽還

問道宜興二首

買田陽羨說東坡想見溪山勝槪多曽是中營誇繡帽尙傳遺廟鎖雕戈斬蛟義槪人猶記化蝠仙蹤事易譌我欲問津先訪古古靈題迹試摩挲【宜興張公洞洞刻古靈題迹客有爲予言古靈後乃仙去者末句故云】

粹儀夾綻盛花鈿人說先朝祀玉仙罨畫有溪春不老煉丹無竈古空傳乞靈賸擬羞蘋藻養性何勞學汞鉛書閣蒼龍應不逺爲君重寫白雲篇【天申宮夾紵玉仙聖母章聖禱嗣之地】

過順州

身世漂搖似轉蓬歷湖經渰任西東淩波小試檜松檝宿露飽親葭葦叢兩岸居然驚脫一帆從此迅防鴻到頭天意君須防吾道區區端未窮

寄江州趙倅季茂時過溧陽舟中正順風張帆

庾公樓上恁欄時一片歸云費夢思鄕國情懷應念我江山風月定分誰靑衫休爲墓陵濕紫气先尋牛渚期好是初秋藕花蛾眉尊酒正相宜

寄髙建寧尙書

已分耕畦老一犂天風吹夢入枯溪誰憐北坨騎牛背又踏東華放馬蹏槐綠不妨穿禁漏棗紅便覺動邊鼙歸塗願請平戎策政恐曹裝趁詔泥

張公洞二首

祚紀千齡運名標二代仙鵲鳴應徙地蝠化己先天風洞疑無底丹鑪信有緣祗應巖下奕爲我一跫肰驢迹驚初踐鷹盤若有靈石橋通便戶金鑰鎖硃庭滴乳看成像登臺仍刻銘更憐國山字眞欲比云亭

望北闗門

萬里雲開瑞日明雕甍遙接九重城觚連丹鳳紅雲繞闗度靑牛紫气迎新第千門俱攺觀舊溪二紀謾闗情今宵且向橋頭宿又聴咚咚打六更

水樂洞

天下水樂洞今歸四姓家臺池閒日月泉石痼煙霞誰挈遊人榼還尋奉使查明朝重回首淸夢隔京華

趙山二絕

驅車結束趁晨暾水樂簾前共一尊二十二年如掣電軟紅依舊暗修門

江南閒殺老尙書自是承平一事無送客折腰書脫腕試従駝巘看登塗

洞霄宮

岧嶤樓觀鎖新宮十里淸溪一徑松金牓奎章紅日照石厓仙影白雲封香殘半掩凝塵榻路轉猶聞隔防鐘四牡經行眞不枉玉淵初識洞霄龍

洞霄宮良孫副官房

山比復澄幽房取次行萬峯隨眼換一勺照心淸墜露涵秋气斜暉度晚晴逌然還自笑見易未經名

九月八日桐川道中二絕

斷雲輕素抹山腰山下人家野水橋小隊旌旗空獵獵不敎閒趁酒旗招

依稀九日明朝是三徑情知不到家隨分秋光闗節物桐川道上看黃花

九日發廣徳至建平感事有作

西風吹著白髭鬢嘉節催儂老道塗無菊傍籬眞漫與有松埽徑故應蕪登龍路近心誰賞戲馬臺成足已瘏悵望杜陵正搔首一枝不得賜茱萸

夢尙畱三橋旅邸

天上歸來打六更夢回搔首正瞢騰玉霜初上三更月絳防猶明九市燈聲徹銅魚催勘箭影斜金鵲在觚稜帝鄕東望重回首佳气何時到五陵

碧雲亭晚眺二首

閒步碧雲亭寒郊弄晚晴牛羊分暝色禽鳥有春聲城柳風猶勁溪梅冰共淸屋梁正殘照西望憶長庚嵗華方冉冉耕畝自閒閒日落靑楓浦云平白薴山夜城嚴警柝昏鼓動層闗風露汀洲冷驚鴻自往還

宋百家詩存卷二十四

欽定四庫全書

宋百家詩存卷二十五

嘉善曹庭棟編

野谷詩集

趙汝燧字明翁汴都人寧宗初登進士第授館職開禧丁卯被劾去官嘉定中起爲鎭江筦分司筦舊用武目時更以文臣邑最之人汝燧預焉嘗蓄東坡書少陵夏夜嘆蜀人趙子云畫李杜像及古琴一張命曰三珍出入每攜以自隨有野谷詩集六卷其古體詩气雄筆健逺追太白近接坡公今體詩造境奇而命意新與四靈分壇樹幟直欲更出一頭地也

廣寒遊

九秋半規月團團瓊瑤世界夜气寒羽士躍身道阿瞞麾斥八極靑雲端老柯擲桂香不死銀橋跨空一萬里飛步抽簪扣玉扃中有素娥三千人綠瞳翦水鬢堆霧風捲縞防條脫露瑯璈云笛廣庭舞笑乘白鸞弄蟾免歸裁仙曲作霓裳天音盡洗凡絲簧霞裾星佩羅兩行玉環垂手春風場尊前盡日看未足絳膏泣鳳夜繼燭宮商忽變不可聽馬嵬斜谷雨霖鈴

古別離

妾離父母來從君相期百年終此身初合鸞凰席未暖熟視睂目識未眞兵符捉人夜調遣丁寧尅日到邊面紅旗在手弓在腰花驄一躍迅於箭回頭語我勿慘傷歸來印斗金帶黃我聞軍功未易就膏血紫塞十八九嫁狗逐狗雞逐雞耿耿不寐展轉思吠月啼曉喧孤幃淚雨千行心肝摧與其眼穿萬里見無日何如同赴沙場戰死俱白骨

纒頭曲

阿蠻妙舞翠袖長臂韝珠絡帶寶裝春風按試淸元殿粉白黛綠立兩傍三郎老手打羯鼔太眞纎指彈龍香箜篌野狐拍懷智觱篥龜年笛寧王中有八姨坐綺席澹埽蛾睂壓宮妝醉看阿蠻小垂手飛燕輕盈驚鴻翔八姨指揮三郎聽頒賚豈惜傾篚箱纒頭一局三百萬莫遣傍人笑大唐尾聲方斷地衣捲忽聞鼙鼔喧漁陽播遷才出望賢路玉食未進日卓午糲飯胡餅能防許不飽皇孫及妃主阿蠻知是何處去但見豬龍自旋舞

妾薄命

冶容麗質世鮮比擇對年少風流子並闌觀魚雙戲水妾心郎心誓如此一朝結束萬里行東欲到海西到秦醉中慷慨躍馬去出門十年無信音或傳淫蕩歸不得或傳已作泉下客郎兮郎兮柰若何恨淚徹夜孤枕滴君不聞鶯鶯錦字寄西遊玉環防絲意綢繆郎心忍向他人笑下牀徒自爲郎羞又不聞盻盻尊前小垂手燕子樓深情獨厚豈期紅粉遽成灰怨句空吟三百首

瑤娥曲

一二三四月如睂積累如梳截半規玉斧晝夜修不輟修成團鏡當空垂十睂有樣列象幾梳裁春冰鏡涵水瑤娥睡起拂菱花埽黛插鬢云繞指斂袂亭亭天上妝環佩隱體璆琳鏘驂鸞跨鶴舞仙譜子登彈璈飛瓊簧天風颼飂冷到骨銀河澎浪濺羅韈一輪千古廣寒深折盡桂花應白髮

斷腸曲

憑欄日日望歸騶書來又報瀟湘遊卷書黙坐淚自雨彈向花上花替愁想郎快意揚州鶴風光何地非行樂妾腸寸斷郎豈知獨步苔堦空聽鵲風濾碧紗夜窻深弄鍼燈下無心情蜀羅一段茸五色看定鴛鴦繡不成妾貌畱春春要去妝鏡孤鸞無力舞轆轤吚啞殘夢驚曉嘶似是郎馬聲捲簾無人簾再下遣童水東占打瓦

銅雀臺辭

屋一百閒臺十丈岧嶤突兀九霄上明月空照八尺牀防防酸風搖繐帳離宮金鏁掣不開美人紅粉今成灰蘭麝分恩銷餘馥銅雀飛去無時回大官朝暮薦酒脯迷防尙愛殘歌舞戀戀西陵一抔土上馬橫槊平明詫英武

義獸行

君不見明皇有象能拜舞看定祿山瞪目怒又不見昭宗有猴能起居望見全忠奮臂呼兩朝玩物固喪志異類報國乃仗義天寶大駕蜀道巡開平初元唐祚傾百僚奉賊身盡竄宰相畏族神不寧爾象爾猴忿且瞠其靣𨿽獸心則人當時節士知有防壯哉義獸不怕死

響卜辭

三六乘鸞初嫁君琴瑟朝暮誓不分酒酣使气浪自許片石儀秦弄風雲東吳西蜀防千里鴈來數年無幅紙有便我必寄錦牋豈應皆沈石頭水酸風一防淚兩行憑欄瞥過雙鴛鴦霜花迫簾冷蠟熖雨梧傍枕敲銀牀乞靈每日扣巫祝更向靜處聽響卜人言卯夜驗不差又言元宵應尢速二說果如神俱占敢厭頻齋心通我意側步潛我身或坼翠幌視或靠綠窗避兩夕行人語字字還家意羅襪走褪奔繡幃懽喜無地魂天飛小兒放嬌來牽衣抱我門前接爺歸

寄逺曲

君馬踏邊塵繡幃妾一身仰天無過鴈俯水無遊鱗酒難獨自酌蟻尊空浮春食亦不知味駝峯徒薦珍憶昔送君君已醉醉言更戌一年事兜鍪北去防寒暑兩地肝腸摧萬里別來容貌似舊無寄去衣裳知到未折柳絲絲紫塞心對花片片靑春淚夜聞琴瑟鼔鄰家人皆齊睂老年華不忍恨君翻自恨長吁矯首天之涯防度虛傳歸信息愛聽幹鵲怕聽鴉孤枕有時髣髴夢中見覺來霜角咽梅花

耕織嘆二首

春催農工動阡陌耕犂紛紜牛背血種蒔已徧復耘耔久晴渴雨車聲發往來邏視曉夕忙香穗垂頭秋登場一年苦辛今幸熟壯兒健婦爭埽倉官輸私負索交至勺合不畱但穅秕我腹不飽飽他人終日茅檐愁餓死

又

春气薰陶蠶動紙采桑女兒哄如市晝飼夜餧時分盤扃門謝客謹俗忌雪團落架抽繭絲小姑繅車婦織機全家勤勞各有望翁媼處分將裁衣官輸私負索交至尺寸不畱但箱笥我身不暖暖他人終日茅檐愁凍死

短歌行

赤龍駕輪飛上天倏東倏西晝夜旋流光萬古去不返少壯翻手成華顚閬風層城羽衣仙方瞳緑發耕芝田玉樓貯春春不老蟠桃一實三千年吾欲訪仙弱水隔住世柰此急景煎茫肰無計相畱連打倂萬事不放到眼前右杯左蟹拍浮百斛船

漁父四時曲

春

霽江浮春新水肥粼粼鴨綠東風微波心上下舴艋滑釣車香餌捲落暉纎鱗噞喁錦穿柳半畱賣錢半換酒爛醉茅檐紅杏家折花簪髮把兩手沙岸尋芳靑驄嘶彈絲吹竹挾蛾睂笑指漁父何寂莫漁父掉頭我自樂

夏

煙溪流碧浸炎空滌濯袢蒸蒹葭風大港小港涼世界隔隄荷蕩香到篷儂家生長舟一葉豈識人間半點熱靑笠綠蓑山雨來雨過波平夜撐月水亭避暑冰玉肌枕設瑚簟琉璃笑指漁父何辛苦漁父掉頭渾不顧

秋

新鴈銜秋訪水涯分屯洲渚傍蘆花停橈相約結溪社來往無嫌同一家酒酣把笛吹邨曲聲曳蘭風入山腹釣竿到手萬事輕孰是孰非孰榮辱江樓邀月粉黛濃簧璈嘈雜徹桂宮笑指漁父何冷落漁父掉頭吾豈錯

冬

六花坼凍雲糢糊釣鉤空擲寒無魚系舟枯栁歸茅舍撥火煨薪擁地鑪賒鄰一榼醅醱玉老稚分霑春回谷重來解維放夜筒橫風打向別港宿溪館對雪歌妓圍釡出駝峯酒羔兒笑指漁父何顦顇漁父掉頭但稱醉

東湖歌

湖光蕩緑春拍塞百雉之東才咫尺五步一亭十步榭軒窗處處臨水辟露濃晝淑花澑紅煙嫩隄平艸連碧俯窺萍罅魚上下仰聽木杪禽格磔拂拭塵埃讀祖碑摩挲峯竅憐盧石中年懷抱多感慨東西跳丸駒過隙山林鐘鼎同一盡可笑世网甘形役甕邊吏部眞得計右酒左蟹船中拍明朝風雨那可料且對湖山醉今夕沙鷗許我再尋盟從此時攜杖頭百【人謂盧肇石三峯九竅梅聖兪和盧石詩云髙峯削出嵩華骨虛竅鑿破蛟螭額】

禹穴行

浙江之東千巖出參差半天气蔥鬱禹昔不返南巡車越人交口說遺迹日往月來三千春宮有龍瑞洞陽明深陟危辧舊穴譌以傳譌終難尋荒山一片老風雨徘徊問山山無語寒林朝號萬壑秋冷煙暮結太古愁誰能爲起馬遷死指防當時所探何處是

防泉行

二十年前客中都壁間誰掛防泉圖天造地設有如此果若所畫疑蓬壺禦風來遊洞庭北此境突兀眼前出荊門之外天下稀翻思畫圖才髣髴山根寒源月一細流循沼曲折分天光倒影瀉晴碧對此洗我瀟灑心云木枕崖影濕翠金蓮鋪鏡葩在水流觴自是摹蘭亭山陰今日那得爾向暮深林啼子規栁花作團貼水飛吟興未盡徵馬嘶他時淸夢猶見之

楚觀歌

吾聞楚鄕江山多勝處人之楚觀尢得江山趣萬象排拶索應酬丹靑閣筆無所措大則湘水小臨蒸眾流合派銀河傾陶寫秋气浸明月夜波爽透百雉城右則鴈峯左石鼓雙屏競秀蒼龍舞吞吐嵐光飛亂雲涼風瞑送兩崖雨江山之趣於此無不宜朝暮變化愈出而愈奇最愛鷗鷺甘冷澹占斷汀渚供娛嬉東塗西抺晚煙翠漁父歸舟捲釣餌鼓枻而歌倚半醉中有滄浪濯纓意杜若一片迷芳洲憑欄懷古生新愁更上崔嵬千尺湘春樓縱目乾坤盡見衡嶽秋【楚觀在湖南憲圃湘春樓在楚觀之後】

八景歌

長沙志載度支宋迪工畫尢喜爲平逺山水其得意者有平沙鴈落逺浦帆歸山市晴嵐江天暮雪洞庭秋月瀟湘夜雨煙寺晚鐘漁邨落照謂之八景余昔常見圖本及來湖湘遊目騁懷盡得眞趣遂作八景歌

嗷嗷哀鳴肅肅羽防淸意爽愛湘楚西風作惡陣腳散斜行千照下煙浦飛力已困日且晡便欲就宿依寒蘆大者居中圍以奴丁寧緩急相驚呼嗟此何景兮平沙鴈落丹靑欲畫未易著

晚日放晴雨腳收楚山千里江吞秋上水風生荻花渚漠漠幅蒲天際浮輕雲驟掩目力斷雲消似過芳洲半危檣逐烏惟恐緩燕子爭飛先到岸嗟此何景兮逺浦帆歸丹靑欲畫殊堪嗤

朝氛吐吞影糢糊嫩日隱見光捲舒湘巒滴翠石徑滑逺近憧憧人趁虛天風作意扶霽色噓拂昏翳半明滅槿籬髣髴橘林隔一竿斜插酒旌揭嗟此何景兮山市晴嵐丹靑欲畫良獨難

云擁黃昏朔風急長空杳杳水拍拍六花舞白徧三湘失卻寒峯翠千尺片瓊屑玉響羣林蘆叢蕭瑟聲更淸凍月開匳俄吐晴銀宮一色上下明嗟此何景兮江天暮雪丹靑欲畫不可得

西顥沆碭露花白河漢浩浩浴素魄平湖萬頃揺銀光只畱君山一防碧帝子揚靈駕飛龍鼓瑟來游水精宮聲徹桂娥亦斂容葉下北渚嫋嫋風嗟此何景兮洞庭秋月丹靑欲畫那免拙

楚天濃云如墨潑通宵滂沱翻江闊寒聲偏撼蒹葭林要將秋容洗到骨杜若洲有鴻鴈棲震淩喧夢時驚疑釣翁醉睡卻不知樁脫防斷船偸移嗟此何景兮瀟湘夜雨丹靑欲畫浪自苦

西嶺驟晴銷殘暉芷岸蘭汀堆夕霏數聲撞空九天半如有招提隱翠微風助餘音響崖谷蕭蕭暝港孤舟宿禪關棲鳥爭寒木歸僧疾步穿山麓嗟此何景兮煙寺晚鐘丹靑欲畫焉能窮

積雨初過湘水滿夕陽蕩金接天逺影掛寒罾江步斜紅殘茅檐沙港晚小艇澤畔收釣緡鼓枻滄浪歌濯纓醉眼西望送沈輪系防籬根穿錦鱗嗟此何景兮漁邨落照丹靑欲畫無由妙

仙湖歌

湖之緑兮如藍湖之明兮如鏡藍染晴空晚色鮮鏡照天宇秋毫淨乾坤兩間共開辟魚鳥四時自飛泳炎州著腳苦蒸鬱對此恍入淸涼境其東羣木合抱森觀政觀魚連秀陰濓泉沸甃珠的皪飲瓢洗我太古心其西冰壺爽到骨曉波澄秋夜印月藏春園種雜花稠分得庾梅攙先發其南粉雉霄漢橫旋補楊栁沿隄靑上下天光同一碧我來拈出營新亭其北千片石洲石或虯或鳳或劍防環流軒館瘴霧收檐影倒漾水底日葛仙昔煉九轉丹丹成飛上羅浮山海邊亭外春萬里禦風忽挹仙翁袂翁乘飈車擁霓旌約我十二樓五城翁言羽化世已久問湖風月依舊否【仙湖在廣東漕沼乃葛仙翁煉丹之所觀政觀魚秀陰濓泉冰壺一碧石洲海邊春皆亭名】

蒲澗行

君不見少君詫安期海上之棗又不見坡仙詠安期宅邊之蒲棗失其種豈復得蒲生於澗何時無澗流涓涓淺可涉牽蔓披沙九節仙家自欲供仙餌靈根不容凡齒齧循澗探奇嵓石幽瀑音迎耳鏘瑯球陰壑常寒失炎熱終日自雨鳴春秋振衣策足崔嵬頂跨歷列缺淩倒景天風海濤撼宇宙神淸骨冷肝膽醒聲傳九霄景泰鐘更上上方梯晴空兩眼有盡天不盡滄溟浩與銀河通指顧神山仙非逺弱水誰云隔三萬乘風直到金銀臺握手安期話蒲澗

續蒲澗行

戊戌正月二十五揺轡東風蒲澗去年年今日是時節飛蓋傾城車塞路野亭山館坐不徧幙天席地千百處開壺設擐紛酒炙擘蠏錐蠔閒醢脯笑言相續樂甚眞禮文不移意則古我亦隨眾窮勝覽先訪安期登梵宇入春少雨多是晴穹巖寒澑僅一縷白雲千級逼象緯滄海萬里渺煙霧倚欄方快心目逺牛羊下山林壑暮小兒隊隊逐歸騶拍手呼舞趁簫鼓遊人到晚懽未厭徘徊不忍收尊俎行穿梅嶺還江西首爲南州記風土

泛洞庭

解維武陵岸江肥雨新止兼程趨洞庭勢疾建瓴比銀光吞上下莫辧天與水我乃航其間滉瀁借一葦吏塵貯兩袖到此劃湔洗黃昏打頭風洪波半空起舟子惶束手喧呼互排詆有篙無處著有防無地艤鉄索二百丈牽貓臥沙底進難退不可簸弄任所以巨浪聲洪鐘合力撞舟尾一撞心一折通夕不知幾刻燭驗天明狂勢稍披靡捲索急飛艣半晝見涯涘危命脫鍼孔再生自今始人言嶽州程風便五日耳漂滯費半月初意所不擬粉堞俄在眼層樓九霄峙憑欄气方豁東望酸徹髓前日我片帆掀舞怒濤裏羊腸百八盤行路難如此今知驚浪上羊腸尙可履在家貧亦好身安門埽軌鼾鼻喧午窗風波盡千里

荊渚書懷

明鏡明於月白髮白於雪月照雪轉添使我心斷絕連年事行役曾不須臾歇陟岡腳雙繭淩湖舟一葉五覿君山面洪濤漲天闊重倚南樓欄逺鴈逐云滅西風落破防龍山酬九節揺鞭荊門去防泉弄淸潔遊觀固不惡奔走計則拙眠指幾千里意者遂休轍困翮墮渚宮因循入羈紲天涯寒苦蚤袖穿手龜裂邨沽酒力薄連釂耳方熱矯首飛白雲杳杳望吳越儒冠信誤身鑄盡六州鐵

憩農家

似陰還似晴好風弄輕柔土膏春犂滑竹深鳴禽幽農家頗瀟灑防防淸泉流蹇余入芳檐解帶爲小畱荊釵三兩婦競將機杼投吹鑪問官人肻喫邨茶否羣兒窗下讀千字文防求余因拊其背觀汝蚤休休頴才識面白盡年少頭耕食而鑿飲胡不安箕裘乃翁聽我言急把書卷收遣兒出門去一人騎一牛

隱者

卓庵逺入深林去生怕世人知得處四邊賸卻許多雲重重塞斷山前路

有客

靑春挽不回白髮摘不盡減圍羞敝帶照面怯皎鏡功名知儻來肎問終南徑榮枯黙有數豈待蓋棺定人世如夢幻具眼須猛省毋爲塵埃役而敗山林興亭前富葵花隔簾烜紅影雨餘老苞困欲謝若未忍有客適遇秋對此惜芳景從事在靑州呼兒往三請

夢回

春意已深寒未了夢回斗帳房櫳悄五更三防殘月銷山鳥一聲先破曉

水琴

盎缶停涵水一中存雅意超器形欲滴未滴天地寂須臾宮商若相賡妙趣不勞徽外索泛聲不自弦上生小防恩怨作兒語大防九臯聞鶴鳴疎數變化似有節多是洋洋流水音殘瀝斷續楚天曉餘響勾引南風薫平生箏笛厭鄭衛羌借古韻洗古心又不如齁鼾北窗睡兩耳不聽無虧成

小水寺

披霧入野寺寒林響西風誰遣僧出迎山鳥爲我通染衣松露香照眼嵓花紅聊此息塵慮歸騎母悤悤

訪山中友

披荊踏石訪山友野鳥驚人鬧枯栁牧童爲我通姓名一笑相迎鶴髮叟結茅倚巖屋數閒塵埃辟易不用帚竹防貯書羅四五土壁黏碑分左右山中新醅未堪壓攜手邀我沽邨酒牀前尙有著殘棊忘記四圍關戶牖日斜扶醉同歸來但見黒白子紛紏獼猴樹上周章走莫是此曹來動否

題王才叔南館

南館著隱士幽爽似僧捨島紅野花繁岸綠垂栁亞人行鳥不驚客至鶴先迓林深自無暑月到更宜夜傾尊對賢聖飛筆追鮑謝興來卽散策無時不得暇

踏雪

玉壺一色天漫漫亂雪飛春減卻寒屑瓊篩瑰塞宇宙栁絮如拳輥作團卻愁花木不禁冷攜笻問訊徧玉欄老柯樛枝幸亡恙紅苞半吐怯牡丹更憐修竹壓欲折扶持敲撼聲珊珊似醉忽醒僵忽立森然再植靑瑯玕羣兒幻出兩獅子頃刻堆削了不難手持朱橘炯電眼並刀巧翦金鈴安老夫童心也自愛捲簾移坐忍凍看一杯暖寒不可再饑腸轉雷未朝餐

讀離騷

瑯然醉讀離騷經一鶴聞之來中庭童子屢麾不肎去直輳尊前側頂聽

倚欄

倚欄有恨無人說暮角吹梅寒聲咽急風捲雨過鴈驚吐下蘆花一枝雪

雪中徐檢法約登城樓不果

今年一雪恰一月天上弄巧寒饕餮朔風吹碎洞庭浪細結瑤花徧銀闕倚杖測試三尺彊平陸皓皓失凹凸梅梢糢糊裹寒香鳥影伶俜棲凍葉有客約上城南樓膏吾車兮俄復輟呼兒反關袁安巷小窗風味寒於鐵未須金帳斟羊羔薄酒也能春兩頰三杯五杯亦徑醉曲肱一枕香雲絕夢裏騎驢過灞橋記得新詩醒時說

送絜齋倉使袁都官歸班

六轡按部朝出關郵鈴揷羽夜趣還詔字天飛紫泥濕一防郎星歸拱北鄕來翻動大壑魚致君堯舜眞須臾金甌未啟請麾去旋頒漢節登範車先生有道出洙泗派分象山接洛水振鐸重席闡聖傳此心之外無二理先生有才輩伊周胸襟百萬森戈矛新亭肎作楚囚泣誓楫一念淸神州此行豈但蘭再握講惟欠公熙帝學火城照空沙隄新堂印押班運籌幄絜齋墻仞世龍門瓣香夙昔鉆仰心邑債一了卽歸耕但當拭目天上新經綸日與漁樵系壤歌太平

飲通幽園

典卻身上鷫鸘裘買酒領客尋淸遊欲洗胸襟塵萬斛快上靑雲展秋眸晴沙翳天風動地挈壺捲席移通幽一沼鏡淨淸可匊千竿玉立塵不畱拒霜兩岸花爛漫紅蓼錯雜爭開秋人生適意未易得癡兒了事何時休陶寫豈必在絲竹山有鳴禽水遊儵酒酣題蕉競新句景物辟易困雕搜一梳涼月插空碧樓頭暮角催歸騶雙桂餘葩尙堪摘便道肎訪勿翦不

病中得鄔文伯書

北風捲地霰穿屋光寒照幾珠百斛兒童呼舞健犢奔病夫擁鑪龜殻縮打門寄書勤故人五云濕牖春生谷片辭自可愈頭風千金指迷況滿幅年來塵埃不堪鏡白髮一摘動盈匊星出星入難養屙安得閒邊半分福病中畏酒如畏仇詩囊亦遣髙閣束聞君新工千禿君但寫來爲君讀

馬上口占

平林塗煙山擎日晚徵漠漠客愁集浮生隙駒忙裏過虛名塞馬眼前失古來戰場莫回首一成一敗骨俱朽栁岸人家揺酒簾不妨小停春風鞭

題下陽懷沈叔忱

夜雨曉方歇薄霧隨徵車喬松二十里翠微三五家雙燕教羣雛一牛防兩鴉故人不可見回首天之涯

宿康口漁家

陰雲議雪風颼颼黃沙翳瞑徵人愁漁家假宿休疲骨敗蘆紉壁茅蓋頭行營鼓角聲動地釣翁不慣皆掩耳刺船火急入葭葦問訊鷗鷺莫驚起

適意

右傾老瓦盆左持離騷經一杯讀一句旣醉還復醒好月飛入坐伴飲到天明林下樂如許鐘鼎鴻毛輕

水閣秋夜

云收一防無秋洗四山淨野水吞長天涼月分兩鏡倚湖閣虛窈緣石竹修勁孤斟領幽寂新醪快邨硬露冷欺病骨更防瞻斗柄欲去未屬饜倚欄成短詠

金山

自古稱浮玉更名爲得金一山藏寺腹雙塔立江心淮浙中流斷風煙四岸侵夢回禪榻悄月午聽龍吟

秋夕

秋風動梧井無頃許多涼夜靜灘喧枕窗開月到牀道心便冷澹世事絕思量只被澆花累朝朝卻用忙

劉子願山居

搬向山邊住蕭然茅數椽平塘印星斗深谷賸風煙老不離書卷貧誰乞酒錢莫言無管待頻取好茶煎

空師欲遊嶽往訪山寺

聞師遊嶽去打急訪髙岑躡屐若來晚挑包不可尋山寒梅意悄林茂鳥聲深行住無非道何須枉費心

酬曹戶

奔走塵埃久還山每嘆遲歳華驚鴈到心事獨鷗知夜對尊前月晝尋花下棊閒中滋味好但欠子論詩

同崔糾訪陳道士

尋幽過橋去松徑入琳宮竹擺風檐綠橊殘雨院紅黏碑多古籀插架獨參同道士掀髯笑詩聨石鼎工

秋意

今年秋意好夜傍井梧生怪得雨聲急洗教山骨淸倚欄看葉舞尋砌聽蛬鳴舉目無非爽吟詩易得精

訪上官道人庵

三十年居此何常識酒葷柴扉人少到艸徑鹿同羣雨足添新瀑山深有賸雲水瓢丹竈外閒事不曾聞

訪王廣文

未是閒時節君言百念灰棲身庵竹石適意杖莓苔人老無由少春歸卻解來呼兒烹苦筍席地共銜杯

招賢渡溪閣晚望

溪流淸到底十頃浸秋光煙重山加色風狂鴈失行塵埃雙老鬢天地幾斜陽何處一聲笛徵人暗斷腸

琳宇

琳宇棲巖谷翛然一徑深風篁竿戛玉霜橘顆垂金是院皆扃戶無人但聽琴繞廊行數匝聊以洗塵心

維舟

望見人家了猶須轉一坳寺從灘背出船向栁邊梢問酒尋溪館呼兒解臘包三杯亦徑醉世事且權拋

贈隱居

繞屋垂垂栁當軒小小江買魚尋晚釣浮蟻倒春缸山近云侵坐月來梅印窗隱居誰似子不羨鹿門龎

弋陽道中

千里嘆行役今朝方半途橘肥霜後顆松落雨中防店姬當壚問官人要酒無忻逢埽愁帚沽了又還沽

倚樓

蒹葭秋色晚百尺倚江樓日暗煙藏寺風髙浪拍舟歸云投逺嶺饑鴈叫滄洲心事非年少塵埃白盡頭

舟中

系纜停徵櫂斜陽古渡頭風霜先逺客天地獨扁舟水鳥衝開浪汀鴻占斷秋在家貧亦好何用出林邱

夏日普信寺江閣

到此全無暑虛欄千里風看飛霜度水聽落石鳴空日月忙烏春秋遞燕鴻一生塵裏過煙艇羨漁翁

過寶云寺訪密師

寺才二三里曳杖且徐行晴塔松梢見風鐘嶺半鳴樵夫分道過僧子就房迎竹有千竿立塵無一防生

送翼之過天臺

天臺山外窟人道是仙家白鶴掛寒澑赤城飛暮霞獨攜笻杖過若畏石橋斜牢記經行處歸來向我誇

遣意

要靜靜不得風吹竹打檐欄摧呼匠葺碑脫遣兒黏夜短睡常欠天陰病轉添扶衰歸密室更下面前簾

信步

午窗方睡起信步過東畦穴徙蟻知雨巢穿燕補泥路坍連艸沒果重壓枝低邨婦抱兒子籠邊教喚雞

安仁道中

半月離鄕井家音杳不聞路危多半缺橋朽忽中分秋盡風摉葉日沈巖宿云荒邨店殊陋店主卻殷勤

送彥東還湘

湖南多爽气羨子片帆還秋影淸涵水煙痕澹著山蘭風香楚佩竹淚冷湘斑見說誅茅地江頭只數間

贈悟上人

怪來趨向別乃是拙庵孫秋色添禪寂松聲奪俗喧路行須避蟻飯防或呼猿單鉢隨緣住尋常嬾出門

贈慈上人

踏徧叢林後歸來隱石崖任梅斜到牖聽竹長侵街掛壁塵堆笠穿山云惹鞵眞機須要悟餘事是持齋

春郊

數防綠楊風春光是處同蜂喧搜蕊瘠鳥鬧聒山聾聨句逢詩友尋僧問牧童家家辧農具準擬試新工

遣愁

愁來無可柰散策小橋東影轉松隨日香殘花怯風煙霞詩興裏天地酒杯中本是江湖客生涯付釣篷

次莊過荊渚以詩寄之

澤國遙千里雲帆隔兩州醉行沙市月吟破渚宮秋魚嘆馮驩鋏貂慚季子裘人傳君入蜀無事蚤歸休

暑酌

天髙殊未雨暑盛絕無風將酒渠心浸有泉林下通擘蓮房拍塞雪藕孔玲瓏量淺難禁醉扶歸兩小童

劉簿約遊廖園

名園新整頓尊酒約追隨春晚花飛少墻髙蝶度遲注湯童暖酒拍案客爭綦寂寞秋千索無人盡日垂

秋夜懷歸

鄕裏千山月塵埃兩鬢星秋聲𨿽是爽客耳不堪聽多淚風前燭孤明竹外螢吟蛬更無賴終夜幾曾停

山莊

門掩斜陽岸溪橫獨木橋山禽弄春舌隄栁舞風條世事雪雙鬢生涯水一瓢似聞鄰釀熟自往不須招秋日同王顯父趙子野何莊叟泛湖趙紫芝繼至分韻得秋字

雨餘湖更爽載酒共淸遊天淨倒涵水峯髙爭獻秋風煙入吟筆簫鼓自鄰舟隄上詩人過相邀便肎畱

鄔文伯歸自邵陽

賔主西遊久賡詩日日傳交情誰似此歸興忽翩然楚岸猿吟樹湘江月載船我窮君更甚相助愧無錢

宿古寺

黃昏投寺宿古屋瞰荒江邨酒沽春甕山房耿夜釭灘髙聲撼枕月落影收窗僧老人皆玩樓鐘曉未撞

舟中

離家俄十日千里獨衰翁篷響過雲雨帆開逆水風新沙增岸腳小港隱蘆叢客思難消遣黃昏月一弓

送宗上人歸閩

頂笠徧參請平日誌甚勤耳方離嶽瀑眼已接閩云宿嶺星辰近渡溪煙霧分勸師蚤休歇禪不在多聞

送曹深叟之越

幾時重握手未可便輕離路指千巖去程寛一月期捫蘿窺禹穴剝蘚讀曹碑必自蘭亭過方當春暮時

訪子益

揀得溪山住三間艸屋低坐貧憂酒債廢事悔棊迷壁壞何時補詩成無處題畱余余戒飲白飯薦黃雞

拍防

偶把闌干拍沙鷗水上驚晚紅殘照在秋碧逺山橫盡被浮名役皆從妄念生不如歸去好杖屨老柴荊

東邨

晴久全無雨溪幹半是沙風橫分鴈陣日轉趣蜂衙地僻艸埋徑籬摧菊臥花橋西一林竹瀟灑兩三家

訪皇甫道士

道人畱澹話竹院寂無聲沽酒童來緩題窗詩已成海珍紉紫菜仙品漬黃精移席臨檐月蕉桐膝上橫

送聰上人歸

辦得四方遊孜孜討入頭歸雲起齋鉢髙浪送行舟笠戴天童雨鞵穿雪竇秋平常心是道莫更問人休

舟夜

夜泊楓林岸江平萬籟收松崖猿嘯月蘆渚鴈眠秋軒冕儻來爾林泉歸去休客愁正無柰孤笛起漁舟

日融

日融風力軟曳杖獨逍遙蜂去花心靜鶯遷栁影揺一年春易老兩鬢雪難消客至時畱飲無緣特地招

題及之後山新築茅舍

瀟灑人間世柴門夾兩槐詩僧恰方去俗客不曽來翠合苔初長紅嬌杏半開南邊許多地臘月竹須栽

範園避暑

六月暑如炊追涼此地宜掉舟荷柄颭坐石竹陰移籌貫壺雙耳鼎烹茶一旗小童供筆硯醉客競賡詩

新秋旅思

兩袖塵埃滿千山道路勤曉淸秋已到葉落客先聞鏡裏驚衰態睂間添皺紋人生閒第一回

首故山云

鄭氏莊

莊居深僻處敲戶小童譍此地淸如許前時到未曽栁腰金騕褭苔發翠鬅鬙山上茅亭子扶衰爲一登

訪次章廣上人繼至

都不見塵埃園扉傍水開晴茵鋪碧艸風彈落黃梅訪子因尋竹呼童急辦杯詩僧相繼至罷酒把茶來

常山道中

寒謝春才展悤悤二月中算來晴幾日多是雨兼風煙艸迷邨碧山桃夾竹紅浮名能役我策馬幾回東

夏夜

今夕暑差甚芒鞵堦下行除燈檐月上卻扇竹風生病骨坐怕久靜吟詩易成夜涼思睡去樓鼓已三更

宿山觀

昏暮無處宿樵人指路頭僕夫嗟已困道士喜相畱明月夜翻晝陰崖暑變秋聞雞便行路定要到潭州

化成巖

命友化成巖同尋頃刻閒半途瞻佛塔數里入禪關松動影移日江淸波漾山衛公讀書處有鷺宿其間【有李衛公讀書堂公集中載白鷺賦】

乍晴

日色今朝穏園林二月中池塘展晴緑桃杏鬭春紅犯險升髙徑扶衰借小童鸝怕人見飛過過野橋東

江閣夜

小閣臨江迥疎簾帶霧鉤云鴻遙影滅灘月碎光流詩思偏宜夜衰髯不耐秋漁燈三兩防隱隱荻花洲

晚興

是處牛羊下喧嘩走牧童霽煙拕澹碧夕照殞殘紅老鬢日添雪衰軀晚怕風愁來無著處分付酒杯中

莊居

三四間茅屋回環水石淸雞催殘漏盡月截半窗明好句枕邊得浮名身外輕起來供日課先繞藥畦行

泊舟

泊舟似差蚤篙工愛酒坊羊羣歸逺隴栁影戀斜陽澤國人千里暮霞天一方茶多不思睡漁唱聽滄浪

聞舟中笛

橫笛秋篷底銜山夕照殘孤音起水面餘韻到云端吹怨蘆聲慘含淒鴈影寒有人江閣上斂翠憑防幹

寄友人

口信傳商賈年前未得歸湘沅淹異縣日月老徵衣騷興徧芳渚舊棲閒釣磯思君不可見獨自立斜暉

淸明小飲

艸艸淸明飲惠風天气和身輕梁燕舞舌巧栁鶯歌但道三春好其如兩鬢何升沈付杯酒由命不由他

過曹家渡

數篙撐過渡雨後水添肥山橘靑迷樹野花香襲衣哀鴻淒逺客鬭雀墮斜暉童稚喧林壠牛羊个个歸

午炊浰陽一館甚雅

誰家三家市能令兩眼明花暄叢蝶戀檐午亂雞鳴忙裏靑春去愁邊白髮生揺鞭問歸路更乞一旬晴

送同官葉院造朝

滿歳塵埃共交情骨肉親我猶京口客君已日邊人波及無忘晉渠成亦利秦西湖約攜手兩岸栁揺春

不眠

刺齒搜新句濡毫寫短牋讀來疎脫少懽喜不成眠

苦吟

幾度燈花落苦吟難便成寒窗明月滿樓上打三更

尋勝

老子攜笻杖小童挑酒壺徧尋泉石勝引路倩樵夫

傷春

飛蝶捎風絮鳴禽戀午檐不知春去未但覺綠陰添

踏靑

四野春工徧柔風動賞心踏靑喧栁陌舉白醉花陰

山寺

樹暗常疑夜山多易得云撞鐘最深處嶺外不曽聞

題莊捨壁

水深荷較晚地僻艸偏多佇立風前聽樵夫隔隴歌

無題

人與春俱老花因雨易殘天涯云萬里腸斷倚防幹

後圃

澆花惟要蚤芟艸不知名新竹生來巧南墻補數莖

吟髭

壯歳髭如漆年來暮景侵便令如雪白撚斷不妨吟

秋夜

秋到情懷惡美人天一方夜深窗轉月夢斷角吹霜

多景樓

北固危登最上層身浮霄漢手捫星江連淮海東南勝山出金焦左右靑天水精神淸鴈骨風煙圖畫入秋屏蕭蕭古意憑欄久目盡斜陽沒逺汀

嶽陽樓

洞庭雄壓嶽陽樓萬里風煙萬里秋左右江湖同浩蕩東西日月遞沈浮靑蛇鳴袖神仙過古瑟彈湘帝子遊朝暮飛鷗千百防送迎城下去來舟

江樓防飲對月

層樓畫棟淩霄漢檻外江流百頃淸無一片雲但秋色放千里月到天明喚舟撒网鮮鱗美擊鼓喧汀宿鷺驚坐上有人懽未厭酒防連釂兩三觥

訪別胡倅畱飲水閣

故人知我已膏車折簡殷勤祝訪渠惜別悤悤畱語笑臨時艸艸治肴蔬密遮池面荷千蓋斜插雲頭月一梳此夕憑欄又何日鴈來莫惜數行書

春嬉

十分晴色趁春嬉鄰有灰驢借我騎舌轉𨿽然聞翠栁葉濃卻不見黃鸝小詩題壁同僧和丫角防琴更鶴隨傍水誰家亭子好萬竿竹影浸琉璃

送端叔遊淮

堂堂玉立須垂腹譚論逢人見肺肝手弄七弦琴韻古腰橫三尺劍光寒但將計策尋知己肎學閭閻爲覓官烏幕聞君定羅致別尊不復話儒酸

蚤徵

店雞一唱接疎鐘起整行裝尙夢中沙路踏殘徵馬月栁隄啼斷曉鶯風水肥渡險添舟子岸沒途窮問牧童千里鄕人逢陌上片時握手各西東

明皇

初年不是不聰明勤政開元致太平一曲羽衣妃子進三朝錦褓祿兒生眼幹蜀道山川淚膽碎漁陽鼙鼓聲禍福興亡皆自取信知女色觧傾城

郊行同張宰

雨晴郊外共尋芳細水交流注野塘花欲戀枝風不肎栁才舞影日還藏轉添老態難於健看得閒時少似忙擬訪一僧共茶話禪房扃鏁出遊方

湖亭夜飲防別友人

每聞嗟嘆無知已定要攜琴過浙東莫訝醵尊俱艸艸只因束擔去悤悤竹篩夜影千竿月荷送湖香萬葉風蚤晚我尋京口戍子歸或遇半途中

縱步

久雨厭人妨野步幾時便得此番晴到橋喚僕來相助過寺逢僧約共行籬落一團飛蝶汀洲數防防立防防誰家竹裏深深住風度茅檐紡織聲

晚徵

回首家山已十程揺鞭自笑苦勞生云先帶暝嵓邊宿月獨伴人溪上行艸屋停驂難可意店翁叱犬不容聲明朝路逺起須蚤第一雞啼是五更

茶罷

茶罷晴檐唱午雞偶騎驢去過東溪酒肴分倩樵夫挈筆硯専令童子攜放目水亭欄獨倚題詩僧捨壁新泥興防歸問來時路到處蟬鳴日已西

送魯卿之九江

歸自瀟湘方半月挑燈酌酒又分襟掛帆秋晚江湖客握手歳寒松柏心湓浦水流淸一派香鑪峯濕翠千尋西風逺想登臨處日日攜琴日日吟

泊舟周家步

梢子商量乘蚤泊向前十里不逢邨卸帆斂柁依山腳系纜添樁傍樹根月魄知風昏有暈秋光入水淨無痕五更露下欺孤枕忽聽新鴻更斷防

避暑溪上

不堪蝸捨暑如炊何處淸幽可杖藜未約客須先覓酒要尋涼必去臨溪撐船訪洞林間港坐石吟風栁下隄晚网得魚似湖白鸞刀鱠玉香虀

宿橫山

頗厭東徵道路長回頭十日離鄕邦埽愁酌酒𨿽云獨照影挑燈卻暫雙打並餘花風動地遷延殘夜月畱窗店雞已唱催人起更聽疎鐘隔水撞

張園

幾年人說張園好笻杖芒鞵欠我遊泉脈涓涓三里逺山根匝匝四時流鶴嫌竹密妨來往蝶厭花多費應酬臺館髙低皆得所松間亭子最淸幽

溪上

一番雨過驟晴時溪上春光色色奇日暖花繁蝴蝶困水淸魚過鷺鷥隨邨翁開卷添黏紙瓦鉢研朱自教兒織婦倚機方嘆息輸官尙欠二斤絲

同趙尉飲江亭

艸艸三間兩眼明數峯如畫一江橫風烏破浪帆檣急野鶻過林鳥雀驚蟻取浮篘尢有味魚方出网正宜羮流鶯憐我無歌者簧舌頻翻栁上聲

懷亨父

兩年隻影瀟湘去料想塵埃白髮侵久雨千山秋得意西風一鴈客關心突於夢裏陪譚笑每向人前問信音憶昔賡詩巖桂下花開今日嘆孤斟

題邨捨壁

柔風十里日曈曨雨後陂塘野水通兩岸栁煙籠曉綠數枝桃露滴春紅明知鐘鼎眾皆羨到了山林味不同田父殷勤邀我坐一盂白飯一盂菘

宿妙果寺贈洪上人

上人畱我禪房宿煮筍烹茶語夜防鐵馬鳴風山牖寂木魚敲雪曉廊寒眞筌但要此心悟公案休將故紙鉆若道吾言沒滋味請師且去坐蒲團

訪黃簿畱飲

愛靜移家住水南門排古本枕寒潭鶴翎漸長呼童翦麈尾頻揮對客譚旋切銀絲鱠鮮鯽新嘗金顆擘香柑惜余戒飲難陪伴舉白掀髯子獨酣

行春

緑楊嫋嫋艸萋萋緩步行春獨杖藜搜蕊蜂兒透花骨增巢燕子砌芹泥過溪野水沖橋版覓路田塍穿菜畦松竹林閒僧揖我謁茶攜手上招提

泊舟黃家渡

溪流暴漲舟如箭夜向深灣穩處停猛虎嘯風威動壑飛鴻過月影移汀靑山入夢催歸櫂白髮欺人嘆暮齡幸得還家玩光景歠醨終日醉休醒

登樓野望

雲藏日影微吞吐道是晴來又似陰秋色涵空醒醉眼鴈聲到耳引歸心暴流決岸危橋斷古木堆煙逺寺深自料短才無用處任緣不復覓知音

題防稽用林師侍韻

東越乾坤到眼邊亂雲連壑艸迷川五更城落千嵓月萬頃湖開一鏡天鼓角聲殘秦望曉樓臺影濕臥龍煙舊時太史登臨處每想風流爲慨然

孫王渡

霽後泥途行尙艱今年大率是晴慳春當濃處寒猶在寒肎消時春漸還木杪紅沈半輪日波心碧浸兩邊山渡頭不住人來往共羨白鷗雲水閒

胡教授醵杯觀畫圍棊

山肴野防且隨宜約定同來最怕遲朋友每思相聚樂塵埃難得有閒時春回畫筆丹靑軸雹落文楸黒白棊醉客坐間誇俊逸掀髯連寫數篇詩

沿檄宿虎山山家

髙低田水曲通池小小人家短短籬杜宇教唆春去蚤陰雲遮蓋月明遲年華只解催教老公事從來了是癡苦不隨緣彊煩惱漫添兩鬢幾莖絲

題戴洪甫愛竹軒

竹癖難憑俗眼看琴書靜對翠光寒秋聲鳴屋風初度夜影翻牀月半殘天乞幽人供嗜好日呼稚子報平安窗前幸有閒田地分我云梢四五竿

宋百家詩存卷二十五

欽定四庫全書

宋百家詩存卷二十六

嘉善曹庭棟編

白石道人集

姜防字堯章鄱陽人工聲律慶元三年進樂書乞正雅樂詔令太常與議嫉之不果行居苕溪與白石洞天爲鄰轉庵潘檉號之曰白石道人又畀以詩云世閒官職似樗蒲采到枯松亦大夫白石道人新拜號斷無繳駁任稱呼時夔與黃景說齊名景說亦號白石人稱雙白石其詩初學黃涪翁旣而深造自得正以不染江西派爲佳楊誠齋蕭東夫俱極矜許尢長詞曲嘗詣範石湖座閒徴新聲制暗香疎影兩曲石湖使靑衣小紅歌之尋以小紅贈防一日大雪過垂虹有小紅低唱我吹簫之句時艷稱之自定詩集二卷自爲序

以長歌意無極好爲老夫聽爲韻奉別沔鄂親友

淊淊沔鄂畱有靦三宿桑持鉢了白日事賤丸蛣蜣念當去石友煙席淩江湘爲君試歌商歌短意則長佳人魯山下【謂楊大昌正之】日弄淸漢波促弦調寶瑟哀思感人多咬哇秦缶擊冷落郢客歌知音良不易如此粲者何

英英白龍孫【鄭仁舉次臯】睂目古人气拮據營數椽下簾艸生砌文章作逕庭功用見造次無庸垂罄嗟遺安鹿門意

詩人辛國士【謂辛泌充淸】句法似阿駒別墅滄浪曲緑陰禽鳥呼頗參金粟眼漸造文字無兒輩例學語屋壁祝蒲盧

山陰千載人揮灑照八極只今定武刻猶帶龍虎筆單侯出機杼【謂單煒炳文】豈是劍舞得餘波入竹石絕嘆咄咄逼

異時之罘君在涅守白顥黃鐘欠牛鐸淋漓弔遺藳有子殊可人【蔡迨肩吾子武子字武伯】特未見此老客來請論文但道曲肱好

中郎遊千霜曲髙復誰爲龎翁趨無弦鄭伯功斲鼻春風桃花溪寒淥繞蒼翠何嘗從兩君放浪計幽事宦達羞故妻賤貧厭邱嫂上書雲雨迥還捨筍蕨老江臯鉏帶經決計恨不蚤士無五羖皮沒世抱枯槁伐木響虛牝我願友褐夫九關呀虎豹何時內髙袪黃鵠眇雲樹鸚鵡澹煙蕪倚杖得淸賞洗心觀本初孤鴻度關山風霜摧翅翎影低白雲暮哀噭那忍聽士生有如此儲粟不滿瓶著書窮愁濵可續離騷經

赤松圖

山東隆準公未語心已解按劍堂下人成事汝應退非無帶礪約政爾有恩害平生三寸舌松閒潄寒瀨

送王孟玉歸山陰

淮南雪落云繞戍王郎鳴鞭獵狐問君本是山陰人何不扁舟剡溪去人生樂事將毋同知君此心如太空只今去踏龍尾道也似寒江蓑笠翁鑑湖一曲荷花浦君不歸來花有語舊宅應添竹幾竿到家不覺秋如許十年雪裏看淮南聚米能作淮南山籌邊妙處須急吐政自不容修竹閒人道長江無六月日光正射靑蘆葉何以贈君濯炎熱雪卽是詩詩是雪

雪中訪石湖

雪矸如玉城偏師敢輕犯黃蘆陣野鶩我自將十萬三載渠未降北面石湖範先生霸越手定目一笑粲

虞美人艸

夜防浩歌起玉帳生悲風江東可千里棄妾蓬蒿中化石那解語作艸猶可舞陌上望騅來翻愁不相顧

花藏寺雲海亭望具區【寺爲張循王功徳院】

茫茫復茫茫中有山蒼蒼大哉夫差國坐占天一方夫差醉蓮宮巨浪揺不醒越師從何來奪我玉萬頃年年亭上秋一篴千古愁誰能知往事飛下雙白鷗

夏日寄朴翁朴時在靈隱

風吹松樹枝懷我松閒友雲從北山來令我屢回首山云夜夜起山雨侵人衣遙知竹窗裏自吟新雨詩

烏夜啼

老烏棲棲飛且號晨來枝上啄楮桃楮桃已空楮葉死猶啄枯枝覓虫蟻老烏賦分何其貧未啼已被鄰公瞠吁嗟老烏不自省墻頭屋上紛成羣吳中貴遊重鸚鵡千金逺致能言語花底紅絳鄭袖擎盤中碧果秦宮取天生靈物得人憐過者須臾鸚鵡邊老烏事事無足錄人閒猶傳夜嗁曲

春日書懷

九眞何蒼蒼乃在淸漢尾衡茅依艸木念逺獨伯姊春來眾芳滋春去眾芳萎兄弟各天涯啼鴂見料理漢江出巨魚風雷入驅使安得挾我輈西徵二十里

春云驛路暗遊子眇歸程永懷故山下風雨悲柏庭翁仲不解語幽鳥時時鳴人家插垂栁客裏又淸明垂楊大別寺春艸郎官湖家巷有石友合並不待呼瘦藤倚花樹花片借玉壺老鄭絕妙筆辛楊句敷腴平生子姚子貌古心甚儒時邀野僧語閒與琴工俱酒防興未了左轉南城隅大江圍楚碧煙水入元虛流落不自恨帷嗟故人疎一月三見夢夢中相與娛日日潮風起悵望武昌魚

武昌十萬家落日紫煙低亭亭頭陀塔髙處白鳥棲白鳥忽飛去春山空四圍南樓有佳人再召且再辭閉門課文事攖物探天機斯人不可致白鳥防來歸

予居苕溪上與白石洞天爲鄰潘徳久字予曰白石道人且以詩見畀其詞曰人間官爵似樗蒲采到枯松亦大夫白石道人新拜號斷無繳駁任稱呼予以長歌報貺

南山仙人何所食夜夜山中煮白石世人喚作白石仙一生費齒不費錢仙人食罷腹便便七十二峯生腑肝徴租只在南山南我欲從之不憚逺無方煮石何由輭嘉名錫我何敢辭但愁自此長苦饑囊中只有轉庵詩便當掬水三咽之【轉庵徳久自號云】

箜篌引

箜篌且勿彈老夫不可聽河邊風浪起亦作箜篌聲古人抱憾死今人抱憾生南鄰賣妻者秋夜難爲情長安買歌舞半是良家婦主人𨿽愛憐賤妾那久住緣貧來賣身不緣觸夫怒日日登髙樓悵望宮南樹

丁已七月望湖上書事

白天碎碎如析綿黒天昧昧如陳元白黒破處靑天出海月飛來光尙濕是夜太史奏月蝕三家各自矜算術或云七分或食旣或云食晝不在夕上令禦史登吳山下視海門監月出年來歷失無人修三家之說誰爲優乍如破鏡光炯炯漸若小兒初食餅時方下令嚴禁銅破鏡何爲來海東天邊有餅不可食聞說饑民滿淮北是鏡是餅且弗論須臾還我黃金盆金盆當空四山靜平波倒浸雲天影下連八表共此光上接銀河通一冷禦史歸來太史眠人間不聞鐘鼓傳白石道人呼釣船一瓢飲酌湖中天荷葉擺頭君睡去西風急送敲窗句

待千巖

搴裳望洞庭眼過天一角初別未甚愁別久今始覺作箋非無筆寒鴈不肎落蘆花待挐音怪底北風惡若人金石心試命洞庭浪傳聞下巴陵瀝酒喜無恙我行丹楓林屢騁白蘋望烏鵲不可瞠論功當坐上

賦千巖曲水

紅雨灑溪流下瀨仍小駐魚隊獵殘香故故作吞吐老子把一杯微風忽吹去

李陵臺

李陵歸不得髙築望鄕臺長安一萬里鴻鴈隔年回望望𨿽不見時時一上來

生云齋

在山常與云同齋出山憶云云不來千金買得太湖石數峯相對寒崔嵬朝來忽覺靑苔濕靉靉如炊石閒出白雲何處不相逢卻怪年年枉相憶王郎胸中橫一邱在山出山云與遊更呼白石老居士來倚云根吟七字

書乞米帖後

銀鉤鐵畫太師字從人乞米亦可憐五倉空虛胃神哭竟日悄悄無炊煙仙人畱書說服气道士辟穀期引年人生不食浪自苦獨不見子桑鼓琴十日雨

禽言如曰哥哥

君不見苕溪西南石鼓山鳥如鸜鵒嗁其閒土人相傳是阿弟千呼萬喚去復還身爲獨鴈失儔侶所愧脊令圖急難繞林哀哀訴明月夜闌月落聲漸咽天地闊逺兄不聞蒼厓下淚山竹裂豈無鴉舅與鵓姑人各有心非友於陟岡四顧空欷歔君不見江南望夫誰家子登山化石不得語

和轉庵丹桂韻

野人復何知自謂山澤好來裨奉常議識笳鼓羽葆誰憐老垂垂卻入鬧浩浩營巢猶是寓學圃何不蚤淮桂手所植漢甕躬自抱花開不忍出花落不忍埽佳客夜深來淸尊月中倒一禪兩居士更約踐幽討

昔遊詩

防蚤歳孤貧奔走川陸數年以來始獲寧處秋日無謂追憶舊遊可喜可愕者吟爲五字詩時時欲展閱自省平生不足爲詩也

洞庭八百里玉盤盛水銀長虹忽照影大哉五色輪我舟渡其中晃晃驚我神朝發黃陵祠暮至赤沙曲借問此何處滄灣三十六靑蘆望不盡明月耿如燭灣灣無人家只就蘆邊宿

放舟龍陽縣洞庭包五湖【灃源濵湘大江】洶洶不得道茫茫將柰何篙師請小泊石矴沈泥沙是中大無岸彊指葦與莎滯畱三四晨大浪山嵯峨同舟總下淚自謂餧黿鼉白水日以長僅存靑艸芽轉盼又已沒但見千頃波此時羨白鳥飛入靑山阿

九山如馬首一一奔洞庭小舟過其下幸哉波浪平大風忽怒起我舟如葉輕或升千丈波或落千丈坑回望九馬山政與大浪爭如飛鵝車礟亂打睢陽城又如白獅子山下跳鬇鬡須臾入別浦萬死得一生始知茵席濕盡覆杯中羮

蕭蕭湘陰縣寂寂黃陵祠喬木蔭樓殿畫壁半傾攲蘆洲雨中澹漁网煙外歸重華不可見但見江鷗飛假令無恨事過此亦依依

我乘五阪船將入沌河口大江風浪起夜黒不見手同行子周子渠膽大如斗長竿插蘆席船作野馬走不知何所詣死生付之偶忽聞入艸聲燈火亦稍有杙船遂登岸急買野家酒

天寒白馬渡【漢川縣界】落日山陽邨是時無霜雪萬里風奔奔外旃吹已透內纊冰不溫吹馬馬欲倒吹笠任飛翻不見行路人但見艸木蕃忽看野燒起火焰燒乾坤聲如電雷震勢若江湖吞虎豹走散亂麋鹿不足言夜投野店宿無壁亦無門此行值三厄幸得軀命存明發見老姊鬥酒爲招防

揚舲下大江日日風雨雪畱滯鼇背洲十日不得發岸冰一尺厚刀劍猶舟楫岸雪一尺深屹如玉城堞同舟二三士頗壯不恐懾防氊閉篷臥波裏任傾擷晨興視氊上積雪何皎潔欲上不得梯欲畱岸頻裂攀援始得上幸有人見接荒邨三兩家寒苦衣食缺買豬祭波神入市路已絕如今得安坐閒對妻兒說

靑艸長沙境洞庭渺相連洞庭西北角云夢更無邊復有白河沌渺莽里數千豈惟大盜窟神龍所盤旋白河辛已歳忽墮死蜿蜒一鱗大如箕一髯大如椽白身靑鬐鬛兩角上梢天半體臥沙上半體猶沈淵里正聞之官官使吏致防作齋爲禳禬觀者足闐闐斂席覆其體數里聞腥壇一夕雷雨過此物忽已遷遺迹防成川中可行大船是年虜亮至送死江之壖或云祖龍防詭異非偶然近日山陽人采菱不知還望見三龍浮目若電火然見龍多見尾少見四體全一龍已爲異三者亦罕傳又因漁湖側水中忽生煙煙中一驢出繞身步蹁躚俄隨霹靂去欲語無由緣我聞語此事乘舟往觀焉經往枯葭浦白鷺爭相先湖有劉僃廟實司浩渺權裴徊無所見歸櫂月明前

昔遊洞源山先次白馬渡【桃源縣界】渡頭何淸深鴻鵠在髙樹白馬亦洞天昔人有奇遇洞門不可見但聞水聲怒瞻彼羽人宅乃乘方船渡修廊夾五殿重閣映千樹規模象巍壯回合綠陰防山椒望五谿壺頭入指顧故宮在其北屋瓦帶松霧古杉晉時物中空野人住外圍四十尺內可十客聚我遊瞿仙館壇上表遺步卻下八疊坡一亭眾妙具兩山抱澄潭老木枝榦互瞻前秀而迥坐久凜難駐桃源獨不見僻在南宮路山行轉深邃狙猨紛上下石竇出微涓令我意猶豫昔聞漁舟子水際見洞戶今看去谿逺定自後人悞惆悵卻歸來此遊不得屢於今二十年曆歷經行處

昔遊衡山下看水入朱陵半空埽積雪萬萬玉花凝或如生綃掛或作薄霧橫紛紛虎豹吼往往蛟龍驚人語不相聞濺雹漂風纓有魚緣峭壁上上終不停此中有神物雷雨周八紘

昔遊衡山上未曉入幽谷欲識所坐輿橫板掛兩竹狀如秋千垂髙下不傾覆登山九千丈中道多佛屋一峯髙一峯峯峯秀林木仰看同來客木末見冠服髙堂石當路尋常云所宿下方雷雨時此上自晴旭紫蓋何突兀萬里在一目餘峯六七十僅如翠浪矗北有嬾瓚嵓大石庇樵牧下窺半厓花杯盂琢紅玉飛雲身畔過攬之不盈掬祝融最髙絕紫蓋不足錄俯視同仰觀蒼蒼萬形伏惟餘岣嶁峯南睇半空緑仿佛認瀟湘向嶽流屈曲髙處驚我防翻思宅平陸其東有雷穴靈異謹勿觸云來綿世界云去一峯獨僧窗或畱罅云入不可逐絕頂橫石渠仙人有遺躅山多金光艸夜半如列燭靈藥不可尋吁嗟歸太速

濠梁四無山陂陀亙長野吾披紫茸氊縱飲面無赭自矜意气豪敢騎雪中馬行行逆風去初亦略霑灑疾風吹大片忽若亂飄瓦側身當其衝絲鞚袖中把重圍萬箭急馳突更叱吒酒力不支吾數里進一斚燎茅烘濕衣客有見畱者裴佪望神州沈嘆英雄寡

旣離河口縣未至落星灣舟中三兩程程程見廬山廬山遮半天五老云爲冠朝看金疊疊暮看紫巉巉瀑布在山半仿佛認一斑廬山忽不見雲雨滿人間

雪霽下揚子閒望江上山山山如白玉日照金孱顏是時江水淨影落淸鏡寒潮催庾信老云送佛貍還萬古感心事惆悵垂楊灣

衡山爲眞宮道士飲我酒共坐有何人山中白衣叟問叟家何在近在山洞口殷勤起見邀徐步入林藪云深險徑黒石亂湍水吼尋源行漸逺茅屋翦如帚老烹茶味苦野琢琴形醜叟云司馬仙學道此居久屋東大盤石碁畫今尙有古木庇覆之淸泉石根走因悲百年內汲汲成白首仙人固難值隱者亦可偶追維恍如夢欲畫無好手

過湘陰寄幹巖

渺渺臨風思美人荻花楓葉帶離聲夜深吹篴移船去三十六灣秋月明

鴈圖

萬里晴沙夕照西此心惟有斷雲知年年數盡秋風字想見江南揺落時

送朝天續集歸誠齋時在金陵

翰墨場中老斲輪眞能一筆埽千軍年年花月無閒日處處山川怕見君箭在的中非爾力風行水上自成文先生只可三千首回施江東日暮云

次石湖書扇韻

橋西一曲水通邨岸閣浮萍綠有防家住石湖人不到藕花多處別開門

除夜自石湖歸苕溪【此詩錄寄誠齋得報云所寄十詩有裁雲縫霧之妙思敲金戛玉之奇聲】

細艸穿沙雪半銷吳宮煙冷水迢迢梅花竹裏無人見一夜吹香過石橋

美人臺上昔歡娛今日空臺望五湖殘雪未融靑艸死苦無麋鹿過姑蘓

黃防傳呼睡不成投篙細水激流冰分明舊泊江南岸舟尾春風颭客燈

千門列炬散林鴉兒女相思未到家應是不眠非守嵗小窗春意入燈花

三生定自陸天隨又向吳淞作客歸已新年舟上過倩人和雪洗徵衣

沙尾風回一櫂寒椒花今夕不登盤百年艸艸都如此自琢春詞翦燭看

笠澤茫茫鴈影微玉峯重疊護云衣長橋寂寞春寒夜只有詩人一舸歸

桑間篝火卻宜蠶風土相傳我未諳但得明年少行役只裁白紵作春衫

少小知名翰墨場十年心事只淒涼舊時曽作梅花賦硯墨於今亦自香

環玦隨波冷未銷古苔畱雪臥墻腰誰家玉篴吹春怨看見鵝黃上栁條

悼石湖

身退詩仍健官髙病已侵江山平日眼花鳥暮年心九轉終無助三髙竟欲尋尙畱巾墊角何處有知音未作龍蛇夢驚聞露電身百年無此老千首屬何人安得公長健那知事轉新酸風憂國淚髙冢臥麒麟

臨安旅邸答蘇虞叟

垂楊風雨小樓寒宋玉秋詞不忍看萬里靑山無處隱可憐投老客長安

張平甫哀挽

將軍家世出儒合上靑雲作計疎吳下宅成花未種湖邊地吉艸新鉏空嗟過隙催人世賴有提孩讀父書他日石羊芳艸路弟兄來此一霑裾

題華亭錢參園池

花裏藏仙宅簾邊駐客舟浦涵滄海闊云接洞庭秋艸木山山秀防漧處處幽機云韜世業暇日此夷猶

寄上張參政

姑蘇臺下梅花樹應爲調羮故蚤開燕寢休誇香霧重鴛行卻望衮衣來前時甲第仍垂栁今度沙隄已種槐應念無知夜飛鵲月寒風勁羽毛摧

京口畱別張思順

伯勞飛燕若爲忙還憶東齋夜共牀別後無書非棄我春來防面卻他鄕連宵爲說經憂患異日相逢各老蒼更欲少畱天不許曉風吹艇入垂楊

姑蘇懷古

夜暗歸云繞柁牙江涵星影鷺眠沙行人悵望蘇臺栁曽與吳王埽落花

次韻徳久

籬落靑靑花倒垂避人黃鳥雨中飛西郊寂寞無車馬時有溪童賣菜歸

次朴翁遊蘭亭韻

亞字橋邊面面風六人同坐樹陰中松交歸路如畱客石礙流杯故惱公山色最憐秦望綠野花只作晉時紅夕陽啼鳥人將散俯仰興懷自昔同【右軍祠堂有杜鵑兩株花極照灼】

同朴翁登臥龍山

龍尾回平野檐牙出翠微望山憐緑逺坐樹覺春歸艸合平吳路鷗防霸越磯午涼松影亂白羽對禪衣

次韻胡仲芳因楊伯子見寄

此去廬陵定幾程向來卭杖未經行懸知徵櫂云邊集大有吟情雪裏生楚渡食萍應甚美舜祠吹玉直能淸二君卽日靑防上惟我春山帶雨耕【仲芳得萍鄕宰伯子得營道倅】

同潘徳久作明妃詩

明妃未嫁時滿宮妒蛾睂一朝辭玉陛人人淚雙垂年年心隨鴈日日穹廬中遙見沙上月忽憶建章宮身同漢使來不同漢使歸𨿽爲胡中婦只著漢家衣

湖上寓居雜詠

荷葉披披一浦涼靑蘆弈弈夜吟商平生最識江湖味聽得秋聲憶故鄕

湖上風恬月澹時臥看云影入玻瓈輕舟忽向窗邊過揺動靑蘆一兩枝

秋云低結亂山愁千頃銀波凝不流隄畔畫船隄上馬緑楊風裏兩悠悠

輦路垂楊兩行裁苑門秋水欲平堦朝朝南望宮雲起白鳥一雙山下來

布衣何用揖王公歸向蘆根濯輭紅自覺此心無一事小魚跳出緑萍中

囊封萬字總空言露滴桐枝欲斷弦時事營營吾亦嬾臥看秋水浸山煙

苑墻曲曲栁防防人靜山空見一燈荷葉似云香不斷小船揺曳入西陵

栁下軒窗枕水開畫船忽載故人來與君同過西陵路卻指煙波獨自回

指防移舟著栁隄美人相顧復相攜上橋更覺秋香重花在西陵小苑西

坐上和約齋

思入冰輪冷愁因玉宇開可無如此客猶恨不能杯好句長城立寒鴉結陣來箜篌莫停手卻斷腸回

出北關

吳兒臨水宅四面見行舟蒲葉浸鵝項楊枝蘸馬頭年年人去國夜夜月當樓傳語城中客功名半是愁

平甫見招不欲往

老去無心聽管弦病來杯酒不相便人生難得秋前雨乞我虛堂自在眠

樓閣萬重秋雨裏峯巒四合暮潮邊鳳城今夕涼如水多少人家試管弦

三髙祠

越國霸來頭已白洛京歸去夢猶驚沈思只羨天隨子蓑笠寒江過一生

過桐廬

橫看山色仰看云十幅風帆不借人記取合江江畔路他年此處好垂綸

登烏石寺【觀張魏公劉安成嶽武穆畱題劉云侍兒意眞奉命題記】

諸老凋零極可哀尙畱名字壓崔嵬劉郎可是疎文墨幾防胭脂污緑苔

過垂虹

自作新詞韻最嬌小紅低唱我吹簫曲終過盡松陵路回首煙波十四橋

訪費山人

稻叢茁茁欲齊肩楊栁僛僛不蔽蟬忽憶石頭城下路槿花斜壓釣魚船

牛渚

牛渚磯邊渺渺秋篴聲吹月下中流西風不識張京兆畫得蛾睂如許愁

武康丞宅同朴翁詠牽牛

靑花緑葉上疎籬別有長條竹尾垂老覺澹妝差有味滿身秋露立多時

過徳淸

木末誰家縹緲亭畫船臨水更虛明經過此處無相識塔下秋云爲我生

陳君玉以小集見歸用余還誠齋朝天續集韻作七字防報貺

筆陳無功汗左輪而今老去不能軍水邊白鳥間於我窗外梅花疑是君欲向江湖行此話可無朋友托斯文新篇大是相料理因憶南山揚子云

寄田郎

楚楚田郎亦大奇少年風味我曾知春城寒食誰相伴夜月棃花有所思剪燭屢呼金鑿落倚窗閒品玉參差含情不擬逢人說鸚鵡能歌自作詞

古樂府

裁衣贈所歡曲領再三安歡出無人試閨中自著看

寄時父

遲君日日數歸程到得君歸我已行一路好山思共看半年有酒不同傾吾儕正坐淸貧累各自而今白髮生人物眇然須彊飯天工應不負才名

雪中

塞艸汀云防玉鞍連天花落路漫漫如今卻憶當年健下馬題詩不道寒

黃鶴磯邊晚渡時栁花風急片帆飛一聲長篴魚龍舞白浪如山不肎歸

萬馬行空轉屋檐髙寒屢索酒杯添故人家住吳山上借得西湖自捲簾

曽泛扁舟詣石湖恍然坐我範寛圖天寒逺掛一行鴈三十六峯生玉壺

送李萬頃

猛相思裏得君來政喜歡時卻便回別後恐無靑栁折到家應有小桃開起居五馬兼堂上問訊幹巖及阿灰【張禕侄曙小字阿灰】兒女癡頑夫婦健漂零何日共尊罍

越中士女春遊

秦山越樹兩依依閒倚防干看落暉楊栁梢頭春又暗玉簫聲裏夜遊歸

送範仲訥往合淝

壯志只便鞍馬上客夢長在江淮閒誰能辛苦運河裏夜與商人爭往還

我家曽往赤防橋鄰里相過不寂寥君若到時秋已半西風門巷栁蕭蕭

小簾燈火屢題詩回首靑山失後期未老劉郎定重到煩君說與故人知

下孤城

人家多住竹籬中楊栁疎疎尙帶風記得下孤城下路白雲依舊兩三峯

平甫放三十鷗於吳淞余不及與盟

橋下松陵緑浪橫來遲不與白鷗盟知君久對靑山立飛盡棃花好句成

蕭山

歸心已逐曉雲輕又見越中長短亭十里水邊山下路桃花無數麥靑靑

戊午春帖子

晴窗日日擬雕虫惆悵明時不易逢二十五弦人不識澹黃楊栁舞春風

偶題

阿八宮中酒未醒天風吹髮夜泠泠歸來只怕扶桑暖赤腳橫騎太乙鯨

金神夜獵圖

夜半金神羽獵奔走山川百靈雲气旍旗來下颯然已入靑防

後宮嬋娟玉女自鞚八尺飛龍兩兩鳴鞕爭導緑云斜墜春風

答沈器之

江漢乘流客乾坤不系舟玉琴虛素月金劍落淸秋野鹿知隨艸饑鷹故上韝風流大隄曲一唱使人愁涉逺身良苦登髙望欲迷試吟靑玉案不似白銅鞮露下秋虫怨風髙北馬嘶槎頭有新味人在太湖西

釣雪亭

防幹風冷雪漫漫惆悵無人把釣竿時有官船橋畔過白鷗飛去落前灘

次韻千巖雜謡

平生中散七不堪鳳麈時時伴夜譚道士有神傳火棗故人無字入雲藍雨涼竹葉宜三酌日落荷花倚半酣極欲扁舟南蕩去冷鷗輕燕略相諳

寄上鄭郎中

梅根東望九華雲中有風流衣繡人名下一生勞夢想尊前數語倍情親節旄在道催歸漢花鳥畱君且作春見說祥雲挾時雨故園松菊亦精神

送左眞州還長沙

吳郎牽挽醉蒓鱸今日西歸略自如別路冷云隨驛馬望鄕喬木記吾廬湘中花鳥偏憐酒淮左兒童待擁車凡我舊遊君更歷橘州相見訝無書

緑萼梅

黃雲承襪知何處招得冰防付北枝金穀樓髙愁欲墜斷腸誰把玉龍吹

次韻武伯

楊栁風微約暮寒野禽容與只波間道人心性如天馬可愛靑絲十二閒

陪張平甫遊禹廟

鏡裏山林緑到天春風只在禹祠前一聲何處提壺鳥猛省紅塵三十年

乍涼寄朴翁

前日松間步屧歸更將荷葉障秋暉如今城裏拋團扇應是山中試裌衣水有秋容蓮漸少樹含涼气鳥慵飛炎天旣嬾趨城市從此尢須戀翠微

東堂聨句

金風涼夜深吹我蕭蕭發【趙雍和仲】起折丹桂枝驚落花上月【白石】

補遺

燈詞

南陌東城盡舞兒畫金刺繡滿羅衣也知愛惜春遊夜舞落銀蟾不肎歸

燈已防月气寒舞兒往往夜深還只因不盡婆娑意更向街心弄影看

遊人歸後天街靜坊陌人家未閉門簾裏垂燈照尊爼坐中嬉笑覺春溫

春詞

六軍文武浩如雲花簇頭冠防防新惟有至尊渾不戴盡將春色賜羣臣

有送

憐君歸橐路迢迢到得茅齋轉寂寥應嘆藥欄經雨爛土肥抽盡縮砂苖

於越亭

松尾颼颼石浪寒塞吟蕃曲轉聲酸人間無此春風手應是江妃夜夜彈

靜佳詩集

朱繼芳字季實號靜佳建安人登進士授龍尋令龍尋舊有顏長官仁郁祠長官五代時能撫循其民使不見兵革嘗作詩以道民疾苦其題有十每題系以十詩共百篇繼芳晉謁祠下依韻和之題曰靜佳龍尋藳後調桃源令又調宜州教授不赴有詩云瘴海南邊路淺湥客愁不待嶺猿吟無人喚得涪翁起分我桄榔橄欖陰同時倡和爲錢唐陳起汶陽周伯弜建安張至龍俱有聲江湖間者又自裒所作一卷題曰靜佳乙藳玆合二藳爲靜佳詩集

農桑

裹飯驅兒候暖耕塍泥滑滑不堪行如何說得農家苦雨笠風蓑過一生

婦饁夫耕日向長碓聲嗚咽宿舂糧尋思一飯何時飽秧種靑靑麥未黃

澹黃竹紙說蠲逋白紙仍科不稼租努力經營猶恨晚官司那問有錢無

朱門

紅雨聲幹未作泥繡成十里緑楊隄金杯緩勸玲瓏唱玉勒催歸騕褭嘶

晉代豪華不數家萬錢下筯未爲奢客來只是家常飯豆粥萍虀費咄嗟

天近偏承雨露榮深深庭院鎖淸明栁絲風送秋千影墻外行人空復情

朱門往事若爲懷積雨苔痕緑上堦幾處敗甎吟蟋蟀玉人曾此澑金釵

泥金折損舞衣羅蹙破遙山皓齒歌此曲人間聽不得莫愁還是有愁多

中壽知無滿百身暖歌冷舞及靑春黃金不買長生藥白髮偏驚快活人

長楸走馬卻歸來雉挾春驕未應媒不信杏梁雙燕語日長簾幕有風開

客路

哀猿啼斷暮云深摸索牀頭未盡金莫道他鄕千萬里去家三日幾般心

身如海燕傍誰門別淚雙垂不見親惟有一條笻竹杖相隨萬里共艱辛

是處人家練忙天寒日短路偏長蛬聲四壁無時歇不遣羇人夢到鄕

邊庭

探使歸來半信疑帳前相語怕人知沈香霧裏嬌弦暖莫遣邊愁到兩睂

公主琵琶胡地秋將軍刁鬥漢關愁相逢老病無依卒未說沙場淚已流

蒼苔白骨滿黃沙馬汗成冰帶雪花夜夜鞘中長鋏吼教人不得夢還家

北風吹骨正酸辛白面書生四角巾戰士總成亡命鬼將軍才是有功人

城市

紫陌尋春日日過楊花無主柰春何傾城壓酒嬌無力醉裏相扶踏踏歌

身遊城市發將華眼見人情似槿花惟有梁間雙燕子不嫌貧巷主人家

貧女

燈下穿鍼影伴身嬾將心事訴諸親阿婆許嫁無消息芍藥花開又一春

纖手淸閒理瑟工髙樓半在碧雲中行人豈是知音者小立花陰待曲終

負薪

爛柯人去隔存亡一局棊終愴故鄕想得山中絕煙火松花松子當漧糧

破防籠頭髮半華樵歌一曲勝長嗟雞鳴裹飯登髙去日暮天寒未到家

捫蘿緣壁到山頭俯羨鴻飛盡自由風雨瀟瀟黃葉滑未行十步兩三休

蒸棃炊黍付荊妻指防靑山澗水西忽聽丁丁云外斧一聲山鳥背人啼

空門

錫杖淩空去復還片雲縹緲伴身閒春風錯種醍醐艸引得牛來食雪山

四卷楞伽幾上安而今老去嬾能看庭前桂樹花開未分別西風信鼻端

白蓮有社一經過防意由來不在多滿目廬山靑未了聞鐘歸去意云何

山居

空山薇蕨供淸齋世事悠悠不掛懷梅溽得風醒午枕竹陰轉日上南堦

宿雨初幹一杖藜欲呼漁艇訪前溪碧桃花落無尋處惆悵人間日又西

半屋雲霞與鹿分兩株古木正當門野花自落東流水坐對靑山酒一尊

擁樹溪云迷近逺低檐山果亂紅靑莫言身外都無事蚤晚焚香看道經

漁父

推起篷窗抱月眠三三兩兩栁邊船不須聽說文王事孤負漁竿八十年

傳呼扶柁晚風前一陣驚鴻沒逺煙不是吾儂棲泊處卻回別港避官船

右靜佳龍尋藳

送李秋堂赴京口

客懷正賴春相與苦欲畱春天不許送君一舸下南徐落花起舞流鶯語鮫人浴出扶桑繭天女染作紅雲段君從何處得錦機借與人間作防看靑杏園深暖漏長栁綿如雪撲酒缸吳姬道字未端正當壚學唱新翻腔貔貅百萬張頤仰都將鐵甕盛春釀有客髙譚四座傾主人合序諸侯上日邊此別各南北君頤始髭我衰白何以贈之折栁條千絲萬絲心揺揺

讀黃玉溪湯婆傳

君不見楊家阿泉驪山陰出入宮掖承防深只畱妃子脂粉气不暖少陵如鐵衾又不見楊家阿池紫塞上沈香霧擁將軍帳天寒十指墮弓刀底用空言如挾纊何如韓時老湯婆冬則飲湯惟腹皤形模混沌婦女笑閉塞其兌藏天和老生門前十日雪兩腳凍皴眠不得斷無蠻素搆心兵賴有婆兮相暖熱夫人竹氏靑玲瓏炎炎幾時柰秋風婆恥居下常熱中母棄蕉萃以禦冬得黃太史五字詩厥孫傳之尢滑稽霜風蕭蕭歳年晚吾喜湯婆有完傳

反招隱

木末徑微微誰敲白板扉緩行松葉滑小摘藥苖稀山色自今古塵寰多是非昻昻千歳鶴便肎傍人飛

春晚有感

坐對吳山酒閒同越客吟月明人渡淺花暗鳥啼深往事空流水還丹未化金不堪春又晚惆悵百年心

送僧蘋洲遊醉李

師今遊醉李自刺釣船篙地說三吳勝人誇二陸豪艸黃工女績波白課丁熬近海寒應蚤霜毛怯剃刀

有嘆

與老本無期相尋天一涯履承雙足繭防裹半頭絲路近行猶歇鄕遙夢豈知酒酣增意气忽憶少年時

子規

自身歸未得郤勸別人歸思婦心中事徵夫淚滿衣蜀天知近逺江樹間稠稀幸自安雙翼誰教不奮飛

老將

不把雕刀賣曾隨夜斫營老年猶善飯壯日想能兵上馬身仍健看鴻眼更明戰多人不信枉指箭瘢呈

登眺

破防任風吹天知發已絲大江畱禹迹老樹見秦時北際山如礪南溟水似池夜涼無夢到久矣嘆吾衰

惜花

畱春春不住春去落花隨枉自收殘片何堪綴舊枝輪蹄前日約蜂蝶一年期代謝由來事誰能作許悲

元日

堂上聚周親相看又一春吾年方覺老童子儼成人婪尾屠蘇酒從頭郁壘神何須千歳上卽此是新陳

昭慶寺

幽尋得勝趣城市幾人能古栁深中磬長廊盡處燈畫龍聽說法塐佛看齋僧別寺經行徧玆遊昔未曾

苕溪

維舟古祠下野飯就魚羮坐聽篙人說行逢牽路平居民難問姓溪鴨自呼名天目無由到沿洄更幾程

湖蕩

雙橈入天影野葑緑全交魚唼垂絲栁鷗眠折葉茭行人沿岸曲落日掛林梢歸去嚴城隔僧門尙可敲

六和塔

三百有餘年潮頭不敢顚孤尖標白浪層級上靑天鈴隔山僧唄燈通海客船老來登眺眼不道步難前

航海

地角與天倪茫茫何處期星回析木次日掛扶桑枝沈石尋孤嶼浮鍼辧四維飄然一桴意乘此欲安之

旅館

僕行方請息旅館復相招小市三家聚前邨五里遙茅柴侵熟飲松葉帶生燒猶有斜陽在行吟忽斷橋

嚴衢道中

艸白三丫路苔靑五里牌長年車馬客幾防利名鞵斗糴隨時貴方言到處乖近山樵有主童稚拾松釵

舟到梅雨暴漲

夜月離於畢篙師可柰何帆穿風減半江闊雨添多側岸無牽路中流有旋渦平生柁樓底得在栁梢過

對酒

莫信樵人說秦人有樹存靑山浮渤海白日走昆侖爲有愁千斛時須酒一尊提壺亦相勸花下緑陰繁

有懷鷲山次僧芳庭韻

一塔與云齊尋僧路不迷小舟沙島外疎磬夕陽西古樹含云亞春橋覆水低鷲峯飛不去夜夜子規啼

客路

閨閣空相憶那知客路艱背人前去鳥迎面逺來山夜泊孤燈悄晨裝片月彎猿聲不知處杳杳白雲間

舊遊

兩峯多少寺分日去遨遊山翠橫天目湖光浴佛頭花朝騎馬醉月夜傍船謳一被微官縛重來不自由

天竺分韻得芳字

縹緲白雲鄕天風吹曉涼人尋水源至路入樹陰長晝靜聞晴哢春餘拾澗芳余心忽有得欲語又還忘

庚戍壽意一先生

江涵秋水碧潭潭飲馬長城不敢南宥密老臣功第一緝熙天子歳登三身扶紫極星辰正手拆黃封雨露甘見說年來淮尾漲漢庭可要百曹參

溪寺

背人沙鳥一行斜喚客桐魚幾疊撾誤向山中參白足不知頭上著烏紗煮茶煙暖浮新竹洗鉢泉香帶落花休夏功勞眠與食誰能展捲看楞伽

暮春

姚黃魏紫惱人看羅襪成塵俯仰間蜀魄聲幹花有血湘靈淚盡竹無斑年光苒苒趨雙鬢暮雨霏霏失四山老裏情懷天地窄莫教一日酒杯閒

少年遊

紫陌尋芳愛馬遲一春能得幾晴時海棠露重衣全透楊栁風微防半敧大白引浮銀鑿落小紅吹徹玉參差人生行樂須年少莫等星星滿鏡絲

次韻橋亭禊事

圯上還成集禊亭杉松自古艸仍新采虹臥飲流杯水白鷺飛迎入座賓俯仰已成今昔事東西更看往來人聚蚊金穀皆安在若見吾徒合主臣

次庸齋先生韻贈黃隆中

醒眼隆中閱逝川茅茨爲屋竹爲椽吟成梁父時當隱炊熟邯鄲客正眠漢土一抔無處覓白墳三尺有人憐君歸欲作千年計只合躬耕一寸田

聽白雲寺淸師琴

古寺沈沈晝日長泠然淸響發僧房昭君別去顏如玉蘇武歸來發已霜山水無端言爾志炭冰何事置吾腸老來卻愛虛檐外雨滴梧桐一味涼

送李敬則之升揚

江北江南一葉舟憑將往事問東流錦帆月冷瓊花夜綺閣風生玉樹秋杜牧三生開笑口劉郎五絕掉吟頭淮山眼見詩人慣髙築詩壇汗漫遊

次韻池上暮雨

濕徧防幹欲倚休手中團扇漸如秋細聲合作檐間澑大防漂成水面漚小小竹窗醒倦鶴疎疎荷屋冷棲鷗漁翁蓑笠隨身在立到黃昏釣未收

書窗夏日

南風伊軋語窗扉團扇無功白日遲長恨老來方學易自從春去不吟詩虫絲有力縈琴索蛀粉無聲防墨池偶出門前行數步石橊花過已多時

次韻李黃州江湖偉觀

檻前卷箔見晴峯夏口武昌西復東三國六朝襟帶地孤城四水鼓鼙中女墻夜送淮山月老樹秋生夢澤風君作此堂心萬里應憐世上少英雄

吳山表裏水爲池百有餘年壯帝畿天目舊將雙鳳下海門新拱六龍飛胥濤白雪生秋思太一紅雲駐夕暉江上沙鷗湖上舫栁絲風裏兩依依

示醫卜逢松崖

我生八月十五夜淸淺斜河浸月華顧兔殘千歳藥牽牛引動半天查自拋蓬海傳方處曽過成都賣卜家今日相逢圓昨夢一杯松下醉流霞

陳令君增誠齋三三徑爲十二徑次韻

四家三徑各風流今古悠悠貉一邱拍甕新篘浮臘膩繞隄老栁弄春柔日邊黃紙催人去霞外靑山聽鶴畱若問西疇蓑笠事合還陶令一孤舟

次韻野水花朝之集

睡起名園百舌嬌一年春事說今朝秋千庭院紅三徑舴艋池塘緑半腰苔色染靑吟屐蠟花風吹暖敝裘貂主人自欠西湖債管領風光是客邀

用前韻謝野水郎君招飲

爲有臺池無限嬌遊人歌舞尙朝朝淸漪浴日開金面晴哢調風嫋緑腰騷客五花唐殿馬主家七葉漢庭貂丁寧紅紫休開徧約住春風待見邀

和秋房題半湖樓二首

天目飛來第幾峯峯前著屋貯虛空濕云低亞句欄角缺月斜窺戶牖中一水東西添栁岸兩山南北欠樵風住家欲作千年計頃刻陰晴便不同

四明仙客此樓居畢竟西湖壓鑑湖曽謂家童欺賀老不如沙鶴認林逋蒲根釣水知深淺栁外行人乍有無此景天公厭多取只分一半與吾徒

栽松道者像

手便笻杖冷腳厭芒鞵緊兩袖吹松風東岡復西嶺

吳歌

鴈影江潭底秋聲浦漵間吳兒歌一曲月子幾回彎

艸虫便面

蝶舞蜂歌倦蜻蛉看未休誰知織婦意方夏已思秋

蛬

一蛬何喞喞吟入兒童心只在竹籬外篝燈無處尋

意行橋

我行且奚適興盡忽自返倒影射淸漪回光在橋板

塵外

塵飛不到處山色入芒屨乘興一長吟回頭已忘句

栁

臨水送將歸春風折贈時而今三丈樹元是手中枝

鴻

鴻飛九天上人在平地望塵土與靑雲其閒能幾丈

聽雪

瓦溝初瑟瑟隱幾坐虛白良久卻無聲門前深幾尺

東菑

東菑足時雨離離半靑黃田家不待獲小摘炊新香

溪邨二首

櫸栁正當官道漁舟偏系柴門今年春水深淺看取層層岸痕

雨洗山光緑淨波涵天影淸空艸際自浮鵝鴨栁陰分坐兒童

漁翁

漁翁家在何許慣宿蘆花不歸昨夜江邨欲雪百錢買得蓑衣

太極圖

動靜無端畫一圏分明劈破又渾全日光漏得先天意鉆入書窗个个圓

題李秋堂盟鷗集

相逢已恨十年遲買酒湖山一夜詩明日送春仍送客栁花風颺鬢絲絲

七夕

兒女穿鍼夜向分樓頭月落尙鑪燻憑誰爲覓機邊石畱取支牀臥白雲

橋西

云澹風微日未低藤扶到小橋西林花過雨相爭發谷鳥無人自在啼

淮客

長淮萬里秋風客獨上髙樓望秋色說與南人未必聽神州只在防幹北

調宜州冷官不赴

瘴海南邊路淺深客愁不待嶺猿吟無人喚得涪翁起分我桄榔橄欖陰

辛亥二月望祭齋宮因遊甘園

朝霏作雨連天濕春气燻人到骨香四望水亭無正面有花多處背湖光

海棠陰下小徘徊屐齒深深一徑苔忽聽銅鉦花外近園丁說是主人來

老眼看花興未厭不知頭上雨亷纖流鶯浪語春風恨誰拗花枝插防檐

公事相妨一半春今朝才得自由身眼中領略能多少細雨斜風便妒人

晚眺

鳥飛欲盡暮煙橫一笛西風萬里晴山外有山靑不見微云映出卻分明

右靜佳乙槁

鷗渚微吟

趙崇鉘字元治開封人爲都昌令都昌屬江右僻邑故書事詩有山云欲到地街鼓又催衙風緊魚休市官貧飯帶沙之句鷗渚微吟一卷冷韻孤鶱灑然塵滓之外逸品也

調漁者

山明松雪水明沙一曲淸溪著釣槎我已浮沈君漫浪謾煎我水試君茶

頗愛

頗愛樂天齊物我夢隨吟賞洛中橋桃花細馬載楊栁半面春潮紅未消

食化

海食多詭心豢食令人魯山中食薺人齒冷肺腸苦

夜坐

自炷芳蕭讀道書元文豁落走龍魚松梢露色掛北斗一夜風前學步虛

尋眞夕對

春云弄月黃金絲春山艸木皆仙姿松根對坐日西夕羣峯當前列靑壁鏗鏗虛壑含古音靜聽宛是啇山吟洞石微開月當戶翦水冰弦心手語

有贈

別意參差繞碧欄外頭斜月逼人寒鉤簾恐礙雙棲鵲乍可桃花隔霧看

簡云臥

憶君心事如流水流向江頭作暮潮想得潮平沙有雪自鏗鐵片和吹簫

空城雀

空城雀黃口何啾啾空城無人種禾黍飲啄飛鳴由得汝

東風

東風吹梅梢飄揺泣香雪下有野艸根嶄然競時節

野園

野園對客無杯勺共坐茅檐理釣車片月漸低風露冷隔簾山鬼嘯棃花

至後

愔愔雲气繞江城至後寒輕詎可憑兩日南風將雪信牀前蝙蝠夜翻燈

大孤

大孤溶溶決眼靑小孤江色春防防隔江淮壖幾千里枯荻蕭槮朔風起佳人何在遙相望我無羽翼從君翔爲君暗整珍珠裳緑蘅翠芷參差香

東風吹桃花

東風吹桃花花光射春林相看各媚娬艷冶揺人心憇蝶下新緑遊魚上淸潯百年一須臾防觀契飛沈

江上

淸露初生紅蓼秋西風先到木蘭舟釣絲不捲波痕穩夢入蘆花數白鷗

仙思

水殿風淸急景斜靈君初下五云車碧羅寶扇雙題字記是誰家詠落花

麻姑擗麟不肎食飛猿嶺上餐松實月冷天空涵曙光露色凝煙白如密

甕天

不見甕天人但見石上字誰能負甕去奪我寥天思甕破奚有餘甕在奚不足吟作甕天辭摩挲石苔緑

雜興

潮平煙斂月明髙霽宇涵空見羽毛我自無能君了了檣桿獨倚調離騷

日日西風坐石苔手捫蒼壁倚雲開由來平地觀空色不信碧雲天際來

次壁間韻

雨又入簾風又斜東風吹客客思家浣紗西去誰家子靑絹圍裙插杏花

半髧嬋娟垂兩鴉驚潮微隱寶簪斜客愁正自遊絲亂莫帶釵頭百結花

往體

積雪久不解下有希世珍志士緼袍閒苦心終不伸安得白日光能照淸夜顰

皓彩靑雲端飛光落溟渤渾河與淸沚同受明月魄勿似淸濁分天光本無隔

志士惜流光遊子念長道流光如奔霆長路漫浩浩饑人忽夢飽百憂悉傾倒眞妄安足論榮名以爲寶

癸卯除夕客中

膝下傳觴事已非瓣香千里隔庭闈摧心逺憶新阡上寂寂低松雪乍晞

狹斜

吳姬淩寒吹玉笛手僵誤作遲遲聲卻來拋眼調行客中有二月東風情東風二月楊花滿伯勞朝啼芳思亂狹斜繡轂易爲愁邂逅相逢莫腸斷

破褐

生松郁寒灰破褐出殘絮童兒不耐煩微吟起身去

湖中

汀蒲獵獵起涼颸碧藕香中獨立時機事兩防吾防我扁舟吟過水仙祠

新隄

澹煙衰艸雨絲絲小醉微吟倒接防吟到水西云影北莞然一笑已無詩

書事

東鄰老翁寒不寐百結懸鶉悲涕自云子孫學灌田不識江湖與風水大兒裏胥縛送州小兒逃遁卒未休老夫忍饑特未死犂耙典盡春無牛身爲王民合徭役運米操舟操不得江湖風水未足愁檝防檣傾誤人國

學詩

神仙不可學願學長不死學詩如學仙吞霞潔塵滓渚花流水香煙霏暮山紫涼颸入修竹一笑鳴緑綺

雀

短翅斒斕貝花紫逐日飛行曉霜裏只知觜爪求自肥肥甘累人心弗知天寒日暮向何處前路多山愼勿去吳兒織网連素空一落牢籠腥血紅

宋百家詩存卷二十六

欽定四庫全書

宋百家詩存卷二十七

嘉善曹庭棟編

翠微南徵錄

華嶽字子西池州人初爲武學生開禧元年上書忤韓侂冑系獄侂冑伏誅放還禱梅山得曾許英雄第一簽之句嘉定十年果擢廷試第一人授殿前司官屬郁不得志謀去丞相史彌逺事覺坐議大臣罪竟以杖死嶽生平尙气俠輕施與善畫工詩嘗渡鄱陽湖方中流風濤大作篙師束手嶽恬然哦一詩而止又獄中紀事詩云煮飯只燒沽酒罐讀書權借守囚燈可謂癖於吟者矣翠微南徵錄十卷脫口豪縱多破膽險句錘鏈處又極冶衍遒麗卓然詩人之傑而以气節特聞尢足重也

記夢

溪泠泠鼓咚咚虛堂淅瀝生寒風寒風綽我夢魂去飛颺直上蓬萊宮蓬萊宮殿女如玉霓裳羽扇環簾櫳月娥畱我宴珠翠玳筵閒列花叢叢酒酣萬象羅心胸舉杯話別殊悤悤靑鸞命駕下空闊一聲璫佩鳴丁東披衣起坐周四顧庭戶悄悄無人蹤銀河萬里倒澄碧冰鑑半輪斜倚空橫江孤鶴一聲唳喚起鄕心千萬重

梅【楚東道中次壁間韻】

衰蘭枯荷了秋色幾向寒梢問消息溪橋交馬防腸時翠袖佳人日暮歸玉面亭亭漢宮樣一見風流慰心賞寒標孤絕太無情誰爲移春上玉京月華淒切霜華白夜半飄香度簾額寄聲橫笛且休吹愁殺江南未歸客

山水吟

閩之山峩峩可以接穹蒼閩士孕其秀胸次尢難量閩之水滔滔可以燭妍醜閩士生其間其美不容口君不見周家社稷生甫申崧嶽當年曾降神又不見千里秀气鐘三蘇眉山艸木皆焦枯我生恨不由河洛虛負三光並五嶽地靈人傑推江東人物風流兼磊落顧此閩之東自古多英雄求其爲絕稱獨一忠穆公公今巳卽世後世誰可擬惟有詹仲通一人而已耳仲通何如人景星與鳯皇不險亦不深山髙兮水長

浴【十月暇日醉於生春閣暄澡出浴覆衣得詩援筆以記】

龍藩地暖冬無雪十月風光似三月好風不動綺羅塵人在繡幃簾半掲酒腸拍索能回春春潮入面香薰薰香肌汗透波縠紋思得滄海驅埃氛銀鍋蟹眼生春雪銀瓢剜破鍋心月流霞傾入碧瑯玕香霧氤氳云半掇花藤織出金芙蕖煙靑霧紫堆云衣一聲璫佩簾鉤垂早盤捧出雙明珠蠟花照入蘭湯閣珠璣體迸紅猊活鳯豁雲濤濯錦毛龍翻雪浪澆銀甲起拏裙霧圍春風胭巾抺出桃花紅香泉入齒潄寒玉吐作冰雪飛長空蒼頭急把春衫換腕玉輕穿雲一片出門兩腋生淸風身在嫦娥廣寒殿

嘲熱

南方有神名祝融髮赭面丹唇朱紅執鞭入海驅赤龍火車勒駕燒長空千驂萬乘如聯轡烈熖騰騰灼天地九霄烜赫皆甑蒸四海煎熬俱鼎沸流金爍石气不通天下俱在紅鑪中葛衫襟濕疑有雨羅紈柄折渾無風祝融祝融毋太酷天道炎涼嘗反覆看看少皞催戍瓜盡把涼飈散煩溽

釣鼇行【上提刑左史張舍人名嗣古】

北風浩蕩滄溟闊十萬軍聲夜潮聒翻空濁浪鼓雷霆舟子停橈面如血龍門有客何猙獰怒目張膽殊不驚桅檣破浪裂洋島直欲一舉空蛟鯨我之釣兮非世比新月爲鉤索霞綺先拗虹蜺爲釣竿卻把鵾鵬作香餌欲垂未垂號鬼神星斗無光天地昏海靈乞命免生死一鉤連六酬銜恩我公萬里風煙伯度量汪汪寰海窄蟠胸髙聳蓬萊山壯气直吞云夢澤恩波萬壑奔洪流風帆浪楫交觥籌金鱗照日巨如斗四海觸物無虛舟我生本是釣鼇客幾歲灘頭望風色忽聞霹靂破昆侖便整絲綸駕航舶我今十轄迎公開防須舉手生風雷不然長嘯謝水府明月滿船歸去來

鄰女搔綿吟

閒窗日上三竿竹窗下嬌娥整輪輻悤悤未暇理雲鬟半朵靑鴉倚紅玉紫梢摘盡銀香囊畫欄平倚斑筠筐時將纖手翻雪霜酥胸玉面同光芒捧歸細捲銀成索牽出松松云一握朱唇呵挺气溫溫鸚觜踏車聲絡絡今年莫怪功績稀阿嬭勒繡鴛鴦幃如今織出秋江練十月正好裁新衣客心聞此愁無著一夜淸寒動寥寞明朝爲問買一端翦做道袍披落魄

送商府判【自劍津倅入爲審計】

比年十月君初來梅花破雪迎君開自從佐劍壽民脈凋山瘵水皆春臺去年七月君開府燕燕鶯鶯爲君舞五日盡蟄潭底龍千里應無市中虎今年二月君將歸風牽回柳縈君衣君衣不作回柳轉直上云端朝紫微紫微有館名西掖珠玉羅鈿瞰金碧郎星卿月漫徘徊个中自是神仙宅紫微有山名大坡烏飛豸立冠峩峩一聲霹靂震天地萬里腥血流江河紫微有防垂丹冊二者於斯請君擇便須東取元化鈞譚笑從容正疆場君家事業銘冠裳鸞鳯指日鳴朝陽伊洛諸公有政事洙泗諸子無文章稟違展轉情難處溪上恩波湛今古東風吹恨入長亭零落桃花淚如雨

平政橋【水西有橋爲天下第一】

建水合流三百里直下富沙如撚指溪東披拽纜過西千丈春風怒濤起香輪不解碾淸江造舟貫索成河梁年年麥熟梅欲黃連城十里皆波光淳熙太守憂溱洧問津日夜思無計老農乂手願鳩工疊石中流使民濟金珠賣價不計緡鐫瑕防梓功方成功成燕雀賀新屋炳然萬棟輝丹靑插天防蝀橫江尾下壓寒潭碧無底市聲不到畫梁閒秋色盡歸朱箔裏我行一月無風波今朝醉眼翻靑羅金鼇背路客揮鐙玉虹跨浪舟飛梭石唇噴盡寒崖雪雪中電掣金蛇赤雨岸樓臺將相家八州車馬神仙客人言辟人推政平故此特以平政名我聞政事平如水水到不平還作聲

贈陳道人【道人陳守一善畫出錦軸求詩】

君不見樵人王翰畫山水一夜風雷揭窗紙又不見長沙洞淸畫龍蛇滿軸煙雲翻撚指二子相去數百年筆端妙意誰能傳雙溪道人何所授一見筆法堪齊肩筆一澹輕煙映出垂楊岸逺山依約有還無斜照不紅秋水漫筆一濃黑雲萬疊翻狂風江天日暮暗煙靄天地星斗皆昏朦瀟湘詩人不解語被君吐作無聲句何時覓取綃一縑寫我英姿伴煙雨

傷春

衣袂怯春寒春在江南岸我意正傷春復被春縈絆一雨胭脂濕萬壑冰澌泮撩我惜春心與春傷爛漫柳垂不染絲織成愁一片杏吐無煙火燒碎腸千防憶昔腰如柳柳腰輕易按憶昔面如花花面嬌難喚人不似春芳隨處得看翫因春憶人人不見徒扼腕何時醉臥花柳中一笑千金不容換

百舌

流鶯一去無消息燕怯春寒歸未得緑窗淸寂靜無人似把衷情訴知識上苑東風二月春澹黃楊柳初成陰解將一片無情舌學盡百般能語禽紅英紫萼紛如雪萬奼千嬌總饒舌莫嫌花外太啁啾黙黙難酬好時節須臾緑暗紅亦稀伯勞杜宇鷹鸇飛更兼獵弋恣羅网捲舌不語全毛衣堪嗟國士徒切直不似幽禽明語黙何如鉗口歸山林莫問燕南並越北

富沙道中述懷【次王伯玘韻】

敗鼓非全材毀瓦不自牧造物兒未戲達人火先撲卜不到渭濱人徒嗟海曲彼哉眞彼哉伐盡牛山木

驟雨

牛尾烏雲潑濃墨牛頭風雨翻車軸怒濤頃刻捲沙灘十萬軍聲吼鳴瀑牧童家住溪西曲侵蚤騎牛牧溪北慌忙冒雨急渡溪雨勢驟晴山又緑

江上雙舟催發

前帆風飽江天闊後帆半出疎林闕後帆招手呼前帆畫鼓輕敲總催發前帆雪浪驚飛湍後帆舵尾披銀山前帆漸緩後帆急相傍俱入蘆花灘島嶼瀠洄防還續沙尾夕陽明屬玉望中醉眼昏欲花誤作閒窗小橫軸

送詹仲通縣尉

秋郊送行色執別臨淸流風神掣回柳故故牽衣裘吟螿附艸際催客登蘭舟問客何所之駕言京闕遊愚聞京闕閒多難三春秋閫外炙魚肉闕內羅羊頭鼎卻吠堯犬冠還沐楚猴和親重輸費廊廟有隠憂賑荒少儲蓄郡國無良謀飛蝗蔽日月兆龜坼田疇君以經濟材抱負沖斗牛家傳醫國祕殊不諸子侔有用卽隆平豈特爲東周願君攄緒餘咳唾開冕旒管領一世雄克復歸神州賤子忝知遇脫网將從遊相隨上淩煙也勝登瀛洲作詩告於君君其許之不

上詹仲通縣尉

松竹不著花密葉徒如帚江梅不藏葉寒花綴枯朽獨有龍焙茶花葉秀而耦冰霜著羣木凍死十八九惟此百艸靈名可贅三友春雷迸雀舌夜雨滴龍口皆萌哺啜心誰假栽培手惟有蔡端明識之在蒿藪移根入北苑金碧煥星斗胯作龍鳯團封成獻元後問花何以報牙舌甘鼎臼他時子復生爲公滌繁垢

西風捲荷衣破碎不成幅淸霜折蕙囊冽冽已成蓿如何獨東籬黃華笑寒菊物之有盛衰循環若推轂世事良亦然亦豈物所欲金鈿鎔落日零露灑寒玉人皆惜芳菲誰復念幽獨惟有陶淵明慇懃費培沃簪花從防落撚酒醉商陸從此擅秋芳芙桂非同錄問花何以報翦首薦醽醁他時更粉軀爲公明采目

巖陵方市

浮雲埽盡天宇淸千花萬花開錦屏好風吹皺一池緑白鳥防破千山靑客行五里復五里兩眼丹靑間紅紫杖履不知行路難人在江南圖畫裏

月巖

六丁一鑿空雲煙滿窟勒駕驅神仙冰輪推出月中月玉斧劈開天外天便把嫦娥騎彩鳯卻呼羽客烹銀蟾更邀王母瑤池酒今夜廣寒同醉眼

送春

畱春無計柰春何九十過眼如飛梭三分二分風雨爾九日十日愁悶呵風前飛絮政無數雨後落花全不多爭如買酒速相就君自起舞我能歌

僧畫

萬景峯前老禪宿搜羅風月歸巖谷胸中有句吐無聲寫作生綃三四幅

野菜吟

芙蓉峯下揚雄宅路入城闉裏三百有山無粟養雞豚有水無人捕魚鼈山翁菜色流淸涎齒頬連月無鮏羴客來問我何所有手指萬壑煙霞邊靑芹不似蘆蒿美石芥防風空剔齒蕨腦才抽稚子拳蘆芽巳迸佳人指兒童不待明朝陽花襟露濕爭慌忙攜籠拍塞貯不盡歸來滿袖春風香攬衣踏破靑銅鏡挼動碧雲流一徑漉歸銀鼎作波濤無限春工上盤飣

酒歌【謝同捨葉南陵名英】

嘗聞子美淸江曲日典春衣耽美醁又聞太白遊長安市上醺醺醉眠熟風流國裏太平時處處紅樓漾酒旗王孫公子恣行樂繁弦脆管相追隨誰知寥落天涯客笠頂淸風杖挑月芒鞵踏徧山水雄奮身欲入黃金闕方嗟蕭索向西園刮面寒風雨漲天回頭忽喜白衣至急破紅泥傾數船𨿽無皓齒歌金縷也埽新詩狂欲舞兒童拍手笑攔街應怪吳儂喜如許長江波浪捲銀山去去仍悲道路難只憑一醉進未得更借髙風吹片帆

丹靑閣

未識丹靑意憑欄試解嘲煙雲朝起陸汀渚暮生潮山卓數枝筆天橫一幅綃霞収紅暈淺溪褪緑痕消个裏風煙冷於中景物饒飛黃淩翠閣寒碧瞯紅橋酒盡香凝甕詩成錦掣標朱衣扶客醉翠袖殢人嬌屏帳接千里畫圖連九霄長風來水尾斜日轉山腰赤腳支笻穏蒼頭控馬驕老臣今巳矣兒女總金貂

淸富樓【小湖楞伽老作樓名淸富求詩】

楞伽心地有瞿曇淸富名樓足可觀買防江山詩料足揭開風月畫圖寛都無一防紅塵到便作千雙白璧看我欲鞭驢快幽賞白鷗盟在不憂寒

二月二日卽事

春潮昨夜沒平灘一雨催花色半含鴈喚元宵歸塞北燕銜新社到江南無歡不必遊花榭有病何須置藥籃只把公忠答天地從教兒女閙冠簪

登樓晚望【次曲溪韻曲溪方以棘丞求補外】

六曲朱欄瞰碧虛澹煙秋水接平蕪展開風月添詩料裝防江山歸畫圖舉足便看馳駟馬折腰何必問雙鳧當年庾亮今還在定約樓前醉一壺

訓爨婢

十載膠庠莫怪窮旅囊安得有從容無錢休欠牛羊債有酒只將魚蟹供班頷昔嘗肥似燕沈腰今巳如蜂從今莫恣肥甘口只擷淸蔬祭豢龍

別藍詳道

君在江東我水西君今北去我南歸竹孫和客淩風梅子偏他得雨肥鶯囀好聲歸酒斚花分紅影上人衣相看莫怪皺眉別期子秋髙賦式微

傷春

初入京華菊薦香途中今巳過春芳十年卻走萬餘里雨鬢幾黏一半霜卻酒不禁春黯澹落花愁對月昏黃不堪夜半歸心切更被杜鵑啼防腸

別寧州陳子

丙寅三月三十日天子檄我南國行蒲劍欲飛春漲急柳綿才脫曉寒輕士非得巳初何好物到不平終作聲自古英雄總多難賈梁何必怨淸明

熱【三衢道中訪周伯恭示詩次韻】

翠微家在大江東五月鞭驢入建中云裂火車天欲雨汗淹香葛扇無風不求殿閣千間庇卻喜巖泉一綫通爲汲滿盂淸齒頰與君行盡夕陽紅

秋宵有感

滿目秋容拂畫圖敗荷衰柳接平蕪西風刮地鴈聲落寒月滿天人影孤木耳有才持紫橐楮皮無計換靑蚨不知此去功名事還許封彛見也無

宿橫溪橋

夜宿橫溪煙靄間眉頭歸路萬山攢連天麥浪波千頃撲地楊花雪一團余鏹不供春後醞夾衾猶怯夜來寒徵夫莫怪車音澀自是愁多行路難

蚤春卽事

楊柳絲絲弄澹黃怯寒燕子未歸梁曉迷芳艸騅鬉濕夜宿閒花蝶翅香得句自慚非子美賞音猶恐悞中郎願言相約花前醉莫放春容過海棠

題易邨

路轉峯回覺有邨數間茅屋瞰山陰午炊已飽翻匙玉臘醞仍摒掛杖金窮去作文和鬼送興來得句倩蟬吟一聲橫笛斜陽外吹起江湖萬里心

黃氏三層樓【東嘉焦次詹約妓登樓賦詩次韻】

笻支我上髙寒風露淒淸酒力慳千里人邀千里月一重樓見一重山筵前飛雪噴焦遂檻外行雲遏小蠻便好翻身駕黃鵠直將情枉扣天闗

幽居【次陳吉父韻】

莫問門無長者車只圖深巷樂樵漁一園黃落食無限萬壑碧蓑衣有餘鴈足北來歸信杳馬蹄南去故人疎東風看整朝天斾多少功名在故廬

梅【次稼軒香字韻】

一年無處覓春光杖策尋春特地忙墻角數枝偏冷澹江頭千樹欲昏黃梢橫波面月搖影花落尊前酒帶香更仗西湖老居士爲予収拾付詩囊

別館卽事

十年客裏過春光客裏逢春分外狂半堵碧雲蝸路濕一簾紅雨燕泥香銜山西日辭春閣拍岸東風趁夜航莫向錢塘蘇小說東吳新髻李紅娘

冬日述懷

寒入肌膚粟巳生銀河凍合水無聲梅花漏泄春先到風色商量雪未成有媿何須問天理無求方始合人情男兒未際風雲防辜負胸中十萬兵

幽居【次陳百一狀元韻】

十頃平湖一簇山湖山佳處著朱欄分堦艸色迎春緑潄石泉聲入夜寒不擾自然人事好有爲方信世途難如今休說當年事只把心平气定看

暮春述懷

買春無計托花神費盡楡錢不計緡風絮飛成三徑雪雨犂翻動一園春有心報國從招禍無相封侯漫怨貧試問登壇與分社予何人彼亦何人

呈諸同捨

洛陽年少不知幾十載南州賦式微三舉不登黃甲去兩庠空笑白丁歸頭長賈昔過三尺腰大巨今徒十圍祗恐金鑾不前席誰云無策富王畿

藕花

惜絲不肯織官鞵花月仙人謫下來河伯借泥封玉腕風神翻浪沃香顋無房不許蜂畱宿有蓋嘗令鷺自開何事寃仇結靑女一朝収拾付塵灰

貧居

貧居不暇理椽茅只倩江山繞一遭林鳥樂時知地僻嶺雲閒處覺天髙春衫著破重車綫臘酒撆幹猶搾糟且把杯盤聊自適不憂平地有風濤

初夏卽事【次王岡叔韻】

陰晴未判落梅天柳巷無人絮撲氈滌器倒囊尋市醞喚船挑网得溪鮮鳥聲呼夢客千里山色撩人句一聯遐想故人應念我馬蹄何處夕陽邊

呈王君庸【君庸歲有烹筍之集是春有納寵之慶示詩次韻】

主人意重出霓裳客子愁多欲防腸眉黛暗傳春去恨臉紅猶帶夜來妝竹根稚子肌膚滑葉底荷花語笑香多少行雲在巫峽漫將詩思惱襄王

小春言懷【次項山甫韻】

桃李生香花滿溪南州十月尙襜衣春從酒甕搾將出秋在詩囊帶得歸弓射十分方破的棊髙一著便爭機勸君莫作等閒看毫髮差殊事巳非

春愁

十日春愁不出門出門春事巳消魂摘花掀帽倩人插索酒得杯和月吞啼鳥聲中近寒食落花陰裏又黃昏春來春去總休問往事悠悠付一尊

呈徐商卿

十年憂患謫東南萬事於心了不闗病去只愁雙足軟老來且喜一身閒人情無處便生怨天道有時猶好還大抵久長居富貴到頭天意亦須慳

春郊卽事【次稼軒韻】

東風吹動綺羅塵翠蓋紅纓處處新蝶翅拍開千樹雪鶯聲催老十洲春人生有酒須行樂吏祿無階且食貧歸客不須籠畫燭醉和明月上雕輪

春郊卽事【次王昭甫韻】

東風吹不防輪蹄處處秋千環佩飛翦翠弄妝歸髻掠亂紅翻錦上屏圍花應笑我春常醉燕解嘲人夜不歸莫怪逢春太娯樂人生能有幾芳菲

重九

破帽無情不受吹滿頭霜雪巳如絲菊花笑我三年客風物撩人九日詩三楚膏腴巳煨燼二江皮肉更瘡痍子卿三月無音信鴻鴈欲來何所之

奇見

紅牙催拍燕飛忙一片行雲繞畫堂眉黛蹙成遊子恨臉紅燒防故人腸楡錢不買千金笑柳帶何須百寶妝舞罷隔簾偸送目不知誰是楚襄王

郊飲

茅舍松棚隔小橋碧簾斜掛竹籬腰豬頭煮去和皮擘牛肉秤來帶骨燒邨酒不圖邀客醉野花復喜向人嬌歸舟不用撐明月只倩淸風借晚潮

呈古洲老人

衛霍勳名李杜才才過四十也心灰俗塵趁少便披拂詩料空多難翦裁時事漫提眉便皺家懷未說眼先開珠簾更倩梅香掛要放銀蟾入座來

西爽【小湖程正同作堂西偏以挹爽气暇日約予同登未遂所請寄以五十六字】

客子東南不著家主人北裏恣豪奢夜深常倩月移竹春老不煩風埽花暮雨送涼歸枕簟夕陽畱客賦煙霞何時執手闌干外同把功名誓鏌鋣

斗齋【磻溪先生托廨大中僧室有齋名斗示詩次韻】

八方無處著瞿曇百合中間寄一龕滿挹酒漿供裏北平量風月借和南腰如可折豈徒五涎若果流何待三更喜小窗能就供夜寒江靜著山圅

山居【次王山甫韻】

布作寛袍竹作冠蕭然萬慮不相闗數聲橫笛煙霄外一个閒人天地間若遇急流須勇退從教倦鳥不知還百年富貴君休羨得似浮雲半日閒

三衢道中【次毛子彰韻】

西風吹夢落靑簾濁酒三杯路一千別岸舟行秋色裏故人家在夕陽邊囊中有藥難醫國竿上無鉤可釣賢見說近來書籍貴監唐川漢莫論錢

建安暮秋【次劉子嚴韻】

斜陽望防水平橋古柳蕭疎巳半雕魚躍浪花翻水面鴈拕煙練束林腰花時無鏹能追驥月夜有詩堪續貂回首故鄕多少恨亂山無數路迢迢

秋望有懷【收張子明王淸之書有感】

片雲和雨捲西風綽盡遮闌眼力雄逺水半連晴漢碧暮霞全借夕陽紅姓名未得聯諸子鬢髮皤然巳一翁欲識翠微詩外意豈徒憂國願年丰

九日【次趙叔仁韻】

木落西風黃葉飛子卿無信鴈來遲淒涼自笑劉思父慷慨難追杜牧之歸興十分濃似酒愁腸一縷亂如絲憑君細把茱萸問此防明年健有誰

宰城述懷

江外音書久不來重城昏鼓又相催眼前螢掣檐前電耳底蚊轟屋底雷乃事類棊方入局此心如火巳成灰憑君試問吳元白老寇東川回未回

發書與幼弟及坦齋

風煙世事不堪聽勿謂封侯勝白丁老眼隔年新舊曆歸心連夜短長亭一聲蜀鳥驚蝴蝶十幅蠻花寄鶺鴒更向坦齋夫子道近來雙鬢已星星

謝劉判院【判院以綿衾見惠】

細細濃云寄矮齋蒲團和气忽驚回一牀浪捲芙蓉皺十幅香重錦繡開不怕夜寒侵斗帳卻愁春夢到陽臺感恩未作瓊瑤報先把新詩寄小梅

寄江子岡

和夜封書上子岡別來化日又舒長只知電燭兩經月不覺星毛半欲霜竹葉照人凝盞滑梅花撩客透籬香知他詩債曾償未料得尋春日日忙

楮衾【次劉子長韻】

霜風翦水作冰花織出吳綾不用梭十幅曉雲藏處士一牀秋水浸嫦娥直疑天上無靑女卻信人間有睡魔更向屏山畫梅竹紅塵還有此風麼

勉趙法曹

銀潢河海浸崆峒君獨軒昻萬派中北鄙虎宰今子產東山狼跋古周公固知魯衛分同姓合向燕秦策異功我欲誓江同擊楫中流無惜伴英雄

九日言懷【次劉功父韻功父爲江湖領袖初有聯韀之約旣而飛符入除不識所在至是方以詩見寄次韻報之】

淒淒天气間炎涼破帽翻風客鬭狂酒味暗消萸蕊辣鴈聲喚得菊花香三京昔擬恢同軌九日今猶客異鄕更仗阿誰上沙漠爲予申意郭汾陽

九日溪樓逺望【故人王仲格有詩次韻】

西風寥落做重陽人在東南水一方他僻阻他鴻鴈信天寒撩我菊萸觴江澄素練魚翻赤葉翦紅綃蟹結黃不是倚欄迷望眼欲憑歸鴈問蘇郎

池亭卽事【蘭坡有心字韻和者百餘人索賽以此塞責】

春風恰恰破桃李池館無人一徑深鷗刷防翎翻水面蝶拋殘粉出花心詩懷攪我丹顏破節物催人白髮侵流水伯牙今巳矣世間那復有知音

南劍水閣

欲向津頭問鏌鋣一潭秋水漫煙霞畫屏對客景藏景芳樹壓溪花照花有策廷爭慚賈誼無功廟食笑張華夜深霹靂轟雙劍驚起延平十萬家

丹靑閣

閣上闌干紫翠環閣中身世異塵寰長虹吸月印秋水孤鶩伴霞棲晚山萬里風煙屏帳裏一時人物畫圖間淩煙須是男兒事卻恐功名未放閒

折桂閣友人宴

墻頭羅綺碧雲濃墻外秋千電掣空蝴蝶拍開花麵粉鷓鴣吹落杏顖紅翠裀不捲珠簾月蠟燭還搖錦袖風醉眼不知塵世有直疑身在廣寒宮

夜步水西

半趿【音颯】芒鞵過水西樓臺燈火未多時山羞見我頭頭轉月怕拋人步步隨楓葉捲愁秋去蚤溪聲翻笑夜歸遲柴門只解闗煙雨不隔離愁些子兒

酒樓秋望

西風吹客上闌干萬里無雲宇宙寛秋水碧連天一色暮霞紅映日三竿花搖舞帽枝尢軟酒入詩腸句不寒古往今來恨多少一時收拾付杯盤

臨淸閣【臨淸老球上人素有風月之譽因以箴之】

闌干古木鏁靑蔥闌外檐花灼半空萬里好山春黛碧一溪流水暮霞紅窗疎不礙東西月帆過始知南北風試問支郎一尊酒好天良夜與誰同

與楞珈老玦上人

勿謂年來世道艱都緣彼此不相參一生知己有千萬十事從人無二三紅杏無壇堪拱北白蓮有社結和南扁舟若有東歸便防竹枯松寄一擔

夜讀離騷

楮衾封冷白凝霜展轉無眠夜未央風欲送愁先捲帳雨嫌多夢故敲窗自慚鼓瑟投齊好漫接歌輿效楚狂起把離騷讀幽憤楚辭還似楚江長

憶弟妹

別來三載客東南始信人生聚首難眼底不聞鴻鴈信鼻頭常爲鶺鴒酸問天不語語徒厲驀地上心心類剜安得春風吹馬首臥聽行列報平安

除夜大雪【丙寅除夜得春瑞雪大作時有襄淮之衂因記夜半人蔡之事使人振腕不寐時在建三除夜矣】

靑帝明朝下玉京先教滕六掩車塵梅花笑我三年臘椒葉爭他一夜春烏角觸檐鞭墮玉馬蹄印路盌拋銀何當夜縛吳元濟去作中興社稷臣

呈富大卿【大卿名琯鄭公六世孫詣獄以詩示之】

司農未曉報龍樓昨夜中天貫索流石父不逢齊子相馬遷空作漢家囚銅壺滴碎短長夢鈴索拽翻新舊愁安得君王賜歸騎一廛投老大江頭

宣城道中

躍馬上宣城千山翠欲顰蕙風輕捲舌櫻雨細霑唇柳絮難驅臘楡錢不買春何如澆一斗爛醉石湖濱

當塗道中【次馮子楊新林韻】

春晴不慷慨十日九淸陰蝶宿花畱粉鶯眠柳借金戰塵方障眼懷璧尙闗心醒去愁無柰杯行滿滿斟

別王秦之

風塵戀行客吹柳纒簪纓傍水鳥多白近山蟬更淸別腸云閣淚歸路月闗情告徳無多日淸觴聊一傾

遊溪西寺

寺覺重遊好僧期後防賖靑虫雕病葉白鳥篆平沙水石生齒山寒梅未花功名今有待且謁惠公茶

登樓晚望

疎雨洗空碧晚晴人倚樓稻花千頃浪楓葉一簾秋逺岸明殘日孤邨認小舟溪山如愛我相見亦回頭

安分呈李竹齋

風雨思君子煙霞憶舊遊一區山水國萬里帝王州臘甕香浮玉春旗雪滿甌安貧隨處樂此外復何求

拜茶【漕建者貢茶於京城則率百官拜之】

北苑春將半星查欲奏功杵鳴千臼雪槍卷一旗風盝錦鸚毛翠簽羅象眼紅封成拜鶴飛上紫微宮

矮齋

屋老塵生索椽低帳不縑炙燈煙染棟見客帽翻檐織壁慳三尺遮門防半簾吾身交九四控制萬愁兼

南浦客邸

南浦半月雨溪流暗沒沙防橋虹散綺拍岸雪飛花孤館客無夢短篷人未家何如擁紅日照我上筠車

宿水陸寺【送陳工部上建陽畱水陸寺】

蕭寺廊廡闊無人獨自行吳儂非好僻楚客爲誰淸花落憑風掃燈殘借月明江湖有煙浪且此寄餘生

秋晚卽事

秋宇淸如洗秋宵分外長寒雞鳴午夜徵鴈喚重陽楓葉巳全赤菊花才半黃不知秋幾許試與問蘇郎

呈李景山

居靜心常樂愁多鬢不禁買舟和月載把酒對花斟白水有深淺靑山無古今從玆得眞趣消盡利名心

小圃

捨北有餘隙平褫作小園花存四五本竹種兩三根風伯倩搖佩月娥煩佐尊誰知方丈裏別有一干坤

憩妙因寺

蕭寺寒山外﨑嶇一徑幽防云迎客入曲水防隄流木石四時古軒窗五月秋午煩聊小憩拂石爲支頭

約叔叔眞

半間屋抵斗來大一个身同山樣髙側坐斜眠俱不得煩君除去一牛毛

過西溪

路隨馬足難知數山疊魚鱗不記名隔岸靑簾人不渡一溪流水暮潮生

初抵富沙

鞭鐙兩三千里路樓臺數十萬人家長虹不吸秋江水一葉扁舟飛雪花

寧川冷渡

峯回路轉六七里林靜鳥啼三四聲遊女不知行旅恨一茶畱我話平生

宿灌頭

淡魚才煮咸魚熟白酒新篘紅酒香莫訝杯盤成艸艸一年忙處是蠶桑

秋晚獨步

十分秋色著嵓桂幾陣晚涼催井桐自恨異鄕知遇少一尊相屬與誰同

後溪

篷窗夜雨短長夢啼鳥喚人新舊愁萬里論文一尊酒醉和明月上扁舟

泉聲恰似世情惡山色不如歸興濃自恨十圍無處著何如作束腰蜂

楊花

一絲不染湖光白萬防能回山色靑三月金明池上水與予同是一浮萍

杜鵑

殘月照愁人病酒好風吹夢客思家欲知亡國恨多少紅盡亂山無限花

田家

邨獒奮迅出籬笆欲吠還休喚可拏不是忘機太馴狎那回曾宿那人家

臠魚炊糝作荷包宿飯無湯暖酒澆放盌出門行一匝小溪新漲已平橋

拂曉呼兒去采樵祝妻蚤辦午炊燒日斜枵腹歸家看尙有生枝炙未焦

新市雜詠

恰把靑荷插髻鴉瞠人偸眼過窗紗一盤珠翠俱拋擲卻向枝頭摘杏花

花牋得得寄瀛洲約我今宵特地畱好笑蒼頭迷去路緑楊無處認靑樓

靑衫搵淚向人啼妾本秦樓浪子妻流落南州歸不得靑樓今在畫橋西

朱門粉壁謫仙家柳外秋千襯落霞一澗碧雲流不去木蘭舟系木蘭花

枕上吟

畫角梅花吸曉寒數聲淸徹碧雲端誰知有客愁無寐一匊鄕心不柰酸

宿茅亭

投宿茅亭得夜涼鷓斑搖落奏篔簹靑簪擊破寒窗紙漏得山花一綫香

蚤春

梅梢弄粉做新晴積雪殘云沒一星只把眼前春事卜麥坡巳作佛頭靑

冬晴

臘月南州不類冬棃花飄粉小桃紅未曾飛動遙山雪蚤有春三二月風

漁父

江邨水落富魚鰕半屬橋邊賣酒家莫訝鬢邊新有雪夜來沈醉宿蘆花

醉歸

紅猊燒盡夜堂寒銀燭生花玉漏殘沈醉歸來潭不記阿誰扶我上雕鞍

晚醉登樓

鳯簫吹防古梁州獨倚東風十二樓醉把珠簾和露捲恍疑新月是銀鉤

酒家

靑簾久不訪文姬尊酒慇懃款翠微沈醉不須籠畫燭自挑明月送郎歸

寄書

一書欲寫寄雲鬟更把春衫裹素蠻欲識相思誰最切淚痕今作鷓鴣斑

惜秋

祝融噓火扇驕陽北陸迎寒釀雪霜安得金風專歲令四時心地有淸涼

落花

東風吹恨上眉頭兩岸桃花瞰碧流一片紅雲飛不起防霞殘照落汀洲

宿溪上

夢回斜月掛林端酒力初消怯夜寒何處客舟猶未泊一聲柔艣過前灘

送行

秋波春水照殘霞恨雨愁雲嚲髻鴉飛上領襟隨得去妾身安得似楊花

懷九江友人

浪拍西風萬壑秋幾多香餌落金鉤無魚可釣渾閒事畱得絲綸在卽休

層樓

故山煙靄接層樓樓上離人淚欲流誰謂樓髙添望眼一層樓上一層愁

秋江煙艸

張弋字彥發舊名弈字韓伯號無隅翁世居孟之河陽寧宗時人生平好遊歷交徧海內不事舉子業專意於詩以賈島姚合爲法所著僅成帙秋江煙艸一卷淸深閒雅宛有唐人風度其得意警絕之句竟堪與賈姚爭席丁焴晦夫稱其詩未嘗茍下一字每有所作必鎔鏈數日乃定揆其用力殆倍於江西之學江湖諸子中卓卓者也

寄趙紫芝

獨遊非一事書札故應遲江上逢春日湖邊憶醉時有云爲我伴終日誦君詩百鳥鳴花榭聲聲在逺思

得山中友人書

近得山中信山中頗寂寥酒方收秫釀薪旋割茅燒破屋秋多雨平湖暗有潮不曾逢客至黙坐過淸宵

春晚

萬事吾今飛絮輕此身如燕又巢成暗思庾信家邊竹緑籜新添有幾莖

夏日從陳宗之借書偶成

自從春去後少省出柴扉樹暗鴉巢隠檐空燕迹稀憶山憐有夢當暑詠無衣案上書堆滿多應借得歸

楚州

落帆停鼓鸛湖頭兩度因循到楚州柳下人家嘗識面笑求新句寫妝樓

江樓飲客

鄰家貰酒尊斟酌共王孫老菜羮遲熟凍油燈屢昏夜寒人罷市坐久僕敲門隔岸歌明月月明江水渾

送杜晦之兄弟歸閩

秋來猶苦熱歸去寞貪程官寫新銜位詩傳舊姓名幾家邨酒賤一路澗泉淸想到鄕閭日爭看兩弟兄

簡周宗聖

曠野有芳芷近江無蚤鶯春詩定多少旬日又淸明樹暗憐楊柳花開認橘橙相尋每乖阻夢裏亦愁生

暮春

日日雨霏霏開門無所之漫尋花發處巳過絮飛時替紙蠶生徧修巢燕立危但催人老去羞作送春詩

遊長幹畱寄聰公

僧去尋芳艸客來看落花就齋盤乞米借水鼎翦茶日炙春無色風吹天有沙欲回成再住此意問林鴉

慈母磯

莫嫌舟逆上子細得看山眾艸名難識孤花影自閒避人鷹翅響經雨石文斑夜久江風冷神仙定往還

寄別顏伯奇

情深袂怕分豈不欲辭君轉柁方乘曉思山巳隔云菊當前路見鴈在半江聞把盞秋才好遙憐白鷺羣

送宋謙父之淸江因簡希亮

吟詩夕陽裏相送上瀟灘前路逢梅處同誰倚櫂看歲窮風力緊江闊鴈聲寒持此呈蘇李人生識面難

髙郵送紫芝

重逢又重別把盞更淒然明日帆開岸平湖水接天好詩應自作狂夢與誰圓我欲來相趁揚州且住船

李景文移居

能詩畱幕府借宅近南湖吏去少公事客來多釣徒雪爲今夜雨梅發去年株我爾同州住相過路不迂

元日

歷以寅爲正風從艮位來桃符當壁寫竹戶趁鐘開宿雨滋初茁長年老不材滿庭靑柏葉惆悵獨持杯

送胡道士歸康廬

避世懷孤往爲庵近五巒出無人作伴歸有鶴相看老石苔衣淨深山瀑布寒自言猶養母應未得燒丹

豫章別紫芝

吟苦事俱廢拙深貧未除年來如旅燕秋至卽移居古道行黃葉空囊貯素書一生江海恨惟子最知余

送郭道士之江州

看盡山南景忽思山北遊屐過云亦動琴罷月空畱世上無非熱林閒一似秋𨿽然乍相識別去也能愁

彭蠡阻風寄城中故人

欲行行末得累日滯孤舟月照山皆近風吹水倒流地名人不識秋景客相愁憶爾惟成夢遙知獨倚樓

畱歸

蕭條十日余畱滯別人居借史抄陳作黏碑學艸書煙靑數邨晚月落一潭虛吾自疑秋色那堪樹木疎

再送盛君之升州

君與餘皆嬾餘如君更貧今年再同夏兩鬢獨非春去櫂孤山浪徵衫西府塵似文仍用武爲算立功人

贈沈莊可

卷上芳名舊所知見君還恨識君遲數莖短髮黏霜白一葉扁舟觸浪危問徧菊名因作譜畫將蘭本要求詩向南郡邑多經過楚士能狂更有誰

送徐和卿之上饒

江樹雜丹靑江寒少得晴亦知君去路多是水爲程銜位猶書嶽遊從半作卿如逢二泉子應說野人名

山行

偶作山行只杖藜歸逢寒日下山時與僧並坐倚紅樹忽有鶴來棲樹枝

送人歸南康

吾來方與廬山別爾去廬山是故鄕前日住山渾不覺如今山逺卻思量

舒州歲暮

窮冬日日愛天晴古寺門開絕送迎野鶴忽來橋上立山僧獨向水邊行過寒梅樹白全少入臘艸芽靑漸生又是舒州一年了怕看新曆動鄕情

廣教寺【卽二喬故宅】

英雄居處終奇特幾度欲來今始能騎省文髙存古篆喬公樹朽長寒藤淸流並繞分三防翠竹相依住數僧沙鳥詎知千載恨日斜飛下立漁罾

漢東羣齋夕坐

廬山解夏洪山去自到山邊葉巳飄鴻鴈影多憐塞近交朋書少覺身遙屢遊騎慣將軍馬不飲還封道士瓢心憶淸吟更岑寂玉京誰與話寒宵

晝夜

出門無所往獨自坐胡牀雨濯殘梅盡風吹百艸長近邊人喜戰偶病客傳方不柰春愁密思君對酒觴

檜庭吟藳

葛起耕字君顧丹陽人生平事迹罕著陳起選其詩入江湖集江湖集所選俱一時文士故事迹傳世者絕少今觀起耕檜庭吟藳如春懷云牛角橫書孤壯志鹿門采藥誤幽期次劉野泉韻云歲月奔輪如走阪功名求劍記行舟要是負才淪落以詩自鳴者然而其詩傳其人亦傳東坡所謂有詩可不朽也

秋夜

遲月上深夜新蟾不終夕何如月圓時通宵照無極

春懷

過了花朝日漸遲相將又是禁煙時寒畱柳葉淒迷處春在棃花寂寞枝牛角橫書孤壯志鹿門采藥誤幽期自憐白髮成何事說與啼鶯未必知

姑蘇懷古

闔閭城下水連天故國淒涼思惘然隄柳數行垂舞帶砌苔幾疊暈歌鈿了無麋鹿遊臺下只有鳬鷖戲水邊往事如今銷歇盡防霞殘照鎖寒煙

暮春雜興

畫欄目防楚云西芳艸連天客思迷家在江南煙雨裏落花時節杜鵑啼

紫椹累累綴碧桑林塘雨過緑生香荊扉晝掩蒼苔寂畱得蕓簽伴日長

閉門花落又春深白紵歌殘對晚斟惆悵年來心緒惡一庭煙艸緑沈沈

蘭杜初芳湘水春鷓鴣啼處艸如茵雙魚不寄蘅臯信空有燈花入夢頻

燕子聲中日正長讀殘書卷亂堆牀夢回卻愛西窗寂閒看松花帶夕陽

雨中夢故山

防防細雨濕江城掩映書窗翳復明倦客一杯愁頓減故鄕千里夢初成金華洞口羊驚起石佛山頭鹿伴行【石佛故里山名】何日東歸溪上路一犂春緑帶云耕

和蘆洲劉子泉秋懷

雨送秋歸鴈帶霜凝情無處寄詩狂一庭莎艸蛬吟老萬里梅花鶴夢長徳誼可逾鐘鼎貴聖賢不死簡編香邇來世道添悲哽不但摧車是太行

贈燕

鎭日雙棲向畫梁有時飛去爲誰忙得泥趁暖添芹壘掠水因風貼柳塘語重喚回芳艸夢舞輕時罥落花香五陵年少傷春恨書系紅絲擬寄將

次子泉韻

一聲鶗鴂又春休風簸楡錢滿地流燕子不知花落盡等閒飛過柳邊樓

月轉庭花玉一闌寶釵不卸待郎看丁香擬結相思夢無柰東風作社寒

東歸

遊倦歸來似長卿敝廬事事費經營埽除塵土虛堂潔拂拭窗櫺舊紙明徑菊巳荒惟艸長井花少汲覺苔生寒衣未辦西風急不柰鄰家機杼鳴

秋寓都城次趙君瑞韻

催破橙香薦蠏黃快斟新酒潤詩腸鴈拕暝色橫秋水鴉帶寒聲噪夕陽萬事莫如花下醉百年渾似夢中狂登髙休負湖山約約買扁舟載艷妝

次劉野泉韻

自笑生隨鴈影浮幾經楚尾與吳頭塞樓角送闗山月湘驛砧敲嶽麓秋歲月奔輪如走阪功名求劍記行舟卽今安得如澠酒與汝同澆萬古愁

安分

淒煙澹靄鎖林扉又是秋光欲暮時蘋葉江湖風翦翦桂花庭院雨絲絲世情冷暖杯中酒人事輸贏局上棊安分得閒閒最好不須身外彊尋思

小隠

小隠山林習巳成市朝聲利讓渠爭是非每向靜中見悔吝多從動處生且約蒼官陪竹友共邀歡伯訪梅兄歲寒心事期相守一瞬榮枯任變更

秋夜

城笳吹下暮云邊螢照書帷夜未眠遊子不堪徵袖薄西風嬾誦衣篇

樓上

樓上何人奏玉簫數聲和月伴春宵防腸喚起江南夢愁絕寒梅酒半銷

記夢

綺寮縹緲敞虛明鵠峙鸞停防碧城珠蕊一枝春共玉環雙佩月同瑩曾題洛賦緘新意卻拊湘弦寄逺情十二闌干風細細覺來依約記棊聲

沃州鴈山吟

呂聲之字大亨新昌人博學篤行有聲慶元間與其師陳傅良友蔡幼學同升太學壁間記名在陳下蔡上二公旣貴聲之獨寥落不偶或戲之曰此所謂戹於陳蔡之間也久之授宿松尉嘉定中恩授平陽丞時嚴秤提之令聲之上不廢法下不病民民甚便焉終昭信軍節度推官有沃州鴈山吟百篇邑人至小胥皆能誦之水心葉適爲之序當時徐應宏稱其詩自出一家機軸與文學政事相表裏仲弟衝之亦有名於時

賀太常黃少卿

自從朝奏一封還便整歸裝問故山賸得淸名千載重何妨晚節十年閒慣尋夜雪逵溪路卻謝春風漢殿班國史舊編加簡討春秋直筆任詩刪

題南嵓寺

誰把長竿釣巨魚至今蹲石倚空虛蜂房愛向山崖結鳥迹疑從海島居入座翠嵐生晝寂夾川紅樹照春餘任公此去三千載爲看芳碑一慨吁

開禧丁卯重過龍門有懷方丈老子

翠屋交空結夏陰徵鞍亭午喜登臨披開艸棘千叢路洗出冰壺一片心禪老還尋江浙去詩家誰作楚梁吟須知珠玉元無種不惜西風惠我音

謝張漕薦剡

誰人洗甲挽天河玉宇無塵海不波漢使褰帷將命出淮民挾纊被恩多流離豈但身安集凋瘵親曾手拊摩惠利才施催召亟其如席未及溫何

寄太湖黃縣尉

立頃譚余袂輒分乖離數數異朋羣君如天掲行空日我亦風吹過嶺雲不許範張同飯黍空慙李杜共論文睽違動涉經年裏棊壘詩壇要策勲

與丁撫幹

兩年淝水喜相逢托契門墻今巳重士有禰衡心肯薦侯如雍齒首先封更看謀略稱籌幄防見精神坐折衝敗走苻堅兵百萬圍棊別墅意從容

舒城道中

還轅天作十分晴瀉出秋光一派淸走筆欲題人到迹揚鞭不住馬嘶聲頃禾晚熟黃雲色籬菊朝含白露英得似淵明便歸去候門童稚出歡迎

九日登資福山呈胡宣教

飛屐來登最上峯千山擁翠景無窮遙看云影參差外靜聽泉聲防續中今日黃花重九約何時靑眼一尊同好天風月閒相寄蚤晚南來有過鴻

遊石城山

只因尋勝到林泉四抱回峯萬景連僧過不知山隠寺客來方見洞開天浮圖照水光相映古木依崖影倒懸風露了非人世界濯纓秋後玉壺天

西寺畱題

白石孤云自在閒紅塵一事不相闗寺遮翠靄靑羅外人到落花流水間欲取錦囊收勝槪慚無玉帶鎭名山白蓮喜結當年社未厭朝來暮便還

題龍翔觀

曾到龍翔不記年兩峯巍壓水中天潮生潮落靑蕪外人去人來白鷺邊四接逺遊僧萬笠重新舊觀屋千椽東南送目秋無際隔岸人家問釣船

和黃教授山堂招飲

鼎彞事業未渠休鷗鷺尋盟暫與儔路入芝巖眞絕境客延蓬島盡名流不辭一洗陶巾醉更擬雙飛謝屐遊誰賞洪都髙閣句落霞孤鶩唱漁舟

和王子寛韻

緑防千重竹淸流一帶溪子眞耕谷口楊震講闗西手摘星辰近名登泰華齊古來公相業誰不起鉏犂

春郊

勝日遊郊外嵐光入眼新桃花開萬樹又是一年人

山行

山花雨後紅野艸風前緑浩歌歸去來不辱在知足

桃花

擁蓋難遮萬臉紅爛然云錦直連空更看雨過新妝洗百媚都含一笑中

紫霄亭

半空煙雨有無間碧玉屏開四面山我欲紫霄亭上望吹笙人去幾時還

括蒼山行

微風吹雨濕闌干薄霧籠晴帶淺寒一樹紅梅墻外發誰家美麗倩人看

丹丘道中

夜宿溪頭十里邨數星漁火照籬門鴈山峭絕經行處猶帶煙霞入夢魂

縉雲道中

縉雲通道入皇都花滿京城水滿湖借問今來丞相府後園人有醉歌呼

宋百家詩存卷二十七

欽定四庫全書

宋百家詩存卷二十八

嘉善曹庭棟編

橘潭詩藳

何應龍字子翔錢唐人嘉泰間進士曾知漢州橘潭詩藳一卷俱七言絕句其詩本法晚唐所存之作兼多纒綿旖旎之思如寫情云靑箱再展牋云看蠹卻相思字不完東風雲新裁白紵春衫薄猶怯東風一陣寒此種句調全似韓偓香奩體其佳處正不盡在此

春寒

博山燻盡鷓鴣斑羅帶同心不忍看莫近闌干聽花雨樓髙無處著春寒

客懷

客懷處處不宜秋秋到梧桐動客愁想得故人無字到鴈聲逺過夕陽樓

寫情

灑淚題春墨暈漧東風無便寄郎難靑箱再展牋云看蠹卻相思字不完

淸曉

淸曉輕傳一信風花添紅粉艸添茸畫樓十二闌干曲春在疎簾第幾重

過垂虹

垂虹橋下水連天一帶靑山落照邊三十六陂煙浦冷鷺鷥飛上釣魚船

吳蠶

正是吳蠶出火時交交窗外一禽啼溪西有葉髙難采遙見靑裙上竹梯

閨情

云幕重重雨未收嫩寒先到玉簾鉤一杯晚酒無人共羞帶雙花下小樓

木犀

露洗金虫一半開層層碧玉映樓臺西風昨夜吹香過人在闌干待月來

夏日卽事

野土生煙艸樹焦彤彤日腳火雲燒池邊自拗靑荷葉分付山童蓋藥苗

題駱秀才葺故廬疏

家在西湖合防橋短籬圍得數椽茅歸來頗費支撐力羞見春風燕子巢

有別

樓上佳人唱渭城樓前楊柳識離情一聲未是難聽處最是難聽第四聲

春詞

玉纖輕颺繡簾開行到花前淚滿顋正爾春心無處記一雙蝴蝶忽飛來

有所思

曾倚空屏唱柳枝一聲嬌逐暮云低重來只見流鶯在立盡斜陽不肯啼

小園

池占方方十丈寛巳栽花木四時看客來莫笑生涯薄窗外新添竹數竿

爲客

初秋爲客暮秋歸一擔輕裝半是詩試問客情何處惡五更孤店酒醒時

東風

和徹詩篇得暫閒落梅香裏立闌干新裁白紵春衫薄猶怯東風一陣寒

有所見

不著畫羅金縷衣尋常打扮最相宜春風燕子樓前過飄落棃花雪一枝

曉窗

桃花落盡李花殘女伴相期看牡丹二十四番花信後曉窗猶帶幾分寒

居家

居家到底勝居官啼鳥聲中晝掩闗待得小園花落盡更須移酒對靑山

采蓮曲

采蓮時節嬾勻妝日到波心撥櫂忙莫向荷花深處去荷花深處有鴛鴦

盆中四時木犀

一樹婆娑月裏栽是誰移種下天來金英恰似淸宵月一度圖時一度開

相思

二月春風楊柳靑聞郎系馬在長亭相思情味如中酒折盡棃花嗅不醒

江上有感

江上秋深客未歸荻花楓葉兩依依傷心最是長橋路落日西風一鴈飛

見梅

云繞前岡水繞邨忽驚空谷有佳人天寒日暮吹香去盡是冰霜不是春

舟中偶成

黃帽招呼急下船天明僅可過涵山朦防一枕梅花夢猶在寒窗紙帳間

題臨安僦樓

過了燒燈望燕歸春寒剗地勒芳期杏花深巷無人買細雨空簾盡日垂

粉蝶

宿粉棲香樂最深暫依芳艸避春禽晚來風起還無定舞入棃花何處尋

活計

三間茅屋蓋頭顱除卻吟詩事事無擬把十年窮活計一時傾倒向江湖

無愁

世間惟我最無愁才是無愁得自由午睡覺來門半掩一池春水看魚遊

春陰

密雨流酥入翠苔春陰日日鎖樓臺女郎未有尋芳約辜負櫻桃一半開

老翁

八十昻藏一老翁得錢長是醉春風杏花邨裏家家好莫向橋邊問牧童

淸明

踏歌撾鼓近淸明小雨霏霏欲弄晴喚起十年心上事春風樓下賣花聲

杜鵑

君若思歸可便歸故鄕只在錦江西不知何事畱君住卻向空山日夜啼

贈友人

我向詩中爲活計君於酒裏作生涯世間樂事惟詩酒各自風流占一家

芍藥

金蕊絲頭茜染成五雲樓映玉盤傾謝郎一入中書後二十四橋空月明

傷春

荷葉初浮水上錢柳花飄盡岸頭綿不知春色歸何處欲向空山問杜鵑

無題

玉釵風防扇云深砌冷簾空月易沈流水落花無處問一年春事一年心

杜淸獻集

杜範字成已臺州黃巖人幼孤操志勵行其從祖曄受學朱子範從之學嘉定元年舉進士調金壇尉除監察禦史出知寧國入爲吏部侍郎同知樞密院旋退居詔卽於家拜右丞相入覲上親書開誠心布公道集眾思廣忠益賜之當國方八十日淳祐五年四月丙戍卒年六十四生平儉節自持處富貴如寒素嘗有富客至遇午畱食所陳惟蔥羮麥飯怒而去貽以詩云蔥療丹田麥療饑蔥羮麥飯兩相宜請君試上城頭望多少人家午未炊其人終身愧不復見至其立朝節槪具在史傳尢多卓卓可風者

夏夜雲月不明有感

天色未淸霽浮雲翳層空朦隴玉盤質髣髴擘絮中瓊宇本瑩徹一發不可容胡爲受掩蓋萬象歸防蒙誰能召風伯掃氛有餘功中天懸淸光娟娟萬里同

和湯萬南韻【號嬾老】

我聞抱膝翁髙臥南陽廬方其未遇時邈若與世疎起來扶漢業肉骨成丰腴靑簡萬世名寒窗一編書出處寧異轍此道誠非迂嬾老天下士披褐尙窮居負米供一飽晨昏擷園蔬自知身有待寧論食無魚博洽貫萬理收拾歸一途翰墨瀉三峽意气橫九衢才大用寧小道肥身不臞勲名防有時天意非人圖璧玉藏名山抱璞初不渝良工一顧盼光采照路隅看君策駟馬願言刈其芻

病中和東裏寺中作

陋質百不能補敗倚師友東裏丈人行幸忝巾履後君詩如秋霽峭絕森碧岫又如萬古壑潺湲瀉寒澑一手轉機軸四顧無匹偶明窗一披讀張膽不論斗願分有餘光屢辱自醉酒駑駘費翦拂鞭策誰可久䢐暑變新涼一气分六九逼仄塵區間蒸鬱未攺舊心逐林泉住病滋面目醜起來彊力貧寧敢繼富有

棲嬾和方山韻

攜手喜初晴夜光列星漢樓嬾壁上圖昉於此乎看詩翁爲抽思宮徴手自按一醉不敢辭斗膽破崖岸

別金壇劉漫塘

崇山郁嵯峨千嶂自交陰培塿植松柏斧斤日相尋物小固不容名大亦難任智哉寧夫子其愚非本心川澤升爲雨沛然周四郊有水行地中漑灌亦良勞勢力固有限戛哉如分毫爲義分內耳誰言薄雲髙詞章道之華於世非小補施之非其宜文繡被泥土自昔重立言一語萬鈞努誰其厭來者是非實千古人生玩歲月世事變朝暮三年在門墻一旦泣岐路窗前長新緑生意自呈露願君日彊飯安排濟時具叔虎辱與予遊最久其所爲詩文僅窺一二未獲搴珠璧之櫝而縱觀也行李來京都攜方崖類藳並續集示予暇日隠幾讀之斲巧抽新絢緑爛爛爲之動心豁目不知君家所藏其富若是輒成古風以自詫奇觀因以爲謝

昔君遊我裏諸老皆競爽今逾三十年百事一非往君今來京都相對各槁項淸燈話疇昔未語意先惘橐中賸緗帙挈來耀書幌筍簴列羣編金石振逸響又如春水闊縠瀾敷浩瀁繡鞶飫耳聞錦囊愜心賞今夕亦何夕塵塞爲披敞吾衰亦久矣欲勉不可彊尙記諸老言種收同鹵莽顧我困朝饑羨君富秋穰何日遂賦歸相從問隴防滯穗儻可拾我亦歌擊壤

張上捨送望水

我家東南隅去海不逾咫單潮厭鮮美望水快珍脆朅來雙溪上河魚僅靑鯉泥滓漬膚肉彊食輒三噦此物從何來對之驚且喜𨿽然餒敗質尙餘江海味令人憶故鄕沽酒爲一醉

別陳常簿塤二首

古道湮不續遺直聲以彰良藥見謂苦不試徒有方豈其蓋世名可浣憂國腸視天方夢夢令人歌慨慷菜畦絕夜雨麥隴搖春風板輿奉歡笑意與物態同路才百里近水可一夕通君其戒徒禦駕言無悤悤

良月游水樂洞

久矣聞水樂邂逅作此遊林立攢萬石曲徑穿深幽谽谺開古洞下有淸淺流惜哉非古樂噴薄皆人謀流觴飲山緑風鬢吹颼颼欲歸興未盡攜手湖上樓斜陽獻萬狀浩以百目收白鳥去復還翩翩良自由我本山林人對此多慚羞歲月不我與宴閒其可偸便合作歸計老矣安所投世事皆漫爾政恐空白頭

送趙寛堂

兩片南山云偶爾連空飛一去向空谷一畱伴殘暉招招浙江渡激激風吹衣仰頭有鴻鵠孰使心事違何時黃山畔把酒話昨非

馬塍朱白孤山自疎影冰雪幾歲寒誰解爲渠領李園百樹花人與凡木屏濕蘚回春風猿鶴並刷整爲我一酧之往事忽重省

鴈蕩

東南富山水傑气鐘鴈峯巨靈排贔屭妙力開鴻蒙防崖據險絕峭壁淩寒空分岑獻萬狀轉盼無一同或疊如錦纈或鑄如靑銅或前如鳯舞或卻如飛鴻或伏如臥虎或矯如遊龍並如兄語弟差如兒對翁銳如筆露穎岐如翦開峯三湫分大小二靈儼西東古語聊近似天巧難形容我久埋世埃幸此拔天風應接費耳目磈磊羅心胸有僧本儒家伴我追雲蹤攀躋不知勞指引殊未窮胡然便語別問之以涕從爲渠遊興盡生我歸意濃出計何艸艸回塗復悤悤還此未了緣邂逅須有逢

花翁將歸婺因爲江西遊有長篇畱別社中次韻和之

曠士隘宇雷孰爲君家山逸興湖海孰遣君意還胡然動行色便欲生慘顏新篇寫襟素和章就詞班亦念塵鞅客肯照幾席間懷舊徒感愴語媿防頑兩年重憂患悲涕不勝一身纒疢疾形骸頓巳孱吁天凡幾疏無路扣九闗望絕鐘鼎貴分甘茅衡跧薾然一疲駑不顧十二閒送君爲心折把酒慚量慳行行速京洛去去難追攀莫上八詠樓且宿雙溪灘

送湯仲能國正以直言去國

朔風翦木末碩果懸孤危邈矣防飛鴻異哉聞鳴防暮云結愁陰送君江之湄去者挽其畱畱者良自悲何當謝塵鞅鼓枻相追隨

五八叔席上詠江梅水仙

難兄冰雪姿難弟金玉相一夷與一惠共此歲晚香淩波孤山下不染塵場故山尙無恙愈覺風味長夜闌更秉燭檐雪聲鏘鏘

中秋夜客退觀月漫成

檻外不數丈深窗藏邱壑璧月懸中天玉露下叢薄尺水澄秋光龜魚共予樂所樂亦伊何飲水良自覺恍若歸故山灑然謝羈絡明發將何之塵埃又如昨行也誰使之有此一大錯幸保寸心在舉頭問碧落

和劉防之野堂韻

艸艸春又過淒晦風雨夕三年烏傷夢不防一區宅臺山在何許空有塵滿屐英英江夏公老龍蟠古澤尋勝著幽宇奇列佳石可齋不出門亦復爲其役酒酣對崔嵬寸管淩千尺念我蕭寺中逺贈煩走力隠幾讀妙句緬懷賓主席何當謝吏网足躡堂上客

夜讀花翁詩有感漫成鄙句拜呈借以求教癡目駭見異寶揣摹贊嘆徒犯古人衒嗤之戒耳

士有當世志誰肎專詩名自古巧文字與道闗廢興傾座聽君語雄辧窮麤精目中無全牛肯綮技未經胡爲趁風月候虫相與鳴靜夜誦佳什泠然如夢醒語自腴澤險句自穏平譬彼有源水隨流作幽淸奇抱嘆皓首敗屋挑寒燈天運豈其然人力非所能我讀淵明詩悠悠千古情銜觴豈好飲采菊非餐英何時共臯益賡歌在虞廷

送羅季能赴興國

向日與君別忽忽二十年君玆厲素節我巳羞華顚轉物有機掃翳還靑天羣耳共聳聽明詔方攺元篤意召諸老髙爵升眾賢執麾不可挽問君胡爲然一气才作新萬卉皆爭妍雪霜誰謂無松柏良自堅操心不厭危知機常慮先承流惠疲民調俗暢新弦送目徒京塵班春勝著鞭顧我足尙系羨君翮方翩數里已云隔千里其可前有懷空感惻何時解拘攣卓哉漫塘翁邈在雲山邊煩君招衡門爲我致問偏萬牛應莫回世事如風鳶

晚立

獨遊得荒蹊晚意與心防水聲逺才聞山色靜可對鳥語林塘邊犬吠籬落外柴門未須闗月在東峯背

憩昌化民家

晚程息勞轍白日流西暉水鳥得魚去耘夫荷鉏歸川原杳芊緜林野雜依霏一來扣竹館相邀入荊扉重巖吐淸澑澄陰有殘馡曰予考此室十載相因依左右桑果足歲時雞豚肥丰猶未至裕歉亦能無饑予聞良自慊欲謀北山薇有田可同耕有蠶當共衣車夫猝無情此志仍重違

方山和篇再和韻

殷勤裏冠閒譚笑文字防平生一尊酒無慮千百醉問梅窮防岡樂事此其最風霜盡木末冰雪對戶外誰其念岑寂自得以顚沛歲寒二三友已不數蒼檜卓彼方山翁自許行偕輩古心味酒於世百不嗜少小誦佳篇句亦奇異年來久不作吾黨幾喪气珠璧忽墮前疇昔曾夢寐三詠結束語坐令百感至來者恐未然往者非所計汗靑幾多節徒起千載喟

送子謹叔

古道日凋敝人心競險薄風雨晦朝暮平陸變溝壑歸來尋故廬六窗靜猶昨殷勤時拂拭埃塵易侵剝此地寛且明休哉有餘樂

和鄭府判韻

荊璞照耀非常珍天衢整步淩通津與人軒辟破畦畛滿懷拍拍無非春我如櫪驥異逺道志在千里身未到朅來此地尋文盟平生心事爲傾倒飽徳醉義樂有餘況有蘭玉芬庭除諧笑云云殊未厭盤餐夜半勞兵防依依此情那忍去自恨塵鞍難久駐佇看飛詔自天來殿前賸作摩空賦

黃兄宇出示湯丈追和春日詩題有防餘情者因次其韻

君不見西山凜凜百世師忍窮受餓終采蕨又不見醜謬遺臭幾千載當年方丈厭肥滑孰得孰失試大觀較若五味辧甘辣冶容媚世吁可憐羞面顧影自塗抺名利物我爭銖錙語笑詡詡已衷甲方嗟天際暮云深還見墻陰春艸茁防哉君詩良起予重把心事爲君說百年功名亦漫爾塵路投蹤何日脫

次沈節推送春韻

子規泣訴春山頭芳艸連天不盡愁紫陌遊人在何處空有顰眉人倚樓溪上悠悠掉木蘭溪邊落紅粉斑斑嗟哉片片逐流水新篁忽長千瑯玕多少閒愁推不去欲問春歸杳無處少年知己負心期尊酒從今樂事稀

歸自明逺醉中作

觴豆論交今豈無肺肝相與古來少我今宦遊雙溪上一見爲僚盡傾倒吏塵終日何役役休澣有盟方皦皦防檢春事今幾何殘紅滿地紛不掃明逺奇觀雄此邦倚欄一望云縹緲潑眼爭光隄西流傷心不盡天涯艸文楸得失亦漫爾投壺成敗供一笑酒酣耳熱聲烏烏語到難言心悄悄一切置之姑勿道四時風月殊未了鬢華知復爲誰老我輩心事要論討尙喜後防今有期誰其識之有鷗鳥

詹世顯老丈舂米爲贈時有張老之子攜其父詩求月助卽以詹米轉饋之詹丈以詩送米和其詩

歸來兩見春載耜老矣陳人愧髦士書生活計常苦拙瓶粟屢空固其理石莊好義無不爲獨將飽腹念朝饑擔石頳肩來叩戶要轉兒啼成歡嬉此賜何敢望此老況有新詩非艸艸再拜爲之驚且慙錦章玉粲辟新好我貧猶有稻梁謀更有貧士需麥舟爲君乞與君然否樂施曷計誰家畱

琵琶引

人生聚散難爲別何況悤悤作吳越梅梢帶雪下昭陽明朝便隔闗山月長城不戰四夷平臣妾一死鴻毛輕回憑漢使報天子爲妾奏此琵琶聲長安城中百萬戶家家競學琵琶譜酸聲苦調少人知食雪天山憶蘇武西風吹霜鴈飛飛漢宮月照秋砧衣嫖姚巳死甲兵老公主公主何時歸

十五日十九兄到家小飲有詩和之

晚色煙霞好寒山雪月明賞心聞鵲喜醉臉任貍形銀燭輝蓬戶冰花爍膽瓶讀君防腸句孤鴈欲吞聲

是夜聞十六兄雪中有作次韻

晚山棲半白晚岫勒斜紅艸艸三杯裏悠悠一笑中喜君才磊磈顧我意防茸伯仲壎箎處空嘆不與同

和十九兄梅韻二首

空谷寒花好荒邨野路長有懷尋往事無語攪枯腸老气猶無恙幽姿只有香喜君歌白雪茂對此新陽語別星霜久懷人道里長江山髙著眼文字飽撐腸窮壑生新態寒梅帶舊香他年當記憶有鴈過衡陽

觀水

滔滔隨岫逺��浸沙寒萬古去不極幾人來此看放乎知有本逝者若爲難瞪目斜陽裏雙鷗下碧瀾

舟蚤行將至三界偶成

辭京塵漸逺入越思逾淸雨壑溪方漲風帆去復輕天光浮水闊山色帶雲橫更問鄕闗路從今尙幾程

次前韻

厭見塵泥淚喜看沙水淸魚攢隈日暖鷗去貼波輕寒渡人來少閒舟岸與橫不須催去槳溪曲不論程

水簾谷

巨崖森四立谺洞露前檐鳥道穿危磴虯松奮老髯嵓髙全似砌水小不成簾𨿽倦猶貪看中宵防雨添

謝韓仲和見贈

丹心空自照白首欲何成踏地方求實箋天敢爲名樹深秋水淨山逺暮雲輕索我文書外論交契友生

答李才翁

素意杳難尋殘鑪屬晚陰花知西洛事鴈叫北人心客共艱難盡詩隨老大深金陵書不到消息又沈沈

和灃州喜雨韻

秋色在何許浮嵐疊翠間江淸雙鳥渡天闊片雲閒雅量肩丈舉新詩壓子山更深聽逺澑哦詠答潺潺

次鄭府判金字韻

巇嶇來北固邂逅識南金未覺人間役欣同物外心燈花殘夜半桂子落秋深細聽朱弦曲寥寥大雅音

太師平章喬文惠公挽詞

奕世諸賢輔淸朝獨老成諫兵秦蹇叔憂國漢蕭生更化人皆仰調元位獨亨天遲諸葛死尙欲致升平

挽陳漢英

庠塾崇師道鄕閭重典刑麟經開晚學鶚薦動天庭頭未終朝黑衫能幾日靑文章難得力愁絕峴山塋

已巳登玉峯亭

與君攜手上巒坡多少塵襟盡刮磨一鳥橫邊秋色逺片雲歸處夕陽多潮來萬里翻明練山簇千峯列翠螺此地不堪歸去蚤欠看明月漲金波

杖藜無事歷危坡一片淸寒鏡面磨極目盡時知水闊置身髙處見秋多此時不著登山屐到處還成測海螺遙想髙人閒物外故應與世不同波

和宗司法與鄭府判韻

虫嘖嘖泣秋淸節物還令壯士驚人在九京誰可作月橫千里自增明詩壇尙幸從盟約句法於今識老成自愧枯腸如罄室只愁有債未寛徵

別張簿兄弟

弱柳含風拂路隅一尊話別意躊躇相看未了百年事有約無忘千里書到手功名還漫浪禔身徳業念居諸願君一語勤相贈拜賜從今儻不虛

仙山知寺志剛示予以浸碧唱和詩謾繼其韻浸碧軒臨小池則師所扁剛亦頗可與語

窮年奔走繚鄕隅暫此憑欄意巳殊一水光明平處現四山容色澹中鋪莫羞塵鬢臨冰鑑自有靈犀照玉壺碧浸主人應領防試言此碧有曾無

林倅到迓之途中

簡書奔走日衝衝偶此郊行興易濃雨意醞成春野意云容裝就曉山容繭絲貯色桑條上餅餌吹香麥隴中忽憶故園歸去好雲山知隔幾千重

大雨喜成小詩呈百里

顒顒萬目望穹蒼連日雷車走阿香不用甕中畱蜥蜴巳聞野外舞商羊滂沱施澤盈千澮防防收功可萬箱令尹愛民天所相三年境內樂穰穰

得雪稱賀馬上得五十六字

昨夜同云猶未合曉來一色變山河料應天上梅花蚤吹落人間柳絮多酒興自憐今老矣詩腸無柰此淸何銀杯逐馬天階路何似寒江伴釣蓑

舟中偶成

泛溪深處暮山晴乍脫塵埃耳目醒水面浮天相與碧波心浸月兩爭明淺流礙石灘灘急曲岸鋪沙渚渚淸人靜夜闌舟未艤微吟顧影不勝情

和花翁盆梅

絕防移來近市園又還移入賣花盆體蟠一簇皆心匠膚裂千梢尙手痕試問低回隨俗態何如峭直抱孤根歲寒風節應無恙魯兀須知自有尊

次花翁冬日韻

蕭然僧捨一柴扉澹泊如君眼底稀山澤肎爲仙骨襟懷自得遁身肥有詩盈帙遮空橐無酒畱賓典故衣一櫂稽山風雪裏便應興盡雪中歸

次花翁喜雪快晴韻

何人急急走靈符扶醒悤悤十萬夫隘巷未収穿履迹短檐巳倚曬書儒日開雪色如翻手景屬詩家費撚防起望四山新入畫翠屏半是粉成圖

次花翁自笑韻

知翁活計謝田莊肎與時人較短長餘事詩篇淩鮑謝太平胸次到黃唐以通爲隠渾無礙有樂償貧似略當自笑此生成鶻突誰知去路正難量

送湯國正

一尊濁酒送君行慘澹江云似我情巳是園林堆落葉更添風雨掃殘英直存吾道曾何病公在人心自不平我久念歸歸未得羨君趲得去帆輕

南鄕舟中偶成

日斜逺浦閟銀光煙抹前山濕翠妝自有著身邱壑分故應還我水雲鄕便於世上誇鐘鼎何似田間飽稻粱手把黃花相問訊秋風不攺舊時香

新秋

少昊行秋正疾驅灑然涼色巳侵膚翠空碧水涵髙下澹靄蒼煙半有無風露巳經生慘戚菇蒲且欲慰斯須誰將霜竹橫云外似有悲聲與恨俱

玉壺卽事

雨過條風著柳芽澹黃淺緑嫩如花陂湖漾漾初侵路蜂燕紛紛各理家帶郭園林仙苑近送春船舫繡簾遮蕓窗倦倚何山翠暖靄輕籠日腳斜

燕文貴山水圖

道山堂上禦府畫展捲猶能記老燕十日何由辧水石千金乃可分江天楚湘兩岸風落木海嶽三秋鴈度川大山小山俱好隠江南夢去曲肱眠

答武昌吳廣文

平生不識武昌樓官柳靑靑好在不庾亮笛吹黃鵠月簡棲碑駁碧苔秋山橫赤壁含情防水出瞿塘快意流何處叫君同一醉並舟秦女擘箜篌

四聖觀

水明一色抱神州雨壓輕塵不敢浮山北山南人喚酒春前春後客憑樓射熊館暗花侵扆下鵠池深柳拂舟白髮邦人能道舊君王曾奉上皇遊

和鄭府判侯字韻

野人漫學事王侯官牒相從得後遊著眼丹鉛常午夜轉頭萸菊巳深秋幾多陳迹成今古莫對淸尊話去畱自幸趨陪揮玉麈如今何止識荊州

得光字

掛起梧桐月先成一夜霜與君飛大白一口吸秋光

和六十叔

半窗斜日帶東籬桂子團香巳滿枝朝露晚風並夜月細看一一是君詩

次韻十一叔芍藥

白白朱朱掃地殘尙餘紅芍帶春妍娉婷自笑成孤語困倚芳叢背日眠

偶成

喜脫京塵理櫂行歸心佇立望危檣得風甚飽秋帆腹頃刻回頭失富陽

劉上捨攜酒有詩和其韻

悤悤歲事又更新一气初回萬木春獨有江梅殊不覺凜然冰雪照詩人

劉上捨以詩送牡丹並酒和之二首

春愁風雨不禁寒紅盡枝頭緑巳圓誰遣佳人伴岑寂初酣卯酒臉勻丹

紛紛萬卉委泥沙獨殿春風自一家珍重白衣相問勞醒吟佳句醉看花

偶題

雪外亂山才約略雨中平野更淒迷有人支枕篷窗底臥看羣牛渡野溪

和髙吉父

飲啄於人似有緣又將塵面對瞿曇儒冠未必非相悞時聽鐘聲靜夜參

和陽字韻

又還秋色更萸觴檢防東籬次第黃碧水連天無限思闌干無柰帶斜陽

寄題蘆洲

幽人作計築幽居傍水爲亭手植蘆不愛世間閒艸木只緣胸次有江湖

照膽潭

布襪靑鞵得勝尋四邊臥石防淸深從他照破千人膽容我論交一片心

壬申九月歸自邑中

鴈宿沙頭水月明無端驚起兩三聲孤飛縹緲知何處影落寒江浪巳平

淸眞褚道士攜羅丈唱和訪余求詩餘非能詩者辭不獲力拙次韻能不以狂斐比我否

冀北奇才萬馬空驚人佳句墨深濃春風桃李人應識要看溪寒防底松【有和道士韻者云乾坤造物元無物花鳥逢春不識春】

釣臺

髙人作計亦迂哉千尺崔嵬著釣臺握手故人畱不住有魚乃肎上鉤來

枕上偶成

老夫屢與死爲鄰急報家人蚤入京正慮舟行流未滑枕前快聽瀉檐聲

代菊對

末有淵明先有我何人喚我作淵明東籬宛在南山下誰向秋風管落英

途中

腳踏京塵動數旬歸途又復見書云羣陰巳放陽來復看取新年別有春

蕓居乙藳

陳起字宗之錢唐人寧宗時鄕貢第一時稱陳解元事母至孝開書肆於臨安鬻書以奉母因取江湖間名人小集數十家選爲江湖集彚刋以售人盛稱之時史彌逺當國起有詩雲秋雨梧桐皇子府春風楊柳相公橋哀濟邸而誚彌逺也寶慶初李知孝爲言官見之彈事一時江湖之士同獲罪者六人而起坐流配焉尋詔禁士大夫作詩彌逺死禁始解其詩有蕓居乙藳一卷劉克莊贈詩云鏈句豈非林處士鬻書莫是穆參軍葉茵贈詩雲气貎老成聞見熟江湖指作定南鍼蓋嘉定閒東南詩人集於臨安而起則聲气之薈萃也

友人新息滿月

蘭砌歡傳書種子寶刀剃髮月初彌絕憐雅致髙於俗防易殘朱抺頰兒

賀友人絲桐復歸

春到牡丹花事闌惜春約客遊湖山煙光萬態屬吟思白石淸泉流指閒雙成邂逅蘭舟駐索紙大書春艸句成此風流一段奇樂事百年能幾遇薄暮歸來雨濕衣買舟庇此十三徽小梢愚拗阻人意客散河梁燈火微方將淸事誇兒婦桐君羽化無何有一壺千金何處尋愁絕瓠巴無錯手要知煩惱所根株以愛布種當芟除趙璧旣返歡如初哦詩稱賀敢後與

適安惠糟蟹新酒

偉哉無腸公橫行占江湖幾欲肆其雄上山攫於菟無端四五輩懷椒尋酒壚枕藉糟邱下醉魂呼不蘇尙想橫戈勇胸次與世殊開懷風味佳大丹液膏腴此寶君所儲何爲貽老夫麯生挾之前爛然陳座隅當其左持螯不知竭此壺酩酊無何鄕軒冕不闗渠東望歌老饕前溪梅影疎

題適安淸湖寓居

薰風軒檻曉晴開鬱鬱桐陰手自栽二水合流當戶過一山分影入樓來琴逢良夜時揮弄詩欲名家巧翦裁可羨一廛安所適紛紛車馬汩黃埃

燈花戲東西鄰

西鄰逸韻偕秋淸瑤琴曾許月下聽神馳吟境日復日金飈轉矣寒此盟昨夕相逢再有約六花飛時湖上行短檠不密泄此意煇煌粟粟攢金英哄堂一笑前來覩信手閒閱燈花經一主飲席設林麓一主盍簪獲良朋便欲箋天檄滕六銀杯逐馬快此情曉來喜見萬瓦白乃是天宇淸霜明得非分薄悞燈花還復燈花戲老兄

秋懷

又見街頭賣紫茱老懷擾擾類催租客來喜得吳江紙欲寫新吟一字無

懷三山陳剛夫

春前深惜別病後政無詩靑又生菱角紅應熟茘枝魚甘賓席暖風送客帆遲徒結連宵夢郵音負所期

枕上

病與仇謀酒作成藥鑪又復伴深更鄰鐘自是常時聽才到霜天分外淸

郭聖與黃希聲問

山有靈芽可防金名醫未遇若爲尋藥房掩晝情多感竹榻逢秋老不禁座上徧將唐帖掲架中閒取晉詩吟病懷得此相料理更接蘭交問信音

過三橋懷山臺

賣花聲裏憑欄處沽酒樓前對雨時景物如初情自老夕陽波上燕差池

紙帳送梅屋小詩戲之

十幅溪藤皺縠紋梅花夢裏閟氤氳裴航莫作瑤臺想約取希夷共白雲

迎月

尊酒貪迎月人生醉後嘉夜來窗不掩吹落一瓶花

適安有湖山之招病不果赴

蘭契簡以詩金鏗而玉戛招邀訪通仙劇飲擬投轄事有違人意十常居七八文園病政濃況復泥濘滑老懷欲舒散天心若是恝

挽林夫人【劉后邨母】

懿徳遐齡世所尊濃燻班馬到諸孫疏榮花誥加宏邑賜第蘭堦侈異恩了了三乘言外趣如如一性定中存魚軒應向西方去知在蓮花第幾根

薄命

薄命畏庚金那逢閹茂臨一尊花下飲半載藥邊吟食味同酒形骸類槁林但存元气在防見緑成陰

一念

一念無塵雜三更有夢回同他石橋老過水探寒梅

買花

今蚤神淸覺步輕杖藜聊復到前庭市聲亦有闗情處買得秋花插小瓶

黃路鈐詩來告別

玉泉馳一紙八韻有情詩不肎面相別恐成離索悲江聲噴岸拆潮勢激帆危舊制邊州守方今典轄司

寒吹

寒吹西軒入罘罳設座隅腰圍同沈約指爪類麻姑靜臥氊三疊淸齋飯一盂曉來香滿室嵓桂侈缾鑪

適安夜訪讀靜佳詩卷

情同義合亦前緣得此蘭交慰晚年旋爇古香延夜月試他新茗瀹秋泉君停逸駕譚何爽客寄吟編句極圓可惜病翁初止酒不能共醉桂花前

束起

束起仙翁肘後經且參思邈枕中吟夜來獨臥寒無寐憶殺黃綢舊破衾

翛然

向來蓮社本遺榮勾引淵明造道場梵葉繙殘空佛印念珠持久現圓光秋花依約生涼意暑雨微茫送夕陽客退飯餘無个事翛然一枕到羲皇

望曉

要知筋力衰多少一覺才回常了了鄰雞無柰五更何望防窗紗不能曉

湖上卽事

波光山色兩盈盈短策靑鞵信意行葑艸煙開遙認鷺柳條春蚤未藏鶯誰家艷飲歌初歇有客孤舟笛再橫風景無窮吟莫盡且將酩酊樂浮生

送印寒鄭簿得闕西歸【印寒取山谷題仁亭詩萟木印歲寒】

才藻世於家勾朱新職華學能如萟木春到可生花野店寒吟月輕裝曉度沙君行余止酒一念一興嗟

圭示急須制作停當喜成一絕

博古圖中無此樣繄誰匠意巧胚胎槐堂新送黃封酒便可衝寒暖一杯

舊題隠者壁一絕

妻瞠山犬踐園蔬兒釣溪魚餧鶴雛總道邨居無外事有人庭下索詩逋

靜江商宰書來且索鄙詩要道其冰雪相看之意古調代書

連墻不通問千里乃寄音平生於締交澹泊味最深吳山靑插天應同碧玉簪尙憐風馬牛睽若商與參一聲南來鴈西風又相尋君其念衰朽余亦懷瑤林一簾了官事吟外時鳴琴識量萬頃波文華實南金向來唐相璟疑事問崔琳諸臺貴得賢而肎捨此琛防晤喜有期寛此離索襟

山居存藳

陳必復字無咎號藥房閩人嘉定時卜居封禺山中結屋數椽題曰藥房吟所有山居存藳俱五七言律詩自爲序云余愛晚唐諸子其詩淸深閒雅如幽人野士衝澹自賞要皆自成一家及讀少陵集然後知晚唐諸子之詩盡在是矣所謂詩之集大成者也今讀其詩格調工穏饒有淸蒼之色咄咄逼人要是規仿老杜而能得其一體者

山居

接砌斜通徑緣籬矮結墻地卑蝸篆壁山暖蜜蜂房過雨林亭靜落花春晝長幽居差省事猶有課詩忙

領客遊聞人氏省庵園

半夜雨方住一春晴不常倚欄聽鳥語開戶納花香庭暮竹陰淨池風水气涼幾番吟未穏步月細平章

搆得

搆得數檐椽閒身與靜便半簾花影碎一樹鳥聲圓吟苦於舊春寒多似前閉門無客過心事付琴邊

百五節

獨遊苦無侶偶步到前川春水緑於染山花紅欲然冷煙寒食月小雨浴蠶天此去嬉遊少風光又一年

贈林尙仁自號端隠

谿邊著吟屋亦足老生涯洗硯渾池水敲棊落案花客來多載酒童去自煎茶愛爾丰標異逢人滿口誇

舟中

出郭少晴日春陰欲釀梅岸痕新雨過島色曉雲開數鳥煙中落一帆天外來谿行正如畫頻報長年催

客枕

客枕偏饒睡春歸尙擁綿屋深燈易暈漏短夢難圓棲鳥驚涼夜鬧蛙喧雨天一聲柔艣過何處上谿船

歸自徳淸

午陰雲弄日水漲浪侵磯小港漁舟聚深邨酒戶稀牛閒童自睡蠶熟客方歸隔岸人家近繅聲出翠微

遊前谿西庵

爲愛僧居雅時來扣野扉沼淸魚可數軒靜客忘歸修竹負墻立幽禽背水飛道人差不俗洗耳聽弦徽

贈張駉自號牧隠

乍見語相合苦吟心更親老於琴得趣隠與牧爲鄰一夜檐花雨十年江樹春所交半湖海恨晚識斯人

東野故居

先生髙隠處遺迹尙堪尋出郭祗疑近入邨還覺深秋光澹平野暝色帶遙岑幾度祠邊過詩成不敢吟

響應寺

步屧窮幽討扶笻上碧尖山髙秋易瀑小雨方添寺老僧單少潭深廟祀嚴平生邱壑志愛此結茅檐

宿龍山精舍

偶貪禪宇靜襆被到深林夜榻僧同話寒檐客自吟窗明疑積雪樹黑怪常陰猶恨悤悤出丁寧約重尋

僧房

結廬修竹裏身外世緣輕滑幾淨如拭小窗低更明夜深畱佛火人靜聽鐘聲共撥鑪灰坐跏趺對短檠

山中書事

天气如春盎連朝未有霜數蟬嘶老木一鳥渡寒塘風竹寫晴影水花臨曉妝靜中觀物化此意等羲皇

曉步

淸曉步幽逕庭蕪帶緑莎籬根惟有菊池面巳無荷髙樹蟬聲急逺山寒色多小窗風日轉便覺似春和

吳江道中【用進退格】

葉老蠶登箔泥肥燕葺窠曉風帆腹飽夜雨柁梢髙久客交遊少一春行役多短篷終日坐煮茗讀離騷

和客用前韻

麥春翻蝶夢花露濕蜂窠水潤浪痕貼雨晴雲气髙酒功書下下詩料辦多多擬喚三髙起豪吟些楚騷

舟行崇徳

落日掛徵帆西風客袂單燈明邨店近船重水程寛蘆蓼作秋意汀洲生晚寒鐘聲煙外寺山色夢中看

嘉禾境上

聯疇岡勢防缺岸浪痕垂野店茅柴酒人家槿樹籬逆風魚上少連雨稻開遲客路秋偏好歸程盡是詩

寄石泉雲間明府叔

容易成離索臨分重忍言夜船楊柳岸曉枕荻花邨山雨防雲腳谿風生浪痕懸知自公退懷抱欠同論異政人能說新吟客爲傳一官淸似水萬事信於天歸鶴分廚料收書出俸錢晝庭少公事閉閣抱琴眠臥念相從樂杜門岑寂中曙窗報晴色寒葉語秋風別去詩難穏愁來酒易空相看才數驛好爲寄書筒

席上和林端隠韻

雪壓檐花重谿禽濕不飛煙林生暝色雨砌上苔衣暮鼓深邨急疎鐘逺寺微吟窗得新句寫向錦囊歸

偶成

繞屋栽梅亦可人最憐夏月緑陰淸前邨雨過山如洗深徑風來竹自鳴滌硯不嫌池水冷寫書愛傍午窗明近吟未許人知得且向梅邊隠姓名

舟中效東坡用韻

底事京塵踏軟紅又隨徵櫂過吳淞人家半在桑柘住春水忽迷蘆葦叢赤蟹白魚今稍稍紅櫻紫筍已悤悤船窗盡日看山色多少好山供眼中

宋百家詩存卷二十八

欽定四庫全書

宋百家詩存卷二十九

嘉善曹庭棟撰

方泉集

周文璞字晉僊一字野齋谷陽人其毋禱於狼山而生少聰慧以能詩稱寧宗時仕爲內府守藏史旋以事去官卜居於吳之鳯山山有方泉嘗作賦云惟此山之嵚﨑兮有泉出而方窪吾命濡滯於此邦兮又何敢怨懟而舛嗟遂以方泉自號有方泉集三卷刋落醲肥夭矯秀削能自成家所與倡和者姜堯章葛天民韓澗泉俱其同調也

姜堯章金銅佛塔歌

白石招我入書齋使我速禮金塗塔我疑此塔非世有白石云是錢王禁中物上作如來舍身相饑鷹餓虎紛相向拈起靈山受記時龍天帝釋應惆悵形模逺自流沙至鑄出今回更精致錢王納土歸京師流落多在西湖寺錢王本是英防人白蓮花現國主身蛇鄕虎落狗腳朕何如紅袍玉帶稱功臣天封坼開卽退聴兩浙不聞笳鼔競歸來佛子作防持太師尙父尙書令一枚傳到白石生生今但有能詩聲同袍秦外銛師兄哦詩禮塔作佛事同喫地鑪山芋羮何曽薫陸綺牀供但見相輪銅緑明哦詩禮塔猶未畢蘆葉低飛山雨濕

初至長幹

雲杪熒熒一塔燈覺王舍利寶煙凝山門推上三更月似照前朝禮拜僧

鷓鴣

夜聞春來濃緑淨扵洗有禽自南翥自呼不得巳豈非湘川下或自江左起黃陵見哀妃白下感遊子仍多憂其兄宛轉深樹裏汝兄今何在荊棘日靡靡豈非囚空山或已投逝水年深桎梏化波冷皮肉死鷓鴣謹勿痛此系造化理吾若破扸言汝恨入骨髓風吹慈竹林苔暈上深紫吾亦念故鄕日夜夢鄰里不如各歸休闕月照西鄙

瀨上懷古【有孟正曜祠堂】

古寺閟岑郁空梁懸齋魚神座旣敧灰徳容亦饑虛先生貧有命山僧樂無餘長安滿市花匹馬吟九衢寥寥北邙山而誰噫荒墟豈有先生者不如山僧歟盲風振苕華重露落芙蕖何當醉尉歸方坐釣水隅

瀨上貞女祠

估客徵夫上野橋錦褵玉瑱亦蕭條人間多少乘除事到了英雄恨不消

銅雀硯

君王有遺令婢子守空臺遙望西陵下漆燈照鴆杯玉顏闕釵澤松柏生悲哀低吟短歌行想象姦雄才淸泉沈金彩古煙凝紫灰零落故瓦在雕鐫若陶坯爲人作書硯詞章出詼諧上下千載間流傳何悠哉那知墟中人天命不復來齊昏亦披猖增三築崔嵬年年漳河水野棠如雪開

華道士白胭脂

蕭史水銀粉番女紅藍花狂奴愛風調脂澤遂成家鏡開靑峽月衣近赤城霞欲下人間世槲林棲晚鴉

王道士庵

出家才二十小築契初心水浸籬根冷苔封井白深狖啼天慘慘犬吠月陰陰又踞藜牀坐焚香鼔衲琴

金牛洞

淩兢下危梯俯傴坐深穴回身避雲霧偃靣視日月藥苗防谽谺竹節截嵽嵲安知幽谿下有此大奇絕金牛鏟光景仙牒尙可閱岡頭春已半枸杞如防血便恐顚風興橫吹石崖裂

山行

帶淺人家隱樹深嫩晴天色弄云陰好風嫋嫋穿林去吹防松花似郁金

遨遊自是不思歸花气蒸衣气力防拋棄文書無俗累嶺猿吟後閉山扉

天風穩送步虛聲雜和漫山檜柏鳴遠望山腰多白石細看知是野人行

晨起

閉門不與俗人交元晏春秋日日抄淸曉偶然隨鶴出野風吹折白櫻桃

出白下

南朝禁籞夕陽明猶與遊人作隊行煙滿天淵池上路菜花黃盡緑成陰

遊棲霞四首

破曉逗苦霧客鼻何酸辛山中气異初日如燭銀田閒石獸多知是肉角麟古苔半皴腹化作蒼龜鱗兩柱旣岌嶪眾碑亦嶙峋幽塗得奇觀未敢辭埃塵連年抱離憂百嗟亾一呻花弄鬢毛晚艸奪袍色春愁中書櫝失夢裏歌鐘陳竆愁著文字屢被同行瞠同行不相知而況悠悠人

吾與空門友相扶歷芳甸天機久深妙梵本與貫穿徐馳得幽欣濟勝愜孤願宿芽發輕苞寒卉抱短艶鹿走風生林僧歸云入殿寺従齊梁來諸彥題品徧安知千嵗後未嘆陵谷變

優尼制銅覺欲駐女主齡主稱金輪王錄在華嚴經而捨覺富貴愛慕塗椒馨月黯回心院妖魂啼窈防僧人弗知此獨愛一靑分減儻及我終嵗棲林坰

府帖昨夕下許奉半月急遂作玆山遊惘怳憂思失古迹墮蓁莽久久失修葺南唐石塔好巋然對人立髙碣纒蛟龍奇畫耐風日眀旦丹陽路萬感當畢集說似石翁姥皆須爲余泣

哦松夏夜

雅頌聲流到楚辭更無人見獨看時池頭五粒初搖動卻替幽人說舊詩

再如金陵

再踏江東路詞竆不復論江泥霑苦淚津鼔聚歸魂庾信因愁老陶潛爲酒存孤蹤𨿽落魄不敢望明恩

道中望茅山有感

危亭對名嶽畢景扶句欄白鷺伺察過低昂若弓彎去嵗負笈遊輒往元符間櫟林帶修竹淸派流離畱叫畫靜洞天生春寒偉哉老宗師作屋云端竟爲殺虫蟻不活升龍鸞遺體但觧蛻故宮亦燒殘今剏已半舊萬柱扶元壇遂以兩不借一笻履巑岏入宅問玉斧采芝投金環墨沼篆結字丹臺气成盤將謂便隱遁遽亦羅間關夷甫麈尾墮荀令香鑪閒再獲望奇秀恍然神觀還如見大仙伯初髮緑映山兩君控鵠従俱著漢小冠俗累當復馳煮藥鼎欲翻

送友人入浙

小縣登樓上依稀是去年更防吹短笛飲防覓歸韉丹葉標寒渡黃花羃野田重來弔古地爲拊石羊肩

江南曲

露下五嶺秋打三楊愁齊梁才子多埋在靑山頭郎與新歡濃儂與舊歡熟懊惱對行人當爲歌艶曲

吳中秋日

郊原落葉已離離尙有孤花闖短籬小醉不成憐病後苦吟未了說愁時鬭雞走狗爰絲喜臨水登山宋玉悲豆角已收無別事待同野老赴襟期

野薔薇

娟娟籬頭花白白間緑葉明光裁販袴不掩遊子屧餘春背人去乞與弄芳蝶感我萬古心離離不相接我行田野間落魄何所挾猶能自撐拄使气學漢俠悠哉芳艸畔見此放逐妾羅帷未生夢粉靣反成怯幽香薫倒人山麝火初熁長亭或相思如見玉蹀躞

贈題子野歌

與君𨿽爲外兄弟語話尋常見肝肺自従不見半年餘毎望吳云輒流涕蘋溪松江同一波半年不見當柰何長安市上相尋處弟能起舞兄能歌兄今賜第南薫殿滿戴宮花上林晏弟歸便著惰遊冠他時山中儻相見吳玉臺畔楊栁黃吳姬對坐調絲簧阿兄自對吳云坐呼弟不來應斷腸書來不應寄他物只要秋林一防笛當時蠻奴月下吹此時此夜須相憶

歸憇仁王寺

重到招提未覺遲鉢單初副袷衣時僧房齋院門門閉梅子枇杷樹樹垂蟻防經幢求托化龍纒佛座學慈悲長年無事閒來此坐對空山諷小詩

下竺

靜看唐人刻相連坐石陰鳥啼畱客意果熟住山心野水流詩葉天香襲道林云根有桂子應待月中尋

七言

云竺前頭卽禦園小風斜入梅天放歌偃蹇如圓澤古貎昂藏若稚川尋得數行天寶字破他一夜艸堂眠此生更要竆經論惆悵髙人舊石筵

訪梅

起看重霧白漫漫略見春風在樹間傍水出籬猶未快澹煙防又靑山

幽花墮在石根傍防欲移將近艸堂艸艸一尊聊爾耳跨驢歸去月荒涼

過葛天民新居

爲憶空山因嗟短鬢霜幅巾終日仄侍女古時妝烏臼殘林外丹砂舊井傍不畱禪月畫只踞淨明牀湖鏡秋容澹雲妝曉露香汲泉須透派種果便成行使鶴過邨店攜奴上野船極知秦外叟全似賀知章對佛稱居士繙經悟法王自將詩檢校尢與竹商量嗟我渾無賴非公不作狂莫移松下石老子要乘涼

十月過鳯山舟回入項王祠【用前韻】

墜葉濃於染孤花淨似霜溪山如有待朱粉未施妝勝境如天上防鳴自帝傍工陳白玉琯人坐紫雲牀古兕稱春酒靈虯換夕香風箏猶有韻星弁忽分行念此鉏榛隴頻來渡葦航欲揮終極涙只廢苦吟章慷慨辤歡伯英防憶憤王逝騅嗟弗及撞斗恨難量起舞何勞短行歌未要狂斷雲將落日千古助哀涼

山居書事

荼防架倒無人架全似老夫狂醉時昨夜一場溪橫又漂苔蘚到花枝

新栁

長條導幽情淨色穿戶牖酸風儼如醋少待濃於酒颭颭金絲垂滿眼遮老醜

弔辧才

讀了碑文讀祭詩冷看遺像立多時郎當嶺上生云處山鳥山花憶老師

送道友歸

浮雲起足下是子欲歸家藏室收蕓蠹丹房埽箭砂時聞藥下啼向欵冬花莫使山童去驚飛逐亂鴉

贈孤山道士二首

九霄象簡手中檠豈是閒人愛列卿洞裏石田春漠漠有田多與種黃精

淸秋古洞無猿嘯自覺尋行幽意防處士橋邊增悵望防回沽酒對斜暉

送人歸苕溪

憤王祠廟桃花下愁苦看春又隔年今夜白蘋風更惡去時須傍采菱船

壬戌春日

自従憂患損精神兀坐齋房過了春鑿落盞幹官燭暗樗蒲齒齔旅囊貧皇天老眼非塵世白日閒愁是替身一段風光好如畫未須全與路行人

送道人歸華陽

山中無酒禁處處有松醪旋汲泉炊飲多挑筍助庖天燈將出現野月未能髙憶我初遊日先將石鼓敲

秋日孤山道院

孤山有何好修竹隠樓居人在秋雲杪香凝午醮餘芳林多落果靈沼少驚魚歸櫂聞歌詠猶如學步虛

和澗泉賦山楹

共惟古至人用意事物表一邱漫摧殘八極自圍繞不勞日月運坐見嵗時了魯夢久不作楚賦那遽曉旣煩匠氏來誰謂此山小云衣方分敷雪幹復夭矯沐浴抱歸藏樂甚憂悄悄

岸幘

岸幘坐亭臯休嗟命不遭通幽文似咒招隱句如騷日下桃花熟風低鶴背髙眞遊竆不盡只是酌芳醪

寄題館娃卽靈嵓寺

突兀僧藍是館娃屧廊猶自隱晴霞淸明但長離宮艸精魄應棲野寺花白薴黃蕉迷鶴市紫蘭緑芷屬漁家思量種蠡成何事空使君王式怒蛙

絕句

臯伯通家鏁夕暉八年寒食盡歸期江鄕橘柚花如雪不許離人帯一枝

閒居日有幽事戲作

竹暗僧窺戶莎寒鶴上防壁懸陳處士屏貼少防星累甓爲蔬圃埋盆學蓼汀自知癡得計常用醉爲醒野客兼稱僕幽禽代作伶浴鳧翻落磵鬭雀墮空庭算數推三甲防身召一丁案頭松葉向墻角柚花馨梵庋堆書笈醪罌隱粟缾茅茨隱煙雞犬也防形

臘月八夜

愁雲欲雪未成雪忽聞寒夜淋浪但知嵗月墮寂寞不悟乾坤發艶陽天黒鬼車聲更大夜防客枕夢初長眀朝起視籬砌下艸芽浥浥有回黃

辛未九月晦日

遺體只母身哀哀勿重陳一貽泉壤憂兩見霜露晨繁霜與重露塗抹隨荊榛身卽未隕滅彊與松柏春遂於搖落中見此天地仁元鳥已辤社蓐收方降莘拭淚聲秋旻何由酬艱辛

送嶭子舒

龍泉餞語余便使借船居津吏方抽木官人但載書朝通白矴石身近碧鯨魚一卷新文就臯禽亦自如

挽正字南仲

千古應無恨諸公竟不能要令參溟涬端合罷飛騰白艸傷麟野蒼山下馬陵有皃持手澤淚落照書燈珠璧方輝耀菁華未寂寥極知身作祟何用石爲妖犧象收儒廟簫笳咽市橋傷心紗帽冷三徑蕭蕭

行歌四首

雪壓門外土骨堆一番兩番春始回歸來但見鄰捨換老樹紅花如死灰商量千古有何事經營八紘非汝才乘除幻變旣如此何不快呼鸚鵡杯

天欃天欃光照戶反舌轉枝啼更怒九霄詄蕩帝座髙老我此身無告訴捨旁種園翁作鄰一方泉兮在中庭齊民書在泉有銘誓將團結爲林坰

春霏霏兮秋靡靡嘆息賞音人已死堪嗟玉屑綴空條可柰芳防逐流水融怡艶冶恨欲消世間風何寂寥有誰肯爲吹葬簫往和蟋蟀諧鴟鴞

先秦古書世已稀國風雅頌聲又防彼羙人兮在天路馬蜷局兮將安歸古人所懷已汩汩今人所懷已忽忽我亦東西南北人相逢且盡杯中物

出溪

二月天景佳波淸見魚蝦望中何所好溪女摘蘋花淺淺猶可涉素手花似雪隔港聞歌聲風來正相接

淸明日書事

蒼弁一如楚執圭思想越吟身自低澗水又如古智士縦橫流轉多滑稽雜花半開已倐落如怨曠女離深閨幽禽自呼復相命如遣蜀魄傷竆棲而我自是不羈者行行踏破靑萋萋今回蕩槳苕霅溪與野老輩相扶攜園池亭墅遊歷徧自對蜀錦傾偏提興防徑走歸弟捨同沃浮蟻烹邨雞百五之後最寥闃獨過趙灣西更西野夫不知時節換但要熟醉如春泥

戒壇

相君孫女小乘僧身入只園佛律行三級戒壇秋色冷个中螻蟻亦長生

玉晨觀二首

野筍衝泉出山花避石開余方有公事不爲等閒來羽扇臨元寺霓衣上醮壇九枝松葉冷千葉杏花寒

檇李道中

吹徹鵞笙醉碧桃古城斜日泛輕舠此行憶著經行處緑樹黃桑一樣髙

臥龍山下聴吟松細淸明似夢中栁映朱欄三百尺渇烏猶自泣春風

寄友人

流落他鄕鎩羽翰半年寧復記悲歡夜傳樓鼓思城角朝見江船念客鞍不恨形骸老閭裏遂令唇舌滿長安寄聲好在文章友目送春云自倚欄



意遽如許云容亦可憐聲聲總斷續滴滴更勻圓道院燒香地山房焙畫天故園無恙否潤色到田

陰山

陰山祠下月如霜不爲唫猿斷殺腸折得燈花無處賞帶枝分與掉船郎

寒食有感三首

生平參道術師事大茅翁持鑰開金匱焚香立玉童黃麟來地上朱鯉出江中今在桁楊畔依依睡晚風淸明好時節傲吏小詩家失意因流水傷心爲落花人歸知市靜日落見山斜明日三義路邨醪亦自佳亭午步江臯誰云命不遭愛風吹蛺蝶怕爛櫻桃鉆火烹新乳捶門覓小槽今年奇事少塵滿舊徵袍

自笑

自笑蕭條甚防吟坐到昏江風來埽地山鳥見開門茶靣龍頭縮花梢犢鼻溫一従杯酒少不復過深邨

東陽道中

野店梢頭起竈煙江云弄色半晴天暗泉繞砌喧人語逺燒侵林照客韉晚日未收雞上樹春風欲度鳥耘田布帆無恙歸心穩才到家山又廹年

寒食曲

今年寒食好天色遊人路靑行不極尋山不憚千里逺往往啼號濕松柏一杯才酹墳上土只就墳前便歌舞故鄕自有懊惱聲插腰羊皮小番鼓吁嗟悲懽一餉間但恨死人不能語君不見北客紛紛俱落南先冡盡被沙塵漫影堂逢節具飲食魂魄夜行溪谷山

賞春

滿酌黃封都市酒斜簪縹帶禦園花半酣更乞跳珠水獨對風罏自煮茶

春懷

棠棃未落栁絲長斜望幽人作斷腸已自不堪田父飲更能重入少年場山連莽莽荒陂白門掩蕭蕭野日黃想得故園疎外尊前催拍杜韋娘

暮

暮蕭蕭郎不歸尊前誰憶舊歌詞望夫烏臼濃於染葉葉驚秋恨欲飛

題堯章新成山堂

蚤將心事付漁樵君被幽人苦見招多種竹將挑筍喫旋栽松待斸柴燒壁間古畫身多碎架上枯琴尾半焦猶有住山竆活計仙經盈卷一邨瓢

贈相士丁日宣

張公謂余可神仙薛顚謂余可英傑丁生謂二皆無成世間安有此奇絕麒麟閣上冠貂蟬龍虎鼎內治大丹興來一笑埽燕然回首已自升云端何如只向松江渡楊栁影邊穿屋位臥看蒼虯挾白雲捲耴秋濤過江去

贈隱者

袁三栁大劉廿八長到先生卜肆邊便拜逸妻爲防氏更沽邨酒作家筵山公馬在何須爾林屋丹成亦偶然獨此老身無借賴爲他人擲卦爻錢

書事

說戰猶能聴聞屍不忍過役人愁似鬼病馬瘦於駝甚欲參經緯其誰出揣摩中原有遺老無柰檄書何

感興

在家常羨出家僧擾擾營營竟未曽相國舟中龍奪劍山人琴畔鬼吹燈従來不肯尋眞訣更自無心學大乘漢室諸公鳴玉佩也須還我一枝藤

中秋日遊能仁北寺兩剎

輕雲漠漠煙漫漫杖藜扶行不作難無量壽佛像最古未曽有經碑亦殘秋花露顏色好客子著衣裳單題詩寫寄莓苔壁勿使俗人相對看

贈虎丘僧道輝遊天臺

世贊碑文換穹龜上緑苔琵琶不可聴樓閣更堪哀竹動禪僧入梅香凍雀回開圅繙內典日晚未歸來

西湖卽事

閒看浮鷗棲曲渚倦隨奔鹿上荒陵松門過長廊靜一架藤花供病僧

上彊寺

方池流水碧溶溶怊悵靈蛇不易逢門外行人常立看一株唐末半枯松

隱者居

宻竹緣城便當籬野泉入戶自成池牀頭一卷麻衣易更有寒山拾得詩

謝頤師見過

云捲道者方晝睡有僧奚爲入桑杞惠然相過竆壑底共譚儒流佛宗防二家之風亦頽靡吹而颺之誰爲起寒灰煨芋香透紙呼童就鄰一賖米作糜煮菜相料理吾竆於世無比擬殷勤相覓有吾子謾書七字聊送似往供天嬪泣山鬼

初營鳯山

香艸參差種幽花逐旋移旣添醒酒石須著放生池春在年年好山來處處奇吹簫吾不解長嘯卻相宜

梅谷

香焰雲頭玉雪身緩行防詠岸烏巾始従谷裏看修竹卻向水邊逢麗人客子去時方得月嶺猿啼後更無春鳯凰欲下簫聲緊狼藉瀛洲萬斛塵

法華小院

偃蓋著地臥淸瑤傍渠走防入流觴臺轉若珠曲九淙淙不知休還赴石鯨口灣環合巨澗橫橋傍蒲栁來看暮春餘眾緑濃似酒摩挲蘓陳刻愈覺嵗月久寺僧愛光熖捧送貴侯右至今星防居各自開戶牖自棄眠云身誰釣月手夕陽令我歸爲爾重搔首

宿山中

畱連如有情蕙帳極空明晚粥知泉味昏鐘度聲稍容鄰叟睡莫放防猿驚賸欲剜苔蘚應當寫姓名

爯遊九溪

昔年九溪十八磵今度見之愈淸眞靜依落落石路晚閒繞寂寂山家春可憐潺湲似畱客更覺曲折能隨人得得杖藜未盡日野棠山杏亦精神

送人之官嚴陵

如君風貌又精神自合拖紳近紫宸平地有心開洞穴十年無俸著閒身已看靑舫垂垂去須憶緋袍灔灔春君向元英臺下過爲言亦是學詩人

送人之金陵

江山不逐寒潮晚陵墓猶含古木春君入臺城須訪問个中定有六朝人

方壺集

汪莘字叔耕休寧人卓犖負俊才不屑習舉子業隱居黃山好讀易於諸子百家之書靡不硏究當時閬風劉次臯贈詩云一廛總攬溪山秀萬卷森羅寶玉書嘉定間詔求直言莘三叩闕陳天變人事民窮吏污之獘行師布陳之法不報慈湖楊公曰眞憂國愛君之言也時晦庵朱子召赴經筵莘上書言財不待先生而富兵不待先生而彊惟主上父子之間諸公所不能濟者待先生而濟朱子深然之後徐貳卿詣帥江東聞其履行髙潔將以遺逸薦未果晚年結廬栁塘自號方壺居士寓情詩酒毎飲輒醉醉輒賦詩其詩造境生而出語險不拘繩墨法度自爲方壺一家言

水天月歌

朝立寒溪東暮立寒溪西一到神頓領熟視眼更迷水光不見水但見靑光無表裏天光不見天但見一片淸煙涵無邊水中有天天不濕天中有水水不入天邪水邪墮渺茫只是天光與水光月來水天中水天裹月如不裹月去水天中水天鏁月如不鏁明月下來不去時琉璃泡中珠一顆先是水天莫分別更添月色更親切水色天色月色擘不開水光天光月光拈不來夢中酒渇不可忍一口吸下驪龍顖

日月蓮花歌

余平生好觀日月之象欲詠歌其致者久矣因閱華嚴有蓮花日光明而玉川子又以黃鐘夜月爲是白蓮浮出龍宮遂合而賦之爲日月蓮花歌云

偉哉天地間誰種兩枝蓮紅蓮一枝懷子鮮白蓮一枝雪樣妍兩花徑靣各千里壓盡眾艸無朱鉛不見賣花翁不知阿誰擔南躔又北躔不見采花蜂但見烏蟾兩防追過天津橋那邊有時雙暈更整整有時五彩尢戔戔有時露下花頭濕有時風起花頭偏五鳯銜入淵中淵六龍插入天中天一入一上知何年至今絡繹如梭穿花斂作昏舒作晝世間未識春前後神農教民亂耕耨唐侯指出兩花定節侯唐侯司花方少年朝朝暮暮長與花周旋茍非其人子莫傳爲花防得花中仙姚家愛花故不俗花前自鼓薫風曲防旗幻出芙蓉靣晚來旗腳薫風轉此花不費一錢買付與後來司花作模楷靑春飛過秋飛回紅白芙蓉花自開曽觀堯舜山河去也見漢唐池館來看花人逐年年攺疇昔看花防人在惟有阿兄日珠姊月珠坐乘兩花撫四海

潘別駕寄牡丹歌次韻

別駕寄我新詩章賞花須賞花中王我誦此詩欲大叫山川靈气未始亾憶昔少年健如虎兩腳不住尋奇芳何曽著眼看桃李天臺洞口呼劉郎癡皃騃女意自得不肯隨我超凡常嵩山洛浦忽入夢秦人漢士俱堂堂仰天大笑不復道朱宮紫府森開張是時靑春二三月姚家一樹眞黃裳其餘牛家魏家種千紅萬碧羅新妝論花固是花中傑論人亦是人中祥不覺我醉花亦醉不覺花香我亦香气髙已壓玉笥綴骨硬肯羨金釵行授我以元君之雲篆沃我以王母之霞觴當時跳出生死窟自此踏倒名利場懷洞庭兮悲瀟湘吟淸風兮詠滄浪仙人擊節相屬和賤子起舞尢顚狂歷聘二十八列宿徧謁三十六上皇東風未斷薫風起江北吹落江南藏天葩何年到此土形貌𨿽減神猶昌濓溪先生誇富貴東坡老子憐忠良不如煎酥煮麵喫大勝三盌搜枯腸

瑞粟歌

君不見濟陰九穗禾又不見河南六岐麥何似新安海陽縣瑞粟一枝超簡冊嘉定四載六月中采來疑是東極東龍枝鳯冠云蕖叢令人多力善走顏色紅六岐九穗何足道徑欲一醉敲金鐘趙君不敢畱馳以吿宰公宰公不敢畱馳以告太守意甚忠嘉定聖人坐法宮新安太守見此喜謂非奇花異卉同銷金黃羅手自封爯拜獻天門進入開天容吾聞粟有神其姓曰慶天吾聞粟字制其西曰金堅吾聞粟字釋蓋耴陽精相續如百川請君占所聞可以知開先我歌賀宰公宰公歸太守我歌賀太守太守歸我皇極天子大父母願見太平萬古萬萬古惟有貧儒多不知但願食粟長無饑

擊鼓行

栁塘有狂士酒防好擊鼓殷出黃金骨裏淚操出白玉心中苦此苦知爲何人家寒宵心事亂如麻岑牟肯戴紅槿防蹀足不數漁陽撾翻手作春杏開蚤覆手秋風葉如埽開元天子是天工那知塵起長安道我今擊鼓一聲髙徹天擊鼓二聲深徹泉天上拂開白日路地鏁掣斷如飛煙豺狼聞之腦門裂狐鼠粉碎臭滿穴惟有蒼鱗火鬛雙虯龍籋云揈雷騷屑靑天洗出古時靑日月洗出古時明百谷艸木催發生鸞鳯亦作簫韶鳴走上半空望五嶽插天截海蟠金城我皇無爲人自寧此時方表鼓中聲寫作栁塘擊鼓行

觀雪行

仙人翦冰銀河邊仙風吹防花聨翩明星掩亂入我眼風緊一陣隨天旋如今誰臥剡溪雪如今誰訪山陰船古人气韻不可見曉來對此空悠然檐前未覺眼界豁臨眺忽憶樓居仙若爲畱得數玉樹六月繞屋生淸妍

對月與念六弟譚化作

新月長眉淸娟娟照茅舍坐有吾弟俱因得竆造化初嘆此个月涵浙復涵灞終憶此个月古夜復今夜日月天中行地下亦雙明天地在太虛一防如流萍水輪載以浮風輪吹不停地譬雞子黃天乃雞子淸天半繞地下天半出地上星辰附天旋晝夜成俛仰吾嘗揮雷鞭騎龍日宮前整頓朝東皇拜手金烏傍日宮月宮畱不住翻身透過天頂去雙手撥轉赤精毬山河萬象在裏頭此時見天不見地憶嘗閱盡世間事防度穿入月之內防度穿出天之外防度天地刼火來只有太虛元不壊我自太虛觀世間釋迦老子皆等閒

春懷

黃鸝占髙林蝴蝶戀芳艸達人能岸春皃女被春惱和風吹衣裳白日照懷抱天地爲我園眾目一何小東皇行仲月南極現朱鳥虞帝被袗衣周王在靈沼於飛旣覽徳於牣亦知道感此彌恨長冉冉以空老

靑天夫何長白日又何促吹卻防枝花成此一邨緑不嫌春已晚春晚愛不足誰能描晚春隱然在心曲我心如明鏡萬象相映燭我心如虛空萬物自磨觸斜陽紅欲滴逺水光可匊中有太古人歌聲出金玉

日釀天正緑風酣麥方秋閒攜稚子輩眷言共春遊芒鞵過澗壑竹杖穿林邱東西隨所適語黙頗自由亦有一尊酒父子相獻酬山花旣含笑野艸亦防憂一輪漸隱隱半規尙悠悠歸路何所嘆古人可與謀

曳杖登春臺萬物含光輝天地豈不大孤云獨無依我友在東海古屋湘妃昔醉芙蓉浦今掩桃李扉不見已三年何由防王畿贈子靑玉案報我紫金鞿日暗牛羊下月明烏鵲飛有生共如此擾擾徒增譩

春晚

曉來初晴天宇淨如拭隔籬見花栁春气亂五色東君渾不管但爲閒者得我方獵鵾鵬溟南復溟北

池館

丈室明松水竹相因依盧橘冬已花日出黃蜂飛愛此禪房幽不踏市朝機時觀彼蒼意常與人願違彼蒼不可防靑山又斜暉

竹澗

防髮篁竹中濯足寒澗流太陽正徘徊心與爽气遊活活走龍鱗鏘鏘韻天毬於焉種荷花遙翦西湖秋亦思百頃緑薫風木蘭舟靑鳥去還來白魚沈更浮竹澗魚鳥家益覺吾廬幽

羣玉堂卽事

眞直院徳秀招飲於羣玉堂自陳祕監武李祕閣道傳任侍講希夷而下有丁大著端祖宣校書繒曽侍郎従龍劉祭酒次臯凡八人當日相引臨池看金魚撫琴壺奕碧牋小紙吟詩誦賦諸公或誦餘詩或誦余賦皆當日事也賦詩以紀一時之事並致懷歸之意

蓬萊道山到者稀忽隨飈駕同來歸天橫閬野望不盡地絕瀛海如無依初得松門入蕭瑟漸繞苔徑穿芳菲奇花異卉不可識但覺春事人間非髙檐長廊白日靜朱簾緑幙淸風防仰觀羣玉三大字始憶上帝書所儲赤圖緑牒文字古空桑孤竹音調希飲中八仙各灑落瓊林風月相光輝坐而投壺妙貫耳立而對奕工解圍吟詩誦賦淸且永何事頋我頻歔欷君不見咸平景徳時太平都在楊劉詩又不見慶曆元祐際後來誰與歐蘓繼只今延閣多才賢如玉在山珠在淵楊劉歐蘓未爲老秦皇龜張俱少年有客野於孟東野更宜盧全作詩社碧牋小紙辱佳命靑林紫筆令揮寫君山天酒澆枯腸吸盡一架茶防香贈君千嵗白鹿健報我三尺金魚光羽陵蠹簡非我處老上龍庭欲飛去鳯臺南軒又招手第一內宅由來住東西南北身已老安得丹液還元腦碧桃洞口花亂飛畱待歸來不須埽

訪建康劉守

敬公太古明月服愛公九天寒露漿畏公龍泉太阿劍喜公斑虎花蛇囊月中含月作懷抱露表滴露生淸涼風塵澒洞要英傑太平潤色須文章公昔荷橐侍紫皇公今握符坐建康綸巾羽扇夏日靜鳴鳩乳燕南風長靑天有月來堂堂白鷺分水鳴湯湯城頭獨立是誰子身長七尺須眉蒼袖藏古劍咸陽市淚逐東風灑桃李一心只望金陵飛未到三更已千里北斗錯落垂寒光願公提起埽八荒刺人如影那見血激天孤竹如空桑

訪曽侍郎

靑天蕩蕩摩靑銅紫防將相環西東大鵬一擊九萬里兩翼不鼓乘長風大鵬飛到天門下天門無不聳觀者列星退步失光彩九虎低頭若凡馬有鳥決去搶楡枋望而不見空斷腸靑天愈髙鵬愈逺豈不有意招八荒我今新安來狂歌錢唐市上有無情之吳山下有傷心之江水春已暮人未歸平生不問鱖魚肥若教買得靑山住飽食筍蕨歌春暉

訪吳安撫竹洲

憶昔見公十載前知公卽日圖淩煙而今見公十載後豈意翻爲竹洲叟黃金照日天門開夜義安得生風雷龍文虎脊君當耴有才不用當誰哉中原寢廟無消息塞上無人能殺賊君王此志二十秋四海看君閒不得

題新安郡圃駐屐亭

趙恭榮王典郡時創亭名駐屐後其子希逺守徽一新此亭潘別駕皆有詩遂賦

先生昔牧紫陽城池邊駐屐荷花生先王今居帝靑閣嵗嵗荷花自開落華牓髙垂四十年銀鉤鐡畫蛟龍纒公來對之不忍去如見先王在眼前願公子孫滿仙籍相繼此邦森晝戟願君與國爲柱石長使邦人歌駐屐

雞雛

負淸袌黃圓如彈昆侖磅礡幽未判母雞春日宿雞棲躬抱乾坤入烹煆翼之腹之气自蒸有時踏轉令交貫曚曚如困當晝中惺惺無眠過夜半食時莫怪喚不應凝然有在應難喚君不見陰陽气足有超越恍惚惚恍生神術數聲隔殻聞淳音一防懸胎脫幽質母雞慣事徐啄開可憐毛羽良毰毸卻思里許若爲活跧伏性命能低徊啄粟飲水孰教之天機自動曽何疑三三兩兩旋母腳出入南北相追隨累然多寡乍磊落倐然先後無定著乘間疾數數不得往來旁午依前錯聞道輪廻少安泊謫仙那能被法秋山歸來酒初熟呼童烹雞色自若殺與不殺莫忖度請君注目寒江倚山閣

題汪侍郎仲宗北山道院

北門之宅可防歸北山之山天下稀自非君身有仙骨安得蓬壺閬苑相因依長松巨柏气淳古紅鸞白鳯交橫飛翔風萬里促冬日金橘千樹爭光輝樞宻曽孫侍禦子天資酷與前人似只今四十未爲老不選蛾眉壓閭裏道院夜長霜月白豪气猶餘好賔客蚤發春歸花亂髮蜨舞鶯啼亦傷魄此言聊戲爾時事端可惜大皃只求上上考次皃只用平平策時運已衰當謝絕敵勢方彊又須索北山主人那得閒袖中三尺靑蛇斑有客不知其所往嵗莫江頭雪一竿

方壺自詠

性靜無一物心生有萬端曽將魂魄錬不被鬼神瞞縦步地𨿽窄仰頭天自寛裁詩偏得偶遇卦只成單三萬六千刻四千三百時不思人事汩只怪嵗華馳命嘗因道防家亦爲詩幽懷聊自遣俗子莫令知事體向晚境情懷非少年平生不得地至死亦由天坐背暑彌勝行膺寒愈堅願言過去苦莫與後來賢殘臘天垂老新春日始孩君歸混沌靑帝出胚胎樓上獨倚處海邊相見來閒思栽五栁怒欲防三槐百嵗已過半隻身誰與偕得因微悟道失在太開懷且托山花宿時従水竹齋神回天上活骨付月中埋誰和陽春曲仍操白雪音郊寒猶有骨島瘦未無心云到防時看月當虧處尋可憐持玉尺終不度金鍼開禧元年四月自中都挈家還鄕寓居城南十二月遷居栁溪上其夜大雪初二日蓋宰來訪約過縣齋爲一日欵深夜而歸賦此

出郭已超俗住溪尢近眞靑天素知我白雪便隨人守道何妨賤藏書不盡貧長懷社中友共發甕頭春世事偏宜假吾生只認眞少知行路惡老愛在家貧寧接古時鬼怕逢今世人澗松方臥雪野艸亦爭春毎恨投南鵲尢憐向北枝𨿽防今士笑恐有後人思運火解朝凍咽津充夜饑不來溪上住那得雪中詩脫命市朝隘側身桑梓深山含首陽色水帶汨羅音中夜不能寐萬端都上心鄰雞猶未動沙鳥已相尋茅屋凍將壓柴扉寒不開交朋防竿竹兄弟數枝梅渡口月初出沙頭人正廻客居殊自在嵗事亦相催朱減顏愈皺霜添鬢卻新文章應捨我富貴不如人照破生前物思窮死後神謂宜休仕漢何必只逃秦積雪滴還凍斜陽陰復明千峯濃淡碧一水淺深淸醫卜猶眞祿樵漁亦羙名人皆云有命我獨得無生築室深山裏開門古澗邊月髙猿子叫日晏虎皃眠帶雪挑黃菜敲冰取碧泉不知居士樂空受俗人憐

懷朱晦庵先生

道在羲皇孰斷金至令出處合天心靑山白雲有生路流水落花無足音世外太古日色靜洞中一片春風深自憐晚輩膺服久亦許杖履來相尋

壽髙祕書

萬壑千嵓映翠霞越王城下競傳誇靑天白日祕書舫乳燕鳴鳩內相家髙浪趣潮滄海直大鵬橫擊五云斜自吹玉笛相爲壽昨夜菖蒲吐紫花

壽何尙書

雪艇風帆去玉京故家猿鶴相歡迎九天气毋壺中足十月嬰皃頂上行曽問何修能至此但云無欲自然成夜來夢向山莊立一炷淸香徹太淸

寄商察院【飛卿嘉定四年秋】

竊伏西湖雪鬢催長歌聲斷鬼神哀靑天有月無人看白帝行秋待我來近水逺山俱冷澹敗荷孤葦尙低徊今朝欲向靑門道出到疏籬意已灰

玉堂中賡任宮講希夷惠詩韻

宮講先生句子香晦庵衣鉢有餘芳松篁性本參天直楊栁情仍庇地長自恨此身眞逆旅不知何日更傳觴山人初向山中出還欲歸來水一方

訪楊湖州

苕溪霅溪風景好浙西浙東皆弗如處處堤邊種楊栁家家門外有芙蕖使君逺繼東坡事處士端能耘老居聞道香名來一訪白防照水久躊躕

寄潘倅【霆】

夢魂何事練溪濵起自新春向晚春紅杏園林催百舌緑楊洲渚薦重唇一年好處是寒食三月水邊多麗人遙想使君行樂處牡丹如障艸如茵

中秋月

萬派寒芒一道飛陰精盛處逺成圍抱回紅日浴東井橫截碧天朝太微惟有中秋金正王復當子夜水生肥溶溶滿匊乾坤髓說向傍人是泄機

吟詩競盡月精防自昔誰明造化機近作金波千道去逺成玉鑑一圓飛陽魂滿處因乾父陰魄虧時自防妃笠澤漁舟都不問醉中倒著緑蓑衣

佛書載兜率天有內院道書有赤城朱乃帝一內宅因述所聞

結髮師心內院行紫雲門闕碧霞城一聲霹靂衝天響萬防星辰匝地明鼎裏金丹能虎變牀頭鐡杖帶龍腥極知富貴非吾事玉簡珠繒有姓名

遊甘露寺

扁舟京口意躊躕北固峯頭淚滿裾聞道昔時兵可用未知今日事何如傷心南渡英防盡屈指中原嵗月疎待見太平心始足不妨歸去老樵漁

夜興

倚天長劍爲誰收欲獻君王鎭九州世事漫隨紅日下壯心空逐碧江流雁橫西塞偏愁客菊綻東籬始當秋抖擻向來塵土夢便提蓑笠上漁舟

秋懷

秋風無復似春濃天地何人到此窮斜日澹煙今古恨如何都付與孤鴻

傷春未了又悲秋無復懽悰到酒舟茅屋半敧籬半倒伏羲一卷在牀頭

潘別駕自祈門回

白馬嘶風入紫陽使君一笑別壺觴秋原是處堪圖畫豆子花開稲半黃

九月十六日出郡登舟如錢塘十七日舟中雜興

碧天似水元非水碧水如天不是天人現非人非水處君來何處覓神仙

莘野磻溪亦偶然每逢耕釣憶前賢春風秋月閒來住只付時人一醉眠

日暮滄江駐客舟眼前境界起詩愁沿山防處人煙僻摘粟收麻到白頭

遊南山

山蹊黃葉従過滿石案蒼苔不用除壇上古松嵓畔竹切須畱伴老僧居

送趙君二絕

一榼邨醪插別筵淸風急送歸船望中未是湖州境便有吳歌唱采蓮

練水至淸無淺深使君何日爯登臨請看江上千株栁盡是軍民離別心

秋興

閒步水南因水北仍従山後復山前日歸海底龍方覺月到天心虎正眠

天外涵天心廣大月中吐月性光明夜來飛上昆侖頂獨倚瓊樓嘯一聲

一旦秋風起洛濱東歸聊復寄鱸蒓如今已在漁鄕住宜與淸朝作防人

去昌化縣四十里畱宿陳東魯南樓

碧玉山中白玉溪武陵邨落午時雞南樓一覺春宵夾路桃花送馬蹄

三月十九日過松江二絕

在家毎憶松江好及到松江又憶家夢見樵靑來竹裏笑將漁父插桃花

薫風吹夢聴新蟬又向長橋艤釣船好翦吳松半江水袖歸三十六峯前

途中再詠金陵

石頭城上望斜暉覽盡金陵寂寞歸嘆息靑天如許大可無一个鳯凰飛

回至松江

欲向松江采白蘋杜鵑啼後已無春洞庭龍女雲中降手把雙珠笑贈人

程朝望送梅花

昨夜燈前把酒杯鄱陽主簿送春來只疑天地無淸气都在江頭一樹梅

晚晴卽事

君平簾外霏霏寂寞何人識少微怪得湖邊天色好小舟爭載夕陽歸

夏日西湖閒居

急管繁弦尊爼間何人靜眼對湖山怪來水靣無鷗鷺多在殘蒲落照灣

修竹祠堂曲水濱寒泉菊盞久埃塵道傍車馬無心到似我頻來有防人

醉把靑荷當篛笠亂披紅芰作蓑衣漁翁家在蓬瀛上欲駕蓮舟一葉歸

藕帶嚼來殊解渇花香聞得亦防饑幽人不起槐花課收得西湖防句詩

湖上蚤秋偶興

坐臥芙蓉花上頭淸香長繞飯中浮金風玉露玻璃月並作詩人富貴秋

臘月雪後

林下雪消添晚汲山中日出欠晨炊先生茅屋春尢蚤只有堦前碧艸知

遷入新居後客至偶成

方壺客去偃云牀槐栁陰陰日自長睡起不知天蚤晚問人山頂是斜陽

春夏之交風彌旬耳目所觸卽事七絕

石橋南北碧桃香翠葉交柯水靣涼終嵗方壺無一事春來也爲種花忙

夏春風窮管仲停雲榮木老淵明斷紅池館無人到猶有黃鸝一兩聲

野水平橋細浪生柴門艸長斷人行園林霽後春如在燕雀鳴時夏正淸

春去江南水拍天經旬茅屋罕炊煙石墻頽毀板橋斷始覺貧家气象全

雷電陰晴共一簾殘春首夏境相兼閒尋穉筍今朝長靜數新花昨夜添

槐葉風淸鶯哺子麥苗露濕雉尋媒道人不出方壺境坐見天時去又來

檐前花放不忍折庭下艸深仍嬾鉏苦晴時春已盡可憐新月掛淸虛

昌化縣西廣福寺前有古松一株甚奇每過其下徘徊不能去今夏五月過之始賦一絕

虎攫龍跧數百秋灘聲長繞半天流老僧不與人間事獨立門前一防頭

仲春溪行卽事

竹外夭桃分外明一枝折得繞溪行春風誰道全無主胡蜨飛來花上爭

乙已暮春初六日晚對新月

春來風耿黃昏初見靑靑月一痕憶自消魂南浦後不禁描出向前邨

已酉夏偶興

後荷盤可幹盝日中蓮座自焚香皃童抝斷累珠柄牽出銀絲隨手長

剝開蓮子見芳鮮花葉同心縮翠拳欲記池蓮多少朵一枝荷葉一枝蓮

甲寅西歸江行春懷

江行二月正淸新無主桃花不戀春老去情懷甚年少少年未解惜芳晨

一層山口一溪斜偃臥東風戀日華莫把江行生旅思他年憶此勝還家

寒空春意總分明桃李無言卻混成剛被幽禽知此意風前拈出兩三聲

白晝春光緑染衣東風千里掛帆歸竹籬紅白花相映只聴雞聲在翠防

辛酉正月初八日入郡赴髙校書之約二十二日出西郊卽事

竹籬茅屋兩三家白晝靑春自嵗華碧縠水邊搓栁綫緑羅天畔繡桃花

壬戌嵗春懷

病起南臯二月時鏡中樗防鬢成絲不因鵲噪檐前樹春雪春晴總不知

宋百家詩存卷二十九

欽定四庫全書

宋百家詩存卷三十

嘉善曹庭棟編

雪林刪余

張至能字季靈建安人博經史工文章一時江湖詩人多與倡和與靜佳朱繼芳居同建安生亦同嵗投契尢篤至龍懷寄詩有借箸數同庚是也其詩用意逺而語亦淸峭雪林刪餘一卷寶祐三年自爲序雪林其自號云

宿靈巖

樹杪鐘樓出半層佛前黠鼠弄殘燈五更石上僧猶定頭滿淸霜喚不譍

塞上曲

匣裏幹將午夜鳴碧油幢下夢魂驚沙場燐火風吹起半在骷髏眼底明

紫薇閣贈淩丹士

風林葉葉帶新寒已著鹽客味酸兔抱粟眠傳道石鹿銜花上拜章壇沿崖取水和冰嚼埽壁題詩當晝看盡日元房無俗話山鐘敲月上防幹

送鏡山僧遊雪峯

海風迎鐡錫半是險危程故國往來熟空門宿食淸舊房云借住蚤路月同行象骨最髙處師令履似平

齊云寺

疏分防下略彴界橫塘接竹通生水搴蘿補壊墻字塗眼黒香染佛衣黃未晚螢先出蕭然兩畫廊

化龍閣

鐫滿畱題屋柱間風吹醉靣不知寒漁舟撐出垂楊岸驚鷺銜魚過別灘

弔蝶

數日偎紅气力慵化成長夢別春風卻憐蟻爲埋香玉舁入殘花土穴中

寄吳竹洲

野菜生根土亦香寒林晴久漏春陽山臨古畫開當戶蝸學新書篆滿墻密竹漸刪嫌礙月香柑遲摘待經霜兒童閒取池頭水剜破琉璃緑一方

題白沙驛

霧裏峯頭薄似巾路逢水復誤行人山泉釀酒力偏重石銚煎茶味最眞燕不傳家猶敎子梅才有肉便生仁枕邊學夢人方悟未到鐘聲夢更頻

贈劉介庵

一心憂道不開眉嬾扣黃扉謁故知有累只因難棄鶴無疑何用苦求龜常廚飲食夷齊輩晚筆文章漢魏時冷笑富家錢塞屋蘭亭誰更有眞碑

演雅十章

麒麟盛世出鳯凰覽徳至人茍常見之應不指爲瑞櫩蛛巧經网林鳩拙營巢孰知拙反勝网壊巢猶牢雀食野人田燕捿公子堂野情饑亦樂依人難久長猩猩隕機穽鸚鵡鏁金籠言笑適爲累緘黙斯保躬蠶飽辦絲課蜂忙供蜜工役役爲人勞衣食還自空鵲鳴人共憐烏鳴人共嫉只因聲妍媸何必報凶吉江鱗行比目沙鴛睡交頸不知山寒淸夜顧蟾影饑鷹健搏饞鷺勤捕魚各爲口腹累不聞有騶虞犬眠蒼玉地貓臥香綺叢儻無鼠與盜貓犬命亦窮墨魚黒覆形火螢明照身拙於用顯晦蹤迹徒自陳

馬升庵惠菊苗

稅得鄰東地一方旋栽黃菊待重陽春晨摘落靑苗葉挼作秋花气味長

東林寺

滿院香風乍熟査猴孫抱子坐枯槎頭陀不慣迎賓客自折芙蓉供釋迦

李梅磵雪夜畱飲

擁鑪收案牘市逺隔喧嘩伎唱新塡曲童分旋碾茶花枝承雪重燭防受風斜僦屋爲官舍更深酒更賖

宿易沖妙道院

松髮經寒亂不梳夜來風減屋茅疎吟邊凍指僵如鐡袖裏枯笻畫雪書

朱柏巖約南歸

忍聞秋管悲猶未定歸期吟詠窮邊長艱難老後知水寒魚上少月閏雁來遲不作膏梁夢長令一劍隨

橫峯感事

石角多情挽布衣虫送響出林防文章首靣趨時好字學偏旁徇俗非緑水被風吹作白密花因打教稀歸鴉路熟知巢近直望松林盡翅飛

餞翁丹山發南浦

鳴鳩語燕近淸明栁絮風輕秧水平一帶春流多斷岸盡緣倒栁當橋行

防史

水艸山花各自春閒居常謹坐船身忠言似藥偏醫國好句如金不療貧王覇興亾難諱史彭殤修短不由人感來莫計更深淺只見蒼頭換燭頻

采蓮曲

荷葉籠頭學道情花妝那似妾妝淸雙雙頭白猶交頸翻笑鴛鴦不老成

抝落圓房響釧金背人細數子藏深不嫌到手多尖刺只怕傷人有苦心

子期臺

拾葉題詩愧不才袖遮微日上層臺山僧分我松陰坐隔岸花香渡水來

武夷山

九折蒼江轉葦航花間流水自宮商巖開天綫登無路殿鏁仙金拜有光曝背龜従平石上避人猴向險枝藏斷橋盍有重紅日狂欲乘風和魏王

擬韓偓體

一聲烏鵲鸇鸞雙學調新詞未得腔拜了夜香郎喚睡旋收鍼綫背銀釭

題隱者壁

寒著麻衣餒食薇樂山淸興只琴知蛛經圓网當中立蜂徙新廚出外飛山脊倚天無攺日艸根埋雪有靑時莫言鴻燕多相背去去來來共一機

中過陸家園

斜搭秋千半扃行人屐送隔墻聲羣花相倚啼妝靣苦不催晴怨嬾鶯

寓興

日夜江水流下海水不止孰謂流去者不是海中水東日照瓦霜西向界餘白莫言日不到日光來未及庭前無繁植疎竹附梅坡𨿽然無巨防明月飛來多艸虫設細网小穽不可見日日朝露中羣白艸間現髙風吹秋霜庭前百艸死誰知艸有根昨夜東風起

晚

風約鐘聲落耳根歸鴉防防不成羣前山野燒靑煙起防滿空林作暮云

寄寶林僧

磨折英防輩無停日月梭達人愁夢少明主直言多藥試單方驗碑評近本譌吟成無愛者寄與病僧哦

楚節西堂省菊

菊胎緑蕊未曽成百種叢中半防名試檢記花牌字看春籬醉墨欠分明

古別離

扶上花驄酒半醺望沈鞭影暗銷魂離情恐被行人覺背拂菱花補淚防

峽口

峽深猶有路泉逺不知源禽學鄕譚語山塡野燒防晚風樵笛塢春日酒旗邨茅舍人耕罷鳧雛浴水渾

北津

獨立長橋喜近城半欄斜日又催行船過別浦波防沒堠立當塗裏界明古木云邊僧住處落花風裏鳥啼聲靑山莫道渾無事自與行人管送迎

晚步寄劉徴齋

縦橫屐齒印蒼苔夢筆山髙翠作堆日帶晚光歸海去風傳秋信下天來竹開小路通螢過松守空巢待鶴回蚋甕乾坤還自樂何須金屋玉樓臺

梅花

欲開

凝成姑射姿幽潔世所獨春近廹芳心羞澀破唇玉

半開

五出稍敷露不受塵目愛鮮鮮著精神獨於此時最

全開

昨夜東風多花神莫之禦玉立對幽人十分盡情吐

欲謝

垂垂雪中枝暗裏度香遠忽動調羮機黏枝花力軟

半謝

旋隨瓊霙飛繞我茅屋角結子意漸濃豈爲羗管落

全謝

冰花不畱丁收香盡藏白一朝作陳人遜與桃李出

端平集

周弼字伯弜汶陽人文璞子自幼博聞彊記有俊聲嘉定間登進士曽令江夏曆官吳楚江漢間垂四十年名譽騰著有端平集二十卷自爲校刋荷澤李�又選而序之題曰端平詩雋稱其生平心不下人朱繼芳有挽詞云醉語驚天地狂歌哭鬼神可以想其气宇矣

韜光庵

谷鳥與我言怨殺白太傅借問何以然攜卻山僧去山僧未去時前盤一尾蛇後踞一頭虎吸云嘯風繞戶山僧已去了鶴來踏翻藤猿到抝折樹亂篠枯柴塞行路抑將廬於嵩髙之陽溫洛之滸諸天散花復呵防抑將慕羶逐臭亾魂防魄委枯骸於北邙之狐兔荒臺兮尙存破屋兮如故惟有山僧不知處世間萬事誰始終極目寒江起煙霧

吳山仁王寺

山寺憑髙夕未昏上皇曽此定乾坤甌閩防驛緣江島龕赭收潮入海門細亂花唐輦道深煙疎栁漢營屯何時汴水東流畔君返宸居臣故園

送客

欲知行遠近細數杜鵑聲暗入蒼山去千聞是一程

庾樓

欲望江山夜轉胡牀曽此對嘉賓傷心皓月長流水回首淸風不見人花落雉樓橫角暮艸生鷗渚破船春歸程豈暇頻登覽分付羇愁與白蘋

金壇觀

金壇深僻觀鐘磬少人聞山果猿偸墮庭沙鹿臥分木髙猶帶雪石冷不生云正爇黃連炷相従拜老君

晚登黃鶴樓

戚戚登臨地淒淒欲暮天相看數株栁不聴一聲蟬山冷云生絮江空月上無緣捨塵事閒對白鷗眠

施潭

歸程風彊阻春色有如無上水千帆健中流一砥孤衝尋屋燕云背立檣烏盡說明朝順江行舊有圖

回山僧書就題書尾

憶昔同行題落葉寺前枯樹鵲巢邊不知今度苔枝上多少秋虫已化蟬

逢僧文禮

空山落日又逢僧雜塵灰滿防紋但憶來時門不掩麝香偸臥石牀云

題豫章臺

何日遺蹤鏁斷岡更誰曽望舊臺荒百年南渡頻秋一片西山防夕陽石礙老松敧徑險岸隨幹葦出江長鬥間可是無佳气又見飛烏繞去檣

題滕王閣

髙閣巍峩接水濱興亾才問便傷神鳴鑾東閣知何處跨鶴西山別有人栁映落霞江渚暮艸鋪斜日野田春羣鷗亦厭多悲感偏與防機客最親

秋夜

山門半掩浮雲闕古道人稀芳艸歇夜深零露滴秋香幽人獨步靑蘿月

山行

盡日羣山裏知行第防重竹深春寺磬灘急午溪舂殘旭猶雙塔晴雲只半峯豈無仙隱者恨不少従容

野橋

日暮野橋邊都歸醉客船數竿沙際日一片水中天影落衝煙鳥聲移帶蟬殆非人境得江月又初圓

湘東苑

湘東王好開芳甸亭臺環繞朱欄徧就中應教誰最多庾信江淹日懽宴七十里圍髙木柵花栁燒殘少顏色取次華林建鄴邊奚不移歸帝王宅曽經行處蘋蕪漫賴此名存悉歆羨安知飛來不是舊時鶯舞去都非昔年燕風擘殘桃過短墻更無人管任斜陽惜春猶有傷心者認作徐娘半靣妝

寄雲泉僧永頤

書來只說住髙峯不記松林第防重欲防靑巒問茅舍秋山一樣白雲封

贈従古上人

山僧袖出新詩卷字字馨香撲人靣淸晨何處展看來捲得梅花兩三片

野廟

野廟荒蕪倒掩扉寂寥香火客來稀年年歸燕相防覷空滴春泥損畫衣

同李雪林飲山邨

本來無飲興偶此到溪灘屋角懸雙瓠船頭系一竿塔髙風便響橋峻隨幹莫怕城門閉行歸亦不難

送惟徳上人還黿溪

爲愛林間寺幽閒少是非因拋篳門業來看稻田衣石蕨穿雲細山蔬膩肥禪居安穩後更莫啟柴扉

贈唐棲寺僧

山門寂寞唐棲寺別去閒居又一年艸暗暮田羣雁遠花明春院一僧禪云房夕磬浮淸水殿寒燈宿細煙作得詩成無寄處防回遙認隔江船

連珠

逺望披裘日防回可堪江上暮寒催雲飛曠野迎風斷雪灑長灘夾來馬踏野橋嘶破板鳥迷邨路立髙桅暫須移向疎籬泊遷客驚春一樹梅

行吟

獨行沙岸不相擕準擬沿溪更渡溪藥蔓交加虫上下栁花撩亂蝶髙低杖頭曉伴春云石屐齒晴翻夜泥詩就隨時爲人寫等閒抽盡錦中題

櫻桃花

櫻桃未開花繞枝櫻桃已開紅滿溪花開防朝今始見人折人攀那得知黃鸝飛來問誰主對靣相看隔墻語今日銷魂事可明昨夜東風過云

丰年行

長田一畝三石收截茅作囤遮水牛馴雞塞籠彘牢滿大皃有親女上頭裏胥關門罷輪送晴鳥窺檐鼠沿棟瓦盆瓷缶息老身還將孫子看迎神廟前擘紙靑竹爆糕粉魚夜祠竈

甲申嵗解官歸故居有以書相問者

近憑笻竹杖處處作生涯獨采傍溪藥自看臨水花愛云因北望對日任西斜惟有雙蝴蝶相隨直到家

送惠嵩上人住西山蘭若

孤云無定迹又入亂山居旣息禪機穩従教世网疎曉香嵒屋像寒咒石潭魚待我尋詩境看君坐隱廬

秀野

小作幽閒傍宅開只須數畝占樓臺石移林屋秋雲至水帶松江暮來徑艸防香迎過屐砌花分影防流杯人家園圃應無數不似君能日防回

孫伯符墓下

木葉蕭蕭墓艸長夢魂曽斷九回膓空聞絳帕離漳水誰見黃旗入洛陽鴉噪暮園江阪迥龍盤春戍石城荒赤烏不識桑田變猶自淒淒守白楊

天津橋

嫋嫋朱欄倚細波緑云相對閟嵳峩中天車駕曽擒敵何日樓船定入河霽栁午陰隨岸逺露桃春色過墻多黃旗適應東南運已辦簫鐃防曲歌

花臺

細蘚柔莎鎖舊堆昔年曽見異僧回如何天上飛靈不爲人間洗劫灰江接潮頭諸脈應地連岡勢一支來只今不假虛無事別是春風歌舞臺

鳯凰臺

一徑逶迆艸自芳何爲不復更翺翔應須舊國還宣武別有髙臺在建章白鷺背花尋塔路赤烏衝栁集宮墻中興不比偏安事且對梧桐薦羽觴

烏衣巷

日落憑欄感慨頻長幹橋畔冷殘春桑田蕪沒徒多事蘭玉叢生更防人風暖影翻花外燕多防蝕艸間麟堪嗟羣従成功後不及鐘山一尉神

石頭城

防防凝煙望未收六朝遺迹徧荒邱自従絳闕防江靣誰把朱泥染石頭岡斷曉榛雙阜虎岸長春艸一灘鷗諸公多少新亭恨不是知心莫上樓

眞娘墓

靑鳥傳書渡海遲亂山衰艸葬蛾眉錦囊消歇餘香在狼藉春風豆蔻枝

顯應觀桃花

白雲隨鶴乘將去深碧桃花落故宮三十六簧明月夜不知何處吸春風

四聖觀

小園寛占一山孤別有墻遮古觀居到了防波攔不住水遊出放生魚

病起幽園檢校

病起無情緒池邊日防回虫聲低覆艸螺殻細生苔暑退蘆將變秋殘蓼續開久消環繞迹全若未嘗來

雙林寺

杳杳雙林路林深不易登寺幽憐宿鳥地僻喜閒僧靜撤垂梁板寒銷背壁燈水邊人忽笑猿落過溪藤

送僧歸舊隱

自言歸去後只在故山邊紗防臨溪盥銅瓶傍水禪晝閒松塔春盡艸堂煙何故相拋捨浮沈逐世緣

水淸堂偶成

數杯恬澹酒相就等閒傾得失徒多感行藏任獨淸晝閒風有味春盡無聲但惜新栽栁相呼欠一鶯

秋日馬上

本無謀略彊譚兵毎愧臨邊病未能筋力豈知猶可喜一鞍千里到江陵

嶽陽樓

憑髙望盡寂寥天與我閒情共渺然平展暮云三百里積停春水二千年沙洲橫渡荊江石塔遙分嶽麓煙先我未聞飛劍術想須今度遇回仙

西湖竹閣寺

精舍蕭疎近水涼分明一徑緑沈槍就移山近湖皆隱放出樓髙寺倒藏春透露梢齊曲檻曉翻風籜過修墻長隄花盡人稀少來聴蟬聲伴夕陽

將適毘陵道中遇居簡上人

姑蘓觀下逢居簡帽子敧斜衣嬾防自言契濶漫東西𨿽老猶能靑白眼知音不在禪牀久抱刺懷書謹奔走反舌無聲亂艸閒回首盡成獅子吼荒蕪野寺孤城外赤葉黃蘆日相對午睡雙鳩喚欲醉起傍生臺炙肩背弄筆濡毫總蕭索尙餘酒量添於昨語盡橫塘笛未終東風滿靣楊花落悤悤解纜攙程去従此相期更何處一盌官酤般若湯把手同看獨孤樹

吳門送同行者之毘陵

布帆何處定逢春身是歸人又送君明日隔城回首望冷花寒葉滿秋云

西湖初夏

花飛春減緑陰成不住風光繞禁城山寺曉晴蟬欲噪栁林猶囀數聲鶯

送曲江友人南歸

憐君歸橐路迢迢到得茅齋轉寂寥應嘆藥欄經爛土肥抽盡縮砂苖

酬李達可

歸心終自遂何必戀虛聲轉覺靑衫惡誰憐白髮生埽花山石瘦洗藥野泉淸應有防機者時來伴我行

寄鶴林智福上人

深山髙頂寺黃鶴舊曽畱鶴去無蹤迹山僧防白頭鳥閒齋鼓靜猿嘯佛燈幽宿約何時踐題詩向瀑流

夜深

虛堂人靜不聞更獨坐書齋對夜燈門外不知春雪霽半峯殘月一溪冰

南樓懷古

昔人有意久經營極望寒蕪逺更平三國斾旌羣鵲散六朝樓閣一鳩鳴雪消晴嶂沈孤壘風打寒潮入廢城多少怨魂銷不盡艸根燒斷又還生

茫茫迂曲度平川何處孤邨近水邊煙防劉琮殘壁壘沈黃祖舊樓船寒沙細擁菇蘆地破隴斜耕苜蓿田見說去年秋潦後更無茅屋起炊煙

夕陽光退杳難憑欲問江鷗只怨憎得意舉帆燒北岸傷心流涕鎖西陵雪消蜀貨千檣下風順吳鹽萬斛增且趁一尊相暖熱是非乘醉莫來登

馬要寺

水國何年寺蕭條野渡邊僧驅田雀倦神抱海犀眠細网垂秋屋殘燈泊暝船數家枯栁下猶有舊人煙

鄱陽湖

鄱陽湖浸東南境有人曽量三十六萬頃我昔乘查渤澥間渺視天溟坎蛙井浪何爲而起於靑雲之底日何爲而辟於泥沙之裏太極初分一物無天水相包若雞子揚瀾可供李白靑州杓彭蠡付與盧敖洗龜殻斗大孤山沒處藏斸取來搘鼎鐺腳胸中八九吞云夢似此蹄涔亦可用安得快意大荒之東東復東指麾魚鼈騎蒼龍

野賽

客心懷避忌地險自多神楓葉藏山魅松根抱石人鶻翻蒼黒翅魚曝赤斑鱗未必知風惟聞酧酒頻

山居春晚

索居牢落動關心但覺悤悤嵗月侵無夢不因憐晝靜有懷多是惜春深艸香穉蝶銷胡粉花落蠻鶯變楚金最是不禁芳樹色能消防日又成陰

庭下枯梅有感

庭下同栽兩樹梅一株搖落一株開無緣春色相虧曲有分晴光亦往來雪打枯枝愁漢驛翻雕萼夢荊臺倚不斷橫斜影猶有東風管碧苔

題僧子溫畫水墨葡萄

嫋嫋多應半熟時敧斜髙掛冷攢枝分明記得山窗下一架寒藤帶垂

題逸人壁

深僻人稀到天然野意成荷衝崩岸出艸入廢泉生曝木充山貨抽茶當地徵未須尋伴侶時有自來鶯

送僧妙通遊平江萬壽

故鄕離防日何處躡秋陵梵葉牀頭樹唐衣壁靣僧花黏舊錫風籜埽寒簦新偈期相寄呵彈破小乘

收家信

渺渺秋風生白波故鄕歸夢隔山河可憐一紙平安信不及衡陽雁字多

酬杜八同宿西山蘭若

西山龍井路俱有舊行蹤待得城中暇重期石上逢冷霜黏破屐落月帶殘鐘擬踐相鄰約煩君買一峯

菩提廢寺

野寺孤僧住當春亦掩扉曉鐘三板去昏杵一盂歸古屋垂山榧幽養石葦未容行客憇荒樹鳩飛

贈雪林李和甫

忽地相逢便解顏況兼終日看靑山精神摘栁哦詩際標度尋梅集句間春澹野橋孤艇逺暮寒溪寺一鐘閒悤悤又作經旬別兩處東風各閉關

道中有感

逺程已過經行處別有逶迆古道存寺已寂寥猶有殿水才窮盡又逢邨一林枯木人分路十里飛花客過門畢竟悉依生處樂不知何事別家園

天申宮蘓文忠畫像

大澤霑荒裔靈山識老臣微茫云外迹衰病瘴中身濕艸寒碑夕晴花午殿春髙檐風斷猶避六丁神

誓節渡

髣髴經行地還尋古渡邊山禽多白練溪藥間黃連漠漠將晴迢迢欲暝煙恍然驚夢醒二十有三年

白羊

路隔一重溪山深客易危驛亭惟有額官堠盡無碑竹掛黃身虺林香白靣貍得船爭欲渡先奔槿花籬

菇菜

江邊野灘多老菇抽心作穗秋滿湖拂開細谷芒敷舒中有一米連三稃剖之粒粒皆尖小整齊逺過占城稻不煩舂簸卽晨炊更勝靑精顏色好尋常艱得此欣逢黙計五升當百叢多水長倍加益十里定收三百鐘野人獲之亦自足何用虛靡太倉粟連日秋風思故鄕況復家田有茅屋墜网重顋鱸已鮮蒓絲牽葉又流連急歸收獲蘋溪畔細撥蘆花撐釣船

聞友人過吳

詩囊掛在船蓬上吟過江楓落葉中爲恐吳牋題不盡秋風先染數堆紅

彩雲橋

斷橋流水兩無期殘日輕雲處處疑乞與行人自酤酒滿旗風豆花籬

春暮登黃鶴樓

欲盡殘春酒登臨事已違聴殘懷舊笛添盡禦寒衣鳥向靑山沒人來赤壁稀最憐城側樹無可作花飛

送人之漢上

木落千山怨別離自知難駐馬行蹄上書季子窮歸洛獻賦荀卿老向齊驛店破旗秋細戍樓殘角夕陽低袖藏祕防君門逺應望中原泣鼓鼙

龍井道中雜記

白髮宮人頻笑謔羅衣昔對君王著夜驚春洗桃花夢魂猶掛秋千索

老僧病久聲嘶喝屢說紫衣勝短褐莫嫌兩手漸拘攣曽把禦前供奉鈸

吳王試劍石

吳王鑄劍成自謂古難比試之髙山巓石裂斷橫理那無昔時人相逢幹將裏故宮宮中白日長春風野田百艸香有誰慷慨不平事披褐踏花推酒缸

爲僧曇芳賦艸堂

把詩從我者多是剡中僧結屋何山塢當門防樹藤地寒常帶雪溪淺不畱冰贈爾新吟去歸題木葉層

江臯送別

把酒對汀洲相看發去舟迎風一分手驚浪防翻頭燭暗花消淚楓寒葉弄愁恐猶回首望終夕憑髙樓

送胡宗原還臺山

故里杉松表歸程筍薤初杯多常失飯囊罄只畱書海墨收春葉山糧拾禹余古來仙隱者多在赤城居

山崦蚤梅

晴逼寒笆春滿鄰漢奩芳額漸輕勻東風未放全消意萼愁香不見人

煙波亭避暑

澄江橫匹練月洗黃羅扇捲盡白雲衣常星擦沙見天低欲就人夜色凝深澱歘吸動微光時絣鬥間綫涼亭逼曠野軒楹敞三靣萬象悉鋪陳隨機互遷變十嵗逃虛空得此方一徧相對坐譚元終宵亦無倦只恐駸駸催曉箭湧上東方老銅片須著千求天帝君莫使陽烏眼晴轉

題葛稚川移家圖

稚川移家入空谷手招白雲守茅屋惟恐人窺錬藥鑪鏁斷靑巒瀉垂瀑只畱一徑通飛鳥其間想透三仙島野童猶摘鳯文梨邨老閒鉏燕胎艸人將外物爲眞物反笑山棲衰艸窟玉臼丹成欲眠蚯蚓黃蒿防攢骨此去世間應不逺尙存猶可分苔蘚兩幅生綃若可憑先寄胡麻與雞犬

千金寺

十載他鄕別春歸逐浪層晚晴沙市鼓夜石橋燈帆仄摧幹葦衣寒脆薄繒舊時來往寺惆悵不逢僧

畱別唐棲雲泉上人

水宿唐棲寺何緣更浹旬千山今日路三嵗異鄕人小殿眠身佛空廊折臂神歸時重作禮又拂一番塵

荻巷

波眼沄沄浪復輕稍蘇羇束過淸明倩人覓路先尋酒久客懷鄕始見餳松下紫芽肥野菜竹間靑葉帶山櫻自従一別齊安後直到今朝始聴鶯

春陽驛

悄悄如秋麥气涼山風吹透濕衣裳小鑪湥幌枯松火一夜寒香繞客牀

天章寺前小樓

客懷依古寺曲水茂林邊俯聴澗鳴石靜看山出煙傍花淸晚潄對竹冷春眠湥羨溪僧樂幽居動嵗年

送遷客

自謂別離難防靣如何此地又相尋往來云物他鄕意輕薄風塵久客心夜泥塗三里郭夕陽煙火數家林送君好去加餐飯莫聴哀猿徹曉吟

春濃曲

膏蒸土蘭芽熱粉魂澹艶凝緗纈栁條無力受東風桃葉春江弄花月枕圅墜髮昏眠重綺帳驚寒替花恐屏虫棲化粉蛾簾甲蜂鉆抱殘蛹麥門冬長桑椹結桐輪輾盡堂梨雪門掩車箱銅鉸閒瓶敲井榦靑絲絕君不見楚王宮中樂酣晏嫌怕旁人說春晚玉釵埋徧細腰人章華臺上蒼苔滿

陸羽泉

擬酌松根泉先酬松下土甌犧副都籃拾薪自煎煮一杯復一杯並酌連四五寄謝山中人腹痛不累汝

野望

春日晚荒荒平沙極渺茫樓敧三靣水城臥數條岡白艸吳京甸黃桑楚戰場長江俱不問一片瀉斜陽

送黃同甫

人生各有安出易欲歸難古道春泥重孤城暮雪寒酒鋒精似將詩案逺於官野谷如堪飽従君借鶡冠

送人之京口

競攜書劍去紛紛誰解登臨對日曛北道荊防一江下南朝徐兗二州分髙樓角曉鳴秋逺戍烽寒起暮云莫把尋常望步恐驚邊雁不堪聞

冬賽行

大巫舞袍奉酒尊小巫湔裙進盤彘野風吹樹龍馬歸瓦鑪柏根香滿地白衣老防撚向前義手大膽不敢言去年田家五分熟更饒三分百事足大繭千棚絲滿窠栗犢兩握角出肉土臺澆酒爯拜辭紙錢灰撲繞木枝神語順従杯珓吉鼔笛薨薨打三日

畱題唐棲寺

僧房十日相畱戀爲怯生寒未到家插岸斷冰妨蕩槳入檐飛雪助煎茶香臺空碎逃秋蟻古殿巢翻失暮鴉惟有溪梅最禁耐傍籬爭發向陽花

送白判官

著書不就便相拋逺向襄州謁故交裏捨千頭無舊橘客程三脊有荒茅買魚邨渡捐孤劍沽酒山城解敝袍雙鬢豈堪禁嵗月眼看歸鳦又成巢

中和節

時節悤忙過隙駒可堪岑寂就船居不禁衰病慵耽酒無益閒交嬾報書風暖暮田歸海燕甜春水上潮魚客中自是光陰速才見新正又月初

寓宿黃觀復書堂晨至海棠花下走筆呈蘓召叟

春風忽來花滿樹海棠最多繞欄吐客愁才動不復安兩腳春泥踏春髙枝背靣辭曉暄低枝濕透渾未幹胭脂深重粉亦殷顏色滑膩脂肉寒五云忽捲晨妝畢曉來姿態俱已失悔不敲門請君出喫酒忍饑看半日疾呼杯酌傾已遲但驚野雪埽還飛可能就賜醉眠者爛嚼落花聴鳥啼

齊安蚤眺

陰陰城壘靜極望不飛塵艸色橫江暮鶯聲出塞春淸時應洗甲來嵗又逢辛惆悵經過處都非往昔人

靈竺寺

不因純孝者古寺若爲安壁采蝸遊徧鑪香鼠踏殘鐘聲嘶破挺旛影颭危竿尙恐冬生筍時來竹外看

遊道山遇

飄然大作登臨想才遇名山亦遊林尾亂聲猶聞響枝頭殘滴末全收濯翻野竹従教嚲衝落巖花放出流欲把姓名書石上防回拈筆又成休

延山渡

解帆登岸作山遊林木茅茨共一邱數日驟寒消不盡尙餘殘雪防松癅

大洲湖

人居澤國勝居陵十月陂塘未結冰殘葦亂菱收拾後斷筐分曬折腰菱

夏日泛祕湖

朝來泛舟花滿湖亭午返棹風相呼已收波浪入菱芡晚開云日媚菇蒲羣飛鼓翼數沙雁一去沒頭雙野鳧少畱霽色定堪玩可惜歸程時已晡

浣紗秋日五首

衣裳單薄鬢蕭騷獨憑危欄首屢搔出壁亂雲分片段隔江飛見絲毫庭前斷續蛬爭響檐外輕便蝶鬭髙多少好山俱在眼愧無短屐共遊遨

當前灘號西施磧對磧看秋得句淸五色懸門秦一尉六經充棟漢諸生石叢細團荒砌野蔓疎金出廢城目送浣紗人去後又聞街鼔報新晴

長江澹澹樹疎疎埽卻閒庭卽故居虫入暗牀頻促織螢穿虛壁屢翻書破除暮色惟荒菊薦送秋華有嫩蔬料得故園分社酒小苞靑橘四顖鱸

自慚屍素長多暇未放秋風變楚顏一夢別離拋白水三年端的守靑山野雞避鶻遮雛去沙翮銜魚趁母還縦有亂愁消遣盡澹雲殘日共人閒

淸溪樓閣暮沈沈不覺登臨夜欲深防處捲簾催酒笛誰家閉戶衣砧一朝野霧三朝濕十日江天九日陰暗喜礙人公事少自來收拾送秋吟

蚤春

連朝微雪暗消凝始覺春風逐旋增今蚤畫檐偏有意數條吹折曬殘冰

思歸

鬧裏看山不識眞偶來軒檻振衣塵諸峯便覺移相就分付春風欲去人

防防楊花飛滿洲只應催促送行舟非關向晚傷心事自怯春寒不肯畱

盡日憑欄客興濃山𨿽西繞水還東便乘春暮家園去猶及棠梨滿徑風

自覺才疎久願歸敢將山色便相依漢家事業𨿽全勝亦放梁鴻一个飛

孫季蕃故居

笑語失詼諧人誰不愴懷夢殘秋寺魂防夕陽街缺竈黏煎藥幹鑪積燎柴風流何必葬便擁菊花埋

贈野逸

時康難售賈生醫諌鼓無聲對落暉又報一年花信了滿山鶗鴂送春歸

悠悠行路雪侵頭擬出重關洗敝裘隄上忽逢顦顇客背花停酒說通州

下渚秋暮

淺灘近渚沙相接水落漁人朝暮涉摵摵風鳴若來繞隄吹防榦荷葉

落梅

玉樹分明照夕流粉防翻爲碧苔畱三更枝上玲瓏亂浦寒香一夜愁

出關偶題

一曲長歌浙水寒綈袍空往又空還咸陽若有山東志莫放蘓秦又出關

送友人持節嶺南

吳云迢逓楚云鮮従此南徵路防千漢使五羊登嶺日魯經三豕渡河年榕穿白艸飛蠻椒落黃茅起瘴煙待及戌多載日定無番貨入歸船

送人之濮上

舊來邊塞自多塵艸寒花彊作春見說連年更淒愴亂螢隨趁鬼迷人

庸齋小集

沈說字惟肖龍泉人寧宗時爲仁福邑尉晚年臥病不出營別墅以居田衣山屐不入城府故其詩有云蚤辦山中計吾今省俗緣又云江湖成夢事投老屬山林有庸齋小集其詩一洗濃厚肥腯而出以淸淺之筆時有雋永句令人尋味不厭

立秋

昨日午時秋西風夜轉頭吹來溪外藏卻樹間樓暄帶棲鴉色涼催客燕愁一尊吟未了衰鬢蚤颼颼

偶成

讀罷黃庭一卷經磬殘煙冷夜壇淸月明何處人開戶驚起松梢睡鶴鳴

徵途

桂筦三千里徵人一寸心自従登驛路防見換鄕音古樹春陰薄寒塘野水深暍行呼得酒瓦盌不辤斟

暮春

燕翼初幹緑滿池桑陰收盡麥黃時一年春事又成夢防日愁懷欲廢詩料理病身嘗藥徧揩摩睡眼看書遲翛然獨倚防幹立花下貍奴臥弄兒

紙衾三首

碎霜藤月下砧淸泉瀉出簟紋勻老翁采藥歸來晚翦得山南半段云

繭靣新幹帶露揉春回斗帳伴吟愁殘年已便防頭過風雪従教打戌樓

一幅新裁碧澗冰野人畱客宿雲層山房卻好松醪熟夜半無眠話葛藤

春詞

水漲寒溝栁又陰小風度一聲禽若將離緒縈春事片片飛花是客心

溪樓

心遠俗塵隔樓髙野興多稻花黃雀山影白鷗波灘澀推船上橋危挽客過日斜防倚徧無句柰愁何

寄張永堂

浙江風浪闊夢不落吟邊書到知何日君歸想隔年才髙朝士重命拙故人憐蚤辦山中計吾今省俗緣

煙浦

煙浦殘鴉舞夕陽風枝病葉似經霜眼中秋色十分淨沙外寒流一綫長溪女得魚烹碎白田家收谷曬新黃偶尋野趣歸來晚艸際螢飛防防光

渠流

岸石濕黏萍一渠流水淸每來疑過小立見魚行樹隔炎歊逺橋分午影平主人契幽事客到出相迎

安石嶺

茅屋雞聲勘夜分杖藜挑月帶余曛不知身在孤峯頂回首人家盡白雲

次韻永堂

鶯聲未攺春葉底一蟬新幻境老無夢醉鄕詩有神整巾因把鏡嬾語怕逢人似此衰遲者勞君料理頻

明融盆池二首

涼入湘潭影半開小午枕夢初回蕭疎數葉秋菇上也解聲聲報來

老瓦盆深漾細萍多流卻半瓣靑夜涼偶出庭心看缺處光涵三兩星

聴

耳根聴不歇滴滴冷於秋疑是山翁醉巖前枕瀑流

晚春

白頭何計是生涯日日尊前臥落花緑滿池塘無一夢夜來風過誰家

食梅

兒時摘靑梅葉防尋彈丸所恨襟袖窄不憚頰舌穿我年不自覺以我齒尙完嘗新試一薦喉棘眉先攢豈味不悅口豈老難彊餐人生煎百憂算梅未爲酸

秋詞

放涼飈晚復晴小人亦共秋淸月華网在蛛絲上錯認疎簾掛水晶

山中秋興

山戶少曽扃居貧易得淸秋衣和月臥溪茗雜云烹學字書紅葉看騷些落英従他頭蚤白心事夲和平

別墅

野捨淸溪曲連茅接樹陰呼童鄰錯應貰酒婦同斟落照收殘寒煙出寸岑江湖成夢事投老屬山林

竹色

竹色畱淸睡薫風晝一簾嬾因人事少病覺老顏添開檻臨昏鏡齊書補墜籖晚蟬聲欲斷新月到檐邊

曉色

曉色防幹外翛然一欠伸中無過鳥煙際有行人樹濕靑陰重沙坍潦漲新憑誰借蓑笠整釣傍溪鄰

遊眞巖

一逕入松林眞巖峭莫尋山空泉自落日出地長陰鶴去仙臺淨丹成古井深殘碑看未了屋角囀幽禽

送周堂長歸慈溪寄何贊府

慈溪隔楚云問不接鴻鱗因送還鄕客重懷佐邑人海明看日出山晚倦行春料得雙松下吟成瘦鶴身

超化雲山

入門松作徑步步接秋陰山帶孤城起雲歸故殿深隔池聞鶴唳倚樹看僧吟笑指煎茶處靑煙出竹林

釣臺

山束江流起素湍羊裘立盡暮云寒蚤知釣餌成虛設多卻當時一釣竿

西湖獨步

平湖開霽色寒碧照空心小立背橋影緩行隨栁陰防年勞遠夢到日記曽吟荷蕩成茭地蕭蕭秋意深

送何水竹需次入剡易齋赴浙漕

弟兄聨騎出秋色赴行裝慈水應熟孤山桂又香對牀邨店寂起飯曉燈涼到日分吳越江流兩岸長南坡不以科目自累而以風雅自鳴請余爲賦

鳯銜科詔出祥雲底事儒林有逸民四海聲名難著我一坡風月正宜人鏡畱白髮非遮俗家釀黃柑可接春只許詩朋自來往素袍靑履華陽巾

冬半

嵗逢冬欲半心事更迢迢細寒過孤燈長夜挑逺書和夢寫新酒帶愁澆明日有幽興尋梅到石橋

露香拾槁

黃大受字徳容自號露香居士南丰石門人嘉定間以詩防江西秉姿簡重言動舉止俱以禮義自持嘗遣其子載従烏州李守約學朱子之學後仕於鄞著政聲露香拾槁淳祐攺元翁州應防序之云防従令子載伯厚得誦詩卷許淸麗瓌特自成一家而忠孝慈仁之意備見乎辭沈鬱下位百勿一究抑命也鄭淸之曰露香詩讀之如行澗谷秋空月曉松竹防防有聲

春日田家

凜寒陵熙春誰爲禦其侮酸風吹積雪濃云灑飛農夫荷耒耜俶載耕斥鹵爲其有身累寧免自辛苦妻兒送中飯凍淩彊欲吐晚歸極困倦倒睡帶泥土朝來天光開紅紫新媚嫵南園踏靑人日暮猶歌舞

二月祭社時相呼過前林磨刀向豬羊穴地安釜鬵老幼相後先爯拜整衣襟釃酒卜瓌珓庶知神靈歆得吉共稱好足慰今年心祭余就廣坐不問富與貧所防𨿽裏閭亦有連親姻持殽相遺獻聊以通殷勤共說天气佳晴暖宜蚤春但願水勻秋熟還相親酒酣歸路喧桑柘影在身傾欹半人扶大笑亦大瞠勿謂濁世中而無羲皇民

偶成

蕨薇生山巓長不逾蓬蒿松柏生澗底嵗久還幹霄稟質自不同托身奚必髙

緑艸何自來蔓延滿中庭前朝方芟夷玆視忽已盈竹間幽蘭花數四移乃成

由洞庭入五田

一汀紅糝蓼花天滴滴淸寒曉露圓回首洞庭山半防傷心桂嶺路三千詩魂夜寄靑林月漁唱聲回緑樹煙卻笑陶朱不如我我無西子與同船

油口夜飲醉臥一室及覺三鼓矣秋夜新冷濕虫鳴展轉不能成寐於是浩然有歸志

一榻翛然著醉儂沈沈淸夜大槐宮夢回作惡酒气重枕上不眠歸興濃防滴落堦添悶淸哀繞壁訴寒虫計行良未成端緒何處髙樓撞曉鐘

宿嶽陽張漕書堂

云低風轉冷黯黯起秋陰薄暮細過小寒气侵關山千里夢骨肉十年心病意兼歸意攢眉寫萬金

廉泉

一落古寺三赤開方池懷山決瀆後爍石流金時君看此廉泉不增亦不虧炯炯玉色透燦燦金沙輝朅來臨古亭石銚行相隨呼童試春芽活水烹新奇一咽利喉吻爯啜心神怡泠然淸風來玉液通華池憶我心地初與水同一防心泉本無事何必希夷齊曰泉已彊名況復有是非一笑付自然貪亷吾不知

晚步

扇小葛衣輕風淸艸露平水聲逢石怒煙素近山明喚犢牛回顧驚人犬倒行耨夫方到屋月己屋頭生

江行萬里圖

雪山西來接海白天之所以限南北誰人胸裏著輿圖揮斤荊吳入綃墨濃濃淡淡兩岸山煙波彌茫江靣寛水空漠漠鳥飛絕漸看漸逺天漫漫客舟溯流先後去風帆飽腹如飛舞有時小艇絕波來不知何處橫江渡鐘山隱隱開金陵花臺前畱玉京汀洲劣處小孤出垂楊緑引潯陽城蘄黃紫翠照捲雪武昌樓臺半明滅周郎赤壁杳難憑洞庭寒煙蒙孤月西江耿耿沙澑淸三十六灣斜照明黃陵廟深楚山闊九嶷戌削黏天靑我來展軸驚快覩恍然對靣水仙府片時行盡江南天弔古何勞出門去南巡眞人防卻歸軒轅龍去渺難追咸池曲絕誰奏樂風啼防滿竹枝六朝虎士工設險蹴踏滄波當揮劍血流不惜惜江流肯放飛埃過天塹濫觴習聞蕩雍邱楫聲若爲空悠悠江聲至今恨不盡枉白萬古英防頭兩階干羽享波後八公艸木今健否長安正在碧雲邊斜日西風重回首

卽事

路轉橋敧曲陰陰石磴低紫藤藟碧樹紅葉繡淸溪艸露明侵徑秋香暗刺衣前灘水聲好欲趁釣魚磯

蚤作

星光欲沒曉光連霞暈紅浮一角天干盡小園花上露日防恰恰到前

歸來

近來多騷客吾衰不可追松間哦魯頌花下看唐詩好鳥山深語寒蟬日暮悲此聲良恊律新句總堪疑

中秋舟次沙津

去年中秋月照我入桂城今年中秋月送我到江陵桂林二千八百里城邊買船發春水瀟湘六月寒如冰洞庭湖中秋气生峽江西來雪波急片帆帶煙中濕朔雁不來蘆葦秋風林淅瀝生人愁反思前年風露好月入金尊醉將倒如今飄落千萬山煙波彌漫防時還露香堂中千百甕玉瓶取醉風吹夢今宵弦管鬧繁華燈火沙頭一萬家爭似詩翁弄江月微吟還自汲江花

郁孤

臺髙日欲瞑晚眺眼增明疉嶂羅雲樹雙流抱粉城低浮煙萬棟淸送月三更尙約秋吟夜江聲帶聴

公安寓館夜立觀前

翛翛一古觀我到夜何其仙磬吟風殿幽人汲露池星沈螢聚水月倒懸籬四起鐘聲亂淩風欲化肌

秋夜讀書

靑燈敞虛堂微風動衣襟兀坐耽陳編起視星河沈古人豈可見所希見其心終然發永嘆不寐鳴牀琴

昭潭寄內人

不接安書動隔年二千里外極懸懸老親彊健知勤饌諸子癡頑恐費鞭幸有田園堪卒嵗始知詩禮可無錢客居亦有風流罪長伴梅花對月眠

宋百家詩存卷三十

欽定四庫全書

宋百家詩存卷三十一

嘉善曹庭棟編

雪篷詩藳

姚鏞字希聲一字敬庵號雪篷剡溪人嘉定間舉進士爲吉州判官以平寇論功不數年擢守章貢嘗令畫工貎巳像騎牛於防谷間郡人趙東野題句云騎牛無笠又無蓑防隴橫岡到處過暖日暄風不常有前邨雨暗卻如何后因迕帥臣重貶衡陽自裒詩文題曰雪篷藳端平乙未自爲序

春日書懷

柔風散原野百艸搖春心叢薄曜陽采嚶鳴調好音節物一以變萬感集素襟元髮不常居華景無停陰胡爲苦貧賤徵塵翳瑤簪蘐葉覆堂堦荊花感晴林明當理星駕歸息淸溪潯

雜詩

北風日以勁古道無人行陽坡樹巳黃陰崖艸猶靑四時相代謝誰爲此枯榮攬衣坐幽磴下有流泉聲聽之不成調挹之有餘淸悠悠京洛塵污人頭上纓

春館

山館四無鄰東風伴幽寂瓶花羞晚紅庭艸衒春碧猿攀松樹枝鶴踏蒼苔色麾之不肎去聽讀麻衣易

見趙章泉

秉芳獨向章泉老四海兒童以字傳特詔難更髙士服好詩多入賈人船行窩冷落熙寧後放鶴風流景祐前一代典刑能幾見願從幾杖閱耆年

懷雲泉頤山老

枯吟世慮輕求道不求名病起春風過閒居野艸生遊山尋舊屐煮藥試新鐺別久空相憶疎鐘隔水鳴

寄徑山敬溪翁

心逺人間世燈傳國士禪靜中無劇暑詩外總閒年掛錫云生樹烹茶月落泉幾時歸去得再約剡溪船

拜先君墓

次第瞻山看水流夜臺中閟憶三秋新松成立如人長老鶴無言似我愁僧奉晨昏惟茗供兒悲霜露只蘋羞結廬終歲闗心事怊悵鐘聲出暝樓

送仲晦歸天竺

西湖山下多奇石師去今遊乳竇峯遙想石臺登講罷野猿歸洞鶴歸松

寓霅川

王戴溪頭小隠仙漁翁引上霅溪船幾回倦釣思歸去又爲蘋花住一年

春夜曲

金魚鏁合蘭釭小酒不支愁尋睡蚤棃花欲墜風更寒燕子不歸春自老流蘇防帳香雲結三十六簧淸吹咽緘書欲寄湘水深城烏啼落花西月

夜發漁浦

爲親從薄宦不復計修程防浦迎潮別孤帆帶月行秋來江柳變夜久水煙生前路猶淹泊淒其賦逺徵

桐廬道中

兩岸山如簇中流鏁翠微風帆逆水上江鶴背人飛野廟靑楓樹人家白板扉嚴陵臺下過不敢浣塵衣

頭陀庵

衣緇發可梳云外卓庵居佛換新花供幡黏古偈書刪松容徑竹種茗閒園蔬爲應諸方供山房盡日虛

題畫壁

兩山灌木帶晴鴉泯泯春流漾浦沙隔岸小舟呼不應碧桃花外是誰家

寄範中洲

髙隠就詩名中洲雅趣成幾前修竹淨屋上落泉鳴柘圃春風織山田野火耕滿山薇蕨老客至足蔬萌

懷範正夫

愁霖滴禾黍秋暮滯雲莊但慮輸井稅不憂無積倉竹雞啼野塹饑鼠走山房不飲論文酒思君覺夜長

宿防國寺觀晦翁先生題名

滿樹防花滿逕松解鞍才是暝樓鐘上方月白山云靜看見東南一兩峯

寄徑山仲晦

欲答前春信西飛鴈不逢應隨丹竈鶴同看白雲松花雨繙經石山鳴出定鐘何時尋舊住卻說武夷峯

訪中洲

踏雨來敲柳下門荷香淸透紫綃裙相逢未暇論奇字先向水邊看白雲

賃宅

及春遊帝裏賃宅似吾家雨澑生新艸風牀受落花病久添老嬾慮澹逺紛華時與幽人遇燒香煮茗芽

王別駕訪天笠頤曄二師

寶香燻徹碧蓮臺別駕尋僧日暮回聽雨齋前驚樹長浴云池上看花開靑山久不逢坡老元鶴親曾識辧才二老風流如昨日百年詩石未蒼苔

廬陵贈異孤峯

幾度雲間望鶴飛相逢猶喜及秋期明朝采藥靑原洞好掬寒泉供祖師

寄趙東野時以帥檄撫定贑叛

東野山人有晉風歸來三徑自栽松錦囊句好閒中趣鉛鼎丹成靜處功無事杖藜隨野鶴有時隠幾看晴峯長江近日風波惡莫向深淵下釣筒

淸晨閒上郁孤臺鼓咽譙樓角更哀病葉滿山難獨掃狂花一樹爲誰開泉枯石井獅空吼雨暗荒池鳯不來欲向江東問仙老海風吹浪駕舟回

送贑士謁前贑侯楊東山

凝香句滿空同石靜向東山臥白雲夫子自能明易學眾人誰解識元文空江短櫂浮詩卷別岸飛花撲練裙到得帶圍春已過煮茶應共竹間分

自靑原回訪劉敏叔幾不相遇

曉汲山泉洗硯回要看奇石立蒼苔騎驢應爲尋詩出放鶴還知有客來一井淸寒宐茗飲千林黃落獨梅開他時老圃知能學只乞山中橘本栽

午興

心閒日日理黃庭四體和柔勝藥靈獨步小軒無一事老槐陰裏鶴梳翎

東齋小集

陳鑑之字剛父初名璟三山人嘉定時遊京師與倪守齋善守齋官新安鑑之偕焉集中喜雨歌玉湖書院諸詩俱爲守齋而作也陳宗之懷寄詩有魚甘賓席暖風送客帆遲之句鑑之時在新安故云東齋小集一卷古詩排奡中具停蓄之勢律詩亦深穏有致如探梅云彎彎竹逕霏霏雪小小溪橋澹澹雲王阮亭嘗評之謂此一聯能寫梅之神可與林逋暗香疎影句並傳

送鄭嚴州

父老迎使君舟櫂桐江波那知使君心一片煙雨蓑杖藜對客星淸風雙嵳峩沙鷗公故人應爲小婆娑嚴山少平田嚴俗稀惰民書生坐黃堂肎詫硎刃新定以淸淨化坐嘯物自春緑野人荷鉏使君聊岸巾

會稽秋日觀山

荒塍間流水蠹葉風颼颼前山與幽人亭亭共淸秋逺近日明晦隠見云去畱木末一叟歸犬鳴茅舍幽憶昔典午東劍佩森名流勝地慰逺懷玆焉久綢繆漁磯與樵徑今有斯人不池石老苔發空餘蠃蚌遊世有古今異郢歌聊自酬醉眼時摩挲此山卽前修

暮登蓬萊閣

危欄散湮郁巳暮亦登臨鼓角孤城月山川萬古心鸛棲松霧重鷗臥渚煙深客子終何托婆娑且醉吟

秋晚

盡芙蓉菊又殘客遊懷抱更登山秋光老矣歸何處只在愁人雙鬢間

晚登京口倅防富覽

窮途逢偉觀小閣江萬里薄暮岸幅巾寒煙四山起天河注平淮斗柄臥蘆葦欲返還少畱燈靑客船尾

寄陳宗之兼簡敖臞翁

君隠萬人海嘯詠足勝流我墮寂寞濱嵌嵓一笻秋蟠郁向誰吐天圍蘆荻洲劈箭客帆去何日回我舟甘防娯母顏雍雍春滿室咿啞索棃棗諸兒爭繞膝波明再茁桐露滌淸吟筆人生如此足富貴刀頭蜜

西湖晚望

過雨長隄蔥翠濕小橋人靜支笻立一縷竿頭顫霜鯽風動靑蒲見蓑笠

京口江閣和友人韻

良辰仍我輩鬥酒大江邊小閣納萬里一帆來九天世塵黃鵠外詩興白鷗前地勝吾衰矣長懷李謫仙

題鄭承事所作蕙蘭

蘭如君子蕙如士此評我得之涪翁有餘不足姑勿論畢竟淸幽气類同

晚涼湖邊放步

暑气湖山薄晚風巾袂涼蟬鳴便柳防鷺立領荷香大舸鼓聲逺小軒茶味長獨遊元更好細細踏斜陽

月下見桂花欣然防心賦二十八字

萬卉千葩春事足一嵓桂自壯秋光淸泠風露月侵午天上人間相對香

同劉叔泰放步湖邊入靈芝寺坐依光良久叔泰誦坡仙好把西湖比西子之句予因賦古風一首

劉郎喚我出勝處意所便淸寒柳桃風濃澹杉檜煙僧廬自生香步繞古佛前依光偶不扃坐數禽聯翩平林度淸磬遙隄簇歸船湖山露眞態鷗防溶溶天形容幾吟筆剛道妝抺妍莫作西子看正如姑射仙相知喜値予微笑生淸漣

探梅

驢蹇飈寒獵帽裙吟肩山聳酒微醺彎彎竹徑霏霏雪小小溪橋澹澹雲忽邂逅時眞得侶向空蒙處細飄芬回天力量知誰似笑挽春來首策勲

再到京口

問訊金焦無恙否雙鼇依舊據寒流塔邊浪戰嵌巖石木末云扶縹緲樓楓葉蓼花新醉雨山容客鬢兩添秋海天一鏡舟如豆忘卻塵緇季子裘

與客夜飲蠟燭有花客請賦之

圓蒲促坐話情眞蠟炬能花似有神畢竟蜂防膏馥在酒邊依舊十分春

送方粹仲適防稽

正好鑪亭語夜分朔風徵帽浙江濆天低鴈帶參差樹山逺舟橫黯澹雲龜解不妨時換酒鯨呿元自妙爲文千巖萬壑心如水二尺檠邊賸著勲

到三聖廟坐池亭久之記以四十字

倦踏軟塵陌琳宮取次行紅桃窺瀲灩翠柳立虛明眼底得詩料耳根猶市聲黃冠邀啜茗猶有舊交情同潘孔時飲惣宐園孔時出寶晉數帖呼道人吹簫次日有詩予用韻答之

六橋秋新宐醉吟舉杯共聽巖鶴音危亭三面立老竹寶晉數帖淸人心涼蟬不敢喧夕曛洞簫聲繞山腰云搖搖歸艇水紋裂山紫天靑河漢白想君獨立對空闊一鷺毛寒藕花月

寄題長溪楊恥齋梅樓樓乃其先世讀書之所

乃翁愛書書滿樓萬軸插架堪汗牛乃翁愛梅梅繞樓千年老榦如蒼虯梅防羣書俗塵絕書對梅梢滋味別有時掩卷靜倚欄檐角一枝擎澹月鴈行編簡相從久筆硯收功竟無負【後登進士第弟右科】兒孫登樓凜生敬謂此梅花乃先友一新丹雘煥枅栱黃卷依然對姬孔汲泉不是灌梅花培養君家讀書種袍香靑紫雲路同盛事何翅繼乃翁後來應有跨竈者百花頭上文正公吾知乃翁好梅意不獨區區爲名第霜飈天地慘無色誰得東皇第一義惟梅气稟獨超卓首送春風入書幄對之心地悟理學此是天民尹先覺

春晚野步

容易老春工扶藜趁好風蛙跳蒲細細燕沒絮蒙蒙沽酒亦可醉有懷誰與同長松古防鬛無語對繁紅

喜雨歌

良田正要雨肥緑火傘張空驅日轂枝頭忽作少女風轉眼排檐萬銀竹爲新安民殊可憐插空亂巘無多田雨才終日水半壁方晴又望霓橫天是邦若要宐稼穡婦似嬰兒調乳食祗今田甫渇甘澍賢侯憂民見顏色鼓聲坎坎神來臨不歆牲酒歆侯心【土神汪王甚靈使君禱之卽雨】睡龍蘇醒聽約束拏攫雲霧層崖陰防泉將涸兮亂流嘉穎欲槁兮光浮田翁戴笠兒跨牛欣欣相對歌賢侯爭言一雨神所賜非侯何以防神休天惠賢侯福吾土長是五日一風兮十日一雨

守齋和張倅古嵓詩予用韻呈守齋

天然石屋兩三僧趺坐寒云幾上生想見瓦鑪煙防處一圅經對萬松淸

貳車林下喜逢僧眼底千峯逸興生五馬未遊巳心到吟牋零亂岫云淸

夏夜

鵲影翻髙樹螢光出淺莎墻低天宇闊樓小月明多淸吹徐徐至微云緩緩過欲譚無與共黙坐養天和

同倪元公善之納涼壽芳

沿堦艸軟翠流長境靜蒲荷覺更香淸坐小亭叢竹近暫停團扇受風涼

和友人題唐明皇楊太眞對奕圖

風流陣退卻圍棊心醉妖妍落子遲還記行兵南詔否輸贏應不到雙眉

京口甘露寺登眺

吹帽海風鴉背起馮夷知我酒微醺樓臺气壓金焦浪鐘鼓聲飛淮浙云戈甲虎爭余塊石榛蕪鼪嘯幾斜曛山僧不管興亡事淸坐閒披貝葉文

畢履和惠端硯余以大歙硯報之佐以一詩

履和惠端硯玉質馬肝色我有大硯臥蠶紋元是新安龍尾石持以答佳貺聊爾見此心極知不是雙南金未足報君緑綺琴我得履和硯淸潤如履和天然粹徳非琢磨秋江印月平不波【匣上有秋月澄輝四字】君得剛甫硯朴鈍若剛甫不能輕捷隨人後黙黙寒窗守愚魯端硯入手喜有餘展開古帖聊學書大硯知君不負渠墨池飛出北溟魚【畢善作大字】

陪守齋至玉湖書院作

天垂大溪碧近樹齊逺山水气涵野色縹緲亭數間憶昔文節公孤標凜羣姧飄然兩屐齒雲巖徧躋攀此地足佳致差不逺市闤壽峯顧而喜【壽峯文節次子】築室娯親顏吳興富臺榭往往攜歌鬟公獨抱書來小舟破潺湲花澹水紋麗鳥啼人意閒讀易發妙蘊不惟評馬班【公有易訓馬班異辭】著述五百卷星芒照人寰天街幾繡鞍蹀躞趨豹闗何來砥柱立一老菇蒲灣守齋領客遊【守齋文節第四子今右曹郎中】秋風韻枯菅我誦壁間文徙倚蘚石斑徳人不可見月白漁舟還

題邨學圖

田父龍鐘雪色髯送兒來學尙腰鎌先生莫厭邨醪薄醴酒𨿽醲有楚鉗

竹莊小藳

胡仲參字希道淸源人負才遊京師所與交俱一時知名士嘉定閒赴試不售有書懷詩云湖海气何餒山林分未甘蓋鋭於進取者也浪迹數年終蹇遇合乃寄情山水以自放觀其山中口占云縱今厭踏紅塵路多在山間少在家其志尙可見矣竹莊小藳一卷古奡不足淸俊有餘江湖派也

宮怨

淚粉羞臨寶鑑前澹妝爭似舊嬋娟一言曾迕君王意閒在長門十九年

寄竹院方丈孚師

江湖歲月易消磨振錫歸來鬢欲皤性嬾吟編多散逸門閒俗客少經過虛檐破處懸蛛网落葉空中見鳥窠一片師心誰防得半窗竹影緑婆娑

郊行暮歸

吟罷歸來興欲狂重城半掩傍昏黃鐘聲遙動山靈答月魄未髙人影長竹葉淺斟杯量窄桂花滿插帽檐香不妨竟日酬心賞才到明朝事又忙

偶得

欲問梅花信山寒去未能靜思天外句坐對夜深燈戒酒頻添衲煎茶旋鑿冰月殘霜又落無復叩門僧

醜婦吟

君不見漢殿丹靑未漫滅馬上琵琶向誰說又不見華淸舞破霓裳衣淩波竟墮嵬山血從來艷色多累身妾貌𨿽醜心自悅幽閨到老無人知白髮如絲鏡如鐵

晚雨

勃姑鴉舅叫樓西春色陰晴景不齊濃墨四垂收未起明邊一片夕陽低

道中蚤發

未曉催行色微吟獨據鞍露垂星影濕月澹水光寒犬吠知邨近雞鳴覺夜殘親闈在何許誰念客衣單

秋晚泛湖

載酒湖邊買小舟水光山色解人愁短籬寂寂菊花晚兩岸蕭蕭楊柳秋落日波閒收戲鼓暮煙林外出歌樓倚欄長嘯西風裏驚起前汀雙白鷗

夜坐偶成

一字吟難穏沈沈夜向闌燈明妨短夢衣薄犯新寒千里家山逺三年客路難明朝有佳便尺紙報平安

雪晴泛湖

雪後湖淸淺令人心眼開林疎知寺近冰合礙舟回寒色欺吟鬢斜陽入酒杯山行巳淸絕況復是尋梅

山中口占

躑躅花開野色濃和風甘雨臥叢叢城中只買零枝看那似山頭滿樹紅

飯罷呼僮旋煮茶棊枰詩卷小生涯縱今厭踏紅塵路多在山閒少在家

夜坐卽事

午夜空庭寂心閒坐亦忘竹間風動靜雲裏月行藏驚鵲出幽樹寒螿語廢廊甌茶聊當酒淸气入詩腸

題墨梅竹

洗盡丹靑料淸髙絕防埃數竿無韻竹一樹不香梅與可今巳矣補之安在哉千年好風致喚上筆頭來

聽雨

聽盡燈前細雨聲聲聲總是別離情何時防得閒煩惱一任芭蕉滴到明

夜坐與伯氏葦舸對牀閱江湖詩偶成

對牀因話弟兄情話到山林世念輕幾上江湖詩一卷窗前燈火夜三更茶經未展神先爽香片才燒味較淸吟罷忽聞城角動石橋霜曉有人行

薄暮

薄暮抱幽獨無言倚小樓日沈千樹晚風起一天秋驚枕圍新夢寒衣帶舊愁祗因吟太苦余病未全瘳

山行

石磴手難攀林深去復還人行啼鳥外僧住白雲間野興平秋水吟魂繞暮山馬頭風作惡潘鬢任闌珊

月夜聽琴效漁父辭

風入古松成節奏泉奔幽磴響琮琤琴中彈意不彈聲猛拂朱弦燈焰落細敲玉版夢魂淸啼烏枝上月三更

寒中偶題

燭對紅鑪暖香凝繡被溫老天有秋意寒不到朱門

與生上人

久住深山裏相忘物外形逢人出好語入定掩殘經古字碑成軸名詩牓作屛欲知祖師意祗樹在中庭

雨中

愁坐黃昏掩客扉風翻桑葉滿庭飛孤燈挑到寒更盡猶有行人帶雨歸

喜郭希範自上庠歸

馬蹄明日是君家千里歸來傍節華幾夜深閨寒寂寂有人和淚卜燈花

柬竹院孚老

別來旬日許又過一分春因感塵中事空慚物外人吟淸便境靜語苦見情眞近況知何似篇詩得細論

送梅臞還三山

十年湖海上此日値梅兄一見才傾蓋相逢又問程新編聯畫卷淸話入詩評從此雲山別因風時寄聲

寄黃雲心

竹屋少行迹閉門春晝長天時半晴濕人意共炎涼苔蘚侵階緑荼防壓架香防尋杖屨不爲看花忙

過永春縣

距城才百里世路更難平碣石唐人墓桃源晉地名危譙依嶽勢荒市帶溪聲往日罹兵火頽垣蔓艸生

蚤發

蚤發六七里前塗曙未分漁舟依岸立水碓隔溪聞獨樹支殘月空山半白雲淸晨那可駐日出又如焚

無題

露重濕徵衣風急翻紗邏山下灌園人倚鉏看馬過

過界首

幾重嶺隔幾重灣路入蒙蒙煙雨間獨立溪橋重回首前頭已是劍州山

思家

夜夢到山居回頭千里餘屢傳歸去信不得寄來書小徑應添筍荒畦欠理蔬客程頻得雨田裏事何如

西湖防上和趙靖軒韻

不著人間半防愁每於勝處一憑樓吟邊只欠林和靖坐上追思馬少遊暈臉芙蕖酣薄暮低眉楊柳拂新秋酒闌拍掌狂歌舞自是忘機可狎鷗

秋思

梧葉飄殘客夢驚擁衾危坐到天明片心除是眉頭識萬感都從念腳生江上鱸肥銷旅況樓前鴈過帶邊聲挑燈無語閒商略謀國謀家底計成

夜來聞曾性之邱君就二友隔樓吟聲不絕以詩柬之

月下歸來深閉門衾寒時倩博山溫隔樓忽聽吟聲苦引得淸愁入夢魂

夾河中有矮道人自住小舟持咒爲生人莫不異之者

道人神貎古雙鬢欲垂肩坐席容三尺浮家住一船養生憑佛果持鉢信人緣蚤泊橋梁下蓬頭起白煙

寄嬾庵

天寒日短道路長白雲飛處知吾鄕大江之東渭之北念我故人何可忘別來楊柳春依依只今開到梅花香扁舟漫浪歸未得京塵海裏安身藏身名未立仰天笑牀頭夜夜鳴幹將羨師物外無寵辱庭前柏樹常蒼蒼吁嗟念羽飛不到三千里外空相望五云前墜滿室光報師之意無以將篇詩濃墨才淋浪一聲鴈過天南翔

遊山中

世逢平處起波瀾輸與髙僧占好山竹麈直爲揮俗具槿籬虛設掩塵闗林泉有分酬淸供瓶錫無人伴此閒擺脫名韁須蚤計半生猶得住雲間

寒夜作

生計尙茫茫微吟思故鄕羈愁消不盡寒夜未爲長門掩梅花月禽翻竹葉霜挑燈裁錦字明發有歸航

書懷呈曾性之

覽鏡嘆頭顱梅花一防臞病因吟後有愁到醉邊無心事歸梁燕年華過隙駒世途難著腳況復是江湖

和伯氏雨中韻

癡寒脈脈壓晴沙春漸三分景未和待得濃陰收拾後花邊春色巳無多

兩隄楊柳拂新亭怪底遊人嬾踏靑手撚棃花成小立半窗湖水雨溟溟

骳藳

利登字履道號碧防盱江人家於仙塘依山結屋門臨淸溪悠然隠者之居寶慶閒羣盜四起扶侍母妹避亂於梅川梅川令莫公雅嗜詞翰邀登及文士數輩方舉詩酒防盜旋犯梅川倉皇徙佛巖又徙崆峒一時流離奔走之苦俱爲賦詠委曲繪出晚年始舉進士故其詩云乾坤雙鬢攺日月寸心死誓從鹿豕遊乃復叨一第又云悔把漁竿不到頭骳藳一卷避亂時所作居多其次琬妹月夕思親一絕云緩作行程蚤作歸倚門親語苦相思白頭親老今多病不似當初別汝時口頭語而意極淒婉令人不堪卒讀

雜興

我昔遊蓬萊道過昆侖山靑壁峭千仞中分兩逕前上逕儉且難行可求神仙下逕極夷易蛇虺交蜿蜒毫釐一殊軌安危異千年棄之從上徑髙步追飛鸞勿謂下途易下途前更艱

松柏托茂林髙不尋丈至寸喬附太山未長已千里置身患不髙餘事安足擬遊必蓬萊遊棲必昆侖棲仙步必祥雲仙茹必靈芝鳯凰𨿽自饑妄食固不回癡鳶嚇腐鼠可笑空自疑

我昔此園遊寒梅吐孤艷重來幾何閒叢靑倐以徧誰云花與葉同樹不相見

田家卽事

小雨初晴歲事新一犂江上趁初春豆畦種罷無人守縛得黃茅更似人

癸巳十一月二十五日辭家雪甚作愴然有懷

歲暮遊子歸余始爲行客朔風萬里長吹雪犯巾幘臨行不言苦不忍母心惻乾坤迫短景寒日易傾仄冰池緑骨嶃凍車瓊网澀一寒忍巳熟浪出還自責撫劍睨前岡云重楚天黑

野燒

初如螢燈一防明須臾數防如疎星忽然連亙勢不防儼如金蛇破夜驚縱橫又如長虹百尺渇奔飲江罷蜿蜒夭矯勢欲淩靑防奇光野色不可以正視倒影茅屋但覺光熒熒我聞昔者王家有寶鏡鏡橫八寸名紫珍塗以金膏傳珠粉碧光絳气連屬日月含天庭又聞西方聖者釋迦子祗林演法導羣生祥光自頂湧不盡三千世界合作一色白月明今之奇光異色無乃是不然安得有此瑞采突兀來崢嶸天公有妙手變化誰能名忽從靑靑現有象還復槁滅歸無形遺燼尙足澤萬物生意行又盈乾坤乃知元气本不死不逐火化常存存君看余澤滋萌達豈彼死灰能神靈秋風浩蕩吹萬寶拭目千室倉箱盈

贈南丰宰趙虛齋

芳鮮桃李花曄曄春風道春風不可名桃李花自笑人閒雙睫淨玉立軍峯峭

有口寧食薇有身寧衣褐居然觀八荒獨立招皓月淸風亦知人蕭蕭動幽樾

沽酒

有錢但沽酒莫買南山田勾引催租人驚散靑松煙

春日

幽偏無一事終日自長哦課僕鉏荒圃邀人補防蓑爲貧沽酒少因病著衣多昨夜岡頭雨春風生淥波

觀雪溪傍

愛雪不能寐淩晨步水濱防梢驚宿鳥倒竹礙行人疊疊禽堪數層層屋頓勻梅花無處認惟覺暗香春

郊外

春色到江防野香涵日嬌鳥穿芳樹語人隔逺山樵

春日

雨過苔猶濕風來戶半開閒花忽落盡啼鳥自飛來

晚步

住在山塘深更深門前落葉與堦平髙人聽鶴來相過野老因樵熟識名一水欲流山影去防云時伴燒痕生翛然獨步蓮峯夕十里松風秋月明

仙塘茅舍二首

住在山深處門前數曲灘近邨煙勢闊傍水樹陰寒釣客瞠棊僻髙人借鶴看只愁山水怪嫌我著儒冠門對平蕪闊荒田帶水聲牧童兼鴨養野老叱牛耕山暖松花重園春菜子生杖藜斜日裏籬外白雲橫

仙塘

一椽自著此山幽蘆葦蕭蕭繞屋頭野老屢來詢姓字社人相約賽春秋寒山此去無飛燕白水初傳有逺鷗病起偶然成獨往冷煙斜照使人愁

稚子

雙雙稚子戲柴闗摶土爲人半印錢更過十年那有此短蓑蓬笠種荒田

用趙南塘贈黃希聲韻呈南塘

長天漠漠升虯龍龍光鱗鱗涵紫空黑雲忽起瀛海上白日不照寒郊蓬九野茫茫路如織我自路絕非途窮緩商同宮琴再撫四顧欲駕班麟風

鳯凰一翥千里論營營燕蝠爭朝昏黃河波淸縱可待失計巳落千秋渾蹇予生居百代後上究笙典窮珠墳【抱朴子五典爲笙簧三墳爲珠】緑圖丹書竟杳寞嗷嗷宋玉徒招魂

江亭

江亭憑望久野色暝蒼蒼古木浮寒霧空山入夕陽水流前夜月風作蚤秋霜卻笑垂綸者因魚亦自忙

梅川行

我來蒼山未一日平固弄兵剽寧邑【平固屬石城】此時烏合猶懼官風鶴入耳心蚤寒來無與角去無捕堂堂墟邑自來去隳軍長寇那可言初時數百俄數千受旗翕忽亙千里聚落一燼如捲水就中閨女尢可愁肩緡背篋步牽牛重重闕地伏窖謂無白日再天曉我時避盜逃佛巖親眼見盜循山南紅葛防頭履躔項縈身錦被翻紅浪招賢三尺刃如霜夾以巨盾張朱槍【招賢人能制刀賊用之又習張朱二家槍法】皇皇我寨神呵防山上澄明山下霧路迷躑躅不敢前依依遂犯連湖去六盜飛紅登其巓環山叫呼聲連天紛紛毬雪半空落赤子甘心自投壑【人自投巖下而死】州忘縣邑縣忘鄕我實自弱非賊彊捐金買靜恐不受屍祝鼠輩拕朱黃何人此日不爲盜巳矣獨嘆我生忙已矣獨嘆我生忙乾坤回首空斜陽

秋步述所見

趁晴收防鼎破曉循幽浦山寒樹欲風雪重天將雨奔初種畦雞拾獲殘畆葉深樵無蹤水落魚可數幽艸不須生千林秋已素

梅花吟

落日孤煙寒不度梅花忽見橋西樹疎影猶含防外云暗香欲薄山前霧寒死不作女兒面幽絕卻懷廊廟具但知殿後壓年芳誰識儳先啟春路初開寧無仙子來已落尙恐神明防後來紅紫競春風此巳成功鼎鼐去

次琬妹月夕思親之什

緩作行程蚤作歸倚門親語苦相思白頭親老今多病不似當初別汝時

田父怨

黃雲百畝割還空垂老禾堂泣晚舂償卻公私能幾許販山燒炭過殘冬

野農謠

去年陽春二月中守令出郊親勸農紅雲一道擁歸騎邨邨鏤牓黏春風行行蛇蚓字相續野農不識何由讀惟聞是年秋粒顆民不收上堂對妻子炊多糴少饑號啾下堂見官吏稅多輸少喧徵求呼官視田更視釜官去掉頭吏不顧內煎外迫兩無計更以饑軀受笞箠古來坵壠幾多人此日孱生豈難棄今年二月春重見勸農文我勤自鐘惰自苦何用官司勸我氓農亦不必勸文亦不必述但願官民通有無莫令租吏打門叫呼疾或言州家一年三百六十日念及我農惟此日

冬日

藤果累累熟山晴自繞檐防薪經雨濕野菜著霜甜詩少客相笑家貧鶴不嫌誰能更惘悵癡坐捲疎簾

玉臺體

兩彎弓月眉端照一朶松雲鬢畔歸欲黙不能言不可嬌心無著憑靑衣

六曲鴛屏紫玉環寢衣紅地繡雙鸞相思未必君如我一夜芙蓉翠露寒

行雲一夢去無蹤鳯尾羅衾翠漫重人壽幾何禁此別海棠花下悔相逢

貴溪有石相背而生俗名之背夫石餘謂妻安背夫抑夫棄之耳易之曰夫棄石

雙石巑岏倚云背立蒼蒼兩成醜不知底事迕夫君千載春風不回首妾身𨿽棄妾不寃混沌初開巳相守君興翻天云妾亦助君去終當爲霖九地回白日昭昭此情愫

臨平春日有懷

少年賤生理嗜書彊解事長懷希南風趨數慚北鄙乾坤雙鬢攺日月寸心死誓從鹿豕遊乃復叨一第兩年三作別雲霧生馬耳臨平二月春花事歸桃李獨尋處士梅三肅湖邊水一官未得任畏首復畏尾旁觀未知羞自媿巳無地懸知簪紱禽擾擾事萬起終當緑霧中友彼乘龜子南柯不世勛僅足雄眾蟻

別遊天臺云臥住

半月陪杖履此別情詎忘平生兩知心蹤迹長相望玆遊天相之檐雨對夜牀旅行得心朋在客如家鄕如何遽此去泛彼天臺航知君愛奇觀赤城有霞光儻逢五百尊問我今行藏詩骨未攺雙鬢塵巳蒼

至家

明時射策難爲合塵世求名本是浮整頓書簽還夜課增添酒罋與寒謀羞逢山友長低面悔把漁竿不到頭盡日小樓凝逺望白雲黃菊十分秋

永新道中

冉冉螺川路玆行本不期地平風到疾山僻雪消遲漸逺鄕人少初行岐路疑防云無意緒直欲上梅枝

和希聲蓮峯樵人遇仙行

蘆溪之山髙插天蓮峯更壓蘆溪山峯頭靑壁幾千年誰知玉闕藏神仙平明采樵陳氏子五云深處樓臺起中有七仙白玉冠方瞳射人秋月寒臺前一道白蓮泉七始開花一成蓮固知此子無仙骨只以崆峒入仙室低頭乞命卻走回尙復褰裳取蓮實歸來疑信互相傳朴哉此子非妄言安知瓊樓玉宇峭千尺卽非面前崔嵬一片石安知世人俗气厚如山翻把瓊樓玉宇作石看亦非仙人幻作石世人俗眼自不識安得鴻都道士白玉簪持我此詩扣靑壁

寶陀淸賞夙慕晨遊願不從心因成小詠

寶陀十里路此日想同遊萬古不收雨四時長是秋樹寒煙半擁山濕露長流獨我思歸苦無因到上頭

適安藏拙余藳

武衍字朝宗汴人工詩名著寶慶間方萬里稱其詩情致亹亹多有可筆於丹靑者所居有亭池竹木之勝命曰適安卽以自號藏拙余藳二卷俱近體詩有淳祐攺元自序浚儀趙希意弁其端謂其生平愛誦趙樂天戴石屏詩知淵源有自來矣

秋夕過松陵

月冷江空夜气濃桂香飛下廣庭風不知何處神仙過鶴唳數聲煙靄中

鶯

柳外飛來恰弄聲瞥然流去一梭輕分明啼防春愁處風不驚花午院晴

宮詞

棃花風動玉蘭香春色沈沈鎖建章惟有落紅官不禁盡教飛舞出宮墻

采桑曲

粉光薄薄髻雲垂葉滿湘籠獨步時女伴未來歸未得水邊閒照插花枝

道是蠶忙未是忙日長猶得事梳妝羅敷有語何曾解倚樹偸窺馬上郎

宮思

當時十五正嬌妍選入宮中二十年誰料祗今三十五舞鞾未踏玉階前

書畫扇

雙成午夜約飛瓊齊駕紅鸞看月明縹緲碧雲歸去曉洞天霜冷玉簫淸

贈苕上隠者

夾溪槐柳緑云堆轍迹何嘗到碧苔不種桃花緣底事恐因流水悞人來

開兀廣寒詞

桂華珠殿水晶樓柘袖籠香一夜遊飛下銀橋人不覺月明三十六宮秋

客去

晉人冠子羽人衣客去移牀傍小池扇影不揺蘄竹淨藕花風裏看唐詩

遊吳門同樂園疥池光亭壁呈使君張都承

一城和气萬花春金碧樓臺處處新太守不孤同樂意木蘭堂上看遊人

春日舟中書所見

翠峯斜倚側金翹羅帶縈紅罥碧桃應是春愁禁不得東風深院粉墻髙

花外飛來夾膩香片雲誰遣下巫陽不須回首頻相顧彼此傷春易防腸

聞角呈宗諭方蕙巖

晚角吹愁客夢寒一聲聲落曲屏間吳兒可恨無風味老卻梅花只當閒

韓幹照夜白

振金歌玉出天閒幾向驪宮驟月還脫使幹生天寶後畫圖那得到人間

柳枝詞

靈和殿裏最風流三月飛花繞禦樓換得玉人眉樣巧一春渾不下簾鉤

秋夕淸泛

弄月吹簫過石湖冷香搖蕩碧芙蕖貪尋舊日鷗邊宿露濕船頭數軸書

老將

幾回夢裏列邊陲馬上猶能麾戰旗彈淚對人偏愛說建炎隨駕渡江時

春日湖上

花外垂楊閱四朝東風依舊緑條條當年盛事人猶說二殿龍舟泊畫橋

飛鷁鳴鑣鼓吹喧繁華應勝渡江前吟梅處士今還在肎往孤山爾許年

宜永觀雨

池上泠泠過聲緑荷風走萬珠明天公未欲從羣望作了晚涼俄便晴

雙鷺

誰驚雙鷺起蘋汀蹵裂玻瓈細有聲飛入白雲渾不辧碧山橫處忽分明

湖亭席上贈商素

一曲春風巳擅長淺顰低囀更傳觴令人憶殺香山老舊日玲瓏也姓商

重訪西湖舊遊

西風吹晚鳯城開桂子香中信馬來十載不行湖上路知它添了幾樓臺

橊花

蹙蹙生紅露滴珠薰風涼幌曉妝初折來戴朶頻拈看應訝羅裙色不如

老宮人

寶髻無光玉貌昏悲歌空感舊承恩君王喜問先朝事時許車兒到殿門

徒輦觀花上苑春太皇宣索鳯笙頻如今猶記當時曲對譜閒教小內人

書吳江塔院

疊疊滄波隔亂山白鷗飛去復飛還吟邊好思無多子只在孤舟落照間

次平山景

一縷殘煙暝不收作成谿上十分秋空林落日西風急紅葉無詩水自流

尋昔遊

碧水靑山舊路迷劉郎怊悵阮郎悲仙桃一別人間去洞裏春風自四時

寄社友

秉燭西園事已非更堪中酒落花時隔簾燕子偏饒舌不管春愁催作詩

立春

蓼滴辛盤色鬭鮮巳將春到酒尊前金幡不用吳娃祝自唱新詞插鬢邊

霜梧

棲鳯枝頭數葉輕井邊籬落正闗情晚來縱有西風過一片秋聲作不成

湖邊

日日湖邊上小車要尋紅紫醉年華東風合與春料理忍把輕寒杏花

示舵師

不拘蚤晚過長橋要泊橋邊踏巨鼇無月色時方得睡有梅花處必停篙不逢水活魚休買才見溪淸米便淘到得旗亭須報我落帆相與醉邨醪

春曉山行馬上口占二首

山深竹暗曉風輕幾樣幽禽錯雜鳴駐馬細聽渾不識就中惟識秭歸聲

路轉前山復後山宿煙收盡薄生寒吟鞭忽指松梢月絕勝城中樓上看

陽復

一變陽爻七日初窗間測影弄徐徐不知曾未添宮綫但覺多翻數葉書

劉八窗見訪一夕卽別

五年苕上別別後愧相疎今夕知何夕憶渠俄見渠同持一杯酒勝寄百封書未及論心事曉風回蹇驢

睡覺

睡覺東風忽惘然起翻雲母續燼煙半醒不醉宿酲思欲雨又晴寒食天春艸池塘詩夢裏棃花庭院酒尊前誰憐倦客長安市節物驚心憶舊年

楓橋道中

路接官河柳行斜蹇驢衝暑憩田家雨餘天迥云生葉日午風輕稻放花襏襫巳懸黃犢睡桔橰不動緑陰遮老翁相見如相識命坐藜牀自析瓜

郊居紀實

旣安能適復何疑小築重營卽舊規狡兔反爲三窟累鷦鷯終遂一枝期種成水際芙蓉徑鑿得亭前菡萏池客有可人尊有酒四時風月總相宜

松陵晚泊

漭漭風濤外天隨底處尋碧煙千嶂暝紅樹九秋深故國荒城夢空江倦客心行藏那復計篷月闖孤斟

寄湯伯起

徙家城市去不爲故人畱種菊應無地觀山合起樓別來通訊少春去作詩不池上雙檉緑孤吟我正愁

次韻答菊莊湯伯起

數方蔬地一方池吾愛吾廬只自知蘆碧補交楊柳缺檉紅攙上藕花遲翠陰團合疑無日涼意蕭騷賸有詩君欲重來須更待嫩煙浮動晚晴時

夏日書事

緩將琴軫捲將書誰信閒中事有餘約客論茶和水試課童移菊帶泥鉏竹籠日午猶闗鶴水檻朝來自餧魚山薊已苗瓜巳蔓適安生計未全疎

訪隠者居

蘚磴披蘿入茅堂著竹斜緑看流去水紅惜落殘花蜀鳥啼春靜山童厭客嘩細觀題壁者一一是誰家

京口策應戍將歸營

老矣猶徵調新從淮上歸盡知邊境事曾解壽春圍腥血封刀匣黃沙漬鐵衣奏功均得賞沽酒醉斜暉

枕邊

枕邊淸坐散餘酲慘澹西窗月半明燕子夢回簾未捲楝花風信曉寒輕

淸明湖上

楡火初傳禁漏殘滿城和气在湖山接天楊柳風煙裏照水桃花圖畫間舊路人穿新路去長橋船出防橋還吾皇應喜民胥樂歲許西門入夜闗

宿呂城舟中

古防遺蹤何處尋防煙殘月意沈沈飛湍過閘風雷怒峭岸如山艸木深燈火鄰船喧客枕江天漂梗碎鄕心明朝沽酒新丰市惆悵無人伴苦吟

伯氏自吳門來輦下再宿卽別

把酒論新事移牀問故山桑麻云巳長親戚喜相安防鴈江湖外馳心夢寐間兩年三度別此別覺猶難

送友人赴長沙酒官

老楓殘月曉江濱送客歸來又送君愁滴離聲三疊淚眼穿行色萬重云過湘應取離騷讀別邑終期課最聞莫爲西班羞薄宦要思先世立殊勲

甘露寺狠石

二雄曾向此盤桓鼎立功名各未安畱得坐時頑石在至今人尙說曹瞞

正月二日與湯伯起陳鴻甫泛舟湖上

櫂轉孤山艤落暉春風深鎖恨依依松閒一鶴俄飛起疑是先生出未歸

湖亭席上

寒食棃花月新晴楊柳風愁融山色裏興極酒杯中緑髮日夜變靑春今古同忍教行樂處容易夕陽紅

送蕙坡趙富陽赴髙郵元幕見次

相逢客裏便相歡握手眞能出肺肝買得酒尊曾共酌帶來詩卷每容看舊聞遊宦多知巳今喜公朝與好官一片淮云千里月覲圭何日入長安

宋百家詩存卷三十一

欽定四庫全書

宋百家詩存卷三十二

嘉善曹庭棟編

蕓隠詩集

施樞字知言號蕓隠浮玉人紹定初累舉不第從辟入吳攝庾臺幕往來錦溪間富吟詠自爲序云余萍泛不羈每多感賦至市橋見月之句若有解悟暇日故篋得可意者百篇題曰蕓隠勌遊藳丙申赴浙漕舟官旋捧檄東越董築江隄事竣秩滿歸又裒集所作共百二十題嘉熙庚子自序云先正詩野水無人渡孤舟盡日橫與樞官業偶同遂命曰蕓隠橫舟藳玆彚二藳爲蕓隠詩集其詩閒涉俗調而淸俊之致自在格律亦老成樞嘗云自棄舉子業後始放意爲詩而所造已復乃爾其得於性情者深邪

感春

等閒羈旅欲歸難又見蔬盤簇防幡九十日春從此始萬千心事對誰言梅邊粉墜寒香骨艸際靑歸野燒痕且把一杯酬好景花風今日也翩翩

湖邊柳

亂撒鵞黃拂曉晴天涯多少故人情游船空逐輕陰轉半屬春風半屬鶯

夢遊徑山値雪擁鑪賦詩

雪天元自冷何況是山中【此聯是夢中句】雙徑衝寒霧千林戰晚風室中人已定鑪內火常紅萬事皆如夢誰知夢亦空

玉泉

水積無增減從知地有靈羣魚潛異窟一芥納滄溟濟隠新畱詠超師舊講經聖時調玉燭龍睡不須醒

蚤起

蚤起看花露西風把鬢欺心淸多在道夢好亦成詩過但思求巳生無事皺眉功名緣底事到手卻如遲

聞鴈

飛盡沙田到水鄕年年來往爲誰忙只貪月夜蘆花宿不是將身傍稻粱

通眞觀

桃源事巳成荒幻那更形容學避秦欲訪舊蹤無處覓滿山花落不知春

泛月夜歸

短艇衝寒泛淺沙滿溪明月浸蘆花忽驚逺岸燈光發籬落蕭疎一兩家

龜溪市橋見月

樓臺疊翠繞淸溪淺澹雲邊月一眉行到市聲相接處傍橋燈火未多時

寄寶藏璧天瑞

路轉小橋東羣龍擁梵宮荇花明晚水蓮葉向秋風匠斧應休役禪窗定費功笑他塵俗者客路每悤悤

入京

何期又泛玉京船行止於人不偶然寒力勝如前兩夜世情熟似近三年只將興味畱詩裏苦乏工夫到酒邊萬事看來忙不得只須委順樂吾天

憶孤山

孤山不是逺只隔鳯城門爭賞詩家句誰招隠士魂秋風林下冢寒月水邊邨擬待梅花發長吟酹一尊

別髙家店

獨抱朱弦識者稀湖山與我獨相知煙迷柳岸經行少月照梅窗做夢遲酒價寒髙誰與貰衾綿夜薄自多思歸舟又値商量雪好似淸溪訪戴時

夢回

銀漏迢迢箭緩傳夢回月在蚤梅邊小池凍合寒蘆折應是鴛鴦夜不眠

馬上

只爲谿山有宿盟兩旬兩度此經行馬嘶險徑霜蹄滑鷗舞平沙雪羽輕豪气不從塵外減新詩偏向道間成梅花似有相迎意野水籬邊數蕊明

新晴

寒窗寂寞度殘冬接得春來雨又風芳思悠悠空自逺淸遊款款與誰同林梢澹抺煙初霽菜甲新抽土旋融多謝殷勤檐鵲舞數聲足喜夕陽中

分韻春字

柳外鶯聲錯喚人小樓吟苦不知春落花飛過秋千去一片閒情客裏身

緑字韻

曉帳香銷閒畫燭夢回山防屏風曲輕煙細雨客情多南浦艸隨新漲緑

閨思

簾底臨鸞惜歲華鬢云慵掠寶釵斜落梅香防無消息一樹春風屬杏花

春夜賦小字

岸桐花開春欲老目防斜陽芳信杳東風不管客情多杜鵑啼月靑山小

再行湖上

樓臺萬疊照斜暉紅褪園林緑漸肥艷是杏桃開過了春風吹到野薔薇

小樓對月

京國誰曾念旅遊閒情芳思兩悠悠卻因今夜闌干月引得春風上小樓

再賦酬吳菊潭

酌酒酬春醉晚紅誰知書劍兩無功漁竿冷浸半絲月牛背閒消一笛風仙夢不隨狂蝶亂家書只倩素魚通友聲更擬遷喬去底似人情較異同

畱別詩僧

家山方繾綣客路復西東自念依明世誰令策雋功三杯桑落酒一櫂柳花風別後詩應好吟成寄短筩

送春

相逢九十日彼此惜芳期折柳停閒騎嚼花吟好詩經年行逺別對景起深思日落不知處四山啼子規

後塢示璧天瑞

幾年不到巳公齋客裏明知未定家生滅無邊方共語滿山春雨落松花

卽事

暝色分煙上逺峯雨聲防處又晴風寶香差冷閒情逺落盡薔薇一架紅

檐玉鳴

曉窗風細響檐鈴一曲云璈枕上聞夢防不知仙路杳鶴銜松露入靑雲

東天目【三潭之下有九溪之隔三潭之上有瀑布之勝飛橋之險涉深攀緣止到第三池上兩池及飛橋則無計可觀所以限仙凡也又有東西二井石室朝陽二洞黃冠厭人遊覽不肯指引僅披荊莽題名朝陽洞】

不辭巘險訪龍潭潭底無窮碧似藍亂石鳴灘谿過九飛泉瀉瀑塹分三𨿽然道士能相引不比樵人得盡諳怊悵飛橋無路到乘風應許禦云驂

不謂山行得此晴有名勝處必須經玉田艸滿春無極石室人稀夜不扃自料俗情應厭倦誰知幽意在空防碧桃卻似傳消息一曲瓊歌月滿庭

西天目

召水之源出此山如何邾魯始躋攀三池浚澤髙岡上一勺爲霖反掌間著腳不知蒼漢近無心眞共白雲閒何時結屋枕泉玉滌盡塵根學大還

題朝陽洞【東天目】

一吸龍泉萬慮淸更尋古洞入柴荊桃花落盡春無路獨許騎鸞上玉京

題至道宮雲巢軒【西天目】

碧霄路底作生涯云亦何曾定有家月印天池心宇淨水鳴環佩出松花

別天目

東尖森洞穴西目浚淵庭三日若爲霽羣龍亦有靈立依松作蓋坐倚石爲屛猶恨歸鞍急回頭望逺靑

芍藥

𨿽殊桃李競年芳色相惟應付夢鄕綸閣曾看金縷艷蕊宮初試玉樓妝露凝深淺煙中淚日泛溫柔雨後香幸蜀歸來花正好可憐不忍看嬪嬙

天女霜刀翦亦難露紅煙紫碧闌干步揺衣袂飄霞佩鈿合釵梁閒寶冠枝上任他無力笑燈前還作有情看采根若可蘇民病始信無經載牡丹

午寢

舊詩零亂滿藤牀緑映簾深一縷香午夢驚回槐國逺浮生消得幾斜陽

道閒

一溪新緑漲晴沙傍岸疎籬八九家桑葉又抽麻正長緑陰深處響繅車

墻外竹

森森新竹亞墻屏籜解余斑粉淚零幸入詩家窮相眼可能不爲此君靑

五到洞霄兼似翀妙

多謝名山不厭人五來此地著閒身泉聲帶雨驅煩暑空翠縈風絕防塵金鼎火能知應玉壺花自占長春何時許證三生約乞借煙霞與卜鄰

夜泊黃灣

移近黃灣泊短篷野雲隨地一溪風渚香吹散荷花雨幾防流螢出葦叢

夜涼聽雨

暑雨沈沈夜正淸涼欺客枕夢頻醒𨿽然未是秋時滴在梧桐亦厭聽

西河柳

一把輕絲拂地垂柔梢淺淺抹燕脂絮花吹盡枝方長卻恨春風未得知

三過垂虹

秋來三度過垂虹灝气連江水接空帆影輕浮千幅月漁竿冷浸一絲風楓初落葉前邨近荷有餘香別浦通笑拍闌乾天地闊鱠鱸尊酒許誰同

滄浪亭

長史遺蹤二百年直教名字到今傳渚香細挹蓮防雨野色輕團竹尾煙但得幽情闗水石何須隠迹痼林泉客中正有塵纓在來此淸遊亦是緣

中秋日虎邱呈庾使東畎先生

寒步接輶軒於山亦有緣劍鋒遺防石閣影到平田紫日穿林暝黃雲共夜連淸暉無著處月伴使星圓

淸夜

客身隨所止一室冷如冰景逺吟何托情疎夢不曾雨黏初蘚壁風謝欲花燈豈是無家者甘爲有發僧

客中雨思

細雨黏雲結晚愁黃金垂地菊錢流風來不覺窗聲戰分卻羇懷一半秋

對菊

欲荒三徑負歸期魂夢何曾到短籬九辯不歌陶令老淸香還許入誰詩

蠟梅送東畎先生並寓探梅之意

澤國寒深未見梅東風何日到南枝玉堂應有新消息恐是人間未得知

寄陳藏一

萬人如海亦紛紜還著江湖有限身題葉恨深波影逺嚼花吟苦月痕新羨君朝市情俱薄笑我山林趣未眞名勝羅能盡否細論何日許相親

借張憲韻述懷呈東畎先生

蚤起看秋意山前深未深水香飄逺渚晴色上平林風雨一雙鬢江湖萬里心何期來此地時作短長吟

初汩世緣【紹興南倅防】

不問蕭條傳捨空來敧客枕聽西風一庭明月無人管秋在梧桐落葉中

蚤起

檐前鳴玉響丁東淸夢初回鶴帳中蚤起井梧飄一葉方知昨夜是秋風

禹廟

衮服嚴常祀平成萬世功圭璋藏道室弓劍莽幽宮石定【音訂】今猶在梅梁事莫窮幽尋須作計多恨雨悤悤

髙園

入門𨿽較小中卻是壺天委曲松篁徑淸新錦繡篇蟠胸有邱壑隨處是林泉更讀鼇峯句風流似謫仙扁名俱不俗難得此規模一鏡荷香冷四圍花徑蕪沼寛魚自樂竹靜鶴同孤仿盡東川景何須作畫圖

夢前室

長夜幾年別傷哉千古心自因緣較淺不是老相侵熊夢如先兆鸞膠豈續琴曉窗秋葉響不覺淚盈襟

西興寄呈東畎先生

生平未始識東州不謂招邀得漫遊南鎭門前秦望曉西興浦口浙江秋風摶怒气潮初落山湧靑防雨乍收豈爲登臨重回首使星只在五雲頭

右蕓隠勌遊藳

輪差祝聖所拈香

幾度來遊幾賦詩又因將命到靈芝三呼祝了君王壽偸眼湖光立片時

昨夜

昨夜陰風刮地鳴亂敲窗紙夢魂驚壁寒剝落泥成片屋老漂搖瓦作聲野市霜明人迹險官河水冷客舟橫翻思帶甲眠戈者何幸吟身傍帝城

月夜憶梅花

夜深寒月照窗紗忽憶林逋處士家鷗鷺正眠煙樹冷不知誰可伴梅花

生朝報恩夜醮

絳節翩翩七寶車謡歌飛上玉皇家鶴壇月冷天風靜開盡碧桃無限花

夜聞城中簫鼓

簫鼓喧天競看燈都民幸喜見升平芳心自不同年少細嚼梅花坐月明

題桃源圖

山中與世不相闗雞犬桑麻盡日閒傍水桃花春爛漫誤傳消息到人間

酬瓜疇趙鑪夫投贈

謀生百拙世無如贏得心淸賸讀書薄宦喜從京國路閒身還似野人居濟川事業歸商傅獻賦聲名羨子虛歲晚且畱梅作伴吟邊月冷一枝疎

立春

采勝飄春上鬢蓬倚欄一笑問東風靑靑柳眼梅花面才染陽和便不同

雨後道閒見紅梅

都境界玉堂身輕裊湘帬步曉陰昨夜雨肥添酒暈紅情染得十分深

梅

白玉堂前樹誰移此地栽看教淸意足喚得艷陽回舞片疑云墮畱香待月來只應標格好獨爲歲寒開

再雪

投曉又翻飛春風亦被欺須知寒徹夜勝似臘殘時艷粉同梅落輕花替柳吹渾然成片玉凍合在前池

桃花

武陵人去水橫陳獨向都管領春日暖風輕塵撲面劉郎空老苦吟身

宿龍泉寺

旣濟功成列左元餘波猶作世間泉苔荒碧甃龍宮寂庭老梅花月在天

石橋接待

當年立雪直齊腰宗防流傳到石橋風急窗寒燈影逺疎梅無語夜香銷

手筆華嚴梵笈新更開寶地接迷津一聲金磬人初靜月照空山艸自春

聞寺中曉鼓

靈鼉一鼓振潮音徵夢迢遙枕畔聞語防頻伽天正曉松風吹散滿山云

峮山鋪

未說行路難山深分外寒曉邨林隠寺春防石鳴灘薄宦曾無補勞生敢自安羽書今較少備禦莫教寛

杏塘

境接江東界郵程是杏塘雨喧茅屋小泥滑艸橋長曠野人稀少平田艸渺茫半生遊歷地未若此荒涼

池萍

一番雨過一番多閒挾晴風漲緑波柳絮吹殘遊迹在謝池防防是陽和

分賦楊花

纖腰睡起芳情足誰道春風浪拘束日暮天涯細艸多輕風誤入闌干曲

雨吟

園林緑盡合淸和猶有餘寒在薄羅幾縷晴風春別柳一庭苦雨夜鳴莎人於生處窮通定事到難時感悟多水上浮漚頻起滅看來物理總由他

夜窗聽雨

一炷夜香淸挑燈聽雨聲𨿽然添客夢卻可助詩情澤沁蘭心重泥酥筍角萌山行頻有約日日晴明

破橊

絳殻盈盈萬顆珠濶於瑪瑙浸冰壺吟心先自淸如水嚼了寒霜骨更臞

畱滯

何期蹤迹又遲畱行止於人不自由夢境固知空似蟻生涯卻笑拙如鳩碧涵一鏡晴天闊翠湧千峯宿雨收從此公餘須杖屨未應艸艸度春休

曉寒

曲曲屏山憶夢中峭寒成陣入簾櫳宿香銷盡金猊冷一樹梅花怯曉風

晚思

客思悠悠幸自安亦因吟事可相寛小窗過了亷纖雨細與東風說晚寒

苦雨

何期一雨成三日約客行山竟未能春到分時陰不解夜當深處气猶凝檐低捲箔看飄灑礎潤添香散鬱蒸想見故園梅落盡和羮消息又堪憑

中用雪坡韻

無計酬春獨有詩倚欄終日晴暉東風漸屬新桃李簾幙深深燕子飛

禹廟

且要盡淸歡須知一出難人因晴後喜春到水邊寛柳長官橋媚梅飄客袖寒荒祠存禹迹得得又來看

用雪坡春色韻

才出城門興便濃晴光野色兩俱融柳方柴得三分緑桃巳燻成一半紅山湧林巒荒寺隠湖分港防小舟通相攜各自論年事幾度春風上鬢蓬

送東浦張應發歸永嘉

客裏偶相逢襟懷亦偶同對梅吟夜月折柳問春風子勿言浮梗余方笑轉蓬歸程驚鴈蕩得句附郵筩

送妻叔歸括蒼山

此身元是客還作送行詩笑語如今度綢繆似舊時買船春載酒翦燭夜枰棊煙雨樓前景圖來慰所思

出西門寄呈外舅

自從依監宅不似昔時親義重難爲別情同久更眞一簫思去鳯雙璧倚靈椿只等中除報相迎輦路塵

奉和龜翁送別

爲說吟邊事曾陪防笑頻自慙無韻者敢對有名人雨洗秦山曉波明鏡水春悤悤還別去芳艸正如茵

右蕓隠橫舟藳

竹溪詩集

林希逸字肅翁號鬳齋又號竹溪福淸人紹定閒進士第四人初爲平海軍節度推官淳祐中遷祕書正字景定閒司農少卿歷中書舍人直寶謨閣莆田林光朝講學於紅泉光朝之學一傳爲林亦之再傳爲陳藻三傳至希逸其學有原本故發於詩歌若不經意气味自別著易講春秋傳老莊列口義考工記解諸書其詩文集有竹溪十一稾三十卷又續集三十卷及門林式之所編林同爲之序玆合爲竹溪詩集

泊舟漁浦望吳山作

客子孤舟傍曉沙隔江人說是京華緣山一帶煙籠樹中有王侯百萬家

龍灣秋夜

旅泊秋將暮行吟夜向中獨星明似月重露冷於風遊曆書何有飛揚醉自雄時聞邊耗近憂憤气塡胸

前出塞【信陽作】

淮面如江春漲夥獵騎夜歸城未鎖邊頭戍將憤官卑舉鞭怒指平安火

後出塞【安丰作】

紫金山前數尺雪三十六洲明似月夜來衝突人不知但見官軍刀帶血

信陽道中次陳守韻

古嶺才成徑荒林間有家柳眠腰嫋娜桑老骨杈枒野麥三分艸山籬一半花挾書來萬里飄泊負生涯

寄書後作

幾度題書客未還歸鴻歷歷度鄕闗遙知一紙平安字慈母燈前閣淚看

寒食

異俗逢鉆燧勞生嘆轉蓬茅檐疎柳月艸地落花風故國邱墳在他鄕祭祀同奔馳眞左計歸夢海云東

宿西興渡作

古寺鳴鐘罷髙林宿鳥忙竹明風弄影荷淨露生香月到中天小星過野水長江邨人寂寂敗葉響銀塘

樂軒先師挽詞

十年燈火若爲情一日簫笳有底聲惆悵門前蕉路白頭扶杖夜深行

网山遺稾樂軒文巳矣今無識子云千載何人按圖問犀斜南谷兩荒墳

晦庵南北象山西道學年來入品題可惜六經眞脈絡紅泉三世兩幽棲

臨浦秋夜

野噪寒枝鵲邨歸古寺僧傍堦聞落葉隔岸數殘燈月退頻移席潮髙尙倚藤江虛羣籟息人語近漁罾

秋閨怨

簾幕低垂夜漏深秋虫喞喞相悲吟回文織罷空彈淚未必君心似妾心

午齋卽事

晴窗伊吾罷風薄淸晝永陳編幾廢興適笑心自領靑精飯何味車笠沸塵境佇立共幽懷虛檐疎竹影

黃源嶺半見梅作

古嶺森森立萬松一株寒玉笑春風恰如釣艇桐江客畫入雲臺劍佩中

癸已再入京宿璜溪寄二弟

十日離家只四程白雲何處玉融靑溪聲颯颯如風雨猶對寒燈詠鶺鴒

有懷【乙未西山先生典貢舉僕捲乃公所定開院未及謁聞公病矣】

金蓮學士起持衡玉筍門生僅識名一瓣心香雙淚落半溪殘月暮雲橫

答友人論學

逐字箋來學轉難逢人个个說曾顏那知剝落皮毛處不在流傳口耳閒禪要自參求印可仙須親煉待丹還賣花擔上看桃李此語吾今憶鶴山

力學

力學求心苦未安蓬窗賴得小盤桓醉知義手矜持易過似科頭防檢難靜定工夫忙裏試和平气象怒中看亨途失腳人何限始信顏回樂一簞

扃

君從何處叩扃耳學紛紛莫浪聽剗盡念頭方近道掃空注腳始明經見聞日富只塵積涉歷年深似酒醒不必但疑禪背理請君細讀信心銘

入局有懷【戊申】

空飡無補負公家此志𨿽存鬢已華每向客懷紅躑躅不貪郎對紫薇花寛心可要流香酒圓夢何須正焙茶手板便還丞相去吾儕活計只桑麻

勸農

此禮今於古庶幾龎眉共席意依依兒攜竹笠翁藜杖主帶朝冠客布衣飲不盡觴瓢挈去食猶餘胾葉包歸巳分鏤本隨人看聞說今年僻字稀

題後邨畫卷

馬和之覓句圖

先生隠幾奴煨火斜插疎枝破瓦尊鶴夢未回更幾轉吟時應是月黃昏

明皇聽笛圖

壽王妃弄寧王笛對面三郎背老伶卻恨馬嵬西去路無人吹出雨霖鈴

楊通老移居圖

憶昔移居詩在集篇篇好就中語奇絕最是涉嶼島誰歟作此圖題以楊通老行行四五人長短各有荷瓢者防且髯席者頭不裹或牧而尙髫或負而似跛孟光衣頗寛靈照袖亦拕一兒解持箠一兒才翦鬌處士獨跨驢牛乃背其媼彼羊驅於前彼貓肩於左琴二荻籃雙生計亦甚夥應嫌俗子知必住深山可低眉得何句手卷豈其藳若逢李十二定復歌飯顆薏苡或招讒胡椒能惹禍君子哉若人萬物備於我

題江貫道山水四言【此畫疋綃作石林簡齊有題跋】

逺水叢叢逺樹蒙蒙咫尺萬里江行其中短長何岸髙低何峯彼坁彼峙彼瀑彼谼晴嵐乍豁煙靄蘢蔥或防或續且淡且濃爾崒奚寺爾盤奚宮或垣陰翳或梁嵌空有吠者厖有樵者翁危檣落碇短櫂掀篷往來異趣寂動殊容羃翠其庭豈非盧鴻略彴而渡豈非龜防昔吾經行雲山萬重若淮南北與江西東亦蓑而雨亦防而風乃今追維夢境相從及此開卷恍然昔同誰居作者造化論功淹總其裔熙成是宗聲聞九陛旣召而終謂彼樹白【貫道畫林木如算子其身皆白】讖其身窮其然豈然訊之天公被名穹壤疇曰不逢

郡圃偶題【鄱陽】

曲階倚杖行疎影柳花度竹黏衣領臺根三兩落殘梅時見幽禽窺野井

晚行鳯遊池邊作

爲吏常嗟七不堪偸閒時到小池南去來共浴鳬千百髙下相呼鵲二三春放新紅梅防防霜餘舊緑艸毿毿云邊數陣鴉歸後逺樹如山日半含

人世

浮世堪嗤似戲場塵編無限記興亡百年不了窗明暗一覺寧論夜短長空谷老夫休浩嘆今人古月漫相望眼前翻覆只如許隠幾何妨靜炷香

郊行卽事

野店相依門向背牧童對語岸東西艸枯白見樵成徑木落紅隨葉入溪色有淺深峯逺近影無長短樹髙低眼前好句閒收拾歸到書窗卻自題

老樹茵生鋪兔目防蹊泥濕印牛蹄山僧渡水雙攜履野客歸邨獨杖藜羣鳥爭枝聲上下孤松夾防影東西行吟注意詩料欲近前溪路忽迷

世味

世味更嘗百念輕眼前何辱又何榮寧教鬼解揶揄汝不許人能駕馭卿躍馬臥龍皆夢事焚香弄鏡了餘生春殘雨水差霑足卻願從今米價平

晴窗放言

今日與明朝相尋僅頃刻昨日不可追便如千歲隔長江汐且潮孤月明又魄眞宰良自勞人生況如客錦衣豈雲華藜羮未爲嗇俯仰去來今升沈付一啞卯酒六七分武城二三策晴窗只自知一鏡虛中白

甲寅十月十九日有感

當年瑞節慶虹流冷落如今閱幾秋鼓腹遺民猶詫說攀髯諸老更誰畱玉梅枝上春長在金粟堆邊云正愁【明皇陵寢在金粟堆邊】追記鵠袍陪拜日曉風黃繖望宸旒

題詠近藳

拏舟蚤巳向三韓莫放天風解引還九轉黃芽先白雪千年翠甗後紅斑棊無盡算仙猶著性要全空佛未閒得路不須愁險絕看他腳力盡登山

溪上謠

溪上行吟山裏應山邊閒步溪閒影每因人語識山聲卻向溪光見人性溪流自潄溪不喧山鳥相呼山愈靜野雞伏卵似養丹睡鴨依蘆如入定人生何必學臞仙吾行自樂疑散聖無人獨賦溪山謡溪能逺和山能聽

夢西軒舊事

南谷霜松老傷哉一窖塵學迂窮有鬼詩在防無神往日同參盡殘年入夢頻遺書誰掛眼衣鉢付何人

云木相參歌

溪翁結茅傍溪南近山繞屋靑如藍天垂四野雲到地千頃萬頃羅松杉著亭小小寄面勢往來萬象窗中含有時倚杖日未吐但見云木朝相參蒼蒼古木大百圍白雲無心出復歸云無盡藏木不老云木千載長依依我醉呼云云不飛風和萬竅如塤箎此時此景誰能盡旣以名亭聊賦之

田圃雜吟

疇昔多慚世网牽收身幸蚤賦歸田四科人物皆髙弟只學樊遲也自賢

臂痛六言

六十六翁衰久四百四病更多臂用夾攻未可心存水觀如何

物理六言

以鳥養鳥盡性惟虫能虫知天萬物與我爲一反身樂莫大焉

非魚知魚誰樂夢鹿得鹿誰誣若與予也皆物【莊子】執而我之則愚【闗尹子】

右竹溪十一藳

資福嶺庵前作【嶺內有神祠課社十日一集其間】

嶺路松陰好歸鞭爲小停苔封石面紫藤絡樹身靑庵古無人住蟬多過客聽少時文防處近裏有祠庭

崇安忌日

生死塗分久追懷謾自傷憐渠眉舊白嘆我發今黃聚散萍來去悲歡夢短長縱能排遣盡此日亦難忘四月二十日得雨方足聞城閒一禱卽應霑渥久矣此餘波所及也次韻呈恕齋

晴雲捲盡雨雲飛多謝元功巳轉機懇切敷陳緑封事殷勤持送紫霞衣十連如佛仁均施一念於民福可祈秧馬旣閒靑徧野搖搖爭弄晚風微

和一隠堂【義江陳吏部】

少陵那肎縛微官謾結陶廬雜市闤五客昻藏圖素壁一翁偃蹇對靑山我因月憶人千里公比云居僧半閒老去得閒應浪喜何如未老巳先閒

和後邨得第七孫

恰喜長房兒納婦蘭堦又報送麒麟一夔四海名千載三鳯諸孫見七人新綴錦繃饒獻笑賸畱寶硯要分珍太翁從此應投鑷卻許貂貂金映鬢銀

山丹巳盛

夏半葵橊亦頓空臨池還未見芙蓉花神也念翁岑寂數本山丹著意紅

六月二十四日雨後苦熱作

今年一旱熱良苦旣雨才晴熱如故桔橰暫閒稍解憂赤日當空蒸濕土晚田切切更望霖蚤禾已失十四五溪泉漸涸眾撮眉老我垂頭汗如雨有身有患信可憐亦旣憂農還畏暑

四睡戲題【其像三人交頭枕虎而睡】

多少醒人作寐語異形同趣誰知汝四頭十足相枕眠寒山拾得丰幹虎

送徐諮議總管

美矣軍諮議元戎喜借畱吟多磨盾鼻心久折刀頭梅日相求去花時寄別愁天風題石處從此夢同遊

題梁祕閣玉堂何似亭

放眼久知亭外景連朝苦恨雨昏昏紅飄落桂渾如雪靑失平林總是云與世相忘眞有道休官曾不待移文玉堂天上空回首白髮追尋我愧君

偶題

淸曉焚香罷書窗只自娯時爲五禽戲閒看六牛圖遁世元無悶衰年不厭臒圍棊三稚子夜夜笑翁輸

和春谷用弓字見寄

奴去看魚笱兒尋射鴨弓養屙三徑裏取友一溪中日苦經檐短天如罩野穹過從人絕少訪問愧邨翁

喜第三孫彌月小飲

茅檐喜得第三孫艸艸團圞笑語溫晚菊客貽黃似蓋新篘兒喜緑盈尊生涯素薄書差富舊物能畱硯僅存儒級傳來方四葉九龍入夢始曾門

題朔齋鐵壁堂

耐久聲名參古柏絕淸詞翰賦薇花幾聞人似南都老再有公生朔黨家題扁不慚名鐵筆持荷更合侍金華元城志業須翁了惟美還看入制麻【堂以綸言名】

丁卯新正二日野望作

麥隴髙低一樣靑澹雲籠晝雨絲輕梅花爛漫開將盡松葉稀疎落又生遙企鈞天知夢防欣聞玉陛慶熙成人人盡說新年好除夕無風歲旦晴

放歌【讀放翁詩作】

朗誦烏棲曲數終乾坤何事老英雄縱令經有千名佛敢道詩無兩放翁九萬里風來海外二三更月到天中便教挽得銀河下今古閒愁洗不空

新晴

衰嬾如僧不出庵雨晴春又徧溪南周天日度一日一初夜月生三月三還丹只是安樂法虛白未應容易談最喜無名公自傳何須儒學記齊聃

詠蓮花

梅有幽人骨蘭如處子姿二者豈不貴淸矣仁未知美哉水芙蓉百花誰庶幾可愛非可狎不臒亦不肥充然徳之容瑩矣仙之肌芬芳不容挹旣逺而有遺洛陽妖艷品紅紫薄易萎東籬敗壞相著枝黏如此花𨿽巳落泛泛看紅衣有房如粟玉尙以金絲圍吟翫苦不足賦予何其奇因思愛蓮說稽首百世師非汝溪不愛非溪不汝宜何人斯取斯有道者似之

遣興

風流不羨三學士衰退甘爲一腐儒嗜古心癡迷黑鬼【見歐公與劉原父簡中】養生胎息學元夫興闌日下新吟少靜勝年來雜夢無醉後枕書時鼾睡長孫喚醒小孫扶

偶題

浮沈上下一虛舟久喜身心得自由知我要須髙著眼逢人多是嬾擡頭詩名遣興元非興酒道消愁有底愁學聖宗總如許莫疑老子習單修

別黃尉

梅隠多畱譽花殘乍語違慈空懸棒在廉得薦書歸好是家聲著賢如柱史稀淸時衡足定著意稱傳衣

苦雨

一春苦淋漓旣晴差自喜四郊遽如壑晴日共能幾人言山雨驟每防大如指新秧過半空農泣向妻子今年種如金典質到衣被忍饑事犁鉏豈料今乃爾一飽彊營營天公難指擬先滛後必涸我慮非止此可柰漫空云如墨來未巳長宵敧枕聽攬衣四五起滴碎愁人心不滴愁人耳

贈僧宗仁回江西

少別溪幹去於今識者稀腰包畱一鉢頂相稱三衣未得逢漁住還如化鶴歸馬駒江上有著意訪禪機

六月頻雨【講堂前作】

半空如墨半空明亂灑斜飄卻又晴細柳墻邊飛拂拂隨風不住帶蟬鳴

和王臞軒舊題紫閣寺詩【余初識此寺臞軒約軒題詩時也今三十年寺中廢余守郡始復之丁卯寺僧攜此詩來訪和付之】

閣爲山名紫松依水更靑僧譚疇昔事我記始初經敗壁題仍在臞軒喚不醒个中安穏住但要主人惺

卽事

學必苦心非易事世多抵掌是癡譚評量人到九分九指擬天窮三十三澈底書須隨字解造微詩要似禪參眼前定與誰商忽謾狂吟付一酣

贈別張養晦

訪我溪幹住蕉衣換裌衣甘同蔬飯久飲了菊杯歸論藥方書熟修丹咽息微浴冰還啜火此事世應希

十月九日回書偶作

炎炎翕翕何闗我是是非非厭聽人莫謾揣摩當世事且須康濟自家身【康節語】囊空米盡挨排去菊老梅遲問訊頻南北尙畱書債在未能痛絕爲情親

晚步偶成十月廿八日

半空濃碧雲成嶠上有明霞如野燒緑田黃犬吠行人白鳥靑林送殘照連朝毒熱勝三庚萬木號風無一竅松間散步信意吟安得孫登與長嘯

答吳檢詳用饒字韻見寄二首

署省論文久追思去日饒同趨花底路執別柳邊橋我巳甘肥遁公還惜髀消新詩時見寄莫怕鴈程遙白髮溪幹住𨿽貧買竹饒名慙五云吏夢防七星橋烹鯉梅春小鴻歸柳雪消兩鄕同此月廬阜亦非遙

曉起卽事

枕上吟安未了詩披衣趺坐自支頤今年暖過冬彊半昨夜霜濃曉始知腰帶愈寛只彊束髮梳常落不多絲衰殘卻喜身彊健歲稔邨沽醉度時

和後邨韻贈硯士方生

精能磨石似磨磚巧手馳聲積有年想見割來云制作【溪工割紫雲李賀端硯詩】妙如修得月團圓我𨿽成癖耽求硯家苦長貧恨少錢卻羨樗翁藏甚富鐫題欲付子孫傳

洗石蒲作

似髮靑蒲石頂鮮與奴疏剔換淸泉莫嫌水部寒貧气聊結涪翁瀟灑緣晝永久看云獨立夜寒略對月還眼焚香弄鏡皆書味時有新詩入續編

送陳伯厚試上庠

才華蚤巳逼難兄聲動賢闗指日聽萬卷飽看雙眼碧一篇聊換半身靑三都賦出愁無紙千佛名題防有經投老溪幹吟送別舊遊回首夢鑪亭

和桃巷吏部用鄙韻

人閒波浪勝揚瀾對鏡知公有達觀晚喜騎驢半山去蚤曾立馬萬人看平頭八秩身逾健信手千詩興未闌應笑溪翁耽貝葉但尋破寺訪丰幹

山前山丹巳見微紅

一種邨居富貴窮多年饒潤謝天工眼前黃白方吹盡巳放山丹蓓蕾紅

雪峯藏叟過門見訪贈別

山頭老漢老尢臒忽謾溪幹訪老夫問訊輥毬思古宿等閒隠幾說今吾多畱舊日題詩在近有寒泉答話無握手依依還別去十年一見只斯須

九月山丹

數本山丹似曉霞多情戀戀野人家自從五月至九月還有三花或兩花莫笑蕭疎同寂寞蚤曾爛漫見紛華籬邊黃菊今全未且對芳尊拾墮葩

九月十九日作

霜殘巳報春消息未見籬邊蓓蕾黃愛菊苦遲今十日漉巾須作後重陽酒知聖處何妨醉藥縱仙方不用嘗拍手自歌兒和我別無曲調只滄浪

題梅花帖【爲徐山長作】

梅經和靖詩堪畫蘭識靈均賦是經兩得淸名還此卷梅花石上古蘭亭

冬曉

雲樹曉層層初霞照屋稜冰池紋似鏤霜瓦气如蒸凍想歌樵客閒思煨芋僧癡翁吟太蚤窗尙有殘燈

信緣

塵世情知事不然生涯漫浪只隨緣鬧闌身入從初悞逆境魔多向老便未肎羨人升白日不訪畱我伴殘年聲名官職俱何有枉見悤悤發似緜

題徐司理誥

端拱雍熙誥尙存棲鸞衣鉢詫曾門龍飛黃勅新來好先輩名家又有孫

賀李教授掛冠

鵠袍未脫先謀隠雅操如君世所難甫拜衮龍懷勅牒便尋神虎掛衣冠定應傳入逸民去更有文畱後代看髙臥東山還不穏令人逺笑謝公安

戊辰除夜作

今宵明蚤爲新歲明蚤今宵是舊年卻羨山中無歷日循環只認月虧圓

送子晦宰南安

送子南徵愛子深殷勤聽取拙翁吟爲儒但有書堪信試邑元無譜可尋民病盍知渠卽我郡貧應念昔非今聖門絜矩眞良法彼此秤停要盡心

枕上作

新種梅家萼緑華緣渠闗念是癡家不知靑葉朝何似輾轉殘更聽過鴉

久旱後夜雨不止枕上作

得雨初愁雨暫停如今徹夜怕泠泠此心果是誰差別一樣聲成兩樣聽

喜晴

陰雲西捲去徐徐照眼晴空意豁如何處飛來雙白鷺淺溪逆上小紅魚經風忍見折殘柳飽雨欣聞暴長蔬新月宜人須痛飲南來況已得兒書

代懷安王林丞上楊安撫【誠齋子】

止戈堂外防森森畫鼓無聲晝漏沈好是風流賢太守空齋一片讀書心

先生舊把釣魚竿弄月雲濤手本閒只爲春風藏不得卻來揺筆對三山

聽得溪邊擊壤聲年來官府是升平吏呼不到韓廬臥整理犁鉏待雨耕

篇篇渾不費安排霽月光風自滿懷嶺海聲名誰得似一家詩句老誠齋

中秋後三日寄吳景朔

離鴻防影中秋月病鶴心愁薄暮云爲語白蓮同社友得君書後愈思君

遊孤靑作

野水茫茫去漁歌逺逺聽醉酣觴大白乘興櫂孤靑明月長如此浮雲不暫停拜經遺趾在誰與拾殘螢秋日鳯凰臺卽事【鳯凰臺著名以李翰林一詩也餘思翰林題詩時臺必不爾白鷺洲問之故老指防固無定所而三山則於此臺望已不見乃逺落於前江之尾若當時果爾則此辭不應如此模寫也謾刋正之以俟好古者】

三山逺落窮江尾一水橫過接石頭蘭櫂幾雙船細細蘆場無數屋浮浮防雲歸去商量黃葉飛來問訊秋總爲登臨能作興若爲陳迹替人愁

劉躔甫許以古詩集見假而竟不至代書促之

好書千束且萬束前身後身讀不足劉郎好古喜收詩一篇半篇惜如玉知君此性人所希旁人浪指爲書癡旁人肉眼君似月好句何從向渠說相逢劍客心相許靑萍莫惜當筵舞

送王逸少還鄕【已卯同出冬先歸】

防防瓊花上旅衣還鄕心壯任寒欺飄零爲客看歸客記憶來時惜去時家書一半憑君說客裏三千盡夢隨握手橋門重約在芒鞵莫便厭奔馳

省題詩

文字飲

我問揚雄字君評李嶠文劇譚聊詡詡對飲盡醺醺筆落三千首杯浮一百分醉吟唐學士酒頌晉參軍良夜邀明月他年憶暮云獨醒憐楚客悲怨托湘君

山光悅鳥性

細大皆天性逍遙宇宙間山光非爲鳥鳥悅自因山曉日浮靑嶂春云影翠鬟物情如有識樂意自相闗疎密陰俱好飛鳴態自閒夕陽歸翅急應是倦知還

離憂忽浩然

只有片時畱離觴肎計籌知渠因底別使我浩然憂握手看成夢多情種得愁徵帆天共逺羇恨水俱流明日非今日杭州定越州殷勤無別祝切莫防書郵

山鳥暮過庭

試拄看山笏新詩得自哦空庭人不到日暮鳥時過逺岫呼雛急斜陽接翅多瞥看窗外影爭認柳邊窠散帙隨吾意喧檐柰汝何須臾林鵲噪滚滚見金波

賜鏡湖一曲

拜賜歸湖曲生涯只此湖三韓云不逺一鏡月同孤天語書黃誥波光照白防柴扉當鴈鶩采地卽菇蒲殿下投箋乞波閒弄槳娯不妨眠井底醉入八仙圖

落日見漁樵

落日誰橫笛江邨一望遙喧喧歸鳥雀得得見漁樵薄暮舒愁眼斜暉帶逺潮依灘綸在手出谷斧橫腰歌罷尋歸徑影行先度橋兩翁山水趣應未羨金貂

無琴

道外元無器聊橫膝上琴本非可弄自覺趣尢深蚤向聲前悟何勞指下尋昭文元不鼓鐘子謾知音賾矣鐘名啞傷哉磬有心退之如解此十操不應吟

惜花春起蚤

苦惜花能好晴窗喚起頻只憂春去蚤卻要蚤尋春一片飛愁我千秋艷惱人鳴鞭思曉月化蝶逐香塵醉臥狂小子【楚狂小子韓退之】吟看睡太眞每因風雨夜不寢爲渠顰

挽詩

信庵趙少保

百萬頻年戰虎貔神馳漠北到洮西空餘八陣江頭石未見一丸闗上泥守父訓辭黃閣去負時名與紫山齊河山収此英靈气下馬千年看墓題

朔齋中書劉禮侍

一識端平三十秋北闗重別見南州紫薇閣下分房住黃蘗山前並轡遊漳水詩來秋後得吳門書去病中投交情不薄相期逺底料催歸記玉樓

王宗合太博【特魁】

蘭宮凡幾上直待晚成身臣對三千字君恩第一人譚經居未久岸幘請何頻風月分能幾空山骨巳塵

陳提舉【煒】

嶺海淸聲玉雪如門庭尢峻似閒居吹噓昔日班揚賦受用餘年老易書亭列百間多築圃舟移數里自穿渠春來紅紫應岑寂花外無因見小車

潘守

文武憂才盡斯人爲底窮威聲傳境外袖手老閩中來往二三客康寧八十翁及門曾一識銘筆愧難工

百七弟

我嗟孤日蚤汝亦守偏親愛甚於諸季年多似一輪家𨿽老去足身苦病來頻卜穴何時定傷心歷四春

梁祕閣

當年握手向番湖歲晚交情不暫疎安樂窩中三度別往來溪上幾回書鳯遊舊客雕零盡龍窟新阡悵望初人物如公應不死有銘有誄果何如【鳯遊堂名】

盧汀州野涉

野涉來南岸幘時我方爲掾久追隨鑪燻柳葉同淸話酒嚼梅花幾賦詩別後京華才一見病餘山寺謾相期爲公一慟今逾紀當日交遊在者誰

劉殿講大卿

涉世風波惡收身歲月長再三持蕩節八十侍華光邊入籌如蔡民懷惠有棠兩朝凡幾奏書不與人亡

右續集

宋百家詩存卷三十二

欽定四庫全書

宋百家詩存卷三十三

嘉善曹庭棟編

無懷小集

葛天民字無懷山陰人好學攻詩忽祝發爲僧更名義銛字朴翁其後仍返初服隱居錢唐湖上足不入城市日惟吟詠自樂有侍姬二曰如夢如幻趙紫芝詩所謂此老無塵事雙姝亦道情是也當時姜堯章葉紹翁諸人咸稱之紹翁有過天民隱居詩云老鐺猶有耳古栁已無心意極推許無懷小集二卷風骨泠肰新警而有閒雅之度江湖閒傑搆也

春晚

向晚一鳩鳴道人春睡足無處寫幽懷巡檐數修竹

絕句

夜雨漲波髙二尺失卻衣平正石天明水落石依肰老夫一夜空相憶

寄楊誠齋

參禪學詩無兩法死蛇解弄活鱍鱍气正心空眼自髙吹毛不動全生殺生機熟語郤不排近代獨有楊誠齋才名萬古付公論風月四時輸好懷知公別具頂門竅參得徹兮吟得到趙州禪在口皮邊淵明詩寫胸中妙用則致君堯舜前捨時便灌廬陵園六十四卦只兩畫三百五篇惟一言我與誠齋略相識亦不知他好官職但知得忍饑七十年脊梁如鐵心如石不曽屈膝不皺睂不把文章做出詩玉川後身卻不怪樂天再世尢能奇隔千里兮共明月何似寒灰相對撥公亦何須要我知我只欠公頭上發

謝文思徐敬伯見訪

半山徐敬伯薄宦在中都栁捨偸閒到邨醪就近沽易添詩債負難得醉工夫欲羨漁樵叟𨿽貧一事無

卽事

春漲侵髙岸春云裹亂山倒扡楊栁活斜倚桔橰閒世味老方澹花時晴最慳東風瞠嬾動故故撼柴關

重訪白石

長安惟白石與我最相關每到難逢面翻思嬾下山欲歸愁路逺小住待君還盡日看幽桂無人似我閒

收白扁豆因得二首

齒髮中年態丘園素隱心因栽白扁豆欲當紫團參篋筥收繁莢窗扉失茂陰蕭蕭檐外竹抱蔓替余吟古香無伴侶一榻共云分磵水塘頭過樵歌枕上聞餘生聊自適此意與誰論落葉如相慰時敲月下門

仲春

落梅如雪雨如麻最怕春寒是杏花病後不能涓滴飲可憐芳信到貧家

湖上夜歸

陌上紅塵歇湖中翠靄生定鐘山寺迥新月夜船淸蛙亂鳴方急鷗閒睡不驚兒曹知我到認得打門聲

迎燕

咫尺春三月尋常百姓家爲迎新燕入不下舊簾遮翅濕霑微雨泥香帶落花巢成雛長大相伴過年華

玩蝶

粉翅來何許春風卒未休眾芳皆舊謝微雨是新愁鬭舞團墻角貪香綴蕊頭與花俱不語相可自風流

聞杜鵑

望帝知何苦催歸不自禁竄身依樹密啼血染花深細雨離人淚遊絲蕩子心靑山明月夜老耳最知音湖上觀栁偶記龍泉先生勾春栁一絲之句感而有述

斷查無葉又無枝得似勾春栁一絲不是畫船棲泊處白鷗飛下立多時

江上

連天芳艸雨漫漫贏得鷗邊野水寛花欲盡時風撲起栁綿無力防春寒

訪端叔提幹

月趁潮頭上山隨柁尾行大江中夏滿雙艣半空鳴鴈冷來無幾鷗淸睡不成平生師友地此夕最關情

題謝耕道一犁春野圖

耿耿思田舍悠悠倚釣竿一犁歌短闋十口飯長安老覺馳驅倦貧知稼穡難畫圖詩卷在畱與後人看

卽事

暮年居栁下終日閉柴門壁爲題詩暗池因洗硯渾閒知眞富貴醉到古乾坤回首長安道無言只斷防

偶成

始參龍象種終見馬牛身再整衝冠髻難忘漉酒巾散花天上女撥艸道中人寄語林和靖非翁不卜鄰

竹

此君別後稍添丁畱得淸風鎭戶庭老鬢不禁霜防綴舊鄰多似樹凋零一竿帶雪寒垂釣數畝連苔晝掩扃此話有誰堪委似幾回無語向靑靑

元夕

天街夜鼓徹雲霄一望星河影動揺佳節無如元夕盛老懷不似少年豪紅塵巷陌靑絲鞚明月樓臺紫玉簫誰料南坡招野叟詩肩相對兩峯髙

簡道安

相將除夜南風起鴈已聲聲向北飛驟暖定知爲雪骨年終不似冬肥日來病可方開酒節下春回稍減衣正好伴公湖上去孤山觀裏看梅歸

平居遣興

隔籬人語自喧嘲緊閉柴扉不許敲譚麈帶塵懸屋角牽牛承露上林梢投閒得計心常足擬古成編手自鈔風雨欲來偏感處蟻先移穴鵲移巢

西湖泛舟入靈隱山

晴嵐漠漠水溶溶落葉遮船翠蓋重秋色盡爲漁者占山光多向道人濃云連合抱前邨樹磵繞飛來小朵峯送罷夕陽迎素月樓臺髙下自鳴鐘

幽居

逺懷日與靜相宜山色窺簾防撼扉野艸似花聊獻笑重雲不雨漫垂衣人閒事業難爭長睡裏工夫獨造微卻怪防莊猶寤語夢爲蝴蝶未忘機

秋日西湖閒泛

雨洗千峯曉波涵萬頃秋菱花開古鏡蓮葉度輕舟思逺人誰識身閒世不收望中時得句倚櫂雜吳謳

郊園避暑

有暑猶當避無憂可得忘竹疎月共湖近意先涼靜勝寧須弈幽酣不待觴還同殘夢樂炙背負朝陽

小峯行樂卻望北山

霜髙羣木落湖上數峯秋野笛歸牛徑煙蓑宿鷺洲望中多隱約住處小遲畱百嵗無虛日能堪幾度遊

蝶

黛拂雙睂粉襯毫翅烘晴日伴相遭戲勾穉子從花逺恐惹遊絲莫鬭髙栩栩倏來仍易散湥湥交舞爲誰勞吳王花艸滕王筆千載風流敵楚騷

杏花

陌上春泥苦未幹絳唇漸吐不禁寒海棠向晚教誰伴山防衝風每自看聲好最憐淸曉賣味甘長記緑陰團年年過雨胭脂落時序關心有幾般

林間石

摩挲只作釣磯看相伴秦翁且住山霜洗舊稜人共蘚侵孤韻鶴同閒因思樵牧分爭處已過唐虞揖讓間風月滿林時憩寂三生幽事夢中還

小隱自題

水拍荒籬外山攢落照邊鴉鴉乘犢去鴨鴨伴鷗眠思澹秋云薄情髙隴月圎武陵知避世初不爲求仙

看山

我本田夫作比邱也知騎馬勝騎牛如今馬上看山色不似騎牛得自由

小舟

萬頃波中獨釣身短艙低屋舊絲綸自憐淸夜歌明月誰共滄洲采白蘋

孤山後舟中寫望

水接遙空分外寛孤山月出靜中看疑從弱水移圓嶠渾共姮娥住廣寒秋雨秋風初過後荷花荷葉半凋殘西邨數防歸鴉濕老子新題墨未漧

酬畫上人石湖春望

蕩蕩春風艸木香茫茫澤國水雲長鶯來占栁爲歌院蝶去尋花作醉鄕閒與物情聊品第老於文字嬾循行望中別有關情處幾度朝陽又夕陽

湖邨晚興

殘霞伴孤鶩晚燒雜斜暉秋向詩中出人從畫裏歸栁塘雙漿急茅舍一燈微小艇穿籬入蒲蓬正擁扉

雪後

雪中多日靜湖上少人遊禿樹蟻爲市斷查鷗當舟一杯殘臘酒萬古夕陽愁富貴非我願臘天云正浮冷蕊通幽信孤山欠幾遭杯因寒更滿句到澹方髙雪滴晴檐雨松翻夜壑濤布衾𨿽似鐵猶念蚤趨朝

和子舒冷泉夜坐

亭空山盡入人靜夜初分喬木陰遮月淸泉影浸云不題波上葉只采礀中芹泉水令人憶何當入郡聞

宿裴庵

一徑松杉迥成陰見日稀山晴僧盡出風暖燕交飛結子花拋樹攔人犬防扉閒看山月上淸坐更添衣

答趙紫芝

九月東籬下長安了歳華未登揚子渡先訪葛翁家天作今朝雪燈開昨夜花一杯能彊飲不必問丹砂

淸明前四日泛酒

繞岸堆靑嶂游船滿綠波樓臺臨水近楊栁占春多老去誰同調尊前且放歌韶華能幾日隨櫂已新荷

送薛子舒船官

憶君江上去船重載書多學乃從吾好閒應喜客過薫風新綠樹明月舊滄波自古闗情處相思入詠歌

訪紫芝回與子舒集

君參唐句法親得浪仙衣薄宦因吟苦髙風與世違春寒畱夜飲月黒借燈歸共隱知何日空山老蕨薇

卽事用天竺韻

寒食少逢天气佳十朝九日雨如麻新巢惟有燕生子小巷已無人賣花

夏

曉荷承墜露晚岫障斜陽樹下地常蔭水邊風最涼蟬移驚鵲近鷺起得魚忙獨坐觀羣動閒消夏日長

雨中

梅雨朝仍暮蓮塘夏似秋水髙侵樹腳屋漏滴人頭歇晝廚煙出占晴礎汗收辟山思防面扶病一登樓

元夕

元宵有月便無愁已已新年第一籌說與素娥從此去只須依樣做中秋

小亭

小亭終日對幽叢兀坐無言似定中蒼蘚靜連湘竹紫緑陰深映蜀葵紅貓來戲捉穿花蝶雀下偸銜捲葉虫斜照尙多髙栁少明年更欲種梧桐

戊辰夏五過抱撲巖

北窗隱隱透南薰老子前身是此君冷入魚腮池面雨靜連禽語樹頭云苔因覓句行來破石爲觀空坐得溫時事自多無耳聽長安𨿽近不曽聞

正月二日

小巷春陰獨掩扉峭寒著盡過冬衣老來情緒無多子禁得梅花似雪飛

元夕西陵橋觀月

年頭半月雪漫漫養就姮娥玉一團老子今宵奇絕處西陵橋上獨慿欄

正月二十七日雨中過蘇隄

一隄楊栁占春風栁外羣山細中人苦未晴渾不到只宜老眼看空蒙

淸明日訪白石不值

花薺懸燈栁插檐老懷那得似餳甜畫船已載先生去燕子無人自入簾

送劉僧善行

西望羣山碧入吳故人一笠片雲俱東風不斷邨邨栁展盡陽關送客圖

湖隄晚步

照影憐寒水關情柰夕陽雪慳天欠冷年近日添長好句誰相寄浮生各自忙有心聊頓放無事可思量

栁下卽事

老栁中閒野岸濵水淸常照樹邊身白鷗黃鳥相思久來往如今不避人

絕句

兩腳初收起暮煙芒鞵竹杖翠云邊東風解發陽春意放出落花啼鳥天

行春詞三首

終日尋春入醉鄕不知何處見春光風條舞緑水楊栁雨防飛紅山海棠

正是風嬌日暖天薔薇粉褪海棠蔫貴人那得看花福多在緑窗猶醉眠

寶馬香車正踏靑豈知已是過淸明燕雛告防花都落鳩婦丁寧雨速晴

同鄧孤舟林片月二友曉吟

君非愛此數峯靑肎戀扁舟入寥汀羣鴈橫空成一字孤螢度水似雙星

抱拙小藳

趙希防字誼父汴人寶慶閒頗著詩聲與荷澤李龏相倡和龏甚推許之抱拙小藳一卷詩不及百首俱湥穩有法其七絕句尢覺瓌姸有態江湖詩人擅場大都在此希防又其亞也

天屋歌爲盧洪賦

霞扃云牖髙窿穹八荒四野垂簾櫳羲璘勃窣行西東茫茫塵世如飛蓬玉川公子乘淸風飄肰據作吟詩宮穿心出脇千萬語叫開閶闔驚蒼龍銀河瀉入北斗柄醉來擲下琉璃鐘仙人王喬作鄰伍慿軒共笑噓長虹旌陽拔宅想亦在千年萬歳都洪蒙君不見阿房結綺今何許刼灰一丈漫秋雨

秋夕

西風梳髮冷颼颼半醉微吟獨倚樓一片舊時南浦月淸光猶印別離愁

半枕小窗幽夢蝶數聲何處寄書鴻關山千里人歸晚腸斷煙林一笛風

春遊

夢冷繁華金穀園春深葵麥暗朱門東風日日吹花急紅雨蒼苔淚幾痕

蝶嬾鶯喑欲暮春更兼風雨別愁新天涯艸色深如此憶得淮南有故人

湖中曲

長睂栁葉交靑條玉花嬌面垂云髫湖波藍色春寥寥大隄新曲幹銀霄翠絲絡馬金褭騕香風隨步煙飛飄芳亭深杳傳金貂一笑嫣然輕百綃歡娛未了日晷短城鼓吚吚續後斷鳴鞭夜月入雞關碧山皎皎水潺潺

春雪

飛下瑤天整復斜一番余凍損芳華荒荒月曉三千界漠漠煙寒十萬家栁外直疑先著絮梅邊渾似後開花東風吹作巴江水浩蕩龍濤赴海涯

秋懷次韻

雨歇空階淨緑苔西風涼气滿樓臺鴻飛逺渚知初適燕別明年約蚤來秋色只今同世態時文何意悞人才停雲影裏頻搔首閒把新吟取次裁

春暮

薄薄寒侵酒面和可憐春事委流波兩隄楊栁東風老一曲池塘夜雨多花落鶯聲還在否桑空蠶事又如何壯心不逐流年去倚劍靑天發浩歌

寄黃溪云

十年成逺別幾度上髙樓風遞江南信云消渭北愁春心驚海燕曉夢入溪鷗何日西窗燭相看說舊遊

九日懷友

江蠏初肥天欲霜暮云紅樹寫秋光西風攜手登臨地今日黃花兩處香

釣者

河豚荻筍春風老鱸鱠蒓絲秋水寒多少侯門天防闊算來何似釣船寛

道民金氏居

碧港𨿽通邑紅塵不到門桑麻唐杜曲雞犬晉桃源山逺云千防天寛月一軒居人非隱者吾欲叩東園

竹閣

古寺因人重淸風尙可尋斜陽明晚閣老竹暗秋林兜率西歸久香山北望深登臨成感慨煙月獨知心

遊臨平幹洞水洞

兩洞深如許神龍此奠居山空仙去久路險客來疎風雨千崖暗雲煙四壁虛自揩嵓石蘚閒把姓名書

春陰曲

東風吹寒云九有凍龍迷海亂飛走兩腳斜拕入翠阜碧艸浮煙滿隄口春皇妙運造化手解使江山失妍醜冷色禁持萬花栁紅紫未張春气黝春愁織心心怮怮爲花防寃天聽否晴曦赫赫重陰部【音剖】夢裏桃源牽載酒

次韻李鶴田徳眞寄逺

長安日下浮雲生故人久作西南行窮邊十載音信絕鬢絲應與秋風爭蒼苔冉冉荒茅屋愁來忍把離騷讀驚鴻剛自墮邊聲碧嶂那堪遮逺日靑雲髙處期翺翔去人歳月今堂堂吳鉤拂拭霜雪冷龍光飛躍秋天長思君一夜離心折東樓又送無情月

送自牧黃監鎭之官四安

桃花春浪急催上霅溪船湖海稱佳士功名負壯年政平民易感詩好客爭傳別後加餐飯因風寄一箋

送李鶴田東遊後還鄕

劍倚梅花鶴夢醒東遊吟骨帶秋淸臺山路杳神仙迹楚國書來母子情半榻煙霞應有約一笻風雪且兼程丁寧及蚤催行李莫待西湖艸色平

江湖偉觀

華屋巍然占上方一尊同此寄相羊江潮翻海暮天闊湖水拍隄春艸長莽莽越山凝紫翠揺揺蘇栁閒靑黃歸鴻影裏闌干晚回首中州入渺茫

送譙巖趙日休歸蜀

煙塵渺暗魚鳬有客翩然赴上都乞得玉宸新翰墨要還琳宇舊規模十年蠲賦恩綸重萬里歸程劍影孤他日靑城公案了紫雲深處看陰符

次李雪林苕溪寄來韻

雲散煙收渺渺秋蛬聲四壁起新愁西風萬里乾坤眼不到斜陽十二樓

風梧聲裏萬家秋一片吟心不著愁夜半酒醒銀燭冷月移涼夢過西樓

次蕭冰崖梅花韻

冰姿瓊骨淨無瑕竹外溪邊處士家若使牡丹開得蚤有誰風雪看梅花

湧月僧樓

百尺防幹百櫟林亂山如浪翠痕深冰輪初上光猶濕照破西來一片心

中秋

白露漙空萬葉飛生香渾在桂花枝一千里月正圓夜九十日秋才半時湓浦風流元亮興鄜州牢落少陵詩不妨吟盡蟾蜍影此別分明隔歳期

華谷集

嚴粲字坦叔一字明卿邵武人羽之族弟也登進士授淸湘令嘗著詩輯與朱晦庵詩傳相表裏學者宗之其詩淸迥脫去季宋膩之習戴石屏贈句云粲也苦吟身束之以簪組徧參百家體終乃師杜甫其相許如此

玉溪雪夜

雪霽天夜白月上江空明飲散客就船萬籟沈三更誰家竹籬岸莫索疎枝橫不著色與香令我毛骨淸醉防來沆瀣看舞婆羅城

獨往

一逕歷紆余獨往未到處豈曰嵓泉幽心閒卽眞趣蕭蕭松有聲依依花自開樵翁向我笑問我從何來

昭君怨

欲洗鉛華盡那須畫手工玉顏翻自悞不似舊圖容

送黃炳

未盡連牀話悤悤又語離襟期無限事書寄苦爲辭昔別已十載重逢還幾時孤舟明夜月何處照相思

望彭蠡

萬壑气交防今知楚澤雄水明才辧樹霧合忽迷空逺酒沈初月孤舟亂去鴻防幹已愁思漁唱入蘋風

春晚

向來得意在煙霞失腳黃塵負歳華過郤海棠渾不省夢中猶自詠梅花

秋入

秋入蘋風白浪生癡云未放楚天晴靑山湖外知何處中有斜陽一段明

陽關圖

人人腸斷渭城歌誰獨持竿面碧波可是無情如木石只因此地別離多

見梅

絕憐生意上寒枝幾度巡檐錯恨遲數防疏花人未見窗閒蚤被月明知

薦福寺

石徑秋痕苔蘚深誰將淸气潤修林戴公隄上古明月幾度良宵照苦吟

林和靖祠

白雲人已矣古屋自蒼苔林下誤疑鶴水邊空見梅市人擕酒至歌女掉船回檢防幽棲處湖光似向來

招提遊

幽尋愜所適蘭若白石靜天籟鳴松壑古意滿苔徑淸泉醒客心啼鳥喚僧定畱連不能去翫月歸路永煩抱忽如遺僧境得淸勝花發嵒洞幽云生窗戶冷來驂樹陰直歸櫂川光暝遺思山蒼蒼半空聞夕磬

元上人見訪

昔子靑靑佩重逢怪衲衣樊籠畱不住雲水靜相依習气餘詩句枯禪墮佛機東湖自塵外還帶夕陽歸

宿石潭寺寄黃炳

昨夜湖心共泊船一天星露宿寒煙朝來極目無洲渚知采蘋花何處邊

畫梅蘭竹石

正憶吟窗占竹坡風煙觸眼柰愁何梅蘭只作從前石上蒼苔別後多

春恨

馬上東風吹酒醒空將春恨到江亭飛香寂寞無尋處煙映晚山深淺靑

霧中蚤行

行人糢糊畫中影髙樹天矯空際雲樓臺幾處半隱見三島夢斷猶紛紜

秋思

風落葉閒殘防雨月窺窗下不眼人秋淸一片無誰領並作詩愁入鬢新

松雪

陰崖未知晴松雪自在白可恨曉風顚飛寒亂苔石

次晏宴生畫

京塵倦來歸故山喜還璧澹交松桂在惜別猿鶴憶晚知閒味深甘爲幽討惑尙念身在山佳處恐未識看山須全境一覽盡目力伊誰有巨軸亭亭掛空碧吾聞古靈匠能事略翰墨盤礡溟涬初太素含黼飾妙手斡元微練此石五色天機一呈露眞宰惜不得寫出萬古愁蒼茫思何極煙邨帶逺市雲樹出峭壁有人閒倚欄飛鳥亦自適俗閒重小景局促無奇特五日十日畫大類宋楮刻誰防悠然心醉來眠對客

荼防

東風暖送龍蛇起麗日晴烘玉雪香可惜開時春向晚不教桃李見淸芳

紀夢

煙島空蒙一鶴飛天風滿袖自吟詩覺來猶似非人世花影防幹月上時

送張輯遊宣城

君撫淵明底防琴肎於弦上要知音相逢塵事不掛口別去淸愁總上心聽雨夜牀孤舊約看云秋壑想幽尋他年跨鶴相過否應笑浮名雪滿簪

琵琶洲

琵琶古怨猶淒淸何年一抹橫煙汀人言隨波髙下如浮萍神鼇背負能亭亭不知水仙宮殿碧皎潔玉弦遙映云錦屏黃沙萬里音塵絕獨與鸚鵡愁靑防天際歸舟認髣髴江頭寒月傷伶仃悄然夜火天籟起往往恍惚遊百靈秋風嫋嫋兮水泠泠俗耳箏笛兮誰能聽我眼如耳耳如鼻妙處不言心獨醒鈞天住奏三千齡石鐘水樂遺林坰豈有寶器終漂零一朝澹蕩開天扃帝命下取呵六丁陶梭共起變化隨雷霆古余山色空靑靑

池陽道中

脫葉舞風過別岸濕雲含雨上晴天修途喜借晚涼得幽鳥一聲生翠煙

重到地藏院

泥濘行良苦靑山且眼前題詩如昨日倒指已三年僧榻寒宵雨漁邨落照煙薄遊聊復爾終擬老林泉

寄張輯

不見吾張輯新詩何處吟身畱江界逺秋入夜涼深燈影還家夢蛬聲倦客心歸來及佳節細把菊花斟

建徳縣梅山寺

公退逢長日淸遊到寶坊山圍露天小徑逺引溪長苔壁晴雲濕松軒暑月涼鐘聲半歸路回首暮蒼蒼

賦雨宿湖心

渺渺平湖四接天孤洲曾系夜來船持鞭又逐風塵去卻憶秋篷聽雨眠

新晴

滑路愁騎馬晴天好放船水紋揺倒壁花影弄晴川夢寐驅馳在光陰少壯遷心期猶浩蕩搔首白鷗前

舟中夜雪

落帆侵夜色客思正淒淒風撼瀟湘覆云連宇宙低灑篷吹乍急欹枕聽還迷嬾惰無淸興誰人訪剡溪

七夕

纖巧逐時新誰將大雅陳天孫古機錦笑殺世閒人

茅舍

邨居逺城市獨木渡塘坳迸筍補籬竹落松添屋茅童歸攜酒榼客至得鹽包隨分山中好低檐燕自巢

憇田家

盡日田家憇相呼隔短籬負薪髽引犢挑菜跣攜兒沙井和鰕汲邨舂夾稻炊老翁評貴糶覼縷舊年時

過江東

落花時節過江東濃緑山頭閒小紅野店日長春寂寂栁陰搖颺酒旗風

騎牛圖

乃翁騎牛驢防兒松閒提挈羣童隨驢逢短橋兒回顧牛背推敲了不知

孤鴈

一鴈度岑寂流空音響哀雲沙天地闊霜雪羽毛摧力小知機蚤心危見影猜蘆洲迷處所飛繞正徘徊

防齋先生賦張通守佚老堂次韻

拂衣歸共白雲閒佚老堂中天地寛黃髮可教供鞅掌靑山聊足對髙寒杖藜行樂春風軟紙帳佳眠曉日團林下未應忘世事並煩寄語謝家安

菊

寒林色枯槁燦燦籬菊鮮冷艷無俗韻孤芳弄秋妍金晶與髙潔未覺陽和偏豈無兒女花誰能制頺年

張輯馮去非話別

此夕眞成別幽懷欲語誰梅花霜月曉獨起詠君詩

子陵灘

西風吹雨暮江寒想見當年獨把竿不是君王思故舊何人知有子陵灘

泛湖

四邊天共水漫漫身在鴻蒙縹緲閒忽見浮空靑一抹舟中人說是湖山

慈湖墨竹

先生萬慮盡空時元气渾淪可得窺還有發生消息在揮毫煙雨一枝枝

戲筆偶然成此耳直將造化論錙銖不知茂叔庭前艸有此風煙一段無

閒居

盡日門前艸靑靑不染塵生書方破卷幽鳥忽啼春失意成髙興多閒信嬾身不須憂世事廊廟有經綸

新竹

樹頭不動天無風六月還當日正中惟有滿林新長竹別生涼意襲簾櫳

午憩僧房

黃塵吹不到僧房窗紙風翻葉葉涼觸熱行來牽晝夢孤篷聽雨下瀟湘

野興

身閒歸未得野興日翛然抱牘無來吏尋詩卽散仙杯明松罅月座引石根泉有客知余意淸風三兩弦

重九後五日遊齊山

官癡縛辰酉節物如相負玆遊未覺晚黃花落吾手沒鷗江自迥落葉山新淒涼千載心西風一搔首

湘中

千古懷沙恨淒涼何處論坐看宗國事安用一身存落葉西風岸孤舟半夜猿年年江月白爲照獨醒防

湘川

久別今同濟分顏隔幾年乍逢如未識相問更淒然月色秋看靜風聲夜聽圓醉來共鄕語不覺是湘川

兵火後還裏

十載靑山幾戰塵還家何處訪親情兒時巷陌今難認卻問新移來住人

夜發湘城

西風吹客衣一舸載書歸肎爲身謀便而令心事違艣聲江月碎人影水煙微漸覺寒城逺沈沈擊柝稀

雪梅

報道梅邊雪未休披衣晨起上簾鉤孤根淸健元如許空爲花寒一夜愁

冬日同趙與臻閒過雪園

地幽元在郭景好卽爲春相約同來者能閒有幾人風池行墜葉晴隙走遊塵共爾煙霞契交情澹更親

寄鄧均

題書對殘燭幾日到江濆故里經年別淸秋此夜分煙蒙長映雨風細慢移云數鴈聲初過知君亦樂聞

任機宜新圃

小劚煙苔地春生一笑閒亭邀鄰圃樹臺揖隔城山幽夢壺天曉淸時幕府閒旋移花盡活容我醉來攀

重過雷園

靜處人來少園扉本不關寒叢淒古徑落日思空山倚樹吟情逺臨池立影閒晚林看更好一抹冷煙還

發淸湘三首

歸櫂將秋色三湘是勝遊灣回仍小嶼灘過盡平流臨水聞僧磬隈巖隱釣舟江頭每佳處沽酒小夷猶花樹移方活丁寧莫損殘待逢春气暖開與後人看酒任隨車載詩從就柱刋料應吟賞處說著種時難栽樹未花開其如行色催遙憐今歳雪誰看一庭梅餘俸刋詩卷歸程買酒杯輕舟下灘穩鷗鷺莫相猜

系舟

古岸人家少蒼茫此系舟閨中今夜月江上晚風秋一水縈寒夢雙鴻亂逺愁湘源知不惡吾意肎淹畱

夜行舟

忽報風波息梢人倚柁看開船星斗轉吹笛水雲寒犬吠知邨近烏啼覺夜防兒童將白石敲火趁晨餐

道中

客思曉寒凝初陽樹外升气蒸茅屋雪聲裂野池冰倦路行偏逺思山隱未能僕夫愁過嶺遙指最髙層

調古

調古人能聽睂長世共妍家山夕陽外心事落鷗邊弟妹知何在風塵只自憐孤燈照危坐不是少林禪

道傍木犀

路人攀折半成荒何似山中自在芳可耐西風相料理爲誰消得許淸香

示園丁

種竹宜疎延夜月澆花須蚤趁晨陰溪邊釣石勤時埽恐有詩人來醉吟

舟中夜酌別鄧均

共對船頭月通宵語未終鄕關幾歳別筆墨小時同江影髙低樹秋聲斷續鴻相逢渾艸艸明日又西東

秋風

門與孤山對溪邊有故盧別來三徑菊閒卻一樓書水碓長腰米邨船巨口魚秋風歸去好畱滯意何如

蚤行

修程避晝炎中夜徵夫起虫聲荒郊迥犬吠衡門閉行煙月色澹微霞露天際永懷髙人臥幽夢繞蒼翠

西湖

何處春晴好西湖元已朝馬嘶隄上路船過栁陰橋敲竹鶴聲起弄泉花影揺坐看遊客盡煙水思迢迢

閏九

前月登髙去猶嫌菊未黃秋風不相負特地再重陽

客裏

客裏還來此寒燈耿獨吟一官江國夢十載艸堂心木落秋聲小蛬孤夜思深驅馳空自許冉冉鬢霜侵

戲詩友譚仙

君期汗漫遊不敢問所適贈別亦何有當辦鶴一隻還疑是凡羽不任載仙質乘煙寧假此聊以壯行色淹畱非牽俗應未得良日空令施肩吾久待問詩律

秋懷

秋懷不到夢歷歷數寒更坐得楚天白吟教湘水淸殘燈揺壁影片葉墮堦聲起看孤城霧人閒事又生

初爲淸湘令寄馮深居【去非】

深居定何處無便寄聲頻舊別芝山月相思楚水春白雲生夢逺華發折腰新料得今書到看題笑故人

琴

孤松風下弦秋淸湘江湛湛湘山靑一聲吹入天宴防何處鶴飛來聽

到淸湘

客裏今年月相逢幾度圓行窮湘水際愁到碧雲邊屋內燈明路椽閒瓦見天州城何處是遙指隔山煙

失題

天上歸來打六更夢回搔首正瞢騰玉霜初上三更月絳采猶明九市燈聲徹銅魚催勘箭影斜金雀在孤稜帝鄕東望重回首佳气何時到五陵

廬集

薛師石字景石永嘉人敷文待制弼之曽孫也磊落有大志多讀書通八陣八門之變善楷法尢工篆隸築廬防昌湖西題曰廬灌貼樹漉醇擊鮮與朋好日舉文防於世味澹無所羨年五十一卒廬集其子峻所編嘉熙元年東閣趙汝回爲序稱其詩專主古澹神悟意到自然淸空與四靈倡酬最密四靈俱有題廬詩徐照云自鉏畦上艸不放手中書趙師秀雲野水多於地春山半是云徐璣云因看吐蔓識得道心長翁捲云洲暖煙藏樹波寒月照魚摘觀此數句廬翁閒雅之致可於言外識之

廬

近來有新趣買得薛能園疎壤延蔓深鉏去艸根花時長載酒月夜正開門最識田家樂辛勤更不言

廬至日卽事

西山起還伏插入萬丈潭漁叟操桂櫂樵歌過艸庵年荒酒味薄天旱井泉甘不願邱園賁惟將易自參

送趙幾道赴臺州錄

防前綆汲何從來淸流海底通九垓天河地脈隱旋轉山中下井躔三臺滿城桃花二仙種方廣金殿三門開一時防上幾許人若非佛種應仙才於公徒知髙其閭豈知大化非胚胎今玆送言暫相別詩規筆誨紛崔嵬傅說明星定入夢方朔迹穢空諧詼不暱不阿予與汝古交澹澹無嫌猜

寄趙紫芝

別後訪消息傳言一半虛前官已不就所向定何如苦雨厭羇思春風欺舊廬懷人閉門夕專擬寄來書

防宿趙紫芝宅

郊居無一事喜見友人來促席坐添火推窗立看梅論詩漏欲盡煮茗匣重開此夜思徐照墓松猶未栽

寄蔡任

不見三百日問君消息多身閒詩有味水靜月無波琴裏懷孤竹書中寄永和遙憐一江隔何計得相過

讀劉靖君碑

儒生身上事皆成身外浮華亦甚輕種竹滿山門徑小掛冠當路樹枝橫幾於顏子三生壽分得陶潛一字名何處風流見前輩只看碑語自心淸

漁父詞

十載江湖不上船捲篷髙臥月明天今夜泊杏花灣只有笭箵當酒錢

鄰家船上小姑兒相問如何是別離雙墮髻一彎睂愛看紅鱗比目魚

春融水暖百花開獨櫂扁舟過釣臺鷗與鷺莫相猜不是逃名不肯來

夜來采石渡頭眠月下相逢李謫仙歌一曲別無言白鶴飛來雪滿船

莫論輕重釣竿頭伴得船歸卽便休酒味薄勝空甌事事何須著意求

寄謝黃元信惠茶

建溪金鋌直幾千餘性所嗜一已偏尋常艸卉不足進龍團鳳胯如瑉堅長須健卒前月到手提茶器急取煎妻兒攢睂笑語澀爲言眞味玆天然易牙去已久吾齒若貝編枵腸豈廢食睡省非壯年惜此餘香滯喉頰巡除吟詠聲諓諓詩成題寄建寧郡主茶官吏俱時賢合同緘印一時畢進奉飛馳爭春妍天子不敢嘗薦以寢廟先定自褒嘉到屬郡趣君密邇玉鑪煙一以此味沃天下邪魔驅埽無畱連

送子舒弟之官華亭

執手難爲別愁看去櫂孤官船得閒散春晚過皇都書附海人便花添住屋圖有時吟句穩還憶老兄無

送張直翁之筠陽

時平民事少詩句定能淸況作江西去故教秋水生山花香澹泊湘竹恨分明朝市多知爾慈谿舊有聲

贈葛天民

逃禪已得計易姓豈云非自說身如幻常人見亦希亭邊看荷葉樓上掛蓑衣幾夜蘇隄月隨君影歸

送葉季重之吳門

君繼賢人業試官閶闔門但問要離墓莫看眞娘墳虎邱寺前生野艸一花一葉皆麗好用心冷澹不嗜此自有詩禮長探討捨防餘閒庭廡空小輿應亦上垂虹橋邊風駛寄書便只寫平安報乃翁我慚空空易疎斥時亦摳衣侍函席春膏流滑儻寄將待寫續經藏屋壁

紀夢曲

夜夢佳人姱且長星冠霞帔云衣裳雙睂淺澹畫春色兩耳炫燿垂珠璫細步逡巡倐相近世道人情不敢問斂容正笑發一言不識巫山雲雨恨自從十五學仙經今年二十身骨淸天上有籍升其名長聲短聲歌紫瓊紫瓊之章詞婉轉永與人閒風調逺餘聲不竟鐘鼓鳴霧散煙收人不見

水心先生惠顧廬

未成三徑已荒蕪勞動先生枉櫂過數朵葵橊發深媿一池鷗鷺避前呼路通矮屋惟添艸橋壓扁舟半沒河再見緇帷訪漁父卻無漁父聽淸歌

題南塘嶭圃

門對南塘水亂流竹根橘柢自成洲中間老子隱名姓只聽漁歌吟白頭

挽徐道暉

昌黎銘最好朋友更情深身沒復何憾家貧自不禁春山無死艸夏木有淸陰爲鬼詩還別重來何處尋

漁家

小舟輕似葉曾不畏風濤自說磻溪好翻疑釣瀨髙晚來魚換酒歸去子持篙定是逃名者時聞歌楚騷

梅雨

梅雨潤兼旬暑月不知夏溪流三尺彊舟人驚昨夜余家有田蘋藻紛揉借魚鰕失慿依跳躍至牀下卑濕畏暮年扶策升臺榭難願方丈食互市物踴價四鄰各淒涼惟有酒可借五月借新白咀嚼勝棗炙閉門人事絕向晚烏巾卸震雷壓不住神龍未遑暇或謂蛟爲孼胡不寜爾捨旱澇政本農偏惠及閒架皇天無所私未遽損禾稼一洗天下淸作我聖人化

謝陳水雲寄惠廬字

我向邨中住無人知姓名結廬難得就種樹幾時成扁牓龍蛇動飛檐燕雀驚自憐幽僻地因此亦敷榮

和梅氏西澗韻

此處宜新月開門亦向西近江潮有信初種樹猶低何日尋梅隱移船系栁隄詩篇滿窗戶畱壁待余題

秋晚寄趙紫芝

數日秋風冷邱園獨自身閒看籬下菊忽憶社中人苦詠肩常移家債又新極知君澹泊十載得相親

送王成叟先生訪丁子桓

老嬾無拘檢一年身耐貧還思溫嶺去別我苦吟人栁色行三月雩風浴暮春舊時同學友迎拜緑袍新

和葛天民

賈島文章懷素詩得來讀罷捲還舒西湖栁下爲君宅東海云邊是我廬千里江山長若此一生心抱欲何如相思惟有加餐飯不暇逢人寄鯉魚

喜翁捲歸

我老寡儔侶年荒值冬迫膝下有啼寒瓶中無儲積豈不輾轉思自乏經營策儒冠非謬誤賦性素褊窄淵明疑夙世荷鉏心便適嗟予四友朋驚見三化魄一翁尙淒涼六秩困行役家貧病難愈詩苦髮全白昨來叩我門偶往比鄰宅聞語亟倒屣已去倐無迹知君懷百憂𨿽出難久客從今幸安居況有舊泉石淸晨過窮廬竟夕話疇昔逝者已云逺相期守枯瘠

寄題趙十四知縣聽雨堂

誰彈石上琴涓涓流水響主人性情曠靜夜發幽想何心指蓬閬取近對湫蕩應有可人來煙蓑曳雙槳

送蔣省韓

嶽陽有仙迹君去頗相宜已料官閒日多吟湘水詩髙風琴斷裂白月酒漣漪無意求人薦惟應我自知

懷趙紫芝

日沈月上暝煙斜收拾漁竿郤到家爲憶城南淸友寒宵夢裏見梅花

自題

半生作計在田廬習嬾何曽好讀書誰郤畫作古人防旁邊還是欠犁鉏

送謝彊學主建徳簿

少年初試吏濯印富春亭水可淸人骨山曽隱客星俸亷專母養政簡靜公庭守是賢子應看薦墨靑

寄題趙紫芝墓

辛未聨詩別九年成恍惚大星墮地旋無光君身入土名不沒吳越之水相交流寂寞詩防何處遊不聞孤鶴喚人醒空見梅花似人影無復東嵓招謝客應住西湖伴和靖世上如今一句無一靈獨存勢欲孤我有生芻來未得只愁宿艸易荒蕪

送嶭泳

病裏風光總虛擲岸花園栁雨中休無端好客隨春去送酒吟詩一並愁

楊栁枝

門前楊栁君莫折長於折處生兩枝兩枝難作一枝合一心分作兩心時

汴水隄邊薪可束永丰巷口綠成堆盛衰到防皆惆悵何不移根種馬嵬

橫參樓和老杜韻

僻嬾便幽處江湖稱隱心地偏欣攺觀樓豁喜初臨暖日低輕防良朋接短襟潮聲全有韻帆影半回陰翠麓添重色鱸風出淺林嶼頭煙瘴逺沙觜浪痕深寂靜雲歸壑防月近參人家已鼾睡漁父尙謳吟造化由來久周回忽見今愛他斜日照顚倒數山沈

宿瞿溪

船泊溪西岸人家見晚舂疎星寒有鴈邨寺夜無鐘竹徑通新店茅柴暖病容農夫不相識問我欲何從

勝因寺有懷

山中初寄隱野寺一天星路逺有如此客來應未能蛬催寒嫗緯蟬雜野僧經忽憶防形友微吟自剔燈

寄鴈蕩詩僧

鴈蕩峯前夜雨晴空房不住有蟬聲一身閒後發難白五字吟來思極淸少見出山多入定還於夏末起秋程何如更待黃花節顧我來遊計已成

漁父二首

偶來浦口芰荷香緑葉叢中睡一場須信至人無妄想不曾有夢見文王

利薄每言隨分過避名不入愚溪路春深雨足釣絲長夜來又宿蓑衣步

州防席上賦牡丹得日字

粉澹與妖紅占盡陽和出春去在商量更費吟人筆此是洛陽花尙帶長安日持上使君墀寶瓶分甲乙

寄龍虎山道士孔野雲

上淸三十六院閣皆幽淸潄齒泉新汲晞發日始升自除燒墨竈晝夕誦黃庭所得異疇昔出山畏逢迎同當知非年寄詩聊寫情

夜坐陳縕靈見訪

淸夜聞香篆閒看郊島詩自憐多冷寞誰足慰哀遲樹雪明窗紙瓶梅落硯池君心亦無事相對坐移時

送翁靈舒閒遊

袖有新詩如美玉知君去意十分濃山行見艸認靈藥午歇就陰依古松兩鬢已添蓬虆色三年判作飄零蹤羇情夜後更愁絕深澗斷猿溪寺鐘

先寄郭子奇

世道只如此君心吾得知先教栽菊在豫作去官期夢覺秋風起行吟夜月遲懷人幾十載欣有扣門時

送趙主簿

內地無烽火詩人入仕林定將詠物意移作愛民心晤語初同調分攜便不禁卜鄰曾有約何日得相尋

送項季約入成都幕

閣書入兵幕束袖學戎裝峽峭艬侵月秋淸猿嘯霜迂程看陣磧到處宿詩堂若比仲宣樂輸君發未蒼

送郭子奇

永嘉官滿後歸處是仙居栁舞陶潛徑桃迎阮肇車名髙唐寺塔篋滿晉人書看步靑雲上題緘寄隱廬

送趙澤民赴酃縣

髙人爲令尹政事豈尋常炎月不避暑淸風心自涼水流衡嶽色酒帶芷蘭香逺想濯纓暇思予有詠章

挽趙孺人余中表也

幼小同羣戲年加各所之常疑艷花卉終自易離披夫壻新袍綠兒男半發垂送歸蒿裏道興我渭陽思

淨光長老極能詩

近住城中寺陰雲漬竹房雨多香篆久春去藥苖芳室裏從人問吟邊與世防一身全是道頭白有何妨

送謹師

謹師牢絆腳語別意茫茫入寺春隨杖當禪月滿牀多因新見解拋卻舊篇章爲我金山去鉗槌問一場

挽宋耆卿

人如韞玉操如冰拾芥推棃世豈能案上有琴亾舊響墓頭無火續寒燈一官只是幽閒過百行惟須健筆稱此曲調髙知者少朗吟喚得九原譍

宋百家詩存卷三十三

欽定四庫全書

宋百家詩存卷三十四

嘉善曹庭棟編

吾竹小藳

毛珝字元白柯山人豪於詩有聲端平閒吾竹小槁一卷寶祐六年荷澤李龏弁序云柯山元白詩人之秀者也通今達古蓍蔡後生采詩家得其一二如寶肆中犀璧混於螺貝惜其以文自晦不求於時吟藳一帙章不盈百淸深雅正迹前事而寫芳襟奚止嘲風弄月已哉

送客遊吳

水鄕秋易冷珍重過吳淞在旅𨿽難遣於詩莫厭攻一輪僧寺月半夜客船鐘況有賢州牧知音是舊逢

小至

天地陽初動披衣起擁鑪門前初去馬窗外漸啼烏雲色呈金未梅梢破玉無焚香待天曉防易自研硃

廬山棲賢寺

名重於諸剎前賢舊隱蹤無人知有路隔樹忽聞鐘瀑壯山疑裂云深寺若封或傳遺藳在三扣昔時松

登黃岡淸淮門

風吹蘆葉江頭路江水江天共秋暮邊淮寒蚤客行稀只有徵鴻向南去徵鴻自去書不來逺衣未寄慿誰催孤城慘咽暮笳起城下荒榛接淮水

種竹

山居無力塵居俗有客勸予惟種竹種成貧家可驟富翠色瑯玕繞君屋淸晨荷鉏斸溪岸分得溪光入城緑暮年百事課功遲坐待春風滿林玉

墨龍

眞人尸居雷八荒斷磚殘墨生蒼茫鯢桓下了九淵黒神光倒射角與亢【平聲】明明元气淋漓迹水防焚槐海波赤周流萬化元無極姑使人心識天則

湘江

湘江誰道無情水寶瑟聲寒愁帝子安知日月在中天萬古重瞳元不死楚南楚北千里云持香遙禮雲中君莫起悲風助騷怨蘭枯菊瘁不堪聞

東風

東風煦嫗如慈乳欲報生成恨無所自拈花片作斑衣起捧香醪勸春舉傍人笑我老如許我亦笑渠將及汝梅花也笑栁都舞君如不飲出童羖

富川邂逅戚叔聞

百虫阫蟄鴈奔忙君從何來兩袂霜大冠如箕盍齊魯此地無乃驚吠厖釣竿曽笑江河窄尺水無容投轄客取羝爲君向東較一聲裂石扶桑白

邊月

人言月裏仙人住隱躍娑羅樹根霜就亦多年不見有人曾得渡淸光徧照邊城秋城邊白骨胎王侯王侯白骨卒未已龜虯吸月獨不死

富池廟

船頭蜀錦三千尺倒影長虹浸寒碧相逢不是紫髯郎鸚鷁洲邊眼生棘江頭簫鼓雜靈鴉人道陰兵曽防國安知樓下雪千堆不是吞曹气沖激

浙江

白鷴舊事隨波去太極陰陽自吞吐長虹夜貫黒頭船四紀沙迎相公路馮夷作劇眞等閒五都有客雄其間上林三官浪憂國千年海底生銅山

檜瀑

媧皇失補天南角一道銀河落君屋又疑元气自周流不然瀉盡誰能續瀑邊老檜尢可人髯疎骨皮鱗皴崩崖欲壓全不懼夜半潛蛟暗來去

虎丘

阿鴻血染吳苔碧气徹重泉埋不得千年至寶復歸天顚倒海中飛霹靂至今荒怪列虞初罅石千尋駭遊客寺邊別廟是何神月黒伽藍問周易

丹陽館

渡江第一南來驛幾度華堂延鴈客百年運逐曉云空愁殺鞮官老無職南徐今日古陽關不斷歌聲祖離席國讎已復事尢多折損年年春栁碧

秋日卽事

黃花曝日香欲醉黃蜂抱香暖欲睡老夫邂逅亦欣然一段先天畫前意喧喧歸雀聒叢篁夕風欲轉明朝霜花揺蜂醒我亦覺斜陽一片秋茫茫

甲午江行

百川無敵大江流不與人間洗舊讎殘壘自緣他國廢諸公空負百年憂邊寒戰馬全裝鐵波闊徵船半起樓一舉盡收關洛舊不知消得幾分愁

寓興國之十詠亭呈諸友

斷垣荒棘疑無路忽有幽亭一畝餘不稱郡侯來挹酒偏宜野客借觀書臨堦汲水防苔滑隔岸看山愛栁疎非有舊交時下顧十分風味落樵漁

寓泉之安溪

已恨逢人語不通更堪煙嶺隔千重山城縱是如花好海霧終愁似墨濃逺信斷無鴻可寄故鄕惟有月相逢閒於荔緑蕉紅處步屧時畱到晚鐘

雪

無雨無雲曉色幹忽驚瑰璧滿檐端不教聲到窗前覺應恐愁添屋下寒占瑞農官尋玉尺析酲公子索金盤柴門睡起無多事卷上疎簾帶竹看

關心

關心歳月似驚波少日無成柰老何別久帝京知事少住長客捨識人多典衣沽酒杯難滿借壁題詩字易磨蚤信出門無遇合故山只合守樵柯

鳳凰臺

江山依舊昔人非多少興亡問不知鴈去又逢重到日鳳歸安得再來時風吹木葉隨漁艇霜壓蘆花出酒旗特地待吟吟未得數聲昏笛戍樓吹

學道

學道先須學忍貧縕袍蔬食當華珍摳衣所欠參前輩開卷猶欣見古人暗坐雨窗心似月冷眠雪屋气如春向來酷意耽吟事今亦相忘越與秦

贈碧蜍

鳶飛魚躍兩悠悠造物何心莫問休但得一杯長在手不須萬戶更封侯人閒有夢何非蝶物外忘機卽是鷗我亦靑鞵行腳者防摩銅狄話重遊

和張海深

幾踏槐花角寸長擔簦羞作老來忙立身蚤慕千層塔閱世今知百戲場從辟穀來惟嗜酒自栽梅後不燒香人生底爲靑衫急亦有秋荷可制裳

我策曽無一策長一生蟻踏歷閒忙持經佛寺新投社寄食田家舊築場古劍放教龍逐伴殘書分與蠹餐香不愁死去無名在化作千年老鶴裳

古出塞

初說戍漁陽俄傳出定襄朝朝徵馬過春艸不曾長

山月

山月共徘徊山泉酌一杯詩成無筆寫畫石記蒼苔

書墨竹六言

伯夷有風世契子猷結千古交煙外三葉五葉雨中一梢兩梢

海陵之堡城三首

四面蒹葭水接天中間一片是人煙相逢盡喜幹弋息白鷺飛來立戰船

傍城三十里芙蕖怪防繁華浙景無元是近邊農事少全慿蓮藕當官租

邊聲籍籍蚤秋風稻米黃時棗又紅莫厭水鄕遷避苦全家載入緑荷中

儀眞

販來北棗堪充膳種得西可析酲總是中原舊風物不堪今日是邊城

晚涼

窗前灑地著胡牀浴罷閒來坐晚涼更取壁燈移暗處待他月上竹邊墻

南山有梅花

南山有梅花髙者五丈餘半空發淸香天人爲踟躕城中三尺本登盆綴流蘇進之畫堂上笑彼何麤疎

山中吟七首

幽幽山上松泠泠松下井白石當銀牀靑蘿作修綆山翁獨酌余無客可堪評葛洪分煉丹陸羽求煎茗采薇作庭實紉蘭作筐篚持以薦王公謂可蘋藻比王公齲齒謝王門何用此問客姓與名或是孤竹子山中夜讀書山鬼來相試隔窗問疑難頗及堯舜事予非卯金人安能動星緯劃然一推窗餘音在空翠山翁不能文亦免時流笑蚤愛滄浪歌知詞不知調長年山水閒所業只耕釣偶得千齡龜遂通八卦兆山花開滿枝山鳥啼無時君胡欲棄此自取塵污爲山猿躡君履山鹿銜君衣挽君君不畱去去君何歸檞葉可以衣松實可療饑騎鹿下山去儗說髙人知髙人不可得紛紛卻語誰晚窗白雲過且自相同歸題牋寄親友蚤蚤山中來紫芝旣可采蟠桃行當開持書托南風北風復吹回愛之不可見落日令人哀

湓江

逺樹一重重煙邨與市通難尋元亮宅遙酹菊花叢蜀浪帆檣外廬山幾席中何時邊事息來此作漁翁

已酉客淮

烽燧春尢急人才嘆寂寥恨無黃石略難致碧幢招守塹宵仍甲防城曉未橋又傳經一雪殘哨亦蕭蕭

送田耕月遊吳

衣笈詩囊外身輕費亦輕不妨船眼窄時上岸頭行橘裏逢霜信松江問水城吳中聞歳稔新糴想須平登橋仍問渡迢遞到吳中倩僕挑茶竈移船避釣筒月生林屋洞潮接館娃宮得句人傳去蘇牋價亦穹此去姑蘇郡都無五日程仍聞新太守最重舊交情有句梅邊索無田月下耕雙親方待養我亦勉君行

吳門田家

到處車聲轉水勞東鄕人事獨逍遙一隄灩灩元非雨總是吳江淡水潮

邨邨鼓笛樂秋成露未凝霜水未冰無賴酒家偏角利隔年蚤掛上元燈

田家少婦最風流白角冠兒皁蓋頭笑問傍人披得稱已遮日色又遮羞

長襟侈袖若僧衣閒蕩扁舟入郭嬉好是醉歸邨捨晚聲聲耳畔好郎兒

宿廣果寺

寺門初掩夜沈沈風逼寒燈檜影深滿屋異香僧入懴一甌新茗客吟雲歸古殿聞龍气月照空池見佛心坐久卻眠眠未穩屋頭鐘起鵠驚林

數椽

梅有淸香竹有陰數椽於此寄幽深舊看飛鴈拋孤旅新聽啼螿悔苦吟幾卷書皆先世迹一張琴是古人心柴門未必無知已何必江湖在逺尋

陳藏一山房

一室焚香卽太初萬人如海盡從渠苐於心上曾無著何必山中始可居垂箔防花嫌引蝶連筒汲井怕生魚艸元政不妨人事問字敲門未可疎

元日寓越之三江

客裏元正最可憐就他香案禮蒼天嬾拈蓍艸占新歳頻對菱花憶去年僅有邸翁分席拜不如野老著衣鮮百年艸艸渾如此且醉殘梅了目前

滄浪亭

濯纓人去水空寒事屬明時欲問難日暮客歸園館閉鷺鶿飛上石棊盤【子美故物惟石枰存】

石湖

一片湖光接薜蘿功名餘事屬吟多至今魚鳥皆堪敬曾見烏巾照碧波

雪坡小藳

羅與之字與甫一字北涯螺川人端平閒累舉不第遂歸隱賦詩云古來至寶多橫道何事荊山泣卞和亦自寫其不平也晚年潛心性命之學嘗作譚道衛生詩詩皆閱歷後見道語雪坡小藳二卷劉后邨有題句云織千機錦非常巧燻一銖香已覺多可謂極意稱賞矣

短歌行

金穀桃李叢畚插費培植寒冰猶未泮花葉已嶷嶷貞松生南山石老厥土瘠春回气尙淺生意幾欲息東皇本無私花根異形色曾謂天地功不及糞土力

寄衣曲

憶郎赴邊城幾个秋砧月若無鴻鴈飛生離卽死別愁腸結欲斷邊衣猶未成寒窗剪刀落疑是劍環聲此身儻長在敢恨歸無日但願郎防邊似妾縫衣密

束擔

束擔出荊扉徵塵染敝衣人憐雙鬢攺我悟半生非抱璞今誰訴知音古亦希尋思無一可吾道欲安歸

旅思

荏苒秋光老空蒙晚色奇霜嚴雀語澀風定鴈飛遲旅思荒煙底鄕心野水涯夢歸歸未得愁極只顰睂

玉梁道中雜詠

一別三防峯轉矚閱半紀山根石上苔已沒舊屐齒摩挲靑靑松彼樹猶如此睠言枕淸流爲洗囂塵耳淸商從西來刺刺滿林塢艸木倏變衰柯葉不相顧昔時翳空云今作連山雨菊花猶彊項籬邊爭媚嫵峭壁圍莽蒼荒谿人削迹時聞蘆葦叢野鳥語岑寂浮生𨿽有涯幽討當無極禦風獨長嘯此心謝鞿馽曉霜媒薄寒嵓壑失故緑輕飇振槁葉唱徹陽關曲秋光何足憐嗟此歳事促愁吟思無聊日沒西山麓乾坤埽陰霾晴色蔽幽谷山川薦秋容可繡若可櫝千嵓寄一笻萬里付雙目行行翠煙中日與淸景逐塵坌不可柰飄然入林坰稍覺道心勝漸至詩脾淸靜極生孤愁耿耿難爲情喧寂雨莫愜吾意何由平

春殘

林端啼鴂損年芳洞口空憐野水香人與落英兼寂寞蝶隨飛絮兩彷徨不因花事榮枯易未覺春工代謝忙卻愛曉來風日映綠陰千丈漾橫塘

登上笥山役龍洞

捫蘿入幽谷眼界益崢嶸石壁斷人迹泉流閒鳥鳴日髙云未散秋晚艸猶榮坐久無歸意悠然世念輕

始見

雪後寒猶勁書窗怯暫開因沽江畔酒始見竹閒梅歳月崢嶸去衰顏次第來誰能憂許事杖履且徘徊

山行

狂飈捲雨辧朝曦似與新時有防期秋水秋山秋艸木渾將乞與數篇詩

煙艸淒迷露未晞一笻伴我立晴暉丹楓𨿽老猶多態散作漫山野蝶飛

片雲輕度半巖陰巾屨俄驚翠靄深澗底寒泉知予嬾石根防防自長吟

盡日畱連興未防寒鴉背負夕陽還遙知今夜空窗夢只在江南水石閒

寄玉笥蕭髙士

滴露謄眞誥蕭然莫與羣新詞淸似月世念薄於云俗去堪憐我閒眠極羨君惟餘綠綺韻惆悵未曾聞桂花爛漫一夕敗於風雨呼僮埽落英以供香事戲作古句

小山涼風髙秋气繞庭砌江南山水秀鐘此數叢桂亭亭蒼虯蟠磊磊粟玉綴燻染風露香擺脫脂粉媚芙蓉已無秋籬菊極羞媿幽芳蕙百畝香味亦細孰知標格奇自取造物忌狂風挾怪雨族滅無噍類才憐金作屋俄驚粟布地姿容就枯槁气骨尙奇異如彼死諸葛凜凜有生意試炷博山火來參煙一燧

客行

客行困泥潦山堠不勝長就使雨防暴更令風力狂時危嫌店逺日暮覺程忙身世摧頽甚艱難已備嘗

山居閒思

雲散山月吐星稀山月髙相羊風露底望月誦離騷

夏雨

飄忽回風起差池髙鳥翔云呈千嶺碧雨獻一天涼飽意歸田畝歡悰入醉鄕忽思素秋气蕭瑟滿空堂

中秋步月

林間一葉秋屏去三伏暑淒然風露繁絺綌莫能禦炎涼相推移何爲遽如許孰知秋已半今夕四十五幽人披襟來步此一庭月如渡滹沱水似泛山陰雪誰將羌管急閒彼鄰杵切冉冉秋思生令人欲愁絕空山本無塵況復值良夜風淸月色佳圭璧不當價徐行苔徑閒小立林影下飄飄意欲仙舉手人世謝景物與意防撚髯聲悲鳴一語得總持萬狀就使令以我詩思苦賞此秋月明今夕月明裏幾人同此情

姑蘇道中

滿眼菇蒲翠撲衣雙雙沙鳥漾斜暉閒愁一段如冰釋楊栁叢中出酒旗

信步

信步獨幽尋春山野霧深鳥啼如喚僕泉響似鳴琴日暖艸爭秀風狂花不禁卻嫌荒僻地無酒與春斟

泛舟秋懷

白露消磨暑丹楓防畫秋閒吟小山賦歸思大江流世盡營三窟人誰樂一丘篷窗有佳致月朗政風休

山行愁思

日落煙欲橫山寒翠將滴荒邨渺愁人跬步觸四塞路遙兩髀酸頗恨身不翼捨策還悵然倦倚松下石明月印野水暮色進旅愁僕痡主亦疲心口相怨尢茅舍劣容膝弛擔聊小休防當理歸策甘彼窮山囚夜宿郁木福地徜徉明月閒遐想仙風得二十八字

淒涼風露濕人衣猶自踟躇未忍歸樹影忽來山月轉悞驚鶴翅似輪飛

閒居遣懷

日暮掩松關悠然謝往還停杯因待月徙倚爲看山貧悟道中樂醉偸忙裏閒耳根偏可意風澗響潺湲

臨流

習習涼颸起素波臨流解帶小婆娑秋光已共蘆花老夜雨那勝落葉多不覺儒酸同糾纒極知妄想盡銷磨笈中班史猶堪質肎作商聲戚歌

爲言

日薄寒濃春意微花須栁眼尙依稀爲言羯鼓休頻打催得先開卽蚤飛

秋林

秋晏元云瞀積陰平蕪气象極蕭森細看揺落風霜意已見發生天地心畢竟栽傾非外致豈伊培覆自相尋若教宋玉曾聞道九辧悲思未遽深

長至書意

萬艸千花若死灰陽和一气已潛回莫言舉世無先覺幾處寒梢放野梅

花下嘆

人生何處較窮通天意元難測始終花落花開翻覆手君看同此一春風

林深

林深氛雜不相關眾建芳馨兩廡閒月榭琴彈新制曲曉窗晝展舊遊山淒涼風滿竹千个的爍春歸梅一班可笑野人無系累機心猶在釣魚灣

才是

忍看繁紅委路塵空餘野艸綠無垠人生憂樂何終極才是迎春又送春

寄逺詞

寒梢蕭索風振林蟪蛄切切語欲噤終宵展轉不能寐遙憶良人戰場裏陽關一別歸無期翠煙幾度秋螢飛當時手種合歡樹今已蒼蒼云四垂蜀錦裁書慿鴈寄那能道人意中事深秋儻得未移軍猶見幽閨數痕淚居延城外刁鬥聲無定河邊霜月明妾身𨿽老幸未死何日中原賀太平

被酒

人間笑口信難開十事嘗嗟九不諧忙裏始知閒气味老來方見少情懷淸商憭慓歳無幾發蕭疎生有涯誰謂伯倫聞見滅卻甘麯糱自沈埋

黃鶴樓

翚飛棟宇據城端車馬塵中得異觀雙眼莫供淮地闊一江不盡蜀波寒老仙橫笛月亭午騷客懷鄕日欲殘獨撫遺蹤增慨慕徘徊不忍下層欄

瀟湘道中

客行適瀟湘淒其歳云晏枯梢風騷牢荒郊云漶漫槭槭雨聲急皚皚雪花燦紆縈泥途深渺黙山堠逺日暮欲稅駕天末叩孤館米盡甑生塵薪濕火不暖此意對三閭似結兩重案人生如空華百歳等抹電那忍聽客塵日夜苦相煎懷安名所敗飽食親孰顯恭承古昔訓險阻安敢憚信知有此身乃是一大患愁深不能寐歌長未及亂門前車鐸鳴翰音復號旦

看葉

紅紫飄零艸不芳始宜攜杖向池塘看花應不如看葉緑影扶疎意味長

虎溪

衝飈吹客襟飄拂虎溪渡逺想三笑時此意固有寓孰知祕密藏奚聞笑黙語繩繩徹上下綿綿貫今古東林鐘聲幽康廬山色嫭是皆善知識長時相警悟世人自合塵兩耳聾莫覻百千微妙義墮在一毫許我行發深省如重睡忽寤向人欲舉似有舌不能吐

倦倚

蟬聲燕語細相和池面才浮防防荷倦倚闌千消永日葡萄陰薄栁風多

雲泉詩集

嶭嵎字仲止號雲泉世家永嘉之亷邨負才不遇以詩聞於時所居曰漁邨有漁邨名自我之句題詠頗多晚年買山範灣營藏地有詩云不知筋力何年盡看到松杉幾尺長佳句也淳祐已酉東閣趙汝回序其詩謂嶭君詩本唐體而物與理稱更成一家其人瀟散之際自有繩尺恬靜不求本於天性未易以矯揉學者

山中吟

疎拙本天性束書歸舊林世人皆失笑泉石自知心山柿紅猶澀池魚靜亦沈於中觀物意吾道樂彌深

題扶疎亭竹

風晴雨雪天無趣不蕭然影過鄰家月根通石下泉長因終日看憶得故山眠物性今方防心虛節自堅

歳暮書懷

園林春又近老態更無歡添歳兒童喜照貧燈火寒直心嗟道喪多事識才難已種梅千樹從今爛漫看

賦中上人頑坐【取貫休覓句如頑坐句】

嗜吟忘夜凍立雪此同機工苦精靈聚毫端造化歸石牀趺半結荒徑葉頻飛客至應相訝無心聽扣扉

旅中秋夜

車馬日西東阮生途自窮三年辭舊國今日又秋風邊鴈淒涼過池花寂寞紅邦人慣相識漸覺語音通

送劉荊山

束書入京闕憂國最情深天意有興廢人才無古今布衣萬言疏孤劍一生心直道嗟難遇賈生終陸沈

古澹師然公遊方

野僧攜錫別何處度殘春天地無窮事江湖自在身眞心齊得物道貌異於人昔日安禪地深山虎亦馴

天育道中

除將吟捲外琴與鶴相隨問寺路猶逺入山深未知鳥靈巢佛塔猿飲掛藤枝陵谷幾遷變道旁橫古碑

育王寺

寺在眾山裏白雲深更深不知行樂意何似坐禪心防塔龍常在倚松僧獨吟渡江前賜字珍重到於今

太白山觀雪

二十里松聲千山雪未晴人當絕頂見吟到此時淸大地球琳滿空林鳥雀驚老僧觀物化無滅亦無生

天童寺

佛界似仙居樓臺出翠微浙江山水最海內衲僧歸艸樹有眞意禽魚盡息機禪房無別事惟見白雲飛

送潘道士

春渚微茫碧艸連千花飛盡栁飛綿孤云野鶴生遙思明月淸風共一船披褐還尋棲隱地空囊惟乞送行篇先生自有修眞訣不倚丹砂駐少年

過邨翁家

白髮茅茨下耰鉏力未衰兒孫收滯穗雞犬入寒籬俗朴人家善山深井稅遲能言耆舊事相問坐移時

辥野鶴

形如鶴頭如雪流浪江湖歳月深但是胸中有丘壑何分城市與山林

開鑪節

閒身何所似丈室老維摩茅屋地鑪小荒園樹葉多移窗就梅影曬艸補漁蓑似此寧辭苦邊寒尙枕戈

除夜苦雨

華發負滄洲星霜又一周未慿終夜雨能洗隔年愁池艸起吟思樹禽棲屋頭空餘壯心在燈下看吳鉤

呈楮溪主人

一水旁通四五池竹亭茅榭亦相宜中間更著髙人住不到溪山無好詩

寄公衮捨弟

每恨世交薄相期情最深秋風一回首明月兩關心鶴病難爲藥砂頑不化金餘生百計拙耐可事淸吟

新築湖外艸閣

揮手紅塵我老矣斷隄流水艸堂新幾年荊棘無行路一日雲山有主人未許園丁知姓字先從漁父問仁鄰謝池鷗鷺煙光裏飛去飛來伴隱淪

山居簡飲冰友淸溪槐逕二弟

別後全無夢寄書安得頻誰憐獨住意天棄苦吟人債長新年息貧欺漸老身入林知未密猶與俗相親

送友人之括蒼

石門當半道想見泊舟時伴鶴立終日就嵓題幾詩近山秋易老問隱地偏宜我亦江湖去心期得爾知

爲張上翁賦松友

之人梅竹操抱此歳寒心古道久不作髙風獨在今無言欣意防肥遁愛山深我亦蕭閒者從君澗壑吟

友人入京

猿鶴亦悲鳴家山莫浪輕千峯帶秋色一路獨吟情野水沖潮白孤云趁月行遙憐歸夢斷七十二灘聲

秋試下第有感

焦桐何處是知音猶向殘編惜寸陰此日便爲終隱計靑山已負十年心梅花獨對寒流潔野鳥髙飛古木深萬古紅塵徒擾擾幾人頭上有朝簪

哭辥元善兄弟

寂寞一窗燈隨風滅又明空堂連夜雨白髮哭兒聲樹色悲揺落交情隔死生惟應骨肉愛爲鬼亦同行

送松風僧淵中二公遊方

無累云相似悠悠天地閒新秋生逺思此去未應還撼錫驚棲鶴聽松思故山吟詩與說法同是一機關

漁邨晚照

舊遊憶得瀟湘路今喜煙波似舊時澤畔怕逢漁父問桃源已被世人知數家艸市添新戶一樹寒鴉傍古祠蘭杜香深洲渚闊小窗長日賦騷辭

蓑衣步

水浸石根冷風吹藤葉飛菇蒲秋影里長趁釣船歸

寄宋希仁兄弟

咫尺不相見閉門惟苦吟聽殘寒夜雨灰盡壯年心身外一貧在燈前百慮深所欣交友義白首亦如今

題中川張氏居

鷗鳥往來處此翁甘隱淪地因人物著名入郡圖新夜月情懷澹茅茨意態眞髙風無識拔老卻采薇身

和鴈來紅

若將羣卉分髙下此種無因到畫欄寒蝶不知紅是葉飛來猶作野花看

云壁上人遊方歸

亦是無心出不知歸意閒一身隨鐵錫十載住金山定石霑花雨淸齋帶病顏常云迷覺路只在片言閒

黃蜀葵

嬌黃無力趁芳菲待得秋風落葉飛空有丹心能就日年年憔悴對斜暉

贈漁者

幾度看山愧白鷗身名心事兩悠悠何如醉醒寒江上風捲蘆花雪滿頭

眞隱寺呈延上人

塔光圓照室香炷讀經晨林下有淸福塵中無悟人巖陰常候松色不知春靑艸何年墓標題界碣新

茅屋

茅舍竹椽短不勞朱堊施髙無神鬼瞰貧與子孫宜近古意全朴當風勢亦危梅花有幽致一樹隔疎籬

秋夜宋希仁同吟松風閣有感

相逢長日坐如癡得吟肩聳過頤天意復生郊島在人生自逐古今移髙秋月色行松頂半夜山中讀楚辭此道若非千載後塵昏何處照妍媸

冬日雜言

茅檐日出勝重裘飽飯看山倦卽休識得个中眞气味自然無夢到封侯

鶴唳柴門月過墻梅花如雪滿林香風光直許閒人占不耐閒人夜亦忙

布被烘來暖似湯防頭髙臥未昏黃道人不是貪鼾睡省事門中第一方

鴈山紀遊

壽昌寺

野服掛僧單禪扉月未關桂香淸近佛秋色老依山目盡遙峯出步回流水閒相傳登蕩路數處可躋攀

能仁寺

過盡盤山險登臨意忽平殿燈揺佛影瀑布雜鐘聲湫闊龍居頂路回峯換名曉行林日薄海气接云生

靈嚴寺

千巖稜骨露隨怪各生形目力到天盡心旌倚佛寧夜鐘傳谷杳石气逼燈靑崖腹狝猴住多年性亦靈

淨明寺

入寺嫌僧俗獨行松徑幽夜扉崖室寂齋磬鐵盂秋谷棧云迷級石溪霜迸流維摩不語坐何日病能瘳

趙東閣倅越

百指忍貧需逺次壯心銷盡鬢絲知身如韋素居常泰官被聲名折得遲束擔喜聞千里戍出山惟有十年詩蘭亭風月應須記人物依稀似晉時

賦王九山滄浪閣

千年孺子吟誰防此時心方寸有涇渭煙波無古今水禽知雨侯山气愛秋深不盡慿欄意橈歌歸故林

旅店蚤起

半醒夢猶在擁衾無限情曉窗燈影澹山路雪吟淸歳暮羨歸客囊空嫌去程故書多廢理驚媿動心旌

爲迪上人賦寒猗

山僧愛修竹種此出囂塵霜雪不知苦歳時長自春定回閒坐石風過動吟身儻欲求歸止淸虛卽道眞

新春感懷

新種黃精助晚糧生涯小小拙何妨春風吹鬢不重綠白日笑人長自忙

閒居雜興

亦有入城路門前秋艸長荷鉏書在手負鍤醉爲鄕云渡溪流澀廚煙樹葉香爲貧從儉約猶欠半年糧鐵硯幾磨硏依然螢雪邊薄才遺聖世無祿盡親年多病惟諳藥當寒不識綿素心期澹泊冰蘗誓能堅閉戶謝流俗靑山獨自看澹交從古少冷面對人難農圃元非學神仙不在丹孤懷無別想回向此心觀土木非吾事支東復拄西雨盈溝壅葉檐側礎沈泥防壁時編葦登樓恐折梯若無別擾至終歳亦安棲近覺吟無趣權將俗累刪鶯花老眼倦風雨半春閒野服便麤褐柴扉掩暮山片雲尋處泊飛度竹檐間白髮天應棄春風吹不靑神仙歸恍惚書傳出英靈周粟豈醫餓湘流難活醒迄今名字在百世仰芳馨

潘懷古參學

同吟四十過三四常恨詩銜欠一官人事中年多感慨仕途今日更艱難鑪亭圍坐推前輩夜店單牀定薄寒最喜親庭住闕近盡攜兒女入長安

蚤起卽事

隔水鐘聲枕上聞城中人事已紛紛開門放鶴溪邊去衝破閒堦一片雲

林景云參學

一門四世同堂樂門外傳呼釋褐歸自此髙車訪遊舊屏將阿從叩漁扉三冬晴暖春寒在千里詩書野意違又說攜琴摉逸譜休嫌古調按今徽

郭氏抗雲樓

宴坐羣峯表太空無一塵靑山獨往意白首自由身放鶴重霄闊憑欄萬木春紛紛荊棘裏跬步亦逡巡

重遊鴈山

龍鼻井

怪極生眞想饑凶禱請勤半身鱗甲具一勺渺彌分應谷聲如鬼飛空石礙云精誠隨寓在亦以感通聞

天聰洞

天聽本非耳形容獨費吟豈伊穿鑿力能探杳防心混沌開中竅空虛納眾音下臨千仞險當暑骨毛森

照膽潭

彼我俱澄澈中涵理趣深遊鯈具龍體幽洞達潭心影動猿揺樹沙明日耀金片巖經霹靂痕鑿到於今

五老峯

巖前看不足化此石爲身憶昔白頭者於中第幾人相逢應失笑久立豈迷津勿厭薛蘿密癡容免俗瞠

哭陳瓢飲

每恨去城逺番番語別難論交置疏數盡醉就團圞事往遽成感松雕不待寒尙餘親翰墨收淚再三看

漁邨雜句

莫論塵土與煙霞收拾襟懷卽我家絮防防頭霜月下水邨深夜看梅花

三五人家住一灣近城無路去來難溪邊自結同吟友松柏靑靑到歳寒

野水微茫路欲迷重重沙渚自髙低鷺鷥飛過無心泊直入殘陽樹杪棲

猿鶴何曽肎受羈偶來亭畔立多時物情未到防機地步步行行只自疑

月海逺上人遊方過靈隱

一防靈光在月生滄海深此中難著語何處可相尋野寺齋無定窮冬日易陰聽松行九里卻坐冷泉吟

感興

簞瓢吾道在此樂語人難遺卻形骸累始知天地寛逺山不辧樹髙屋易生寒數夜雪風急編蘆壁未完

春晴泛湖

平湖新漲緑沙觜淨涵波芳艸思無際春風情最多移舟動山影止樂聽漁歌得意惟鴻鵠髙飛避网羅

呈井南劉主簿

何處井南居靑山繞屋廬竹生從礙路泉響不驚魚有道貌亦古澹交情似疎慈親更彌壽堂上步徐徐

春半

春半數風雨水邨增曉寒不辭蓑笠重自覺起居安隔霧山疑失占晴礎未幹可憐桃與李無語受摧殘太古元西堂過萬壽謁住山肇淮海禪師並簡

老子舊知已江湖獨爾思此行逢作者送別若爲辭風雨過春半詩書滯海涯心心儻相印亦足慰衰遲

憶汪氏山亭舊遊並簡

因山爲址屋無多中有幽人衣薜蘿自擷溪毛充野腹頻敲牛角和漁歌舟車相過情難數姓氏長畱石可磨遙想對牀風雨際一燈終夜照吟哦

古澹然老得帖往長蘆不受卻歸松風舊寺次社中韻

拄杖挑云上半肩尋幽重到舊棲禪浮生多故成南北白髮相驚閒歳年房閉松聲難辧山連海脈暗通泉自從勇卻長蘆請猿鶴終宵亦穩眠

佺上人遊方

燕鴻來去盡蕭索此時心杖錫投何寺風霜別故林夜牀煨葉火朝谷應樵音往往長松下看山坐獨吟

送宋飲過四明郡齋

元戎招士重親臨喜遂詩書萬里心乍免客愁供帳具暫停遊事防門深秋空矯首瞻魁彩夜燭憑花聽鴈音從此文名滄海闊好風三日到雞林

松風寺隆首座住雲際禪院

山門開望海鐘鼓動魚龍人具慈悲相秋生寂寞容隨身惟一鉢畱偈別雙松後夜橋西月支笻失所從

入京逢故人

長貧復羇旅共爽十年歡在世誰無累如君事獨難蹴居鄰火後多病臥春殘縱決歸山計煙蘿不療寒

下第歸故園

扁舟搖蕩水心邨幾度煙波入夢防猿鶴認名聽號令漁樵執禮敍寒溫浮生多事景逾促自古求人道不尊莫爲窮途妨曠達定應束帛賁丘園

山中

依然木石居造物任乘除時事今休問山中計不疎泉聲增後禽語變春初吟得詩名世終身甘荷鉏

山居

陰壑生暮寒白雲如炊煙麋鹿不識人時復近我前靑松三四株石牀在其邊意思淸且閒可以終餘年前邨雨腳收斜陽掛髙樹老貧牽牛歸頗亦有幽趣山風響茅屋崖月芒屨平生江湖心於此謝馳騖龍居洞云深飛泉瀉石壁不聞耳邊喧但覺心境寂富貴由他人得失俱抱戚就能全其天山中樗與櫟午睡不覺長童子入城回地鑪散微煙煨芋已成灰獨酌無嘉賔梅花爲我開須臾山月髙顧影空徘徊木落山轉空景駃寒亦蚤百艸無慍容低頭就枯槁形生復形化安用置懷抱千古孔跖分所論非壽夭古調今誰彈至樂非外假淵明愛無弦此意知者寡放鶴未歸來時倚長松下旁觀彼何人笑我衣裳野

素上人遊方

山深不可見一錫又雲飛梵澤通方語林霜點衲衣神閒生境寂思苦入吟微寒月空相照何人夜扣扉

自君之出矣

自君之出矣淚對花枝灑風窗挑夜燈心在無由寫自君之出矣荏苒度寒燠譬彼雙鯉魚書辭長在腹自君之出矣抱此離恨情春蠶不作絲纏綿過一生

松風閣

何處笙簫起半空滿山斜日動蛟龍老僧無語憑欄久過盡白雲千萬重

地形連斗閣連雲松籟曽經佛祖聞永夜月明人到少海光山色自平分

挽項大著

恥爲恩門屈寧辭禦史遷力陳歸老疏自盡讀書年祕府神遊地浮榮夢覺前世閒眞不死未必屬蒼天

逢舊友生

交遊半零落身在復長貧對語寒燈盡相看白髮新兵興無樂土市近少閒人遙憶桃源路鳥啼花自春

潘氏梅所

種梅營數椽四壁但蕭然淸帶山林气香來筆硯邊云深天向晚人立鶴趨前余亦歳寒者相從恰暮年近買山範灣自營藏地與亡弟艸塘君及外家墓塋悉可跂望感事述情繼有是作

外家後事淒涼甚老婦思親哭最哀今日靑山畱我在他年寒日望甥來極知造物成吾志可但精靈慰夜臺惆悵昔時原上路獨余宿艸見春回

艸塘相望隔重云愧我爲兄蚤哭君少日對吟聽夜雨老來無計撫孤墳泉臺防漠惟增感人間安排已十分莫待他年推吉應只今友愛最先聞

十萬買山渾可事放教身死骨猶香不知筋力何年盡看到松杉幾尺長管郭豈能謀富貴詩書元自著興亡采薇歌在無人識千載淸風獨首陽

依然且作住庵看茅屋三閒辦不難戶外莫容千駟馬客牀惟置雨蒲團深林藏虎風長怒短木支門睡自安西北干戈猶未已偶逢樂土度衰殘

髙新甫云崖

步步危機死不知白雲深處最平夷猿啼鶴唳非無意才近髙人便入詩

石窗通上人南遊並謁劉后邨

所師郊與島知已又應難羽檄邊烽急風霜歳事殘出家忘路逺渡海識天寛文暢浮屠者當時亦慕韓

哭中師雪崖

眾裏知心少惟師是故人臨終書未答昨夜夢全眞鶴唳渾如哭花開不似春近逢同住者得問病元因

方氏墓廬扁曰白雲飛處

諸峯互隱蔽一望一增悲觸目易成感思親無盡時松扉陰似雨翁仲立如癡出岫亦何意悠然自不知

漁邨偶題

莫道柴門窄斷無車馬聲苦吟成集少久病見人生花落寒猶在春陰雨未成漁邨名自我鷗鷺勿相輕

唐補闕淸風亭

去國遺忠藎朝盤托諷深因知潔已意亦是愛君心貌像意全古子孫貧至今淸風如可繼塊土已埋沈

寄珂雪屋

積雪覆茅屋僧居淸更淸浮生千劫盡長日一燈明野鳥呼能下山靈避不行舊時江月在時聽誦經聲本無師與槐逕弟交遊二十年矣古人謂百篇詩盡和一盞酒須分余於二公亦云槐逕旣歿本無編其往來之詩號曰雲林酬倡僭述鄙句奉呈

中年爲此別悲動故交情案上雲林捲山中風木聲夢回驚復喜詩在死如生幾番西郊路逢師獨自行追惜永嘉前政和縣趙大猷時景定攺元

興言民父恩猶在何故年來盡不如淸節苦於爲士日歸裝輕似到官初月明往事尋思徧燈下懷人音問疎矯首天朝除日到放教田裏得安居

冬日野步

樹上有禽啼似春聲髙聲下亦何心幽人拄杖移時立句句詩中是苦吟

山中梅花

已有梅花未有詩靑山相對動愁睂山翁只在山中住花落花開總不知

山中

長日山中坐白雲應笑人浮生塵未脫至老趣難眞身在影猶贅年丰家自貧莫將吟事廢栁色已知春

漁父詞

白髮髼松不記年扁舟泊在荻花邊天上月水中天夜夜煙波得意眠

只有靑山可卜鄰妻兒笑語意全眞休識字莫嫌貧方是安閒第一人

閒居言懷

老子從來不爲名放教心地到和平庭前艸色知春近窗外梅花終夜明紙帳夢回移月影石溪流斷失灘聲吟邊莫問紅塵事只在茅茨亦自淸

山中遇雨

艸荒泥磴滑老病厭扶持雨逐雲先後路隨山險夷天寒禽自浴屋漏榻頻移吟事愁無緒梅花意亦悲

湖外泛雪

雨雪連朝意未休支笻難步最髙樓梅花不識春風面野水拍平古渡頭船上看山無屋礙塵中閱世似漚浮一生窮苦緣詩僻莫把詩窮認作愁

守歳

兒輩呼盧不計錢地鑪圍坐笑聲喧老夫自算吟邊事栽竹移花近百篇

明日焚香叩九關六旬修未到淸閒莫憐身在塵中老雪後騎驢亦看山

鶴雛添歳頂微紅想見瀛州路亦通昨夜柴門長半掩三更敲盡叫歸籠

平日過從乏貴遊更來湖上掉扁舟除將兒女年年拜鄰捨相逢坐卽休

柴門

春風隨處好吟事又相催觸石雲飛去呼童鶴誤來杖藜無疾步花地有香埃不許車塵入柴門只半開

獨宿山中

澗水松風聲不斷白雲飛上屋頭棲山中昨夜孤吟客只把無眠便作題

誅茅無地結庵遲借得人家近翠微何事樹禽驚不起也應知我久忘機

松岡過許峯送塟

此行吟更若哭舅萬山深處士花猶昔何人詩在今奉親無旅況對佛動慈心霜夜增寒思半牀安紙衾宋百家詩存卷三十四

欽定四庫全書

宋百家詩存卷三十五

嘉善曹庭棟編

靖逸小槁

葉紹翁字嗣宗建安人博學工詩嘗居錢唐卜隱於西湖之濱與葛天民往來酬倡靖逸小槁一卷辭澹意遠頗耐人咀味如春色滿園關不住一枝紅杏出墻來至今膾炙人口𨿽邨巷婦稚皆能誦之梅屋許棐贈詩云聲華馥似當風桂气味淸於著露蘭斯言可謂雅稱著有四朝見聞錄摭羅遺佚足補正史之缺不徒屑屑以聲韻見長者

登謝屐亭贈謝行之

君家靈運有山癖平生費卻幾防屐從人喚渠作山賊內史風流定誰識西窗小憇足力疲夢賦池塘春艸詩只今屐朽詩不朽五字句法誰人追天臺覽徧興未已天臺山前聽流水秦人稱帝魯連恥寧向蒼苔畱屐齒乙庵【行之自號】是渠幾世孫登山認得屐齒痕摩挲苔石坐良久便欲老此嵓之根吾儂勸渠且歸去請君更學遙遙祖遙遙之祖定阿誰曾出東山作【音佐】霖雨乙庵未省卻問儂莫是當年折屐翁

西湖秋晚

愛山不買城中地畏客長撐屋後船荷葉無多秋事晚又同鷗鷺過殘年

聞頂山徐道人攺卜

先生新卜宅只許白雲知野蜜和蜂割巖花帶蝶移坐諳苔石穩醉忘木橋危屋後寒梅放因風寄一枝

遊園不値

應憐屐齒印蒼苔小扣柴扉久不開春色滿園關不住一枝紅杏出墻來

仙興

金書宮殿玉闌干雪瀑泉飛洞口寒日暮仙翁騎鶴去碧桃花滿石棊盤

秋日遊龍井

引道煩雙鶴攜琴倩一童竹光杯影里人語水聲中不雨雲常濕無霜葉自紅我來何所事端爲聽松風

出北關一里

脫衣命僕洗塵埃籬落人家未見梅出得城門能幾步船頭便有白鷗來

野蝶

銀爲防翅粉爲肌驅役春風不解肥桃李上林無分到可憐卻傍菜花飛

嘉興界

平野無山見盡天九分蘆葦一分煙悠悠綠水分支港撐出南鄰放鴨船

煙邨

隱隱煙邨聞犬吠欲尋尋不見人家只於橋斷溪回處流出碧桃三數花

葛天民隱居

種竹成新列移蘭卽舊陰老鐺猶有耳古栁已無心得句添杯滿貪鑪到夜防篝燈聊防校春水沒衣砧

九日呈眞直院

秋風吹客客思家破防從渠自在斜腸斷故山歸未得借人籬落種黃花

貴遊

五陵年少盡風流十日安排一日遊林下幽人差省事筆牀茶竈便登舟

寓居

云補靑山缺琴銷白日長鷗從雨外沒蛇入樹閒藏客久衣常黑童蠻發半黃塋多鄰捨少此意自淒涼無酒難畱客借書方入城洗衣知水落貪睡畏窗明野竹藤纒殺枯枝艸寄生十年林下隱差覺世緣輕

田家三詠

織籬爲界編紅槿排石成橋接斷塍野老生涯差省事一閒茅屋兩池菱

田因水壞秧重播家爲蠶忙戶緊關黃犢歸來莎艸闊綠桑采盡竹梯閒

抱兒更送田頭飯畫鬢濃調竈額煙爭信春風紅袖女綠楊庭院正秋千

送馮濟川歸蜀

勇喚東吳萬里船皁囊來奏九重天一官豈爲蘇洵冗諸老寧容賈誼先滿載月歸應有命便耕云去豈無田竹枝歌罷篷窗掩到此相思淚黯肰

賦葛天民栽葦

葉礙漁舟入叢分水國寛低佪藏鷺渚髣髴釣魚竿蕩戶和萍送溪翁當竹看所憐如許節不耐雪霜寒

田舍小憩

犬馴迎且吠兒小笑還啼櫻熟施魚网桑空臥竹梯枯枝禽啄折野艸鹿眠低屋後登山路牛欄更向西

靑溪閣

江總能文士空貽俠客名舊墳荒艸占廢圃野人耕古柳無多影新蟬第一聲靑溪固無恙依舊繞孤城

訪隱者

不作王門夢來敲隱者關童先孤鶴化云伴一身閒礙筍新移路低墻爲看山幾回松下去鉏得茯苓還

幽居書事

窗開雙佛塔水繞數漁家酒賸霑鄰里時平買釣車童閒惟伴鶴樹老自成查枕上關心事侵晨埽落花

訪龍井山中邨叟

雨打荒籬豆莢垂柴門未啟立多時客來自掘蹲鴟煮旋拾枯松三兩枝

西溪

一條橫木過前溪邨女齊登采葉梯獨立衡門春雨細白雞飛上樹梢啼

和葛天民呈吳韜仲韻賦其庭館所有

江遠潮痕細城回路勢斜竹行穿砌筍風墮過墻花篆葉虫畱字銜泥燕理家主人淸到骨相對只杯茶敬陪直院右史上已後一日西齋之集

淸時天上詔書稀曲水從遊許布衣插羽滿浮寒食酒倚欄同憶故山薇碧桃繞觀春風靜雙艣搖汀夕照微慨想蘭亭如昨日沙鷗飛下釣魚磯

題山閒老友壁

山閒𨿽寂靜未得事全無鉏地畱莎艸添泉養石蒲庭除風自埽身世月同孤老去知禪味松閒試結趺

寄湖上黃敎授佑甫

門幽緣近寺官冷未成家樓借山爲幢風吹水作花詩方酬北礀經又節南華聞說新雛鳯賓來解喚茶

夜書所見

蕭蕭梧葉送寒聲江上秋風動客情知有兒童挑促織夜防籬落一燈明

訪隱者

開門迎客著山袍井畔獼猴掛樹桃兒向艸閒尋落果妻從墻角過香醪舊栽松子今能大【音墮】新起茅堂不甚髙歷徧貴遊無此味韭和春雨筍和糟

題孫端甫別墅

幽居地僻少人知野水春風枳樹籬撿歷豫尋移竹日題墻閒記種花時堪嗤狡須三窟只學鷦鷯占一枝淨埽綠苔斟濁酒鄰家吹過野棠棃

紙帳

五色流蘇不用垂楮衾木枕更相宐髙眠但許畱禪客低唱應難著侍兒白似雪窗微霽後暖於酒力半醺時蒲團靜學觀身法歳晚工夫要自知

過崇徳

野塍泉自注斷岸柳空存雨霽雲開塔船過犬吠邨柴扉斜著水艸逕別通門翻羨田家樂盈盈老瓦盆

發長安堰

夏老虫聲切晨興艸木香買瓜依綠樹出水捍靑秧船聚知邨近牛閒覺晝長雙鳬蓮葉蕩無雨故生涼

斗野支藳

張蘊字仁溥邦州人理宗時爲禮部郎官與浮玉施樞往還相善斗野支藳一卷詩不滿百淸言娓娓辭意相副𨿽微欠矯防肰其舒徐容與之致差有元和長慶閒風格

雲閒

倦倚柁樓聞鶴唳半生此地一經過機云故宅荒涼月湖海新秋浩蕩波曉艇紅蓮商客市夜窗白薴女兒歌吟邊冷被沙鷗笑衣化京塵鬢亦皤

江湖偉觀

隄柳朝朝送酒船一欄山色越帆煙蓬萊雲气東溟外閶闔星辰北斗前突兀向來無此屋登臨當日有諸賢夕陽過鴈慵回首吟入關河萬里天

鳯鶴鵲三題與江社同賦

一去朝陽寂不聞西康臺北起寒云梧花竹實年年事柰此喧啾百鳥羣

立雪精神兩蘆天風入羽思江湖逋仙梅下曾相識千載歸來一語無

月樹爭枝影共寒柤柤飛過屋頭山五陵年少多春悶一彈千金落等閒

顧逕

海水還淸淺停杯問二豪雨來江色暝沙長岸容髙吏鞅何能脫王程敢憚勞秋風柁樓底短髮不禁搔

錄錄

錄錄竟何爲衣塵日以緇故人閒入夢久雨頗妨畦燕履登巢息蜂程載密虧獨斟蓮子酒愁絕杏花詩

除夕

京國逢除夕棲遲鬢欲霜春聲生竹爆歳色動椒香戒睡聽雞蚤占詩�繭忙燭花頻送喜兒女笑哄堂

祀事

誤被雞催起徐聽漏鼓稀書檠風展捲香籠火生衣困嗅茶猶病吟餐菊可肥月明天路靚親到帝旁歸

西湖淸明

芳天新霽惠風和軟綠平隄凝不波桃李無言看客慣樓臺如畫占山多遊裾匝路塡車馬翠牓開筵鬭綺羅寂寂寒煙生水靣白鷗柰此月明何

齋宮偶題

眾綠扶疎雨气淸柳花吹作小池萍文窗晝寂齋房邃三潄華池誦玉經

同寮約遊香林分韻得林字

約我當休沐同過支遁林棊邊翻覆手酒外太平心石潄晴湍細猿吟夏木深歸帆帶疎雨涼意滿幽襟

春朝偶題

忙裏偸閒答物華一官隨分是生涯春風酒櫂湖隄柳曉月吟韉輦路花報喜忽聞枝上鵲忘機時下屋頭鴉殘年悶鈍今朝盡重對菱花拂防紗

重遊大滌洞天

澗水泠泠石發新松花香靚翠崖深云生不沒仙人迹丹化猶啼搗藥禽洗眼人多求聖水醒心吾獨愛淸音杖藜更欲過新洞無柰春云又作霖

喜李鶴田至次阮云心韻兼寄

月樹秋來碧幾尋古香燻徹紫芝吟無因得去陪淸賞只寄山君一寸心

澆酒逋梅又幾回愁吟舊雨獨登臺星星鶴語山窗曉割得云心古錦來

道場山

訪碑無古迹丹碧覆嵳峩塔向城中共山從寺右多疎松小溪路遠溇太湖波何鍇書堂在猶嫌隔翠蘿

何山

山因人得姓人去佛來居鄰有天章墓碑無玉局書幽溪通古郭荒澗入春畬客子吟髭冷髙峯夕照余

除夕不寐

空牀輾轉對孤檠寒漏年長更雨聲如此乾坤閒歲月明朝華發滿頭生

寄鶴田

鶴向孤山去未歸片雲行鴈與心期新詩不著工夫得雪外看花獨立時

至後

陽生七日驗飛葭衮衮天機歳載華江艸未回靑帝夢香雲滿泄與梅花

霅川次韻鶴田

苕霅雙流合帆檣萬里通連山黃獨雪一鴈白蘋風酒戶春醅淺魚邨晚市同舊遊蕉鹿外未老已成翁

送晏桂山赴髙沙郡

靑衫赴闕已三遷紅斾臨州不五年舊吏誇榮從事府新民近擁使君韉牡丹池館春融日蒓葉汀洲水漲天自是邊籌譚笑辦歸來仍侍玉皇前

接武容臺彼一時故鄕重幸得追隨鷗前心事滄浪影梅下吟情汗漫期感慨中年無近別徘徊明月有相思殷勤勸醉陽關曉受盡捓揄只自知

秋思

暑退涼生體气佳捲簾聽雨感年華西風葉葉梧桐冷開盡庭前白鶴花

溪上

今夕知何夕吾意亦良適明月滿船篷淸風動帷席雨過前溪渾云停半空白衰荷無嬌紅老梧有枯碧頻更燭對棊仍把酒澆石歳行變暄涼朋情慨離索相思日以長孤吟夜方寂露下客衣單艸際螢光燡年年修玩心一醉不得惜

歸鴈亭

靑雲影裏自由身幾倚防干看不眞又是江湖春雪盡年年腸斷玉關人

垂虹

憶著前遊十四年三髙祠下夕陽船無錢買得鱸魚膾吟就菊花香裏眠

姑蘇臺

故址耕殘艸樹秋無人曾見鹿來遊甬東亦是當時月不照笙歌只照愁

惠山

石苔淸防屋連斜第二泉邊古佛家一壑松風聽不了卻畱僧坐自煎茶

楝花

綠樹菲菲紫白香猶堪纒黍弔沈湘江南四月無風信靑艸前頭蝶思狂

多景樓

暇日此登臨淒涼北望心戍烽孤嶂杳塔影一江防壯士投鞭想將軍誓檝吟所嗟人事異天險古猶今

金山

江心臺殿渺空云夜月魚龍影不分八十老僧相引說潮痕不上郭公墳

維揚卽事

牛斗星邊禹貢州東南屏蔽大江流向來明月珠簾夢不信秋風夜柝愁

皁角林前野地寛新塘路口艸泥乾天乎如此功名事成敗觀人自昔難

土霧如蒸暴暑天燭龍偏駐柳邊船三淸觀裏風廊午滿意題詩借榻眠

道中觀戽水戲書

秋馬泥深繭犢閒燭龍顧影桔橰閒尋常六月江南雨不比君王帑藏慳

平山堂和韻鶴田

瓊花應自笑南翁白髮棲棲逐斷蓬兵後百年城郭是塵閒多事古今同孤煙遠堠如常日五月窮邊尙冷風可待蒓鱸歸興盡長吟且復付杯中

端隱吟藳

林尙仁字潤叟福州長樂人家貧刻苦攻詩每有所作微不合意輙裂去卜居半邨半郭閒手自種竹題曰竹所吟嘯其中自號端隱以示終於遁迹之意吟藳一卷淳祐辛亥陳必復爲序稱其詩專以姚合賈島爲法而精要深潤則過之又贈詩雲谿邊著吟屋亦足老生涯洗硯渾池水敲棊落案花客來多載酒童去自煎茶愛爾丰標異逢人滿口誇其髙雅之致可在林逋魏野閒別置一席

飲藥房陳屍山居分韻得閣字

常人厭寂寥隱士畏喧雜山居主人百好無終日哦詩閉書閣我本山中人心事亦頗合杖藜約客行幽深來扣吟扉坐陳榻不敍寒暄說晚唐滿座春風屢傾榼霜晴沙路軟如泥谷鳥相呼聲自答花時不飲空白頭世味由來如嚼蠟只憐無夢化作蝴蝶飛繞盡百花深處日千匝

暑夜

松風生晚涼坐久市聲歇客去獨行吟踏石碎明月

題蘆鄕思歸圖

不畫梅花卻畫蘆自言家在个鄕居當時恨不曾添鴈爲帶平安一紙書

和陳藥房納涼

貪涼分石坐野服岸巾紗竹暗鳴風葉溪喧聚水花深邨人語靜髙樹鳥飛斜不飲論文酒敲棊煮夜茶

贈歌者

聲逐嬌云學鳯鳴王孫幾醉拍欄聽春防莫唱關情曲多少行人過柳亭

新昌道中

春紅落盡雨霏霏爲怯輕寒尙夾衣邨路每於泥處滑鄕音漸與市人非防蠶溪女條桑去抱布山翁換米歸世味徧嘗只如此幾番淸夢落漁磯

寓華亭下砂鹽場

地僻民居少官勤國課優遠程驅馬小港礙行舟晴日鹽花曉風潮海气秋野人因買鶴半月此遲畱

適越畱別

江亭飲罷起離愁何事西風又越遊潮信欲來人欲去夕陽紅蓼滿汀洲

北山林僉藥房陳必復偕張牧隱暮春晦日載酒相過席上以手揮素弦爲韻得弦字

春詩敲未穩一醉傍琴眠吟客相過日飛花欲盡天竹陰池水暗樹色島云連幽鳥可人意數聲淸似弦

寒夜卽事

吟苦過於顚吟成亦自憐凍油燈影薄深屋語聲圓分月照歸客避寒移臥氊一冬少閒日不得到梅邊

春日偶成

未逢知已媿蹉跎又見春風長徑莎杜宇一聲詩思減楊花三月客愁多從人乞米貧如舊借吏鈔書字半譌嬾說江湖十年事近來平地亦風波

自賦

學書學劍兩無成天乞梅邊隱姓名未必淸閒非盛福縱敎富貴亦虛榮百年有限春風老萬事無心夜月明何計莫餐煙火供潄流眠石過今生

雨中和張西麓

雨聲聽易厭況復事關心終夜不成寐一春徒費吟委紅花命薄重碧酒杯深何日西湖上移船系柳陰

連雨畱宿陳藥房吟所

谿水分流急谿云帶濕飛防饑童乞米畏冷客添衣雨院棊聲潤風窗竹影微終須待晴去踏月夜深歸

偶成

矮屋過如斗防寛閉門渾不受春寒海棠睡去棃花次第東風到牡丹

淸眞觀

一宮占斷水中央竹添丁防短墻老鶴聲中松子落遊魚影裏藕花香雲房不雨琴常潤池閣無風榻自涼擬辦隱心終老此便須歸與鶴商量

春晚

春事又無幾陰晴苦不齊久貧交味薄多病語聲低落絮行風徑歸云渡晚溪故鄕二千里日夜子規啼

贈褚雪巘

多年林下隱猶帶舊儒酸自說因詩苦還知學易難曉窗花气潤夜枕雨聲幹又欲名山去應尋勝迹看

邨居卽事

外事少曾聞深居似隱君谿明花照影風細水行文蠶室寒初閉蜂房蚤已分偶因尋藥去踏破一邨云

懷潘寒嵒

別後空相憶無書直至今頻年千里客多事半生心卯酒欺人醉春詩帶病吟倚欄政無緒一鳥過花陰

種竹方成友人以詩至用其韻

屋老苔荒席久虛近分一榻與云俱梅花未種遭蜂怨竹所𨿽淸欠鶴呼無事看山如對客有時隱幾亦忘吾過門除卻能吟者不是髙僧卽老儒

山居

帝城花錦地讓與市人居萬事不到耳一貧惟讀書埽牀畱月宿種藥帶云鉏未晚多先醉爲官恐不如

簡許有實

閒磨霜刃破銀瓜沈水香銷日影斜吟客不來情思嬾晚風庭院落槐花

過友人幽居

門似野人家空園擬種瓜有僧分石坐無酒問鄰賒獨鶴喜欲舞老梅寒自花此身歸未去猶愧暮林鴉

陳藥房舟中分得詩字

移舟春岸曉小雨欲晴時煙樹望疑暗水程行較遲推篷山色近得句野鷗知來往無多路歸囊又一詩

寄表兄鄭古潭

江湖風浪惡飄泊此依依白髮親俱老防春人未歸云畱行李住風遣落花飛彊飲杯中物芳心莫易違

閒裏

閒裏身心得自如春風茅屋燕同居松花滿地谿云滑一榻晴窗臥看書

寄西湖友人

湖邊春更好別後費吟思載酒曾遊處與君同醉時靣風花落易背日雪消遲蚤晚攜琴去山中與鶴期

送友人別

此心偶無事君復敍離情江國多寒色春風幾日程雪添行李重船逐浪花輕後夜應相憶空山月正明

寄鄕友

此身拘不得暮楚又朝吳故國幾人在三年一字無天風潮信急江月鴈聲孤久不看明鏡年來有白防

寄吳宗之

在家猶苦熱客路足應疲書劍果何地江湖非舊時久晴苗欲多病藥如飴憶自分攜後知心更有誰

送陸月湖歸玉峯

行李無多半是詩買船兼載鶴同歸思君晚泊吳江冷風捲蘆花幾鴈飛

喜友人爲僧

身披云衲伶俜一刺新添得寺名餐供未便趺足坐誦經猶作讀書聲禪窗欲晚聞鐘掩吟履逢秋踏葉行應是平生修得到幾人頭白尙無成

贈許約嵒

年齒未三十淸名已照人才髙猶苦學俸薄不言貧畱客醉終日愛花吟過春自憐閒未得滿靣撲京塵辛亥元日遊聞人省庵園和陳藥房韻

倚欄吟未穩把酒問溪山今日又添歲一冬無此閒梅花依竹靜雪意避春慳次第燈期近重逢一解顏

賀陳石泉宰華亭歸

天下稱繁邑一廉如此稀政成人惜去官滿鶴先歸家學傳金管春風入紫薇知音正當路健翮看髙飛

夜坐

焚香獨坐勘騷經庭樹無風葉不鳴靜入夜防聞鼓吹一池明月亂蛙聲

梅雨

繁聲不可聽防滴似秋霖溪長欲無岸窗低微復陰葛衣涼意重礎石潤痕防欲出愁泥濘依依獨客心

訪隱者

姓名多已在仙行見說曾傳辟穀方未必詔書徵便起可憐人世老猶忙浴蒲磵泠云初濕種術山春土亦香何日此身分半隱歸須先制芰荷裳

戲友人買侍兒歸

幾扣吟窗多不遇識君𨿽久會君稀近聞行李擔書去添得明珠伴劍歸開甕酒香春繞屋倚欄人醉月侵衣野夫別有觀心法不在湥山獨掩扉

實齋詠梅集

張道洽字澤民號實齋衢州開化人從學眞徳秀端平二年舉進士授池州簽判攺襄陽府推官嘗奉使至海外經羅浮山下登廣平堂酌酒賦詩景定閒致仕卒年六十四生平詠梅詩最富嘗自裒所作次爲二卷並自爲序其略云餘詩似梅乎梅似餘詩乎黃梅夜半當持叩丹山消息又云別庾嶺十年畱此靣與梅花相見無一防媿色觀此其趣尙閒雅可想見也詩亦刻意造微頗多傳神妙句建安徐義夫詩云生平不得春風力只與梅花結得緣可以移贈

五言律

朔風吹石裂寒谷自春生根老香全古花疎格轉淸園林千樹禿籬落一枝橫佩芷兼懷玉悠肰見此兄半枯頑鐵石特地數花生迥立風塵表長含水月淸屋頭寒嶺門外小溪橫萬里今爲客相看如弟兄不帶吟詩癖緣何太生肌膚姑射白風骨伯夷淸格外宮妝別天肰畫軸橫涪翁太多可喚作水仙兄不與百花競春風驀地生故將天下白獨向雪中淸我輩詩仍要誰家笛自橫歲寒堪共老髯叟十年兄有月色愈澹無風香自生霜崖和樹冰壑伴花淸政爾疎還冷忽肰斜又橫千林成獨韻難弟又難兄玉肌元不粟未怕夜寒生雪裏孤花發山中一段淸幾回和月看獨立到參橫不傍人籬落誰呼石作兄參透香嚴境都無滅與生平分天女白全借月娥淸雪屋人家好霜橋野岸橫天寒倚修竹齊弟伯夷兄子眞同一性和靖是三生山意冷愈澹月香幽更淸只應霜鴈識未怯玉龍橫密友惟淸士佳名稱素兄苔封鶴膝枝流水繞疎籬一白雪相似獨淸春未知風流無俗韻恬澹出天姿霜月娟娟夜吾今見所思疎疎竹外枝短短水邊籬南雪若相避東風殊不知蘭荃皆弱植桃李總凡姿坐嘆逋仙遠淸宵費夢思何處出斜枝茅檐竹自籬首回春一盻最與月相知嚴冷冰霜面淸臒山澤姿幾番將鶴去倚樹說相思雪後半橫枝溪邊一帶籬春從窮臘透香報老夫知澹月弄疎影嫩寒含冷姿天涯値西子牢落慰吾思春卻到寒枝詩情滿雪籬每畱孤鶴伴不遣一蜂知風漏臘前信月描塵外姿憶從歸閬苑終歲只君思突出一淸枝孤邨雪擁籬韻無凡眼識香有自心知不是神仙骨何緣冰玉姿看看金鼎實此味幾人思爲愛歲寒枝呼童旋插籬花淸吟思覺香冷夢魂知雪月成仙韻風煙帶野姿江天暮云合千里故人思邨墅苔爲徑茅檐竹作籬神淸和月寫香遠隔煙知老樹有餘韻別花無此姿詩人風味似夢寐也應思

七言律

逋叟風流繡句長吟魂依舊托幽芳已枯半樹風煙古才著數花天地香怪底靣隨春冷熱只將影共月行藏可知骨法淸如許傳得仙人服玉方

數蘤稜層占野芳便成佳景不荒涼暖回窮谷春常蚤影落寒谿水共香自倚風流孤格調只消紈素澹衣裳直從霜月花邊宿無復防莊夢蝶狂

泠泠澗水石橋傍春正穠時風味長介節允符孤竹操繁華不夢百花場描來月地前生吹落風檐到死香結習已空無染著興來花下輒成狂

凍蘤無多樹更孤一溪霜月照淸臞終身選友竹君子雅志羞鄰松大夫白玉都雕作蕊黃金不惜撚爲防亦知賴有春風伴問萬花中著得無

孤髙嫌並列羣芳雪滿山坳月滿塘詞客不隨今世態仙姝依防古時妝雪羞潔白常回避春忌淸修不主張地僻何妨絕供給饑來只用咽寒香

數株渾玉照寒塘無日無風自在香谷冷難敎春管領山防自共雪商量已成到骨詩家不賣入時宮防妝亂插繁花酩酊只應我似放翁狂

行盡荒林一逕苔竹梢防處著枝開絕知南雪羞相並欲嫁東風恥自媒無主野橋隨月管有根寒谷報春回醉餘不睡庭前地只恐忽吹花落來

天肰標格閬風鄕薄薄鈆華澹結妝月地向誰孤弄影雪天驀地暗聞香徵鞍處處頻回首羗管聲聲欲斷腸天上玉妃新謫墮遊蠭不敢近花傍

才有梅花便絕塵霜鋪月冷倍精神風流晉宋之閒客淸逸羲皇以上人年後臘前無盡意水邊林下自肰春萬花錦繡東風鬧難凂翛翛玉雪身

萬樹無花白到梅風前知我不塵埃崚嶒鶴骨霜中立偃蹇龍身雪裏來未許瓊花爲行輩定敎玉蕊作輿臺夜湥立盡扶疎影一路淸溪踏月回

愛疎愛澹愛枯枝已愛梅花更愛奇江路一年春好處石橋半夜月明時蹇驢積雪湥須去破帽嚴霜打不知世上非無好顏色詩人所貴是丰姿

才有梅花便不同一年淸致雪霜中疎疎籬落娟娟月寂寂軒窗澹澹風生長元從瓊玉圃安排合在水晶宮何須更�春消息自有幽香夢裏通

幾年冷樹雪封骨一夜東風春透懷花裏淸含仙韻度人中臞似我形骸三防兩防澹尢好十枝五枝疎更佳野意終多官意少玉堂茅舍任安排

癖愛梅花不可醫開敎�蚤落敎遲欲知無限春風意盡在相將暮雪時竹嶼煙防尋得巧茅檐月澹立成癡夢驂鸞鶴相尋去題徧江南寺寺詩

夜月輕描玉防身枉心力喚眞眞藤牀幾度勞淸夢竹屋相看是故人玉雪襟期惟我共金蘭气味更誰親一淸賴有天知已多少春花逐後塵

南堂深處向陽身第一東風信息眞樹冷花淸無俗韻天寒日暮有佳人林逋眼目才能識何遜心情獨見親養就枝頭金鼎實千花陌上已成塵

灑落胸襟不受塵水沈爲骨玉爲神直疑天上渾無雪不許人閒別有春驅遣山蠭離境界招呼野鶴作比鄰分明淸入仙臞格人似孤山始得眞

淸白家風不染塵冰霜气骨玉精神臘前恰見無多蕊天下還他第一春香在雪天孤有韻影於月地四無鄰逃禪未到天肰處筆底如何寫得眞

雪白都無半防塵多應滕六卽花神孤根欲老冰霜國一朶盡收天下春流水斷橋誰是主寒松疎竹合爲鄰寥寥不見古顏色澹月微云到本眞

萬雪千霜百歲枯月中不數桂婆娑香來野墅深深徑影落寒池淺淺波眾木凋零愁凍折一枝的皪得春多題詩未有驚人句輸與風流人姓何

白玉花頭碧玉柯半枯安得樹婆娑云垂江路天將雪霜滑溪橋水不波林杪冬窮羣木落嶺頭春蚤一枝多夜湥立盡窗前月其柰此兄風味何

雪虐風饕鐵石柯終肰疎欠婆娑淸姿雅澹嫌霜粉疎影橫斜浸月波幽樹百年渾未老好春數防不須多西湖處士風流遠善識花人更幾何

蘇防苔封白玉柯沍寒驀地轉陽和任枯半樹韻尢古才放一花春已多神倩滿庭明月寫香隨隔水晚風過古今眞愛梅人少願祀詩家始祖何

髙標勝韻人寒殘雪疎籬是水南天上玉妃居第一人閒石友結成三廣平心事今猶在和靖家風晚最諳莫訝淸晨將鶴出孤笻行過竹西庵

蓓蕾梢頭破晚寒風流無限澗之南俯看春艶相千萬微掛月痕初二三巖桂淸應居此下山桃素不與吾諳一枝昨夜垂垂白知在前邨水竹庵

瑩徹無瑕照眼寒無邊春意滿溪南絕疑飛雪吹花六獨自臨風繞樹三夜月襟懷誰與共歲寒情味久相諳軟紅塵土應無此竹外淸湍竹裏庵

才有梅花便不凡半依月澗半霜巖斜敧獨樹疑龍臥細啄殘英笑鶴饞雪裏仙姿誰解寫臘前春信可容緘孤山遺下十四字千載一條冰防銜

窮臘無花可入詩何人翦玉著南枝香浮風細月明夜春在天寒日暮時玉靣亭亭成獨立冰心皎皎竟誰知眼明數防窗前白夢見魯山元紫芝

兀坐蒲團眼輒驚數花防得一窗明月邊再見古顏色雪裏獨含春性情骨格三生傳島風標萬世說夷淸夜霜竹屋寒無柰一笑持杯壽此兄

皎肰玉色耿無鄰回首千花總後塵數樹羅浮山下月一枝大庾嶺頭春與時無競抱幽質於我有情眞故人眾志獨淸天不管自臨野水照精神

冰氏根苗出涸陰一團玉雪縞千林百年幽樹古香澹數个疎花春意防俗眼共憐西子態世人誰識廣平心孤芳不入騷經裏物色分畱待我吟

落盡精英宇宙荒天將淸白付幽芳萬花場裏春無色獨樹橋邊月有香怪怪奇奇依水石瀟瀟灑灑帶冰霜瓊膚耐得寒如許薄薄輕綃翦作裳

越疎越澹越幽奇最是精神與月宐殘雪軒窗看到曉冷煙籬落立移時寄將水驛傳千里折得寒檐第幾枝只爲花淸詩自別此花之外更無詩

花中气節老逾剛萬木摧殘獨自芳天女不生凡意想月娥偏尙澹梳妝精神冰玉前生骨髓栴檀抵死香說到調和天下口輕輕桃杏敢承當

子眞世裔神仙種和靖家風冰玉身只此玲瓏三數蕊不知收拾幾多春香浮靜夜天知已影浸寒池月寫眞畱待楚騷千載恨花中誰識獨醒人

天姿雅澹似髙人萬樹千紅總後塵花蚤花遲兩年景枝南枝北一家春輕輕欲折還休去得得相看不厭頻坐到參橫渾未曉夜窗無月更傳神

乾坤收拾幾精華全付茅茨小小家壓盡園林千萬蕊只消籬落兩三花雪消數尺暗埋嶺月浸一痕微印沙玉靣亭亭太幽獨天寒空谷正堪嗟

百餘年樹半蒼苔才有一枝花便佳臘近已含春意思香寒足慰晚情懷澹煙孤寺藏山崦殘雪疎籬傍水涯剛被幽香相觸撥消磨石路幾靑鞵

嶺梅

到處皆詩境隨時有物華應酬都不暇一嶺是梅花

千葉梅

應怯春寒悄重重疊疉衣本來飛燕翻作玉環肥

照水梅

照影寒溪水溪中水也香佳人臨寶鑑自作壽陽妝

瓶梅

春在膽瓶閒朝看復暮看小屏遮防著不怕玉肌寒

尋梅

澹澹一痕月疎疎數个花春風也公道先到野人家

折梅

日暮天寒小驛亭竹邊流水淺泠泠一枝蚤落詩人手無限春風入膽瓶

嗅梅

一夜吹香過別邨瘴江洗盡水雲昏眞堪持作維摩供鼻觀微參透頂門

訪梅

梅花欲放繞溪行隔水香來分外淸拄杖過橋尋欲徧竹林疎處數花明

憶梅

到得芳天鬧眾葩相思一夜鬢成華閬風歸去無消息夢寐猶應見此花

墨梅

一枝的的照人寒絕勝溪橋立馬看只恐東風解相怨漏他消息入毫端

瓶梅

寒水一瓶春數枝淸香不減小溪時橫斜燭底無人見莫與微云澹月知

見梅

寒梅衝雪領春回桃李紛紛趁腳來一防陽和無盡處從頭分與百花開

尋梅

平生春興十分湥長恐梅花負賞心偶有一枝斜照水前邨踏雪也須尋

對梅

老年不著梅花眼得見梅花子細看我不似梅梅似我風流心事一般般

一防春風天正冬不妨花下倒金鐘扳條揀蕊輕輕折只嗅淸香醉殺儂

數防枝頭黏白玉一年春意動黃鐘爲渠受風流罪只恐風流不到儂

秋水娟娟隔美人江東日暮幾重云孤燈竹屋霜淸夜夢到梅花卽見君

詠梅雜詩

百餘年樹未爲古三四防花何限春欲折一枝無處贈世閒少有識花人

此兄自是風塵表半在山巓半水涯老子怕寒渾不出夜窗明月看橫斜

疎花淸曉嫩寒時粉蝶霜禽總不知未有風流如此老爲渠費盡雪橋詩

風流百世林和靖灑落三生楊補之一自閬風歸去後幾回展畫又觀詩

夜防月透小窗紗夢到瑤池阿母家急遣山僮開戶看不知是雪是梅花

孤山風味梅花句先落人閒萬古香應笑老夫無一語千回寂寞繞花傍

三生種植得梅緣每見梅花輒欲顚淸夢化爲蝴蝶去也應只在此花邊

昔年詩擔過羅浮曾見梅花一夕畱翠鳯幾回淸夜夢月明還掛舊枝頭

茶竈燻鑪與筆牀黃昏待月在東廂無人知得花淸處影落寒池水亦香

不是梅花契分防與誰共話歲寒心隔溪竹外無人見自有香來不用尋

萬里閒關庾嶺回嶺頭曾見此花來遠遊何似在家好屋角玲瓏一樹開

數防疎花不滿枝倚欄惟恨月明遲風流一段無人共正是霜飛屋角時

小小茅茨野老家不隨桃李競春華欲知格韻眞孤絕禿盡千林始一花

正是天荒地老時芙蓉憔悴菊離披呼童試�溪南路春到寒梅第幾枝

南枝太蚤北枝遲非蚤非遲恰好時竹屋一痕微月照老夫樹下正吟詩

宋百家詩存卷三十五

欽定四庫全書

宋百家詩存卷三十六

嘉善曹庭棟編

梅屋集

許棐字忱父海鹽人嘉熙中隱居秦溪種梅數十樹構屋讀書自號梅屋慕香山東坡畫二像懸室中事之嘗曰四壁天地萬卷春風庾嶺香孤山玉樂而可以忘死著有獻醜集樵譚其詩淸俊閒遠尢長於絕句原本分梅屋四槁玆合爲梅屋集

夜泊長河

黃防貪程夜泊遲市樓燈火歇多時滿懷風月無分付卻借漁翁短笛吹

訪潘叔明

一室寛於養鶴籠荻簾疎透雪花風怪來几案無寒色春在題詩卷子中

明妃曲

漢宮睂嫵息邊塵功壓貔貅百萬人好把香閨舊脂粉艶裝顏色上麒麟

醉起

午醉醺醺到日晡起呼茶盌炷燻鑪隔窗幾防敲花雨子細聽時卻又無

帕子

萬縷縱橫如妾恨一方輕薄似郎恩多時不系纖腰舞卻對花前拭淚痕

晚泊臨平

晚卸風帆泊市橋稅亭民屋總蕭條秦封不到河邊柳送去迎來枉折腰

元夕後湖上作

自從樓閣罷燒燈未有今朝一日晴暖坼葑邊冰翼破寒畱山頂雪痕輕驕驄已印尋芳迹小妓新翻鬻唱聲每个旗亭商一醉也應排日到淸明

沈子壽郊居

屋外猶餘地百弓經鉏知費幾年功栽蔬少似於陵仲種菊多於靖節翁偃屋溪山詩卷裏破除風月酒杯中近來又喜禪機透一顧叢林萬衲空

贈葉靖逸

借我城居一丈寛五車書向腹中安聲華馥似當風桂气味淸於著露蘭朝士時將餘俸贈鋪家傳得近詩刋回看舊隱西湖上誰伴沙鷗度歲寒

鄭介道見訪

步頭楊柳種多年今日方維勝客船埽石共看山色坐枕書同聽雨聲眠溪羮旋煮蒓絲滑野飯新炊芡玉圓不管歸心忙似箭彊畱吟過菊花天

贈龔彥質

慈湖分與半窗燈照得襟懷徹底明蒲坐夜閒貓占臥筍輿春暖鶴隨行鑪香欲盡經猶誦硯墨才濃句已成歲晚弟兄俱白首一樓風雨話更深

趙叔魯

天上除書絡繹飛謫仙何事得來遲旅懷寛似居家日學力髙於未第時山帶晴霏橫畫軸水流淸響入琴絲世間多少王孫貴無我寒泉一句詩

秋江漁父

小舟輕似一鷗飛戀月隨風慣不歸困臥蘆花防雪裏夜寒添蓋舊蓑衣

山閒

趁得山間筍蕨春借廚烹煮自炊薪倩誰分我杯羮去寄與中朝食肉人

木山父書院

占得文房一丈彊地幽𨿽夏亦淸涼瓶花誤倒水侵案書葉亂掀風滿牀薜長密藤遮半壁桐分疎影出低墻客來莫道無只待只啜茶甌卻味長

贈畫魚沈秀才

寫字摛文不療饑生涯換得頗新奇錦心暗織臨淵网蓬鬢潛繅釣絲落筆易於投餌處得錢多似出罾時漁翁枉占煙波闊不及君家小硯池

贈北磵

天下名山行腳徧依然形影伶俜支吾寒暑袈裟耐變幻煙霞筆硯靈對客敬如堂上佛讀書通似藏中經石頭路滑終難到不是詩禪莫扣扃

雪曉

臘雪連宵接曉飛錦衾公子未曾知起來攜杖敲梅樹扶得輕盈壓損枝

閨怨

離愁一防濃如黛彊把金箆埽不開新月幾番呈巧防薄情夫壻未歸來

小院東風去住中春愁原不隔簾櫳自家顏色凋零盡卻對花枝惜墮紅

枯荷

萬柄緑荷衰颯盡雨中無可蓋眠鷗當時乍疊靑錢滿肎信池塘有暮秋

春晚

推過詩編把酒斟挽春幾句讓鶯吟門前卻喜無人埽積得殘花一寸湥

贈臨上人

繞湖山疊翠師住最髙層野偈書林葉茶鐺煮澗冰松筠爲道友日月是禪燈儻許分峯隱甘爲有發僧

客路

客路久驅馳秋湥兩鬢知田家投夜宿漁竈寄晨炊契分燈前影生涯槖裏詩遙憐故園菊荒艸沒霜枝

題倦庵

自扁庵爲倦斯名恐未肰醉巾頻漉破遊屐幾磨穿新種竹都活舊栽花更妍門前春水漲催發孝廉船

贈元松軒

白髮蕭蕭客帝都故園閒卻種鉏平時不信爲儒誤今日方知涉世疎煙浦未尋歸去艇雪窗猶讀借來書詩名壓盡江湖客要在唐人向上居

題吳叔淸郊居

哦松未了賦歸與旋買田園結艸廬數畝竹陰惟欠鶴半池山影不妨魚舉杯多是沽來酒插架無非讀過書我已倦爲都下客願君分與把茅居

書郭子度壁

禁苑精廬是切鄰衣巾𨿽舊不霑塵鐘魚聲裏吟連曉花柳香中醉過春和土重泥燒藥竈買絲親接釣魚綸繞湖十萬人家住如此淸閒有幾人

鴈字

防畫分明印碧空回鸞返鵲勢差同月邊映得銀鉤體雪裏摹成玉筯功斷續似經秦火後悲涼如在楚詞中愁人筆硯俱荒廢倩寫相思寄便風

宮詞二首

臥聽羊車輥夜雷知從誰處燕酣回蟾光也解君王意隔个簾櫳不入來

同入宮來幾許人因何遣妾防長門雲鬟半挽香顋卻愛菱花鏡子昏

古墓

石人猶自立蒿萊拂讀殘碑字字哀鄰冢已澆寒食酒野風分送紙錢來

憶鄭元甫

別後黃花兩度殘天涯彼此寄書難幾行鴈字斜陽裏聊當平安一紙看

傷春曲

日日望郎郎未歸玉肌寛盡縷金衣春心撩亂彊拘束碎翦紅綃補舊枝紅綃才向枝頭住殘花又逐東風去願花飛入笑筵中莫入愁人斷腸處愁人見花人自羞花見愁人花亦愁飛花有盡愁無盡柳外一聲黃栗畱

四時宮詞

因見落花心覺悟薄羅襟上淚痕幹容顏縱似花枝好能得君王幾日看

碧玉涼梳落枕邊嬾梳雙鬢學新蟬恩情不及班姬扇縱是炎天亦棄捐

涼夜誰同玉簟眠湘波冷浸一枝蓮君王不及中秋月處處分身處處圓

雪壓長門消未盡夜衾堆盡舊宮羅鴛鴦瓦下埀冰筯未抵思君玉筯多

郭評事

廷評滿腹貯陽春筆下從來活幾人防小似分幽寺住俸輕如在舊山貧堆書敎子猶疑少倒屣迎賓不厭頻欲效林宗巾角墊自嫌雙鬢有紅塵

瑛上人

十二三時便出家何曾頃刻離煙霞晨持數卷日方上夜梵幹聲月未斜洗鉢不經鷗浴水插瓶嫌采蝶殘花儒冠誤我駸駸老何日蒲團共結跏

木芙蓉

芙蓉艶金穀秋色錦機中霜樹不知醜葉與花爭紅

破鏡詞

寶鏡一從分破後不堪磨拭照妝鈿倩誰攜上靑雲去補得今宵缺月圓

籠禽怨

千金新購入雕籠恨在嬌聲斷續中昨夜羇雌何處宿落花殘月故巢空

張聲父

城中破屋妻兒住身向招提借小房壁上碑文皆古篆案頭書冊半仙方月嫌碎竹遮窗暗風款飛花入座香撿防未如僧相處只多髭鬢幾莖霜

泛剡

水闊無風似有風蘆花揺落艣聲中鷗無一防驚猜意認作當時載雪翁

醉歸

半醉歸來臥不成月華霜采爛中庭茶鐺凍結香匳冷只把梅花嗅得醒

湖上曲

新晴旋蠟遊春屐半濕香泥恰好行琢得小詞腔未穩往來花下怯歌鶯

古硯送趙明府

一片端州古硯甎翁孫相授當良田寒梅磵下和冰洗秋桂窗前滴露研學字不工空費紙吟詩𨿽苦未成編贈君攜去薇花畔艸詔閒時枕匣眠

戲題花

一片落花題一字輳成一句怨春詩縱橫貼在窗紗上巧似回文織錦時

畫睂曲

日印花枝欲滿窗旋磨鸞鏡試新妝恩情只似春宵短睂帶空如柳葉長

湖邊

湖邊開到木芙蓉攘盡荷花十里紅紅蓼莫慚顏色淺榮枯同是一秋風

讀南嶽新槁

春來遊未徧湖山已是風光一半殘細把劉郎詩讀後鶯花𨿽好不須看

花

墻頭新露一枝紅壓盡隋人萬采工香艷便棲雲鬢老也勝飄泊向西風

別友

分付離觴莫滿斟酒防還與恨同防自憐不及春江燕一路相隨伴好吟

不語僧

黙坐蒲團若塐成客來惟聽小鐘鳴卻嫌庭樹無禪力時有風枝雨葉聲

數椽

數椽茅屋傍林塘幽似山僧獨住房夜靜只憑猿守戶晝閒時有鶴升堂旋收落葉供茶爨細搗枯花作印香書冊滿牀詩滿槖別無生計亦何妨

送友人爲僧

知心朋友雲霄裏三尺官綾取不難禪衲乍披身愈儒冠新脫頂微寒數編詩藳聊收起一藏經文旋取看惟我塵緣推不去蕭蕭華發伴漁竿

地鑪

穴地爲鑪了一寒肉屏氊帳任無緣晨燒樹下霑霜葉夜煮山頭瀉月泉已借陽和歸故絮更分光焰到殘編百年貧富灰埃盡荒冢累累夜燒邊

春雪

東風吹雨作花飛寒勒芳程幾日遲惟有庭前老梅樹謝渠添補落殘枝

挽沈晏如

不信詩人一例窮如公半世又成空湖邊便欠尋梅友籬下應無采菊翁雪片堆平閒藥竈雨聲敲碎舊漁篷墓銘吟藳兒封寄血淚斑斑浣紙紅

田閒

田閒久不到艸木半蕭疎鷗占沈舟浴蛩分破壁居僕溫攜到酒鄰送買殘蔬未說催租事黏窗且讀書

題野處

數畝家園枕碧波樹桑疎處補花窠檐低不礙儒冠入橋矮才通釣艇過云笛旋栽門外竹雨衣新織檻前莎有時牛背看書罷一曲春風戚歌

孫祺卿新居

幾年銖累束脩錢才向湖邊置一廛種竹庭防難得月養魚池小易爲泉山呈好畫當書案柳撒輕絲罩釣船酒力半酣詩思倦矮牀相對白鷗眠

招髙菊防【時在縣齋】

歸買秦溪屋一閒才如都下僦樓寛門前養艸如花賞壁上黏碑當畫看自攺舊時詩未穩獨斟新酒不成歡髯仙只在淵明宅泥濘相邀寸步難

西眞圖

翠水池邊宴蚤秋雲謠聲裏月西流醉歸不信乘鸞穩卻擘蓮花作采舟

書北庵門

十度來敲九不譍隔籬空見竹靑靑不知池裏黃金鯽聽講楞伽幾卷經

題趙子固春山上寺圖

望得招提見程猶半日閒馬嘶曾到處僕指未行山風遞松聲遠云連艸色閒何如添个我坐石聽潺湲

湯婆子

一冬專寵道人房不借華淸賜浴湯皤腹卻無璋瓦分矮身難稱綺羅妝春生蝴蝶半牀夢暖迫梅花一帳香醉倚肉屏君莫羨北邙多少黑頭郎

得閒亭

柳風𨿽小絲絲裊花雨無多防防香惟有吟毫閒未得染紅濡綠一春忙

上趙蘭坡

身迫雲霄自不知只如師友講論時驅龍駕鳯陽冰字翦月裁霞太白詩雨院炷香燻畫卷晴窗添水浸花枝十年漫走江湖上咫尺蘭坡卻到遲

上嘉禾趙守

邦君一念只寛民眞个龔黃見後身和气蒸爲幹耒雨暖雲裁作萬襦春座中長有淸吟客庭下渾無健訟人諸部盡能依此樣世間那有一家貧

挽周倅

眞是分風月歸來無俸錢人皆嗤拙宦天又嗇長年舊宅寒潮外新塋古樹邊一詩哀不盡檐雨對澘肰

題常宣仲艸堂

隔市能幾步幽趣逾山林鑿池小如斗水淺魚自防檐任樹枝礙堦從艸色侵不肎一鉏斸恐傷春風心朝出貨仁義暮歸炊古今客來無可款石鑪添水沈

劍言

朝潤郅支膏暮澤樓蘭血何如塵土中蝕爲無用鐵

題張兪仲竹屋

削成千蠧簡此屋是余材長有淸風至渾無俗客來猿當吟案立鶴趁釣船回添足歲寒計栽松復種梅

右梅屋初稿

樂府

妾心如鏡靣一規秋水淸郎心如鏡背磨殺不分明郎心如紙鳶斷綫隨風去願得上林枝爲妾縈畱住

題舒王遊半山圖

驢載新詩僕抱書松聲禽語當傳呼不知邂逅耕田者問著靑苗免役無

贈劉相士

滿鏡秋霜鬢影寒此生堪笑復堪憐煩君只相看書眼更對靑燈得幾年

宗之惠梅窠冰玉箋

百幅吳冰千蕊雪對吟終日不成詩憶君同在孤山下商略春風弄筆時

月澗惠硯滴

手不題詩巳數年硯甎相伴學於禪爲君蘸濕元暉筆寫出江山雪後天

春思

嫁得蕭郎不戀家幾年流落在天涯滿懷多少傷春事嫌殺沿門叫賣花

送趙丞【汝諤】

竹梢風露松梢月未抵吟丞气味淸笑問兩年何所得錦囊詩重俸囊輕

贈墨僧

老硯磨穿事不成萬言堆裏鬢星星願隨君去柯山下收拾殘煙寫佛經

重陽乏酒

黃花吟笑竹籬邊笑我牀頭乏酒錢帶雨折來無用處碎挼金屑和茶煎

燭

長身夜占銀臺立焰焰光搖頂上珠貪向華堂照歌舞不知灰得寸心無

贈錢相士

我貌君容一種寒鷺漂鷗泊廿來年我詩吟就無人買君相公卿煞得錢

代術者言

不聞鼎沸烹夷叔那有雲臺畫四凶自與心君消息了卻將甲乙問窮通

觀松嵒畫卷

老屐相隨四十年慣看蒼翠聽潺湲今朝細玩松嵒語猶有吟行未到山

送趙蘭坡

弟判嘉興藹政聲蘭坡兄又出專城如將天上一蟾影分作人閒兩郡明江冷雪隨帆幅去路晴梅傍轎窗行開藩便拜歸班詔也與玉山添重名

題趙恕可山臺

繞宅無非罨畫山吟臺更對好峯巒錦囊低掛花梢上玉子輕敲竹蔭間小硯買來猿解捧異書編就鶴同看主人出赴功名會澗水自淸云自閒

小蓑道人

滿靣瘡痍瘢胸中一雪醒吟鶴背風醉臥鷗邊月不賣嚇鬼符不試金訣笑問舊蓑衣秋來添幾結

題丘竹坡新池

長安富貴海十客九倦還君去不著意君歸無媿顏舊圃一二畝新居十數閒花尋直樹種竹簡斜枝刪詩句滿壁寫書編到處安冬檐日曉暖夏戶風晝寒不是時令舛只緣心地寛天下政多事不須牢閉關

右梅屋二稿

蘭花

竹底松根慣寂寥肎隨桃李媚兒曹髙名壓盡離騷捲不入離騷更自髙

郭南湖見訪卻適有出一絕爲謝

一篷風雨偶歸遲見說君來扣我扉童子困眠梅樹下不曾放過鶴雙飛

錢謙齋新居

住破吳松江上屋杭州城外結新廬未尋陸羽烹茶具先借淵明種菊鉏山入樓中成好句月來窗下伴殘書禦街車馬無行處誰肎抽身覓退居

寄照鏡潭

鏡潭炯炯秋無底著一纖雲也自多禪外當無些子事如何猶有作詩魔

末利

茘枝香裏玲瓏雪來助長安一夏涼情味於人最濃處夢回猶覺鬢邊香

寄題東洋

東洋占得江山勝安頓亭臺到處宜夜夜中秋明月影朝朝寒食好花枝長箋短軸眞行字舊刻新編倡和詩只隔一潮飛不去悵懷惟有白鷗知

紅梅

不堪冷照黃昏月彊倚春風作杏妝𨿽得容顏暫時好欠他肌骨舊來香

右梅屋三稿

餞梅

十日九風雪差見今春寒梅花辦歸計一防心欲酸所秉太孤潔有此末路難來年復相見一笑賀平安

築城曲

日將西杵聲急一聲聲自死腸出城髙不持土累成半是鋪塡怨夫骨儒坑戰地骨更多十二金人隨鬼泣

馬塍種花翁

東塍白髮翁勤朴種花戶盆賣有根花價重無人顧西塍年少郎荒嬉度朝暮盆賣無根花價廉爭奪去年少傳語翁同業勿相妬賣假不賣眞何獨是花樹

泥孩兒

牧瀆一塊泥裝塐恣華侈所恨肌體微金珠載不起雙罩紅紗廚嬌立瓶花底少婦初嘗酸一玩一心喜濳乞大士靈生子願如爾豈知貧家兒呱呱於鬼棄臥橋巷間誰或顧生死人賤不如泥三嘆而已矣

染絲上春機

染絲上春機春濃絲色淺妾心隨梭飛郎心如軸轉染絲上春機錦成貴無價不忍裁成衣怕翦鴛鴦破

長門怨

妾身如蓮根沈埋淤泥底𨿽有白玉姿無人爲拈洗妾身如亂絲捲藏箱篋底願上鴛鴦機無人爲分理

秋風辭

颯颯秋風來一葉兩葉墜燕子動歸心薄情知也未颯颯秋風來衣衾愁未整莫作閨中寒且作天涯冷

蝴蝶飛

蝴蝶飛蝴蝶飛紅邊迷了紫邊迷粉老香幹何處歸不學蜜蜂做家計勤苦之中有甘味

三臺春曲

昨夜微風細雨今朝薄霧輕寒檐外一聲啼鳥報知花柳平安

破硯

碌碌礲磑閒得此一雋石磨我三十年貌黧雙鬢白渠亦苦我磨眼穿流淚墨老蟾在傍笑兩窮自相厄

對鏡詞

煙防杏顋寒日襯桃顋暖惟有鏡中花東風都不管

織錦詞

采絲愁緒雜春機伊軋聲中日又西織到花枝連理處玉驄門外一驕嘶

春思

朝來一陣無情雨敲得庭花半欲殘燕子不知人冷落飛來簾底避春寒

春雨

老來慵把種花鉏片紫纖紅一任無不忍今春孤負雨自收檐水浸菖蒲

燕

處處亭臺宴好春唱花歌柳調爭新梁閒不用多言語回耳聽君有幾人

小盆花

小小盆中花春風隨分足花肥無賸紅葉無久綠心傾幾防香也飽遊蜂腹太盛必易衰荒煙鎖金穀

花願

未到無生無滅地聊爲春風露紅紫不願隨風趁蝶飛願就枝頭抱香死

諭柳

不須嬌逞舞腰肢不須巧畫宮妝睂只把千絲萬絲結結住行人無別離

贈壽醫師寓雪峯

軒窗開處總湖光誦罷難經納晚涼雨濺荷香霑古衲月移松影罩禪牀然燈就取燒丹火煮藥先畱瀹茗湯二豎三彭都見佛人閒無病亦無方

贈僧虛中

僧趁雪前到梅花猶恨遲略談殘歲夢便和蚤春詩僵鴈依船宿寒猿捧硯隨吟單未須捲重見是何時

右梅屋四稿

雪磯叢藳

樂雷發字聲遠號雪磯江右舂陵人登寶祐癸丑特科廷對第一授館職時元兵犯邊作烏烏歌以諷當路丙辰以病歸遂不復出雪磯叢藳五卷其友人朱嗣賢何堯卿編校布梓時寶祐丁已也自序曰余蚤歲雕鏤纂組溺志詞章旣而悔之方將鞭僻近裏以進聖賢之學其敢以詩傳哉又曰前歲歸自京師繼罹憂患蓋不復言詩也其詩俱丁已以前所作雄防老健突兀自放南渡後詩家罕此標格

九疑紫霞洞歌

猗與奇哉紫霞之洞眞天開千變萬狀不可述恍疑幻出壺中之蓬萊湘濱兩姝不敢到悵望蒼梧云縹緲爾來三千三百年斑龍空臥金光艸我采奼女江華濱是爲三十六帝之外臣右持綠玉杖左攜紫金經長歌天上謠一呼開仙扃列炬照深懸身事幽討羣仙喜我來驚笑欲絕倒何候撫我頂偉遠拍我肩綠華贈我金條脫明期分我紅景丹借問此何地指言太虛天翠霞紫雲張寶幄懸瓈結綠盤瓔珞萬疊蒼苔荒石田誰呼靑龍耕紫煙虎嶽銅墻未徧識擬開寶藏翻云帙嵯峩水際披蓑翁應是籛鏗釣神龍仙人仙人何多事驚世駭俗變靈異或跣距足垂天云或印短趾流沙潯或現姑射處子身粉霞紅綬藕絲裙或示普陀大士形或持簪柳垂寶瓔或插鏤象管或結火齊珍或琢元圃玉或布祗園金洞中之防不知幾百里但見縈紆屈折一里一防水人言有路通桂林乘興欲尋日華君吾聞洞中大小洞天三十六帝遣列眞分治局上界官府應更多定知此洞今誰屬猗與奇哉紫霞之洞眞天開我上會稽探禹穴復浮滄海登天臺巖谷豈無奇視此何塵埃摩挲崖石題惡句記我杖屢敲云來黃涪翁元漫叟目力一生空宇宙澹巖陽華有何奇枉費篇章劖石竇

代送徐侍郎赴召

大廈誰堪任棟梁試畱齋艦問行藏朝廷議論如春吳蜀人材似夕陽三漸何曽投砭劑五寒今望起膏肓擬看相業磨崖在卻到浯溪話別觴

送廣州劉叔治倅欽州兼守事

天涯亭畔擁提屏丹茘蕉黃滿去程皁蓋卻迎新別駕碧幢應憶老先生象蹄印歸蠻國鯨鬛掀潮撼海城曾是卿賢分守處試尋醉石共題名【余靖韶州人曾守欽】

逢熊季可

暮云春樹飽相思今共秋風捋白髭北闕未知鸚鵡賦南州空誦鷓鴣詩旗亭尙憶髠能飲客路誰知朔獨饑賴有湘翁生計在且吟九辧擷江蘺

寄李伯輝

石嶙峯下寄吟身靜掩柴樞琢楚珍蘋艸靑莎招隱士暮云春樹憶詩人門無車馬多嫌僻家有圖書不似貧擬借大鵬揩老眼何時尊酒得相親

舜祠送桂林友人

堯山分首舜山逢呼酒旗亭兩鬢蓬客思且須論契闊詩文應不計窮通兒曹富貴秋煙外前輩風流落葉中明日吟船又何處渡江衣冷荻花風

訪伯父幽居

對坐如禪捨閒燒石乳香書看新講義藥問未傳方僕語梅花裏僧經竹案旁題詩吾豈敢窗戶半吟章

梅林懷李景魏

陽華萬疉云無計得相尋所學皆時好何人知爾心莎城百粵遠雪嶠一翁吟已是懷人極天寒漈水深

桂林送人之瓊州招捕海寇

訾家洲畔路別爾苦悤悤說劍令人喜耽吟與我同旌旗楓鬼舟楫鱟颿風想到瓊峯頂題詩更紀功

與李盤翁知縣登七星山弔石道士

疉嶂矗空靑耽奇共一尋苔荒碑意古茗苦道情深有興梯蒼壁無才詠玉簪吟仙何處去我輩復登臨

次韻史主簿雨夜見寄

水長許由溪春寒入竹扉幾人聽夜雨惟我怯單衣樹罅靑燈耿籬根白菌肥明朝有忙事推枕問漁磯

題王堯章佇香亭

滿池蜀錦照深衣盡日憑欄課楚辭要識此花香絕處露涼風細雨晴時

送董炎震歸攸縣

千菊溪頭話別情君行我住兩伶俜山中有酒招元亮石上無禾養百齡狼尾屋低苔漠漠龍防菜長水泠泠故鄕語燕應堪聽莫放扁舟過洞庭

贈衡山侯霖

家住衡山茗塢深軒轅道士是知音污尊酒好聊同醉石鼎詩難莫浪吟雨外虺隤寒食路花邊格磔故鄕心卻懷世上揚雄少腸斷侯芭何處尋

送駱起謁襄帥廣西憲

知君無地種江蘺看了衡山看九疑客路不堪還話別侯門何處可題詩吟靑羅帶行離岸唱白銅鞮過習池呼酒試澆徵馬足繡臺油幕有相知

題豫章宋徳父遊湘詩卷

醉呼仙叟共浮湘捆載風煙滿錦囊名似浦雲山雨起詩連沅芷澧蘭香好吟秋月招元結莫賦朝云惱楚襄英巨老仙今寂寞行人還解識珩璜

常寧道中懷許介之

雨過池塘露未幹人家桑柘帶春寒野巫豎石爲神像稚子搓泥作藥丸柳下兩姝爭餉路花邊一犬吹徵鞍行吟不得東溪聽借硯邨廬自寫看

烏烏歌

莫讀書莫讀書惠施五車今何如請君爲我焚卻離騷賦我亦爲君劈碎太極圖朅來相就飲鬥酒聽我仰天呼烏烏深衣大帶講唐虞不如長纓系單於吮毫搦管賦子虛不如快鞭躍的盧君不見前年賊兵破巴渝今年賊兵屠成都風塵澒洞兮豺虎塞途殺人如麻兮液血成湖睂山書院嘶哨馬浣花艸堂巢妖狐何人笞中行何人縛可汗何人丸泥封圅谷何人三箭定天山大冠若箕兮髙劍拄頤朝譚回軻兮夕講濂伊綬若若兮印累累九州博大兮君今何之有金須碎作僕姑有鐵須鑄作蒺藜我當贈君以湛盧靑萍之劍君當報我以太乙白鵲之旗姧殺賊奴取金印何用區區章句爲死諸葛兮能走仲達非孔子兮孰卻萊夷噫歌烏烏兮使我不怡莫讀書成書癡

寄雪篷姚使君

贈君昆吾湛盧之寶劍靑雀黃龍之巨航懸黎垂棘之美玉都梁篤耨之名香佳人佳人在何處濯足洞庭望八荒防車馡馡薜芷綠欲往從之道阻長倚寶劍兮翼軫膠巨航兮沅湘玉以彰君子潔身之徳香以表騷人流世之芳我所思兮隔秋水天吳翕忽蛟螭翔佳人佳人蹇誰與愛而不見心防傷

題許介之譽文堂

端平丙申桂林伯尙書鐘公以遺逸薦東溪先生許侯於朝越明年得防補初品官衡州戶掾其誥詞於始則有夙有譽處且嫻文辭之褒於終則有其以行義教於鄕裏之勉州里人士莫不榮之又明年許侯乃於東溪之濱創堂五閒以爲講道著書之地仍摘天語譽文二字以張其名敬上賜也堂成山齋先生爲之記者詳矣當世之名卿大夫又爲之賦詠者眾矣辱徵俚作不敢以固陋辭敬書二首以記盛事並敍聖天子始終褒勉之意庶得附姓名於不朽云

曽佐元戎洗緑林此翁何止擅詩聲久辭驃騎尋瓢飲誰引鳴騶聒耦耕厚禮正羅溫處士浮名還污阮先生衡茅那識絲綸美尙擬升堂結社盟

姜防劉過竟何爲空向江湖老布衣造化忌名從古有詩人得位似君稀聖朝自要求參術吾道何應賤蕨薇晚節黃花須愛防且教湘士挹芳菲

濂溪書院弔曾景建

太極樓頭霽月寒斷弦綠綺不堪彈窗前自長濂溪艸澤畔還枯正則蘭蒼野騷魂惟我弔烏臺詩案倩誰刋傷心空有金陵集畱與江湖灑淚看

許介之以丞相周益公所書古樂府四篇見寄敬題其後

紙上瑚閒木難曾敲黃閣卸徵鞍賞音今有王園否得句堪尋岣嶁刋鸚鵡夜棲金屋冷的盧秋戰玉關寒春風歸鴈那知已寄與防宮絕塞看

櫟吳大帝廟

赤壁濡須事已虛且依櫟酹芳壺九原尙擬吞銅雀千載今惟記赤烏湘浦有人修舊祀荊州無地展雄圖定知斫案英靈在閒對祠前洗湛盧

蘇瑩中先往新淦過新渝訪之不遇賦詩爲寄

玉笥山前水拍空知君何處系吟篷敢輕奇士題凡鳥漫有憂心詠阜螽沅芷澧蘭猶可寄江云渭樹苦難同門前景物皆詩卷獨倚篔簹嘯晚風

壺中天歌贈侯明文

蓋頭卽可居容膝卽可安連云大廈千萬閒何如壺中宇宙寛壺中何所有筆牀茶竈葫蘆酒壺中何所爲目送飛鴻手揮絲窗前祝融老僧竹壁上九疑狂客詩壺中主人知爲誰啖棗仙伯雪鶴姿左攬元微袂笑移砥柱弄河水右拍長房肩飽餐麟脯傾玉船蓬萊山在何處勸君且占壺中住不曾上列金馬門也應不識崖州路探禹穴浮沅湘腳下塵土鬢上霜我到壷中如故鄕

道中逢老儒曰蜀出

丙穴魚應好曾經問釣磯干戈今未定城郭是邪非詩社尊黃髮侯門薄布衣乾坤豺虎滿見爾一欷歔

時事

時事如頽屋誰堪任棟梁國貧僧牒賤邊病檄書忙有分憂宗社無方出舉場未應王謝輩揮淚送斜陽

逃戶

租帖名猶在何人納稅錢燒侵無主墓地占沒官田邊國干戈滿蠻州瘴癘偏不知攜老稚何處就丰年

訪表叔季竹齋

門庭接豆根吟避市塵喧每愛詩無敵應知學有源雲山供爼豆筆硯長兒孫愧我相過數秋風酒一尊

擬長沙訪姚雪篷至永卻返賦寄

今傍南軒住應知理趣精通書多似易論語不言誠擬欲聽微論猶能慰別情江湖風浪隔腸斷楚鴻聲

送蕭大山赴新興令

翡翠芙蓉去路荒許渾詩裏認封疆昔聞古部傳宗印今得吟仙綰縣章魚婢蟹奴供爼豆馬人龍戶雜耕桑澹翁應解知心事試汲寒泉薦瓣香

訪菊花山人沈莊可

网盡瑚采盡珠只餐秋菊養詩臞永嘉同社聲名在乾道遺民行輩孤我恨朱門無食客君言靑史有窮儒饑寒正用昌吾道且對鈴岡共撚防

懷二蕭

未曾相見已相知楚粵江山棣萼詩每恨乾坤催我老卻於湖海識君遲機云才藻今無幾管鮑襟期欲向誰靡靡亂山嘶馬碧雲日暮正相思

疎拙

越冠齊瑟事皆非疎拙惟甘與世違客路鶯花秋裏看故山煙雨夢中歸采薇有備淮南靜移粟無謀浙右饑納納乾坤須俊傑湘翁只合制荷衣

陳東甫酒閒舉作歸心只有杜鵑知之句猶未成篇因爲續之

歸心只有杜鵑知且倚裴亭共撚髭客路秋風吹杜若故園春雨老辛夷家貧未辦閒居賦世濁空吟感寓詩邂逅江湖還別去岸花檣燕兩堪悲

登潭州懷雪篷姚使君

賈井裴亭徧短笻紅塵歸騎又悤悤我尋桂樹吟招隱君對蓮花誦易通今日江山勞別夢他年燈火課新功濂溪最念初平老恨聽聯牀話未終

下攝市

吟到湘潭一葉黃賈胡蹤迹正悲涼抱琴沽酒異鄕客打鼓發船何郡郎楚女越商相雜沓淮鹽浙楮自低昻塵埃市井無人識濯足江頭望八荒

甲午社日客桂林

卮酒豚蹄客裏歡石尢風枲衣單東陽病骨如鸚鵡最怯南州社日寒

桂林歲晚憶鐘尙書

塵滿湘翁薜茘衣江湖歲晚鬢成絲桂州楊五今何處雪片梅花枉費詩

雲峯寺

擬尋岣嶁看蟠螭且解靑鞋濯禹溪弔古猶疑九枝柏譚禪且問一莖虀虎抵崖跗供僧爨猿摸廊碑認客題應接溪山無好句滿林空羨亂蟬嘶

登濂溪太極樓

岑樓跨層崖灌木翳頽沼曠哉宇宙心況玆展遐眺前哲日以遠川麓被文藻芳甸馥荃蘅江渚雜鳧鳥亭亭沼中蓮冉冉庭下艸叩寂參太極撫化領眾妙俗薄神理乖力柔聖途杳英英考亭翁反心會天奧萬里粲良言一誠貫元造朂哉登樓人畢景盡此道深根復深根篤行以爲寶

醉中偶成

醉敲茶臼嘯秋煙苦欠髙陽買酒錢擬入亂山餐柏葉石牀閒對麝香眠

送友人遊昭州呈陳謙之僉判

閬仙去補茘支譜梅谷歸呈飛鶩秋惟有瓜坡共君住馬蹄何苦又昭州

夏日偶書

蜾蠃銜虫入破窗枕書一垜竹方牀家童偶見艸頭字誤認離騷是藥方

秋日行邨路

兒童籬落帶斜陽豆莢姜芽社肉香一路稻花誰是主紅蜻蛉伴綠螳螂

新淦偶成

飛飛綠鳯掛梅梢猶記來時雪擁袍今日歸舟新淦路街頭稚子賣櫻桃

贈吳季詩

燕子樓頭春色深曾騎驕馬擲黃金如今世事漫頭雪破屋孤燈忍凍吟

到衡嶽呈弟山長

閒依禹柏系徵驄猿鳥應猶怪賤蹤正擬開云訪韓愈可能避雨識茅容朱陵洞裏秋呼鶴紫蓋峯前曉聽鐘欲踏靑霞尋勝趣倦遊應許借吟笻

許介之館僕於東溪臨發贈別

洗耳泉頭潄晚涼西風衣袂水花香酒邊豪气橫荊楚燈下淸譚雜晉唐天地每窮眞俊傑山林偏有好文章試拈防茹同君舞後夜聞雞月滿牀

下第歸後李伯輝李景魏索近詩

吟徧吳頭楚尾春多慙才客問徵塵振衣天目尋黃獨濯足湘江詠白蘋宋五已慚稱進士陳三何用作詩人錦囊元屬君家有今買漁經理釣綸

題李湛溪詩集後

楚砧岷葛飽淸遊金節銀菟照幾州詩句多如姚少監行程還似杜參謀黃陵夜誦虞妃泣白帝春吟杜宇愁擬問湛溪何處是夢隨閩海弄漁舟

寄姚雪篷使君

湘鱗六六寄相思疎柳新蟬想別時今夜各聽三楚鴈秋風又老一年詩梅花且補離騷闕薏苡應爲史筆知翦竹疑峯新制笛待衝霜月訪桓伊

送桂帥鐘尙書赴召

老依牙纛撚吟髭又折梅花話別思五嶺不遮鸞鳯詔四方俱誦鱒魴詩人才晉魏凋零後國事江淮倥傯時賴有老臣經濟在快呼桂醑餞篙師

題鐘尙書北徵詩藳

野雉江鷗滿故都秋風禾黍撚吟防六千里外驅旃斾五十篇中見版圖金鉉尙期扶日禦玉衡終令正天衢書生亦有中原志那得君王丈二殳

呈廣西張提刑

陸續城邊按部歸梅花隨處撲徵騑溪山有助吟題徧獄市無冤訟牒稀竹屋呼猿眠碎月莎庭引鶴步斜暉莫嫌瘴霧侵湘客滿路風霜冷枲衣

罪言

愁殺瀟濵蟣虱臣亂山斜照獨含情人才不似深衣古國勢如何幣楮輕石燕未蘇湘國旱木牛那濟蜀州兵幸無杜老流離苦切莫吟詩到北徵

送程營道官滿赴闕

髙旻振爽籟蒼鴈鳴芳洲傾城餞茂宰鄕耋羅藻舟茂宰蘊淵道厥源溯伊流宇甿振仁防範俗惇聖猷夷心灼理要政簡吏綂周芳風被儒肄惠澤淪農疇魯封有馴雉張庭無訟牛慨玆戒䢐兩離裏郁綢繆贈我茂叔蓮紉君晏子裘慶霄視鳯躍神囿瞻麟遊世道日以隘民瘼誰克瘳厲志抗遐棄吹萬溥九州揆手忝皇鑑敷文免徵愁行行重行行夷庚無駐舟

雨夜讀陸放翁集

鑪冷重吹火山房夜黯肰濕薪添茭熱苦茗滯芋煎燈暗瀟江雨詩吟望澤煙老仙何處去搔首弔塵編

送黃天河

天河那可到山頂翠參差邨屋煎黃蠟官鑪焙茘支地蠻遊宦少縣小迓賓遲鼻祖曾吟處荒苔想滿碑

閒居自遣

雨積桑樞長昔邪誰能載酒訪楊家漢廷用少臣今老魯俗皆冠我獨髿憂國苦無蠲忿艸看書喜對決明花衰頽嬾作江湖夢擬斸三椏養鬢華

次韻熊云瀑秋夜見寄

叫徹蒼梧望八荒暮云秋客各淒涼此情未許旁人會愁絕中庭月一方

呈姚雪篷使君

祝融應自勝崆峒且讀通書辦聖功事可語人甘受謗詩能名世不嫌窮春邊采藥收湘芷月下調送楚鴻賴有行人碑尙在棠陰依舊戀東風

雪篷見示送趙東嵓詩

皇華歌徹酒杯忙澤畔騷翁送範滂琴帶衡云索潤馬餐湘芷轡絲香山中貍豹隨吟斾部內豺狼入按章卻笑詩寒吟骨聳愁看酬倡挾風霜

書蕭千嵒集

向來楊陸共崢嶸吟到停雲趣轉淸古似洞庭張雅樂嚴如卽墨斂殘兵茵陳終不肥方朔芣苢何堪病冉耕細讀殘編搔白首未應造物忌詩名

滕王閣下賦

越航蜀艇亂相偎風飽千帆帶雨開閣上鳴鸞今已往江頭飛鶩只堪哀柳汀絮滿河豚賤桃塢花殘石首來應接溪山吾不暇自憐白髮欠詩才

宿金灘

瀧吏崖翁是賞音江流冺冺對秋吟天蝦撲火檣帆晚水狗捎魚島嶼深千里庭闈云滿眼十年湖海鴈驚心今宵客枕淸如許穩讀西山夜气箴

寄許介之

贏得詩名徧九州酒徒棊伴半公侯離騷甘隱魚鱗屋樂府多傳鸛鵲樓醉葉幾窠藏菊徑蠹荷三畝防漁舟中原應有樓蘭國空鎖吳鉤到白頭

寄戴石屏

曾到元郎吟處吟雪篷煙艇久相尋鳯鳴道國空詩句鴈到衡峯只信音拾橡祠邊朝聽雨采蘭院裏夜分衾蹇驢儻遂黃衣約鴉觜敲煙共掘葠

寄蕭大山兄弟

梅花好處共心期曾擷天葩寄夢思兄弟自爲千古計江湖方誦二蕭詩貪泉定喜逢廉吏倭國何須拜老師【蕭穎士事】賸擬尋君攀桂樹路遙誰肎做驢騎

送丁少卿自桂帥移鎭西蜀

瓊海收兵玉帳閒又移齋艦溯浯灣三邊形勢全憑蜀四路封疆半是山魏將舊聞侵劍閣漢兵今欲捲圅關【時會有二京之役】細傾瑞露論西事想在元戎指畫閒

送防齋李監丞赴湖南提舉

吏綂久已紊使選非易爲蠍虺何蓁蓁鴻鴈何累累持節豈不多曠職苟所私緬懷紫陽翁昔使東浙湄陳臬糾官邪揚仁蘇民疲玆道有後先哲儒昭令規防齋寄瀟牧邦懋灼帝知勵廉肅寮宷反稅驩鄕耆所學蘊淵道寛嚴權理宜玆總全楚境歌此皇華詩位穹民言邈壤廣吏蠹滋問俗職所重簡僚乃政基視聽貴遠周細微在可遺攬防戒前路豈爲好爵縻揆予忝英盻懷徳念別離別離果何念康濟乃所期懿玆遠大業肇此咨度時勗哉振英采慰我湘民思

秋夜感懷

溽露霑灌莽華月流髙旻吟嘯嘉此夜撫化悲蕭辰蕭辰何所悲遊子多苦辛道峻壯力謝業遙昌志湮元鬢日以變丰景將遂淪堪輿一大宅羲娥爲旅人卉木互榮落蛬蟀何吟呻气隨稚耄變理勝卹喜均反性樂天爵測化葆道眞撫捲慨往哲芳猷邈難親

術士醴陵丁夢榮將之舂陵有贈

綠水池邊舊釣磯何時歸去濯徵衣千年城郭應無恙祗怕風塵老令威

萍鄕和王堯章韻

徵衲無人補舊綿蕭條客枕楚萍邊撥殘石炭西窗冷卻憶山家榾柮煙

雉山寺宋永初中僧西顒誦法華經於此白雉聽之而化至唐黃梅五祖弟子喜登告祖乞巡禮五祖應以遇雉卽止後至此開山本朝王初寮有畱題

蘚碑蘿石擁嵓扃獨倚笻枝問大乘白雉苦無千歳種靑山空識六朝僧詩傳北嶽刊新帖禪接西淮冷舊燈擬鑿冰澆凍硯禊亭閒借法華謄

衰家碣泊舟

往事誰能問水濱停橈仍是薄西曛樵漁空自存袁姓鳧鴈何應識柳文釣艇分燈歸客艇嶺雲拕雨接溪云楩櫚蘭芷今何在空使行人誤舊聞

寄吳茂遠

蘇公隄畔系吟驢知在垂楊第幾株學校文章如畫餅朝廷官爵似呼盧春吟應欠梅花在時事曽言楮幣無惆悵湘分袂處今看細雨長蘼蕪

送邵瓜坡試湖南漕舉

槐花匝路促湘行閩賦唐詩舊擅聲有志向曽言國事論心何止在科名畢方夜煽杭都火大角秋纒蜀道兵莫笑腐儒場屋話瑯玕滿腹正須呈

送李公裕遊臨武

嶺梅籬菊兩關情歳晚江湖載酒行客路欲依嚴挺子瘴鄕已老少遊兄瓦盆且話田家事肉食誰通鈍漢名惆悵韓張亭畔路雪鞭風帽又東徵

江華送熊淸父遊廣州時予有衡陽之役

邂逅陽華且酒壺海鵬衡鴈各徵途閒身俱被饑寒役老境還堪離別無鄕夢定應思款段客吟何用說娵隅曽從仙叟參元訣好訪安期采澗蒲

喜李景魏就熊巖伯縣尉招

長歌白石艸廬深今抱園絲就賞音溫飽不爲兒輩計行藏端見古人心鱣魚堂上春開帳鶒灘前夜對衾擬掛奚囊梅下聽謫仙應共隱仙吟

送友人之辰州覲省

跕鳶巢畔瘴云低山徑如梯去馬遲正則自吟皇樹頌廣微惟誦白華詩春風采藥桃花國落日尋碑薏苡祠覓得丹砂能寄否溪亭送客鬢毛衰

南林寺

律院僧應俗庭荒艸木刪無碑堪考古有客自看山竹好惟嫌密雲多不自閒小溪知最近童浴夜方還

癖齋小集

杜旃字仲髙金華人仁翁汝霖之孫陵之子兄伯髙旟弟叔髙斿季髙旞幼髙旝皆有詩聲時稱金華五髙戴復古贈旃詩有兄弟皆名士文章動上臺之句旃與陸放翁楊長孺往來酬倡詩法老杜古詩尢能得其渾灝委折之妙嘗讀杜有云相望五百載如接顏色溫又云鑪冶無停工況復忝諸孫旃亦其後邪著有杜詩發微傳於世

白雲在南山

白雲在南山幽鳥乘風飛鳥飛不能遠云髙還難依園中亦有菊堂後那無蘐遊子不得歸銜悲欲何言

綠珠行

蜀絲殷空金作谷瑚成林珠百斛彼姝千花萬花簇明月出胎照波綠鏡中飛鸞掌中身夜月春風看不足悲歡倚伏機禍福西裏憐顰東市戮願將舊意奉新人此別他生定難卜君因妾死莫多怨妾死君前君眼見髙樓直下如海深璧玉一碎沙中沈平時感君愛妾貌今日令君知妾心

明鏡行

明鏡照形不照影明月照影不照心朱絲委地流水咽寶劍掛壁蛟龍吟二桃畫謀恩義絕慘慘嚴霜飛六月銜石海可塡鏈石天可補君非食蓮菂安知此心苦

上徐子宜侍郎二絕

當年金屋誤承恩自倚容華托至尊風外遊絲難系日依肰靑艸暗長門

猿臂將軍戰不休當時部曲亦封侯夜涼忽夢燕山月猶幸君恩晚見收

九日懷陳舍人

白髮江湖暗靑燈幾席涼窮途幾半百佳節又重陽命也吾柰何天乎孰可量元龍樓百尺猶足慰行藏

蔗境庵二絕

世事多端好備嘗未能悅口勿輕忘結交莫厭初年澹晚節相看味始長

美惡初終自不同新人那念舊人容君知食蔗逢佳境不念人閒有菲葑

別江陰宰魏元長兼望木叔使君

荊山抱璞自遭毀漠漠塵沙埋皓齒咸韶正音或出爨下桐千年憤鐵一日變化成蛟龍人生相歡貴知已心不相知異生死豈不見豫讓不報中行氏又不見聶政殺身酬仲子

滄海終可塡太行竟能移丈夫殺身爲感激有恩不報非男兒意气磨日月感遇由一時齊威九合諸侯盟黃河倒流五嶽傾楚茅入貢民冠帶金繩玉檢思告成髙臺已荒曲池旣平不見夷吾功但聞鮑叔名

山有狙行

山有狙不可馴山有虎不可親狙詐匪懷徳虎饑須噬人死生托良馬信厚稱瑞麟野性定難保猛獸終不仁

王粲宅

春風佳人命多薄深宮井冷梧桐落江邊百尺斷魂樓未比鷦鷯一枝托漢家待士禮意失黨獄淪胥生鼎鑊南山豆萁苦燒焚鸚鵡洲邊埋一鶚丈夫擇木豈無術何爾依劉燕巢幕君不見平時子房侍帷幄一語不投斃文若登樓此日誠可哀亦恐從軍未爲樂

書懷呈鐘君祿吏部

君不見黃河之水能上天白髮一變無由元人生住世無百年倏忽變化空中煙眼前富貴皆年少悲苦長多少歡笑抽促柱向君彈宛轉淒涼不成調

持心托明月明月照影不照心彈劍發長歌歌長宛轉多苦音瀉水東西南北流昔日年少今白頭欲對君前歌此曲恐君淚下不能收

勿除蔓行

蔓艸君勿除葉蔕相連牽春風共滋長秋露同衰殘庭前梅花樹一種同根生南枝暖北枝寒

紙被一首

疎布裏敗綿破碎錯經緯嚴風過彊弩終夜縮如蝟剡溪褚夫子益友吾所畏防勲在覆冒周密罕儔彚隱肰萬里城可卻戎馬气脈髓盎春溫濁酒有醲味直躬免踡局夜气益洪毅吳宮鳯花錦伐命可歔欷物微用匪薄道在窮不諱縕袍可終身狐貉不足貴

陸務觀赴召

四海文章陸放翁百年漁釣兩龜防數關天地吾何與老作春秋道未窮李耳守官逾二代張蒼職史到三公坐令嘉泰逢周漢此是君王第一功

同平父園中卽事

季冬少寒凜霜薄日色明訪我會心友相攜園中行菜甲長疎花梅枝綴初英潛魚戲淸波寒雀暖有聲小步極遐覽閒吟暢幽情語言接繾綣意適體自輕歳華晚更好景趣靜始並俯仰物態閒聊與同春榮

賦賢已錄【靜觀趙史君喜棊有是錄約予賦詩】

物理因人創神機自古傳揚雄嗟有法孔子嘆猶賢勝負存虛實初終謹後先按圖嚴畫井起數象周天百戰期爭道三隅察守邊開基思漢祖復土想周宣審勢攻無備沈幾救未肰勝心遊碧落幽思及黃泉冒利魚貪餌乘虛鴈落紛爭忘父子迷惑到神仙守必防重柝攻須出萬全妄興侵伐意私擅殺生權紿弄心懷詐包藏智益元甘辭韜甲冑險志匿山川諱忘眞情露矜誇小數專怯圍潛卻步貪得暗垂涎見逼難思進相持莫敢前蹈危防捋虎役志耳鳴蟬意滿渾忘食神馳更廢眠弱形遭毒手短節不空拳悔誤徒批頰矜髙欲比肩禍胎還隱伏陣勢漫綿延詭道非存正羸師合忘堅設心逾虺蝪攫子甚烏鳶造妙羣心妒趨亡眾目憐淺謀徒躁進重地莫輕捐黑白材因見雌黃論豈偏髙人眞托興遠見始忘筌鑑戒無忘此防虞蓋有焉請看奕棊句何愧鬭雞篇

讀杜詩斐肰有作

王澤久淪洽正聲皆雅言百川忽西流靑黃雜犧尊騷經吹死灰明燭日月昏綺麗兆建安淳古還開元夫子握元气大音發胚渾明婁失毫芒神羲隘乾坤再變六義彰一日五典墳上該周南風下返湘水魂仲尼不容刪餘子何足吞五季兵戈繁嘲哳虫鳥喧頽波旣彌漫新奇尙西昆吻喙生譏評神鬼懷憤冤王蘇發醯甕黃陳窮河源煌煌百年閒後學同推尊時時或嘗鼎往往猶戴盆仿摹惑銅盤箋釋譌金根顧余小子旃獨受罔極恩神融淚交墮思苦心屢捫相望五百載如接顏色溫鑪冶無停工況復忝諸孫斯文誠儻存庶以起九原

宋百家詩存卷三十六

欽定四庫全書

宋百家詩存卷三十七

嘉善曹庭棟編

可齋詩藳

李曾伯字長孺號可齋覃懷人寓居嘉興寶祐中進士通判濠州曾伯天才卓越儒而知兵屢以疏陳軍政獲遷宦轍徧天下所至得將士心歷官湖南安撫使進觀文殿學士咸淳元年殿中侍禦史陳宗禮論劾褫職徳祐元年追復原官曾伯初與賈似道俱爲閫帥凡邊境之事知無不言似道卒嫉之使不竟其用云著有可齋詩文類藳

已亥題茅山玉晨觀

煙雲作嶂松作關夜深廹人星斗寒分明已在天上坐不可更作人間看須臾睡去復睡覺彷佛前身在嵓壑洞門鎖鑰呼未譍時有天香暗飄落

宜興山房

薄靄垂垂欲暮時漸生霜气著徵衣山深不見牛羊下惟有樵人荷擔歸

四壁寒蛩作苦吟喚回旅夢約三更不知身在禪房宿誤聽松風作雨聲

題宜興庵壁

拂石坐小橋臨流俯淸泚松聲與禽聲可以醒吾耳

全州道間

竹裏防椽茅屋門前一樹桃花布袖蒿簪笑語雞豚社酒山家

衡陽道間

滿林松竹翠交加路過衡陽得防家門傍粉墻人寂寂一陂春水數株花

登郢州四望亭

夐出煙塵表乾坤指顧中數峯連野迥一水與天通沙外迎孤鶩云邊數亂鴻家山在何許心與大江東

招里巷諸友和韻

小有家林適歸來巳恨遲引杯懷楚舞飽飯和陶詩慷慨多新語綢繆半舊知夜深橋雪滑亟命短笻支

淮西幕自皁口入潁道間

竟日百餘里相逢三數家平岡盡茅葦沃壤舊桑麻短樹巢歸燕荒城宿亂鴉興亡誰與問馬首夕陽斜

過衡陽晚宿

雨後春寒力山前夕照斜身猶尋壘燕聲雜宿林鴉過嶺尙十里隔邨能防家母嫌茅店惡窗下有梅花

將到永州宿邨捨

野宿孤邨迥山行十里荒犢眠蓑艸壤馬踏落花香入眼春晴薄打頭風勢揚莫嗟登陟苦明日看瀟湘

利州登棧道

足迹初來劍北州試登危棧瞰江流萬山西接地窮處一水東歸天盡頭欲訪崤函無健馬相忘楚漢付輕鷗丈夫要了中原事未及持竿老釣舟

出郊勸農口占

小約賓僚集相招父老耕寺依靑帶住人在翠帷行疊嶂堆春色微云防午晴時康田裏樂歸騎踏花輕

陸宣公祠

公不生唐世貞元事若何主恩思報切臣罪迕時多佞舌攻何忍剛腸死不磨倚欄凝望久一鷺防滄波禁煙前一日招幕屬小集林提幹有詩和韻

艸艸登樓適英流邁昔賢詩萹長慶集人物永和年訪古宜聨社傷春又禁煙靑簾家酒賤賸飲莫論錢

桂林卽事

一日四時具從來五嶺肰畱連落花雨依約熟梅天瘴重常垂箔春深未脫綿新來那戒飲未夜已思眠

定華阻風

夜色昏昏帶逺煙誰家燈火待歸船少時月上風須息且伴白鷗今夕眠

月峽登樓

云羃前溪洞煙荒隔岸城秋旗雜山色曉角帶江聲駐騎須邊靜維舟待峽平掀髯聊徙倚一鴈楚天橫

簡項仲宗遊亭臯

試從沙渚入荊城十里金隄掌樣平曉露香畱紅芰濕午風淸逐白蘋生栁邊系馬頻沽酒沙際呼魚旋作羮所欠直惟佳客耳明朝能暇輙偕行

丙午九日將過陽羨偶成

年年秋晚對風沙今近重陽喜在家自斷此生甘皓首能消幾度看黃花閒身頗覺便笻竹醉態都忘脫帽紗且問小舟溪上去飛鷗數防夕陽斜

遊桂林西山

玉筍環星拱靑螺帶霧披山爲天下勝境占嶺南奇援筆難窮者慿欄盡目之不因無世累築室在於斯

善權奇觀

自從團結此山川便作人間小洞天佛母林深從古盛仙翁宅近至今傳靑分三洞中開戶白防雙巖下出泉我自有緣聊乞取萬松陰裏一牛眠

舟過霅川

一簇樓臺銷翠煙雨疎溪闊晚秋天西風吹老芙蓉院兩兩鷗鳧傍水眠

學吟

朱南古徐人官監鎭攝華亭事往來吳松間所與倡和俱一時知名者其詩似近朴直然率意處亦具忘言自足之趣學吟藳一卷自跋云非敢言詩聊以紀時固不止是惟錄其可以示人者簡末題淳祐戊申書於澉川酒邊

垂虹亭

慿虛蝃蝀逼人寒中有危亭百尺寛天接水腰呈絕景風回防腳漲狂瀾半篙落日吟將就一抹晴煙畫亦難不是酒杯今日窄直須邀月上闌干

舟中過平江

蹤迹平生馬少防功名外物等虛舟不多飲酒常成醉日在吟詩祗解愁已幸一防離錫邑更寛兩日到杭州曉來忽見盤門塔疑是西湖大佛頭

出嘉興

舟出嘉禾五里城僧樓山塔互崢嶸酒旗宻比隨風舞漁网橫拕漾日晴畫舫貴人防去穏單衣遊女著來輕山歌已接長河堰到得臨平月又明

過長河堰

防指長河風力微漁舟个个有魚歸一聲水際笛三弄幾處梅邊竹四圍桑伐逺揚蠶事熟花消穠艷栁綿飛西湖只在錢唐外又見孤山梅子肥

同劉朋山遊河邊作

誰主西湖造化功峯分南北境相通四時風物弦歌裏兩岸人家圖畫中隄栁送迎忘爾汝櫂聲來往自西東風波便作恩波防此樂君王與我同

同陳明叔遊湖作

四月湖邊冷若秋先賢堂下系扁舟山頭積翠來新意波面飄紅憶舊遊無柰楊花欺倦客已多荷葉防輕鷗隄邊誰道春歸了猶有一聲黃栗畱

和吳嵒韻

春回筆底露潛機爲怯髙吟且遁肥又見牛鞭春到日羞披鶉結舊來衣雪隨著處分單厚梅不關人自宻稀歸計商量今始定樂哉心事看雲飛

春日呈嵒

南園不與昔時同綿亙規模十里通萬石倚山如踞虎一亭跨水似垂虹虛堂舊占梅邊月曲徑新添竹外風詩料滿前吟不盡主人尊酒未應空

和吳梅庵同登白龍對月韻

秋容滿目帶微寒防穏蘭舟駕碧瀾照我湖光天共色襲人花气露初漧笑譚紅防日中舞驚動蒼龍水底蟠最是一淸無著處卻慚狼籍艸杯盤

曉發嘉興府

曉發嘉興府人家門未開閘關船側過水漲堰平摧濃綠暗官栁肥紅綻野梅城中簫鼓發知是使君回

泊崇徳

堰未抵長河先從古縣過詩舟尋舊岸酒市鬻新歌傍水人家宻依山僧寺多夷猶觀未足無柰夕陽何

東星橋值雪

間關入帝鄕飛雪斷羇腸天地皆明白山川忽老蒼栁眉遮舊影梅額上新妝客裏急先務河邊問老航

孤山觀梅

費盡年年造化功精神全在雪霜中一枝映帶窗前月消得逋仙作主翁

書考

人說宦遊好元來是險途不親眞利害難話細工夫下考初書一中心有愧無官卑何展布三載且糊塗

劉直孺示拙逸詩編且命著語

拙是愚中來逸與怠相比限界固分明差忒亦容易人心自有機天下本無事更參大學章終始一誠意

尹樓巖畱華亭

風雷昨夜揭窗紗未信樓巖不憶家和靖山頭春未了莫因尋鶴負梅花

攝事華亭歸舟口占

挈來司市正花時補陋支傾費品題顧影自慙身是客片防又逐曉風西

題吳梅庵和靖索句圖

童寒鶴冷雪霏霏正是先生得句時一段孤淸圖不盡梅花從此厭人詩

入京

客懷醉殺也醒醒昨夜思家夢防驚道阻且長無信息只將喜鵲驗安平

自庫入鎭十二里皆山徑邢侯以馬相招道閒口占問梅

騫驢突兀萬山間欲雨還晴雪又慳一路梅花尋不見多應開向小溪灣

煙雨樓

錦繡初開城角東防模綿亙境相通一亭舊占梅邊月兩徑新添竹外風山色有無煙變態湖光濃澹雨收功憑欄正好催歸去橫笛數聲蘆葦中

竹所吟藳

徐集孫字義夫建安人理宗時嘗仕於浙好爲詩足迹所至輒有題詠於西湖諸勝處尢多每作一詩甫脫藳人卽爭購相爲傳誦故其詩云俸薄幸無賖酒債官閒卻有索詩逋蓋實錄也竹所吟藳二卷林可山爲序

古意

彼美山中桐千古生淸風斲削羅徽弦不費膠漆工伊石臺有梅月冷云空蒙一彈彈春江遲日春融融再彈彈招隠霜木吟樵風三彈彈離騷感慨古道隆太羮酒味防趣回顓防世無子期生知音未易逢袖手長太息所聴何不同所聴非不同舉世鄭衛聾

智果寺觀東坡墨迹參寥泉

煮茗評詩嵗月深堂堂遺像篆煙沈數間老屋關興廢一段淸名無古今碑斷亂雲封字腳井昏落葉覆泉心斜陽影裏夷猶處仰止髙風不敢吟

暇日言事二首

雨苔侵徑客來稀官事才閒便掩扉欹枕忽生鄕國夢夢中喜得一番歸

西風落葉滿庭除隠幾淸吟獨撚防官地莫將私地比菊苗也種兩三枝

觀秋潮

八月西風噓沆瀣長江協肆澎湃錢唐王气天所鐘非爲子胥逞靈怪海門三山縹緲靑雙練夾岸奔雷霆蛟龍黿鼉匿形影銀濤雪浪翻滄溟踏浪羣兒慣行險出沒波心旗閃閃須臾防灩潮信平蕩漾漁舟千萬防天低暮靄襲人衣遊子興盡各雲歸獨有騷翁看不足吟到夜月揚淸輝

江湖偉觀

昔日山中一小亭重新輪奐轉崢嶸著身梯磴千層上到眼江湖兩明鼎藥丹成仙巳去杯泉墨冷水猶淸壽星炯炯無今古長照東南王气生

聞蛬

獨搔短髮坐更深夜雨書窗半欲陰近日病魔詩思澀一秋淸句付蛬吟

同杜北山鄭渭濱湖邊小憩

與朋看落葉捨櫂踏湖西野店傳杯酌殘陽索品題云隨波影動山被栁陰迷一防寒鴉過知他何處棲

看梅

嵗寒气味少人知一度相逢一度奇不受陽和私防化慣經風雪冷禁持影橫坡老數枝畫香沁逋仙兩句詩相對依依吟未得斜陽歸路不妨遲

訪僧不遇

特地尋君選佛塲行行踏徧古苔荒不因坐石貪句何事抽單輟赴堂空榻日移懸錫影別寮風過煮茶香忙中我爲閒來到君本閒人緣底忙

乍晴

吟情望逺倚闌干聲歇鳴渠雨乍幹只爲湖山住官舍卻因筍蕨憶家餐燕窠出子春遊嬾燈燼開花夜話殘收拾栁綿囊楮被麥秋猶有一番寒

竹閣

昔日孤山像重移閣幾春騷名垂句法遺愛稔邦民雨剝一碑古風揺萬竹新來遊興感慨誰繼若而人

夜過富春

夜船揺兀當乘查得與僧俱似出家數幅徵帆拋艸渡一團幽夢繞梅花風傳山縣殘更漏潮戀霜江澹月華所恨釣臺眠裏過磯邊不及理漁車

促刺詞

促刺復促刺勸織聲轉劇小婦洗雨采桑歸火姑煮雪抽絲繹辛勤欲織禦寒衣朝暮惟恐不盈尺織成門外迫催租不了輸租仍賣綌婦姑對泣兒號寒更無可補兒衣隙帛暖本擬代綌寒賣綌寒來愈無防促刺兮促刺兮勸人織兮織何益貯之金屋是何人重重綾錦飾珠璧

贈相士

好爵縻人見不休更饒君盡許封侯山林朝市心殊相莫誤平生枉白頭

夜雨

夜半倐驚覺狂風攪秋鳴掣電起迅雷驟雨翻盆傾逆知造物意揫斂萬寶成天威不竟夕須臾山月明

訪詩人

得得訪詩仙平湖水接天身輕如鶴羽路逺買漁船日上荷撐蓋春深栁脫綿造門人已出冷潄石山泉

洞庭夜坐

片葉秋風數日程爭如天籟未秋聲厭居塵境炎威熾來納虛亭夜气淸萬防螢光移醉眼一湖蟾影蕩吟情笙歌寂寂重關掩獨許髙僧並臂行

挽北磵

本分參禪學吟中透一關淸名傳北磵遺像在南山石塔人千古煙梯屋數間詩魂何處覓應伴白雲閒

石屋

路僻鳥關關行吟逐字刪偶來遊石屋卻喜見香山閣峭寒云防巖深野水閒坡仙畱墨在姓字有無間

寄題潄玉

一派潺湲迸石溪直疑寒碧練玻璃百川流去須歸海萬籟喧來有定時橋接丹山橫夜月栁籠碧艸拂晴曦吟廬此去𨿽相近爭似閒鷗立渺彌

春日訪四聖鄭渭濵

訪舊孤山去桃花觀裏春迎香開道室借酒酌吟人琴操音還古盤蔬味卻眞斜陽各分散一水隔紅塵

中元

今朝逢令節依舊客殊鄕禪衲同分席淸齋若過堂江茶浮水色野菜帶山香忽憶三秋菊誰鉏小徑荒

餞吳西疇東歸

吏情寥落若商參誰是如蘭可斷金別去社中懷舊友喜來湖上共新吟好山爭似居家看冷菊難禁在旅心我欲學君歸未得來年竹屋再相尋

跋竹間僧詩藳

借來香墨本相對坐孤檠句似寒梅好夢從春艸生逼人禪價重喚我宦情輕一見能相得此君同此盟

嵗律

嵗律又侵尋桃符句索吟經年爲客夢每日在家心眼老看山慣愁多怯酒深公餘惟讀易濁世任浮沈

玉岑

一抹斜陽掛淺林細聽山鳥說春心千年古寺多奇迹讀了丰碑看玉岑

觀音泉

巖石畱云裛翠煙古松知歷幾千年淨瓶一滴楊枝水湧作巖前大士泉

除夕

一嵗驚心忽巳除宦遊尙自客西湖漫題桃板標茅屋旋賣梅花插瓦壺俸薄幸無賒酒債官閒卻有索詩逋明朝萬事從頭起依舊山肩竹樣臒

舟中

厭殺人間名利忙我忘名利只詩狂雅陪云衲三生語分得漁舟半日涼傍水細看鷗鷺浴隔蘆吹過芰荷香從容飽遂淸遊勝那似家居臥竹房

訪周伯弜後寄

獨坐湖窗水一杯好懷竟日向誰開火雲六月天無夜不爲先生定不來

書巖僧詩卷後

泛湘遊嶽慣風寒怯掛田文半臂衫吐出煙雲冰雪句山肩莫怪巖巖

有感

華陽暫脫戴朝簮悔被浮雲惹動心世事可驚如雨驟客懷無限並秋深能歸不似天邊鴈怯冷愁聞月下砧幾許淸髙堪自慰官居賴有竹蕭森

淸溪

不比江湖汗漫流山林冷澹气涵秋泠泠一派源頭水岸影中間見白鷗

獨坐

老屋蕭條半欲斜繩牀獨坐防蜂衙經年官況渾如客計日安書巳到家防防冷風刪樹葉絲絲暮雨織檐花夢魂不那歸心切小圃堪鉏自種

挽孫花翁

淸气散乾坤人亡名尙存玉寒埋葛嶺墨淡慘秦邨井菊風號冡山花月返魂子孫無處覓吟客酹芳尊

餞平洲僧

天地一身閒袈裟裹亂山聽經離竺寺結社去雲間包重懸詩藳藤枯帶蘚斑西風落荷葉應又向西還

雲谷

月漫千林萬壑秋聽琴驚起鶴回頭孤云帶濕藏空谷不逐人間富貴浮

北髙峯

閒處春光澹逢僧共采蒿曲盤山磴崄直上塔峯髙風露侵衣冷江湖送眼豪近年無隠者空負數株桃

借林可山韻餞蘿屋僧

吟捲多題品君齊賈島才聞風知竹載雨過湖來交澹杯中水儒酸葉底梅便辭京國去覓取近詩裁

靈芝寺

梵宇背湖光朱橋度洛陽折藤維小艇拂石坐幽房齋版驚閒鷺苔碑臥夕陽都人喧鼓吹未識此徜徉

聽雪窗

靜擁寒鑪逼硯冰凍蠅怪有撲窗聲拋松撒竹淸眠思吹滅吟燈坐到明

黃羽士

閒披鶴氅紫藤冠帶得林泉骨相寒落魄一身風雪冷飄蓬千里水雲寛素餐洗硯鈔詩句淸夜敲鐘上醮壇準擬學仙仙遇否何年煉就九還丹

寄詩僧

昔日剡溪曾載雪君今訪我以晴期一庭梅雨何時竟吟得詩來舉似誰

酬雲間僧見寄

一從湖上別無處問相知防夜頻馳夢今朝忽寄詩山昏云過濕院靜鶴歸遲此去秋風近應須動客思

謝林可山序詩

不枉西湖住兩年窮吟活計又成編生平不得春風力只與梅花結得緣

送僧之毘陵

無意叢林坐雲飛天四空禪心泡影外客夢艣聲中勝負機何宻窮通算盡工此行應不錯知遇有詩翁

雨作

薫風入斷籬猶自雨淒淒數日無人過終朝共鶴樓云濃山寺失水泛板橋低亦有田堪秫何時得荷犁

靜中

靜中白日十分遲喚起鄕心怯子防客味有如杯水澹宦情肯被一塵緇缾儲余粟緣供鶴俸乏零金爲買書坐久不禁春雨暗誰家樓上笛頻吹

午夢

篇詩才欠急忙償似有奚奴督和章望斷曉山云破碎驚回午夢雨淋浪春光一半歸楊栁花事三分屬海棠靜坐小窗人語寂閒聽梁燕話行藏

杜北山同石峯僧來訪

梅花同伴一有誰過嵗事那堪晚心期未易多杯深和月吸硯冷帶冰磨山暝歸鴉急相分獨柰何

古樂府

郎別二十春未報淮頭捷空房守節心羞見雙蝴蝶滴涙寫胭脂欲寄南鴈羣恐蕩郎客思封了卻還焚妾甘奉姑老妾甘育子穉他日晝錦歸願郎無棄置

言事

讀了南華枕曲肱無端客夢冷偏增官將滿去多逃吏詩不吟來少寄僧亂葉打窗貓上案斜陽過屋防窺燈孤山在望何時雪問訊梅花防藤

鄭渭濱過訪兩社北山諸友繼至惜乎招石峯月溪二禪不來

未見南枝與北枝一淸誰可話襟期不嫌添客重行酒所欠惟僧共說詩竹影因風和雀動水聲帶雨啟鷗疑黃昏閉寒扉坐自展韋編對伏羲

閒賦

梅花白向鬢根生嵗月蹉跎事欠成讀過故書溫有味借來新絮冷無情未霜山寺昏鐘動欲霽湖亭夕照明多少紅塵畱滯客可曾歸去力春耕

惜春

輕寒惻惻雨絲絲獨坐吟牀日較遲方此惜春容易老晚風吹落野棠棃

重拜和靖先生墓

秋聲爾許悲懷古若爲思菊老泉堪薦山孤艸亦萎髙風畱塐鶴殘雨暗荒碑依舊梅千樹無花香似詩

野趣有聲畫

楊公逺字叔明新安人家松蘿白嶽下園池林木蔚然大類魏野之居以善畫山水能詩名著於徽詩藳二卷自題曰野趣有聲畫咸淳六年古梅吳龍翰爲序雲天地間風月常新煙雲不斷叔明磨墨濡毫畫難畫之景以詩湊成吟難吟之詩以畫補足其意匠經營亦良苦矣至元間疎齋盧摯常題其簡端云造物憐渠有畫癖谿山無負墨成池楊卿技進今如許不博金錢卻愛詩

隠居

籬邊紅槿障蓬茅半近城闉半近郊苔繡曲蹊千萬防梅窺碧沼兩三稍閒將今古澆胸臆嬾把榮枯問卦爻一自漁樵分席後淸泉白石與論交

溪行【回文】

通邨一徑繞淸溪緩步行來曳杖藜風弄栁絲垂裊裊紅桃映水壓枝低

梅花

髙標獨立嵗寒時不受狂蜂浪蝶知樹百千年枯更好花三兩防少爲奇暗香疎影孤山句卻月淩風水部詩顧我對渠吟未穏且將澹墨貌橫枝

橫隔片煙爭向靜深藏翠幙全眞性霞拖數縷日初沈月掛一睂天未暝問訊頻敲碧玉枝覓詩踏徧蒼苔徑有時小醉倚幽窗只嗅淸香聞得醒

雨後

春色相將老幽禽百防吟一犁新雨後滿地落花深麥秀風翻浪秧靑水透鍼年登應可卜稍稍慰儂心

白茅道中

支笻過嶺坳對景試推敲野水書之字山田畫卦爻雲歸峯露頂葉落樹畱梢到此知何地人言是白茅

次程斗山韻

口作蠶吟肩聳山了無縈系一生閒夢回春艸池塘外詩在梅花煙雨間但得雙眸長炯炯從教兩鬢自斑斑此身窮逹何須問天道乘除去復還

聞鵑

春闌聞杜宇歸去意難禁蜀道連天險郫城隠霧深差池當日事懊恨此生心閱世多興廢君休憶故林

次程直學秋雨感

一雨戰秋陽風生衣袂舉更不假蒲葵秋陽渺何許渾如赫赫人其技只鼯鼠須信有循環涼生屏煩暑此意黙領防何勞向人語

宮詞

燕語鶯啼日正長六宮桃李閙春光妾身𨿽未承恩澤卻喜君恩澤萬方

次宋省齋避暑

何處避炎威好是幽人屋拂拂來淸風蒼松間修竹坐久細哦詩惜不療饑腹念彼田舍翁桔橰聲斷續誰知漢陰老抱甕灌園防顧我本無機所願年谷熟

寓幹明觀

多謝老彌明金芽石鼎烹一甌浮雪白兩腋覺風淸齒頰回眞味詩聨悟道情北窗髙臥處防夢到蓬瀛月色上窗紗移來竹影斜夜深人巳寂更轉鼓頻檛杜宇驚幽夢銀釭墜細花一時渾不記身在羽人家

次虛谷太博狂吟韻

徑曲通邨深復深聽鶯吟歇聽蟬吟園林幽雅已成趣朝市紛華豈到心匣冷馮驩長鋏劍壁懸元亮不弦琴故知直道多違俗有口從今只合瘖

次程斗山村居韻

融和天气好攜杖作淸遊景物自消長禽言或去畱人登山際寺花映水邊樓欲寫歸吟捲推敲手不休山中閒宰相日日有蜂衙劍防門前竹鎗旗鼎內茶鶯歌喉宛轉蝶舞翅敧斜只此堪娛樂何消解語花邨疃多幽趣誰言景象稀云攲山卸帽苔長石添衣一嵗驚春老千林覺綠肥可憐雙蛺蝶又傍菜花飛

再用韻

非郭非山住蕭然樂有餘晝長延客話夜靜課兒書藥潤晴時曬畦磽雨後鉏近來生計好新味富嘉蔬數椽敧欲壓髣髴玉川廬不結市朝夢惟便水竹居靜中諳世味貧裏見親疎忽怪幽池漲元通灌稻渠地僻人煙少林深轍迹稀折蕉當巨扇裁葛作單衣田緑秧初徧梅紅雨後肥茅檐喧閙處紫燕引雛飛

三用韻

性野耽幽隠茅茨一二間身侔黃鶴痩心與白雲閒囊裏詩無俗毫端畫有山忽驚時節換塞防又南還陡覺秋蕭索林端葉漸稀菊殘堪作枕荷老不成衣著句愁詩拙持螯喜蟹肥晚來風色吹起荻花飛

四用韻

小醉初醒後衝寒作興遊宿雲山頂散殘雪樹根畱檐漏懸冰柱風威凍玉樓欲吟吟未穏歸擁地鑪休六出新裁就漫空宻又稀獨行無鶴氅冷臥有牛衣竹頂千鈞重梅添十倍肥品題輸謝女空詠絮風飛

覽鏡

覽鏡顏非昔相將老態催靑春彈指去白雪上頭來興逸三杯酒詩淸百詠梅襟期除此外萬事付悠哉

喜晴

厭聽滴檐聲風回喜乍晴潤添新栁重痩損落花輕山翠云初斂溪渾水漸平野人無別事杖防又郊行

再謁紫極宮

一去重來巳十年頭顱堪笑尙依然何當了卻塵氛事來結梅花紙帳緣

嬾

疎嬾春來分外添蒲團兀坐地鑪邊闗心事少夜慳夢酌酒杯多晝亦眠琴有徽弦姑掛壁詩無眼目謾成篇自憐不似門前栁才得東風翠拂天

旅寓

憶昔離家日邨邨煮繭香因循淹五月次苐過重陽排悶詩多感懷歸夢最長客言塵世事都只付亡羊

次宋省齋立秋

才見春花榮又見春花謝花謝綠成陰瞬目逢炎夏誰知俯仰間祝融便回駕卻喜西風來美矣難酬價且效柴桑人寄傲南窗下此意自領防那許傍人借所願無榮辱靜中觀物化

苦雨

滴碎空堦頗厭聽惱人況又近淸明三分春忽二分過十日天無一日晴寒沁栁眉愁寂寂濕凝花臉淚盈盈蒼穹好憫云霓望畱作甘霖助有成

和竹溪羅權府

瑯玕萬个碧雲深長覆晴川數畝陰渭水侯封元有節葛陂龍化本無心波光靜處淸影灘瀨鳴時和好音除卻寒流相映外此君那許俗塵侵

次省齋桂花

羨君詩句正而葩閒對西風賦桂花可惜分來蟾窟種如今開徧野人家

池上芙蓉

小池擎雨已無荷池上芙蓉映碧波初試晨妝銅鏡淨未醒卯醉玉顏酡一秋造化全鐘此十月風光尙屬佗除卻籬邊叢菊伴別誰能柰曉霜何

瀟湘八景

逺浦歸帆

江山勝處簇人家樓閣重重枕水涯試倚防幹凝望眼帆歸逺浦隔蘆花

煙寺晚鐘

山寺鐘敲晚照殘僧歸云暝費躋攀浮屠屹立層崖頂恰在煙嵐紫翠間

平沙起鴈

極目靑山帶夕陽平沙漠漠水茫茫防聲漁笛蘆花外驚起斜飛鴈一行

江天暮雪

垂垂四幕凍雲頑萬木號風晚更寒系纜漁人歸去後亂飛栁絮滿江幹

瀟湘夜雨

薄暮維舟古岸邊濃云潑墨暗江天道林嶽麓知何處雨打蓬窗夜不眠

洞庭秋月

月色湖光浸嶽城蘆花渺白鋪汀玻瓈萬頃淸無滓只有君山一防靑

山市晴嵐

橫嵐髣髴抹髙岡邨市人家釀秫香溪上曉來爭渡急裹鹽沽酒趁虛忙

漁邨夕照

一簇漁家古渡頭生涯只在幾扁舟歸來曬网斜陽外欸乃數聲煙樹秋

上趙相公

徹骨淸貧頗自憐生涯澹薄只隨緣搜羅景象畫多趣抖擻襟期詩幾篇毛頴謾供煙雨耒石聊當稻粱田化鑪儻賜甄陶意便是人生際遇年

學漁

年來嬾問是和非謾向滄浪理鉤磯折取緑荷充篛笠收將紅芰緝蓑衣秋風蒓菜鱸堪膾春水桃花鱖正肥身逐煙波逃世慮沙鷗汀鷺共忘機

次余靜庵寒夜詩思

拂拭蒲團坐從渠嵗事更年來心益壯老去眼增明月牖描梅影風檐撼鐸鳴撩儂詩興動得句自天成

次宋省齋問月

開尊酹酒問嬋娟來照人間是幾年從古到今今復古才圎又缺缺還圓隔千里共何同異描萬象眞無醜妍最是婆娑仙桂樹新枝不長出靑天

借張山長韻呈方虛谷

樓臺寂寂白雲堆三逕縈迂鎖翠苔怪得菊松多喜色只緣琴鶴巳歸來人瞻北斗光尢曄門對南山掩復開野客再持漫刺謁不應袖手又空同

次姚舍人

披起綿裘換葛裘不禁時序去悠悠吳山楓老蕭蕭下紫塞鴻歸防防秋幾幅蠻牋詩狀景一聲羌笛客慿樓羇懷正此無聊賴細雨檐花分外愁

殘梅

暗香消歇粉妝殘防防虛庭碧蘚間卻怪貧家新富貴地茵純用鹿胎斑

詩壇

突兀騷壇依漢立英豪元帥凜霜威四時景物知多少一一投降聽指揮

詩將

艸木森羅歸隊伍溪山遼繞作城池運籌決勝應無敵郊島從旁僕鼔旗

詩筒

短篇吟了長篇續舊韻酬成新韻催一節此君緘錦繡奚奴攜去又防來

詩壁

一方素壁龍蛇走防首新詩冰雪淸語好驚人看不足教儂技癢動吟情

蝶

款款穿芳徑雙雙度短墻不知身是幻抵死戀花香

夷齊

因請休兵諌不行首陽遁迹似沽名旣言不食周家粟薇蕨誰家土上生

和靖

湖上吟翁道味長孤墳今已艸成荒姓名猶寄梅花上一度開時一度香

省齋寄詩用韻走筆以謝

竟日昏昏醉夢中俄驚緑暗石橊紅兩三个月書全杳四五篇詩信忽通身世愧無鴻鵠志交情嘆作馬牛風如今暫效相如計較著無聲迥不同

立春旬日雨作不止

撿起牀頭歷又新吁嗟老境漸侵尋十朝春恰九朝雨一日晴還半日陰滴碎空堦聲巳厭寒欺薄酒力難禁絕憐窗外蒼苔地積得殘梅寸許深

悶書

客裏因循斷送春況逄天气半晴陰生來百事少如意老去千般都上心長鋏空彈馮氏劍良材還斵蔡翁琴愁懷正此無分付多謝黃鸝送好音

回溪道中

山束溪流窄徑迂眼前景物入詩無田中科斗古文字栁下春鉏新畫圖巨室儲茶供客販小旗誇酒誘人沽行行不記幾多里回首林端日又晡

見山眞意

栗裏幽深自結廬東籬采菊足淸娯偶然觸目南山好相對沈吟一語無

蚤行

黃粱已熟夢初醒束擔匆匆促去程手挈杖端和袖裹气呵髭上覺冰生山銜斗柄兩三點犬吠籬根四五聲何處梅花開較蚤淸香暗度動詩情

冬晴

嵗序從教自攺更老天有意活蒼生一冬晴暖雨全少三日陰寒雪不成謾擁地鑪然榾柮每憂時事驗欃槍庭前問訊枯梅樹怕有南枝綻玉英

訪梅

荒寒茅屋是誰家獨木橋橫小逕斜卻是無人行到處春風先已到梅花

觀梅

東閣觀梅效少陵巡檐索笑靣生春試將心事從渠道恰又無言領略人

雪梅

凍合頑云四幕垂須臾六出攪空飛梅花自稟淸臞相底事添渠十倍肥

煙梅

玉妃謫墮作梅花不與羣芳定等差莫是淸髙嫌俗眼故張翠幕澹籠遮

冰梅

絕憐花帶雪玲瓏彷佛惟存蠟蔕紅一夜淸寒風結凍分明身在水晶宮

迓王書史六邑勸課回

一犁雨足快耕農可卜今年嵗事丰喜見四郊生意好秧鍼刺水麥梳風

用韻奉謝

乍雨微寒養麥天邨邨斜日起炊煙老夫但愧缾無酒芳艸如茵好醉眠

初夏旅中

蚤起窗前擁敝裘鬢毛蕭散冷颼颼葵橊花發巳云夏竹樹風生卻似秋驟雨乍晴雙港漲宿云初斂四山幽客懷頓覺添瀟灑且放吟情出一頭

每憶吾廬隠者居天然景物足淸娛樹林陰翳鶯求友簾幕深沈燕引雛可釣可耕盤谷序堪詩堪畫輞川圖何當歸去北窗臥能勝羲皇以上無

竹夫人

羞領靑奴號由來節操剛有生惟具眼不妒爲無腸戀戀言何寂娟娟體自涼棄捐知素分那敢望專房

新安江上次程南仲韻

石欄斜防﨑嶇逕邨酒頻澆磊磈胸好是黃山供望眼白雲分出兩三峯

江天曉望次南仲韻

江天向曉緼輕寒霧捲云收眼界寛鴈起沙頭兵出戍鷺翹栁上雪成團數聲柔艣船初發一片寒蘆葉半幹無柰滿前詩料富眈吟防致廢朝餐

飲歸次南仲韻

霜後楓林渾似纈籬邊菊老香初歇昏昏醉夢了時光一任頭顱堆白雪

寄餞趙東麓之官湖南

憶昔鳴騶闖艸廬歡然把酒話襟期自從六月袂分後又是重陽節過時江左英賢姑佐邑湖南松竹助哦詩餞違不及空惆悵儻或逢梅寄一枝

芳溪閒步

竹杖芒鞋度斷岡﨑嶇小逕繞寒塘野梅照水初含白山菊支霜未委黃對景每番成感慨把杯幾度放疎狂此生但只安吾分無辱無榮壽且康

冬夜次南仲韻

風號閉柴門榾柮鑪邊了不聞窗外月明誰是主輸渠梅竹自平分

花朝

花朝恰了一分春雨雪陰霾占兩旬物態未姸寒瑟縮人生易老事因循洗瓷杯酌浮蛆酒擁地鑪燒帶葉薪翻憶昔年成感慨長宮出郭劭耕民

病起

一病巳兼旬朝來試整襟眼前驚霧散耳底怪蟬吟檢防塵侵硯爬搔雪滿簪春歸渾未省緑樹又成陰病起覺癡聾徐行腳躡空杖能供半力藥巳奏全功整頓身仍健優遊道未窮呼兒滌穎拂素貌漁翁借虛翁擁金門城望五詩韻以寫幽居之興

數竿修竹半池荷宻掩柴門少客過筆底畫能希李郭囊中詩欠似陰何一心夜月炯長在兩鬢秋霜積未多花甲明年重數起幸逢塵世息兵戈

細撚吟髭謾賦詩騷人那敢與爭馳傾杯對月風淸夜倚杖觀山云斂時世事安危渾莫問人生得失底須悲何當琢就梅花句付與髙樓畫角吹

堂標野趣豈虛傳坐看朝嵐與夕煙支逕縈迂斜傍竹幽池淸淺倒天少年心付黏泥絮晚景身猶順水船卻喜傳家惟老硯麝煤磨盡可曾穿

次金東園農家雜詠

買酒割雞柌杜後踏歌捶鼓鬧淸明柔桑葉長蠶苗出從此關門禁客行

林下敧傾茅艸屋門前詰曲竹笆籬數聲淸笛知何處牛背斜陽牧豎吹

遲日麗時秧刺水午風暄處麥掀髯一邨桃杏紅如錦旋數靑銅傍酒簾

嘗稻翻匙誇白雪腰鎌荷擔刈黃雲逢人謾說空辛苦償債輸官費九分

婦作生涯勤杼柚夫營活計在桑田老翁榾柮鑪邊坐幼稚檐前負日暄

次金束園漁家雜詠

篙撐舴艋閒來往手把絲綸自捲舒妻子巳諳風露慣篷窗便可當茅廬

愛元眞子吟佳句笑老姜公用直鉤一片水鄕供活計四時風月在扁舟

兩岸蘆花飛雪絮一江秋水接銀河平生不結榮華夢只把靑蓑當綺羅

那有淸霜來鬢上略無閒事上睂頭傍人借問家何處一葉輕舟水面浮

風景岸邊安釣艇云彤空裏散楊花披蓑頂笠攜魚去遙借前邨問酒家

壽許侯

星輝南極彩雲邊律轉黃鐘一日前河嶽間生賢太守椿松齊算老神仙心猶秋月燭千里人在春風度兩年祗恐練溪難久駐行看飛詔下堯天

始生書懷

連年客裏度生朝自艸新詩慰寂寥卻喜窗前風景好梅花初放雪初消

浮生六十度春秋無辱無榮盡自由但得此生彊健在明年花甲又從頭

宋百家詩存卷三十七

欽定四庫全書

宋百家詩存卷三十八

嘉善曹庭棟編

佩韋齋集

兪徳鄰字宗太丹徒人性孝友樂施與博學多識咸淳癸酉登進士以文章負世重望元兵入刼質軍中不屈卒全其身以歸行省交辟皆不就優遊林園能保晚節至元癸已三月卒著有輯聞四卷所爲詩文散落友朋間不自畱藳佩韋齋集一十六卷其子庸裒輯者勿軒熊禾序之稱其詩閒雅衝澹中有發揚蹈厲之意近律亦皆駢麗精致原其體要則關涉綱常造次理道不可與尋常詩人文士例論也

古意

迢迢長安道古堠雙復只遊子辭家去去去何所適素商昔轉朱羲今由白悠悠世路囏江湖虎豹宅楊朱泣途窮魯叟悲麟獲願言弛負擔歸與慰岑寂

亹亹天上云淊淊海中波時哉不與我況復未息戈浮氛冒層嶺君去將如何君吟行路難妾思扊扅歌積憂儻心痗采蕨南山阿

皎皎天上月輝光燭蓬門蓬門亦何有古鏡堂上懸妾心如古鏡磨盡明不昏君心鏡上塵磨去不復存猗嗟賤妾心與君難具論

吳郡齋遣懷

齋居苦無悰散屧步芳圃花栁度暖風莓苔滋宿雨疉嶂隠檐牙齒禽哢林莽池光云蔽虧日气石吞吐回眺覿層城狂歌隘天宇倐歡景已流俄思愁復聚楚奏鐘儀悲起吟莊舄苦人情異窮逹上士渺今古信美非吾鄕歸心屬蘭杜

閒居遣懷三首

莓墻隠薜蘿中有一畝宅花竹分四時野鳥鳴格磔浩歌引淸觴防風岸低幘百骸任舒伸一笑天地窄剝啄誰叩門門外來佳客

坐中有佳客尊中有美酒酒美客更佳一醉亡何有醉餘送客去新月掛疎栁明日欲重來已戒應門走客至固自佳客去亦不惡起舞弄淸影明月動孤酌一杯復一杯輕颸動修薄擾擾百年間誰能得此樂酒醒日射窗推窗見梅落

聞角

角聲嗚咽梅花老逺客夜長風艸艸起傾凍酒澆愁胸愁思轉多杯恨小人生石火斯須期月轉樓西角又吹咍臺一枕華胥夢明日看山笏掛頤

遣興呈孟兵部使君

翛翛瓊田鶴髙步何頎頎霜毛映寒月丹頂含晴暉胡不乘軒車俛啄前谿爲谿水淸且淪白石亦粼粼𨿽無魚鰕味且免雞鶩瞠

趙子有古心眡世澹如寄靑編對朝夕黃花當姬侍海上逐臭人紛紛笑厓異焉知四五間政在嶭公輩俗子塵滿襟門外紛偪塞髯龔詩中英髙臥翠巖側風雲入古硯鳥烏窺凍壁似聞中饋虛桑麻欠機織母氏聖且善門閭望朝夕擇婦要得人在徳不在色

卯金我石友胸次如阮嵇灌園西郊外竹徑風煙迷我宅今易主政擬尋幽棲卜鄰儻有分當在西枝西我昔愛君直蚤慧機云比一別復防時使我費懷企夢中往相尋宛在水中沚水中多鳧鷖水邊鳴鳩飛天雨逐婦去天晴呼婦歸鳧鷖政自樂鳩婦吁可悲

石門洞

衙衙雙石撐靑空澗鳴瀑吼驚魚龍維舟支笻步山徑山黑鬼笑猿啼風雲巢雪屋數羽士玉圅寶笈繙晨鐘天寒水落山露骨日月隠隠行空蒙九衢黃埃沒馬腹一家歌笑百家哭𨿽然是山猛虎多猶勝人間賦蛇毒

題劉同知所藏泰山訪隠圖

環洲玲瓏徑深窈巉巖翠壁摩蒼顥幽人結屋倚陰厓雲水煙蘿互縈繞維舟散屧欲往從山深樹宻無行蹤徘徊谿橋自嘆息安得上下如雲龍古云大隠隠朝市朝市亦有居巢子胡然見面不見心咫尺涓涓隔春水

爲馬受益題韓滉畫子母牛圖

老犍耕余飽枯防呼防引犢緣敧厓犢兒母懷不父懷母子僔沓形離牧童生來識牛意倦拋臺笠曲肱睡爾牛不寢亦不譌我亦無夢逰南柯歸來短衣不掩骭卻笑漫漫歌夜半

甲戌秋過了頭巖有感

昔年北兵滸黃渡官軍一萬了巖駐巖前十里無人煙焉知今日重生聚老翁殷勤指長孫生時開慶方攺元今年裹頭明年娶感荷太平天子恩傳聞鼎湖龍又逝空餘弓劍畱人世天上惟多三數公社稷蒼生誰蚤計老翁有時色枯槁羸臥巖前分犢艸京師來往千萬人欲問明時知者少嗣皇繼聖生神靈西陲何事猶徵兵襄樊未復郢又急正陽新築淮方平吾儕紅額今有幾靑袍白馬紛紛是巖前鬼燐陰雨靑老翁說著心猶驚願君努力扶休明翁也菁羮橡飯安餘生

過釣臺

行色苦迢遞人煙淒涼泊舟值嚴瀨濯纓感滄浪赤符讖龍鬭白水瞻鳯翔淳風協元徳落星隱寒芒桑溟忽變易艸木猶芬芳嗟予遘迍蹇垂老悲興亡溪湍兀小艇嵐气昏戰場安得釣臺釣尙友狂奴狂

龍門嶺

沮洳棧道濕慘澹旌竿墓經行此山中髣髴龍門句借問此何名亦以龍門故祝融鞭火蚪正晝紛馳騖乾坤一洪鑪何適非窘步況玆履嵌岑豺狼隘前路及暮雲气陰霈然灑甘霔廼知天地仁不待蒼生訴

麗陽祠

峭壁出防龍澄溪湥漭潒碧瓦映朱扉雕甍燦金牓巫覡紛後先苾芬盛肸蠁云此麗陽祠桂籍夙所掌當時逄掖士祈禬何穰穰歘然夢寐通其應防影響我學非時須靑紫絕妄想及玆值艱虞乾坤捲揺蕩山行愁虎狼川遊畏夔魍故鄕隔三秋煙塵極坱莽神兮罔時怨訶防迄來往中夜若有聞縹緲隘云仗及明泛逆谿祥颷送雙槳

春怨

垂楊帶雨煙沈沈綺窗翠幕淸晝陰琵琶撥盡誰知音一聲望帝春事深

鵓鴣詞

鵓鴣鵓鴣爾拙無伍朝飛從何來暮宿何處所飲啄不自營日日呱呱叫春雨沙場鬼哭天沈陰澤國夔魈夜相語一聲兩聲云防防三聲四聲水建瓴十聲百聲大雨車軸下千聲萬聲江翻海漲鼇宮傾羲和推車不敢出鮫人畏濕綃機停淤泥三尺百賈臥十家一二吹煙靑鵓鴣鵓鴣喚雨又不已敎爾閉觜不閉觜再拜拜天公箋詞小心風雨師屏翳云師丰隆鵓鴣爾何物盜天之柄裒頑凶天晴呼婦雨逐婦寄巢生子隨西東願天勅后羿挾矢操彊弓射逐九州外勿使孳尾添雌雄天關九重暗氛霧鵓鴣飛來復飛去黔黎生魚頭鵓鴣猶自鳴不休重爲告曰鵓鴣鵓鴣爾形甚爾聲孔悲爾鳴不止爾心何爲意昔黃帝作鳳凰巢阿閣此時無爾鳴五風十雨天下樂又聞有虞氏韶成鳳凰至此時無爾鳴風雨弗迷天下治爾今𨿽彊顏不如闔口歸深山山深樹宻百鳥閒落花流水聲潺潺秋分春分任爾化何用對雨鳴間關爾今不肎去吾亦能爾恕長安挾彈多少年勸爾藏頭莫相遇

望夫石

朝望夫暮望夫望夫夫不至江樹煙糢糊一朝化爲石誰知望夫苦獨有堅貞心千古復萬古

題郭元徳所藏龔聖予痩馬圖

吾聞神駿之名十有五雄姿矯矯騰龍虎四蹄踣鐵尾捎風藐視昆侖薄圃何時歷塊誤一蹶棄置荒林繄榛莽思昔先朝十一閒駓駰騏駱充其間此馬當時最倜儻流沙萬里來圅關祗今淪落歸人世何人保飬思終恵髯龔前身李伯時殷勤染翰憐權奇崚嶒痩骨見者嘆度越駑駘猶萬萬天上房星久已空此圖此馬俱難逢至人愛圖如愛馬收拾瓌文爲模寫我知髯龔欲畫時天地黯黲風煙悲離離禾黍今如此誰識羸驂眞騄駬明年野外春艸平瑤池八駿還爭鳴此時更倩髯龔筆一埽籋雲龍八尺

贈朐山孫畫師

少年酷愛山移家入山住朅來廛市中塵土涴巾屨有時擬山遊大笑出門去二毛颯垂領乃乏濟勝具歸來笏拄頤意欲淩風翥朐山有佳人以我愛山故九曲武夷溪移將置縑素禽鳥紛飛翔煙雲莽回互林深虎豹藏石怪龍蛇騖對此竟忘疲興與精靈聚相當槃礡嬴下筆有神助不然方丈間那有許奇趣安得絹千疋煩君畫瑤圃

雙淸堂詩爲石民瞻賦

黃塵沒馬腹洪濤噴鷁首是身如轉蓬隨風任飛走歸來丘壑中髙袖拄笏手牀頭一束書壁下一壺酒暴背對靑山杖藜從白叟乃知羲皇上何嘗離北牖民瞻實可人靑嵗紆墨綬一朝拂衣去歸種彭澤栁蕭然林下意今無古或有富貴等浮雲斯須變蒼狗終南政自佳不作防徑不仁者贈以言立名要不朽

山陽客中

衰年逢世變人事如蟣虱憂端常澒洞頭垢不暇櫛檣烏終嵗飛況復無寧日方春暫返櫂浹辰臥蓬蓽天風倐吹衣輕易復一出旅巢乏安枝如意十不一七十能防何日月過箭疾夜深不成眠吟虫助喞喞

淮城酒味薄酸澀如敗虀一千沽一斗聊欲舒慘淒壺傾不能醉羇思終轉迷因思古逹士山林卜幽棲暴背坐捫虱看雲閒杖藜理亂耳不聞其樂無端倪紛紛彼俗子謟笑勞夏畦安知萬世下淸風想夷齊

爲郭元徳題和靖探梅圖

祥符眞人調玉燭四海八荒春意足孤山山小不容春十月梅花破寒玉風流詩老癖愛梅拂曉騎驢度山曲呼童忍凍折南枝香滿唫窗伴幽獨到今寫入畫圖中骨冷神淸炯雙目蕩蕩巍巍堯舜天外臣巢許誰羈束前年我亦訪湖山山色湖光竟塵俗荒墳三尺走狐貍那復寒泉薦秋菊眞祠並入梵王家香月亭前馬牛牿水邊籬落忽橫枝遙睇猶艱況斤斲雞園釋子皆鷹騰挾彈揚鞭驟平陸倉皇走避尙遭瞠蹇衛何堪共馳逐三百年間一夢同人與梅花防榮辱拊圖三嘆復何言天外飛來兩黃鵠

次韻麟洲龍仁夫遊三茅山

朝行良常南暮息良常北山水互縈紆松篁相依緑尙擬效古人夜遊疊秉燭嗟我獨何爲紅塵走東軸有如嗜飲者性命寄芳醁時於茅檐下支頤望涼玉或夢泊西巖汲湘然楚竹終然纒世故欲往竟未卜安得乘天風翩翩出囂俗士生一世間衣食貴裁足誰爲翔蒿鷃誰爲衝霄鵠誓將與子遊保此受命獨

金山寺

僧捨髙低見潮音曉夜聞仙凡一水隔淮浙半江分鶻冷山腰月龍噓海角云瞿曇端不見人世防紛紛

陳索郎灘

去國逾千里辭家過十程飯炊云子白酒醉索郎淸柁捩秋江駛防開暮靄輕聖明方在禦何地不升平

行壽昌道中

山邑少桑麻淸谿捲素沙岸崩橋半斷邨僻路三義廢渡畱芳艸深溝臥古查老翁苔石坐猶問自京華【芳艸渡在縣西】

聞築鹿門

干戈又繞鹿門西淸夢猶應憶鼓鼙可嘆遭逢誇二鳥卻令經濟屬三犀腐儒闇事惟蒿目聖哲知防莫噬臍坱莽氛埃何日淨春江飛雨漲芹泥

金陵板橋別弟

江郊憶舊廬送爾復躊躇別慣不縈夢情多嬾寄書江湖歸櫂逺風雨夜深疎杯酒慈顏悅離愁賴埽除

古寺

古寺接荒城浮圖倚太淸松環嵐翠薦泉激澗虹明僧定花開落人行鳥送迎西枝如可卜吾欲證無生

書齋

寂寂書齋萬慮空恍然赤甲古城東鳥呼幽夢日方午花惱醉吟春正中軍將送茶驚諌議門生載酒過揚雄飛詩識字皆爲累閒殺江頭獨釣翁

常山道中

縣古浮梁外沙平艸樹秋逺山明去路驟雨咽鳴鳩岸狹水痕漲雲歸暝色愁誰憐蘇季子塵土涴貂裘

鷺鷀林

客久勌嵚崟尋幽洗客襟靑煙楊栁岸白酒鷺鷀林當戶孤峯秀環溪萬玉陰畱連不忍別月落砌蛬吟

次韻朱子厚九月十一日見寄三首

三載干戈隔勝遊江山依舊郁相繆蛬吟砌壁莓苔古鴈落汀沙艸木秋畫角飄江猶北固白雲飛岫認東甌慿髙望逺心如醉風岸烏巾雪滿頭

淒涼風雨暗山薇夢裏歸與迄未歸禮樂不存三代逺江山如故六朝非讀書老去翻成癖煮字從來不救饑裋褐長鑱眞活計載芟何日詠春祈

冷雨淒風萬木飛年來世事不勝悲靑山白水新安道云夢緑林夔府詩耆舊漂零今有防乾坤翻覆政緣誰鬢絲一夜三千丈甚矣吾衰如此衰

登六和塔

僧捨倚松北浮圖界竹西江通嚴瀨逺云壓越山低槐裏三原隔襄城七聖迷臨風悲往事月落凍烏啼

次韻簡黃監簿淳宗二首

流年暗數手中蓍短髮鬖髿每自悲金甲牙旗非昨夢黃韲白米慰朝饑山河萬里歸新主湖海三年隔故知惟有浣花堂上燕春來依舊不相遺

桂樹團團滿故山一尊風月羨君閒交遊副墨洛誦裏詩句生民淸廟間我輩無才難用世故人厚祿竟何顏西樓十二闌干月淸夢應須共往還

次韻碧窗聶道錄

胸蟠今古袖披披老作黃冠恐未宜遼鶴不歸人已換濠魚自樂子烏知瓠畱西域靑精飯杖削東川紫玉皮我似淵明君陸靜相防一笑儼前時

哭塗移愚教授

北固登山屐西園載酒船論心今一世握手後千年湖海風波惡乾坤雨露偏無因見宿艸流涙漲黃泉

春日苦雨

礮車雲起走丰隆河伯重驅十二童山竅號風雷破柱海門翻浪雨飛空一春狂犬吠日出三月老農愁嵗終斗米換蓑寧計直卻疑家近漏天東

金壇邑中作

菇蒲風起雨蒙萬室參差浸碧瀾一鶴歸來城郭攺二龍飛去洛波寒松迷舊徑猶存寺蛙聒新畬總爲官卻喜故家文獻在半從鞍馬半儒冠

次韻陳登父桃花

棠棣羣芳散綺葩繁枝宻幹蔚交加武陵溪畔秦人洞濯錦江頭杜老家風攪亂紅春過雨露滋防艷曉籠霞長安重到應惆悵寂寞都燕麥斜

贈蔣艾學

龎睂鶴髮一詩翁肎伴漁父理釣筒蘆漵栁塘新雨後竹籬茅舍晚煙中鄕書再奉衣猶白邨酒頻沽頰借紅萬事無言歸一笑仲車元不是眞聾

泛湖

閒居散人事一舸泛長湖夜雨半篙荇春風十幅蒲功名槐國夢身世輞川圗艤岸逢鄰叟淸譚日又晡

閒居卽事

塵外江邨野老家窮年兀兀笑盤蝸素琴橫膝一尊酒紗帽籠頭七盌茶編竹作橋看蟻渡種花成塢聽蠭衙閒中自有經綸事寄語時人莫笑嘩

次韻陳登父小樓述懷

慷慨悲歌續五噫等閒觀物倚笻枝士龍瓦屋西頭住吏部霜螯左手持湖海悠悠空落拓風埃冉冉竟衰遲登樓作賦羞王粲寂寞歸與理釣絲

通津田舍

汀葭江菼兩依依鷗鷺相親寂不飛僧入翠微云伴去牛耕白水犢隨歸古今賢聖多蕭索王伯干戈有是非老病憂時心力弱可能此地得漁磯

客懷

客懷元自惡歸思浩無垠愁織窗前艸情淒岸曲蘋十年紛戰伐四海暗風塵故舊無消息西風涙滿巾

夜坐

蒲團疊膝誦南華蓮勺燈明細吐花客有可人期不至鄰無美酒夜難賒濕雲釀雨愁飛鴈枯木號風怨宿鴉自笑不眠還不倦城頭嗚咽又鳴笳

秋殘

樂天老矣放樊蠻鷗羨忘機鶴羨閒緩步當車休下澤澆愁得酒卽中山些騷豈敢奴僕命伊呂元非伯仲間兀兀支頤秋又晚亂雲斜日澹煙鬟

正月十日理髮二首

多病多愁鬢巳星更憐詩骨痩崚嶒百錢桃杖但求醉五斗折腰良不能徒步幸無官長罵浩歌聊襲散人稱世情閱盡忘今古一合乾坤防廢興

寂歷勞生嘆轉蓬百年彊半走西東從師謾學屠龍技報國元無汗馬功二頃有秋生計足三杯近卯客愁空兒童相見徒相笑兩鬢絲絲一老翁

遊宣慰載酒泛溪卽席有作

五載綈袍憶故人春風吹鶴過湖濱樓臺冷浸兩溪水天地淸無一防塵櫂底空觥今杜牧井中投轄舊陳遵萬方一槪吾安往尙許誅茅竟卜鄰

陪遊宣慰遊霅歸賦

渝望平山碧四圍鵓鴣啼處見柴扉白蘋欲起雨初歇緑葉成陰春又歸野外樵夫紛避道溪邊鷗鳥獨忘機深杯百罰人扶醉一枕西軒月滿衣

客窗夜雨

世路馳驅力不任老來世路轉嶇嵚小窗一夜芭蕉雨倦客十年桑梓心黃紙紅旗違壯志靑尊緑醑笑孤斟故山何日眞歸隠礀水松風直萬金

息寮王教授挽詞

黃鶴山前脫骨仙飽餐玉蕊潄珠泉酒酣拓防老工部官冷無氈貧鄭防四海風埃方坱莽一生岐路幾迍邅公今得向揚州死況復懸車過八年

遣懷

擾擾乾坤防戰塵南山北闕意逡巡病思隠語呼庚癸老怯流年避已辰三顧恐無開濟術百年須了去來因鹿門有約吾將隠倚杖看云老此身

送劉伯宣尹松江府

來往燕鴻異逍遙鵬鷃同古交千載上餘論六經中渚茅檐月蕪城柳岸風寸心譚未了櫂去莫悤悤宦途昏抹漆逹士久悲絲汲直世多忌父淸人不知隆污俱合道行止要隨時富貴眞槐蟻千年看鼎彜兵燹三年久瘡痍百姓同政須隨日化心要與天通刻木難期對屯膏施易窮松江三萬頃盂水愛任公

範仲山以磵谷居自號爲賦二首

山林朝市兩相忘寂寂幽居興味長雨過竹侵書帙淨風輕花落硯池香三杯卯酒醒未醒一枕午窗涼更涼人境結廬元不俗淵明何必定柴桑

丘壑中間著幼輿何如此地卜幽居棊聲夜靜客飲酒花影晝閒人讀書塵世覆蕉多得鹿癡人緣木更求魚先生夢覺渾無事一笑浮雲指太虛

山房遣興

三徑嵐煙防碧苔地無髙下總栽梅花隨流水繞除去云共好山排闥來月冷蛙聲喧鼓吹風淸蜃气聳樓臺過逄況有侯芭在白首經未足咍

遊靈巖

躡石捫蘿一徑通憑欄極目思無窮川明竹樹蕭疎外人語煙雲杳靄中風月五湖西子舸樓臺千古梵玉宮艱難隠遁尋幽憩晤語無人憶贊公

次韻趙提舉

白首經病子云感時懷舊獨霑巾十年戰伐多新鬼四海逢迎少故人上苑鶯花非昔日曲江蒲柳爲誰春湧金香酒甜如宻滿眼沽來莫厭頻

山林樂四首

山林何所樂忽忽遂忘歸江闊天低水山深霧濕衣靑虫當戶織白鳥背人飛野性因畱滯非干與世違山林何所樂佳興四時同琴罷庭畱月酒殘松度風鶴歸蒼漢外猿叫碧蘿中卻笑磻溪叟區區理釣筒山林何所樂所樂在琴書醉買中山酒遊乘下澤車結交忘鹿豕分席混樵漁何必桃源路方爲隠者居山林何所樂幽處兩三家曲徑新移竹疎籬舊著花嵐煙千嶂合野水一橋斜誰道無音樂漁陽有摻撾

次韻夏楚邨登山陽故城有感

金粟松摧故國荒春秋未作嘆詩亡十年漂泊家千里百代興衰夢一場蠙浦風淸波鴨緑漁梁春暖酒鵞黃相逢且盡尊前醉莫遣愁多白髮長【漁梁溝在山陽城外十餘里多美酒絕勝故云】

答淮上翁二首

風雨淒淒戰客衣長淮東去鴈南飛碧山學士老復老芳艸王孫歸不歸尊酒細論悲昨夢囊書空負笑前非木奴千輩侯千戶蚤晚應須賦式微

京江語別十三春宇宙茫茫防戰塵客路秋風欺白髮陰房夜雨濕靑燐杖藜嘆世悲誰子懸印朝天少故人回首鹿門思舊隠荒墳宿艸更霑巾【末句爲澄齋劉先生云先生名弓字器逺】

懷林紹先二首

長沙滚濁瀾春半尙嚴寒久客愁無寐懷人醉不歡讀書狂李白忘事老師丹何日歸林下悠然飲一簞嵗嵗苦擔簦飄然雲水僧星霜變鳥天地有靑蠅畱滯慵僮僕懷歸畏友朋求田端有暇誰復問陳登

寓山陽天慶館作

紫气浮關悵客情琳宮羸臥絕逢迎長廓夜靜蛬吟苦古殿秋深鶴唳淸勾漏丹砂何處問藍橋雲液爲誰傾捲簾殘月斜窺牖街鼓咚咚又五更

次韻陳教授見寄二首

藜牀聽雨臥雨霽抱琴行古徑荒苔合秋渠墜葉平流年悲鴈影往事咽蛬聲誰識都觀劉郎舊有名江城吾舊隠今嵗喜秋穰一頃南山豆千畦負郭姜看云扃戶晚對月引杯長他日慿魚鴈猶堪話楚狂送程道大歸新安兼簡憲使盧處道學士

我生慙愧賈胡畱暮鼔晨鐘復報秋萬里橋南存舊宅十年客捨尙並州靑山是處堪埋骨白髮新來漸滿頭此日送君何限意長江萬折有東流

戔戔束帛賁丘阿有防英雄入网羅少室山人徵不起貞元朝士巳無多聲光赫奕埋輪使音調淒淸扣角歌傾蓋相歡應恨晚喬松千尺有絲蘿【道大有集名扣角吟】

次韻陳道益見贈

此生慚愧馬牛襟返鎖柴門嵗月深避地管寧甘白帽登臺郭隗自黃金風霜漸老騷人鬢天地元知國士心卻喜程侯晚相遇長魚碧酒共淸吟

病中三首

病來十日閉茅廬孤負吟詩與著書牀下不知牛是蟻濠間誰識子非魚羸形分絕麒麟畫老境堪同鹿豕居坎止流行隨所寓分明天地一籧篨

腐儒粗糲愧無功一月兼旬臥病中賦就但應增肺渴檄成元不愈頭風移心有法難忘藥折臂無緣定作公世事漸艱吾巳老翛然夢不到槐宮

婢尋本艸犬迎醫二豎驅除去復隨衰老維摩常示病痩生杜甫不關詩門堪羅雀那容駟釡不烹魚但作糜見說九重徵武士欲須攘臂學支離

懷聶道錄

夜鶴朝猿伴苦吟碧窗靜鎖錄云陰靑精可飯藥資乏黃獨無苗山雪深豈有故人分祿米但聞隠士寄焦琴相思一夜生春艸明月滿街天籟沈

病愈出遊

桐防防鞵破曉煙落花飛絮暮春天風檐轉日噪幹鵲雲樹隔溪啼杜鵑客引茅亭沽舊酒僧邀竹院話枯禪病餘一事還堪笑腳力輕松倍去年

送董左丞

煌煌勲業繪淩煙共說韋平有世賢黃閣紫樞名將相涼臺暖館半神仙百年富貴眞槐國一日淸閒勝葛天祗恐九重方側席東山未許遽髙眠

閒居遣懷

宻樹幽花似逺邨循除流水自黃渾無僧肎送盧仝米有客時過陸抗門月暈河天魚散子泥融雨徑竹生孫十年四海干戈滿似此遺民防戶存

爲湯提刑賦南園玉繡毬花二首

繡衣持斧舊詩翁天與奇葩襯綺櫳翠訇葉攢珠的皪碧搔頭映玉瓏璁氤氳香霧迷叢蝶澹沱晴颸颺轉蓬安得素娥斟緑醑緩歌一闋月明中

愁煙露泣明妃萬蝶防迷勌不飛帳簇流蘇裀翡翠堦翻蹴踘落珠璣瓊葩分韻香疑減栁絮成團似卻非風雨朝昏他日約忍令容易失芳菲【霽窗孫使君題南園詩有曰遊人只解遊晴晝風雨朝昏盡屬君】

古寺

古寺倚崢嶸春風信馬行猨吟千樹暗僧定一燈明野水循除出庭莎浹徑生云何多俗韻一宿又江城

次韻答酈學正見贈

蕭森竹柏小蒲庵身世嵇康七不堪眼底故人俱寂寞鏡中衰髮自防鬖過車慷慨陳淸酹舊館殷勤脫左驂老我與君同此意紛紛輕薄不須譚

夏五園亭對雨漫成六首

野鶴乘軒愧不才柴門鍵宻晝慵開荒亭鏁霧紅葵老古木號風白雨來酒免官沽時一醉詩非私貸日相催人間萬事皆兒戱千載昆明防刧灰

從來工瑟莫吹竽赤米黃虀盡自娛種栁藏鴉憐哺母葺巢防燕待將雛荊榛少翦但除道芋多栽莫問區金馬玉堂元有分靑銅慚愧白髭防

鏡中勲業不須論拭髮何由得馬肝日暮論文思李白年衰忘事類師丹防多歸燕愁無主是處鳴蛙總爲官多謝天公相勞苦梅風吹雨長瑯玕

五噫休作不平鳴世事悠悠奕一枰歌有紅兒休用比酒無白墮亦須傾靑山儻是埋骨好素髮何嫌照眼明鼎鼎百年三萬日曉煙收盡暮雲橫

雨霽雲收正午天槐陰翳翳北窗眠百年未了暫爲客一日得閒眞是仙美酒但尋知巳飲好詩休用俗人傳山林鐘鼎知誰是輸與鴟夷理釣船

有酒能澆磊磈胸人生何處不從容橫飛遼海成孤鶴老死南陽亦臥龍習靜一丘聊自足逢時萬戶莫先封梧楸門巷將迎少澗曲分畦學老農

秋泊吳門寄友

尊酒旗亭說舊遊重來茂苑又深秋煙霞靜鏁詩人屋風雨常欺倦客樓獨鴈叫羣天漠漠蹇驢畏滑路悠悠相思淸夜黃花老一盞寒燈萬斛愁

次韻薛晚翁教授

鯤鵬意气鶴精神髣髴風流賀季眞三顧豈無天下計百年空老夢中身兵塵滿眼誰知巳儒術謀生每誤人長嘯歸來尋舊隠石田茅屋未全貧

閒境

門外紅塵競往還小軒容膝自怡顏三杯對影夜邀月一笏拄頤朝看山芳艸落花春不老鳴鳩乳燕樂相關人間尋徧無閒境閒境由來只此間

小園漫興二首

小園雨過艸離離寂寞葵橊又一時載酒客來閒問字催租人去更吟詩一杯淡粥學僧供三尺髙檠避鬼吹百嵗光陰行六十世間何許鳳凰池

公車縱肎詔遺民鶴髮蕭蕭巳滿巾美景昔時多樂事丰年今日有饑人翻雲覆雨憐輕薄洗眼開懷任屈伸野鶴痩軀馴鹿性此時寧復繪麒麟

泊閻橋有懷

靑鏡霜刀杳莫尋陳畱巷陌故陰陰鴻飛猶記東西迹燕去難畱下上音多病樂天悲老近三生杜牧恨春深浮雲栁絮元無凖慚愧人間兒女心

戲簡友人

百年何處築菟裘又向周南嘆滯畱砧韻但能淒客枕鴈聲渾不到歌樓江湖輾轉魚千里今古驅馳貉一丘回首金焦何許瀟瀟風雨使人愁

次郭元徳

馬周淹逆旅夢寐憶常何琴古知音少囊空得句多淒涼憐我老慷慨爲誰歌三尺匣中劍時時自濯磨

偶題

身世厭漂零衣冠愧典型乾坤開闔戶日月短長亭水闊連天白山髙擁岸靑揚雄中有宅垂老太經

邨居卽事

地僻邨深過客稀數家生聚突煙微魚鰕入网忙呼酒鵞鴨棲池靜掩扉喚婦索陶苫屋角課兒斫竹補園籬溝東積水通前浦也有蒲防帶雨歸

贈良常山人

靑嵗迂疎壓市廛誅茅結屋北山巓泉泠陰洞猿分飲艸軟陽坡鹿伴眠三徑煙雲渾是畫四時風月不論錢忽逢野老譚庚甲笑指喬松不記年

富安田舍

漠漠寒云接斷蕪平疇積水入長湖犢眠籬下霜埋艸鴈宿河邊月滿蘆防吻苦茶連葉煮膠牙酸酒帶糟餔數朝巳學人情熟識字耕田著我無

田家喜雪

漫空飛雪嵗云䢐獨坐閒吟粟滿膚郭落江山千態迥渾淪天地一塵無寒聲夜吼松筠裂和气朝回薺麥蘇說與田家一醉明年寧復慮官租

次韻郭元徳閒居

萬事夢中夢百年身後身黃塵空沒馬白髮不饒人鱸美蒓波淨螯肥菊露新相思須命駕莫厭子輿貧

後平叔母夫人挽辭

昔年烽火隔江津指痛呻吟夜徹晨旁置萬家空有冢祿營三釡巳無親鸞回紫誥承恩舊牛臥靑岡卜兆新送死養生無一憾老懷緣此重霑巾

姑蘇有贈

畫樓珠翠列娉婷遼鶴重來失故城商女不知寧有恨徐娘𨿽老尙多情一簾花雨譚幽夢雙槳蒓波急去程卻倚閶門重回首笳聲嗚咽暮雲橫

天竺山

鷲嶺舊尋詩重來十載期蛬吟僧定榻猿掛鶴棲枝山月穿窗入溪云傍竹移一聲淸磬發應悔出家遲

遊金山寺次壁間韻

水國微茫境物閒洪濤九防禪關防檣下上淮連浙樓殿髙低寺裹山潮駕金鼇來海上天畱玉府在人間憑欄落日蘆風起時有魚龍聽法還

醉中偶書

落花流水兩無依夢入桃源覺巳非尊酒防珊山月落片防揺曳浦風微雲橫北固朱樓逺煙暝西湖畫舸歸別易防難今古恨鱗鴻來往莫相違

甘露寺火後登多景樓故基有作

西風散屧步崔嵬霽色浮空望眼開江勢亂奔滄海去天形低約眾山回一卷狠石埋焦土百尺危樓付劫灰惟有沙鷗知我意相親相近不驚猜

春日山行

山北山南日防回半山山捨更傳杯一聲羌笛山云裂二月山花有落梅

晚醉

兀兀餘酣潄晚汀古犧香霧入疎櫺捲簾歸坐月上隔岸逺山靑更靑

何山白水田

離離逺樹接山低白水田頭杜宇啼昨夜前邨新雨過桔橰閒在石橋西

訪徐叔詠教授山庵迷道而作

上山下山山歷歷松篁不攺路非昔杖藜聊欲問山翁山空葉落無人迹

到徐叔詠居

攀藤躡石訪幽客茅屋參差松樹隔山童聞語不譍門古木千章鳴格磔

爲陳登父題畫扇

古澗橫小舟竟日無人渡紅塵溢九衢來往不知數

過髙郵新開河

新河接長溝露冷菇叢一雁秋十幅蒲帆風力飽回頭煙雨暗天遊

淮安天慶觀夜坐

邊城寂寞嵗將闌濁酒頻斟醉不歡一防靑燈霜月白野鳬風起石窗寒

揚州天慶觀作

日轉梧桐影宻月明楊柳陰疏經閣磬聲隠隠闖然風馬云車

癸未遊杭因事懷舊雜以俚語不復詮擇

十年南國足風埃錦繡湖山得再來醉裏不知人世攺更從雲气望蓬萊

杖藜乘興不辭遙行盡蘇堤過斷橋白髮老翁依古柳相逢揮涙說前朝

隄邊楊柳拂晴波隄上遊人衒綺羅山色湖光渾似舊采蓮人唱采茶歌

慈云嶺下拜郊臺表裏湖山繡畫開十載西風動禾黍行人休憶翠華來

題古木寒泉手卷

觱沸一谿泉巃嵸千古木中有避世人陰厓結茅屋

題葉勸農對山樓次韻二首

三平二滿過卽休十事九律誰與謀歸來政自饒佳趣樓對靑山山對樓

避名莫學韓伯休生子何必孫仲謀遙岑寸碧可人意風月一天閒倚樓

郊居

野徑晴霏斂江郊夏日涼夢中知是蝶還復自家莊

邨捨

防防流泉潄石寒防防艸色接江干雲歸逺岫月初上雨打落花春又殘

次韻山人見寄

營得菟裘佚暮年雲山萬疊足風煙絕憐擾擾馳名客落日西津喚渡船

泊湖頭

潦翻川蓊匌煙靄樹糢糊小艇時呼客龍遊酒試沽

西麓詩藳

陳允平字衡仲又字君衡號西麓鄞縣人才髙學博一時名公卿皆傾倒試上捨不遇放情山水往來吳淞淮泗間倚聲之作推爲特絕嘗著石湖漁唱詞元初以人才徵至北都不受官放還淸風勁節世尢髙之

秦鸞曲

盈盈白玉鈿裊裊黃金縷拍拍水晶匳皎皎珊瑚樹簾前雙燕飛門外桃花雨無處說相思羞對秦鸞舞

登吳山

登髙一展眺宮樹郁嵯峩樓閣春風滿東南王气多髙天行日月大地布山河栁色沙隄路時聞響玉珂

明皇按樂閣

日月霓裳宴防樓三千歌粉侍宸旒月明宮殿雙龍仗云擁簫韶九鳯遊翠袖半籠金約臂寶釵鈄墜玉搔頭不知舞到弓彎處一拍春風一拍愁

賀伯父大資休致

不戀淸時白玉璫便將身世寄滄浪三朝元老黃樞閣四海閒人緑野堂楚楚菁蘭秋帶雨蕭蕭寒菊晚宜霜擬成東甬耆英社賸樂壺天日月長

送中上人遊天臺

師作天臺去長亭復短亭焚香參祖塔振錫動山靈石罅移菖歜松根斸茯苓何時白雲下相與話靑防

寄王尊師

采云繚繞七香車洞裏神仙燎紫霞華表鶴歸春寂寂東風吹盡碧桃花

過田家

邨南啼布谷邨北響繅車隔浦賣魚市傍橋沽酒家野花朝日暖溪柳背風斜又過東鄰去東鄰采菊芽

秋暮登太白樓

飄飄裋褐袍倚杖立金鰲橋東溪流急樹增山勢髙白雲連海嶠黃葉滿亭臯溶日西風惡塵埃兩鬢毛

香匳體

小院薫風滿閒庭白晝長蜻�楊柳岸鸂芰荷塘云合朱檐卸山髙翠閣涼蔓滋靑薜茘芽長紫良姜簾幙深深地闌干曲曲廊澹煙瑤艸細流水碧桃香幡影重門靜苔痕小篆荒螭盤丹鼎雲龍吸露臺漿琴古翻新調笙沈靜舊簧雨聲犀角枕月色象牙牀掌上雙鸚鵡屏間兩鳳皇石圅藏寶劍金鑰啟瑤箱扇雉團淸影匳鴛試曉妝霞綃衣窄索云錦佩玎璫防攏金蟬矗釵橫玉燕翔袂飄天水碧裙濺郁金黃太液簫初逺蓬壺漏未央流星飛碧落零雨下銀潢去去人千里迢迢天一方斷腸春洛浦殘夢夜瀟湘

江南謡

柳絮飛時話別離梅花開後待郎歸梅花開後無消息更待來年柳絮飛

嘆鏡詞

憶妾初稼時金屋藏窈窕忽見長安人鬻鏡長安道明月掌上來團團復皎皎千金買得歸惜之如重寶匳開雙鳯飛帶結靑鸞裊當時照妾顏妾顏正年少如今照妾顏妾顏羞巳老對鏡頻嘆嗟掩鏡徒懊惱不恨妾嫁遲惟恨妾生蚤此恨空綿綿天涯滿芳艸君不見長江逝水無逆流嵗去年來多白頭

秋夜逰東墅

云壓髙空雁陣低江城歷歷艸離離樓臺秋澹玉簫逺簾幙夜寒銅漏遲明月鷺鷥菱葉浦西風蟋蟀豆花籬一尊酒盡銀河落猶有殘鐘出古祠

侍謝立齋小酌湖樓

風捲珠簾客佩淸杜鵑啼老送春聲水浮亭館花間出船載笙歌柳外行千里夕陽歸夢逺六橋飛絮馬蹄輕闌干倚徧暮天闊煙樹一鉤新月生

題李丹壺壁

閒乘海上查來訪謫仙家風逆磬聲短日低幡影斜猿攀髙樹果蜂采半嵒花誰在丹臺上三更煉紫霞

謁烏龍廟

斷碑猶記唐時事山气陰沈暗緑苔松木已逾千嵗壽香煙知化防鑪灰廊深無月鬼神過殿古有雲風雨來曲曲九溪春水落子陵灘下復東回

卽事

重重簾幙燕翩翩塵鎖朱樓十四弦楡火漸催寒食節海棠花畔縛秋千

春詞

楊栁春風三月三畫橋芳艸緑纎纎一雙燕子歸來後十二紅樓捲繡簾

春遊曲

長安二月東風裏千紅陌上香塵起都人歡呼去踏靑馬如遊龍車如水兩兩三三爭買花靑樓酒旗三百家長安酒貴人未醉岸頭芳艸日半斜誰家女子嬌似玉約莫靑春十五六郁金羅帶蘇合香琵琶自度相思曲相思曲聲斷續斷續回文不堪讀回文斷續有續時離膓寸斷無續期

春閨怨

妾家住在湘江曲門枕湘江春水緑年年長是暮春時兩岸垂楊啼布糓自君話別湘江頭獨上城樓彈箜篌蛾眉不埽逺山碧滿隄芳艸春正愁舉頭不見君但見湘江云江雲散復聚妾心空如燻舉頭不見君但見湘江水江水去復回妾顏爲誰美湘江云湘江水雲水悠悠何日巳舉頭望君君未歸門前楊栁空依依

野人家

繞江生杜若滿地長辛夷翦艸塗新壁蹇藤縛舊籬瓦瓶春貯酒土竈夜蒸棃獨步歸來晚東臯雨一犂

遊陽明洞天

萬木陰沈鎖石門煙霞深處近昆侖洞簫聲接玉臺磬寶蓋影揺金殿旛湘浦有龍雲气濕越山無鶴露華昏靈芝采盡歸何處溪上白蘋花正繁

哭婁梅麓

白玉樓成去作文只從西棘掛朝冠生來病苦相如渴沒後人知範叔寒野店春閒沽酒榼溪堂月冷釣魚竿梅花麓上誰彈淚嵗嵗東風吹不幹

宮詞

三十六宮春漏長隔簾時送禦樓香荷籠盡日教鸚鵡爲我君前說斷腸

無題

閒拈紅葉欲題詩待得詩成又嬾題心事不隨流水去月明人在赤闌西

題胡月山吟屋

蘇公隄上路日日課新吟流水行花影斜陽臥栁陰斷橋春聽樂矮屋夜鳴琴皎皎山門月如君一片心

有所思

憶昔美人初別時長亭兩岸栁依依今日美人天之涯美人美人胡不歸憶昔君別妾分破靑鸞鏡破鏡如破心與妾表相憶相憶圖久深憶昔妾別君翦斷金鳳釵斷釵如斷腸贈君表相思相思圖久長一日一日復一日靑鏡鸞孤釵鳳只未必君相思能如妾相憶寒衣翦就欲寄君長安門外無行人鴈聲半夜西風惡窗前一片梧桐落

觀猿

掛樹攀云日半斜亂山深處飽煙霞香林月滿僧歸去啼落春風防樹花

宿大慈山悟眞觀

終南道士學彈琴門外松蘿鎖翠陰瀕海八龍朝出洞隔山羣鹿夜歸林琪花過雨金風澹玉樹籠煙碧月沈三十六壇鐘鼓寂云璈聲接步虛音

下第懷婁壽朋

百尺丹梯歡共登共登天上最髙層南山有霧空藏豹北海無雲可化鵬勲業十年塵裏鏡詩書萬卷雨前燈桃花開盡不歸去又逐春風過武陵

別吳橘潭

駐馬赤欄橋餘寒著柳條舟車富春路風雨浙江潮惜別津亭暮思歸故國遙臨行莫惆悵回首定花朝

有感

軟紅塵裏度韶華楊柳橋邊舊酒家燕子不歸春漸老東風開盡刺桐花

暮春

柳外宮鶯囀晚寒萬花開盡正春殘沈香亭北闌干曲獨抱琵琶看牡丹

終日

終日懷人憑曲欄余陰未放客衣單只緣三月風光澹別作一般天气看梅粉有香銷夜雨柳絲無力受春寒閒情漠漠難拘管自逐輕鷗下急灘

過釣臺作

雙臺屹屹防春秋千古髙風一釣鉤越嶺有雲山北障桐江無浪水東流云深黃葉埋寒虎煙暖靑莎臥晚鷗漢業已隨春樹老月明常到客星樓

春閨

寂寞黎花院落閒逺山愁入兩眉彎黃金絡索珊瑚墜獨立春風教白鷴

嚴陵郡捨

花飛石上斑水落白雲灣簾卷千重樹窗開四面山鼓聲魚市近旗影訟庭閒滿目皆吟思殘陽縹縹間

西興

西興潮半落漁浦日初昏嶽面云收腳沙頭浪積痕樓鐘鳴野寺船鼓入江邨回首長安路歸心防斷魂

梁湖道上

東風酒斾斜浦口第三家谷鳥鳴春樹江鷗起暮沙故鄕山漸近曲岸栁初芽客路歸心切孤防帶落霞

閨情

閒拈花片貼紗窗繡幙斜飛燕子雙細數歸期相次近倚樓日日望春江

梅梁堰

廟近雲濤觀山遙翠欲重只因漢上木便是洞中龍堰折潮歸海樓迎浪答鐘斷碑荒蘚合終古載靈蹤

虎丘卽事

西風劍佩輕獨立妙髙亭山吐嵓頭月江涵水面星石奔蒼虎勢樹結老龍形何處吹簫客扁舟過洞庭

靑龍渡頭

天闊鴈飛飛松江鱸正肥柳風欺客防松露濕僧衣塔影隨潮沒鐘聲隔岸微不堪回首處何日可東歸

仲冬南樓野望

繡幙香溫生暮寒澹煙漠漠水漫漫吟殘庾嶺梅千樹夢繞湘江竹萬竿風捲亂鴉棲古塔雪迷孤鴈落前灘一聲玉笛人何處更上南樓獨倚欄

夜泊

停舟野渡頭客路恨悠悠葉落風千樹鐘殘月半樓蘆花雙過鴈莎艸獨眠鷗山鬼燒靑火飛來照髑髏

賦林景參梅嶼

結廬分得鴈山云嶼上梅花是四鄰水月一天香世界冰霜千古玉精神短檠夜雨西窗夢長鋏秋風北塞塵我亦煙波綸釣侶與君同作嵗寒人

懷潘鄮屋

洛陽才解佩過眼忽秋分四海一明月千山共白雲鴈煙迷曉樹虫露濕香芹滿紙相思字臨風欲寄君

吳江道上

夜半扁舟出洞庭客防初掛蚤潮平社風才起海鷹至嵐露未收江鵠鳴吳岫亂雲驚古塔楚臯寒葉擁荒城垂虹橋外天連水無限別離生杜蘅

登西樓懷湯損之

楊栁飄飄春思長緣橋流水繞宮墻碧雲望斷空回首一半防幹無夕陽

吳山雪霽

九天宮闕春風滿陸地樓臺夜月寒鐵笛一聲吹鴈落片雲不到玉闌干

湖上

流水斷橋邊笙歌擁畫船日酣花半醉春困栁三眠防杖登云洞觀魚上玉泉鳳城歸去晚山鎖萬重煙

西湖暮春

雲山疊疊樹重重浙水迢遙客夢中啼鴂數聲春去日落花滿地夜來風松關鶴立吟壇靜竹院僧眠丈室空明月馬蹄何處所夕陽芳艸畫橋東

戍婦

梧桐月落夜來時見說沙場未解圍夜夜燈前紡鍼綫倩誰邊上寄寒衣

山房

軒窗四面開風送海棠來一陣催花雨數聲驚蟄雷蝸涎明石凳蟻陣繞山臺此夜衣偏濕燻籠著麝煤

馬塍道上

閒拖痩竹笻獨步馬塍東鳥影靑山外春愁碧樹中麥潮風化蝶櫻熟雨生虫莫向谿頭去谿頭多落紅

已酉秋畱鶴江有感

賓鴻防過澱山河夜夜西風轉轆轤苜蓿艸衰江館靜枇杷葉老石泉枯曲終明月閒歌扇病去寒灰滿藥鑪客夢不堪千里逺故園籬菊正荒蕪

侍趙別駕宴壽樂堂

別駕移尊宴艸堂四軒簾幙捲斜陽芰荷香滿鴛鴦宿楊柳陰濃翡翠藏風過水亭秋尙熱月侵山閣夜偏涼更闌酒盡不知去坐看曉星飛玉潢

經馮將軍墓

同山半白雲此地葬將軍香火空遺像朝廷記舊勲鐵衣懸古塔金鉞鎭荒墳一澗淸泠水年年生紫芹

避暑

避暑入林扃同僧坐竹亭鳥飛晴地影龍掛雨天形埽葉鋪防簟臨流注石瓶更無人迹到日落夢初醒

江邨

艸舍蔬畦繞柴門竹徑通斷雲遮落日細雨濕斜風野艾抽花碧山茄帶葉紅煙深南浦逺難認楚江楓

小樓

寒空漠漠起愁雲玉笛吹殘正斷防寂寞小樓簾半捲鴈煙蛩雨又黃昏

畱鶴江有感

抱玉歸來淚滿襟世間何許覓知音此生𨿽有噬臍悔到死終無嘗膽心伏櫪馬思雲路逺避鉤魚隠石潭深故人若問松江路自采芙蓉學楚吟

送吳松溪過淮

鐵硯毛錐未防功又防琴劍過臨卭荊山有玉鳴朝鳳滄海無珠走夜龍浦口月來僧館榻渡頭霜落客船鐘自君別後知音少空憶鴈山溪上松

姑蘇觀

楚岫髙低接太行吳江渺漠下滄浪秋城霜滿葦花白夜館月寒莎艸黃芳苑鹿臺初解佩故宮鸞閣尙鳴璫五湖一葉扁舟去二十四樓防夕陽

雲間洞天

門掩靑松間緑槐一番圖畫自天開朝霞鏈藥黃金井夜月吹笙白玉臺樹老有枝皆薜茘地閒無處不莓苔數聲野鶴驚殘夢疑是神仙出洞來

春曉

曉風獵獵捲芭蕉簾幙深深燕子巢十二畫欄多倚徧一雙蝴蝶上花梢

錢塘旅捨

雲山千萬疊身事恨悠悠客鬢秋風急鄕心夜雨愁蛩鳴鄰寺壁鴈過隔湖樓目送千帆逺長江空自流

采桑行

妾本秦羅敷家住曲江曲門前楊栁靑春風啼布谷樹頭桑初芽家家蠶始浴相呼出采桑采桑如采玉屈曲回髙枝攀條翦柔緑朝晴采桑南暮雨采桑北采得桑葉遲小姑怨相促陌上綺羅人問妾睂何促妾恨妾自知問妾何所欲消磨三十春漸喜蠶上簇七日收得繭百斤十日繅成絲兩束一絲一絲工織成羅與縠百人共辛勤一人衣不足舉頭忽見桑葉黃低頭垂淚羞布裳

山中吟

東望泰嶽松西望蒼梧竹知心侶樵漁忘情友麋鹿山深春亦寒野鳥聲綿蠻山花隨處發香風吹幽蘭夏日飛火雲枕簟訪深僻坐此松竹林冰泉潄寒日西風涼蕭蕭鴈過秋空髙時有巖桂發落葉飛長臯三冬气凜冽獨立千崖雪橫斜溪上梅影落溪橋月朝餐山上霞暮采山下藥安得山中人共跨山頭鶴

宋百家詩存卷三十八

欽定四庫全書

宋百家詩存卷三十九

嘉善曹庭棟編

菊潭詩集

吳惟信字仲孚霅川人居華亭白鶴村詩名籍甚吳中有老儒靡先生記問該洽惟信客吳遇諸塗扣以近詩因誦傷春一首靡先生屈膝下拜曰子謫仙人也老夫𨿽欲效顰無可置喙矣與浮玉施樞交善投贈亦最多樞有和菊潭韻題秋潭買山圖秋潭其伯兄也惟信名著江湖間故樞有和感懷詩云終有徴書訪綺園旣老不得一遇故樞有贈詩云誰知書劍兩無功所存菊潭詩集其蕭防淸潤之致與樞亦在伯仲之間

春閨怨

細栁輕煙鎖畫樓樓中人去水長流琵琶聲斷梅花落別是春風一種愁

蘇隄淸明卽事

棃花風起正淸明逰子尋春半出城日暮笙歌收拾去萬株楊桞屬流鶯

湖上雨吟

濕了荷花雨便休晚風歸桞淡於秋一生不作機心事合轉船頭向白鷗

賀史守鳯雛滿月

玉手歌姬托鳯雛堂前畫額旋調朱春風吳防宜男艸試問他人種得無

題秋江晚照圖

水光只肯淨涵虛分浦通村路卻無風日向低鴻鴈落釣竿一半出菇蒲

曉吟

翠帳香銷捲碧紗風梢殘雨濕欄牙蜻蛉亦被涼勾引淸曉低飛入水花

春詠

艸堂燕子未歸時香鼎灰飛入硯池防徹唐人詩一卷夕陽猶在杏花枝

贈別上官良史

不惜黃金一醉君喚歌催舞語紛紛天涯明月空相憶寒鴈無聲入斷雲

秋夕

西風吹露下秋空烏鵲無聲占碧桐天气防涼人好睡闌干閒在月明中

野望

閒與蘆花立水邊歸心客思兩茫然夕陽收盡天風急一樹寒鴉落野田

辭史侍郎

事到依人易策勲合歸收拾北山云春風入手非閒用種得梅花卻寄君

春夢謠

銷金帳掩水沈煙髻滑金釵落枕邊魂夢不知春已去誤隨蝴蝶過秋千

重拜和靖墓

片玉沈山艸亦珍斷碑殘石當麒麟君王別爲開門戶不欲梅花見路人

閨怨

病起傷春獨倚門喚人鸚鵡隔簾聞無情最是東風惡瘦卻棃花一片雲

仙興

宮殿髙髙在五云鶴搖松露滴行人洞門不放東風過畱得桃花一院春

山居春興

林雪消寒滴春風入艸廬好山分客防閒地課童鉏竹瘦偏宜鶴泉淸直見魚邇來因苦詠零亂一牀書

寄越上髙疎寮

便教煙雨畫成圖爭似歸來有賀湖鏡裏精神西晉有詩家標準晚唐無惜花春盡鶯吟苦敲竹風淸鶴夢孤世事正多心早嬾著書贏得靜工夫

立春日卽事

檢殘玉曆又春來造化無私命轉乖照水莫嫌窮靣目防山長有好情懷生期惠逺眠云過死問林逋借地埋詩到夜寒吟更苦一枝梅雪映書齋

送伯氏秋潭謀居

朝吳暮楚幾時休未必江湖有白鷗萬事莫如歸去好一椽當爲老來謀春天吟思行花徑夜月琴聲坐竹樓但得餘齡無俯仰曾公食粥亦風流

移居卽事

山移無復昔人賢隨分長安辦一椽掃室敢言天下事閉門盡可雪中眠攜瓶與客同沽酒接綆過鄰自汲泉到此始知閒是福居山未必似居

呈雲麓史侍郎

若教盡盡說漂沈卻恐無憀老不禁百拙難隨今日巧一貧方識古人心牛羊歸盡荒郊闊猿鶴愁多故國深亦欲以詩爲活計世間何許覓知音

謀生

謀生一事到成功消得湖邊地幾弓韋曲有花畱杜老洛陽無客問盧仝春風燕子虛檐外夜雨蛬聲小徑中所立規模𨿽冷澹絕勝彈鋏舊飄蓬

贈越僧意書記

一衲冰霜二十年不知妙用自誰傳心能轉物方爲佛詩到名家亦是仙喜客稍寛沽酒禁愛閒多結住山緣今冬約我西湖上同防梅花坐釣船

自序

一劍辭家竟陸沈夢思空向故廬深查迷河漢千年恨樹隔闗山萬里心衣垢正憐貧未去鏡明忽有老相尋春歸不與人爲約靑艸催詩亦嬾吟

秋夕

雨聲雲气暮蕭蕭羅扇恩疎井樹凋心事暗隨歸夢去壁燈畱與可憐宵

詠貓

弄花撲蝶悔當年喫到殘糜味卻鮮不肯春風畱業種破氊尋夢佛燈前

傷春

白髮傷春又一年閒將心事卜金錢棃花盡東風軟啇略平生到杜鵑

曲江畱別

手彈珠淚向離筵殘日依依上客船流水自隨人影去夕陽只在曲江邊

蘭

寒穀初消雪半林紫花搖弄晝陰陰是誰曾見秋香處千古春風楚客心

古梅吟稾

吳龍翰字式賢新安人咸淳元年領鄕薦授編校國史院實錄宋亡不仕築樓三層終日吟嘯其中樓前有古梅一樹卽以自號嘗從學方秋崖秋崖和其詩贈之有雋永才殘稾奇溫只破氊之句其相賞蓋在世俗外者秋崖沒龍翰哭以詩云一瓣南丰後他師不復求

曉發姑熟城

鵑啼驚夢敲春枕花落迎風打曉攜杖攙先出城去角聲吹月墮寒江

春晚畱淮上

淮山歷歷春雲淡淮水湯湯夜月輝此處杜鵑啼不到江南行客未成歸

贈謁士

一掬鄕心寒似月半生行迹過於云春風滿擔詩千首是處靑山畱得君

白紵詩

吳宮煙水碧迢迢瓊樓十二淩靑霄北方佳人顏如花素衣濯濯明朝霞雲母屏風珍珠箔香銷金鴨春寒薄璧月流光羅綺筵白紵舞殘月欲落君防月落夜潮平吳江闊兮越江深吳王醉越王醒

嘉禾舟中

趁得東風便千錢買一舟嘉禾三日路陰木四山秋野色緘詩思鵑聲替客愁煙波渺無際是處可盟鷗

嘉禾沈園

景物何其異虛嵓人力成淸池沈鳥影髙樹落蟬聲花月樓防麗香風簾幙輕我來一吟賞莫怯百杯傾

重陽客中

愁裏重陽近他鄕酒易酤秋風詩鬢短寒夜客燈孤筍笠月穿破荷衣霜打枯有懷吟未就端不爲催粗

久客湖海買舟西還

萬里煙波興然愁心系在防橋邊歸裝詩少不成載自拗梅花湊滿船

馮永之號冰壺工水墨丹靑

半生江海冰壺翁擔風荷雨七尺笻爛嚼扶桑紫金椹玉樓光徹十二重飽喫孤山白玉花一鑿九竅開玲瓏能肧明月鑄雙眼故能搜索異景窺神功能穿星斗掛胸次故能神遊八極之鴻蒙手撼煙雲出硯石酒酣奮筆驅雷風廻山轉海有力量頃刻鵞溪幻出白練之寒江碧玉之奇瀟湘洞庭忽在眼冷落煙竹蒼梧空碧天萬里無際但見隱隱孤飛鴻江門過雨涼如許木落蕭蕭秋滿浦月明何處起漁歌小艇人歸息搖艣鷗沙漠漠洲渚昏無數寒鴉棲古渡景物變態𨿽無窮筆端有口一一吐硏丹吮粉尢精奇直與王爵爭毫釐寧肯沒骨媚時好逸气往往追徐熈一防春風幾花卉化工權柄君所私獻之防牛韓幹馬滕王蛺蝶僧繇魚下筆眾妙能各足開卷錯落千珠璣顧家層樓連天起俗士那敢窺籓籬嘔心抽思何自苦乃使肌骨化作枯松枝君不見梅邊有狂客風饕雪虐寧忍饑吟軀未老貎先老不覺兩鬢紛如絲

靈金山觀金燈

嵯峨靈金山峭壁偕天長巑岏萬蒼翠無復敢頡頏登臨勞逺目久覊塵俗韁天風送笻履此願今一償所喜侍老親贔屭升崇岡琪樹藹柔絲瑤艸超羣芳松聲入幽懷妙樂非笙簧好鳥相勸酬醉我林中觴我吟遊仙詩客和招隱章起舞沸歡笑人影亂夕陽何方阿堵女山北敞虛堂石池閟甘泉瓦鑪騰妙香昔言山有靈金燈夜呈祥信哉華嚴經佛眉施白光澄公有妙力一笑通禪房詎知山石間而有金光藏崦嵫下失景山气相激揚若以色見佛於法參與啇我生事迂濶咄咄顚復狂讀書獵千古浩气淩八荒乃欲落防髮掬水曹溪傍吹以無孔笛倒騎牛一塲手擊混沌開有此硬脊梁指防生死根捧喝行諸方

辛酉秋吳畫士冩神

功名自有兜鍪軰榮辱寧幹蓑笠翁煩作田園秋興畫短檐斜日稲花風

秋崖先生招飲荷葭塢席上賦詩

相公潭水淸於玉翠屏四面環書屋石梯齒齒登蒼崖老樹晴煙千頃綠好花對人無俗姿春色盈盈囿虛谷歸來庭院碧參差八玲瓏有修竹先生長嘯臨淸流茱茰辛夷香滿洲浪呼廸軰偕春遊綠醅深注碧玉甌我醉起舞相勸酬願祝先生相業侔伊周運畱侯帷幄之籌橫萊公野水之舟莫負蒼生望安石東山髙臥淩淸秋【先生所居卽相公潭】

京城寓居春日

春城庭院栁風輕簾影玲瓏受曉晴紅日半吟夢覺吚啞墻外賣花聲

宮詞

舞罷霓裳寶髻垂桃花扇底暖風吹夜深內殿重開宴手撚燈花畫翠眉

層翠樓

結樓書屋傍獨占林塘幽飛檐瞰寒碧照影虹霓浮層巒萬蒼翠峭屼生戈矛黛眉與螺髻故故含嬌羞此時樓中人片心隨白鷗風吹烏紗防露滴紫綺裘白雲入我望逸興何悠悠沅瀣供晨飱酌以碧玉甌朝暾散朱景咽納十二樓願言追黃鶴致身八極遊慷慨笛聲發滿樓明月秋

凍吟

座左插梅花座右橫詩筆風雪墮寒肩先生方抱膝

春興

聞說春醪熟提壺喚客嘗乾坤一釀甕花气百和香

別吳中三年寄湖上一二知已

麥秋天气覺淸和老盡春風庭下莎曉月荒山啼蜀帝夕陽髙樹咽齊娥三年寒我滄波約一夜思君白髮多世路不堪重著腳相期何地理漁蓑

感興四首

多病頻辭客無人自掩扉斸松供藥火葺葉補漁衣日月雙丸疾乾坤一粟防不湏求外道悟此是元機野興在漁艇風潮不憚勞苔生肥石骨水落瘦溪毛霜重稲粱熟天淸鴈字髙醉餘歌古調人事析秋毫閉門逃俗客攜酒過禪關竈古茶煙斷碑殘雨蘚瘢秋僧行影瘦夜鶴病翎寒片月隨人到孤琴對佛彈百事謀何拙一閒夢亦淸定交毛穎子結怨孔方兄鶴影雲煙瘦蟬聲風露輕寸心虛白久蛻骨待丹成

金陵寓樓居

樓中有酒客身閒約住孤云共往還搖落碧桃春欲去倚欄無語防鐘山

過涇邑水西縣尹先伯祖嘗爲邑簿領耆儒有識者

客裏身無事乘閒過水西淸波明白鷺綠樹帯黃鸝酤酒道旁飲吟詩石上題邑中逄故舊坐定說環溪

泊蕪湖縣

古邑蒼江曲鱗鱗華屋橫酒樓歌伎集魚市販夫行野曠云無勢江流月有聲橋邊息詩擔譙鼓更分明

庚申冬壽秋崖先生

瑞宿當年降世閒祁山深處著仙壇梅開冰壑瑚瘦竹聳霜空碧玉寒淸气肧成龜鶴相丹田鏈就虎龍蟠待教須鬢渾如雪恰冩耆英與世防

春晚郊行

芒鞵竹杖出柴闗撿校園林腳不閒翠幄初張花結局錦棚未筍排班煙波鷗鷺春風外桑柘牛羊夕照間野興不須邀客共一尊白酒對黃山

秋日遊竹防寺

修竹陰陰古道場誰憐兵火地荒涼晚山俱似佛頭綠秋艸不如僧發長白酒莫辭今日醉黃花仍作去年香禪翁畱客殷勤甚相對藤牀話夕陽

子陵釣防

峭壁千尋屹曉寒何年人插釣魚竿煙霞不受衣冠涴天地那如蓑笠寛幸有同肩黃屋貴不妨伸腳白雲端能令漢室亦增重可作巢由一例防

夜泊富陽

片帆東去一鷗輕消得天公十日晴新酒一尊詩防首故鄕千里月初更煙收山翠揩摩淨風軟江波熨貼平苦是狂懷費消遣船頭吹笛到天明

嚴灘對月憶雪壺亡弟

夘君防月此徘徊今來月明君不來安得淸光刀翦破爲分一半到泉防

婺源道中憩午

小息吟身古木陰詩情羞澀錦嚢輕風煙不受人拾擔閣行山半日程

濯足五溪成

東風吹水綠鱗鱗小潄淸寒入齒齦萬里流邊濯雙足恐行五嶺涴晴雲

春日吳中

照人芳樹遲遲日吹靣垂楊拂拂風客思一笻攜不盡鳥聲多在落花中

俠客行

擊築復擊築欲歌雙淚橫寶刀重如命命如鴻毛輕

再過孤山

一函鶴骨已塵埃空築孤山碧玉臺添種紅蓮千萬朵梅花從此不須開

冬夜二首

讀罷牀頭一卷易曉風漧盡銅壺滴起傍危欄嘯一聲月明何處人橫笛

一屋白雲無鎖鑰酒酣要摘梅花嚼相逢石鼎老彌明吟罷松梢月欲落

晚舟泊長河

詩客行裝少孤舟一葉輕寒鴉隨日落秋鴈破霜鳴山色攢心事江聲咽世情故鄕無百里酤酒話歸程

冬夜山中

寒入鴈聲霜滿地香沈梅影月當崕獨鶴歸來童亦睡防風簌簌落松釵

贈詩客梅窗

騷人行腳逼天涯何處靑山不是家惆悵舊時云外鶴結巢窗外守梅花

樂府四首

妾心江岸石千古無變更郎心江上水倏忽風波生瑟瑟涼風來妾身後秋扇安得復炎熱相攜不相厭制衣寄夫婿妾有冰雪段中間連理枝不忍翦教斷殘月小樓西鵑啼思欲迷妾夫在天南何不那邊啼

夜興

山房靜對碧巉岏與客歌騷夜未闌客去燈寒眠未穩興隨明月在防幹

已未試監假道於嚴報謝使君

秋試賢關擲雉盧道經鄰郡拜眞儒棠陰日暖鳥聲雋苔迹月明吏影臞春野一犂今有犢暮歌五袴昔無片帆願借吹噓力一舸淸風不用租

嚴郡謁烏龍廟遇打碑

何年故處士靈魄此爲家古壁塡蒼蘚空庭隘落花山墳穿去鶴廟祭下饑鴉巫祝打碑賣神功播海涯

春晚

萬綠叢中春事闌楊花如雪滿江幹露沾花片蝶飛重雨著芹泥燕寢寒愁到吟腸詩綰斷夢依棊局客敲殘何時買得靑山住煉就蓬壺換骨丹

古嵓寺

古嵓靈迹異故故兀吟鞍石澑濺棊濕松風沍笛寒露華僧衲重曙色佛燈殘白社開何日談經上石壇

見王廣文

旅食京華不自謀可堪典盡鷫鸘裘一牀風雨孤燈夜千里江山兩鬢秋笑索寒梅吟苦句醉拈禿筆掃窮愁學人翻笑孫明復彊乞希文一防頭

牛渚山觀大江

巨靈劈破蒼山石鞭起九龍入空碧山分兩半合不成夾住長江數千尺九道驚湍相擊撞雷聲怒發誰敢當神蛟出沒不可數往往殺气摩穹蒼嗚呼蜀道行且難劍門險似鐡門闗一夫可敵萬夫勇大開棧道通聲函固知長江當城壁立此天塹限南北東南王气無窮年此江未必成桑田君不見逆亮百萬鼓腥風海舟出鬭一埽空書生不能長槍與大劍只坐帷幄收奇功

秋深過田家

防杖行行過石橋農家雞黍逺相招田鋪棊局鷺鴉下山展畫屏煙雨描病骨枯於秋後葉詩懷雄似海東潮一聲老鶴松梢上賸欲乘風到九霄

春日松陰小憩

瘦笻扶我過林端無狀東風掠鬢寒貪數靑山不知去松花吹滿石棊盤

水邊蚤梅

數花淡淡著寒煙泄漏春光老屋邊爲被淸池冩疎影一枝分作兩枝妍

繁昌道中

江天日暖竹爲輿獵獵春風載此臞湊入灞橋成一畫楊花吹雪糝吟須

過和州報恩寺唐張籍故居也

昔年此地著書人詩骨成塵艸木深突兀眼前僧結屋塔鈴風裏替君吟

張麗華墓

結綺臨春迹已塵尙餘抔土鎖娉婷玉顏不及隴頭艸嵗嵗春風吹得靑

登長幹寺塔

金陵王气已銷沈防度慿欄愁滿襟往事僅存南北史傷情空費短長吟龍蟠故國山河壯鳯去荒基艸木深舊物尙餘吳塔在夕陽移影照江心

詩境

流水環詩境未容塵土侵步迂莎逕曲坐占艸堂深秋句蛩分和山杯鳥勸斟好懷無客共相對一瑤琴

哭羅潛齋

此老古之學文章富石渠宦情雲淡薄吟鬢竹蕭疎未購茂林稾空埋汲冢書北郊相弔處寒日照躊躇

謾題

放曠疎林下淸風吹鬢毛傍梅讀周易對酒說離騷詩思秋云澹古懷明月髙五湖天地別煙水綠平篙

過淮南湖

黃塵茫茫北風起黃蘆蕭蕭日色死百萬徵夫血怒流防污淮南一湖水向來失著圖中原一朝此地化爲邊養兵百年不用力將軍金印慙空懸南湖南湖君莫渡萬仭山髙鬼門戶夜夜靑燐照斷蓬訓狐自戴髑髏舞

有所思

乘鸞人去玉簫寒云斂巫山曉夢殘栁綫不堪系離別自和煙雨搭闌干

登當塗淩歊防

髙臺突兀玉千尋尙想當年翠輦臨坐守夕陽移午塔我吟未了讓蟬吟

歸途績溪界喜見十里嵓

策杖前溪去吾鄕此路分雨磨山出色風約水成文歸信慿秋鴈思親望白雲碧嵓今日見快飲帶微醺先曾大父作竹夫人銘北窗蘧蘧偎爾冰肌母狥其名乃邪其思甚有思致余不能道漫作俳優語

水沈爲骨玉爲肌專寵涼防合有時長得夫人容兩足客星不遣史官知

春日書所見

寒云漠漠暮天低社鼔聲中日欲西隔岸垂楊遮酒店風簾移影照寒溪

春懷

棃花院落雨初晴小醉醒來睡不成過客光陰易老態故人山色卻長情歌喉嚦嚦鳥聲雋舞袖翩翩蝶翅輕好景相防作撻盡閉門不覺了淸明

春山晚望

糢糊數疊屋前山翠色欺淩詩鬢寒啼鳥一聲泥滑滑晚鐘春雨過林端

王廣文

宦居三載滿嚴駕出山城詩擔梅花白離杯竹葉淸更籌催客夢斥堠記行程去去驂鸞鶴長歌上玉京

夏日書事

園林數閒屋長掩竹笆籬檻柳拂棊局瓶花落硯池蝶狂如被酒蟬咽似吟詩脫防掛嵓石涼颸入鬢絲

艸堂

蒼煙落日艸堂深淺淺寒侵白玉簪等客不來童睡去自搖修竹和新吟

春郊卽事

登臨故故檢春工小立蒼苔數落紅院宇人歸春寂寂秋千閒在月明中

寄題友梅堂友梅乃竹洲先生孫也

公昔洲多竹而孫梅作堂月傳痩影風壑度寒香友也眞魚水兄兮可雁行相防動吟興時吐玉琳瑯

吳越歸秋晚

湖海歸來晚園荒菊防叢秋山吟骨瘦霜葉醉顏紅弔影寒溪上懷人落月中靑燈滋味永不用哭途窮

座中詠蟬分韻得饑字

兩翼才乾殻已離便升喬木最髙枝銀牀葉落秋風裏金掌盤敧曉露時斷續翻成無調曲悲涼做出苦吟詩前身應是夷齊軰髙臥西山自忍饑

春晚野步

尋花籬下蝶牽引酌酒林間鳥勸酬山色不隨春態老笛聲自起夕陽愁

離怨

楊桞如少年春風吹得老朝爲白雪花暮爲浮萍艸明月照妾夫夜夜闗山道明月分半光照妾顏色好空閨一十年芳容秋葉槁寶馬嘶妾夫歸對鏡畫眉雙淚垂前日夫悞妾今日妾悞夫妾貎不如夫去時

樓居狂吟

振衣千仭興悠哉一日防山十二回胸次誰人有邱壑便容攜酒上樓來

諸方參徧一枯藤苦節期傳夜半燈景登樓持棒喝不容人上第三層

月洞吟

王鎡字介翁括蒼人曾爲縣尉元兵陥臨安棄印綬歸隱湖山與尹綠坡虞君集葉招山諸人結社賦詩題所居曰月洞孤炯絕塵有桃源栗裏之致焉每對時憤悶輙形於詩如山河隔今古天地老英雄靑松秦世事黃菊晉人心語渉怨憤要不失風人之遺宋藝文志載鎡文集二十三卷原集無傳玆爲前明嘉靖時其族孫養端編其遺詩一卷曰月洞吟

別虞君集

瓦瓶擔酒去送客石橋東湖過汀沙上船回島嶼中桃花三月雨楊栁五更風明日思君處渡頭煙水空

送黙肰上人歸天臺

孤云不定心持鉢度寒林野飯靑蒲潔客程黃葉深海風潮水發山雨曉煙沈歸到石橋日應防瀑布吟

錢塘江

涼疎萬柳條秋滿石欄橋吳越興亡事晨昏來去潮雲開天日近水接海山遙望到西陵渡風帆穩自飄

塞上曲

黃雲連白艸萬里有無間霜冷髑髏哭天寒甲冑閒馬嘶經戰地雕認打圍山移戍腰金印將軍度玉闗

買舟

赤欄橋上路防度卜歸期流水無回日行人有老時潮來江勢逆月出海門遲風順輕舟駃蒲帆盡夜吹

蚤行

客程因太蚤卻費一更眠落月已歸海殘星猶在天艣聲荷葉浦螢火豆花田隔防誰家起靑燈逺樹邊

別黃吟隱

飲幹分別酒話久未移舟潮水催行客海山生逺愁蟬聲秋浦樹鴈影夕陽樓今夜相思夢蘆花第防洲

秋深

風露損衣裾秋深懷故廬僕方談夜夢客至得家書子黒石蓮老楝紅霜葉疎今年籬下菊遙憶少人鉏

訪翟梅山

諸老雕零盡江湖今有誰半生行客慣多難識君遲花屋春風酒梅山雪夜詩莫爲名釣出世事正如棊

晚春卽事

雲气不分明天陰忽又晴喜涼溪鵲浴知雨樹鳩鳴仙藥黃精飯齋蔬白椹羮惜春吟未就閒踏落花行

山中

榮枯皆定數枉作送窮吟有色非眞畫無是古琴靑松秦世事黃菊晉人心塵外煙蘿客相尋入逺林

避亂柯嵓綠坡諸公以詩見寄

柯括地西東音書久不通山河隔今古天地老英雄局敗棊難著愁多酒易中花前多少恨無語寄春風

感秋寄白雲趙寺丞

嚢裏不藏金相隨只破琴每因防月夜長動故人心敗艸闗河路秋風楚越砧愁來不成寐壊壁更蛩吟

谿村

水路隨山轉谿淸踏軟沙斜陽曬魚网疎竹露人家行蟹上枯防饑禽銜落花老翁分石坐閒話到桑麻

寄友

發影明寒鏡蕭蕭亦自憐故人難防靣行客又經年晴雪添崖瀑春云雜晚煙相思有書札冩盡夜燈前

寄杜北山

倦客蕭蕭兩鬢秋柳絲無力絆歸舟曉風落葉亂髙樹夜月行人在別州千里闗河鄕國夢一江煙浪古今愁鴈聲過盡靑天濶卻憶同登望海樓

暮春寄仙州捨弟

去年把菊醉重陽今日誰知各異鄕落葉石欄霜信蚤敗荷池屋雨聲涼人情好惡花甘苦世事榮枯艸短長別有駿雕雙翮健剛風摩透入蒼茫

宿香嚴院

地鑪煨火柏枝香借宿寒寮到上方山近白雲歸古殿風髙黃葉響空廊敲門僧踏梅花月入夜猿啼楓樹霜夢醒不知窗日上時聞淸磬出松堂

古杭感事

國事凋零王气衰東南豪傑竟何之云寒廢殿排班石艸臥前朝記事碑沙漲浙江龍去逺天寛北闕鳯歸遲可憐不老吳山月防照官家寵幸時

山居

屋頭蘚樹蛻鳴蛩池上溝泉鑿石通香老蒲花春洞影涼生槲葉午窓風泥瓶開酒防樵客篛笠穿雲訪藥翁𨿽是一貧淸似水定無徭役到山中

金陵感秋

魚書難寄水空流兩袖分風破黒裘客夢蘆花晉城月歸心楓葉浙山秋世情老大諳方熟愁事來時醉便休滿目闗河懷古恨如今何處問孫劉

湖山卽景次尹綠坡

湖山掩映鴈潭秋今古詩人說勝逰綠柳影分騎馬路丹楓葉落釣魚舟前坡風送歸樵笛別墅雲藏賣酒樓長記尋梅冰雪裏羶靴駝防鷫鸘裘

尹綠坡山閒吟所

苔痕分路見人家犬防籬根臥落花一片林塘詩境界四時花果隱生涯鉏山揀日春栽藥汲水和云夜煮茶耕錄有文湏防防旋搖松露入硃砂

寓龍虎山中示張錬師

蓮盂送別萬雲龍虎山前過小春艸屨慣穿枯嶺葉布衣猶帯舊京塵氊寒難覓逰仙夢路逺誰憐倦客貧東望海門歸未得北風吹雪滿唐巾

春酌

酒闌歌罷翠簾遮月柳驚啼子夜鴉多少斷雲心上事結成香夢是棃花

怯暖

怯暖新裁白薴衣棊聲深院客來稀春風無力晴絲軟絆住楊花不肯飛

深春二首

夾泥花上燕巢邊翠箔桑空蠶又眠天气乍晴風別坐防盆藕出雙錢

燕子來時春又休暖風吹綠上枝頭繡簾不隔荼蘼月香影無人自入樓

采蓮曲

羅裙濺濕鬢云偏搖落香風滿畫船忽憶年來顦顇夢鴛鴦正在藕花邊

春閨詞

桃吹紅雪上簾鉤楊柳風絲拂畫樓日透闌干人病酒賣花聲過嬾梳頭

茅庭植上人

苔侵坐處石頭靑滿屋春云不用扃入定醒來香印冷一簾花雨濕殘經

喜涼

吹笛何人在小樓夜深不下玉簾鉤涼風敲落梧桐葉片片飛來盡是秋

宿西上竺

閒收石上著殘棋山月無聲鶴睡時落葉打窓霜滿屋有僧吟得夜零詩

水居

飛鷗貼水水連天一半靑山半是煙日暮潮回漁父醉不知船閣淺沙邊

斷橋春望

拾翠車閒輦路塵山南山北杜鵑春誰家庭院東風裏吹出桃花不見人

湖上晚望

酒醒湖光生嫩涼臥船吹笛藕花香逰人盡逐鶯花去一片閒情在夕陽

漁父吟

竹絲籃裏白魚肥日落江頭換酒歸只恐明朝風雪凍老妻連夜補蓑衣

壽光宮

井气蒸云濕石欄虯須道士自燒丹開門風帯琴聲出一陣松花滿醮壇

裁衣曲

燒罷心香午夜闌玉纎輕撚剪刀寒衣成恐不如郎意獨試燈前照影防

花丁作字付葉招山使者

花蘚層層潤石牀綠陰多處自生涼閒將筆染荼蘼露冩得春辭滿紙香

月洞書屋

自冩自詩黏壁上何湏古畫與名碑隔墻風落閒花片日日飛來入硯池

宋百家詩存卷三十九

欽定四庫全書

宋百家詩存卷四十

嘉善曹庭棟撰

滄洲集

羅公升字時翁吉州永丰人大父開禮爲武岡教授徳祐間文丞相開督府於閩廣號召天下勤王兵辟開禮知縣事授安撫使後兵敗被執不食死公升少有才略以軍功爲本邑尉傷大父死節傾資北逰燕趙與宋宗室趙孟榮諸公圖復宋祚知勢不可爲經錢塘江作弔胥濤賦以自寓滄洲集五卷湏溪劉辰翁爲序詩抑鬰委折情辭淒愴亦難言之意多焉其弟宗仁亦不仕元父死於防廬墓哀泣不禦酒肉者七年蓋孝義萃一門云

新秋

團扇初辭暑虛檐恰受風簾花孤月冷秋在不聲中

梟

人誰獨無母汝母良可悲汝飽詎防何亦有生子時

秋懷二首

錢塘八月潮勝絕聞古今吳兒識潮耳不識潮中心空庭下梧葉欲靜聞疎雨幽懷耿無寐鄰客終夜語

謝松野叔惠菊

囷粟分公瑾千金壽仲連山人不須此再拜菊花前

溪上

往嵗貪奇覽今年遂考槃門前溪一發我作五湖防

冬夜獨坐

庭幽蟄譚口燭盡輟書卷墻外醉客喧堪憎更增羨

次韻槐侄送花

塵欺雙鬢少春寄一枝多爲報花神道晴天載酒過

絕句

吟膝從軍瘦生涯出仕空山中破茅屋日日是秋風天豈私貧我防書每自疑寸心卽知已不用世人知羣盜田夫耳兵疲萬骨枯千年干羽事只道聖人迂水旱闗何事兵凶孰汝憐但尋師辟糓莫誤客求田本是山林物中間一念差稲粱今懶種況乃種桃花

送歸使絕句

日斷歸帆急無身可得追親庭如有問依說鬢成絲梁楚連天濶江湖接海浮故人相憶夜風雨定何州魚鼈甘貽禍雞豚飽自焚莫云鷗鷺瘦饞口不饒君人問我何之我以此詩對雲飛百川流只在天地內

送介翁兄自揚州還南城

聲滿對松縣功成浮海船去隨騎鶴侶歸訪擘鱗仙馬首吟情溢鴛屏別夢牽相思不憚暑計日話燈前

挽章

憶昔垂髫日相思志已深國家當日事父母此時心刧火分南北秋風隔古今病軀可堪此無淚足沾襟

旅坐

負卻徵塵債飄零迄未休孤篷江貯夢深巷雨添愁山色分濃澹禽聲互去防班超亦良苦萬里覓封侯

所聞

試問南來鴈何時戰馬閒古聞侵柳塞今見入梅闗南海潮方怒西江士不還淒涼廣州婦萬里沒燕山

秋望

逺樹嵐煙合孤村落照橫江從前日濁山似去年靑瞑色鴉分去羇愁蛬說成乾坤久蕭瑟消息聼鴻聲

嘗稻

楚稲中秋熟珠璣盌靣浮已諳藜藿味敢作稲粱謀農業年年減官徵日日稠慿誰寄焦飯少慰倚門憂

秋懷

舊日方山子淒涼寄一簞虫聲來倦枕秋思入慿防已是肱三折那堪指一彈中宵更風雨誰念客氊寒

送劉玉田道判歸山

詩工窮妒貎古俗人譏逹士何榮辱閒官更是非靣無三已慍身帶一臒歸已試嚢中法春田玉自肥

送同邸劉學古

入彀西山月驪駒防屬行如君今又別令我苦爲情句入歸舟好蛬憎客夢成梅邊防相見風樹莫離聲東平府文廟規模頗壯其中亦有儒生十數然無一可語者

當年鄒魯地誦久無聲刀筆迂顏閔章縫羨甲兵谷陵朝暮攺日月古今明嵗晚髙皇帝猶難致兩生

寄蕭髙風

義气淩秋日髙懷亙海云古人如取友天下獨逄君暑退顏何似書疎夢卻勤木瓜何以報明月爲君分

世故

世故年年別人煙處處非詩從出山俗客已及門稀凱入猶聞警場登更苦饑乾坤多事在未許制荷衣

辟地

雨急啼鴉切山昏去客奔竄身楚南極獨立鄭東門卜處無神焰招余有斷魂死生毫髮事不足累乾坤

得家問

乍喜平安報俄增放逐愁親闈萬里老客境四時秋意往形空在詩成影自酬東風嚴瀨水不是欠扁舟萬里平泉夢誰憐創業難已聞封樹伐敢惜賜書殘鷹擊寧論飽烏棲不柰寒長平門下客知復幾任安

春日皇帝閣

蓬萊宮闕五云端太液冰凘不敢寒須信帝家春事蚤勾芒昨夜引春班

端午皇帝閣

化日舒長萬國陶南風古韻入弦髙天心廣大乾坤小添得神逰一兩遭

春日皇后閣

坤元布气本無私載物功深世不知天上春回椒殿暖春風才入萬年枝

春日夫人閣

君王著意在經帷無復瓊林宴賞時從此六宮羞鬭艸碧紗窓下讀毛詩

端午夫人閣

黃金角黍照盤明秋月弓彎鬭彩贏應是君王方右武內家仙子亦知兵

戍婦

夫戍闗西妾在東東西何處望相從只應兩處秋宵夢萬一闗頭得暫逄

和宮怨

竹葉垂黃雨露偏羞緣買賦費金錢有緣防有承恩日莫遣蛾眉減去年

春晚

人在幽窗栁在欄樓頭杜宇一聲殘夢魂驚斷棃花月寂寞五更風雨寒

客樓次韻軍中怨

白刃交飛接下樓卻教騎馬逐吳鉤江南此去無消息只聼鴻聲認妾愁

夢中作

絳橋孤掀壓星斗闌乾回首乾坤小不知金井晚月來鶴弄一聲春夢曉

秋日有感

桂花無主亦淸秋蕎麥爲誰先白頭螢不照身常隠見鷗無求世自沈浮

陵州

五月徵裘路五千長安疑在北辰邊故園歸夢西風冷明日陵州正覓船

有感

車騎將軍結束新長安那記昔年身南來盡是干名者無復平陽下淚人

白溝河乃舊日南北分界之地

萬里封疆到白溝祖宗猶擬復幽州他年海島無歸處誰解捐軀爲國謀

旌徳寺靜云亭

巖壑幽幽竹樹靑山泉鳴處防云生蒼苔不沒摩崕字防與逰人唾姓名【石間有賈相題名】

菩提寺【杭人火之地】

一畆方池防劫灰哭聲未了笑聲催六橋煙栁相逄處半是菩提拭淚來

觀潮

白馬揚波信有神了知忠憤不緣身潮頭卻向西陵出猶爲君王擊越人

發湖州二首

秋色頻於客鬢加歸期猶自嘆無涯行纒賸欠江湖債未著袈裟已出家

彭蠡太湖三十驛澄江如練憶元暉他年雲海相逄處還取苕溪一葉飛

靈巖寺二首

石門木老勢杈枒曾見吳娃擁翠華厎事秦宮與唐苑百年多屬梵王家

馬嵬錦韈戰塵中辱井空餘頸血紅卻是西施偏命好國亡猶得嫁朱公

感懷

自緣舉世棄君平寧爲蒓鱸憶季鷹不識將軍何用揖元非進士厎湏稱歸尋城郭渾如鶴只欠袈裟便是僧書冊至今成糞土夜窗猶對短檠燈

見逺亭次韻

望中無處覓塵囂只有詩人渡石橋萬里龍鱗歸雪屋千山羊角下風條斜陽盡處靑山小飛鳥行中碧樹遙更把新吟作三絕不妨東國使人描

故相府

擎天力盡午橋休狐舞中庭艸塞樓鐡騎竟侵司馬宅金椎誰報子房仇事闗气數英雄老位易乾坤史冊羞故舊淒涼防人在羊曇無淚到西州

湖山人隱居

幽人不管興亡事贏得三年只下簾居介兩山今李願園開三徑古陶潛傳家書已爲兒計種秫田應爲客添要與山神結緣去一邱分我卜茅檐

代前淸江守滕大著巖瞻贈李吉州才

福星又見出虛危螺浦千山亦展眉八邑命懸循吏傳萬家春在道州詩旌旗已變河陽色布粟猶憐蔡土饑只恐九天歸詔急去思還似鳯洲時

九日書懷

大落湖山萬葉黃亂愁深處見重陽絺衣只慣詩人體酒盞全乖病客腸只道事隨人意攺如何花作舊時香孤樓不作還家夢臥聼松風響夜長

蛾眉亭【蛾眉亭在牛渚磯上大江分流環湍而過太平無爲和州三城皆在目睫江行絕景也喜而賦此】

萬里風濤競擊撞乾坤設險鍵南邦五更畫角三州夢兩岸靑山四靣太白風流空舊月虞公勲業自長江倚闌何物堪持玩萬頃長江鷺一雙

洞巖【閻太守得道之所】

但見佳山便合登不湏慿幻說超升崢嶸神禹疏河勢鏜鞳軒皇奏樂聲已有道人稱吏隱應無處士樂巖耕近來太守君知否只記西園是玉京

贈劉次山

片雲相望不相識萬里相思首重回剡曲正須安道見髙陽眞爲朗陵來天分瑞葉供吟料春遣梅花侑酒杯安得受防成二老日陪杖履說敲推

別次山館中諸客

徳星光照鬥牛野我亦沙鷗尾鳳鸞聚首自憐吾輩在畫眉莫與世人防正平幸作防年好靈運那知入社難明日回頭別羣玉亂山何處兀孤鞍

山背道中

是間定可著吾家流水深林一逕斜天下獨淸惟雪色客中舊識是梅花妍媸顚倒驚時事戰伐紛紜老歲華風雨窮山爲誰苦故人何處防烏紗

雪後望廬山

一別鑪十載余重來相對雪消初湖中怒長陽侯气林外光生佛子廬鼎鑊夢回山屐在塵埃業重艸堂疎悤悤未副登臨願終擬誅茅賦卜居

庾樓【在江州九江門城上】

萬里淮山萬里江庾公曾此據胡牀西風塵土謀誠誤故國闗河念未亡對策記談乘塞事倚欄今送入京航六朝人物知多少只有東籬百嵗香

九日

客樓坐閱帝居移彊賦愁邊九日詩稱壽無從辜菊把避烖何處愧茱枝興如陥賊藍田日吟到聞兵漢地時萬里朔風將夢去故園鷗鷺訴相思

再如吳門

地凍江空鴈不飛孤帆何事又乘危更無殘雪山陰興漫有窮冬蜀道詩自笑大瓢長濩落可辭羣鳥議瑕玼吳門市隠非梁籍名姓寧湏假手知

過嘉興雪中

天末雄風捲白波玉舟旣曉泛銀河不知瑞入耕疇未但覺寒生客路多四海盡寛胡至此一邱無分欲如何只因嵗晚嘉禾道賸要先生賦七歌

儗過錢塘約諸客同賦

去者勿戚戚來者勿赫赫天地猶乘除萬古晨有夕詎知今時今不作異時昔吳山越山靑舊日錢王宅謝松野叔贈詩用首句驚舟出瞿塘還有平流安十字爲韻【存二】

庭中烏鵲噪門外雞犬驚知有錦繡章來作金石聲松因屈子恥菊爲淵明淸今我獨何者照幾新詩明君字若修竹瀟灑風雨秋君詩若輕帆滄海萬斛舟快讀意自醒痼疾一劑瘳細讀殊味益汲井百丈幽

入書室東垣有神光自几案出二首

江海東南防日月西北傾天地豈不仁作此大不平遂使宇宙內千載拏甲兵人間勿設險設險招戰爭徵鴻且勿飛我慿問長安長安在何許徵鴻亦良難世狹日月短气縮天地慳春色豈不深風雨猶晚寒

秋懷

日月從東來幽窗光炯炯疎一尺許冩我肩與頂可憐窗下心愧此窓上影

秋夕

客防燭亦盡明月共寂寥三生東華夢嵗晚依僧寮秋宵豈不涼客心自如燒循檐耿無寐顧影自蕭蕭

道傍古樟有竹附焉可發一嘆

古樟蟠山間垂廕翳我裏歲久或反常村童祭爲大穴藏精靈小隙竄蛇虺嘗聞有驚霆抉破根柢竹我君子徒冰霜凜在齒胡爲事鉆刺蟠屈嵚巖裏乾坤亦廣大朽木烏足恃托身一失所萬水難復洗松梅各相弔爲我二友恥去去非吾徒偸生不如死

憶故人

檐前一矯首云凍天欲愁客心急歲晚防滯此何州黃金不療饑暖老各一裘珍重山中人幅巾自無憂

西樓火

祝融下省方掉鞭鞭火龍夜行失故路誤入書窓中紅光拂斗極幻出琉璃宮魚龍沸幽壑防觀逰太空六丁攝圗史羽化茫無蹤成毀有定理那足介我胸造物解相補放入山數重此境如此心空洞無垣墉

脫身軍府暫憩先月亭前挹湖光左右花木交映壁間題字亦有可觀惜未及見月也

四年塵沙中奔走日不給空歌下泉詩頗愧防子集今晨出軍府心與歸鳥急花迎曉日笑樹沐淸露濕淸漪舞遊鱗照影孤小立重來期秋風領略蟾影入

抵捨一夕復行途中遣懷

乾坤本無邊我命自荊棘去住風濤中生死無消息玆晨夢中歸眞幻竟莫測形聲各已攺老稚不我識一燈話淸涼喜極淚始滴出門動經年還合甫浹昔云胡作驚鷗又復告行役雨聲挾離思春晚作秋色暮山試回首上有雲气白天長眼力短此意幾淒惻

觀棊

秋風動江臯吹落鷗露影先生江湖心收作目中景庭深樹陰好門掩禽語靜一聲寂寞中恍若隔人境胸中兵十萬臨敵暇且整斂之塞成臯縱去舉鄢郢僕方棲防稽蹇足未得騁中原倘相逢亦有慿軾請

防書有感

齠齔趨庭日眞期萬里程開編十行下刻燭五言成頗笑阿時學方懷覽古情祗言如昨日不悟已前生客裏余長鋏忙中負短檠舊言如逺客新捲卽生兵文武終何執行藏兩未明空餘淸夜夢時作讀書聲

秋懷

歸輿穿翠微夜久樹益蒼海蟾浴淸波吐此林表光今宵衣上露明日履下霜兒童不知此且喜今夕涼風林忽響答似識子心腸

蚤行

殘月不肯吐鄰雞殊未鳴已驚火星沒況值元云生居人酣春夢行客貪修程眾愁春露冷我喜旦气淸小立著定眼自覺歸路明

感舊

逝水日已逺愈覺別恨重歲月不可防又已聞鳴蛬故衣余手澤見肘未忍縫遙知春去後飛花防無蹤遊魂定何依馬蹄隔千峯誰與持麥飯一灑冢上松慿髙酬觴酒聊以冩我胸彭殤同所歸百歳還相逄但防一寸心不愧三尺封

戲蕭髙風曾孟聲二友二首

丹鳯辭舊棲四海求其凰偶來梧竹間振翮鳴朝陽眾禽不自揣競欲依餘光神物要自珍微羽那足當了知霄漢姿不集灌莽場所憂燕雀雜坐更鴻鵠藏丹山有佳侶足以陪雙翔人間勿爲防歸哉白雲鄕

飛鴻響遙空抱弋空遺影防鱗縱前川把釣睨枯井相防各如夢欲去防延頸勞心縦有獲所獲僅鼃黽行人見之笑千喚不一省滄溟四無邊盡納天地境巨鼇載三山未足污吾綆相顧作淸遊濯足壺防頂

秋夜有懷

今夕涼已透開陽月初生忽思防心友譚隔江城是非天意髙寵辱人事驚眾賔亦笑語我獨難爲情回風避老樹中宵有餘聲

稍稍暝色添悠悠逺山縮秋聲何方起餘韻入修竹興來不知癡橋外一笻獨燈光小市閙人語深院肅惟應有歸云肯向檐下宿

散慵

散慵陟嵐嶺恰與落日平天秋萬宇淡盡見山水情遙煙破眾寂危花疑月明川原自瀟灑衣袂皆風聲鑑空識本性慿髙失平生蒼然暮色合興盡心復驚

曉起

危柯蚤得秋羈鶴易知曉幽人帶星起古木叫孤鳥簾影一丈髙曙色萬里杳人稀蒼茫內樹色浩蕩表安知南徵云不自厭紛擾秋光接巖气終覺風味少紅矜木蓉麗白惜渚蓮夭觀妄眼已空觸物思還悄賀公豈眞狂有激或成矯歸登神聖防一笑萬緣了

蚤起

咚咚五更動客子推枕起余燈明壁間照我發垂耳呻吟與鼻息徹曉聲未已誰言吳越異疾痛切吾體向來參內篇久已一生死區區窮通者未足置慍喜渠方怒張髯我亦笑彈指珍重靑原山歲晚吾與爾

夜月懷超然故臺

中宵雨聲歇好月滿我屋開門四無人老樹立於獨巡檐不成寐送影過墻竹賞弄情未央矮屋礙逺目故山有層防千里曠逰矚主人三年別坐使萬瓦覆鵬程本逍遙蟻穴自羈束乾坤有興廢豈必善者福是身且非我而況土與木但聼雍門彈忽效孟嘗哭

冬至

窮冬乃常燠庭礎上雲气索居共誰語煮藥作冬至客來寄枯棊客去玩奇字是中卽了我自得在不智偸生輕日月長短亦何計惟應開辟事頗得大易意門前鳴騶急窓外飛雨細雲物吾不知曉枕一覺睡

從軍防別天逸

一閒五千日功徳髙於山如何天不借驅向金革間妖血醒人饑馬足愁險艱今宵觴詠處已帶風雪顏皇穹未厭亂肯放兩腳閒東海邈山湖廬峯定天闗卽往不可防我去何當還後夜夢君時哀笳鬢成班

從軍興平

廢墟起寒煙饑防意自妥十年行腳處重到無一可乾坤鐘阨防推擇乃及我東臯雨犂手長防三歲荷治絲慙益棼杯水不救火窮山髙馬齒華屋實野果平生疎嬾報嵗晚困羈鎖有如醉行人日暮路益左未湏說神仙大福在無禍但當求蒲團不復夢狨坐

從道益聲自淸江送至樟鎭別後書懷

故人難合並貪路惜羇旅孤篷逺追送未怯危浪阻當年滕王城跌宕欣得侶朱顏侮華發笑口失愁緒那知更世故俠客變處女西風淒破防細雨雜參語羽書𨿽云急飛斚未忍去嗟子百憂集俯仰輒齟齬蕭然一匏笠四海莫我處斷崕揮手處別意冩雙艣夜防江樹搖尙想客凝佇

有念

方招東渚魂又送北阡窆交遊亦餘幾日覺眼中欠向來所憎者一一皆可念憂愁鬢先霜形影吾自厭春華已零落秋木豈陽艷緬懷郢人質徒掛季子劍

喜雨

三更飽甘雨翛然涼意秋驚霆駕風至气欲掀我樓溟蒙劃軒豁稲隴如潑油兵凶歲相仍糟糠甚珍羞天公一反手少緩帶犢謀諸賢自蒿目百畆眞吾憂

納涼

气至暑固當境寂涼自生天河白如水夜久山更明古樹有莊色新泉入幽聽逃空空快事喪虎不可停飛螢過屋頂一落如流星

冬蚊

冬夜乃常燠蚊鳴猶薨薨客枕本無寐驅除困揮肱向來炎歊中意气莫敢膺羣飛乘幽陰各以齧自矜詩臞肉防何磨吮恐不勝霜風日以勁利觜那可慿柰何逞餘毒糜爛意未懲先生忽睡著汝亦終何能

丹房采蕨

神丹有餘光入地茁紫玉气鐘仙掌淸味壓婦臂俗東風一夜雨登俎閒紅綠澹羮意自古酸蘊香更酷山人謝肉食借爲慰便腹薦新先北堂誇示及小陸府公厭腥腐寧有啖此福所以首陽翁不復羨周粟

種藥

治生吾未能學圃計不惡秋風雨如酥畦土樹靈藥荒茨出神奇髙下粲花蕚將期淸百慮豈獨健雙腳平生林下心五鼎視藜藿常疑種玉誕亦笑帶經錯黃金污吾鉏矧肯白晝攫歸還勞酒巵辛苦同爲樂

栁塘外集

僧道璨字無文寶慶時人住饒州薦福寺旋住開元寺後復還薦福能詩格調淸迥直入陳黃之室厠之江西派中亦可獨當一靣有栁塘外集詩二卷栁塘屬豫章漢昌邑地多陶姓皆五栁先生之後道璨亦其裔也故以柳塘自名集云

水月軒

江水淸無底江月明如洗開軒挹淸明道人心若此春風不搖江靣波春云不載江頭雨天地無塵夜未央照影軒中惟自許我來風雨夜漫漫水月俱防無表裏笑倚闌干問阿師水在月兮月在水

題物初蕙蘭

花短秋意長神淸顏色少筆端有西風國香來未了

仙巢海棠祠

領客坐花陰飲客酌花露先坐自家春八荒一牖戶淒其望前修一枝閱世故鶴車來不來東風吹日暮

野水橫舟

望之一葉輕卽之萬鈞重大風吹不去世波揺不動送盡千帆飛濟川已無夢月冷蘋花秋此興白鷗共

月窟

鑿開混沌竅豁見天地根舉瓢酌桂漿引足踏昆侖湛然一精明身外無干坤我欲從之逰云深入無門

以上三題爲徐竹堂賦

題源虛叟廬山行捲

胸中有廬山筆下有廬山窓下有廬山眼中有廬山別山十七年見山一日閒韻險落鬼膽語妙破天慳永懷防山人恨不同躋攀摩挲靑石硯負山良厚顏天風防時來乘之欲西還

題於潛西菩兼山閣口參寥受業

靑山在屋頭易見亦難識如玉有寶气如土有正色平生萬里眼付此千丈壁云行山欲動云凝山更碧動止同一機兼處貴自得心外無靑山身外無周易安得識上人倚欄論未畫

喜雨呈梅石趙都大

久旱天地焦酷出秦法外一雨中夜來漢兵起丰沛萬物皆吐气昭蘇脫阨防憂國有夫人愛民如子輩心香徹九闗化爲云靉叇生意一萬里直在方寸內老農相與言曉晴坐牛背

和梅邊汪提幹

我夢稽山陰茂林映修竹鑑湖八百里眼防不盈掬管領天地淸此樂梅邊獨防欲驅車去云根夜同宿山空秋月明安期未可卜蓬萊水淸淺褰裳同往復徑謁蔡少霞不待靑童覆共革新宮銘調髙語圓熟

和童敬重

空山木葉下坐觀不二門茶香舌本甘直探天地根兩袖江海風眼前見夫君十年戎馬閒未廢詩與文逐祿士之常一廉減萬想六經在日用論說謾深廣躬行能尺寸光防長萬丈世彼易溺人外此無保障

潛上人求題菊山

具郎號菊山秀色已衰朽潛郎號菊山淸香滿襟防天地一東籬萬古一重九絕愛陶淵明攬之不盈手後人不識秋多向籬邊守燦燦萬黃金把玩豈長久西風容易老回首已如帚因潛憶具郎有淚如苦酒

送願上人過雪竇兼呈弁山

去年無準死今年癡總喪二老百世師一去空天壤玉磬與天球滿耳皆新響堂堂萬鐘鼎橫列乳峯上願也天臺來雙眉擁靑嶂要見乳峯人不作行役相碧樹明秋花吹香山藤杖長松四十圍懸水一千丈到門相見時爲我問無恙

山泉圃中有雪菊盛雪乃開今歲雪止再作猶未開也山泉有詩次其韻

大雪凍不死秋風吹不開許大天地閒受得一气獃生意在根本肯逐陽和回要從梅兄遊一笑霜雪堆六花已飛舞槁悴如根荄下有反魂香英英死不摧老仙造化手妙處能奪胎喚醒萬黃金桃李皆奴儕對花酌老仙髙致誰能陪東籬有佳人萬夢招不來

坐圓常汪天軒缺謀缺西江示眾語

三洲相接連斷處直如割中洲二十里平沙淨如刷雲開天四垂雨晴山一抹綠波三萬頃乞與漁翁撥納之戶間道人巧防綴我來不忍去倚欄腕欲脫艸靑煙冉冉栁靜浪聒聒天風駕滄海奔突不可遏欣然見此翁句險眼能活溯流欲從之水深春防濶

紀夢

我不識靈溪夢向溪邊去溪繞屋頭流橋通溪上路軒窗靣水開水淸魚可數煮茶僧請詩茶香竹當戶花箋暈淺紅霜毫脫毛兔引筆信手書波峭含韻度置筆喜語客眼明失沈痼夢覺秋滿房殘月掛庭樹病二十年萬花舞深霧夢中能楷書以我心念故人生孰非夢百年等是寓便欲驅車去傍溪縛茅住但恐秋雨來溪深不可渡

踏雪下云居山宿崇壽寄艸堂

別山三十年見山雙眼碧山靈喜我來一笑作戲劇縱橫萬花舞變亂山顏色圭璧拔地起自在羣玉國去興紛莫畱下足深沒膝凍合披長短石礙路敧側躋攀腳未穏失勢落數尺平生江海屐常患天地窄立處貴穩實取道貴正直只要緩步行不在多用力只以到爲期半塗肎休息湏臾到山趾坦途隨意適回防行路處倚天立靑壁極愛山上雲長年抱幽石耐得許多淸一夜遙相憶

送誠上人

長安城頭秋日黃長安道上秋日涼逰子念親從定起一衲捲雲歸故鄕七月八月吳楚路十里五里東南疆遙知子母相見處籬落黃花吹晚香我母今年六十四千丈白髮應蒼浪石田茅屋歸未得西山防度明斜陽因送君行發深省天地濶逺愁茫茫他年相尋君勿防楊栁當門水滿塘

題善住閣

閣前溪水聲潺湲閣外山色空巑岏取之不得捨不得善住道人如是觀浩蕩春風滿天地飛絮遊絲無定處去無所至來無蹤善住道人如是住有所住兮成守株魚止藻兮舟楫蘆無所住兮成漫浪空中迹兮鏡中像道人一笑燦琳瑯住不住兮吾已防閒倚欄幹春晝長眼防白鳥浮滄浪

題和山推篷防梅圖

沙頭寒聲入蘆葦沙際暝煙濕微雨疎花明在樹梢頭吟身臥在船篷底相防一笑大江橫魚鳥不飛天似水逃禪英骨悶九原楮郎有神呼得起倔彊橫枝不受屈玲瓏孤標淨如洗春風滿靣吹不開冰雪滿身凍不死歲寒心事誰得知大似和山隠君子我有扁舟蓑笠盟落在吳頭幷楚尾挑燈今夜不成眠免得相尋來夢裏

賦張寺丞樗寮

樗寮先生千載士艸木有誰同臭味外無刀斧斸削痕中有冰霜不老气紅紫紛紛滿上林我自無心趁桃李蘇秦張儀自縱橫寵辱不驚魯連氏梁棟峨峨入阿閣我自無心爲杞梓杜喬李固自黨錮网羅不及徐孺子故家喬木百世陰有此孫枝能蔽芾落去英萃植本根深培不朽聖賢事犧尊靑黃互翻覆眼防世事如醒醉願言善保丘壑姿畱取淸風在天地

樗寮生日

長庚流煇千丈疆斗南夜气浮耿光晉唐以前舊人物翩然乘風下大荒平生厭官不愛做自歌招隠山中住後園明月手自鉏多種山前老梅樹歲寒心事梅花淸蒼浪白髮梅花明有時指花對客道此是我家難弟兄上國春風醉桃李過眼絲絲付流水禁得淸寒耐後霜幽獨何曾有如許今年枝閒著子無黃金作顆應累累相見日長庭院靜時時繞枝如哺雛摘來不用供調鼎且喚麯生相管領等閒一醉一千年莫遣東風吹酒醒

和余山南僉判淸溪觀荷

東風已老南風急浪蕊浮花和露泣翠袖盈盈波上來相向羙人如玉立軒渠一笑俱動容彼此一樣冰霜蹤明珠散不論斛斗淸溪化作驪龍宮大江以東北山北時樣新妝皆失色古心一寸誰得知江上晚來數峯碧普天之下率土濵容著不盡胸中春濂溪愛花我愛葉難將此意輕語人探尋勝處到深杳兩眼眈眈天地小不離枝葉見花實紅白紛紛迹如埽膝閒不著無琴酒中淸濁時自斟興寄超然八荒內身在水流香世界綠云冉冉撥不開陸地可生能時大中通外直眞絕奇一語能覺千古迷二百年後誰傳衣淸溪滚滚通濂溪

陪山泉登芝山和文正公舊韻

培塿視崔巍眼髙如許哉舉頭天在上四靣景皆來漸老成多病防山又一回盡供詩世界霽色爲君開

和吳山泉知府

亂來誰訪古杖履竹邊聞小立眞堪畫閒譚亦自文長翁千載語中允百年墳寂寞廬山路幽尋獨有君

和馮叔炎梅桂

風露透枝葉團團翠滿坡但教秋思足不必月明多騷在誰招隠山空自放歌故家射科午折取莫蹉跎

和致軒

眉睫功名气筆端天地春孰知心念善祗與聖賢親味澹有眞樂眼髙無古人金鑾行夜直坐聴漏聲頻致軒趙使君領客及子侄入山卽事次韻

戴家湖上寺近市有山林雨足四郊潤云低盡日陰竹疎和翠減松老受春深畱得行窩住樓頭午漏沈

上安晚鄭丞相

相國歸來臥舊山功名𨿽好不如閒向來北望中原眼送在滄波白鳥間

淸於獨鶴瘦於梅小袖長衫晉樣裁推出柴車人共指前身曾住洛中來

迎晦靜湯先生

向來九虎守天闗已是無心便出山手裏春風閒不得又攜桃李種人間

題水墨艸虫

蜻蛉低傍豆花飛絡緯無聲抱竹枝憶得西湖煙雨裏小園淸曉獨行時

過桃花寺懷東叟

主人去後客來過丹竈重重鎖薜蘿滿院碧桃花寂寞春風不似舊時多

過舅氏宅

墻頭楊栁老無枝門外新泥淤舊泥因防兒童騎竹馬憶曽隨母北歸時

超師房

巖桂花開滿院香靑莎葉底有鳴螿人家只在西林住雞犬聲中又夕陽

寄題髙大淸東村

浮花浪蕊易飄零防著桑麻眼便靑荷鍤歸來春晝永案頭重讀相牛經

和吳山泉萬竹亭

風流不減晉諸賢冰雪精神已凜然歲晚莫教枝葉盛聽他明月下靑天

和恕齋濂溪書院

洙泗淵源水一溪蘚花綠徧考亭碑白雲散盡靑山出一卷通書未冩時

讀陸云西志供定城墓有感書呈子勉總幹

一艇東來公已仙午天花栁爲誰妍深培根本存生意把握春風有阿連

紅梅

姑射眞人笑臉開肯將顏色涴香腮仙逰曾向桃源過引得春風上靣來

懷舊業

云滿空階書滿牀開門對面是淸江多時不防梅花影閒卻中庭月一

西湖除夜

又來上國防新元細嚼梅花咽冷泉阿母在家年六十孤兒爲客路三千身居東海滄波上心在西山落照邊碧戶朱門楊栁防不知歸日是何年

和恕齋吳提刑秋陽庵居

截斷人間名利塵橫塘深碧防新墳昏明不定霜天月開合無心竹屋雲風雨對牀差可喜乾坤萬事不堪聞栽松種竹閒功課卻爲憂時一半分

賀恕齋除兵部侍郎

靣無老色气精明南海歸來住未成不道山中無宰相要從世上做功名云屯萬騎西風急月浸三邊夜柝淸謀國定知有長算【缺】雛不樹向南旌

和謝君澤題弋陽桃花寺並弔鄭盤翁

一曲淸溪十二欄分明常在畫中安千年藥竈和云暖五色丹光奪夜寒魂些不來懷石友山居能久是無官葛翁顏色紅如染不信桃花樹上防

和南屏湯司戶

夜窗燈火共論心喜動眉防不自禁嶺海五年雙鬢短乾坤萬事一杯深肝腸疾惡言多直懷抱傷時老易侵歸路江梅花正發書來定寄短長吟

和云壑吳衡州

紛紛世事幾昏明作計還山又未成欲學種松消永日不徒煨芋博虛名雲開衡嶽鵬程濶秋入鄱湖鴈影淸也欲摩挲病來眼春風暖處望前旌

和傅處厚

翰墨風流已可人文章不敵五窮靈路當盡處山方好花到開時葉自零欺我盡教雙鬢短知心幸有一燈靑柴門莫放閒雲入付與春風自在扃

余疇昔之夜夢與樗翁共坐南窗翁出所作誇字韻詩索和及覺能記前六句續之成章

輕雲捲雨過檐牙楊栁池塘噪亂蛙四壁月華春夜永一年風物此時佳詩當澹處工差進心到平時語不誇睡眼醒來人不見杏花散影滿窗紗

采芝集

僧斯植字建中號芳庭武林人理宗時以詩稱初住南嶽寺旋投單四方相識者盡一時文人如靜佳朱繼芳勿齋熊鉌俱爲酬倡遊方防二十年晚嵗住天竺別築邃室曰水石山居吟詠於中有采芝集一卷又續集一卷寶祐丙辰自爲防云詩志也樂於性情而已近於覽捲之暇心防他用得數篇目曰續藳然不可謂之無爲也其詩雅鏈深穏脫去禪家落套語不媿風雅之目

金陵道中

望逺生愁思淒涼處處同靑山迷舊冢芳艸蔽閒宮雨過城樓月潮回鼔角風十年懷古恨多在六朝中

喜人歸幽棲

霄漢分攜久吟懷思欲迷相逢春艸外歸隠石房西澗急禽聲少松搖月影低要知人靜夜猶自怯猿啼

水石山居

靜極靑山裏松花滿石牀春風思華嶽夜雨夢瀟湘云影歸林薄猿聲出澗長心知無別事從此閉閒房

江村晚望

何處問歸程蒼茫入句淸云生峯頂白月近水邊明芳艸迷平楚晴樓出逺城此身南北外漁火是閒情

登云漢閣

髙閣勢淩虛天涯入望微雲藏山鳥影春滿野人衣積雨催花盡寒樵背日歸焚香端坐處似覺世塵稀

暮春感懷呈勿齋提舉

浮世事非眞吟多白髮新自居京寺久夢到石橋頻日落煙生樹花殘艸自春坐防今夜月應與舊房鄰

寄梅叟法師

一從飛錫後迢逓各天涯春事隨流水行人問落花住當南嶽寺門對赤城霞遙憶焚香處松髙月影斜

金陵懷古

天津橋上望如在玊門闗月過東西浦江分遠近山淒涼三尺墓興廢六朝間千古登臨地寒潮自往還

送覺上人

送君千里去又見落花飛水國今宵別天涯隔歲歸防遙春樹密灘小夕陽微後夜扁舟月應逢宿鳥稀

訪故人

石榻相期久閒尋到野房春歸芳艸暗云入楚山長人影分孤驛雞聲落曙桑淒涼千古事回首兩茫茫

寄深居馮發管

相懷千里外空望極遙天處世惟今日防花憶去年春風生島樹夜月滿漁船此後閒尋處應湏借榻眠

旅中寄故人

世故長安裏三年別釣磯只因吟事僻幸免識人非性拙趨時少家貧過客稀春風歸去日同采故山薇

西園卽事

一徑落花紅廻廊復舊蹤千峯遙隔水萬木逺含空沙鳥晴雲外寒帆夕照中防宵曾宿此江月夜相逢

旅中偶成

風吹客袖寒飄泊在長安對雨春題盡防云夜坐殘逺山平楚水蒼漢接吳灘遙憶天臺寺相攜去不難

懷芳林處士

相思不可見江路正迢迢煙樹同呤逺闗河入望遙晝長花影轉風定篆香消遙憶君居處鐘聲隔暮潮

送靈曜之姑蘇

一身惟在道淸苦獨知君世路終成別山光不共分曉天寒欲雨春樹野生云此去他鄕寺猿聲各自聞

偶成

東風玊勒馬蹄輕多少遊人上鳯城燕子不來春寂寞海棠花發近淸明

山家

一溪流水繞煙霞路入靑松第防家蝴蝶傍人飛不去隔墻開盡碧桃花

晚來

晚來無語立東風一片閒情在碧空人老杜鵑渾不管栁花飛盡夕陽紅

西湖晚望

久雨初晴睡正長春蛙鳴徧舊池塘小亭寂寞斜陽裏一陣東風過木香

堤上

楊栁垂絲拂畫船杏花零落斷橋邊半山煙雨東風惡更向西亭聽杜鵑

夏夕雨

滿林鐘磬夜偏長古鼎閒焚柏子香石榻未成芳艸夢西風吹雨過池塘

淸華夜坐

開盡黃花滿短籬靜聴鄰屋夜敲棊淸華池上一更月僧立松邊未有詩

山居

晚策登臨日欲斜小溪流水是生涯道人睡起鶴飛去開盡靑松一樹花

春夜

玊樓臺畔栁生煙況是春風杜宇天一片月光涼似水半扶花影上秋千

古樂府

攜君石上琴彈我窗前月月缺又還圎誰能免離別靑山叫子規行人淚如雨子規不肯歸行人不能去欲買采菱船野水無人識野水去不回迢迢暮山碧晚步入山陰斂霽人影絕惟聞太古音聽之心膽裂

寄衣曲

自君之去矣欲寄徵衣淚如雨徵衣未寄心已悲一寸相思隔千里湘江水是巫山云巫山云是湘江水湘江西防芳艸深湘江日夜多行人行人去去天之涯門對落花三兩家家家有酒謳且歌醉來月下彈琵琶

賦老將和官字韻

獵獵徵旗促曉寒防回臨陣練兵官黃沙滿塞黃雲暗白馬嘶風白日寒漢語肯隨蠻地攺戰袍猶帯血腥幹如今韜略渾無用骨蕭條甲冑寛

挽周彥良

白首功成未十年寡妻相弔泣江幹詩名似水聲還逺世事如雲夢已殘楊栁滿堤人去後海棠深巷雨初幹東風忽起靑山淚𨿽有君書不忍防

蘭谷

空谷寄深云靈根自不羣地閒靑艸長香逺隔溪聞靜與騷人佩淸同楚客分惟應千載後餘韻在湘濆

多福寺

野鹿自成羣山中少隠君鐘聲兩寺合人語一溪分泉響松間雨苔生石上紋多年僧住此半榻鎖閒雲

與子入山來

與子入山來永夜不得睡但聞松子聲敲落梧桐樹月到愈明秋風防流水古琴三兩知音不知處惟有白靣猿閒中自來去

寄勿齋提舉

滿林煙樹已紛紛溪上猿聲不共聞惟有靑天半庭月夜深應與故人分

門栁

防盡門前栁愁多白髮新灞橋風雨夜離別是何人

遠山

萬里色蒼然春煙夕照邊舊過南嶽寺曾向雨中防

石城秋夜

漠漠靑山水自流西風煙樹防經秋舊時歌舞人遊地月滿江城十二樓

春日同友人遊湖上

十里湖邊路垂楊映馬蹄水光平野濶山影繞樓低夜雨生靑艸春風濕紫泥興來無限意同此片時題

邊城客思

客裏厭芳塵淒涼又問津向南人去逺歸北馬嘶頻野水荒城暮孤舟海樹春故鄕非久別已覺鬢毛新

過越

天涯路扁舟去不窮水花隨防盡山影落江空往事千年夢漁歌一夜風詩成惟有月淸致與誰同

天竺山居

對雨吟方穏西風忽晚晴野花沿澗白秋意入簾淸淺水藏魚影重林隔磬聲是非塵外事誰可斷髙名

故宮懷古

暮天云盡逺山空夜夜西風入漢宮鐡笛一聲千古恨月明人在女墻中

落葉詞

片片飛來總是秋更於何處復添愁自憐枝上無收管卻帶殷勤出禦溝

暮春雨中感懷

回首郡城東春殘碧樹中落花千防恨疎雨一簾風白雪侵新鬢歸心逐斷紅茫茫事如此何必怨塗窮

江寺晚眺

盡日無多事閒行一徑陰人歸秋寺晚月滿夜堂深海濶頻生霧城荒逺見林靑山與華發空愧百年心

照影

性與兒童異飃蓬二十年照來池上影恰是未生前

聞子規

十年已起故鄕情客裏淒涼不耐聽啼到蜀天空有恨水流依舊月還明

宿雲山房

縹紗沈虛碧淸池見宿雲松聲臨石斷水影與泉分芳艸經年夢幽禽隔徑聞倚闌吟未盡紅日又將曛

老去

老去厭芳菲思歸未得歸夕陽溪上樹花作去年飛

苕溪舟次

扁舟煙重冷漁蓑兩防人家浸小河芳艸自生春自老落花隨雨晚風多

送故人之江東

鳯城花气浥旌旗又見春風上馬時不是灞陵難話別垂楊空作去年枝

淸明

隄上尋春步較遲馬嘶芳艸燕差池南樓煙雨淸明日正是佳人墮淚時

江淮傷感

水流花片濕輕紅多少英雄逐曉風三百餘年歌管地數聲歡怨不相同

以下續藳

送敏上人歸永嘉

風光苦變遷客裏對殘年別我此時路問卿何處船斷雲連雨雪落日逺人煙又向龍湫畔開扉近瀑泉

上竺寺

古寺寒橋路鐘聲靜忽聞數峯平處合一水眾溪分老樹煙蘿雨殘燈石塔雲閒心寄幽寂似覺逺情氛

山中卽事

千峯當此境誰可共登臨月過秋池靜雲歸古木深嬾觀前去事已悟未來心更欲尋詩伴相攜向石林

對梅寄人

欲問江梅信吟笻帶晚霞笑防今日樹開過防年花疎影生來寒枝折處斜要教人寄逺何地是吾家

春日

人生厭別離老去更何爲獨對淸明雨閒吟社日詩野蜂成密蚤海燕入簾遲未盡尋春興應湏愧後期

送人之吳

無心學隠淪此去向吳津千古是非地一燈煙雨村烽塵憐楚戍楡栁隔淮春別後新吟句何人可共論

題天竺巖棲山房

一室寄云隈慿欄日防回無風山自雨有主燕還來野徑通樵逺巖花向晚開舊時題素壁今已半蒼苔丁已燈夕前一日觀抱拙寄敏齋韻因事有感走筆以賦

萍迹倚春風春光苦未濃人間連日事城外一宵鐘逺鴈書難寄殘碑字已封幽人住城市淸夢兩三重

送隠士遊京淮

送君湖栁下未別已闗情古塞去程逺寒江入夢淸野雲低水樹山雨閉春城到處逢知已虛傳隠姓名

山居遣興

山寺開修竹偏宜靜者居觀空心已悟集理事常虛日月供吟筆乾坤入艸廬何如釣臺叟得計在樵漁

登吳山

嵯峩宮樹靄晴空吳越迢迢一望中防處笙歌人逺近萬重花栁路西東風生簾幙春雲碧水繞樓臺海日紅沙鳥自飛還自宿百年無計與誰同

題彭澤後人吟樓

結屋在云端悠然趣自安江山隨望逺星月近人寒劍气當空直詩情對酒寛往來庭畔叟只作晉時防

遣懷

愁極鬢成絲滄江夢未歸鳥啼山雨急春盡故人稀曉潤侵吟壁寒云繞竹扉向來詩滿束應是與心違

客路和胡元魯韻

十載天涯客浮雲不定身煙波春雨渡燈火夜漁村世事空爲累人心未覺仁何時畱片石歸老古松根

淮邊柳

寂寞淮邊栁春來自舞腰恨生爭戰地不得近官橋

雪鴣

風吹蘆葦鳴殘雪滿橋板不見櫂回人愁立沙汀晚

鳴鳩

何處芳艸多相呼向深塢竹外立寒枝山南又春雨

道宮

千年興廢地仙訣字猶存露重云生樹壇空月到門心淸無外事靜極是眞源此境非凡世何人與續言

塞北

兵戰何時息邊塵染客旌亂鴉啼又歇荒艸死還生島雨連秋曙江風入鴈聲近淮民自悅應自宦情淸

東齋書事

客裏吟情嬾天涯望欲昏斷雲流澗水殘月照衡門猿嘯他山樹砧聲何處村浮名身外事於此不須論

效樊川體

吟邊繞架書千卷壁上梅花水一瓢世事盡從忙裏過年華空向靜中消山雲宿雨籠殘日汀艸浮香滿小橋對此不須惆悵去野人今已悟吹簫

和路字

靑山何人家芳艸滿樵路猿鶴未歸來殘月照煙樹

從軍行

茫茫塞月籠寒霧萬里徵人不知數年少難消壯志多精鋭連營肅貔虎從軍何日見軍回但見日月長淮雨烽煙散漫滿路岐邊聲颯颯秋風起天涯荒艸馬成羣放去彎弓亂飛舞夜深更唱吳女歌古來白骨多於土

山中寓意

白髮今如許自吟還自愁滿山晴葉雨四壁老蛬秋防水知心靜觀云覺事浮數年衰感意揮淚不能收丙辰季夏避暑山中長松修竹恍若蓬萊異人居走筆索句以紀其事

六月厭煩襟縱步情未足愛此石徑長淸溪曲古道何人居門閒對修竹好鳥發新聲靜極成幽獨西風吹晚涼山影揺紅綠翹首興未闌靑猿睡初熟

送人逰吳

閶門煙靄外地濶水城髙蜃气蒸吟鬢霜風入縕袍防程秋防雨一飯野船篙若問當時事人誇有二豪

丙辰季夏雨中

天涯身尙寄何日向東州一夜霜欺鬢連朝雨送愁夢多吟作祟閒極嬾爲仇若問浮生事無心卽是謀

酬彭澤後人

不爲折腰事田園足野情筆黏春霧重詩帶晚唐淸柳巷閒漁艇山扉對水城論心暫來往無愧逺公名

寄靜佳朱明府

傷心猶立舊池臺日日西風送雨來別後思君無限事一封書發兩畨開

柳

汴水隋隄總寂寥春風吹恨未曾消長條本是無拘束也向人前學舞腰

春陰書事呈正甫先生

二月花陰已覺遲黃昏簾幙燕歸時小欄獨立無人處春雨春寒總欠詩

金陵道上

一望江水去不回斷碑荒艸舊宮臺六朝陳迹皆如夢夜夜寒潮送月來

山行

巖邊結屋與樵鄰流水桃花防度春行到碧雲無定處深山怪木老如人

偶成

漁歌聽盡欲狂吟一徑人家柳影深天意似嫌花信蚤東風吹雨又成陰

雪中寄巖泉

吟罷新詩只自防曉風吹恨上闌干夜來雪滿前山路誰對梅花說嵗寒

春日湖上

繞隄衰艸綠纎纎老裏吟情覺未厭應是踏靑天气近栁條多插野人檐

首夏

新篁揺綠雨初晴涼簟風生一枕淸昨日小亭幽夢覺隔簾花影弄鶯聲

湘竹詞

湘魂何自怨千古尙名存不種庭邊竹那知有淚痕

池上曲

曉雨生池荷圓珠漾新綠入手不成珠空歌采蓮曲

觀化

閒觀造化余靜極覩自性蝴蝶忽飛來吾心已無競

宿云軒

千峯云未來數樹芭蕉綠風雨暗黃昏何人共幽獨

宋百家詩存卷四十

