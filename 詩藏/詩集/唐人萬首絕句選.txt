唐人萬首絕句選

卷一宋洪邁元本

刑部尙書王士禎選

五言一

王勃

寒夜思三首久別侵懷抱。他鄕變容色。月夜調鳴琴。相思此何極。

雲間徵思斷。月下歸愁切。鴻鴈西南飛。如何故人別。

朝朝碧山下。夜夜滄江曲。復此遙相思。淸尊湛芳淥。

別人霜華淨天末。霧色籠江際。客子常畏人。胡爲久畱滯。

思歸長江悲已滯。萬里念將歸。況復髙風晚。山山黃葉飛。

盧照鄰

曲江花浮香繞曲岸。圓影覆華池。常恐秋風早。飄零君不知。

駱賓王

易水此地別燕丹。壯士發衝冠。昔時人已沒。今日水猶寒。

上官儀

洛堤曉行脈脈廣川流。驅馬歷長洲。鵲飛山月曙。蟬噪野風秋。

韋承慶

南行別弟萬里人南去。三春鴈北飛。未知何歲月。得與爾同歸。

宋之問

塗中寒食馬上逢寒食。塗中屬暮春。可憐江浦望。不見洛橋人。

送杜審言臥病人事絕。嗟君萬里行。河橋不相送。江樹逺含情。

張說

蜀道後期客心爭日月。來往預期程。秋風不相待。先到洛陽城。

廣州作去國歲方晏。愁心轉不堪。離人與江水。終日向西南。

郭元振

子夜春歌二首靑樓含日光。綠池起風色。贈子同心花。殷勤此何極。

陌頭楊柳枝。已被春風吹。妾心正斷絕。君懷那得知。

蘇頲

汾上驚秋北風吹白雲。萬里渡河汾。心緒逢揺落。秋聲不可聞。

張九齡

自君之出矣自君之出矣。不復理殘機。思君如滿月。夜夜減淸輝。

王適

江上梅忽見寒梅樹。花開漢水濵。不知春色早。疑是弄珠人。

東方虯

王昭君二首掩涕辭丹鳯。銜悲向白龍。單於浪驚喜。無復舊時容。

北地無花艸。春來不似春。自然衣帶緩。非是爲腰身。

盧僎

南樓望去國三巴逺。登樓萬里春。傷心江上客。不是故鄕人。

途中抱玉三朝楚。懷書十上秦。年年洛陽陌。花鳥弄歸人。

王維

答裴迪渺渺寒流廣。蒼蒼秋雨晦。君問終南山。心知白雲外。

鳥鳴澗雲溪雜題人閒桂花落。夜靜春山空。月出驚山鳥。時鳴春澗中。

萍池春池深且廣。會待輕舟回。靡靡綠萍合。垂楊掃復開。

鸕鶿堰乍向紅蓮沒。復出靑蒲揚。獨立何﹖褷。銜魚古查上。

孟城坳輞川集新家孟城口。古木余衰柳。來者復爲誰。空悲昔人有。

華子岡飛鳥去不窮。連山復秋色。上下華子岡。惆悵情何極。

斤竹嶺檀欒映空曲。靑翠漾漣漪。暗入商山路。樵人不可知。

鹿柴空山不見人。但聞人語響。返景入深林。復照靑苔上。

木蘭柴秋山斂餘照。飛鳥逐前侶。彩翠時分明。夕嵐無處所。

南垞輕舟南垞去。北垞渺難卽。隔浦望人家。遙遙不相識。

欒家瀨颯颯秋雨中。淺淺石澑瀉。跳波自相濺。白鷺驚復下。

白石灘淸淺白石灘。緑蒲向堪把。家住水東西。浣紗明月下。

竹裏館獨坐幽篁裏。彈琴復長嘯。深林人不知。明月來相照。

辛夷塢木末芙蓉花。山中發紅萼。磵戶寂無人。紛紛開且落。

漆園古人非傲吏。自闕經世務。偶寄一微官。婆娑數株樹。

山中送別山中相送罷。日暮掩柴扉。春艸明年緑。王孫歸不歸。

左掖梨花閒灑階前艸。輕隨箔外風。黃鶯弄不足。銜入未央宮。

息夫人莫以今時寵。難忘舊日恩。看花滿眼淚。不共楚王言。

相思子紅豆生南國。春來發幾枝。勸君休采擷。此物最相思。

班婕妤宮殿生秋艸。君王恩幸疎。那堪聞鳯吹。門外度金輿。

雜詠二首客自故鄕來。應知故鄕事。來日綺窗前。寒梅著花未。

已見寒梅發。復聞啼鳥聲。心心視春艸。畏向玉階生。

裴迪

鹿柴日夕見寒山。便爲獨往客。不知深林事。但有麏麚迹。

木蘭柴蒼蒼落日時。鳥聲亂溪水。緑溪路轉深。幽興何時已。

茱萸沜飄香亂椒桂。布葉間檀欒。云日𨿽回照。森沈猶自寒。

宮槐陌門前宮槐陌。是向欹湖道。秋來山雨多。落葉無人掃。

南垞孤舟信風泊。南垞湖水岸。落日下崦嵫。淸波殊渺漫。

金屑泉瀠渟憺不流。金碧如可拾。淩晨含素華。獨往事朝汲。

白石灘跂石復臨水。弄波情未極。日下川上寒。浮雲澹無色。

送崔九歸山深淺去。須盡丘壑美。莫學武陵人。暫遊桃源裏。

李白

玉階怨玉階生白露。夜久侵羅襪。卻下水精簾。玲瓏望秋月。

夜思牀前明月光。疑是地上霜。舉頭望山月。低頭思故鄕。

銅官山我愛銅官樂。千年未擬還。要須回舞袖。拂盡五松山。

敬亭獨坐眾鳥髙飛盡。孤云去獨閒。相看兩不厭。只有敬亭山。

靑溪半夜聞笛羌笛梅花引。吳溪隴水淸。寒山秋浦月。腸斷玉闗情。

秋浦歌愁作秋浦客。彊看秋浦花。山川如剡縣。風日似長沙。

送陸判官往琵琶峽水國秋風夜。殊非逺別時。長安如夢裏。何日是歸期。

重憶賀監欲向江東去。將誰共舉杯。稽山無賀老。卻棹酒船回。

杜甫

八陣圖功蓋三分國。名髙八陣圖。江流石不轉。遺恨失吞吳。

孟浩然

送朱大入秦遊人五陵去。寶劍直千金。分手脫相贈。平生一片心。

祖詠

望終南殘雪終南陰嶺秀。積雪浮雲端。林表明霽色。城中增暮寒。

崔國輔

銅雀臺朝日照紅妝。擬上銅雀臺。畫眉猶未了。魏帝使人催。

采蓮曲玉漵花紅髮。金塘水碧流。相逢畏相失。並著采蓮舟。

王孫遊自與王孫別。頻看黃鳥飛。應緣春艸誤。著處不成歸。

怨詞妾有羅衣裳。秦王在時作。爲舞春風多。秋來不堪著。

少年行遺卻珊瑚鞭。白馬驕不行。章臺折楊柳。春日路旁情。

渭西別李侖隴外長亭堠。山深古塞秋。不知嗚咽水。何事向西流。

崔顥

長幹曲三首君家住何處。妾住在橫塘。停舟暫借問。或恐是同鄕。

家臨九江水。來去九江側。同是長幹人。生小不相識。

下渚多風浪。蓮舟漸覺稀。那能不相待。獨自逆潮歸。

王昌齡

送張四楓林已愁暮。楚水復堪悲。別後冷山月。淸猿無斷時。

畱別武陵田太守按劍行千里。微軀感一言。曽爲大梁客。不負信陵恩。

題僧房椶櫚花滿院。苔蘚入閒房。彼此名言絕。空中聞異香。

朝來曲日昃鳴珂動。花連繡戶春。盤龍玉臺鏡。惟待畫眉人。

髙適

詠史尙有綈袍贈。應憐範叔寒。不知天下士。猶作布衣看。

岑參

見渭水思秦川渭水東流去。何時到雍州。憑添兩行淚。寄向故園流。

九日思長安故園彊欲登髙去。無人送酒來。遙憐故園菊。應傍戰場開。

王之渙

送別楊栁東門樹。靑靑夾禦河。近來攀折苦。應爲別離多。

登鸛雀樓白日依山盡。黃河入海流。欲窮千里目。更上一層樓。

儲光羲

江南曲日暮長江裏。相邀歸渡頭。落花如有意。來去逐船流。

洛陽道大道直如發。春日佳气多。五陵貴公子。雙雙鳴玉珂。

賈至

有贈舞怯銖衣重。笑疑桃臉開。方知漢成帝。虛築避風臺。

王縉

別輞川山月曉仍在。林風涼不絕。殷勤如有情。惆悵令人別。

崔興宗

畱別王維駐馬欲分襟。淸寒禦溝上。前山景气佳。獨往還惆悵。

丘爲

左掖梨花冷艷全欺雪。餘香乍入衣。春風且莫定。吹向玉階飛。

張旭

淸溪汛舟旅人倚徵棹。薄暮起勞歌。笑攬淸溪月。淸輝不厭多。

李華

奉寄彭城公公子三千客。人人願報恩。應憐抱闗者。貧病老夷門。

蕭穎士

九日別元魯山綿連滍川迥。杳眇鴉路深。彭澤興不淺。臨風動歸心。

崔曙

雨中送客別愁復兼雨。別淚還如霰。寄言海上云。千里長相見。

於季子

項羽北伐𨿽全趙。東歸不王秦。空歌拔山力。羞作渡江人。

薛奇童

吳聲子夜歌淨掃黃金階。飛霜皎如雪。下簾彈箜篌。不忍見秋月。

韋應物

寄盧陟栁葉徧寒塘。曉霜凝髙閣。累日此畱連。別來成寂寞。

宿永陽寄璨師遙知郡齋夜。凍雪封松竹。時有山僧來。懸燈獨自宿。

秋夜寄丘員外懷君屬秋夜。散步詠涼天。山空松子落。幽人應未眠。

答王卿送別去馬嘶春艸。歸人立夕陽。元知數日別。要使兩情傷。

懷瑯琊二釋子白雲埋大壑。陰厓滴夜泉。應居西石室。月照山蒼然。

登樓玆樓日登眺。流歲暗蹉跎。坐厭淮南守。秋山紅樹多。

聞鴈故園渺何處。歸思方悠哉。淮南秋雨夜。髙齋聞鴈來。

劉長卿

春艸宮懷古君王不可見。芳艸舊宮春。猶帶羅裠色。靑靑向楚人。

彈琴泠泠七弦上。靜聽松風寒。古調𨿽自愛。今人多不彈。

送人往揚州京口發梅花。山中動泉脈。蕪城春艸生。君作揚州客。

送上人孤云將野鶴。豈向人間住。莫買沃洲山。時人巳知處。

送靈澈蒼蒼竹林寺。杳杳鐘聲晚。荷笠帶斜陽。靑山獨歸逺。

平蕃曲絕漠大軍還。平沙獨戍閒。空畱一片石。萬古在燕山。

錢起

江行無題五首行背靑山郭。吟當白露秋。風流無屈宋。空詠古荊州。

蛩響依莎艸。螢飛透水煙。夜涼誰詠史。空泊運租船。

櫓慢開輕浪。帆虛入暮云。客船𨿽自小。容得庾將軍。

只尺愁風雨。匡廬不可登。秪疑雲霧裏。猶有六朝僧。

湖口分江水。東流獨有情。當時好風物。誰伴謝宣城。

劉方平

采蓮曲落日淸江裏。荊歌艷楚腰。采蓮從小慣。十五卽乘潮。

京兆眉新作蛾眉樣。惟將月裏同。有來凡幾日。相效滿城中。

春雪飛雪帶春風。徘徊亂繞空。君看似花處。偏在洛城東。

張繼

感懷調與時人背。心將靜者論。終年帝城裏。不識五侯門。

暢當

登鸛雀樓迥臨飛鳥上。髙出世塵間。天勢圍平野。河流入斷山。

顧況

憶舊遊悠悠南國思。夜向江南泊。楚客斷腸時。月明楓子落。

丘丹

酬韋蘇州久作煙霞侶。暫將簪組親。還同禇伯玉。入館忝州人。

蓋嘉運

伊州歌聞道黃花戍。頻年未解兵。可憐閨裏月。偏照漢家營。

唐人萬首絕句選卷二

五言二

李益

江南曲嫁得瞿唐賈。朝朝誤妾期。早知潮有信。嫁與弄潮兒。

贈盧綸世故中年別。餘生此會同。卻將悲與病。獨對朗陵翁。

鷓鴣詞湘江斑竹枝。錦翅鷓鴣飛。處處湘云合。郎従何處歸。

揚州懷古故國歌鐘地。長橋車馬塵。彭城郭邊柳。偏似不勝春。

揚州早鴈江上三千鴈。年年過故宮。可憐江上月。偏照斷根蓬。

金吾子繡帳博山鑪。銀鞍馮子都。黃昏莫攀折。驚起欲棲烏。

洛橋金穀園中柳。春來似舞腰。那堪好風景。獨上洛陽橋。

李端

聽箏鳴箏金粟柱。素手玉房前。欲得周郎顧。時時誤拂弦。

溪行遇雨寄柳中庸日落眾山昬。瀟瀟暮雨繁。那堪兩處宿。共聽一聲猿。

盧綸

塞下曲四首鷲翎金僕姑。燕尾繡蝥弧。獨立揚新令。千營共一呼。

林暗艸驚風。將軍夜引弓。平明尋白羽。沒在石稜中。

月黑鴈飛髙。單於逺遁逃。欲將輕騎逐。大雪滿弓刀。

野幕敞瓊筵。羌戎賀勞旋。醉和金甲舞。雷鼓動山川。

皇甫冉

送王司直西塞雲山逺。東風道路長。人心勝潮水。相送過潯陽。

婕妤怨二首花枝出建章。鳯輦發昭陽。借問承恩者。雙蛾幾許長。

長信多秋气。昭陽借月華。那堪閒永巷。聞道選良家。

淮口寄趙員外欲逐淮潮上。暫停魚子溝。相望知不見。終是屢回頭。

司空曙

金陵懷古輦路江楓暗。宮朝野艸春。傷心庾開府。老作北朝臣。

送盧秦卿知有前期在。難分此夜中。無將故人酒。不及石尢風。

韓翃

漢宮曲繡幙珊瑚鉤。香閨翡翠樓。深情不肯道。嬌倚鈿箜篌。

柳中庸

江行繁陰乍隠洲。落葉初飛浦。蕭蕭楚客帆。暮入寒江雨。

戴叔倫

題三閭大夫廟沅湘流不盡。屈子怨何深。日暮秋風起。蕭蕭楓樹林。

闗山月一鴈過連營。繁霜覆古城。胡笳在何處。半夜起邊聲。

嚴維

送人往金華明月雙溪水。淸風八詠樓。少年爲客處。今日送君遊。

朱放

題竹林寺歲月人間促。煙霞此地多。殷勤竹林寺。更得幾回過。

武元衡

春日作縱橫桃李枝。澹蕩春風吹。美人歌白薴。萬恨在蛾眉。

權徳輿

敷水驛空見水名敷。秦樓往事無。臨風駐徵騎。聊復捋髭須。

玉臺體昨夜裠帶解。今朝蟢子飛。鉛華不可棄。莫是槁砧歸。

柳宗元

長沙驛海鶴一爲別。存亡三十秋。今來數行淚。獨上驛南樓。

江雪千山鳥飛絕。萬徑人蹤滅。孤舟蓑笠翁。獨釣寒江雪。

劉禹錫

罷和州遊建康秋水淸無力。寒山暮多思。官閒不計程。徧上南朝寺。

經檀道濟故壘萬里長城壞。荒營野艸秋。秣陵多士女。猶唱白符鳩。

視刀環常恨言語淺。不如人意深。今朝兩相視。脈脈萬重心。

三閣詞珠薄曲瓊鉤。子細見揚州。北兵那得渡。浪語判悠悠。

淮陰行二首今日轉船頭。金烏指西北。煙波與春艸。千里同一色。

隔浦望行船。頭昻尾幰幰。無柰挑菜時。淸淮春浪軟。

﹝挑菜本作脫萊周益公詩話雲山谷謂淮陰行情調殊麗惟脫萊時不可解予見古本作挑菜時東坡惠州詩水生挑菜渚恐用此語今従之○詩話首句作隔浦望郎船與此小異﹞

秋風引何處秋風至。蕭蕭送鴈羣。朝來入庭樹。孤客最先聞。

紇那曲楊柳郁靑靑。竹枝無限情。周郎一回顧。聽唱紇那聲。

別蘇州流水閶門外。秋風吹柳條。従來送客處。今日自魂銷。

孟郊

古別離欲別牽郎衣。郎今向何處。不恨歸來遲。莫向臨卭去。

張籍

寄僧松暗水涓涓。夜涼人未眠。西峯月猶在。遙憶艸堂前。

涇州行到涇州塞。惟聞羌戍鼙。道旁雙古堠。猶記向安西。

令狐楚

逺別離玳織黃金履。金裝翡翠簪。畏人相借問。不擬到城南。

思君恩小苑鶯歌歇。長門蜨舞多。眼看春又去。翠輦不曽過。

従軍行二首暮雪連靑海。陰雲覆白山。可憐班定逺。生入玉門闗。

卻望冰河闊。前登雪嶺髙。徵人幾多在。又擬戰臨洮。

王涯

閨人贈逺二首花明綺陌春。柳拂禦溝新。爲報遼陽客。流光不待人。

形影一朝別。煙波千里分。君看望君處。祇是起行雲。

張仲素

春閨思裊裊城邊柳。靑靑陌上桑。提籠忘采葉。昨夜夢漁陽。

春遊曲行樂三春節。林花百和香。當年重意气。先占鬥鷄場。

白居易

庾樓新歲歲時銷旅貌。風景觸鄕愁。牢落江湖意。新年上庾樓。

南浦別南浦淒淒別。西風裊裊秋。一看腸一斷。好去莫回頭。

勤政樓西柳半朽臨風樹。多情立馬人。開元一株柳。長慶二年春。

問劉十九緑蟻新醅酒。紅泥小火鑪。晚來天欲雪。能飲一杯無。

元稹

行宮寥落古行宮。宮花寂寞紅。白頭宮女在。閒坐說玄宗。

西還悠悠洛陽夢。鬱鬱灞陵樹。落日正西歸。逢君又東去。

李賀

馬詩二首赤兔無人用。當須呂布騎。吾聞果下馬。羈策任蠻兒。

飂叔去匆匆。如今不豢龍。夜來霜壓棧。駿骨折西風。

張祜

河滿子故國三千里。深宮二十年。一聲河滿子。雙淚落君前。

玉樹後庭花輕車何艸艸。猶唱後庭花。玉座誰爲主。徒悲張麗華。

江南逢故人河洛多塵事。江山半舊遊。春風故人夜。又醉白蘋洲。

徐凝

楊叛兒哀怨楊叛兒。駘蕩君知否。香死博山鑪。煙生白門柳。

張起

春情畫閣餘寒在。新年舊燕飛。梅花猶帶雪。未得試春衣。

楊淩

賈客怨山水路悠悠。逢灘卽滯畱。西江風未便。何日到荊州。

楊凝

柳絮河畔多楊柳。追遊盡狹斜。春風一回送。亂入莫愁家。

唐彥謙

齊文惠宮人認得前家令。宮人淚滿裾。不知梁佐命。全是沈尙書。

小院小院無人夜。煙斜月轉明。淸宵易怊悵。不必有離情。

賈島

劍客十年磨一劍。霜刃未曽試。今日把似君。誰有不平事。

陸暢

雪怪得朔風急。前庭如月輝。天人寧許巧。剪水作花飛。

沈如筠

閨怨鴈盡書難寄。愁多夢不成。願隨孤月影。流照伏波營。

潘佐

送人之宣城江畔送行人。千山生暮氛。謝安團扇上。爲畫敬亭云。

杜牧

題水西寺三日去還住。一生焉再遊。含情碧溪水。重上粲公樓。

寄逺隻影隨驚鴈。單棲鎖畫籠。向春羅袖薄。誰念舞臺風。

江樓獨酌芳春酒。登樓已半醺。誰驚一行鴈。衝斷過江云。

李商隠

漫成霧夕詠芙蕖。何郎得意初。此時誰最賞。沈範兩尙書。

張惡子廟下馬奠椒漿。迎神白玉堂。如何鐵如意。獨自與姚萇。

追代盧家人嘲堂內道卻橫波字。人前莫漫羞。秖應同楚水。長短入淮流。

李夫人一帶不結心。兩股方安髻。慚愧白茅人。月沒教星替。

滯雨滯雨長安夜。殘燈獨客愁。故鄕雲水地。歸夢不宜秋。

餞席送人之梓州莫嘆萬重山。君還我未還。武闗猶悵望。何況百牢闗。

柳枝集作無題本是律詩上二句亦不同本是丁香樹。春條結始生。王作彈棊局。中心最不平。

散闗遇雪劍外従軍逺。無人與寄衣。散闗三尺雪。回夢舊鴛機。

溫庭筠

三月雪三月雪連夜。未應傷物華。只緣春欲盡。畱著伴梨花。

碧澗驛曉思孤燈伴殘夢。楚國在天涯。月落子規歇。滿庭山杏花。

許渾

早春憶江南雲月有歸處。故山淸洛南。如何一花發。春夢徧江潭。

塞下曲夜戰桑幹北。秦兵半不歸。朝來有鄕信。猶自寄寒衣。

趙嘏

寒塘曉髮梳臨水。寒塘坐見秋。鄕心正無限。一鴈過南樓。

施肩吾

湘竹詞萬古湘江竹。無窮柰怨何。年年長春筍。只是淚痕多。

李頻

渡漢江嶺外音書絕。經冬復歷春。近鄕情更怯。不敢問來人。

孟遲

懷鄭洎風蘭舞幽香。雨葉墮殘滴。美人來不來。前山看向夕。

陸龜蒙

江行酒旗菇葉外。樓影浪花中。布帆張數幅。惟待鯉魚風。

夕陽渡口和帆落。城邊帶角收。如何茂陵客。江上倚危樓。

皮日休

和陸魯望刻石書離恨。因成別後悲。莫嫌春繭薄。猶有萬重絲。

司空圖

樂府寶馬跋塵光。雙馳照路旁。喧傳報戚裏。明日幸長楊。

韓偓

效崔國輔體雨過碧苔院。霜來紅葉樓。閒階上斜日。鸚鵡伴人愁。

従獵蹀躞巴賨馬。陪鰓碧野雞。忽聞仙樂動。賜酒玉偏提。

儲嗣宗

早春野樹花初發。空山獨見時。踟躕歷陽道。鄕思滿南枝。

鄭谷

望湖亭湘水似伊水。湘人非故人。登臨獨無語。風柳自揺春。

李收或作牧

幽情幽人惜春暮。潭上折芳艸。佳期何時還。欲寄千里道。

蔣吉

石城系纜石城下。孤吟懷暫開。江人橈艇子。將謂莫愁來。

西鄙人

哥舒歌北斗七星髙。哥舒夜帶刀。至今窺牧馬。不敢過臨洮。

荊叔

題慈恩寺塔漢國山河在。秦陵艸木深。暮云千里色。無處不傷心。

釋靈澈

題天姥天臺眾峯外。歲晚當寒空。有時半不見。崔嵬在雲中。

逺公墓古墓石稜稜。寒云晚照凝。空悲虎溪月。不見鴈門僧。

釋貫休

聞笛霜月夜徘徊。樓中羌笛催。曉風吹不盡。江上落殘梅。

洞庭龍女

與許漢陽海門連洞庭。每去三千里。十載一歸來。辛苦瀟湘水。

湘驛女子

題玉溪紅樹醉秋色。碧溪彈夜弦。佳期不可再。風雨杳如年。

安邑坊女子

幽恨詩卜得上峽日。秋江風浪多。江陵一夜雨。腸斷木蘭歌。

唐人萬首絕句選卷三

七言一

杜審言

贈蘇書記知君書記本翩翩。爲許従戎赴朔邊。紅粉樓中應計日。燕支山下莫經年。

張說

送梁六巴陵一望洞庭秋。日見孤峯水上浮。聞道神仙不可接。心隨湖水共悠悠。

張敬忠

邊詞五原春色舊來遲。二月垂楊未掛絲。卽今河畔冰開日。正是長安花落時。

王翰

春日思歸楊柳靑靑杏發花。年光誤客轉思家。不知湖上菱歌女。幾个春舟在若耶。

涼州詞蒲桃美酒夜光杯。欲飲琵琶馬上催。醉臥沙場君莫笑。古來徵戰幾人回。

李白

結襪子燕南壯士吳門豪。築中置鉛魚隠刀。感君恩重許君命。太山一擲輕鴻毛。

長門怨桂殿長愁不記春。黃金四壁起秋塵。夜懸明鏡秋天上。獨照長門宮里人。

越中懷古越王勾踐破吳歸。戰士還家盡錦衣。宮女如花滿春殿。秖今惟有鷓鴣飛。

送孟浩然之廣陵故人西辭黃鶴樓。煙花三月下揚州。孤帆逺影碧空盡。惟見長江天際流。

春夜雒陽聞笛誰家玉笛暗飛聲。散入東風滿洛城。此夜曲中聞折柳。何人不起故園情。

峨眉山月歌峨眉山月半輪秋。影入平羌江水流。夜發靑溪向三峽。思君不見下渝州。

橫江詞二首海潮南去過潯陽。牛渚由來險馬當。橫江欲渡風波惡。一水牽愁萬里長。

橫江館前津吏迎。向余東指海云生。郎今欲渡緣何事。如此風波不可行。

上皇西巡南京歌莫道君王行路難。六龍西幸萬人歡。地轉錦江成渭水。天回玉壘作長安。

黃鶴樓聞笛一爲遷客去長沙。西望長安不見家。黃鶴樓中吹玉笛。江城五月落梅花。

下江陵朝辭白帝彩雲間。千里江陵一日還。兩岸猿聲啼不住。輕舟巳過萬重山。

望五老峯廬山東南五老峯。靑天削出金芙蓉。九江秀色可攬結。吾將此地巢雲松。

宣城見杜鵑花蜀國曾聞子規鳥。宣城還見杜鵑花。一叫一回腸一斷。三春三月憶三巴。

舟下荊門霜落荊門煙樹空。布颿無恙掛秋風。此行不爲鱸魚膾。自愛名山入剡中。

與賈舍人至泛洞庭二首洞庭西望楚江分。水盡南天不見云。日落長沙秋色逺。不知何處弔湘君。

洞庭湖西秋月輝。瀟湘江北早鴻飛。醉客滿船歌白紵。不知霜露入秋衣。

巴陵贈賈舍人賈生西望憶京華。湘浦南遷莫怨嗟。聖主恩深漢文帝。憐君不遣到長沙。

望天門山天門中斷楚江開。碧水東流向北回。兩岸靑山相對出。孤帆一片日邊來。

長門怨天回北斗掛西樓。金屋無人螢火流。月光欲到長門殿。別作深宮一段愁。

陌上贈美人白馬驕行踏落花。垂鞭直拂五云車。美人一笑搴珠箔。遙指紅樓是妾家。

王昌齡

閨怨閨中少婦不知愁。春日凝妝上翠樓。忽見陌頭楊柳色。悔教夫壻覓封侯。

聽流人水調子孤舟微月對楓林。分付鳴箏與客心。嶺色千重萬重雨。斷腸收與淚痕深。

梁苑梁園秋竹古時煙。城外風悲欲暮天。萬乘旌旗何處在。平臺賓客有誰憐。

別李浦之京故園今在灞陵西。江畔逢君醉不迷。小弟鄰莊尙漁獵。一封書寄數行啼。

甘泉歌乘輿執玉已登壇。細艸沾衣春殿寒。昨夜云生拜初月。萬年甘露水晶盤。

芙蓉樓送辛漸二首寒雨連江夜入吳。平明送客楚山孤。洛陽親友如相問。一片冰心在玉壺。

丹陽城南秋海陰。丹陽城北楚云深。髙樓送客不能醉。寂寂寒江明月心。

重別李評事莫道秋江離別難。舟船明日是長安。吳姬緩舞畱君醉。隨意靑楓白露寒。

送狄宗亨秋在水淸山暮蟬。洛陽樹色鳴臯煙。送君歸去愁不盡。又惜空度涼風天。

送別魏二醉別江樓橘柚香。江風引雨入船涼。憶君遙在湘山月。愁聽淸猿夢里長。

盧溪別人武陵溪口駐扁舟。溪水隨君向北流。行到荊門上三峽。莫將孤月對猿愁。

長信秋詞三首金井梧桐秋葉黃。珠簾不捲夜來霜。燻籠玉枕無顏色。臥聴南宮淸漏長。

奉帚平明金殿開。且將團扇共徘徊。玉顏不及寒鴉色。猶帶昭陽日影來。

眞成薄命久尋思。夢見君王覺後疑。火照西宮知夜飲。分明復道奉恩時。

西宮春怨西宮夜靜百花香。欲捲珠簾春恨長。斜抱雲和深見月。朦朧樹色隱昭陽。

西宮秋怨芙蓉不及美人妝。水殿風來珠翠香。卻恨含情掩秋扇。空懸明月待君王。

從軍行五首烽火城西百尺樓。黃昬獨坐海風秋。更吹羌笛闗山月。無那金閨萬里愁。

琵琶起舞換新聲。總是闗山離別情。撩亂邊愁聴不盡。髙髙秋月照長城。

靑海長云暗雪山。孤城遙望玉門闗。黃沙百戰穿金甲。不破樓蘭終不還。

秦時明月漢時闗。萬里長徵人未還。但使龍城飛將在。不教朔馬度陰山。

大漠風塵日色昬。紅旗半捲出轅門。前軍夜戰洮河北。巳報生禽吐谷渾。

殿前曲昨夜風開露井桃。未英前殿月輪髙。平陽歌舞新承寵。簾外春寒賜錦袍。

靑樓怨香幃風動花入樓。髙調鳴箏緩夜愁。腸斷闗山不解說。依依殘月下簾鉤。

靑樓曲二首白馬金鞍從武皇。旌旗十萬宿長楊。樓頭小婦鳴箏坐。遙見飛塵入建章。

馳道楊花滿禦溝。紅妝漫綰上靑樓。金章紫綬千餘騎。夫壻朝回初拜侯。

河上歌河上老人坐古槎。和丹只用靑蓮花。至今八十如四十。口道滄溟是我家。

王維

送元二使安西渭城朝雨裛輕塵。客捨靑靑柳色新。勸君更盡一杯酒。西出陽闗無故人。

少年行三首新丰美酒斗十千。咸陽遊俠多少年。相逢意气爲君飲。系馬髙樓垂柳邊。

一身能擘兩雕弧。邊騎千重只似無。側坐金鞍調白羽。紛紛射殺五單於。

漢家君臣歡宴終。髙議雲臺論戰功。天子臨軒賜侯印。將軍佩出明光宮。

寄段十六與君相見卽相親。聞道君家住孟津。爲見行舟試借問。客中時有洛陽人。

九月九日憶山東兄弟獨在異鄕爲異客。毎逢佳節倍思親。遙知兄弟登髙處。徧插茱萸少一人。

送韋評事欲逐將軍取右賢。沙場走馬向居延。遙知漢使蕭闗外。愁見孤城落日邊。

送沈子楊柳渡頭行客稀。罟師蕩槳向臨沂。惟有相思似春色。江南江北送君歸。

寒食汜上作廣武城邊逢暮春。汶陽歸客淚沾巾。落花寂寂啼山鳥。楊柳靑靑渡水人。

涼州詞涼州城外少行人。百尺峯頭望塞塵。健兒擊鼓吹羌笛。共賽城東越騎神。

王之渙

涼州詞黃河逺上白雲間。一片孤城萬仞山。羌笛何須怨楊柳。春光不度玉門闗。

杜甫

江畔獨步尋花三首稠花亂蘂裹江濵。行步欹危實怕春。詩酒尙堪驅使在。未須料理白頭人。

黃師塔前江水東。春光懶困倚微風。桃花一簇開無主。可愛深紅間淺紅。

黃四娘家花滿溪。千朶萬朶壓枝低。流連戲蜨時時舞。自在嬌鶯恰恰啼。

戲作寄上漢中王謝安舟檝風還起。梁苑池臺雪欲飛。杳杳東山攜漢妓。泠泠修竹待王歸。

和嚴鄭公軍城早秋秋風裊裊動髙旌。玉帳分弓射敵營。巳收滴博雲間戍。更奪蓬婆雪外城。

解悶四首商胡離別下揚州。憶上西陵故驛樓。爲問淮南米貴賤。老夫乘興欲東遊。

一辭故國十經秋。每見秋瓜憶故丘。今日南湖采薇蕨。何人爲覓鄭瓜州。

不見髙人王右丞。輞川丘壑蔓寒藤。最傳秀句寰區滿。未絕風流相國能。

復憶襄陽孟浩然。淸詩句句盡堪傳。卽今耆舊無新語。漫釣槎頭縮項鯿。

戲爲絕句才力應難跨數公。秖今誰是出羣雄。或看翡翠蘭苕上。未掣鯨魚碧海中。

承聞河北諸將入朝口號十二年來多戰場。天威已息陣堂堂。神靈漢代中興主。功業汾陽異姓王。

江南逢李龜年岐王宅裏尋常見。崔九堂前幾度聞。正是江南好風景。落花時節又逢君。

孟浩然

送杜十四之江南荊吳相接水爲鄕。君去春江正渺茫。日暮孤帆泊何處。天涯一望斷人腸。

常建

送宇文六花暎垂楊漢水淸。微風林裏一枝輕。秖今江北還如此。愁殺江南離別情。

三日尋李九莊雨歇楊林東渡頭。永和三日蕩輕舟。故人家在桃花岸。直到門前溪水流。

髙適

除夜旅館寒燈獨不眠。客心何事轉淒然。故鄕今夜思千里。霜鬢明朝又一年。

營州歌營州少年厭原野。狐裘蒙茸獵城下。一飲千鍾不醉人。自來十歲能騎馬。

塞上聞笛雪淨遙天牧馬還。月明羌笛戍樓閒。借問梅花何處落。風吹一夜滿闗山。

九曲詞鐵騎橫行鐵嶺頭。西看邏逤取封侯。靑海秖今將飲馬。黃河不用更防秋。

岑參

玉闗寄長安主簿東去長安萬里餘。故人何惜一行書。玉闗西望腸堪斷。況復明朝是歲除。

送人西原驛路掛城頭。客散江亭雨未休。君去試看汾水上。白雲猶似漢時秋。

赴北庭度隴思家西向輪臺萬里餘。也知鄕信日應疎。隴山鸚鵡能言語。爲報家人數寄書。

封大夫破播仙凱歌二首漢將承恩西破戎。捷書先奏未央宮。天子預開麟閣待。秖今誰數貳師功。

日落轅門鼓角鳴。千羣面縛出蕃城。洗兵魚海云迎陣。秣馬龍堆月照營。

儲光羲

寄孫山人新林二月孤舟還。水滿淸江花滿山。借問故園隠君子。時時來往在人間。

明妃曲日暮驚沙亂雪飛。傍人相勸易羅衣。彊來前帳看歌舞。共待單於夜獵歸。

賈至

巴陵夜別王八員外柳絮飛時別洛陽。梅花發後在三湘。世情巳逐浮雲散。離恨空隨江水長。

送李侍郎赴常州雪晴雲散北風寒。楚水吳山道路難。今日送君須盡醉。明朝相憶路漫漫。

春思紅粉當墟弱柳垂。金花臘酒解酴醿。笙歌日暮能畱客。醉殺長安輕薄兒。

巴陵與李十二裴九泛洞庭二首江上相逢皆舊遊。湘山永望不堪愁。明月秋風洞庭水。孤鴻落葉一扁舟。

楓岸紛紛落葉多。洞庭秋水晚來波。乘興輕舟無近逺。白雲明月弔湘娥。

李頎

遇劉五洛陽一別梨花新。黃鳥飛飛逢故人。攜手當年共爲樂。無驚蕙艸惜殘春。

寄韓朋爲政心閒物自閒。朝看飛鳥暮飛還。寄書河上神明宰。羨爾城頭姑射山。

綦母潛

過上人蘭若山頭禪室掛僧衣。牕外無人溪鳥飛。黃昬半在下山路。卻聴鐘聲連翠微。

崔國輔

白紵詞洛陽梨花落如霰。河陽桃葉生復齊。坐恐玉樓春欲盡。紅綿粉絮裛妝啼。

張旭古本作張顚

桃花磯隠隱飛橋隔野煙。石磯西畔問漁船。桃花盡日隨流水。洞在靑溪何處邊。

山中畱客山光物態弄春暉。莫爲輕陰便擬歸。縱使晴明無雨色。入云深處亦沾衣。

嚴武

軍城早秋昨夜秋風入漢闗。朔云邊月滿西山。更催飛將追驕敵。莫遣沙場匹馬還。

薛維翰

怨歌百尺朱樓臨狹斜。新妝能唱美人車。皆言賤妾紅顏好。要自狂夫不憶家。

李華

春行寄興宜陽城下艸萋萋。澗水東流復向西。芳樹無人花自落。春山一路鳥空啼。

獨孤及

海上懷華中舊遊涼風臺上三峯月。不夜城邊萬里沙。離別莫言闗塞逺。夢魂長在子眞家。

元結

款乃曲二首湘江二月春水平。滿月和風宜夜行。唱橈欲過平陽戍。津吏相呼問姓名。

千里楓林煙雨深。無朝無暮有猿吟。停橈靜聴曲中意。好是雲山韶濩音。

韋應物

登樓寄王卿踏閣攀林恨不同。楚云滄海思無窮。數家砧杵秋山下。一郡荊榛寒雨中。

寄諸弟雨中禁火空齋冷。江上流鶯獨坐聴。把酒看花想諸弟。杜陵寒食艸靑靑。

故人重九日求橘憐君臥病思新橘。試摘猶酸亦未黃。書後欲題三百顆。洞庭須待滿林霜。

休日訪人不遇九日驅馳一日閒。尋君不遇又空還。怪來詩思淸人骨。門對寒流雪滿山。

登寶意上方翠嶺香臺出半天。萬家煙樹滿晴川。諸僧近住不相識。坐聽微鐘憶往年。

滁州西澗獨憐幽艸澗邊生。上有黃鸝深樹鳴。春潮帶雨晚來急。野渡無人舟自橫。

答東林道士紫閣西邊第幾峯。茅齋夜雪虎行蹤。遙看黛色知何處。欲出山門尋暮鐘。

劉長卿

送劉萱之道州謁崔大夫沅水悠悠湘水春。臨岐一望一沾巾。信陵門下三千客。君到長沙見幾人。

送李判官之潤州行營萬里辭家事鼓鼙。金陵驛路楚云西。江春不肯畱行客。艸色靑靑送馬蹄。

寄別朱拾遺天書逺召滄浪客。幾度臨岐病未能。江海茫茫春欲徧。行人一騎發金陵。

錢起

歸鴈瀟湘何事等閒回。水碧沙明兩岸苔。二十五弦彈夜月。不勝淸怨卻飛來。

李嘉佑

王舍人竹樓傲吏身閒笑五侯。西江取竹起髙樓。南風不用蒲葵扇。紗帽閒眠對水鷗。

題虔上人壁詩思禪心共竹閒。任池流水向人間。手持如意髙牕裏。斜日沿江千萬山。

韓翃

送客之鄂州江口千家帶楚云。江花亂點雪紛紛。春風落日誰相見。靑翰舟中有鄂君。

送齊山人舊事仙人白兔公。掉頭歸去乂乘風。柴門流水依然在。一路寒山萬木中。

寒食春城無處不飛花。寒食東風禦柳斜。日暮漢宮傳蠟燭。輕煙散入五侯家。

宿石邑山中浮雲不共此山齊。山靄蒼蒼望轉迷。曉月暫飛千樹裏。秋河隔在數峯西。

江南曲長樂花枝雨點消。江城日暮好相邀。朱樓不閉歲蕤鎖。淥水回通宛轉橋。

酬張千牛蓬萊闕下事天家。上路初回白鼻騧。細管晝催平樂酒。春衣夜宿杜陵花。

贈李冀王孫別捨擁朱輪。不羨空名樂此身。門外碧潭春洗馬。樓前紅燭夜迎人。

送人之潞州官柳靑靑匹馬嘶。回風暮雨入銅鞮。佳期別在春山裏。應是人參五葉齊。

少年行千點斑斕噴玉驄。靑絲結尾繡纏鬃。鳴鞭曉出章臺路。葉葉春衣楊柳風。

皇甫冉

答張繼悵望南徐登北固。迢遙西塞阻東闗。落日臨川問音信。寒潮惟帶夕陽還。

送魏十六秋夜沈沈此送君。陰虫切切不堪聞。歸舟明日毘陵道。回首姑蘇是白雲。

皇甫曾

巖嶺西望漢家仙仗在咸陽。洛水東流出建章。野老至今猶望幸。離宮秋樹獨蒼蒼。

唐人萬首絕句選卷四

七言二

李益

夜上受降城聞笛回樂峯前沙似雪。受降城外月如霜。不知何處吹蘆管。一夜徵人盡望鄕。

邊思腰垂錦帶佩吳鉤。走馬曾防玉塞秋。莫笑闗西將家子。祇將詩思入涼州。

柳楊送客靑楓江畔白蘋洲。楚客傷離不待秋。君見隋朝更何事。栁楊南渡水悠悠。

從軍北徵天山雪後海風寒。橫笛偏吹行路難。磧裏徵人三十萬。一時回首月中看。

行舟栁花飛入正行舟。臥引菱花信碧流。聞道風光滿楊子。天晴共上望鄕樓。

隋宮燕燕語如傷舊國春。宮花欲落旋成塵。自從一閉風光後。幾度飛來不見人。

送人歸嶽陽煙艸連天楓樹齊。嶽陽歸路子規啼。春江萬里巴陵戍。落日看沈楚水西。

臨滹沲見蕃使列名漠南春色到滹沲。邊栁靑靑塞馬多。萬里江山今不閉。漢家頻許郅支和。

寫情水紋珍簟思悠悠。千里佳期一夕休。従此無心愛良夜。任他明月下西樓。

聽曉角邊霜昨夜墮闗楡。吹角當城片月孤。無限塞鴻飛不度。秋風引入小單於。

汴河曲汴水東流無限春。隋家宮闕巳成塵。行人莫上長堤望。風起楊花愁殺人。

暖川胡風凍合鸊鵜泉。牛馬千羣逐暖川。塞外徵行無盡日。年年移帳雪中天。

宮怨露濕晴花春殿香。月明歌吹在昭陽。似將海水添宮漏。共滴長門一夜長。

度破汭沙破汭沙頭雁正飛。鸊鵜泉上戰初歸。平明日出東南地。滿磧寒光生鐡衣。

盧綸

古艷詞自拈裙帶結同心。暖處偏知香气深。愛捉狂夫問閒事。不知歌舞用黃金。

宮中樂二首臺殿云涼秋色微。君王初賜六宮衣。樓船泛罷歸猶早。行遣才人鬭射飛。

云日呈祥禮物殊。彤庭生獻五單於。塞垣萬里無飛鳥。可是邊城用郅都。

春日有懷桃李風多日欲陰。伯勞飛處落花深。貧居靜久難逢信。知隔春山不可尋。

曲江春望二首菖蒲翻葉柳交枝。暗上蓮舟鳥不知。更到無花最深處。玉樓金殿影參差。

泉聲徧野入芳洲。擁沫吹花上碧流。落日行人漸無路。巢蜂乳燕滿髙樓。

司空曙

登峴亭峴山回首望秦闗。南向荊州幾日還。今日登臨惟有淚。不知風景在何山。

古寺花共愛芳菲此樹中。千跗萬蘂裹枝紅。遲遲欲去猶回望。覆地無人滿寺風。

發渝州卻寄韋判官紅燭津亭夜見君。繁弦急管兩紛紛。平明分手空江上。惟有猿聲滿水雲。

送盧徹之太原楡落鵰飛闗塞秋。黃雲畫角見並州。翩翩羽騎雙旌後。上客親隨郭細侯。

峽口送友人峽口花飛欲盡春。天涯去住淚沾巾。來時萬里同爲客。今日翻成送故人。

李端

送劉侍禦幾人同去謝宣城。未及酬恩隔死生。惟有夜猿知客恨。嶧陽溪路第三聲。

郎士元

柏林寺南望溪上遙聞精舍鐘。泊舟微徑度深松。靑山霽後云猶在。畫出西南四五峯。

栁中庸

河陽橋送別黃河流出有浮橋。晉國歸人此路遙。若傍闌干千里望。北風驅馬雨瀟瀟。

徵人怨歲歲金河復玉闗。朝朝馬策與刀環。三春白雪歸靑冢。萬里黃河繞黒山。

涼州曲闗山萬里逺徵人。一望闗山淚滿巾。靑海戍頭空有月。黃沙磧裏本無春。

冷朝陽

送別紅綫采菱歌怨木蘭舟。送客魂銷百尺樓。還似洛妃乘霧去。碧天無際水空流。

張繼

楓橋夜泊月落烏啼霜滿天。江楓漁火對愁眠。姑蘇城外寒山寺。夜半鐘聲到客船。

劉方平

送別華亭霽色滿今朝。雲裏檣竿去轉遙。莫怪山前深復淺。淸淮一日兩回潮。

月夜更深月色半人家。北斗闌干南斗斜。今夜偏知春气暖。虫聲新透緑窓紗。

春怨紗窓日落漸黃昬。金屋無人見淚痕。寂寞空庭春欲晚。梨花滿地不開門。

顧況

聽角思歸故園黃葉滿靑苔。夢破城頭曉角哀。此夜斷腸人不見。起行殘月影徘徊。

宮詞玉樓天半起笙歌。風送宮嬪笑語和。月殿影開聞夜漏。水精簾捲近秋河。

聽歌子夜新聲何處傳。悲翁更憶太平年。只今法曲無人唱。己逐霓裳飛上天。

宿昭應武帝祈靈太一壇。新丰樹色繞千官。那知今夜長生殿。獨閉空山月影寒。

小孤山古廟楓林江水邊。寒鴉接飯雁橫天。大孤山逺小孤出。月照洞庭歸客船。

葉道士山房水邊垂栁赤闌橋。洞裏仙人碧玉簫。近得麻姑書信否。潯陽向上不通潮。

竹枝帝子蒼梧不復歸。洞庭葉下荊雲飛。巴人夜唱竹枝後。腸斷曉猿聲漸稀。

憶故園惆悵多山人復稀。杜鵑啼處淚沾衣。故園此去千餘里。春夢猶能夜夜歸。

戴叔倫

夜發袁江寄李潁川劉侍禦半夜回舟入楚鄕。月明山水共蒼蒼。孤猿更叫秋風裏。不是愁人亦斷腸。

湘南卽事盧橘花開楓葉衮。出門何處望京師。沅湘日夜東流去。不爲愁人住少時。

嚴維

丹陽送人丹陽郭裏送行舟。一別心知兩地秋。日晚江南望江北。寒鴉飛盡水悠悠。

李涉

題開聖寺宿雨初收艸木濃。羣鴉飛散下堂鐘。長廊無事僧歸院。盡日門前獨看松。

過湖州妓宋態曾識云仙至小時。芙蓉頭上綰靑絲。當時驚覺髙唐夢。惟有如今宋玉知。

潤州聽暮角江城吹角水茫茫。曲引邊聲怨思長。驚起暮天沙上雁。海門斜去兩三行。

宿武闗逺別秦城萬里逰。亂山髙下入商州。闗門不鎖寒溪水。一夜潺湲送客愁。

竹枝詞二首石壁千重樹萬重。白雲斜掩碧芙蓉。昭君溪上年年月。偏照嬋娟色最濃。

十二峯頭月欲低。空舲灘上子規啼。孤舟一夜東歸客。泣向春風憶建溪。

哭田布魏師臨陣卻抽營。誰管豺狼作信兵。縦使將軍能伏劍。何人島上哭田橫。

京口送朱晝之淮南兩行客淚愁中落。萬樹山花雨後殘。君到揚州見桃葉。爲傳風水渡江難。

邠州詞獻髙尙書二首單於都護再分疆。西引雙旌出帝鄕。朝日詔書添戰馬。卽聞千騎取河湟。

將家難立是威聲。不見多傳衛霍名。一自元和平蜀後。馬頭行處卽長城。

李約

過華淸宮君王遊樂萬幾輕。一曲霓裳四海兵。玉輦升天人巳盡。故宮猶有樹長生。

權徳輿

贈天竺靈隱二寺主石路泉流兩寺分。尋常鐘磬隔山聞。山僧半在中峯住。共占淸猿與白雲。

雜興二首琥珀尊開月映簾。調弦理曲指纎繊。含羞斂態勸君住。更奏新聲刮骨鹽。

巫山雲雨洛川神。珠襻香腰穩稱身。惆悵壯成君不見。含情起立問傍人。

武元衡

春興楊柳陰陰細雨晴。殘花落盡見流鶯。春風一夜吹鄕夢。夢逐春風到洛城。

送張司錄赴京江南煙雨塞鴻飛。西府文章謝掾歸。相送汀洲蘭杜晚。菱歌一曲淚沾衣。

題嘉陵驛悠悠風斾繞山川。山驛空蒙雨似煙。路半嘉陵頭已白。蜀門西更上靑天。

聽歌月上重樓絲管秋。佳人夜唱古梁州。滿堂誰是知音者。不惜千金與莫愁。

汴州聞角何處金笳月裏悲。悠悠邊客夢先知。單於城上闗山曲。今日中原總解吹。

韓愈

湘中酬張十一功曹休垂絕徼千行淚。共泛淸湘一葉舟。今日嶺猿兼越鳥。可憐同聽不知愁。

和李二十八司勲連昌宮夾道疎槐出老根。髙甍巨桷壓山原。宮前遺老來相問。今是開元幾葉孫。

晚次宣溪酬張使君潮州南去接宣溪。雲水蒼茫日向西。客淚數行先自落。鷓鴣休傍耳邊啼。

同張水部籍遊曲江寄白二十二舍人漠漠輕陰晚自開。靑春白日映樓臺。曲江水滿花千樹。有底忙時不肯來。

次潼闗先寄張十二閣老荊山巳去華山來。日照潼闗四扇開。刺史莫辭迎候逺。相公新破蔡州回。

桃林夜賀晉公西來騎火照山紅。夜宿桃林臘月中。手把命珪兼相印。一時重疊賞元功。

栁宗元

栁州二月宦情羈思共淒淒。春半如秋意轉迷。山城過雨百花盡。榕葉滿庭鶯亂啼。

酬夢得日日臨池弄小雛。還思寫論付官奴。栁家新樣元和腳。且盡姜芽斂手徒。

聞徹上人亡寄楊侍郎東越髙僧舊姓湯。幾時瓊佩觸鳴璫。空花一散不知處。誰采金英與侍郎。

酬曹侍禦破額山前碧玉流。騷人遙駐木蘭舟。春風無限瀟湘意。欲采蘋花不自由。

劉禹錫

石頭城山圍故國周遭在。潮打空城寂寞回。淮水東邊舊時月。夜深還過女墻來。

烏衣巷朱雀橋邊野艸花。烏衣巷口夕陽斜。舊時王謝堂前燕。飛入尋常百姓家。

江令宅南朝詞臣北朝客。歸來惟見秦淮碧。池臺竹樹三畝餘。至今人道江家宅。

與歌者米嘉榮唱得涼州意外聲。舊人惟數米嘉榮。近來時世輕先輩。好染髭須事後生。

聽舊宮人穆氏唱歌曽隨織女渡天河。記得雲間第一歌。休唱貞元供奉曲。當時朝士已無多。

與歌者何戡二十餘年別帝京。重聞天樂不勝情。舊人惟有何戡在。更與殷勤唱渭城。

堤上行二首酒旗相望大堤頭。堤下連檣堤上樓。日暮行人爭渡急。槳聲鴉軋滿中流。

江南江北望煙波。入夜行人相應歌。桃葉傳情竹枝怨。水流無限月明多。

踏歌詞二首春江月出大堤平。堤上女郎連袂行。唱盡新詞歡不見。紅霞映樹鷓鴣鳴。

桃蹊栁陌好經過。燈下妝成月下歌。爲是襄王故宮地。至今猶自細腰多。

竹枝詞八首白帝城頭春艸生。白鹽山下蜀江淸。南人上來歌一曲。北人莫上動鄕情。

山桃紅花滿上頭。蜀江春水拍山流。花紅易衰似郎意。水流無限似儂愁。

日出三竿春霧消。江頭蜀客駐蘭橈。憑寄狂夫書一紙。住在成都萬里橋。

城西門前灔澦堆。年年波浪不能摧。懊惱人心不如石。少時東去復西來。

瞿塘嘈嘈十二灘。此中道路古來難。長恨人心不如水。等閒平地起波瀾。

山上層層桃李花。雲間煙火是人家。銀釧金釵來負水。長刀短笠去燒畬。

楊栁靑靑江水平。聞郎江上踏歌聲。東邊日出西邊雨。道是無晴還有晴。

楚水巴山煙雨多。巴人能唱本鄕歌。今朝北客思歸去。回入紇那披緑蘿。

楊栁枝詞三首花萼樓前初種時。美人樓上鬭腰肢。如今拋擲長街裏。露葉如啼欲恨誰。

煬帝行宮汴水濵。數株殘栁不勝春。晚來風起花如雪。飛入宮墻不見人。

城外春風吹酒旗。行人揮袂日西時。長安陌上無窮樹。惟有垂楊管別離。

浪淘沙詞鸚鵡洲頭浪颭沙。靑樓春望日將斜。銜泥燕子爭歸舍。獨自狂夫不憶家。

碧澗寺見元九和展上人詩廊下題詩滿壁塵。塔前松樹巳鱗皴。古來惟有王文度。重見平生竺道人。

春詞新妝宜面下朱樓。深鎖春光一院愁。行到中庭數花朶。蜻蜓飛上玉搔頭。

和令狐相公別牡丹平章宅裏一闌花。臨到開時不在家。莫道兩京非逺別。春明門外卽天涯。

白居易

同李十一醉憶元九花時同醉破春愁。醉折花枝作酒籌。忽憶故人天際去。計程今日到梁州。

竹枝瞿塘峽口水煙低。白帝城頭月向西。唱到竹枝聲咽處。斷猿晴鳥一時啼。

宮詞淚盡羅巾夢不成。夜深前殿按歌聲。紅顏未老恩先斷。斜倚燻籠坐到明。

暮江吟一道殘陽鋪水中。半江瑟瑟半江紅。誰憐九月初三夜。露似眞珠月似弓。

三月二十八日贈周判官一春惆悵殘三日。醉問周郎憶得無。栁絮送人鶯勸酒。去年今日到東都。

伊州老去將何散老愁。新教小玉唱伊州。亦應不得多年聴。未教成時已白頭。

華州西毎逢人靜慵多歇。不計程行困卽眠。上得籃舉未能去。春風敷水店門前。

對酒百歲無多時壯健。一春能幾日晴明。相逢且莫推辭醉。聽唱陽闗第四聲。

晚歸府晚従履道來歸府。街路𨿽長尹不嫌。馬上涼於牀上坐。緑槐風透紫蕉衫。

魏王堤花寒懶發鳥慵啼。信馬閒行到日西。何處未春先有思。柳條無力魏王堤。

王子晉廟子晉廟前山月明。人聞往往夜吹笙。鸞吟鳯唱聴無拍。多似霓裳散序聲。

看采蓮小桃閒上小蓮船。半采紅蓮半白蓮。不似江南惡風浪。芙蓉池在臥牀前。

香山寺空門寂靜老夫閒。伴鳥隨云往復還。家醞滿瓶書滿架。半移生計入香山。

木蘭花膩如玉指塗朱粉。光似金刀翦紫霞。從此時時春夢裏。應添一樹女郎花。

楊栁枝紅板江橋靑酒旗。館娃宮暖日斜時。可憐雨歇東風定。萬樹千條各自垂。

酬裴令公贈馬相戲安石風流無柰何。欲將赤驥換靑娥。不辭便送東山去。臨老何人與唱歌。

水調五言一徧最殷勤。調少情多似有因。不會當時翻曲意。此聲腸斷爲何人。

永丰坊園中垂柳一樹春風千萬枝。嫩於金色軟於絲。永丰西角荒園裏。盡日無人屬阿誰。

元稹

西明寺牡丹花向琉璃地上生。光風炫轉紫雲英。自従天女盤中見。直至今朝眼更明。

亞枝紅平陽池上亞枝紅。悵望山郵事事同。還向萬竿深竹裏。一枝渾臥碧流中。

梁州夢夢君同繞曲江頭。也向慈恩院院遊。亭吏呼人排馬去。忽驚身在古梁州。

嘉陵驛嘉陵驛裏空牀客。一夜嘉陵江水聲。仍對墻南滿山樹。野花撩亂月朧明。

嘉陵江秦人惟識秦中水。長想吳江與蜀江。今日嘉川驛樓下。可憐如練繞明窓。

好時節身騎驄馬峨嵋下。面帶霜威卓氏前。虛度東川好時節。酒樓元被蜀兒眠。

送孫勝桐花暗淡柳惺忪。池帶輕波栁帶風。今日與君臨水別。可憐春盡宋亭中。

嶽陽樓嶽陽樓上日銜窓。影倒深潭赤玉幢。悵望殘春萬般意。滿欞湖水入西江。

寄庾敬休小來同在曲江頭。不省春時不共遊。今日江風好暄暖。可憐春盡古湘州。

西歸五年江上損容顏。今日春風到武闗。兩紙京書臨水讀。小桃花樹滿商山。

重贈樂天莫遣玲瓏唱我詩。我詩多是別君辭。明朝又向江頭別。月落潮平是去時。

李徳裕

長安秋夜內官傳詔問戎機。載筆金鑾夜始歸。萬戶千門皆寂寂。月中淸露點朝衣。

李紳

卻望芙蓉湖丹橘村邊煙火微。碧波明處雁初飛。蕭條落日垂楊岸。隔水寥寥聞搗衣。

王播

題恵照寺二首三十年前此院遊。木蘭花發院新修。如今再到經行地。樹老無花僧白頭。

上堂巳了各西東。慚愧闍梨飯後鐘。三十年來塵撲面。如今始得碧紗籠。

熊孺登

送凖上人歸石經院旃檀刻像今猶少。白石鐫經古未曽。歸去又尋翻譯寺。前山應邇雁門僧。

湘江夜泛江流如箭月如弓。行盡三湘數夜中。無那子規知向蜀。一聲聲似怨春風。

送僧云心自在山山去。何處靈山不是歸。日暮寒林投古寺。雪花飛滿水田衣。

戎昱

移家別湖上亭好去春風湖上亭。栁條藤蔓系離情。黃鶯久住渾相識。欲別頻啼四五聲。

塞下曲漢將歸來虜塞空。旌旗初下玉闗東。髙蹄戰馬三千匹。落日平原秋艸中。

途中寄李三楊栁煙含灞岸春。年年攀折爲行人。好風若借低枝便。莫遣靑絲掃路塵。

唐人萬首絕句選卷五

七言三

李賀

南園二首長卿牢落悲空捨。曼倩詼諧取自容。見買若耶溪水劍。明朝歸去事猿公。

尋章摘句老雕虫。曉月當簾掛玉弓。不見年年遼海上。文章何處哭秋風。

昌谷北園新筍斫取靑光寫楚辭。膩香春粉黒離離。無情有恨何人見。露壓煙啼千萬枝。

酬答雍州二月海池春。禦水鵁鶄暖白蘋。試問酒旗歌板地。今朝誰是抝花人。

呂溫

劉郎浦吳蜀成婚此水潯。明珠步障幄黃金。誰將一女輕天下。欲換劉郎鼎峙心。

楊巨源

僧院聽琴禪思何妨在玉琴。眞僧不見聽時心。離聲怨調秋堂夕。云向蒼梧湘水深。

贈崔駙馬百尺梧桐畫閣齊。簫聲落處彩雲低。平陽不惜黃金埒。細雨花驄踏作泥。

聽李憑彈箜篌聽奏繁弦玉殿淸。風傳曲度禁林明。君王聽樂梨園暖。翻到雲門第幾聲。

觀妓人入道荀令歌鐘北裏亭。翠蛾紅粉敝云屏。舞衣施盡餘香在。今日花前學誦經。

盧仝

逢鄭三遊山相逢之處花茸茸。石壁攢峯千萬重。他日期君何處好。寒流石上一株松。

王涯

從軍詞旄頭夜落捷書飛。來奏金門著賜衣。白馬將軍頻破敵。黃龍戍卒幾時歸。

塞下曲年少辭家從冠軍。金鞍寶劍去邀勲。不知馬骨傷寒水。惟見龍城起暮云。

秋夜曲桂魄初生秋露微。輕羅己薄未更衣。銀箏夜久殷勤弄。心怯空房不忍歸。

宮詞二首一叢髙鬢緑雲光。官樣輕輕淡淡黃。爲看九天公主貴。外邊爭學內家妝。

炎炎夏日滿天時。桐葉交加覆玉墀。向晚移鐙上銀簟。業叢緑鬢坐彈棊。

令狐楚

少年行家本淸河住五城。湏憑弓箭得功名。等閒飛鞚秋原上。獨向寒云試射聲。

舒元輿

贈潭州李尙書湘江舞罷忽成悲。便脫蠻鞾出絳帷。誰是蔡邕琴酒客。魏公懷舊嫁文姬。

張仲素

塞下曲四首三戍漁陽再渡遼。騂弓在臂劍橫腰。匈奴似欲知名姓。休傍陰山更射鵰。

獵馬千行雁幾雙。燕然山下碧油幢。傳聲漠北單於破。火照旌旗夜受降。

朔雪飄飄開雁門。平沙歷亂轉蓬根。功名恥記擒生數。直斬樓蘭報國恩。

陰磧茫茫塞艸肥。桔橰峯上暮雲飛。交河北望天連海。蘇武曽持漢節歸。

秋閨思二首碧窓斜日藹深暉。愁聽寒螿淚濕衣。夢裏分明見闗塞。不知何路向金微。

秋天一夜靜無雲。斷續鴻聲到曉聞。欲寄徵人問消息。居延城外又移軍。

漢苑行春風澹蕩景悠悠。鶯囀髙枝燕入樓。千步回廊聞鳳吹。珠簾處處上銀鉤。

天馬詞蹀躞宛駒齒未齊。摐金噴玉向風嘶。來時行盡金河道。獵獵輕風在碧蹄。

張籍

送蜀客蜀客南行祭碧雞。木棉花發錦江西。山橋日晚行人少。時有猩猩樹上啼。

蠻中銅柱南邊毒艸春。行人幾日到金潾。玉鐶穿耳誰家女。自抱琵琶迎海神。

蠻州瘴水蠻中入洞流。人家多住竹棚頭。靑山海上無城郭。惟見松牌記象州。

哭孟寂曲江院裏題名處。十九人中最少年。今日春光君不見。杏花零落寺門前。

法雄寺東樓汾陽舊宅今爲寺。猶有當時歌舞樓。四十年來車馬散。古槐深巷暮蟬愁。

秋思洛陽城裏見秋風。欲作家書意萬重。復恐匆匆說不盡。行人臨發又開封。

涼州詞二首邊城暮雨雁飛低。蘆筍初生漸欲齊。無數鈴聲遙過磧。應馱白練到安西。

鳯林闗裏水東流。白艸黃楡六十秋。邊將皆承主恩澤。無人解道取涼州。

宮詞二首新鷹初放兔猶肥。白日君王在內稀。薄暮千門臨欲鎖。紅妝飛騎向前歸。

黃金捍撥紫檀槽。弦索初張調更髙。盡理昨來新上曲。內官簾外送櫻桃。

寄李渤五度溪頭躑躅紅。嵩陽寺裏講時鐘。春山處處行應好。一月看花到幾峯。

春別曲長江春水緑堪染。蓮葉出水大如錢。江頭橘樹君自種。那不長系木蘭船。

寒塘曲寒塘沈沈栁葉疎。水暗人語驚棲鳬。舟中少年醉不起。持燭照水射遊魚。

王建

江陵使至汝州回看巴路在雲間。寒食離家麥熟還。日暮數峯靑似染。商人說是汝州山。

華淸宮酒幔髙樓一百家。宮前楊栁寺前花。內園分得溫湯水。二月中旬巳進瓜。

十五夜望月中庭地白樹棲鴉。冷露無聲濕桂花。今夜月明人盡望。不知秋思在誰家。

霓裳詞四首弟子部中畱一色。聽風聽水作霓裳。散聲未足重來授。直到牀前見上皇。

自直梨園得出稀。更畨上曲不教歸。一時跪拜霓裳徹。立地階前賜紫衣。

旋翻曲譜聲初足。除在梨園未教人。宣與書家分手寫。中官走馬賜功臣。

傳呼法部按霓裳。新得承恩別作行。日晚貴妃樓上看。內人舁下綺羅箱。

宮詞二十四首羅衫葉葉繡重重。金鳯銀鵝各一叢。毎徧舞時分兩向。太平萬歲字當中。

魚藻池中鎖翠娥。先皇行處不曾過。如今池底休鋪錦。菱角雞頭積漸多。

內人相續報花開。準擬君王便看來。逢著五弦紅繡袋。宜春院裏按歌回。

太儀前日暖房來。囑向昭陽乞藥栽。敕賜一窠紅躑躅。謝恩未了奏花開。

禦前新賜紫羅襦。不下金階上軟輿。宮局總來爲喜樂。院中新拜內尙書。

日冷天晴近臘時。玉階金瓦雪離離。浴堂門外抄名入。公主家人謝面脂。

未承恩澤一家愁。乍到宮中憶外頭。求守管弦聲款逐。側商調裏唱伊州。

東風潑火雨新休。舁盡春泥掃雪溝。走馬犢車當禦路。漢陽公主進雞球。

金吾除夜進儺名。畫袴朱衣四隊行。院院燒燈如白日。沈香火底坐吹笙。

避暑昭陽不擲盧。井邊含水噴鴉雛。內中數日無呼喚。榻得滕王蛺蝶圖。

延英引對碧衣郎。江硯宣毫各別牀。天子下簾親考試。宮人手裏過茶湯。

新調白馬伯鞭聲。供奉騎來繞殿行。先報諸王侵早入。隔門催進打球名。

對禦難爭第一籌。殿前不打背身球。內人唱好龜玆急。天子捎回過玉樓。

城東北面望雲樓。半下珠簾半上鉤。騎馬行人長速過。恐防天子在樓頭。

射生宮女宿紅妝。把得新弓各自張。臨上馬時齊賜酒。男兒跪拜謝君王。

紅蠻捍撥貼胸前。移坐當頭近禦筵。用力獨彈金殿響。鳯皇飛出四條弦。

家常愛著舊衣裳。空揷紅梳不作妝。忽地下階裙帶解。非時應得見君王。

琵琶先抹緑腰頭。小管丁寜側調愁。半夜美人雙起唱。一聲聲出鳳皇樓。

春池日暖少風波。花裏牽船水上歌。遙索劍南新樣錦。東宮先釣得魚多。

彈棊玉指兩參差。背局臨虛斗著危。先打角頭紅子落。上三金字半邊垂。

業叢洗手繞金盆。旋拭紅巾入殿門。眾裏遙拋金橘子。在前收得便承恩。

宿妝殘粉未明天。總立昭陽花樹邊。寒食內人長白打。庫家先散與金錢。

蓬萊正殿壓云鰲。紅日初生碧海濤。開著五門遙北望。柘黃新﹝竹／杭﹞禦牀髙。

移來女樂部頭邊。新賜花檀木五弦。緶得紅羅手帕子。當中更畫一雙蟬。

鮑防

上巳寄孟中丞世間褉事風流處。鏡裏雲山若畫屏。今日會稽王內史。好將賓客醉蘭亭。

竇牟

奉誠園聞笛曽絕朱纓吐錦茵。欲披荒艸訪遺塵。秋風忽灑西園淚。滿目山陽笛里人。

竇庠

陪畱守內巡至上陽宮感興愁雲漠漠艸離離。太液鉤陳處處疑。薄暮毀垣春雨裏。殘花猶發萬年枝。

竇鞏

襄陽寒食寄宇文籍煙水初銷見萬家。東風吹柳萬條斜。大堤欲上誰相伴。馬踏春泥半是花。

洛中卽事髙梧葉盡鳥巢空。洛水潺湲夕照中。寂寂天橋車馬絕。寒鴉飛入上陽宮。

寄南遊兄弟書來未報幾時還。知在三湘五嶺間。獨立衡門秋水闊。寒鴉飛去日沈山。

宮人斜離宮路逺北原斜。生死深恩不到家。雲雨今歸何處去。黃鸝飛上野棠花。

南遊感興傷心欲問前朝事。惟見江流去不回。日暮東風春艸緑。鷓鴣飛上越王臺。

楊憑

雨中怨秋辭家逺客愴秋風。千里寒云與斷蓬。日暮隔山投古寺。鐘聲何處雨蒙蒙。

送客往荊州巴丘過日暮登城。雲水湘東一色平。若愛春秋繁露學。正逢元凱鎭南荊。

楊凝

初次巴陵西江浪接洞庭波。積水遙連天上河。鄕信爲憑誰寄去。汀州燕雁漸來多。

送客入蜀劍閣迢迢夢想間。行人歸路繞梁山。明朝騎馬揺鞭去。秋雨槐花子午闗。

楊淩

早春雪中新年雨雪少晴時。屢失尋梅問栁期。鄕信憶隨回雁早。江春寒帶故陰遲。

明妃曲漢國明妃去不還。馬馱弦管向陰山。匣中縦有菱花鏡。羞向單於照舊顏。

賈島

渡桑幹客捨並州已十霜。歸心日夜憶咸陽。無端更渡桑幹水。卻望並州是故鄕。

宿林家亭子牀頭枕是溪中石。井底泉通竹下池。宿客未眠過夜半。獨聞山雨到來時。

贈人斑竹拄杖揀得林中最細枝。結根石上長身遲。莫嫌滴瀝紅斑少。恰是湘妃淚盡時。

張枯

千秋樂八月平時花萼樓。萬方同樂是千秋。傾城人看長竿出。一技初成趙解愁。

春鶯囀興慶池南栁未開。太眞先把一枝梅。內人巳唱春驚囀。花下傞傞軟舞來。

邠王小管虢國潛行韓國隨。宜春深院映花枝。金輿逺幸無人見。偸把邠王小管吹。

孟才人偶因歌態詠嬌嚬。傳唱宮中十二春。卻爲一聲河滿子。下泉湏弔孟才人。

折楊栁凝碧池邊斂翠眉。景陽樓下綰靑絲。那勝妃子朝元閣。玉手和煙弄一枝。

華淸宮二首天闕沈沈夜未央。碧雲仙曲舞霓裳。一聲玉笛向空盡。月滿驪山宮漏長。

紅樹蕭蕭閣半開。上皇曽幸此宮來。至今風俗驪山下。村笛猶吹阿濫堆。

集靈臺二首日光斜照集靈臺。紅樹花迎曉露開。昨夜上皇新授籙。太眞含笑入簾來。

虢國夫人承主恩。平明騎馬入公門。卻嫌脂粉污顏色。淡掃蛾眉朝至尊。

阿﹖湯月照宮城紅樹芳。緑窓燈影在雕梁。金輿未到長生殿。妃子偸尋阿﹖湯。

雨霖鈴雨霖鈴夜卻歸秦。猶見張徽一曲新。長說上皇和淚教。月明南內更無人。

宿盆浦逢崔升江流不動月西沈。南北行人萬里心。況是相逢雁天夕。星河寥落水雲深。

聽箏十指繊繊玉筍紅。雁行輕過翠弦中。分明似說長城苦。水咽云寒一夜風。

楚州韋中丞箜篌千重鉤鎖撼金鈴。萬顆眞珠瀉玉瓶。恰值滿堂人欲醉。甲光才觸一時醒。

金陵渡金陵津渡小山樓。一宿行人自欲愁。潮落夜江斜月裏。兩三星火是瓜洲。

遊淮南十里長街市井連。月明橋上看神仙。人生只合揚州死。禪智山光好墓田。

徐凝

漢宮曲水色簾前流玉霜。趙家飛燕侍昭陽。掌中舞罷簫聲絕。三十六宮秋夜長。

憶揚州蕭娘臉下難勝淚。桃葉睂頭易得愁。天下三分明月夜。二分無賴是揚州。

唐彥謙

穆天子傳王母淸歌玉管悲。瑤臺應有再來期。穆王不得重相見。恐爲無端哭盛姬。

楚天楚天遙望毎長嚬。宋玉襄王盡作塵。不會瑤姬朝與暮。更爲雲雨待何人。

寄徐山人一室淸羸鶴體孤。體和神瑩爽冰壺。吳中髙士𨿽求死。不那稽山有謝敷。

垂栁絆惹春風別有情。世間誰敢斗輕盈。楚王江畔無端種。餓損繊腰學不成。

鄧艾廟昭烈遺黎死尙羞。揮刀斫石恨譙周。如何千載畱遺廟。血食巴山伴武侯。

曲江春望杏艶桃光奪晚霞。樂逰無廟有年華。漢朝冠蓋皆陵墓。十里宜春下苑花。

落花紛紛従此見花殘。轉覺長繩系日難。樓上有愁春不淺。小桃風雪憑闌干。

仲山千載遺蹤寄薜蘿。沛中鄕裏漢山河。長陵亦是閒丘隴。異日誰知與仲多。

洛神人世仙家本自殊。何須相見向中途。驚鴻瞥過遊龍去。漫惱陳王一事無。

長安秋望栁短莎長溪水流。雨微煙暝立溪頭。寒鴉閃閃前山去。杜曲黃昏獨自愁。

裴交泰

長門怨自閉長門經幾秋。羅衣濕盡淚還流。一種蛾眉明月夜。南宮歌管北宮愁。

羊士諤

望女幾山女幾山頭春雪消。路傍仙杏發柔條。心期欲去知何日。惆悵回車上野橋。

登樓槐栁蕭疎繞郡城。夜添山雨作江聲。秋風南陌無車馬。獨上髙樓故國情。

憶江南舊遊山陰道上桂花初。王謝風流滿晉書。會作江南部従事。秋來還復憶鱸魚。

郡中紅衣落盡暗香殘。葉上秋光白露寒。越女含情已無限。莫教長袖倚闌干。

泛舟後溪雨餘芳艸淨沙塵。水綠灘平一帶春。惟有啼鵑似畱客。桃花深處更無人。

盧隱

雨霽登北原稻黃撲撲黍油油。野樹連山澗自流。憶得年時馮翊部。謝郎相引上樓頭。

朱慶余

宮中詞寂寂花時閉院門。美人相並立瓊軒。含情欲說宮中事。鸚鵡前頭不敢言。

劉商

題黃陂夫人祠蒼山雲雨逐明神。惟有香名歲歲春。東風三月黃陂水。只見桃花不見人。

題潘師房渡水傍山尋絕壁。白雲飛處洞門開。仙人來往行無迹。石徑春風長緑苔。

錢珝

春恨負罪將軍在北朝。秦淮芳艸緑迢迢。髙臺愛妾魂銷盡。憑仗丘遲爲一招。

李羣玉

寄友野水晴山雪後時。獨行村路更相思。無因一向溪頭醉。處處寒梅映酒旗。

漢陽太白樓江上晴樓翠靄間。滿簾春水滿窓山。靑楓緑艸將愁去。逺入吳云暝不還。

南荘春曉艸暖沙長望去舟。微茫煙浪向巴丘。沅湘寂寂春歸盡。水緑蘋香人自愁。

黃陵廟黃陵廟前莎艸春。黃陵女兒茜裠新。輕舟小檝唱歌去。水逺山長愁殺人。

題王侍禦宅門向滄江碧嶂開。地多鷗鷺少塵埃。緑陰十里灘聲裏。閒去王家看竹來。

殷堯藩

贈歌人郭婉石家金穀舊歌人。起唱花筵淚滿巾。紅粉少年諸弟子。一時怊帳望梁塵。

鮑溶

隋宮柳塘煙起日西斜。竹浦風回雁弄沙。煬帝春遊古城在。壊宮芳艸滿人家。

贈楊錬師二首紫煙衣上繡春云。淸隱山書小篆文。明月在天將鳯管。夜深吹向玉宸君。

道士夜誦蘂珠經。白鶴下繞香煙聽。夜移經盡人上鶴。天風吹入秋冥冥。

漢宮詞月映東窓似玉輪。未央前殿絕聲塵。宮槐花落西風起。鸚鵡驚寒夜喚人。

繁知一

題巫山廟忠州刺史今才子。行到巫山定有詩。爲報髙唐神女道。早排雲雨候淸辭。

薛宜僚

別妓段東美阿母桃花方似錦。王孫芳艸正如煙。不須更向滄溟望。惆悵歡情恰一年。

嚴休復

聞玉蕊院眞人降羽車潛下玉龜山。塵世何由覩蕣顏。惟有無情枝上雪。好風吹綴緑雲鬟。

陳羽

吳中覽古吳王舊國水煙空。香徑無人蘭葉紅。春色似憐歌舞地。年年先發館娃宮。

將歸舊山畱別相共逰梁今獨還。異鄕揺落憶靑山。信陵死後無公子。徒向夷門學抱闗。

湘君祠二妃哭處湘江深。二妃愁處云沈沈。商人酒滴廟前艸。蕭颯風生斑竹林。

襄陽過孟子舊居襄陽城郭春風裏。漢水東流去不還。孟子死來江樹老。煙霞猶在鹿門山。

唐人萬首絕句選卷六

七言四

杜牧

過勤政樓千秋佳節名空在。承魯思嚢世己無。惟有紫苔偏稱意。年年因雨上金鋪。

思舊遊二首十載飄然繩檢外。罇前自獻自爲酬。秋山春雨閒吟處。倚徧江南寺寺樓。

李白題詩水西寺。古木回巖樓閣風。半醒半醉遊三日。紅白花開山雨中。

過華淸宮長安回望繡成堆。山頂千門次第開。一騎紅塵妃子笑。無人知是荔枝來。

登樂遊原長空澹澹孤鳥沒。萬古銷沈向此中。看取漢家何事業。五陵無樹起秋風。

沈下賢斯人淸唱何人和。艸徑苔蕪不可尋。一夕小旉山下夢。水如環佩月如襟。

將赴吳興登樂遊原淸時有味是無能。閒愛孤云靜愛僧。欲把一麾江海去。樂遊原上望昭陵。

江南春千里鶯啼緑映紅。水村山郭酒旗風。南朝四百八十寺。多少樓臺煙雨中。

云夢澤日旗龍斾想飄揚。一索功髙縛楚王。直是超然五湖客。未知終始郭汾陽。

題城樓鳴軋江樓角一聲。微陽瀲瀲落寒汀。不用憑欄苦回首。故鄕七十五長亭。

初冬夜飲淮陽多病偶求歡。客袖侵霜舉燭盤。砌下梨花一堆雪。明年誰此憑闌干。

斑竹筒簟血染斑斑成錦紋。千年遺恨至今存。分明知是湘妃淚。何忍將身臥淚痕。

醉後題僧院觥船一棹百分空。十載靑春不負公。今日鬢絲禪榻畔。茶煙輕揚落花風。

赤壁折戟沈沙鐡未銷。自將磨洗認前朝。東風不與周郎便。銅雀春深鎖二喬。

泊秦淮煙籠寒水月籠沙。夜泊秦淮近酒家。商女不知亡國恨。隔江猶唱後庭花。

秋浦途中瀟瀟山路窮秋雨。淅淅溪風兩岸蒲。爲問寒沙新到雁。來時還下杜陵無。

題桃花夫人廟細腰宮裏露桃新。脈脈無言度幾春。至竟息亡緣底事。可憐金穀墜樓人。

寄揚州韓綽判官靑山隱隱水迢迢。秋盡江南艸木凋。二十四橋明月夜。玉人何處教吹簫。

鄭瓘協律廣文遺韻畱樗散。雞犬圖書共一船。自說江湖不歸事。阻風中酒過年年。

江上楚鄕寒食橘花時。野渡臨風駐彩旗。艸色連云人去住。水紋如縠燕差池。

宣州開元寺松寺曽同一鶴棲。夜深臺殿月髙低。何人爲倚東樓柱。正是千山雪漲溪。

南陵道中南陵水面漫悠悠。風緊云寒欲變秋。正是客心孤迥處。誰家紅袖憑江樓。

遣懷落魄江湖載酒行。楚腰繊細掌中情。十年一覺揚州夢。贏得靑樓薄幸名。

山行逺上寒山石徑斜。白雲生處有人家。停車坐愛楓林晚。霜葉紅於二月花。

懷吳中馮秀才長洲苑外艸蕭蕭。卻計郵程歲月遙。惟有別時今不忘。暮煙秋雨過楓橋。

七夕銀燭秋光冷畫屏。輕羅小扇撲流螢。瑤階夜色涼如水。坐看牽牛織女星。

華淸宮零葉翻紅萬樹霜。玉蓮閒蕊暖泉香。行雲不下朝元閣。一曲淋鈴淚萬行。

郡樓有宴病不赴十二層樓敞畫檐。連云歌盡艸繊繊。空堂病怯階前月。燕子嗔垂一桁簾。

隋苑紅霞一抹廣陵春。定子當筵睡臉新。卻笑丘墟隋煬帝。破家亡國爲何人。

邊上聞笳何處吹笳薄暮天。塞垣髙鳥沒狼煙。逰人一聽頭堪白。蘇武爭禁十九年。

金穀園繁華事散逐香塵。流水無情艸自春。日暮東風怨啼鳥。落花猶似墜樓人。

韓琮

楊柳枝詞枝鬭繊腰葉鬭眉。春來無處不如絲。灞陵原上多離別。少有長條拂地垂。

暮春滻水送別緑暗紅稀出鳳城。暮雲宮闕古今情。行人莫聽宮前水。流盡年光是此聲。

施肩吾

山中得劉秀才京書自笑家貧客到疏。滿庭煙艸不曽鋤。今朝誰料三千里。忽得劉公一紙書。

戲贈李主簿官罷江南客恨遙。二年空被酒中消。不知暗數春逰處。偏憶揚州第幾橋。

雍陶

宿嘉陵館樓離思茫茫正值秋。毎因風景卻生愁。今宵難作刀州夢。月色江聲共一樓。

和孫明府懷舊山五栁先生本在山。偶然爲客落人間。秋來見月多歸思。自起開籠放白鷴。

城西訪友人別墅灃水橋西小徑斜。日髙猶未到君家。村園門巷多相似。處處春風枳殻花。

天津橋春望津橋春水浸紅霞。煙栁風絲拂岸斜。翠輦不來金殿閉。宮鶯銜出上陽花。

李商隱

華山題王母祠蓮華峯下鎖雕梁。此去瑤池地共長。好爲麻姑到東海。勸栽黃竹莫栽桑。

華淸宮華淸恩幸古無倫。猶恐蛾眉不勝人。未免被他褒女笑。只教天子暫蒙塵。

北齊二首一笑相傾國便亡。何勞荊棘始堪傷。小憐玉體橫陳夜。己報周師入晉陽。

巧笑知堪敵萬幾。傾城最在著戎衣。晉陽己陷休回顧。更請君王獵一圍。

夜雨寄北君問歸期未有期。巴山夜雨漲秋池。何當共剪西窓燭。卻話巴山夜雨時。

贈歌妓水精如意玉連環。下蔡城危莫破顏。紅綻櫻桃含白雪。斷腸聲裏唱陽闗。

寄令狐郎中嵩云秦樹久離居。雙鯉迢迢一紙書。休問梁園舊賓客。茂陵秋雨病相如。

杜司勲髙樓風雨感斯文。短翼差池不及羣。刻意傷春復傷別。人間惟有杜司勲。

嶽陽樓漢水方城帶百蠻。四鄰誰道亂周班。如何一夢髙唐雨。自此無心入武闗。

寄成都二從事家近虹渠曲水濱。全家羅襪起秋塵。莫將越客千絲网。网得西施別贈人。

漢宮詞靑雀西飛竟未回。君王長在集靈臺。侍臣最有相如渇。不賜金莖露一杯。

柳曽逐東風拂舞筵。樂遊春苑斷膓天。如何肯到淸秋日。已帶斜陽又帶蟬。

爲有爲有云屏無限嬌。鳳城寒盡怕春宵。無端嫁得金龜壻。辜負香衾事早朝。

飲席代官妓贈兩從事新人橋上著春衫。舊主江邊側帽檐。願得化爲紅綬帶。許教雙鳳一時銜。

代魏宮私贈來時西館阻佳期。去後漳河隔夢思。知有宓妃無限意。春松秋菊可同時。

詠史北湖南埭水漫漫。一片降旗百尺竿。三百年間同曉夢。鐘山何處有龍盤。

漢宮通靈夜醮達淸晨。承露盤晞甲帳春。王母西歸方朔去。更須重見李夫人。

江東驚魚潑刺燕翩翾。獨自江東上釣船。今日春光太漂蕩。謝家輕絮沈郎錢。

代應本來銀漢是紅墻。隔得盧家白玉堂。誰與王昌報消息。盡知三十六鴛鴦。

過鄭廣文舊居宋玉平生恨有餘。逺循三楚弔三閭。可憐畱著臨江宅。異代應教庾信居。

涉洛川通谷陽林不見人。我來遺恨古時春。宓妃漫結無窮恨。不爲君王殺灌均。

宮妓珠箔輕明拂玉墀。披香新殿鬭腰支。不須看盡魚龍戲。終遣君王怒偃師。

宮詞君恩如水向東流。得寵憂移失寵愁。莫向尊前奏花落。涼風只在殿西頭。

代贈二首樓上黃昏欲望休。玉梯橫絕月中鉤。芭蕉不展丁香結。同向春風各自愁。

東南日出照髙樓。樓上離人唱石州。總把春山掃眉黛。不知供得幾多愁。

瑤池瑤池阿母綺窓開。黃竹歌聲動地哀。八駿日行三萬里。穆王何事不重來。

板橋曉別回望髙城落曉河。長亭窓戶壓微波。水仙欲上鯉魚去。一夜芙蓉紅淚多。

夕陽樓花明栁暗繞天愁。上盡重城更上樓。欲問孤鴻向何處。不知身世自悠悠。

西南行卻寄相送者百里陰雲覆雪泥。行人只在雪云西。明朝驚破還鄕夢。定是陳倉碧野雞。

齊宮詞永壽兵來夜不扃。金蓮無復印中庭。梁臺歌管三更罷。猶自風揺九子鈴。

讀任彥升碑任昉當年有美名。可憐才調最縱橫。梁臺初建應惆悵。不得蕭公作騎兵。

有感非闗宋玉有微辭。卻是襄王夢覺遲。一自髙唐賦成後。楚天雲雨盡堪疑。

過楚宮巫峽迢迢舊楚宮。至今雲雨暗丹楓。微生盡戀人間樂。只有襄王憶夢中。

龍池龍池賜酒敞云屏。羯鼓聲髙眾樂停。夜半宴歸宮漏永。薛王沈醉壽王醒。

嫦娥雲母屏風燭影深。長河漸落曉星沈。嫦娥應悔偸靈藥。碧海靑天夜夜心。

憶住一師無事經年別逺公。帝城鐘曉憶西峯。鑪煙銷盡寒燈晦。童子開門雪滿松。

寄蜀客君到臨卭問酒壚。近來還有長卿無。金徽卻是無情物。不許文君憶故夫。

賈生宣室求賢訪逐臣。賈生才調更無倫。可憐夜半虛前席。不問蒼生問鬼神。

溫庭筠

贈少年江海相逢客恨多。秋風葉下洞庭波。酒酣夜別淮陰市。月照髙樓一曲歌。

贈彈箏人天寶年中事玉皇。曽將新曲教寜王。鈿蟬金雁皆零落。一曲伊州淚萬行。

瑤瑟怨冰簟銀牀夢不成。碧天如水夜雲輕。雁聲逺過瀟湘去。十二樓中月自明。

春日雨細雨蒙蒙入絳紗。湖亭寒食孟珠家。南朝漫自稱流品。宮體何曾爲杏花。

過吳景帝陵王气銷來水渺茫。豈能才與命相妨。虛開直瀆三千里。靑蓋何曾到洛陽。

贈鄭徵君一拋蘭棹逐燕鴻。曾向江湖識謝公。每到朱門還悵望。故山多在畫屛中。

車駕西遊因而有作宣曲長楊瑞气凝。上林狐兔待秋鷹。誰將詞賦陪雕輦。寂寞相如臥茂陵。

題端正樹路傍佳樹碧雲愁。曾侍金輿幸驛樓。艸木榮枯似人事。緑陰寂寞漢陵秋。

經故翰林袁學士居劍逐驚波玉委塵。謝安門下更何人。西州城外花千樹。盡是羊曇醉後春。

河中紫極宮昔年曾伴玉眞遊。毎到仙宮卽是秋。曼倩不歸花落盡。滿叢煙露月當樓。

夜看牡丹髙低深淺一闌紅。把火殷勤照露叢。希逸近來成懶病。不能容易向春風。

題分水嶺溪水無情似有情。入山三日得同行。嶺頭便是分頭處。惜別潺湲一夜聲。

鄠杜郊居槿籬芳援近樵家。壠麥靑靑一徑斜。寂寞遊人寒食後。夜來風雨送梨花。

咸陽值雨成陽橋上雨如懸。萬點空蒙隔釣船。還似洞庭春水色。曉云將入嶽陽天。

南歌子詞井底點燈深燭伊。共郎長行莫圍棊。玲瓏骰子安紅豆。入骨相思知不知。

段成式

觀棊閒對文楸傾一壺。黃羊枰上幾成都。他時謁帝銅池曉。便賭宣城太守無。

寄溫飛卿箋紙三十六鱗充使時。數畨猶得裹相思。待將袍襖重鈔了。盡寫襄陽播掿詞。

嘲飛卿醉袂幾侵魚子纈。飄纓長罥鳳凰釵。知君欲作閒情賦。應願將身作錦鞵。

柳煙梅雪隱靑樓。殘日黃鸝語未休。見說自能裁袙腹。不知誰更著帩頭。

柔卿解籍戲呈飛卿長檐犢車初入門。金牙新醞盈深尊。良人爲漬木瓜粉。遮卻紅腮交午痕。

出意挑鬟一尺長。金爲鈿鳥簇釵梁。郁金種得花茸細。添入春衫領裏香。

戲髙侍禦三首七尺髮猶三角梳。玳牛獨駕長檐車。曾城自有三靑鳥。不要蓮東雙鯉魚。

別起靑樓作幾層。斜陽慢捲鹿盧繩。厭裁魚子深紅纈。泥覓蜻蜓淺碧綾。

可羨羅敷自有夫。愁中漫捋白髭須。豹錢驄子能擎舉。兼著連幹許換無。

許渾

寄桐江隱者潮去潮來洲渚春。山花如繡艸如茵。嚴陵臺下桐江水。解釣鱸魚有幾人。

謝亭送別勞歌一曲解行舟。紅葉靑山水急流。日暮酒醒人已逺。滿天風雨下西樓。

下第懷友人獨掩衡門花落時。一封書信緩歸期。南宗更有瀟湘客。夜夜月明聞竹枝。

題段太尉廟靜想追兵緩翠華。古碑荒廟閉松花。紀生不向滎陽死。爭有山河屬漢家。

經秦皇墓龍盤虎踞樹層層。勢入浮雲亦是崩。一種靑山秋艸裏。行人惟拜漢文陵。

過湘妃廟古木蒼山掩翠蛾。月明南浦起微波。九疑望斷幾千載。斑竹淚痕今更多。

送宋處士歸山賣藥修琴歸去遲。山風吹盡桂花枝。世間甲子須臾事。逢著仙人莫看棊。

秦樓曲秦女夢餘仙路遙。月窓風簟夜迢迢。潘郎翠鳳雙飛去。三十六宮聞玉簫。

楚宮怨十二峯晴花盡開。楚宮雙闕對陽臺。細腰爭舞君王醉。白日秦兵天上來。

聽唱山鷓鴣金穀歌傳第一流。鷓鴣淸怨碧煙愁。夜來省得曾聞處。萬里月明湘水秋。

學仙心期仙訣意無窮。采畫云車起壽宮。聞有三山未知處。茂陵松柏滿西風。

紫藤緑蔓穠陰紫袖低。客來畱坐小堂西。醉中掩瑟無人會。家近江南罨畫溪。

趙嘏

烏棲曲宮烏棲處玉樓深。微月生檐夜夜心。香輦不回花自落。春來空佩辟寒金。

宛陵望月寄沈學士一川如畫敬亭東。待詔閒逰處處同。天竺山前鏡湖畔。何如今日庾樓中。

翡翠巖芙蓉幕裏千場醉。翡翠巖前半日閒。惆悵晉朝人不到。謝公拋力上東山。

經汾陽舊宅門前不攺舊山河。破虜曽經馬伏波。今日獨經歌舞地。古槐疎冷夕陽多。

寄盧中丞葉覆淸溪灩灩紅。路橫秋色馬嘶風。獨攜一榼郡齋酒。吟對靑山憶謝公。

尋僧溪戶無人谷鳥飛。石橋橫木掛禪衣。看云日暮倚松立。野水亂鳴僧未歸。

西江晚泊茫茫藹藹失西東。柳浦桑村處處同。戍鼓一聲帆影盡。水禽飛起夕陽中。

江樓感舊獨上江樓思渺然。月光如水水如天。同來望月人何處。風景依稀似去年。

送從翁中丞奉使黠戛斯旌旗杳杳雁蕭蕭。春盡窮沙雪未消。料得堅昆受宣後。始知公主已歸朝。

寄逺禁鐘聲盡見棲禽。闗塞迢迨故國心。無限春愁莫相問。落花流水洞房深。

聽琴抱琴花夜不勝春。獨奏相思淚滿巾。第五指中心最恨。數聲嗚咽爲何人。

盧弼

邊庭四時怨朔風吹雪透刀瘢。飲馬長城窟更寒。夜半火來知有敵。一時齊保賀蘭山。

皇甫松

浪淘沙詞蠻歌荳蔻北人愁。松雨蒲風野艇秋。浪起鵁鶄眠不得。寒沙細細入江流。

劉皁

長門怨蟬鬢慵梳倚帳門。蛾眉不掃慣承恩。傍人未必知心事。一面殘妝空淚痕。

馬戴

送友人遊邊有客新從絕塞回。自言曽上李陵臺。尊前話盡北風起。秋色蕭條胡雁來。

薛能

折楊柳洛橋晴影覆江船。羌笛秋聲濕塞煙。閒想習池公宴罷。水蒲風絮夕陽天。

吳姬身是三千第一名。內家叢裏獨分明。芙蓉殿上中元日。水拍銀盆弄化生。

鄭畋

初秋寓直曉星猶掛結璘樓。三殿風髙藥樹秋。玉笛數聲飄不住。閒人依約在東頭。

馬嵬坡玄宗回馬楊妃死。雲雨難忘日月新。終是聖明天子事。景陽宮井又何人。

崔玨

席上贈琴客七條弦上五音寒。此藝知音自古難。惟有開元房太尉。始終憐得董庭蘭。

唐人萬首絕句選卷七

七言五

陸龜蒙

石竹花曽看南朝畫國娃。古羅衣上碎明霞。而今莫共金錢鬭。買卻春風是此花。

送棊客滿目山川似勢棊。況當秋雁正斜飛。金門若召羊玄保。賭取江東太守歸。

鄴宮詞花飛蝶駭不愁人。水殿云廊別置春。曉日靚妝千騎女。白櫻桃下紫綸巾。

懷宛陵舊遊陵陽佳地昔年遊。謝朓靑山李白樓。惟有日斜溪上思。酒旗風影落春流。

白蓮素蘤多蒙別豓欺。此花眞合在瑤池。無情有恨何人見。月曉風淸欲墮時。

後池曉煙淸露暗相和。浴雁浮鷗意緒多。卻是陳王詞賦錯。枉將心事托微波。

初冬偶作桐下空階疊緑錢。貂裘初綻擁髙眠。小鑪低幌還遮掩。酒滴灰香似去年。

簾枕映疎容晚向欹。秋煙脈脈雨微微。逆風障燕尋常事。不學人前當妓衣。

祕色越器九秋風露越窯開。奪得千峯翠色來。好向中宵盛沆瀣。共嵇中散斗遺杯。

木蘭花﹝或作李商隱﹞洞庭波浪渺無津。日日徵帆送逺人。幾度木蘭舟上望。不知元是此花身。

皮日休

重臺荷花欹紅婑媠力難任。毎葉頭邊半米金。可得教他水妃見。兩重原是一重心。

松江早春松陵淸淨雪消初。見底新安恐未如。穩憑船舷無一事。分明數得鱠殘魚。

病酒郁林步障晝遮明。一炷濃香養病酲。何事晚來還欲飲。隔墻聞賣蛤蜊聲。

玩金鸂鶒鏤羽雕毛迥出羣。溫黁飄出麝臍燻。夜來曽吐紅茵畔。猶自溪邊睡不聞。

李訥

聽盛小叢歌贈崔侍禦繡衣奔命去情多。南國佳人斂翠蛾。曽向教坊聽國樂。爲君重唱盛叢歌。

髙湘

奉和謝安春渚餞袁宏。千里仁風一扇淸。歌黛慘時方酩酊。不知公子重飛觥。

盧溵

奉和烏臺上客紫髯公。共捧天書靜鏡中。桃葉不須歌白薴。耶溪暮雨起樵風。

鄭谷

淮上與友人別揚子江頭楊栁春。楊花愁殺渡江人。數聲風笛離亭晚。君向瀟湘我向秦。

席上贈歌者花月樓臺近九衢。淸歌一曲倒金壺。坐中亦有江南客。莫向春風唱鷓鴣。

吳融

閿鄕卜居六載抽毫侍禁闈。不堪多病決然歸。五陵年少如相問。阿對泉頭一布衣。

楚事悲秋應亦抵傷春。屈宋當年並楚臣。何事從來好時節。只將惆悵付詞人。

髙蟾

金陵晚望曽伴浮雲歸晚翠。猶陪落日泛秋聲。世間無限丹靑手。一片傷心畫不成。

馬逢

從軍漢馬千蹄合一羣。單於鼓角隔山聞。沙塠風起紅樓下。飛上胡天作陣云。

宮詞玉樓天半起笙歌。風送宮人笑語和。月殿影開聞曉漏。水精簾捲近秋河。

孟遲

過驪山冷日微煙渭上愁。華淸宮樹不勝秋。霓裳一曲千門鎖。白盡梨園子弟頭。

崔櫓

華淸宮二首艸遮回磴絕鳴鑾。雲樹深深碧殿寒。明月自來還自去。更無人倚玉闌干。

門橫金銷悄無人。落日秋聲渭水濵。紅葉下山寒寂寂。濕云如夢雨如塵。

王貞白

折楊柳枝枝交影鏁長門。嫩色曽沾雨露恩。鳳輦不來春欲盡。空畱鶯語到黃昏。

劉言史

泊花石浦舊業叢臺廢苑東。幾年爲梗復爲蓬。杜鵑啼斷還家夢。半在邯鄲驛樹中。

宋邕

春日輕花細葉滿林端。昨夜春風曉色寒。黃鳥不堪愁裏聽。綠楊宜向雨中看。

李郢

送李判官津市停橈送別難。熒熒蠟炬照更闌。東風萬疊吹江月。誰伴袁褒宿夜灘。

宿杭州虛白堂秋月斜明虛白堂。寒蛩喞喞樹蒼蒼。江風徹曉不得睡。二十五聲秋點長。

裴夷直

贈美人琴弦應從玉指到金徽。萬態千情料可知。今夜燈前湘水怨。殷勤封在七條絲。

儲嗣宗

小樓松杉風外亂山靑。曲幾焚香對石屏。空憶去年春雨後。燕泥時污太玄經。

月夜雁池衰艸露沾衣。河水東流萬事微。寂寞靑陵臺上月。秋風滿樹鵲南飛。

羅鄴

放鷓鴣好倚靑山與碧溪。刺桐毛竹待雙棲。花時遷客傷離別。莫向相思樹上啼。

秋怨夢斷南窓啼曉烏。新霜昨夜下庭梧。不知簾外如規月。還照邊城到曉無。

羅虯

比紅兒詩十二首陷卻平陽爲小憐。周師百萬戰長川。更教乞與紅兒貌。舉國山河不直錢。

一曲都緣張麗華。六宮齊唱後庭花。若教比並紅兒貌。枉破當時國與家。

樂營門外柳如陰。中有佳人畫閣深。若使五陵公子見。買時應不惜千金。

詔下人間選好花。月眉云髻盡名家。紅兒若向當時見。系臂先封第一紗。

拔得芙蓉出水新。魏家公子信才人。若教瞥見紅兒貌。不肯畱情賦洛神。

樹裊西風日半沈。地無人迹轉傷心。阿嬌得似紅兒貌。不費長門買賦金。

薄羅輕翦越溪紋。鴉翅低從兩鬢分。料得相如偸見面。不應琴裏挑文君。

鸚鵡蛾如裛露紅。鏡前眉樣自深宮。稍教得似紅兒貌。不嫁南朝沈侍中。

靑史書來未是眞。可知繊智卻狂秦。再三爲謝齊王后。要解連環別與人。

蘇小輕勻一面妝。便畱名字著錢塘。藏鴉門外諸年少。不識紅兒未是狂。

天碧輕紗只六銖。宛風含露透肌膚。便教漢曲爭明媚。應沒心情更弄珠。

金粟妝成扼臂環。舞腰輕轉瑞雲間。紅兒生在開元末。羞殺新丰謝阿蠻。

羅隱

煬帝陵入郭登橋出郭船。紅樓日日栁年年。君王忍把平陳業。只換雷塘數畝田。

司空圖

有感國事皆須救未然。漢家髙閣漫淩煙。功臣盡遣詞人贊。不省滄洲畫魯連。

華下故國春歸未有涯。小闌髙檻別人家。五更惆悵回孤枕。猶有殘燈照落花。

狂題別鶴淒涼指法存。戴逵能恥近王門。世間第一風流事。借得王公玉枕痕。

韓偓

聞雨香侵蔽膝夜寒輕。聞雨傷春夢不成。羅帳四垂紅燭背。玉釵敲著枕函聲。

已涼碧闌干外繡簾垂。猩色屛風畫折枝。八尺龍須方錦褥。已涼天气未寒時。

遙見悲歌淚濕淡燕脂。閒立風吹金縷衣。白玉堂東遙見後。令人評泊畫楊妃。

寒食夜側側輕寒翦翦風。杏花飄雪小桃紅。夜深斜搭秋千索。樓閣朦朧細雨中。

新上頭學梳蟬鬢試新裙。消息佳期在此春。爲愛好多心轉惑。徧將宜稱問傍人。

閨怨時光潛去暗淒涼。懶對菱花暈曉妝。初折秋千人寂寞。後園靑艸任他長。

深院鵝兒唼啑梔黃觜。鳳子輕盈膩粉腰。深院下簾人晝寢。紅薔薇映碧芭蕉。

寄鄰荘道侶聞說經旬不啟闗。藥窓誰伴醉開顏。夜來雪壓村前竹。剰見溪南幾尺山。

劉駕

長門怨禦泉長繞鳯皇樓。只是恩波別處流。閒揲舞衣歸未得。夜來砧杵六宮秋。

崔塗

湘中謡煙愁雨細雲冥冥。杜蘭香老三湘淸。故山望斷不知處。鶗鴂隔花時一聲。

讀漢武內傳分明三鳥下儲胥。一覺鈞天夢不如。無那白頭方士到。茂陵紅樹巳蕭疎。

夷陵夜泊家依楚塞窮秋別。身逐孤舟萬里行。一曲巴歌半江月。便應消得二毛生。

司馬札

宮怨栁色參差掩畫樓。曉鶯啼送滿宮愁。年年花落無人見。空逐春泉出禦溝。

冷朝光

越溪怨越王宮裏如花人。越水溪頭采白蘋。白蘋未盡人先盡。誰見江南春復春。

陳陶

閒居雜興越裏姓童錦作襦。艷歌聲壓郢中姝。無人說向張京兆。一曲江南十斛珠。

隴西行誓掃匈奴不顧身。五千貂錦喪胡塵。可憐無定河邊骨。猶是春閨夢里人。

王偃

夜夜曲北斗星移銀漢低。班姬愁思鳳城西。靑槐陌上人行絕。明月樓前烏夜啼。

崔道融

羯鼓華淸宮裏打撩聲。供奉絲簧束手聽。寂寞鑾輿斜谷裏。是誰翻得雨淋鈴。

梅溪上寒梅初滿枝。夜來霜月透芳菲。淸光寂寞思無盡。應待琴尊與解圍。

酒醒酒醒撥剔殘灰火。多少淒涼在此中。鑪畔自斟還自醉。竹窓深夜雪兼風。

韋荘

鄜州寒食三首滿街楊柳緑絲煙。畫出淸明二月天。好是隔簾花樹動。女郎撩亂送秋千。

開元坡下日初斜。拜埽歸來走鈿車。可惜數枝紅艷好。不知今夜落誰家。

雨絲煙柳欲淸明。金屋人閒暖鳳笙。永晝迢迢無一事。隔墻聞蹴气球聲。

江行西望西望長安白日遙。半年無事駐蘭橈。欲將張翰松江雨。畫作屏風寄鮑昭。

古離別二首晴煙漠漠栁毶毶。不那離情酒半酣。更把玉鞭云外指。斷膓春色在江南。

一生風月供惆悵。到處煙花恨別離。至竟多情何處好。少年長抱長年悲。

金陵圖二首誰爲傷心畫不成。畫人心逐世人情。君看六幅南朝事。老木寒云滿故城。

江雨霏霏江艸齊。六朝如夢鳥空啼。無情最是臺城柳。依舊煙籠十里堤。

孫光憲

竹枝門前春水白蘋花。岸上無人小艇斜。商女經過江欲暮。散拋殘食飼神鴉。

楊柳枝閶門風暖落花幹。飛徧江城雪不寒。獨有晚來臨水驛。閒人多憑赤闌干。

王渙

惆悵詞七首李夫人病巳經秋。漢武看來不舉頭。所得穠華消歇盡。楚魂湘血一生休。

隋師戰艦欲亡陳。國破應難保此身。訣別徐郎淚如雨。鑑鸞分後屬何人。

嗚咽離聲管吹秋。妾身今日爲君休。齊奴不說平生事。忍看花枝謝玉樓。

七夕瓊筵往事陳。兼花連蔕共傷神。蜀王殿裏三更月。不見驪山私語人。

陳宮興廢事難期。三閣空餘緑艸基。狎客淪亡麗華死。他年江令獨來時。

少卿降北子卿還。朔野離觴慘別顏。卻到茂陵惟一慟。節毛零落鬢毛斑。

夢裏分明入漢宮。覺來燈背錦屏空。紫臺月落闗山曉。腸斷君恩信畫工。

杜荀鶴

新雁暮天新雁起汀洲。紅蓼花疎水國秋。想得故園今夜月。幾人相憶在江樓。

張泌

惜花蝶散鶯啼尙數枝。日斜風定更離披。看多記得傷心事。金穀樓前垂地時。

寄人二首別夢依依到謝家。小廊回合曲闌斜。多情只有春庭月。猶爲離人照落花。

酷憐風月爲多情。還到春時別恨生。倚柱尋思倍惆悵。一場春夢不分明。

李九齡

山中寄友人亂雲堆裏結茅廬。巳共紅塵迹漸疎。莫問野人生計事。窓前流水枕前書。

蔣吉

旅泊霜月初髙鸚鵡洲。美人淸唱發紅樓。鄕心暗逐秋江水。直到吳山腳下流。

孫元晏

庾信苦心詞賦爲誰談。淪落咸陽志豈甘。可惜多才庾開府。一生惆悵憶江南。

馬彧

贈韓定辭燧林芳艸綿綿思。盡日相攜陟麗譙。別後巏嵍山上望。羨君時復見王喬。﹝巏嵍讀如權旄詳顏氏家訓﹞

韓定辭

酬馬彧崇霞臺上神仙客。學辧癡龍藝最多。盛徳好將銀筆述。麗詞堪與雪兒歌。

開元名公

裴給事宅白牡丹長安豪貴惜春殘。爭賞新開紫牡丹。別有玉盤承露冷。無人起就月中看。

韋氏子

悼亡妓惆悵金泥簇蝶裙。春來猶見伴行雲。不教布施剛畱得。恰似相逢李少君。

君山父老

閒吟湘中老人讀黃老。手援紫藟坐碧艸。春至不知湘水深。日暮忘卻巴陵道。

釋皎然

靑陽上人院君說南朝全盛日。秣陵才子最多人。千年秋色古池館。誰見齊王西邸春。

釋淸塞

憶潯陽舊居兼贈長孫郎中潯陽卻到知何日。此地今無舊使君。長憶窮冬宿廬嶽。瀑泉冰折共僧聞。

釋無本

行次漢上習家池沼艸萋萋。嵐樹光中信馬蹄。漢主廟前湘水碧。一聲風角夕陽低。

梅妃

謝賜珍珠桂葉雙眉久不描。殘妝和淚污紅綃。長門盡日無梳洗。何必眞珠慰寂寥。

杜秋娘所歌

金縷曲勸君莫惜金縷衣。勸君須惜少年時。有花堪折直須折。莫待無花空折枝。

魚玄機

送盧員外玉壘山前風雪夜。錦官城北別離魂。信陵公子如相問。長向夷門感舊恩。

薛濤

送友人水國蒹葭夜有霜。月寒山色共蒼蒼。誰言千里自今夕。離夢杳如闗塞長。

竹郎廟竹郎廟前多古木。夕陽沈沈山更綠。何處江村有笛聲。聲聲盡是迎郎曲。

武昌妓

續韋蟾句悲莫悲兮生別離。登山臨水送將歸。武昌無限新栽柳。不見楊花撲面飛。

湘妃廟女子

無題二首碧杜紅蘅縹緲香。冰絲彈月弄新涼。峯巒一一渾相似。九處堪疑九斷腸。

少將風月怨平湖。見盡扶桑水到枯。相約杏花壇上去。畫闌紅子鬭摴蒲。

桐廬神

與徐兵曹酬獻忽然湖上片雲飛。不覺舟中雨濕衣。折得荷花渾忘卻。空將荷葉蓋頭歸。

甘棠叟

無題春艸萋萋春水綠。野棠開盡飄香玉。繡嶺宮前鶴髮人。猶唱開元太平曲。

襄州舉人

無題流水涓涓芹努芽。織烏西飛客還家。荒村無人作寒食。殯宮空對棠梨花。

天竺牧童

別李源身前身後事茫茫。欲話因緣恐斷腸。吳越山川尋已徧。卻回煙棹上瞿唐。

屏上美人

春陽曲長安少女踏春陽。何處春陽不斷腸。舞袖弓彎渾忘卻。羅幃空度九秋霜。

樂府辭蓋嘉運進

涼州歌朔風吹葉雁門秋。萬里煙塵昏戍樓。徵馬長嘶靑海北。胡笳夜聽隴山頭。

突厥三臺雁門山上雁初飛。馬邑欄中馬正肥。昨日山西逢驛使。殷勤南北送徵衣。

蘆中集

讀庾信集四朝十帝盡風流。建業長安兩醉遊。惟有一篇楊柳曲。江南江北爲君愁。

初過漢江襄陽好向峴亭看。人物蕭條值歲闌。爲報習家多置酒。夜來風雪過江寒。

無名氏

雜詩近寒食雨艸萋萋。著麥苗風栁映堤。等是有家歸未得。杜鵑休向耳邊啼。

浙江輕浪古悠悠。望海樓吹望海愁。莫怪鄕心隨魄斷。十年爲客在他州。

無定河邊暮笛聲。赫連臺畔旅人情。函闗歸路千餘里。一夕秋風白髮生。

花落長川艸色靑。暮山重疊雨冥冥。逢春便覺飄蓬苦。今日分飛一涕零。

補增

賀知章

柳枝詞碧玉妝成一樹髙。萬條垂下綠絲絳。不知細葉誰裁出。二月春風似剪刀。

回鄕偶書二首少小離家老大回。鄕音無攺鬢毛衰。兒童相見不相識。笑問客從何處來。

離別家鄕歲月多。近來人事半消磨。惟有門前鏡湖水。春風不攺舊時波。

金昌緒

春怨打起黃鶯兒。莫教枝上啼。啼時驚妾夢。不得到遼西。

朱慶余

近試上張水部洞房昨夜停紅燭。待曉堂前拜舅姑。妝罷低聲問夫婿。畫眉深淺入時無。

王建

新嫁娘詞三日入廚下。洗手作羹湯。未諳姑食性。先遣小姑嘗。

