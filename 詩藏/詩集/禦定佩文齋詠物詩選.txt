

禦制佩文齋詠物詩選序

昔者子夏序詩謂正得失動天地感鬼神莫近於詩先王以是經夫婦成孝敬厚人倫美教化移風俗若是乎詩之道大矣哉而周公纉述唐虞宗翼文武制禮以天下著爾雅一篇後之序之者謂爾雅所以通詁訓之指歸敍詩人之興詠疏之者曰爾雅所釋徧解六經而獨云敍詩人之興詠者以爾雅之作多爲釋詩是則一物多名片言殊訓凡以虫魚艸木之防發揮天地萬物之理而六義四始之道由是以明焉故夫詩者極其至足以通天地類萬物而不越乎虫魚艸木之防詩之詠物自三百篇而已然矣孔子曰邇之事父逺之事君多識於鳥獸艸木之名夫事父事君忠孝大節也鳥獸艸木至防也吾夫子並舉而極言之然則詩之道其稱名也小其取類也大卽一物之情而關乎忠孝之旨繼自騷賦以來未之有易也此昔人詠物之詩所由作也歟朕自經帷進禦覃精六籍至於燕暇未嘗廢書於詩之

道時盡心焉爰自古昔逸詩漢魏六朝洎夫有唐訖於宋元明之作博觀耽味搴其蕭稂掇其菁英命大學士陳廷敬尙書王鴻緒校理之翰林蔡升元楊瑄陳元龍查升陳壯履勵廷儀張廷玉錢名世汪灝查愼行蔣廷錫編錄之名曰佩文齋詠物詩蓋搜采旣多義類咸備又不僅如向者所云虫魚鳥獸艸木之屬而已也若天經地誌人事之可以物名者防弗列焉於是鏤板行世與天下學文之士共之將使之由名物度數之中求合乎溫柔惇厚之指充詩之量如卜商氏之所言而不負古聖諄復詁訓之心其於詩教有禆益也夫

康熙四十五年六月二十一日

禦定佩文齋詠物詩選告成進

呈表

翰林院編修臣髙輿恭承

聖諭校刻

佩文齋詠物詩選今已成書謹奉

表上

進者臣輿誠惶誠恐稽首頓首

上言伏以詠歌言志詩教因以諧音品類殊名風人托以寄興綜古今之論述四始宏該極功徳之形容五常具備屬辭選義旣興觀羣怨之咸宜寓物抒情亦鳥獸虫魚之兼及自時厥後爲體滋繁歷數千載之謳吟妍媸匪一合三百篇之旨趣雅俗或乖故篇什必借夫搜羅而鑑擇尢期於精當務臻備美乃愜編摩恭惟

皇帝陛下

道協天人

功參化育

典謨訓誥心傳在精一之防

韶濩咸英聲律究中和之本

奎章巍煥麗云漢以昭回

睿藻光華並日星而朗耀奚翅一辭莫贊允爲百代觀

型而猶

雅意掄文

虛懷體物於

敕幾之餘暇事

覽之精勤謂歌詩原本於性情而名物悉關乎義理若不廣爲采擷曷以萃厥菁英屢經乙夜之

親裁

申命諸臣而彚輯於是燃藜蕓閣給札薇垣上自古初下訖勝國詩從物類若五色之相宣選以體分猶四時之成序大則觀文察理取象髙深細則喙息跂行肖形毫末其間包羅眾品薈蕞羣材服食器用之需皆歸逸響律呂權衡之事並入妍辭農牧樵漁恍見野人之趣圖書藥物足抒大雅之襟以及仙釋之遐蹤將帥之行陣異卉名花之悅性纎鱗弱羽之遂生莫不次第臚陳后先區別夜光觸目荊山無韞玉之嫌明月入懷滄海寡遺珠之嘆旣潄芳而傾液復按部而就班羣服

宸衷藻鑑之精亦見作者經營之善彚成卷帙繕冩進呈

臨黼座以開編

命鸞牋而制序冠諸簡首益增璀璨之觀祕在枕中競奉縹緗之襲雞林是寶虎觀同珍臣夙愧顓愚早承

殊渥竊叨珥筆趨中禁以驚心願學操觚望西淸而厲

志乃者荷

九重之綸綍

畀全部以雕鐫拜

命悚惶捧圅戒謹訂魯魚之異字尙懼承訛正朋鳯之同文惟求無舛爰遴剞劂再付裝潢用尅日以竣工恐蕆事之或後伏願

賜畱玉案

分識牙籖

頒示寰區資博物洽聞之益流傳久逺歌衢詠巷之風洵六儀之芳規爲千秋之盛事謹校定六十四冊爲類四百八十有六計古今各體詩一萬四千五百九十首刋刻告成臣輿無任瞻

天仰

聖激切屏營之至謹奉

表隨

進以

聞

康熙四十六年三月初一日翰林院編修臣髙輿謹上表

禦定佩文齋詠物詩選

彚閱

文華殿大學士兼戶部尙書【臣】張玉書經筵講官文淵閣大學士兼吏部尙書【臣】陳廷敬經筵講官戶部

尙書【臣】王鴻緒

編輯官

經筵講官戶部右侍郎兼管詹事府詹事事【臣】汪霦經筵講官內閣學士兼禮部侍郎【臣】蔡升元經筵講官內閣學士兼禮部侍郎兼管詹事府詹事事【臣】楊瑄經筵講官起居注翰林院掌院學士兼禮部侍郎教習庶吉士【臣】陳元龍日講官起居注詹事府少詹事兼翰林院侍講學士【臣】查升日講官起居注翰林院侍讀學士今任編修【臣】陳壯履日講官起居注翰林院侍講學士【臣】勵廷儀日講官起居注翰林院侍講【臣】錢名世日講官起居注左春坊左贊善兼翰林院檢討【臣】蔣廷錫日講官起居注翰林院檢討【臣】張廷玉

皇太子講官翰林院編修【臣】汪灝

翰

林

院

編

修【臣】查愼行

欽定四庫全書

集部八

禦定佩文齋詠物詩選總目

總集類

卷一

天

卷二

日

卷三

月

卷四

星

卷五

河漢

卷六

風

卷七

雷電【附雹】

卷八

云

卷九

霞

卷十

雨

卷十一

霧

卷十二

露

卷十三

霜

卷十四

雪

卷十五

冰

卷十六

虹霓

卷十七

瑞气

卷十八

晴

卷十九

曉

卷二十

夜

卷二十一

寒

卷二十二

暑

卷二十三

涼

卷二十四

春

卷二十五

立春

卷二十六

夏

卷二十七

立夏

卷二十八

秋

卷二十九

立秋

卷三十

冬

卷三十一

立冬

卷三十二

冬至

卷三十三

元旦

卷三十四

人日

卷三十五

上元

卷三十六

花朝

卷三十七

社日

卷三十八

寒食

卷三十九

淸明

卷四十

上已

卷四十一

佛日

卷四十二

午日

卷四十三

七夕

卷四十四

中元

卷四十五

中秋

卷四十六

九日

卷四十七

臘日

卷四十八

除夕

卷四十九

山總類

卷五十

泰山

卷五十一

華山

卷五十二

衡山

卷五十三

恆山

卷五十四

嵩山

卷五十五

西山

卷五十六

盤山

卷五十七

鐘山

卷五十八

金山【附焦山】

卷五十九

茅山

卷六十

武夷山

卷六十一

廬山

卷六十二

九華山

卷六十三

小孤山

卷六十四

天臺山

卷六十五

普陀山

卷六十六

羅浮山

卷六十七

惠山

卷六十八

虎丘山

卷六十九

巫山

卷七十

太行山

卷七十一

王屋山

卷七十二

終南山

卷七十三

龍門山

卷七十四

峯

卷七十五

嶺

卷七十六

巖

卷七十七

洞

卷七十八

谷

卷七十九

島嶼

卷八十

石

卷八十一

石壁

卷八十二

假山

卷八十三

眾山

卷八十四

水總類

卷八十五

海

卷八十六

江

卷八十七

曲江

卷八十八

淮水

卷八十九

河

卷九十

漢水

卷九十一

洛水

卷九十二

湘水

卷九十三

湖

卷九十四

川

卷九十五

渚

卷九十六

浦

卷九十七

谿

卷九十八

澗

卷九十九

潭

卷一百

洲

卷一百一

渡

卷一百二

潮

卷一百三

池【附沼】

卷一百四

溝

卷一百五

灘瀨

卷一百六

井

卷一百七

泉

卷一百八

溫泉

卷一百九

瀑布【附水簾】

卷一百十

眾水

卷一百十一

宮殿

卷一百十二

門闕

卷一百十三

省掖

卷一百十四

館閣

卷一百十五

院

卷一百十六

苑

卷一百十七

臺榭

卷一百十八

亭

卷一百十九

樓

卷一百二十

閣

卷一百二十一莊【附山房】

卷一百二十二園林

卷一百二十三別業

卷一百二十四城郭

卷一百二十五橋梁

卷一百二十六隄岸

卷一百二十七舟

卷一百二十八車

卷一百二十九簡閱

卷一百三十

狩獵

卷一百三十一徵伐

卷一百三十二從軍

卷一百三十三出塞

卷一百三十四告捷

卷一百三十五凱旋

卷一百三十六行營

卷一百三十七陣圖

卷一百三十八射

卷一百三十九弓

卷一百四十

箭

卷一百四十一刀

卷一百四十二劍

卷一百四十三旌旗

卷一百四十四戰袍

卷一百四十五彈

卷一百四十六鞭

卷一百四十七武備雜類

卷一百四十八鹵簿

卷一百四十九儀器

卷一百五十

權衡度量

卷一百五十一寶玉

卷一百五十二珠

卷一百五十三金【附銀】

卷一百五十四錢

卷一百五十五錦綺

卷一百五十六布帛

卷一百五十七薴葛

卷一百五十八氊罽

卷一百五十九印笏

卷一百六十

冠簪

卷一百六十一衣【附帕】

卷一百六十二帶佩

卷一百六十三履舄

卷一百六十四屏障

卷一百六十五簾幕

卷一百六十六如意麈拂

卷一百六十七砧杵

卷一百六十八書籍

卷一百六十九五經

卷一百七十

史

卷一百七十一讀書

卷一百七十二書法總類

卷一百七十三禦書

卷一百七十四篆書

卷一百七十五眞書

卷一百七十六艸書

卷一百七十七書札

卷一百七十八碑

卷一百七十九筆

卷一百八十

墨

卷一百八十一硯【附硯山】

卷一百八十二紙

卷一百八十三箋

卷一百八十四畫

卷一百八十五樂律

卷一百八十六鐘

卷一百八十七鼓

卷一百八十八磬

卷一百八十九簫

卷一百九十

管

卷一百九十一笙

卷一百九十二笛

卷一百九十三琴【附風琴】

卷一百九十四琴石

卷一百九十五瑟

卷一百九十六箏

卷一百九十七琵琶

卷一百九十八箜篌

卷一百九十九笳

卷二百

角

卷二百一

觱篥

卷二百二

方響

卷二百三

雜樂器

卷二百四

鼎彞

卷二百五

鑪【附火籠】

卷二百六

鏡

卷二百七

扇

卷二百八

棊【附彈棊】

卷二百九

投壺

卷二百九

杖

卷二百十一

文具

卷二百十二

玩具

卷二百十三

飲具

卷二百十四

釀具

卷二百十五

茶具

卷二百十六

食具

卷二百十七

坐具

卷二百十八

寢具

卷二百十九

雜器

卷二百二十

香

卷二百二十一燈燭【附煙火】

卷二百二十二火

卷二百二十三煙

卷二百二十四薪炭

卷二百二十五農

卷二百二十六圃

卷二百二十七樵

卷二百二十八漁

卷二百二十九牧

卷二百三十

織

卷二百三十一女紅

卷二百三十二佛寺

卷二百三十三佛

卷二百三十四僧

卷二百三十五浮圖

卷二百三十六僧家雜類

卷二百三十七仙觀

卷二百三十八仙

卷二百三十九道士

卷二百四十

步虛詞

卷二百四十一道家雜類

卷二百四十二食物總類

卷二百四十三酒

卷二百四十四茶

卷二百四十五飯

卷二百四十六粥

卷二百四十七麪

卷二百四十八糕

卷二百四十九餅

卷二百五十

饌

卷二百五十一酥

卷二百五十二乳

卷二百五十三羮

卷二百五十四湯

卷二百五十五糖霜

卷二百五十六食物雜類

卷二百五十七谷

卷二百五十八麥

卷二百五十九蔬菜

卷二百六十

雜蔬

卷二百六十一

卷二百六十二豆花

卷二百六十三蒪菜

卷二百六十四菌【附石耳】

卷二百六十五瓠

卷二百六十六韭薤【附蔥】

卷二百六十七山藥

卷二百六十八芋

卷二百六十九蔊菜

卷二百七十

蘆菔

卷二百七十一蕨

卷二百七十二椒姜

卷二百七十三薺

卷二百七十四菱芡

卷二百七十五總樹類

卷二百七十六總花類

卷二百七十七松

卷二百七十八柏

卷二百七十九檜

卷二百八十

杉

卷二百八十一楡

卷二百八十二槐

卷二百八十三梧桐

卷二百八十四榕

卷二百八十五椿

卷二百八十六楠

卷二百八十七桑

卷二百八十八楸

卷二百八十九楊柳

卷二百九十

檉

卷二百九十一烏桕

卷二百九十二冬靑

卷二百九十三銀杏

卷二百九十四木

卷二百九十五木槿花

卷二百九十六桃花

卷二百九十七梅花【附紅梅梅子】

卷二百九十八李花

卷二百九十九杏花

卷三百

梨花

卷三百一

栗

卷三百二

棗

卷三百三

柰

卷三百四

柑

卷三百五

橘【附金橘】

卷三百六

橙

卷三百七

橊花

卷三百八

柿

卷三百九

楊梅

卷三百十

核桃

卷三百十一

枇杷

卷三百十二

櫻桃

卷三百十三

林檎

卷三百十四

茘枝

卷三百十五

龍眼

卷三百十六

橄欖

卷三百十七

葡萄

卷三百十八

海棠【附秋海棠】

卷三百十九

桂花

卷三百二十

玉蘭

卷三百二十一丁香

卷三百二十二夜合

卷三百二十三紫薇

卷三百二十四木蘭

卷三百二十五蠟梅

卷三百二十六山茶

卷三百二十七梔子

卷三百二十八辛夷

卷三百二十九繡毬

卷三百三十

棠梨

卷三百三十一玉蘂花

卷三百三十二山礬

卷三百三十三楝花

卷三百三十四木棉花【附橦花】

卷三百三十五竹

卷三百三十六筍

卷三百三十七牡丹

卷三百三十八芍藥

卷三百三十九瑞香

卷三百四十

木芙蓉

卷三百四十一茉莉

卷三百四十二夾竹桃

卷三百四十三薔薇

卷三百四十四月季

卷三百四十五刺桐

卷三百四十六荼防

卷三百四十七淩霄

卷三百四十八藤花

卷三百四十九山丹

卷三百五十

素馨

卷三百五十一玉瓏松

卷三百五十二瓊花【附瑤花琪花】

卷三百五十三蘭

卷三百五十四蕙

卷三百五十五芝

卷三百五十六萱

卷三百五十七菊

卷三百五十八荷

卷三百五十九葵

卷三百六十

杜鵑花

卷三百六十一水仙

卷三百六十二金沙花

卷三百六十三金錢花

卷三百六十四罌粟

卷三百六十五玉簪花

卷三百六十六鳯仙

卷三百六十七雞冠

卷三百六十八牽牛

卷三百六十九杜若

卷三百七十

菖蒲

卷三百七十一芭蕉【附美人蕉】

卷三百七十二石竹

卷三百七十三葉

卷三百七十四雜樹類

卷三百七十五雜花類

卷三百七十六藥類

卷三百七十七人參

卷三百七十八茯苓

卷三百七十九黃精

卷三百八十

山茱萸

卷三百八十一檳榔

卷三百八十二枳殻

卷三百八十三枸杞

卷三百八十四決明

卷三百八十五藥名詩

卷三百八十六雜藥類

卷三百八十七蘆葦【附蒹葭葑】

卷三百八十八荻花

卷三百八十九荇花【附葓】

卷三百九十

蓼花

卷三百九十一蘋花

卷三百九十二苔蘚

卷三百九十三萍花

卷三百九十四薜蘿

卷三百九十五菇蒲

卷三百九十六艸【附莎蕪

蓬茅

蓍蓂鳬葵瓦松】卷三百九十七麟

卷三百九十八騶虞

卷三百九十九獅子

卷四百

象

卷四百一

虎

卷四百二

豹

卷四百三

熊羆

卷四百四

駱駝

卷四百五

馬

卷四百六

驢【附騾】

卷四百七

牛【附犀牛】

卷四百八

羊

卷四百九

犬

卷四百十

豕

卷四百十一

鹿

卷四百十二

狐

卷四百十三

猿【附獼猴】

卷四百十四

狼

卷四百十五

貍

卷四百十六

兔

卷四百十七

貓

卷四百十八

鼠

卷四百十九

猩猩【附】

卷四百二十

雜獸

卷四百二十一總禽鳥類

卷四百二十二鳯【附鸞】

卷四百二十三孔雀

卷四百二十四鶴

卷四百二十五錦雞

卷四百二十六雁

卷四百二十七鷹【附隼海靑】

卷四百二十八鶻

卷四百二十九雕鶚

卷四百三十

白翎雀

卷四百三十一鳶

卷四百三十二雉

卷四百三十三鷓鴣

卷四百三十四烏【鴉同】

卷四百三十五鵲

卷四百三十六鳩

卷四百三十七鶯

卷四百三十八燕

卷四百三十九白鷴

卷四百四十

鸚鵡

卷四百四十一鸜鵒

卷四百四十二雀【附黃雀】

卷四百四十三畫眉

卷四百四十四戴勝

卷四百四十五布谷【報谷郭公同】

卷四百四十六提壺

卷四百四十七啄木

卷四百四十八鴛鴦

卷四百四十九鸂

卷四百五十

防防

卷四百五十一鷗

卷四百五十二鷺

卷四百五十三百舌

卷四百五十四杜鵑

卷四百五十五鶗鴂【伯勞同】

卷四百五十六白頭公

卷四百五十七白鳥

卷四百五十八翠鳥

卷四百五十九鸕鷀

卷四百六十

防鶉

卷四百六十一天鵞

卷四百六十二鳬

卷四百六十三竹雞【泥滑滑同】

卷四百六十四鵞

卷四百六十五鴨

卷四百六十六雞

卷四百六十七雜鳥

卷四百六十八龍【附蛟虯】

卷四百六十九魚【附蝦海蜇】

卷四百七十

蠏

卷四百七十一

卷四百七十二車螯

卷四百七十三蚌蛤【附蠣蠔蚶蟶】

卷四百七十四蛙

卷四百七十五總虫類

卷四百七十六蠶

卷四百七十七蟬

卷四百七十八蝶

卷四百七十九蜂

卷四百八十

蜻蜓

卷四百八十一蜘蛛

卷四百八十二螢

卷四百八十三促織【絡緯同】

卷四百八十四蠧魚

卷四百八十五蚊蠅

卷四百八十六雜虫

【臣】等謹案

禦定佩文齋詠物詩選四百八十二卷康熈四十五

年

聖祖仁皇帝禦定自萟文類聚初學記始以詠物之詩分各類後宋綬蒲積中有嵗時雜詠專收節序之篇陳敬沂有全芳備俎惟采艸木之什未有搜合遺篇包括歷代分門列目共爲一總集者明華亭張之象始有古詩類苑唐詩類苑兩集然亦多以人事分編不專於詠物其全輯詠物之詩者實始自是編所錄上起古初下訖明代凡四百八十類又附見者四十九類諸體咸備庻彚畢陳洋洋乎詞苑之大觀也夫鳥獸艸木學詩者資其多識孔門之訓也郭璞作山海經贊戴凱之作竹譜宋祁作益部方物略記並以韻語敍物產豈非以諧諸聲律易於記誦歟學者坐諷一編而周知萬品是以摛文而兼博物之功也至於借題以托比觸目以起興羙刺法戒繼軌風人又不止爾雅之注虫魚矣知

聖人隨事寓教嘉惠藝林者深也原本未標捲第惟分六十四冊篇頁稍繁今依類分析編爲四百八十六卷乾隆四十六年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

禦定佩文齋詠物詩選卷一

天類

四言古

八伯歌

古逸詩

明明上天爛然星陳日月光華宏予一人

釋天地圖贊

【晉】郭璞

祭地肆瘞郊天致禋气升太乙精渙九淵至敬不文明徳惟防

天贊

【宋】何承天

軒轅攺物以經天人容成造歷大撓創辰龍集有次星紀乃分

五言古

升天行

【魏】曹植

乘蹻追術士逺之蓬萊山靈液飛素波蘭桂上參天豹逰其下翔鵾戲其顚乘風忽登舉彷佛見眾仙

天行篇

【晉】傅

天行一何健日月無停蹤百川皆赴海三辰回泰蒙

七言古【附長短句】

皇娥歌

古逸詩

天淸地曠浩茫茫萬象廻薄化無方浛天蕩蕩望滄滄乘桴輕漾著日旁當期何所至窮桑心知和樂悅未央

祭天辭

【周】闕名

皇皇上天昭臨下土集地之靈降甘風雨庶物羣生各得其所靡今靡古惟予一人某敬拜皇天之祜

兩儀詩

【晉】傅

兩儀始分元气淸列宿垂象六位成日月西流景東徵悠悠萬物殊品名聖人憂世念羣生

天行歌

傳

天時泰兮昭以陽淸風起兮景云翔仰觀兮辰象日月兮運周俯視兮河海百川兮東流

禦定佩文齋詠物詩選卷一

欽定四庫全書

禦定佩文齋詠物詩選卷二

日類

五言古

升天行

【魏】曹植

扶桑之所出乃在朝陽谿中心淩蒼昊布葉蓋天涯日出登東幹旣夕沒西枝願得紆陽轡廻日使東馳

日

【魏】劉楨

仰視白日光皎皎髙且懸兼燭八紘內物類無頗偏

詠日

晉張載【一作左思】

白日隨天回暾暾圓如規踴躍湯谷中上登榑桑枝

日

【晉】傅

湯谷發淸曜九日棲髙枝願得並天禦六龍齊玉羈

詠朝日

【梁】簡文帝

團團出天外煜煜上層峯光隨浪髙下影逐樹輕濃

詠日應令

【梁】劉孝綽

弭節馳晹谷照檻出扶桑園葵亦可幸傾葉奉離光

詠日華

【陳】徐陵

朝暉爛曲池夕照滿西陂復有當晝景江上鑠光儀時從髙浪歇乍逐細波移一在雕梁上詎比扶桑枝

詠日應趙王教

【北周】康孟

金烏升曉气玉檻漾晨曦先泛扶桑海返照若華池洛浦全開鏡衡山半隠規相懽承愛景共惜寸陰移

朝日歌

【隋】無名氏

扶木上朝暾嵫山呈暮景寒來防晷促暑至馳輝永時和合璧耀俗泰重輪明執圭盡昭事服冕罄防誠

賦得白日半西山

【唐】太宗

紅輪不暫駐烏飛豈復停岑霞漸漸落谿陰寸寸生藿葉隨光轉葵心逐照傾晚煙含樹色棲鳥雜流聲賦得秋日懸淸光賜房齡

太宗

秋露凝髙掌朝光上翠微參差麗雙闕照耀滿重闈仙馭隨輪轉靈烏帶影飛臨波無定彩入隙有圓暉還當葵藿志傾葉自相依

奉和詠日午

【唐】虞世南

髙天淨秋色長漢轉曦車玉樹陰初正桐圭影未斜翠蓋飛圓彩明鏡發輕花再中良表瑞共仰璧暉賖

詠日

【唐】董思恭

滄海十枝暉元圃重輪慶蕣花發晨楹菱彩翻朝鏡忽遇微風飄自有浮雲映更也人皆仰無待揮戈正

賦得落日山照曜

【唐】張謂

裵徊空山下晼晚殘陽落圓影過峯巒半規入林薄餘光徹羣岫亂彩分重壑石鏡共澄明巖光同照灼棲禽去杳杳夕煙生漠漢此境誰復知獨懷謝康樂

日出

【宋】孔平仲

仲冬十一月我行赴髙密路出東海上晨起駭初日騰騰若車輪只向平地出較於昔所見得此十之七蟾蜍尙弄影皎皎橫參畢輝光一迸散夜气掃若失扶桑想可到俗慮苦難訖壯觀曾未厭側嘆流景疾

初日

【元】馬祖常

初日照我樹我樹日華滋檀欒綠陰合四顧無曲枝盛暑熾煩歊其中有涼颸成林防千畝棲息任所宜

七言古

玉牒辭

【夏】大禹

祝融司方發其英沐日浴月百寶生

五言律

日

【唐】李嶠

日出扶桑路遙升若木枝雲間五色滿霞際九光披東陸蒼龍駕南郊赤羽馳傾心比葵藿終日奉光曦

返照

【唐】杜甫

返照開巫峽寒空半有無已低魚復暗不盡白鹽孤荻岸如秋水松門似畫圖牛羊識童僕旣夕應傳呼

落照

【唐】馬戴

照耀天山外飛鴉幾共過微紅拂秋漢片白透長波影促寒汀薄光殘古木多金霞與雲气散漫復相和

望早日

【唐】朱慶余

牕下聞雞後蒼茫映逺林才分天地色便禁虎狼心是處程途逺何山洞府深此時堪竚望萬象豁塵襟

夕陽

唐鄭谷

夕陽秋更好瀲瀲蕙蘭中極浦明殘雨長天急逺鴻僧牕畱半榻漁舸透疎篷莫道淸光盡寒蟾卽照空

五言排律

省試夏日可畏

【唐】張籍

赫赫溫風扇炎炎夏日䢐火威馳迥野畏景鑠遙途勢矯翔陽翰功分造化鑪禁城千品獨黃道一輪孤落照頻空簟餘暉捲夕梧如何倦防子中路獨踟躕

賦得日暖萬年枝

【唐】蔣防

新陽歸上苑嘉樹獨含姸散漫添和气曈曨捲曙煙流輝宜聖日接影貴芳年自與恩光近那闗煦嫗偏結根誠得地表壽願符天誰道憐寒質從玆不曖然

賦得日暖萬年枝

【唐】王約

靄靄彤庭裏沈沈玉砌陲初升九華日潛暖萬年枝煦嫗光偏好靑蔥色轉宜每因韶景麗長沐惠風吹隠映當龍闕氛氳隔鳳池朝陽光照處惟有近臣知

賦得秋日懸淸光

【唐】陶拱

秋至云容斂天中日景淸懸空寒色淨委照曙光盈看彌上輝輝望最明煙霞輪乍透葵藿影初生鑑下誠無極升髙自有程何當廻盛彩一爲表精誠

賦得日華川上動

【唐】石殷士

曙霞攢旭日浮景弄晴川晃耀層潭上悠楊極浦前岸髙時擁媚波逺漸澄鮮萍實空隨浪珠胎不照淵早暄依曲渚微動觸輕漣孰假咸池望幽情得古篇

賦得初日照華淸

【唐】柴宿

靈川初照日逺近見離宮影動參差裏光分縹緲中鮮飇收晚翠佳气滿晴空林潤溫泉入樓深復道通璇題生炯晃珠綴引璁瓏鳳輦何時下朝朝此望同

賦得初日照鳳樓

【唐】李虞仲

旭日煙雲殿朝陽燭帝居斷霞生峻宇通閣麗晴虛流彩連朱檻騰輝照綺疏曈曨晨景裏明滅曉光初戶牖仙山近軒楹鳳翼舒還如王母過遙度五云車

日南長至

【唐】獨孤鉉

玉曆頒新律凝陰發一陽輪輝猶惜短圭景此偏長躔度經南斗光流盡北堂乍疑周戶曜可愛逗林黃積雪消微煦初萌動早芒更升臺上望云物已昭彰

七言律

南江夕照

【元】吳萊

偶出官橋倚落曛詩家觸景漫紛紛彈琴在峽驚聞瀑罨畫爲谿喜得云竹篠晚深樵弛擔莎根秋短牧歸羣道旁更有枌楡社欲脫蓑衣借酒醺

南江夕照

【元】錢惟善

日盡江南送夕陽空明直上接魚梁千重云岫連平逺五色霜林映渺茫孤鶩倒飛天上下長虹髙臥水中央白雲紅稻多秋思付與詩翁住醉鄕

五言絕句

鹿柴

【唐】王維

空山不見人但聞人語響返景入深林復照靑苔上

憶長安曲寄龎防

【唐】岑參

東望望長安正值日初出長安不可見喜見長安日

夕陽

【唐】陸蒙

渡口和帆落城邊帶角收如何茂陵客江上倚髙樓

山中

【元】僧英

一聲山鳥啼幽夢忽喚醒起來開竹扉日上東峯頂

江行

【明】李夢陽

迎送山相似舟移迷北南回看皁口日已照石華潭

七言絕句

曉光詞

【唐】施肩吾

日輪浮動羲和推東方一軋天門開風神爲我掃煙霧四海蕩蕩無塵埃

曉日

【唐】韓偓

天際霞光入水中水中天際一時紅直須日觀三更後首送金烏上碧空

雨後早發大寧

【唐】薛能

春霖朝罷客西東馬足泥聲路未通最愛千峯最髙處一峯初日白雲中

落日馬上

【宋】秦觀

日落荒阡白霧深紫驑嘶顧出疎林回頭已失來時路杳杳金盤墮翠岑

江村卽事

【元】黃庚

江邨暝色漸淒迷數防殘鴉雜鴈飛鴈宿蘆花鴉宿樹各分一半夕陽歸

萬壽節出左掖門口號

【元】王惲

禁漏穿花夜已央宮槐籠曉色蒼蒼殷勤一防東華日先到紅鸞扇影光

小遊仙

【明】桑悅

白雲爲被防霞氊髙枕長淩倒景眠卻怪兩燈常下照不知日月麗中天

山曉望大內作

【明】王寵

龍樓佳气繞鐘山鳳瓦參差苑樹閒一片日華淩曉霽金光浮動翠微間

禦定佩文齋詠物詩選卷二

欽定四庫全書

禦定佩文齋詠物詩選卷三

月類

古樂府

月重輪行

【魏】文帝

三辰垂光照臨四海煥哉何煌煌悠悠與天地久長愚見目前聖覩萬年明闇相絕何可勝言

五言古

奉和月下

【齊】王融

雕云度綺錢香風入珠网獨知此夜月依遲慕神賞

望月

【梁】簡文帝

流輝入畫堂初照上梅梁形同七子鏡影類九秋霜桂花那不落團扇與誰妝空聞北牕彈未舉西園觴

望江中月影

【梁】元帝

澄江涵皓月水影若浮天風來如可泛流急不成圓秦鉤斷復接和璧碎還聮裂紈依岸艸斜桂逐行船卽此

春江上無俟百枝然

應王中丞思逺詠月

【梁】沈約

月華臨靜夜夜靜滅氛埃方輝竟戶入圓影隙中來髙樓切思婦西園逰上才网軒映珠綴應門照綠苔洞房殊未曉淸光信悠哉

詠秋月

【梁】虞羲

影麗髙堂端光入長門殿初生似玉鉤裁滿如團扇泛濫浮陰來金波時不見儻遇賞心者照之西園宴

和繆郎視月

【梁】何子期

淸夜未云疲珠簾聊可發泠泠玉潭水映見娥睂月靡靡露方垂輝輝光稍沒佳人復千里餘影徒揮忽

和望月

【梁】庾肩吾

桂殿月偏來畱光引上才圓隨漢東蚌暈逐淮南灰渡河光不濕移輪轍詎開此夜臨淸景還承終宴杯

月半夜泊鵲尾

【梁】劉孝綽

客行三五夜息棹隠中洲月光隨浪動山影逐波流

林下映月

劉孝綽

明明三五月垂影當髙樹攢柯半玉蟾裛葉彰金兔玆林有夜坐嘯歌無與晤側光聊可書含毫且成賦

新月

【梁】劉瑗

仙宮云箔捲露出玉簾鉤淸光無所贈相憶鳳凰樓

舟中望月

【梁】朱超

大江闊千里孤舟無四鄰惟餘故樓月逺近必隨人入風先繞暈排霧急移輪若敎長似扇堪拂艶歌塵

闗山月

【陳】張正見

巖間度月華流彩映山斜暈逐連城璧輪隨出塞車唐蓂遙合影秦桂逺分花欲驗盈虛理方知道路賖

賦得薄帷鑑明月

張正見

長河上桂月澄彩照髙樓分簾疑碎璧隔幔似垂鉤窗外光恆滿帷中影暫流豈及西園夜長隨飛蓋逰

詠月贈人

【北周】王褎

月色當秋夜斜暉映薄帷上如半璧初魄似娥睂渡雲光忽駛中天影更遲髙陽懷許掾對此益相思

舟中望月

【北周】庾信

舟子夜離家開舲望月華山明疑有雪岸白不闗沙天漢看珠蚌星橋視桂花灰飛重暈闕蓂落獨輪斜

遼城望月

【唐】太宗

兔月初明澄輝照遼碣映雲光暫隠隔樹花如綴魄滿桂枝圓輪移鏡彩缺臨城卻影散帶暈重圍結駐蹕俯九都竚觀妖氛滅

詠月

【唐】董思恭

北堂未安寢西園聊騁望玉戶照羅帷朱軒明綺障別客長安道思婦髙樓上所願君莫違淸輝時可訪

春宵覽月

【唐】閻寛

月生東荒外天云收夕陰愛見澄淸景象吾虛白心耳目靜無嘩神超道性深乘興得至樂寓言因永吟

禁中月

【唐】白居易

海上明月出禁中淸夜長東南樓殿白稍稍上宮墻淨落金塘水明浮玉砌霜不比人間見塵土污淸光

客中月

白居易

客從江南來來時月上悠悠行旅中三見淸光圓曉隨殘月行夕與新月宿誰謂月無情千里逺相逐朝發渭水橋暮入長安陌不知今夜月又作誰家客

府舎月逰

【唐】韋應物

府舎耿深夜佳月喜同逰橫河俱半落泛露忽驚秋散彩疎羣樹分規澄素流心期與浩景蒼蒼殊未收

步月

【宋】文同

掩卷下中庭月色浩如水秋气涼滿襟松陰密鋪地百虫催夜去一鴈領寒起靜念忘世紛誰同此佳味

月夜述懷

【宋】朱子

皓月出林表照此秋牀單幽人起晤嘆桂香發窗間髙梧滴露鳴散髮天風寒抗志絕塵氛何不棲空山

南園步月

【金】劉汲

雲橫樹外山樹映山顚月微風拂寒林疎光散淸樾幽歡難邂逅此景安可忽從來山水心不爲塵埃沒

山中

【元】於石

偶因抱甕出夜汲澗底泉蕩揺水中月水定光復圓問水水不語問月月不言倚樹一長嘯萬壑松風寒

洞庭秋月

【元】陳孚

月明水無痕冷光淸露微風一披拂金影散無數天地靑茫茫白者獨有鷺鷺去月不揺一鏡湛如故

月林淸影

【明】髙啟

疎林逗明月散亂成淸影流藻舞波寒驚虯翻壑冷云來稍欲翳風動紛難整圓魄忽西傾愁看墮空境

七言古

把酒問月

【唐】李白

靑天有月來幾時我欲停杯一問之人攀明月不可得月行卻與人相隨皎如飛鏡臨丹闕綠煙滅後淸輝發但見宵從海上來寧知曉向雲間沒白兔藥秋復春嫦娥孤棲與誰鄰今人不見古時月今月曾經照古人古人今人若流水共看明月皆如此惟願當歌對酒時月光長照金尊裏

金陵城西樓月下吟

李白

金陵夜寂涼風發獨上髙樓望吳越白雲映水揺空城白露垂珠滴秋月月下長吟久不歸古今相接眼中稀解道澄江淨如練令人長憶謝暉

洞庭秋月

【唐】劉禹錫

洞庭秋月生湖心層波萬頃如鎔金孤輪徐轉光不定防气蒙蒙隔寒鏡是時白露三秋中湖平月上天地空嶽陽樓頭暮角絕蕩漾巳過君山東山城蒼蒼夜寂寂水月逶迆繞城白蕩槳巴童唱竹枝連檣估客吹笛勢髙夜久陰力全金气肅肅開星躔浮雲野馬一回首遙望星斗當中天天雞相呼曙霞出斂影含光讓朝日日出喧嘩人不閒夜來淸景非人間

白楊河看月

【元】揭傒斯

白楊河上看明月昔人曾見今人別茅屋數家河畔邨化作三山白銀闕波平風靜棹歌來萬頃沖融鏡面開今夜江南憶逰子空瞻銀漢上昭回茫茫萬里燕齊路北斗縱橫泰階曙黃河東逝月西流明日南風過洪去

題蘆溝曉月圖

【明】趙寛

銀河半落長庚明城髙萬戶皆雞聲長橋臥波鼇背聳上有車馬蕭蕭行蒼煙淡接平蕪迥沙際朦朧見人影舉頭一望天宇髙殘月依依在西嶺

五言律

掛席江上待月有懷

【唐】李白

待月月未出望江江自流倐忽城西郭靑天懸玉鉤素華𨿽可攬淸景不同防耿耿金波裏空瞻鳷鵲樓

月圓

【唐】杜甫

孤月當樓滿寒江動夜扉委波金不定照席綺逾依未缺空山靜髙懸列宿稀故園松桂發萬里共淸輝

初月

杜甫

光細欲上影斜輪未安微升古塞外已隠暮云端河漢不攺色闗山空自寒庭前有白露暗滿菊花團

舟月對驛近寺

杜甫

更深不假燭月朗自明船金剎靑楓外朱樓白水邊城烏啼眇眇野鷺宿娟娟皓首江湖客鉤簾獨未眠

江邊星月

杜甫

驟雨淸秋夜金波耿玉繩天河元自白江浦向來澄映物連珠斷緣空一鏡升餘光隠更漏況乃露華凝

奉和賀監林月淸酌

【唐】王灣

華月當秋滿朝英假興同淨林新霽入窺院早涼通碎影行筵裏揺花落酒中淸宵凝爽意幷此助文雄

裴廸南門秋夜對月

【唐】錢起

夜來詩酒興月滿謝公樓影閉重門靜寒生獨樹秋鶴驚隨葉散螢逺入煙流今夕遙天末淸光幾處愁

新月

【唐】方幹

入夜天西見蛾睂冷素光潭魚驚釣落云鴈怯弓張隠隠臨珠箔微微上粉墻更憐三五夕仙桂滿輪芳

五言排律

璧池望秋月

【唐】張子容

涼夜窺淸沼池空水月秋滿輪沈玉鏡半魄落銀鉤蟾影揺輕浪菱花度淺流漏移光漸潔云斂色偏浮似璧憐三獻疑珠喜再投能持千里意來照殿西頭

和崔舎人詠月二十韻

【唐】韓愈

三秋端正月今夜出東溟對日猶分勢騰天漸吐靈未髙蒸逺气半上霽孤形赫奕當躔次虛徐度杳冥長河晴散霧列宿曙分螢浩蕩英華溢蕭疏物象泠池邊臨倒照檐際送橫經花樹參差見臯琴斷續聆牖光窺寂莫砧影伴娉婷幽坐看侵戶閒吟愛滿庭輝斜通壁練彩碎射沙星淸潔雲間路空涼水上亭淨堪分顧兔細得數飄萍山翠相凝綠林煙共羃靑過隅驚桂側當午覺輪停屬思摛霞錦追歡罄縹缾郡樓何處望隴笛此時聽右掖連臺座重門限禁扃風臺觀滉瀁冰砌步靑熒獨有虞庠客無由拾落蓂

圓靈水鏡

【唐】張聿

鳳池開玉鏡淸瑩瀉寥天影散微波上光含片玉懸菱花凝泛灔桂樹映淸鮮樂廣披云日山濤捲霧年濯纓何處去鑑物自堪姸廻首看雲液蟾蜍勢正圓

賦得海上生明月

【唐】朱華

皎皎秋中月團團海上生影開金鏡滿輪抱玉壺淸漸出三山上將淩一漢橫素娥嘗藥去烏鵲繞枝驚照水光偏白浮雲色最明此時堯砌下蓂莢自將榮

七言律

詶李舎人寓直對月見寄

【唐】盧綸

露如輕雨月如霜不見星河見鴈行虛暈入池波自定滿輪當苑桂多香春臺幾望黃龍闕雲路寧分白玉郎此夜巴歌應金石豈殊螢影對淸光

直中書翫月見寄

【唐】李端

名卿步月正淹畱上客裁詩怨別逰素魄近成班女扇淸光逺似庾公樓嬋娟更稱憑髙望皎潔能傳自古愁盈手入懷皆不見陽春曲麗轉難詶

中秋松江新橋對月和栁令之作

【宋】蘇舜欽

月晃長江上下同畫橋橫絕冷光中雲頭灔灔開金餅水面沈沈臥彩虹佛氏解爲銀色界仙家多住玉華宮地雄景勝言難盡但欲追隨禦曉風

八月十六夜翫月

【宋】孔平仲

團團冰鏡吐淸輝今夜何如昨夜時只恐月光無顯晦自緣人意有盈虧風摩露洗非常潔地闊天髙是處宜百尺曹亭吾獨有更敎玉笛倚闌吹

姑蘇泛月

【宋】王阮

夜來誰共泛靈槎飛上牽牛織女家但覺滿身皆雨露絕無一防著塵沙秋將寒玉淸風陣月借鎔銀潑浪花投曉歸來互相告等閒休向俗人誇

月夜次修竹韻

【元】黃庚

徙倚吟闌傍野塘古譙蓮漏滴更長月階夜靜蛩聲切竹院秋深鶴夢涼坐挹水風侵袂冷眠分花露滿身香浩歌欲溯明河去醉喚天孫織錦囊

宗陽宮望月分韻得聲字

【元】楊載

老君臺上涼如水坐看冰輪轉二更大地山河微有影九天風露寂無聲蛟龍並起承金榜鸞鳳雙飛載玉笙不信弱流三萬里此身今夕到蓬瀛

水中月

楊載

晴波浸月月波浮玉兔涼生萬頃流丹桂影沈江浦夜白蓮光浴海天秋鮫人織罷綃猶濕龍女妝成鏡未收應是廣寒眠不得水晶宮裏夜深逰

月色

【元】徐舫

誤踏瑤階一片霜侵鞵不濕映衣涼照來雲母屏無迹穿入水精簾有光雪影半窗能共白梅花千樹只多香故人疑是見顏色殘夜分明在屋梁

湖中翫月

【明】張紳

銀波千頃照神州此夕人間別是秋地與樓臺相上下天隨星斗共沈浮一塵不向空中住萬象都於物外求醉吸淸華逰碧落更從何處覓瀛洲

蘆溝曉月

【明】李東陽

霜落桑幹水未枯曉空云盡月輪孤一林燈影稀還見十里川光澹欲無不斷鄰雞催短夢頻來徵馬識長途石欄橋上時翹首應傍淸虛憶帝都

月鉤

【明】朱之蕃

碧空如洗界淸光爲控疎簾照晚妝花栁有情渾弄影魚龍何事欲深藏玉繩露濕斜臨檻銀漢星稀曲轉廊怪底棲烏驚不定一灣早已落橫塘

五言絕句

翫初月

【唐】駱賔王

忌滿光先缺乘昏影暫流自能明似鏡何用曲如鉤

淸谿泛舟

【唐】張旭

旅人倚徵棹薄暮起長歌笑攬淸谿月淸輝不厭多

靜夜思

唐李白

牀前明月光疑是地上霜舉頭望明月低頭思故鄕

江行

【唐】錢起

夕景殘霞落秋寒細雨晴短纓何用濯舟在月中行

江中對月

【唐】劉長卿

空洲夕煙斂望月秋江裏歷歷沙上人月中孤渡水

同李三月夜作

【唐】皇甫冉

霜風驚度鴈月露皓疎林處處砧聲發星河秋夜深

十五夜觀月

【唐】劉禹錫

星辰讓光彩風露發晶英能變人間景翛然是玉京

月榭

【宋】朱子

月色三秋白湖光四面平與君淩倒影上下極空明

答林公遇

【宋】劉克莊

霜下石橋滑蛩吟茅店淸夢回殘月在錯認是天明

和歐陽南陽月夜思

【元】揭傒斯

月出照中園鄰家猶未眠不嫌風露冷看到樹陰圓

綠窗詩

【元】孫蕙蘭

燈前催曉妝把酒向髙堂但願梅花月年年映壽觴

七言絕句

峨嵋山月歌

【唐】李白

峨嵋山月半輪秋影入平羌江水流夜發淸谿向三峽思君不見下渝州

月望洞庭

【唐】劉禹錫

湖光秋月兩相和潭面無風鏡未磨遙望洞庭山水翠白銀盤裏一靑螺

雪後宿同軌店上法防寺鐘樓望月

【唐】元稹

滿山殘雪滿山風野寺無門院院空煙火漸稀孤店靜月明深夜古樓中

初入香山院對月

【唐】白居易

老住香山初到夜秋逢白月正圓時從今便是家山月試問淸光知不知

十五夜望月寄杜郎中

【唐】王建

中庭地白樹棲鴉冷露無聲濕桂花今夜月明人盡望不知秋思在誰家

八月燈夕寄逰越施秀才

【唐】徐凝

四天淨色寒如水八月淸輝冷似霜想得粵人今夜見孟家珠在鏡中央

對月

【唐】姚合

銀輪玉向東流瑩淨三更正好逰一片黒云何處起皂羅籠卻水精毬

霜月

【唐】李商隠

初聞徵鴈已無蟬百尺樓南水接天靑女素娥俱耐冷月中霜裏鬭嬋娟

洛陽秋夕

【唐】杜牧

泠泠寒水帶霜風更在天橋夜景中淸禁漏閒煙樹寂月輪移在上陽宮

峽山寺上方

【唐】李羣玉

滿院泉聲山殿涼疎簾微雨野松香東峯下視南溟月笑踏金波看海光

秋月

【唐】曹松

無雲世界秋三五共看蟾盤上海涯直到天頭天盡處不曾私照一人家

春夕酒醒

【唐】陸蒙

幾年無事傍江湖醉倒黃公舊酒壚覺後不知新月上滿身花影倩人扶

夜景又作

【唐】鄭畋

鈴絳無響閉珠宮小閣涼添玉蕊風衴簟滿牀明月到自疑身在五雲中

秋日田園雜興

【宋】範成大

中秋晴景屬潛夫棹入空明看太湖身外水天銀一色城中有此月明無

春月

【金】呂中孚

栁塘漠漠暗啼鴉一鏡晴飛玉有華好是夜闌人不寐半庭疎影在梨花

江上早行

【明】楊士奇

漢陽磯上鼓初稀煙栁朧朧一鵲飛乘月不知行處逺滿江風露濕人衣

水榭

【明】吳廷暉

谿聲到枕驚春夢露气入簾生夜寒自起開門看明月和花移過曲闌干

皓月

【明】祝允明

玉田金界夜如年大地人間事幾千萬籟蕭蕭微不辧露繁霜重月盈天

禦定佩文齋詠物詩選卷三

欽定四庫全書

禦定佩文齋詠物詩選卷四

星類

五言古

眾星詩

【晉】傅

朗月共眾星日出擅其名冬寒地爲裂春和艸木榮陽徳𨿽普濟非陰亦不成

賀老人星詩

【北齊】邢邵

瑞動星光照化穆月輪重庶徵符祉籙將以贊時雍

奉和月夜觀星應令

【隋】蕭琮

陽精已南陸大曜始西流夕風淒謝暑夜气應新秋重門月已映嚴城漏漸修臨風出累榭度月蔽層樓靈河隔神女仙轡動星牛玉衡指棟落瑤光對幌畱徒知仰閶闔乘槎未有由

奉和月夜觀星應令

【隋】袁慶

六龍初泛影顧兔復馳光戒井傳宵漏山庭引夕涼宸

居多勝托閒步出琳堂爛爛星芒動耿耿淸河長靑道移天駟北極轉文昌喬枝猶隠畢絕頂半侵張仰觀畱玉裕睿作動金相無庸徒抱寂何以繼連章

奉和月夜觀星應令

【隋】諸葛穎

防窱神居逺蕭條更漏深薄煙淨遙色髙樹肅淸陰星月滿玆夜燦爛還相臨連珠欲東上團扇漸西沈澄水含斜漢修樹隠橫參時聞送籌柝屢見繞枝禽聖情記餘事振玉復鳴金

奉和月夜觀星應令

【唐】虞世南

早秋炎景暮初月彩新淸風滌暑气零露淨囂塵薄霧銷輕縠鮮云捲夕鱗休光灼前曜瑞彩接重輪緣情摛聖藻並作命徐陳小艸誠渝濫吹噓偶縉紳天文豈易述徒知仰北辰

詠星

【唐】董思恭

歷歷東井舎昭昭右掖垣雲際龍文出池中鳥色翻流輝下月露墜影入河源方知潁川集別有太丘門

夜行觀星

【宋】蘇軾

天髙夜气嚴列宿森就位大星光相射小星鬧如沸天人不相干嗤彼本何事世俗彊指摘一一立名字南箕與北鬥乃是家人器天亦豈有之無廼遂自謂迫觀知何如逺想偶有似茫茫不可曉使我長嘆喟

齋居感興

【宋】朱子

微月度西嶺爛然眾星光明河斜未落斗柄低復昂感此南北極樞軸遙相當太乙有常居仰瞻獨煌煌中天照四國三辰環侍旁人心要如此寂感無邊方

觀孫太古周天二十八宿星君像圖

【元】吳萊

大圜杳何極鼇柱屹不傾日月光最耀眾星劇縱橫周天二十八錯粲各有名荒哉審厥象晃朗奪目睛東垣靑龍崛西園白虎獰翾飛鳥隼狀偃伏蛇精紫宮自然拱銀漢無復聲五行所經緯甘石知性情上界足官府神人居穆淸跳踉鬼腳防舑舕獸面頳裳衣防躶襲角鬛紛披鬡豈其太白變嬉戲類孲嬰照臨多芒角躔次在縮贏揣摩過人料彩繪匪世程伊誰駕一气得以導九坑想象淩倒景觀逰撫層城虛空何宮宇蒼莽孰節旌凡夫本狹見四顧惟寰瀛秪疑列宿質卻混殊方氓山神對我博刻石華山陘海神靳我畫浪捲滄海鯨天神詎可識萬古欺聾盲星占世有職畫史吾奚評

七言古

桐盧道口書事

【宋】程俱

一星熠熠初尙微俄頃滿天如灼谿流黯黮四山黒寒芒當空惟太白舉頭仰看天漫漫飛星縱橫絕河漢新月未髙不可見孤舟影入蘋花岸

五言律

星

【唐】李嶠

蜀郡靈槎轉丰城寶劍新將軍臨北塞天子入西秦未作三臺輔寧爲五老臣今宵潁川曲誰識聚賢人

星

【明】許谷

麗天疑有質連貝各呈輝森布標分野羣來捧太微宵占賢士聚曉覺故人稀獨喜旄頭落天南奏凱歸

五言排律

省試七月流火

【唐】敬括

前庭一葉下言念忽驚秋變節金初至分寒火正流气含涼夜早光拂夏云收助月微明散沿河麗景浮禮標時令爽詩興國風幽自此觀邦政深知王業優

賦得玉繩低建章

【唐】張仲素

迢迢玉繩下芒彩正闌干稍復臨鳷鵲方疑近露寒微明連粉堞的皪映僊盤橫接河流淺低將夜色殘天楡隨影沒宮樹與光攢遐想西垣客長吟欲罷難

老人星

【唐】趙蕃

太史占南極秋分見壽星增輝延寶歷發曜起祥經灼爍依狼地照彰近帝庭髙懸方皛皛孤白乍熒熒應見光親吐休徵徳自形旣能符聖祚從此表遐齡

壽星見

【唐】盧渥

元象今何應時和政亦平祥爲一人壽色映九霄明皎潔垂銀漢光芒近斗城含規同月滿表瑞得天淸甘露盈條降非煙向日生無如此嘉祉率土荷秋成

賦得郎官上應列宿

【唐】公乘億

北極佇文昌南宮曉拜郎紫泥乘帝澤銀印佩天光緯結三臺側鉤連四輔旁佐商依傳說仕漢笑馮唐委佩揺秋色峨冠帶晚霜自然符列象千古耀巖廊

七言律

駕幸朝天宮祭星之作

【明】李禎

上帝蕭臺衞百靈儲皇拂曙醮羣星淸都祕籙開雲篆白晝神雷擲火鈴曉露未幹珠樹濕天風微動寶花零叨恩久在南宮里長從鸞輿幸冶亭

五言絕句

夜宿山寺

【唐】李白

層樓髙百尺手可摘星辰不敢髙聲語恐驚天上人

絕句

【唐】賈島

中夜忽自起汲此百尺泉林木含白露星斗在靑天

五更轉

【明】劉基

四更城上寒刁鬥鳴不歇披衣出戶視太白光如月

七言絕句

奉和幸韋嗣立山莊應制

【唐】沈佺期

東山朝日翠屛開北闕晴雲采仗來喜遇天文七曜動少微今夜近三臺

盆池

【唐】韓愈

池光天影共靑靑拍岸才添水數缾且待夜深明月去試看涵得幾多星

登觀音臺望城

【唐】白居易

百千家似圍碁局十二街如種菜畦遙認微微入朝火一條星宿五門西

戲和夢得答李侍郎詩有文星之句

白居易

看題錦繡報瓊瓌俱是人天第一才好遣文星守躔次也須防有客星來

題水月臺

【唐】李渉

平流白日無人愛橋上閒行若个知水似晴天天似水兩重星防碧琉璃

步虛詞

【唐】陳羽

漢武淸齋讀鼎書內官扶上畫云車壇上月明宮殿閉仰看星斗禮空虛

卽事

【宋】陸防

小閣憑欄望逺空天河橫貫斗牛中他年鼓角楡闗路馬上遙看與此同

和胡士恭灤陽巴納卽事

【元】貢師泰

野館吹燈夜未央薄寒偏透越羅裳出門不記人行路馬首惟占北斗光

師子林卽景

【元】僧惟則

斜梅勢壓石闌干花似垂頭照影看白晝云陰天欲雪半池星斗逼人寒

題陳太初畫扇

【明】劉基

泛湖浮海兩如何滿地秋風起白波爭似乘槎隨博望玉繩光裏看山河

小防仙

【明】桑恱

云浮碧落似輕塵散步閒過析木津莫訝神光生兩舄天行是處躡星辰

早朝

【明】楊子器

防雲飛繞鳳凰樓簾捲屛開見玉旒西殿鐘聲朝已落滿天星斗未曾收

太嶽紀逰

【明】敖英

偶來云臥紫霄宮露洗瑤臺月浸空夜半星官朝北斗步虛聲在萬花中

禦定佩文齋詠物詩選卷四

欽定四庫全書

禦定佩文齋詠物詩選卷五

河漢類

五言古

賦得秋河曙耿耿

【陳】張正見

耿耿長河曙濫濫宿云浮天路橫秋水星橋轉夜流月下姮娥落風驚織女秋徳星猶可見仙槎不復畱

七言古

明河篇

【唐】宋之問

八月涼風天气淸萬里無雲河漢明昏見南樓淸且淺曉落西山縱復橫洛陽城闕天中起長河夜夜千門裏復道連甍共蔽虧畫堂瓊戶特相宜雲母帳前初泛溢水精簾外轉逶迆倬彼昭回如練白復出東城接南陌南陌徵人去未歸誰家今夜寒衣鴛鴦機上疎螢度烏鵲橋邊一鴈飛鴈飛螢度情難歇坐見明河漸微沒已能舒捲任浮雲不惜光輝讓流月明河可望不可親

願得乘槎一問津更將織女支機石還訪成都賣卜人

五言律

天河

【唐】杜甫

常時任顯晦秋至最分明縱被浮雲掩終能永夜淸含星動雙闕伴月落邊城牛女年年渡何曾風浪生

賦得秋河曙耿耿

【唐】陳潤

曉望秋髙夜微明欲曙河橋成鵲已去機罷女應過月上殊開練云行類動波尋源不可到耿耿復如何

和石曼卿明河詠

【宋】蘇舜欽

八月銀河好天髙月自明樓臺通迥意風露得餘淸幾爲浮雲沒都宜小雨晴離人彊回首耿耿得無情

七言律

銀河詠

【宋】孔平仲

江湖有客臥孤城每見銀河眼亦明萬里長風吹不斷一番微雨洗尢淸星辰白石參差亂雲气飛梁倐忽生牛女東西波浪隔夜寒天闊不勝情

五言絕句

披襟

【元】王惲

涼風東北來蕩盡中夜熱起視河漢斜微雲淡明滅

七言絕句

宮詞

【唐】顧況

玉樓天半起笙歌風送宮嬪笑語和月殿影開聞夜漏水精簾捲近銀河

上云樂

【唐】陸防

靑絲作筰桂爲船白兔藥蝦蟇丸便浮天漢泊星渚回首笑君承露盤

秋夜

【元】馬臻

眼空夜色秋滿城城樓漏鼓聞四更杓隨月轉萬山白坐看天河西北傾

禦定佩文齋詠物詩選卷五

欽定四庫全書

禦定佩文齋詠物詩選卷六

風類

古樂府

南風歌

虞帝

南風之薰兮可以解吾民之慍兮南風之時兮可以阜吾民之財兮

大風歌

【漢】髙帝

大風起兮雲飛揚威加海內兮歸故鄕安得猛士兮守四方

四言古

朔風詩

【魏】曹植

仰彼朔風用懷魏都願騁代馬倐忽北䢐凱風時至思彼蠻方願隨越鳥翻飛南翔

詠風

【梁】劉孝綽

嫋嫋秋聲習習春吹鳴玆玉樹渙此銅池羅幃自舉襟

袖乃披慙非楚侍濫賦雄雌

五言古

江都遇風

【晉】庾闡

天吳湧靈壑將駕奔冥霄飛廉振折木流景登扶揺洪川佇宿浪躍水迎晨潮仰盼蹙元云俯聽聒廻飇

西陵遇風獻康樂

【宋】謝惠連

屯云蔽層嶺驚風湧飛流零雨潤墳澤落雪灑林丘浮氛晦崖巘積素惑原疇曲汜薄停旅通川絕行舟

詠風

【齊】謝朓

徘徊發紅萼葳蕤動綠葹垂楊低復舉新萍合且離步檐行袖靡當戶思襟披髙響飄歌吹相思子未知時拂孤鸞鏡星鬢視參差

詠風

【梁】簡文帝

飄颻散芳勢泛漾下蓬萊傳涼入鏤檻發气滿瑤臺委禾周郊偃飛鷁宋都回亟揺故葉落屢蕩新花開暫舞驚鳬去時送蕊香來又拂巫山雨何用捲寒灰

詠風

【梁】元帝

樓上試朝妝風花下砌傍入鏡先飄粉翻衫好染香度舞飛長袖傳歌共繞梁欲因吹少女還持拂大王

詠風

【梁】庾肩吾

宋地鶂飛初湘川燕起余掃壇聊動竹吹薤欲成書蒼梧洞猶在合浦樹應疎陽烏一轉翅千里定非虛

詠春風

【梁】何遜

可聞不可見能重復能輕鏡前飄落粉琴上響餘聲

詠入幌風

【梁】費昶

經堂泛寶瑟乘隙動浮埃鏘金驅響至舉袂送芳來能使蘭膏滅乍見珠簾開輕裾試一舉令子暫遲廻

詠春風

【梁】賀文標

排簾動輕幔泛水拂垂楊本持飄落蕊翻送舞衣香

賦得風

【陳】阮卓

髙風應爽節揺落漸疎林吹云旅鴈斷臨谷曉松吟屢惜涼秋扇常飄淸夜琴泠泠隨列子彌諧逸豫心賦得風生翠竹裏應教

【陳】張正見

金風起燕觀翠竹夾梁池翻花疑鳳下颺水似龍移帶露依深葉飄寒入勁枝聊因萬籟響詎待伶倫吹

詠風

【陳】祖孫登

颻颺楚王宮徘徊繞竹叢帶葉俱吟樹將花共舞空飄香雙袖裏亂曲五弦中試上髙臺聽流響定無窮

詠風

【唐】太宗

蕭條起闗塞揺颺下蓬瀛拂林花亂彩響谷鳥分聲披云羅影散泛水織文生勞歌大風曲威加四海淸

奉和詠風應魏王敎

【唐】虞世南

逐舞飄輕袖傳歌共繞梁動枝生亂影吹花送逺香

詠風

【唐】董思恭

蕭蕭度閶闔習習下庭闈花蝶自飄舞蘭蕙生光輝相烏正舉翼退鷁已驚飛方從列子禦更逐浮雲歸

詠風

【唐】王勃

肅肅涼風生加我林壑淸驅煙尋磵戶捲霧出山楹去來固無迹動息如有情日落山水靜爲君起松聲

汴河阻風

【唐】孟云卿

淸晨自梁宋掛席之楚荊出浦風漸急傍灘舟欲橫大河噴東注羣動皆窅冥白霧魚龍气黑雲牛馬形蒼茫迷所適危安懼暫寧信此天地內孰爲身命輕丈夫茍未逹所向須有成前路捨舟去東南仍晚晴

風詠

【唐】呂溫

微風生靑蘋習習出金塘輕揺深林翠靜獵幽逕芳掩抑時未來鴻毛亦無傷一朝乘嚴气萬里號淸霜北走摧鄧林東去落扶桑掃卻垂天云澄淸無私光悠悠泛空寂晏海通舟航

竹窗聞風寄苗發司空曙

【唐】李益

微風驚暮坐臨牖思悠哉開門復動竹疑是故人來能滴枝上露稍沿階上苔何當一入幌爲拂緑琴埃

嘲春風

【唐】溫庭筠

春風何處好別殿饒芳艸冉弱轉鸞旗葳蕤吹雉葆揚芳歷九門澹蕩入蘭蓀爭柰白團扇時時竊主恩與王郎昆仲繞城泛舟

【宋】蘇軾

淸風定何物可愛不可名所至如君子艸木有嘉聲我行本無事孤舟任斜橫中流自偃仰適與風相迎舉杯屬浩渺樂此兩無情歸來兩谿閒雲水夜自明

七言古【附長短句】

秋夜舟中大風

【宋】孔文仲

昨夜彊風萬弩過舟中側聽披衣坐秋來已覺陰气繁晨興更見波濤大衰梧弱栁不足數修篁摧折幾百个飛廉郁然方用事一威能令萬物挫人言風怒未渠央我觀暴忽豈有常防見平川淨如鏡刀魚鳴櫓過錢塘

大風畱金山兩日

【宋】蘇軾

塔上一鈴獨自語明日顚風當斷渡朝來白浪打蒼崖倒射軒窗作飛雨龍驤萬斛不敢過漁艇一葉從掀舞細思城市有底忙卻笑蛟龍爲誰怒無事久畱童僕怪此風聊得妻孥許灊山道人獨何事夜半不眠聽粥鼓

風

【明】楊愼

風偃艸飄蓬過竹院拂蘭叢栁隄揺緑花徑飛紅靑釭殘焰動碧幌嫩涼通漆園篇中竽籟蘭臺賦裏雌雄無影迥隨仙客禦有情還與故人同

五言律

風

【唐】李嶠

落日生蘋末揺揚徧逺林帶花疑鳳舞向竹似龍吟月動臨秋扇松淸入夜琴蘭臺宮殿峻還拂楚王襟

西風

【唐】白居易

西風來幾日一葉已先飛新霽乘輕屐初涼換熱衣淺渠銷慢水疎竹漏斜暉薄暮靑苔巷家僮引鶴歸

詠風

【唐】張祐

揺揺歌扇舉悄悄舞衣輕引笛秋臨塞吹沙夜繞城向峯廻鴈影出峽送猿聲何似琴中奏依依別帶情行漢水晚次神灘阻風

【唐】僧無可

驚風山半起舟子忽停橈岸荻吹先亂灘聲落更跳聽松欲今暮過島或明朝若盡平生趣東浮看石橋

太平三山值風

【元】貢師泰

天塹東南地長江日夜流大風吹水立驟雨挾山浮浩蕩掀黃鵠欹傾舞白鷗莫言舟似葉此亦壯哉防

五言排律

冬至日祥風應候

【唐】穆寂

節逢淸景空占气二儀中獨喜登臺日先知應候風呈祥光舜化表慶感堯聰旣與乘時葉還將入律同微微萬井徧習習九門通更繞鑪煙起殷勤報嵗功

賦得春風扇微和

【唐】範傳正

曖曖當遲日微微扇好風吹揺新葉上光動淺花中澹蕩凝淸晝氤氳暖碧空稍看生綠水已覺散芳叢徙倚情偏適徘徊賞未窮姸華不可狀竟夕气融融

賦得八風從律

【唐】蔣防

制律窺元化因聲感八風逺從萬籟起更與五音同習習鑪煙上泠泠玉管中气隨時物好響徹霽天空自得陰陽順能令惠澤通願吹寒谷裏從此逹前防

賦得風不鳴條

【唐】盧肇

習習和風至過條不自鳴暗通靑律起逺望白蘋生拂樹花仍落經林鳥自驚幾牽蘿蔓動潛惹栁絲輕入谷迷松響開窗失竹聲薰弦方在禦萬國仰皇情

賦得風光艸際浮

【唐】吳祕

艸色春沙裏風光曉正幽輕明揺不散郁昱麗仍浮吹緩苗難轉輝閒葉本柔碧疑煙彩入紅是日華流耐可披襟對誰能滿掬收恭聞掇芳客爲此尙淹畱

賦得風不鳴條

【唐】金厚載

寂寂曙風生遲遲散野輕露華揺有滴林葉裊無聲暗剪叢芳發空傳谷鳥鳴悠揚韶景靜澹蕩霽煙橫逺水波瀾息荒城艸樹榮吾君垂至化萬類共澄淸

賦得春風扇微和

【唐】陳九流

喜見陽和至遙知槖籥功遲遲散南陌裊裊逐東風暗入畦園裏濳吹艸木中蘭蓀才有綠桃李未成紅已覺寒光盡還看淑气通由來榮與悴今日發應同

七言律

詠風

【唐】韓琮

競持飄忽意何窮爲盛爲衰半不同偃艸喜逢新雨後鳴條誰聽曉霜中涼飛玉管來秦甸暗裊花枝入楚宮莫見東西便無定滿帆還有濟川功

舶趠風

【宋】蘇軾

三旬已過黃梅雨萬里初來舶趠風幾處縈廻度山曲一時淸駛滿江東驚飄防防先秋葉喚醒昏昏嗜睡翁欲作蘭臺快哉賦卻嫌分別問雌雄

栁絮風

【元】黃淸老

三月韶光天气淸防絲舒捲豈無情微飄簾幙當春晝亂撲亭臺似雪晴醉臉欲吹新燕弱舞腰初軟落花輕江頭防防行人淚相逐離歌灑客程

五言絕句

風

【唐】李嶠

解落三秋葉能開二月花過江千尺浪入竹萬竿斜

秋風引

【唐】劉禹錫

何處秋風至蕭蕭送鴈羣朝來入庭樹孤客最先聞

宮中樂

【唐】令狐楚

栁色煙相似梨花雪不如春風眞有意一一麗皇居

江中風

【唐】楊淩

白浪暗江中南澪路不通髙檣帆自滿出浦莫呼風

風

【唐】李商隠

撩釵盤孔雀惱帶拂鴛鴦羅薦誰教近齋時鎖洞房

風

【唐】薛濤

獵蕙微風逺飄弦轉一聲林梢鳴淅瀝松徑夜淒淸

北窗

【宋】汪藻

睡起無一事怡然眄庭柯綠陰微缺處最得南颸多

嵗暮

【金】元徳明

防防霜刀勁沈沈山气冥北風半夜起吹動一天星

風洞

【元】王士熙

淸風貯深洞四時長氤氳飄然無遽發散我山中云

詠風

【明】張倩倩

蕭蕭竹逕鳴捲幔如有情木落寒山裏千林共一聲

六言絕句

鉛山立春

【宋】朱子

行盡風林雪徑依然水館山邨卻是春風有腳今朝先到柴門

七言絕句

戲題盤石

【唐】王維

可憐盤石臨泉水復有垂楊拂酒杯若道春風不解意何因吹送落花來

春郊

【唐】錢起

水透冰渠漸有聲气融煙塢晚來明東風好作陽和使逢艸逄花報發生

春風

【唐】白居易

一枝先發苑中梅櫻杏桃梨次第開薺花楡莢深邨裏亦道春風爲我來

未央風

【唐】王建

五更先起玉階東漸入千門萬戶中總向髙樓吹舞袖秋風還不及春風

使風

【唐】韓偓

茶香睡覺心無事一卷黃庭在手中敧枕捲簾江萬里舟人不語滿帆風

慈湖峽阻風

【宋】蘇軾

捍索桅竿立嘯空篙師酣寢浪花中故應菅蒯知心腹弱纜能爭萬里風

午熱登多稼亭

【宋】楊萬里

禦風何必問雌雄只有炎風最不中卻是竹君殊解事炎風篩過作淸風

已至湖尾望見西山

楊萬里

好風穩送五湖船萬頃銀濤半霎間已入江西猶未覺忽然對面是西山

春思

【宋】方嶽

春風多可太忙生長共花邊栁外行與燕作泥蜂釀蜜才吹小雨又須晴

睡覺月色如晝霜風翏然成聲作一絕

【金】黨懷英

老木經霜眾竅空月明深夜響秋風始知天籟非人籟吹萬由來果不同

正月大風

【金】周昂

風如渤海勢淩虛寒破貂裘力尙餘不是化工難倚賴也知靑帝有驅除

過姑蘇

【元】戴表元

水天彌望接靑蕪雲气漫漫近又無一色好風三百里掛帆安坐過姑蘇

元旦朝回書事

【元】吳師道

朱衣髙唱禦樓東淸漏遲遲晝景中黃繖寶幢微動影一時吹面受和風

嶺南雜錄

【明】汪廣洋

誰跨鯨鯢裂彩虹海波飛立瘴云空闍婆眞蠟船收防知是來朝起風

午風亭爲序庵太史

【明】張邦奇

靑艸池邊綠樹枝晴空白日颺防絲湘簾半捲飛花入正是午風吹客時

秋宮詞

【明】林世璧

碧天涼月湛悠悠獨上髙樓望女牛昨夜西風何處起宮中無樹不知秋

禦定佩文齋詠物詩選卷六

欽定四庫全書

禦定佩文齋詠物詩選卷七

雷電類【附雹】

三言古

安世房中歌

【漢】唐山夫人

靁震震電耀耀明徳鄕治本約治本約澤大加被寵咸相保徳施大世曼壽

五言古

霹引

【梁】簡文帝

來從東海上發自南山陽時聞連鼓響乍散投壺光飛車走四端繞電發時祥令去於斯表震來永傳芳

霹引

【隋】辛徳源

出地聲初奮乘幹威更作云銜天笑明雨帶星精落繞枕神不驚震楹書自若側聞吟白虎逺見飛元鶴

七言古【附長短句】

驚雷歌

【晉】傅

驚雷奮兮震萬里威陵宇宙兮動四海六合綱維兮勤爲理

雜言

傅

雷殷殷感妾心傾耳淸聽非車音

五言律

雷

【唐】杜甫

巫峽中宵動滄江十月雷龍蛇不成蟄天地劃爭廻卻碾空山過深蟠絕壁來何須妒雲雨霹楚王臺

七言絕句

唐道人言天目山上俯視雷雨每大雷電但聞雲中如嬰兒聲殊不聞雷震也

【宋】蘇軾

已外浮名更外身區區雷電若爲神山頭只作嬰兒看無限人間失筯人

暮歸

【金】趙秉文

貪看孤鳥入重云不覺靑林雨气昏行過斷橋沙路黑忽從電影得前邨

附雹

四言古

和張姑孰雹詩

【陳】陸瓊

惟徵動羽惟陰脇陽雨水作沴凝气爲祥

七言古

六月十五日大雨雹行

【元】栁貫

日月相薄鶉火中晡時欲息云埋空雨腳初來雜鳴雹雷驅電挾聲沨沨排檐拉檻揮霍入犀兵快馬難爲雄中休頗意絕奔迸轉橫更覺加銛鋒亂拋荊玉抵飛鵲恣擲桃核隨飃風坐移向壁防碎首急捲巾席何悤悤上天號令豈輕出摧殘長養皆元功陰凝陽爍鬼神著气有相反誠則同想當試手鼓萬物特欲振槁昭羣防齋心變貎謹天戒嗚呼生意無終窮

禦定佩文齋詠物詩選卷七

欽定四庫全書

禦定佩文齋詠物詩選卷八

云類

四言古

卿云歌

古逸詩

卿云爛兮糺縵縵兮日月光華旦復旦兮

吹云贊

【魏】曹植

天地變化是生神物吹云吐潤浮气蓊郁

卿云贊

【宋】武帝

非煙非云曳紫流光懸華曜藻奄郁臺堂粵予休明震乎珍祥積慶有文靈貺無疆

慶雲章

【唐】陳子昂

昆侖元气實生慶雲大人作矣五色氤氳昔在嬀帝南風旣薰叢芳爛熳鬱鬱紛紛曠矣千祀慶雲來止玉葉金枝祚我天子非我天子慶雲誰昌非我聖母慶雲誰光慶雲光矣周道昌矣九萬八千天授皇年

雲門二章

【唐】元結

元云溶溶兮垂雨蒙蒙類我聖澤兮涵濡不窮

其二

元云漠漠兮含映逾光類我聖徳兮普被無方

五言古

詠云

【梁】簡文帝

浮雲舒五色瑪瑙應霜天玉葉散秋影金風飄紫煙和王中書徳充詠白雲

【梁】沈約

白雲自帝鄕氛氳屢廻沒蔽虧昆山樹含吐瑤臺月秋風西北起飄我過城闕城闕已參差白雲復離離皎潔在天漢倒影入華池將過丹丘野時至碧林垂九重迎飛鵠萬里送翔螭

詔問山中何所有賦詩以答【梁】陶景

山中何所有嶺上多白雲只可自怡恱不堪持寄君

詠云

【梁】吳均

飄飄上碧虛藹藹隠靑林氛氳如有意縈拂詎無心

賦得新云

【陳】張正見

西北春雲起遙臨偃蓋松根危才吐葉气淺未成峯風前飛未斷日處影疑重體輕無五色詎是得從龍

賦得白雲臨酒

張正見

白雲蓋濡水流彩入澠川疎葉臨嵇竹輕鱗入鄭船菊泛金枝下峯斷玉山前一朝開五色飄飄映十千

賦得處處春云生

【陳】蔡凝

春色徧空明春云處處生入風衣暫斂隨車蓋轉輕作葉還依樹爲樓欲近城含愁上對影似有別離情

賦得含峯云

【唐】太宗

翠樓含曉霧蓮峯帶晚云玉葉依巖聚金枝觸石分橫天結陣影逐吹起羅紋非復陽臺下空將頌楚君

詠云

【唐】於季子

瑞云千里映祥輝四望新隨風亂鳥翼泛水結魚鱗布葉疑臨夏開花詎待春願得承佳景無令掩桂輪

云

【唐】李嶠

大梁白雲起氛氳殊未歇錦文觸石來蓋影淩天發煙熅萬里樹掩映三秋月防入大風歌從龍赴圓闕

賦得白雲抱幽石

【唐】駱賔王

重巖抱危石幽澗曳輕雲繞鎭仙衣動飄蓬羽蓋分錦色連花靜苔光帶葉薰詎知吳防影長抱谷城文

賦得日暮碧雲合

【唐】許康佐

日際微陰生天涯暮云碧重重初似蓋沈沈乍如積林色黯疑暝隙光俄已夕出岫且從龍縈空寧觸石餘輝淡瑤艸浮影凝綺席時景儻能畱幾思輕尺璧

觀云篇

【唐】劉禹錫

興雲感陰气疾足如見幾晴來意態行有若功成歸蔥蘢含晚景潔素凝秋輝夜深度銀漢漠漠仙人衣

谿云

【唐】僧皎然

舒捲意何窮縈流復帶空有形不累物無迹去隨風莫怪長相逐飄然與我同

孤云

【元】劉因

孤云生幾時冉冉何所適豈無昆華髙道逺嗟獨力徘徊天中央明月爲顏色下有幽棲士嵗晏倚靑壁朝飲澗下泉暮拂松間石相對澹忘情倒景寒潭碧

春云

【元】馬祖常

髙雲起城闕流離度庭樹依風拂廻塘波纈光景注遙林帶疎煙照日亂縈縷婉孌浮朝陽空明映輕霧嵐翠含玉輝光采滿巖嶼逍遙幽賞諧緬邈世娯阻

題李漑之學士白雲半間

【元】虞集

山中多白雲何由到城邑招之恐不來欲攬遽無迹棲檐晨光納牖作秋色用衝不爲盈常住寧爲客分張任蒼松散落還白石日照香鑪峯月射仙掌側有恩封一鄕與子當共食

望云

【元】黃石翁

日出五丈髙白雲浩如海城郭在雲中山人在云外望云雲气深入云雲气淺亦欲入深云不知云近逺

七言古【附長短句】

雩祭歌

【齊】謝朓

族云蓊郁溫風扇興雨祁祁黍苗徧

同李九士曹觀畫壁云作

【唐】髙適

始知帝鄕客能畫蒼梧云秋天萬里一片色只疑飛盡猶氛氳

火山云歌送別

【唐】岑參

火山突兀赤亭口火山五月火雲厚火雲滿山凝未開飛鳥千里不敢來平明乍逐邊風斷薄暮渾隨塞雨回繚繞斜吞鐵闗樹氛氳半掩交河戍迢迢徵路火山東山上孤云隨馬去

白雲歌送劉十六歸山

【唐】李白

楚山秦山皆白雲白雲處處長隨君君入楚山裏云亦隨君渡湘水湘水上女蘿衣白雲堪臥君早歸

題春云出谷圖

【金】黨懷英

春云乍出山有無春云已去春山孤山光空蒙不可寫正要雲气相縈紆山吞云吐變明晦半與巖谷生朝晡輕陰霏霏暗谿樹余影漠漠開樵居舟人艤棹並沙尾坐看縹緲揺空虛巧分天趣出畫外韻逺不與丹靑俱今人重古不知畫但愛屋漏煙煤污惜哉東坡不及見此本獨有疉嶂煙江圖

龍井曉云

【元】胡炳文

華光殿東泉有靈下穴空洞神功冥當時忽見蒼虯精年年簫鼔來相迎五風十雨今年好靈物不煩人致禱非煙非霧騰淸晨五色祥光煥晴昊

白雲軒

【明】劉溥

山中多白雲天上多淸風淸風解炎熱白雲自西東江頭坐看雲起處一片從龍天上去化爲甘雨潤枯苗不作繁陰宿髙樹淸風泠泠吹我衣還送白雲天上飛天香不斷瑤艸碧何處玉笙騎鶴歸

五言律

云

【唐】李嶠

英英大梁國鬱鬱祕書臺碧落從龍起靑山觸石來官名光防古蓋影耿輕埃飛感髙歌發威加四海廻

賦得云生棟梁間

【唐】陳希烈

一片蒼梧意氛氳生棟梁下簾山足暗開戶日添光偏使衣裘潤能令枕簟涼無心伴行雨何必夢荊王

云

【唐】杜甫

龍以瞿塘防江依白帝深終年常起峽每夜必通林收獲辭霜渚分明在夕岑髙齋非一處秀色豁煩襟和中書侍郎院壁畫云

【唐】李收

粉壁畫云成如能上太淸影從霄漢發光照掖垣明映篠多幽趣臨軒得野情獨思作霖雨流潤及羣生奉和中書徐侍郎中書省翫白雲寄穎陽趙大

【唐】儲光羲

靑闕朝初退白雲遙在天非闗取雷雨故欲伴神仙泛灔鴛池曲飄颻闥前猶多逺山意幸入侍臣篇賦得歸云送李友人歸華山【唐】錢起

秀色橫千里歸云積幾重欲依毛女岫初捲少姨峯蓋影隨徵馬衣香拂臥龍祗應函谷上眞气日溶溶

詠云

唐李商隠

捧云三更斷藏星七夕明才聞飄迥路旋見隔重城潭暮隨龍起河秋壓鴈聲只應惟宋玉知是楚神名

孤云

【元】程鉅夫

渺渺從何起亭亭只自飛朝隨風鶴去暮逐雨龍歸幾度超滄海多應防翠微何時能借我裁作羽人衣

江云

【明】薛蕙

謝客弄春水江臯生彩雲紛紛初散綺葉葉漸成文蔽日皆相映流風乍不分何因可持贈欲以慰離羣

五言排律

省試白雲起封中

【唐】陳希烈

千年泰山頂雲起漢王封不作奇峯狀寧分觸石容爲霖𨿽易得表聖自難逢冉冉排空上依依疉影重素光非曳練靈貺是從龍豈學無心出東西任所從

春云

【唐】裴澄

漠漠復溶溶乘春任所從映林初展葉觸石未成峯旭日消寒翠晴煙防淨容霏微將似散深淺又如重薄彩臨谿淡輕陰帶雨濃空餘負樵者嶺上自相逢

省試觀慶雲圖

【唐】栁宗元

設色初成像卿云示國都九天開祕祉百辟贊嘉謨抱日依龍衮非煙近禦鑪髙標連汗漫回望接虛無裂素榮光發舒華瑞色敷恆將配堯徳垂慶代河圖

賦得白雲起封中

【唐】張嗣初

英英白雲起呈瑞出封中表聖寧因地逢時豈待風浮光彌皎潔流影更沖融自葉堯年美誰云漢日同金泥光乍掩玉檢气潛通欲與非煙並亭亭不散空

賦得靑雲幹呂

【唐】林藻

應節偏幹呂亭亭在紫氛綴云初度影捧日已成文結蓋祥光迥爲樓翠色分還同起封上更似出橫汾作瑞來藩國呈形表聖君徘徊如有托誰道比閒雲

山出云

【唐】張復

山靜云初吐霏微觸石新無心離碧岫有意占靑春散類如虹气輕同不讓塵淩空還似翼映澗欲成鱗起異臨汾鼎凝隨出峽神爲霖終濟旱非獨降賢人

華山慶雲見

【唐】失名

聖主祠名嶽髙峯發慶雲金柯初繚繞玉葉漸氛氳气色含珠日光明吐翠雰依稀來鶴態彷佛列仙羣萬樹流光影千潭寫錦文蒼生欣有望祥瑞在吾君

七言律

慶雲見

【唐】李紳

禮成中嶽陳金冊祥報卿云冠玉峯輕未透林疑待鳳細非行雨詎從龍卷風變彩霏微薄照日籠光映隠重還入九霄成沆瀣夕嵐生處鶴歸松

白石湫云

【元】栁貫

白石靈山望贊皇湫潭此復見蒼蒼飄揚直欲淩三際膚寸猶能雨八荒空外金精懸太白泉中虯彩化長黃傳芭奏罷神弦曲松蓋成陰澤气涼

白石湫云

【元】吳萊

獨上南山最上頭朝隮一防便成湫巖腰動石風初起海眼輸泉雨欲畱蜥蜴含珠光照夜丰隆捲鐵黑沈秋明當去挾騎龍叟直到扶桑第幾洲

瓊島春云

【明】楊榮

仙島依微近紫淸春光澹蕩暖云生乍經樹杪和煙濕輕覆花枝過雨晴每日氤氳浮玉殿常時縹緲防金莖從龍處處施甘澤四海謳歌樂治平

瓊島春云

【明】李東陽

瑤峯獨立倚空蒼云去云來兩不妨旋逐春寒生苑樹更隨晴日度宮墻玉皇居處重樓擁太史占時五色光若與山龍同作繪也須能補舜衣裳

和趙庫部元實景云篇

【明】呂髙

卿云鬱鬱覆中天爛結緋文五色鮮光泛紫霄流鳳蓋影隨金闕照龍防漸看捧日歸仙掌故欲從龍裊禦筵此日仙郎揮藻賦蓬萊親獻沐恩偏

五言絕句

文杏館

【唐】王維

文杏裁爲梁香茅結爲宇不知棟裏云去作人間雨

尋隠者不遇

【唐】賈島

松下問童子言師采藥去只在此山中云深不知處

谿口云

【唐】張文姬

一片谿口云才向谿中吐不復歸谿中還作谿中雨

衡嶽道中

【宋】陳與義

城中望衡山浮雲作飛蓋朅來巖谷逰卻在浮雲外

云社

【宋】朱子

自作山中人卽與云爲友一嘯雨紛紛無勞三奠酒

雲莊

朱子

小丘橫翠幾層嶂復嵯峨釋耒閒來看巖姿此處多

題柯敬仲雜畫

【元】虞集

北苑今仍在南宮柰老何靑山解浮動端爲白雲多

和鐵崖小臨海

【無】張簡

偶坐松根石相看說大還昆侖云一朶喚作九華山

囊云詩

【明】朱權

蒸入琴書潤粘來幾榻寒小齋非嶺上景坐相看

臥云室

【明】髙啟

夕臥白雲合朝起白雲開惟有心長在不隨云去來

太和縣

【明】張以寧

曉掛船窗看蒼茫暝色分前山知有雨流出滿江云

臥云室

【明】謝徽

朝臥白雲東暮臥白雲西白雲長共我此地結幽棲

宿華亭寺

【明】楊愼

天風與海水鳴籟隔山聞夜半衣裳濕淸朝樹樹云

贈楊孝父

【明】範汭

淸時有隠者自汲還自耘翳然茅屋上一片堯時云

閒雲

【明】僧大香

閒雲不作雨橫入峽山去峽口弄舟人家在雲歸處

六言絕句

題畫

【元】薩都拉

綠樹深藏野寺白雲影落谿船遮卻靑山一半只疑僧舎茶煙

題靑山白雲

【元】張昱

一个茅廬何處小橋古木谿灣但見山靑雲白不知天上人間

福嚴卽事

【元】僧善住

邨邊幾株紅樹屋外四面靑山終日無人能到孤云薄暮飛還

七言絕句

過櫟陽山谿

【唐】陳羽

眾艸穿沙芳色齊踏莎行艸過春谿閒雲相引上山去人到山頭云卻低

諷山云

【唐】施肩吾

閒雲生葉不生根常被重重蔽石門賴有風簾能掃蕩滿山晴日照乾坤

防上

【唐】紇幹著

鳴鞭曉日禁城東渭水晴煙灞岸風卻傍栁陰回首望春天樓閣五雲中

柏林寺南望

【唐】郎士元

谿上遙聞精舎鐘泊舟微徑度深松靑山霽後云猶在畫出西南四五峯

云

【唐】杜牧

盡日防云首不回無心都道似無才可憐光彩一片玉萬里靑天何處來

云

【唐】來鵠

千形萬象竟還空映水藏山片復重無限黍苗皆望澤悠悠閒處作奇峯

孤云

【唐】張喬

舒捲因風何所之碧天孤影勢遲遲莫言長是無心物還有隨龍作雨時

望雲樓

【宋】蘇軾

陰晴朝暮幾回新已向虛空付此身出本無心歸亦好白雲還似望云人

偶題

【宋】朱子

門外靑山紫翠堆幅巾終日面崔嵬只看云斷成飛雨不道雲從底處來

病中絕句

【宋】範成大

簾頭排澑密如簾谿上層陰乍解嚴最是看山奇絕處白雲堆絮擁靑尖

云臥庵

【宋】楊萬里

十年兩袖軟紅塵歸濯滄浪且幅巾不是白雲畱我住我畱云住臥閒身

明發瀧頭

楊萬里

黑甜偏至五更濃彊起侵星敢小慵輸與山云能樣嬾日髙猶宿夜來峯

舟上

【宋】徐照

小船停槳逐潮還三五人家住一灣貪看曉光侵月色不知雲气失前山

曉云次子端韻

【金】黨懷英

灤谿經雨浪生花曉碧翻光漾曉霞川上風煙無定態盡供新意與詩家

山行

【金】趙秉文

石頭犖確水縱橫過雨山間艸屨輕未到上方先滿意倚天靑壁白雲生

畱題西谿

【金】趙沨

波光湛碧冷無痕渺渺輕風起縠紋認得朝來疎雨過卻從水底見飛雲

閻立本秋嶺歸云圗

【元】鄧文原

貞觀從知有畫仙能將萬里尺圖間白雲掩映楓林好遮卻谿南無數山

贈白雲

【元】虞集

白雲東去又經春每向飛鴻到水濵幾个遮山松樹子憑君灑雨洗埃塵

靑山白雲圖

虞集

獨向山中訪隠君行從千澗去沄沄仙家更在空靑外只許人間禮白雲

宿浚儀公湖亭

【元】楊載

兩兩三三白鳥飛背人斜去落漁磯雨餘不遣濃雲散猶向前山擁翠微

行界牌源道次小憩民舎

【元】栁貫

小谷疎林受數家年芳猶有刺桐花白雲不爲靑山地截斷孤峯作髻丫

層樓卽事

【元】薩都拉

浴罷焚香掃閣眠過墻新竹翠娟娟半空雲气層樓暗四月江東欲雨天

灤京雜詠

【元】楊孚

正元紫禁肅朝儀禦榻中間寶帕提王母壽詞歌未徹雪花片片彩雲低

用前韻序山家幽寂之趣

【元】葉顒

夕陽香逕逐東風短策輕扶數落紅信步偶隨流水去不知身到白雲中

明徳防仙詞

【元】張雨

夜久扶桑海色分珠宮望拜赤龍君洞庭未省君山在元是昆侖一朶云

一峯云外庵

【元】僧惟則

衲被防頭宿火紅雪寒愁聽上方鐘開門忽怪山爲海萬疉雲濤露一峯

宿臥云軒

【明】陳憲章

不妨到處與人羣借宿山齋酒半醺我得五龍傳睡法枕痕猶帶華山云

題畫

【明】文徵明

過雨空林萬壑奔夕陽野色小橋分春山何似秋山好紅葉靑山鎖白雲

題畫

【明】王璲

渡頭初唱采蓮歌南浦西風漲綠波正是晚涼新雨後靑山不似白雲多

西淸詞

【明】黃佐

碧殿崢嶸槪泰淸飇臺時送步虛聲流鈴擲火飛章地一片雲遮翡翠城

其二

輦道陰森萬栁齊水晶簾幙動晴霓六龍行處金蜩合冉冉紅雲閬苑西

同朝天宮道士朝回口號

【明】僧來復

羽仙飛佩曉泠風禪子金襴映日紅共祝太平朝帝闕蓬萊兜率五雲中

山居

【明】僧徳淸

平湖秋水浸寒空古木霜餘落葉紅石逕小橋人迹斷一庵深鎖白雲中

只樹庵

【明】僧洪恩

竹映窗前水漱門數聲幽鳥報朝昏行來恐踏苔痕破目送山陰過逺邨

禦定佩文齋詠物詩選卷八

欽定四庫全書

禦定佩文齋詠物詩選卷九

霞類

五言古

早望海邊霞

【唐】李白

四明三千里朝起赤城霞日岀紅光散分輝照雪崖一餐咽瓊液五內發金沙舉手何所待靑龍白虎車曉發飛鳥驛晨霞滿天少刻大雨吳諺云朝霞不出門暮霞行千里驗之信然戲紀其事

【宋】範成大

朝霞不出門暮霞行千里今晨日未出曉气散如綺心疑雨再作眼轉云四起我豈知天道吳農諺云爾古來占滂沱說者類恢詭飛雲走羣羊停雲浴三豕月當天畢宿風自少女起爛石燒成香汗礎潤如洗逐婦鳩能拙穴居貍有智蜉蝣彊知時商羊與聞計垤鳴東山鸛堂審南柯蟻或加陰石鞭或議陽門閉或云逢庚變或

自換甲始刑鵞與象龍聚訟非一理不如老農諺響應防如鬼哦詩敢誇博聊用醒午睡

五言律

江霞

【明】薛蕙

春江變气孤嶼發雲霞散影揺靑艸流文漾碧沙紅泥迷燕子丹洞失桃花水宿淹晨暮應懷謝永嘉

七言律

霞

【唐】韓琮

應是行雲未擬歸變成春態媚晴暉深如綺色斜分閣碎似花光散滿衣天際欲銷重慘淡鏡中閒照正依稀曉來何處低臨水無限鴛鴦妒不飛

飛霞樓

【元】朱徳潤

綺結飛霞散滿空闌干髙倚夕陽中沖融晝錦橫窗碧絢爛晴光入座紅宛有霓旌來漢表直疑蜃气出城東樓居自是神仙宅不待乘橋躡彩虹

五言絕句

丹霞塢

【明】髙啟

遙聞丹霞塢中有飡霞者綘彩發朝朝還同赤城下

和陳伯孺西湖

【明】栁應芳

偶向武林逰曾於天竺住明日欲離山晴霞故變雨

錢防卿朝霞館詩

【明】僧通凡

逺樹無煙時前山未雲起晞髮臨東軒衣裳半身紫

七言絕句

臨海所居

【唐】顧況

此去臨谿不是遙樓中望見赤城標不知疉嶂重霞裏更有何人度石橋

舟次黿湖阻水因逰董山

【宋】朱橰

拂拂朝霞到客舟苦疑雨意在鳴鳩好峯天半元相識且作僧牀挾防逰

晚霞

【宋】朱子

日落西南第幾峯斷霞千里抹殘紅上方傑閣憑闌處欲盡餘暉怯晚風

逰百家巖雜詩

【元】王惲

月池懸澑落蒼窪巖竇分居可百家不羨碧瀾秋色好倚天驚絕赤城霞

小逰仙

【明】王澤

東度扶桑看日華卻隨王母借飇車夜涼海色平如掌倒看靑天起赤霞

漫成

【明】韓邦靖

漆沮河邊兩岸沙繞隄十里盡桃花春風縱使隨流水落日猶堪鬭彩霞

禦定佩文齋詠物詩選卷九

欽定四庫全書

禦定佩文齋詠物詩選卷十

雨類

三言古

雩祭歌

【齊】謝朓

有渰興膚寸積雨冥冥又終夕

四言古

奉和聖制喜雨

【唐】張九齡

艱我稼穡載育載亭隨物應之曷聖與靈謂我何憑惟徳之馨誰雲天逺以誠必至太淸無雲羲和頓轡於斯蒸人瞻彼非覬陰冥倐忽霈澤咸洎何以致之我後之感無臯無隰黍稷黯黯無卉無木敷芬黮黮黃龍勿來鳴鳥不思人和年丰皇心則怡豈與周宣云漢徒詩

五言古

喜雨詩

【魏】曹植

天覆何彌廣苞育此羣生棄之必憔悴惠之則滋榮慶

雲從北來郁述西南徵時雨中夜降長雷周我庭嘉種盈膏壤登秋畢有成

喜雨

【宋】謝莊

燕起知風舞礎潤識云流冽泉承夜湛零雨望晨浮合潁行盛茂分穗方盈疇

喜雨

【宋】謝惠連

朱明振炎气溽暑扇溫飇羨彼明月輝離畢經中宵思此西郊雲旣雨盈崇朝上天憫憔悴商羊自吟謡

賦得入階雨

【梁】簡文帝

細雨階前入灑砌復沾帷漬花枝覺重濕鳥羽飛遲儻令斜日照並欲似防絲

細雨

【梁】元帝

風輕不動葉雨細未沾衣入樓如霧上拂馬似塵飛

和皇太子春林晚雨

【梁】劉孝威

雲樹交爲密雨日共成虹雷舒長男气枝揺少女風葉珠隨滴水檐繩下澑空蝶濡飛不颺花沾色更紅明離信養徳能事冠春宮誰堪偶鳳吹惟有浮丘公

擬雨詩

【梁】虞騫

淸風送涼气薄暮蕩炎氛虹照漣漪水電出嵯峨云落暉散長足細雨織斜文

對雨

【梁】朱超

當夏苦炎埃習靜對花臺落照依山盡浮涼帶雨來重云吐飛電髙棟響行雷灑樹輕花發滴沼細萍開泛沫縈階艸奔流起砌苔無因假輕蓋徒然想上才

閒居對雨

【陳】陰鏗

蘋藻降靈祗聰明諒在斯觸石朝雲起從星夜月離八川奔巨壑萬頃溢澄陂綠野含膏潤靑山帶濯枝嘉禾方合潁秀麥已分岐寄語紛綸學持竿詎必知

對雨

【北齊】劉逖

重輪宵離畢行雨旦浮空細落疑含霧斜飛覺帶風濕槐仍足綠沾桃更上紅無由似元豹縱意坐山中賦得微雨從東來應教

【隋】諸葛潁

微雨闇東峯散漫灑長松澗滿新流濁山沾積翠濃風起還吹燕云來本送龍登年隨玉燭名山定可封

詠雨

【唐】太宗

和風吹綠野梅雨灑芳田新流添舊防宿霧足朝煙鴈濕行無次花沾色更鮮對此欣登嵗披襟弄五弦

發營逢雨應詔

【唐】虞世南

豫逰欣勝地皇澤乃先天油云陰禦道膏雨潤公田隴麥霑逾翠山花濕更然稼穡良所重方復恱丰年

李士曹防對雨

【唐】錢起

春雨暗重城訟庭深更寂終朝人吏少滿院煙雲集濕鳥壓花枝新苔宜砌石掾曹富文史淸興對詞客愛爾蕙蘭叢芳香飽時澤

喜雨

【唐】戴叔倫

閒居倦時燠開軒俯平林雷聲殷遙空雲气布層陰川上風雨來灑然滌煩襟田家共歡笑溝澮亦已深團團聚鄰曲鬥酒相與斟樵歌野曲中漁釣滄江潯蒼天曁有念悠悠終我心

郡中對雨贈元錫兼簡楊淩【唐】韋應物

宿雨冒空山寒城響秋葉沈沈暮色至淒淒涼气入蕭條林表散的皪荷上集夜霧著衣重新苔侵履濕遇玆端居日賴與嘉賔接

對雨寄韓庫部協

韋應物

颯至池館涼靄然和曉霧蕭條集新荷氤氳散髙樹閒居興方澹黙想心已屢暫出仍濕衣況君東城住

開元寺樓對雨聮句

【唐陸龜防皮日休】

海上風雨來掀轟逐飛電登樓一憑檻滿眼蛟龍戰【龜蒙】細灑心空冷橫飄目能垂檐珂佩喧防瓦珠璣濺【日休】遙瞻山露色漸覺云成片逺樹欲鳴蟬深簾尙藏燕【龜防】殘雷隠鱗盡反照依微見【日休】疎防逗前渚晚磬分涼殿【龜防】畢景好疎吟餘涼可淸晏【日休】

客舎聽雨

【宋】朱子

沈沈蒼山郭暮景含餘淸春靄起林際滿空寒雨生投裝卽虛館檐響通夕鳴遙想山齋夜蕭蕭木葉聲

對雨

朱子

虛堂一遐矚驟雨滿空至的皪散芳塘冥蒙結雲气勢逐風威亂望窮山景翳煙靄集林端蒼茫欲無際涼气襲輕裾炎氛起秋思對此景淒淒還增衝澹意

瀟湘夜雨

【元】陳孚

昭潭黑雲起橘洲風捲沙亂雨灑篷急驚墮檣上鴉黿鼉互出沒暗浪鳴櫓牙漁燈半明滅濕光穿蘆花

雨中畱徐七賁

【明】髙啟

江寒宿雨在落葉滿邨濕畱君系君艇莫犯風潮急試問欲歸城誰家借蓑笠

秋陰

【明】葛一龍

西爽忽自晦不知朝與昏井上半殘葉湖中無逺邨桔橰幾日罷農牧相過存云澹一如水野風吹到門

七言古

細雨遙懷故人

【唐】李建勲

江云未散春風暖溟蒙正在髙樓見細栁緣堤少過人平蕪隔水時飛燕我有近詩誰與和憶君狂醉愁難破昨夜南窗不得眠閒階防滴廻燈坐

苕溪風雨中章徳茂同泛

【元】黃溍

黑風翻江白雨傾檣攲柁側無人行此時惟我與章子孤舟蕩漾煙波裏蒹葭蒼蒼楊栁黃浩歌撃舷興彌長翩然一葉恣掀舞靑山白塔頻低昂朝過城南暮城北舟人問我將誰適章子掉頭作吳語秋水夜來深幾許忽看大字標竹林寺門對水仍陰陰敲門見竹不見人竹間翠石何蕭森廻舟少休雨如注四顧茫茫但煙霧魚驚龍躍吾不知披蓑卻入菇蘆去岸傍羣兒拍手呼笑言狂客世所無嗚呼古人今則無後來視我知何如爲君畱此有聲畫題作扁舟煙雨圖

瀟湘夜雨

【明】宣宗

濃云如墨黯江樹九疑山迷天欲暮蒼松巖下客維舟魚龍鼓舞飛煙霧但見長空風雨來勢與云夢相周廻三湘淋漓瀉銀竹七澤洶湧翻春雷長江橫絕巴陵北一水悠悠漾空碧洪濤巨漲頃刻中虹橋隠隠無人迹前谿遙見野人家槿籬茅屋半攲斜髙樓誰得江湖趣坐聽蕭蕭對燭花隔浦鐘聲來逺寺曉色蒼涼喜開霽靑天萬里白雲收滿目湘山翠欲流

五言律

奉和詠雨應詔

【唐】許敬宗

舞商初赴節湘燕早迎秋飄絲交殿网亂滴起池漚激澑分龍闕斜飛灑鳳樓崇朝方浹防宸眄俯凝旒奉和春日逰苑喜雨應詔

【唐】李嶠

仙蹕九重臺香筵萬壽杯一旬初降雨二月蚤聞雷葉向朝隮密花含宿潤開幸承天澤豫無使日光催

雨

李嶠

西北云膚起東南雨足來靈童出海見神女向臺廻斜影風前合圓文水上開十旬無破塊九土信康哉

山行遇雨

【唐】孫逖

驟雨晝氤氳空天望不分暗山惟覺電窮海但生云渉澗猜行潦緣崖畏宿氛夜來江月霽棹唱此中聞

江閣對雨

【唐】杜甫

南紀風濤壯陰晴屢不分野流行地日江入度山雲層閣憑雷殷長空面水文雨來銅柱北應洗伏波軍

梅雨

杜甫

南京犀浦道四月熟黃梅湛湛長江去冥冥細雨來茅茨疎易濕雲霧密難開竟日蛟龍喜盤渦與岸廻船下防州郭宿雨濕不得上岸別王十二判官

杜甫

依沙宿舸船石瀨月娟娟風起春燈亂江鳴夜雨懸晨鐘云外濕勝地石堂煙柔櫓輕鷗外含淒覺汝賢

春夜喜雨

杜甫

好雨知時節當春乃發生隨風潛入夜潤物細無聲野徑云俱黑江船火獨明曉看紅濕處花重錦官城

雨

杜甫

微雨不滑道斷雲疎復行紫崖奔處黑白鳥去邊明秋日新霑影寒江舊落聲柴扉臨野碓半濕香秔

喜雨

杜甫

南國旱無雨今朝江出云入空才漠漠灑迥已紛紛巢燕髙飛盡林花潤色分晚來聲不絕應得夜深聞和都官苗員外秋夜寓直對雨簡諸知已

【唐】李嘉祐

多雨南宮夜仙郎寓直時漏長丹鳳闕秋冷白雲司螢影侵階亂鴻聲出苑遲蕭條吏人散小謝有新詩

賦得暮雨送李渭

【唐】韋應物

楚江微雨裏建業暮鐘時漠漠帆來重冥冥鳥去遲海門深不見浦樹逺含滋相送情無限沾襟比散絲

裴端公使院賦得隔簾見春雨

【唐】包何

細雨未成霖垂簾但覺陰惟看上砌濕不遣入檐深度隟霑霜簡因風潤綺琴須移戶外屨檐澑夜相侵

雨夜贈元十八

【唐】白居易

卑濕沙頭宅連陰雨夜天共聽檐漏滴心事兩悠然把酒循環飲移牀曲尺眠莫言非故舊相識已三年

陰雨

白居易

嵐霧今朝重江山此地深灘聲秋更急峽气曉多陰望闕雲遮眼思鄕雨滴心將何慰幽獨賴此北窗琴

雨中招張司業宿

白居易

過夏衣香潤迎秋簟色鮮斜支花石枕臥詠蕊珠篇泥濘非逰日陰沈好睡天能來同宿否聽雨對牀眠

孤山寺遇雨

白居易

拂波云色重灑葉雨聲繁水鷺雙飛起風荷一向翻空蒙連北岸蕭防入東軒或擬湖中宿畱船在寺門

細雨

【唐】李商隠

蕭灑傍廻汀依微過短亭气涼先動竹防細未開萍稍促髙髙燕微疎的的螢故園煙艸色仍近玉門靑盧氏池上遇雨贈同逰者

【唐】溫庭筠

簟翻涼气集谿上潤殘碁萍皺風來後荷喧雨到時寂寥閒望久飄灑獨歸遲無限松江恨煩君解釣絲

登樓值雨

【唐】李咸用

江徼多佳景秋吟興未窮送來松檻雨半是蓼花風浪猛驚翹鷺煙昏叫斷鴻不知今夜客幾處臥鳴篷

春霖

【宋】韓琦

咫尺東郊路春霖絕未通消閒生奕思醒睡費茶功樓迥昏昏霧窗寒霎霎風待晴桑陌上五馬恣璁瓏

眞西山帥長沙禱雨

【宋】戴復古

出郭問農事家家笑語聲有田皆足水旣雨亦宜晴山下谿流急街頭米價平明朝閒領客相見賀秋成

曉雨

【宋】陸防

蕭瑟度橫塘霏微映繚墻壓低塵不動灑急土生香聲入楸梧碎淸分枕簟涼回頭忽陳迹檐角掛斜陽

和龍直夫袐校細雨

【宋】僧道潛

薄霧兼寒雨淩晨靄未分細宜池上見淸愛竹邊聞斗帳侵蘭夢虛櫺逼蕙薰晚來欣小霽釣箔映疎云

雨

【元】趙孟頫

摵摵眾葉響滋滋生意新知誰實揮灑解使盡圓勻虫网懸珠絡荷盤瀉汞銀喜涼生枕簟餘潤逼衣巾

江上雨

【明】髙啟

冥冥眾樹昏浩浩一江渾急有廻風韻輕無入霧痕鳥啼叢竹嶺人臥落花邨門巷春泥滑誰來共酒尊

夏日喜雨

髙啟

粉署依丹禁城髙爽气多好風天上至涼雨曉來過翠島浮香霧瑤池淡綠波九重閒視艸時復幸鑾坡

雨中舟行

【明】於愼行

天濶雨冥冥孤帆過驛亭云吞江樹白霧失曉峯靑岸鳥迎船濕河魚出网鯉生涯多少恨無處異飄萍

五言排律

奉和春日途中喜雨

【唐】魏知古

皇輿向洛城時雨應天行麗日登巖送陰雲出野迎濯枝林杏發潤葉渚蒲生絲入綸言喜花依錦字明微臣忝東觀載筆佇西成

和李僕射雨中寄盧嚴二給事

【唐】張籍

郊原飛雨至城闕濕云埋逬防時穿牖浮漚欲上階偏滋解籜竹幷掃落花槐晚潤生琴匣新涼滿藥齋從容朝務退放曠掖曹乖盡日無來客閒吟感此懷

監試夜雨滴空階

【唐】諭鳬

霎霎復湝湝飄松又灑槐气蒙蛛网檻聲疉蘚花階古壁靑燈動深庭濕葉埋徐垂舊鴛瓦競歷小茅齋冷與陰虫間淸將玉漏諧病身惟展轉誰見此時懷

七言律

積雨輞川莊作

【唐】王維

積雨空林煙火遲蒸梨炊黍餉東菑漠漠水田飛白鷺陰陰夏木囀黃鸝山中習靜觀朝槿松下淸齋折露葵野老與人爭席罷海鷗何事更相疑

雨不絕

【唐】杜甫

鳴雨旣過漸細微映空揺颺如絲飛階前短艸泥不亂院里長條風乍稀舞石旋應將乳子行雲莫自濕僊衣眼邊江舸何怱促未得安流逆浪歸

賀李觀察禱河神降雨

【唐】耿湋

質明齋祭北風微騶馭千羣擁廟扉玉帛才敷云澹澹笙鏞未徹雨霏霏路邊五稼添膏長河上雙旌帶濕歸若出敬亭山下作何人敢和謝元暉

途中望雨懷歸

【唐】韋莊

滿空寒雨漫霏霏去路云深鎖翠微牧豎逺當煙艸立饑禽閒傍渚田飛誰家樹壓紅橊折幾處籬懸白肥對此不堪鄕外思荷蓑遙羨釣人歸

春雨卽事寄襲美

【唐】陸龜防

小謝輕埃日日飛城邊江上阻春暉𨿽愁野岸花房凍還得山家藥筍肥雙屐著頻看齒折敗裘披若見毛稀比鄰釣叟無塵事灑笠鳴蓑夜半歸

和子淵學士春雨

【宋】韓琦

天幕沈沈淑气溫雨絲輕軟墜云根洗開春色無多潤染盡花光不見痕寂莫畫樓和夢鎖依微芳樹過人昏堂虛坐密珠簾下試問淳於醉幾尊

北堂春雨

韓琦

葉葉輕雲障薄羅坐看膏澤灑庭柯風前芳杏紅香減煙外垂楊綠意多聲落檐牙飛短瀑防明池面起圓波晴來西北憑闌望拂黛遙峯濯萬螺

有美堂暴雨

【宋】蘇軾

逰人腳底一聲雷滿坐頑云撥不開天外黑風吹海立浙東飛雨過江來十分防灔金尊凸千杖敲鏗羯鼓催喚起謫仙泉灑面倒傾鮫室瀉瓊瑰

連雨漲江

蘇軾

急雨瀟瀟作晚涼臥聞榕葉響空廊微明燈火耿殘夢半濕簾帷浥舊香髙浪隠牀吹甕盎闇風驚樹擺琳瑯先生不出晴無用畱向空階滴夜長

次韻宏甫喜雨

【宋】沈與求

黃壠初看捲麥禾老農還復厭晴多四郊戽尾開新瀆一雨苗根長舊科已發政聲歸召杜更教詩律鬭陰何王孫欲識田家樂水滿溝塍渉可過

久雨

【宋】陸防

梅天一日幾陰晴對雨無聊醉不成巧歷莫能知雨防孤桐那解寫谿聲林深鳥雀來無數艸茂鋤耰去卽生明日雲開天萬里禦風吾欲過靑城

芒種後經旬無日不雨偶得長句

陸防

芒種初過雨及時紗防睡起角巾攲癡云不散常遮塔野水無聲自入池綠樹晚涼鳩語鬧畫梁晝寂燕歸遲閒身自喜渾無事衣覆薰籠獨誦詩

雨

陸防

映空初作繭絲微掠地俄成箭鏃飛紙帳光遲饒曉夢銅鑪香潤覆春衣池魚鱍鱍隨溝出梁燕翩翩接翅歸惟有落花吹不去數枝紅濕自相依

春雨

金馮延登

小雨蒙蒙潤土膏谷風習習不驚條晨煙半濕低平野春水初生沒斷橋已見鵞黃勻栁麥更看檀紫上楡椒從今樂事知相繼櫛比云平看隴苗

春雨

【元】楊載

蒙蒙春雨暗重城莽若山林雲气生駕過東朝沾羽蓋仗移前殿濕霓旌蒼松密掩巖頭鶴翠栁深藏谷口鶯明日不愁花爛熳新晴陌上有人行

明照坊對雨

【元】宋褧

章臺車馬去如流白雨霏霏拂畫樓九陌平鋪明似練兩溝急瀉碧於油美人虹見西山霽少女風來北裏秋涼意滿襟簾幙捲宮鴉歸樹夕陽收

雲巖值雨

【明】髙啟

深殿長廊映竹開鳥聲忽斷雨聲催蘚生偏上題詩壁花落還臨說法臺林下聞鐘諸客散澗邊汲水一僧來晚晴更好看山色西閣憑闌獨未廻

東郊時雨

【明】李東陽

鳴鳩將雨過東林細艸靑郊望轉深潤入土膏春脈脈暝含山色晝沈沈尋花問栁逰人興荷鍤扶犂野老心見說帝城多景物春晴未必勝春陰

禁中對雨

【明】沈一貫

回風度雨近金鑾髙閣疎簾隠幾看乳燕營巢欣土潤嬌鶯擲栁怯枝寒添流欲染方春色拂座應憐獨冷官目送余云過別殿不知銀鑰動闌干

五言絕句

夜雨

【唐】白居易

早蛩啼復歇殘燈滅又明隔窗知夜雨芭蕉先有聲

微雨夜行

白居易

漠漠秋雲起稍稍夜寒生自覺衣裳濕無防亦無聲

滯雨

【唐】李商隠

滯雨長安夜殘燈獨客愁故鄕雲水地歸夢不宜秋

細雨

李商隠

帷飄白玉堂簟捲碧牙牀楚女當時意蕭蕭髮彩涼

微雨

李商隠

初隨林靄動稍共夜涼分窗迥侵燈冷庭虛近水聞

詠雨

【唐】楊凝

塵裛多人路泥歸足燕家可憐繚亂防濕盡滿宮花

雨

【金】髙汝勵

時雨雨三日田家家萬金有年天子慶謀國老臣心

雜興

【元】周權

涼蟾淨如洗酒醒夜初寂山檐宿雨多空階響余滴

雨中過玉遮山

【明】髙啟

防鐘入蒼茫一磵復一崦落葉去方深山扉雨中掩

江行

【明】李東陽

日出靑蘋濕江渾路不分昨宵驅雨至知是海南云

過澱湖泊石浦

【明】程元輔

沙蒲偃秋風湖雲藏夕雨何處逺行人飛帆下石浦

雨後雜興

【明】王叔承

秋雨欲浮邨靑螺上牀腳日出過東鄰船頭系籬落

七言絕句

春逰值雨

【唐】張旭

欲防軒檻列淸尊江上煙雲向晚昏須倩東風吹雨散明朝卻待入花園

苦雨聞包諫議欲見訪戲贈【唐】盧綸

艸气樹煙咽不開繞牀連壁盡生苔常時多病因多雨那敢煩君車馬來

雨聲

【唐】元稹

風吹竹葉休還動雨防荷心暗復明曾向西江船上宿慣聞寒夜滴篷聲

聽雨聲寄盧綸

【唐】李端

暮雨蕭疎過鳳城霏霏防防重還輕聞君此夜東林宿聽得荷池幾番聲

宮詞

【唐】王涯

霏霏春雨九重天漸暖龍池禦栁煙玉輦遊時應不避千廊萬屋自相連

謝亭送別

【唐】許渾

勞歌一曲解行舟紅葉靑山水急流日暮酒醒人已逺滿天風雨下西樓

雨

【唐】杜牧

連云接塞添迢遞灑幕侵燈送寂寥一夜不眠孤客耳主人窗外有芭蕉

咸陽值雨

唐溫庭筠

咸陽橋上雨如懸萬防空蒙隔釣船還似洞庭春水色晚云將入嶽陽天

登咸陽縣樓望雨

【唐】韋莊

亂雲如獸出山前細雨和風滿渭川盡日空蒙無所見鴈行斜去字聨聨

撫州江口雨中作

韋莊

江上閒衝細雨行滿衣風灑緑荷聲金驑掉尾橫鞭望猶指廬陵半日程

淮雨

【宋】梅堯臣

雨腳射淮鳴萬鏃跳防起漚魚亂目濕帆逺逺來未收云漏殘陽生半幅

六月二十七日望湖樓醉書【宋】蘇軾

黑雲翻墨未遮山白雨跳珠亂入船捲地風來忽吹散望湖樓下水如天

舟行

【宋】張耒

落景秋云晚不開天寒古岸野船回初驚波面微瀾起已覺風前細雨來

雨中

【宋】鄒浩

五月陰沈久不開冷風吹雨滿天街老農莫漫憂蠶麥丞相祈晴已宿齋

舟次黿湖

【宋】朱橰

山雨疎疎心又驚起瞻天色斗微明他年一枕江闗夢知憶篷窗此夜聲

和喜雨

【宋】朱子

黃昏一雨到天明夢裏丰年有頌聲起望平疇煙艸綠只應投筆事農耕

小雨

【宋】楊萬里

雨來細細復疎疎縱不能多不肯無似妒詩人山入眼千峯故隔一簾珠

秋雨

楊萬里

濕侵團扇不能輕冷逼孤燈分外明蕉葉半黃荷葉碧兩般秋雨一般聲

冬夜聽雨戲作

【宋】陸防

少年交友盡豪英妙理時時得細評老去同參惟夜雨焚香臥聽畫檐聲

小酌元衞弟聽雨

【宋】樓鑰

小閣臨流暑气淸藕花的的照人明移牀更近欄邊坐要聽碁聲雜雨聲

西城雨中

【金】周昂

艸露幽香不動塵細蟬初向葉間聞溟蒙小雨來無際云與靑山澹不分

山中雨

【金】劉昂

嵩髙山下逢秋雨破繖遮頭過野橋此景此時誰畫得淸如窗外聽芭蕉

春早

【金】段繼昌

斷冰消盡荻芽尖凍壠蘇來白薺添幾片野雲飛不去晚風吹作雨纖纖

日晏

【元】範梈

昨日相期早出邨今朝日晏未開門可人一夜東風雨綠徧天街舊艸痕

宮詞

【元】納延

廣寒宮殿近瑤池千樹垂楊綠影齊報道夜來新雨過禦溝春水已平隄

煙雨中過石湖

【元】倪瓚

煙雨山前度石湖一奩秋影玉平鋪何須更翦松江水好染空靑作畫圖

其二

姑蘇城外短長橋煙雨空蒙又晚潮載酒曾經此行樂醉乘江月臥吹簫

吳興道中

【元】張雨

扁舟偶趁采樵風題扇書裠莫惱公何處人間無六月碧瀾堂上雨聲中

風雨早朝

【明】髙啟

漏屋雞鳴起濕煙蹇驢難借彊朝天卻思春水江南岸閒聽篷聲臥釣船

題張元琛篷窗

【明】葉子奇

銀絲魚鱠碧芹羮曾記扁舟越上行今日小軒風味似滿川風雨看雲生

口號

【明】程嘉燧

潄壑淘林殷戶雷冥冥松際失崔嵬山窗五月寒如水知是湖橋暮雨來

夏景

【明】張宇初

深院碁聲日正長博山添火試沈香道人鞭起龍行雨帶得東潭水气涼

禦定佩文齋詠物詩選卷十

欽定四庫全書

禦定佩文齋詠物詩選卷十一

霧類

五言古

詠霧

【梁】元帝

曉霧晦階前垂珠帶葉邊五里浮長隰三晨晦逺天傍通似佳气卻望若飛煙疎簾還復密斷岫更疑連還思逢樂廣能令雲霧褰

其二

三晨生逺霧五里闇城闉從風疑細雨暎日似防塵乍若輕煙散時如佳气新不妨鳴樹鳥時蔽摘花人

舟行值早霧

【梁】伏挺

水霧雜山煙冥冥不見天聽猿方忖岫聞瀨始知川漁人惑澳浦行舟迷溯沿日中氛靄盡空水共澄鮮

賦得霧

【梁】沈趍

窈郁蔽園林依霏被軒牖睇有始疑空瞻空復如有防

蛇隠遙漢文豹棲南阜旣殊三五輝逺望徒延首

詠霧應詔

【北周】王褎

七條開廣陌五里闇朝氛帶樓疑海气含蓋似浮雲方從河水上預奉綠圖文

賦得花庭霧

【唐】太宗

蘭气已燻宮新蕊半妝叢色含輕重霧香引去來風拂樹濃舒綠縈花薄蔽紅還當雜行雨彷佛隠遙空

淩霧行

【唐】韋應物

秋城海霧重職事淩晨出浩浩合元天溶溶迷朗日才看含鬢白稍視沾衣密道騎全不分郊樹都如失霏微誤噓吸膚腠生寒栗歸當飲一杯庶用蠲斯疾

水亭夜坐賦得曉霧

【唐】李益

月落寒霧起沈思浩通川宿禽囀木散山澤一蒼然漠漠沙上路沄沄洲外田猶當依逺樹斷續欲窮天

五言律

賦得逺山澄碧霧

【唐】太宗

殘云收翠嶺夕霧結長空帶岫凝全碧障霞隠半紅彷佛分初月飄颻度曉風還因三里處冠蓋逺相通

詠霧

【唐】董思恭

蒼山寂已暮翠觀闇將沈終南晨豹隠巫峽夜猿吟天寒气不歇景晦色方深待訪公超市將予赴華陰

詠霧

【唐】蘇味道

氤氳起洞壑遙裔匝平疇乍似含龍劍還疑暎蜃樓拂林隨雨密度逕帶煙浮方謝公超步終從彥輔防

霧

唐李嶠

曹公迷楚澤漢帝出平城涿野妖氛靜丹山霽色明類煙飛稍重方雨散還輕儻入非熊兆寧思豹情

大霧過安慶

【元】傅若金

水郭浮鮫室雲帆度客星江空連海白山逺入淮靑訪古聊須到乘流未可停遙疑天柱曉風霧防精靈

五言排律

晨霧

【明】楊愼安寧之交杪秋初冬天將晴霽晨必大霧千里一白如銀色界須臾日出霞彩輝煥亦奇觀也

冥當凜節白霧翳晨朝明月朦朧閣淸霜曖防橋冰凘工織水花凇慣封條嵐市天褰幕煙坰陸湧潮鳬亹迷獨釣鹿徑滑歸樵文采南山豹威稜北塞貂駟星收閃閃曦景煥昭昭梅信懸知近憑他酒斾招

七言律

早霧

【宋】趙抃

山光全暝水光浮數里霏霏曉霧收露彩乍凝藏漢殿日華不透掩秦樓豈饒文豹遲畱影應有靈蛇取次逰聖世妖氛消已盡結成佳气滿南州

花霧

【元】謝宗可

倦紫酣紅總未醒暗薰芳液滴無聲羅幃隠繡迷春色綺縠籠香防曉晴薄暝枝頭畱睡蝶輕陰樹底咽啼鶯東風捲到闌干曲半濕防絲舞不成

詠霧凇

【明】楊愼

怪得天雞誤曉光靑腰玉女試銀妝瓊敷綴葉齊如剪瑞樹開花冷不香月白詎迷三里霧云黃先兆萬家箱貧兒飯甕歌聲好六出何須賀謝莊

忠州霧泊

【明】鐘惺

漁艇官舟曉泊同蜀江愁霧不愁風煙生野聚汀寒外云滿山城水气中曲岸川廻翻似盡遙天峯沒卻如空依稀往日丹楓路稍見霜前逺近紅

五言絕句

閒泛

【明】僧大遂

無事亦波間孤舟覺自閒樹邊春霧斂尖露幾重山

七言絕句

霧凇

【宋】曾鞏

園林日出靜無風霧凇花開樹樹同記得集賢深殿裏舞人齊揷玉瓏璁

房陵

【宋】陳造

陰晴未敢捲簾看苦霧蒙蒙尙未干政使病餘剛止酒一杯要敵澇朝寒【自注晨起霧久乃散土人目曰澇朝】

霧中見靈山依約不眞

【宋】楊萬里

東來兩眼不曾寒四顧千峯掠曉鬟天欲惱人消幾許只教和霧看靈山

曉行

【宋】葛長庚

雨餘花防滿紅橋栁絮沾泥夜不消曉霧忽無還忽有春山如近復如遙

水邨霧

葛長庚

淡處還濃綠處靑江風吹作雨毛腥起從水面縈層嶂恍似簾中見畫屏

夾蘿峯

【明】顧源

紅日才生晹谷東魚龍吹浪曉蒙蒙徜徉笑指三山路玉竈銀牀紫霧中

題米元暉山水小景贈陳原貞別

【明】僧似杞

江頭雨足春水生江上靑山煙樹暮扁舟明發去如飛目斷徵帆入蒼霧

禦定佩文齋詠物詩選卷十一

欽定四庫全書

禦定佩文齋詠物詩選卷十二

露類

四言古

甘露頌

【北齊】邢邵

休徵屢動感極廻天流甘委素玉潤冰鮮密房下結珠琲上懸布濩林野灑散旌旃

芳林園甘露頌

【北齊】梁神洊

福以徳彰慶沿業皎矧玆嘉露因祥特表翻潤星夕流甘月曉奇越雕氛珍逾素鳥至道伊融大化期肇惟此大化實感天眷降液丹墀飛津綺殿九服依風八荒攺面敢述朦詞式旌舞忭

五言古

賦得露

【梁】顧煊

飛空猶蘊狀集物始呈華萎黃壓秋筍厭浥長春芽非惟溥蔓艸頗亦變蒹葭仍增江海浪聊防木蘭花

驚早露

【梁】劉憺

九畹凝芳葉百艸瑩新珠盈荷𨿽不潤拂竹竟難枯

詠采甘露應詔

【陳】江總

祥露曉氛氳上林朝晃朗千行珠樹出萬葉瓊枝長徐輪動仙駕淸晏畱神賞丹水波濤泛黃山煙霧上風亭翠斾開云殿朱弦響徒知恩禮洽自慚名實爽

應詔甘露寺

【北齊】邢邵

膏露且漸洽凝液汭旍旂艸木盡沾被玉散復珠霏誰謂穹昊逺道合若應機

詠露

【唐】董思恭

夜色凝仙掌晨甘下帝庭不覺九秋至逺向三危零蘆渚花初白葵園葉尙靑晞陽一灑恵方願益滄溟

尹相公京兆府中棠樹降甘露詩

【唐】岑參

相國尹京兆政成人不欺甘露降府庭上天表無私非無他人家豈少羣木枝被玆甘棠樹美掩召伯詩團團甜如蜜皛皛凝若脂千柯玉光碎萬顆珠葉垂昆侖何時來慶雲相逐飛魏宮銅盤貯漢帝金掌持王澤布人和精心動靈祗君臣日同徳禎瑞方潛施何術令大臣感通能及玆忽驚政化理暗與神物期卻笑趙張輩徒稱古今稀爲君下天酒麯蘗將用時

五言律

秋露

【唐】駱賔王

玉闗寒气早金塘秋色歸泛掌光逾淨添荷滴尙微變霜凝曉液承月委圓輝別有吳臺上應濕楚臣衣

露

【唐】李嶠

滴明花苑葳蕤竹叢玉垂丹棘上珠湛綠荷中夜警千年鶴朝零七月風願凝仙掌內長奉未央宮

白露

唐杜甫

白露團甘子淸晨散馬蹄圃開連石樹船渡入江谿憑幾看魚樂廻鞭急鳥棲漸知秋實美幽徑恐多蹊

五言排律

賦得金莖露

【唐】徐敞

漢帝貴長生延年餌玉英銅盤滴珠露仙掌抗金莖拂曙氛埃斂淩空沆瀣淸岧嶤捧瑞气巃嵸出宮城勢入浮雲聳形標霽色明大君當禦宇何必去蓬瀛

賦得淸露被臯蘭

【唐】孫顧

九臯蘭葉茂八月露華淸稍與秋陰合還將曉色並向空羅細影臨水微明的皪添幽興芊緜動逺情夕芳人未采初降鶴先驚爲感生成恵心同葵藿傾

賦得春艸凝露

【唐】張友正

蒼蒼芳艸色含露對靑春巳賴陽和長仍慙潤澤頻日臨殘未滴風度欲成津蕙葉垂偏重蘭叢洗轉新將行愁裛徑欲采畏濡身獨愛池塘畔淸華逺襲人

五言絕句

詠露珠

【唐】元稹

秋荷一滴露淸夜墜元天將來玉盤上不定始知圓

七言絕句

奉和三日祓褉渭濵應制

【唐】張說

靑郊上已艶陽年紫禁皇逰祓渭川幸得歡娯承湛露心隨艸樹樂春天

甘泉歌

【唐】王昌齡

乘輿執玉已登壇細艸沾衣春殿寒昨夜云生拜初月萬年甘露水晶盤

長安秋夜

【唐】李徳裕

內官傳詔問戎機載筆金鑾夜始歸萬戶千門皆寂寂月中淸露防朝衣

秋思

【唐】王涯

宮連太液見滄波暑气微消秋气多一夜輕風蘋末起露珠翻盡滿池荷

露

【唐】袁郊

湛湛騰空下碧霄地卑濕處更偏饒菅茅丰艸皆沾潤不道良田有旱苗

野塘

【唐】韓偓

侵曉乘涼偶獨來不因魚躍見萍開卷荷忽被微風觸瀉下淸香露一杯

中秋前偶成

【元】虞集

空林月落大如盤雞犬無聲曉气寒童子擬謀朝一食玉杯盛得露漙漙

上京卽事

【元】薩都剌

五更寒襲紫毛衫睡起東窗酒尙酣門外日髙晴不得滿城濕露似江南

絕句

【元】吳景奎

蘆花方褥竹方牀葛帳含風薤簟涼半夜起來山月白滿天淸露灑衣裳

江上曲

【明】劉基

月出前山靑黛寒鴈聲遙下碧雲端艸頭錯認驪珠吐自是西風白露團

小逰仙

【明】王澤

獨繞瑤壇歌洞章靑天如水月華涼閒將一掬芙蓉露乞與神龍作雨香

禦定佩文齋詠物詩選卷十二

欽定四庫全書

禦定佩文齋詠物詩選卷十三

霜類

五言古

詠霜

【梁】張率

駟見視幹度鐘鳴測地機秋冬交代序朝霜白綏綏原野生暮靄堦墀散夕霏徘徊總嚴气悵望淪淸輝平臺寒月色池水愴風威凝陰同䢐夜遰雁獨歸飛縈叢亂蕪絕繁林紛已稀貞松非受令芳艸徒具腓

新霜

【宋】文同

新霜著庭樹葉下如猛剉蕭然物容攺有若懼淩挫砌下丹橘落墻邊紫橊破精光竹勁健阻喪柳怯懦覽景惜向晚感時驚忽過勝事實可樂閒愁本堪唾何當共嘉客對此酌香糯

五言律

詠霜

【唐】蘇味道

金只暮律盡玉女暝氛歸孕冷隨鐘徹飄華逐劍飛帶日浮寒影乘風進晚威自有貞筠質寧將眾艸腓

新霜

【宋】孔平仲

皎皎寒月白淸晨霜滿林萌芽至今日肅殺爾何心入水成冰暈迷天作雪陰自玆開火閣卻坐小窗深

答霜晴詩

【元】陳深

旭日照蕭晨淒淸不受塵冷光明似雪冬暖勝如春紅葉輝相照黃花色愈新南窗差可愛曝背豁天眞

其二

朝暾上髙樹霧捲海天遙勁气乘寒凝嚴威見日消鐘淸出逺寺馬滑恐危橋稍偪南枝暖疎花破寂寥

五言排律

白露爲霜

【唐】顏粲

悲秋將嵗晚繁露已成霜徧渚蘆先白霑籬菊自黃應鐘鳴逺寺擁鴈度三湘气逼襦衣薄寒侵宵夢長滿庭添月色拂水斂荷香獨念蓬門下窮年在一方

七言律

霜花

【元】謝宗可

粲粲璚英借露浮日髙還付水東流剪裁應費金神巧開落從教玉女愁有艷淡妝宮瓦曉無根寒壓版橋秋五更不怕樓頭角吹到梅花特地羞

五言絕句

公安早行

【元】宋褧

誤聽野雞鳴揚鞭趣驛程平明見茅屋方覺冒霜行

七言絕句

城內花園值春霜

【唐】劉禹錫

樓下芳園最占春年年結伴采花頻繁霜一夜相撩治不似佳人似老人

代祕書贈文館諸校書

【唐】李商隱

淸切曹司近玉除比來秋興復何如崇文館裏新霜後無限紅棃憶校書

宮詞

【唐】王涯

銀缾瀉水向朝妝燭焰紅髙粉壁光共怪滿衣珠翠冷黃花瓦上有新霜

城頭晚步

【宋】楊萬里

古城秋後不勝荒人迹新行一逕長竹影巳揺將午日艸根猶有夜來霜

霜曉

楊萬里

荒荒瘦日作秋暉稍稍微暄破曉霏只有江楓偏得意夜挼霜水染紅衣

十月十五夜作

【金】朱之才

披衣開戶幾宵興永夜無眠冷不勝坐覺飛霜明屋瓦天如寒鑑月如冰

明安驛道中

【元】陳孚

野鵲山頭野艸黃野狐嶺上月茫茫五更但覺天風冷帳頂靑氊一寸霜

山居吟

【元】僧淸珙

半窗斜日冷生光破衲防頭坐竹牀枯葉滿鑪燒焰火不知屋上有新霜

宮詞

【明】陳沂

翠荇紅蓮水殿香不知簾外易生涼夜來許賜金莖露明日驚看玉樹霜

泊長蕩

【明】朱多炡

蒹葭一望暮蒼蒼長蕩湖頭煙水長怪道今朝楓葉盡夜來七十二橋霜

禦定佩文齋詠物詩選卷十三

欽定四庫全書

禦定佩文齋詠物詩選卷十四

雪類

五言古

冬歌

【晉】樂府

寒云浮天凝積雪冰川波連山結玉巖修庭振瓊柯

詠白雪

【宋】鮑照

白珪誠自白不如雪光姸工隨物動气能逐勢方圓無妨玉顏媚不奪素繒鮮投心障苦節隠迹避榮年蘭焚石旣斷何用恃芳堅

學劉公幹體

鮑照

北風吹朔雪千里度龍山集君瑤臺上飛舞兩楹前玆晨自爲美當避艷陽天艷陽桃李節皎潔不成姸

白雪歌

【齊】徐孝嗣

風閨晚翻靄月殿夜凝明願君早流眄無令春艸生

同劉諮議詠春雪

【梁】簡文帝

晚霰飛銀礫浮雲暗未開入池消不積因風墮復來思媍流黃素溫姬玉鏡臺看花言可折定自非春梅

雪朝

簡文帝

同云凝暮序嚴陰屯廣隰落梅飛四注翻霙舞三襲實斷望如連恆分似相及巳觀池影亂復視簾旌濕

詠雪【顚倒使韻】

簡文帝

鹽飛亂蝶舞花落飄粉匳匳粉飄落花舞蝶亂飛鹽

詠雪應令

【梁】沈約

思鳥聚寒蘆蒼云軫暮色夜雪合且離曉風驚復息嬋娟入綺窗徘徊騖情極弱桂不勝枝輕飛屢低翼玉山聊可望瑤池豈難卽

詠余雪

沈約

陰庭覆素芷南堦搴綠葹玉臺新落構靑山巳半虧

望雪

【梁】丘遲

氛氳發紫漢雜沓被朱城倏忽銀臺構俄頃玉樹生綿綿九軌合昭昭四區明

同謝朏花雪

【梁】任昉

土膏年動積雪表晨暮防葩似浮玉飛英若總素東序皆白珩西雝盡翔鷺山經陋密榮騷人貶瓊樹

詠花雪

【梁】庾肩吾

瑞雪墜堯年因風八綺錢飛花灑庭樹凝瑛結井泉寒光晦八極同云暗九天已飄黃竹路共慶白渠田

和司馬博士詠雪

【梁】何遜

凝堦夜似月拂樹暁疑春蕭散忽如盡徘徊已復新暫蔽捲紈質復慚施粉人若逐微風起誰言非玉塵

詠雪

【梁】裴子野

飄颻千里雪倏忽度龍沙從云合且散因風捲復斜拂艸如連蝶落樹似飛花若贈離居者聊以代瑤華

詠雪

【陳】徐陵

瓊林元圃葉桂樹日南華豈若天庭瑞輕雪帶風斜三農喜盈尺六出儛崇花明朝闕門外應見海神車

詠雪應衡陽王教

【陳】張正見

九冬飄遠雪六出表丰年睢陽生玉樹云夢起瓊田入窗輕落粉拂柳駛飛綿欲動淮南賦亂下桂花前

春近余雪應詔

【北周】庾信

送寒開小苑迎春入上林絲條變柳色香气動蘭心待花思對酒畱雪擬彈琴陪遊愧並作空見奉恩深

玩雪

【隋】王衡

寒庭浮暮雪疑從千里來皎潔隨處滿歷亂逐風回璧臺如始構瓊樹似新栽不待陽春節誰持競落梅

喜雪

【唐】太宗

碧昏朝合霧丹捲暝韜霞結葉繁云色凝璚徧雪華光樓皎若粉映幕集疑沙泛柳飛飛絮妝梅片片花照璧臺圓月飄珠箔穿露瑤潔短長堦玉叢髙下樹映桐圭累白縈峯蓮抱素斷續气將沈徘徊嵗云莫懷珍媿隠徳表瑞佇丰年蕊間飛禁苑舞處憶伊川儻詠幽蘭曲同歡黃竹篇

望雪

太宗

凍雲宵徧嶺素雪曉凝華入牖千重碎迎風一片斜不妝空散粉無樹獨飄花縈空慚夕照破彩謝晨霞

詠雪

太宗

潔野凝晨曜裝墀帶夕暉集條分樹玉拂浪影泉璣色灑妝臺粉花飄綺席衣入扇縈離匣防素皎殘機

苦雪

【唐】髙適

蒙蒙灑平陸淅瀝至幽居且喜潤羣物焉能計斗儲故人久不見鳥雀投吾廬

淮海對雪贈傅靄

【唐】李白

朔雪落吳天從風渡溟渤海樹成陽春江沙皓明月飄颻四荒外想象千花發瑤艸生階墀玉塵散庭闕興從剡谿起思繞梁山發寄君郢中歌曲罷心斷絕

雪中

【唐】韋應物

空堂歳已晏密室獨安眠壓篠夜偏積覆閣曉逾姸連山暗古郡驚風散一川此時騎馬出忽省京華年

滁城對雪

韋應物

晨起滿闈雪憶朝閶闔時玉座分曙早金鑪上煙遲飄散雲臺下淩亂桂樹姿厠迹鵷鷺末蹈舞丰年期今朝覆山郡寂寞復何爲

嘲雪

【唐】李賀

昨日登蔥嶺今朝下蘭渚喜從千里來亂笑含春語龍沙濕漢旗鳳扇迎秦素久別遼城鶴毛衣巳應故

雪夜畱梁推官飲

【宋】梅堯臣

晝雪落旋消夜雪寒易積燈淸古屋深鑪凍殘煙碧爲沽一斗酒暫對千里客酒薄意不淺輕今須重昔重昔是年華飄飄猶過隙一醉冒風歸平明馬無迹

雪效柳子厚

【宋】晁衝之

月落雞聲寒曉色靜茅屋開門驚不知夜雪壓修竹槎牙生新冰鱗甲刻谿谷皛皛洲渚明冽冽川源肅孤蹲雀不動沈酣客猶宿呼童晨汲歸獨潄寒泉玉

分韻賦雪得雨字

【金】趙沨

大雪初不知開門巳無路驚喜視歷日此瑞固有數池冰凍欲合林鴉噤仍聚已成玉壺瑩尙作寶花雨造物洵多才中有無盡句大兒擬圭璧小兒比鹽絮後人例蹈襲彌復入窘步聚星號令嚴亦自警未悟誰將五色筆繪此天地素好語覓未來更待偶然遇

春日雪中

【元】袁易

蕭齋聽寒雨出戶霰已集飛霙防砌銷綠苔稍沾濕紛紛漸塡委勢若包原隰冥觀陰陽妙欲張故先翕定知陳荄下已有春風入

江天暮雪

【元】陳孚

長空捲玉花汀洲白浩浩雁影不復見千崖暮如曉漁翁寒欲歸不記巴陵道坐睡船自流云深一蓑小

雪

【明】許繼

山花寒不開庭雪曉還積江南十日春東風未相識蕭條新栁姿淸淺舊池色日晏啟柴扉迢迢遲來客

月下望雪

【明】薛蕙

朝看雲際雪夜坐月中樓宛似靑天上俯觀銀漢流猶憐目未盡好爲上簾鉤

竹灣雪艇

【明】嶽岱

鷗飛江上雪雪覆江邊竹扁舟不可渡逺望迷川陸漁父暮歸來蓑衣滿珠玉

六言古

貌雪

【梁】蕭統

旣同摽梅蕚防復似大谷花霏密如公超所起皓如淵客所揮無羨昆巖列素豈匹振鷺羣飛

七言古

奉和聖制瑞雪篇

【唐】劉庭琦

紫宸飛雪曉徘徊層閣重門雪照開九衢皛耀浮埃盡千品差池贄帛來何處田中非種玉誰家院裏不生梅埋云翳景無窮巳因風落地吹還起先過翡翠寶房中轉入鴛鴦金殿裏美人含笑出聯翩艷逸相輕鬭容止羅衣防著渾是花玉手搏來半成水奕奕紛紛何所如頓憶楊園二月初羞同班女髙秋扇欲照君王乙夜書姑射山中符聖壽芙蓉闕下降神車願隨睿澤流無限長報丰年貴有餘

白雪歌送武判官歸京

【唐】岑參

北風捲地白艸折邊城八月卽飛雪忽如一夜春風來千樹萬樹梨花開散入珠簾濕羅幕狐裘不暖錦衾薄將軍角弓不得控都防鐵衣冷難著瀚海闌干百丈冰愁雲慘澹萬里凝中軍置酒飲歸客胡琴琵琶與羗笛紛紛暮雪下轅門風掣紅旗凍不翻輪臺東門送君去去時雪滿天山路山回路轉不見君雪上空畱馬行處

少室晴雪送王寧

【唐】李頎

少室眾峯幾峯別一峯晴見一峯雪隔城半山連靑松素色峨峨千萬重過景斜臨不可道白雲欲盡難爲容行人與我玩幽境北風切切吹衣冷惜別浮橋駐馬時舉頭試望南山嶺

聚星堂雪

【宋】蘇軾

窗前暗響鳴枯葉龍公試手行初雪映空先集疑有無作態斜飛正愁絕眾賔起舞風竹亂老守先醉霜松折分無翠袖防橫斜祗有微燈照明滅歸來尙喜更漏永晨起不待鈴索掣未嫌長夜作衣稜卻怕初陽生眼纈欲浮大白追余賞幸有回飇驚落屑糢糊檜頂獨多時歷亂瓦溝裁一瞥汝南先賢有故事醉翁詩話誰續說當時號令須聽取白戰不許持寸鐵

西山晴雪

【元】陳孚

凍雀無聲庭檜響冰花灑檐大如掌平明起望巖壑間插天瑤瓊一千丈夕陽微漏光嵯峨倚闌更覺爽气多雲間落葉有徑否想見樵叟猶靑蓑

馬翰林寒江釣雪圖

【元】薩都拉

天寒日暮烏鴉啼江空野闊黃雲低邨南邨北人迹斷山後山前玉樹迷歌樓酒香金帳暖豈知篷底魚羹飯一絲天地柳花春萬里煙波蓮葉逺風流不數王子猷淸興不減山陰舟人間富貴艸頭露桐江何處覓羊裘還君此畫三嘆息如此江湖歸未得洗魚煮飯捲孤篷江上雲山好顏色

江天暮雪

【明】宣宗

大江東去天連水薄暮蕭蕭朔風起須臾吹卻凍雲同六花亂撒滄波裏橋南橋北樹槎牙隔浦紛紛集晚鴉馬嘶百折蟠雲路犬吠孤邨賣酒家俯仰山川同一色眼前不辧浪花白茫茫七澤與三湘分明皓彩遙相射漁翁獨釣寒江濱頃刻瓊瑤飛滿身得魚醉唱湖南曲欵乃一聲天地春有時倚棹弄長笛洞庭景物淸無敵中流迢遞望君山但見遙空聳銀壁

春江對雪

【明】楊基

春云作寒飛鳥絕花雨紛紛暮成雪江山最好雪中看況是東風二三月披蓑漁立柳邊航戴笠僧歸竹外荘艸暖尙迷雙鷺白樹寒先露一鶯黃我愁春雪看難久重爲江山更回首莫煮淸貧學士茶且沽綠色人間酒

長江雪霽圖

【明】錢宰

昔年壯遊下江漢霽雪千峯排兩岸今年看畫憶舊遊萬里江山入淸玩岷峨岡脊來蜿蜒靑城一峯髙插天東馳衡山走千里匡廬五老下與石城北固遙相連冰巒雪壑互起伏照見日華破初旭神光混茫元气浮奮如巨鼇簸坤軸爛如秋空云浩如滄海濤又如瑤臺銀闕天上頭皎皎白月空秋毫回光下照中流水風吹河漢銀雲起中流空闊不勝寒一洗丹碧秋漫漫山川歷歷眞偉觀來往十年遊未半不如雲瀛樓上來倚闌一日看徧江南山

五言律

野次喜雪

【唐】明皇

拂曙辟行宮寒臯野望通繁云低逺岫飛雪舞長空賦象恆依物縈回屢逐風爲知勤卹意先此示年丰

詠雪

【唐】駱賔王

龍云玉葉上鶴雪瑞花新影亂銅烏吹光銷玉馬津含輝明素篆隠迹表祥輪幽蘭不可儷徒自繞陽春

詠雪應制

【唐】上官儀

禁園凝朔气瑞雪掩晨曦花明棲鳳閣珠散影娥池飄素迎歌上翻光向舞移幸因千里映還繞萬年枝從禁苑幸臨渭亭遇雪應制【唐】李嶠

同云接野煙飛雪暗長天拂樹添梅色過樓助粉姸光含班女扇韻入楚王弦六出迎仙藻千箱答瑞年

雪

李嶠

瑞雪驚千里從風下九霄地疑明月夜山似白雲朝逐舞花光動臨歌扇影飄大周天闕路今日海神朝

奉和洛陽玩雪應制

【唐】沈佺期

周王甲子旦漢後徳陽宮灑瑞天庭裏驚春禦苑中氛氳生浩气防沓舞回風宸藻光盈尺賡歌樂嵗丰陪幸臨渭亭遇雪應制

【唐】李乂

靑陽禦紫微白雪下彤闈浹壤流天霈綿區灑帝輝水如銀度燭云似玉披衣爲得因風起還來就日飛遊禁苑幸臨渭亭遇雪應制【唐】李適

長樂喜春歸披香愛雪飛花從銀閣度絮繞玉窗歸寫曜銜天藻呈祥拂禦衣上林紛可望無處不光輝遊禁苑幸臨渭亭遇雪應制【唐】徐彥伯

玉律藏冰候彤階飛雪時日寒消不盡風定舞還遲瓊樹畱宸矚璇花入睿詞懸知穆天子黃竹漫言詩奉和聖制野次喜雪應制

【唐】張說

寒更玉漏催曉色幄前開泱漭云陰積氤氳風雪回山如銀作甕宮見璧成臺欲驗丰年象飄颻仙藻來扈從溫泉奉和姚令公喜雪【唐】蘇頲

淸道丰人望乘時漢主遊恩暉隨霰下慶澤與云浮泉暖驚銀磧花寒映玉樓鼎臣今有問河伯且應畱奉和聖制人日淸暉閣宴羣臣遇雪應制

蘇頲

樓觀空煙裏初年瑞雪過苑花齊玉樹池水作銀河七日祥圖啟千春禦賞多輕飛傳防勝天上奉薫歌

立春日晨起對雪

【唐】張九齡

忽對林亭雪瑤華處處開今年迎气始昨夜伴春回玉潤窗前竹花繁院裏梅東郊齋宿所應見五神來和姚令公從幸溫湯喜雪

張九齡

萬乘飛黃馬千金狐白裘正逢銀霰積如向玉京遊瑞色鋪馳道花文拂防旒還聞吉甫頌不共郢歌儔

和陳校書省中玩雪

【唐】包融

蕓閣朝來雪飄颻正滿空褰開明月下校理落花中色向懷鉛白光因翰簡融能令艸者回思入流風冬晚對雪憶胡居士家

【唐】王維

寒更傳曉箭靑鏡覽衰顏隔牖風驚竹開門雪滿山灑空深巷靜積素廣庭閒借問袁安舎翛然尙閉闗

竹下殘雪

【唐】丘爲

一防消未盡孤明在竹林晴光夜轉瑩寒气曉仍深還對讀書牖且闗乘興心已能依此地終不傍瑤琴

和張丞相春朝喜雪

【唐】孟浩然

迎气當春至承恩喜雪來潤從河漢下花偪艷陽開不覩丰年瑞焉知燮理才散鹽如可擬願糝和羹梅和張二自穰縣還途中遇雪

孟浩然

風吹沙梅雪漸作柳園春宛轉隨香騎輕盈伴玉人歌疑郢中客態比洛川神今日南歸楚雙飛似入秦

舟中夜雪有懷盧十四侍禦弟

【唐】杜甫

朔風吹桂水大雪夜紛紛暗度南樓月寒深北渚云燭斜初近見舟重竟無聞不識山陰道聽雞更憶君

省中對雪寄元判官拾遺昆季

【唐】錢起

萬防瑤臺雪飛來錦帳前瓊枝應比淨鶴髮敢爭先防影成花月流光透竹煙今朝謝家興幾處郢歌傳

劉方平西齋對雪

【唐】皇甫冉

對酒閒齋晚開軒臘雪時花飄疑莭候色淨潤簾帷委樹寒枝弱縈空去雁遲自然堪訪戴無復四愁詩

和謝舎人雪夜寓直

【唐】皇甫曽

禁省夜沈沈春風雪滿林滄洲歸客夢靑瑣近臣心揮翰宜鳴玉承恩在賜金建章寒漏起更助掖垣深旅舎對雪贈考功王員外

【唐】李端

楊花驚滿路麪市忽狂風驟下揺蘭葉輕飛集竹叢欲將瓊樹比不共玉人同獨望徽之棹靑山在雪中

峨眉山

【唐】鄭谷

萬仞白雲端經春雪未殘夏消江峽滿晴照蜀樓寒造境知僧熟歸林認鶴難防須朝闕去祗有畫圖看

小雪

【唐】李咸用

散漫陰風裏天涯不可收壓松猶未得撲石暫能畱閣靜縈吟思途長拂旅愁崆峒山北靣早想玉成丘玩殘雪寄河南尹劉大夫

【唐】許渾

艷陽無處避皎潔不成容素質添瑤水淸光散玉峯眠鷗猶戀艸棲鶴未離松聞在金鑾望羣仙對九重

對雪

許渾

飛舞北風涼玉人歌玉堂簾帷增曙色珠翠發寒光柳重絮微濕梅繁花未香玆晨賀丰嵗簫鼓宴梁王蒙河南劉大夫見示與吏部張公喜雪酬倡輙

敢攀和

許渾

風度龍山暗云凝象闕陰瑞花瓊樹合仙艸玉苗深欲醉梁王酒先調楚客琴卽應攜手去將此助商霖

和梅聖兪雪中同虛白上人見訪

【宋】林逋

湖上玩佳雪相將惟道林早煙邨意逺春漲岸痕深地僻過三徑人閒試五禽歸橈有餘興寧復比山陰

西湖舟中值雪

林逋

浩蕩迷空濶霏霏接水濆舟移忽自卻山近未全分凍軫閒初泛溫鑪擁薄薫悠然詠招隠何許欵離羣

十五日雪

【宋】梅堯臣

新雷奮蛇甲密雪鬭鵞毛正欲裁輕縠重令著敝袍沙泉流復凍煙萼拆還韜只待鄰醅熟微聲聽酒槽

和欲雪

梅堯臣

雪欲漫天落云初著地垂臂鷹過野健走馬上冰遲公子多論酒騷人自詠詩都無少年意只臥竹窗宜

雪後

【宋】陳師道

閉閣春云薄開門夜雪深江梅猶故意湖雁起歸心艸潤畱余澤窗明度積陰殷勤報春信屋角有來禽

雪

【金】周昻

小雪暮能繁同云久更昏細燈寒出戶攲樹老當軒竹葉舊時釀梅花何處邨賦詩空入夜淸絕與誰論

雪

【金】馮延登

野屋寒無那庭空雪巳深山川非舊觀松栢見貞心凍雀爭余粒棲鴉防暮林攜琴訪谿友淸興憶山陰

雪中呈許守

【金】趙慤

剪水作花開紛紛天上來聲淸偏傍竹艷冷欲欺梅積潤滋牟麥余膏丐艸萊窮檐休太息幾日是春回

雪

【金】王仲元

初稀時拂拂稍密自紛紛老樹曉迷月瘦峯寒貼云色從空際得聲向靜中聞客枕淸無夢哦詩徹夜分

雪谷早行

【元】虞集

積雪擁柴門行人稍出邨谿頭或遇虎木末不聞猿接棧回山閣支橋就樹根驅車上重阪回首見朝暾

藏雪寮

【元】張翥

雪山一片雪何日落中華皎潔無藏處虛空自作花石厓穿乳竇海岸疊潮沙底用分荊越諸方總是家

雪

【元】郭翼

漠漠年華晚霏霏夜色分江明非借月樹重或兼云始訝花成陣翻愁鶴失羣梁園詞賦客飄泊獨懷君

春雪

【元】舒頔

片片沾芳艸紛紛雜落花籬寒春雀陣檐凍午蜂衙云密深藏樹蹊渾不見沙小窗風力緊呼婢莫烹茶

新雪

【明】石珤

雪意已崇朝淩風葉旋飄著衣初防防入竹故蕭蕭翠壁誰凝望靑簾久費招期君坐今夕燒燭看瓊瑤

應制題雪景

【明】於愼行

輕綃寒色動不是月華開鳥道千巖迥江光一徑回虛無分玉樹彷佛想瑤臺未擬歌黃竹陽春徧九垓

五言排律

喜雪

【唐】明皇

日觀卜先徵時巡順物情風行未備禮云密遽飄霙委樹寒花發縈空落絮輕朝如玉已防庭似月猶明旣覩膚先合還欣尺有盈登封何以報因此謝功成

奉和聖制喜雪應制

【唐】張說

聖徳與天同封巒欲報功詔書期日下靈感應時通觸石云呈瑞含花雪告丰積如沙照月散似絮從風舞集仙臺上歌流帝樂中遙知百神喜灑路待行宮

禁闈翫雪寄薛左丞

【唐】錢起

元云低禁苑飛雪滿神洲虛白生臺榭寒光入冕旒粉凝宮壁淨乳結洞門幽細繞回風轉輕隨落羽浮怒濤堆砌石新月孕簾鉤爲報詩人道丰年誦聖猷

禮部試早春殘雪

【唐】姚康

微暖春濳至輕明雪尙殘銀鋪光漸濕珪破色仍寒無柳花常在非秋露正漙素光浮轉薄皓質駐應難幸得依陰處偏宜帶月看玉塵消欲盡窮巷起袁安

望禁門松雪

【唐】王涯

宿雲開霽景佳气此時濃瑞雪凝淸禁祥煙羃小松依稀鴛瓦出隠映鳳樓重金闕淸光照瓊枝瑞色封葉鋪全類玉柯偃乍疑龍詎比寒山上風霜老昔容

殘雪

【唐】李商隠

旭日開晴色寒空失素塵繞墻全剝粉傍井漸消銀刻獸摧鹽虎爲山倒玉人珠還猶照魏璧碎尙畱秦落景驚侵晝餘光誤惜春檐冰滴鵞管屋瓦鏤魚鱗嶺霽嵐光拆松暄翠粒新擁林愁拂盡著砌恐行頻焦寢欣無患梁園去有因莫能知帝力空此荷平均

喜雪

李商隠

朔雪自龍沙呈祥勢可嘉有田皆種玉無樹不開花班扇慵裁素曹衣詎比麻鵞歸逸少宅鶴滿令威家寂寞門扉掩依稀履迹斜人疑遊麪市馬似困鹽車洛水妃虛妬姑山客漫誇聮辭𨿽許謝和曲本慙巴粉署闈全隔霜臺路漸賖此時傾賀酒相望在京華

望終南春雪

【唐】李子卿

山勢抱西秦初年瑞雪頻色揺鶉野霽影落鳳城春輝皛瓊峯逼晶明玉樹親尙寒由气勁不夜爲光新荊岫全疑近昆丘宛合鄰餘輝儻可借回照讀書人

和吳學士對春雪獻韋令公次韻

【唐】黃滔

春雪下盈空翻疑臘未窮連天寧認月墮地屢兼風忽誤邊沙上應平火嶺中林間妨走獸雲際落飛鴻梁苑還吟客齊都省創宮掩扉皆墐北移律愧居東書幌飄全濕茶鐺入旋融奔川半畱滯疊樹互玲瓏出戶行瑤砌開園見粉叢髙才興詠處眞宰答殊功

都堂試貢士日慶春雪

【唐】李損之

春雪晝悠颺飄飛試士場綴毫疑起艸沾字共成章匝地如鋪練凝階似截肪鵞毛縈樹合柳絮帶風狂投息方殊慶丰年已報祥應知郢上曲髙唱出東堂

小雪

【唐】僧無可

片片互玲瓏飛揚玉漏終乍微全滿地漸密更無風集物圓方別連云逺近同作膏凝瘠土呈瑞下深宮气射重衣透花窺小隙通飄秦增舊嶺發漢攪長空迥冒巢松鶴孤鳴穴島虫過三知臘盡盈尺賀年丰委積休聞竹稀疎漸見鴻蓋沙資澶漫灑海助沖融艸木濳加潤山河更益雄因知天地力覆育有全功

禁中雪

【明】髙啟

君王原尙儉臺殿忽瓊瑤環素凝宮沼飛花綴苑條坊雞驚曙早仗馬喜寒驕金扇開時看丹墀掃後朝臺司呈賀表樂部奉仙謡須信陽光近都先別處消

七言律

奉和喜雪應制

【唐】徐安貞

兩宮齋際近登臨雨雪紛紛天晝陰秪爲輕寒遲瑞色頓教正月滿春林蓬萊北上旌門暗花萼南歸馬迹深自有三農歌帝力還將萬庾答堯心

長安喜雪

【唐】朱灣

千門萬戶雪花浮防防無聲落瓦溝全似玉塵消更積半成冰片結還流光含曉色淸天闕輕逐微風繞禦樓平地巳霑盈尺潤年丰須荷富民侯

和王員外雪晴早朝

【唐】錢起

紫微晴雪帶恩光繞仗偏隨鵷鷺行長信月畱寧避曉宜春花滿不飛香獨看積素凝淸禁巳覺輕寒讓太陽題柱盛名兼絕唱風流誰繼漢田郎

奉詶辛大夫喜湖南臘月連日降雪見示之作

【唐】劉長卿

長沙耆舊拜旌麾喜見江潭積雪時柳絮三冬先北地梅花一夜徧南枝初開窗閤寒光滿欲掩軍城暮色遲閭裏何人不相慶萬家同唱郢中詞

春雪

【唐】李建勲

南國春寒朔气回霏霏還阻百花開全移暖律何方去似誤新鶯昨日來平野旋消難蔽艸逺林髙綴卻遮梅不知金勒誰家子只待晴明賞帝臺

對雪

【唐】李商隠

寒气先侵玉女扉淸光旋透省郎闈梅花大庾嶺頭髮柳絮章臺街裏飛欲舞定隨曹植馬有情應濕謝荘衣龍山萬里無多逺畱待行人二月歸

奉和僕射相公春澤稍聖君軫慮嘉雪忽降品彚昭蘇卽事書成四韻【唐】杜牧

飄來雞樹鳳池邊漸壓瓊枝凍碧漣銀闕雙髙銀漢裏玉山橫列玉墀前昭陽殿下風回急承露盤中月彩圓上相抽毫歌帝徳一篇風雅美丰年

敍雪寄諭鳬

【唐】方幹

密片無聲急復遲紛紛猶勝落花時逡巡不覺藏沙渚宛轉偏宜傍柳絲透室虛明非月照滿空回散是風吹髙人坐臥才方逸援筆應成六出詞

霽後望山中春雪

【宋】王禹偁

誰種離離碎玉苗曉樓吟望興偏饒白雲作伴宜長在紅日無情巳半消聚映早霞明野寺散隨春水過谿橋世間安得王摩詰醉展霜縑把筆描

和殷舎人蕭員外春雪

【宋】徐鉉

萬里春陰乍履端廣庭風起玉塵幹梅花嶺上連天白蕙艸堦前特地寒晴去便爲經嵗別興來何惜徹宵看此時鵷侶皆閒暇贈答詩成禁漏殘

壬子十一月二十九日時雪方洽

【宋】韓琦

近臘猶慳六出繁忽驚盈尺及民寛萬方蒙澤人人賀通夕無風陣陣幹危石蓋深鹽虎陷老枝擎重玉龍寒欲知靈鷲銀爲界試陟髙樓一望看

雪

【宋】林逋

瓦溝如粉疊樓腰髙防誰能解酒貂淸夾曉林初落索冷和春雨轉飄蕭堪憐雀避來閒地最愛僧衝過短橋獨有閉闗淸隠者一軒孤況寄顏瓢

讀睂山集次韻雪詩

【宋】王安石

若木昏昏末有鴉凍雷深閉阿香車摶云忽防簁爲屑剪水如分綴作花擁箒尙憐南北巷持杯能喜兩三家戲挼弄掬輸兒女羔袖龍鐘手獨義

雪後書北臺壁

【宋】蘇軾

黃昏猶作雨纖纖夜靜無風勢轉嚴但覺衾裯如潑水不知庭院巳堆鹽五更曉色來書幌半夜寒聲落畫檐試掃北臺看馬耳未隨埋沒有雙尖

其二

城頭初日始翻鴉陌上晴泥已沒車凍合玉樓寒起粟光揺銀海生花遺蝗入地應千尺宿麥連云有幾家老病自嗟詩力退空吟冰柱憶劉義

雪夜獨宿柏仙庵

蘇軾

晚雨纖纖變玉霙小庵髙臥有餘淸夢驚忽有穿窗片夜靜惟聞瀉竹聲稍壓冬溫聊得健未濡秋旱若爲耕天公用意眞難防又作春風爛熳晴

次秀野詠雪韻

【宋】朱子

一夜同云匝四山曉來千里共漫漫不應琪樹猶含凍翻笑楊花許耐寒乘興正須披鶴氅防甘差喜破龍團無端酒思催吟筆卻恐長鯨吸海漧

十二月十日

【宋】方嶽

酒醒開門雪滿山徑穿疎竹上危防谿山與我俱成畫艸樹惟梅大耐寒畱伴夜深銀鑿落莫緣春近玉闌老枝擎重供詩嚼一洗相如渇腑肝

立春前一日雪

方嶽

歷眼看看賸浹旬山河大地一時新不成過臘都無雪只隔明朝便是春夜半有誰過剡曲年丰何處不堯民艸亭秪在梅花外知與人間隔幾塵

雪晴呈玉堂諸公

【金】蔡松年

雪晴松頂玉斕斑曉眼淸於化鶴山欲立凍雲搜傑句卻思仙客退淸班毺帳底沈香火薝卜花中碧霧鬟喚取廣寒修月手月波千丈捲春還

雪

【金】黨懷英

寶花天雨曉紛紛佛界荘嚴盡白銀待臘風雲初接勢犯寒糟麯若爲神園中芳艸誰能賦江上梅花獨自春半臂騎驢得佳句橋邊誰喚灞陵人

應制雪詩

【金】楊云翼

陰雲破臘不曽晴瑞雪隨風落五更積玉未平鳷鵲瓦飛花先滿鳳凰城潤深南畆千疇綠塵壓邊沙萬里淸最好壽杯浮喜色明年洗眼看升平

雪中同周臣內翰賦

【金】王仲元

天上琪花散不收溫溫葉气浹皇州橫谿月淡梅宜臘平野風閒麥有秋淸興雅髙東武防孤吟誰似灞陵遊西山玉立三千丈好句都輸趙倚樓

春雪

【金】元徳明

幾日韶華雪更侵龍公試手本無心寒畱整整斜斜態暖入融融泄泄陰著柳直疑香絮重擁階何似落花深前頭桃李應無恙賸破相如賣賦金

大雪出三橋寓樓

【元】方回

凍雀愁鳶噤不嘩漫天浩瀚逐風斜映樓橫過三千丈接屋平鋪十萬家靜夜有窗皆貯月寒空無樹不開花詩成欲撚冰須斷聊舉深杯答嵗華

春雪

【元】牟巘

一冬只辦作嚴寒剪水飛花事竟難閉戶不知春意動撲窗忽覺雨聲幹頗聞萬臿正雲集何處一蓑如畫看但喜畦蘇得蘇醒從今小摘有餘懽

湖樓玩雪

【元】白珽

上湖十里捲簾中幻出瑤華第一宮山勢蹴天銀作浪柳行橫地玉爲虹漁蓑鶴擎同爲我爵舌羊羔不負公明日鳳城朝退早一鞭曽約試吟驄

僊華巖雪

【元】柳貫

冰柱浮空曉色防海波揺動玉玲瓏九淸內景遊氛外五嶽眞形太素中微月升壇初映鶴長云連野不驚鴻仙姬宴坐瑤池上催捧蟠桃獻木公

和余太守對雪見懷

【元】傅若金

江雪寒連驛樹遙鶴裘淸坐聽蕭蕭中天月避光芒出南國云含瘴癘消因憶石田春種玉乍疑銀漢夕通橋使君辛苦迎驄馬也念幽居客闃寥

雪中早朝

【元】張翥

北風吹雪浩漫漫曉出津橋立馬看春入上林花樹早水連平地海波幹金城萬雉微茫濕月闕雙龍贔屓寒今日天顏知有喜紫宸朝下散千官

壬申元日大雪二日立春晴景豁然春宴有作

張翥

白雪靑天映日紅樓臺髙下玉山中盤蔬曉送冰絲脆釵杏春生蠟蔕融北鬥龍杓回後夜東皇鑾輅駕靈風何如得接雲霄上一看煙花繞禁宮

廣微天師祈雪有應詩以美之

【元】貢師泰

九枝鐙照碧壇空龍虎旗髙滿殿風綠簡夜深朝玉陛素幢春淺拂珠宮一天凍色星河合萬里冰華陸海同明日內家應錫宴防符爭取綴釵虫

雪夜直宿玉堂

【元】黃淸老

琪樹花生禁漏遲金莖月色近書闈白雲入水春無迹銀漢橫空夜有輝竹靜似聞蒼玉佩松寒欲傍綠荷衣乾坤淸气蓬萊表獨對天風拂素徽

雪中

【明】髙啟

舟絕寒江凍不潮縈沙拂柳影翛翛才從漁浦磯邊積旋向樵邨竹外飄撲馬憶從年少樂防袍曽逐侍臣朝如今獨坐吟詩句茅屋茶煙冷未消

西山霽雪

【明】金幼孜

海上云收旭景新連峯積雪淨如銀晴光迥入千門曉淑气先回上谷春瑤樹生輝寒巳散瓊林銷凍暖偏勻玉堂相對題詩好移席鉤簾把酒頻

和曽學士元日遇雪

【明】錢幹

急雪飛花滿禦隄朝元紫禁待班齊飄來玉佩行偏重舞落金鋪望欲迷鐘動城鴉翻白羽仗回路馬盡霜蹄髙歌郢曲知難和未數陽春舊日題

雪塵

【明】瞿佑

朔風刮地捲寒埃非霰非霜旋作堆密灑漁蓑粘玉屑亂隨馬足散銀杯曉妝都棄香匳粉夜坐頻挑鐵筯灰世上熱官那識此東華爭踏軟紅回

和西墅學士已亥元日雪

【明】羅肅

長樂鐘殘五漏微蓬萊天近六花飛光含銀燭調元气色湛瓊筵促曙輝已放素華凝禁苑還飄落絮防朝衣玉堂學士文章伯獻嵗詞髙和者稀

雪後早朝

【明】李東陽

六日長安雪滿城五更鐘鼓一時晴水精宮冷云猶凍鳷鵲樓髙月正明朝馬不嘶金勒靜院燈無影玉堂淸秪應天上寒如許怪底人間夢不成

祈雪齋居

【明】吳維嶽

太乙壇開薦禮勤省垣梧竹絕塵氛靈光正想通三極淸漏微聞下五云窗散鑪燻看月淡簾垂竹影坐星分無才未就丰年頌秪有齋心奉聖君

雪和蘇長公原韻

【明】朱之蕃

瀌瀌飛霰競穠纖酒力難禁气轉嚴望入龍沙光奪月囓來瀚海味非鹽疑施白防鋪原野喜露黃綿射屋檐遙憶江南春信早艸痕融凍茁新尖

其二

珠林數防露棲鴉竚待纖阿禦玉車遲客谿頭回釣艇探春驢背見梅花翺翔白鳳雲中闕縹緲瑤臺海上家大地河山成坦蕩漫勞臨路泣三義

玉皇閣對雪懷黃丈淳父

【明】王穉登

雪後登樓興未賖仙人香案掛寒霞帝京初曉渾如玉宮樹先春巳著花人意喜時消作水馬蹄行處踏爲沙黃公壚畔新醅綠遊子如何不憶家

五言絕句

春雪

【唐】東方虯

春雪滿空來觸處似花開不知園裏樹若个是眞梅

終南望積雪

【唐】祖詠

終南陰嶺秀積雪浮雲端林表明霽色城中增暮寒

春雪

【唐】劉方平

飛雪帶春風徘徊正繞空君看似花處偏在洛陽東

逢雪宿芙蓉山主人

【唐】劉長卿

日暮蒼山逺天寒白屋貧柴門聞犬吠風雪夜歸人

雪行寄褒子

【唐】韋應物

淅瀝覆寒騎飄颻暗川容行子郡城曉披云看杉松

詠春雪

韋應物

徘徊輕雪意似惜艶陽時不悟風花冷翻令梅柳遲

春雪

【唐】劉禹錫

三月雪連夜未應傷物華只緣春欲盡畱著伴梨花

江雪

【唐】柳宗元

千山鳥飛絕萬徑人蹤滅孤舟蓑笠翁獨釣寒江雪

夜雪

【唐】白居易

已訝衾枕冷復見窗戶明夜深知雪重時聞折竹聲

宮中樂

【唐】令狐楚

雪霽長楊苑冰開太液池宮中行樂日天下盛明時

雪

【唐】陸暢

怪得北風急前庭如月輝天人寧許巧剪水作花飛

宋復古晴川晚雪

【宋】文同

霽雪變雲林寒光混煙水遙山定何處渺漭才可指

雪窗

【宋】葛長庚

素壁靑燈暗紅鑪夜火深雪花窗外白一片嵗寒心

人日出遊湖上

【宋】楊萬里

城中雪一尺山中雪一丈地上都巳消卻在松梢上

雪花

【金】虞仲文

瓊英與玉蕊片片落前池問著花來處東君也不知

殘雪

【明】楊基

庭雪半消殘猶存舊臘寒春風如有意畱待隔年看

白雪曲

【明】何景明

梅花開雪中相看鬭奇絕常教雪似花莫遣花如雪

子夜歌

【明】胡汝嘉

月照庭上雪燦若玉玲瓏風吹雪如絮飛入錦屏中

人日對雪

【明】柳應芳

人日逢晴勝不晴雪亦嘉當由催剪防碎卻幾梅花

七言絕句

遊苑遇雪應制

【唐】李嶠

散漫祥雲逐聖回飄颻瑞雪繞天來不能落後爭飛絮故欲迎前綻早梅

苑中遇雪應制

【唐】宋之問

紫禁仙輿詰旦來靑旗遙倚望春臺不知庭霰今朝落疑是林花昨夜開

奉和春日玩雪應制

宋之問

北闕彤雲掩曙霞東風吹雪舞山家瓊章定少千人和銀樹長芳六出花

人日玩雪應制

【唐】劉憲

勝日登臨云葉起芳風揺蕩雪花飛呈暉幸得承金鏡颺彩還將奉玉衣

苑中遇雪應制

【唐】李乂

龍驂曉入望春宮正逢春雪舞東風花光並灑天文上寒气行消禦酒中

苑中遇雪應制

【唐】徐彥伯

千鐘聖酒禦筵披六出祥英亂繞枝卽此神仙對瓊圃何煩轍迹到瑤池

苑中人日遇雪應制

【唐】趙彥昭

始見靑雲幹律呂俄逢瑞雪應陽春今日回看上林苑梅花柳絮一時新

雪夜下朝呈省中一絕

【唐】韋應物

南望靑山滿禁闈曉陪鵷鷺正差池共愛朝來何處雪蓬萊宮裏拂松枝

休暇日訪王侍禦不遇

韋應物

九日驅馳一日閒尋君不遇又空還怪來詩思淸人骨門對寒流雪滿山

春雪

【唐】韓愈

新年都未有芳華二月初驚見艸芽白雪卻嫌春色晚故穿庭樹作飛花

酬王二十舎人雪中見寄

韓愈

三日柴門擁不開堦平庭滿白皚皚今朝踏作瓊瑤迹爲有詩從鳳沼來

早發廬江途中遇雪寄李侍禦

【唐】朱慶余

蘆葦聲多雁滿陂濕云連野見山稀遙知將吏相逢處半是春城賀雪歸

西歸

【唐】元稹

寒花帶雪滿山腰著柳冰珠曳碧條天色漸明回一望玉塵隨馬渡藍橋

新雪

【唐】白居易

不思朱雀街東鼓不憶靑龍寺後鐘惟憶夜深新雪後新昌臺上七株松

宮詞

【唐】王涯

五更初起覺風寒香炷燒來夜巳殘欲捲珠簾驚雪滿自將紅燭上樓看

霽雪

【唐】戎昱

風捲寒雲暮雪晴江煙洗盡柳條輕檐前數片無人掃又得書窗一夜明

早春雪中

戎昱

陰雲萬里晝漫漫愁坐闗心事幾般爲報春風休下雪柳條初放不禁寒

和李十二舎人直日放朝對雪

【唐】姚合

今朝街鼓何人聽朝客闗門對雪眠豈比直廬丹禁裏九重天近色彌鮮

淮南李相公席上賦春雪

【唐】章孝標

六出花飛處處飄黏窗著砌上寒條朱門到曉難盈尺盡是三軍喜气消

夢令狐學士

【唐】李商隠

山驛荒涼白竹扉殘燈向曉夢淸輝右銀臺路雪三尺鳳詔裁成當直歸

寄鄰荘道侶

【唐】韓偓

聞說經旬不啟闗藥窗誰伴醉開顏夜來雪壓邨前竹賸見谿南幾尺山

雪中偶題

【唐】鄭谷

亂飄僧舎茶煙濕密灑歌樓酒力微江上晚來堪畫處漁人披得一簑歸

蔚州宴上遇新雪

【唐】雍陶

葫蘆河畔逢秋雪疑是風飄白鶴毛坐客停杯看未足將軍巳濕褐花袍

對雪憶往嵗錢塘西湖訪林逋

【宋】梅堯臣

昔乘野艇向湖上拍岸去尋髙士初折竹壓籬曽礙過卻穿松下到茅廬

和張屯田雪中朝拜天慶觀【宋】文同

防防遙空墮碎瓊一街寒色曉風淸題輿想入簫臺下似駕飇輪向玉京

其二

寶幢珠節共玲瓏九虎巖闗有路通遙望玉宸端象簡宛然身在廣寒宮

春近

【宋】黃庭堅

亭臺經雨壓塵沙春近登臨意气加更喜輕寒勒成雪未春先放一城花

雪意

【宋】朱子

向晚浮雲四靣平北風號怒達天明寒窗一夜淸無睡擬聽杉篁葉上聲

殘雪未消次擇之韻

朱子

腳底悲風舞凍鴉此行眞是躡蒼霞仰頭若木敷瓊蕊不是人間玉樹花

雪中

【宋】葛長庚

曉來紅日尙羞明四外彤雲欲放晴一夜九天開玉闕六花萬里散瓊英

雪後晚晴四山皆靑惟東山全白賦最愛東山

晴後雪絕句

【宋】揚萬里

只知逐勝忽忘寒小立春風夕照間最愛東山晴後雪軟紅光裏湧銀山

郡圃殘雪

楊萬里

南風融雪北風凝晚日城頭巳可登莫道雪融便無迹雪融成水水成冰

雪

【金】髙士談

防防天花落未休寒梅疎竹共風流江山一色三千里酒力消時正倚樓

雪

【金】呂中孚

隨風拂拂玉花飄入夜寒窗更寂寥鑪火巳殘燈未燼一簾疎竹白蕭蕭

雪行

【金】元徳明

五更驢背滿靴霜殘雪離離艸樹荒身在景中無句寫卻教人比孟襄陽

淸明大雪三日

【元】方回

半月雕梁燕子歸怯寒著盡舊綿衣何人醉眼西湖路錯認楊花作雪飛

題江幹初雪圖

【元】戴表元

斷樹寒云古岸隈漁翁初撥小船開看渠風雪忙如許還有魚兒上釣來

題江臯雪霽捲

【元】蒲道源

山川玉潔映朝暉人世鴻蒙果是非只許詩家占淸景漁蓑偸載一船歸

雪後偶成

【元】虞集

曉來殘雪在陂陁逺似羊羣或似鵞憶踏春泥看柳色駝裘貂防渡冰河

次韻雪

【元】楊載

砑光防子舞山花吹落曽城萬仞斜安得飇輪爲我駕一時飛到列仙家

竹枝詞

【元】王士熈

山前馬陣爛如雲九夏如秋不是春昨夜元冥剪飛雪云州山裏盡堆銀

雪霽晚歸偶成

【元】納延

公子腰刀下直歸紅門晚出馬如飛東家積雪無人掃卻恨春泥濺錦衣

十一月十二日崇文閣下私試二十三日出和

張仲舉

【元】吳師道

官燭風簾徹夜明屋髙人醉易寒生不知臥聽蕭蕭雪何似山窗灑竹聲

灤都寓興

【元】馬臻

昨夜分明夢到家庭前開徧石橊花龍門不放東風過五月平灤雪滿沙

冬景

【明】宣宗

池頭六出花飛徧池水無波凍欲平一望玻瓈三百頃好山西北玉爲屏

送雪

【明】朱有燉

天山一色凍雲垂罨畫樓臺綴玉時準備暖金香盒子明朝送雪與相知

長安春雪曲

【明】王穉登

春風吹雪下桑幹添得城中一夜寒鳷鵲樓髙消不盡長安街上馬頭看

雜言

王穉登

凍雲寒樹曉模糊水上樓臺似畫圖紅袖誰家乘小艇捲簾看雪過鴛湖

飲秋澗隠居夜歸值雪有作【明】陳鶴

獨行長路儼如僧水滴檐牙半是冰歸到空園人巳靜雪花穿戶打殘燈

雪中訪嘉則於寶奎寺之樓店

【明】徐渭

山徑尋君重復重小樓百尺臥元龍安窗偏向梅花角去映江天雪數峯

送僧過洞庭

【明】僧大香

江云空寂塞鴻哀竹笠繩鞋歸去來七十二峯深雪裏炊煙何處辧樓臺

禦定佩文齋詠物詩選卷十四

欽定四庫全書

禦定佩文齋詠物詩選卷十五

冰類

五言古

詠冰應教

【梁】沈君攸

日華照冰彩灼爍自相明陰潭欲半解陽岸巳全輕未釋苔文隠將銷艸气生稍得觀魚上非獨見狐驚儻逢魏後術當驗可爲城

七言古

明冰篇

【唐】富嘉謨

北陸蒼茫河海凝南山闌干晝夜冰素彩峨峨明月升深山窮谷不自見安知采斲備嘉薦陰房涸沍掩寒扇陽春二月朝始暾春光澹沲度千門明冰時出禦至尊彤庭赫赫九儀備腰玉煌煌千官事明冰畢賦周在位憶昨沙漠寒風漲昆侖長河冰始壯汗漫崚嶒積亭障嗈嗈鳴雁江上來禁苑池中冰復開揺靑綠映樓臺

歌七月王風始鑿冰藏用昭物軌四時不忒千萬祀陳翃郎中北亭送侯釗侍禦賦得帶冰流歌

【唐】盧綸

谿中鳥鳴春景旦一寒冰忽開散璧方鏡圓流不斷白雲鱗鱗滿河漢疊處淺旋處深撇捩寒魚上復沈羣鵞鼓舞揚淸音主人有客簪白筆玉壺貯此光如一持此贈君君飲之聖君識君冰玉姿

五言排律

玉壺冰

【唐】王季友

玉壺知素結止冰復中澄堅白能虛受淸寒得自凝分形同曉鏡照物掩宵燈壁映圓光入人驚爽气陵金罍何足貴瑤席幾回升正值求珪瓚提攜共飲冰

薦冰

【唐】闕名

西陸宜先啟春寒寢廟淸歷官分气天子薦精誠已辧瑤池色如和玉佩鳴禮余神轉肅曙後月殘明雅合霜容潔非同雪體輕空憐一掬水珍重此時情

薦冰

【唐】盧鈞

薦冰朝日後辟廟曉光淸不攺晶熒質能彰雨露情且無霜共潔豈與水均明在捧揺寒色當呈表素誠凝姿陳爼豆浮彩映窗楹皎皎盤盂側稜稜嚴气生

薦冰

【唐】範傳質

乘春方啟閉羞獻有常程潔朗寒光徹輝華素彩明色凝霜雪淨影照冕旒淸肅肅將崇禮兢兢示捧盈方圓陳玉座大小表精誠朝覿當西陸桃弧每共行

七言律

和人與人分惠賜冰

【唐】揚巨源

天水藏來玉墮空先頒密署幾人同映盤皎潔非闗露當扇淸涼不在風瑩質方從綸閣內凝輝更向畫堂中麗詞珍貺難雙有迢逓金輿殿角東

冰花

【明】朱之蕃

璇空風急暮云平幻出飛花下玉京頃刻妝成欺楮葉郊原踏徧勝瓊英光揺書幌人忘寐香借庭梅夜轉淸吟就不妨消渴甚天應付與防茶鐺

七言絕句

豪家夏冰詠

【唐】雍裕之

金錯銀盤貯賜冰淸光如聳玉山稜無論塵客閒停扇直到消時不見蠅

禦定佩文齋詠物詩選卷十五

欽定四庫全書

禦定佩文齋詠物詩選卷十六

虹霓類

五言古

詠虹

【唐】董思恭

春暮萍生早日落雨飛余橫彩分長漢倒色媚淸渠梁前朝影出橋上晚光舒願逐旌旗轉飄飄侍直廬

五言律

詠虹

【唐】蘇味道

紆余帶星渚窈窕架天潯空因壯士見還共美人沈逺勢含良玉神光藻瑞金獨畱長劍影寧負昔時心

賦得浦外虹

【唐】陳潤

日影化爲虹彎彎出浦東一條微雨後五色片雲中輪勢隨天轉橋形跨海通還將飲水處持送使車雄

五言排律

賦得虹藏不見

【唐】徐敞

迎冬小雪至應節晚虹藏玉气徒成像星精不散光美人初比色飛鳥罷呈祥石澗收晴影天津失彩梁霏霏空暮雨杳杳映殘陽舒捲隨時令因知聖歷長

七言絕句

仙人詞

【唐】陳陶

小隠山人十洲客莓苔爲衣雙耳白靑編遺我忽隠身暮雨虹霓一千尺

初秋暮雨

【宋】楊萬里

禾穟輕黃雨淺靑邨舂巳報隔林聲忽驚暮色翻成曉仰見雙虹雨外明

暮景

【元】黃庚

浮雲開合晚風輕白鳥飛邊落照明一曲彩虹橫界斷南山雷雨北山晴

驟雨

【元】張範

風擁黃雲龍駕海雷驅紫電雨翻盆長虹千尺忽截斷一片煙波起市門

奉同王浚川海上雜歌

【明】薛蕙

石門雙闕入蓬瀛日日惟看雲霧生白蜃吹霓晴後見翠虯銜月夜中行

禦定佩文齋詠物詩選卷十六

欽定四庫全書

禦定佩文齋詠物詩選卷十七

瑞气類

五言排律

望禁苑祥光

【唐】蔣防

佳气生天苑蔥蘢幾效祥樹揺三殿側日映九城旁山霧寧同色卿云未可方眺汾疑鼎气臨渭想榮光當並舂陵發應開聖歷長微臣時一望短羽欲飛翔

河出榮光

【唐】張良器

引派昆山峻朝宗海路長千齡逢聖主五色瑞榮光隠映浮中國晶明助太陽坤維連浩漫天漢接微茫丹闕淸氛裏函闗紫炁旁位尊常守約道泰每呈祥習坎靈逾久居卑徳有常龍門如可涉忠信是舟梁

河出榮光

【唐】朱延齡

符命自陶唐吾君應防昌千年淸徳水九折滿榮光極岸浮佳气微波照夕陽澄輝明貝闕散彩入龍堂近帶闗云紫遙連日道黃馮夷矜海若漢武貴宣房漸沒孤槎影仍分一葦杭撫躬悲未濟作頌喜時康

七言絕句

朝元引

【唐】陳陶

萬宇靈祥擁帝居東華元老薦屠蘇龍池遙望非煙拜五色曈曨在玉壺

禦定佩文齋詠物詩選卷十七

欽定四庫全書

禦定佩文齋詠物詩選卷十八

晴類

五言古

天晴詩

【晉】湛方生

屏翳寢神轡飛亷収靈扇靑天瑩如鏡凝津平似硯落帆修江渚悠悠極長眄淸气朗山壑千里遙相見

開霽

【梁】簡文帝

景落商飈靖煙開四郊謐偃蹇暮山虹遊揚峯下日水文城上動城樓水中岀竟微共治功空臥淮陽秩

雨後

簡文帝

散絲與山气忽合復俄晴雷音稍入嶺電影尙連城雨餘雲稍薄風収熱復生

望夕霽

【梁】王筠

連山捲旅雲長林息眾籟宻樹含緑滋遙峯凝翠靄石澑正潨潺山泉始澄汰物華方入賞跂予心期防

喜晴

【北周】庾信

比日思光景今朝始暫逢雨住便生熱云晴卽作峯水白澄還淺花紅燥更濃巳歡無石燕彌欲棄泥龍

雨晴

【隋】王冑

初晴物涼夕景照山莊殘虹低飲澗新澑上侵塘風度蟬聲逺雲開鴈路長

初晴落景

【唐】太宗

晚霞聊自怡初晴彌可喜日晃百花色風動千林翠池魚躍不同園鳥聲還異寄言博通者知予物外志

奉和幽山雨後應令

【唐】虞世南

肅城鄰上苑黃山邇桂宮雨歇連峯翠煙開竟野通排虛翔戲鳥跨水落長虹日下林全暗云収嶺半空山泉鳴石澗地籟響巖風

和禦史韋大夫喜霽之作

【唐】褚亮

晴天度旅鴈斜影照殘虹野淨餘煙盡山眀逺色同沙平寒水落葉脆晚枝空白簡光朝幰彤騶出禁中息駕遊蘭阪雕文折桂叢無因輕羽扇徒自仰仁風

雨後

【唐】李百藥

晚來風景麗晴初物色華薄雲向空盡輕虹逐望斜後窗臨岸竹前階枕浦沙寂寥無與晤尊酒論風花

山下晚晴

【唐】崔曙

寥寥逺天淨谿路何空蒙斜光照疎雨秋气生白虹云盡山色暝蕭條西北風故林歸宿處一葉下梧桐

湖中晚霽

【唐】常建

湖廣舟自輕江天欲澄霽是時淸楚望气色猶霾曀踟躕金霞白波上日初麗煙虹落鏡中樹木生天際杳杳涯欲辧防蒙云復閉言乘星漢眀又覩寰瀛勢微興從此愜悠然不知歳試歌滄浪淸自覺乾坤細豈念客衣薄將期永投袂遲回漁父間一鴈聲嘹唳

泉上雨後作

【唐】元季川

風雨蕩煩暑雷息佳霽初眾峯帶云色淸風入我廬防防涼飇來臨窺愜所圖緣蘿長新蔓裊裊垂坐隅流水復檐下丹砂發淸渠養葛爲我衣種芋爲我蔬誰是畹與畦彌漫連野蕪

山行積雨歸途始霽

【唐】韋應物

攬轡窮登降陰雨遘二旬但見白雲合不覩巖中春急澗豈易掲峻塗良難遵深林猿聲冷沮洳虎迹新始霽升陽景山水閱淸晨雜花積如霧百卉萋巳陳鳴騶屢驤首歸路自忻忻

同徳寺雨後寄元侍禦李博士韋應物

川上風雨來須臾滿城闕岹峣靑蓮界蕭條孤興發前山遽巳淨陰靄夜來歇喬木生夏涼流云吐華月嚴城自有限一水非難越相望曙河逺髙齋坐超忽

秋霽

【唐】白居易

金火不相待炎涼雨中變林晴有殘蟬巢冷無畱燕沈吟捲長簟愴惻収團扇向夕稍無泥閒步靑苔院月出砧杵動家家秋練獨對多病妻不能理鍼綫冬衣殊未制夏服行將綻何以迎早秋一杯聊自勸

霽後作齊梁體

【唐】曹鄴

新霽辧艸木晚塘眀衣衿乳燕不歸宿雙雙飛向林微照露花影輕雲浮麥陰無人可招隠盡日登山吟

雨晴早出

【宋】文同

䢐秋久不雨沾濡才此晨新陽淨萬物太虛無一塵老稚出曠野耕犂及良辰愛爾安居樂力作無辭貧

新晴望北山

文同

西風吹北山晚日曬殘雨嵐光發巖岫艸木才可數翠碧倚萬丈白雲橫一縷待訪飡霞人斯遊欲誰侶

喜晴

【宋】朱子

衝飇動髙栁淥水澹微波日照秋空淨雨餘寒艸多放懷遺簿領發興托煙蘿忽念故園日東阡時一過

晚晴

【元】黃溍

泄雲散積雨林水含餘淸披衣有奇懷偶従林叟行新晴逺峯麗夕陰孤花眀曠日固所虞聊玆息營營

七言古

雨後公超谷北原眺望寄髙拾遺

【唐】獨孤及

崖谷雨足収淸光洗髙天虹霓斂殘靄山水含碧鮮逺空霞破露月輪薄雲片片成魚鱗五陵如薺渭如帶目極千里闗山春朝來爽气未易說畫取花峯贈逺人

五言律

至陳倉曉晴望京邑

【唐】盧照鄰

拂曙驅飛傳初晴帶曉涼霧斂長安樹云消仙帝鄕澗流飄素沫巖景靄朱光今朝好風色延瞰極天莊

霽後貽馬十二巽

【唐】儲光羲

髙天風雨散淸气在園林況我夜初靜當軒鳴緑琴雲開北堂月庭滿南山陰不見長裾者空歌遊子吟

途中晴

【唐】孟浩然

巳失巴陵道猶逢蜀阪泥天開斜景逼山出晚云低余濕猶沾艸殘流尙入谿今宵有明月鄕思逺淒淒

晴

【唐】杜甫

久雨巫山暗新晴錦繡文碧知湖外艸紅見海東云竟日鶯相和摩霄鶴數羣野花幹更落風處急紛紛

晚霽登汝南大云閣

【唐】賈彥璋

禪宮新歇雨香閣晚登臨邑樹晴光起川苗佳气深水色城下防云細郢中岑自嘆牽車日聊開望逺心

雪晴晚望

【唐】賈島

倚杖望晴雪谿云幾萬重樵人歸白屋寒日下危峯野火燒岡艸斷煙生石松卻回山寺路聞打暮天鐘

晚晴

【唐】李商隠

深居俯夾城春去夏猶淸天意憐幽艸人間重晚晴並添髙閣迥微注小窗眀越鳥巢幹後歸飛體更輕新秋雨霽宿王處士齋

【唐】馬戴

夕陽逢一雨夜木洗淸陰露气竹窗靜秋光雲月深煎嘗靈藥味話及故山心得意兩不寐微風生玉琴春日酬韋先輩雨後見寄

【唐】劉得仁

風散五更雨鳥啼三月春軒窗透初日硯席斷纎塵个个峯頭出家家樹色新憐君髙且靜有句寄閒人

春晴

【唐】任翻

楚國多春雨柴門喜晚晴幽人臨水坐好鳥隔花鳴野色連空闊江流接海平門前向谿路今夜月分眀

春晴

【宋】韓琦

霽色破春昏髙樓日未曛林梢零舊雨山頂入殘云醉粉勻花頰風羅皺水紋踏靑人誤約芳思幾紛紛

山捨早起探晴

【宋】文同

山鳥囀晴日獨行風滿林澗花薰野袂巖水濺幽襟側石驚新滑垂蘿愛近深翛然此淸興不似戴華簮

輦下春晴

【宋】秦觀

樓閣過朝雨參差動霽光衣冠紛禁路雲气繞宮墻亂絮彌天濶蔫花困日長經旬牽酒伴猶未獻長楊

新晴

【宋】陸遊

積雨巳淒冷新晴還少和稼収平野闊木落逺山多土潤朝畦菜機鳴夜擲梭時淸年歳好吾敢嘆蹉跎

雨後

【宋】裘萬頃

秋事雨巳畢秋容晴更妍新香浮防防餘潤溢潺湲機杼虫聲裏犂鋤鷺影邊吾生一何幸田裏又丰年

雨後

【金】元徳眀

十日山中雨今朝見夕陽乾坤覺淸曠艸棘有輝光竹影揺殘滴松聲送晚涼南窗聊自適無用說羲皇

喜秋晴

【元】許衡

苦雨傷秋稼朝來忽放晴碧空云盡捲滄海日初眀久客天涯興耕夫隴上情雞豚並社酒處處是歡聲

雨霽登樓

【元】張範

樓外雨初霽乾坤望眼眀岸髙秋漲滿簾捲暮霞生燕入泥香潤龍歸海气淸闌干殘照底一片古今情

春晴

【元】葉顒

曉洞雲歸濕春山艸木新夭桃含宿雨嫩栁裊輕塵蝶翅寒尢怯蜂衙晚漸陳香風簇羅綺巳有踏靑人

晚晴

【明】陶安

江上秋陰薄晚風生樹顚髙塵捲蒼靄歸鳥度靑天牧馬平蕪野捕魚斜日船千邨新稻熟茅屋起炊煙

晚霽

【明】孫一元

晚來初雨霽煙火隔林微一徑牛羊入孤邨桑柘稀長天下逺水積霧帶巖扉月黒聞人語谿南種樹歸

新霽

【明】皇甫汸

澤國偏宜雨山齋復喜晴雲依飛蓋散日吐半規眀蘿徑何嫌宻花谿稍覺平還知滄海上今夜月初生

五言徘律

春臺晴望

【唐】鄭蕡

追賞層臺迥登臨四望頻熙熙山雨霽處處栁條新艸長秦城夕花宜漢苑春晴林翻度鳥紫陌閱行人旅客風塵厭山家夢寐親遷鶯思出谷鶱翥待芳辰

春臺晴望

【唐】闕名

曲臺送春日景物麗新晴靄靄煙收翠忻忻木向榮靜看遲日上閒愛野雲平風慢遊絲轉天開近水眀登髙塵慮息觀徼道心淸更有遷喬意翩翩出谷鶯

七言律

淸都春霽寄胡三吳十一

【唐】元稹

蕊珠宮殿經微雨艸樹無塵耀眼光白日當空天气暖好風飄樹栁陰涼蜂憐宿霧攢芳久燕得新泥拂戶忙時節催年春不住武陵花謝憶諸郎

奉和翰林丁侍郎禁署早春晴望

【唐】劉得仁

禦林聞有早鶯聲玉檻春香九陌晴寒著霽雲歸紫閣暖浮佳气動皇城宮池日到冰初解輦路風吹艸欲生鵷侶此時皆賦詠商山雪在興尢淸

春晴書事

【宋】歐陽修

莫笑靑州太守頑三齊人物舊安閒晴眀風日家家栁髙下樓臺處處山嘉客但當傾美酒靑春終不換頹顏惟慚未報君恩了昨日盧公衣錦還

秋雨初霽試筆

【宋】陸遊

墨入紅絲防漆濃閒將倦筆寫秋容雨聲巳斷猶聞滴云勢將歸別起峯斜日半穿臨水竹好風遙送隔城鐘逺遊更動扁舟興太息何人解見從

快晴

陸遊

地濶天開斗柄回今朝紅日徧池臺新陽蘇醒春前栁輕暖醫治雪後梅瓦屋螺靑披霧出錦江鴨綠抱山來老翁也逐兒童喜旋撥文書近酒杯

雨後集湖上

陸遊

野水交流自滿畦芳池新漲恰平隄花藏宻葉多時在鶯占髙枝盡日啼繡袂寶裠催結束金尊翠杓共提攜白頭自喜能狂在笑襞蠻牋落醉題

新晴野步

陸遊

吹盡浮雲旋作晴郊原髙下水縱橫煙蕪漫漫如添色谷鳥闗闗巳變聲迨酒賤時須痛飲得人扶處盡閒行隔湖遙指蘭亭路鄰叟追隨羨眼眀

晴望

【金】郝俁

詰曲闌干靣翠防蔥蘢窗戶溢淸輝雨侵斜日眀邊過云望前山缺處歸多事經春長止酒薄寒向晚卻添衣宦遊不負滄江願愛對陂田白鳥飛

四眀山中逢晴

【元】戴表元

一岡一澗一縈隈新歳新晴始此回莎阪南風寅蛤出茅檐西日乙禽來人迷白路羊羣石水捲靑天雲裏雷猶記深山有寒食梨花無數繞巖開

晚霽

【元】吳景奎

雨晴秋气轉蒼涼萬籟依稀奏羽商煙抹林腰橫束素日回山額半塗黃鸕鷀曬翅眠池艸翡翠衘魚立野航霜蟹正肥新酒熟破橙宜趁野花香

春晴

【明】居節

金羈芳艸去翩翩王謝兒郎美少年雨水巳過正月後鶯花不隔短笻前春云擬黛山千疊畫閣籠煙栁半天燕子未來寒食逺誰家庭院試秋千

五言絕句

初晴應教

【唐】虞世南

初日眀燕館新澑滿梁池歸云半入嶺殘滴尙懸枝

雨後

唐元稹

倦寢數殘更孤燈暗又眀竹梢余雨重時復拂檐驚

卽事

【唐】司空圗

宿雨川原霽憑髙景物新陂痕侵牧馬云影帶耕人

棲禪暮歸書所見

【宋】唐庚

春著湖煙膩晴揺野水光艸靑仍過雨山紫更斜陽

山中雨後

【金】元徳眀

繞屋湍聲轉臨崖老樹頽雷轟一雨過雲劈兩山開

雨後

【元】僧善住

小園春雨後碧艸弄輕寒花片無煩掃新泥尙未幹

六言絕句

曉枕

【宋】範成大

舒捲長隨天气闗心窗暗窗眀日晏扶頭未起喚人先問春晴

曉晴

【元】朱徳眀

天寒欲晴猶雨曉色將眀未眀萬里碧雲平野一林落葉無聲

七言絕句

長安晴望

【唐】杜牧

翠屏山對鳳城開碧落揺光霽後來回識六龍巡幸處飛煙閒繞望春臺

雨霽池上作

【唐】韋莊

鹿巾藜杖葛衣輕雨歇池邊晚吹淸正是如今江上好白鱗紅稻紫蒓羮

初晴

【宋】王安石

幅巾慵整露蒼華度隴深尋一徑斜小雨初晴好天气晚花殘照野人家

春日

【宋】蘇軾

鳴鳩乳燕寂無聲日射西窗潑眼眀午醉醒來無一事只將春睡賞春晴

追和子由去歳試舉人洛下所寄詩暴雨初晴

樓上晚景

蘇軾

白汗翻漿午景前雨餘風物便蕭然應須半熟鵞黃酒照見新晴水碧天

靑桐道中值雨凡數里舟行久之頗有江湖之

思

【宋】張耒

冥煙外鳥飛歸野老得魚收网回隔浦斷霞沈欲盡半彎新月出云來

晴

【金】趙秉文

東風時送瓦溝聲攲枕幽窗夢自驚睡起不知云巳散夕陽偏向栁梢明

雨後

【金】張著

西風無意嫪纎云掃盡幹峯過雨痕一片秋光淸似水家家空翠滿柴門

雨後

【金】李俊民

春云靄靄晚空低飛鳥前山雨一犁眀日卻尋歸去路馬蹄猶踏落花泥

七月八日晚晴暫出麗正門外

【元】宋褧

團團碧樹壓宮城白鳳門楣淡日明回首瓊華仙島上片雲猶欲妒新晴

山行值雨

宋褧

山雨隨雲往返飛行時沾濕避時稀須臾馳過前岡去滿馬斜陽就曬衣

春晴

【元】洪希文

鷓鴣聲歇日曈曨山谷谿橋暖信通花栁邨邨自生意靑鞵布韈逐春風

雨晴

【元】倪瓚

江上白薲風起波冷紋縈碧暮煙和織成一幅鴛鴦錦零落紅衣逺恨多

晚晴

【明】韓奕

水國秋來少見晴夕陽忽暎小窗明西風防防林間葉乍聽猶疑是雨聲

雨後

【明】彭年

洞底泉聲谷口聞望中峯色杳難分欲尋雨後金芝艸更踏前峯半濕云

禦定佩文齋詠物詩選卷十八

欽定四庫全書

禦定佩文齋詠物詩選卷十九

曉類

五言古

奉和湘東王冬曉應令三韻【梁】蕭子暉

步櫩光欲通曙鳥向西東燭滅傳餘气帷香開曉風繁花無處盡惟銷寒鏡中

宿郊外曉作

【隋】王衡

殘星落檐外餘月罷窗東水白先分色霞暗未成紅

晨出郡捨林下

【唐】張九齡

晨興步出林蕭一開襟復見林上月娟娟猶未沈片雲自孤逺叢篠亦淸深無事由來貴方知物外心

晨興

【唐】白居易

宿鳥動前林晨光上東屋銅鑪添早香紗籠滅殘燭頭醒風稍愈眼飽睡初足起坐兀無思叩齒三十六何以解宿齋一杯雲母粥

宿東亭曉興

白居易

溫溫土鑪火耿耿紗籠燭獨抱一張琴夜入東齋宿窗聲度殘漏簾影浮初旭頭癢曉梳多眼昏春睡足負暄檐宇下散步池塘曲南鴈去未回東風來何速雪依瓦溝白艸繞墻根綠何言萬戶州太守常幽獨

旦景

【元】黃庚

雞鳴起濯髮披衣出戶牖自汲古澗泉落月猶在手三潄吞朝霞餘光散花栁玆意難語人延竚忽良久

舟中早行

【明】髙啟

隆隆津鼓動江火畱余閃人家未起耕近水寒扉掩船開鳬鴨散樹吐煙霏斂東郭去方遙靑山見孤防

齋中曉起

【明】林鴻

颺颺城鴉散咚咚戍鼓絕空庭寂無人衣上有殘月淸池盥潄罷髙韻風中發爽气山前來吾襟抱冰雪

長短句

東方半眀

【唐】韓愈

東方半明大星沒獨有太白配殘月嗟爾殘月勿相疑同光共影須臾期殘月輝輝太白睒睒雞三號更五防

五言律

酬杜五弟晴朝獨坐見贈

【唐】李嶠

平眀坐虛館曠望幾悠哉宿霧分空畫朝光度隟來影低藤架宻香動藥欄開未展山陽防空畱池上杯

朝

【唐】杜甫

浦帆晨初發郊扉冷未開邨疎黃葉墜野靜白鷗來礎潤休全濕云晴欲半回巫山冬可怪昨夜有奔雷

曉望

杜甫

白帝更聲盡陽臺曙色分髙峯寒上日疉嶺宿霾云地坼江帆隠天淸木葉聞荊扉對麋鹿應共爾爲羣

西池晨望

【唐】羊士諤

起來林上月瀟灑故人情鈴閣人何事蓮塘曉獨行衣沾竹露爽茶對石泉淸鼓吹前賢薄羣蛙試一鳴

欲曙

【唐】元稹

江隄閱暗流漏鼓急殘籌片月低城堞稀星轉角樓鶴媒華表上�鵊栁枝頭不爲來趨府何因欲曙遊

早歸

元稹

春靜曉風微淩晨帶酒歸逺山籠宿霧髙樹影朝暉飲馬魚驚水穿花露滴衣嬌鶯似相惱含囀傍人飛

初冬早起寄夢得

【唐】白居易

起戴烏紗防行披白布裘鑪溫先暖酒手冷未梳頭早景煙霜白初寒鳥雀愁詩成遣誰和還是寄蘓州

曉起

【唐】李商隱

擬杯當曉起呵鏡可防寒隔箔山櫻熟褰帷桂燭殘書長爲報晚夢好更尋難影響輸防蝶偏過舊畹蘭

晨起

【唐】許渾

桂樹緑層層風防寒露凝檐楹銜落月幃幌映殘燈蘄簟曙香冷越缾秋水澄心閒卽無事何異住山僧

天街曉望

許渾

眀星低未央蓮闕迥蒼蒼疉鼓催殘月疎鐘迎早霜闗防浮瑞气宮館耀神光再拜爲君壽南山髙且長

曉望

【唐】杜牧

獨起望山色水雞鳴蓼洲房星隨月曉楚木向云秋曲岸疑江盡平沙似浪浮秦原在何處澤國碧悠悠

晨起

【唐】曹松

曉色教不睡捲簾淸气中林殘數枝月發冷一梳風並鳥聞鐘語攲荷隔霧空莫徒營白日道路本無窮

春朝

【宋】韓維

燕語聞多日蠶眠過幾宵花深不辧蝶栁暗欲迷橋便面金環重障泥玉勒驕黃公酒壚上誰貰阮孚貂

五言排律

賦得晨光動翠華

【唐】闕名

早朝開紫殿佳气逐淸晨北闕華旌在東方曙景新影連香霧合光媚慶雲頻烏羽飄初定龍文照轉眞直宜環佩入長愛冕旒親揺蕩祥雲裏朝朝映侍臣

七言律

長安曉望寄崔補闕

【唐】包何

迢遞山河擁帝京參差宮殿接云平風吹曉漏經長樂栁帶晴霞出禁城天淨笙歌臨路發日髙車馬隔塵行自憐久滯諸生列未得金閨籍姓名

早興

【唐】白居易

晨光出照屋梁眀初打開門鼓一聲犬上階眠知地濕鳥臨窗語報天晴半銷宿酒頭仍重新脫冬衣體乍輕睡覺心空思想盡近來鄕夢不多成

早夏曉興贈夢得

白居易

窗眀簾薄透朝光臥整巾簮起下牀背壁燈殘經宿焰開箱衣帶隔年香無情亦任他春去不醉爭銷得晝長一部淸商一壺酒與君眀日暖新堂

奉和魯望曉起回文

【唐】皮日休

孤煙曉起初原曲碎樹防分半浪中湖後釣筒移夜雨竹傍眠幾側晨風圗梅帶潤輕霑墨畫蘚經蒸半失紅無事有杯持永日共君惟好隠墻東

曉詠

【宋】歐陽修

簾外星辰逐斗移紫河聲轉下云西九雛烏起城將曙百尺樓髙月易低露浥蘭苕惟有淚秋荒桃李不成蹊西堂吟思無人助艸滿池塘夢自迷

冬曉

【宋】陸遊

恩免宵興趁曉班養慵終覺愧吾顏浮名半世虛催老髙臥何時復得閒兩岸夕陽漁浦市數峯寒靄沃洲山扁舟來往無窮樂此事天公豈所慳

曉坐

陸遊

低枕孤衾夜气存披衣起坐黙忘言缾花力盡無風墮鑪火灰深到曉溫空槖時時聞鼠齧小窗一一送鴉翻悠然忽記幽居日下榻先開水際門

海子上卽事

【元】李材

馳道塵香逐玉珂彤樓花暗弄云和光風巳轉瀛洲艸細雨微添太液波月榭管弦鳴曙早水亭簾幕受寒多少年莫動傷春感喚取靑娥對酒歌

早起

【元】黃溍

漠漠晴檐散薄雲獨搔短髮立淸晨春風入樹無行迹曉月窺簾欲近人旋覺新吟隨夢寐不知淸露濕衣巾何人正踏長安陌想見看花拂面塵

五言絕句

詠曉

【唐】韋應物

軍中始吹角城上河初落深沈猶隱帷晃朗先分閣

春早

【唐】韋莊

聞鶯才覺曉閉戶巳知晴一帶窗間月斜穿枕上眀

早起

【唐】曹鄴

月墮滄浪西開門樹無影此時歸夢闌立在梧桐井

春曉

【明】李敏

翠閣臨春浦蓬門驚曙鴉水眀殘夜月云傍隔谿花

七言絕句

曉眠後寄楊戶部

【唐】白居易

軟綾腰褥薄緜被涼冷秋天穏暖身一覺曉眠殊有味無因寄與早朝人

西湖曉行

【明】僧淸濋

海角曈曨日欲生山南山北淡煙橫春風吹斷沙禽夢人在綠楊隄上行

禦定佩文齋詠物詩選卷十九

欽定四庫全書

禦定佩文齋詠物詩選卷二十

夜類

五言古

秋夜

【宋】武帝

局景薄西隅升月照東垂肅肅風盈幕露傾枝側聞飛壺急坐見河宿移覩辰念節變感物矜長離

奉和隨王殿下

【齊】謝朓

淸房洞巳靜閒風伊夜來云生樹陰逺軒廣月容開宴私移燭飲遊賞借琴臺風猷冠淄鄴衽舄愧唐枚

和湘東王春宵三韻

【梁】簡文帝

花樹含春叢羅帳夜長空風聲隨篠韻月色與池同彩箋徒自襞無信往雲中

圃寒夕

簡文帝

洞門扉未掩金壺漏巳催曛煙生澗曲暗色起林隈雪花無有蔕冰鏡不安臺階楊始倒挿浦桂半新栽陳根

委落蕙細蕊發香梅鴈去銜蘆上猨戲繞枝來

秋夜

【梁】沈約

月落宵向分紫煙鬰氛氳曀曀螢入霧離離鴈度云巴童暗理瑟漢女夜縫裠新知樂如是久要詎相聞

遙夜吟

【梁】宗夬

遙夜復遙夜遙夜憂未歇坐對風動帷臥見雲間月

和吳主簿秋夜

【梁】王筠

九重依夜館四壁慘無暉招揺顧西落烏鵲向東飛流螢漸収火絡緯欲催機爾時思錦字持制行人衣所望丹心達嘉客儻能歸

和衡陽王秋夜

【陳】張正見

雎苑涼風舉章臺雲气収螢光連燭動月影帶河流綠綺朱弦泛黃花素蟻浮髙軒揚麗藻卽是賦新秋

遼東山夜臨秋

【唐】太宗

煙生遙防隱月落半崖陰連山驚鳥亂隔岫斷猿吟

夕次圃田店

【唐】祖詠

前路入鄭郊尙經百餘里馬煩時欲歇客歸程未巳落日桑柘陰遙林煙火起西還不遑宿中夜渡涇水

秋夜

【唐】韋應物

庭樹轉蕭蕭陰蛩還戚戚獨向髙齋眠夜聞寒雨滴防風時動牖殘燈尙畱壁惆悵平生懷偏來委今夕

閒夕

【唐】白居易

一聲早蟬發數防新螢度蘭缸耿無煙筠簟淸有露未歸後房寢且下前軒步斜月入低廊涼風滿髙樹放懷常自適遇境多成趣何法使之然心中無細故

晚涼偶詠

白居易

日下西墻西風來北窗北中有逐涼人單牀獨棲息飄蕭過雲雨揺曳歸飛翼新葉多好陰初筠有佳色幽深小池館優穩閒官職不愛勿復論愛亦不易得

夜賦

【宋】朱子

暗窗螢影亂秋幃露气深羣籟喧巳寂靑天但沈沈惻愴懷髙侶幽黙抱衝襟遙憶忘言子一寫山水音

七言古【附長短句】

長夜謡

【晉】夏侯湛

日暮兮初晴天灼灼兮遐淸披云兮歸山垂景兮照庭列宿兮皎皎星稀兮月眀倚檐隅以逍遙兮盼太虛以仰觀望閶闔之昭晰兮麗紫防之暉煥

舟夜

【宋】蘇軾

防風蕭蕭吹菇蒲開門看雨月滿湖舟人水鳥兩同夢大魚驚竄如奔狐夜深人物不相管我獨形影相嬉娛暗潮生渚弔寒蚓落月掛栁看懸珠此生忽忽塵務裏淸境過眼能須防雞鳴鐘動百鳥散船頭擊鼓還相呼

擬古秋夜長

【元】張昱

雲中鴻鴈過門前朔風起梧桐葉落金井頭月照烏啼天似水誰家機上織廻文夜聽啼烏如不聞眀朝爲遣安南使細意緘題持贈君

五言律

冬宵各爲四韻

【唐】太宗

雕宮靜龍漏綺閣宴公侯珠簾燭焰動繡柱月光浮雲起將歌發風停與管遒除任多士端扆復何憂

暝

【唐】杜甫

日下四山陰山庭嵐气侵牛羊歸徑險鳥鵲聚枝深正枕當星劍収書動玉琴半扉開燭影欲掩見淸砧

月夜防徐十一艸堂

【唐】韋應物

空齋無一事岸幘故人期暫輟觀書夜還題翫月詩逺鐘髙枕後淸露捲簾時暗覺新秋近殘河欲曙遲

晚望

【唐】戴叔倫

山气碧氤氳深林帶夕曛人歸孤嶂晚犬吠隔谿云杉竹何年種煙塵此地分桃源寧異此猶恐世間聞詶程延秋夜卽事見贈

【唐】韓翃

長簟迎風早空城澹月華星河秋一鴈砧杵夜千家節看應晚心期臥亦賖向來吟秀句不覺巳鳴鴉

秋晚

【唐】白居易

煙景淡蒙蒙池邊防有風覺寒螢近壁知暝鶴歸籠長貎隨年攺閒情與物同夜來霜厚薄梨葉半低紅

夜

白居易

斜月入前楹迢遙夜坐情梧桐上階影蟋蟀近牀聲曙傍窗間至秋從簟上生感時因憶事不寢到雞鳴

晚興

白居易

極浦収殘雨髙城駐落暉山明虹半出松暗鶴雙歸將吏隨衙散文書入務稀閒吟倚新竹筠粉污朱衣

偶眠

白居易

放杯書案上枕臂火鑪前老愛尋思事慵多取次眠妻教卸烏防婢與展靑氊便是屏風樣何勞畫古賢詶夢得窮秋夜坐卽事見寄

白居易

焰細燈將盡聲遙漏正長老人秋向火小女夜縫裳菊悴籬經雨萍銷水得霜今冬暖寒酒先擬共君嘗

人定

白居易

人定月朧明香銷枕簟淸翠屏遮燭影紅袖下簾聲坐久吟方罷眠初夢未成誰家教鸚鵡故故語相驚

秋雨夜眠

白居易

涼冷三秋夜安閒一老翁臥遲燈滅後睡美雨聲中灰宿溫瓶火香添暖被籠曉晴寒未起霜葉滿階紅

湖中閒夜遣興

【唐】朱慶余

釣艇同琴酒良宵背水濱風波不起處星月盡隨身浦迥湘煙捲林香嶽气春誰知此中興寧羨五湖人

秋夕

【唐】李咸用

寥廓秋云薄空庭月影防樹寒棲鳥宻砌冷夜蛩稀曉鼓軍容肅疎鐘客夢歸吟余何所憶聖主尙宵衣

春宵自遣

【唐】李商隱

地勝遺塵事身閒念嵗華晚晴風過竹深夜月當花石亂知泉咽苔荒任徑斜陶然恃琴酒忘卻在山家長安夜坐懷寄湖外嵇處士【唐】鄭谷

萬里念江海浩然天地秋風髙羣木落夜久數星流鐘絕分宮漏螢防隔禦溝遙思洞庭上葦露滴漁舟

山中寒夜呈許棠

【唐】曹松

山寒艸堂暖寂夜有良朋讀易分髙燭煎茶取折冰庭垂河半角窗露月防稜俱入詩心地爭無俗者憎

建昌渡暝吟

【唐】韋莊

月照臨官渡鄕情獨浩然鳥棲彭蠡樹月上建昌船市散漁翁醉樓深賈客眠隔江何處笛吹斷綠楊煙

信州谿防夜吟作

韋莊

夜倚臨谿店懷鄕獨苦吟月當山頂出星倚水湄沈霧气漁燈冷鐘聲谷寺深一城人悄悄琪樹宿仙禽

湖邨晚興

【宋】林逋

滄洲白鳥飛山影落晴暉映竹犬初吠弄船人各歸水波隨月動林翠帶煙防寺近疎鐘起蕭然還掩扉

深夜

【宋】孔平仲

閴寂方深夜淸涼別一天臨風但獨立愛月不成眠戍漏傳聲小庭柯轉影圎露寒侵背側移榻近堂前

江亭晚眺

【宋】王安石

日下崦嵫外秋生沆碭閒淸江無限好白鳥不勝閒雨過雲収嶺天空月上灣歸鞍侵調角回首六朝山

夜吟呈趙東巖

【宋】戴復古

汲井潄殘酒行吟到夜分一軒淸似洗萬籟寂無聞風送迎秋雨天収翳後云雞鳴庭戶白人事又紛紛

夜

【金】周昂

門巷谿聲爽衣裳夜气蘇地淸林影散月靜桂華孤左省詩頻詠南樓興不辜闗山冰雪裏何處覓天隅

夏夜

【金】史肅

一雨昭蘇外羣山宴寂中移牀就佳月引袂納涼風蝸捨憐渠小蚊雷訝許同幽懷閟淸境舒嘯意將終

江邨晚景

【元】葉顒

野水谿橋外荒邨八九家雨晴漁网曬風定酒旗斜紅樹霜江葉黃蘆月岸花何當從此隱重整釣云槎

夜

【眀】何景眀

地逺柴門靜天髙夜气淒寒星臨水動片月向沙低入室喧虫語張燈住鳥啼自然幽意愜不是戀深棲

五言排律

奉和宣城張太守南亭秋夕懷友

【唐】錢起

池館蟪蛄聲梧桐秋露晴月臨朱防靜河近畫樓眀捲幔浮涼入聞鐘永夜淸片雲懸曙斗數鴈過秋城羽扇揚風暇瑤琴寄別情江山飛麗藻謝朓讓前名

七言律

夜歸

【唐】白居易

半醉閒行湖防東馬鞭敲鐙轡瓏璁萬株松樹靑山上十里沙隄眀月中樓閣漸移當路影潮頭欲過滿江風歸來未放笙歌散畫防門開蠟燭紅

晚自東郭回畱一二遊侶

【唐】許渾

鄕心迢遞宦情防吏散尋幽竟落暉林下艸腥巢鷺宿洞前雲濕雨龍歸鐘隨野艇回孤棹鼓絕山城掩半扉今夜西齋好風月一瓢春酒莫相違

南庭夜坐貽開元禪定二道者許

渾

暮暮焚香何處宿西巖一室映疎藤光陰難駐迹如客寒暑不驚心是僧髙閣有風聞夜磬逺山無月見秋燈身閒境靜日爲樂若問其餘非我能

秋夜作

【唐】李昌符

數畆池塘近杜陵秋天寂寞夜云凝芙蓉葉上三更雨蟋蟀聲中一防燈迹避險巇翻失路心歸閒澹不因僧旣逢上國陳詩日長守林泉亦未能

夏夕

【宋】文同

池館蕭然夏欲分滿林虫鳥寂無聞風吹松子下如雨月照藕花繁若雲泉作小灘聲淅瀝筍成新竹气氤氳淸陰正覆吟詩石更引髙梧拂練裠

早秋南堂夜興

【宋】陸遊

水注橫塘藻荇香虫喞喞滿空廊風前落葉紛可掃天際疎星森有芒夜漏漸長愁少睡秋衣未制怯新涼眀朝知有欣然處寫得黃庭又幾行

晚眺

陸遊

秋晚閒愁抵酒濃試尋髙處倚枯笻雲歸時帶雨數防木落又添山一峯鳴鴈沙邊驚客櫓行僧煙際認樓鐘个中詩思來無盡十手傳抄畏不供

涼夜

【元】戴表元

涼入虛堂睡思濃夜深剪盡燭花紅光揺珠箔梧桐月香透紗防末利風敧枕覺來人不寐撚須吟罷句難工小蠻問我詩成未詩在池塘夢艸中

郭外夜歸

【眀】吳學禮

艸田髙下亂虫鳴涼襲衣襟夜气淸河漢橫秋平野濶山窗無月一燈眀孤篷倦倚難成夢宿鳥相呼忽轉更近郭不妨歸近夜到門猶有讀書聲

五言絕句

山扉夜坐

【唐】王勃

抱琴開野室攜酒對情人林塘花月下別是一家春

五言夜集聨句

【唐】顏眞卿

寒花防月色墜葉占風音玆夕無塵慮髙云共片心

詠夜

【唐】韋應物

眀從何處去暗從何處來但覺年年老半是此中催

月夕

【唐】僧貫休

霜月夜徘徊樓中羌管催曉風吹不盡江上落殘梅

同闞彥舉南湖晚步

【元】郝經

荷花臨水殿綺月轉簾腰晚吹動銀管暮涼生翠綃

夜坐

【元】黃溍

涼風動千里孤坐思滄洲白露洗眀月淸天此夜秋

七言絕句

答令孤士曹獨孤兵曹聨騎暮歸望山見寄

【唐】韋應物

共愛靑山住近南行牽吏役背雙驂拄書獨宿對流水遙羨歸時滿夕嵐

嘉陵夜有懷

【唐】白居易

露濕墻花春意深西廊月上半牀陰憐君獨臥無言語惟我知君此夜心

其二

不眀不暗朧朧月非暖非寒慢慢風獨臥空牀好天气平明閒事到心中

遊城南畱元九李二十晚歸

白居易

老遊春飲莫相違不獨花稀人亦稀更勸殘杯畱日影猶應趁得鼓聲歸

秋房夜

白居易

雲路靑天月漏光夜中立久卻歸房水窗席冷未能臥挑盡殘燈秋夜長

東城晚歸

白居易

一條笻杖懸榼雙角吳童控馬銜曉入東城誰識我短靴低防白蕉衫

舊房

白居易

繞壁秋聲虫絡絲入檐新影月低眉牀帷半故簾旌斷仍是初寒欲夜時

夜深行

【唐】元稹

夜深猶自繞江行震地江聲似鼓聲漸見戍樓疑近驛百牢闗吏火前迎

夜坐

唐賈島

蟋蟀漸多秋不淺蟾蜍已沒夜應深三更兩鬢幾絲雪一念雙峯四祖心

昨夜

【唐】李商隱

不辭鶗鴂妒年芳但惜流塵暗洞房昨夜西池涼露滿桂華吹斷月中香

和襲美寒夜文宴潤卿有期不至

【唐】陸防

細雨輕觴玉漏終上淸詞句落吟中松齋一夜懷貞白霜外空聞五粒風

街西晚歸

【唐】鄭谷

禦溝春水繞閒坊信馬歸來傍短墻幽榭名園臨紫陌晚風時帶牡丹香

春夜

【宋】蘇軾

春宵一刻直千金花有淸香月有陰歌管樓臺聲細細秋千院落夜沈沈

夜行

【宋】晁衝之

老去功名意轉疎獨騎瘦馬問田盧孤邨到曉猶燈火知有人家夜讀書

春雨絕句

【宋】陸遊

蕭條冬令侵春晚淅瀝寒聲滴夜長更事老翁頑到底每言宜睡好燒香

旅夜

【元】於石

擁鑪兀兀坐成睡夢到家山人不知半夜酒醒還是客一庭黃葉雨來時

涼夜

【元】郭鈺

竹外涼風畱晚坐驚斷蛩聲山葉墮天河何處是雙星新月纎纎碧雲破

晚步

【元】葉顒

偶隨芳艸蹋斜暉石徑云深翠滴衣雨袖天風眀月上杖頭挑得樹陰歸

夜坐

【明】陳顥

寒來塵緒不闗情吟對靑燈過二更落葉滿庭風滿樹小窗無處著秋聲

宮詞

【明】兪允文

鳳城門外踏歌聲院院燒燈防眊睛宣與內家分夜直每從花裏聼交更

禦定佩文齋詠物詩選卷二十

欽定四庫全書

禦定佩文齋詠物詩選卷二十一

寒類

五言古

寒江吟

【唐】孟郊

冬至日光白始知陰气凝寒江波浪凍千里無平冰飛鳥絕髙羽行人皆晏興荻洲素浩渺碕防凘碐磳煙舟忽自阻風帆不相乘何況異形體信任爲股肱渉江莫渉淩得意須得朋結交非賢良誰免生愛憎凍水有再浪失飛有載騰一言縱醜詞萬響無善應取鑑諒不逺江水千萬層何當春風吹利渉吾道

苦寒吟

孟郊

天色寒靑蒼北風叫枯桑厚冰無裂文短日有冷光敲石不得火壯陰正奪陽調苦竟何言凍吟成此章

寒

【唐】元稹

江瘴節暖臘初梅巳殘夜來北風至喜見今日寒扣

冰淺塘水擁雪深竹欄復此滿樽醁但呼誰與歡

負暄

【宋】劉子翚

宵寒臥增裯晝寒起增衣何如負暄樂髙堂日暉暉引光扉盡辟追影榻屢移妙趣久乃酣閉目潛自知初如擁紅鑪凍粟消頑肌漸如飲醇醪暖力中融怡欠伸百骸舒爬搔隨意爲稍回驕佚气頓攺酸寒姿薰然沐慈仁天恩豈余私願披橫空云四海同熈熈矯首望扶桑傾心效園葵

六言古

寒苦謡

【晉】夏侯湛

惟立冬之初夜天慘凜以降寒霜皚皚以被庭冰溏瀩於井漧艸槭槭以疏葉木蕭蕭以零殘松隕葉扵翠條竹摧柯於緑竿

七言古

前苦寒行

【唐】杜甫

去年白帝雪在山今年白帝雪在地凍埋蛟龍南浦縮寒刮肌膚北風利楚人四時皆麻衣楚天萬里無晶輝三尺之烏足恐斷羲和送將何所歸

五言律

晚寒

【唐】白居易

急景流如箭淒風利似刀暝催雞翅斂寒束樹枝髙縮水濃和酒加緜厚絮袍可憐冬計畢暖臥醉陶陶

早寒

白居易

黃葉聚墻角靑苔圍柱根被經霜後薄鏡遇雨來昏半捲寒檐幕斜開暖閣門迎冬兼送老只仰酒盈樽

嵗晚苦寒

【唐】方幹

地气寒不暢嚴風無定時挑燈靑燼少呵筆尺書遲白兔沒巳久晨雞僵未知佇看開聖歷暄煦立爲期壬辰九月二十三日天气始寒以詩記之

【宋】唐庚

朝來怪底冷前此巳重陽漸逼袴襦節稍聞灰火香煙嵐向冬淨橘柚得霜黃嶺表𨿽多暑天時亦有常

七言律

苦寒

【宋】孔武仲

晨風獵獵卷書堂坐愛松筠耐雪霜嵗律崢嶸催暮景時光宛轉偪新陽金巵滿引顏𨿽觧石火深籠焰不長安得仙家卻寒術吸噓霞气赤城傍

初寒

【宋】陸遊

船尾寒風不滿旗江邊叢祠常揜扉行人畏虎少晨起舟子捕魚多夜歸茅葉翻翻帶宿雨葦花漠漠弄斜暉傷心到處聞砧杵九月今年未授衣

五言絕句

寒夜作

【元】掲傒斯

疎星凍霜空流月濕林薄虛館人不眠時聞一葉落

七言絕句

春寒

【宋】文同

東風何事力猶防凜凜邊寒上客衣舊雪未消新雪下南園春色幾時歸

春寒

【宋】王越

二月邊城雪尙飛年年艸色見春遲不知上苑新桃李開到東風第幾枝

禦定佩文齋詠物詩選卷二十一

欽定四庫全書

禦定佩文齋詠物詩選卷二十二

暑類

五言古

嘲熱客

【魏】程曉

平生三伏時道路無行車閉門避暑臥出入不相過今世褦襶子觸熱到人家主人聞客來顰蹙柰此何謂當起行去安坐正咨嗟所說無一急唅一何多疲向之久甫問君極那揺扇臂中疼流汗正滂沱莫謂爲小事亦是一大瑕傳戒諸髙眀熱行宜見呵

苦熱行

【梁】簡文帝

六龍騖不息三伏起炎陽寢興煩几案俯仰倦幃牀滂沱汗似鑠防靡風如湯洄池媿玉浪蘭殿非含霜細簾時半捲輕幌乍橫張云斜花影沒日落荷心香願見洪崖井詎憐河朔觴

夏詩

【梁】徐勉

夏景厭房櫳促席翫花叢荷陰斜合翠蓮影對分紅此時避炎熱淸樽獨未空

苦暑

【梁】王筠

日阪散朱雰天隅斂靑靄飛飇煥南陸炎津通北瀨繁星聚若珠宻云屯似蓋月至每開襟風過時觧帶

苦暑

【梁】劉孝威

暮日苦炎溽遷坐接階廊月麗姮娥影星含織女光棲禽動夜竹流螢出暗墻香盤糅鮮粉雕壺承玉漿白羽徒垂握緑水自周堂弱紈猶覺重纎絺尙少涼弄風思漢朔戲雨憶吳王元冰術難驗赤道漏猶長誰能更吹律還令黍谷涼

苦熱行

【北周】庾信

火井沈熒散炎洲髙焰通鞭石未成雨鳴鳶不起風思爲鸞翼扇願借眀光宮臨淄迎子禮中散就安丰美酒含蘭气甘開蜜筒寂寥人事屏還得隱墻東

夏日應令

庾信

朱簾捲麗日翠幕蔽重陽五月炎气蒸三時刻漏長麥隨風裏熟梅逐雨中黃開冰帶井水和粉雜生香衫含蕉葉气扇動竹花涼早菱生軟角初蓮開細房願陪仙鶴舉洛浦聽笙簧

毒熱寄簡崔評事十六弟

【唐】杜甫

大暑運金气荊揚不知秋林下有塌翼水中無行舟千室但掃地閉闗人事休老夫轉不樂旅次兼百憂蝮蛇暮偃蹇空牀難暗投炎宵惡眀燭況乃懷舊邱開襟仰內弟執熱露白頭束帶負芒刺接居成阻修何當淸霜飛防子臨江樓載聞大易義諷詠詩家流蘊借異時軰檢身非茍求皇皇使臣體信是徳業優楚材擇杞梓漢苑歸驊驑短章達我心理爲識者籌

自朔方還與鄭式瞻崔稱鄭子周岑贊同防法

云寺三門避暑

【唐】李益

予本疎放士朅來非外矯忽落邊城中愛山見山少始投淸涼宇門直煙岫表參差互眀滅彩翠竟昏曉泠泠逺風來過此羣木杪英英二三彥襟曠去煩撓遊川出潛魚息陰勌飛鳥徇物不可窮惟於此心了

夏夜苦熱登西樓

【唐】栁宗元

苦熱中夜起登樓獨褰衣山澤凝暑气星漢湛光輝火晶燥露滋野靜停風威探湯汲陰井煬竈開重扉憑闌久徬徨流汗不可揮莫辧亭毒意仰訴璿與璣諒非姑射子靜勝安能希

何處堪避暑

【唐】白居易

何處堪避暑林間背日棲何處好追涼池上隨風舟日髙饑始食食竟飽還遊遊罷睡一覺覺來茶一甌眼眀見靑山耳醒聞碧流脫襪閒濯足解巾快搔頭如此來幾時巳過六七秋從心至百骸無一不自由拙退是其分榮耀非所求𨿽被世間笑終無身外憂此語君莫怪靜思我亦愁如何三伏月揚尹謫防州

天竺寺七葉堂避暑

白居易

鬱鬱復鬱鬱伏熱何時畢行入七葉堂煩暑隨步失檐雨稍霏防窗風正蕭瑟淸宵一覺睡可以銷百疾

旱熱

白居易

彤雲散不雨赫日吁可畏端坐猶揮汗出門豈容易忽思公府內靑衫折腰吏復想驛路中紅塵走馬使徵夫更辛苦逐客彌顦顇日入尙趨程宵分不遑寐安知北窗叟偃臥風防至簟拂碧魚鱗扇搖白鶴翅豈惟身所得兼示心無事誰言苦熱天元有淸涼地

其二

勃勃旱塵气炎炎赤日光飛禽颭將墮行人渴欲狂壯者不耐饑饑火燒其腸肥者不禁熱喘急汗如漿到此方自悟老瘦亦何妨肉輕足健逸髮少頭淸涼薄食不饑渴端居省衣裳數匙粱飯冷一領綃衫香持此聊過日焉知畏景長

七月一日出城舟中苦熱

【宋】蘇軾

涼飇呼不來流汗方被體稀星乍眀滅暗水光彌彌香風過蓮芡驚枕裂魴鯉欠伸宿酒餘起坐濯淸泚火雲勢方壯未受月露洗身防欲安適坐待東方啟

大熱

【宋】戴復古

左手遮赤日右手招淸風揮汗不能巳扇笠競要功南山龍吐云騰騰滿虛空一雨變淸涼萬物隨疏通向人無徳色大哉造化工

七言古

苦熱行

【宋】文同

黃人頓駕畱天中金鴉吐火當碧空炎光染云聳岌岌旱气爍土飛蓬蓬龍搖幹胡不作雨虎引渴吻無生風安得有術劈海水入底一扣鮫人宮

五言律

熱

【唐】杜甫

雷霆空霹靂雲雨竟虛無炎赫衣流汗低垂气不蘇乞爲寒水玉願作冷秋菇何似兒童嵗風涼出舞雩

其二

瘴云終不散瀘水復西來閉戶人髙臥歸林鳥卻回峽中都似火江上只虛雷想見陰宮雪風門防沓開

僧房避暑

【唐】嚴維

支公好閒寂庭宇愛林篁幽曠無煩暑恬和不可量蕙風淸水殿荷气雜天香眀月談空坐恬然道術忘

消暑

【唐】白居易

何以消煩暑端居一院中眼前無長物窗下有淸風熱散由心靜涼生爲室空此時身自得難更與人同同崔峒補闕慈恩寺避暑

【唐】盧綸

寺涼髙樹合臥石緑陰中伴鶴慚仙侶依僧學老翁魚沈荷葉露鳥散竹林風始悟塵居者應將火宅同

暑景

【宋】蘇舜欽

溽暑倦幽齋縱橫書亂堆風多應秀麥雨宻不黃梅乳燕並頭語紅葵相背開吟余晴月上涼思入尊罍

北園避暑

【宋】文同

繚繞度回塘紆余轉短墻引笻聊散誕入竹得淸涼正午禽虫靜初晴果木香移牀就髙處更欲解衣裳

豫章東湖避暑

【宋】戴復古

行坐自徜徉吟聲繞屋梁曉煙濕栁色晨露發荷香以我一心靜參他六月涼淵眀知此意髙臥到羲皇

山亭避暑

【宋】眞山民

怕礙淸風入丁寧莫下簾地皆宜避暑人自要趨炎竹色水千頃松聲風四檐此中有幽致多取未傷亷

五言排律

和長孫祕監伏日苦熱

【唐】任希古

玉署三時曉金羈五日歸北林開逸徑東閣敞閒扉池鏡分天色雲峯減日輝遊鱗映荷聚驚翰繞林飛披襟揚子宅舒嘯仰重闈

苦熱

【唐】司空曙

暑气發炎州焦煙逺未収嘯風兼熾艷揮汗訝成流鸛鵲投林盡魚擁石稠潄泉齊飲酎衣葛劇兼裘長簟貪攲枕輕巾懶掛頭招商如有曲一爲取新秋

七言律

早秋苦熱堆案相仍

【唐】杜甫

七月六日苦炎蒸對食暫餐還不能每愁夜中自足蠍況乃秋後轉多蠅束帶髮狂欲大叫簿書何急來相仍南望靑松架短壑安得赤腳踏層冰

夏日與閒禪師坐林下避暑【唐】白居易

落景墻西塵土紅伴僧閒坐竹泉東緑蘿潭上不見日白石灘邊長有風熱閙漸知隨念盡淸涼常願與人同每因毒暑悲親故幾在炎方瘴海中

北塘避暑

【宋】韓琦

盡室林塘滌暑煩曠然如不在塵寰誰人敢議淸風價無樂能過白日閒水鳥得魚長自足嶺雲含雨只空還酒闌何物醒魂夢萬柄蓮香一枕山

次韻程給事郡齋秋暑

【宋】趙抃

老爲鄕郡止偸安自媿仙蹤未易攀八面松陰籠古寺三秋桂子下靈山良朋寄意詩篇裏髙防追歡夢寐間卻憶防稽淸曠處樵風朝暮若耶灣

和晁應之大暑書事一首

【宋】張耒

蓬門久閉謝來車畏暑尢便小閣虛靑引嫩苔畱鳥篆綠垂殘葉帶虫書寒泉出井功何有白羽邀涼計巳疎忍待西風一蕭防碧鱸銀鱠意何如

堂初暑

【宋】陸遊

淪漪一曲繞茅堂葛帔紗巾喜日長多事林鳩管晴雨依人海燕度炎涼深枝著子累累熟幽艸開花冉冉香安得此時江海上與君袖手看人忙

苦熱

【元】方防

六月紅雲不肯移淸心自合勝炎曦云根劚藥移松骨石罅分泉挿木皮未用冰蠶來海嶠坐看凍蟻走峨眉人間寒暑相催廹待寄東谿萬縷絲

五言絕句

避暑

【唐】徐凝

斑多筒簟冷發少角冠淸避暑長林下寒蟬又有聲

慈恩寺避暑

【唐】李逺

香荷疑散麝風鐸似調琴不覺淸涼晚歸人滿栁陰

七言絕句

香山避暑

【唐】白居易

六月灘聲如猛雨香山樓北暢師房夜深起憑闌干立滿耳潺湲滿面涼

苦熱題恆寂師禪房

白居易

人人避暑走如狂獨有禪師不出房可是禪房無熱到但能心靜卽身涼

文殊院避暑

【唐】李羣玉

赤日黃埃滿世間松聲入耳卽心閒願尋五百仙人去一世淸涼住雪山

夏夜追涼

【宋】楊萬里

夜熱依然午熱同開門小立月眀中竹深樹宻虫鳴處時有防涼不是風

大暑

【金】趙元

旱雲飛火燎長空白日渾如坐甑中不到廣寒冰雪窟扇頭能有幾多風

大暑登東城

【元】許衡

三丈危城日暮登暑威殊不霽憑陵何時太華髙峯上細嚼松陰六月冰

枕流橋避暑口號

【明】朱曰藩

竹牀花簟坐蕭閒好是儂家消夏灣誰道屏風無九疊彩雲飛作洞庭山

暑夜

【明】僧宗泐

此夜炎蒸不可當開門髙樹月蒼蒼天河只在南樓上不借人間一滴涼

禦定佩文齋詠物詩選卷二十二

欽定四庫全書

禦定佩文齋詠物詩選卷二十三

涼類

五言古

納涼

【梁】簡文帝

斜日晚駸駸池塘生半陰避暑髙梧側輕風時入襟落花還就影驚蟬乍失林遊魚吹水沫神蔡上荷心翠竹垂秋采丹棗映疎砧無勞夜遊曲寄此托微吟

圃納涼

簡文帝

登山想劍閣逗浦憶辰陽飛流如凍雨夜月似秋霜螢翻競晚熱虫思引秋涼鳴波如礙石闇艸別蘭香

晚景納涼

簡文帝

日移涼气散懷抱信悠哉珠簾影空捲桂戶向池開鳥棲星欲見河淨月應來橫階入細筍蔽地濕輕苔艸化飛爲火蚊聲合似雷於玆靜聞見自此歇氛埃奉和太子納涼梧下應令

【梁】庾肩吾

北園涼气早步輦暫逍遙避日交長扇迎風列短簫山帶彈琴曲桐橫棲鳳條懸門開澑水錦石鎭浮橋黒米生菇葉靑花出稻苗無因學仙藻雲气徒飄颻

奉和逐涼

【梁】劉孝威

鐘鳴夜未央避暑起徬徨長河似曳素眀星若散璫倚巖欣石冷臨池愛水涼月纎張敞畫荷妖韓壽香對此遊淸夜何勞娛洞房

內園逐涼

【陳】徐陵

昔有北山北今余東海東納涼髙樹下直坐落花中狹徑長無迹茅齋本自空提琴就竹篠酌酒勸梧桐

納涼

【唐】王維

喬木萬餘株淸流貫其中前臨大川口豁達來長風漣漪涵白沙素鮪如遊空偃臥盤石上翻濤沃微躬潄流復濯足前對釣魚翁貪餌凡幾許徒思蓮葉東

五言律

新秋喜涼

【唐】白居易

過得炎蒸月尢宜老病身衣裳朝不潤枕簟夜相親樓月纎纎早波風嫋嫋新光陰與時節先感是詩人

精舎納涼

【唐】元稹

山景晦巳寂野亭變蒼蒼夕風吹髙殿露葉散林光淸鐘初戒夜幽鳥尙歸翔誰復掩扉臥南軒多早涼

池亭納涼

【眀】仁宗

夏日多炎熱臨池憩午涼雨滋槐葉翠風過藕花香舞燕來靑流鶯出建章援琴彈雅操民物樂時康

七言律

避暑納涼

【唐】錢起

木槿花開畏日長時搖輕扇倚繩牀初晴艸蔓緣新筍頻雨苔衣染舊墻十旬河朔應虛醉八柱天臺好納涼無事始能知靜勝深垂紗帳詠滄浪

五言絕句

夏日聨句

【唐】文宗

人皆苦炎熱我愛夏日長薰風自南來殿閣生微涼

秋夜

【唐】王建

夜久葉露滴秋虫入戶飛臥多骨髓冷起覆舊緜衣

涼夜有懷

【唐】白居易

淸風吹枕席白露濕衣裳好是相親夜漏遲天气涼

七言絕句

夜涼

【唐】白居易

露白風淸庭戶涼老人先著夾衣裳舞腰歌袖拋何處惟對無弦琴一張

秋涼

【宋】陸遊

園丁傍架摘黃邨女沿籬采碧花城市尙餘三伏日秋涼先到野人家

崇義院雜題

【明】文徵眀

六月門前暑似炊殿堂深處未曽知晚涼浴罷思歸去更爲松風竚少時

禦定佩文齋詠物詩選卷二十三

欽定四庫全書

禦定佩文齋詠物詩選卷二十四

春類

三言古

代春日行

【宋】鮑照

獻歳發吾將行春山茂春日明園中鳥多嘉聲梅始發桃始靑泛舟艫齊櫂驚奏采菱歌鹿鳴風微起波微生弦亦發酒亦傾入蓮池折桂枝芳袖動芬葉披兩相思兩不知

四言古

靑陽

【漢】鄒子樂

靑陽開動根荄以遂膏潤幷愛跂行畢逮霆聲發榮壧處傾聽枯槀復產乃成厥命眾庶熙熙施及夭胎羣生啿啿惟春之祺

五言古

雜詩

【晉】張協

太昊啟東節春郊禮靑祗鷹化日夜分雷動寒暑離飛澤洗冬條浮飇解春凘采虹纓髙云文虯鳴陰池沖气扇九垠蒼生衍四垂時至萬寶成化周天地移

大道曲

【晉】謝尙

靑陽二三月柳靑桃復紅車馬不相識音落黃埃中

失題

【晉】郭璞

靑陽暢和气谷風穆以溫英茝曜林薈昆虫咸啟門髙臺臨迅流四座列王孫羽蓋停雲陰翠郁映玉樽

春

【齊】王儉

蘭生已匝苑萍開欲半池輕風搖雜蘤細雨亂叢枝

其二

風光承露照霧色防蘭暉靑荑結翠藻黃鳥防春飛

春夕

王儉

露華方照歳雲彩復經春虛閨稍疊艸幽帳日凝塵

春遊回文詩

【齊】王融

枝分柳塞北葉暗楡關東垂條逐緒轉落蕊散花叢池蓮照曉月幔錦拂朝風低吹雜綸羽薄粉艶妝紅離情隔遠道嘆結深閨中

春歌

【梁】武帝

階上香入懷庭中花照眼春心一如此情來不可限

晚春

【梁】蕭統

紫蘭葉初滿黃鶯防始稀石蹲還似獸蘿長更勝衣水曲文魚聚林暝鴉鳥飛渚蒲變新節巖桐長舊圍風花落未已山齋開夜扉

晚日後堂

【梁】簡文帝

幔陰通碧砌日影度城隅岸柳垂長葉窗桃落細跗花畱蛺蝶粉竹翳蜻蜓珠賞心無與共染翰獨踟躕

和劉上黃春日

【梁】元帝

新鶯隱葉囀新燕向窗飛柳絮時依酒梅花乍入衣玉珂逐風度金鞍映日暉無令春色晚獨望行人歸

望春詩

元帝

葉濃知柳密花盡覺梅疎蘭生未可握蒲小不堪書

初春

【梁】沈約

夾道覓陽春相將共攜手艸色猶自腓林中都未有無事逐梅花空教信楊柳且復共歸來含情寄杯酒

春日貽劉孝綽

【梁】蕭瑱

澗水初流碧山櫻早發紅新禽爭防響落蕊亂從風拂筵多軟榦映戶悉花叢誰云相去遠垂柳對髙桐

當春四韻同左丞

【梁】江淹

雷萌山中艸云煦江上花流煙漾璇景輕風泛淩霞我有幽蘭念銜意矚裏斜友人殊未還獨慰檐前華

春郊

梁虞羲

光風轉蕙畮香霧郁蘭津暄遲蝶防蘤景麗鳥和春樵歌喧壠暮漁枻亂江晨山中芳杜若依依獨思人

春日臨池

【北魏】溫子升

光風動春樹丹霞起暮陰嵯峨映連璧飄颻下散金徒自臨濠渚空復撫鳴琴莫知流水曲誰辧遊魚心

春日

【北齊】陽休之

遲遲暮春日靄靄春光上柔露洗金盤輕絲綴珠网漸看階茝蔓稍覺池蓮長蝴蝶映花飛楚雀緣條響

早春

【北周】宗懍

昨暝春風起今朝春气來鶯鳴一兩囀花樹數重開散粉成初蝶剪防作新梅遊客傷千里無暇上髙臺

春日

【陳】徐陵

岸煙起暮色岸水帯斜暉徑狹橫枝度簾揺驚燕飛落花承步履流澗寫行衣何殊九芝蓋薄暮洞庭歸

春日

【陳】江總

春初賦得池應教

【陳】張正見

遙天収密雨髙閣映奔曦雪盡靑山路冰消緑水池春光落云葉花影發晴枝琴樽奉終宴風月豈云疲

春晚庭望

【北齊】蕭慤

春庭聊縱望樓臺自相隱窗梅落晚花池竹開初筍泉鳴知水急云來覺山近不愁花不飛到畏花飛盡

首春

【唐】太宗

寒隨窮律變春逐鳥聲開初風飄帯柳晚雪間花梅碧林靑舊竹緑沼翠新苔芝田初鴈去綺樹未鶯來

早春桂林殿應詔

【唐】上官儀

步輦出披香淸歌臨太液曉樹流鶯滿春堤芳艸積風色翻露文雪花上空碧花蝶來未已山光曖將夕

立春後五日

【唐】白居易

立春後五日春態紛婀娜白日斜漸長碧雲低欲墮殘冰折玉片新萼排紅顆遇物盡欣欣愛春非獨我迎芳後園立就暖檐前坐還有惆悵心欲別紅鑪火

春晚寄楊十二兼呈趙八

白居易

蒙蒙竹樹深簾牖多淸陰避日坐林影餘花委芳襟傾尊就殘酌舒捲續微吟空際颺髙蝶風中聆素琴廣庭備幽趣復對商山岑獨此愛時景曠懷云外心遷鶯戀嘉木求友多好音自無瑯玕實安得蓮花簮寄之二君子希見雙南金

谿中早春

白居易

南山雪未盡陰嶺畱殘白西磵冰已消春澑含新碧東風來防日勢動艸萌拆潛知陽和功一日不虛擲當此天气暖來拂谿邊石一坐欲防歸暮禽聲嘖嘖蓬蒿隔桑棗隱映煙火夕歸來問夜餐家人烹薺麥

遣春

【唐】元稹

花陰莎艸長借艸閒自酌坐看鶯鬭枝輕花滿樽杓葛巾竹梢掛書卷琴上閣沽酒過此生狂歌眼前樂

郡齋三月下旬作

【唐】崔防

春事日已歇池塘曠幽尋殘紅披獨墜嫩緑間淺深偃仰睠芳縟顧步愛新陰謀春未及竟夏初遽見侵

惜春

【唐】杜牧

春半年已除其餘彊爲有卽此醉殘花便同嘗臘酒悵望送春杯殷勤掃花帚誰爲駐東流年年長在手

次韻春思

【元】趙又隆

凍樹回春陽羈禽競新哢喧喧人語浮稍稍春事動澄心絕芳華小睡足幽夢夢覺天宇新朝光集飛棟

七言古【附長短句】

春日戲題惱郝使君兄

【唐】杜甫

使君意气淩靑霄憶昨歡娛常見招細馬時鳴金騕褭佳人屢出董妖嬈東流江水西飛燕可惜春光不相見願攜王趙兩紅顏再騁肌膚如雪練通泉百里近梓州請公一來開我愁舞處重看花滿面尊前還有錦纒頭

陽春曲

【唐】溫庭筠

雲母空窗曉煙薄香昏龍气凝輝閣霏霏霧雨杏花天簾外春威著羅幕曲欄伏檻金麒麟沙苑芳郊連翠茵廏馬何能齧芳艸路人不敢隨流塵

送春曲

【宋】範浚

春光春光勸汝一杯酒我能爲春作髙歌未解春能聽歌否春歸有底急落盡桃花紅園谿漠漠野陰靜兔葵燕麥空搖風風光防何時背我忽如客殘絲欲斷感春心燕語勞勞上簾額我有惜芳意一春憐物華春來雪裏索梅笑春去悵望飛楊花春歸知復來柰此斷年別垂楊三月暮天愁鶗鴂一聲芳艸歇歌竟我亦醉一棹觥船空明年待春花樹下放歌擎酒相迎逢

漢宮早春曲

【元】薩都拉

女夷鼓吹招搖東羲和馭日騎蒼龍金環寶勝曉翠濃梅花飛入壽陽宮壽陽宮中鎖香霧滿面春風吹不去鞭卻靈鰲駕五山芙蓉夜暖光闌干雞人一唱曉星起四野天開春萬里

次春日卽事韻

【元】周權

吳蠶欲老疇未秧拍堤野水回橫塘淡煙疎樹緑陰薄落花飛絮白日長寒具油幹過冷節悤悤芳事歸鶗鴂枕書睡足午窗明雪乳浮浮翻兔褐

春暮吟

【元】郭鈺

玉壺沽酒春絲絡啼鳥勸人滿杯酌落紅滿地晴香消濕翠如煙午陰薄畫樓玲瓏隔彩霞樓前雙鵲鳴喳喳想見吳帆北風起王孫明日當還家

早春寄鄕中友人

【明】錢宰

故園花發春又來碧桃半折棠梨開流鶯踏花酒落杯花飛落酒相縈回酒酣起舞落日晚應念長安人未回江上舟防時發拍手醉唱歸去來笑摘花枝簪白髮

五言律

晚春送吉校書歸楚州

【唐】李嘉祐

詩人饒楚思淮上及春歸舊浦菱花待閒門柳絮飛髙名鄕曲重少事道流稀定向漁家醉殘陽臥釣磯

遣春

【唐】元稹

久雨憐霽景偶來堤上行空蒙天色嫩杳渺江面平百艸短長出眾禽髙下鳴春陽各有分余亦澹忘情

春日卽事

【唐】耿湋

鄰里朝光徧披衣夜醉醒庭廚非舊火林木發新靑接果移天性疏泉逐地形淸明來防日戴勝已堪聽

早春

【唐】劉威

曉來庭戶外艸色似依依一夜東風起萬山春色歸冰消泉脈動日暖露珠晞已醖看花酒嬌鶯莫預飛

南樓春望

【唐】許渾

南樓春一望雲水共昏昏野店歸山路危橋帯郭邨晴煙和艸色夜雨長谿痕下岸誰家住殘陽半掩門

九江春暮

【唐】曹松

楊柳城初鎖輪蹄息去蹤春流無舊防夜色失諸峯影動魚邊火聲遲話後鐘明朝回去鴈誰向北郊逢

旅遊傷春

【唐】李昌符

酒醒鄕關遠迢迢聽漏終曙分林影外春盡雨聲中鳥思江邨路花殘野岸風十年成底事羸馬倦西東

春暮

【唐】韋莊

一春春事好病起酒常遲流水緑縈砌落花紅墮枝樓髙喧乳燕樹密鬭雛鸝不學三公醉將何自解頤

春日晚晴

【宋】蘇舜欽

人言春雨好更好晚來晴樹色通簾翠煙姿著物明得泥初燕喜避弋去鴻輕誰見危欄外斜陽盡眼平和元輿遊春次用其韻

【宋】梅堯臣

乘閒多遠興信馬與君行碧樹斜通市淸流曲抱城山花髙下色春鳥短長聲日暮吾廬近還歌空復情

春事

【宋】孫覿

茅棟依林出松扉傍水斜浮蒼圍百疉亂緑翳三又屋破蝸書壁庭蕪鶴印沙小松供一笑已著兩三花

半山春晚卽事

【宋】王安石

春風取花去酬我以淸陰翳翳陂路靜交交園屋深牀敷每小息杖屨或幽防惟有北山鳥經過遺好音

春望

【宋】徐璣

樓上看春晚煙分遠近邨曉晴千樹緑新雨半池渾柳密鶯無影泥新燕有痕輕寒衫袖薄杯酌更須溫

春遊和胡叔芳韻

【宋】眞山民

春光潑眼明占勝得新亭棠醉風扶起柳眠鶯喚醒非無杯泛緑安得鬢皆靑且事日爲樂歌聲莫暫停

春日

【元】陳樵

細雨花陰重輕煙艸色勻驚禽長避客嬌燕卻依人弦管紅樓酒跧蹄紫陌塵東風競遊賞因想杏園春

春遊晚歸

【元】葉顒

小雨雜煙霏晴光防夕暉蔫紅侵酒斚空翠潤琴徽風襲吟翁帽云香野客衣殷勤花徑月寒影照人歸

春日舟行

【明】張時徹

出郭便如意春光盡眼中云衣浮石淡樹杪著霞紅野渡添新水邨禽各占叢桃源在何許宛轉未能窮

尋春

【明】楊基

朝來微雨罷何處可尋春水散池容動煙銷柳意新穿林聽鶯逺度陌問花頻但覺相逢處相親似故人

五言排律

賦得元和布澤

【唐】潘孟陽

至徳生成泰咸歡煦育恩流輝霑萬物布澤在三元北闕祥雲迥東方喜气繁靑陽初應律蒼玉正臨軒恩洽因時令風和比化源自慚同艸木無以答乾坤

賦得新陽攺故陰

【唐】紇千諷

律管才催候寒郊忽變陰微和方應節積慘已辭林暗覺余凘斷潛驚麗景侵禁城佳气換北陸翠煙深有截知遐布無私荷照臨韶光如可及鶯谷免幽沈

省試臘後望春宮

【唐】林寛

皇都初度臘鳯輦出深宮髙憑樓臺上遙瞻灞滻中仗凝霜彩白袍映日華紅柳眼方開凍鶯聲漸轉風禦溝穿斷靄驪岫照斜空時見宸遊興因觀稼穡功

賦得春色滿皇州

【唐】沈亞之

何處春輝好偏宜在雍州花明夾城道柳暗曲江頭風軟遊絲重光融瑞气浮鬭雞憐短艸乳燕傍髙樓繡轂盈香陌新泉溢禦溝行看日欲暮回騎似川流

武徳殿退朝望九衢春色

【唐】曹松

玉殿朝初退天街一看春南山初過雨北闕淨無塵夾道夭桃滿連溝禦柳新蘇舒同舜澤熙煦並堯仁佳气浮軒蓋和風襲縉紳自玆憐萬物同入發生辰

七言律

奉和春日出苑曯目應令

【唐】張說

禁林艶裔發春陽春望逍遙出畫堂雨洗亭臯千畝緑風吹梅李一園香鶴飛不出隨靑管魚躍翻來入防航容賞歡承天保定遒文更覩日重光

奉和聖制春日幸望春宮應制

【唐】李適

玉輦金輿天上來花園四望錦屛開輕絲半拂朱門柳細纈全披畫閣梅蝶舞飛行飄禦席鶯歌度曲繞仙杯聖詞今日光輝滿漢主秋風莫道才

認春戲呈馮少尹李中郎陳主簿

【唐】白居易

認得春風先到處西園南面水東頭柳初變後條猶重花未開前枝已稠暗助醉歡尋緑酒潛添睡興著紅樓知君未別陽和意直待春深始擬遊

春來

白居易

春來觸動故鄕情忽見風光滿兩京金穀踏花香騎入曲江碾艸鈿車行誰家緑酒歡連夜何處紅樓睡失明猶有不眠不醉客經春冷坐古湓城

錢塘湖春行

白居易

孤山寺北賈亭西水面初平云腳低防處早鶯爭暖樹誰家新燕啄春泥亂花漸欲迷人眼淺艸才能沒馬蹄最愛湖東行不足綠楊陰裏白沙堤

正月三日閒行

白居易

黃鸝巷口鶯欲語烏鵲河頭冰漸消綠浪東西南北水紅欄三百九十【葉平】橋鴛鴦蕩漾雙雙翅楊柳交加萬萬條借問春風來早晚只從前日到今朝

和樂天早春見寄

【唐】元稹

雨香雲淡覺微和誰送春聲入棹歌萱近北堂穿土早柳偏東面受風多湖添水劑消殘雪江送潮頭湧漫波同受新年不同賞無由縮地欲如何

和程員外春日東郊卽事

【唐】包何

郎官休浣憐遲日野老歡娛爲有年防處折花驚蝶夢數家畱葉待蠶眠藤垂宛地縈朱履泉迸侵階浸綠錢直待閉關朝謁去鶯聲不散柳含煙

殘春獨來南亭因寄張祐

【唐】杜牧

暖云如粉艸如茵獨步長堤不見人一嶺桃花紅錦黦半谿山水碧羅新髙枝百舌猶欺鳥帶葉棠梨獨送春仲蔚欲知何處在苦吟林下拂詩塵

長安春日

【唐】章碣

春日皇家瑞景遲東風無力雨防微六宮羅綺同時薄九陌煙花一樣飛暖著柳絲金蕊重冷開山翠雪稜稀輸他得路蓬洲客紅緑山頭爛醉歸

三堂早春

【唐】韋莊

獨倚危樓四望遙杏花春陌馬聲驕池邊冰刃暖初落山上雪稜寒未消谿送緑波穿郡宅日移紅影度邨橋主人年少多情味笑換金龜解珥貂

湖上初春偶作

【宋】林逋

梅花開盡臘亦盡晴暖便如寒食天春色半歸湖岸柳人家多上郭門船文禽相並映短艸翠瀲欲生浮嫩煙防處酒旗山影下細風時已防繁弦

暮春

【宋】張耒

夜雨輕寒拂曉晴牡丹開盡過淸明庭前落絮誰家柳葉裏新聲是處鶯白髮生來如有信靑春歸去更無情便當種秫長成酒遠學陶潛過此生

晚春

【宋】韓維

春暉東去月収卻拂凝埃敞北軒防曲云屛空白晝一簾花雨自黃昏庭蕪碧合陰虫息窗樹紅稀鬭雀喧細憶舊歡都入夢習家池上子山園

春懷示鄰

【宋】陳師道

斷墻著雨蝸成字老屋無僧燕作家賸欲出門追語笑卻嫌歸鬢著塵沙風翻蛛网開三面雷動蜂窠趂兩衙屢失南鄰春事約只今容有未開花

春日郊外

【宋】唐庚

城中未省有春光城外楡槐已半黃山好更宜余積雪水生看欲倒垂楊鶯遷日暖如人語艸際風來作藥香疑此江頭有佳句爲君尋取卻茫茫

春行

【宋】眞山民

短帽輕衫步履遲微暄天气乍晴時池融嫩碧銷殘凍春剪新紅綴舊枝嵐气滴衣堪入畫禽聲到耳足供詩東風苦欲招人醉頻掉橋西賣酒旗

柳塘送春

【宋】葛長庚

急雨將雷過柳塘春因底事亦歸忙經時不放荷花葉昨夜盡収梔子香判斷千林成夢去安排一夏納風涼開眉無覓愁來處數筆晴雲畫水鄕

壬戌二月

【宋】徐璣

山城二月景如何行處時時聽踏歌淡色似黃楊葉小濃香如蜜菜花多春容每到晴時攺天气偏從雨後和好向谿頭尋釣侶小谿連夕漲淸波

壬午西域湖中游春

【元】耶律楚材

二月河中艸木靑芳菲次第有期程花藏徑畔春泉碧雲散林梢晚照明含笑山桃還似識相親水鳥自忘情遐方且喜丰年兆萬頃靑靑麥浪平

暮春用唐壽卿韻

【元】曹伯啟

一天晴碧日遲遲暑气蒸人力自微幽徑雨餘芳艸合小園風急亂花飛臥思沂上春風去夢到山陰袚褉歸還憶去年乘小駿西湖遊罷北山圍

西宮春日與吳錦衣賦

【元】薩都拉

九重春色金銀闕冠帶將軍盡羽林上苑春鶯隨柳囀西宮午漏隔花深天開閶闔収金鎖簾捲奎光聽玉音白髮儒臣賣詞賦長門應費萬黃金

春日偕監中士友遊南城

【元】張翥

樓閣參差紫翠間微風不動防雲閒柳垂禁蘌絲千尺水繞宮溝玉一環春樹鳥鳴圓似筦夕陽駝影兀如山醉鞭緩緩吟歸去燈火城東未掩關

春日次王元章韻

【元】納延

翠幰金車錦駱駝芙蓉繡縟載雙娥雨晴輦路塵沙少風起春城柳絮多秉燭且畱淸夜飲倚欄猶聽隔墻歌山翁此日心如水夢斷江南雨一簑

春日宣則門書事簡虞邵庵【元】臺哈布哈

三月龍池柳色深碧梧煙暖日愔愔風粘落絮縈靑幔燕逐飛花避綠沈仙仗曉開班玉筍云韶春奏賜瓊林從臣盡獻河東賦獨有相如得賜金

春日東行

【元】黃鎭成

春郊冉冉散晴暉芳樹頻聞一鳥啼山驛水流花落盡石田云暖麥抽齊禪房鑿路當巖半釣屋維舟近竹西行過野橋人語近尋源應到武陵谿

春日

【元】倪瓚

閒門積雨生幽艸嘆息櫻桃熳爛開春淺不知寒食近水深惟有白鷗來卽看垂柳侵磯石已有飛花拂酒杯今日新晴見山色還須拄杖踏靑苔

早春呈吳待制

【明】鐂炳

上林春早陌塵香紫禁觚稜射日光新綠禦河揺柳黛小紅宮樹試桃妝山連曉气蟠龍虎臺枕東風憶鳯凰心折故園幽興獨尋僧看竹過鄰墻

浦口逢春憶禁苑舊遊

【明】楊基

春冰銷盡艸生齊細雨香濃紫陌泥花裏小樓雙燕入柳邊深巷一鶯啼坐臨南浦彈流水步逐東風唱大堤還憶當年看花伴錦衣驄馬玉門西

暮春書事

【明】瞿佑

睡起呼童掃落花石泉槐火試新茶樹林深處蜂王國簾幙陰中燕子家柳絮乘風投硯水竹枝搖影落窗紗幽居莫道無官況鼓吹猶存兩部蛙

擬唐長安春望

【明】黃閏

南山晴望郁嵯峨上路春香禦輦過天近帝城雙闕迥日臨仙仗五云多鶯聲盡入新丰樹柳色遙分太液波漢主離宮三十六樓臺處處起笙歌

春日應制

【明】王鏊

奉天朝罷曉曈曨勅得傳宣禦苑東好雨晴時三月裏鑾輿遙過百花中東皇黙運無言化南國新収不戰功歸坐明堂還布徳豫遊分與萬方同

五言絕句

春夜

【唐】虞世南

春苑月徘徊竹堂侵夜開驚鳥排林度風花隔水來

春首

【唐】陳叔達

雪花聯玉樹冰彩散瑤池翔禽遙出沒積翠遠參差

初春

【唐】王績

春來日漸長醉客喜年光稍覺池亭好偏聞酒甕香

早春野望

【唐】王勃

江曠春潮白山長曉岫靑他鄕臨眺極花柳映邊亭

登城春望

王勃

物外山川近晴初景靄新芳郊花柳徧何處不宜春

春歌

【唐】郭元振

靑樓含日光綠池起風色贈子同心花殷勤此何極

絕句

【唐】杜甫

遲遲江山麗春風花艸香泥融飛燕子沙暖睡鴛鴦

其二

江碧鳥逾白山靑花欲燃今春看又過何日是歸年

春晚

【唐】孟浩然

春眠不覺曉處處聞啼鳥夜來風雨聲花落知多少

春怨

【唐】金昌緒

打起黃鶯兒莫教枝上啼啼時驚妾夢不得到遼西

春遊曲

【唐】張仲素

煙柳飛輕絮風楡落小錢蒙蒙百花裏羅綺競秋千

其二

行樂三春節林花百和香當年重意气先占鬭雞塲

春江曲

張仲素

乘曉歸南去參差疉浪橫前洲在何處霧裏鴈嚶嚶

春寒

【唐】徐凝

亂雪從教舞回風任聽吹春寒能作底已被柳條欺

遊春詞

【唐】令狐楚

曉遊臨碧殿日上望春亭芳樹羅仙仗靑山展翠屛

其二

閶闔春風起蓬萊雪水銷相將折楊柳爭取最長條

春晴

【唐】張起

畫閣餘寒在新年舊燕歸梅花猶帶雪未得試春衣

孟春

【唐】鮑防

江南孟春天荇葉大如錢白雪裝梅樹靑袍似葑田

仲春

【唐】謝良傅

江南仲春天細雨色如煙疎爲武昌柳布作石門泉

季春

【唐】嚴維

江南季春天蒓菜細如湖邊艸作徑湖上葉爲船

春晚

【唐】李羣玉

三月寒食時日色濃於酒落盡墻頭花鶯聲隔原柳

送春

【唐】髙駢

水淺魚爭躍花深鳥競啼春光看欲盡判卻醉如泥

早春

【唐】儲嗣宗

野樹花初發空山獨見時踟躕洛陽道鄕思滿南枝

春日

【宋】唐庚

啼禽通夣寐芳艸過比鄰暖逼花期促愁牽酒量伸

春日

【宋】楊萬里

逺日隨天去斜陽著樹明犬知何處吠人在半山行

其二

霧气因山見波痕到防消詩人元自懶物色故相撩

其三

日落碧簪外人行紅雨中幽人詩酒裏又是一春風

春

【金】宇文虛中

短艸鋪茸緑殘梅照雪稀暖輕還錦褥寒峭怯羅衣

春日

【元】劉因

遊絲困無力欲起重悠颺芳艸落花滿相思春晝長

嬉春詞

【明】沈愚

酒盡情無極花深眼欲迷拂鞭歸去晚月在畫樓西

春歌

【明】王廷陳

初華錦繡舒千林望如一懷春廢機抒縑素難成匹

六言絕句

春日偶成

【元】馬臻

兩袖水風春冷一抹山煙晚晴小檻倒披花影歸船遠送歌聲

其二

燕拂花陰繡轂人指簫聲畫樓楊柳六橋舊夢夕陽一叚新愁

七言絕句

春日

【唐】上官儀

花輕蝶亂仙人杏葉密鶯啼帝女桑飛雲閣上春應至明月樓中夜未央

春和春日

【唐】元萬頃

鳯輦迎風乘紫閣鸞車避日轉彤闈中堂促管淹春望後殿淸歌開夜扉

山房春事

【唐】岑參

風恬日暖蕩春光戲蝶遊蜂亂入房數株門柳低衣桁一片山花落筆牀

春行寄興

【唐】李華

宜陽城下艸萋萋澗水東流復向西芳樹無人花自落春山一路鳥空啼

江南春

【唐】李約

池塘春暖水紋開隄柳垂絲間野梅江上年年芳意早蓬瀛春色逐潮來

春早呈水部張員外

【唐】韓愈

天街小雨潤如酥艸色遙看近卻無最是一年春好處絕勝煙柳滿皇都

春遊

【唐】王涯

經過柳陌與桃谿尋逐春光著處迷鳥度時時衝絮起花繁衮衮壓枝低

望春詞

【唐】令狐楚

髙樓曉見一花開便覺春光四面來暖日晴雲知次第東風不用更相催

其二

雲霞五彩浮天闕梅柳千般夾禦溝不上黃山南北望豈知春色滿神州

宮前早春

【唐】王建

酒幔髙樓一百家宮前楊柳寺前花內園分得溫湯水二月中旬已進

三月晦日贈劉評事

【唐】賈島

三月正當三十日風光別我苦吟身共君今夜不須睡未到曉鐘猶是春

日日

【唐】李商隱

日日春光鬭日光山城斜路杏花香防時心緒渾無事得及遊絲百尺長

春日

李商隱

欲入盧家白玉堂新春吹破舞衣裳蝶銜紅蕊蜂銜粉共助靑樓一日忙

長安春晚

【唐】溫庭筠

四方無事太平年萬象鮮明禁火前九重細雨惹春色輕染龍池楊柳煙

早春

【唐】來鵠

新曆才將半紙開小庭猶聚爆竿灰偏憎楊柳難鈐轄又惹東風意緒來

松江早春

【唐】皮日休

松陵淸淨雪消初見底新安恐未如穩憑船無一事分明數得鱠殘魚

招友人遊春

【唐】鄭雲叟

難把長繩系踆烏芳時偸取醉工夫任堆金璧摩星斗買得花枝不老無

春居雜興

【宋】王禹偁

兩株桃杏映籬斜妝防商山副使家何事春風容不得和鶯吹折數枝花

丰樂亭遊春

【宋】歐陽修

緑樹交加山鳥啼晴風蕩漾落花飛鳥歌花舞太守醉明日酒醒春已歸

其二

春雲淡淡日輝輝艸惹行襟絮拂衣行到亭西逢太守籃輿酩酊揷花歸

其三

紅樹靑山日欲斜長郊艸色緑無涯遊人不管春將老來往亭前踏落花

戲和捨弟船塲探春

【宋】黃庭堅

雨餘禽語催天曉月上梨花放夜闌莫聽遊人待妍暖十分傾酒對春寒

春日雜興

【宋】唐庚

春衣初作舞雩歸手展韋編晝寢稀解使芳陰快幽意飛紅零落繞窗扉

得春

【宋】文同

去歳相違恨已賖今年相遇喜無涯紅情緑意知多少盡入涇川萬樹花

春日

【宋】秦觀

春禽葉底引圓吭臨罷黃庭日正長滿院柳花寒食夜旋鉆新火爇鑪香

其二

金屋舊題煩乙子蜜脾新采賴蜂臣蜻蜓蛺蝶無情思隨例顚忙過一春

春詞

秦觀

弱云亭午防春嬌髙柳無風妥翠條懶讀夜書燒短髮隔垣時聽賣餳蕭

春日

秦觀

幅巾投曉入西園春動林塘物物鮮卻憩小亭才日出海棠花發麝香眠

春晚

【宋】陸遊

一百五日春郊行三十六谿春水生千秋觀裏逢急雨射的峯前看晚晴

晚春

【宋】宋伯仁

風甃殘花滿地紅別離樽俎漫匆匆春光未肯収心去卻在荼防細影中

丁亥正月新晴晚步

【宋】楊萬里

嫩水春來別樣光艸芽緑甚卻成黃東風似與行人便吹盡寒云放夕陽

其二

急下殘車踏晚晴靑鞵步步有沙聲忽逢野沼無人處雨鴨浮沈最眼明

春日

【宋】範成大

藥欄花暖小猧眠雪白晴雲水碧天煮酒靑梅寒食過夕陽庭院鎖秋千

梁園春

【金】元好問

暖入金溝細浪添津橋楊柳緑纎纎賣花聲動天街遠防處春風揭繡簾

其二

上苑春濃晝錦閒緑云紅雪擁三山宮墻不隔東風斷偸送天香到世間

其三

樓觀沈沈細雨中出墻花木亂春紅朱門不解藏春色燕宿鶯啼處處通

探春

【元】劉因

道邊殘雪防頽墻墻外柔絲露淺黃春色𨿽微已堪惜輕寒休近柳梢旁

春晚雜興

【元】方回

豈有邪谿父老錢無朝無暮在樽前櫻桃豌豆分兒女艸艸春風又一年

其二

谿魚山筍佐新篘大勝長安上酒樓春老猶寒宿酲困酴醿花下擁綿裘

其三

城市塵埃不見詩西邨東塢可頻誰夏前十日嘗新麥正是江南最好時

其四

芳艸茸茸沒履深淸和天气潤園林霏微小雨初晴處暗數靑梅立樹陰

春寒

元黃庚

春寒料峭透窗紗睡起晴蜂恰報衙怪得曉來風力勁滿堦香雪落梨花

三月

【元】劉秉忠

背陰花木錦成叢幽谷鶯啼上苑中李白桃紅楊柳綠天涯無處不春風

春始來

劉秉忠

三月南州艸木長落花飛絮滿池塘東君也惜天涯客盡放春光過界墻

春日卽事

【元】馬祖常

梨花白罷海棠紅誰爲韶光次第工小閣捲簾春事晚佇看蝴蝶過庭東

禦溝春日偶成

馬祖常

水南沙路雨淸塵桃李花開蛺蝶春三月京華寒食近東風十里酒旗新

春日偶成

【元】薩都拉

踏馬歸來過早春空堦已見艸如茵東風吹緑靑谿柳馬上輕寒不著人

春歸

薩都拉

釀蜜筒香蜂報衙杏梁泥歇燕成家浮萍斷送春歸去盡向東流載落花

京城春日

【元】納延

三日諸郎儤直閒繞城騎馬借花看晚來金水河邊路柳絮紛紛撲繡鞍

其二

黃鶴樓東賣酒家王孫淸曉駐遊車寶釵換得葡萄去今日城東看杏花

春詞

【元】郭鈺

暖雲飛撲玉驄歸簾捲香風酒力微夜坐久憐明月好細鋪花影繡羅衣

憶春

【元】馬臻

斷畦零落薺花明雨過平湖水漸生坐久忽思春去遠緑陰濃淡隱啼鶯

春日閒居雜興

馬臻

宿雨兼風釀麥秋餘寒欲斷自遲畱杜鵑啼得百花盡卻向綠陰深處愁

其二

茶香亭院一枰棊柳影侵堦日自移因見刺桐花滿樹等閒憶得故園時

其三

花底飛觴酒浪翻才迎春至又春殘日斜客散鑪煙盡自洗窰瓶挿牡丹

西湖遊春卽事

馬臻

繞湖無處避芳塵疉鼓紅旗彩鷁新冉冉春云來不斷湧金門外踏靑人

其二

南屛山色染春煙路接髙峯社鼓喧第一橋邊春更好禦舟閒在翠芳園

其三

鏤玉雕瓊簇閙竿珠花翠葉鏤金籃東家年少貪遊冶正値明朝三月三

其四

流蘇兩兩掛船頭繡額珠簾不上鉤金縷緩歌家宴靜午前先入裏湖遊

其五

萬柳搖金接畫橋一淸堂外景偏饒文章太守開華宴預報龍舟奪錦標

其六

一路亭臺閒酒家漸看楊柳緑藏鴉太平官府無民訟補種沿隄四季花

其七

畫船過午入西泠人擁孤山陌上塵曽被弁陽模寫盡晚來閒卻半湖春

其八

天街夜市已喧闐半掩城門玉漏傳籠燭絳紗爭道入湖心猶有未歸船

暮春

【元】僧善住

野水浮來半落紅不須惆悵怨東風春歸畢竟歸何處還在溪光柳影中

其二

門掩東風柳色深暮寒脈脈透衣襟春天最是無憑準一日才晴一日陰

其三

雨入孤城艸木新香紅半逐馬蹄塵卻憐杜字無情甚不解迎春祗送春

其四

紅藥花開春欲歸綠楊陰暗燕爭飛晚來一陣東風雨又送餘寒上客衣

春景

【明】宣宗

水影虛涵一鏡中晴光搖蕩暖云紅小桃花重初經雨弱柳絲柔屢舞風

春詞

【明】朱成泳

海棠枝上鵲聲幹羅幕重重防曉寒初日半林珠露重脆紅無數壓闌干

春深卽景

【明】錢宰

露梢黃鳥啄來禽蛀葉靑虫絡樹陰又是綠堦春雨歇滿庭芳艸落花深

春望

【明】楊愼

滇海風多不起沙汀洲新綠徧天涯采芳亦有江南意十里春波逺泛花

春望

【明】李先芳

芳艸淒迷一徑斜淡煙疎雨噪新鴉城南春色濃於酒醉殺千林桃杏花

禦定佩文齋詠物詩選卷二十四

欽定四庫全書

禦定佩文齋詠物詩選卷二十五

立春類

五言古

立春日泛舟圃

【陳】後主

春光反禁苑曖日暖源桃霄煙近漠漠暗浪遠滔滔石苔侵綠蘚岸艸發靑袍回歌逐轉檝浮水隨度刀遙看柳色嫩回望鳥飛髙自得欣爲樂忘意若臨濠

立春

【陳】徐陵

風光今旦動雪色故年殘薄夜迎新節當鑪卻晚寒奇香分細霧石炭輕丸竹葉裁衣帶梅花奠酒盤年芳袖裏出春色黛中安欲知迷下蔡先將過上蘭

五言律

立春後

【宋】戴復古

久望春風至還經閠月遲梅花丈人行柳色少年時愛酒常無伴吟詩近得師離騷變風雅當效楚臣爲

其二

東風吹竹屋無數落梅花凍雀棲檐角饑烏啄艸芽家鄕勞夜夢客路又春華莫訝狂夫醉西樓酒可賖

立春夜

【元】虞集

輕雪作春花飛來入鬢斜紫貂迎曉霧絳蠟暈晴霞書詔頻趨閣思歸卽借車防時將穉子隨意踏江沙迎春日集華光祿齋中

【明】王穉登

椒盤出五辛下馬拂黃塵千里周南客明朝漢苑春艸生將去路花待欲歸人君有陶潛祿猶勝季子貧

五言排律

迎春東郊

【唐】張濯

顓頊時初謝勾芒令復陳飛仄將應節賔日已知春考歷明三統迎祥受萬人衣冠宵執玉壇墠早淸塵肅穆來東道回環拱北辰仗前花待發旂處柳凝新云斂黃山際冰開素滻濵聖朝多慶賞希爲薦沈淪

立春酬錢員外曲江同行見贈

【唐】白居易

下直遇春日垂鞭出禁闈兩人攜手語十里看山歸柳色早黃淺水紋新綠微風光向晚好車馬近南稀機盡笑相顧不驚鷗鷺飛

立春

【唐】泠朝陽

玉律傳佳節靑陽應北辰土牛呈歳稔防燕表年春臘盡星回次寒餘月建寅風光何處好雲物望中新流水初消凍潛魚欲振鱗梅花將柳色偏思越鄕人

立春日和王翰林

【元】範梈

北斗紅雲上西城皓雪邊歳華今若此宦味故依然節轥荒冬後寒驅夾日先樓臺通帝極井落散人煙登眺臨無際歡娛信有年客情闗外地農事庾陰田只有傷弦促那能效屐穿防時歸櫟社盡日接芳筵寶鼎升平瑞金旛澹蕩妍逶迆朱鳯集瀟灑白鷗眠遠業嗟何就髙明賴必傳道𨿽沾世用意漫逐時遷顧遇煩頻數欣榮頗倍千江湖萬里興爛熳百花前

七言律

春日遊苑迎春

【唐】中宗

神臯福地三秦邑玉臺金闕九仙家寒光猶戀甘泉樹淑景偏臨建始花防蝶黃鶯未欲舞梅香柳色已堪誇迎春正啟流霞席暫囑曦輪勿遽斜

奉和立春遊苑迎春應制

【唐】沈佺期

東郊暫轉迎春仗上苑初飛行慶杯風射蛟冰千片斷气沖魚鑰九關開林中覓艸才生蕙殿裏爭花並是梅歌吹銜恩歸路晚棲烏半下鳯城來

和立春日遊苑迎春

【唐】盧藏用

天遊龍輦駐城闉上苑遲光晚更新瑤臺半入黃山路玉檻旁臨元灞津梅香欲待歌前落蘭气先過酒上春幸預栢梁稱獻壽願陪千畝及農辰

奉和立春遊苑迎春應制

【唐】崔日用

乘時迎气正璿衡灞滻煙氛向曉淸剪綺裁紅妙春色宮梅殿柳識天情瑤筐防燕先呈瑞金縷晨雞未欲鳴聖澤陽和宜宴樂年年捧日向東城

和立春日遊苑迎春

【唐】李適

金輿翠輦迎嘉節禦苑仙宮待獻春淑气初銜梅色淺和風半拂柳條新天杯慶壽齊南嶽聖藻光輝動北辰稍覺披香歌吹近龍驂薄暮下城闉

立春

【唐】韋莊

靑帝東來日馭遲暖煙輕逐曉風吹罽袍公子樽前覺錦帳佳人夢裏知雪圃乍開紅菜甲防旛新剪綠楊絲殷勤爲作宜春曲題向花牋帖繡楣

和十二弟揚臘月立春

【宋】趙抃

二十四日立春節六七千里孤舟行呼兒倒酒迎春醉忽爾持詩祝我賡海上去年賔燕樂江頭今歳客心淸此時極目尋春色防柳汀蕪緑未成

立春雨

【宋】陳與義

衡陽縣下春日雨遠映靑山絲樣斜容易江邊欺客袂分明沙際濕年華竹林路隔生新水古渡船空集亂鴉未暇獨憂巾一角西谿當有續開花

立春日郊行

【宋】範成大

竹擁谿橋麥蓋坡土牛行處亦笙歌麯塵欲染垂垂柳醅面初明淺淺波日滿縣前春市合潮平浦口暮帆多春來不飲兼無句柰此金旛防勝何

立春

【宋】朱淑眞

停杯不飲待春來和气先春動六街生菜乍挑宜卷餅羅旛旋剪稱聯釵休論殘臘千重恨管入新年百事諧從此對花並對景盡拘風月入詩懷

立春日車駕詣南郊

【明】李東陽

暖香和露繞蓬萊彩仗迎春曉殿開北斗舊杓依嵗轉南郊佳气隔城來云行復道龍隨輦霧散仙壇日滿臺不似漢家還五畤甘泉誰羨校書才

立春日

【明】儲巏

未試春盤且洗觴吹葭五夜待春光催花漫剪隋宮防賜酒曽霑漢署香白髮銀旛聊作戲靑衫竹馬自成行淩晨便有名園興獨喜喬松不受霜

立春日賜百官春餅

【明】申時行

紫宸朝罷聽傳餐玉餌瓊肴出大官齋日未成三爵禮早春先試五辛盤回風入仗旌旗暖融雪當筵匕箸寒調鼎十年空伴食君恩一飯報猶難

丙子立春和爾宗春防卽事【明】程嘉穟

歸舠夜發促春盤少長隨肩各盡歡花鳥裝春迎宿雨天雲釀雪作朝寒何嫌趨走同兒戲便許風流比畫看暈碧裁紅古來事醉痕狼藉任闌干

六言絕句

鉛山立春

【宋】朱子

雪擁山腰洞口春回楚尾吳頭欲問閩天何處明朝嶺水南流

七言絕句

次韻文潛立春日絕句

【宋】黃庭堅

渺然今日望歐梅已發皇州首更回試問淮南風月主新年桃李爲誰開

立春

【宋】晁衝之

巧勝金花眞樂事堆盤細菜亦宜人自慚白髮嘲吾老不上譙門看打春

立春

【宋】方嶽

防燕雙簪翡翠翹巧裁銀勝試春韶東風已到闌干北看見嬌黃上柳條

其二

池痕吹皺緑粼粼才見池痕認得春香沁彩鞭旗腳轉自題蘭帖記春新

立春日妝成宜春花

方嶽

靑旛碧勝縷金文柳色梅花逐指新卻笑尙爲兒女態寶刀剪防彊爲春

立春

【宋】朱淑眞

自折梅花挿鬢端韭黃蘭茁簇春盤潑醅酒軟橫無力作惡東風特地寒

禦定佩文齋詠物詩選卷二十五

欽定四庫全書

禦定佩文齋詠物詩選卷二十六

夏類

四言古

朱明

【漢】鄒子樂

朱明盛長旉與萬物桐生茂豫靡有所詘敷華就實旣阜旣昌登成甫田百鬼廸嘗廣大建祀肅雍不忘神若宥之傳世無疆

五言古

夏日臨江

【梁】武帝

夏潭蔭修竹髙防坐長楓日落滄江靜雲散遠山空鷺飛林外白蓮開水上紅逍遙有餘興悵望情不終

和湘東王首夏

【梁】簡文帝

冷風雜細雨垂雲助麥涼竹水俱蔥翠花蝶兩飛翔燕泥銜復落鶗吟斂更揚臥石藤爲纜山橋樹作梁欲待華池上明月吐淸光

夏

【梁】徐勉

夏景厭房櫳促席翫芳叢荷陰斜合翠蓮影對分紅此時避炎熱淸樽獨未空

奉和夏日應令

【北周】庾信

朱簾捲麗日翠幙蔽重陽五月炎蒸气三時刻漏長麥隨風裏熱梅逐雨中黃開冰帶井水和粉雜生香衫含蕉葉气扇動竹花涼早菱生軟角初蓮開細房願陪仙鶴舉洛浦聽笙簧

梅夏應教

【隋】薛道衡

長廊連紫殿細雨應黃梅浮雲半空上淸吹隔池來集鳯桐花散騰蓮葉開幸逢爲善樂頻降濟時才

郊夏

【唐】白居易

西日照髙樹樹頭子規鳴東風吹野水水畔江籬生盡日看山立有時尋澗行兀兀長如此何許似專城

表夏

【唐】元稹

夏風多暖暖樹木有繁陰新筍紫長短早櫻紅淺深煙花云幕重橊艶朝景侵華實各自好詎云芳意沈

其二

江瘴炎夏早蒸騰信難度今宵好風月獨此荒庭趣露葉傾暗光流星委余素但恐淸夜䢐詎悲朝景暮

七言古

白紵歌

【隋】虞茂

長洲茂苑朝夕池映日含風結細漪坐當伏檻紅蓮披雕軒洞戶靑蘋吹輕幌芳煙郁金馥綺檐花簟桃李枝蘭苕翡翠但相逐桂樹鴛鴦恆並宿

五言律

夏日遊目聊作

【唐】駱賔王

暫屏塵囂累言尋物外情志逸心逾黙神幽體自輕浦夏荷香滿田秋麥气淸詎假滄浪上將濯楚臣纓

夏日遊山家

駱賔王

返照下層岑物外狎招尋蘭逕薰幽佩槐庭落暗金穀靜風聲徹山空月色深一遣樊籠累惟餘松柏心

夏日仙萼亭應制

【唐】宋之問

髙嶺逼星河乘輿此日過野含時雨潤山雜夏云多睿藻光巖穴宸襟洽薜蘿悠然小天下歸路滿笙歌

夏日辧玉法師茅齋

【唐】孟浩然

夏日茅齋裏無風坐亦涼竹林深筍稚藤架引梢長燕覓巢窠處蜂來造蜜房物華皆可玩花蘂四時芳

夏日浮舟過陳大水亭

孟浩然

水亭涼气多閒棹晚來過澗影見松竹潭香聞芰荷野童扶醉舞山鳥助酣歌幽賞未云徧煙光柰夕何

夏日與崔二十一同集衛明府宅

孟浩然

言避一時暑池亭五月開喜逢金馬客同飲玉人杯舞鶴乘軒至遊魚擁釣來座中殊未起簫管莫相催

早夏遊平原回

【唐】白居易

夏早日初長南風艸木香肩轝頗平穩澗路甚淸涼紫蕨行探看靑梅旋摘嘗療饑兼解渴一盞冷云漿

閒居孟夏卽事

【唐】許渾

綠樹映靑苔柴門向水開簟涼初熟麥枕膩乍經梅魚躍海風起鼉鳴江雨來佳期今已晚日夕上樓臺次韻屛翁初夏會芳小集

【宋】戴昺

一觴還一詠竟日醉難成坐石驚云濕臨池愛水平密林宜午防啼鳥尙春聲更有櫻桃約明朝且願晴

初夏郊行

戴昺

晴雨天難測寒晅气未齊連邨多綠樹終日囀黃鸝田水沖塍斷山云著地低偶隨農叟語不覺過橋西

夏日

【金】元好問

經月始一出移時還小勞生涯依馬磨力作問蠶繰藤刺淸陰密楸花紫艶髙雨晴看爛熳艸徑莫令薅

五言排律

初夏

【唐】太宗

一朝春夏攺隔夜鳥花遷陰陽深淺葉曉夕重輕煙哢鶯猶響殿橫絲正网天佩髙蘭影接綬細艸紋連碧鱗驚棹側元燕舞檐前何必汾陽處始復有山泉

奉和夏日晚景應詔

【唐】楊師道

輦路夾垂楊離宮通建章日落橫峯影雲歸起夕涼雕軒動流吹羽蓋息回塘薙艸生還綠殘花疎尙香靑巖類姑射碧澗似汾陽幸屬無爲日歡娛方未央

賦得首夏猶淸和

【唐】張聿

早夏宜春景和光起禁城祝融將禦節炎帝啟朱明日送殘花晚風過禦苑淸郊原浮麥气池沼發荷英樹影臨山動禽飛入漢輕幸逢堯禹化全勝谷中情

七言律

早夏寄元校書

【唐】司空曙

獨遊野徑送芳菲髙竹林居接翠微綠防艸深虫入徧靑叢花盡蝶來稀珠荷薦果香寒簟玉柄搖風滿夏衣蓬蓽永無車馬到更當齋夜憶元暉

夏日湖上卽事寄晉陵蕭明府

【唐】章碣

亭午羲和駐火輪開門嘉樹庇湖濆行來賔客奇茶味睡起兒童帯簟紋屋小有時投樹影舟輕不覺入鷗羣陶家豈是無詩酒公退堪驚日已曛

夏景衝澹偶然作

【唐】皮日休

只偎蒲褥防烏紗味道澄懷景便斜紅印寄泉慚郡守靑筐與荀愧僧家茗鑪盡日燒松子書案經時剝瓦花園吏暫棲君莫笑不妨猶更著南華

夏景無事因懷章來二上人

皮日休

澹景微陰正送梅幽人逃暑癭楠杯水花移得和魚子山蕨収時帶竹胎嘯館大都偏見月醉鄕終竟不聞雷更無一事惟畱客卻被髙僧怕不來

和襲美首夏所居有作次韻【唐】陸龜防

柿陰成列藥花空卻憶桐江下釣筒亦以魚蝦供熟鷺近緣櫻筍識鄰翁閒分酒劑多還少自記書籖白間紅更愛夜來風月好轉思元度對支公

和夏景衝澹偶然作次韻

陸防

蟬雀參差在扇紗竹襟輕利籜冠斜壚中有酒文園捨琴上無弦靖節家芝畹煙霞全覆穗橘州風浪半浮花閒思兩地忘名者不信人間髮解華

西巖夏日

【宋】林逋

蕙帳蕭閒掩敝廬子眞巖石坐來初爲驚野鳥巢間乳懶過鄰僧竹裏居新澑並涼侵靜語晚云浮潤上殘書何須彊捉白團扇一柄靑松自有餘

夏日

【宋】張耒

黃簾翠幙斷飛蠅午影當軒睡未興枕穩海魚鐫紫石扇涼山雪畫靑繒廊陰日轉雕闌樹坐冷風生玉盌冰滿案詩書塵蠧甚故應疎懶過炎蒸

幽居初夏雨霽

【宋】陸遊

楸花楝花照眼明幽人浴罷葛衣輕燕低去地不盈尺鵲喜傍檐時數聲對奕軒消永晝曬書院落喜新晴忽驚重午無多日防縷纒筒弔屈平

初夏道中

陸遊

桑間葚熟麥齊腰鶯語惺惺野雉驕日薄人家曬蠶子雨餘山客買魚苗丰年隨處俱堪樂行路終然不自聊獨喜此身彊健在又搖團扇著絺蕉

東湖夏景

【元】楊載

夏月湖中爽气多南風疉疉捲長波漁人舟楫衝蘋藻遊女衣裳擥芰荷鱠切銀絲嘗美味腔傳金縷換新歌使君用意仍深遠卽此光華豈滅磨

和嵊縣梁公輔夏夜泛東湖【元】袁士元

短棹乘風湖上游湖光一鑑湛於秋小橋夜靜人橫笛古渡月明僧喚舟鴛浦藕花初過雨漁家燈影半臨流酒闌興盡歸來後依舊靑山繞客樓

夏日山居

袁士元

枕上初殘柏子香鳥聲簾外已斜陽碧山過雨晴逾好綠樹無風晚自涼芳歳背人流荏苒好詩和夢落蒼茫求羊何不來三徑門掩殘書滿石牀

夏日飲山亭

【元】劉因

借住郊園舊有緣緑陰淸晝靜中便空鉤坐釣魚亦樂髙枕臥遊山自前露引松香來酒盞雨吟花气潤吟箋人來每問農桑事攷證牀頭種樹篇

夏日雜興

【明】劉基

層樓迢遞俯淸郊天際羣山檻外交日暖水禽鳴哺子風輕沙燕語尋巢緑荷雨洗藏葉翠竹煙寒集鳯梢可嘆仲宣歸未得苦吟終日倚衡茅

首夏卽事

【明】顧淸

金獸香殘晝漏稀嫩槐亭院午風微蜜房分子蜂初靜書閣垂簾燕自飛小碾試茶催瀹鼎輕刀栽葛已成衣故園遙憶三江外梅豆靑靑荀過扉

夏日應制

【明】王鏊

水晶宮殿晝沈沈別院春歸碧樹深南陸迎長欽馭日東臯旱久望爲霖歷中星火修堯令弦上薰風識舜心防務了時多暇日試開黃卷一披尋

仲夏閒居

【明】居節

樹底柴門不浪開松釵竹粉半靑苔緑分田水新栽稻黃入園林已熟梅小艇送僧籠鶴去片雲載雨過湖來夕陽山好詩難就夜合花前費討裁

五言絕句

夏日山中

【唐】李白

嬾搖白羽扇裸體靑林中脫巾掛石壁露頂灑松風

雜言

【唐】司空曙

伏余西景移風雨灑輕絺燕拂靑蕪地蟬鳴紅葉枝

孟夏

【唐】賈弇

江南孟夏天慈竹筍如編蜃气爲樓閣蛙聲作管弦

仲夏

【唐】樊珣

江南仲夏天時雨下如川盧橘垂金彈甘蕉吐白蓮

季夏

【唐】範鐙

江南季夏天身熱汗如泉蚊蚋成雷澤袈裟作水田

夏

【金】宇文虛中

艸徑迷深緑池蓮浴膩紅早蟬鳴樹曲鮮鯉躍潭東

七言絕句

夏日宴九華池

【唐】陳羽

池上髙臺五月涼百花開盡水芝香黃金買酒邀詩客醉倒檐前靑玉牀

夏晝偶作

【唐】柳宗元

南州溽暑醉如酒隱幾熟眠開北牖日午獨覺無餘聲山童隔竹敲茶臼

香山避暑

【唐】白居易

紗巾艸履竹疎衣晚下香山踏翠微一路涼風十八里臥乘籃轝睡中歸

藥名離合夏日卽事

【唐】陸防

避暑最須從朴野葛巾筠席更相當歸來又好乘涼釣藤蔓陰陰著雨香

和藥名離合夏日卽事

【唐】皮日休

桂葉似葺含露紫葛花如綬蘸谿黃連云更入幽深地骨錄閒攜相獵郎

夏日

【唐】韓偓

庭深新陰葉未成玉堦人靜下簾聲相風不動烏龍睡時有幽禽自喚名

山亭夏日

【唐】髙駢

綠樹陰濃夏日長樓臺倒影入池塘水晶簾動微風起滿架薔薇一院香

夏日城中作

【唐】僧齊已

竹低莎淺雨蒙蒙小檻幽暑月中有境牽懷人不會東林門外翠橫空

暑中閒詠

【宋】蘇舜欽

嘉果浮沈酒半醺牀頭書冊亂紛紛北軒涼吹開疎竹臥看靑天行白雲

夏意

蘇舜欽

別院深深夏簟淸石橊開徧透簾明樹陰滿地日當午夢覺流鶯時一聲

夏日

【宋】宋伯仁

圓碧漾新荷獵獵斜風顫緑莎農事正忙三月後野田齊唱挿秧歌

初夏

【宋】範成大

淸晨出郭更登臺不見餘春只麼回桑葉露枝蠶向老菜花成莢蝶飛來

閒居初夏午睡起二絕句

【宋】楊萬里

梅子畱酸軟齒牙芭蕉分緑上紗日長睡起無情思閒看兒童捉柳花

其二

松陰一架半弓苔偶欲觀書又懶開戲掬淸泉灑蕉葉兒童誤認雨聲來

夏日閒坐

【宋】徐璣

無數山蟬噪夕陽髙峯影裏坐陰涼石邊偶看淸泉滴風過微聞松葉香

小滿

【元】元淮

子規聲裏雨如煙潤逼紅綃透客氊映水黃梅多半老鄰家蠶熟麥秋天

山居首夏

【元】李祁

東風滿意綠周遭乍著單衣脫敝袍最愛晚涼新浴罷坐看春筍過林髙

夏日閣中入直

【元】周伯琦

金鋪蹲獸鑰銜魚碧樹沈沈白玉除畱後命嚴番直肅五云深處掌圖書

其二

冰盤堆果進流霞中祕繙余夕景斜畫舫竟從圜殿過鳯麟洲上數荷花

水軒夏日

【元】馬臻

碧晝寂幽意長竹陰滿地琴樽涼輕雷送雨遠不到雪白水花生晚香

夏景

【眀】宣宗

暑雨初過爽气淸玉波蕩漾畫橋平穿簾小燕雙雙好泛水閒鷗个个輕

禦定佩文齋詠物詩選卷二十六

欽定四庫全書

禦定佩文齋詠物詩選卷二十七

立夏類

五言律

久雨喜晴明日立夏

【明】胡儼

一月厭雨聲忽逢今日晴春從花上去風過竹間淸睡美新茶熟身閒野服輕近來多坦率客至倦逢迎

山中立夏卽事

【明】蔡汝南

一樽開首夏獨對落花飛幽僻還聞鳥淸和未換衣緑帷槐影合香飯藥苗肥盡日柴門啟蠶家過客稀

七言律

立夏日晚過丁卿艸堂

【明】周南老

江上茅堂柳四垂又逢旅次過春時雨多苔蝕懸琴壁水滿蛙生洗硯池風浦蕭蕭帆過疾煙空漠漠鳥來遲避喧心事何人解下幽篁許獨知

立夏日山中徧遊後夜宿劉邦彥竹東別墅

【明】沈周

乍認東莊路不眞有橋通市卻無鄰山窮借看堂中畫花盡來尋竹主人爛熳箋麻發新興畱連櫻筍送殘春與君再見當經歳分付淸商緩緩巡

禦定佩文齋詠物詩選卷二十七

欽定四庫全書

禦定佩文齋詠物詩選卷二十八

秋類

五言古

雜詩

【晉】左思

秋風何冽冽白露爲朝霜柔條旦夕勁緑葉日夜黃明月出云崖皎皎流素光披軒臨前庭嗷嗷晨鴈翔髙志局四海塊然守空堂壯齒不恆居嵗暮常慨慷

秋日

【晉】孫綽

蕭瑟仲秋日飇唳風雲髙山居感時變逺客興長謡疎林積涼風虛岫結凝霄湛露灑庭林宻葉辭榮條撫茵悲先落郁松羨後凋垂綸在林野交情逺市朝澹然古懷心濠上豈伊遙

秋歌

【宋】劉鑠

昊天淸且髙秋气發初涼白露下微津明月流素光凝煙泛城闕淒風入軒房朱華先零落緑艸就蕓黃纎羅

還笥篋輕紈攺衣裳

秋夜

【梁】簡文帝

髙秋度函谷墜露下芳枝綠潭倒雲气靑山銜月規花心風上轉葉影樹中移外逰獨千里夕嘆誰共知聘齋秋晚館中飲酒

【北周】庾信

欣玆河朔飲對此洛陽才殘秋欲屏扇余菊尙浮杯漳流鳴二水日色下三臺無因侍淸夜同此月徘徊

奉和初秋

庾信

落星初伏火秋霜正動鐘北閣連橫漢南宮應鑿龍祥鸞棲竹實靈蔡上芙蓉自有南風曲還來吹九重

晚秋

庾信

淒淸臨晚景疎索望寒階濕庭凝墜露摶風捲落槐日气斜還冷雲峯晚更霾可憐數行鴈防防逺空排

和潁川公秋夜

庾信

泬寥空色逺葉黃淒序變洞浦落遵鴻長飇送巢燕千秋流夕景百籟含宵囀峻雉聆金拆曾臺切銀箭

秋日應詔

【隋】袁朗

玉樹涼風舉金塘細栁萎葉落商飇觀鴻歸明月池迎寒桂酒熟含露菊花垂一奉章臺宴千秋長願斯

秋日效庾信體

【唐】太宗

嶺銜宵月桂珠穿曉露叢蟬啼覺樹冷螢火不溫風花生園菊蕊荷盡戲魚通晨浦鳴飛鴈夕渚集棲鴻颯颯髙天吹氛澄下熾空

山閣晚秋

太宗

山亭秋色滿巖牖涼風度疎蘭尙染煙殘菊猶承露古石衣新苔新巢封古樹歷覽情無極咫尺輪光暮

秋思

【唐】李白

春陽如昨日碧樹鳴黃鸝蕪然蕙艸暮颯爾涼風吹天秋木葉下月冷莎雞悲坐愁羣芳歇白露凋華滋

秋興

【唐】王昌齡

日暮西北堂涼風洗修木著書在南窗門館常肅肅苔艸延古意視聽轉幽獨或問余所營刈黍就寒谷

秋夜

【唐】韋應物

暗窗涼葉動秋齋寢席單幽人半夜起明月在林端一與淸景遇每憶平生歡如何方惻愴披衣露轉寒

感秋

【唐】賈島

商气颯已來嵗華又虛擲朝雲藏奇峯暮雨灑疎滴幾蜩黙涼葉數蛩思陰壁落日空館中歸心逺山碧

秋日

【唐】溫庭筠

爽气變昏旦神臯徧原隰煙華久蕩搖石澗仍淸急栁暗山犬吠蒲流水禽立菊花明欲迷棗葉光如濕天籟思林嶺車塵倦都邑譸張夙所違悔吝何由入芳艸秋可借幽泉曉堪汲牧羊燒外鳴林果雨中拾復此遂閒曠翛然脫羈縶田収鳥雀喧气肅龍蛇蟄佳節足丰穰良朋阻逰集沈機日寂寥葆素常呼吸投迹倦攸往放懷志所執良時有東葘吾將事蓑笠

和子俊感秋

【元】趙孟頫

白露然隊艸木日以凋閒居無塵雜日薄風翛翛登髙寫我心葵扇欲罷揺感時俯逝水回睇仰層霄松喬在何許髙蹈不可招願言從之逰懷古一何遙

秋

【元】張養浩

黃雲亙郊野農力今有功玆乃民之天治理根其中我𨿽未及粒已覺饑腸充田頭父老過擊壤今嵗丰自愧無寸積坐享雍熙風秋成旣如彼況對菊與楓气澄天宇髙心寂塵累空木落山獻體波縮沙畱蹤遐興何悠悠迅景何悤悤俯仰田舎底或能保初終

秋日池上

【元】薩都拉

顧玆林塘幽消此閒日永飄風亂萍蹤落葉散魚影天淸曉露涼秋深藕花冷有懷無與言獨立心自省

雙寺精舎新秋追和戎昱長安秋夕

【元】倪瓚

秋暑晚差涼茗余眠獨早淸風振庭柯寒蛩吟露艸晨興面流水西望吳門道不知人事劇但見靑山好

七言古【附長短句】

酬司門盧四兄云夫院長望秋作

【唐】韓愈

長安雨洗新秋出極目寒鏡開塵函終南曉望踏龍尾倚天更覺靑巉巉自知短淺無所補從事久此穿朝衫歸來得便卽逰覽暫似壯馬脫重銜曲江荷花蓋十里江湖生目思莫緘樂逰下矚無逺近緑槐萍合不可芟白首寓居誰借問平地寸步扄雲巖云夫吾兄有狂气嗜好與俗殊酸鹹日來省我不肯去論詩說賦相諵諵望秋一章已驚絕猶言低抑避謗讒若使乘酣騁雄怪造化何以當鐫劖嗟我小生值彊伴怯膽變勇神明監馳坑跨谷終未悔爲利而止眞貪饞髙揖羣公謝名譽逺追甫白感至諴樓頭完月不共宿其柰就缺行攕攕

谿晚涼

【唐】李賀

白狐向月號山風秋寒掃云畱碧空玉煙靑濕白如幢銀灣曉轉流天東谿汀眠鷺夢徵鴻輕蓮不語細防溶層岫回岑復疉龍苦篁對客吟歌筒

秋意

【元】馬祖常

銀牀墜露下髙桐竹練含冰畱麝龍蒲萄酒作瑪瑙紅湘娥江邊采芙蓉月華流影天漢東素商淒淸颺防風艸根知秋有鳴蛩

秋夜三五七言

【元】鄭允端

風乍起月初陰樹頭梧葉響階下艸虫吟何處髙樓吹短笛誰家急杵秋砧

五言律

儀鸞殿早秋

【唐】太宗

寒驚薊門葉秋髮小山枝松陰背日轉竹影避風移提壺菊花岸髙興芙蓉池欲知涼气早巢空燕不窺

秋日

太宗

爽气澄蘭沼和風動桂林露凝千片玉菊散一叢金日岫髙低影云空防綴陰蓬瀛不可望泉石且娯心

秋日翠微宮

太宗

秋光凝翠嶺涼吹肅離宮荷疎一蓋缺樹冷半帷空側陣移鴻影圓花釘菊叢攄懷俗塵外髙眺白雲中

奉和山夜臨秋

【唐】上官儀

殿帳淸炎气輦道含秋陰淒風移漢築流水入虞琴雲飛送斷鴈月上淨疎林滴瀝露枝響空蒙煙壑深

初秋夜坐應詔

【唐】楊師道

玉琯涼初應金壺夜漸闌蒼池流稍潔仙掌露方漙鴈聲風處斷樹影月中寒爽气長空淨髙吟覺思寛

園林秋夜作

【唐】李嶷

林臥避殘暑白雲長在天賞心旣如此對酒非徒然月色徧秋露竹聲兼夜泉涼風懷袖裏玆意與誰傳

山居秋興

【唐】王維

空山新雨後天气晚來秋明月松間照淸泉石上流竹喧歸浣女蓮動下漁舟隨意春芳歇王孫自可畱

秋野

【唐】杜甫

秋野日疎蕪寒江動碧虛系舟蠻井絡卜宅楚邨墟棗熟從人打葵荒欲自鋤盤飡老夫食分減及谿魚

其二

禮樂攻吾短山林引興長掉頭紗防側曝背竹書光風落收松子天寒割蜜房稀疎小紅翠駐屐近防香

其三

逺岸秋沙白連山晚照紅潛鱗輸駭浪歸翼防髙風砧響家家發樵聲个个同飛霜任靑女賜被隔南宮酬蕭二十七侍禦初秋言懷【唐】郎士元

楚客秋多興江林月漸生細枝涼葉動極浦早鴻聲勝賞暌前夕新詩報逺情曲髙慚和者惆悵閉寒城

和太常李主簿秋中山下別墅卽事

【唐】盧綸

淸秋來幾時宋玉已先知曠朗霞映竹澄明山滿池葺橋雙鶴赴收果眾猿隨韶樂方今奏雲林徒蔽虧

和左司元郎中秋居

【唐】張籍

自知淸靜好不要問時豪就石安琴枕穿松壓酒槽山情因月甚詩語入秋髙身外無餘事惟應筆硏勞

其二

閒堂新掃灑稱是早秋天書客多呈帖琴僧與合弦莎臺乘晚上竹院就涼眠終日無忙事還應似得仙

其三

客散髙齋晚東園景象偏晴明猶有蝶涼冷漸無蟬藤折霜來子蝸行雨後涎新詩才上卷已得滿城傳

秋思

【唐】白居易

夕照紅於燒晴空碧勝藍獸形云不一弓勢月初三鴈思來天北砧愁滿水南蕭條秋气味未老已深諳

秋相望

【唐】元稹

檐月驚殘夢浮涼滿夏衾蠨蛸低戶晚螢火度墻陰鑪暗燈花短牀空帳影深此時相望久髙樹憶橫岑

晚秋

元稹

竹露滴寒聲離人曉思驚酒醒秋簟冷風急夏衣輕寢倦解幽夢慮閒添逺情誰憐獨欹枕斜月透窗明

感秋

【唐】姚倫

試向疎林望方知節殊亂聲千葉下寒影一巢孤不蔽秋天鴈驚飛夜月烏霜風與春日幾度遣榮枯

和劉補闕秋園寓興

【唐】朱慶余

閒園淸气滿新興日堪追隔水蟬鳴後當檐雁過時雨餘槐穟重霜近藥苗衰不以朝簪貴多將野客期

其二

逍遙人事外杖履入杉蘿艸色寒猶在虫聲晚漸多靜逢山鳥下幽稱野僧過幾許新開菊閒從落葉和

其三

畱情淸景宴朝罷有餘閒蝶散紅闌外螢飛白露間墻髙微見寺林靜逺分山吟足期相訪殘陽自掩闗

其四

深齋嘗獨處詎肯厭秋聲翠篠寒逾靜孤花晚更明每因逢石坐多見抱書行入夜聽疎杵遙知耿此情

其五

門巷惟苔蘚誰言不稱貧臺閒人下晚果熟鳥來頻石脈潛通井松枝靜離塵殘蔬得晴後又見一畨新

其六

竹逕通鄰圃淸深稱獨逰虫絲交影細藤子墜聲幽積潤苔紋厚迎寒薺葉稠閒來尋古畫未廢執茶甌

山居秋思

【唐】周賀

一從雲水住曾不下西岑落木孤猿在秋庭積葉深泉流通井脈虫響出墻陰夜靜谿聲徹寒燈尙獨吟

原上秋居

【唐】賈島

闗西又落木心事復如何嵗月辭山久秋霖入夜多鳥從井口出人自嶽陽過倚杖聊閒望田家未剪禾

訪秋

【唐】李商隠

酒薄吹還醒樓危望巳窮江臯當落日防席見歸風煙帶龍潭白霞分鳥道紅殷勤報秋意只是有丹楓

早秋山居

【唐】溫庭筠

山近覺寒早艸堂霜气晴樹凋窗有日池滿水無聲果落見猿過葉幹聞鹿行素琴機慮靜空伴夜泉淸

旅中早秋

【唐】劉威

金威生止水爽气徧遙空艸色蕭條路槐花零落風夜來萬里月覺後一聲鴻莫問前程事飄然沙上蓬

早秋

【唐】許渾

遙夜泛淸瑟西風生翠蘿殘螢委玉露早雁拂金河髙樹曉還密逺山晴更多淮南一葉下自覺老煙波

早秋山中

【唐】李山甫

誰到山中語雨餘風气秋煙嵐出澗底瀑布落牀頭至道亦非逺僻詩須苦求千峯有佳景拄杖獨巡逰

秋興寄頴公

【唐】僧貫休

風聲吹竹健涼气著身輕誰有閒心去江邊看水行邨遙紅樹迥野闊白煙平試裂芭蕉片題詩問竺卿

新秋夜雨

僧貫休

夜雨洗河漢詩懷覺有靈籬聲新蟋蟀艸影老蜻蜓靜引閒機發涼吹逺思醒逍遙向誰說時泥漆園經

秋居幽興

【宋】王禹偁

秋光𨿽寂莫幽興入詩家籬暗螿啼菊園荒蟻上茄圍棊知日影理髮見霜華向曉兒童喜谿僧遺晚瓜

園廬秋夕

【宋】林逋

蘭杜裛衰香開扉趣自長寒煙宿墟落淸月上林塘意想殊爲適形骸固可忘援琴有餘興聊復寄吟觴

秋夜

【宋】葛長庚

有客眠孤館更闌擁紙衾淸風千里夢明月一聲砧素壁秋燈暗紅鑪夜火深寒猿啼嶺外惹起故鄕心

八月三日卽事

葛長庚

煙冷渾沾水谿淸可數魚鴉翻千防墨鴈艸數行書今日徵帆下前年上國初詩盟寒復講無酒興何如

秋到

【宋】方萬里

秋到山居僻貧無異味嘗擘黃新栗嫩炊白早秈香漸減家人病徐添夜气涼憑誰理荒穢籬落菊苗長

秋思

【元】蕭國寶

閒看浮雲白臨風淸且涼煙林含紫翠霜菊間靑黃逺浦枕孤鶩荒郊宿野航心空隨地靜木石自相忘

次韻阿榮存初參議秋夜見寄

【元】虞集

寓館城門夕髙秋雨露開天垂華蓋近月轉紫垣來疎闊思良防淹畱到不才深期謝安石揮麈散風埃次韻陳剛中待制初秋

【元】袁桷

岸幘倚書楹寒砧徹四城馬歸人獨語鴈過月初生寂寂虫急淒淒落葉淸客懷誰與共搔首見參橫

新秋卽事

【元】許有壬

莫蹋蒼苔破茨門晝亦闗林風秋入樹波日晚搖山原野蒼茫外煙霏指顧間更須安一榻月夜不須還

次和可翁新秋卽事

【元】許有孚

池亭殘暑去樂事日相闗徑列霜前菊窗招雨後山好詩來枕上爽气滿人間極目重臺晚遙天一鶴還

五言排律

奉和王相公秋日戲贈元校書

【唐】錢起

才妙心仍逺名疎迹可追淸秋聞禮暇新雨到山時勝事惟愁盡幽尋不厭遲弄云憐鶴去隔水許僧期賢相惇髙躅雕龍憶所思芙蓉洗淸露願比謝公詩

江樓早秋

【唐】白居易

南國𨿽多熱秋來亦不遲湖光朝霽後竹气晚涼時樓閣宜佳客江山入好詩淸風水蘋葉白露木蘭枝欲作雲泉計須憑伏臘資匡廬一步地官滿更何之

七言律

江南秋日

【唐】殷文珪

水國由來稱道情野人經此頓神淸一篷秋雨睡初起半硯冷云吟未成靑笠漁兒筒釣沒蒨衣菱女畫橈輕冰綃寫上江南景寄與金鑾馬長卿

新秋卽事

【唐】皮日休

癡號多於顧愷之更無餘事可從知酒坊吏到常先見鶴料符來每探支涼後定謀淸月社晚來專赴白蓮期共君無事堪相賀又到金虀玉鱠時

和新秋卽事

【唐】陸龜防

聲利從來解破除秋灘惟憶下桐廬鸕鷀陣合殘陽少蜻蛚吟髙冷雨疎辧物南華論指指才非元宴借書書當時任使眞堪笑波上三年學炙魚

晚秋同何秀才谿上

【唐】伍喬

閒步秋光思杳然荷藜因共過林煙期收野藥尋幽路欲采谿菱上小船云吐曉陰藏霽岫栁含餘靄咽殘蟬倒尊盡日忘歸處山磬數聲敲暝天

秋懷

【宋】黃庭堅

秋陰細細壓茅堂吟虫啾啾昨夜涼雨開芭蕉新間舊風撼篔簹宮應商砧聲已急不可緩檐景旣短難爲長狐裘斷縫棄墻角豈念晏嵗多繁霜

永嘉秋夕

【宋】陸防

風戰枯桐敲紙窗擁裘無寐夜偏長譙樓三鼓夜將午云雁數聲天正霜寓世此身驚逆旅寛懷何處不吾鄕江頭風景日堪醉酒美蠏肥橙橘香

秋居寄西裏君

【宋】翁捲

每日看山山上立滿山風日又秋來貧家嵗計惟收菊幽徑時常不掃苔新得酒方思欲試舊存吟軸見還開涼天在處淸如水能賦慚無宋玉才

秋夜

【宋】戴復古

十分秋色滿軒窗景物淒淸夜气涼篩月簾櫳金瑣碎霜砧杵玉丁當井梧葉脫無多影巖桂花稠不斷香坐到更深吟興動硯池滴露寫詩狂

秋夜

【元】黃庚

博山香冷夜將闌紅影搖窗燭未殘庭樹露濃花气濕井梧風老葉聲幹世情冷暖知心少朋舊東西防面難一段客愁吟不就無言背月倚闌干

楚山秋晚

【元】掲傒斯

山人何處抱琴歸遙想樓臺隔翠微老樹風生舟正泊空江日落雁初飛豈無賦客能招隠亦有漁翁醉息機一幅秋光舒復捲誰教塵土涴人衣

東嶺秋陰

【元】吳萊

幾防晴雲著樹梢寒山蒼莽類城壕雞豚日落聲相接鸛鶴風涼勢自髙小徑殘榛分嶺脊平疇淨緑帶谿毛朝來雨足多秋意井上無人事桔橰

秋日

【元】周權

石脈泉花蘸眼明竹根沙路舊經行雲歸天際山容澹日落江頭鴈影橫梧葉庭除秋漸老豆花籬落晚初晴客程迢逓歸心逺煙火蒼茫起暮城

東湖秋景

【元】楊載

暫停麾蓋擁輕舟此日湖山屬暮秋采采黃花登几案離離紅樹散汀洲傾壺浮蟻杯頻竭下箸鮮鱗网乍收莫向錢塘誇往事白蘇未許擅風流

秋詞

【元】王逢

香散天街靜玉珂露臺風殿夜如何星從河漢淡中落秋在梧桐疎處多鸞影不曾離寶鑑蛛絲先已綴金梭君王蠒館詢遺事卻擬鑾車共載過

新秋早朝

【明】王璲

宮井梧桐一葉飛新涼先到侍臣衣蒼龍闕上銀河轉丹鳳樓頭玉漏稀曉仗分行環禦輦夕郎鳴佩出仙闈自憐虎觀叨陪從簮筆慚無補萬幾

秋日

【明】居節

槿花委露渚蓮愁無復紅妝蕩小舟濃澹雲山堪入畫蕭閒門逕自宜秋當時載酒人如鶴昨夜吹簫月滿樓鴻鴈欲來江欲冷白蘋風起思悠悠

五言絕句

秋歌

【唐】郭元振

辟惡茱茰囊延年菊花酒與子結綢繆丹心此何有

秋夜

【唐】耿湋

髙秋夜分後逺客鴈來時寂寂重門掩無人問所思秋夜寄丘二十二員外

【唐】韋應物

懷君屬秋夜散步詠涼天山空松子落幽人應未眠

秋夜

韋應物

髙閣漸凝露涼葉稍飄闈憶在南宮直夜長鐘漏稀

秋山吟

【唐】施肩吾

夜吟秋山上裊裊秋風歸月色淸且冷桂香落人衣

招東鄰

【唐】白居易

小榼二升酒新簟六尺牀能來夜話否池畔欲秋涼

早秋獨夜

白居易

井梧涼葉動鄰杵秋聲發獨向檐下眠覺來半牀月

孟秋

【唐】鄭槪

江南孟秋天稻花白如氊素腕慚新藕殘妝妬晚蓮

仲秋

【唐】沈仲昌

江南仲秋天鱏鼻大如船雷是樟亭浪苔爲累石錢

季秋

【唐】劉蕃

江南季秋天栗實大如拳楓葉紅霞舉蘆花白浪穿

長安秋望

【唐】杜牧

樓倚霜樹外鏡天無一毫南山與秋色气勢兩相髙

防國寺秋吟

【宋】葛長庚

鴈過天成畫魚驚水作紋檐牙宵吐雨殿脊晚防云

其二

酒弄三竿日詩成一枕風寒聲落鴻雁秋意著梧桐

其三

樓影秋江白苔碑臥夕陽水昏沙暮起一一鴈南翔

其四

嫩竹容歸雀寒松捧落暉危紅和露滴空翠撲衣飛

其五

竹手擎云重松肩荷月髙煙收天地闊醉目數秋毫

其六

犬吠月如晝馬鳴人渡橋更無詩與酒虛度可憐宵

其七

香篆孤煙裊燈龕寸火微夢和明月冷心與白雲飛

其八

星似螢千防云如鶴一雙孤吟寒不寐落葉打空窗

京師秋夜

【元】虞集

風竹撼秋聲天寒夢不成如何今夜月偏照客窗明

西齋秋夜

【元】僧善住

晚雨過江城西齋秋气淸夢回孤枕上無處不虫聲

秋夕

僧善住

孤館燈初暗窗虛月正明寒衣猶未補風逓砧聲

七言絕句

初秋

【唐】孟浩然

不覺初秋夜漸長淸風習習重淒涼炎消暑退茅齋靜堦下叢莎有露光

秋詞

【唐】劉禹錫

自古逢秋悲寂寥我言秋日勝春朝晴光一雁排云上便引詩情到碧霄

其二

山明水淨夜來霜數樹深紅出淺黃試上髙樓淸入骨豈如春色使人狂

晚秋閒居

【唐】白居易

地僻門深少送迎披衣閒坐養幽情秋庭不掃攜藤杖閒踏梧桐黃葉行

秋熱

白居易

西江風接南威暑气常多秋气微猶道江州最涼冷至今九月著生衣

秋夕

【唐】竇鞏

防霜云映月朦朧烏鵲爭飛井上桐夜半酒醒人不覺滿池荷葉動秋風

愁思

【唐】王涯

网軒涼吹動輕衣夜聽更長玉漏稀月度天河光轉濕鵲驚秋樹葉頻飛

秋夜曲

王涯

丁丁漏永夜何長漫漫輕雲露月光秋逼暗蛩通夕響寒衣未寄莫飛霜

其二

桂魄初生秋露微輕羅已薄未更衣銀箏夜久殷勤弄心怯空房不忍歸

秋原晚望

【唐】楊淩

客鴈秋來次第逢家書頻寄兩三封夕陽天外雲歸盡亂見靑山無數峯

到秋

【唐】李商隠

扇風淅瀝簟流漓萬里南云滯所思守到淸秋還寂莫葉丹苔碧閉門時

秋懷

【唐】雍陶

古槐煙薄晚鴉愁獨向黃昏立禦溝南國望中生逺思一行新雁去汀洲

早秋宿田舎

【唐】曹鄴

澗艸疎疎螢火光山月朗朗楓樹長南邨犢子夜聲急應是欄邊新有霜

秋日

【宋】朱子

一雨生涼杜若洲月波微漾綠谿流茅檐歸去無塵土淡薄閒花繞舎秋

秋懷

【宋】劉宰

一抹紅綃日腳霞千林暮靄納歸鴉西風捲盡梧桐葉乞與中庭散月華

早秋

【元】劉因

昨朝一葉見秋生今日千巖萬壑淸欲借西風蘇病骨暫來石上聽松聲

山中秋夜

【元】黃庚

石牀彈月鶴聽琴玉宇凝秋絕防塵萬里無雲銀漢淡一天風露濕星辰

初秋夜坐

【元】趙孟頫

夜深庭院寂無聲明月流空萬影橫坐對荷花兩三朶紅衣落盡覺風生

秋閨

【元】元淮

團扇初隨碧簟收畫簾歸燕尙遲畱閒階弄影穿明月笑撚流螢說早秋

秋詞

【元】薩都拉

淸夜宮車出建章紫衣小隊兩三行石闌干畔銀燈過照見芙蓉月上霜

秋詞

【元】鄭允端

月轉觚稜夜未央倚牀自炷水沈香芙蓉小帳云屏暗二十五聲秋防長

秋景

【明】宣宗

新秋涼露濕荷叢不斷淸香逐曉風滿目濃華春意在晚霞澄錦照芙蓉

秋行

【明】顧源

野菜香粳樂晚年疎林晴日好秋天風瓢滿耳鳴琴築黃葉深窩得晏眠

禦定佩文齋詠物詩選卷二十八

欽定四庫全書

禦定佩文齋詠物詩選卷二十九

立秋類

五言古

立秋

【陳】周宏讓

玆辰戒流火商飇早已驚雲天攺夏色木葉動秋聲

立秋日曲江憶元九

【唐】白居易

下馬桞陰下獨上堤上行故人千萬里新蟬兩三聲城中曲江水江上江陵城兩地新秋思應同此日情

立秋夕有懷夢得

白居易

露簟荻竹淸風扇蒲葵輕一與故人別再見新蟬鳴是夕涼飇起閒境入幽情廻燈見棲鶴隔竹聞吹笙夜茶一兩杓秋吟三數聲所思渺千里雲水長洲城立秋日同子澄寺簿及僉判敎授二同僚星子令尹約周君段君同遊三峽過山房登折桂分韻賦詩得萬字輙成十韻呈諸同逰

【宋】朱子

抗塵幾何時猿鶴共悲怨豈知朱墨暇乃適山水願玆晨秋令初休沐謹邦憲佳賔忽四來英僚亦三勸駕言北郭門謝此旟隼建散日山崔嵬縱轡路修防凴欄快倒峽躋壑困脫挽追攀林樾深懽喜腳力健登髙眺逺浦眾景爭自獻何必仍丹丘徑欲淩九萬

立秋日早泛舟入郭

【明】張羽

連霖啟秋期金气晨已兆谿云合余陰水霞相照耀登艫泛涼飇乘流駕奔峭回波蕩塵襟靑山列逺眺蒲菼迷森沈菱荷爭窅窕沙明眾女浣潭淨孤禽嘯端居積百憂暫出窺眾妙好爵豈不懷衞生乃其要寄謝滄海人予亦堪同調

立秋後夜起見明月

【明】胡宗仁

深夜見明月漸低西南隅光華射虛檐照我牀頭書開函見細字歷歷如貫珠老眼未能讀惆悵坐庭除風生梧葉鳴光景殊蕭疎昨方入秋序淸涼便有餘

五言律

二十七日立秋夜作

【明】陳昻

是夜秋相見律歸夷則中艸心蒙白露衣領受涼風舞覺蜻蜓爽聲添蟋蟀工吾其先散發作賦答天功立秋後一日助甫見訪

【明】李先芳

屏居對芳艸同病喜相將闌暑人如醉新秋鬢有霜虫鳴風雨夕螢防薜蘿墻後夜看牛女還期就一觴

五言排律

立秋日題安昌寺北亭

【唐】孫逖

樓觀倚長霄登攀及霽朝髙如石門頂勝擬赤城標天路云虹近人寰气象遙山圍伯禹廟江落伍胥潮䢐暑迎秋薄涼風是日飄果林余苦李萍水覆甘蕉覽古嗟夷漫陵空愛泬寥更聞金剎下鐘梵晚蕭蕭

和王卿立秋卽事

【唐】司空曙

秋宜何處看試問白雲官暗入蟬鳴樹微侵蝶繞蘭向風涼稍動近日暑猶殘九陌浮埃減千峯爽气攢換衣防竹暮沈果訝泉寒宮響傳花杵天淸出露盤髙禽當側弁防鮪對憑欄一奏招商曲空令繼唱難

立秋日

司空曙

律變新秋至蕭條自此初花酣蓮報謝葉在栁呈疎澹日非云映淸風似雨餘捲簾涼暗度迎扇暑先除艸靜多翻燕波澄乍露魚今朝散騎省作賦興何如

七言律

次韻和張道濟長老立秋後作

【宋】孔平仲

萬里悄然若有霜南山秋色兩蒼蒼已經晚雨驅除熱更得西風斷送涼瀚海人空云弄白吳江波闊葉吹黃知君昨夜書帷夢半在親庭半在鄕

立秋日禱雨宿靈隠寺同周徐二令

【宋】蘇軾

百重堆案掣身閒一葉秋聲對榻眠牀下雪霜侵戶月枕中琴築落堦泉﨑嶇世味嘗應徧寂莫山棲老漸便惟有憫農心尙在起瞻云漢更茫然

立秋日居田園有感

【明】施漸

霏霏輕靄薄朝暉又見涼颸一葉飛气早疇官已應閏天移星火欲流輝黍苗徧野勞歌少杞菊成畦生事微誰謂門閒可羅雀秋風轉覺雀來稀

七言絕句

立秋

【宋】範成大

折枝楸葉起園赤豆如珠咽井花洗濯煩襟酬節物安排笑口問生涯

立秋後三日泛舟越來谿

範成大

西風初日小谿帆旋織波紋縐淺藍行入鬧荷無水面紅蓮沈醉白蓮酣

其二

一川新漲熨秋光掛起篷窗受晚涼楊栁無窮蟬不斷好風將夢過橫塘

其三

飯後茶前困思生水寛風穏信篙撐不知浪打船頭響聽打淩波解佩聲

禦定佩文齋詠物詩選卷二十九

欽定四庫全書

禦定佩文齋詠物詩選卷三十

冬類

五言古

雜詩

【晉】張華

晷度隨天運四時互相承東壁正昏中涸陰寒節升繁霜降當夕悲風中夜興朱火靑無光蘭膏坐自凝重衾無暖气挾纊如懷冰伏枕終遙夕寤言莫予應永思慮崇昔慨然獨拊膺

詠冬

【晉】曹毗

綿邈冬夕永凜厲寒气升離葉向晨落長風振條興夜靜輕響起天淸月暉澄寒冰盈渠結素霜竟櫩凝今載忽巳暮來紀奄復仍

感冬篇

【晉】李顒

髙陽攬元轡太皥禦冬始望舒防天策曜靈協燕紀

擬孟冬寒气至

【宋】劉鑠

白露秋風始秋風明月初明月照髙樓露落皎元除迨及涼風起行見寒林疎客從逺方至贈我千里書先敍懷舊愛末陳久離居一章意不盡三復情有餘願遂平生志無使甘言虛

詠冬

【宋】謝惠連

七宿乘運曜三星與時滅履霜冰彌堅積寒風愈切繁雲起重陰回飇流輕雪園林粲斐皓庭除秀皎潔墀瑣有凝污逵衢無通轍

冬歌

【梁】武帝

果欲結金蘭但看松栢林經霜不墮地嵗寒無異心冬日見牧牛人擔靑艸歸

【唐】張說

塞上綿應折江南艸可結欲持梅嶺花逺競楡闗雪日月無他照山川何頓別茍齊兩地心天問將何說

負冬日

【唐】白居易

杲杲冬日出照我屋南隅負暄閉目坐和气生肌膚初似飲醇醪又如蟄者蘇外融百骸暢中適一念無曠然忘所在心與虛空俱

湓浦早冬

白居易

潯陽孟冬月艸木未全衰秪抵長安陌涼風八月時日西湓水曲獨行吟舊詩蓼花始零落蒲葉稍離披但作城中想何異曲江池

孟冬蒲津闗河亭作

【唐】呂溫

息駕非窮途未濟豈迷津獨立大河上北風來吹人雪霜自玆始艸木當更新嚴冬不肅殺何以見陽春

冬

【元】張養浩

嵗晏日南至場圃靡所勞告成三務功盈耳康衢謡鴉飛嶺外陂虹斷林邊橋將期養疎拙詎厭居寂寥負暄坐晴檐煦煦春滿袍對山閱吾書懷古酌彼醪此樂天所靳何幸及艸茅𨿽非鹿門龎或庶彭澤陶爲詩寫幽尙刋落華與豪集以貽知音悵望心搖搖

七言古

迎冬詞

【明】石珤

畫檐小鐵嘶北風疎櫳日影搖輕紅疉綺重茵夜云暖博山紫气飛遙空霜淒落葉防寒井素綆縈紆指尖冷翠屏東面繡新苔幻出瀟湘美人影日髙寶瑟拂朱絲魚上深潭鵲繞枝十二闌干煙細細伊州一曲譜相思

五言律

孟冬

【唐】杜甫

殊俗還多事方冬變所爲破柑霜落嘗稻雪翻匙巫岫寒都薄烏蠻瘴逺隨終然減灘瀬暫喜息蛟螭

初冬旅舎早懷

【唐】闕名

枕上角聲微離情未息機夢回三楚寺寒入五更衣月沒棲烏動霜晴凍葉飛自慚行役早深與道相違

冬日山居思鄕

【唐】周賀

大野始嚴凝雲天曉色澄樹寒稀宿鳥山迥少來僧背日收窗雪開鑪釋硯冰忽然思故國孤想寓西陵

冬日

【唐】方幹

燒火掩闗坐窮居訪客稀凍雲愁暮色寒日澹斜暉穿牖竹風滿繞庭云葉飛已嗟周一嵗羇寓尙荷衣

冬日寄僧友

【唐】僧無可

斂履入寒竹安禪過漏聲髙松殘葉落深井凍痕生罷磬風枝動懸燈雪屋明何當招我友乘月上方行

全州冬月陪太守逰池

僧無可

殘臘雪紛紛林間起送君苦吟行迥野投迹向寒云絕頂晴多去幽泉凍不聞惟應艸堂寺髙枕脫人羣

冬晝作

【宋】孔平仲

霜陰收欲盡斑駁意初晴漸喜山將出只愁雲更生鳥窺晡後屋雞唱午間城灰拆紅鑪火微煎傍耳鳴

冬日雜興

【宋】張耒

小園晴自掃曝日坐前軒野鼠穿山葉寒烏啄艸根短籬藩隙地別徑入孤邨幽趣供岑寂淹畱不復論

山邨冬暮

【宋】林逋

衡茅林麓下春色已微茫雪竹低寒翠風梅落晚香樵期多獨往茶事不全忙雙鷺有時起橫飛過野塘

山中冬日

林逋

南壁蒼崖北窮冬井落閒風聲先老樹日色避諸山落雁饑相向啼烏夕自還微微寒月影蓬戶已深闗

冬日書懷

【宋】徐璣

門庭黃葉滿園樹盡玲瓏寒水終朝碧霜天向晚紅蔬餐如野寺茅舎近谿翁非是分囂寂由來趣不同

次韻屏翁冬日

【宋】戴昺

曉起衝寒出霜明日未晞麥丰來嵗本梅漏早春機水涸魚深隠蜜成蜂倦飛靜中參物理一一見精微

冬夜早起

【元】張養浩

推枕人初起出門星尙存嵗寒郊野闊天早樹林昏窗影猶殘月雞聲已逺邨孜孜何所事時取故書溫

初冬作

【元】方瀾

泬寥蕭瑟後霽色卻怡人霜已千林曙天猶十月春黃花蝶過晚白葦鴈銜新野性自夷曠非關絕世塵

七言律

十二月一日

【唐】杜甫

今朝臘月春意動云安縣前江可憐一聲何處送書鴈百丈誰家上瀬船未將梅蕊驚愁眼更取椒花媚逺天明光起艸人所羨肺病幾時朝日邊

初冬偶作寄南陽潤卿

【唐】皮日休

寓居無事入淸冬𨿽設尊罍酒半空白菊爲霜翻帶紫蒼苔因雨卻成紅迎潮預遣收魚笱防雪先敎蓋鶴籠惟待支硎最寒夜共君披氅訪林公

和初冬偶作寄南陽潤卿次韻

【唐】陸防

逐日生涯敢計冬可嗟寒事落然空窗憐返照緣書小庭喜新霜爲橘紅衰栁尙能和月動敗蘭猶擬倩煙籠不知海上今淸淺試與飛書問洛公

宣義裏舎冬暮自貽

【唐】鄭谷

幽居不稱在長安溝淺浮春岸雪殘板屋漸移方帶野水車新入夜添寒名如有分終須立道若離心豈易寛滿眼塵埃馳騖去獨尋煙竹剪漁竿

冬日道中

【唐】伍喬

去去天涯無定期瘦童羸馬共依依暮煙江口客來絕寒葉嶺前人住稀帶雪野風吹旅思入雲山火照行衣釣臺吟閣滄洲在應爲初心未得歸

冬夜寄溫飛卿

【唐】魚元機

苦思搜詩燈下吟不眠長夜怕寒衾滿庭木葉愁風起透幌紗窗惜月沈疏散未閒終遂願盛衰空見本來心幽棲莫定梧桐處暮雀啾啾空繞林

初冬

【宋】陸防

平生詩句領流光絕愛初冬萬瓦霜楓葉欲殘看愈好梅花未動意先香暮年自適何妨退短景無營亦自長況有小兒同此趣一窗相對弄朱黃

成都嵗暮始微寒小酌遣興

陸防

革帶頻移紗防寛茶鐺欲熟篆香殘疎梅已報先春信小雨初成十月寒身似野僧猶有髮門如邨舎彊名官鼠肝虫臂元無擇遇雨猶能罄一歡

閒吟初冬

【宋】眞山民

一架琴書一筆牀杜門荏苒送年光囊空盡可償詩債腳倦猶能入醉鄕旣老菊花偏耐久未開梅蕊已先香眼邊管領閒風景不識人間更有忙

東湖冬景

【元】楊載

雲气低藏十萬家東湖飛雪又交加玉禾舊布仙山種瓊樹新開帝所花別浦移舟聞過防髙樓憑檻見歸鴉侯門似有相如客賸賦篇章與世誇

十二月五日雪晴

【元】張雨

日光玉潔千峯立快雪晴時一气凝當晝鑪亭催掃巷犯寒魚榜借收冰松皮石裂號饑防窗隙塵消觸凍蠅靑茁菜芽渾可愛倩誰春餤捲紅綾

嵗暮書齋卽事次夕公韻

【明】錢謙貞

揮戈無力駐殘冬有客孤吟百事慵硯水破堅余滴瀝筆花開凍任蒙茸文心老愧殘江錦詩律人多好葉龍卒嵗優防差自遣臘醅缸面漸溶溶

五言絕句

冬郊行望

【唐】王勃

桂密巖花白梨疎林葉紅江臯寒望盡歸念斷徵篷

冬歌

【唐】郭元振

北極嚴气升南至溫風謝調絲競短歌拂枕憐長夜

孟冬

【唐】謝良輔

江南孟冬天荻穗軟如綿綠絹芭蕉裂黃金橘柚懸

仲冬

【唐】呂渭

江南仲冬天紫蔗節如鞭海將鹽作雪山用火耕田

季冬

【唐】丘丹

江南季冬天紅蠏大如湖水龍爲鏡鑪峯气作煙

冬

【金】宇文虛中

鶻健呼風急烏啼促景殘窟深宜兔蟄蒲折蔭魚寒

七言絕句

和襲美初冬偶作

【唐】陸防

桐下空堦疉緑錢貂裘初綻擁髙眠小鑪低幌還遮掩酒滴淸香似去年

次仲庸初冬卽事

【宋】裘萬頃

常嵗霜天分外晴一谿如練浸冰輪今年風雨無寧夜誰與谿梅作小春

其二

君家秋實洞庭種小子持來獨未黃莫作蘇州書後夢只今正欠滿林霜

冬日早作

裘萬頃

黃昏月姊剪雲開夜半雷車載雨來晨起鉤簾望霄漢風花吹墮萬璚瑰

冬暖

【元】胡乘龍

冬令偸春多得暖防橋無思可吟詩江梅一樹都開徧不問南枝與北枝

冬詞

【元】郭鈺

疎林晴旭散啼鴉髙閣珠簾窣地遮爲問王孫歸也未玉梅開到北枝花

禦定佩文齋詠物詩選卷三十

欽定四庫全書

禦定佩文齋詠物詩選卷三十一

立冬類

七言絕句

立冬

【明】王穉登

秋風吹盡舊庭柯黃葉丹楓客裏過一防禪燈半輪月今宵寒較昨宵多

禦定佩文齋詠物詩選卷三十一

欽定四庫全書

禦定佩文齋詠物詩選卷三十二

冬至類

四言古

晉冬至初嵗小防歌

【晉】張華

日月不畱四气回周節慶代序萬國同休庶尹羣後奉壽升朝我有嘉禮式宴百僚繁肴綺錯旨酒泉渟笙鏞和奏磬管流聲上隆其愛下盡其心宣其壅滯訓之徳音乃宣乃訓配享交泰永載仁風長撫無外

五言古

詠冬至

【宋】袁淑

連星貫初歷令月臨首嵗薦樂行陰政登金贊陽滯收涼降天徳萌華宣地惠司瑞記夜晞書云掌朝誓

冬至

【宋】傅亮

星昴殷仲冬短晷窮南陸柔荔迎時萋芳蕓應節馥

冬至應教

【北齊】蕭慤

天宮初動磬緹室已飛灰暮風吹竹起陽云覆石來拆冰開茘色除雪出蘭栽慙無宋玉辧濫吹楚王臺奉和冬至幹陽殿受朝應詔【隋】牛

恭已臨萬防宸居禦八埏作貢菁茅集來朝圭黻連司儀三揖盛掌禮九賔防重欄映如璧復殿繞非煙奉和冬至幹陽殿受朝應詔【隋】許善心

森森羅陛衞噦噦鏘璁珩禮殫五瑞輯樂闋九功成

五言律

長至日與同舎逰北山

【宋】範成大

嵗晚山同色湖平霧不收寒云低閣雪佳節靜供愁竹柏森嚴立蒲荷索莫休瘦笻知腳力政爾耐淸逰

五言排律

南至隔仗望含元殿鑪煙

【唐】崔立之

千官賀長至萬國拜含元隔仗鑪光出浮霜煙气翻飄飄縈內殿漠漠澹前軒聖日開如捧卿云近欲渾輪囷灑宮闕蕭索散乾坤願惹天風便披香奉至尊

長至日上公獻壽

【唐】崔琮

應歷三陽首朝天萬國同斗邊看子月臺上祥風五夜鏡初曉千門日正融玉階文物盛仙伏武貔雄率舞皆羣辟稱觴卽上公南山爲聖壽長對未央宮

冬至夜集曹能始園亭觀伎【明】吳兆

佳要佳麗山齋啟莫扉入園驚茘發窺琯見灰飛梅亂歌中落春爭笑裏歸橙香寒靧面桂气暖薰衣粉壁釵橫影雕窗燭散輝不堪弦管歇殘月尙棲幃

七言律

小至

【唐】杜甫

天時人事日相催冬至陽生春又來刺繡五紋添弱綫吹葭六琯動飛灰岸容待臘將舒栁山意衝寒欲放梅云物不殊鄕國異教兒且覆掌中杯

和湖州杜員外冬至日白蘋洲見憶

【唐】李郢

白蘋亭上一陽生謝脁新裁錦繡成千嶂雪銷谿影綠幾家梅綻海波淸已知鷗鳥長來狎可許汀洲獨有名多愧龍門重招引卽拋田舎棹舟行

十一月二十七日冬至

【元】朱徳潤

捲地顚風響怒雷一宵天上報陽回日光繡戶初添綫雪意屏山欲放梅雙闕倚天瞻象魏五云書彩望靈臺江南水暖不成凍谿叟穿魚換酒來

送朱謝二博士進賀冬至表赴京師聽宣諭畢

還吳

【明】髙啟

驛騎雙馳捧綠章都門逢舊喜洋洋小儒方幸瞻天近逺使初來賀日長仗下丹墀晴雪盡朝回紫陌曉塵香承宣歸去難畱駐乞報平安到故鄕

至日懷諸太史陪祀南郊

【明】王穉登

圜丘馳道艸芊芊曠典重逢禦極年聖壽長如南至日皇恩髙似北溟天葭灰應气迎鄒律松籟含風入舜弦最羨翰林供奉客揮毫先進慶雲篇

冬至南郊扈從紀述和陳玉壘太史韻

【明】於愼行

聖後乘幹奉帝禋日躔南陸協靈辰九闗肅啟天門鑰萬姓歡隨禦輦塵樓雪初融丹禁曉葭灰微動玉衡春虛慚珥筆親文物實有甘泉賦未陳

其二

綘節氤氳上太淸紫煙縹緲冠層城鵷行不動瑤墀影鳳幄微聞玉藻聲律應一陽璇象轉福凝五位泰階平禮成回蹕傳行漏百尺華燈闕下明

館課冬至齋居

於愼行

緹室灰飛晷欲長淸齋仙館坐焚香雪殘樓閣虛瓊樹月出簪裾滿玉堂筆望五云迎舜日心隨一綫入堯裳明朝負槖趨陪地只有瑤壇帝座旁

冬至恭侍慶成大宴

於愼行

南郊夜燎泰壇煙內殿朝開大慶筵兩陛衣冠承湛露千門鐘鼓震鈞天親瞻玉几雲霄上久泛仙杯日月邊溫旨三傳咸已醉歡聲動地未央前

七言絕句

冬至日獨逰吉祥寺

【宋】蘇軾

井底微陽回未回蕭蕭寒雨濕枯荄何人更似蘇夫子不是花時肯獨來

預作冬至

【宋】張耒

紫壇曾從奠琳瑯親被天人玉冕光今日黃州山下寺五更聞雁滿林霜

至節卽事

【元】馬臻

天街曉色瑞煙濃名紙相傳盡賀冬繡幕家家渾不捲呼盧笑語自從容

其二

店舎喧嘩徹夜開熒煌燈火映樓臺歡逰未曉不歸去早有元宵气象來

禦定佩文齋詠物詩選卷三十二

欽定四庫全書

禦定佩文齋詠物詩選卷三十三

元旦類

四言古

元會詩

【魏】曹植

初歳元祚吉日惟良乃爲嘉防宴此髙堂衣裳鮮潔黼黻黃珍膳雜遝充溢圓方俯視文軒仰瞻華梁願保玆善千載爲常歡笑盡娯樂哉未央皇室榮貴壽考無疆

正旦大防行禮歌

【晉】傅

天鑑有晉世祚聖皇時齊七政朝此萬方鐘鼓斯震九賔備禮正位在朝穆穆濟濟煌煌三辰實麗於天君後是象威儀孔防率禮無愆莫非邁徳儀刑聖皇萬邦惟則

上壽酒歌

傅

於赫明明聖徳龍興三朝獻酒萬壽是膺敷佑四方如

日之升自天降祚元吉有徵

正旦大防行禮歌

【晉】荀勗

於皇元首羣生資始履端大享敬禦繁祉肆覲羣後爰及卿士欽順則元允也天子

五言古【附長短句】

王公上壽酒歌

【晉】荀勗

踐元辰延顯融獻羽觴祈令終我皇壽而隆我皇茂而嵩本支奮百世休祚鐘聖躬

王公上壽詩

【晉】張華

稱元慶奉聖觴後皇延遐祚安樂撫萬方

正朝

【晉】曹毗

靈春散初澤棼熅靑陽舒佳袍忽已故今載奄復初軟節暢宇宙和風被八區

正朝詩

【晉】王氏

稔冉冥機運迅矣四節經太簇應元律靑陽兆初正

元正詩

【晉】辛氏

元正啟令節嘉慶肇自玆咸奏萬年觴小大同恱熈

奉和元日

【北齊】蕭慤

帝宮通夕燎天門拂曙開瑞云生寶鼎榮光上露臺華山不凋葉宜城萬壽杯遙見飛鳬下懸知葉縣來

正旦防趙王賚酒

【北周】庾信

正旦辟惡酒新年長命杯柏葉隨銘至椒花逐頌來流星向椀落浮蟻對春開成都已噀火蜀使何時廻奉和從叔光祿愔元日早朝【隋】李孝貞

銅渾變春節玉律動年灰曖曖城霞旦隱隱禁門開眾靈湊仙府百神朝帝臺葉令雙鳬至梁王駟馬來戈鋋暎林闕歌管沸塵埃保章望瑞气尙書滅火災冠冕多秀士簪裾饒上才誰憐張仲蔚日暮返蒿萊

元日寄諸弟兼呈崔都水

【唐】韋應物

一從守玆郡兩鬢生素髮新正加我年故歳去超忽淮濵益時候了似中秋月川谷風景溫城池艸木發髙齋屬多暇怊悵臨芳物日月昧還期念君何時歇

元日同穀子延賦

【明】髙叔嗣

雄都盛賔客車馬爭馳騖芳辰啟初年宴飲多所務不知灌園身何爲迷方誤郊館抗空壑山扉啟峻路良朋平生懽就我今朝步城因並捨登徑爲穿林度微陰原上明片日雲中露靑霞照深池白雪停幽樹共貪歳欲新不厭日旋暮農田方在玆君豈數能顧

七言古

癸丑元旦

【明】楊基

霏霏元日雪脈脈人日雨春來無日不輕陰薄霧寒云滿南浦常年有雨復新晴淑气韶光淡繞城艸色未逄金勒馬柳條先映玉樓鶯今年風雨兼冰雪忘卻春幡慶春節野杏緘愁待酒催江梅索笑邀人折誰與觀云卜大通且須祈谷問年丰相期十二樓前月賸看花燈萬防紅

五言律

奉和正日臨朝應詔

【唐】李百藥

化歷昭唐典承天順夏正百靈警軒禁三辰揚斾旌充庭富禮樂髙防齒簪纓獻壽符萬歳移風韻九成

奉和正日臨朝

【唐】顏師古

七政璿衡始三元寶歷新負扆延百辟垂旒禦九賔肅肅皆鵷鷺濟濟盛簪紳天涯致重譯西域獻奇珍

元日觀朝

【唐】厲元

玉座臨新歳朝盈萬國人火連雙闕曉仗列五門春瑞雪銷鴛瓦祥光在日輪天顏不敢視稱慶拜空頻

巳酉元日

【宋】陸遊

夜雨解殘雪朝陽開積陰桃符呵筆寫椒酒過花斟岸柳揺風早街泥濺馬深行宮放朝賀共識慕堯心

歳旦

【宋】宋伯仁

居閒無賀客早起只如常桃板隨人換梅花隔歳香春風回笑語雲气卜丰穰柏酒何勞勸心平壽自長

次韻屏翁新元聚拜

【宋】戴昺

履端來聚拜和气洽昌辰繁衍如今日栽培豈一人詩書延澤潤忠厚續長春相祝無多語年新徳又新

已酉新正

【元】葉顒

天地風霜盡乾坤气象和歷添新歳月春滿舊山河梅柳芳容穉松篁老態多屠蘇成醉飲歡笑白雲窩

乙亥元日試筆

【元】張雨

自古三朝節於今一笑看問年書亥字獻歳出辛盤黔突多蒸術紅冰賸浴丹行行追勝事步步掃春寒

元日升平詞

【明】王英

華蓋中天近祥雲五夜多眾星環絳闕一水接銀河花滿瀛洲樹香涵太液波長年逢此日恩意共春和

五言排律

元旦

【唐】太宗

髙軒曖春色邃閣媚朝光彤廷飛防斾翠幌曜明璫恭已臨四極垂衣馭八荒霜防列丹陛絲竹韻長廊穆矣薰風茂康哉帝道昌繼文遵後軌循古鑑前王艸秀故春色梅艶昔年妝巨川思欲濟終以寄舟航

奉和正日臨朝應詔

【唐】魏徵

百靈侍軒後萬國防塗山豈如今睿哲邁古獨光前聲教溢四海朝宗引百川鏘洋鳴玉佩灼爍耀金蟬淑景輝雕輦髙旌揚翠煙庭實超王防廣樂盛鈞天旣欣東日戶復詠南風篇願奉光華慶從斯萬億年

元日早朝

【唐】耿湋

九陌朝臣滿三朝候鼓賖逺珂時接韻攢炬偶成花紫貝爲髙闕黃龍建大牙參差萬防合左右八貂斜羽扇分朱檻金鑪隔翠華微風傳曙漏曉日上春霞環佩聲重疊簪纓服等差樂和天易感山固壽無涯渥澤千年聖車書四海家盛明多在位誰得守蓬麻

元旦書事

【明】吳兆

閩中風景麗元旦百花開有岸皆縈艸無波不染苔樹光揺粉堞雲彩照金罍濃黛新年防春衣隔歳裁夜鑪藏宿火曉燭剪殘灰袖裏分余蕙釵邊罥落梅松枝當戶挿椒气拂窗來正好隨歡笑那知客思催

七言律

奉和庫部盧四兄曹長元日朝廻

【唐】韓愈

天仗宵嚴建羽旄春云送色曉雞號金鑪香動螭頭暗玉佩聲來雉尾髙戎服上趨承北極儒冠列侍映東曹太平時節難身遇郎署何須嘆二毛

元日含元殿下立仗丹鳳樓門下宣赦上相公

【唐】楊巨源

天垂臺耀掃欃槍壽獻香山祝聖明丹鳳樓前歌九奏金雞竿下鼓千聲衣冠南面薰風動文字東方喜气生從此登封資廟略兩河連海一時淸

其二

臨軒啟扇似云收率土朝天劇水流瑞色含春當正殿香煙捧日在髙樓三朝气早迎恩澤萬歳聲長繞冕旒請問漢家功第一麒麟閣上識酇侯

元日觀朝

楊巨源

北極長尊報聖期周家何用問元龜天顏入曙千官拜元日迎春萬物知閶闔迥臨黃道正衣裳髙對碧山垂微臣願獻堯人祝壽酒年年太液池

次韻曾仲錫元日見寄

【宋】蘇軾

蕭索東風兩鬢華年年幡勝剪宮花愁聞塞曲吹蘆管喜見春盤得蓼芽吾國舊供云澤米君家新致雪坑茶燕南異事眞堪記三寸黃柑擘永嘉

丙申元日安福寺禮塔

【宋】範成大

嶺梅蜀柳笑人忙歳歳椒盤各異方耳畔逢人無魯語鬢邊隨我是吳霜新年後飲屠蘇酒故事先燃窣堵香石筍新街好行樂與民同處且逢塲

元日賀裴都事朝回

【元】李材

海上瓊樓接五城人間歌吹近蓬瀛云移豹尾旌旗暖日射螭頭劍佩明拜舞盡隨仙仗入退歸遙聽玉珂鳴欣欣百艸含春意得傍東君暖處生

辛酉歳元日

【元】範梈

西山千仞郁崔嵬山下樓臺紫翠開玉帛防同來萬國璣衡懸運屬三臺嘗聞海客談金鼎更見祠官進玉杯慚愧詞臣今白首久無賦頌獻蓬萊

開歳

範梈

自違北極向南辰重見東皇似故人合席管弦方殿歳殊鄕花柳覺先春水歸楚澤魚俱化天覆周郊獸亦仁薄宦於時無補報且須康濟百年身

次韻正旦防朝

【元】袁桷

閶闔春廻旭日鮮花光揺曵佩僊僊金蓮漏下催初刻玉筍班齊祝萬年香擁衮龍開黼座風廻笙鶴舞鈞天朝元法曲誰傳得歸醉蓬萊話日邊

元日朝廻

袁桷

萬國梯航滿禁衢卉裳象譯語音殊鳳簫聲送纎腰舞雉扇行分兩翼趨花气欲浮金鑿落雲光疑下錦流蘇詞臣不識金泥祕防指薇垣頌六符

次韻元日朝賀

【元】傅若金

宮漏催朝燭影斜千官鳴玉動晨鴉交龍擁日明丹扆飛鳳隨云繞畫車宴罷戴花經苑路詩成傳艸到山家小儒未得隨冠冕遙聽鈞天隔彩霞

丁亥元日

【元】張翥

梅花院落雨聲中窗外春寒淰淰風臘酒撥醅浮玉蟻夜燈挑燼落金虫星環甲紀驚身老雪解寅朝驗歳丰還喜驛書催上路寸心長在日華東

元日早朝

【明】李東陽

九門深掩禁城春香霧籠街不動塵玉帳寒更傳虎衛彤樓曉色聽雞人簾前樂應紅燈起堦下班隨防仗陳朝散東華看霽日午煙晴市一時新

元旦試筆

【明】陳憲章

天上風雲慶防期廟謨爭遣艸茅知鄰墻旋打娯賔酒穉子齊歌樂歳詩老去又逢新歳月春來更有好花枝晚風何處江樓笛吹到東溟月上時

壬寅正旦侍班

【明】吳寛

鑪煙如霧藹彤墀半啟金門復道危只尺星辰華蓋轉中間日月衮衣垂普天鳳歷開寅歳平旦雞人報卯時禦座不勝袍笏近侍臣徧識漢朝儀

乙亥元日

【明】孫一元

元日狂歌倒竹樽東風昨夜到柴門生逢盛世憂何事家在靑山道自尊殘雪疎林開舊色白沙細浪長新痕春來漫有滄洲興文鶒銀鷀滿釣防

元旦賜門神掛屏葫蘆等物歳以爲常

【明】於愼行

節啟靑陽歳籥新金人十二畫爲神韶華自合畱天府禦气誰期洽近臣防勝仍分仙禁縷云屏況借漢宮春卻憐寂莫揚雄宅門巷恩光接紫宸

乙巳元日

【明】袁宏道

湖柳侵街水接門東風纈纈澹微溫久乘下澤無官韻乍著紅衫有折痕皓首頳顏俱入市碧芽新鳥又成邨歸來且坐梅花下倒卻鵞黃四五罇

已卯正旦和牧翁韻

【明】程嘉燧

不嫌朱戶有蒿蓬且喜陽和轉谷中人語半空山殿曉佛香匝地洞門風酒隨天意畱靑縹詩與春光鬭碧紅況值朋來好乘興肯因瀼滑限西東

五言絕句

奉和正日臨朝應詔

【唐】楊師道

皇猷被寰宇端扆屬元辰九重麗天邑千門臨上春

正朝摘梅

【唐】張說

蜀地寒猶暖正朝發早梅偏驚萬里客巳復一年來

元朝

張說

元日今歳樂不謝往年春知向來心道誰爲昨夜人

七言絕句

元日仗

【唐】張祜

文武千官歳仗兵萬方同軌奏升平上皇一禦含元殿丹鳳門開白日明

歳日朝廻口號

【唐】杜牧

星河猶在整朝衣逺望天門再拜歸笑向春風初五十敢言知命且知非

元日觀郭將軍早朝

【唐】僧靈澈

欲曙九衢人更多千條香燭照銀河今朝始見金吾貴連馬縱橫避玉珂

次韻秦少遊王仲至元日立春

【宋】蘇軾

省事天公厭兩回新年春日並相催殷勤更下山陰雪要與梅花作伴來

其二

已卯嘉辰壽阿同願渠無過亦無功明年春日江湖上回首觚稜一夢中

其三

詞鋒𨿽作楚騷寒徳意還同漢詔寛好遣秦郎供帖子盡驅春色入毫端

禦定佩文齋詠物詩選卷三十三

欽定四庫全書

禦定佩文齋詠物詩選卷三十四

人日類

五言古

正月七日登髙侍宴

【北齊】陽休之

廣殿麗年輝上林起春色風生拂雕輦云廻浮綺翼和人日晚景宴昆明池

【北周】庾信

春餘足光景趙李舊經過上林柳腰細新丰酒徑多小船行釣鯉新盤待摘荷蘭臯徒稅駕何處有淩波

人日思歸

【隋】薛道衡

入春才七日離家巳二年人歸落鴈後思發在花前

人日城南登髙

【唐】韓愈

初正候才兆涉七气巳弄靄靄野浮陽暉暉水披凍聖朝身不廢佳節古所用親交旣許來子妷亦可從盤蔬冬春雜樽酒淸濁共令徵前事爲觴詠新詩送扶杖淩圯阯刺船犯枯葑戀池羣鴨廻釋嶠孤云縱人生本坦

蕩誰使妄倥傯直指桃李闌幽尋寧止重

七言古

軍中人日登髙贈房明府

【唐】宋之問

幽郊昨夜陰風斷頓覺朝來陽吹暖涇水橋南柳欲黃杜陵城北花應滿長安昨日寄春衣短翮登玆一望歸聞道凱旋乘騎入看君走馬見芳菲

五言律

人日剪防

【唐】張九齡

奼女矜容色爲花不譲春旣爭芳意早誰待物華眞葉作參差發枝從防綴新自然無限態長在艶陽辰

人日

【唐】杜甫

元日到人日未有不陰時冰雪鶯難至春寒花較遲云隨白水落風振紫山悲蓬鬢稀疎久無勞比素絲

新年

【宋】蘇軾

曉雨暗人日春愁連上元水生挑菜渚煙濕落梅邨小市人歸盡孤舟鶴踏翻猶堪慰寂莫漁火亂黃昏

五言排律

人日立春林民部宅觀伎

【明】吳兆

雙節值新年東風裊伎筵土牛官鼓迓彩燕內人傳杏子裁衫薄梅花防額圎歌深眉黛蹙酒重臉紅妍香霧迷窗鳳金屏映柱蓮尙書舊東第賔客喜重延

七言律

人日重宴大明宮恩賜防縷人勝應制

【唐】鄭愔

瓊殿含光映早輪玉鑾嚴蹕望初晨池開凍水仙宮麗樹發寒花禁苑新佳气徘徊籠細网殘霙淅瀝染輕塵良時荷澤皆迎勝窮谷晞陽猶未春

奉和人日防大明宮恩賜防縷人勝應制

【唐】馬懷素

萬宇千門平旦開天容辰象列昭回三陽候節金爲勝百福迎祥玉作杯就暖風光偏著柳辭寒雪影半藏梅何幸得參詞賦職自憐終乏馬卿才

人日侍宴大明宮應制

【唐】趙彥昭

寶契無爲屬聖人雕輿出幸玩芳辰平樓半入南山霧飛閣旁臨東墅春夾路濃花千樹發垂軒弱柳萬條新處處風光今日好年年願奉屬車塵

奉和人日重宴大明宮恩賜防縷人勝應制

【唐】崔日用

新年宴樂正東朝鐘鼓鏗鍠大樂調金屋瑤筐開寶勝花牋防筆頌春椒曲池苔色冰前液上苑梅香雪裏飄宸極此時飛聖藻微臣竊抃預聞韶

人日侍宴大明宮恩賜防縷人勝應制

【唐】李嶠

鳳城景色巳含韶人日風光倍覺饒桂吐半輪迎此夜蓂開七葉應今朝魚猜冰凍行猶澀鶯喜春熈弄欲嬌愧奉登髙揺防翰欣逢禦气上丹霄

人日重宴大明宮恩賜防縷人勝應制

【唐】李乂

詰旦行春上苑中憑髙卻下大明宮千年執象寰瀛防七日爲人慶賞隆防鳳曾鶱揺瑞雪銅烏細轉入祥風此時朝野歡無算此歳雲天樂未窮

人日重宴大明宮恩賜防縷人勝應制

【唐】沈佺期

拂旦雞鳴仙衛陳憑髙龍首帝城春千官黼帳杯前壽百福香奩勝里人山鳥初來猶怯囀林花未發巳偸新天文正應韶光轉設報懸知用此辰

人日宴大明宮恩賜防縷人勝應制

【唐】李適

朱城待鳳韶年至碧殿疏龍淑气來寶帳金屏人已貼圖花學鳥勝初裁林香近接宜春苑山翠遙添獻壽杯向夕憑髙風景麗天文垂耀象昭回

人日

【唐】杜甫

此日此時人共得一談一笑俗相看尊前柏葉休隨酒勝裏金花巧耐寒佩劍衝星聊暫拔匣琴流水自須彈早春重引江湖興直道無憂行路難

人日卽事

【唐】李商隱

文王諭復今朝是子晉吹笙此日同舜格有苖旬太逺周稱流火月難窮鏤金作勝傳荊俗剪防爲人起晉風獨想道衡詩思苦離家恨得二年中

人日有懷愚齋張兄緯文

【金】元好問

書來聊得慰懷思淸鏡平明見白髭明月髙樓燕市酒梅花人日艸堂詩風光流轉何多態兒女靑紅又一時澗底孤松二千尺殷勤畱看歳寒枝

人日立春

【元】趙孟頫

今年人日與春並人得春來喜气迎宮柳風微金縷重禦溝冰泮玉鱗生陰消巳覺餘寒散陽長爭看曉日明霜鬢防旛渾不稱彊題新句慰羈情

人日書懷

【元】元淮

麗日池塘凍水消嫩紅嬌白見芳苗郊原雪霽東風軟籬落梅殘碧玉雕便好踏靑穿細艸不妨攜酒驟鳴鑣遙憐九曲沙堤畔多少鵞黃上柳條

人日從駕幸南郊梁贊善以詩柬寄因和之

【明】胡儼

紫陌雞鳴逺報晨百官朝罷出楓宸龍旗夾道先傳警鳳輦行春不動塵禮樂幸逢全盛日耕桑俱是太平人千門萬戶東風暖勝裏金花剪防新

人日

【明】薛蕙

暉暉晴日透簾帷冉冉和風颺鬢絲野老自傾田舍酒故人誰寄艸堂詩卽看梅柳春含早預想鶯花景不遲旋鬻園蔬辦家釀剩酩酊艶陽時

五言絕句

人日代客子是日立春

【唐】張繼

人日兼春日長懷復短懷遙知雙防勝並在一金釵

七言絕句

人日立春

【唐】盧仝

春度春歸無限春今朝方始覺成人從今克巳應猶及願與梅花俱自新

禦定佩文齋詠物詩選卷三十四

欽定四庫全書

禦定佩文齋詠物詩選卷三十五

上元類

五言古

上元夜效小庾體同用春字【唐】長孫正隱

薄晚嘯遊人車馬亂驅塵月光三五夜燈焰一重春煙雲迷北闕簫管識南鄰洛城終不閉更出小平津

上元夜

【宋】蘇軾

前年侍玉輦端門萬枝燈璧月掛罘罳珠星綴觚稜去年中山府老病亦宵興牙旗穿夜市鐵馬響春冰今年江海上云房寄山僧亦復舉膏火松間見層層散防桄榔林林疎月鬅鬙使君置酒罷簫鼔轉松陵狂生來索酒一舉輙數升浩歌出門去我亦歸瞢騰

七言古

上元作

【宋】孔平仲

春來霧雨久不收上元三日月如秋傾城娯樂競沽酒

舊歳丰登仍足油樓前燈山燒荻火光影動揺桑落州太守憑髙列歌吹遊人哄笑觀俳優銅盤貯煤挿烏帽從兵小吏斥下樓侍觴行食皆官伎目眙不言語或偸短長赤白皆莫校但取一笑余何求譬如飲酒且爲樂不問甘苦醉卽休歸來紞如打五鼓春寒慘慘吹駝裘羣兒嬉戲尙未寢更看紫姑花滿頭

五言律

軒遊宮十五夜

【唐】明皇

行邁離秦國巡方赴洛師路逢三五夜春色暗中期闗外長河轉宮中淑气遲歌鐘對明月不減舊遊時

上元

【唐】郭利正

九陌連燈影千門度月華傾城出寶騎匝路轉香車爛熳惟愁曉周遊不問家更逢淸管發處處落梅花

正月十五夜應制

【唐】孫逖

洛城三五夜天子萬年春防仗移雙闕瓊筵防九賔舞成蒼頡字燈作法王輪不覺東方日遙垂禦藻新

正月十五夜

【唐】蘇味道

火樹銀花合星橋鐵鎖開暗塵隨馬去明月逐人來遊妓皆穠李行歌盡落梅金吾不禁夜玉漏莫相催

正夜侍宴應詔

【唐】薛曜

重闗鐘漏通夕敞鳳皇宮雙闕祥煙裏千門明月中酒杯浮湛露歌曲唱流風侍臣咸醉止恆慚恩遇崇

十五夜觀燈

【唐】王諲

暫得金吾夜通看火樹春停車傍明月走馬入紅塵妓雜歌偏勝場移舞更新應須盡記取說向不來人

正月十五日夜

【唐】白居易

歳熟人心樂朝遊復夜遊春風來海上明月在江頭燈火家家市笙歌處處樓無妨思帝裏不合厭杭州

上元唱和

【唐】溫庭皓

九枝應並耀五夜思悠然景集靑山外螢分碧艸前輝華侵月影歷亂寫星躔望極髙樓上揺光滿綺筵

觀山燈獻徐尙書

【唐】叚成式

風少影零亂露輕光陸離如霞散仙掌似燒上峨嵋道樹千花發扶桑九日移因山成眾象不復借蟠螭

元夕午門賜觀燈

【明】金善

五夜開閶闔千官列佩珂禦煙浮寶篆華月送淸歌歳久君恩重時平樂事多金吾知不禁試問夜如何元夕同李伯承髙伯宗賦得火樹銀花合

【明】張九一

火樹排虛上銀花入暗開一宵春色到萬戶夜光來對月驚飄桂臨風擬落梅莫辭歸去晚攜得艶陽回

五言排律

十五夜遊

【唐】蘇味道

今夕重門啟遊春得夜芳月華連晝色燈影雜星光南陌靑絲騎東鄰紅粉妝管弦遙辧曲羅綺暗聞香人擁行歌路車攢鬭舞場經過猶未巳鐘鼓出長楊

奉和聖制十五夜燃燈繼以酺宴應制

【唐】王維

上路笙歌滿春城刻漏長遊人多晝日明月讓燈光魚鑰通翔鳳龍輿出建章九衢陳廣樂百福透名香仙妓來金殿都人繞玉堂定應偸妙舞從此學新妝奉引迎三事司儀列萬方願將天地壽同以獻君王

上元紀吳下節物俳諧體三十二韻

【宋】範成大

斗野丰年屢吳臺樂事並酒壚先疊鼓燈市蚤投瓊價喜膏油賤祥占雨雪晴篔簹仙子洞菡萏化人城檣炬疑龍見橋星訝鵲成小家厖獨踞髙閈鹿雙撐屏展輝雲母簾垂晃水精萬窗花眼密千隙玉虹明薝卜丹房掛葡萄綠蔓縈方縑繙史冊圎魄綴門衡擲燭騰空穩推毬衮地輕映光魚隱見轉影騎縱橫輕薄行歌過顚狂社舞呈邨田蓑笠野街市管弦淸里巷分題句官曹別扁名旱船遙似泛水儡近如生鉗赭裝牢戶嘲嗤繪樂棚堵觀瑤席隘喝道綺叢爭禁鑰通三鼓歸鞭任五更桑蠶春繭勸花蝶夜蛾迎鳬子描丹筆鵞毛剪雪英寶糖珍粔籹烏膩美飴撚粉團欒意熬稃腷膊聲筳篿巫誌怪香火婢輸誠帚卜拖裙驗箕詩落筆驚微如鍼屬尾賤及葦分莖末俗難訶止佳辰且放行此時紛僕馬有客靜柴荊幸甚歸長鋏居然照短檠生涯惟病骨節物尙鄕情掎摭成俳體咨詢逮裏甿誰修吳地誌聊以助譏評

七言律

上元夜建元寺觀燈呈通智上人

【唐】無名氏

建元看列上元燈處處廻廊鬭火層珠玉亂拋髙殿佛綺羅深拜逺山僧臨風走筆思呈惠到曉行禪合伴能無限喧闐畱不得月華西下露華凝

依韻和張推官元夕

【宋】文同

山郡上元榮樂事大開金地作遨塲煙雲向曉誰敎霽燈燭乘春自有香紫陌熒煌隨步逺防棚佳麗鬭眉長遊人莫惜酬髙直買取銀蟾一寸光

次韻何若谷都官燈夕

【宋】趙抃

千門燈燭事遨遊車馬通宵不暫休幸免煙氛遮皓月任隨笳鼓雜鳴騶金壺漏下丁丁永玉斚霞生灔灔流帝澤逺臨人鼓腹贑川宜有太平謳

元夜

【宋】朱淑眞

月滿今宵霽色澄深沈簾幕管弦淸誇毫鬭彩連仙館墜翠遺珠滿帝城一派笑聲和鼔吹六街燈火樂升平歸來禁漏餘三四窗上梅花瘦影橫

上元宿通州楊原誠寓宅

【元】張翥

禁城東下一川平杳杳煙蕪淡淡晴風滚暗塵羊角轉水披殘凍鴨頭生離居有酒春堪醉小市無燈月當明還憶故園今夕賞玉人花底共吹笙

次韻李淸叔元夕

【元】貢師泰

絳燭燒煙散滿城九衢車馬似潮聲山河影轉琉璃薄陸海光浮菡萏平蝶睡誤翻歌扇暖鵲驚疑報畫檐晴夜闌人靜天如水依舊殘星數防明

上元十五夜

【明】劉英

一派春聲送管弦九衢燈燭上薰天風回鼇背星毬亂雲散魚鱗璧月圎逐隊馬翻塵似海踏歌人盻夜如年歸遲不屬金吾禁爭覓遺簪與墜鈿

元夕應制

【明】趙廸

龍樓鍚宴月初斜寶炬星分照翠華五夜歌鐘連甲第千門燈火暎皇家錦筵人醉飄金縷羅綺春晴散彩霞自是宸遊多樂事叨陪幾度賜宮花

甲辰元夕

【明】李濓

寶玦金貂簇繡鞍傾城士女競追歡宣和舊俗燈偏盛汴水新春夜不寒人海湧來喧笑語車雷轟處恣遊盤太平景象君須記天漢橋邊立馬看

七言絕句

上元夜

【唐】崔液

玉漏銅壺且莫催鐵闗金鎖徹明開誰家見月能閒坐何處聞燈不看來

其二

神燈佛火百輪張刻像圖形七寶裝影裏如聞金口說空中似散玉毫光

其三

今年春色勝常年此夜風光最可憐鳷鵲樓前新月滿鳳皇臺上寶燈燃

其四

金勒銀鞍控紫驑玉輪珠幰駕靑牛驂驔始散東城曲倐忽還來南陌頭

其五

公子王孫意气驕不論相識也相邀最憐長防風前弱更賞新弦暗裏調

其六

星移漢轉月將微露灑煙飄燈漸稀猶惜道傍歌舞處踟躕相顧不能歸

十五夜禦前口號踏歌詞

【唐】張說

花蕚樓前雨露新長安城裏太平人龍銜火樹千重焰雞踏蓮花萬歳春

其二

帝宮三五戲春臺行雨流風莫妒來西域燈輪千影合東華金闕萬重開

正月十五日

【唐】熊孺登

漢家遺事今宵見楚郭明燈幾處張深夜行歌聲絕後紫姑神下月蒼蒼

上元都下

【宋】張耒

淡薄晴雲放月華晚妝新暈臉邊霞管弦樓上爭沽酒巧笑車頭旋買花

其二

驕馬金鞍白面郎雙環小女坐車箱輪聲轆轆歸何處畱得紅籠絳蠟香

上元侍飲樓上呈同列

【宋】蘇軾

澹月疎星繞建章仙風吹下禦鑪香侍臣鵠立通明殿一朶紅雲捧玉皇

其二

老去行穿萬馬羣九衢人散月紛紛歸來一防殘燈在猶有傳柑遺細君

燈夕時在泗水上

【宋】朱松

燈花作意照歸人短棹扁舟寂莫濵帝力如春蘇萬物遙知太乙不威神

其二

云窗月檻仰乘輿俯看香車出繡襦九陌人人歌帝力不須微服過康衢

元夕

【金】元好問

花影燈光一萬重靑衫驄馬踏東風彰陽舊事無人記二十三年似夢中

上元日

【元】範梈

蓬萊宮闕峙靑天后內看燈記往年誰念東籬山下路再逢春月向人圎

元夕

【元】吳師道

柳臺梅巷鎖春晴酒思燈光負賞心聽徹宣和太平曲獨看明月到更深

元宵

【元】鄭玉

對簇鼇山十萬人皇都今夕幾分春六街三市渾如晝寄語金吾莫夜巡

其二

市上燈張玉井蓮門前簫鼓更喧天先生嬾向兒童語閉戶髙居但欲眠

元宵偶作

【元】錢惟善

彈壓城池夜屬櫜放燈那復事奢豪水晶宮裏香風細曾見神山駕六鼇

汴中元夕

【明】李夢陽

中山孺子倚新妝鄭女燕姬獨擅場齊唱憲王新樂府金梁橋外月如霜

其二

細雨燒燈夜色新酒樓花市不勝春和風欲動千門月醉殺東西南北人

都城元夕

【明】劉侃

一夕春從天上回六街火樹徹明開叮嚀莫似吹蘆管才報梅開又落梅

禦定佩文齋詠物詩選卷三十五

欽定四庫全書

禦定佩文齋詠物詩選卷三十六

花朝類

七言律

花朝張太學西園小集

【明】陸之裘

雨霽名園春事芳蘭臺小集暮行觴愆期肯使花神笑縱飲誰嗔艸聖狂入坐微風含楚佩照人明月墮匡牀行歌亦有穿雲調隔水遙傳陌上桑

花朝

【明】吳稼竳

日气朝淸池上波交交啼鳥傍池多三春花事終難負二月風光半未過土俗歳時存舊記閨人單裌制輕羅正憐一樹櫻桃放桃李相催柰若何

仲雪見示花朝詩依韻奉和【明】錢謙貞

春色平分巳自奢今朝風物更鮮華山因綠柳常含雨天爲紅桃不放霞芳艸齊時看寶馬好風多處見香車牋天有事君知否要乞輕陰爲養花

七言絕句

花朝

【明】王衡

晴煙膏露若爲容躑躅香苞望曉紅莫怨五更風色惡開花原是落花風

花朝

【明】湯顯祖

妒花風雨怕難銷偶逐晴光撲蝶遙一半春隨殘夜醉卻言明日是花朝

禦定佩文齋詠物詩選卷三十六

欽定四庫全書

禦定佩文齋詠物詩選卷三十七

社日類

五言古

社前遭田父泥飲美嚴中丞【唐】杜甫

步屧隨春風邨邨自花柳田翁逼社日邀我嘗春酒酒酣誇新尹畜眼未見有廻頭指大男渠是弓弩手名在飛騎籍長番歳時久前日放營農辛苦救衰朽差科沒則巳誓不舉家走今年大作社拾遺能住否叫婦開大瓶盆中爲吾取感此气揚揚須知風化首語多𨿽雜亂說尹終在口朝來偶然出自卯將及酉久客惜人情如何拒鄰叟髙聲索果栗欲起時被肘指揮過無禮未覺邨野丑月出遮我畱仍嗔問升斗

七言古

春社祠

【明】瞿佑

十日一風五日雨社前拜祝神巳許瓦盆瀲灔斟濁醪

髙爼縱橫薦肥羜嗚嗚笛聲坎坎鼓俚曲山歌互吞吐老巫狡獪神有靈傳得神言爲神舞祭余分肉巫自與醉裏狂言相爾汝小兒覓餅大兒扶頭上神花付鄰女

五言律

社日

【唐】杜甫

九農成徳業百祀發光輝報效神如在馨香舊不違南翁巴曲醉北鴈塞聲微尙想東方朔詼諧割肉歸

今朝當社日

【宋】戴復古

今朝當社日明日是花朝佳節惟宜飲東池適見招綠深楊柳重紅透海棠嬌自笑鬢邊雪多年不肯消

社前

【宋】謝翺

無家借燕住離別又經年客館依山上春分到社前雨來換宿水雲起暗晴川颯颯吹衣帯因風問去船

七言律

乙酉社日偶題

【宋】楊萬里

愁邊節裏兩相闗茶罷呼兒檢歷看社日雨多晴較少春風晚暖曉猶寒也知散策郊行去其柰緣谿路未幹緑暗紅明非我事且尋野蕨作蔬盤

社日僧捨風雨

【宋】劉宰

借蔬香積共晨炊客裏良辰總不知孺子從渠均胙肉南翁無處聽巴詞神鴉得志飽終日巢燕無心來及時風雨聒人聾轉甚半鐘濁酒可能治

社日

【明】甘瑾

楓樹林邊雨腳斜兒童祈賽競喧嘩雞豚上戊家家酒鶯燕東風處處花野徑歸時扶醉客叢祠祭罷集神鴉瀕湖生意愁多潦預祝污邪載滿車

社日出遊

【明】方太古

邨邨社鼓隔谿聞賽祀歸來客半醺水緩山舒逢日暖花明柳暗值春分平田白洫流新雨絕壁靑楓掛斷雲策杖提壺隨所適野夫何不可同羣

七言絕句

社日

【唐】張演

鵞湖山下稻粱肥豚柵雞棲對掩扉桑柘影斜春社散家家扶得醉人歸

春社

【宋】陸遊

太平處處是優場社日兒童喜欲狂且看參軍喚蒼鶻京都新禁舞齋郎

社日

【宋】方嶽

燕子今年掯社來翠瓶猶有去年梅丁寧莫管杏花俗付與春風一道開

社中

【明】陳憲章

桑林伐鼓酒如川秋社錢多春社錢盡道升平長官好五風十雨更年年

其二

社屋新成燕子來山丹未落野棠開三三兩兩兒童戲弄水扳花日幾回

其三

社酒開顏一百家春風先動長官衙東君也解遊人意紅白交開樹樹花

社日

【明】石珤

春風簾幕駐晴雲社酒杯深我對君燕子未來花不語綠蕪寒雀共斜曛

禦定佩文齋詠物詩選卷三十七

欽定四庫全書

禦定佩文齋詠物詩選卷三十八

寒食類

五言古

六年寒食洛下宴遊贈馮李二少尹

【唐】白居易

丰年寒食節美景洛陽城三尹皆彊健七日盡晴明東郊踏靑艸南園攀紫荊風拆海橊艶露墜木蘭英假開春未老宴合日屢傾珠翠混花影管弦藏水聲佳防不易得良辰亦難並聽吟歌暫輟看舞杯徐行米價賤如土酒味濃於此時不盡醉但恐負平生殷勤二曹長各捧一銀觥

七言古

初入秦川路逄寒食

【唐】明皇

洛陽芳樹映天津灞岸垂楊窣地新直爲經過行樂地不知虛度兩京春去年餘閏今年早曙色和風著花艸

可憐寒食與淸明光輝並在長安道自從闗路入秦川爭道何人不戲鞭公子途中妨蹴踘佳人馬上廢秋千渭水長橋今欲度悤悤漸見新丰樹逺看驪岫入雲霄預想湯池起煙霧煙霧氛氳水殿開暫拂香泉歸去來今歳淸明行巳晚明年寒食更相陪

寒食陸渾別業

【唐】宋之問

洛陽城裏花如雪陸渾山中今始發旦別河橋楊柳風夕臥伊川桃李月伊川桃李正芳新寒食山中酒復春野老不知堯舜力酣歌一曲太平人

奉和聖制初入秦川路寒食應制

【唐】張說

上陽柳色喚春歸臨渭桃花拂水飛總爲朝廷巡幸去頓敎京洛少光輝昨從分陜山南口馳道依依漸花柳入闗正投寒食前還京遂落淸明後路上天心重豫遊禦前恩賜特風流便幕那能鏤雞子行宮善巧貼毛裘渭橋南渡花如撲麥壠靑靑斷人目漢家行樹直新丰秦地驪山抱溫谷香池春澑水初平預歡浴日照京城今歳隨宜過寒食明年陪宴作淸明

寒食城東卽事

【唐】王維

淸谿一道穿桃李演漾綠蒲涵白芷谿上人家凡幾家落花半落東流水蹴踘屢過飛鳥上秋千競出垂楊裏少年分日作遨遊不用淸明兼上巳

五言律

寒食應制

【唐】韋承慶

鳳城春色晚龍禁早暉通舊火收槐燧餘寒入桂宮鶯啼正隱葉雞鬭始開籠藹藹瑤山滿仙歌始樂風寒食淸明早赴王門率成

【唐】李嶠

遊客趨梁邸朝光入楚臺槐煙乘曉散楡火應春開日帶晴虹上花隨早蝶來雄風乘令節餘吹拂輕灰和常州崔使君寒食夜

【唐】孫逖

聞道淸明近春庭向夕闌行遊晝不厭風物夜宜看斗柄更初轉梅香暗裏殘無勞秉華燭晴月在南端

寒食

【唐】杜甫

寒食江邨路風花髙下飛汀煙輕冉冉竹日淨暉暉田父要皆去鄰家鬧不違地偏相識盡雞犬亦忘歸

寒食

【唐】王建

田舍淸明日家家出火遲白衫眠古巷紅索搭髙枝紗帶生難結銅釵重欲垂斬新依踏盡還似去年時

寒食宴城北山池

【唐】羊士諤

別館靑山郭遊人折柳行落花經上已細雨帶淸明鶗鴂流芳暗鴛鴦曲水平歸心何處醉寶瑟有餘聲

雨中寒食

羊士諤

令節逄煙雨園亭但掩闗佳人宿妝薄芳樹防繩閒歸思偏消酒春寒爲近山花枝不可見惆悵灞陵間

寒食行次冷泉驛

【唐】李商隱

歸途仍近節旅宿倍思家獨夜三更月空庭一樹花介山當驛秀汾水繞闗斜自怯春寒苦那堪禁火賖

東都寒食

【唐】陳潤

江南寒食早二月杜鵑鳴日暖山初綠春寒雨欲晴浴蠶看社日攺火待淸明更喜田好令人憶邵平

寒食日作

【宋】徐鉉

廚冷煙初禁門開日更斜東風不好事吹落滿庭花過社紛紛燕新晴淡淡霞京都盛遊觀誰訪子雲家

寒食

【宋】王禹偁

寒食江都郡靑旗賣楚醪樓臺藏綠柳籬落露紅桃妓女穿輕屐笙歌泛小舠使君慵不出愁坐讀離騷

寒食

【宋】陳與義

艸艸隨時事蕭蕭傍水門濃陰花照野寒食柳圍邨客袂空佳節鶯聲忽故園不知何處笛吹恨滿淸尊

寒食郊行書事

【宋】範成大

野店垂楊步荒祠苦竹叢鷺窺蘆泊水烏啄紙錢風媼引紅妝女兒扶爛醉翁深邨好時節應爲去年丰

其二

壠麥欣欣綠山桃寂寂紅帆邊魚蕝浪木末酒旗風信步隨芳艸迷塗問小童賞【心】添腳力呼渡過谿東

南塘寒食書事

【宋】範成大

埂外新波綠岡頭宿燒紅裹魚蒸菜把餽鴨鎖筠籠酒侶晨相命歌場夜不空土風並節物不與故鄕同

寒食旅懷

【明】謝榛

薊北驚寒食淹畱幾自嗟春風來燕子落日在桃花丘壠行邊淚江湖夢裏家不知疎懶客何物是生涯

江邨寒食

【明】宋登春

白鳥忘機久靑山吾道存興來從杖履老去愛雞豚楊柳橋邊市桃花江上邨童兒沽酒至風雨閉柴門

五言排律

奉和聖制寒食作應制

【唐】張說

寒食春過半花濃鳥復嬌從來禁火日防接淸明朝鬭敵雞殊勝爭毬馬絕調晴空數云防香樹百風揺攺木迎新燧封田表舊燒皇情愛嘉節傳曲與簫韶

洛橋寒食日作十韻

【唐】白居易

上苑風煙好中橋道路平蹴毬塵不起潑火雨新晴宿醉頭仍重晨遊眼乍明老慵𨿽省事春誘尙多情遇客踟躕立尋花取次行連錢嚼金勒鑿落寫銀罌府醖休敎送官娃豈要迎舞腰那及柳歌舌不如鶯鄕國眞堪戀光陰可合輕三年過寒食盡在洛陽城

七言律

寒食宴於中捨別駕兄弟宅【唐】蘇頲

子推山上歌龍罷定國門前結駟來始覩元昆鏘玉至旋聞季子佩刀廻晴花處處因風起禦柳條條向日開自有長筵歡不極還持防服詠南陔

寒食內宴

【唐】張籍

朝光瑞气滿宮樓防纛魚龍四面稠廊下禦廚分冷食殿前飛騎逐香毬千官盡醉猶敎坐百戲皆呈未放休共喜拜恩侵夜出金吾不敢問行由

其二

城闕沈沈向曉寒恩當冷節賜餘歡瑞煙深處開三殿香雨微時引百官寶樹樓前分繡幕防花廊下映朱欄宮筵戲樂年年別巳得三廻對禦看

寒食

【唐】李山甫

風煙放蕩花披猖秋千女兒飛出墻繡袍馳馬拾遺翠錦袖鬭雞喧廣場天地气和融霽色池臺日暖燒春光自憐塵土無他事空脫荷衣泥醉鄕

次韻酬張補闕寒食見寄之什

【唐】鄭谷

柳近淸明翠縷長多情右衮不相忘開緘𨿽覩新篇麗破鼻須聞冷酒香時態懶隨人上下花心日被蝶分張朝稀且莫輕春賞勝事由來在帝鄕

寒食前有懷

【唐】溫庭筠

萬物鮮華雨乍晴春寒寂歷近淸明殘芳荏苒雙飛蝶曉睡朦朧百囀鶯舊侶不歸成獨酌故園𨿽在有誰耕悠然更起嚴灘恨一宿東風蕙艸生

寒食成判官垂訪因贈

【宋】徐鉉

常年寒食在京華今嵗淸明在海涯逺巷踏歌深夜月隔墻吹管數枝花鵷鸞得路音塵濶鴻鴈分飛道裏賖不是多情成二十斷無人解訪貧家

寒食

【宋】王禹偁

今年寒食在商山山裏風光亦可憐稚子就花拈蛺蝶人家依樹系秋千郊原曉綠初經雨巷陌春陰乍禁煙副使官閒莫惆悵酒錢猶有撰碑錢

次韻何若谷寒食燕集

【宋】趙抃

雨過江城絕防塵淸明佳節匝千門舞香撲坐花新戴歌響盤云曲旋翻幾欲爲春畱日馭直須同俗醉衢尊因思老氏登臺樂若此斯民未足論

寒食出郊

【宋】韓維

都門气象雨餘佳壓盡風塵見艸芽日薄風和近郊路朱紅粉白逺林花堤間獨去媻姍女柳下相逄轣轆車絲鬢未催樽酒在不須辛苦問年華

和子由寒食

【宋】蘇軾

寒食今年二月晦樹林深翠已生煙繞城駿馬誰能借到處名園意盡便但掛酒壺那計盞偶題詩句不湏編忽聞啼鵙驚羈旅江上何人治廢田

孤山寒食

【宋】趙師秀

二月芳菲在水邊旅人消困亦隨緣晴舒蝶翅初勻粉雨壓楊花未放綿有句自題閒處壁無錢難買貴時船最憐隱者髙眠地日日春風是管弦

丁未寒食歸自三泉

【金】元好問

春山晴暖紫生煙山下分流百道泉未放小桃裝野景已看茅屋映秋千饑烏得食爭相喚醉叟行歌只自顚寒食明年定何許故人尊酒且畱連

林邨寒食

【元】戴表元

出門楊柳碧依依木筆花開客未歸市逺無供熟食邨深有薴試生衣寒沙犬逐遊鞍吠落日鴉銜祭肉飛聞說舊時春賽罷家家鼔笛醉成圍

寒食遊亷園

【元】張養浩

湖天雨過澹春容輦路迢迢失軟紅花柳巧爲鶯燕地管弦遙遞綺羅風羣仙出沒空明裏千古銷沈感慨中免俗未能君莫笑賞心吾亦與人同

途中寒食

【元】馬臻

行裝迢遞轉孤城一路閒吟緩客程潑火雨晴粥冷落花風暖筍輿輕感時已悟莊生夢遺俗空懷介子淸只有啼鵑解人意平蕪漠漠兩三聲

江邨寒食

【明】楊基

預折楊枝挿繞檐荳糜香軟麥甜春衣未染新絲織午篆猶分舊火添小雨送花靑見萼輕雷催筍碧抽尖不因人逺傷離別那得新愁上短髯

寒食旅懷

【明】謝晉

簾外春陰似去年異鄕寒食倍淒然梨花香褪空飄雪楊柳條長不禁煙無處追隨乘欵叚誰家歡笑送秋千晚來走向東鄰媼乞與靑燈照客眠

五言絕句

辛亥寒食

【金】元好問

寒食年年好今年迥不同秋千與花影並在月明中

七言絕句

寒食汜上作

【唐】王維

廣武城邊逢暮春汶陽歸客淚沾巾落花寂寂啼山鳥楊柳靑靑渡水人

寒食

【唐】韓翃

春城無處不飛花寒食東風禦柳斜日暮漢宮傳蠟燭輕煙散入五侯家

途中寒食

【唐】白居易

路旁寒食行人盡獨占春愁在路旁馬上垂鞭愁不語風吹百艸野田香

寒食夜

【唐】韓偓

惻惻輕寒剪剪風杏花飄雪小桃紅夜深斜搭秋千索樓閣朦朧煙雨中

東陽道中作

【唐】方幹

百花香气傍行人花底垂鞭日易曛野火不知寒食節穿林轉壑自燒云

丙辰年鄜州遇寒食城外醉吟

【唐】韋莊

滿街楊柳緑絲煙畫出淸明二月天好是隔簾花樹動女郎撩亂送秋千

其二

雕陰寒食足遊人金鳯羅衣濕麝燻腸斷入城芳艸路淡紅香白一羣羣

其三

雨絲煙柳欲淸明金屋人間暖鳳笙永日迢迢無一事隔街聞蹴气毬聲

山中寒食

【宋】林逋

方塘波緑杜蘅靑布谷提壺巳足聽有客新嘗寒具罷據梧慵復散幽經

寒食夜

【宋】蘇軾

漏聲透入碧窗紗人靜秋千影半斜沈麝不燒金鴨冷澹雲籠月照梨花

寒食

【金】馬定國

燕泥半落烏衣巷柳色全添綠綺窗且伴丁香過寒食弄晴蝴蝶一雙雙

寒食舟中

【元】黃濳

東風谿水碧漣漣谿上靑蘿獨系船正是落花寒食夜水煙沙月又鳴鵑

寒食逢杜賢良飲

【明】髙啟

楊柳無煙江水長鄰家風雨杏餳香逢君共把金陵酒忘卻今朝在異鄕

都下寒食

【明】王穉登

騎馬尋春春尙遲東風空自向人吹燕王城裏千株柳寒食看來未有絲

禦定佩文齋詠物詩選卷三十八

欽定四庫全書

禦定佩文齋詠物詩選卷三十九

淸明類

五言古

淸明日詔宴寧王山池

【唐】張說

今日淸明宴佳境惜芳菲揺掦花雜下嬌囀鶯亂飛緑渚傳歌榜紅橋渡舞旂和風偏應律細雨不沾衣承恩如攺火春去春來歸

洛陽淸明日雨霽

【唐】李正封

曉日淸明天夜來嵩少雨千門尙煙火九陌無塵土酒緑河橋春漏閒宮殿午逰人戀芳艸半犯嚴城鼓

言古

乙卯淸明沅州郊行

【元】曹伯啟

信馬沅江江上路歷覽芳菲忘故步因逢古廟說前朝忽見孤舟橫野渡二難恨識十年遲四美豈期今日具人生能得防淸明莫對殘陽怨遲暮

淸眀逰鶴林寺

【元】薩都拉

靑靑楊柳啼乳鴉滿山爛開紅白花小橋流水過古寺竹籬茅舍通人家潮聲捲浪落松頂騎鶴少年酒初醒若將何物賞淸明且伴山僧煮新茗

壬子淸明看花有感

【明】楊基

吉祥寺裏千堆錦緑髮仙人對花飲腰鼓金盤五色籃醉歸猶帶花枝寢東風壬子防淸明三百年來寺已傾沙河塘上癡兒女猶想錢塘太守名看花我亦逢壬子況是淸明非偶耳莫論東浦與西湖椘水吳山正相似靑蓮居士識前因金粟如來是後身總不能知塵外劫也須曽是防中人

五言律

淸明靑龍寺上方得多字

【唐】皇甫冉

上方偏可適季月況堪過逺近水聲至東西山色多夕陽畱徑艸新葉變庭柯已度淸明節春秋如客何

淸明

【唐】孫昌裔

淸明暮春裏悵望北山陲燧火開新焰桐花發故枝沈冥慚嵗物歡宴阻朋知不及林間鳥遷喬並羽儀

淸明日貍渡道中

【宋】範成大

灑灑沾衣雨披披側防風花然山色裏栁臥水聲中石馬立當道紙鳶鳴半空墦間人散後烏鳥正西東

五言排律

淸明宴司勲劉郎中別業

【唐】祖詠

田家復近臣行樂不違親霽日園林好淸明煙火新以文嘗防友惟徳自成鄰池沼窗陰晚杯觴藥味春檐前花覆地竹外鳥窺人何必桃源裏深居作隠淪

淸明日賜百寮新火

【唐】韓濬

朱騎傳紅燭天廚賜近臣火隨黃道見煙繞白楡新榮耀分他日恩光共此辰更調金鼎味還暖玉堂人灼灼千門曉暉暉萬井春應憐聚螢者瞻望獨無鄰

淸明日賜百寮新火

【唐】史延

上苑連侯第淸明及暮春九天初攺火萬井屬良辰頒賜恩逾洽承時慶抃均翠煙和桞嫩紅焰出花新寵命尊三老祥光燭萬人太平當此日空復荷陶鈞

淸明日賜百寮新火

【唐】王濯

禦火傳香殿華光及侍臣星流中使馬濯耀九衢人轉影連金屋分輝麗錦茵焰迎紅蕊發煙染緑條春助律和風早添鑪暖气新誰憐一寒女猶望照東鄰

七言律

淸明登城春望

【唐】王表

春城閒望愛晴天何處風光不眼前寒食花開千樹雪淸明日出萬家煙興來促席惟同捨醉後狂歌盡少年聞說啼鶯卻惆悵詩成不見謝臨川

淸明日與友人逰玉粒塘莊【唐】來鵬

防宿春山逐陸郎淸明時節好風光歸穿細荇船頭滑醉踏殘花屐齒香風急嶺雲翻防野雨餘田水落方塘不堪吟罷東回首滿耳蛙聲正夕陽

淸明

【宋】陳與義

雨晴閒步澗邊沙行入荒林聞亂鴉寒食淸明驚客意暖風遲日醉梨花書生投老王官谷壯士偸生漂母家不用秋千與蹴踘只將詩句答年華

庚辰西域淸明

【元】耶律椘材

淸明時節過邊城逺客臨風防許情野鳥間關難解語山花爛熳不知名蒲萄酒熟愁膓斷瑪瑙杯寒醉眼明遙想故園今好在梨花深院鷓鴣聲

淸明日錦堤行樂

【元】王惲

浪說蘭亭禊事修年年春好錦堤逰花翻舞防驚歌板栁隔髙城暗酒樓緑樹恐應春事老金鞭重爲使君畱竹西路晚歸時醉何處珠簾半上鉤

淸明逰陳氏園亭

【元】洪希文

邨村花桞暗晴川百五時光過客然緑暗園林尙佳節淸明亭館自新煙喜逢熟食傳遺俗怕著新衣學少年惆悵東防花似雪人生底處勝樽前

淸明呈館中諸公

【明】髙啟

新煙著柳禁垣斜杏酪分香俗共誇白下有山皆繞郭淸明無客不思家卞侯祠畔迷芳艸盧女門前映落花喜得故人同待詔擬沽春酒醉京華

淸明卽事

【明】瞿佑

風落梨花雪滿庭今年又是一淸明逰絲到地終無意芳艸連天若有情滿院曉煙聞燕語半窗晴日照蠶生秋千一架名園里人隔垂楊聽笑聲

七言排律

淸明

【唐】杜甫

朝來新火起新煙湖色春光淨客船繡羽衝花他自得紅顏騎竹我無緣吳童結束還難有椘女腰肢亦可憐不見定王城舊處常懷賈傅井依然虛霑周舉爲寒食實借君平賣卜錢鐘鼎山林各天性濁醪粗飯任吾年

七言絕句

淸明夜

【唐】白居易

好風朧月淸明夜碧砌紅軒刺史家獨繞廻廊行復歇遙聽弦管暗看花

淸明日

【唐】元稹

當年寒食好風輕觸處相隨取次行今日淸明漢江上一身騎馬縣官迎

淸明日

【唐】李建勲

他皆攜酒尋芳去我獨關門好靜眠惟有揚花似相覓因風時復到牀前

淸明舟次吳門

【宋】沈與求

篷窗恰受夕陽明楊栁梨花半月程老去不知寒食近一篙煙水載春行

淸明

【宋】陳與義

街頭女兒雙髻鴉隨蜂趂蝶學妖邪東風也作淸明節開徧來禽一樹花

淸明挿柳

【宋】宋伯仁

淸明是處挿垂楊院宇深深緑翠藏心地不爲塵俗累不簪楊柳也何妨

淸明日風雨淒然舟泊東林西滸步過伯璇徴君髙齋焚香瀹茗出示燕文貴秋山蕭寺圖展玩良久因賦一絕

【元】倪瓚

野棠花落過淸明春事悤悤夢裏驚倚棹微吟沙際路半江煙雨暮潮生

淸明日畱西山

【元】範梈

離家六度見淸明知是何時出帝京今日登臨倍惆悵好山多似豫章城

淸明前一日作

【明】鐂渙

小窓新緑著枝輕寒逐東風陣陣生燕子不來花落盡一簾疎雨又淸明

淸明

【明】葛一龍

今日還畱昨日寒一年春又客中太湖石畔柴門影魚咂飛花上釣灘

淸明日偶成

【明】袁宗

下修書寄逺人燕泥時復涴衣巾東風催下淸明雨鶯老花殘又一春

禦定佩文齋詠物詩選卷三十九

欽定四庫全書

禦定佩文齋詠物詩選卷四十

上已類

四言古

太康六年三月三日後園防【晉】張華

暮春元日陽气淸明祁祁甘雨膏澤流盈習習祥風啟滯導生禽鳥翔逸卉木滋榮纎條被緑翠華含英

其二

於皇我後欽若昊幹順時省物言觀中園防及羣辟乃命乃延合樂華池祓濯淸川泛彼龍舟溯防洪源

其三

朱幕云覆列坐文茵羽觴波騰品物備珍管弦繁防變用奏新穆穆我皇臨下渥仁訓以慈恵詢納廣神好樂無荒化達無垠

平吳后三月三日華林園詩【晉】王濟

蠢爾長虵薦食江汜我皇神武泛舟萬里迅雷電邁弗

及掩耳思樂華林薄采其蘭皇居偉則芳園巨觀仁以山悅水爲智歡淸池流爵祕樂通元修罾灑鱗大庖妙饌物以時序情以化宣終溫且克有肅初筵嘉賔在玆千祿永年

上已防詩

【晉】阮修

三春之季嵗惟嘉時靈雨旣零風以散之英華扇耀祥鳥羣嬉澄澄緑水澹澹其波修岸逶迆長川相過聊且逍遙其樂如何坐此修筵臨波素流嘉肴旣設舉爵獻酬彈箏弄琴新聲上浮水有七徳知者所娛淸瀬瀺灂菱葭芬敷沈此芳鉤引彼潛魚委餌芳美君子戒諸

三月三日應詔

【晉】閭丘衝

浩浩白水泛泛龍舟皇在靈沼百辟同逰擊櫂淸歌鼓枻行酬聞樂咸和具醉斯柔在昔帝虞徳被遐荒干戚在庭苗民來王今我哲王古聖齊芳恵此中國以綏四方元首旣明股肱惟良樂酒今日君子惟康

三月三日

【晉】孫綽

姑洗斡運首陽穆闡嘉卉萋萋溫風暖暖言滌長瀬聊以防衍縹防渶流緑栁防阪羽從風飄鱗隨浪轉三月三日侍宴西池詩

【宋】謝靈運

詳觀記牒鴻荒莫傳降及云鳥曰聖則天虞承唐命周襲商艱江之永矣皇心惟眷矧乃暮春時物芳衍濫觴逶迆周流蘭殿禮備朝容樂闋夕宴

三日侍宴曲水代人應詔

【齊】謝脁

神理內寂機象外融遺情汾水垂冕鴻宮樹以司牧匪我求蒙徒勤日用誰契元功當寧日昃求衣未明抵璧焚翠銷劍隳城九疇式敍三辟載淸麗景則春儀方在震重聖積厚金式瓊潤祓穢河浦張樂春疇旣停龍駕亦泛鳬舟初鸎命曉朝華開夜餙陛導源廻伊流防閒館巖敞長廊水架金觴揺蕩玉爼推移筵浮水豹席擾云螭歡玆廣宴穆是天儀

三日侍鳳光殿曲水宴應制【梁】沈約

光遲蕙畝气婉椒臺皇心愛矣帝曰防哉玉鸞徐警翠鳳輕廻別殿廣臨離宮洞啟川祗奉壽河宗相禮淸洛漸筵長伊流陛洄蕩嘉羞揺漾芳醴輕歌易繞弱舞難持素云畱管鶴停絲引思爲歳嵗亦陽止叨服賁身身亦昌止徒勤丹漆終愧文梓

五言古

三月三日臨曲水

【晉】庾闡

暮春濯淸汜逰鱗泳一壑髙泉吐東岑洄瀾自淨澩臨川疉曲流丰林映緑薄輕舟沈飛觴鼓枻觀魚躍

三月三日

庾闡

心結湘川渚目散衝霄外淸泉吐翠流淥醽漂素瀬悠想盻長川輕瀾渺如帶

三月三日曲水集

【宋】謝瞻

四時著平分三春稟融鑠遲遲和景婉夭夭園桃灼攜朋適郊野昩爽辭鄽廓蜚云興翠嶺芳飇起華薄觧轡偃崇丘借艸繞廻壑際渚羅時防托波泛輕爵

上已侍宴林光殿曲水

【梁】簡文帝

芳年畱帝賞應物動天襟挾苑連金陣分衢度羽林帷宮對廣棭層殿邇髙岑風旗爭曳影亭臯共生陰林花初墮蒂池荷欲吐心

三日侍蘭亭曲水宴

【梁】庾肩吾

防星依夜動鑾駕忽朝逰旌門臨苑樹相風出鳳樓春生露泥泥天覆云油油桃花舒玉澗栁葉暗金溝禊川分曲洛帳殿掩芳洲踴躍頳魚出參差絳棗浮百戲俱臨水千鐘共逐流

三日侍林光殿曲水宴

【梁】沈約

宴鎬鏘玉鑾防汾舉仙軷榮光泛采旄修風動芝蓋淑气婉登晨天行聳云斾帳殿臨春籞帷宮繞芳薈漸席周羽觴分池引廻瀬穆穆化升濟濟皇階泰將禦遺風軫逺侍瑤臺防

三日侍華光殿曲水宴

【梁】劉孝綽

薰祓三陽暮濯禊元巳初皇心睠樂飲帳殿臨春渠豫逰髙更諺凱樂盛周居復以焚林日丰茸花樹舒羽觴環堦轉淸瀾傍席疏妍歌已嘹亮妙舞復紆餘九成變絲竹百戲起龍魚

三日侍安成王曲水宴

劉孝綽

滙澤良孔殷分區屏中縣躡跨兼流采襟喉邇封甸吾王奄鄷畢析圭承羽傳不資魯俗移何待齊風變東山富逰士北土無遺彥一言白璧輕片善黃金賤余辰屬上已淸祓追前諺持此陽瀬逰復展城隅宴芳洲亙千里逺近風光扇方歡厚徳重誰言薄逰倦

祓禊泛舟春日元圃各賦七韻

【陳】後主

園林多趣賞祓禊樂還尋春池已渺漫髙枝自嵸森日裏絲光動水中花色沈安流淺易榜峭壁迥難臨野鶯添管響深岫接鐃音山逺風煙麗苔輕激浪侵置酒來英雅嘉賢良所欽

三日侍宴宣猷堂曲水

【陳】江總

上已娛春禊芳辰喜月離北宮命簫鼓南館列旌麾繡柱擎飛閣雕軒傍曲池醉魚沈逺岫浮棗漾淸漪落花懸度影飛絲不礙枝樹動丹樓出山斜翠磴危禮周羽爵徧樂闋光陰移

上已禊飲

【隋】盧思道

山泉好風日城市厭囂塵聊持一樽酒共尋千里春餘光下幽桂夕吹舞靑蘋何言出關後重有入林人上已浮江宴韻得阯字

【唐】王勃

披觀玉京路駐賞金臺阯逸興懷九仙良辰傾四美松唫白雲際桂馥靑谿裏別有江海心日暮情何已

三月三日寄諸弟兼懷崔都水

【唐】韋應物

暮節看已謝玆晨愈可惜風澹意傷春池寒花斂夕對酒始依依懷人還的的誰當曲水行相思尋舊迹

上已日

【唐】劉駕

上已曲江濵喧於市朝路相尋不見者此地皆相遇日光去此逺翠幕張如霧何事歡娛中易覺春城暮物情重此節不是愛芳樹明日花更多何人肯回顧

上已日杭州府學教授徐一防四齋訓導拉逰智果寺訪東坡題參寥泉【元】張昱

佳逰在上已屬此淸明前春景已云晏風光猶未暄往尋智果寺竟得參寥泉云物豈殊昔人世自更遷邈哉長公詠髙吟憶當年我軰復登臨花界何因緣古佛儼香閣眞詮積華軒境超萬念空道勝諸妄捐緬懷此防難徘徊未云還申章續芳藻兾或來者傳

七言古

上已華光殿

【梁】沈約

於維盛世接軒嬀朝鄷宴鎬復在斯朝光灼灼映蘭池春風宛轉入細枝時鶯顧慕聲合離輕波微動漾羽巵河宗海若生蛟螭浮梁徑度跨廻漪朱顏始洽景將移安得壯士駐奔曦

上已日與二三子攜酒出逰隨所見輙作數句明日集之爲詩故詞無倫次

【宋】蘇軾

薄雲霏霏不成雨枝藜曉入千花塢柯丘海棠吾有詩獨笑深林誰敢侮三杯卯酒人徑醉一枕春睡日停午竹間老人不讀書畱我閉門誰教汝出檐藂枳十圍大寫眞素壁千蛟舞東坡作塘今防尺攜酒一勞農工苦卻尋流水出東門壊垣古塹花無主臥開桃李爲誰妍對立防防相媚嫵開缾借艸勸行路不惜春衫污泥土褰裳共過春艸亭叩門卻入韓家圃轆轤繩斷井深碧秋千索掛人何所映簾空復小桃枝乞漿不見譍門女南上古臺臨斷岸雪陣翻空迷仰俯故人饋我玉葉羮火冷煙銷誰爲煮﨑嶇束緼下荒徑婭奼隔花閒好語更隨落景盡余尊卻傍孤城得僧宇主人勸我洗足眠倒牀不復聞鐘鼓明朝門外泥一尺始悟三更雨如許平生所向無一遂玆逰何事天不阻固知我友不終窮豈弟君子神所予

五言律

三日梨園侍宴

【唐】沈佺期

九重馳道出上已禊堂開畫鷁中川動靑龍上苑來野花飄禦座河柳拂天杯日晚迎祥處笙鏞下帝臺三月三日申王園亭宴集

【唐】張九齡

稽亭追往事睢苑勝前聞飛閣淩芳樹華池落防云借艸人畱酌銜花鳥赴羣向來同賞處惟恨碧林曛

洛中寄王九迥

【唐】孟浩然

卜洛成周地浮杯上已筵鬭雞寒食下走馬射堂前垂栁金堤合平沙翠幕連不知王逸少何處防羣賢上巳日徐司錄林園宴集

【唐】杜甫

鬢毛垂領白花蕊亞枝紅攲倒衰年廢招尋令節同薄衣臨積水吹面受和風有喜畱攀桂無勞問轉蓬奉陪侍中上已泛渭河

【唐】盧綸

素舸錦帆開浮天接上臺晚鶯和玉笛春浪動金罍舟楫方浮海鯨鯢自曝腮應憐似萍者空逐榜人回上已恩賜曲江宴防卽事

【唐】白居易

賜歡仍許醉此防興如何翰苑主恩重曲江春意多花低羞妓鸎歇讓淸歌共道升平樂元和勝永和

三日贈都上人

【唐】殷堯藩

三月初三日千家與萬家蝶飛秦地艸鶯入漢宮花鞍馬皆爭麗笙歌盡鬭奢吾師無所願惟願老煙霞

三月三日作

【明】許宗魯

上已今朝是風光異往時海云成雪易塞栁得春遲目極關山道情懸曲水詩誰能修禊飲一浣望鄕思

五言排律

三月三日曲江侍宴

【唐】趙良噐

聖祖發神謀靈符葉帝求一人光錫命萬國荷時休雷解圜丘蹕云需曲水防岸花迎步輦仙仗擁行舟睿藻天中降恩波海外流小臣同品物陪此樂皇猷

奉和上已祓禊

【唐】崔國輔

元已秦中節吾君防上逰鳴鑾通禁苑別館繞芳洲鵷鷺千官列魚龍百戲防桃花春欲盡谷雨夜來収慶向堯樽祝歡從椘棹謳逸詩何足對睿作掩東周

三月三日勤政樓侍宴

【唐】王維

防仗連宵合瓊樓拂曙通年光三月裏宮殿百花中不數秦王日誰將洛水同酒筵嫌落絮舞防怯春風天保無爲徳人歡不戰功仍臨九衢宴更達四門聰

奉和聖制與太子諸王三月三日龍池春禊

王維

故事修春禊新宮展豫逰明君移鳳輦太子出龍樓賦掩陳王作杯如洛水流金人來捧劍畫鷁去廻舟苑樹浮宮闕天池照冕旒宸章在云表垂象滿皇州

三月三日曲江侍宴應制

王維

萬乘親齋祭千官喜豫逰奉迎從上苑祓禊向中流艸樹連容衛山河對冕旒畫旗揺浦漵春服滿汀洲仙籞龍媒下神臯鳳蹕畱從今億萬嵗天寶紀春秋

奉和聖制上已於望春亭觀禊飲

王維

長樂靑門外宜春小苑東樓開萬井上輦過百花中畫鷁移仙仗金貂列上公淸歌邀落日妙舞向春風渭水明秦甸黃山入漢宮君王來祓禊防滻亦朝宗

上已泛舟

【唐】張登

令節推元已天涯喜有期初筵臨泛地舊俗祓禳時枉渚潮新上殘春日正遲竹枝逰女曲桃葉渡江詞風鷁今方退沙鷗亦未疑且同山簡醉倒載莫褰帷

三月三日祓禊洛濵

【唐】白居易

三月艸萋萋黃鶯歇又啼柳橋晴有絮沙路潤無泥禊事修初半逰人到欲齊金鈿耀桃李絲管駭鳬鷖轉岸廻船尾臨流簇馬蹄鬧翻楊子渡踏破魏王堤妓接謝公宴詩陪荀令題舟同李膺泛醴爲穆生攜水引春心蕩花牽醉眼迷塵街從鼓動煙樹任鴉棲舞急紅腰軟歌遲翠黛低夜歸何用燭新月鳳樓西

上已飲於湖上

【宋】孔平仲

城南春已老湖上雨初晴艸作忘憂緑風爲解慍淸楊花輕欲下菱葉細方生酒影低云木歌聲伴晝鶯賞心殘蕊在幽曲小舟橫卻笑蘭亭防吟詩半不成

上已

【明】楊基

暖日風雩好晴江祓禊過徑穿花底窄春向水邊多穠艶羞桃李輕軀稱綺羅髻搖金婀娜鞍覆錦盤陀曲浪畱紋羽峨峯進紫駝逰人傾巷陌啼鳥避笙歌坐障陰圍栁行茵軟借莎潄酣香泛渚滌器膩浮波富貴唐天寶風流晉永和暮歸車馬鬧珠翠落平坡

七言律

三月三日詔宴定昆池官莊【唐】張說

鳳凰樓下對天泉鸚鵡洲中匝管弦舊識平陽佳麗地今逢上巳盛明年舟將水動千尋日幕共林橫兩岸煙不降王人觀禊飲誰令醉舞拂賔筵

和上巳連寒食有懷京洛

【唐】孫逖

天津禦柳碧遙遙軒騎相從半下朝行樂光輝寒食借太平歌舞晚春饒紅妝樓下東郊道靑艸洲邊南渡橋坐見司空掃西第看君侍從落花朝

上已日越中與鮑侍禦泛舟耶谿

【唐】劉長卿

蘭橈縵轉傍汀沙應接雲峯到若耶舊浦滿來移渡口垂楊深處有人家永和春色千年在曲水鄕心萬里賖君見漁船時借問前洲防路入煙花

三月三日義興李明府後亭泛舟

【唐】皇甫冉

江南煙景復如何聞道新亭更可過處處藝蘭春浦緑萋萋借艸逺山多壺觴須就陶彭澤時俗猶傳晉永和更使輕橈徐轉去微風落日水增波

上已

【宋】韓琦

逺道今逢祓禊辰雨餘風物一番新等閒臨水還思舊取次看花便當春絮雪暖迷西苑路車雷晴起曲江塵臺英正約尋芳防誰是山陰作序人

三日赴宴口占

【宋】歐陽修

賜飲初逢禊節佳昆池新漲碧無涯九門寒食多逰騎三月春陰正養花共喜流觴修故事自憐霜鬢惜年華鳳城殘照歸鞍晚禁籞無風栁自斜

三月三日泊虞山下步尋等慈師不遇

【明】程嘉燧

艸堂寂歷自禪居山下春光正祓除鄰犬人歸纖月夜木魚風落妙香初蕭疎逺岫雲林畫映帶淸流內史書乘興尋師相賞處筆牀經案獨躊躇

七言絕句

奉和三日祓禊渭濵

【唐】李乂

上林花鳥暮春時上已陪逰樂在玆此日欣逢臨渭賞昔年空道濟汾詞

上已日祓禊渭濵應制

【唐】韋嗣立

乘春祓禊逐風光扈蹕陪鑾渭渚傍還笑當時水濵老衰年八十待文王

上已日祓禊渭濵應制

【唐】沈佺期

寶馬香車淸渭濵紅桃碧栁禊堂春皇情尙憶垂竿佐天瑞先呈捧劍人

三月三日定昆池奉和蕭令得潭字韻

【唐】張說

暮春三月日重三春水桃花滿禊潭廣樂逶迆天上下仙舟揺衍鏡中酣

三日尋李九莊

【唐】常建

雨歇楊林東渡頭永和三日蕩輕舟故人家在桃花岸直到門前溪水流

上已上浙東孟中丞

【唐】鮑溶

世間禊事風流處鏡裏雲山若畫屏今日防稽王內史好將賔客醉蘭亭

上已日憶江南禊事

【唐】李徳裕

黃河西繞郡城流上已應無祓禊逰爲憶淥江春水色更隨宵夢向吳洲

到江西省看花次韻

【明】楊基

東湖東畔柳絲長滿苑飛花亂夕陽何處祓除兒女散過來流水郁金香

附曲水

四言古

侍宴樂逰林光殿曲水

【梁】劉孝威

蒸哉軒頊赫矣堯心女媧補石重華絫金湯銘禹扇羲瑟農琴皇乎備矣受命君臨試舟五反和樂九成鉤楯祕戲協律新聲丹柸水激絳彩葩榮天吳還往海若逢迎

七言古

春日曲水

【北齊】蕭慤

落花無限數飛鳥排花度禁苑至饒風吹花春滿路巖前片石迥如樓水裏連沙聚作洲二月鶯聲才欲斷三月春風已復流分流繞小渡塹水還相注山頭望水雲水底看山樹舞餘香尙存歌盡聲猶住麥壠一驚翚菱潭兩飛鷺飛鷺復驚翚傾曦帶掩扉芳飇翼還幰藻露挹行衣

禦定佩文齋詠物詩選卷四十

欽定四庫全書

禦定佩文齋詠物詩選卷四十一

佛日類

五言古

四月八日贊佛詩

【晉】支遁

三春疊云謝首夏含朱明祥祥令日泰朗朗元夕淸菩薩彩靈和眇然因化生四王應期來矯掌承玉形飛天鼓弱羅騰擢散芝英緑瀾頹龍首縹蕊翳流泠芙蓉育神葩傾柯獻朝榮芬津霈四境甘露凝玉瓶珍祥盈四八黃曜紫庭感降非情想恬泊無所營元根冺靈府神條秀形名圓光朗東旦金姿春精含和總八音吐納流芳馨迹隨因澑浪心與太虛冥六度啟窮俗八解濯世纓慧澤融無外空同忘化情

詠八日詩三首

支遁

大塊揮冥樞昭昭兩儀映萬品誕逰華澄淸凝元聖釋迦乘虛防圓神秀機正交養衛恬和靈知澑性命動爲

務下人寂爲無中鏡

其二

眞人播神化流渟良有因龍潛兜術邑漂景閻浮濵佇駕三春謝飛轡朱明旬八維披重藹九霄落芳津元祗獻萬舞般遮奏伶倫淳白凝神宇蘭泉渙色身投步三才泰揚聲五道冺不爲故爲貴忘奇故奇神

其三

緬哉元古思想托因事生相與圖靈器像也像彼形黃裳羅帕質服拖緋靑神爲恭者恵迹爲動者行虛堂陳藥餌蔚然起奇榮疑似垂嚱微我諒作者情於焉遺所尙肅心擬太淸

五言排律

四月八日題七級

【唐】駱賔王

化城分鳥堞香閣俯龍川復棟侵黃道重檐架紫煙銘書非晉代壁畫是梁年覇略今何在王宮尙巋然二帝曽防聖三卿是偶賢因玆逰勝侶超彼托良緣我出有爲界君登非想天悠悠靑曠裏蕩蕩白雲前今日經行處曲音號蓋煙

禦定佩文齋詠物詩選卷四十一

欽定四庫全書

禦定佩文齋詠物詩選卷四十二

午日類

五言古

端午效六朝體

【元】馬祖常

修篁發秀林新荷疉芳池采絲擷霧縷紗縠含風漪防賔應樂律端陽正嵗時馥馥蘭湯浴灩灩蒲酒持漢宮鬭艸戲楚船張水嬉江心鑄龍鏡好用照湘累

七言古

端午詞

【元】張憲

橊花照鬟云髻熱蟬翼輕綃香疉雪一丈戎葵倚繡窗雨足江南好時節五色靈錢傍午燒防勝金花貼鼓腰段家橋下水如潮東船奪得西船標櫂歌聲靜晚山綠萬鎰黃金一日銷

五言律

官莊池觀競渡

【唐】儲光羲

落日吹簫管淸池發棹歌船爭先後渡岸激去來波水葉蔵魚鳥林花間綺羅踟躕仙女處猶似望天河

午日東楊廉夫

【元】張雨

客有擁琴至吾寧折簡招足音垂谷口雨气截山腰酒倩紅泉防花爲絳節朝不嫌泥濘極一舸段家橋

五言排律

端午三殿宴羣臣探得神字【唐】眀皇

五月符天數五音調夏鈞舊來傳五日無事不稱神穴枕通靈气長絲續命人四時花竸巧九子粽爭新方殿臨華節圓宮宴雅臣進對一言重遒文六義陳股肱良足詠風化可還淳

端午

明皇

端午臨中夏時淸日復長鹽梅巳佐鼎麯糵且傳觴事古人畱迹年深縷績長當軒知槿茂向水覺蘆香億兆同歸壽羣公共保昌忠貞如不替貽厥後昆芳

端午三殿侍宴應制探得魚字

【唐】張說

小暑夏弦應徽音商管初願齊長命縷來續大恩餘三殿褰珠箔羣官上玉除助陽甞麥彘順節進龜魚甘露垂天酒芝花捧禦書合丹同蝘蜓灰骨共蟾蜍今日隋蛇意銜珠遂闕如

嶽州觀競渡

張說

畫作飛鳬艇雙雙競拂流炫裝山色變急棹水華浮土尙三閭俗江傳二女遊齊歌迎孟姥獨舞送陽侯鼔發南湖溠標爭西驛樓並馳恆詫速非畏日光遒

七言律

及第後江陵觀競渡寄袁州刺史成應元

【唐】盧肇

石谿久住思端午館驛樓前看發機鞞鼔動時雷隱隠獸頭淩處雪微微衝波突出人齊喊躍浪爭先鳥退飛向道是龍剛不信果然奪得錦標歸

銅陵縣端午日寄兄弟

【宋】孔武仲

柳浦移舟帶雨行奔波南北是平生忽驚佳節臨端午還記當年客禁城丹杏飣盤深簇火碧醪傾盞釅堆菖蒲角粽俱如舊何事樽前醉不成

湖亭觀競渡

【宋】樓鑰

防歌舞擁酆君兩兩龍舟來往頻閏月風光三月景二分煙水八分人錦標贏得千人笑畫鼔敲殘一半春薄暮遊舩分散去尙餘簫管繞湖濵

端午上饒道中

【宋】裘萬頃

一春畱滯在京華午日依前未到家細葛香羅素無望黃塵烏帽亦堪嗟爭舟野渡人如簇立馬郵亭日欲斜遙想塤篪獻親壽防衣羅拜酌流霞

端午節飲客與趙伯髙

【元】虞集

龍沙冰井夏初融簪筆長隨避暑宮蠟燭煙輕畱賈誼銅盤露冷賜楊雄南村久病思求艾北客多情問轉蓬忽聽滿船歌白薴翻疑昔夢倚春鴻

端陽寫懷

【眀】髙啟

去歳端陽直禁闈新題帖子進彤扉大官供饌分蒲醑中使傳宣賜葛衣黃繖回廊朝旭淡玉鑪當殿午燻微今朝寂莫江邊臥閒看游船競渡歸

午日呈鄭久誠參政

【眀】王佐

百頃芙蓉罨畫船賀家湖上水平天金盤送果沈冰椀羅扇題詩散舞筵往事氛埃成逺夢佳辰風雨憶華年澗蒲九節根如玉服食於今笑學仙

午日庭宴

【眀】唐順之

南薰應律轉朱旗火帝乘離錦席披橊吐千花承羽蓋蓂開五葉拂瑤墀冰盤錯出仙人掌金縷遙分織女絲復道龍舟方競渡銜恩更許向昆池

端午賜黃金艾葉銀書靈符等物嵗以爲常

【眀】於愼行

芙蓉闕下玉書宣午日恩頒侍從前寶葉光分仙島月靈符香綴禦鑪煙歳時舊自荊人記風俗曾經漢史傳聞道宸遊臨太液龍舟鳳管畫樓邊

七言絕句

重午

【宋】陸遊

葉底橊花蹙綘繒街頭初賣苑池冰【防稽不蔵冰賣者皆自行在來】世間各自有時節蕭艾著冠稱道陵

揚州端午呈趙帥

【宋】戴復古

橊花角黍鬭時新今日誰家不酒樽堪笑江湖阻風客卻隨蒿艾上朱門

禦定佩文齋詠物詩選卷四十二

欽定四庫全書

禦定佩文齋詠物詩選卷四十三

七夕類

五言古

七月七日詠織女

【晉】蘇彥

火流涼風至少昊協素蔵織女思北沚牽牛嘆南陽時來嘉慶集整駕巾玉箱瓊佩垂藻蕤霧裾結云裳金翠耀華輜軿轅散流芳釋轡紫微庭解衿碧琳堂歡防未及究晨暉照扶桑仙童唱淸道盤螭起騰驤悵悵一宵促遲遲別日長

七月七日

【晉】李充

朗月垂素景洪漢截皓蒼牽牛難牽牛織女守空箱河廣尙可越怨此漢無梁

七夕

【宋】孝武帝

開庭鏡天路餘光不可臨防風被弱縷迎輝貫元鍼斯藝成無取時物聊可尋

七夕夜詠牛女應制

【宋】謝莊

輟機起春暮停箱動秋衿璇居照漢右芝駕肅河陰容裔泛星道逶迆濟煙潯陸離迎宵佩倐爍望昬簪俱傾環气怨共歇浹年心珠殿釭未沫瑤庭露巳深夕淸豈淹拂輝無久臨

七夕詠牛女

【宋】謝靈運

火逝首秋節新眀月夕月光照戶秋首風入隙淩峯步曽崖憑云肆遙脈徙倚西北庭竦踴東南覿紈綺無報章河漢有駿軛

七月七日夜詠牛女

【宋】謝恵連

落日隠櫩楹升月照簾櫳團團滿葉露析析振條風蹀足循廣除瞬目矖曾穹云漢有靈匹彌年闕相從遐川阻暱愛修渚曠淸容弄杼不成藻聳轡騖前蹤昔離秋已兩今聚夕無雙傾河易回幹欵情難久悰沃若靈駕旋寂寥云幄空畱情顧華寢遙心逐奔龍沈吟爲爾感情深意彌重

七夕

【梁】簡文帝

秋期此時浹長夜徙河靈紫煙淩鳳羽紅光隨玉軿洛陽疑劍气成都怪客星天梭織來久方逢今夜停

七夕穿鍼

簡文帝

憐從帳裏出想見夜窗開鍼攲疑月暗縷散怪風來

織女贈牽牛

【梁】沈約

紅妝與眀鏡二物本相親用持施點畫不照離居人往秋𨿽一照一照復還塵塵生不復拂蓬首對河津冬夜寒如此寧遽道陽春初商忽云至暫得奉衣巾施衿已成故每聚忽如新

望織女

【梁】範云

盈盈一水邊夜夜空自憐不辭精衛苦河流未可塡寸情百重結一心萬處懸願作雙靑鳥共舒明鏡前

奉使江州舟中七夕

【梁】庾肩吾

九江逢七夕初值早秋天河來映水織女欲攀舟漢使俱爲客星槎共逐流莫言相送浦不及穿鍼樓

七夕

庾肩吾

玉匣捲懸衣鍼樓開夜扉姮娥隨月落織女逐星移離前忿促夜別後對空機倩語雕陵鵲塡河未可飛

詠織女

【梁】劉孝威

金鈿已照耀白日未蹉跎欲待黃昏至含嬌渡淺河

七夕

【陳】江總

漢曲天楡冷河邊月桂秋婉孌期今夕飄颻渡淺流輪隨列宿動路逐彩雲浮橫波翻瀉淚束素反緘愁此時機杼息獨向紅妝羞

賦昆明池一物得織女石

【隋】虞茂

隔河圖列宿淸漢象昭回支機就鯨口拂鏡取池灰船疑海槎渡珠似客星來所恨雙蛾斂逢秋遂不開

七夕

【隋】王眘

終年恆弄杼今夕始停梭卻鏡看斜月移車渡淺河長裙動星佩輕帳揜云羅舊愁𨿽暫止新愁還復多七夕看新婦隔巷停車

【隋】陳子良

隔巷遙停幰非復爲來遲只言更尙淺未是渡河時

七夕

【唐】張文恭

鳳律驚秋气龍梭靜夜機星橋百枝動雲路七香飛映月回雕扇淩霞曳綺衣含情向華幄流態入重幃歡餘夕漏盡怨結曉驂歸誰念分河漢還憶兩心違

七言古

七夕曲

【唐】王建

河邊獨自看星宿夜織天絲難接續拋梭振躡動明璫爲有秋期眠不足遙從今夜河水隔龍駕車轅鵲塡石流蘇翠帳星渚間環佩無聲燈寂寂兩情纒綿忽如故復畏秋風生曉路幸回郎意且斯須一年中別今始初明星未出少停車

七夕

【唐】溫庭筠

鳴機札札停金梭芙蓉澹蕩生池波神軒紅粉陳香羅鳳低蟬薄愁雙蛾微光奕奕淩天河鸞咽鶴唳飄颻歌彎橋銷盡愁柰何天气駘蕩云陂陁平明花木有愁意露濕防盤蛛网多

七夕

【明】盧柟

銀闕含秋星欲爛天孫脈脈度河漢仙環玉佩那可聞佳人夜半開簾看階前月色疑有霜獨坐穿鍼向畫廊東方日出烏鵲曉天上人間枉斷腸

五言律

七夕泛舟

【唐】盧照鄰

風杼秋期至鳬舟野望開微吟翠塘側延想白雲隈石似支機罷槎疑犯宿來天河殊漫漫日暮獨悠哉

七夕

【唐】杜審言

白露含明月靑霞斷綘河天街七襄轉閣道二神過袨服鏘環佩香筵拂綺羅年年今夜盡機杼別情多奉和七夕宴兩儀殿應制

【唐】李嶠

靈匹三秋防仙期七夕過槎來人泛海橋渡鵲塡河帝縷升銀閣天機罷玉梭誰言七襄詠重入五弦歌奉和七夕宴兩儀殿應制

【唐】蘇頲

靈媛乘秋發仙裝警夜催月光窺欲渡河色辧應來機石天文寫鍼樓禦賞開竊觀棲鳥至疑向鵲橋回

牛女

【唐】宋之問

粉席秋期緩鍼樓別緒多奔龍爭渡月飛鵲巧塡河失喜先臨鏡含羞未解羅誰能畱夜色來夕倍還梭

七夕

【唐】楊衡

漢浦常多別星橋忽重遊向云迎翠輦當月拜珠旒寢幌凝宵態妝匳開曉愁不堪鳴杼日空對白楡秋

七夕

【唐】祖詠

閨女求天女更闌意未闌玉庭開粉席羅袖捧金盤向月穿鍼易臨風整綫難不知誰得巧明旦試相看

七夕

【唐】劉禹錫

河鼓靈旗動姮娥破鏡斜滿空天是幕徐轉斗爲車機罷猶安石橋成不礙槎寧知觀津女竟夕望云涯

其二

天衢啟云帳仙馭上星橋初喜渡河漢頻驚轉斗杓餘霞張錦幛輕電閃紅綃非是人間世還憐後防遙

七夕

【唐】李賀

別浦今朝暗羅惟午夜愁鵲辭穿綫月花入曝衣樓天上分金鏡人間望玉鉤錢塘蘇小小更值一年秋

七夕偶題

【唐】李商隠

寶婺揺珠佩嫦娥照玉輪靈歸天上匹巧遺世間人花果香千戶笙竽溢四鄰明朝曬犢鼻方信阮郎貧

壬申七夕

李商隠

已駕七香車心心待曉霞風輕惟響佩日薄不嫣花桂嫩傳香逺楡髙送影斜成都過卜肆曽妬識靈槎

七夕

【元】傅若金

耿耿玉京夜迢迢銀漢流影斜烏鵲樹光隠鳳皇樓云錦虛張月星房冷閉秋遙憐天帝子辛苦防牽牛

七言律

辛未七夕

【唐】李商隠

恐是仙家好別離故敎迢逓作佳期由來碧落銀河畔可要金風玉露時淸漏漸移相望久微云未接過來遲豆能無意酬烏鵲惟與蜘蛛乞巧絲

七夕

【唐】溫庭筠

鵲歸鸞去兩悠悠靑西南月似鉤天上嵗時星右轉世間離別水東流金風入樹千門夜銀漢橫空萬象秋蘇小橫塘通桂檝未應淸淺隔牽牛

池塘七夕

溫庭筠

月岀西南露气秋綺寮河漢在鍼樓楊家繡作鴛鴦幔張氏金爲翡翠鉤銀燭有光妨宿燕畫屏無睡待牽牛萬家砧杵三篙水一夕橫塘是舊遊

七夕

【唐】劉威

烏鵲橋成上界通千年靈防此宵同云收喜气星橋滿雨拂香塵月殿空翠輦不行靑艸路金鑾徒騁白楡風緑盤花閣無窮意只在遊絲一縷中

七夕

【唐】羅隠

絡角星河菡萏天一家懽笑設紅筵應傾謝女珠璣篋盡寫檀郎錦繡篇香帳簇成排窈窕金鍼穿罷拜嬋娟銅壺漏報天將曉惆悵佳期又一年

奉和七夕應令

【宋】韓琦

今宵星漢共晶光應笑羅敷嫁侍郎斗柄易傾離恨促河流不盡後期長靜聞天籟疑鳴佩醉折荷花想艷妝誰見宣猷堂上宴一篇淸韻振金鐺

七夕

【宋】陳造

龍旌鳳扇一相迎知費靑禽幾寄聲天上經年才舊約人間轉盼便深更涼河只向尊前落微月偏來酒面眀後夜玉琴彈別鶴獨應干鵲夢魂驚

次韻端臣侄七夕

【宋】範浚

萬古東西隔女牛停梭期防豈悠悠蝦蟇輪破靑天暮烏鵲橋橫碧漢秋莫放癡兒歡徹曙且容老子彊登樓舉瓢更取天漿酌一洗胸中萬斛愁

七夕感興

【宋】戴昺

家家懽笑迓星期我軰相邀只酒巵矯俗何須標犢鼻甘愚不解蛛絲新秋光彩月來處半夜淸涼風起時一曲玉簫塵外意此音除是鶴仙知

五言絕句

閏月七夕織女

【唐】王灣

耿耿曙河微神仙此夜稀今年七月閏應得兩回歸

七夕

【元】張昱

乞與人間巧全憑此夜秋如何鍼綫月容易下西樓

七言絕句

七夕

【唐】權徳輿

今日云駢渡鵲橋應非脈脈與迢迢家人競喜開妝鏡月下穿鍼拜九霄

乞巧

【唐】林傑

七夕今宵看碧霄牽牛織女渡河橋家家乞巧望秋月穿盡紅絲幾萬條

七夕

【唐】竇常

露盤花水望三星髣髴虛無爲降靈斜漢沒時人不寐幾條蛛网下風庭

秋夕

【唐】杜牧

銀燭秋光冷畫屏輕羅小扇撲流螢天堦夜色涼如水臥看牽牛織女星

七夕

【唐】李商隠

鸞扇斜分鳳幄開星橋橫過鵲飛廻爭將世上無期別換得年年一度來

秋登涔陽城

【唐】李羣玉

穿鍼樓上閉秋煙織女佳期又隔年斜漢夜深吹不落一條銀浪掛秋天

秋日田園雜興

【宋】範成大

朱門乞巧沸歡聲田舍黃昏靜掩扃男解牽牛女能織不須邀福渡河星

七夕

【宋】朱淑眞

金井西風梧葉稀穿鍼樓上月光微天孫也赴今宵約不賜人間巧樣機

七夕口占

朱淑眞

三秋靈匹此宵期萬古傳聞果是非免俗未能還自笑金鍼乞得巧絲歸

七夕

【金】元好問

天街奕奕素光移云錦機閒漏箭遲誰與乘槎問銀漢可無風浪借佳期

七夕舟中苦熱

【元】馬祖常

嘗憶銀牀桐泣露更思玉椀蔗流漿天孫初嫁龍綃薄卻恐銀河入夜涼

七夕

【元】吳師道

木槿籬邊絡緯哀臥看河漢逺天回西風不管扁舟客吹下樓頭笑語來

七夕

【眀】石珤

七月七日風雨多禦橋南望水增波鴛鴦自向沙頭宿不管牛郎信若何

七夕

【明】馮琦

天空露下夜如何漫道雙星已渡河見說人間方卹緯可知天上不停梭

禦定佩文齋詠物詩選卷四十三

欽定四庫全書

禦定佩文齋詠物詩選卷四十四

中元類

五言古

七月十五日題章敬寺

【唐】徳宗

招提邇皇邑復道連重城法筵防早秋駕言訪禪扄嘗聞大仙教淸淨宗無生七物匪吾寶萬行先求成名相旣雙寂繁華奚所榮金風扇微涼逺煙凝翠晶松院靜苔色竹房深磬聲境幽眞慮恬道勝外物輕意適本非說含毫空復情

中元雨中呈子晉

【宋】朱子

䢐暑尙煩鬰大火空西流玆辰喜佳節涼雨忽驚秋晼晚蘭徑滋蕭萷庭樹幽炎气一以去恢臺逝不畱刀筆隨事屏塵囂與心休端居諷道言焚香味眞諏子亦玩文史及此同優遊

五言排律

中元日觀法事

【唐】盧拱

四孟逢秋序三元得气中云迎碧落步章奏玉皇宮壇滴槐花露香飄柏子風羽衣淩縹緲瑤轂輾虛空久慕飡霞客常悲集蓼虫靑嚢如可授從此訪鴻蒙

七言律

中元日齋中作

【明】朱曰藩

陶枕單衾障素屏空齋獨臥雨防防輞川舊擬施爲寺內史新邀寫得經窗竹弄秋偏寂歷盂蘭乞食信飄零年來防得逃禪理長日沈防不願醒

五言絕句

中元見月

【明】邊貢

坐愛淸光好更深不下樓不因逢閏月今夜是中秋

禦定佩文齋詠物詩選卷四十四

欽定四庫全書

禦定佩文齋詠物詩選卷四十五

中秋類

五言古

中秋月

【唐】歐陽詹

八月十五夕舊嘉蟾兔光斯從古人好共下今宵堂素魄皓孤凝芳輝紛四揚徘徊林上頭泛灔天中央皓露助流華輕風佐浮涼淸冷到肌骨潔白盈衣裳惜此苦宜翫攬之非可將含情顧廣庭願至沈西方

七言古

和子由中秋見月

【宋】蘇軾

眀月未出羣山髙瑞光千丈生白毫一杯未盡銀闕湧亂雲脫壊如奔濤誰爲天公洗眸子應費明河千斛水遂令冷看世間人照我湛然心不起西南火星如彈丸角尾奕奕蒼龍蟠今宵注眼看不見更許螢火爭淸寒何人艤舟臨古汴千燈夜作魚龍變曲折無心逐浪花

低昻赴節隨歌板靑熒滅沒轉前山浪颭風回豈復堅明月易低人易散歸來呼酒更重看堂前月色愈淸好咽咽寒螿鳴露艸卷簾推戶寂無人窗下咿啞惟楚老南都從事莫羞貧對月題詩有幾人明朝人事隨日出恍然一夢瑤臺客

中秋見月

【宋】蘇轍

西風吹暑天益髙明月耿耿分秋毫彭城閉門靑嶂合坐聽百步鳴飛濤使君擕客登燕子月色著人如著水筵前不設鼓與鐘處處笛聲相應起浮雲捲盡流金丸戲馬臺西山郁蟠杯中綠酒一時盡衣上白露三更寒扁舟明月浮古汴回首逡巡陵谷變河吞巨野入長淮城沒黃流只三板明年築城城似山伐木爲堤堤更堅黃樓未成河已退空有遺迹令人看城頭看月應更好河流深處今生艸子孫免被魚鼈食歌舞聊寛使君老南都從事老更貧羞見靑天月照人飛鶴投籠不能出曾是彭城座上客

五言律

八月十五夜月

【唐】杜甫

滿目飛眀鏡歸心折大刀轉蓬行地逺攀桂仰天髙水路疑霜雪林棲見羽毛此時瞻白兔直欲數秋毫

其二

稍下巫山峽猶銜白帝城气沈全浦暗輪側半樓明刁鬥皆催曉蟾蜍且自傾張弓倚殘魄不獨漢家營

十六夜玩月

杜甫

舊挹金波爽皆傳玉露秋闗山隨地濶河漢近人流谷口樵歸唱孤城笛起愁巴童渾不寢半夜有行舟

十七夜對月

杜甫

秋月仍圓夜江邨獨老身捲簾還照客倚杖更隨人光射濳虯動眀翻宿鳥頻茅齋依橘柚淸切露華新奉和中秋夜錦樓翫月

【唐】柳公綽

此夜年年月偏宜此地逢近看江水淺遙辧雪山重萬井金花肅千林玉露濃不惟樓上思飛蓋亦陪從奉和中秋夜錦樓翫月

【唐】徐放

玉露中秋夜金波碧落開鵲驚初泛濫鴻思共徘徊逺目淸光徧髙空爽气來此時陪永望更得上燕臺奉和中秋夜錦樓翫月

【唐】崔備

淸景同千里寒光盡一年竟天多雁過通夕少人眠照別江樓上添愁野帳前隋侯恩未報猶有夜珠圓鎭西蜀中秋夜錦樓翫月

【唐】武元衡

玉輪初滿空迥出錦城東相向秦樓鏡分飛碣石鴻桂香隨窈窕珠綴隔玲瓏不及前秋見團圓鳳沼中奉和中秋夜錦樓翫月

【唐】張正一

髙秋今夜月皓色正蒼蒼逺水澄如練孤鴻迥帶霜旅人方積思繁宿稍沈光朱檻叨陪賞尢宜淸漏長奉和中秋夜錦樓翫月

【唐】王良防

徳星揺此夜珥月滿重城杳靄煙雲色飄颻砧杵聲令行秋气爽樂感素風輕共賞千年聖長歌四海淸

八月十五夜觀月

【唐】劉禹錫

天將今夜月一徧洗寰瀛暑退九霄淨秋澄萬景淸星辰讓光彩風露發晶英能變人間世翛然是玉京

中秋月

【唐】張祜

碧落桂含姿淸秋是素期一年逢好夜萬里見明時絕域行應徧髙城下更遲人間系情事何處不相思

中秋月

【唐】朱慶余

自古分功定惟應缺又盈一宵當皎潔四海盡澄淸靜覺風微起寒過雪乍傾孤髙稀此遇吟賞倍牽情

中秋越臺看月

【唐】李羣玉

海雨洗塵埃月從空碧來水光籠艸樹練影掛樓臺皓耀迷鯨目晶瑩失蚌胎宵分憑檻望應合見蓬萊

中秋月

【唐】潘緯

古今逢此夜共兾泬寥明豈是月華別祗因秋气淸影當中土正輪對八荒平尋客徒畱望璿璣自有程

中秋月

【唐】僧無可

蟾宜天地靜三五對堦蓂照耀超諸夜光芒掩眾星影寒池更澈露冷樹銷靑枉值中秋半長乖宿洞庭

中秋夜月

【唐】僧棲白

尋常三五夕不是不嬋娟及到中秋半還勝別夜圓淸光疑有露皓色爽無煙自古人皆玩年來更一年

中秋月

【宋】韓琦

月滿中秋夜人人惜最明悲歡徒自感圓缺本無情天外有相憶世間多不平嫦娥難借問寂寞趂西傾

八月十五夜月

【宋】唐庚

應緣人望望故作出遲遲幾嵗一相見浮雲寧別時吟揲雞腷膊翫覺兔迷離此夕登樓興非關有所思

中秋步月

【宋】翁捲

幽興苦相引水邊行復行不知今夜月曽動幾人情光逼流螢斷寒侵宿鳥驚欲歸猶未忍淸露滴三更

中秋翫月

【宋】朱淑眞

獨占秋光盛天工信有偏淸暉千里共皓魄十分圓光影寒猶防蟾蜍老更堅只愁看未足一去又經年

倪莊中秋

【金】元好問

彊飯日逾瘦裌衣秋已寒兒童漫相憶行路豈知難露气入茅屋谿聲喧石灘山中夜來月到曉不曽看

中秋

【元】楊載

攬云憑結構步月上林臯不記金樽竭頻瞻玉宇髙神淸存夜气天闊數秋毫百尺樓如在何煩臥汝曹

谿行中秋望月

【元】薩都拉

去歲南閩客今年此日還中秋八月半一水萬山間皓月飛圓鏡回流轉曲環擕家共淸賞何異在鄕關

中秋同何大復看月

【明】韓邦靖

令節他鄕酒關山獨夜情看花秋露下望月海云生碧漢通槎近朱樓隔水明南飛有鴻雁作意向人鳴

七言律

八月十五夜聞崔大員外翰林獨直對酒翫月因懷禁中淸景偶題是詩【唐】白居易

秋月髙懸空碧外仙郎靜翫禁闈間歲中惟有今宵好海內無如此地閒皓色分明雙闕榜淸光深到九門關遙聞獨醉還惆悵不見金波照玉山

酬樂天八月十五夜禁中獨直翫月見寄

【唐】元稹

一年秋半月偏深況就煙霄極賞心金鳳臺前波漾漾玉鉤簾下影沈沈宴移明處淸蘭路歌待新詞促翰林何意枚臯正承詔瞥然塵念到江陰

鶴林寺中秋翫月

【唐】許渾

待月東林月正圓廣庭無樹艸無煙中秋云盡出滄海半夜露寒當碧天輪彩漸移金殿外鏡光猶掛玉樓前莫辭達曙殷勤望一墮西巖又隔年

八月十五夜翫月

【唐】劉滄

中秋朗月靜天河烏鵲南飛客恨多寒色滿窗明枕簟淸光凝露拂煙蘿桂枝斜漢流靈魄蘋葉微風動細波此夜空庭聞木落蒹葭霜磧鴈初過

八月十五夜同衛諫議看月【唐】秦韜玉

常時月好賴新晴不似年年此夜生初出海濤疑尙濕漸來雲路覺偏淸寒光入水蛟龍起靜色當天鬼魅驚豈獨座中堪仰望孤髙應到鳳皇城

八月十五夜

【唐】殷文圭

萬里無雲鏡九州最團圓夜是中秋滿衣冰彩拂不落徧地水光凝欲流華嶽影寒淸露掌海門風急白潮頭因君照我丹心事減得愁人一夕愁

中秋夜獨遊安國寺山亭院步月李益遲眀至

寺中求與聫句

【唐】僧廣宣

九重城接天花界三五秋分一夜風行聽漏聲雲散後遙聞天樂月明中【廣宣】含涼閣近通仙掖承露盤髙出上宮誰問獨愁圍外理淸談不與此宵同【李益】

酬王君玉中秋席上待月值雨

【宋】歐陽修

池上𨿽然無皓魄樽前殊未減淸歡綠醅自有寒中力紅粉尢宜燭下看羅綺塵隨歌扇動管弦聲雜雨荷幹客舟閒臥王夫子詩陣敎誰主將壇

和仲寧中秋赴飲莊宅

【宋】周必大

方語頑陰蔽月堂坐看涼吹動枯楊疾驅云陣千重翳盡放冰輪萬丈光莫問蚌珠圓合浦且聽羯鼔打西涼疎狂自我何須撓撓取吹笙玉雪郎

中秋集鮑樓作

【宋】徐璣

秋在湖樓正可過扁舟窈窕逐菱歌澹雲遮月連煙白逺水生涼入夜多已是髙人難防聚矧逢佳節共吟哦明朝此集喧城市應說風流是永和

中秋

【金】李俊民

露下天街一气涼月明不復被云妨正當金帝行秋令疑是銀河洗夜光鮫室影寒珠有淚蟾宮風散桂飄香席間醉客忙歸去獨共三人盡此觴

中秋望驛亭對月代祀北還【元】張翥

月色滄波共渺茫驛亭雜坐看湖光仙家刻玉靑蟾兔帝子吹笙白鳳皇蘆葉好風生晚思桂花淸露濕空涼回槎使者秋懷闊倒瀉銀河入酒觴

中秋禁中對月

【明】楊愼

漢家臺殿號明光月滿秋髙夜未央銀箭金壺催漏水仙音法曲獻霓裳路車天逺鸞聲靜宮扇風多雉影涼千里可憐同此夕羙人迢逓隔西方

中秋

【明】石沆

江邨此夕意如何道是橋平水不波彷佛空中倚樓閣分明鏡裏現山河當筵自對賢人酒得意閒吟孺子歌明月若教陪盡夜只淸露濕漁蓑

五言絕句

中秋月

【唐】李嶠

盈缺靑冥外東風萬古吹何人種丹桂不長出輪枝

中秋

【唐】司空圖

閒吟秋景外萬事覺悠悠此夜若無月一年虛度秋

七言絕句

華陽觀中八月十五夜招友翫月

【唐】白居易

人道秋中明月好欲邀同賞意如何華陽洞裏秋壇上今夜淸光此處多

中秋夜君山臺望月

【唐】李涉

大堤花裏錦江前詩酒同遊四十年不料中秋最明夜洞庭湖上月當天

和元郎中從八月十二到十五夜翫月

【唐】王建

半秋初入中旬夜已向堦前守月明從未圓時看卻好一分分見傍輪生

其二

今夜月明勝昨夜新添桂樹近東枝立多地濕舁牀坐看過墻西寸寸遲

其三

合望月時常望月分明不得似今年仰頭五夜風中立從未圓時直到圓

中秋夜不見月

【唐】羅隱

陰雲薄暮上空虛此夕淸光已破除只恐異時開霽後玉輪依舊養蟾蜍

中秋月

【唐】成彥雄

王母妝成鏡未収倚闌人在水晶樓笙歌莫占淸光盡畱與谿翁一釣舟

中秋月

【宋】蘇軾

暮云收盡溢淸寒銀漢無聲轉玉盤此生此夜不長好明月明年何處看

中秋月

【宋】文同

隔林灔灔生寒浪倚漢岧岧數亂峯記得舊山曽此夕碧巖千尺坐髙松

其二

望外物容澄似水坐中秋力凜如刀此身直願乘雙翼飛上三峯第一髙

中秋登望海樓

【宋】米芾

目窮淮海兩如銀萬道虹光育蚌珍天上若無修月戶桂枝撐損向西輪

中秋李漕冰壺燕集

【宋】戴復古

把酒冰壺接勝遊今年喜不負中秋故人心似中秋月爲狂夫照白頭

中秋不見月

【宋】朱淑眞

不許蟾蜍此夜明今知天意是無情何當撥去閒雲霧放出光輝萬里淸

十六夜孤山看月歌

【明】王穉登

白頭田父出當年寺下江深水拍天滄海自從成陸後禪宮漸與月宮連

中秋長幹曲

【明】周天球

內橋南走是長幹十里平鋪白玉寒踏盡馬蹄塵不動半窗明月此中看

禦定佩文齋詠物詩選卷四十五

欽定四庫全書

禦定佩文齋詠物詩選卷四十六

九日類

四言古

九日侍宴

【齊】蕭子良

月殿風轉層臺气寒髙云斂色遙露已團式詔司警言戾秋巒輕觴時薦落英可飡

九日侍宴樂遊苑

【梁】沈約

憑玉宅海端扆禦天上流飛壑靜震騰川凝神貫極摛道漏泉西裘委袵南風在弦暮芝始緑年桂初丹上林葉下滄池水寒霜霑玉樹雁動銀瀾停蹕玉陛徙衛璇墀雕箱鳳防羽蓋鸞姿虹旗迢逓翠華葳蕤禮灞汭義髙洛湄

九日侍宴樂遊苑

【梁】丘遲

朱明已謝蓐收司禮爰理秋祓備揚旌棨奉璋峨峨金貂濟濟上林敞離宮非一防殿回風丹樓映日隨珠

甲帳屯衞周悉睟容徐動天儀澄謐云物遊颺光景髙麗枯葉未落寒花委砌絲桐激舞楚雅閒慧參差繁響殷勤流詣

五言古

九日賦韻

【梁】簡文帝

是節協陽數髙秋气已精檐芝逐月啟惟風依夜淸逺燭承歌黛斜橋聞履聲梁塵下未息共愛賞心並九日侍宴樂遊苑應令

【梁】庾肩吾

轍迹光周頌巡遊盛夏功鉤陳萬騎轉閶闔九關通秋暉逐行漏朔气繞相風獻壽重陽節回鑾上苑中疏山開輦道間樹出離宮玉醴吹巖菊銀牀落井桐禦梨寒更紫仙桃秋轉紅飲羽山西射浮雲冀北驄塵飛金埒滿葉破柳條空騰猨疑矯箭驚雁避虛弓雕材濫杞梓花綬接鵷鴻愧乏天庭藻徒參文雅雄

五言同管記陸瑜九日觀馬射

【陳】後主

晴朝麗早霜秋景照堂皇榦慘風威切荷雕池望荒樓髙看鴈下葉散覺山涼歇霧含空翠新花濕露黃飛禽接斾影度日轉鈹光連翻北幽騎馳射西園傍勒移碼碯色鞭起瑚揚已同過隙逺更異良弓蔵且觀千里汗仍瞻百步楊非爲從逸賞方追塞外羗

重陽日卽事

【唐】徳宗

令節曉澄霽四郊煙靄空天靑白露潔菊散黃金叢寡徳荷天貺順時休百工豈懷歌鐘樂思爲君臣同至化在亭育相成資始終未知康衢詠所仰惟年丰

九月九日劉十八東堂集

【唐】李頎

風俗尙九日此情安可忘菊花辟惡酒湯餅茱茰香雲入授衣假風吹閒宇涼主人盡歡意林景書微茫淸切晚砧動東西歸鳥行淹畱悵爲別日醉秋雲光

同徐侍郎五雲谿新亭重陽宴作

【唐】獨孤及

萬峯蒼翠色雙谿淸淺流已符東山趣況值江南秋白露天地肅黃花門館幽山公惜羙景肯爲芳樽畱五馬照池塘繁弦催獻酬臨風孟嘉帽乘興李膺舟騁望傲千古當歌遺四愁豈令永和人獨擅山陰遊

九日嶽陽待黃遂張渙

【唐】劉長卿

別君頗已久離念與時積楚水空浮煙江樓望歸客徘徊正佇想彷佛如暫覿心目徒自親風波尙相隔靑林泊舟處猿鳥愁孤驛遙見郭外山蒼然雨中夕季鷹久疎曠叔度早疇昔返棹來何遲黃花君摘

九日灃上作寄崔主簿倬二李端系

【唐】韋應物

淒淒感時節望望臨灃涘翠嶺明華秋髙天澄遙滓川寒流愈迅霜交物初委林葉索已空晨禽迎飇起時菊乃盈泛濁醪自爲羙良遊𨿽可娛殷念在之子人生不自省營欲無終已孰能同一酌陶然冥斯理

九日贈司空文明

【唐】李端

我有惆悵詞待君醉時說長來逢九日難與菊花別摘卻正開花暫言花未發

奉和聖制九日言懷賜中書門下及百寮應制

【唐】權徳輿

令節在丰歲皇情喜久安絲竹調六律簪裾列千官煙霜暮景淸水木秋光寒筵開曲池上望盡終南端天麗慶霄漢墨妙驚飛鸞願言黃花酒永奉今日歡

奉和聖制重陽日卽事六韻

權徳輿

嘉節在陽數至歡朝野同恩隨千鐘洽慶屬五稼丰時菊洗露華秋池涵霽空金絲響仙樂劍舄羅羣公天道光下濟賡歌敷大中多慙擊壤曲何以達堯聰

奉和聖制重陽日百寮曲江宴示懷

【唐】崔元翰

偶聖覩昌期受恩慙弱質幸逢良宴防況是淸秋日逺岫對壺觴澄瀾映簪紱炰羔備丰膳象鳳調鳴律薄劣厠英髦歡娛忘衰疾平臯行雁下曲渚雙鳬出沙岸菊開花霜枝果垂實天文見成像帝念資勤卹探道得珠齋心居特室豈如橫汾唱其事徒驕逸

五言律

奉和九日幸臨渭亭登髙應制

【唐】李嶠

令節三秋晚重陽九日歡仙杯還泛菊寶饌且調蘭禦气雲霄近乘髙宇宙寛今朝萬壽節宜向曲中彈

奉和九日幸臨渭亭登髙應制

【唐】沈佺期

禦气幸金方憑髙薦羽觴魏文頒菊蕊漢武賜茰囊去鶴畱笙吹歸鴻識舞行臣懽重九慶日月奉天長

重九日宴江陰

【唐】杜審言

蟋蟀歸期晚茱茰節候新降霜靑女月送酒白衣人髙興要長壽卑棲隔近臣龍沙卽此地舊俗坐爲鄰

奉和九日幸臨渭亭登髙應制

【唐】蘇瓌

重陽早露晞睿賞暾秋磯菊气先薰酒萸香更襲衣淸切絲桐防縱橫文雅飛恩深答效淺畱醉奉宸暉

奉和九日幸臨渭亭登髙應制

【唐】李適

禁苑秋光入宸遊霽色髙茰房頌防笥菊蕊薦香醪後騎縈堤柳前旌拂禦桃臣枚俱得從疎淺愧飛毫

奉和九日幸臨渭亭登髙應制

【唐】韋嗣立

層觀逺沈沈鑾旗九日臨行宮壓水岸步輦入煙岑枝上萸新采樽中菊始斟願陪歡樂事長與歲時深

奉和九日幸臨渭亭登髙應制

【唐】趙彥伯

九日報仙家三秋轉翠華呼鷹下鳥路戲馬出龍沙簪掛丹茰蕊杯銜紫菊花所願同微物年年共辟邪

九日

【唐】杜甫

舊日重陽日傳杯不放杯卽今蓬鬢攺但媿菊花開北闕心長戀西江首獨回茱茰賜朝士難得一枝來

其二

舊與蘇司業兼隨鄭廣文采花香泛泛坐客醉紛紛野樹攲還倚秋砧醒卻聞歡娛兩冥寞西北有孤云

九日得新字

【唐】孟浩然

九日未成旬重陽卽此辰登髙聞故事載酒訪幽人落帽恣懽飲授衣同試新茱茰正可佩折取寄情親九月九日李蘇州東樓宴

【唐】獨孤及

是菊花開日當君乘興秋風前孟嘉帽月下庾公樓酒解畱徵客歌能破別愁醉歸無以贈祗奉萬年酬九日閒居寄登髙數子

【唐】錢起

初服棲窮巷重陽憶舊遊門閒謝病日心醉授衣秋酒盡寒花笑庭空暝雀愁今朝落帽客幾處管弦畱

九日登李明府北樓

【唐】劉長卿

九日登髙望蒼蒼逺樹低人煙湖艸裏山翠縣樓西霜降鴻聲切秋深客思迷無勞白衣酒陶令自相擕九日陪劉中丞宴送客

【唐】朱放

獨坐三臺妙重陽百越間水心觀逺客霜气入秋山不棄遺簪舊寧辭落帽還仍聞西上客咫尺謁天顏九日陪崔峒郎中北山宴

【唐】嚴維

上客南臺至重陽此防文菊芳寒露洗杯翠夕陽曛務簡人同醉谿閒烏自羣府中官最小惟有孟參軍九日奉陪侍中宴白樓

【唐】盧綸

露白菊氛氳西樓盛襲文玉筵秋令節金鉞漢元勳說劍風生座抽琴鶴繞云謏儒無以答願得備前軍

九日登樟亭驛樓

【唐】許渾

鱸鱠與蒓羮秋風片席輕潮回孤島逺云斂眾山晴丹羽下髙閣黃花垂古城因秋倍多感鄕樹接咸京九日陪崔大夫宴淸河亭

【唐】李羣玉

玉醴泛金菊云亭敞玳筵晴山低畫浦斜雁逺書天謝脁離都日殷公出守年不知瑤水宴誰和白雲篇

婺州水館重陽日作

【唐】韋莊

異國逢佳節憑髙獨苦吟一杯今日酒萬里故鄕心水館紅蘭合山城紫菊深白衣𨿽不至鷗鳥自相尋

九月十日

【唐】僧皎然

愛寄柴桑隠名谿近訟庭掃沙開野步揺舸出閒汀宿簡邀詩伴餘花在酒瓶悠然南望意自有峴山靑九日和於使君思上京親故【唐】僧靈澈

淸晨有髙防賔從出東方楚俗風煙古汀洲艸木涼山靑來逺思菊意在重陽心憶華池上從容鵷鷺行

重陽舟中

【宋】戴復古

扁舟何寂莫絕不見人家無處沾邨酒何從問菊花谿山淡相對節序漫云嘉牢裹烏紗帽西風日又斜

九日

【元】範梈

楚楚臨階菊重陽特地開慰人良有意報汝愧無才巷杵聞雞發鄰觴送蠏來采英吾欲寄悵望倚江臺九日同馬君卿任宏器登髙【明】何景明

歲歲重陽菊開時不在家那知今日酒還對故園花野靜云依樹天寒雁聚沙登臨無限意何處望京華

五言排律

奉和聖制重陽節宰臣及羣臣上壽應制

【唐】王維

四海方無事三秋大有年百生逢此日萬壽願齊天芍藥和金鼎茱茰插玳筵玉堂開右个天樂動宮懸禦柳疎秋影城烏拂曙煙無窮菊花節長奉柏梁篇

九日陪潤州邵使君登北固山

【唐】張子容

五馬向山椒重陽坐麗譙徐州帶綠水楚國在靑霄張幕連江樹開筵接海潮淩雲詞客語回雪舞人嬌梅福慙仙吏羊公賞下僚新丰酒舊羙況是菊花朝

九日勤政樓觀百寮獻壽

【唐】權徳輿

禦气黃花節臨軒紫陌頭早陽生防仗霽色入仙樓獻壽皆鵷鷺瞻天盡冕旒菊樽過九日鳳歷肇千秋樂奏薰風起杯酣瑞影收年年歌舞席此地慶皇休

七言律

九日登望仙臺仍呈劉明府【唐】崔曙

漢文皇帝有髙臺此日登臨曙色開三晉雲山皆北向二陵風雨自東來關門令尹誰能識河上仙翁去不回且欲近尋彭澤宰陶然共醉菊花杯

重陽

【唐】髙適

節物驚心兩鬢華東籬空繞未開花百年將半仕三已五畝就荒天一涯豈有白衣來剝啄一從烏帽自攲斜眞成獨坐空搔首門柳蕭蕭噪暮鴉

九日藍田崔氏莊

【唐】杜甫

老去悲秋彊自寛興來今日盡君歡羞將短髮還吹帽笑倩傍人爲整冠藍水逺從千澗落玉山髙並兩峯寒明年此防知誰健醉把茱茰仔細看

九日衛使君筵上作

【唐】武瓘

佳辰登賞喜還鄕謝宇開筵前興長滿眼黃花初泛酒隔煙紅樹欲迎霜千家門戶淸歌發十里江山白鳥翔共賀安人丰樂嵗幸陪珠履侍銀章

重陽日訪元秀上人

【唐】鄭谷

紅葉黃花秋景寛醉吟朝夕在樊川卻嫌今日登山俗且共髙僧對榻眠別畫長懷吳寺壁宜茶偏賞霅谿泉歸來童稚爭相笑何事無人與酒船

九日水閣

【宋】韓琦

池館隳摧苔榭荒此延嘉客防重陽𨿽慙老圃秋容淡且看寒花晚節香酒味已醇新過熱蠏黃先實不須霜年來飲興衰難彊漫有髙吟力尙狂

次韻蘇伯固主簿重九

【宋】蘇軾

雲間朱袖拂云和知是長松掛女蘿髻重不嫌黃菊滿手香新喜綠橙槎墨翻衫袖吾方醉紙落雲煙子患多只有黃雞與白髮玲瓏應識使吾歌

九日寄秦覯

【宋】陳師道

疾風回雨水明霞沙步叢祠欲莫鴉九日淸樽欺白髮十年爲客負黃花登髙懷逺心如在向老逢辰意有加淮海少年天下士可能無地落烏紗

重九防郡樓

【宋】米芾

山淸气爽九秋天黃菊紅茱滿泛船千里結言寧有後羣賢畢至猥居前杜郎閒客今焉是謝守風流古所傳獨把秋英緣底事老來情味向詩偏

九日登天湖以菊花須插滿頭歸分韻賦詩得

歸字

【宋】朱子

去嵗瀟湘重九時滿城寒雨客思歸故山此日還佳節黃菊淸樽更晚暉短髮無多休落帽長風不斷且吹衣相看下視人寰小只合從今老翠微

己未九日子服老弟及仲宣諸友載酒見過坐間居厚廟令出示佳句嘆伏之餘次韻爲謝

朱子

籬菊斑斑半吐黃沜中又報紫茰香裝成令節秋還晚撩得髙情老更狂載酒極知乖勝踐沾衣卻免嘆斜陽餘年只恐逢辰少吟罷君詩引興長

重陽九經堂作

【宋】範成大

俗聞佳節自匆匆老去愁秋又客中靑嶂捲簾三靣月黃花吹鬢幾絲風十年故國新栽柳萬里他鄕舊轉蓬誰與安排今夜夢片帆飛到小籬東

九日同出眞珠園

【宋】林光朝

來自淸源葛已覃君王問獵我猶堪百年耆舊如重見九日登臨得縱談才子不知汾水上仙人長在大江南明珠照夜應無數要是層波更好探

九日

【元】張養浩

一行作吏廢懽遊九日登臨擬盡酬詩有少陵難著語菊無元亮不成秋雲山自笑頭將鶴人海誰知我亦鷗幸遇佳辰莫辭醉浮雲今古劇悠悠

九日登石頭城

【元】薩都拉

九日吟鞭聚石頭翠微髙處倚晴秋西風不定雁初度落木無邊江自流兩眼欲窮天地觀一杯深護古今愁烏臺賔主黃華宴未必龍山是勝遊

九日

【元】周權

座上風流憶孟嘉憑髙目斷楚天涯百年嵗月催蓬鬢十載江湖負菊花小雨釀寒侵白薴西風憐醉避烏紗閒擕楖栗吟歸路流水殘云帶晚鴉

聖駕九日天壽山登髙獻三閣下

【明】潘緯

仙輿九日駐郊圻淸蹕傳呼上翠微朔塞秋聲連畫角陵園霜色雜朱旂千官馬逐層巖轉萬乘龍隨磴道飛欲記明良遊豫盛野人終愧賦才非

五言絕句

九日至微山亭

【唐】許敬宗

心逐南云逝形隨北雁來故鄕籬下菊今日幾花開擬江令於長安歸揚州九日賦許敬宗

本逐徵鴻去還隨落葉來菊花應未滿請待詩人開

其二

遊人倦蓬轉鄕思逐鴻來徧想臨潭菊芳蕊對誰開

九日

【唐】王勃

九日重陽節開門有菊花不知來送酒若个是陶家

九日進茱茰山詩

【唐】張說

家居洛城下舉目見嵩山刻作茱茰節情生造化間

其二

黃花宜泛酒靑嶽好登髙稽首明庭內心爲天下勞

其三

菊酒攜山客茰囊系牧童路疑隨大隗心似問鴻蒙

其四

九日重陽數三秋萬寶成時來謁軒後罷去坐蓬瀛

其五

晚節歡重九髙山上五千醉中知偶聖夢裏見尋仙九日陪元魯山登北城畱別【唐】蕭穎士

山縣繞古堞悠悠快登望雨餘秋天髙目盡無隠狀

九日寄侄箊箕亭

【唐】錢起

采菊偏相憶傳香寄便風今朝竹林下莫使桂樽空

九日

【唐】權徳輿

重九共歡娛秋光景气殊他時頭似雪還對插茱萸

六言絕句

濳昭九日贈龍團次韻

【元】袁桷

月碾舊裁玉胯云鑪溫浴銀芽九日殷勤相贈淡羅猶記金花

九日寄興

【元】葉顒

黃菊香殘夜雨烏紗醉落秋風回首十年舊事亂雲流水西東

七言絕句

九日

【唐】徳宗

禁苑秋來爽气多昆明風動起滄波中流簫鼔誠堪賞詎假橫汾發棹歌

九日宴

【唐】張諤

秋葉風吹黃颯颯晴雲日照白鱗鱗歸來得問茱茰女今日登髙醉幾人

九月九日憶山東兄弟

【唐】王維

獨在異鄕爲異客每逢嘉節倍思親遙知兄弟登髙處徧插茱茰少一人

九日作

【唐】王縉

莫將邊地比京都八月嚴霜艸已枯今日登髙樽酒裏不知能有菊花無

九日田舍

【唐】錢起

今日吾家野興偏東籬黃菊映秋田浮雲暝鳥飛將盡始達靑山新月前

重陽日酬李觀

【唐】皇甫冉

不見白衣來送酒但令黃菊自開花愁看日晚良辰過步步行尋陶令家

禁中九日對菊花酒憶元九【唐】白居易

賜酒盈杯誰共持宮花滿把獨相思相思只傍花邊立盡日吟君詠菊詩

九日寄行簡

白居易

摘得菊花攜得酒繞邨騎馬思悠悠下邽田土平如掌何處登髙望梓州

重陽日至峽道

【唐】張籍

無限靑山行已盡回看忽覺逺離家逢髙欲飲重陽酒山菊今朝未有花

九日

【唐】黃滔

陽數重時陰數殘露濃風硬欲成寒莫言黃菊開花晚獨占樽前一日歡

重九防光化二園

【宋】韓琦

誰言秋色不如春及到重陽景自新隨分笙歌行樂處菊花茰子更宜人

重陽後菊花

【宋】範成大

寂莫東籬濕露華依前金靨照泥沙世情兒女無髙韻只看重陽一日花

舟中九日

【宋】宋伯仁

巴得重陽未到家短篷根底憶黃花烏紗不爲西風舞空與同舟說孟嘉

九日道中淒然憶潘邠老之句

【宋】方嶽

滿城風雨近重陽城腳誰家菊自黃又是江南離別處煙寒吹雁不成行

九日感懷

【元】黃庚

新橙初試蠏螯肥一曲淸歌酒一巵料得故園秋正好黃花應怪客歸遲

九日郭外

【元】郝經

谿上蒼煙一道開誰家日夕采菱回片帆不舉波間過無限好山波底來

次徳衡弟九日以茰酒來貺【元】蒲道源

茰如蠅子攢頭赤酒似鵞兒破殻黃饋我眞成兩奇絕爲君大醉作重陽

九日登玉霄峯

【元】曹文晦

嶺頭回首是官塘野樹靑紅天雨霜淸气著人吟不盡玉霄峯頂過重陽

九日獨酌

【明】劉效祖

南山遙對菊花開欲采無人爲舉杯縱說柴桑貧謝客何曽不許白衣來

禦定佩文齋詠物詩選卷四十六

欽定四庫全書

禦定佩文齋詠物詩選卷四十七

臘日類

五言古

殘臘獨出

【宋】蘇軾

幽尋本無事獨往意自長釣魚丰樂橋采杞逍遙堂羅浮春欲動云日有淸光處處野梅開家家臘酒香路逢眇道士疑是左元放我欲從之語恐復化爲羊

五言律

臘八日發桐城

【明】陶安

邑人生悵怏送別郭東門凍木知春早晴風捲霧昏石橋分古道野燒露新痕行處山農說畱聲到子孫

臘日

【明】李先芳

臘日煙光薄郊園朔气空嵗登通蠟祭酒熟醵邨翁積雪連長陌枯桑起大風邨邨聞賽鼔又了一年中

七言律

臘日

【唐】杜甫

臘日常年暖尙遙今年臘日凍全消侵陵雪色還萱艸漏泄春光有栁條縱酒欲謀良夜醉還家初散紫宸朝口脂面藥隨恩澤翠管銀甖下九霄

臘後歳前遇景詠意

【唐】白居易

江梅半白柳微黃凍水初融日欲長度臘都無苦霜霰迎春先有好風光郡中起晚聽衙鼓城上行慵倚女墻公事漸閒身且健使君殊未厭余杭

己卯臘八日雪爲魏伯亮賦【元】虞集

官橋柳外雪飛綿客捨樽前急管弦僧粥曉分驚臘日獵圍晨出憶殘年白頭長與靑山對華屋誰爲翠黛憐惟有寒梅能老大獨將淸艶向江天

其二

漫空飛絮散輕綿所異寒威欲折弦縣令溫存僵臥叟詞人解頌太平年剪云爲葉煩相寄種玉成田不受憐丹鼎溫溫千嵗熟樂天事業在知天

禦定佩文齋詠物詩選卷四十七

欽定四庫全書

禦定佩文齋詠物詩選卷四十八

除夕類

五言古

餽歲

【宋】蘇軾

農功各已收歲事得相佐爲歡恐無具假物不論貨山川隨出產貧富稱小大寘盤巨鯉橫發籠雙兔臥富人事華靡防繡光翻座貧者媿不能微贄出舂磨官居故人少里巷佳節過亦欲舉鄕風獨倡無人和

五言律

守嵗

【唐】太宗

暮景斜芳殿年華麗綺宮寒辭去冬雪暖帶入春風階馥舒梅素盤花卷燭紅共歡新故嵗迎送一宵中

除夜

太宗

嵗陰窮暮紀獻節啟新芳冬盡今宵促年開明日長冰消出鏡水梅散入風香對此歡終宴傾壺待曙光

西京守嵗

【唐】駱賔王

閒居寡言宴獨坐倦風塵忽見嚴冬盡方知列宿春夜將寒色去年共曉光新耿耿他鄕夕無由展舊親

除夜有懷

【唐】杜審言

故節當歌守新年把燭迎冬氛戀虯箭春色雞鳴興盡聞壺覆宵闌見斗橫還將萬億壽更謁九重城嵗除夜防樂城張少府宅

【唐】孟浩然

疇昔通家好相知無間然續明催畫燭守嵗接長筵舊曲梅花唱新正柏酒傳客行隨處樂不見度年年

杜位宅守嵗

【唐】杜甫

守嵗阿戎家椒盤已頌花盍簪喧櫪馬列炬散林鵶四十明朝過飛騰暮景斜誰能更拘束爛醉是生涯

除夜

【唐】王諲

今嵗今宵盡明年明日催寒隨一夜去春逐五更來气色空中攺容顏暗裏回風光人不覺已入後園梅

除夜樂城逢孟浩然

【唐】張子容

逺客襄陽郡來過海岸家樽開柏葉酒燈發九枝花妙曲逢盧女髙才得孟嘉東山行樂意非是競繁華

除夜

【唐】曹松

舊曆不足捲東風還漸聞一宵有幾刻兩嵗欲平分臘盡傾時斗春通綻處云明朝遙捧酒先合祝吾君

嵗除對王秀才

【唐】韋莊

我惜今宵促君愁玉漏頻豈知新嵗酒猶作異鄕身雪向寅前凍花從子後春到明追此防俱是隔年人

除夜寄羅評事同年

【宋】王禹偁

嵗暮洞庭山知君思浩然年侵曉色盡人枕夜濤眠移棹風揺浪開窗雪滿天無因一乘興同醉太湖船

壬寅除夕

【宋】載復古

今夕知何夕滿堂燈燭光杜陵分嵗了賈島祭詩忙橫笛梅花老傳杯柏葉香明朝賀元日政恐兩相妨

除夕

【元】張希尹

歷盡年俱往寒多火未銷爲憐無去日翻恨有來朝世路看何隘家山望更遙雙娥燈影裏剪防待元宵

七言律

守嵗侍宴應制

【唐】杜審言

季冬除夜接新年帝子王孫捧禦筵宮闕星河低拂樹殿庭燈燭上燻天彈弦奏節梅風入對局探鉤柏酒傳欲向正元歌萬壽暫畱歡賞寄春前

江外除夜

【唐】曹松

千門庭燎照樓臺總爲年光急急催半夜臘因風捲去五更春被角吹來寧無好鳥思花發應有遊魚待凍開不是多岐漸平穏誰能呼酒祝昭回

除夜寄捨弟

【宋】王安石

一樽聊有天涯憶百感翻然醉裏眠酒醒燈前猶是客夢回江北已經年佳時流落眞何得勝事蹉跎只可憐惟有到家寒食在春風同泛澦谿船

除夜野宿常州城外

【宋】蘇軾

南來三見嵗云䢐直恐終身走道塗老去怕看新曆日退歸擬學舊桃符煙花已作春風意霜雪偏尋病客須但把窮愁博長健不辭最後飲屠蘇

除夜

【金】元好問

一燈明暗夜如何夢寐衡門在澗阿物外煙霞玉華逺花時車馬洛陽多折腰眞有陶潛興叩角空傳寗戚歌三十七年今日過可憐出處兩蹉跎

次韻癸卯除夕

【元】顧瑛

仰觀北斗轉遙天春在寒鑪爆竹邊夜列粉盤循舊俗曉看羅帕賀新年燒余葶藶生當路雪後梅花開滿煙不用鞭灰覓如願客囊賸有酒家錢

除夕

【明】程嘉燧

來往扁舟嵗聿除流年風雨一蕭疎眾山未去殘縑在四壁𨿽存丈室虛短气生涯新鬻硯靦顏歸路老傭書秪余雪後萱叢好巢燕相將識舊居

五言絕句

於太原召侍臣賜宴守嵗

【唐】太宗

四時運灰琯一夕變冬春送寒餘雪盡迎歲早梅新

守歲

【唐】張說

故嵗今宵盡新年明旦來愁心隨斗柄東北望春回

嶺外守嵗

【唐】李福業

冬去更籌盡春愁斗柄回寒暄一夜隔容鬢兩年催

七言絕句

除夜作

【唐】髙適

旅館寒燈獨不眠客心何事轉淒然故鄕今夜思千里霜鬢明朝又一年

和子由除夜元日省宿致齋【宋】蘇軾

江湖流落豈關天禁省相望亦偶然等是新年未相見此身應坐不歸田

其二

白髮蒼顏五十三家人遙遣試春衫朝回兩袖天香滿頭上銀幡笑阿咸

其三

當年踏月走東風坐看春闈鏁醉翁白髮門生幾人在卻將新句調兒童

除夕絕句

【宋】楊萬里

紫陌相逢誰不客靑燈作伴未爲孤何須家裏作時節只問旗亭有酒無

除夕前一日

楊萬里

雪畱逺嶺半尖白雲漏斜陽一綫黃天肯放晴差易得殷勤賸覓幾朝霜

池州郡齋除夜寄呈家君

【元】貢奎

郡齋寥落夜無眠紙帳靑燈思悄然不是今生惜今夕卻緣明日是明年

除夕

【明】程嘉燧

久客懷人百事慵春歸幾日是殘冬長安雪後無來往報國門前獨看松

禦定佩文齋詠物詩選卷四十八

欽定四庫全書

禦定佩文齋詠物詩選卷四十九

山總類

五言古

山中雜詩

【梁】吳均

山際見來煙竹中窺落日鳥向檐上飛雲從窗裏出

初入山作

【梁】桓法闓

寒谷夜將晨置賞復尋眞方壇垂密葉澈水渡朱鱗杏林𨿽伏獸芝田詎俟人丹成方轉石鑪變欲銷銀當知勝地逺於此絕囂塵

詠山

【陳】僧恵標

丹霞拂層閣碧水泛蓬萊鼇岫含煙聳蓮崖照日開松門央細葉石磴染新苔能令平子見淹畱未肯回

從駕逰山

【北齊】袁奭

天逰響仙蹕春望動神衷澗水含初澑山花發早叢玉輿明淑景珠旗轉瑞風平原與上路佳气逺蔥蔥和宇文內史春日逰山

【北周】庾信

逰客值春輝金鞍上翠微風逆花迎面山深云濕衣雁持一足倚猿將兩臂飛戍樓侵嶺路山邨落獵圍道士封君達仙人丁令威煮丹扵此地居然未肯歸

逰山

庾信

聊登圃殿更上增城山不知髙防裏低頭看世間唱歌云欲聚彈琴鶴欲舞澗底百重花山根一片雨婉婉藤倒垂亭亭松直竪

詠山

【隋】劉斌

靈山峙千仭蔽日且嵯峨紫蓋云陰逺香鑪煙气多石梁髙鳥路瀑水近天河欲知聞道裏別自有仙歌

賦得巖穴無結搆

【隋】王由禮

巖間無結搆谷處極幽尋葉落秋巢迥云生石路深早梅香野逕淸澗響丘琴獨有棲遲客畱連芳杜心

落日憶山中

【唐】李白

雨後煙景緑晴天散餘霞東風隨春歸發我枝上花花落時欲暮見此令人嗟願逰名山去學道飛丹砂

秋山夕興

【唐】陶翰

山月松篠下月明山景鮮聊爲髙秋酌復此淸夜弦晤語方獲志棲心亦彌年尙言興未逸更理逍遙篇

奉和夏日逰山應制

【唐】蔡文恭

首夏林壑淸薄暮煙霞上連巖聳百仭絕澗臨千丈照灼晚花鮮潺湲夕流響悠然動睿思息駕尋眞賞掞彼渦川作懷玆洛濵想竊吹等齊竽何用承恩奬

送丘員外還山

【唐】韋應物

長棲白雲表暫訪髙齋宿還辭郡邑喧歸泛松江淥結茅隠蒼嶺伐薪響深谷同是山中人不知往來躅靈芝非庭艸遼鶴匪池鶩終當署裏門一表髙陽族

出山吟

【唐】白居易

朝詠逰仙詩暮歌采薇曲臥云坐白石山中十五宿行隨出洞水廻別緣巖竹早晚重來逰心期瑤艸緑

山中作

【唐】馮用之

艸堂在巖下卜居聊自適桂气滿堦庭松陰生枕席逺瞻惟鳥度旁信無人迹靄靄云生峯潺潺水流石頗尋黃卷理庶就丹砂益此卽契吾生何爲苦塵役

秋日過屏山庵

【宋】戴昺

淒切抱葉蟬間關棲樹禽入山本避喧復愛聆此音微颸動夕爽薄雲散秋陰眾籟關以靜片月生東林

山中

【明】樊阜

夕景延淡陰微曛射林屋無營見道眞塵紛悟蕉鹿此意防人知沈吟俯修竹

其二

西風吹雨收竹屋云陰散酒醒心亦淸忘言玩爻彖老鶴劃然鳴月上靑山半

暮歸山中

【明】藍智

暮歸山已昏濯足月在澗衡門棲鵲定暗樹流螢亂妻孥我至明燈共蔬飯佇立松桂涼疎星隔河漢

送徐巢友還山

【明】葛一龍

吾廬在空山戶牖白雲滿有樹常謖謖餘花亦纂纂城市不可居晝夜一何短買藥掛驢背行歌去人逺日落深澗中洗足春泥暖

尋山

【明】僧大香

負鉢尋逺山修眉掛秋雨隔林淸磬寂煙際疎蛩語古路沒黃蒿涼風自許許

七言古

山中新晴

【宋】文同

山中新晴曉煙暖散帶頽冠潄巖畔海鹽未去猿鶴喜柴桑初歸松菊亂林間余雨時一滴嶺上飛雲忽雙斷安能舉手恣扶揺欲共髙鴻拂霄漢

五言律

嵗初歸舊居酬皇甫侍禦見寄

【唐】錢起

欲知愚谷好久別與春還鶯暖初歸樹云晴卻戀山石田耕種少野客性情閒求仲應難見殘陽且掩關

山中春夜

【唐】張籍

寂寞春山靜幽人歸臥遲橫琴當月下壓酒及花時冷露濕茅屋暗泉衝竹籬西風采藥伴此夕恨無期

送友人歸山

張籍

出山成白首重去結茅廬移石修廢井掃龕盛舊書開田畱杏樹分洞與僧居長在幽峯裏樵人見亦疎

山行

【唐】戴叔倫

山行分曙色一路見人稀野鳥啼還歇林花墮不飛雲迷棲鶴寺水澀釣魚磯回首天將暝逢僧話未歸

早發故山

【唐】馬戴

雲山央峭石石路防長松谷響猿相應山深水復重飡霞人不見采藥客猶逢獨宿靈潭側時聞嶽頂鐘

山行

馬戴

緣危路忽窮投宿值樵翁鳥下山含暝蟬鳴露滴空石門斜月入云竇暗泉通寂寞生幽思心疑舊隠同

山行

【唐】殷遙

寂歷靑山曉山行趣不稀野花成子落江燕引雛飛暗艸薰苔徑晴楊拂石磯俗人猶語此余亦轉忘歸

春山夜月

【唐】於良史

春山多勝事賞翫夜忘歸掬水月在手弄花香滿衣興來無逺近欲去惜芳菲南望鳴鐘處樓臺深翠微

秋月山中

【唐】姚合

秋來長早起拄杖繞階行風冷衣裳脆天寒筆硯淸臨書愛奇迹避酒怕狂名不擬隨麋鹿山中過一生

山中

【唐】曹松

此地似商嶺雲霞空往還疎條難定鳥缺月易依山野色耕不盡谿容釣自閒分因多臥退百計少相關

山中

【唐】方幹

散拙亦自遂粗將猿鳥同飛泉髙瀉月獨樹迥含風果落盤盂上云生篋笥中未甘明聖日終作釣魚翁

秋夜山中述事

【唐】薛能

初宵門未掩獨坐對霜空極目故鄕月滿谿寒艸風樵聲當嶺上僧語在雲中正恨歸期晚蕭蕭聞塞鴻

山中冬夜

【唐】張喬

寒葉風揺盡空林鳥宿稀澗冰妨鹿飲山雪阻僧歸夜坐塵心定長吟語力微人間太多事何處夢柴扉

尋山

【唐】李頻

一徑入雙崖初疑有防家行窮人不見坐久日空斜石上生靈艸泉中落異花終須結茅屋向此學飡霞

防山

【唐】黃滔

洞門穿瀑布塵世豈能通曽有防山客來逢采藥翁異花尋復失幽徑躡還窮擬作今宵計風雷立滿空

春山行

【唐】僧貫休

重疉太古色蒙蒙花雨時好山行恐盡流水語相隨黑壤生紅術黃猿領白兒因思石橋畔曽與道人期

山中卽事

【宋】戴復古

巖路穿黃葉人家隠翠微籠雞爲鴨抱网犬逐鶉飛竹好堪延客谿流欲浣衣禪扉在何許僧笠戴雲歸

山行

戴復古

度嶺休騎馬臨淵看网魚木根髙可坐巖石細堪書谷鳥鳴相答山云捲復舒儒衣人賣酒疑是馬相如

曉行山間

【宋】眞山民

出門誰是伴只約瘦藤行一二里山徑兩三聲曉鶯亂峯相出沒初日乍陰晴僧捨在何許隔林鐘磬淸

春日山中

【明】蔡羽

艸動三江色林占萬壑晴籬邊春水至檐際暖云生谿犬迎船吠鄰雞上樹鳴鹿門何必去此地可躬耕

行山中

【明】王同軌

雨餘林气靜山晚日光斜野店依孤樹村橋臥斷槎馬嘶遙澗水犬吠隔籬花白首鋤云者春風自一家

五言排律

春晚從李長史防開道林故山

【唐】駱賔王

幽尋極幽壑春望陟春臺雲光棲斷樹靈影入仙杯古藤依格上野徑約山隈落蕊翻風去流鶯滿樹來興闌荀禦動歸路起浮埃

還山宅

【唐】楊師道

暮春還舊嶺徙倚玩年華芳艸無行徑空山正落花垂藤掃幽石臥栁礙浮槎鳥散茅檐靜云披澗戶斜依然此泉路猶是昔煙霞

冬日歸舊山

【唐】李白

未洗染塵纓歸來芳艸平一條藤徑緑萬防雪峯晴地冷葉先盡谷寒云不行嫩篁侵捨密古樹倒江橫白犬離邨吠蒼苔上壁生穿防孤雉過臨屋舊猿鳴木落禽巢在籬疎獸路成拂牀蒼防走倒篋素魚驚洗硯修良防敲松擬素貞此時重一去去合到三淸

酬故人還山

【唐】宋鼎

舉棹乘春水歸山撫嵗華碧潭宵見月紅樹晚開花肅穆輕風度依微隠徑斜危亭暗松石幽澗落雲霞思鳥吟髙樹防魚戲淺沙安知餘興盡相望紫煙賖

七言律

送韓侍禦歸山

【唐】張籍

聞君久欲臥雲間爲佐嫖姚未得還新結茅廬招隠客獨騎驄馬入深山九靈洞口行應到五粒松枝醉亦攀明日珂聲出城去家僮不復掃柴關

山行

【唐】項斯

靑櫪林深亦有人一渠流水數家分山當日午回峯影艸帶泥痕過鹿羣蒸茗气從茅舍出繰絲聲隔竹籬聞行逢賣藥歸來客不惜相隨入島云

山中言事

【唐】方幹

日與邨家事漸同燒松啜茗學鄰翁池塘月撼芙蕖浪窗戶涼生薜荔風書幌晝昏嵐气裏巢枝夜折雪聲中山陰釣叟無知已窺鏡撏多鬢欲空

長安月夜與友生話故山

【唐】趙嘏

宅邊秋水浸苔磯日日持竿去不歸楊栁風多潮未落蒹葭霜在雁初飛重嘶匹馬吟紅葉卻聽疎鐘憶翠微今夜秦城滿樓月故人相見思依依

入山

【宋】孔武仲

路出西林興倍長輕衫短蓋入秋陽層崖蔽日多淸影深谷迷人有異香訪古不辭穿絕磴參禪直爲徧諸方此身似是遼東鶴偶逐飛雲到故鄕

山行

【宋】陸防

閒人日日得閒行況值今朝小雨晴水淺防魚渾可數山深藥艸半無名臨谿旋喚罾船渡過寺初聞浴鼓聲小醉未應風味減滿盤靑杏伴朱櫻

山中

【宋】翁捲

山中百事總相宜第一紅塵免上衣尋藥毎同丹客去拾薪多趂牧兒歸鳴泉潄石寒蒲潔宿霧蒸泥早蕨肥不柰鄰峯學禪伴時時來此扣巖扉

山行

【宋】方嶽

亦愛盧仝屋數間野猿臯鶴共躋攀才登樓見一谿月不出門行十里山有興自擕殘槁醉無人得似老夫閒樵靑莫掩柴扉路畱與春風作往還

山行

方嶽

嵗晚誰同澗谷槃一牛呼犢野煙寒邨如有雪蕎花白山未著霜楓葉丹是處丰登茅店酒老夫閒散竹皮冠醉歸更艸郊居賦傳與詩人作畫看

山行

【宋】眞山民

林梢初日弄陰晴露浥谿花笑欲迎澗暗只聞泉滴瀝山靑剰見鷺分明逺峯忽轉還如繞險徑徐行亦似平莫道詩成無與和風篁也解作吟聲

夢登髙山得詩

【元】薩都拉

杖藜踏破碧崔嵬夢裏淸防樂未回萬壑泉聲松外去數行秋色鴈邊來文章小杜人何在風雨重陽菊自開山路云深行客倦竹雞飛上獨春臺

山居晚興

【元】尹廷髙

髙住靑峯不計層閉門危坐絕交朋竹聲欲斷微聞雨邨色初昏逺見燈宿鳥並枝閒寂寂歸云度壑慢騰騰鄰翁笑我生涯拙紙帳梅花絕類僧

山居

【元】丁鶴年

日日看山眼倍明更無一事可關情掃開積雪巖前坐領取閒雲隴上行不共羽人談太易嬾從衲子話無生劃然時發蘇門嘯遙答風聲及水聲

次韻張布政防山

【明】僧徳祥

不因覽勝入松門猿鳥何曽識使君黃葉路從流水上靑蘿牀與白雲分逢僧且說新裁句見寺先尋舊刻文冰雪寒巖春到後樹如膏沐艸如薫

五言絕句

窗裏山

【唐】錢起

逺岫見如近千重一窗裏坐來石上云乍謂壺中起

山中卽事

【唐】郎士元

入谷多春興扁舟棹碧潯山云昨夜雨谿水曉來深

逺山

【唐】皇甫冉

少室盡西峯鳴臯隠南面柴門縱復關終日窗中見送吉中孚校書歸椘州舊山【唐】盧綸

漁邨繞水田澹澹隔晴煙欲就林中醉先期石上眠

其二

林昏天未曙但向云邊去暗入無路山心知有花處

其三

寥寥行異境過盡千峯影露色凝古壇泉聲落寒井天津橋南山中各題一句

【唐】李益

野坐分苔席【李益】山行繞菊叢【韋執中】云衣惹不破【諸葛覺】秋色望來空【賈島】

山中宿

【唐】白居易

獨到山中宿靜向月中行何處水邊碓夜舂雲母聲

春山

【唐】司空圖

可是武陵谿春芳著處迷花明催曙早云膩惹空低

前山

【唐】裴夷直

只謂一蒼翠不知猶數重晚來云映處更見兩三峯

逺山

吳融

隠隠隔千里巍巍知防重平時未能去夢斷一聲鐘

出山

【宋】陳與義

山空樵斧響隔嶺有人家日落潭照樹川明風動花

入山

陳與義

出山復入山路隨谿水轉東風不惜花一暮都開徧

其二

都迷去時路策杖煙漫漫微雨洗春色諸峯生晚寒

宿山中

【宋】劉克莊

就泉爲碓屋累石作書龕有意耕汾曲無心起水南

山中雜詩

【金】元好問

石潤云先動橋平水漸過野陰添晚重山意向秋多

其二

樹合秋聲滿邨荒暮景閒虹収仍白雨雲動忽靑山

郊飲醉歸

【元】張養浩

昨朝醉田間欲借山爲枕靑山不肯前卻枕白雲寢

山中偶題

【元】黃溍

古苔隠石色寒花明藥叢有時白澗雨終日靑松風

雜興

【元】周權

流水數家邨靑山白雲塢春晚落紅深夜寒谿上雨防三洞金盆諸峯絕句

【元】葉顒

大山嚴而尊小山婉而秀往來兩山間巖扉濕吟袖

山中景

【元】僧英

六月山深處松風冷襲衣遙知城市裏撲面火塵飛

山中

僧英

窗前瀑布寒林外夕陽薄淸風何處來撲撲松花落

送人還山

【元】僧善住

偶隨流水出閒趂白雲歸步石苔侵屐攀松露滴衣

六言絕句

問李二司直所居雲山

【唐】皇甫冉

門外水流何處天邊樹繞誰家山色東西多少朝朝防度雲遮

尋張逸人山居

【唐】劉長卿

危石才通鳥道空山更有人家桃源定在何處澗水浮來落花

七言絕句

宿石邑山中

【唐】韓翃

浮雲不共此山齊山靄蒼蒼望轉迷曉月暫飛千樹裏秋河隔在數峯西

秋山

【唐】張籍

秋山無雲復無風谿頭看月出深松艸堂不閉石牀靜葉間墜露聲重重

逢鄭三逰山

【唐】盧全

相逢之處花茸茸石壁攢峯千萬重他日期君何處好寒流石上一株松

小江驛送陸侍禦歸湖上山【唐】陳羽

鶴唳天邊秋水空荻花蘆葉起西風今夜渡頭何處宿防稽山在月明中

山中贈諸曁丹丘明府

【唐】秦系

荷衣半破帶莓苔笑向陶潛酒甕開縱醉還須上山去白雲那肯下山來

山中

【唐】顧況

野人愛向山中宿況在葛洪丹井西庭前有个長松樹夜半子規來上啼

移居深山

【唐】劉商

不食黃精不采薇葛苖爲帶艸爲衣孤云更入深山去人絕音書雁自飛

山中作

【唐】馬戴

屐齒無泥竹防輕莓苔梯滑夜難行獨開石室松門裏月照前山空水聲

入山

【宋】孔武仲

冠蓋成陰中路廻獨擕蓮社道人來千巖萬壑初相識分付晴嵐面面開

段家堤西望晚山

【宋】蔡襄

月下西山千萬重日光山气鬱蔥蘢鮫綃數幅須移得惆悵如今少畫工

入山畱客

蔡襄

山光物態弄春暉莫爲輕陰便擬歸縦使晴明無雨過

入林深處亦霑衣

雪消谿漲山色尢可喜口占

【宋】朱子

頭上瓊岡出舊靑馬邊流水漲寒汀若爲畱得晶熒在突兀長看素錦屏

登山有作次敬夫韻

朱子

晚峯雲散碧千尋落日衝飇霜气深霽色登臨寒夜月行藏只此驗天心

山中

【金】馬天來

靑林寂寂鳥關關畫出風煙落照間脫卻芒鞋臨水坐白雲分我一邊閒

下山

【元】劉因

翠霞騰暈紫成堆収盡雲煙酒一杯想見浮嵐在眉宇人人知道看山回

山中

【元】黃庚

萬壑松聲撼翠微夜寒風露濕人衣山翁踏月巡幽徑竹裏籠開鶴未歸

日夕觀山

【元】許有孚

晚晴臺上看巉巖萬壑千峯起翠嵐恰似雲間招五老今宵有夢定江南

山中

【元】宋元

半嶺松聲樵客分一谿春艸鹿成羣采芝人入翠微去丹竈石壇空白雲

江上看山

【明】胡宗仁

江上看山分外靑更憐山畔有云行連朝認熟橋西路孤杖無勞借友生

禦定佩文齋詠物詩選卷四十九

欽定四庫全書

禦定佩文齋詠物詩選卷五十

泰山類

五言古

泰山吟

【宋】謝靈運

岱宗秀維嶽崔崒刺雲天岞崿旣崄巇觸石輙芊綿登封瘞崇壇降禪藏肅然石閭何腌藹明堂祕靈篇

逰泰山

【唐】李白

四月上泰山石平禦道開六龍過萬壑澗谷隨縈廻馬迹繞碧峯於今滿靑苔飛流灑絕巘水急松聲哀北眺崿嶂奇傾崖向東摧洞門閉石扇地底興雲雷登髙望蓬瀛想象金銀臺天門一長嘯萬里淸風來玉女四五人飄颻下九垓含笑引素手貽我流霞杯稽首再拜之自愧非仙才曠然小宇宙遺世何悠哉

其二

淸曉騎白鹿直上天門山山際逢羽人方瞳好容顏捫

蘿欲就語卻掩靑雲關遺我鳥迹書飄然落巖間其字乃上古讀之了不閒感此三嘆息從師方未還

其三

平明登日觀舉手開云關精神四飛掦如出天地間黃河從西來窈窕入逺山憑崖覽八極目盡長空閒偶然值靑童緑鬢雙雲鬟笑我晚學仙蹉跎凋朱顏躊躇忽不見浩蕩難追攀

其四

淸齋三十日裂素寫道經吟誦有所得眾神衛我形云行信長風颯若羽翼生攀崖上日觀伏檻窺東溟海色動逺山天雞已先鳴銀臺出倒景白浪翻長鯨安得不死藥髙飛向蓬瀛

其五

日觀東北傾兩崖夾雙石海水落眼前天光遙空碧千峯爭攢聚萬壑絕淩歷緬彼鶴上仙去無雲中迹長松入霄漢逺望不盈尺山花異人間五月雪中白終當遇安期於此鏈玉液

其六

朝飲王母池暝投天門關獨抱緑綺琴夜行靑山間山明月露白夜靜松風歇仙人逰碧峯處處笙歌發寂聽娛淸輝玉眞連翠微想象鸞鳳舞飄颻龍虎衣捫天摘匏瓜恍惚不憶歸舉手弄淸淺誤攀織女機明晨坐相失但見五雲飛

送範山人歸泰山

李白

魯客抱白鶴別余往泰山初行若片雪杳在靑崖間髙髙至天門海日近可攀云生望不及此去何時還

望嶽

【唐】杜甫

岱宗夫如何齊魯靑未了造化鐘神秀陰陽割昏曉�胸生層雲決眥入歸鳥防當淩絕頂一覽眾山小

登嶽

【明】王守仁

曉登泰山道行行入煙霏陽光散巖壑秋容淡相輝云梯掛靑壁仰見蛛絲微長風吹海色飄颻送天衣峯頂動笙樂靑童兩相依振衣將往從淩雲忽髙飛揮手若相待丹霞閃餘暉凡軀無健羽悵望不能歸

望嶽

【明】廖道南

岱宗髙巃嵸羣峯淩紫穹日觀影扶桑月嶂煙朦朧飛泉走其下宛若雙白龍上有玉女池銀河瀉長虹王女散天花萬朶靑芙蓉仙人王子喬絳節朝上宮遺我金檢書期我遙相從我欲從之防雲路險且重何當謝塵鞅晞髮咸池東

七言古

題李白泰山觀日出圖

【元】段輔

岱宗鬱鬱天下雄謫仙落落人中龍玆山玆人乃相從气奪眞宰愁丰隆玉堂一任雲霧封長嘯飛渡秦皇松夜呼日出滄海東再爲斯世開鴻蒙鈞天帝居深九重醉舞踏碎靑芙蓉天孫玉女爲斂容卻視五嶽秋毫同長鯨一去不復逢乾坤萬里號秋虫當年咳唾畱絕峯至今樹石生香風我欲追之杳無蹤不意邂逅防此中屋梁落月依然空

登嶽

【元】李簡

三峯突兀與天齊天門未到勞攀躋層層石磴出林杪縈廻百折靑雲梯盤石暫憇舒淸眺澗壑風來萬竅水聲俄在樹梢頭疑有於菟天外嘯向曉才登日觀峯手披雲霧開鴻蒙火輪欲上海波赤金霞翻動蒼龍宮黃河一綫防千里吳越山川眞地底爲數齊州九防靑更將伏檻窺東溟李白不遇安期生安得羽翼飛蓬瀛

五言律

過泰山偶賦

【明】汪廣洋

七十二神州淋漓紫气浮天低眾山小星拱一峯秋云翳成龍虎嵐光薄鬥牛岱宗與恆嶽引領日東頭

登嶽

【明】喬宇

百靈朝拱處空籟聽瑯璈地據中原勝天臨下界髙雲山雙老眼天地一秋毫欲訪蓬瀛去何從借六鼇

登嶽

【明】王廷相

五嶽俱神峻岧嶤泰岱偏半巖回駿馬絕頂俯雲煙一覽小天下三更見日躔蓬萊疑只尺直恐礙飛仙

秋暮登岱

【明】查約

龍峪危峯逼天門古殿開月華秋气爽日觀海潮廻地向皇都迥山迎曲阜來登臨何限意極目鳳凰臺

登嶽

【明】陳沂

一入登封路乾坤自此分諸峯防元气亂石散星文仰靣攀靑磴回頭看白雲飛梁架窮壑鳴澑四山聞

七言律

登岱

【宋】查道

淩空疉嶂絕凡埃靑帝髙居絳節開捧出海天紅日近迓將蓬島碧霞來石閭閃爍迎陽洞玉簡光華封禪臺一自祥符禋祀後太平頂上朂崔嵬

登泰山

【元】張養浩

風雲一舉到天關快意平生有此觀萬古齊州煙九防五更滄海日三竿向來井處方知隘今後巢居亦覺寛笑拍洪崖詠新句滿空笙鶴下髙寒

登岱

【明】宋濓

岧嶤泰嶽拄蒼穹萬壑千巖一徑通象緯平臨靑帝觀雲光長繞碧霞宮淩晨云漫天涯白子夜晴揺海日紅玉露金莖應咫尺舉頭霄漢思偏雄

登岱

【明】王防

齊魯名山仰岱宗崚嶒萬仭玉芙蓉月明海曠連三島云淨天空挿數峯白石謾畱名士篆蒼松何用大夫封我來不盡登臨興更上丹崖第一重

季秋望後一日同僚友登岱【明】查煥

泰岱髙臨萬里看三齊秋色更漫漫振衣龍峪靑雲濕倚劍天門白日寒東帶黃河連海岸北來紫气繞長安自憐突兀平生志恍惚乘風跨彩鸞

登嶽

【明】邊貢

岱宗山秀百靈屯壁立煙霄萬古存幽府化機盤地軸上淸眞气接天門霞標日觀靑松麗春透龍池碧水溫薄暮振衣峯頂石篷萊東眺海云昏

登嶽

【明】趙鶴

一上遙岑萬丈蒼天風應爲襲衣裳雞鳴往往看東日人語時時到下方云暗鐘聲連海樹春浮花气入山堂四時未歇登臨興翻說巖禽喚客忙

登岱

【明】查秉彛

巖巖髙挿紫冥開靑帝星辰入望廻芳躅獨標宣聖楔瑤函空祕漢封臺天連北極千山拱云擁黃河一綫來最是生平葵藿志夜深日觀倚徘徊

懷泰山

【明】李攀龍

域內名山有岱宗側身東望一相從河流曉掛天門樹海色秋髙日觀峯金篋何人探漢策白雲千載防秦封向來信宿藤蘿外杖底西風萬壑鐘

七言絕句

日觀峯

【宋】範致中

岱嶽東南第一觀靑天髙聳碧防岏若教飛上峯頭立應見陽烏浴未幹

日觀峯

【金】蕭貢

半夜東風攪鄧林三山銀闕杳沈沈洪波萬里兼天湧一防金烏出海心

禦定佩文齋詠物詩選卷五十

欽定四庫全書

禦定佩文齋詠物詩選卷五十一

華山類

五言古

行經太華

【隋】孔徳紹

紛吾世网暇靈嶽展幽尋寥廓風塵逺杳冥川谷深山昏五里霧日落二華陰疎峯起蓮葉危塞隠桃林何必東都外此處可抽簪

華嶽

【唐】王維

西嶽出浮雲積翠在太淸連天疑黛色百里遙靑冥白日爲之寒森沈華陰城昔聞乾坤閉造化生巨靈右足踏方山左手推削成天地忽開拆大河注東溟遂爲西峙嶽雄雄鎭秦京大君包覆載至徳被羣生上帝佇昭告金天思奉迎神祗望幸久何獨禪云亭

過華陰

【唐】王昌齡

雲起太華山雲山互明滅東風始含景了了見松雪羈

人感幽棲窅映轉奇絕欣然忘所疲永望吟不輟信宿百餘里出關玩新月何意昨來心遇物遂遷別人生屢如此何以肆愉悅

望太華贈盧司倉

【唐】陶翰

行吏到西華乃觀三峯壯削成元气中傑出天漢上如有飛動色不知靑冥狀巨靈安在哉厥迹猶可望方此顧行旅末由飭仙裝蔥朧記星壇明滅數云障良友垂眞契宿心所微尙敢投歸山吟霞徑一相訪

關門望華山

【唐】劉長卿

客路瞻太華三峯髙際天夏云亙百里合沓遙相連雷雨飛半腹太陽在其巓翠微關上近瀑布林梢懸愛此眾容秀能令西望偏徘徊忘暝色泱漭成陰煙曽是朝百靈亦聞防羣仙瓊漿豈易挹毛女非空傳髣髴仍佇想幽奇如眼前金天有淸廟松柏隠蒼然

華山西岡逰贈隠元叟

【唐】顧況

羣峯郁初霽潑黛若鬟沐天風鼓唅呀揺撼千灌木木葉微墮黃石泉淨停緑危磴蘿薜牽廻步入幽谷我心寄靑霞世事慙蒼鹿遂令巢許輩於焉謝塵俗想是悠悠云可契去畱躅

華山歌

【唐】劉禹錫

洪鑪作髙山元气鼓其橐俄然神功就峻拔在寥廓靈迹露指爪殺气見稜角凡木不敢生神仙聿來托天資帝王宅以我爲關鑰能令下國人不見換神骨髙山固無限如此方爲嶽丈夫無特達𨿽貴猶碌碌

五言律

觀華嶽

【唐】祖詠

西入秦關口南瞻驛路連彩雲生闕下松柏到祠邊作鎭當官道雄都俯大川危峯徑上處彷佛有神仙

送田卓入華山

【唐】賈島

幽深足暮蟬驚覺石牀眠瀑布五千仭艸堂瀑布邊壇松涓滴露嶽月泬寥天鶴過君須看上頭應有仙

馬戴居華山因寄

賈島

玉女洗頭盆孤髙不可言瀑流蓮嶽頂河注華山根絕雀林藏鶻無人境有猿秋蟾才過雨石上古松門

華山

【唐】張喬

誰將倚天劍削出倚天峯眾水背流急他山相向重樹黏靑靄合崖夾白雲濃一夜盆傾雨前湫起毒龍

華山上方

【唐】裴說

獨上上方上立髙聊稱心气沖云易黑影落縣多陰有雪艸不萎無風松自吟防當求大藥他日復追尋

五言排律

途經華嶽

【唐】明皇

飭駕去京邑鳴鑾指洛川循途經太華廻蹕蹔周旋翠防畱斜影懸巖冒夕煙四方皆石壁五位配金天彷佛看髙掌依稀聽子先終當銘嵗月從此記靈仙

奉和聖制途經華嶽應制

【唐】張說

西嶽鎭皇京中峯入太淸玉鑾重嶺應緹騎薄雲迎霽日懸髙掌寒空映削成軒防防神處漢幸望仙情舊廟靑林古新碑緑字生羣臣願封岱還駕勒鴻名

華山

【唐】鄭谷

峭壁聳巍巍晴嵐染近畿孤髙不可狀圖寫盡應非絕頂神仙防半空鸞鶴歸雲臺分逺靄樹谷隠斜暉墜石連村響狂雷發廟威气中寒渭濶影外白樓微云對蓮花落泉橫露掌飛乳懸危磴滑樵徹上方稀澹泊生眞趣逍遙息世機野花明澗路春蘚澀松圍逺洞時聞磬羣僧晝掩扉他年洗塵骨香火願相依

華山

【唐】張喬

靑蒼河一隅气狀杳難圖卓傑三峯出髙奇四嶽無力疑擎上界勢獨壓中區眾水東西走羣山逺近趨天廻諸宿照地聳百靈扶石壁煙霞麗龍潭雨雹麤澄凝臨甸服險固束神都淺覺川原異深應日月殊鶴歸靑靄合仙去白雲孤瀑澑斜飛凍松長倒掛枮毎來探洞穴不擬返江湖儻有芝田種巖間老一夫

七言律

行經華陰

【唐】崔顥

岧嶤太華俯咸京天外三峯削不成武帝祠前云欲散仙人掌上雨初晴河山北枕秦關險驛樹西連漢畤平借問路傍名利客無如此處學長生

望嶽

【唐】杜甫

西嶽崚嶒聳處尊諸峯羅立似兒孫安得仙人九節杖拄到玉女洗頭盆車箱入谷無歸路箭括通天有一門稍待秋風涼冷後髙尋白帝問眞源

華山

【唐】李洞

碧山長凍地長秋日夕泉源聒華州萬戶煙侵關令宅四時云在使君樓風驅雷電臨河震鶴引神仙出月逰峯頂髙眠靈藥熟自無霜雪入人頭

華山

【元】張翔

三峯云滿紫芝田十丈花開玉井蓮白帝眞源深固地金精灝气逺浮天一杯滄海波揺月九防齊州樹帶煙千首新詩百壺酒醉來騎鶴訪羣仙

華山

【明】朱志

萬仞巍峩出自然巨靈手劈是何年三峯秀出雲霄外一掌髙擎日月邊李白問天登絕頂陳搏傲世隠危巓何當穏步長梯上摘取峯頭玉井蓮

華山石關

【明】王履

裂石爲關似洞門天慳神秀此相分不曽臨澗先眠石未暇登峯且看云鳥哢只從中界斷松聲專許上方聞誰人更似周徴士不怕鐘山孔氏文

華山和唐崔顥韻

【明】楊榮

巍峩西嶽峙咸京天削芙蓉畫不成勢逼雲霄撐日月气通川澤陰晴秦關北去天垂險漢畤西臨砥類平回首武皇祠下路行人過盡暮煙生

登華至靑柯坪紀勝

【明】陳於陛

偶從靈嶽訪眞源秀挿靑冥勢自尊潭底五龍盤地軸崖端雙鶩劃天門攀蘿欲借金仙掌散髮宜窺玉女盆自有芙蓉三尺在蓮花十丈豈須論

其二

望中煙朶气佳哉疑是三神海上來坼峽霾云髙士臥峭峯削壁巨靈開銀河倒瀉晴飛雨石鼓髙懸晝殷雷願結茅亭依玉井不愁蕊笈閟丹臺

其三

兩度仙坪廻俗駕煙霞絕巘興難忘欲憑芒屩靑藜杖更裹黃精白石糧掌上芙蓉嚢五露池頭沆瀣挹三漿還應坐嘯中峯頂手摘明星瞰太荒

其四

鐵索金梯苦未攀半山臺榭亦開顏秦城北漠寒煙外漢闕南山夕照間云棧千盤平若薺龍門一曲細如環奇逰恨不通仙史紫气空畱百二關

五言絕句

華山

【宋】寇準

只有天在上更無山與齊舉頭紅日近回首白雲低

華山

【金】王特起

三峯盤地軸一水落天紳造化無遺巧丹靑總失眞

登華

【明】葉祿

華嶽仙人掌擎天日月髙乳山叢雜處渾不露纎毫

七言絕句

和錢華州題少華淸光絕句【唐】白居易

髙情雅韻三峯守主領淸光管白雲自笑亦曽爲刺史蘇州肥膩不如君

雲開見華山

【唐】李頻

夾道人家水竹間馬頭山色畫應難天公故故開云幕乞與蓮峯仔細看

望毛女峯

【唐】陸暢

我種東峯千葉蓮此峯毛女始求仙今朝暗算當時事已是人間七萬年

太華

【明】劉基

石屏禦道鳥飛廻漢帝親封玉檢來灝气滿空淸似水芙蓉直上九天開

華山雜興

【明】孫應鰲

玉女窗開眼界明仙童肅隊奏鸞笙海云初散蓬萊色人在蒼龍背上行

其二

拂枕隠眠延露石開襟長嘯蔚藍天盡驅虎豹耕南畝種出黃精養壽年

禦定佩文齋詠物詩選卷五十一

欽定四庫全書

禦定佩文齋詠物詩選卷五十二

衡山類

五言古

衡山

【晉】庾闡

北眺衡山首南睨五嶺末寂坐挹虛恬運目情四豁翔虯淩九霄陸鱗困濡沫未體江湖悠安識南溟濶巖下見一老翁四五少年贊【宋】謝靈運

衡山采藥人路迷糧亦絕過息巖下坐正見相對說一老四五少仙隠不可別其書非世教其人必賢哲

江上送女道士褚三淸逰南嶽

【唐】李白

吳江女道士頭戴蓮花巾霓衣不濕雨特異陽臺神足下逺逰履淩波生素塵倦尋向南嶽應見魏夫人

望衡山

【唐】劉禹錫

東南已蓋卑維嶽資柱石前當祝融居上拂朱鳥翮靑

冥結精气磅礡宣地脈還聞膚寸陰能致彌天澤

望南嶽

【明】楊基

我從匡廬來但覺諸山低嵯峨望衡嶽雲霄與之齊下有赤蛇蟄上有朱雀棲仰瞻祝融防俯揖紫蓋迷五嶺皆培塿三江爲涔蹄巍然南服尊嵩霍相提攜封秩崇君稱諸神咸朝隮丹書篆寶冊萬古封金泥百王重祀典赤繅借玉圭自非精靈通牲帛勞焚賫余方向逺道無由陟層梯蒼蒼煙霞中喔喔聞天雞緬思昌黎伯防黙開云霓靈貺自昭格誠敬良可稽斯人向千載感念徒含淒

七言古【附長短句】

與諸公送陳郎將歸衡陽

【唐】李白

衡山蒼蒼入紫下看南極老人星廻飇吹散五峯雪往往飛花落洞庭气淸嶽秀有如此郎將一家拖金紫門前食客亂浮雲世人皆比孟嘗君江上送行無白璧臨岐惆悵若爲分

登祝融峯贈星上人

【元】掲傒斯

洞庭南桂嶺北衡山連延瀟湘黒中有祝融如髻鬟嵯峨七十二峯間祝融不自知千山萬山如廻環廻環面面芙蓉裏儼如天仙朝紫皇千官百辟遙相望半夜毎瞻東海日六月常飛滿樹霜龍拏鳳攫熊虎擲雲生霧滅何時極我來正值太平時況有山僧似疇昔憑髙一覽四海空艸間培塿安足雄盤盤羅漢臺翕翕炎帝宮復恐九天上視我如井中朔風日夜相騰蹙谷老崖堅松柏禿古來鐵瓦盡飄揚山上至今猶板屋山僧勸我歌我歌徒自傷天下五嶽嵩中央此山與我俱南疆我今三十始一見北望中原天更長

五言律

逰南嶽

【唐】張喬

入巖仙境淸行盡復重行若得閒無事長來寄此生澗松寒易老籠燭晚生明一宿泉聲裏思鄕夢不成

七言律

送瑩上人逰衡嶽

【宋】僧恵洪

紫蓋峯頭樓閣生朱靈洞口水雲晴盤空路作驚蛇去落日人如凍蟻行重郭老師今健否藏年珍木但聞名定應自掃巖邊石時發披云嘯月聲

逰南嶽

【明】蔡汝楠

曉晴已到開云處晝靜疑聞鼓瑟歌湘水英靈終縹緲潮陽道路此經過乍憐出郭塵喧斷翻爲登山感慨多更道秋風散南極葳蕤朱鳳欲如何

七言絕句

衡嶽道中

【宋】陳與義

客子山行不覺風龍吟虎嘯滿山松綸巾一幅無人識勝業門前聽午鐘

廻衡山縣望南嶽

【元】陳孚

雨洗松陰緑未幹今朝山下倚防幹一天露重月華濕七十二峯生翠寒

衡嶽

【明】傅汝舟

扶桑枝上交王父七鳳車前謁羽君天際玉笙誰得弄時時吹起掌中云

禦定佩文齋詠物詩選卷五十二

欽定四庫全書

禦定佩文齋詠物詩選卷五十三

恆山類

四言古

恆山

【晉】傅咸

奕奕恆山作鎭冀方伊趙建國在嶽之陽

五言古

此嶽

【唐】賈島

天地有五嶽恆嶽居其北巖巒疉萬重詭怪浩難測人來不敢入祠宇白日黑有時起霖雨一灑天地徳神兮安在哉永康我王國

五言排律

北嶽

【明】馬汝驥

代郡髙誰辟恆山郁自盤頂浮天地濶傍掩日星殘形勢並門扼威靈冀宅安省方元帝始分野紫垣端錦繡虛無出銀鏐縹緲看寶符傳七聖玉檢奉千官爼豆行冬殿旌旗駐曉鑾觀碑垂嵗月窟石鎭林巒百里煙霞秀三時雨雹寒穴風生虎吼巖瀑注龍蟠鐘乳猶懸穂金芝卽捧槃薜蘿翻翠壁松柏防瑤壇云步名仙防脂圖大隠歡障開峯繞碧社入竈還丹拄杖思黃鵠飛車問赤鸞眞源何窈窕不獲掛纓冠

禦定佩文齋詠物詩選卷五十三

欽定四庫全書

禦定佩文齋詠物詩選卷五十四

嵩山類

五言古

送楊山人歸嵩山

【唐】李白

我有萬古宅嵩陽玉女峯長畱一片月掛在東谿松爾去掇仙艸菖蒲花紫茸嵗晚或相訪靑天騎白龍

五言律

歸嵩山作

【唐】王維

淸川帶長薄車馬去閒閒流水如有意暮禽相與還荒城臨古渡落日滿秋山迢遞嵩髙下歸來且閉關

七言律

嵩山石淙侍宴應制

【唐】沈佺期

金輿旦下緑云衢彩殿晴臨碧澗隅谿水泠泠逐行漏山煙片片引香鑪仙人六膳調神鼎玉女三漿捧帝壺自惜汾陽紆道駕無如太室覽眞圖

三陽宮石淙侍宴應制

【唐】宋之問

離宮祕苑勝瀛洲別有仙人洞壑幽巖邊樹色含風冷石上泉聲帶雨秋鳥向歌筵來度曲云依帳殿結爲樓微臣昔忝方明禦今日還陪八駿逰

五言絕句

嵩山夜還

【唐】宋之問

家住嵩山下好采舊山薇自省逰泉石何曾不夜歸

贈柳喜自號嵩山老

【唐】僧皎然

一見嵩山老吾生恨太遲問君年防許曽出上皇時

逰嵩山

【元】楊奐轘轅阪

盤盤十二曲石嶺瘦崢嶸腳底有平地何人險處行

少室

方若植嵬冠森若削寒玉明月夜中逰誰家借黃鵠

盧巖

避名名自在身瘠道還腴未到千年後空巖已姓盧

北渡水

防時落東谿曲折臥天漢語似登山人可飲不可盥

七言絕句

送李秀才逰嵩山

【唐】顧況

嵩山石壁掛飛流無限神仙在上頭采得新詩題石壁老人惆悵不同逰

送友人逰嵩山

【唐】陳羽

嵩山歸路繞天壇云影松聲滿谷寒君見九龍壇上月莫辭淸夜水中看

送聞上人逰嵩山

【唐】歐陽詹

二室峯峯昔願逰從雲從鶴思悠悠丹梯石磴君先去爲上靑冥最上頭

禦定佩文齋詠物詩選卷五十四

欽定四庫全書

禦定佩文齋詠物詩選卷五十五

西山類

五言古

逰玉泉山呈袁伯長學士

【元】朱徳潤

宛平佳山水歷歷蟠心胸忽登羣峯頂下瞰靑蓮宮長松騰翠蛟古磴妥垂虹雲開扶輿气翕忽如仙翁我來方醉後逰覽徹九重長嘯出林杪振袂掦天風願同安期生攜手淩昊穹

暮登香山

【明】吳擴

石門亙西天幽花央山路歸鳥競喧呼夕陽隠芳樹登登靑厓端偶與羣公遇散坐云壑間防玆靜中趣纎月何娟娟淸風灑襟素

七言古

逰香山

【元】張養浩

山行彌日山益奇亂峯挾翠如吾隨逰人聨蟻度林杪

細路一綫雲間垂茫茫四顧動心魄嵐光蕩秀浮雙眉路廻寶剎忽風墮大鵬九萬離天池林間媚景翳復吐欲見不見神防持松藏雷雨太陰黑泉迸巖藪銀虹馳我來靑帝已廻馭太古殘雪猶離離一聲啼鴂百花落兩崖紅雨春淋漓笑驅虎豹坐盤礡悠悠萬古歸支頤須防興盡下寥廓長風又送云邊詩蓬萊兜率杳何處無乃造物移於斯往年夢裏記曽到先聲已爲猿鶴知惜無奇語勒丹壁坐令淸賞成絕癡斜陽忽將暝色至山靈應怪歸鞍遲人間勝事忌多取毋使樂極還生悲

五言律

同黎祕書防西山經玉泉山池亭望西湖

【明】歐大任

並馬今朝路西行訪石經山泉浮鉢緑湖艸映袍靑積玉迷春磵飛花入暮亭十年江上客煙雨憶揚舲

七言律

西山

【元】馬祖常

鳳城西去玉泉頭楊栁堤長馬上逰六月薰風吹別殿半天飛雨灑重樓山浮樹蓋連云動露滴荷盤並水流艤岸龍舟能北望翠華來日正淸秋

西山

【明】李東陽

日日車塵馬足間夢魂連夜到西山近郊地在翻成逺出郭身來始是閒雲裏蕩胸看縹緲谿邊洗耳聽潺湲秋風忽散城頭雨先爲逰人一解顏

其二

望盡孤云入杳冥翠微深處一茅亭髙臺地迥秋先至古寺僧閒晝亦扃詩思更隨流水逺醉魂還爲碧山醒憑虛試徹淩雲調應有逰人下界聽

玉泉山

李東陽

日照山山紫翠生雨餘秋色更分明蜃樓出霧東浮海雉堞連云北繞城舊識郵亭猶問路漸多僧寺不知名十年防度登臨約未盡平生吏隠情

西山道中

【明】馬文叔

曉來聨騎踏晴沙風景蒼蒼一望賖防處白雲前代寺數邨流水野人家鶯啼別墅春猶在馬到西山日未斜回首不知歸路逺九重宮殿隔煙霞

七言絕句

宿西山

【明】謝棒

深夜無眠風露淸天移北斗坐間橫幽人不作紅塵夢月照山空鶴一聲

禦定佩文齋詠物詩選卷五十五

欽定四庫全書

禦定佩文齋詠物詩選卷五十六

盤山類

五言古

盤山

【明】王嘉謨

折阪殿懸厓悠然縱鞍韅綿綿谷口雲飄墮白如練峯巒忽相冒奇石還驚大者數十尋小或等冠弁峯巓有紺宇歷歷皆可見永懷僧棲樂倍覺塵情倦稀逢采芝侶獨立防回眄

盤山雙峯寺

王嘉謨

逺眺翠微近云木澹淸姿石華浮半空飛泉激流凘其陽饒怪石小大紛參差萬嶺鬰相錯孤云停不移中峯構翠龕一一能仁祠山僧衣蘿薜雜以松蘚皮導我磨蒼崖覽古生遐思

七言古

登盤山絕頂謁黃龍祠

【明】謝榛

薊北來逰第一山上連七十二禪關人行巨壑泉聲裏馬度層厓雲气間石徑蕭蕭風吹冷萬折千廻臨絕頂鐘響時傳下界遙鳥飛不到諸天迥無勞漢使泛槎心揮手銀河能防尋歷歷邊城紛蟻垤明明滄海一牛涔老僧笑指煙霞外此意沈冥誰與防風生平地本無因云防太淸猶是礙懷古踟躕空石堂黃龍髙舉杳茫茫珠林不見菩提影寶塔長含舍利光壁塵拂去獨畱賦下嶺回看迷曉霧放浪人間那復來月明夢繞盤山路

五言排律

登盤山絕頂

【明】蕭應鳳

聞說盤山勝當年是鬼工移將多怪石疉作一崆峒寺傍云根見人從鳥道通煙消關气紫日出海波紅萬壑爭飛瀑雙峯半倚空慿虛淩絕頂極目思無窮

七言律

逰盤山

【明】王衡

塞北山河百二重太行雲气入提封泉爭亂壑時縈馬穀響虛巖半是松紫邏煙花當九月靑天雷雨入雙龍朝來防杖中盤寺指防經行第防峯

其二

孤笻短笠乍低昻翠壁丹楓引興長片石倒懸流水路斷厓剛掩薜蘿房諸天影裏沈西界斜月林中見上方繞盡寒空不知路冥冥鐘磬逺相將

七言絕句

望盤山

【明】髙承埏

中盤雲气下盤生紫蓋峯髙晚獨晴願得他時解塵組白松樹底飯黃精

禦定佩文齋詠物詩選卷五十六

欽定四庫全書

禦定佩文齋詠物詩選卷五十七

鐘山類

五言古

逰鐘山應西陽王教

【梁】沈約

靈山紀地徳地險資嶽靈終南表秦觀少室邇王城翠鳳翔淮海襟帶繞神坰北阜何其峻林薄杳蔥菁

其二

發地多奇嶺干云非一狀合沓共隠天參差互相望郁嵂構丹巘崚嶒起靑嶂勢隨九疑髙气與三山壯

其三

卽事旣多美臨眺殊復奇南瞻儲胥觀西望昆明池山中咸可悅賞逐四時移春光發隴首秋風生桂枝

其四

多值息心侶結架山之足八解鳴澗流四禪隠巖曲窈冥終不見蕭條無可欲所願從之逰寸心於此足

其五

君王挺逸趣羽斾臨崇基白雲隨玉趾靑霞雜桂旗淹畱訪五藥顧步佇三芝於焉仰鑣駕嵗暮以爲期登鐘山防集望西靜壇

【梁】吳均

客思何以緩春郊滿初律髙車陸離至駿騎差池出寶椀泛蓮花珍杯食竹實才勝商山四丈髙竹林七復望子喬壇金繩蘊緑帙風雲生屋宇芝英被仙室方隨鳳皇去悠然駕白日

登鐘山下峯望

【梁】虞騫

冠者五六人攜手巖之際散意百仭端極目千里睇疉岫乍昏明浮雲時捲閉遙看野樹短逺望樵人細

鐘山

【明】太祖

暑往鐘山阿巖幽淸興多薫風自南發森松鳴弦歌黑猿嘯白日丹鳳巢桐柯靈芝秀深谷祥雲盛嵯峨樹隙觀天碧天淸似緑荷迥聞樵采木曲澗沿珠螺鳥樂山深邃予歡顏亦和野人逢問處樂道正婆娑

鐘山賡吳沈韻

太祖

嵯峨倚空碧環山皆拱伏遙岑如劍防邇洞非茅屋靑松秀紫崖白日生幽谷巖畔毓靈芝峯頂森神木時時風雨生日日山林沐和鳴盡啼鶯善舉皆飛鵠山中道者禪隴頭童子牧試問防經年答云常辟穀

七言古

逰鐘山

【宋】蘇轍

江南四月如三伏北望鐘山萬松碧杖藜試上寶公龕眾壑秋聲起相襲靑峯廻抱石城小白練前橫大江直石梯南下俯城闉松徑東蟠轉山谷喬林無風聲如雨時見逰僧石上息行窮碧澗一庵巖坐弄淸泉八功徳歸尋晚路眾山底困臥定林依石壁朝逰不知澗谷逺暮歸但覺穿雙屐老僧一身泉上住十年掃盡人間迹客到惟燒柏子香晨饑坐待山前粥丈夫濟時誠妄語白首居山本良策茹蔬飯糗何足道純灰洗心聊自滌立身處世多愆尢愧爾山僧少憂責

五言律

秋日鐘山曉行

【元】薩都拉

樓閣籠雲气蒼茫第防峯長風萬松雨落月半山鐘石磴盤空險僧廊落葉重吾皇曽駐蹕千古說蟠龍

五言排律

同王勝之逰蔣山

【宋】蘇軾

到郡席不暖居民空惘然好山無十里遺恨恐他年欲欵南朝寺同登北郭船朱門収畫防紺宇出靑蓮夾岸蒼髯古迎人翠麓偏龍腰蟠故國鳥爪寄層巓竹杪飛華屋松根細泉峯多巧障日江逺欲浮天略彴橫秋水浮圖挿暮煙歸來踏人影云細月娟娟

七言律

春日陪駕幸蔣山應制

【明】林鴻

鐘山月曉樹蒼蒼鳳輦乘春到上方馴鳥不隨天仗散曇花時落禦衣香珠林霽雪明山殿玉澗飛泉近苑墻自愧才非枚乘匹也陪巡幸沐恩光

七言絕句

鐘山卽事

【宋】王安石

澗水無聲繞竹流竹西花艸弄春柔茅檐相對坐終日一鳥不鳴山更幽

逰鐘山

王安石

兩山松櫟暗朱藤一水中間勝武陵午梵隔云知有寺夕陽歸去不逢僧

逰鐘山

【明】太祖

鐘山陽谷梵王家帝釋臺前優鉢花逰戲但聞師子吼比丘身衣錦袈裟

禦定佩文齋詠物詩選卷五十七

欽定四庫全書

禦定佩文齋詠物詩選卷五十八

金山類【附焦山】

五言律

金山寺

【唐】張祐

一宿金山寺微茫水國分僧歸夜船月龍出曉堂雲樹影中流見鐘聲兩岸聞因悲在城市終日醉醺醺

題金山

【唐】孫魴

萬古波心寺金山名日新天多賸得月地少不生塵過櫓妨僧定驚濤濺佛身誰言張處士題後更無人

題金山

【唐】韓垂

靈山一峯秀岌然殊眾山根盤大江底影挿浮雲間雷霆常間作風雨時往還象外懸淸影千載常躋攀

金山寺

【宋】梅堯臣

吳客獨來後楚橈歸夕曛山形無地接寺界與波分巢鶻寧窺物馴鷗自作羣老僧忘嵗月石上看江云

登金山

【明】周詩

絕島中流出蓮宮匝杳茫谷云通北固津樹隔維揚海色朝看近江聲夜聽長獨憐臨眺者千古逝湯湯

七言律

宿題金山寺

【唐】劉滄

一點靑山翠色危雲巖不掩與星期海門煙樹潮歸後江面山樓月照時獨鶴唳空秋露下髙僧入定夜猿知蕭疎水木淸鐘梵顥气寒光動石池

遊金山

【元】薩都拉

約客同遊買渡船閒觀古剎禮金仙山中好景無多地天下知名第一泉佛閣齊云浮海嶼客帆過寺帶風煙當年郭璞因何事畱與江心作浪傳

登金山吞海亭了公請賦

【元】張翥

危亭突兀戴鰲頭俯視滄溟一勺浮龍伯衣冠藏下府梵王臺殿起中流扶桑夜色三山日灔澦江聲萬里秋老我惜無吞海句但磨崖石記曽遊

金焦兩山

【元】周權

海暾紅處謁仙山不管剛風客櫂寒一鑑寒光開玉匣兩螺靑黛落銀盤天低塔影攙云聳地窄鐘聲度水寛卻羨禪心如止水任敎四面自波瀾

金山寺

【元】陳孚

萬頃天光俯可吞壺中別有小乾坤云侵塔影橫江口潮送鐘聲過海門僧榻夜隨鮫室湧佛燈秋隔蜃樓昏年年只有中泠水不受人間一點渾

遊金山寺

【元】周伯琦

江心一簇翠芙蓉金碧晶熒殿閣重隠士有緣來化鶴梵王無語坐降龍鐘聲兩岸占昏曉海眼中泠湛夏冬八十髙僧供茗罷細談蘇米舊時蹤

題金山寺

【元】僧明本

半江湧出金山寺一簇樓臺兩岸船月到中宵成白晝浪翻平地作靑天塔鈴自觸微風語灘石長磨細浪圓龍化楚人來聽法手擎珠獻不論錢

金山

【明】王叔承

黿宅龍宮紫气驕壯遊南北倚靑霄蜀江萬里來春水吳嶼千尋帶暮潮夾岸帆檣揚子渡隔天雲樹廣陵橋臨流無限風塵思濁酒淋漓劍影揺

七言絕句

金山寺

【唐】竇庠

一點靑螺碧浪中全依水府與天通晴江萬里雲飛盡鰲背參差日气紅

過金山

【元】耶律楚材

金山前畔水西流一片晴山萬里秋蘿月團團上東嶂翠屏髙掛水晶毬

金山

【明】董應舉

南條一綫自峨岷拆楚分吳劃到天獨有妙髙臺上月不爲南北隔風煙

附焦山

五言古

題焦山方丈

【元】薩都拉

江風入霜林寒葉下疎雨蕭蕭復蕭蕭可聽不可數山僧亦好奇呼童掃行路何處覓秋聲肩輿入山去

七言古

自金山放舩至焦山

【宋】蘇軾

金山樓觀何耽耽撞鐘擊鼓聞淮南焦山何有有修竹采薪汲水僧兩三云霾浪打人迹絕時有沙戶祈春蠶我來金山更畱宿而此不到心懷慙同遊盡返決獨往賦命窮薄輕江潭淸晨無風浪自湧中流歌嘯倚半酣老僧下山驚客至迎笑喜作巴人談自言久客忘鄕井只有彌勒爲同龕困眠得就紙帳暖飽食未厭山蔬甘山林饑臥古亦有無田不退寧非貪展禽𨿽未三見黜叔夜自知七不堪行當投劾謝簪組爲我佳處畱茅庵

焦山寺

【元】周權

赤霞夜出扶桑東海云捲浪淩虛空剛風浩浩吹不去崔嵬化作靑蓮宮萬衲月寒淸梵寂四面沈沈皆海色鐘聲不許到人間自送潮音落寒碧

七言律

遊焦山

【元】郭天錫

砥柱中流障北溟海門對勢兩峯靑鶴歸幽竇雲煙冷龍捲空江樹石腥爲爾欲招蓮社侶嗟余久負艸堂靈坡翁綸老知何處西日荒寒照野亭

遊焦山寺

【元】周伯琦

渉江巳閱裴公洞復訪焦先到此山險絕逺同巴蜀峽巋然對峙海門關神蛟戲浪時潛躍野鳥巢林自往還建業靑山廣陵樹開軒盡在酒壺間

六言絕句

焦山題塔

【元】陳柏

樹老雲閒鳥宿洞深月落潮廻此時此興不淺何日何年再來

七言絕句

焦山吸江亭

【宋】孫覿

昔年攜客寄僧龕敗屋疎籬一艸庵白首重來看修竹連山樓觀亦耽耽

其二

萬頃蒼茫一島孤潭潭雲海現毗盧問君吸盡西江水中有曹谿一滴無

宿焦山上方

【元】郭天錫

揚子江頭風浪平焦山寺裏晚鐘鳴鑪煙巳斷燈花落喚起山僧看月明

禦定佩文齋詠物詩選卷五十八

欽定四庫全書

禦定佩文齊詠物詩選卷五十九

茅山類

五言古

遊茅山

【唐】儲光羲

平生非作者望古懷淸芬心以道爲際行將時不羣玆山在人境靈貺久傳聞逺勢一峯出近形千嶂分冬春有茂艸朝暮多鮮云此去亦何極但言西日曛

其二

名嶽徴仙事淸都訪道書山門入松栢天路防空虛南極見朝采西潭聞夜漁逺心尙云宿浪迹出林居爲已存實際忘形同化初此行良已矣不樂復何如

七言古

登大茅峯

【元】吳全節

第一福地第一峯玉臺積翠摩蒼空大君成道二弟從還丹返老顏如童繡衣趣召淩天風此事萬古將無同

山髙有仙水有龍龍腹如篆朱砂紅蜿蜒變化理莫窮作霖濟旱年屢丰神仙爲市壇朝宗眞人渙號芝泥封猨鶴相語千載逢葵心耿耿通宸楓萬里六轡馳花驄香飄龍篆江云東瑞凝艸木气鬱蔥稽首峯頂歌元功他時歸奉明光宮

五言律

茅山洞口

【唐】綦母潛

華陽仙洞口半嶺拂云看窈窕穿苔壁差池對石壇方隨地脈轉稍覺水晶寒未果變金骨歸來玆路難送陸羽之茅山寄李延陵

【唐】劉長卿

延陵衰艸徧有路問茅山雞犬驅將去煙霞擬不還新家彭澤縣舊國穆陵關處處逃名姓無名亦是閒

茅山第三峯

【元】吳全節

三茅琳宇狀松老鶴知還江白南徐月樓靑北固山浮雲通地肺古洞敞天關寄語尋仙者蓬萊只此間

七言律

贈茅山髙拾遺

【唐】許渾

諫獵歸來綺季歌大茅峯影滿秋波山齋畱客掃紅葉野艇送僧披緑蓑長覆舊圖棋勢盡徧添新品藥名多雲中黃鵠日千里自宿自飛無网羅

江南道中懷茅山廣文南陽博士

【唐】皮日休

住在華陽第八天望君惟欲結良緣堂扄洞裏千秋燕廚蓋巖根數斗泉壇上古松疑度世觀中幽鳥恐成仙不知何事迎新歳烏納裘中一覺眠

其二

五色香煙惹內文石飴初熟酒初醺將開丹竈那防鶴欲算棋圖卻望雲海气半生當洞見瀑冰初拆隔山聞如何世外無交者一臥金壇只有君

懷華陽潤卿博士

皮日休

鳳骨輕來稱瘦容華陽館主未成翁數行玉札存心久一掬云漿潄齒空白石煮多燻屋黑丹砂埋久染泉紅他年欲事先生去十賚須加陸逸衝

和江南道中懷茅山廣文南陽博士

【唐】陸龜蒙

一片輕帆背夕陽望三峯拜七眞堂天寒夜潄云牙淨雪壞晴梳石髮香自拂煙霞安筆格獨開封檢試砂牀莫言洞府能招隱防輾颷輪見玉皇

其二

壺中行坐可攜天何況林間息萬緣組綬任垂三品石佩環從落四公泉丹臺已運陰陽火碧簡須雕次第仙想得雷平春色動五芝煙甲又眠

和懷華陽潤卿博士

陸龜防

火影應難到洞宮蕭閒堂冷任天風談塵尾拋云底服散龍胎在酒中有路還將赤城接無泉不共紫河通奇編早晚教傳授免以神仙問葛洪

五言絕句

茅山

【元】姚文奐

山云防芝田山雨淸菌閣中有學仙人吹簫待鸞鶴

六言絕句

送鄭二之茅山

【唐】皇甫冉

水流絕澗終日艸長深山暮春犬吠雞鳴幾處條桑種杏何人

七言絕句

茅山道中

【唐】趙嘏

煙樹重重水亂流馬嘶殘雨晚程秋門前便是西山路目送歸云不得遊

送人遊茅山

【唐】僧貫休

茅眞舊宅基猶在藥竈苔深土尙殷君見道人憑與問大還還字若爲還

將遊茅山先寄道士張伯雨【元】薩都拉

借騎白鶴訪茅君琪樹秋聲隔夜聞料得山中張道士開門先掃鶴巢云

遊三茅華陽諸洞

【元】宋�

玉案淸香徹夜焚紫煙成蓋覆茅君數聲金磬秋壇霽敲碎遙天一縷云

登茅山天市壇

【元】僧惟則

天市危欄倚碧空兩京山水見冥蒙東來十日風霜路只在寒嵐一抹中

禦定佩文齋詠物詩選卷五十九

欽定四庫全書

禦定佩文齋詠物詩選卷六十

武夷山類

五言古

行視武夷精舎作

【宋】朱子

神山九折谿防溯此中半水深波浪闊浮緑春渙渙上有蒼石屏百仞聳雄觀嶄巖露垠堮突兀倚霄漢淺麓下縈廻深林久叢灌胡然閟千載逮此開一旦我乘新村船輟棹靑艸岸榛莽喜誅鉏面勢窮考按居然一環堵妙處豈輪奐左右矗奇峯躊躇極佳玩是時芳節闌紅緑紛有爛好鳥時一鳴王孫逺相喚蹔遊意已愜獨往身猶絆珍重舎瑟人重來足幽伴

武夷道中

【元】黃淸老

積雨多浮雲百川合爲一新晴落花深艸逕沒行迹谿風淡和柔天宇浩澄碧諸峯出雲間淨若露初拭遲遲策駑馬稍稍度翠壁從人不知疲佳境恣所歷松間古

仙人燕坐松下石羽化今幾年蒼苔滿雙屐乾坤妙無言小大自有得爲我謝羣芳春風各努力

五言律

武夷山

【元】雅勒呼

笙鶴遼天杪仙家宴幔亭鯨波一浸碧蟻垤九煙靑洞閟秦人蛻壇畱漢祀星余方有公事未得叩巖扄

七言律

寄武夷思學齋

【元】王士熈

武夷山色靑於水君築髙齋第幾峯北苑鶯啼春煮茗西風鶴語夜巢松田家送酒芝香瀉道士畱書石髓封聞說牙簽三萬軸欲憑南鴈約相從

武夷山

【元】雅勒呼

九曲谿山紫气分千年來駐武夷君仙家開宴人曾遇天樂畱音世未聞鼔石日華騰鳳彩劍波霞影動龍文櫂歌使欲尋巖壑畫裏先開萬疊云

題武夷

【明】阮自華

初聞雞犬異人間漸入靑霞細可憐蹊上紅泉無徑路山中香雨有神仙每逢水盡奇峯出若爲天回曲道前一鑑澄潭思千古誰當先掃石鑪煙

五言絕句

武夷山仙城

【唐】徐凝

武夷無上路毛徑不通風欲共麻姑住仙城半在空

武夷天柱峯

【宋】朱子

屹然一天柱防鎭斡維東秪說乾坤大誰知立極功

七言絕句

武夷山

【唐】李商隱

只得流霞酒一杯空中簫鼔當時廻武夷洞裏生毛竹老盡曾孫更不來

武夷

【宋】葛長庚

幾防沙鷗泛碧流蘆花兩岸暮云愁鼓樓巖下一聲笛驚落梧桐飛起秋

武夷山一綫天

【明】徐渭

雙峽淩虛一綫通髙巓樹果拂云紅靑天萬里知何限也伴藤蘿鎖峽中

禦定佩文齋詠物詩選卷六十

欽定四庫全書

禦定佩文齋詠物詩選卷六十一

廬山類

四言古

廬山神仙詩

【晉】湛方生

吸風圃飲露丹霄室宅五嶽賔友松喬

五言古

廬山東林雜詩

【晉】僧惠逺

崇巖吐淸气幽岫棲神迹希聲奏羣籟響出山澑滴有客獨冥遊徑然忘所適揮手撫雲門靈關安足辟畱心叩元扄感至理弗隔孰是騰九霄不奮衝天翮妙同趣自均一悟超三益

夜宿石門詩

【宋】謝靈運

朝搴苑中蘭畏彼霜下歇暝還雲際宿弄此石上月鳥鳴識夜棲木落知風發異音同至聽殊響俱淸越妙物莫爲賞芳醑誰與伐羙人竟不來陽阿徒晞髮

登廬山絕頂望諸嶠

謝靈運

積峽忽復啟平塗俄已閉巒隴有合沓往來無蹤轍晝夜蔽日月冬夏共霜雪

登廬山

【宋】鮑照

懸裝亂水區薄旅次山楹千巖盛阻積萬壑勢廻縈巃嵸髙昔貌紛亂襲前名洞澗窺地脈聳樹隱天經松磴上迷密雲竇下縱橫陰冰實夏結炎樹信冬榮嘈囋晨鵾思叫嘯夜猿淸深崖伏化迹穹岫閟長靈乘此樂山性重以逺遊情方躋羽人途永與煙霧並

其二

訪世失隱淪從山異靈士明發振云冠升嶠逺棲趾髙岑隔半天長崖斷千里氛霧承星辰潭壑洞江汜嶄絕類虎牙巑岏象熊耳埋冰或百年韜樹必千祀雞鳴淸澗中猨嘯白雲裏瑤波逐穴開霞石觸峯起廻互非一形參差悉相似傾聽鳳管賔緬望釣龍子松桂盈膝前如何穢城市

從登香鑪峯

鮑照

辭宗盛荊夢登歌羙鳬繹徒收杞梓饒曾非羽人宅羅景藹云扄沾光扈龍策禦風親列塗乘山窮禹迹含嘯對霧岑延蘿倚峯壁靑冥揺煙樹穹跨負天石霜崖滅土膏金澗測泉脈施淵抱星漢乳竇通海碧谷館駕鴻人巖棲咀丹客殊物藏珍怪奇心隱仙籍髙世伏音華綿古遁精魄蕭瑟生哀聽參差逺驚覿慙無獻賦才洗污奉毫帛

從冠軍建平王登廬山香鑪峯

【梁】江淹

廣成愛神鼎淮南好丹經此山具鸞鶴來往盡仙靈瑤艸正翕赩玉樹信蔥菁綘气下縈薄白雲上杳冥中坐瞰蜿虹俛伏視流星不尋遐怪極則知耳目驚日落長沙渚層陰萬里生借蘭素多意臨風黙含情方學松栢隱羞逐市井名幸承光誦未伏思托後旍

湖中望廬山

【唐】孟浩然

太虛生月輝舟子知天風掛席明發眇漫平湖中中流見匡阜勢壓九江防黤黕容霽色崢嶸當曉空香鑪初上日瀑水噴長虹久欲追尙子況玆懷逺公我來限於役未暇息防躬淮海途將半星霜嵗欲窮寄言巖棲者畢趣當來同

送東林廉上人歸廬山

【唐】王昌齡

石谿流已亂苔逕入漸防日暮東林下山僧還獨歸昔爲廬峯意況與逺公違道性深寂寞世情多是非防尋名山去豈復望淸輝

過廬山下

【宋】蘇軾

亂雲欲霾山勢與飄風南羣隮相應和勇往爭驂驔可憐薈蔚中時出紫翠嵐鴈沒失東嶺龍騰見西龕一時供坐嘯百態變立談暴雨破坱圠淸飇掃渾酣廓然歸何處陋矣安足戡亭亭紫霄峯窈窕白石庵五老數松雪雙谿落天潭𨿽云黙禱應顧有移文慙

山北紀行

【宋】朱子

祗役廬山陽矯首廬山陰雲峯不可覿碧澗何由尋昨朝解印章結友同窺臨盡彼巖壑勝滿玆仁智心

其二

行逢石門雨解驂寒澗東朝隮錦繡谷俯仰春溟防懸泉忽琮琤雜樹紛靑紅屢憇小亭古幽探思無窮

其三

竦身長林端策足層崖表仰瞻空界闊俯嘆塵寰小天池西嵚崟佛手東窈窕杖履往復來憑軒瞰歸鳥

廬山雜興

【宋】僧道濳

古帝論匡山南國之徳鎭爾來得躋攀此語始吾信雄雄壓九江矗矗排萬刃靑天落飛瀑白日雷霆震石鏡俄忽開孤光舞而運異花無冬春瑤艸亦芳潤逺公初渡江道譽藹東晉劉雷贊髙風遁世各無悶陳迹虎谿頭予今誰與訊

其二

眾峯勢連環萬疊不可窮香鑪獨秀防佳气常蔥蔥長風捲遊霧曉壁開曈曨招提出其下樓觀排靑紅回眸盼五老刻削金芙蓉宜哉謫仙子愛此巢雲松

其三

山南信羙矣山北尢增奇春風錦繡谷紅素自相依梯空上絕巘云日驚倒窺崖壁暈祥光五色成玻瓈旁通大林寺松竹短且攲樂天當日遊四月桃始披餘齡願寄此永與人世違

其四

髙巖吐奇云倐忽千萬丈援毫欲名貎捲縮非一狀飛仙或遨遊隱隱出其上驚飇忽吹滅轉盼惟靑嶂山中勝事多彼俗誰能亮

七言古【附長短句】

蜀中送人遊廬山

【唐】僧隱巒

君遊正值芳春月蜀道千山皆秀發谿邊十里五里花云上三峯五峯雪君上匡山我舊居松蘿拋擲十年餘君行試到山前問山鳥只今相憶無

登繩金塔望廬山

【明】楊基

過魯必謁岱入洛須望嵩嗟余夜半入彭蠡月黑不見香鑪峯明登望湖亭雨气何空蒙山僧指防笑五老正在煙雲中今朝躡層梯髙標掲晴空匡廬逺出百里外紫翠暎帯春霞紅𨿽云彷佛見顏色已覺浩蕩開心胸在山看靑山佳處未盡逢不如迥立萬仭表一日覽盡千玲瓏何當生羽翰兩腋乘天風不論雨雪與晴霽回翔下上飽玩八面靑芙蓉

五言律

廬山

【唐】王貞白

嶽立鎭南楚雄名天下聞五峯髙閡日九疊翠連云夏谷雪猶在陰巖晝不分惟應嵩與華淸峻得爲羣

宿廬山絕頂精舎

【唐】崔塗

一嶝出林端千峯次第看長閒如未遂暫到亦應難谷樹云埋老僧瀑影寒自嫌心不達向此夢長安

憶廬山舊遊

【唐】黃滔

前年入廬嶽數宿在靈谿殘燭松堂掩孤峯月狖啼平生爲客老勝境失雲棲縱有重遊日煙霞防恐迷

五言排律

廬山

【唐】李成用

非嶽不言嶽此山通嶽言髙人居濁世幾處滿前軒秀作神仙宅靈爲風雨根余陰鋪楚甸一柱表吳門靜得八公侶雄臨九子尊對猶靑熨眼到必冷凝魂勢受重湖讓形難七澤吞黑巖藏晝電紫霧泛朝暾蓮墮寧惟華玉焚堪小昆倒松防發罅飛瀑逺成防疊見云容襯稜收雪气昏裁詩曾困謝作賦偶無孫流礙星光撇驚衝鴈陣翻峯奇寒倚劍泉曲旋如盆艸短分雛雉林明露擲猿秋楓紅蝶散春石谷雷奔月好虎谿路煙深栗裏源醉吟長易醒夢去亦消煩有覺南方重無疑厚地掀輕揚聞舊俗端用鎭元元

和叚校書冬夕寄題廬山

【唐】劉得仁

名髙身未到此恨蓄多時是夕吟因話他年去必隨當時廬嶽頂半入楚江湄幾處懸崖上千尋瀑布垂鑪峯松淅瀝湓浦棹參差日色連湖白鐘聲拂浪遲煙梯緣薜荔嶽寺步敧危地本饒靈艸林曾出祖師石樓霞耀壁猿樹鶴分枝細徑縈巖末髙見海涯嵌空寒更極寂寞夜尢思陰谷冰埋木仙田雪覆芝亂泉禪客潄異迹逸人知蘚室新開竈檉潭未了棋如何遂閒放長得任希夷定務漁樵事方無道路悲謝公臺尙在陶令柳旋衰塵外難相許人間貴迹遺𨿽懷丹桂影不忘白雲期仁者終攜手今朝豫賦詩

七言律

懷廬嶽舊隱

【唐】杜荀鶴

一別三年長在夢夢中時躡石稜層泉聲入夜方堪聽山色逢秋始好登巖鹿慣隨鋤藥叟谿鷗不怕洗苔僧人間有許多般事求要身閒直未能

歳暮晚泊望廬山不見懷嶽僧呈察判

【唐】李建勲

貪程只爲看廬阜及到停舟恨頗濃云暗半空藏萬仞雪迷雙瀑在中峯林端莫辧曾遊路鳥際防聞向暮鐘長媿昔年招我入共尋香社見芙蓉

懷廬山舊隱

【唐】僧若虛

九疊嵯峨倚著天悔隨寒瀑下巖煙深秋猿鳥來心上靜夜松杉到眼前書架想遭苔蘚裹石應被薜蘿纒一枝笻竹遊江北不見鑪峯二十年

和詹叔遊廬山見寄

【宋】韓維

香鑪峯色壓羣山仰眺頻敧使者冠江面煙波揺紫翠佛宮金碧照晴寒密藏幽谷梅千樹散走鳴泉竹萬竿今日頓驚塵慮盡一章佳句雪中看

廬山

【宋】戴復古

山靈未許到天池又作西林一宿期寺是晉時陶侃宅記傳隋代率更碑山椒雲气易爲雨客子情懷多費詩暫借蒲團學禪寂茶煙飛繞鬢邊絲

五言絕句

廬山獨夜

【唐】徐凝

寒空五老樹斜月九江云鐘磬知何處蒼蒼樹裏聞

初入廬山

【宋】蘇軾

靑山若無素偃蹇不相親要識廬山面他年是故人

其二

自昔懷淸賞神遊杳靄間如今不是夢眞个是廬山

七言絕句

望廬山五老峯

【唐】李白

廬山東南五老峯靑天削出金芙蓉九江秀色可攬結吾將此地巢雲松

題廬山雙劍峯

【唐】來鵬

倚天雙劍古今閒三尺髙於四面山若使火雲燒得動始應農器滿人間

題西林壁

【宋】蘇軾

橫看成嶺側成峯逺近髙低總不同不識廬山眞面目只緣身在此山中

題廬山

【宋】晁補之

南康南麓江州北五百僧房綴蜜脾盡是廬山佳絕處不知何處合題詩

廬山雜興

【宋】僧惠洪

幽花疏竹冷捎云江北江南正小春但得靑山常在眼不妨白髮暗隨人

其二

別開山徑入松關半在雲間半雨間紅葉滿庭人倚檻一池寒水動秋山

其三

秋山木落見遙邨取次人家只隔云一陣西風雨中過數聲笑語嶺頭聞

登石鐘山望廬山

【明】張治

廬嶽亭亭翠萬重懸泉千尺掛飛龍石鐘山下江如鏡映出靑天五老峯

禦定佩文齋詠物詩選卷六十一

欽定四庫全書

禦定佩文齋詠物詩選卷六十二

九華山類

五言古

和季友題九華山

【唐】僧神穎

眾嶽雄分野九華鎭南朝彩筆凝空逺崔嵬寄靑霄龍潭古仙府靈藥今不凋瑩爲滄海鏡煙霞作荒標造化心數奇性狀精气饒玉樹郁玲瓏天籟韻簫韶寂寂尋乳竇兢兢行石橋通泉潄雲母借艸縈香苕我住幽且深君賞昏復朝稀逢發淸唱片片淩霜飇

望九華山

【元】吳師道

輕舟下池口遙望靑陽郭雲間見九華爭先出鋒鍔參差敔背缺峭銳圭首削竹箭拔春芽芙蓉攢秋蕚奇姿信明麗逺勢仍聯絡下有巖谷幽眞靈諒玆宅詭哉末世士彊以名號托丹崖不受滓靑峯鎭如昨千載知屬誰含情寄冥漠

七言古【附長短句】

九華山

【唐】劉禹錫

奇峯一見驚魂魄意想洪鑪始開辟疑是九龍夭矯欲攀天忽逢霹靂一聲化爲石不然何至今悠悠億萬年气勢不死如騰仚云含幽兮月添冷日月凝暉兮江漾影結根不得要路津迥秀長在無人境軒皇封禪登云亭大禹防計臨東溟乘樏不來廣樂絕獨與猿鳥愁靑熒君不見敬亭之山廣索漠兀如斷岸無稜角宣城謝朓一首詩遂使聲名齊五嶽九華山九華山自是造化一尢物焉能借甚乎人間

郡樓望九華歌

【唐】霍總

樓上坐見九子峯翠云赤日光溶溶有時朝昏變疎密八峯和煙一峯出有時風捲天雨晴聚立連連如弟兄陽烏生子偶成數丹鳳養雛同此名日日遙看機已靜未離塵躅思眞境子明龍駕騰九垓陵陽相對空崔嵬玉漿瑤艸不可見自有神仙風馬來

望九華

【宋】程俱

捲簾對坐江南山掠眼送靑來亹亹雲泉肺腸久厭飫拄頰悠悠聊復爾奇峯逺澹忽四五爽秀駸駸逼窻幾平生九華盛名下一見定知眞是矣非關目力覩天奧正覺羣山如聚米好山如人有髙韻不獨江州孟公子直緣佳處無仕逕落莫道邊同苦李大是忘年耐久交藜杖靑鞋結終始

五言律

望九華寄池陽太守

【唐】曹松

造化峯峯異宜教嶽徳謙靈蹤載籍古怪刃刺云尖盤蹙陵陽壯孤標建鄴瞻霽余堪洗目靑出謝家檐

七言律

九華山

【唐】郭防

儼翠淩空出回然岧嶤萬丈倚秋天暮風飄送當軒色曉霧斜飛入檻煙簾捲綺屏雙影聚鏡開朱戶九條懸畵圖何必家家有自有畵圖來目前

望九華山

【唐】柴防

九華如劍挿云霓靑靄連空望欲迷北截吳門疑地盡南連楚界覺天低龍池水蘸中秋月石路人攀上漢梯惆悵舊遊無復到防須登此出塵泥

宿九華化城寺莊

【唐】僧冷然

佛寺孤莊千嶂間我來詩境彊相關巖邊樹動猿下磵雲裏錫鳴僧上山松月影寒生碧落石泉聲亂噴潺湲明朝更躡層霄去誓共煙霞到老閒

九華山下夜泊

【明】王守仁

維舟谷口傍煙霏共說前岡石徑防竹杖穿雲尋寺去藤筐采藥帶花歸諸生晚佩聯芳杜野老春霞綴衲衣風詠不須沂水上碧山明月更淸輝

七言絕句

晴望九華山

【唐】楊鴻

九華閒望簇淸虛气象羣峯盡不如惆悵南朝掛冠吏無人解向此山居

代書問費徴君九華事

【唐】蕭建

見說九華峯上寺日宮猶在下方開其中幽境客難到請爲詩中圖畵來

晚登九華山

【明】吳兆

望江亭望晚江晴颯颯秋兼風水聲寺隔數峯猶未到禪燈幾防翠防明

別九華山

吳兆

復嶺重巖出路賖漸看龍口有人家行行數里猶回首秋雪滿山蕎麥花

禦定佩文齋詠物詩選卷六十二

欽定四庫全書

禦定佩文齋詠物詩選卷六十三

小孤山類

五言古

泊小孤山

【宋】陳造

椘山屹兩姑我乃見其稚聞名詩卷間識面客舟次玉刻極端麗簮植暝蒼翠娟月上天角相與詫嫵媚怒風將我西未憗卜晚憇山足舟可艤山木纜可系山外正風波獨此佳食寐斷知有神物主此勝絕地明朝捐行槖可無答神賜白鵞雪爲肪緑蟻香馥鼻舟穏風又熟無乃契神意未暇訪彭郎辭費辧非是

過小孤山

【明】楊基

大孤俯如盤小孤儼而立羣山如從使左右相拱揖孤根屹撐拄萬竅爭噴噏瀏瀏陰風旋慘慘元气濕江流亙其下震怒莫敢汲洑爲盤渦深馳作奔馬急躋攀或失手一駛不可及我來值秋晚木落眾烏集勿防夜然

犀鮫人抱珠泣

七言古

小孤山

【元】範梈

小孤有石如虎蹲西望屹作長江門洪濤萬古就繩墨𨿽有勁勢不敢奔大哉禹功悉經理何必有志今能存大者爲綱小者紀不徒百谷知王尊靈祠正在石壁下我來適值秋風昏明朝東行弔碣石更與尋河問九源

小孤山

【明】邵寶

昔聞砥柱黃河中萬古坐鎭狂瀾東小狐乃是江砥柱特起不與羣山同羣山隨江挺奔馬愛此石筍淩蒼穹孤哉孤哉本天造一任巨浪乘長風節宣夙受神禹戒滔滔不礙江朝宗我來信宿彭澤下咫尺仰望神妃宮翠煙霏霏落杯酒千帆閱盡澄潭空舉杯酹江江日白隔江縹緲畱靑峯便當載筆賦東海三山防破云冥蒙

七言律

小孤山曉發和蔡思敬韻

【元】揭傒斯

日落霞明錦浪翻崖傾石峭白雲閒乾坤上下雄孤柱巴蜀東南壯此關神物夜移風動地仙舟曉渡月漫山回瞻絕頂登臨處空翠冥蒙杳靄間

次小孤山

【元】丁鶴年

峽束千雷怒擊撞危峯屹立壓驚瀧山聨廬霍朝三椘水落荊揚限九江鎭海重關當第一擎天孤柱故無雙佩環月夜知何處露濕蓬萊玉女窓

和貝惟學登小孤山韻

【明】程本立

西來風浪湧金山人在鴻蒙沆漭間大地小孤天柱石長江第一海門關鮫人夜泣珠成淚龍女晴梳翠作鬟欲問靈巫報神語我行何日定東還

七言絕句

小孤山

【唐】顧況

古廟楓林江水邊寒鴉接飯雁橫天大孤山逺小孤出月照洞庭歸客船

曉飯小孤山下

【明】胡梅

兩岸黃蘆霜滿船推篷曉防鷺鷥前小孤山下風初定江面剛生一寸煙

禦定佩文齋詠物詩選卷六十三

欽定四庫全書

禦定佩文齋詠物詩選卷六十四

天臺山類

五言古

天臺曉望

【唐】李白

天臺鄰四明華頂髙百越門標赤城霞樓棲滄島月憑髙登逺覽直下見溟渤云垂大鵬翻波動巨鰲沒風潮爭洶湧神怪何翕忽觀奇迹無倪好道心不歇攀條摘朱實服藥鏈金骨安得生羽毛千春臥蓬闕

送超上人歸天臺

【唐】孟郊

天臺山最髙動躡赤城霞何以靜雙目掃山除妄花何以潔其性濾泉去泥沙靈境物皆直萬松無一斜月中見星近云外將世賖山獸衛方丈山猿捧袈裟遺身獨得身笑我牽名華

天臺山中

【明】吳鼎芳

白雲伴衾宿開戶雲飛去出戶尋白雲蒼厓濕芒屨峯

頭異域僧洞口先朝樹流水帶餘花從來不知處

五言律

尋天臺山

【唐】孟浩然

吾愛太乙子飡霞臥赤城欲尋華頂去不憚惡谿名歇馬憑云宿揚帆截海行髙髙翠微裏遙見石梁橫

天臺閒望

【唐】李敬方

天臺十二旬一片雨中春林果垂楊盡山苖半夏新陽烏晴展翅陰魄夜飛輪坐冀無雲物分明見北辰

送人之天臺

【唐】李洞

行李一枝藤云邊叩曉冰丹經如不謬白髮亦何能淺井仙人鏡明珠海客燈乃知眞隠者笑就漢廷徴

七言律

因話天臺勝異仍送羅道士【唐】方幹

積翠千層一徑開鶴盤山腹到瓊臺藕花飄落前巖去桂子流從別洞來石上叢林礙星斗窓前瀑布走風雷縱云孤鶴無畱滯定恐煙蘿不放回

送孫百篇逰天臺

方幹

東南雲路落斜行入樹穿邨見赤城逺近時常皆藥气髙低無處不泉聲映巖日向牀頭沒濕竹雲從柱底生更有仙花與靈鳥恐君多半未知名

送郭秀才逰天臺

【唐】許渾

云埋陰壑雪凝峯半壁天臺已萬重人度碧谿疑輟棹僧歸蒼嶺似聞鐘暖眠晴灘艸髙掛獼猴暮澗松曽約共逰今獨去赤城西面水溶溶

五言絕句

天臺獨夜

【唐】徐凝

銀地秋月色石梁夜谿聲誰知屐齒盡爲破煙苔行

思天臺山

【唐】許渾

赤城云雪深山客負歸心昨夜西齋宿月明琪樹陰

七言絕句

無題

【明】林章

曽從洞口送胡麻一隔山門卽海涯自是仙郎忘舊路桃花流水不曽差

禦定佩文齋詠物詩選卷六十四

欽定四庫全書

禦定佩文齋詠物詩選卷六十五

普陀山類

五言古

夕泛海東尋梅岑山觀音洞遂登磐陀石望日

出處

【元】吳萊

山月出天末水面生晚寒扁舟劃然往萬頃相渺漫星河白揺撼島嶼靑屈盤逺應壺嶠接深已云夢吞蟠木系予纜扶桑纓我冠寸心役兩目少試鯨魚竿

其二

茫茫瀛海間海岸此孤絕飛泉亂垂纓險洞森削鐡天香固遙聞梵相俄一瞥魚龍互圍繞山鬼驚變滅舟航來旅逰鐘磬聚禪悅笑撚小白華秋潮落如雪

五言律

逰洛伽山

【宋】王安石

山勢欲壓海禪宮向此開魚龍腥不到日月影先來樹

色秋擎出鐘聲浪答回何期乘吏役暫此拂塵埃

逰補陀

【明】徐啟東

夢想名山久因之駕海來潮從天上湧剎向嶼中開金粟山爲鉢蓮花水作臺磐陀望三島咫尺是蓬萊

七言律

逰補陀

【元】趙孟頫

縹緲雲飛海上山掛帆三日上潺湲兩宮福徳齊千佛一道恩光照百蠻澗艸巖花多瑞气石林水府隔塵寰鯫生小技眞榮遇何幸凡身到此間

逰補陀

【元】盛熈明

驚起東華塵土夢滄洲到處卽爲家山人自種三株樹天使長乘八月槎梅福畱丹赤似橘安期送棗大於金仙對面無言說春滿幽巖小白花

補陀島

【元】黃鎭成

一片雲帆駕渺茫東臨絕島拂扶桑九天波浪隨星客萬壑魚龍覲水王日觀逺開溟澥動雲臺倒浸白花香神海上應相見爲覓安期卻老方

逰補陀

【明】張子滔

嶙峋仙界錦城堆寶樹瓊花面面廻勢壓海門鰲背重光揺島嶼蜃樓開層巒徧向雲間出飛瀑全疑天上來自是修眞奇絕處何須弱水問蓬萊

禮洛伽山

【明】沈明臣

三神山逺不能尋惟有洛伽名古今萬里扶桑開四照九天靈鷲削孤岑一枝鸚鵡多饒舌徧海蓮花不染心謁罷潮音靈洞口皈依願發晚濤深

七言絕句

夢逰補陀山

【明】姜子羔

忽然飛渡海云東海色澄淸霄漢通借問此心何所似白雲映水月當空

寶陀寺

【明】李應詔

茫茫鷲嶺水雲賖今古莊嚴大士家檻外碧空垂法象月明島嶼盡蓮花

禦定佩文齋詠物詩選卷六十五

欽定四庫全書

禦定佩文齋詠物詩選卷六十六

羅浮山類

四言古

逰羅浮山

【宋】王叔之

庵藹靈嶽開景神封綿界盤址中天舉峯孤樓側挺層岫廻重風雲秀體卉木媚容

五言古

登羅浮峯

【宋】朱子

休暇曹事簡登髙恣窺臨徜徉偶此地曠望披塵襟落日瞰逺郊暮色生寒陰歡娛未云已更欲窮幽尋行披茂樹盡豁見滄溟深恨無雙飛翼往詣蓬山岑

七言古

逰羅浮山一首示兒子過

【宋】蘇軾

人間有此白玉京羅浮見日雞一鳴南樓未必齊日觀郁儀自欲朝朱明東坡之師抱朴老眞契久已交前生玉堂金馬久流落寸田尺宅今誰耕道華赤嘗噉一棗契虛正欲仇三彭鐵橋石柱連空橫杖藜欲趁飛猱輕雲谿夜逢瘖虎伏斗壇晝出銅龍吟小兒少年有奇志中宵起坐存黃庭近者戲作淩雲賦筆勢彷佛離騷經負書從我盍歸去羣仙正艸新宮銘汝應奴隸蔡少霞我亦季孟山元卿還須略報老同叔贏糧萬里尋初平

七言律

羅浮

【明】孫蕡

四百峯巒列海圖飛雲絕頂敞都丹砂五色時光焰紫翠中天半有無觀裏松株皆住鶴山中竹葉盡成符鐵橋歸去尋淸賞爛醉仙人白玉壺

五言絕句

賦羅浮山

【唐】袁少年

羅浮南海外昔日已聞之千里來逰覽幽情我自知

禦定佩文齋詠物詩選卷六十六

欽定四庫全書

禦定佩文齋詠物詩選卷六十七

恵山類

五言古

逰恵山

【宋】蘇軾

夢裏五年過覺來雙鬢蒼還將塵土足一步漪瀾堂俯窺松桂影仰見鴻鶴翔炯然肝肺間已作冰雪光虛明中有色淸淨自生香還從世俗去永與世俗忘

其二

敲火發山泉烹茶避林樾明窓傾紫盞色味兩奇絕吾生眠食耳一飽萬想滅頗笑玉川子饑弄三百月豈如山中人睡起山花發一甌誰與共門外無來轍

七言古

恵山雲開復合

【宋】楊萬里

二年常州不識山恵山一見閕心顏只嫌雨裏不子細髣髴隔簾靑玉鬟天風忽吹白雲坼翡翠屛開倚南極

政緣一雨染山色未必雨前如此碧看山未了云復還云與詩人偏作難我船自向蘇州去白雲穏向山頭住

七言律

與華景彰逰惠山

【明】馬治

華陂春水緑漪漪二月西山雪後時舊宅重尋孝子傳新年又赴故人期鶴鳴竹日當窓澹僧定茶煙出閣遲我欲同修淸淨業泉頭來記四賢祠

五言絕句

春日逰惠山

【明】孫一元

閒撫谿邊石坐談竹下門殘霞不作雨逺水欲浮邨

七言絕句

懷錫山藥名離合

【唐】皮日休

暗竇養泉容決決明園防桂放亭亭歷山居處當天半夏裏松風盡足聽

其二

曉景半和山气白薇香淸淨雜纖雲實頭自是眠平石腦側空林看鹿羣

奉和懷錫山藥名離合

【唐】陸龜蒙

鶴伴前谿栽白杏人來陰洞寫枯松蘿深境靜日欲落石上未眠聞逺鐘

其二

佳句成來誰不伏神丹偸去亦須防風前莫怪攜詩稿本是吳吟蕩槳郎

恵山

【明】邵寶

登登山路轉山阿須向仙人洞口過澗水滿時靑艸短巖花深處白雲多

禦定佩文齋詠物詩選卷六十七

欽定四庫全書

禦定佩文齋詠物詩選卷六十八

虎丘山類

五言古

從永陽王逰虎丘山

【陳】張正見

滄波壯鬰島洛邑鎭崇芒未若玆山麗岧嶤擅水鄕地靈侔少室塗艱像太行重巖標虎踞九曲峻羊腸澑深澗無底風幽谷自涼寶沈余玉气劍隠絕星光白雲多異影丹桂有叢香逺看銀臺竦洞塔耀山莊瑞艸生金地天花照石梁

逰虎丘山精舍

【陳】江總

縱棹憐廻曲尋山靜見聞毎同芳杜性須與俗人分貝塔涵流動花臺徧嶺芬蒙籠出檐桂散漫繞窓云情幽豈狥物志逺易驚羣何由狎魚鳥不願屈元纁

登虎丘山

【元】貢奎

古士雅巾屨具舟約芳逰朝晴出西郭午涼登虎丘松

徑度遙嶺歷此層級修當時吳王劍硎光裂巖幽平甸眺萬頃閒瞻煙樹稠頗聞山僧賢飛錫下林陬獨遺方丈室於焉集淸流一簟可平生豈惜半日畱煮茗試泉冽焚香延宿篝疎雨催晚歸谿波散浮漚

五言律

逰虎丘

【明】張羽

春入翠微深春風吹客襟相攜木上座來禮石觀音老樹積古色薄雲生晝陰林僧修茗供默坐契禪心

五言排律

刻淸逺道士詩因而繼作

【唐】顏眞卿

不到東山寺於今五十春朅來從舊賞林壑宛相親吳子多藏日秦皇厭勝辰劍池穿萬仞磐石坐千人金气騰爲虎琴臺化若神登壇仰生一捨宅嘆珣瑉中嶺分雙樹廻巒絕四鄰窺臨江海接崇餙歳時新客有神仙者於玆雅麗陳名髙淸逺峽文聚鬥牛津迹異心寧間聲同質豈均悠然千載後知我揖光塵

七言律

三月望日逰虎丘寺題小吳軒

【元】張翥

海湧峯前雲樹盤佛宮飛閣出巑岏虎來古冢金精白龍臥秋池劍影寒禪老說空畱壞石鬼仙題雨下虛壇憑髙不盡登臨興更借西山晚翠看

虎丘詠

【明】黃省曽

芙蓉近倚闔閭城眺閣觴樓逐勢成珠寺翻爲歌舞地靑山盡是綺羅情巖花吐學紅妝麗谷鳥啼兼鳳管聲十里垂楊芳艸岸四時常暎防舟行

五言絕句

虎丘

【明】袁宏道

一片千人石瑩晶若有神劍光銷不盡畱與醉花人

七言絕句

虎丘別友人

【明】黃姬水

惜別銜杯過虎丘行人無柰亂山愁澄江一別秋風裏楓葉蘆花是客舟

虎丘

【明】程嘉燧

風散桐花松月開上方樓殿踏歌來攜將蘆管新調曲吹向生公舊講臺

禦定佩文齋詠物詩選卷六十八

欽定四庫全書

禦定佩文齋詠物詩選卷六十九

巫山類

五言古

巫山髙

【齊】王融

想象巫山髙薄暮陽臺曲煙霞乍舒捲蘅芳自斷續彼美如可期寤言紛在矚憮然坐相思秋風下庭緑

巫山髙

【梁】元帝

巫山髙不窮迥出荊門中灘聲下濺石猿鳴上逐風樹雜山如畵林暗澗疑空無因謝神女一爲出房櫳

賦得巫山髙

【梁】王泰

迢遞巫山竦逺天新霽時樹交涼去逺艸合影開遲谷深流響咽峽近猿聲悲只言雲雨狀自有神仙期

巫山髙

【陳】蕭佺

巫山映巫峽髙髙殊未窮猿聲不辧處雨色詎分空懸崖下桂月深澗響松風別有仙雲起時向椘王宮

巫山髙

【唐】喬知之

巫山十二峯參差互隠見潯陽防千里周覽忽已徧想象神女姿摘芳共珍薦椘云何逶迆紅樹日蔥蒨椘云沒湘源紅樹斷荊門郢路不可見況復夜聞猿

七言古

巫山髙

【唐】李賀

碧叢叢髙挿天大江翻瀾神曳煙椘魂尋夢風颸然曉風飛雨生苔錢瑤姬一去一千年丁香笻竹啼老猿古祠近月蟾桂寒椒花墜紅濕雲間

五言律

巫山髙

【唐】沈佺期

巫山髙不極合沓狀奇新暗谷疑風雨陰崖若鬼神月明三峽曉潮滿九江春爲問陽臺客應知入夢人

巫山髙

【唐】劉方平

椘國巫山秀淸猿日夜啼萬重春樹合十二碧峯齊峽出朝云下江廻暮雨西陽臺歸路直不畏向家迷

巫山髙

【唐】皇甫冉

巫峽見巴東迢迢出半空雲藏神女館雨到椘王宮朝暮泉聲落寒暄樹色同淸猿不可聽偏在九秋中

巫山髙

【唐】李端

巫山十二峯皆在碧虛中廻合雲藏日霏微雨帶風猿聲寒過水樹色暮連空愁向髙唐宿淸秋見椘宮

巫山髙

【唐】鄭世翼

巫山淩太淸岧嶤類削成霏霏暮雨合藹藹朝云生危峯入鳥道深谷瀉猿聲別有幽棲客淹畱攀桂情

七言律

題巫山廟

【唐】劉滄

十二嵐峯掛夕暉廟門深閉霧煙微天髙木落椘人思山防月殘神女歸觸石晴雲凝翠鬢度江寒雨濕羅衣嬋娟似恨襄王夢猿叫斷巖秋蘚稀

五言絕句

夜過巫山

【唐】崔仲方

荊門秋水急巫峽斷雲輕若爲教月夜長短聽猿聲

巫峽

【唐】陸龜蒙

巫峽七百里巫山十二重年年自雲雨環佩竟誰逢

七言絕句

巫山

【唐】張子容

巫嶺岧嶤天際重佳期夙昔願相從朝雲暮雨連天暗神女知來第防峯

題巫山神女祠【時白居易除蘇州刺史自峽沿流赴郡】

【唐】繁知一

忠州刺史今才子行到巫山必有詩爲報髙唐神女道速排雲雨淸詞

禦定佩文齋詠物詩選卷六十九

欽定四庫全書

禦定佩文齊詠物詩選卷七十

太行山類

四言古

從徵行太行山

【晉】袁宏

峩峩太行淩虛抗勢天嶺交气窈然無際澄流入神谷應契四象悟心幽人來憩

五言排律

早登太行山中言志

【唐】明皇

淸蹕度河陽凝笳上太行火龍明鳥道鐵騎繞羊腸白霧埋陰壑丹霞助曉光澗泉含宿凍山木帶餘霜野老茅爲室樵人薜作裳宣風問耆艾惇俗勸耕桑涼徳慙先哲徽猷慕昔皇不因今展義何以冒垂堂

奉和聖制早登太行山中言志應制

【唐】蘇頲

北山東入海馳道上連天順動三光注登臨萬象懸才

觀河內邑平指洛陽川按轡夷闗險張旗亙井泉曉巖中警柝春事下搜田徳重周王問歌輕漢後傳宸逰鋪令典睿思起芳年願以封書奏廻鑾禪肅然

奉和聖制早登太行山中言志應制

【唐】張說

六龍鳴玉鑾九折步云端河絡南浮近山經北上難羽儀映松雪戈甲帶春寒百谷晨笳動千巖曉仗攢皇心感韶節敷藻念人安旣立省方館復置建神壇扈蹕參天老承榮忝夏官長勤百年意思見一勝殘

奉和聖制早登太行山中率爾言志

【唐】張九齡

孟月攝提貞乘時我後徵晨嚴九折度暮戒六軍行日禦馳中道風師捲太淸戈鋋林表出組練雪間明動植希皇豫髙深奉睿情陪逰七聖列望幸百神迎气色煙猶喜恩光艸尙榮之罘稱萬嵗今此復同聲

奉和聖制早登太行山中言志

【唐】苗晉卿

金吾戒道淸羽騎動天聲砥路方南紀重巖始北徵闗樓前望逺河邑下觀平喜气廻輿合祥風入斾輕祝堯三老至防禹百神迎月令農先急春搜禮後行仍親后土祭更理晉陽兵不似勞車轍空畱八駿名

七言絕句

下太行

【金】李俊民

山中日日伴雲閒不見閒雲只見山君去試從山下望靑山卻在白雲間

山行

【元】王惲

太行元气老洪蒙艸樹風前帶潤容山色只宜差逺看都移空翠上髙峯

其二

西來逰宦半忙閒六日迢遙道路間回轉羊腸三百里天教馬上飽看山

禦定佩文齋詠物詩選卷七十

欽定四庫全書

禦定佩文齋詠物詩選卷七十一

王屋山類

五言古

客有爲餘話登天壇遇雨之狀因以賦之

【唐】劉禹錫

淸晨登天壇平路逢陰晦疾行穿雨過卻立視云背白日照其上風雷走於內滉漾雪海翻槎牙玉山碎蛟龍露鬐鬛神鬼含變態萬狀互生滅百音以繁防俯觀羣動靜始覺天宇大山頂自晶明人間已霶霈豁然重昏斂渙若春冰碎反照入松門瀑流飛縞帶遙光泛物色餘韻吟天籟洞府撞仙鐘邨墟起夕靄卻見山下侶已如迷世代問我何處來我來雲雨外

早冬逰王屋自靈都抵陽臺上方望天壇偶吟成章寄溫谷周尊師中書李相公

【唐】白居易

霜降山水淸王屋十月時石泉碧漾漾巖樹紅離離朝爲靈都逰暮有陽臺期飄然世塵外鸞鶴如可追忽念公程盡復慙身力衰天壇在天半欲上心遲遲嘗聞此逰者隠客與損之各抱貴仙骨俱非泥垢姿二人相顧言彼此稱男兒若不爲松喬卽須作臯防今果如其語光彩雙葳蕤一人佩金印一人翳玉芝我來髙其事詠嘆偶成詩爲君題石上欲使故山知

七言古

寄王屋山人孟大融

【唐】李白

我昔東海上勞山餐紫霞親見安期公食棗大如瓜中年謁漢主不愜還歸家朱顏謝春暉白髮見生涯所期就金液飛步登云車願隨夫子天壇上閒與仙人掃落花

五言律

送家兄歸王屋山隠居

【唐】劉禹錫

洛陽天壇上依稀似玉京夜分先見日月淨逺聞笙雲路將雞犬丹臺有姓名古來成道者兄弟一同行

其二

春來山事好歸去亦逍遙水淨苔莎色露香芝術苗登臺吸瑞景飛步翼神飇願薦壎篪曲相將學玉簫

五言排律

王屋山天壇

【明】林鴻

名嶽推王屋孤標跨杳冥深窺砥柱黑髙並太行靑分野連三晉風雲萃百靈鶴歸松已偃龍去水猶腥竈隠燒丹火龕余煉髓經羽人金磬動應此禮寒星

七言律

貞元二十年五月十四日夜宿天壇石幢側十五日得盩厔馬逢少府書知予逺上天壇因以長句見贈篇末仍云靈谿試爲訪金丹因

於壇上還贈

【唐】元稹

野人性僻窮深僻蕓署官閒不似官萬里洞中朝玉帝【上有洞周視萬里】九光霞外宿天壇洪漣浩渺東溟曙白日低回上境寒因爲南昌撿仙籍馬君家世奉還丹

宿王屋天壇

【唐】馬戴

星斗半沈蒼翠色紅霞逺照海濤分折松曉拂天壇雪投簡寒窺玉洞云絕頂樵廻人不見深林磬度鳥應聞未知誰與傳金籙獨向仙祠拜老君

王屋道中

【元】耶律楚材

勝克河中號令齊神兵入自太行西昏昏煙鎖天壇暗漠漢云埋王屋低風軟卻教冰泛水寒輕還使雪成泥行吟想象覃懷景多少梅花坼玉谿

禦定佩文齋詠物詩選卷七十一

欽定四庫全書

禦定佩文齋詠物詩選卷七十二

終南山類

五言古

陪駕幸終南山

【北周】宇文昶

堯蓋臨河潁漢蹕踐華嵩日旂廻北鳳星斾轉南鴻靑雲過宣曲先驅背射熊金桴拂泉底玉琯吹雲中古轍稱難極新途或易窮煙生山欲盡潭淨水恆空交松上連霧修竹下來風仙才道無別靈气法能同東棗羞朝座西桃獻夜宮詔令王子晉出對浮丘公

陪駕幸終南山和宇文內史

【北周】庾信

玉山乘四載瑤池宴八龍竈橋浮少海鵠蓋上中峯飛狐橫塞路白馬當河沖水奠三川石山封五樹松長虹雙瀑布圓闕兩芙蓉戍樓鳴夕鼓山寺響晨鐘新蒲節轉促短筍籜猶重樹宿含櫻鳥花畱釀蜜蜂迎風下列

缺灑酒召昌容且欣陪北上方欲待東封

登終南山

【隋】胡師耽

結廬終南山西北望帝京煙霞亂鳥道俯見長安城宮雉互相映雙闕雲間生鐘鼓沸閶闔笳吹咽承明朱閣臨槐路紫蓋飛縱橫望望未極已甕牖秋風驚巖岫艸木黃飛鴈遺寒聲墜葉積幽徑繁露垂荒庭甕中酒新熟澗谷寒虫鳴且對一壺酒安知世間名寄言市朝客同君樂太平

終南幽居獻蘇侍郎

【唐】儲光羲

中嵗尙微道始知將谷神抗策還南山水木自相親深林開一道靑嶂成四鄰平明去采薇日入行刈薪雲歸萬壑暗雪罷千巖春始看鳦鳥來已見瑤華新寄言搴芳者無乃後時人

其二

卜築靑巖裏云蘿四垂陰虛室若無人喬木自成林時有淸風至側聞樵采音鳳凰鳴髙岡望望隔層岑旣見山路逺復道谿流深偓佺空中逰虯龍水間吟何當見輕翼爲我逹逺心

望終南山寄紫閣隠者

【唐】李白

出門見南山引領意無限秀色難爲名蒼翠日在眼有時白雲起天際自舒捲心中與之然托興每不淺何當造幽人滅迹棲絕巘

登華嚴寺樓望終南山贈林校書兄弟

【唐】孟郊

地脊亞爲崖聳出冥冥中樓根挿迥云殿翼翔危空前山胎元气靈異生不窮勢吞萬象髙秀奪五嶽雄一望俗慮醒再登仙願崇靑蓮三居士晝景眞賞同

終南山下作

孟郊

見此原野秀始知造化偏山邨不假陰流水自雨田家家梯碧峯門門鎖靑煙因思蛻骨人化作飛桂仙

五言律

望終南山

【唐】太宗

重巒俯渭水碧嶂挿遙天出紅扶嶺日入翠貯巖煙疉松朝若夜復岫闕疑全對此恬千慮無勞訪九仙賦終南山用風字韻應詔

【唐】揚師道

睿言懷隠逸輟駕踐幽叢白雲飛夏雨碧嶺橫春虹艸綠長楊路花疎五柞宮登臨日將晚蘭桂起香風

蓬萊三殿侍宴奉勅詠終南山應制

【唐】杜審言

北斗掛城邊南山倚殿前云標金闕迥樹杪玉堂懸半嶺通佳气中峯繞瑞煙小臣持獻壽長此戴堯天

終南山

【唐】王維

太乙近天都連山到海隅白雲廻望合靑靄入看無分野中峯變陰晴眾壑殊欲投人處宿隔水問樵夫

終南山

【唐】張喬

帶雪復銜春橫天占半秦勢奇看不定景變寫難眞洞逺皆通嶽川多更有神白雲幽絕處自古屬樵人

終南山

【唐】王貞白

千山凝黛色今古滿長安地去搜揚近人謀隠遁難水穿諸苑過雪照一城寒爲問紅塵裏誰同駐馬看

禦定佩文齋詠物詩選卷七十二

欽定四庫全書

禦定佩文齋詠物詩選卷七十三

龍門山類

五言古

過蜀龍門

【唐】沈佺期

龍門非禹鑿詭怪乃天功西南出巴峽不與眾山同長竇亙五里宛轉復嵌空伏湍煦濳石瀑布生輪風流水無晝夜噴薄龍門中潭河勢不測藻葩垂彩虹我行當季月煙景共春融江闗勤亦甚巘防意難窮逝將息機事煉藥此山東

龍門山八詠

【唐】劉長卿龍門

秋山日揺落秋水急波瀾獨見魚龍气長令煙雨寒誰窮造化力空向兩崖看

水東渡

山葉傍崖赤千峯秋色多夜泉發淸響寒渚生微波稍

待沙上月歸人爭渡河

福公塔

寂莫對伊水經行長未還東流自朝暮千載空雲山誰見白鷗鳥無心洲渚間

逺公龕

松路向精舎花龕歸老僧閒雲隨錫杖落日低金繩入夜翠微裏千峯明一燈

石樓

隠隠見花閣隔河映靑林水田秋鴈下山寺夜鐘深寂寞羣動息風泉淸道心

下山

誰識往來意孤雲長自閒風寒未渡水日暮更看山木落眾峯出龍宮蒼翠間

水西渡

伊水揺鏡光纖鱗如不隔千龕道傍古一鳥沙上白何事還山云能畱向城客

渡水

日暮下山來千山暮鐘發不知波上棹還弄山中月伊水連白雲東南逺明滅

龍門

【元】袁桷

蒼厓出雙闕羣山頫首尊陰風起晴雷摩蕩晝日昏鐵峽擁偪仄百川爲之奔疑下有龍湫逞怪蹲天門渰兮出膚寸頃刻黃流渾側徑出石壁臣浸畱遺痕緬昔設天險事久難窮論徵衣襲輕雨神君儼云根

七言古

龍門應制

【唐】宋之問

宿雨霽氛埃流云度城闕河堤栁新翠苑樹花先發洛陽花栁此時濃山水樓臺映幾重羣公拂霧朝翔鳳天子乘春幸鑿龍鑿龍近出王城外羽從淋漓擁軒蓋云蹕才臨禦水橋天衣已入香山防山壁嶄巖斷復連淸流澄澈俯伊川塔影遙遙綠波上星龕奕奕翠微邊層巒舊長千尋木逺壑初飛萬丈泉防仗紅旌繞香閣下輦登髙望河洛東城宮闕擬昭回南陌溝塍殊綺錯林下天香七寶臺山中有酒萬年杯微風一起祥花落仙樂初鳴瑞鳥來鳥來花落紛無已稱觴獻壽香霞裏歌舞淹畱景欲斜石間猶駐五云車鸞旗翼翼畱芳艸龍騎駸駸映晚花千乘萬騎鑾輿出水靜山空嚴警蹕郊外喧喧引看人傾都南望屬車塵囂聲引颺聞黃道王气周回入紫宸先王定鼎山河固寶命乘周萬物新吾君不事瑤池樂時雨來觀農扈春

五言律

龍門

【唐】杜甫

龍門橫野斷驛樹出城來气色皇居近金銀佛寺開往來時屢攺川陸日悠哉相閱徵途上生涯盡幾回

龍門

【元】周伯琦

逾險夢頻悸循夷气始渝千巖奇互獻萬壑勢爭趨峭壁劍門壯重梁皇渚紆凡鱗期變化雷雨在斯須

五言排律

奉和春日逰龍門應制

【唐】武三思

鳳輦臨香地龍輿上翠微星宮含雨气月殿抱春暉碧澗長虹下雕梁早燕歸云疑浮寶蓋石似拂天衣露艸侵階長風花繞席飛日斜宸賞洽淸吹入重闈

扈從度龍門

【明】王英

邊塞山川壯闗城地勢雄崖傾開鳥道路險瞰龍宮後隊千旗擁前驅一騎通紆廻多傍澗登陟半淩空雨霽巖前霧香飄樹杪風雲隨仙仗白花映禦衣紅景屬陽和後恩覃化育中臨髙須刻石從此紀神功

七言律

龍門

【元】馬祖常

萬壑奔流一峽開君王嵗嵗禦龍來人間塵土常相隔天上星辰到此廻艸木四時承午日風雲半夜束春雷自慚曾奏長楊賦跋馬徬徨念暴鰓

龍門山中卽事

【明】郯韶

雷雨過厓驚落湍空林白晝忽生寒陰陰艸閣開樽坐細細山云捲幔看落日樵聲經木末靑天鳥道掛簾端亦知吏隠非吾事直欲從玆賦考槃

禦定佩文齋詠物詩選卷七十三

欽定四庫全書

禦定佩文齋詠物詩選卷七十四

峯類

五言古

登太白峯

【唐】李白

西上太白峯夕陽窮登攀太白與我語爲我開天闗願乘泠風去直出浮雲間舉手可近月前行若無山一別武功去何時復更還

送溫處士歸黃山白鵞峯舊居李

白

黃山四千仞三十二蓮峯丹崖夾石柱菡萏金芙蓉伊昔升絕頂下窺天目松仙人鏈玉處羽化畱余蹤亦閒溫伯雪獨往今相逢采秀辭五嶽攀巖歷萬重歸休白鵞嶺渴飲丹砂井鳳吹我時來云車爾當整去去陵陽東行行芳桂叢廻谿十六度碧嶂盡晴空他日還相訪乘橋躡防虹

紫閣峯

李白

紫閣連終南靑冥天倪色憑崖望咸陽宮闕羅北極萬井驚畫出九衢如直渭水淸銀河橫天流不息

夢登太白峯

【唐】常建

夢寐升九崖杳靄逢元君攜我太白峯寥寥辭垢氛結宇在霄漢宴林閉氤氳檐楹覆餘翠巾舄生片雲時往谿谷間孤亭晝仍曛松峯引天影石瀨淸霞文恬目緩舟趣霽心投鳥羣春風又揺櫂潭島花紛紛

第三峯

常建

西山第三頂茅宇依雙松杳杳欲至天云梯升幾重瑩魄澄玉虛以求鸞鶴蹤逶迆非天人執節乘赤龍旁映白日光縹緲輕霞容孤輝上煙霧余影明心胸願與黃麒麟欲飛而莫從因寂淸萬象輕雲自中峯山暝學棲鳥月來隨暗蛩尋空靜餘響嫋嫋雲谿鐘

仙娥峯下作

【唐】白居易

我爲東南行始登商山道商山無數峯最愛仙娥好參差樹若挿匼匝云如抱渴望寒玉泉香聞紫芝艸靑巖屏削碧白石牀鋪縞向無如此物安足畱四皓感彼私自問歸山何不早可能塵土中還隨眾人老

逰蘆峯分韻得盡字

【宋】朱子

蘆山一何髙上上不可盡我行獨忘疲泉石有招引須防一蒙密矯首眺無畛已謂極崢嶸仰視猶隠嶙新齋小休憩餘力更勉黽東峯切霄漢首夏正淒緊杖防同攀躋極目散幽窘萬里仰連環千重瞰孤隼因知平生懷未與塵累泯歸途采薇蕨晚餉雜蔬筍笑謂同來人此願天所允獨往防淹畱寒棲甘菌蠢山阿子慕予無憂勒回軫

徑山五峯

【宋】應祖銘堆蛛峯

天勢下淩霄坐使萬壑趨元气結巒岫獻此大寶珠翊殿防釋梵鼓鐘殷人區

大人峯

五髻生雲雨鎭踞何舂容具此大人相題爲大人峯偉哉天地間萬象同擴充

鵬摶峯

峯勢來大鵬鼓此垂天翼培風本無待適玆造化力何須問天池在在六月息

宴坐峯

松杉太古色不別春與冬道人此宴坐一念萬刼融不特座燈王等了諸法空

朝陽峯

二儀開幽漠日月臨下土萬物麗髙明此峯正當午堂堂大聖人兩眼空寰宇

熊耳峯

【元】安熙

窮探不憚逺行登最髙峯頓覺天宇近一洗羣山空奇哉此絕境造化天無功神襟一以曠寫我浩蕩胸逺意殊未極更思脫樊籠何當著神鞭駕此慵飛龍翩翩上箕尾再見開鴻蒙長嘯暮云合輕衣振天風

飛來峯

【明】史鑑

久圖山澤逰苦爲風雨欵驚雷破重陰及晨光已顯逶迆入幽深厲揭渡淸淺靈山傳飛來合澗互回轉蘿垂手可捫松髙蓋惟偃陽厓丹霞凝陰洞蒼雪滿秀色如何攬絕巘竟誰棧眾竅因風號羣芳遲春衍追念平生歡歷歷如在眼匪無新相知已少舊逰伴老僧久見招相攜集閒館解衣任盤礡覽物適蕭散形忘慮則消情至心莫展寄言同懷人對酒歌勿緩

七言古

東峯歌

【唐】溫庭筠

錦礫潺湲玉谿水曉來微雨藤花紫冉冉山雞紅尾長一聲樵斧驚飛起松刺流空石差齒煙香風軟人參蕊陽崖一夢伴云根仙菌靈芝夢魂裏

五言律

題西峯

【唐】陳子昂

爲愛西峯好吟頭盡日昂巖花紅作陣谿水綠成行終古礙新月半山無夕陽寄言嘉遁客此處是仙鄕

中峯居喜見苗發

【唐】祖詠

自得中峯住深林亦閉闗經秋無客到入夜有僧還暗澗泉聲小荒岡樹影閒髙窗下可望星月滿空山

喜入蘭陵望紫閣峯呈宣上人

【唐】李益

薙艸開三徑巢林喜一枝地寛畱種竹泉淺欲開池紫閣當疎牖靑松入短籬從今安僻陋蕭相是吾師

夏日登靈隠寺後峯

【唐】方幹

絕頂無煩暑登臨三伏中深蘿難透日喬木更含風山疉雲霞際川傾世界東那知玆夕興不與古人同

中峯

【宋】林逋

中峯一徑分盤折上幽云夕照前邨見秋濤隔嶺聞長松含古翠仙藥動微薰自愛蘇門嘯懷賢事不羣

次林擇之涼峯韻

【宋】朱子

解轡林間寺歸鴉晚欲盤望中嵐翠合愁外夕陽殘尊酒何妨醉羈心且自寛無端滿窗月遙夜不勝寒

天柱峯

【元】張翥

一柱標南紀神功自斷鼇寒通岣嶁逺勢敵祝融髙異鳥流淸響神燈見白毫危巓可觀日夜湧海東濤

五言排律

蓮花峯

【唐】劉得仁

太華萬餘重岧嶤只此峯當秋倚寥泬入望似芙蓉翠拔千尋直靑危一朶穠气分毛女秀靈有羽人蹤倒影侵闗路香風激廟松塵埃終不及車馬自憧憧

七言律

萬安縣芙蓉峯

【宋】戴復古

淩空傑閣爲誰開隔岸芙蓉不用栽今古相傳彩雲現江山曾識大蘇來酒邊歌舞共一笑客裏登臨能幾回翠浪玉虹從此去明朝人在鬰孤臺

秋日登玉峯

【宋】徐璣

玉琢孤峯壓富沙人行峯頂步雲霞谿流緩去幾回曲樹色幽分無數家翠拂寒煙平似水紅飄霜葉逺如花明朝重向城中望對此孤峯興轉賖

逰支硎南峯

【元】鄭元祐

詞客幽尋勝洞庭神僧名迹在支硎馬騎仄徑猶存石鶴放巓崖尙有亭巖底泉飛輕練白峯頭龕蝕古苔靑到來頓醒紅塵夢萬樹松濤沸紫冥

逰南髙峯

【明】王世貞

從逰指防南髙勝躡屩攀蘿興不賖畫裏余杭人賣酒鏡中湖曲棹穿花千巖半出分秋雨一徑微明逗晚霞最是夜歸幽絕處疎林燈火傍漁家

五言絕句

師子峯

【明】髙啟

風生百獸低欲吼空山夜疑是天目巖飛來此山下

含暉峯

髙啟

演漾弄晴暉江山秋斂霏我吟康樂句日暮澹忘歸

七言絕句

紫閣峯

【唐】邵靄

壯國山河倚空碧防拔煙霞侵太白緑崖下視千萬尋靑天只據百餘尺

統漢峯下

【唐】李益

統漢峯西降戶營黃河戰骨擁長城只今已勒燕然石此地無人空月明

題中峯

【唐】費冠卿

中峯髙拄泬寥天上有茅庵與石泉晴景獵人曾望見靑藍色裏一僧禪

飛來峯

【唐】方幹

邃巖喬木夏蔵寒牀下雲谿枕上看臺殿漸多山更重卻令飛去卽應難

石廩峯次敬夫韻

【宋】朱子

七十二峯都挿天一峯石廩舊名傳家家有廩髙如許大好人間快活年

次黃叔張宿涼峯韻

朱子

菡萏含跗天外秀婆娑散影月中孤惜無畫手追前輩寫得涼峯憩寂圖

禦定佩文齋詠物詩選卷七十四

欽定四庫全書

禦定佩文齋詠物詩選卷七十五

嶺類

五言古

奉使嵩山途經緱嶺

【唐】宋之問

侵星發洛城城中歌吹聲畢景至緱嶺嶺上煙霞生艸樹饒野意山川多古情大隠徳所薄歸來可退耕

早上五盤嶺

【唐】岑參

平旦驅駟馬曠然出五盤江回兩崖鬭日隠羣峯攢蒼翠煙景曙森沈雲樹寒松疎露孤驛花密藏回灘棧道谿雨滑畬田原艸幹此行爲知已不覺蜀道難

秋云嶺

【唐】劉長卿

山色無定姿如煙復如黛孤峯夕陽後翠積秋天外雲起遙蔽虧江回頻向背不知今逺近到處猶相對

崢嶸嶺

【唐】孟郊

疏鑿順髙下結構紅煙霞坐嘯郡齋肅玩奇石路斜古

樹浮緑气髙門結朱華始見崢嶸狀仰止逾可嘉

過分水嶺

孟郊

山壯馬力短路行石齒中十步九舉轡廻還失西東谿水變爲雨懸厓陰蒙蒙客衣飄揺秋葛花零落風白日捨我去徵途忽然窮

桑幹嶺

【元】袁桷

玆山西北來旋轉十二雷昔人望鄕處特立何崔嵬我來坐絕頂云漢森昭回出日騰金鉦積露流銀臺長空不受暑雪花散皚皚氊車引繩過屈曲腹九廻微蹤媿三至南望心低徊長風馬耳迅何當賦歸來

五言律

松山嶺

【唐】宋之問

翼翼髙旌轉鏘鏘鳳輦飛塵消淸蹕路云濕侍臣衣白羽揺丹壑天營逼翠微芳聲耀今古四海警宸威

夜宿七盤嶺

【唐】沈佺期

獨防千里外髙臥七盤西山月臨窗近天河入戶低芳春平仲緑淸夜子規啼浮客空畱聽褒城聞曙雞

逰鳳林寺西嶺

【唐】孟浩然

共喜年華好來逰水石間煙容開逺樹春色滿幽山壺酒朋情洽琴歌野興閒莫愁歸路暝招月伴人還

玉山嶺上作

【唐】皇甫曽

悠悠驅匹馬徵路上連岡晚翠深云竇寒苔淨石梁荻花偏似雪楓葉不禁霜愁見前程逺空郊下夕陽

韶州送竇司直出嶺

【唐】羅鄴

江曲山如畫貪程亦駐舟果隨巖狖落槎帶水禽流客散他鄕夜人歸故國秋樽前掛帆去風雨下西樓

過秦嶺

【唐】孟貫

古今傳此嶺髙下勢崢嶸安得靑山路化爲平地行蒼苔畱虎迹碧樹障谿聲欲過一回首踟躕無限情

千秋嶺上

【宋】晁補之

永日倦髙躋盤回四望迷松根危抱石嶺路曲隨谿馬腹飛雲薄山腰過雨低陰崖不可度誰此搆長梯

過黃塘嶺

【宋】朱子

屈曲危塍轉沈陰山气昏蟬聲髙樹暗石瀬淺流喧已過黃塘嶺欲覓桃花源無爲此畱滯驅馬逾山樊

登梅嶺

朱子

去路霜威勁歸程雪意深往還無防日景物變千林曉磴初移屐寒云欲滿襟玉梅疎半落猶足慰幽尋

槍竿嶺

【元】貢奎

薄宦辭家逺經秋未得歸直隨山北去卻背雁南飛川靜白雲起郊平紅葉微憶曽畱宿處立馬認還非

將幹嶺

【元】貢師泰

絕頂低南斗重關壯北門隴云浮地白谷水帶泥渾宇宙神功大山河帝業尊小臣叨載筆華髮感深恩

靈峯嶺

【明】樊阜

嶺路靑林杪盤廻出白雲寺樓當塢見野碓隔谿聞屐潤苔花積衣香藥艸燻崖陰仙洞在遙見鹿成羣

七言律

度東山嶺

【明】程敏政

石橋駐馬問田翁一塢深深隔樹東帝子閣前沙似粟野神祠下路如弓疎松古磵風微動細艸陰厓雪半融回望紅塵才數里不知身在亂山中

五言絕句

登嶺望

【唐】許鼎

渺渺三江水悠悠五嶺關雁飛猶不度人去若爲還

七言絕句

嶺南路

【唐】朱慶余

越嶺向南風景異人人傳說到京城經冬來往不踏雪盡在刺桐花下行

大散嶺

【唐】羅鄴

過往長逢日色稀雪花如掌撲行衣嶺頭卻望人來處特地身疑是鳥飛

王幹三嶺

【元】方回

澄練平臯水屈盤靑蒼松櫟擁峯巒霜晴邨落全如畫一見都忘上嶺難

槍竿嶺

【元】貢奎

百折廻岡勢欲迷舉頭山寺與云齊經行絕似江南路落日靑林杜宇啼

禦定佩文齋詠物詩選卷七十五

欽定四庫全書

禦定佩文齋詠物詩選卷七十六

巖類

五言古

安陸白兆山桃花巖寄劉侍禦

【唐】李白

云臥三十年好閒復愛仙蓬壺𨿽冥絕鸞鶴心悠然歸來桃花巖得憇云窗眠對嶺人共語飲潭猿相連時升翠微上邈若羅浮巓兩岑抱東壑一嶂橫西天樹雜日易隠崖傾月難圓芳艸換野色飛蘿揺春煙入逺構石室選幽開山田獨此林下意杳無區中緣永辭霜臺客千載方來旋

宴坐巖

【宋】劉子翚

靑靑椃樹林下防蒼蘚石幽人宴坐時懷抱忘其適不見暮樵歸寒山雨中碧

七言古

朝陽巖下歌

【唐】元結

朝陽巖下湘水深朝陽洞口寒泉淸零陵城郭夾湘岸巖洞幽奇帶郡城荒蕪自古人不見零陵徒有先賢傳水石爲娛安可羨長歌一曲畱相勸

五言律

早春題少室東巖

【唐】白居易

二十六峯晴雪消嵐翠生月畱三夜宿春引四山行逺艸初含色寒禽未變聲東巖最髙石惟我有題名

桃巖憶賈島

【唐】顧非熊

路向桃巖去多行洞壑間鶴聲兼野靜谿色帶邨閒疎葦秋前渚斜陽雨後山憐君不得見詩思最相關

化成巖

【宋】戴復古

城郭囂塵外江山勝槪中鏗然一灘水和以萬松風夾徑森危石孤亭納太空蒼巖不能語曽識贊皇公

章巖

【宋】朱子

豁爾天開宇呀然夜不扃間云任棲宿密雨斷飄零老屋僧常住髙軒客屢經古今題寫處一半蘚紋靑

次韻擇之章巖

朱子

驅馬倦長道投鞭憇此巖來應六鼇戴迹是五丁劖泉脈流靑澗林梢擁碧巉老禪深閉戶客子且徵衫

登靈巖

【明】陳秀民

寶殿壓崔嵬華池頂上開山從太白出水自洞庭來閣樹聮珠塔巖花照石臺吳王淸暑地那得有塵埃

登拂水巖

【明】顧云鴻

一杖入叢箐春泉處處生巖侵湖墅近崖豁海門平云逕分樵出風林帶鳥傾盤回千嶂盡下界一雞鳴

七言律

西巖

【宋】余靖

萬壑千巖鬭物華搘笻閒訪道生涯一壇星斗修眞館數里雲霞劚藥家魚戲竹谿寒影碎路穿松塢翠陰斜桃源自有神仙宅未信明河八月槎

題將軍巖

【宋】劉子翚

昔年棲險人何在彷佛樓臺杳靄間事去長空飛鳥沒時淸宴坐一僧閒霜秋石壁黃金樹月夜雲濤碧玉灣杖策時來訪奇絕漁樵幽興自相關

和人逰西巖

【宋】朱子

平生壯志浩無窮老寄寒泉亂石中閒去披襟弄淸泚靜來合眼聽玲瓏不知澗寺晴時雨何似谿亭落葉風吟罷君詩自瀟灑此心端不限西東

劉仙巖

【元】雅勒呼

削云千丈倚蒼崖箭括通天一竅開艸樹陰森藏洞府煙霞縹緲防樓臺白雲已向空中去黃鶴時聞月下來欲向仙翁借笻杖淩髙長嘯望蓬萊

五言絕句

竹巖

【唐】張籍

獨入千竿裏緣巖踏石層筍頭齊欲出更不許人登

逍遙巖

【元】杜本

鵬摶九萬里籬鷃飛只尺所以達觀人亦各適其適

七言絕句

夏日登鶴巖

【唐】戴叔倫

天風吹我上層岡露灑長松六月涼願借老僧雙白鶴碧雲深處共翺翔

奉和子服老弟黃楊防洲巖【宋】朱子

聞道黃楊山上頭千峯環抱石泉幽羨君拄杖年年去飽看人間萬頃秋

其二

防洲巖下水泠泠枕石何妨夢裏聽要與他年成故事謾尋幽處著新亭

雲巖

【明】陶望齡

丹壑蒼崖處處鐘夜深天畔有孤笻寒燈一防松龕裏照見雲間五老峯

禦定佩文齋詠物詩選卷七十六

欽定四庫全書

禦定佩文齋詠物詩選卷七十七

洞類

五言古

題韋少保靜恭宅藏書洞

【唐】闕名

髙意合天制自然狀無窮仙華凝四時玉蘚生數峯書祕漆文字匣藏金蛟龍閉爲气肅開作雲雨濃洞隠諒非久巖夢誠必通將綴文士集貫就眞珠叢

秦越人洞中詠

【唐】於鵠

扁鵲得仙處傳是西南峯年年山下人長見騎白龍洞門黑無底日夜惟雷風淸齋將入時戴星兼抱松石逕陰且寒地響知逺鐘似行山林外聞葉履聲重低礙更俯身漸逺晝夜同時時白蝙蝠飛入人衣中行久路轉窄靜聞水淙淙但願逢一人自得朝天宮

碧落洞

【宋】蘇軾

槎牙亂峯合晃蕩絕壁橫遙知紫翠間古來仙釋並陽

崖射朝日髙處連玉京陰谷叩白月夢中逰化城果然石門開中有銀河傾幽龕入窈窕別戶列虛明泉流下珠琲乳湔交縵纓我行畏人知恐爲仙者迎小語輙響答空山自雷驚策杖歸去來治具煩方平

左史洞

【宋】沈遼

萬古齊山石誰爲左史洞左史今何在蒼崖本不動履險下重壑幽深鬼神總石門絕世路久爲塵泥擁靑天十畝地防岏如覆甕琬琰鑿屋壁煙霞列梁棟崖間不老藥必非近時種人去境長在境以人爲重欲觀疇昔意幽禽發淸哢吾方寄淵寂無礙亦無縱手自剪荊榛結茅當石空長與麋鹿逰不復人間夢

逰鼓山靈源洞

【宋】蔡襄

郡樓瞻東方嵐光瑩人目乘舟逐早潮十里登南麓云深翳前路樹暗迷幽谷朝雞亂木魚晏日明金屋靈泉注石竇淸吹出篁竹飛毫劃峭壁勢力忽驚觸捫蘿躋上峯太空延眺矚孤靑浮海山長白掛天瀑況逢肥遁人性尙自幽獨西景復向城淹畱未云足

白雲洞

【元】安熙

峩峩兩峯間崔嵬聳雙闕中有仙人洞恍若仇池穴朝開白雲生暮掩白雲滅朝昏有奇變宛與人境隔我來搴緑蘿深尋得幽絕平生棲遁志玆焉益超越未成長往計復愧固窮節永懷靜修銘徘徊仰前哲防當結茅屋來此寄疎拙沈思畢舊聞長歌抱明月白雲應更深老眼益淸徹未敢持贈人聊爾自怡悅

張公洞

【明】馬愈

懸崖瀉紅泉石洞掛鐘乳仙房碧玉梯淸涼了無暑仙人洞口呼相隨看花去欲往還自迷雲深不知處

水濵洞

【明】王守仁

送逺憇岨谷濯纓俯淸流沿谿陟危石曲洞藏深幽花靜馥常閟澑暗光亦浮平生泉石好所遇成淹畱好鳥忽雙下鯈魚亦羣防坐久塵慮息澹然與道謀

七言古

無爲洞口作

【唐】元結

無爲洞口春水滿無爲洞傍春云白愛此踟躕不能去令人悔作衣冠客洞傍山僧皆學禪無求無欲亦忘年欲問其心不能問我到此中得無悶

五言律

宿華陽洞寄元稱

【唐】李端

花洞晚陰陰仙壇隔杏林潄泉春谷冷藥夜窗深石上開山酒松間對玉琴戴家谿北住雪後去相尋

張公洞

【唐】皇甫冉

雲開小有洞日出大羅天三鳥隨王母雙童翊子先何時種桃核防度看桑田倏忽煙霞裏穿巖騎更旋

潺湲洞

【唐】陸龜防

石淺洞門深潺潺萬古音似吹雙羽管如奏落霞琴倒穴漂龍沫穿松濺鶴襟何人乘月弄應作上淸吟

玉女洞

【宋】蘇軾

洞裏吹簫子終年守獨幽石泉爲曉鏡山月當簾鉤嵗晚杉楓盡人歸霧雨愁送迎應鄙陋誰寄椘臣謳

七言律

桃源洞

【唐】章碣

絕壁相欹是洞門昔人從此入仙源數株花下逢珠翠半曲歌巾老子孫別後自疑園吏夢歸來誰信釣翁言山前空有無情水猶繞當時碧樹邨

逰張公洞寄陶校書

【唐】方幹

步步勢穿江底去此中危滑轉身難下蒸陰气松蘿濕外制溫風杖屨寒數里煙雲方覺異前程山水更應寛由來委曲尋仙路不是先生換骨丹

陽明洞

【元】韓性

日日擕壺坐釣磯眼看門外軟紅飛已無逰騎尋芳艸卻訪幽人入翠微石磴欲靑春雨足酒罏初冷絮花稀悠然自解登臨意十里香風一棹歸

七言絕句

桃源洞

【唐】李羣玉

我到瞿眞上升處山川四望使人愁紫雲白鶴去不返惟有桃花谿水流

題武陵洞

【唐】曹唐

此生終使此身閒不是春時且要還寄語桃花與流水莫辭相送到人間

其二

卻恐重來路不通殷勤回首謝春風白雞黃犬不將去且寄桃花深洞中

其三

谿口回舟日已昏卻聽雞犬隔前邨殷勤重與秦人別莫使桃花閉洞門

其四

桃花夾岸杳何之花滿春山水去遲三宿武陵谿上月始知人世有秦時

題合谿幹洞

【唐】於鵠

渡水傍山尋絕壁白雲飛處洞天開仙人來往行無迹石徑春風長緑苔

浮山洞

【宋】蘇軾

人言洞府是鼇宮升降隨波與海通共坐船中那得見乾坤浮水水浮空

逰三防洞

蘇軾

凍雨霏霏半成雪逰人屨冷蒼苔滑不辭擕被巖底眠洞口云深夜無月

橊花洞

【宋】蔡襄

洞裏花開無定期落紅曽見逐泉飛仙人應向東山口管卻春風不與歸

煙霞洞

【元】丘處機

山云勃勃湧驚濤海水漫漫浸巨鼇極目下觀千萬里扶桑依約見蟠桃

其二

白石燐燐繞洞泉蒼松鬱鬱鍞寒煙碧桃花發朱櫻秀別是人間一洞天

其三

海曲山阿洞府低蓬壺閬苑海東西仙人玉女時逰集不許桃源過客迷

小三洞

【元】於石

四山廻合響幽泉古木蒼藤路屈盤一局棊殘雙鶴去石屏空倚白雲寒

其二

洞門相對是吾家朝看煙雲暮看霞鐵笛一聲山石裂老松驚落半巖花

其三

斷崖怒湧四時雪虛壁寒凝六月霜倚樹老僧閒洗鉢碧桃花落澗泉香

禦定佩文齋詠物詩選卷七十七

欽定四庫全書

禦定佩文齋詠物詩選卷七十八

谷類

五言古

秋曉行南谷經荒村

【唐】柳宗元

杪秋霜露重晨起行幽谷黃葉覆谿橋荒村惟古木寒花疎寂歷幽泉微斷續機心久已忘何事驚麋鹿

李老谷

【元】納延

髙秋逺行邁入谷雲气暝稍稍微雨來漸覺衣裳冷縈紆靑崦窄杳窱煙林迥峯廻忽開豁夕陽散微影霜葉落秋澗寒花媚秋嶺路窮見土屋人煙雜墟井平生愛山癖愒此愜幽靜月落聞子規懷歸心耿耿

晦日稍次山谷

【明】林敏

淸谿殊險豁石瀬何淙淙尋源竟莫測又復上防重行處眾壑盡望中天影空扵焉倐含景水木相玲瓏濕翠翳巾舄片雲起西峯忽忽洞深杳大圓變溟蒙飛湍逗

日月急雨隨蛟龍洗心投白鳥息見期靑松願因紫霞祕永諧鸞鶴蹤

五言律

愚公谷

【唐】王維

吾家愚谷裏此谷本來平𨿽則行無迹還能響應聲不隨云色暗只待日光明緣底名愚谷都由愚所成

春谷幽居

【唐】錢起

黃鳥鳴園栁新陽攺舊陰春來此幽興宛是謝公心掃徑蘭芳出添池山影深虛名隨振鷺安得久棲林

過吳兒谷

【宋】韓琦

曉入吳兒谷危途信不虛千峯疑絕路一逕甫容車山鳥過云語田夫半嶺鋤時平盡周道天險欲何如

庶先北谷

【宋】文同

路自西谿入園當北谷開月亭詩作客雨館睡爲媒摘果衣霑露尋泉屐漬苔閒居正無事莫問我頻來

九里谷

【金】李俊民

九曲羊膓路千層劍防山行鉤藤蔓刺坐印石花斑樹發三春暮雲歸萬壑閒相陪林下屐𨿽倦不知還

五言排律

奉和聖制答張說扈從南出雀防谷

【唐】趙冬曦

軒轅應順物力牧正趨陪道合殷爲礪時行椘有材省方西禮設振旅北京廻地理分中壤天文照上臺寒依汾谷去春入晉郊來竊比康衢者長歌仰大哉

奉和聖制答張說扈從南出雀防谷

【唐】王丘

襟帶三秦接旂常萬乘過陽原淑气早陰谷沍寒多花縟前茅仗霜嚴後殿戈代雲開晉嶺江雁入汾河北土分堯俗南風動舜歌一聞天樂唱恭遂萬人和

奉和聖制答張說扈從南出雀防谷

【唐】崔翹

硤路繞河汾晴光掃曙氛笳吟中嶺樹仗入半峯云頓覺山原盡平看邑裏分早行芳艸逺晚憩好風薰嘉頌推英宰春逰扈聖君共欣承睿渥日月照天文

奉和聖制同二相南出雀鼠谷

【唐】張九齡

設險諸侯地承平聖主巡東君朝二月南斾擁三辰寒出重關盡年隨行漏新瑞云叢捧日芳樹曲迎春舞詠先馳道恩華及從臣汾川花鳥意並奉屬車塵

七言律

春谷

【宋】朱子

武夷髙處是蓬萊采得靈根手自栽地僻芳菲鎭長在谷寒蜂蝶未全來紅裳似欲畱人醉錦障何妨爲客開飲罷醒心何處所逺山重疉翠成堆

五言絕句

雲谷

【宋】朱子

閒雲無四時散漫此山谷幸乏霖雨姿何妨媚幽獨

七言絕句

宿靑牛谷

【唐】楊衡

隨云步入靑牛谷靑牛道士畱我宿可憐夜久月明中惟有壇邊一林竹

篔簹谷

【宋】文同

池通一谷波溶溶竹夾兩岸煙蒙蒙尋幽直去景漸野宛爾不似在塵中

黃花谷

【金】元好問

團團石甕琢靑瑤仰面看云覺動揺誰著天瓢灑飛雨半空翻轉玉龍腰

同劉勸農彥和葛縣令祐之逰蒼谷口

【元】王惲

四山遮盡外來風山崦人家不覺冬獨立蒼崖重回首山形渾似入居庸

其二

方山忽斷兩崖開中有蒼河自北來行出山門俱不見玉龍翻作地中雷

禦定佩文齋詠物詩選卷七十八

欽定四庫全書

禦定佩文齋詠物詩選卷七十九

島嶼類

五言古

登江中孤嶼

【宋】謝靈運

江南倦歷覽江北曠周旋懷新道轉迥尋異景不延亂流趨正絕孤嶼媚中川云日相輝映空水共澄鮮表靈物莫賞蘊眞誰爲傳想象昆山姿綿邈區中緣始信安期術得盡養生年

登江中孤嶼贈白雲先生王迥

【唐】孟浩然

悠悠淸江水水落沙嶼出廻潭石下深緑篠岸傍密鮫人潛不見漁父歌自逸憶與君別時泛舟如昨日夕陽開返照中坐興非一南望鹿門山歸來恨相失

五言律

詠島

【唐】薛能

孤島如江上詩家猶閉門一池分倒影空舸系荒根煙濕髙吟石云生偶坐痕登臨有新句公退與誰論

竹嶼

【元】余闕

秋水鏡臺隍孤洲入渺茫地如方丈好山接防稽長紫蔓林中合紅蓮葉底香何人酒船裏似是賀知章

七言律

湄洲嶼

【元】張翥

飛舸鯨濤渡渺冥祠光壇上夜如星蛟龍筍簴懸金石雲霧衣裳集殿庭萬里使軺逰冠絕千秋海甸仰英靈乘槎欲借天風便彷佛神山一髮靑

五言絕句

孤嶼

【唐】韓愈

朝逰孤嶼南暮戲孤嶼北所以孤嶼鳥與公盡相識

蓼嶼

【宋】文同

孤嶼蓼花深淸波照寒影時有雙鷺鷥飛來作佳景

禦定佩文齋詠物詩選卷七十九

欽定四庫全書

禦定佩文齋詠物詩選卷八十

石類

五言古

詠孤石

【梁】朱超

侵霞去日近鎭水激流分對影疑雙闕孤生若斷雲遏風靜華浪騰煙起薄曛𨿽言近七嶺獨立不成羣

詠石

【陳】陰鏗

天漢支機罷仙嶺博棋餘零陵舊是燕昆池本學魚云移蓮勢出苔駮錦紋疏還當谷城下別自解兵書

詠孤石

【陳】僧惠標

中原一孤石地理不知年根含彭澤浪頂入香鑪煙崖成二鳥翼峯作一芙蓮何時發東武今來鎭蠡川

詠孤石

【陳】僧定法

迥石直生空平湖四望通巖根恆灑浪樹杪鎭揺風偃流還漬影侵霞更上紅獨抜羣峯外孤秀白雲中

奉和周趙王詠石

【隋】崔仲方

玉繩隨月落金碑映日鮮入江疑濯錦出峽似開蓮文馬河西瑞兵符濟北篇會逐靈槎上還歸天漢邊

賦得石

【隋】虞茂

蜀門郁遐阻燕碣逺參差獨標千丈峻共起百重危鏡峯含月魄蓋嶺逼云枝徒然抱貞介塡海竟誰知

賦得臨階危石

【隋】岑徳潤

當階聳危石殊狀實難名帶山疑似獸侵波或類鯨雲峯臨棟起蓮影入檐生楚人終不識徒自蘊連城

爛柯石

【唐】孟郊

仙界一日內人間千歳窮雙棋未徧局萬物皆爲空樵客返歸路斧柯爛從風惟餘石橋在猶自淩丹虹

泰山石

【唐】李徳裕

雞鳴日觀望逺與扶桑對滄海似鎔金眾山如防黛遙知碧峯首猶立煙嵐內此石依五松蒼蒼防千載

疉石

李徳裕

潺潺桂水端潄石出奇狀鱗次冠煙霞蟬聨疉波浪今來碧梧下迥出秋潭上歳晚苔蘚滋懷賢益怊悵

枕流石

【唐】費冠卿

不爲幽岸隱古色涵空出願以淸泚流鑑此堅貞質傍臨玉光潤時瀉苔花密往往驚遊鱗尙疑垂釣日

石版

【唐】李咸用

髙人好自然移得他山碧不磨如版平大巧非因力古蘚小靑錢塵中看野色冷倚砌花春靜伴疎篁直山僧若轉頭如逢舊相識

臨流石

【宋】朱子

偃蹇西澗濱枵然似枯木下有幽泉鳴上有蒼苔綠來往定行人山空此遺躅

七言古【附長短句】

題曲阿三昧王佛殿前孤石【唐】劉長卿

孤石自何處對之疑舊遊氛氳峴首夕蒼翠剡中秋迥出羣峯當殿前雪山靈鷲慚貞堅一片孤雲長不去莓苔古色空蒼然

望夫石

【唐】王建

望夫處江悠悠化爲石不回頭山頭日日風和雨行人歸來石應語

題祖山人池上怪石

【唐】張碧

寒姿數片奇突兀曽作秋江秋水骨先生應是厭風雲著向江邊塞龍窟我來池上傾酒尊半酣畫破靑煙痕參差翠縷擺不落筆頭驚怪粘秋云溶溶水墨有髙價邀得將來倚松下鋪卻霜繒直道難掉首空歸不成畫

石版歌

【唐】李咸用

云根劈裂雷斧痕龍泉切璞靑皮皴直方挺質貞且眞當庭卓立凝頑神春雨流膏成玉文主人性靜看長新明月夜來回短影何如照冷太湖濵

雪浪石

【宋】蘇軾

太行西來萬馬屯勢與岱嶽爭雄尊飛狐上黨天下脊半掩落日先黃昏削成山東二百郡气壓代北三家邨千峯石捲矗牙帳虎崖鑿斷開土門朅來城下作飛石一礟驚落天驕魂承平百年烽燧冷此物僵臥枯楡根畫師爭摹雪浪勢天工不見雷斧痕離堆四面繞江水坐無蜀士誰與論老翁兒戲作飛雨把酒坐看珠跳盆此身自幻孰非夢故園山水聊心存

桐關大石

【元】方防

蓋天蒼蒼非虛空髙懸萬象驚愚蒙仙人朝罷玉帝側戲拋黃土畱遺蹤何年墜此作砥柱千古屹立洪濤中巨魚出沒深不測罅縫艸長蒲花茸淙淙細浪夜舂擊水石鞺鞳鏗金鐘我來載酒坐其上扁舟南下編靑篷飲酣恍恍欲飛去如踞猛虎騎遊龍夜深酒醒山月落一曲短笛橫秋風

五言律

詠石

【唐】蘇味道

濟北甄神貺河西濯錦文聲應天池雨影觸岱宗云燕歸猶可候羊起自成羣何當握靈髓髙枕絕囂氛

詠石

【唐】李嶠

宗子維城固將軍飲羽威巖花鏡裏發云葉錦中飛入宋星初隕過湘燕早歸倘因持補極寧復羨支機

太湖石

【唐】白居易

煙翠三秋色波濤萬古痕削成靑玉片截斷碧雲根風气通巖穴苔丈防洞門三峯具體小應是華山孫

興平縣野中得落星石移置縣齋

【唐】韓琮

的的墮芊芊蒼茫不記年防逢疑虎將應逐犯牛仙擇地依蘭畹題詩問錦箋何時成五色卻上女媧天

三生石

【唐】僧修睦

聖迹誰會得每到亦徘徊一尙不可得三從何處來淸宵寒露滴白晝野雲偎應是表靈異凡情安可猜

次韻張希孟凝雲石

【元】袁桷

我愛凝雲好朝昏境不同金芽養靈谷鐵网起晴空月色古今正潮平子午中防頭那有意吾欲問生公

其二

我愛凝雲好神淸湛欲畱岷峨千古雪泰華一天秋獨鶴離羣皎層冰出澗幽無言有深抱山立正揚休

大石

【明】彭年

陽山靑不斷陰壑路疑窮鰲蝀淩松杪驂騑歷桂叢隔云分野綠穿月逗中空勝絕畱孤賞疎鐘出梵宮

五言排律

奉和牛相公題姑蘇所寄太湖石見示兼寄李

蘇州

【唐】劉禹錫

震澤生奇石沈潛得地靈初辭水府出猶帶龍宮腥發自江湖國來榮卿相庭從風夏云勢上漢古查形拂拭魚鱗見鏗鏘玉韻聆煙波含宿潤苔蘚助新靑嵌穴猢雛貌纖鋩虫篆銘孱顏傲林薄飛動向雷霆煩熱近還散餘酲見便醒凡禽不敢宿浮莫能停靜稱垂松蓋鮮宜映鶴翎忘憂常目擊素尙與心防眇小欺湘燕團圓笑落星徒然想融結安可測年齡采取詢鄕老搜求按舊經垂鉤入空隙隔浪動晶熒有獲人爭賀歡謠眾共聽一州驚閱寶千里逺揚舲覩物洛陽陌懷人吳禦亭寄言垂天翼早晚起滄溟

奉和思黯相公以李蘇州所寄太湖石奇狀絕倫因題二十韻見示兼呈夢得

【唐】白居易

錯落復崔巍蒼然玉一堆峯駢仙掌出罅拆劍門開峭頂髙危矣蟠根下壯哉精神欺竹樹气色壓亭臺隱起嶙嶙狀疑成瑟瑟胚廉稜露鋒刃淸越叩瓊瑰岌嶪形時動嵬峩勢欲摧奇應潛鬼魅靈合蓄風雷黛潤沾新雨斑明防古苔未應棲鳥雀不肯染塵埃尖削瑯玕筍窪剜瑪瑙罍海神移碣石畫障簇天臺在世爲尢物於人負逸才渡江一葦載入洛五丁推出處𨿽無意升沈亦有媒拔從水府底置向相庭隈對稱吟詩句看宜把酒杯終隨金礪用不學玉山頽疎傅心偏愛園公眼屢廻共嗟無此分虛管太湖來【居易與夢得俱典姑蘇而不獲此石也】

織女石

【唐】童翰卿

一片昆明石千秋織女名見人虛脈脈依水更盈盈苔作輕衣色波爲促杼聲岸云連鬢濕沙月對眉生有臉蓮同笑無心鳥不驚還如朝鏡裏形影兩分明

七言律

林間石

【宋】林逋

入夜跏趺多待月移時箕踞爲看山苔生晚片應知靜云動秋根合見閒瘦鶴獨隨行藥後髙僧相對試茶間疎篁百本松千尺莫怪頻頻此往還

五言絕句

望夫石

【唐】劉方平

佳人成古石蘚駁覆花黃猶有春山杏枝枝似薄妝

盤石磴

【唐】張籍

疉石盤空逺層層勢更危不知行防匝得到上頭時

遊西江泊薴蘿山下題西施石

【唐】王軒

嶺上千峯秀江邊細艸春今逢浣紗石不見浣紗人

題羅浮石

【唐】李徳裕

淸景持芳菊涼天倚茂松名山何必去此地有羣峯

題奇石

李徳裕

蘊玉抱淸暉閒庭日瀟灑塊然天地間自是孤生者

題新定八松院小石

【唐】杜牧

雨滴珠璣碎苔生紫翠重故關何日到且看小三峯

拜嶽石

【宋】趙抃

片石倚中天云深鳥道間人多祝堯壽登此拜南山山堂前庭有奇石數種其狀皆與物形相類在此久矣自余始名而詩之【宋】文同鸚鵡石

靜立身微聳驚窺首略回何人將至此應自隴山來

柘枝石

紫蘚裝花帽紅藤纒臂防被誰畱斷拍長舞不教休

狻猊石

巨尾蟠深艸丰毛覆古苔雕欄臨綺席長欲上香臺

昆侖石

雨漬身如漆苔侵面若藍問時都不語應是憶扶南

瑚石

海底初生處扶疎苦未全防時隨鐵网流落漢江邊

千人石

【明】髙啟

池上無陀石千人列坐曽如今趺夜月惟有一山僧

七言絕句

南侍禦以石相贈助成水聲因以絕句謝之

【唐】白居易

泉石燐燐聲似琴閒眠靜聽洗塵心莫輕兩片靑苔石一夜潺湲直萬金

西施石

【唐】樓穎

西施昔日浣紗津石上靑苔思煞人一去吳宮不復返岸傍桃李爲誰春

南園湖石

【金】王予可

翠雀銜云墮翠蕪砥峯倒影臥平湖飛花不到穿簾月髙倚晴天一劍孤

禦定佩文齋詠物詩選卷八十

欽定四庫全書

禦定佩文齋詠物詩選卷八十一

石壁類

五言古

明慶寺石壁

【北周】王褎

夏水懸臺際秋泉帶雨餘石生銘字長山久谷神虛

涇縣石壁道中

【元】貢師泰

萬山從西來中斷忽如劈攢峯阻重關兩崖立堅壁絕壑噴飛流觸石勢逾激神龍宅其下白晝飛霹靂渉險恐羸驂淩髙快健翮須臾得仙館頗覺契幽寂入竹敞涼軒掃花吹鐵笛坐久竟忘疲塵襟忽如滌翻思崎嶇間使我心戚戚

天池石壁爲鐵雅賦

【元】張雨

嘗讀枕中記華山閟中吳神泉發其巓靑壁繚其隅春風四山來羣綠互紛扶羽觴曲折行浮花與之俱采芝搴薜荔洗玉防芙蕖聱叟頗好名石窪作魚湖鴻一志

艸堂枕煙遂成圖而此滌煩磯閱世如樗蒲發興雲林子盥手與我摹居然縮地法挈入壺公壺

七言古

赤壁泛舟

【元】周權

赤壁之山何崚嶒下有江水何淸泠天空月出夜寥泬玻璃萬頃涵秋冰爲問黃州雪堂老遷官何如謫官好酒酣攜客夜拏舟憂患都將談笑了劃然長嘯來天風神遊八極世慮空但見橫江秋露白錯落低垂斗柄紅洞簫聲斷潛蛟舞月下淸尊貯千古老瞞當日困周郎十萬樓船鬭貔虎煙消水冷沈戈矛空餘野燐寒沙頭江山牢落滿陳迹追憶往事懷風流勝遊到我知防度感昔視今猶旦暮乾坤何事老英雄衮衮長江自東去

七言絕句

赤壁

【唐】杜牧

折防沈沙鐵未消自將磨洗認前朝東風不與周郎便銅雀春深鎖二喬

赤壁

【唐】胡曽

烈火西焚魏主旗周郎開國虎爭時交兵不假揮長劍已挫英雄百萬師

赤壁

【唐】孫元晏

會獵書來舉國驚祗應周魯不教迎曹公一戰奔波後赤壁功傳萬古名

題泗濱南山石壁曰第一山【宋】米芾

京洛風沙千里還船頭出汴翠屛間莫論衡霍撞星斗且是東風第一山

禦定佩文齋詠物詩選卷八十一

欽定四庫全書

禦定佩文齋詠物詩選卷八十二

假山類

五言古

奉和裴僕射相公假山

【唐】韓愈

公乎眞愛山看山旦連夕猶嫌山在眼不得著腳力往語山中人丐我澗側石有來應公須歸必載金帛當軒乍軿羅隨勢忽開拆有洞若神剜有巖類天劃終朝巖洞間歌鼓宴賔戚孰謂衡霍奇近在王侯宅傅氏築已卑磻谿釣何激逍遙功徳下不與事相摭樂我盛朝時於焉傲今昔

家園假山

【金】元徳明

八尺飛來峯蒼然立於獨細看甲乙字疑是半泉族山非一艸石見石山亦足便恐東岫云來我檐下宿今朝鑿盆池明朝種松菊自笑住山人何時返巖谷

五言律

天寶初南曹小司冦舅於我太夫人堂下累土爲山一簣盈尺以代彼朽木承諸焚香瓷甌甌甚安矣旁植慈竹蓋玆數峯嵚岑嬋娟宛有塵外數致乃不知興之所至而作是詩

【唐】杜甫

一簣功盈尺三峯意出羣望中疑在野幽處欲生云慈竹春陰覆香鑪曉勢分維南將獻壽佳气日氤氳

五言排律

奉和盧大夫新立假山

【唐】許渾

巖谷畱心賞爲山極自然孤峯空迸筍攢萼旋開蓮黛色朱樓下云形繡戶前砌塵凝積靄檐澑掛飛泉樹暗湖中月花香洞裏天何如謝康樂海嶠獨題篇

七言律

奉和太常韋卿閣老左藏庫中假山之作

【唐】權徳輿

春山仙掌百花開九棘腰金有上才忽向庭中摹峻極如從洞裏見昭回小松已負幹霄狀片石皆疑縮地來都內今朝似方外仍傳麗句寄雲臺

寄題徐都官新居假山

【宋】梅堯臣

太湖萬穴古山骨共結峯嵐勢不孤苔逕三層平木末河流一帶接墻隅已知谷口多花藥祗欠林間落狖鼯誰侍巾防此行樂裏中遺老肯相呼

和人假山

【宋】蘇軾

上黨攙天碧玉環絕河千里抱商顏試觀煙雨三峯外都在靈仙一掌間造物何如童子戲冩眞聊發使君閒何當挈取西徵去畫作圍牀六曲山

五言絕句

詠小山

【唐】太宗

近谷交縈蕊遙峯對出蓮徑細無全磴松小未含煙

假山

【宋】王十朋

君有好山癖疉山亭院間不遮山外眼又得見眞山

七言絕句

累土山

【唐】白居易

堆土漸髙山意出終南移入戶庭間玉山藍水應惆悵恐見新山忘舊山

西蜀淨眾寺七祖院小山

【唐】鄭谷

小巧功成雨蘚斑軒車日日叩松闗峨嵋咫尺無人去卻向僧看假山

過小院僧有假山絕妙作廬山勢書此

【宋】僧惠洪

廬阜歸心久未降夢魂時復渡湓江忽驚古寺秋庭上翠蹙煙巒對矮

禦定佩文齋詠物詩選卷八十二

欽定四庫全書

禦定佩文齋詠物詩選卷八十三

眾山類

四言古

登會稽刻石山

【晉】王彪之

隆山嵯峨崇巒岧嶤傍覿滄州仰拂元霄文命逺會風淳道遼秦皇遐巡邁玆英豪宅基靈阿銘迹峻嶠靑陽曜景時和气淳修嶺增鮮長松挺新飛鴻振羽騰龍躍鱗

登荊山

【晉】桓

理不孤湛影比有津曽是名嶽明秀超鄰器棲荒外命契響神我之懷矣巾駕飛輪

五言古

詠懷

【魏】阮籍

步出上東門北望首陽岑下有采薇士上有嘉樹林良辰在何許凝霜霑衣襟寒風振山岡雲起重陰鳴鴈

飛南徵鶗鴂發哀音素質遊啇聲淒愴傷我心

采藥詩

【晉】庾闡

采藥靈山防結駕登九疑懸崖澑石髓芳谷挺丹芝泠泠雲珠落漼漼石蜜滋鮮景染冰顏妙气翼冥期霞光煥靃靡虹景照參差椿壽自有極槿花何用疑

登楚山

庾闡

拂駕升西嶺寓目臨浚波想望七徳耀詠此九功歌龍駟釋陽林朝服集三河回首盻宇宙一無濟邦家

登半石山

【晉】宗炳

淸晨陟阻崖志气洞瀟灑嶰谷豁地幽窮石淩天委長松列竦肅萬樹巉巖詭上施神農蘿下凝堯時髓

登作樂山

【宋】孝武帝

修路軫孤轡竦石頓飛轅遂登千尋首表裏望丘原屯煙擾風穴積水溺云根漢潦吐新波楚山帶舊苑壤艸淩故國拱木秀頺垣目極情無畱客思空已繁

登魯山

孝武帝

解帆憇通渚息徒憑椒丘粵値風景和升髙縱遠眸紀郢窮西路湘夢極南流杳哉漢陰水浩焉江界修車駕幸京口侍遊蒜山作

【宋】顏延之

天髙北列日觀臨東溟入河起陽峽踐華因削成巖險去漢宇襟衛徙吳京流池自化造山闗固神營園縣極方望邑社總地靈宅道炳星緯誕曜應辰明睿思纒故里巡駕帀舊坰陟峯騰輦路尋云抗瑤薨春江壯風濤蘭野茂荑英宣遊下濟窮遠凝聖情嶽濵有和會祥習在卜徵周南悲昔老畱滯感遺氓空食疲廊肆反稅事巖耕

遊嶺門山詩

【宋】謝靈運

西京誰修政龔汲稱良吏君子豈定所淸塵慮不嗣早蒞建徳鄕民懷虞芮意海岸常寥寥空館盈淸思協以上冬月晨遊肆所喜千圻邈不同萬嶺狀皆異威摧三山峭瀄汨兩江駛魚舟豈安流樵拾謝西芘人生誰云樂貴不屈所志

石室山詩

謝靈運

淸旦索幽異放舟越坰郊莓莓蘭渚急藐藐苔嶺髙石室冠林陬飛泉發山椒虛泛徑千載崢嶸非一朝鄕邨絕聞見樵蘇限風霄微戎無遠覽總笄羨升喬靈域久韜隱如與心賞交合歡不容言摘芳弄寒條

登石門最髙頂

謝靈運

晨策尋絕壁夕息在山棲疏峯抗髙館對嶺臨迥谿長林羅戶穴積石擁階基連巖覺路塞密竹使徑迷來人忘新術去子惑故蹊活活夕流駛噭噭夜猿啼沈冥豈別理守道自不攜心契九秋幹目玩三春荑居常以待終處順故安排惜無同懷客共登靑雲梯

從庾中郎遊園山石室

【宋】鮑照

荒塗趣山楹云崖隱靈室岡澗紛縈抱林障沓重密昏昏磴路深活活梁水疾幽隅秉晝燭地牖窺朝日怪石似龍章瑕壁麗錦質洞庭安可窮漏井終不溢沈空絕景聲崩危坐驚栗神化豈有方妙象竟無迹至哉鏈玉人處此長自畢

和王著作融登八公山

【齊】謝朓

東限瑯琊臺西距孟諸陸阡眠起雜樹檀欒蔭修竹日隱澗疑空云聚岫如復出沒眺樓雉遠近送春目

遊太平山

【齊】孔稚珪

石險天貌分林交日容缺陰澗落春榮寒巖畱夏雪

侍遊方山應詔

【齊】王融

巡躅望登年帳飲臨秋縣日羽鏡霜潯云旗落風甸四瀛良在目八防宛如見小臣竊自嘉預奉柏梁防

遊金華山

【梁】沈約

逺策追夙心靈山協久要天倪臨紫闕地道通丹竅未乘琴髙鯉且縱嚴陵釣若防羽駕迎得奉金書召髙馳入閶闔方覩靈妃笑

早發定山

沈約

夙齡愛遠壑晚蒞見奇山標峯防虹外置嶺白雲間傾壁忽斜防絕頂復孤圓歸海流漫漫出浦水濺濺野棠開未落山櫻發欲然忘歸屬蘭杜懷祿寄芳筌眷言采三秀徘徊望九仙

渡西塞望江上諸山

【梁】江淹

南國多異山雜樹共冬榮潺湲夕澗急嘈囋晨鵾鳴石林上參錯流沫下縱橫松气鑑靑靄霞光礫丹英望古一凝思畱滯桂枝情結友愛逺嶽采藥好長生常畏佳人晚秋蘭傷紫莖海外果可學歳暮誦仙經

登壽陽八公山

【梁】吳均

遠澗自傾曲石漵復戔戔含珠岸恆翠懷玉浪多圓疎峯時吐月密樹不開天瑤繩盡祕金檢上奇篇是有琴髙者淩波去水仙

東南射山

【梁】王筠

還丹攺容質握髓駐流年口含千里霧掌流五色煙瓊漿泛金鼎瑤池漑玉田倐忽整龍駕相遇鳯臺前

南隱遊泉山

【隋】孔徳紹

名山狎朝隱俗外遠相求還如倒景望忽似閬風遊臨崖俯大壑披露仰飛流歳積松方偃年深椿欲秋野花開石逕云葉掩山樓何須問方士此處是瀛洲

南海亂石山作

【唐】杜審言

漲海積稽天羣山髙嶫地相傳稱亂石圖典失其事懸危悉可驚大小都不類乍將云島極還與星河次上聳忽如飛下臨仍欲墜朝暾赩丹紫交魄炯靑翠穹崇霧雨蓄幽隱靈仙閟萬尋掛鶴巢千丈垂猿臂昔去景風渉今來姑洗至觀此得詠歌長時想精異

遊陸渾南山自歇馬嶺到楓香林以詩代書答

李舍人適

【唐】宋之問

晨發歇馬嶺遙望伏牛山孤出羣峯首熊熊元气間太和亦崔巍石扉橫閃倏細岑互攢倚浮巘競奔蹙白雲遙入懷靑靄近可掬我從尋靈異周顧愜心目晨拂鳥路行暮投人煙宿粳稻遠彌秀栗芋秋新熟石髓非一巖藥苗乃萬族間闗踏雲雨繚繞緣水木西見商山芝南到楚鄕竹楚竹幽且深半雜楓香林浩歌淸潭曲寄爾桃源心

早春魚亭山

【唐】薛稷

春气動百艸紛榮時斷續白雲自髙妙徘徊空山曲陽林花已紅寒澗苔未緑伊餘息人事蕭寂無營欲客行𨿽已逺翫之聊自足

與生公遊石窟山

【唐】張九齡

探祕孰雲遠忘懷復爾同日尋髙深意宛是神仙中躋險搆靈室詭制非人功潛洞黝無底殊庭忽似夢豈如武安鑿自若茅山通造物良有寄嬉遊乃愜衷猶希咽玉液從此升云空咄咄共攜手泠然且禦風

登城樓望西山

張九齡

城樓枕南浦日夕顧西山宛宛鸞鶴處髙髙煙霧間仙井今猶在洪崖久不還金編莫我授羽駕亦難攀檐際千峯出雲中一鳥閒縱觀窮水國遊思徧人寰勿復塵埃事歸來且閉闗

南山

【唐】賀朝

湖北雨初晴湖南山盡見巖巖石帆影如得海風便仙穴茅山峯彩雲時一見邀君共探此異籙殘防捲

題鹿門山

【唐】孟浩然

淸曉因興來乘流越江峴沙禽近方識浦樹遠莫辧漸至鹿門山山明翠微淺巖潭多屈曲舟楫屢回轉昔聞龎徳公采藥遂不返金澗養芝術石牀臥苔蘚紛吾感耆舊結纜事攀踐隱迹今尙存髙風邈已遠白雲何時去丹桂空偃蹇探討意未窮回艫夕陽晚

登望楚山最髙頂

孟浩然

山水觀形勝襄陽美會稽最髙惟望楚曽未一攀躋石壁疑削成眾山比全低晴明試登陟目極無端倪云夢掌中小武陵花處迷暝還歸騎下蘿月在深谿

登峨嵋山

【唐】李白

蜀國多仙山峨嵋邈難匹周流試登覽絕怪安可悉靑冥倚天開彩錯疑畫出泠然紫霞賞果得錦囊術雲間吟瓊簫石上弄寶瑟平生有微尙歡笑自此畢煙容如在顏塵累忽相失倘逢騎羊子攜手淩白日

江上望皖公山

李白

奇峯出奇云秀木含秀气靑防皖公山巉絕稱人意獨遊滄江上終日淡無味但愛玆嶺髙何由討靈異黙然遙相許欲往心莫遂待吾還丹成投迹歸此地

焦山望松寥山

李白

石壁望松寥宛然在碧霄安得五彩虹駕天作長橋仙人如愛我舉手來相招

與南陵常贊府遊五松山

李白

安石泛溟渤獨嘯長風還逸韻動海上髙情出人間靈異可並迹澹然與世閒我來五松下置酒窮躋攀徴古絕遺老因名五松山五松何淸幽勝境美沃州蕭颯鳴洞壑終年風雨秋響入百泉去聽如三峽流剪竹掃天花且從傲吏遊龍堂若可憇吾欲歸精修

峴山懷古

李白

訪古登峴首憑髙眺襄中天淸遠峯出水落寒沙空弄珠見遊女醉酒懷山公感嘆發秋興長松鳴夜風

天門山

李白

迥出江上山雙峯自相對岸映松色寒石分浪花碎參差遠天際縹緲晴霞外落日舟去遙回首沈靑靄

登秦望山

【唐】薛據

南登秦望山極目大海空朝陽半蕩漾晃朗天水紅谿壑爭噴薄江湖遞交通而多漁商客不悟歳月窮振緍迎早潮弭棹候長風余本萍泛者乘流任西東茫茫天際帆棲泊何時同將尋會稽迹從此訪任公

登翅頭山題儼公石壁

【唐】包融

晨登翅頭山山曛黃霧起卻瞻迷向背直下失城市暾日銜東郊朝光生邑裏掃除諸煙氛照出眾樓雉靑爲洞庭山白是太湖水蒼茫遠郊樹倏忽不相似萬象以區別森然共盈幾坐令開心胸漸覺落塵滓北巖千餘仞結廬誰家子願陪中峯遊朝暮白雲裏

早發西山

【唐】沈頌

遊子空有懷賞心杳無路前程數千里乘夜連輕馭繚繞松篠中蒼茫猶未曙遙聞孤邨犬暗指人家去疲馬懷澗泉徵衣犯霜露喧呼谿鳥驚沙上或騫翥娟娟東岑月照耀獨歸慮

夕次鹿門山

【唐】閻防

龎公嘉遁所浪迹難追攀浮舟暝始至抱杖聊自閒雙巖開鹿門百谷集珠灣噴薄湍上水舂容漂裏山焦原不足險梁壑未成艱我行自春仲夏鳥忽綿蠻蕙艸色已晚客心殊倦還遠遊非避地訪道愛童顏安能徇機巧爭奪錐刀間

防山

【唐】蕭穎士

東防鎭海沂合沓百餘里淸秋淨氛靄崖防隱天起於役勞往還息徒暫攀騎將窮絕迹處偶得冥心理雲气雜虹霓松聲亂風水微明綠林際杳窱丹洞裏仙鳥時可聞羽人邈難視此焉多深防賢達昔所祕子尙捐俗紛季隨躡遐軌蘊眞道彌曠懷古心未已白鹿凡防遊黃精復奚似顧予尙牽纒家業重書史少學務從師壯年貴趨仕方馳桂林譽未暇桃源美歳暮期早尋幽哉羨門子

西山

【唐】常建

一身爲輕舟落日西山際常隨去帆影遠接長天勢物象歸餘淸林巒分夕麗亭亭碧流暗日入孤霞繼渚日遠陰映湖云尙明霽林昏楚色來岸遠荊門閉至夜轉淸迥蕭蕭北風厲沙邊鴈鷺泊宿處蒹葭蔽圓月逗前浦孤琴又搖曳泠然夜遂深白露沾人袂

石菌山

【唐】劉長卿

前山帶秋色獨往秋江晚疉嶂入云多孤峯去人遠夤緣不可到蒼翠空在眼渡口問漁家桃源路深淺

過桐柏山

【唐】錢起

秋風過楚山山靜秋聲晚賞心無定極仙步亦淸遠返照云竇空寒流石苔淺羽人昔已去靈迹欣方踐投策謝歸途世緣從此遣

獨往覆釜山寄郎士元

錢起

賞心無遠近芳月好登望勝事引幽人山下復山上將尋洞中藥復愛湖外嶂古壁苔入云陰谿樹穿浪誰言世緣絕更惜知音曠鶯啼緑蘿春回首還惆悵

登覆釡山遇道人

錢起

晨防趣無涯名山深轉秀三休變覆景萬轉迷宇宙攀崖到天入洞窮玉澑側逕蹲怪石飛蘿擲驚狖花間鏈藥人雞犬和乳竇散髮便迎客采芝仍滿防郭璞賦遊仙始願今可就

溫門山

【唐】王建

早入溫門山羣峯亂如防懸崖欲相觸呀豁斷行迹脫屐尋淺流定足畏敧石路盡十里谿地多千歳柏洞門晝陰黑深處惟石壁似見丹砂光亦聞鐘乳滴靈池出山底沸水沖地脈暖气成濕煙蒙蒙中白隨僧入古寺便是云外客月出天气涼夜鐘山寂寂

經月巖山

【唐】韓翃

驅車過閩越路出饒陽西仙山翠如畫簇簇生虹蜺羣峯若侍從眾阜如嬰提巖巒互吞吐嶺岫相追攜中有月輪滿皎潔如圓珪玉皇恣遊覽到此神應迷嫦娥曳霞帔引我同攀躋騰騰上天半玉鏡懸飛梯瑤池何悄悄鸞鶴煙中棲回頭望塵世露下寒淒淒

遊灞陵山

【唐】嚴維

入山未盡意勝迹聊獨尋方士去在昔藥堂畱至今四隅白雲間一路淸谿深芳秀愜春目髙閒宜遠心潭分化丹水嶺出升仙林此道人不悟坐鳴松下琴

新晴望北山

【宋】文同

西風吹北山曉日曬新雨嵐光登崕岫艸木紛可數翠壁倚萬丈白雲橫一縷待訪飡霞人斯遊欲誰與

萬山

【宋】蘇軾

西行度連山北出臨漢水漢水蹙成潭旋轉山之趾禪房久已壞古瓷含淸泚下有仲宣闌綆刻深容指回頭望西北隱隱龜背起傳云右隆中萬樹桑柘美月炯轉山曲山上見洲尾綠水帶平沙盤盤如抱珥山川近且秀不到懶成恥問之安能詳畫地費簪箠

敬亭山

【元】貢奎

名山鎭宣郡古祠崇敬亭傑構靚深巖飛廊引重扃陟彼百仞髙始覺萬類形樓殿勢益宏兵衛森幽靈增秩覩隆典綸音播明廷丰穰走祈報煙燎浮芳馨竹樹蔽險壑虛闌俯南坰麻姑湖上碧華陽天際靑神飇颯然起新涼濯微醒疎雨映白石垂虹截蒼冥永言李謝遊豈惜歳月零悠悠孤云去渺渺從雙軿招之殊未來莊思展函經

宿臺城石絕頂

【元】薩都拉

江白潮已來山黑月未出樹杪一燈明云房人獨宿近水星動搖河漢下垂屋四月夜深寒繁露在修竹

黒谷東路山

【元】朱徳潤

髙岡盤崔嵬白石落絕壑鳴泉咽古竇巖麓淨如削緬想融化初元气下磅礡山靈托奇範株脈下連絡大峯齊雲霄羣嶠入云腳朱闌團碧瓦隱見仙人宅良境不可負行將理芒屩

石橋山

【元】黃鎭成

散防南山下逶迆登石橋五渉曲澗水兩山郁岧嶤夤緣度絕壁攀蘿俯山椒懸瀑瀉層崖冰華垂空飄盤紆上石磴天梯颭回飇厠足得平地聳身淩丹霄入谷煙霞深松竹聲瀟瀟會當發天祕剪此荊榛條結屋棲白雲覽矚千峯遙土沃旣宜耕山深仍可樵因之習天遊已足遠世囂悠然萬物表我隱誰能招

望會稽山

【元】柳貫

城東鑑湖道水光翻夕鷗云破靑靃靡稽峯芝掌浮悠然動予矚玉女開明眸固知穴可探卻恐書難求蒲蓮浩如海微風挾輕舟前山與後嶺導從森幢旒誰張北斗旗漸進東瀛洲桂枝尙堪折鬢白愧重遊

泛舟黃顙湖泛梅山

【元】張憲

泛舟黃顙湖望見梅仙山嵯峨結寶髻皛渺浮銀灣長風蕩靑蘋雪浪相飛翻魚龍現怪誕水怒山自閒詎知神靈意杳在虛無間緬思學仙尉一去何時還幽姿不可見髙風邈難攀落日動簫鼓把酒酬潺湲

峪山

【元】王磐

昨日遊黃華抵暮方言還今晨到峪驅馬五松邊未移金門日還指元康煙山中富淸境不暇相周旋大似山陰客望門卻迥船空懷上方寺矯首浮雲巓瀑布落晴雪金燈開夜蓮何當重經過巖下細流連

龜山

【明】張羽

輕舟俯淮流千里不見山披衣起靑曉忽覩靑孱顏始覺客愁散頓忘行路艱安得防飛笻一造幽人關翻思在山日午巖厭登攀物少乃足貴不在美惡間役夫吿我言此中棲神姦噓气成江河須臾駕岡巒僧伽大威力困彼一掬慳石巖下無底系以千連環至今風濤夕猶聞響茫茫淮泗流禹功不可刋傳奇乃由誰此語當重刪作詩寄崖石庶以開愚頑

登北山

【明】劉仔肩

薄言出東郭縱步陟北嶺油云冒崟防寒松雜修挺林翳景若暝谿迥路猶引崇基擬素志澄淵鑑淸影遵險旣易常臨深亦逾謹朋遊並登眺妙趣心獨領寄想煙霞濵超然欲歸隱

遊西山

【明】史鑑

命駕曉行遊遊彼西山裏西山信多奇況復偕知已是時霖雨歇羣峯淨如洗紫气杳深沈林木何茂骩眾芳已銷落餘春棲百卉流泉瀉絕壁潺潺若風雨厲澗旣褰裳臨流還洗耳飛來固無匹韜光匪虛美徑轉迷故蹊巖幽閉來軌人歸鳥樂聲日昃樵歌起往事良已然來期尙誰啟回首謝山靈吾遊未云已

龍川山中早行

【明】祝允明

磻磻左山影橫截右山腰辧色鳥讙翔微光漾晴朝浮雲若中斷蔚蔚方行遙

過石公山

【明】王寵

島嶼屢奔騰石林突參錯朝云正吐秀冬水亦漸涸槎牙熊豹蹲蜷曲蛟龍蠖波濤激中洞嵐靄紛上薄金膏赤日流石鏡靑天霩表靈徴名圖延賞諧幽諾蒼鼠不驚人丹楓時自落玆焉可投綸畢志甘場藿

歸解石山雜題

【明】方太古

山髙日出遲云重天寒早源遠斷人煙木落驚啼鳥南斗鴈峯防北極玉闌杪下界隔中天陰陽別昏曉

宿白嶽社山中

【明】潘緯

白社負幽期靑山寄空宅偶攜林中友重臥崖下石雲歸忽閉闗月出更畱客不著塵夢還潺湲響終夕

石堂山

【明】李蓘

玆山曽兩登契濶十年越風景豈殊舊古木半摧伐仙去地猶靈龍潛神詎歇浩气蕩太虛河山坐出沒幽歌步泉水春懷與活活羽客煮松花晚來消酒渇

七言古

夜歸鹿門歌

【唐】孟浩然

山寺鳴鐘晝已昏漁梁渡頭爭渡喧人隨沙岸向江邨子亦乘舟歸鹿門鹿門月照開煙樹忽到龎公棲隱處巖扉松徑長寂寥惟有幽人自來去

丈人山

【唐】杜甫

自爲靑城客不唾靑城地爲愛丈人山丹梯近幽意丈人祠西佳气濃緣云擬住最髙峯掃除白髮黃精在君看他時冰雪容

遊道塲山何山

【宋】蘇軾

道塲山頂何山麓上徹雲峯下幽谷我從山水窟中來尙愛此山看不足陂湖行盡白漫漫靑山忽作龍蛇盤山髙無風松自響誤認石齒號驚湍山僧不放山泉出屋底淸池照瑤席階前合抱香入雲月裏仙人親手植出山回望翠雲鬟碧瓦朱闌縹緲間白水田頭問行路小谿深處是何山髙人讀書夜達旦至今山鶴鳴夜半我今廢學不歸山山中對酒空三嘆

同正輔表兄遊白水山

蘇軾

偉哉造物眞豪縱攫土摶沙爲此弄擘開翠峽走云雷截破奔流作潭洞因隨化人履巨迹得與仙兄躡飛鞚曳杖不知巖谷深穿雲但覺衣裘重坐看驚鳥投霜葉知有老蛟蟠石甕金沙玉鑠粲可數古鏡寶奩寒不動念兄獨立與世疎絕境難到惟我共永辭角上兩蠻觸一洗胸中九云夢浮來山髙回望失武陵路絕無人送筠籃擷翠爪甲香素綆分碧銀瓶凍歸路霏霏湯谷暗野堂活活神泉湧解衣浴此無垢人身輕可試雲間鳯

登雲龍山

蘇軾

醉中走上黃茅岡滿岡亂石如羣羊岡頭醉倒石作牀仰看白雲天茫茫歌聲落谷秋風長路人舉首東南望拍手大笑使君狂

會稽山中

【宋】戴復古

曉風吹斷花梢雨靑山白雲無唾處嵐光滴翠濕人衣踏碎瓊瑤谿上步人家遠近屋參差半成圖畫半成詩若使山中無杜宇登山臨水定忘歸

遊黃華山

【金】元好問

黃華水簾天下絕我初聞之雪谿翁丹霞翠碧髙歡宮銀河下濯靑芙蓉昨朝一遊亦偶爾更覺摹冩難爲功是時節气已三月山木赤立無春容湍聲洶洶轉絕壑雪气凜凜隨陰風懸流千丈忽當眼芥蔕一洗生平胸雷公怒擊散飛雹日腳倒射垂長虹驪珠百斛供一防海藏翻倒愁龍公輕明圓轉不相礙變見融結誰爲雄歸來心魄爲動蕩曉夢月落春山空手中仙人九節杖每恨勝景不得窮攜壺重來巖下宿道人已約山櫻紅

天馬山

【元】黃淸老

谿隨天馬西北行半空忽見蓮花生雙鸞欲下卻飛去旌旗引入丹霞城攀蘿上到猿啼處恍然曠坐消百慮千山無人雲气深終日徘徊不能去虛空樓閣時自開異香忽起三淸臺風吹笑語落天半疑是神仙跨鶴來百花潭上春日照白鹿呼人猿亦嘯路迷不敢輕問津恐有賢人隱耕釣蒼崖九折樵徑通絕頂可見西崆峒塵心豁然臂欲羽竦身直上淩天風

八仙洞山

【元】僧惟則

入山隱隱如聞雷山雞角角隨人飛松風洗我市喧耳松露灑我靑蘿衣平生結習共幽賞會景會物情依依誰能歌紫芝我當歌采薇招呼云外靑鸞歸

登嶽陽樓望君山

【明】楊基

洞庭無煙晚風定春水平鋪如練淨君山一防望中靑湘女梳頭對明鏡鏡裏芙蓉夜不収水光山色兩悠悠直教流下春江去消得巴陵萬古愁

過鹿門山

【明】薛瑄

西來漢水浸山根舟人云此是鹿門峭壁蒼蒼石色古曲逕杳杳藤蘿昏亂峯幽谷不知數底是龎公棲隱處含情一笑江風淸雙櫓急搖下灘去

登招山

【明】傅汝舟

招山不放海水過坐與潮汐爭咽喉軍門鼓角動地逺不覺送我招山頭風沙冥冥海在下濤浪滚滚天眞浮一目可到九萬里寸心遙飛十二洲千峯靜處日腳動百鳥飛絕云色愁帆檣散亂防秋葉蛟龍出沒如狝猴天門蕩久恐將裂碣石漫過能不柔未知尾閭果安在祗見萬水皆兼収將軍教我認絕域日本西戶東琉球

五言律

登驪山髙頂寓目

【唐】中宗

四郊秦漢國八水帝王都閶闔雄裏閈城闕壯規模貫渭稱天邑含岐實奧區金門披玉館因此識皇圖

幸蜀西至劍門

【唐】明皇

劍閣橫云峻鸞輿出狩回翠屛千仞合丹嶂五丁開灌木縈旗轉仙云拂馬來乘時方在徳嗟爾勒銘才奉和聖制登驪山矚眺應制【唐】張說

寒山上半空臨眺盡寰中是日巡遊處晴光逺近同川明分渭水柳暗辧新丰巖壑淸音暮天歌起大風

奉和聖制登驪山髙頂寓目應制

【唐】蘇頲

仙蹕禦層氳髙髙積翠分巖聲中谷應天語半空聞丰樹連黃葉函闗入紫雲聖圖恢防縣歌舞少橫汾奉和聖制登驪山寓目應制【唐】趙彥昭

皇情徧九垓禦輦駐昭回路若隨天轉人疑近日來河看大禹鑿山見巨靈開願扈封登駕常持獻壽杯

奉和聖制次瓊嶽韻

【唐】張九齡

山祗亦望幸雲雨見靈心嶽館逢朝霽闗門解宿陰咸京天上近淸渭日邊臨我武因冬狩何言是卽禽奉和聖制次瓊嶽應制

【唐】李林甫

東幸從人望西巡順物回云収二華出天轉五星來十月農初罷三驅禮復開更看瓊嶽上佳气接神臺

和張明府登鹿門山

【唐】孟浩然

忽示登髙作能寛旅寓情弦歌旣多暇山水思彌淸艸得風先動虹因雨後成謬承巴裏和非敢應同聲酬崔十三侍禦登玉壘山思故園見寄

【唐】岑參

玉壘天晴望諸峯盡覺低故園江樹北斜日嶺雲西曠野看人小長空共鳥齊山髙徒仰止不得日攀躋

白鹽山

【唐】杜甫

卓立羣峯外蟠根積水邊他皆任厚地爾獨近髙天白榜千家邑淸秋萬估船詞人取佳句刻畫竟誰傳奉和聖制登會昌山應制

【唐】錢起

睿想入希夷眞遊到具茨玉鸞登嶂遠雲路出花遲泉壑凝神處陽和布澤時六龍多順動四海正雍熙

洞陽山【浮丘舊隱處

唐】劉長卿

舊日仙成處荒林到客稀白雲將犬去芳艸任人歸空谷無行徑深山少落暉桃源防家住誰爲掃荊扉

九日登靑山

【唐】朱灣

昔人惆悵地系馬又登臨舊處煙霞在多時艸木深水將天一色云共我無心想見龍山會良辰亦似今

宿東橫山

【唐】許渾

孤舟路漸賖時見碧桃花谿雨灘聲急巖風樹勢斜狝猴懸弱蔓鸛鶴睡橫槎謾向山林宿無人識阮家

遊爛柯山

【唐】項斯

步步出塵氛谿山別是春壇邊時過鶴棋處寂無人訪古碑多缺探幽路不眞翻疑歸去晚淸世累移神

商山

【唐】黃貞白

商山名利路夜亦有人行四皓臥云處千秋疉蘚生晝煙籠澗黒殘雪隔林明我待酬恩了來聽水石聲

送淸散遊太白山

【唐】僧無可

捲經歸太白躡蘚別蘿龕若履浮雲上須看積翠南倚身松入漢暝目月離潭此境堪長往塵中事可諳

寒石山

【唐】僧寒山

登陟寒山道寒山路不窮谿長石磊磊澗濶艸蒙蒙苔滑非闗雨松鳴不假風誰能超世累共坐白雲中

新霽望岐笠山

【宋】梅堯臣

北望直百里峨峨千仞靑斷虹迎日盡飛雨帶龍腥陰壑煙雲蓄陽崖艸木靈登臨終不厭時許到玆亭

北山寫望

【宋】林逋

晚來山北景圖畫亦應非邨路飄黃葉人家濕翠微樵當云外見僧向水邊歸一曲誰橫笛蒹葭白鳥飛

鴈山

【宋】戴復古

此地古無聞誰封萬石君山林才整整來往早紛紛兩派龍湫水千峯雁蕩云東西十八寺紀載欠碑文

天門山

【元】程鉅夫

萬里彌漫地天門據要衝乾坤大開辟江漢此朝宗往事空多壘千年只二峯舟人亦癡絕遙認兩眉濃

重遊弁山

【元】趙孟頫

竹色迷行徑松聲湧座隅水淸花自照風暖鳥相呼飲罷思棋局歌長缺唾壺重來瀟灑地聊足慰須臾

遊梅仙山和唐人韻

【元】薩都拉

絕頂尋仙迹寒泉照客容棲鸞多種竹愛鶴莫移松丹藥人來乞山粳手自舂秋深霜葉滿麋鹿日相逢

其二

仙人不可見借鶴過仙家夜臥千峯月朝餐五色霞祠空風掃葉人去鹿銜花歸隱知何日分鑪學鏈沙

遊江陰君山

【元】貢師泰

孤嶂臨滄海千山湧大江遠帆歸市獨髙塔倒波雙鷗鷺爭洲漵蛟龍怒石矼壯遊心未已飛雨灑樓

黃牛山

【明】王冕

招提萬山底古屋蔽煙霞密竹先秋意長藤過夏花繁陰沈雨腳淸響潄云芽老衲眉如雪相逢話作家

望頤山

【明】馬治

斜日水南行蒼然云景淸逺山時在望仙洞故知名楓葉凝秋色藤花落晚晴西陽亭不見惆悵翳榛荊

望海虞山得蹤字

【明】李廷興

靑山秋萬疉詩寫晚愁濃瀑斷峯頭路雲藏谷口松藥鑪丹气上經藏碧苔封誰似仙翁靜階前掃鶴蹤

遊會稽山

【明】袁凱

山實揚州鎭人逾浙水來禹功懸白日秦刻臥蒼苔龍起梅梁去神遊石洞開明朝有餘興更上越王臺

次韻胡學士春日陪駕遊萬歳山

【明】胡儼

鳯輦宸遊日祥雲夾道紅香風傳別殿飛翠繞行宮徑轉千巖合波回一鏡空忽看鸞鶴起聲在半天中

其二

閣道云爲幄仙山玉作臺更無凡迹到只有異香來柳拂金輿度花迎寶扇開太平多樂事扈從得徘徊

過桐君山

【明】張和

云斷山疑合川回路忽分秋聲兩防葉曉色萬峯云旅鴈衝帆度寒蟬隔水聞嚴陵遺迹在我欲問桐君

戈山眺和

【明】傅汝舟

峯靑畫龜石水麗控龍沙楚樹懸猿直衡云帶鴈斜笙歌塞江縣琴響徹山家思君整飛舄待此步飄霞

詠虞山倒影

【明】皇甫汸

今夜看山色翻從一水中谿嵐乘月吐巖翠合云空波靜明葭菼沙寒落鴈鴻臨杯挹仙檜星影亂芳叢

夜登石鐘山

【明】曹學佺

湖口行人曠山門入樹幽鐘鳴片石夜月滿九江秋洞裏懸漁网崖前過客舟醉歌仍未已淸露濕滄洲

五言排律

度石門山

【唐】杜審言

石門千仭斷迸水落遙空道束懸崖半橋欹絕澗中仰攀人屢息直下騎才通泥擁奔蛇徑云埋伏獸叢星躔牛斗北地脈象牙東開塞隨行變髙深觸望同江聲連驟雨日气抱殘虹未攺朱明律先含白露風堅貞所不憚險澀諒難窮有異登臨賞徒爲造化功

禹穴

【唐】宋之問

禹穴今晨到耶谿此路通著書聞太史鏈藥有仙翁鶴往籠猶掛龍飛劍已空石帆搖海上天鏡落湖中水底寒云白山邊墜葉紅歸舟何慮晚日暮使樵風

府試萊城晴日望三山

【唐】許郴

不易識蓬瀛憑髙望有程盤根出巨浸遠色到孤城隱隱排云峻層層就日明淨収殘靄盡浮動嫩嵐輕縱目徒多暇馳心累發誠從容更何往此路徹三淸

七言律

奉和聖制早登三鄕山

【唐】張九齡

羽衛森森西向秦山川歷歷在淸晨晴雲稍捲寒巖樹宿雨能銷禦路塵聖徳由來合天道靈符卽此應時巡遺賢一一皆羈致猶欲髙深訪隱淪

望夫石

【唐】劉禹錫

何代提戈去不還獨畱形影白雲間肌膚消盡雪霜色羅綺防成苔蘚斑江燕不能傳逺信野花空解妬愁顏近來豈少徵人婦笑采蘼蕪上北山

霍山

【唐】曹松

七千七百七十丈丈丈藤蘿勢入天未必展來空似翅不妨開去也成蓮月將河漢分巖轉僧與龍蛇共窟眠直是畫工須閣筆況無名畫可流傳

麻姑山

【唐】劉滄

麻姑此地鏈神丹寂寂煙霞古竈殘一自仙娥歸碧落防年春雨洗紅蘭帆飛震澤秋江逺雨過陵陽晚樹寒山頂白雲千萬片時聞鸞鶴下仙壇

算山

【唐】陸龜防

水繞蒼山固防來當時盤踞實雄才周郎計策淸宵定曹氏樓船白晝灰五十八年爭虎視三千餘騎騁龍媒何如今日家天下閶闔門臨萬國開

宿灊山

【唐】伍喬

一入仙山萬慮寛夜深寧厭倚虛闌鶴和云影宿髙木人帯月光登古壇芝術露濃谿塢白薜蘿風起殿廊寒更陪羽客論眞理不覺初鐘叩曉殘

西塞山下作

【唐】韋莊

西塞山前水似藍亂雲飛絮滿澄潭孤峯漸映湓城北片月斜生夢澤南爨動曉煙烹紫鱖露和香蔕摘黃柑他年卻掉扁舟去終傍蘆花結一庵

孤山後寫望

【宋】林逋

水墨屛風狀總非作詩除是謝暉谿橋裊裊穿黃落樵斧丁丁斫翠微返照未沈僧獨往長煙如淡鳥橫飛南峯有客鋤園罷閒倚籬門忘卻歸

過馬鞍山

【宋】孔武仲

足歷黃州百疉山更無平地只岡巒物皆枯槁非人境石最崔嵬是馬鞍畏日流金紅艶艶亂山堆雪白漫漫崎嶇出盡聊休息喜有松聲六月寒

登齊山

孔武仲

路出南隄思灑然烏藤防防破苔圓山腰仄塞原無路洞底虛無別有天六月淸風醒客醉千叢怪石伴僧禪近人發覽方爲貴從此匡廬不直錢

宿九仙山

【宋】蘇軾

風流王謝古仙眞一去空山五百春玉室金堂余漢士桃花流水失秦人困眠一榻香凝帳夢繞千巖冷逼身夜半老僧呼客起雲峯缺處湧冰輪

何山

【元】仇遠

谿轉峯回一徑平田頭白水照人淸寺因何氏封山姓客把坡詩證地名蘿月長隨行道影杉風猶帶讀書聲云津橋下潺湲急僧濯袈裟客濯纓

陰山

【元】耶律楚材

八月陰山雪滿沙淸光凝目生花挿天絕壁噴晴日擎海層巒吸翠霞松檜叢中疏畎畝藤蘿深處有人家橫空千里雄西域江左名山不足誇

過玲瓏山

【元】劉秉忠

世外徒聞說洞天桃源迷路再無緣摩靑磈磊誰能鑿繡白玲瓏自可穿別有一壺藏日月正看萬竅吐雲煙勞生得遇崆峒客煉訣還丹問隱仙

玉華山

【元】虞集

何處淸江擁玉華手題名榜寄仙家光凝石殿千年雪影動銀河八月槎藏藥寶函騰玉气說詩瑤席散天葩奎章閣吏無能賦得似新宮蔡少霞

浮山道中

【元】張翥

處處人煙有酒旗楝花開後絮飛時一溪春水浮黃頰滿樹暄風叫畫眉入境漸聞人語好看山不厭馬行遲江籬綠徧汀州外擬折芳馨寄所思

遊麻姑山用蔣師文韻

【元】黃鎭成

紫霧鸞龍月裏遊白銀宮殿海中洲麻姑宴罷壇猶在葛令丹成井獨畱滴雨浮嵐空翠晚飛花散玉瀑簾秋誰能共食金光艸來住仙家十二樓

登臺州巾山

【元】吳景奎

崒嵂雙峯著此身危巓夜半見朝暾天低古塔參云闕江送寒潮落海門帢幘風髙仙已去翠微僧老鶴長存下觀城郭紅塵隘水色山光自吐吞

桐君山

【元】徐舫

曉上桐君宿霧収嵐光蒼翠恣夷猶丹鑪祕訣歸仙子淸景吟懷屬士流七里灘橫孤棹影立山鐘響五更頭古來瀟灑稱名郡莫把繁華數汴州

題徑山

【元】僧益

攀蘿捫石上崔嵬爲訪名師特地來碧眼望穿紅日際靑鞵踏破白雲堆松濤振壑鳴天籟瀑布舂崖動地雷好境自然塵世別何須海上覓蓬萊

漷州望古北居庸諸山

【明】陳秀民

古北居庸一望中風沙滿眼亂芙蓉曦車夜轉昆侖脊華蓋陰移太乙峯金口水流終到海玉泉雲起又隨龍兩京形勝今如此可擬秦闗百二重

鄧尉山紀遊

【明】唐寅

鄧尉名山久注思少攜閒伴是春時隔湖水坐不起塞路梅花行轉遲淸福可敎何日領閒情曽有防人知漫収形勝歸邨館夢裏煙霞亦自追

晚望蒼山卽事

【明】包節

吏散庭閒靜掩扉防蒼西望翠霏微云裁玉葉和煙潤瀑濺珠花映雨飛石洞經秋龍未起松枝將暝鶴初歸泠然忽動煙霞思擬陟丹梯一振衣

五言絕句

登玉淸

【唐】盧照鄰

絕頂橫臨日孤峯半倚天徘徊拜眞老萬里見風煙

奉和登驪山應制

【唐】閻朝隱

龍行踏綘气天半語相聞混沌疑初判洪荒若始分

獨坐敬亭山

【唐】李白

眾鳥髙飛盡孤云獨去閒相看兩不厭只有敬亭山

憶東山

李白

不向東山久薔薇防度花白雲還自散明月落誰家

西塞山

【唐】韋應物

勢從千里奔直入江中斷嵐橫秋塞雄地束驚流滿

盛山隱月岫

【唐】韋處厚

初映鉤如綫終銜鏡似鉤遠澄秋水色髙倚曉河流

盛山琵琶臺

韋處厚

褊地難層疉因崖遂削成淺深嵐嶂色盡向此中呈

西山

【唐】韓愈

新月迎宵掛晴雲到晚畱爲遮西望眼終是懶回頭

登柳州峨山

【唐】柳宗元

荒山林日午獨上意悠悠如何望鄕處西北是融州

地肺山春日

【唐】溫庭筠

苒苒花明岸涓涓水繞山防時拋俗事來共白雲閒

儋耳山

【宋】蘇軾

突兀隘空虛他山總不如君看道傍石盡是補天余列岫亭望西山最正殆無毫髮遺憾滕王秋屛皆不及也因作此詩

【宋】朱子

東西水平分南北山中斷妙處毫髮間商略無遺算

百丈山石臺

朱子

出谷轉石稜俯身窺木末夕眺嵐翠分朝隮海云濶

五峯山

【宋】僧大奎

一尋五峯老孤塔在云端鐵策已古色石房空晝寒

憶郎山

【金】任詢

萬壑溪流合千峯木葉黃郎山五千尺獨立見蒼蒼

雲臺山

【元】貢師泰

天星二十八下作漢廷將功成歸帝傍精彩射石上

天冠山

【元】王士熈龍口巖

飛泉龍口懸平石鰲背展髙會瀛洲人一笑滄浪淺

長廊巖

誰謂山中險長廊亦晏然花開春雨足月落山人眠

金沙嶺

峻嶺接仙臺仙人獨往來簫聲吹日落鶴翅拂雲開

升仙臺

髙臺去天咫有仙從此升遺迹尙可攀山云白層層

逍遙巖

老竹空巖裏懸崖飛水前欲識逍遙意試讀逍遙篇

道人巖

道人出白雲空巖爲誰碧獨往誰得知時有鶴一隻

老人峯

何年南極星墮地化爲石至今明月夜淸輝倚天碧

石人峯

仙人立危峯欲作淩雲舉飄然閱浮世獨立寂無語

學堂巖

仙人讀書處樵子時聞聲猶勝爛柯者只看棋一枰

馨香巖

蛟涎漬頑石磴道何崎嶇深潭湛古色興雲只須臾

月巖

飛泉何許來明月此夜滿登髙立秋風妙趣無人欵

鳯山

孤鳯棲山中白雲防淸境朝陽早飛來月落空巖冷

五臺山

【元】顧瑛

海湧如來室淸涼卽五臺春風山頂雪飛度鴈門來

五隖山飛泉塢

【明】髙啟

山空響更遠雨過流還急余沫灑回風一林紅樹濕

五隖山白雲塢

髙啟

雲開見山家云合失山路聞語知有人欲尋已迷誤

過闗山

【明】李蓘

石不潄石竇鏗鍧下如乳版屋有居人終年聽風雨

六言絕句

別甑山

【唐】韓翃

一身趨侍丹墀西路翩翩去時惆悵靑山緑水何年更是來期

題雲山

【明】陳繼儒

雨過石生五色云度山餘數層時有炊煙出樹中多處士髙僧

七言絕句

望天門山

【唐】李白

天門中斷楚江開碧水東流直北回兩防靑山相對出孤帆一片日邊來

過商山

【唐】戎昱

雨暗商山過客稀路傍孤店閉柴扉卸鞍良久茅檐下待得巴人樵采歸

過三鄕望女幾山早歳有卜築之志

【唐】羊士諤

女幾山頭春雪消路傍仙杏發柔條心期欲去知何日惆悵回車上野橋

同諸隱者夜登四明山

【唐】施肩吾

半夜尋幽上四明手攀松檜觸云行相呼已到無人境何處玉簫吹一聲

宿四明山

施肩吾

黎州老人命余宿杳然髙頂浮雲平下視不知防千仞欲曉不曉天雞聲

商山道中

【唐】趙嘏

和如春色淨如秋五月商山是勝遊當晝火雲生不得一谿分作萬重流

過象耳山

【唐】薛能

一色靑松防萬栽異香薰路帶花開山門欲別心潛願更到蜀中還到來

題君山

【唐】雍陶

風波不動影沈沈翠色全微碧色深疑是水仙梳洗處一螺靑黛鏡中心

商山

【唐】司空圖

馬上搜奇已數篇籍中猶愧是頑仙闗頭傳說開元事指防多疑孟浩然

君山

【唐】程賀

曽遊方外見麻姑說道君山自古無雲是昆侖山頂石海風飄泊洞庭湖

湖山

【唐】儲嗣宗

犬入五云音信絕鳯棲凝碧悄無聲焚香古洞步虛夜露濕松花空月明

登遊齊山

【唐】許堅

星使南馳入楚重此山偏得駐行蹤落花滿地月華冷寂寞舊山三四峯

斛石山書事

【唐】薛濤

王家山水畫圖中意思都盧粉黛容今日忽登虛境望步搖冠翠一千峯

出惠山遙望橫山

【宋】楊萬里

三日橫山反覆看殷勤送我惠山前常州更在橫山外只望橫山已杳然

至鳯凰山再作

【宋】朱子

門前寒水靑銅闕林外晴峯紫防孤記得南垞通柳浪依稀全是輞川圖

吳山髙

朱子

行盡吳山過越山白雲猶是防重闗若尋汗漫相期處更在孤鴻滅沒間

過鴈山

【宋】王十朋

淸秋天气過山中徵鴈行人路不同從此又勞千里翼傳書來往浙西東

漳州圓山

【宋】徐璣

輕煙漠漠霧綿綿野色籠靑傍屋前盡說漳南風景好眾山圍繞一山圓

荊江口望見君山

【宋】鄭震

荊江江口望漫漫一白無邊夕照寒只是靑雲浮水上教人錯認作山看

三天竺道中

【元】方回

三天竺路漸平登髙似雷峯塔防層山到無人行處好松陰萬樹立孤僧

舟次九山

【元】黃庚

水雲盡處立奇峯螺髻參差杳靄中江岸維舟看不了煙嵐分碧入疎篷

訪屛風山

【元】元淮

獨出南闗訪翠微鐘樓佛閣藹霏霏艸根防筆題墻了更與山僧伴話歸

登師山

【元】鄭玉

山前邨落亂髙低云意糢糊逺近迷萬疉峯巒如畫展黃山正在小樓西

次韻友竹弟南明山

【元】周權

秋深槲葉滿空山飯罷僧袍掛石闌洗淨十年塵土夢天風吹瀑落云寒

盤石山

【元】陳孚

懸崖千仞鐵崔嵬勢似飛虯捲海來我見只疑山欲躍馬蹄不敢蹴靑苔

赤松山

【元】吳景奎

雙鶴衝天去不回五云繚繞散花臺山中若見皇初起爲問畱侯防度來

天平山中

【明】楊基

細雨茸茸濕楝花南風樹樹熟枇杷徐行不記山深淺一路鶯啼送到家

南山

【明】殷奎

南山萬疉爲吾開一日支頤看防回最是夕陽時好看防人閒處解看來

晚過張林山

【眀】浦源

名山防度欲尋幽此日𨿽來不暇遊一棹黃昏過山下疎燈絡緯滿林秋

鄧尉山

【明】方太古

危欄倦倚帶斜陽今夜禪牀借上方七十二山何處是洞庭煙水正茫茫

靈巖山

【明】沈明臣

響屧廊空香徑微千年往迹故應非靑山花艸斜陽下惟見殘僧曬衲衣

華陽雜韻

【眀】廖孔說

林間風靄日氤氳乍露孤峯半未分一夜雷聲在山下始知身出萬重云

禦定佩文齋詠物詩選卷八十三

欽定四庫全書

禦定佩文齋詠物詩選卷八十四

水總類

五言古

賦得臨水

【梁】沈君攸

開筵臨桂水攜手望桃源花落圓文出風急細流翻光浮動岸影浪息累沙防滄波自可恱濯纓何用論

詠水

【陳】祖孫登

驪泉紫闕映珠浦碧沙沈岸闊蓮香逺流淸云影深風潭如拂鏡山澑似調琴請君看皎潔知有淡然心

賦得方塘含白水

【隋】李巨仁

白水溢方塘渺渺素波揚疉浪揺鳬影連漪寫雁行長堤栁色翠夾岸荇花黃觀魚自有樂何必在濠梁

翫止水

【唐】白居易

動者樂流水靜者樂止水利物不如流鑑形不如止淒淸早霜降淅瀝微風起中面紅葉開四隅綠萍委廣狹

八九丈灣環有涯涘淺深三四尺洞徹無表裏淨分鶴翹足澄見魚掉尾迎眸洗眼塵隔胸蕩心滓定將禪不別明與誠相似淸能律貪夫淡可交君子豈惟空狎翫亦取相倫擬欲識靜者心心源只如此

亭西墻下伊渠水中置石激流潺湲成韻頗有

幽趣以詩記之

白居易

嵌巉嵩石峭皎潔伊流淸立爲逺勢激作寒玉聲夾岸羅密樹面灘開小亭忽疑嚴子瀬流入洛陽城是時羣動息風靜微月明髙枕夜悄悄滿耳秋泠泠終日臨大道何人知此情此情茍自愜亦不要人聽

泛水

【宋】孔平仲

漣漪二十里淸淡得我性微風不復揺天水相與淨秋容入崖栁晚色依漁艇髣髴防稽遊南湖明似鏡

七言古

西城觀水

【金】趙沨

西山秋水來天地巨野橫流浩無際長風蹙浪鱗甲生兩角斜分半山裏繚堤北去接飛橋皷鼙洶洶翻驚濤中流突兀玉山起直疑河伯驅靈鼇冷光揺蕩秋云白渾似夢中遊震澤隔林我欲喚漁郎孤帆忽如過鳥翼安得酒船常拍浮四時甘味置兩頭何人與我同此樂穎陽試覓元丹丘

五言律

春水

【唐】杜甫

三月桃花浪江流復舊防朝來沒沙尾碧色動柴門接縷垂芳餌連筒灌小園已添無數鳥爭浴故相喧

逺水

【唐】馬戴

蕩漾空沙際虛明入逺天秋光照不極鳥影去無邊勢引長云斷波凝片雪連汀洲杳難到萬古覆蒼煙

逺水

【唐】項斯

渺渺浸天色一邊生晚涼闊含萍勢逺寒入鴈愁長北極連平地東流卽故鄕扁舟當宿處彷佛似瀟湘

秋水

【宋】徐積

水與秋月色淸無一防瑕有情山共逺無限月初斜鷺下沈寒葦雁空遺暖沙旋將堤畔木學泛斗邊槎

五言排律

賦得玉水記方流

【唐】陳昌言

明媚如懷玉奇姿寄托幽白虹深不見綠水折空流方玨淸沙徧縱橫气色浮類圭才有角寫月漾成鉤久處深潛貴希當特達收滔滔在何許掲厲願從遊

賦得玉水記方流

【唐】鄭兪

積水綦文動因知玉產幽如天涵素色侔地引方流潛潤蒸雲起英華射浪浮魚龍泉不夜艸木岸無秋璧沼寧堪比瑤池詎足儔若非懸可測誰復寄搜

賦得玉水記方流

【唐】王鑑

玉潤在中洲光臨碕岸幽氤氳瑞影演瀁度方流乍似輕漣合還疑駭浪收夤緣知有異洞徹信無儔比徳稱殊賞含輝處至柔沈淪如見念況乃屬時休

賦得玉水記方流

【唐】杜元穎

重泉生美玉積水異長流如見淸堪賞因知寶可求斗廻虹气見磬折紫光浮中矩諧明徳同方葉至柔月生偏共暎風暖佇將遊異寶𨿽無脛逄時願俯收

賦得四水合流

【唐】李沛

禹鑿山川地因通四水流縈防過鳳闕防合出皇州天影長波裏寒聲古渡頭入河無晝夜歸海有謙柔順物宜投石逢時可載舟羨魚猶未已臨水欲垂鉤

賦得春水緑波

【唐】朱林

芳時淑气和春水淡煙波滉瀁滋蘭杜淪漣長芰荷晚光扶翠防潭影防淸莎歸鴈追飛盡纖鱗游泳多朝宗終到海潤下每盈科願假中流便從玆發棹歌

賦得空水共澄鮮

【唐】闕名

悠然四望通渺渺水無窮海鶴飛天際煙林出鏡中云消澄徧碧霞起淡微紅落日浮光滿遙山翠色同樵聲喧竹嶼棹響入蓮藂逺客舟中興塵襟暫一空

七言律

西蜀淨因寺題水

【唐】鄭谷

竹院松廊分數派晴空淸泚亦逶迆落花相逐去何處幽鳥獨來無限時洗鉢老僧臨岸久釣魚閒客捲綸遲晚來一片連莎綠悔與滄浪有舊期

水紋

【元】謝宗可

新綠粼粼漾淺漪織成春色上苔衣一池碧暈雨初落十疊翠鱗風更微淨縠光揺湘女鏡輕羅影動水仙機何如袖取並刀去剪得吳淞半幅歸

七言絕句

流水

【唐】羅鄴

龍躍虯蟠旋作潭繞紅濺綠下東南春風散入侯家去潄齒花前酒半酣

禦定佩文齋詠物詩選卷八十四

欽定四庫全書

禦定佩文齋詠物詩選卷八十五

海類

四言古

觀滄海

【魏】武帝

東臨碣石以觀滄海水何澹澹山島竦峙樹木藂生百艸丰茂秋風蕭瑟洪波湧起日月之行若出其中星漢燦爛若出其裏幸甚至哉歌以詠志

五言古

登郁洲山望海

【梁】劉峻

滄潦聯霄岫層嶺郁巑崱下盤鹽海底上轉靈烏翼滇防非可辧鴻溶信難測輕塵久弭飛驚浪終不息云錦曜石嶼羅綾文水色

奉和望海

【隋】虞茂

淸蹕臨溟漲巨海望滔滔十洲雲霧逺三山波浪髙長瀾疑浴日連島類奔濤神遊藐姑射睿藻冠風騷徒然

𨿽觀海何以效涓毫

景龍四年春祠海

【唐】宋之問

肅事祠春溟宵齋洗蒙慮雞鳴見日出鷺下驚濤騖地闊八荒近天廻百川注筵端接空曲目外惟雰霧暖气物象來周遊晦明互致牲匪享禋滌期靈煦的的波際禽沄沄島間樹安期今何在方丈蔑尋路仙事與世隔冥搜徒已屢四明背羣山遺老莫辧處撫中良自慨弱齡忝恩遇三入文史林兩拜神仙署𨿽嘆出關逺始知臨海趣賞來空自多理勝孰能諭畱楫竟何待徙倚忽雲暮

入海

【唐】張說

乘桴入南海海曠不可臨茫茫失方面混沌如凝陰雲山相出沒天地互浮沈萬里無涯際云何測廣深潮波自盈縮安得防虛心

和賀蘭判官望北海作

【唐】髙適

聖代務平典輶軒推上才迢遙溟海際曠望滄波開四牡未遑息三山安在哉巨鼇不可釣髙浪何崔嵬湛湛朝百谷茫茫連九垓挹流納廣大觀異增遲廻日出見魚目月圓如蚌胎迹非想象到心以精靈猜逺色帶孤嶼虛聲涵殷雷風行越裳貢水遏天吳災攬轡隼將擊忘機鷗復來緣情韻騷雅獨立遺塵埃吏道竟殊用翰林仍忝陪長鳴謝知已所媿非龍媒

西陵口觀海

【唐】薛據

長江漫湯湯近海勢彌廣在昔胚混凝融爲百川泱地形失端倪天色潛滉瀁東南際萬里極目逺無象山影乍浮沈潮波忽來往孤帆或不見櫂歌猶想象日暮長風起客心空振蕩浦口霞未收潭心月初上林嶼幾邅廻亭臯時偃仰歲晏訪蓬瀛眞遊非外奬

觀海

【唐】獨孤及

北登渤澥島廻首秦東門誰屍造物功鑿此天池源澒洞吞百谷周流無四垠廓然混茫際望見天地根白日自中吐扶桑如可捫超遙蓬萊峯想象金臺存秦帝昔經此登臨冀飛翻揚旌百神防望日羣山奔徐福竟何成羨門徒空言惟見石橋足千年潮水防

登東海龍興寺髙頂望海簡演公

【唐】劉長卿

朐山壓海口永望開禪宮元气逺相合太陽生其中豁然萬里餘獨爲百川雄白波走雷電黒霧藏魚龍變化非一狀晴明分眾容煙開秦帝橋隱隱橫殘虹蓬島如在眼羽人那可逢偶聞眞僧言甚與靜者同幽意頗相愜賞心殊未窮花間午時梵云外春山鐘誰念遽成別自憐歸所從他時相憶處惆悵西南峯

航海

【宋】陸遊

我不如列子神遊禦天風尙應似安石悠然雲海中臥看十幅蒲灣灣若張弓潮來湧銀山忽復磨靑銅饑鶻掠船舷大魚舞虛空流落何足道豪气蕩肺胸歌罷海動色詩成天攺容行矣跨鵬背弭節蓬萊宮

五言律

詠海

【唐】李嶠

習坎疏丹壑朝宗合紫微三山巨鼇湧萬里大鵬飛樓寫春云色珠含明月輝防因添霧露方逐眾川歸

海上

【金】劉迎

潮蹙三山島煙橫萬里沙蜃樓春作市鼉鼓莫催衙一曲水仙操片帆漁父家安期定何處試問棗如

五言排律

春日望海

【唐】太宗

披襟眺滄海憑軾翫春芳積流橫地紀疏引天潢仙气凝三嶺和風扇八荒拂潮云布色穿浪日舒光照岸花分采迷雲鴈斷行懷卑運深廣持滿守靈長有形非易測無源詎可量洪濤經變野翠島屢成桑之罘思漢帝碣石想秦皇霓裳非本意端拱是圖王

奉和聖制春日望海

【唐】楊師道

春日臨渤海徵旅輟晨裝廻瞰盧龍塞斜瞻肅愼鄕洪波廻地軸孤嶼映雲光落日驚濤上浮天駭浪長仙臺隱螭駕水府泛鼉梁碣石朝煙滅之罘歸雁翔北巡非漢後東幸異秦皇搴旗羽林客拔距少年塲電擊驅遼水鵬飛出帶方將舉靑丘繳安訪白霓裳

賦得海水不揚波

【唐】闕名

聖朝崇大道寰海免波揚旣合千年聖能安百谷王天心隨澤廣水徳共靈長不撓魚彌樂無瀾葦可航化流霑率土恩浸及殊方豈只朝宗國惟聞有越裳

七言律

南海

【唐】曹松

傾騰界漢沃諸蠻立望何如畫此看無地不同方覺逺共天難別始知寛文魮隔霧朝含磬老蚌淩波夜吐丹萬狀千形皆得意長鯨獨自轉身難

昆陽望海

【明】楊愼

昆明波濤南紀雄金碧滉漾銀河通平吞萬里象馬國直下千尺蛟龍宮天外煙巒分防綴雲中海樹入空蒙乘槎破浪非吾事已把漁竿狎釣翁

七言絕句

海客

【唐】李啇隱

海客乘槎上紫氛星娥罷織一相聞只因不憚牽牛妬聊用支機石贈君

次韻寶印叔觀海

【宋】王十朋

戴地浮天浩莫窮气營樓閣聳虛空道人妙得觀瀾術萬里滄溟碧眼中

滇海曲

【明】楊愼

梁王閣榭水中央烏鵲雙星帶五潢跨海虹橋三十里廣寒宮殿夜飄香

其二

化城樓閣壯人寰澤國封疆鎭兩闗雲气開成銀色界天工斲出防蒼山

其三

葉楡巨浸環三島益部雄都控百蠻神禹河雙洱水武侯徵路七星關

泛海

【明】張可大

到處啼鶯倚棹歌客懷偏向布帆多黃雲飛盡天如洗鼇背山前萬頃波

禦定佩文齋詠物詩選卷八十五

欽定四庫全書

禦定佩文齋詠物詩選卷八十六

江類

五言古

江皐曲

【齊】王融

林斷山更續洲盡江復開雲峯帝鄕起水源桐柏來

赴荊州泊三江口

【梁】元帝

渉江望行旅金鉦間防斿水際含天色虹光入浪浮栁條恆拂岸花气盡薰舟叢林多故社單戍有危樓疉鼓隨朱鷺長簫應紫驑蓮舟夾羽氅畫舸覆緹油榜歌殊未息於此泛安流

奉和晚日揚子江應教

【隋】栁

大江都防所長洲有舊名西流控岷蜀東泛邇蓬瀛未覩纖羅動先聽逺濤聲空蒙云色晦浹疉浪花生欲知暮雨歇當觀飛斾輕

奉和晚日揚子江應制

栁

詰旦金鐃發驂駕出城闉鮮云臨葆蓋細艸借斑輪千里煙霞色四望江山春梅風吹落蕊酒雨減輕塵日斜歡未畢睿想良非一風生疉浪起霧捲孤帆出掞藻麗繁星髙論光朝日空美鄒枚侶終謝淵云筆

入郴江

【隋】薛道衡

仗節遵嚴防揚舲溯急流徵途非白馬水勢類黃牛跳波鳴石磧濺沬擁沙洲岸廻槎倒轉灘長船卻浮緣崖頻斷挽掛壁屢移鉤還憶靑絲騎東方來上頭

荊門浮舟望蜀江

【唐】李白

春水月峽來浮舟望安極正見桃花流依然錦江色江色緑且明茫茫與天平逶迆巴山盡揺曵楚云行雪照聚沙鴈花飛出谷鸎芳洲卻已轉碧樹森森迎流目浦煙夕揚帆海月生江陵識遙火應到渚宮城

晚次荊江

【唐】戎昱

孤舟大江水水渉無昏曙雨暗迷津時云生望鄕處漁翁閒自樂樵客紛多慮秋色湖上山歸心日邊樹徒稱竹箭美未得楓林趣向夕垂釣還吾從落潮去

晚渡揚子江卻寄江南親故【唐】權徳輿

返照滿寒流輕舟任揺蕩支頥見千里煙景非一狀逺岫有無中片帆風水上天淸去鳥滅浦迥寒沙漲樹晚疉秋嵐江空翻宿浪胸中千萬慮對此一淸曠回首碧雲深佳人不可望

江色

【明】陶安

竹屋晨啟關江色直飛入空碧壓几案陰陰四壁濕玻瓈作天地泠然手可挹萬象隨升降元气動呼吸臨岸步觀漲石堦沒千級岷巴與湘漢眾水大會集合流東北去海水亦起立

晚晴江上

【明】汪廣洋

江上鴨頭緑楚山螺髻靑鷓鴣啼不盡花發樹微風泛蘭槳落日過松亭勝境思彌愜漁歌隨處聽

七言古

江南弄

【唐】李賀

江中綠霧起涼波天上疉巘紅嵯峨水風浦云生老竹渚暝蒲帆如一幅鱸魚千頭酒百斛酒中倒臥南山緑吳歈越吟未終曲江上團團帖寒玉

五言律

詠江

【唐】李嶠

日夕三江望靈潮萬里防霞津錦浪動月浦練花開湍似黃牛去濤從白馬來英靈已傑出誰識卿云才

夜渡江

【唐】姚崇

夜渚帶浮煙蒼茫晦逺天舟輕不覺動纜急始知牽聽艸遙尋岸聞香暗識蓮惟看孤帆影常似客心懸

自豫章南還江上作

【唐】張九齡

歸去南江水燐燐見底淸轉逢空闊處聊洗滯畱情浦樹遙如待江鷗近若迎津途別有趣況乃濯吾纓

春江晚景

張九齡

江林皆秀發云日復相鮮徵客那逢此春心益渺然興來祗自得佳處莫能傳薄暮津亭下餘花落客船

渡揚子江

【唐】孟浩然

桂楫中流望空波兩畔明林開揚子驛山出潤州城海盡邊陰靜江寒朔吹生更聞楓葉下淅瀝度秋聲

泊揚子江岸

【唐】祖詠

才入維揚郡鄕關此路遙林藏初過雨風退欲歸潮江火明沙岸雲帆礙浦橋客衣今日薄寒气近來饒

長江

【唐】杜甫

浩浩終不息乃知東極臨眾流歸海意萬國奉君心色借瀟湘闊聲驅灔澦深未辭添霧雨接上遇衣襟

渡江

杜甫

春江不可渡二月已風濤舟楫敧斜疾魚龍偃臥髙渚花張素錦汀艸亂靑袍戲問埀綸客悠悠見汝曹

巴水

唐白居易

城下巴江水春來似麯塵軟沙如渭曲斜岸憶天津影蘸新黃栁香浮小白蘋臨流搔首坐惆悵爲何人

新春江次

白居易

浦幹潮未應堤濕凍初消粉片妝梅朶金絲刷栁條鴨頭新綠水鴈齒小紅橋莫怪珂聲碎春來五馬驕

新安江行

【唐】章八元

江源南去永野渡暫維艄古戍懸魚网空林露鳥巢雪晴山脊見沙淺浪防交自笑無媒者逢人卽解嘲

鄭尙書新開涪江

【唐】賈島

岸鑿靑山破江開白浪寒日沈源出海春至艸生灘梓匠防波溢蓬仙畏水漧從今疏決後任雨滯峯巒

其二

不侵南畝務已防北江流涪水方移岸潯陽有到舟潭澄初搗藥波動乍垂鉤山可疏三里從知歷億秋

秋日富春江行

【唐】羅隱

逺岸平如翦澄江靜似鋪紫鱗仙客馭金顆李衡奴冷疉千山闊淸函萬象殊嚴陵亦髙見歸臥是良圖

宿巴江

僧棲蟾

江聲五千里防碧急於不覺日又夜爭敎人少年一汀巫峽月兩岸子規天山影似相伴依依到客船

長蘆江口

【宋】梅堯臣

風駕晚潮急浪頭相趂過水歸步小船下秣陵多鷗舞不停翅燕飛輕貼波今來學楚客薄暮愛漁歌

吳江

【宋】王安石

莽莽昔登臨秋風一散襟地畱孤嶼小天入五湖深柑橘無千里魚鰕有萬金吾𨿽輕範蠡終欲此幽尋冒雨登擬峴臺觀江漲

【宋】陸遊

雨气分千嶂江聲撼萬家云翻一天墨浪蹴半空花噴薄侵虛閣低昻泛斷槎壯遊思夙昔乘醉下三巴

泊舟湘岸

【元】李材

長沙今在眼靑艸舊知名二月風檣疾三湘雪浪平藤深帝子廟花發定王城莫防江南岸啼防處處聲

入桐江

【明】徐中行

奔流千折下峭壁兩崖分樵徑衝江雨漁舟宿嶺雲布帆林杪見水碓月中聞獨有披裘客千秋不可羣

五言排律

江上有懷

【唐】孫逖

秋水明川路輕舟轉石圻霜多山橘熟寒至浦禽稀飛席乘風勢廻流蕩日暉晝行疑海若夕夢識江妃野霽看吳盡天長望洛非不知何歳月一似暮潮歸

歳暮自廣江至新興往復中題峽山寺

【唐】許渾

宻樹分蒼壁長谿抱碧岑山風聞鶴逺潭日見魚深松蓋環淸韻榕根架綠陰洞丁多斵石蠻女半淘金南浦驚春至西樓送月沈江流不過嶺何處寄歸音

七言律

春江

【唐】白居易

炎涼昏曉苦推遷不覺忠州已二年閉閣只聽朝暮鼓上樓空望往來船鶯聲誘引來花下艸色勾畱坐水邊惟有春江看未厭縈沙繞石綠潺湲

春日遊嘉陵江

【唐】劉滄

獨泛扁舟映綠楊嘉陵江水色蒼蒼行看芳艸故鄕逺坐對落花春日長曲岸危檣移渡影暮天棲鳥入山光今來誰識東歸意把酒閒吟思洛陽

江邊吟

【唐】李中

風暖汀洲吟興生逺山如畫雨新晴殘陽影裏水東注芳艸煙中人獨行閃閃酒簾招醉客深深綠樹隱啼鶯盤桓漁舎忘歸去云靜髙空月又明

京口江際弄水

【宋】徐鉉

退公求靜獨臨川揚子江南二月天百尺翠屏甘露閣數帆晴日海門船波澄獺石寒如玉艸接汀蘋綠似煙安得乘槎更東去十洲風外弄潺湲

初出眞州泛大江作

【宋】歐陽修

孤舟日日去無窮行色蒼茫杳靄中山浦轉防迷向背夜江看斗辧西東滮田漸下雲間鴈霜日初丹水上楓蒓菜鱸魚方有味逺來猶喜及秋風

樊江

【宋】陸防

手中一卷養魚經又向樊江上艸亭朝雨染成新漲綠春煙淡盡逺山靑榜舟不厭頻來往岸幘常須半醉醒賦罷新詩自髙詠滿汀鷗鷺欲忘形

車駕渡江

【明】曽棨

朱旗畫防擁晴沙錦纜牙檣照眼花佳气迥浮江北樹曉光初絢海東霞雲中鸞鳳扶丹轂水底魚龍識翠華不用臨流羨天塹只今四海盡爲家

車駕渡江

【明】周忱

柳色臨江輦路長葳蕤遙望翠華張衣冠隔岸催鵷序舸艦中流列鴈行魚躍蒼波瞻禦座鳥啼春樹識天香時巡百度稽虞典不奏橫汾禮樂章

送童士琦瑞州府判賦得蜀江

【明】楊愼

瑞州城下蜀江流風物依然似故丘秪道靈源千里合不知仙迹幾年畱分符逺泛星槎去負弩眞如晝錦遊別後懷人更懷土煩君時一到滄洲

嘉陵江

楊愼

嘉陵江水向西流亂石驚灘夜未休巖畔蒼藤懸日月岸邊瑤艸記春秋版居未變先秦俗刳木猶疑太古舟三十六程知近逺試憑髙處望刀州

秋江晚望

【明】蔡羽

沙頭雲樹郁依依晚稻吹香紫蠏肥露白秋江鷗一夢月明寒樹鴈雙歸篷窓剪燭孤彈劍艸屋禁風靜掩扉滄海十年空短鬢靑山未返薜蘿衣

七言排律

次韻履仁春江卽事

【明】文徵明

二月江南黃鳥鳴春江千里綠波平朱甍碧瓦參差去水荇蘭苕次第生風外秋千何處笑日斜鐘鼔隔花晴洞庭煙靄孤舟逺茂苑芳菲萬井明唱斷竹枝空復恨流連芳艸不勝情何時載酒橫塘去共聽吳娃打漿聲

長江萬里圖

【明】楊愼

五才坎徳迥靈長萬里岷山始濫觴流漢天廻經灔澦盤渦谷轉下柴桑揚瀾左蠡層潭府大壑歸虛廣莫鄕天遣陽侯分渺渺帝咨神禹畫茫茫靑岑翠觀鮫人館水碧金膏龍伯堂景浴陽烏朝旭早焰燃陰火夜霞光煙寒星散三洲樹風軟雲飛百尺檣鶴子鳬雛喧澍雨紋螺錦蚌暎翔陽籠筒津鼓驚浮客欸乃漁歌屬赧郎泗磬石鐘鏘島嶼輕漣蘋彩媚滄浪投鞭堪笑符堅防靜練難賡謝朓章彩鷁退飛休借問白鷗浩蕩信徜徉

五言絕句

宿建徳江

【唐】孟浩然

移舟泊煙渚日暮客愁新野曠天低樹江淸月近人

春江曲

【唐】張仲素

揺漾越江春相將采白蘋歸時不覺夜出浦月隨人

其二

家寄徵河岸徵人幾歳遊不知潮水信每日到沙頭

江行

【唐】栁中庸

繁陰乍隱洲落葉初飛浦瀟瀟楚客帆暮入寒江雨

江上

【唐】顧況

江淸白鳥斜蕩槳罥蘋花聽唱菱歌晚防塘月照沙

泛瑞安江風濤貼然

【宋】陸遊

俯仰兩靑空舟行明鏡中蓬萊定不逺正要一颿風

長江萬里圖

【元】丁鶴年

長嘯還江國遲回別海鄕春潮如有意相送過潯陽

其二

長江千萬里何處是儂鄕忽見晴川樹依稀認漢陽

七言絕句

渡浙江

【唐】盧綸

前船後船未相及五兩頭平北風急飛沙捲地日色昏一半徵帆浪花濕

晴江秋望

【唐】崔季卿

八月長江萬里晴千帆一道帶風輕盡日不分天水色洞庭南是嶽陽城

建昌江

【唐】白居易

建昌江水縣門前立馬敎人喚渡船忽似往年歸蔡渡艸風沙雨渭河邊

暮江吟

白居易

一道殘陽鋪水中半江瑟瑟半江紅可憐九月初三夜露似眞珠月似弓

嘉陵江

【唐】元稹

秦人惟識秦中水長想吳江與蜀江今日嘉川驛樓下可憐如練繞明

其二

千里嘉陵江水聲何年重繞此江行只應添得淸宵夢時見滿江流月明

望喜驛別嘉陵江水二絕

【唐】李商隱

嘉陵江水此東流望喜樓中憶閬州若到閬州還赴海閬州應更有髙樓

其二

千里嘉陵江水色含煙帶月碧於藍今朝相送東流後猶自驅車更向南

江東

李啇隱

驚魚潑刺燕翩翾獨自江東上釣船今日春光太飄蕩謝家輕絮沈郎錢

江上偶見絕句

【唐】杜牧

楚鄕寒食橘花時野渡臨風駐防旗艸色連云人去住水紋如縠燕差池

泛楚江

【唐】崔塗

九重城外家書逺百里洲前客棹還金印碧幢如見問一生安穩是長閒

嘉陵江

【唐】薛逢

借問嘉陵江水湄百川東去爾西之但敎淸淺源流在得路朝宗防有期

江行西望

【唐】韋莊

西望長安白日遙半年無事駐蘭橈欲將張翰秋江雨畫作屏風寄鮑昭

泛吳淞江

【宋】王禹偁

葦篷疎薄漏斜陽半日孤吟未過江惟有鷺鷥知我意時時翹足對船

秋江寫望

【宋】林逋

蒼茫沙觜鷺鷥眠片水無防浸碧天最愛蘆花經雨後一篷煙火飯漁船

二月一日曉渡太和江

【宋】楊萬里

綠楊接葉杏交花嫩水新生尙露沙過了春江偶回首隔江一岸好人家

曹娥江

【元】韓性

隔岸檣竿著暮鴉待舟人立渡頭沙數拳寒石生雲气一半斜陽有浪花

江上

【元】黃庚

江上支笻眼界寛夕陽影裏水雲寒憑誰說與閒鷗鷺借我魚磯把釣竿

題秋江圖

【元】倪瓚

長江秋色渺無邊鴻雁來時水拍天七十二灣明月夜荻花楓葉覆漁船

江上

【明】陳憲章

水逺煙濃白鳥低數峯靑鎖夕陽西隔波莫是仙源否恰到波心路巳迷

禦定佩文齋詠物詩選卷八十六

欽定四庫全書

禦定佩文齋詠物詩選卷八十七

曲江類

五言古

同諸公秋霽曲江俯見南山【唐】儲光羲

天靜終南髙俯映江水明有若蓬萊下淺深見澄瀛羣峯懸中流石壁如瑤瓊魚龍隱蒼翠鳥獸逰淸泠菇蒲林下秋薜荔波中輕山靈浴蘭沚水若居云屏嵐气浮渚宮孤光隨曜靈陰陰豫章館宛宛百花亭大君及羣臣宴樂方嚶鳴吾黨二三子蕭辰怡性情逍遙滄海時乃在長安城

曲江春霽

【唐】劉駕

宿雨洗秦樹舊花如新開池邊艸未幹日照人馬來馬蹄踏流水漸漸成塵埃鴛鴦不敢下飛繞岸東西此地喧仍舊歸人亦滿街

七言古

和錢員外答盧員外早春獨逰曲江見寄長句

【唐】白居易

春來有色闇融融先到詩情酒思中栁防霏微裛塵雨杏園澹蕩開花風聞君獨逰心鬱鬱薄晚新晴騎馬出醉思詩侶有同年春嘆翰林無暇日云夫首唱寒玉音蔚章繼和春搜吟此時我亦閉門坐一日風流三處心

五言律

奉和聖制賜史供奉曲江宴應制

【唐】王維

侍從有鄒枚瓊筵向水開言陪柏梁宴新下建章來對酒山河滿移舟艸樹回天文同麗日駐景惜行杯

酬白二十二舎人早春曲江見寄

【唐】張籍

曲江冰欲盡風日已恬和栁色看猶淺泉聲覺漸多紫蒲生濕岸靑鴨戱晴波仙掖髙情客相招共一過

曲江

【唐】鄭谷

細艸防西東酒旗搖水風樓臺在煙杪鷗鷺下沙中翠幄晴相接芳洲夜暫空何人賞秋景興與此時同

曲江作

【唐】韋莊

細雨曲池濵靑袍艸色新詠詩行信馬載酒喜逢人性爲無機率家因守道貧若無詩自遣誰柰寂寥春

曲江暮春雪霽

【唐】曹松

霽動江池色春殘一去逰菇風生馬足槐雪滴人頭北闕塵未起南山淸欲流如何多別地卻得醉汀洲

秋日曲江書事

【唐】李洞

門搖枯葦影落日共鷗歸園近鹿來熟江寒人到稀片雲穿塔過枯葉入城飛翻怕賔鴻至無才動禮闈

曲江秋望

【金】師柘

山逺嶂重出野平天四圍涼風芡實坼久雨藕花肥水闊漁舟小天長去鳥微紫蒲行處有采采莫盈衣

五言排律

早春獨逰曲江

【唐】白居易

散職無羈束羸驂少送迎朝從直城出春傍曲江行風起池東暖雲開山北晴冰銷泉脈動雪盡艸芽生露杏紅初拆煙楊緑未成影遅新度鴈聲澀欲啼鶯閒地心俱靜韶光眼共明酒狂憐性逸藥效喜身輕慵慢疎人事幽棲遂野情回看云閣笑不似有浮名

七言律

曲江

【唐】杜甫

城上春云覆苑墻江亭晚色靜年芳林花著雨燕支濕水荇牽風翠帶長龍武新軍深駐輦芙蓉別殿謾焚香何時詔此金錢防暫醉佳人錦瑟傍

及第後宴曲江

【唐】劉滄

及第新春選勝逰杏園初宴曲江頭紫毫粉壁題仙籍栁色簫聲拂禦樓霽景露光眀逺岸晚空山翠墜芳洲歸時不省花間醉綺陌香車似水流

曲江

【唐】章碣

日照香塵逐馬蹄風吹浪濺防回隄無窮羅綺塡花徑大半笙歌占麥畦落絮卻籠他樹白嬌鶯更學別禽啼秪緣頻宴蓬洲客引得逰人去似迷

曲江

【唐】李山甫

南山低對紫雲樓翠影紅陰瑞气浮一種是春長富貴大都爲水也風流爭攀栁帶千千手閒插花枝萬萬頭獨向江邊防惆悵滿衣塵土避王侯

曲江春望

【唐】羅鄴

故國東歸澤國遙曲江晴望憶漁樵都緣北闕春先到不是南山雪易消瑞景玉樓開組繡歡聲丹禁奏云韶𨿽然未得陪鵷鷺亦酹金觴祝帝堯

七言絕句

曲江春望

【唐】盧綸

菖蒲翻葉栁交枝暗上蓮舟鳥不知更到無花防深處玉樓金殿影參差

其二

翠黛紅妝畫鷁中共驚云色帶微風簫管曲長吹未盡花南水北雨蒙蒙

其三

泉聲徧野入芳洲擁沫吹花上碧流二月行人漸無路巢峯乳燕滿髙樓

同張水部籍春逰曲江寄白二十二舎人

【唐】韓愈

漠漠輕陰晚自開靑春白日映樓臺曲江水滿花千樹有底忙時不肻來

酬韓侍郎張博士雨後曲江見寄

【唐】白居易

小園新種紅櫻樹閒繞花行便當逰何必更隨鞍馬隊衝泥蹋雨曲江頭

曲江獨行

白居易

獨來獨去何人識廏馬朝衣野客心閒愛無風水邊坐楊花不動樹陰陰

曲江池上

【唐】雍裕之

殷勤春在曲江頭全借羣仙占勝逰何必三山待鸞鶴年年此地是瀛州

春逰

【唐】王涯

曲江緑栁變煙條寒谷冰隨暖气消才見春光生綺陌已聞淸樂動云韶

春日逰曲江

【唐】張喬

日暖鴛鴦拍浪春蒹葭浦際聚靑蘋若論來往鄕心切須是煙波島上人

曲江春艸

【唐】鄭谷

花落江隄簇曉煙雨餘江色逺相連香輪莫輾靑靑破畱與逰人一醉眠

禦定佩文齊詠物詩選卷八十七

欽定四庫全書

禦定佩文齋詠物詩選卷八十八

淮水類

五言古

奉和出潁至淮應令

【隋】諸葛穎

渉潁倦紆廻浮淮欣迥直遙村含水气逺浦澄天色靈濤稍欲近仙巖行可識元覽屬睿辭風雲有餘力

奉和出潁至淮應令

【隋】蔡允恭

久倦川塗曲忽此望淮圻波長泛渺渺眺迥情依依稍覺金烏轉漸見錦颿稀欲知仁化洽謳歌滿路歸

奉和出潁至淮應令

【隋】執恭

睿情欣逸賞臨泛入淮淝棹歌喧岸度颿影出雲飛淸流含日彩犇浪蕩霞暉還如漳水曲鳴笳啟路歸

奉和出潁至淮應令

【唐】虞世南

良晨喜利渉解纜入淮潯寒流泛鷁首霜吹響淸吟濳鱗波裏躍水鳥浪前沈防溝非復逺悵望恱宸襟

渡淮

【宋】劉子翚

鳴鼙渡長淮霏煙散淸晨皎皎初日光照耀艸木新橫林度餘碧疉嶂開嶙峋移橈失向背煙波浩無垠兒童發櫂歌餘心亦欣欣輕帆互相逾畫鷁映流津徘徊望洲渚悠然獨懷人樵漁有棲遁寂寞誰問鄰暮風翻洪濤魚蝦亦有神四顧天地黑孤舟恐漂淪

五言律

淮上秋夜

【唐】劉方平

旅夢何時盡徵途望每賖晚秋淮水上新月楚人家猿嘯空山近鴻飛極浦斜明朝南岸去定折桂枝花

五言排律

和杜學士旅次淮口阻風

【唐】李嶠

夕吹生寒浦淸淮上暝潮迎風欲舉棹觸浪反停橈渺漫煙波闊參差林防遙日沈丹气斂天敞白雲消水鴈銜蘆葉沙鳬隠荻苗客行殊未已川路防迢迢

五言絕句

問淮水

【唐】白居易

自嗟名利客擾擾在人間何事長淮水東流亦不閒

望淮

【元】王惲

朝日慘無色昏昏水气間到淮猶數里隔防見尖山

七言絕句

渡淮

【唐】武元衡

暮濤凝雪長淮水細雨飛梅五月天行子不須愁夜泊緑楊多處有人煙

渡淮卽事

【元】薩都拉

楊花防防衝帆過燕子雙雙掠水飛淮上漁人閒不得船頭對結緑蓑衣

禦定佩文齋詠物詩選卷八十八

欽定四庫全書

禦定佩文齋詠物詩選卷八十九

河類

四言古

河銘

【漢】李尢

洋洋河水赴宗於海經自中州龍圖所在昔周諸侯防於孟津魚入王舟乃往尅殷大漢承緒懷附遐鄰邦事來濟各貢厥珍

河淸頌

【宋】張暢

渾渾洪河家國之濵襟帶晉衞領袖齊秦龍門誕澑積石傳津乘運能有經啟天人化流上帝時表初星飛書曝瑞龍圖照神協靈旣偉通气載榮

五言古

奉和濟黃河應教

【北齊】蕭慤

大蕃連帝室驂駕奉皇猷未明驅羽騎淩晨方畫舟津城度維錦岸栁夾緹油鐘聲揚別島旗影照滄流早光

生劍服朝風起節樓滔滔細波動裔裔輕舷浮回橈避近磧放舳下前洲全疑上天漢不異謁蓬丘望知雲气合聴識水聲秋從君何等樂喜從神仙逰

夜到洛口入黃河

【唐】儲光羲

河洲多靑艸朝暮增客愁客愁惜朝暮枉渚暫停舟中宵大川靜解纜逐歸流浦漵旣淸曠防洄非阻修登艫望落月擊汰悲新秋倘遇乘槎客永言星漢逰

同敬八盧五泛河間淸河

【唐】髙適

淸川在城下沿泛多所宜同濟愜數公翫物欣良時飄飄波上興燕婉舟中詞昔渉乃平原今來忽漣漪東流達滄海西流延滹沲雲樹共晦明井邑相逶迆稍隨歸月帆若與沙鷗期漁父更畱我前潭水未滋

黃河

【宋】梅堯臣

積石導淵源沄沄瀉昆閬龍門自吞險鯨海終量怒洑生萬渦驚流非一狀淺深殊可測激射無時壯常苦事隄防何曽息波浪川气迷逺山沙防落秋漲槎沫夜浮光舟人朝發唱洪望畫鷁連古戍蒼崖向浴鳥不知淸夕陽空在梁誰當大雪天走馬堅冰工

七言古

河復

【宋】蘇軾

君不見西漢元光元封間河決瓠子二十年鉅野東傾淮泗滿楚人恣食黃河鱣萬里沙回封禪罷初遣越巫沈白馬河工未許人力窮薪芻萬計隨流下吾君仁聖如帝堯百神受職河神驕帝遣風師下約束北流夜起澶州橋東風吹凍收微淥神功不用淇園竹楚人種麥滿河淤仰看浮槎棲古木

五言律

河流

【唐】徐夤

洪流盤砥柱淮濟不同波莫訝淸時少都緣曲處多逺能通玉塞髙復接銀河大禹成門崄爲龍始得過

淸河

【元】貢奎

谿碧石生處山靑雲起時藕花紅映岸藤蔓翠牽籬落日漁家网微風酒市旗順流船漸急翻覺去心遅

淸河水漲答復中吉監縣水字詩

【元】張翥

漭泱淸河漲湍流滋浸淫滄溟渾灌注濁浪浩浮沈洲渚津涯濶泥沙沮洳深沿淮澤鴻滿漂蕩渡江潯

潞河晚泊

【明】屠隆

回浦落帆盡長堤帶郭斜暮煙平吐樹春雨薄沈沙白艇蔵漁市黃茅覆酒家一瓢雲水外不復問年華

夏日逰通恵河

【明】徐階

頗憶三江逺乘流意若何水深秋气入竹密雨聲多熟果當尊落驚禽拂棹過栁陰催系纜敧枕聴漁歌

五言排律

黃河

【唐】太宗

何處發昆侖連乾復浸坤波渾經鴈塞聲振自龍門岸裂新衝勢灘余舊落防橫溝通海上逺色盡山根勇逗山峯折雄標四瀆尊灣中秋景樹闊外夕陽邨沫亂知魚呴槎來見鳥蹲飛沙當白日凝露接黃昏潤可資農畆淸能表帝恩雨吟堪極目風渡想驚魂顯瑞曽出陰靈伯固存盤渦寒漸急淺瀨暑微溫九曲終柔勝常流可暗吞人間無博望誰復到窮源

送襄陽盧判官奏開河事

【唐】錢起

千里趨魏闕一言簡聖聰河流引闗外國用贍秦中有詔許其防隨山興此功連云積石阻計日安波通飛棹轉年谷利人勝嵗丰言歸漢陽路拜首蓬萊宮紫殿賜衣出靑門酣酌同晚陽過微雨秋水見新鴻坐惜去車逺愁防離館空因思郢川守南楚滿淸風

七言律

自鞏雒舟行入黃河卽事寄府縣僚友

【唐】韋應物

緑水蒼山路向東東南山豁大河通寒樹依微逺天外夕陽明滅亂流中孤邨防嵗臨伊岸一鴈初晴下風爲報雒橋逰宦侶扁舟不系與心同

黃河

【唐】羅隠

莫把阿膠向此傾此中天意固難明解通銀漢應須曲才出昆侖便不淸髙祖誓功衣帶小仙人占斗客槎輕三千年後知誰在何必勞君報太平

次韻陳子仁黃河

【元】楊載

禹功疏鑿過憂勤海內山川自此分元气渾淪通地脈孤光迢逓貫天文母金伏礫秋逾盛陰火蔵淵夜不焚多少魚龍爭變化總歸西北防風雲

登徐州城上黃樓北望河流作

【元】栁貫

髙樓背水壓奔衝影動云虹落水中土色從黃宜制勝河聲觸險聴分洪卻思沈璧千年日欲問乘槎八月風汴泗交流平似席南行北播本同功

到廣黃河

【元】蔡珪

淸漳節物似淸江不復蒓鱸夢故鄕歷下果能畱太白鏡湖端是屬知章身隨客路常岑寂心與沙鷗共渺茫尙困馬蹄三百里小舟聊與過滄浪

禦定佩文齋詠物詩選卷八十九

欽定四庫全書

禦定佩文齋詠物詩選卷九十

漢水類

五言古

玩漢水

【梁】簡文帝

雜色昆侖水澄隴首渠豈若玆川麗淸流疾且徐離離細磧淨藹藹樹陰疎石衣隨澑捲水芝扶浪舒連翩瀉去檝鏡澈倒遙墟聊持防纓上扵是察川魚

初春漢水漾舟

【唐】孟浩然

漾舟逗何處神女漢臯曲雪消冰復開春潭千丈緑輕舟恣往來探翫無厭足波影搖妓釵沙光逐人目傾杯魚鳥醉聨句鶯花續良防難再逢日入須秉燭

五言律

與鮮於庶子泛漢江

【唐】岑參

急管更須吹杯行莫遣遅酒光紅琥珀江色碧琉璃日影浮歸棹蘆花罥釣絲山公醉不醉問取葛彊知

漢江臨泛

【唐】王維

楚塞三湘接荊門九派通江流天地外山色有無中郡邑浮前浦波瀾動逺空襄陽好風日畱醉與山翁

漢陽卽事

【唐】儲光羲

楚國千里逺孰知方寸違春逰歡有客夕寢賦無衣江水帶冰緑桃花隨雨飛九歌有深意捐佩乃言歸

五言排律

渡漢江

【唐】李百藥

東流旣彌彌南紀信滔滔水激沈碑岸波駭弄珠臯含星映淺石浮蓋下奔濤澑濶霞光近川長曉气髙檣烏轉輕翼戲鳥落風毛客心旣多緒長歌且代勞

禦定佩文齋詠物詩選卷九十

欽定四庫全書

禦定佩文齋詠物詩選卷九十一

洛水類

四言古

洛水銘

【漢】李尢

洛出熊耳東流防集夏禹導疏經扵洛邑元赤字漢符是立帝都通路建國南鄕萬乘終濟造舟爲梁三都五州貢篚萬方廣視逺聴審任賢良元首昭明庶物是康

五言律

渡洛水

【唐】太宗

春搜馳駿骨總轡俯長河霞處流縈錦風前瀁捲羅水花翻照樹堤蘭倒插波豈必汾陰曲秋云發棹歌

詠洛

【唐】李嶠

九洛韶光媚三川物新花明丹鳳浦日映玉雞津元禮期仙客陳王覩麗人神方錫瑞緑字佇來臻

奉和進船洛水應制

【唐】薛眘惑

禁園紆睿覽仙棹葉宸逰洛北風花樹江南彩畫舟榮生蘭蕙艸春入鳳凰樓興盡離宮暮煙光起夕流

歸渡洛水

【唐】皇甫冉

暝色赴春愁歸人南渡頭渚煙空翠合灘月碎光流澧浦饒芳艸滄浪有釣舟誰知放歌客此意正悠悠

五言排律

奉和受圖溫洛應制

唐李嶠

七萃鑾輿動千年瑞檢開文如負出圖似鳳啣來殷薦三神享明禋萬國陪周旂黃鳥集漢幄紫雲回日暮鉤陳轉淸歌上帝臺

奉和受圖溫洛應制

【唐】牛鳳及

八神承玉輦六羽警瑤谿戒道伊川北通津澗水西禦圖開洛匱刻石與天齊瑞日波中上仙禽霧裏低微臣矯弱翮抃舞接鸞鷖

禦定佩文齋詠物詩選卷九十一

欽定四庫全書

禦定佩文齋詠物詩選卷九十二

湘水類

五言古

湘江舟中

【明】薛瑄

湛湛湘水緑夾岸叢篁多挽舟逆水上南風起微波嘉此晴宵景逍遙翫江沱沙渚曠緬邈云岫紛嵯峨逺目爲舒暢客意將如何濯纓吾所愛聊爲扣舷歌

五言律

使還湘水

【唐】張九齡

歸舟宛何防正值楚江平夕逗煙村宿朝緣浦樹行於役已彌嵗言旋今愜情鄕郊尙千里流目夏云生

自湘水南行

張九齡

落日催行舫逶迆洲渚間𨿽云有物役乘此更休閒暝色生前浦淸輝發近山中流澹容與惟愛鳥飛還

夜渡湘水

【唐】孟浩然

客行貪利渉暗裏渡湘川露气聞芳杜歌聲識采蓮榜人投防火漁子宿潭煙行侶時相問潯陽何處邊

夜入湘中

【唐】馬戴

洞庭人夜到孤棹入湘中露洗寒山徧波揺楚月空宻林飛暗狖廣澤發鳴鴻行抵揚防渚江分又不同

七言律

冬末同友人泛瀟湘

【唐】杜荀鶴

殘臘泛舟何防好防多吟興是瀟湘就船買得魚偏美踏雪沽來酒倍香猿到夜深啼嶽麓雁知春近別衡陽與君剰采江山景裁取新詩入帝鄕

五言絕句

泊湘口

【唐】戴叔倫

湘山千嶺樹桂水九秋波露重猿聲絕風淸月色多

禦定佩文齋詠物詩選卷九十二

欽定四庫全書

禦定佩文齋詠物詩選卷九十三

湖類

五言古

車駕幸京口三月三日侍逰曲阿後湖作

【宋】顏延之

虞風載帝狩夏諺頌王逰春方動宸駕望幸傾五州山祗蹕嶠路水若警滄流神禦出瑤軫天儀降舟萬軸肅行衛千翼泛飛浮雕云麗璇蓋祥飈被彩斿江南進荊艷河激獻趙謳金練照海浦笳鼓震溟洲藐眄覯靑崖衍漾觀緑疇民靈騫都野鱗翰聳淵丘徳禮旣普洽川嶽徧懷柔

南湖

【梁】簡文帝

南湖荇葉浮復有佳期逰銀綸翡翠鉤玉軸芙蓉舟荷香亂衣麝橈聲隨急流

治西湖

【梁】範云

史氏導漳水西門漑河潮圖始未能悅克終良可要擁鍤勸年首提爵勞春朝平臯艸色嫩通林鳥聲嬌已集故池鶩行蒔新田苗何吁畚築苦方歡魚稻饒

渡靑艸湖

【陳】陰鏗

洞庭春澑滿平湖錦防張沅水桃花色湘流杜若香穴去茅山近江連巫峽長帶天澄迥碧映日動浮光行舟逗逺樹度鳥息危檣滔滔不可測一葦詎能航

秋日侍宴婁苑湖應詔

【陳】江總

翠渚還鑾輅瑤池命羽觴千門響云蹕四澤動榮光玉軸昆池浪金舟太液張虹旗照島嶼鳳蓋繞林塘野靜重陰濶淮秋水气涼霧開樓闕近日迥煙波長洛宴諒斯在鎬飲詎能方朽劣叨榮遇簮笏奉周行

彭蠡湖上

【唐】張九齡

沿渉經太湖湖流多泆決淩晨趨北渚逕浦已西日所適𨿽淹曠中流且閒逸瑰詭良復多感見乃非一廬山直陽滸孤石當陰術一水雲際飛數峯湖心出象類何交糺形言豈深悉且知皆自然髙下無相卹

過彭蠡湖

【唐】李白

謝公入彭蠡因此逰松門余方窺石鏡兼得窮江源煎賞迹可見後來道空存而欲繼風雅豈惟淸心魂雲海方助興波濤何足論靑嶂憶遙月緑蘿鳴愁猿水碧或可采金膏祕莫言予將振衣去羽化出囂煩

下潯陽城泛彭蠡寄黃判官

李白

浪動灌嬰井潯陽江上風開帆入天鏡直向彭湖東落景轉疎雨晴雲防逺空名山發佳興淸賞亦何窮石鏡掛遙月香鑪滅彩虹相思俱對此舉目與君同

與賈至舍人於龍興寺剪落梧桐枝望防湖

李白

剪落靑梧枝防湖坐可窺雨洗秋山淨林光澹碧滋水閒眀鏡轉云繞畫屏移千古風流事名賢共此時

宿鰕湖

李白

雞鳴發黃山暝投鰕湖宿白雨映寒山森森似銀竹提攜采鉛客結荷水邊沐半夜四天開星河爛人目眀晨大樓去岡隴多屈伏當與持斧翁前溪伐云木

石魚湖上作

【唐】元結

吾愛石魚湖石魚在湖裏魚背有酒樽繞魚是湖水兒童作小舫載酒勝一杯座中令酒舫空去復滿來湖防多欹石石下流寒泉醉中一盥潄快意無比焉金玉吾不須軒冕吾不愛且欲坐湖畔石魚長相對

初入太湖

【唐】陸龜防

東南具區雄天水合爲一髙防大弓滿羿射爭箭疾時當暑雨後气象仍郁宻乍如開雕笯聳翅忽飛出行將十洲近坐覺八極溢耳目駭鴻蒙精神寒佶栗坑來鬥呀豁湧防驚嵯崪崄異拔龍湫喧如破蛟室斯須風妥帖若受命平秩防芒識端倪逺嶠疑格筆巉巉見銅闕左右皆輔弼盤空儼相趨去勢猶橫逸嘗聞咸池气下注作淸質至今涵赤霄尙且浴白日又云構浮玉宛與昆閬匹肅爲靈官家此事難致詰才迎沙嶼好指頋俄已失山川互蔽虧魚鳥空聱軋何當授眞檢得召天吳術一一問朝宗方應可譚悉

初入太湖

【唐】皮日休

聞有太湖名十年未曾識今朝得逰泛大笑稱平昔一捨行胥塘盡日到震澤三萬六千頃頃頃玻璃色連空淡無纇照野平絕隟好放靑翰舟堪防白玉笛疎岑七十二雙雙露矛防悠然嘯傲去天上揺畫鷁西風乍獵獵驚波罨碧倏忽雷陣吼須臾玉崖拆樹動爲蜃尾山浮似鼇脊落照射鴻溶淸輝蕩拋雲輕似可染霞爛如堪摘漸暝無防泊挽泛從所適枕下聞彭泬肌上生瘆討異足邅回尋幽多阻隔願風與良便吹入神仙宅甘將一蘊書永事嵩山伯

翠簾山天湖

【明】林鴻

翠簾髙淩天峯麓曠且平何年此蟠龍遂成秋水呼吸納元气溟蒙變陰晴雲雷地中起日月波上生上有空僧巢巖棲煉神形寥寥水月觀洞見心胸眀我昔淩天梯恍若登赤城浮杯動松影發笑回天聲從玆便髙舉永極雲霞情

太湖

【明】賀承

太湖何茫茫一望渺無極但見靑蓮花嵯峨水中立仙人雙髻了弄影鏡光碧皎皎山月髙船頭幾聲笛

七言古

雪中逰西湖

【宋】蘓軾

詞源灩灩波頭展淸唱一聲巖谷滿未容雪積句先髙豈獨湖開心自逺雲山已作歌眉淺山下碧流靑似眼尊前侑酒只新詩何異書魚餐蠧簡

七月三日至鄱陽湖

【宋】王十朋

吾來鄱君山水州山水入眼常遲畱絕境遙通云錦洞【安仁縣有絕境亭雲錦水】淸音下瞰琵琶洲【余幹縣有淸音堂琵琶洲】於越亭前晚風起湖入鄱陽三百里曉來一雨洗新秋身在江東畫圖裏

五言律

和尹懋秋夜逰防湖

【唐】張說

防湖佳可逰旣近復能幽林裏棲精舍山間轉去舟鴈飛江月冷猿嘯野風秋不是迷鄕客尋奇防防畱

和尹懋秋夜逰防湖

【唐】趙冬曦

政理常多暇方舟此溯洄吹笙虛洞答舉檝便風催山暗云猶辧潭幽月稍來淸溪無數曲未盡莫先回

臨洞庭

【唐】孟浩然

八月湖水平虛混太淸气蒸云夢澤波撼嶽陽城欲濟無舟楫端居恥聖明坐觀垂釣者徒有羨魚情

秋夜逰防湖

【唐】張均

逺水沈西日寒沙聚夜鷗平湖乘月滿飛棹接星流黃葉鳴淒吹蒼葭掃暗洲願移滄浦賞歸待潁川逰

過洞庭湖

【唐】杜甫

鮫室圍靑艸龍堆隠白沙防堤盤古木迎棹舞神鴉破浪南風正回檣畏日斜湖光與天逺直欲犯仙槎

宿靑艸湖

杜甫

洞庭猶在目靑艸續爲名宿槳依農事郵簽報水程寒冰爭倚薄雲月遞防明湖鴈雙雙起人來故北徵

題房公琯漢州西湖

【唐】嚴公貺

鳳池才未盡餘思鑿西湖珍木羅修防冰光映座隅琴臺今寂寞竹島尙縈紆猶蘊濟川志芳名終不渝

題汧湖

【唐】許棠

偶得湖中趣都忘隴坻愁邊聲風下鴈楚思浪移舟靜極亭連寺涼多島近樓吟防終不厭還似曲江頭

過洞庭湖

許棠

驚波常不定半日鬢堪斑四頋疑無地中流忽有山鳥飛應畏�帆逺卻如閒漁父時相引行歌浩渺間

賦洞庭

【唐】僧可朋

周極八百里凝眸望則勞水天影濶山拔地形髙賈客停非久漁翁轉幾遭颯然風起防又是鼓波濤

西湖閒望

【宋】梅堯臣

夏景已多趣湖邊日更佳園葵雜紅紫防栁自欹斜雨气収林表城陰接水涯愛閒輸白鳥盡日立汀沙

寒食逰南湖

【宋】蘓轍

繞郭春水滿被堤新栁黃官池無禁約野艇得飛揚浪泛歌聲逺花浮酒气香晚風歸棹急細雨濕紅妝

鑑湖夜泛

【宋】李覯

眀月到尊前拏舟古防邊亂山斜入霧逺水倒垂天酒气燻龍戱歌聲防鶴眠回頭嗤李郭此外更無仙

春日逰西湖

【宋】王十朋

山色緑如染湖光靑似磨峯髙捧日久波濶浸天多瑞气浮城闕春光醉綺羅能將比西子妙句有東坡

西湖夜泛

【明】吳鼎芳

疎雨洗空翠來防湖上山斷橋芳艸外小艇白鷗間月在美人逺春忙流水閒西陵猶喚酒燈影出花闗

西湖曉起

吳鼎芳

殘鐘湖上月杳杳落層岑曉色防爲水秋聲聚作林閒來曾不慣幽防每相尋叢桂南山下晴香一徑深

泛石湖同篠園居士

吳鼎芳

放棹秋光逺殘陽湖水西樹團漁戶小山截寺門低野渡一僧立汀花數鳥啼且沽橋外酒同宿越來谿

西湖春逰

【明】盛鳴世

晴光上栁條結伴戱花朝歌近舟沿岸人開馬度橋雷峯防塔迥葛嶺防泉遙日暮爭門入衣香滿路飄

彭蠡湖

【明】徐禎卿

茫茫彭蠡口隠隠鄱陽岑地湧三辰動江連九深揚舲武昌客發興豫章吟不見垂綸叟煙波空我心

橫湖

【明】程本立

橫湖如匹練風景此中稀日暖赤鱗躍天晴白鳥飛寒松蟠石岸春水沒苔磯幾度斜陽晚漁舟渡口歸

湖興

【明】皇甫涍

客路浮淸濟西風引汶川巖容揺浦岸水色淨湖煙旅鴈靑山外殘虹緑樹邊滄浪棹謳發待枕月華眠

湖上

【明】李奎

錦帳開桃岸蘭橈系栁津鳥歌如勸酒花笑欲畱人鐘磬千山夕樓臺十里春回防香霧裏羅綺六橋新

五言排律

別防湖

【唐】張說

念別防湖去浮舟更一臨千峯出浪險萬木抱煙深南郡延恩渥東山戀宿心露花香欲醉時鳥囀餘音涉趣皆畱賞無奇不徧尋莫言山水間幽意在鳴琴

和燕公別防湖

【唐】趙冬曦

南湖美泉石君子玩幽奇灣澳陪臨泛巖峿共踐窺秋風頳桂竦春景緑楊垂郢客委分竹湘濵擁去麾枉防懷勝賞畱景惜差池水木且不棄情遊良可知

自樂城赴永嘉枉路泛白湖寄松陽李少府

【唐】張子容

西行礙淺石北轉入谿橋樹色煙輕重湖光風動揺百花亂飛雪萬嶺疊靑霄猨掛臨潭篠鷗迎出浦橈惟應賞心客玆路不言遙

與崔二十一逰鏡湖寄包賀二公

【唐】孟浩然

試覽鏡湖水中流見底淸不知鱸魚味但識鷗鳥情帆得樵風送春逢谷雨晴將探夏禹穴稍背越王城府掾有包子文章推賀生滄浪醉後唱因此寄同聲

三月五日陪裴大夫泛長沙東湖

【唐】崔防

上巳余風景芳辰集逺坰防舟浮浩蕩繡轂下娉婷林樹迥蔥蒨笙歌入杳湖光迷翡翠艸色醉蜻蜓鳥弄桐花日魚翻谷雨萍從今畱勝防誰防畫蘭亭

陪幸西湖

【元】臺哈布哈

北都冠蓋地西郭水雲鄕珠樹三花放鸞旗五色翔雞翹輝鳳渚豹尾殿龍驤駕擁千官仗防開百尺檣屬車陪後乘淸道肅前行河漢元通海湖山逺勝杭經綸屬姚宋制作從班揚瑞繞金根動聲搖玉佩鏘春陰飛土雨曉露挹天漿禦栁枝枝緑仙葩防防香葵傾惟日向荷偃借風張寶馬鳴沙路華舟迥石塘金吾分禁籞武衛四屯箱小大濡深澤仁明發正陽皇皇星斗潤落落股肱良朝野崇無逸邦家重有光賜租寛下國傳詔出中堂布政親巡省觀民戒怠荒麥禾連野迥桑柘出林長樂嵗天顏喜回鑾月下廊

七言律

春題湖上

【唐】白居易

湖上春來似畫圖亂峯圍繞水平鋪松排山面千重翠月防波心一顆珠碧毯綫頭抽早稻靑羅裙帶展新蒲未能拋得杭州去一半勾畱是此湖

南湖

【唐】溫庭筠

湖上微風入檻涼翻翻菱荇滿回塘野船著防偎春艸水鳥帶波飛夕陽蘆葉有聲疑霧雨浪花無際似瀟湘飄然蓬艇東逰客盡日相防憶楚鄕

三堂東湖作

【唐】韋莊

滿塘秋水碧澄十畝菱花晚鏡淸影動新橋橫蝃蝀岸鋪芳艸睡防防蟾投夜魄當湖落嶽倒秋蓮入浪生何處防添詩客興黃昬煙雨亂蛙聲

祈雨曉過湖上

【宋】歐陽修

淸晨驅馬思悠然渺平湖碧玉田曉日未升先起霧緑陰初合自生煙身閒始覺時光好春去猶餘物色妍更待四郊甘雨足相隨簫鼓樂丰年

西湖泛舟呈運使學士張掞

歐陽修

波光栁色碧溟蒙曲渚斜橋畫舸通更逺更佳惟恐盡漸深漸密似無窮綺羅香裏畱佳客弦管聲來颺晚風半醉回舟迷向背樓臺髙下夕陽中

西湖

【宋】林逋

混元神巧本無形匠出西湖作畫屏春水淨於僧眼碧晚山濃似佛頭靑欒櫨粉堵搖魚影蘭杜煙叢閣鷺翎往往鳴榔與橫笛細風斜雨不堪聽

望太湖

【宋】蘇舜欽

杳杳波濤閱古今四無邊際莫知深潤通曉月爲淸露气入霜天作暝陰笠澤鱸肥人鱠玉洞庭柑熟客分金風煙觸目相招引聊爲停橈一楚吟

逰鑑湖

【宋】秦觀

畫舫珠簾出繚墻天風吹到芰荷鄕水光入座杯盤瑩花气侵人笑語香翡翠側身窺緑酒蜻蜓偸眼避紅妝葡萄力緩單衣怯始信湖中五月涼

次張子京逰天王湖作

【宋】鄭俠

湖上遲遲不忍還談淸徹幾重闗旋風野馬皆歸靜逝鳥潛魚各自閒隊果露巢秋後樹淡煙斜日晚來山吟情到此何終極注目紅雲紫霧間

沈虞卿祕監招逰西湖

【宋】楊萬里

蘇公堤逺桞生煙和靖園深竹映闗船入芰荷香防去人從雲水國中還似寒如暖淸和在欲雨翻晴頃刻間能爲蓬萊老仙伯一杯痛快吸湖山

西湖圖

【宋】眞山民

兩袖春風一丈池等閒踏破栁橋西雲開逺嶂碧千疊雨過落花紅半谿靑斾有情邀我醉黃鶯無恨爲誰啼東城正在桃林外多少逰人逐馬蹄

錢塘湖

【元】馬祖常

石橋西畔竹棚斜閒日浮舟閱嵗華金鑿懸崖開佛國玉分飛瀑過人家風杉鸛下春鳴垤雨樹猿啼暝蹋花欲賃茭田來此住東南更望赤城霞

過洞庭湖

【元】歐陽

白沙隱隱見金鼇殿閣慿虛結構牢天水渾融浮太極神人幽顯隔秋毫龍堂深閟靈棲冷象緯低垂客枕髙欲作廟堂迎送曲杜紅蘅碧盡離騷

次韻王侍郎逰湖

【元】薩都拉

綺席新涼舞袖偏賞心輸與使君專螺杯注酒搖紅浪防扇題詩染緑煙一鏡湖光開曉日萬家花气漲晴天湧金門外春如海畫舫笙歌步步仙

西湖

【明】王直

玉泉東滙浸平沙八月芙蓉尙有花曲島下通鮫女室晴波深映梵王家常時鳬雁聞淸唄舊日魚龍識翠華堤下連云秔稻熟江南風物未宜誇

西湖逰覧

【明】田汝成

蘇堤如帶束湖心羅綺新妝照碧潯翠幕淺搴憐艸色華筵小簇占花陰淩波人渡纖纖玉促柱箏翻疉疉金月出笙歌斂城市珠樓縹緲彩雲深

七言排律

泛太湖書事寄微之

【唐】白居易

煙渚云防防防通飄然舟似入虛空玉杯淺酌巡初匝金管徐吹曲未終黃夾纈林寒有葉碧琉璃水淨無風避旗飛鷺翩翻白驚鼔跳魚拔剌紅澗雪壓多松偃蹇巖泉滴久石玲瓏書爲故事畱湖上吟作新詩寄浙東軍府威容從道盛江山气色定知同報君一事君應羨五宿澄波皓月中

侯郎中新置西湖

【唐】方幹

逺近利民因智力周回潤物像心源菇蒲縱感生成惠鱣鮪那知廣大恩瀲灩淸輝吞半郭縈紆別入遙村沙泉繞石通山脈岸水粘萍是浪痕已見澄來連鏡底兼知極防浸云根波濤不起時方泰舟楫徐行日易昬煙霧未應藏島嶼鳬鷖亦解避旌旛𨿽云桃葉歌還醉卻被荷花笑不言孤鶴必應思鳳沼凡魚豈合在龍門能將盛事添元化一夕機謨萬古存

五言絕句

陪侍郎叔逰洞庭醉後

【唐】李白

船上齊橈樂湖心泛月歸白鷗閒不去爭拂酒筵飛陪從祖濟南太守泛鵲山湖

李白

湖濶數千里湖光揺碧山湖西正有月獨送李膺還

其二

水入北湖去舟從南浦回遙防鵲山轉卻似送人來

欹湖

【唐】裴迪

空闊湖水廣靑熒天色同艤舟一長嘯四面來淸風

湖上夜飲

【唐】白居易

郭外迎人月湖邊醒酒風誰畱使君飲紅燭在舟中

納湖

【宋】朱子

詩筒連畫卷坐防復行吟想象南湖水秋來幾許深

虛湖曲

【明】楊愼

畱連非魚鳥溯洄豈蒹葭明月浴灝露靑雲吸流霞

七言絕句

同武平一員外逰湖

【唐】儲光羲

朝來仙閣聽弦歌暝入花亭見綺羅池邊命酒憐風月浦口回船惜芰荷

其二

花潭竹嶼傍幽蹊畫檝浮空入夜谿芰荷覆水船難進歌舞畱人月易低

湖上閒坐

【唐】白居易

藤花浪拂紫茸條菇葉風翻緑剪刀閒弄水芳生楚思時時合眼詠離騷

西湖戲作示同防者

【宋】歐陽修

菡蓞香淸畫舸浮使君寧復憶揚州都將二十四橋月換得西湖十頃秋

橫湖

【宋】蘇軾

貪防翠蓋擁紅妝不覺樓邊一夜霜捲卻天機云錦段從教匹練寫秋光

湖上雜詠

【宋】鄒浩

何處淸風作晚涼解衣相與面滄浪靑萍紫荇無情思遮卻琉璃萬頃光

次韻馬少伊郁舜舉寄示同逰石湖詩

【宋】範成大

鏡面波光倒碧峯半湖云錦萬芙蓉去年蕩槳香風裏行傍石橋花正濃

十一月大霧中自胥口渡太湖範成大

白霧排空白浪深舟如竹葉信浮沈科頭晏起吾何敢自有山川印此心

逰湖上

【宋】陸遊

一榼無時可醉吟一藤隨防得幽尋先須挽取銀河水洗淨人間塵霧心

過鑑湖

【宋】王十朋

誰把靑銅鑄鑑湖湖光冷浸越王都東風二月西逰客買得扁舟入畫圖

鑑湖

王十朋

胸中萬頃元才子方外孤標賀李眞鑑水縈回三百里風流何止兩唐人

洞庭湖

王十朋

江山好防未經眼人道嶽陽天下無入筆波濤自今闊胸中已有洞庭湖

其二

維舟便上嶽陽樓風定波瀾萬頃秋聞說洞庭通震澤水應先我到蘋洲

夜過鑑湖

【宋】戴昺

推篷四望水連空一片蒲帆正飽風山際白雲雲際月子規聲在白雲中

淸湖春早

【元】方回

樓上春陰覆曉云一天河淨碧沄沄雨宜不驟風宜細閒倚闌干防水紋

湖上暮歸

【元】趙孟頫

春陰栁絮不能飛雨足蒲芽緑更肥正恐前呵驚白鷺獨騎欵段繞湖歸

甓社湖

【元】袁桷

甓社湖中新水淸風牽荇帶引防行靈妃夜渡霓裳冷輕折菱花翫月明

湖面

【元】範梈

湖面春深暖气勻靑蕪未隕已知春沙灣散駐張魚客蘆室時驚射雁人

石湖

【明】周砥

煙中白鶴獨飛還相伴孤云盡日閒落日放船湖水上一簾秋色防靑山

登城望鴛鴦湖

【明】懷恱

一上髙城思不羣東風吹面洗餘醺紅船烏榜春湖上多載銀箏入暮云

禦定佩文齋詠物詩選卷九十三

欽定四庫全書

禦定佩文齋詠物詩選卷九十四

川類

五言古

逰斜川

【晉】陶潛

開嵗倏五日吾生行歸休念之動中懷及辰爲玆逰气和天惟澄班坐依逺流弱湍馳文魴閒谷矯鳴鷗迥澤防防目緬然睇曾丘𨿽微九重秀頋瞻無匹儔提壺接賔侶引滿更獻酬未知從今去當復如此不中腸縱遙情忘彼千載憂且極今朝樂明日非所求

伊川獨逰

【宋】歐陽修

東郊漸微緑驅馬忻獨往梅繁野渡晴泉落春山響身閒愛物外趣逺諧心賞歸路逐樵歌落日寒川上

五言律

聞所知逰樊川

【唐】鄭谷

誰無泉石趣朝下少同過貪勝覺程近愛閒經宿多片沙畱白鳥髙木引靑蘿醉把魚竿去殷勤借岸莎

獨逰輞川

【宋】蘇舜欽

行穿翠靄中絕磵落疎鐘數里踏亂石一川環碧峯暗林麋養角當路虎畱蹤隱逸何曾見孤吟對古松

五言絕句

伊川泛舟

【宋】歐陽修

春谿漸生澑演漾回舟小沙禽獨避人飛去靑林杪

七言絕句

題稚川山水

【唐】戴叔倫

松下茅亭五月涼汀沙雲樹暗蒼蒼行人無限秋風思隔水靑山似故鄕

禦定佩文齋詠物詩選卷九十四

欽定四庫全書

禦定佩文齋詠物詩選卷九十五

渚類

五言古

和徐都曹出新亭渚

【齋】謝脁

宛洛佳遨遊春色滿皇州結軫靑郊路廻瞰蒼江流日華川上動風光艸際浮桃李成蹊徑桑楡蔭道周東都巳俶載言歸望緑疇

至牛渚憶魏少英

【梁】王僧孺

楓林曖似畫沙岸淨如掃空巃望懸石回斜見危島緑艸閒遊蜂靑葭集輕鴇徘徊洞初月浸滛潰春潦非願歳物華徒用風光好

曉入宜都渚

【唐】閻寛

問俗周楚甸川行渺江潯興隨曉光發道會春言深回眺佳气象逺懷得山林佇應舟楫用曷務歸閒心

五言律

後渚置酒

【唐】陳叔達

大渚初驚夜中流沸鼓鼙寒沙滿曲浦夕霧上耶谿岸廣鳬飛急云深鴈度低嚴關猶未遂此夕待晨雞

銅官渚守風

【唐】杜甫

不夜楚帆落避風湘渚間水耕先浸艸春火更燒山早泊云物晦逆行波浪慳飛來雙白鶴過去杳難攀

枉渚

【元】薛漢

枉渚倚孤棹意行隨杖藜鷗邊漁艇小牛後牧童低秋色多因樹寒聲半是谿何當買茅屋此地卜幽棲

七言絕句

牛渚

【唐】胡曽

溫嶠南歸輟棹晨然犀牛渚照通津誰知萬丈洪流下更有朱衣躍馬人

竈渚

【宋】範成大

白魚出水臥銀刀紫筍堆盤脫錦袍捫腹將軍猶未快掉船西岸摘蔞蒿

禦定佩文齋詠物詩選卷九十五

欽定四庫全書

禦定佩文齋詠物詩選卷九十六

浦類

五言古

入漵浦

【梁】簡文帝

泛水入廻塘空枝度日光竹垂懸掃浪鳬疑逺避檣

夕逗繁昌浦

【梁】劉孝綽

日入江風靜安波似未流岸廻知舳轉纜解覺船浮暮煙生逺渚夕鳥赴前洲隔山聞戍鼓傍浦喧棹謳疑是辰陽宿於此逗孤舟

七言古

泊冷水浦

【宋】楊萬里

前夕放船湘口步約到衡州來日午五程一減作三程謝渠江漲半篙淸今日雨來三四五又閉疎篷聽暮雨長年商量泊舟所雨外靑山更靑處

五言律

晚投江澤浦卽事呈柳兵曹【唐】耿湋

落日過重霞輕煙上逺沙移舟衝荇蔓轉浦入蘆花斷岸紆來客連波漾去槎故鄕何處在更道向天涯

滿浦

【宋】梅堯臣

馬頭攙岸斗燕尾泊船齊風送寒潮急雲藏晚日低逢人多楚語問客煮吳雞難覓枚臯宅蒹葭處處迷

五言絕句

秋浦歌

【唐】李白

秋浦錦駝鳥人間天上稀山雞羞淥水不敢照毛衣

其二

愁作秋浦客彊看秋浦花山川如剡縣風日似長沙

其三

桃波一步地了了語聲聞闇與山僧別低頭禮白雲

其四

邏人橫鳥道江祖出魚梁水急客舟疾山花拂面香

其五

水如一匹練此地卽平天耐可乘明月看花上酒船

其六

淥水淨素月月明白鷺飛郎聽采菱女一道夜歌歸

其七

秋浦田舍翁采魚水中宿妻子張白鷴結罝映深竹

東浦夜泊

【明】謝績

日落潮生浦天空月上沙歸舟與飛鳥相趁入蘆花

七言絕句

浦中夜泊

【唐】白居易

闇上江隄還獨坐水風霜气夜稜稜回看深浦停舟處蘆荻花中一防燈

過女兒浦

【元】郯韶

浦口寒煙生白波薲花風急棹舟過人家一路靑山下只有秋田落鴈多

舟次橫浦

【明】僧徳淸

五雲一水入南安萬疉山廻六六灘行到水窮山盡處梅花無數嶺頭看

禦定佩文齋詠物詩選卷九十六

欽定四庫全書

禦定佩文齋詠物詩選卷九十七

谿類

五言古

將遊湘水尋句谿

【齊】謝脁

旣從陵陽釣掛鱗驂赤螭方尋桂水源謁帝蒼山垂辰哉且未防乘景弄淸漪瑟汨瀉長澱潺湲赴兩岐輕蘋上靡靡雜石下離離寒艸分花映戲鮪乘空移興以暮秋月淸霜落素枝魚鳥余方翫纓緌君自縻及玆暢懷抱山川長若斯

入若耶谿

【梁】王籍

艅艎何泛泛空水共悠悠陰霞生逺岫陽景逐廻流蟬噪林逾靜鳥鳴山更幽此地動歸念長年嘆倦遊

入若耶谿

【唐】崔顥

輕舟去何疾巳到雲林境起坐魚鳥間動揺山水影巖中響自答谿裏言彌靜事事令人幽停撓向余景

姑孰谿

【唐】李白

愛此谿水閒乘流興無極漾楫怕鷗驚垂竿待魚食波翻曉霞影岸疉春山色何處浣紗人紅顏未相識

靑谿

【唐】王維

言入黃花川每逐靑谿水隨山將萬轉趨途無百里聲喧亂石中色靜深松裏漾漾泛菱荇澄澄映葭葦我心素已閒淸川澹如此請畱盤石上垂釣將已矣

春泛若耶谿

【唐】綦母濳

幽意逺無盡此去隨所偶晚風吹行舟花落入谿口際夜轉西壑隔山望南斗潭煙飛溶溶林月低向後生事且彌漫願爲持竿叟

泛若耶谿

【唐】丘爲

結廬若耶裏左右若耶水無日不釣魚有時向城市谿中水流急渡口水流寛每得樵風便往來殊不難一川艸長緑四時那得辧防褐衣妻兒餘糧及雞犬日暮鳥雀稀稚子呼牛歸住處無鄰里柴門獨掩扉

緱氏尉沈興宗置酒南谿

【唐】王昌齡

林色與谿古深篁引幽翠山樽在漁舟棹月情巳醉始窮淸源口壑絕人境異春泉滴空崖萌艸坼陰地久之風榛寂逺聞樵聲至海鴈時獨飛永然滄洲意古時靑冥客滅迹淪一尉吾子躊躇心豈其紛埃事緱岑信所尅濟北余乃遂齊物可任今息肩理猶未捲舒形性表脫略賢哲議仲月期角巾飯僧嵩陽寺

尋東谿還湖中作

【唐】劉眘虛

出山更回首日暮淸谿深東嶺新別處數猿叫空林昔遊初有迹此路還獨尋幽興方在往歸懷復爲今雲峯勞前意湖水成逺心望望巳超越坐鳴舟中琴

月谿與幼遐君貺同遊

【唐】韋應物

岸篠覆廻谿廻谿曲如月沈沈水容淥寂寂鶯聲歇淺石方淩亂遊禽時出沒半雨夕陽霏緣源雜花發明晨重來此同心應已闕

和皇甫判官遊瑯琊谿

【唐】孟郊

山中璢璃境物外瑯琊谿房廊逐巖壑道路隨髙低碧瀨漱白石翠煙含靑蜺客來暫遊踐意欲忘簪珪樹杪燈火夕云端鐘梵齊時同𨿽可仰迹異難相攜惟當淸宵夢髣髴願攀躋

奉陪侍中遊石筍谿

【唐】盧綸

朝日照靈山山谿浩紛錯圗秦無舊記紀禹應新鑿雙壁瀉天河一峯吐蓮萼潭心亂雪捲巖腹繁珠落彩蛤攢錦囊芳蘿嫋花索猨羣曝陽嶺龍穴腥陰壑靜得漁者言閒聞洞仙博欹松倚朱幰廣石屯油幕國泰事畱侯山春縱康樂間關殊狀鳥爛熳無名藥欲驗少君方還吟大隱作旌幢不可駐古塞新沙漠

下牢谿

【宋】歐陽修

隔谷聞谿聲尋谿度橫嶺淸流涵白石靜見千峯影巖花無時歇翠柏郁何整安能戀潺湲俯仰弄云景

宿樊谿

【宋】張耒

黃州望樊山秀色如可鑑扁舟橫江來山腳系吾纜大川失洶湧淺水澄可攬北風吹疎雨夜枕舟屢撼齊安不可望滅沒孤城暗奔流略谿口龍唇屢窺瞰平生千金質戒懼敢忘蹔玆遊定何名耿耿有餘念

泛舟西谿

【元】劉因

萬山倒滄浪一葉淩嵯峨嵯峨爲飛舞翠影如婆娑輕陰散雨足淨綠生圎波人間碧海幻老眼靑銅磨風雲幾千古辦此雨一蓑谿南有幽人鼓櫂前山阿煙深渺無處月色浮松蘿

自衢州至蘭谿

【明】劉基

秋郊斂微雨霽色澄人心振策率廣路逍遙散煩襟疎煙帶平原薄雲去髙岑湛湛水凝碧離離稻垂金薺麥霜始秀元蟬寒更吟幽懷耿虛寂好景自相尋心契淸川流目翫嘉樹林歌傳滄浪調曲繼白雪音仙山在咫尺早晚期登臨

碧谿

【明】顧璘

落落髙梧陰俯瞰寒流碧微云過疎雨秋容澹無迹魚遊緑藻晴鳥下靑蕪夕興至每垂綸歌罷還岸幘漁父兩三人時來共爭席

渡雙谿

【明】薛瑄

雙谿始合流崖緒遂經復洄潭一鏡平秋影空寒緑野渡得孤航山家帶喬木適意方自玆前呵戒童僕撫景重悠然誰能知斯曲

七言古

入少密谿

【唐】沈佺期

雲峯苔壁繞谿斜江路香風夾岸花樹密不言通鳥道雞鳴始覺有人家人家更在深巖口澗水周流宅前後遊魚瞥瞥雙釣童伐木丁丁一樵叟自是避喧非避秦薜衣耕鑿帝堯人相畱且待雞黍熟夕臥深山蘿月春

說洄谿招退者

【唐】元結

長松亭亭滿四山山間乳竇流淸泉洄谿正在此山裏乳水松膏常灌田松膏乳水田肥良稻苖如蒲米粒長糜色如珈玉液酒酒熟猶聞松節香谿邊老翁年幾許長男頭白孫嫁女問言只食松田米無藥無方向人語浯谿石下多泉源盛暑大寒冬大溫屠蘇宜在水中石洄谿一曲自當門吾今欲作洄谿翁誰能住我捨西東勿憚山深與地僻羅浮尙有葛仙翁

罨畫谿行

【宋】孫覿

老牯浮鼻水中歸防雉應媒桑下飛蘿蔦冥冥山四起數家雞犬煙樹裏一支新緑漲晴溝楊柳中間系小舟罨畫谿頭烏鳥樂呼風喚雨不能休

其二

蝶趂花飛爭入坐倚空百尺遊絲墮亂山銜日半船明斷雲載雨前邨過蕨芽戴土小兒拳漁市人歸柳貫鮮罨畫谿頭人語好烹魚煮蕨餉春田

其三

沙頭緑暗已藏鴉竹裏猶殘一兩花蝸廬抱柳開新國燕語窺簾憶舊家春風有信自年年罨畫谿邊柳系船陶情滿酌酒如泉醉與長瓶借艸眠

其四

翠木蒼藤繚白沙槿籬茅店野人家了無狡兔營三窟只有黃蜂趂兩衙樹頭獵獵酒旗風罨畫谿邊賣酒翁銀瓶快瀉淸若空令君一笑面生紅

曉泊蘭谿

【宋】楊萬里

金華山髙九天半夜雪裝成珠玉案蘭谿水淸千頃彊朔風凍作璢璃缸日光雪光兩相射老眼看來忘南北恨身不如波上鷗腳指爲楫身爲舟恨身不如沙上鴈蘆花作家梅作伴折綿冰酒未是寒曉寒直欲冰我肝急閉篛篷擁鑪去竹葉梨花十分注

余不谿詞

【元】倪瓚

余不谿水涵緑薲微風吹波蹙龍鱗看山蕩槳不知逺兩岸桃花飛接人谿廻路轉松風急竹林華房霞气濕忽逢道士頎而長疑是韓國張子房相期飄拂紫煙裏下攬滄溟浮玉觴

賦淸谿

【元】郭鈺

淸谿之水抱幽谷盤渦細浪相豗蹙半篙晴日蕩金鱗一帶秋煙澑寒玉谿上仙翁絕塵俗開門俯谿飲谿緑白鳥飛來明鏡中垂楊鎖斷闌干曲窈窕春花亞修竹修竹何人共碁局紫蘿爲蓋艸爲褥如輞川圗懸一幅嗟我早年厭羈束五湖風月醉心目只今是處鯨波靜把釣從君事亦足

五言律

泛鏡湖南谿

【唐】宋之問

乘興入幽棲舟行日向低巖花候冬發谷鳥作春啼沓嶂開天小叢篁夾路迷猶聞可憐處更在若耶谿

酬萬八賀九雲門下歸谿中作

【唐】孫逖

晚從靈境出林壑曙雲飛稍覺淸谿盡廻瞻畫剎微獨園餘興在孤棹宿心違更憶登攀處天香盈袖歸

終南東谿中作

【唐】岑參

谿水碧於艸潺潺花底流沙平堪濯足石淺不勝舟洗藥朝與暮釣魚春復秋興來從所適還欲向滄洲

武陵泛舟

【唐】孟浩然

武陵川路狹前棹入花林莫測幽源裏仙家信幾深水廻靑嶂合云渡緑谿陰坐聽閒猿嘯彌淸塵外心

宿黑竈谿

【唐】張籍

夜到碧谿裏無人秋月明逢幽便移宿取伴亦探行花下紅泉色雲中乳鶴聲明朝記歸處石上自書名

白雲谿

【唐】吳鞏

山徑入幽篁深林蔽日光夏云生嶂逺瀑水引谿長秀迹逢皆勝淸氛坐轉涼回看玉罇夕歸路賞難忘

泛谿

【唐】朱慶余

曲渚廻花舫生衣臥向風鳥飛谿色里人語棹聲中余卉才分影新蒲自作叢前灣更幽絕𨿽淺去猶通

泛谿

【唐】項斯

谿船泛渺彌漸覺減炎輝動水花連影逢人鳥背飛深猶見白石涼好換生衣未得多詩句終須隔宿歸

藍谿夜坐

【唐】張喬

藍水警塵夢夜吟開艸堂月臨山靄薄松滴露花香詩外眞風逺人間靜興長明朝訪禪侶更上翠微房

處州洞谿

【唐】方幹

气象四時淸無人畫得成眾山寒疉翠兩派緑分聲坐月何曽夜聽松不似晴混元融結後便有此谿名

谿行卽事

【唐】僧靈一

近夜山更碧入林谿轉淸不知伏牛地潭洞何縱橫曲岸煙初合平湖月未生孤舟屢失道但聽秋泉聲送崔主簿赴睦州淸谿

【宋】梅堯臣

舟輕不畏險逆上子陵灘七里峽天翠千重云木寒古祠鳴野鳥亂石激春湍正與髙懷愜寜歌行路難

宿蘭谿水驛前

【宋】楊萬里

系纜蘭谿岸開襟柳驛窗人爭趨夜市月自落秋江燈火疎還密帆檣只更雙平生經此縣今夕駐孤幢

其二

水色秋逾白山光夜不靑一睂畫天月萬粟種江星小酌居然醉當風不覺醒誰家教兒子淸誦隔疎櫺

苕谿

【元】戴表元

六月苕谿路人言似若耶漁罾掛椶樹酒舫出荷花碧水千塍共靑山一道斜人間無限事不厭是桑麻

谿上

【明】應亮

淸谿流不極林際帶疎鐘鳥道連山屋灘聲落水舂漲消新有岸雲起本多峯遙對猿啼峽鄕關煙樹重

南谿晚歸

【明】髙啟

流水出云根遙通古寺門山深僧少俗人靜市如邨馬渡知長淺魚行見不渾多情谿上月歸路照黃昏

谿上

髙啟

秋色共谿長遊人笑語涼萍開天倒影蓮墮水流香魚罶和星漉禽罝帶雨張從今揺桂棹不必問瀟湘

五言排律

奉酬韋祭酒自湯井還都經龍門北谿莊見贈

之作

【唐】張說

聞君湯井至瀟灑憩郊林拂曙攜淸賞披云覯緑岑歡言遊覽意欵曲望歸心是日期佳客同山忽異尋桃源花路轉楊柳澗門深泛舟伊水漲系馬香樹陰繁弦弄水族嬌吹狎沙禽春滿河光媚景斜嵐气侵懷仁殊未逺重徳匪專臨來藻敷幽思連詞報所欽

和處州韋使君新開南谿

【唐】朱慶余

地裏光圗防樵人共說深悠然想髙躅坐使變荒岑疏鑿因殊舊亭臺亦自今靜容猿暫下閒與鶴同尋轉斾馴禽起褰帷瀑澑侵石稀潭見底嵐暗樹無陰躋險難通屐攀棲稱抱琴云風開物意潭水識人心攜榼尋花徧移舟惜景沈世嫌山水僻誰伴謝公吟

西蜀淨眾寺松谿八韻兼寄崔處士

【唐】鄭谷

谿因松得名松吹答谿聲繚繞能穿寺幽奇不在城寒煙齋後散春雨夜中平染岸蒼苔古翹沙白鳥明澄分僧影瘦光徹客心淸帶梵侵云響和鐘擊石鳴澹烹新茗爽暖泛落花輕此景吟難盡慿君畫入京

泛五雲谿

【唐】許渾

此谿何處路遙問紫髯翁佛廟千巖里人家一島中魚傾荷葉露蟬噪柳林風急瀨鳴車軸微波漾釣筒石苔縈棹綠山果拂舟紅更就前谿宿邨橋與剡通

六言律

春日西谿卽事

【明】僧道衍

云斷山峯逺逺樹廻谿路斜斜酒旗風颺邨店牛衣日曬田家喚婦鳩藏密竹引雛鴨聚圓沙人晚棹歌歸去爭先去折汀花

其二

人家半依沙觜舟子長停岸足楊柳三株五株桃花一簇兩簇斜陽澹澹牽黃逺水盈盈漲緑老翁忘卻投綸因看晴鷗對浴

七言律

題裴處士碧虛谿居

【唐】王建

鳥聲眞似深山裏平地人間也不同春圃紫芹長卓卓暖泉靑艸一叢叢松臺前後花皆別竹崦髙低水盡通細問來時從近逺谿名載入縣圗中

谿上行

【唐】溫庭筠

緑塘漾漾煙蒙蒙張翰此來情不窮雪羽防褷立倒景金鱗潑剌跳晴空風翻荷葉一向白雨濕蓼花千穗紅心羨夕陽波上客片時歸夢釣船中

夜雪泛舟遊南谿

【唐】韋莊

大江西面小谿斜入竹穿松似若耶兩岸嚴風吹玉樹一灘明月曬銀砂因尋野渡逢漁捨更泊前灣上酒家去去不知歸路逺棹聲煙裏獨嘔啞

酬張器判官泛谿

【宋】歐陽修

園林初夏有淸香人意蕭閒味愈長日暖魚跳波面靜風輕鳥語樹陰涼野亭飛蓋臨芳艸曲渚廻舟帶夕陽所得平時爲郡樂況多佳客共銜觴

沂谿

【宋】陸防

射的峯前禹廟東短篷三扇臥衰翁閒攜淸聖濁賢酒重試朝南暮北風水落痕畱紅蓼節雨來聲滿緑蒲叢衝煙莫作悤悤去擬看谿丁下釣筒

冷巖公柳谿

【金】劉中

斗印輕拋系肘金故園風物動歸心柳含煙翠絲千尺水寫天容玉一尋山色只於閒裏好風波不似向來深人間桃李栽培滿換得谿南十畝陰

過五谿

【元】薩都拉

萬壑泉聲下五谿小涼天气下谿時相逢橋上無非客行盡江南都是詩苦雨最嫌鳩喚急愛山不厭馬行遲幾時宿向華峯頂露月蕭蕭生桂枝

桃谿夜泊

【明】陸弼

淸霜夜落武陵谿水上蒼煙十丈齊野防冷燒紅葉火邨舂寒接五更雞不眠枕上多新得所過山中有舊題起問昨宵沽酒處人家只在小橋西

谿上

【明】張泰

谿上閒行日未斜石橋南北見桃花避人魚入深深水傍母鳬眠淺淺沙渡口孤舟依野店磯頭一徑到漁家何時謝卻塵中事來就田園學種

五言絕句

谿上

【唐】顧況

采蓮谿上女舟小怯揺風驚起鴛鴦宿水雲撩亂紅

六言絕句

剡谿舟行

【唐】朱放

月在沃洲山上人歸剡縣谿邊漠漠黃花覆水時時白鷺驚船

七言絕句

桃花谿

【唐】張旭

隱隱飛橋隔野煙石磯西畔問漁船桃花盡日隨流水洞在淸谿何處邊

蘭谿棹歌

【唐】戴叔倫

涼月如眉掛柳灣越中山水鏡中看蘭谿三日桃花雨半夜鯉魚來上灘

和韓吏部泛南谿

【唐】賈島

谿裏晚從池岸出石泉秋急夜聲聞木蘭船共山人上月映渡頭零落云

夜泊荊谿

【唐】陳羽

小雪已晴蘆葉暗長波乍急鶴聲嘶孤舟一夜宿流水眼看山頭月落谿

池州淸谿

【唐】杜牧

弄谿終日到黃昏照數秋來白髮根何物賴君千徧洗筆頭塵土漸無痕

谿興

【唐】杜荀鶴

山雨谿風捲釣絲瓦甌篷底獨斟時醉來睡著無人喚流下前灘也不知

若耶谿上

【宋】陸遊

九月霜風吹客衣谿頭紅葉傍人飛邨場酒薄何妨醉菇正堪烹蟹正肥

蘭谿舟中

【元】薩都拉

水底霞天魚尾赤春波緑占白鷗汀越船一葉蘭谿上載得金華一半靑

小谿

【元】劉秉忠

小谿流水碧如油終日忘機羨白鷗兩岸桃花春色裏可能容个釣魚舟

桃谿

【明】魯鐸

世路悠悠已倦遊桃谿深處艸堂幽東風自解幽人意不遣飛花逐水流

越來谿

【明】葛一龍

艸煙緑湊柳垂低橋對斜陽墮影西聽罷情歌聽啼鳥吳船揺過越來谿

荊谿

【明】範汭

亂水聲中系艇斜月寒沽酒扣誰家仙源咫尺不知處紅葉吹來如落花

靑谿

【明】沈明臣

窈窕靑谿盡日尋雨收風歇翠沈沈一雙燕子翻花出始覺人家住隔林

禦定佩文齋詠物詩選卷九十七

欽定四庫全書

禦定佩文齋詠物詩選卷九十八

澗類

五言古

從斤竹澗越嶺谿行

【宋】謝靈運

猿鳴誠知曙谷幽光未顯巖下云方合花上露猶逶迆傍隈隩迢逓陟陘峴過澗旣厲急登棧亦陵緬川渚屢徑復乘流玩廻轉蘋萍泛沈深菇蒲冒淸淺企石挹飛泉攀林摘葉捲想見山阿人薜蘿若在眼握蘭勤徒結折麻心莫展情用賞爲美事昧竟誰辧觀此遺物慮一悟得所遣

賦得曲澗

【梁】劉孝威

澗流急易轉谿竹暗難開近樓俄已失前洲忽復廻石岸生寒蘚沈根漬水苔菱舟沿道去歸鳬迷徑來

西澗卽事示盧陟

【唐】韋應物

寢扉臨碧澗晨起澹忘情空林細雨至圓文徧水生永

日無餘事山中伐木聲知子塵喧久暫可散煩纓

南澗中題

【唐】柳宗元

秋气集南澗獨遊亭午時回風一蕭瑟林影久參差始至若有得稍深遂忘疲覊禽響幽谷寒藻舞淪漪去國魂已遊懷人淚空垂孤生易爲感失路少所宜索寞竟何事徘徊祗自知誰爲後來者當與此心期

七言古

華林北澗

【宋】徐諼

總長潭兮括逺源下沈澑兮起輕泉回谿浚兮曲沼阻衝波激兮瀨濺濺貫九谷兮積靈芝飛淸濤兮潔澄漣

五言絕句

南澗

【唐】王建

野桂香滿谿石莎寒覆水愛此南澗頭終日潺湲裏

小澗

【宋】朱子

兩岸交翠陰一水自淸瀉俯仰契幽情神襟頓飄灑

七言絕句

嘶水澗【左原之南有左嶺水北流入於原中水善嘶晴而嘶則雨雨而嘶則晴水忽鳴

忽止

宋曰嘶】王十朋

嶺頭寒澗逺無聲夜靜風恬忽自鳴山水有靈人不識老農常用卜陰晴

涉水澗作

【宋】朱子

絕壑藤蘿貯翠煙水聲幽咽亂前行人但說靑山好望斷雲間雙髻仙

春日西澗獨立

【明】周砥

澗房松竹靜煙霏逕裏蒼苔行迹稀相與尋君遂初賦江花欲落換春衣

禦定佩文齋詠物詩選卷九十八

欽定四庫全書

禦定佩文齋詠物詩選卷九十九

潭類

五言古

旦發漁浦潭

【梁】丘遲

漁潭霧未開赤亭風已颺櫂歌發中流鳴鞞響沓嶂邨童忽相聚野老時一望詭怪石異象嶄絕峯殊狀森森荒樹齊析析寒沙漲藤垂島易陟崖傾嶼難傍信是永幽棲豈徒暫淸曠坐嘯昔有委臥治今可尙

發漁浦潭

【唐】孟浩然

東旭早光芒渚禽已驚聒臥聞漁浦口橈聲暗相撥日出气象分始知江路濶美人常晏起照影弄流沫飲水畏驚猿祭魚時見獺舟行自無悶況值晴景豁

葛山潭

【唐】孫逖

圓潭防流月晴明涵萬象仙翁何時還緑水空蕩漾涼哉艸木腓白露沾人衣猶醉空山裏時聞笙鶴飛涇谿南藍山下有落星潭可以卜築余泊舟石

上寄何判官昌浩

【唐】李白

藍岑竦天璧突兀如鯨額奔蹙橫澄潭勢吞落星石沙帶秋月明水揺寒山碧佳境宜緩棹淸輝能畱客恨君阻歡遊使我自驚惕所期俱卜築結茅鏈金液

春日遊羅敷潭

李白

行歌入谷口路盡無人躋攀崖度絕壑弄水尋回谿雲從石上起客到花間迷淹畱未盡興日落羣峯西

萬丈潭

【唐】杜甫

靑谿合冥漢神物有顯晦龍依積水蟠窟壓萬丈內局步淩垠堮側身下煙靄前臨洪濤寛卻立蒼石大山危一徑盡岸絕兩璧對削成根虛無倒影垂澹瀩黑如灣澴底淸見光炯碎孤云倒來深飛鳥不在外髙蘿成帷幄寒木壘旌斾逺川曲通流嵌竇濳泄瀨造幽無人境發興自我軰告歸遺恨多將老斯遊最閉藏修鱗蟄出入巨石礙何事炎天過快意風雨會

過小石潭

【宋】梅堯臣

樹老石連潭潭深煙翠入羣魚石下游獨鳥潭上立泉暖艸長緑山髙風自急徘徊興不窮苔屐云霑濕

鸛雀崖北龍潭

【金】元好問

層崖閟頑陰水木深以阻湍聲半空落洶洶如怒虎風生木葉脫魄動不敢語何年渾沌竅靈物此棲處初從一綫澑開鑿到神禹雲雨鼔飛浪噴薄齊萬弩藏珠驪龍頷百斛快一吐油油入無底細散不濡縷歸藏海有穴泛溢愁下土南峯天一柱萬古鎭幽府江山有奇探落景迫行旅多慚茹芝人終年看飛雨

龍潭

元好問

層冰積浩蕩陵谷互吞吐窈窕轉幽壑突兀開淨宇回頭山水縣亦復墮塵土孤云鐵梁北宇宙一仰俯風景初不殊川塗忽修阻寒潭海眼淨黕黑自太古蟄龍何年臥萬國待霖雨誰能裂蒼崖雷風看掀舉

夜泛渦河龍潭

【金】吳激

輕舟弄素月靜夜橫淸渦天風毛髮亂疎星燦明河圖經紀父老冥寞年嵗多淵沈三十丈湛碧寒無波微流帶文藻絕岸無柔莎炯如帝鴻鏡可鑑不可磨中蟠至神物役使羣蛟鼉蜿蜿頭角古勁鬛誰能劘深宮照珠貝頗費蚌與螺何時葛陂竹化作陶公梭

竹篠潭

【明】張羽

凍雨不成雪客行利新晴回睇三山外殘陽靄余明江神不揚波歸流澹且平使者誠寡徳國家育威靈笳鼓發中州櫂歌和且淸釃酒淩長風篇翰倏已成常誦皇華章徵夫任匪輕愧無咨詢效何以答聖情

玉女潭

【明】馬愈

潭花散淸香潭影照眉宇不見玉女容騎鸞杳何去丹光罷靑紅石屋亦輕舉惟有菇蒲根年年自春雨

五言律

對小潭寄逺上人

【唐】白居易

小潭澄見底閒客坐開襟借問不流水何如無念心彼惟淸且淺此乃寂而深是義誰能答明朝問道林

仙遊潭

【宋】蘇軾

翠璧下無路何年雷雨穿光揺巖上寺深到影中天我欲然犀看龍應抱寶眠誰能孤石上危坐試僧禪

龜潭

【宋】孫覿

擺落攀緣斷驅除磊塊平庭松敵老健潭水伴孤淸待月出時看尋雲起處行相隨木上坐徙倚到參橫

其二

蝸捨三間小龜泉一勺甘楞嚴渾不看彌勒久同龕潭影千峯倒云梢萬木參巖花自無主紅雨落毿毿

七言律

南潭

【唐】李昌符

匝岸靑蕪掩古苔面山亭榭枕潭開有時弦管收筵促無數鳬鷖逐浪來路入龍祠羣木老風驚漁艇一聲回人傳郭惲多遊此誰見當初泛玉杯

龍潭

【唐】僧應物

石激懸流雪滿灣五龍濳處野雲閒暫收雷電九峯下且斂谿潭一水間浪引浮槎依北岸波分曉日浸東山回瞻四面如看畫須信遊人不欲還

北潭

【金】史肅

竹陰松影玉蔥龍十里平隄一徑通碧水乍開新鏡面靑山都是好屏風寒蟬髙鳥淸愁外折葦枯荷小景中酒力未多秋興逸夕陽聊貸半林紅

五言絕句

春遊東潭

【唐】盧綸

移舟試望家漾漾似天涯日暮滿潭雪白鷗和柳花

與暢當夜泛秋潭

盧綸

螢火颺蓮叢水涼多夜風離人將落葉俱在一船中

鏡潭

【唐】韓愈

非鑄復非鎔澄忽此逢魚鰕不用避祗是照蛟龍

七言絕句

潭上作

【唐】張喬

竹島殘陽映翠微雪翎禽過碧潭飛人間未有闗身事每到漁家不欲歸

過河龍潭

【宋】歐陽修

碧潭風定影涵虛神物中藏岸不枯一夜四郊春雨足卻來閒臥養明珠

舟過謝潭

【宋】楊萬里

夾江百里少人家最苦江流曲更斜嶺艸巳靑今嵗葉岸蘆猶白去年花

三井潭

【宋】王十朋

源泉髙似銀河落石井然鼎足分聞說井中龍已化定從三級上靑雲

夜泊蘆潭

【明】汪本

石尢風動駐徵防千里孤光月正南翹首故林天一角水禽相伴宿蘆潭

禦定佩文齋詠物詩選卷九十九

欽定四庫全書

禦定佩文齋詠物詩選卷一百

洲類

五言古

百花洲

【明】僧道衍

水灔接橫塘華多礙舟路波紅晴漾霞沙白寒棲鷺緣汀漁网集隔渚菱歌度不見昔遊人風煙自朝暮

七言古

鸚鵡洲送王九遊江左

【唐】孟浩然

昔登江上黃鶴樓遙愛江中鸚鵡洲洲勢逶迆繞碧流鴛鴦鸂滿沙頭沙頭日落沙磧長金砂耀耀動飇光舟人牽錦纜浣女結羅裳月明全見蘆花白風起遙聞杜若香君行采采莫相忘

鸚鵡洲

【唐】李白

鸚鵡來過吳江水江上洲傳鸚鵡名鸚鵡西飛隴山去芳洲之樹何靑靑煙開蘭葉香風暖岸夾桃花錦浪生

遷客此時徒極目長洲孤月向誰明

春洲曲

【唐】溫庭筠

韶光染色如蛾翠緑濕紅鮮水容媚蘓小慵多蘭渚閒融融浦日鴻防寐紫驑蹀金銜嘶堤上揚鞭煙艸迷門外平橋連柳堤歸來晚樹黃鶯啼

五言律

桑落洲

【唐】李羣玉

九江寒露夕微浪北風生浦嶼漁人火蒹葭鳬鴈聲頹云晦廬嶽微鼔辧湓城逺憶天邊弟曽從此路行

七言律

仙明洲口號

【唐】李羣玉

長愛沙洲水竹居暮江春樹緑陰初浪翻新月金波淺風捲輕雲玉葉疎半浦夜歌聞蕩槳一星幽火照義魚二年此處尋佳句景物常輸楚客書

泊平江百花洲

【宋】楊萬里

吳中好處是蘇州卻爲王程得勝遊半世三江五湖棹十年四泊百花洲岸傍楊柳都相識眼底雲山苦見畱莫怨孤舟無定處此身自是一孤舟

賦壺洲

【元】虞集

傳聞海上有元洲曽是安期舊所遊千頃白雲都種玉一杯弱水不勝舟魚龍夜防黃金鼎鸞鵠晨朝紫綺裘波浪不驚星斗近步虛聲裏度淸秋

爲張壺洲賦壺洲

【元】陳旅

握日臺髙雨气收扶桑涼影動瀛洲珠林錯落三華露寶稼離披五色秋鄰曲夜機鮫有室空中煙市蜃爲樓頗聞云錦張髙士曽與壺公汗漫遊

賦中書左曹小瀛洲

【元】張翥

東曹地迥集名郎宛是仙家紫翠房閶闔上通天咫尺蓬萊移出海中央金波日暖浮鳷鵲玉樹春濃下鳳凰幾度夢回淸夜直此身如在五云鄕

六言絕句

過鴈洲

【宋】梅堯臣

船從鴈洲北去鴈背春風亦歸但見平沙緑水蔞蒿荻筍方肥

禦定佩文齋詠物詩選卷一百

欽定四庫全書

禦定佩文齋詠物詩選卷一百一

渡類

五言古

初至崖口

【唐】宋之問

崖口眾山斷嵚崟聳天壁气沖落日紅影入春潭碧錦縷織苔蘚丹靑畫松石水禽泛容與巖花飛的皪微路從此深我來恨於役惆悵情未巳羣峯暗將夕

橫龍渡

【唐】劉長卿

空傳古岸下曽見蛟龍去秋水晚沈沈猶疑在深處亂聲沙上石倒影雲中樹獨系一扁舟樵人往來渡

七言古

古箭渡

【明】程敏政

古箭渡頭春水急古箭鋪下春泥濕風吹一道雨微收黒壓四山云未入郵亭飯罷聞竹雞肩輿扶過蒼崖西行人道側亂相指雨陣復來云腳齊

五言律

早發壽安次永濟渡

【唐】許渾

東西車馬塵鞏洛與咸秦山月夜行客水煙朝渡人樹涼風浩浩沙淺石燐燐防待功名就扁舟寄此身

晚泊漢江渡

【唐】劉畋

末秋云木輕蓮拆晚香淸雨下侵苔色云涼出浪聲疊防依岸盡微照映堤明渡吏巳頭白遙知客姓名

過髦塘渡

【宋】楊萬里

雪浪無堅岸金沙有退痕斷橋猶半版潄樹欲枯根爲問新來漲今年第幾番昨來愁此渡巳濟不堪論

泊白沙渡

【宋】眞山民

日暮片防落渡頭生暝煙與鷗分渚泊邀月共船眠燈影漁舟外湍聲客枕邊離懷正無柰況復聽啼防

過下杯渡

【宋】陳與義

夜宿下杯館朝鳴一棹東湖平天盡落峽斷海橫通冉冉云隨舸茫茫鳥遡風仙人蓬島上遙見我乘空

曉渡

【明】李言恭

煙樹曉棲鴉長汀帶白沙中流聊擊楫新水悞浮槎云與人爭渡春隨客到家遙知飛防日開落石城花

七言律

利州南渡

【唐】溫庭筠

澹然空水帶斜暉曲島蒼茫接翠微坡上馬嘶看棹去柳邊人歇待船歸數叢沙艸羣鷗散萬頃江田一鷺飛誰解乘舟尋範蠡五湖煙水獨忘機

桃花渡

【明】沈貞

渡頭渾似曲江濵誰種桃花隔世塵紅雨緑波三月暮暖風黃鳥數聲春舟橫落日非無主樹隔層霞不見人幾欲前源訪仙迹迷茫何處問通津

五言絕句

松滋渡

【唐】司空圖

步上短亭久看回官渡船江鄕宜晚霽楚老語丰年

芳艸渡

【唐】皮日休

谿南越鄕首古柳渡江深日晚無來客閒船系緑陰

七言絕句

涔陽渡

【唐】司空圖

楚田人立帶殘暉驛迥邨幽客路微兩岸蘆花正蕭颯渚煙深處白牛歸

晚渡

【唐】陸龜蒙

半波風雨半波晴漁曲飄秋野調淸各漾蓮船逗邨去笠檐簑袂有殘聲

北渡

陸龜蒙

江客柴門枕浪花鳴機寒櫓任嘔啞輕舟過去眞堪畫驚起鸕鷀一陣斜

過楊二渡

【宋】楊萬里

春迹無防可得尋不將詩眼看春心鶯邊楊柳鷗邊艸一日靑來一日深

過仙人渡

【宋】王十朋

此去神仙路不迷直從洞口到桃蹊仙人心境無名利笑我頻年渡此谿

夜過黃泥渡

【元】許謙

夜深風息水安流白鴈黃蘆滿眼秋行李蕭蕭官櫂穩臥看明月過眞州

蘆子渡

【明】王守仁

百里晴沙江水長蘆花風起碧天涼客舟會泊西城下滿地砧聲兩岸霜

禦定佩文齋詠物詩選卷一百一

欽定四庫全書

禦定佩文齋詠物詩選卷一百二

潮類

五言古

賦得觀潮

【梁】任昉

云容雜浪起楚水漫吳流漸看遙樹沒稍見碧天浮漁人迷舊浦海鳥失前洲不測滄溟曠輕鱗幸自遊

五言律

淮潮

【宋】梅堯臣

汐潮如有信時向舊痕生始覺回波定還看曲渚平舞鷗隨上下寒日共浮傾後夜人無寐遙聽入浦聲

五言排律

樟亭觀潮

【唐】宋昱

濤來勢轉雄獵獵架長風雷震云霓裏山飛霜雪中激流髙失岸吹澇上侵空翕辟乾坤異盈虛日月同艅艎從陸起洲渚隔阡通跳沫噴巖翠翻波帶景紅怒湍初

扺北卻浪復歸東寂聽堪增勇晴看自發蒙伍生傳或謬枚叟說難工來信應無巳申威亦匪窮衝騰如決勝廻合似相攻委質任平視誰能涯始終

七言律

觀潮

【唐】朱慶余

木落霜飛天地淸空江百里見潮生鮮飇橫海魚龍气晴雪噴山雷鼔聲云日半陰川漸滿客防皆過浪難平髙樓曉望無窮意丹葉黃花繞郡城

溯潮

【宋】蘇轍

匹練縈回出海門黃泥先變碧波渾初來似欲傾滄海正滿眞能倒百源流枿飛騰竟何在扁舟睥睨久仍存自慚不作山林計來往終隨萬物奔

海潮圖

【宋】樓鑰

錢塘佳月照靑霄壯觀仍看半夜潮每恨形容無健茟誰知收拾在生綃蕩揺直恐三山沒咫尺眞成萬里遙金闕岧嶤天尺五海王自合日來朝

次韻魯參政觀潮

【元】柳貫

怒濤捲雪過樟亭人立西風酒斾靑日轂行天浮左界地機激水出東溟倒排山嶽窮千變闔辟云雷竦百靈望海樓頭追勝賞坐中賔眾弁如星

漁浦春潮

【元】錢惟善

江漲夜來髙幾尋輕濤拍岸失蹄涔遲明防發星灘逺盡日舟橫雨渡深杜若風回頳鯉上桃花浪起白鷗沈越人艇子來何處欵乃時聞空外音

錢塘觀潮

【元】仇逺

一痕初見海門生頃刻長驅作怒聲萬馬突圍天鼔碎六鼇翻背雪山傾逺朝魏闕心猶在直上嚴灘勢始平寄語吳兒休踏浪天河防象正縱橫

七言絕句

潮

【唐】白居易

早潮才落晚潮來一月周流六十廻不獨光陰朝復暮杭州老去被潮催

禦定佩文齋詠物詩選卷一百二

欽定四庫全書

禦定佩文齋詠物詩選卷一百三

池類【附沼】

五言古

首夏泛天池

【梁】武帝

薄遊朱明節泛漾天淵池舟楫互容與藻蘋相推移碧沚紅菡萏白沙靑漣漪新波拂舊石殘花落故枝葉軟風易出艸宻路難披

山池

【梁】簡文帝

日暮芙蓉水聊登鳴鶴舟飛艫飾羽防長幔覆緹油停輿依柳息住蓋影空畱古樹橫臨沼新藤上掛樓遊魚向闇集戲鳥逗楂流

山池應令

【梁】庾肩吾

閬苑秋光暮金塘收潦淸荷低芝蓋出浪湧燕舟輕逆湍流棹唱帶谷聚笳聲野竹交臨浦山桐迥出城水逐雲峯闇寒隨殿影生

北寺寅上人房望逺岫翫前池

【梁】王筠

安期逐長往交甫稱髙讓逺迹入滄溟輕舉馳昆閬良由心獨善兼且情逰放豈若尋幽棲卽目窮淸曠激水周堂下屯云塞檐向閉牖聽奔濤開窓延疊嶂前堦復虛沿彌迆成洲漲雨防散圎文風生起斜浪遊鱗互瀺灂羣飛皆哢吭蓮葉蔓田田菱花動揺漾浮光曜庭廡流芳襲帷帳匡坐足忘懷詎思江海上

山池應令

【陳】徐陵

畫舸圖仙獸飛艎掛采斿榜人事金槳釣女飾銀鉤細萍時帶檝低荷乍入舟猿啼知谷晚蟬咽覺山秋和炅法師遊昆明池

【北周】庾信

遊客重相懽連鑣出上蘭值泉傾蓋飲逢花駐馬看平湖泛玉軸髙堰歇金鞍半道聞荷气中流覺水寒

其二

秋光麗晚天鷁舸泛中川宻菱障浴鳥髙荷沒釣船碎珠縈斷菊殘絲繞折蓮落花催鬥酒棲烏送一

奉和山池

庾信

樂宮多暇豫望苑暫回輿鳴笳陵絕浪飛蓋歷通渠桂亭花未落桐門葉半疎荷風驚浴鳥橋影聚行魚日落含山气雲歸帶雨餘

同防河陽公新造山池聊得寓目

庾信

橫階仍鑿澗對戶卽連峯暗石疑藏虎盤根似臥龍沙洲聚亂荻洞口礙橫松引泉恆數派開巖卽十重北閣聞吹管南鄰聽擊鐘菊寒花正合杯香酒絕濃由來魏公子今日始相逢

南池

【唐】杜甫

崢嶸巴閬間所向盡山谷安知有蒼池萬頃浸坤軸呀然閬城南枕帶巴江腹芰荷入異縣秔稻共比屋皇天不無意美利戒止足髙田失西成此物頗丰熟淸源多眾魚逺防富喬木獨嘆楓香林春時好顏色南有漢王祠終朝走巫祝歌舞散靈衣荒哉舊風俗髙堂亦明王魂魄猶正直不應空陂上縹緲親酒食淫祀自古昔非惟一川凟干戈浩茫茫地僻傷極目平生江海興遭亂身局促駐馬問漁舟躊躇慰覊束

同韓侍郎遊鄭家池吟詩小飲

【唐】白居易

野艇容三人晚池流浼浼悠然倚棹坐水勢如江海宿雨洗沙塵晴風蕩煙靄殘陽上竹樹枝葉生光彩我本偶然來景物如相待白鷗驚不起緑芡行堪采齒髮𨿽巳衰性靈未云攺逢詩遇杯酒尙有心情在

官舍內新鑿小池

白居易

簾前開小池盈盈水方積中底鋪白沙四隅甃靑石勿言不深廣但足幽人適泛灔微雨朝澄明月夕豈無大江外波浪連天白未如牀席閒方丈深盈尺淸淺可狎弄昏煩聊潄滌最愛曉暝時一片秋天碧

秋池

白居易

朝衣薄且健晚簟淸仍滑社近燕影稀雨餘蟬聲歇閒中得詩境此境幽難說露荷珠自傾風竹玉相戞誰能一同宿共玩新秋月暑退涼早歸池邊好時節

泛春池

白居易

白蘋湘渚曲緑篠剡谿口各在天一涯信美非吾有何如此庭內水竹交左右霜竹百千竿煙波六七畝澄動堦砌澹濘映戶牖虵皮細有紋鏡面淸無垢波上一葉舟舟中一樽酒或繞蒲浦前或泊桃島後未撥落杯花低衝拂面栁半酣迷所在倚榜兀廻首不知此何處復是人寰否

天池

【明】髙啟

靈峯可度難昔聞枕中書天池在其巓每出靑芙蕖湛如玉女盆云影含夕虛人靜時飲鹿水寒不生魚我來屬始春石壁煙霞舒灔灔月出後泠泠雪銷余再泛知神淸一酌欣慮除何當逐流花遂造仙人居

七言古

淋池歌

【漢】昭帝

秋素景兮泛洪波揮纎手兮折芰荷涼風淒淒揚棹歌雲光開曙月低河萬歲爲樂豈云多

池上作

【唐】白居易

西谿風生竹森森南潭萍開水沈沈叢翠萬竿湘防色空碧一泊松江心浦派縈廻誤逺近橋島向背迷窺臨澄瀾方丈若萬頃倒影咫尺如千尋泛然獨遊邈然坐坐念行思心古今莵裘不聞有泉沼西河亦恐無雲林豈如白翁退老地樹髙竹宻池塘深華亭雙鶴白矯矯太湖四石靑岑岑眼前盡日更無客膝上此時惟有琴洛陽冠蓋自相索誰肯來此同抽簪

太液池歌

【唐】溫庭筠

腥鮮龍气連淸防花風漾漾吹細光疊瀾不定照天井倒影蕩揺晴翠長平碧淺春生綠塘雲容雨態連靑蒼夜深銀漢通柏梁二十八宿朝玉堂

五言律

和韋承慶過義陽公主山池【唐】杜審言

賞玩奇他日髙深愛此時池分八水背峯作九山疑地靜魚偏逸人閒鳥欲欺靑谿畱別興更與白雲期

詠池

【唐】李嶠

防棹浮太液淸觴醉習家詩情對明月云曲拂流霞煙散龍形淨波含鳳影斜安仁動秋興魚鳥思空賖

唐都尉山池

【唐】崔湜

曲渚颺輕舟前谿釣晚流雁翻蒲葉起魚撥荇花遊金子懸湘柚珠房拆海橊幽尋惜未已淸月半西樓從岐王夜防衛家山池應敎【唐】王維

座客香貂滿宮娃綺幔張澗花輕粉色山月小燈光積翠紗窓暗飛泉繡戶涼還將歌舞出歸路莫愁長

和尹諫議史館山池

王維

云館接天居霓裳侍玉除春池百子外芳樹萬年餘洞有仙人籙山藏太史書君恩深漢帝且莫上空虛

晚秋陪嚴鄭公摩訶池泛舟得溪字

【唐】杜甫

湍駛風醒酒船回霧起隄髙城秋自落雜樹晚相迷坐觸鴛鴦起巢傾翡翠低莫須驚白鷺爲伴宿淸谿

蘇著作山池

【唐】賈彥璋

水樹子雲家蓬瀛宛不賖芥浮舟是葉蓮發岫爲花酌蟻開春甕觀魚憑海槎遊蘇多石友題贈滿瑤華

觀袁侍郎漲新池

【唐】盧綸

引水香山近穿雲復繞林才聞籬外響已覺石邊深滿處靑苔色澄來見栁陰微風月明夜知有五湖心陪中書李紓舍人夜泛東池

盧綸

看月復聽琴移舟出樹陰夜邨機杼急秋水芰荷深石靜潛上萍開菓暗沈何言奉杯酒得見五湖心

早春遊慈恩南寺

【唐】司空曙

山寺臨池水春愁望逺生踏橋逢鶴起尋竹值泉橫新栁絲猶短輕蘋葉未成還如虎丘上日暮伴僧行

旦攜謝山人至愚池

【唐】柳宗元

新沐換輕幘曉池風露淸自諧塵外意況與幽人行霞散眾山迥天髙數雁鳴機心付當路聊適羲皇情和令公新開龍泉晉水二池【唐】白居易

舊有潢污泊今爲白水塘笙歌聞四面樓閣在中央春變煙波色晴添樹木光龍泉信爲美莫忘午橋莊

晚題東林寺雙池

白居易

向晚雙池好初晴百物新裊枝翻翠羽濺水躍紅鱗萍泛同遊子蓮開當麗人臨流一惆悵還憶曲江春

南池

白居易

蕭條微雨絕荒防抱淸源入舫山侵塞分泉稻接邨秋聲依樹色月影在蒲根淹泊方難遂他宵闗夢魂

泛觴池

【唐】薛能

通咽逺華蹲泛觴名自君靜看籌見影輕動酒生紋細滴隨杯落來聲就浦分便應半酣後淸冷潄寒云

官池上

【唐】僧無可

廻疏城闕內寒瀉出云波防廣山魚到汀閒海鷺過泛溝侵道急流葉入宮多移舸浮中沚淸宵徹曉河

陪姚合遊金州南池

僧無可

柳暗淸波漲衝萍復潄苔張筵白鳥起掃苔使君來洲鳥秋應沒荷花晚盡開髙城吹角罷騶馭尙徘徊

假山小池

【宋】陸遊

蓮嶽三峯峙桃源一路分池偸鏡湖月石帶沃洲云魚隊深猶見禽聲靜更聞巖幽林箐宻疑可下湘君

亭前引水名曰墨池

【明】楊愼

金潭朝洗菊玉甃暖滋蘭何如元阯水分作墨池瀾煙雲生幾席星斗宿闌干問字休攜酒仙家沆瀣寒

太液池

【明】馬汝驥

碧苑西連闕瑤池北映空象垂河漢表气與鬥牛通鯨躍如翻石鼇行不斷虹蒼茫觀海日朝防百川同白丈自杭州歸要遊天池

【明】王穉登

桃花零落盡遊賞與君同僧住松聲裏鶯啼石壁中巖光晴處紫池色晚來空莫把琵琶奏尊前有白公侍上奉聖母觀九龍池

【明】夏言

駐蹕靈湫上依巖帳殿開雨從龍洞作云擁鳳輿來玉竇春鳴澑金潭晝殷雷翠華淸樾下天語賜徘徊

五言排律

和許侍郎遊昆明池

【唐】李百藥

神池望北極滄波接逺天儀星似河漢落景類虞泉年深平館宇道泰偃戈船差池下鳬雁掩映生雲煙浪花開巳合風文直且連稅馬金堤外橫舟石防前羽觴傾緑蟻飛日落紅鮮積水浮深智明珠耀雅篇大鯨方逺擊沈灰獨未然知君嘯儔侶短翮徒聯翩

奉和晦日幸昆明池應制

【唐】宋之問

春豫靈池防滄波帳殿開舟淩石鯨度槎拂鬥牛回節晦蓂全落春遲柳暗催象溟看浴景燒刼辧沈灰鎬飲周文樂汾歌漢武才不愁明月盡自有夜珠來

昆明池侍宴應制

【唐】沈佺期

武帝伐昆明穿池習五兵水同河漢在館有豫章名我後光天徳垂衣文敎成黷兵非帝念勞物豈皇情春仗過鯨沼云旂出鳳城靈魚銜寶躍仙女廢機迎柳拂旌門暗蘭依帳殿生還如流水曲日晚棹歌聲

恩勅尙書省寮宴昆明池應制同用堯字

【唐】張嘉貞

云沼初開漢神池舊浴堯昔人徒習武明代此聞韶地脈山川勝天恩雨露饒時光牽利舸春淑覆柔條芳醖酲千日華牋落九霄幸承歡賚重不覺醉歸遙

奉和晦日幸昆明池應制

【唐】蘇頲

炎歷事邊陲昆明始鑿池豫遊光後聖徵戰罷前規霽色淸珍宇年芳入錦陂禦杯蘭薦葉仙仗柳交枝二石分河瀉雙珠代月移微臣比翔泳恩廣自無涯

安徳山池宴集

【唐】岑文本

甲第多淸賞芳辰命羽巵書帷通竹逕琴臺枕槿籬池疑夜壑徙山似郁洲移雕楹网蘿薜激瀨合塤箎鳥戲翻新葉魚躍動淸漪自得淹畱趣寧勞攀桂枝

賦得曲池潔寒流

【唐】崔立之

閒尋敧防步因向曲池看透底何澄澈回流乍屈盤稍隨髙樹古迥與逺天寬月入鏡華轉星臨珠影寒纎鱗時蔽石轉吹或生瀾願假涓微效來濡拙筆端

和範郎中宿直中書省曉玩新池贈南省同寮

兩垣遺補

【唐】錢起

靑瑣畱才子春池靜禁林自矜仙島勝宛在掖垣深引派彤庭裏含虛玉砌陰漲來知聖澤淸處見天心蘭气飄紅防文星動碧潯鳳棲長近日虯臥欲爲霖席寵𨿽髙位流謙乃素襟焚香春漏盡假寐曉鶯吟丹地宜淸泚朝陽復照臨司言兼逸趣鼓興接知音六義驚摛藻三臺響擲金爲憐風水外落羽此漂沈

晦日益州北池侍宴

【唐】司空曙

臨泛從公日仙舟翠幙張七橋通碧沼雙樹接花塘玉燭收寒气金波隱夕光野聞歌管思水靜綺羅香遊騎縈林逺飛橈截防長郊源懷防滻陂漾寫江潢常侍傳花詔偏禆問羽觴豈令南峴首千載播餘芳

春池閒泛

【唐】白居易

緑塘新水平紅檻小舟輕解纜隨風去開襟信意行淺憐靑演漾深愛緑澄白撲柳飛絮紅浮桃落英古文科斗出新葉剪刀生樹集鸎朋友云行鴈弟兄飛沈皆適性酣詠自怡情花助銀杯气松添玉軫聲魚遊何事樂鷗起復誰驚莫唱滄浪曲無塵可濯纓

遊宣義池亭

【唐】姚合

春入池亭好風光暖更鮮尋芳行不困逐勝坐還遷細艸亂如發幽琴鳴似弦苔文翻古畫石色學秋天花落能漂酒萍開解避船暫來猶愈疾久住合成仙迸筍搘堦起垂藤壓樹偏此生應借看自計買無錢

乾符丙申歲春奉詔漲曲江池

【唐】鄭谷

玉澤尙通津恩波此日新深疑一夜雨宛似五湖春泛灔翹振鷺澄淸躍紫鱗翠低孤嶼柳香失半汀蘋鳳輦尋佳境龍舟命近臣桂華如入手願作從遊人

省試奉詔漲曲江池

【唐】黃淊

池脈寒來淺恩波住後新引將諸水別貯大都春幽咽疏通處淸冷迸入辰漸平連杏防旋濶映梅津沙沒迷行逕洲寬恣躍鱗願當舟檝便一附濟川人

七言律

興慶池侍宴應制

【唐】沈佺期

碧水澄潭映逺空紫雲香駕禦微風漢家宮闕疑天上秦地山川似鏡中向浦回舟萍巳緑分林蔽殿槿初紅古來徒羨橫汾賞今日宸遊聖藻雄

奉和聖制龍池篇

沈佺期

龍池躍龍龍巳飛龍徳先天天不違池開天漢分黃道龍向天門入紫防邸第樓臺多气色君王鳬雁有光輝爲報寰中百川水來朝此地莫東歸

興慶池侍宴應制

【唐】李乂

神池汛濫水盈科仙蹕紆徐步輦過縱棹廻沿萍澑合開軒眺賞麥風和潭魚在沼欣游泳谷鳥含櫻入賦歌寄謝乘槎濱海客回頭來此問天河

奉和中宗皇帝幸興慶池戲競渡應制

【唐】李適

拂露金輿丹斾轉淩晨黼帳碧池開南山倒影從云落北澗遙光寫浪回急舸爭標排荇度輕防截浦觸荷來橫汾燕鎬歡無極歌舞年年聖壽杯

興慶池侍宴應制

【唐】馬懷素

積水逶迆繞貝城含虛皎鏡有餘淸圖云曲榭連緹幕映日中塘間防旌賞洽猶聞簫管沸歡畱更覩木蘭輕無勞海上尋仙客卽有蓬萊在帝京

興慶池侍宴應制

【唐】武平一

鸞輿羽駕直城隈帳殿金門此地開皎潔靈潭圖日月參差畫舸接樓臺波搖防影隨橈轉風送荷香入酒來願奉聖情歡不極長遊雲漢幾昭回

奉和中宗皇帝幸興慶池競渡應制

【唐】徐彥伯

夾道傳呼翊翠虯天廻地轉禦芳洲靑潭曉靄籠仙蹕紅嶼晴花隔防旒香溢金杯環廣坐聲傳妓舸匝中流羣臣相慶嘉魚樂共哂橫汾歌吹秋

興慶池侍宴應制

【唐】韋元旦

滄池漭沆帝城邊殊勝昆明鑿漢年夾防旌旗疏輦道中流簫鼓振樓船雲峯四起迎宸幄水樹千重入禦筵宴樂已深魚藻詠承恩更欲奏甘泉

奉和聖制龍池篇

【唐】崔日用

龍興白水漢興符聖主時乘運斗樞防上防茸五花樹波中的皪千金珠操環昔聞迎夏啟發匣先來瑞有虞風色雲光隨隱見赤云神化象江湖

奉和聖制龍池篇

【唐】盧懷愼

代邸東南龍或躍淸泉碧浪逺浮天樓臺影就波中出日月光疑鏡裏懸鴈沼回流成舜海龜書靈祉應堯年大川旣濟慚爲楫報徳空思奉細涓

奉和聖制龍池篇

【唐】裴璀

乾坤啟聖吐龍泉泉水年年勝一年始看魚躍方成海卽睹龍飛利在天洲渚遙將銀漢接樓臺直與紫微連休气榮光恆不散懸知此地是神仙

興慶池侍宴應制

【唐】張說

靈池月滿直城隈黼帳天臨禦路開東沼初陽疑吐出南山曉翠若浮來魚龍百戲分容與鳬鷁雙舟較溯洄願似金堤靑艸馥長承瑤水白雲杯

興慶池侍宴應制

【唐】蘇頲

降鶴池前廻步輦棲鸞樹杪出行宮山光積翠遙疑逼水態含靑近若空直視天河垂象外俯窺京室畫圖中皇情未使恩波極日暮樓船更起風

酬裴相公題興化小池見招長句

【唐】白居易

愛爲小塘招散客不嫌老監與新詩山公倒載無妨學範蠡扁舟未要追蓬斷偶飄桃李徑鷗驚悞拂鳳凰池敢辭課拙詶髙韻一勺爭禁萬頃陂

憶春日太液池東亭對

【唐】李紳

宮鶯曉報瑞煙開三島靈禽拂水廻橋轉防虹當綺殿檻浮花鷁近蓬萊艸承步輦王孫長桃艶仙顏阿母栽簮筆此時方侍從卻思金馬笑鄒枚

習池晨起

【唐】皮日休

淸曙蕭森載酒來涼風相引繞亭臺數聲翡翠背人去一朶芙蓉含日開茭葉深深埋釣艇魚兒漾漾逐流杯竹屏風下登山屐十宿髙陽忘卻廻

於秀才小池

【唐】方幹

一瀲灔復澄明半日工夫斸小庭占地未過三五尺浸天惟入兩三星鷁舟艸際浮霜葉漁火沙邊駐水螢才見規模試方寸知君立意在滄溟

元祐七年三月上巳詔賜館閣官花酒以中澣

日遊金明池

【宋】秦觀

春澑決決初滿池晨光欲轉萬年枝樓臺四望煙雲合簾幕千家錦繡垂風過忽聞花外笑日長時奏水中嬉太平誰謂全無象寓在羣仙把酒時

魚池將涸車水注之

【宋】陸遊

淸波澑澑入新渠鄰曲來觀樂有餘試手便同三日雨滿陂已活十千魚喜如雷動風行際快若天開地辟初萬物但令俱有托吾曹安取愛吾廬

芳池春水

【明】倪嶽

芳池一曲接銀河分得天家雨露多新漲受風牽翠縠好山隨月墮靑螺百年蘋藻沾余澤三月魚龍湧漫波猶記臨流泛春酌倚闌同和濯纓歌

五言絕句

萍池

【唐】王維

春池深且廣防待輕舟廻靡靡緑萍合垂楊掃復開

題防池

【唐】王昌齡

開門望長川薄暮見漁者借問白頭翁垂綸幾年也

玉鑑池

【明】髙啟

一鏡寒光定微風吹不波更除荷芰影放取月明多

七言絕句

過大哥山池題石壁

【唐】明皇

澄潭皎鏡石崔嵬萬壑千巖暗緑苔林亭自有幽眞趣況復秋深爽气來

題韋家泉池

【唐】白居易

泉落靑山出白雲縈邨繞郭幾家分自從引作池中水深淺方圎一任君

白蓮池泛舟

白居易

白藕新花照水開紅窓小舫信風回誰敎一片江南興逐我殷勤萬里來

盆池

【唐】崔少卿

浮萍重疉水團圎客繞千遭屐齒痕莫驚池裏尋常滿一井寒泉是上源

侍郎宅泛池

【唐】徐凝

蓮子花邊回竹防雞頭葉上蕩蘭舟誰知洛北朱門裏便到江南緑水流

野池

【唐】王建

野池水滿連秋隄菱花結實蒲葉齊川口雨晴風復止蜻蜓上下魚東西

齊安郡後池

【唐】杜牧

菱透萍浮緑錦池夏鶯千囀弄薔薇盡日無人看微雨鴛鴦相對浴紅衣

參軍防新池

【唐】薛能

簾外無塵勝物外墻根有竹似山根流泉不至客來久坐見新池落舊痕

涼榭池上

【宋】韓琦

遊鱗驚觸緑荷香水馬成羣股腳長逐浪相追畱篆迹偃波垂露滿方塘

小池

【宋】歐陽修

深院無人鏁曲池莓苔繞防雨生衣緑萍合處蜻蜓立紅蓼開時蛺蜨飛

冰池

【宋】蘇軾

不嫌冰雪繞池看誰似詩人巧耐寒記取羲之洗硯處碧琉璃下黑蛟蟠

作盆池養科斗數十戲作

【宋】陸遊

小小盆池不畜魚題詩聊記破苔初未聼兩部皷吹樂且看一篇科斗書

小池

【宋】楊萬里

泉眼無聲澀細流樹陰照水愛晴柔小荷才露尖尖角早有蜻蜓立上頭

附沼

五言絕句

胡蘆沼

【唐】張籍

曲沼春流滿新蒲映野鵞閒齋朝飯後拄杖繞行多

胡蘆沼

韋處厚

疏鑿徒爲巧圎窪自可澄倒花紛錯秀鑑月靜涵冰

禦定佩文齋詠物詩選卷一百三

欽定四庫全書

禦定佩文齋詠物詩選卷一百四

溝類

五言律

禦溝

【唐】王貞白

一禦溝水緑槐相防淸此中涵帝澤無處濯塵纓鳥道來𨿽險龍池到自平朝宗心本切願向急流傾

過棠梨溝

【金】黨懷英

地僻人煙少山深澗谷重坡陀下長阪迆邐失諸峯問俗知懷土聼歌識相舂幾家茅屋下田畝自橫從

五言排律

禦溝十六韻

【唐】吳融

一水終南下何年派作溝穿城初北注過苑卻東流繞防淸波溢連宮瑞气浮去應涵鳳沼來必滲龍湫激石珠爭碎縈堤練不收照花長樂曙泛葉建章秋影炫金莖表光揺綺陌頭旁沾畫眉府斜入敎簫樓有雨難澄

鏡無萍易擲鉤鼓宜堯女瑟蕩必蔡姬舟皐的通鳴鶴津應接鬥牛逗風還瀲瀲和月更悠悠淺憶觴堪泛深思杖可投祗懷涇合慮不帶隴分愁自有朝宗樂曽無潰穴憂不勞誇大漢淸渭貫神州

七言律

魚溝懷家

【宋】晁補之

生涯身事任東西藥笥書囊偶自賫柳嫩桑柔鴉欲乳雪消冰動麥初齊沙頭晚日檣竿直淮上春風鴈鶩低歸去未應芳物老桃花如錦徧松谿

防溝

【明】嶽岱

隋皇昔日錦防遊吳楚分疆是此溝兩防煙花迷賈客萬家楊柳掛新秋北瞻燕闕三千里西望金陵十四樓淮海岷江都防地繁華雄盛古揚州

七言排律

奉和宋翰林顯夫禦溝詩韻【元】傅若金

宛宛長波切太虛霏霏晴霧濕髙居云涵斜影翻燕日映圎紋散白魚遙轉石陰通樹細稍侵花底出宮徐橋邊市起春鳴轂閣裏朝回晚曳裾天子數臨窺碧藻詞臣時勅賦金蕖龍池浩蕩恩波接艸木無情亦勝予

五言絕句

禦溝水

【唐】唐肇

萬壑朝溟海縈回歲月多無如此溝水咫尺奉天波

七言絕句

禦溝水

【唐】僧無可

鑿禁疏云數道開垂風防柳拂靑苔銀波玉沫空馳去曽歷千巖萬壑來

豫章溝

【宋】劉克壯

溝水泠泠艸樹香獨穿枝徑入垂楊薺花滿地無人見惟有山蜂度短墻

禦溝春日偶成

【元】馬祖常

禦溝流水曉潺潺直似長虹曲似環流入宮墻才一尺便分天上與人間

禦定佩文齋詠物詩選卷一百四

欽定四庫全書

禦定佩文齋詠物詩選卷一百五

灘瀨類

五言古

嚴陵瀨

【梁】任昉

羣峯此峻極參差百重嶂淸淺旣漣漪激石復奔壯神物徒有造終然莫能狀

石頭瀨

【唐】崔國輔

悵矣秋風時余臨石頭瀬因髙見逺境望盡此州內羽山一防靑海岸雜花碎離離樹木小渺渺湖波大日暮千里帆南飛落天外湏防遂入夜林色有微靄尋逺路已窮遺榮事多昧一身猶未理安得濟時代且泛朝夕潮荷衣蕙爲帶

下陵陽沿髙谿三門六刺灘【唐】李白

三門橫峻灘六刺走波瀾石驚虎伏起水狀龍縈盤何慙七里瀨使我欲垂竿

八節灘

【宋】歐陽修

亂石瀉谿流跳波濺如雪往來川上人朝暮愁灘濶更待浮雲散孤舟弄明月

將至地黃灘

【宋】楊萬里

未到地黃灘十里先聞聲檣竿已震掉未敢與渠爭舟人各整篙有如大敵臨搴篷試一望濺雪紛琮琤乃是水磑港爲灘作先鳴眞灘定若何老夫虛作驚

蘇木灘

楊萬里

灘雪淸濺眸灘雷怒醒耳落洪翠壁立跳波碧山起船進若戰勝船退亦遊戲若非篙師苦進退皆可喜忽逢下灘舟掀舞快云駛何曽費一棹才瞬已數里防有上灘時得意君勿恃

遼車灘

楊萬里

東岸上不得西岸上更難五船往復來經緯灘兩間一船初竟進當流爲眾先濤頭打澎湃退縮不敢幹一船作後殿忽焉突而前瞬息越湍險回頭有矜顏老夫與寓目亦爲一粲然

柴步灘

楊萬里

江濶水不聚分爲三五灘遂令客子舟上灘一一難小沙已成洲大沙已成山山有樹百尺樹圍屋數間水底復生洲沙濕猶未幹從此洲愈多安得水更寛憶從嚴陵歸水落不能湍拖以數童僕折卻十竹竿今玆過吾舟念昔猶膽寒

七言古

滄灘

【宋】陸遊

百夫正讙助鳴艪舟中對面不得語湏防人散寂無嘩惟聞百丈轉兩車嘔嘔啞啞車轉急舟人已在沙際立霧斂蘆邨落照紅雨餘漁捨炊煙濕故鄕回首已千山上峽初經第一灘少年亦慕宦遊樂投老方知行路難

五言律

卻歸睦州至七里灘下作

【唐】劉長卿

南歸猶謫宦獨上子陵灘江樹臨洲晚沙禽對水寒山開斜照在石淺亂流難惆悵梅花發年年此地看暮發七里灘夜泊嚴光臺下【唐】方幹

一瞬卽七里箭馳猶是難檣邊走嵐翠枕底失風湍但訝猿鳥定不知霜月寒前賢竟何益此地誤垂竿

七言律

宿查瀨

【宋】楊萬里

寒流一帶檻前橫落日諸峯霞外明水斷新洲添五里客尋舊路卻重行江車自轉非人踏沙碓長舂徹夜鳴疇昔稚桑今禿樹如何白髮不敎生

過查灘

楊萬里

眼底常山一武中上灘更得半船風靑天以水爲銅鏡白鷺前身是釣翁舊日防頭渾攺盡數尖山觜忽攙空老夫只費五六日行盡浙江西復東

五言絕句

白石灘

【唐】裴廸

跂石復臨水弄波情未極日下川上寒浮雲澹秋色

石瀨

【宋】朱子

疏此竹下渠漱彼澗中石暮館繞寒聲秋空動澄碧

七言絕句

新小灘

【唐】白居易

石淺沙平流水寒水邊斜挿一漁竿江南客見生鄕思道似嚴陵七里灘

灘聲

白居易

碧玊斑斑沙歷歷淸流決決響泠泠自從造得灘聲後玉管朱弦可要聽

七里灘

【唐】胡曽

七里淸灘映碧層九天星象感嚴陵釣魚臺上無絲竹不是髙人誰解登

竹節灘

【宋】朱子

船下淸江竹節灘長煙漠漠水漫漫人家斷岸斜陽好客子中流薄暮寒

澑港灘

【宋】楊萬里

此去嚴州只半程一江分作兩江橫忽驚洲背靑山下卻有危檣地上行

上章戴灘

楊萬里

脫巾枕手仰哦詩醉上諸灘總不知回看他船上灘苦方知他看我船時

明發韶州過赤水渴尾灘

楊萬里

船下驚灘浪正喧花汀水退走沙痕一峯忽自云端出只見孤尖不見根

過建封寺下鰱魚灘

楊萬里

江收眾水赴單槽石壁當流鬭雪濤將取危舟飛過去黃頭郎只兩三篙

侯灘

【宋】沈遼

江流激激過侯灘更上山頭看打盤百嵗老人親擊鼔城中憂樂不相干

禦定佩文齋詠物詩選卷一百五

欽定四庫全書

禦定佩文齋詠物詩選卷一百六

井類

五言古

雙桐生空井

【梁】簡文帝

季月雙桐井新枝雜舊株晚葉藏棲鳯朝花拂曙烏還看西子照銀牀系轆轤

麟趾殿詠新井

【北周】宗懍

當爲醴泉出先令浪井開銅新九龍殿石勝淩雲臺

道次靈井

【宋】梅堯臣

井面水不動傍分龍鱗激泉气時生漚上湧光的皪深苔翠堪染石底淸可覿旱嵗或來祠彈弦屬靈覡

無波古井水

【元】張雨

古井何然不食自甘冷去來絕攀緣挽斷轆轤綆惟有中宵月圎中時照影

五言律

詠井

【唐】李嶠

玉甃談仙客銅臺賞魏君蜀都宵映火杞國旦生云向日蓮花淨含風李樹薫已開千里國還聚五星文

井

【唐】蘇味道

玲瓏映玉檻澄澈瀉銀牀流聲集孔雀帶影出羵羊桐落秋蛙散桃舒春錦芳帝力終何有機心庶此忘

奉試冷井

【唐】孫欣

仙闈井初鑿靈液沁成泉色湛靑苔裏寒凝紫綆邊銅瓶向影落玊甃抱虛圎永願調神鼎堯時泰萬年

和崔校書新穿井

【唐】章孝標

霜鍤破桐陰靑絲試淺深月輪開地脈鏡面寫天心碧甃花千片香泉乳百尋欲知爭汲引聽取轆轤音

觀山寺僧穿井

【唐】曹松

云僧鑿山井寒碧在中庭況是分巖眼同來下石瓶旁痕終變蘚圎影卽澄星異夜天龍蟄應聞說葉經

五言排律

同朱五題盧使君義井

【唐】髙適

髙義惟良牧深仁自下車寧知鑿井處還是飲冰餘地卽泉源久人當汲引初體淸能鑑物色淡每含虛上善滋來往中和浹裏閭濟時應未竭懷惠復何如

七言律

奉和彭祖井

【唐】皇甫冉

上公旌節在徐方舊井莓苔近寢堂訪古因知彭祖宅得仙何必葛洪鄕淸虛不共春池競盥潄偏宜夏日長聞道延年如玊液欲將調鼎獻明光

山井

【唐】方幹

灔灩濕光淩竹樹寥寥淸气襲衣襟不知側穴通潮信卻訝輕漣動鏡心夜久卽疑星影過早來猶見石痕深轆轤用智終何益抱甕遺名亦至今

景福殿井水

【宋】梅堯臣

宮井蛟龍夭矯垂曉瓶初汲渴禽窺淸泠已向金盆貯甘滑還從玉椀知九醞酒醇由此得小團茶味爲防遲閣門地脈應相似翰苑曽邀詠昔詩

五言絕句

石井

【唐】錢起

片霞照仙井泉底桃花紅那知幽石下不與武陵通

石井

【唐】司空曙

苔色徧春石桐陰入寒井幽人獨汲時先落殘陽影

冰壺井

【明】謝恭

玉泉百尺深古甃涵光冷何以鑑虛明參差轆轤影

七言絕句

野井

【唐】郭震

縱無汲引味淸淳冷浸寒空月一輪鑿處若敎當要路爲君常濟往來人

曉井

【唐】李郢

桐陰覆井月斜明百尺寒泉古甃淸越女攜瓶下金索曉天初放轆轤聲

野井

【唐】陸龜蒙

朱閣前頭露井多碧梧桐下羙人過寒泉未必能如此柰有銀瓶素綆何

新井

【宋】梅堯臣

淺淺淸泉自鑑開鱗鱗寒甃未生苔山中亭午野禽渴不畏人驚欲下來

鏈丹井

【宋】蘇轍

鑿井燒丹八百年塵緣消盡果初圎石牀蘚甃人難到緑水團團一片天

蓮井

【明】僧大冏

銀牀露下夜如何鼻觀生香靜不波性水眞空無熱惱定光院裏月明多

禦定佩文齋詠物詩選卷一百六

欽定四庫全書

禦定佩文齋詠物詩選卷一百七

泉類

五言古

太平寺泉眼

【唐】杜甫

招提憑髙岡疎散連艸莽出泉枯柳根汲引嵗月古石間見海眼天畔縈水府廣深丈尺間宴息敢輕侮靑白二小蛇幽姿可時覩如絲气或上爛熳爲雲雨山頭到山下鑿井不盡土取供十方僧香羙勝牛乳北風起寒文弱藻舒翠縷明涵客衣淨細蕩林影趣何當宅下流餘潤通藥圃三春濕黃精一食生毛羽

幽谷泉

【宋】歐陽修

踏石弄泉流尋源入幽谷泉傍野人家四面深篁竹漑稻滿春疇鳴渠繞茅屋生長飲甘泉蔭泉栽美木潺湲無春冬日夜響山曲自言今白首未慣逢朱轂顧我應可怪每來聽不足

天門泉

【宋】梅堯臣

泠泠云外泉的的巖光入靜若仙鑑開寒疑玉龍蟄時應下鹿羣迹印靑苔濕

亷泉

【宋】蘇軾

水性故自淸不淸或撓之君看此亷泉五色爛摩尼亷者謂我亷何以此名爲有亷則有貪有慧則有癡誰爲栁宗元誰爲吳隱之漁父足豈潔許由耳何淄紛然立名字此水了不知毀譽有時盡不知無盡時朅來亷泉上捋須看鬢眉好在水中人到處相娛嬉

松下泉

【元】周權

長松防層巒黛色入崖骨郁爲翠雪浮蒸滃香不歇融液作寒泉飛迸出石窟不濯輭紅塵空山瀉明月

鉛山龍泉

【明】劉基

玆山近南服勝迹冠朱方石骨入海眼地脈通混茫金精孕淸淑水徳融嘉祥寒含六月冰潤浹九里長鯨顋狎獵起虎口呿呀張發竇旣窈窕流渠遂汪洋洞徹瑩玉鑑鏘鳴合宮商靜含機妙動見大智藏養徳君子類膏物農夫望野僧向我言其功殊非常飲之祛百邪能使俗慮忘漱咽入靈府喉舌生淸香爽淅動毛髮飄忽淩風翔何當揚湛洌盡洗貪濁腸

秋泉

【明】蔡羽

予愛秋泉淸況傍巖花滴魚遊日光中倒見潭上壁安得無機人同坐相浣滌白術朝露香紫芝秋霞熟石上瓊瑤花采來不盈掬道人開石門悠然在深竹

七言古

虎跑泉

【宋】蘇軾

亭亭石塔東峯上此老初來百神仰虎移泉眼趂行腳龍作浪花供撫掌至今遊人灌濯罷臥聽空階環玦響故知此老如此泉莫作人間去來想

醉中下瞿唐峽中流觀石壁飛泉

【宋】陸遊

吾舟十丈如靑蛟乘風翔舞從天下江流觸地白鹽動灔澦浮波眞一馬主人滿酌白玉杯旗下晝鼔如春雷回頭已失瀼西市奇哉一削千仞之蒼崖蒼崖中裂銀河飛空裏萬斛傾珠璣醉面正湏迎亂防京塵未許化徵衣

夫子泉

【宋】王十朋

君不見水經品第天下水康王谷中泉第一但知取水不取人品第未容無得失又不見武昌山中淸冷淵名因人重逢蘇仙至今人呼作菩薩淪入異敎非吾泉刺桐城中泮宮裏大成殿下新泉水不湏更以品第論混混源流自夫子諸生游泳芹藻間日飲一瓢心慕顏聰明不數逺公社【廬山蓮社有聰明泉】淸白大勝臥龍山【越州臥龍山下有淸白泉範文正公名】聖毓尼丘家闕裏泉脈何爲今在是周流天下皆羙泉浚井得之泉更羙我來酌泉仍叩頭遐想洙泗三千遊世間何處有此水此州不愧名泉州

遊趵突泉

【明】王弼

濟南歷下多白泉白沙防處涵風煙郭西趵突更神異平地一朶白玉蓮浪花滚起千層雪此中疑是蛟龍穴靈藏嵗久變妖怪精气上湧成涎沫餘波散漫淵復渟谿風冷冽山雨靑微霜初下鴈秋浴落月漸低猿夜聽窮源我欲遡川陸舊志虛傳自王屋冥茫難測造化情聊寄泉亭漱寒玉

五言律

題山中流泉

【唐】儲光羲

山中有流水借問不知名映地爲天色飛空作雨聲轉來深澗滿分出小池平恬淡無人見年年常自淸

和靈一上人新泉

【唐】劉長卿

東林一泉出復與逺公期石淺寒流處山空夜落時夢閒聞細響慮澹對淸漪動靜皆無意惟應達者知和崔防稽詠王兵曹防前湧泉勢成中字

【唐】包融

茂徳來徴應流泉入詠歌含靈符上善作字表中和有艸恆垂露無風欲偃波爲看人共水淸白定誰多

一公新泉

【唐】嚴維

山下新泉出泠泠此發源落池才有響漬石未成痕獨映孤松色殊分眾鳥喧惟當淸夜月對此啟禪門

題靑蘿翁雙泉

【唐】耿湋

側弁向淸漪門中夕照移異源生暗石疊響落秋池葉擁沙痕沒流回艸蔓隨泠泠無限意不獨逺公知

山下泉

【唐】李端

碧水映丹霞濺濺露淺沙暗通山下艸流出洞中花素色和云落喧聲繞石斜明朝更尋去應到阮郎家

聽夜泉

【唐】張籍

細泉深處落夜久漸聞聲獨起出門聽欲尋當澗行還疑隔林逺復畏有風生月下長來此無人亦到明

題噴玉泉

【唐】白居易

泉噴聲如玉潭澄色似空練垂靑嶂上珠瀉緑盆中澑滴三秋雨寒生六月風何時此巖下來作濯纓翁

題僧院引泉

【唐】姚合

泉眼髙千尺山僧取得歸架空橫竹引鑿石透渠飛洗藥谿流濁澆花雨力微朝昏長繞看防惜似持衣

方山寺松下泉

【唐】章孝標

石脈綻寒光松根噴曉霜注瓶雲母滑漱齒茯苓香野客偸煎茗山僧惜淨牀三禪不要問孤月在中央

酬從叔聽夜泉見寄

【唐】項斯

夢罷更開戶寒泉聲隔云共誰尋最逺獨自坐偏聞巖際和風滴谿中浸月分豈知當此夜流念到江濆

聽夜泉

【唐】劉得仁

靜裏層層石潺潺到鶴林廻流出防洞源逺歷千岑寒助空山月淸兼此夜心幽人聽達曙難罷蘚牀吟

題東林寺虎跑泉

【唐】周繇

勝到通幽感靈泉有虎跑爪擡山脈斷掌托石心坳竹靄疑相近松陰蓋亦交轉令棲遁者眞境愈難拋

野泉

【唐】張蠙

逺出白雲中長年聽不窮細聲縈亂石寒色入長空掛壁聊成雨穿林別起風溫泉非爾類源發在深宮

題鶴鳴泉

【唐】曹松

仙鶴曽鳴處泉兼半井苔直峯拋影入片月瀉光來瀲灔侵顏冷深沈慰眼開何因值丹頂滿汲石瓶廻信州開通寺題僧砌下泉

曹松

細聲從嶠落幽淡浸香墀此境未開日何人初見時耗痕延黒蘚靜罅吐微凘應有松梢鶴下來當飲之

商山夜聞泉

曹松

瀉月聲不斷坐來心益閒無人知落處萬木冷空山逺憶云容外幽疑石縫間那辭通曙聽明日度藍闗

泉

【唐】李中

潺潺靑嶂底來處一何長激石苔痕滑侵松鶴夢涼泛花穿竹塢瀉月下蓮塘想得歸何處天涯助渺茫

遙賦義興濳泉

李中

見說靈泉好潺湲興莫窮誰當秋霽後獨聽月明中濺石苔花潤隨流木葉紅何當化霖雨濟物顯殊功

井泉

【宋】劉子翚

石井水濺濺寒莎映碧鮮雨聲添澑急天影入波圎曉汲連山寺春耕潤野田杖藜三咽罷毛髮更蕭然

題周仲傑古泉

【元】朱徳潤

聞說東園好漸江暗發源鑿池疏地脈疊石種云根滌硯魚鱗動烹茶蟹眼溫欲知隱者樂何日扣柴門

玉泉

【明】何景明

行遊金口寺坐愛玉泉名云去隨龍女風來動石鯨入宮朝太液穿苑象昆明卻望天河水迢迢萬古情

酌巖泉

【明】黃輝

石髓從君剖何如玉乳香頷珠光直射膽鏡影橫張甘露霏龍沫寒星散鵠漿一杯和笑酌分得道人糧

五言排律

甘泉詩

【唐】耿湋

異井甘如醴深仁逺未涯气寒堪破暑源靜自蠲邪修綆懸冰甃新桐防玉沙帶星凝曉露拂霧擁秋華緑溢涵千仞淸泠飲萬家何能葛洪宅終日閉煙霞

七言律

經漢武泉

【唐】趙嘏

芙蓉池苑起淸秋漢武泉聲落禦溝他日江山映蓬鬢二年楊栁別漁舟行間駐馬題詩去物外何人識醉遊盡把歸心付紅葉晚來隨水向東流

石門山泉

【唐】鄭谷

一脈淸泠何所之縈莎激蘚入僧池云邊野客窮來處石上寒猿見落時聚沫繞槎殘雪在迸流穿樹墮花隨煙春雨晚閒吟去不復逺尋皇子陂

和陳洗馬山莊新泉

【宋】徐鉉

已開山館待抽簪更鑿巖泉欲洗心常被松聲迷細韻忽流花片落髙岑便疏淺瀨穿莎徑始有淸光映竹林何日煎茶醖香酒沙邊同聽暝猿吟

宿千嵗庵聽泉

【宋】劉克莊

因愛庵前一脈泉襆衾來此借房眠驟聞將謂谿當戶久聽翻疑屋是船變作怒聲猶壯偉滴成細防更淸圎君看昔日蘭亭帖亦把湍流替管弦

遊龍泉

【金】元好問

風色澄鮮稱野情居僧聞客喜相迎藤垂石磴云添潤泉漱山根玉有聲庭樹老於臨濟寺霜林渾是漢家營明年此日知何處莫惜題詩記姓名

題子明雪泉

【元】朱徳潤

萬壑輕凘度薄寒碧雲深處互漫漫六花濺沫成天巧一脈濳流激暮湍石鼎茶溫風味冽玉壺冰皎露華幹荊谿白石天寒夜誤作山陰道上看

寶掌泉

【元】陳樵

屋上無端雨亂飄雨畱石罅碧寥寥浮光出穴藏丹淺浣水爲花到地消石髮年深長滿洞玉魚春冷未生苖泉中自是蛟龍窟頃刻陰雲滿樹腰

五言絕句

金屑泉

【唐】王維

日飲金屑泉少當千餘嵗翠鳯翊文螭羽節朝玊帝

砌下泉

【唐】錢起

穿雲來自逺激砌流偏駛能資庭戶幽更引海禽至

山下泉

【唐】皇甫曽

漾漾帶山光澄澄倒林影那知石上喧卻益山中靜

流泉

【宋】梅堯臣

石齒嚼寒聲粼粼縈曲處有時浮落英又向城根去

井泉

【宋】朱子

開山昔何人鑿此寒泉井獨夜漱瓊瑤泠然發深省

玉簾泉

【元】趙孟頫

飛泉如玉簾直下數千尺新月橫簾鉤遙遙掛空碧

玉簾泉

【元】袁桷

截玉作明簾不知簾外事應有碧眼仙隔簾見人至

寒月泉

【元】杜本

齧冰激齒頰咽雪滌胃腸此水若寒月飲之年命長

羅漢泉

【元】廼賢

錫杖虛空落靈泉發地中忽看流菜葉始信石橋通

七言絕句

憶四明山泉

【唐】施肩吾

愛彼山中石泉水幽聲夜夜落空裏至今憶得臥云時猶是涓涓在人耳

洞靈觀流泉

【唐】李郢

石上苔蕪水上煙潺湲聲在觀門前千巖萬壑分流去更引飛花入洞天

飲巖泉

【唐】陸龜蒙

已甘茅洞三君食欠買桐江一朶山嚴子瀨髙秋浪白水禽飛盡釣舟還

謝山泉

陸龜蒙

決決春泉出洞霞石壜封寄野人家艸堂盡日畱僧坐自向前谿摘茗芽

庶子泉

【宋】歐陽修

庶子遺蹤畱此地寒巖徙倚弄飛泉古人不見心可見一片淸光長皎然

遊中峯杯泉

【宋】蘇軾

石眼杯泉舉世無要知杯渡是凡夫可憐狡獪維摩老戲取江湖入鉢盂

白雲泉

【宋】範成大

龍頭髙啄漱飛流玉醴甘渾乳气浮捫腹煮泉烹鬭胯眞成騎鶴上揚州

虎丘新復古石井泉次太守沈虞卿韻

範成大

勸耕堂上醉髙年和气春風共藹然大士亦修隨喜供夜來古井躍新泉

其二

落紙雲煙墮翠巒一潭月鬭淸寒鳯凰池上揮毫手卻掬山泉淬筆端

屑玉泉

【宋】王十朋

白石巖腰屑玉泉佳名初自長官傳渾疑齒頰冰霜論終日霏霏落半天

禦定佩文齋詠物詩選卷一百七

欽定四庫全書

禦定佩文齋詠物詩選卷一百八

溫泉類

五言古

浴溫湯泉

【北齊】劉逖

驪岫猶懷土新丰尙有家神井堪消疹溫泉足蕩邪紫苔生石岸黃沫擁金沙振衣殊未已翻能停使車

溫湯泉

【宋】朱子

連山西南來中斷還崛起幹霄防千仞據地三百里飛峯上靈秀眾壑下淸美逮玆勢力窮猶能出奇偉誰燃丹黃焰防此玉池水客來爭解帶萬念付一洗當年謝康樂弦絕今已矣水碧復流溫相思五湖裏

五言律

奉和聖制溫泉言志應制

【唐】張說

溫泉媚新丰驪山橫半空湯池薫水殿翠木暖煙宮起疾逾山藥無私合聖功始知堯舜徳心與萬人同

從駕遊溫泉宮

【唐】徐安貞

神女調溫液年年待聖人試開臨水殿來洗屬車塵暖气隨明主恩波洽近臣靈威自無極從此獻千春

溫湯卽事

【唐】皇甫冉

天仗星辰轉霜冬景气和樹含溫液潤山入繚垣多丞相金錢賜平陽玉輦過魯儒求一謁無路獨如何

五言排律

過溫泉

【唐】髙宗

溫渚停仙蹕丰郊駐曉旌路曲廻輪影巖虛傳漏聲暖澑驚湍駛寒空碧霧輕林黃疎葉下野白曙霜明眺聼良無已煙霞斷續生

幸鳳湯泉

【唐】明皇

西狩觀周俗南山歷漢宮薦鮮知路近省斂覺年丰陰谷含神防湯泉養聖功益齡仙井合愈疾醴源通不重鳴岐鳳誰誇陳寶雄願將無限澤沾沐眾心同

奉和聖制幸鳳湯泉應制

【唐】張說

周狩聞岐禮秦都辧雍名獻禽天子孝存老聖皇情溫潤宜冬幸遊畋樂嵗成湯雲出水殿暖气入山營坎意無私潔干心稱物平帝歌流樂府谿谷也增榮

奉和聖制過溫湯泉

【唐】王徳貞

握圖開萬防屬聖啟千年驪阜疏緹騎驚鴻映彩旃玉霜明鳳野金陣藻龍川祥煙聚危岫徳水溢飛泉停輿興睿覽還舉大風篇

和僕射晉公扈從溫泉

【唐】王維

天子幸新丰旌旗渭水東寒山天仗裏溫谷幔城中奠玉羣仙座焚香太乙宮出遊逢牧馬罷獵有非熊上宰無爲化明時太古同靈芝三秀紫陳粟萬箱紅王禮尊儒敎天兵小戰功謀猷歸哲匠詞賦屬文宗司諌方無闕陳詩且未工長吟吉甫頌朝夕仰淸風

同崔員外溫泉卽事

【唐】郭汭

輦輅移防闕宸遊整六師天廻紫防座日轉羽林旗霜气寒戈防軍容壯虎貔弓鳴射鴈處泉暖躍龍時惠化成觀俗謳謡入賦詩同歡王道盛相與詠雍熈

七言律

駕幸溫泉

【唐】盧象

傳聞聖主幸新丰淸蹕鳴鑾出禁中細艸終朝隨步輦垂楊防處繞行宮千官扈從驪山北萬國來朝渭水東此日小臣徒獻賦漢家誰復重揚雄

安寧溫泉

【明】楊愼

鏗瑟舞雩歌防也流觴修禊記羲之何如碧玊溫泉水絕勝華淸礜石池已浥金膏分沆瀣更邀明月濯漣漪沈沈蘭酌春相引泛泛楊舟晚更移

七言絕句

題廬山山下湯泉

【唐】白居易

一眼湯泉流向東浸泥澆艸暖無功驪山溫水因何事流入金鋪玉甃中

湯泉

【唐】陸龜防

暖殿流湯數十間玉渠香細浪回環上皇初觧云衣浴珠棹時敲瑟瑟山

湯泉

【宋】王十朋

占得乾坤造化鑪地中沸出巧工夫泉猶自作炎涼態休說眾生垢有無

禦定佩文齋詠物詩選卷一百八

欽定四庫全書

禦定佩文齋詠物詩選卷一百九

瀑布類【附水簾】

五言古

入廬山仰望瀑布

【唐】張九齡

絕頂有懸泉喧喧出煙杪不知防時嵗但見無昏曉閃閃靑崖落鮮鮮白日皎灑流濕行雲濺沫驚飛鳥雷吼何噴薄箭馳入窈窕吾聞山下防今乃林巒表物情有詭激坤元曷紛矯黙然置此去變化誰能了

望廬山瀑布水

【唐】李白

西登香鑪峯南見瀑布水掛流三百丈噴壑數十里歘如飛電來隠若白虹起初驚河漢落半灑雲天裏仰觀勢轉雄壯哉造化功海風吹不斷江月照還空空中亂潨射左右洗靑壁飛珠散輕霰流沫沸穹石而我樂名山對之心益閒無論潄瓊液且得洗塵顏仍諧夙所好永願辭人間

簡寂觀西澗瀑布下作

【唐】韋應物

淙流絕壁散虛煙翠澗深叢際松風起飄來灑塵襟窺蘿玩猿鳥解組傲雲林茶果邀眞侶觴酌洽同心曠嵗懷玆賞行春始重尋聊將橫吹曲一寫山水音

瀑布

【唐】章孝標

秋河溢長空天灑萬丈布深雷隠云壑孤電掛巖樹滄溟曉噴雪碧落晴蕩素非趨下流急勢使不得住

七言古

廬山瀑布謡

【元】楊維楨

銀河忽如瓠子決瀉諸五老之峯前我疑天仙織素練素練脫軸垂靑天便欲手把並州剪剪取一幅玻瓈煙相逢云石子有似捉月仙酒喉無耐夜渴甚騎鯨吸海枯桑田居然化作十萬丈玊虹倒掛淸泠淵

五言律

湖口望廬山瀑布泉

【唐】張九齡

萬丈紅泉落迢迢半紫氛奔飛下雜樹灑落出重云日照虹霓似天淸風雨聞靈山多秀色空水共氤氳

廬山瀑布

【唐】裴說

靜景憑髙望光分翠嶂開崄飛千尺雪寒撲一聲雷過去云衝斷傍來燒隔廻何當住峯下終嵗絕塵埃

石門瀑布

【宋】徐照

一派從天下曽經李白防千年流不盡六月地長寒灑水跳防沫衝崖作怒湍人言深碧處常有老龍蟠

龍湫瀑布

徐照

飛下數千尺全然無定形電橫天日射龍出石云腥壯勢春曽看寒聲佛共聼昔人雲此水洗目最能靈

題防瀑

【宋】王十朋

瀑水蕭峯下靈源不可尋倚天防寶劍防石萬星金勢合鯨鯢闘聲聮虎豹吟我來遊勝境洗耳聼淸音

五言排律

秋霽望廬山瀑布

【唐】夏侯楚

常思瀑布幽晴眺喜逢秋一帶連靑嶂千尋倒碧流濕云應誤鶴翻浪定驚鷗星浦虹初下鑪峯煙未收巖髙時裊裊天淨起悠悠儻見朝宗日還須濟巨舟

七言律

題仙巖瀑布呈陳明府

【唐】方幹

方知激蹙與噴飛直恐古今同一時逺壑流來多石脈寒空撲碎作淩凘謝公巖上衝云去織女星邊落地遲聚向山前更誰測深沈見底是澄漪

東山瀑布

方幹

遙夜防來宜月照平明失去被云迷掛巖逺勢穿松塢擊石殘聲注稻畦素色噴成三伏雪餘波流作萬年谿不緣眞宰能開決應向山前雜淤泥

石門瀑布

方幹

奔傾潄石亦噴苔此事皆從元化來片影掛巖輕似練逺聲離洞咽於雷气含松桂千枝潤勢畫雲霞一道開直是銀河分派落兼聞碎滴濺天臺

天臺瀑布

【唐】曹松

萬仞得名云瀑布逺防如織掛天臺休疑寶尺難量度直恐金刀易剪裁噴向林梢成夏雪傾來石上作春雷欲知便是銀河水墮落人間合卻廻

開先瀑布

【宋】蘇轍

山上流泉自作谿行逢石缺瀉虹霓定知云外波瀾濶飛到峯前本末齊入海明河驚照曜倚天長劍失提攜誰來臥枕莓苔石一洗塵心萬斛泥

括蒼石門瀑布

【宋】戴復古

少泊石門觀瀑布明知是水卻疑非亂拋雪玉從天下散作雲煙到地飛夜聼蕭蕭洗塵夢風吹細細濕人衣謝公蠟屐經行處聞有畱題在翠防

三巖瀑布

【元】尹廷髙

天然石室踞云根上有飛泉勢若奔千尺素簾寒不卷一潭碧玉碎無痕風飄余濕沾香案月漏疎光射洞門我欲捫蘿登絕頂桃花流水細窮源

瀑布

【明】朱之蕃

萬峯廻合欲參天千丈驚防匹練懸素女浣紗揺皓月鮫人曳縞漾輕煙匡廬色借香花散鴈宕聲隨鼓吹傳何必瑤京餐沆瀣枕流終日聼潺湲

七言排律

和尙書詠泉山瀑布十二韻【唐】徐夤

名齊火浣溢山椒誰把驚虹掛一條天外倚來秋水刃海心飛上白龍綃民田鑿斷雲根引僧圃穿通竹影澆噴石似煙輕漠漠濺崖如雨冷瀟瀟冰中蠶緒纒蒼壁日裏虹精掛綘霄寒漱緑陰仙桂老碎流紅艶野桃夭千尋練寫長年在六出花開夏日消急恐劃分靑嶂骨久應繃裂翠防腰濯纓便可譏漁父洗耳還宜傲帝堯林際猿猱偏得飲岸邊烏鵲擬爲橋赤城未到詩先寄廬阜曽遊夢已遙數夜積霖聲更逺郡樓欹枕聼良宵

五言絕句

瀑布

【唐】施肩吾

豁開靑冥巓瀉出萬丈泉如裁一條素白日懸秋天

聞瀑布冰折

【唐】馬戴

萬仞冰峭折寒聲投白雲光揺山月墮我向石牀聞

瀑布

【宋】朱子

巓崖出飛泉百尺散風雨空質麗晴暉龍鸞共掀舞小瀑布【在嚴谿釣臺之

宋東前對方灣】王十朋

釣瀨雲山外巖花瀑布邊卻疑方處士詩思湧成泉

七言絕句

望廬山瀑布水

【唐】李白

日照香鑪生紫煙遙防瀑布掛長川飛流直下三千尺疑是銀河落九天

次觀瀑布韻

【宋】朱子

快瀉蒼崖一道泉白龍飛下蔚藍天空山有此眞奇觀倚杖來防思凜然

附水簾

七言律

水簾

【唐】羅鄴

亂泉飛下翠屏中似共眞珠巧綴同一片長垂今與古半山遙聼水兼風𨿽無舒捲隨人意自有潺湲濟物功每向暑天來往見疑將仙子隔房櫳

七言絕句

水簾

【唐】羅鄴

萬防飛泉下白雲似簾懸處望疑眞若將此水爲霖雨更勝長垂隔路塵

禦定佩文齋詠物詩選卷一百九

欽定四庫全書

禦定佩文齋詠物詩選卷一百十

眾水類

五言古

太子狀落日望水

【梁】劉孝綽

川平落日迥落照滿川漲復此淪波地派別引沮漳耿耿流長脈熠熠動防光寒烏逐查漾饑鵜拂浪翔臨泛自多美況乃還故鄕榜人夜理檝櫂女闇成妝欲待春江曙爭塗向洛陽

汴水早發應令

【隋】虞世基

夏山朝萬國軒庭防百神成功疇與讓盛徳今爲鄰區宇屬平一庶類仰陶鈞鑾蹕臨河濟裘冕肅柴禋啟行分七萃備物象三辰祈祈亙原隰濟濟咸縉紳暘谷升朝景靑丘發早春衮衣敷帝則分器敍彞倫臨淄成誦美河間雅樂陳薫風穆已被茂實久愈新

過津口

【唐】杜甫

南嶽自玆近湘流東逝深和風引桂檝春日漲云岑回道過津口而多楓樹林白魚困宻网黃鳥喧嘉音物防限通塞惻隱仁者心甕余不盡酒膝有無聲琴聖賢兩寂寞渺渺獨開襟

與諸公遊濟瀆泛舟

【唐】李頎

濟水出王屋其源來不窮狀泉數眼沸平地淸流通皇帝崇祀典詔書視三公分官禱靈廟奠璧沈河宮神應每如答松篁气蔥蘢蒼螭送飛雨赤鯉噴回風灑酒布瑤席吹簫下玉童元冥掌陰事祝史告年丰百谷趨潭底三光懸鏡中淺深露沙石蘋生虛空晚景臨泛美亭臯輕靄紅晴山傍舟楫白鷺驚絲桐我本家潁北出門見維嵩焉知松峯外又有天壇東左手正接防浩歌眄靑穹夷猶傲淸吏偃仰狎漁翁對此川上閒非君誰與同霜凝逺邨曙月淨蒹葭叢玆境信難遇爲歡殊未終淹畱悵言別煙嶼夕防蒙

渭水

【唐】權徳輿

呂氏年八十皤然持釣鉤意在靖天下豈惟食營丘師臣有家法小白乃尊周日暮駐徵防愛玆淸渭流

遊湓水

【唐】白居易

四月未全熱麥涼江風秋湖山處處好最愛湓水頭湓水從東來一派入江流可憐似縈帶中有隨風舟命酒一臨泛捨鞍揚棹謳放廻岸傍馬去逐波間鷗煙浪始渺渺風襟亦悠悠初疑上河漢中若尋瀛洲汀樹緑拂池沙艸芳未休靑蘿與紫葛枝蔓垂相樛系防步平岸回頭望江州城雉映水見隱隱如蜃樓日入意未盡將歸復少畱到官行半嵗今日方一遊此地來何暮可以寫吾憂

晚渡伊水

【唐】韋述

悠悠渉伊水伊水淸見石是時春向深兩岸艸如積迢遞望洲嶼逶迆亙津陌新樹落疎紅遙原上新碧回首望洛陽遽有長山隔煙霧猶辧家風塵已爲客登陟多異趣往來見行役雲起早已昏鳥飛日將夕光陰逝不借超然慕疇昔逺遊亦何爲歸來存竹帛

伊水門

【唐】樓穎

朝陟伊水門伊水入門流愜心乃成興澹然泛孤舟霏防傍靑靄容與隨白鷗竹陰交前浦柳花媚中洲日落陰雲生彌覺玆路幽聊以恣所適此外知何求

苕霅二水

【宋】梅堯臣

昔愛伊與洛今逢苕與霅南郭復西城曉水明於甲塵纓庶可濯白鳥誰來狎落日潭上歸漁歌自相答

吳江放船至楓橋灣

【宋】薛季宣

短篷負長虹破簏掛明月風馬坐中生天幕波中出髙城多隱映逺岫才羅列少小泛吳船始識仙凡別

汾水道中

【元】王惲

蒼巓互出縮峪勢曲走蛇回眺驚後擁迎看復橫遮雲林蕩髙秋半嶺翻晴霞十里九渡水淸流帶寒沙山谿本幽寂激之聲乃嘩解鞍憩美防覺我心靜嘉風枝滿秋實野菊披水涯幽馨散蘭馥紅鮮綴丹砂二物固碎托興騷人誇我欣記所見信筆書田家

釣魚灣

【明】吳鼎芳

家住此灣中不出此灣里長日坐魚磯閒心澹無巳白雲起前山悠悠亦來此搔首對斜陽綸竿久不理

早秋涇上行

【明】王問

玆晨暑气平涇上自容與返照入柴扉蟬聲在髙樹涇水靜不流蘋花發西渡五湖秋色中欲乘扁舟去

五言律

侍宴滻水賦得濃字

【唐】張說

千行發禦柳一葉下仙靑浦宸遊至朱城紫气濃雲霞交暮色艸樹喜春容藹藹天旗轉淸笳入九重

侍宴滻水賦得長字

【唐】宗楚客

禦輦出明光乘流泛羽觴珠胎隨月減玉漏與年長寒盡梅猶白風遲柳未黃日斜旌斾轉休气展林塘

泛前陂

【唐】王維

秋空自明迥況復逺人寰暢以沙際鶴兼之云外山澄波淡將夕淸月皎方閒此夜任孤棹夷猶殊未還

泊揚子津

【唐】祖詠

才入維揚郡鄕闗此路遙林藏初霽雨風退欲歸潮江火明沙岸雲帆礙浦橋客衣今正薄寒气昨來饒

與鄠縣羣官泛渼陂

【唐】岑參

萬頃浸天色千尋窮地根舟移城入樹岸濶水浮邨閒鷺驚簫管潛虯傍酒樽暝來呼小吏列火儼歸軒

尋龍湍

【唐】孫逖

仙穴尋遺迹輕舟愛水鄕谿流一曲盡山路九峯長漁父歌金洞江妃舞翠房遙憐葛仙宅眞气共微茫

董嶺水

【唐】周朴

湖州安吉縣門與白雲齊禹力不到處河聲流向西去衙山色逺近水月光低中有髙人在沙中曳杖藜

臨石步港

【宋】徐鉉

碕岸隨縈帶微風起細漣緑陰三月後倒影亂峯前吹浪遊鱗小粘苔碎石圓防將腰下組換取釣魚船

過白水

【宋】梅堯臣

下馬獨懷古翛然臨渡風眞人去未久流水自無窮雨濶沙防漲灣平野色通曾興漢家業今與百川同

發揚港渡入交口夾

【宋】楊萬里

朝雨悤悤霽春山歷歷嘉老靑交幼緑暗錦出明花漁艇十數隻雞聲三五家人生須富貴此輩亦生涯

泊桐廬分水港

【宋】王十朋

何處系歸舟桐廬舊日遊港從分水出亭瞰合江流疉嶂云披絮遙天月吐鉤紛紛釣魚者無復見羊裘

大龍湫

【宋】趙師秀

一派落虛空如何畫得同髙風吹作雨低日射成虹西

域書曾說先朝路始通或言龍已去幽處別爲宮

五言排律

賦得荊谿夜湍送蔣逸人歸義興山

【唐】皇甫冉

驚湍流不極夜渡識云岑長帶谿沙淺時因山雨深方同七里路更遂五湖心掲厲朝將夕潺湲古至今花源若可許𨿽逺亦相尋

七言律

十五里沙

【宋】劉克莊

只見如山白浪飛更堪動地黒風吹渺茫直際九州外洶湧常如八月時河伯豈能窮海若靈胥僅可嚇吳兒惜無散髮騎鯨友共了南遊一段奇

太乙湫

【金】楊云翼

四崖環抱鏡光平數畝澄石底渟寒入井頭千丈雪淨涵巖際一天星傍人爭出魚依勢銜葉飛來鳥防靈日日東風送潮出只因絕頂透滄溟

太液晴波

【明】林環

池頭旭日散輕煙開鏡淸光近九天翠柳條長經雨後緑蘋香暖得春先禦溝流出通金水仙派分來自玊泉在鎬幾回陪宴樂詠歌魚藻繼周篇

太液晴波

【明】曾棨

靈沼溶溶淑气回玉泉初暖碧如苔風廻鼇背山光動日照龍鱗鏡影開飛鳥慣隨仙仗過遊魚偏識翠華來願傾池水成春酒添進南山萬壽杯

太液晴波

【明】梁潛

蓬島前頭太液池揺風漾日動漣漪魚龜已慣迎仙舫鷗鷺應能識翠旗著雨錦蕖開晚鏡拂煙翠柳曳晴絲周人自昔歌靈沼願沐恩波一獻詩

五言絕句

東陂

【唐】錢起

永日興難忘掇芳春陂曲新晴花枝下愛此苔水緑

潺湲聲

錢起

亂石跳素波寒聲聞幾處颼颼暝風引散出空林去

黃菊灣

【唐】顧況

時菊凝曉露露華滴秋灣仙人釀酒熟醉裏飛空山

白鷺汀

顧況

靃靡汀艸碧淋森鷺毛白夜起沙月中思量捕魚防

欹松漪

顧況

湛湛碧漣漪老松欹側臥悠揚緑蘿影下拂波紋破

春波曲

【元】楊維楨

家住春波上春深未得歸桃花新水漲應沒浣花磯

新水

【明】袁凱

柳外朝朝雨平添過舊痕往時桃葉渡今日更銷魂

七言絕句

渭上

【唐】溫庭筠

呂公榮達子陵歸萬古煙波繞釣磯橋上一通名利迹至今江鳥背人飛

三十六灣

【唐】許渾

縹緲臨風思美人荻花楓葉帶谿聲夜深吹笛移船去三十六灣秋月明

延平津

【唐】胡曾

延平津下水溶溶峭壁巍岑一萬重昨夜七星潭底見分明神劍化爲龍

寒蘆港

【宋】蘇軾

溶溶晴港漾春暉蘆筍生時柳絮飛還有江南風物否桃花流水鮆魚肥

新灣

【宋】劉子翚

冉冉寒生水面煙吳歌唱罷月微偏停橈又向灣前宿一夜西風浪打船

過臨平蓮蕩

【宋】楊萬里

蓮蕩層層鏡樣方春來嫩玉斬新黃角頭一一張蘆箔不遣魚蝦過別塘

其二

人家星散水中央十里芹羹菇飯香想得薫風端午後荷花世界柳絲鄕

過沙頭

楊萬里

過了沙頭漸有邨地平江濶气淸溫暗潮已到無人防只有篙師識水痕

玊淵

【宋】王十朋

誰決銀河落半天飛流濺沬五峯前山中艸木皆光潤知有含輝玊在淵

禦定佩文齋詠物詩選卷一百十

欽定四庫全書

禦定佩文齋詠物詩選卷一百十一

宮殿類

五言古

新成安樂宮

【梁】簡文帝

遙看雲霧中刻桷映丹虹珠簾通曉日金花拂夜風欲知歌管處來過安樂宮

新成安樂宮

【陳】陰鏗

新宮實壯哉雲裏望樓臺迢逓翔鵾仰聯翩賀雀來重檐寒霧宿丹井夏蓮開砌石披新錦梁花畫早梅欲知安樂盛歌管雜塵埃

重陽殿成金石會竟上詩

【陳】張正見

周王興路寢漢後成甘泉共知崇壯麗迢逓與云連抗殿疏龍首峻陛激天泉東西跨函谷左右矚伊瀍百常飛觀竦三休復道懸拱烏遙造日攑虯逺架煙雲棟疑飛雨風窓似望仙玉女臨芳鏡金璫映彩椽梅梁橫發

蕊藻井倒披蓮榮光開禦宿佳气屬祈年霜鴈排空斷寒花映日鮮負扆憑霄極臺司列象躔登臺喧大夏禦气響鈞天北斗承三獻南風入五弦鸞歌鳷鵲右獸舞射熊前翔鶤仰不逮燕雀徒聯翩

過舊宮

【北周】明帝

玉燭調秋气金輿歷舊宮還如過白水更似入新丰秋潭漬晚菊寒井落疎桐舉杯延故老令聞歌大風

侍宴瑤泉殿

【陳】江總

水亭通枍詣石路接堂皇野花不識采旅竹夲無行雀驚疑欲曙蟬噪似含涼何言金殿側亟奉瑤池觴

帝京篇

【唐】太宗

秦川雄帝宅函谷壯皇居綺殿千尋起離宮百雉余連甍遙接漢飛閣迥淩虛云日隱城闕風煙出綺疏

早春桂林殿應制

【唐】上官儀

步輦出披香淸歌臨太液曉樹流鸎滿春隄芳艸積風色翻露文雪華上空碧花蝶來未巳山光曖將夕侍宴莎冊宮應制得情字

【唐】許敬宗

三星希曙景萬騎翊天行葆羽翻風隊騰吹掩山楹暖日晨光淺飛煙旦彩輕塞寒桃變色冰斷箭流聲漸奏長安道神臯動睿情

五言律

早春桂林殿應制

【唐】陳叔達

金鋪照春色玉律動年華朱樓云似蓋丹桂雪如花水岸銜階轉風條出柳斜輕輿臨太液湛露酌流霞奉和儀鸞殿早秋應制

【唐】許敬宗

睿想追嘉豫臨軒禦早秋斜暉麗粉壁淸吹肅朱樓髙殿凝陰滿雕艶曲流小臣參廣宴大造諒難酬銀潢宮侍宴應制得枝字

【唐】魏元忠

別殿秋云上離宮夏景移寒風生玉樹涼气下瑤池壍花仍吐葉巖木尙抽枝願奉南山壽千秋長若斯

甘露殿侍宴應制

【唐】李嶠

月宇臨丹地云窓网碧紗禦園陳桂醑天酒酌橊花水向浮橋直城連禁苑斜承恩恣歡賞歸路滿煙霞和周記室從駕曉發合壁宮

李嶠

濯龍春苑曙翠鳳曉旗舒野色開煙後山光澹月餘風長笳響咽川迥騎行疎珠履陪仙駕金聲振屬車

麟趾殿侍宴應制

【唐】宋之問

北闕層城峻西宮復道懸乘輿歷萬戶置酒望三川花柳含丹日山河入綺筵欲知陪賞處空外有飛煙

宮中行樂詞

【唐】李白

水綠南薰殿花紅北闕樓鶯歌聞太液鳳吹繞瀛洲素女鳴珠佩天人弄防毬今朝風日好宜入未央遊

樂成殿

【明】馬汝驥

金隄廻北拱寶殿樂西成舂急奔湍上梁危架石行池龍蟠九島苑鳥下層城帝豫因民事長楊媿頌聲

五言排律

九成宮秋初應詔

【唐】劉褘之

帝圃疏金闕仙臺駐玉鑾野分鳴鸑岫路接寶雞壇林樹千霜積山宮四序寒蟬急知秋早鶯疎覺夏闌怡神紫气外凝睇白雲端舜海詞波發徒驚遊聖難

春晚侍宴麗正殿探得開字【唐】張說

聖政惟稽古賔門引上才坊因購書立殿爲集賢開髦彥星辰下仙章日月廻字如龍負出韻是鳳銜來庭柳餘春駐宮櫻早夏催喜承蕓閣宴幸奉柏梁杯

奉和聖制暇日與兄弟同遊興慶宮作應制

張說

漢武橫汾日周王宴鎬年何如造區夏復此睦親賢巢鳳新成閣飛龍舊躍泉棣華歌尙在桐葉戲仍前禁籞氛埃隔平臺景物連聖慈良有裕王道固無偏問俗兆人阜觀風五敎宣獻圖開益地張樂奏鈞天侍酌衢尊滿詢芻諫鼔懸永言形友愛萬國共周旋

奉和幸上陽宮侍宴應制

【唐】宗楚客

紫庭金鳳闕丹禁玉雞川似立蓬瀛上疑遊昆閬前鳥將歌合轉花共錦爭鮮湛露飛堯酒薰風入舜弦水光揺落日樹色帶晴煙向夕廻雕輦佳气滿巖泉

七言律

奉和春日幸望春宮應制

【唐】沈佺期

芳郊綠野散春晴復道離宮煙霧生楊柳千條花欲綻葡萄百丈蔓初縈林香酒气元相入鳥囀歌聲各自成定是風光牽宿醉來晨復得幸昆明

奉和春日幸望春宮應制

【唐】鄭愔

晨蹕淩髙轉翠旌春樓望逺背朱城忽排花上游天苑卻坐云邊看帝京百艸香心初罥蝶千林嫩葉始藏鶯幸同微藿傾陽早願比盤根應榮

奉和春日幸望春宮應制

【唐】蘇頲

東望望春春可憐更逢晴日柳含煙宮中下見南山盡城上平臨北斗懸細艸偏承廻輦處飛花故落舞觴前宸遊對此歡無極鳥弄歌聲雜管弦

奉和春日幸望春宮應制

【唐】張說

別館芳菲上苑東飛花澹蕩舞筵紅城臨渭水天河近闕對南山雨露通繞殿流鶯凡幾樹當軒亂蝶許多叢春園旣醉心和樂共識皇恩造化同

奉和春日幸望春宮應制

【唐】崔湜

澹蕩春光滿曉空逍遙禦輦入離宮山河眺望雲天外臺榭參差煙霧中庭際花飛錦繡合枝間鳥語管弦同卽此歡娛齊鎬宴惟應率舞樂薰風

奉和聖制從蓬萊向興慶閣道中畱春雨中春

望之作

【唐】李憕

別館春還淑气催三宮路轉鳳凰臺雲飛北闕輕陰散雨歇南山積翠來禦柳遙隨天仗發林花不待曉風開已知聖澤深無限更喜年芳入睿才

勅借岐王九成宮避暑應敎【唐】王維

帝子逺辭丹鳳闕天書遙借翠微宮隔窓雲霧生衣上卷幔山泉入鏡中林下水聲喧語笑巖間樹色隱房櫳仙家未必能勝此何事吹簫向碧空

和賈舍人早朝大明宮

王維

絳幘雞人報曉籌尙衣方進翠云裘九天閶闔開宮殿萬國衣冠拜冕旒日色才臨仙掌動香煙欲傍衮龍浮朝罷須裁五色詔佩聲歸到鳳池頭

奉和聖制從蓬萊向興慶閣道中畱春雨中春

望之作

王維

渭水自縈秦塞曲黃山舊繞漢宮斜鑾輿迥出千門柳閣道廻看上苑花雲裏帝城雙鳳闕雨中春樹萬人家爲乘陽气行時令不是宸遊玩物華

早朝大明宮呈兩省僚友

【唐】賈至

銀燭朝天紫陌長禁城春色曉蒼蒼千條弱柳垂靑瑣百囀流鶯繞建章劍佩聲隨玉墀步衣冠身惹禦鑪香共沐恩波鳳池上朝朝染翰侍君王

和賈舎人早朝大明宮

【唐】岑參

雞鳴紫陌曙光寒鶯囀皇州春色闌金闕曉鐘開萬戶玉堦仙仗擁千官花迎劍佩星初落柳拂旌旗露未幹獨有鳳凰池上客陽春一曲和皆難

和賈舍人早朝大明宮

【唐】杜甫

五夜漏聲催曉箭九重春色醉仙桃旌旗日暖龍蛇動宮殿風微燕雀髙朝罷香煙攜滿防詩成珠玉在揮毫欲知世掌絲綸美池上於今有鳳毛

紫宸殿退朝口號

杜甫

戶外昭容紫袖垂雙瞻禦座引朝儀香飄合殿春風轉花覆千官淑景移晝漏稀聞髙閣報天顏有喜近臣知宮中每出歸東省會送防龍集鳳池

宣政殿退朝晚出左掖

杜甫

天門日射黃金榜春殿晴燻赤羽旗宮艸霏霏承委佩鑪煙細細駐遊絲云近蓬萊常五色雪殘鳷鵲亦多時侍臣緩步歸靑瑣退食從容出每遲

和李員外扈駕幸溫泉宮

【唐】錢起

未央月曉度疎鐘鳳輦時巡出九重雪霽山門迎瑞日雲開水殿飛龍輕寒不入宮中樹佳气常浮仗外峯遙羨枚臯扈仙蹕偏承霄漢渥恩濃

九成宮

【唐】李商隱

十二層城閬苑西平時避暑拂虹霓云隨夏后雙龍尾風逐周王八駿蹄吳嶽曉光連翠巘甘泉晚景上丹梯荔枝盧橘沾恩幸鸞鵲天書濕紫泥

興慶宮朝退次韻袁伯長見貽是日上加尊號禮成告謝集卽東出奉祠齋宮

【元】虞集

翠蓋重重寶扇斜從官穿柳散慈鴉過宮路逺紆天步上壽杯深閣雨花玉貫兩虹通象緯衣成五防練雲霞奉祠東出蓬萊道春水鳬鷖踏漢槎

興聖殿進史

【元】黃淸老

瑤編初進侍明光日麗龍池晝刻長堤柳染成春水色宮花並入禦鑪香金壺灑露層階滑玉盌分冰廣殿涼蒙瞍似知天意喜鳳笙新奏五云章

大明殿早朝

【元】歐陽元

扶揺萬里上靑霄鳳闕龍池步步瑤駞背負琛金絡索象身備駕玉逍遙衣冠俯伏傳呼嶽千羽低徊看舞韶湖海布衣瞻盛事他時田野夢天朝

六言絕句

宮中三臺詞

【唐】王建

池北池南艸綠殿前殿後花紅天子千秋萬歳未央明月淸風

七言絕句

宮詞

【唐】王建

金殿當頭紫閣重仙人掌上玉芙蓉太平天子朝元日五色云車駕六龍

其二

羅衫葉葉繡重重金鳳銀鵞各一叢每徧舞頭分兩句太平萬歳字當中

其三

未明開著九重關金畫黃龍五色幡直至銀臺排仗合聖人三殿冊西番

其四

龍煙日暖紫曈曈宣政門當玉仗風五刻閣前卿相出下簾聲在半天中

其五

宮花不共外花同正月長先一半紅供禦櫻桃看守別直無鴉鵲到園中

其六

延英引對碧衣郎江硯宣毫各別牀天子下簾親考試宮人手裏過茶湯

其七

集賢殿裏圖書滿點勘頭邊禦印同眞迹進來依字數別收鎖在玉函中

宮詞

【唐】顧況

禁柳煙中聞曉烏風吹玉漏盡銅壺內官先向蓬萊殿金合開香瀉禦鑪

朝元引

【唐】陳陶

玉殿雲開露冕旒下方珠畢壓鼇頭天雞唱罷南山曙春色先歸十二樓

其二

寶祚河宮一向淸龜魚天篆益分明侍臣誰獻登封艸五嶽齊呼萬歳聲

早赴北宮

【金】鄭攄

蒼龍雙闕郁層雲湖水鱗鱗柳色新絕似江行看春曉不知身是趁朝人

詠洪禧殿

【元】周伯琦

鏤花香案錯琳璆金甕葡萄大白浮羣玉諸山環禦榻瑤池只在殿西頭

詠水晶殿

周伯琦

冰華雪翼西東玉座生寒八面風巧思曽經修月手通明原在五雲中

宮詞

周伯琦

苑路東西艸色遙闌干曲曲似飛橋水晶殿外檐鈴響疑是鑾輿早散朝

詠香殿

周伯琦

鷓斑百和作堅材翥鳳翔龍四壁開寶地曉張香積界始知天子是如來

灤京雜詠

【元】楊允孚

曙色蒼茫閶闔開相君有奏入蓬萊須防云擁千官出又帶天邊好雨來

其二

麗日初明瑞气開千官鍚宴集蓬萊黃門控馬天街立丞相簮花禦苑回

宮詞

【明】黃省曽

金鋪玉戶月流輝寶座瑤臺映紫衣聖主觀書居大善三更龍輦未言歸

禁直

【明】唐敏

武樓髙迥接廻廊繡妥盤龍防禦牀得侍至尊論治道祥風微裊水沈香

禦定佩文齋詠物詩選卷一百十一

欽定四庫全書

禦定佩文齋詠物詩選卷一百十二

門闕類

五言古

詠雙闕

【陳】江總

象闕連馳道天宇照方疏刻鳳棲淸漢圖龍入紫虛屢逢膏露灑幾遇祥煙初競言百尺麗寧方萬丈餘

賦得待詔金馬門

【陳】何胥

漢家一統軌濟濟萬國朝飛纓拂曉霧輕輦逐晨飇槐衢映綠紱日彩麗金貂此時參待詔誰復想漁樵

五言律

詠門

【唐】李嶠

奕奕彤闈下煌煌紫禁隈阿房萬戶列閶闔九重開疏廣遺榮去於公待駟來詎知金馬側方朔有奇才

徽安門曉望

【宋】歐陽修

都門收宿霧佳气鬱蔥蔥曉日寒川上靑山白露中樓

臺萬瓦合車馬九衢通恨乏登髙賦徒知京邑雄

大明門春望

【明】張元凱

太和盈宇宙奕奕徧光華美麗都人綺芳菲輦道沙紫驑銜禁艸黃鳥臥宮花一望千重殿常生五色霞

五言排律

賦得蕃臣戀魏闕

【唐】蔣防

剖竹隨皇命分憂鎭大蕃恩波懷魏闕獻納望天閽政奉南風順心依北極尊夢魂通玉陛動息寄朱軒直以蒸黎念思陳政化源如何子牟意今古道斯存

謁見日將至雙闕

【唐】闕名

曉色臨雙闕微臣禮位陪逺驚龍鳳覩誰識冕旒開藹藹千年盛顒顒萬國來天文標日月時令布云雷迥出黃金殿全分白玉臺雕虫竟何取瞻戀不知廻

七言律

闕下待傳防呈諸同舎

【唐】劉禹鍚

禁漏晨鐘聲欲歇旌旗組綬影相交殿含佳气當龍首閣倚晴天見鳳巢山色蔥蘢丹檻外霞光泛灔翠松梢多慚再入金門籍不敢爲文學解嘲

和宋學士晚出麗正門

【元】甘立

暮光霞彩炫金題綘闕髙居雉堞低上相樓臺連禦苑中郎車騎過沙堤皁雕孤捩淩雲翮紫燕雙翻踣雪蹄回首上林涼月夜蕊珠多是鳳鸞棲

長安門西道苑墻雨後經眺作

【明】湯珍

紫宮黃屋邃森沈馳道周廬肅羽林樹裏啼鶯淸禁切雨餘流水禦溝深松篁並落鐘山翠雲霧常依漢殿陰此日謳歌歡在鎬艸茅何以嗣華音

七言絕句

出左掖門口號

【元】王惲

花映巖廊近紫宸宮官行酒過三巡共攜滿袖天香出散作都城十日春

望闕口號

【明】沈夢麟

閶闔排云玉殿開千官鵷鷺早朝回不知誰獻王褒頌得奉君王萬壽杯

夏日出文明門

【明】薛瑄

文明門外柳陰陰百囀黃鸝送好音行過禦溝回望處鳳皇樓閣五云深

禦定佩文齋詠物詩選卷一百十二

欽定四庫全書

禦定佩文齋詠物詩選卷一百十三

省掖類

五言律

晚出左掖

【唐】杜甫

晝刻傳呼淺春旗簇仗齊退朝花底散歸院柳邊迷樓雪融城濕宮云去殿低避人焚諌艸騎馬欲雞棲

春宿左省

杜甫

花隱掖垣暮啾啾棲鳥過星臨萬戶動月傍九霄多不寢聽金鑰因風想玉珂明朝有封事數問夜如何

省中卽事

【唐】岑參

華省謬爲郎蹉跎鬢巳蒼到來恆襆被隨例且含香竹影遮窓暗花陰拂簟涼君王新賜筆艸奏向明光

和範祕書省中作

【唐】諭坦之

淸省宜寒夜仙才稱獨吟鐘來宮轉漏月過閣移陰鶴壁燈前靜蕓臺幄外深想知因此興暫動憶山心五言排律

酬蘇員外味道夏晚寓直省中見贈

【唐】沈佺期

並命登仙閣分曹直禮闈大官供宿膳侍史防朝衣捲幔天河入開窓月露微小池殘暑退髙樹早涼歸冠劍無時釋軒車待漏飛明朝題漢柱三署有光輝

直中書省

【唐】韋承慶

淸切鳳凰池扶疎雞樹枝惟應集鸞鷺何爲宿覊雌大道乾坤辟深恩雨露垂昆蚑旣含飬駑駘亦驅馳木偶翻爲用芝泥忽濫窺九思空自勉五字本無施徒喜逢千載何階答二儀螢光向日盡蚊力負山疲禁宇庭除闊閒宵鐘箭移暗花臨戶發殘月下簾敧白髮隨年攺丹心爲主披命將時並泰言與行俱危寄謝登巢客堯年復在斯

春日直門下省早朝

【唐】王維

騎省直明光雞鳴謁建章遙聞侍中佩暗識令君香玉漏催銅史天書拜夕郎旌旗映閶闔歌吹滿昭陽官舍梅初紫宮門柳欲黃願將遲日意同與聖恩長

省中書事

【元】王士熈

玉京長夏裏畫省五云邊終日身無事淸時職是仙縹甆分馬乳銀葉薦龍涎細艸煙籠垂楊雪妬綿客懷天外鶴農事雨餘田染翰迎歌扇揮金向酒船鼇峯孤絕處閒坐似當年

七言律

見於給事暇日上直寄南省諸郎官詩因以戲

贈

【唐】白居易

倚作天仙弄地仙誇張一日抵千年黃麻勅勝長生籙白紵詞嫌內景篇雲彩誤居靑瑣地風流合在紫薇天東曹漸去西垣近鶴駕無妨更著鞭

休澣日西掖謁所知因成長句

【唐】溫庭筠

赤墀髙閣自從容玉女窓扉報曙鐘日麗九門靑瑣闥雨晴雙闕翠微峯毫端蕙露滋仙艸琴上薰風入禁松荀令鳳池春晚晚好將餘潤變魚龍

省中偶作

【唐】張喬

三轉郎曹自勉旃莎堦吟步想前賢不如何遜無佳句若比馮唐是壯年捧制名題黃紙尾約僧心在白雲邊乳毛松雪春來好直夜淸閒且學禪

雨中放朝出左掖

【明】文徵明

霏微芳潤浥霓旌歷落彤墀散履聲暝色浮煙迷左掖碧雲將雨近西淸柳垂靑瑣千絲重水落銀橋萬玉鳴霑灑不辭袍袖濕天街塵淨馬蹄輕

禦定佩文齋詠物詩選卷一百十三

欽定四庫全書

禦定佩文齋詠物詩選卷一百十四

館閣類

五言古

賦得謁帝承明廬

【陳】江總

霧開仁壽殿云繞承明廬輪停紺幰引馬度紅塵餘香貂拜黻衮花綬拂除謁帝升淸漢何殊入紫虛

五言律

冬夜寓直麟閣

【唐】宋之問

直事披三省重關祕七門廣庭憐雪淨深屋喜鑪溫月幌花虛馥風窓竹暗喧東山白雲意玆夕寄琴樽春夜寓直鳳閣懷羣公

【唐】魏知古

拜門傳漏晚寓省索居時昔重安仁賦今稱伯玉詩鴛池滿不溢雞樹久逾滋夙夜懷山甫淸風詠所思

奉和人日淸暉閣宴羣臣遇雪應制

【唐】宗楚客

窈窕神仙府參差云漢間九重中禁啟七日早春還太液天爲水蓬萊雪作山今朝上林樹無處不堪攀

七言律

題集賢閣

【唐】劉禹錫

鳳池西畔圖書府玉樹玲瓏景气閒長聽余風送天樂時登髙閣望人寰靑山云繞闌干外紫殿香來步武間曾是先賢翔集地每防壁記一慚顏

和劉郎中學士題集賢閣

【唐】白居易

朱閣靑山髙庳齊與君才子作詩題傍聞大內笙歌近下視諸司屋舎低萬卷圖書天祿上一條風景月華西欲知丞相優賢意百步新廊不踏泥

憶夜直金鑾殿承防

【唐】李紳

月當銀漢玉繩低深聽簫韶碧落齊門壓紫垣髙綺樹閣連靑瑣近丹梯墨宣外渥催飛詔艸布新恩促換題明日獨歸花路逺可憐人世隔云泥

雨後月中玉堂閒坐

【唐】韓偓

銀臺直北金鑾外暑雨初晴皓月中惟對松篁聽刻漏更無塵土翳虛空綠香熨齒冰盤果淸冷侵肌水殿風坐久忽聞鈴索動玉堂西畔響丁東

陪王庶子遊後湖涵虛閣

【宋】徐鉉

懸圃淸虛乍過秋看山尋水上玆樓輕鷗的的飛難沒紅葉紛紛晚更稠風捲微云分逺岫浪揺晴日照中洲躋攀況有承華客如在南皮奉勝遊

畱題微之廨中淸暉閣

【宋】王安石

故人名字在瀛洲邂逅低回向此畱鷗鳥一雙隨坐嘯荷花十丈對冥搜水涵樽爼淸如洗山染衣巾翠欲流宣室應疑鬼神事知君能復幾來遊

寓直玉堂拜賜禦酒

【宋】範成大

歸鴉陸續墮宮槐簾幙參差晚不開小雨遂將秋色至長風時送市聲來近瞻北斗璿璣次猶夢西山碧翠堆慚媿君恩來甲夜殿頭宣勸紫金杯

新館內直

【明】曽棨

華館深沈直禁闈彩甍丹碧煥翚飛上林萬樹連西掖北極諸星拱太微繞硯龍香裁詔罷隔簾鶯語退朝歸應知幾度靑綾夜月轉金莖露滿衣

翰林齋宿

【明】文徵明

春星爛熳燭薇垣獨擁靑綾向夜闌宮漏隔花銀箭永蓮燈垂燼玉堂寒坐聆宵柝霜圍屋想見郊禋月滿壇鈴索無風塵土逺始知仙署逼金鑾

七言絕句

金鑾坡上南望

【唐】鄭畋

玉晨鐘韻上淸虛畫防祥煙拱帝居極眼向南無限地緑煙深處認中書

玉堂讀卷雜賦次韻

【元】虞集

千花覆檻柳垂絲晝刻傳呼淑景遲聖主自觀新進策侍臣簪筆立多時

與趙子期趨閣

虞集

日出風生太液波畫橋千尺彩船過橋頭柳色深如許應是偏承雨露多

詔直內閣卽事

【明】胡儼

淸曉朝回祕閣中坐防宮樹露華濃綠窓朱戶圖書滿人在蓬萊第一峯

其二

浩蕩東風雨散絲暗移春色上花枝云陰半捲龍樓晚正是詞臣退直時

禦定佩丈齋詠物詩選卷一百十四

欽定四庫全書

禦定佩文齋詠物詩選卷一百十五

院類

五言古

宴韋司戶山亭院

【唐】髙適

人幽想靈山意愜憐逺水習靜務爲適所居還復爾汲流漲華池開酌宴君子苔徑試窺踐石屏可攀倚入門見中峯攜手如萬里橫琴了無事垂釣應有以髙館何沈沈颯然涼風起

五言律

奉和幸上官昭容院

【唐】鄭愔

地軸樓居逺天臺闕路賒何如遊帝宅卽此對仙家座拂金壺電池揺玉酒霞無雲秦漢隔別訪武陵花

其二

槎流天上轉茅宇禁中開河鵲塡橋至山熊避檻來庭花采菉蓐巖石步莓苔願奉輿圖泰長開錦翰裁

辱張常侍題集賢院詩因以繼和

【唐】白居易

天祿閣門開甘泉侍從回圖書皆帝籍僚友盡仙才騎省通中掖龍樓隔上臺猶憐病宮相詩寄洛陽來

重修府西水亭院

白居易

因下疏爲沼隨髙築作臺龍門分水入金穀取花栽繞岸行初匝憑軒立未廻園西有池位畱與後人開

南谿書院

【唐】楊發

茅屋往來久山深不置門艸生垂井口花發接籬根入院將雛鳥攀蘿抱子猿曾逢異人說風景似桃源

五言排律

集賢書院成送張說上集賢學士賜宴得珍字

【唐】明皇

廣學開書院崇儒引席珍集賢招衮職論道命臺臣禮樂沿今古文章革舊新獻酬樽爼列賔主位班陳節變云初夏時移气尙春所希光史冊千載仰玆辰

奉和聖制送張說上集賢院學士賜宴賦得升

字

【唐】裴漼

問道圖書盛尊儒禮教興石渠因學廣金殿爲賢升日月恩光照風雲寵命膺謀謨言可範舟楫事斯憑燕喜明時洽光輝湛露凝大哉堯作主天下頌歌稱

奉和聖制送張說上集賢院學士賜宴賦得風

字

【唐】褚琇

講習延東觀趨陪盛北宮惟師恢帝則敷教協天工宣室恩常異金華禮更崇洞門淸永日華綬接徽風萐降堯廚翠橊看舜酒紅文思光萬宇髙議待升中

奉和聖制送張說上集賢院學士賜宴賦得華

字

【唐】韋述

修文中禁啟攺字令名加臺座徵人傑書坊應國華賦詩開廣宴賜酒酌流霞雲散明金闕池開照玉沙掖垣畱宿鳥溫樹落餘花謬此天光及銜恩醉日斜

晚秋集賢院卽事寄徐薛二侍郎

【唐】常衮

穆穆上淸居沈沈中祕書金鋪深內殿石甃淨寒渠花樹臺斜倚宮煙閣半虛縹囊披錦繡翠軸捲瓊琚墨潤冰文繭香銷蠧字魚翻黃桐葉老吐白桂花初舊徳雙遊處聯芳十載余北朝榮庾薛西漢盛嚴徐侍講親華扆徵詩步綺疎綴簾金翡翠賜硯玉蟾蜍移秩東南逺離懷嵗月除承明期重入江海意何如

七言律

院中晚晴懷西閣茅舎

【唐】杜甫

幕府秋風日夜淸澹雲疎雨過髙城葉心朱實堪時落堦面靑苔先自生復有樓臺銜暮景不勞鐘鼔報新晴浣花谿裏花饒笑肯信吾兼吏隱名

田將軍書院

【唐】賈島

滿庭花木半新栽石自平湖逺岸來筍迸鄰家還長竹地經山雨幾層苔井當深夜泉微上閣入髙秋戶盡開行背曲江誰到此琴書鎖著未朝回

夏日題尋眞觀李寛中秀才書院

【唐】呂溫

閉院開軒笑語闌江山並入一壺寬微風但覺杉香滿烈日方知竹气寒披捲最宜生白室吟詩好就步虛壇願君此地攻文字如鏈仙家九轉丹

寄題華嚴韋秀才院

【唐】許渾

三面樓臺百丈峯西巖髙枕樹重重晴攀翠竹題詩滑秋摘黃花釀酒濃山殿日斜喧鳥雀石潭波動戲魚龍今來故國遙相憶月照千山半夜鐘

貢院憶繼學治書

【元】馬祖常

棘闈粉署隔重墻校藝分官屬正郎五夜風簾燒蠟燭九天冰樹劑龍香周旋接武尙書履供帳畱茵禦史牀臚唱閤門春色曙侍臣應奏慶雲章

次韻王師魯待制史院題壁【元】周伯琦

大安禦閣勢苕亭華闕中天壯上京虹繞金堤晴浪細龍蟠粉堞翠崗平眾星拱北乾坤大萬國朝元日月明分署玉堂淸似水簫韶時聽鳯凰聲

春居玉山院

【明】木公

玉嶽崚嶒映雪堂年年有約賞春光飛紅舞翠秋千院擊鼓鳴鉦蹴踘塲遲日醉聽羣鳥哢暖風時送百花香好山好地堪爲樂莫厭尊前累盡觴

五言絕句

書院

【宋】趙抃

雨久藏書蠧風髙老屋斜鄰居盡金碧一一梵王家

七言絕句

春日書院

【明】魯鐸

門巷春苔隔路蹊小桃開滿磬池西枕書眠著無人喚花裏東風百舌啼

禦定佩文齋詠物詩選卷一百十五

欽定四庫全書

禦定佩文齋詠物詩選卷一百十六

苑類

五言古

侍宴樂遊苑餞徐州刺史應詔

【梁】沈約

沃若動龍驂參差凝鳯管金塘艸未合玉池泉將滿

遊建興苑

【梁】紀少瑜

丹陵抱天邑紫淵更上林銀臺懸百仞玉樹起千尋水流冠蓋影風揚歌吹音踟躕憐拾翠顧步惜遺簪日落庭光轉方幰屢移陰願言樂未極不道愛黃金

禦幸樂遊苑侍宴

【陳】張正見

大君臨四表榮光普八埏區中文化洽海外武功宣鳯下書丹篆龜符著緑編昆明不習戰云夢豈遊畋軌文通萬國旌節靖三邊髙秋藐姑射睿想屬汾川兩宮明合璧雙闕帶非煙揚鑾出城觀詔蹕指郊防禁苑廻雕

輦離宮建翠旃流水奔雷轂追風赴電鞭畫熊飄析羽金埒響膠鳴玉升文砌稱觴溢綺筵獸舞依鐘石鸞歌應管弦霞明黃鵠路風爽白雲天潦收荷蓋折露重菊花鮮上林賔早鴈長楊唱晚蟬小臣慚藝業擊壤慕懷鉛康衢飛駛羽大海滴微涓詠歌還集木舞蹈遂臨泉願薦南山壽明明奉萬年

五言律

中秋月直禁苑

【唐】鄭畋

禁署方懷忝綸闈已再加暫來西掖路還整上淸槎恍惚歸丹地深嚴宿綘霞幽襟聊自適閒防紫薇花

七言律

苑中

【唐】韓偓

上苑離宮望處迷相風髙與露盤齊金階鑄出狻猊立玉柱雕成翡翠棲外使調鷹初得按中官過馬不教嘶笙歌錦繡雲霄裏獨許詞臣醉似泥

從遊西苑

【明】楊士奇

廣寒宮殿屬天家曉從宸遊駐翠華瓊液總頒仙掌露金枝皆挿禦筵花棹穿萍藻波間雪旗颭芙蓉水上霞身世直超人境外玉盤親捧棗如

春日遊東苑應制

【明】林鴻

長樂鐘鳴玉殿開千官步輦出蓬萊已敎旭日催龍馭更借春流泛羽杯堤柳欲眠鶯喚起宮花乍落鳥銜來宸遊好續簫韶奏京國於今有鳯臺

秋日再經西苑

【明】文徵明

內苑秋淸宿露晞盈盈日采動金扉松間翠殿團華蓋天外銀橋入紫微錦纜稀遊靑雀暗璚波無際白鷗飛彤墻髙柳無人折時見中官一騎歸

七言絕句

漢苑行

【唐】張仲素

二月春光變柳條九天淸樂奏云韶蓬萊殿後花如錦紫閣堦前雪未消

其二

回鴈髙飛太液池新花低發上林枝年光到處皆堪賞春色人間總未知

其三

春風澹澹影悠悠鶯囀髙枝燕入樓千步廻廊聞鳳吹珠簾處處上銀鉤

苑中寓直

【明】夏言

湧玉亭前夜放舟碧荷香淨雨初收遙防北岸紅煙裏水殿珠簾盡上鉤

禦定佩文齋詠物詩選卷一百十六

欽定四庫全書

禦定佩文齋詠物詩選卷一百十七

臺榭類

四言古

靈臺詩

【漢】班固

乃經靈臺靈臺旣崇帝勤時登爰考休徵三光宣精五行布序習習祥風祁祁甘雨百谷蓁蓁庶艸蕃廡屢惟丰年於皇樂胥

五言古

臨髙臺

【齊】王融

遊人欲騁望積步上髙臺井蓮當夏吐窓桂逐秋開花

飛低不入鳥散逺時來還防云棟影含月共徘徊

登髙臺

【梁】王僧孺

試出金華殿聊登銅雀臺九路平如掌千門洞已開軒車映日過簫管逐風來若非邯鄲美便是洛陽才

宮殿名登髙臺詩

【陳】祖孫登

獨有相思意聊敞鳳凰臺蓮披香稍上月明光正來離鶴將雲散飛花似雪廻遙思竹林友前窓夜夜開

宓公琴臺詩

【唐】髙適

皤皤邑中老自誇邑中理何必升君堂然後知君美開門無犬吠早臥常晏起昔人不忍欺今我還復爾登單父陶少府半月臺

【唐】李白

陶公有逸興不與常人俱築臺像半月迥出髙城隅置酒望白雲商飇起寒梧秋山入逺海桑柘羅平蕪水色綠且明令人思鏡湖終當過江去愛此蹔踟躕

小臺

【唐】白居易

新樹低如帳小臺平似掌六尺白藤牀一莖靑竹杖風飄竹皮落苔印鶴迹上幽逕與誰同閒人自來往

新搆亭臺示諸弟侄

白居易

平臺髙數尺臺上結茅茨東西疏二牖南北開兩扉蘆簾前後卷竹簟當中施淸泠白石枕疎涼黃葛衣開衿向風坐夏日如秋時笑傲頗有趣窺臨不知疲東窓對華山三峯碧參差南檐當渭水臥見云防飛仰摘枝上果俯折畦中葵足以充饑渴何必慕甘肥況有好羣從旦夕相追隨

題嶽麓道卿臺

【宋】範成大

山外江水黃江外滿城綠城外杳無際天低到平陸長煙貫楚尾逺勢帶吳蜀故園東北望遊子闌干曲

七言古【附長短句】

春臺望

【唐】明皇

暇景屬三春髙臺聊四望目極千里際山川一何壯太華見重巖終南分疉嶂郊原紛綺錯參差多異狀佳气滿通溝遲步入綺樓初鶯一一鳴紅樹歸鴈雙雙去緑洲太液池中下黃鶴昆明水上映牽牛聞道漢家全盛日別館離宮趣非一甘泉逶迆亙明光五柞連延接未央周廬徼道縱橫轉飛閣廻軒左右長須念作勞居者逸勿言我後焉能卹爲想雄豪壯栢梁何如儉陋卑茅室陽烏黯黯向山沈夕鳥喧喧入上林薄暮賞余廻步輦還念中人罷百金

雍臺歌

【唐】溫庭筠

太子池南樓百尺入窓新樹疎簾隔黃金鋪首畫鉤陳羽葆亭童拂交防盤紆欄楯臨髙臺帳殿臨流鸞扇開早鴈驚鳴細波起映花鹵簿龍飛廻

五言律

文翁講堂

【唐】盧照鄰

錦裏淹中館岷山稷下亭空梁無燕雀古壁有丹靑槐落猶疑市苔深不辧銘良哉二千石江漢表遺靈

登裴秀才廸小臺作

【唐】王維

端居不出戶滿目望雲山落日鳥邊下秋原人外閒遙知逺林際不見此檐間好客多乘月應門莫上關

凝雲榭晚興

【宋】文同

晚策倚危榭羣峯天際橫云陰下斜谷雨勢落褒城逺渡孤煙起前邨夕照明遙懷寄新月又見一稜生

聚仙臺夜飲

【金】元好問

永夜畱歡席髙懷逺市塵月涼衣有露風細酒生鱗鄕社情親舊仙臺姓字新殷勤詩卷在長記坐中人

臺上

【明】薛蕙

臺迥通風榭窓虛近水城捲簾殘暑去攜手晚涼生碧樹藏雲暗銀河度月明醉來愁彷佛只作畫中行

澄江臺

【明】王韋

混合開天塹蒼茫壯帝畿帆檣移夕景樓殿動朝輝落日波濤隠浮煙島嶼微登臺歌古詠長憶謝暉

平臺

【明】馬汝驥

曲臺通太乙復道肅鉤陳虎旅歸營久龍光繞禁新柏梁開日月蓬閣接天人漢帝崇文化賡歌奉紫宸

秋日登雨花臺

【明】陳鳯

落葉山中寺秋風江上臺鳯城雙闕迥牛渚片帆來繁吹暮仍急淸樽醉復開東籬菊尙晚畱取盡餘杯

五言排律

郁孤臺

【宋】蘇軾

八境見圖畫郁孤如舊遊山爲翠浪湧水作玉虹流日麗崆峒曉風酣章貢秋丹靑未變葉鱗甲欲生洲嵐气昏城樹灘聲入市樓煙雲侵嶺路艸木半炎州故國千峯外髙臺十日畱他年三宿處凖擬系歸舟

立春日山西紀石二使君陳程二閫帥邀遊吹

臺同張職方賦

【明】朱睦防

驄馬尋芳出髙臺野望同人皆惠連軰地卽孝王宮宴對幽林雪歌餘大國風斷垣蒼蘚合遺沼碧流通日轉平蕪外春歸逺樹中今朝逢賦客懷古意何窮

七言律

朝臺送客有懷

【唐】許渾

趙佗西拜已登壇馬援南徵土宇寬越國舊無唐印綬蠻鄕今有漢衣冠江云帶日秋偏熱海雨隨風夏亦寒嶺北歸人莫回首蓼花楓葉萬重灘

淩歊臺送韋秀才

許渾

雲起髙臺日未沈數邨殘照半巖陰野蠶成繭桑柘盡谿鳥引雛蒲稗深防勢依依投極浦鐘聲杳杳隔前林故山迢遞故人去一夜月明千里心

亭臺

【唐】秦韜玉

雕楹累棟架崔嵬院宇生煙次第開爲向西添月色豈辭南海取花栽意將畫地成幽沼勢擬驅山近小臺淸境漸深官轉重春時長是別人來

題睦州郡中千峯榭

【唐】方幹

豈知平地似天臺朱戶深沈別徑開曳響露蟬穿樹去斜行沙鳥向池來窓中早月當琴榻墻上秋山入酒杯何事此中如世外應緣羊祜是仙才

月波臺

【宋】朱子

潺潺流水注回塘中作平臺受晚涼四面不通車馬迹一樽聊飲芰荷香韓公無復吟花島楚客何勞賦藥房少待須臾更淸絕月華零露洗匡牀

登擬峴臺

【宋】陸遊

層臺縹緲壓城闉倚杖來觀浩蕩春放盡尊前千里目洗空衣上十年塵縈廻水抱中和气平逺山如醞借人更喜機心無復在沙邊鷗鷺亦相親

妙髙臺

【元】李思衍

危亭新構客持觴雨浥闌干面面涼煙外好山供水墨風前老樹奏笙簧接天淨緑秋江白著地彤雲晚稻黃騕褭絲鞭歸興逸水晶宮殿桂花香

華素臺

【元】薛元曦

銀臺錯落照長春泰宇淸明絕防塵星斗九天分楚越山河萬里界甌閩花邊綘節招猨鶴雲裏丹梯駐鳯麟戲馬歌風何足數初陽今古對天人

新秋釣魚臺防集兼贈倪若谷祕書得中字

【明】李先芳

古寺涼蟬嘒晚風釣魚臺近濯龍宮波揺樹色浮天上山寫秋容入鏡中蓮社舊遊花落盡濠梁樂事鳥啼空臨流不醉新丰酒笑煞滄浪把釣翁

五言絕句

奉和春日池臺

【唐】元萬頃

日影飛花殿風文積艸池鳳樓通夜敞虯輦望春移

臨髙臺送黎拾遺

【唐】王維

相送臨髙臺川原杳何極日暮鳥飛還行人去不息

望山臺

【唐】錢起

望山登春臺目盡趣難極晚景下平阡花際霞峯色

石臺

【宋】朱子

出谷轉石稜俯身窺木末夕眺嵐翠分朝隮雲海濶

聚逺臺

【金】趙沨

獨上平臺上風雲萬里來靑山一尊酒落日未能回

過越王臺

【明】僧來復

人道耶谿好靑山罨畫開荷花三百里無數白鷗來

七言絕句

嚴陵釣臺

【唐】黃滔

終向煙霞作野夫一竿竹不換簪裾直鉤猶逐熊羆起獨是先生眞釣魚

過雲臺

【金】李俊民

夜半風吹霽色開曉乘殘月過雲臺連山斷處瞰平野一綫黃流掌上來

釣臺夜興

【元】薩都拉

仙茶旋煮桐江水客火遙分石壁燈風露滿船山月上夜涼獨對釣臺僧

禦定佩文齋詠物詩選卷一百十七

欽定四庫全書

禦定佩文齋詠物詩選卷一百十八

亭類

五言古

奉和登百花亭懷荊楚

【梁】朱超道

亭髙登望極春心逺近同莫謂荊臺隠云行不礙空柳色浮新翠蘭心帶淺紅若因鵬舉便重上龍門中

山亭夜宴

【唐】王勃

桂宇幽襟積松臺涼夜永森沈野徑寒肅穆巖扉靜竹晦南阿色菏翻北潭影淸興殊未闌林端照初景

夜飲東亭

【唐】宋之問

春泉鳴大壑皓月吐層岑岑壑景色佳慰我逺遊心暗芳足幽气驚棲多眾音髙興南山曲長謡橫素琴四月十三日詔宴寧王亭子賦得好字

【唐】張說

何許承恩宴山亭風日好緑嫩鳴鶴洲陰濃鬭雞道果

思夏來茂花嫌春去早行樂無限時皇情及芳艸

春遊南亭

【唐】韋應物

川明气巳變巖寒云尙擁南亭艸心緑春塘泉脈動景煦聽禽響雨餘看柳重逍遙池館華益媿專城寵

芙蓉亭

【唐】柳宗元

新亭俯朱檻嘉木開芙蓉淸香晨風送縟彩寒露濃瀟灑出人世低昂多異容嘗聞色空諭造物誰爲工畱連秋月宴迢逓來山鐘

郡亭

【唐】白居易

平旦起視事亭午臥掩關除親簿領外多在琴書前況有虛白亭坐見海門山潮來一憑檻賔至一開筵終朝對雲水有時聽管弦持此聊過日非忙亦非閒山林本寂寞朝闕空喧煩惟玆郡閣內囂靜得中間

旅次洛城東水亭

【唐】孟郊

水竹色相洗碧花動軒楹自然逍遙風蕩滌浮競情霜落葉聲燥景寒人語淸我來招隱亭衣上塵暫輕

達觀亭

【宋】蔡襄

峭峻釣龍石飛亭壓其端曠徹四無際因之名達觀扳云躋大庭仙路何紆盤秋明澄逺緑暑霽凝新寒城郭煙火稠水陸漁樵安偶暇按民俗適遊心意歡鳴弦俯淸流對酒環蒼山重拂衣裾淨從帶石嵐還

新作春野亭

蔡襄

太守職民治詔書勸吾農載酒事緬邈作室當廨中況憑軒牖髙中視田野功澹沲沐新澤依微生浮風江潮漲新緑山麓延朝紅耕鋤時節動歌謡聲意通慙非佐理才幸遘頻年丰未厭畝樂駕言誰相從

枕流亭

【宋】文同

愛此煙景佳開軒故臨水晴暉照寒浪飛影動紙倚檻見魚遊捲簾知鴈起憔悴笑湘累區區詠蘭芷

開先潄玉亭

【宋】蘇軾

髙巖下赤日深谷來長風劈開靑玉峽飛出兩白龍亂沫散霜雪古潭揺淸空餘流滑無聲快防防石谼我來不忍去月出飛橋東蕩蕩白銀沈沈水晶宮願隨琴髙生腳踏赤鯶公手持白芙蕖跳下淸泠中

開先潄玉亭

【宋】朱子

奇哉康山陽防劍屹對起上有橫飛雲下有瀑布水奔騰復璀璨佳麗更雄偉勢從山梁外影落明湖裏平生兩仙句詠嘆深仰止三年落星灣悵望眼空瞇今朝隨杖屨得此弄淸泚更誦玉虹篇塵襟諒昭洗

張詹事遂初亭

【元】趙孟頫

靑山繚神京佳气溢芳甸林亭去天咫萬狀爭自獻年多嘉木合春晚餘花殿雕闌畱戲蝶藻井語嬌燕退食鳴玉珂友於此終宴鐘鼓樂淸時衣冠集羣彥朝市塵得侵圗書味方逺紛華𨿽在眼道勝安用戰初心良已遂雅志由此見何事江海人山林未如願

題淸華亭

【元】黃溍

名區滙修渚流望俯平陸飛雨天際來逺峯淨如沐生香餘晚華繁陰靄嘉木秀色坐可攬終然不盈掬觸景幽興多接物道機熟誰能與之遊食芳飲山淥

題茶陽驛飛亭

【元】薩都拉

白雲飛出山怒擘蒼峽裂幽谷濕晴雲絕壁灑飛雪萬折入滄海龍宮水晶闕簸揚弄珠人冰簾掛寒月

松江亭【在吳江垂

明虹橋上】髙啟

泊舟登危亭江風墮輕幘空明入逺眺天水如不隔日落震澤浦潮來松陵驛緜緜洲漵平莽莽葭菼積憑欄不敢唾下有龍窟宅帆歸云外秋鳥下煙中夕欲炊菇米飯待月出海白喚起弄珠君閒吹第三笛

七言古【附長短句】

西亭子送李司馬

【唐】岑參

髙髙亭子郡城西直上千尺與云齊盤崖緣壁試攀躋羣山向下飛鳥低使君五馬天半嘶絲繩玉壺爲君提坐來一望無端倪紅花綠柳鶯亂啼千家萬井連廻谿酒行未醉聞暮雞防筆操紙爲君題爲君題惜解攜艸萋萋沒馬蹄

宿東谿李十五山亭

【唐】王季友

上山下山入山谷谿中落日畱我宿松石依依當主人主人不在意亦足名花出地兩重階絕頂平天一小齋本意由來是山水何用相逢語舊懷

東山亭

【宋】文同

朝陽之峯乃天設曲嶺長岡地盤結下臨絕澗走縈廻上聳危亭飛嵲晚云幾處水墨畫秋樹幾番紅緑纈安能恰防此時閒靜與詩人吟曉雪

題黃才叔看山亭

【宋】楊萬里

春山葉潤秋山瘦雨山黯黯晴山秀湖湘山色天下稀零陵仍復白其眉作亭不爲俗人好个竹把茅吾事了朝來看山佳有餘爲渠更盡一編書

冷泉亭

【元】周權

昔人來自天竺國縹緲孤云伴飛錫天風吹落凝不去化作奇峯聳空碧至今裂峽余云髓桂冷松香流未巳翠光圍住玉壺秋不於晴雷度山趾道人宴坐無生滅炯炯層胸照冰雪夜深出定汲淸泠寒猿啼斷西巖月

澄虛亭

【元】郭鈺

匹馬江上行且停蒼松夾道風泠泠波光倒吞落日白雲气下接炊煙靑山僧獨行掃殘葉水鳥防飛廻逺汀主人邀客領奇勝賦詩把酒澄虛亭

五言律

宿羽亭侍宴應制

【唐】杜審言

步輦千門出離宮二月開風光新柳報宴賞落花催碧水揺空閣靑山繞吹臺聖情畱晚興歌管送餘杯

都尉山亭

杜審言

紫藤縈葛藟緑刺罥薔薇下釣看魚躍探巢畏鳥飛葉疎荷巳晚枝亞果新肥勝迹都無限只應伴月歸仙萼亭初成侍宴應制

【唐】沈佺期

山中气色和宸賞第中過輦路披仙掌帷宮拂帝蘿泉臨香澗落峯入翠云多無異登圃東南望白河

春日宴宋主簿山亭

【唐】宋之問

公子政邀歡林亭春未闌攀巖踐苔易迷路出花難覆垂楊暖堦侵瀑水寒帝城歸路直畱興接鵷鸞

幸梨園亭應制

【唐】崔湜

年光陌上發香輦鏡中遊艸緑鴛鴦殿花明翡翠樓寶杯承露酌仙管雜風流今日陪遊豫皇恩不可酬

相州北亭

【唐】張說

人務南亭少煙霞北院多山花迷徑路池水拂藤蘿萍散魚時舞林幽鳥作歌悠然白雲意乘興抱琴過

林亭作

【唐】張九齡

穿築非求麗幽閒欲寄情寓懷因壤石眞意在蓬瀛苔益山文古池添竹气淸從玆果蕭散無事亦無營

同蔡孚五亭詠

【唐】徐皛

章奏中京罷雲泉別業歸拂琴鋪野席牽柳掛朝衣翡翠巢書幌鴛鴦立釣磯幽棲可憐處春事滿林扉

宴榮山人池亭

【唐】孟浩然

甲第開金穴榮期樂自多櫪嘶支遁馬池養右軍鵞竹引攜琴入花邀載酒過山翁來取醉時唱接防歌早秋宴張郎中海亭卽事

【唐】盧象

邑有弦歌宰翔鸞狎野鷗眷言華省舊暫滯海池遊郁島藏深竹前谿對舞樓更間書卽事云物是新秋

陸渾水亭

【唐】祖詠

晝眺伊川曲巖間霽色明淺沙平有路流水漫無聲浴鳥沿波聚潛魚觸釣驚更憐春岸緑幽意滿前楹

題韓少府水亭

【唐】祖詠

梅福幽棲處佳期不忘還鳥啼當戶竹花繞傍池山水气侵階冷松陰覆座閒寧知武陵趣宛在市朝間

題崔八丈水亭

【唐】李白

髙閣橫秀气淸幽並在君簾飛宛谿水落敬亭云猿嘯風中斷漁歌月裏聞閒隨白鷗去沙上自成羣

宴陶家亭子

李白

曲巷幽人宅髙門大士家池開照膽鏡林吐破顏花緑水藏春日靑軒祕晚霞若聞弦管妙金穀不能誇

章梓州水亭

【唐】杜甫

城晚通雲霧亭深到芰荷吏人橋外少秋水席邊多近屬淮王至髙門薊子過荊州愛山簡吾醉亦長歌

重題鄭氏東亭

杜甫

華亭入翠微秋日亂淸暉危石欹山樹淸漣曳水衣紫鱗衝岸躍蒼隼防巢歸向晚尋徵路殘云傍馬飛

過南鄰朱山人水亭

杜甫

相近竹參差相過人不知幽花欹滿樹曲水細通池歸客村非逺殘樽席更移看君多道气從此數追隨

郡南亭子宴

【唐】張謂

亭子春城外朱門向緑林柳枝經雨重松色帶煙深漉酒迎山客穿池集水禽白雲常在眼聊足慰人心

題裴十六少卿東亭

【唐】李嘉祐

平津舊東閣深巷見南山捲箔嵐煙潤遮竹影閒傾茶兼落防戀客不開關斜照窺檐外川禽時往還

宴無錫蔡長官西亭

李嘉祐

茅檐閒寂寂無事覺人和井近時澆圃城低下見河興緣芳艸積情向逺峯多別日歸何地停橈更一過

題李將軍山亭

【唐】郭良

鳳閣將軍位龍門司隸家衣冠爲隱逸山水作繁華徑出重林艸池揺兩岸花誰知貴公第亭院有煙霞夏夜西亭卽事寄錢員外

【唐】耿湋

髙亭賔客散暑夜醉相和細汗迎衣集微涼待扇過風還池色定月晚樹陰多遙想隨行者動曉珂

玉臺體題湖上亭

【唐】戎昱

湖入苑西邊湖頭勝事偏緑竿初長筍紅顆未開蓮蔽日髙髙樹迎人小小船淸風長入座夏月似秋天

題楊侍郎新亭

【唐】劉商

毘陵過柱史簡易在茅茨芳艸如花種修篁帶筍移徑幽人未賞檐靜燕初窺野客憐霜壁靑松畫一枝

晝居池上亭獨吟

【唐】劉禹錫

日午樹陰正獨吟池上亭靜看蜂教誨閒想鶴儀型法酒調神气淸琴入性靈浩然機已息幾杖復何銘

百花亭

【唐】白居易

朱檻在空虛涼風八月初山形如峴首江色似桐廬佛寺乘船入人家枕水居髙亭仍有月今夜宿何如

湖亭晚歸

白居易

盡日湖亭臥心閒事亦稀起因殘醉醒坐待晚涼歸松雨飄藤帽江風透葛衣柳堤行不厭沙軟絮霏霏

題胡氏谿亭

【唐】朱慶余

亭與谿相近無時不有風澗松生便黑野蘚看多紅雨足秋聲後山沈夜色中主人能守靜略與客心同光州王建使君水亭作

【唐】賈島

楚水臨軒積澄鮮一畝餘柳根連岸盡荷葉出萍初極浦淸相似幽禽到不虛夕陽亭際眺槐雨滴疎疎

谿亭

【唐】許渾

谿亭四面山橫柳半谿灣蟬響螳螂急魚深翡翠閒水寒畱客醉月上與僧還猶戀蕭蕭竹西齋未掩關

其二

暖枕眠谿柳僧齋昨夜期茶香秋夢後松韻晚吟時共戲魚翻藻爭棲鳥墮枝重陽應一醉栽菊助東籬

宿宣義池亭

【唐】劉得仁

暮色繞柯亭南山出竹靑夜深斜舫月風定一池星島嶼無人迹菇蒲有鶴翎此中休便得何必泛滄溟

姚氏池亭

【唐】項斯

池館饒佳致幽人愜所閒篠風能動浪岸樹不遮山嘯檻魚驚後眠鶴語間何須說廬阜深處便躋攀

早秋遊湖上亭

【唐】劉威

危亭秋尙早野思已無窮竹葉一樽酒荷香四座風曉煙孤嶼外歸鳥夕陽中漸愛湖光冷移舟月滿空

涵碧亭

【唐】方幹

髙低竹雜松積翠復畱風路劇陰谿裏寒生暑气中閒雲低覆艸片水靜涵空方見洋源牧心侔造化工鄠郊山捨題趙處士林亭

【唐】李洞

圭峯秋後疊亂葉落寒虛四五百竿竹二三千卷書云深猿拾栗雨霽蟻緣蔬只隔門前水如同萬里餘

漢南郵亭

【唐】裴說

髙閣水風淸開門日送迎帆張獨鳥起樂奏大魚驚驟雨拖山過微風拂面生閒吟𨿽得句畱此謝多情

題王侍禦宅內亭子

【唐】黃滔

俗間塵外境郭內宅中亭或有人家創還無蓮幕馨石曾湖岸見琴誤嶽樓聽來客頻頻說終須作畫屏中書相公谿亭宴集依韻

【宋】徐鉉

雨霽秋光晚亭虛野興廻沙鷗掠岸去谿水上階來客傲風欹幘筵香菊在杯東山長許醉何事憶天臺

碧巘亭

【宋】文同

斷巘緑谿邊危亭翠壁前軒誰是客詩酒自稱仙逺壑春藏雨長波晝起煙吏人休報事髙興正陶然

弄珠亭春望

文同

岸柳舞毿毿春濃物象酣煙雲分極浦舟楫聚回潭上水魚千百眠沙鴈兩三遙懷無可柰長是寄城南

東谿亭

文同

短彴逶迆渡髙櫩夭矯沈波光環堵淨日色防梁深萍荇翻金鯽蘭苕防翠禽主人公事簡時此照淸襟

蒙亭

【宋】孫覿

小築三間足雄包萬象並遙波通極浦落日抱孤城小語千巖應長歌百蟄驚坐看衣屨上漠漠晚云生

嫣然亭

【宋】朱子

手種籬間樹枝繁不忍刪新亭最佳處勝日共歡顏景晏春紅淺雨餘寒翠澘光風回巧笑桃李任漫山

過九里亭

【宋】楊萬里

水渚才容足漁家便架椽屋根些子地檐外不勝天岸岸皆垂柳門門一釣船五湖好風月乞與不論錢

陳伯可山亭

【宋】戴復古

梯險登霞外乘流過竹西寒谿隨雨漲髙閣與云齊防鶴有時舞孤猿何處啼淸吟無盡興白石可畱題

林臯亭

【元】虞集

九月天气肅鶴鳴在林陰使君甚好客來者總能吟紅樹秋山近黃華夕露深鄰翁八九十有酒卽相尋

登山亭

【元】薩都拉

山上新亭好紅塵不可侵雨階幽艸合風徑落花深野水浮晴色平田下夕陰城中公事少日日就登臨

嶽心亭

【元】張翥

何許新亭好軒窈窕深天開云四面地據嶽中心雨緑蘼蕪道風香薝卜林曉嵐收不盡猶作半山陰

呂公亭

【元】余闕

鄂渚江漢合玆亭宅其幽我來窺石鏡兼得眺芳洲逺岫雲中沒春江雨外流何時乘白鶴吹笛過南樓

垂虹亭

【元】倪瓉

虛閣春城外澄湖暮雨邊飛雲忽入戶去鳥欲窮天林屋靑西映吳松碧左連登臨感時物快吸酒如川

山亭

【明】薛蕙

西圃禁垣東涼生暑漸空小池盈宿雨叢桂易秋風獨鶴窺雲際幽蘭浥露中來遊行樂地不惜醉山公

內苑涵碧亭

【明】陳沂

苑入黃金塢橋廻碧樹灣龍池觀九島鼇禁覓三山澑轉云車急花深月殿閒從來人罕至禦榻在中間

偕方仲美宗良兄再集宛在亭

【明】朱多炡

一曲君恩重千秋賀監才亭虛水禽集池淨藕花開進艇涼風送鉤簾返照來誰能與朋好到此不銜杯

五言排律

王屋山第之側雜構小亭暇日與羣公同遊

【唐】李嶠

桂亭依絕巘蘭榭俯廻谿綺棟魚鱗出雕甍鳳羽棲引泉聊漲沼鑿磴且通蹊席上山花落簾前野樹低弋林開曙景釣渚發晴霓狎水驚梁燕臨風聽楚雞復看題柳葉彌喜蔭桐圭

白蓮花亭侍宴應制

【唐】沈佺期

九日陪天仗三秋幸禁林霜威變緑樹雲气落靑岑水殿黃花合山亭絳葉深朱旗夾小徑寶馬駐淸潯苑吏收寒果饔人饍野禽承歡不覺暝遙響素秋砧

仙萼池亭侍宴應制

沈佺期

步輦尋丹嶂行宮在翠微川長看鳥滅谷轉聽猿稀天磴扶階迥雲泉透戶飛閒花開石竹幽葉吐薔薇徑狹難畱騎亭寒欲進衣白龜來獻壽仙吹返彤闈

奉和幸神臯亭應制

【唐】宋之問

淸蹕喧黃道乘輿降紫宸霜戈凝曉日云管發陽春臺古全疑漢林余半識秦宴酣詩布澤節攺令行仁昔恃山河險今依道徳淳多慚獻嘉頌空累屬車塵

鄭郎中山亭

【唐】崔翹

篆筆飛章暇園亭染翰遊地奇人境別事逺俗塵收書閣山雲起琴齋澗月畱泉淸鱗影見樹密鳥聲幽杜馥薰梅雨荷香送麥秋無勞置驛騎文酒暗相求

題獨孤使君湖上林亭

【唐】劉長卿

出樹倚朱欄吹鐃引上官老農持挿拜時稼捲簾看水對登龍淨山當建隼寒夕陽湖艸動秋色渚田寛渤海人無事荊州客獨安謝公何足比來往石門難

裴僕射東亭

【唐】錢起

鳳扆任匡濟雲谿難退還致君超列辟得道在榮班朱防繚垣下髙齋芳樹間隔花聞逺水廢捲愛晴山晚沐值淸興知音同解顏借蘭開賜酒畱客下重關仙犬逐人靜朝車映竹閒則知眞隱逸未必謝區寰軒後三朝顧赤松何足攀

杭州盧錄事山亭

【唐】朱慶余

山色滿公署到來詩景饒解衣臨曲榭隔竹見紅蕉淸漏焚香夕輕嵐視事朝靜中看鎖印髙處見迎潮曳履庭蕪近當身樹葉飄傍城余菊在步入一仙瓢

李氏小池亭十二韻

【唐】韋莊

積石亂巉巉庭莎緑不芟小橋低跨水危檻半依巖花落魚爭唼櫻紅鳥競鵮引泉疏地脈掃絮積山嵌古柳紅綃織新篁紫綺緘養猿秋嘯月放鶴夜棲杉枕簟谿云膩池塘海雨咸語雞逞辧防鼎犬偏饞踏蘚靑粘屐攀蘿緑蔭衫訪僧舟北渡貰酒日西銜遲客登髙閣題詩繞翠嵓家藏何所寶淸韻滿瑯函

泉南孫氏園亭

【元】馬祖常

鑿石通歸汐浮梁看浴暾鴨闌萍上甃鹿柵蘚生垣薝卜垂梔子篔簹長竹孫書香蕓辟蠧席暖錦裁鴛交客登仙籍承家荷帝恩冰甌蜂蜜澑酒榼荔漿翻吹籥花圍屋彈琴鶴舞園海云春有態閩雪夜無防誰謂衣裳懶予今杖履煩捋須歌月地翹首望天門

七言律

太平公主山亭侍宴應制

【唐】李嶠

黃金瑞榜絳河隈白玉仙輿紫禁來碧樹靑岑云外聳朱樓畫壁水中開龍舟下瞰鮫人室羽節髙臨鳳女臺遽惜歡娛歌吹晚揮戈更卻曜靈回

題賈巡官林亭

【唐】楊巨源

白鳥閒棲亭樹枝緑樽仍對菊花籬許詢本愛交禪侶陳寔由來足好兒明月出云秋館思逺泉經雨夜知門前長者無虛轍一片寒光動水池

題友人池亭

【唐】溫庭筠

月榭風亭繞曲池粉垣廻互瓦參差侵簾白片揺翻影落鏡紅愁冩倒枝鸂鶒刷毛花蕩漾鷺鷥拳足雪離披山翁醉後如相憶羽扇淸樽我自知

奉同諸公題河中任中丞新剏河亭

【唐】李商隠

萬里誰能訪十洲新亭云構壓中流河鮫縱翫難爲室海蜃遙驚恥化樓左右名山窮逺目東西大道鎖輕舟獨畱巧思傳千古長與蒲津作勝遊

許州題徳星亭

【唐】薛能

潩水南流東有堤堤邊亭是武陵谿槎松配石堪僧坐蘂杏含春欲鳥啼髙處月生滄海外逺郊山在夕陽西頻來不似軍從事只戴紗巾曳杖藜

題河中亭子

薛能

河擘防流島在中島中亭子正南空蒲根舊浸臨關道沙色遙飛傍苑風晴見樹卑知嶽大晚聞車亂覺橋通無窮勝事應須宿霜白蒹葭月在東

和於中丞登扶風亭

【唐】方幹

避石攀蘿去不迷行時舉步似丹梯東軒海日已先照下界晨雞猶未啼郭裏雲山全占寺村前竹樹半藏谿謝公吟望多來此此地應將峴首齊

再題路支使南亭

方幹

行處避松兼礙石卽須門徑落斜開愛邀舊友看漁釣貪聽新禽駐酒杯樹影不隨明月去谿流常送落花來睡時分得江淹夢五色毫端弄逸才

睦州呂郎中環谿亭

方幹

爲是仙才登望處風光便似武陵春閒花半落猶迷蝶白鳥防飛不避人樹影斜余侵枕簟荷香坐久著衣巾暫來此地非多日明主那容借寇恂

題越州袁秀才林亭

方幹

淸邃林亭指畫開幽巖別派象天臺坐牽蕉葉題詩句醉觸藤花落酒杯白鳥不歸山裏去紅鱗多向鏡中來終年此地爲吟侶早起尋君薄暮回

褚家林亭

【唐】皮日休

廣庭遙帶舊娃宮竹島蘿谿委曲通茂苑樓臺低檻外太湖魚鳥徹池中蕭疎桂影移茶具狼籍蘋花上釣筒爭得共君來此住便披鶴氅對淸風

題崔駙馬林亭

【唐】僧無可

宮花野藥半相和藤蔓參差惜不科纎艸連門畱徑細髙樓出樹見山多洞中避暑靑苔滿池上吟詩白鳥過更買太湖千片石疊成云頂緑嵯峨

登涵輝亭

【宋】孔武仲

常時洲島隔波瀾故覓君山直上看罨畫園林春減色水晶宮闕晝添寒州城斜引羣峯小湖面平吞數驛寛坐久西風響喬木扁舟思到武陵灘

太湖恬亭

【宋】王安石

檻臨谿上緑陰圍谿岸髙低入翠微日落斷橋人獨立水銜幽樹鳥相依淸遊自覺心無累靜處安知世有機更待夜深同徙倚秋風斜月釣船歸

成都楊氏江亭

【宋】文同

汀洲煙雨捲輕霏遙望軒隱翠圍萬嶺西來供曉色一江南下載晴暉鳬鷗慣入闌干宿魚蟹長隨舴艋歸我亦舊多滄海思幾時如此得苔磯

題潭州徐氏春暉亭

【宋】蘇軾

曨曨曉日上三竿客向東風競倚闌穿竹鳥聲驚步武入檐花影落杯盤勿嫌步月臨元圃冷笑乘槎向海灘勝槪直應吟不盡憑君寄與畫圖看

秋日登海州乘槎亭

張耒

海上西風八月涼乘槎亭外水茫茫人家日暖漁樵樂山路秋晴松柏香隔水飛來鴻陣濶趂潮歸去櫓聲忙蓬萊方丈知何處煙浪參差在夕陽

次秀野極目亭韻

【宋】朱子

偶向新亭一破顏髙情直寄有無間地偏已隔東西路天闊長圍逺近山浩蕩祗愁朝霧合輪囷卻喜暮云還不堪景物撩人甚倒盡詩囊未許慳

飲淸湍亭石上小醉再登晝寒朱

子

水邊今日共傳杯多謝殷勤數子來三伏炎蒸那有此百年懷抱頓能開雲山合匝還生霧雪澗翻騰怒吼雷卻恨蒼屏遮逺目淩風直欲跨蓬萊

題張氏新亭

【宋】範成大

水楊成幄翠相遮猶有東風管物華葉底靑梅無數子梢頭紅杏不多花煩將練火炊香飯更引長泉煮鬭茶約我詩成須疥壁莫嗔欹側似歸鴉

水亭有懷

【宋】陸遊

漁村把酒對丹楓水驛憑軒送去鴻道路半年行不到江山萬里看無窮故人艸詔九天上老子題詩三峽中笑謂毛錐可無恨書生處處與卿同

池亭夏晝

陸遊

造物寧非念老生池亭幽事悉施行羣魚聚散忽無迹孤蝶去來如有情小磑落茶紛雪片寒泉得火作松聲曲肱假寐翛然寤不爲敲門夢不成

南海東廟浴日亭

【宋】楊萬里

南海端爲四海魁扶桑絕境信奇哉日從若木梢頭轉潮到占城國裏回最愛五更紅浪沸忽吹萬里紫霞開天公管領詩人眼銀漢星槎借一來

寄題曾子與競秀亭

楊萬里

老夫上下蓼花灘每過君家輙系船尊酒燈前山入座孤鴻月底水連天暄涼書問二千里場屋聲名三十年競秀主人文似豹不應霧隱萬峯邊

平逺亭

【元】尹廷髙

野水漫漫接白雲憑闌轉覺興撩人一川芳艸靑無際數防遙峯淡不眞煙樹夕陽開畫軸風帆沙鳥伴吟身个中盡有閒田地何必桃源更問津

半山亭

【元】於石

萬疊嵐光冷滴衣淸泉白石鎖煙扉半山落日樵相語一徑寒松僧獨歸葉落誤驚幽鳥去林空不礙斷雲飛層崖峭壁疑無路忽有鐘聲出翠微

分題翠光亭送李仲常江陰知事

【元】陳樵

亭前練水細如縈亭上君山玉作屏林斷才通吳月白鴈飛不盡楚天靑莓苔著雨長黏石翡翠迎風欲墮翎怪得步兵迷望眼詩成正值酒初醒

題張以中野亭

【元】倪瓚

人境曠無車馬雜軒楹只在第三橋開門艸色侵書幌隔水松聲和玉簫一榻雲山供夏簟滿江煙雨看春潮君能擷取飛霞佩天際眞人近可招

題崇山劉氏園亭

【明】吳防

西山三疊郁岧嶤亭上看山翠欲飄楊柳小樓風滿席芙蓉淸沼水平橋美人歌處傾金杓仙客來時度玉簫我欲醉眠花底月滿衣香露夜蕭蕭

方叔先生過詠歸亭

【明】沈右

積雨空林喜夜晴杖藜隨意傍江行天寒木落靑山出日轉沙虛白鳥明漫擬東鄰時釀黍自憐南畝晚歸耕潁川髙士能相過閒把瑤琴膝上橫

坐王氏園亭作

【明】劉榮嗣

秋向郊原靜處尋古墻圍繞蓽門深迂廻窈窕層苔路靑紫丹黃千樹林風定小池開竹影日中髙榭合藤陰孤琴更在西鄰北遙領淸商識隱心

題來靑亭

【明】僧徳祥

西馬橋分一水灣來靑亭子在其間一方席上長畱客三尺中只見山落地浮雲須急掃當檐繁木要頻刪輕嵐嫩紫無朝暮肯與閒情數往還

七言排律

顧氏緑陰亭

【元】鄭元祐

顧家亭子緑陰陰楊栁菇蒲岸岸深鷺下積陂明霽雪鸎啼叢薄度鎔金涼云覆地苔粘屐疎雨沾衣露滿襟境曠始知淸晝寂舟行忽見白漚沈錦香承宇花如霧星采當階月在林荷鐝課童栽藥物開傍水候跫音湛癡原自能談易嵇鍜何妨善鼓琴況是松醪釀初熟公餘莫厭客同斟

五言絕句

池西亭

【唐】白居易

朱欄映晚樹金魄落秋池還似錢塘夜西樓月出時

陪江州李使君重陽宴百花亭

【唐】朱慶余

閒攜九日酒共到百花亭醉裏求詩境回看島嶼靑

迎風亭

【唐】朱景元

山雨畱靑气谿飇送早涼時廻石門步階下碧雲光

蓮亭

朱景元

廻塘最幽處拍水小亭開莫怪闌干濕防防夜宿來

望湘亭

【唐】鄭谷

湘水似伊水湘人非故人登臨獨無語風柳自揺春

曹亭

【宋】孔平仲

外看江水長裏見荷花發廬阜收白雲南浦浸明月

其二

漾舟荷花裏艤棹緑楊陰卻上曹亭望山髙江水深

披錦亭

【宋】文同

繁紅層若云密綠疊如浪靑帝下尋春滿園開步障

露香亭

文同

宿露蒙曉花婀娜淸香發隨風入懷袖累日不消歇

秀聚亭

【宋】陳瓘

曉色春風裏維舟一小亭看山渾不倦待得雪峯靑

捲云亭

【宋】朱子

西山雲气深徙倚一舒嘯浩蕩忽搴開爲君展遐眺

君子亭

朱子

倚杖臨寒水披襟立晚風相逢數君子爲我說濂翁

春露亭書

【元】劉因

老樹含春容寒泉動幽響念彼山中人風露恣淸賞

寄題眞定明逺亭

【元】趙孟頫

未到新亭上先題明逺詩雲間歸鴈小山外夕陽遲

煙波亭

【明】吳琳

漢水連天濶江云防曉寒靑靑山數防最好倚闌看

歸云亭

【明】蔡羽

尋幽坐翠微嵐气濕人衣日暮髙亭上雲歸僧未歸

冷泉亭

【明】王穉登

暮瀑浮花急春流飲鹿渾潺湲一片雨終日在山門

七言絕句

過崔處士興宗林亭

【唐】王維

緑樹重陰蓋四鄰靑苔日厚自無塵科頭箕踞長松下白眼看他世上人

虢州後亭送李判官使赴晉絳

【唐】岑參

西原驛路掛城頭客散紅亭雨未收君去試看汾水上白雲猶似漢時秋

西亭春望

【唐】賈至

日長風暖柳靑靑北鴈歸飛入杳冥嶽陽城上間吹笛能使春心滿洞庭

楊家南亭

【唐】白居易

小亭門向月斜開滿地涼風滿地苔此院好彈秋思處終須一夜抱琴來

宿府池西亭

白居易

池上平橋橋下亭夜深睡覺上橋行白頭老尹重來宿十五年前舊月明

髙亭

白居易

亭脊太髙君莫拆東家畱取當西山好看落日斜銜處一片春嵐映半環

宿竇使君莊水亭

白居易

使君何在在江東池柳初黃杏欲紅有興卽來閒便宿不知誰是主人翁

遊城東王駙馬亭

【唐】陸暢

城外無塵水間松秋天木落見山容共尋蕭史江亭去一望終南紫閣峯

題候仙亭

【唐】沈亞之

新剏仙亭覆石壇雕梁峻宇入云端嶺北嘯猿髙枕聴湖南山色捲簾看

登望云亭招友

【唐】朱慶余

日日恐無雲可望不辭逐靜望來頻共知亭下眠云逺解到上頭能幾人

宿村家亭子

【唐】賈島

牀頭枕是谿中石井底泉通竹下池宿客未眠過夜半獨聞山雨到來時

題池州貴池亭

【唐】杜牧

勢比淩歊宋武臺分明百里逺帆開蜀江雪浪西江滿彊半春寒去卻來

題元處士髙亭

杜牧

水接西江天外聲小齋松影拂云平何人教我吹長笛閒倚春風弄月明

題隱霧亭

【唐】魚機

春花秋月入詩篇白日幽閒是散仙空捲珠簾不曾下長移一榻對山眠

玉泉亭

【宋】趙抃

潺潺朝暮入神淸落澗通池繞郡防亂石長松山十里探源須上玉泉亭

易從師山亭

【宋】林逋

林表秋山白鳥飛此中幽致亦還稀西邨渡口人煙晚坐見漁舟兩兩歸

登賀園髙亭

【宋】孔平仲

東武名園數賀家更於髙處望春華深紅淺白知多少直到南山盡是花

和杜孝錫展江亭

【宋】韓維

斜日低雲動水光偶尋佳處閱羣芳城闉不隔和風度吹過千花百艸香

谿光亭

【宋】蘇軾

決去湖波尙有情卻隨初日動檐楹谿光自古無人畫憑仗新詩與寫成

題趙秀才壁

【宋】陳造

日日危亭憑曲闌幾山蒼翠擁煙鬟連朝策馬衝云去盡是亭中望處山

再題吳公濟風泉亭

【宋】朱子

華林翠澗響風泉竟日閒來石上眠更結危亭俯幽聽未妨長作地行仙

拄笏亭晚望

【宋】範成大

林泉隨處有淸涼山繞闌干客自忙谿雨不飛虹尙飲亂蟬髙柳滿斜陽

雲間湖光亭

範成大

微風不動斂濤湍組練晶晶色界寒斜照發揮猶未盡月明殘夜更來看

雨中山行至松風亭忽澄霽【宋】陸遊

煙雨千峯擁髻鬟忽看靑嶂白雲間捲藏破墨營丘筆卻展將軍著色山

登多稼亭曉望

【宋】楊萬里

風不能消曉霧防天猶未放宿云根城腰折處才三徑山觜前頭別一村

中和館後艸亭

【金】李晏

藤花滿地香仍在松影拂云寒不收山鳥似嫌遊客到一聲啼破小亭幽

過濟源登裴公亭用閒閒老人韻

【元】耶律楚材

山接晴霄水浸空山光灔灔水溶溶風廻一鏡揉藍淺雨過千峯潑黛濃

其二

掀髯坐語閒臨水仰面徐行飽看山竹裏忽聞春雪落天教著我畫圖間

宿浚儀公湖亭

【元】楊載

夜宿湖亭水气涼四更風露濕衣裳空蒙霧重前山暗屋角斜明是月光

題番陽方氏心逺亭

【元】黃淸老

柴門垂柳曉啼鴉露徑苔封芍藥芽分得番陽云一半自攜春雨種黃花

劉氏水南亭子

【明】蔣山卿

洛水橋南學士家靑林遙對碧山斜春風細雨柴門閉一樹鶯啼杏子花

小亭卽事

【明】李先芳

緑楊垂穗噪新鴉竹裏茅亭一徑斜不是山人攜酒至小園閒煞碧桃花

望湖亭

【明】王穉登

亭邊楊柳水邊花落日行人正憶家不及江南湖上寺木蘭舟裏載琵琶

秋亭

【明】僧徳祥

十日陰雲雨未收山中新漲足谿流杖藜不到閒亭上恐有秋聲在樹頭

立玉亭

僧法聚

山當崖斷孤亭立竹樹廻環翠萬層倒看夕陽深澗底不知云外有歸僧

禦定佩文齋詠物詩選卷一百十八

欽定四庫全書

禦定佩文齋詠物詩選卷一百十九

樓類

五言古

登景陽樓

【宋】文帝

崇堂臨萬雉層樓跨九成瑤軒籠翠幌組幕翳云屏階上曉露潔林下夕風淸蔓藻嬛緑葉芳蘭媚紫莖極望周天險畱察浹神京交渠紛綺錯列植發華英

奉和登北顧樓

【梁】簡文帝

舂陵佳麗地濟水鳳皇宮況此徐方域川嶽邁周丰皇情愛歷覽遊陟擬崆峒聊驅式道無勞襄野童霧崖開早日晴天歇晚虹去防入雲裏遙星出海中

水中樓影

簡文帝

水底罘罳出萍間反宇浮風生色不壞浪去影恆畱

和晉安王薄晚逐涼北樓回望應教

【梁】庾肩吾

向夕紛喧屏追涼飛觀中樹影臨城日窗含度水風遙天如接岸逺帆似淩空陪文慚宋玉徒等侍蘭宮

和晚日登樓

【梁】劉緩

所以登臺榭正重接煙霞長絲觸欄斷歸鳥避窗斜俯巢窺暝宿臨樹摘髙花百雉時方晚九層光尙賖

詠水中樓影

【梁】王臺卿

飄飄似云度亭亭如蓋浮熟看波不動還是映髙樓初春登樓卽目觀作述懷

【唐】太宗

憑軒俯蘭閣眺矚散靈襟綺峯含翠霧照日蘂紅林鏤丹霞錦岫殘素雪斑岑拂浪隄垂柳嬌花烏續吟連甍豈一拱眾榦如千尋明非獨材力終借棟梁深彌懷矜樂志更懼戒盈心愧制勞居逸方規十產金

奉和登陜州城樓應制

【唐】許敬宗

挹河澄緑宇禦溝映朱宮辰旂翻麗景星蓋曳雕虹學顰齊桞嫩妍笑發春叢錦鱗文碧浪繡羽絢靑空眷念三階靜遐想二南風

奉和聖制登蒲州逍遙樓應制

【唐】蘇頲

在昔堯舜禹遺塵成典謨聖皇東巡狩況乃經此都樓觀紛迆邐河山防縈紆緬懷祖宗業相繼文武圖尙徳旣無險觀風諒有孚豈如汾水上簫鼔事遊娛

題陸山人樓

【唐】儲光羲

暮聲雜初鴈夜色涵早秋獨見海中月照君池上樓山云拂髙棟天漢入云流不惜朝光滿其如千里遊

登錦城散花樓

【唐】李白

日照錦城頭朝光散花樓金窗夾繡戶珠箔懸瓊鉤飛梯緑雲中極目散我憂暮雨向三峽春江繞雙流今來一登望如上九天遊

遊平泉宴浥澗宿香山石樓贈坐客

【唐】白居易

逸少集蘭亭季倫宴金穀金穀太繁華蘭亭閙絲竹何如今日防浥澗平泉曲杯酒與管弦貧中隨分足紫鮮林筍嫩紅潤園桃熟采摘助盤筵芳滋盈口腹閒吟暮云碧醉借春艸緑舞妙艷流風歌淸叩寒玉古詩惜晝短勸我令秉燭是夜勿言歸相攜石樓宿

登谿山第一樓有懷倪元鎭【明】陳汝言

淸晨獨倚樓秋色淨如洗山靑雲弄姿江白風初起心隨沙烏閒目送徵帆駛對景每懷人相看隔千里

七言古

山陰縣西樓

【唐】孫逖

都邑西樓芳樹間逶迆霽色繞江山海月夜從公署出江云晚對訟庭還誰知春色朝朝好二月飛花滿江艸一見湖邊楊柳風遙憶靑靑洛陽道

郢城西樓吟

【唐】郎士元

連山盡處水縈廻山上戍門臨水開朱欄直下一百丈日暖遊鱗自相向昔人愛險閉層城今人愛閒江復淸沙洲楓岸無來客艸緑花紅山烏嗚

寓居合江樓

【宋】蘇軾

海上蔥蘢气佳哉二江合處朱樓開蓬萊方丈應不逺肯爲蘇子浮江來江風初涼睡正美樓上啼鴉呼我起我今身世兩相違西流白日東流水樓中老人日淸新天上豈有癡仙人三山咫尺不歸去一杯付與羅浮春

黃氏容安樓

【元】郭鈺

君家髙樓髙百尺樓間把酒無虛日極目欲窮千里心誰謂區區僅容膝捲簾半空雲气入孤鶴長嗚楚天碧醉拍闌干呼月來萬壑松風夜吹笛天上玉京十二樓羣仙不帶人間愁曉飛霞佩來相訪攜我共作丹丘遊今日之日君我畱爲君題詩樓上頭笑指樓前大江水古今人物共風流

城南樓

【元】僧惟則

城南樹尾花風晴城南樹下漁舟行隔谿竹屋數家酒矮籬路轉人縱橫仙山石洞在眼底塔竿倒影滄波明相期待渡日已晚坐看平野靑煙生

五言律

奉和禦制登鴛鴦樓卽目應制

【唐】孫逖

玉輦下離宮瓊樓上半空方巡五年狩更辟四門聰井邑觀秦野山河念禹功停鑾畱睿作軒檻起南風

登河北城樓作

【唐】王維

井邑傅巖上客亭雲霧間髙城眺落日極浦暎蒼山岸火孤舟宿漁家夕鳥還寂寥天地暮心與廣川閒與杭州薛司戶登樟亭樓作【唐】孟浩然

水樓一登眺半出靑林髙帟幕英寮敞芳筵下客叨山藏伯禹穴城壓伍胥濤今日觀溟漲垂綸欲釣鼇

題金城臨河驛樓

【唐】岑參

古戍依重險髙樓見五涼山根盤驛道河水浸城墻庭樹巢鸚鵡園花隱麝香忽如江浦上憶作捕漁郎

秋登宣城謝朓北樓

【唐】李白

江城如畫裏山曉望晴空兩水夾明鏡雙橋落彩虹人煙寒橘柚秋色老梧桐誰念北樓上臨風懷謝公

與夏十二登嶽陽樓

李白

樓觀嶽陽盡川向洞庭開鴈引愁心去山銜好月來雲間連下榻天上接行杯醉後涼風起吹人舞袖廻

登兗州城樓

【唐】杜甫

東郡趨庭日南樓縱目初浮雲連海岱平野入靑徐孤嶂秦碑在荒城魯殿余從來多古意臨眺獨躊躇

題新津北橋樓得郊字

杜甫

望極春城上開筵近鳥巢白花檐外朶靑柳檻前梢池水觀爲政廚煙覺逺庖西川供客眼惟有此江郊

白帝城樓

杜甫

江度寒山閣城髙絕塞樓翠屏宜晚對白谷防深遊急急能鳴鴈輕輕不下鷗夷陵春色起漸擬放扁舟和樊潤州秋日登城樓

【唐】皇甫冉

露冕臨平楚寒城帶早霜時同借河內人是臥淮陽積水澄天塹連山入帝鄕因髙欲見下非是愛秋光奉陪渾侍中五日登白鶴樓【唐】盧綸

髙樓倚玉梯朱檻與云齊顧盻臨霄漢談諧息鼓鼙洪河廻更直野雨急仍低今日陪樽爼還應醉似泥奉陪段相公晚夏登張儀樓【唐】姚向

秦相架羣材登臨契上臺查從銀漢落江自雪山來儷曲親流火淩風洽小杯帝鄕如在目欲下盡徘徊

晚夏登張儀樓

【唐】姚康

登覽值晴開詩從野思來蜀川新艸木秦日舊樓臺池影揺中座山光接上臺近秋宜晚景極目斷浮埃

同薛侍禦登黎陽縣樓眺黃河

【唐】楊巨源

倚檻恣流目髙城臨大川九回紆白浪一半在靑天气肅晴空外光翻曉日邊開襟值佳景懷抱更悠然

江樓偶宴贈同座

【唐】白居易

南浦閒行罷西樓小宴時望湖憑檻久待月放杯遲江果嘗盧橘山歌聽竹枝相逢且同樂何必舊相知

嘉州驛樓晚望

【唐】姚鵠

樓壓寒江上開簾對翠微斜陽諸嶺暮古渡一僧歸窗迥云衝起汀遙鳥背飛誰言坐多倦目極自忘機長沙陪裴大夫登北樓

【唐】李羣玉

巖嶂隨髙步琴樽奉勝遊金風吹緑簟湖水入朱樓朗抱雲開月髙情鶴見秋登臨多暇日非爲賦消憂

題樟亭驛樓

【唐】諭坦之

危檻倚山城風帆檻外行日生滄海赤潮落浙江淸秋晚遙峯出沙幹細艸平西陵煙樹色長見伍員情和於興宗守綿州登越王樓以詩寄朝士

【唐】王鐸

謝朓題詩處危樓壓郡城雨餘江水碧雲斷雪山明錦繡來仙境風光入帝京恨無靑玉案何以報髙情

嶽陽樓

【唐】江爲

倚樓髙望極展轉念前途晚葉紅殘楚秋江碧入吳雲中來鴈急天末去帆孤明月誰同我悠悠上帝都

彭城南樓

【宋】丈同

百尺壓城端飛檐欲上摶湖光揺埤堄山影轉闌干秀野含春煦喬林擁暮寒回頭大岷雪千仞玉巑岏

夏曼卿作新樓扁曰瀟湘片景

【宋】戴昺

有此一樓足悠然萬慮忘拓開風月地壓斷水雲鄕四野畱春色千峯照夕陽眼前無限景何處認瀟湘

建昌胡氏小有樓

【元】陳旅

窈窕麻姑宅登臨憶謝公近聞好山色多在小樓中屋曙丹霞吐城深翠雨通石池正當戶人立藕花風

漢江城樓

【明】李言恭

樓閣依山出城髙逼太空帆檣入煙霧波浪過簾櫳燈火深林裏星河流水中人家半漁者蓑笠掛秋風

夕佳樓

【明】姚旅

托意眺西嶺嵐陰過水濃煙能添晚翠霞亦勝朝容客散樓頭月人閒野水鐘於玆逺塵侶倦鳥每相從

五言排律

登瀛洲南城樓寄逺

【唐】沈佺期

層城起麗譙憑覽出重霄玆地多形勝中天宛寂寥四榮摩鸛鶴百拱厲風飇北際燕王館東連秦帝橋晴光七郡滿春色兩河遙傲睨非吾土躊躇適逺囂離居欲有贈春艸寄長謡

登臨沮樓

【唐】張九齡

髙深不可厭巡屬復來過本與眾山絕況玆韶景和危樓入水倒飛楹向空摩雜樹緣靑壁樛枝掛緑蘿潭淸能徹底魚樂好跳波有象言難具無端思轉多同懷不在此孤賞欲如何

新成甲仗樓

【唐】張籍

謝氏起新樓西臨城角頭圖功百尺麗藏器五兵修結締榱甍固虛明戶楹周魚龍捲旗幟霜雪積戈矛暑雨熇蒸隔涼風宴位畱地髙形出沒山靜气淸幽睥晲斜光徹欄幹宿靄浮芊芊秔稻色脈脈宛谿流郡化王丞相詩情沈隱侯居玆良得意殊勝峴山遊

分題蕃宣樓送山僉憲之閩【元】吳師道

大府開閩土危樓鎭海涯飛雲浮畫棟麗日照髙牙昔駐蕃侯馬今迎使者車三山歸指顧萬井仰光華縹緲臨城處逍遙散吏衙榕陰千樹翠荔子半空霞嶺嶠俱淸謐賓僚亦靜嘉宣風問民俗作屏扞王家去去靑樾依依紫禁花登髙應有賦畱待碧籠紗

七言律

登安陽城樓

【唐】孟浩然

縣城南面漢江流江嶂開成南雍州才子乘春來騁望羣公暇日坐銷憂樓臺晚映靑山郭羅綺晴嬌緑水洲向夕波揺明月動更疑神女弄珠遊

七月一日題終明府水樓

【唐】杜甫

髙棟層軒已自涼秋風此日灑衣裳翛然欲下陰山雪不去非無漢署香絕壁過雲開錦繡疎松隔水奏笙簧看君宜著王喬履眞賜還疑出尙方

江陵節度使陽城郡王新樓成王請嚴侍禦判

官賦七字句同作

杜甫

樓上炎天冰雪生髙飛燕雀賀新成碧窗宿霧蒙蒙濕朱栱浮雲細細輕仗鉞褰帷瞻具美投壺散帙有餘淸自公多暇延參佐江漢風流萬古情

又作此奉衞王

杜甫

西北樓成雄楚都逺開山嶽散江湖二儀淸濁還髙下三伏炎蒸定有無推轂防年惟靜鎭曳裾終日盛文儒白頭受簡焉能賦媿似相如爲大夫

五鳳樓晚望

【唐】白居易

晴陽晚照濕煙銷五鳳樓髙天泬寥野緑全經朝雨洗林紅半被暮云燒龍門翠黛眉相對伊水黃金綫一條自入秋來風景好就中最好是今朝

庾樓曉望

白居易

獨憑朱檻立淩晨山色初明水色新竹霧曉籠銜嶺月蘋風暖送過江春子城陰處猶殘雪衙鼓聲前未有塵三百年來庾樓上曽經多少望鄕人

題嶽陽樓

白居易

嶽陽城下水漫漫獨上危樓憑曲欄春岸緑時連夢澤夕波紅處近長安猿攀樹立啼何苦鴈防湖飛渡亦難此地惟堪畫圖障華堂張與貴人看

過襄陽樓呈上府主嚴司空樓在江陵節度使

宅北隅

【唐】元稹

襄陽樓下樹陰成荷葉如錢水面平拂水栁花千萬防隔林鶯舌兩三聲有時水畔看云立每日樓前信馬行早晚暫教王粲上庾公應待月華明

春早郡樓書事寄呈府中羣公

【唐】許渾

兩鬢垂絲髮半霜石城孤夢繞襄陽鴛鴻幕裏蓮披檻虎豹營中栁拂墻畫舸欲行春水急翠簾初捲暮山長峴亭風起花千片流入南湖盡日香

和剡縣陳明府登縣樓

【唐】方幹

郭里人家如掌上檐前樹木映窗櫺煙霞自接天臺地分野應侵婺女星驛路古今通北闕仙谿日夜入東溟防衣才子多吟嘯公退時時見畫屏

尙書新創敵樓

方幹

異境永爲歡樂地歌鐘夜夜復年年平明旭日生牀底薄暮殘霞落酒邊𨿽向檻前窺下界不知窗裏是中天直湏分付丹靑手畫出旌幢繞謫仙

太保中書令軍前新樓

【唐】吳融

十二闌干壓錦城半空人語落灘聲風流近接平津閣气色髙含細栁營盡日捲簾江艸緑有時欹枕雪峯晴不知奉詔朝天后誰此登臨看月明

秋日登臨越王樓

【唐】李渥

越王曽牧劍南州因向城隅建此樓橫玉逺開千嶠雪暗雷下聽一江流畫檐先弄朝陽色朱檻低臨眾木秋徒學仲宣聊四望且將詩賦好依劉

煙雨樓

【宋】鄭俠

仙人居處卽鼇宮更作層樓峭倚空羣岫西來煙漠漠大江南去雨蒙蒙花鑣栁防熈怡裏耘笠漁簑笑語中別有夜楹千里月憑防淸興與誰同

望海樓

【宋】米芾

雲間鐵甕近靑天縹緲飛樓百尺連三峽江聲流筆底六朝防影落樽前防番畫角催紅日無事滄洲起白煙忽憶賞心何處是春風秋月兩茫然

望湖樓晚眺

【宋】楊時

斜日侵簾上玉鉤檐花飛動錦文浮湖光寫出千峯秀天影融成十里秋翠鷸翻飛窺淺水片雲隨意入滄洲畱連更待東窗月注目晴空獨倚樓

鄂州南樓

【宋】範成大

誰將玉笛防中秋黃鶴飛來識舊遊漢樹有情橫北渚蜀江無語抱南樓燭天燈火三更市揺月旌旗萬里舟卻笑鱸江垂釣手武昌魚好便淹畱

晚登木瀆小樓

範成大

萬象當樓黼繡張欄幹一曲立蒼茫云堆不動山深碧星出無多月淡黃宿鳥盡時猶數防歸鴻驚處更斜行松陵正有鱸魚上安得長竿坐釣航

宴西樓

【宋】陸遊

西樓遺迹尙豪雄錦繡笙簫在半空萬里因循成久客一年容易又秋風燭光低映珠簾麗酒暈徐添玉頰紅歸路迎涼更堪愛摩訶池上月方中

黃鶴樓

【宋】遊侶

長江巨浪拍天浮城郭相望萬景收漢水北吞云夢入蜀江西帶洞庭流角聲交送千家月帆影中分兩岸秋黃鶴樓髙人不見卻隨鸚鵡過汀洲

陳待制湖樓

【宋】趙師秀

何處飛來縹緲中人間惟有畫圗同兩層簾幕垂無地一片笙簫起半空巖竹倒添秋水碧渚蓮平接夕陽紅遊人未逹防莊旨虛倚闌干面面通

王元仲海嶽樓同諸公賦

【金】王璹

十二朱防倚半空元龍髙臥定誰雄檐楹翠濕蓬山雨枕簟涼生弱水風物色橫陳詩卷裏雲濤飛動酒杯中謫仙防有騎鯨便八極神遊路可通

煙雨樓

【明】葛一龍

煙雨樓頭春乍晴鴛鴦湖上鳥嚶嚶中浮片席空三面斜抱千家截半城漁网曬來風栁變酒船揺出浪花生夕陽慣照憑防客一抹遙山鏡裏明

七言排律

重題別東樓

【唐】白居易

東樓勝事我偏知气象多隨昏旦移湖捲衣裳白重疉山張屏障緑參差海仙樓閣晴方出江女笙簫夜始吹春雨星攢尋蟹火秋風霞颭弄濤旗宴宜云髻新梳後曲愛霓裳未拍時太守三年嘲不盡郡齋空作百篇詩

五言絕句

登鸛雀樓

【唐】王之渙

白石依山盡黃河入海流欲窮千里目更上一層樓

登樓

【唐】韋應物

玆樓日登眺流歲暗蹉跎坐厭淮南守秋山紅樹多

登鸛雀樓

【唐】暢當

迥臨飛鳥上髙出人世間天勢廻平野河流入斷山

北樓

【唐】韓愈

郡樓乘曉上盡日不能回晚色將秋至長風送月來

江樓

【唐】杜牧

獨酌芳春酒登樓巳半醺誰驚一行鴈衝斷過江云

髙樓

【唐】於鄴

逺天明月出照此誰家樓上有羅衣色涼風吹不秋

七言絕句

芙蓉樓送辛漸

【唐】王昌齡

丹陽城南秋海陰丹陽城北楚云深髙樓送客不能醉寂寂寒江明月心

黃鶴樓送孟浩然之廣陵

【唐】李白

故人西辭黃鶴樓煙花三月下揚州孤帆逺影碧空盡惟見長江天際流

寄王舍人竹樓

【唐】李嘉祐

傲吏身閒笑五侯江西取竹起髙樓南風不用蒲葵扇紗防閒眠對水鷗

登淸暉樓

【唐】劉禹錫

潯陽江色添潮滿彭蠡秋聲送鴈來南望廬山千萬仞共誇新出棟梁材

宅西有流水墻下構小樓臨翫之時頗有幽趣因命歌酒聊以自娛獨醉獨吟偶題五首【錄一

唐】白居易

水色波文何所似麯塵羅帶一條斜莫言羅帶春無主自置樓來屬白家

竹樓宿

白居易

小書樓下千竿竹深火鑪前一盞燈此處與誰相伴宿燒丹道士坐禪僧

登澧州驛樓寄京兆韋尹

【唐】杜牧

一話涔陽舊使君郡人回首望靑雲政聲長與江聲在自到津樓日夜聞

望海樓晚景

【宋】蘇軾

海上濤頭一綫來樓前指顧雪成堆從今潮上君湏上更看銀山二十回

其二

靑山斷處塔層層隔岸人家喚欲譍江上秋風晚來急爲傳鐘鼓到西興

鄂州南樓

【宋】黃庭堅

四顧山光接水光憑防十里芰荷香淸風明月無人管並作南來一味涼

雨中登嶽陽樓望君山

黃庭堅

滿川風雨獨憑闌綰結湘娥十二鬟可惜不當湖水面銀山堆裏看靑山

雙城寺中登樓

【金】周昂

云意生陰晚不收西風疎雨一江秋畫圖忽上闌干角隱隱平灣轉釣舟

友雲樓

【金】白賁

霧羃煙迷十二闌壺觴招我一躋攀黃簾捲起湘川竹分得西州數防山

東樓雨中

【金】王元粹

水邊人靜燕爭泥風動緑荷香滿谿髙樹繞樓遮望眼獨看山色過墻西

其二

雨入谿樓不見山雨晴依舊數峯閒韋郎詩句王維畫好在幽人指顧間

雨過登樓

【元】劉秉忠

錦裏春光曉望中雨餘花潤艸防茸靑山尙在浮雲裏樓上分明見防峯

湖光山色樓口占

【元】顧瑛

天風吹雨過湖去谿水流云出樹間樓上幽人不知暑鉤簾把酒看虞山

其二

晴山逺樹靑如薺野水新秧緑似苔落日湖光三萬頃盡從飛鳥帶將廻

樓居春曉望元圃

【元】張雨

子晉新宮倚太霞繞湖煙火萬人家觀臺一面無人處日出煙消都是花

禦定佩文齋詠物詩選卷一百十九

欽定四庫全書

禦定佩文齋詠物詩選卷一百二十

閣類

五言古

登州中新閣

【北周】庾信

跨虛淩倒景連云距少陽璇極龍鱗上雕甍鵬翅張千尋文杏照十里木蘭香開窓對髙掌平坐望河梁歌響聞長樂鐘聲徹建章賦用王延壽書須韋仲將龍來隨畫壁鳯起逐吹篁石作芙蓉影池如明鏡光花梁反披葉蓮井倒垂房徒然思燕賀無以預鵾翔

水閣朝霽奉簡云安嚴明府【唐】杜甫

東城抱春岑江閣鄰石靣崔嵬晨云白朝旭射芳甸雨檻臥花叢風牀展書卷鉤簾宿鷺起丸藥流鶯囀呼婢取酒壺續兒誦文選晚交嚴明府矧此數相見

登閣

【宋】陳與義

今日天气佳登臨散腰腳南方宜艸木九月未黃落秋

郊乃明麗夕云更蕭索逺逰吾未能歳暮依樓閣

豁然閣

【宋】程俱

雲霞墮西山飛帆拂天鏡誰開一窓明納此千頃淨寒蟾發淡白一雨破孤迥時邀竹林交或盡剡谿興扁舟還北城隠隠聞鐘磬

五言律

宿香山閣

【唐】賀朝

暝望春山閣梯云宿半空軒窓閉潮海枕席拂煙虹朱网防棲鴿紗燈防夕虫一聞雞唱曉已見日曈曈

夜宿西閣曉呈元二十一曹長

【唐】杜甫

城暗更籌急樓髙雨雪微稍通綃幕霽逺帶玉繩稀門鵲晨光起檣烏宿處飛寒江流甚細有意待人歸

西閣雨望

杜甫

樓雨霑雲幔山寒著水城逕添沙靣出湍減石稜生菊蕊淒疎放松林駐逺情滂沱朱檻濕萬慮倚檐楹

宿竹閣

【唐】白居易

晚坐松檐下宵眠竹閣間淸虛當服藥幽獨抵歸山巧未能勝拙忙應不及閒無勞別修道卽此是關

滕王閣

【唐】張喬

昔人登覽處遺閣大江隅疉浪有時有閒雲無日無早涼先燕去返照後帆孤未得營歸計菱歌滿舊湖

登閣

【宋】朱子

橫空敞新閣髙處絕炎氛野迥長風入天秋涼气分憑闌生逸想投迹逺人羣終憶茅檐外空山多白雲

艤舟登滕王閣

【宋】戴復古

散步登城郭維舟古樹傍澄江浮野色虛閣貯秋光卻酒淋衣濕搓橙滿袖香西風吹素髮猶逐少年狂

光霽閣晚望

【宋】眞山民

一閣納萬象危防俯渺茫白沙難認月黃葉易爲霜宿鳥投煙嶼歸樵趂野航孤吟誰是伴漁笛起滄浪

翁邨翠流閣

【元】尹廷髙

四圍山翠合縹緲見危樓地狹星辰少雲深水石幽谿聲晴亦雨松影夏如秋爲語逰方者桃源豈外求

菌閣

【元】張雨

巖架菌芝閣榜題松雪扉云來畫檐宿龍向墨池歸對幾琴三疉倚闌山四圍仙靈能夜降應得防機

登天柱閣

【明】胡纘宗

與客上江樓橫江山欲浮雲當天柱出月傍小姑流帆外收吳楚尊前落鬥牛彌漫忽千里倚檻思悠悠

五言排律

奉和聖制登朝元閣

【唐】錢起

六合紆元覽重軒啟上淸石林飛棟出霞頂泰階平拂曙鑾輿上晞陽瑞雪晴翠微回日馭丹巘駐天行禦气升銀漢垂衣俯錦城山通玉苑迥河抱紫關明感物幹文動凝神道化成周王陟喬嶽列辟讓英聲

望淩煙閣

【唐】劉公興

畫閣淩虛構遙瞻在九天丹楹崇壯麗素壁防勲賢靄靄浮元气亭亭出瑞煙近看分百辟逺揖誤羣仙圖列靑霄外儀形紫禁前望中空霽景驤首防畱連

登福昌山閣

【宋】蔡襄

危磴通髙閣登臨境迥淸雲開千岫出雪霽一川明斷鴈來孤影遙泉落細聲野煙依竹見谿樹與橋平已助騷人思徒揺逺客情扁舟如可泛歷歷是江程

七言律

登升元閣

【唐】李建勲

登髙始覺太虛寛白雪須知唱和難云度瑣窓金榜濕月移珠箔水精寒九天星象簾前見六代城池直下觀惟有上層人未到金烏飛過拂闌干

次韻孔憲蓬萊閣

【宋】趙抃

山顚危構傍蓬萊水閣風長此快哉天地涵容百川入晨昏浮動兩潮來遙思坐上逰觀逺愈覺胸中度量開憶我去年曽望海杭州東向亦樓臺

運判南園瞻民閣

【宋】文同

靑都髙與紫霄通獨憑危欄望不窮萬嶺過云秋色裏一峯擎雪夕陽中檐楹曉落天邊月窓戶晴吹石闕風民吏安閒財賦足管弦時復在層空

題晉原舒太博淸谿閣

文同

危閣飛空羽翼開下蟠波面影徘徊光揺畫板月深淺聲繞曲闌風往來暝色四郊煙莽蒼曉云千嶂雪崔嵬主人好客民無訟日夕登逰對酒杯

宿延平雙谿閣

【宋】蔡襄

鳴籟蕭森萬木聲濃嵐環合亂峯靑樓臺矗處雙谿防雷電交時一劍靈曉市人煙披霽旭夜潭漁火鬭寒星畫屏曽指孤舟看今日孤舟是畫屏

登快閣黃明府彊使和山谷先生畱題之韻

【宋】戴復古

未登快閣心先快紅日半檐秋雨晴宇宙無邊萬山立雲煙不動八窓明飛來一鶴天相近過盡千帆江自橫借問金華老仙伯防人無沗入詩盟

登淨江寺松風閣

【元】尹廷髙

巋然傑閣倚松岡縱使無風也自涼四靣闌干金碧界萬家城郭水雲鄕淸江疉嶂迷空闊白鳥蒼煙墮渺茫風景不殊君記否吳山頂上看錢塘

題周南翁悠然閣

【元】杜本

大江之東彭蠡南周家髙閣與云參秋風猿狖嗁靑嶂暮雨蛟龍起碧潭繞屋千叢生杞菊過檐百尺長楩楠何時共此登臨樂指點山川與縱談

許茂勲烏桕閣

【明】葛一龍

地幽霜肅气小閣髙臨樹樹斑東顧不遮寒水渡西來俱是夕陽山連云送客當秋杪片月爭題落酒間撤去四窓畱半榻盡教棲鶻看人閒

五言絕句

晚登郡閣

【唐】韋應物

悵然髙閣望已掩東城關春風偏送柳夜景欲沈山

滕王閣春日晚望

【唐】曹松

淩春帝子閣偶眺日移西浪勢平花塢帆陰上柳堤

西閣

【宋】朱子

借此云窓眠靜夜心獨苦安得枕下泉去作人間雨

七言絕句

焦崖閣

【唐】韋荘

李白曽歌蜀道難長聞白日上靑天今朝夜過焦崖閣始信星河在馬前

澄邁驛通潮閣

【宋】蘇軾

倦客愁聞歸路遙眼明飛閣俯長橋貪看白鷺橫秋浦不覺靑林沒晚潮

巾子山翠微閣

【宋】戴復古

雙峯直上與天參僧共白雲棲一庵今古詩人吟不盡好山無數在江南

丹靑閣

【宋】徐璣

翠靄空霏忽有無筆端誰著此工夫谿山本被人圖畫卻道谿山是畫圖

天香閣

【元】韓性

防幹曲曲亂雲封回首鑪峯翠防重上界罡風秋萬頃銀河開徧碧芙蓉

舟夜憶郡齋眺閣

【明】顧大典

舟移澤國暮煙長望入蒼波思渺茫遙憶郡齋淸絕處萬山孤閣夜焚香

禦定佩文齋詠物詩選卷一百二十

欽定四庫全書

禦定佩文齋詠物詩選卷一百二十一

荘類【附山房】

五言古

宿來公山房待丁大不至

【唐】孟浩然

夕陽度西嶺羣壑倏巳暝松月生夜涼風泉滿淸聽樵人歸欲盡煙鳥棲初定之子期宿來孤琴蘿逕

逰南城韓氏荘

【唐】孟郊

初疑瀟湘水鏁在朱門中時見水底月動揺池上風淸气潤竹木白光連虛空浪簇霄漢羽岸芳金碧叢何言數畝間環泛路不窮願逐神仙侶飄然汗漫通宿王耕雲山荘期衍師不至就題竹上

【明】張適

山館絕塵交惟容謝公屐洗酌松下泉題詩澗邊石吟僧期不來掩琴坐岑寂貌此林外影雨餘正凝碧

五言律

春晚山荘率題

【唐】盧照鄰

田家無四鄰獨坐一園春鶯啼非選樹魚戲不驚綸山水彈琴盡風花酌酒頻年華已可樂髙興復畱人

藍田山荘

【唐】宋之問

宦逰非吏隱心事好幽偏考室先依地爲農且用天輞川朝伐木藍水暮澆田獨與秦山老相歡春酒前侍宴長寧公主東荘應制

【唐】李嶠

別業臨靑甸鳴鸞降紫霄長筵鵷鷺集仙管鳯凰調樹接南山近煙含北渚遙承恩咸巳醉戀賞未還鑣

春日山荘

【唐】韋述

初歲防韶月田家喜載陽晚晴揺水態遲景蕩山光浦淨漁舟逺花飛樵路香自然成野趣都使俗情忘題李十四荘兼贈綦母校書【唐】孟浩然

聞君息陰地東郭柳林間左右瀍澗水門庭緱氏山抱琴來取醉垂釣坐乘閒歸客莫相待尋源殊未還

過故人荘

孟浩然

故人具雞黍邀我至田家綠樹邨邊合靑山郭外斜開筵面場圃把酒話桑麻待到重陽日還來就菊花

漢上題韋氏荘

【唐】岑參

結茅聞楚客卜築漢江邊日落數歸鳥夜深聞叩舷水痕侵岸柳山翠借廚煙調笑提筐婦春來蠶防眠

夜宴左氏荘

【唐】杜甫

風林纎月落衣露淨琴張暗水流花徑春星帶艸堂檢書燒燭短看劍引杯長詩罷聞吳詠扁舟意不忘

王侍禦南原荘

【唐】賈島

買得足云地新栽藥數窠峯頭盤一逕原下注雙河春寺閒眠久晴臺獨上多南齋宿雨後仍許重來過

題朱郎中白都荘

【宋】王安石

瀟灑桐廬守滄江寄一防山光隔釣岸江气雜炊煙藜杖聽鳴櫓籃輿看種田淸時須共理此興在他年

趙氏南荘

【元】許衡

曉起北窓涼淸談戢羽觴入簾花气重落地燕泥香夢裏靑山小吟邊白日長秋風載書籍相對築茅堂

宿因勝荘

【元】薩都拉

竹院亦幽雅參禪媿未能夢回僧枕雨花落佛龕燈風響過墻竹窓揺掛樹藤裁詩題素壁聊爾記吾曽

山荘卽事

【元】葉顒

防杖步松關銜杯看逺山靑鞵陪月去翠袖裏云還芳艸斜陽外落花流水間山林多樂意無夢到塵寰

山荘

【元】金涓

靑邨谿盡處林密隱孤荘石老莓苔路門深薜茘墻人行秋葉滑鶴立晚松涼治畝農歸後蓑衣掛夕陽

過故人荘

【明】樊阜

山邨行處好偶過故人荘秋竹煙籠色寒花露浥香一雞鳴矮屋雙鷺浴橫塘畱飲忘歸去陶然入醉鄕

五言排律

奉和幸韋嗣立山荘侍宴應制

【唐】宋之問

樞掖調梅暇林園藝槿初入朝榮劍履退食偶琴書地隱東巖室天廻北斗車旌門臨防窱輦道屬扶疎云防明丹壑霜笳徹紫虛水疑投石處谿似釣璜余帝澤頒巵酒人歡頌裏閭一承黃竹詠長奉白茅居

奉和幸韋嗣立山荘侍宴應制

【唐】李嶠

南洛師臣契東巖王佐居幽情遺紱冕宸眷屬樵漁制下峒山蹕恩廻防水輿松門駐旌蓋薜幄引簪裾石磴平黃陸煙樓半紫虛雲霞仙路近琴酒俗塵疎喬木千齡外懸泉百尺餘崖深經錬藥穴古舊藏書樹宿搏風鳥池濳縱壑魚寧知天子貴尙憶武侯廬

奉和幸韋嗣立山荘侍宴應制

【唐】趙彥昭

賢族惟題裏儒門但署鄕何如表巖洞宸翰發輝光地在玆山曲家鄰郃水陽六龍駐旌防四牡耀旂常北斗臨臺座東山入廟堂天髙羽翼近主聖股肱良野竹池亭气邨花澗谷香縱然懷豹隠空媿躡鵷行

奉和幸韋嗣立山荘侍宴應制

【唐】武平一

三光廻斗極萬騎肅鉤陳地若遊汾水畋疑歷渭濵圓塘冰寫鏡遙樹露成春弦奏魚聽曲機忘鳥狎人築巖思感夢磻石想垂綸落景揺紅壁層陰結翠筠素風紛可尙元澤藹無垠薄暮淸笳動天文煥紫宸

奉和聖制幸玉眞公主山荘因題石壁十韻之

作應制

【唐】王維

碧落風煙外瑤臺道路賒如何連帝苑別自有仙家此地廻鑾駕緣谿轉翠華洞中開日月窓裏發雲霞庭養衝天鶴谿流上漢槎種田生白玉泥竈化丹砂谷靜泉逾響山深日易斜禦羮和石髓香飯進胡麻大道今無外長生詎有涯還瞻九霄上來往五云車

七言律

奉和初春幸太平公主南荘應制

【唐】李嶠

主家山第接雲開天子春逰動地來羽騎參差花外轉霓旌揺曳日邊廻還將石澑調琴曲更取峯霞入酒杯鸞輅巳辭烏鵲渚簫聲猶繞鳯凰臺

奉和初春幸太平公主南荘應制

【唐】沈佺期

主家山第早春歸禦輦春逰繞翠微買地鋪金曽作埒尋河取石舊支機雲間樹色千重滿竹裏泉聲百道飛自有神仙鳴鳯曲並將歌舞報恩輝

侍宴安樂公主山荘應制

【唐】李適

平陽金牓鳯凰樓沁水銀河鸚鵡洲防仗遙臨丹壑裏仙輿暫幸綠亭幽前池錦石蓮花艶後嶺香鑪桂蕊秋貴主稱觴萬年壽還輕漢武濟汾逰

奉和幸安樂公主山荘應制【唐】趙彥昭

六龍齊軫禦朝曦雙鷁維舟下綠池飛觀仰看云外聳浮橋直見海中移靈泉巧鑿天孫渚孝筍能抽帝女枝幸願一生同艸樹年年歳歳樂於斯

奉和幸安樂公主山荘應制【唐】韋元旦

銀河南渚帝城隅帝輦平明出九衢刻鳯蟠螭淩桂邸穿池疉石寫蓬壺瓊簫暫下鈞天樂綺綴常懸明月珠仙牓承恩歌旣醉方知朝野更歡娛

奉和初春幸太平公主南荘應制

【唐】蘇頲

主第山門起防川宸逰風景入初年鳳凰樓下交天仗烏鵲橋頭敞禦筵往往花間逢防石時時竹裏見紅泉今朝扈蹕平陽館不羨乘槎云漢邊

侍宴安樂公主山荘應制

蘇頲

駸駸羽騎歷城池帝女樓臺向晚披露灑旌旗云外出風廻巖岫雨中移當軒半落天河水繞逕全低月樹枝簫鼓宸遊陪宴日和鳴雙鳳喜來儀

奉和初春幸太平公主南荘應制

【唐】李邕

傳聞銀漢支機石復見金輿出紫微織女橋邊烏鵲起仙人樓上鳯凰飛流風入座飄歌扇瀑水侵階濺舞衣今日還同犯牛斗乘槎共泛海潮歸

題平泉薛家雪堆荘

【唐】白居易

怪石千年應自結靈泉一帶是誰開蹙爲宛轉靑蛇項噴作玲瓏白雪堆赤日暑天長看雨元陰臘月亦聞雷所嗟地去都門逺不得肩輿每日來

奉和思黯自題南荘見示兼呈夢得

白居易

謝家別墅最新奇山展屏風花夾籬曉月漸沈橋腳底晨光初照屋梁時臺頭有酒鶯呼客水靣無塵風洗池除卻吟詩兩閒客此中情狀更誰知

題馬太尉華山荘

【唐】劉滄

別開池館背山陰近得幽奇物外心竹色拂云連嶽寺泉聲帶雨出谿林一庭楊柳春光暖三徑松蘿晚翠深自是功成閒劍履西齋長臥對瑤琴

題姑蘇淩處士荘

【唐】韋荘

一簇林亭返照間門當官道不曽關花深逺岸黃鶯鬧雨急春塘白鷺閒載酒客尋吳苑寺倚樓僧看洞庭山怪來話得仙中事新有人從物外還

新買疉石谿荘招景仁

【宋】司馬光

一谿淸水佩聲寒兩岸莓苔錦繡班三徑誰來卜鄰捨千峯我已作家山鹿裘藜杖偏宜老紫陌紅塵不稱閒早挈琴書逺相就放朝爛醉白雲間

過徐氏荘居

【宋】沈與求

只著髙冠不著纓掉頭防我問功名數椽茅屋有時漏一墢野田無具耕酒地定能容勝踐墨畦終擬過平生叩舷歸去蒹葭閙後夜相思看月明

漁荘

【元】陳基

何處林塘好卜鄰淸江繞屋淨無塵定巢新燕渾如客泛渚輕鷗不避人楊柳作花香勝雪鱸魚上釣白於銀春風無限滄浪意欲向汀洲賦采蘋

夜宴範氏荘

【元】楊維楨

南弁山間多翠微池塘處處涵淸暉丹泉釀酒名千日花樹成窠大十圍童子單衣碧鶴立美人兩袖彩鸞飛臨分更作嬉春約賸載紅船白薴衣

次韻沈陶庵題有竹荘

【明】張淵

愛汝石田茅屋好依然風物似斜川白蘋洲渚滄江外紅樹園林夕照邊艇子打魚偏趂月山童洗藥每臨泉老夫欲問東家住分取疇數畝煙

暮春初過山荘

【明】李先芳

山人本性愛山居弭節春逰過艸廬短砌雨餘芳艸合小亭風定落花初拂塵下榻驚梁燕開篋抽書走壁魚更辟巖扉頻灑掃能無長者命巾車

五言絕句

春荘

【唐】王勃

山中蘭葉徑城外李桃園直知人事靜不覺鳥聲喧

題張處士山荘

【唐】杜牧

好鳥疑敲磬風蟬認軋箏修篁與嘉樹偏倚半巖生

七言絕句

奉和聖制幸韋嗣立山荘應制

【唐】李嶠

萬騎千官擁帝車八龍三馬訪仙家鳯凰原上窺靑壁鸚鵡杯中弄紫霞

奉和聖制幸韋嗣立山荘應制

【唐】李乂

曲榭廻廊繞澗幽飛泉噴水溢池流秪應感發明王夢遂得邀迎聖主逰

奉和聖制幸韋嗣立山荘應制

【唐】蘇頲

樹色參差隱翠微泉流百尺向空飛傳聞此處投竿住遂使玆辰扈蹕歸

奉和聖制幸韋嗣立山荘應制

【唐】武平一

鳴鑾奕奕下重樓羽蓋逍遙向一丘漢日惟聞白衣寵唐年更覩赤松遊

和裴令公南荘一絕【裴云野人不識中書令喚作陶家與謝家

唐】白居易

陶廬僻陋那堪比謝墅幽微不足攀何似嵩峯三十六長隨申甫作家山

題吉澗盧拾遺荘

【唐】韋荘

主人西遊去不歸滿谿春雨長春薇怪來馬上詩情好印破靑山白鷺飛

石壁寺山房卽事

【宋】沈與求

望斷南岡逺水通客檣來往酒旗風畫橋依約垂楊外映帶殘霞一抹紅

懷山荘子仁侄

【宋】楊萬里

危亭獨上忽徬徨欠个山荘墮我傍卻是向來相聚日老懷未解憶山荘

白荘道中

【金】黨懷英

暖風遲日弄春晴渾似龍眠畫裏行沙路半隨堤尾曲防家桃李鵓鴣鳴

題雞鳴山房

【明】蔡羽

山浮寒碧水浮花石壁蒼蒼竹樹斜愛爾玉京秋色好白雲頭上看人家

禦定佩文齋詠物詩選卷一百二十一

欽定四庫全書

禦定佩文齋詠物詩選卷一百二十二

園林類

五言古

夜遊北園

【梁】簡文帝

星芒侵嶺樹月暈隱城樓暗花舒不覺明波動見流

遊韋黃門園

簡文帝

息車冠蓋裏停轡仲長園檐疎遠興積賔至羽觴繁從皇太子出圃應令

【梁】庾肩吾

春光起麗譙屣步陟山椒閣影臨飛蓋鸎鳴入洞簫水還登故渚樹長防前橋綠荷生綺葉丹藤上細苖顧循慚振藻何用擬瓊瑤

奉和初秋西園應敎

【北齊】蕭慤

池亭三伏后林館九秋前淸泠間泉石散漫雜風煙蕖開千葉影橊艶百枝然約嶺停飛斾淩波動畫船

南園

【唐】元稹

淸露夏天曉名園野气通水禽遙泛雪池蓮迥披紅幽林詎知暑環舟似不窮頓灑塵喧意長嘯滿襟風

郡中西園

【唐】白居易

閒園多芳艸春夏香靡靡深樹足佳禽旦暮鳴不已院門閉松竹庭逕穿蘭芷愛彼池上橋獨來聊徙倚魚依藻長樂鷗見人暫起有時舟隨風盡日蓮照水誰知郡府內景物閒如此始悟諠靜緣何嘗系逺邇

和裴侍中南園靜興見示

白居易

池館淸且幽髙懷亦如此有時簾動風盡日橋照水靜將鶴爲伴閒與云相似何必學畱侯﨑嶇覓松子次韻答斌老獨遊東園

【宋】黃庭堅

主人心安樂花竹有和气時從物外賞自益酒中味斸枯蟻攺穴掃籜筍迸地萬籟寂中生乃見風雨至

曉出西園由谷中歸

【元】甘復

被褐渉西園煩襟散淸曉微風動髙樹零露下芳沼始行幽谷中忽出靑林杪流水漂餘花修筠度啼鳥身緣翠石回思逐白雲杳負杖孤賞懷春闌綠陰悄

七言古

邵郎中姑蘇園亭

【宋】梅堯臣

吟愛樂天池上篇買池十畝皆種蓮薄城萬竿竹嬋娟藤纜系橋靑板船折腰大菱不值錢防防鸂沙際眠水從太湖根底穿月出洞庭山上圓公歸與客相畱連秋風鶴唳春杜鵑斑鱸斫鱠紅縷鮮紫豉煮蒓香味全我思白傅在三川吳船𨿽有吳饌偏當時九老各華顚裴令來過吟復聨至今怪石存舊鐫七葉樹防黃金田羨公有子勝昔賢髙門通車千萬年

五言律

春日侍宴幸芙蓉園應制

【唐】李嶠

年光竹裏徧春色杏間遙煙气籠靑閣流文蕩畫橋飛花隨蝶舞艶曲伴鶯嬌今日陪歡豫還疑陟紫霄春日侍宴幸芙蓉園應制

【唐】李乂

水殿臨丹籞山樓繞翠微昔遊人托乘今幸帝垂衣澗篠緣峯合巖花逗浦飛朝來江曲地無處不光輝春日侍宴幸芙蓉園應制

【唐】宋之問

芙蓉秦地沼盧橘漢家園谷轉斜盤徑川廻曲抱原風來花自舞春入鳥能言侍宴瑤池夕歸途騎吹繁

崔禮部園亭

【唐】張說

窈窕畱淸館虛徐步晚陰水連伊闕近樹接夏陽深柳蔓憐垂拂藤梢愛上尋訝君軒蓋侶非復俗人心

春園卽事

【唐】王維

宿雨乘輕屐春寒著敝袍開畦分白水間柳發紅桃艸際成棋局林端舉桔橰還持鹿皮幾日暮隱蓬蒿

題張野人園廬

【唐】孟浩然

與君園廬並微尙頗亦同耕釣方自逸壺觴趣不空門無俗士駕人有上皇風何必先賢傳惟稱龎徳公

晚歸東園

【唐】李頎

荊扉帶郊郭稼穡滿東葘倚杖寒山暮鳴梭秋葉時廻云覆陰谷返景照霜梨澹泊眞吾事淸風別自玆陪鄭廣文遊何將軍山林

【唐】杜甫

不識南塘路今知第五橋名園依綠水野竹上靑霄谷口舊相得濠梁同見招平生爲幽興未惜馬蹄遙

其二

百頃風潭上千章夏木淸卑枝低結子接葉暗巢鶯鮮鯽銀絲膾香芹碧澗羮翻疑舵樓底晚飯越中行

其三

風磴吹陰雪雲門吼瀑泉酒醒思臥簟衣冷欲裝綿野老來看客河魚不取錢只疑淳朴處自有一山川

其四

牀上書連屋階前樹拂云將軍不好武稚子總能文醒酒微風入聼詩靜夜分絺衣掛蘿薜涼月白紛紛

重過何氏

杜甫

問訊東橋竹將軍有報書倒衣還命駕髙枕乃吾廬花妥鶯捎蝶谿喧獺趂魚重來休沐地眞作野人居

其二

山雨樽仍在沙沈榻未移犬迎曽宿客鴉防落巢兒云薄翠微寺天淸皇子陂向來幽興極步屧過東籬

其三

落日平臺上春風啜茗時石欄斜防筆桐葉坐題詩翡翠鳴衣桁蜻蜓立釣絲自今幽興熟來往亦無期

其四

頗怪朝參懶應耽野趣長雨拋金鏁甲苔臥綠沈槍手自移蒲柳家才足稻粱看君用幽意白日到羲皇

寧王山池

【唐】範朝

水勢臨階轉峯形對路開槎從天上得石是海邊來瑞艸分叢種祥花間色栽舊傳詞賦客惟見有鄒枚

奉和元相公家園卽事寄王相公

【唐】韓翃

共列中臺貴能齊物外心廻車靑閣晚解帶碧茸深寒水分畦入晴花度竹尋題詩更相憶一字重千金

題鮮於映林園

【唐】司空曙

雨後園林好幽行迥野通遠山芳艸外流水落花中客醉悠悠慣鶯啼處處同夕陽自望遠日暮杜陵東

題李沆林園

【唐】盧綸

古巷牛羊出重門接柳陰閒看入竹路自有向山心種藥齊幽石耕田到遠林願同詞賦客得興謝家深

春日同諸公過兵部王尙書林園

【唐】權徳輿

休沐君相近時容曵履過花間畱客久臺上見春多松色明金艾鶯聲雜玉珂更逢新酒熟相與借庭莎

題從叔沆林園

【唐】李端

阮宅閒園暮窓中見樹陰樵歌依遠艸僧語過長林鳥上花間井人彈竹裏琴自嫌身未老已有住山心

題崔端公園林

李端

上士愛淸暉開門向翠微抱琴看鶴去枕石待雲歸野坐苔生席髙眠竹掛衣舊山東望遠惆悵暮花飛

春園卽事

【唐】陳羽

水隔羣物外夜深風起頻霜中千樹橘月下五湖人聼鶴忽忘寢見山如得鄰明年還到此共看洞庭春

題鄒處士隱居

【唐】許渾

桑柘滿江邨西齋接海門浪衝髙岸響潮入小池渾巖樹防碁局山花落酒樽相逢每畱宿還似識王孫初夏題段郎中修竹裏南園

許渾

髙人遊息處與此曲池連密樹才春後深山在目前遠峯初歇雨片石欲生煙數有僧來宿應緣靜好禪

園居

【唐】李郢

暮雨揚雄宅秋風向秀園不聞砧杵動時看桔橰翻釣下魚初食船移鴨暫喧橘寒才弄色湏帶早霜繁

小園

【唐】李建勲

小園吾所好栽植忘勞形晚果經秋赤寒蔬近社靑竹蘿荒引蔓土井淺生萍更欲從人勸憑髙置艸亭

陳氏園林

【唐】鄭巢

當門三四峯髙興幾人同尋鶴新泉外畱僧古木中蟬苗如艸長巖澑入池淸欲識懷君意時聞鶴一鳴

春日遊張提舉園池

【宋】徐璣

西野芳菲路春風正可尋山池依曲渚古渡入修林長日多飛絮遊人愛綠陰晚來歌吹起惟覺畫堂深

後浦園廬

【宋】戴敏

卜築成佳致幽棲樂聖時何如謝公墅略似習家池地暖梅開早天寒酒熟遲催租人去後續得夜來詩

題董侍郎山園

【宋】戴復古

行盡芙蓉徑尋秋叩竹關樓髙納萬象木落見羣山平野水雲際畫橋煙雨間紅塵城下路只隔一湖灣

家園

【金】周昻

五畝園連竹三間屋向陽气和春浩蕩心靜日舒長花鳥成相識琴書付兩忘陶然一樽酒誰復紀羲皇

過潘韞輝東園

【明】李戣

爲愛東園好春來事事宜藥名人不識花信蝶先知晉帖臨靑李商歌詠紫芝小車乘興往何必訂幽期春日陪孟東洲憲使公重過宋氏園亭

【明】馮惟訥

竹色靑於染春生宋玉家眾山當戶出一水抱城斜積雨翻髙柳輕寒勒早花風光正如此莫惜醉流霞

春園

【明】謝榛

水邨人寂寂遲日敞柴關菜甲春初細園丁雨後閒沙邊來白鳥柳外出靑山此地多幽意行歌薄暮還

周氏園亭

【明】兪允文

紫紺琳宮側芳園麗景回焚香靑靄聚洗硯白雲開橘想靈均什亭堪內史才更憐花逕裏月色夜深來

初夏園林卽事

【明】胡宗仁

夏入園林好欣逢霽景明藥闌香醉蝶柳防綠迷鶯道在心逾逸情閒迹自淸夕陽紅欲盡一抹暮山橫

五言排律

同二相已下羣官樂遊園宴【唐】明皇

撰日巖廊暇需云宴樂初萬方朝玉帛千品防簪裾地入南山近城分北斗餘池塘垂柳密原隰野花疎帟幕看逾暗歌鐘聼自虛興闌歸騎轉還奏弼違書

恩賜樂遊園宴

【唐】張說

漢苑佳遊地軒庭近侍臣共持榮幸日來賞艶陽春饌玉頒王篚摐金下帝鈞池臺艸色徧宮觀柳條新花綬光連榻朱顏暢飲醇聖朝多樂事天意每隨人

三月二十日詔宴樂遊園賦得風字

張說

樂遊形勝地表裏望郊宮北闕連天頂南山對掌中皇恩貸芳月旬宴美成功魚戲芙蓉水鶯啼楊柳風春光看欲暮天澤戀無窮長袖招斜日畱光待曲終

題少府監李丞山池

【唐】李頎

能向府亭內置玆山與林他人驌驦馬而我薜蘿心雨止禁門肅鶯啼宮柳深長廊閟軍器積水背城陰窓外王孫艸牀頭中散琴淸風多仰慕吾亦爾知音

和李僕射西園

【唐】張籍

過午歸閒處西庭敞四檐髙眠著琴枕散帙撿書簽印在休通客山晴好捲簾竹涼繩少到藤暗蝶爭潛晚鵲頻驚喜疎蟬不許拈石苔生紫點欄藥吐紅尖虛坐詩情逺幽探道侶兼所營當勝地𨿽儉復誰嫌

題崔駙馬園林

【唐】姚合

東園連宅起勝事與心期幽洞自生藥新篁迸入池密林行不盡芳艸坐難移石翠疑無質鶯歌似有詞莎臺髙出樹蘚壁淨題詩我獨多來此九衢人不知

寄題田待制廣州西園

【宋】余靖

善政偏修舉增完池館淸地含春气早月映暮潮生石有羣星象花多外國名與民同雉兔邀客醉蓬瀛翰墨資吟興雲泉適野情鎭應持左蠏快欲鱠長鯨積靄藏樓閣馴鷗識斾旌甘棠畱美防髙倚越王城

猗綠園

【元】馬祖常

殖產吾何取開林我獨能縛船常取竹搗紙每移藤池曲波濤小花繁霧雨蒸春云同礎潤秋月共江澄鳳下非因食魚來不可罾寫經還道士裹飯乞行僧筍屨新靑折荷衣舊翠凝浮甌茶有乳溢甕酒無冰香灺畱文篆詩囊剰繚綾淸晨餐玉罷東望日初升

七言律

題張逸人園林

【唐】韓翃

藏頭不復見時人愛此雲山奉養眞露色防衣孤嶼曉花枝妨防小園春悶擕幼稚諸上閒濯須眉一水濵興罷歸來還對酌茅檐掛著紫荷巾

題元注林園

【唐】李端

謝家門館似山林碧石靑苔滿樹陰乳鵲盻巢花巷靜鳴鳩鼓翼竹園深桔橰轉水兼通藥方丈畱僧共聼琴獨有野人箕踞慣過君始得一長吟

遊東湖黃處士園林

【唐】劉威

偶向東湖更向東數聲雞犬翠微中遙知楊柳是門處似隔芙蓉無路通樵客出來山帶雨漁舟過去水生風物情多與閒相稱所恨求安計不同

暮春康樂園

【宋】韓琦

楡莢紛紛擲亂錢柳花相撲滚新綿一年寂寞頻來地三月芳菲已過天樹密只喧閒鳥雀臺髙猶得好山川老夫不飲時如此徒有詩情益自然

上已訪楊廷秀賞牡丹於禦書扁榜之齋其東園僅一畝爲街者九名曰三三徑意象絕新

【宋】周必大

楊監全勝賀監家賜湖豈比賜書華廻環自劚三三徑頃刻常開七七花門外有田聊伏臘望中無處不煙霞只慚下客非摩詰無畫無詩只漫誇

積芳圃

【宋】朱子

樂事從玆不易涯朱門還似野人家行看靚艶湏攜酒坐對淸陰只煮茶曉起蒼涼承墜露晚來光景亂蒸霞平生結習今餘幾試數毗那襋上花

再次秀野躬耕桑陌舊園之韻朱

子

江臯晴日麗芳華翠竹疎疎映白沙路轉忽逢沽酒客眼明惟見滿園花望中景助詩人趣物外春歸釋子家向晚卻尋芳艸徑夕陽流水繞村斜

次秀野韻

朱子

使君簾閣對修筠起看名園雨後春便賦新詩畱野客更傾芳酒酹花神未酬管樂平生志且作羲皇向上人祗恐功名相迫逐不容老子臥漳濵

其二

滿園紅紫已爭新百囀幽禽亦喚人蠟屐未妨泥步穩珍叢終恨雨來頻臥看曉色欣初霽起約良遊醉好春卻笑當年金穀宴相隨僕僕望車塵

春日小園雜賦

【宋】陸遊

市塵不到放翁家繞麥穿桑野徑斜夜雨長深三尺水曉寒畱得一分花悶從鄰捨分春甕閒就僧窓試露芽自此年光應更好日驅秧馬聼繅車

小園

陸遊

窄窄柴門短短籬山家隨分有園池客因問字來攜酒僧趂分題就賦詩晨露每看花藟拆夕陽頻見樹陰移拂衣司諫猶忙在此趣淵明卻少知

山園

陸遊

山泉引派漲淸池野蔓移根種短籬藝果極知非老事接花聊復效兒嬉提壺言語開顏聼啄木衣襦緩步窺莫笑題詩還滿紙小園幽事要君知

初夏遊淩氏小園

陸遊

水滿池塘葉滿枝曲廊危榭愜幽期風和海燕分泥處日永吳蠶上簇時閒理阮咸尋舊譜細傾白墮賦新詩從來夏淺勝春日兒女紛紛豈得知

新辟小園

陸遊

新展山園半畝彊笑人車馬出籠坊山禽乍暖慇懃語野蘤無風自在香點點水紋迎細雨疎疎籬影界斜陽出門遙向鄰翁說釋耒相從共一觴

陳侍禦園上坐

【宋】範成大

倦眼逢歡春水明詩情得酒春云生花梢蝴蝶作團去竹裏鵓鳩相對鳴邂逅浮生此日好纒綿俗累何時輕擘箋沫墨乏奇句擫笛當筵慚妙聲

小園

【宋】戴敏

小園無事日徘徊頻報家人送酒來惜樹不磨修月斧愛花湏築避風臺引些渠水添池滿移个柴門傍竹開多謝有情雙白鷺暫時飛去又飛回

西園得西字

【金】馮延登

芳徑層巒百鳥啼芝防蘭畹自成蹊仙舟倒影涵魚藻畫棟飄香落燕泥淑景晴燻紅樹暖好風輕泛碧叢低岡頭醉夢俄驚覺歌吹誰家在竹西

西園書事

【明】髙啟

西園春去綠陰成已覺南窓枕簟淸簾捲斜陽歸燕入池生芳艸亂蛙鳴葉過谷雨花猶在衣近梅天潤易生獨坐正知閒晝永吟余消盡篆煙輕

次韻寄題鏡川先生後樂園【明】李東陽

藥欄花圃背堂開一日朝回幾度來範老心終念廊廟宼公家不起樓臺海邊釣石鷗盟逺松下棊聲鶴夢回多少舊題詩句在碧紗籠底認靑苔

晚雨飲子重園亭

【明】文徵明

髙齋落日偶追從樽酒淹畱一笑中芳艸滿庭飛燕子晚涼和雨滴梧桐江魚繞筯肥烹玉野樹藏春淺映紅潦倒莫言歸更晚習家池館愛山公

春夕潘園

【明】楊愼

雨砌風檐墮楝花虫書鳥字徧晴沙春山載酒馳朝馬江閣邀賔起暮鴉陶令葛巾從滲漉管寧紗防任攲斜殊方未覺追隨盡韋曲風流更爾家

遊徐公子西園

【明】蔡汝楠

西園飛蓋月中遊隨意登攀自可畱門徑近連馳道樹池塘遙接漢宮流坐看虛牖明朱巘行見深松間畫樓一自王孫開別第鳳臺花鳥不知秋

行後園新池

蔡汝楠

後園鑿沼愛漣漪日日行園人不知浴鳥參差云宿處戲魚來往芰揺時晚依巖岫分寒翠秋入芙蓉映倒枝最是一淸興足五湖情事寄臨池

張舜卿園亭

【明】許隚

綠陰深巷寂無嘩小結茅亭玩物華花散餘香來客座竹分新翠過鄰家錦袍垂手閒調鶴鳥防籠頭自煮茶況值承平常偃武不妨詩酒作生涯

五言絕句

春園

【唐】王勃

山泉兩處晚花柳一園春還持千日醉共作百年人

南垞

【唐】王維

輕舟南垞去北垞渺難卽隔浦望人家遙遙不相識

張郎中梅園作

【唐】孟浩然

綺席鋪蘭杜珠盤折芰荷故園畱不住應是戀弦歌

絕句

【唐】杜甫

急雨捎谿足斜暉轉樹腰隔巢黃鳥並翻藻白魚跳

杉逕

【宋】朱子

南起雲闗口縈紆上艸堂天風發淸籟山月度寒光

六言絕句

田園樂

【唐】王維

采菱渡頭風急防杖林西日斜杏樹壇邊漁父桃花源里人家

其二

桃紅復含宿雨柳綠更帶朝煙花落家僮未掃鳥啼山客猶眠

七言絕句

奉和聖制同玉眞公主遊大哥山池題石壁

【唐】張說

池如明鏡月華開山學香鑪雲气來神藻飛爲鶺鴒賦仙聲颺出鳳凰臺

和沈太博小圃偶作

【宋】趙抃

名園雨後百花繁人倚危樓十二闌園裏芳菲樓上客一般情緒怕春寒

其二

日烘薄霧開柔陌風罥遊絲著柳條語燕啼鶯自撩亂驚人殘夢是春朝

書湖陰先生壁

【宋】王安石

茅檐長掃淨無苔花木成畦手自栽一水防田將綠繞兩山排闥送靑來

開園

【宋】蘇軾

西園牡籥夜沈沈尙有遊人臥柳陰鶴睡覺來風露下落花飛絮滿衣襟

南園

蘇軾

不種夭桃與綠楊使君應欲農桑春畦雨過羅紈膩夏壠風來餅餌香

過靈壁張氏園

【宋】曽鞏

秫地成來多釀酒杏林熟後亦畱錢不湏置驛迎賔客直到門前系畫船

春日偶作

【宋】朱子

聞道西園春色深急穿芒屩去登臨千葩萬蕊爭紅紫誰識乾坤造化心

園中雜書

【宋】陸遊

殘花委地筍掀泥茗椀香囊到處攜幽夢欲成誰喚起半窓斜日鷓鴣啼

花時徧遊諸家園

陸遊

翩翩馬上防檐斜盡日尋春不到家偏愛張園好風景半天髙柳臥谿花

飲張功父園戲題扇上

陸遊

寒食淸明數日中西園春事又匆匆梅花自避新桃李不爲髙樓一笛風

東園

【宋】僧道潛

曲渚回塘孰與期杖藜終日自忘歸隔林彷佛聞機杼應有人家在翠微

遊何氏園

【金】馬定國

八尺龍蛇薜茘墻瘦紅疎竹更蒼涼梅花映水無人見隔岸飛來片片香

邨園

【元】金涓

半畝邨園接水涯誅茅新構小書齋窓前不用栽花柳只對靑山景自佳

後園

【明】羅洪先

南邨雲雨北邨晴晴鳩雨鳩更互鳴東風吹雨衣不濕我在桃花深處行

禦定佩文齋詠物詩選卷一百二十二

欽定四庫全書

禦定佩文齋詠物詩選卷一百二十三

別業類

五言古

題崔山人別業

【唐】儲光羲

南陽隱居者築室丹谿源谿冷怯秋晏室寒欣景暾山雞鳴菌閣水霧入衡門東嶺或舒嘯北窓時討論封君渭川竹逸士漢陰園何必崆峒上獨爲堯所尊晦日遊大理韋卿城南別業【唐】王維

與世澹無事自然江海人側聞塵外遊解驂軛朱輪平野照暄景上天垂春云張組竟北阜泛舟過東鄰故鄕信髙防牢醴及佳辰幸同擊壤樂心荷堯爲君尋鞏縣南李處士別業

【唐】岑參

先生近南郭茅屋臨東川桑葉隱邨戶蘆花映釣船有時著書暇盡日窓中眠且喜閭井近灌田同一泉

過汪氏別業

【唐】李白

遊山誰可遊子明與浮丘疉嶺礙河漢連峯橫鬥牛汪生面北阜池館淸且幽我來感意气捶炰列珍羞掃石待歸月開池漲寒流酒酣益爽气爲樂不知秋

潯陽陶氏別業

【唐】劉眘虛

陶家習先隱種柳長江邊朝夕潯陽郭白衣來幾年霽云明孤嶺秋水澄寒天物象自淸曠野情何綿聨蕭蕭丘中賞明宰非徒然願守黍稷稅歸耕東山田

初至洞庭懷防陵別業

【唐】劉長卿

長安邈千里日夕懷雙闕已是洞庭人猶看防陵月誰堪去鄕思親戚想天末昨夜夢中歸煙波覺來闊江臯見芳艸孤客心欲絕豈訝靑春來但傷經時別長天不可望鳥與浮雲沒

五言律

終南別業

【唐】王維

中嵗頗好道晚家南山陲興來毎獨往勝事空自知行到水窮處坐看雲起時偶然值林叟談笑無還期酬虞部蘇員外過藍田別業不見畱之作

王維

貧居依谷口喬木帶荒邨石路枉廻駕山家誰門漁舟膠凍浦獵火燒寒原惟有白雲外疎鐘聞夜猿從岐王過楊氏別業應教

王維

楊子談經處淮王載酒過興闌啼鳥緩坐久落花多逕轉廻銀燭林開散玉珂嚴城時未啟前路擁笙歌宿岐州北郭嚴給事別業

【唐】岑參

郭外山色暝主人林館秋疎鐘入臥內片月到牀頭遙夜惜巳半淸言殊未休君𨿽在靑瑣心不忘滄洲

蘇氏別業

【唐】祖詠

別業居幽處到來生隱心南山當戶牖灃水映園林竹覆經冬雪庭昏未夕陰寥寥人境外閒坐聼春禽

南谿別葉

【唐】蔣冽

結宇依靑嶂開軒對綠疇樹交花兩色谿合水重流竹徑春來掃蘭樽夜不收逍遙自得意鼓腹醉中遊

潘司馬別業

【唐】周瑀

門對靑山近汀牽綠艸長寒深包晚橘風落垂楊湖畔聞漁唱天邊數鴈行蕭然有髙士淸思滿書堂和人秋歸終南山別業

【唐】錢起

舊居三顧後晚節重幽尋野徑到門盡山窓連竹陰昔年鶯出谷今日鳳歸林物外淩雲操誰能繼此心

題樊川杜相公別業

錢起

數畝園林好人知賢相家結茅書閣儉帶水槿籬斜古樹生春蘚新荷捲落花聖恩加玉鉉安得臥煙霞

題鄭侍禦藍田別業

【唐】張喬

秋山淸若水吟客靜於僧小徑通商嶺髙窓見杜陵雲霞朝入鏡猿鳥夜窺燈願作前峯侶終來寄上層

遊崔監丞城南別業

【唐】劉得仁

門與靑山近靑山復幾重雪融皇子岸春潤翠微峯地有經冬艸林無未老松竹寒谿隔寺晴日直聞鐘

東谿別業寄段郎中

【唐】方幹

前山含逺翠羅列在窓中盡日人不到一樽誰與同涼隨蓮葉雨暑避柳條風豈分長岑寂明時有至公

冬日尋徐氏別業

【唐】僧皎然

近依城北住幽徑少人知積雪行深巷寒山繞故籬竹花春自發橙實晚仍垂還其巖前鶴今朝下夕池

夏晚別墅

【宋】蔡襄

夏竹侍前楹涼襟析舊酲疉云封日茜斜雨著虹明魚動池開暈蟬移樹減淸葭洲煙向暝鳬鷖自相迎

上湖閒泛艤舟石函因過下湖小墅

【宋】林逋

平臯望不極雲樹逺依依及向扁舟泊還尋下瀨歸靑山連石埭春水入柴扉多謝提壺鳥畱人到落暉

訪云卿淮上別墅

【宋】僧惠崇

地近得頻到相攜向野亭河分岡勢斷春入燒痕靑望久人收釣吟余鶴振翎不愁歸路晚明月上前汀

飲張氏別墅

【元】揭傒斯

楚國多才俊張家好弟兄出門湖水碧畱客野堂淸微雨鳴疎竹寒煙覆古城園人隔畦語嵗暮此中行

淸漳黃氏北墅

【元】陳旅

聞說黃家墅開門入翠嵐細岑依捨北流水出城南雨暖蘭抽筍霜晴樹落柑千年讀書地更莫乞羊曇別墅晚晴與鄰叟久立

【明】劉仔肩

郊原初雨歇散步出荊扉落日在髙樹涼風生客衣佛香僧捨近江影塞鴻飛亦有南鄰叟忘言相與歸

五言排律

冬至後過吳張二子檀谿別業

【唐】孟浩然

卜築因自然檀谿不更穿園廬二友接水竹數家連直取南山對非闗選地偏卜鄰依孟母共井讓王宣曽是歌三樂仍聞詠五篇艸堂時偃曝蘭枻日周旋外事情都逺中流性所便閒垂太公釣興發子猷船余亦幽棲者經過竊慕焉梅花殘臘日柳色半春天鳥泊隨陽鴈魚藏縮項鯿停杯問山簡何似習池邊

七言律

春日題杜叟山下別業

【唐】盧綸

百鳥羣飛山半晴渚田相接有泉聲園中曉露靑叢合橋上春風綠野明云影斷來峯影出林花落盡艸花生今朝醉舞同君樂始信幽人不愛榮

春宴王補闕城東別業

【唐】郎士元

柳陌乍隨洲勢轉花源忽傍竹陰開能將瀑水淸人境直取流鶯送酒杯山下古松當綺席檐前片雨滴春苔地主同聲復同捨畱歡不畏夕陽催

酬王季友題半日邨別業兼呈李明府

郎士元

邨映寒原日已斜煙生密竹早歸鴉長谿南路當羣岫半景東鄰照數家門通小徑連芳艸馬飲春泉踏淺沙欲待主人林上月還思潘令縣中花

秋晚自洞庭湖別業寄穆秀才

【唐】皮日休

江邨寥落過重陽獨自攖寧葺艸房風撦紅蕉仍換葉雨淋黃菊不成香野猿偸栗重窺戶落鴈疑人更繞塘他日若修耆舊傳爲予添取此書堂

張舍人南谿別業

【唐】僧法振

新田繞屋半春耕藜杖閒門引客行山翠自成微雨色谿花不隱亂泉聲漁家逺到堪畱興公府懸知欲厭名入夜更宜明月滿雙童喚出解吹笙

題少保張公曲阿別墅

【金】王寂

鐘湖亭下水淙淙綠野平泉未易雙十里藕花紅步障一軒松防碧油幢洛中獨樂有司馬天下不知名曲江紙尾欲煩賢宅相雨蓑添我坐篷窓

自山中歸鑑湖別業

【元】吳景奎

數椽茅舍淸江曲六月炎天困鬱蒸賴有靑山圍故宅歸來赤腳踏層冰石泉松籟爲琴築野防山肴薦豆登明日回頭望丘壑芙蓉半出白雲層

次韻奉題吳彥貞華林別業【明】吳防

郡城南去有華亭花木成林竹繞汀照影鳳凰臨月鏡傳聲鸚鵡隔云屏分栽桞入陶潛傳點校茶歸陸羽經我亦延州老孫子對江相望樂淸寧

七言排律

許員外新陽別墅

【唐】方幹

蘭汀橘島映亭臺不是經心卽手栽滿閣白雲隨雨去一池寒月逐潮來小松出屈和巢長新逕通邨避筍開柳絮風前攲枕臥荷花香裏釣魚廻園中認葉分靈艸檐下攀枝落野梅莫恣髙情求逸思湏防急詔用長材若因螢火終殘捲便把漁歌送幾杯多謝郢中賢太守當時談笑許追陪

五言絕句

題袁氏別業

【唐】賀知章

主人不相識偶坐爲林泉莫謾愁沽酒囊中自有錢

七言絕句

戲題輞川別業

【唐】王維

柳條拂地不湏折松樹披雲從更長藤花欲暗藏猱子柏葉初齊養麝香

題柳谿別墅

【金】姚孝錫

雨霽風和不動塵柳邊攜酒賞晴春頻來谿鳥渾相識渡水穿花不避人

楓塘別業

【元】尹廷髙

白雲缺處露檐牙雞犬相聞僅數家幽鳥不啼林寂寂滿山黃霧落松花

禦定佩文齋詠物詩選卷一百二十三

欽定四庫全書

禦定佩文齋詠物詩選卷一百二十四

城郭類

五言古

晚登三山還望京邑

【齊】謝朓

灞涘望長安河陽視京縣白日麗飛甍參差皆可見餘霞散成綺澄江靜如練喧鳥覆春洲雜英滿芳甸去矣方滯滛懷哉罷歡宴佳期悵何許淚下如流霰有情知望鄕誰能鬒不變

登城北望

【梁】簡文帝

登樓傳昔賦出薊表前聞灞陵忽回首河堤徒望軍玆焉聊廻眺極目杳難分一水斜開岸防城遙共云

登石頭城

【梁】何遜

關城乃形勢地險差非一馬嶺逐紆回犬牙傍隆窣百雉極襟帶億庾兼量出至理歸無爲善守竟何卹眺聽窮耳目逺近備幽悉擾擾見行人暉暉視落日連檣入

廻浦飛蓋交長術天暮逺山靑潮去遙沙出薄宦恧師表屬辭慚愈疾願乘觳牛還隱防蘢室

秋日登廣州城南樓

【陳】江總

秋城韻晚笛危榭引淸風逺气疑埋劍驚禽似避弓海樹一邊出山云四面通野火初煙細新月半輪空塞外離羣客顏鬢早如蓬徒懷建鄴水復想洛陽宮不及孤飛鴈獨在上林中

遊龍首城

【陳】張正見

關外山川闊城隅塵霧浮白雲凝絕嶺滄波間斷洲四面觀長薄千里眺平丘河津無桂樹樽酒自淹畱

新霽登周王城

【宋】梅堯臣

行行古城頭歷覽古城下水鳥傍人煙河流隔桑柘秋山豁晴翠野老親時稼民訟今已稀閒登厭官舍

七言古【附長短句】

城南

【宋】孔平仲

密州三月猶有寒地平更在大海上昨朝雨止气巳晴今日繁陰北風壯城南蹙水傍城流防處垂楊系小舟傳聞寂寂無車馬紅杏夭桃各自稠

鄧州城樓

【宋】陳與義

鄧州城樓髙百尺楚岫秦云不相隔傍城積水晚更明照見綸巾倚樓客李白上天不可呼陰晴變化還須臾獨撫危防詠奇句滿樓風月不枝梧

髙郵城

【元】揭傒斯

髙郵城城何長城上種麥城下種桑昔日鐵不如今爲耕種塲但願千萬年盡四海外爲封疆桑陰陰麥茫茫終古不用城與隍

五言律

登襄陽城

【唐】杜審言

旅客三秋至層城四望開楚山橫地出漢水接天回冠蓋非新裏章華卽舊臺習池風景異歸路滿塵埃

登潤州城

【唐】丘爲

天末江城晚登臨客望迷春潮平島嶼殘雨隔虹霓鳥與孤帆逺煙和獨樹低鄕山何處是目斷廣陵西

江城晚眺

【唐】張祜

重檻構云端江城四郁盤河流出郭靜山色對樓寒浪艸侵天白霜林映日丹悠然此江思樹杪防檣竿

登杭州城

【唐】鄭谷

漠漠江天外登臨返照間潮來無別浦木落見他山沙鳥晴飛逺漁人夜唱閒歲窮歸未得心逐片帆還

夏日晚霽與崔子登周襄故城

【宋】梅堯臣

雨腳收不盡斜陽半古城獨攜幽客步閒閱老農耕寶气無人發陰虫入夜鳴余非避喧者坐愛逺風淸

再至都城

【宋】晁衝之

崢嶸花蕚西淸曉望猶迷禦路紅塵合宮槐碧瓦齊夾城知輦過復道覺香低中使傳宣入千門避馬蹄

郭外

【明】薛蕙

郭外平蕪迥谿邊小徑斜客行迷野竹鶯語隔林花多景毎難遇孤遊還自嗟佳期竟何許脈脈向春華

七言律

和樊使君登潤州城樓

【唐】劉長卿

山城迢遞敞髙樓露冕吹鐃居上頭春艸連天隨北望夕陽浮水共東流江田漠漠全吳地野樹蒼蒼故蔣州王粲尙爲南郡客別來何處更銷憂

河陰新城

【唐】雍陶

髙城新築壓長川虎踞龍气色全五里似云根不動一重如月暈長圓河流暗與溝池合山色遙將埤堄連自有此來當汴口武牢何用鎖風煙

髙郵城曉望

【元】薩都拉

城上髙樓城下湖城頭畫角曉嗚嗚望中燈火明還滅天際星河澹欲無隔水人家暗楊栁帶霜鳬鴈起菇蒲短衣匹馬非吾事擬向煙波覓釣徒

郡城晚望覽臨武堂故基

【元】張翥

全晉山川气象開滿城煙樹擁樓臺土風舊有堯時俗人物今無楚國材千嶂晚云原上合兩河秋色鴈邊來昔賢勝賞空陳迹落日登臨畫角哀

五言絕句

聖明朝

【唐】張仲素

九陌祥煙合千春瑞月明宮花將禦栁先發鳳凰城

城上

【唐】白居易

城上咚咚鼓朝衙復晚衙爲君慵不出落盡繞城花

七言絕句

同王員外隴城絕句

【唐】錢起

三軍版築脫金刀黎庶翻慚將士勞不憶新城連嶂起惟驚畫角入云髙

安仁巷口望仙人城

【唐】顧況

樓臺采翠逺分明聞說仙家在此城欲上仙城無路上水邊花裏有人聲

北郭

【宋】文同

繞樹垂蘿防曲堤暖煙深處亂禽啼何人來此共攜酒可惜拒霜花一谿

泗州東城晚望

【宋】秦觀

渺渺孤城白水環舳艫人語夕霏間林梢一抹靑如畫應是淮流轉處山

過浦城

【元】薩都拉

人家雞犬隔煙嵐城郭防茫見塔尖一片輕雲籠馬首熟梅時節雨纎纎

泊皖城三日懷白下故人

【明】宋玨

城依碎石岸依沙行徧城南乏酒家日暮客愁如白下蘆花風起似楊花

禦定佩文齋詠物詩選卷一百二十四

欽定四庫全書

禦定佩文齋詠物詩選卷一百二十五

橋梁類

五言古

賦得橋

【梁】簡文帝

浮梁旣衝險通波信可陵乘空寫渭石跨岸擬河冰斜防隱濁霧布影入淸澠方知歌緑水無待榜蒼鷹

石橋

簡文帝

惠子臨濠上秦王見海神寫虹便欲飲圖星逼似眞

夕望江橋示蕭諮議楊建康江主簿

【梁】何遜

夕鳥已西度殘霞亦半消風聲動密竹水影漾長橋旅人多憂思寒江復寂寥爾情深鞏洛予念返漁樵何因適歸願分路一揚鑣

石橋

【梁】庾肩吾

秦王金作柱漢帝玉爲闌仙人飛往易道士出歸難

渡岸橋

【陳】陰鏗

畫橋長且曲傍險復憑流寫虹晴尙飲圖星晝不收跨波連斷岸接路上危樓欄髙荷不及池淸影自浮何必橫南渡方復似牽牛

和庾司水修渭橋

【北周】王褎

東流仰天漢南渡似牽牛長堤通甬道飛梁跨造舟使者開金堰太守擁河流廣陵候濤水荊峽望陽侯波生從故舶沙漲湧新洲天星識辯對檢玉應沈鉤空悅浮雲賦非復采蓮謳

忝在司水看治渭橋

【北周】庾信

大夫參下位司職渭之陽富平移鐵鎖甘泉運石梁跨虹連絕岸浮黿續斷航春洲鸚鵡色流水桃花香星精逢漢帝釣叟值周王平堤石岸直髙堰栁陰長羨言杜元凱河橋獨舉觴

題石橋

【唐】韋應物

逺學臨海嶠橫此莓苔石郡齋三四峯如有靈仙迹方愁暮云滑始照寒池碧自與幽人期逍遙竟朝夕

苦竹橋

【唐】柳宗元

危橋屬幽徑繚繞穿疎林迸籜分苦節輕筠抱虛心俯瞰涓涓流仰聆蕭蕭吟差池下煙日嘲唽鳴山禽諒無要津用棲息有餘音

棲賢院三峽橋

【宋】朱子

兩岸蒼壁對直下成斗絕一水從中來湧潏知防折石梁據其防迎望逺明滅倐至走長蛟捷來翻素雪聲雄萬霹靂勢倒千嵽嵲足掉不自持魂驚詎堪說老仙有妙句千古擅奇崛尙想化鶴來乘流弄明月

七言古

髙橋行

【明】曹學佺

東西有湖相競白只隔湖中一片石石橋湖水照人行幽意盈盈動日夕坐來水滿月亦多月在兩湖誰作波波香羨煞采蓮曲卻見長江帆影過

五言律

賦橋

【唐】張文琮

造舟浮渭日鞭石表秦初星文遙瀉漢虹勢尙淩虛巳授文成履空題武騎書別有臨濠上棲偃獨觀魚

詠橋

【唐】李嶠

烏鵲塡應滿黃公去不歸勢疑虹始見形似鴈初飛妙應七星制髙分半月輝秦皇空構石仙島逺難依天津橋東旬宴得歌字韻

【唐】張九齡

淸洛象天河東流形勝多朝來逢宴喜春盡卻姸和泉鮪歡時躍林鶯醉裏歌賜恩頻若此爲樂柰人何

登平望橋下作

【唐】顏眞卿

登橋試長望望極與天平際海蒹葭色終朝鳬鴈聲近山全髣髴逺水忽微明更覽諸公作知髙題柱名

離蕪湖至觀頭橋

【宋】梅堯臣

江口泊來久菇蒲長舊苖爭雛洲鵲鬭遺子浦魚跳宿岸欣逢戍歸船競趂潮時時望鄕樹已恨白雲遙

過靑城題索橋

【宋】範成大

織簟勻鋪面排繩彊架空染人髙曬帛獵戶逺張罿薄薄難承雨翻翻不受風何時將蜀客東下看垂虹

河橋成

【金】李俊民

預積他山木重新兩岸隄龍依天上臥虹傍水心低不假鞭秦石何勞立蜀犀落成應有日誰向柱先題

宿三閘

【元】貢奎

小市人家簇扁舟晚色淸山危傾地勢閘險著溝聲岸石篙存迹谿風樹引情明朝順流去萬里眼初明

寶帶橋

【元】僧善住

運得他山石還將石作梁直從隄上去橫跨水中央白鷺下秋色蒼龍浮夕陽濤聲當夜起並入榜歌長

靑橋

【明】楊愼

閣道盤云棧郵亭枕水涯猿猱臨客路雞犬隔仙家風起靑丘樹春迷玉洞花旅懷今日豁停幰問褒斜

髙梁橋

【明】袁宗道

覓寺休辭逺逢僧不厭多一春水疾十里栁風和香霧迷車騎花枝耀綺羅半生塵土胃滌浣賴淸波

五言排律

和李相公畱守題漕上新橋六韻

【唐】白居易

選石鋪新路安橋壓古堤似從銀漢下落傍玉川西影定闌干倒標髙華表齊煙開虹半見月冷鶴雙棲材映防龍小功嫌元凱低從容濟世後餘力及黔黎

七言律

陪李七司馬皁江上觀造竹橋卽日成往來之人免冬寒入水聊題短作簡李公

【唐】杜甫

伐竹爲橋結搆同褰裳不渉往來通天寒白鶴歸華表日落靑龍見水中顧我老非題柱客知君才是濟川功合歡卻笑千年事驅石何時到海東

曉上天津橋閒望偶逢盧郎中張員外攜酒同

傾

【唐】白居易

上陽宮裏曉鐘後天津橋頭殘月前空闊境疑非下界飄颻身似在寥天星河隱映初生日樓閣蔥蘢半出煙此處相逢傾一盞始知地上有神仙

天津橋

【唐】白居易

津橋東北斗亭西到此令人詩思迷眉月晚生神女浦臉波春傍窈娘堤栁絲嫋嫋風繰出艸縷茸茸雨剪齊報道前驅少呼喝恐驚黃鳥不成啼

之石橋

【宋】韓維

聞道西橋水樹間不辭驅馬涉風煙疎籬老屋臨官道瘦棘荒茅蔽石田欲下鳴鴉盤木末逺來驚雉落山前瓢中幸有邨醪美不怕春寒雨滿川

過宜福橋

【宋】楊萬里

水鄕澤國最輸農無旱無干只有丰碧豆密爭桑防底緑荷雜出稻花中是田是沼渾難辧何地何邨不一同若使明年無種子卻愁閒煞雨和風

惠安橋

【元】貢奎

涔陽山水壯南州千尺飛梁連去郵蛟鱷翻濤聲吼夜虹霓分雨气橫秋險疑云棧通車馬髙比銀河挾女牛鉅萬功成書太史絕勝舟楫濟中流

過長橋書所見

【元】曹伯啟

栁如靑幟導姑蘇橋若垂虹飲太湖渺渺天光接波浪淒淒秋色上菇蒲行囊只剰新詩稿身世端如古畫圖獨倚危闌追往事鴈銜霜信下平蕪

次韻馬昂夫總管飲仙橋詩【元】僧大防

鐵鎖髙懸隔杳冥仙橋有路上瑤京夜涼暗覺潛蛟動曉色微看素練平坤極尙遺神禹力山靈空識祖龍名爛柯舊事凴誰問石柱題詩薜荔生

海子橋

【明】曽棨

鯨海遙通一水長滄波深處石爲梁平鋪碧甃連馳道倒瀉銀河入苑墻晴緑乍添垂栁色春流時泛落花香微茫迥隔蓬萊島不放飛塵入建章

五言絕句

板橋

【唐】錢起

靜宜樵隱度逺與車馬隔有時行藥來喜遇歸山客

板橋

【唐】司空曙

橫遮野水石前帶荒邨道來往見行人淸風栁陰好

上洛橋

【唐】李益

金穀園中栁春來似舞腰何堪好風景獨上洛陽橋

方橋

【唐】韓愈

非閣復非船可居兼可過君欲問方橋方橋如是作

梯橋

韓愈

乍似上靑冥初疑躡菡萏自無飛仙骨欲渡何由敢

靑橋夜宿

【明】楊愼

驛亭臨白水石榻滿蒼苔逺客渾無夢江聲枕上來

七言絕句

臯橋

【唐】皮日休

臯橋依舊緑楊中閭裏猶生隱士風惟我到來居上館不知何道勝梁鴻

奉和臯橋

【唐】陸龜防

橫絕春流架斷虹憑欄猶想五噫風今來未必非梁孟卻是無人繼伯通

乘公橋作

【宋】林逋

晚峯橫碧樹梢紅數榜漁罾水影中憶得江南曽看著巨然名畫在屏風

過神助橋亭

【宋】楊萬里

下轎渾將野店看只驚腳底水聲寒不知竹外長江近忽有髙桅出寸竿

曉坐荷橋

楊萬里

碧玉山邊白鳥鳴緑楊風裏翠荷聲艸花踏碎教人惜爲勒芒鞵欵欵行

橫橋阻水

【元】胡天遊

浮江積雨水連天楊栁依依一釣船白髮篙師多意气向人先索渡江錢

泊垂虹橋口占

【元】顧瑛

三江之水太湖東激浪輕舟疾若風白鳥羣飛煙樹末靑山多在雪花中

其二

江風吹颿倏數里野花笑人應獨行更湏對雪開金要聽鄰船搊玉箏

楓橋夜泊

【明】髙啟

烏啼霜月夜寥寥回首離城尙未遙正是思家起頭夜逺鐘孤棹宿楓橋

望丹陽郭經楊子橋

【明】鐂炳

暖風晴日丹陽郭處處東風是舊遊記得杏花寒食候紫簫紅袖宿江樓

長橋

【明】蘇大年

緑陰髙樹映淸潭一舸夷猶酒半酣最愛西城城下路長橋煙雨似江南

題吳江垂虹橋

【明】林鴻

雲帆秋晚過垂虹落日鯨波動逺風欲借仙家遼海鶴月明吹笛水晶宮

華陰駐馬橋

【明】程本立

絕谷層關路屈盤斜岡側嶂石巑岏今朝駐馬橋邊立華嶽三峯正面看

斷橋分手

【明】史鑑

近水人家半掩扉兩山樓閣尙斜暉斷橋無數垂楊栁總被遊人折漸稀

於役江鄕歸經板橋

【明】楊愼

千里長徵不憚遙解鞍明日問歸橈眞如謝朓宣城路南浦新林過板橋

板橋

【明】曹學佺

兩岸人家傍栁條暉遺迹自蕭蕭曽爲一夜靑山客未得無情過板橋

禦定佩文齋詠物詩選卷一百二十五

欽定四庫全書

禦定佩文齋詠物詩選卷一百二十六

隄岸類

五言古

登隄望水

【梁】元帝

驅馬河隄上非謂城隅遊懷山殊未巳徒然勞九愁旅泊依邨樹江槎擁戍樓髙岸翻成浦曲港反通舟棗野良知嘆瓠河今可儔願假宣尼道泗水卻橫流

登武昌岸望

【陳】陰鏗

遊人試歷覽舊迹已丘墟巴水縈非字楚山斷類書荒城髙仞落古栁細條疎煙蕪遂若此當不爲能居

七言古

隄下

【宋】孔武仲

隄下人家喧笑語髙揭靑簾椎瓦鼓黃流滚滚經檐甍一任徵夫作船苦緑楡覆水平如杯前灣旋放水頭來聲如怒虎著船底玉石磊砢相喧豗黃河𨿽斷隨渠急

舟楫舒遲行旋澀獨上平隄望逺天衣裘巳畏西風入

汴隄行

【宋】孔平仲

長隄杳杳如絲直隱以金椎密無迹當年何人種緑楡千里分陰送行客波間交語船上下馬頭一別人南北日輪西入鳥不飛從古舟車無斷時

太平隄行

【明】皇甫汸

太平門外古崇隄嘉樹扶疎夾路垂負郭盡爲芳艸地沿河直繞白雲司當時王貢總仙才況是承恩北闕來禦史府中烏半宿尙書門下騎雙廻靑山防度朝陵節元水曽流祓洛杯鳴珂再過平沙道問捨多爲後來少巳看奏賦甘泉宮每憶傳詩臨海嶠驚心歳序易經春舉目湖山宛自新含香不覩遊蘭客息影徒逢愛樹人由來聚散皆無定欲寄相思那可因

七言律

吳興新隄

【唐】朱慶余

春隄一望思無涯樹勢還同水勢斜深映菇蒲三十里晴分城郭防千家謀成旣不勞人力境逺偏宜隔浪花若與靑山長作固汀洲肯恨栁絲遮

蘇隄春曉

【明】聶大年

樹煙花霧繞隄沙樓閣朦朧一半遮三竺鐘聲催落月六橋栁色帶棲鴉緑窗睡覺聞啼鳥綺閣妝成喚賣花遙望酒旗何處是炊煙起處有人家

五言絕句

入朝洛隄步月

【唐】上官儀

脈脈廣川流驅馬歷長洲鵲飛山月曙蟬噪野風秋

七言絕句

隄上行

【唐】劉禹錫

春隄繚繞水徘徊酒捨旗亭次第開日晚上樓招估客峨舸大艑落颿來

魏王隄

【唐】白居易

花寒嬾發鳥慵啼信馬閒行到日西何處未春先有思栁條無力魏王隄

隄上行

【唐】張籍

酒旗相望大隄頭隄下連檣隄上樓日暮行人爭渡急槳聲伊軋滿中流

其二

江南江北望煙波入夜行人相應歌桃葉傳情竹枝怨水流無限月明多

汴隄

【宋】劉子翚

參差歌吹動離舟宮女張帆信浪流轉盡栁隄三百曲夜橋燈火看揚州

禦定佩文齋詠物詩選卷一百二十六

欽定四庫全書

禦定佩文齋詠物詩選卷一百二十七

舟類

四言古

舟楫銘

【漢】李尢

舟楫之利譬猶輿馬輦重歷逺以濟天下相風視波窮防川野安審懼愼終無不可

舟贊

【宋】王叔之

致逺任重各因所由陸則乘車水惟用舟弱檝輕棹利渉濟求緬彼漁父鼔枻淸謳

五言古

詠輕利舟應臨汝侯敎

【梁】王筠

君侯飾輕利揺蕩邁飛雲淩波漾鷁彩泛水渙蛟文電流已光絕鳥逝復超羣倏忽方千里戀玆岐路分別韋諒賦得江湖泛別舟

【陳】張正見

千里潯陽岸三翼木蘭船鷁泛靑鳬後雞鳴白鷺前涵

花沒淺防帶葉動深舷不言朝夕水獨自限神仙

賦得雪映夜舟

張正見

黃雲迷鳥路白雪下鳬舟分沙映冰浦照鶴聚寒流檣風吹影落防錦雜花浮船梁若是桂翻如月照秋

櫂歌行

【隋】蕭岑

桂酒旣潺湲輕舟亦乘駕鼓枻何所吟吟我皇唐化容與滄波中淹畱眀月夜

泊舟貽潘少府

【唐】儲光羲

行子苦風潮維舟未能發宵分卷前幔臥視淸秋月四澤葭葦深中洲煙火絕蒼蒼水霧起落落疎星沒所遇盡漁商與言多椘越其如念極浦又以思眀哲常若千里餘況之異鄕別

李兵曹壁畫山水各賦得桂水帆

【唐】李頎

片帆浮桂水落日天涯時飛鴈防共度閒雲相與遲長波無曉夜泛泛欲何之

三韻

【唐】杜甫

蕩蕩萬斛船影若揺白虹起檣必椎牛掛席集眾功自非風動天莫置大水中

志峽船具詩

【唐】王周艄

制之居首尾俾之辧斜正首動尾聿隨斜取正爲定有如提吏筆有如執時柄有如秉師律有如宣命令守彼方與直得其剛且勁旣能濟險艱何畏渉遼夐招招俾作主泛泛實司命風烏媿斟酌畫鷁空輝暎古人存丰規猗歟聊引證

艪

用之大曰艪冠乎小者楫通津旣能濟巨浸卽橫渉身之使者頰虎之拏者爪魚之撥者鬛弩之進者防此實爲相須相須航一葉

防

箭飛峽中水鋸立峽中石峽與水爲隘水與石相擊濆爲生險艱聲甚發霹靂三老航一葉百丈空千尺蒼黃徒爾爲倏忽何可測篙之小難制防之獨有力猗嗟防之爲彬彬堅且直有如用武人森森矗戈防有如敢言士落落吐胸臆拯危居坦夷濟險免兢惕志彼哲匠心俾其來者識

百丈

少嘗侍先人餘閒誦白氏始得入峽詩深味作詩防云有萬仞山云有千丈水自念坎防時尢多兢愼理山束峽如口水潄石如齒孤舟行其中薄水猶坦履孱顏屹焉立洶湧勃然起百丈爲前牽萬險卽平砥破之以篔簹績之以麻枲礪之堅以節引之直如矢杼軸連半空長短隨兩涘鐵銷枉馳名錦防謾稱美長防豈能系朽索何足擬茍非之爲胡可力行此

吳江放船至楓橋灣

【宋】薛季宣

短篷負長虹破防掛眀月風馬座中生天幕波間出髙城多隱映逺岫攙羅列少小泛吳江始識仙凡別

江船二詠

【元】王惲篷

尺簀編黃蘆節密數須只長短隨所冝張弛易爲摘一傍系腳索若网綱總緝北人布爲防南俗篷以荻舟師貪重載髙掛借風力順流與溯波巨鷁添羽翮望從逺浦來一片雲影黒亂衝渚煙開重帶江雨濕百里不終朝用舎從順適夕陽見晚泊堆疊紛襞積水𨿽物善利其助乃爾益

艪

江船一巨魚艪柂乃尾鬛當其淵水深棹弱不救乏故令施航後前與棹力合濟川具有五此物乃其甲一聲天際來欵乃中流發或浮大河東並岸行若狎終朝臥舷間蘭槳但空挿緬懷剡木皇智創萬古法

過桐廬漏港灘示舟人

【元】鮮於樞

驚流激長灘百折怒未已篙師與水爭退尺進才咫技窮觧衣下力排過乃止惟時春冬交冰雪寒墮指我時臥舟中起視顙有泚迂疏一何補辛苦愧舟子

逺浦歸帆

【元】陳孚

日落牛羊歸渡頭動津鼓煙昏不見人隱隱數聲櫓水波忽驚揺大魚亂跳舞北風一何勁帆飛過南浦賦得山逐放舟遲送王主簿【明】楊基

舟行山亦移山盡舟亦住靑山無故人行人自來去初辭逶迆谷復接參差樹柁轉暮色分帆駛秋嵐度俄停風暫弱旣逺煙重護別意卽山情依君屢回顧

七言古【附長短句】

泛小防

【唐】白居易

水一塘防一隻防頭漾漾知風起防背蕭蕭聞雨滳醉臥船中欲醒時忽疑身是江南客

其二

船緩進水平流一莖竹篙剔船尾兩幅靑幕覆船頭亞竹亂藤多照岸如從鳳口向湖州

大舟

【宋】王令

大舟無風船不舉小舟傍入靑冥去舟中漁子呼且歌夜半鬭魚誰得多

謝朱宰借船

【宋】陳造

書生祿遫空自憐三年官滿囊無錢身如絆驥心千里安得一舸西風前令君磊落濟川手畱滯亦憐窮獨叟大舟百尺影白虹借我搬家我何有函牛之鼎著雞肋涓滳渠須瓠五石劣畱兩席寘圖書輦石囊沙壓揺兀典衣買酒餉三老捶鼔鳴鑼人防好相過重讀借船帖我自盧胡君絕倒

峽中得風掛防

【宋】楊萬里

樓船上水不寸步兩山慘慘愁將暮一聲霹靂天欲雨隔江艸樹忽起舞風從海南天外來怒吹峽山山倒開百夫絕叫椎大鼔一夫飛上千尺桅布防掛了卻防手坐防水上鵞毛走

東西船

【宋】方嶽

昨日東船使風下突過乘輿快於馬今日西船使風上適從何來急於浪東船下時西船怨西船上時東船羨篙師勞苦自相覺眀日那知風不轉推篷一笑奚爾爲怨遲羨速無休時沙頭漠漠杏花雨依舊年時檣燕語

野水孤舟

【宋】梁棟

前邨雨過溪流亂行路彌漫都間斷孤舟盡日少人來小舟系在垂楊岸主人空有濟川心坐見門前水日深防手歸來茅屋下任他鷗鳥自浮沈

牽舟行

【元】貢奎

河水沄沄流不巳溯流牽船魚貫尾怒風捲地漲黃塵白日茫迷霧雲起前船防影百丈微號呼並力行如飛後船防斷勢一失汗身滿足不相及須防十里回天風舉檣撇柁懸髙篷誰知日暮泊處所成功卻與前船同篙師接語告勞苦僕從亦復譏途窮持樽傲坐且引醉悲喜豈足關吾躬君不見何獨人生行與止請君萬事推此理

逺浦歸帆

【明】宣宗

斜陽欲掛晴川樹丹霞逺映瀟湘浦洞庭湖上接星沙萬里歸舟自何處云防縹緲天際來勢壓滔天雪浪摧須防已逹漢江曲江聲洶湧如鳴雷漢陽城頭夜吹角暫從鸚鵡洲邊泊長笛一聲山月低殘燈數防江云薄西蜀滇南與海通浮波來往自無窮暮天巳卷三湘霧曉日還懸士澤風突兀危樓瞰江水臨眺何人頻徙倚寒鴉飛盡澹煙收浩蕩遙空淨如洗

雪篷圗詩爲蔡子堅作

【明】蕭規

吳榜何年過東淛帶得山陰一篷雪春風浩浩吹不消夜月娟娟照偏潔雪篷主人且好奇載客日逰隨所之呼酒恆持金鑿落對花每品玉參差咿啞柔櫓渡湖曲驚起鴛鴦不成宿泛泛斜當瓊樹移揺揺直傍銀槎矗棹歌齊發聲抑揚髙情獨愛水雲鄕從遊酬酢誰最密儒雅人稱馬季常【謂馬公振也】

水月舫爲奚川錢竹深賦

【明】湯頴勣

太乙眞人蓮一瓣飄飄萬里來天漢移入江南錦繡窠蘭橈桂槳空淩亂長鯨對舞碧紗窻缺兔潛窺紫絲幔黍甕浮香春可防蒲防颺彩風堪喚老興閒攄曲數謳幽情緩發琴三嘆古迹多因潮洗平逺山忽被雲遮斷曩時螃蟹落錢昆今日鱸魚到張翰莫令惠子識逍遙且拉盧生遊汗漫冰壺影裏塞鴻飛海鏡光中沙鳥散好天良夜屬君多大壑深谿畱我半乾坤正乏濟川才忍教獨系黃蘆岸

王有恆聽雨篷

【明】僧妙聲

江南雨多春漠漠籧篨中寛可淹泊坐聼蕭瑟復琮琤若在洞庭張廣樂木蘭之楫靑翰舟斜風細雨不須憂筆牀茶竈便終日知我獨有滄浪鷗廿年攜書去鄕國蕪城艸深歸未得援琴時作廣陵散魚龍出聽天吳泣江湖適意無前期身如行雲隨所之平山堂上防春色還憶江南聽雨時

五言律

七夕泛舟

【唐】盧照鄰

河葭肅䢐暑江樹起初涼水疑通織室舟似泛仙潢連橈渡急響鳴棹下浮光日晚菱歌唱風煙滿夕陽

舟

【唐】李嶠

徵棹三江暮連檣萬里廻相烏風際轉畫鷁浪前開羽客乘霞至仙人防月來何當同傅說特展巨川材

泛永嘉江日暮廻舟

【唐】張子容

無雲天欲暮輕鷁大江淸歸路煙中逺廽舟月上行傍潭窺竹暗出嶼見沙眀更値微風起乘流絲管聲

放船

【唐】杜甫

送客蒼谿縣山寒雨不開直愁騎馬滑故作泛舟廻靑惜巒過黃知橘柚來江流大自在坐穩興悠哉

舟中

杜甫

風餐江栁下雨臥驛樓邊結防排魚网連檣並米船今朝云細薄昨夜月淸圎飄泊南庭老祗應學水仙

賦得的的帆向浦

【唐】司空曙

向浦參差去隨波逺近還初移芳艸里正在夕陽間隱映廽孤驛微明出亂山向空防不盡歸思滿江闗

秋夜船行

【唐】嚴維

扁舟時屬暝月上有餘輝海燕秋還去漁人夜不歸中流何寂寂孤棹也依依一防前邨火誰家未掩扉

泛舟

【唐】戴叔倫

風輭扁舟穩行依綠水隄孤樽秋露滑短棹晚煙迷夜靜月初上江空天更低飄飄信流去誤過子猷谿

五瀉舟

【唐】皮日休

何事有靑錢因人買釣船闊容兼餌坐深許共蓑眠短好隨朱鷺輕堪倚白蓮自知無用處卻寄五湖仙

放船

【宋】朱子

浩蕩淸江水依微緑樹風觧維春雨外弭棹夕陽中江艸生新徑巖花防舊叢詩翁不愁思逸興杳何窮

放船

【宋】楊萬里

岸岸人家住門門水靣開老翁扶杖立稚子防船來一夜鳴春雨諸灘漲緑醅順流行自快更著北風催

小舟

【宋】趙師秀

小舟隨處去幽意日相親野艸如荷葉輕鷗似逸人閒思此湖水曽洗幾京塵甚欲營漁屋空虛未有因

歸舟

【元】揭傒斯

汀洲春艸徧風雨獨歸時大舸中流下靑山兩岸移鴉啼木郎廟人賽水神祠波浪爭掀舞艱難久自知賦得天際舟送張孟功治河【元】傅若金

日下行人發春晨去鷁催防侵斜月觧帆向斷雲開度鳥窺書卷垂虹映酒杯尋源不可盡奉使幾時回

雨篷

【明】髙啟

椘雨滿汀洲瀟瀟灑客舟夢驚孤枕夜愁掩一篷秋葦葉寒相戰灘聲暗共流此時湘浦上同聼只沙鷗賦得江防送蔣氏歸儀眞

【明】施漸

掛席發秋早微風巳滿檣中流片影去逺水一舟將海雨忽來重江云相帶涼知投孝廉宅三徑接蒼茫

舟泊

【明】僧善學

江靜雨初收湖光滑似油岸如隨棹轉山欲趂波流牽興多浮荇忘機足野鷗夜聞漁父笛吹破一天秋

五言排律

浮槎

【唐】駱賔王

昔負千尋質髙臨九仭貞心淩晚桂勁節掩寒松忽值風飇折坐爲波浪衝摧殘空有恨擁腫遂無庸渤海三千里泥沙幾萬重似舟飄不定如梗泛何從仙客終難托良工豈易逢徒懷髙乘器誰爲一先容

賦得天際識孤舟

【唐】薛能

斜日滿江樓天涯照背流同人在何處逺目認孤舟帆省當時席歌聞舊日謳人浮津濟晚棹泛泬寥秋情濶欣全見歸遲怪久遊離居意無限貪此望難休

賦得濟川用舟楫

【唐】胡權

渺渺水連天歸程想幾千孤舟辭曲岸輕楫濟長川回指波濤雪廽瞻島嶼煙心迷滄海上目斷白雲邊泛濫𨿽無定維持且自專還如聖明代理國用英賢

七言律

小舫

【唐】白居易

小舫一艘新造了輕裝梁柱庳安篷深坊靜岸遊應徧淺水低橋去盡通黃桞影籠垂棹月白蘋香起打頭風慢牽欲傍櫻桃泊借問誰家花最紅

夜船

【唐】韓偓

野雲低迷煙蒼蒼平波輝目如凝霜月明船上簾幕捲露重岸頭花木香村逺夜深無火燭江寒坐久換衣裳誠知不覺天將曙幾簇靑山鴈一行

槎

【唐】吳融

浪防龍迹老欹危流落何年別故枝歲月空教苔蘚積芳菲長倩薜蘿知有文在朽人難識無蠧藏心鳥莫窺家近滄浪從泛去碧天消息不參差

舟行卽事

【唐】杜荀鶴

年少髭須雪欲侵別家三日幾般心朝隨賈客憂風色夜逐漁翁宿葦林秋水鷺飛紅蓼晚暮山猿叫白雲深重陽酒熟茱茰紫卻向江頭倚棹吟

防

【唐】徐夤

豈勞孤棹送行舟輕過天涯勢未休斷岸曉防殘月掛逺灣寒背夕陽秋波平直可追飛箭風健還能溯急流幸遇濟川恩不淺北溟東海更何愁

舟中曉賦

【宋】陸遊

木落霜淸水鳥呼扁舟夜泊古城隅吹殘畫角鐘初動低盡寒空斗欲無浪迹巳同鷗境界逺遊方羨鴈程途髙檣健席從今始歷徧三江與五湖

閶門外登谿船

【宋】楊萬里

步下新船試水初打頭攬載適逄餘一椽板屋才經雨兩面油窗好讀書剰買春園紅芍藥亂篸棐幾竹籧篨淸谿浮取松亭子賞徧千山不要驢

方寺丞子初成

【宋】劉克莊

船成莫厭野人過久欲從公具釣蓑積雨晴來湖靣闊殘花落盡樹陰多新營小店皆依栁舊有危亭尙隔荷所恨前含暝色不然和月宿煙波

仙槎

【元】謝宗可

曽作河源萬斛舟塵根已斷臥蛟蚪無心下土承煙雨有路層霄犯鬥牛破浪逺衝銀漢曉淩風徑渡碧天秋歸來帶得支機石誰識人間博望侯

蓮葉舟

謝宗可

穩棹紅衣泛渺茫風帆浪檝水雲鄕曉撐太華半峯月晚載西湖十里香藕放雪絲應作防荷欹翠柄若爲檣不須更捧金仙足太乙眞人夢正涼

題風雨歸舟圗

【元】丁鶴年

昔向滄浪寄獨醒中流風雨正揚舲江空風捲潮頭白野矌云迷峴首靑掛席正思遺佩浦推篷已過濯纓亭襄陽耆舊今安在撫幾長歌對畫屏

題煙波泛舟圗

【明】楊愼

舊逰憶鼓湘湖棹日淨風微江練平小艇曲穿花底出遊魚相伴鏡中行別來漫想心徒切畫裏重防眼亦眀素石蒼松是何處願從巢父濯冠纓

題王煮石推篷圗

【明】錢宰

粲粲晴林截素霓夢回何處覓新題畫檐壓檻江南屋短棹推篷雪後谿落月欲分花上下春風不隔栁髙低何當一見冰霜表放筆孤山煙水西

雪航

【明】朱之蕃

江天凝望六花飛控帶巒玉作圍獨棹扁舟淩浩渺更搴篷幔防霏微驚鷗萬防衝蘆起翔鶴千羣挾浪歸煮酒烹鮮漁唱發披裘醉臥失寒威

蹌風帆

【明】王鏳

江闊無憂風色橫蹌帆亦得達常程畫屏下流觴過碧玉波中曲尺行已有煙霞供秀豁更兼天日借晴明眼中便是湘陰郭取得秋醪定九成

帆影

【明】錢希言

岸曲沙廻著處侵半江落日半江陰悠悠亂逐春潮上漠漠還隨暮靄沈曾帶斷鴉歸逺岫又移殘月出疎林誰憐獨倚危樓徧目極天涯思不禁

五言絕句

葭川獨泛

【唐】盧照鄰

倚棹春江上橫舟石防前山暝行人斷迢迢獨泛仙

江南曲

【唐】儲光羲

緑江深見底髙浪直翻空慣是湖邊住舟輕不畏風

其二

日暮長江裏相邀歸渡頭落花如有意來去逐船流

北澗泛舟

【唐】孟浩然

北澗流恆滿浮舟觸處通沿洄自有趣何必五湖中

江行

【唐】錢起

霽云疎有葉雨浪細無花穩放扁舟去江天自有涯

其二

帆翅初張處云鵬怒翼同莫愁千里路自有到來風

其三

睡穩葉舟輕風微浪不驚人居蘆葦防終夜動秋聲

其四

艪慢生輕浪帆虛帶白雲客船𨿽狹小容得庾將軍

其五

風借帆方疾風逥棹卻遲較量人世事不爽一毫釐

楊氏林亭探得古槎

【唐】皇甫冉

千年古貌多八月秋濤晚偶被主人畱那知來近逺

江行

【唐】權徳輿

孤舟漾暖景獨鶴下秋空安流正日晝淨綠天無風

昆眀池泛舟

【唐】賈島

一枝靑竹榜泛泛綠萍裏不見釣魚人漸入秋塘水

江行

【唐】陸龜防

酒旗菇葉外樓影浪花中碎帆張數幅惟待鯉魚風

艪聲

【唐】崔塗

煙外僥聲逺天涯幽夢回爭知江上客不是故鄕來

古意

【唐】闕名

長檣鐡鹿子布帆阿那起詫儂安在間一去數千里

月夜泛舟

【唐】僧法振

西塞長云盡南湖片月斜漾舟人不見臥入武陵花

羅嗊曲

【唐】劉采春

昨日北風寒牽船浦裏安潮來打斷防揺艪始知難出都來陳和所乘船上句

【宋】蘓軾

我行無疾徐輕楫信溶漾船畱村市閙閘發寒波漲

櫂歌

【宋】白玉蟾

朝吸西風餐夜防明月舞萬頃碧琉璃下有玉淸府

其二

黃昏杳無人孤江但翠竹惟有白鷺鷥伴我舟中宿

舟中

【金】王賔

河伯誇秋漲舟人健晚涼艪聲揺落月山气鬰蒼蒼題李漑之學士無倪舟

【元】虞集

三周華不注水影浸靑天不上銀河去空明擊棹還

過髙郵射陽湖雜詠

【元】薩都拉

雨濕鼔聲重風勻湖靣平官船南北去帆影掛新晴

夕泛

【元】黃鎭成

秋淨山如拭江淸一棹橫掛帆延暮眺趺坐待潮生

過吳城山

【明】汪廣洋

夜過吳城下不眠閒倚窗溯流防艪健揺月下西江

鳬洲卽事

【明】魯鐸

見說堪摘閒過洲上來小船風打去半日未能回

古意

【明】王弼

莫作河中水願爲水上舟舟行有返棹水去無回流

放船

【明】方太古

放船春水慢系防栁條靑去去江村近風吹魚网腥

舟夜

【明】徐良彥

席邊卽水底篷外是霜天偶得寒更句孤舟燭未燃

六言絕句

舟中

【明】鮑楠

野渡溶溶春水夕陽防防寒鴉欵乃數聲何處行人一棹天涯

七言絕句

泛洞庭

【唐】尹

風光淅淅艸中飄日采熒熒水上揺幸奉瀟湘云壑意山傍容與動仙橈

東魯門泛舟

【唐】李白

日落沙明天倒開波揺石動水縈回輕舟泛月尋谿轉疑是山陰雪後來

夔州歌

【唐】杜甫

蜀麻吳鹽自古通萬斛之舟行若風長年三老長歌裏白晝攤錢髙浪中

五兩歌送張夏

【唐】顧況

竿頭五兩風裊裊水上雲帆逐飛鳥送君初出揚州時靄靄曈曈江溢曉

杭州回舫

【唐】白居易

自別錢塘山水後不多飲酒吟詩欲將此意憑回棹與報西湖風月知

汴水舟行答張祜

【唐】杜牧

千萬長河共使船聽君詩句倍淒然春風野岸明花發一道帆檣畫栁煙

舟次汴題

【唐】朱景元

曲岸蘭叢鴈飛起野客維舟碧煙裏竿頭五兩轉天風白日楊花滿流水

江上晚泊

【唐】左偃

寒雲淡淡天無際片帆落處沙鷗起水濶風髙日復斜扁舟獨宿蘆花裏

江帆

【唐】羅鄴

別離不獨恨蹄輪渡口風帆發更頻何處靑樓方憑檻半江斜日認歸人

觧維

【唐】韋莊

又觧徵帆落照中暮程還過秣陵東二年辛苦煙波裏贏得風姿似釣翁

淮中晚泊犢頭

【宋】蘇舜欽

春陰垂野艸靑靑時有幽花一樹明晚泊孤舟古祠下滿川風雨防潮生

小舟

【宋】林逋

舷低冷戛荷千柄底斜穿月半輪一笠一蓑人穩坐晚風蕭防防靑蘋

戲贈米元暉

【宋】黃庭堅

萬里風帆水著天麝煤防尾過年年滄江靜夜虹貫月定是米家書畫船

舟行絕句

【宋】張耒

渡頭煙雨欲昏天灣畔枯桑系客船風打篷窗秋浪急一杯寒酒夜深眠

水口行舟

【宋】朱子

昨夜扁舟雨一蓑滿江風浪夜如何今朝試卷孤篷防依舊靑山綠樹多

題趙運管吟篷

【宋】徐照

飛塵難到碧波中波上煙雲盡不同吟斷不知驚鷺起汀花一半在船篷

宮詞

【宋】花蘂夫人

龍池九曲逺相通楊栁絲牽兩岸風長似江南好風景畫船來去碧波中

襄陽絕句

【金】王元粹

江雨初晴江漲發涼風吹水波浪開日暮津頭聞打鼔越商巴賈卸船來

北闗買舟

【元】尹廷髙

北關門外栁靑靑閒寄江南第一程別酒未防山鳥唱短篷撐夢過臨平

鯨背吟【海洋舟航所見

元詩尾聨以古句】宋無尋防

萬艦同防在海心一時相離不知音夜來欲問平安信明月蘆花何處尋

拋矴

千斤鐵矴系船頭萬丈灘中得挽畱想見夜深拋擲處驚魚錯認月沈鉤

艪歌

浪靜船遲共一防艪歌齊起響連空要將檀板輕輕和又被風吹別調中

舟行

【元】傅若金

漁家日暮亂收罾欲及前舟苦未能行盡緑楊三十里隔河遙見驛亭燈

櫂歌

傅若金

攀桞莫攀當路桞系船湏系上風船當路人行無好樹上風浪小得安眠

題李成所畫江千帆影

【元】黃公望

髙閣崔巍瞰碧江布帆歸去鳥雙雙無邊樹色千秀一片晴光落短窗

晚櫂

【元】周權

白水靑林蕩曉晴野禽樹防向人鳴東風十幅蒲帆飽快試淮南第一程

晚渡

周權

離離野樹緑生煙灼灼山花爛欲然酤酒人歸春渡寂桞根閒系夕陽船

松林午憇

【元】李士瞻

松林坐久午風淸谿水潺潺樹有聲何處小舟撐桞外來迎潮落去潮生

春帆

【元】李存

能舉人間萬斛舟中流何用櫓聲柔楊花兩岸東風輭送盡斜陽更未收

揚州客捨

【元】余闕

船頭澆酒祀神龍手擲金錢撒水中百尺樓船雙夾艪唱歌齊上呂梁洪

欵乃歌詞

【元】郭翼

上塘船行無斷頭下塘船少好安流兩岸靑山天上坐看山吹笛上杭州

三衢道中

【元】張雨

大谿中道放船流船壓山光瀉碧油三百里灘欹枕過買魚釃酒下嚴州

湖邨庵卽事

【元】僧維則

竹根吠犬隔谿西湖鴈聲髙木葉飛近聽始知雙艪響一燈浮水夜船歸

訪仙洞山舟次大谿口

【元】僧維則

窈窕仙家何處尋夕陽明滅亂雲深大谿橫斷靑山合一路風防入樹林

與劉景玉安固泛舟

【明】徐淮

雲平水暖魚吹浪雨潤泥香燕啄花著靣東風濃似酒扁舟流過白鷗沙

春日懷江上

【明】髙啟

一川流水半邨花舊屋南鄰是釣家長記歸篷載春醉云籠殘照雨鳴沙

赴黃徳譲招過南垞

【明】徐賁

風暗沙邨晚漸平相邀應得遂閒情南塘水滿人來少疎雨寒波一舸行

蘭谿棹歌

【明】汪廣洋

野鳬晴蹋浪梯平越上人家住近城篛葉裹魚來換米松舟一个似梭輕

舟過黃陵廟

【明】詹同

黃陵廟下倚船窗水淺沙平屬玉雙山外斷雲寒日晚半篷殘雪下湘江

竹枝詞

【明】楊愼

江頭秋色換春酒江上楓林靑又紅下水上風來往慣一年長在馬船中

禦定佩文齋詠物詩選卷一百二十七

欽定四庫全書

禦定佩文齋詠物詩選卷一百二十八

車類

四言古

車左銘

【漢】崔駰

虞夏作車取象機衡葉君子建左法天之陽正位授綏車不內顧塵不出軌鸞以節步彼言不疾彼指不躬淵覽於道永思厥中

車右銘

崔駰

擇禦卜右采徳用良詢納耆老於我是匡惟賢是師惟道是式箴闕旅賁內顧自勅匪皇其度匪愆其則越戒惇儉禮以華國

小車銘

【漢】李尢

員蓋象天方輿則地輪法陰陽動不相離合之嗛噓疏逹開通兩輜障邪尊卑是從輗軏之用信義所同

天軿車銘

李尢

奚氏本造後裔餙雍輪以代步軿以蔽容輪軿幷合出入周通追仁赴義惟禮是恭

七言古【附長短句】

車遙遙

【唐】張籍

徵人遙遙出古城防輪齊動駟馬鳴山川無處不歸路念君長作萬里行野田人稀秋艸緑日暮放馬車中宿驚麏遊兔在我旁獨唱鄕歌對僮僕君家大宅鳯城隅年年道上隨行車願爲玉鑾系華軾終日有聲在君側門前舊宅久已拋無由復得君消息

十九日出曹門見水牛拽車【宋】梅堯臣

只見吳牛事水田只見黃犁負車軏今牽大車同一羣又與騾驢走長陌卬頭闊步塵防防不似綏耕泥汨汨一一夜眠頭向南越鳥心腸誰辧白

車家行

【宋】孔武仲

上阪車聲遲下阪車聲快遲如鳥語相喧啾快如谿沙瀉鳴瀬一車人十捧擁行江南江北不計程靑天白日有時住無人止得車輪聲晚來驟雨聲濯濯平曉郊原盡溝壑方悟車家進退難不如田家四時樂

車遙遙

【明】李先芳

膏車何艸艸遙遙萬里道逺道莫致思倚輪望見之隻輪不可行去客難爲情駕車防馬輪已逺腸中車輪載君返

登車行

【明】僧淸濋

擎書使者來海涯躡暁廹趣登輪車髙岡碾斷赤石骨長空拂碎紅雲花大聲坎坎打天鼓小聲嗚嗚煎春茶羲生馭日信可並阿香撒雨何足誇直入九重紫金殿玉皇對坐傾流霞霓裳羽衣萬變態龍笙鳯管相喧嘩從容握手問至道掀髯一笑吾還家

五言律

詠車

【唐】李嶠

天子馭金根蒲輪辟四門五神趨雪至防轂似雷奔丹鳯棲金轄非熊載寶軒無階添虛左珠乘奉王言

七言律

和李秋谷平章小車

【元】虞集

雪晴宮艸隱晴沙相國朝天試帝車班馬畫移溫室樹鳴鑾晨度掖垣花褰帷每命賢俱載趣駕頻煩使至家此日龍門誰執禦擁經正履待金華

七言絕句

小遊仙詩

【唐】曹唐

酒釅春濃瓊艸齊眞公欲散醉如泥朱輪軋軋入云去行到半天聞馬嘶

畫車

【宋】蘇軾

何人畫此隻輪車便是當年欹器圖上易下難湏審細左提右挈免疎虞

駝車行

【元】劉秉忠

駝頂丁當響巨鈴萬車軋軋一齊鳴當年不離沙陀地碾斷金原鼓笛聲

予京居廿稔始作一車出入賦詩自志

【元】張翥

淺淺輕車穩便休何湏髙蓋與華輈短轅不作王丞相下澤聊爲馬少防

送翰林宋先生致仕歸金華【明】孫蕡

華發朱顏六袠余還鄕猶駕輭輪車龍江闗吏如相識應止靑牛乞著書

禦定佩文齋詠物詩選卷一百二十八

欽定四庫全書

禦定佩文齋詠物詩選卷一百二十九

簡閱類

五言古

從武帝瑯邪城講武應詔

【齊】王融

治兵聞魯策訓旅見周篇教民良不棄任智理恆全白日映丹羽頳霞文翠旃淩山炫組甲帶水被戈船凝葭郁摧愴淸管乍聯綿早逢文化洽復屬武功宣願陪玉鑾右一舉掃燕然

從齊武帝瑯邪城講武應諂【梁】沈約

九功播祧墠七徳陳武懸展事昌國圖息兵由重戰皇情咨閱典出車迨辰選飾徒映寒隰翻綏臨廣甸颯沓佩吳戈參差腰夏箭風斾舒復捲雲霞淸以轉輕舞信徘徊前歌且遙衍秋原嘶代馬朱光浮楚練虹壑寫飛文巖阿藻余絢發震嶽靈從揚旌水華變憑髙訓武則中天起遐眷鳯蓋捲洪河珠旗掃長汧方待翠華舉逺

適瑤池宴

九日登巴陵置酒望洞庭水軍

【唐】李白

九日天气淸登髙無秋云造化辟川嶽了然楚漢分長風鼔橫波合沓蹙龍文憶昔傳遊豫樓船壯橫汾今玆討鯨鯢旌斾何繽紛白羽落酒樽洞庭羅三軍黃花不掇手戰鼓遙相聞劍舞轉頹陽當時日停曛酣歌激壯士可以摧妖氛齷齪東籬下淵明不足羣

五言律

觀兵

【唐】杜甫

北庭送壯士貔虎數尢多精鋭舊無敵邊隅今若何妖氛擁白馬元帥待雕戈莫守鄴城下斬鯨遼海波

陪柏中丞觀宴將士

杜甫

極樂三軍士誰知百戰塲無私齊綺饌久坐宻金章醉客霑鸚鵡佳人指鳯皇幾時來翠節特地引紅妝

其二

繡段裝檐額金花帖鼔腰一夫先舞劍百戲後歌鐎江樹城孤逺雲臺使寂寥漢朝頻選將應拜霍嫖姚

七言律

癸卯二月十一日官軍發吳門

【元】陳基

去年移戍秋將半今嵗渡江春正分晉國偏禆歸宿將漢庭旗鼓屬元勲戈船十萬盡犀弩鐵騎三千皆虎賁卻笑髙陽老狂客謾憑口舌下齊軍

二十二日狼山口觀兵

陳基

官軍野次狼山口鐵騎犀船盡虎防杼軸萬家供餽餉旌旗千里亙江湖膝行已伏諸侯將面防行申兩觀誅淮海父兄爭鼓舞將軍恐是漢金吾

汪伯子司馬閱武試

【明】王世貞

主恩司馬一登臺立表驂驔千騎來鏑似飛星爭犯月鼓如催雨不停雷橫開銅柱南頭去坐奪金城右臂廻此地若容狂李白也應偏識令公才

禦定佩文齋詠物詩選卷一百二十九

欽定四庫全書

禦定佩文齋詠物詩選卷一百三十

狩獵類

五言古

和諸葛覽從軍遊獵

【陳】張正見

治兵耀武節縱獵駭畿封迅騎馳千里髙罝起百重騰防斃馬足饑鼯落劍鋒云根飛燒火鳥道絕禽蹤方羅四海俊聊以習軍戎

和張侍中看獵

【北周】王褎

上林冬狩返回中講射歸還登宣曲觀共獵黃山圍嚴冬桑柘落寒霜馬騎肥緤盧隨兔起髙鷹接雉飛獨嗟來逺客辛苦倦邊衣

伏聞遊獵

【北周】庾信

虞旗喜旦晴獵馬向山橫石闗魚貫上山梁鴈翅行雪平尋兔迹林藂聽雉聲馬嘶山谷響弓寒桑柘鳴聞鳥自落望火獸空驚無風樹卽正不凍水還平誰知茂

陵下願入雎陽城

冬狩行四韻連句應詔

庾信

三川羽檄馳六郡良家選觀兵細栁營校獵長楊苑驚雉逐鷹飛騰猿看箭轉鳴笳河曲還猶憶南皮返

出獵

【唐】太宗

楚王云夢澤漢帝長楊宮豈若因農暇閱武出轘嵩三驅陳鋭卒七萃列材雄寒野霜气白平原燒火紅雕戈夏服箭羽騎緑沈弓怖獸濳幽壑驚禽散翠空長煙晦落景灌木振嚴風所爲除民瘼非是悅林叢

校獵義成喜逢大雪率題九韻以示羣官

【唐】明皇

弧矢威天下旌旗遊近縣一面施鳥羅三驅教人戰暮云成積雪曉色開行殿皓然原隰同不覺林野變北風勇士馬東日華組練觸地銀麞出連山縞鹿見月兔落髙矰星狼下急箭旣欣盈尺兆復憶磻谿便嵗丰將遇賢俱荷皇天眷

奉和聖制校獵義成喜逢大雪應制

【唐】張說

文教資武功郊甸閱邦政不知仁育久徒看禽獸盛夜霰氛埃滅朝日山川淨綽仗飛走繁抨弦筋角勁帝射參神道龍馳合人性五豝連一發百中皆先命勇爵均萬夫雄圖羅七聖星爲吉符老雪作丰年慶喜聽行獵詩威神入軍令

同羣公出獵海上

【唐】髙適

畋獵自古昔況伊心賞俱偶與羣公遊曠然出平蕪層陰漲溟海殺气窮幽都鷹隼何翩翩馳驟相傳呼豺狼竄榛莽麋鹿罹艱虞髙鳥下騂弓困獸鬭匹夫塵驚大澤晦火燎深林枯失之有餘恨獲者無全軀咄彼工拙間恨非指蹤徒猶懷老氏訓感嘆此歡娛

獵城南

【金】元好問

翩翩遊俠兒白馬如匹練朝出城南獵暮趁軍中宴北平有眞虎愛惜腰間箭

七言古【附長短句】

行行且遊獵篇

【唐】李白

邊城兒生年不讀一字書但將遊獵誇輕趫塞馬秋肥宜白艸騎來躡影何矜驕金鞭拂雪揮鳴鞘半酣呼鷹出逺郊弓彎滿月不虛發雙鶬迸落連飛髇海邊觀者皆辟易猛气英風振沙磧儒生不及遊俠人白首下帷復何益

扈從冬狩

【元】耶律楚材

天皇冬狩如行兵白旄一麾長圍成長圍不知幾千里蟄龍震栗山神驚長圍布置如圓陣方騎云屯貫魚進千羣野馬雜山羊赤熊白鹿奔靑麞壯士彎弓殞奇獸更驅虎豹逐貪狼獨有中書倦遊客放下氊簾誦周易

五言律

觀獵

【唐】王維

風勁角弓鳴將軍獵渭城艸枯鷹眼疾雪盡馬蹄輕忽過新丰市還歸細柳營廻看射雕處千里暮云平

觀獵

【唐】李白

太守耀淸威乘閒弄晚暉江沙橫獵騎山火繞行圍箭逐云鴻落鷹隨月兔飛不知白日暮歡賞夜方歸

觀獵騎

【唐】司空曙

纒臂繡綸巾貂裘窄稱身射禽風助箭走馬雪翻塵金埓爭開道香車爲駐輪翩翩不知處傳是霍家親

觀徐州李司空獵

【唐】張祜

曉出郡城東分圍淺艸中紅旗開向日白馬驟迎風背手抽金簇翻身控角弓萬人齊指處一鴈落寒空

觀獵

張祜

殘獵渭城東蕭蕭西北風雪花鷹背上冰片馬蹄中臂掛捎荊兔腰懸落箭鴻歸來逞餘勇兒子亂彎弓

駕幸南海子

【明】薛蕙

詔幸芙蓉苑傳言羽獵行三驅陪上將四校出神兵列防圍熊館分弓射虎城風雲日暮起偏繞漢皇營

五言排律

雲中十二韻

【明】楊愼

天子雲中狩將軍久未還律吹元兔塞旗繞白狼山風火燒荒急星辰過隊閒燕支畱馬首蘇絡醉龍顏淸樂千門動黃金萬鎰頒雪深懷纊絮月滿憶刀鐶牙鳥嚴宵仗宮鴉捲曉班奏回靑鎖闥防報紫金闗膂力休明鎧歡聲洽禁闤功牌銀爍爚賀障錦斒斕日轉虞巡外春流鎬宴間戢戈行有頌神武徧人寰

七言律

觀校獵上淮西相公

【唐】劉長卿

龍驤校獵邵陵東野火初燒楚澤空師事黃公千載後身騎白馬萬人中笳隨晚吹吟邊艸箭沒寒云落塞鴻三十擁旄誰不羨周郎少小立奇功

觀浙西府相畋遊

【唐】韋莊

十里旌旗十萬兵等閒遊獵出軍城紫袍日照金鵝鬭紅斾風吹畫虎獰帶箭彩禽云外落避雕寒兔月中驚歸來一路笙歌滿更有仙娥載酒迎

觀獵

韋莊

苑墻東畔欲斜暉傍苑穿花兔正肥公子喜逢朝罷日將軍誇換戰時衣鶻翻錦翅雲中落犬帶金鈴艸上飛直到四郊髙鳥盡掉鞍齊向國門歸

祭常山回小獵

【宋】蘇軾

靑蓋前頭防皂旗黃茅岡下出長圍弄風驕馬跑空立趁兔蒼鷹掠地飛回望白雲生翠巘歸來紅葉滿徵衣聖明若用西涼簿白羽猶能效一揮

憶觀駕春搜

【元】薩都拉

日奏雲間紫鳳簫春隨天上頳黃袍仗前虎將千斤斧架上鷹兒五色縧獵士開弓黃犬疾宮官擊鼓紫駝髙侍遊亦有中書人七寶雕盤看緑毛

圍獵

【明】楊榮

闗塞霜淸曉色明鑾輿校獵出邊城六龍扶輦旌旗合萬騎連營鼓角鳴逺火依微秋艸薄驚沙寂寞暮云平小臣躬覩三驅樂願效嵩呼播頌聲

扈從狩陽山次韻答胡學士【明】金幼孜

鑾輿曉出五城東從狩儒臣載筆同日下蒼龍隨玉仗道前寶馬載雕弓苑松承露枝皆白島樹經霜葉盡紅向晚笳聲催疊鼓軍門校獵气偏雄

七言絕句

觀獵

【唐】王昌齡

角鷹初下秋艸稀鐵驄拋鞚去如飛少年獵得平原兔馬后橫捎意气歸

校獵曲

【唐】錢起

長楊殺气連雲飛漢主秋畋正掩圍重門日晏紅塵出數騎畋人獵獸歸

從獵口號

【金】李獻能

閶闔傳符啟九闗一聲淸蹕駐南山虎賁先導三千士夭馬初離十二閒

其二

爛爛龍旌捧日旂從臣遙認赭紅衣天王淸曉親弧矢初合今冬第一圍

灤京雜詠

【元】楊允孚

羽獵山陰射白狼太平天子狩封疆峯巒頻轉丹樓穩輦輅初停白晝長

其二

月出王孫獵兔忙玉驄拾矢戲沙塲皮囊乳酒鑼鍋肉奴視山陰對角羊

出獵圖

【元】楊維楨

燕支花開春日暉從官遊騎去如飛分明一段龍沙景白鴈黃羊好打圍

禦定佩文齋詠物詩選卷一百三十

欽定四庫全書

禦定佩文齋詠物詩選卷一百三十一

徵伐類

五言古

命將出徵歌

【晉】張華

重華隆帝道戎蠻或不賔徐夷興有周鬼方亦違殷今在聖明世寇虐動四垠豹狼染牙爪羣生號穹旻元帥統方夏出車撫涼秦眾貞必以律臧否實在人威信加殊類疎逖思自親單醪豈有味挾纊感至仁武功尙止戈七徳美安民逺迹由斯舉永世無風塵

北伐

【宋】武帝

表裏跨原隰左右禦川梁月羽皎素魄星旗赩赤光

出重圍和傅昭

【梁】沈約

魯連揚一策陳平出六奇邯鄲風雨散白登煙霧維排云出九地陵定振五巵

從駕送軍

【陳】沈炯

惟堯稱乃武軒後號神兵弔民資智勇治忽屬師貞我君膺寶業歷駕視前英蒲海方無浪夷山未有平星光下結斾劍气上舒精雲開萬里徹日麗百川明撫鼓山靈應詔蹕水祗驚

南徵

【陳】蘇子卿

一朝遊桂水萬里別長安故鄕夢中近邊愁酒上寛劍鋒但須利戎衣不畏單南中地气暖少婦莫愁寒

西徵軍行遇風

【唐】崔融

北風捲塵沙左右不相識颯颯吹萬里昏昏同一色馬煩莫敢進人急未遑食艸木春更悲天景晝相匿夙齡慕忠義雅尙存孤直覽史懷浸驕讀詩嘆孔棘及玆戎旅地忝從書記職兵气騰北荒軍聲振西極坐覺威靈逺行看氛祲息愚臣何以報倚馬申微力

徵東至淇門答宋參軍之問【唐】陳子昻

南星中大火將子涉淸淇西林攺微月徵師空自持碧潭去已逺瑤華折遺誰若問遼陽戍悠悠天際旗貽鼓吹李丞時信安王北伐李公王之所器者

【唐】儲光羲

北伐昧天造王師示有徵轅門統元律帝室命宗英靈威方首事仗鉞按邊城膏雨被春艸黃雲浮太淸文儒托後乘武旅趨前旌出車發西洛營軍臨北平曰予深固陋志气頗縱橫常思驃騎幕願逐嫖姚兵惟賢美無度海內依揚聲河間舊相許車騎日逢迎折節下謀士深心論客卿忠言𨿽未列庶以知君誠

七言古

走馬川行奉送出師西徵

【唐】岑參

君不見走馬川行雪海邊平沙莽莽黃入天輪臺九月風夜吼一川碎石大如斗隨風滿地石亂走塞上艸黃馬正肥金山西見煙塵飛漢家大將西出師將軍金甲夜不脫半夜軍行戈相撥風頭如刀面如割馬毛帶雪汗气蒸五花連錢旋作冰幕中艸檄硯水凝敵騎聞之心膽懾料知短兵不敢接車師西門佇獻防

五言律

送著作佐郎崔融等從梁王東徵

【唐】陳子昻

金天方肅殺白露始專徵王師非樂戰之子愼佳兵海气侵南部邊風掃北平莫賣盧龍塞歸邀麟閣名送白利從金吾董將軍西徵【唐】李白

西羗延國討白起佐軍威劍決浮雲气弓彎明月輝馬行邊艸緑旗捲曙霜飛抗手凜相顧寒風生鐵衣

徵西將

【唐】張籍

黃沙北風起半夜又翻營戰馬雪中宿探人冰上行深山旗未展陰磧鼓無聲幾道徵西將同收碎葉城誓師畢隨駕回營中馬上賦【明】金幼孜

萬里陰山道平原入望賒天營髙日月輦路淨風沙寶馬銜金勒蒼龍繞翠華陽和隨處滿艸色徧天涯

五言排律

夏日都門送司馬員外逸客孫員外佺北徵

【唐】李乂

日逐滋南寇天威撫北陲析珪行仗節持印且分麾羽檄雙鳬去兵車駟馬馳虎旗懸气色龍劍抱雄防月期戡翦經時念別離坐聞闗隴外無復引弓兒

奉和幸望春宮送朔方軍大總管張仁亶

李乂

邊郊艸具腓河塞有兵機上宰調梅寄元戎細柳威虎貔東道出鷹隼北庭飛玉匣謀中野金輿下太微投醪銜餞酌緝衮事徵衣勿謂公孫老行聞奏凱歸

送趙二尙書彥昭北伐

【唐】張說

朔地河冰合邊城備此時兵連紫塞路將舉白雲司提劍榮中貴銜珠盛出師日華光組練風色焰旌旗投筆尊前起橫戈馬上辭梅花吹別引楊栁賦新詩

送梁公昌從信安王北徵

【唐】李白

入幕推英選捐書事逺戎髙談百戰術郁作萬夫雄起舞蓮花劍行歌明月宮將飛天地陣兵出塞垣通祖席畱丹景徵麾拂防虹旋應獻凱入麟閣佇深功

七言律

行次昭應縣道上送戶部李郎中充昭義攻討

【唐】李商隱

將軍大斾掃狂童詔選名賢贊武功暫逐虎牙臨故綘逺含雞舌過新丰魚遊沸鼎知無日鳥覆危巢豈待風早勒勲庸燕石上佇光綸綍漢庭中

次韻贈張省史從軍南徵

【元】張憲

震天金鼓紫駝橋皁纛連珠畫斗杓甲馬魚鱗開曉日錦袍花萼上春潮桄榔雨暗湯泉溢茉利風暄海瘴消幕下何人專艸檄共誇謀議得張昭

送禦史大夫鄧公西徵

【明】朱祖

今代麒麟第一功從龍飛渡大江東彤弓錫寵專徵伐鐵券銘勲誓始終龍虎親軍遙動地鳯凰臺閣逺生風不知幙下誰參佐珠履三千盡石洪

三月十七日送駕出徳勝門【明】梁潛

煌煌旄鉞發平明萬里河山錦繡迎王气浮天隨寶毒縣虹光拂地防龍旌玉闗指日看歸馬靑海無波待洗兵萬姓歡呼傳防報六軍歌舞入瑤京

送胡學士楊金二侍講扈駕北伐

【明】黃守

六師北伐繞龍城遙羨詞臣扈蹕行兵略曽從圮上得檄書多向禦前成黃沙白艸云隨馬防雕戈雪照營應想居庸闗外路東風歸斾凱歌聲

嘉靖四年奉詔督師西徵再防溫防有趙充國

馬援之褒感而有述

【明】楊一淸

西北風塵帝顧多老臣承詔出巖阿便宜欲上趙充國矍鑠還非馬伏波十乘戎行新節鉞三邊精采舊闗河極知君命如山重感激渾防兩鬢皤

夜坐念東徵將士

【明】陸深

長河乘夜渡貔貅兵气如雲擁上浮大將能揮白羽扇君王不愛紫貂裘十二闗山齊故國百年疆域漢神州不眠霜月聞刁鬥自啟茅堂望斗牛

七言絕句

奉和裴相公東徵途經女幾山下作

【唐】韓愈

旗穿曉日雲霞雜山倚秋空劍防明敢請相公平賊後暫攜諸吏上崢嶸

南徵行

【明】程誥

新河命將出屯營畫防雕弓耀日明洗馬眞臨江漢水擒蛟空豫章城

禦定佩文齋詠物詩選卷一百三十一

欽定四庫全書

禦定佩文齋詠物詩選卷一百三十二

從軍類

五言古

和王僧辯從軍

【梁】元帝

寶劍飾龍淵長虹畫彩旃山虛和鐃管水淨寫樓船連雞隨火度燧象帶烽然洞庭曉風急瀟湘夜月圓荀令多文藻臨戎賦雅篇

從軍五更轉五首

【陳】伏知道

一更刁鬥鳴校尉逴連城遙聞射雕騎懸憚將軍名

其二

二更愁未央髙城寒夜長試將弓學月聊持劍比霜

其三

三更夜警新橫吹獨吟春彊聽梅花落誤憶柳園人

其四

四更星漢低落月與云齊依稀北風裏邊笳雜馬嘶

其五

五更催送籌曉色映山頭城烏初起堞更人悄下樓

從軍行

【隋】明餘慶

三邊烽火驚十萬且橫行風捲常山陣笳喧細柳營劍花寒不落弓月曉逾明防取淮南地持作朔方城送裴四判官赴河西軍試

【唐】劉長卿

吏道豈易愜如君誰與儔逢時將騁驥臨事無全牛鮑叔幸相知田蘇頗同遊英資挺孤秀淸論含古流出塞佐持簡辭家擁鳴騶憲臺貴公舉幕府資良籌武士佇明試皇華難久畱陽闗望天盡洮水令人愁萬里防一鳥曠然煙霞收晚花對古戍春雪含邊州道路難暫隔音塵那可求他時相望處明月西南樓

從軍行

【唐】戴叔倫

丈夫四方誌結髮事逺遊逺遊歷燕薊獨戍邊城陬西風隴水寒明月闗山愁酬恩仗孤劍十年敝貂裘封侯屬何人蹉跎雪盈頭老馬思故櫪窮鱗憶深流彈鋏動深慨浩歌气橫秋報國期努力功名良見收

送韓愈從軍

【唐】孟郊

志士感恩起變衣非變性親賔攺舊觀僮僕生新敬坐作羣書吟行爲孤劍詠始知出處心不失平生正淒淒天地秋凜凜軍馬令驛塵時一飛物色極四靜王師旣不戰廟略在無競王粲有所依元瑜初應命一章諭檄明百萬心气定今朝旌鼓前笑別丈夫盛

前出軍

【元】張翥

前軍紅衲袍朱絲系彭排後軍細鎧甲白羽攢鞲靫輜車左右馳萬馬擁長街送行動城郭鬥酒飲同儕壯士當報國毋爲故鄕懷

羽林子

【明】徐有貞

珠袍年少子名冠羽林中獨佩流星劍雙懸明月弓陪遊向何處還入華淸宮

其二

羽箭揷腰間騂弓臂上彎自來從日馭常得近天顏借問歸何晚長楊射獵還

五言律【附小律】

從軍行

【唐】楊炯

烽火照西京心中自不平牙璋辭鳯闕鐵騎繞龍城雪暗凋旗畫風多雜鼔聲寧爲百夫長勝作一書生

送崔融

【唐】杜審言

君王行出將書記逺從徵祖帳連河闕軍麾動洛城旌旃朝朔气笳吹夜邊聲坐覺煙塵掃秋風古北平

送人隨大夫和蕃

【唐】儲光羲

西方有六國國國願來賔聖主今無外懷柔遣使臣大夫開幕府才子作行人解劍聊相送邊城二月春

少年行

【唐】李嶷

十八羽林郎戎衣侍漢王臂鷹金殿側挾彈玉輿傍馳道春風起陪遊出建章

其二

侍獵長楊下承恩更射飛塵生馬影滅箭落鴈行稀薄暮隨天仗聯翩入瑣闈

送戴廸赴鳯翔幕府

【唐】韓翃

靑春帶文綬去事魏徵西上路金覊出中人玉筯齊當歌酒萬斛看獵馬千蹄自有從軍樂何湏怨解攜

送楊從事從軍

【明】髙啟

南風薰燕麥送子悵如何迢逓從軍役淒涼橫笛歌天籠平野防山繞古闗多莫笑書生怯能當曳落河

五言排律

賦送劉校書從軍之湟中幕府

【唐】楊炯

天將下三宮星門召五戎坐謀資廟略飛檄佇文雄赤土流星劍烏號明月弓秋陰生蜀道殺气繞湟中風雨何年別琴樽此日同離亭不可望溝水自西東

送駱奉禮從軍

【唐】李嶠

玉塞邊烽舉金壇廟略申羽書資銳筆戎幕引英賔劍動三軍气衣飄萬里塵琴樽畱別賞風景惜離晨笛梅含晚吹營柳帶餘春希君勒石返歌舞入城闉

七言律

送客往鄜州

【唐】楊凝

新參將略事營平錦帶騂弓結束輕曉上闗城吟畫角暗馳羗馬發支兵回中地逺風常急鄜畤年多艸自生近喜扶陽系戎相從來衞霍笑長纓

送侯判官赴廣州從軍

【唐】張籍

年少才髙求自展將身萬里赴軍門辟書逺到開呈客公服新成著謝恩驛舫過江分白戍亭當嶺見紅旛海花蠻艸連冬有行處無家不滿園

送阿勒坦布哈萬戶湖廣赴鎭【元】納延

三品新除萬戶侯紅旗照海出皇州腰間寶帶懸金虎馬上春衫繡玉虯水落張帆遊夢澤月明撾鼔過南樓書生最喜從軍樂何日轅門借箸籌

五言絕句

從軍行

【唐】王維

燕頷多奇相狼頭敢犯邊寄言班定逺正是立功年

從軍行

【唐】令狐楚

卻望冰河濶前登雪嶺髙徵人防多在又擬戰臨洮

七言絕句

從軍行

【唐】王昌齡

靑海長云暗雪山孤城遙望玉門闗黃沙百戰穿金甲不破樓蘭終不還

其二

大漠風塵日色昏紅旗半捲出轅門前軍夜戰洮河北已報生擒吐谷渾

其三

玉門山嶂防千重山北山南總是烽人依逺戍須看火馬踏深山不見蹤

出軍

【唐】戎昱

龍繞旌竿獸滿旗翻營乍似雪山移中軍一隊三千騎盡是並州遊俠兒

從軍行

【唐】陳羽

海畔風吹凍泥裂枯桐葉落枝梢折橫笛聞聲不見人紅旗直上天山雪

從軍行

【唐】蔣山卿

雪嶺寒云凍不飛黃沙白艸路人稀邊城春色惟看柳看到靑時春已歸

禦定佩文齋詠物詩選卷一百三十二

欽定四庫全書

禦定佩文齋詠物詩選卷一百三十三

出塞類

五言古

闗山月

【梁】元帝

朝望淸波道夜上白登臺月中含桂樹流影自徘徊寒沙逐風起春花犯雪開夜長無與晤衣單誰爲裁

出塞

【梁】劉峻

薊門秋气淸飛將出長城絕漠衝風急交河夜月明陷敵摐金鼔摧鋒揚斾旌去去無終極日暮動邊聲

入塞

【隋】何妥

桃林千里險騎正紛紛問此將何事嫖姚封冠軍回旌引流電歸蓋轉行雲待任蒼龍傑方當論次勲

出塞

【隋】虞世基

上將三略逺元戎九命尊緬懷古人節思酬明主恩山西多勇气塞北有遊魂楊枹上隴阪勒騎下平原誓將

絕沙漠悠然去玉門輕賫不遑捨驚防騖戎軒凜凜邊風急蕭蕭徵馬煩雪暗天山道冰塞交河源霧烽黯無色霜旗凍不翻耿介倚長劍日落風塵昏

塞下曲

【唐】王昌齡

蟬鳴桑樹間八月蕭闗道出塞復入塞處處黃蘆艸從來幽並客皆共塵沙老莫學遊俠兒矜誇紫驑好

後出塞

【唐】杜甫

男兒生世間及壯當封侯戰伐有功業焉能守舊丘召募赴薊門軍動不可畱千金買馬鞍百金裝刀頭閭裏送我行親戚擁道周斑白居上列酒酣進庶羞少年別有贈含笑看吳鉤

其二

朝進東門營暮上河陽橋落日照大旗馬鳴風蕭蕭平沙列萬幕部伍各見招中天懸明月令嚴夜寂寥悲笳數聲動壯士慘不驕借問大將誰恐是霍嫖姚

塞下曲

【唐】李頎

黃雲鴈門郡日暮風沙裏千騎黒貂裘皆稱羽林子金笳吹朔雪鐵馬嘶雲水帳下飲蒲萄平生寸心是

七言古

送渾將軍出塞

【唐】髙適

將軍族貴兵且彊漢家已是渾邪王子孫相承在朝野至今部曲燕支下控盡周陰山兒登陣長騎大宛馬銀鞍玉勒繡蝥弧毎逐嫖姚破骨都李廣從來先將士衞靑未肯學孫吳傳有沙塲千萬騎昨日邊庭羽書至城頭畫角三四聲匣裏寶刀晝夜鳴意气能甘萬里去辛勤動作一年行黃雲白艸無前後朝建旌旄夕刁鬥塞下應多俠少年闗西不見春楊柳從軍借問所從誰擊劍酣歌當此時逺別無輕繞朝防平戎早寄仲宣詩

盧龍塞行送韋掌記

【唐】錢起

雨雪紛紛黒山外行人共指盧龍塞萬里飛沙咽鼓鼙三軍殺气凝旌斾陳琳書記本翩翩料敵張兵奪酒泉聖主好文兼好武封侯莫比漢皇年

五言律

出塞

【唐】楊炯

塞外欲紛紜雌雄猶未分明堂占气色華蓋辧星文二月河魁將三千太乙軍丈夫皆有志防見立功勲

度闗山

【唐】鄭錫

象弭揷文犀魚腸瑩鸊鵜水聲分隴咽馬色度闗迷曉幕寒沙慘危峯漢月低仍聞數騎將更欲出遼西

塞下曲

【唐】霍總

曽當一面戰頻出九重圍但見爭鋒處長須得勝歸雪沾旗尾落風斷節毛稀豈要銘燕石平生重武威

塞上曲

【元】王逢

將令傳中閫交驩浹兩軍地形龍虎踞陣伍鳥蛇分淸野輝燕日黃河瀉岱云生靈如有賴綘灌不無文

其二

鞗革帶鉤膺聯鑣獵楚陵白肥霜後靑沒海東鷹千里榛蕪辟三年穭谷登中郎示閒暇呼酒出房烝

五言排律

和陸明府贈將軍重出塞

【唐】陳子昻

忽聞天上將闗塞重橫行始返樓蘭國還向朔方城黃金裝戰馬白羽集神兵星月開天陣山川列地營晚風吹畫角春色耀飛旌寧知班定逺猶是一書生

塞外

【唐】鄭愔

塞外蕭條望徵人此路賒邊聲亂朔馬秋色引寒笳遙障侵歸日長城帶晚霞斷蓬飛古戍連鴈聚寒沙海暗云無葉山春雪作花丈夫期報主萬里獨辭家

其二

荒壘三秋夕窮郊萬里平海陰凝獨樹日气下連營戎斾霜疑重邊裘夜更輕將軍猶轉戰都尉不成名折柳悲春曲吹笳斷夜聲明年漢使返須築受降城

七言律

出塞

【明】戚繼光

郁防千里綠陰肥澗水縈紆一徑微魚爲驚鉤聞鼓動鳥因避幟傍人飛江南塞北何相似並郡桑幹總未歸惆悵十年成底事獨將羸馬立斜暉

五言絕句

隴上行

【唐】王維

負羽到邊州鳴笳度隴頭云黃知塞近艸白見邊秋

和張僕射塞下曲

【唐】盧綸

鷲翎金僕姑燕尾繡蝥弧獨立揚新令千營共一呼

其二

林暗艸驚風將軍夜引弓平明尋白羽沒在石稜中

其三

野幕敞瓊筵羗兒賀勞旋醉和金甲舞雷鼔動山川

其四

亭亭七葉貴蕩蕩一隅淸他日題麟閣惟應獨不名

塞下曲

【明】謝榛

飄蓬燕趙間行李風霜下蘆管送邊聲空林一駐馬

其二

塞上黃須兒飲馬黒山澗彎弧向朔云莫射南飛雁

七言絕句

出塞

【唐】王昌齡

驑馬新跨白玉鞍戰罷沙塲月色寒城頭鐵鼔聲猶振匣裏金刀血未幹

塞上曲

【唐】王烈

紅顏嵗嵗老金微沙磧年年臥鐵衣白艸城中春不入黃花戍上鴈長飛

其二

孤城夕對戍樓閒廻合靑萬仞山明鏡不須生白髮風沙自解老紅顏

邊詞

【唐】張敬宗

五原春色舊來遲二月垂楊未掛絲卽今河畔冰開日正是長安花落時

水鼓子第一曲

【唐】張子容

雕弓白羽獵初回薄夜牛羊復下來夢水河邊靑艸合黑山峯外陣雲開

塞上曲

【金】元好問

平沙細艸散羊牛防簇徵人在戍樓忽見隴頭新鴈過一時回首望南州

塞上曲

【元】納延

秋髙沙磧地椒稀貂防狐裘晚出圍射得白狼懸馬上吹笳夜半月中歸

其二

馬乳新挏玉滿缾沙羊黃防割來腥踏歌盡醉營盤晚鞭鼔聲中按海靑

塞上謡

【元】張昱

𨿽說灤京是帝鄕三時閒靜一時忙駕來滿眼吹花柳駕起連天降雪霜

塞下曲

【明】謝棒

靑海城邊秋艸稀黃沙磧裏夜雲飛將軍不寐聽刁鬥月上轅門探馬歸

出塞行送郭建初歸戚都防幕中

【明】黃克晦

鏁甲揺華鐵防寒弢弓揷羽上雕鞍班超自有封侯骨世業寧論是史官

後出塞

【明】陳第

萬里秋風海上生驅車今復戍檀城天寒夜度韋溝水馬尾凝冰碎有聲

禦定佩文齋詠物詩選卷一百三十三

欽定四庫全書

禦定佩文齋詠物詩選卷一百三十四

告防類

五言古

奉和平鄴應詔

【北周】庾信

天策引神兵風飛掃鄴城陣云千里散黃河一代淸

執契靜三邊

【唐】太宗

執契靜三邊持衡臨萬姓玉彩輝闗燭金華流日鏡無爲宇宙淸有美璇璣正皎佩星連景飄衣云結慶戢武榮七徳升文輝九功煙波澄舊碧塵火息前紅霜野韜蓮劍闗城罷月弓錢綴楡天合城新柳塞空花銷防嶺雪縠盡流沙霧秋駕轉兢懷春冰彌軫慮書絕龍庭羽烽休鳯穴戍衣宵寢二難食旰飡三懼翦暴興先廢除凶存昔亡圓蓋歸天壤方輿入地荒乳海池京邑雙河沼帝鄕循躬思勵已撫俗愧時康元首佇鹽梅股肱惟輔弼羽賢崆嶺四翼聖襄城七澆俗庶反淳替文聊就

質已知隆至道共歡區宇一

奉和行經破薛舉戰地應制【唐】許敬宗

混元分大象長防挫修鯨於斯建宸極由此創鴻名一戎幹宇泰千祀徳流淸垂衣凝庶績端拱鑄羣生復整瑤池駕還臨官渡營周遊尋曩迹曠望動天情帷宮面丹浦帳殿矚宛城沙塲棲九穗前歌被六英戰地甘泉湧陣處景云生普天沾凱澤相攜欣頌平

還至張掖古城聞東軍告防贈韋五虛已

【唐】陳子昻

孟秋首歸路仲月旋邊亭聞道蘭山戰相邀在井陘屢鬭闗月滿三防塞云平漢軍追北地宼騎走南庭君爲幙中士疇昔好言兵白虎鋒應出靑龍陣防成披圖見丞相按節入咸京寧知玉門道翻作隴西行北海朱旄落東歸白露生縱橫未得意寂寞寡相迎負劍空嘆息蒼茫登古城

七言古

殷司馬平廣西宼歌

【明】王世貞

殷公文武邦之楨不學淵源空有名一嵗再遷中執法兼提六管領南兵如雲鵝鸛排千艦五色神羊映百城徵南將軍不穿札渡瀘相公單白帢軍聲雷動細柳營殺气霜凋大藤峽任是蠻煙開羽扇還爲漢雨澆金甲狼兵錦韝繡蝥弧奪得生猺換酒沽早知不殺稱神武悔自跳踉作後夫處處春田催布谷朝朝列肆呼提壺千秋獲嘉縣重覩伏波不得驕銅柱漓水灘和鐃吹聲郁林花滿旌旗路遙望蒼梧云正蒼是公功成勒銘處

五言律

太社觀獻防

【唐】白居易

淮海妖氛滅乾坤喜气通班師郊社內操袂凱歌中廟算無遺防天兵不戰功小臣同鳥獸率舞向皇風

五言排律

河中獻防

【唐】張隨

叛將忘恩久王師不戰通凱歌千里內喜气二儀中宼盡條山下兵廻漢苑東將軍初執訊明主欲論功落日煙塵靜寒郊壁壘空蒼生幸無事自此樂堯風

七言律

奉使還途中聞東徵防音

【明】孫炎

南來萬里淨邊塵銜璧歸朝盡大臣城上玉繩浮婺女帳前銀甲擁天人出師已略扶桑國奉使須通析木津遂有江黃慕中夏可無書檄諭全閩

聞狼山防

【明】李東陽

北風吹捲洞庭波飛舸還經孟瀆河今日勝兵方有算向來遺孽本無多中宵驛使傳書防兩岸歡聲入棹歌聞說西南猶轉戰防時甘雨洗天戈

七言排律

寄賀田侍中東平功成

【唐】王建

使廻髙品滿城傳親見沂公在陣前百里旗旛衝卽斷兩重衣甲射皆穿探知檢防兵應怯算得新移柵未堅營被數驚乘勢破將經頻敗遂生全密招殘宼防人覺遙斬元凶恐自専首讓諸軍無敢近功歸部曲不爭先開通州縣斜連海交割山河直到燕戰馬散驅還逐艸肉牛齊放卻耕田府中獨拜將軍貴門下兼分宰相權唐史上頭功第一春風雙節好朝天

七言絕句

姚林夜賀晉公

【唐】韓愈

西來騎火照山紅夜宿桃林臘月中手把命珪兼相印一時重疊賞元功

禦定佩文齋詠物詩選卷一百三十四

欽定四庫全書

禦定佩文齋詠物詩選卷一百三十五

凱旋類

五言古

正陽堂宴勞凱旋

【梁】沈約

凱入同髙宴飲至均多祜昔往歌采薇今來歡杕杜善戰惟我皇勝之不窺戶推轂授神謨余壯終能賈浩蕩金罍溢周流玉觴傅

光華殿侍宴賦競病韻

【梁】曹景宗

去時兒女悲歸來笳鼔競借問行路人何如霍去病

七言古

破陣曲

【宋】劉克莊

黃旗一片邊頭回兩河百郡送欵來至尊禦殿受防奏六軍張凱聲如雷元戎劍履雲臺上麾下偏裨皆將相腐儒筆力尙跌宕燕山之銘髙十丈

費將軍凱還歌

【明】黃哲

費侯佐國文且武禮樂從容在軍旅漢家卿相誰得如雲臺功臣祭徵虜王師轉戰下山東大將平燕無限功復有奇兵専節制將軍同日度居庸居庸城邊艸初白戎兵夜遁龍沙北長風吹沙鐵山黒賢王雕弓控不得組練如霜未倒戈狼烽斥堠通灤河將軍洗兵河上波馬前雙吹金哱囉英雄如公信無敵據鞍歸來親艸檄歸來更唱平戎歌燕然山頭堪勒石忽憶去年駐阿城僕忝微官曽送迎馬頭北去掃燕土今日傳聞朝玉京旌麾再入阿亭路橫槊賦詩肎相顧官橋一道野棠開人道當時列營處東風二月江南春露布先傳到紫宸丹書鐵劵分茅土顧爾功成過古人

五言律

侍宴旋師喜防應制

【唐】韋安石

蜂蟻屯夷落熊羆逐漢飛忘軀百戰後屈指一年歸厚眷紓天藻深慈解禦衣興酣歌舞出朝野羨光輝

五言排律

軍師凱旋自邕州順流舟中【唐】李嶠

鳴鞞入嶂口泛舸歷川湄尙想江陵陣猶疑下瀨師岸廻帆影疾風逆鼓聲遲萍葉沾蘭槳林花拂桂旗弓鳴蒼隼落劍動白猿悲芳樹吟羗管幽篁入楚詞全軍多勝防無戰在明時寄謝山東妙長纓徒自欺

七言律

晉公破賊回重拜臺司以詩示幕中賔客

【唐】韓愈

南伐旋師太華東天書夜到冊元功將軍舊壓三司貴相國新兼五等崇鵷鷺欲歸仙仗裏熊羆還入禁營中長慚典午非材職得就閒官卽至公

大將軍徐丞相平定中原振旅還朝上禦龍江亭命儒臣賦詩迎之應制【明】魏觀

白旄黃鉞兩京平甘雨和風四海淸師出萬全非用武將資三傑在推誠蒼龍挾雨迎車騎彩鳯穿雲送斾旌獻頌偶蒙天一笑行看作樂著功成

大駕北還

【明】蔡羽

鑾輿北渡五云移親聽鐃歌海上吹黃道香風鳴寶鉸翠華秋日到瑤池千官喜得金門詔南國新傳赤鴈詩六郡良家齊解甲騶虞旗捲犒王師

五言絕句

戰勝樂

【唐】徐彥伯

百戰得功名天兵意气生三邊永不戰此是我皇英

平蕃曲

【唐】劉長卿

吹角報蕃營回軍欲洗兵已敎靑海外自築漢家城

其二

絕漠大軍還平沙獨戍閒空畱一片石萬古在燕山

凱樂歌詞

【唐】劉禹錫

受律辭元首相將討叛臣咸歌破陣樂共賞太平人

其二

聖徳期昌運雍熈萬防淸乾坤資化育海嶽共休明

其三

辟土欣耕稼銷戈遂偃兵殊方歌帝澤執贄賀升平

其四

四海皇風被千年徳水淸戎衣更不著今日告功成

其五

主聖開昌歷臣忠奉大猷君看偃革後更是太平秋

亡言絕句

獻封大夫破播仙凱歌

【唐】岑參

漢將承恩西破戎防書先奏未央宮天子預開麟閣待祗今誰數貳師功

其二

官軍西出過樓蘭營幕傍臨月窟寒蒲海曉霜凝馬尾蔥山夜雪撲旌竿

其三

鳴笳疉鼓擁回軍破國平蕃昔未聞大夫鵲印揺邊月天將龍旗掣海云

其四

日落轅門鼔角鳴千羣面縛出蕃城洗兵魚海云迎陣秣馬龍堆月照營

其五

暮雨旌旗濕未幹龍沙白艸日光寒昨夜將軍連曉戰蕃軍只見馬空鞍

邠州詞獻髙尙書

【唐】李渉

將家難立是威聲不見多傳衞霍名一自元和平蜀後馬頭行處卽長城

其二

朔方忠義舊來聞盡是邠城父子軍今日兵符歸上將旄頭不用更妖氛

田侍郎歸鎭

【唐】王建

去處長將決勝籌回回身在陣前頭賊城破後先鋒入看著紅妝不敢收

其二

熨帖朝衣拋戰袍防龍班裏侍中髙對時先奏牙門將次第天恩與節旄

其三

踏著家鄕馬腳輕暮山秋色眼前明老人上酒齊頭拜得侍中來盡再生

其四

功成誰不用蕃方富貴還湏是本鄕萬里雙旌汾水上玉鞭遙指白雲莊

其五

鼔吹旗旛道兩邊行男走女喜駢闐舊交省得當時別指防如今卻少年

其六

廣塲破陣樂初休彩纛髙於百尺樓老將气雄爭起舞管弦廻作大纒頭

其七

將士請衣忘卻貧綠紅燭酒樓新家家盡踏還鄕曲明月街中不絕人

大駕西狩還京百官出於徳勝門

【明】陳沂

直望氤氳紫霧遙萬重飛鞚馬蕭蕭鵷班虎隊皆戎服兩度迎鑾徳勝橋

其二

逐隊緋袍引上公當街行酒獻成功人人識得君王喜醉入仙桃兩朶紅

龕山凱歌

【明】徐渭

短劍隨鎗暮合圍寒風吹血著人飛朝來道上看歸騎一片紅冰冷鐵衣

其二

七尺龍蟠皁綫縧倭兒刀掛漢兒腰向誰手內親捎得百徧衝鋒滚海蛟

禦定佩文齋詠物詩選卷一百三十五

欽定四庫全書

禦定佩文齋詠物詩選卷一百三十六

行營類

五言律

送南特進赴歸行營

【唐】劉長卿

聞道軍書至揚鞭不問家塞云連白艸漢月到黃沙汗馬河源飲燒羗隴坻遮翩翩新結束去逐李輕車

送鄭正則徐州行營

【唐】郎士元

從軍非隴頭師在古徐州气勁三河卒功全萬戶侯元戎閫外略才子握中籌莫聽闗山曲還生塞上愁送李侍禦赴徐州行營

【唐】韓翃

少年兼柱史東至舊徐州逺屬平津閣前驅博望侯向營淮月滿吹角楚天秋客夢依依處寒山對白樓

行營漫興

【明】茅大方

北地得春晚蕭闗積雪多風雲驅部伍旄纛徧山河羗笛翻邊調秦兵雜楚歌漢家飛將在不必問亷頗五言排律

宿溫城望軍營

【唐】駱賔王

邊地寒膠折孤城夜柝聞兵符闗帝闕天防動將軍塞靜胡笳徹沙明楚練分風旗翻翼影霜劍轉龍文白羽揺如月靑山斷若雲煙疎疑捲幔塵滅似銷氛投筆懷班業臨戎想召勲還應雪漢恥持此報明君

奉餞郎中四兄罷余杭太守承恩加侍禦史充行軍司馬赴汝南行營

【唐】劉長卿

星使三江上天波萬里通權分金節重恩借鐵冠雄梅吹前軍發棠陰舊府空殘春錦障外初日羽旗東岸柳遮浮鷁江花隔避驄離心在何處芳艸滿吳宮

送李傅侍郎劍南行營

【唐】賈島

走馬從邊事新恩受外臺勇看雙節出期破八蠻回許國家無戀盤江棧不摧移軍刁鬥逐報防劍門開角咽獼猴叫鼙幹霹靂來去年新甸邑猶滯佐時才

營中閒夜

【明】唐之淳

閒坐樂從戎將軍得上公佩刁懸玉虎釭燼剔金虫逺柝微侵月淸笳迥帶風香騰鑪面紫火射箭頭紅舞劍知書法談碁識戰功明朝當閱武傳令選雕弓

七言律

得柳員外書封寄近詩書中兼報新主行營兵

馬因代書戲答

【唐】獨孤及

郎官作椽心非好儒服臨戎政已聞說劍嘗宗漆園吏戒嚴應笑棘門軍遙知抵掌論皇道時復吟詩向白雲百越待君言卽敍相思不敢愴離羣

七言絕句

賀州宴行營回將

【唐】羊士諤

丸劍盈庭酒滿巵戍人歸日及時元戎靜鎭無邊事盡道營中偃畫旗

蘄州行營作

【唐】戴叔倫

蘄水西城向北看桃花落盡柳花殘朱旗半捲山川小白馬連嘶艸樹寒

行營送人

【唐】劉商

鞞鼔喧喧對古城獨尋歸鳥馬蹄輕回來看覓鶯飛處卽是將軍細柳營

春日行營卽事

劉商

風引雙旌馬首齊曹南戰勝日平西爲儒不解從戎事花落春深聞鼔鼙

宣府敎塲歌

【明】徐渭

宣府敎塲天下聞个个峯巒尖入云不用弓刀排虎士天生劍防擁將軍

禦定佩文齋詠物詩選卷一百三十六

欽定四庫全書

禦定佩文齋詠物詩選卷一百三十七

陣圖類

五言古

八陣圖

【晉】桓溫

望古識其眞臨源愛往迹恐君遺事節聊下南山石

五言律

觀八陣圖

【唐】劉禹錫

軒皇傳上略蜀相運神機水落龍蛇出沙平鵝鸛飛波濤無動勢麟介避餘威防有知兵者臨岐指是非

五言絕句

八陣圖

【唐】杜甫

功蓋三分國名成八陣圖江流石不轉遺恨失吞吳

禦定佩文齋詠物詩選卷一百三十七

欽定四庫全書

禦定佩文齋詠物詩選卷一百三十八

射類

五言古

北園射堂新成

【北周】庾信

軒臺聊可習仙的不難登轉箭初調筈橫弓先望堋驚心一鴈落連臂兩猿騰直知王濟巧誰覺魏舒能空心不死樹無葉未枯藤擇賢方至此傳巵欣得朋

題君子亭

【宋】朱子

淸晨坐武觀涼風動髙旌挾弓一笑起屈此四座英破的亦巳屢穿楊詎云精軍吏不敢賀髙鳥時相驚解韝脫決遂緩帶飄華纓俯仰新亭幽曠然塵慮淸內正外自直三揖奚所爭端居得深玩君子非虛名

七言古

射虎行贈射虎人

【元】郭鈺

昨日射虎南山顚悲風蕭蕭眼力穿今日射虎北山下

虎血濺衣山路夜朝朝射虎無空歸家人望斷孤雲飛度嶺逾山弓力健虎肉共分不辭逺府司帖下問虎皮髙枕髑髏醉不知虎昔咆哮百獸走今日寜知在君手鼻端出火耳生風拔劍起舞气如虹昨夜空邨見漁火牛羊不收犬長臥作詩贈君毛髮寒煩君爲我謝上官獨不見昔日劉昆稱長者虎北渡河不須射

端午賜觀騎射擊毬侍防

【明】王紱

葵橊花開蒲艾香都城佳節逢端陽龍舟競渡不足尙詔令禁籞開毬塲毬塲新開向東苑一望晴煙緑莎輭萬馬騫騰鼓吹喧五云繚繞旌旗展羽林年少靑綸巾秀眉丰臉如神人錦袍窄袖巧結束金鞍寶勒紅纓新紛紜來往尢迅速馬上時看藏馬腹背挽雕弓金鏃鳴一剪柔條碎新緑忽聞有詔命分棚毬先到手人誇能馬蹄四合雲霧集驪珠落地蛟龍爭彩色毬門不盈尺巧中由來如破的剨然一擊電光飛平地風雲轟霹靂自矜得雋意气粗萬夫誇羨聲喧呼摐金伐鼓助喜色共言此樂人間無鸞輿臨幸天顏喜防賜千官醉蒲醑光祿樽開北斗傍簫韶樂奏南薰裏微臣何幸遭盛明淸光日近多恩榮呈詩敢擬長楊賦萬歳千秋頌太平答空同子觀射見贈之作

【明】鄭作

我騎白鼻騧君載靑油車行行城南道聮翩走風沙停車下馬對相揖彎弓抽矢向西立一箭應手墜雙翼鏑中颯颯悲風入天寒日暮侵徵衣側身上馬先爾歸揚鞭徑去不回首黃雲白雪春霏霏

五言律

端午日觀射栁應制

【明】王直

楊栁緑含滋雕弓縱射時向風飛白羽和露折靑絲輦路晴光動旌門午漏遲營前撾鼓急捷報萬人知

五言排律

元武門侍射

【唐】張說

射觀通元闕兵欄辟禦筵雕弧月半上畫的暈重圓羿後神幽贊靈王法暗傳貫心精四返飲羽妙三聮雪鶴來銜箭星麟下集一逄軍宴洽萬慶武功宣

和王懷州觀西營秋射

【唐】耿湋

謝公觀校武艸碧露漫漫落葉停髙駕空林滿從官迎籌皆疉鼓揮箭或移竿名借三軍勇功推百中難主皮山郡晚飲算栁營寒明日開鈴閣新詩雙玉盤

觀衞尙書九日對中使射破的

【唐】戎昱

盛宴傾黃菊殊私降紫泥月營開射圃霜斾拂晴霓出將三朝貴彎弓五善齊腕回金鏃滿的破緑低勇气幹牛斗歡聲震鼓鼙忠臣思報國更欲取關西

七言律

次韻王晉卿奉詔押髙麗燕射

【宋】蘇軾

北苑傳呼陛楯郎東藩初識令君香天山自可三箭取海國何勞一葦航宣勸不辭金盌側醉歸爭看玉鞭長錦囊詩艸勤收拾莫遣雞林得夜光

劉乙新作射亭

蘇軾

蘭玉當年刺史家雙鞬馳射笑穿花而今白首閒驄馬只有淸尊照畫蛇寂寂小窗蛛网徧陰陰垂桞鴈行斜手柔弓燥春風暖置酒看君中防牙

射栁

【元】張範

年少將軍耀武威人如輕燕馬如飛黃金箭落星三防白玉弓開月一圍簫鼓聲中驚霹靂綺羅筵上動光輝回頭笑殺無功子羞對薰風脫錦衣

端午日賜觀射栁

【明】王英

鳳皇城上駐龍旂瑞日含光耀紫微澹蕩蒲風初應節絪縕花气半薫衣仗前新築麒麟苑云外遙開虎豹圍先看聖孫來試馬指麾兵陣合天機

其二

鳴簫伐鼓催飛鞚列陣行雲擁翠華競挽雕弓如月滿盡摧楊栁向風斜因知上將皆猿臂總道諸軍勝虎牙莫羨天山曾獻巧射生今已靜邊沙

五言絕句

觀騎射

【唐】李益

邊頭射雕將走馬出中軍逺見平原上翻身向暮云

七言絕句

少年行

【唐】令狐楚

家本淸河住五城須憑弓箭得功名等閒飛鞚秋原上獨向寒云試射聲

看射栁枝

【唐】李渉

玉弝朱勅賜弓新加三鬥得秋風萬人齊看翻金勒百步穿楊逐箭空

禦定佩文齋詠物詩選卷一百三十八

欽定四庫全書

禦定佩文齋詠物詩選卷一百三十九

弓類

四言古

良弓銘

【漢】李尢

弓矢之作爰自曩時鄕射載禮招命在詩妙稱顏髙巧發晉師不爭之美亦以辧儀

五言古

我有

【元】張憲

我有騂角弓百步能破的力彊不受檠材美陋越棘時能斃飛將萬騎莫敢逼翻翻鐵絲箭剡剡金爪鏑鼓寒霜气重應手響霹靂豈惟射渠魁眼中已無敵雄哉兩櫜鞬儼若左右翼時來亦大用不偶直暫塞我弓𨿽少置未許楚人得

五言律

戴光弓

【唐】元稹

潞府筋膠勁戴光因合成知君懷膽气贈我定交情不擬閒穿葉那能枉始生惟調一隻箭飛入破聊城

射弓次寄彭城四君

【宋】林逋

襟掩皂貂斜晴鼙向水涯箭翎沈白雪貼暈破微霞气爲傍觀壯言因決勝誇鈿釵金捍彀更憶五侯家

五言絕句

奉和詠弓

【唐】楊師道

霜重麟膠勁風髙月影圓烏飛隨帝輦鴈落逐鳴

弓

【明】髙啟

燕角號良材樓煩劈未開秋風懸臂出何處一鶬來

七言絕句

閱弓箭手

【明】孫承宗

三年又見栁依依細栁營中剗栁歸卻喜丹臺新燕子學成白羽水平飛

禦定佩文齋詠物詩選卷一百三十九

欽定四庫全書

禦定佩文齋詠物詩選卷一百四十

箭類

四言古

弧矢銘

【漢】李尢

木爲弧剡木爲矢弧矢協並八極同紀

弓矢贊

【梁】蕭統

弓用筋角矢制良工亦以觀徳非止臨戎楊葉命中猨墮長空

五言律

箭

【唐】李嶠

漢甸初收羽燕城忽解圍影隨流水急光帶落星飛夏列三成範堯沈九日輝斷蛟云夢澤希爲識忘歸

五言排律

禦箭連中雙兔

【唐】闕名

宸遊經上苑羽獵向閒田狡兔初迷窟纎驪詎著鞭三驅仍百步一發遂雙連影謝含霜艸魂消向月歡聲動寒木喜气滿晴天那似陳王意空垂樂府篇

禦定佩文齋詠物詩選卷一百四十

欽定四庫全書

禦定佩文齋詠物詩選卷一百四十一

刀類

五言古

以雙刀遺子由子由有詩次其韻

【宋】蘇軾

寶刀匣不見但見龍雀鐶何曽斬蛟蛇亦未切瑯玕胡爲穿窬輩見之要領寒吾刀不汝問有媿在其肝念此力自藏包之虎皮斑湛然如古井終歳不復瀾不憂無所用憂在用者難佩之非其人匣中自長嘆我老眾所易屢遭非意幹惟有王元通階庭秀芝蘭知子後必大故擇刀所便屠狗非不用一歳六七刓欲試百鏈剛要須更泥蟠作詩銘其背以待知者看

刀贈程自邑

【明】鄭作

昔客汴上來曾遺西番刀出鞘試口吹斷毫毛裹以白鹿皮纒以靑絲縧不逄拂拭人塵埃甘自韜把贈

慙吾老功名看汝豪

七言古【附長短句】

崔五六圖屏風各賦一物得烏孫佩刀

【唐】李頎

烏孫腰間佩兩刀刃可吹毛錦爲帶握中枕宿穹廬室馬上割飛翳螉塞執之魍魎誰能前气凜淸風沙漠邊磨用陰山一片玉洗將朔北獨流泉主人屏風寫奇狀鐵鞘金鐶儼相向回頭瞪目時一看使予心在江湖上

荊南兵馬使太常卿趙公大食刀歌

【唐】杜甫

太常樓船聲嗷嘈問兵刮宼超下牢牧出令奔飛百艘猛蛟突獸紛騰逃白帝寒城駐錦袍元冬示我胡國刀壯士短衣頭虎毛慿軒防鞘天爲髙翻風轉日木怒號冰翼雪淡傷哀猱鐫錯碧甖鸊鵜膏鋩鍔巳瑩虛秋濤鬼物撇捩亂坑壕蒼水使者捫赤絳龍伯國人罷釣鼇芮公回首顏色勞分閫救世用賢豪趙公玉立髙歌起攬環結佩相終始萬嵗持之防天子得君亂絲與君理蜀江如綫鍼如水荊岑彈丸心未已賊臣惡子休干紀魑魅魍魎徒爲耳妖腰亂領敢欣喜用之不髙亦不庳不似長劍須天倚吁嗟光祿英雄弭大食寶刀聊可比丹靑宛轉麒麟裏光芒六合無泥滓

難綰刀子歌

【唐】盧綸

黃金鞘裏靑蘆葉麗若剪成銛且霎輕冰薄玉狀不分一尺寒光堪決云吹毛可試不可觸似有虫搜闕裂文淬之幾墮前池水焉知不是蛟龍子割雞刺虎皆若空願應君心逐君指並州難綰竟何人每成此物如有神

日本刀歌

【宋】歐陽修

昆夷道逺不復通世傳切玉誰能窮寶刀近出日本國越賈得之滄海東魚皮裝貼香木鞘黃白間雜鍮與銅百金傳入好事手佩服可以禳妖凶傳聞其國居大島土壤沃饒風俗好其先徐福詐秦民采藥淹畱丱童老百工五種與之居至今噐玩皆精巧前朝貢獻屢往來士人往往工詞藻徐福行時書未焚逸書百篇今尙存令嚴不許傳中國舉世無人識古文先王大典藏蠻貊滄波浩蕩無通津令人感激坐流涕銹澀短刀何足云贈戴嗣良歌時罷洪府監兵過廣陵爲東坡公出所獲西夏刀劍東坡公命作

【宋】晁補之

三郎少日如乳虎代父搏賊驚山東硬弓長箭取官職自說九戰皆先鋒將軍拳勇饋不繼痛惜靈武寄謀空城頭揶揄下俛走壯士志屈羞塡胸平生山西踏霜雪洪府下濕號兒童聞名未識二十載初見長楫東坡公銳頭短後凜八尺气似飲井垂檐虹只令不語當陣立望見已是千夫雄往年身奪五刀劍名玉所擐犀紮同晨朝攜來一府看竊指私語驚庭中紅妝擁坐花照酒靑萍拔鞘堂生風螺旋鋩鍔波起脊白蛟雙挾三蒼龍試人一縷立褫魄戲客三招森動容東坡喜爲出好礪洮鴨緑石如堅銅收藏入匣人意定蛾眉稍進琉璃鐘太平君子尙小毖戒懼邾小毋荓蜂舞幹兩階庶可覩跳空七劍今何庸我爲蘇公起揚觶雅歌緩帶聊堪同從公請礪歸作硯聞公常諫求邊功

北庭宣元傑西番刀歌

【元】張憲

金神起持水火齊煆煉陰陽結精銳七月七日授冶師手作鉗錘股爲礪一千七百七十鋒脊髙體狹刀口洪龍飛蛟化歳月久阮師舊物今無蹤呱哇繡鑌柔可曲東倭純鋼不受觸賢侯示我西番刀名壓古今刀劍錄三尖兩刃圭首圓劍脊防防生黒煙朱砂斑痕防人血雕靑皮輭金鉤聮唐人寶刀誇大食於今利噐稱米息十年土涮松紋生戎王造時當月蝕平章遺佩固有神朱髙固始多奇勲三公重噐不虛授往繼王祥作輔臣

佩刀行

【明】徐尊生

神人藏舟半天裏絕壑谽谺露舟尾錚然有物墮中宵八觚稜嶒長尺只野僧拾之歸張公化爲夭矯蒼精龍不知何世何年閟奇气剸犀斷虎一旦生神通魑魅卻走妖邪空張公佩到蓬萊殿天上羣仙驚未見靑絲緱懸白玉環當晝孤光揺冷電爲君淬厲向盤根縱有靑萍何足羨他年辭榮歸浙山莫行金華赤松間精靈感防霹靂吼便恐飛去無時還

楊伯翼贈日本刀歌

【明】王穉登

楊郎手持一匣霜贈我拂拭生寒芒鉛刀紛紛空滿目君與此鍔皆魚腸南金換卻東溟鐵上帶倭兵髑髏血血未曽消刃未平皎若蓮花浸秋月燈前細看鸊鵜鋒入手還疑蛟與龍門外湖深恐飛去朱繩夜縛靑芙蓉苔花斕斑土花紫白虹沈沈臥寒水歸家不惜十年磨他日還能報知已

五言律

刀

【唐】李嶠

列辟鳴鸞至惟良佩犢旋帶環疑寫月引鑑似含泉入夢華梁上藏鋒彩筆前莫驚開百鏈特擬定三邊

琉球刀

【明】徐渭

單刀新試舞雙劍舊能輪雨過腥聞血風旋雪裏身對鐶歸思動掛壁蒯緱塵醉後時橫看終當贈與人

七言律

詠邵文敬所藏轉刀

【明】吳寛

鑠金巧思出工倕獨抱機心展轉危報主久知深自許授人難辧倒相持筆端字悟藏鋒妙囊底錐嫌脫穎遲詩社埋頭羞銳進吳箋一割尙差差

五言絕句

視刀環歌

【唐】劉禹錫

常恨言語淺不知人意深今朝兩相視脈脈萬重心

禦定佩文齋詠物詩選卷一百四十一

欽定四庫全書

禦定佩文齋詠物詩選卷一百四十二

劍類

五言古

劍

【魏】文帝

越民鑄寶劍出匣吐寒芒服之禦左右除凶致福祥

寶劍

【梁】吳均

我有一寶劍出自昆吾谿照人如照水切玉如切泥鍔邊霜凜凜匣上風淒淒寄語張公子何當來見攜

經丰城劍池

【陳】陰鏗

淸池自湛澹神劍久遷移無復連星气空餘似月池夾篠澄深淥含風結細漪惟有蓮花蕚還想匣中雌

古劍

【唐】劉長卿

龍泉閒古匣苔蘚淪此地何意久藏鋒翻令世人棄鐵衣今正澀寶刃猶可試儻遇拂拭恩應知剸犀利

折劍頭

【唐】白居易

拾得折劍頭不知折之由一握靑蛇尾數寸碧頭疑是斬鯨鯢不然刺蛟虯缺落泥土中委棄無人收我有鄙介性好剛不好柔勿輕直折劍猶勝曲全鉤

寶劍吟

【宋】陸遊

幽人枕寶劍殷殷夜有聲人言劍化龍直恐興風霆不然憤狂豎慨然思遐徵取酒起酹劍至寶當潛形豈無知君者時來自施行一匣有餘地胡爲鳴不平

寶劍篇

【明】祝允明

我有三尺匣白石隱靑鋒一藏三十年不敢輕開封無人解舞術秋山蟄神龍時時自提看碧水蒼芙蓉家雞未須割屠蛟或當逄想望張壯武揄揚郭代公髙歌撫匣臥遐想幹將翁幸得防光彩長飛星漢中

七言古【附長短句】

古劍篇

【唐】郭元振

君不見昆吾鐡冶飛炎煙紅光紫气俱赫然良工鍜鏈凡幾年鑄得寶劍名龍泉龍泉顏色如霜雪良工咨嗟嘆奇絕琉璃玉匣吐蓮花錯鏤金環映明月正逄天下無風塵幸得周防君子身精光黯黯靑蛇色文章片片綠龜鱗非直結交遊俠子亦曾親近英雄人何言中路遭棄捐零落漂淪古獄邊𨿽復塵埋無所用猶能夜夜气沖天

與李渤新羅劍歌

【唐】李渉

我有神劍異人與暗中往往精靈語識者知從東海來來時一夜因風雨長河臨曉北斗殘秋水露背靑螭寒昨夜大梁城下宿不借跌光顏看刃邊颯颯塵沙缺瘢痕半是蛟龍血雷煥張華久已無沈寃知向誰人說我有愛弟都九江一條直气今無雙靑光好去莫惆悵必斬長鯨湏少壯

武昌銅劍歌

【宋】蘇軾

雨餘江淸風捲沙雷公躡雲捕黃蛇蛇行空中如枉矢霓光煜煜燒蛇尾或投以塊鏗有聲雷飛上天蛇入水水上靑山如削鐵神物欲出山自裂細看両脇生碧花猶是西江老蛟血蘇子得之何所爲蒯緱彈鋏詠新詩君不見淩煙功臣長九尺腰間玉具髙拄頤

張幾仲有龍尾子石硯以銅劍易之

蘇軾

我家銅劍如赤蛇君家石硯蒼璧橢而防君持我劍向何許大明宮裏玉佩鳴衝牙我得君硯亦安用雪堂窗下爾雅箋魚鰕二物與人初不異飄落髙下隨風花蒯緱玉具皆外物視艸艸元無等差君不見秦趙城易璧指圖睨柱相矜誇又不見二生妾換馬驕鳴啜泣思其家不如無情兩相與永以爲好譬之桃李與瓊華郭祥正家醉畫竹石壁上郭作詩爲謝且遺二

古銅劍

蘇軾

空腸得酒芒角出肝肺槎枒生竹石森然欲作不可回吐向君家雪色壁平生好詩仍好畫書墻涴壁長遭罵不瞠不罵喜有餘世間誰復如君者一雙銅劍秋水光兩首新詩爭劍鋩劍在牀頭詩在手不知誰作蛟龍吼

漢劍歌

【元】貢奎

古劍粼粼一水髙堂脫鞘神光起何年失勢竟飛來風雨靈雌泣淵底自從掌握歸山人勾連鐵鎖羈煙塵山石裂開鳴碧玉土華蝕盡浮蒼鱗天官下勅百靈守呼吸云雷任驅走或云其來由漢始防侯佩從赤松子千載相傳有定名造物忘令書太史君不見干將莫邪離復合气沖牛斗森滅沒長鯨掉尾滄海闊

寶劍歌

【明】孫炎

寶劍光耿耿佩之可以當一龍只是陰山太古雪爲誰結此靑芙蓉明珠爲寶錦爲帶三尺枯蛟出冰海自從虎革裹干戈飛入芒碭育光彩靑田劉郎漢諸孫傳家惟有此物存匣中千年睡不醒白帝血染桃花痕山童神全眼如日時見蜿蜒走虛室我逄龍精不敢彈正气直貫靑天寒還君持之獻明主若嵗大旱爲霖雨

匣劍行

【明】張元凱

生長闔閭國家住專諸裏鍜鏈昆吾成一匣明秋水秋水泠泠聲繞扉淒淸中夜蛟龍歸空廬獨抱朗月臥髙天颯動霜華飛提攜神物無人覺何來白虹常在握鋒芒衛霍耀天山精靈荊聶傾河嶽結客紛紛向五陵呼盧博采且浮沈寜輸百萬防三尺懸在腰間酬寸心鸊鵜新淬光如彗照見人間不平事玉玦金環日日閒匣中一匊明珠淚嚴城吹角秋夜淸風淒月肅鄰雞鳴擥衣起舞欲拔劍無乃嵗久靑苔生莫邪空老無人齒世人共寶鉛刀耳幕南塞北行路難酬恩報怨竟誰是淪落沈埋一蒯緱恥將彈鋏動諸侯丰城不掩千霄气越石何嗟繞指柔

五言律

蕃劍

【唐】杜甫

致此自僻逺又非珠玉裝如何有奇怪每夜吐光芒虎气必騰上龍身寜久藏風塵苦未息持汝奉明王

寶劍篇

【唐】劉長卿

寶劍不可得相逄幾許難今朝一度見赤色照人寒匣裏星文動環邊月影殘自然神鬼伏無事莫空彈賦得雙佩劍送方生趨幕府【明】潘緯

延津雙玉虹神物合雌雄易用千金購難爲一割功塵埋余鬥气嵗逺結陰風感激封侯去龍鳴出匣中

賦得劍幷送湯憲副

【明】童佩

寶鍔曾防此千年尙有名星辰片雲識風雨半江生鏈想古人迹功知烈士成張華在當路寜使久延平

五言排律

觀淬龍泉劍

【唐】裴夷

歐冶將成器風胡幸見逄發硎思剸玉投水化爲龍詎肯藏深匣終期用刜鐘蓮花生寶鍔秋日厲霜鋒練質才三尺吹毛過百重擊磨如不倦提握願長從

劍化爲龍

【唐】張聿

古劍誠難屈精明有所從沈埋方出獄防合卻成龍牛斗寃初歇蜿蜒气漸濃雲濤透百尺水府躍千重拖尾迷蓮鍔張鱗露錦容至今沙岸下誰得覩靈蹤

五言絕句

劍客

【唐】賈島

十年磨一劍霜刃未曾試今日把似君誰有不平事

七言絕句

書劍

【唐】元稹

渝工劍刃皆歐冶巴吏書蹤盡子云惟我心知有來處泊船黃艸夜思君

寶劍

【唐】韓偓

困極應還有日通難將塵土掩神蹤但教出得丰城後不是延津亦化龍

詠劍

【明】沈貞

三尺精靈夜吐輝曾聞天上化龍飛千金漫落英雄手不斷人間是與非

戚將軍贈寶劍歌

【明】王世貞

鑄成歐冶笑相看朶朶蓮花映日寒自是君家第三劍萬年不遣贈來丹

其二

曾向滄流剸怒鯨酒闌分手贈書生芙蓉澀盡魚鱗老總爲人間事漸平

其三

霜華出匣影迷離懶傍商山刈紫芝腰下長鎌來便妒不湏風雨論雄雌

其四

螭頭銜玉虎絲縧白晝淩霜夜吼濤東海王生身漸老可能酬得呂防刀

禦定佩文齋詠物詩選卷一百四十二

欽定四庫全書

禦定佩文齋詠物詩選卷一百四十三

旌旗類

五言古

揚旗

【唐】杜甫

江雨颯長夏府中有餘淸我公防賔客肅肅有異聲初筵閱軍裝羅列照廣庭庭空六馬入駊騀揚旗旌回回偃飛蓋熠熠迸流星來纒風飇急去擘山嶽傾材歸俯身盡妙取略地平虹蜺就掌握舒捲隨人輕三州逼宼戎但見西嶺靑公來練猛士欲奪天邊城此堂不易升庸蜀日已寜吾徒且加餐休適蠻與荊

五言律

旌

【唐】李嶠

告善康莊側求賢市肆中擁麾分彩雉持節曳丹虹影麗天山雪光揺朔塞風方知美周政抗斾賦車攻

旗

李嶠

桂影承宵月虹輝接曙云縱橫齊八陣舒捲引三軍日薄蛟龍影風翻鳥隼文誰知懷勇志蟠地幾繽紛

五言絕句

麾

彩帛曳長虹悠悠捲塞風三軍齊陷陣應在一揮中

禦定佩文齋詠物詩選卷一百四十三

欽定四庫全書

禦定佩文齋詠物詩選卷一百四十四

戰袍類

七言古

觀杭州鈐轄歐育刀劍戰袍【宋】蘇軾

靑綾衲衫暖襯甲紅綫勒帛光繞脇禿巾小防雕鶻盤大刀長劍龍蛇柙兩軍鼓噪屋瓦墜紅塵白羽紛相雜將軍恩重此身輕笑履鋒鋩如一挿書生只肯坐帷幄談笑毫端弄生殺叫呼擊鼔催上竿猛士應憐小兒黠試問黃河夜偸渡掠靣驚沙寒霎霎何如大艦日髙眠一枕淸風過苕霅

五言律

賦得戰袍紅

【明】徐渭

海罽染啼猩徵袍制始成春籠香共疉夜帳火俱明自與鶉旗映還宜蟒繡縈戰歸新月上脫向侍児擎

五言絕句

戰袍

【明】髙啟

雕錦剪花團三邊總認看防常不肯著風雪念兵寒

禦定佩文齋詠物詩選卷一百四十四

欽定四庫全書

禦定佩文齋詠物詩選卷一百四十五

彈類

五言古

南林彈

【晉】桓

防帶躡良駟揮彈出長林歸翮赴舊棲喬木轉翔禽落羽防絕響屢中轉應心

七言古

挾彈圖

【明】陳紹先

連錢驄馬雕鞍新銀蹄蹀躞揚風塵一聲嘶過沙隄畔雨香雲暖當芳春烏紗云錦新承賜侍宴明光醉歸去彎弓挾彈望飛禽落花滿地無防處

其二

奚官平明出建章金羈白馬多恩光翻身忽見艸中兔雕弓滿彀如鷹揚四蹄蹴踏煙莎短垂鞭緩把絲韁綰歸來猶帶上林酣揮袂香風春日暖

五言律

彈

【唐】李嶠

俠客持蘇合佳遊滿帝鄕避丸深可誚求炙遂難忘金迸疑星落珠成似月光誰知少孺子將此諫吳王

七言絕句

宮詞

【宋】花蘂夫人

侍女爭揮玉彈弓金丸飛入亂花中一時驚起流鶯防踏落殘花滿地紅

四馬挾彈圖

【元】楊維楨

八駿瑤池一半歸錦袍欲脫玉腰圍君王手挾流星彈莫打慈烏繞樹飛

題挾彈人馬圖

【明】張適

驄騎閒行不用鞭綠陰原上艸芊芊是誰催促春歸去卻把金丸打杜鵑

題挾彈圖

【明】陳繼

白馬雕鞍艶綺羅東城南陌徧經過金丸且莫輕拋擲綠樹春深乳雀多

題趙仲穆挾彈圖

【明】李東陽

東風挾彈小城春遊騎飛韁不動塵道上相逄休借問衛家兄弟霍家親

禦定佩文齋詠物詩選卷一百四十五

欽定四庫全書

禦定佩文齋詠物詩選卷一百四十六

鞭類

五言古

野夫采鞭於東山偶得元者【唐】羊士諤

追風豈無策持斧有遐想鳳去畱孤根巖懸非朽壤苔斑自天生玉節垂雲長勿謂山之幽丹梯亦可上

野節鞭

【唐】元稹

神鞭鞭宇宙玉鞭鞭騏驥緊綛野節鞭本用鞭贔屭使君鞭甚長使君馬亦利司馬並馬行司馬馬顦顇短鞭不可施疾步無由致使君駐馬言願以長鞭遺此遺不尋常此鞭不容易金堅無繳繞玉滑無塵膩靑蛇坼生石不刺山阿地烏龜旋眼斑不染江頭淚長看雷雨痕未忍駑駘試特用換所持無令等閒棄答言君何奇贈我君所貴我用亦不凡終身保明義誓以鞭姦頑不以鞭蹇躓指防狡兔蹤決撻怪龍睡借令寸寸折節節不

虛墜因作換鞭詩詩成謂同志而我得聞之笑君年少意安用換長鞭鞭長亦奚爲我有鞭尺餘泥拋風雨漬不擬閒贈行惟將爛誇醉春來信馬頭欵緩花前轡願我遲似攣饒君疾如翅

長短句

詠馬鞭

【唐】髙適

龍竹養根凡幾年工人截之爲長鞭一節一目皆天然珠重重星連連繞指柔純金堅繩不直規不圓把向空中捎一聲良馬有心日馳千

五言律

賦得鐵馬鞭

【唐】戎昱

成噐𨿽因匠懷剛本自天爲憐持寸節長擬靜三邊未入英髦用空存鐵石堅希君剖腹取還解抱龍泉

七言律

劉二十八以文石枕見贈仍題絕句以將厚意因持壁州鞭酬謝兼廣爲四韻

【唐】元稹

枕截文瓊珠綴篇野人酬贈壁州鞭用長時節君須策泥醉風雲我欲眠歌盻彩霞臨藥竈執陪仙仗引鑪煙張騫卻上知何日隨防歸期在此年

禦定佩文齋詠物詩選卷一百四十六

欽定四庫全書

禦定佩文齋詠物詩選卷一百四十七

武備雜類

五言古

詠鞞應詔

【梁】蕭琛

抑揚應雅舞擊節逗和音卻馬旣云在將帥止思心

七言古

文皇禦槍歌

【明】王世貞

天欲大統歸文皇健兒挿羽起翼方隆準重瞳美髯秀如雲黒幟緑沈槍幟尾絨排七曜色槍尖鐵浴九秋霜母論此槍丈二尺尺刃能爲萬人敵燿如掣電長繞身裊若修蛇四生翼銜枚直透深陣後立表時懸伏兵色白溝河潰呼吸中金陵鐵甕無堅墉保兒身手豈不健凡介豈敢追眞龍紫茸甲雕赤驃死若論元勲此槍耳貫鏃中穿懸昧白捍刃痕多斷鱗紫星斗長依黼座邊虹霓不試太平年寜如漢祖斬蛇劍武庫風多遽上天五言律

弩

【唐】李嶠

挺質本軒皇申威震逺方機張驚雉雊玉彩耀星芒髙鳥行應盡淸猿坐見傷蘇秦六百步推此說韓王

夕烽

【唐】杜甫

夕烽來不近每日報平安塞上傳光小云邊落防殘照秦通警急過隴自艱難聞道蓬萊殿千門立馬看

五言絕句

矛

【明】髙啟

畫榦似蛇長誰論半段槍日斜親鬭罷髙宴卓沙塲

冑

髙啟

黃金冑虎頭乍免走豪酋還有從容處綸巾按壘遊

鎧

髙啟

絲串鏤文銀髙城日照鱗擐來曽攪陣一鏃不傷身

七言絕句

狼煙

【唐】薛逄

三道狼煙過磧來受降城上探旗開傳聲卻報邊無事自是官軍入鈔回

聞號

【唐】鄭畋

陛兵偏近禦林營夜靜仍傳禁號聲應笑執金雙闕下近南猶隔兩重城

禦定佩文齋詠物詩選卷一百四十七

欽定四庫全書卷

禦定佩文齋詠物詩選卷一百四十八

鹵簿類

五言排律

元日望含元殿禦扇開

【唐】張筥

萬國來朝歳千秋覲聖君輦迎仙仗出扇匝禦香焚俯對朝容近先知曙色分冕旒開處見鐘磬合時聞影動承朝日花攢似慶雲蒲葵那可比徒用隔炎氛

七言律

元日樓前觀仗

【唐】薛逢

千門曙色鎖寒梅五夜疎鐘曉箭催寶馬占隄朝闕去香車爭路進名來天臨玉几班初合日照金雞仗欲廻更傍紫微瞻北斗上林佳气滿樓臺

七言絕句

宮詞

【唐】王建

祕殿淸齋刻漏長紫微宮女夜焚香拜陵日近公卿發

鹵簿分頭出太常

壽杯詞

【唐】司空圖

臺城細仗曉初移詔賜千官褉飲時綠帳逺籠淸佩響更燻晴日上龍旗

駕幸新丰溫泉宮獻詩

【唐】上官昭容

鸞旂掣曳拂空回羽騎驂驔躡景來隱隱驪山云外聳迢迢禦帳日邊開

探花詞

【金】元好問

禁裏蒼龍啟九關殿前鸚鵡喚新班沈沈綠樹鞭聲逺嫋嫋薰風扇影閒

元旦朝回書事

【元】吳師道

朱衣髙唱禦樓東淸漏遲遲晝景中黃繖寶幢微影動一時吹面受東風

輦下曲

【元】張昱

三司侍宴皇情洽對禦吹螺大禮終寶扇合鞘催放仗馬蹄哄散萬花中

古宮詞

【元】王逢

萬年枝上月團團一色珠衣立露寒獨有君王遙認得扇開防尾簇紅鸞

禦定佩文齋詠物詩選卷一百四十八

欽定四庫全書

禦定佩文齋詠物詩選卷一百四十九

儀器類

五言律

銅儀

【元】掲傒斯

法象坤儀重來從汴水遷飛龍纒四極黃道界中天望絕秋毫永循環太古前荒臺明月夜歷歷應星躔

五言排律

尙書郎上直聞春漏

【唐】張少博

建禮含香處重城待漏辰徐聞傳鳯闕曉唱辧雞人銀箭聽將盡銅壺滴更新催籌當五夜移刻及三春杳杳從天逺泠泠出禁頻直廬殘響曙肅穆對勾陳

冬夜集賦得寒漏

【唐】皇甫冉

淸冬洛陽客寒漏建章臺出禁因風徹縈牕共月來偏將殘瀨雜乍與逺鴻哀遙夜重城警流年滴水催閒齋堪坐聽況有故人杯

觀象臺銅渾天儀刻漏

【明】鐘惺

制出何人手年標異代君篆成蝌蚪迹斑上鷓鴣紋古瓦棲朝露孤楹抱宿云九金來禹牧七政準堯文較吹葭審躔從累黍分當時甘石軰心目太精勤

七言律

銅儀

【唐】韋莊

銅儀一夜變葭灰暖律還吹嶺上梅已喜漢宮今再睹更驚堯歷又重開窓中逺岫靑如黛門外長江緑似苔誰念閉關張仲蔚滿庭春雨長蒿萊

刻漏

【宋】朱子

無疑莫詣君平肆任運休尋季主家謾設銅壺尺咫閒參玉表驗分差不妨啟處知時節那更榮枯紀歲華卻羨升平好官府日髙三丈放朝衙

五言絕句

宮中樂

【唐】令狐楚

月上宮花靜煙含苑樹深銀臺門已閉仙漏夜沈沈

七言絕句

宮詞

【宋】花蕊夫人

雞人報曉才三唱玉井金牀轉轆轤煙引禦鑪香繞殿漏籖初刻上銅壺

早朝詩

【明】楊子器

殘月朣朧欲五更禁門立萬燈明君王靜對銅人坐一夜齋宮數漏聲

引奏後卽事

【明】蔡羽

千門花柳轉楓宸百和香中過輦塵銀箭忽從天上落六宮仙子聽時辰

日星晷

【明】周玉簫

八節晨昏子半時極星出地較髙卑君心不似天經緯日日歸垣定不移

禦定佩文齋詠物詩選卷一百四十九

欽定四庫全書

禦定佩文齋詠物詩選卷一百五十

權衡度量類

四言古

嘉量銘

【周】闕名

時文思索允臻其極嘉量旣成以觀四國永啟厥後玆器維則

五言律

賦得秤送孟孺卿

【唐】包何

願以金錘秤因君贈別離鉤懸新月吐衡直眾星隨掌握須平執錙銖必盡知由來投分審莫放弄權移

五言排律

奉和中和節詔賜公卿尺

【唐】裴度

陽和行慶賜尺度爲臣工荷寵乘佳節傾心立大中短長思合制逺近貴攸同初仰裁成徳將酬分寸功作程施有用垂範播無窮願永延洪壽千春奉聖躬奉和中和節詔賜公卿尺

【唐】李觀

淑景韶光媚皇家寵錫崇具寮頒玉尺成器幸良工豈止尋常用將傳度量同人何不取則物亦賴其功紫翰宣殊造丹誠屬匪躬奉之無失墜恩澤自天中

七言絕句

天秤

【明】郭登

體物何曽有重輕相君因爾號阿衡誰多誰少皆公論才有些兒便不平

禦定佩文齋詠物詩選卷一百五十

欽定四庫全書

禦定佩文齋詠物詩選卷一百五十一

寶玉類

四言古

玉贊

【晉】庾肅之

圓璧月鏡璆琳星羅結秀藍田輝眞荊和元珪特達瑜不掩瑕質鮮气潤流映滂沱

瑾瑜玉贊

【晉】郭璞

鐘山之美爰有玉華光彩流映气如虹霞君子是佩象徳閒邪

五言古

見賣玉器者

【宋】鮑照

涇渭不可雜瑉玉當早分子實舊楚客防俗謬有聞安知理孚采豈識質明溫我方歷上國從洛入函轅揚光十貴室馳譽四豪門奇聲振朝邑髙價服鄕邨寧能與爾曹瑕瑜稍辧論

古風

【唐】李白

宋國梧臺東野人得燕石誇作天下珍卻哂趙王璧趙璧無緇燐燕石非貞眞流俗多錯誤豈知玉與瑉

七言古

片玉篇

【唐】錢起

至寶未爲代所奇韞靈示璞荊山陲獨使虹光天子識不將淸韻世人知世人所貴惟燕石美玉對之成瓦礫空山埋照凡幾年古色蒼痕宛自然重谿羃羃暗雲樹一片熒熒光石泉美人之鑑明且徹玉指提攜嘆奇絕試勞香袖拂莓苔不覺淸心皎冰雪連城美價幸逢時命代良工豈見遺試作珪璋禮天地何如瓀瑊在堦墀

金璫玉佩歌

【唐】顧況

贈君金璫太霄之玉佩金鎖禹步之流珠五嶽眞君之祕籙九天丈人之寶書東井沐浴辰已畢先進洞房上奔日借問君從何處來黃姑織女機邊出

五言律

詠玉

【唐】李嶠

映石先過魏連城欲向秦洛陽陪勝友燕趙類佳人方水晴虹媚常山瑞馬新徒爲卞和識不遇楚王珍

五言排律

賦得沽美玉

【唐】南巨川

抱玉將何適良工正在斯有瑕寧自掩匪石幸君知雕琢嗟成器緇燐志不移飾樽光宴賞入佩奉威儀象徳曽畱譽如虹竊可奇終希逢善價還得桂林枝

賦得沽美玉

【唐】羅立言

誰憐披褐士懷玉正求沽成器終期達逢時豈見誣寶同珠照乘價重劍論都浮彩朝虹滿懸光月影孤防年淪瓦礫今日出泥塗采斵資良匠無令瑕掩瑜

賦得瑕瑜不相掩

【唐】陳中師

出石溫然玉瑕瑜素在中妍媸因異彩音韻信殊風讓美心方並求疵意本同光華開縝密淸潤仰磨礲秀質非攘善貞姿肯廢忠今來儻成器分別在良工

賦得瑕瑜不相掩

【唐】武翊黃

抱璞應難辧姸媸每自融貞姿偏特達微玷遇磨礱涇渭流終異瑕瑜自不同半曽光透石未掩气如虹縝密誠爲智包藏豈爲忠疑看分美惡今得值良工

賦得白珪無玷

【唐】辛洪

片玉表堅貞逢時寶自呈色鮮同雪白光潤奪冰淸皎皎無瑕玷鏘鏘有佩聲昆山標重價垂棘振香名抱璞心常苦全眞道未行琢磨欣大匠還冀動連城

賦得戞玉有餘聲

【唐】管雄甫

戞玉音難盡凝人思轉淸依稀流戶牖髣髴在檐楹更逐松風起還將澗水並樂中如舊曲天際轉餘聲漂渺浮煙逺溫柔入耳輕想如君子佩時得上堂鳴

賦得玉聲如樂

【唐】潘存實

表質自堅貞因人一叩鳴靜將金並響妙與樂同聲杳杳疑風送泠泠似曲成韻含湘瑟切音帶帝弦淸不獨藏虹气猶能暢物情後防如爲聽從此振琮琤

賦得瑕玉成器

【唐】葉季良

片玉寄幽石紛綸當代名荊人獻始遇良匠琢初成水映寒光動虹開晚色明雅容看更澈餘響叩彌淸自與瓊瑤比方隨掌握榮因知君有用髙價佇連城

五言絕句

詠水精

【唐】韋應物

映物隨顏色含空無表裏特來向明月的皪愁成水

詠瑚

韋應物

絳樹無花葉非石亦非瓊世人何處得蓬萊頂上生

詠琉璃

韋應物

有色同寒冰無物隔纎塵象筵看不見堪將對玉人

水精

【唐】王建

映水色不別向月光還度傾在荷葉中有時看是露

七言絕句

冶春口號

【元】楊維楨

見說昆田生玉子海西還有小昆侖明朝去拔瑚樹龍气隨飛過海門

元宮詞

【明】朱有燉

一叚無瑕白玉光來從西域獻君王制成新樣防龍鼎慶壽宮中奉太皇

禦定佩文齋詠物詩選卷一百五十一

欽定四庫全書

禦定佩文齋詠物詩選卷一百五十二

珠類

五言古

擬古

【宋】朱子

夫君滄海至贈我一篋珠誰言君行近南北萬里餘結作同心花綴在紅羅襦防垂合歡帶麗服眷微軀爲君一起舞君情定何如

古樂府

【元】黃淸老

君好錦繡叚妾好明月珠錦繡可爲服服美令人愚不如珠夜光可以照讀書

五言律

詠珠

【唐】李嶠

燦爛金輿側玲瓏玉殿隈昆池明月滿合浦夜光廻彩逐靈轉形隨舞鳯來甘泉宮起罷花媚望風臺

奉試明堂火珠

【唐】崔曙

正位開重屋淩空出火珠夜來防月滿曙後一星孤天淨光難滅云生望欲無遙知太平代國寶在名都

五言排律

省試驪珠詩

【唐】耿湋

是日重淵下言探徑寸珠龍鱗今不逆魚目也應殊掌上星初滿中月正孤酬恩光莫及照乘色難逾欲問投人否先論按劍無儻憐希代價敢對此冰壺

賦得沈珠於淵

【唐】獨孤綬

至道歸淳朴明珠被棄捐失眞來照乘成性卻沈泉不是靈吐猶疑合浦旋岸傍隨日落波底共星懸致逺終無脛懷貪遂比肩欲知恭儉徳所寶在惟賢

賦得珠還合浦

【唐】鄧陟

至寶含衝粹淸虛映浦灣素輝明蕩漾圓彩色紛防昔逐諸侯去今隨太守還影揺波裏月光動水中山魚目徒相比驪龍乍可攀願將車飾用長得耀君顏

賦得濁水求珠

【唐】項斯

靈魄自沈浮從來任濁流願從深處得不向暗中投圓月時堪惜滄波路可求沙尋龍窟逺泥訪蚌津幽是寶終知貴惟恩且用酬如能在公掌的不負明眸

賦得暗投明珠

【唐】崔藩

至寶防懷袖明珠出復收向人光不定離掌勢難畱皎澈虛臨夜孤圓冷瑩秋徐來驚月落疾轉怕星流有淚甘瑕棄無媒自暗投今朝感恩處將欲報隋侯

賦得水懷珠

【唐】莫宣卿

長川含媚水波底孕靈珠素魄生蘋末圓規照水隅淪漣冰彩動蕩漾瑞光鋪夜迥星同貫秋淸岸不枯江妃思在掌海客亦忘軀合浦當還日恩威信已敷

被褐懷珠玉

【宋】黃庭堅

國士懷珠玉通津不易杠櫝藏心有待褐短義難降寶唾歸靑簡晴虹貫夜窓直言方按劍豈是故迷邦彈雀輕千仭連城買一雙安知藍縷底明月弄寒江

五言絕句

桂水五千里

【元】楊維楨

桂水五千里南風大府開象王新貢入鮫女送珠來

七言絕句

小遊仙詩

【唐】曹唐

滄海令拋卽未能且緣鸞鶴立相仍蔡家新婦莫嫌少領取眞珠三五升

遊仙

【明】湯穎績

掛樹蒼猿朗朗呼蘚侵石壁字糢糊癡龍頷下珠如月照見寰中五嶽圖

武皇南巡舊京歌

【明】顧璘

石壁斜臨元武湖中開天府貯民圖文魚在藻承皇澤來傍龍舟夜吐珠

嘉靖宮詞

【明】李蓘

小車飛曳向元都翠羽金翹笑自扶玉蝀橋邊長日市內官爭買大秦珠

禦定佩文齋詠物詩選卷一百五十二

欽定四庫全書

禦定佩文齋詠物詩選卷一百五十三

金類【附銀】

五言律

金

【唐】李嶠

南楚標前貢西秦識舊城祭天封漢嶺擲地警孫聲向日披沙淨含風振鐸鳴方同楊伯起獨有四知名

銀

【唐】李嶠

思婦屏輝掩遊人燭影長玉壺初下箭桐井共安牀色帶明河色光浮滿月光靈山有珍甕仙闕薦君王

五言排律

賦得金在鎔

【唐】白行簡

巨槖方鎔物洪鑪欲範金紫光看漸發赤气望逾深焰熱晴雲變煙浮晝景陰堅剛由我性鼔鑄任君心踴躍徒標異沈潛自可欽何當得成器待叩向知音

七言絕句

路入金州江中作

【唐】方幹

棹尋椒岸縈廻去數里時逢一兩家知是從來貢金處江邊牧豎亦披沙

雜詠

【明】張治

紫宸宮闕九天開中使傳宣殿裏來紅玉雕盤宮錦覆上公含笑賜金回

西苑宮詞

【明】張元凱

蓬萊方丈可梯航勾漏丹砂近寄將昨鑄銀山髙防許試持玉尺殿中量

南唐宮詞

【明】範汭

女冠鳥爪解方音識得蓬瀛路淺深戲搦雪花鎔紫磨漢宮誰數辟寒金

禦定佩文齋詠物詩選卷一百五十三

欽定四庫全書

禦定佩文齋詠物詩選卷一百五十四

錢類

五言古

飲劉原甫家原甫懷二古錢勸酒其一齊之大刀長五寸半其一王莽時金錯刀長二寸半

【宋】梅堯臣

主人勸客飲勸客無夭姸欲出古時物先請射以年我料孔子履久化武庫煙固知陶氏梭飛乘風雨天世無軒轅鏡百怪爭後先復聞丰城劍已入平津淵聊讐二百載儻有書畫傳嗢呼才十一便可傾觥船探懷發二寶太公新室錢獨行齊大刀防形末環連文存半辧齊背有模法圓次觀金錯刀一刀平五千精銅不蠧蝕肉好鉤婉全爲君舉酒盡跨馬月娟娟

七言古

題毘陵承氏家藏古錢

【元】吳萊

我觀泉志頗識錢古今錢品不一傳歷山鑄金史靡紀泉府職幣開其前五銖半兩日以變楡莢鵞眼爭相緣重輕子母信有制周郭肉好俱完全吾知聖人利世用要在百貨得懋遷農夫紅女寘不易尺布斗粟儲爲淵嗟哉後王自此竟使匹庶握利權剪皮鑿鍱僞莫禁執籖障簏慳稱賢國儲何當調度足民食矧是虀鹽先潛交鬼神欲著論臭衒富貴仍開�冶卒銅工各鼓韝偏鑪盜鑄多煙烻一朝變通別攺幣余盡沈朽徒埋船承君好古此收拾寶玩有若編埒然大貝南金特嗇厚元珪博璧同瑛鮮漢官受一潔簠簋晉士掛百酣桮棬白水眞人笑有讖上淸童子猜非仙古錢勿用幸久貯古貨難賣空精甄時能撫摩卻穢夢坐與饕濁收饞涎世間萬物裹可盡牀腳一甕踏欲癲試看營室鏁星處何似揚州騎鶴年

五言律

錢

【唐】李嶠

漢日五銖建姬年九府流天龍帶泉寶地馬列金溝趙壹囊初乏何曽箸欲收金門應入論玉井冀來求

七言律

金錢卜歡

【元】楊維楨

紫姑壇上祝方兄忽聽呼盧擲地聲星斗未分牛女防陰陽先判雨雲生靑蚨孕子寧無兆玉蝶化身仍有情寶鏡重圓三五夜好磨半月問虧盈

錢篋

【明】瞿佑

器小才堪貯百千也勝撲滿費陶甄書生紙裹眞堪笑鄰女香囊亦可憐野步不須鞋上系市沽何用杖頭懸畫義更有黃州竹取用隨時合自然

詠錢

【明】沈周

个許微軀萬事任似泉流動利源深平章市物無偏價泛濫兒童有愛心一飽莫充輸白粟五財同用媿黃金可憐別號爲賕賂多少英雄就此沈

丙子九月工部奏進萬曆制錢式樣賜講官六

人各一錠

【明】於愼行

漢苑新成少府錢萬年寶歷赤文鐫靑鳬出冶銅官奏黃紙題名玉署傳趙壹囊空畱暫滿東方俸薄賜常偏五侯甲第虛成埒未擬儒臣受寵年

七言絕句

江南曲

【唐】於鵠

偶向江邊采白蘋還隨女伴賽江神眾中不敢分明語暗擲金錢卜逺人

禦定佩文齋詠物詩選卷一百五十四

欽定四庫全書

禦定佩文齋詠物詩選卷一百五十五

錦綺類

五言古

領邊繡

【梁】沈約

纖手制新奇刺作可憐儀縈絲飛鳯子結縷坐花兒不聲如動吹無風自裊枝麗色倘未歇聊承雲鬢垂

五言律

錦

【唐】李嶠

漢使巾車逺河陽步障陳雲浮仙石日霞滿蜀江春機迥廻文巧紳兼束髮新若逢楚王貴不作夜行人

綾

李嶠

金縷通秦國爲裘指魏君落花遙寫霧飛鶴近圖云馬眼冰淩影竹根雪霰文何當畫秦女煙際坐氤氳

五言排律

賦得臨風舒錦

【唐】蕭昕

麗錦疋云終防防展向風花開翻覆翠色亂動揺紅縷散悠揚裏文廻照灼中低垂疑步障吹起作晴虹旣與丘遲夢深知卓氏功還鄕將制服從此表亨通

七言律

庾順之以紫霞綺逺贈以詩答之

【唐】白居易

千里故人心鄭重一端杏綺紫氤氳開緘日映晚霞色滿幅風生秋水文爲褥欲裁憐葉破制裘將剪惜花分不如裁作合歡被寤寐相思如對君

錦

【唐】鄭谷

文君手裏曙霞生美號仍聞借蜀城奪得始知袍更貴著歸方覺晝偏榮宮花顏色開時麗池鳯毛衣浴後明禮部郎官人所重省中別好占窠名

大名文濟王賜重防二端賦謝

【元】薩都拉

夜夢東南五色云曉聞使者已臨門府中重遣年前賜幕下多承望外恩芝艸暖霞浮露彩藕繇秋水織霜痕何因得侍西園宴宮錦淋漓獻壽樽

五言絕句

錦

【唐】薛瑩

軋軋弄寒機功多力漸微惟憂機上錦不稱舞人衣

七言絕句

少儀

【唐】司空圖

昨日登班侍柏臺更慚起艸屬微才錦窠不是尋常錦兼向丘遲奪得來

代送中使織衮還朝

【明】兪安期

織罷冰綃進禦歸鮫人水國暫停機自憐不及吳蠶老一吐新絲上衮衣

禦定佩文齋詠物詩選卷一百五十五

欽定四庫全書

禦定佩文齋詠物詩選卷一百五十六

布帛類

五言古

素絲

【唐】陸龜防

園客麗獨繭詩人吟五緵如何墨子見反以悲途窮我意豈如是願參天地功爲綫補君衮爲弦系君桐左右修闕職宮商還古風端然潔白心可與神明通

七言古

白絲行

【唐】杜甫

繰絲須長不須白越羅蜀錦金粟尺象牀玉手亂殷紅萬艸千花動凝碧已悲素質隨時染裂下鳴機色相射美人細意熨帖平裁縫滅盡鍼綫迹春天衣著爲君舞蛺蝶飛來黃鸝語落絮遊絲亦有情隨風照日宜輕舉香汗淸塵污顏色開新合故置何許君不見才士汲引難恐懼棄捐忍覉旅

東川淸絲寄魯冀州戲贈

【宋】蘇軾

鵞谿淸絲淸如冰上有千歳交枝藤藤生谷底飽風雪歲晚忽作龍蛇升嗟我𨿽爲老侍從骨寒只受布與繒牀頭錦衾未還客坐覺芒刺在背膺豈如卿晚乃貴福祿正似川方增醉中倒著紫綺裘下有半臂出縹綾封題不敢妄裁剪刀尺自有佳人能遙知千騎出淸曉積雪未放浮塵興白須紅帶柳絲下老弱空巷人相登但放奇紋出領袖吾𨿽老無人憎

五言律

羅

【唐】李嶠

妙舞隨裙動行歌入扇淸蓮花依帳發秋月鑑帷明云薄衣初捲蟬飛翼轉輕若珍三代服同擅綺紈名

布

李嶠

禦績創羲皇緇冠表素王瀑飛臨碧海火浣擅炎方孫被登三相劉衣闡四方佇因舂斗粟來曉棣華芳

五言排律

恩賜耆老布帛

【唐】崔樞

殊私及耆老聖徳振黎元布帛忻天賜生涯拜主恩情均皆挾纊禮異賁丘園慶洽時方泰仁沾月告存寧知酬雨露空識荷乾坤擊壤將何幸徘徊望九門

七言絕句

鮫綃

【唐】吳融

云供片叚月供光貧女寒機枉自忙若道不蠶能致此海邊何事有扶桑

髙氏姊惠素羅

【元】鄭允端

雪色香羅照眼明阿兄寄贈見深情明朝急爲裁春服相約麻姑禮上淸

寄絹陳雲泉

【明】陸釴

白米新炊夜夜香糟牀應聽雨淋浪只愁濕卻陶公葛爲寄官家壓酒囊

送賣水絮人過萬州

【明】湯顯祖

江西水絮白輕微殘臘天南正葛衣見說先朝曽雨雪防榔寒落凍雲飛

禦定佩文齋詠物詩選卷一百五十六

欽定四庫全書

禦定佩文齋詠物詩選卷一百五十七

薴葛類

五言古

黃葛篇

【唐】李白

黃葛生洛谿黃花自綿羃靑煙蔓長條繚繞幾百尺閨人費素手采緝作絺綌縫爲絕國衣逺寄日南客蒼梧大火落暑服莫輕擲此物𨿽過時是妾手中迹

題耕織圖

【元】趙孟頫

池水何洋洋漚麻水中央數日麻可取引過兩手長織絹能幾時織布已復忙依依小兒女歲晚嘆無裳布襦不掩脛念之熱中腸朝緝滿一籃暮緝滿一筐行看機中布計日漸可量我衣茍已成不憂天早霜

七言古【附長短句】

白紵

古樂府

白紵寶如月輕如雲色似銀制以爲袍余作巾袍以光

軀巾拂塵

羅浮山父與葛篇

【唐】李賀

依依宜織江雨空雨中六月蘭臺風博羅老仙時出洞千歲石牀啼鬼工蛇毒濃凝洞堂濕江魚不食銜沙立欲剪箱中一尺天吳娥莫道吳刀澀

采葛歌

【唐】闕名

葛不連蔓棻臺臺今我采葛以作絲女工織分不敢遲弱於羅兮輕霏霏號絺素兮將獻之

白薴歌

【宋】戴復古

云爲緯玉爲經一織三滌手織成一片冰淸如夷齊可以爲衣陟彼西山於焉采薇

五言律

和李尹種葛

【唐】戎昱

弱質人皆棄惟君手自栽藟含霜後竹香惹臘前梅擬托淩雲勢須憑接引材緑陰如可惜黃鳥定飛來

七言律

答甘允從寄海東白紵

【元】虞集

海國綀衣雪色明寄將千里見髙情著隨野鶴渾相稱行近沙鷗亦不驚江露滿船歌醉起鑪煙擕袖憶詩成秋風遊子偏愁予誰采芙蓉共晚晴

五言絕句

山居

【唐】鮑溶

窈窕垂澗蘿防茸采葛花鴛鴦憐碧水照影舞金沙

石門曲

【明】王穉登

蠶成桑葉空門前靑薴長一半織郎衣一半結魚网

七言絕句

邨行

【金】郭邦彥

棗花初落路塵香燕掠麻池乍頡頏一片雲陰遮十頃賣棚下午風涼

其二

芹葉蘆花岸兩邊釣谿石畔落孤鳶小畦引入平流水麻稈森森已拍肩

禦定佩文齋詠物詩選卷一百五十七

欽定四庫全書

禦定佩文齋詠物詩選卷一百五十八

氊罽類

五言古

別氊帳火鑪

【唐】白居易

憶昨臘月天北風三尺雪年老不禁寒夜長安可徹賴有靑氊帳風前自張設復此紅火鑪雪中相暖熱如魚入淵水似兔藏深穴婉軟蟄鱗蘇溫燉凍肌活方安陰慘夕遽變陽和節無柰時遷豈是恩情絕毳簾逐日捲香燎隨煙滅離恨屬三春佳期在十月但令此身健不作多時別

五言律

謝汾州田大夫寄茸氊蒲萄【唐】姚合

筐封紫蒲萄筒捲白茸毛臥暖身應健含消齒免勞衾衣疎不稱梨栗鄙難髙曉起題詩報寒凘滿筆毫

七言律

襲美將以緑罽爲贈因成四韻

【唐】陸龜防

三徑風霜利若刀襜防吹斷罥蓬蒿閒中袛自嗟龍具世上何人識羽袍狐貉近懷珠履貴薜蘿遙羨白巾髙陳王輕暖如相遺免制衰荷效廣騷

酬魯望見迎緑罽次韻

【唐】皮日休

輕裁鴨緑任金刀不怕西風斷野蒿酬贈旣無靑玉案纎華猶欠赤霜袍煙披怪石難同逸竹映仙禽未勝髙成後料君無別事只應酣飲讀離騷

周國雍參藩寄紅罽衣賦此爲謝

【明】朱多炡

萬里蠶叢亦浣紗使君緘贈自三巴濯殘秋水天孫錦染盡春山杜宇花嬾集芰荷成短褐閒過祗樹混袈裟相思幾上江邊閣卻捲珠簾坐暮霞

七言絕句

元宮詞

【明】朱有燉

淸寧殿裏見元勲侍坐茶余到日曛旋著內官開寶藏剪絨叚子禦前分

禦定佩文齋詠物詩選卷一百五十八

欽定四庫全書

禦定佩文齋詠物詩選卷一百五十九

印笏類

四言古

印衣銘

【漢】胡廣

明明聖皇旌以命服紆朱懷金爲光爲飾邁種其澤撫寧四國宣慈惠和柔嘉維則克副帝心膺玆多福登位歷壽子孫千億

印銘

【漢】李尢

赤紱在躬非印不明棨傳符節非印不行龜鈕犢鼻用爾作程

印銘

【晉】傅

往昔先王配天垂則乃設印章作信萬國取象晷度是銘是刻文明愼密直方其徳本立道生歸乎默太上結繩下無荒慝

笏贊

【晉】王升之

愼爲徳要惟善用光敬上尊賢貴不逾常用制斯器備對遺忘因事施禮升降有章

七言古【附長短句】

謝王仲至惠洮州礪石黃玉印村

【宋】黃庭堅

洮礪發劍吐貫日印章不琢色蒸栗磨礲頑鈍印此心故人持贈意堅密故人鬢凋文字工藏書萬卷胸次同日臨天閒豢眞龍新詩得意挾雷風我貧無句當二物看公倒海取明月

孔道輔擊蛇笏

【元】趙孟頫

以笏擊蛇有孔公義與段公擊賊同事之鉅細𨿽有異正气憤激生於中偉哉孔公聖人裔豈聽妖邪惑民志卽今槐木一尺彊气象凜凜含風霜子孫守之愼寶藏絕勝象牙堆滿牀

題姑蘇陸友仁所藏衛靑印【元】掲傒斯

白玉蟠螭小篆文姓名識得衛將軍衛將軍今何在白艸茫茫古時塞將軍功業漢山河江南陸郎古意多

五言律

決道廿八弟得小金印以詩贈之

【宋】晁衝之

季也獲金印籒文秦不如情知非鳥迹恨不識天書池靜龜遊罷庭閒鵲鬭餘春風還舊物疎俊最憐渠贈貢泰甫先生牙笏詩

【元】李士瞻

象簡凝霜重蒼髯雪色新轉輸勞算用報答費經綸垂佩朝明主臨軒問老臣此時江海上人巳厭風塵

七言律

獲玉印【三茅山道童遇白免入穴掘之得九老仙都君玉印一顆乃宣和故物也

元】吳全節

瑤瑛篆刻鎭華陽猶帶宣和雨露香玉有靈開地藏金童無意得天章九重臺上增春色萬里書中耿夜光喜遇明時薦神瑞三君珍重防宏綱

七言絕句

戲題襲美書印囊

【唐】陸龜蒙

鵲銜龜顧妙無餘不愛封侯愛石渠應笑休文過萬卷至今誰道沈家書

奉和陸魯望印囊次韻

【唐】皮日休

金篆方圓一寸餘可憐銀艾未思渠不知夫子將心印印破人間萬卷書

禦定佩文齋詠物詩選卷一百五十九

欽定四庫全書

禦定佩文齋詠物詩選卷一百六十

冠簪類

四言古

冠幘銘

【漢】李尢

冠爲元服幘爲首服君子敬愼自彊不忒

五言古

贈四王冠詩

【漢】應亨

濟濟四令弟妙年踐二九令月維吉日成服加元首人咸飾其容鮮能離塵垢𨿽無兕觥爵杯醮傳防酒

贈潘正叔

【晉】陸機

過蒙時來運與爾遊承華執笏崇賢內振纓曽城阿

五言律

翻著葛巾呈趙尹

【唐】張說

昔日接防倒今我葛巾翻宿酒何時醒形骸不復存忽聞有佳客躧步出閒門桃花春徑滿誤識武陵源

答陳拾遺贈竹簪

【唐】張九齡

與君嘗此志因物復知心遺我龍鐘節非無玳瑁簪幽素宜相重雕華豈所任爲君安首飾懷此代兼金

酬賀四贈葛巾之作

【唐】王維

野巾傳惠好玆貺重兼金嘉此幽棲物能齊隱吏心早朝方蹔掛晚沐復來簪坐覺囂塵逺思君共入林

詠白油防送客

【唐】錢起

薄質慚加首微陰幸庇身捲舒無定日行止必依人已沐脂膏惠寧辭雨露頻𨿽同客衣色不染洛陽塵

答寄芙蓉冠子

【唐】王建

一學芙蓉葉初開映水幽𨿽經小兒手不稱老夫頭枕上眠常戴風前醉恐柔明年有閨閣此樣必難求

答友人惠牙簪

【唐】章孝標

牙簪不可忘來處隔炎方截得半輪月磨成四寸霜曉辭梳齒膩秋入髮根涼好是紗巾下纖纖錐出囊

山友寄蘚花冠

【唐】項斯

塵污出華髮慚君靑蘚冠此身閒未得終日戴應難好就松陰掛宜當枕石看防須尋道士簪去繞霜壇

丁孝廉惠冠巾

【明】髙啟

知試山人服冠巾逺寄重佳名因子夏舊制學林宗褁映秋吟鬢攲宜晚醉容朝簪今已解斯上華陽峯

酬惟喬贈巾

【明】薛蕙

野巾初著日心賞竟朝曛試正行窺水從攲臥看云坐翻嫌月露出每避塵氛顧影還相笑風流媿使君

七言律

以紗巾寄魯望因而有作

【唐】皮日休

周家新樣替三梁【頭巾起後周武帝】褁髮偏宜白面郎掩斂乍疑裁黒霧輕明渾似戴元霜今朝定見看花側明日應聞漉酒香更有一般君未識虎文巾在綘霄房

襲美以紗巾見惠繼以雅音因次韻酬謝

【唐】陸龜蒙

薄如蟬翅背斜陽不稱春前贈郎初覺頂寒生逺吹預憂頭白透新霜堪窺水檻澄波影好拂花墻亞蕊香知有芙蓉畱自戴【桐柏眞人戴芙蓉冠】欲峨煙霧訪黃房

友人遺華陽巾

【唐】闕名

剪霧裁煙勝角冠來從玉洞五云端醉宜薤葉攲斜影穩稱菱花仔細看野客愛畱籠鶴髮谿翁爭乞配魚竿眞仙首飾勞相寄塵土翻慚戴去難

椰子冠

【宋】蘇軾

天教日飲欲全絲美酒生林不待儀自漉疎巾邀醉客更將空殻付冠師規模簡古人爭看簪導輕安發不知更著短檐髙屋防東坡何事不違時

謝人惠云巾

蘇軾

燕尾稱呼理未便剪裁云葉卻夫然無心只是靑山物覆頂宜歸紫府仙轉覺周家新樣俗未容陶令舊名傳鹿門佳士勤相贈黒霧元霜合此肩

网巾

【元】謝宗可

烏紗未解滌塵袢一网淸風兩鬢寒篩影細分云縷滑棋文斜界雪絲幹不須漁父燈前結且向詩翁鏡裏看頭上任渠籠絡盡有時華髮亦衝冠

謝戴文璝僉院惠艸防

【元】陳髙

細結夫須染色新使君持贈意偏眞玉川便易煎茶防元亮還拋漉酒巾影墮水波浮晚照黒遮霜鬢隔秋塵深慚欲報無瓊玖感戴寧忘拂拭頻

別防

【元】丁鶴年

云樣飄蕭月樣圑百年雄麗壓南冠黃金綴頂攢文羽白璧垂纓間木難刺繡尙期平敵壘簪花曽夢舞仙壇一從吹墮西風裏誰念塵沙白髮寒

陵祀歸得賜暖耳詩和方石韻

【明】李東陽

烏紗巾上透涼颸一髮君恩力未辭賜暖宮貂同日戴冒寒郊馬有人騎耳聞明主如絲詔心似窮民挾纊時明向玉階還再拜羔羊重續退公詩

籜冠

【明】朱之蕃

龍孫頭角舊靑霄蛻甲斑紋永不凋偃月制成籠短髩切云剪就映髙標都門掛後名心淨湖曲歸來逸興驕酒漉葛巾慵更著行吟搔首自逍遙

戊寅正月上尙巾禮成羣臣稱賀賜白金文綺

【明】於愼行

負扆年來海嶽安春朝繡幘始加冠龍樓拂曙天顏近玉座垂旒日角寛九廟神靈應已慰兩階環佩不勝歡邇臣幸奉靑蒲對珍賜還看出上防

五言絕句

答友人贈烏紗防

【唐】李白

領得烏紗防全勝白接防山人不照鏡稚子道相宜

七言絕句

答元八遺紗防

【唐】張籍

黒紗方防君邊得稱對山前坐竹牀惟恐被人偸樣剪不曽閒戴出書堂

華陽巾

【唐】陸龜蒙

蓮花峯下得佳名云褐相兼上鶴翎須是古壇秋霽後靜焚香炷禮寒星

漉酒巾

陸龜蒙

靖節髙風不可攀此巾猶墜凍醪間偏宜雪夜山中戴認取時情與醉顏

淸興

【唐】韓偓

陰沈天气連翩醉摘索花枝料峭寒擁鼻繞廊吟看雨不知遺卻竹皮冠

小遊仙詩

【唐】曹唐

昨夜相邀宴杏壇等閒乘醉走靑鸞紅雲塞路東風緊吹綻芙蓉碧玉冠

玉山艸堂口占

【元】顧瑛

臨池醉吸杯中月隔屋香傳蕊上花狂煞防稽於外史秋風吹墮小烏紗

禦定佩文齋詠物詩選卷一百六十

欽定四庫全書

禦定佩文齋詠物詩選卷一百六十一

衣類【附帕】

五言古

新制布裘

【唐】白居易

桂布白似雪吳綿軟於云布重綿且厚爲裘有餘溫朝擁坐至暮夜覆眠達晨誰知嚴冬月肢體暖如春中夕忽有念撫裘起逡巡丈夫貴兼濟豈獨善一身安得萬里裘蓋裹周四垠穩暖皆如我天下無寒人

黑裘

【宋】王禹偁

野蠶自成繭繰密爲山綢此物產何許萊夷負海州一端重數斤裁染爲防裘守黒異華侈崇儉非輕柔燻香則無取風雪曽何憂朝可奉冠帶夜以爲衾禂晏嬰三十年庶幾迹相侔季子嘆貂吾服已爲優不恥狐貉者亦當師仲由況我屢遷謫行采賡歌謳映髮垂鷺頂植杖昻鳩頭袖寛可以舞老農卽爲儔不曳銀臺門任

爾爭封侯

澣衣圖

【元】曹伯啟

靜女思歸寧澣衣拜髙堂隱士履貞固濯纓視滄浪茍有涓潔心顦顇猶姬姜常懷濟時防進退皆康莊

藤蓑次陳公甫韻

【明】李東陽

采藤復采藤日夕費斤斧制爲身上蓑人古衣亦古借問制者誰白沙乃蓑祖冉冉緑蓑衣蕭蕭白沙渚披蓑向江水顧影還獨語愛此勿輕捐春江正多雨

藤蓑

【明】陳憲章

一蓑費幾藤南岡礪朝斧交加落翠鬘制作防上古吾聞大澤濵羊裘動世祖何如六尺蓑滅迹蘆花渚舉俗無與同天隨夢中語今夜不須歸前谿正風雨

其二

新蓑藤葉靑舊蓑藤葉白新故理則然胡爲妄忻戚扁舟西湖口坐望南山石東風吹新蓑浩蕩滄溟黑須防月東上萬里天一碧安得同心人婆娑共今夕

七言古【附長短句】

詶殷佐明見贈五云裘歌

【唐】李白

我吟謝朓詩上語朔風颯颯吹飛雨謝朓已往靑山空後來繼之有殷公粉圖珍裘五云色燦如晴天散防虹文章彪炳光陸離應是素娥玉女之所爲輕如松花落金粉濃似苔錦含碧滋逺山積翠橫海島殘霞霏丹映江艸凝毫采掇花露容幾年功成奪天造故人贈我我不違著令山水含淸暉頓驚謝康樂詩興生我衣襟前林壑斂暝色袖上煙霞收夕霏羣仙長嘆驚此物千崖萬嶺相縈郁身騎白鹿行飄颻手翳紫芝笑披拂相如不足誇鷫鸘王恭鶴氅安可方瑤臺雪花數千點片片吹落春風香爲君持此淩蒼蒼上朝三十六玉皇下窺夫子不可及矯首相思空斷腸

雪軒髙士以白紵制服作歌戲贈

【元】周權

經冰緯玉紛縱橫三盥寒露方織成曉機裂下不敢翫一道雪瀑來中庭天然精潔不可涴犀燻麝染慚吳綾制成素服輕於雪雅稱仙官鏘佩玦星斗離離夜挿掾髙興飄飄白銀闕乘風便控紫鸞車瓊簫吹落蓬萊月

擬寄衣曲

【元】鄭允端

男兒逺向交河道鐵馬金戈事徵討邊頭八月霜風寒欲寄徵衣須趁早急杵淸砧搗夜深玉纖銅斗熨貼平裁縫制就衣襖裙千鍼萬綫始得成封裹重重寄邊使爲語夫君奮忠義好將功業立邊陲要使聲名垂史記

裁衣行

【明】劉秩

裁衣須裁短短衣短衣上馬輕如飛縫袖須縫窄窄袖袖窄彎弓不礙肘短衣窄袖樣時新殷勤寄與從軍人願郎著衣便弓馬破敵長驅古城下明年佩印披紫緋裁衣不比從軍時

五言律

端午日賜衣

【唐】杜甫

宮衣亦有名端午被恩榮細葛含風軟香羅疉雪輕自天題處濕當暑著來淸意內稱長短終身荷聖情謝令狐綯相公賜衣九事

【唐】賈島

長江飛鳥外主簿跨驢歸逐客寒前夜元戎與厚衣雪來松更緑霜降月彌輝卽入調殷鼎朝分是與非

敝裘

【元】楊載

寂寞牛衣子能無敝縕袍塵埃須浣濯蟣虱費爬搔意味存雞肋寒涼視馬毛千金旣銷鑠猶聽朔風號

謝賜衣

【明】髙啟

臚呼遙捧賜拜服望蓬萊香帶鑪煙下光迎扇月開奇文天女織新樣內官裁被澤徒深厚慚無奪錦才

五言排律

古錦裾

【唐】吳融

濯水經何日隨風故有人緑衣猶逼畫丹頂尙迷眞【錦上冇鸚鵡鶴】暗澹雲沈古靑蒼蘚剝新映襟知染唾侵韉想縈塵掣曳無由覩流傳久自珍武威應認得牽挽幾當春

七言律

元九以紵絲布白輕褣見寄制成衣服以詩報

之

【唐】白居易

緑絲文布素輕褣珍重京華手自封貧友素勞君寄附山妻親爲我裁縫袴花白似秋云薄衫色靑於春艸濃欲著卻休知不稱折腰無復舊形容

聞行簡恩賜章服喜成長句寄之

白居易

吾年五十加朝散爾亦今年賜服章齒髮卻同知命歳官銜俱是客曹郎榮傳錦帳花聨萼防動綾袍鴈趁行大抵著緋宜老大莫嫌秋鬢數經霜

喜劉蘇州恩賜金紫遙想賀防以詩慶之

白居易

海內姑蘇太守賢恩加章綬豈徒然賀賔喜色欺杯酒醉妓歡聲遏管弦魚佩葺鱗光照地鶻銜瑞艸勢衝天莫嫌鬢上些些白金紫由來稱長年

和楊六尙書喜兩弟漢公轉吳興魯士賜章服命賔開宴用慶恩榮賦長句見示

白居易

華筵賀客日紛紛劍外歡娛洛下聞朱紱寵光新照地彤襜喜气逺淩雲榮聨花萼知難和樂助塤箎酒易醺感羨料應知我意今生此事不如君

故衫

白居易

闇淡緋衫稱老身半披半曳出朱門防中吳郡新詩本襟上杭州舊酒痕殘色過梅看向盡故香因洗嗅猶存曽經爛熳三年著欲棄空箱似少恩

詶樂天得稹所寄紵絲布白輕褣制成衣服以

詩報之

【唐】元稹

湓城萬里隔巴庸紵薄綈輕共一封腰帶定知今瘦小衣衫難作逺裁縫惟愁書到炎涼變忽見詩來意緒濃春艸緑茸云色白想君騎馬好儀容

和蔣學士新授章服

【唐】王建

五色箱中綘服春笏花成就白魚新看宣賜處驚廻眼著謝恩時便稱身瑞艸惟承天上露紅鸞不受世間塵翰林同賀文章出驚動茫茫下界人

賀淮南節度盧員外賜緋

【唐】羅隱

儉蓮髙貴九霄間燦燦朱衣降五云驄馬早年曽避路銀魚今日且從軍銜題防服垂天眷袍展花心透縠紋應笑當年老萊子鮮華都降自明君

賀淮南節度盧員外賜緋

【唐】徐商

朱紫花前賀故人兼榮此防頗關身同年座上聨賔榻宗姓亭中布錦防晴日照旗紅灼爍韶光入隊影玢璘芳菲解助今朝喜嫩蕊靑條滿眼新

賀盧員外賜緋

【唐】段成式

雲雨軒懸鶯語新一篇佳句占陽春銀黃年少偏欺酒金紫風流不讓人連璧座中斜日滿貫珠歌裏落花頻莫辭倒載吟歸去看取東山又吐茵

賀盧員外賜緋

【唐】王傳

朱紫聨輝照日新芳菲全屬斷金人華筵重處宗盟地白雪飛時郢曲春仙府色饒攀桂侶蓮華光讓握蘭身自憐亦是膺門客吟想恩榮气益振

歸鄕蒙賜錦衣

【唐】翁承贊

九重宣防下丹墀面對天顏賜錦衣中使擎來三殿曉寶箱開處五雲飛徳音耳聽君恩重金印腰懸已力微更待臨軒陳鼓吹星軺便指故鄕歸

宣賜錦袍設上贈諸郡客

【唐】劉兼

十月芙蓉花滿枝天庭驛騎賜寒衣將同玉蝶侵肌冷也遣金鵬徧體飛夜臥始知多忝竊晝行方覺轉光輝深冬若得朝丹闕太華峯前衣錦歸

道服

【宋】王禹偁

楮符布褐皂紗巾曽奉西垣寓直人此際暫披因假日如今長著見閒身濯纓未識三湘水漉酒空經五桞春不爲行香著朝服二車誰信舊詞臣

謝茅山主者贈白羅氅衣請爲作大洞祖宗師

四十五贊

【元】虞集

鶴氅裁成雪色新仙翁持寄感情眞淸髙自此全拋俗寛博由來穩稱身佩玉洞聞云外響劍光飛射日中塵畫圖寫向羣眞裏便是揮毫贊詠人

登第賜章服

【元】宋褧

承平天子重科名章服分頒出大明袍是涿羅香縷細笏勝楷木素文橫晨趨象魏雲霞燦夕奏龍池玉雪淸遙想鳴珂朝防處鵷行爭訝被恩榮

戊寅正月進講賜大紅織成縀衣一襲

【明】於愼行

講殿朝朝聖渥頻賜衣又見出楓宸織成共識金梭巧貢到初開錦樣新色借宮云紅近日香浮仙佩暖宜春垂裳幸值軒唐理補衮無勞媿許身

五言絕句

尙書念舊垂賜袍衣率題絕句獻上以申感謝

【唐】岑參

富貴情猶在相逢豈間然綈袍更有贈深荷故人憐

邊軍支春衣

【唐】柳公權

挾纊非眞纊分衣是假衣從今貔虎士不憚戍金微

四時宮詞

【元】曹文晦

雪亞防鴛瓦寒生五鳳樓羊羔初燕罷分賜繡防裘

古詞

【明】髙啟

妾刀不斷機郎行當早歸還將機中錦作郎身上衣

古意

【明】趙南星

錦織防鴛鴦還自裁爲衣恐入他人手不解惜分飛

七夕詠百花畫衣

【明】柳應芳

七夕畫衣裁一花一色開當筵翻酒濕爭道渡河來

典衣曲

【明】陳鴻

典盡衣難贖鄰家夜搗砧那堪風露冷兒女說秋深

六言絕句

七月寄衣

【明】董少玉

鴈鴻何處飛鳴滿目蕭條黃艸書來先寄寒衣風雨太原秋早

七言絕句

花褐裘

【唐】張籍

對織芭蕉雪毳新長縫衫防窄裁身到頭須向邊城著消得秋風稱獵塵

戲題試衫

【唐】司空圖

朝班盡說人宜紫洞府應無鶴著緋從此玉皇須破例染霞裁賜地仙衣

小遊仙詞

【唐】曹唐

八海風涼水影髙上卿敎制赤霜袍鮫絲玉綫難裁割須借玉妃金剪刀

新服裁制初成

【唐】薛濤

紫陽宮裏賜紅綃仙霧朦朧隔海遙霜兔毳寒冰繭淨嫦娥笑指織星橋

其二

九炁分爲九色霞五靈仙馭五云車春風因過東君捨偸樣人間染百花

劉子澄寄羊裘

【宋】朱子

誰把羊裘與醉披故人心事不相違意行今夜知何處月冷風淒未肯歸

輦下曲

【元】張昱

只孫官樣靑紅錦裹肚圓文寶相珠羽仗執金班控鶴千人魚貫振嵩呼

宮詞

【元】柯九思

萬里名王盡入朝法宮置酒奏簫韶千官一色眞珠襖寶帶攢裝穩稱腰

惟寅徵君踏雨過林館爲畱終日因誦近賦絕句三首輒走筆奉和【錄一元】周砥

秋來長掩竹間扉過客誰能識道機慚愧廬山陳處士時來共葺薜蘿衣

山居詩

【元】僧淸珙

一天紅日曉東南自拔靑苖挿瘦田布防半沾泥水濕歸來脫曬竹房前

元宮詞

【明】朱有燉

閶闔門開擁鉞旄千官侍立曉星髙尙衣欲進虯龍服錯捧天鵞織錦袍

其二

健兒千隊足如飛隨從南郊露未晞鼓吹聲中春日曉禦前咸著只孫衣

其三

纖纖初月鵞黃嫩淺淺方池鴨緑澄內苑秋深天气冷越羅衫子換吳綾

貞谿初夏

【明】邵亨貞

雨過深林竹筍肥渡頭風急柳花飛柴門不掩緑陰靜人在閒窓試薴衣

扈從巡邊至宣府往還雜詩【明】楊士奇

懷來城外夜微雪風送輕寒初著身平旦馬前紅一色回軍共試賜衣新

小景

【明】祝允明

濃云壓嶺雨初至密葉障林風更多只有漁翁能了事一枚圓笠半肩蓑

治宮詞

【明】王世貞

南海珠池貢已稀西川又罷錦文機朝來禦服三經澣賤妾寧希曳地衣

長安春雪曲

【明】王穉登

勒寒桃李未成蹊啄雪流鶯已自啼進得貂裘渾不著聖人春日賜徵西

題衲衣

【明】陸樹聲

解組歸東萬事捐盡將身世付安禪披來戒衲渾無事不向歌姬爲乞緣

遊仙曲

【明】屠瑤瑟

銀臺珠樹是仙家綺閣晴嬌四照花不用安妃裁蜀錦銖衣多剪赤城霞

裁衣

【明】董少玉

芙蓉江北雁飛飛燕子磯邊人未歸只怕沈郎腰已瘦遲廻難寄舊時衣

附帕

七言律

鮫綃帕

【明】瞿佑

繭結扶桑出海濵逺隨機杼倩鮫人不裁洛浦淩波襪能代湘川拭淚巾紫麝燻香收汗潤彩毫傳恨寄情眞吳綾輕薄番羅俗出防宜同掌上珍

禦定佩文齋詠物詩選卷一百六十一

欽定四庫全書

禦定佩文齋詠物詩選卷一百六十二

帶佩類

五言古

玉環引送馬伯庸北上

【元】王士熈

昆山有美璞昆吾有寶刀推雪漉寒冰凝此英瓊瑤團團月長滿晶晶白雲淺似環環無窮寥寥人意逺有美天山人皎潔同精神禁垣靑春多大佩垂朝紳腰無大羽箭肘有如斗印結束上京行驪駒驟長靷不采瑚鉤海深安可求不執水蒼璧漢庭羅公侯愛此玲瓏質題詩贈與客百金一朝傾三年不可得不得只空行山泉琴峽鳴摩挲龍門石憶憶應畱情天風北極髙歸塗踏霜艸不惜玉環分只願君還早

七言古

玉連環歌爲邢從周典簿作【元】張翥

於闐河頭夜光發赤髯賈胡采明月中有美璞凝寒晶

惟有鬼工能琢成伊誰得此邢公子示我緑玉雙連理恍如空碧虹气垂半隱靑瑤蟾一規展之兩環不盈尺疉作圑團小蒼璧縠文錯落映雷文宛是昆吾寶刀刻廬陵學士癖好奇辧古重以瓊琚詞瑚佩鉤詎可數我疑制自金源時集賢仙人丈人行鳯閣舎人文有樣請君畱束宮錦袍待看揮毫玉堂上

五言排律

水精環

【唐】羅維

王室符長慶環中得水精任圓循不極見素質仍貞信是天然瑞非因朴斵成無瑕勝玉美至潔過冰淸未肯齊瑉價寧同雜佩聲能銜任黃雀亦欲應時明

五言絕句

長安道

【唐】麯信陵

朱門映緑楊防闕抵通莊玉佩聲逾逺紅塵猶自香

佩韋

【元】掲祐民

吾韋佩已久韋敝將若何縱有未革性謝韋功已多

七言絕句

以玉帶施元長老元以衲裙相報次韻

【宋】蘇軾

瘦骨難堪玉帶圍鈍根仍落箭鋒機欲敎乞食歌姬院故與雲山舊衲衣

小遊仙

【元】楊維楨

靑旄節衛翠云軿按部東行過赤城龍女遺珠雞卵大結爲雙佩賜方平

禦定佩文齋詠物詩選卷一百六十二

欽定四庫全書

禦定佩文齋詠物詩選卷一百六十三

履舄類

四言古

襪銘

【漢】崔駰

機衡建子萬物含滋黃鐘育化以飬元基長履景福至於億年皇靈旣祐祉祿來臻本支百世子子孫孫

五言古

詠履

【陳】後主

賢捨觀穴踵田睹躡迹矩步今有儀用此前嘉客

七言古

苴履

【金】李俊民

待詔門前東郭趾藍闗路上仙人迹雪花紛披蓋地白東家不借借不得𨿽然近市屨亦無以故爲新卽有餘同行畱我木上座補過仰渠金十奴一生能著屐防兩用心猶在阮孚上不須更覓下邳侯【時守下邳】山林此計成

長往

五言排律

賦得履

【明】髙啟

穏稱遊方腳新編楚岸蒲滑欺頂石危怯世間途輕曵愁妨蟻髙飛笑化鳬上堂聲每眾度嶺影還孤著防朝行道拋時夜結趺空山欲相訪落葉去蹤無

七言律

薛侍禦防乞靴

【唐】李羣玉

越客南來桂麖良工用意巧縫成看時共說茱萸縐著防嫌無鸜鵒鳴百里奚身嗟甚似五羊皮價敢全輕日於文苑陪髙步贏得芳塵接武名

謝人恵方舄

【宋】蘓軾

烏鞾短靿格粗疎古雅無如此樣殊妙手不勞盤作鳳輕身只欲化爲鳬魏風褊儉堪羞葛楚客豪華可笑珠擬學梁家名觧脫便於禪坐作跏趺

謝僧恵蒲履

【元】張昱

丈夫此日可徒行蒲履深煩逺寄情除是髙僧求易得自非巧手織難成春來見客身差健老去防花步覺輕他日袈裟如過我定須著此出門迎

贈鞋生

【明】僧溥洽

父子相傳履制奇靑絲細軟合時宜聲隨鳴佩君王識影落飛鳬太史知泥滓乍離歸隠計香雲才振上升期年來敝屣無心棄卻笑幹將補較遲

五言絕句

寄劉道士舄

【唐】張說

眞人降紫炁邀我丹田宮逺寄雙鳬舄飛飛不礙空

送丘貟外歸山居

【唐】韋應物

郡閣始嘉宴靑山憶舊居爲君量革履且願駐籃轝

七言絕句

謝云居山人艸鞋

【宋】張詠

云居山客艸爲鞋路轉千此寄來昨日公餘偸步躡萬端心緒憶天臺

山居雜詠

【明】僧大香

接葉陰陰喚水鳩花坪艸堰偶經逰芒鞋曬向西巖石露冷煙淒不記收

禦定佩文齋詠物詩選卷一百六十三

欽定四庫全書

禦定佩文齋詠物詩選卷一百六十四

屏障類

五言古

詠畫屏風詩

【北周】庾信

逍遙逰桂苑寂絕到桃源狹石分花徑長橋映水門管聲驚百鳥人衣香一園定知歡未足橫琴坐石根

其二

上林春逕宻浮橋栁路長龍媒逐細艸鶴氅映垂楊水似桃花色山如甲煎香白石春泉上誰能待月光

題畫山水障

【唐】張九齡

心累猶不盡果爲外物牽偶因耳目好復假丹靑妍甞抱野間意而迫區中緣塵事固已矣秉意終不遷良工適我願妙墨揮巖泉變化合羣有髙深侔自然置陳北堂上仿像南山前靜無戶庭岀行巳玆地偏萱艸可樹合歡忿益蠲所因本微物況乃慿幽筌言象防自泯

意色聊自宣對翫有佳趣使我心渺綿

秋詠石屏

【宋】蘓軾

霏霏防輕素眇眇開重陰風花亂紫翠雪外有煙林雪近勢方壯林逺意殊深防有無事人支頥識此心

秋林硯屏率魯直同賦

蘓軾

西山無時春巉巖鎖頑陰分明倚天壁防綴無風林物固爲人出興誰於此深窮奇眞自蠧詩句且娛心

詠屏送周伯陽

【明】徐賁

巧餙辭雲母圗畫比晴天宻防宜便坐連張須廣筵月臨皎乃隠風當駃亦旋望防憑移障只恐見離船

七言古【附長短句】

素屏謡

【唐】白居易

素屏素屏胡爲乎不文不餙不丹不靑當世豈無李陽冰之篆字張旭之筆迹邊鸞之花鳥張藻之松石吾不令加一防一畫於其上欲爾保眞而全白吾於香鑪下置艸堂二屏倚在東西墻夜如明月入我室曉如白雲圍我牀我心久飬浩然气亦欲與爾表裏相輝光爾不見當今甲第與王宮織成步障錦屏風綴珠防鈿貼雲母五金七寶相玲瓏貴豪待此方恱目然肯寢臥乎其中素屏素屏物各有所宜用各有所施爾今木爲骨兮紙爲靣捨吾艸堂欲何之

生禖屏風歌

【唐】溫庭筠

玉墀暗接昆侖井井上無人金索冷畫壁陰森九子堂階前細月鋪花影繡屏銀鴨香蓊蒙天上夢歸花繞叢宜男漫作後庭艸不似櫻桃千子紅

月石硯屏歌寄蘓子羙

【宋】歐陽修

月従海底來行上天東南正當天中時下照千丈潭潭心無風月不動倒影射入紫石巖月光水潔石瑩淨感此陰魄來中潛自從月入此石中天有兩曜分爲三淸光萬古不磨滅天地至寶難藏緘天公呼雷公夜持巨斧墮嶄巖墮此一片落千仭皎然寒鏡在玉匳蝦蟇白兔走天上空畱桂影猶毶毶景山得之惜不得贈我意與千金兼自云毎到月滿時石在暗室光出檐大哉天地間萬怪難悉談嗟予不度量毎事思窮探欲將兩耳目所及而與造化爭毫纎煌煌三辰行日月尢尊嚴若令下與物爲比擾擾萬類將誰瞻不然此石竟何物有口欲說嗟如鉗吾奇蘓子胸羅列萬象中包含不惟胸寛膽亦大屢出言語驚愚凡自吾得此石未見蘓子心懷慚不經老匠先指抉有手誰敢施鐫鑱呼工畫石持寄似幸子畱意其無謙

軾近以月石硯屏獻子功中書復以涵星硯獻純父侍講子功有詩純父未也復以月石風林研屏贈之謹和子功詩並求純父數句

【宋】蘓軾

紫潭出元云翳我潭上星獨有潭上月倒掛紫翠屏我老不防書黙坐飬此昏花睛時時一開眼見此雲月眼自明久知世界一泡影大小眞僞何足評笑彼三子歐梅蘓無事自作雪羽爭故將屏硯送兩範要使珠壁棲窓櫺大範忽長謡語出月脇令人驚小範當繼之說破星心如雞鳴牀頭復一月下有風林橫急送小範家防此涵星願從少陵博一句山木盡與洪濤傾

獻題常州艸虫枕屏

【宋】楊萬里

黃蜂作歌紫蝶舞蜻蜓蚱蜢如風雨先生晝眠紙帳溫無那此軰喧夢魂眼中了了華胥國蜂催蝶喚到不得覺來忽見四折屏野花紅白野長靑勾引飛虫作許聲何緣先生睡不驚

巫峽雲濤石屏志

【元】顧瑛

謝家綠玉屏不作龜甲形方若陟釐紙粉縹帶苔靑秀潔庚庚絕文理十二巫峯橫隠起芙蓉照影立亭亭逺落巴江一江水素湍洶湧翻綠濤長風吹云白日髙三峽濤聲滿人耳个中獨欠孤猿號胡僧謾有金壺汁灑向素縑圗不得女媧鏈石作五彩防染料應無此色此石產景由天工略假石人磨削功石色欲盡玉色起泛沈天碧涵淸空君不聞大食貢石瑩如玉中有奇松四時綠六月涼風捲翠濤瑟瑟秋聲戰空屋又不聞楊家古屏刻水精中有爲云之羙人海綃衣裳爲煙霧姓名自語非眞眞二物化去固巳久價重隋珠難再有君家玉屏獨在世勿落忍人豪奪手我聞故人楊鐵仙束帶拜之如米顚起來發狂捉鐡筆醉墨冩入靑瑤鐫何日乘舟上魚復喚取巴童唱巴曲更借丹丘粉墨屏對案巫山眞靣目

五言律

屏

【唐】李嶠

洞徹琉璃蔽威紆屈膝廻錦中雲母列霞上織成開山水含春動神仙倒景來修身兼竭節誰識作銘才

詠屏風

【唐】袁恕已

綺閣雲霞滿芳林艸樹新鳥驚疑欲曙花笑不闗春山對彈琴客谿畱垂釣人請防車馬路行防有風塵

詠舊屏風

【唐】姚合

時人嫌古畫倚壁不曽収雨滴膠山防風吹絹海秋殘雲飛屋裏片水落牀頭尙勝殘花鳥君能補綴不

屏風

【明】薛蕙

屏風十二曲羅列洞房隅防環金屈膝四角錦流蘓蛾眉行防隠玉防坐中扶因歌畱上客翠蓋少踟躕

題魏少府破屏風

【明】栁應芳

依倚防年嵗凝塵兾爾容乍通宵案燭不掩午堂鐘射雀猶存影彈蠅已失蹤勿言新可代官冷若爲供

五言排律

水墨障子

【唐】李洞

若非神助筆硯水恐藏龍研盡一寸墨掃成千仭壁根堆亂石牀罅種枯松嶽麓穿因防湘江綻爲蛬掛衣嵐气濕夢枕浪頭舂只爲少顏色時人著意慵

雲母屏風隔坐

【唐】闕名

彩障成雲母丹墀隔上公才彰二紀盛榮播一朝同近玉初齊白臨花乍散紅凝姿分縹緲轉佩辧玲瓏意愜恩偏厚名新寵更崇誰知歷千古猶自仰淸風

七言律

題西平王舊賜屏風

【唐】溫庭筠

曽向金扉玉砌來百花鮮濕隔塵埃披香殿下櫻桃熟結綺樓前芍藥開朱鷺巳隨新鹵簿黃鸝猶識舊池防世間剛有東流水一送恩波更不廻

觀山水障子

【唐】伍喬

功績精妍世少倫圗時應倍用心神不知艸木承何異但見江山長帶春云勢似離巖底石浪花如動岸邊蘋更疑獨泛漁舟者便是其中舊隠人

楊龍圗蘆鴈屏

【宋】趙抃

省宇屏圗喆匠成寫傳蘆鴈筆尢精斜依風葦叢叢裊逺颺煙波渺渺平弋者定嗟何所慕鵬摶莫怪不能鳴公防羽翼飛騰防有意靑雲萬里程

魚魫屏

【元】曹文晦

何人遺公魚魫屏定須東海鱠長鯨不應虛室自生白正與幽人相對淸素色曉含銀漢冷寒光夜照玉蟾明平生未識豪家客金雀徒聞後世名

五言絕句

題友人雲母障子

【唐】王維

君家雲母障時向野庭開自有山泉入非因彩畫來

早秋山水硯屏

【宋】文同

晚靄隔逺岫秋容入平林方素僅盈尺巖谷能許深祝孝友作枕屏小景以霜餘荗樹名之因題此

詩

【宋】朱子

山寒夕飇急木落洞庭波防疊云屏好一生秋夢多

題梅屏

【明】劉基

樹杪過流星輕霜落半庭疏花與孤客相對一燈靑

七言絕句

題詩屏風絕句

【唐】白居易

相憶采君詩作障自書自勘不辭勞障成定被人爭冩從此南中紙價髙

答微之

白居易

君冩我詩盈寺壁我題君句滿屏風與君相遇知何防兩葉浮萍大海中

屏風

【唐】李商隠

六曲連環接翠帷髙樓半夜酒醒時掩燈遮霧宻如此雨落月明俱不知

詠繡障

【唐】胡令能

日暮堂前花蕊嬌爭拈小筆上牀描繡成安向東園裏引得黃鶯下栁條

寒林石屏

【唐】僧無悶

艸堂無物伴身閒惟有屏風枕簟間本向他山求得石卻於石上防他山

西湖竹枝詞

【元】潘純

云髻髙梳鬢不分掃除虛室事元君新糊白紙屏風上盡畫蓬萊五色云

禦定佩文齋詠物詩選卷一百六十四

欽定四庫全書

禦定佩文齋詠物詩選卷一百六十五

簾幕類

五言古

詠幔

【齊】王融

幸得與珠綴羃防君之楹月映不辭捲風來輒自輕毎聚金鑪气時駐玉琴聲但願置尊酒蘭釭當夜明

賦得簾塵

【梁】徐摛

朝逐珠胎捲夜傍玉鉤垂恆教羅防拂不分秋風吹

賦得珠簾

【隋】盧思道

鑑帷明欲斂照檻色將晨可憐疏復宻隠映當窓人浮淸帶逺吹含光動細塵落花時屢拂防待玉階春

五言律

賦簾

【唐】太宗

防差垂玉闕舒捲映蘭宮珠光揺素月竹影亂淸風彩散銀鉤上文斜桂戶中惟當雜羅綺相與媚房櫳

帷

【唐】李嶠

久閉先生戶髙褰太守車羅將翡翠合錦逐鳯凰舒明月彈琴夜淸風入幌初方知決勝防黃石受兵書

簾

李嶠

淸風時入燕紫殿防含秋曖曖籠靈閣纖纖上玉鉤牕中翡翠動戶外水精浮巧作盤龍勢長迎飛燕逰

詠簾

【唐】萬楚

玳瑁昔稱華玲瓏薄絳紗鉤銜門勢曲節亂水紋斜日弄長飛鳥風揺不卷花自當分內外非是爲驕奢

破幌

【宋】張耒

破幌一防白臥知千里明低窓通雪气喬木尙風聲傳警軍城靜鳴鐘梵剎淸髙眠尋防夢鄰樹已烏驚

五言排律

簾

【唐】杜牧

徒云逄剪削豈謂見偏裝鳳節輕雕日鸞花薄餙香問屏何屈曲憐帳觧周防下漬金階露斜分碧瓦霜沈沈伴春夢寂寂侍華堂誰見昭陽殿眞珠十二行

七言律

詠簾

【唐】徐夤

素節輕盈透影勻何人巧思間成文閒垂別殿風應度半掩行宮麝欲燻繡戶逺籠寒熖重玉樓髙掛曙光分無情防對黃昏月才到如鉤便墮云

琉璃簾

【元】馬祖常

吳儂巧制玉玲瓏翡翠蝦須迥不同萬縷橫陳銀色界一塵不入水晶宮月華逺射離離白燈影斜穿細細紅相隔神仙才咫尺靈犀一防若爲通

五言絕句

宮中樂

【唐】令狐楚

九重靑瑣闥百尺碧雲樓明月秋風夜珠簾上玉鉤

四時宮詞

【元】曹文晦

水殿笙歌歇宮門聼漏籖薫風吹藕蕩香度水精簾

七言絕句

簾

【唐】陸龜防

枕映疎容晚向欹秋煙脈脈雨微微迸風障燕尋常事不學人前當妓衣

簾

【唐】羅隠

疊影重紋映畫堂玉鉤銀燭共熒煌防應得見神仙在休下眞珠十二行

其二

翡翠佳名世共稀玉堂髙下巧相宜殷勤爲囑纎纎手卷上銀鉤莫放垂

宮詞

【宋】花蕊夫人

紗幔薄垂金麥穂簾鉤纎掛玉蔥條樓西別起長春殿香壁紅泥透蜀椒

其二

翠華香重禦鑪添防鳳樓頭曉日暹扇掩紅鸞金殿悄一聲淸蹕捲珠簾

東樓雨中

【金】王元粹

多年蒼柏拂檐枝燕子飛來語向誰枕簟不妨畱客住滿樓風雨下簾時

和史防政韻

【元】馬祖常

五雲天近書香殘紅白花枝滿藥防一夜東風吹小雨殿頭持捲隔簾看

上京雜詠

【元】薩都拉

沙苑棕毛百尺樓天風揺曳錦絨鉤內家宴罷無人到面面珠簾夜不收

絕句

薩都拉

待得郎君半醉時笑將紈扇索題詩小紅簾捲春波綠渡水楊花落硯池

明仁殿進講

【元】貢師防

黃金爲帶玉爲檐劍防如林衞紫髯也愛儒臣勤講讀向前輕掲虎皮簾

宮詞

【元】納新

瓊島岧嶤內苑西斑斕綺石甃淸漪禦牀不許紅塵到黃幔長教窣地垂

艶陽詞

【明】宋濓

防番花信逐時添諸柘新篘酒正甜莫道曉風猶料峭內家新賜卻寒簾

寄沈介軒

【明】沈翊

錦繡湖山罨畫樓君家住在小瀛洲洞簫吹上花間月十二珠簾不下鉤

禦定佩文齋詠物詩選卷一百六十五

欽定四庫全書

禦定佩文齋詠物詩選卷一百六十六

如意麈拂類

五言古

麈尾

【梁】宣帝

匣上生光影毫際起風流本持談妙理寜是用催牛

鐵如意

【宋】謝翶

仙客五六人月下鬭婆娑散影若雲霧遺音杳江河其一起楚舞一起作楚歌雙執鐵如意擊碎瑚柯一人奪執之睨者一人過更舞又一人相向屢傞傞一人獨撫掌身掛靑薜蘿夜長天籟寂宛轉思如何

玉麈尾

謝翶

客持麈尾柄色奪環與玦塵心隨影祛一片若行雪神獸潛空山何年探靈穴忽失落人手遂爲談者悅陰崖起白气篆古逾軒頡一拂沈蘚文再拂字不滅三拂蛟螭騰世眼不能別投爾陰崖巓驚怪吐其舌

七言古【附長短句】

和趙給事白蠅拂歌

【唐】盧綸

華堂多眾珍白拂稱殊異柄裁沈節香襲人上結爲文下垂穂霜縷霏微瑩且柔虎須乍細龍髯稠皎然素色不因染淅爾涼風非爲秋羣蠅靑蒼恣遊息廣包萬品無顏色金屏成防玉成瑕晝眠宛轉空咨嗟此時滿筵防一舉荻花忽旋楊花舞如寒隼驚暮禽颯若繁埃得輕雨主人說是故人畱毎戒如新比白頭若將揮玩閒臨水願接波中一白鷗

椶櫚蠅拂歌

【唐】韋應物

防櫚爲拂登君席靑蠅撩亂飛四壁文如輕羅散如髮馬尾犛牛不能絜柄出湘江之竹碧玉寒上有纎羅縈縷尋未絕左揮右灑煩暑淸孤松一枝風有聲麗人紈素可憐色安能防白還爲黒

七言律

謝張直卿以鐵如意見遺

【明】朱多炡

土花斑駁錦糢糊一片寒冰出鍜鑪致向書中稱折角捉來石上穏跏趺提攜起舞旋長袖慷慨酣歌缺唾壺多謝司空饒博物祗愁無地擊瑚

竹如意

【明】朱之蕃

斵取鏗金戞玉枝不資型範自離奇堅持勁節羞茅靡揮霍虛心與物宜花雨爭飛従握手閒雲靜防獨支頥客來指防潛身防免作長竿渭上垂

松麈

朱之蕃

捉柄従誇手玉如靑松振鬛自蕭疎折來偏助談鋒勁揮防猶防翠靄舒謝卻猩紅休染涴畱將鱗甲莫捐除淸風謖謖渾防倦朗月澄懷坐碧虛

七言絕句

竹拂子

【金】秦略

覓个龜毛也是難直教擊碎釣魚竿世人不用輕分別信手拈來總一般

禦定佩文齋詠物詩選卷一百六十六

欽定四庫全書

禦定佩文齋詠物詩選卷一百六十七

砧杵類

五言古

夜聼衣

【晉】曹毘

寒興禦紈素佳人治衣襟冬夜淸且永皓月照堂陰纎手疊輕素朗杵叩鳴碪淸風流繁節廻飈灑防吟嗟此嘉運速悼彼幽滯心二物感餘懷豈但聲與音

衣

【宋】謝恵連

衡紀無淹度晷運倐如催白露滋園菊秋風落庭槐肅肅莎雞羽烈烈寒螿啼夕陰結空幕宵月皓中閨羙人戒裳服端餙相招攜簮玉出北房鳴金步南階檐髙砧響發楹長杵聲哀微芳起兩防輕汗染雙題紈素旣已成君子行未歸裁用笥中刀縫爲萬里衣盈篋自余手幽椷俟君開腰帶準疇昔不知今是非

詠衣

【梁】王僧孺

足傷金管遽多愴緹光促露團池上紫風飄庭裏綠下機騖西眺鳴砧遽東旭芳汗似蘭湯雕金辟龍燭散度廣陵音摻冩漁陽曲別鶴悲不已離鸞防還續尺素在魚腸寸心憑鴈足

搗衣

【梁】栁惲

步檐杳不極離堂肅巳扄軒髙夕杵散气爽夜碪鳴瑤華隨步響幽蘭逐防生踟躕理金翠容與納宵淸華觀省中夜聼城外衣

【梁】費昶

閶闔下重闗丹墀吐明月秋气城中冷秋砧城外發浮聲繞雀防飄響度龍闕宛轉何藏摧當從上路來藏摧意未已定自乘軒裏乘軒盡世家佳麗似朝霞圎璫耳上照方繡領間斜衣燻百和屑鬢挿九枝花昨暮庭槐落今朝羅綺薄拂席捲鴛鴦開幔舒龜鸖金波正容與玉步依砧杵紅防往還縈素腕防差舉徒聞不得見獨夜空愁佇獨夜何窮極懷之在心惻階垂玉衡露庭舞相風翼瀝滴流星輝燦爛長河色三冬誠足用五日無糧食揚云巳寂寥今君復直

題畫屏風

【北周】庾信

衣明月下靜夜秋風飄錦石平砧靣蓮房接杵腰急節迎秋韻新聲入手調寒衣須及早將寄霍嫖姚

始聞早砧

【明】張羽

寂寂秋景宴蕭蕭涼吹生閨人感寒至一軫逺人情嘹亮淸砧動紆徐搗杵鳴微茫帶煙逺蕭疎出簾輕此時離居客單眠夢亦驚披衣一惆悵斜月滿山城

七言古

練篇

【唐】韋荘

月華吐艷明燭燭靑樓婦唱衣曲白祫絲光織魚目菱花綬帶鴛鴦簇臨風縹緲疊秋雪月下丁東寒玉樓蘭欲寄在何鄊憑人與系徵鴻足

和逯先生聞砧韻

【明】沐昂

秋髙萬木脫林塢與子庭前開綠醑忽聞別院動砧聲西風吹防蕭蕭雨隔岸人家紅樹稀辭巢燕子故飛飛酒酣自起爲君舞正愛涼飈吹我衣

五言律

衣

【元】張端

爲搗淸砧素令人念槁砧近寒將鴈至入夜正蛩吟霜月三更杵闗山萬里心金風何太弱不與送餘音

禦苑秋砧

【明】田汝

露結金扉冷霜淒繡幕深褰羅出素手乘月響淸砧髙入宮云防低隨閣漏沈無言爲誰苦永夜助蛩音

七言律

搗衣石

【明】瞿佑

一方滑淨絕苔錢才屬秋閨響便傳長夜未央風陣急羙人相對月華圎髙於鳳闕黃金礎厚勝花堦綠玉甎防度晚涼眠不得丁東聲到客愁邊

夜坐聞砧

【明】吳寛

何防疏砧隔短墻東鄰有婦搗衣裳風林落葉秋聲動露艸鳴蛩夜气涼久別官寮防館閣每從兒子話家鄊彊扶笻竹歸深院半壁殘燈獨上牀

館試秋夜聞砧

【明】王格

蕭瑟秋風散晚涼誰家淸夜衣裳丁丁遙應疎鐘響防防還如落葉忙明月有情畱小院徵鴻無數挾輕霜不堪客夢湘云逺獨對寒燈思渺茫

五言絕句

江樓聞砧

【唐】白居易

江南授衣晚十月始聞砧一夕髙樓月萬里故園心

七言絕句

秋夜聞砧

【唐】杜荀鶴

荒涼客捨眠秋色砧杵家家弄月明不及巴山聼猿夜三聲中有不愁聲

聞砧

【金】酈權

玉闗消息到長安防防砧聲夜防想得月殘音響防一燈淸照剪刀寒

禦定佩文齋詠物詩選卷一百六十七

欽定四庫全書

禦定佩文齋詠物詩選卷一百六十八

書籍類

四言古

孝經詩

【晉】傅咸

立身行道始於事親上下無怨不惡於人孝無終始不離其身三者備矣以臨其民

書帙銘

【宋】謝靈運

懷幽捲賾戢妙抱密用捨以造舒捲不失亮惟勤翫無或暇逸

五言古

詠書帙

【梁】蕭統

擢影兔園池抽莖淇水側朝暎出嶺雲暮聚飛歸翼幸雜緗囊用聊因班女織一合軒羲曲千齡如可卽和劉明府觀湘東王書詩

【梁】庾肩吾

陳王擅書府河間富典墳五車方累篋七閣自連雲松

槧芳帙气柏燻起防文羽陵靑簡出嬀泉綠字分方因接遊聖暫得奉朝聞樓霞早發林殿日先曛洛城復接限歸軒畏後羣

七言古

無書嘆

【元】胡天遊

六經旣降諸子出後代枝葉何其多眼中萬卷忽如掃無乃天意增繁苛陳言故紙本糟粕吾道耿耿終難磨劫灰不赭孝先笥晝臥坦腹時摩挲

五言律

蠧簡

【元】楊載

往古韋編在何年始汗靑蠧虫深卜宅蝌蚪少成形泯滅阽秦火搜羅出漢庭斯文天未墜不敢望全經

七言律

玉堂讀卷

【元】虞集

玉堂防士詔儒臣禦筆親題墨色新省樹坐移簾底日宮壺馳賜殿頭春虞庭制作夔龍盛漢代文章董賈醇書閣暮年偏感遇但歌天保播皇仁

七言絕句

題朱兵曹山居

【唐】張祜

朱氏西齋萬卷書水門山濶自髙疏我來穿穴非無意願向君家作壁魚

襄陽爲盧竇紀事

【唐】元稹

帝下眞符召玉眞偶逢遊子暫相親素書三卷畱爲贈從向人間說向人

聞日本圎載上人挾儒家書洎釋典以行更作

一絕以送

【唐】陸龜蒙

九流三藏一時傾萬軸光淩渤海聲從此遺編東去後卻應荒外有諸生

寫莊子

【唐】李九齡

聖澤安排當散地賢侯優貸借新居閒中亦有閒生計寫得南華一部書

寄居江邨欲借書諸公先寄此詩

【宋】王庭珪

卜築江邨翠嶺坳喜君書室近衡茅牙籖插架幾千冊凖擬從頭借一鈔

時習齋

【金】宇文虛中

未厭平生習气濃更將餘事訓兒童魯論二萬三千字悟入從初一句中

醉經齋爲虞卿麻長官賦

【金】周昻

詩書讀破自融神不羨云安麯米春黃卷至今眞味在莫將糟粕待前人

天歷庚午防試院中馬伯庸尙書楊廷鎭司業及元皆乙卯榜進士偶成絕句紀其事出院明日有敕督修經世大典又成小詩寄諸弟

【錄一

元】歐陽元

聖主宮中遊幸疎日臨祕閣翫蕓儲昨朝蘭省才開試淸曉玉音催著書

贈長垣宗室

【明】邊貢

瑤室靑編萬卷余宮中誰道日閒居家臣昨夜長安去猶向君王乞祕書

禦定佩文齋詠物詩選卷一百六十八

欽定四庫全書

禦定佩文齋詠物詩選卷一百六十九

五經類

四言古

周易

【晉】傅咸

卑以自牧謙尊而光進徳修業旣有典常暉光日新照於四方小人勿用君子道長

毛詩

傅咸

無將大車維塵冥冥濟濟多士文王以寧顯允君子大猷是經

周官

傅咸

惟王建國設官分職進賢興功取諸易直除其不蠲無敢反側以徳詔爵允臻其極

其二

辧其可任以告於正掌其戒禁治其政令各修乃職以聴王命

五言古

講易

【宋】鮑照

云澤翔羽姬橫蓋招益人賁園無金尙履道易書紳

賦禮記

【唐】李百藥

玉帛資王防郊丘葉聖情重廣開環堵至道軼金籯盤薄依厚地遙裔騰太淸方恱升中禮足以慰餘生贈別殷山人說易後歸幽墅【唐】孟郊

夫子說天地若與靈龜言幽幽人不知一一予所惇秋月吐白夜涼風韻淸源旁通忽已逺神感寂不喧一悟祛萬結夕懷傾朝煩旅輈無停波別馬嘶去轅殷勤荒艸士防有知巳論

五言律

經

【唐】李嶠

漢室鴻儒盛鄒堂大義明五千道徳闡三百禮儀成靑紫方拾芥黃金徒滿籯誰知懷逸辧重席冠羣英

七言律

枕易

【元】黃庚

古鼎煙消倦防朱翛然髙臥夜寒初四檐寂寂半牀夢兩鬢蕭蕭一卷書日月冥心知代謝陰陽回首驗盈虛起來萬象皆吾有收拾乾坤在艸廬

五言絕句

翫易齋

【宋】朱子

竹幾橫陳處韋編半掩時寥寥三古意此地有深期

七言絕句

易

朱子

立卦生爻事有因兩儀四象巳前陳湏知三絕韋編者不是尋行數墨人

其二

濳心𨿽出重爻後著眼何妨未畫前識得兩儀根太極此時方好絕韋編

明仁殿進講

【元】貢師泰

黃綾寫本奏經筵正是虞書第二篇

聖主從容聴講罷許敎畱在禦牀邊

禦定佩文齋詠物詩選卷一百六十九

欽定四庫全書

禦定佩文齋詠物詩選卷一百七十

史類

四言古

於賈謐坐講漢書

【晉】潘嶽

理道在儒儒由人顯允魯侯文質彬彬筆下摛藻席上敷珍前疑旣辧舊史維新維新爾史旣辧爾疑延我僚友講此微辭

五言古

詠司馬彪續漢志

【唐】太宗

二儀初創象三才乃分位非惟樹司牧固亦垂文字綿代更膺期芳圖無輟記炎漢承君道英謨纂神器濳龍旣可躍術兔奚難致前史殫妙詞後昆沈雅思書言揚盛迹補闕興鴻志川谷猶舊途郡國開新意梅山未覺朽谷水誰云異車服隨名表文物因時置鳳防翼康衢鑾衡總柔轡淸濁必能澄洪纎幸無棄觀儀不失序遵

禮方由事政宣竹律和時平玉條備文囿雕奇彩藝門蘊深致雲飛星共流風揚月兼至類禋遵令典壇壝資良地五勝竟無違百司誠有庇粵予承暇景談叢引眾祕討論窮義府看覈披經笥大辧良難仰小學終先匱聞道諒知榮含毫孰忘愧

五言律

賦西漢

【唐】魏徵

受降臨軹道爭長趨鴻門驅傳渭橋上觀兵細栁屯夜宴經柏谷朝遊出杜原終借叔孫禮方知皇帝尊

詠史

【唐】李嶠

馬記天官設班圖地理新善談方亹亹靑簡見彬彬方朔初聞漢荊軻昔向秦正辭堪載筆終兾作良臣

七言絕句

唐堯

【唐】周曇

妖氛不起瑞煙輕端拱垂衣日月明何事四方無外役茅茨深處土堦平

虞舜

周曇

進善懲姦立帝功功成揖讓益溫恭滿朝卿士多元凱爲黜兜苖與四凶

夏禹

周曇

堯違天孽賴詢謨頓免洪波浸碧虛海內生靈微伯禹盡應隨浪化爲魚

后稷

周曇

人惟邦本本由農曠古誰髙后稷功百谷且繁三曜在牲牢郊祀信無窮

文王

周曇

昭然明徳報天休禴祭惟馨勝殺牛二老五侯何所詐不歸商受盡歸周

武王

周曇

文王寢膳武王隨內豎言安色始怡七載豈堪拘羑里一夫爲報亦何疑

成王

周曇

成王有過伯禽知聖惠能新日自奇王道旣成何所感越裳呈瑞鳳來儀

周公

周曇

文武傳芳百代基幾多賢哲守成規仍聞吐握延儒素猶恐民艱未盡知

沛宮

【唐】胡曽

漢髙辛苦事干戈帝業興隆俊傑多猶恨四方無壯士還鄕髙唱大風歌

圯橋

胡曾

妙算張良獨有餘少年逃難下邳初逡巡不進泥中履爭得先生一卷書

細栁營

胡曾

文帝鑾輿勞北徵條侯此地整嚴兵轅門不峻將軍令今日爭知細柳營

延平津

胡曾

延平津路水溶溶峭壁危岑一萬重昨夜七星潭底見分明神劍化爲龍

山中作

【唐】僧處黙

席簾髙掛枕髙欹門掩垂蘿蘸碧溪閒把史書眠一覺起來山月過松西

禦定佩文齋詠物詩選卷一百七十

欽定四庫全書

禦定佩文齋詠物詩選卷一百七十一

讀書類

五言古

讀山海經

【晉】陶濳

孟夏艸木長繞屋樹扶疎眾鳥欣有托吾亦愛吾廬旣耕亦已種時還讀我書窮巷隔深轍頗廻故人車歡言酌春酒摘我園中蔬微雨從東來好風與之俱汜覧周王傳流觀山海圖俯仰終宇宙不樂復何如

讀書

【宋】謝惠連

賁園奚足慕下惟故宜遵山成由一簣崇積始微塵虞軒𨿽莽顏隰亦何人

帝京篇

【唐】太宗

巖廊罷機務崇文聊駐輦玉匣啟龍圖金繩披鳳篆韋編斷仍續縹帙舒還捲對此乃淹畱欹案觀墳典

山澗讀易軒

【元】劉永之

環環碧澗連靡靡蒼山屬初日照林端春禽鳴布谷松深有去云苔靜無來躅獨把一編書時向窗間讀

七言古

灃水送鄭丰之郭縣讀書

【唐】皇甫冉

麥秋中夏涼風起送君西郊及灃水孤煙逺樹動離心隔岸江流若千里早年江海謝浮名此路雲山愜爾情上古全經皆在口秦人如見濟南生

五言律

送王正字山寺讀書

【唐】李嘉祐

欲究先儒敎還過支遁居山階閒聴法竹徑獨看書向日荷新捲迎秋柳半疎風流有佳句不似帶經鋤

和劉七讀書

【唐】錢起

夜雨深館靜苦心黃卷前云陰畱墨沼螢影傍華編夢鳥富靑藻通經仍妙年何愁丹穴鳳不飲玉池泉

送獨孤馬二秀才居明月山讀書

【唐】賈島

濯志俱髙潔儒科慕冉顏家辭臨水郡雨到讀書山棲鳥防花上聲鐘礫閣間寂寥窗外戶時見一舟還

七言律

送薛居士和州讀書

【唐】嚴維

孤云獨鶴共悠悠萬卷經書一葉舟楚地巢城民捨少煙邨社樹鷺湖秋蒿萊織妾晨炊黍籬落耕童夕放牛年少不應辭苦節諸生若遇亦封侯

五言絕句

秋晚

【明】方登

秋晚行堤上書聲在茅屋月出不逢人風來弄修竹

七言絕句

讀老子

【唐】白居易

言者不知知者黙此語吾聞於老君若道老君是知者緣何自著五千文

讀孝經

【唐】方愚

星彩滿天朝北極源流是處赴東溟爲臣爲子須忠孝莫負宣尼一卷經

寄雲臺觀田秀才

【唐】馬戴

雪壓松枝拂石窗幽人獨坐鶴成雙晚來潄齒敲冰渚閒讀仙書倚翠幢

禦定佩文齋詠物詩選卷一百七十一

欽定四庫全書

禦定佩文齋詠物詩選卷一百七十二

書法總類

五言古

樂府

【魏】曹植

墨出靑松煙筆岀狡兔翰古人感鳥迹文字有攺判

七言古

以右軍書數種贈丘十四

【宋】黃庭堅

丘郎气如春景晴風暄百菓艸木生眼如霜鶻齒玉冰擁書環坐愛窗明松花泛硯摹眞行字身藏穎秀勁淸問誰學之果蘭亭我昔頗復戲墨卿銀鉤蠆尾爛箱籯贈君鋪案粘曲屏小字莫作癡凍蠅樂毅論勝遺敎經大字無過瘞鶴銘官奴作艸欺伯英隨人作計終後塵自成一家始逼眞卿家小女名阿濳眉目似翁有精神試畱此書他日學往往不減衞夫人

吳傅朋遊絲帖歌

【宋】劉子翚

園淸無瑕二三月時見遊絲轉空濶誰人寫此一叚奇著紙春風吹不脫紛紜糾結疑非書安得龍蛇如許臒神蹤政喜縈不斷老眼只愁看若無定知苖裔出飛白古人妙處君濳得勿輕漠漠一縷浮力遒可掛千鈞石睠余弟兄情不忘軸之逺寄悠然堂謝公遺髯凜若活衞後落鬒揺人光翻思長安夜飛蓋醉哦聲落南山外亂離契濶三十秋筆意與人俱老大政成著腳明河津外家風流今絕倫文章固自有機杼戲事豈足勞心神

題唐摸蘭亭墨迹

【元】鮮於樞

君家禊帖評甲乙和璧隋珠價相敵神龍貞觀苦未逺趙葛馮湯總名迹主人熊魚兩兼愛彼短此長俱有得三百二十有七字字字龍蛇怒騰擲嗟余到手眼生障有數存焉豈人力吾聞神龍之初黃庭樂毅眞迹尙無恙此帖猶爲時所惜況今相去又千載古帖消磨萬無一有餘不足貴相通欲抱奇書求博易

七言律

題子固所藏鮮於墨迹

【元】貢師泰

一自昭陵藏墨本書名誰復更超羣忽傳河朔專行艸不讓吳興變分黃鵠夜深隨落月白鵞秋冷化孤云風流賴有張公子雪繭封題比右軍

七言絕句

答柳柳州

【唐】劉禹錫

昔日傭工記姓名逺勞辛苦寫西京近來漸有臨池興爲報元常欲抗衡

重贈詩疊後

【唐】栁宗元

事業無成恥藝成南宮起艸舊連名勸君火急添功用趂取當時二妙聲

書劉景文左藏所藏王子敬帖

【宋】蘇軾

家雞野鶩同登爼春蚓秋蛇總入奩君家兩行十二字气壓鄴侯三萬錢

柳氏二外甥求筆迹

蘇軾

退筆如山未足珍讀書萬卷始通神君家自有元和腳莫厭家雞更問人

雜詠

【元】黃庚

地多種竹堪容鶴池不栽蓮恐礙魚小徑荒苔人不到閉門閒學換鵞書

王大令保母帖

【元】鮮於樞

姜侯才气亦人豪辧折區區漫爾勞不向驪黃求駔駿書家自有九方臯

其二

臨摹舊說範新婦古刻今看李意如卻笑南宮米夫子一生辛苦學何書

宣文閣

【元】周伯琦

延閣圖書取次陳講帷日日集儒臣墨池云合天光絢東壁由來近北辰

禦定佩文齋詠物詩選卷一百七十二

欽定四庫全書

禦定佩文齋詠物詩選卷一百七十三

禦書類

五言律

羽林恩詔觀禦書王太尉碑【唐】張說

隴首名公石來承聖札歸魚龍生意態鉤劍動鋩輝字得神明保詞慙少女徽誰家羽林將又逐鳳書飛

五言排律

禦題國子監門

【唐】闕名

宸翰符元造榮題國子門筆鋒廻日月字勢動乾坤檐下雲光色梁間鵲影翻張芝聖莫擬索靖妙徒言爲著盤龍迹能彰舞鳯尊更隨垂露象常以沐皇恩

七言律

禦書雪林二字賜趙中丞應制

【元】揭傒斯

聖主揮毫臨祕閣親臣執法坐崇臺祥雲五色從天下彩鳳雙飛映日來政欲淸如林上雪巳聞聲奮地中雷君臣千載明良防咫尺薇垣接上臺

中都龍興寺伏覩禦書第一山三大字碑有作

【明】周啟

九重宸翰麗天文三字穹碑壓厚坤山色不知今古異地靈惟戴帝王尊蛟龍絕巘盤亭構獅象諸天拱寺門千載鐘王誇健筆敢同羲畫與時論

七言絕句

髙宗禦書

【元】歐陽元

君王不愛辟寒釵永巷泥金進損齋欲上太淸樓下石啼鴉落日滿宮槐

禦定佩文齋詠物詩選卷一百七十三

欽定四庫全書

禦定佩文齋詠物詩選卷一百七十四

篆書類

五言古

鈔眾書應司徒敎

【齊】王融

說禮固多才惇詩信爲善巖笥發仙華金縢開碧篆

借劉太常說文

【陳】江總

劉棻慕子云許愼詢景伯碩學該虫篆奇文秀鳥迹曰余徒下帷待問垂重席不詣王充市聊投班元籍三寫徧鉆硏六書多補益幽居服藥餌山宇生虛白畱連嗣芳杜曠蕩依泉石夫君愛滿堂願言馳下澤

觀洛出書

【唐】張欽敬

浮空九洛水端聖千年質奇象八卦分圖書九疇出含微卜筮逺抱數陰陽密中得天地心旁探鬼神吉昔聞夏禹代今獻唐堯日謬此敍彛倫寰宇賀淸謐

觀洛出書

【唐】郭邕

徳合天貺呈龍飛聖人作光宅被寰區圖書薦河洛象登四气順文辟九疇錯氤氳瑞彩浮左右靈儀廓防造功不宰神行利攸博一見皇家慶方知禹功薄

陽冰篆

【宋】王禹偁

泠泠庶子泉落落陽冰筆雲气勢奔垂龍蛇互蟠屈嶧山旣劘滅石鼓又缺失惟玆數十字遒勁倚云窟摸印徧寰區流傳耀緗帙書誠一藝爾小道詎可忽乃知出人事千古名不沒

推官惠李庶子鄂州篆字

【宋】文同

天下有奇篆陽冰書鄂州異獸呀五口狂咬掉三頭磥砢玻瓈盌詰屈珊瑚鉤愧無希世寶何以爲子酬

七言古【附長短句】

李潮八分小篆歌

【唐】杜甫

蒼頡鳥迹旣茫昧字體變化如浮雲陳倉石鼓又巳訛大小二篆生八分秦有李斯漢蔡邕中間作者寂不聞嶧山之碑野火焚棗木傳刻肥失眞苦縣光和尙骨立書貴瘦硬方通神惜哉李蔡不復得吾甥李潮下筆親尙書韓擇木騎曹蔡有鄰開元以來數八分潮也奄有二子成三人況潮小篆逼秦相快劍長防森相向八分一字直百金蛟龍盤拏肉屈彊吳郡張顚誇艸書艸書非古空雄壯豈如吾甥不流宕丞相中郎丈人行巴東逢李潮逾月求我歌我今衰老才力薄潮乎潮乎柰汝何

和永叔瑯琊山庶子泉陽冰石篆詩

【宋】蘇舜欽

一气氤氳萬事起獨有篆籀含其眞周鼓秦山壊已久下至唐室始有人宗臣轉注得天法質𨿽渾厚气乃振人間所存十數處丰疎異體世共珍其中瑯琊石泉記比之他法殊不倫鐵鎖闗連玉鉤壯曲處力可掛萬鈞復疑蛟虯植爪角隱入翠壁蟠未伸近來俗眼苦不賞惟有風月時相親紫微仙人謫此守此地勝絕舊喜聞公餘往觀領賓從獵獵畫隼揺靑春逺休車騎步泉側酌泉愛篆移朝昬揮弄潺湲翫防畫情通恍惚疑前身作詩緘本逺相寄邀我共賦意甚勤昨承見敎久閣筆壓以大句尢難文髙風勝事日傾倒安得身寄西飛雲

滕用亨諸篆體歌

【明】王行

維周大篆成史籀宣聖傳經制蝌蚪總因蒼頡見鳥迹象形置書變未久李斯小篆類玉筯鐘鼎魚虫分眾手碧霄鸞鳳漫廻翔滄海蛟螭互蟠紐有如垂露楊柳葉或似委薤劍環首許愼程邈評已彰餘子紛紛亦何有有唐陽冰號髙古嘗搨鴻都嶧山譜新泉丹井尙幸存纓珞麒麟折釵股刻符摹印气候形義理深闗非小補南陽髯翁學古書雅與秦漢參錙銖古文奇字蕩胸臆豈若俗工譌魯魚自言初習勝國時玉雪左丞吾所師荻莖錐沙指畫腹廿年勤苦求妍姿嗚呼方今世雍熙明良際遇千載期大書功徳勒金石絕勝艸艸人間碑

五言律

書

【唐】李嶠

削簡龍文見臨池鳥迹舒河圖八卦出洛範九疇初垂露春光滿奔云骨气余請君看入木一寸乃非虛

五言排律

觀洛出書

【唐】叔孫元

淸洛含溫澑元龜薦寶書波開綠字出瑞應紫宸居物著羣靈首文成列卦初美珍翔閣鳳慶邁躍舟魚俾姒惟可逺休皇復在諸東都主人意歌頌望乘輿

七言律

謝許鏈師惠圖書

【明】危進

茅山許史舊諸孫還向仙臺臥白雲竹外畫沙迷鶴迹花間引水泛鵞羣蒼崕翠刻金書字丹井銀牀玉篆文蝌蚪早收東觀上幾人相倚播淸芬

五言絕句

題三會寺倉頡造字臺

【唐】岑參

野寺荒臺晚寒天古木悲空堦有鳥迹猶似造書時

倉頡臺

【唐】李咸用

先賢憂民詐觀迹成綱紀自有書契來爭及結繩理

七言絕句

倉頡臺

【唐】汪遵

觀迹成文代結繩皇風儒敎浩然興幾人從此休耕釣吟對長安雪夜燈

禦定佩文齋詠物詩選卷一百七十四

欽定四庫全書

禦定佩文齋詠物詩選卷一百七十五

眞書類

五言古

王右軍

【唐】李白

右軍本淸眞瀟灑在風塵山陰過羽客愛此好鵞賓掃素寫道經筆精妙入神書罷籠鵞去何曾別主人

七言古

臨池歌

【宋】劉子翚

君不見鐘繇學書夜不眠以指畫字衣皆穿當時尺牘來鄴下錦標玉軸爭流傳又不見魯公得法屋漏雨意象咄咄臨千古斷碑零落翠苔封直气英風猶可覩元常獨步黃初際淸臣後出今無繼風神廻出本天資巧力亦自精勤至羨君好尙何髙奇寒窗弄筆手生胝向來失計墮塵网銳气直欲摩雲飛男兒舌在心何怍郤擬臨池尋舊學要湏筆外見鐘顏防自蛟龍生掌握銀鉤石刻余何愛勸以短歌君勿怠他時八體妙有餘此歌儻可君紳書

七言律

丹陽子髙得逸少瘞鶴銘於焦山之下及梁唐諸賢四石刻共作一亭以寶墨名之集賢伯鎭爲之作記逺來求詩因作長句以寄

【宋】蘇舜欽

山陰不是換鵞經京口今存瘞鶴銘瀟灑集仙來作記風流太守爲開亭兩篇玉蘂塵初滌四體銀鉤蘚尙靑我久臨池無所得願觀遺法快沈冥

禦定佩文齋詠物詩選卷一百七十五

欽定四庫全書

禦定佩文齋詠物詩選卷一百七十六

艸書類

五言古

送艸書獻上人歸廬山

【唐】孟郊

狂僧不爲酒狂筆自通天將書雲霞片直至淸明巓手中飛黒電象外瀉元泉萬物隨指顧三光爲廻旋驟書云霮防洗硯山晴鮮忽怒畫蛇虺噴然生風煙江人願停筆驚浪恐傾船

七言古【附長短句】

艸書歌行

【唐】李白

少年上人號懷素艸書天下稱獨步墨池飛出北溟魚筆鋒殺盡中山兔八月九月天气涼酒徒詞客滿髙堂牋麻素絹排數箱宣州石硯墨色光吾師醉後倚繩牀湏史掃盡數千張飄風驟雨驚颯颯落花飛雪何茫茫起來向壁不停手一行數字大如斗恍恍如聞神鬼驚

時時只見龍蛇走左盤右蹙如驚電狀同楚漢相攻戰湖南七郡凡幾家家家屏障書題徧王逸少張伯英古來幾許浪得名張顚老去不足數我師此藝不師古古來萬事貴天生何必要公孫大娘渾脫舞

蕭鄲艸書歌

【唐】顧況

蕭子艸書人不及洞庭葉落秋風急上林花開春露濕花枝蒙蒙向水泣見君數行之灑落石上之松松下鶴若把君書比仲將不知誰在淩雲閣

懷素上人艸書歌

【唐】戴叔倫

楚僧懷素工艸書古法盡能新有餘神淸骨竦意眞率醉來爲我揮健筆始從破體變風姿一一花開春景遲忽爲壯麗就枯澀龍蛇騰盤獸屹立馳亳驟墨劇奔駟滿座失聲看不及心手相師勢轉奇詭形怪狀翻合宜有人若問此中妙懷素自言初不知

懷素上人艸書歌

【唐】魯收

吾觀開士多利用筆精墨妙誠堪重身上藝能無不通就中艸聖防天縱有時興發逞神機抽毫防墨縱橫揮風聲吼烈隨手起龍蛇迸落空壁飛連拂數行勢不絕藤懸查蹙生奇節劃然放縱驚雲濤或時頓挫縈毫髮自言轉腕無所拘大笑羲之用陣圖狂來紙盡勢不盡投筆抗聲連叫呼信如鬼神助此道墨池未盡書已好行路談君口不容滿堂觀者空絕倒所恨時人多笑聲惟知賤實翻貴名觀爾向來三五字顚奇何謝張先生

懷素上人艸書歌

【唐】王邕

衡陽雙峽插天峻靑壁巉巉萬餘仞此中靈秀眾所知艸書獨有懷素奇懷素身長五尺四嚼湯誦咒吁可畏銅缾錫杖倚閒庭班管狡毫多逸意或粉壁或防牋蒲葵絹素何相鮮忽作風馳及電掣更防飛花兼散雪寒猿飲水撼枯藤壯士防山伸勁鐵君不見張芝昔日稱獨賢君不見近日張旭爲老顚二公絕藝人所惜懷素傳之得眞迹崢嶸蹙出海上山突兀狀成湖畔石一縱又一橫一欹又一傾臨江不羨飛帆勢下筆長爲驟雨聲我牧此州喜相識又見艸書多惠力懷素懷素不可得開卷臨池轉相憶

賦虞書歌

【唐】賈耽

眾書之中虞書巧體法自然歸大道不同懷素只攻顚豈類張芝惟札艸形勢素奇筋骨老父子君臣相揖抱孤靑似竹更颼飅濶白如波長浩渺誰能方正不隳倒功夫未至難尋奧湏知孔子廟堂碑便是靑箱中至寶

光大師艸書歌

【唐】僧貫休

雪壓千峯橫枕上窮困𨿽多還激壯看師逸迹兩相宜髙適歌行李白詩海上風驚驅猛燒吹斷狂煙著沙艸江樓曾見落星石幾回試發將軍炮別有寒雕掠絕壁提上元猿更生力又見吳牛磨角來舞槊盤刀初觸擊好文天子握宸翰禦制本多堆玉案晨開水殿敎題壁題罷紫衣親寵錫僧家愛詩自拘束僧家愛畫亦局促惟師艸聖藝偏髙一掬山泉心便足

觀子玉郎中艸聖

【宋】蘇軾

柳侯運筆如電閃子云寒悴羊欣儉百斛明珠便可扛此書非我誰能雙

題紫防老人大字歌

【元】歐陽元

紫微老人射生手挽彊竟取黃金斗驃騎營中拜驍勇鳳凰池上稱耆舊時平腕力無所施筋骨猶能學顏枊縱橫戎略結構體殺活兵機屈伸肘山莊劉氏得防多當日防防駐應久髙樓大扁曰明逺況又愛山並尙友我來後公五十年主人酌我樓中酒平田野水鳧雁集重岡復嶺蛟龍走登髙欲賦乏佳興忽覩臺躔照窗牖家藏有此希世珍取酒當爲主人壽想當洗硯弢筆時羽箑生風劍龍吼焉知今人正傳翫名與麒麟同不朽嶠南鼪鼯十五秋老將如今安得有鄂公九原如可作飬壽淸商爲公奏

遊龍回寺碧雲堂有何無適艸書

【元】許謙

蒼鱗作霖回壑裏竟化長岡飛不起何年老僧飛錫來彊架檐楹萬山底碧雲石梯如登天俯視竹樹行其巓巖巒起伏呈怪狀壯若羣馬奔吾前何仙仙去不復返滿壁龍蛇驚醉眼可憐一半委泥沙況復阽危混苔蘚山翁摸搨妙入神永和繭紙且逼眞勸君勿辭一日力爲我畱爲百世珍君不見二王舊帖皆殘編至今不惜千金傳

艸書歌

【明】宣宗

艸書所自何所授初變楷法爲章奏當時作者防得名崔瑗杜度張伯英三人眞迹己罕見後來繼之有羲獻筆端變化妙入神逸態雄姿看勁健風驚電掣浮雲飛蛟龍奮躍猛虎馳漢晉艸法千載師張顚藏眞亦絕奇一代精藝才數軰遺墨千人萬人愛固知頓挫出腕力亦用飛動生神采古來篆籀今已譌何況艸譌愈多吾書豈必論工致誠懸有言當黙識

七言律

洛中寺北樓見賀監艸書題詩

【唐】劉禹錫

髙樓賀監昔曾登壁上筆迹龍虎騰中國書流尙皇象北朝文士重徐陵偶因特見空驚目恨不同時便伏膺惟恐塵埃轉磨滅再三珍重囑山僧

七言絕句

題懷素上人艸書

【唐】許瑤

志在新奇無定則古瘦漓纚半無墨醉來信手兩三行醒後卻書書不得

禁直

【明】唐敏

天門旭日炫新晴鳳髓龍香硯墨淸親見君王書艸字蛟龍吹雨雜風聲

禦定佩文齋詠物詩選卷一百七十六

欽定四庫全書

禦定佩文齋詠物詩選卷一百七十七

書札類

七言律

將發洛中枉令狐相公手札兼辱二篇寵行以

長句答之

【唐】白居易

尺素忽驚來梓澤雙金不惜送蓬山八行落泊飛雲雨五字鎗鏦動佩環玉韻乍聴堪醒酒銀鉤細讀當披顏收藏便作終身寶何啻三年懷防間

初冬月夜得皇甫澤州手札並詩數篇因遣報

書偶題長句

【唐】白居易

淸冷玉韻兩三章落泊銀鉤七八行心逐報書懸雁足夢尋來路繞羊腸水南地空多明月山北天寒足早霜最恨潑醅新熟酒迎冬不得共君嘗

得故人書

【明】沈貞

蕭蕭落葉蔽荒苔流水柴門晝始開紫塞雁從江上過

故人書向日邊來秋風客捨心千里夜雨燈窗看幾回迢遞闗河空念別何時能報一枝梅

五言絕句

雜詠

【唐】王維

家住孟津河門對孟津口常有江南船寄書家中否

夾溝遇邑人問家信

【明】楊士奇

聞道故鄕來辭家今逺近恐有南京書停舟試相問

懷鄒子序

【明】謝榛

渺太湖水湖中多鯉魚故人時把釣應有北來書

七言絕句

答友懷野寺舊居

【唐】李端

自嫌野性共人疎憶向西林更結廬寄謝山陰許都講昨來頻得逺公書

秋思

【唐】張籍

洛陽城裏見秋風欲作家書意萬重復恐匆匆說不盡行人臨發又開封

得袁相書

【唐】白居易

谷苖深處一農夫面黒頭斑手把鋤何意使人猶識我就田來送相公書

小碎

【唐】元稹

小碎詩篇取次書等閒題柱意何如諸郎到處應相問畱取三行代鯉魚

端州江亭得家書

【唐】李紳

雨中鵲語喧江樹風處蛛絲颺水潯開拆逺書何事喜數行家信抵千金

別王十後附書

【唐】杜牧

重闗曉渡宿云寒羸馬原知步步難此信的應中路見亂山何處拆書看

送友人之湖上

【唐】陸龜蒙

故人溪上有漁舟竿倚風蘋夜不收欲寄一函聊問訊洪喬寧作置書郵

寓書

【元】範梈

欲寫鄕書寄故園行人已逺意空存舉頭卻見南來燕个个隨春度塞門

秋日作

【明】練子寧

水精簾動桂花風湘簟涼生八月中魄落西窗銀燭裏烏絲雪繭寄秋鴻

禦定佩文齋詠物詩選卷一百七十七

欽定四庫全書

禦定佩文齋詠物詩選卷一百七十八

碑類

五言古

觀李九少府翥樹宓子賤神祠碑

【唐】髙適

吾友吏玆邑亦嘗懷宓公安知夢寐間忽與精靈通一見興永嘆再來激深衷賓從何逶迆二十四老翁於焉建層碑突兀長林東作者無愧色行人感遺風坐令髙岸盡獨對秋山空片石忽謂輕斯言固難窮龍盤色絲外鵲顧偃波中形勝駐羣目堅貞指蒼穹我非王仲宣去矣徒發蒙

太學創置石經

【唐】馮涯

聖唐復古制徳義功無替奧旨恱詩書遺文分篆銀鉤互交暎石壁靡塵翳永與乾坤期不逐日月逝儒林道益廣學者心彌銳從此理化成恩光徧遐裔

晉銘

【宋】文同

長安鬻碑者遺我古鼎銘不知其所來有眼實未經凡百十九字詭怪摹物形縱橫下防畫不類子與丁試考諸傳說其源己冥冥宣王石鼓文气韻殊飄零始皇嶧山碑骨骼何竛竮我恐雨粟時正爲此物靈安得倉頡神提去詢大庭爲我譯其辭讀之駭羣聴

七言古【附長短句】

岣嶁山

【唐】韓愈

岣嶁山尖神禹碑字靑石赤形模奇蝌蚪拳身薤倒披鸞飄鳯泊拏虎璃事嚴迹祕鬼莫窺道人獨上偶見之我來咨嗟涕漣洏千搜萬索何處有森森綠樹猿猱悲

石鼓歌

【唐】韋應物

周宣大獵兮岐之陽刻石表功兮煒煌煌石如鼓形數止十風雨缺訛苔蘚濕今人濡紙脫其文旣擊旣掃白黒分忽開滿捲不可識驚濳動蟄走云云喘逶迆相糺錯乃是宣王之臣史籀作一書遺此天地間精意長存世冥寞秦家祖龍還刻石碣石之罘李斯迹世人好古猶法傳持來比此殊懸隔

五言律

送呂向補闕往西嶽勒碑

【唐】徐安貞

聖作西山頌君其出使年勒碑懸日月驅傳接雲煙寒盡凾闗路春歸洛水邊別離能幾許朝暮玉墀前春初送呂補闕往西嶽勒碑【唐】孫逖

刻石記天文朝推穀子云篋中緘聖札巖下揖神君語別梅初艷爲斯艸欲薰往來春不盡離思莫氛氳送翰林張司馬南海勒碑

【唐】杜甫

冠冕通南極文章落上臺詔從三殿去碑到百蠻開野館濃花發春帆細雨來不知滄海上天遣幾時回送翰林張學士嶺南勒碑

【唐】司空曙

漢恩天外洽周頌日邊稱文獨司空羨書兼大尉能出關逢北雁度嶺逐南鵬使者翰林客餘春歸防陵

七言律

和襲美爲新羅惠上人譔靈鷲山周禪師碑

送歸詩

【唐】陸龜蒙

一函迢遞過東瀛只爲先生處乞銘已得雄詞封靜檢卻懷孤影在禪庭春過異國人應寫夜讀滄州怪亦聴遙想勒成新塔下盡望空碧禮文星

七言絕句

題酸棗縣蔡中郎碑

【唐】王建

蒼苔滿字土埋龜風雨銷磨絕妙辭不向圖經中舊見無人知是蔡邕碑

題酸棗驛前碑

【唐】張祜

蒼苔古澀字雕疏誰道中郎筆力余長愛當時遇王粲每來碑下不關書

禦定佩文齋詠物詩選卷一百七十八

欽定四庫全書

禦定佩文齋詠物詩選卷一百七十九

筆類

五言古

詠筆

【梁】武帝

昔聞蘭蕙月獨是桃李年春心倘未寫爲君照情筵

詠筆

【梁】徐摛

木自靈山出名因瑞艸傳纎端奉積潤弱質散芳煙直寫飛蓬牒橫承落絮篇一逢提握重寧憶仲升捐

聖兪恵宣州筆戲書

【宋】歐陽修

聖兪宣城人能使紫毫筆宣人諸葛髙世業守不失心縛長毫三副頗精宻硬軟適人手百管不差一京師諸筆工牌榜自稱述累累相國東比若衣縫虱或柔多虛尖或硬不可屈但能裝管榻有表曽無實價髙仍費錢用不過數日豈如宣城毫耐久仍可乞

代柬曽小軒謝馮筆蠟紙之貺

【元】吳澄

束縛山中豪寸管入時操幾防見鋒鋭可敵古鉛刀江人有妙悟匪直取價髙坡公詫葛吳蔡澡朱所褒邇來浙西馮聲實相朋曹小技足名世屠龍寧自勞

七言古【附長短句】

紫毫筆

【唐】白居易

紫毫筆尖如雄兮利如刀江南石上有老兔喫竹飲泉生紫毫宣城之人采爲筆千萬毛中選一毫毫𨿽輕功甚重管勒工名充歲貢君兮臣兮勿輕用勿輕用將何如願賜東西府禦史願頒左右防起居握管趨入黃金闕抽毫立在白玉除臣有姦邪正衙奏君有動言直筆書起居郎侍禦史爾知毫筆不易致每歲宣城進筆時紫毫之價如金貴愼勿空將彈失儀愼勿空將錄制詞

劉逺筆

【金】元好問

老防力能舉玉杵文陣挽彊猶百鈞惜哉變化太狡獪向也褐衣金虎文宣城諸葛寂無聞前後兩劉新防勲謝郎神鋒恨太雋𨿽然豈不超人羣三錢雞毛吐古墳尖奴定能張吾軍何時酌我百壺酒爲汝醉艸垂天云

無筆嘆

【元】胡天遊

宣城防須不可索越南雞毛不可得山中老頴飛上天九館癡髯化爲石晴無復禿千枝曉夢有時來五色一庭老葉掃西風袖手空堦看蝸迹

贈筆工陸繼翁

【明】曽棨

吳興筆工陸文寶制作不與常人同自然入手造神妙所以舉世稱良工有時盤礡坐軒東石盤水淸如鏡中空山老兔脫毛骨簡拔精鋭披防茸平原霜气在毫末水面猶覺吹秋風制成進入蓬萊宮紫花彤管飛晴虹九重淸燕發宸翰五色絢爛皆成龍國初以來稱絕藝光價自此垂無窮美哉文寶名已久當有家法傳繼翁我時得之一揮灑落紙欲挫詞塲鋒棗心蘭蕋動光彩栗尾雞距爭奇雄朅來簮此扈仙蹕欲補造化難爲功夢中何人授五色安得錦繡蟠心胸間來書空不成字縱有篆刻慚雕虫幸今太平重文學玉堂金馬多奇逢莫言盛世少知已爲我寄謝管城公

鐵筆行爲王元誠作

【明】王守仁

王郎宋代中書孫鑄鐵爲筆書堅瑉畫沙每笑唐長史拔毫未數秦將軍髙堂落筆神鬼怒九萬鸞箋碎如霧鉛淚霏霏灑露盤金聲錚錚入秋樹鳥迹防茫科斗變栁薤凋傷悲籀篆鼓文已裂岐陽石漆燈空照山陰繭王郎筆藝精莫傳幾度索我東歸篇毛錐不如鐵錐利吾方老鈍君加鞭矢爾鐵心磨鐵硯淬鋒要比婆畱箭太平天子封功臣脫囊去寫黃金劵

秋日李氏東堂同長蘅觀曝圗畫張伯夜貽畫

筆柬謝

【明】程嘉燧

秋云杲杲天景澄髙堂與客翻湘藤瀟湘水濶愁嘉陵江花有情遙沾膺閒門此時無人譍紫毫一束煩髙朋雞距脫手新鋒稜未忍用防屏間蠅靑松短檠臨層冰顚崖老樹雲門僧貌君布襪予行縢

五言律【附小律】

筆

【唐】李嶠

握管門庭側含毫山水隈霜輝簡上發錦字夢中開鸚鵡摛文至麒麟絕句來何當遇良史左右振奇才

詠宣州筆

【唐】耿湋

寒竹漸虛受纎毫任幾重影端緣守直心勁賴藏鋒落紙驚風起揺空挹露濃丹靑與紀事捨此復何從

李員外寄紙筆

【唐】韓愈

題是臨池後分從起艸余兔尖鍼莫並繭淨雪難如莫怪殷勤謝虞卿正著書

詩筆

【宋】林逋

靑鏤墨淋漓瑚架最宜靜援花影轉孤卓漏聲遲題柱吾何取如椽彼一時風騷兼艸千古有人知

乞筆

【宋】曽幾

市上無佳筆營求亦巳勞防持空雪竹束縛欠霜毫此物藏三穴煩君拔一毛不圗髯主簿取用價能髙

七言律

楊尙書寄郴筆知是小生本樣令更商防使盡

其功輙獻長句

【唐】栁宗元

截玉銛錐作妙形貯雲含霧到南溟尙書舊用裁天詔內史新將寫道經曲藝豈能裨損益防辭祗欲播芳馨桂陽卿月光輝徧毫末應傳顧兔靈

贈筆工範君用

【元】郭天錫

光分顧兔一毫芒徧灑春分翰墨塲得趣妙從看劍舞全身功貴善刀藏夢花不羨雕虫巧試艸曽供倚馬忙昨過山僧余習在小書紅葉拭新霜

防須筆

【元】謝宗可

夜逐虛星上月宮奮然奪得管城公槖中不攪吟夢指下先爭翰苑功莫笑硯池濡醉墨絕勝倉廩飽陳紅平生嚙盡詩書字散作龍蛇落紙中

羊毫筆

【明】瞿佑

毛頴年深老不能中書模畫嘆難勝管城忽現左元放艸澤不容嚴子陵壁上橊皮功可述門前竹葉事無憑剛柔何必吹毛問耐久眞堪作友朋

五言絕句

詠筆

【唐】楊收

𨿽非囊中物可堅不可鉆一朝操政柄定使冠三端

七言絕句

仙女詞

【唐】施肩吾

仙女羣中名最髙曾看王母種仙桃手題金簡非凡筆道是天邊玉兔毛

酬馬彧

【唐】韓定辭

崇霞臺上神仙客學辧癡龍藝最多盛徳好將銀筆述麗詞堪與雪兒歌

筆

【唐】闕名

能令音信通千里解致蛟龍運八行縱使江生未相賞應緣自負好文章

筆離手

【唐】薛濤

越管宣毫始稱情紅箋紙上撒花瓊都緣用久鋒頭盡不得羲之手裏擎

謝筆

【元】倪瓚

陶思渴待陳元對楮先生意未宣何似中書君並至眀脫防一欣然

筆

【明】郭登

綰蚓塗鴉不自嫌卻將毫末彊揪撏中書老矣眞無用猶向人前要出尖

小遊仙

【明】桑悅

仙童驚報筆生花萬丈長虹纈彩霞獨進詞頭三百卷承恩常醉玉皇家

謝車叔銘寄筆

【明】僧徳祥

寄來名筆自湖州珍重齋中什襲收早晚翻經有僧到芭蕉先種待新秋

禦定佩文齋詠物詩選卷一百七十九

欽定四庫全書

禦定佩文齋詠物詩選卷一百八十

墨類

五言古

孫莘老寄墨

【宋】蘇軾

䢐徠無老松易水無良工珍材取樂浪妙手惟潘翁魚胞熟萬杵犀角蟠雙龍墨成不敢用進入蓬萊宮蓬萊春晝永玉殿明房櫳金箋灑飛白瑞霧縈長虹遙憐醉常侍一笑開天容

其二

谿石琢馬肝剡藤開玉版噓噓雲霧出奕奕龍蛇綰此中有何好秀色紛滿眼故人歸天祿古漆窺蠧簡隃糜給尙方老手擅編剗分余幸見及流落一嘆赧

其三

我貧如饑防長夜空齩齧瓦池研竈煤葦管書柿葉近者唐夫子逺致烏玉玦先生又繼之圭璧爛箱篋晴窓

洗硯坐蛇蚓稍蟠結便有好事人敲門求醉帖

贈墨生

【元】倪瓚

巖谷春風起桐花落澗紅隔水輕煙發收煤入竈中豹囊祕元玉鵞池生白虹湯生法潘谷千載事同風

七言古【附長短句】

酬張司馬贈墨

【唐】李白

上黨碧松煙夷陵丹砂末蘭麝凝珍墨精光乃堪掇黃頭奴子雙鵶鬟錦囊養之懷袖間今日贈余蘭亭去興來灑筆防稽山

夢錫恵墨答以蜀茶

【宋】孔平仲

墨者色自黒黒者墨之宜所以陳號聞之於退之近世工頗拙所巧惟見欺摹成古鼎篆團作革靴皮揮毫見慘淡色比突中煤誰最蓄佳品鄭君眞好奇贈我以所貴有不讓金犀堅如雷公石端若大禹圭研磨出深黝落紙光陸離較之囊中舊相去乃云泥辱君此賜固已厚何以報之乏瓊玖不如投君以嗜好君性嗜茶人罕有建谿龍鳯想厭多越上槍旗不禁久我收蜀茗亦可飲得自峨嵋髙太守人情或以少爲珍心若喜之當適口更憐此物來處逺三峽驚波如電捲江湖重覆千萬里淮海浩蕩漣漪淺捨舟登陸尙相隨今以答君非不腆開緘碾潑試一嘗尢稱君家桐葉盞

次韻答舒敎授觀余所藏墨【宋】蘇軾

異時長笑王防稽野鶩膻腥污刀幾暮年卻得庾安西自厭家雞題六紙二子風流冠當代顧與兒童爭慍喜秦王十八已龍飛嗜好晚將蛇蚓比我生百事不掛眼時人謬說云工此世間有癖念誰無傾身障簏尢堪鄙一生當著幾緉屐定心肯爲防物起此墨足支三十年但恐風霜侵髮齒非人磨墨墨磨人缾應未罄罍先恥逝將振衣歸故國數畆荒園自鋤理作書寄君君莫笑但覓來禽與靑李一螺防漆便有餘萬竈燒松何處使君不見永寧第中龍麝列屋閒居淸且美倒暈連眉秀嶺浮雙鴉畫鬢香雲委時聞五斛賜蛾緑不惜千金求獺髓聞君此詩當大笑寒窓冷硯冰生水

謝景文恵浩然所作廷珪墨【宋】黃庭堅

廷珪贗墨出蘇家麝煤添澤紋烏鞾栁枝瘦龍印香字什襲一日三摩挱劉侯愛我如桃李揮贈要我書萬紙不意神禹治水圭忽然入我懷袖裏吾不能手抄五車書亦不能寫論付官奴便當閉門學水墨灑作江南驟雨圗

贈僧法一墨

【宋】晁衝之

黃山之巓百尺松虯枝偃蓋連羣峯山神守防魑魅避道人剪伐天爲容捫崖踸踔篝火逺絕壁晻靄凝煙濃霜霏霏玉杵下捕麋煮角當嚴冬陰房風日不可到律管吹盡灰無蹤小書細字著名姓黃金照耀圗雙龍守臣再拜選進日九闗有詔開重重老儒偶得實天幸千金更買無由逢上人淡泊何所好工書艸如飛蓬苦來求我惜不得一酬十載相過從君不見玉堂詞人紫垣客拜賜舞蹈黃羅封長安紙價猶未貴江南江北山皆童

再以承晏墨贈僧法一

晁衝之

我聞江南墨官有諸奚老超尙不如廷珪後來承晏復秀出喧然父子名相齊百年相傳紋斷碎彷佛尙見蛟龍背電光屬天星斗昏雨痕倒海風雲晦卻憶當年淸暑殿黃門侍立才人見銀鉤灑落桃花牋牙牀磨試紅絲硯同時書畫三萬軸大徐小篆徐熙竹禦題四絕海內傳祕府毫芒惜如玉君不見建隆天子開國初曹公受詔行掃除王侯舊物人今得更寫西天貝葉書

陳循中求賦髙麗墨詩爲作長句

【宋】謝薖

老松收煙作玉可試洮中鴨頭緑來從萬里古樂浪傳到麻源苐三谷要須岱郡鹿角膠成方解土炭嘲請君磨研寫新作一防潺湲訪康樂

謝錢珣仲恵髙麗墨

【宋】韓駒

王卿贈我三韓紙白若截肪光照幾錢侯繼贈朝鮮墨黒如防漆光浮水舊傳績溪多老松奚超巳往松亦空易水良工近名世珍才始不歸潘翁蕭然南堂一居士赤管隃麋無月賜借問圭何自來去年海中持節使明窓晏坐不怱怱引紙磨墨寒生風自笑平生綰蛇蚓更慚爾雅注魚虫殷勤二物從來逺稗海寰瀛眼中見若欲揮寫藏名山不如卻作談天衍

桐花煙爲吳國良賦

【元】臺哈布哈

吳郎骨相非食肉朝食桐花洞庭曲洞庭三月桐始華千枝萬朶揺江緑吳郎采采盈傾筐寶之不啻瓊膏粟眞珠龍腦吹香霧夜夜山房玉墨成誰共進蓬萊天顏一笑金門開河伯香飛噴木葉太守噓气成樓臺龍賔十二吾何有不意龍文入吾手芙蓉粉暖玻璃匣云藍色映彤墀栁玉堂退食春晝長桃花紙透水油光筠管時時濡秀石銀鉤歷歷凝霜君不聞易水仙人號奇絕落紙三年光不滅又不聞唐夫子致烏玉玦坡老當年書柿葉惜哉唐李不復見吳郎善保千金訣嗚呼吳郎善保千金訣

贈陶得和制墨

【元】倪瓚

麋膠萬杵搗霜螺制初成龍井莊悟得廷珪張遇法古松煙細色蒼蒼桐花煙出潘衡後依舊升龍栁枝瘦請看陶法妙非常一防濃云瓊楮透

五言律

墨

【唐】李嶠

長安分石炭上黨結松心繞畫蠅初落含滋綬更深悲絲光易染疊素彩還沈別有張芝學書池幸見臨江東魏元徳所制齊峯墨於上都慈仁殿賜文錦馬湩以寵之旣南歸作詩以贈云

【元】納延

錦襲元圭瑩龍香祕閣浮漬毫春黛濕拂楮翠云流繡綺頒宮掖瓊漿出殿頭小臣沾雨露千載荷恩休

七言律

謝吳宗師恵墨

【元】虞集

念我衰年不廢書錦囊古墨送幽居明窓塵影丹同熟圃雲英玉不如敢謂文章勝虎豹只應箋注到虫魚研磨不盡人間老傳與兒孫尙有餘

三用韻答巢翁就以奎章賜墨贈之

虞集

鄰父常思長史書不辭頻謁老巢居臨池三月霜盡對月千篇白雪如賦敵洛波翔翠羽歌成湘浦媵文魚故分瀘石松煙色猶是奎章舊賜余

贈沈生賣墨

【元】倪瓚

桐煙墨法後松煙妙賞坡翁已久傳麋角膠淸瑩玉龍文刀利淬寒泉山廨惟珍白鵞帖云誰錄古苔篇愛爾治生吳市隱收煤一室數燈然

七言絕句

右軍墨池

【唐】劉言史

永嘉人事盡歸空逸少遺居蔓艸中至今池水涵余墨猶與諸泉色不同

贈墨生吳善

【元】倪瓚

銅官山下白雲亭澗底長松長茯苓傳得潘生燒墨法墨成持贈寫丹經

禦定佩文齋詠物詩選卷一百八十

欽定四庫全書

禦定佩文齋詠物詩選卷一百八十一

硯類【附硯山】

三四言

書硯銘

【周】武王

石墨相著而黒邪心讒言無得污白

五言古

詠硯

【唐】楊師道

圓池類璧水輕翰染煙華將軍欲定逺見棄不應賒

石硯

【唐】杜甫

平公今詩伯秀發吾所羨奉使三峽中長嘯得石硯巨璞禹鑿余異狀君獨見其滑乃波濤其光或雷電聫坳各盡墨多水遞隱見揮灑容數人十手可對面比公頭上冠貞質未爲賤當公賦佳句況得終淸宴公含起艸姿不逺明光殿致於丹靑地知汝隨顧盼

謝楊侍讀惠端溪紫石硯

【宋】文同

學文二十年語气殊未成所以文房中四譜無一精豈不願收貯竊恐好事名自愧中槁然敢假外物榮前日下祕閣謁公來西城公常顧遇厚待以爲墨卿延之吐佳論出口無雜聲語次座上物硯有紫石英云在嶺使得渠常美其評因取手自封見授囑所擎倉皇奉以拜其喜懷抱盈歸來示家人眾目歡且驚言並我所有瓦礫而瑤瓊貴價市珍煤風前試寒磨知宻理潤防覺浮光淸洗濯鑑面瑩彈扣牙音鏗遂剪什襲巾加以重篋盛客來有欲觀稍俗不敢呈願傳之子孫更重金滿籯作詩敍嘉貺慙比毫毛輕

遊龍尾山

【宋】王炎

他山石徒多器寶匿幽僻產璞芙蓉坑金聲而玉徳岡巒外鉤聨地勢中斷隔曲塢八九家路入羊豕迹澗水抱石根石骨多紺碧北山上攙天南山勢蟠伏硯工二百指日鑿崔嵬腹篝燈礪斧斤深入逾百尺我行冒風雨周覽不知夕夜宿茅茨下靑燈照岑寂酒防呼匠氏訪之語纎悉冰蠶吐銀絲鮫人織霧縠巧手琢磨之價值黃金鎰斷嵓半傾欹舊穴久湮塞旁求得他材飲水不受墨堅滑已支庶粗燥乃臧獲信知天壤間尢物神所惜罕見固爲貴有亦未易識瑉玉混一區語盡三嘆息摩挲蒼蘚厓此言可深刻

覓風字歙硯詩贈侍其府尹【元】王惲

硯本發墨具不爾安用他碧紫暈鸜眼黝黒深宮鴉彼端類髙人風姿同云佳逺韻不少吝淸談浩無涯但於當機時未免思棼拏若或砥礪用茫然手空義硬則墨爲褪軟則磨泥沙惟歙士之傑體性何交加羅紋與刷絲一寸皆可嘉回視端谿公有名實則差新安山水窟澤大生龍蛇舉世被其利何有蛭與鼃山髙谿水淸其芒例如碬嘗聞右軍硯風字琢手奢是名爲水箕朶頤駭唅呀松煤燼無餘惟恐中書了池寛水彌漫挹彼如尊窪陂陁浸半海揮灑生雲霞平生未嘗有夢寐江之涯君今去爲邦過此空成嗟包公尹端州歸不一硯拿彘肝類安邑一笑春生華書生乞索態殆是心貪邪禰衡泥所愛竟摻漁陽撾今冬與來春防有泛斗槎雄雯或雌縵分送張華家

七言古

答陳舜兪推官惠詩求全瓦古硯

【宋】韓琦

鄴宮廢瓦埋煙艸取之爲硯成堅好求者如麻幾百年宜乎今日難搜討吾邦巧匠世其業能辧瓌奇幼而老隨材就器固不遺大則梁棟小棼橑必湏完者始稱珍何殊巨海尋三島荊人之璧尙有瑕夏后之璜豈無考況乎此物出壞陶千耕萬劚常翻攪吾今所得不專全祕若英瑤借文繅君詩苦擇未如意持贈只虞笑絕倒君不見鎭圭尺二瑁四寸大小𨿽異皆君寶

謝宼十一惠端硯

【宋】陳師道

百工營才先利器市道居貨如作贅書生活計亦酸寒斷磚半瓦寧求備端谿四山下龍淵郁積中州淸淑气金聲玉骨石爲容河江屈流云作使滑如女膚色馬肝夜半神光際天地諸天散花百神喜知有聖人在當世沒人投深索千丈探頷適遭龍伯睡轆轤挽出萬人負千歲之藏一朝致琢爲時樣供翰墨什襲包藏百金貴北行萬里更眾目宼卿好事不計費南鄰居士卿之孫丰悴相從不爲異似憐陶瓦磨竈煤輟誦不減前人志人言寒士莫作事鬼奪客偸天破碎玉韞匵與無同錦衾還客棄佳惠眾所欲得當有緣天獨於余可無意敢書細事注魚虫要傳華嚴八千偈

魯直惠洮河緑石作冰壺硯次韻

【宋】張耒

洮河之石利劍矛磨刀日解十二牛千年荒徼困沙礫一日見寶來中州黃子文章妙天下獨駕八馬森幢旒平生筆墨萬金直奇煤利翰盈篋收誰持此硯參案几風瀾近手寒生秋包持投我棄不惜副以淸詩帛加璧明窗試墨吐秀潤端谿歙州無此色野人齋房無翫好慙愧衣冠陳祼國晁侯碧海爲文詞盤礡萬頃澄淸漪新篇來如徹札箭勁筆更似畫沙錐知君自足報蒼壁愧我空賦瓊瑰詩

謝人惠硯

【宋】程俱

帝鴻墨海世不見近愛端谿靑紫硯谿流見底寒且淸光凝淺紺淵之精斧柯千古畱仙局云暗半山含紫玉割云鑱玉巧如神龍尾銅臺可奴僕君來自南數千里不載珠璣如薏苡芊芊谿艸裹石硯文字之祥直送喜明窓大幾墨花春鑪火吐蘭千穗云虛中含黙靜相對那復艸驚世人

陳順之靈璧石硯山

【宋】樓鑰

名畫法書環四壁中有米家眞寶石璧峯森聳外澗流他物𨿽奇敢爭席舊屬半山老仙人佛印乞之如乞鄰阿童有力負之走一時攘取或紛綸此石天然非琢磨是時有水生巖阿至今硯池尙餘潤歲月旣久惜不多幾年徒見士夫說一旦喜看形偃月傍連玉立兩於菟主人照暎冰壺徹陳侯之富可敵國防有寶光驚四塞呼童吸盡硯中水更爲輕畨翫奇刻不堪回首江南李空唱多愁似春水更不如此石千載傳玉砌雕欄等糠粃寶晉得之眞不易身後寧知亦輕棄只今傳翫知幾人當日鎖窓空自祕端歙爭名南北部勿向雷門揚布皷銅臺錫瓦更不須只合觚稜蔭風雨

賦張秋泉眞人所藏硯山

【元】趙孟頫

泰山亦一拳石多勢雄齊魯靑巍峩此石卻是小岱嶽峯巒無數生陂陁千巖萬壑來幾上中有絕澗橫天河粵從混沌元气判自然凝結非鐫磨人間奇物不易得一見大叫爭摩挲米公平生好奇者大書深刻無差訛傍有小硯天所造仰受筆墨如圓荷我欲爲君書道徳但願此石不用鵞巧偸豪奪古來有問君此意當如何

硯山詩

【元】揭傒斯

何年靈璧一拳石五十五峯不盈尺峯峯相向如削鐵祝融紫蓋前後列東南一尢可愛白晝云生霮防在唐已著羣玉賦入宋更受元章拜天臺澒洞雲海連戴氏藏之餘百年防持不涴權貴手倉皇獨與身俱全帝旁眞人乘紫霞尺書招之若還家陰崖洞壑寒谽谺宛轉細路通褒斜昆侖蓬萊與方壺坐臥相對神仙居硬黃從寫黃庭帖汗靑或抄鴻寶書秦淮咽咽金陵道此物幸不隨秋艸願君谷神長不老淨幾明窓永相保

古硯歌

【元】宋無

神媧踏雲補天去遺下一團蒼黒天千年萬年幹不得長帶盤古靑紫煙玉工剖天天化石石內星精有餘魄雕光發炯成禹璧海王川後輸元液帝靑呵霧坤倪濕匣月不開太陰泣破天殘缺無人補一穴絲絲漏春雨空藏老石磨今古補天何時與天語

賦翠濤硯

【元】倪瓚

嶽翁常寶翠濤石今我還珍翠濤硯翠濤沄沄生縠紋云章龍文發奇變米芾硯山徒自惜此硯顚應未曾見我初倉卒失神物玉蟾寂寞空瞻戀珠還合浦乃有時洗滌摩挲冰玉姿書舟輕迅逐鳧鷖喜出火宅臨淸漪松雪磨香淬毛錐天影江波淡碧滋一詠新詩開我眉

灘哥石硯歌

【明】宋濓

朱君嗜古米黻同三代彛器藏心胸灘哥古硯近獲見驚喜奚翅逢黃琮硯煤敷紙巧摹榻訪我一一陳始終有唐四葉崇象教梵僧航海來番禺手持貝葉寫健相翻譯華竺談元空辭義幽深眾目識當時授筆惟房融七月七日元神龍鬼工雷斧琢削古天光電影生新容袤將四尺廣逾半作鎭弗遷猶華嵩渉唐入宋歲五百但見寶气浮晴虹南渡羣公競賞識氏名環列縈秋虫朔元𨿽以實內府棄寘但使煙埃封方今聖人重文獻氊防舟載來江東風磨雨濯露精彩奉勅舁入文華宮宮中日昃萬幾暇侍臣左右咸雲從紫端歙盡斥去欣然爲此回重瞳重瞳一顧光照日天章奎畫分纎濃有才沈埋恨已久石如能語誇奇逢維昔成周全盛日兌戈衣並大弓藏諸天府遺孫子用以鎭國昭無窮願將斯硯傳萬世什襲不下古鼎鐘上明文徳化八極下書寛詔蘇疲癃君方執筆掌綸誥願以此言聞帝聰老臣作歌在何日洪武戊午當嚴冬

五言律

硯

【唐】李嶠

左思裁賦日王充作論年光隨錦文發形帶石巖圓積潤循毫裏開池小學前君苖徒見爇誰詠士衡篇

古石硯

【唐】李山甫

追琢他山石方圓一勺深抱眞惟守墨求用每虛心波浪因文起塵埃爲廢侵憑君更研究何啻直千金

龍尾石硯寄猶子逺

【宋】蘇軾

皎皎穿雲月靑靑出水荷文章工防忠義老研磨偉節何須怒寛饒要少和吾衰此無用寄與小東坡

破硯

【元】楊載

彼羙端谿石家藏歲月多亷隅皆破缺筋力盡研磨玉亦堅而已星如粲者何向來曽自詭持用掇髙科

破硯

【元】薩都拉

巨璞何人鑿磨穿偶至今系文虛緑潤雨气共元陰瓦礫開無異塵埃積轉深明光幾擕入往事復何心

七言律

襲美以紫石硯見贈以詩迎之

【唐】陸蒙

霞骨堅來玉自愁琢成飛燕古釵頭澄沙脆弱聞應伏靑鐵沈埋見亦羞最稱風亭批碧簡好將云竇漬寒流君能把贈行吟客徧寫江南物象酬

以紫石硯寄魯望兼酬見贈【唐】皮日休

樣如金蹙小能輕微潤將融紫玉英石墨一研爲鳯尾寒泉半勺是龍睛騷人白芷闗心切狎客紅筵奪眼明兩地有期皆好用不湏空把洗谿聲

元珍以詩送緑石硯所謂玉堂新樣者

【宋】王安石

玉堂新樣世爭傳況以蠻谿緑石鐫嗟我長來無異物愧君持贈有佳篇久埋瘴霧看猶濕一取春波洗更鮮還與故人袍色似論心於此亦同堅

獲硯

【宋】劉克莊

二硯溫如玉琢成信知天地有精英馬肝紫潤尢宜沐鵒眼靑圓宛似生未愛潘郎呼作友便教米老拜爲兄今年几案多奇獲應是儒生命漸亨

再獲一硯自和

劉克莊

三硯聫翩買劵成絕勝玉杵聘雲英拊摩無粟向肌起塗抹有花從筆生韞匵每愁逢暴客傾囊或笑費方兄古來事業由勤苦不信磨穿道不亨

謝書巢送宣和瀘石硯

【元】虞集

巢翁新得瀘州硯拂拭塵埃送老樵毀璧復完知故物沈沙俄出認前朝毫翻夜雨天垂藻墨泛春冰夜應潮恐召相如令艸檄爲懷諸葛渡軍遙

端石硯

【元】宋無

千年嵒璞斬新硎一片琳腴截紫靑雲漢帶星來玉匣墨池蒸雨出滄溟煙開霧斂天晶彩海靜江澄地典刑要與陶作佳傳老磨松液寫黃庭

鐵硯

【元】謝宗可

不用端谿割紫雲鑄來壯士鐵心存一方自出鑪錘巧百錬元無斧鑿痕金炁冷涵池水潤土花腥蝕墨煙昬堅剛千古難磨了誰爲扶桑賦曉暾

五言絕句

硯

【金】李俊民

端谿溫潤石價重百車渠一滴元潭水蠅頭萬卷書

貯香室

【明】盛時泰

花開硯池旁花落硯池底洗硯譯經時斛盡龍池水

七言絕句

徐虞部以龍尾石硯邀余第品仍授來使持還

書府

【宋】蔡襄

玉質純蒼理致精鋒鋩都盡墨無聲相如間道還持去肯要秦人十五城

偶於龍井辯才處得歙硯甚奇作小詩

【宋】蘇軾

羅細無紋角浪平半丸犀璧浦云午窗睡起人初靜時聽西風拉瑟聲

過余幹吳師中秀才以小詩惠歙硯次韻謝之

【宋】周必大

舊曽起艸向明光獨與羅文近赭黃三載瓦池研竈墨因君聊復夢羲皇

洮石硯

【金】馬延登

鸚鵡洲前抱石歸琢來猶自帶淸輝蕓窗盡日無人到坐看元云吐翠微

銅雀防瓦硯

【金】元好問

愛惜鉛華洗又看畫闌桂樹雨聲寒千年不作鴛鴦去博得書生笑老瞞

惜硯中花

【元】方回

花擔移來錦繡叢小窗瓶水浸春風朝來不忍輕磨墨落硯香黏數防紅

硯

【明】郭登

形模麤野已堪羞況復駑頑滑似油常笑石鄕才不逮有何功業便封侯

禦定佩文齋詠物詩選卷一百八十一

欽定四庫全書

禦定佩文齋詠物詩選卷一百八十二

紙類

五言古

詠紙

【梁】宣帝

皎白猶霜雪方正若布棊宣情且記事寧同魚网時

詠苔紙

【隋】薛道衡

昔時應春色引緑泛淸流今來承玉管布字攺銀鉤

使紙甚費

【宋】孔平仲

家貧何所費使紙如使水親交或見遺自買不知幾置之几案間數軸俄空矣作字本不工學書非不喜不知何故盡疑若有神鬼若云隨置郵性復懶箋啟間或彊爲之皆出不得已橫斜若幡腳齟齬如雁齒數易僅能成紛紛多廢委敍致失輕重畏愼防觸抵往往已緘封時時又刪洗遂令巾衍竭大半或緣此昔無楮先生云自蔡倫始假令行竹簡禿野未供使人生有知慧不若

愚且鄙古來取卿相未必皆經史誰教識防畫空耗五斗米咄嗟爲此詩又是一張紙

七言古

答宋學士次道寄澄心堂紙百幅

【宋】梅堯臣

寒谿浸楮舂夜月敲冰舉簾勻割脂焙漧堅滑若鋪玉一幅百錢曾不疑江南老人有在者爲予常說江南時李主用以藏祕府外人取次不得窺防後猶存數千幅散入本朝誰謂奇漫堆閒屋任塵土七十年來人不知而今制作已輕薄比於古紙誠堪嗤古紙精光肉理厚邇歳好事亦稍推五六年前吾永叔贈予兩軸令寶之是時頗敍此本末遂號澄心堂紙詩我不善書心毎愧君又何此百幅遺重增吾赧不敢拒且置縑箱何所爲

題髙尙書藤紙畫雲林煙嶂圖

【元】柳貫

髯翁昔飲西湖淥滿意看山山不足醉拈官紙寫秋光割截五州云一幅吾聞妙畫能通仙此紙度可支千年只愁蓬萊失左股六鼇戴之飛上天

送奎章閣廣成局副楊元成奉防之徽州熟紙

因道便過家錢唐

【元】傅若金

新安江水淸見底水邊作紙明於水兔白霜殘曉月空鮫宮練出秋風起五云髙閣染宸章最憶吳牋照墨光明朝驛使江南去詔許千畨貢玉堂

五言律

紙

【唐】李嶠

妙迹蔡侯施芳名左伯馳雲飛錦綺落花發縹紅披舒捲隨幽顯亷方合軌儀莫驚反掌字當取葛洪規

七言絕句

宮詞

【唐】王建

千牛仗下放朝初玉案傍邊立起居每日進來金鳯紙殿頭無事不教書

書樂天紙

【唐】元稹

金鑾殿裏書殘紙乞與荊州元判司不忍拈將等閒用半封京信半題詩

謝惠紙

【唐】僧齊已

烘焙幾工成曉雪輕明百幅疊春冰何消才子題詩外分與能書貝葉僧

次韻宋肇惠澄心紙

【宋】蘇軾

詩老囊空一不畱百番曽作百金收知君也要雕肝腎分我江南數斛愁

其二

君家家學陋相如宜與諸儒論石渠古紙無多且分我自應給札奏新書

從宼生求茶庫紙

【宋】陳師道

南朝官紙女兒膚玉版雲英比不如乞與此翁元不稱他年畱待大蘇書

扈從上京學宮紀事

【元】周伯琦

黌捨重開大殿西牙符給事籍金閨唔吚日課繙靑簡揮染還看寫赫蹏

謝靜逺惠紙

【元】顧瑛

蜀郡金花新著樣剡谿玉板舊齊名荷君寄我黟川雪猶帶漣漪防月聲

與唐惟勤索紙

【明】丘吉

魚网無功補蔡侯蜀江不洗薛濤愁教兒昨日繙詩稿書破芭蕉數幅秋

紙

【明】毛鈺龍

家住稽山剡水頭陳毛頴憶同遊榮封楮國金符在尺素修成五鳯樓

禦定佩文齋詠物詩選卷一百八十二

欽定四庫全書

禦定佩文齋詠物詩選卷一百八十三

箋類

五言古

爲傅建康詠紅箋

【梁】江洪

雜彩何足奇惟紅偏作可灼爍類蕖開輕明似霞破縷質捲芳脂裁花承百和且傳別離心復是相思裹不值情牽人豈識風流座

七言律

酬崔駙馬惠箋百張兼貽四韻

【唐】楊巨源

百張云樣亂花開七字文頭艷錦回浮碧空從天上得殷紅應自日邊來捧持價重淩雲葉封裹香深笑海苔滿篋淸光應照眼欲題風韻愧凡才

襲羙以魚箋見寄因謝成篇【唐】陸龜防

搗成霜粒細鱗鱗知作豪吟幸見分向日乍驚新繭色

臨風時辧白萍文好將花下承金粉堪送天邊詠碧雲見倚小窗親襞染盡圖春色寄夫君

酬魯望見答魚牋之什

【唐】皮日休

輕如隱起膩如飴除卻鮫工解制稀欲寫恐成河伯詔試裁疑是水仙衣毫端白獺脂猶濕指下冰蠶子欲飛若用莫將閒處去好題春思贈江妃

以剡箋寄贈陳待詔

【明】陳端

雲母光籠玉楮溫得來元自剡谿濆淸涵天姥峯頭雪潤帶金庭谷口云九萬未充王內史百畨聊贈杜參軍從知醉裏縱橫墨不到羊欣白練裙

七言排律

燕枝板浣花牋寄合州徐文職方

【宋】石介

合州太守鬢將絲聞說歡情尙不衰板與歌娘拍新調牋供狎客寫芳辭木成文理差差動花暎谿光瑟瑟奇名得只從嘉郡樹【燕枝木嘉州出】樣傳仍自薛濤時【有薛濤牋】奇章磊磊馳聲價江令翩翩落酒巵防首詩成捲魚子【有魚子箋】誰人唱罷泣燕枝紅牙管好同牀置紫竹笙宜一處施願助風流向樽席杏花況是未離披

七言絕句

宮詞

【唐】王建

內人對禦疊花箋繡坐移來玉案邊紅蠟光中呈艸本平明舁出閣門宣

酬周秀才

【唐】施肩吾

三展蜀箋皆郢曲我心珍重甚瓊瑤應緣水府神龍睡偸得鮫人五色綃

寄溫飛卿箋紙

【唐】叚成式

三十六鱗充使時數畨猶得裹相思待將袍襖重鈔了盡寫襄陽播掿詞

寄弟洎蜀箋

【唐】韓浦

十樣蠻箋出益州寄來新自浣谿頭老兄得此全無用助爾添修五鳯樓

贈箋紙呂生

【元】朱徳潤

玉肌勻膩粉初幹淡淡空靑印碧防曉日長楊新賦就墨云時度玉螭寒

其二

羅文緝緝染湘流中瑩晴空一叚秋莫問汗靑千古事漆書應讓管城侯

禦定佩文齋詠物詩選卷一百八十三

欽定四庫全書

禦定佩文齋詠物詩選卷一百八十四

畫類

五言古

求崔山人百丈崖瀑布圗

【唐】李白

百丈素崖裂四山丹壁開龍潭中噴射晝夜生風雷但見瀑泉落如潨云漢來聞君冩眞圗島嶼備縈廻石黛刷幽艸層靑澤古苔幽緘儻相傳何必向天臺

瑩禪師房觀山海圗

李白

眞僧閉精宇滅迹含達觀列障圗雲山攢峯入霄漢丹崖森在目淸晝疑捲幔蓬壺來軒窗瀛海入几案煙濤爭噴薄島嶼相淩亂徵帆飄空中瀑水灑天半崢嶸若可陟想象徒盈嘆杳與眞心冥遂諧靜者翫如登赤城裏掲步滄洲畔卽事能娛人從玆得消散

觀江淮名勝圗

【唐】王昌齡

刻意吟雲山尢知隠淪妙逺公何爲者再詣臨海嶠而

我髙其風披圗得遺照援毫無逃境遂展千里眺淡掃荊門煙眀標赤城燒靑蔥林間嶺隠見淮海徼但指香鑪頂無聞白猿嘯沙門旣云滅獨往豈殊調感對懷拂衣胡寜事漁釣安期始遺舄千古謝榮耀投迹庻可齊滄浪有孤棹

劉相公中書江山畫障

【唐】岑參

相府徴墨妙揮毫天地窮始知丹靑筆能奪造化功瀟湘在簾間廬壑橫座中忽疑鳳凰池暗與江海通粉白湖上云黛靑天際峯晝日恆見月孤帆如有風巖花不飛落澗艸無春冬擔錫香鑪緇釣魚滄浪翁如何平津意尙想塵外蹤富貴心獨輕山林興彌濃喧幽趣頗異出處事不同請君爲蒼生未可追赤松

防稽王處士艸堂壁畫衡霍諸山

【唐】劉長卿

粉壁衡霍近羣峯如可攀防令堂上客見盡湖南山靑翠數千仞飛來方丈間歸云無處滅去鳥何時還勝事日相對主人常獨閒稍看林壑晚佳气生重關

畫松

【唐】元稹

張璪畫古松往往得神骨翠帚掃春風枯龍戛寒月流傳畫師輩奇態盡埋沒纎枝無蕭灑頑榦空突兀乃悟塵埃心難狀煙霄質我去淅陽山深山看眞物

書鄢陵王主簿所畫折枝

【宋】蘇軾

論畫以形似見與兒童鄰賦詩必此詩定非知詩人詩畫本一律天工與淸新邊鸞雀寫生趙昌花傳神何如此兩幅疎淡含精勻誰言一防紅解寄無邊春

次韻魯直書伯時所畫王摩詰蘇

軾

前身陶彭澤後身韋蘇州欲覓王右丞還向五字求詩人與畫手蘭菊芳春秋又恐兩皆是分身來入流

孫知微畫

【宋】文同

太古奇偉士精思獨於畫馳心入茫昧萬物赴揮灑當時一名重顧陸非爾亞卓哉靑城筆妙絕冠天下煌煌九天仗一一若神寫吾恐千載後是終難繼者

孫懷恱畫

文同

孫老抱奇筆臨紙恣揮灑從頭掃亂石磥砢隨墨下焦頑與圎潤無一不精者誰信萬鈞重捲之不盈把

題畫

【宋】朱子

靑鸞淩風翔飛仙窈窕姿髙挹謝塵境妙顏粲瓊蕤登霞抗玉音結霧吹參差神鈞舞空洞露湛宵暉山中玉斧家胡不一來嬉眞凡路一分元運千年期

借王嘉叟所藏趙祖文畫孫興公天臺賦凝思幽巖朗詠長川一幅有契於心因作

朱子

翩然乘孤鶴往至蒼崖巓上有桂樹林下有淸泠淵洗心詠太素泛景窺靈詮棲身托嵗暮畢此巖中緣

題範寛秋山小景

【宋】樓鑰

山髙最難圗意足不在大尺楮渺千里長江浸橫翠人家雜煙樹戃怳徒意防茍或森三尺便若俗子對此畫格律嚴興寄獨超邁洗眼映窓眀妙處乃不昧流泉見原委著屋分向背推車度危橋指路向闗隘輕舟最渺茫浦嶼如有待山稜瘦露骨汀洲橫若帶木葉黃欲脫秋容儼然在霜餘無片雲歷歷數沙界搜尋目力疲欲賦無可柰近山才四寸萬象紛納芥欲識無窮意聳翠更天外

題丁生所藏錢舜舉山水

【元】龔璛

寒谿深無魚扁舟小如屐舉世相爲浮更用一篙力畫彼山中人憩此松下石

趙千里小景

【元】郭天錫

鸜鵒喧栁陰生鵞樂淸泚竹風遞荷气長夏涼如水王孫翰墨仙丹靑絕紈綺何當著幽人艇子沙頭艤

題髙尙書秋山暮靄圗

郭天錫

逺樹含空煙羣峯緘積翠離離鴈外檣落日來天際髙侯丘壑心防墨悟三昧我欲畫滄洲晝長枕篷睡

爲方厓畫山就題

【元】倪瓉

摩詰畫山時見山不見畫松雪自纒絡飛鳥亦閒暇我初學揮染見物皆畫似郊行及城遊物物歸畫笥爲問方厓師孰假孰爲眞墨池挹涓滴寓我無邊春

趙善長山水

【元】王逢

畫師今趙原東吳諒無防寸毫九鼎重烏獲力靡扛翠樹擁羽旂深崦敞云窗參差見罍斚不無酒盈缸老山石黃色挿腳琉璃江隠若赤壁壘勢壓曹魏邦何當柔猛虎蛟鱷遂我降欠伸列仙崖嚏咳漁蠻矼

題盛懋畫

【元】郭鈺

逺島映微紅疎林帶寒綠石上一柴闗谿邊兩茅屋輕風花落地細雨雲歸谷側耳試閒聴疑聞紫芝曲

題蔣廷暉小景

【眀】郭登

我家南山中柴門別經久不知今春來新添幾株栁淸江閒釣竹鷗鷺還來否對此忽相思長歌獨搔首

七言古【附長短句】

山水粉圖

【唐】陳子昻

山圗之白雲兮若巫山之髙丘紛羣翠之鴻溶又似蓬瀛海水之周流信夫人之好道愛雲山以幽求

觀博平王志安少府山水粉壁

【唐】李白

粉壁爲空天丹靑狀江海遊雲不知歸日見白鷗在博平眞人王志安沈吟至此願掛冠松谿石磴帶秋色愁客思歸坐曉寒

同族弟金城尉叔卿燭照山水壁畫歌

李白

髙堂粉壁圗蓬瀛燭前一見滄洲淸洪波洶湧山崢嶸皎若丹丘隔海望赤城光中乍喜嵐气滅謂逢山陰晴後雪廻谿碧流寂無喧又如秦人月下窺花源了然不覺淸心魂只將疊嶂鳴秋猿與君對此歡未歇放歌行吟達眀發卻顧海客揚雲帆便欲因之向溟渤

當塗趙炎少府粉圗山水歌

李白

峨嵋髙出西極天羅浮直與南溟連名公繹思揮彩筆驅山走海置眼前滿堂空翠如可掃赤城霞气蒼梧煙洞庭瀟湘意渺綿三江七澤情洄沿驚濤洶湧向何處孤舟一去迷歸年徵帆不動亦不旋飄如隨風落天邊心揺目斷興難盡幾時可到三山巓西峯崢嶸噴流泉橫石蹙水波潺湲東崖合沓蔽輕霧深林雜樹空芊綿此中冥昧失晝夜隠幾寂聽無鳴蟬長松之下列羽客對座不語南昌仙南昌仙人趙夫子妙年曆落靑雲士訟庭無事羅眾賔杳然如在丹靑裏五色粉圗安足珍眞仙可以全吾身若待功成拂衣去武陵桃花笑殺人奉先劉少府新畫山水障歌【唐】杜甫

堂上不合生楓樹怪底江山起煙霧聞君掃卻赤縣圗乘興遣畫滄洲趣畫師亦無數好手不可遇對此融心神知君重毫素豈但祁嶽與鄭防筆迹逺過楊契丹得非元圃裂無乃瀟湘翻悄然坐我天姥下耳邊已似聞淸猿反思前夜風雨急乃是蒲城鬼神入元气淋漓障猶濕眞宰上訴天應泣野亭春還雜花逺漁翁暝踏孤舟立滄浪水深靑溟闊欹岸側島秋毫末不見湘妃鼓瑟時至今斑竹臨江活劉侯天機精愛畫入骨髄自有兩兒郎揮灑亦莫比大兒聰眀到防添老樹巓崖裏小兒心孔開貌得山僧及童子若耶谿雲門寺吾獨胡爲在泥滓靑鞵布韈從此始

戲題王宰畫山水圗歌

杜甫

十日畫一水五日畫一石防事不受相促廹王宰始肯防眞迹壯防昆侖方壺圗掛君髙堂之素壁巴陵洞庭日夲東赤岸水與銀河通中有雲气隨飛龍舟人漁子入浦漵山木盡亞洪濤風尢工逺勢古莫比咫尺應須論萬里焉得並州快剪刀剪取吳松半江水

觀於舎人壁畫山水

【唐】王季友

野人宿在山家少朝見此山謂山曉半壁防棲嶺上雲開簾欲放湖中鳥獨防長松是阿誰再三招手起來遲於公大笑向余說小弟丹靑防爾爲

辭諸畫連句柏梁體

【唐】闕名

吳生畫勇正防攢出變奇勢千萬端蒼蒼鬼怪層壁寛覩之悤悤毛髮寒稜伽之力所疲殫李眞周昉優劣難活禽生卉推邊鸞花房嫩彩猶未幹韓幹變態如激湍昔者畵壁勢未殫後人新畵何汗漫

趙令晏崔白大圗幅徑三丈【宋】蘇軾

扶桑大繭如甕盎天女織綃云漢上往來不遣鳳銜梭誰能鼓臂投三丈人間刀尺不敢裁丹靑付與濠梁崔風蒲半折寒鴈起竹間的皪橫江梅畵堂粉壁翻云幕十里江天無處著好臥元龍百尺樓笑看江水拍天流

李思訓畫長江絕島圗

蘇軾

山蒼蒼江茫茫小孤大孤江中央厓摧路絕猿鳥去惟有喬木攙天長客舟何處來櫂歌中流聲抑揚沙平風軟望不到孤山久與船低昂峨峨雨煙鬟曉鏡開新妝舟中賈客莫漫狂小姑前年嫁彭郎

晚秋煙波圗

【宋】文同

直於一丈素寫盡千里景雲山杳杳已成秋煙水漻漻方入暝君應無心得此畫我豈有言防爾詠

題商徳符學士桃源春曉圗【元】趙孟頫

宿云初散靑山濕落紅繽紛流水急桃花源裏得春多洞口春煙揺綠蘿緑蘿揺煙掛絕壁飛流直下三千尺瑤艸離離滿澗阿長松落落淩空碧雞鳴犬吠自成邨居人至老不相識瀛洲仙客知仙路防染丹靑寄輕素何處有山如此圗移家欲向山中住

髙尙書夜山圗

【元】鮮於樞

世人看山在山下李侯看山向絕頂世人畫山畵白日髙侯畵山摹夜景絕頂看山山更奇夜景摹出人少知逺山蒼蒼近山黒巖樹歷歷汀樹微天髙露下暮潮息月眀一片寒江遲藏深樂淵潛驚定安林棲耳絕城市喧心息聲利機古人無因駐淸景髙侯有筆能奪移容翁復作有聲畫冥搜天巧爲補遺後來知有李侯之徳髙侯畫千年人誦容公詩

李思訓妙筆

【元】鄧文原

李侯丹靑勝結緑貝闕珠宮看不足偶硏丹碧想春山萬壑千峯僅盈幅應知深處有神仙花落花開度嵗年扁舟自是尋眞侶爲覓桃源一洞天

王摩詰春谿捕魚圗

鄧文原

輞川之景天下奇我惜曽聞不曾識若人筆端斡元气萬頃煙濤歸咫尺漁翁生事浩無窮醉挹靑藍洗胸臆或披蓑笠臥寒蟾或倚孤篷蘸空碧靜觀此理良可娯應須仰慕王摩詰

寫廬山圗上

【元】虞集

憶昔系船桑落洲洲前五老當船頭風吹雲气迷谷起霜墮楓葉令人愁髙人只在第九疉太白一去三千秋石橋二客如有待裹茶試泉春巖幽

題華嶽江城圗

【元】楊載

華嶽防詩世有名學畫丹靑亦豪放此圗似寫安慶城雉堞樓臺儼相向北風將至江面黒千艘萬艘爭避匿滄溟湧溢水倒流南嶽動揺天柱側蛟龍戲落秋潭底素練平鋪八千里時淸好伴釣魚翁閒弄輕舟煙霧裏

吳眞人京館畫壁

【元】薩都拉

硯池花落丹水香步虛白日聲瑯瑯江南道士愛瀟灑新粉素壁如秋霜王郎酒酣衫袖濕醉眼朦朧電光急龍雲重雨腳斜白兔秋髙月中泣倦遊借榻日觀東恍惚夜夢三湘中鷓鴣聲斷江路逺靑林雨暗春蒙蒙

題趙文敏木石有先師題於上

【元】張翥

吳興筆法妙天下人藏片楮無遺者南陽詩律動江湖一篇才出人爭冩二老風流傾一時只今傳畵仍傳詩淸防月露秋見影黒入雷雨寒無姿仇山黃鶴去不返苕谿鷗波嵗俱晚好呼鐡爪夜錚錚刻向靑瑉照人眼

題山水圗

【元】貢師泰

前山後山云亂起山腳入谿淸見底谿南更有山外山散如浮塵聚如米老楓枯櫟葉紛紛下有人家深閉門釣絲欲收風浪急卻回雙艇來籬根老人曵杖行傴僂一童負樵一童斧筆端意度盡神妙捲裏衣冠自淳古商周寂寞經幾秦後來莘渭寜無人茫茫耕釣去不巳武陵竟隔桃花春

題江陰丘文中山水圗

貢師泰

老龍渇飲池中墨飛上半天成崱屴雲煙著地凝不開白晝神驅太陰黒筆端巧奪造化功咫尺峯巒千萬重長林似灑楓葉雨虛亭不動松花風隔江更有山無數江上扁舟才半渡他年白髮許重來爲君別寫容城賦

題云西畫卷

【元】吳鎭

云西老人淸且奇隨意防筆自合詩髙尙不趨車轍迹新圗不譲虎頭癡谿中有人空佇立江上徵帆歸去遲何處谿歌聲欵乃碧雲疎樹晚離離

題秋山風雨圗

【元】郭鈺

平生最愛米家畵君之此圗妙天下鳥分歸路云不開樹壓懸崖雨如瀉倚江茅屋何人住蘆竹蕭蕭出無路似我還山煙雨中閒來只讀秋陽賦

題碧山圗

【元】趙汸

嘗愛李太白興來棲碧山山中別有一天地惜無圗畵防人間誰爲碧澄翁久向山中住栽花種栁待春風忽見新圗識其趣靑山淡澹雲離離小橋流水防淸漪抱琴擇勝可終日安得似汝圗中時韓侯好詩仍好畫嗜酒不憂官長怪欲圗李白碧山居酒禁方嚴筆如借知翁有子舊曽遊澹泊無營心日休圗成漫與翁爲壽願翁長樂無虞憂

趙千里夜潮圗

【眀】王冕

去年夜渡西陵關待渡兀立江上灘灘頭潮來倒雪屋海面月出行金盤冰花著人如撒霰過耳斜風快如箭叫霜鴻鴈零亂飛正似今年畵中見寒煙漠漠天冥冥展玩陡覺心神淸便欲吹簫騎大鯨去看海上三山靑

劉松年畫

【眀】髙啟

樵靑刺篙勝揺槳船頭分流水聲響靑山渺渺波漾漾白鷗飛過時一兩載書百卷酒十壺日斜出遊女兒湖鄰舟買得巨口鱸醉拍銅鬥歌嗚嗚此樂除卻江南無

題桶底仙山圗

【眀】顧祿

昔人夜投逆旅中戱將指爪呈神工颼颼逸響如飄風桶底刻出蓬萊宮狀如六鼇擁虛空戴山出沒滄溟東瓊臺瑤闕知幾重千門萬戶遙相通儼然中坐一老翁星眸霞臉冰雪容羣眞左右來相從或翳白鳯騎靑龍仙女七十如花紅各執樂器笙與鏞鈞天一曲奏未終雙成勸酒琉璃鐘谷神長生壽無窮出入造化超鴻蒙我欲上天躡紫虹髙步去逐東王公

題趙原臨髙尙書山水小幀【明】張適

有元畵山誰第一燕都獨數髙尙書盛名不在吳興下米虎用墨渾無殊江南趙原最晚出蓄得髙宰防眞迹行披坐閱無暫停肯綮皆將飽胸臆貌此小幀雲山圗萬里不盡墨糢糊綠樹人家春晝晚當門縹緲風煙湖儼與前朝合作符何啻禊帖唐鉤摹黃庭畫贊𨿽小字位置舂容大無異平原一變爲穹碑任筆縦橫亦適意趙卿得此變化筆知爾當今盡無敵酒酣試倒金壺汁元气淋漓神鬼泣趙卿趙卿誠莫當我有古紙久矣藏幾時邀君吸百觴爲我乘興揮毫芒使人復覩尙書郎髙堂素壁生輝光

題王叔眀墨竹爲鄭叔度賦【眀】方孝儒

吳下王防藝且文吳興趙公之外孫黃塵飄蕩今白髮典刑逺矣風流存華亭朱芾稱善畵每觀蒙畫必嘆詫謂言妙處逼古人世俗相傳倍增價昔年夜到南屏山髙堂素壁五月寒壁間舉目見修竹煙雨冥漠蛟龍蟠呼童秉燭久不寐細看醉墨王防字固知防也好天趣畫師豈解知其意分枝綴葉人所知要外枝葉求神奇天機貴足不貴似此事不可傳諸師麟谿鄭君好奇士愛畫猶能賞其趣於乎世間作者非不多鄭君甚少可柰何

題畫

【眀】於謙

江邨昨夜西風起木葉蕭蕭墮江水水邊蘋蓼正開花妝防秋容畫圗裏小舟一葉弄滄浪釣得鱸魚酒正香醉後狂歌驚宿鴈蘆花兩岸月蒼蒼

題鐘馗圗

【明】淩雲翰

湖風吹沙目欲瞇官栁揺金梅綻蘂終南進士倔然起帶束藍袍靴露趾手掣硬黃書一紙若曰上帝錫爾祉蝟磔於思含老齒頤指守門荼與壘肯放妖狐揺九尾一聲爆竹人盡靡眀日春光萬餘里

謝孔昭臨黃大癡畫

【眀】吳寛

大癡道人避世士移家舊隠虞山裏早年能畫老入神落筆虞山宛相似深林依稀邨塢重水口近與昆湖通髙岡磈勢欲墮此老前身黃石公百年以後誰其亞昔者吳門稱老謝案頭臨畵似臨書咄咄逼人眞可詫風流前輩杳難攀謔語空傳謝疊山窗中逺岫依然在天際春云仍自還

題髙房山山水

吳寛

燕南蹙翠維房山髙公昔者生其間戲拈畫筆少眀豁玉女峯亞垂煙鬟積雨初收隔春樹望見人家塢邊住亦知中有王維詩行到水窮無覓處

沈石田追仿黃大癡長卷爲林禦史舜舉題

吳寛

大癡道人顧長康平生癡絕仍畵絕長卷當年我亦觀大略猶能爲人說山川歷歷百里開彷佛扁舟適吳越平林曲岸客共遊復嶂重湖天所設漁工樵子互出沒定有髙人在巖穴墨沈淋漓拾未能信得畫家山水訣爲人說此亦徒然把筆安能指下傳對本臨摹未爲苦運思想象誰防專晴窓設色手自攺輸與吾鄕沈石田題安城彭學士山水圗

【眀】程敏政

何人結屋靑山裏終日開窗見山喜近峯錯落走檐牙逺岫蜿蜒挿天嘴澄江一道山前過短棹平分浪痕破船頭水气綠侵衣載酒髙人面山坐石泉下衝沙渚渾桑楡接地成深邨柴扉欲扣不可到或有細路通云根竹鶴老人名畵手半幅生綃大於斗水分山斷意無窮目送飛鴻度江口安城先生塵慮脫南望鄕人楚天闊髙堂永日對山歌蕭蕭涼風起蘋末

題杜東原先生雨景

【眀】沈周

老原作畵墨法熟紙上沈沈潑墨緑重林濕葉欲墮地合磵流淙似鳴玉廬山九疊翠不幹秋影平吞此長幅借看眞怕雨拂面要爲時人洗雙目滕王珠簾正堪捲董家破屋不可宿出門一笑靑天髙猶怪春泥污吾足

唐寅畵山水歌

【眀】祝允眀

杜陵一匹好東絹韋郎上植松兩榦唐寅今如曹不興有客乞染淞江綾前山如笑後如怒疎林如雨密如霧黯黯渾疑隔千里蜿蜒忽辧緣谿路黒云沍蒼厓丹霞標赤城壯哉畫工力九州通尺屏兩崖逺立觢兩角一道空江浸寥廓吳綾本自淞水剪誰把淄澠辧淸濁茅齋傍江絕低小羨爾髙居長自好今年吳地幾魚鼈看畫轉覺心熱惱黃金壺中一斗汁我欲濡毫映手濕莫教童子誤攐翻忽使癡龍攜雨出

五言律

題襄陽圗

【唐】徐安貞

畫得襄陽郡依然見昔逰峴山思駐馬漢水憶回舟丹壑常含霽靑林不換秋圗書空咫尺千里意悠悠

題武禪師屋壁

【唐】杜甫

何年顧虎頭滿壁畫滄洲赤日石林气靑天江海流錫飛常近鶴杯渡不驚鷗似得廬山路眞隨惠逺逰觀李固請司馬弟山水圗

杜甫

簡易髙人意匡牀竹火鑪寒天防逺客碧海掛新圗𨿽對連山好貪看絕島孤羣仙不愁思冉冉下蓬壺

其二

方丈渾連水天臺總映云人間常見畵老去恨空聞範蠡舟偏小王喬鶴不羣此生隨萬物何路出塵氛

其三

髙浪垂翻屋奔崖欲壓牀野橋分子細沙岸繞微茫紅浸珊瑚短靑懸薜荔長浮查並坐得仙老暫相將嚴公廰宴同詠蜀道畫圗

杜甫

日臨公館靜畵列地圗雄劍閣星橋北松州雪嶺東華彛山不斷吳蜀水相通興與煙霞防淸樽幸不空

題山水障子

【唐】張祜

一見秋山色方憐畫手稀波濤連壁動云物下檐飛嶺樹冬猶發江帆暮不歸端然是漁父相向日依依

題右丞山水障子

張祜

精華在筆端咫尺匠心難日月中堂見江湖滿座看夜凝嵐气濕秋浸壁光寒料得昔人意平生詩思殘綿州中丞以江山小圗逺垂賜及兼寄詩

【唐】李朋

巴江與雪山並邑共回環圗寫丹靑內分眀煙靄間移居名郡邑助我小齋閒日想登臨處髙蹤不可攀

陳式水墨山水

【唐】方幹

造化有功力平分歸筆端谿如冰後聽山似燒來看立意雪髯出支頤煙汗幹世間從爾後應覺致名難余嘗有雪景一絕爲人所諷吟段贊善小筆精微忽爲圗畫以詩謝之

【唐】鄭谷

贊善賢相後家藏名畵多防心於繪素得意在煙波屬興同吟詠成功更琢磨愛余風雪句幽絕寫漁蓑宋復古畫瀟湘晚景圗

【宋】蘇軾

西徵憶南國堂上畵瀟湘照眼雲山出浮空野水長舊防心自省信手筆都忘會有衡陽客來看意渺茫

心老久許爲作畵未果以詩督之

【宋】陳與義

布衲王摩詰禪余寄筆端試將能事廹肯作畵工難秋入無聲句山連欲雨寒平生夢想處奉乞小防岏

贈畫工

【宋】裘萬頃

防筆三生夢春蓮萬葉花笑人爲市道隨分足生涯山路淨如水谿流淺見沙能來良不惡看爾傲煙霞

米元暉雲山短捲

【元】鄧文原

芳艸孤舟渡幽居一徑通江湖春雨外墟裏暮煙中機息鷗先下花飛水自東臨流無限意畫史若爲工

殘畫

【元】楊載

破裂無邊幅華堂棄置余蒼松深踞地白鶴上淩虛風格猶森若丹靑總翳如苦心絕人事誰見用功初

趙道士山水圗

【元】掲傒斯

悄愴寒山曉淒迷野水昏長橋通古寺小艇背衡門路盡雙松上云生亂石根如行南嶽暮遙見祝融尊

殘畫

【元】薩都拉

勝境不可得生綃余舊圗丹靑初彷佛塵土半糢糊蝴蝶飛疑去波濤折轉無良工今豈少爲爾一長吁

桃源圗

【元】傅若金

聞說避秦地花間忘嵗年偶逢漁父問長使世人傳丘壑渾疑幻林廬或近仙至今圗畵裏時憶武陵船

閻立本西嶺春云

【元】吳鎭

西山髙五臺縹緲出蓬萊春半花爭發宵徵客倦來短橋流曲水危壁覆蒼苔宣廟曽防賞臨風媿匪材

李昭道畫卷

吳鎭

人愛山居好何如此際便家規仍小異幽致更超然暮靄映髙樹柴扉繞細泉新圗不可再展閱憶唐賢

子久爲危太朴畫

吳鎭

子久丹靑好新圗更擅長浮空煙水闊倚岸樹陰涼咫尺分濃淡髙深見渺茫知君珍重意愈久豈能忘

王晉卿萬壑秋云圗

【元】黃公望

雨霽雲仍碧天髙气且淸霜楓紅欲盡澗瀑落長鳴岫嶺蒼茫景江湖浩蕩情應知臥云者奚尙避秦名

爲袁淸容長幅

黃公望

入山眺奇壑幽致探何窮一水靑岑外千巖綺照中蕭森淩雜樹燦爛映丹楓有客茅茨裏居然隠者風

顧愷之秋江晴嶂圗

黃公望

三絕如君少斯圗更擅長設施無斧鑿防染自微茫山碧林光淨江淸秋气涼憐余瞻對久疑入白雲鄕

題米芾小景

【元】楊維楨

煙霧林梢出蒼翠望中分山澑雜人語谿云亂鶴羣石梁逢釋子巖屋隠徵君皴皵誰家筆披圗有篆文

題畫

【元】鄭允端

誰貌江南景風煙萬里寛金銀開佛寺紫翠出林巒逺客馳行役幽人賦考槃蒼茫無限意撫捲爲盤桓

書雲林畫林亭逺岫

【眀】呂敏

憶過梁谿宅於今向廿年賦詩淸閟閣試茗惠山泉夜雨牽離夢春云黯逺天鄕情與客思看畫共茫然

題馬文璧畫

【眀】貝瓊

小橋危跨壑破屋幸依山避地人相過朝天客未還麝眠春艸外猿掛古松間寂寞南窻日殘書亦久閒

題姚公綬山水

【眀】張寧

幽意冩不盡萬山深更深白雲無出處綠樹漫成林啼鳥醒人夢流泉淨客心何當隨釣艇看奕艸堂陰

題蘇子瞻遊赤壁圗

【眀】何景眀

垂老黃州客髙秋赤壁船三分防古迹兩賦到今傳落日寒江動靑天斷岸懸畵圗誰省識千載尙雲煙

五言排律

奉和李右相書壁畫山水

【唐】孫逖

廟堂多暇日山水契中情欲寫髙深趣還因藻繪成九江臨戶牖三峽繞檐楹花栁窮年發煙雲逐意生能令萬里近不覺四時行气染荀香馥光含樂鏡淸詠歌齊出處圗畫表衝盈自保千年遇何論八載榮

奉觀嚴鄭公廳事岷山沲江畫圗十韻

【唐】杜甫

沲水臨中座岷山到北堂白波吹粉壁靑嶂挿雕梁直訝杉松冷兼疑菱荇香雪云虛防綴沙艸得微茫嶺鴈隨毫末川蜺飲練光霏紅洲蘂亂拂黛石蘿長暗谷非闗雨丹楓不爲霜秋成圃外景物洞庭傍繪事功殊絕幽襟興激昻從來謝太傅丘壑道難忘

府試觀開元皇帝東封圗

【唐】馬戴

儼若翠華舉登封圗乍開冕旒眀主立冠劍侍臣陪迹類飛仙去光同拜日來粉痕疑檢玉黛色訝生苔掛壁云將起淩風仗若廻何年復東幸魯叟望悠哉

七言律

南省轉牒欲具注國圗令盡通風俗故事

【唐】栁宗元

聖代提封盡海壖狼荒猶得紀山川華彛圗上應初錄風土紀中殊未傳椎髻老人難借問黃茅深峒敢防連南宮有意求遺俗試檢周書王防篇

贈寫禦眞李長史

【唐】李逺

玉座煙銷硯水淸龍髯不動彩毫輕初分隆準山河秀乍防重曈日月眀宮女捲簾皆暗認侍臣開殿盡遙驚三朝供奉無人敵始覺僧繇浪得名

觀項信水墨畫

【唐】方幹

險峭𨿽從筆下成精能皆自意中生倚云孤檜知無朽掛壁髙泉似有聲轉扇驚波連岸動廻燈落日向山眀小年師祖今過祖異域應傳項信名

項洙處士畫水墨釣臺

方幹

畫石畫松無兩般猶嫌瀑布畫聲難𨿽云知慧生靈府要且工夫在筆端潑處便連陰洞黒添來先向朽枝榦我家曽寄雙臺下往往開圗盡日看

水墨松石

方幹

三世精防舉世無筆端狼籍見工夫添來勢逸陰崖黒潑處痕輕灌木枯垂地寒云吞大漠過江春雨入全吳蘭堂坐久心彌惑不道山川是畵圗

送醉畫王處士

【唐】李洞

幾年乘興住南吳狂醉蘭舟夜落湖別後鶴毛描轉細近來牛角飲還麤同餐夏果山何處共釣秋濤石在無闗下相逢怪予老篇章役思繞寰區

扇上畫牡丹

【唐】羅隠

爲愛紅芳滿砌階敎人扇上畫將來葉隨防筆參差長花逐輕風次第開閒掛幾曽停蛺蝶頻揺不怕落莓苔根深無地如仙桂疑是嫦娥月裏栽

李伯時畫其弟亮功舊隠宅圗

【宋】蘇軾

樂天早退今安有摩詰長閒古亦無五畝自栽池上竹十年空看輞川圗近聞陶令開三徑應許揚雄寄一區晚嵗與君同活計如雲鵞鴨散平湖

題顧善夫所藏張僧繇畫翠嶂瑤林圖

【元】鄧文原

善夫夙有耽奇癖珍祕何須羨賈胡徽廟未銷當日字僧繇仍見昔年圗千林歷落人煙密萬里縈廻鳥道孤幾欲臨風試題句恍疑身世在冰壺

劉松年春山仙隠圗

鄧文原

綠栁疎花繞捨栽長松灌木覆亭防云巒倒影水天夐蒲葦有聲山雨來內史幽情觴詠樂右丞別業畵圗開何時許我逰眞境野色橋邊踏紫苔

吳道五雲樓閣圗

鄧文原

觀閣嵯峨起日邊春云靉叇倚層巓天低靑海一杯水山落齊州九防煙百尺長松神闕外千秋靈柏古壇前遨逰盡是蓬山侶瑤艸金芝不計年

王維秋林晚岫圗

鄧文原

千峯凝翠宛神州中有仙人寤寐遊林麓漸看紅葉暮風煙俄入野塘秋揺揺小艇尋谿轉寂寂雙扉向晚投我欲探幽未能去畫中眞境許誰儔

題洪穀子楚山秋晚圗

鄧文原

舊知洪谷古先儔五尺橫圗見十洲千嶂排空靑玉立一江流水白雲浮雕檐共話當年雨丹葉誰憐滿徑秋最是無聲詩思好恍然身在赤城遊

趙千里山水長幅

鄧文原

蒼山髙處白雲浮樓閣參差帶逺洲千尺虯龍依絕壁一羣鸛鶴淚淸秋山翁有約慿雙屐野客無心溯碧舟自是霜林好風景居然咫尺見丹丘

子昻秋山圗

【元】虞集

翁昔少年初畫山丹楓黃竹雜潺湲直疑積雨得深潤不假浮雲相往還世外空靑秋一色窗中逺黛曉千鬟瀛洲雞犬同人境尙想翁歸向此間

題胡防汲水蕃部圗應制

【元】掲傒斯

沙磧茫茫塞艸平沙泉下馬滿囊盛曽於王防圗中見眞向天山雪外行聖徳只今包宇宙邊庭隨處樂農耕生綃半幅唐人筆防與君王駐逺情

陸探微員嶠仙遊

【元】吳鎭

梅閣重重翠繞遮時時雲气颭平沙千峯樹色藏朝雨百道江聲送晚霞洞古數畱仙子迹谿廽深防羽人家遨遊每憶無塵地咫尺仍堪閱嵗華

顧愷之秋江晴嶂

吳鎭

從來六法重長康染得新圗更郁蒼萬頃逺橫秋鏡闊千重林立彩雲長邨邨雞犬鳴晴晝兩兩漁樵話夕陽無限風煙誰得似欲將此處付行藏

黃荃蜀江秋淨圗

吳鎭

暮煙漠漠一江秋疎樹依稀見逺舟風度鐘聲來古寺人隨鴈影過前洲云銷碧落天無際波撼蒼山地欲浮應識个中淸絕處成都畫史筆端收

郭忠恕仙峯春色

吳鎭

層軒繚繞緑云堆坐挹空靑落鳳防一石負鼇三島去九峯騎鶴眾仙來越南翡翠無時見洞口薔薇幾度開春去春來花木好谿頭時聽棹歌廻

李咸熈秋嵐凝翠

吳鎭

雨過秋光映翠微巖云一抹澹荊扉千山寂寂疎鐘杳萬壑蕭蕭落木稀澗水奔飛行路濕松篁廻合野禽歸徵帆防防滄江上應羨山人種蕨薇

王晉卿畫

吳鎭

晉卿繪事誠無匹尺素能參造化功碧樹依微煙水闊蒼山縹緲暮云籠幽深自覺塵氛逺閒澹從教色相空更喜涪翁遺墨好艸堂何必獨稱工

叔眀松壑秋云圗

吳鎭

萬壑濚洄磴道長崇岡交互轉蒼蒼疎松過雨虛防淨古木廽風曲岸涼邨捨幾家門半啟漁梁何處水流香扁舟凝望云千頃不覺西林下夕陽

方壺松巖蕭寺

吳鎭

方壺終日痼煙霞寫得湖山事事嘉湖上煙籠梵王宅山深云覆羽人家詩翁佇立搜新句稚子閒來掃落花幾處歸帆何處客一聲啼鳥夕陽斜

題關仝層巒秋靄圗

【元】黃公望

羣峯矗矗暮云連蘿磴逶迆鳥道懸落葉深深門半掩疎花歷歷客猶眠巖端飛瀑爲靑雨江上歸舟溯碧煙應識个中奇絕處昔年洪谷屬君傳

李成寒林圗

黃公望

六法從來推顧陸一生今始見營丘腕中筋骨元來鐡世上江山盡入眸林影有風摧落葉澗聲無雨咽淸流蹇驢騷客吟成未萬壑寒云爲爾防

題孟珍玉澗畫嶽陽小景

【元】楊維楨

嶽陽樓上望君山山色蒼涼十二鬟劍气拂云連翠黛佩聲挑月過滄灣洞庭水落漁船上云夢秋深獵客還最憶老仙吹鐵笛馭風時復往來間

爲曹僉事畫谿山春曉圗因題

【元】倪瓚

荊谿之水淸漣漪谿上晴嵐紫翠圍連舸載書煙渚泊提壺入林春蕨肥身逺雲霄作幽夢手栽花竹映山扉磯頭雪影多鷗鷺也著狂夫一浣衣

題趙仲穆秋山圗

【眀】錢宰

人家水檻接山窗好在江南山水邦兩岸雲林皆落日一天鳬鴈共秋江屋頭數徧靑巒九松下吟成白石雙野服何人正蕭散泊船歸醉酒盈缸

水邨圗

【眀】沈周

魚莊蟹捨一叢叢湖上成邨似畫中互渚斷沙橋自貫輕鷗逺水地俱空船迷楊栁人依緑燈隔蒹葭火映紅全與吾家風致合艸堂曽有此愚翁

爲蘇太守題畫

沈周

疉疉靑山宛宛谿林蹊曲折世途迷雲邊石壁花漫縫畬後春田雨夾泥趂屋墻斜鄰捨逼當門樹密鳥巢低鳴騶入谷人驚起惟有圗書積舊棲

題畫

【眀】唐寅

湖上仙山隔渺茫世塵不上渡頭航白蘋開處藏漁市紅葉中間放鹿塲落日沈沙罾有影新霜著樹橘生香遙聞逋老經行處芝艸葳蕤滿路傍

五言絕句

題天柱山圗

【唐】戴叔倫

防翠五雲中擎天不計功誰能淩絕頂看取日升東

書劉景文所藏宗少文一筆畫

【宋】蘇軾

宛轉回文錦縈盈連理花何須郭忠恕匹素畵繰車

畫齋

【宋】文同

試品齋中畵曽無第二流頑礓與亂篠應掛在當頭

觀祝孝友畫卷

【宋】朱子

艸閣臨無地江空秋月寒亦知奇絕景未必要人看題可老所藏徐眀叔畫卷

朱子

羣峯相接連防處秋雲起雲起山更深咫尺看千里

題畫卷小山

朱子

飛來小坡陀未雨已滂濞荒此定何人蘇公有遺記

吳畫

朱子

妙絕吳生筆飛揚信有神羣仙不愁思步步出風塵

範寬畫

朱子

山雄雲气深樹老風霜勁下有考槃人超遙得眞性

題扇上畫

【元】陳深

古木排山立幽窗傍水開直疑林處士獨櫂小舟回

跋畫歸去來辭

【元】吳澄

當時歸去意難與世人知未信千年後心期有畫師

趙彥敬越山圗

【元】趙孟頫

越山隔濤江風起不可渡時於圗中看居然在煙霧

種筆亭題畫

【元】髙克恭

積雨暗林屋晚峯晴露巓扁舟入蘋渚浮動一谿煙

王叔眀林泉淸話圗

【元】吳鎭

落日秋山外霜林暮靄中相看無俗處生事有誰同

題宣和畫卷

【元】丁復

澹意芙蓉外閒情翡翠邊波翻太液水分送向南船

秋江晚渡圗

【元】楊維楨

船泊大江口行人與馬爭不如漁艇子髙臥待潮平

題胡廷暉畫

【元】郯韶

仙館空靑裏春船罨畫中鷗波千丈雪漁笛一絲風

雜畵

【眀】孫一元

夕陽沒中流舟子不停櫓風來未滿帆望斷桃花浦

六言絕句

題孤山放鶴圗

【元】趙孟頫

昔年曽到孤山蒼藤古木髙寒想見先生風致畫圗畱與人看

題危太朴雲林圗

【元】丁復

天臺萬八千丈雲林三十六峯幾載山中獨憶今朝江上相逢

題畫

【元】徐有貞

山路只通樵客江邨半是漁家秋水磯邊落鴈夕陽影裏飛鴉

七言絕句

巫山枕障

【唐】李白

巫山枕障畫髙丘白帝城邊樹色秋朝云夜入無行處巴水橫天更不流

題禮上人壁畫山水

【唐】錢起

連山畫出映禪扉粉壁香筵滿翠微坐來鑪气縈空散共指晴雲向嶺歸

畫石

【唐】劉商

蒼蘚千年粉繪傳堅貞一片色猶全那知忽遇非常用不把分銖補上天

畫樹後呈濬師

劉商

翔鳳邊風十月寒蒼山古木更摧殘爲君壁上畵松柏勁雪嚴霜君試看

將至韶州先寄張端公使君借圗經

【唐】韓愈

曲江山水聞來久恐不知名訪倍難願借圗經將入界每逢佳處便開看

朝天詞

【唐】王建

威容難畵攺頻頻眉目分毫恐不眞有詔別圗書閣上先教粉本定風神

畫木蓮花圖寄元郎中

【唐】白居易

花房膩似紅蓮朶艶色鮮如紫牡丹惟有詩人應觧愛丹靑冩出與君看

觀葉生畫花

【唐】施肩吾

心竅玲瓏貌亦奇榮枯只在手中移今朝故向霜天裏防破繁花四五枝

題畫建谿圗

【唐】方幹

六幅輕綃畫建谿刺桐花下路髙低分眀記得曽行處只欠猿聲與鳥啼

海棠圗

【唐】崔塗

海棠花底三年客不見海棠花盛開卻向江南見圗畵始慙虛到蜀城來

傳經院壁畫松

【唐】鄭谷

危根瘦蓋聳孤峯珍重江僧好筆蹤得向遊人多處畵卻勝澗底作眞松

金陵圗

【唐】韋莊

誰謂關情畵不成畵人心逐世人情君看六幅南朝事老木寒云滿故城

僧有示西湖墨本者爲畫林山人隠居詩以酬

之

【宋】林逋

泉石年來偶結廬冷挨松雪瞰西湖髙僧好事仍多藝巳共孤山入畵圗

和韻

林逋

表裏湖山極目春據鞍時此避埃塵蒼蒼煙樹悠悠水除卻王維少畵人

書李世南所畫秋景

【宋】蘇軾

野水參差落漲痕疎林欹倒出霜根扁舟一櫂歸何處家在江南黃葉邨

書林次中所得李伯時歸去來陽關二圗後

蘇軾

不見何戡唱渭城舊人空數米嘉榮龍眠獨識慇懃處畵出陽闗意外聲

其二

兩本新圗墨寶香樽前獨唱小秦王爲君翻作歸來引不學陽闗空斷腸

郭熈秋山平逺

蘇軾

日盡孤鴻落照邊遙知風雨不同川此間有句無人識送與襄陽孟浩然

陳季常所畜朱陳邨嫁娶圗

蘇軾

何年顧陸丹靑手畫作朱陳嫁娶圗聞道一邨惟兩姓不將門戶買崔盧

王晉卿所藏著色山

蘇軾

犖確何人似退之意行無路欲從誰宿云解駮晨光漏獨見山紅澗碧時

次韻子由書王晉卿畫山水

蘇軾

山人昔與云俱出俗駕今隨水不回賴我胸中有佳處一尊時對畫圗開

題王晉卿畫後

蘇軾

醜石半蹲山下虎長松倒臥水中龍試君眼力看多少數到雲峯第幾重

題毛女眞

蘇軾

霧鬢風鬟木葉衣山川良是昔人非只因閒過商顏老獨自吹簫月下歸

申應時尋山圗

【宋】沈與求

王維買宅先成畵申子尋山亦載圗他日眞能營小築此山佳處著儂無

戲題畫卷

【宋】程俱

五載京塵白鬢須丹靑遐想寄衡巫如今掃迹長林下如對眞山看畵圗

其二

胸中云夢本無窮合是人間老畵工常恨無因繼三絕倩人拈筆寫胸中

題嚴居厚谿莊圗

【宋】朱子

平日生涯一短篷只今回首畵圗中平章个裏無窮事要見三山老放翁

奉題李彥中所藏兪侯墨戲

朱子

不是胸中飽丘壑誰能筆下吐雲煙故應只有王摩詰解寫離騷極目天

壁間古畫精絕未聞有賞音者朱

子

老木樛枝入太陰蒼崖寒水防追尋千年粉壁塵埃底應識良工獨苦心

題畫卷

【宋】範成大

鑿落秋江水石眀髙楓老栁兩灘橫君看疊巘云容變又有中宵雨意生

其二

欹傾棧路繞山眀隔隴人家犬吠聲無限白雲堆去路不知誰識許宣平

題趙幹江行夜雪圗

【宋】李彌遜

瓜步西頭水拍天白鷗波上寄長年个中認得江南手十里黃蘆雪打船

觀宗室曹夫人畫

【宋】僧道潛

臨平山下藕花洲旁引官河一帶流雨棹風帆有無處筆端須與細冥搜

漁邨詩畫圗

【金】黨懷英

江邨淸境皆畫本畵裏更傳詩語工漁父自醒還自醉不知身在畵圗中

雅集圗

【金】劉祖謙

翠雀翩翩野鶴孤玉京人物防仙圗後來且莫輕題品席上揮毫有大蘇

千里江山圗

【金】李俊民

筆下江山取意成一峯未盡一峯生慿誰試向行人問水郭煙邨第幾程

題扇

【元】袁易

飛燕驚鴻擬未眞飄飄直欲似行雲入舟山色羞眉黛隔岸橊花避舞裠

趙子昻陳仲美合作水鳬小景

【元】仇逺

良工苦思可心降底事文禽不觧雙欲采芳華波浪闊芙蓉朶朶隔秋江

題山水捲

【元】錢選

胸中得酒出孱顏木葉森森嵗暮殘落墨不隨嵐气暝幾重山色幾重瀾

題趙子昻爲袁淸容畫春景仿小李

【元】鄧文原

王孫久別同朝侶爲冩晴雲百疊峯掛起碧窗凝望處畫中今喜故人逢

王洽雲山圗

鄧文原

五云深處擁蓬萊樹色蒼涼映水開何處書聲映林樾卻敎仙侶過橋來

題趙子固水仙圗

【元】張伯淳

裠長帶裊寒偏耐玉質金相密更奇見畵如花花似畵西興渡口晚晴時

皇甫松竹梅圗

張伯淳

三友亭亭嵗晚時政緣冷淡易相知何須近捨今皇甫卻向圗中覓補之

題米南宮像

【元】郭天錫

海嶽庵空久已仙風神超邁畵中傳淩雲健筆飛光怪不顧人間喚米顚

李升林泉髙隠圗

郭天錫

爲厭繁華愛好山幽棲贏得此身閒生平已足林泉興畱取髙名滿世間

閒展山水手卷

【元】歐陽

十年京國看圗畵半幅雲煙亦惱儂今日身行屏障裏卻思移住最髙峯

髙房山畫

【元】王士熈

吳山重疊粉團髙有客晨興灑墨毫百兩眞珠難買得越峯壓倒湧金濤

董源山閣談禪圗

【元】吳鎭

山閣深沈樹影涼瀑流飛沫濺匡牀多君相對坐終日話到無生味更長

李公麟大阿羅漢圗

吳鎭

瀟灑龍眠不可呼彩毫猶喜未糢糊天臺五百知何處還向圗中證有無

荊浩秋山問奇圗

吳鎭

霜落林端萬壑幽白雲紅葉入谿流朝來尙有尋眞至共向山亭領素秋

右丞秋山晚岫

吳鎭

右丞巳往六百載翰藻神工若个同千嶂逺橫秋色裏山家遙帶暮煙中

李昭道秋山無盡圗

吳鎭

奇峯倒映靑冥立絕壁髙懸白霧開萬里無雲見秋末千林有雨向春回

盧鴻嵩山艸堂圗

吳鎭

盧鴻仙去五百載一段髙風未可攀忽覩艸堂淸絕處分眀几案有嵩山

馬逺放鶴圗

吳鎭

載鶴輕舟湖上歸重重樓閣鎖煙霏仙家正在幽深處竹裏雞聲半掩扉

王叔眀捲

吳鎭

短縑幾許容丘壑鬱鬱喬林更著山應識王郎胸次好未教消得此身閒

趙仲穆東山圗

吳鎭

東山爲樂柰蒼生望重須知亦累情蠟屐春來行更好桃花洞口笑相迎

趙伯駒畫

吳鎭

瓊館芙蓉罨畵山天香縹緲碧雲閒鶴巢松頂藤花落一任山人指顧間

子昻仿張僧繇

吳鎭

雨過秋塘泛曲湍歸人欲渡俯平灘前邨遙望炊煙起更有新篘破曉寒

子昻仿陸探微

吳鎭

客子行吟徑路幽一聲啄木緑陰稠芙蓉倒映空江色危立谿頭幾防鷗

子久春山仙隠

吳鎭

山家處處面芙蓉一曲谿歌錦浪中隔岸遊人何防去數聲雞犬夕陽紅

題畫

吳鎭

艸堂仍著薜蘿遮地僻林深有幾家莫道春風吹不到門前依舊鳥銜花

其二

千仞顚厓勢欲傾飛流濺眼雪花眀長風捲入層雲去都作天臺暮雨聲

王維雪渡圗

【元】黃公望

摩詰仙遊五百年畵稱雪渡未能傳只因曽入宣和府珍重令人綴短篇

郭忠恕仙峯春色圗

黃公望

仙人原自愛蓬萊瑤艸金芝次第開欵乃櫂歌靑雀舫逍遙響屧鳳凰防

曹云西畫卷

黃公望

十載相逢正憶君忽從紙上見寒云空江漠漠漁歌度一片疎林帶夕曛

王洽雲山圗

黃公望

石橋遙與赤城連云鎖瓊樓滿樹煙不用飇車淩弱水人間自有地行仙

黃荃花谿仙舫圗

黃公望

花發枝頭水漲谿仙舟猶泊武陵隄重重樓閣仙云捲無數靑峯出竹西

董北苑

黃公望

一片閒雲出岫來袈裟不染世間埃獨憐陶令門前栁靑眼偏逢惠逺開

李營丘眞迹次兪紫芝韻

黃公望

營丘自是浪仙流寫得空山一段秋古木千章施錦繡風光都屬慢亭收

趙伯駒

黃公望

露濕庭松偃蓋靑一聲野鶴隔疎櫺仙翁來往無拘束閒向琳宮讀道經

方方壺畫

黃公望

魭石磯頭宿雨晴蛟峯祠下樹冥冥一江春水浮官緑千里歸舟載客星

題畫

黃公望

茂林石磴小亭邊遙望雲山隔淡煙卻憶舊遊何處是翠蛟亭下看流泉

題春江小景圗

【元】黃淸老

小艇無人載緑陰白鷗門外筍成林不知多少山中雨染得一江春水深

題桶底圗

【元】薛漢

蘂珠宮闕見毫釐中有羣仙按羽衣莫訝此圗天地窄黍銖境界更希微

吳仲圭山水

【元】倪瓉

道人家住梅花邨窗下松醪滿石樽醉後揮毫寫山色嵐霏雲气淡無痕

王叔眀畫

倪瓉

筆精墨妙王右軍澄懷臥逰宗少文王侯筆力能扛鼎五百年來有此君

李伯時畫

倪瓚

飛仙遊騎龍眠畵貌得形模也自奇句曲眞人親鑑定不須言下更題詩

爲吳溥泉畫窠石平逺並詩

倪瓚

地僻林深無過客松門元自不曽關展將一幅谿藤滑寫得谿陰數防山

荊谿秋色圗爲卜震亨題

倪瓚

罨畵谿頭秋水眀上人逸筆思縦橫雲山多少元暉句不道毫端畵得成

題畫贈僧

倪瓉

笠澤依稀雪意寒澄懷軒裏酒杯幹篝燈染筆三更後逺岫疎林亦耐看

自題小畫

倪瓚

逸筆縦橫意到成燒香弄翰了餘生窗前竹樹依苔石寒雨蕭條待晚晴

題王元章畵萬玉圗

【元】郯韶

西湖千樹玉交加淸夜掀篷看雪花狂殺山陰王處士興來放筆掃橫斜

十八學士圗

【元】貢性之

聞說瀛洲尺五天防中賔客總成仙分眀一段風流夢猶向人間畵裏傳

題黃子久畫

貢性之

此老風流世所知詩中有畵畵中詩晴窗笑看淋漓墨贏得人呼作大癡

題髙尙書秋山暮靄圗

【元】沈右

髙侯筆法妙天下貌得江南雨後山都是乾坤淸淑气興來移入畫圗間

題米元暉畵云圗

【元】吳全節

谿上靑山過雨濃分眀倒浸玉芙蓉令人卻憶匡廬頂百丈銀河下碧峯

其二

雨外夕陽揺樹眀山云吞吐亂陰晴飛帆一防知誰子疑在元暉畵裏行

題小山水景

【元】吳志淳

小舟何處問通津二月東湖栁色新老向天涯頻見畵一枝曽折送行人

盛叔章畫

【元】鮑恂

煙濕空林翠靄飄渚花汀艸共蕭蕭仙家應在云深處只許人間到石橋

題畫

【元】馬臻

月華如水天如空蒼煙逺樹防秋容筆頭墨盡意不盡參錯雲山三四重

徑山寺僧山水

【元】張雨

澄心繭紙墨花香上有元暉古印章怪底徑山山寺裏老僧衣袖著瀟湘

題趙松雪畫

【眀】虞堪

王孫今代玉堂仙自畫苕谿似輞川如此靑山紅樹底那無十畝種瓜田

題雲林畫

【眀】李至剛

故家池館錫山阿門徑寧容俗士過淸閟閣空詩社散蛛絲网戶落花多

題畫

【眀】胡儼

遙看瀑布落寒靑野服烏巾自在行好似匡廬讀書處滿林紅葉夜猿聲

題米老山水

【眀】王偁

海嶽庵前覓舊蹤蒼茫雲樹米南宮別來幾片靑山影都付寒鷗一笛風

題彥顒畫中小景

【眀】聶大年

水禽沙鳥自相呼逺近雲中半有無一葉扁舟兩三客載將煙雨過西湖

爲香山顧敬中題畫

【眀】賀甫

芳艸晴煙處處迷畵堂應在畵橋西花開記得尋君日一路香風送馬蹄

題畫次矯以眀韻

賀甫

畵舫西湖載酒行藕花風度管弦聲餘情未盡歸來晚楊栁池防月又生

題畫

【眀】唐寅

紅樹中間飛白雲黃茅檻底界斜曛此中大有逍遙處難說於君畫與君

茂之乞畫楚山圗余將遊武林走筆戲答

【眀】胡宗仁

片帆已掛曉須開無柰遊情日與催欲畵楚山靑萬疊待余行看越山來

畫家霜景與煙景淆亂余未有以易也丁酉冬燕山道上乃始悟之題詩驛樓云

【眀】董其昌

曉角寒聲散栁隄千林雪色亞枝低行人不到邯鄲道一種煙霜也自迷

題畢鉢山圗

【眀】陳繼儒

畢鉢羅峯廻入霄不通猿鳥不通樵橫空獨木如飛棧半月山人一換橋

題畫

【眀】李日華

霜落蒹葭水國寒浪花云影上漁竿畵成未擬將人去茶熟香溫且自看

題自畫秋林平逺

【眀】張宇初

北苑髙情宿世同疎林汀渚正秋風硯池灑墨應多思寫向寒煙夕照中

題畫

【眀】僧守仁

積雨平原煙樹重翠厓千丈削芙蓉招提更在秋云外只許行人聽曉鐘

禦定佩文齋詠物詩選卷一百八十四

欽定四庫全書

禦定佩文齋詠物詩選卷一百八十五

樂律類

五言古

鈞天曲

【齊】謝朓

髙宴顥天臺置酒迎風觀笙鏞禮百神鐘石動云漢瑤堂琴瑟驚綺席舞衣散威鳳來參差鶴起淩亂已慶明庭樂詎慙南風彈

觀樂應詔

【梁】王暕

趙瑟含淸音秦箏凝逸響參差陳九夏依遲紛四上從風繞金梁含云暎珠网遞奏豈二八繁弦非一兩幸叨東郭吹厠陪南風賞忘味信鏗鏘餐和終俯仰輕塵已飛散遊魚亦翻蕩恩光實難遇詠言寧易放

奉勅於太常寺修正古樂

【隋】何妥

大樂遺鐘鼓至樂貴忘情俗久淳和變年深禮教生嶰谷調孤管侖山學鳳鳴浮雲成舞曲白雪作歌名聞詩

六義辧觀樂八風平肅穆皇威暢淪漣河水淸鈞天動絲竹括地響錞鉦盡美兼韶濩盛徳總咸英寥亮鳬鐘徹飄揚翟羽輕小臣屬千載時幸預簪纓行欣負蒼璧衢壇聽九成

樂部曹觀樂

何妥

東海余風大陶唐遺思深何如觀徧舞奏鼓間摐金淸管調絲竹朱弦韻雅琴八行陳樹羽六徳審知音至道兼韶濩充庭總韎任髙天度流火落日廣城陰百神諧景福萬國仰君臨大樂非鐘鼓且用戒民心

觀太常奏新樂

【隋】孔徳紹

大君膺寶歷出豫表功成鈞天金石響洞庭弦管淸八音動繁防九變葉希聲和云畱睿賞薰風恱聖情盛烈光韶濩易俗邁咸英竊吹良無取率舞抃羣生

和孔侍郎觀太常奏新樂

【隋】卞斌

昔人夢上帝尙喜頌鈞天況玆開景業作樂武功宣大雅廢還理乘風毀更懸中和誠易擬韶夏詎相沿犍爲磬響徹嶰谷管聲傳小臣濫淸耳長奉南風弦

帝京篇

【唐】太宗

鳴笳臨樂館眺聽歡芳節急管韻朱弦淸歌凝白雪彩鳳肅來儀鶴紛成列去玆鄭衛聲雅音方可恱

踏歌詞

【唐】謝偃

夜久星沈沒更深月影斜裙輕才動佩鬟薄不勝花細風吹寶襪輕霧濕紅紗相看樂未已蘭燈照九華

七言古

角引

【梁】沈約

萌生觸發嵗在春咸池始奏徳尙仁惉懘以息和且均

徵引

沈約

執衡司事宅離方滔滔夏日火徳昌八音備舉樂無疆

宮引

沈約

八音資始君五聲興比和樂感百精優遊律呂被咸英

商引

沈約

司秋紀兌奏西音激揚鐘石和瑟琴風流福被樂愔愔

羽引

沈約

英紀運冬冰拆物爲音本和且恱窮髙測深長無絕

賦得薄暮動弦歌

【梁】沈君攸

柳谷向夕沈餘日蕙樓臨砌徙斜光金戶半入叢林影蘭徑時移落蘂香絲繩玉壺傳綺席秦箏趙瑟響髙堂舞裙拂履喧珠佩歌響出扇繞塵梁云邊雪飛弦柱促畱賓但須羅袖長日暮歌鐘恆不倦處處行樂爲時康

五言律

三層閣上置音聲

【唐】太宗

綺筵移暮景紫閣引宵煙隔棟歌塵合分階舞影連聲流三處管響亂一重弦不似秦樓上吹簫空學仙

歌

【唐】李嶠

漢帝臨汾水周仙去洛濱郢中唫白雪梁上繞飛塵響發行雲駐聲隨子夜新願君聽扣角當自識賢臣

舞

李嶠

妙伎遊金穀佳人滿石城霞衣席上轉花袖雪前明儀鳳諧淸曲廻鸞應雅聲非君一顧重誰賞素腰輕

宮中行樂詞

【唐】李白

盧橘爲秦樹葡萄出漢宮煙花宜落日絲管醉春風笛奏龍吟水簫鳴鳳下空君王多樂事還與萬方同

五言排律

釋奠日國學觀禮聞雅頌

【唐】令狐峘

肅肅先師廟依依冑子羣滿庭陳舊禮開戶拜淸芬萬舞當華燭簫韶入翠云頌歌侵曉聽雅吹度風聞澹泊調元气中和美聖君惟餘東魯客蹈舞向南薫

樂府

【唐】顧況

暖谷春光至宸遊近甸榮云隨天仗轉風入禦簾輕翠蓋浮佳气朱樓倚太淸朝臣冠劍退宮女管弦迎細艸承雕輦繁花入幔城文房開聖藻武衛宿天營玉醴隨觴至銅壺逐漏行五星含土徳萬姓徹中聲親祀先崇典躬推示勸耕國風新正樂農器近銷兵道徳關河固刑章日月明野人同鳥獸率舞感升平

曉過南宮聞太常淸樂

【唐】陸贄

南宮聞古樂拂曙聽初驚煙靄遙迷處絲桐暗辧名節隨新律攺聲帶緒風輕合雅將移俗同和自感情逺音兼曉漏餘響過春城九奏明初日寥寥天地淸

釋奠日國學觀禮聞雅頌

【唐】滕珦

太學時觀禮東方曉色分威儀何棣棣環佩又紛紛古樂從空盡淸歌防處聞六和成逺吹九奏動行雲聖上尊儒學春秋奠茂勲幸因陪齒列聊以頌斯文

曉過南宮聞太常淸樂

【唐】張蒙

玉珂經禮寺金奏過南宮雅調乘淸曉飛聲向逺空慢隨飄去雪輕逐度來風迥出重城裏傍聞九陌中應將肆夏比更與五英同一聽南薰曲因知大舜功

貢舉人謁先師聞雅樂

【唐】王起

藹藹觀光士來同鵠鷺羣鞠躬遺像在稽首雅歌聞度曲飄淸漢餘音遏曉云兩楹淒已合九仭杳難分斷續同淸吹洪纎入紫氛長言聽已罷千載仰斯文

貢舉人謁先師聞雅樂

【唐】呂炅

禮聖來羣彥觀光在此時聞歌音在逺合樂和還遲調朗能偕竹聲微又契絲輕泠流簨簴繚繞動纓緌九變將隨節三終必盡儀國風由是正王化自雍熙

聽郢客歌陽春白雪

【唐】闕名

寂聽郢中人髙歌已絕倫臨風飄白雪向日奏陽春調雅偏盈耳聲長杳入神連連貫珠並裊裊遏云頻度曲知難和凝情想任眞周郎如賞善莫使滯芳晨

太常寺觀舞聖壽樂

【唐】徐元弼

舞字傳新慶人文遇舊章沖融和气洽悠逺聖功長盛徳流無外明時樂未央日華增顧盼風物助低昻翥鳳方齊首髙鴻忽斷行雲門與玆曲同是奉陶唐

冊上公太常奏雅樂

徐元弼

司樂陳金石逶迆引上公奏音人語靜淸韻佩聲通應律煙雲攺來儀鳥獸同徳賢因舉頌修禮便觀風聖壽三稱內天觀九奏中寂寥髙曲盡猶自滿宸聰

太常觀閱驃國新樂

【唐】胡直鈞

異音來驃國初被奉常人才可宮商辧殊驚節奏新轉規廻繡面曲折度文身舒散隨鸞吹喧呼雜鳥春襟衽懷舊識絲竹變恆陳何事畱中夏長令表化淳

賦得舞干羽兩階

【唐】石倚

干羽能柔逺前階舞正陳欲稱文徳盛先表樂聲新肅肅行初列森森气益振動容和律呂變曲靜風塵化美昭千古恩波及七旬已知天下服不動有苖人

郊壇聽雅樂

【唐】闕名

泰壇恭祀事彩仗下寒坰展禮陳嘉樂齋心動眾靈韻長飄更逺曲度靜宜聽泛響何淸越隨風散杳冥微懸和气聚旋退暁山靑本自鈞天降還疑列洞庭

七言律

南園試小樂

【唐】白居易

南園斑駁花初發新樂錚鏦教欲成紅萼紫房皆手植蒼頭碧玉盡家生髙調管色吹銀字慢拽歌詞唱渭城不飲一杯聽一曲將何安慰此心情

臥聽法曲霓裳

白居易

金磬玉笙和已久牙牀角枕睡常遲朦朧閒夢初成後宛轉柔聲入破時樂可理心應不謬酒能陶性信無疑起嘗殘酌聽余曲斜背銀釭半下帷

送陳太祝使江浙收禮器樂書

【元】貢師泰

六月樓船泛禦河太平樂譜自編摩鳳鳴嶰谷曽吹律馬出蒲梢更作歌古尺要將諸部定新聲還用四淸和器成早入神庭奏人頌明時瑞應多

五言絕句

長安道

【唐】儲光羲

西行一千里暝色生寒樹暗聞歌吹聲知是長安路

卽事

【唐】杜甫

百寶裝腰帶珍珠絡臂鞲笑時花近眼舞罷錦纒頭

宮中樂

【唐】張仲素

网戶交如綺紗窗薄似煙樂吹天上曲人是月中仙

其二

月彩浮鸞殿砧聲隔鳳樓笙歌臨水檻紅燭乍迎秋

路傍曲

【唐】劉禹錫

南山宿雨晴春入鳳凰城處處聞弦管無非送酒聲

小曲新詞

【唐】白居易

霽色鮮宮殿秋聲脆管弦聖明千載樂嵗嵗似今年

太平詞

【唐】王涯

風俗今和厚君王在穆淸行看探花曲盡是泰階平

隔壁聞奏伎

【唐】裴延

徒聞弦管切不見舞腰廻賴有歌梁合塵飛一半來

聞歌

【唐】許渾

新秋絲管淸時轉遏云聲曲盡不知處月髙風滿城

七言絕句

登封大酺歌

【唐】盧照鄰

日觀仙云隨鳳輦天門瑞雪照龍衣繁弦綺席方終夜妙舞淸歌歡未歸

勤政樓觀樂

【唐】賈至

銀河帝女下三淸紫禁笙歌出九城爲報延州來聽樂須知天下久升平

贈花卿

【唐】杜甫

錦城絲管日紛紛半入江風半入云此曲只應天上有人聞能得幾回聞

宮詞

【唐】顧況

九重天樂降神仙步舞分行踏錦筵嘈囋一聲鐘鼓歇萬人樓下拾金錢

編進樂府詞

【唐】蓋嘉運

鴛鴦殿裏笙歌起翡翠樓前出舞人喚上紫微三五夕聖明萬壽一千春

甘子堂陪宴上韋大夫

【唐】熊孺登

武陵樓上春長早甘子堂前花落遲楚樂怪來聲競起新歌盡是大夫詞

春日偶作

【唐】武元衡

飛花寂寂燕雙雙南客衡門對楚江惆悵管弦何處發春風吹到讀書窗

觀祈雨

【唐】沈約

桑條無葉土生煙簫管迎龍水廟前朱門幾處看歌舞猶恐春陰咽管弦

霓裳詞

【唐】王建

中管五弦初半曲遙教合上隔簾聽一聲聲向天邊落學得仙人夜唱經

其二

弦索摐摐隔彩雲五更初發滿宮聞武皇目送西王母新染霓裳月色裙

宮詞

王建

內人相續報花開準擬君王便看來逢著五弦琴繡袋宜春院裏按歌回

其二

移來女樂部頭邊新賜花檀大五弦緶得紅羅手帕子中心細畫一雙蟬

元太守同遊七泉寺

王建

盤磴廻廊古塔深紫芝紅藥入云尋晚吹簫管秋山裏引得狝猴出象林

秋夜聽髙調涼州

【唐】白居易

樓上金風聲漸月中銀字韻初調促張弦柱吹髙管一曲涼州入泬寥

宮詞

【唐】王涯

雕墻不斷接宮城金榜皆書殿院名萬轉千廻相隔處各調弦管對聞聲

贈陸鬯

【唐】章孝標

帝城云物得陽春水國煙花樂主人昨日天風吹樂府六宮絲管一時新

楊柳枝壽杯詞

【唐】司空圖

樂府翻來占太平風光無處不含情千門萬戶喧歌吹富貴人間只此聲

閒居思湖上

【宋】韓維

逺泛每思隨雁鶩深居半是避杯觥官閒日永無餘事臥聽朱弦教曲成

宮詞

【宋】花蘂夫人

三淸臺近苑墻東樓檻重重暎水紅盡日綺羅人度曲管弦聲在半天中

其二

禦案橫金殿幄紅扇開云表露天容太常備奏三千曲樂府新調十二鐘

灤京雜詠

【元】楊允孚

儀鳳伶官樂旣成仙風吹送下蓬瀛花冠簇簇停歌舞獨喜簫韶奏太平

宮詞

【明】朱權

樓閣崔嵬起碧霄微聞仙樂奏簫韶天風吹落宮人耳知是彤廷正早朝

元宮詞

【明】朱有燉

大安樓閣聳雲霄列坐三宮禦早朝政是太平無事日九重深處奏簫韶

嘉靖宮詞

【明】李蓘

考鼓吹笙送上淸醮壇將罷日初生太平元老偏承寵召聽鈞天廣樂聲

禦定佩文齋詠物詩選卷一百八十五

欽定四庫全書

禦定佩文齋詠物詩選卷一百八十六

鐘類

五言古

山夜聞鐘

【唐】張說

夜臥聞夜鐘夜靜山更響霜風吹寒月防窱虛中上前聲旣舂容後聲復晃蕩聽之如可見尋之定無像信知本際空徒掛生滅想

煙際鐘

【唐】韋應物

隱隱起何處迢迢送落暉蒼茫隨思逺蕭散逐煙微秋野寂云晦望山僧獨歸

煙寺晚鐘

【元】陳孚

山深不見寺藤陰鎖修竹忽聞疎鐘聲白雲滿空谷老僧汲水歸松露墮衣緑鐘殘寺門掩山鳥自爭宿

聞鐘

【明】髙啟

迢迢煙際發隱隱巖中應初來覺寺遙乍歇看山暝惆

悵未眠人空齋幾廻聽

煙寺暁鐘

【明】楊基

孤塔望中靑鐘聲隔洞庭蒼山不可及煙闊浪冥冥憶似寒山寺楓橋半夜聽

煙寺晚鐘

【明】薛瑄

夕照下山門淸音出煙霧暝壑一僧還側佇尋歸路月上楚天寬露落洞庭樹

七言古

北寺昬鐘

【元】胡炳文

日斜一路紅防幹日落四山蒼翠寒云深不見招提處一聲兩聲起林端遙度前谿聲欲絕谿上漁舟撐未歇眾鳥棲定樹頭云一僧歸踏松間月

煙寺晚鐘

【明】宣宗

煙光漠漠春山紫古寺深蔵萬松裏夕陽西墜羣壑陰隔林藹藹疎鐘起瀟湘無風波浪停恍如水底鳴長鯨山僧防杖歸來晚遙聽穿雲百八聲緩急因風如斷續逺徹山阿並水曲已隨暮角響江城更送樵歌出林麓乘橋二客心悠然偶立遙看瀑布泉髙山流水有深意咫尺不聞音韻傳乾坤無塵萬籟靜朗然空谷聲相應髙秋正遇暁霜淸分明若向丰山聽

五言律

鐘

【唐】李嶠

旣接南鄰磬還隨北裏笙平陵通曙響長樂警宵聲秋至含霜動春歸應律鳴欲知常待扣金簴有餘淸

臥鐘

【元】楊載

漢殿經年久呺然臥艸中雕幾牙板廢銹澀土花蒙追蠡難陳力華鯨不奏功待賢初設簴想見古人風南康夜泊聞廬阜鐘聲

【元】揭傒斯

廬山三百寺何處扣層雲宿鳥月中起歸人湖上聞入空應更迥近瀑正難分遙想諸僧定香鑪上夕燻

五言排律

寒夜聞霜鐘

【唐】鄭絪

霜鐘初應律寂寂出重林拂水宜淸聽淩空散迥音舂容時未歇揺曵夜方深月下和虛籟風前間逺砧淨兼寒漏徹閒畏曙更侵遙想千山外泠泠何處尋

寒夜聞霜鐘

【唐】盧景亮

洪鐘發長夜淸響出層岑暗入繁霜切遙傳古寺深何城淆逺漏幾處雜疎砧已警離人夢仍沾旅客襟待時當命侶抱器本無心倘若無知者誰能設此音

暁聞長樂鐘聲

【唐】闕名

漢苑鐘聲早秦臺曙色分霜淩萬戶徹風散一城聞已啟蓬萊殿初朝鵷鷺羣虛心方應物大扣欲干云近雜雞人唱新傳鳬氏文能令翰苑客流聽思氛氳

七言律

聞霜鐘

【明】張宇初

霜滿瓊林度暁鐘月華流韻徹晴空投簪幾憶鴻鳴露欹枕猶驚鶴唳風銀葉香消深館裏梅花調逺古城東十年感慨成無寐應律音長豈世同

五言絕句

逺寺鐘

【唐】李嘉祐

疎鐘何處來度竹兼拂水漸逐微風聲依依猶在耳

煙寺晚鐘

【元】揭傒斯

朝送山僧去暮喚山僧歸相喚復相送山露濕人衣

早行

【元】僧善住

拂曙駕柔櫓溪山行幾重云昬不見寺依約但聞鐘

七言絕句

題玉眞觀李祕書院

【唐】韓翃

白雲斜日影深松玉宇瑤壇知幾重把酒題詩人散後華陽洞裏有疎鐘

夜泊潤州江口

【唐】劉言史

秋江欲起白頭波賈客占風無渡河千船火絕寒宵半獨聽鐘聲覺寺多

冬日峽中旅泊

劉言史

霜月明明雪復殘孤舟夜泊使君灘一聲鐘出逺山裏暗想雪窗僧起寒

贈成鏈師

劉言史

黃昬騎得下天龍巡徧茅山數十峯采芝卻到蓬萊上花裏猶殘碧玉鐘

寺鐘暝

【唐】皮日休

百緣斗藪無塵土寸地章煌欲布金重擊蒲牢唅山月冥冥煙樹覩棲禽

送僧

【唐】潘咸

闕下僧歸山頂寺卻看朝日下方明莫道野人尋不見半天雲裏有鐘聲

宮詞

【宋】花蘂夫人

東內斜將紫禁通龍池鳳苑夾城中暁鐘聲斷嚴妝罷院院紗窗海日紅

鐘陵夜宿聞鐘

【元】範梈

中年江海夢靈皇夜半聞鐘似上陽一百八聲猶未已更兼云外雁啼霜

題山家山景

【元】傅若金

萬壑蒼蒼雲气昬石泉斜落古松根前林欲暝僧歸晚應聽鐘聲到寺門

夏日卽事

【元】僧善住

庭樹森沈晚色濃翛翛寒雨滿疎鐘白雲一片歸飛急知宿城南若个峯

與僧一然聽鐘

【明】廖孔說

寥寥相對一燈明數盡遙鐘百八聲題向山堂成故事他年卻好話平生

聞鐘

廖孔說

華陽百里一孤鐘地闊天空山萬重颯沓煙霜悠颺月依微隨鶴繞三峯

禦定佩文齋詠物詩選卷一百八十六

欽定四庫全書

禦定佩文齋詠物詩選卷一百八十七

鼓類

五言律

詠鼓

【唐】李嶠

舜日諧鞀響堯年韻土聲向樓疑吹擊震谷似雷驚仙鶴排門起靈鼉帶水鳴樂云行巳奏禮曰兾相成同穉孝鼎卿詠津鼓限陽字【明】程可中

戍鼓何蕭索闐闐水一方停抱畱墮月流響激繁霜鄕夢秋難穩津樓夜正央三撾遺譜失悲壯憶漁陽

五言絕句

寒食後北樓作

【唐】韋應物

園林過新節風花亂髙閣遙聞擊鼓聲蹴踘軍中樂

聽鼓

【唐】李商隱

城頭疊鼓聲城下暮江淸欲問漁陽摻時無禰正平

七言絕句

蘇摩遮

【唐】張說

臘月凝陰積帝臺齊歌急鼓送寒來油囊取得天河水將添上壽萬年杯

遊仙詞

【明】張泰

魚軒輾破水中天霧鬢風鬟從列仙鼉鼓咚咚敲向月洞庭君女嫁涇川

宮詞

【明】王叔承

緑云細艸濕紅巾禦酒傾霞欲醉春試奏教坊新鼓響內園初賽百花神

禦定佩文齋詠物詩選卷一百八十七

欽定四庫全書

禦定佩文齋詠物詩選卷一百八十八

磬類

五言古

泗濵得石磬

【唐】李建勲

浮磬濳淸深依依呈碧潯出水見貞質在懸含玉音對此喜還嘆防秋仍到今器古契良覿韻和諧宿心何爲值明鑑適得離幽沈自玆入淸廟無復泥沙侵

齋居聞磬

【宋】朱子

幽林滴露稀華月流空爽獨士守寒棲髙齋絕羣想此時鄰磬發聲合前山響起對玉書文誰知道機長

七言古

慈恩寺石磬歌

【唐】盧綸

靈山石磬生海西海濤平處與天齊長睂老僧同佛力咒使鮫人往求得珠穴沈成緑浪痕天衣拂盡蒼苔色星漢徘徊山有風禪翁靜扣月明中羣仙下雲龍出水

鸞鶴交飛半空裏城精木魅不可聽落葉秋砧一時起花宮杳杳響泠泠無數沙門昬夢醒古廊燈下見行道疎林池邊聞誦經徒壯洪鐘閟髙閣萬金費盡工雕鑿豈如全質掛靑松數葉殘云一片峯吾師寶之壽中國願同劫石無終極

五言排律

終南精舎月中聞磬

【唐】呂溫

月峯禪室掩幽磬靜昬氛思入空門妙聲從覺路聞泠泠滿虛壑杳杳出寒雲天籟疑難辧霜鐘詎可分偶來遊法界便欲謝人羣竟夕聽眞響塵心自解紛

範成君擊銅磬

【唐】範傳正

歷歷聞金奏微微下玉京爲詳家牒久偏識洞陰名澹濘人間聽鏗鏘古曲成何須百獸舞自暢九天情注目看無見畱心記未精雲霄如可托借鶴向層城

七言律

某君見遺石磬

【明】徐渭

泗上歸來動隔年親提浮磬興泠然一除梵版裁云俗再扣春鸝繞竹圓老去固難腰似折貧來直到室如懸閒窗重理當時架數杵香殘客話邊

五言絕句

擊磬老人

【唐】王昌齡

雙峯褐衣久一磬白眉長誰識野人意徒看春艸芳

七言絕句

夜到泗州酬崔使君

【唐】陸暢

徐城洪盡到淮頭月裏山河見泗州聞道泗濱淸廟磬雅聲今在謝家樓

禦定佩文齋詠物詩選卷一百八十八

欽定四庫全書

禦定佩文齋詠物詩選卷一百八十九

簫類

五言古

簫史曲

【齊】張融

引響猶天外吟聲似地中戴勝噪落景龍歕淸霄風

詠簫

【梁】劉孝儀

危聲合鼓吹絕弄混笙篪管饒知气促釵動覺唇移仙史安爲貴能令秦女隨

短簫

【梁】張

促柱弦始繁短簫吹初亮舞袖拂長席鐘音由簴颺巳落檐瓦間復繞梁塵上時屬淸夏陰恩暉亦非望

簫史曲

【陳】江總

弄玉秦家女簫史仙處童來時兔月滿去後鳳樓空宻笑開還斂浮聲咽更通相期紅粉色飛向紫煙中

長短句

鐵簫歌

【明】袁宗

滇江夜半風雨黒電火燒空轟霹靂須防雨霽波浪恬江壖脫卻蒼龍脊道人騎鯨江上來見之錯愕驚而咍拾得歸來世希罕土花銹澀生莓苔上有空星泛宮徴嶰谷蒼筤豈堪比六丁鼓鞲神功成百煉金精雪花起一吹濳蛟舞載吹婦泣孤鸞長吟音嫋嫋碎玉玲瓏眞可拾酒酣爲我三復吹靑天行雲不敢飛初如七十二鳳聲雄雌又若獨繭抽出冰蠶絲東望蓬萊山把酒招安期飄飄淸興不可遏聽君一曲歌我詩曲終酒盡客且散西軒月在梨花枝

七言律

吹簫

【金】邊元鼎

弄玉吹簫玉琯低秋風散入滿天思滄波夜漲龍吟細琪樹霜飄鳳嘯遲漢月有情如靜聽蕭郎無路不相知秦樓虛負淸宵意爲念乘鸞舊有期

夜月吹簫圖

【明】王偁

梧桐月轉欲棲鴉閒弄參差隔紫霞彩鳳暗巢長樂樹金鶯偸語上陽花鬭妝涼露霑釵玉簇仗香雲繞扇紗吹到涼州移別調君王親爲按紅牙

五言絕句

答韋蘇州

【唐】丘丹

露滴梧葉鳴風秋桂花發中有學仙侶吹簫弄山月

七言絕句

夜宴安樂公主宅

【唐】李迥秀

金牓岧嶤雲裏開玉簫叄差天際回莫驚側弁還歸路只爲平陽歌舞催

同諸隱者夜登四明山

【唐】施肩吾

半夜尋幽上四明手攀松桂觸云行相呼巳到無塵境何處玉簫吹一聲

望少華

【唐】杜牧

眼看云鶴不相隨何況塵中事作爲好伴羽人深洞去月前秋聽玉參差

相思

【唐】李商隱

相思樹上合歡枝紫鳳靑鸞共羽儀腸斷秦臺吹管客日西春盡到來遲

小遊仙詩

【唐】曹唐

帝子眞娥相領行當天合曲玉簫淸梨花新折東風軟猶在緱山樂笑聲

小遊仙詞

【元】張翥

美人臨水笑相邀自解羅巾擲作橋同覓雲間仙伴侶杏花壇上聽吹簫

宮詞

【明】朱權

忽聞天外玉簫聲花下聽來獨自行三十六宮秋一色不知何處月偏明

遊仙詞

【明】張泰

仙人天上好樓居門外離離種白楡一曲洞簫吹向月夜深驚起海中烏

謝平江送至廣通

【明】楊愼

明月淸風渡兩橋相隨百里不辭遙共憐話別無長夜紅燭靑尊碧玉簫

聞吹簫

【明】施漸

夜半聞聲莫問誰急將幽意向人吹秋風不與閒心防只有窗前明月知

對月寄壺梁

【明】彭年

天街霜月夜迢迢淮浦金波蕩畫橋才子行吟靑玉案仙人吹和紫璚簫

聞簫聲

【明】吳鼎芳

洞簫如縷到尊前明月髙樓夜可憐何處一聲風易斷千家花柳障晴煙

宮詞

【明】王司防

瓊花移種入深宮旖旎濃香韻晚風贏得君王畱步輦玉簫嘹喨月明中

雨夜聞簫

【明】葉小鸞

紗窗徙倚倍無聊香燼燻鑪懶更燒一縷簫聲何處弄隔簾微雨濕芭蕉

禦定佩文齋詠物詩選卷一百八十九

欽定四庫全書

禦定佩文齋詠物詩選卷一百九十

管類

五言古

樓中聞淸管

【唐】韋應物

山陽遺韻在林端橫吹驚響防慿髙閣曲怨繞秋城淅瀝危葉振蕭瑟涼气生始遇玆管賞已懷故園情

感懷

【明】桑恱

嶰谷有奇竹能中虞廷管九奏鬼神格陽舒寒谷暖新裁作長笛杳傳新聲曲終風不吹秋色滿空庭

五言絕句

遊春詞

【唐】令狐楚

一夜好風吹新花一萬枝風前調玉管花下簇金覊

雙吹管

【唐】陸龜蒙

長短截浮筠參差作飛鳳髙樓明月夜吹出江南弄

七言絕句

春曉太平公主小樓聞吟雙管

【唐】沈佺期

主家天上鳳樓人傳得仙音到客新未省落梅和折柳風吹防作萬家春

夜聞鄰管

【唐】劉商

何事霜天月滿空鸝雛百囀向春風鄰家思婦更長短楊柳如絲在管中

贈楊鏈師

【唐】鮑溶

紫煙衣上繡春云淸隱山書小篆文明月在天將鳳管夜涼吹向玉宸君

贈鄭倫吹鳳管

【唐】施肩吾

喃喃解語鳳凰兒曽聽梨園竹裏吹誰謂五陵年少子還將此曲暗相隨

禦定佩文齋詠物詩選卷一百九十

欽定四庫全書

禦定佩文齋詠物詩選卷一百九十一

笙類

五言古

詠笙

【梁】陸罩

管淸羅袖拂響合絳唇吹含情應節轉逸態逐聲移所美周王子弄羽一參差

笙

【梁】沈約

彼美實奇枝孤篠定參差鵾雞已啁哳棗下復林離本期王子宴寧待洛濱吹

笙

【唐】楊希道

短長插鳳翼洪細摹鸞音能令楚妃嘆復使荊王吟切切孤竹管來應云和琴

嵩嶽聞笙

【唐】劉希夷

月出嵩山東月明山益空山人愛淸景散髮臥秋風風止夜何淸獨夜艸虫鳴仙人不可見乘月近吹笙絳唇

吸靈气玉指調眞聲眞聲是何曲三山鸞鶴情昔去落塵俗願言聞此曲今來臥嵩岑何幸承幽音神仙樂吾事笙歌銘夙心

七言古【附長短句】

鳳笙曲

【梁】武帝

綠耀尅碧雕管笙朱唇玉指學鳳鳴流連參差飛且停飛且停在鳳樓弄嬌響間淸謳

玉笙謡爲鐵門笙伶周奇賦【元】張雨

我有紫霞想愛聞白玉笙懸匏比竹無靈气昆丘采此十二莖鳳咮啣明珠鳳翼排素翎金華周郎妙宮徵子晉仙人初教成月下吹參差羣雛亦和鳴緱氏山頭白雲起七月七日來相迎長謝時人一揮手飄下滿空鸞鶴聲

五言律

笙

【唐】李嶠

懸匏曲沃上孤篠汶陽隈形寫歌鸞翼聲隨舞鳳裁歡娛分北裏純孝卽南陔今日虞音奏蹌蹌鳥獸來

五言排律

緱山月夜聞王子晉吹笙

【唐】厲元

緱山明月夜岑寂隔塵氛紫府參差曲淸宵次第聞韻流多入洞聲度半和云拂竹鸞驚侶經松鶴舞羣蟾光聽處合仙路望中分坐惜千巖曙遺音過汝濆

笙磬同音

【唐】闕名

笙磬聞何處淒鏘宛在東激揚音自徹髙下曲宜同歷歷俱盈耳泠泠逺散空獸因繁奏舞人感至和通詎間洪纎韻能齊搏拊功四懸今盡美一聽辧移風

七言律

題笙

【唐】羅鄴

筠管參差排鳳翅月堂淒切勝龍吟防宜輕動纎纎玉醉送當觀灩灩金緱嶺獨能徵妙曲嬴臺相並吹淸音好將宮徴陪歌扇莫遣新聲鄭衛侵

七言絕句

殿前曲

【唐】王昌齡

幾部笙歌西殿頭梨園弟子和涼州新聲一段髙樓月聖主千秋樂未休

聽鄰家吹笙

【唐】郎士元

鳳吹聲如隔彩霞不知墻外是誰家重門深鎖無尋處疑有碧桃千樹花

秋夜安國觀聞笙

【唐】劉禹錫

織女分明銀漢秋桂枝梧葉共颼颼月露滿庭人寂寂霓裳一曲在髙樓

吹笙歌

【唐】殷堯藩

伶兒竹聲聲繞空秦女欲濕胭脂紅玉桃花片落不住三十六簧能喚風

小遊仙

【唐】曹唐

笑擎雲液紫瑤觥共請云和碧玉笙花下偶然吹一曲人間因識董雙成

其二

玉洞長春風景鮮丈人私宴就芝田笙歌蹔向花間盡便是人間一萬年

理笙

【唐】卓英英

頻倚銀屏理鳳笙調中幽意起春情因思往事成迢遞安得緱山和一聲

王都事家聽周子奇吹笙

【元】倪瓚

隔水吹笙引鳳鳴十三聲外柳風淸風流自有王子晉畱取淸樽吸月明

飲春防

【明】木公

官家春防與民同土釀鵞竿節節通一匝蘆笙吹未斷蹋歌起舞月明中

擬古宮詞

【明】蘇祐

水殿涼生獨不眠風來忽謾鳳笙傳尋常明月娟娟夜似向今宵分外圓

道院秋夕

【明】謝榛

秋河一帶月光圓露坐空除夜欲防卻訝西樓降仙子玉笙吹徹萬家寒

恭送曇陽大師

【明】屠隆

西池南嶽坐相邀髣髴煙中白玉橋手炙鵞笙踏雲路靈音一半入瓊簫

唐詞

【明】徐定夫

禁門秋艸雨中生睡醒芙蓉小帳淸幾日內廷宣喚少紫薇花底學吹笙

禦定佩文齋詠物詩選卷一百九十一

欽定四庫全書

禦定佩文齋詠物詩選卷一百九十二

笛類

五言古

詠笛

【梁】武帝

柯亭有奇竹含情復抑揚妙聲發玉指龍音響鳳凰

賦得笛

【隋】姚察

作曲是佳人制名由巧匠鵾弦時莫並鳳管還相向隨歌響更發逐舞聲彌亮宛轉度云窗逶迆出黼帳長隨畫堂裏承恩無所讓

詠笛

【隋】劉孝孫

涼秋夜笛鳴流風韻九成調髙時慷慨曲變或淒淸徵客懷離緒鄰人思舊情幸以知音顧千載有奇聲

金陵聽韓侍禦吹笛

【唐】李白

韓公吹玉笛倜儻流英音風吹繞鐘山萬壑皆龍吟王子停鳳管師襄掩瑤琴餘韻渡江去天涯安可尋

風笛

【宋】範仲淹

風引湖邊笛焉知非隱淪一聲裂云去明月生精神無爲落梅調畱寄隴頭人

七言古【附長短句】

龍笛曲

【梁】武帝

美人綿在云堂雕金鏤竹眠玉牀婉愛寥亮繞虹梁繞虹梁流月臺駐狂風郁徘徊

聞鄰船吹笛

【元】楊載

江空月寒江露白何人船頭夜吹笛參差楚調轉吳音定是江南逺行客江南萬里欲歸家笛裏分明說鬢華已分折殘堤上柳莫教吹落隴頭花

江上聞笛

【元】薩都拉

江上何人吹竹笛水淺沙寒鯨夜泣鮫人水底織冰綃灑淚成珠露華濕銀河耿耿波茫茫雁奴打更沙漵旁更深繡被夜寒重明月梅花滿地霜

自題鐵笛道人像

【元】楊維楨

道人煉鐡如煉雪丹鐵火花飛列缺神焦鬼爛愁鏌鎁精魂夜語吳鉤血居然躍冶作龍吟三尺笛成如竹截道人天聲閟天竅媧皇上天補天裂淮南張涯人中傑愛畫道人吹怒鐵道人與笛同長生直上方壺觀日月

五言律

笛

【唐】李嶠

羗笛寫龍聲長吟入夜淸關山孤月下來向隴頭鳴逐吹梅花落含春柳色驚行觀向子賦坐憶舊鄰情

剡谿館聞笛

【唐】丁仙芝

夜久聞羗笛寥寥虛客堂山空響不散谿靜曲宜長艸木生邊气城池泛夕涼虛然異風出髣髴宿平陽

七言律

寄灃州張舎人笛

【唐】杜牧

髮勻肉好生春嶺截玉鉆星寄使君檀的染時痕半月落梅飄處響穿雲樓中威鳳傾冠聽沙上驚鴻掠水分遙想紫泥封詔罷夜深應隔禁墻聞

聞笛

【元】張翥

何人吹笛傍江幹木落淮南夜色寒三弄水邊人艤櫂一聲雲杪客憑防梅花簌簌吹應落楊柳依依折欲殘惆悵綠珠何處在綺窗深鎖月漫漫

鐵笛爲孟天暐賦

張翥

愛此輕圓鐵鑄成何須楚竹選孤生年多化作靑蛇色夜靜吹如彩鳳聲繡出碧花凝錯落冷涵金气發鏗淸防宜攜向君山去一聽仙翁奏月明

猿臂笛

【元】張雨

三峽家山已隔生一枝玉骨尙堪橫攀援逺似穿雲曲吟嘯髙於噴竹聲栗葉霜黃天竺夢梅花春老玉關情伶倫且爲相娛樂誰問將軍善射名

宿巴陵聞笛

【明】王偁

玉笛飄殘月下聲空江秋入思冥冥怪來楊柳移關塞可是梅花落洞庭半夜旅情隨調切誰家少婦倚樓聽曉來更覓龍吟處一防君山水面靑

五言絕句

江夕

【唐】崔道融

江心秋月白起柁信潮行蛟龍化爲人半夜吹笛聲

鐵笛亭

【宋】朱子

何人轟鐵笛噴薄兩崖開千載畱餘響猶疑笙鶴來

小臨海曲

【元】楊維楨

道人鐵笛響半入洞庭山天風將一半吹度白銀灣

江邨

【明】僧法聚

殘陽在木末逺鳥下孤嶼漁舟歸未歸吹笛芙蓉渚

七言絕句

春夜洛城聞笛

【唐】李白

誰家玉笛暗飛聲散入春風滿洛城此夜曲中聞折柳何人不起故園情

水調歌

【唐】蓋嘉運

猛將關西意气多能騎駿馬弄雕戈金鞍寶鉸精神出笛倚新翻水調歌

李謩笛

【唐】張祜

平時東幸洛陽城天樂宮中夜徹明無柰李謩偸曲譜酒樓吹笛是新聲

塞上聞笛

張祜

一夜梅花笛裏飛冷沙晴檻月光輝北風吹盡向何處髙入寒云燕雁稀

觀石將軍舞

【唐】李益

微月東南上戍樓琵琶起舞錦纒頭更聞橫笛關山逺白艸平沙西塞秋

從軍北徵

李益

天山雪後海風寒橫笛偏吹行路難磧裏徵人三十萬一時回首月中看

泛舟入後谿

【唐】羊士諤

東風朝日破輕嵐仙櫂初移酒未酣玉笛閒吹折楊柳春風無事傍漁潭

夜笛詞

【唐】施肩吾

皎潔西樓月未斜笛聲寥亮入東家卻令燈下裁衣婦誤剪同心一半花

笛

【唐】張喬

剪雨裁雲一節秋落梅楊柳曲中畱尊前蹔借慇懃看明月曽聞向隴頭

寄瑉笛與宇文舎人

【唐】杜牧

調髙銀字聲還側物比柯亭韻校奇寄與玉人天上去桓將軍見不教吹

初秋寓直

【唐】鄭畋

曉星獨掛結麟樓三殿風髙藥樹秋玉笛數聲飄不住問人依約在東頭

華淸宮

【唐】崔魯

銀河漾漾月輝輝樓礙星邊織女機橫玉叫云淸似水滿空霜逐一聲飛

破笛

【唐】闕名

當時得意气塡心一曲君王直萬金今日不如庭下竹風來猶得學龍吟

和讀書臺入夜卽事

【宋】王庭珪

池底星光个个添半鉤斜月吐纎纎數聲寒笛西風下人在珠樓捲暮簾

聞笛

【宋】嚴羽

江上誰家吹笛聲月明霜白可堪聽孤舟萬里瀟湘客一夜歸心滿洞庭

秋夜聞笛

【元】薩都拉

何人吹笛秋風外北固山前月色寒亦有江南未歸客徘徊終夜倚闌干

鎭江寄王本中臺掾

薩都拉

梅花落盡空吹笛正月半頭思逺人兩岸好山靑不斷一江微雨鷓鴣春

晚眺

【元】周權

閃閃歸鴉過別林斜陽流水意沈沈數聲樵笛人何處一路寒山晚翠深

柯亭

【元】黃鎭成

金碧樓臺宅梵王柯亭無處問中郎何當截取如椽榦吹起昆崘紫鳳凰

谷口

黃鎭成

谷口橋邊日未斜先尋宿處近梅花分明聽得吹長笛只隔紅防第一家

夏日雜興

【元】僧善住

落盡紅芳見緑陰小橋流水雨餘深市樓橫笛誰家子吹得殘陽下逺岑

和袁海叟題老蛟化江叟吹笛圖

【明】顧祿

千里神蛟化作翁月明吹笛倚龍宮曲聲不許人間聽散入重湖半夜風

吹笛士女圖

【明】張泰

冰簟銀牀倚石屏芭蕉涼露濕秋庭貞心試托湘江竹吹向流云與鳳聽

聞笛

【明】陳蒙

落盡梅花雪滿庭故園楊柳夢中靑羗兒馬上傳來曲今夜關山月裏聽

聞笛

【明】楊愼

江樓寒笛起春聲蜀客扁舟萬里行吹盡落梅還折柳新年殘臘正關情

淸明日偶述

【明】蘇澹

梨花寂寂燕飄零藥檻蘭畦嫩葉生處處兒童吹柳笛扶持春事到淸明

冬夜聞笛

【明】謝榛

雪後寒雲散禦堤笛聲何處重淒淒北風吹折邊城柳人倚層樓月正西

寄武林朱九疑

【明】盛時泰

湖上輕風拂柳條美人吹笛向平橋欲知胥浦潮初退正是秦淮雪半消

梅下吹笛

【明】顧大典

紅筵綠酒撲寒香樹樹梅花壓粉墻忽見玉鱗飛夜月自吹長笛坐胡牀

西湖聞笛

【明】徐後

月白霜寒客夢醒笛聲迥出柳洲亭莫教吹過孤山去風裏梅花不耐聽

江上

【明】範如珪

江上西風雨復晴菇蒲深處釣絲輕何人隔岸吹長笛楊柳秋江一夜生

宮詞

【明】王叔承

十五傳歌太常壽陽公主教新妝朝來試弄瑯玕笛零落梅花玳瑁牀

夜坐懷顧益卿按察

【明】沈明臣

髙雲南去夜郎低萬里秋風過五谿玉笛不吹江水綠美人猶在月明西

楊柳枝詞

【明】朱陽仲

廣陵楊花辭故枝各自空條雨後垂羗笛不知春自去分明一曲月中吹

吹笛

【明】丰越人

空林醉臥不知秋手采芙蓉下小舟明月滿天涼似水閒吹短笛過滄洲

聞笛

【明】僧徳祥

江花如雪繞江春江水迢迢入夢頻一夜東風有橫笛滿城都是惜花人

好谿漁歌

【明】僧來復

少微山下萬松靑鐵笛擕將過水亭吟得竹枝新有譜秋風吹與老龍聽

禦定佩文齋詠物詩選卷一百九十二

欽定四庫全書

禦定佩文齋詠物詩選卷一百九十三

琴類【附風琴】

五言古

秋夜詠琴

【梁】劉孝綽

上宮秋露結上客夜琴鳴幽蘭暫罷曲積雪更傳聲

賦得爲我彈鳴琴

【陳】賀徹

薄暮髙堂上調琴召美人伯喈聲未盡相如曲復新防徽還轉弄亂爪更畱賓聊持一弦響雜起艷歌塵

日晚彈琴

【北齊】馬元熈

上客敞前扉鳴琴對晚暉掩抑歌張女淒淸奏楚妃稍視紅塵落漸覺白雲飛新聲獨見賞莫恨知音稀

聽琴

【北齊】蕭慤

洞門涼气滿閒館夕陰生弦隨流水急調雜秋風淸掩抑朝飛弄淒斷夜啼聲至人齊物我持此悅髙情

弄琴

【北周】庾信

雉飛催曉別烏啼驚夜眠若交新曲變惟須促一弦

其二

不見石城樂惟聞烏噪林新聲逐弦轉應得動春心

詠琴

【唐】楊希道

久擅龍門質孤竦嶧陽名齊娥初發弄趙女正調聲嘉客勿遽返繁弦曲未成

琴

【唐】王昌齡

孤桐祕虛鳴朴素傳幽眞髣髴弦指外遂見初古人意遠風雪苦時來江山春髙宴未終曲誰能辧經綸聽彈風入松闋贈楊補闕

王昌齡

商風入我弦夜竹深有露聲沈與林寂淸景不可度寥落幽居心颼飅靑松樹松風吹艸白谿水寒日暮聲意去復還九變待一顧空山多雨雪獨立君始悟

聽鄭五愔彈琴

【唐】孟浩然

阮籍推名飲淸風滿竹林半酣下衫袖拂拭龍唇琴一杯彈一曲不覺夕陽沈予意在山水聞之諧夙心贈裴九侍禦昌江艸堂彈琴【唐】賈至

朔風吹疎林積雪在崖巘鳴琴艸堂響小澗淸且淺沈吟東山意欲去芳歲晚悵望黃綺心白雲若在眼

江上琴興

【唐】常建

江上調玉琴一弦淸一心泠泠七弦徧萬木澄幽陰能使江月白又令江水深始知枯桐枝可以徽黃金

張山人彈琴

常建

君去芳艸綠西峯彈玉琴豈惟丘中賞兼得淸煩襟朝從山口還出嶺聞淸音了然雲霞气照見天地心鶴下澄空翩翩舞松林攺弦叩商聲又聽飛龍吟稍覺此身妄漸知仙事深其將鏈金鼎永以投吾簪

幽琴

【唐】劉長卿

月色滿軒白琴聲宜夜防泠泠七弦上靜聽松風寒古調𨿽自愛今人多不彈向君投此曲所貴知音難

琴

【唐】韋應物

有客天一方寄我孤桐琴迢迢萬里隔托此傳幽音冰霜中自結龍鳳相與吟弦以明直道漆以固交深

淸夜琴興

【唐】白居易

月出鳥棲盡寂然坐空林是時心境閒可以彈素琴淸泠由木性恬淡隨人心心積和平气木應正始音響余羣動息曲罷秋夜深正聲感元化天地淸沈沈

和順之琴者

白居易

陰陰花院月耿耿蘭房燭中有弄琴人聲貌俱如玉淸泠石泉引雅淡風松曲遂使君子心不愛凡絲竹

聽彈古淥水

白居易

聞君古淥水使我生和平欲識慢流意爲聽疎泛聲西窓竹陰卞竟日有餘淸

奉和張舍人閣中直夜思聞雅琴因書事通簡

僚友

【唐】呂溫

迢迢天上直寂寞丘中琴憶爾山水韻起予仁智心凝情在正始超想疎煩襟涼生子夜後月照禁垣深逺風靄蘭气微露淸桐陰方襲緇衣慶永奏南薰吟

夜集汝州郡齋聽陸僧辧彈琴

【唐】孟郊

康樂寵詞客淸宵意無窮徴文北山外借月南樓中千里愁並盡一樽歡蹔同胡爲戞楚琴淅瀝起寒風

聽尹鏈師彈琴

【唐】吳筠

至樂本太乙幽琴和乾坤鄭聲久亂雅此道希能尊吾見尹仙翁伯牙今復存眾人乘其流夫子達其源在山峻峯峙在水洪濤奔都忘邇城闕但覺淸心魂代乏識微者幽音誰與論

寶琴

【唐】僧彪

吾有一寶琴價重雙南金刻作龍鳳像彈爲山水音星從徽裏發風來上吟鐘期不可遇誰辧曲中心

和楊畋孤琴詠

【宋】範仲淹

愛此千年器如見古人面欲彈換朱絲明月當秋漢我願宮商弦相應聲無間自然召南風莫起孤琴嘆

趙君澤擕琴載酒見訪分韻得琴字

【宋】朱子

山城夜寥閴虛堂杳沈沈王孫有髙趣挈榼來相尋喜玆煩抱舒未覺杯酒深一爲塵外想再撫丘中琴餘音殷雷動爽籟悲龍吟寄謝箏笛耳寧知山水音

聽袁員外彈琴

【元】倪瓚

郎官調緑綺谷雪賞初晴兩忘弦與手流泉松吹聲問年逾八十云嘗見河淸掛帆望九華神人歘相迎啖以海上棗歡愛若平生元遇寧復得惜哉遺姓名

登忠勤樓聽久孚賀架閣彈琴

【明】汪廣洋

畫棟棲朝霞層檐宿秋霧振衣坐前楹援琴寫中素幽泉鳴澗深落花蕩春暮油然聞至音令人起遐慕

古詩

【明】賀甫

焦桐古制作乃是防下材金徽燦星斗玉軫調風雷寶之不欲彈撫視日幾廻囊韜借文錦有待知音來

七言古【附長短句】

琴歌

【唐】李頎

主人有酒歡今夕請奏鳴琴廣陵客月照城頭烏半飛霜淒萬樹風入衣銅鑪華燭燭增輝初彈淥水後楚妃一聲巳動物皆靜四座無言星欲稀淸淮奉使千餘里敢告雲山從此始

聽潁師彈琴

【唐】韓愈

暱暱兒女語恩怨相爾汝劃然變軒昂勇士赴敵塲浮雲栁絮無根蔕天地闊逺隨飛揚喧啾百鳥羣忽見孤鳳凰躋攀分寸不可上失勢一落千文彊嗟余有兩耳未省聽絲篁自聞潁師彈起坐在一旁推手遽止之濕衣淚滂滂潁乎爾誠能無以冰炭置我腸

水仙操

【唐】李咸用

大波相拍流水鳴蓬山鳥獸多奇形琴心不喜亦不驚安弦緩爪何泠泠水仙飄渺來相迎伯牙從此畱嘉名嶧陽散木虛且輕重華斧下知其聲檿絲相糺成淒淸調和引得薫風生指底先王長養情曲終天下稱太平後人好事傳其曲有時聲足意不足始峩峩兮復洋洋但見山靑兼水緑成連入海移人情豈是本來無嗜欲琴兮琴兮在自然不在徽金將軫玉

聽賢師琴

【宋】蘇軾

大弦春溫和且平小弦防折亮以淸平生未識宮與角但聞牛鳴盎中雉登木門前剝啄誰叩門山僧未閒君勿嗔歸家且覓千斛水淨洗從前箏笛耳

舟中聽琴

【宋】蘇轍

江流浩浩羣動息琴聲瑯瑯中夜鳴水深天闊音響逺仰視牛斗皆縦橫昔有至人愛奇曲學之三歲終無成一朝隨師過滄海畱置絕島不復迎終年見怪心自感海水震掉魚龍驚翻回蕩潏有遺韻琴意忽忽從此生師來迎笑問所得撫手無言心已明世人囂囂好絲竹撞鐘擊鼓浪謂榮安知江琴韻超絕掩耳大笑不肯聽

智仲可月下彈琴圖

【金】元好問

暮春舞雩鼓瑟希琴語解吐胸中奇誰言手揮七弦易大笑虎頭眞絕癡北風蕭蕭路何永流波湯湯君自知三尺絲桐盡堪老兒童休訝鶴書遲

鄱陽蕭性淵攜其祖將領所愛唐琴號霜鐘者還自和林求詩六月三日五門宣赦後作

【元】揭傒斯

嵩州昔有蕭將軍讀書學劍天下聞南隨龍馬渡江去尙有孤琴傳子孫孤琴云是唐人斵昔日軍中自行樂至今猶存殺伐聲一鼔哀風振寥廓將軍之孫才且良文能作賦武蹶張秦王城下飲白馬祁連山中射白狼時平好文不好武抱琴卻嘆儒衣誤昭王臺上看靑春彭郎磯頭夢歸路日長史館幽且閒正冠拂琴爲我彈京城六月日如火霜鐘半夜鳴空山南風自有虞廷操可惜同心不同調捐琴決眼望靑天今日天門有新詔古琴漆有蛇蚹紋者材之良也道友擕一琴甚古謂是零陵湘石枯桐斵成索價三百緡無償之者戲作湘桐吟

【元】周權

黃鐘沈聲喧瓦缶良材入防知多少誰裁鳴鳳千年枝蛇蚹龍紋巧蟠紐澤堅古漆光不磨徽弦不具含云和巳無伯牙之手子期耳三嘆如此湘桐何

聽鄭廷美彈琴

【元】王逢

畫闌月照芙蓉霜博山水暖薔薇香石屏石幾靑黛光鄭卿君子琴中堂橊裙蕙帶辭羅洞玉佩朱纓脫飛鞚何處春深云滿林小巢並語梧花鳳君不見湘靈鼓瑟湘江滸苦竹祠荒愁暮雨遺音一曲增感傷使我無言重懷古重懷古雞喔喔明星爛熳東城角誰家尙奏桑間樂

秋夜聽谷大彈陽春白雪遂歌以贈

【明】黃元

昔聞歌白雪未知弦上聲看君彈來秋月下十指如度春風鳴初聞飄飄下天闕亂逐回風气騷屑凍來深樹梅不開散入空林竹應折又如紛紛江上來流音中節渾相催防陵一日幾人度剡谿半夜孤舟廻淸川帶寒流野鳥絕繁語少女歌殘葉共飛仙郎唱罷花能舞須防雪晴風亦遲按弦問君君不知聲殘響絕無所見惟見桐枝秋露垂

史滄如擕琴過訪

【明】葛一龍

櫻桃花開山雨紅有客乘舟雲水東舟空祗餘三尺桐仙人气骨林下風姓名不署神相通別云訪我若不遇自彈一曲出門去

五言律

琴

【唐】李嶠

隠士竹林隈英聲寶匣開風前緑綺弄月下白雲來淮海多爲室梁岷舊作臺子期如可聽山水響余哀

聽蜀僧濬彈琴

【唐】李白

蜀僧抱緑綺西下峨嵋峯爲我一揮手如聽萬壑松客心洗流水餘響入霜鐘不覺碧山暮秋云暗幾重

聽琴秋夜贈寇尊師

【唐】常建

琴當秋夜聽況是洞中人一指指應法一聲聲爽神寒虫臨砌黙淸吹褭燈頻何必鐘期耳髙閒自可親送彈琴李長史往洪州

【唐】錢起

抱琴爲傲吏孤棹復南行幾度秋江水皆添白雪聲佳期來客夢幽思緩王程佐牧無勞問心和政自平

對琴待月

【唐】白居易

竹院新晴夜松未臥時共琴爲老伴與月有秋期玉軫臨風久金波出霧遲幽音待淸景惟是我心知

松下琴贈客

白居易

松寂風初定琴淸夜欲闌偶因羣動息試撥一聲看寡鶴當徽怨秋泉應指寒慚君此傾聽本不爲君彈郡中夜聽李山人彈三樂

白居易

風琴秋拂匣月戶夜開闗榮啟先生樂姑蘇太守閒傳聲千古後得意一時間卻怪鐘期耳惟聽水與山

船夜援琴

白居易

鳥棲魚不動月照夜江深身外都無事舟中只有琴七弦爲益友兩耳是知音心靜卽聲淡其間無古今秋夜仰懷錢孟二公琴客防【唐】賈島

月色四時好秋光君子知南山昨夜雨爲我寫淸規獨鶴聳寒骨髙杉韻細颸仙家縹緲弄髣髴此中期

聽琴

【唐】張喬

淸月轉瑤軫弄中湘水寒能令坐來客不語自相看靜恐鬼神出急疑風雨殘幾時歸嶺嶠更過洞庭彈

琴

【唐】潘緯

客來鳴素琴惆悵對遺音一曲起於古幾人聽到今晝寒風靄逺日泛月煙深夙續水山操坐生方外心

秋夜聽業上人彈琴

【唐】僧貫休

萬物都寂寂堪聞彈正聲人心盡如此天下自和平湘水瀉秋碧古風吹太淸往年廬嶽奏今夕更分明

抱琴

【元】黃溍

三尺枯桐樹相隨年嵗深此行端有意何處托知音隠隠靑山夜寥寥太古心空擕水仙曲更向海中岑

聽袁子方彈琴

【元】倪瓚

蕙帳凝夕淸髙堂流月明芳琴發綺席列座散繁纓廻翔別鵠意縹緲孤鸞鳴一寫冰霜操掩抑寄餘情

夜訪芑蟾二釋子因宿西澗聽琴

【明】髙啟

淸夜獨幽尋巖扉落葉深許擕陶令酒來聽潁師琴人醉月沈閣烏啼風滿林應畱西澗水千載寫餘音

五言排律

同張參軍喜李尙書寄新琴【唐】司空曙

新琴傳鳳凰晴景稱髙張白玉連徽淨朱絲系爪長輕埃隨拂拭雜籟滿鏗鏘暗想山泉合如親蘭蕙芳正聲消鄭衛古狀掩笙簧逺識賢人意淸風願激揚

詠夫子鼔琴得其人

【唐】白行簡

宣父窮元奧師襄受素琴稍殊流水引全辧聖人心慕徳深余感懷仁意自深泠泠傳妙手摵摵振空林促調淸風至操弦白日沈曲終情不盡今古仰知音

七言律

夢得相過援琴命酒因彈秋思偶詠所懷兼寄

繼之待價二相府

【唐】白居易

閒居靜侶偶相招小飲初酣琴欲調我正風前弄秋思君應天上聽云韶時和始見陶鈞力物遂方知盛聖朝雙鳳棲梧魚在藻飛沈隨分各逍遙

聽段處士彈琴

【唐】方幹

幾年調弄七條絲元化分功十指知泉迸幽音離石底松含細韻在霜枝窓東顧兔初圓夜竹上寒蟬盡散時惟有此中心更靜聲聲堪作後人師

聽趙秀才彈琴

【唐】韋莊

滿匣冰泉咽又鳴玉音閒淡入神淸巫山夜雨弦中起湘水淸波指下生蜂簇野花吟細韻蟬移髙栁迸殘聲不須更奏幽蘭曲卓氏門前月正明

琴

【唐】孫氏

玉指朱弦軋復淸湘妃一曲最難聽初疑防防涼風動又似蕭蕭暮雨零近若流泉來碧嶂逺如元鶴下靑防夜深彈罷堪惆悵霧濕叢蘭月滿庭

次韻子由彈琴

【宋】蘇軾

琴上遺聲久不彈琴中古意本長存苦心欲記常迷舊信指如歸自著痕應有仙人依樹聽空教瘦鶴舞風鶱誰知千里谿堂夜時引驚猨撼竹軒

神鳳琴

【元】虞集

鳴鳥人間久不聞遺弦欲托斷琴紋曽看土鼓歌朝日亦共陶尊醉夜分五色雲中迎太乙九疑山下望湘君采詩應被唐風譜早晚樓船或祀汾

無弦琴

【元】謝宗可

獨繭長繅底用抽蛇紋空鎖鳳枝秋落星畱暈繩光斷凍瀑無聲練影收別鶴那聞風外泣孤鸞不向月中愁多情只有柴桑老寂寂髙山水自流

五言絕句

山夜調琴

【唐】王績

促軫乘明月抽弦對白雲從來山水韻不使俗人聞

夜興

【唐】王勃

野煙含夕渚山月照秋林還將中散興來偶步兵琴和逰房公舊竹亭聞琴

【唐】劉禹錫

尙有竹間路永無綦下塵一聞流水曲重憶飡霞人

琴

【唐】白居易

置琴曲幾上慵坐但含情何煩故揮弄風弦自有聲

聽琴

【唐】王元

拂塵開按匣何事獨顰眉古調俗不樂正聲君自知

書琴臺

【宋】趙抃

制動必原靜治人先正心風乎晝壇上退食鳴瑤琴

聽琴

【宋】葛長庚

心造虛無外弦鳴指甲間夜來宮調罷明月滿空山

山中

【金】張建

林櫻墮紅珠打著琴上弦山人時一笑愛此聲瑯然

彈琴髙士

【明】楊基

江靜月在水山空秋滿亭自彈還自罷初不要人聽

對琴

【明】僧明顯

對琴不見琴忘琴聽琴響坐久聽亦無雲飛樹尖上

七言絕句

湖口逢江州朱道士因聽琴【唐】盧綸

廬山道士夜擕琴映月相逢辧語音引坐霜中彈一弄滿船商客有歸心

贈賀若少府

【唐】陸暢

十日廣陵城裏住聽君花下撫金徽新聲指上懷中紙莫怪濳偸數曲歸

彈秋思

【唐】白居易

信意閒彈秋思時調淸聲直韻疎遲近來漸喜無人聽琴格髙低心自知

夜調琴憶崔少卿

白居易

今夜調琴忽有情欲彈惆悵憶崔卿何人解愛中徽上秋思邊頭八九聲

贈譚客

白居易

上客淸譚何亹亹幽人閒思自寥寥請君謾說長安事膝上風淸琴正調

聽幽蘭

白居易

琴中有曲是幽蘭爲我殷勤更弄看欲得身心俱靜好自彈不及聽人彈

聽琴

【唐】王建

無事此身離白雲松風谿水不曽聞至心聽著仙翁引今看靑山圍繞君

風中琴

【唐】盧仝

五音六律十三徽龍吟鶴響思庖犧一彈流水一彈月水月風生松樹枝

贈美人琴弦

【唐】裴夷直

應從玉指到金徽萬態千情料可知今夜燈前湘水曲殷勤封在七條絲

涇州聽張處士彈琴

【唐】項斯

邊州獨夜正思鄕君又彈琴在客堂髣髴不離燈影外似聞流水到瀟湘

送謝山人歸江夏

【唐】陳陶

黃鶴春風二千里山人佳期碧江水擕琴一醉楊栁堤日暮龍沙白雲起

嘲飛卿

【唐】段成式

燕支山色重能輕南陽水澤鬭分明不煩射雉先張翳自有琴中威鳳聲

夜聽李山人彈琴

【唐】司馬札

瑤琴夜久弦秋淸楚客一奏湘煙生曲終聲盡意不盡月照竹軒紅葉明

聽劉尊師彈琴

【唐】曹鄴

曽於淸海獨聞蟬又向空庭夜聽泉不似齋堂人靜處秋聲長在七條弦

訪友人幽居

【唐】雍陶

莎深苔滑地無塵竹冷花遲剩駐春盡日弄琴誰共聽與君兼鶴是三人

秋日聽僧彈琴

【唐】吳仁璧

金徽玉軫韻泠然言下浮生指下泉恰稱秋風西北起一時吹入碧湘煙

席間贈琴客

【唐】崔玨

七條弦上五音寒此藝知音自古難惟有河南房次律始終憐得董庭蘭

聽僧彈琴

【唐】僧貫休

家近吳王古戰城海風終日打潮聲今朝鄕思渾堆積琴上聞師大蠏行

琴

【唐】僧隠巒

七條絲上寄深意澗水松風生十指自乃知音猶尙稀欲教更入何人耳

聽武道士彈賀若

【宋】蘇軾

淸風終日自開簾涼月今宵肯掛檐琴裏若能知賀若詩中定合愛陶濳

夢逰洛中

【宋】蔡襄

修竹蕭蕭曲檻前淸泉防防小池邊琴中一弄履霜操人靜當庭月正圓

題趙仲穆山水

【元】仇遠

緑林紅樹石崢嶸有客擕琴訪友生今夜西軒風月好慇懃爲我鼓商聲

贈茅山道士

【元】薩都拉

茅山道士來相訪手抱七弦琴一張準擬月明彈一曲桐花落盡晚風涼

贈錢塘琴士

【元】貢師泰

畫船載酒西湖上一日笙歌幾萬錢獨抱孤桐向何處夜深彈月上靑天

偶題

【元】黃淸老

永夜觀兒課舊編小窓燈火憶當年曲肱自笑不成寐月上瑤琴第五弦

贈山中道士善琴

【元】余闕

山中道士緑荷衣新抱瑤琴出翠微已與塵緣斷來往逢人猶鼔雉朝飛

宮詞

【明】朱權

銀潢斗轉掛疎櫺翡翠窓紗夜未扃三弄琴聲彈大雅一簾明月到中庭

月明聽胡琴

【明】徐賁

檀板朱弦出砑聲停杯齊聽月當楹分明自是涼州曲不解何人最有情

滄州道中寄蔡道卿

【明】王愼中

泠泠風舉碧羅裳一曲焦桐月在牀寂歷寒波兼墜葉不知何處是瀟湘

附風琴

七言絕句

風琴

【唐】僧貫休

至竟心爲造物功一枝靑竹四弦風寥寥雙耳更深後如在緱山明月中

禦定佩文齋詠物詩選卷一百九十三

欽定四庫全書

禦定佩文齋詠物詩選卷一百九十四

琴石類

五言古

司空主簿琴席

【唐】韋應物

煙花方散薄蕙气猶含露淡景發淸琴幽期黙云悟畱連白雪意斷續廻風度掩抑𨿽巳終忡忡在幽素

七言古

問支琴石

【唐】白居易

疑因星隕空中落嘆被泥埋澗底沈天上定應勝地上支機未必及支琴提擕拂拭知恩否𨿽不能言合有心

五言律

崔湖州贈紅石琴薦煥如錦文無以答之以詩

酬謝

【唐】白居易

頳錦支緑綺韻同相感深千年古澗石八月秋堂琴引出山水思助成金玉音人間無可比比我與君心

七言絕句

李西川薦琴石

【唐】柳宗元

遠師騶忌鼓鳴琴去和南風愜舜心從此他山千古重殷勤曽是奉徽音

禦定佩文齋詠物詩選卷一百九十四

欽定四庫全書

禦定佩文齋詠物詩選卷一百九十五

瑟類

七言古

趙瑟曲

【梁】沈約

邯鄲奇弄出文梓縈弦急調切流徴鶴徘徊白雲起白雲起郁披香離復合曲未央

五言律

詠瑟

【唐】李嶠

伏羲初制法素女昔傳名流水嘉魚躍叢臺舞鳳驚嘉賓飲未極君子娛俱並倘入丘之戶應知由也情

五言排律

湘靈鼓瑟

【唐】錢起

善撫云和瑟常聞帝子靈馮夷空自舞楚客不堪聽逸韻諧金石淸音發杳防蒼梧來怨慕白芷動芳馨流水傳湘浦悲風過洞庭曲終人不見江上數峯靑

湘靈鼔瑟

【唐】陳季

神女泛瑤瑟古祠嚴野亭楚云來泱漭湘水助淸泠妙指微幽契繁聲入杳防一彈新月白數曲暮山靑調苦荊人意時遙帝子靈餘音如可賞試奏爲君聽

湘靈鼔瑟

【唐】王邕

寶瑟和琴韻靈妃應樂章依稀聞促桂髣髴夢新妝波外聲初發風前曲正長淒淸和萬籟斷續繞三湘轉覺雲山迥空懷杜若芳誰能傳此意雅防在宮商

七言絕句

瑤瑟

【唐】杜牧

玉仙瑤瑟夜月過樓西桂燭殘風景人間不如此動揺湘水徹明寒

小逰仙詩

【唐】曹唐

萬歲蛾睂不解愁旋彈淸瑟旋閒逰忽聞下界笙簫曲斜倚紅鸞笑不休

瑤瑟吟

【唐】溫庭筠

冰簟銀牀夢不成碧天如水夜雲輕雁聲逺過瀟湘去十二樓中月自明

湘中弦

【明】徐庸

蘋花含露荻含風霄漢無雲水接空二十五弦今夜撥沅湘江上月明中

禦定佩文齋詠物詩選卷一百九十五

欽定四庫全書

禦定佩文齋詠物詩選卷一百九十六

箏類

五言古

和彈箏人

【梁】元帝

瓊柱動金絲秦聲發趙曲流徵含陽春美手過如玉

詠箏

【梁】沈約

秦箏吐絕調玉柱揚淸曲弦依髙張斷聲隨妙指續徒聞音繞梁寜知顏如玉

詠箏

【梁】王臺卿

依歌時轉韻按曲動花鈿促調移輕柱亂手度繁弦惟有髙秋月秦聲獨可憐

元圃宴各詠一物得箏

【陳】陸瓊

三五並時年二八共來前今逢泗濱樹定減琴中弦鶴別霜初緊烏啼月正懸

髙樓夜彈箏

【唐】常建

髙樓百餘尺直上江水平明月照人苦開簾彈玉箏山髙猿狖急天靜鴻雁鳴曲度猶未終東峯霞半生

鳴箏曲

【元】楊維楨

斷虹落屏山斜鴈著行安釘鈴雙啄木錯落千珠柈秋龍吟玉海夜燕語雕防只因桓叔夏重起爲君彈

七言古【附長短句】

秦箏曲

【梁】沈約

羅袖飄纚拂雕桐促柱髙張散輕宮迎歌度舞遏歸風遏歸風止流月壽萬春歡無歇

夜坐看搊箏

【唐】王諲

調箏夜坐燈光裏卻掛羅帷露纖指朱弦一一聲不同玉柱連連影相似不知何處學新聲曲曲彈來未覩名應是石家金穀裏流傳未滿洛陽城

秦箏曲

【明】沈愚

髙樓欲暮花含煙嫣紅落粉愁無眠含羞起舞銀燭前玉纖輕抹鴛鴦弦鴛鴦弦鳳凰曲移妾心置君腹

五言律【附小律】

觀搊箏

【唐】王灣

虛室有秦箏箏新月復淸弦多弄委曲柱促語分明曉怨凝繁手春嬌入曼聲近來惟此樂傳得美人情

紺甲麗人

【明】楊愼

銀甲卸彈箏花從玉指生逡巡捲羅袖掩抑奉金觥莫摘相思子瓊枝最有情

聞箏

【明】王廷陳

花月可憐春房櫳映玉人思繁纖指亂愁劇翠蛾顰授色歌頻變畱賓態轉新曲終仍自敍家世本西秦

箏

【明】朱曰藩

日者西園宴云和獨未收弦張鵾轉急柱促雁相求靡靡縈懷切纖纖繞指柔多情如有待庭樹莫先秋

七言律

贈彈箏人

【明】張羽

先輩曽將舊曲傳纖纖銀甲更堪憐淸和未數湘靈瑟嘹喨渾同蜀國弦鶯弄晚風啼復歇雁飛秋水斷還連坐中北客聽來少謾想當時一惘然

五言絕句

聽箏

【唐】李端

鳴箏金粟柱素手玉房前欲得周郎顧時時誤拂弦

七言絕句

夜聞商人船上箏

【唐】劉禹錫

大艑髙船一百尺淸聲促柱十三弦揚州市裏商人女來占江西明月天

夜箏

【唐】白居易

紫袖紅弦明月中自彈自感暗低容弦凝指咽聲停處別有深情一萬重

戲答思黯有能箏者以此戲之白居易

何時得見十三弦待取無雲有月天願得金波明似鏡鏡中照出月中仙

宮詞

【唐】王涯

箏翻禁曲覺聲難玉柱皆非舊處安記得君王曽道好長因下輦得先彈

聽箏

【唐】張祜

十指纖纖玉筍紅雁行輕遏翠弦中分明似說長城苦水咽云寒一夜風

贈彈箏者

【元】薩都拉

銀甲彈冰五十弦海門風急雁行偏故人情重知多少揚子江頭月滿船

元宮詞

【明】朱有燉

月夜西宮聽按箏文殊指撥太分明淸音瀏亮天顏喜彈罷還教合鳳笙

聽李節彈箏和韻

【明】文嘉

泠泠寒玉瀉秦箏片片淸聲似斷冰一曲潭疑李憑在不知秋旅是金陵

贈箏人

【明】楊愼

綺筵雕爼換新聲博取瓊花出玉英肯信博陵崔十四平生願作樂中箏

正徳宮詞

【明】王世貞

仙韶別院奏新聲不按唐山曲裏名靑鷂白翎俱入破十三弦底似雷鳴

聽李節彈箏

【明】盛時泰

酒淸香藹夜搊箏弦上涼生六月冰但許風流擅南館不教飛夢繞西陵

禦定佩文齋詠物詩選卷一百九十六

欽定四庫全書

禦定佩文齋詠物詩選卷一百九十七

琵琶類

五言古

琵琶

【齊】王融

抱月如可明懷風殊復淸絲中傳意緒花裏寄春情掩抑有奇態淒鏘多好聲芳袖幸時拂龍門空自生

琵琶

【梁】徐勉

𨿽爲逺道怨翻成今日歡含花巳灼灼類月復團團

聽鄰人琵琶

【唐】陳叔達

本自龍門桐因妍入漢宮香緣羅袖裏聲逐朱弦中𨿽有相思韻翻將入塞同闗山臨卻月花蕊散廻風爲將金穀引添令曲未終

七言古

臨川康樂亭聽琵琶坐客索詩

【宋】僧恵洪

小槽橫捧梳妝薄緑羅綰帶仍斜搭十指纖纖蔥乍剝紫燕飛翻初弄撥梨園曲調皆品匝斂容卻復停時霎日烘花底光似發嬌鶯得暖歌唇滑圓吭相應啼恰恰須臾急變花十八玉盤簌防珠璣撒坐客漸欲身離榻裂帛一聲催合煞玉容嬌困撥仍插雪梅一枝初破臘王光祿家屏後琵琶短歌

【明】柳應芳

十二金屏逐面遮雙鬟背倚彈琵琶六麼急齊聲按桃葉桃根舊一家曲罷屏開但香霧餘音空繞瑚樹中年魂夢不驚飛雒月巫云引歸路

五言律

琵琶

【唐】李嶠

朱絲聞岱谷鑠質本多端半月分弦出叢花拂面安將軍曽制曲司馬屢陪觀本是邊頭樂希君馬上彈

聽琵琶伎彈略略

【唐】白居易

腕軟撥頭輕新教略略成四弦千徧語一曲萬重情法向師邊得能從意上生莫欺江外手別是一家聲和髙啟聞鄰家琵琶之作

【明】徐賁

花暗短垣春琵琶度隔鄰促弦知攺調停撥似要人得見情應眷遙聽思巳親摧蔵曲中怨何事話能眞

琵琶

【明】常倫

紅袖揮金撥朱弦系玉肩團圞懷夜月幽咽瀉春泉白雪調終宴靑雲遏逺天悠悠時斷續引興似當年

七言律

代琵琶弟子謝女師曹供奉寄新調弄譜

【唐】白居易

琵琶師在九重城忽得書來喜且驚一紙展看非舊譜四弦翻出是新聲蕤賓掩抑嬌多怨散水玲瓏峭更淸珠顆淚霑金捍撥紅妝弟子不勝情

桐灘月夜舟中聞琵琶

【元】吳景奎

湛湛長江上有楓予懷渺渺水雲空未誇湓浦逢商婦剩喜桐灘有釣翁欹枕醉眠秋渚月亂帆爭趂夜潮風曉寒難結思歸夢一尺秋霜壓短篷

七言絕句

王家琵琶

【唐】張祜

金屑檀槽玉腕明子弦輕撚爲多情只愁拍盡涼州調畫出風雷是撥聲

蠻中

【唐】張籍

銅柱南邊毒艸春行人幾日到金麐玉環穿耳誰家女自抱琵琶迎海神

宮詞

【唐】王建

黃金捍撥紫檀槽弦索初張調更髙盡理昨來新上曲內官簾外送櫻桃

琵琶

【唐】白居易

弦淸撥剌語錚錚背卻殘燈就月明賴是心無惆悵事不然爭柰子弦聲

聽曹剛彈琵琶

【唐】薛逢

禁曲新翻下玉都四弦掁觸五音殊不知天上彈多少金鳳銜花尾半無

和微之飲楊路分家聽琵琶【宋】韓維

酒熟梅香臘後天春鶯巧囀忽當筵共嗤白傅辛勤甚萬喚千呼始上船

再和堯夫同前

韓維

教得新聲十二弦每逢嘉客便開筵春湖水淥花爭發好引紅妝上畫船

宮詞次偰公逺正字韻

【元】納延

繡牀倦倚怯深春窓外飛花落錦茵抱得琵琶階下立試彈一曲鬭淸新

李宮人琵琶引

【元】王士熙

瓊花春島百花香太液池邊夜色涼一曲六麼天上譜君王曾進紫霞觴

其二

一入深宮歲月長承恩曽得侍昭陽檀槽按出新翻曲五色雲中落鳳凰

灤京雜詠

【元】楊允孚

爲愛琵琶調有情月髙未放酒杯停新腔翻得涼州曲彈出天鵞避海靑

長安春雪曲

【明】王釋登

暖玉琵琶寒玉膚一般如雪映羅襦抱來只選陽春曲彈作盤中大小珠

過沭陽訪查八十不遇

【明】王寅

年來匹馬走燕云聽盡琵琶盡讓君白髮紫檀須自惜稀教彈與世人聞

夜聽琵琶

【明】石沆

娉婷少婦未闗愁淸夜琵琶上小樓裂帛一聲江月白碧雲飛起四山秋

禦定佩文齋詠物詩選卷一百九十七

欽定四庫全書

禦定佩文齋詠物詩選卷一百九十八

箜篌類

七言古

李憑箜篌引

【唐】李賀

吳絲蜀桐張髙秋空山凝雲頹不流江娥啼竹素女愁李憑中國彈箜篌昆山玉碎鳳凰叫芙蓉泣露香蘭笑十二門前融冷光二十三絲動紫皇女媧煉石補天處石破天驚逗秋雨夢入神山教神嫗老魚跳波瘦蛟舞吳質不眠倚桂樹露腳斜飛濕寒兔

五言絕句

漢宮曲

【唐】韓翃

繡幕瑚鉤春闗翡翠樓深情不肯道嬌倚鈿箜篌

七言絕句

楚州韋中丞箜篌

【唐】張祜

千重鉤鎖撼金鈴萬顆珍珠瀉玉瓶恰值滿堂人欲醉

甲光才觸一時醒

贈女道士鄭玉華

【唐】施肩吾

明鏡湖中休采蓮卻師阿母學神仙朱絲誤落靑囊裏猶是箜篌第幾弦

聽李憑彈箜篌

【唐】楊巨源

聽奏繁弦玉殿淸風傳曲度禁林鳴君王聽樂春園暖翻到雲門第幾聲

其二

花咽嬌鶯玉潄泉名髙半在禦筵前漢王欲助人間樂從遣新聲墜九天

秋夜聞彈箜篌

【金】郭邦彥

露重花香飄不逺風微梧葉落無聲紅樓何處教新曲夜靜月髙弦索鳴

小逰仙

【元】楊維楨

麻姑今夜過靑丘玉醴催斟白玉舟莫向外人矜指爪酒酣爲我擘箜篌

席上偶成

【明】孫一元

楊花燕子弄春柔醉倚箜篌笑未休依舊淸風明月好買船吹笛過滄州

靑谿小姑曲

【明】吳鼎芳

十五盈盈學解愁珠簾不捲倚箜篌多情明月無情水夜夜靑谿映酒樓

禦定佩文齋詠物詩選卷一百九十八

欽定四庫全書

禦定佩文齋詠物詩選卷一百九十九

笳類

五言古

邊笳曲

【唐】溫庭筠

朔管迎秋動雕陰雁來旱上郡隠黃雲天山吹白艸嘶馬悲寒磧朝陽照霜堡江南戌客心門外芙蓉老

七言絕句

夜上受降城聞笳【一作

唐聞笛】李益

回樂峯前沙似雪受降城外月如霜不知何處吹蘆管一夜徵人盡望鄕

聽李簡上人吹蘆管

【唐】張祜

細蘆僧管夜沈沈越鳥巴猿寄恨吟吹到耳邊聲盡處一條絲斷碧雲心

其二

月落江城樹繞鴉一聲蘆管是天涯分明西國人來說赤佛堂西是漢家

聽僧吹蘆管

【唐】薛濤

曉蟬嗚咽暮鶯愁言語殷勤十指頭閱罷梵書勞一弄散隨金磬泥淸秋

禦定佩文齋詠物詩選卷一百九十九

欽定四庫全書

禦定佩文齋詠物詩選卷二百

角類

五言律

邊城聽角

【唐】李咸用

戍樓鳴畫角寒露滴金鎗細引云成陣髙催鴈著行喚廻邊將夢吹薄曉蟾光未遂終軍志何勞思故鄕

六言絕句

冬夕

【元】僧善住

繁艸霜嚴緑減疎星雲盡光寒城頭一聲畫角月落烏啼夜闌

七言絕句

晚泊潤州聞角

【唐】李渉

孤城吹角水茫茫曲引邊聲旅思長驚起暮天沙上鴈海門斜去兩三行

洲聞曉角

【唐】張祜

寒耿稀星照碧霄月樓吹角夜江遙五更人起煙霜靜一曲殘聲送落潮

聞角

【唐】杜牧

曉樓煙檻出雲霄景下林塘巳寂寥城角爲悲聲更逺防霜云破海天遙

晚景

【唐】僧子蘭

池荷衰颯菊芬芳防杖吟詩上艸堂滿目暮云風捲盡郡樓寒角數聲長

禦定佩文齋詠物詩選卷二百

欽定四庫全書

禦定佩文齋詠物詩選卷二百一

觱篥類

七言古

次韻趙君季文贈杜寛吹觱篥吟

【元】陳基

寒竹初裁蘆葉秋夜吹百花洲上樓千金縱有狐白裘難買杜寛一藝優妙知音律能雕防薛家小童安敢侔江空月白爛不收防搜防象悲陽侯哀泉聲咽秦隴頭何年變曲爲涼州神工太古開黃牛驚浪出峽風颼飅落葉秋隨渭水流渭水有盡情無休緜緜又若繭緒抽要眇寧以智力求須臾水激龍騰湫熊羆夜咆魑魅愁勸君不用皓齒謳側耳聽此消百憂寛也胡爲此淹畱自合天上參鳴球飄然我欲歸帝丘仙人張樂煙霧浮蒼龍爲車挾翠虯千秋萬歲遲子同遨逰

七言絕句

宮詞

【宋】花蕊夫人

禦制新翻曲子成六宮才唱未知名盡將觱篥來抄譜先按君王玉笛聲

鐵笛道人遺觱篥

【元】張憲

漢家鹵簿最多儀來駕雙菇武騎隨不似酒邊呼李衮靜擕九漏月中吹

禦定佩文齋詠物詩選卷二百一

欽定四庫全書

禦定佩文齋詠物詩選卷二百二

方響類

七言古

方響

【唐】牛殳

樂中何樂偏堪賞無過夜深聽方響緩擊急擊曲未終暴雨飄飄生坐上鏗鏗鐺鐺寒重重盤渦蹙派鳴蛟龍髙樓漏滴金壺水碎雹打著山寺鐘又似公卿入朝去環佩鳴玉長街路忽然碎打入破聲石崇推倒瑚樹長短參差十六片敲擊宮商無不徧此樂不教外人聞尋常只向堂前宴

七言絕句

夜泊鸚鵡洲

【唐】錢起

月照谿邊一罩篷夜聞淸唱有微風小樓深巷敲方響水國人家在處同

方響

【唐】杜牧

數條秋水掛瑯玕玉手丁當怕夜寒曲盡連敲三四下恐驚珠淚落金盤

方響

【唐】陸龜防

擊霜寒玉亂丁丁花底秋風拂坐生王母閒看漢天子滿猗蘭殿佩環聲

商明府家學方響

【唐】方幹

葛谿鐵片梨園調耳底丁東十六聲彭澤主人憐妙樂玉杯春暖許同傾

夜聞方響

【唐】雍陶

方響聞時夜已深聲聲敲著客愁心不知正在誰家樂月下猶疑是遠砧

聞方響

【元】王惲

丁東鏗戞碎璆琳掩盡朱弦窈眇音花外粉墻遮不斷佩環淸徹洞房深

禦定佩文齋詠物詩選卷二百二

欽定四庫全書

禦定佩文齋詠物詩選卷二百三

雜樂器類

五言古

箎

【梁】沈約

江南簫管地妙響發孫枝慇懃寄玉指含情舉復垂雕梁再三繞輕塵四五移曲中有深意丹誠君自知

五言律

拍板

【唐】朱灣

赴節心長在從繩道可觀須知片木用莫向散材看空爲歌偏苦仍愁和卽難旣能親掌握願得接同歡

五言排律

和令狐僕射小飲聽阮咸

【唐】白居易

掩抑復淒淸非琴不是箏還彈樂府曲別占阮家名古調何人識初聞滿座驚落盤珠歷歷揺佩玉琤琤似勸杯中物如含林下情時移音律攺豈是昔時聲七言律

李戶曹小伎天得善擊越器以成曲章

【唐】方幹

越器敲來曲調成腕頭勻滑自輕淸隨風揺曵有餘韻測水淺深多泛聲晝漏丁當相續滴寒蟬計防一時鳴莫教進上梨園去眾樂無由更擅名

八音

【明】朱之蕃

土牛鞭後見春回羣木勾萌早放梅吹徹匏笙鳴瑞鳳撾將革鼓隠輕雷竹抽新筍穿堦出花惹遊絲隔苑來采得茶歸烹石鼎不妨中夜醉金杯

其二

雪積郊原濕土膏撼風古木更牢騷詩裁竹屋吟偏壯酒暖匏尊興轉豪指迹分明穿革履腰圍增減試絲絳衾裯抱石難成寐聽徹金雞午夜號

七言絕句

云和

【唐】白居易

非琴非瑟亦非箏撥柱推弦調未成欲散白頭千萬恨只消紅袖兩三聲

月夜獨坐憶錢塘暹師房聽施彥昭摘阮

【明】鐂績

忽思吳客四條弦出谷新鶯咽洞泉一曲醉翁何處聽冬靑樹底佛堂前

禦定佩文齋詠物詩選卷二百三

欽定四庫全書

禦定佩文齋詠物詩選卷二百四

鼎彜類

四言古

鼎銘

【梁】周捨

天下寧康異方同軌九牧作貢百司咸理範金鑄噐戒鎭堦戺波圓月鏡傳之無已

五言古

得漢彜簡周伯寧索香灰

【明】鐂炳

古彜多欵識蟠螭漢篆存黃金銷土色翠羽飲雷文綺席流寒月銀屏度彩雲蘭灰能裹寄長吟盡夜分

七言古【附長短句】

寶鼎詩

【漢】班固

嶽修貢兮川效珍吐金景兮敲浮雲寶鼎見兮色紛緼煥其炳兮被龍文登祖廟兮享聖神昭靈徳兮彌億年古鼎歌【蘇州萬壽寺藏古銅鼎其識有周康穆宮冊錫寰用鄭伯姬等語

明】謝應芳

碧雲師著金伽黎空王殿前龍象隨當堦一卒送古鼎狀若獻寶波斯兒羣緇聚觀方丈室中有老僧前致詞云是山中舊時物立誦欵識能無遺文詞詰屈錯盤誥字體隱伏蟠蛟螭蒼姬訖籙世屢攺不知何代來於斯謝家寶樹修佛剎巨構價與秦城齊鼎兮鼎兮什襲去歲經六紀今來歸師聞此語重嘆息兵火連年炎九域金鐘大鏞棄道旁總若沈沙銷折防鼎歸禪月獨無恙防持信有天龍力摩挲兩鉉濕煙霧錯落丹砂暎金碧光如摩尼含五色髙比瑚長一尺噫嘻羲軒之鼎莫可求禹鼎亦已淪東周世所用者非爾儔或膨豕腹徒包羞調羮爾無與覆餗爾不憂歸來兮歸來北山兮菟裘汾陰自有爲時出切莫放光驚斗牛

五言律

獲周丰鼎見博古圖第三卷

銘六字

【元】趙孟頫

丰鼎制特小周人風故淳摩挲玉質潤拂拭翠光勻鑄法觀來妙銘文考更眞平生篤好古對此興彌新

七言絕句

富陽妙庭觀董雙成故宅發地得丹鼎覆以銅盤承以琉璃盆盆旣破碎丹亦爲人爭奪持

去今獨盤鼎在耳

【宋】蘇軾

琉璃擊碎走金丹無復神光發舊壇時有世人來防鼎欲隨雞犬事劉安

禦定佩文齋詠物詩選卷二百四

欽定四庫全書

禦定佩文齋詠物詩選卷二百五

鑪類【附火籠】

四言古

燻鑪銘

【漢】劉向

嘉此正器嶄巖若山上貫太華承以銅盤中有蘭綺朱火靑煙

燻鑪銘

【漢】李尢

上似蓬萊吐气委蛇芳煙布繞遙衝紫防

五言古

古詩

闕名

四坐且莫喧願聽歌一言請說銅鑪器崔巍象南山上枝似松柏下根據銅盤雕文各異類離婁自相連誰能爲此器公輸與魯班朱火然其中靑煙颺其間從風入君懷四座莫不歡香風難久居空令蕙艸殘

詠竹火籠

【齊】謝朓

庭雪亂如花井冰粲成玉因炎入貂袖懷溫奉芳褥體宻用宜通文邪性非曲本自江南墟防娟修且緑暫承君玉指請謝陽春旭

詠博山香鑪

【齊】劉繪

參差郁佳麗合沓紛可憐蔽虧千種樹出沒萬重山上鏤秦王子駕鶴乘紫煙下刻蟠龍勢矯首半銜連傍爲伊水麗芝蓋出巖間復有漢遊女拾翠弄餘妍榮色何雜糅縟繡更相鮮麕麚或騰倚林薄杳芊眠掩華終不發含薫未肯然風生玉階樹露湛曲池蓮寒虫飛夜室秋云沒曉天

詠竹火籠

【梁】蕭正徳

楨榦屈曲盡蘭麝氤氳消欲知懷炭日正是履霜朝

和劉雍州博山香鑪

【梁】沈約

範金誠可則摛思必良工凝芳自朱燎先鑄首山銅瓌姿信嵒奇態實玲瓏峯嶝互相拒巖岫杳無窮赤松遊其上斂足禦輕鴻蛟螭盤其下驤首盻層穹嶺側多奇樹或孤或復叢巖間有佚女垂袂似含風翚飛若未已虎視郁余雄登山起重障左右引絲桐百和淸夜吐蘭煙四面充如彼崇朝气觸石繞華嵩

詠五彩竹火籠

【梁】沈氏

可憐潤霜質纎剖復毫分織作廻風縷制爲縈綺文含芳出珠被耀彩接緗裙徒嗟今麗飾豈念昔淩雲

長短句

夜防問答

【唐】陸龜蒙

金火障【皮日休問】紅獸飛光射羅幌夜來斜展掩深鑪半睡芙蓉香蕩漾

五言律

別春鑪

【唐】白居易

暖閣春初入溫鑪興稍闌晚風猶冷在夜火且畱看獨宿相依久多情欲別難誰能共天語長遣四時寒

香鴨

【唐】徐夤

不假陶鎔妙誰敎羽翼全五金池畔質百和口中煙觜鈍魚難啄心空火自燃禦香如待爇須進聖君前

五言絕句

香毬

【唐】元稹

順俗惟團轉居中莫動揺愛君心不側猶訝火長燒

火鑪前坐

【唐】李羣玉

孤燈照不寐風雨滿西林多少關心事書灰到夜深

七言絕句

正月五日以送伴借官侍宴集英殿口號

【宋】楊萬里

金鬛狻猊立玉臺防瞻禦座首都回水沈山麝薔薇露潄作香雲噴出來

禦定佩文齋詠物詩選卷二百五

欽定四庫全書

欽定佩文齋詠物詩選卷二百六

鏡類

四言古

鏡銘

【漢】李尢

鑄銅爲鑑整飾容顏修爾法服正爾衣冠

鏡銘

【梁】簡文帝

金精玉英冰輝沼淸髙堂懸影仁壽摛聲雲開月見水淨珠明

方鏡銘

【陳】江總

元枵命巧仲呂呈祥金防石漢銅鑄丹陽價珍負局影麗髙堂圖星擬蓋寫卦隨方明齊水止照與天長增輝兔苑永侍龍光

五言古

鏡

【梁】簡文帝

錙銖恆在側誰言覽鏡稀如冰不見水似扇長含暉全

開玳瑁匣並捲織成衣脫入相如手疑言趙璧歸

和陳主詠鏡

【陳】孔範

虎賁愁興日龍鏡覽顏時懷恩未得報空嘆髮如絲

詠鏡

【北周】庾信

玉匣聊開鏡輕灰暫拭塵光如一片水影照兩邊人月生無有桂花開不逐春試掛淮南竹堪能見四鄰

賦得鏡

【隋】李巨仁

魏宮知本姓秦樓識舊名鳳從臺上出龍就匣中生無波菱自動不夜月恆明非惟照佳麗復得厭山精

詠鏡

【唐】張說

寶鏡如明月出自秦宮樣隱起雙盤龍衘珠儼相向常恐君不察匣中委淸量積翳掩菱花虛心蔽塵狀儻蒙羅袖拂光生玉臺上

春鏡

【唐】劉長卿

寶鏡淩曙開含虛淨如水獨懸秦臺上萬象淸光裏豈慮髙鑑偏但防流塵委不知娉婷色回照今何似校書郎楊凝往年以古鏡貺別今追贈以詩

【唐】李益

明鏡出匣時明如雲間月一別靑春檻回光照華髮美人昔自愛鞶帶手所結願以三五期經天無玷缺

磨鏡篇

【唐】劉禹錫

流塵翳明鏡歲久防如漆門前負局人爲我一磨拂萍開緑池滿暈盡金波溢白日照空心圓光走幽室山神妖气沮野魅眞形出卻思未磨時瓦礫來唐突

古鏡

【唐】李羣玉

明月何處來朦朧在人境得非軒轅作妙絕世莫並瑤匣開旭日白電走孤影澄一尺天徹底涵霜景冰輝凜毛髮使我肝膽冷忽驚行深幽面落九秋井雲天入掌握爽朗神魄淨不必負局仙金沙發光炯陰沈蓄靈怪可與天地永恐爲老龍吟飛去在俄頃

夢一僧出二鏡以鏡置日中其影甚異一如芭蕉一如蓮花夢中與作詩【宋】蘇軾

君家有二鏡光景如湛盧或長如芭蕉或圓如芙蕖飛電著子壁明月入我廬月下合三璧日月跳明珠問子是非我我是非文殊

酬劉子古鏡

【明】陸俸

古鏡不自惜遙兼千里音懸之照肝膽奚啻雙南金圓質凝精光螭盤古銘深明月入我懷聊復理吾簪與君別幾時鬢髮雪已盈願言保不缺報君久要心

七言古

鏡聽詞

【唐】李廓

匣中取鏡祠竈王羅衣掩盡明月光昔時長著照容色今夜潛將聽消息門前地黒人來稀無人錯道朝夕歸更深弱體冷如鐵繡帶菱花懷裏熱銅片銅片如有靈願得照見行人千里形

百鏈鏡

【唐】白居易

百鏈鏡鎔範非常規日辰處所靈且只江心波上舟中鑄五月五日日午時瓊粉金膏磨瑩已化爲一片秋潭水鏡成將獻蓬萊宮揚州長吏手自封人間臣妾不合照背有九五飛天龍人人呼爲天子鏡我有一言聞太宗太宗常以人爲鏡鑑古鑑今不鑑容四海安危居掌內百王治亂懸其中乃知天子別有鏡不是揚州百錬銅

靈防家兄古鏡歌

【唐】薛逢

一尺圓潭深墨色篆文如絲人不識耕夫云住赫連城赫連城下親耕得鏡上磨瑩一月餘日中漸見菱花舒金膏洗拭鉎澀盡黒云吐出新蟾蜍人言此是千年物百鬼聞之形暗栗玉匣曾經龍照來豈宜更鑑農夫質有時霹靂半夜驚窗中飛電如晦明盤龍鱗脹玉匣溢牙爪觸風時有聲耕夫不解珍靈異翻懼赫連神作祟十千賣與靈臺兄百丈靈湫坐中至溢匣水色如欲傾兒童不敢窺澄寒光照人近不得坐愁雷電湫中生吾兄吾兄須愛惜將來愼勿虛拋擲興雲致雨防有神莫遣紅妝穢靈迹

鏡囊詞

【明】許篈

江上女兒當窗織染得深潭千丈黒什襲珍包入尙方五丁輸取歸東國幾年箱篋有餘香爲君裁作明鏡囊囊裏靑銅明似月鏡中玉貌春花光靑銅可磨石可轉惟有此心終不變欲識中情長憶君日日揭囊防鏡面

五言律

千秋節賜羣臣鏡

【唐】明皇

鑄得千秋鏡光生百錬金分將賜羣後遇象見淸心臺上冰華澈窗中月影臨更衘長綬帶畱意感人深

鑑

【唐】李嶠

明鑑掩塵埃含情照魏臺日中烏鵲至花裏鳳凰來玉彩疑冰徹金輝似月開方知樂彥輔自有鑑人才

奉和聖制賜王公千秋鏡應制

【唐】張說

寶鏡頒神節凝規寫聖情千秋題作字長壽帶爲名月向天邊下花從日裏生不承懸象意誰辧照心明

奉和勅賜公主鏡

【唐】席豫

令節頒龍鏡仙輝下鳯臺含靈萬象入寫照百花開色與王明散光隨聖澤來妍媸冰鑑裏從此媿非才

臨鏡曉妝

【唐】楊容華

林鳥驚眠罷房櫳曙色開鳯釵金作縷鸞鏡玉爲臺妝似臨池出人疑向月來自憐方未巳欲去復徘徊

古鑑

【宋】梅堯臣

古鑑得荒野土花全未磨背菱尖尙在鼻獸角微訛月暗蝦蟇蝕塵昬魍魎過但令光彩發表裏是山河

塵鏡

【元】薩都拉

古鏡色如墨千年獨此畱玉臺塵网暗珠匣土花浮莫笑塵埃滿曾令鬼魅愁蟠龍今已化雲雨夢悠悠

鏡

【明】毛鈺龍

樣出秦宮制團團寶月廻虛空開物象心迹逺塵埃影覆香羅帕光生碧玉臺繡囊鴛鳥並珍重嫁時裁

五言排律

秦鏡

【唐】仲子陵

萬里秦時鏡從來抱至精依臺月自吐在匣水常淸爛爛金光發澄澄物象生雲天皆洞鑑表裏盡虛明但見人窺膽全勝響應聲妍媸定可識何處更逃情

秦鏡

【唐】張佐

樓上秦時鏡千秋獨有名菱花寒不落冰質夏長淸龍在形難掩人來膽易呈升臺宜逺照開匣乍藏明皎色新磨出圓規舊鑄成愁容如可鑑當欲拂塵纓

府試古鏡

【唐】闕名

舊是秦時鏡今藏古匣中龍盤初掛月鳳舞欲生風石黛曾畱殿珠光適在宮應祥知道泰鑑物覺神通肝膽誠難隱妍媸信易窮幸居君子室長願免塵蒙

七言律

詠鏡

【唐】姚合

鑄爲明鏡絕塵埃翡翠窗前掛玉臺繡帶其尋龍口出菱花爭向匣中開孤光常見鸞蹤在分處還因鵲影廻好是照身宜謝女嫦娥飛向月中來

月奩勻面

【元】楊維楨

一片淸光照膽寒玉容滿鏡掩飛鸞素娥照見黃金闕絳雪鎔開白玉盤翠防柳尖春未透紅生櫻顆露初幹好風爲我披羅幕一朶芙蓉正面防

玉鏡臺

【明】朱之蕃

鑄出江心滿月懸擎來寶玉琢藍田鸞臺接席淸輝炯蟾魄臨窗灝彩圓莫道連環諧舊約休從杵臼覓良緣嬋娟繡閣新妝就眉嫵依稀對洛川

五言絕句

詠鏡

【唐】駱賔王

寫月無芳桂照日有花菱不持光謝水翻將影學冰

方鏡

【元】何失

十八事舅姑機杼任蓬首照面不照心照心妾不醜

友人擬古樂府因題

【元】黃淸老

早晚臨妝鏡秋容怯玉鈿君心如日月照妾似初年

明鏡篇

【元】郭翼

開鏡珠璣匣盤龍百錬金使君持照妾不解照君心

玉鏡臺

【元】楊維楨

郎贈玉鏡臺妾掛菱花盤安得咸陽鏡照郎心肺肝

覽鏡

【明】木公

借覽靑銅鏡香匳出繡櫳喜防今日面不攺舊時紅

七言絕句

方鏡

【唐】賈島

背如刀截機頭錦面似升量澗底泉銅雀臺南秋日得照來照去已三年

對鏡

【金】完顏璹

鏡中色相類吾深吾面終難鏡裏尋明月印空空受月是他空月本無心

其二

明明非淺亦非深何事癡人泥影尋照見大千眞法體不關形相不關心

禦定佩文齋詠物詩選卷二百六

欽定四庫全書

禦定佩文齋詠物詩選卷二百七

扇類

四言古

扇銘

【漢】傳毅

翩翩素圓淸風載揚君子玉體賴以寜康冬則龍濳夏則鳯舉知進知退隨時岀處

竹扇銘

【晉】郭淸

器由造制用必以宜擢秀翠林擬像靈羲淸飃來集炎景回施動靜非我與時推移

團扇銘

【晉】孫康

有圓者扇誕此秀儀晞露散霾擬日定規朗姿玉暢惠風時披

五時畫扇頌

【晉】劉臻妻

炎後飛軌引曜丹逵蕤賓應律融精協曦五象列位品物以垂兌降素獸震升靑螭日月澄暉仙章來儀仰憇

翠巖俯暎蘭池靈柯幽藹神卉參差如山之壽如松之猗永鍚難老與時推移

白羽扇贊

【宋】謝惠連

惟玆白羽體此濺潔涼齊淸風素同冰雪其儀可貴是用翫恱揮之襟防以禦炎

五言古

竹扇詩

【漢】班固

供時有度量異好有團方來風堪避暑靜夜致淸涼

竹扇

【晉】許詢

良工眇芳林妙思觸物騁篾疑秋蟬翼團取望舒景

團扇歌

【梁】武帝

手中白團扇淨如秋宵月淸風任動生嬌香承意發

與虞記室諸人詠扇

【梁】何遜

如珪信非玷學月但爲輪機杼蘼蕪妾裁縫篋笥人揺風入素手占曲掩朱唇羅防幸拂拭微芳聊可因

破扇

【陳】許倪

蔽日無全影揺風有半涼不堪鄣巧笑猶足動衣香

團扇歌

【唐】劉禹鍚

團扇復團扇奉君淸暑殿秋風入庭樹從此不相見上有乘鸞女蒼蒼网虫徧明年入懷防別是機中練

徐叔度遺紈扇

【元】戴良

團團七華扇名在制久缺感君裂紈素與蒙卻煩暍入手訝如珪暎容疑學月翫之炎气消揺之微風發卻願暑長在無使情暫歇

七言古

戲和文濳謝穆父松扇

【宋】黃庭堅

猩毛束筆魚网紙松柎織扇淸相似動揺懷防風雨來想見僧前落松子張侯哦詩松韻寒六月火雲蒸肉山持贈閨人聊一笑不須射雉彀黃閒

題扇

【元】貢性之

鮫人夜織綃滿機並刀剪碎光陸離歸來斫斷瑚枝制就明月初圓時南州溽暑醉如酒朝攜暮攜常在手從此相親成好友縱使分違應不久祝融峯頭重回首

五言律

扇

【唐】李嶠

翟羽舊傳名蒲葵價不輕花芳不滿面羅薄詎障聲禦熱含風細臨秋帶月明同心如可贈持表合歡情崔駙馬宅詠畫山水扇

【唐】梁鍠

畫扇出秦樓誰家贈列侯小含吳剡縣輕帶楚揚州揜作山雲暮揺成隴樹秋坐來傳與客漢水又廻流

題竹扇贈別

【唐】皇甫冉

湘竹殊堪制齊紈且未工幸親芳防日猶帶舊林風掩笑歌筵裏傳書臥閣中竟將爲別贈寜與合歡同

扇

【明】髙啟

皎皎復團團何人剪素紈驅螢臨幾席撲蝶近闌干似月驚朝見生風變夏寒時移當日棄莫怨网乘鸞

送周復秀才賦得紈扇

髙啟

不畫乘鸞女應憐素質新霜機驚落早風麈尙揮頻席上曽歌怨窗間或掩嚬何如爲君子逺路障埃塵

五言排律

白羽扇

【唐】白居易

素是自然色圓因裁制功颯如松起籟飄似鶴翻空盛夏不消雪終年無盡風引秋生手裏藏月入懷中麈尾斑非匹蒲葵陋不同何人稱相對淸瘦白須翁

賜扇

【明】張位

冠劍聨鳷鵲天風滿建章寵光臨白羽節序屆朱陽捧給羅中使新裁總上方傳宣天語近披拂舜薫長不向三秋至終令什襲藏願言淸惠溥盡使熱中涼

七言律

就陳常侍乞白簟扇

【唐】徐夤

難求珍箑過炎天逺就金貂乞月圓直在引風欹角枕且圖遮日上漁船但令織取無花簟不用挑爲飲露蟬莫道如今時較晚也應畱得到明年

題嚴內翰賜扇

【明】何景明

端陽防扇百官傳每嵗宮臣賜獨偏君去翰林供奉久始來經幄拜恩年頒從殿閣風先動捧向雲霄月並懸象轂銀鐶倍光寵好揚薫吹助虞弦

賜畫面川扇

【明】於愼行

九華防扇貢巴東午日承恩出漢宮云暎金泥黃帕解花開寶繪玉圅空擎來濯錦江頭月動處披香殿裏風自是君恩在懷防惟將皎潔矢丹衷

五言絕句

題蒲葵扇

【唐】雍裕之

傾心曽向日在手幸揺風羨爾逢提握知名自謝公

題扇頭

【金】王利賓

輕紗畫竹雀柄短不盈握暑气正憑陵淸風一何邈

緑窗詩

【元】孫蕙蘭

小小春羅扇團團秋月生蟠桃花樹裏繡得董雙成

靑靑水中蒲

【明】張羽

靑靑水中蒲織作團團扇不肯贈傍人自掩春風面

六言絕句

徳和墨竹扇頭

【金】元好問

靜裏離離新粉動時細細淸香明月淸風自在紅塵白日何妨

曹得一扇頭

元好問

機中秦女仙去月底梅花晚開只見一枝疎影不知何處香來

詠撒扇

【明】宣宗

湘浦煙霞交翠剡谿花雨生香掃卻人間炎暑招回天上淸涼

七言絕句

宮詞

【唐】王建

宛轉黃金白柄長靑荷葉子畫鴛鴦把來不是呈新樣欲進微風到禦牀

代董秀才卻扇

【唐】李商隱

莫將畫扇出帷來遮掩春山滯上才若道團圞是明月此中須放桂花開

扇

【唐】司空圗

珍重逢秋莫棄捐依依只仰故人憐有時池上遮殘日承得霜林防个蟬

蒲葵扇

【唐】孫元晏

拋捨東山嵗月遙幾施經略挫雄豪若非名徳喧寰宇爭得蒲葵價數髙

送邢臺州

【唐】僧皎然

海上名山屬使君石橋琪樹古來聞他時畫出白團扇乞取天臺一片雲

漳州僧宗要見遺紙扇毎扇各書一詩

【宋】蔡襄

山僧遺我白紙扇入手輕快淸風多物無大小貴適用何必吳綾與蜀羅

其二

野老尋山剪白雲欲將淸吹助南薫不堪便面張京兆卻稱能書王右軍

其三

徑尺規圓比雪霜昔人何事恨秋涼珍藏篋笥未爲失更有明年夏日長

其四

武侯白羽揮三軍帳前甲馬生風雲憐君才地亦疎薄幾品書林至夜分

其五

薄似蒲葵質更圓忽疑明月落樽前南堂暑气生煩濁一座淸涼直幾錢

其六

晃白新牋捲綫稜刮靑纎竹纒紅藤可憐子夜書帷下一片圓光得未曽

其七

堂陰壁罅蚊蚋都指揮四面先驅除山翁一夜穩眠睡若或論功誰勝渠

其八

老去將攜只要輕況臨炎暑繞風淸兒童愛畫靑鸞樣未識山翁質素情

謝鄭閎中惠髙麗畫扇

【宋】黃庭堅

防稽內史三韓扇分送黃門畫省中海外人煙來眼界全勝博物注魚虫

太白扇頭

【金】李端甫

巖冰澗雪謫仙才碧海騎鯨望不回今日霜紈見遺像飄然疑是月中來

還紫雲寺素扇且題詩其上

【金】宋楫

吳綾便面小團團失手拈來亦厚顏障盡驛塵三十里卻還明月紫雲間

題劉才卿湖石扇頭

【金】元好問

幽澗雲凝雨未幹曲池疎竹共荒寒扇頭喚起西園夢好似熙春閣下看

題陳此山扇

【元】蘇爾約蘇哈雅

翠幕低垂防午陰碧缾裏面水防深東風截斷人間熱勾引淸涼養道心

東家四時詞

【元】虞集

臨流洗硯見長身白薴寛衣短葛巾紈扇自題新得句水亭分送倚闌人

以瓊扇一握奉致黃明府

【元】範梈

拾得炎州月一團殷勤持贈比瑯玕情知己是秋風後畱作明年九夏寒

題宋徽宗扇面

【元】栁貫

瑤池池上萬芙渠孔雀聼經水殿虛扇影已隨鸞影去輕紈畱得瘦金書

同張伯雨過凝神庵因觀宋髙宗所賜蒲衣道

士張逹道白羽扇

【元】薩都拉

晴日赤山湖水明湖中山影一眉靑蒲衣道士無人識羽扇年年落鳯翎

題扇面【剪紙爲梅花殘

元月夾以素紈】陳旅

娟娟翠防倚淸空解把並刀剪雪風一段寒香吹不盡西泠殘月角聲中

倭扇

【元】貢性之

外番巧藝奪天工筆底丹靑智莫窮好似越裳供翡翠也從中國被仁風

題扇贈首坐

【明】吳防

提來電掣風千里放下云沈月五更舉似座中三百眾定從何處有風生

秋香便面

【明】祝允明

晃玉揺銀小扇圗五雲樓閣女仙居行間著个秋香字知是成都薛校書

禦定佩文齋詠物詩選卷二百七

欽定四庫全書

禦定佩文齋詠物詩選卷二百八

棊類【附彈棊】

四言古

圍棊銘

【漢】李尢

詩人幽憶感物則思志之空閒翫弄遊意局爲憲矩棊法陰陽道爲經緯方錯列張

觀棊

【宋】蘇軾

五老峯前白鶴遺址長松防亭風日淸美我時獨遊不逢一士誰歟棊者戶外屢二不聞人聲時聞落子紋枰坐對誰防此味空鉤意釣豈在魴鯉小兒近道剝啄信指勝固欣然敗亦可喜優哉遊哉聊復爾耳

五言古

象奕一首呈葉濳仲

【宋】劉克莊

小藝無難精上智有未解君看橘中戲妙不出局外屹然兩國立限以大河界連營稟中權四壁設堅械三十

二子者一一具變態先登如挑敵分布如備塞盡銳賈吾勇持重伺彼怠或遲如圍莒或速如入蔡逺炮勿虛發冗卒要精汰負非繇寡少勝豈系彊大昆陽以象奔陳濤以車敗匹馬郭令來一士汲黯在獻俘將策勛得雋眾稱快我欲築壇塲孰可建旗蓋葉侯天機深臨陣識向背縱未及國手其髙亦可對狃防敢饒先諱輸每索再寜爲握節守安肯屈膝拜有時橫槊吟句法猶雄邁愚慮僅一得君才乃十倍霸圗務並弱兵志貴攻昧𨿽然屢克獲詎可自侈汰呂蒙能襲荊衛瓘足縛艾南師未宜輕夜半防砍寨

棊墅

【明】袁凱

矗矗林影靜白石況如砥幽幽靑苔色離離見屐齒豈無橘中叟還逢爛柯士日入始言歸相送靑川涘

七言古

觀棊歌送儇師西遊

【唐】劉禹錫

長沙男子東林師閒讀藝經工奕棊有時凝思如入定暗覆一局誰能知今年訪余來小桂方袍防中貯新勢山城無事愁日長白晝懵懵眠匡牀因君臨局看鬭智不覺遲景沈西墻自從山人遇樵子直到開元王長史前身後身付余習百變千化無窮已初疑磊落曙天星次見搏擊三秋兵雁行布陣眾未暁虎穴得子人皆驚行盡三湘不逢敵終日饒人損機格自言臺閣有知音悠然逺起西遊心商山夏木陰寂寂好處徘徊駐飛錫忽思爭道畫平沙獨笑無言心有適藹藹京城在九天貴遊豪士足華筵此時一行出人意賭取聲名不要錢

送棊僧惟照

【宋】文同

學成九章開方訣誦得一行乘除詩自然天性暁絕藝可敵國手應吾師窗前橫榻擁鑪處門外大雪壓屋時獨翻舊局辧錯著泠笑古人心許誰

五言律

贈棊僧侶

【唐】張喬

機謀時未有多向奕棊銷己與山僧敵無令海客饒靜驅云陣起疎防雁行遙夜雨如相憶松窗更見招

寄棊客

【唐】鄭谷

松窗楸局穩相顧思皆凝防局賭山果一洗饒海僧覆棊聞夜雨下子對秋燈何日無覉束期君向杜陵

詠棊

【唐】裴說

十九條平路言平又崄巇人心無算處國手有輸時勢迥流星逺聲幹下雹遲臨軒才一局寒日又西垂

觀棊

【唐】僧子蘭

拂局盡涓時能因長路遲防頭初得計格手待無疑寂黙親遺景凝神入過思共藏多少意不語兩相知賭棊賦詩輸劉起居奐

【宋】徐鉉

刻燭知無取爭先素未精本圗忘物我何必計輸贏賭墅終規利焚囊亦近名不如相視笑髙詠兩三聲

棊

【宋】陳與義

長日無公事閒圍李逺棊傍觀眞一笑互勝不移時幸未逢重霸何妨著獻之晴天散飛雹驚動隔墻兒

五言排律

對棊

【唐】李洞

小檻明髙雪幽人鬭智時日斜拋作劫月午蹙成遲倚杖湘僧算翹松野鶴窺側楸敲醒睡片石夾吟詩雨防奩中漬燈花局上吹秋濤寒竹寺此興謝公知

七言律

送國棊王逢

【唐】杜牧

玉子紋楸一路饒冣宜檐雨竹蕭蕭羸形暗去春泉長猛勢橫來野火燒守道還如周柱史鏖兵不羨霍嫖姚得年七十更萬日與子期於局上消

宿葉公棊閣

【唐】李洞

帶風棊閣竹相敲局瑩無塵拂樹梢日到長天徵未斷鐘來嶽頂劫須拋挑燈雪客棲寒店供茗谿僧爇廢巢因悟修身試貪教不須焚火向三茅

石棊局獻時宰

【唐】李中

得從嶽叟誠堪重卻獻臯防事更宜公退啟枰書院靜日斜收子竹陰移適情豈待樵柯爛罷局還應屐齒隳預想幽窗風雨夜一燈閒照覆圗時

觀奕

【明】吳寛

髙樓殘雪照棊枰坐覺窗間黒白明防手自甘終日飽苦心誰惜兩雄爭豪鷹欲擊形還匿怒蟻初交陣已成卻笑面前岐路滿蘇張何事學縱橫

奉次畢司空與客對奕謝答張侍禦惠酒之作是日司空招予出城不及赴

【明】邊貢

灌木陰陰曲繞塘水風如雨細生涼繡衣家醖攜兼至太傅圍棊興轉長檐局晚移文石靜荷樽秋泛露華香爛柯欲步王樵武惆悵仙蹤隔苑墻

五言絕句

池上

【唐】白居易

山僧對棊坐局上竹陰淸暎竹無人見時聞下子聲

奕臺

【明】徐禎卿

仙人好博奕時下緑雲中一片蒼苔石落花長自紅

七言絕句

重送國棊王逢

【唐】杜牧

絕藝如君天下少閒人似我世間無別後竹窗風雪夜一燈明暗覆吳圗

送棊客

【唐】陸龜蒙

滿目山川似奕棊況當秋雁正斜飛金門若召羊元保賭取江東太守歸

小遊仙

【唐】曹唐

洞裏煙霞無歇時洞中天地足金芝月明朗朗谿頭樹白髮老人相對棊

閒居

【元】仇逺

鳥雀喧啾未肯棲狂風吹樹影離披屋邊尙有斜陽在更看山人一局棊

次韻曹都水

【元】倪瓚

水品茶經手自箋夜燒緑竹煮山泉莫畱樵客看棊局持斧歸來防嵗年

謾成

【元】馬臻

風琴流響韻虛堂湘簟欹眠水一方靜里數聲棊剝啄乳鶯深向緑陰藏

頌古

【元】僧明本

斧爛柯銷局未防天風吹鶴下瑤壇滿盤黒白輕翻轉防拂梧桐玉佩寒

觀奕圗

【明】髙啟

錯向山中立看棊家人日暮待薪炊如何一局成千載應是仙翁下子遲

棊

【明】郭登

怕敗貪贏錯認眞運籌多少費精神看來總是爭閒气笑殺傍觀防手人

續遊仙詩

【明】馬洪

巴園橘裏賭棊還暗憶贏時笑解顏兩防玉塵三百斛拋爲瑞雪滿人間

題畫

【明】唐寅

楊栁陰濃夏日遲邨邊髙館漫平池鄰翁挈榼乘淸早來決輸贏昨日棊

口占

【明】婁堅

眼底何人不售欺自矜才力竟誰私才爭一著終難彊獨有人間國手棊

附彈棊

五言古

彈棊

【北周】王褎

投壺生電影六博值仙人何如鏡奩上自有拂輕巾隔澗疑將別隴頭如望秦握筆徒思賦辭短竟無陳

七言古【附長短句】

彈棊歌

【唐】李頎

崔侯善彈棊巧妙盡於此藍田美石淸如砥白黒相分十二子聨翩百中皆造微魏文手巾不足比緣邊度隴未可嘉鳥跂星懸正復斜廻飇轉指速飛電拂四取五旋風花座上齊聲稱絕藝仙人六博何能繼一別常山道路遙爲余更作三兩勢

彈棊歌

【唐】韋應物

圓天方地局二十四气子劉生絕藝難對曹客爲歌其能請從中央起中央轉鬭頗欲闌零落勢背誰能彈此中舉一得六七旋風忽散霹靂疾履機乘變安可當置之危地翻取彊不見短兵反掌收已盡惟有猛士守四方四方又何難橫擊且緣邊豈如昆明與碣石一箭飛中隔逺天神安志愜動十全滿堂驚視誰得然

禦定佩文齋詠物詩選卷二百八

欽定四庫全書

禦定佩文齋詠物詩選卷二百九

投壺類

七言律

郡閣閱書投壺和呈相國晏公

【宋】梅堯臣

較量人世無窮樂羅列平生未見書聊奉投壺祭徵虜休言擊劍馬相如畫樓晚去聞寒角縹帙看來落蠧魚日獲誨言皆舊學不愁貧賤帶經鋤

時雨用東圃韻寫懷兼惠栁木壺矢

【明】顧淸

束矢形裁出薊方防陪陳榻署東廊爭梟解奪由基巧失笑曽聞玉女忙分遺卻隨詩並至試投誰合酒先嘗春風有約應非逺拍甕新醅夜已香

七言絕句

小遊仙詩

【唐】曹唐

彤閣鐘鳴碧鷺飛皇君催熨紫霞衣丹房玉女心慵甚貪看投壺不肯歸

其二

北斗西風吹白楡木公相笑夜投壺花前玉女來相問賭得靑龍許贖無

禦定佩文齋詠物詩選卷二百九

欽定四庫全書

禦定佩文齋詠物詩選卷二百十

杖類

四言古

靈壽杖頌

【魏】王粲

玆杖靈木以介眉壽奇幹貞正不待矯輮據貞斯直植之爰茂

卭竹杖銘

【晉】傅咸

嘉玆奇竹質勁體直立比髙節示世矜式

卭竹杖銘

【晉】蘇彥

安不忘危任在所杖秀矣云竹勁直篠簜節髙質貞霜雪彌亮圓以應物直以居當妙巧無功奇不待匠君子是扶逍遙神王

靈壽杖銘

【晉】王氏

籊籊鮮幹秀彼崇防下澤蘭液上瑩芳霄貞勁內固鮮粲外昭耀質靈薈作珍華朝杖之身安越齡松喬五言古

送笻杖與劉湛然道士

【宋】王禹偁

有客遺竹杖九節共一枝鶴脛老更長龍骨榦且奇我問何所來來從西南夷因思漢武帝求此民力疲明明聖天子徳教嘉四維蠻獠盡臣妾縣道皆覊縻僰僮與笮馬入貢何累累此竹日以賤輕視如蒿藜我年三十七血气未全衰況在紫微垣動爲簮笏羈倚壁如長物嵗月無所施寸心空愛惜惜此來天涯忽承明主詔來謁太乙祠再見劉先生气貌淸且羸持此以爲贈所謂得其宜少助橘童力好引花鹿隨步月莫離手看山聊搘頤微物嬾致書故作笻竹詩

以黃子木拄杖爲子由壽

【宋】蘇軾

靈壽扶孔光菊潭飲伯始𨿽雲閒艸木豈樂蒙此恥一時偶收用千載相瘢疻海南無佳植野果名黃子堅瘦多節目天材任操倚嗟我始剪裁世用或緣此貴從老夫手往配先生幾相從歸故山不媿仙人杞

已師竹杖

【宋】文同

已師杖奇竹坐亦不去手循摩瑩且膩瘦骨何蚴蟉叢枝抱奇節兩兩相對走尋常出孤梢上下分左右如何此獨異天產固非偶師初得之誰此實世未有不爲師所用亦共眾植朽願師勿棄置珍之比靈壽

七言古【附長短句】

桃竹杖引

【唐】杜甫

江心蟠石生桃竹蒼波噴浸尺度足斬根削皮如紫玉江妃水仙惜不得梓潼使君開一束滿堂賓客皆嘆息憐我老病贈兩莖出入爪甲鏗有聲老夫復欲東南徵乘濤鼓枻白帝城路幽必爲鬼神奪杖劍或與蛟龍爭重爲告曰杖兮杖兮爾之生也甚正直愼勿見水踴躍學變化爲龍使我不得爾之扶持滅迹於君山湖上之靑峯噫風塵澒洞兮豺虎咬人忽失雙杖兮吾將曷從

鐵拄杖

【宋】蘇軾

栁公手中黑蛇滑千年老根生乳節忽聞鏗然爪甲聲四座驚顧知是鐵含簧腹中細泉語迸火石上飛星裂公言此物老有神自昔閩王餉吳越不知流落幾人手坐看變滅如春雪忽然贈我意安在兩腳未許甘衰歇便尋轍迹訪崆峒徑度洞庭探禹穴披榛覓藥采芝菌刺虎鏦蛟擉蛇蠍防教化作兩錢錐歸來見公未華發問我鐵君無恙否取出摩挲向公說

簫杖歌

【元】楊維楨

空心勁艸瑯玕節瘦如筆枝赤如鐵壺公手中曽擲之黃公石上飛星裂璣天道人雙眼靑見之不減九節藤神丁未闚混沌竅中有萬壑銅龍聲道人親鑿崆峒玉九漏玲瓏尺度足黑蛇飛來膝上橫道人手中嘯鸞鵠自言奇音不敢作寒星墮地風折嶽去年臺山解虎鬭今年狼山敲豸角鐵崖相見洞庭東腰間篴佩蒼精龍湘江兩腳吹雌風相呼道人木上座杖陂水防須眉峯

阮將軍龍杖歌

【明】王穉登

七尺天臺藤千年石梁雪夭矯欲飛騰支離半鱗甲樵柯斲出空巖下風雷晝鳴虎嘯夜曵處常疑雲霧生植來猶恐猿猱掛將軍家居南巷中一篋陰符四壁空何人贈此作扶老靑鞋白帢隨春風春風防入花源去仙人正傍桃花住晴嵐撲衣瀑繞牀鶴巢生鷇芝成樹亷頗能挽弓三石充國平羌負奇畫何爲將軍負杖行不佩寶刀持畫防馮唐老去未逢時立馬轅門弄栁絲鄰雨滴殘魚箙箭窗風吹裂蝥弧旗雀羅當門印辭肘坐覺紅顏成白首三百靑錢杖上挑黃公壚頭醉春酒神物從來盡有靈延津曾見躍靑萍何必葛陂方化去只今已作老龍吟

五言律

和徐法曹贈崔洛陽斑竹杖以詩見答

【唐】盧綸

玉榦一尋余苔花錦不如勁堪和醉倚輕好向空書采拂稽山曲因依釋氏居芳辰將獨步豈與此君疎

答僧拄杖

【唐】張籍

靈藤爲拄杖白淨色如銀得自髙僧手將扶病客身春遊不騎馬夜防亦呈人持此歸山去深宜戴角巾

贈宗魯卭竹杖

【唐】李商隱

大夏資輕防全谿贈所思靜憐穿樹逺滑想過苔遲鶴怨朝還望僧閒暮有期風流眞底事常欲傍淸羸

賦得長城斑竹杖

【唐】李頻

秦興版築時剪伐不知誰異代余根在幽人得手持細看生古意閒倚動邊思莫作鳩形並空傳鶴髮期

華頂杖

【唐】皮日休

金庭仙樹枝道客自攜持探洞求丹粟挑云覓白芝量泉將濯足闌鶴把支頤以此將爲贈惟君盡得知

和襲羙華頂杖

【唐】陸龜蒙

萬古陰崖雪靈根不爲枯瘦於霜鶴脛奇似黑龍須拄訪談客持看潑墨圗湖云如有路兼可到仙都

答匡山僧贈楖栗杖

【唐】曹松

栗杖出匡頂百中無一枝𨿽因野僧得猶畏嶽神知畫月冷光在指云秋片移宜畱引蹇步他日訪峩嵋笻竹杖贈天聖長老仁公仁有詩次其韻

【元】趙孟頫

瘦節蒼骨聳膩膚黃玉溫苔間時卓地月下屢敲門持贈松廬老攜尋水竹邨歸來倚空壁夜气與俱存以卭竹杖壽程孟孺母

【明】朱多炡

龍飛葛陂渚鳩刻漢王宮未若山中竹天然林下風一枝供燕喜萬里自蠶叢歷盡峩嵋雪深知節操同

五言排律

紅藤杖

【唐】白居易

南詔紅藤杖西江白首人時時攜步月處處把尋春勁健孤莖直疎圓六節勻火山生處逺瀘水洗來新麄細才盈手髙低僅過身天邊望鄕客何日拄歸秦

番禺杖

【元】王惲

異種來番國知名是老坡杖材任操倚節目喜摩挲尺度天然足柑黃气色和奇姿含海霧孤植暎江沱物眇離鄕貴材希審實訛聲音鏗爪甲鱗介訝蛟鼉鞭馭眞雷防批亢格魯戈重輕欣得所長短稱閒拖扶老攜行便持危得力多金蛇僵自勁鮐背癢忘苛不自浮槎使來從老伏波見歸情鄭重未許老婆娑入手嗟神物傳看駭玉柯支頤迎月出橫膝伴詩哦選勝尋泉石窮幽入薜蘿有時兒女觸卻恐鬼神呵蓋節空笻竹神鋒黯太阿笑揮堪解虎靜倚可降魔靈壽輕無賴梅條皺可挼花藤昬玳暈斑防慘湘娥桃竹能比桄榔未足歌望塵甘卻立斂迹總無過用捨時當審敲撞責果何更防雷雨夜衝屋學陶梭

七言律

樂全先生生日以鐵拄杖爲壽

【宋】蘇軾

先生眞是地行仙住世因循五百年每向銅人話疇昔故教鐵杖鬭淸堅入懷冰雪生秋思倚壁蛟龍防晝眠遙想人天防方丈眾中驚倒野狐禪

其二

二年相伴影隨身踏徧江湖艸木春擿石舊防猶在眼閉門髙節欲生鱗畏塗自衛眞無敵防徑爭先卻累人逺寄知公不嫌重筆端猶自斡千鈞

李郎中有詩謝寄藤杖仍次韻答之

【宋】何夢桂

海南覓得古藤枝持與詩人杜牧之紫貝斑文鞭更爛赤龍蒼骨蛻尢奇路無夷險終全節用有行藏一任時非但與君扶腳力鏦蛟剸虎要支持

梅杖

【元】劉因

鐵石心腸冰玉姿掌中濳得嵗寒枝天教一握藏春密風覓餘香就手吹雪月冷懷隨步履谿山髙興入支頤玉堂若要扶持用說與東君也不知

湘竹杖寄無住

【元】宋無

采向湘江古廟邊得來賈客木蘭船老宜泉石搘慵態吟稱煙霞倚瘦肩宴坐夜和金錫憇經行春卓紫苔穿知師道價神龍防莫漫騰空去九天

梅杖

【元】謝宗可

紫玉槎牙蝕蘚防黃昬扶醉倍精神一枝冷曵孤山雪七尺橫拖庾嶺春江路防云香在手谿橋挑月影隨人歸來卻笑林和靖還現堂中上座身

龍杖

謝宗可

鱗甲先揺玉一枝幽宮躍岀防中持多因掌握提攜晚休恨飛騰變化遲緩防不愁山雨濕醉橫長有野雲隨防看掛壁風雷起莫待詩翁過葛陂

簫杖

【明】丁敏

嶰谷新裁六尺形半含宮徴半扶行吹時只恐成龍去防處常疑作鳯鳴掛壁影憐秦女瘦敲門音合舜韶淸月明掛向山壇上同和鈞天奏九成

新制方竹杖

【明】吳寛

紫玉新裁恰過肩斑斑四面帶湘煙羸軀借雨能扶直巧手煩渠莫削圓世事固知方則止時人應道曲能全此生得免模稜誚晚節相依尙挺然

五言絕句

紅藤杖

【唐】白居易

交親過滻別車馬到江廻惟有紅藤杖相隨萬里來

題柯敬仲雜畫

【元】虞集

昔過篔簹谷鉤衣石角斜擬尋龍作杖拾得上天槎

七言絕句

贈張駙馬斑竹拄杖

【唐】僧防國

此君與我在雲谿勁節奇文勝杖藜爲有嵗寒堪贈逺玉階行處願提攜

送佛面杖與羅浮長老

【宋】蘓軾

十方三界世尊面都在東坡掌握中送與羅浮徳長老攜歸萬竅總號風

以拄杖供仁山主

【宋】陳師道

洗足投笻只坐禪厭尋岐路費行纒老來閱盡人間事不用山公更削圓

絕句

【元】黃溍

遙憶仙華鶴髮翁淸泉白石滿奇胸若爲此日千峯頂更試平生九節笻

春日雜興

【元】僧善住

野塘風漲漣漪桃李春寒發尙遲山色晚晴靑不了倚笻忘卻立多時

遊仙

【明】湯頴勣

鶴氅斜披岀市喧靑霞窟裏聽啼猿半酣騎著壺公杖直遡黃河到水源

禦定佩文齋詠物詩選卷二百十

欽定四庫全書

禦定佩文齋詠物詩選卷二百十一

文具類

五言古

詠茟格

【梁】簡文帝

英華表玉笈佳麗稱蛛网無如玆制奇雕飾雜眾象仰出寫含花橫挿學仙掌幸因提拾用遂厠璇臺賞

裴侍郎湘川廻以靑竹筒相遺因贈

【唐】錢起

楚竹靑玉潤從來湘水陰緘書取直節君子知虛心入用隨憲簡積文不受金體將丹鳳直色映秋霜深寧肯假伶倫謬爲鸞鳳吟惟將翰苑客珍祕瑤華音長跪捧嘉貺歲寒慚所欽

七言古

詶宇文少府見贈桃竹書筒【唐】李白

桃竹書筒綺繡文良工巧妙稱絕羣靈心圓映三江月

彩質疊成五色雲中蔵寶訣峨睂去千里提擕長憶君

西域種羊皮書褥歌

【元】吳萊

波斯谷中神夜語波斯牧羊俱雜鹵當道剚刃羊可食土城畱種羊脛骨四圍築垣聞杵聲羊子還從脛骨生靑艸叢抽臍未斷馬蹄踣鐵繞垣行羊子跳踉卻在艸防王如拳不同老飫肉筵開塞饌肥裁皮褥作書林寶南州俠客遇西人昔得手褥今無倫君不見冰蠶之錦欲盈尺康洽年來貧不貧

五言律

詩牌

【宋】林逋

矗方標勝槪讀處卽忘歸靜壁懸虛白危樓釘翠微淸銜時亦有絕唱世還稀一片題誰作吾廬水竹圍

詩筒

林逋

唐賢存雅制【元白唱和常以竹筒貯詩往還】詩筆仰防閒遞去權應緊【詩權出薛許昌】封廻債巳還【詩債出賈司倉】帶斑猶恐俗和節不辭艱酒篋將書簏誰言季孟間

七言律

題飛伯詩囊

【金】李獻能

穎露毛錐秖自賢智如樗腹但求全迂疎差似淵才富羞澀猶無杜老錢收拾珠璣三萬斛貯儲風月一千篇嘔心大勝奚奴錦要與風人被管弦

逺山筆架【痕字

元】劉因

何物能支筆萬鈞案頭依約逺山痕燈橫煙影隠猶見秋入霜毫勢欲吞掌上三峯看太華人間一髮是中原中書未免從髙閣不向林泉怨少恩

詩瓢

雨蔓霜蕂老翠壺吟邊不是酒葫蘆剖開架上輪囷玉著盡胸中錯落珠滿貯苦心畱宇宙深蔵精气付江湖誰家半腹能千首爲問山人果在無

冰蟾【水滴也】爲金齊賢賦

【元】張翥

老蟾素魄稟金精千嵗玻璃幻結成明水夜零陰隧凍丹書秋滿肉芝生腹凝寒露蔵虛白影入銀河浴太淸擬問嫦娥乞靈藥與君騎向廣寒行

水晶筆架

三峯近列硯池頭光照文房爛不收冰壑夜寒龍獨臥雪山春暖兔羣逰彩毫倚閣功應就銀管依棲價未酬別有瑚新琢樣策勲畢竟是誰優

師邵出意作綸竿於墻上以便遞詩名曰詩釣首唱一篇依韻奉酬

【明】顧淸

巧心文思孰兼長詩釣詩成又幾章千里浮沈謝江路一竿風月共鄰墻君如緣木求魴鯉我正懷甎想佩璜畢竟兩無名利念五湖煙水舊同鄕

書尺

文木裁成體直方髙齋時伴校書郎坐攤防帙資彈壓風動殘編待主張葉葉展舒迎雪牖行行指防照螢囊但知持正無偏倚尺寸何勞計短長

五言絕句

書架

【宋】王十朋

君富端不俗有錢長買書家蔵三萬軸不怕腹空虛

七言絕句

槐木紙椎

【宋】林逋

入手輕幹是古槐幾聲淸響徹池臺椎余魚网如脂滑時寫新詩更寄來

禦定佩文齋詠物詩選卷二百十一

欽定四庫全書

禦定佩文齋詠物詩選卷二百十二

玩具類

五言律

鏤雞子

【唐】駱賔王

幸遇淸明節欣逢舊練人刻花爭臉態寫月競眉新暈罷空餘月詩成並道春誰知懷玉者含響未吟晨

七言律

觀琉璃瓶中遊魚

【唐】徐夤

寶器一銀漢水錦鱗才動卽先知似涵明月波寧隔欲上輕冰律未移薄霧罩來分咫尺碧綃籠處較毫釐文翁未得沈香餌擬置金盤召左慈

七言絕句

玉龍子

【唐】陸龜蒙

何代奇工碾玉英細髯纖角盡雕成煙幹霧悄君心苦風雨長隨一擲聲

禦定佩文齋詠物詩選卷二百十二

欽定四庫全書

禦定佩文齋詠物詩選卷二百十三

飲具類

四言古

樽銘

【漢】崔駰

惟歲之元朝防奉樽金罍犧象嘉禮具陳獻酬交錯萬國咸歡

樽銘

【漢】李尢

樽設在堂以俟俊乂三山共承雕琢錯帶

五言古

詠瓢

【唐】張說

美酒酌懸瓢眞淳好相映蝸房捲墮首鶴脛抽長柄雅色素而黃虛心輕且勁豈無雕刻者貴此成天性

窊樽詩

【唐】元結

巉巉小山石數峯對窊亭窊石堪爲樽狀類不可名巡廻數尺間如見小蓬瀛樽中酒初漲始有島嶼生豈無

日觀峯直下臨滄溟愛之不覺醉醉臥還自醒醒醉在樽畔始爲吾性情若以形勝論坐隅臨郡城平湖近階砌逺山復靑靑異木幾十株枝條冒檐楹盤根滿石上皆作龍蛇形酒堂貯釀器戶牖皆罌缾此樽可常滿誰是陶淵明

與禪師攜癭樽歸杏園聨句【唐】李益

千畦抱甕園一酌癭樽酒惟有沃州僧時過杏谿叟【益】追歡君適性獨飲我空口儒釋事𨿽殊文章意多偶【廣宣】

酒中詠

【唐】皮日休酒船

剡桂復刳蘭陶陶任行樂但知涵泳好不計風濤惡嘗行麯封內稍系糟丘泊東海如可傾乘之就斟酌

酒鎗

象鼎格仍髙其中不烹餁惟將煮濁醪用以資酣飲偏宜旋樵火稍近餘酲枕若得伴琴書吾將著閒品

酒杯

昔有嵇氏子龍章而鳳姿手揮五弦罷聊復一樽持但取性澹泊不知味醇醨玆器不復見家家惟玉巵

和襲美酒中詠

【唐】陸龜防酒樽

黃金卽爲侈白石又太拙斲得奇樹根中如老蛟穴時招山下叟共酌林閒月盡醉兩忘言誰能作天舌

酒鎗

景山實名士所翫垂淸塵嘗作酒家語自言中聖人奇器質含古挫糟味應醇惟懷魏公子卽此飛觴頻

酒杯

叔夜傲天壤不將琴酒疎制爲酒中物恐是琴之餘一弄廣陵散又裁絕交書頹然擲林下身世俱何如

酒旗

揺揺倚靑岸逺蕩遊人思風欹翠竹杠雨澹香醪字才來隔煙見巳覺臨江遲大斾非不榮其如有王事獨酌試藥玉滑琖有懷諸君子明日望夜月庭佳景不可失作詩招之

【宋】蘇軾

鎔鉛煮白石作玉眞自欺琢削爲酒杯規模定州瓷荷心𨿽淺狹鏡面良渺彌持此壽佳客到手不容辭曹侯天下平定國豈其師二飲至數石溫克頗似之風流越王孫詩酒屢出奇喜我有此客玉杯不徒施請君詰歐陽問疾來何遲呼童掃月榭快飲及良時

七言古【附長短句】

對芳樽

【唐】韋應物

對芳樽醉來百事何足論遙見靑山始一醒欲著接防還復昏

瑪瑙杯歌

【唐】錢起

瑤谿碧岸生奇寶剖質披心出文藻良工雕飾明且鮮得成珍器入芳筵含華炳麗金樽側翠斚瓊觴忽無色繁弦急管催獻酬倐若飛空生羽翼湛湛蘭英照豹斑滿堂詞客盡朱顏花光來去傳香袖霞影髙低傍玉山王孫彩筆題新詠碎錦連珠復輝映世情貴耳不貴奇謾說海底瑚枝寧及琢磨當妙用燕歌楚舞長相隨

吳衝卿出古飲鼎

【宋】梅堯臣

精銅作鼎土不蝕地下千年蘚花羃腹空鳳卵畱藻文足立三刀刃微直左耳可執口可斟其上兩柱何對植從誰掘得歸吳侯來助雅飲歡莫極又荷君家主母賢翠羽胡琴令奏側絲聲不斷玉箏繁繞樹黃鸝鳴不得我𨿽衰苶爲之醉玩古樂今人未識

胡穆秀才遺古銅器似鼎而小上有兩柱可以覆而不蹶以爲鼎則不足疑其飲器也胡有

詩答之

【宋】蘇軾

只耳獸齧環長唇鵞擘喙三趾下銳春蒲短兩柱髙張秋菌細君看翻覆俯仰間覆成三角翻兩髻古書𨿽滿腹茍有用我亦隨世嗟君一見呼作鼎才注升合已漂逝不如學鴟夷盡日盛酒眞良計

分寧大竹取爲酒樽短脛寛大腹可容二升而

漆其外戲爲短歌

【宋】韓駒

此君少日靑而臞邇來黑肥如瓠壺縮肩短防壓兩耳無乃戲學騶侏儒人言腹大中何有不獨容君更容酒未須常要托後車滑稽且作先生友少陵匏樽安在哉次山石臼空飛埃茅檐對客夜驚笑麯生叩門何自來老向人間不稱意但覺淵明酒多味乞取田家老瓦盆伴我年年竹根醉

陳新甫生日出紅玉杯飲爲賦

【元】陳旅

昆侖東阿含海日石中玉子如日赤神工夜發昆吾刀剜作金杯盛酒喫蟠桃初開緱母家丹露滴如芙蓉花廣陵公子酒如海年年顏色襯朝霞

紅玉杯爲陳雲嶠太祝賦

【元】吳師道

番人揀玉河源水夜候霞光矗空起將歸萬里售中州琢刻爲杯世無比截肪栗色非不奇雞冠通赤希見之筵間乍置爭注目誰復更顧黃金巵小槽新壓眞珠滴擎向桃花花下吸但餘落日爭光輝未許妖姬比顏色主人今代陳孟公閉門畱客酒不空千金之裘五花馬不惜買醉酬春風公侯家世多珍物獨寶此杯爲故笏華堂舞罷飲闌時什襲珍蔵莫刓缺

五言律

詠栁少府山癭木樽

【唐】李白

蟠木不雕飾且將斤斧疎樽成山嶽勢材是棟梁餘外與金罍並中涵玉醴虛慙君垂拂拭遂忝玳筵居

酒席賦得匏瓢

【唐】鄭審

華閣與賢開仙瓢自逺來幽林嘗伴許陋巷亦隨回掛影憐紅壁傾心向緑杯何曽斟酌處不使玉山頹

和襲美訶陵樽

【唐】陸龜防

魚骼匠成樽猶殘海浪痕外堪欺玳瑁中可酌昆侖【酒名】水繞苔磯曲山當艸閣門此中醒復醉何必問乾坤

五言排律

賦得玉巵無當

【唐】元稹

共惜連城寶翻成無當巵詎慙君子貴深訝巧工隳泛蟻功全少如虹色不移可憐殊礫石何計辧糟醨江海誠難滿盤筵莫忘施縱乖斟酌意猶得對光儀

七言律

荷杯

【元】劉因

碧筩和露捲晴霞錦浪隨鯨落晚沙風趂歌聲來弄葉酒知人意要浮花胸中壁立三峯玉醉裏神逰太乙家明日淸霜看紅翠人生容易鬢成華

桃杯

劉因

希夷尊爼永相望混沌鑿開見此觴金橘有天容逸老靑田無地避餘香雲中招隠畱仙掌物外尋眞得醉鄕試向峨嵋問啼鳥人間紅雨幾斜陽

橙杯

劉因

瀟湘千樹暮林平風露詩腸快一傾蜜戀金絲仍可意香分綠蟻最闗情洞庭春色元無恙南國幽姿謾獨淸惟辦海船千萬斛棹歌和月捲江聲

賦西域鸚鵡螺杯

【元】王惲

老月淪精射海波珠繩分秀貫神螺鷓斑漬粉垂金薤鸚喙嫌寒縮翠窠樽出癭藤紋浪異瓢成椰子腹空皤飲余疑與谿娘遇一笑相看發浩歌

酒旗

【元】謝宗可

水邨山郭酒初香紵影靑靑字一行壚畔低懸花霧濕檐陰斜揭柳風涼指揮意馬衝愁陣揺曵心旌入醉鄕惆悵步兵招不起半竿空自舞斜陽

夜光杯

【明】朱之蕃

髻螺盤繞隠東洋吸得瑤空寶月光孕出圓珠能照乘剖開素質待飛觴晶瑩絕勝金樽艶華彩渾添玉液芳浮白江天遙騁望酒星垂耀正更長

五言絕句

詠山樽

【唐】李白

擁腫寒山木嵌空成酒樽媿無江海量偃蹇在君門

答釋子良史送酒瓢

【唐】韋應物

此瓢今已到山瓢知巳空且飲寒塘水遙將回也同答竇二曹長畱酒還榼

【唐】李益

榼小非由榼星郎是酒星解酲原有數不用嚇劉伶乞寛禪師癭山罍呈宣供奉

李益

石色疑秋蘚峯形若夏云誰畱柰苑地好贈杏谿君

題采蓮舟杯

【元】程鉅夫

攀翻葉上露釀作杯中酒可能君不醉負此摻摻手

東華門偶述

【明】李夢陽

銀甕爛生光盤龍繡袱香但知從內出不省賜何王

七言絕句

寄兩銀榼與裴侍郎因題

【唐】白居易

貧無好物堪爲信雙榼𨿽輕意不輕願奉謝公池上酌丹心緑酒一時傾

其二

慣和麯糵堪盛否重用鹽梅試洗看小器不知容幾許襄陽米賤酒升寛

家園

白居易

籬下先生時得醉甕間吏部暫偸眠何如家醖雙魚榼雪夜花時長在前

祕色越器

【唐】陸龜防

九秋風露越窰開奪得千峯翠色來好向中宵盛沆瀣共嵇中散鬭遺杯

宮詞

【宋】花蕊夫人

春日龍池小宴開岸邊亭子號流杯沈檀刻作神仙女對捧金尊水上來

薩天錫夜宿菌閣追寄

【元】張雨

鶴臺遺民掩柴扃鴈門才子宿寒汀恰有金華一尊酒且置茅家雙玉瓶

靜海偶書

【明】顧璘

紅燭當壚夜數錢驛亭四面綠楊邊重來煙景渾依舊只認靑簾記昔年

禦定佩文齋詠物詩選卷二百十三

欽定四庫全書

禦定佩文齋詠物詩選卷二百十四

釀具類

五言古

酒中詠

【唐】皮日休酒篘

翠篾初織來或如古魚器新從山下買靜向甔中試輕可网金醅疎能容玉蟻自此好成功無貽我罍恥

酒牀

糟牀帶松節酒膩肥於羜滴滴連有聲空疑杜康語開睂旣壓後染指偸嘗處自此得公田不過渾種黍

酒壚

紅壚髙幾尺頗稱幽人意火作縹醪香灰爲冬醷气有鐺盡龍頭有主皆犢鼻儻得作杜根傭保何足媿

酒甕

堅淨不苦窳陶於醉封疆臨谿刷舊痕隔屋聞新香移

來近麯室倒處臨糟牀所嗟無比鄰余亦能偸嘗

和襲美酒中詠

【唐】陸龜防酒篘

山齋醖方熟野童編近成持來歡伯內坐使賢人淸不待盎中滿旋供花下傾汪汪日可挹未羨黃金籯

五言律

自題酒庫

【唐】白居易

野鶴一辭籠虛舟長任風送愁還閙處移老入閒中身更求何事天將富此翁此翁何處富酒庫不曽空

七言律

夜聞笮酒有聲因而成詠

【宋】蘇舜欽

糟牀新壓響泠泠欹枕初聞睡自輕幾段愁悰俱滴破一番歡意巳篘成空階夜雨徒傳句三峽流泉無此聲只待松軒看飛雪呼賓同引甕頭淸

槽聲同彥髙賦

【金】蔡松年

糟牀過竹春泉句他日人云吾亦云自愛淳音含太古誰傳淸澑入南薰秋風幾共橙香注曉月曽和鶴唳聞我欲婆娑竹林國洗空塵耳正須君

盧明之酒壚

【元】方夔

懶作西風汗漫逰歸謀諸婦此淹畱采花墩近初成酒種秫田多早帶秋燕頷已空西塞夢犢裩莫遣逺山愁滄江畱得偏醒客袖手時憑百尺樓

五言絕句

過酒家

【唐】王績

對酒但知飲逢人莫彊牽倚壚便得睡橫甕足堪眠

禦定佩文齋詠物詩選卷二百十四

欽定四庫全書

禦定佩文齋詠物詩選卷二百十五

茶具類

五言古

茶籯

【唐】皮日休

筤篣曉擕去驀過山桑隖開時送紫茗負處沾淸露歇把傍雲泉歸將掛煙樹滿此是生涯黃金何足數

茶甌

皮日休

邢客與越人皆能造磁器圓似月魂墮輕如雲魄起棗花勢旋眼蘋沫香沾齒松下時一看支公亦如此

茶鼎

皮日休

龍舒有良匠鑄此佳樣成立作菌蠢勢煎爲潺湲聲艸堂暮云陰松殘雪明此時勺復茗野語知逾淸

茶鼎

【唐】陸龜防

新泉气味良古鐵形狀醜堪風雪夜更值煙霞友曽過赬石下又住淸谿口且共薦臯盧何勞傾鬥酒

以椰子茶瓶寄徳孺

【宋】黃庭堅

炎丘椰木實入用隨茗椀譬如楛石砮但貴從來逺往時萬里物今在籬落間知公一拂拭想我瘴霧顏

七言古

次韻董夷仲茶磨

【宋】蘇軾

前人初用茗飲時煮之無問葉與骨寖窮厥味臼始用復計其初碾方出計盡功極至於磨信哉智者能創物破槽折杵向墻角亦其遭遇有伸屈歲久講求知處所佳者出自衡山窟巴蜀石工彊鐫鑿理疎性軟良可咄余家江陵逺莫致塵土何人爲披拂

七言律

貢余祕色茶盞

【唐】徐夤

捩碧融靑瑞色新陶成先得貢吾君巧剜明月染春水輕旋薄冰盛緑云古鏡破苔當席上嫩荷涵露別江濆中山竹葉香初發淸聖那堪中十分

次韻周穜恵石銚

【宋】蘇軾

銅腥鐵澀不宜泉愛此蒼然深且寛蟹眼翻波湯巳作龍頭拒火柄猶寒姜新鹽少茶初熟水漬云蒸蘚未幹自古函牛多折足要知無腳是輕安

茶筅

【元】謝宗可

此君一節瑩無瑕夜聽松聲漱玉華萬縷引風歸蟹眼半瓶飛雪起龍芽香凝翠發云生腳濕滿蒼髯浪卷花到手纖毫皆盡力多因不負玉川家

竹鑪

【明】韓奕

緑玉裁成偃月形偏宜煮雪向巖扃虛心未許如灰冷古色人看似汗靑偶免樵柯供土銼尙疑淸籟和陶瓶達人曽擬同天地上有秋虫爲篆銘

題眞上人竹茶鑪

【明】王紱

僧館髙閒事事幽竹編茶竈瀹淸流气蒸陽羨三春雨聲帶湘江兩岸秋玉臼夜敲蒼雪冷翠甌睛引碧雲稠禪翁托此重開社若个知心是趙州

五言絕句

焙茶隖

【唐】顧況

新茶巳上焙舊架憂生醭旋旋續新煙呼兒劈寒木

茶竈

【宋】朱子

仙翁遺石竈宛在水中央飲罷方舟去茶煙裊細香

雜詩

【金】張建

瓦缾擔山泉石鼎煮巖菊燎以松桂枝淸芬滿茅屋

七言絕句

春日行近山

【元】黃鎭成

門外山童掃落霞問師還只在山家推窗引客云邊坐自扇風鑪煮雪花

題扇

【元】倪瓚

聽雨樓中也自涼偶停筆硯靜焚香君來爲煮嵇山茗自洗冰甌仔細甞

次韻曹都水

倪瓚

蕭閒館裏挑燈宿山罽重敷六尺牀隠幾翛翛聽夜雨竹林煙羃煮茶香

過山家

【明】髙啟

流水聲中響緯車板橋春暗樹無花風前何處香來近隔崦人家午焙茶

禦定佩文齋詠物詩選卷二百十五

欽定四庫全書

禦定佩文齋詠物詩選卷二百十六

食具類

五言古

詠竹檳榔盤

【梁】沈約

梢風有勁質隨用道非一平織方以文穹成圓且宻薦羞𨿽百品所貴浮天實幸承歡醑余寧辭嘉宴畢次韻答吳長文內翰遺石器八十八件

【宋】梅堯臣

山工日斲器殊匪事樵牧掘地取云根剖堅如剖玉食具與果具待賓良有勗亦將茶具並飽啜時出俗公何都贈予金多不入目我家固宜之瓦椀居漏屋得此尢稱窮客來無不足惟應赤腳婢收拾怨常酷夏席堆靑虀冬盤飣防蓄竟無粱肉饌甚媿蕭家錄

五言排律

箸詩【章廟禦題

金限紅字韻】周馳

矢束形何短籌分色盡紅駢頭斯效力失偶竟何功比數盤盂側經營指掌中蒸豚挑項臠湯餅拌油蔥正使遭饞口何嘗廢直躬上前如許借猶足沃淵衷

七言律

次韻歐陽廣明以詩送鉢盂【宋】王廷珪

方丈盈前送八珍山人不是此中人試尋僧鉢齋防近更喜園官菜把新秋滿城頭看落葉風吹酒面巳生鱗何時共過谿邊寺雪夜扁舟發興頻

七言絕句

憑韋少府乞大邑瓷椀

【唐】杜甫

大邑燒瓷輕且堅扣如哀玉錦城傳君家白盌勝霜雪急送茅齋也可憐

西宮卽事

【元】薩都拉

退朝西殿承平日一片春云奏鳳笙窄袖內官供玉食卻將黃帕覆銀鐺

山居

【元】僧淸珙

離眾多年無坐具入山長久沒袈裟單單有个鐵鐺子畱得人間煮瀑花

禦定佩文齋詠物詩選卷二百十六

欽定四庫全書

禦定佩文齋詠物詩選卷二百十七

坐具類

四言古

牀幾銘

【漢】李尢

虛左致賢設坐來賓筵牀對幾盛養巳陳殽仁飯義枕典席文道可醉飽何必淸醇西伯善養二老來臻

賦席

【吳】張純

席爲冬設簟爲夏施揖讓而坐君子攸宜

書案銘

【梁】簡文帝

刻香鏤彩纖銀捲足照色黃金廻花靑玉漆華映紫畫制舒緑性廣知平文雕非曲厠質錦帷承芳綺縟敬客禮賢恭思儼束披古通今察姦理俗仁義可安忠貞自燭鑑矣勒銘知微敬勗

五言古

烏皮隠幾

【齊】謝朓

蟠木生附枝刻削豈無施取則龍文鼎三趾獻光儀勿言素韋潔白沙尙推移曲躬奉微用聊承終宴疲

詠席

謝朓

本生潮汐地落景照參差汀洲蔽杜若幽渚奪江蘺遇君時采擷玉座奉金巵但願羅衣拂無使素塵彌

牀詩

【梁】宣帝

衡山白玉鏤漢殿瑚支踞膝申久坐屢好爲頻移

詠胡牀應教

【梁】庾肩吾

傳名乃外域入用信中京足欹形巳正文斜體自平臨堂對逺客命旅誓初徵何如淄館下淹畱奉盛明

詠案

【陳】後主

巳羅七爼滿兼逢百品易張陳答贈言梁室齊睂席

同暢當詠蒲團

【唐】盧綸

團團錦花結乃是前谿蒲擁坐稱儒褐倚眠宜老夫惟當學禪寂日夕與之俱

五言律

席

【唐】李嶠

避坐承宣父重筵揖戴公桂香浮半月蘭气襲回風舞拂丹霞上歌淸白雪中佇將文綺色舒捲帝王宮

烏龍養和

【唐】皮日休

壽木拳數尺天生形狀幽把疑傷虺節用恐破蛇癅置合月觀內買須云肆頭料君擕去處煙雨太湖舟

和襲美烏龍養和

【唐】陸龜防

養和名字好偏寄道情深所以親逋客兼能助五禽倚肩滄海望鉤膝白雲吟不是逍遙侶誰知世外心

防子【私盍反

金支起也】周馳

勿以微材棄安危任不輕誰憐一片小能使四方平几案由吾正盤盂免爾傾何當遇夷坦沈默更無營

七言律

題泗河中石牀

【唐】吳融

一片苔牀水漱痕何人淸賞動乾坤謫仙醉後云爲態野客吟時月作魂【李白杜甫皆此飲詠】光景不廻波自逺風流難問石無言邇來多少登臨客千載誰將勝事論

七言絕句

題畫

【元】貢性之

馬足車輪盡日忙夢魂不到水雲鄕閒人自識閒邊趣小簟疎簾坐晚涼

禦定佩文齋詠物詩選卷二百十七

欽定四庫全書

禦定佩文齋詠物詩選卷二百十八

寢具類

四言古

六安枕銘

【漢】崔駰

枕有規矩恭一其徳承元寧躬終始不忒

瓌材枕箴

【漢】張紘

彧彧其文馥馥其芬出自幽阻升於氊茵允瓌允麗惟淑惟珍安安文枕貳彼弁冠冠禦於晝枕式於昏代作充用榮巳寧身興寢有節適性和神

五言古

詠帳

【梁】沈約

甲帳垂和璧螭云張桂宮隋珠旣吐耀翠被復含風

白石枕

【唐】錢起

琢瑉勝水碧所貴素且貞曽無白圭玷不作浮磬鳴捧來太陽前一片新冰淸沈沈風憲地待爾秋巳至璞堅

難爲功誰怨晚成器比徳無燐緇論交亦如此

齋中有獸皮茵偶成詠

【唐】羊士諤

逸才豈凡獸服猛愚人得山澤生異姿防茸蔚佳色靑氊持與借重錦裁爲飾臥閣幸相宜溫然承宴息

呂居仁恵建昌紙被

【宋】劉子翚

寒聲晚移林殘臘無幾日髙人擁楮眠攣捲意自適素風含混沌春煦回呼吸餘溫偶見分來自芝蘭室乍舒魄流輝忽捲潮無迹未能澡余心媿此一衾白嘗聞盱江藤蒼崖走虯屈采之霜露秋漚以滄浪色粉身從澼絖蛻骨齊麗密乃知瑩然姿故自漸陶出治物猶貴精治心豈宜逸平生感交逰耳剽非無得精神隨事分內省殊未力寸陰捐巳多老矣將何及自從得此衾夢覺常惕惕淸如夷齊鄰粹若淵騫覿獨警發鏗鍧邪思戢毫忽勿謂絕知聞虛闈百靈集鼎鬴或存戒韋亦規失則知君子恵所以勵防塞

賦永上人紙帳

【明】髙啟

剡藤裁素幬坐使諸塵隔冬室自生溫寒窗屢更白不隨直省被長覆棲禪簀思曽雪夜時宿伴山中客

七言古【附長短句】

鄭羣贈簟

【唐】韓愈

蘄州笛竹天下知鄭君所寶尢瓌奇擕來當晝不得臥一府傳看黃琉璃體堅色淨又蔵節盡眼凝滑無瑕疵法曹貧賤眾所易腰腹空大何能爲自從五月困暑濕如坐深甑遭蒸炊手摩袖拂心語口曼膚多汗眞相宜日暮歸來獨惆悵有賣直欲傾家貲誰謂故人知我意捲送八尺含風漪呼奴掃地鋪未了光彩照耀驚童兒靑蠅側翅蚤虱避肅肅疑有淸飇吹倒身甘寢百疾愈卻願天日恆炎曦明珠靑玉不足報贈子相好無時衰

夜防問答

【唐】皮日休

錦鯨薦【張賁問】碧香紅膩承君宴幾度閒眠卻覺來彩鱗飛出雲濤面

寄蘄簟與蒲傳正

【宋】蘇軾

蘭谿美箭不成笛離離玉筯排霜脊千溝萬縷自生風入手未開先慘栗公家列屋閒蛾睂珠簾不動花陰移霧帳銀牀初破睡牙籖玉軸坐彈棊東坡病叟長覊旅凍臥饑吟似饑防倚賴春風洗破衾一夜雪寒披故絮火冷燈淸誰復知孤舟兒女自嚘咿皇天何時返炎燠愧此八尺黃琉璃願君淨掃淸香閣臥聽風漪聲滿榻習習還從兩腋生請公乘此朝閶闔

歐陽晦夫恵琴枕

蘇軾

中郎不眠仰看屋得此古椽圍尺竹輪囷濩落非笛用剖作袖琴徽軫足流傳幾處到淵明臥枕綸巾酒新漉孤鸞別鶴誰復聞鼻息齁齁自成曲

湖南有大竹世號貓頭取以作枕仍爲賦詩

【宋】韓駒

湖南人家養貍奴夜出相乳肥其膚買魚穿栁不防聘深蹲地底老欲枯誰將作枕置榻上擁腫似慣眠氍毹慵便玉枕分巳無孫生洗耳非良圖茅齋紙帳施團蒲與我同歸夜相娛更長月黑試拊臥防目尙爾驚睢盱坐令先生春睡美夢魂直繞赤沙湖更煩黃你好看取走入旁捨無人呼

紙帳歌和全初上人韻並簡劉光朝

【元】陳泰

道人於事百不聞歲晚鶴骨誰相溫禪牀蠒光薄如霧宜月宜霜復宜露夢回蘄竹生淸寒五月幻得梅花看初疑脆膜輕無力一片凝秋剡中色道人巧手天機深兩杵獨伴階蛩吟捲舒似聽桔葉音珍重莫遣煙煤侵百年富貴誰能免錦幄彤廬語恩怨可憐老楮歲寒心用捨在吾難自薦君不見燕山穹廬氊百幅狎坐圍春醉紅玉道人不學制戎衣空煮南山臥茅屋安知幕天席地一希夷長共靑山白雲宿

警枕詞【吳越王錢鏐自少在軍中夜未嘗寐倦極則就圓木小枕或枕大鈴寐熟輙欹而寤名曰警枕

元】楊維楨

不睡龍醒復醒珊瑚圓木揺金鈴五花寶簟芙蓉屏銅盤雪粉香淺淸樓墻銅彈飛霹靂夜半更奴起辟易圓木功無與敵吳越封疆平地辟四世三王安衽席

詠紙被

【明】龔詡

紙衾方幅六七尺厚軟輕溫膩而白霜天雪夜最相宜不使寒侵獨眠客老夫得此良多年舊物寶愛同靑氊不論素罽出南海豈羨文錦來西川受用將圖此生過爭柰義孫要與阿翁相伴臥阿翁夜夜苦丁寧莫學惡睡驕兒輕踏破

五言律

牀

【唐】李嶠

傳聞有象牀疇昔獻君王玳瑁千金起瑚七寶裝桂筵含柏馥蘭席拂沈香願奉羅幃夜長承秋月光

旅枕

【宋】孔武仲

旅枕春風底翛然一夢驚漏移淸禁逺天入小窗明桂玉梁園費山椒楚客情蕭條過百五猶有賣花聲

送椰心簟與劉使君

【宋】戴復古

適有椰心席殷勤持贈君來從三嶼國織作五花文涼暖宜冬夏淸光隔垢氛桃笙與蘄簟優劣迥然分

五言排律

寄蘄州簟與元九因題

【唐】白居易

笛竹出蘄春霜刀劈翠筠織成雙鎖簟寄與獨眠人捲作筒中信舒爲席上珍滑如鋪薤葉冷似臥龍鱗淸潤宜承露鮮華不受塵通州炎瘴地此物最闗身

七言律

白角簟

【唐】羅鄴

疊玉駢珪巧思長露華煙魄讓淸光休揺雉尾當三伏似展龍鱗在一牀髙價不惟標越絕冷紋疑是臥瀟湘杜陵他日重歸去偏稱醉眠松桂堂

以竹夾膝寄贈襲美

【唐】陸龜防

截得篔簹冷似龍翠光橫在暑天中堪臨薤簟閒憑月好向松窗臥跂風持贈敢齊靑玉案醉吟偏稱碧荷筒添君野具教多著爲著西齋譜一通

魯望以竹夾膝見寄次韻詶謝

【唐】皮日休

圎於玉柱滑於龍來自衡陽翠彩中拂潤恐飛淸夏雨叩虛疑貯碧湘風大勝書客裁成簡頗賽谿翁截作筒從此角巾因爾戴俗人相訪若爲通

白角簟

【唐】曹松

角簟功夫巳到頭夏來全占滿牀秋若言保惜歸華屋只合封題寄列侯學捲曉冰常怕綻解鋪寒水不教流蒲桃錦是瀟湘底曽得王孫價倍酬

碧角簟

曹松

細皮重疊織霞紋滑膩鋪牀勝錦茵八尺碧天無防翳一方靑玉絕纖塵蠅行只恐煙黏足客臥渾疑水浸身五月不教炎气入滿堂秋色冷龍鱗

紙帳

【唐】徐夤

爲笑文園四壁空碎寒深入剡藤中誤懸謝守澄江練自宿嫦娥白宮幾疉玉山開洞壑半巖春霧結房櫳鍼羅截錦饒他侈爭及蒙茸暖避風

紙被

徐夤

文采鴛鴦罷合歡細柔輕綴好魚牋一牀明月蓋歸夢數尺白雲籠冷眠披對勁風溫勝酒擁聽寒雨暖於綿五陵年少見皆笑卻問儒生直幾錢

紙帳次栁子玉韻

【宋】蘇軾

亂紋龜殻細相連慣臥靑綾恐未便潔似僧巾白氎布暖於蠻帳紫茸氊錦衾速捲持還客破屋那愁仰見天但恐嬌兒還惡睡夜深蹋裂不成眠

送竹幾與謝秀才

蘇軾

平生長物擾天眞老去歸田只此身畱我同行木上座贈君無語竹夫人但隨秋扇年年在莫鬭瓊枝夜夜新堪笑荒唐玉川子暮年家口若爲親

菊枕

【元】馬祖常

東籬采采數枝霜包裹西風入夢涼半夜歸心三徑逺一囊秋色四屏香牀頭未覺黃金盡鏡裏難教白髮長幾度醉來消不得臥收淸气入詩腸

蘆花被

【元】蘇爾約蘇哈雅

采得蘆花不涴塵翠蓑聊復借爲茵西風刮夢秋無際夜月生香雪滿身毛骨巳隨天地老聲名不讓古今貧靑綾莫爲鴛鴦妒欵乃歌中別有春

紙帳

【元】謝宗可

淸懸四壁剡谿霜髙臥梅花月半牀繭甕有天春不老瑤臺無夜雪生香覺來虛白神光發睡去淸閒好夢長一枕總無塵土气何妨畱我白雲鄕

蘆花被

謝宗可

白似楊花暖似烘纖塵難到黑甜中軟鋪香絮淸無比醉壓晴霜夜不融一枕和秋眠落月五更飛夢逐西風誰憐宿鴈江汀冷贏得相思舊恨空

竹夫人

謝宗可

胸次玲瓏粉黛羞宵徵何必抱衾裯應無雲雨三更夢自有冰霜六月秋盡節每曽陳諷刺虛心那解老溫柔専房不怕蛾眉妒只恐西風動別愁

蘆花褥

【元】吳景奎

揺落蒹葭白露霜冰綃覆防帶幬張瓊臺積雪和煙凝【去聲】銀浦流云入夢香失紖曾憐衣冷落吐茵空染酒淋浪雁聲髣髴瀟湘夜起坐俄驚月一牀

鵞毛褥

【元】曹文晦

野老鋪陳亦好奇聚毛曽到蔡州池每思疊雪敷云處尙想眠沙泛浦時坐石未溫驚客至累茵𨿽貴恐神疲正宜布被梅花帳豆粥凝香起未遲

演法師恵紙帳

【元】張昱

銀燈夜照白紛紛四面光揺白縠文隔枕不聞巫峽雨繞牀惟走剡谿云風和栁絮何因到月與梅花竟不分塞北江南風景別卻思氊帳舊從軍

紙帳

【元】陸景龍

谿藤雪淨無瑕素箔圍風絕可嘉夢入淸虛明月照倦逰廣漢白雲遮繭窩春暖浮銀色鮫室宵分散玉華警鶴一聲天巳豁老夫詩思繞梅花

竹簟

【明】朱之蕃

紋如流水滑如脂一片淸光漾碧漪涼思入帷移翠影輕煙縈帳拂霜姿采眞湘浦窗間夢寫興淇園枕上詩欲避炎蒸何處是石屏橫展對芳池

紙帳

朱之蕃

慵飛兔頴厭塗鴉聨向書帷好蔽遮四面輕雲縈柏子一窗斜月映梅花峭寒無隙難容入淸夢常安不受嘩葆得气完神亦固吳綾蜀錦爲誰誇

決明甘菊枕

朱之蕃

警枕神勞石枕寒無如藥裹最相安剖來珠蚌光堪掬采積金英秀可餐布被暖香欺錦帳竹牀淸气敵蒲團休論返黑方瞳炯熟寢通宵卽大丹

其二

夢醒化蝶尙蘧蘧腹坦肱橫兩足舒靑炯雙瞳還映水緑添短髮漸盈梳地鐘靈卉充髙枕天付幽香媚隠居供帳從今誇雅麗牀頭閒卻讀殘書

答江似孫謝遺錦衾

【明】程嘉燧

曽無文綺贈交歡聊爾同裯戀一寒長枕正思裁十幅髙眠盡可擁三竿休嫌吟苦防時污應笑書癡畫處刓博得新詩酬錦段衙齋傳比練裠看

其二

故衾何意托交歡得共髙人寤寐寛不分秋風破茅屋從教夜雪滿長安空牀獨枕琴三尺逺札相遺綺一端早晚平津誰與報布衣思庇九州寒

五言絕句

竹簟

【唐】元稹

竹簟襯重茵未忍都令捲憶昨初來日看君自施展閎師自天臺見寄石枕

【宋】林逋

斲石自何許枕之懷赤城空廬復蕙帳旦暮白雲生

七言絕句

贈元九文石枕

【唐】劉禹錫

文章似錦气如虹宜薦華簪緑殿中縦使涼飇生旦夕猶堪拂拭愈頭風

酬靈符秀才恵枕

【唐】張祜

八寸黃楊恵不輕虎頭光照簟文淸空心想此緣成夢拔劍燈前一夜行

欹枕

【唐】鄭谷

欹枕髙歌日午春酒酣睡足最閒身明明防得窮通理未必輸他馬上人

巳涼

【唐】韓偓

碧闌干外繡簾垂猩色屏風畫折枝八尺龍須方錦褥巳涼天气未寒時

酬人寄簟

【唐】魚元機

珍簟新鋪翡翠樓澄玉水記方流惟應筠扇情相似同向銀牀恨早秋

趙子充示竹夫人詩蓋涼寢竹器憩臂休膝似非夫人之職予爲名曰靑奴並以小詩取之

【宋】黃庭堅

穠李四弦風拂席昭華三弄月侵牀我無紅袖堪娛夜政要靑奴一味涼

雜詩

【金】王良臣

道人知我愛禪房淨掃階前紫石牀軟飽三杯風味好脫巾和月臥昏黃

序山家幽寂之趣十首【錄一元】葉顒

一任猿驚野鶴猜老懷笑口要頻開髙眠蕙帳春風暖不怕霜聲入枕來

楮帳

【元】鄭允端

昔隨阿母上蓬萊香气如雲拂面來今日夢中猶是見梅花相對一牀開

客散

【明】方太古

客散書堂秋日涼山風吹雨葛花香竹牀藤簟茶初熟消受山人午睡長

吳越宮詞

【明】範汭

千門斜日四窗星山近簾衣分外靑侍女夜閒眠不穏禦牀圓枕綴金鈴

華頂

【明】僧大香

海色迢迢半紫氛娑欏開落夏將分道人淸曉下山去紙被一牀鋪白雲

禦定佩文齋詠物詩選卷二百十八

欽定四庫全書

禦定佩文齋詠物詩選卷二百十九

雜器類

五言古

大食瓶

【元】吳萊

西南有大食國自波斯傳玆人最解寶厥土善陶埏素瓶一二尺金碧燦相鮮晶熒龍宮獻錯落鬼斧鐫粟紋起防綴花穂蟠蜿蜒定州讓巧薄卭邑鬭淸堅脫指滑欲墜凝瞳冷將穿逖哉賈胡力直致蛟鱷淵常嗟古器物頗爲世所捐襆衫易冠衮盤盎攺豆籩禮圖日以變戎索豈其然在時茍適用重譯悉來前大寰幸混一四海際幅員縣度縛繩絙娑夷航革船鑿空發使節隨俗混民編漢玉堆櫝笥蕃羅塞鞍韉城池信不隔服食柰渠遷輪囷卽上據鼎釡疇能肩挿葩奪艷冶盛酪添馨羶當筵特見異博識無庸詮蔵之或論價裹之猶吾氊瑚尙可擊磧路徒飛煙彼還彼牙市我且我桮圏角

貒獨不出記取徵西年

七言古

瓶笙【並引

宋】蘇軾劉幾仲餞飲東坡中觴聞笙簫聲杳杳若在雲霄間抑揚往返粗中音節徐而察之則出於雙瓶水火相得自然吟嘯作瓶笙詩記之

孤松吟風細泠泠獨繭長繰女媧笙陋哉石鼎逢彌明蚯蚓竅作蒼蠅聲瓶中宮商自相賡昭文無虧亦無成東坡醉熟呼不醒但云作勞吾耳鳴

雨傘

【元】薩都拉

開如輪合如束剪紙調膏防秋竹日中荷葉影亭亭雨裏芭蕉聲簌簌晴天卻陰雨卻晴二天之說誠分明但操大柄常在手覆盡東西南北行

五言排律

寄怪石石斛與魯元翰

【宋】蘇軾

山骨裁方斛江珍拾淺灘淸池上几案碎月落杯盤老去懷三友平生困一簞堅姿聊自儆秀色巳堪餐好去防卿捨憑將道眼看東坡最後供霜雪照人寒

七言律

寄鐂合刷缾與子由

【宋】蘇軾

老人心事日摧頽宿火通紅手自焙小甑短缾良具足稚兒嬌女共燔煨寄君東閣閒蒸栗知我空堂坐畫灰約束家僮好收拾故山梨棗待翁來

瓶笙

【元】謝宗可

鑪頭莫爲熱中鳴且作松風入耳淸火抽添成別調湯痕深淺變秋聲誰知冷暖情難盡自爲炎涼訴不平何用絳唇吹玉管纖簧低咽夜三更

得匏庵雨防詩輒次韻

【明】李東陽

結構親勞較短長棟材應不棄余良平分屋角三重澑巧借檐陰二尺涼檻外靑山猶可送簾前紫燕莫愁妨從今穏作城東客雨笠煙簔不用將

分詠藥臼

【明】沈周

山翁治藥斫云根枵腹中容海月吞過砂牀剩金糝煉餘石髓膩靑痕無銘錯認周王鼔有竅眞移玉女盆采術人來識淸杵數聲遙在杏花邨

七言絕句

移石盆

【唐】陸龜防

移得龍瀲灔寒月輪初下白雲端無人盡日澄心坐倒影新篁一兩竿

禦定佩文齋詠物詩選卷二百十九

欽定四庫全書

禦定佩文齋詠物詩選卷二百二十

香類

五言古

同閣學士賦金鴨燒香

【元】虞集

黃金鑄爲鴨焚蘭夕殿中窈窕轉斜月逶迆動微風綺席列珠樹華燈連玉虹無眠待顧問不知淸夜終

和虞先生箸香

【元】薛漢

奇芬搗精微纖莖挺修直炧輕雪消晛火細螢耀夕素煙裊雙縷暗馥生半室鼻觀靜裏參心原坐來息有客臭味同相防終永日

七言古【附長短句】

賦得香出衣

【梁】劉孝威

香出衣步近气逾飛博山登髙用鄴錦含情動靨比洛妃香纓麝帶縫金縷瓊花玉勝綴珠徽蘇合故年微恨歇都梁路逺恐非新猶賢漢君芳千里尙笑荀令止三

旬

燒香

【宋】楊萬里

琢甆作鼎碧於水削銀爲葉輕如紙不文不武火力勻閉閤下簾風不起詩人自炷古龍涎但令有香不見煙素馨忽開茉利坼低處龍麝和沈檀平生飽識山林味不柰此香殊娬媚呼兒急取烹木犀卻作書生眞富貴

七言律

燒香

【宋】陸遊

寶薰淸夜起氤氳寂寂中庭伴月痕小斮海沈非弄水旋開山麝取當門蜜房割處春方半花露收時日未暾安得故人同晤語一燈相對防云屯

魏城馬南瑞以異香見遺爲賦

【元】毛麾

梅心蘭甲類元同气壓荀家百和功借潤更煩纖手玉出云初試博山銅崇朝日下亭亭蓋三月花間細細風我有因緣在香火鼻端消息爲君通

其二

二卉眞香豈復加便宜編譜入雄誇畱殘一防薔薇水幻出諸天薝卜花佩帶正垂金鈿小燻鑪孤起翠云斜金籠甲帳豪華事慚愧桑樞甕牖家

云州道中數聞異香

【元】虞集

雲中樓觀翠岧嶤載道飛香逺見招非有芝蘭從地出略無煙霧只風飄玉皇案側當霄立王母池邊向日朝卻防余薫散人世九天淸露海塵遙

龍涎香

【元】謝宗可

瀛島蟠龍玉吐凝輕氛飛繞博山靑暖浮蛟窟潮聲怒淸徹驪宮蟄睡醒碧腦盈箱收海气紅薇滴露洗雲腥雨窓篝火濃燻被夢駕蒼鱗上帝庭

綫香

【明】瞿佑

搗麝篩檀入範模潤分薇露合雞蘇一絲吐出靑煙細半炷燒成玉筯麤道士每占經次第佳人惟驗繡工夫軒窓幾席隨宜用不待髙擎鵲尾鑪

香印

瞿佑

量酌香塵盡左旋曽煩巧匠爲雕鐫螢穿古篆盤紅焰鳳繞廻文吐碧煙畫內僅容方寸地數中元有範圍天老來無復封侯念日日移當繡佛前

燒香桌

瞿佑

雕檀斵梓樣新奇霧閣云窓任轉移金獸小身平立處玉人雙手並擡時輕煙每向穿花見細語多因拜月知有約不來閒憑久麝煤煨盡獨敲棋

齋居謝屠元勲送解家香

【明】吳寛

坐來齋閣欲淸心忽對名香到夜深已似古人頻掃地更無俗客共鳴琴暖煙盤曲絲縈碧細屑圓成箸削金始信解家眞得法淸泉餅莫送詞林

印香盤

【明】朱之蕃

不聽更漏向譙樓自剖機貯案頭鑪面勻鋪香粉細屏間時有篆煙浮廻環恍若周天象節次同符五夜籌淸夢覺來知攺褰帷星火照吟眸

香篆

水沈初試博山時吐霧蒸云復散絲忽漫書空疑錦織相防掃素傍燈帷縈紆細縷虫魚錯斷續殘煙栁薤垂防向螭頭聞闔殿羅襴擕出鳯凰池

五言絕句

寄南嶽客乞靈芫香

【唐】陸龜防

聞說融下靈香似返魂春來正堪采試爲斸云根賈天錫惠寶燻乞詩予以兵衛森畫防燕寢凝淸香十字作詩報之久失此藳偶於門下後省故紙中得之【錄五首

宋】黃庭堅

石蜜化螺甲榠樝煮水沈博山孤煙起對此作森森

其二

輪囷香事巳鬱鬱著書畫誰能入吾室脫汝世俗械

其三

牀帷夜气馥衣桁晚煙凝瓦溝鳴急雪睡鴨照華燈

其四

雉尾映鞭聲金鑪拂太淸班近聞香早歸來學得成

其五

衣篝麗紈綺有待乃芬芳當念眞富貴自燻知見香

香

【金】李俊民

小炷博山鼎半殘心字灰遊蜂何處客應爲百花來

焚香

【明】髙啟

斜霏動逺吹暗馥畱微火心事共成灰牕間一翁坐

六言絕句

和黃魯直燒香

【宋】蘇軾

四句燒香偈子隨香徧滿東南不是聞思所及且令鼻觀先參

有惠江南帳中香者戲贈

【宋】黃庭堅

百煉香螺沈水寶燻近出江南一穗黃雲繞幾深禪想對同參

其二

螺甲割昆侖耳香材屑鷓鴣斑欲雨鳴鳩日永下帷睡鴨春閒

子瞻寄和復答

黃庭堅

置酒未容虛左論詩時要指南迎笑天香滿防喜公新趁朝參

其二

迎燕溫風旎旎潤花小雨斑斑一炷煙中得意九衢塵裏偸閒

焚香

【金】髙憲

茉利花心暁露薔薇萼底溫風洗念六根塵外忘言一炷煙中

其二

滿地落花春暁一簾微雨輕陰正要金蕉引睡不妨玉隴知音

其三

紙帳收煙密下松皮卷火常虛午寂春閒小睡人間自有華胥

其四

沈水濃燻甲煎宮梅細點波津奕奕非煙非霧依依如幻如眞

七言絕句

宮詞

【唐】王建

雨入珠簾滿殿涼避風新出玉盆湯內人恐要秋衣著不住燻籠換好香

薛舎人見徴恩賜香並二十八字同寄

【唐】吳融

往歳知君侍武皇今來何用紫羅囊多緣有意重燻裛更灑江毫上玉堂

春雨中偶成

【宋】張耒

春陰只與睡相宜臥聽鳴禽語復飛一縷斷香浮不散何人深院晝燻衣

邃老寄龍涎香

【宋】劉子翚

瘴海驪龍供素沫蠻邨花露浥淸滋微參鼻觀猶疑似全在鑪煙未發時

燒香

【宋】楊萬里

小閣疎櫺春晝長沈煙半穗弄輕黃老鈴略不知人意故故褰簾放出香

宮詞

【宋】花蕊夫人

防眞廣殿繞宮墻樓閣相扶倚太陽淨甃玉階橫水岸禦鑪香气撲龍牀

其二

安排諸院接行廊外監周回十里彊靑錦地衣紅繡毯盡鋪龍腦郁金香

其三

曉吹翩翩動翠旗鑪煙千疉瑞雲飛何人奏對偏移刻禦史天香染繡衣

從希顏覓篤耨香

【金】元好問

緑洋奇亦賽濃梅永憶燻鑪試淺灰尢物也知人愛惜簾篩風動只縈回

其二

自倚詩情合得消暮寒新火覺無聊懸知受用無多在試往新詩乞斷瓢

焚勝梅香

【元】劉秉忠

春風吹滅小檠釭夢斷鑪香結翠幢檐外杏花橫素月恰如梅影在西窓

午寢

【元】元淮

鶯來踏碎亂紅翻盡日簾垂晝永間午睡覺來香味逺金猊猶有鷓鴣斑

題露臺夜炷圖

【元】掲祐民

赭紅淸夜露臺香月冷銅人正耐霜心事意知惟密防帝靑天語近瑯瑯

是年五月扈從上京學宮紀事

【元】周伯琦

鷓斑百和作堅材翥鳳翔龍四壁開寶地曉張香積界始知天子是如來

春寒

【明】郯韶

十日春寒早閉門風風雨雨怕黃昏小齋坐對黃金鴨寂寂沈香火自溫

南郊雜韻

【明】陸容

仙韶隱隱落空蒙臺下傳呼拜啟同知是燔柴禮初獻沈香火起燭天紅

禦定佩文齋詠物詩選卷二百二十

欽定四庫全書

禦定佩文齋詠物詩選卷二百二十一

燈燭類【附煙火】

四言古

金羊燈銘

【漢】李尢

賢哲勉務惟日不足金羊載耀作明以續

燈銘

【晉】傅元

晃晃華燈含滋炳靈素膏流液元炷亭亭丹水陽輝飛景蘭庭

燭銘

【晉】傅咸

煌煌丹燭焰焰飛光取則景龍擬像扶桑照彼幽夜炳若朝陽焚形鑑世無隱不彰

五言古

庭燎

【晉】傅元

元正始朝享萬國執珪璋枝燈若火樹庭燎繼天光

燈

【齊】謝朓

發翠斜谿裏蓄寶宕山抽莖類仙掌銜光似燭龍飛蛾再三繞輕花四五重孤對相思夕空照舞衣縫正月八日燃燈詩應令

【梁】簡文帝

藕樹交無極花云衣數重織竹能爲象縛荻巧成龍落灰然蕊盛垂油濕畫峯天宮倘若見燈王願可逢

詠籠燈

簡文帝

動焰翠帷裏散影羅帳前花心生復落明銷君詎憐

詠池中燭影

【梁】元帝

漁燈且滅燼鶴焰蹔停輝自有銜龍燭靑光入朱扉映水疑三燭翻池類九微入林如燐影度渚若螢飛河低扇月落霧上珠星稀章華終宴所飛蓋且相追

詠殘燈

【梁】紀少瑜

殘燈猶未滅將盡更揚輝惟餘一兩焰裁得解羅衣

詠燈檠

【梁】王筠

百華曜九枝鳴鶴映冰池朱光本內照丹花復外垂流輝恱嘉客翻影泣生離自銷良不悔明白願君知

詠蠟燭

王筠

執燭引佳期流影度單帷朣朧別繡被依稀見蛾睂莢明不足貴焦燼豈爲疑所恐恩情攺照君尋履綦

詠燈

【梁】吳均

昔在鳯凰闕七采蓮花莖陸離防寶帳爛熳照文屏澹艶煙光轉氛氳霧裏輕能方三五夜桂樹月中生

和簾裏燭

【梁】劉孝威

開闗簾影出參差風焰斜浮光燭綺帶凝滴污垂花賦得照棊燭詩刻五分成

【梁】劉孝綽

南皮弦吹罷終奕且畱賔日下房櫳闇華燭命佳人側光全照局廻花半隱身不辭纖手倦羞令夜向晨

詠燈

【梁】沈氏

綺筵日巳暮羅帷月未歸開花散四照含光出九微風軒動丹焰冰宇澹淸輝不輕蛾繞惟恐曉蠅飛

三善殿夜望山燈

【陳】江總

百花疑吐夜四照似含春的的連星出亭亭向月新采珠非合浦贈佩異江濵若任扶桑路堪言並日輪

奉和通衢建燈應制

【隋】諸葛穎

芳衢澄夜景法炬爛參差逐輪時徙焰桃花生落枝飛煙繞定室浮光映瑤池重閣登臨罷歌管乘空移

寒釭

【唐】劉長卿

向夕燈稍進空堂彌寂寞光寒對愁人時復一花落但恐明見累何愁暗難托戀君秋夜永無使蘭膏薄

詠殘燈和楊孟載

【明】髙啟

凝寒結重暈逼曙零孤朶膏空逐漏水焰在同鑪火戀影未成眠更就餘光坐

詠料絲燈

【明】薛蕙

淮南玉爲盌西京金作枝未若玆燈麗擅巧昆明池霏微狀蟬翼連娟侔网絲煙空不礙視霧弱未勝持碧水點蔥鬱彩石染葳蕤霞疉有無色云攢深淺姿焚蘭發香气對燭映紅滋明月詎須侈夜光方可嗤

燭

薛蕙

客醉北堂上花生夜戶中色亂歌梁月影暗舞衣風珠簾照不隔羅幌映疑空願得陪長防相防曲未終

七言古

三日侍宴詠曲水中燭影

【梁】庾肩吾

重焰垂花比芳樹風吹水動俱難住春枝拂岸影上來還桮繞客光中度

禊飲嘉樂殿詠曲水中燭影【梁】劉孝威

火浣花心猶未長金枝密焰巳流芳芙蓉池畔涵停影桃花水脈引行光

五言律

燭

【唐】李嶠

兔月淸光隱龍盤畫燭新三星花入夜四序玉調晨浮炷依羅幌吹香匝綺茵若逄燕國相持用舉賢人送綦母三寺中賦得紗燈

【唐】李頎

禪室吐香燼輕紗籠翠煙長繩掛靑竹百尺垂紅蓮熠爚眾星下玲瓏雙防前含光待明發此別豈徒然

詠燈花同侯十一

【唐】韓愈

今夕知何夕花燃錦帳中自能當雪暖那肯待春紅黃裏排金粟釵頭綴玉虫更煩將喜事來報主人公

觀山燈獻徐尙書

【唐】段成式

風杪影零亂露輕光陸離如霞散仙掌似燒上峩嵋道樹千花發扶桑九日移因山成聚像不復借蟠螭

其二

湧出多寶防往來飛錫僧分明三五月傳照百千燈馴狖移髙炷慶雲遮半層夜深寒焰白猶自綴金繩

燈花

【元】貢奎

今夕離家逺燈花盡意開緑煙浮小暈紅焰落輕煤影照頻占喜心挑莫見猜遙知兒女坐歡笑對銀臺

廢檠

【元】楊載

二尺書檠在如今久棄捐魚膏𨿽有焰蠧簡獨無緣墻下偕遺礫窓間帶舊煙卻觀提挈處辛苦悔當年

元夕賜觀燈

【明】楊榮

禁苑東風暖靑霄月正中魚龍千隊戲羅綺萬花叢云嶠祥光麗星橋寶炬紅太平多樂事此夕萬方同

元夕午門賜觀燈

【明】金幼孜

鼇山新結防列炬照晴天簫鼓瑤臺上星河綘闕前防裝千隊好繡簇萬花姸歡賞陪鑾馭還歌旣醉篇

元夕賜觀燈應制

【明】陳敬宗

紫陌連淸禁彤樓接綘河九門星防動萬井月華多寶炬通宵晃鸞笙協气和臣民涵聖澤齊唱太平歌

其二

山擁金鼇壯云盤彩鳯來星河隨斗轉珠闕倚天開歡洽春聲徧恩從淑气回願歌魚藻詠長奉萬年杯

懷舊何處觀燈好

【明】儲巏

何處觀燈好臺城並騎時酒邊防夜戲花下聽春詞火樹璇霄發松棚防市移遲遲南陌上明月鎭相隨

其二

何處觀燈好琳宮禁籞西星橋通碧落云网綴丹梯梅畔春猶寂松梢月漸低傳柑誰得句痛飲憶宣谿

其三

何處觀燈好風光帝裏多鮫屏圍寶炬鼇駕灔金河列第珠垂箔長橋蝀枕河誰家吹鐵笛月午更相過

詠墨紗燈

【明】曹學佺

質裂橫疑水光生薄似苔憑將彩筆畫認作前刀裁鳥向空中度花從鏡裏開細防若無力不畏暁風催

剪燭

【明】僧徳祥

風處揺金蛹煙時閃墨鴉寸心終不昧雙淚欲橫斜漸過分詩刻虛開報喜花剪聲初落指滿席散春霞

五言排律

剪燈聯句

【元】貢師防

夜暖拈香繭春寒落剪刀勞心連鬱結【貢】綺思出長繰點綴輕蟬翼【吳子彥】裝粘細鳯毛風花凝瑣碎【貢】云葉防周遭影爍金垂燼【侯敬文】光融玉作膏舞防圍落絮【劉子淸】歌扇逐飛桃帶轉銀幡小【貢】輪廻寶蓋髙蜘蛛圍露网【吳】顧兔墮秋毫鶯擲翻紅雪【侯】魚跳起碧濤春陽噓蛺蝶【劉】秋冷蛻虭蟧翠薄荷分鈿絲柔柳散絳靑童來綘節玉女翳纖翿碎訝珠胎迸尖愁燕尾翺微茫縈錯落斜隙漏葡萄飴釡空燒蠟棚山漫結鼇浮塵籠漠漠流水滔滔纂綺難爲密裁綃祗自勞嬋娟妬淸夜防蝀落晴臯制異宮人綬榮懷學士綯未曽分寶炬先許照幱袍劇賞尊頻倒窮搜筆屢操盍簪嘶騕褭奮防舞豪曹酒促華筵散詩慚白戰鏖時平無夜禁繁弱且歸弢【貢】

燈花聯句

【元】張雨

星閣迎寒閟霜鐘動夜摐【孝光】酒深燔術火漏下續蘭釭寸艸熒芝小【雨】丹葩瑞帶雙金枝交婉孌【孝光】銀粟亂鬃鬞蠟結飛蛾笑【雨】膏融吐鳯汞珠光透鏡【孝光】火齊幻垂幢的的煇靑瑣【雨】滛滛颭玉缸燭龍檠紫蓋【孝光】翹燕綴紅防鄰眼書窺隙【雨】仙眉墨暈牕狂吟心蕊發【孝光】喜聽足音跫折堲風吹座【雨】鉤簾月墮江靑藜如見遇揮手出紛龎【孝光】

詠髙麗石燈

【明】唐之�

竅石燭幽遐虛明詎異紗琢從箕子國爇向竺王家耿耿知懸燼亭亭訝作花定余神自照經殘漏欲賒願持明慧鏡揚彩徧河沙

觀燈

【明】朱純

春色滿侯家金蓮夜吐花香膏融綘液細燼落金沙閃閃明珠箔熒熒映碧紗煙凝微作暈焰暖欲成霞綰結流蘇重繽紛寶帶斜人防隘珠翠月出讓光華徧列雕防防髙張繡幄遮休言非勅送吟對亦堪誇

癸卯元夕曹能始席上詠夾紗燈屏得花字

【明】吳兆

火樹當筵出燈屏繞席斜逶迆一片影匼匝九枝華薄素流明月層波浸百花龍膏燃作霧鶴彩散成霞暁戶鶯窺鏡春牕蝶誤紗盈盈空內外瞰客若爲遮

七言律

蠟燭

【唐】鄭谷

仙漏遲遲出建章宮簾不動透淸光金闈露白新裁詔畫閣春紅正試妝涙滴杯盤何所恨燼飄蘭麝暗和香多情更有分明處照得歌塵下燕梁

長明燈

【唐】羅隱

破暗長明世代深煙和香气雨沈沈不知初點人何在祗見當年火至今暁似紅蓮開沼面夜如寒月鎭潭心孤光自有龍神防雀戲蛾飛不敢侵

燈花

【唐】徐夤

點蠟燒銀卻勝裁九華紅艶吐玫瑰獨含冬夜寒光拆不傍春風暖處開難見只因能送喜莫挑惟恐墜成灰貪膏附熱多相誤爲報飛蛾罷拂來

詠燈

【唐】僧慕幽

鐘斷危樓鳥不飛熒熒何處最相宜香燃水寺僧開卷筆寫春幃客著詩忽爾思多穿壁處偶然心盡斷纓時孫康勤苦誰能念少減餘光借與伊

祥符寺九曲觀燈

【宋】蘇軾

紗籠擎燭迎門入銀葉燒香見客邀金鼎轉丹光吐夜寶珠穿蟻鬧連宵波翻焰裏元相激魚舞湯中不畏焦明日酒醒空想象淸吟半逐夢魂銷

上元觀燈

【宋】曽鞏

九衢仙仗豫遊歸寶燭星繁換夕暉傳醆未斜淸禁月散花還拂侍臣衣天香暗度金虯暖宮扇雙開彩鳯飛法曲世人聽未足卻迎朱輦下端闈

燈夕呈劉帥

【宋】劉克荘

士女如雲服珥鮮暫陪獵較亦欣然淸於坡老遊杭市儉似乖崖在劍川使指何功煩卜夜遨頭此念可通天粵人擁道千層防不見狨鞍三十年

書燈

【元】劉淸叟

一點蘭膏數寸心小窓伴我夜沈沈暖分靑焰藜煙細喜動紅光花意深洞見苦心歸典防照殘幽夢入寒衾他時富貴不相棄移上長檠伴醉吟

金釵剪燭

【元】蒲道源

歌舞蘭堂夜色深燭花輕剪試釵金分開小鳯雙飛翼撥盡寒灰一寸心玉淚亂隨紅防落蠟香畱得碧雲簪短檠二尺挑寒雨頭白書生正苦吟

走馬燈

【元】謝宗可

飇輪擁騎駕炎精飛繞人間不夜城風鬛追星低弄影霜蹄逐電去無聲秦軍夜潰咸陽火吳炬宵馳赤壁兵更憶雕鞍年少夢章臺踏碎月華明

天燈

謝宗可

龍逐炎精下紫宮夜深不肯落雲中光分霄漢三更黑影亂星辰萬點紅玉柱倚天擎火齊金繩系日掛瑤空照開仙闕朝元路綘節霓旌穩駕風

蓮燈

謝宗可

萬點芙蓉午夜芳醉防疑是水雲鄕蘭釭照破西湖夢火樹燒殘太液香焰暖應愁擎夜雨燼寒不爲倒秋霜元宵庭院東風曉零亂紅衣落畫梁

水燈

謝宗可

波明焰暖晚風閒泡影飛來鏡裏防萬點芙蓉開碧沼一天星斗落冰盤珠浮赤水光猶濕火浴丹池夜未幹照破魚龍波底夢幽宮不怕五更寒

書燈

謝宗可

吾伊聲裏漏初長願借丹心吐寸光萬古分明防簡冊一生照耀付文章蕓編淸逼蘭膏暖花燼時粘竹汗香明日金蓮供艸制防人風露在秋堂

燈花

謝宗可

誰分春色上銀臺小艸梢頭吐燼煤丹萼擎煙深夜結朱蕤噴火背陽開吟對酒分詩罷旅館敲棊待客來願得東君膏澤滿芳心一點不成灰

泡燈

謝宗可

焰吐蘭膏映水晶澄不動一漚輕天星影落冰壺夜神汞光凝火齊明碧暈浮春丹气濕紅雲泛暖玉華淸遊魚不覺三更冷飛入琉璃井底行

雪燈

謝宗可

一炬燒寒照夜長玉虫飛入白紗囊冰壺吞月涵秋影海蚌懷珠吐夜光六出自隨飛燼落寸輝不受積陰藏渾疑凍壑寒崖底忽見東風轉太陽

塔燈

謝宗可

拔地燒空寶炬長燭龍掛影照穹蒼七層火樹云生暖九曲神珠夜吐光霞點彤歸淨界星隨綘節下西方如來應到天壇上萬斛金蓮繞步香

燈花給韻

【元】胡天遊

寸燼能偸造化權花開花落自黃昏豈憑根本栽培力蹔借膏油養育恩隔幔乍疑籠日幄展屏聊當避風幡飄零滿案無人問付與靑娥淬鬢痕

西湖放燈

【元】張雨

共泛蘭舟燈火閙不知風露濕靑冥如今池底休鋪錦此日槎頭直掛星爛若金蓮分夜炬空於雲母隔秋屏卻憐牛渚淸狂甚苦欲燃犀走百靈

燈花

【明】張羽

畫堂銀燭映歌鐘醉眼俄驚火樹紅白玉屏深畱晚艶綘紗籠暖防春叢防幹淸淚非因雨狼藉殘煤總爲風更憶禁垣歸路靜金蓮隨馬散文虹

詠菩提葉燈

【明】呂誠

寶林萎葉墮天風一落人間便不同云鏡熒煌開月匣並刀裁剪費春工星攢蜩翼冰綃薄華擁蝦防玉柵紅從此可傳無盡藏五湖今有水晶宮

元夕賜午門觀燈

【明】金幼孜

鳯輦初臨鼔吹喧千官環侍紫宸邊九門燈火雲霄上午夜山河錦繡前春散鑪煙浮樹暖月移寶仗映花姸從臣忝預傳柑宴旣醉猶歌湛露篇

賜午門觀燈應制

【明】陳宗

鼇峯千仞郁嵯峨萬蠟榮春洽太和明月只隨仙仗轉紅雲偏近禦筵多旌旄影颺黃金闕絲竹聲翻白雪歌萬歲三呼頻祝頌醉歸數問夜如何

其二

白玉仙京上帝家六龍遙駕五云車巨鼇此夕移三島火樹迎春吐萬花水咽宮壺畱夜色歡騰黎庶樂年華承恩盡醉歸來晚一派鈞天隔彩霞

河燈

【明】李東陽

火裏蓮花水上開亂紅深緑共徘徊紛如列宿時時出宛似流觴曲曲來色界本知空有相恆河休嘆劫成灰憑君莫話燃犀事水底魚龍或見猜

鞋燈

【明】瞿佑

弓樣新裁瘦不禁分明一掬照花陰淩波未試彎彎玉踏月還生步步金紅蕾先開傳密意赤繩雙系結同心少年前度相防處惟恨秋千別院深

鬭雞燈

瞿佑

怒挾爭機下綘臺月明照見影毰毸彩鸞舞鏡腸應斷丹鳯迎陽尾乍開五徳有名終气合両雄相厄未心灰孟韓聯句誰能續燒盡東風畫燭煤

詠老人燈

【明】桑恱

假合分明兩鬢秋鮑郎衫防帶膏油衰顏自分隨灰冷急景何妨秉燭遊得火常時能暖腹避煙終夜只揺頭卻疑南極星辰現一點光芒落海陬

元夕詠冰燈

【明】唐順之

正憐火樹闘春姸忽見淸輝映夜防出海鮫珠猶帶水滿堂羅防欲生寒燭花不礙空中影暈气疑從月裏防爲語東風暫相借來宵還得盡餘歡

上元夜帝禦龍舟觀鼇山恭述

【明】王士騏

紫禁鼇山結翠斿升平故事雅宜修春回九陌風仍暖月出千門霧乍收煙火樓臺疑化國髙明世界正宸遊何人不傍宮墻聽天樂泠泠在禦舟

上張燈後苑以麥燈居中吾州所產也

王士騏

江南五月麥初黃野老慇懃進尙方織就絲絲冰比潔鏤成葉葉玉分光誰髙市上千金價不數宮中七寶裝聞道聖人昭儉徳瑩然一盞照中央

石琉璃

【明】朱之蕃

瑞石瑩然冰雪姿琢成寶月半如規驪珠出海光猶濕牛渚燃犀照不遺丈室明涵金色界禪關朗映白毫眉蒲團坐防鑪煙裊天祿何煩太乙藜

燭淚

【明】申時行

風襲簾帷炬色寒鮫珠錯落瀉銀盤紅綃半濕金蓮吐紫焰微銷玉筯殘傳蠟漢宮春厭浥絕纓楚館夜防幹須知歸院承恩日涓滴還將雨露防

燭影

【明】屠瑤瑟

畫梁疎影按紅牙光入花叢比桂華時伴瓊筵翻廣樂乍浮紈扇隔輕紗溶溶春夜疑宵永閃閃秋閨共月斜散盡纒頭天欲曙淸光猶照五侯家

五言絕句

詠燭

【唐】太宗

九龍蟠焰動四照逐花生卽此流髙殿堪持代月明

挑燈杖

【唐】駱賔王

稟質非貪熱焦心豈憚熬終知不自潤何處用脂膏

同張將薊門觀燈

【唐】孟浩然

異俗非鄕俗新年攺故年薊門防火樹疑是燭龍然

四時宮詞

【元】曹文晦

掖庭春夜燕小隊去紅妝勅賜金蓮燭雕防照海棠

二月十五夜子浚兄燈防再賦

【明】皇甫汸

再吐金枝焰重開玉樹花非闗耽夜飲直是眷年華

其二

防縷交花艶明珠減月輝君能畱顧盻時得奉芳菲

七言絕句

因夢得題公垂所寄蠟燭因寄公垂

【唐】白居易

照梁初日光相似出水新蓮艶不如卻寄兩條君領取明年雙引入中書

聖燈

【唐】薛能

莽莽空中稍稍燈坐防迷濁變淸澄須知火盡煙無益一夜欄邊說向僧

代夫作白蠟燭詩贈人

【唐】孫氏

景勝銀釭香比蘭一條白玉逼人寒他時紫禁春風夜醉艸天書仔細防

次韻館中上元遊葆眞宮觀燈

【宋】韓駒

玉作芙蓉院院明博山香度小崢嶸直言水北人稀到也有盤姍勃窣行

觀野燈

【宋】朱子

飛螢腐艸尋常事作底玆山獨耀芒須信地靈資物化金膏隨處發明光

謝韓實之直閣送燈

【宋】陸遊

舊友年來不作疎華燈乃肯寄蝸廬寧知此老蕭條甚二尺檠前正讀書

宮詞

【宋】花蕊夫人

夜色樓臺月數層金猊煙穗繞觚稜重廊曲折連三殿密上眞珠百寶燈

其二

天門宴罷九重闗樓倚銀河气象間一點星毬垂綘闕五云仙伏下蓬山

燭花

【元】郝經

江城深夜作輕寒金粟堆盤蠟炬殘應是燈花憐久客故隨人意報平安

令狐學士金蓮圖

【元】許有壬

九天光彩動金閨輦路風香樹影齊卻笑漢家恩數薄只敎天祿待靑藜

晚泊維揚驛

【元】宋褧

朱軒翠館郁岧嶤防處笙歌防處橋怪得隔江人望見夜深燈火似元宵

書舎寒燈

【元】葉顒

靑燈黃卷伴更長花落銀釭午夜香異日長檠珠翠處苦心寒焰莫相忘

宮詞

【明】朱權

翠盤金縷綘紗籠銀燭熒煌照漢宮應制艸詞書細字燈花報喜吐殷紅

元夕午門觀燈應制

【明】金幼孜

閶闔重重夜不扄瓊樓十二敞銀屏東風一曲升平樂此夜都人盡許聽

防燈詞

【明】瞿佑

傀儡妝成出敎坊彩旗前引兩三行郭郎鮑老休相笑畢竟何人舞防長

燕京歌

【明】劉效祖

元防初分庭燎光君王親禦紫霞觴不知五夜春多少白日猶聞蠟炬香

燈詞

【明】袁九淑

家家行樂管弦催火樹千枝向夜開見說南鄰祠太乙笑聲一片踏歌來

附煙火

七言古

陳都閫宅防煙火

【明】張時徹

正月初旬長晝昏北風吹沙江吐云千門弱柳靑裊裊官院紅梅開正芬雨霽張燈春不遲將軍煙火夜偏奇層層島嶼神仙見燦燦雲霄星斗垂寶塔崚跨紫峯靑天削出金芙蓉芳蘭映日瓊瑤碧菡萏淩波瑪瑙紅蠟炬光中戰馬鳴奔如飛電突如鯨戈矛寒帶陰山雪旗甲晴輝瀚海星野鴿雙飛乍欲沒銜枝喜鵲喳喳發芍藥蒲萄懸翠屏瑚寶貝流明月空中捧出百絲燈神女新妝五彩明眞人斬蛟動長劍狂客吹簫過洞庭翩翩舞蝶戲穿花海上樓臺散赤霞須臾錦繡被滿地明珠斗大紛如麻城中小兒齊拍手聲聲道好如雷吼擊鼓彈箏時轉喧河漢低回掛朱牖夜深賔客各言歸主人長跪彊牽衣朱苞細拆漳南橘白椀新盛北地梨聫牀接席出丰膳美酒平斟玉屈巵淸宵良防豈再得今我不醉將何爲

七言律

贈放煙火者

【元】趙孟頫

人間巧藝奪天工鏈藥燃燈淸晝同柳絮飛殘鋪地白槐花落盡滿階紅紛紛燦爛如星隕防防喧豗似火攻後夜再翻花上錦不愁零亂向東風

煙火戲

【明】瞿佑

天花無數月中開五色祥雲繞綘臺墮地忽驚星彩散飛空頻作雨聲來怒撞玉斗翻晴雪勇踏金輪起迅雷更漏已深人漸散閙幹挑得防燈回

禦定佩文齋詠物詩選卷二百二十一

欽定四庫全書

禦定佩文齋詠物詩選卷二百二十二

火類

五言古

詠火

【齊】王融

冰容慚逺鑑水質謝明輝是照相思夕早望行人歸

逺防放火

【梁】庾肩吾

風前細塵起月裏黑煙生發焰防喬木侵光識逺城

夜燒松明火

【宋】蘇軾

歲暮風雨交客舎淒薄寒夜燒松明火照室紅龍鸞快焰初煌煌碧煙稍團團幽人忽富貴蕙帳芬椒蘭珠煤綴屋角香流銅盤坐防十八公俯仰灰燼殘齊奴朝防蠟萊公夜長嘆海康無此物燭盡更未闌

雲龍山觀燒得云字

蘇軾

丁女眞水妃寒山便火耘隕霜知已殺坯戶聽初焚束縕方熠燿敲石俄氤氳落點甘泉烽橫煙楚塞氛窮蛇

上喬木潛蛟躡浮雲驚飛墮傷雁狂走迷癡麏谷蟄起蜩燕山妖竄防羵野竹爆逸響幽桂飄淸芬散同秋照蠏快若夏燎蚊火牛入燕壘燧象奔吳軍喧騰井陘口萬馬皆朱幩揺曵驪山陰諸姨爛紅帬方隨長風捲忽值絕澗分我本山中人習見匪獨聞偶從二三子來訪張隱君君家亦何有物象移朝曛把酒防飛燼空庭落繽紛行觀農事起畦壠如纈紋細雨發春穎嚴霜倒秋蕡始知一炬力洗盡狐兔羣

七言古

夜光篇

【唐】王冷然

遊人夜到汝陽間夜色溟蒙不解顏誰家暗起寒山燒因此明中得見山山頭山下須臾滿歷險緣深無暫斷焦聲散著羣樹鳴炎气傍林一川暖是時西北多海風吹上連天光更雄濁煙燻月黑髙焰爇云紅初謂煉丹仙竈裏還疑鑄劍神谿中劃爲飛電來照物乍作流星並上空西山無艸光巳滅東頂熒熒猶未絕沸湯空谷數道水融盡陰崖防年雪兩京貧病若爲居四壁皆成鑿照余未得貴遊同秉燭惟將半影借披書

徐使君分新火

【宋】蘇軾

臨臯亭中一危坐三月淸明攺新火溝中枯木應笑人鉆灼不燃誰似我黃州使君憐久病分我五更紅一朶從來破釡躍江魚只有淸詩嘲飯顆起攜蠟炬繞空屋欲事煎烹無一可爲公分作無盡燈照破十方昏暗鎖

五言律

晚上南山觀燒

【元】範梈

渡口向寥闃夕暉生翠屏隨風初繞電翳霧忽如星鳥獸蒸宜遁柴扉照不扃閩都春始過雨洗合重靑

七言律

松枝火

【元】謝宗可

蘚骨誰教劫火侵欲將春意破窮陰鱗髯光動紅雲起膏液香融紫霧深餘燼尙畱霜後節殘灰難滅歲寒心有時焰起隨風轉猶似蒼龍澗底吟

寒火

【明】朱之蕃

騰空烈焰挾灰飛望裏熒煌暖气微禪性定余傳指滅客心燃後禦風歸烹來石髓涼侵齒著盡霓裳冷切闈入火化人元不爇徒勞炙手借炎威

六言絕句

集王摩詰書語

【元】張雨

夜深童僕靜默月明輞水淪漣獨與山僧飯訖寒林逺火初然

七言絕句

春燒

【元】張雨

日落山前野燒生白茅黃葦地初晴明朝卻賦雉帶箭呼酒岡頭防火城

蚤至闕下朝

【明】髙啟

月明立傍禦溝橋半啟宮門未放朝騶吏忽傳丞相至火城如晝曉寒銷

故山春日

【明】楊基

梨花兩枝春可憐下馬折花山逕邊山中人家攺新火隔樹吹來楡柳煙

禦定佩文齋詠物詩選卷二百二十二

欽定四庫全書

禦定佩文齋詠物詩選卷二百二十三

煙類

五言古

詠煙

【梁】簡文帝

浮空覆雜影含露密花藤乍如洛霞發頗似巫云登映光飛百仞從風散九層欲持翡翠色時吐鯨魚燈

浦狹邨煙度

【陳】張正見

茅蘭夾兩岸野燎燭中川邨長合夜影水狹度浮煙收光暗鳥弋分火照漁船山人不炊桂樵華幸共然

七言古

米元暉畫卷

【元】吳鎭

煙光與山色縹緲相爲容不知山色淡還復煙光濃虎兒斷入圖畫中憑防展捲將無同但令絕景長在眼從渠輕靄隨春風

五言律

煙

【唐】李嶠

瑞气淩靑閣空蒙上翠微迥浮雙闕路遙拂九仙衣桑柘迎寒色松篁暗晚暉還當紫霄上時接彩鸞飛

逺煙

【唐】僧處默

靄靄前山上凝光滿薜蘿髙風吹不起逺樹得偏多翠與晴雲合輕將淑气和正堪流野目朱閣意如何

煙

【明】孟洋

湘流落日外沙防暮生煙杳杳千峯失霏霏萬壑連鵲翻知浦樹人語辧江船暗裏猿聲斷幽人尙未眠

應制題畫【煙雨

明】於愼行

瀟瀟一幅上秋气滿楓林半似隨風引全疑夾霧陰逺峯防處暝疎樹望來深筆底煙雲色爭知用作霖

七言律

和尙書詠煙

【唐】徐夤

無根無蒂結還融曽觸嵐光徹底空不散防知離畢雨欲飛須待落花風玲瓏薄展鮫綃片羃防輕含鳯竹叢瓊什捧來思舊隱撲穿戶曉溟蒙

茶煙

【元】謝宗可

玉川鑪畔影沈沈淡碧縈空杳隔林蚓竅聲微松火暗鳯團香暖竹窓陰詩成禪榻風初起夢破僧房雪未深老鶴遲歸無俗客白雲一縷在遙岑

茶煙

【明】瞿佑

蒙蒙漠漠更霏霏淡抹吟屏羃講帷石鼎火紅詩詠後竹鑪湯沸客來時雪飄僧舎衣初濕花落觥船鬢巳絲惟有庭前雙白鶴翩然趨避獨先知

五言絕句

新煙

【明】袁凱

覆堤初冉冉渡水尙遲遲一樹梨花色猶能似舊時

七言絕句

宮詞

【唐】王涯

禁前煙起紫沈沈樓閣當中復道深長入暮天凝不散掖庭何處動秋砧

西山

【宋】劉克荘

絕頂遙知有隱君餐芝種術鹿爲羣多因午竈茶煙起山下防來是白雲

堂邑宣化堂退食

【元】張養浩

縣齋公退炷鑪燻聊爲塵煩一解紛閉戶不敎香逺去簟紋浮動半牕云

題危太朴所藏滎陽鄭防畫秋巒橫靄圖

【元】鄧文原

金風瑟瑟入空山邨落人家葉盡斑最是个中奇絕處一天煙靄有無間

暮煙

【明】胡宗仁

送客歸舟息樹根蕭疎楓葉掩柴門暮煙未卽全遮眼猶露橋西一兩邨

禦定佩文齋詠物詩選卷二百二十三

欽定四庫全書

禦定佩文齋詠物詩選卷二百二十四

薪炭類【附灰】

五言古

詠灰

【隋】岑徳潤

圖規暈不缺气攺律還虛欲燃愁獄吏棄道畏書未得逄彊陣輕舉欲焉如

七言古

答友人贈炭

【唐】孟郊

靑山白屋有仁人贈炭價重雙烏銀驅卻座上千重寒燒出鑪中一片春吹霞弄日光不定暖得曲身成直身

謝趙使君送烏薪

【宋】陳師道

欲落未落雪近人將盡不盡冬壓春風枝冰瓦有去鳥逺坊窮巷無來人忽聞叩門聲遽速驚雞透籬犬升屋使君傳敎賜薪炭妓圍那解思寒谷老身曲直不足云冷窓凍壁作春溫定知和气家家到不獨先生雪塞門

雪曉舟中生火

【宋】楊萬里

烏銀見火生緑霧便當水沈一濃炷卻因斷續更氤氳散作霏微暖袍袴須臾霧霽吐紅光歘如雲表生扶桑陽春和日曛滿室蒼顏渥丹疑醉鄕忽然火冷霧亦滅只見紅鑪堆白雪窓外雪深三尺彊窓裏雪深一寸香

五言律

塵灰

【唐】駱賔王

洛川流雅韻秦道擅苛威聽歌梁上動應律管中飛光飄神女襪影落羽人衣願言心未翳終兾效輕微

五言排律

初寒擁鑪欣而成詠

【明】楊愼

閉戶當嚴圍鑪似故人胡桃無賜炭【宋世禦炭以胡桃文鵓鴿色爲上】榾柮有窮薪兒免號寒喜翁便永夜親焰騰金菡萏灰聚玉麒麟剪燭休論跋傳杯莫記巡煎茶浮蠏眼煨芋皺虯鱗一點那容雪千門預借春防橋何事者凍縮苦吟身

七言律

榾柮窩

【元】陸景龍

安樂窩中興澹然靈根斫得自樵仙地鑪伏火春如海雪屋圍風夜似年香透玉酥和芋撥脂流琥珀帶松燃絕勝沈水燒金鴨吹徹參差惱醉眠

董明府除夕惠炭

【明】謝應芳

範叔寒多正不禁烏薪意重比烏金賖來脫粟忙炊飯畱得焦桐好制琴環堵一龕春盎盎麗譙三鼔夜沈沈硯池冰釋龍香暖寫我朝來抱膝吟

木炭

【明】朱之蕃

墨沼蒼龍蛻骨堅冰霜難犯地鑪邊送來雪裏寒威重領取春回暖律先炙手何勞爭倚附燻心喜見息風煙烏金聲實眞相稱不朽精神借火傳

七言絕句

小遊仙詩

【唐】曹唐

去住樓臺一任風十三天洞暗相通行廚侍女炊何物滿竈無煙玉炭紅

以少炭寄江子之

【宋】晁衝之

金籍曽通玉虛殿仙曹擬拜翠微郎莫嫌薄上溫黁火猶得濃燻篤耨香

杜善甫乞炭

【金】劉勲

筆口酸嘶解說窮寒鑪隨手變春紅因君大笑涪翁拙費盡奇香得馬通

仙居吟

【元】僧淸珙

山風吹破故窓紙片片雪花飛入來添盡布裘渾不暖拾枯深撥地鑪灰

禦定佩文齋詠物詩選卷二百二十四

欽定四庫全書

禦定佩文齋詠物詩選卷二百二十五

農類

四言古

勸農

【晉】陶濳

熙熙令音猗猗原陸卉木繁榮和風淸穆紛紛士女趨時競逐桑婦宵徵農夫野宿

其二

气節易過和澤難久冀缺攜儷沮溺結耦相彼賢逹猶勤壠畝矧伊眾庶曵裾拱手

和陶勸農

【宋】蘇軾

聼我苦言其福永久利爾鉏耜好爾鄰耦剪艾蓬藋南東其畆父兄搢梃以抶遊手

其二

天不假易亦不汝匱春無遺勤秋有厚冀雲舉雨決婦姑畢至我良孝愛袒跣何媿

五言古

癸卯歲始春懷古田舎

【晉】陶濳

先師有遺訓憂道不憂貧瞻望邈難逮轉欲志常勤秉耒歡時務解顏勸農人平疇交逺風良苖亦懷新𨿽未量歲功卽事多所欣耕種有時息行者無問津日入相與歸壺漿勞近鄰長吟掩柴門聊爲壠畝民

丙辰歲八月中於下潠田舎獲陶

濳

貧居依稼穡戮力東林隈不言春作苦常恐負所懷司田眷有秋寄聲與我諧饑者歡初飽束帶鳴雞揚檝越平湖泛隨淸壑廻鬱鬱荒山裏猿聲閒且哀悲風愛靜夜林鳥喜晨開曰余作此來三四星火頹姿年逝巳老其事未云乖遙謝荷蓧翁聊得從君棲

借田

【梁】武帝

寅賓始出日律中方星鳥千畝土膏紫萬頃陂色縹嚴駕佇霞昕浥露逗光曉啟行天猶暗伐鼓地未悄蒼龍發蟠蜿靑旂引窈窕仁化洽孩虫徳令禁胎夭耕借乘月暎遺滯指秋杪年丰廉讓多歲薄禮節少公卿秉耒耜庶甿荷鉏耰一人慙百王三推先億兆

田家卽事

【唐】李嶠

舊居東臯上左右俯荒邨樵路前傍嶺田家遙對門歡娯始披拂愜意在郊原余霽蕩川霧新秋仍晝昬攀條憩林麓引水開泉源稼穡豈云倦桑麻今正繁方求靜者賞偶與濳夫論雞黍何必具我心知道尊

新晴野望

【唐】王維

新晴原野曠極目無氛垢郭門臨渡頭邨樹連谿口白水明田外碧峯出山後農月無閒人傾家事南畝

田家雜興

【唐】儲光羲

眾人恥貧賤相與尙膏腴我情旣浩蕩所樂在畋漁山澤時晦冥歸家蹔閒居滿園植葵藿繞屋樹桑楡禽雀知我閒翔集依我廬所願在優遊州縣莫相呼日與南山老兀然傾一壺

其二

梧桐防我門薜荔网我屋超超兩夫婦朝出暮還宿稼穡旣自種牛羊還自牧日旰懶耕鋤登髙望川陸空山足禽獸墟落多喬木白馬誰家兒聨翩相馳逐

其三

種桑百餘樹種黍三十畝衣食旣有餘時時會親友夏來菇米飯秋至菊花酒孺人喜逄迎稚子解趨走日暮閒園裏團團防楡柳酩酊乘夜歸涼風吹戶牖淸淺望河漢低昻看北斗數甕猶未開明朝能飲否

行次田家澳梁作

儲光羲

田家俯長道邀我避炎氛當暑日方晝髙天無片雲桑間禾黍气柳下牛羊羣野雀棲空屋晨風不復聞前登澳梁阪極望溫泉分逆旅方三舎西山猶未曛

田家卽事答崔二東臯作

儲光羲

元鳥雙雙飛杏林初發花呴媮命僮僕可以樹桑麻淸旦理犁鋤日入未還家

田家

【唐】楊顏

小園足生事尋勝日傾壺蒔蔬利於鬻才靑摘已無四鄰依野竹日夕采其枯田家心適時春色徧桑楡

題農夫廬舎

【唐】丘爲

東風何處至已綠湖上山湖上春旣早田家日不閒溝塍流水處耒耜平蕪間薄暮飯牛罷歸來還閉闗

南谿春耕

【唐】錢起

荷蓑趨南徑戴勝鳴條枚谿雨有餘潤土膏寧厭開溝塍落花盡耒耜度云廻誰道耦耕倦仍兼勝賞催日長農有暇悔不帶經來

觀邨人收山田

錢起

六府且未盈三農爭務作貧民乏井稅塉土皆墾鑿禾黍入寒云茫茫半山郭秋來積霖雨霜降方銍獲中田聚黎甿反景空邨落顧慚不耕者防祿同衛鶴庶追周任言敢負謝生諾

田家

【唐】柳宗元

蓐食狥所務驅牛向東阡雞鳴邨巷白夜色歸暮田札札耒耜聲飛飛來烏鳶竭玆筋力事特用窮歲年盡輸助徭役聊就空自眠子孫日以長世世還復然

觀稼

【唐】白居易

世役不我牽身心常自若晚出看田畝閒行傍邨落累累繞場稼嘖嘖羣飛雀年丰豈獨人禽鳥聲亦樂田翁逄我喜黙起具杯杓斂手笑相延社酒有殘酌愧玆勤且敬藜杖爲淹泊言動任天眞未覺農人惡停杯問生事夫種妻兒獲筋力苦疲勞衣食常單薄自慙祿仕者不曾營農作飽食無所勞何殊衞人鶴

古風

【唐】李紳

鋤禾日當午汗滴禾下土誰知盤中餐粒粒皆辛苦

田居春耕

【宋】秦觀

雞號四鄰起結束赴髙原戒婦預爲黍呼兒隨掩門犁鉏帶晨景道路更笑喧宿潦濯芒屨野芳簪髻根霽色披窅靄春空正鮮繁辛夷茂橫阜錦雉嬌空園少壯已云趨伶俜尙鴟蹲蟹黃經雨潤野馬從風犇邨落次第集隔塍致寒暄眷言月占好努力競晨昬

老農

【宋】劉子翚

山前有老農給我薪水役得錢徑沽酒醉臥山日夕忘形與之語妙理時見益志士多隱淪欲學慚未識

勞農

【宋】朱子

四體久不勤筋力坐駑緩何事兩山阿離離豆苖滿多謝植杖翁居然見長短

次韻黃子理宣徳田居四時【宋】僧道濳

四序自逶迆田園常局促春陽旋東臯廹我事銚鎒出種曝籬根驅牛飲谿曲暉暉明昭陽聒聒喧布谷頹齡惜筋骸曉睡謾云足蓐食出柴門荷蓧赴幽谷搴條視柔桑密葉已舒綠今年气早膏雨厭霢霂鄰翁一時來耕耨毎相屬

其二

離離小麥黃習習南風度桑棗暗蓬麻耕鉏困朝暮種屋東隅翠蔓已分布黃花引疎籬冉冉欲橫路白水漫靑秧聨翩下鷗鷺新絲換濁酒肴蔌羞薄具掃灑聚比鄰環坐防髙樹稚子羨贏餘牽衣傍翁嫗牛羊嶺外歸落日林梢去餉婦亦還家笑言隔煙霧

其三

朔風鳴髙林回塘冰已結牛羊臥茅屋原野暗飛雪壯男臂雕弓短後事田獵饑鷹一號呼荒徑灑毛血歸來誇意气鄰舎呼飲啜明朝過南山更欲窮窟穴寒鑪然豆箕光焰時起滅布被擁嬌兒從渠踏裏裂老翁寢不寐展轉念鵞鴨籬落易穿窬狐貍恐驚發

田家四事

【元】方防耕

古人以農仕仕卽爲公卿未仕有常業安得不躬耕我耕常及時破瑰當初晴墳壚土性異勤怠人力並泥塗淤手足霧露沾裳纓婦子挈午餉勞苦寛我情罷耕亟放牧吾牛亦饑鳴投耒重回首深山空月明

種

我生古揚州田下異梁雍山田種荒菜水田種浮葑地力肥瘦兼農噐有無共及時撒新穀摶黍遞幽哢生意日夜長移秧趁芒種未嫌豚酒祝自樂雞黍供落日竹枝歌猶是豳原頌

耘

良苖已入土田間水沄沄昨夜苖根發翳葉如煙雲艸生害我苖匝月一再耘是時人苦熱出門天未昕鬱蒸體流膏爬捽手生皸手荼擁根節腰艸驅蠅蚊靑靑衿佩子從事哀我勤我勤自樂此爾非沮溺羣

獲

涼風入衣襟斜日照墟落我稼將登場築杵聲槖槖宵徵備寇盜日行呀防雀腰鐮赴田間是處竟秋獲刈疾笑翁健負重慚兒弱山炊雜戎菽野艸配場藿人生累衣食計較一餉樂已矣復何言吾生老耕鑿

耕圖

【元】趙孟頫二月

東風吹原野地凍亦已消早覺農事動荷鋤過相招遲遲朝日上炊煙出林梢土膏脈旣起良耜利若刀髙低徧翻墾宿艸不待燒幼婦頗能家井臼常自操散灰緣舊俗門徑環周遭所冀歲有成殷勤在今朝

三月

良農知土性肥瘠有不同時至萬物生芽蘗由地中秉耒向畎畝忽徧西與東舉家往於田勞瘁在爾農春雨及時降被野何蒙蒙乘玆各布種庻望西成功培根利秋實仰天望年丰但使陰陽和自然倉廩充

十二月

一日不力作一日食不足慘淡歲雲暮風雪入破屋老農气力衰傴僂腰背曲索綯民事急晝夜互相續飯牛欲牛肥茭槁亦預蓄蹇驢𨿽劣弱挽車致百斛農家極勞苦歲豈恆稔熟能知稼穡難天下自蒙福

歸田樂

【元】張養浩

日月底天廟陽癉土脈生習習恊風來顒顒眾蟄驚農人服厥畝薄言事春耕缺堤流防防灌木鳴嚶嚶白扉颭靑簾綠野明丹英蠶婦喜形色牧豎歌傳聲天隨野色遙山與吟懷淸向來慳一際今者幸四並倘佯子眞谷萬事秋毫輕

勤耕亭

【元】傅若金

日月靡閒暇四序更運之斯人務作業矧敢怠遑時負耒適西疇恆患耕作遲仲春時雨至羣物具含姿牛食靑澗阿鳥鳴芳樹枝興言播嘉谷夙夜將耘耔豈不懷逸居亦念寒與饑但使秋稅畢聊樂及我私羲農𨿽巳逺沮溺不吾欺努力順天命素餐非所知

早出田所

【明】袁凱

愧無經濟術徒有茂異名行遊三十年不見有所成歸來得荒地黽勉始學耕方春多雲气甘雨亦時行大澤含澄瀾溝澮皆滿盈淸晨出門去路與煙霧並庻幾望秋實敢懷勤苦情日午有濁醪揮汗且復傾

田家雜詠

【明】樊阜

嘉樹防衡門鳴鳩徧邨墅薄言農務興力作無男女晨防煙未起驅牛理田圃玆時若晏嬉爭得好禾黍淸曉聞雨過春流漲谿渚小兒學把犁小女亦能杵生理勿嫌防浮榮非我取

其二

少長郊墟中縣官名未識長時帶好容不見惡顏色髙壠麥穂齊雉鳴自藏翼野田耕耨余工力暫時息日夕防鄰家黃牛臥籬側酒酣勉諸孫耕作當努力防雨過前邨鳥鳴催蓐食

其三

烏桕防我墻白茅覆我屋荷蓧朝出耘依依暮歸宿少婦勤織縫諸孫解樵牧秋風禾黍收寒日照原陸鳥雀啾啾鳴園籬多艸木官租及早償莫待裏胥督

其四

山邨頗幽僻甘向田間老鄰家隔短墻出入同一道桑柘團午陰鶩雛牝雞抱夕陽雨外明谿上山色好夫婦話綢繆農工非艸艸秧長及時移明朝飯湏早

田家

【明】祝允明

谿流浸茅宇短檐掛犁鉏柔桑交午陰幽禽時相呼稚子跨犢眠夢歸朝餔稼翁釋其勞暫往攜陶壺老妻督少婦擇繭停辟纑輕雨日日零羣苖盡懷蘇

夏日田園卽事

【明】蔣山卿

沈沈夜來雨泱泱川上平田家趨時作驅牛急晨耕遙遙阡陌間肅肅老少並札札耒與耜咿咿桔橰聲紆回野水入綿延禾稼盈劬苦事一時倐忽見秋成四體𨿽云疲所貴惟此生此生各有分胡乃不自營寥寥千載下寧知沮溺情

南莊觀獲作

【明】王問

畇畇涇上田粒養歲所需黽勉事朝夕聊爾謀一盂歸來已十年取足不願余澤澤稼事勞念爾苦沾塗予也觀厥成靦彼荷蓧徒四體不常勤而有此廩庾長日茅茨下擊缶歌烏烏上以供粢盛下以奉親娛以恵我周親布徳賙比閭

湖莊觀獲

王問

淸川泛容與輕飇動防波霜气日夕寒歲暮棲巖阿遹觀湖上農子婦紛取禾甌寠盈筐箱比屋廩嵳峩醑酒燕鄕社擊缶笑以歌仰荷皇澤覃早得謝鳴珂絕軌車馬途何由逄轗軻優遊養余齒但願丰年多

田家

【明】袁褧

誰言田家樂所樂亦豈常耕斂稍不給丰歉復相當五月了蠶事十月登稻梁所入不償用閒少實多忙營營事公私勞苦過卽忘歲功已告畢蠟社聚一方酌酒宰雞豚鼓腹坐山陽寧知朱門內晝夜羅酒漿貧富在所遭苦樂難較量

七言古【附長短句】

寄宿田家

【唐】髙適

田家老翁住東陂說道平生隱在玆鬢白未曾記日月山靑毎到識春時門前種柳深成巷野谷流泉添入池牛壯日耕十畝地人閒長掃一茅茨客來滿酌淸樽酒感興平吟才子詩巖際窟中藏鼴鼠潭邊竹裏隱鸕鷀邨墟日落行人少醉後無心怯路岐今夜只應還寄宿明朝拂曙與君辭

田家行

【唐】王建

男聲欣欣女顏悅人家不怨言語別五月𨿽熱麥風淸檐頭索索繰車鳴野蠶作繭人不取葉間撲撲秋蛾生麥收上場絹在軸的知輸得官家足不望入口復上身且免向城賣黃犢田家衣食無厚薄不見縣門身卽樂

送吳叔舉主簿往淸江受納秋苖

【宋】王庭珪

田頭作谷催入塲一半白著輸官倉廬江主簿喜懷檄放船椎鼓開帆檣蕭灘老農公事畢夾道歡呼羅酒漿笑言歸去喚妻子今年租米兩平量

揷秧歌

【宋】楊萬里

田夫拋秧田婦接小兒防秧大兒插笠是兜鍪蓑是甲雨從頭上濕到胛喚渠朝餐歇半霎低頭折腰只不答秧根未牢蒔未匝照管鵞兒與雛鴨

題申季山所藏李伯時畫邨田樂圖

【宋】戴復古

春秧夏苖秋遂獲官賦私逋都了卻雞豚社酒賽丰年醉唱邨歌舞邨樂鼓笛有聲無曲譜布衫顚倒傞傞舞欲識太平眞气象試看此畫有佳趣管弦聲按宮商發細轉栁腰花十八羅幃繡幕拂香風九醖葡萄金盞滑王孫公子巧歡娯勿將富貴笑田夫非渠耕稼飽君腹問有黃金可樂無

田家吟

【元】胡天遊

邨南邨北鳴鸝黃舎東舎西開野棠坡晴漸放桑眼綠水暖忽報秧牙長老翁躬耕催早起女績男舂婦炊黍犢兒狂走未勝犁蠶蟻半生猶戀紙一春莫笑田家苦苦樂原來兩相補君不見踏歌槌鼓肉如山昨日原頭祭田祖

水車歌

【元】曹文晦

老農呼婦呼孫子齊上溝車踏河水浪走源頭雪霰飛天翻腳底風雷起颯颯昆明龍蛻骨宛宛常山蛇顧尾倐爾盈科嘆水哉激之過顙由人耳吼聲防防河伯怒苖色芃芃田畯喜阿香滴瓢苦瑟縮鮫人泣綃無尺咫蘇枯幸活莊子鮒騰空如化琴髙鯉東郊桔橰不亦勞西鄰轆轤安足擬忘機卻笑抱甕夫巧制端從斲輪氏天心普順固無邊人力彊爲終有已欲令田野息愁嘆正在廟堂能燮理五風十雨歲穰穰棄置溝車如敝屣

田家樂寄張師孟

【明】鐂炳

田家樂今年莊農好秋作蟄龍蛻骨桔橰懸五穀咸登時雨若官家更憂民力疲公田折布能輕賫小姑攜筐嬾梳洗拾得棉花如雪肥大姑軋軋催機杼疎簾樹影寒蛩語鬢雲籠霧颺西風睂月生涼褪秋暑山徑牛羊下夕墟蕭蕭楡柳艸堂虛野老杖藜邀小酌諸孫燈火讀殘書

五言律

張谷田舎

【唐】儲光羲

縣官淸且儉深谷有人家一徑入寒竹小橋穿野花碓喧春澗滿梯倚綠桑斜自說年來稔前邨酒可賖

田舎

【唐】杜甫

田舎淸江曲柴門古道傍艸沈迷市井地僻懶衣裳櫸柳枝枝弱枇杷樹樹香鸕鷀西日照曬翅滿魚梁太和戊申歲大有年詔賜百寮出城觀秋稼謹書盛事以俟采詩者

【唐】劉禹錫

長安銅雀鳴秋稼與云平玉燭調寒暑金風振順成川原呈上瑞恩澤賜閒行欲返重城掩猶聞歌舞聲

江上田家

【唐】包何

近海川原薄人家本自稀黍苗期臘酒霜葉是寒衣市井誰相識漁樵夜始歸不湏騎馬問恐畏狎鷗飛

田家

【唐】司空曙

田家喜雨足鄰老相招攜泉溢溝塍壊麥髙桑柘低呼兒催放犢宿客待烹雞搔首蓬門下如將軒冕齊

贈田家翁

【唐】耿湋

老人迎客處籬落稻畦間蠶屋朝寒閉田家晝雨閒門閭新薙艸蹊徑舊諳山自道誰相友邀余試往還

贈田家翁

【唐】杜荀鶴

田家眞快活防嫁不離邨州縣供輸罷追隨鼓笛喧盤餐同老少家計共田園自說身無事應官有子孫

田家

【唐】李建勲

不識城中路熙熙樂有年木盤擎社酒瓦鼓送神錢霜落牛歸屋禾收雀滿田遙陂過秋水閒閣釣魚船

再出行田

【宋】韓琦

丰歲觀農獲先疇路不遐子多宜晚谷生拗就新麻蕎麥方成齪蔓菁未入椏鄕民愚自詫太守是吾家

田舎

【宋】範成大

呼喚攜鉏至安排斜圃忙兒童眠落葉烏雀噪斜陽煙火邨聲逺林菁野气香樂哉今歲事天末稻云黃

農家

【宋】陸遊

南畝勤菑獲西成謹蓋藏種蕎乘霽日斫荻待防霜谿碓新舂白山廚野蔌香何湏北窗臥始得傲羲皇

農家

陸遊

大布縫袍穩幹薪起火紅薄才施畎畝朴學教兒童羊要髙爲棧雞當細織籠農家自堪樂不是傲王公

其二

東舎女乘龍西家婦夢熊翁誇酒重碧孫愛果初紅栗烈三冬近團欒一笑同營生無繆巧百事仰天公

其三

諸孫晚下學髻脫繞園行互笑藏鉤拙爭言鬭艸贏爺嚴責程課翁愛哺飴餳富貴寧期汝他年且力耕

宿農家

【宋】戴復古

門巷規模古田園气味長小桃紅破萼大麥綠銜芒稚犬迎來客歸牛帶夕陽儒衣媿飄泊相就說農桑

出社下嶺望九洲流陂稻田可愛

【明】鐂崧

度嶺望平田人家隱翠煙邨墟自雞犬風物似神仙晚樹依沙立秋粳帶水眠幾時驅兩犢投迹此安防

夜宿田舎

【明】華察

郊居觀獲罷暝色滿荊扉歲事山田薄人家茅屋稀荒園寒照斂獨樹暮禽歸夜靜然燈坐髙窗黃葉飛

田家吟

【明】盧澐

防是農家樂收成十月天春耕余谷種秋稅了官錢兒女團朝日雞豚散野田鄰翁相見處丰稔說明年

田家樂

【明】鄧渼

煙火髙原合雞豚小市通夜行防虎穽寒至築牛宮捕雀遵桑翳澆麻引竹筒今年倍收秫不怕甕頭空

五言排律

奉和聖制至長春宮登樓觀稼穡之作

【唐】蘇頲

帝迹奚其逺皇符之所崇敬時堯務作盡力禹稱功赫濯惟元後經營自左馮變蕪秔稻實流惡水泉通國阜猶前豹人疲詎昔熊黃圖巡沃野淸吹入離宮是閱京坻富仍觀都邑雄憑軒一何綺積澑寫晴空禮節家安外和平俗在中見龍垂渭北辭雁指河東睿思方居鎬宸遊若飲丰寧誇子雲從只爲獵扶風

田家

【唐】王維

舊谷行將盡良苖未可希老年方愛粥卒歲且無衣雀乳靑苔井雞鳴白板扉柴車駕羸牸艸屩牧豪豨夕雨紅橊拆新秋綠芋肥餉田桑下憇旁舎艸中歸住處名愚谷何湏問是非

六言律

春耕

【明】楊愼

五風十雨樂歲東皐西崦人家水心魚浮菖葉屋角鳩鳴杏花餉壠靑梅煮酒訪鄰綠筍烹茶問津寧知沮溺祠田但祝污邪

七言律

和遊堯臣勸農韻

【宋】王炎

傳呼穩憑筍輿行喜見漫山麥浪平道上老農皆好語年來瘦地有新耕艸深黃犢陽坡暖雨過靑蒲野水生桃李陰中春事好田家雞犬亦歡聲

次秀野躬耕桑陌舊園之韻【宋】朱子

郊園旱久只多蹊昨夜欣沾雨一犁已辦靑鞵隨老圃便驅黃犢過深溪農談剰喜鄕鄰近饁具仍教婦子攜指防竹寒沙碧處不知何似錦城西

邨居初夏

【宋】陸遊

天遣爲農老故鄕山園三畝鏡湖旁嫩莎經雨如秧綠小蝶穿花似繭黃鬥酒只雞人笑樂五風十雨歲丰穰相逄但喜桑麻長欲話窮通已兩忘

獲稻用分秧韻

【明】顧淸

負郭園池帶宅田老晴天气太平年獲來黍稻叢髙廩散出牛羊滿近川饙啟甑山騰霧靄蟻香醅甕起淪漣斜陽一枕西窗夢縱有丹靑不與傳

望田家

【明】汪應軫

數椽茅屋傍山開橫麓平檐雪滿堆耳畔春風還料峭田家錢鎛尙塵埃雞豚詫客穿籬入牛馬馴人際晚回何事鄰翁喧笑語爲儲舊谷接新來

耕隱爲南昌萬用中賦

【明】僧來復

山莊別築楚城西百畝桑陰水一溪莎艸雨晴黃犢臥稻花風暖白鳩啼沽來官酒春祈社讀罷農書曉灌畦孝悌力田新有詔姓名還向禦前題

南浦春耕

【明】僧徳祥

索索繰車谷口聞鳥催農事日紛紛新生野水藤繞舊作田塍井字分耕雨每憐黃犢健帶經猶愛小兒勤晚風獨立谿橋外流水桃花一隊云

七言排律

省斂

【明】何洛文

翠華縹緲出明光帝畝油油曉露瀼田畯秋登歌萬寶宸旒時斂足千倉欣瞻壠覆黃雲滿想見匙翻白雪香耕借三推防帝力連莖累歲紀農祥卽看薦熟流馨飶更識憂民念雨暘六合長應書大有願陳豳雅表時康

五言絕句

題田洗馬遊巖桔槹

【唐】陳子昻

望逺長爲客商山遂不歸誰憐北陵井未息漢陰機

山下宿

【唐】白居易

獨到山下宿靜向月中行何處水邊碓夜舂雲母聲

江行

【唐】錢起

岸艸連荒色邨聲樂稔年晚晴貪獲稻閒卻采菱船

春墅

【唐】崔道融

蛙聲近過社農事忽已忙鄰婦餉田歸不見百花芳

稻畦

【宋】文同

決水轉橫渠交塍畫方罫秋風報禾熟滿頃吹防防

東谿小景

【明】魯鐸

隔谿語農人新禾脛尙短車痕記水畦莫灌東畦滿

六言絕句

田園樂

【唐】王維

酌酒會臨泉水抱琴好倚長松南園露葵朝折東谷黃粱夜舂

過山農家

【唐】顧況

版橋人渡泉聲茅檐日午雞鳴莫嗔焙茶煙暗卻喜曬穀天晴

農家六言

【宋】楊萬里

插秧已蓋田面疎苖猶逗水光白鷗飛處極浦黃犢歸時夕陽

耕

南邨北邨雨足十畝五畝秧齊帶月肩犂未出催人布谷先啼

七言絕句

稻田

【唐】韋莊

綠波春浪滿前陂極目連云防防肥更被鷺鷥千防雪破煙來入畫屏飛

畬田調

【宋】王禹偁

大家齊力劚孱顏耳聼田歌手莫閒各願種成千百索【山田俱以百尺繩量曰若干索】豆萁禾穟滿靑山

初夏

【宋】林逋

乳雀啁啾日气濃稚桑交影綠重重秧田百畝鵞黃犬橫防谿橋屬老農

田家

【宋】歐陽修

綠桑髙下暎平川賽罷田神笑語喧林外鳴鳩春雨歇屋頭初日杏花繁

畫車【按此系

宋水車】蘇軾

九衢歌舞頌王明誰惻寒泉獨自淸賴有千車能散福化爲膏雨滿重城

秋日田家

【宋】文同

淘漉溝源築野塘滿陂煙艸臥牛羊今年且喜輸官辦豆莢繁多粟穂長

丰年謡

【宋】王炎

稻如馬尾覆溝塍桑柘陰中雞犬鳴收獲登場便無事輸租人不入州城

晚憇田家二絕

王炎

家書未到鵲先喜春事無多鶯又啼偶對好山畱客坐綠陰遮屋日將西

其二

山間一徑牛羊迹林下數家雞犬聲底事居人苦爭畔閒田官正募民耕

插秧

【宋】範成大

種密移疎綠毯平行間淸淺縠紋生誰知細細靑靑艸中有丰年擊壤聲

田園雜興

範成大

五月吳江麥秀寒移秧披絮尙衣單稻根科斗行如塊田水今年一尺寛

其二

下田戽水出江流髙壠翻江逆上溝地勢不齊人力盡丁男長在踏車頭

農舎

【宋】陸遊

三農𨿽隙亦悤忙稼事何曾一夕忘欲曬胡麻愁屢雨未收蕎麥怯新霜

金谿道中

【宋】楊萬里

野花垂路止人行田水偏尋缺處鳴近浦人家隨曲折插秧天气半陰晴

至後入城道中雜興

楊萬里

大熟仍教得大晴今年又是一升平升平不在簫韶裏只在諸邨打稻聲

湖南江西道中

【宋】劉克莊

丁男放犢艸間嬉少婦看蠶不畫睂歲暮家家禾絹熟萍鄕風物似豳詩

田舎卽事

劉克莊

去年贏粟尙儲缾又見新秧蘸水靑野老逄人說慚媿長官淸白社公靈

農謡

【宋】方嶽

春雨初晴水拍堤邨南邨北鵓鴣啼含風宿麥靑相接刺水柔秧綠未齊

其二

小麥靑靑大麥黃防田沙徑繞羊腸秧畦岸岸水初飽塵甑家家飯已香

田頭

方嶽

秧田多種八月白艸樹初開九里香但得有牛橫短笛一蓑春雨自農桑

途間作

【宋】許月卿

乍雨乍晴寒食半花半蘂山礬香老農甚喜天意好日暖今年不凍秧

田家秋日

【金】趙元

禾穂累累豆角稠崧前邨落太平秋熙熙多少丰年意都在農家社案頭

邨行

【金】郭邦彥

豆葉芃芃麻葉光植禾得雨又催黃田家樂事誰眞得牧子行歌醉叟狂

田舎曲

【元】洪希文

杏花開後雨如煙燕子來時水滿川睂雪老翁芻一束省犁扶犢出新田

田父詞

【元】馬臻

龍鐘田父住深邨桑柘岡頭石路分猶領兒孫到城市向人聼讀勸農文

其二

處處叢祠鼓笛喧已占蠶麥十分添醉騎牛背歸來晚亂把山花插防檐

宿田家

【明】胡奎

邨北邨南社鼓聲閒尋老父說升平孤燈也識離人意落盡寒花卻再生

禦定佩文齋詠物詩選卷二百二十五

欽定四庫全書

禦定佩文齋詠物詩選卷二百二十六

圃類

五言古

觀圃人藝植

【宋】鮑照

善賈笑蠶漁巧宦賤農牧逺養徧關市深利窮海陸乘軺實金覊當壚信珠服居無逸身伎安得坐梁肉徒承屬生幸政緩吏平睦春畦及耘藝秋埸早芟築澤閱旣繁髙山營又登熟抱鍤壠上餐結茅野中宿空織已尙淳寧知俗翻覆

齋中雜興

【宋】陸遊

荷鋤艸堂東藝花二百株春風一朝來白白兼朱朱南列紅薇屛北界綠芋區偃蹇防松老森聳萬竹臞餘地不忍茀揷楥引瓠壺何當拂東絹畫作山園圖

後圃散策

【宋】楊萬里

花徑雨後涼樹聲風外戰杖履頓輕松兒女同行散少

者前已失老者後成倦隔林吹笑語相聞如對面明明去人近彌步逺松杉滿地影一瞬忽不見仰觀紫日輪偶度白雲片佳處畱再來前山未湏徧

月下觀畦丁灌園

【金】雷淵

邨居鄰老圃喘汗憫夏畦轆轤健晚涼月輪轉天蹊剡剡金融溝涓涓冰泮溪黃萎漸蘇息綠潤俄萋迷生意續夜气甘滋浹新荑風露觸處香河漢望中低野人無逺謀且喜丰食鮭𨿽媿下帷董稍悟養生嵇歸懷自浩然流光挹平西

灌畦

【元】岑安卿

灌畦起淸晨汲水甘自勞微露濕裳屐涼風吹鬢毛緬懷漢陰丈東陵亦其曹顧余何爲者佚豫敢自驕日午得偃息讀書志彌髙年饑見秔稻萬民免煎熬寄迹天壤間於焉遂逍遙

治圃

【元】戴良

三春豊雨澤晨興觀我畦嘉蔬有餘滋艸盛相與齊戮力治荒穢指景光已西好月因時來歸路杳然迷暮鳥尋舊林晚獸遵故蹊我亦息微勞去去安吾棲

其二

長夏罕人事齋居有餘閒北窗多悴物且遂灌我園攢根旣舒逹積葉亦蔥芊瓞繞畦長新葵應節鮮抱甕一回視生意盈化先在我豈不勞卽境多所歡悠悠千載間樊生信爲賢

新治圃成

【明】袁凱

隙壤所自冶翦刜去蘢茸幸無棼穢雜況此淸泉湧灌滋竟朝夕勾萌各森聳靑蒲巳彌澤黃方臥壠春菁向堪把秋梨日應重自余通宦籍職事勞紛冗祿食𨿽云美私心恆自恐歸來得蕭茆采擷聊自奉且逺丘園樂永謝承明寵

命僮

【明】胡翰

今晨雨新歇日出東南隅艸樹有佳色當軒散紛敷歡言命僮僕治我園中蔬幸此琴冊暇且復一荷鋤𨿽有黽勉勞良足具中廚但恐惡艸長不治成荒蕪世事毎如此豈敢忘勤劬

西園

【明】王守仁

方園不盈畝蔬卉頗成列分谿免甕灌補籬防豕蹢蕪艸稍焚薙淸雨夜來歇濯濯新葉敷熒熒夜光發放鋤息重陰舊書漫披閱倦枕竹下石醒望松間月起來步且謡晚酌檐間設酣時借艸眠忘與鄰翁別

五言律

南山下與老圃期種

【唐】孟浩然

樵牧南山近林閭北郭賖先人畱素業老圃作鄰家不種千株橘惟資五色邵平能就我開徑剪蓬麻

佐還山後寄

【唐】杜甫

幾道泉澆圃交橫落幔坡葳蕤秋葉少隠暎野雲多隔沼連香芰通林帶女蘿甚聞霜薤白重意如何

園

杜甫

仲夏多流水淸晨向小園碧谿揺艇闊朱果爛枝繁始爲江山靜終防市井喧畦蔬繞茅屋自足媚盤飱

種圃

【宋】張耒

僦捨亦爲圃從人笑我癡自求佳艸木仍揷小藩籬吾事正如此人生聊自怡霜松未及尺獨我見奇姿連日治圃至山亭又作五字【宋】陸遊

好竹千竿翠新泉一勺冰殘蕪襯落日老木上寒藤細磴欹難過危欄曲可憑歸時忽巳暮防防數漁燈

小畦

【宋】戴昺

小畦尋丈許鑿壁置柴扉雨後菜虫盡秋來花蝶稀揷籬新種菊抱甕巳忘機俗客忽相訪妨人洗布衣

理蔬

【宋】楊萬里

小摘吾猶惜頻來徑自成靑虫捕仍有緑葉蠧還生貧裏猶存竈霜餘正可窺園未妨學抱甕更湏營

菜圃

楊萬里

此圃何其窄於儂巳自華看人澆白菜分水及黃花霜熟天殊暖風微斾亦斜笑摩桃竹杖何日拄還家

治圃雜書

【元】方回

天地一閒人園林數畝春認苖諳藥性養果防花身社友同防飯鄰兒笑野巾空庭維老馬不出動經旬

其二

花有如罌粟能同橘不遷茄藤宜硬地豆莢惡肥田元勰齊民術夷吾土物篇園丁初未讀口訣自相傳

畦樂園

【明】劉永之

郭南抱甕者久與世情疏砌長龍須艸林開燕尾渠轆轤花下轉萵苣雨中鋤蔗熟能相寄酬君薤葉書

題老圃捲

【明】王紱

桑楡宜晚境築圃近茅堂鑿沼分流水編籬補壊墻雨晴爪蔓綠風暖菜花香客過饕雞黍邨醪剪韭甞

觀蒔

【明】葛一龍

計戶各成區開塍直到湖桔橰旋老牸簞食走童烏綠自歌邊起雨爲勞者蘇穰穰從此日饑可一年無

七言律

邨捨

【唐】許渾

自剪春莎織雨衣南邨煙火是柴扉萊妻早報蒸藜熟童子遙迎種豆歸魚下碧潭當鏡躍鳥還靑嶂拂屏飛花時未免人來往欲買嚴光舊釣磯

其二

向平多累自歸難一日身閒一日安山徑有云収獵网水門無月掛漁竿花間酒气春風逺竹裏棊聲夜雨寒三頃水田秋更熟北窗誰拂舊塵冠

偶圃小園因題

【宋】王禹偁

偶營菜圃爲盤飱淮瀆祠前水北邨泉響靜連衙鼓響柴門深近子城門蒙蒙細雨春蔬甲亹亹寒流老樹根從此商於地圖上畫工添个舍人園

課畦丁灌園

【宋】範浚

連筒隔竹度流泉約束畦丁灌小園防薤自湏還種白刈葵輙莫苦傷根疇準擬貍頭大艸徑隄防馬齒繁努力荷鋤當給酒無令菜把乏朝昬

小圃獨酌

【宋】陸遊

少時裘馬競豪華豈料今爲老圃家數防霏微社公雨兩叢閒淡女郎花詩成枕上常難記酒滿街頭卻易賖自笑邇來能用短只將獨醉作生涯

蒲橋寓居庭有刳方石而實以土者小孫子藝花窠菜本其中戱名幼圃【宋】楊萬里

寓捨中庭劣半弓燕泥爲圃石爲墉瑞香萱艸一兩本蔥葉蔊苖三四叢穉子落成小金穀蝸牛卜築別珠宮也思日渉隨兒戲一徑惟看蟻得通

爲圃

【宋】劉克莊

屋邊廢地稍平治妝防風光要自怡愛敬古梅如宿士防持新筍似嬰兒花窠易買姑添價亭子難營且築基老矣四科無入處旋鋤小圃學樊遲

卽事

劉克莊

買得荒郊五畝餘旋營花木置琴書柳能樊圃猶湏種蘭縱當門亦不鋤無力攺墻姑覆艸多方存井要澆蔬區區才志聊如此誰謂先生廣且防

其二

目爲詩客不勝慙喚作園翁定自堪抱甕荷鉏非鄙事栽花移竹似淸談野人只識芹美相國安知食筍甘晚覺齊民書防要惜無幽士肯同參

五言絕句

城西書事

【宋】韓維

蔬畦繞茅屋林下轆轤遲霜蔓已除架風瓢空掛籬

蔬圃

【宋】朱子

花桺繞宅茂先生在郊居下帷良巳苦時作帶經鋤

行圃

【宋】楊萬里

摘杞搜枯梗攀花脫脆包蝶成新樣粉柳送隔城梢

課園夫

【宋】白玊蟾

巳屬畦丁了都將菜甲耘數時稽食籍醢芥又芹

入圃

【明】李瑋

入圃細雨餘荷鋤情不惡山妻愛木棉慙余種紅藥

七言絕句

和沈太博小圃偶作

【宋】趙抃

日烘薄霧開桑陌風罥遊絲著栁條語燕啼鶯自撩亂驚人殘夢是春朝

春日田園雜興

【宋】範成大

種園得果僅償勞不柰兒童鳥雀搔巳揷棘鍼樊筍徑更鋪漁网蓋櫻桃

行圃

【宋】楊萬里

薤本新痕割復齊豆苖初葉合仍離鶯聲正好還飛去不爲詩人更許時

初秋行圃

楊萬里

花梢飛下兩鳴鳩欲住還行行復畱拾得來禽吞不得啄來啄去竟成休

雜詩

【金】王磵

南畝東臯春務時田家雨罷耕犁卻汲井泉澆藥圃更防陂水灌麻畦

山居詩

【元】僧淸珙

鐝頭添鐡屋頭懸健卽鋤云倦卽眠紅日正中黃獨熟甘香不在火鑪邊

禦定佩文齋詠物詩選卷二百二十六

欽定四庫全書

禦定佩文齋詠物詩選卷二百二十七

樵類

五言古

樵父詞

【唐】儲光羲

山北饒朽木山南多枯枝枯枝作采薪防室私自知詰朝礪斧尋視暮行歌歸先雪隠薜荔迎暄臥茅茨淸澗日濯足喬林時曝衣終年登險阻不復憂安危蕩漾與神遊莫知是與非

樵人十詠【錄六

唐】陸龜防樵谿

山髙谿且深蒼蒼但羣木抽條欲千尺眾亦疑朴一朝防剪伐萬古辭林麓若遇燎圓穹微煙出云族

樵家

艸木黃落時比鄰見相喜當門淸澗盡屋在寒雲裏山棚日才下野竈煙初起所謂順天民唐堯亦如此

樵子

生在蒼崖邊能諳白雲養才穿逺林去巳在孤上薪和野花束步帶山詞唱日暮不歸來柴扉有人望

樵擔

輕無斗儲價重則筋力絕欲下半巖時憂襟兩如結風髙勢還卻雪厚疑中折負荷誠獨難移之贈來哲

樵風

朝隨早潮去暮帶殘陽返向背得淸颷相隨無近逺采山一何遲服道常苦蹇仙術信能爲年華未將晚

樵歌

縱調爲野吟徐徐下云磴固知負樵樂不減援琴興出林方自轉隔水猶相應但取天壤情何求郢人稱

奉和樵人十詠【錄四

唐】皮日休樵溪

何時有此谿應便生幽木橡實養山禽藤花防澗鹿不止產蒸薪願當歌棫朴君知天意無以此安吾族

樵家

空山最深處太古兩三家云蘿共夙世猨鳥同生涯衣服濯春泉盤餐烹野花居玆老復老不觧嘆年華

樵徑

防蘢中一徑繞在千峯裏歇處遇松根危中值石齒花穿枲衣落云拂芒鞋起自古行此途不聞顚與墜

樵風

野船渡樵客來往平波中縱橫淸颷吹旦暮歸期同蘋花惹衣白蓮影薪紅吾意請封爾直作鏡湖公

山中

【元】於石

我家萬山中日日采樵去捫蘿上層巓苔滑不畱屨落日負樵歸云深失歸路誰家犬吠聲聲在云深處

下嶺樵歌

【明】許繼

石磴緣蒼蒼負薪下層峭歌聲相應發山木閃殘照近驚幽谷響逺答淸猿嘯欵乃江上音煙波豈同調

題畫

【明】鐂泰

千落日陰閃閃鴉飛盡隔樹暗鳴泉蒼茫路難認何處逺歸樵山花紅揷鬢

訪樵者

【明】孫一元

逺尋山中樵不識山中路隔林伐木聲遙意林深處不晤竟空歸日墮西陵樹

贈山陰陳海樵

【明】王問

十年制一斧三日采一薪白石自堪煮赤松爲爾鄰入市當問卜移家非避秦獨乘遼東鶴髙揖謝時人

觀束薪

王問

山椒露未晞松約多樛枝林疏古苔出錯崿云根僛坐此觀捆載落日樵腹饑歸防秋籬下薪濕煙火遲

七言古【附長短句】

樵客吟

【唐】張籍

山上采樵選枯樹深處樵多出辛苦秋來野火燒櫟林枝柯巳枯堪采取斧聲坎坎在幽谷采得齊梢靑葛束日西待伴同下山竹擔彎彎向身曲共知路傍多虎穴未出深林不敢歇邨西地暗狐鳴稚子叫時相應聲采樵客莫采松與柏松柏生枝直且堅與君作屋成家室

樵歌

【宋】鄭震

上山劚山山丁登下山嵌山山稜層秋殘日暮歸來晚茅檐洗腳月又明明朝早入芙蓉城

醉樵歌

【明】張簡

東吳市中逄醉樵鐡冠欹側髮飄蕭兩肩屹屹何所負靑松一枝懸酒瓢自言華蓋峯頭住足迹踏徧人間路學書學劍倶不成惟有飲酒得眞趣管樂本是王覇才松喬自有煙霞具手持昆岡白玉斧曾向月裏斫桂樹月裏仙人不我嗔特令下飲洞庭春興來一吸海水盡卻把瑚樵作薪醒時邂逅逄王質石上看棊黃鵠立斧柯爛盡不成仙不如一醉三千日於今老去名空在處處題詩償酒債淋漓醉墨落人間夜夜風雷起光怪

贈醉樵

【明】髙啟

川釣巳遭獵野耕終攺圖不如山中樵醉臥誰得呼采山不采松松花可爲酒酒熟誰共斟木客爲我友木客已去空石牀舉杯向月邀吳剛借汝快斧斫大桂要令四海增淸光林風吹髮寒擁耳獨枕空尊碧巖裏此時忘卻負薪歸猛虎一聲驚不起世間萬事如浮煙看棊何必逢神仙靑松化石鶴未返酒醒又是三千年

五言律

樵者

【唐】崔塗

入山行采薇閒剪蕙爲衣避世嫌山淺逄人說姓稀有時還獨醉何處掩衡扉莫看棊終局谿風晚待歸

六言律

冬樵

【明】楊愼

城闕軟紅塵逺林巒空翠嵐深丁丁鳥驚斧重霏霏雪壓擔沈沙明東郭履迹谷響南華足音歸去自換邨酒不湏觧卻貂金

七言律

雪樵

【元】龔璛

伊川門下巳齊腰淸苦誰如雪裏樵浩蕩山林行靡靡低迷蓑笠影飄飄枯梢一夜號寒墮野菜尋春待凍消炙手故應猶可熱髙人塵甑盡無

樵

【明】朱之蕃

行歌伐木隠林中平楚髙原四望通愛踏春山縈碧艸醉眠秋壑舞丹楓惟畱松柏團成蓋不許荊榛競作叢半嶺夕陽歸路穩乘風破浪爲誰雄

五言絕句

樵

【金】李俊民

云外山將徧人間日易斜不知棊換世柯爛未還家

樵歌貽盧子明

【明】黃克晦

采薪入深林唱歌出幽谷樵歌非無辭辭古不可讀

六言絕句

樵

【明】黎擴

窈窈徑穿林下丁丁斧徹雲間耳慣猿驚鶴怨迹窮紅樹靑山

七言絕句

樵翁

【唐】蔣吉

獨入深山信腳行慣當防虎不曾驚路傍花發無心看惟見枯枝刮眼明

樵叟

【唐】僧貫休

樵父貎饑帶塵土自言一生苦寒苦擔頭擔个赤瓷罌斜陽獨立朦朧塢

樵者

【宋】歐陽修

雲際依依認舊林斷崖荒磴路難尋西山望見朝來雨南澗歸時渡處深

嵗晚書事

【宋】劉克莊

嵗晚郊居苦寂寥日髙鹽路去城遙深深榕徑苔墻裏忽有銀釵叫賣樵

次松風閣韻

【宋】裘萬頃

白雲殊不作俗態流水更似知人心谿邊濯足谿上坐樵唱一聲秋滿林

余杭樵歌

【宋】謝翺

樵斧丁丁響翠微頳肩半脫汗身衣因來避雨巖前洞裹得山蜂和蜜歸

九曲樵歌

【元】曹文晦

瓊闕峩峩接太淸五云洞口問長生欲知嶺上無窮景聽取樵歌四五聲

寄破山樵者李超無

【明】尹嘉賓

結隠深隨麋鹿羣上方鐘磬斷知聞空山嵗晚多冰雪若个頭踏凍雲

禦定佩文齋詠物詩選卷二百二十七

欽定四庫全書

禦定佩文齋詠物詩選卷二百二十八

漁類

四言古

酒防詩

【魏】嵇康

斂弦散絲遊釣九淵重流千仞惑餌者懸猗歟莊老棲遲永年實惟龍化蕩志浩然

江郊

【宋】蘇軾

江郊蔥曨雲水蒨絢碕岸斗入洄潭輪轉先生悅之布席閒燕初日下照潛鱗俯見意釣防魚樂此竿綫優哉悠哉玩物之變

五言古

釣竿行

【魏】文帝

東越河濟水遙望大海涯釣竿何魚尾何簁簁行路之好者芳餌欲何爲

釣竿

【梁】沈約

桂舟旣容與緑浦復回紆輕絲動弱芰微楫起單鳬叩舷忘日暮卒歳以爲娛

觀釣

【陳】陰鏗

澄江息晚浪釣侶枻輕舟絲垂遙濺水餌下暗通流歌聲時斷續檝影乍橫浮寄言濯纓者滄浪終滯遊

釣竿篇

【隋】李巨仁

潺湲面江海滉瀁矚波瀾不惜黃金餌惟憐翡翠竿斜綸控急水定檝下飛湍潭廻風來易川長霧歇難寄言朝市客滄浪余自安

漁父詞

【唐】儲光羲

澤魚好鳴水谿魚好上流漁梁不得意下渚潛垂鉤亂荇時礙楫新蘆復隱舟靜言念終始安坐看沈浮素髮隨風揚逺心與雲遊逆浪還極浦信潮下滄洲非爲狥形役所樂在行休

釣魚灣

儲光羲

垂釣緑灣春春深杏花亂潭淸疑水淺荷動知魚散日暮待情人維舟緑楊岸

漁父歌

【唐】李頎

白首何老人蓑笠蔽其身避世長不仕釣魚淸江濵浦沙明濯足山月靜垂綸寓宿湍與瀬行歌秋復春持竿湘岸竹爇火蘆洲薪緑水飯香稻靑荷包紫鱗於中還自樂所欲全吾眞而笑獨醒者臨流多苦辛

大回中

【唐】元結

樊水欲東流大江又北來樊山當其南此中爲大回回中魚好遊回中多釣舟漫欲作漁人終焉無所求

藍田谿與漁者宿

【唐】錢起

獨遊屢忘歸況此隱淪處濯髮淸泠泉月明不能去更憐垂綸叟靜若沙上鷺一論白雲心千里滄州趣蘆中夜火盡浦口秋山曙嘆息分枝禽何時更相遇

江中晚釣寄荊南一二相識【唐】劉長卿

楚郭微雨收荊門遙在目漾舟水雲裏日暮春江緑霽華靜洲渚暝色連松竹月出波上時人歸渡頭宿一身巳無累萬事更何欲漁父自夷猶白鷗不羈束旣憐滄浪水復愛滄浪曲不見眼中人相思心斷續

漁具詩

【唐】陸龜蒙网

大罟网目繁空江波浪黑沈沈到波底恰共波同色牽時萬鬐入巳有千鈞力尙悔不橫流恐他人更得

罩

左手掲圓罛輕橈弄舟子不知潛鱗處但去籠煙水時穿紫萍破忽值朱衣起【松江有朱衣鮒】貴得不貴名敢論魴與鯉



有意烹小鮮乘流駐孤棹𨿽然煩取捨未肻求津要多爲蝦蜆誤已分防防笑寄語龍伯人荒唐不同調

釣筒

短短截筠光悠悠臥江色篷差櫓相應雨慢煙交織須臾中芳餌迅疾如飛翼彼竭我還浮君看不爭得

釣車

谿上持隻輪谿邊指茅屋間乘風水便敢議朱丹轂髙多倚衡懼下有折軸速曷若載逍遙歸來臥云族

魚梁

能編似云薄橫絕淸川口缺處欲隨波波中先置笱投身入籠檻自古難飛走盡日水濵吟殷勤謝漁叟

義魚

春谿正含緑良夜才參半持矛若羽輕列燭如星爛傷鱗跳密藻碎首沈遙岸盡族染東流傍人作佳翫

鳴榔

水淺荇藻澀鉤罩無所及鏗如木鐸音勢若金鉦急敺之就深處用以資俯拾搜羅爾甚微遁去將何入

滬

萬植禦洪波森然倒林薄千顱咽云上過半隨潮落其閒風信背更值雷聲惡天道亦裒多吾將移海若

笭箵

誰謂笭箵小我謂笭箵大盛魚自足飡寘璧能爲害時將刷蘋浪又取懸藤帶不及腰上金何勞問蓍蔡

和襲羙添詠漁具

陸龜蒙漁庵

結茅次煙水用以資嘯傲豈謂釣家流忽同禪室號閒憑山叟占晚有谿禽嫪華屋莫相非各隨吾所好

釣磯

揀得白雲根秋潮未曽沒坡陀坐鼇背散漫垂龍發持竿從掩霧置酒復待月卽此放神情何勞適吳越

篛笠

朝攜下楓浦晚戴出煙艇冒雪或平檐聽泉時仄頂飇移靄然色波寫危如影不識九衢塵終年居下泂

背篷

敏手擘江筠隨身織煙殻沙禽固不知釣伴猶初覺閒從翠微拂靜唱滄浪濯見說方山潭漁童盡能學

和陸魯望漁具詩

【唐】皮日休网

晚掛谿上网映空如霧縠閒來發其機旋旋沈平緑下處若煙雨牽時似崖谷必若遇鯤鮞從敎通一目

罩

芒鞋下葑中步步沈輕罩旣爲菱浪颭亦被蓮泥膠人立獨無聲魚煩似相抄滿手搦霜鱗思歸舉輕棹



煙雨晚來好東塘下去网小正星舟輕欲騰翥誰知荇深後恰值魚多處浦口更有人停橈一延竚

釣筒

籠籦截數尺標置能幽絕從浮笠澤煙任臥桐江月絲隨碧波漫餌逐淸灘發好是趁筒時秋聲正淸越

釣車

得樂湖海志不厭華輈小月中拋一聲驚起灘上鳥心將潭底測手把波文裊何處覓奔車平波今渺渺

魚梁

波際挿翠筠離離似淸籞遊鱗到谿口入此無逃所斜臨楊柳津靜下鸕鷀侶編此欲何之終焉富春渚

鳴榔

盡日平湖上鳴榔仍動槳丁丁入波心澄徹和淸響鷺聽獨寂寞魚驚昧來往盡水無所逃川中有鉤黨

舴艋

濶處只三尺翛然足吾事低篷掛釣車枯蚌盛魚餌只好攜橈坐惟堪蓋蓑睡若遣遂平生艅艎不如是

笭箵

朝空笭箵去暮實笭箵歸歸來倒卻魚掛在幽窓扉但聞蝦蜆气欲生蘋藻衣十年佩此處煙雨苦霏霏

添詠漁具【錄二】

皮日休漁庵

庵中只方丈恰稱幽人住枕上悉魚經門前空釣具束竿時倚壁曬网還侵戶上泂有楊顒須畱往來路

篛笠

圓似寫月魄輕如織煙翠涔涔向上雨不亂窺魚思擕來沙日微掛處江風起縱戴二梁冠終身不忘爾

漁人

【唐】蘇拯

垂竿朝與暮披蓑臥橫楫不問淸平時日樂滄波業長畏不得閒幾度避遊畋當笑釣臺上逃名名卻傳

漁家傲

【宋】晁補之

漁家人言傲城市未曽到生理自江湖那知城市道晴日七八船熈然在淸川但見笑相屬不省歌何曲忽然四防歸逺處滄洲微或云後車載藏去無復在至老不曲躬羊裘行澤中

石門漁捨

【宋】薛季宣

漁家在何許蹖駁巖下石花樹幾株芳湖山數碧窊樽亭遂古防闕天自辟錦繡入茨捨藤蘿封筀柵吾爲江上游形苦世間役心馳定沙步舟行過檐隙浪翁底鐫銘太尉此居宅豈若斯人徒風雲相主客

秋江釣月

【元】程鉅夫

荷蓑非避世持竿不求賞夙抱江海心寜爲利名鞅天明紫煙裏日暮淸波上四顧無人知孤舟自來往

秋江釣月

【元】範梈

秋江明似鏡月色靜更好之子罷琴來蘿徑初尙早眾更滅沒橫笛隔幽島我船爾棹歌絲綸蕩浮藻潛魚卻寒餌宿鴈起夜縞離離不可招白露下煙艸髙風桐廬士駿業渭川老同是釣魚人那應不同道把酒酹淸輝如何答穹昊

過髙郵射陽湖雜詠

【元】薩都拉

大罾一丈闊小舟一葉輕相傳子與孫終古無人爭

漁父曲

【元】葉顒

雨過暮云收江空涼月出輕蓑獨釣翁一曲秋風笛宿鷺忽驚飛點破煙波碧

釣磯

【明】袁凱

白日自團團春流亦漾漾閒漚雨邊至輕絲風外颺旣寡羨魚情還聞濯纓唱緬彼磻上翁投竿復何向

秋江漁唱

【明】髙棅

大川饒數罟淺瀆無吞舟日暮收我綸唱歌度中流歌長入空闊兩岸江聲秋斷續和鳴榔揺颺隨狎鷗曲終人不見雲水空悠悠

漁釣

【明】祝允明

幸非城市住不捨煙波宅白鳥麗金沙蒼苔繞黃石涼陰澗木靑平逺水天碧梁寒魚盡落稻晚蠏猶瘠修綸倚笭箵敗笠蓋襏襫沽酒自易醉楓根忽終夕

寒江釣雪

【明】周復俊

嵐云凍不飛江水明素練千林防若空遙峯隱還見漁歌巖下起落日聲猶轉

七言古【附長短句】

漁父

【唐】岑參

扁舟滄浪叟心與滄浪淸不自道鄕裏無人知姓名朝從灘上飯暮向蘆中宿歌竟還復歌手持一竿竹竿頭釣絲長丈餘鼓栧乘流無定居世人那得識深意此翁取適非取魚

漁父歌

【唐】張志和

西塞山邊白鷺飛桃花流水鱖魚肥靑篛笠緑蓑衣斜風細雨不須歸

其二

松江蠏舎主人歡菇飯蒓亦共餐楓葉落荻花幹醉宿漁舟不覺寒

贈湘南漁父

【唐】劉長卿

問君何所適暮暮逄煙水獨與不系舟往來楚雲裏釣魚非一歳終日只如此日落江淸桂檝遲纎鱗百尺深可窺沈鉤垂餌不在得白首滄浪空自知

漁翁

【唐】柳宗元

漁翁夜傍西巖宿曉汲淸湘然楚竹煙消日出不見人欵乃一聲山水緑廻看天際下中流巖上無心云相逐

淸江行

【宋】劉子翚

漁翁一棹老淸波稚子學語能漁歌日暮沙頭寒爇竹雨餘船角亂堆蓑鬻殘小鮮仍自鱠湖海茫茫醉鄕內夜闌酒渇潄寒流月照蘆花上篷背

分題得漁邨晚照

【宋】徐照

漁師得魚繞谿賣小船橫系柴門外出門老嫗喚雞犬收斂蓑衣屋頭曬賣魚得酒又得錢歸來醉倒地上眠小兒啾啾問煮米白鷗飛去蘆花煙

漁父詞

【金】完顏璹

楊柳風前白版扉荷花雨裏緑蓑衣紅稻羙錦鱗肥漁笛閒拈月下吹

其二

釣得魚來臥看書船頭橫置酒葫蘆煙際柳雨中蒲乞與人間作畫圖

漁翁圖

【元】程鉅夫

漁翁牽纑漁婦紡膝上兒看掉車響谿南谿北趁冬晴水急船多欠新网祝兒休啼手正忙网成得魚如汝長

漁父

【元】掲傒斯

夫前撒网如車輪婦後揺櫓靑衣裙全家托命煙波裏扁舟爲屋鷗爲鄰生男巳解安貧賤生女巳得供炊防天生网罟作田園不教衣食看人靣男大還娶家女女大還作家婦朝朝骨肉在眼前年年生計大江邊更願官中減徵賦有錢沽酒供醉眠𨿽無餘羨無不足何用世上千鐘祿

右丞春谿捕魚

【元】吳鎭

前灘罾兮後灘网魚兮魚兮何所往桃花錦浪緑楊邨浦漵忽聞漁笛響我行笠澤熟此圖頓起桃源雞犬想不如歸向茅屋底老瓦盆中醉春釀

王摩詰春谿捕魚圖

【元】黃公望

春江水緑春雨初好山對面靑芙蕖漁舟兩兩渡江去白頭老漁爭捕魚操篙提网相兩兩愼勿江心輕舉网風雷昨夜過禹門桃花浪暖魚龍長我識扁舟垂釣人舊家江南紅葉邨賣魚買酒醉明月貪夫狥利徒紛紜世上閒愁生不識江艸江花俱有適歸來一笛杏花風亂雲飛散長天碧

漁莊

【元】鄭元祐

濠上春晴花朶朶施周彊知魚與我爭如顧循讀書倦馺沓浪花宵鼓柁船頭列炬船尾唱繩擉如雲翻水上並刀斫雪鱠縷飛拍拍茅柴薦新釀莊上東風柳欲綿鯉魚吹浪迎歸船由來名教有樂地看書卻埽消殘年

漁莊

【元】於立

二月春水生三月春波闊東風楊柳花江上魚吹沫放船直入雲水鄕蘆荻努芽如指長船頭濯足歌滄浪蘭杜吹作春風香得魚歸來三尺彊有酒在壺琴在牀長安市上人如蟻十丈紅塵埋馬耳漁莊之人百不理醉歌長在漁莊裏

漁邨夕照

【明】宣宗

嶽陽城頭望湘浦芳艸垂楊迷古渡晴嵐霏白夕陽紅渺渺江邨天欲暮漁家茅屋住汀洲罷釣歸來穩系舟自念生涯在网罟臨風髙掛向船頭出水鮮鱗雜紫蠏罏頭有酒還堪買東鄰西舎當此時歡笑聲餘歌欵乃豚魚吹浪白連天隔江賈客促歸船餘光逺映防鳬外殘影半落孤鴻邊湖上髙樓云外起下瞰湖湘千百里慿髙一望楚天低雲樹蒼蒼暮山紫

釣竿

【明】劉基

斫竹作釣竿抽繭作釣絲滄洲日暖波漣漪緑蒲茸茸柳葉垂鉤纎餌香魚不知石鱗激水谿毛動玉燕回翔竿尾重大魚入饌腮頰紅小魚卻放淵沄中更祝小魚知我意穩向深潭莫貪餌

捕魚詞

【明】髙啟

後网初沈前网起夫婦生來業淘水忽驚网重力難牽打得長魚滿船喜不教持賣去南津且向江頭祭水神願得年年神作主無事全家臥煙雨不論城中魚貴賤換得酒歸儂不怨

淸谿漁隱

【明】楊基

淸谿秋來水如練歷歷魚蝦皆可見緑蓑酒醒雁初飛風急蘆花吹滿靣谿南一帶是靑山逄著埀楊便可灣漫道白鷗閒似我漁舟更比白鷗閒

林志尹秋江漁父圖

【明】張以寜

江風揺柳云冥冥小艚釣歸潮滿汀賣魚得錢共秋酌白酒船頭靑瓦瓶樵靑勸酒漁童舞擊甌唱歌無曲譜船前野鴨莫驚飛我有竹弓不射汝

題漁樂圖

【明】王紱

遙天雨歇明殘霞涼風颯颯吹蒹葭晚來隨處可棲泊五湖煙水皆吾家得魚且覓津橋酒旋采谿毛雜菱藕除著沙鷗孰可親隔篷喚取鄰船叟生計年年一葉舟全家不識別離愁婦能斫鱠兒行盞一笛橫吹萬里秋

漁父詞

【明】陳繼

江柳陰江水深釣船不到江之心江心風髙浪相激縱使魚多不易得釣絲只在江邊垂得魚無魚心自怡有時投竿把書讀殘陽漸紅江轉緑有時沽酒醉風前沙鷗忘機相對眠人生富貴那足羨好是春鴻與秋燕江柳陰江水深釣船不到江之心

江鄕漁樂圖

【明】劉溥

桃花雨歇春潮長江中鯉魚隨水上香蒲葉短白鷺飛漁父乘船自來往船頭巨罾三丈餘轆轤引綆如引車浪花觸船魚亂躍兒女相顧爭歡呼江頭賣魚朝買谷晚來還向江頭宿老翁不愁兒不啼新婦船中炊欲熟

漁景

【明】魯鐸

桃李穠纎含曉濕篷背晴曦曬蓑笠汀洲艸芳鳬雁飛江風撲岸炊煙急中湖布网卻伊誰作力包羅意恐遲春深欲勸同休息正是魚龍孕子時

笠澤漁父詞

【明】文彭

無利無名一老翁筆牀茶竈任西東陸魯望米南宮除卻先生便是儂

其二

吳淞江上是儂家每到秋來愛荻花眠未足日初斜起坐船頭看落霞

其三

釣得鱸魚不賣錢船頭吹火趁新鮮樽有酒月將圓落得今宵一醉眠

捕魚詞

【明】吳夢暘

錢塘蕭蕭暮潮響雪片打船天蒼莽此時江心魚不上漁郎視魚如在掌身躍水底勝落网手擎一尾一尺廣回身落水水幾丈俄頃出沒魚穰穰起立船頭髮蔽顙不著衣裳還打槳

五言律

獨釣

【唐】韓愈

侯家林館勝偶入得垂竿曲樹行藤角平池散芡盤羽沈知食駛緡細覺牽難聊取誇兒女楡條系從鞍

其二

獨往南塘上秋晨景气醒露排四岸艸風約半池萍鳥下見人寂魚來聞餌馨所嗟無可召不得倒吾缾

垂釣亭

【唐】姚合

由釣起茅亭柴扉復竹楹波淸見絲影坐久識魚情白鳥依牕宿靑蒲傍砌生欲同漁父捨須自減逄迎

春江獨釣

【唐】戴叔倫

獨釣春江上春江引趣長斷煙棲艸碧流水帶花香心事同沙鳥浮生寄野航荷衣塵不染何用濯滄浪

夜到漁家

【唐】張籍

漁家在江口潮水入柴扉行客欲投宿主人猶未歸竹深邨路逺月出釣船稀遙見尋沙岸春風動艸衣

和春深二十首【錄一

唐】白居易

何處春深好春深漁父家松灣隨棹月桃浦落船花投餌移輕楫牽輪轉小車蕭蕭蘆葉裏風起釣絲斜

漁父

【唐】杜牧

白髮滄浪上全忘是與非秋潭隨釣去夜月叩船歸煙影侵蘆岸潮痕在竹扉終年狎鷗鳥來去且無機

宿漁家

【唐】劉威

竹屋淸江上風煙四五家水圍分芰葉鄰界認蘆花雨到魚翻浪洲廻鳥傍沙月明何處去片片席帆斜

漁父

【唐】李中

煙冷暮江濵髙歌散誕身移舟過蓼岸待月正絲綸亦與樵翁約同遊酒市春白頭雲水上不識獨醒人

谿叟

【唐】僧景云

谿翁居處靜谿鳥入門飛早起釣魚去夜深乘月歸露香菇米熟煙暖荇絲肥瀟灑塵埃外扁舟一艸衣

漁父吟

【宋】宋伯仁

小舟如鴈許穩穩下波心蓑笠幾風雨江山無古今淸歌鳴短棹紅葉滿疎林一醉不知世前谿月未沈

漁隱爲周仲明賦

【元】黃庚

一笠戴春雨扁舟寄此情世間塵网密江上釣絲輕不羨魚蝦利惟尋鷗鷺盟嚴陵臺下水猶作漢時淸

漁莊

【元】郭翼

山色桃花裏漁莊信少防鷗羣廻落日魚笱聚深矼楊柳秋開屋蒹葭雨滿江野翁歸醉晚水沒系船樁

夜到漁家

【明】吳鼎芳

漁家近秋水水上槿扉開地寂月初到谿寒潮不來邨沽惟白杜野坐只靑苔爲說芙蓉好明朝未可回

五言排律

釣竿篇

【唐】沈佺期

朝日斂紅煙垂竿向綠川人疑天上坐魚似鏡中懸避檝時驚透猜鉤每誤牽湍危不理轄潭靜欲畱船釣玊君徒尙徵金我未賢爲看芳餌下貪得防無筌

六言律

秋漁

【明】楊愼

日出煙消露晞百丈淸江釣磯船似天邊穩坐魚若空行無依襖靄歌星獨往婆娑舞月方歸兆熊不夢渭叟狎鷗久忘漢機

七言律

和慕容法曹尋漁者寄城中故人

【唐】錢起

孤煙一點緑谿湄漁父幽居卽舊基饑鷺不驚收釣處閒麛應乳負暄時茅齋對雪開尊好稚子焚枯飯客遲勝事宛然懷抱裏頃來新得謝公詩

西江上送漁父

【唐】溫庭筠

卻逐嚴光向若邪釣輪茭棹寄年華三秋細雨愁楓葉一夜扁舟宿葦花不見水雲應有夢偶隨煙島便成家白蘋風起樓船暮江燕防防五兩斜

寄湘陰閻少府乞釣輪子

溫庭筠

釣輪形與月輪同獨繭和煙影似空若向三江逄雁信莫辭千里寄漁翁篷聲夜滴淞江雨菱葉秋傳鏡水風終日垂鉤還有意尺書多在錦鱗中

西塞山泊漁家

【唐】皮日休

白綸巾下發如絲靜倚楓根坐釣磯中婦桑邨挑葉去小兒沙市買蓑歸雨來蒓菜流船滑春後鱸魚墜釣肥西塞山前終日客隔波相羨盡依依

魯望以輪鉤相示緬懷髙致因作三篇【錄二】

皮日休

角柄孤輪細膩輕翠篷十載伴君行撚時解轉蟾蜍魄拋處能啼絡緯聲七里灘波喧一捨五雲谿月靜三更朱衣鮒足和蓑睡誰信人間有利名

其二

盡日悠然舴艋輕小輪聲細雨溟溟三尋絲帶桐江爛一寸鉤含笠澤腥用近詹何傳釣法收和範蠡養魚經孤篷半夜無餘事應被嚴灘聒酒醒

頃自桐江得一釣車以襲羙樂煙波之思因出以爲玩俄辱三篇復抒詶答【錄一】

【唐】陸龜防

曽招漁侶下淸潯獨繭初隨一錘深細輾煙華無轍迹靜含風力有車音相呼野飯依芳艸疊和山歌逗逺林得失任渠但取樂不曽生个是非心

贈彭蠡釣者

【唐】杜荀鶴

偏坐漁舟出葦林葦花零落向秋深秪將波上鷗爲侶不把人間事系心傍岸歌來風欲起捲絲眠去月初沈若教我似君閒放贏得湖山到老吟

戲贈漁家

杜荀鶴

見君生計羨君閒求食求衣有底難養一箔蠶供釣綫種千莖竹作漁竿胡盧杓酌春醲酒舴艋舟流夜漲灘卻笑儂家最辛苦聽蟬鞭馬入長安

憶釣舟

【唐】吳融

靑山小隱枕潺湲一葉垂綸幾溯沿後浦春風隨興去南塘秋雨有時眠慣衝曉霧驚羣鴈愛颭殘陽入亂煙廻首無人寄惆悵九衢塵土困揚鞭

釣翁

【唐】秦韜玉

一竿靑竹老江隈荷葉衣裳可自裁潭定靜懸絲影直風髙斜颭浪紋開朝攜輕櫂穿雲去暮背寒塘戴月回世上無窮崄巇事算應難入釣船來

贈漁者

【唐】胡曽

不愧人間萬戶侯子孫相繼老扁舟往來南越諳鮫室生長東吳識蜃樓自爲釣竿能遣悶不因萱艸解銷憂羨君獨得逃名趣身外無機任白頭

贈漁者

【唐】韓偓

个儂居處近誅茅枳棘籬兼用荻梢盡日風扉從自掩無人筒釣是誰拋城方四靣墻陰直江闊中心水脈坳我亦好閒求老伴莫嫌遷客且論交

贈漁翁

【唐】韋莊

艸衣荷笠鬢如霜自說家編楚水陽滿岸秋風吹枳橘繞陂煙雨種菇蔣蘆刀夜鱠紅鱗膩木甑朝蒸紫芋香曽向五湖期範蠡爾來空闊久相忘

贈漁翁

【唐】羅隱

葉艇悠揚鶴髮垂生涯空托一輪絲是非不向眼前起寒暑任從波上移風漾長歌秋月裏夢和春雨晝眠時逍遙此意誰人防應有靑山緑水知

釣車

【唐】徐夤

荻灣漁客巧妝成硾鑄銀星一點輕拋過碧江鸂鶒岸軋殘金井轆轤聲軸磨騂角冰光滑輪捲春絲水靣平把向嚴灘尋轍迹漁臺基在輾難傾

貽釣魚李處士

【唐】譚用之

罷吟鸚鵡艸芊芊又泛鴛鴦水上天一棹冷涵楊桞雨片帆香掛芰荷煙緑揺江澹萍離岸紅點云疎橘滿川何處將歸洞府數莖紅蓼一漁船

次韻南谿觀魚

【宋】韓駒

城西鼓檝又城東不待谿分上下風碧樹垂楊間黃緑冰盤行鱠簇靑紅橫塘日暮林巒合斷岸秋來浦漵通安得此身無世累便隨漁艇入空蒙

漁家

【宋】陸遊

江上漁家水蘸扉閒雲片片傍苔磯釣收鷺下虛舟立橋斷僧尋別徑歸海近岡巒多迆邐天寒霧雨正霏微羊裘老作桐江叟點檢初心幸未違

次圭父觀漁韻

【宋】朱子

平生三伏斷追遊誰喚來穿澗樹幽初訝网橫天影破忽驚人蹴浪花浮鳴榔不用齊吳榜鼓枻何須學楚謳便有金盤堆白雪卻憐淸泚向東流

漁父

【金】李節

舉世從誰話獨醒短蓑輕篛寄餘生半篙春水世塵逺一笛晚風山雨晴稚乳滿船生事簡魚蝦到市利源輕旁人莫怪機心少曽與滄洲白鳥盟

潮谿夜漁

【元】桞貫

谿水添流到石矼小家殘戶占魚商蛟龍未解乘雲气魚鼈安能避澤梁兩岸櫟林藏曲折一篝松火照微茫淮夷固有蠙蛛顆往往鉤深得夜光

漁蓑

【元】謝宗可

翠結香莎付釣舟一竿風雨不須愁苔磯夜泊披寒去葦岸昏歸帶濕收月冷籠衣眠柁尾天晴隨网曬船頭羊裘莫笑狂奴錯也著煙波萬頃秋

釣絲

謝宗可

臨流纎影眾鱗驚消得長繅一縷輕鉤墜亂縈春水碧竿垂斜裊晚風淸牽回江上煙波夢掣斷人間富貴情我欲笑攜千尺去桃花浪裏拔鯤鯨

潮谿夜漁

【元】吳萊

昨夜寒潮與此通荒谿尙趣百川東行依柏樹林頭月釣拂盧花嶼畔風挿竹侵沙魚扈短篝燈映艸蠏碕空太公逺矣吾將隱赤鯉何書在腹中

題秋江把釣圖

【元】黃鎭成

獨載輕舠過碧川一綸牽動楚江天蘆邊有月還吹笛桞外無風不系船畱火夜燃湘岸竹得魚朝送酒家錢十年湖海眞如畫亦欲狂歌一叩舷

漁邨意

【元】錢惟善

丙穴魚來江盡頭元眞卜築更深幽對門燈火三家市何處煙波萬里舟明月竹枝揚子夜西風木葉洞庭秋棹歌一曲閒來往指點儂家鸚鵡洲

竹榦靑樂釣

【明】太祖

曠浦澄天濕曉煙智人樂釣穩沙前蓑輕雨霽雲收谷釣擲綸樞水映船舉棹欲歸江月上掛帆巳近暮霞邊汀蘆處處飛螢火照徹漁邨夜不眠

題煙波泛舟圖

【明】劉基

舊遊憶鼓湘湖棹日淨風微江練平小艇曲穿花底出遊魚相伴鏡中行別來漫想心徒切畫裏重看眼亦明素石蒼松是何處願從巢父濯冠纓

吳淞漁樂

【明】沈貞

家住滄洲白鳥邊捕魚沽酒自年年桃花浪暖堪垂釣楊柳風輕不系船帆影帶歸孤嶼月笛聲吹散一江煙武陵亦是人間路誰說仙家別有天

懷朱漁父

【明】江仲魚

九谿深處似嚴灘渺渺風塵白眼看葉艇毎隨幽嶂出茅房孤掩落花殘芙蓉衣上云千片楊桞谿頭月一竿釣罷瓦缾曽共醉滿身零露不知寒

峨谿晚釣

【明】僧徳祥

牛渚山前白鷺飛船頭坐得便無機鶯從桞絮風中聽魚到桃花水後肥有夢只因懷太白逄人多是說元暉一壺春酒江邨暮泊在峨谿醉不歸

五言絕句

江行

【唐】錢起

岸緑野煙逺江紅斜照微撐開小漁艇應到月明歸

其二

曽有煙波客能歌西塞山落帆惟待月一釣紫菱灣

其三

江雨正霏微江邨晚渡稀何曽妨釣艇更待得魚歸

江邨夜泊

【唐】項斯

月落江路黑前邨人語稀幾家深樹裏一火夜漁歸

漁家

【唐】張喬

擁棹思悠悠更深泛積流惟將一星火何處宿蘆洲

野釣

【唐】韓偓

細雨桃花水輕鷗逆浪飛風頭阻歸棹坐睡倚蓑衣

釣叟

【唐】杜荀鶴

茅屋深灣裏釣船橫竹門經營衣食外猶得弄兒孫

江上漁者

【宋】範仲淹

江上往來人但愛鱸魚羙君防一葉舟出沒風波裏

漁艇

【宋】朱子

出載長煙重歸裝片月輕千巖猿鶴友愁絕棹歌聲

谿邊釣船

【元】牟巘

莫出前谿去隨宜下釣鉤風波若不惡鱸鱖滿船頭

題漁舟風雨圖

【元】吳澄

蓑笠寒颼颼一篙背拳曲有人方醉眠酒醒失茅屋

淮南漁歌

【元】馬祖常

棹船淮水上曬网赤岸南船中捕來魚賣錢買魚籃

其二

小艇如鳬鷖湘東柴杉木載家復捕魚夜夜系江竹

捕魚圖

【元】虞集

网罟日相從天寒澤國空釣竿長倚樹老卻渭川翁

春江獨釣圖

【元】倪瓚

春洲菇蔣緑江水似空虛望山以髙詠意釣不在魚

漁邨夕照

【元】陳旅

落日楚江深倒景在髙樹曬网茅屋頭分魚石梁步

雜畫

【明】孫一元

盡日不見魚風髙网罟冷蹋歌歸未歸江波蕩人影

网集潭

【明】施漸

朝向湖上去暮從湖上歸漁家自成市曬网及斜暉

平望夜泊

【明】王穉登

魚鱗成石量桑葉論斤賣珍重絲网難家家月中曬

六言絕句

漁隱圖詩爲程子純賦

【元】杜本

山下白雲縹緲水邊紅樹依稀信有桃源深處漁人今亦忘歸

漁

【明】黎擴

魚水心情淡淡鷗波身世悠悠淸風楊桞一曲明月蘆花滿洲

七言絕句

戲題湖上

【唐】常建

湖上老人坐磯頭湖裏桃花水卻流竹竿嫋嫋波無際不知何者吞吾鉤

江邨卽事

【唐】司空曙

罷釣歸來不系船江邨月落正堪眠縱然一夜風吹去只在蘆花淺水邊

家園

【唐】白居易

滄浪峽水子陵灘路逺江深欲去難何似家池通小院臥房堦下挿漁竿

贈漁父

【唐】杜牧

蘆花深澤靜垂綸月夕煙朝幾十春自說孤舟寒水畔不曽逄著獨醒人

懷歸

杜牧

塵埃終日滿窓前水態云容思浩然爭得便歸湘浦去卻持竿上釣魚船

湖上

【唐】許渾

彷佛欲當三五夕萬蟾淸雜亂泉紋釣魚船上一尊酒月出渡頭零落云

守風淮陰

許渾

遙見江陰夜漁客因思京口釣魚時一潭明月萬株桞自去自來人不知

薛氏池垂釣

【唐】溫庭筠

池塘經雨更蒼蒼萬防荷珠曉气涼朱瑀空媮禦溝水錦鱗紅尾屬嚴光

寄裴生乞釣鉤

溫庭筠

一隨菱棹謁王侯深媿移文負釣舟今日太湖風色好卻將詩句乞魚鉤

沅江漁者

【唐】李羣玉

倚棹汀洲沙日晚江鮮野菜桃花飯長歌一曲煙靄深歸去滄浪緑波逺

釣魚

李羣玉

七尺靑竿一丈絲菇蒲葉裏逐風吹防回舉手拋芳餌驚起沙灘水鴨兒

贈江上老人

【唐】方幹

潭底錦鱗多識釣未投香餌卽先知欲教魚目無分別須學揉藍染釣絲

漁父

【唐】汪遵

棹月眠流處處通緑蓑葦帶混元風靈均說盡孤髙事全與逍遙意不同

漁者

【唐】張喬

首戴圓荷發不梳葉舟爲宅水爲居沙頭聚看人如市釣得澄江一丈魚

阻風

【唐】韓偓

平生情趣羨漁師此日煙江愜所思肥鱖香秔小艛艓早秋滋味阻風時

醉著

韓偓

萬里淸江萬里天一邨桑柘一邨煙漁翁醉著無人喚過午醒來雪滿船

江南

【唐】陸龜防

便風船尾香秔熟細雨罾頭赤鯉跳待得江飡閒望足日斜方動木蘭橈

自遣

陸龜防

甫裏先生未白頭酒旗猶可戰髙樓長鯨好鱠無因得乞取艅艎作釣舟

其二

賢逹垂竿小隱中我來眞作捕魚翁前谿一夜春流急已學嚴灘下釣筒

釣車

陸龜防

小輪輕綫妙無雙曽伴幽人酒一缸洛客見時如有問輾煙衝雨過桐江

淮上漁者

【唐】鄭谷

白頭波上白頭翁家逐船移浦浦風一尺鱸魚新釣得兒孫吹火荻花中

釣叟

【唐】杜荀鶴

田不曽耕地不鋤誰人閒散得如渠渠將底物爲香餌一度擡竿一个魚

漁父

【唐】李中

偶向蘆花深處行谿光山色晚來晴漁家開戶相迎接稚子爭窺犬吠聲

其二

雪鬢蒼髯白布袍笑攜頳鯉換邨醪慇懃畱我宿谿上釣艇歸來明月髙

小兒垂釣

【唐】胡幽貞

蓬頭稚子學垂綸倒坐莓苔艸映身路人借問遙招手恐畏魚驚不應人

漁者

【宋】郭震

江桞弄風顰翠黛山花著雨濕胭脂卻收短櫂拈長笛一葉舟中仰面吹

南塘卽事

【宋】翁捲

半川寒日滿邨煙紅樹靑林古岸邊漁子不知何處去渚禽飛落拗罾船

舟行六絕句【錄一

宋】張耒

渡頭風雨晚生寒蓑笠漁翁坐釣船爲問篷中有魚否一雙新鱖出籠鮮

過蓋竹作

【宋】朱子

浩蕩鷗盟久朱寒徵驂聊此駐江幹何時買得漁船就乞與人間畫裏看

田舍卽事

【宋】劉克莊

谿上漁郎占斷春一川碧浪映紅雲問渠定是神仙否櫓去如飛語不聞

漁父詞

【宋】方嶽

陰陰深樹晚生煙雨急歸來失系船白鷺不驚沙水淺依然共在緑楊邊

煙谿獨釣圖

【金】元好問

鞍馬風沙萬里身眼明驚見楚江春緑蓑衣底元眞子不觧吟詩亦可人

所見

【金】劉鐸

綸竿老子緑蓑衣細雨斜風一釣磯正是鄰家社醅熟桞條穿得錦鱗歸

過唐州西李口

【金】邢安國

白沙翠竹谿上邨漁翁賣魚喚行人西風吹皺一谿水水光日影金鱗鱗

江景

【元】黃庚

寒生鴈背天將雪冷入魚腮水欲冰釣艇歸來江路暝舟人分火點漁燈

雨過

黃庚

雨過山頭雲气濕潮生渡口岸痕深一聲短笛斜陽外知有漁舟泊桞陰

江鄕夜興

【元】尹廷髙

極浦霜淸鴈打圍漁燈明滅水煙微天寒想是鱸魚少犬吠空江船夜歸

谿上

【元】劉秉忠

蘆花逺映釣舟行漁笛時聞三兩聲一陣西風吹雨散夕陽猶在水邊明

卽事

【元】許有壬

幾家門系釣魚船一陣風香燎麥煙畫出太平邨落景酒旗多在緑楊邊

漁翁

【元】周權

轉櫂收緡日未西短篷斜閣斷沙低賣魚買酒歸來晚風颭蘆花雪滿谿

題春江漁父圖

【元】楊維楨

一片靑天白鷺前桃花水泛住家船呼兒去換城中酒新得槎頭縮頸鯿

緑陰垂釣

【元】貢性之

茅屋人家隔薜蘿緑陰窓戶晚涼多日長借得南風便時送滄浪一曲歌

釣魚圖

貢性之

谿樹蒼茫帶晚煙谿流逆上似登天歸來釣得鱸魚羙只博西窓一覺眠

題畫雜詩

【元】馬臻

數點殘鴉水繞邨幾家茅屋掩柴門白頭谿叟歸來晚自把漁舟系桞根

其二

采菱渡頭秋日晚紅樓隔岸知誰家參差逺樹雜雲气滅沒漁舟侵浪花

畫意

馬臻

江花江艸映江樓寫出江天一片秋隔岸小橋低數尺澹煙消處見漁舟

小汊

【元】僧圓至

麻骨燈明竹壁疎更深人語在茅廬開篷緣岸去沽酒點火撥船來賣魚

絕句漫興

【明】劉基

五湖風雨夜垂綸一葉扁舟一粟身至竟雲濤歸大壑煙波還屬釣魚人

題盛子昭臨吳興公谿山釣船圖

【明】虞堪

著我春江聽雨眠鷗波亭下水如天當時度得參差玉吹起春風滿釣船

春江漁父

【明】陳繼

鬢絲如雪映沙鷗煙渚風汀醉泊舟好謝岸傍花共桞莫將春色忌淸秋

贈釣伴

【明】陳憲章

短短蔞蒿淺淺灣夕陽倒影對南山大船鼓枻唱歌去小艇得魚吹笛還

醉著

【明】孫一元

瓦瓶倒盡醉難醒獨抱漁竿臥晚汀風露滿身呼不起一江流水夢中聽

秋江釣者

【明】潘徳元

江湖最樂是漁翁何地無天著釣篷見慣白鷗渾不避一絲晴颺蓼化風

漁邨夕照

【明】沈明臣

不知誰唱白銅鞮楊桞邨邊卽大堤款乃一聲風斷續打魚人背夕陽西

桃谿

【明】婁堅

迎潮小艇漉魚蝦臨水居人引釣車不怕桃源迷處所潮回應帶樹頭花

鰕子禪

【明】僧守仁

杖藜何處問鰕禪廻首胥邨鎖暮煙一曲漁歌秋浦外腥風吹滿渡頭船

漁邨夜歸

【明】僧宗衍

月落蘋汀宿霧凝小橋霜冷掛魚罾歸來巳是三更後水際人家尙有燈

頌古詩

【明】僧普慈

每嗟船子慣垂綸恆泊谿邊荻映身人問不言頭自點恐驚魚去不應人

禦定佩文齋詠物詩選卷二百二十八

欽定四庫全書

禦定佩文齋詠物詩選卷二百二十九

牧類

五言古

牧童詞

【唐】儲光羲

不言牧田逺不道牧陂深所念牛馴擾不亂牧童心圓笠覆我首長蓑披我襟方將憂暑雨亦以懼寒陰大牛隠層阪小牛穿近林同類相鼓舞觸物成謳吟取樂須臾間寜問聲與音

牧童詞

【元】周權

我牧不憚逺牧多良苦辛所幸牧巳狎馴擾無敗羣平原濕春煙碧艸何披紛大牛隱重阪小牛飲芳津旦出露未晞及歸景尙曛時復叩角歌歌俚全吾眞取樂田野間世事非所聞歌闌臥牛背仰見天際云

七言古【附長短句】

牧童詞

【唐】李渉

朝牧牛牧牛下江曲夜牧牛牧牛邨口谷荷笠出林春雨細蘆管臥吹沙艸緑亂挿蓬蒿箭滿腰不怕猛虎欺黃犢

牧童

【唐】僧隱巒

牧童見人俱不識盡著芒鞋帶蓑笠朝陽未出眾山時露滴蓑衣猶半濕二月三月時平原艸初緑三个五个騎羸牛前邨後邨來放牧笛聲才一舉眾稚齊歌舞看看白日又西斜各自騎牛又歸去

書晁說之考牧圖後

【宋】蘇軾

我昔在田間但知羊與牛川平牛背穩如駕百斛舟舟行無人岸自移我臥讀書牛不知前有百尾羊聽我鞭聲如鼓鼙我鞭不妄發視其後者而鞭之澤中艸木長艸長病牛羊尋山跨坑谷騰趠筋骨彊煙蓑雨笠長林下老去而今空見畫世間馬耳射東風悔不長作多牛翁

牧牛兒

【宋】張耒

牧牛兒逺陂牧逺陂牧牛芳艸緑兒怒掉鞭牛不觸澗邊桞古南風淸麥深蔽目田野平烏犍礪角逐艸行老牸臥噍饑不鳴犢兒跳梁沒艸去隔林應母時一聲老翁念兒自攜餉出門先上岡頭望日斜風雨濕蓑衣拍手唱歌尋伴歸逺邨放牛風日薄近邨放牛泥水惡珠璣燕趙兒不知兒生但知牛背樂

李唐春牧圖

【元】任士林

春气燻人未耕作江頭靑靑牛齒白牛饑艸細隨意嚼老翁曲膝睡亦著蓬頭不記笠拋卻午樹當風夢揺落夢裏牛繩猶在握昨夜囤頭牛食薄

牧童謠

【明】周是修

逺牧牛朝出東谿谿上頭谿頭艸短牛不住直過水南芳艸洲脫衣渡水隨牛去黃蘆颯颯風和雨老鴉亂啼野羊走絕谷無人驚四顧寒藤枯木暮山蒼同伴相呼歸又忙石稜割腳茅割耳身上無有幹衣裳卻思昨日西邊好曠阪平原盡丰艸短蓑一臥午風輕長笛三吹夕陽早

五言律

牧童

【唐】僧棲蟾

牛得自由騎春風細雨飛靑山靑艸裏一笠一蓑衣日出唱歌去月明撫掌歸何人得似爾無是亦無非

牧

【明】張居正

是處桑麻好田家樂事同耕夫閒白晝牧豎趂春風短笛雲山外長林雨露中命儔還借艸相與說年丰

六言律

夏牧

【明】楊愼

長夏冷風淸甽新晴丹帔緑疇山髙羊羣似蟻水闊牛背如舟半幅生煙羃羃三腔短笛悠悠柴扉歸來早掩斜陽影在檐頭

七言律

牧

【明】朱之蕃

擇地求芻兩得宜欣看茁壯望蕃孳薰風永晝蓑堪枕殘日荒邨笛任吹海上平津封已晚窖中屬國節空奇長原淺艸淸流繞倒跨徐歸信犢兒

五言絕句

牧童

【唐】劉駕

牧童見客拜山果懷中落晝日驅牛歸前谿風雨惡

牧豎

【唐】崔道融

牧豎持簔笠逄人气傲然臥牛吹短笛耕卻傍谿田

六言絕句

牧

【明】黎擴

芳艸茸茸暖碧烏犍濕濕春肥滿蓑煙雨朝出一笛斜陽暮歸

七言絕句

牧童

【唐】蘆肇

誰人得似牧童心牛背橫眠秋興深時復往來吹一曲何愁南北不知音

題牧牛圖

【元】黃淸老

平原雨多煙艸浮牧童驅牛如挽舟柴門正在水深處靑山流過屋西頭

題牧牛圖

【元】僧行端

誰家荒疃連平原何處孤邨帶喬木官田耕盡牛正閒且對東風弄橫玉

牧牛

【明】王錫爵

壠上歸來跨牸行揚鞭遙指暮云生明朝共把春犁去聞道君王欲省耕

平原道中見牧豕者

【明】尹嘉賓

天門室宿郁如虹海上蕭條牧豕翁防得平津開閤意一竿寒日野田中

禦定佩文齋詠物詩選卷二百二十九

欽定四庫全書

禦定佩文齋詠物詩選卷二百三十

織類

五言古

子夜夏歌

【晉】樂府

春傾桑葉盡夏開蠶務畢晝夜理機絲知欲早成匹

作蠶絲

【晉】闕名

素絲非常質屈折成綺羅敢辭機杼勞但恐花色多

詠中婦織流黃

【梁】簡文帝

翻花滿堦砌愁人獨上機浮雲西北起孔雀東南飛調絲時繞腕易鑷乍牽衣鳴梭逐動釧紅妝映落暉與司馬治書同聞鄰婦夜織【梁】王僧孺

洞房風已激長廊月復淸藹藹夜庭廣飄飄曉帳輕雜聞百虫思偏傷一鳥聲鳥聲長不息妾心復何極猶恐君無衣夜夜當牕織

見人織聊爲之詠

【梁】劉邈

纎纎運玉指脈脈正蛾眉振躡開交縷停梭續斷絲檐花照初月洞口垂朱帷弄機行掩淚翻令織素遲

中婦織流黃

【唐】虞世南

寒閨織素錦含怨斂防蛾綜新交縷澀經脆斷絲多衣香逐舉防釧動應鳴梭還恐裁縫罷無信逹交河

織女詞

【唐】孟郊

夫是田中郎妾是田中女當年嫁得君爲君秉機杼筋力日巳疲不息牕下機如何織紈素自著藍縷衣官家牓邨路更索栽桑樹

古詞

【唐】施肩吾

夜裁鴛鴦綺朝織蒲桃綾欲試一寸心待縫三尺冰

邨捨雜書

【宋】陸防

中春農在野蠶事亦隨作手種臨安靑可飼蠶百箔累累繭滿簇繹繹絲上篗老子𨿽安眠衣帛可無作

題耕織圖

【元】趙孟頫三月

三月蠶始生纎細如牛毛婉孌閨中女素手握金刀切葉以飼之擁紙散周遭庭樹鳴黃鳥發聲和且嬌蠶饑當采桑何暇事遊遨田時人力少丈夫方種苖相將挽長條盈筐不終朝數口望無寒敢辭終歳勞

五月

五月夏以半谷鸎先弄晨老蠶成雪繭吐絲亂紛紜伐葦作曲薄束防齊榛榛黃者黃如金白者白如銀爛然滿筐筥愛此顏色新欣欣舉家喜稍慰經時勤有客過相問笑聲聞四鄰論功何所歸再拜謝蠶神

六月

釜下燒桑柴取繭投釡中纎纎女兒手抽絲疾如風田家五六月緑樹陰相蒙但聞繰車響逺接邨西東旬日可經絹弗憂杼軸空婦人能蠶桑家道當不窮更望時雨足二麥亦稍丰酤酒田家飲醉倒嫗與翁

七月

七月暑尙熾長日弄機杼頭蓬不暇梳揮手汗如雨嚶嚶時鳥鳴灼灼紅橊吐何心娯耳目往來忘傴僂織爲機中素老防要紉補靑燈照夜梭蟋蟀窓外語辛勤亦何有身體衣幾縷嫁爲田家婦終歳服勞苦

七言古

賦得婀娜當軒織

【陳】蕭詮

東南初日照秦樓西北織婦正嬌羞綺窓猶垂翡翠幌珠簾半上瑚鉤新妝入機映春牖弄杼鳴梭挑織手何曽織素讓新人不掩流蘇推中婦三日五匹未言遲衫長腕弱繞靑絲綾中轉躡成離鵠錦上廻文作別詩不惜紈素同霜雪更傷秋扇篋中辭

織錦詞

【唐】溫庭筠

丁東細漏侵瓊瑟影轉髙梧月初出簇簌金梭萬縷紅鴛鴦艶錦初成匹錦中百結皆同心蕊亂雲盤相間深此意欲傳傳不得玫瑰作柱朱弦琴爲君裁破合歡被星斗迢迢共千里象尺燻鑪未覺秋碧池巳有新蓮子

染絲上春機

【唐】李賀

玉罌汲水桐花井蒨絲沈水如雲影羙人嬾態胭脂愁春梭拋擲鳴髙樓防綫結茸背復疉白祫王郎寄桃葉爲君挑鸞作腰綬願君處處宜春雪

繰絲行

【宋】範成大

小麥靑靑大麥黃原頭日出天色涼姑婦相呼有忙事捨後煮繭門前香繰車嘈嘈似風雨繭厚絲長無斷縷今年那暇織絹著明日西門賣絲去

流黃引

【元】宋褧

桂庭月午啼螿閒鸞宮露下冰紈單酥燈毳帳鴈門塞妾心料此中閨寒流黃縮澀微含潤錦石鋪云瑩相襯細腰杵急夜如年搗碎商飇不知困春纎易制添光澤鳯花入眼波紋溢東天皜皜呼侍兒快取衣箱金粟尺

寒機女詞

【元】王逄

鴛鴦機滿東西舎雪繭繰來日相射世俗競染紅藍花妾心鐘愛金絲柘君王錦繡焚殿前天孫鳯梭蛛网懸織成雲霧制龍衮萬一燻香分禦筵

五言律

蠶室成

【明】皇甫汸

蠶館開周典鸞輿扈漢儀棘墻春窈窕桑沼晝漣漪蠒獻夫人日衣眀上帝時娥媌禦王母玉佩降瑤池

五言排律

鮫人潛織

【唐】薛能

珠館馮夷室靈鮫信所潛幽閒雲碧牖滉漾水晶簾機動龍梭躍絲縈藕綷添七襄牛女恨三日大人嫌透手擎吳練凝冰笑越縑無因聽札札空想濯纎纎

七言律

織錦女

【唐】秦韜玉

桃花日日覓新奇有鏡何曽及畫眉秪恐輕梭難作匹豈辭纎手徧生胝合蟬巧間雙盤帶聯雁斜銜小折枝豪貴大堆酬曲徹誰知辛苦一絲絲

題張萱羙人織錦圖爲慈谿蔡元起賦

【元】納延

織錦秦川窈窕娘新翻花樣學宮坊窓虛轉軸鶯聲腕倦停梭粉汗香雙鳯廻翔金縷細五雲飛動防絲長明年夫婿封侯日裁得宮袍逺寄將

織錦機

【明】瞿佑

緑紗窓下響吚啞知是秦川第幾家五色染成長命縷防頭挽就合歡花只愁轉軸勞筋力莫謾投梭損齒牙不似繡牀閒坐倦自將辛苦作生涯

五言絕句

續古

【唐】陳陶

嬋娟越機裏織得雙棲鳯慰此殊世花金梭忽停弄

其二

景龍臨太極五鳯當庭舞誰信壁間梭升天作雲雨

浣紗女

【唐】僧皎然

淸淺白沙灘緑蒲尙堪把家住水東西浣紗明月下

織錦圖

【元】楊維楨

秋深未寄衣絡緯上寒機斷織曽相戒夫君不用歸

七言絕句

江南織綾詞

【唐】施肩吾

卿卿買得越人絲貪弄金梭嬾畫眉女伴能來看新鴛鴦正欲上花枝

冬日田園雜興

【宋】範成大

邨巷冬年見俗情鄰翁講禮拜柴荊長衫布縷如霜雪云是家機自織成

織婦

【宋】謝翺

待得原蠶繭上絲織成送女去還歸支機本是寒砧石畱取秋深自搗衣

西湖竹枝詞

【元】顧瑛

陌上采桑桑葉稀家中看蠶怕蠶饑大姑要織回文錦小姑要織嫁時衣

過邨家

【明】樊阜

細莎邨路繞山斜澗水西頭一兩家桑柘葉幹鳩雨歇茅檐索索響繅車

貧女吟

【明】佘育

舊絲織盡復新絲辛苦終朝不下機秪恐與時花樣別不堪裁作嫁人衣

蘇蕙

【明】梁辰魚

淚痕點滴錦花浮幾載拋梭織未休願得璇圖似夫壻殘絲斷處認回頭

竹枝詞

【明】王叔承

靑桑老盡茜花開新婦看蠶婆不來織得西川宮樣錦機頭先與小姑裁

禦定佩文齋詠物詩選卷二百三十

欽定四庫全書

禦定佩文齋詠物詩選卷二百三十一

女紅類

五言古

子夜夏歌

【晉】樂府

田蠶事巳畢思婦猶苦身當暑理絺服持寄與行人

詠剪防花

【梁】劉孝威

葉舒非漸大花發是初開無論人訝似蜂見也爭來

詠剪防花

【梁】朱超道

淺深依樹色舒捲聽人裁假令春已度終在手中開

子夜冬歌

【唐】崔國輔

寂寥抱寒心裁羅文褧褧夜久頻挑燈霜寒剪刀冷

子夜吳聲四時歌

【元】張憲

瓦上松雪落燈前夜有聲起持白玉尺呵手制吳綾防紉徵袍縫邊庭艸又靑

七言古

白紵詞

【唐】張籍

皎皎白紵白且鮮將作春衣稱少年裁縫長短不能定自持刀尺向姑前復恐蘭膏污纎指常遣傍人收墮珥衣裳著時寒食下還把玉鞭鞭白馬

裁衣曲

【元】陳基

殷勤織紈綺寸寸成文理裁作逺人衣縫縫不敢遲裁衣不怕剪刀寒寄遠惟憂行路難臨裁更憶身長短只恐邊城衣帶緩銀燈照壁忽垂花萬一衣成人到家

美人熨帛圖

【明】劉溥

霜帛丁東搗初歇女伴相憐白如雪掩帷下堂同此情白腕對曵當中庭中庭無風漧未得銅斗自燒還自熨只愁熨著有燋暈難表此身如此白小鬟莫更蹲復蹲猶恐皺卻葵花紋

五言律

剪防

【唐】張九齡

奼女矜容色爲花不讓春旣爭芳意早誰待物華眞葉作參差發枝從點綴新自然無限態長在艶陽晨

七言律

剪刀

【唐】徐夤

寶持多用繡爲雙目交加兩鬢霜金匣掠平花翡翠緑窓裁破錦鴛鴦初栽連理枝猶短誤綰同心帶不長欲制縕袍先把看質非防綺媿銛鋩

監繡

【元】掲祐民

鳯閣龍庭慶自今羽鱗顏色組絲深羙人百巧天孫手才士一生紅女心願化神蠶抽甕繭用將繅借入瑤林讀書補報渾無力慚媿臨機惜寸陰

剪刀

【明】瞿佑

巧制工夫百鏈鋼持來閨閣共行藏雙環對展魚腸快兩股齊開燕尾張鍼綫有功慿制造綺羅無價任裁量隨機鏤出新花樣長在佳人玉指傍

五言絕句

春夜裁縫

【唐】薛維翰

珠箔因風起飛蛾入最能不教人夜作方便殺明燈

無題

【明】袁凱

春衣裁剪罷密葉間穠花縫到鴛鴦處行行綫腳斜

七言絕句

寒閨思

【唐】白居易

寒月沈沈洞房靜眞珠簾外梧桐影秋霜欲下手先知燈底裁縫剪刀冷

題鍼限羮字韻

【宋】裘萬頃

一寸堅鋼鐵琢成綺羅叢裏度平生有時稚子敲成釣釣得魚兒便作羮

春詞

【元】胡天遊

緑窓紅燭制春衣宮樣花紗要入時玉手怕裁雙鳯破並刀欲下更遲遲

理繡

【元】楊維楨

揀得金鍼出象筒鴛鴦雙刺扇羅中卻嗔昨夜貍奴惡抓亂金牀五色絨

宮中詞

【元】張昱

延華閣下日如年除是當番到禦前尋出塗金香墜子安排衣綫撚春綿

題月下裁衣圖

【明】陳繼

香幃風捲月團團睡起裁衣思萬端秋葉未紅金剪冷玉門關外不勝寒

宮詞

【明】兪允文

一承恩澤入蓬萊別賜輕綃稱體裁剪得辟邪新繭子並房宮女鬭看來

禦定佩文齋詠物詩選卷二百三十一

欽定四庫全書

禦定佩文齋詠物詩選卷二百三十二

佛寺類

五言古

開善寺法防

【梁】蕭統

棲烏猶未翔命駕岀山莊詰屈登馬嶺回互入羊腸稍看原藹藹漸見岫蒼蒼落星埋逺樹新霧起朝陽陰池宿早鴈寒風催夜霜玆地信閒寂淸曠惟道塲玉樹琉璃水羽帳郁金牀紫柱瑚地神幢明月璫牽蘿下石磴攀桂陟松梁澗斜日欲隱煙生樓半藏千祀終何邁百代歸我皇神功照不極睿鏡湛無方法輪明暗室慧海渡慈航塵根久未洗希霑垂露光

逰光宅寺詩應令

【梁】簡文帝

陪逰入舊丰雲气郁靑蔥紫陌垂靑栁輕槐拂慧風八泉光綺樹四柱曖臨空翠网隨煙碧丹花共日紅方欣大云溥慈波流淨宮

奉和往虎窟山寺

【梁】陸罩

雞鳴動睟駕柰苑睠晨逰朱鑣陵九達靑蓋出層樓歲華滿芳岫虹彩被春洲葆吹臨風逺旌羽映九斿喬枝隱修逕曲澗聚輕流徘徊花艸合瀏亮鳥聲遒金盤響淸梵湧塔應鳴桴慧云方靡靡法水正悠悠實歸徒荷教信解愧難酬

奉和往虎窟山寺

【梁】王冏

美境多勝迹道塲實玆地造化本靈奇人功兼制置房廊相映屬階閣並殊異髙明畱睿賞淸淨穆神思豫逰窮嶺歷借此方春至野花奪人眼山鶯紛可喜風景共鮮華水石相輝媚法像無塵染眞僧絕名利陪遊旣伏心聞道方刻意

仰同令君攝山棲霞寺山房夜坐六韻

【陳】徐孝克

戒壇靑石路靈相紫金峯影盡皈依鴿餐迎守防龍晨朝宣寶偈寒夜斂疎鐘雞蘭靜含握仁智獨從容五禪淸慮表七覺蕩心封願言於此處攜手屢相逢

靜臥棲霞寺房望徐祭酒

【陳】江總

絕俗俗無侶修心心自齋連崖夕气合虛宇宿云霾臥藤新接戶欹石久成階樹聲非有意禽戲似忘懷故人市朝狎心期林壑乖惟憐對芳杜可以爲吾儕

經始興廣果寺題愷法師山房江

總

息舟候香埠悵別在寒林竹近交枝亂山長絕逕深輕飛入定影落照有疎陰不見投云狀空畱折桂心和崔侍中從駕經山寺

【北齊】蕭慤

鉤陳夜警徼河漢曉縱橫逰騎騰文馬前驅轉翠旌野禽喧曙色山樹動秋聲云表金輪見巖端畫栱明塔疑從地湧蓋似積香成泉髙下澑急松古上枝平儀臺多壯思麗藻蔚緣情自嗤非照乘何以繼連城

云居寺髙頂

【北周】王褎

中峯云已合絕頂日猶晴邑居隨望近風煙對眼生謁慈恩寺題奘法師房

【唐】太宗

停軒觀福殿遊目眺皇畿法輪含日轉花蓋接雲飛翠煙香綺閣丹霞光寶衣旛虹遙合彩空外迥分暉蕭然登十地自得防三歸

題終南翠微寺空上人房

【唐】孟浩然

翠微終南裏雨後宜返照閉闗久沈冥杖防一登眺遂造幽人室始知靜者妙儒道𨿽異門雲林頗同調兩心相喜得畢景共談笑暝還髙窗眠時見逺山燒緬懷赤城標更憶臨海嶠風泉有淸音何必蘇門嘯

宿天竺寺

【唐】陶翰

松柏亂巖口山西微徑通天開一峯見宮闕生虛空正殿倚霞壁千樓標石叢夜來猿鳥靜鐘梵寒雲中岑翠暎湖月泉聲雜谿風心超諸境外了與懸解同明發气候攺起視長崖東湖色濃蕩漾海光漸曈曚葛仙迹尙在許氏道猶崇獨往古來事幽懷期二公

逰天竺寺

【唐】崔顥

晨登天竺山山殿朝陽曉厓泉爭噴薄江岫相縈繞直上孤頂髙平看眾峯小南州十二月地暖冰雪少靑翠滿寒山藤蘿覆冬沼花龕瀑布側靑壁石林杪鳴鐘集人天施飯聚猿鳥洗意歸淸淨澄心悟空了始知世上人萬物一何擾

藍田山石門精舍

【唐】王維

落日山水好漾舟信歸風探奇不覺逺因以緣源窮遙愛云木秀初疑路不同安知淸流轉偶與前山通捨舟理輕防果然愜所適老僧四五人逍遙防松柏朝梵林未曙夜禪山更寂道心及牧童世事問樵客暝宿長林下焚香臥瑤席澗芳襲人衣山月暎石壁再尋畏迷誤明發更登歷笑謝桃源人花紅復來覿

至閒居精舍呈正上人

【唐】儲光羲

太室三招提其趣皆不同不同非一趣況是天遊宮雙嶺前夾門閣道復橫空寶坊若花積宛轉不可窮流泉自成池靑松信饒風秋晏景气迥晶明丹素功近將隱者鄰逺與西山通大師假慧照念以息微躬

同羣公題中山寺

【唐】髙適

平原十里外稍稍雲巖深遂及淸淨所都無人世心名僧旣禮謁髙閣復登臨石壁倚松逕山田多栗林超遙盡巘防逼側仍嶇吾欲休世事於焉聊自任

靑龍寺曇壁上人院集

【唐】裴廸

靈境信爲絕法堂出塵氛自然成髙致向下看浮雲迆邐岫列參差閭井分林端逺堞見風末疎鐘聞吾師久禪寂在世超人羣

題鶴林寺

【唐】綦母濳

道門隱形勝向背臨層霄松覆山殿冷花藏谿路遙寶旛掛焰焰明燈燒遲日半空谷春風連上潮少憑水木興暫令身心調願謝防手客玆山禪誦饒

送崔十二遊天竺寺

【唐】李白

遙聞天竺寺夢想懷東越每年海樹霜桂子落秋月送君遊此地已屬流芳歇待我來歲行相隨浮溟渤與從侄杭州刺史良逰天竺寺李

白

掛席淩蓬丘觀濤憩樟樓三山動逸興五馬同遨遊天竺森在眼松風颯驚秋覽云測變化防水窮淸幽疉嶂隔遙響當軒寫歸流詩成傲雲月佳趣滿吳洲

安州般若寺水閣納涼喜遇薛員外乂

李白

翛然金園賞逺近含晴光樓臺成海气艸木皆天香忽逢靑雲士共解丹霞裳水退池上熱風生松下涼吞討破萬象褰窺臨眾芳而我遺有漏與君用無方心垢都已滅永言題禪房

岀闗經華嶽寺訪法華云公【唐】岑參

野寺聊解鞍偶見法華僧開門對西嶽石壁靑崚層竹徑厚蒼苔松門盤紫藤長廊列古畫髙殿懸孤燈五月山雨熱三峯火雲蒸側聞樵人言深谷猶積冰久願尋此山至今嗟未能謫官忽東走王程苦相仍欲去戀雙樹何由窮一乘月輪吐山郭夜色空淸澄

聞崔十二侍禦灌口夜宿報恩寺

岑參

聞君尋野寺便宿支公房谿月冷深殿江云擁廻廊然燈松林靜煮茗柴門香勝事不可接相思幽興長

題華嚴寺瓌公禪房

岑參

寺南防十峯峯翠晴可掬朝從老僧飯昨日崖口宿錫杖倚孤松繩牀映深竹東谿艸堂路來往行自熟生事在雲山誰能復羈束

遊龍門奉先寺

【唐】杜甫

已從招提逰更宿招提境陰壑生靈籟月林散淸影天闕象緯逼云臥衣裳冷欲覺聞晨鐘令人發深省

題棲霞寺

【唐】張暈

躋險入幽林翠微含竹殿泉聲無休歇山色時隠見潮來雜風雨梅落成霜霰一從方外遊頓覺塵心變

奉陪蕭使君入鮑達洞尋靈山寺

【唐】劉長卿

山居秋更鮮秋江相映碧獨臨滄洲路如待掛帆客遂使康樂侯披榛著雙屐入雲開嶺道永日尋泉脈古寺隱靑冥空中寒磬夕蒼苔絕行逕飛鳥去無迹樹杪下歸人水聲過幽石任情趣愈逺移步奇屢易蘿木靜蒙蒙風煙深寂寂徘徊未能去畏共桃源隔

莊嚴精舍逰集

【唐】韋應物

良逰因時暇乃在西南隅綠煙凝層城丰艸滿通衢精舍何崇曠煩局一舒架虹施廣防構云眺八區卽此塵境逺忽聞幽鳥殊新林泛景光叢綠含露濡永日亮難遂平生少歡娛誰能遽還歸幸與髙士俱

行寛禪師院

韋應物

北望極長廊斜扉掩叢竹亭午一來尋院幽僧亦獨惟聞山鳥啼愛此林下宿

逰終南龍池寺

【唐】孟郊

飛鳥不到處僧房終南巓龍在水長碧雨開山更鮮步出白日上坐依淸谿邊地寒松桂短石險道路偏晚磬送歸客數聲落遙天

偶逰石盎僧捨

【唐】杜牧

敬岑艸浮光句沚水解脈悒郁乍怡融凝嚴忽頹坼梅纇暖眠酣風緒和無力鳬浴漲汪汪雛嬌邨羃羃落日美樓臺輕煙飾阡陌瀲綠古津逺積潤苔基釋孰謂漢陵人來作江汀客載筆念無能捧籌慙所畫任轡偶追閒逢幽果遭適僧語淡如雲塵事繁堪織今古防輩人而我何能息

同曼叔逰菩提寺

【宋】韓維

髙城如破崖寺帶喬木古禪房掩淸晝佛畫剝寒雨荒池野蔓合濁水佳蓮吐蕭條聫騎遊澹泊對僧語秋風日夕好勝事從此數

端午徧逰諸寺得禪字

【宋】蘇軾

肩輿任所適遇勝輙畱連焚香引幽步酌茗開淨筵微雨止還作小窗幽更妍盆山不見日艸木自蒼然忽登最髙塔眼界窮大千卞峯照城郭震澤浮雲天深沈旣可喜曠蕩亦所便幽尋未云畢墟落生晚煙歸來記所歷耿耿淸不眠道人亦未寢孤燈同夜禪

峽山寺

蘇軾

天開淸逺峽地轉凝碧灣我行無遲速攝衣步孱顏山僧本幽獨乞食況未還雲確水自舂松門風爲闗石泉解娯客琴築鳴空山佳人劍翁孫逰戲暫人間忽憶嘯云侶賦詩畱玉環林深不可見霧雨霾髻鬟

香積寺

【宋】文同

道險轉詰曲山深愈巑岏行松耳目淸入竹襟防寒殿閣紅芙蓉嵓巒碧瑯玕髙僧把金字擁衲對云看

妙光庵

【宋】孫覿

孤煙抱水邨落日滿雲樹亂山如連環楊栁是門處靑繚竹谿灣翠防苔石路鐘魚寂無聲白日掩僧戶茗椀酌云腴香篆擢煙縷坐穩不知夕炯炯山月吐

過報徳庵

【宋】劉子翚

循谿踏危矼路入篔簹隖森森翠櫺間一干橫淸雨茶煙日月靜石壁軒扉古盡玆北山傍小勝無遺取

落星寺

【宋】朱子

浩浩長江水東逝無停波及此一回薄湖平煙浪多孤嶼屹中川層臺起周阿晨望愛明滅夕遊驚蕩磨極目靑冥茫回瞻碧嵯峨不復車馬迹惟聞榜人歌我願辭世紛玆焉老漁蓑防有滄浪子鳴舷夜相過

臨谿寺

【宋】範成大

萬山繞竮竛二水奔澒洞亭亭林中寺金碧燦櫩棟觧鞍得蒲團臥受瓦鑪供少捐一炊頃暫作百年夢無人自驚覺幽禽正淸哢倦客如殘僧無力供世用此行端爲山紫翠疊迎送漱井出門去驚塵撲飛鞚

少林

【金】元好問

雲林入淸深禪房坐蕭爽澄泉潔余習髙鳥喚長往我無豹姿謾有紫霞想回首山中云靈芝日應長

逰雲水庵

【元】劉因

乘春奮幽潛觀化登丘山哀淙聞逺壑息駕思云闗墾石密松桂結屋珍茅管生煙紛漠漠激流散潺潺山石浮壽色澗木榮歡顏覽物有眞意撫節驚循環悠然千載情儼若盤石間眷焉欲晤語古人何當還

宿福海寺

【元】戴表元

斲巖蒼龍角汲流紫雲根道人不絕俗自然無耳喧屋脊掛修嶺一日過千轅此中但髙臥松風有淸言聼之亦無有風定松在門炊成我欲去獨鶴鳴朝暾

慶壽僧捨卽事

【元】趙孟頫

白雨映靑松蕭颯灑朱閣稍覺暑气銷微涼度疎箔客居秋寺古心迹俱寂寞夕虫鳴階砌孤螢炯叢薄展轉懷故鄕時聞風鳴鐸

至正已亥四月廿二日宿翠峯禪室登畱云閣

數日與淨蓮公

【元】髙克恭

米老天機淸夢入煙雲窟山河大地影玻瓈鏡中出任自選勝塲莫浪翻墨汁今於西湖濵割取南半壁宿棲眞院分韻得獨字

【元】於石

空翠冷滴衣石蘚滑吾足偶隨白雲去棲此林下屋樓影掛斜陽鐘聲出深竹山僧老面壁誰與伴幽獨分我云半間欹枕聼飛瀑

再遊石壁寺

於石

曾爲石壁逰更借僧房宿樓閣倚林腰谿山醒塵目敲門尋舊僧淸響應林谷老僧不厭客分我云半屋禪月豈後身尙餘詩滿腹疑我亦荀鶴再與賦漢牧汲井晝煮茶洗鉢夜分粥山空人語寂邀我入深竹獨抱無弦琴不唱浮生曲月樹影參差風灘聲斷續翛然出塵表身世轉幽獨明朝出山去無言笑相矚江上石牛眠秋艸爲誰綠

題云庵

【元】李存

夜宿云庵中白雲滿牀頭客來云不語客去云不畱明日在山下白雲何處求

福山庵

【元】黃淸老

晨光海上來雲气升萬壑雞鳴落花中殘鐘度城郭庵僧戴星出我自飯藜藿寧知天地心但有山水樂書燈夜揺動霧气侵幾閣開扉得新月欲掩見棲雀煙霞暫相違筆硯庶有托但畱松間雪付與雙白鶴庭柯換故葉林竹脫新籜何日芝艸開拏舟赴前約

過廣福寺石屏山房懷曾子白修撰陳伯淸侍

講

【元】陳髙

遊行滯春雨憩息依禪林寺門閉寥闃崖石聳嵚崟幽禽飛復止修竹何森森賞寂屏塵慮觀空起遐心分榻坐云影巡廊步晚陰緬懷玉堂彥曾此共登臨惆悵撫遺迹石徑蒼苔深

遊惠山寺

【元】鄭元祐

百里盡平壤玆山忽中蟠谽谺得宏深紆徐納平寛僧坊隱其腹崇構居桓桓立神衛觚稜緣云置闌干我來冬交榜舟起微瀾天連黃沙白露委靑林丹地無車馬塵松筠政堅完蒼然後雕意彼此不厭看稍稍渉其厓探深汲淸寒恭惟桑薴翁出處良獨難帝靑九萬里冥飛見修翰空畱雪泥迹莫究淸淨觀煮茗滌煩暑晏然有餘歡

同子充濬仲遊北山夜宿覺慈院

【元】戴良

窮年厭喧囂今晨愜防衍豈伊淸曠懷直爲朋知展指塗陽已升入谷光未顯渉流旣百折尋山亦千轉停防樹頻倚攀林芳屢搴路夷始出幽山暝復淩緬佛廬旣棲薄僧榻聊息偃地僻心自怡俗逺慮乃遣明發有佳趣勝處將歷踐

楞伽寺得月臺

【元】僧宗衍

月出湖水湄淸輝映林屋山明秋樹靜照見幽鳥宿開門誰遣入俯磵近可掬道人猶未眠經聲出深竹

晨詣祥符寺

【明】劉基

上馬雞始鳴入寺鐘未歇艸際起微風林端淡斜月僧房湛幽寂假寐待明發松徑斷無人經聲在淸樾

南峯寺

【明】髙啟

樵歸眾山昏天峯尙餘景欲投石門宿更度西南嶺逺聞雲間鐘蘿徑入寺永懸燈照靜室一禮支公影鳥鳴澗壑空泉響窗戶冷對此問山僧何如沃洲境

楞伽寺

髙啟

夕陽西下嶂返照東湖水來尋古寺遊楓葉秋防裏叩門山猿驚維馬林鳥起鐘聲出煙去半落漁舟裏楞伽義未曉塵累方自恥欲打塔銘碑從僧乞山紙

過雲巖【在虎丘寺

明】張羽

逶迆度前峯到寺行屢歇齋庖竹外煙汲路松間雪覩水悟眞源聞香解禪悅欲共老僧言相對還無說

衍上人蕭然齋

【明】徐賁

髙林灑繁露閒齋自翛然俄聞一葉墜應我琴中弦野水寒欲淺遙岑秋更妍淸晨理梵罷窗扉靄餘煙

金雞巖僧室

【明】林鴻

逺公靑蓮宇百尺構云闕一徑入松蘿山泉濯苔髮石房彈玉琴淸響在林樾夜來滄海寒夢繞波上月微吟白雲篇髙興了未輟未能悟聲聞安得離言說

宿黃梅五祖寺

林鴻

佛祖說法處迥與諸天鄰珠宮歷浩劫桂殿余眞身登攀訪靈異禮謁知宿因地逺泉石怪人閒猿鳥馴松杉覆窗戶濕竹淸衣巾花雨出深夜天香來暮春久知簮組妄思與緇錫親所希慧燈影爲餘照迷津

宿夾江寺

【明】方孝孺

窗開覺山近院涼知雨足澹月透疎櫺流螢度深竹心空慮仍澹神淸夢難熟起坐佛燈前閒抽易書讀

遊君山寺

【明】薛瑄

爲愛湖中山遂尋山下路躋攀轉幽邃澗谷亦回互石磴足莓苔靑林雜煙霧前行如有窮嵐嶺乍分布招提壓重湖千里周一顧孤峯四無根形气自依附山僧復導我窈窕更徐步疎籬野蔓懸老圃寒泉注徑轉山房深重與絕境遇白雲檐外生淸風竹間度庭花雜無名歲晏色猶故澄心得妙觀忘言契良晤愛此林壑淸遂薄塵俗務重來待何時尙子畢嫁娶

天界寺

【明】蔡羽

秋晨慕虛覽梵宇謝埃郁前壠未及逾中林庶欵述入門躡颼飅循隩多扃鐍紫院陰霞興瑤階錦苔出問柏知僧年借花防佛日晝憩夕忘返神恬形寡役懴往坐獨冥玩空麈徐拂終寓豈不歡旋輿未能釋

秋夜宿東白啟師方丈

【明】沈遇

竹梧滿秋庭蕭蕭涼气早孤燈照跏趺髙僧坐來曉風淸鶴夢醒雲淡鐘聲杳塵事永相忘心空眾緣了

宿牛首寺

【明】陳鐸

到寺萬緣絕蕭然宿峯頂蒼蒼野色新漠漠秋煙暝相期話三生夜坐石根冷微涼入虛闌老鶴語桐井支郎翻經處松子落古鼎白露下髙空濕云壓幽境望極巓厓前寒籬眇邨徑談久明月來照我天地靜自汲石泉水同僧瀹佳茗天風在林末空翠散復整一乘演微機開豁自慙省疎竹何蕭蕭云房亂燈影

自茶磨入治平寺

【明】程嘉燧

日昃山路閒林木紛如結環溝引湖流經橋見曲折路枉寺門出髙楡對森列連岡亙城隄玦斷宛當闑斜日射山翠玲瓏暎松徹香气行客聞心閒忘分別

過髙峯庵

【明】吳鼎芳

林廻覺路枉路枉亦自適光風不作寒吹煙半晴濕澗春多異芳嶺月少行迹犬吠空山雲山僧杖藜出

棲雲寺

【明】徐

出自東郊門蘿徑轉幽邃剎影入層雲雞聲落空翠鐘響答松濤鑪煙和花气斜日下遙岑殘僧獨歸寺

七言古

大覺髙僧蘭若

【唐】杜甫

巫山不見廬山逺松林蘭若秋風晚一老猶鳴日暮鐘諸僧尙乞齋時飯香鑪峯色隱晴湖種杏仙家近白楡飛鍚去年啼邑子獻花何日許門徒

題臺州隱靜寺

【唐】王建

隱靜靈山寺天鑿杯渡飛來建巖壑五直上挿銀河一澗當空瀉寥廓崆峒黯淡碧琉璃白雲吞吐紅蓮閣不知勢壓天防重鐘聲常在月中落

和丁寶臣遊甘泉寺

【宋】歐陽修

江上孤峯蔽綠蘿縣樓終日對嵯峨叢林已廢姜祠在事迹難尋楚語訛空餘一派寒巖側澄碧渟涵玉色野僧豈解惜淸泉蠻俗那知爲勝迹西陵老令好尋幽時共登臨向此遊欹危一徑穿林樾盤石蒼苔畱客歇山深云日變陰晴澗柏巖松度歳靑谷裏花開知地暖林間鳥語作春聲依依渡口夕陽時卻望層巒在翠微城頭暮鼓休催客更待橫江防月歸

二十七日自陽平至斜谷宿於南山中蟠龍寺

【宋】蘇軾

橫槎晚渡碧澗口騎馬夜入南山谷谷中暗水響瀧瀧嶺上疎星明煜煜寺藏巖底千萬仞路轉山腰三百曲風生饑虎嘯空林月黒驚麏竄修竹入門突兀見深殿照佛靑熒有殘燭媿無酒食待逰人旋斫杉松煮谿防板閣獨眠驚旅枕木魚曉動隨僧粥起觀萬瓦郁參差目亂千巖散紅綠門前商賈負椒荈山後咫尺連巴蜀何時歸耕江上田一夜心逐南飛鵠

自普照逰二庵

蘇軾

長松吟風晚雨細東庵半掩西庵閉山行盡日不逄人裛裛野梅香入袂居僧笑我戀淸景自厭山深岀無計我𨿽愛山亦自笑獨往神傷後難繼不如西湖飲美酒紅杏碧桃香覆髻作詩寄謝采薇翁本不避人那避世

五言律

逰梵宇三覺寺

【唐】王勃

杏閣披靑磴雕臺控紫岑葉齊山路狹花積野壇深蘿幌棲禪影松門聼梵音遽忻陪妙躅延賞滌煩襟陪潤州薛司空丹徒桂明府逰招隱寺

【唐】駱賔王

共尋招隱寺初識戴顒家還依舊泉壑應攺昔雲霞緑竹寒天筍紅蕉臘月花金繩儻畱客爲系日光斜

夏日逰暉上人房

【唐】陳子昂

山水開精舍琴歌列梵筵人疑白樓賞地似竹林禪對戶池光亂交軒巖翠連色空今已寂乘月防澄泉

奉和聖制同皇太子遊慈恩寺應制

【唐】沈佺期

肅肅蓮花界熒熒貝葉宮金人來夢裏白馬出城中湧塔初從地焚香欲徧空天歌應春籥非是爲春風

逰少林寺

沈佺期

長歌逰寶地徙倚對珠林鴈塔丹靑古龍池歲月深紺園澄夕霽碧殿下秋陰歸路煙霞晚山蟬處處吟

樂城白鶴寺

沈佺期

碧海開龍藏靑雲起鴈堂潮聲迎法鼓雨气濕天香樹接前山暗谿承瀑水涼無言謫居逺淸靜得空王

遊韶州廣界寺

【唐】宋之問

影殿臨丹壑香臺隱翠霞巢飛含象鳥砌蹋雨空花寶鐸揺初霽金池映晚沙莫愁歸路逺門外有三車奉和聖制閏九月九日登莊嚴總持二寺閣

宋之問

閏月再重陽仙輿歷寶坊帝歌云稍白禦酒菊猶黃風鐸喧行漏天花拂舞行豫遊多景福梵宇日生光

幸嶽寺應制

宋之問

暫幸珠筵地俱憐石瀨淸泛流張翠幕拂迥掛紅旌雅曲龍調管芳樽蟻泛觥陪歡玉座晚復得聼金聲

宿雲門寺閣

【唐】孫逖

香閣東山下煙花象外幽懸燈千嶂夕捲幔五湖秋畫壁余鴻鴈紗窗宿鬥牛更疑天路近夢與白雲逰同皇甫兵曹天宮寺浴室新成招友人賞防

【唐】宼坦

溫室歡初就蘭交托勝因共聼無漏法兼濯有爲塵水潔三空性香霑四大身淸心多善友頌徳慰同人

題義公禪房

【唐】孟浩然

義公習禪處結構依空林戶外一秀階前眾壑深夕陽連雨足空翠落庭陰看取蓮花淨方知不染心

宿立公房

孟浩然

支遁初求道深公笑買山何如石巖趣自入戶庭間苔澗春泉滿蘿軒夜月閒能令許度吟臥不知還

逰景光寺

孟浩然

龍象經行處山腰度石闗屢迷靑嶂合時愛綠蘿閒宴息花林下髙談竹嶼間寥寥隔塵事疑是入雞山江夏陪長史叔及薛明府宴興徳寺南閣

【唐】李白

紺殿橫江上靑山落鏡中岸廻沙不盡日映水成空天樂流香閣蓮舟颺晚風恭陪竹林宴畱醉與陶公

宿龍興寺

【唐】綦母潛

香剎夜忘歸松淸古殿扉燈明方丈室珠系比丘衣白月傳心淨靑蓮諭法微天花落不盡處處鳥銜飛

題靈隱寺山頂禪院

綦母潛

招提此山頂下界不相聞塔影掛淸漢鐘聲和白雲觀空靜室掩行道眾香焚且駐西來駕人天日未曛

過香積寺

【唐】王維

不知香積寺數里入雲峯古木無人徑深山何處鐘泉聲咽危石日色冷靑松薄暮空潭曲安禪制毒龍

登辧覺寺

王維

竹徑從初地蓮峯出化城窗中三楚盡林外九江平嫩艸承趺坐長松響梵聲空居法云外觀世得無生過感化寺曇興上人山院

王維

暮持笻竹杖相待虎谿頭催客聞山響歸房逐水流野花叢發好谷鳥一聲幽夜坐空林寂松風直似秋

登少室山寺

【唐】褚朝陽

飛閣靑霞裏先秋獨早涼天花映窗近月桂拂檐香華嶽三峯小黃河一帯長空聞指歸路煙處有垂楊逰感化寺曇興上人山院

【唐】裴廸

不逺灞陵邊安居向十年入門穿竹徑畱客聼山泉鳥囀深林裏心閒落照前浮名竟何益從此願棲禪

登總持閣

【唐】岑參

髙閣逼諸天登臨近日邊晴開萬井樹愁看五陵煙檻外低秦嶺窗中小渭川早知淸淨理常願奉金仙

山寺

【唐】杜甫

野寺殘僧少山園細路髙麝香眠石竹鸚鵡啄金桃亂水通人過懸崖置屋牢上方重閣晚百里見纎毫

題元武禪師屋壁

杜甫

何年顧虎頭滿壁畫滄洲赤日石林气靑天江海流錫飛常近鶴杯渡不驚鷗似得廬山路眞隨惠逺遊

後逰修覺寺

杜甫

寺憶曾遊處橋憐再渡時江山如有待花栁更無私野潤煙光薄沙暄日色遲客愁全爲減捨此復何之

望兜率寺

杜甫

樹密當山徑江深隔寺門霏霏雲气重閃閃浪花翻不復知天大空餘見佛尊時應淸盥罷隨喜給孤園

上牛頭寺

杜甫

香山意不盡衮衮上牛頭無復能拘礙眞成浪出遊花濃春寺靜竹細野池幽何處鶯啼切移時獨未休和裴廸登新津寺寄王侍郎

杜甫

何限倚山木吟詩秋葉黃蟬聲集古寺鳥影度寒塘風物悲遊子登臨憶侍郎老夫貪佛日隨意宿僧房

已上人茅齋

杜甫

已公茅屋下可以賦新詩枕簟入林僻茶瓜畱客遲江蓮揺白羽天棘蔓靑絲空忝許詢輩難酬支遁辭

題破山寺後院

【唐】常建

淸晨入古寺初日照髙林曲徑通幽處禪房花木深山光恱鳥性潭影空人心萬籟此俱寂惟聞鐘磬音奉陪韋潤州過鶴林寺

【唐】李嘉祐

野寺江城近雙旌五馬過禪心超忍辱梵語問多羅松竹閒僧老雲煙晚日和寒塘歸路轉淸磬隔微波

宿北山禪寺蘭若

劉長卿

上方鳴夕磬林下一僧還密行傳人少禪心對虎閒靑松臨古路白日滿寒山舊識窗前桂經霜更待攀

題精舍寺

【唐】錢起

勝景不易遇入門神頓淸房房占山色處處分泉聲詩思竹邊得道心松下生何時來此地擺落世間情

題僧房

【唐】韓翃

披衣聞客至闗鎖此時開鳴磬夕陽盡捲簾秋色來名香連竹徑淸梵出花臺身在心無住他方到防廻

題龍興寺澹師房

韓翃

雙林彼上人詩興轉相親竹裏經聲晚門前山色春卷簾苔防淨下筯藥苖新記取無生理歸來問此身同中書劉舍人題靑龍上方

韓翃

西掖歸來後東林靜者期逺峯春雪裏寒竹暮天時笑說金人偈閒聼寶月詩更憐茶興在好出下方遲

題慈恩寺竹院

韓翃

千峯對古寺何異到西林幽磬蟬聲下閒窗竹翠陰詩人謝客興法侶逺公心寂寂鑪煙裏香花欲暮深

雙山過信公所居

【唐】包佶

遙禮前朝塔微聞後夜鐘人間第四祖雲裏一雙峯積雨封苔徑多年亞石松傳心不傳法誰可繼髙蹤

題雲際寺上方

【唐】盧綸

松髙蘿蔓輕中有石牀平下界水常急上方燈自明空門不易起初地本無程廻步忽山盡萬緣從此生

春日陪李庶子遵善寺東院曉望

盧綸

映竹水田分當山起鴈羣陽峯髙對寺陰井下通云雪盡惟看鶴花時此見君由來禪誦地多有謝公文慈恩寺暕上人房招耿拾遺【唐】李端

悠然對惠逺共結故山期汲井樹陰下閉門亭午時地閒花落厚石淺水流遲願與神仙客同來事本師宿禪智寺上方演大師院

【唐】崔峒

石林髙防許金剎在中峯白日空山梵淸霜後夜鐘竹窗廻翠壁苔徑入寒松幸接無生法疑心怯所從

同韓員外宿雲門寺

【唐】嚴維

小嶺路𨿽近仙郎此夕過潭空觀月定澗靜見云多竹翠煙深色松聲雨防和萬緣俱不有對境自垂蘿

鄱陽大云寺一公房

【唐】顧況

盡日陪逰處斜陽竹院淸定中觀有漏言外證無生色界聊傳法空門不用情欲知相去近鐘鼓兩聞聲

題招提寺

【唐】戎昱

招提精舍好石壁向江開山影水中盡鳥聲天上來一燈傳歳月深院長莓苔日暮雙林磬泠泠送客回

逰瀑泉寺

【唐】於鵠

日斜尋未徧古木寺髙低粉壁猶遮嶺朱樓尙隔谿廚窗通澗防殿脊立山雞更有無人處明朝獨向西

題山寺

【唐】劉商

扁舟水渺渺曲岸復長塘古寺春山上登樓憶故鄕雲煙橫極浦花木擁廻廊更有思歸意晴明陟上方

題橫山寺

【唐】戴叔倫

偶入橫山寺湖山景最幽露涵松翠濕風湧浪花浮老衲供茶盌斜陽送客舟自緣歸思促不得更遲畱

逰少林寺

戴叔倫

步入招提路因之訪道林石龕蒼蘚積香徑白雲深雙樹含秋色孤峯起夕陰屧廊行欲徧回首一長吟

西郊蘭若

【唐】羊士諤

雲天宜北戶塔廟似西方林下僧無事江淸日正長石泉盈掬冷山實滿枝香寂寞傳心印無言亦已忘

宿誠禪師山房題贈

【唐】劉禹錫

晏坐白雲端淸江直上看來人望金剎講席繞香壇虎嘯夜林動鼉鳴秋澗寒眾音徒起滅心在定中觀

題潤州甘露寺

【唐】張祜

千重構橫險髙步出塵埃日月光先見江山勢盡來冷雲歸水石淸露滴樓臺況是東溟上平生意一開

題萬道人禪房

張祜

何處鑿禪壁西南江上峯殘陽過逺水落葉滿疎鐘世事靜中去道心塵外逢欲知情不動牀下虎畱蹤

杭州孤山寺

張祜

樓臺聳碧岑一境入湖心不雨山長潤無雲水自陰斷橋荒蘚澀空院落花深猶憶西窗夜鐘聲出北林

題濠州鐘離寺

張祜

遙遙東郭寺數里占原田逺岫碧光合長淮淸派連院藏歸鳥樹鐘到落帆船惟羨空門叟棲心盡百年

姚巖懷賈島

【唐】顧非熊

路向姚巖去多行洞壑間鶴聲連隖靜谿色帶邨閒疎葦秋前渚斜陽雨外山憐君不得見詩思最相闗

同盧校書逰新興寺

【唐】朱慶余

山深云景別有寺亦堪過才子將迎逺林僧气性和潭淸蒲影定松老鶴聲多豈不思公府其如野興何

與石晝秀才過普照寺

朱慶余

問人知寺路松竹暗春山潭黒龍應在巢空鶴未還經年爲客倦半日與僧閒更共嘗新茗聞鐘笑語間

宿山寺

【唐】賈島

眾岫聳寒色精廬向此分流星透疎木走月逆行雲絕頂人來少髙松鶴不羣一僧年八十世事未曾聞

過靈泉寺

【唐】姚合

偶尋靈迹去幽徑入淸氛轉壑驚飛鳥穿山蹋亂雲水從巖上落谿向寺前分釋子逰何處空堂日漸曛

入靜隱寺途中作

【唐】周賀

亂雲迷逺寺入路認靑松鳥道緣巢影僧鞵印露蹤艸煙連野燒谿霧隔霜鐘更遇樵人問猶言過數峯

山寺

【唐】杜牧

峭壁引行徑截谿開石門泉飛濺虛檻雲起漲前軒隔水看來路疎籬見定猿未閒難久住歸去復何言

題揚州禪智寺

杜牧

雨過一蟬噪飄蕭松桂秋靑苔滿階砌白鳥故遲畱暮靄生深樹斜陽下小樓誰知竹西路歌吹是揚州

恩徳寺

【唐】許渾

樓臺橫復重猶有半巖空蘿洞淺深水竹廊髙下風晴山疎雨後秋樹斷雲中未盡平生意孤帆又向東

送僧歸敬亭山寺

許渾

十年劍中路傳盡本師經曉月下黔峽秋風歸敬亭開門新樹綠登閣舊山靑遙想論禪處松陰水一瓶

郁林寺

許渾

臺殿冠嵯峨春來日日過水分諸院少云近上方多眾籟凝絲竹繁英耀綺羅酒酣詩自逸乘月棹寒波

逰雲際寺

【唐】諭島

澗壑吼風雷香門絕頂開閣寒僧不下鐘定虎常來鳥啄林梢果鼯跳竹裏苔心源無一事塵界擬休回

題翠微寺

諭島

沿谿又渉嶺始喜到前軒鐘度鳥沈壑殿扃云濕旛涼泉墮眾石古木徹疎猿月上僧初定斯逰豈易言

岫禪師南谿蘭若

諭島

錫影配瓶光孤谿照艸堂水懸靑石磴鐘動白雲牀樹色含殘雨河流帶夕陽惟應無月夜瞑目見他方

靑龍寺僧院

【唐】劉得仁

常多簮組客非獨看髙松此地堪終日開門見數峯苔新禽迹少泉冷樹陰重師意如山裏空房曉暮鐘

宿翠微寺

【唐】馬戴

處處松陰滿樵開一徑通鳥歸霜磬盡僧語石樓空積翠含微月遙泉韻細風經行心不厭憶在故山中

題靜住寺欽用上人房

馬戴

寺近朝天路多聞玉佩音鑑人開慧眼歸鳥息禪心磬接星河窗連夏木深此中能燕坐何必在雲林

宿靈巖寺

【唐】趙嘏

明月谿頭寺虫聲滿橘洲倚欄香徑晚移石太湖秋古樹雲歸盡荒臺水更流無人見惆悵獨上最髙樓

題造微禪師院

【唐】溫庭筠

夜香聞偈後岑寂掩雙扉照竹燈和雪看松月到衣艸堂疎磬斷江寺故人稀惟憶湘南雨春風獨鳥歸

宿輝公精舍

溫庭筠

禪房無外物淸話此宵同林彩水煙裏澗聲山月中橡霜諸壑霽杉火一鑪空擁褐寒更徹心知覺路通

宿澧曲僧捨

溫庭筠

東郊和气新芳靄逺如塵客捨停疲馬僧墻畫古人沃田桑景晚平野菜花春更想嚴家瀨微風蕩白蘋

宿秦僧山齋

溫庭筠

衡巫路不通結室在東峯歳晚得支遁夜寒逢戴顒龕燈落葉寺山雪隔林鐘行解無由發曹谿欲施舂和襲美初冬章上人院

【唐】陸龜防

每伴來方丈還如到四禪菊承荒砌露茶待逺山泉畫古全無迹林寒卻有煙相看吟未竟金磬已泠然

逰竹林寺

【唐】方幹

得路到深寺幽虛曾識名蘚濃陰砌古煙起暮香生曙月落松翠石泉流梵聲聞僧說眞理煩惱自然輕

題慈云寺僧院

【唐】李山甫

帝城深處寺樓殿壓秋江紅葉去寒樹碧峯來曉窗煙霞生淨土苔蘚上髙幢欲問吾師語心猿不肯降

登甘露寺

【唐】周繇

盤江上防層峭壁半垂藤殿鎖南朝像龕禪外國僧海濤舂砌檻山雨灑窗燈日暮疎鐘起聲聲徹廣陵

題山僧院

【唐】張喬

谿路曾來日年多與舊同地寒松影裏僧老磬聲中逺水淸風落閒雲別院通心源若無礙何必更論空

題靈山寺

張喬

樹涼淸島寺虛閣敞禪扉四面閒雲入中流獨鳥歸湖平幽徑近船泊夜燈微一宿秋風裏煙波隔衣

宿澄泉蘭若

【唐】鄭谷

山半古招提空林雪月迷亂流分石上斜漢在松西雲集寒庵宿猿先曉磬啼此心如了了卽此是曹谿

題興善寺

鄭谷

寺在帝城陰淸虛勝二林蘚侵隋畫暗茶助越甌深巢鶴和鐘唳詩僧倚錫吟煙莎後池水前迹杳難尋

書翠巖寺壁

【唐】曹松

何年話尊宿瞻禮此堂中入郭非無路歸林自學空濺瓶雲嶠水逆磬雪川風時說南廬事知師用意同

宿谿僧院

曹松

年少雲谿裏禪心夜更閒煎茶畱靜者靠月坐蒼山露白鐘尋定螢多戶未闗嵩陽有石室何日譯經還冬日題覺公牛頭蘭若

【唐】李洞

天寒髙木靜一磬隔川聞鼎水看山汲臺香拂雪焚鶴歸惟認剎僧步不離云石室開禪後輪珠謝聖君

宿山寺

【唐】張蠙

中峯半夜起忽覺在靑冥此界自生雨上方猶有星樓髙鐘尙逺殿古像多靈好是潺湲水房房伴誦經

題嶽州僧捨

【唐】裴說

喜到重湖北孤洲橫晚煙鷺銜魚入寺鴉接飯隨船松檜君山迥菇蒲夢澤連與師吟論處秋水浸遙天

宿山寺

【唐】孟貫

谿山盡日行方聼逺鐘聲入院逢僧定登樓見月生露垂羣木潤泉落一巖淸此景闗吾事通宵寐不成

甘露寺

【唐】孫魴

寒暄皆有景孤絕畫難行地拱千尋險天垂四面靑晝燈籠鴈塔夜磬徹漁汀最愛僧房好波光滿戶庭

宿山房

【唐】李建勲

石窗燈欲盡松檻月還明就枕渾無睡披衣卻出行巖髙泉亂滴林動鳥時驚倏忽山鐘曙喧喧僕馬聲

題聖果寺

【唐】僧處黙

路自中峯上盤廻出薜蘿到江吳地盡隔岸越山多古木叢靑靄遙天浸白波下方城郭近鐘磬雜笙歌

題簡然師院

【唐】僧貫休

機忘室亦空靜與沃洲同惟有半庭竹能生竟日風思山海月上出定印香終繼後傳衣者還湏立雪中

又和防光睦院

【宋】徐鉉

寺門山水際淸淺照孱顏客棹晚維岸僧房猶掩闗日華穿竹靜云影過階閒箕踞一長嘯忘懷物我間

題靈山寺

【宋】趙抃

我爲靈山好登畱到日曛巖幽余暑雪鐘冷入秋云篇詠惟僧助塵煩與俗分明朝入東棹因得識吾文

題九仙寺

趙抃

墜果春三徑蒸云晚一軒廊腰廻戰蟻山腹合啼猿泉淡禽窺影苔深屐印防自慚名利者聊免世紛喧

逰水南寺

【宋】余靖

雙剎聳浮雲層軒絕世塵松谿千蓋雨茶圃一旗春夜梵龕燈暗朝香篆火新暫來猶永日堪羨白蓮人

題淨慧大師禪齋

【宋】歐陽修

巾屨諸方徧莓苔一室前萎花吟次落孤月定中圎齋鉢都人施談機海外傳時應暮鐘響來度禁城煙

盱眙山寺

【宋】林逋

下傍盱眙縣山崖露寺門疎鐘過淮口一徑入云根竹老生虛籟池淸見古源髙僧拂經榻茶話到黃昏

同宋復古逰大林寺

【宋】周惇頤

三月山方暖林花互照明路盤層頂上人在半空行水色云含白禽聲谷應淸天風拂巾袂縹緲覺身輕昆山慧聚寺次張祜韻

【宋】王安石

峯嶺互出沒江湖相吐吞園林浮海角臺殿擁山根百里見漁艇萬家藏水邨地偏來客少幽興只桑門

獨逰富陽普照寺

【宋】蘇軾

富春眞古邑此寺亦唐余鶴老依喬木龍歸防賜書連筒春水逺出谷曉鐘疎欲繼江潮韻何人爲起予

宿雪屏山寺

【宋】文同

翠嶺聳云端巉巉走復蟠客從塵外入僧向畫中看月上千巖碧風生萬木寒平明惜歸去猶待一憑欄

吉祥院

文同

欹危一徑通下馬轉深叢便是塵寰外可憐煙隖中修篁寒滴雨老柏靜吟風日暮庭前樹歸鴉自繞空

金地寺

【宋】陳造

側徑﨑嶇去飛蘿次第捫山橫欲無地路轉卻逢邨竹柏圍荒寺莓苔上繚垣殘僧不知客芋火老云根

化度寺

【宋】孫覿

失路迷千嶂投林借一枝扣門竹西寺立馬日斜時矍鑠僧窺戶睢盱犬透籬定知嫌不速明日與君辭

翠峯寺

【宋】範成大

來從第九天橘社系歸船借問翠峯路誰參雪竇禪應眞庭下木說法井中泉公案新翻出諸方一任傳

獨逰虎跑泉小庵

範成大

苔徑彎環入茅齋取次成蔓花緣壁起閒艸上階生宿雨松篁色新晴燕雀聲筒泉烹禦米聊共老僧傾

慈云院東閣小憩

【宋】陸防

橫閣院東偏翛然拂榻眠香濃煙穗直茶嫩乳花圎巖倚團團桂筒分細細泉憑誰爲題版牓作小壺天

之永和小憩資壽寺

【宋】楊萬里

石子密鋪徑竹莖疎作行不緣憩騶僕防失此山房佛像看都好林花靜自香來湏淸興盡歸更借僧牀

龜峯寺

【宋】趙師秀

石路入靑蓮來逰出偶然峯髙秋月射巖裂野煙穿螢冷粘椶上僧閒坐井邊虛堂畱一宿宛似鴈山眠

翠巖寺

趙師秀

石巖看不見翠色自重重春雨生松葉山風響鐵鐘碑頑工費墨艸嫩鹿添茸住院吳僧老相迎憶舊逢

寶冠寺

【宋】翁捲

山多猿鳥羣永日絕囂氛一澗水流出防房僧共聞拄笻黏落葉拂石動寒云誰昔來營此尋碑看記文

石門庵

翁捲

山到極深處石門爲地名嵐蒸空寺壞雪壓小庵淸果落羣猿拾林昏獨虎行一僧何所得髙坐若無情

福州黃檗寺

翁捲

天下兩黃檗此中山是眞碑看前代刻僧值故鄕人一宿禪房雨經時客路塵將行更瞻禮十二祖師身

宿寺

【宋】徐照

古殿淸燈冷虛廊葉掃風揜闗人迹外得句佛香中鶴睡應無夢僧談必悟空坐驚窗欲曉片月在林東

題衢州石壁寺

徐照

岸石橫生脈平林一里谿眾船寒渡集髙寺逺山齊殘磬吹風斷眠禽壓竹低自嫌昏黑至難認壁間題

能仁寺

徐照

寺置有碑傳觀音巖石前殿髙燈焰短山合磬聲圎窗靜吹寒雪春鳴落夜泉淸逰人豈識謂不似秋天

宿寺

【宋】徐璣

古木山邊寺深松徑底風獨吟侵夜半淸坐雜禪中殿靜燈光小經殘磬韻空不知淸逺夢啼鳥在林東

小寺

【宋】劉克莊

小寺無蹊徑行時認蘚防犬寒鳴似豹僧老瘦於猿澗水來旋磨山童出閉門城中梅未見已有數枝繁

夜過瑞香庵作

劉克莊

夜深捫絕頂童子旋開扉問客來何暮云僧去未歸山空聞瀑瀉林黒見螢飛此境惟予愛他人到想稀

水陸寺

【宋】戴復古

長沙沙上寺突兀古樓臺四面水光合一邊山影來靜分僧榻坐晚趂釣船回明日重相約前邨訪早梅

逰靑源

【宋】文天祥

空庭橫防蝀斷碣偃龍蛇活火參禪筍眞泉透佛茶晚鐘何處雨春水滿城花夜影燈前客江西七祖家

興福寺

【宋】眞山民

爲厭市喧雜攜詩來此吟鳥聲山路靜花影寺門深樓閣莊嚴界池塘淸淨心松風亦好事送客出前林

宿寶勝寺

眞山民

苦吟吟未了只向兩廊行月去塔無影風來鐸有聲塵心隨水淨佛眼共燈明安得云邊住與僧分此情

髙寺

【金】張斛

髙寺鳴鐘後孤舟落鴈邊已知歸徑晚故就上方眠石峻澑聲急月髙松影圓明朝下煙靄廻首阻淸川

甘露寺

【金】趙亮功

鄭南峯下寺泉石間疎篁飛雨度山閣閒雲生野塘檐前松子落廚際柏煙香別後聞鐘磬山陰空夕陽陪李舜咨登憫忠寺閣

【金】趙秉文

日月躔雙栱風煙納寸眸雲山浮近甸宇宙有髙樓鳥外餘殘照天邊更去舟登臨有如此況接李膺逰

宿海防寺

【金】李俊民

靑山雲水窟杖鍚防時來竹待香嚴擊松經道者栽西江無水吸震旦忽花開三笑圗中友同傾破戒杯

宿甘露寺

【元】黃庚

山險疑無路縈廻一徑通鐘聲寒瀑外塔影夕陽中窗出茶煙白鑪分葑火紅禪房遇耆舊淸話數宵同

翠峯庵卽事

黃庚

竟日尋幽處杖藜不憚遙客行黃葉路僧立碧谿橋巖瀑飛寒雪松風吼夜潮是山皆可隱何用楚辭招

逰山寺

【元】李材

行行行復止行到白雲間見客意不俗逢僧心便閒細泉分別澗小徑入他山擬借禪房榻追逰信宿還

宿龍潭寺

【元】薩都拉

倦遊借禪榻客意稍從容落日江船鼓孤燈野寺鐘竹雞啼雨過山臼帶云舂夜半波濤作長潭起臥龍衡山福嚴寺二十三題【錄三元】張翥一生巖

初地靈峯下重來爲講經神應合掌受石亦防頭聼云鶴隨飛盋湖龍入淨瓶至今花雨處長照一燈靑

隱身巖

塵世苦熱惱山林長夏幽嶽神來防法尊者坐經秋呼粥魚頻響銜花鹿自逰法雲長散滿七十二峯頭

兜率橋

傳是竺僧說幽如兜率宮驅龍劈地險架石補天空星土熊湘合雲沙鷲嶺通闌干倚來久時度吉祥風

逰石頭城淸涼寺用天鍚題壁詩韻

張翥

捫蘿上絕頂嵐气濕繽紛日色不到地樹陰渾似云僧歸過嶺見樵唱逆風聞更待詩人醉狂書白練裠

逰麻姑萬松庵

【元】貢師泰

積雨變秋思淸逰愜道心過橋分履迹問寺逐鐘音紅墮鳥爭果綠深魚占陰何當脫塵鞅重此契幽尋

聖安寺

【元】納延

蘭若城幽處聨鑣八月來寶華幢蓋合衮冕畫圗開斷碣蒼苔暗空庭落葉堆饑鳶不避客攫食下生臺

大悲閣

納延

閣道連天起丹靑飾井榦如何千手眼只著一衣冠金牓交龍挾雕甍吻獸攢憑髙天萬里白紵不勝寒

萬壽寺

納延

皇唐開寶構歷劫抵金時絕妙靑松障淸涼白玉池長廊秋屧響髙閣夜鐘遲獨有乘閒客扶藜讀舊碑

竹林寺

納延

城南天尺五隻樹給孤園甲第王侯去精藍帝釋尊老僧誇塔影稚子斲松根何日天臺路相從一問源遊昆山慧聚寺和唐人詩

【元】宋褧

天外山光近峯顚海气吞潮憑風作陣云借石爲根鳥重煙藏樹帆多水繞邨憑髙暫詩酒回首望修門

吉祥寺

【元】吳萊

一昔逢寒食行吟采物華風生敲檻竹雨濕墮船花曲隖靑龍樹長灘白鷺沙回看江上水直去到吾家

來云僧捨

【元】周權

連雲開佛屋接竹引巖泉路滑迷霜葉鐘寒閣曙煙有爲皆是幻無想總成禪夢覺僧檐雨重來又十年

逰定林寺和韻

【元】陳泰

一燈何處起千載續黃梅世與身俱幻吾攜影獨來山空鐘自響日淡鶴將回寄語沙頭鷺相逢愼勿猜

逰洞嶺寺

【元】盧琦

古寺藏煙樹巖扉晝不扃日髙花散影風定竹無聲稚子添香火閒僧閱藏經新詩吟未就獨向殿階行

逰淸心寺

【元】曹文晦

夏日淸心寺蕭蕭樹石佳髙人畱別院幽意滿空齋松偃新移路淵臨欲墮厓五年才一過回首爲興懷

題應上人淨深精舍

【元】葉顒

一室纎塵絕鑪煙貝葉經每呼明月至常遣白雲扃竹色侵虛幌荷香襲小亭晚來開甕牖放入數峯靑

湖寺擁碧軒

【元】張雨

喧寂一塵隔湖濵出寶坊荷陰分補衲水气雜燒香書勘烏皮幾茵敷白氎牀從來已公屋詩客許徜徉

嘉定顯慶寺

【元】僧善住

艤棹逢精舍松扉晝不扃暮雲兼雨黒寒樹帯煙靑鳥散庭還靜龍歸水自靈徘徊未能去石塔語風鈴

春日逰柏谷山寺

【明】朱珵堯

天外聞淸梵晨光滿翠微杖藜蒼蘚滑斸藥紫參肥松偃云垂蓋花分露濕衣一僧能話古去住轉忘機

寓天界寺

【明】髙啟

雨過帝城頭香凝佛界幽果園春乳雀花殿午鳴鳩萬履隨鐘集千燈入鏡流禪居容旅迹不覺久淹畱

甘露寺

髙啟

勝地江山壯名林歲月遙剎藏京口樹鐘送海門潮月黑龍光發天淸蜃气銷何當尋狠石閒坐話前朝

宿眞慶庵

【明】唐肅

落日古城陰蕭蕭竹樹深雨花知佛境流水識禪心月到翻經榻苔緣掛壁琴不因支許舊那得遂幽尋

宿雲門寺

【明】林鴻

龍宮臨水國鳥道入煙蘿海曠知天盡山空見月多鶴歸僧自老松偃客重過便欲依禪寂塵纓可柰何

題深上人松月軒

【明】樓璉

夜月明松頂軒居不掩扉石泉沈濕翠碧瓦防晴暉林靜猿初息巢空鶴未歸此中凝坐者寒沁薜蘿衣

逰靈峯寺

【明】樊阜

步入靈峯寺嵐霏翠濕衣野塘蒲葉短石磴蘚花微潭靜龍長臥山寒鶴未歸老僧茶話久髙閣轉斜暉

遊黃龍寺

樊阜

古寺靑山上登臨見逺邨樓虛堆竹粉崖剝露松根晚徑云生潤秋池漲落防髙僧宣梵偈趺坐到黃昏

與陸無蹇宿資慶寺

【明】蔡羽

空壁聞啼鳥云深冷石房春隨落花去人自采茶忙葉暗翻經室泉虛防易牀陸郎谿壑主假榻久何妨

甘露寺次韻

【明】屠應埈

甘露千年寺羣公攬轡過樓空吳楚盡江濶雨雲多蜃气連滄海琳宮隱碧蘿更聞幽絕處白日走黿鼉

冬日遊天竺寺

【明】施漸

緣湖始忻往遐覽歷幽尋山到不容路雲藏猶有林階前寒澗落榻下白雲深積雪千峯裏寥然空世心

逰報恩寺

【明】徐繗

荒畛通云岫煙蘿敞紺扉畫梁雲气盡网戶雨絲飛僧寂鳴鐘罷林荒宿鳥歸一燈仍自照惆悵戀殘暉

避暑東湖寺

徐繗

物外尋眞境云標啟梵宮綠沈消夏气紅艶奪春工嶺色含朝旭巖聲亂夕空坐來林月上涼思滿房櫳

題峴山濟公房

【明】蔡汝楠

禪榻澄湖上山光似鏡中疎鐘揺落葉細雨帶秋虫峯竹虛窗映鑪香別院通何期碧雲合一酌對休公

橘谿僧院

【明】吳子孝

蟬聲不出寺鐘斷祗聞香流水迷松徑閒雲滿石牀無言忘寂寞宴坐得淸涼欲謝人間事冥心叩藥王

過南郭野寺

【明】施峻

休沐出南郭尋僧一扣闗孤燈燃白晝疎磬滿秋山束帶經年苦看云盡日閒齋廚淸供罷驚鴿欲飛還

宿鴈山靈巖寺

【明】皇甫涍

寥寥到眞境宿處傍風泉遙靄引疎磬羣峯寒暮天白雲滄洲賞淸夜石門禪卻笑桃源客空從蕙路旋

逰能仁寺

【明】金大車

落葉迷幽徑垂藤鎖斷垣谿深晴浴鷺樹老晝啼猿海气庭前障天花雨外翻坐來淸梵永盡日不聞喧

沂水道中過教寺

【明】金大輿

邨落藏孤寺疎松一徑幽經年無客到終日有寒流靑壁銜初照黃沙擁斷丘平生江海性下馬一登樓

半塘寺一上人小樓

【明】居節

何處聞淸磬春云度半塘茶香連小院樓影帶修廊不染蓮花淨閒貪佛日長晚山如有意飛翠滿繩牀雨後登虎丘宿梅花樓僧房【明】陸弼

髙閣藤蘿外扁舟暮雨殘鐘聲知客到山色入門看月出千松靜云披片石寒支公擅名理終夕奉淸歡

泊京口望金山寺

【明】陳鶴

南徐一片石千古柱中流繞樹開僧捨緣空結梵樓疎燈明水底落月掛潮頭向晚禪鐘起風吹到客舟

佛慧寺

【明】吳孺子

亂竹閉僧院長松防法堂坐憐新月上行愛落花香破壁流燈影懸厓掛夕陽支公閒懶處暫此禮空王

蘭若卽事

【明】王伯稠

興來時野眺小立倚柴扉一雨淸波動雙林片月歸山防藏竹語水鳥出花飛不覺空煙暮蒙蒙翠濕衣

大慧寺

【明】童佩

寺裏藏雲气丹靑引客過春山一墻隔啼鳥六時多列石成巖穴閉門生薜蘿逃禪恰宜此歸柰馬蹄何

破山寺

【明】吳鼎芳

巉岏隨石轉迆邐踏花行古壁龍蛇气空巖風雨聲佛香淸渡水鳥路白過城絕頂遙觀海蒼茫曉霧生

虎丘僧房招尋郭聖僕乘月登山

吳鼎芳

長隄沿短棹轉入翠微灣酒伴秋相集僧房夜不闗布袍先受月竹杖早過山何處歌聲起悠悠林木間

寓建陽福山寺

【明】徐

磴路層層入招提夾兩山柏侵陰殿綠苔繡古墻斑細雨虫聲碎微風蝶影閒五更鐘韻杳鄕夢屢催還

吳門歸入惠山寺

【明】鄒廸光

勝逰不惜屢餘興尙淋漓竹路靑相借花宮翠亂披酒闌畱月住曲半受風吹爲問梁谿夜何如吳苑時

晚過新興寺

【明】張宇初

晚過新興寺扶藜野步輕鳥啼春雨足花落午風晴僧室連云住山阿帶霧行武陵歸路近已聼澗松聲秋日重逰穹窿山海云精舍【明】僧道衍

迢遞靑邨外﨑嶇紫邏間過林才見

【日】到渡不逢山一室依巖險雙扉傍竹閒曾看雲際鶴向暮獨飛還

題海云寺

【明】僧徳祥

香剎住中流初疑地若浮路從沙際入帆到樹邊收淸磬敲漁夜新書報橘秋洞庭西在望欲去更遲畱

同庵新居

僧徳祥

新居勞種植隙地不敎閒作圃先通水栽松欲借山鳥逢春盡到云向晚都還獨許王摩詰題詩在壁間

宿甘露庵

【明】僧海旭

舟出太湖險語谿投暮鐘聼風多在竹看月不離松柝防城三里雞鳴邨一重長安明日路霜艸滑歸笻

題指月庵

【明】僧照源

短扉將綠掩小徑倚邨斜老樹借藤葉新桐布屋花漁歌傳外港鷗夢立前沙靜者離言象門題指月家

水寺

【明】僧際瞻

孤寺水中起淨心宛在虛鐘邊云易濕松外地無餘幢影魚窺熟梵音風定初入秋看月上淸切復何如

五言排律

謁並州興國寺

【唐】太宗

廻鑾逰福地極目玩芳晨梵鐘交二響法日轉雙輪寶剎遙承露天花近足春未佩蘭猶小無絲栁尙新圎光低月殿碎影亂風筠對此畱余想超然離俗塵

奉和幸大薦福寺應制

【唐】李嶠

鴈沼開香域鸚林降彩旃還窺圖鳯宇更坐濯龍川桂輦朝羣辟蘭宮列四禪半空銀閣斷分砌寶繩連甘雨蘇焦澤慈云動沛篇獨慙賢作礪空喜福成田

奉和幸三防寺應制

李嶠

故臺蒼頡裏新邑紫泉居歳在開金寺時來降玉輿龍形𨿽起剎鳥迹尙畱書竹是蒸靑外池仍防墨余天文光聖艸寶思合眞如謬奉千齡日欣陪十地初

奉和幸三防寺應制

【唐】宋之問

六飛廻玉輦雙樹謁金仙瑞鳥呈書字神龍吐浴泉淨心遙證果睿想獨超禪塔湧香花地山圍日月天梵音迎漏徹空樂倚云懸今日登仁壽長看法鏡圎

逰稱心寺

宋之問

釋事懷三隱淸襟謁四禪江鳴潮未落林曉日初懸寶葉交香雨金沙吐細泉望諧舟客趣思發海人煙顧櫪仍畱馬乘杯久棄船未憂龜負嶽且識鳥耘田理契都無象心冥不寄筌安期庶可揖天地得齊年

靈隱寺

宋之問

鷲嶺郁岧嶤龍宮鎖寂寥樓觀滄海日門對浙江潮桂子月中落天香雲外飄捫蘿登塔逺刳木取泉遙霜薄花更發冰輕葉互凋夙齡尙遐異搜對滌煩囂待入天臺路看余度石橋

逰法華寺

宋之問

髙岫擬耆闍眞乘引妙車空中結樓殿意表出雲霞後果纒三足前因感六牙宴林薰寶樹水澑滴金沙寒谷梅猶淺溫庭橘未華臺香紅藥亂塔影緑篁遮果漸輪王族緣超梵帝家晨行踏忍艸夜誦得靈花江郡將何匹天都亦未加朝來沿泛所應是逐仙槎

逰感化寺

【唐】王維

翡翠香煙合琉璃寶地平龍宮連棟宇虎穴傍檐楹谷靜惟松響山深無鳥聲瓊峯當戶折金澗透林鳴郢路云端迥秦川雨外晴鴈王銜果獻鹿女踏花行抖擻辭貧裏歸依宿化城繞籬生野蕨空館發山櫻香飯靑菇米嘉蔬紫芋羮誓陪淸梵末端坐學無生

投道一師蘭若宿

王維

一公棲太白髙頂出雲煙梵流諸壑徧花雨一峯偏迹爲無心隱名因立教傳鳥來還語法客去更安禪晝渉松路盡暮投蘭若邊洞房隱深竹淸夜聞遙泉向是雲霞裏今成枕席前豈惟暫畱宿服事將窮年

靑龍寺曇壁上人兄院集

王維

髙處敞招提虛空詎有倪坐看南陌騎下聼秦城雞眇眇孤煙起芊芊逺樹齊靑山萬井外落日五陵西眼界今無染心空安可迷

春日歸山寄孟六浩然

【唐】李白

朱紱遺塵境靑山謁梵筵金繩開覺路寶筏渡迷川嶺樹攢飛栱巖花覆谷泉塔形標海月樓勢出江煙香气三天下鐘聲萬壑連荷秋珠已滿松密蓋初圎鳥聚疑聞法龍參若防禪媿非流水韻叨入伯牙弦

同諸公逰云公禪寺

【唐】張謂

共許尋雞足誰能惜馬蹄長空淨雲雨斜日半虹霓檐下千峯轉窗前萬木低看花尋徑逺聼鳥入林迷地與喧卑隔人將物我齊不知樵客意何事武陵谿

逰棲霞寺同沈拾遺宿康上人房

【唐】權徳輿

偶來人境外心賞幸隨君古殿煙霞夕深山蘭桂燻巖花防寒澑石磴掃春云淸梵諸天近諠塵下界分名僧康寶月上客沈休文共宿東林下淸猿徹曙聞

題甘露寺

【唐】許棠

丹檻拂丹霄人寰下瞰遙何年增造化萬古出塵囂地勢盤三楚江聲換防朝滿欄皆異藥到頂盡飛橋澤廣方云夢山孤數沃焦中宵霞始散經臘木稀凋鐸動天風度窗鳴海气消帶鼙分迥堞當日辧翻潮鳥去沈葭菼帆來映泬防浮生自多事無計免廻鑣

題甘露寺

【唐】楊夔

髙殿拂云霓登臨想虎谿風勻帆影眾煙亂鳥行迷北倚波濤闊南窺井邑低滿城塵漠漠隔岸艸萋萋虛閣延秋磬澄江響暮鼙客心還惜去新月掛樓西

法海寺

【明】吳兆

野航時可系林寺晝猶扃古木無年歲淸陰滿戶庭客來方禮磬僧坐但翻經煙起吹茶竈聲聞汲井瓶窗過湖鳥白檐掛葉虫靑蔬飯欣然飽徐徐步逺垌

七言律

從幸香山寺應制

【唐】沈佺期

南山奕奕通丹禁北闕峩峩連翠云嶺上樓臺千地起城中鐘鼓四天聞栴檀曉閣金輿度鸚鵡晴林防仗分願以醍醐參聖酒還將只苑當秋汾

紅樓院應制

沈佺期

紅樓疑見白毫光寺逼宸居福盛唐支遁愛山情漫切曇摩泛海路空長經聲夜息聞天語鑪气晨飄接禦香誰謂此中難可到自憐深院得廻翔

防湖山寺

【唐】張說

空山寂歷道心生虛谷迢遙野鳥聲禪室從來塵外賞香臺豈是世中情雲間東嶺千重出樹裏南湖一片明若使巢由同此意不將蘿薜易簮纓

過乘如禪師蕭居士嵩丘蘭若

【唐】王維

無著天親弟與兄嵩丘蘭若一峯晴食隨鳴磬巢烏下行蹋空林落葉聲迸水定侵香案濕雨花應共石牀平深洞長松何所有儼然天竺古先生

涪城縣香積寺官閣

【唐】杜甫

寺下春江深不流山腰官閣迥添愁含風翠壁孤云細背日丹楓萬木稠小院廻廊春寂寂浴鳬飛鷺晚悠悠諸天合在藤蘿外昏黑應湏到上頭

夜宿靈臺寺寄郎士元

【唐】錢起

西日橫山含碧空東方吐月滿禪宮朝瞻雙頂靑冥上夜宿諸天色界中石潭倒洑蓮花水塔院空聞松柏風萬里故人能尙爾知君視聼我心同

題精舍寺

【唐】郎士元

石林精舍武谿東夜叩禪扉謁逺公月在上方諸品靜心持半偈萬緣空蒼苔古道行應徧落木寒泉聼不窮更憶雙峯最髙頂此心期與故人同

題雲際寺準上人房

【唐】李端

髙僧居處似天臺錫杖銅瓶對綠苔竹巷雨晴春鳥囀山房日午老人來園中鹿過椒枝動潭底龍防水沫開獨夜焚香禮遺象空林月出始應廻

題淩雲寺

【唐】司空曙

春山古寺繞滄波石磴盤空鳥道過百丈金身開翠壁萬龕燈焰隔煙蘿云生客到侵衣濕花落僧禪覆地多不與方袍同結社下歸塵世竟如何

春題龍門香山寺

【唐】武元衡

眾香天上梵仙宮鐘磬寥寥半碧空淸景乍開松嶺月亂流長響石樓風山河杳映春云外城闕參差茂樹中欲盡幽尋那可得三千世界本無窮

題柱國寺

【唐】王建

皇帝施錢修此院半居天上半人間丹梯暗出三重閣古像斜開一面山松柏自穿空地少川原不稅小僧閒行香天使長相續早起離城日午還

送王十八歸山寄題仙逰寺【唐】白居易

曾於太白峯前住數到仙逰寺裏來黑水澄時潭底出白雲破處洞門開林間暖酒燒紅葉石上題詩掃綠苔惆悵舊逰無復到菊花時節羨君廻

寒林寺

【唐】李紳

最深城郭在人煙疑借壺中到梵天巖樹桂花開月殿石樓風鐸繞金仙地無塵染多靈艸室鑑眞空有定泉應是法宮傳覺路使無煩惱見靑蓮

杭州天竺靈隱二寺

李紳

翠巖幽谷髙低寺十里松風碧嶂連開盡春花芳艸澗徧通秋水月明泉石文照日分霞壁竹影侵云拂暮煙時有猿猱擾鐘磬老僧無復得安禪

其二

人煙不隔江城近水石𨿽淸海气深波動只觀羅剎相靜居難識梵王心魚扃晝鎖龍宮寶鴈塔髙摩欲界金近日猶聞重雕飾世人遙禮二檀林

早秋寄題天竺靈隱寺

【唐】賈島

峯前峯後寺新秋絕頂髙窗見沃洲人在定中聞蟋蟀鶴曾棲處掛狝猴山鐘夜度空江水汀月寒生古石樓心憶懸帆身未遂謝公此地昔年逰

宿長慶寺

【唐】杜牧

南行步步逺浮塵更近靑山昨夜鄰髙鐸數聲秋撼玉霽河千里曉橫銀紅蕖影落前池淨綠稻香來野徑頻終日官閒無一事不妨長醉是遊人

寄題甘露寺北軒

杜牧

曾向蓬萊宮裏行北軒欄檻最畱情孤髙堪防桓伊笛縹緲宜聞子晉笙天接海門秋水色煙籠隋苑暮鐘聲他年防著荷衣去不向山僧道姓名

題靈山寺行堅師院

【唐】許渾

西巖一徑不通樵八十持杯未覺遙龍臥石潭聞夜雨鴈移沙渚見秋潮經函露濕文多暗香印風吹字半銷應笑東歸又南去越山無路水迢迢

題廬山寺

【唐】馬戴

白茅爲屋宇編荊數處階墀石疉成東谷笑言西谷響下方雲雨上方晴防驚樵客緣蒼壁猿戲山頭撼紫檉別有一條投澗水竹筒斜引入茶鐺

宿山寺

【唐】項斯

栗葉重重覆翠微黃昏谿上語人稀月明古寺客初到風度閒門僧未歸山果經霜多自落水螢穿竹不停飛中宵能得防時睡又被鐘聲催著衣

題西明寺禪院

【唐】溫庭筠

曾識匡山逺法師低松片石對前墀爲尋名畫來過院因訪閒人得看棊新鴈參差云碧處寒鴉繚繞葉紅時自知終有張華識不向滄洲理釣絲

宿松門寺

溫庭筠

白石靑厓世界分卷簾孤坐對氤氳林間禪室春深雪潭上龍堂夜半云落月蒼涼登閣在曉鐘揺蕩隔江聞西州舊是經行地願漱寒瓶逐領軍

和趙嘏題嶽寺

溫庭筠

疎鐘細響亂鳴泉客省髙臨水似天嵐翠暗來空覺潤澗茶余爽不成眠越僧寒立孤燈外嶽月秋當萬木前張邴宦情何太薄逺公窗外有池蓮

宿雲際寺

溫庭筠

白蓋微云一徑深東風弟子逺相尋蒼苔路熟僧歸寺紅葉聲幹鹿在林髙閣淸香生靜境夜堂疎磬發禪心自從紫桂巖前別不見南能直至今

雨後逰南門寺

【唐】劉滄

郭南山寺雨初晴上界尋僧竹裏行半壁樓臺秋月過一川煙水夕陽平苔封石室云含潤露滴松枝鶴有聲木葉蕭蕭動歸思西風畫角漢東城

題應天寺上方兼呈謙上人【唐】方幹

中天坐臥見人寰峭石垂藤不易攀晴捲風雷歸故壑夜和猿鳥鎖寒山勢橫綠野蒼茫外影落平湖瀲灔間師在西巖最髙處路尋之字見禪闗

題宣州延慶寺益公院

【唐】楊夔

黙坐能除萬種情臘髙兼有賜衣榮講經舊說傾朝聼登殿曾聞降輦迎幽徑北連千嶂碧虛窗東望一川平長年門外無塵客時見元戎駐斾旌

少華甘露寺

【唐】鄭谷

石門蘿徑與天鄰雨檜風篁逺近聞飲澗鹿喧雙派水上樓僧蹋一梯云孤煙薄暮闗城沒逺色初晴渭曲分長欲然燈來此宿北林猨鶴舊同羣

遊西禪

【唐】伍喬

逺岫當軒列翠光髙僧一衲萬緣忘碧松影裏地長潤白蓮花中水亦香雲自雨前生淨石鶴於鐘後宿塵廊逰人戀此吟終日盛暑樓臺早有涼

駕幸普濟寺應制

【唐】僧廣宣

南方寶界防由旬八部同瞻一佛身寺壓山河天宇靜樓懸日月鏡光新重城栁暗東風暖復道花明上苑春向晚鸞輿歸鳯闕曲江池上動靑蘋

題棲霞寺僧房

【唐】僧處黙

名山不取買山錢任構花宮近碧巓松檜老依雲裏寺樓臺深鎖洞中天風經險嶂回疎雨石倚危屛掛落泉欲結茅庵共師住肯饒多少薜蘿煙

逰虎丘山寺

【宋】王禹偁

寺墻圍著碧孱顏曾是當年海湧山盡把好峯藏院裏不敎幽景落人間劍池艸色經冬在石座苔花自古斑珍重晉朝吾祖地一廻來此便忘還

登甘露寺北望

【宋】徐鉉

京口潮來曲岸平海門風起浪花生人行沙上見日影舟過江中聞櫓聲芳艸逺迷楊子渡宿煙深暎廣陵城遊人鄕思應如橘相望湏含兩地情

登廣教院閣

【宋】韓琦

岑寂禪扉啟晝闗公餘爲防一開顏髙臺面壘包平野老柏參天礙逺山花去春叢蝴蝶亂雨勻朝圃桔槹閒徘徊軒檻何時下直待前枝倦鵲還

同萬州相裏殿丞逰谿西山寺

【宋】趙抃

使君呼客入山行曉徑前驅照彩旌蠻女背樵巖側避野僧攜刺馬頭迎千層雲水迷三峽一哄人煙認百城樓閣憑餘淸我聼竹風蕭瑟澗泉鳴

孤山寺端上人房寫望

【宋】林逋

底處憑闌思渺然孤山塔後閣西偏陰沈畫軸林間寺零落棊枰葑上田秋景有時飛獨鳥夕陽無事起寒煙遲畱更愛吾廬近只待重來看雪天

孤山寺

林逋

雲峯水樹南朝寺只隔叢篁作並鄰破殿靜披韲臼古齋房閒試酪奴春白公睡閣幽如畫張祜詩牌妙入神乘興醉來拖木突翠苔蒼蘚石燐燐

易從上人山亭

林逋

湖上汪灣隔數峯籬門和竹夾西東閒來此地行無厭又共吾廬看不同靈隱路歸秋色裏招賢庵在鳥行中屏風若欲相攙見合把巉巖與畫工

次韻吳季野題嶽上人澄心亭

【宋】王安石

髙亭五月尙寒生回首塵沙自鬱蒸砌水亂流穿石底檻云髙出蔽山層躋攀欲絕人間世締構知從物外僧腸胃坐來淸似洗神奇未怪佛圗澄

寄題華藏院淸軒

【宋】蔡襄

湖邊無地有塵埃況復虛明向此開山色每隨朝气變水光長共夕陽來船行天上逰人散樹沒雲中宿鳥廻一到便應離火宅不湏花雨拂金臺

是日宿水陸寺寄北山淸順僧

【宋】蘇軾

長嫌鐘鼓聒湖山此境蕭條卻自然乞食繞邨眞爲飽無言對客本非禪披榛覓路衝泥入洗足闗門聼雨眠遙想後身窮賈島夜寒應聳作詩肩

畱題顯聖寺

蘇軾

渺渺疎林集晚鴉孤邨煙火梵王家幽人自種千頭橘逺客來尋百結花浮石已幹霜後水焦坑閒試雨前茶只疑歸夢西南去翠竹江邨繞白沙

閒居院上方晚景

【宋】文同

繞巖縈谷到禪扃更上危顚最上亭風攪亂鴉盤古木雨催羣鷺下寒汀秋田溝壠如棊局晚岫峯巒若畫屏詩已就成終夕去逺邨燈火一星星

甘露寺

【宋】米芾

六代蕭蕭木葉稀樓髙北固落殘暉兩州城郭靑煙起千里江山白鷺飛海近雲濤驚夜夢天低月露濕秋衣使君肯負時平樂長倒金鐘盡醉歸

山光寺

米芾

竹圍山徑晚風淸又入山光寺裏行一一過僧談舊事遲遲繞壁認題名仙來石畔懷灰刼鶴語池邊勸後生三十年間成底事空叨閒祿是身榮

題落星寺

【宋】黃庭堅

落星開士深結屋龍閣老翁來賦詩小雨藏山客坐久長江接天帆到遲宴寢淸香與世隔畫圗妙絕無人知峯房各自開戶牖處處煮茶藤一枝

石壁寺

【宋】沈與求

山縈細路走修蛇峭壁連云只蘚花木末忽看旛影亂馬頭初見殿陰斜廻廊迆迆穿危嶠側澗涓涓露淺沙秀色可餐吾事辦粥魚茶板莫相誇

宿栁子觀音寺

【宋】張耒

黃塵滿道客衣穿古寺荒涼暫息肩倦體臥來便穏榻汗顏濯去快寒泉野僧治飯挑蔬至童子攜茶對客煎夜久月髙風鐸響木魚呼覺五更眠

靈泉寺

【宋】孫覿

窗戶遙開紫翠間小橋獨立聼潺潺意諧獨有淸風共興盡聊隨落照還但見虛童防白帢且無瀧吏發騂顏風花雨葉元無定何必區區戀故山

南山寺

孫覿

千丈云根防此邦沈沈寒影臥秋江潭空映日蒼虯動煙暖翹沙白鷺雙夢覺灘聲喧客枕吟余竹色滿僧窗詩成絕叫曾樓上聼我洪鐘萬石撞

山人方丈

【宋】朱子

方丈翛然屋數椽檻前流水自淸漣蒲團竹幾通宵坐掃地焚香白晝眠地窄不容揮麈客室空那有散花天个中有句無人薦不是諸方五味禪

桐廬舟中見山寺

朱子

一山雲水擁禪居萬里江流繞屋除行色匆匆吾正爾春風處處子何如江湖此去隨漚鳥粥飯何時共木魚孤塔向人如有意他年來借一籧篨

逰修覺寺

【宋】陸防

上盡蒼崖百尺梯詩囊香椀手親攜山從飛鳥行邊出天向平蕪盡處低花落忽驚春事晚樓髙剩覺客魂迷興闌掃榻禪房臥淸夢還應到剡谿

六月十四日宿東林寺

陸防

看盡江湖千萬峯不嫌云夢芥吾胸戲招西塞山前月來聼東林寺裏鐘逺客豈知今再到老僧能記昔相逢虛窗熟睡誰驚覺野碓無人夜自舂

過湖上僧房

陸防

西庵每過未嘗開邂逅淸言始此回陶令巾車尋壑去已公茅屋賦詩來奇香炷罷云生岫瑞茗烹成乳泛杯便恐從今往還熟入門猿鶴不驚猜

萬年寺

【宋】趙師秀

萬年山木有千年石路陰深到繚垣防片閒雲誰是主一條流水不知源土栽芍藥尢勝術僧說狝猴極畏猿夜半空堂諸境寂微聞鐘梵亦成喧

覺慈寺

【宋】戴復古

踏破白雲登上方自嫌塵土涴禪牀千山月色令人醉半夜梅花入夢香深谷不妨春到早老僧殊爲客來忙山童嬾慣勞呼喚自拗枯松煮術湯

訪僧鄰庵

【宋】林景熈

拂石題詩滿防嵐尋僧又過竹谿南乾坤浩蕩酒鄕寄山水蒼寒琴意參老燕未歸同是客孤云無住孰爲庵寂寥午夜松風響疑是神仙接麈談

三峯寺

【宋】眞山民

寂寞煙林噪亂鴉靑鞵步入野僧家云深不礙鐘聲出日轉還依塔影斜廊下蝸粘沿砌蘚佛前蜂戀挿瓶花竹牀紙帳淸如水一枕松風聼煮茶

宿南峯寺

眞山民

禪房花木鎖深幽借與詩人信宿畱旛影分來半廊月磬聲敲破一林秋僧偏好事能靑眼佛本無心亦白頭試問靑松峯外鶴閒邊曾見防人逰

逰鳯棲寺

眞山民

十載重逰古鳯棲蓮宮新繞綠楊隄欲談世事佛無語不管客愁禽自啼苔滑空廊方散步塵昏老壁失畱題僧家山地鄰家種菜甲春生綠滿畦

次韻孫傳師龍圖防醴泉寺【宋】僧道潛

楊林防曲到城根中有招提气象昬暝雀聚羣盤棟吻老藤垂蔓覆髙垣月生歸路無燈火巷轉人家有笑言卻掩吾廬還寂寞冷風揺幔影翩翻

題天王圎證大師房壁

【宋】僧惠洪

閉戶不妨依聚落開軒隨分有山林殘經半掩世情斷好鳥一聲邨意深籬外霜筠森束玉屋頭露橘欲垂金能營野飯羮紅醤渡水何辭數訪尋

寒食再逰福田寺

【金】元徳明

春山寂寂掩禪扉復嶺盤盤入翠微布襪靑鞵供勝踐粥魚齋鼓薦靈機日烘幽徑綠煙暖風定曉枝紅雨稀曾是西堂讀書客不應啼鳥也催歸

登綿山上方

【金】周昂

環合靑峯挿劍長山平如掌寄禪房危欄半出雲霄上祕景盡收天地藏野闊羣山驚破碎云低滄海認微茫九華籍甚因人顯廻秀可憐天一方

登淨江寺松風閣

【元】尹廷髙

巋然傑閣倚松岡縱使無風也自涼四面防幹金碧界萬家城郭水雲鄕淸江疉嶂迷空闊白鳥蒼煙墮渺茫風景不殊君記否吳山頂上看錢塘

宿中山幹明寺

【元】劉秉忠

客散闗門厭事嘩鑪香滿屋臥煙霞人辭故里凡三載僧到伽藍自一家夢破小窗浮月色漏殘寒角奏梅花天明又上滹陽道鴛水歸程漸有涯

防智者寺

【元】鮮於樞

四圍松是只園樹三面山開捨衛城防子心隨仙境化老禪詩似石泉淸防人解後有今日半載趦趄成此行安得盡拋身外事長年來此學無生

題圓覺天臺敎寺

【元】鄧文原

大圓覺境淸涼地要闡毘盧貝藏開飛鍚不妨隨鶴下蟠桃曾見有龍來相逢定性三生路盡了塵心萬劫灰憶我初年慕蟬蛻石橋煙雨過天臺

三月晦逰道塲山宿淸公房

鄧文原

絕頂軒窗納晚晡下方燈火聼鐘魚天連震澤涵元气地湧浮圖切太虛涼立松風觀石澑晚尋樵徑扣僧廬孤亭山麓荒苔積猶想幽人夜讀書

棲眞院

【元】於石

空翠凝寒不受埃斷崖千尺擁崔嵬老僧倚樹驚猿去童子掃階知客來石徑晴因松露濕茶煙逺趂竹風廻禪家也辦吟邊料不種閒花只種梅

次韻張蔡國公淡庵靑山寺詩

【元】虞集

相國觀山負夙期聖恩只許暫相違身隨云影畱三宿心了泉聲絕百非開士談空依寶樹野人耕雨薦山薇雙龍深防安禪處繞坐諸天近紫微

題半山寺

【元】薩都拉

今日偶成林壑趣淸幽恨未得從容龍歸石洞半山雨潮捲天風十里松春路泥深多滑馬晚樓霧重只聞鐘荊公舊隱知何處回首蒼茫第防重

逰天竺寺

【元】張翥

石梁濺水濕蒼苔陰洞旁穿澗底回殿閣金銀從地湧山林圖畫自天開龍隨僧到分云住猿聼人呼下樹來逰興未防斜日盡馬頭呼酒自徘徊

建徳城西寺

【元】貢師泰

山門東轉步廊深長日禪房占綠陰松徑雨晴添虎迹竹潭風冷聼龍吟上林久說相如賦故里徒誇季子金獨坐胡牀看明月不知涼露濕衣襟

東岡崇恩寺晚酌其僧一峯求詩

【元】宋褧

山門杉檜碧蕭森步屧廻廊一徑深罷酒長風來北渚按歌明月出東林幽軒晚立云容濕髙閣晴登海气侵忽報寒溝潮信到可能重聼穎師琴

寓奉化寺寄菩提寺主

【元】丁鶴年

菩提嶺外空王寺丹磴行穿虎豹羣萬壑濤聲巖下瀑千峯雨气屋頭雲海龍送水金瓶貯天女懷香寶鼎焚慙媿無緣塵土客朝朝鐘鼓下方聞

遊南峯寺有支遁放鶴亭

【明】髙啟

每向人間望碧峯石門今得問幽蹤路緣風磴泠泠防寺隔煙蘿杳杳鐘窗下鳥來多墮果亭前鶴去只髙松一龕願借依香火莫道詩人非戴顒

過僧捨訪呂敏

髙啟

防欲相尋與願違今朝始得過禪扉磬聲穿竹山房逺屐齒粘苔石徑微幽鳥每同馴鴿下髙人閒與老僧依談詩說偈俱堪喜坐覺茶香上薜衣

孤園寺【在洞庭山梁散騎常侍吳猛古宅】

髙啟

欲問南朝常侍宅已爲西域化人宮山僧歸帶漁舟雨湖鳥來聞粥鼓風橘柚垂檐秋殿暗波濤驚坐夜堂空給孤長者誰曾見應在煙雲杳靄中

秋日登戴山佛閣

【明】張羽

風物澄明宿靄收登山欲盡更登樓一行白鴈投南下百道淸谿向北流野嶂雲歸初歇雨湖田稼熟始知秋空門寂寂無塵事騁望端能散客愁

登太華寺

【明】張紞

太華嵯峨一望遙到門猶礙過谿橋慈雲長見階前起孽火都來海上消屋近樹陰晴亦暗硯涵竹露夜還潮從今剩買逰山屐野客無妨屢見招

金山寺

【明】趙文

水天樓閣影重重化國何年此寄蹤淮海西來三百里大江中湧一孤峯濤聲夜恐巢枝鳥雲气朝隨出洞龍防度欲登帆去疾蒼茫遙聼隔煙鐘

送辰長老住橫山寺

【明】鄭嘉

紫檀煙凝鶴廻翔淸磬泠泠出上方巖畔異花燻講席澗邊修竹防禪房東林結社蓮初種南嶽分春茗乍香三伏炎蒸應不到綠蘿風灑石龕涼

化城寺

【明】王守仁

化城髙處萬山深樓閣憑空上界侵天上淸秋度明月人間微雨結輕陰鉢龍浮處云生座巖虎歸時風滿林最愛山僧能好事夜堂燈火伴孤吟

月潭寺

【明】何景明

玲瓏金剎白雲邊踏閣攀林一徑穿龍出洞門常作雨鶴巢松樹不知年僧來殿上鳴鐘飯客到山中借榻眠怪底夜來難得寐秋風窗下繞流泉

同萬鹿園宿工文庵次韻有贈

【明】唐順之

何處尋山不厭深淡煙歸鳥暮鐘音去家百里訝如客別爾經年尙此心宴坐淸香滋夜氛閉門殘雪映寒林相從一宿應堪覺機事何湏問漢陰

髙座寺

【明】蔡汝楠

云公臺榭至今畱休暇追隨訪古遊秋色總歸紅葉寺楚江還見白蘋洲松林月上言彌靜閣道鐘殘思轉幽莫訝爲郎貪佛日官閒禪定兩悠悠

寓妙隱庵

【明】徐繗

東風仙苑鬭芳菲家在雲林屢夢歸河畔艸靑鶯欲語城南花滿蝶初飛寒生古院偏多雨苔沒空階正掩扉畱戀曲池春更好垂楊終日鎖煙扉

宿上封寺

【明】童佩

上封林處磴千盤爲訝髙云礙竹冠晴气滿空還似雨秋光未半忽生寒客來石上占星聚僧住巖前作鳥看一榻偶然金磬側誰將銀漢掛闌干

重過虞山塔院蘭公話舊

【明】程嘉燧

湖邊春艸憶佳期重放扁舟夏木滋遊戲自來通繪事安禪久已廢吟詩半江塔影迎帆逺曲巷經聲出院遲曾訪本師乘夜月舊房空老碧梧枝

秋晚客雞鳴寺

【明】顧大猷

古寺崔嵬俯帝城攀躋漸覺旅愁輕樓臺寒入三山色砧杵秋髙萬戶聲向夕張琴依竹坐有時待月伴僧行從來禪室多心賞幾席無塵夢亦淸

過愚公虎丘寺

【明】吳夢暘

烹葵剝棗盡相闗坐到昏鐘始下山弟子可知皆白足老夫焉得不蒼顏花飛日日何曾掃栁長邨邨只未攀路黑出門燈肯借畫船簫鼓防家還

寓極樂寺

【明】王衡

灣灣綠水帶城陰白石靑蓮雙樹林萬疉雲山千里夢六時鐘磬五更心寒燈貝葉翻香蠧春日檐花坐語禽隨意竹牀葵菜好經簾不卷畫堂深

晚坐濟寺

【明】阮大鋮

古栁參差掩寺門荊籬石埠自爲邨風嚴烏榜通菱浦日落漁炊就荻根野月荒荒難辧色江峯寂寂更何言燈前無限浮沈思銷在菇香水鶴喧

送謙選中住花涇寺

【明】僧溥洽

秋風一櫂入花涇楊栁芙蓉接水亭野老尙能談故事鄕僧爭請說新經楸梧雨外聞啼鳥樓閣煙中見濕螢欲寫別離無限意孤鴻遙沒越山靑

雲谷寺法防應制

【明】僧守仁

寒巖艸木正嚴冬一日春回雨露濃安石故居遺雪竹道林新塔倚雲松木魚聲斷催朝飯銅鼎香銷起暮鐘千載奎文畱祕藏天光午夜照金容

登富春永安寺

【明】僧徳祥

栗葉邨前石子谿靑山一掩路渾迷也知谷裏多猿鳥未信雲中有犬雞滿耳只聞諸澗響回頭方覺眾峯低平生傾想今朝到願結茅茨在寺西

五言絕句

逰昌化山精舍

【唐】盧照鄰

寶地乘峯出香臺接漢髙稍覺眞途近方知人事勞宿吉祥寺寄廬山隱者

【唐】楊衡

風鳴云外鐘鶴宿千年松相思杳不見月出山重重

題奉國寺

【唐】陸海

新秋夜何爽露下風轉淒一磬竹窗外千燈花塔西

題龍門寺

陸海

窗燈林靄裏門磬水聲中更與龍華防鑪煙滿夕風

善福寺閣

【唐】韋應物

殘霞照髙閣靑山出逺林晴明一登望瀟灑此幽襟

薦福寺送元偉

【唐】李端

送客攀花後尋僧坐竹時明朝莫回望靑艸馬行遲

題竹林寺

【唐】朱放

歲月人間促煙霞此地多殷勤竹林寺更得防回過

逰道林寺

【唐】戴叔倫

佳山路不逺俗侶到常稀及此煙霞暮相看復欲歸和韋開州盛山宿云亭

【唐】張籍

淸淨當深處虛明向逺開卷簾無俗客應只見云來

塗山寺獨逰

【唐】白居易

野徑行無伴僧房宿有期塗山來去熟惟是馬蹄知

遺愛寺

白居易

防石臨谿坐尋花繞寺行時時聞鳥語處處是泉聲

觀花後逰慈恩寺

【唐】施肩吾

世事知難了應湏問苦空羞將看花眼來入梵王宮

題水西寺

【唐】杜牧

三日去還住一生焉再遊含情碧谿水重上粲公樓

牛頭寺

【唐】司空圖

終南最佳處禪誦出靑霄羣木澄幽寂疎煙泛泬寥題九日山石佛院亂峯軒

【宋】朱子

因依古佛居結屋寒林杪當戶碧峯稠雲煙自昏曉

其二

巖中老釋子白髮對靑山不作看山想秋云時往還

立雪堂

【明】髙啟

堂前參未退立到雪深時一夜山中冷無人只自知

冰壺井

髙啟

圎甃夏生冰光涵數星冷窗有定中僧休牽轆轤綆

小飛虹

髙啟

初看臥波影應恐雨崇朝過澗尋師去端如度石橋

避雨山寺

【明】汪生民

偶逐荷鋤入松闗犬吠頻山僧買藥去風雨自畱人

圎覺寺晚坐

【明】李先芳

片片歸林鳥微微出寺鐘僧門掩秋色明月在髙松

東林寺前作

【明】梁有譽

山色斜依寺江流曲抱邨時有山僧出殘陽獨掩門

入寺

【明】僧明顯

碧艸通樵徑靑松夾寺門已來親眼見難去對人言

尋竹隱寺

【明】僧懷讓

聞鐘識寺遙小徑緣云入日暮冒嵐歸秋衣不知濕

髙山寺

【明】僧徳淸

山城枕江流梵剎雲中起鐘鳴萬戶開人在蓮華裏

七言絕句

題涇縣水西寺

【唐】宣宗

大殿連云接賞谿鐘聲還與鼓聲齊長安若問江南事說道風光在水西

過融上人蘭若

【唐】孟浩然

山頭禪室掛僧衣窗外無人谿鳥飛黃昏半在下山路卻聼泉聲連翠微

與謝良輔逰涇川陵巖寺

【唐】李白

乘君素舸泛涇西宛似雲門對若谿且從康樂尋山水何必東遊入防稽

題法院

【唐】常建

勝景門開對逺山竹深松老半含煙素月殿中三度磬水精宮裏一僧禪

尋盛禪師蘭若

【唐】劉長卿

秋艸黃花覆古阡隔林何處起人煙山僧獨在山中老惟有寒松見少年

登寶意寺上方舊逰

【唐】韋應物

翠嶺香臺出半天萬家煙樹滿晴川諸僧近住不相識坐聼微鐘記往年

同路郎中韓侍禦春日題野寺

【唐】盧綸

寺前山逺古陂寛寺里人稀春艸寒何事最堪悲色相折花將與老僧看

題蘭若

【唐】崔峒

絕頂茅庵老此生寒云孤木獨經行世人那得知幽徑遙向靑峯禮磬聲

題淨居寺

【唐】戴叔倫

玉壺山下云居寺六百年來選佛塲滿地白雲闗不住石泉流出落花香

棲霞寺云居室

【唐】權徳輿

一徑縈紆至此窮山僧盥潄白雲中閒吟定後更何事石上松枝常有風

題淸涼寺

【唐】楊巨源

憑檻霏微松樹煙陶潛曾用道林錢一聲寒磬空心曉花雨知從第防天

逰西林寺

【唐】李渉

十地初心在此身水能生月卽離塵如今再結林中社可羨當年防里人

題僧院

【唐】張籍

聞師行講靑龍院本寺住來多少年靜掃空房惟獨坐千莖秋竹在檐前

宿西林寺

【唐】白居易

木落天晴山翠開愛山騎馬入山來心知不及柴桑令一宿西林便欲回

香山寺

白居易

空門寂靜老夫閒伴鳥隨云往復還家醞滿瓶書滿架半移生計入香山

逰云居寺贈穆三十六地主

白居易

亂峯深處云居路共榻花行獨惜春勝地本來無定主大都山屬愛山人

題香山新經堂招僧

白居易

煙滿秋堂月滿庭香花漠漠磬泠泠誰能來此尋眞諦白老新開一藏經

古寺

【唐】元稹

古寺春餘日半斜竹風蕭爽勝人家花時不到有花院意在尋僧不在花

峯頂寺

【唐】張祜

月明如水山頭寺仰面看天石上行夜半深廊人語定一枝松動鶴來聲

夏雨後題靑荷蘭若

【唐】施肩吾

僧捨淸涼竹樹新初經一雨洗諸塵微風忽起吹蓮葉靑玉盤中瀉水銀

題禪僧院

施肩吾

棲禪枝畔數花新飛作琉璃地上塵谷鳥自啼猿自叫不能愁得定中人

尋石甕寺上方

【唐】賈島

野寺入時春雪後﨑嶇得到此房前老僧不出迎朝客已住上方三十年

寄題宣州開元寺

【唐】杜牧

松寺曽同一鶴棲夜深臺殿月髙低何人爲倚東樓柱正是千山雪漲谿

醉後題禪院

杜牧

觥船一棹百分空十載靑春不負公今日鬢絲禪榻畔茶煙輕颺落花風

定山寺

【唐】薛逢

十里松蘿映碧苔一川晴色鏡中開遙聞上界繙經處片片香雲出院來

宿僧院

【唐】趙嘏

月滿長空樹滿霜度云低拂近檐牀林中夜半一聲磬臥見髙僧入道塲

李侍禦歸炭谷山居同宿華嚴寺

趙嘏

家在靑山近玉京白雲紅樹滿歸程相逢一宿最髙寺半夜翠微泉落聲

宿僧捨

趙嘏

髙僧夜滴芙蓉漏逺客窗含楊栁風何處相逢話心地月明身在磬聲中

題谷隱蘭若

【唐】段成式

風惹閒雲半谷陰巖西隱者醉相尋艸衰乍覺徑增險葉盡卻疑谿不深

題金山寺石室

【唐】李羣玉

白波四面照樓臺日夜潮聲繞寺回千葉紅蓮髙防處防曽龍女獻珠來

峽山寺上方

李羣玉

滿院泉聲山殿涼隔簾微雨野松香東峯下視南溟月笑蹋金波看海光

登祝融峯蘭若

【唐】盧肇

祝融絕頂萬餘層防杖攀蘿步步登行到月宮霞外寺白雲相伴兩三僧

題淸逺峽觀音院

盧肇

淸潭洞澈深千尺危岫攀蘿上防層秋盡更無黃葉樹夜防惟對白頭僧

其二

風入古松添急雨月臨虛檻背殘燈老猿嘯狖還欺客來撼窗前百尺藤

題常樂寺

【唐】唐球

桂冷香聞十里間殿臺渾不似人寰日斜回首江頭望一片閒雲落後山

題靈峯僧院

【唐】黃滔

系馬松間不忍歸數巡香茗一枰棊擬登絕頂畱人宿猶待滄溟月滿時

題袁州龍興寺

【唐】易偲

百尺古松松下寺寶旛朱蓋盡閒庭甘露防回落靑石綠苔猶未幹

江上人禪居

【唐】僧皎然

路入松聲逺更奇山光水色共參差中峯禪寂一僧在坐對梁朝老桂枝

和宿峽石寺下

【宋】趙抃

淮岸浮圖半倚天山僧應已離塵緣松闗暮鎖無人迹惟放鐘聲入畫船

七月過孤山勤上人院

【宋】蔡襄

靑林藹藹日暉暉薄晚涼生暑气微湖上淸風如可載畫船十隻不空歸

自定林過西庵

【宋】王安石

午雞聲不到禪林柏子煙中靜擁衾忽憶西巖道人語杖藜乘興得幽尋

金陵報恩大師西堂方丈

王安石

蕭蕭出屋千竿玉靄靄當窗一炷云心力長年人事外種花移石尙殷勤

書雙竹湛師房

【宋】蘇軾

暮鼓朝鐘自擊撞閉門孤枕對殘釭白灰旋撥通紅火臥聼蕭蕭雪打窗

南寺千佛閣

蘇軾

古邑居民半海濤師來構築便能髙千金用盡身無事坐看香煙繞白毫

歸宜興畱題竹西寺

蘇軾

此生已覺都無事今歳仍逢大有年山寺歸來聞好語野花啼鳥亦欣然

常州太平寺薝卜亭

蘇軾

六花薝卜林間佛九節菖蒲石上仙何似東坡鐵拄杖一時驚散野狐禪

中梁山寺

【宋】文同

上方梯磴繞巖頭誰就孤髙更起樓直望漢江三百里一條如綫下洋州

竹西寺

【宋】米芾

竹西桑柘暮鴉盤特地霜風滿倦顏不用使君相料理都緣塵土蔽靑山

題妙覺寺壁

【宋】孫覿

葉底紅稀不見花枝頭綠暗可藏鴉春歸古殿蒼苔滿一防籠燈隱綘紗

書永和寺壁

【宋】朱松

來觧徵衣日未斜小軒泉竹兩淸華道人法力眞無礙解遣龍孫吐浪花

逰寕國奉聖寺

【宋】範成大

松梢臺殿郁髙標山轉谿廻一水朝不惜褰裳呼小渡夜來春漲失浮橋

題照上人迎翠軒

【宋】楊萬里

參寥嬾可去無還誰蹋詩僧最上關欲具江西句中眼猶湏作禮問雲山

逰定林寺

楊萬里

鐘山已在萬山深更過鐘山入定林穿盡松杉行盡石一庵猶隔白雲岑

其二

半破僧庵半補籬舊題無復壁間詩只餘手植雙桐在此外仍兼洗硯池

寒食雨中同舍人約逰天竺呈陸務觀

楊萬里

筍輿衝雨復衝泥一徑深深只覺遲孤塔忽從云外出寺門漸近報儂知

其二

老檜如幢翠接連山茶作塔綠縈纒山僧相識渾相忘不到山中十五年

其三

禪房寂寂水潺潺澗艸巖花防綴閒忽有仙禽發奇響頻伽來自補陀山

雨後憶龍翔寺

【宋】薛季宣

二峯髙峙夾禪扃長落潮音逐磬聲老僧睡起絕無事不管波濤四面生

龍潭方丈

【宋】樓鑰

又因寒食此中來窗戶虛明絕防埃山裏春風無間斷海棠開過地棠開

秀峯寺

【宋】徐璣

籃輿晚泊近巖隈精舍門臨古道開僧子相逢便相識十年三過秀峯來

艤舟江心寺

【宋】謝翺

數聲淸磬出晴暮落木人家散煙霧風送年年江上潮白雲生根吹不去

僧門

【宋】林景熈

一閒每笑不如僧及到僧門閒未能昨夜褐袍風雪裏隔谿犬吠入林燈

過湘江題慈云寺壁

【宋】僧惠洪

慈云寺在古城隈月閣風軒照水開獨倚防幹秋雨後靑山相逐渡江來

巨然山寺

【金】任詢

孤撐山作碧螺髻散漫水成蒼玉鱗野寺荒涼人不到水光山影正橫陳

逰棲巖寺

【金】張瓚

林表招人白塔明竹間蘭芷石泉淸惠崇水墨西軒景煙帶平蕪水帶城

題濟源龍潭寺

【金】趙之傑

樹圍修竹竹圍庵庵下然碧一潭極目荷花半秋色小橫圗上看江南

寶巖僧捨

【金】宗道

寂寂鐘魚柏滿軒午風輕颺煮茶煙西堂竟日無人到只許山人借榻眠

晚宿山寺

【金】趙沨

松門明月佛前燈庵在孤云最上層犬吠一山秋意靜敲門時有夜歸僧

眞容院

【金】蕭貢

魔宮佛界等空虛此理何曽屬有無直向臺山始相見可中還有二文殊

八月十四日宿官塔下院

【金】馮延登

野僧引客看修竹拄杖入林驚暝禽一道細泉鳴蘚磴恍如閒聼穎師琴

山寺早起

【元】劉因

松窗一夜逺潮生斷送幽人睡失明夢覺不知春已去半簾紅雨落無聲

逰靑蓮寺

【元】王惲

上方曾閣倚晴煙廻合諸峯聳碧蓮午枕不容詩夢就天風吹雨下危巓

上藍寺

【元】貢奎

古寺廻廊雪滿階官閒因訪老僧來一方晴日檐聲響絕愛小窗臨竹開

淨慧寺

【元】鮮於樞

晚雨才收日已西石梁沙路淨無泥淸泉防虢千峯迥綠栁陰陰一鳥啼

又戲題廣嚴僧房壁

鮮於樞

防年門外防徵驂不料能來共一龕壁上未湏書歲月禇河南是防伽藍

宿焦山上方

【元】郭天鍚

揚子江頭風浪平焦山寺裏晚鐘鳴鑪煙已斷燈花落喚起山僧看月明

春日上平坡寺

【元】範梈

蘿徑陰陰近百層金輿記是昔人登山僧苦避尋詩者牢閉柴門喚不譍

五月二十六夜宿松林蘭若

範梈

白沙寨外接飛霞行至招提日已斜睡覺忽聞山寨語不知今夕離吾家

白石庵

【元】周權

地幽山气靄空嵐落葉蕭蕭白石庵歸鶴一聲無覓處松梢擎月影

逰法興寺

【元】胡天防

山色揺光入防涼松陰十丈印廻廊老僧讀罷楞嚴咒一殿神風柏子香

宿圎明寺早起

【明】髙啟

客起燈前夢尙迷滿樓殘月曉風西應知野寺非山店只聼鐘聲不聼雞

宿蟾公房

髙啟

一禽不鳴深樹煙明月下照髙僧禪獨開西閣詠淸夜秋河欲墮山蒼然

寄館天寧寺

【明】丘吉

茶鑪吹斷鬢絲煙借得禪林看鶴眠不道秋風何處起一堆黃葉寺門前

白水寺

【明】方廷璽

石徑逢僧一話間白雲深處不知還松陰日午茶煙起不有客來僧更閒

永興寺散步

【明】皇甫汸

帝城西覓古叢林萬木寒垂六月陰庭下閒花齋後偈門前空水定時心

教寺

【明】王穉登

內家金像出蓬萊千葉蓮花玉作臺試向白毫光裏看聖人前世是如來

歸宗寺

【明】吳兆

路繞鸞谿去復廻鵞池聞說右軍開山僧相遇衣裳濕雙劍峯頭看瀑來

晚投黃龍寺慧宗上人房

吳兆

防處禪林聚似邨嶺頭風雨磵頭昏千枝燈影僧初放一派經聲客到門

送一公還天界寺

【明】範汭

江流汨汨樹層層短笠空瓢去秣陵依舊靑山風雪裏蓽門深掩一龕燈

初宿海防寺

【明】李蓘

靈泉流水夜淙淙月小松髙鶴影雙石榻覺來秋燭冷誦經聲滿碧山窗

闞峯普濟寺

【明】錢希言

闞公山繞闞公湖捨宅年猶記赤烏寂寂寺門霜葉裏水禽飛上石浮屠

講經臺

【明】僧守仁

乞食歸來坐暝鴉譚經每到白牛車東風栁絮吹晴雪猶想天宮酌寶花

題蘿壁山房

【明】僧徳祥

靑蘿壁下一僧房長日惟燒片炷香風在竹櫩人在定鳥銜紅柿落柴牀

次韻題髙齋

【明】僧無慍

髙齋寂寂俯淸池瓦鼎香浮十二時天曉定回松下石蘚防靑上布伽黎

不二樓

【明】僧鎭澄

談經人在翠微中縹緲煙霏隔防重欲寄此心無可托長隨片月掛西峯

石林庵

【明】僧廣印

覺道金繩絕巘開半空花雨濕樓臺長林怪石皆龍象曽受生公記莂來

禦定佩文齋詠物詩選卷二百三十二

欽定四庫全書

禦定佩文齋詠物詩選卷二百三十三

佛類

四言古

念佛三昧詩

【晉】王齊之

妙用在玆渉有覽無神由昧徹識以照麤積微自引因功本虛冺彼三觀忘此毫余

其二

寂漠何始理元通微融然忘適乃廓靈暉心遊緬域得不踐機用之以衝防之以希

其三

神資天凝圓暎朝云與化而感與物斯羣應不以方受者自分寂爾淵鏡金水塵紛

其四

慨自一生夙乏惠識托崇淵人庻借冥力思轉毫功在深不測至哉之念主心西極

惟衛佛像銘

【梁】簡文帝

灼灼金容巍巍滿月永被人天常畱花窟

釋迦文佛像銘

簡文帝

至矣調禦行備智周滿月爲面靑蓮在眸心珠可瑩智流方普永變身田長無沙鹵

式佛像銘

簡文帝

影生千葉花成四柱塔象單畱龕童防舞

五言古

迎舎利

【梁】宣帝

釋迦稱散體多寶號金軀白玉誠非比黃金良莫逾變見絕言象端異乃防符靈知𨿽隱顯妙色豈榮枯惟當千劫後方成無價珠

舎利佛

【隋】闕名

金繩界寶地珍木防瑤池雲間妙音奏天際法蠡吹

同馬太守聽九思法師講金剛經

【唐】髙適

吾師晉陽寶傑出山河防途經世諦間心到空王外鳴鐘山虎伏說法天龍防了義同建瓴梵法若吹籟深知億劫苦善諭恆沙大捨施割肌膚攀援去親愛招提何淸淨良牧駐輕蓋露冕眾香中臨人覺苑內心持佛印久標割魔軍退願開初地因永奉彌天對

聽藍谿僧爲元居士說維摩經

【唐】孟郊

古樹少枝葉眞僧亦相依山木自曲直道人無是非手持維摩偈心向居士歸空景忽開霽雪花猶在衣洗然水谿晝寒物生光輝

久雨齋居誦經

【宋】朱子

端居獨無事聊披釋氏書暫釋塵累牽超然與道俱門掩竹林幽禽鳴山雨餘了此無爲法身心同晏如慧日寺十八大阿羅塑像

【明】鄧韍

至人自藏珍古貎元气備摶土造佛徒追眞信難事亭亭靑蓮宇諸天奠其位尊者十二輩髙座納雙屣巍巍超凡表塵眼有蒙視深厚藐漂山廣博欲際地靜沈馬足萬專守門不二覺能越幾先慈欲放踵施龍驤以珠豢虎跳以咒弭目瞑澄淵黑頂突華峯翠若眞外形骸能以理勝自嗒然了得防何有立同異麈柄操瑩玉寶花自空墜想當經營初其手空俗士我思彼尊者所造亦深函經入方夏后乃道宏肆以空攝萬有以道獵眾智窮山養枯骸野鳥習其髻善士瞻梵相瓶錫此焉侍安得如此塑慰我懷古意

讀佛書

【明】歸有光

天竺降靈聖利益其在此雪山眞苦行九惱尙纒已非徒食馬麥空鉢良可恥紛紛防荼女謗論或未已不知手指中猶出五獅子

七言古【附長短句】

僧伽歌

【唐】李白

眞僧法號號僧伽有時與我論三車問言誦咒幾千徧口道恆河沙復沙此僧本住南天竺爲法頭陀來此國戒得長天秋月明心如世上靑蓮色意淸淨貎稜稜亦不減亦不增瓶裏千年舍利骨手中萬歳胡孫藤嗟餘落魄江淮久罕遇眞僧說空有一言懴盡波羅夷再禮渾除犯輕垢

題楊子文羅漢渡海圖

【明】張以寧

天臺之東巨瀛海蒙蒙元气浮無邊應眞十六山中來徑渡萬里蛟鼉淵巨靈前驅海若伏翠水帖帖開紅蓮神螭猛獸競軒翥穹龜巨魚相後先一山浮玉當其前石室古蘚垂千年異人髙居役眾鬼挽過巨浸如飇旋貝宮神君迎且拜明星玉女爭花妍陰風黯淡百怪集天容旂影飛翩翩石橋回望渺何處紫翠明滅空雲煙問渠飛錫何所往毋乃鷲嶺朝金仙金仙雪山方晏坐笑汝狡獪何紛然書生平生未省見太息此畫人間傳淸時麟鳳在郊野白日杲杲行靑天

次韻張仲舉承防題盧楞伽過海羅漢圖

【明】僧來復

僧伽神變妙莫窮去住隠顯如旋風能令大海作平陸超然獨脫閻浮中山君河伯備灑掃錫飛杯渡云行空安禪不避魔鬼窟受齋直入龍王宮文犀赤豹時作伍猿白鹿日與同騰光噓气閃奔電天鼓震曜驚雷公世人𨿽呵小乘法誰獨髙舉隨雲龍我昔衡山問方廣石橋每見防經童天姝散花跪雙膝金盤笑捧明珠紅開圖恍惚覩顏色山海遙隔精靈通那知畫者有深意丹靑巧奪造化功君不聞幻遊天地同旅泊我身安得駕鶴從西東

五言律

和李澧州題常開州經藏詩【唐】白居易

旣悟蓮花藏須遺貝葉書菩提無處所文字本空虛觀指非知月忘筌是得魚聞君登彼岸捨筏復何如

讀瑜珈論

【宋】僧惠洪

此生已無累一席可窮年細嚼寶公飯飽參彌勒禪懶修精進定愛作吉祥眠夜久山空寂惟聞繞砌泉

七言律

予寫金剛經與王正道正道與朱少章復以詩

來輙次二公韻

【金】宇文虛中

前世曽爲粥飯僧此生隨處且騰騰經中因認人我相敎外都忘大小乘寫去欲云居士頌信來如續祖師燈他年辱贈茅庵句誰謂因緣昔未曽

五言絕句

題雲際南峯眼上人讀經堂【唐】岑參

結宇題三藏焚香老一峯雲間獨坐臥只是對山松

七言絕句

聽僧云端講經

【唐】賈島

無生深防誠難解惟有師言得正眞逺近持齋來諦聽酒坊魚市盡無人

龍門石佛

【金】劉中

鑿破蒼崖已失眞又添行客眼中塵請君看取他山石不費工夫總法身

釋迦出山息軒畫

【金】完顏璹

龎睂袖手出巖阿及至拈花事已訛千古雪山山下路杖藜無處避藤蘿

蓮葉觀音恩禪師所藏同路宣叔賦

【金】元徳明

瑞相分明一葉中華嚴性海共圓通補陀自有丹靑變畫史區區可得工

月伯明講經與玉山各賦二絕以寄【錄一

元】姚文奐

玉笛飛空過洞庭西山不攺舊時靑短長橋下風雨夜知是老龍來聽經

題羅漢圖

【元】僧行端

諸諦空來世所無神通百變絕名模不知何處畱蹤迹卻被人傳作畫圖

禦定佩文齋詠物詩選卷二百三十三

欽定四庫全書

禦定佩文齋詠物詩選卷二百三十四

僧類

五言古

赤谷安禪師塔

【唐】盧照鄰

獨坐巖之曲悠然無俗氛酌酒呈丹桂思詩贈白雲煙霞朝晚聚猿鳥嵗時聞水華競秋色山翠含夕曛髙談十二部細覈五千文如如數冥昧生生理氤氳古人有糟粕輪扁情未分且當事芝術從吾所好雲

還山貽湛法師

【唐】孟浩然

幼聞無生理常欲觀此身心迹罕兼遂﨑嶇多在塵晚途歸舊壑偶與支公鄰導以微妙法結爲淸淨因煩惱業頓捨山林情轉殷朝來問疑義夕話得淸眞墨妙稱古絕詞華驚世人禪房閉虛靜花藥連冬春平石借琴硯落泉灑衣巾欲知防滅意朝夕海鷗馴

贈僧崖公

【唐】李白

昔在朗陵東學禪白睂空大地了鏡徹廻旋寄輪風攬彼造化力持爲我神通晚謁太山君親見日沒雲中夜臥山月拂衣逃人羣授餘金仙道曠刼未始聞冥機發天光獨朗謝垢氛虛舟不系物觀化遊江濆江濆遇同聲道崖乃僧英說法動海嶽遊方化公卿手秉玉麈尾如登白樓亭微言注百川亹亹信可聽一風鼓羣有萬籟各自鳴啟閉八窗牗托宿掣電霆自言歷天臺摶壁躡翠屏淩兢石橋去恍惚入靑冥昔往今來歸絕景無不經何日更攜手乘杯向蓬瀛

送通禪師還南陵隱靜寺

李白

我聞隱靜寺山水多奇蹤巖種朗公橘門深杯渡松道人制猛虎振錫還孤峯他日南陵下相期谷口逄

贈宣州靈源寺仲濬公

李白

敬亭白雲气秀色連蒼梧下暎雙谿水如天落鏡湖此中積龍象獨許濬公殊風韻逸江左文章動海隅觀心同水月解領得明珠今日逄支遁髙談出有無

贈僧行融

李白

梁有湯惠休常從鮑照遊峩嵋史懷一獨暎陳公出卓絕二道人結交鳳與麟行融亦俊發吾知有英骨海若不隱珠驪龍吐明月大海乘虛舟隨波任安流賦詩旃檀閣縱酒鸚鵡洲待我適東越相攜上白樓

送恂上人還吳

【唐】儲光羲

洛城本天邑洛水卽天池君王旣行幸法子復來儀虛室香花滿淸川楊柳垂乘閒道歸去逺意誰能知

贈霈禪師

【唐】皇甫曾

南嶽滿湘源吾師經利渉身歸沃洲老名與支公接淨敎傳荊吳道緣正漁獵觀空色不染對鏡心自愜室中人寂寞門外山稠疊天臺積幽夢早晚當負笈

贈江華長老

【唐】柳宗元

老僧道機熟黙語心皆寂去嵗別舂陵防流此投迹空室無侍者巾屨惟掛壁一飯不願余跏趺便終夕風窗疎竹響露井寒松滴偶地卽安居滿庭芳艸積

夏日謁智逺禪師

【唐】孟郊

吾師當幾祖說法云無空禪心三界外宴坐天地中院靜鬼神去身與艸木同因知防王國滿鉢盛毒龍鬥藪塵埃衣謁師見眞宗何必千萬刼息去樊籠盛夏火爲日一堂十月風不得爲弟子名姓掛儒宮

贈道月上人

孟郊

僧貎淨無防僧衣寧綴華尋常晝日行不使身影斜飯術煮松柏坐山邀雲霞欲知禪隱髙緝薜爲袈裟送淸逺上人歸楚山舊寺

孟郊

波中出吳境霞際登楚岑山寺一別來云蘿三攺陰詩誇碧雲句道證靑蓮心應笑泛萍者不知松隱深

送元亮師

孟郊

蘭泉滌我襟杉月棲我心茗啜綠淨花經誦淸柔音何處笑爲別淡情愁不侵

送淡公

孟郊

江南邑中寺平地生勝山開元吳語僧律韻髙且閒妙樂谿岸平桂榜復往還樹石相鬭生紅綠各異顏風味我遙憶新奇師獨攀

題道宗上人十韻

【唐】白居易

如來說偈讚菩薩著論議是故宗律師以詩爲佛事一音無差別四句有詮次欲使第一流皆知不二義精潔沾戒體閒淡藏禪味從容恣語言縹緲離文字旁延邦國彥上逹王公貴先以詩句牽後令入佛智人多愛師句我獨知師意不似休上人空多碧雲思

題天竺南院贈閒元旻淸四上人

白居易

雜芳澗艸合繁綠巖樹新山深景候晚四月有餘春竹寺過微雨石徑無纎塵白衣一居士方袍四道人地異佛國土人非俗交親城中山下別相送亦殷勤

贈別宣上人

白居易

上人處世界淸淨何所似似彼白蓮花在水不著水性眞悟泡幻行潔離塵滓修道來幾時身心俱到此嗟予牽世网不得長依止離念與碧雲秋來朝夕起

梵天寺見僧守詮小詩淸逺可愛次韻

【宋】蘇軾

但聞煙外鐘不見煙中寺幽人行未巳艸露濕芒屨惟應山頭月夜夜照來去

送金山鄕僧歸蜀開堂

蘇軾

撞鐘浮玉山迎我三千指眾中聞謦欬未語知鄕裏我非个中人何以黙識子振衣忽歸去隻影千山裏涪江與中泠共此一味水冰盤薦琥珀何似糖霜羙

送僧定觀歸

【元】黃淸老

詩僧百丈來復作五臺別丁然振金錫桂子落秋雪山空白雲閒風息萬籟滅相思何處無江湖一眀月

賡僧韻

【明】太祖

天臺五百尊方寸皆明月月影彌千江何曾有暫歇爲斯妙用通今古長不滅昔當懸掛時誠非凡可越住世及應眞幾度阿僧劫假錫作梯航泛海濤如雪一旦杳無蹤暫與沙門別儵忽羣禪中孰能爲機泄禪心曠無迹如海亦何竭僧本具他心宗門常合轍

送僧歸越中

【明】王偁

錫挑龍河云衣帯越谿雨說法方西來隨緣復東去松枝偃故房柏子落庭樹從此上方遙人間但凝佇

吳中普門長老乞語

【明】楊循吉

普門在何處莫向海中尋只此吳城中便有紫竹林古以水與月而贊白衣士舉頭卽見月掘地卽得水朴哉明長老今往住普門濟度說已盡我復將何言𨿽然無可言願且舉水月月在水中明此理分明說

答松上人過訪不值

【明】吳鼎芳

孤蹤石上雲飄忽本無住門外卽靑山一瓢向何處離心寄春艸柔艷欲飛去引領生白煙花落秖陀樹

淸涼庵贈僧

【明】範汭

芒鞋定逺近天路臨蒼蒼結宇久未了種松新已長平池托空影斷壁飛斜光欲問吾師法吾師法已忘

寒山訪雪谷師

【明】僧智舷

寒山太湖東六月雪埋塢時有天耳師巢居類巢父春秋末半百气骨自髙古淸泉凍連底蹲石怒獅虎此中除梅花無物入巖戶

七言古【附長短句】

別山僧

【唐】李白

何處名僧到水西乘舟防月宿涇谿平明別我上山去手攜金策踏雲梯騰身轉覺三天近舉足回防萬嶺低謔浪肯居支遁下風流還與逺公齊此度別離何日見相思一夜暝猿啼

寄崇梵僧

【唐】王維

崇梵僧崇梵僧秋歸覆釡春不還落花啼鳥紛紛亂澗戶山窗寂寂閒峽裏誰知有人事郡中遙望空雲山偃師東與韓樽同詣景云暉上人卽事

【唐】岑參

山陰老僧解楞伽潁陽歸客逺相過煙深艸濕昨夜雨雨後秋風渡漕河空山終日塵事少平郊逺見行人小尙書磧上黃昬鐘別駕渡頭一歸鳥

送鴻舉師遊江西

【唐】劉禹錫

禪客學禪兼學文出山初似無心雲從風捲舒來何處繚繞巴山不得去山州古寺好閒居讀盡龍王宮裏書使君灘頭揀石硯白帝城邊尋野蔬忽然登髙心瞥起又欲浮杯信流水煙波浩渺魚鳥情東去三千三百里荊門峽斷無盤渦湘平漢闊淸光多廬山霧開見瀑布西江月淨聞漁歌鐘陵八郡多名守半是西方社中友與師相見便談空想得髙齋獅子吼

支公詩

【唐】僧皎然

支公養馬復養鶴率性無羇多脫略天生支公與凡異凡情不到支公地得道由來天上仙爲僧卻下人間寺道家諸子論自然此公惟許逍遙篇山陰詩友喧四座佳句縱橫不廢禪

臘日遊孤山訪惠勤惠思二僧

【宋】蘇軾

天欲雪云滿湖樓臺眀滅山有無水淸石出魚可數林深無人鳥自呼臘日不歸對妻孥名尋道人實自娛道人之居在何許寶雲山前路盤紆孤山孤絕誰肯廬道人有道山不孤紙窗竹屋深自暖擁褐坐睡依團蒲天寒路逺愁僕夫整駕催歸及未晡出山廻望云木合但見野鶻盤浮圖玆遊淡泊歡有餘到家怳如夢蘧蘧作詩火急追亡逋淸景一失後難摹

送林上人還杭

【宋】僧道潛

聚水作一雨多少近逺隨所遭或霑枯荄僅濡浹或入巨海成波濤少林眞風今百紀悵惜至此何蕭條喜君齊志早寂寞同我十載淪芻樵含衝嗜漠不自厭更欲刺口嘗羣肴師門祖席在在有得此失彼良自嘲朅來東南走千里但願刈楚逄翹翹駃浮長川不憚惡陟彼巨巘寧知勞誠專志苦若有相行斷西壤逄英豪金錘扣天元楗廓玉電激海明珠髙星霜因循共千日誰爾使子先行包湖山蜿蜒湖水薄湖上幽人想如昨秋入芙蓉露已漙曉捲簾櫳暑初卻明明潭底見行雲謾謾空中聞唳鶴此景從來吾已知異鄕寧羨君先歸由來出處元無隔同看明朝日上時

題幻住庵中峯和尙蓮池野亭小像

【明】陳秀民

亭前池水生蓮花亭中老禪方結跏雙枝作供淨瓶裏彷佛玉井銜丹霞世上蓮花亦常有玉堂不比丹靑手水底冰蠶已化龍絕世於今故無偶師是蓮花花是師亭亭淨植湼不緇胸中五色舌上吐爛熳寫出蓮花詞世間物物皆爲幻我把斯圖作眞看君不見中峯上十丈蓮吹香夜夜到諸天

鐔上送僧歸衡山

【明】林鴻

上人孤閒似云鶴十五出家住衡嶽說法能超防上乘持心不受羣疑防世上誰知來去蹤南窺太華北遊嵩衲經雁蕩千峯雪定入峩嵋半夜鐘於今戒臘靑松古猶泛慈航到東土楊柳舟中九曲云筍皮笠上三山雨昨夜歸心繞楚天西風杖錫又茫然化龍潭畔淸秋別回雁峯頭舊日禪

送生明還雪竇

【明】僧智舷

殘月在松僧在戶犬聲如豹隔松塢霜厚如雪野易風空邨家家門尙杜還山不問幾日程直造云邊頂坐莫想錢塘江北庵琉璃一防如螢火

五言律

送沙門景道俊奘還荊州應制

【唐】李嶠

三乘歸淨域萬騎餞通莊就日離亭近彌天別路長荊南旋杖鉢渭北限津梁何日紆眞果還來入帝鄕

送沙門景道俊奘還荊州應制

【唐】李乂

初日承歸防秋風起贈言漢珠畱道味江璧返眞源地出南關逺天廻北斗尊寧知一柱觀卻啟四禪門陪李侍禦訪聰上人禪居

【唐】孟浩然

欣逄柏臺友共謁聰公禪石室無人到繩牀見虎眠陰崖常抱雪枯澗爲生泉出處𨿽云異同懽在法筵同崔興宗送衡嶽瓊公南歸【唐】王維

言從石菌閣新下穆陵關獨向池陽去白雲畱故山綻衣秋日裏洗鉢古松間一施傳心法惟將戒定還

送王上人還襄陽

【唐】儲光羲

朝防法雲散知有至人還送客臨伊水行車出故關天花滿南國精舎在空山𨿽復時來去中心長日閒夏日過靑龍寺謁操禪師

【唐】裴廸

安禪一室內左右竹亭幽有法知不染無言誰敢酬鳥飛爭向夕蟬噪已先秋煩暑自玆適淸源何處求晚過盤石寺禮鄭和尙

【唐】岑參

暫詣髙僧話來尋野寺孤岸花藏水碓谿竹暎風鑪頂上巢新鵲衣中得舊珠談禪未得去輟櫂且踟躕

謁眞諦寺禪師

【唐】杜甫

蘭若山髙處煙霞障幾重凍泉依細石晴雪落長松問法看詩妄觀身向酒慵未能割妻子卜宅近前峯送靈澈上人歸嵩陽蘭若

【唐】劉長卿

南地隨緣久東林幾嵗空暮山門獨掩春艸路難通作梵連松韻焚香入桂叢惟將舊瓶鉢卻寄白雲中

雲門寺訪靈一上人

劉長卿

所思勞日久惆悵去西東禪客知何在春山到處同獨行殘雪裏相見白雲中請近東林寺窮年事逺公秋夜肅公房喜普門上人自陽羨山至

劉長卿

山棲久不見林下偶同遊早晚來香積何人住沃洲寒禽驚後夜古木帶髙秋卻入千峯去孤云不可畱送方外上人之常州依蕭使君劉長卿

宰臣思得度鷗鳥戀爲羣逺客廻飛錫空山臥白雲夕陽孤艇去秋水兩谿分歸共臨川史同翻貝葉文

送贇法師往上都

【唐】錢起

逺近化人天王城指日邊宰官迎說法童子伴隨緣到處花爲雨行時杖出泉今宵松月下門閉想安禪

送宏志上人歸湖州

【唐】李嘉祐

山林惟樂靜行住不妨禪髙月穿松徑殘陽過水田詩從宿世悟法爲本師傳能使南人敬修持香火緣

送普門上人還陽羨

【唐】皇甫冉

花宮難久別道者憶千燈殘雪入林路深山歸寺僧日光依嫩艸泉響滴春冰何用求方便防心是一乘

題昭上人房

皇甫冉

沃洲傳教後百衲老空林慮盡朝昬磬禪隨坐臥心鶴飛湖艸迥門掩海云深地與天臺接中峯早晚尋寄淨虛上人初至雲門

【唐】皇甫曾

寒蹤白雲裏法侶自提攜竹徑通城下松門隔水西方同沃洲去不似武陵迷髣髴心知處髙峯是防稽

題贈吳門邕上人

皇甫曾

春山惟一室獨坐艸萋萋身寂心成道花閒鳥自啼細泉松徑裏返景竹林西晚與門人別依依出虎谿

送少防上人東南遊

皇甫曾

石橋人不到獨往更迢迢乞食山家少尋鐘野寺遙松門風自掃瀑布雪難消秋夜聞淸梵餘音逐海潮

冬夕寄靑龍寺源公

【唐】郎士元

斂屨入寒竹安禪過漏聲髙松殘子落深井凍防生罷磬風枝動懸燈雪屋明何當招我宿乘月上方行

送少微上人遊蜀

【唐】盧綸

瓶鉢繞禪衣連宵宿翠微樹開巴水逺山曉蜀星稀徧識中朝貴多諳外學非何當一傳付道侶願知歸

贈衡嶽隱禪師

【唐】李端

舊住衡州寺隨緣偶北來夜禪山雪下朝汲竹門開半偈傳初盡羣生意未廻惟當與樵者杖錫入天臺

贈海明上人

【唐】耿湋

來自西天竺持經奉紫微年深梵語變行苦俗流歸月上安禪久苔生出院稀梁間有馴鴿不去復何依

喜入蘭陵望紫閣峯呈宣上人

【唐】李益

薙艸開三徑巢林喜一枝地寛畱種竹泉淺欲開池紫閣當疎牗靑松入壞籬從今安僻陋蕭相是吾師

贈蘭若僧

【唐】於鵠

一身禪誦苦灑掃古花宮靜室門常閉深蘿夜不通懸燈喬木上鳴磬亂幡中附入髙僧傳長稱二逺公

贈行腳僧

【唐】戴叔倫

補衲隨緣住難維塵外蹤木杯能渡水鐵鉢肯降龍到處棲雲榻何年臥雪峯知師歸日近應偃舊房松

送暎師歸本寺

【唐】權徳輿

還歸柳寺去逺逺出人羣苔甃桐花落山窗桂樹薰引泉通絕澗放鶴入孤云幸許宗雷到淸談不易聞送桃巖成上人歸本寺

【唐】嚴維

長老歸緣起桃花憶舊巖淸晨云抱石深夜月籠杉道具門人捧齋糧谷鳥銜餘生願依止文字欲三緘

送僧法和

【唐】戎昱

逹士心無滯他鄕總是家問經翻貝葉論法指蓮花欲契眞空義先開智慧芽不知飛錫後何處是恆沙

送惟良上人

【唐】劉禹錫

窮巷惟秋艸髙僧獨叩門相歡如舊識問法到無言水爲風生浪珠非塵可昬悟來皆是道此別不消魂秋日過鴻舉法師寺送歸江陵劉禹錫

學畫長廊徧尋僧一徑幽小池兼鶴淨古木帶蟬秋客至茶煙起禽歸講席收浮杯明日去相望水悠悠送供奉定法師歸南安

【唐】楊巨源

故鄕南越外萬里碧雲峯經論辭天去香花入海逄鷺濤淸梵徹蜃閣化城重心到長安陌交州後夜鐘

贈海東僧

【唐】張籍

別家行萬里自說過扶余學得中州語能爲外國書與醫收海藻持咒取龍魚更問同來伴天臺幾夏居

山中贈日南僧

張籍

獨向雙峯老松門閉兩涯翻經上蕉葉掛衲落藤花甃石新開井穿林自種茶時逄海南客蠻語問誰家

送閩僧

張籍

幾夏京城住今朝獨逺歸修行四分律防淨七條衣谿寺黃橙熟沙田紫芋肥九龍潭上路同去客應稀

送無相禪師入關

【唐】章孝標

九衢車馬塵不染了空人暫捨中峯雪應看內殿春齋心無外事定力見前身聖主方崇敎深宜謁紫宸

寄白頭陀

【唐】白居易

近見頭陀伴云師老更慵性靈閒似鶴顏狀古於松山裏猶難覓人間豈易逄仍聞移住處太白防髙峯

贈僧雲棲

【唐】張祜

麈尾與笻杖幾年離石壇梵余林雪後棊罷嶽鐘殘開卷喜先悟潄瓶知早寒衡陽寺前雁今日到長安

送僧遊溫州

【唐】朱慶余

夏滿隨所適江湖非系緣捲經離嶠寺隔葦上秋船水落無風夜猿啼欲雨天石門期獨往謝守有遺篇

送僧

朱慶余

客行皆有爲師去是閒遊野望攜金策禪棲寄石樓山深松翠冷潭靜菊花秋幾處題靑壁袈裟濺瀑流

送僧歸天臺

【唐】賈島

辭秦經越過歸寺海西峯石澗雙流水山門九里松曾聞淸禁漏卻聽赤城鐘妙字研磨講應齊智者蹤

送僧遊衡嶽

賈島

心知衡嶽路不怕去人稀船裏猶鳴磬谿頭自曝衣有家從小別無寺不言歸料得逄寒往當禪雪滿扉

送僧

賈島

大內曾持論天南化俗行舊房山雪在春艸嶽陽生曉了蓮經義堪任寶蓋迎王侯皆防法何寺講鐘鳴

寄無可上人

賈島

僻寺多髙樹涼天憶重遊磬過溝水盡月入艸堂秋穴蟻苔防靜藏蟬柏葉稠名山思徧往早晚到嵩丘

送天臺僧

賈島

逺夢歸華頂扁舟背嶽陽寒蔬修淨食夜浪動禪牀雁過孤峯曉猿啼一樹霜身心無別念余習在詩章

送厲宗上人

賈島

擁防背岷峩終南雨雪和潄泉秋鶴至禪樹夜猿過髙頂白雲盡前山黃葉多防吟廬嶽上月動九江波

送去華法師

賈島

在越居何寺東南水路歸秋江洗一鉢寒日曬三衣黙聽鴻聲盡行看葉影飛囊中無寶貨船戶夜扃稀

贈然上人

【唐】周賀

竹庭瓶水新深稱北窗人講罷見黃葉詩成尋舊鄰錫陰迷坐石池影露齋身苦作南行約勞生始問津奉寄安國大師兼簡子蒙

【唐】李商隱

憶奉蓮花坐兼聞貝葉經巖光分蠟屐澗響入銅瓶日下徒推鶴天涯正對螢魚山羨曹植眷屬有文星

送太昱禪師

【唐】許渾

禪牀深竹裏心與徑山期結社多髙客登壇盡小師早秋歸寺逺新雨上灘遲別後江云碧南齋一首詩

白馬寺不出院僧

許渾

禪心空已寂世路任多岐到院客長見閉關人不知寺喧聽講絕廚逺送齋遲墻外洛陽道東西無盡時

贈僧

許渾

心法本無住流沙歸復來錫隨山鳥動經附海船回洗足柳遮寺坐禪花委苔惟將一童子又欲上天臺送無夢道人先歸甘露寺

許渾

飄飄隨晚浪杯影入鷗羣萍凍千船雪巖陰一寺云夜燈江北見寒磬水西聞鶴嶺煙霞在歸期不羨君

寄西嶽白石僧

【唐】馬戴

掛錫中峯上經行蹋石梯云房出定後嶽月在池西峭壁殘霞照欹松積雪齊年年著山屐曾得到招提

寄終南眞空禪師

馬戴

閒想白雲外了然淸淨僧松門山半寺雨夜佛前燈此境可長往浮生自不能一從林下別瀑布幾成冰

贈別空公

馬戴

雲門秋卻入微徑久無人後夜中峯月空林百衲身寂寥寒磬盡盥潄瀑泉新履迹誰相見松風掃石塵

送禪師

【唐】薛能

寒空孤鳥度落日一僧歸近寺路聞梵出郊風滿衣步搖瓶浪起盂戞磬聲微還坐棲禪所荒山月照扉

寄石橋僧

【唐】項斯

逄師入山日道在石橋邊別後何人見秋來幾處禪谿中云隔寺夜半雪添泉生有天臺約知無卻出緣

贈越僧嶽雲

【唐】溫庭筠

世機消已盡巾履亦飄然一室故山月滿瓶秋澗泉禪庵過微雪鄕寺隔寒煙應共白蓮客相期松桂前

其二

蘭亭舊都講今日意如何有樹開深院無塵到淺莎僧居隨處好人事出門多不及新春鳥年年鏡水波秋宿詩僧雲英房因贈

【唐】杜荀鶴

賈島憐無可都緣數句詩君𨿽是後輩我謂過當時谿浪和星動松陰帯鶴移同吟到明坐此道淡誰知

寄石湓淸越上人

【唐】方幹

寺處惟髙僻云生石枕前靜吟因得句獨夜不妨禪窗接停猿樹巖飛浴鶴泉相思有書札俱倩獵人傳

贈江南僧

方幹

忘機室亦空禪與沃洲同惟有半庭竹能生竟日風思山海月上出定印香終繼後傳衣者還須立雪中

送鏡空上人遊江南

方幹

去住如雲鶴飄然不可畱何山逄後夏一食在孤舟細雨蓮塘晚疎蟬橘岸秋應懷舊谿月夜過石窗流

題雪竇禪師

方幹

飛泉濺禪石瓶注亦生苔海上山不淺天邊人自來度年隨檜柏獨夜任風雷獵者聞疎磬知師入定回

題碧谿山禪老

方幹

師步有云隨師情惟鶴知蘿迷收路雪隔出溪時竹狖窺沙井巖禽停檜枝由來傲卿相臥穩答書遲

贈瑪瑙山禪者

方幹

芿艸不停獸因師山更靈邨林朝乞食風雨夜開扃井味兼松粉云根著淨瓶塵勞如醉夢對此暫能醒

送日東僧遊天臺

【唐】楊防

一瓶離日外行指赤城中去自重云下來從積水東攀蘿躋石徑掛錫憇松風回首雞林道惟應夢想通聞仰山禪師往曹谿因贈

【唐】張喬

曹谿松下路猿鳥重相親四海求理千峯繞定身異花天上墮靈艸雪中春自惜經行處焚香禮舊眞

贈敬亭淸越上人

張喬

海上獨隨緣歸來二十年久閒時得句漸老不離禪砌木欹臨水窗直倚天猶期向雲裏別掃石牀眠

上柏梯寺懷舊僧

【唐】司空圖

云根禪客居皆說舊吾廬松日明金像苔龕響木魚依棲應不阻名利本來疎縱有人相問林間懶拆書

贈信羙寺岑上人

司空圖

巡禮諸方徧湘南頻有緣焚香老山寺乞食向江船紗碧籠名畫燈寒照淨禪我能來永日蓮漏滴寒泉

贈圓昉公

司空圖

天階讓紫衣冷格鶴猶卑道勝嫌名出身閒覺老遲晚香延宿火寒磬度髙枝每說長松寺他年與我期

送僧歸江東

【唐】崔塗

坐徹秦城夏行登越客船去畱那有著語黙不離禪葉擁臨闗路霞明近海天更尋同社侶應得虎溪邊

送僧歸天竺

崔塗

忽憶曾棲處千峯近沃洲別來秦樹老歸去海門秋汲帯寒汀月禪鄰賈客舟遙知淸興愜不厭石林幽

晚次修路僧

崔塗

平盡不平處尙嫌功未深應難將世路便得稱師心髙鳥下殘照白煙生逺林更聞淸磬發聊喜緩塵襟

贈休糧僧

崔塗

聞鐘獨不齋何事更關懷靜少人過院閒從艸上堦生臺無鳥下石路有云埋爲憶禪中舊時遊夢百崖

靑龍寺贈云顥法師

【唐】曹松

紫檀衣且香春殿日尢長此地開新講何山鏁舊房僧名喧北闕祖印續南方莫惜靑蓮諭秦人聽未忘

送徳輝禪師

曹松

天涯緣事了又造石霜微不以千峯險惟將獨影歸有爲嫌假佛無境是眞機到後流沙錫何時更有飛

貽住山僧

曹松

罷講巡巖塢無窮得野情臘髙猶伴鹿夏滿不歸城云朶緣崖發峯陰截水淸自然雙洗耳惟任白毫生

寄崇聖寺僧

曹松

不醉秦中酒防心只似師望山吟過日伴鶴立多時溝逺流聲細林寒緑色遲庵西蘿月夕重得語空期

送云卿上人遊安南

【唐】李洞

春往海南邊秋聞半夜禪鯨吞洗鉢水犀觸防燈船島嶼分諸國星河共一天長安卻回日松偃舊房前

送逺上人

李洞

海嶽兩無邊去來都偶然齒因吟後冷心向靜中圓虫网花間井鴻鳴雨後天葉書歸舊寺應附載鐘船

錦城秋寄懷宏播上人

李洞

極頂云兼凍孤城露洗初共辭嵩少雪久絕貝多書逺照雁行細寒條狖掛虛分泉煎月色憶就茗林居

寄太白禪師

【唐】張蠙

何年萬仭頂獨有坐禪僧客上應無路人傳或見燈齋廚惟有橡講石任生藤遙想東林社如師誰復能

贈可論上人

張蠙

師敎本於空流來不自東修從多刼後行出眾人中衲冷湖山雨幡輕海甸風遊吳累夏講還與虎谿同

贈著上人

【唐】唐球

掩門江上住盡日更無爲古木坐禪處殘星鳴磬時水澆冰滴滴珠數落累累自有閒行伴靑藤杖一枝

寄楚瓊上人

【唐】李咸用

遙知無事日靜對五峯秋鳥隔寒煙語泉和夕照流憑欄疎磬盡瞑目逺云收幾句出人意風髙白雪浮

云居長老

【唐】王貞白

巘路躡雲上來參出世僧松髙半巖雪竹覆一谿冰不說有爲法非傳無盡燈了然方寸內應只見南能

訪澄上人

【唐】李中

尋師來靜境神骨覺淸涼一餉逄秋雨相畱坐竹堂石渠堆敗葉莎砌咽寒螿話到南能防怡然萬慮忘

寄暹上人

【唐】孟貫

聞罷城中講來安頂上禪夜燈明石室淸磬出巖泉欲訪慙多事相辭恨隔年終期息塵慮接話虎谿邊

送僧歸富春

【唐】鄭巢

憶過僧禪處遙山抱竹門古房關蘚色秋徑掃潮防石靜聞泉落沙寒見鶴翻終當從此望更與道人言

送琇上人

鄭巢

古殿焚香外淸羸坐石稜茶煙開瓦雪鶴迹上潭冰孤磬侵云動靈山隔水登白雲歸意逺舊寺在廬陵

贈蠻僧

鄭巢

南海何年過中林一磬防病逄秋雨發心逐暮潮歸久臥前山寺猶縫故國衣近來慵步履石蘚滿柴扉

懷贈操禪師

【唐】李建勲

嘗隱曹谿子龕居靣碧嵩杉松新夏后雨雹夜禪中道匪因經悟心能向物空秋來得音信又在剡山東

贈幻羣法師

【唐】僧淸塞

北京從別後南越幾聽砧住久白髭出講長黃葉深香連鄰捨像磬徹逺巢禽寂寞應關道何人見此心

送祕上人遊京

【唐】僧皎然

共君方異路山伴與誰同日冷行人少時淸古鎭空暖瓶和雪水鳴錫帶江風撩亂終南色遙應入夢中

贈圭峯禪師

【唐】僧無可

絕壑禪牀底泉分落石層霧交髙頂艸云隱下方燈朝滿傾心客谿連學道僧半旬持一食此事有誰能

送僧遊西域

【唐】僧處黙

一盂兼一錫只此度流沙野性難爲客禪心卽是家寺投云嶠雪路入曉天霞自說遊諸國回應嵗月賖

寧公新拜首座因贈

【宋】王禹偁

著書新奏禦優詔及禪扉首座名𨿽貴家山老未歸磬聲寒繞枕塔影靜侵衣終憶西湖上秋風白鳥飛僧可眞東歸因謁範蘇州

【宋】梅堯臣

姑蘇臺畔去云壑付淸機野策過寒水山童防衲衣松門正投宿竹笠帯餘暉誰愛杼山句使君應姓韋

送長吉上人

【宋】林逋

囊集暮云篇行行肯廢禪靑山買未暇朱闕去隨緣茗試幽人井香焚賈客船淮流遲新月吟玩想忘眠

送思齊上人之宣城

林逋

林嶺藹春暉程程入翠微泉聲落坐石花气上行衣詩正情懷淡禪髙語論稀蕭閒水西寺駐錫莫忘歸

寄淸曉闍黎

林逋

前時春雪晴林壑趣彌淸防憶山陰講兼忘谷口耕樹叢歸夕鳥湖影浸寒城還肯重相訪柴門掩杜蘅

寄楞嚴大師

【宋】文同

錦官城裏寺一室若雲峯水縮秋吟鼎霜低夜講松住齋塵入鉢出定蘚生笻曾聽三摩義居常夢曉鐘

贈勝上人

【宋】葉適

近日能吟者黃巖說勝師語生兼老筆體重帶幽姿遣臘冰千筯勾春柳一絲方山防髙頂不擬到茅茨

寄開元奎律師

【元】袁桷

開元古壇主老至律精嚴洗鉢魚游水開門鶴入簾拾薪供茗具滴露寫經籖已悟如來意防花不用拈

寄中山隱講師

【元】張憲

問訊山中隱中山第防重風廊巡夜虎云鉢聽經龍流水千谿月寒巖一樹松無因淨查滓來共上堂鐘

送僧

【元】倪瓚

聞說四明道山川似若邪去依阿育塔還宿梵王家野井封殘雪江船聚晚沙光公彊健否持底作生涯

擬寒山子

【元】僧行端

偃仰千巖內超然與世違采芝爲口食紉槲作身衣瀑水淋苔磴湫云漬艸扉閒吟竺仙偈防度歷斜暉

送思上人

【明】徐賁

一瓶與一錫遊越復遊吳到寺長逄舊看山每過湖飯緣隨處有法意本來無南地多猿鳥還驚梵語殊

贈虛中上人

徐賁

歸去東林寺行循曲澗流余燈因佛在宿飯爲猿畱竹屋煙迎夕菱池雨送秋還參眾師舊一一話曾遊

憶山中舊遊贈坦師

【明】張適

中峯舊名剎每到竟忘還泉瀉巖千折云分屋半間松枯知寺古田少覺僧閒師去因懷古詩成未解顏

春日訪大林和尙

【明】皇甫汸

投迹入空境防心愧此身綰巾蒙示結執鏡爲宣因石壁初消雪筠關久滅塵坐來花落盡猶自不知春

觀音巖贈僧

【明】童佩

問道祝融東逄僧是逺公林間孤殿破石下半潭空云影戀苔綠山光借樹紅翻經對靈鷲日日鳥聲中

訪天聖寺長老

【明】吳孺子

吳興天聖寺長老有餘工種藥寒云外分泉杳靄中看心孤月滿照影萬緣空我是陶元亮常來訪逺公

同聞上人作

【明】程嘉燧

旬月擬來此同遊亦偶然經行適多暇喧寂自俱禪出寺半峯雨歸房終夜泉獨慙心住著仍是愛幽偏

送僧還松蘿山

【明】僧徳祥

鄕井何曾念谿山不肯忘百灘春水色萬壑古松香雲影同歸路鐘聲出上方松蘿防深處閒坐閱流光

送鄰寺僧

僧徳祥

同住南山裏經年不一逄深蘿掛靈錫落葉閟行蹤夢繞千峯澗吟殘兩寺鐘今從湖上別雲水意重重

贈別華頂老僧

【明】僧圓復

老宿淸無侶名山住有年須畱三寸雪衲掛半窗煙破屋眠秋雨孤鐺煮夜泉相逄笑相別紅葉滿霜天

老僧

【明】僧照源

早得安心法柴門豈浪開髮長難剪雪衣故不容埃屈指僧中臘尋思云外來恐傷虫蟻樂常誡坐莓苔

七言律

畱別公安太易沙門

【唐】杜甫

隱居欲就廬山逺麗藻初逄休上人數問舟航畱制作長開篋笥擬心神沙邨白雪仍含凍江縣紅梅已放春先蹋廬峯置蘭若徐飛錫杖出風塵

寄廬山眞上人

【唐】李端

髙僧無迹本難尋更得禪行去轉深靑艸湖中看五老白雲山上宿雙林月明潭色澄空性夜靜猿聲證道心更說謝公南座好煙蘿到地防重陰

贈衡嶽隱禪師

【唐】司空曙

擁褐安居南嶽頭白雲髙寺見衡州石窗湖水揺寒月楓樹猿聲報夜秋講席舊逄山鳥至梵經初向竺僧求自知身老將傳法因下人間遂此遊

送義舟師卻還黔南

【唐】劉禹錫

黔江秋水浸云霓獨泛慈航路不迷猿狖窺齋林葉動蛟龍聞咒浪花低如蓮半偈心常悟問菊新詩手自攜常說摩圍似靈鷲卻將山屐上丹梯

贈日本僧智藏

劉禹錫

浮杯萬里過滄溟徧禮名山適性靈深夜降龍潭水黑新秋放鶴野田靑身無彼我那懷土心防眞如不讀經爲問中華學道者幾人雄猛得寧韾

贈艸堂宗密上人

【唐】白居易

吾師道與佛相應念念無爲法法能口藏宣傳十二部心臺照耀百千燈盡離文字非中道長住虛空是小乘少有人知菩薩行世間只是重髙僧

贈黃蘗山僧希運

【唐】裴休

自從大士傳心印額上圓珠七尺身掛錫十年棲蜀水浮杯今日渡漳濵一千龍象隨髙步萬里香花結勝因擬欲事師爲弟子不知將法付何人

贈閒師

【唐】許渾

近日髙僧更有誰宛陵山下遇閒師東林共許三乘學南國爭傳五字詩初到庾樓紅葉墜夜投蕭寺碧雲隨秋江莫惜題佳句正好燐燐見底時

贈南嶽僧

【唐】李逺

曾住衡陽嶽寺邊門開江水與云連數州城郭藏寒樹一片風防著逺天猿去不離行道處客來皆到臥牀前今朝惆悵紅塵裏惟憶閒塘盡日眠

送僧歸廬山

【唐】趙嘏

禪棲忽憶五峯遊去著方袍謝列侯經啟樓臺千葉曙錫含風雨一枝秋題詩片月侵云在洗鉢香泉覆菊流卻憶前年別師處馬嘶殘月虎谿頭

贈天卿寺神亮上人

趙嘏

五看春盡此江濆花自零風日自曛空有慈悲隨物念已無蹤迹在人羣迎秋月色檐前見入夜鐘聲竹外聞笑指白蓮心自得世間煩惱是浮雲

寄淸涼寺僧

【唐】溫庭筠

石路無塵竹徑開昔年曾伴戴顒來窗間半偈聞鐘後松下殘棊送客回簾向王峯藏夜雪砌因藍水長秋苔白蓮社裏如相問爲說遊人是姓雷

送僧歸國淸寺

【唐】杜荀鶴

吟送越僧歸海涯僧行渾不覺程賒路沿山腳潮防出睡倚松根日色斜撼錫度岡猿抱樹挈瓶盛浪鷺翹沙到參禪後知無事看引秋泉灌藕花

畱別復本修古二上人

【唐】劉滄

二逺相知是昔年此身長寄禮香煙綠蕪風晚水邊寺淸磬月髙林下禪臺殿虛窗山翠入梧桐疎葉露光懸西峯話別又須去終日關山在馬前

和題支山南峯僧次韻

【唐】陸蒙

睂毫霜細欲垂肩自說初棲海嶽年萬壑煙霞秋後到一林風雨夜深禪時翻貝葉添新藏閒挿松枝防小泉好是淸冬無外事匡牀齋罷向陽眠

送圓載上人歸日本國

【唐】皮日休

講殿談余著賜衣椰防卻返舊禪扉貝多紙上經文動如意瓶中佛爪飛母影邊持戒宿波神宮裏受齋歸家山到日將何入白象新秋十二圍

訪寂上人不遇

皮日休

何意尋云暫廢禪客來還寄艸堂眠桂寒自落翻經案石冷空消洗鉢泉鑪裏尙飄殘玉篆龕中仍鏁小金仙須將二百籖廻去待得支公恐隔年

送圓載上人歸日本

【唐】顏萱

師來一世恣經行卻向滄溟問去程心靜已能防渴鹿聲喧時爲駭長鯨禪林防結金桃重梵室重修鐵瓦輕料得還鄕無別利只應先見日華生

江西逄僧省文

【唐】曹松

髙僧不負雪峯期卻伴靑霞入翠防百葉巖前霜欲降九枝松上鶴初歸風生碧澗魚龍躍錫振金樓燕雀飛想得白蓮花上月滿山猶帯舊光輝

寄僧

【唐】吳融

柳拂池光一防淸紫方袍袖杖藜行偶傳新句來中禁誰把閒書寄上卿錫倚山根重蘚破棊敲石靣碎云生應憐正視淮王詔不識東林物外情

寄淮海惠澤上人

【唐】李洞

海濤防滿舊徵衣長憶初程宿翠微竹裏橋鳴知馬過塔中燈露見鴻飛睂毫別後應盈尺巖木居來定幾圍他日願師容一榻煎茶掃地學防機

送僧

【唐】黃防

才年七嵗便從師猶說辭家學佛遲新斸松蘿還不住愛尋雲水擬何之孤谿雪滿維舟夜疊嶂猿啼過寺時鳥道龍湫悉行後豈將翻譯負心期

聞尙顏上人創居有寄

【唐】僧齊已

麓山南面橘洲西別搆新齋與竹齊野客已聞將鶴贈江僧未說有詩題窗臨香靄云千嶂枕逼潺湲月一谿可想乍移吟榻處松陰冷濕壁新泥

贈詩僧道通

【宋】蘇軾

雄豪而妙苦而腴只有琴聰與蜜殊語帶煙霞從古少气含蔬筍到公無香林乍喜聞薝卜古井惟慙斷轆轤爲報韓公莫輕許從今島可是詩奴

贈從善上人

【宋】徐照

骨气淸泠無片塵卽應僧可是前身詩因圓解堪呈佛棊與禪通可悟人掃地就涼松日少煮茶消困石泉新不能來往城中寺去買靑山約我鄰

照閣奉陪辯才老師夜坐懷少遊學士

【宋】僧道濳

猨鳥投林已寂然芭蕉過雨小樓前云依絕壁中間破月自遙峯缺處圓照坐不須紅蠟炬可人惟有蕙鑪煙校酬禦府圖書客疇昔還同此夜禪

訪箕和尙峴山

【金】許古

山中風定夜沈沈月滿禪牀靜客心蒼檜四排嚴法界孤松中立殷潮音鼓鐘有節人如玉臺殿無塵地布金二月來遊春尙淺紅梅無數照山陰

寄開元奎律師

【元】袁桷

雙塔亭亭透夕陽芭蕉深處碧窗涼江神夜聽光眀偈天女朝分解脫香齋鉢午空烏守樹經臺云冷鶴歸房平生欲結西方社佀怪淵眀作吏忙

贈星上人歸湘中

【元】虞集

潭北湘南無影樹一花吹度海門潮天香滿室定初起雲气上衣身欲飄寶月夜寒龍在鉢銀河秋近鵲成橋豈無一个卭州竹與爾松根共寂寥

越僧無涯號棲雲乞賦

【元】張翥

上方何處但聞鐘深防林扉翠防重臥冷衲衣侵片石行隨錫杖度千峯松晴每下安巢鶴潭暮時畱聽法龍更欲移禪沃洲去微茫巖洞不曾封

答復見心長老見寄

【元】周伯琦

浙水東頭佛捨連蒲庵上士坐忘年五云古衲層瀾湧百寶浮圖列宿躔牀上貝書多譯梵門前海舶直通燕比丘喜得階蘭秀應種菩提滿法田

奉寄恕中韞禪師

【元】丁鶴年

曾向名山識異人心如木石气如春坐禪霜葉秋埋膝行道天花日繞身有鉢相傳元是幻無錐可卓本非貧惟餘潭底中秋月對寫龍峯面目眞

送僧還天臺省親

【明】張羽

載經東去路迢迢應爲寧親到石橋江上中齋尋午墅沙邊夜梵雜寒潮宰官問法畱三宿慈母焚香制七條嵗晚定知歸本寺待予聽雪坐終宵

寄南屏渭長老

張羽

蒲室傳心第一宗老尋古剎寄行蹤貫花偈就人爭寫壞色衣穿自嬾縫案上梵經皆貝葉手中談麈是靑松何年惠逺重開社來聽東林寺裏鐘

越中送僧還舊山

【明】王野

折柳揷瓶溪水灣此方緣盡又思還春花乞食雲門寺秋葉翻經瓦屋山雲起珠林封舊迹月臨寶地憶慈顏知君身是旃檀樹巳去畱春梵宇間

次韻懷冷泉禪師

【明】僧守仁

八年京國雁書沈每見遊僧問好音已喜法支流日本賸傳詩價到雞林馬嘶赤撥晨朝散花落毺午定深今雨不來春又暮鷲峯煙樹綠成陰

贈住庵僧

【明】僧雪梅

垂簾淸晝篆煙霞滿地蒼苔襯落花習寂不須天送供圖閒嬾爲客煎茶寒鑪煨芋畱殘火怪衲連云綴斷麻兀坐不知天早晚月移松影上窗紗

五言絕句

湖上別鑑上人

【唐】宋之問

願與道林近在意逍遙篇自有靈佳寺何用沃洲禪

別東林寺僧

【唐】李白

東林送客處月出白猿啼笑別廬山逺何煩過虎谿

送靈澈上人

【唐】劉長卿

蒼蒼竹林寺杳杳鐘聲晚荷笠帶夕陽靑山獨歸逺

送方外上人

劉長卿

孤云將野鶴豈向人間住莫買沃洲山時人已知處

寄燦師

【唐】韋應物

林院生夜色西廊上紗燈時憶長松下獨坐一山僧望南山雪懷山寺普上人

【唐】皇甫冉

夜夜夢蓮宮無由見逺公朝來出門望知在雪山中

送僧遊春

【唐】李端

獨將支遁去欲往戴顒家晴野人臨水春山樹發花

宿山中僧

【唐】顧況

不爇香鑪煙蒲團坐如鐵常想同夜禪風墮松頂雪

酬師問

【唐】劉商

虛空無處所髣髴似琉璃詩境何人到禪心又過詩李韶州書論釋氏州有能公遺迹詩以問之

【唐】權徳輿

常日區中暇時聞象外言曹谿有宗防一爲勘心源

贈苦行僧

【唐】雍裕之

幽深紅葉寺淸淨白毫僧古殿長鳴磬低頭禮晝燈和鄭相公尋宣上人不遇

【唐】楊巨源

方尋蓮境去又值竹房空防韻飄寒玉餘淸不在風

贈建業契公

【唐】孟郊

師住靑山寺淸華常繞身𨿽然到城郭衣上不棲塵

寄西峯僧

【唐】張籍

松暗水涓涓夜涼人未眠西峯月猶在遙憶艸堂前

禪師

張籍

獨在西峯頂年年閉石房家中無子弟人到爲焚香

贈禪師

【唐】張祜

坐見三生事宗傳一衲來已知無法說心向定中灰

贈空禪師

【唐】諭鳬

虎見修行久松知夏臘髙寒堂坐風雨瞑目尙波濤

懷無可上人

【唐】雍陶

山寺秋晴後僧家夏滿時淸涼多古迹幾處有新詩

與僧

【唐】韓偓

江海扁舟客雲山一衲僧相逄兩無語若个是南能

訪僧不遇

【唐】崔道融

尋僧已寂寞林下鎖山房松竹𨿽無語牽衣借晚涼

寄僧知幹

【唐】裴說

貎髙淸入骨帝裏舊臨壇出語經相似行心佛證安

寄融上人

【唐】僧皎然

常愛西林寺池中月在時芭蕉一片葉書取寄吾師

僧

【金】李俊民

貎與松俱瘦心將絮共沾一庵空寂地香火讀楞嚴

禪窩

【明】謝徽

陰壑寒猶閟空山響已沈白雲無路入禪向定中深

七言絕句

縣內閒居贈溫公

【唐】韋應物

滿郭春風嵐已昬鴉啼吏散掩重門𨿽居世网常淸淨夜對髙僧無一言

贈僧

【唐】顧況

家住義興東舎谿谿邊莎艸雨無泥上人一向心入定春鳥年年空自啼

贈天竺靈隱二寺主

【唐】權徳輿

石路泉流兩寺分尋常鐘磬隔山聞山僧半在中峯住共占淸猿與白雲

贈廣通上人

權徳輿

身隨猨鳥在深山早有詩名到世間客至上方畱盥潄龍洞水晝潺潺

贈藥山髙僧惟儼之作

【唐】李翺

練得身形似鶴形千株松下兩圅經我來問道無餘說云在靑天水在缾

再贈

李翺

選得幽居愜野情終年無送亦無迎有時直上孤峯頂月下披云笑一聲

贈華嚴院僧

【唐】張籍

一身依止荒閒院燭耀窗中有宿煙徧禮法華經裏字不曾行到寺門前

題淸頭陀

【唐】白居易

頭陀獨宿寺西峯百尺禪庵半夜鐘煙月蒼蒼風瑟瑟更無雜樹對山松

送僧遊山

【唐】熊孺登

云身自在山山去何處靈山不是歸日暮寒林投古寺雪花飛滿水田衣

送僧遊天臺

【唐】鮑溶

金嶺雪晴僧獨歸水文霞采衲禪衣可憐石室燒香夜江月對心無是非

秋夜懷紫閣寺僧

鮑溶

滿山雨色應難見隔澗經聲又不聞紫閣夜深多入定石臺誰爲掃秋云

尋僧

【唐】朱慶余

吟背春城出艸遲天晴紫閣赴僧期山邊樹下行人少一派新泉日午時

別臻師

【唐】李商隱

昔去靈山非拂席今來滄海欲求珠楞伽頂上淸涼地善眼仙人憶我無

華師

李商隠

孤鶴不睡云無心衲衣笻杖來西林院門晝鎖廻廊靜秋日當階柿葉陰

同崔八詣藥山訪融禪師

李商隱

共受徵南不次恩報恩惟是有忘言巖花澗艸西林路未見髙僧只見猿

大夢上人自廬峯回

【唐】杜牧

行腳尋常到寺稀一枝藜杖一禪衣開門滿院空秋色新向鑪峯過夏歸

贈終南蘭若僧

杜牧

北闕南山是故鄕兩枝仙桂一時芳休公都不知名姓始覺禪門气味長

寄敬上人

【唐】許渾

萬山秋雨水縈回紅葉多從紫閣來云冷竹齋禪衲薄已應飛錫過天臺

送僧

【唐】馬戴

親在平陽久憶歸洪河雨漲出關遲獨過舊寺人稀識一一杉松老別時

其二

龕中破衲自持行樹下禪牀坐一生來往白雲知歳久滿山猿鳥防經聲

秋日送僧志幽歸山寺

馬戴

禪室繩牀在翠微松間荷笠一僧歸磬聲寂歷宜秋夜手冷鐙前自衲衣

尋僧

【唐】趙嘏

谿戶無人谷鳥飛石橋橫木掛禪衣看云日暮倚松立野水亂鳴僧未歸

贈質上人

【唐】杜荀鶴

枿坐雲遊岀世塵兼無瓦鉢可隨身逄人不說人間事便是人間無事人

山僧

【唐】陸龜蒙

山蘚防重生艸履澗泉長自滿銅鉼時將如意敲眠虎遣向林間坐聽經

其二

一夏不離蒼島上秋來頻話石城南思歸瀑布聲前坐卻把松枝拂舊庵

贈老僧

陸蒙

枯貎自同霜裏木餘生惟指佛前燈少時寫得坐禪影今見問人何處僧

其二

自有山家供衲綫不離谿曲取庵茅舊曾聞說林中鳥定後常來頂上巢

訪僧不遇

陸龜蒙

棹倚東林欲問禪逺公飛錫未應還蒙莊弟子相防笑何事空門亦有關

贈日東鑑禪師

【唐】鄭谷

故國無心渡海潮老禪方丈倚中條夜深雨絕松堂靜一防山螢照寂寥

江西逄僧省文

【唐】曹松

閩地髙僧楚地逄伴遊蠻錫掛垂松白雲逸性都無定才出雙峯愛五峯

贈靑龍印禪師

【唐】李洞

雨澀秋刀剃雪時庵前曾禮艸堂師居人昨日相過說鶴已生孫竹滿池

送僧淸演歸山

李洞

毛褐斜肩背負經曉思吟入竇山靑峯前野水橫官道踏著秋天三四星

贈僧

李洞

不羨王公與貴人惟將云鶴自相親閒來石上觀流水欲洗禪衣未有塵

雪竇禪師

【唐】崔道融

雪竇峯前一派懸雪竇五月無炎天客塵半日灑欲盡師到白頭林下禪

贈念法華經綬上人

【唐】李中

五更初起掃松堂瞑目先焚一炷香念徹蓮經誰得見千峯巖外曉蒼蒼

訪章禪老

李中

比尋禪客叩禪機澄卻心如月在池松下偶然醒一夢卻成無語問吾師

送僧歸南嶽

【唐】僧淸塞

艸履初登南客船銅瓶猶貯北山泉衡陽舊寺秋歸後門鎖寒潭幾樹蟬

奉和武功學士舎人寄贈文懿大師

【宋】徐鉉

已潔心源超世表卻緣詩句有時名初聞行業如耆宿及見容顏是後生

贈東林總長老

【宋】蘇軾

谿聲便是廣長舌山色豈非淸淨身夜來八萬四千偈他日如何舉似人

示西林可師

【宋】朱子

幽居四畔只空林啼鳥落花春意深獨宿塵龕無夢寐五更山月照寒衾

山中僧

【元】宋無

雪頂霜睂齒半稀跏趺苔石看雲歸山童掃葉鶴飛起狼籍松花滿衲衣

憶原上人

【明】劉績

一兩棕鞋八尺藤廣陵行徧又金陵不知竹雨松風夜吟對秋山那寺燈

和寒山子詩

【明】陳芹

靑煙紫霧夕冥冥似雨飛泉滿戶庭白日山人無一事水晶簾下閱金經

寄曦春谷講師

【明】僧徳祥

有徳髙僧亦有年少曾行到寺門前尋常獨看華嚴處十二時中栢子煙

禦定佩文齋詠物詩選卷二百三十四

欽定四庫全書

禦定佩文齋詠物詩選卷二百三十五

浮圖類

五言古

和從駕登云居寺塔

【北周】庾信

重巒千仞塔危磴九層臺石關恆逆上山梁乍斗回堦下雲峯岀窗前風洞開隔嶺鐘聲度中天梵響來平時欣侍從於此暫徘徊

奉和同泰寺浮圖

庾信

岧岧淩太淸照殿比東京長影臨雙闕髙層出九城栱積行雲礙幡揺度鳥驚鳳飛如始泊蓮合似初生輪重對月滿鐸韻擬鸞聲畫水流全住圖云色半輕露晚盤猶滴珠朝火更明𨿽連博望苑還接銀沙城天香下桂殿仙梵入伊笙庶聞八解樂方遣六塵情

登揚州西巖寺塔

【唐】劉長卿

北塔淩空虛雄觀壓川澤亭亭楚云外千里看不隔遙

對黃金臺浮輝亂相射盤梯接元气半壁棲夜魄稍登諸劫盡若騁排霄翮向是滄洲人已爲靑雲客雨飛千栱霽日在萬家夕鳥處髙卻低天涯逺如廹江流入空翠海嶠見微碧向暮期不來誰堪復行役

七言古

惠云塔

【明】程本立

老禪西來兜率宮金曇舎利開芙蓉平地起作寶光相七級上淩天九重摩泥頂珠現穹碧丹霞掩暎雞足峯八窗玲瓏懸皎月層欄翠滑扶神龍我欲乘虛求帝釋云梯髙峻紅塵隔檐鈴停語寂籟冷白鶴飛下蒼煙夕

五言律

奉和九月九日登慈恩寺浮圖應制

【唐】李適

鳳輦乘朝霽鸚林對晚秋天文貝葉寫聖澤菊花浮塔似神功造龕疑佛影畱幸陪淸漢蹕欣奉淨居遊

奉和九月九日登慈恩寺浮圖應制

【唐】趙彥昭

出豫乘秋節登髙陟梵宮皇心滿塵界佛迹現虛空日月宜長壽人天得大通喜聞題寶偈受記莫由同

奉和九月九日登慈恩寺浮圖應制

【唐】楊庶

萬乘臨眞境重陽眺逺空慈云浮雁塔定水暎龍宮寶鐸含飇響仙輪帶日紅天文將瑞色輝煥滿寰中

登棲靈寺塔

【唐】蔣渙

三休尋磴道九折步云霓瀍澗臨江北郊原極海西沙平步岀樹逺緑楊低南指晴天外靑峯是防稽

登慈恩寺塔

【唐】張喬

窗戶響層風淸涼碧落中世人來往別煙景古今同列岫橫秦斷長河極塞空斜陽越鄕思天末見歸鴻

保叔塔

【元】錢惟善

金剎天開畫鐵檐風語鈴野雲秋共白江樹晚逾靑鑿屋巖藏雨黏崖石墜星下看湖上客歌吹正沈

報恩寺塔

【明】蔡汝楠

寶塔中天構君王奠鎬年皇圖香界合海气鳳樓懸萬嶺開江左千門倚日邊南山畱作鎭長見法輪圓

五言排律

登總持寺浮圖

【唐】孟浩然

半空躋寶塔晴望盡京華竹繞渭川徧山連上苑斜四門開帝宅阡陌俯人家累劫從初地爲童憶聚沙一窺功徳見彌益道心加坐覺諸天近空香送落花

秋日登揚州西靈塔

【唐】李白

寶塔淩蒼蒼登攀覽四荒頂髙元气合標出海雲長萬象分空界三天接畫梁水搖金剎影日動火珠光鳥拂瓊簾度霞連繡栱張目隨徵路斷心逐去防揚露浴梧楸白霜催橘柚黃玉毫如可見於此照迷方

七言律

題慈恩寺浮圖

【唐】章八元

十層突兀在虛空四十門開面面風卻怪鳥飛平地上自驚人語半天中回梯暗踏如穿洞絕頂初攀似出籠落日鳳城佳气合滿城春樹雨蒙蒙

題雁塔

【唐】許玫

寶輪金地壓人寰獨坐蒼冥啟玉關北嶺風煙開魏闕南山气象鎖商顏灞陵車馬垂楊裏京國城池落照間暫放塵心遊物外六街鐘鼓又催還

福州開元寺塔

【唐】周朴

開元寺裏七重塔遙對方山影擬齊雜俗人看離世界孤髙僧上覺天低惟堪片片紫霞暎不與蒙蒙白霧迷心若無私羅漢在參差免向日虹西

七言絕句

與夢得同登棲靈塔

【唐】白居易

半月悠悠在廣陵何樓何塔不同登共憐筋力猶堪在上到棲靈第九層

塔頂

【元】郭鈺

塔頂新晴獨自登畫欄髙倚十三層不知眼界髙多少地上行人似凍蠅

禦定佩文齋詠物詩選卷二百三十五

欽定四庫全書

禦定佩文齋詠物詩選卷二百三十六

僧家雜類

五言古

飯覆釡山僧

【唐】王維

晚知淸淨理日與人羣疎將候逺山僧先期掃敝廬果從雲峯裏顧我蓬蒿居借艸飯松屑焚香看道書燃燈晝欲盡鳴磬夜方初一悟寂爲樂此生閒有餘思歸何必深身世猶空虛

七言古【附長短句】

錫杖歌送明楚上人歸佛川【唐】皇甫曾

上人逺自西天至頭陀行徧南朝寺口翻貝葉古字經手持金策聲泠泠防法防身惟振錫石瀨雲溪深寂寂乍來松徑風露寒遙暎霜天月成魄後夜空山禪誦時寥寥掛在松樹枝眞法常傳心不住東西南北隨緣路佛川此去何時回應眞莫便遊天臺

智逹上人水晶念珠歌

【唐】歐陽詹

水已淸淸中不易當其精精華極何宜更復加磨拭良工磨拭成貫珠澄洞澈看如無星輝月耀莫之逾駭雞照乘徒稱殊上人念佛泛眞諦一佛一珠以爲記旣指其珠當佛身亦欲珠眀像佛智咨董母訪朱公得之玓瓅羣奇中龍龕鷲嶺長隨躬朝自手持纎掌透夜來月照紅絳空窮川極陸難爲寶孰說車渠將瑪瑙連連寒澑下陰軒熒熒露垂秋艸皎晶晶彰煌煌陸離電烻紛不常淩眸暈目生光芒我來借問修行術數日殷勤羨玆物上人視日授微言心淨如斯卽是佛

五言律

秋夜北上精舎觀體如師梵【唐】劉長卿

焚香奏仙唄向夕徧空山淸切兼秋逺威儀對月閒靜分巖響答散逐海潮還幸得風吹去隨人到世間

飯僧

【唐】王建

別屋炊香飯薰辛不入家溫泉調葛麪淨手摘藤花蒲鮓除靑葉芹虀帯紫芽願師常伴食消气有姜茶送志宏沙彌赴上元受戒

【唐】僧皎然

不肯資章甫勝衣被木蘭今隨秣陵信欲及蔡州壇野寺鐘聲逺春山戒足寒歸來次第學應見後心難

五言排律

過盧四員外宅看飯僧共題七韻

【唐】王維

三賢異七賢靑眼慕靑蓮乞飯從香積裁衣學水田上人飛錫杖檀越施金錢趺坐檐前日焚香竹下煙寒空法云地秋色淨居天身逐因緣法心過次第禪不須愁日暮自有一燈燃

七言律

宿瑩公禪房聞梵

【唐】李頎

花宮仙梵逺微微月隠髙城鐘漏稀夜動霜林驚落葉曉聞天籟發淸機蕭條已入寒空靜颯防仍隨秋雨飛始覺浮生無住著頓令心地欲皈依

奉和開元寺佛鉢

【唐】陸龜蒙

空王初受逞神功四鉢須防現一重持次想添香積飯覆時應帶步羅鐘光寒好照金毛鹿響靜堪降白耳龍從此寶函香裏見不煩西去詣靈峯

開元寺佛鉢詩

【唐】皮日休

帝靑石作綠冰姿曾得金人手自持拘律廚過齋散後提羅花下洗來時乳麋味斷中天覺麥麨香消大劫知從此共君親頂戴斜風應不等閒吹

水晶念珠

【唐】曹松

等量紅縷貫晶熒盡道勻圓別未勝鑿斷玉潭盈尺水琢成金地兩條冰輪時只恐星侵佛掛處常疑露滴僧幾度夜深尋不著琉璃爲殿月爲燈

開元寺石鉢

【明】髙啟

寶石當年琢帝靑浮波不異木杯輕傳靈已歷幹陀國乞食曾來舎衛城漁父得時初獻洗法王在日每擎行寺僧見客休頻出恐有藏龍此內驚

七言絕句

淸閒上人【自蜀入洛於長

唐壽寺說法度人】白居易

梓潼眷屬何年別長壽壇塲近日開應是蜀人皆度了法輪移向洛中來

定水寺行香

【唐】鄭谷

聽松看畫繞虛廊風拂金鑪待賜香丞相未來春雪宻暫偸閒臥老僧牀

和聞梵

【明】曹學佺

山下層層起暮煙山中一防佛燈然僧家功課如常事只有朝昬無嵗年

禦定佩文齋詠物詩選卷二百三十六

欽定四庫全書

禦定佩文齋詠物詩選卷二百三十七

仙觀類

五言古

和鮑常侍龍川館

【梁】元帝

珍臺接閒館迢逓山之旁多解三眞術俱善四明方玉題書仙篆金牓燭神光桂影侵檐進藤枝繞檻長苔衣隨澑轉梅气入風香

遊匡山簡寂館

【陳】張正見

三梁磵本絕千仞路猶通卽此神山內銀牓映仙宮鏡似臨峯月流如飲澗虹幽桂無斜影深松有勁風惟當逺人望知在白雲中

和梁武陵王遙望道館

【北周】蕭防

神境流精闕仙居紫翠房今有尋眞地迆邐麗通莊九柱含虯重三臺飾夜光金輝碧海桃玉笈紫書方拂筵靑鳥集吹簫白鳳翔履歸堪是燕石在詎非羊煙霞四

照蕊風月五名香於玆喜臨眺願得假霓裳

過藏矜道館

【北周】王褎

松古無年月鵠去復來歸石壁藤爲路山窓云作扉

至老子廟應詔

【北周】庾信

虛無推馭辧寥廓本乘蜺三門臨苦縣九井對靈谿盛丹湏竹節量藥用刀圭石似臨卭芋芝如封禪泥防毛新鵠小盤根古樹低野戍孤煙起春山百鳥啼路有三千別途經七聖迷惟當別闗吏直向流沙西

入道士館

庾信

金華開八景玉洞上三危云袍白鶴度風管鳯凰吹野衣縫蕙葉山巾篸筍皮何必淮南館淹畱攀桂枝

遊淸都觀尋沈道士

【唐】淩敬

聊排靈瑣闥徐步入淸都靑谿防寂士思狥道樞十芒生藥笥七焰發丹鑪縹袠桐君籙朱書王母符宮槐散緑穗日槿落靑柎矯去龍門鶴飛來葉縣鳬淩風自可禦安事廹中區方追羽衣侶從此得珠

遊淸都觀尋沈道士得淸字【唐】許敬宗

幽人蹈箕頴方士訪蓬瀛豈若逢眞气齊契體無名旣詮眾妙理聊暢逺遊情縱心馳貝闕怡神想玉京或命余杭酒時聽洛濵笙風衢通閬苑星使下層城蕙帳晨飇動芝房夕露淸方葉棲遲趣於此聽鐘聲

秋日仙遊觀贈道士

【唐】王勃

石圖分帝宇銀牒洞靈宮廻丹縈岫室復翠上巖櫳霧濃金竈靜云暗玉壇空野花常捧露山葉自吟風林泉明月在詩酒故人同待余逢石髓從爾命飛鴻

遊淸都觀尋沈道士得仙字【唐】劉孝孫

紛吾因暇豫行樂極畱連尋眞謁紫府披霧覿靑天緬懷金闕外遐想玉京前飛軒俯松柏抗殿接雲煙滔滔淸夏景嘒嘒早秋蟬橫琴對危石酌醴臨寒泉聊袪塵俗累寜希龜鶴年無勞生羽翼自可狎神仙

至嵩陽觀

【唐】儲光羲

眞人上淸室乃在中峯前花霧生玉井霓裳畫列仙念玆宮故宇多此地新泉松柏有淸陰薜蘿亦自妍一聞步虛子又話逍遙篇忽若在云漢風中意泠然

述防聖觀

儲光羲

一山盡天苑一峯開道宮道花飛羽衛天鳥遊雲空玉殿俯水春旗揺素風夾門小松柏覆井新梧桐自昔太仙下乃知元化功神皇作桂館此意與天通

題應聖觀

儲光羲

空中望小山山下見余雪皎皎河漢女在玆養眞骨登門駭天書啟籥問仙訣池光揺水霧燈色連松月合防起花臺折艸成玉節天雞弄白羽王母垂髮北有上年宮一路在云霓上心方向道時復朝金闕

昭聖觀

儲光羲

主家隱谿口微路入花源數日朝靑閣彩雲猶在門防樓夾一殿玉女侍丹元扶橑盡蟠木步櫩多畫幡新松引天籟小柏繞山樊坐弄竹陰逺行隨谿水喧石池辧春色林獸知人言未逐鳳凰去眞宮在此原

宿天臺桐柏觀

【唐】孟浩然

海行信風帆夕宿逗云島緬尋滄洲趣近愛赤城好捫蘿亦踐苔輟棹恣窮討息陰憩桐柏采秀尋芝艸鶴唳淸露垂雞鳴信潮早願言解纓紱從此去煩惱髙步陵四明元蹤得三老紛吾逺遊意學彼長生道日夕望三山雲濤空浩浩

自紫陽觀至華陽洞宿侯尊師艸堂簡同遊李

延年

【唐】劉長卿

石門媚煙景句曲盤江甸南向佳气濃數峯遙隱見漸臨華陽口雲路入蔥蒨七曜懸洞宮五云抱仙殿銀函竟誰發金液徒堪薦千載空桃花秦人深不見東谿喜相遇貞白如防面靑鳥來去閒紅霞朝夕變一從換仙骨萬里乘飛電蘿月延步虛松花醉閒宴幽人卽長往茂宰應交戰明發歸琴堂知君懶爲縣

宿簡寂觀

【唐】白居易

巖白雲尙屯林紅葉初隕秋光引閒步不知身逺近夕投靈洞宿臥覺塵機泯名利心旣忘市朝夢亦盡暫來尙如此況乃終身隱何以療夜饑一匙雲母粉

遊華山雲臺觀

【唐】孟郊

華嶽獨靈異艸木恆新鮮山盡五色石水無一色泉仙酒不醉人仙芝皆延年夜聞明星館時韻女蘿弦敬玆不能寐焚柏吟道篇

西上經靈寶觀

孟郊

道士無白髮語音靈泉淸靑松多壽色白石恆夜明放步霽霞起振衣華風生眞文祕中頂寶气浮四楹一片古闗路萬里今人行上仙不可見驅策徒西徵

上眞觀

【唐】陸龜蒙

嘗聞升三淸眞有上中下官居乘佩服一一自相亞霄裙或霞粲侍女忽玉奼坐進金碧腴去馳飇歘駕今來上眞觀恍若心靈訝秪恐暫神遊又疑新羽化風余撼朱艸云破生瑤榭望極覺波平行虛信煙借閒開飛龜帙靜倚宿鳳架俗狀旣防遺塵冠聊以卸人間方大火此境無朱夏松蓋防日車泉紳拖天罅窮幽不知倦復息芝園捨鏘佩引涼姿焚香禮遙夜無情走聲利有志依閒暇何處好迎僧希將石樓借

冬日天目西峯張鏈師所居【唐】僧皎然

采薪逢野泉漸見棲閒所坎坎山上聲幽幽林中語仙卿何代隱鄕服言亦楚開冰洗藥苖掃雪山侶零葉聚敗籬幽花積寒渚冥冥孤鶴性天外思輕舉

靑城山丈人觀

【宋】文同

羣峯垂碧光下擁岷仙家神皇被金巾坐領五帝衙威靈攝眞境俗語不敢嘩精心叩殊庭俯首仰紫華願言鳳羅盟畢世驅塵邪循奉蕊珠戒期之飛太霞

天倉山威儀觀

文同

羣峯削瓊瑤老蘚抺古緑應朝大岷去簪笏儼相逐珠宮祕仙仗錦笈藏寶籙上帝此爲倉其田堪種玉

宿武夷觀妙堂

【宋】朱子

陰靄除已盡山深夜還冷獨臥一齋空不眠思耿耿閒來生道心妄遣慕眞境稽首仰髙靈塵緣誓當屏

其二

淸晨叩髙殿緩步繞虛廊齋心啟眞祕焚香散十方岀門戀仙境仰首雲峯蒼躊躕野水際頓將塵慮忘

大滌洞天

【宋】林景熈

九鎖絕人寰一嶂聳天柱自從開辟來著此洞天古奇石千萬姿元不費神斧帝敕守六丁山防孰敢侮白書中冥冥遊者必持炬或絢若霞敷或蹙若波詭或竪若旌幢或懸若鐘鼓或虎而踞或鳳而趐舞異狀紛獻酬淸音起擊拊不知金堂仙恍惚在何許褰衣下側逕層嵐結瓊乳逕極罅轉深幽潭蓄風雨劣容童防入恐觸蛟龍怒凜乎不可畱長嘯岀巖戶

金華觀

【元】吳師道

春晏踐宿期雲間陟髙岑獲從勝友俱遂此物外心月窟探萬仞臨淵測重陰盤坐白石臺長嘯靑櫟林莫探虛皇居急雨含蕭森松風飛淙合終夜淒笙琴何防發孤詠千載同遺音

瓊林臺爲薛元卿賦

【元】甘立

西山有崇臺上與雲气通仙人紫霞佩導以防靑童逍遙琪樹林盤礡瑤華官積石象縣圃連岑搆空同纚纚駐朝景泠泠度天風丹鳳刷儀羽綘節飄曈曨矯首不可及滅沒淩飛鴻願言授靈藥與世無終窮

毛公壇

【明】髙啟

欲觀漢壇符東上縹緲峯葛花墮寒露夕飲淸心胸月岀太湖水鶴鳴空澗松眞境久寂寥蒼苔閟靈蹤嘗聞緑毛叟變化猶神龍世人豈得見偶許樵夫逢攀陰力易疲探元志難從歸岀白雲外空聞仙觀鐘

初夏過寜眞道院

【明】楊基

偶來髙樹下獨坐靑苔石澗雨落餘霏衣裳淡生碧道因微物悟理向言析習靜自無營何妨處囂寂

春日遊眞常觀

【明】楊訓文

攜琴偶獨來尋幽入芳樹林深鳥聲寂坐久淡忘慮振衣下崇岡斜陽在歸路

七言古

宿無爲觀

【唐】元結

九疑山深幾千里峯谷﨑嶇人不到山中舊有仙姥家十里飛泉繞丹竈如今道士三四人茹芝鏈玉學輕身霓裳羽蓋傍臨壑飄飄似欲來云鶴

題醴陵玉仙觀歌

【唐】僧防國

王喬一去空仙觀白雲至今凝不散星垣松殿幾千秋往往笙歌下天半瀑布西行過石橋黃精采根還采苖路逢一人擎藥椀松花夜雨風吹滿又言家住在東坡白犬相隨邀我過南山石上有棊局曽使樵夫爛斧柯

毛公壇福地

【宋】範成大

松蘿滴翠白晝陰七十二峯中最深緑毛仙翁已仙去惟有石壇畱竹塢竹陰掃壇石槎牙漢時風雨生蘚花山中笙鶴尙遺響湖外人煙驚嵗華道人眸子照秋色邀我分山築丹室驅丁役甲莫兒嬉渇飲隱泉饑餌術

七眞山洞云觀

【元】程鉅夫

七眞之山白雲裏綘闗神宮半空起祁君有志於君成更賜雄材自天予東臨滄海西昆侖森森翠節排天門三更日射芙蓉色六月石掛冰霜防山頭髣髴淸虛府洞底陰岑太行路靑苔能識六龍車明月長懸萬年樹峯盤澗復气絪緼瑤艸金芝日日新君王自有長生藥端拱無爲萬國春

遊吳山紫陽庵

【元】薩都拉

天風吹我登鼇峯大山小山石玲瓏赤霞日烘紫瑪瑙白露夜滴靑芙蓉飄綃雲起穿石屋石上涼風吹紫竹掛冠何日賦歸來煮茗篝燈洞中宿

鶴林詩

【明】劉剛

鶴林羽士金門客舊辟丹房煉瓊液手栽千樹虯髯松坐對兩山虎頭石白雲晝靜豁巖扉濕翠滿堦生紫芝瑤琴自奏澗湍響銀河直掛瀑泉飛鼎鑪存火烹鉛汞靈藥成苖幾時種皓鶴翎梳雪翳林碧桃花落霞飄洞琳宮蕊闕想蓬萊疉嶂連峯紫翠堆丹光穿壁如紅日應有仙人騎鶴來

分得九仙觀送劉司務之天官

【明】趙廸

靑山一逕連花竹瑤宮璚館依林麓昔云兄弟九仙人跨鯉成仙巖下宿仙人一去竟不來落葉行迹空蒼苔石窓無人白雲冷藥鑪有火芙蓉開春林不辧武陵處陰崖尙憶瑤池路仙樂時聞太乙宮翠禽聲起勾陳樹鴉浴池邊日未斜洞門流水秦人家湖光占處知殘雨山色晴中見落花朝來送君卽傾蓋離筵適與羣仙防仙人吹笙期子來碧桃花下應相待

五言律

遊靈公觀

【唐】駱賔王

靈峯標勝境神府枕通川玉殿斜連漢金堂迥架煙斷風疎晚竹流水切寒弦別有靑門外空懷縣圃仙

嶽館

【唐】沈佺期

洞壑仙人館孤峯玉女臺空蒙朝气合窈窕夕陽開流澗含輕雨虛巖應薄雷正逢鸞與鶴歌舞岀天來

幸白鹿觀應制

沈佺期

紫鳳眞人府斑龍太上家天流芝蓋下山轉桂旂斜聖藻垂寒露仙杯落晚霞惟應問王母桃作幾時花

幸白鹿觀應制

【唐】李嶠

駐蹕三天路廻旃萬仞谿眞庭羣帝饗洞府百靈棲玉酒仙壚岀金方暗壁題佇看靑鳥入還陟紫雲梯

幸白鹿觀應制

【唐】蘇頲

碧虛淸吹下藹藹入仙宮松磴攀云絕花源接澗空受符邀羽使傳訣駐香童詎似閒居日徒聞有順風

幸白鹿觀應制

【唐】崔湜

禦旗探紫籙仙仗辟丹丘捧藥芝童下焚香桂女畱鸞歌無嵗月鶴語記春秋臣朔眞何幸常陪漢武遊

幸白鹿觀應制

【唐】徐彥伯

鳳輿乘八景龜籙向三仙日月移平地雲霞綴小天金童擎紫藥玉女獻靑蓮花洞畱宸賞還旗繞夕煙

幸白鹿觀應制

【唐】李乂

制蹕乘驪阜廻輿指鳳京南山四皓謁西嶽兩童迎云幄臨縣圃霞杯薦赤城神明近玆地何事往蓬瀛

奉和幸白鹿觀應制

【唐】武平一

玉府淩三曜金壇駐六龍防旒懸倒景羽蓋偃喬松縣圃靈芝秀華池瑞液濃謬因霑舜渥長願奉堯封

春日登金華觀

【唐】陳子昻

白玉仙臺古丹丘別望遙山川亂雲日樓榭入煙霄鶴舞千年樹虹飛百尺橋還逢赤松子天路坐相邀

過方尊師院

【唐】綦母濳

羽客北山尋艸堂松逕深養神宗示法得道不知心洞戶逢防履寥天有一琴更登圃上仍種杏成林

尋雍尊師隱居

【唐】李白

羣峭碧摩天逍遙不記年撥云尋古道倚樹聽流泉花暖靑牛臥松髙白鶴眠語來江色暮獨自下寒煙

淸明日宴梅道士房

【唐】孟浩然

林臥愁春盡褰帷攬物華忽逢靑鳥使邀入赤松家金竈初開火仙桃正發花童顏若可駐何惜醉流霞

遊精思觀題山房

孟浩然

誤入花源裏初憐竹徑深方知仙子宅未有世人尋舞鶴過閒砌飛猿嘯密林漸通妙理深得坐忘心

玉臺觀

【唐】杜甫

浩劫因王造平臺訪古遊防云簫史駐文字魯恭畱宮闕通羣帝乾坤到十洲人傳有笙鶴時過北山頭

苑外至龍興院作

【唐】儲光羲

朝遊天苑外忽見法筵開山勢當空岀云陰滿地來疎鐘淸月殿幽梵靜花臺日暮香林下飄飄仙步廻奉和華淸宮觀行香應制

【唐】崔國輔

天子藻珠宮樓臺碧落通豫遊皆汗漫齋處卽崆峒云物三光裏君臣一气中道言何所說寶歷自無窮

開元觀遇張侍禦

【唐】錢起

碧落忘歸處佳期不厭逢晚涼生玉井新暑避煙松欲醉流霞酌還醒度竹鐘更憐琪樹下歷歷見遙峯

過包尊師山院

【唐】劉長卿

賣藥曽相識吹簫此復聞杏花誰是主桂樹獨畱君潄玉臨丹井圍棋訪白雲道經今爲寫不慮惜鵞羣

宿洞靈觀

【唐】皇甫冉

孤煙靈洞逺積雪滿山寒松柏淩髙殿莓苔封古壇客來淸夜久仙去白雲殘明日開金籙焚香更沐蘭

云陽觀寄袁稠

【唐】李端

花洞晚陰陰仙壇隔杏林潄泉春谷冷搗藥夜窓深石上開仙酌松間對玉琴戴家谿北住雪後去相尋

不食仙姑山房

【唐】張籍

寂寂花枝裏艸堂惟素琴因山曽攺眼見客不言心月岀谿路靜鶴鳴雲樹深丹砂如可學便欲住幽林

同蕭鏈師宿太一廟

【唐】李益

微月空山曙春祠謁少君落花壇上拂流水洞中聞酒引芝童奠香餘桂子焚鶴飛將羽節遙向赤城分

遊天柱觀

【唐】李郢

聽鐘到靈觀仙子喜相尋茅洞幾千載水聲寒至今讀碑丹井上坐石澗亭陰淸興未云盡煙霞生夕林

遊玉芝觀

【唐】李羣玉

尋仙向玉淸獨倚雪初晴木落寒郊迥煙開疉嶂明片雲盤鶴影孤磬雜松聲且共探理歸途月未生

玉芝觀

【唐】周賀

四面山蘿合空堂畫老仙蠧根停雪水曲角積茶煙道至心機盡宵淸琴韻全暫來還又去未得坐經年

謁仙觀

【唐】馬戴

我生求羽化齋沐造仙居葛蔓沒丹井石函盛道書寒松多偃側靈洞徧淸虛一就泉西飲雲中采藥蔬

其二

山空蕙气香乳管岀云房願值壺中客親傳肘後方三更禮星斗寸匕服丹霜黙坐樹陰下仙經橫石牀

同莊秀才宿鎭星觀

馬戴

的的星河落霑苔復灑松濕光微泛艸石翠淡揺峯野觀云和月秋城漏間鐘知君親此境九陌少相逢

宿陽臺觀

馬戴

玉洞仙何在鑪香客自焚醮壇圍古木石磬響寒云曙月孤霞映懸流峭壁分心知人世隔坐與鶴爲羣

終南白鶴觀

【唐】鄭谷

步步景通眞門前眾水分檉蘿諸洞合鐘磬上淸聞古木千尋雪寒山萬丈云終期掃壇級來事紫陽君

寄李校書遊簡寂觀

【唐】黃滔

古觀雲谿上孤懷永夜中梧桐四更雨山水一庭風詩得如何句仙遊最勝宮卻愁逢羽客相與入煙空

題許仙師院

【唐】韋莊

地古多喬木遊人到且吟院開金鏁澀門映緑篁深山色不離眼鶴聲長在琴往來誰與熟乳鹿住前林

同僧宿道者院

【唐】李洞

攜文過水宿拂席四廊塵墜果敲樓瓦髙螢映鶴身防燈吹葉火談佛悟山人盡有棲霞志好謀三教鄰

靈谿觀

【唐】劉昭禹

鼇海西邊地宵吟景象寛雲開孤月上瀑噴一山寒人異髮常緑艸靈秋不幹無由此棲息魂夢在長安

宿玉簫宮

【唐】儲嗣宗

塵飛不到空露濕翠微宮鶴影石橋月簫聲松殿風緑毛辭世女白髮入壺翁借問燒丹處桃花幾徧紅

宿天柱觀

【唐】僧靈一

石室初投宿仙翁幸見容花源隨水見洞府過山逢泉湧階前地云生戶外峯中宵自入定非是欲防龍

和明道人宿山寺

【宋】徐鉉

聞道經行處山前與水陽磬聲深小院燈影迥髙房落宿依樓角歸云擁殿廊羨師閒未得早起逐班行晚憩白鶴廟寄句容張少府

徐鉉

日入林初靜山空暑更寒泉鳴細巖竇鶴唳眇云端拂榻安碁局焚香戴道冠望君如不見終夕憑闌干

題鶴鳴化上淸宮

【宋】文同

祕宇壓孱顏飛梯上屈盤淸流抱山合喬木夾云寒地古芝英拆巖秋石乳幹飇輪遊底處空自立層壇棲霞觀觀在麻嶺之下

【宋】孫覿

云表朝飛屐松殘晚駐鞍破扉連白板槁頂系黃冠徑雨喧風籜汀沙立露翰小窓牀坐好對此百憂寛

延禧觀

【宋】趙師秀

寂寞古仙宮松林常有風鶴毛兼葉下井气與云同背日苔磚紫多年粉壁紅相傳陶縣令曽住此山中

題信州先天觀圖

【元】楊載

四圍山不斷狀若碧芙蓉谷逺含風細崖深下露濃茂林藏虎豹陰洞伏蛟龍恍惚神人防浮空羽蓋重

題先天觀圖

【元】掲傒斯

聞說先天觀重重絕壁環鳥啼靑嶂裏花落白雲間樵子能長嘯居人識大還洞門無處認惟有水潺湲

玉虛宮

【元】納延

樓觀廻深巷松枝夾路低拾薪供早防抱甕灌春畦經向瑯函讀詩從古鼎題白須張道士送客過桃谿

雲谿眞觀

【元】雅勒呼

眞館雲谿上孤髙逼太淸江山環幾席星斗拂檐楹樹古成龍去篁疎作鳳鳴仙遊始可接我欲謝塵纓與索編修士巖訪馬學士伯庸於蓬萊館因觀

藤花

【元】黃淸老

昔訪蓬萊館春烹芍藥芽重來尋竹逕久坐落藤花君欲鳴瑤瑟予將拾紫霞鶴吟知雨近畱宿白雲家寄題林慮山趙鏈師精舍

【明】朱珵尭

壺闗跨天黨中有地仙鄕曲磴懸星斗危峯度石梁泉聲當戶落藥气入云香何日同眞隱來尋岀世方

尋天臺李道士齋

【明】周忱

瑤艸迷行逕丹臺近赤城山川遙在望雞犬不聞聲谷靜松花落橋橫澗水鳴雲間防鶴下疑聽紫鸞笙

夏日遊道觀

【明】薛蕙

隔竹窺丹洞臨池坐碧沙翠杯寒玉水石盌淨云芽展簟來風色吹笙上月華休論河朔飲詎似醉流霞

元眞觀

【明】皇甫濂

列館成恬曠埀軒坐息機未須人境逺已覺世塵違筠密秋生院花殘日背扉誰將示沖漠予意正忘歸

五言排律

爲趙法師別造精院過院賦詩

【唐】明皇

宗師心物外爲道運虛舟不戀巖泉賞來從宮禁遊探元知幾嵗習靜更宜秋煙樹辧朝色風湍聞夜流坐朝繁聽覽尋勝在淸幽欲廣無爲化因玆庶可求

和劉侍郎入隆唐觀

【唐】楊炯

福地陰陽合仙都日月開山川臨四險城樹隱三臺伏檻排云岀飛軒繞澗廻參差淩倒影瀟灑軼浮埃百果珠爲實羣峯錦作苔懸蘿暗凝霧瀑布響成雷方士燒丹液眞人泛玉杯還如問桃水更似得蓬萊漢帝求仙日相如作賦才自然金石奏何必上天臺

和輔先入昊天觀

楊炯

遁甲爰皇裏星占太乙宮天門開奕奕佳气鬱蔥蔥碧落三幹外黃圖四海中邑居環若水城闗抵新丰玉檻昆侖側金樞地軸東上眞朝北斗元始詠南風漢後祠五帝淮王禮八公道書編竹簡靈液灌梧桐艸茂瓊堦緑花繁寶樹紅石樓紛似畫地境渺如空桑海年應積桃源路不窮黃軒若有問三月住崆峒

晚秋陪崔閣老張祕監苖考功同遊昊天觀

【唐】權徳輿

方駕遊何許仙源去似歸縈廻畱勝賞瀟灑岀塵機泛菊賢人至燒丹奼女飛步虛淸晚籟隱幾吸晨暉竹逕瑯玕合芝田沆瀣晞銀鉤三洞字瑤笥六銖衣麗句翻紅藥佳期限紫薇徒然一相望郢曲和應稀

聖眞觀劉眞師院十韻

【唐】羅隱

簾下嚴君卦窓間少室峯攝生門已盡混迹世猶逢山藪師王烈簪纓友戴顒魚挑介象鱠飯吐葛蜂紫飽埀新椹黃輕墮小松塵埃金穀路樓閣上陽鐘野鶴鳶肩寄仙書鳥爪封支牀龜縱老取箭鶴何慵別久曽牽念閒來肻厭重尙餘靑竹在試爲剪成龍

題何仙人大隱閣

【宋】蔡襄

萬井連交道中天敞靜軒由來隱市全勝賁丘園目極無畱賞心閒不避喧沼光揺屋動花艶岀欄繁雨霽山容靜潮生海气昏幽人披彩檻永日對芳樽素業名家久通醫奧義存丹圖環八卦仙訣遁三元造化今爲友歡欣本聚門應須超世累宴坐此忘言

七言律

玉臺觀

【唐】杜甫

中天積翠玉臺遙上帝髙居綘節朝遂有馮夷來擊鼓始知嬴女善吹簫江光隱見黿鼉窟石勢參差烏鵲橋更有紅顏生羽翰便應黃髮老漁樵

題茅山李尊師山居

【唐】秦系

天師百嵗少如童不到山中竟不逢洗藥每臨新瀑水步虛時上最髙峯籬間五月畱殘雪石上千年防怪松此去人寰今逺近回看云壑一重重

同遊仙遊觀

【唐】韓翃

仙臺初見五城樓風物淒淸宿雨收山色遙連秦樹晚砧聲近報漢宮秋疎松影落空壇靜細艸春香小洞幽何用別尋方外去人間亦自有丹丘

延平天慶觀

【唐】王初

劍化江邊緑構新層臺不染玉梯塵千章隱篆標龍閣一曲空歌防鳳鈞嵐气濕衣云葉暁天香飄戶月枝春盟金早晚聞仙語學種三芝伴羽人

宿題天壇觀

【唐】劉滄

沐髮淸齋宿洞宮桂花松韻滿巖風紫霞暁色秋山霽碧落寒光霜月空華表鶴聲天外迥蓬萊仙界海門通冥心一悟虛無理寂寞珠象防中

再遊姑蘇玉芝觀

【唐】許渾

髙梧一葉下秋初迢逓重廊舊寄居月過碧窓今夜酒雨昏紅壁去年書玉池露冷芙蓉淺瓊樹風髙薜荔疎從此扁舟更東去仙翁應笑爲鱸魚

題靑城山範賢觀

【唐】唐球

數里緣山不厭難爲尋眞訣問黃冠苔鋪翠防仙橋滑松織香梢古道寒晝傍緑畦薅嫩玉夜開紅竈撚新丹鐘聲已斷泉聲在風動瑤花月滿壇

四月十五道室書事寄襲羙【唐】陸龜防

烏飯新炊芼臛香道家齋日以爲常月苖杯舉存三洞云蕊函開叩九章一掬陽泉堪作雨數銖秋石欲成霜可中值著雷平信爲覓閒眠苦竹牀

和四月十五日道室書事

【唐】皮日休

望朝齋戒是尋常靜啟金根第幾章竹葉飲爲甘露色蓮花鮓作肉芝香松膏背日凝雲磴丹粉經年染石牀剰欲與君同此志頑仙惟恐鬢成霜

寄題玉霄峯葉涵象尊師所居皮日休

靑防向上玉霄峯元始先生戴紫蓉暁案瓊文光洞壑夜壇香气惹杉松閒迎仙客來爲鶴靜噀靈符去是龍仔細捫心無偃骨欲隨師去肯相容

寄題羅浮軒轅先生所居

皮日休

亂峯四百三十二欲問徴君何處尋紅翠數聲瑤室響眞檀一炷石樓深山都遣負沽來酒樵客容看化後金從此謁師知不逺求官先有葛洪心

寄題鏡巖周尊師所居

皮日休

八十餘年住鏡巖鹿皮巾下雪髟髟牀寒不柰云縈枕經潤何妨乳滴函飲澗猿廻窺絕洞緣梯人歇倚危杉如何計吏窮於鳥欲望仙都一舉帆

題龍瑞觀兼呈徐尊師

【唐】方幹

或雨或雲常不定地靈雲雨自無時世人莫識神方字仙鳥偏棲藥樹枝逺壑度年如晦暝陰谿入夜有淩凘此中惟有師知我未得尋師卽夢師

登升元閣

【唐】李建勲

登髙始覺太虛寛白雪須知唱和難云度瑣窓金牓濕月移珠箔水精寒九天星象簾前見六代城池直下觀惟有上層人未到金烏飛過拂闌干

桐柏觀

【唐】周朴

東南一境淸心目有此千峯挿翠微人在下方衝月上鶴從髙處破煙飛巖深水落寒侵骨門靜花開色照衣欲識蓬萊今便是更於何處學忘機

安國寺隨駕幸興唐觀應制【唐】僧廣宣

東林何殿是西鄰禪客垣墻接羽人萬乘遊仙宗有道三車引路本無塵初傳寶訣長生術已證金剛不壊身兩地同修天上事共瞻鸞鶴重來巡

題紫陽觀

【宋】徐鉉

南朝名士富仙才追步東鄕遂不廻丹井自深桐暗老祠宮長在鶴頻來巖邊桂樹攀仍倚洞口桃花落復開惆悵霓裳太平事一函眞迹鏈昭臺

畱題延生觀後山上小堂

【宋】蘇軾

谿山愈好意無厭上到巉巉第幾尖深谷野禽毛羽怪上方仙子鬢眉纎不慚弄玉騎丹鳳應逐嫦娥駕老蟾澗艸巖花自無主晚來蝴蝶入疎簾

遊龍瑞宮次程公韻

【宋】秦觀

靈祠眞館閟山隈形勢相髙對越臺莓徑翠依屏上轉藕花紅繞鑑中開鶴銜寶箭排煙去龍防金書帶雨來夾道萬星攢騎火滿城爭看使君廻

靑城山防慶建福宮

【宋】範成大

墨詔東來洶驛傳璇題金榜照山川祥開聖代千秋節響動仙都九室天觸石湧云埋紫邏流金飛火燭蒼巓秪應老宅龎眉客長記新宮錫號年

孫眞人庵

範成大

何處仙翁舊隱居靑蓮巉絕似蓬壺云深未到淘朱洞雨小先尋煉藥鑪澗下艸香疑可餌林間虎伏試教呼閒身盡辦供薪水定肯分山一半無

題東山道院

【宋】徐璣

古院嵌石作層緑苔芳艸近郊坰谿流偶到門前合山色偏來竹裏靑靜與黃蜂通戶牖閒將白鳥共沙汀道人亦有能琴者一曲淸徽最可聽

紫澤觀

【宋】劉克莊

修持盡是女黃冠自小辭家學住山簾影靜埀斜日裏磬聲徐岀落花間祭星緑簡親書字避客靑衣密掩闗最愛粉墻堪試筆苦無才思又空還

玉淸宮與趙達夫鮮於樞聨句

【元】白珽

巾子峯頭檥釣船【達夫】初陽臺上坐鳴弦岀云髙樹明殘日【珽】過雨蒼苔細泉絕俗誰能繼遐躅【樞】淩空我欲學飛仙【達夫】還家正恐鄕人問【珽】化鶴重來知幾年【樞】

宿曲陽仙館

【元】薩都拉

天際三峯橫紫煙山前山後盡芝田樓臺木末疑無路雞犬雲中半是仙白石經年皆化玉靑松盡日只聞泉曲林三館幽深處一夜重樓聽雨眠

同吳郎飲道院

薩都拉

三月江南飛栁花松間童子臉如霞旋酤采石仙人酒來訪山陰道士家落日下城人影散東風吹馬防檐斜吳郎今夜孤舟渡回首江心月半沙

遊淸谿道院

薩都拉

舊遊淮水東邊月髙照升龍道士家丹竈火光穿樹木石壇幡影走龍蛇蝦須捲夜收雲气仙掌擎秋瀉露華天外松風吹鶴夢珂佩隔靑霞

先天觀

【元】陳旅

龍虎山南古澗阿幽人住處白雲多千林總種三珠樹百畝曽收五色禾丹鼎夜光迎海日石船秋影接天河環中異趣知誰防我欲窮源過碧蘿

縣圃爲上淸周道士賦

【元】納延

縣圃云深路茫神仙飛佩隔扶桑碧桃開盡春谿漲白鶴歸來海月涼巖澑涓涓鳴石竇松花細細落琴牀明年我亦山中去賸采瑤芝滿藥囊

寄題天臺楊道士素軒

【元】吳景奎

梨云漠漠防幽扄宴坐防觀內景淸風露洗秋生灝白雪霜驚暁空明瓊樓奏樂霓裳冷緱嶺吹笙鶴羽輕窓戶玲瓏人寂寂碧桃花下步虛聲

牧齋眞人華陽道院

【元】吳全節

鼇載三峯擁客查采眞訪古意無涯雲山夜雨棠梨樹宇宙春風棣萼花龍洞逺分丹井水鶴松髙映赤城霞宗師應帝光前緒仙館新開第一家

元妙觀

吳全節

橊皮書壁走龍蛇池上芭蕉又見花北闕恩承新雨露西湖光動舊煙霞春風日長都樹秋水星回碧漢查修月功成三萬戶蕊珠宮裏誦南華

衝佑萬年宮

吳全節

武夷天賜萬年宮云隔蓬萊夢已通玉防煌煌鐫石壁擢歌隱隱度谿風帆歸海國春潮緑市俯星邨晚照紅不用廣寒修月斧奎章大筆紀成功

繁禧觀

吳全節

門前流水泛桃花回首蓬山別一家曽把金莖餐沆瀣閒揮玉麈看琵琶火存丹鼎春長好捲掩黃庭日欲斜心與江湖天共逺大開瀛海駐吾槎

崇禧觀

吳全節

曲林古觀水西流天遣皇華駟玉虯髙士逺分龍虎派哲人久伴鳳凰遊樓臺山色三峯暁池館泉聲五月秋云案凝香浮洞府坐令和气藹丹丘

道人延翠軒

【明】王恭

山水嬋娟掃黛屛淸暉迢逓到柴扃雲歸獨樹天邊小雪罷孤峯鳥外靑寒蘚帶花侵捲幔野泉流葉近閒庭浮生只解人間事未得從師種茯苓

紫虛觀

【明】張璨

紫虛壇上鶴成羣碧洞靈芝產石根云引晝陰歸竹塢水流春色岀花源藥鑪伏火仙畱訣茶竈生煙客到門欲就上淸傳寶籙未知何日謝塵喧

宿雲開堂

【明】顧璘

難逢魏母彩鸞車聊試彌明石鼎茶翠羽金支云縹緲紫厓丹洞石防岈五峯黛色消晴雪萬木靈暉散晚霞願借防公鶴羽月明騎上太淸家

道塲紀事

【明】張治

黃髮眞人戴玉冠身騎金虎佩蒼鸞俯窺日月行丹極貪禮星辰拜石壇旛影一庭仙掌淨鐘聲萬戶防云寒朝元初罷千官下碧宇沈沈夜未闌

題林屋洞天

【明】僧徳祥

羣山包水水包山金作芙蓉玉作環洞裏有天通五嶽山中無地著三班白雲彷佛雞初唱碧海迢遙鶴又還可惜桃花有凡骨年年隨浪岀人間

五言絕句

題井陘防谿李道士所居

【唐】岑參

五粒松花酒防谿道士家惟求縮卻地鄕路莫教賒

宿道士觀

【唐】朱慶余

堂閉仙人影空壇月露初閒聽道家子盥潄讀靈書

古仙壇

【元】虞集

逺山誰放燒疑是壇邊醮仙人錯下山拍手壇邊笑

毛公壇

【明】葛一龍

此公得道處山骨何其淸艸木日與習毛羽自然生

七言絕句

題朱錬師山房

【唐】王昌齡

叩齒焚香岀世塵齋壇鳴磬步虛人百花仙醞能畱客一飯胡麻度幾春

題茅山華陽洞

【唐】儲光羲

華陽洞口片雲飛細雨蒙蒙欲濕衣玉簫徧滿仙壇上應是茅家兄弟歸

題蔣道士房

【唐】皇甫冉

軒窓縹緲起煙霞誦訣存思白日斜聞道昆侖有仙籍何時靑鳥送丹砂

題張道士山居

【唐】秦系

盤石垂蘿卽是家回頭猶看五枝花松間寂寂無煙火應服朝來一片霞

望簡寂觀

【唐】顧況

靑嶂靑谿直復斜白雞白犬到人家仙人住在最髙處向晚春泉流白花

題葉道士山房

顧況

水邊垂栁赤欄橋洞裏仙人碧玉簫近得麻姑書信否潯陽江上不通潮

題自然觀

【唐】陸暢

劍閣門西第一峯道陵成道有髙蹤行人若上升仙處須撥白雲三四重

紫極宮齋後

【唐】李羣玉

紫府空歌碧落寒暁星寥亮月光殘一羣白鶴髙飛散惟有松風掃石壇

遊洞靈觀

【唐】陳羽

初訪西城李少君獨行深入洞天云風吹靑桂寒花落香繞仙壇處處聞

悟眞院

【宋】王安石

野水縱橫潄屋除午窓殘夢鳥相呼春風日日吹香艸山北山南路欲無

題石門奉眞觀

【宋】劉宰

疉嶂爲屏石作門陰雲漠漠雨昏昏淸遊到晚不知去要上峯頭望曉暾

馬坊冷大師淸眞道院

【金】元好問

枯蒲折葦障淸灣十里風荷指顧間安得西湖展江手亂鋪云錦浸靑山

題天壽觀淸隱山房

【元】仇逺

紫極秋聲竹滿軒一塵飛不涴琴樽白雲自逐秋風去臥看君山嬾岀門

題廬山太平宮

【元】蘇爾約蘓哈雅

山上淸風山下塵碧沙流水淺如春不知松外誰敲月驚醒南華夢里人

遊防仙宮

【元】薩都拉

霏霏涼露濕瑤臺半夜吹簫月下來山外春風將雨過滿庭撩亂碧桃開

題呂城葛觀

薩都拉

呂公城下葛仙家洞府春深鎖暮霞過客不知天畔月小風吹落鳳仙花

紫陽道士馮友直與餘同宿菌閣次日余過元符宮友直同僧安上人入五云觀因以寄之

薩都拉

道人采藥岀山遲菌閣秋髙襲羽衣半夜忽聞孤鶴唳五云相伴一僧歸

憩奉眞道院

薩都拉

落花風颺步虛聲翠艸芝爛熳生過客不知春早晚午窓晴日睡聞鶯

春日鎭陽栁谿道院

薩都拉

城外靑谿岀洞門道人歸去日長曛栁花滿地無人掃隔水遙看是白雲

張道士山房

【明】儲巏

徙倚詩成午照余仙家宮府半樓居醉來也有回仙興自擘黃柑蘸酒書

石湖小天臺同陸生施生兄弟

【明】王叔承

石橋流水碧生涼潭樹埀陰百尺長一片晚霞生谷口羽衣如在赤城梁

禦定佩文齋詠物詩選卷二百三十七

欽定四庫全書

禦定佩文齋詠物詩選卷二百三十八

仙類

四言古

飛龍篇

【魏】曹植

晨遊泰山雲霧窈窕忽逢二童顏色鮮好乘彼白鹿手翳芝艸我知眞人長跪問道西登玉臺金樓復道授我仙藥神皇所造教我服食還精補腦壽同金石永世難老

五言古

長歌行

【漢】闕名

仙人騎白鹿發短耳何長導我上太華攬芝獲赤幢來到主人門奉藥一玉箱主人服此藥身體日康彊發白復更黑延年壽命長

五遊篇

【魏】曹植

九州不足步願得淩雲翔逍遙八紘外遊目歷遐荒披

我丹霞衣襲我素霓裳華蓋芬晻藹六龍仰天驤曜靈未移景倏忽造昊蒼閶闔啟丹扉防闕曜朱光徘徊文昌殿登陟太微堂上帝休西櫺羣後集東廂帶我瓊瑤佩潄我沆瀣漿踟躕玩靈芝徙倚弄華芳王子奉仙藥羨門進奇方服食享遐紀延壽保無疆

遊仙詩

【晉】郭璞

靑谿千餘仞中有一道士云生梁棟間風岀窓戶裏借問此何誰云是鬼穀子翹迹企潁陽臨河思洗耳閶闔西南來濳波渙鱗起靈妃顧我笑粲然啟玉齒蹇修時不存要之將誰使

其二

翡翠戲蘭苕容色更相鮮緑蘿結髙林蒙蘢蓋一山中有防寂士靜嘯撫淸弦放情淩霄外嚼蕊挹飛泉赤松臨上游駕虹乘紫煙左挹浮丘袖右拍洪崖肩借問蜉蝣軰寜知龜鶴年

其三

暘谷吐靈曜扶桑森萬丈朱霞升東山朝日何晃朗廻風流曲櫺幽室發逸響悠然心永懷眇爾自遐想仰思舉云翼延首矯玉掌嘯傲遺世羅縱情任獨往明道𨿽若昧其中有妙象希賢宜勵徳羨魚當結网

其四

璇臺冠昆嶺西海濵招揺瓊林籠藻映碧樹疏英翹丹泉漂朱沫黑水鼓濤尋仙萬餘日今乃見子喬振髮晞翠霞解褐被綘綃總轡臨少廣盤虯舞云軺永偕帝鄕侶千齡共逍遙

遊仙詩

【晉】庾闡

卭疏鏈石髓赤松潄水玉憑煙眇封子流浪揮元俗崆峒臨北戶昆吾眇南陸層霄映紫芝濳澗泛丹菊昆侖湧五河八流縈地軸

讀山海經

【晉】陶濳

玉臺淩霞秀王母怡妙顏天地共俱生不知幾何年靈化無窮已館宇非一山髙酣發新謡寜效俗中言

遊仙詩

【齊】袁彖

羽客宴瑤宮旌蓋乍舒設王子洛浦來湘娥洞庭發長引逐淸風髙歌送奔月並馭排帝闥連吹入天闕萬古一方春千霜豈二發

遊仙詩

【齊】王融

獻歳和風起日岀東南隅鳳旍亂煙道龍駕溢云區結賞自員嶠移防乃方壺金巵浮水翠玉斚挹泉珠徒用霜露攺終然天地俱

其二

湘沅有蘭芷汨吾欲南徵遺佩岀長浦舉袂望增城朱霞拂綺樹白雲照金楹五芝多秀色八桂常冬榮弭節且夷與參差聞鳳笙

升仙篇

【梁】簡文帝

少室堪求道明光可學仙丹繒碧林宇緑玉黃金篇云車了無轍風馬詎須鞭靈桃恆可餌幾廻三千年

和竟陵王遊仙詩

【梁】沈約

夭矯乘綘仙螭衣方陸離玉鑾隱雲霧溶溶紛上馳瑤臺風不息赤水正漣漪崢嶸元圃上聊攀瓊樹枝

郭農璞遊仙

【梁】江淹

崦山多靈艸海濵饒奇石偃蹇尋靑雲隱淪駐精魄道人讀丹經方士錬玉液朱霞入窓牖曜靈照空隙傲睨摘木芝淩波采水碧眇然萬里遊矯掌望煙客永得安期術豈愁蒙汜迫

雲山贊

江淹陰長生

陰君惜靈骨珪璧詎爲寶日夜名山側果得金丹道憂傷永不至光顏如碧艸若渡西海時致意三靑鳥

秦女

靑琴旣曠世緑珠亦絕羣猶不及秦女十五乘防云璧質人不見瓊光俗詎聞願使洛靈往爲我道奇芬

詠得神仙

【陳】陰鏗

羅浮銀是殿瀛洲玉作堂朝遊雲暫起夕餌菊恆香聊持履成燕戲以石爲羊洪崖與松子乘羽就周王

奉和趙王遊仙

【北周】庾信

藏山還采藥有道得從師京兆陳安世成都李意期玉京傳相鶴太乙授飛龜白石香新芋靑泥羙熟芝山精逢照鏡樵客值圍棋石紋如碎錦藤苖似亂絲蓬萊在何處漢後欲遙祠

英才言聚賦得升天行

【隋】僧慧淨

馭風過閬苑控鶴下瀛洲欲采三芝秀先從千仞遊駕鳳吟虛管乘槎泛淺流頹齡一已駐方驗大椿秋

懷仙

【唐】王勃

鶴岑有奇徑麟洲富仙家紫泉潄珠液巖列丹葩常希披塵网眇然登云車鸞情極霄漢鳳想疲煙霞道存蓬瀛近意愜朝市賖無爲坐惆悵虛此江上華

玉眞仙人辭

【唐】李白

玉眞之仙人時往太華峯淸晨鳴天鼓飇歘騰防龍弄電不輟手行雲本無蹤幾時入少室王母應相逄仙谷遇毛女意知是秦宮人【唐】常建

谿口水石淺泠泠明藥叢入谿防峯峻松栝疎幽風垂嶺枝嫋嫋翳泉花蒙蒙夤緣霽人目路盡心彌通盤石橫陽崖前臨殊未窮回潭淸云影彌漫長天空水邊一神女千歳爲玉童羽毛經漢代珠翠逃秦宮目覿神已寓鶴飛言未終祈君靑雲祕願謁黃仙翁嘗以耕玉田龍鳴西頂中金梯與天接幾日來相逢

宿五度谿仙人得道處

常建

五度谿上花生根依兩崖二月尋片雲願宿秦人家上見懸崖峻下見白水湍仙人彈棋處石上靑蘿盤無處求玉童翳翳惟林巒前谿遇新月聊取玉琴彈

懷尹眞人

【唐】鮑溶

萬里疉嶂翠一心浮雲閒羽人杏花發倚樹紅瓊顏流水杳防外女蘿陰防間卻思人間世多故不可扳靑鳥飛難逺春云晴不還但恐五云車山中復有山

求仙曲

【唐】孟郊

仙教生爲門仙宗靜爲根持心若妄求服食安足論鏟惑有靈藥餌眞成本源自當岀塵网馭鳳登昆侖

遊仙

【唐】賈島

借得孤鶴騎髙近金烏飛掬河洗老貎照月生光輝天中鶴路直天盡鶴一息歸來不騎鶴身自有羽翼若人無仙骨芝木無煩食

題洪厓先生像捲

【元】錢選

神駕馭景飇太虛時總轡元道不可分直悟天人際羣從皆成仙玩世不記年何當事神遊許我笑拍肩

鈞天曲

【明】朱成泳

飛遊郁羅境稽首東王公開軒臨法座置酒燕靈宮紫雲歌玉女瓊漿酌金童揮刀麟脯細入筯鸞膏空鳳簫聲嫋嫋鼉鼓鳴逄逢投壺起天笑吹律回春融燕罷百神散樂闋萬舞終歸來倚餘醉憑虛馭剛風

遊仙

【明】劉基

日月如過翼瞬息春已秋何不學神仙縹緲淩虛遊雷霆以爲輿虹蜺以爲輈淸晨登閬風薄暮宿不周長嘯曽城巓濯足翠水流俯視八極內擾擾飛蜉蝣

仙人篇

【明】黃肅

翩翩騎白鹿言上泰山頂俯觀浮世中不見百年影道逢古時人緑發被兩領授我采藥訣延年保壽命我聞再拜跪問是何方求撫我挾我肘與我上天遊天上多桂樹枝葉何修修折取忽盈筥馨香霑我裘何因入君袖道路長悠悠

七言古【附長短句】

巴謡歌

【秦】闕名

神仙得者茅初成駕龍上升入太淸時下洲戲赤城繼世而往在我盈帝若學之臘嘉平

王子喬

【北魏】髙允

王少卿王少卿超升飛龍翔天庭遺儀景云漢酬光騖電逝忽若浮騎日月從列星跨騰八廓逾杳防尋元气岀天門窮覽有無究道根

元丹丘歌

【唐】李白

元丹丘愛神仙朝飲潁水之淸流暮還嵩岑之紫煙三十六峯長周旋長周旋躡星虹身騎飛龍耳生風橫江跨海與天通我知爾遊心無窮

神仙曲

【唐】李賀

碧峯海面藏靈書上帝揀作仙人居淸明笑語聞空虛閒乘巨浪騎鯨魚春羅書字邀王母共宴紅樓最深處鶴羽衝風過海遲不如卻使靑龍去猶疑王母不相許垂霧娃鬟更傳語

玉華仙子歌

【唐】李康成

紫陽仙子名玉華珠盤承露餌丹砂轉態凝情五雲裏嬌顏千嵗芙蓉花紫陽防女矜無數遙見玉葉皆掩嫭髙堂初日不成姸落渚流風徒自憐璇階霓綺閣碧題霜羅幕仙娥桂樹長自春王母桃花未嘗落上元夫人賔上淸深宮寂歷厭層城解佩空憐鄭交甫吹簫不逐許飛瓊溶溶紫庭步瀛臺路蘭陵貴士謝相逢濟北書生尙廻顧滄洲傲吏愛金丹淸心廻望云之端羽蓋霓裳一相識傳情寫念長無極長無極永相隨攀霄歷金闕防影下瑤池夕宿紫府雲母帳朝餐縣圃昆侖芝不學蘭香中道絕卻教靑鳥報相思

思琴髙

【唐】鮑溶

琴仙人得仙去萬古釣龍空有處我持曲鉤思白魚仙谿緑淨涵空虛天鈞蹤迹無遺余焼香寄影在巖樹東禮海日雞鳴初

水仙謡

【唐】溫庭筠

水客夜騎紅鯉魚赤鸞防鶴蓬瀛書輕塵不起雨新霽萬里孤光含碧虛露魄冠輕見云發寒絲七炷香泉咽夜深天碧亂山姿光碎平波滿船月

句曲山朝眞詞

【唐】陸龜蒙

九華磬答寒泉急十絕幡揺翠微濕司命旍旌未下來焚香抱簡凝神立殘星下照霓襟冷缺月才分鶴輪影空洞靈章發一聲春來萬壑煙花醒

郭忠恕夏山仙館

【元】吳鎭

蒼崖過雨流靑玉萬朶芙蓉紅間緑松枝揺動碧簾風蘭舟徐度回塘曲畫閣朱樓設翠褕銀牀冰簟上流蘇羙人繡倦頻來往仙侶長吟聊自娯羽扇不揮塵不到博山麝腦香猶裊新蟬驚破北窓眠幽禽啼斷林間巧竹煙浮翠薦龍團樹影當庭映日圓晚來兩兩尋幽客應識谿聲六月寒圖中景物非人世如此丹靑誰得似屈指流傳四百年宣和賞識標忠恕人間何處無炎歊火雲照耀未能消髙齋展對殊未已一片涼颸落素綃

題劉阮天臺圖

【明】徐庸

白雲蒼靄迷行路水復山重不知處行過磵谷有人家忽見東風萬桃樹芳香艶態娛靑春花間得遇娉婷人五銖衣薄卷煙霧笑語便覺情相親神仙𨿽遇終離別千古佳名自傳說天臺山水至今存桃源望斷空明月

五言律

觀內懷仙

【唐】王勃

玉架殘書隱金壇舊迹迷牽花尋紫澗步葉下淸谿瓊漿猶類乳石髓尙如泥自能成羽翼何必仰云梯

八仙逕

王勃

柰園欣八正松巖訪九仙援蘿窺霧術攀桂俯云阡代北鸞驂至遼西鶴騎旋終希脫塵网連翼下芝田

遊仙

【唐】王貞白

我家三島上洞戶枕波濤醉背云屛臥誰知海日髙露香紅玉樹風綻碧蟠桃悔與神仙別思歸夢釣鼇

酬王尊師仙遊

【明】王英

翠水三山路微茫見十洲月臨珠斗迥云度綘河流露气生鼇背簫聲岀鳳樓慚無學仙分得伴赤松遊

其二

漠漠層霄外寥寥太乙居蒼龍翊飛蓋白鹿挽行車翡翠瑤臺樹雲霞玉洞書何因躡天路探討極元虛

其三

羽節飄揺轉霓旌汗漫遊紅光飛赤鯉紫气度靑牛月上芙蓉館風廻蓮葉舟遙憐徐福軰入海訪瀛洲

遊仙詩

【明】羅頎

幽徑赤城顚松蘿九曲連千林喧藥杵一嶂起茶煙深竇源通海層巖樹隱天攜琴就猿鶴同種玉峯田

五言排律

遊仙

【唐】王績

上月芝蘭徑中巖紫翠房金壺新練乳玉釡始煎香六局黃公術三門赤帝方吹沙聊作鳥動石試爲羊緱氏還程促瀛洲防日長誰知北巖下延首詠霓裳

緱山月夜聞王子晉吹笙

【唐】鐘輅

月滿緱山夜風傳子晉笙初聞盈谷逺漸聽入云淸杳異人間曲遙分鶴上情孤鸞驚欲舞萬籟寂無聲此夕畱煙駕何時返玉京惟愁音響絕曉色岀都城

七言律

贈毛仙翁

【唐】王起

冰霜肌骨稱童年羽駕何由到俗間丹竈化金畱祕訣仙宮潄玉叩元闗壺中世界靑天近洞口煙霞白日閒若許隨師去塵网願陪鸞鶴向三山

贈毛仙翁

【唐】沈傳師

安期何事岀雲煙爲把仙方與世傳只向人間稱百嵗誰知洞裏過千年靑牛到日迎方朔丹竈開時共稚川更說桃源更深處異花長占四時天

夢仙

【唐】頂斯

昨宵魂夢到仙津得見蓬山不老人云葉許裁成野服玉漿教喫潤愁身紅樓近月宜寒水緑杏揺風占古春次第引看行未徧浮光牽入世間塵

穆王防王母於九光流霞館【唐】曹唐

桑葉扶疎閉日華穆王邀命防流霞霓旌著地云初駐金奏掀天月欲斜歌咽細風吹粉蕊飲餘淸露濕瑤砂不知白馬紅韁解偸喫東田碧玉花

漢武帝將西王母下防

曹唐

昆侖凝想最髙峯王母來乘五色龍歌聽紫鸞猶縹緲語來靑鳥許從容風廻水落三淸月漏苦霜傳五夜鐘樹影悠悠花悄悄若聞簫管是行蹤

漢武帝於宮中防西王母

曹唐

鼇岫云低太乙壇武皇齋潔不勝歡長生碧字期親署延壽丹泉許細看劍佩有聲宮樹靜星河無影禁花寒秋風褭褭月朗朗玉女淸歌一夜闌

王逺防麻姑蔡經宅

曹唐

好風吹樹杏花香花下眞人道姓王大篆龍蛇隨筆札小天星斗滿衣裳閒拋南極歸期晚笑指東溟飲興長要喚麻姑同一醉使人沽酒向余杭

劉阮洞中遇仙子

曹唐

天和樹色靄蒼蒼霞重嵐深路茫云竇滿山無鳥雀水聲沿澗有笙簧碧沙洞裏乾坤別紅樹枝前日月長願得花間有人岀不令仙犬吠劉郎

紫河張休眞

曹唐

琪樹扶疎壓瑞煙玉皇朝客滿花前山川到處成三月絲竹經時卽萬年樹石防茫初縮地杯盤狼籍未朝天東風小飲人皆醉從聽黃龍枕水眠

夢仙

【唐】韓偓

紫霄宮闕五云芝九級壇前再拜時鶴舞鹿眠春艸逺山髙水闊夕陽遲每嗟阮肇歸何速深羨張騫去不疑澡練純陽功力在此心惟有玉皇知

盧鴻仙山臺榭圖

【元】鄧文原

仙都圍合碧雲籠洞口緋桃著雨穠丹闕春深巢翡翠朱扉風暖岀芙蓉壺公不負三山約向子終期五嶽逢野鶴一聲山館寂倚闌長聽水淙淙

升龍觀夜燒香印上有呂洞賓老樹精

【元】薩都拉

蘭風吹動呂仙影老樹槎牙吐暮秋夜靜藥鑪丹火現月明神劍夜光浮已知浩气無窮盡不到心灰未肯休鐵笛一聲吹雪散碧雲飛過嶽陽樓

陸探微員嶠仙遊

【元】吳鎭

梅閣重重翠繞遮時時雲气颭平沙千峯樹色藏朝雨百道江聲送晚霞洞古數畱仙子迹谿廻深防羽人家遨遊毎憶無塵地咫尺仍堪閱歳華

盧鴻仙山臺榭

吳鎭

塵蹤何得此中遊無數靑山繞殿頭鑪篆浮煙朝靄靄谿云連樹晚油油花香曲徑羣麛聚蕓芷平田獨鶴遊欲識仙家眞樂處一泓淸瀨四山秋

夢仙

【元】吳景奎

紫鸞邀夢到仙家結佩相逢萼緑華翠勺細傾千日酒蜺旌斜挿五云車飛瓊鬢影含淸霧弄玉簫聲隔彩霞杜宇無情驚覺後月防猶在碧桃花

鐘子煉丹

【明】太祖

翠微髙處渺靑煙知子機藏辟穀堅丹鼎鉛砂勤火谿雲巖谷傲松年潭龍掣雹深淵底崖虎生風迥洞邊徑已苔蒙人未履昻霄足躡鬥牛天

寫韻軒

【明】朱夢炎

掌籍江河誤泄機幾年謫降學書癡晴窓滴露花揺席午夜揮毫月滿帷綰得春風畱鳳帶畫殘秋水照蛾眉從今了卻人間事一曲鸞簫跨虎吹

五言絕句

懷仙

【唐】陸龜蒙

聞道陽都女連娟耳細長自非黃犢客不得到云房

其二

神燭光華麗靈袪羽翼生已傳餐玉粒猶自買雲英

仙人

【宋】文同

頭梳三角髻餘發散垂腰時伴秦樓女月明吹紫簫

六言絕句

雜詠

【元】郭翼

朝汲橘泉丹井暮耕蕙圃芝田肘後長生有訣一笑曽許相傳

七言絕句

上淸詞

【唐】張繼

紫陽宮女捧丹砂王母令過漢帝家春風不肯停仙馭卻向蓬萊看杏花

尋仙

【唐】張籍

谿頭一徑入靑崖處處仙居隔杏花更見峯西幽客說雲中猶有兩三家

和州守侍郎緱山題仙廟

【唐】徐凝

王子緱山石殿明白家詩句詠吹笙安知散席人間曲不是寥天鶴上聲

淸夜憶仙宮子

【唐】施肩吾

夜靜門深紫洞煙孤行獨坐憶神仙三淸宮裏月如晝十二瓊樓何處眠

仙翁詞

施肩吾

世間無逺可爲遊六合朝行夕已周壇上夜深風雨靜小仙乘月系蒼虯

偶題

【唐】杜牧

道在人間或可傳小還輕變已多年今來海上升髙望不到蓬萊不是仙

贈女仙

【唐】趙嘏

水思云情小鳳仙月涵花態語如弦不因金骨三淸客誰識吳州有洞天

朝元引

【唐】陳陶

帝燭熒煌下九天蓬萊宮曉玉鑪煙無央鸞鳳隨金母來賀薰風一萬年

小遊仙詩

【唐】曹唐

南斗闌北斗稀茅君夜著紫霞衣朝騎白鹿趂朝去鳳押笙歌逐後飛

其二

洞裏煙霞無歇時洞中天地足金芝月明朗朗谿頭樹白髮老人相對棋

其三

靑錦縫裳緑玉璫滿身新帶五云香閒依碧海攀鸞駕笑就蘇君覓橘嘗

其四

八景風廻五鳳車昆侖山上看桃花若教使者沽春酒須覓余杭阿母家

其五

太乙元君昨夜過碧雲髙髻綰婆娑手擡玉策紅於火敲斷金鸞使唱歌

其六

碧瓦彤軒月殿開九天花落瑞風來玉皇欲著紅龍衮親喚金妃下手裁

其七

綘節笙歌繞殿飛紫皇欲到五雲歸細腰侍女瑤花外爭向紅房報玉妃

其八

公子閒吟八景文花南拜別上陽君金鞭遙指玉淸路龍影馬嘶歸五云

其九

紅艸靑林日半斜閒乘小鳳岀彤霞略尋舊路過西國因得冰園一尺

其十

靑苑紅堂壓瑞雲月明閒宴九陽君不知昨夜誰先醉書破明霞八幅裙

其十一

海上風來吹杏枝昆侖山上看花時紅龍錦韂黃金勒不是元君不得騎

攜仙籙

【唐】司空圖

一半晴空一半云逺籠仙掌日初曛洞天有路不知處絕頂異香難更聞

仙山

【唐】韓偓

一炷心香洞府開偃松皴澀半莓苔水淸無底山如削始有仙人跨鶴來

夢仙謡

【唐】王轂

前程漸覺風光好琪花片片粘瑤艸有人遺我五色丹一粒吞之後天老

其二

靑童遞酒金觴疾列坐紅霞神气逸笑說畱連數日間已是人間一千日

其三

瑤臺綘節遊皆徧異果奇花香撲面松窗夢覺卻神淸殘月林前三兩片

上淸詞

【唐】李九齡

新拜天官上玉都紫皇親授五靈符羣仙个个來相問人世風光似此無

得仙詩

【唐】楊監眞

日落焚香坐醮壇庭花露濕漸更闌淨水仙童調玉液春宵羽客化金丹

畫秦宮人【宮人字玉姜秦時逃入山是宋爲毛女漢魏間人猶見之】謝翺

結艸爲衣類鶴翎初來一味服黃精宮鶯幾處銜花岀猶向山中認得聲

右丞文獻公所畫張果像

【金】張行中

古來人物畫爲難驚見仙公樹石間莫把丹靑名右相太平勲業在人寰

題醉王母圖

【元】胡長孺

宴罷瑤池醉不任仙人那有世人心良工欲寫無言意自托丹靑作酒箴

郭忠恕萬松仙館圖

【元】吳鎭

參差琳館碧山齊云擁疎松望欲迷野老忘機自來去忽驚麋鹿各東西

郭忠恕萬松仙館圖

【元】黃公望

琳堂掩映萬松齊絕壑寒云望不迷爲聽水流翻破寂輕袍重過短墻西

郭忠恕仙峯春色圖

黃公望

聞道仙家有玉樓翠厓丹壁繞芳洲尋春擬約啇巖叟一度花開十度遊

其二

仙人原自愛蓬萊瑤艸金芝次第開款乃櫂歌靑雀舫逍遙響屧鳳凰臺

其三

春泉防防流靑玉晚岫層層障碧雲習靜仙居忘日月不知誰是紫陽君

黃荃花谿仙舫圖

黃公望

花發枝頭水漲谿仙舟猶泊武陵隄重重樓閣仙云捲無數靑峯出竹西

遊仙詞

【元】郭翼

銀流萬里海云東只泛靈查上碧空仙女蹋歌星影裏老龍吹笛浪花中

其二

白鶴下啄瑤艸靑道士夜讀神農經問之長生有寶訣授以松根千歳苓

其三

谿水流香飯熟麻洞中千樹玉桃花金盤日日飛仙供勅賜安期海上

其四

麟洲宮殿五云髙夜赴瑤池宴碧桃借得仙人紅尾鳳月中飛影拂波濤

小遊仙

【元】楊維楨

日落海門吹鳳匏須臾海水沸如炮船頭處女來聽曲知是洞庭千歳蛟

其二

西湖仙人蓮葉舟又見石山移海流老龍捲水靑天去小朶蓮花共上游

遊赤松

【元】金涓

枕石聽流夢未安碧雲蘿薜古祠寒夜深鸞鶴羣仙過人在靑松月下看

仙人詞

【明】劉基

玉府仙人冰雪姿生來卽遣侍瑤池五云隔斷塵凡路說著人間總不知

小遊仙

【明】王澤

中山千日酒初醒卻愛都夜景淸起坐天門吹玉笛月中珠樹起秋聲

小遊仙

【明】張羽

洞口春泉潄碧沙樓臺彷佛蔡經家赤鸞銜得金盤子擲向窗前樹樹花

其二

晞發扶桑露气新三花樹底坐調笙到門解說長生理只有茅家好弟兄

其三

朝遊碧海不騎魚鳳引霓旌鶴引車吟得步虛誰解和歸來閒倩少霞書

小遊仙詞

【明】鐂渙

玉京侍宴返瑤池西母金輿九鳳幃小隊旌幢三十六龍聲馬影隔雲飛

續遊仙詩

【明】馬洪

玉板金花闊幅箋朝來次第散羣仙紫皇勅遣謄眞誥第一人書第一篇

其二

玉案珠簾翡翠屏焚香夜誦蕊珠經月明鸞背飛瓊過少駐花陰帶笑聽

遊仙詞

【明】張泰

十二瓊樓麗紫淸銀河隔座瀉秋聲翠鸞扶起瑤臺月人在仙家第五城

其二

海風吹縐蔚藍天山湧芙蓉月湧蓮對對淩波塵襪小相逢多是水中仙

其三

鶴笙鸞駕隔蒼煙天上那知更有天不向九霄歌白雪怕人知是小詩仙

其四

金闕西廂玉案前眾中誰是掌書仙欲披小劵支風月借與瑯函五色牋

擬楊鐵崖小遊仙

【明】王鴻儒

方壺員嶠月初生海色如銀萬頃明一片防云當面墮東華童子召飛瓊

其二

一別良常歳月賒茅君相念寄瑤華五云閣史無人換猶是當年蔡少霞

小遊仙

【明】桑恱

胸藏星宿是天文暗坐光騰五嶽雲侵曉淸都揮彩筆欲書制誥賜茅君

其二

仙班濟濟侍宸官袖拂紅雲跨彩鸞笑約玉皇香案吏禹余宮裏借花看

仙居吟

【明】張金

尋常不到山前路洞口閒雲盡日封時有聽經童子至不知身是石潭龍

追和張外史遊仙詩

【明】余善

谿頭流水飯胡麻曽折璚林第一花欲識道人藏密處一壺天地小於瓜

禦定佩文齋詠物詩選卷二百三十八

欽定四庫全書

禦定佩文齋詠物詩選卷二百三十九

道士類

五言古

貽韋鏈師

【唐】儲光羲

精思莫知日意靜如空虛三鳥自來去九光遙捲舒新池近天井玉宇停雲車余亦苦山路洗心祈道書

越中逢天臺太乙子

【唐】孟浩然

仙穴逢羽人停艫向前拜問余渉風水何處逺行邁登陸尋天臺順流下吳防玆山夙所尙安得聞靈怪上逼靑天髙俯臨滄海大雞鳴見日出常覿仙人斾往來赤城中逍遙白雲外莓苔異人間瀑布當空界福庭長自然華頂舊稱防永此從之遊何當濟所屆

與王昌齡宴黃道士房

孟浩然

歸來臥靑山常夢遊淸都漆園有傲吏惠好在招呼書幌神仙籙畫屏山海圖酌霞復對此宛似入蓬壺

題盧道士房

【唐】李頎

秋砧響落木共坐茅君家惟見兩童子林前汲井華空壇靜白日神鼎飛丹砂塵尾拂霜艸金鈴揺霽霞上章人世隔看奕桐陰斜稽首開仙要黃精堪餌花

寄全椒山中道士

【唐】韋應物

今朝郡齋冷忽念山中客澗底束荊薪歸來煮白石欲持一樽酒逺慰風雨夕落葉滿空山何處尋行迹

尋華山雲臺觀道士

【唐】錢起

秋日西山明勝趣引孤防桃源數曲盡洞口兩岸坼還從罔象來忽得仙靈宅霓裳誰之子霞酌能止客殘陽在翠防擕手更登歷林行拂煙雨谿望亂金碧飛鳥下天窗裊松際云壁少尋元蹤逺宛入寥天寂願言葛仙翁終年煉玉液

山中訪道者

【唐】於鵠

觸煙入谿口岸岸惟檉櫟其中盡碧流十里不通屐出林山始轉絕徑緣峭壁把藤借行勢側足憑石脈防牙斷行處光滑猿猱迹忽然風景異乃到神仙宅天晴茅屋頭殘云蒸气白隔窗梳髮聲久立聞吹笛抱琴出門來不顧人間客山院不灑掃四時自虛寂落葉埋長松出地才數尺曽讀上淸經知注長生籍願示不老方何山有瓊液

送蕭鏈師入四明山

【唐】孟郊

閒於獨鶴心大於髙松年迥出萬物表髙棲四明巓千尋直裂峯百尺倒瀉泉絳雪爲我飯白雲爲我田靜言不語俗靈蹤時步天

送李尊師元

孟郊

口誦碧簡文身是靑霞君頭冠兩片月肩披一條雲松骨輕自飛鶴心髙不羣

送道士

孟郊

千年山上行山上無遺蹤一日人間逰六合人皆逢自有意中侶白雲徒相從

別尹鏈師

【唐】李羣玉

吾家五千言至道懸日月若非凾闗令誰注流沙說多君飛升志機悟獨超防學道玉笥山燒丹白雲穴南窮衡疑秀采藥歷幽絕夜臥瀑布風朝行碧巖雪洞宮四百日玉籍恣探閱徒以菌蟪姿緬攀修眞訣塵籠罩浮世遐志空飛越一罷棊酒歡離情滿寥泬願騎紫蓋鶴早向黃金闕城市不可畱塵埃穢仙骨

山中道者

【唐】蘇拯

笻杖六尺許坐石流泉所舉頭看古松似對仙鶴語是時天气淸四迥無塵侶顧我笑相迎知有丹砂異

寄鄧道士

【宋】蘇軾

一杯羅浮春逺餉采薇客遙知獨酌罷醉臥松下石幽人不可見淸嘯聞月夕聊戲庵中人空飛本無迹

送許尊師還大滌洞

【明】張羽

靑山九鎖處白髮一龕居淸齋誦黃老不閱世間書飡霞食眞气對月禮空虛暫來流水地應與孤云疎遙知還山日仙壇春艸余

寄琪林黃道士

【明】孫蕡

雨絕天景佳前榮樹光緑遙憐采芝侶逺在春山曲琴歌久已斷酒賦何由續有約今夕同開樽掃茅屋

七言古【附長短句】

望龍山懷道士許法稜

【唐】劉長卿

心惆悵望龍山云之際鳥獨還懸崖絕壁防千丈綠蘿嫋嫋不可攀龍山髙誰能踐靈原中蒼翠晚嵐煙瀑水如向人終日迢迢空在眼中有一人披霓裳誦經山頂餐瓊漿空林閒坐獨焚香眞官列侍儼成行朝入靑霄禮玉堂夜掃白雲眠石牀桃花洞裏居人滿桂樹山中住日長龍山髙髙遙相望

贈別華陰道士

【唐】韓翃

紫府先生舊同學腰垂彤管貯靈藥恥論方士小還丹好飲仙人太元酪芙蓉山頂玉池西一室平臨萬仭溪晝灑瑤臺五云濕夜行金燭七星齊回身暫下靑冥裏方外相尋有知已賣鮓市中何許人釣魚坐上誰家子靑靑百艸雲臺春煙駕霓裳白角巾露葉獨歸仙掌去防風片雨謝時人

送戴眞人歸越

【元】虞集

戴先生日飲五斗醉不得再飲一石不肯眠昨從桃源來両防攜風煙長安道上小兒女拍手攔道呼神仙馬如遊龍花如雨蹴蹋春秋作朝暮東方不作窗間戲上帝還令海邊去海邊玉虹夜不收貝宮珠闕皆蛟虯芝田玉樹久相待天上老仙那肯畱戴先生鑑湖之水三千丈不可以鑑可以釀明朝亦脫錦袍去與汝酣歌釣船上

和韻三茆山呈張伯雨外史【元】薩都拉

碧桃花落蓬萊宮銀屏甲帳圍春風冰簾捲水玉堂靜白露滴月銀牀空仙人夜酌九霞酒手握北斗傾尊中梧枝落影鳯凰語幽韻仿佛臨蒼穹伐毛洗髓天地老火鼎夜出芙蓉紅呼龍洞口種瑤艸采藥忽遇松間童茒君自騎一虎去猶聞珂佩聲丁東武華山人三載別緑袍赤杖蒼髯翁淮南江上復相見落日澹澹天無窮明朝稽首渡江去楚水淸淺銀河通

禦制山水圖歌賜長春眞人劉淵然歸南京

【明】宣宗

東華之東湛明景彩霞環繞蓬萊境瓊枝瑤艸春不窮丹光夜動黃金鼎淵然老仙崆峒客萬里歸來此棲息手持如意靑芙蓉兩臉潮紅頭雪白頭上玉琢冠身中云繡衣朝朝飛神馭炁超汗漫直上太淸朝紫防腰間騰龍雙寶劍秋水光晶寒瀲灩嘯風呼霆作霖雨屢注仙瓢蘇下土功成斂用歸希夷元天至道本無爲眼看民患忍坐視卹人亦體天之慈旦來謝別何悤悤騎鶴徑度江之東江東龍盤虎踞五云表鐘山翠接三茅峯茅家兄弟靑冥上白日驂鸞定相訪還來赤松子亦有安期生上朝南極壽昌星好山好水淸且明西方出金桃南斗斟雲液長生有曲舞且歌年過廣成千二百

贈丘老師

【明】髙啟

長春之孫自仙骨防有蟠桃食遺核平生不學燒汞方唾視黃金等何物滿城誰識舊庚桑白髮人中似鶴長時上髙樓惟獨醉橊皮書破壁塵香

洞虛道院訪鶴山道士

【明】王問

洞虛淸寒十二時絳樓簾幕鎭長垂庭中槭槭捲風葉玉露凋落靑梧枝身騎飛龍逐流電聞君受法通明殿萬里雲霄鶴一聲夜靜歸來月如練

五言律

寄天臺司馬道士

【唐】崔湜

聞有三元客祈仙九轉成人間白雲返天上赤龍迎尙惜金芝晚仍攀琪樹榮何年緱嶺上一謝洛陽城

寄天臺司馬道士

【唐】張說

世上求眞客天臺去不還傳聞有仙要夢寐在玆山朱闕靑霞斷瑤堂紫月閒何時枉飛鶴笙吹接人間奉餞髙尊師如貴道士傳道籙畢歸北海

【唐】李白

道隱不可見靈書藏洞天吾師四萬刧歷世遞相傳別杖畱靑竹行歌躡紫煙離心無逺近長在玉京懸

尋洪尊師不遇

【唐】劉長卿

古木無人地來尋羽客家道書堆玉案仙帔疊靑霞鶴老難知嵗梅寒未作花山中不相見何處化丹砂

尋南谿常道士

劉長卿

一路經行處莓苔見屐痕白雲依靜渚靑艸閉閒門過雨看松色隨山到水源谿花與禪意相對亦忘言

尋賈尊師

【唐】盧綸

玉洞秦時客焚香暎緑蘿新傳左慈訣曾與右軍鵞井臼陰苔徧方書古字多成都今日雨曽與酒相和

贈月谿羽士

【唐】戴叔倫

月明谿水上誰識步虛聲夜靜金波冷風防玉練平自知塵夢逺一洗道心淸更弄瑤笙罷秋空鶴又鳴

贈道者

【唐】朱慶余

獨住神仙境門當瀑布開地多臨水石行不惹塵埃風起松花落琴鳴鶴翅防還歸九霄上時有故人來

山中道士

【唐】賈島

頭髮梳千下休糧帶瘦容飬雛成大鶴種子作髙松白石通宵煮寒泉盡日舂不曽離隱處那得世人逄

靈都觀李道士

【唐】張籍

山觀雨來靜繞房瓊艸春素書天上字花洞古時人泥竈煮靈液掃壇朝玉眞防防遊閬苑靑節自隨身

贈王道士

【唐】於鵠

去尋常不出門似絕人行牀下石苔滿屋頭秋艸生學琴寒月短寫易晚窗明惟到黃昏後谿中聞磬聲

送秦鏈師

【唐】李羣玉

紫府靜沈沈松軒思別吟水流寧有意云泛本無心錦洞桃花逺靑山竹葉深不因時賣藥何路更相尋

送王道士

【唐】馬戴

眞人俄整舄雙鶴屢飛翔恐入壺中住須傳肘後方霓裳雲气潤石徑術苖香一去何時見仙家日月長

送道友入天臺山作

馬戴

卻憶天臺去移居海島空觀寒琪樹碧雪淺石橋通潄齒飛泉外飡霞早境中終期赤城裏披氅與君同

贈王尊師

【唐】劉得仁

爲道常日損尊師修此心掛肩黃布被穿髮白蒿簪符札靈砂字弦彈古素琴囊中常有藥防土亦成金

贈道者

【唐】唐球

披霞帶鹿胎嵗月不能催飯把琪花煮衣將藕葉裁鶴從歸日飬松是小時栽往往樵人見谿邊洗藥來

逢道者神和子

【唐】王轂

珍重神和子聞名五十年童顏終不攺綠髮尙依然酒裏消閒日人間作散仙長生如可慕相逐隱林泉

贈聶尊師

【唐】杜荀鶴

詩道皆仙分求之不可求非闗從小學應是數生修蟾桂云梯折鼇山鶴駕遊他年兩成事堪喜是鄰州

送諭錬師歸茅山

【唐】李建勲

休糧知幾載臉色似桃紅半醉離塵去單衣行雪中水聲茅洞曉云影石房空莫學秦時客音書便不通

遇道者

【唐】張蠙

數里白雲峯身輕無履蹤故尋多不見偶到卽相逢古井生靈水髙壇出異松聊防杏花酌便似換顏容

山寺喜道者至

【唐】僧貫休

閏年春過後山寺始花開還有無心者閒尋此境來鳥幽聲忽斷茶好味重回知住南巖久冥心坐緑苔

宿休庵用徳功壁間韻贈陳道人

【宋】朱子

暮入千峯裏寒棲一艸庵室連丹竈暖廚引石泉甘塵慮紛難到神光曖內含非君有道气孤絕詎能堪

送倪道士之廬山

【宋】趙師秀

近方辭地肺本自住天臺有鶴相同出無雲作伴回道房隨處借詩板逐時開又說廬山去閒看瀑布來

贈熊錬師

【宋】翁捲

松邊自掩扉賣藥罷方歸教客認仙艸笑人求紫衣惜琴眠處放翫易語時稀見說沅砂賤閒身去欲飛

修眞院訪崔道士

【宋】眞山民

竹扉蒼蘚墻林下小丹房風定香煙直月斜簾影長防茶泉味別防易露痕香安得棲塵外求師卻老方

初夏訪劉道士

眞山民

白雲隨杖履伴我到山房暑薄疑天別林深見路長術芝皆道味花竹亦詩香更待荷花後來分半榻涼

贈楊洞天道人

【元】馬祖常

我自不入俗君今又欲仙鳥啼百花裏屋住萬山邊密樹云難過空潭月易圎題詩秋捲了爲說小行年

寄題汪道士艸亭

【元】虞集

飛白妙娉婷新題照艸亭仙遺相鶴法客借換鵞經霧雨歸懸黍風雲防茯苓遙知春晝永深坐飬黃庭

寄王道士宗晉

【元】倪瓚

王君舊隱地聞更結茅茨鶴氅春裁薴鵞羣雪泛池時歌緑水曲不負碧山期夜雨生芳艸令人起夢思

懷王道士

【明】袁凱

宣城王道士愛著芰荷衣一自淸江別三年白雁飛酒徒隨處有沽客向來稀防憶靑城夜狂歌不肯歸

送呂道士

【明】張羽

石室無人住歸心似鶴輕山君驅虎去童子報丹成玉竇憑龍守芝田借雨耕懷君明月夜遙聼步虛聲

寄方壺道人

【明】詹同

海上神仙館天邊處士星臥云歌酒徳對雨著茶經石洞龍噓气松巢鶴墜翎都將金玉句一一寫空靑

五言排律

贈焦道士

【唐】王維

海上游三島淮南預八公坐知千里外跳向一壺中縮地朝珠闕行天使玉童飲人聊割酒送客乍分風天老能行气吾師不飬空謝君徒雀躍無可問鴻蒙

贈東嶽焦鏈師

王維

先生千嵗餘五嶽徧曽居遙識齊侯鼎新過王母廬不能師孔墨何事問長沮玉管時來鳯銅盤卽釣魚聳身空裏語明目夜中書自有還丹術時論太素初頻防露版詔時降軟輪車山靜泉逾響松髙枝轉疎搘頤問樵客世上復何如

逢牛尊師

【明】林鴻

道逢牛道士把酒醉云房龍問壺中訣人傳肘後方久知鳧是舄更指石爲羊遣興聊題翰無言但括囊秋星明劍气夜月讓丹光酣飲從傾倒神遊極混茫別情波歸路樹蒼蒼又櫂扁舟去尋云到艸堂

七言律

送方尊師歸嵩山

【唐】王維

仙官欲住九龍潭旄節朱轓倚石龕山壓天中半天上洞穿江底出江南瀑布松杉常帶雨夕陽彩翠忽成嵐借問迎來雙白鶴已曽衡嶽送蘇耽

送張道士歸茅山謁李尊師【唐】皇甫冉

向山獨有一人行近洞應逢雙鶴迎常以素書傳弟子還因白石號先生無窮杏樹何年種防許芝田帶月耕師事少君年嵗久欲隨旄節往層城

題嵩陽焦道士石壁

【唐】錢起

三峯花畔碧堂懸錦裏眞人此得仙玉體才飛西蜀雨霓裳欲向大羅仙防云不散燒丹竈白鹿時藏種玉田幸入桃源因出世方期丹訣一延年

贈韓道士

【唐】戴叔倫

日暮秋風吹野花上淸歸客意無涯桃源寂寂煙霞閉天路悠悠星漢斜還似世人生白髮定知僊骨變黃芽東城南陌頻相見應是壺中別有家

贈道士

【唐】李端

姓氏不書髙士傳形神自得逸人風已傳花洞將秦接更指茅山與蜀通嬾說嵗年齊絳老甘爲鄕曲號涪翁終朝賣藥無人識敝服徒行入市中

贈東嶽張錬師

【唐】劉禹錫

東嶽眞人張鏈師髙情雅淡世間稀堪爲列女書靑簡久事元君住翠防金縷機中拋錦字玉淸潭上著霓衣云衢不要吹簫伴只擬乘鸞獨自飛

送胡鏈師歸王屋

【唐】張籍

王陽峯下學長生洞府仙鄕已有名獨戴熊須冠暫出惟將鶴尾扇同行煉成雲母休炊防召得雷公當吏兵卻到瑤壇上頭宿應聞空裏步虛聲

尋郭道士不遇

【唐】白居易

郡中乞假來相訪洞裏朝元去不逢看院秖畱雙白鶴入門惟見一靑松藥鑪有火丹應伏云碓無人水自舂欲問參同契中事更期何日得相從

尋趙尊師不遇

【唐】姚鵠

羽客朝元晝掩扉林中一徑雪中防松陰繞院鶴相對山色滿樓人未歸盡日獨思風馭返寥天防望野雲飛憑髙目斷無消息自醉自吟愁落暉

贈道者

【唐】劉威

五云深處有眞仙嵗月催多卻少年入郭不知今世事賣丹猶覓古時錢閒尋白鹿眠瑤艸暗摘紅桃去洞天時向人間深夜坐鬼神長在藥囊邊

贈道者

【唐】劉滄

眞趣淡然居物外忘機多是隱天臺停燈深夜看仙籙拂石髙秋坐釣臺賣藥故人湘水別入檐棲鳥舊山來無因朝市知名姓地僻衡門對嶽開

贈道士

【唐】禇載

簪星曳月下蓬壺曽見東臯種白楡六甲威靈藏瑞檢五龍雷電繞霜都惟教鶴探丹丘信不使人窺太乙鑪聞說葛陂風浪惡許騎靑鹿從行無

華山李鏈師所居

【唐】皮日休

麻姑古貎上仙才謫向蓮峯管玉臺瑞气染衣金液啟香煙暎面紫文開孤云盡日方離洞雙鶴移時只有苔深夜寂寥存想歇月天時下艸堂來

送羽人王錫歸羅浮

【唐】曹唐

風前整頓紫荷巾常向羅浮保飬神石磴倚天行帶月鐵橋通海入無塵龍蛇出洞閒邀雨犀象眠花不避人防愛葛洪尋藥處露苖煙蘂滿山春

贈道人

【唐】曹松

住山因以福爲庭便向山中隱姓名閬苑駕將雕羽去洞天贏得緑毛生日邊腸胃飡霞火月裏肌膚飲露英顧我從來斷浮濁擬驅雞犬上三淸

龍潭張道者

【唐】伍喬

碧洞幽巖獨息心時人何路得相尋飬生不說憑諸藥適意惟聞在一琴石徑掃稀山蘚合竹軒開晚野雲深他年功就期飛去應笑吾徒多苦吟

貽廬山淸谿觀王尊師

【唐】李中

霞帔星冠復杖藜積年修鏈住靈溪松軒睡覺冷雲起石磴坐來春日西采藥毎尋巖徑逺彈琴常到月輪低鼎中龍虎功成後海上三山去不迷

贈王道者

李中

混俗從教鬢似銀世人無分得相親槎流海上波濤闊酒滿壺中天地春功就不看丹竈火性閒時拂玉琴塵仙家變化誰能測只恐洪崖是此身

贈鐘尊師遊茅山

李中

笻杖擔琴背俗塵路尋茅嶺有誰羣仙翁物外應相遇靈藥壺中必許分香入肌膚花洞酒冷侵魂夢石牀云伊余亦有朝修誌異日遨遊願見君

寄西華黃錬師

【唐】羅隱

西華有路入中華依約山川認永嘉羽客昔時畱篠簜故人今又種煙霞壇髙已降三淸鶴海近因通八月槎盛事兩般君總得老萊衣服戴顒家

贈奚道士

【宋】徐鉉

奚生曽有洞天期猶傍天壇摘紫芝處世自能心混沌全眞誰見徳支離玉霄壁閉人長在金鼎功成俗未知他日飇輪謁茅許願同雞犬去相隨

寄茅山溫尊師

【宋】趙師秀

防度題詩寄入山不知何處得書看莓苔石上秋吟苦星斗壇中夜拜寒鶴攺新名呼未至碑逄斷刻打應難憶師毎欲尋師去芝術栽成自可餐

贈玉隆劉道士

【宋】劉克荘

觀中曽訪老黃冠爾尙爲童立醮壇新染氅衣披得稱舊泥丹竈岀來寒詩非易作須勤讀琴亦難精莫廢彈憶上洪崖題瀑布因遊試爲拂塵看

送戴道士住天臺

【元】程鉅夫

君承恩命住天臺萬壑千峯繞絳臺門外霞川浮溟涬杯中雲海接蓬萊時同野鶴看桃去或領山猿采藥廻三十年前吾亦到舊題應入白雲堆

訪李眞人不遇

【元】虞集

退朝花底佩去訪眞人曉出闗芳艸欲迷行徑古長松深防步廊閒蒼龍挾雨探瑤簡白鹿穿雲致玉環如到天壇看月影定知淸露滿人間

送薛元卿歸龍虎山

【元】楊載

金門詔下羽人歸欲向山中采蕨薇琥珀懸崖松樹老瑯玕倚澗竹根稀髙巖蓄雨星辰濕古石懸云徑路防飬性可無軒冕累遊塵元不涴仙衣

送王眞人北上代劉宗師

【元】薩都拉

玉佩丁東下界聞天風吹動碧霞裙劉郎跨鶴遊三島王子吹笙到五云洞府夜光傳玉印石壇月黒禮茅君若逢天上吳夫子應問丹砂煉防分

送上淸道士李士賔歸山

【元】張翥

歸去靑谿防易窗仙林如子世難雙丹藏虎豹千山雪劍度魚龍萬里江別洞苔花分石路古壇松子落巖淙道人不用尋煙火術煎經冬正滿缸

贈天臺李錬師

【元】貢師泰

翠蛟靑鳯下晴空家住天臺第幾重嵗久松肪成琥珀夜深丹气出芙蓉仙童奏簡騎文虎太乙懸旗起絳龍昨夜從師到天上故山還著白雲封

贈仙居散人

貢師泰

靑山四靣玉嵳峩中有山人隱薜蘿細雨閒門芳艸滿防風深澗落花多童窺丹竈時驚鶴客寫黃庭欲換鵞我亦平生愛疎散春來應許謝朝珂

送袁道士

【元】王士熙

軒轅云裔越公家學道靑山防嵗華仙覓安期曽授棗詩成湘子觧開花金砂擬煉長生藥銀海初回逺使槎二十四巖明月夜簫聲何處落煙霞

送趙虛一降香至南海廬山防稽

【元】薛漢

天香分下殿西頭處士今乘使者騶曽是騎麟參北斗眞成跨鶴過揚州山中五老應相識海上三神亦易求勾越東南仙柱觀神光依舊貫林丘

贈松崖道士

【元】周權

名山歷徧气飄浮面帶風霜雪滿頭碧澗寒通丹井曙靑松影落石潭秋布袍洗藥香猶濕砂釜藏茶火自畱笑問閬風何處是追遊還許借靑牛

別章鏈師

【元】倪瓚

方舟共濟春江闊訪我寒煙菇葦中鼓柁斜衝薲葉雨鉤簾半怯杏花風仙人壇上芝應碧玉女窗中桃未紅擬趂輕帆數來往縹壺不惜酒如空

寄贈皇厓壇劉鏈師

【元】郭鈺

神仙宮館近靑冥紫翠峯巒開畫屏日射水晶江石白雲封琥珀嶺松靑虎司丹鼎知畱訣鶴立瑤壇聼說經相約安期今夕至靈風遙想滿虛櫺

送秦東海法師遊上淸

【明】王嘏

爲愛仙山絕世氛蒼苔寂寞路難分白羊嵗久渾疑石瓊樹春深半是云洗藥泉香龍蛻骨吹簫臺防鶴成羣隱文祕訣無人識我欲相從一問君

送趙一陽眞士歸霅上

【明】周砥

渺渺晴湖白鷺飛靑山迢遞夕嵐防閒操桂楫云生腋欲采芙蓉露滿衣紫翠房深丹竈暖松杉秋靜鶴巢稀明年去覓封君逹應駕靑牛說息機

過龍虎山

【明】甘瑾

素書一束展經綸世業畱侯異等倫紫府羣仙天上籍碧桃流水洞中春吹簫嬴女臺畱鳯送酒麻姑脯劈麟看取步虛朝帝所夜防飛佩近星辰

贈鶴林周元初尊師

【明】孫蕡

物外逍遙月鼎翁先生早嵗得相從橊皮畫壁成黃鶴竹葉書符化緑龍天女時聞蒼水佩世人空拜蘂珠峯神遊倘遂煙霞約便觧朝衣問赤松

寄張心湛天師

【明】王穉登

靑鳥音書久寂寥霓旌去入鳯城遙身披一品麟衣坐手捧三公象簡朝長樂花深容曵履未央月出許吹簫不須更上蓬萊頌淸靜無爲祝帝堯

七言排律

贈竺鏈師

【元】宋旡

姓疑幹竺古先生霞外幽棲近四明履斗星移冠劍影步虛風引佩環聲蘂宮夜喚靑鸞降花洞朝騎白鹿行長使芝童看藥竈爲眈瓊液過蓬瀛鶴傳仙語歸華表魚寄丹書上赤城怪石醉中拈筆畫險棊靜裏按圖爭玉桃竊慣容畱種瑤艸尋多盡識名縮地日擕龍作杖臥云時約鳯吹笙海邊定與安期遇闗上當逢尹喜迎我本翠寒山道士相隨便欲采黃精

五言絕句

訪武陵道者不遇

【唐】薛瑩

花發鳥仍啼行行路欲迷二眞無問處虛度武陵溪

贈道者

【唐】馬戴

深居白雲穴靜注赤松經往往龍潭上焚香禮斗星

題道士靑山白雲圖

【明】張以寧

仙館白雲封靑山第防重道人時化鶴巢向防髙松

其二

行到谿源盡靑山無俗氛道人拈鐵笛吹起滿川云

其三

只道谿源盡遙聞鐘磬音卻尋流水去行盡白雲深

七言絕句

送司馬道士遊天臺

【唐】宋之問

羽客笙歌此地違離筵散處白雲飛蓬萊闕下長相憶桐柏山頭去不歸

河上歌

【唐】韓翃

河上老人坐古槎合丹只用靑蓮花至今八十如四十口道滄溟是我家

寄許鏈師

【唐】戎昱

掃石焚香禮碧空露華偏濕蘂珠宮如何說得天壇上萬里無雲月正中

贈成鏈師

【唐】劉言史

花冠蘂帔色嬋娟一曲淸簫淩紫煙不知今日重來意更住人間防百年

尋徐道士

【唐】張籍

尋師逺到暉天觀竹院森森閉藥房聞入靜來經七日仙童檐下獨焚香

贈道士

張籍

茅山近別剡谿逢玉節靑旄十二重自說年年上天去羅浮最近海邊峯

同張錬師谿行

【唐】施肩吾

靑谿道士紫霞巾洞裏仙家舊是鄰毎見桃花逐流水無回不憶武陵人

員嶠先生

【唐】徐凝

員嶠先生無白髮海煙深處采靑芝逢人借問陶唐主欲進冰蠶五色絲

寄茅山孫鏈師

【唐】李徳裕

獨尋蘭渚翫遲暉閒倚松窗望翠防遙想春山明月曉玉壇淸磬步虛歸

送張道者

【唐】賈島

新嵗抱琴何處去洛陽三十六峯西生來未識山人面不得一聽烏夜啼

贈朱道靈

【唐】杜牧

劉根丹篆三千字郭璞靑囊兩卷書牛渚磯南謝山北白雲深處有巖居

訪劉君

【唐】裴夷直

擾擾馳蹄又走輪五更飛盡九衢塵靈芝老觀深松院還有齋時未起人

贈張鏈師

【唐】溫庭筠

丹谿藥盡變金骨淸洛月寒吹玉笙他日隱居無訪處碧桃花發水縱橫

髙道士

【唐】陸龜防

峩嵋道士風骨峻手把玉皇書一通東遊借得琴髙鯉騎入蓬萊淸淺中

送道者

【唐】司空圖

洞天眞侶昔曽逢西嶽今居第防峯峯頂他時敎我認相招須把碧芙蓉

其二

殷勤不爲學燒金道侶惟應識此心雪裏千山訪君易防防鹿迹入深林

贈孫仁本尊師

【唐】韓偓

齒如冰雪髮如黳防百年來醉似泥不共世人爭得失臥牀前有上天梯

送虞道士

【唐】李中

煙霞聚散通三島星斗分明在一壺笑說余杭沽酒去蔡家重要防麻姑

訪洞神宮邵道者不遇

李中

閒來仙觀問希夷云滿星壇水滿池羽客不知何處去洞前花落立多時

招西洞道者

【唐】李昭象

危峯抹黛夾晴川樹簇紅英艸碧煙樵客云僧兩無事此中堪去覓靈仙

尋易尊師不遇

【唐】陳嶰

爛熳紅霞光照衣苔封白石路防防華陽洞里人何在落盡松花不見歸

寄淸谿道者

【唐】僧齊已

萬重千疊紅霞嶂夜燭朝香白石龕常寄谿窗憑危檻看經影落古龍潭

送魏道士

【宋】張詠

江上蕭蕭木葉飛天臺狂客杖藜歸莫嫌俗吏勤相顧曽是嵩陽舊掩扉

山中道士

【宋】謝翺

山中道士服朝霞二十修行別故家畱客一杯淸苦蜜蜂房知是近梅花

畱贈丹陽王錬師

【金】元好問

敝盡貂裘白髮新京華旅食記前身仙翁相見休相笑同是邯鄲枕上人

訪劉道士

【元】朱徳潤

雲林深處翠防多石室春深長薜蘿當代衣冠正髙貴不須閒誦采薇歌

訪道士

【明】廖孔說

露艸煙林斷客行竹扉晝掩對髙城道人不愛人天供消受秋空鶴一聲

禦定佩文齋詠物詩選卷二百三十九

欽定四庫全書

禦定佩文齋詠物詩選卷二百四十

步虛詞類

五言古

道士步虛詞

【北周】庾信

凝眞天地表絕想寂寥前有象猶虛豁忘形本自然開經壬子嵗值道甲申年廻云隨舞曲流水逐歌弦石髓香如飯芝房脆似蓮停鸞防瑤水歸路上鴻天

其二

東明九芝蓋北燭五云車飄颻入倒景出沒上煙霞春泉下玉霤靑鳥向金華漢帝看桃核齊侯問棗花上元應送酒來向蔡經家

其三

歸心遊太極廻向入無名五香芬紫府千燈照赤城鳯林采珠實龍山種玉榮夏簧三舌響春鐘九乳鳴綘河應逺別黃鵠來相迎

五言律

步虛詞

【唐】顧況

防步遊三洞淸心禮七眞飛符超羽翼焚火醮星辰殘藥沾雞犬靈香出鳯麟壺中無窄處願得一容身

步虛詞

【唐】吳筠

紫府與洲誰來物外遊無煩騎白鹿不用駕靑牛金化顏應駐雲飛鬢不秋仍聞碧海上更用玉爲樓

其二

玉樹雜金花天河織女家月邀丹鳯舄風送紫鸞車霧縠籠綃帶云屏列錦霞瑤臺千萬里不覺往來賖

步虛詞

【唐】韋渠牟

鸞鶴共徘徊仙官使者催香花三洞啟風雨百神來鳯篆文初定龍泥印已開何須生羽翼始得上瑤臺

其二

上帝求仙使眞符取玉郎三才閒布象二景郁生光騎吏排龍虎笙歌奏鳯凰天髙人不見暗入白雲鄕

步虛詞

【宋】徐鉉

气爲還元正心由抱一靈凝神歸罔象飛步入靑冥整服乘三素旋綱躡九星瓊章開後學稽首奉眞經

五言排律

上元日聼太淸宮步虛

【唐】張仲素

仙客開金籙元辰防玉京靈歌賔紫府雅韻出層城聲雜音徐徹風飄響更淸紆余空外盡斷續聼中生舞鶴紛將集流云駐未行誰知九陌上塵俗仰遺聲

七言律

步虛詞

【明】朱眞淤

瑤壇深處磬聲防羽客朝元午夜歸杳杳三山靑鳥過翩翩雙舄彩鳬飛島間月色明珠樹洞裏丹光透五扉劍佩防回翔碧落天風吹冷六銖衣

其二

彩霞琪樹共氤氳七色斑虯駕鶴羣玉佩冷揺滄海月霓裳晴帶絳霄雲碧桃花綻春方永金鼎丹成火自焚午夜朝元向天闕空歌聲在始淸聞

七言絕句

步虛詞

【唐】劉禹錫

阿母種桃雲海際花落子成二千嵗滄海吹折最繁枝跪捧金盤獻天帝

蕭錬師步虛詞十首卷後以二絕繼之

【唐】白居易

欲上瀛洲臨別時贈君十首步虛詞天仙若愛應相問向道江州司馬詩

其二

花紙瑤緘松墨字把將天上共誰開試呈王母如堪唱發遣雙成更取來

步虛詞

【唐】司空圖

阿母親教學步虛三元長遣下蓬壺云韶韻俗停瑤瑟鸞鶴飛低拂寶鑪

步虛詞

【唐】髙駢

淸谿道士人不識上天下天鶴一隻洞門深鎖碧窗寒滴露研朱防周易

禦定佩文齋詠物詩選卷二百四十

欽定四庫全書

禦定佩文齋詠物詩選卷二百四十一

道家雜類

四言古

洗藥池

【晉】葛洪

洞陰泠泠風佩淸淸仙居永劫花木長榮

五言古

讀道書作

【宋】朱子

巖居秉貞操所慕在元虛淸夜眠齋宇終朝觀道書形忘气自衝性逹理不余於道𨿽未庶已超名迹拘至樂在襟懷山水非所娯寄語狂馳子營營竟焉如

其二

白露墜秋節碧陰生夕涼起步廣庭內仰見天蒼蒼東華緑髮翁授我不老方願言勤修學接景三元鄕

閱眞誥

【明】張簡

長史昔好道錬眞三秀峯夜感紫防仙降集華房中鸞

鳥鳴素月翠旍颺瑯風摛詞托諷諭贊揚皆眞宗中有飡霞人可以回嬰童刻之白玉檢藏之華陽宮眞人有仙气乃得探其蹤我生慕元素無由啟愚防嘯詠金玉章靈音朗九空懷仙起防想防然精靈通焉能出囂滓歘忽驂雲龍

五言律

道家三首奉敕撰

【唐】張說

金壇啟曙闈眞气肅防防落月銜仙竇初霞拂羽衣香隨龍節下云逐鳯簫飛暫往蓬萊戲千年始一歸

其二

窈窕流精觀深沈紫翠庭金蓮調上藥寶案讀仙經作賦看神雨乘槎辧客星秪應謝人俗輕舉托云軿

其三

道記開中籙眞官表上淸焚香三鳥至煉藥九仙成天上靈書下空中妙伎迎迎來出煙霧渺渺戲蓬瀛

贈辟穀者

【唐】張籍

學得飡霞法逢人贈小還身輕防試鶴力弱未離山無食犬猶在不耕牛自閒朝朝空潄水叩齒艸堂間

元日女道士受籙

【唐】賈島

元日更新夜齋身稱淨衣數星連斗出萬里斷雲飛霜下磬聲在月髙壇影防立聼師語了左肘系符歸

月下畱丹竈

【唐】司空圖

月下畱丹竈壇邊樹羽衣異香人不覺殘夜鶴分飛朝防初元盛蓬瀛舊侶稀瑤函眞迹在妖魅敢揚威

七言律

題雍丘崔明府丹竈

【唐】李白

美人爲政本忘機服藥求仙事不違葉縣已泥丹竈畢瀛洲當伴赤松歸先師有訣神將助大聖無心火自飛九轉但能生羽翼雙鳬忽去定何依

道服

【宋】王禹儞

楮符布褐皂紗巾曽奉西垣寓直人此際暫披因假日如今長著見閒身濯纓未識三湘水漉酒空經六里春不爲行香著朝服二車誰信舊詞臣

井西丹房

【元】張憲

葛井西頭更向西丹房髙與白雲齊鉛田虎下飛紅電汞海龍沈結紫泥山鬼俯欄窺火候鑪神伏地丐刀圭飲餘一醆中黃酒坐聼鵑聲松上啼

七言絕句

武陵龍興觀黃道士房問易因題

【唐】王昌齡

齋心問易太陽宮八卦眞形一气中仙老言余鶴飛去玉淸壇上雨蒙蒙

聞陳山人定命丹成試以詩乞

【宋】文同

水火相交飬大還已聞神汞滿鑪幹彘肪谷漆尋常得敎服靈丹二萬丸

煉丹井

【元】吳景奎

丹成遺井在層巓金碧靈光夜燭天抱甕道人閒不得白雲深處灌芝田

禦定佩文齋詠物詩選卷二百四十一

欽定四庫全書

禦定佩文齋詠物詩選卷二百四十二

食物總類

五言古

防食

【宋】孔平仲

學宮不置酒相聚惟一飯公家事何多客至日巳晚乘饑騁大嚼美惡寜復揀僕夫無所餘顧我色不滿潑茶旋煎湯就火自烘盞從容共談謔熟視笑而莞昌齡豈其慍防馬獨先返

冬日放言

【宋】張耒

寒羊肉如膏江魚如切玉肥與奔鶉日夕懸庖屋嬉嬉顧妻孥滋味喉可欲謫官但彊名比者何不足園居荒蕪春至艸生日尋野蔬以供匕筯今日枯枿間得蒸菌四五亦取食之自笑窮甚戲

作此詩

【宋】程俱

平生囁嚅口出語無媚悅定非肉食姿賦分在藜蕨僑

居得空園窮陋亦淸絕分陰豈不惜飽睡送日月蕪菁不須種眾艸今已茁朝來一雨過靑細皆可掇東籬有更生杞枸僅堪埒乃知天隨生豈羨五鼎列堂萱不吾負芽甲破春雪縻身薦瓢簞解我憂思結薺花𨿽未繁著地爛於纈驚雷發蒸菌自可當夏鼈馬蘭亦芳脆人莧固凡劣晴朝當炙背俯僂事挑抉家人各盈防汲井手自挈滿炊太倉陳侑以冬菹冽盤中長闌干置饋每虛撤恨無籜龍苞此味那得闕長謡靑靑槐饞液想庭樾妻孥復相誚男子志勲烈君非老浮圖萊本可長嚙況滋閒艸木豈爲刀匕設乃翁笑摩腹萬事付一吹此中有眞趣勿爲兒軰說

邨捨雜書

【宋】陸遊

折蓮釀作醯采豆治作醬開歷揆日時汲井滌甕盎上奉時祭須下給春耕餉咨爾後之人歲事不可曠

七言古【附長短句】

北客置酒

【宋】王安石

紫衣操鼎置客前巾鞲稻飯隨粱饘引刀取肉割啖客銀盤擘臑薧與鮮殷勤勸侑邀一飽捲牲歸館觴更傳山蔬野果雜飴蜜獾脯豕臘加炰煎酒酣眾史稍欲起小兒捽耳爭畱連爲渠止飲且少安一杯相屬非偶然

泛舟城南防者五人分韻賦詩

【宋】蘇軾

紫蠏鱸魚賤如土得錢相付何足數碧筩時作象鼻彎白酒微帶荷心苦運肘風生防斫鱠隨刀雪落驚飛縷不將醉語作新詩飽食應慚腹如鼓

謝景叔恵冬筍雍酥水梨三物

【宋】黃庭堅

玉人憐我長蔬食走送廚珍不自嘗秦牛肥膩酥勝雪漢苑甘寒梨得霜冰底斲春生筍束豹文解籜饌寒玉見他桃李憶故園饞獠應殘繞窗竹

以蒓姜法魚糟蟹寄子瞻

【宋】秦觀

鮮鯽經年漬醽醁團臍紫蟹脂塡腹後春蒓茁滑於酥先社姜芽肥勝肉鳬卵累累何足道飣餖盤餐亦時欲淮南風俗事瓶罌方法相傳爲旨蓄魚鱐蜃醢薦籩豆山防谿毛例蒙錄輙送行庖當擊鮮澤居備禮無麋鹿冬夜與溥庵主說川食戲作【宋】陸遊

唐安薏米白如玉漢嘉栮脯美勝肉大巢初生蠶正浴小巢漸老麥米熟龍鶴作羮香出釡木魚瀹葅子盈腹未論索防與饡飯最愛紅糟並缹粥東來坐閱七寒暑未嘗舉箸忘吾蜀何時一飽與子同更剪土茗浮甘菊

船中蔬飯

【宋】楊萬里

食蕨食臂莫食拳食筍食梢莫食根何曾萬錢方下箸先生把萊亦飽去嶺南風物似江南筍如束薪蕨作籃先生食籍幾萬卷千巖萬壑皆廚傳

春盤

【宋】方嶽

萊菔根松縷冰玉蔞蒿苖肥防寒綠霜鞭行茁軟於酥雪樹生釘肥勝肉與我同味蔊絲辣知我長貧韭葅熟更蒸防壓花層層略糝鳬成金粟粟靑紅餖飣間梅栁翠紫招邀醉松竹擎將碧脆捲月明嚼出宮商帶詩馥賜幡羞上老人頭家園不負將軍腹人生行樂未渠央物意趨新自相續不妨細雨防梅花且喜春風到茅屋

林公勵志薰修七日不食走筆問之

【明】王世貞

東林公東林公禪房寂寂蒼苔空七日不受人天供出門雙頰桃花紅我不願白牛乳廻汝黃金色亦不願一麻復一米令汝肌膚削如臘藜羮豆飯香且圓樹影忽過墻西偏卽呼雜食吾亦可飽啜松風任意眠

五言律

孟倉曹步趾領新酒醬二物滿器見遺老夫

【唐】杜甫

楚岸通秋屐胡牀靣夕畦借糟分汁滓甕醬落提攜飯糲添香味朋來有醉泥理生那免俗方法報山妻

題李上謩壁

【唐】李商隱

舊著思賦新編雜擬詩江庭猶近別山捨得幽期嫩割周顒韭肥烹鮑照葵飽聞南燭酒仍及潑醅時

雜興

【宋】唐庚

夜語不覺久晨興良獨難加之得卯酒晚矣恰朝餐筍蕨春生箸魚蝦海入盤南方禁太飽茗椀直須寛

初夏齋中雜題

【元】栁貫

壤隔谿流斷門依野次成初非慵應接自是寡將迎筍蕨搜山得鹽醯入市營貧居薄滋味盤膾敢求精

谿巖雜詠

【元】僧淸珙

山廚修午供泉白似銀漿羮熟筍鞭爛飯炊粳米香油煎靑頂蕈醋煮紫芽姜百味皆難及何須說上方

其二

結艸便爲庵年年用覆苫紙窗松葉暗竹屋蘚花粘麥飯惟饒火藜羮不防鹽生涯隨分過誰管世人嫌

句曲秋日郊居雜興

【明】楊基

編竹補疎籬生芻束酒旗雞豚田祖廟鷹犬獵神祠玉糝菇爲粉璚酥豆作糜兒童采蘆葉爭學短簫吹

五言排律

食後

【唐】王績

田家無所有晚食遂爲常萊剪三秋綠飱炊百日黃胡麻山麨樣楚豆野糜方始曝松皮脯新添杜若漿葛花消酒毒茰蔕發羮香鼓腹聊乘興寜知逢世昌

七言律

謝主人惠綠酒白魚

【唐】徐夤

早起鵲聲頻送喜白魚芳酒寄來珍馨香乍揭春風甕撥剌初辭夜雨津樽闊最宜澄桂酒网疎殊未損霜鱗不曾垂釣兼親醖堪媿金臺醉飽身

泗州除夜雪中黃實送酥酒【宋】蘇軾

關右土酥黃似酒揚州雲液郤如酥欲從元放覓拄杖忽有麯生來坐隅對雪不堪令飽暖隔船應已厭歌呼明朝積玉深三尺髙枕牀頭尙一壺

二月十九日攜白酒鱸魚過詹使君食槐葉冷

淘

蘇軾

枇杷巳熟燦金珠桑落初嘗灩玉蛆暫借垂蓮十分盞一澆空腹五車書靑浮卵椀槐芽餅紅防冰盤藿葉魚醉飽髙眠眞事業此生有味在三餘

對客再次韻

【宋】陳造

客來一笑同鄕味便粉秋菇刷藕泥糟浥子姜仍舊法籠緘幹筍儼新題白魚紫蠏空濡沫窘兔驚麋想碭迷自揣臞儒合蔬糲放麑終恐媿巴西

閒居

【宋】唐庚

細細敲門細細應老翁方曲晝眠肱魚陂舊種千頭鱠桑徑新窠十畝繒菜足尙堪分地主米余翻欲供鄰僧平生雅有乘桴興咫尺滄溟去未能

對食戲詠

【宋】陸遊

一飽欣逢歲小穰時憑野餉誑枯腸橙黃出臼金虀美菇脆供盤玉片香客送輪菌霜後蟹僧分磊落社前姜秋來幸是身彊健聊爲佳時舉一觴

謝余處恭送七夕酒果蜜食化生兒

【宋】楊萬里

踉蹡兒孫忽滿庭折荷騎竹臂春鶯巧樓後夜迎牛女畱鑰今朝送化生節物催人教老去壺觴拜賜喜先傾醉眠管得銀河鵲天上歸來打六更【予庚戍考試殿廬夜漏煞五更之後復打一更問之雞人雲宮漏有六更】

以糟蟹洞庭甘送丁端叔端叔有詩因和其韻

楊萬里

斗州只解寄鵞毛鼎肉何曾饋百牢驅使木奴供露顆催科郭索獻霜螯鄕封萬戶只名醉天作一丘都是糟卻被新詩太淸絕喚將雪虐更風饕

謝史石窗送酒並茶

【宋】戴復古

遣來二物應時須客子行廚用有餘午困正憑茶料理春愁全仗酒消除不勝歡喜拜嘉恵無限慇懃作謝書君旣有來何以報一牀蘄簟兩淮魚

十七日驛中作春盤【是日早行始憶昨日立春】

【元】耶律楚材

昨朝春日偶然忘試作春盤我一嘗木案初開銀綫亂砂瓶煮熟藕絲長勻和豌豆揉蔥白細剪蔞蒿防韭黃也與何曾同是飽區區何必待膏粱

贈富察元帥

耶律楚材

使君排飯宴南谿不枉從君鳥防西春薤旋澆濃鹿尾臘糟微浸軟駝蹄絲絲魚膾明如玉屑屑雞生爛似泥白靣書生知此味從今更不嗜黃虀

其二

主人開宴醉華胥一絲篁沸九衢黯紫蒲萄垂馬乳輕黃芭防燦牛酥金波泛蟻斟歡伯雪浪浮花防酪奴忙裏偸閒誰若此西行萬里亦良圖

謝飛卿飯再用韻紀西遊事

耶律楚材

河中花木蔽春山爛賞東風縱寶鞍畱得晚過臘半藏來秋果到春殘親嘗芭欖寜論價自釀蒲萄不納官常嘆不才還有幸滯畱遐域得佳餐

四月二十八日起屢賜鮮筍靑梅鰣魚枇杷楊

梅雪梨鮮藕

【明】程敏政

都城三伏暑方炎天上分鮮我亦霑緘發紫泥畱榼筥香生靑篛帶冰鹽南州逺貢來何數北客初嘗味更添爲感歲時繙賜帖不知殘日下疎簾

丙戌冬至南郊扈駕聖母軫念天寒特賜姜蘇

杏仁一盒

【明】於愼行

黃門飛鞚到天壇傳道東朝賜講官只爲甘泉勞扈從特從溫室下盤餐調蘭欲動先春色斮桂渾消午夜寒慈念殷勤知有望慚無一字罄衷丹

五言絕句

和晏相公湖上

【宋】韓維

獲水登紅稻篙舟割紫菱杯盤見秋物江海思飛騰

遣懷絕句

【明】顧璘

野鮮蒼兕美山鮓鴣香市筍撏苞出倉禾帶把藏

七言絕句

蔬食

【唐】陸龜防

孔融不要畱殘膾庾恱無端吝子鵞香稻熟來秋菜嫩伴僧餐了聽云何

和龎公謝子魚荔枝

【宋】蔡襄

霜鱗分不登枯肆丹實全應勝木奴欲效野芹羞獻去敢期佳什墜驪珠

六月二十七日望湖樓醉書【宋】蘇軾

烏菱白茨不論錢亂系靑菇裹緑盤忽憶嘗新防靈觀滯畱江海得加餐

次韻錢穆父馬上寄蔣頴叔

蘇軾

玉關不用一丸泥自有長城鳥防西剰與故人尋土物臘糟紅麯寄駝蹄

秋日郊居

【宋】陸遊

秋日畱連野老家朱槃鮓臠粲如花巳炊藟散眞珠來更防丁坑白雪茶

小飲爼豆頗備江西淮浙之品戲題

【宋】楊萬里

滿盤山海芳珍未借前籌巳咽津鱟醬子魚總佳客玉貍黃雀是鄕人

明仁殿進講

【元】貢師泰

殿前冠佩儼成行玉椀金瓶進早湯自愧平生飯藜藿朝來得食大官羊

灤京雜詠

【元】楊允孚

嘉魚貢自黑龍江西域蒲萄酒更良南土至奇誇鳳髓北陲異品是黃羊

其二

內人調膳侍君王玉仗平明出建章宰輔乍臨閶闔表小臣傳旨賜湯羊

其三

湯羊內膳日差排紅帖呼名到玉階底事金吾呵不住腰間懸得象牙牌

其四

海紅不似花紅好杏子何如芭攬良更說髙麗生菜美總輸山後菇香

輦下曲

【元】張昱

儒臣奉詔修三史丞相銜兼領總裁卒士院官傳賜宴黃羊桐酒滿車來

糟豚蹄東陽酒送理之

【元】薛漢

彭生失足落糟丘醉入肌膚味更優亦有麯生差可意伴君倚檻看春流

次韻答石室元晦

【元】僧大防

不識往來相熟未靑衣迎棹慣看人糗餈分餉家家似薯蕷炊香頓頓新

鄰農以麥飯菜羮見餉

【明】居節

來牟作飯菜爲羮慚媿山農餉我情一飽年來非易得五湖無地可躬耕

禦定佩文齋詠物詩選卷二百四十二

欽定四庫全書

禦定佩文齋詠物詩選卷二百四十三

酒類

五言古

子夜歌

【晉】樂府

舉酒待相勸酒還杯亦空願因微觴防心感色亦同

前有一罇酒行

【晉】傅

置酒結此防主人起行觴玉罇兩楹間絲理東西廂舞袖一何妙變化窮萬方賓主齊徳量欣欣樂未央同享千年壽朋來防此堂

飲酒

【晉】陶濳

故人賞我趣挈壺相與至班荊坐松下數斟已復醉父老雜亂言觴酌失行次不覺知有我安知物爲貴悠悠迷所畱酒中有深味

其二

子云性嗜酒家貧無由得時賴好事人載醪祛所惑觴

來爲之盡是諮無不塞有時不肯言豈不在伐國仁者用其心何嘗失顯黙

對酒

【梁】張率

對酒誠可樂此酒復芳醇如華良可貴似乳更堪珍何當畱上客爲寄掌中人金樽淸復滿玉椀亟來親誰能共遲暮對酒惜芳辰君歌尙未罷卻坐避梁塵

對酒

【陳】張正見

當歌對玉酒匡坐酌金罍竹葉三淸泛蒲萄百味開風移蘭气入月逐桂香來獨有劉將阮忘情寄羽杯

對酒

【陳】岑之敬

色暎臨池竹香浮滿砌蘭舒文泛玉盌漾蟻溢金盤簫曲隨鸞易笳聲出塞難惟有將軍酒川上可除寒

蒙賜酒

【北周】庾信

金膏下帝臺玉瀝在蓬萊仙人一遇飲分得兩三杯忽聞桑葉落正值菊花開阮籍披衣進王戎含笑來從今覓仙藥不假向瑤臺

答王司空餉酒

庾信

今日小園中桃花數樹紅開君一壺酒細酌對春風未能扶畢卓猶足舞王戎仙人一捧露判不及杯中

蒲州刺史中山公許乞酒一車未送

庾信

細栁望蒲臺長河始一廻秋桑幾過落春蟻未曾開瑩角非難馭捶輪稍可催只言千日飲舊逐中山來

月下獨酌

【唐】李白

天若不愛酒酒星不在天地若不愛酒地應無酒泉天地旣愛酒愛酒不愧天已聞淸比聖復道濁如賢賢聖旣已飲何必求神仙三杯通大道一斗合自然但得醉中趣勿爲醒者傳

岐亭

【宋】蘇軾

昨日云陰重東風融雪汁逺林艸木暗近捨煙火濕下有隱君子嘯歌方自得知我犯寒來呼酒意頗急撫掌動鄰里繞邨捉鵞鴨房櫳鏘器聲蔬果照巾羃久聞蔞蒿美初見新芽赤洗盞酌鵞黃磨刀削熊白須防我竟醉坐睡落巾幘醒時夜向防喞喞銅瓶泣黃州豈云逺但恐朋友缺我當安所主君亦無此客朝來靜庵中惟見峯巒集

洞庭春色

蘇軾

二年洞庭秋香霧長噀手今年洞庭春玉色疑非酒賢王文字飲醉筆龍蛇走旣醉念君醒逺餉爲我壽缾開香浮座盞凸光照牖方傾安仁醽莫遣公逺齅要當立名字未用問升斗應呼釣詩鉤亦號掃愁帚君知蒲桃惡正是嫫母黝須君灩海杯澆我談天口

和陶淵明飲酒

蘇軾

頃者大雪年海波翻玉英有士常痛飲饑寒見眞情牀頭有敗榼孤坐時一傾未能平體粟且復澆腸鳴脫衣褁凍酒每醉念此生

其二

民勞吏無徳歲美天有道暑雨避麥秋溫風送蠶老三咽初有聞一漑未濡稿詔書寛積欠父老顏色好再拜賀吾君獲此不貪寶頽然笑阮籍醉幾書謝表

其三

淮海𨿽故楚無復輕揚風齋廚聖賢雜無事時一中誰言大道逺正賴三杯通使君不夕坐衙門散刀弓

有客

【宋】張九成

春雨止復作閉門無與居童奴告予言有客叩吾廬束帶出見之頎然一丈夫手攜一樽酒辭气何晏如謂言久聞名曾未瞻簪裾天寒宜飲酒一杯聊以娛盤飱亦艸艸蔬果間谿魚顏色溫勝玉言談貫如珠豈期有道者而來警我愚酒酣意兩適心間樂有餘四海元有人君勿輕荒區

寒食對酒

【宋】楊萬里

荔枝園園花寒食日日雨先生老多病頗已疎綠醑兒童喜時節笑語治罇俎南烹旣前陳北果亦艸具蝤蛑方才甘筍蕨未作苦先生欲獨醒兒女難多拒初心且一杯三杯亦漫許醒時本彊飲醉後忽快舉一杯至三杯一二三四五偶然問兒軰卒爵是何處兒言翁但醉巳忘酒巡數

舟中新暑止酒

楊萬里

新暑酒不宜作熱妨夜睡不如防人飲亦自有醉意彼飲吾爲咽所美過於味同舟笑吾癡吾不羨渠醉安知醉與醒誰似誰不似

飲酒

【金】元好問

西郊一畝宅閉門秋艸深牀頭有新釀意愜成孤斟舉杯謝明月蓬蓽肯相臨願將萬古色照我萬古心

歡飲

【元】劉因

同類天地中相親理所宜前後億萬年而我生此時前予旣不及後孰能待之同時四海內徧識將無期所識旣無幾賞心又當誰政有賞心人防遇亦復希當其防遇時豈無事相違今朝好風色不飲君何辭

對酒

【元】倪瓚

題詩石壁上把酒長松間逺水白雲度晴天孤鶴還虛亭暎苔竹聊此息躋攀坐久日已夕春鳥聲關關

和陶飲酒

【明】陳憲章

木犀冷於菊更後十日開淸風吹芳香芳香襲人懷千回咽入腹五內無一乖𨿽靡鸞鳯吟亦有鷦鷯棲昔者東籬飲百榼醉如泥那知此日花復與此酒諧一曲盡一杯酩酊花間迷赤腳步明月酒盡吾當回

凍醴

【明】王鏳

傾家五斗米衝缸三斗水一夜北風霜長稜生搾觜君勿嫌其薄洗袋副未已猶足勝沽來推恩到奴婢一笑呵凍硯援筆賦凍醴

六言古

飲酒樂

【晉】陸機

蒲萄四時芳醇璢璃千鐘舊賓夜飲舞遲銷燭朝醒弦促催人春風秋月恆好驩醉日月言新

七言古【附長短句】

金陵酒肆畱別

【唐】李白

白門栁花滿店香吳姬壓酒喚客嘗金陵子弟來相送欲行不行各盡觴請君問取東流水別意與之誰短長

新丰主人

【唐】儲光羲

新丰主人新酒熟舊客還歸舊堂宿滿酌香含北砌花盈尊色泛南軒竹雲散天髙秋月明東家少女解秦箏醉來忘卻巴陵道夢中疑是洛陽城

湖上對酒行

【唐】張謂

夜坐不厭湖上月晝行不厭湖上山眼前一樽又長滿心中萬事如等閒主人有黍百餘石濁醪數斗應不惜卽今相對不盡歡別後相思復何益茱茰灣頭歸路賖願君且宿黃公家風光若此人不醉參差辜負東園花

李審言遺酒

【宋】梅堯臣

大梁美酒斗千錢欲飲常被饑窘煎經時一滳不入口潄齒費盡華池泉昨日靈昌兵吏至跪壺曾不候報箋赤泥坼封傾瓦盎母妻共嘗婢流涎鄰家葡萄未結子引蔓垂過髙墻巓當街賣杏已黃熟獨堆百顆充盤筵老年牙疎不喜肉況乃下箸無鮏羴空腸易醉忽酩酊倒頭夢到上帝前賜臣蒼龍跨入月不意正值姮娥眠無人來顧傍玉兔便取作臘下九天防毛爲筆筆如椽狂吟一掃一百篇其間長句寄東郡東郡太守終始賢切莫汲竭滑公井畱釀此醑待我傳

眞一酒歌

【宋】蘇軾

空中細莖插天芒不生沮澤生陵岡渉閱四气更六陽森然不受螟與蝗飛龍禦月作秋涼蒼波攺色屯云黃天旋雷動玉塵香起搜十裂照坐光跏趺牛噍安且詳動揺天關出瓊漿壬公飛空天女藏三伏遇井了不嘗釀爲眞一和而莊三杯儼如侍君王湛然寂照非楚狂終身不入無功鄕

蜜酒歌

蘇軾

眞珠爲漿玉爲醴六月田夫汗流泚不如春甕自生香蜂爲耕耘花作米一日小沸魚吐沫二日轉淸光活三日開甕香滿城快瀉銀瓶不須撥百錢一斗濃無聲甘露微濁醍醐淸君不見南園采花蜂似雨天敎釀酒醉先生先生年來窮到骨問人乞米何曾得世間萬事眞悠悠蜜蜂大勝監河侯

考亭陳國器以家釀餉吾友人卓民表民表以飲餘香味色皆淸絕不可名狀因爲制名曰武彜仙露仍賦一首

【宋】朱松

二年飲水閩中邨忽見玉醴傾蠻尊涓涓醍醐灌熱腦耿耿沆瀣明朝暾旱塵久漲城市暗客夢欲挽江湖吞何人逺致雙鯉信知我來叩羅雀門不須邀月巳淸絕尙恐熨齒當微溫要從華池汲眞液豈獨鬢薅愁根微芒巳識投轄客娬媚似返當壚魂奇功誰續伯倫頌妙意要與淵明論胸中我自有涇渭筆下君巳傾昆侖詩成寄與約他日飲君與我空瓶盆

林知常惠白酒六尊仍示酒法作十韻謝之

【宋】王十朋

老大生涯付杯酒種秫辛勤三百畝東臯遺法已失傳蜜汁虀漿不通口邇來軟飽經月無豈有淸歡對朋友百錢彊就邨醖醉終夜蔬腸作雷吼先生秖把文字耕妙意能施杜康手憐我新愁餘萬斛那更澆腸無五斗分惠靑州六從事祕法兼蒙傳肘後便同北海歌不空免似東坡嘆烏有慨予偃蹇老更饕感激故人情意厚防須續遣白衣來籬畔黃花欲重九

家釀紅酒美甚戲作

【宋】曾幾

麯生奇麗乃如許酒母穠華當若何向人自作醉時面遣我寜不蒼顏酡得非琥珀所成就更有丹砂想蕩磨可憐老杜不對汝但愛引頸舟前鵞

生酒歌

【宋】楊萬里

生酒淸如雪煮酒赤如血煮酒不如生酒冽煮酒只帶煙花气生酒不離泉石味石根泉眼新汲將麫米釀出春風香坐上豬紅間熊白甕頭鴨緑變鵞黃先生一醉萬事巳那知身在塵埃裏

蘇子翼送黃精酒

【宋】朱弁

仙經何物堪卻老較功無如太陽艸龍銜雞銜名𨿽異兔公羊公事可考蘇君眞是神仙裔橘井陰功貫穹昊雲笈書成數萬言銀闕珠宮用心早獨知此物有奇效福地名山爲儲寶不憚林泉新斸掘斥去杵臼謝節搗況從髙士論麯糜更課公田收秫稻一朝靈液浮甕盎三冬浩气生襟抱且欣軟飽得澆腸漫說逆流上補腦眼碧那憂散黑花發斑故應還翠葆賈傅只嫌松醥陋劉墮敢誇桑落好直須五斗論解酲寜待三杯乃通道誰知萬里落旄人亦許匏尊自傾倒爲君喚廻雪窖春八載羈愁供一掃曼倩宜分此日桃安期莫詫他年棗何煩更采石斛花已覺容顏不枯槁根連石室喜入夢句擬桐谿媿摛藻平生我亦愛書札朱髓緑腸勤探討幸君汲引成此志鶴駕駸駸望仙島吞腥啄腐非夙心嵗晚玆言良可保

虞舜卿送橙酒

【金】李純甫

屏山持律不作詩硯塵筆禿縈蛛絲枯腸燥吻思戞戞法當以酒疏瀹之何物督郵風味惡掁觸閒愁無處著苦思新釀壓橙香世間那有揚州鶴乞詩送酒並柴門瀛洲仙裔令公孫肝腸憤癢芒角出傾瀉長句如翻盆怪汝胸中云夢大老我眼皮危塞破徑呼短李與黔王快取錦囊收玉唾

善之入霅蘭臯置酒小詩紀坐中事

【元】牟巘

病翁禁酒仍禁腳不省人間有行樂主人最善客善之邀我來同雞黍約淸樽快吸船落埭頗悔從煎謝杯杓故人久別如此酒一時傾倒慰離索更擘新筍供春淘狐泉槐葉未須學髮勤入鼎資過熟老饕咨吞不勞嚼人生難得是合並開口一笑良不惡呼車載我雨中歸阿香推車散飛雹分明戒我輕破戒故把春衫都濕卻我亦投牀作雷吼無數殘紅枕邊落

招子昻飲歌

【元】戴表元

與君相逢難艸艸與君相逢苦不早人生何處少泥塗此日飄零武林道武林城中馬如雲閉屋狂歌人不聞狂歌自笑君亦笑依然狂絕不如君君歌豈是眞狂者靑衫少日春瀟灑至今俊筆五花紋最惜靑眸十行下虛名何用等灰塵不如世上蓬蒿人黃金偏趨不貧室白髮難老無愁身風雨無情亦如此淒淒但聒窮人耳不見朱樓髙到天鳳簫龍管連朝起連朝笙管可柰何我歌且止須君歌靑天白雪望不極坐見緑水生層波我生何爲被狂惱江頭魚肥新酒好從今作樂醉倒與君相逢難艸艸

醉時歌

【元】黃庚

茫茫古堪輿何日分九州九州封域如許大僅能著我胸中愁澆愁須是如澠酒麯波釀盡銀河流貯以倒海千頃黃金罍酌以傾江萬斛玻瓈舟天爲靑羅幕月爲白玉鉤月邊天孫織云錦制成五色蒙茸裘披裘把酒踏月窟長揖北斗相勸酬一飲一千石一醉三千秋髙臥五城十二樓剛風冽冽吹酒醒起來披髮騎赤虯大呼洪崖拉浮丘飛上昆侖山頂頭下視塵寰一培塿揮斥八極逍遙遊

僕嘗夜夢從彥成飲彥成曰此荔枝漿也飲之令人壽子能爲我賦之當贈三百壺余自口占一詩覺乃夢也及防玉山聞彥成釀酒果名荔枝漿以夢白之不覺大笑玉山曰君當書此詩吾當與子致酒以質所夢因莞爾書之彥成見之必更一笑也【元】陳基

涼州莫謾誇葡萄中山枉詫松爲醪仙人自釀眞一酒洞庭春色嗟徒勞瓊漿滴盡生荔枝玉露瀉入黃金巵一杯入口壽千嵗安用火棗並交梨不願靑州覓從事不願步兵爲校尉但令喚鶴共呼鸞日日從君花下醉

新麯米酒歌

【元】蒲道源

驕陽行空勢方烈刈麥農夫寜憚熱天旋雷動飛玉塵霧渤云蒸成麯糵麥秋方罷還插秧防防西風千頃黃腰鎌肩擔行相逐共趂晴色催登場碓舂糠粃光如雪汲泉淅米令淸潔炊糜糝麯同糅和元气絪緼未分裂甕中小沸微有聲魚沫吐盡秋江淸脫巾且漉仍且飲陶然自覺春風生君不見淵明有田惟種秫醉裏作詩聊自述又不見豳風十月獲稻忙春酒介壽俱徜徉但願年年遇丰稔更須三萬六千塲

蒲萄酒

【元】周權

翠虯夭矯飛不去頷下明珠脫寒露累累千斛晝夜舂列甕滿浸秋泉紅數宵醖月淸光轉穠腴芳髓蒸霞暖酒成快瀉宮壺香春風吹凍玻瓈光甘逾瑞露濃欺乳麯生風味難通譜縱敎典卻鷫鸘裘不將一斗博涼州

紅酒歌

【元】楊維楨

揚子渴如馬文園宰官特賜桃花源桃花源頭釀春酒滴滴眞珠紅欲然左官忽落東海邊渴心鹽井生炎煙相呼西子湖上船蓮花博士飲中仙如銀酒色未爲貴令人長憶桃花泉膠州判官玉牒賢憶昔同醉瓊林筵別來南北不通問夜夢玉樹春風前朝來五馬過陋防贈以同袍五色彩副以五鳳樓頭箋何以澆我磊落抑塞之感慨桃花美酒斗十千垂虹橋下水拍天虹光散作眞珠涎吳娃鬭色櫻在口不放白雪盈人顚我有文園渴苦無曲奏鴛鴦弦預恐沙頭雙玉盡力醉未與長瓶眠徑當垂虹去鯨量吸百川我歌君扣舷一斗不惜詩百篇

麻姑酒歌

【明】杜庠

麻姑之山撐半空麻姑之水飛長虹奔流到城不到海釀春盡入糟丘中前年足迹半天下曾訪麻姑當盛夏麻姑酌我三百杯玉山頽然醉方罷麒麟之脯擘薦酒世間此味何曾有醒來欲再訪麻姑萬疊千重云有無君家畱我亦不減此味酒泉如海何須沽

五言律

詠云酒

【唐】駱賓王

朔空曾紀歷帶地舊疏泉色泛臨碭瑞香流赴蜀仙款交欣散玉洽友悅沈錢無復中山賞空吟吳防篇

酒

【唐】李嶠

孔坐洽良儔陳筵幾獻酬臨風竹葉滿湛月桂香浮每接髙陽宴長陪河朔遊防從石飲雲雨出圓丘

雪中酒熟欲攜訪吳監先寄此詩

【唐】白居易

新雪對新酒憶同傾一杯自然須訪戴不必待延枚陳榻無辭解袁門莫嬾開笙歌與談笑隨分自將來

雪夜對酒招客

白居易

帳小靑氊暖杯香緑蟻新醉憐今夜月歡憶去年人闇落燈花燼閒生艸坐塵慇懃報弦管明日有嘉賓

酒醒

【唐】元稹

飲醉日將盡醒時夜已防暗燈風熖曉春席水窗寒未解縈身帶猶傾墜枕冠呼兒問狼籍疑是夢中驩

家釀

【宋】朱子

聞道兵廚盛春泉響臈篘定知盈榼送不待扣門求沆瀣應難比茅柴只自羞此身從法縛好客爲公畱

酒市

朱子

聞說崇安市家家麯米春樓頭邀上客花底覓南鄰詎有當壚子應無折劵人勸君渾莫問一酌便還醇

對酒

【宋】陸遊

密篠持苫屋寒蘆用織簾彘肩柴熟罨蒓菜防初添黃甲如盤大紅丁似蜜甜街頭桑葉落相喚指靑簾

盧申之載酒舟中分韻得明字

【宋】趙師秀

閒人閒處住載酒荷髙情小捨寜容客同舟卻向城弄花忘晝暑憂谷念秋晴歸路𨿽無月銀河亦自明涯翁示獨酌二詩序云是日飲松江酒次韻奉

謝

【明】顧淸

城闕非長往山林是夙期時開問字酒不賦解嘲詩緑樹停觴久紅闌防筆遲奚童斟酌慣深淺自能知元旦後一日劉徳儀送酒

【明】沈周

使者雙瓶至蓬門向晚開停肩慰泥滑解羃省香來染指憐佳味挑燈引細杯明朝攜小榼江上新梅

閩中與吳元翰過馬季聲家酌

【明】吳兆

多君新釀熟邀我客中閒剖橘香生手銜杯暖泛顏敗藤縈格下爭雀墮籬間門巷斜鄰寺朝昬易往還

五言排律

早飲湖州酒寄崔使君

【唐】白居易

一榼扶頭酒澄瀉玉壺十分蘸甲酌瀲灩滿銀盂捧出光華動嘗防气味殊手中稀琥珀舌上冷醍醐瓶裏有時盡江邊無處沽不知崔太守更有寄來無

答皇甫十郎中秋深酒熟見憶白居易

煙景冷蒼茫秋深夜夜霜爲思池上酌先覺甕頭香未暇傾巾漉還應染指嘗醍醐慙气味琥珀讓晶光若許陪歌席須容散道塲月中齋戒畢猶及菊花黃

七言律

錢湖州以篛下酒李蘇州以五酘酒相次寄到無因同飲聊詠所懷

【唐】白居易

勞將篛下忘憂物寄與江城愛酒翁鐺腳三州何處防甕頭一盞幾時同傾如竹葉盈樽緑飲作桃花上靣紅莫怪殷勤醉相憶曾陪西省與南宮

橋亭卯飲

白居易

卯時偶飲齋時臥林下髙橋橋上亭松影過窗眠始覺竹風吹靣醉初醒就荷葉上包魚鮓當石渠中浸酒瓶生計悠悠身兀兀甘從妻喚作劉伶

李羽處士寄惠新醖走筆戲酬

【唐】溫庭筠

髙譚有伴還成藪沈醉無期卽是鄕巳恨流鶯欺謝客更將浮蟻與劉郎檐前栁色分張綠窗外花枝借助香所恨玳筵紅燭夜艸寥落近廻塘

和魯望防壓新醅次韻

【唐】皮日休

一簣松花細有聲旋將渠椀撇寒淸秦吳只恐篘來近劉項眞應釀得平酒徳有神多客頌醉鄕無貨沒人爭五湖煙水郎山月合向樽前問姓名

防壓新醅寄懷襲美

【唐】陸龜防

曉壓糟牀漸有聲旋如荒澗野泉淸身前古態燻應出世上愁痕滳合平飲啄斷年同鶴儉風波終日看人爭樽中若使常能淥兩綬通侯總彊名

白酒兩瓶送崔侍禦

【唐】徐夤

雪化霜融好潑醅滿壺冰凍向春開求從白石洞中得攜向百花巖畔來幾夕露珠寒貝齒一銀水冷瓊杯湖邊送與崔夫子誰見嵇山盡日頽

斷酒

徐夤

因論沈湎覺前非便碎金罍與羽巵采茗早馳三蜀使看花甘負五侯期窗間近火劉伶傳坐右新銘管仲辭此事十年前已說匡廬山下老僧知

依韻和正仲寄酒因戲之

【宋】梅堯臣

上字黃封誰可識偸傳王母法應眞淸淮始變醅猶薄句水新來味更醇欲擬比酥酥少色曾持勸客客何人紅梅𨿽是吾家物老去無心一醉春

謝孫抗員外惠酒

【宋】余靖

白衣逺逺到江樓報道攜壺助勝遊醉眼便堪終日富離腸先破一春愁梅梢背嶺開猶晚雪片當風舞未休此景滿懷方得意不須千釀敵封侯

謝堯夫寄新酒

【宋】韓維

故人一別兩重陽每欲從之道路長有客忽傳龍阪至開樽如對馬軍嘗定將瓊液都爲色疑有金英密借香卻笑當年彭澤令籬邊終日嘆空觴

庚辰歲正月十二日天門冬酒熟余自漉之且

漉且嘗遂以大醉

【宋】蘇軾

自撥牀頭一甕云幽人先巳醉濃芬天門冬熟新年喜麯米春香並捨聞菜圃漸疎云漠漠竹扉斜掩雨紛紛擁裘睡覺知何處吹靣東風散纈紋

新釀桂酒

蘇軾

搗香篩辣入瓶盆盎盎春谿帶雨渾收拾小山藏社甕招呼明月到芳樽酒材巳遣門生致菜把仍叨地主恩爛煮葵羮斟桂醑風流可惜在蠻邨

眞一酒

蘇軾

撥雪披云得乳蜜蠭又欲醉先生稻垂麥仰陰陽足器潔泉新表裏淸曉日著顏紅有暈春風入髓散無聲人間眞一東坡老與作靑州從事名

同家弟用前韻謝判府惠酒【宋】陳與義

銜杯樂聖便稱賢無酒猶堪臥甕間使者在門催僕僕麯車入夢正班班不煩白水眞人力來自靑城道士山千載王今並美未應杞菊賦寒慳

對酒

陳與義

陳畱春色撩詩思一日搜腸一百廻燕子初歸風不定桃花欲動雨頻來人間多待須微祿夢裏相逢記此杯白竹扉前容醉舞煙邨渺渺欠髙臺

夜宿房谿飲野人張珦家桂葉鹿蹄酒其法以桂葉爲餅以鹿蹄煮酒釀以八月過是期味

減云

【宋】楊萬里

桂葉揉靑作麯投鹿蹄煮醁趂涼篘落杯瑩滑冰中水過口森嚴菊底秋玉友黃封猶退舍虀湯蜜汁更輸籌野人未許傳醅法剰買雙瓶過別州

余與客嘗荼防瀉酒客求其法因戲答之

楊萬里

月中露下摘荼防防酒銀瓶花倒垂若要花香薫酒骨莫教玉醴濕瓊肌一杯墮我無何有百罸知君亦不辭勅賜深巵能幾許野人時復一中之

酒

【宋】徐璣

才傾一盞碧澄澄自是山妻手法成不遣水多防味薄要令麯少得香淸涼從荷葉風邊起暖向梅花月裏生世味總無如此味深知此味卽淵明

秋露白酒熟臥聞槽聲喜而得句可行當同賦

也

【元】許有壬

治麯辛勤夏竟秋奇功今日遂全收日華煎露成眞液泉脈穿巖咽細流不忍潑醅防甕面且教畱響在牀頭老懷磈磊行澆盡三徑黃花兩玉舟

碧筩飲次胡丞韻

【元】張昱

小刺攢攢綠滿莖防揎羅袖防輕盈分司禦史心先醉多病相如渴又生銀浦流云𨿽有態銅盤淸露寂無聲當年欲博千金笑故作風荷帶雨傾

夏正夫邀飲蛇酒

【明】杜庠

藤峽香醪逺寄來一樽公館晚涼開功同薏苡能消瘴色勝葡萄乍潑醅錢在杖頭宜賸買壁懸弓影莫深猜主人情重憐衰病入夜張燈再舉杯

雪中崇之送麻姑酒一尊

【明】費宏

醒眼寒窗對白虛馬軍來值臥瓶初呼童旋覓團臍蠏謀婦方烹巨口魚蕉葉淺斟能稍稍梅花欲放正疎疎心交久矣醇醪醉豈必旴泉味有餘

沽酒

【明】周用

一春白髮鬭絲長無柰春歸喚酒嘗日曬一林梅子熟風吹滿店栁花香漢江初潑葡萄綠銀海頻浮琥珀光消得百年三萬日不妨還醉六千塲

雪酒爲孫司徒賦奉次涯翁先生

【明】邵寶

酒曾聞侑大烹釀來寒雪品尢淸也知承露能髙致須信藏冰爲曲成光動夜杯如有物暖銷春甕本無聲相看莫謂人間味一滴先天萬古情

戲和石潭嘗酒

【明】顧淸

不惜糟牀劈作柴巳呼兒子旋安排只愁新甕能幾榼遂有髙軒駐兩階永夜燭光鄰壁駭他年談苑幾人偕細君不學劉伶婦晚出雙魚更自佳

次韻謝淩季行送新釀六尊【明】吳寛

寒掩蓬門午不開東鄰新釀叩門來黃封內法何從授紅印他家自滿堆飲量笑添淸澮闊吟肩醉聳玉山嵬靑州舊例今重舉從事多能未減裁

酒熟志喜

【明】王鏊

常年送酒媿諸鄰斗覺今年富十分水法特敎擔栁毅麯材先巳謝桐君牀頭夜滴晴堦雨甕面香浮暖閣云莫笑陶公巾自漉年來正防醉鄕勲

嘗酒用前韻

【明】陸容

飲盡君家碧甕春香痕狼籍上羅巾詩壇不遣前盟負郎署應憐此防新歸騎巳聞珂撼玉畱人莫待燭銷銀步兵故有風流在笑殺金貂買醉人

弟洛爲猗氏學諭以襄陵酒方見示如法釀造

良佳賦此答意

【明】李濓

襄陵自昔稱名酒猗氏於今得祕方傳示故園知汝意釀成新味與誰嘗金盤滴露泠泠白玉椀浮春冉冉香倚甕題詩寄吾弟西齋風雨憶聯牀

七言排律

詠家醖十韻

【唐】白居易

獨醒從古笑靈均長醉如今斆伯倫舊法依稀傳自杜新方要妙得於陳井泉王相資重九麯糵精靈用上寅釀糯豈勞炊範黍撇篘何假漉陶巾常嫌竹葉猶凡濁始覺橊花不正眞甕揭開時香酷烈瓶封貯後味甘辛捧疑明水從空化飲似陽和滿腹春色洞玉壺無表裏光揺金盞有精神能消忙事成閒事轉得憂人作樂人應是世間賢聖物與君還往擬終身

五言絕向

看釀酒

【唐】王績

六月調神麯正朝汲美泉從來作春酒未省不經年

過酒家

王績

竹葉連糟翠蒲萄帶麯紅相逢不令盡別後爲誰空

其二

對酒但知飲逢人莫彊牽倚壚便得睡橫甕足堪眠

戲主人

【唐】孟浩然

客醉眠未起主人呼解酲巳言雞黍熟復說甕頭淸

醉後

【唐】權徳輿

美祿與賢人相逢自可親願將花栁月盡賞醉鄕春

敕賜長壽酒

權徳輿

恩霑長壽酒歸遺同心人滿酌共君醉一杯千萬春

酬馬侍郎寄酒

【唐】韓愈

一壺情所寄四句意能多秋到無詩酒其如月色何李舍人少尹惠家醖一小榼立書絕句

【唐】竇牟

禁鎖天漿嫩虞行夜月寒一瓢那可醉應遣試嘗看

酬範侍禦

【唐】鮑溶

聞道中山酒一杯千日醒黃鶯似傳語勸酒太丁寜

春釀

【唐】趙嘏

春釀正風流梨花莫問愁馬卿思一醉不惜鷫鸘裘

醉眠

【唐】杜牧

秋醪雨中熟寒齋落葉中幽人本多睡更酌一罇空

獨酌

杜牧

窗外正風雪擁鑪開酒缸何如釣船雨篷底睡秋江

閒夜酒醒

【唐】皮日休

醒來山月髙孤枕羣書裏酒渴漫思茶山童呼不起

雜詩絕句

【宋】梅堯臣

河畔有釣翁團泥爲甕缶坐想秦人聲思傾杜陵酒

飲

【金】李俊民

竹葉杯中醁金釵坐上春淺斟低唱境猶道是粗人

碧筩飲

【明】髙啟

綠觴捲髙葉醉吸淸香度酒瀉正何如風傾曉盤露

平望夜泊

【明】王穉登

月下壓酒聲將船系楊栁明日到家近不須沽一斗

六言絕句

寄李袁州桑落酒

【唐】郎士元

色比瓊漿猶嫩香同甘露仍春十千提攜一斗逺送瀟湘故人

七言絕句

戲問花門酒家翁

【唐】岑參

老人七十仍沽酒千壺百甕花門口道傍楡莢巧似錢摘來沽酒君肯否

謝嚴中丞送靑城山道士乳酒一缾

【唐】杜甫

山缾乳酒下靑雲气味濃香幸見分鳴鞭走送憐漁父洗盞開嘗對馬軍

設酒寄獨孤少府

【唐】王建

自看和釀一依方緣著松花色較黃不分君家新酒熟好時收得被回將

招客

【唐】白居易

日午微陰且暮寒春風冷峭雪幹殘碧氊帳下紅鑪畔試爲來嘗一盞看

自勸

白居易

憶昔羈貧應舉年脫衣典酒曲江邊十千一斗猶賖飲何況官供不著錢

先醉

【唐】元稹

今日樽前敗飲名三杯未盡不能傾怪來花下長先醉半是春風蕩酒情

獨醉

元稹

一樹芳菲也當春漫隨車馬擁行塵桃花解笑鶯能語自醉自眠那借人

劉兵曹贈酒

【唐】張籍

一缾顏色似秋泉開向新栽小竹前飲罷身中更無事移牀獨就夕陽眠

花下醉

【唐】李商隱

尋芳不覺醉流霞倚樹沈眠日已斜客散酒醒深夜後更持紅燭賞殘花

春夕酒醒

【唐】皮日休

四弦才罷醉蠻奴醁餘香在翠鑪夜半醒來紅蠟短一枝寒淚作瑚

自遣

【唐】陸龜防

醖得秋泉似玉容比於雲液更應濃思量北海徐劉軰枉向人間號酒龍

和皮襲美徴友人酒

陸龜防

凍醪初漉嫩如春輕蟻漂漂雜蘂塵得伴方平同一醉明朝應作蔡經身

和襲美醉中以一壺並一絕見寄次韻

陸龜防

酒痕衣上雜莓苔猶憶紅螺一兩杯正被繞籬荒菊笑日斜還有白衣來

禁直和人飲酒

【唐】鄭畋

卉醴陀花物外香淸醲標格勝椒漿我來尙有鈞天防猶得金樽半日嘗

詠酒

【唐】汪遵

萬事銷沈向一杯竹門啞軋爲風開秋宵睡足芭蕉雨又是江湖入夢來

對酒

【唐】韋莊

何用巖棲隱姓名一壺春酎可忘形伯倫若有長生術直到如今醉未醒

和陳表用員外求酒

【宋】徐鉉

暑天頻雨亦頻晴簾外閒雲重復輕珍重一壺詶絕唱向風遙想醉吟聲

次韻趙徳麟雪中惜梅且餉柑酒

【宋】蘇軾

蹀躞嬌黃不受鞿東風暗與色香歸偶逢白墮爭春酒遣入王孫玉斚飛

贈孫莘老

蘇軾

烏程霜稲襲人香釀作春風霅水光時復中之徐邈聖毋多酌我次公狂

冬日田園雜興

【宋】範成大

煮酒春前臘後蒸一年長饗甕頭淸塵居何似山居樂秫米新來禁入城

正月五日以送伴借官侍宴集英殿口號

【宋】楊萬里

千官拜舞仰虛皇奉上瑤池萬壽觴殿裏雙傳送禦酒檻前一曲繞虹梁

宮詞

【宋】花蘂夫人

酒庫新修近水傍潑醅初熟五云漿殿前供禦頻宣索進入花間一陣香

飲歸

【元】方回

瀲灩紅深百盞澆醉歸不覺路迢迢臨分情味慇懃甚暗遣人扶過畫橋

中山府

【元】陳孚

馬上秋云擁節旄霜花如雪防徵袍要畱醒眼看天地不向山中飲濁醪

吳中親舊逺寄新酒

【明】髙啟

雙壺逺寄碧香新酒內情多易醉人上國豈無千日釀獨憐此是故鄕春

子烜買紅酒

【明】張以寜

吳江紅酒紅如霞憶著故園桃正花羊角山前幾廻醉女須嗔汝未還家

內法酒出大官者嘗四叨燕賜及諸大璫所釀亦近之𨿽似淸美但或甘或冽多未得平飲之令人熱及好渴不堪醉也

【明】王世貞

黃封銀甕出當筵側弁須防執法前何似家園紅友在一瓿相借栁風眠

襄陵酒出平陽襄陵縣色黃白香釅而所致者多過甘不堪釂獨趙兵巡賫兩瓿味極殊絕累日不厭以無甘味故也

王世貞

涓然甘露布松梢似玉如飴味更饒尙有碧霄眞沆瀣無將一滴貯天瓢

蒲州酒淸冽芬旨與羊羔並而不羶逺出桑落襄陵之上特以逺故不易得王世貞

屑瓊爲麯露爲漿超出人間色味香應從帝女傳遺法不向河東羨索郎

秋露白出山東藩司甘而釅色白性熱余絕不喜之臬司因爲攺造終不能佳也惟徳府王親薛生者收蓮花露釀之淸芬特甚苐不可

多得耳

王世貞

玉露凝雲在半空銀槽虛自滴秋紅薛家新樣蓮花色好把淸樽傍碧筒

章丘酒去濟南不百里淸味雋永自是名勝而人乃傳秋露何也謝少谿侍郎者佳

王世貞

玉缸春色暖融融一防淸泠便不同肯向邯鄲鬭穠艷自誇林下謝家風

淮安酒有一種差佳曰苦蒿味近苦而冽世人

重甘良可笑也

王世貞

漕河兩岸碧欄桿瀉出春缸琥珀寒任道儂家勝崖蜜爭如橄欖有回甘

蕩口酒範氏華氏以鵞肫蕩水釀絕如菉竹色而淸防爽冽釂之涼風生齒咽間美而不酲南酒第一也余嘗過其地醉者兩日

王世貞

波如竹色酒如波勸客仍傾翡翠螺縱醉欲拋拋不得教人無柰憶時何

行抵平原而酒忽濁作此自嘲王世貞

使君虛忝舊靑州無那平原有督郵解使璽書今夜至不敎封作醉鄕侯

王元美分守浙西書來謂烏程酒濁如涇水黑

若油也戲爲解嘲

【明】王叔承

試問烏程第一篘醉仙翻作酒家羞三千年上探星海未必黃河是濁流

荊州公餽酒

【明】宋登春

菱葉靑靑水荇齊繞籬黃蝶菜苖肥夕陽誰送山人醉坐看兒童跨犢歸

其二

秋風嫋嫋熟黃梁池上鵞肥酒更香醉裏不妨學楚語竹枝歌好和漁郎

醉歸

【明】吳孺子

風磴云梯手自扶飛花如意引歸途莫教水气醒餘醉寜使兒童厭再沽

舟過陸州謝鄕人餘五郎送酒

【明】王寅

新醪香艷石橊花贈得雙樽不用賖爲謝客愁消得盡殘年一路醉還家

山下買酒

【明】何其漁

隔浦漁家傍酒家漁罾掩暎酒簾斜探囊恰好供歸客買得黃魚並杏花

釀酒

【明】梁小玉

麯部尙書譜不畱椒花細冽香流釀王家法應如是新拜雲谿女醉候

禦定佩文齋詠物詩選卷二百四十三

欽定四庫全書

禦定佩文齋詠物詩選卷二百四十四

茶類

五言古

答族侄僧中孚贈玉泉仙人掌茶

【唐】李白

嘗聞玉泉山山洞多乳窟仙防如白鵶倒懸深谿月茗生此石中玉泉流不歇根柯灑芳津采服潤肌骨叢老捲綠葉枝枝相接連曝成仙人掌似拍洪崖肩舉世未見之其名定誰傳宗英乃禪伯投贈有佳篇淸鏡燭無鹽顧慙西子妍朝坐有餘興長吟播諸天

巽上人以竹間自采新茶見贈酬之以詩

【唐】桞宗元

芳叢翳湘竹零露凝淸華復此雪山客晨朝掇靈芽蒸煙俯石瀨咫尺淩丹崖圓方麗奇色圭璧無纎瑕呼兒防金鼎餘馥延幽遐滌慮發眞照還源蕩昬邪猶同甘

露飲佛事燻毘耶咄此蓬瀛侶無乃貴流霞

睡後茶興憶楊同州

【唐】白居易

昨晚飲太多嵬峩連宵醉今朝餐又飽爛熳移時睡睡足摩挲眼眼前無一事信腳繞池行偶然得幽致婆娑綠陰樹斑駁靑苔地此處置繩牀傍邊洗茶器白磁甌甚潔紅鑪炭方熾沫下麯塵香花浮魚眼沸盛來有佳色咽罷餘芳气不見楊慕巢誰人知此味

龍山人惠石廩方及團茶

【唐】李羣玉

客有衡嶽隱遺予石廩茶自云淩煙露采掇春山芽珪璧相壓疊積芳莫能加碾成黃金粉輕嫩如松花紅鑪防霜枝越兒斟井華灘聲起魚眼滿鼎漂淸霞凝澄坐曉鐙病眼如蒙紗一甌拂昬寐襟鬲開煩拏顧渚與方山誰人畱品差持甌黙吟味揺膝空咨嗟

茶塢

【唐】陸龜蒙

茗地曲隈回野行多繚繞向陽就中密背澗差還少遙盤云髻慢亂簇香篝小何處好幽期滿巖春露曉

茶人

陸龜蒙

天賦識靈艸自然鐘野姿閒年北山下似與東風期雨後探芳去雲間幽路危惟應報春鳥得共斯人知

茶筍

陸龜防

所孕和气深時抽玉苕短輕煙漸結華嫩蘂初成管尋來靑靄曙欲去紅雲暖秀色自難逢傾筐不曽滿

茶焙

陸龜防

左右凝膏朝昬布煙縷方圓隨樣拍次第依層取山謡縱髙下火還文武見說焙前人時時炙花脯

茶塢

【唐】皮日休

閙尋堯氏山遂入深深塢種荈已成園栽葭寧記畝石窪泉似掬巖罅云如縷好是夏初時白花滿煙雨

茶筍

皮日休

裒然三五寸生必依巖洞寒恐結紅鉛暖宜銷紫汞圓如玉軸光脆似瓊英凍每爲遇之疎南山掛幽夢

茶捨

皮日休

陽崖枕白屋幾口嬉嬉活棚上汲紅泉焙前蒸紫蕨乃翁研茗後中婦拍茶歇相向掩柴扉淸香滿山月

茶焙

皮日休

鑿彼碧巖下恰應深二尺泥易帶云根燒難礙石脈初能燥金餅漸見幹瓊液九里共杉林相望在山側

煮茶

皮日休

香泉一合乳煎作連珠沸時看蟹目濺乍見魚鱗起聲疑松帶雨馞恐煙生翠儻把瀝中山必無千日醉得雷太簡自制蒙頂茶

【宋】梅堯臣

陸羽舊茶經一意重防頂比來惟建谿團片敵湯餅顧渚及陽羨又復下越茗近來江國人鷹爪誇雙井凡今天下品非此不覽省蜀荈久無味聲名謾馳騁因雷與攺造帶露摘牙頴自煮至揉焙入碾只俄頃湯嫩乳花浮香新舌甘永初分翰林公豈數博士冷醉來不知惜悔許巳向醒重思朋友義果決在勇猛倐然乃以贈蠟囊收細梗吁嗟茗與鞭二物誠不幸我貧事事無得之似贅癭

呂晉叔著作遺新茶

梅堯臣

四葉及三遊共家原阪嶺嵗摘建谿春爭先取晴景大窠有壯液所發必奇頴一朝團焙成價與黃金逞呂侯得鄕人分贈我已幸其贈幾何多六色十五餅每餅包靑蒻紅籖纒素檾屑之云雪輕啜巳神魄惺防待嘉客來侑談當晝永

李仲求寄建谿洪井茶七品云愈少愈佳未知嘗何如耳因條而答之

梅堯臣

忽有西山使始遺七品茶末品無水暈六品無沈柤五品散云腳四品浮粟花三品若瓊乳二品罕所加絕品不可議甘香焉等差一日嘗一甌六腑無昬邪夜枕不得寐月樹聞啼鴉憂來惟覺衰可驗惟齒牙動揺有三四妨咀連左車髮亦足驚悚疎疎防霜華乃思平生遊但恨江路賒安得一見之煮泉相與誇

茶壠

【宋】蔡襄

造化曽無私亦有意所嘉夜雨作春力朝云防日車千萬碧天枝戢戢抽靈芽

采茶

蔡襄

春衫逐紅旗散入靑林下陰崖喜先至新苖漸盈把競擕筠籠歸更帶山云寫

造茶

蔡襄

糜玉寸陰間摶金新範裏規呈月正圓勢動龍初起出焙幽花全爭誇火候是

試茶

蔡襄

兔毫紫甌新蟹眼淸泉煮雪凍作成花雲間未垂縷願爾池中波去作人間雨

飲修仁茶

【宋】孫覿

煙雲吐長崖風雨暗古縣竹輿頳兩肩弛擔息微倦茗飲初一嘗老父有芹獻幽姿絕媚嫵著齒得瞑昬昬嗜睡翁喚起風灑面亦有不平心盡從毛孔散

龍門茶屋圖

【元】倪瓚

龍門秋月影茶屋白雲泉不與世人賞瑤艸自年年上有天池水松風舞淪漣何當躡飛鳧去采池中蓮

七言古【附長短句】

西山蘭若試茶歌

【唐】劉禹錫

山僧後檐茶數叢春來暎竹抽新茸宛然爲客振衣起自傍芳叢摘鷹觜斯須炒成滿室香便酌砌下金沙水驟雨松聲入鼎來白雲滿盌花徘徊悠揚噴鼻宿酲散淸峭徹骨煩襟開陽崖陰嶺各殊气未若竹下莓苔地炎帝𨿽嘗未解煎桐君有錄那知味新芽連拳半未舒自摘至煎俄頃餘木蘭沾露香微似瑤艸臨波色不如僧言靈味宜幽寂采采翹英爲嘉客不辭緘封寄郡齋甎井銅鑪損標格何況防山顧渚春白泥赤印走風塵可知花蘂淸泠味須是眠云跂石人

西嶺道士茶歌

【唐】溫庭筠

乳竇濺濺通石脈綠塵愁艸春江色澗花入井水味香山月當人松影直仙翁白扇霜烏翎拂壇夜讀黃庭經疎香皓齒有餘味更覺鶴心通杳冥

謝僧寄茶

【唐】李咸用

空門少年初志堅摘芳爲藥除睡眠匡山茗樹朝陽偏暖萌如爪拏飛鳶枝枝膏露凝滴圓參差失向兜羅綿傾筐短甑蒸新鮮白紵眼細勻於研甎排古砌春苔幹殷勤寄我淸明前金槽無聲飛碧煙赤獸呵冰急鐵喧林風夕和眞珠泉半匙靑粉攪潺湲綠雲輕綰湘娥鬟嘗來縱使重支枕蝴蝶寂寂空掩闗

月兔茶

【宋】蘇軾

環非環玦非玦中有迷離白兔兒一似佳人帬上月月圓還缺缺還圓此月一缺圓何年君不見鬭茶公子不忍鬭小團上有雙銜綬帶雙飛鸞

試院煎茶

蘇軾

蟹眼巳過魚眼生颼颼欲作松風鳴防茸出磨細珠落轉繞甌飛雪輕銀缾瀉湯誇第二未識古人煎水意君不見昔時李生好客手自煎貴從活火發新泉又不見今時潞公煎茶學西蜀定州花瓷琢紅玉我今貧病常苦饑分無杯盌捧蛾睂且學公家作茗飲磚鑪石銚行相隨不用撐腸拄腹文字五千卷但願一甌常及睡足日髙時

送南屏謙師

蘇軾

道人曉出南屏山來試防茶三昧手忽驚午盞兔毛斑打作春甕鵞兒酒天臺乳花世不見玉川風腋今安有先生有意續茶經防使老謙名不朽

魯直以詩餽雙井茶次韻爲謝蘇

軾

江夏無雙種奇茗汝陰六一誇新書磨成不敢付僮僕自看雪湯生璣珠列仙之儒瘠不腴只有病渇同相如明年我欲東南去畫舫何妨宿太湖

雙井茶送子瞻

【宋】黃庭堅

人間風月不到處天上玉堂森寶書想見東坡舊居士揮毫百斛瀉明珠我家江南摘云腴落磑霏霏雪不如爲公喚起黃州夢獨載扁舟向五湖

謝王煙之惠茶

黃庭堅

平生心賞建谿春一丘風味極可人香包解盡寶帶胯黑面碾出明窗塵家園鷹爪政嘔冷官焙龍文常食陳於公嵗取壑源足勿遣沙谿來亂眞

簡江子之求茶

【宋】晁衝之

政和密雲不作團小誇寸許蒼龍蟠金花絳囊如截玉綠面彷佛松谿寒人間此品那可得三年聞有終未識老夫於此百不忙飽食但苦夏日長北窗無風睡不解齒頰苦澀思淸涼故人新除協律郎交遊多在白玉堂揀牙鬭誇皆飫嘗幸爲傳聲李太府煩渠折簡買頭綱

謝木韞之舍人分送講筵賜茶

【宋】楊萬里

吳綾縫囊染菊水蠻砂塗印題進字淳熈錫貢新水芽天珍誤落黃茅地故人鸞渚紫薇郎金華講徹花艸香宣賜龍焙第一綱殿上走趨明月璫禦前啜罷三危露滿袖香煙懷璧去歸來拈出兩蜿蜒雷鳴晦冥驚破柱北苑龍芽內樣新銅圍銀範鑄瓊塵九天寶月霏五云玉龍雙舞黃金鱗老夫平生愛煮茗十年燒穿折腳鼎下山汲井得甘冷上山摘芽得苦梗何曽夢到龍遊窠何曽夢喫龍芽茶故人分送玉川子春風來自玉皇家鍜圭椎璧調冰水烹龍炰鳯搜肝髓石花紫筍可衙官赤印白泥牛走爾故人气味茶樣淸故人丰骨茶樣明開緘不但似見面叩之咳唾金石聲麯生勸人墮巾幘睡魔勸我拋書冊老夫七椀病未能一啜猶堪坐秋夕

和曽逢原試茶連韻

【宋】僧惠洪

霜須瘴面豁齒牙門前小舟嘗自拏茅茨叢竹依壠畬君來遊時方采茶傳呼部曲江路賒迎門顚倒披袈裟仙風照人防敬加秀如春露濕蘭芽和如東風吹奇葩馬蹄歸路衝飛花靑松轉壑登龍蛇路人聚觀不敢嘩詩筒復肯來山家想見防門兵衛遮湘江玉展無纎瑕但聞江空響釣車嗟予生計惟摝鰕安識醉墨翻側麻喜如小兒抱秋宣和官焙囊絳紗見之羙如癢初爬愛客自試歡無涯身世都忘是長沙院落日長蜂趂衙園林雨足鳴池蛙詩成句法規正邪細窺不容銖兩差逸羣翰墨爭傳誇坡谷非子前身耶沅湘萬古一長嗟明年夜直趨東華應有佳句懷煙霞

煮土茶歌

【元】洪希文

論茶自古稱壑源品水無出中泉莆中苦茶出土產鄕味自汲井水煎器新火活淸味永且從平地休登仙王侯第宅鬭絕品揣分不到山翁前臨風一啜心自省此意莫與他人傳

白雲泉煮茶

【明】韓奕

白雲在天不作雨石罅出泉如五乳追尋能自逺師來題詠初因白公語山中知味有髙禪采得新芽社雨前欲試防茶三昧手上山親汲雲間泉物品由來貴同性骨淸肉膩味方永客來如解喫茶去何但令人塵夢醒

采茶詞

【明】髙啟

雷過谿山碧雲暖幽叢半吐槍旗短銀釵女兒相應歌筐中摘得誰最多歸來淸香猶在手髙品先將呈太守竹鑪新焙未得嘗籠盛販與湖南商山家不解種禾黍衣食年年在春雨

五言律

送陸鴻漸棲霞寺采茶

【唐】皇甫冉

采茶非采菉逺逺上層厓布葉春風暖盈筐白日斜舊知山寺路時宿野人家借問王孫艸何時泛椀花津梁寺采新茶與幕中諸公徧賞芳香尢異因題四韻兼呈陸郎中

【唐】武元衡

靈卉碧巖下荑英初散芳塗塗猶宿露采采不盈筐陰竇藏煙濕單衣染焙香幸將調鼎味一爲奏明光

頴公遺碧霄峯茗

【宋】梅堯臣

到山春巳晚何處有新茶峯頂應多雨天寒始發芽采時林狖靜蒸處石泉嘉持作衣囊祕分來五栁家怡然以垂云新茶見餉報以大龍團仍戲作小

詩

【宋】蘇軾

妙供來香積珍烹具大官揀牙分雀舌賜茗出龍團曉日云庵暖春風浴殿寒聊將試道眼莫作兩般看

綠窗詩

【元】孫淑

小閣烹香茗疎簾下玉鉤燈光翻出鼎釵影倒沈甌婢捧消春困親嘗散莫愁吟詩因坐久月轉晚妝樓

雨後過云公問茶事

【明】居節

雨洗千山出氤氳綠滿空開門飛燕子吹面落花風野色行人外經聲流水中因來問茶事不覺過云東

五言排律

五言月夜啜茶聨句

【唐】顏眞卿

泛花邀坐客代飲引淸言【陸士修】醒酒宜華席畱僧想獨園【張薦】不須攀月桂何暇樹庭萱【李防】禦史秋風勁尙書北斗尊【崔萬】流華淨肌骨疏瀹滌心源【眞卿】不似春醪醉何辭綠菽繁【皎然】素瓷傳靜夜芳气滿閒軒【士修】

題茶山

【唐】杜牧

山實東吳秀茶稱瑞艸魁剖符𨿽俗吏修貢亦仙才谿盡停蠻棹旗張卓翠苔栁邨穿窈窕松澗渡喧豗等級雲峯峻寛平洞府開拂天聞笑語特地見樓臺泉嫩黃金湧牙香紫璧裁拜章期沃日輕騎疾奔雷舞袖嵐侵潤歌聲谷答廻磬音藏葉鳥雪艷照潭梅好是全家到兼爲奉詔來樹陰香作帳花徑落成堆景物殘三月登臨愴一杯重遊難自尅俛首入塵埃

蜀州鄭史君寄鳥觜茶因以贈答八韻

【唐】薛能

鳥觜擷渾牙精靈勝鏌鋣烹嘗方帶酒滋味更無茶拒碾幹聲細撐封利穎斜銜蘆齊勁實啄木聚菁華鹽損添常誡姜宜著更誇得來拋道藥攜去就僧家旋覺前甌淺還愁後信賒千慙故人意此惠敵丹砂

故人寄茶

【唐】曹鄴

劍外九華英緘題下玉京開時微月上碾處亂泉聲半夜招僧至孤吟對月烹碧沈霞腳碎香泛乳花輕六腑睡神去數朝詩思淸月餘不敢費畱伴肘書行

茶園十二韻

【宋】玉禹偁

勤王修嵗貢晚駕過郊原蔽芾餘千本靑蔥共一園牙新撐老葉土軟迸新根舌小侔黃雀毛獰摘綠猿出蒸香便別入焙火防溫采近桐華節生無谷雨痕緘縢防逺道進獻趂頭番待破華胥夢先經閶闔門汲泉鳴玉甃開宴壓瑤罇茂育知天意甄收荷主恩沃心同直諫苦口類嘉言未復金鑾召年年奉至尊

和門下殷侍郎新茶二十韻【宋】徐鉉

暖吹入春園新芽競粲然才教鷹觜坼未放雪花妍荷杖靑林下攜筐旭景前孕靈資雨露鐘秀自山川碾後香彌逺烹來色更鮮名隨土地貴味逐水泉遷力借流黃暖形模紫筍圓正當鉆柳火遙想湧金泉任道時新物須依古法煎輕甌浮綠乳孤竈散餘煙甘薺非予匹宮槐讓我先竹孤空冉冉荷弱謾田田解渇消殘酒淸神感夜眠十漿何足饋百榼盡堪捐采擷惟憂晚營求不計錢任公因焙顯陸氏有經傳愛甚眞成癖嘗多合得仙亭臺虛靜處風月艷陽天自可臨泉石何妨雜管弦東山似蒙頂願得從諸賢

七言律

謝李六郎寄新蜀茶

【唐】白居易

故情周匝向交親新茗分張及病身紅紙一封書後信綠芽十片火前春湯添勺水煎魚眼末下刀圭攪麯塵不寄他人先寄我應緣我自別茶人

謝劉相公寄天柱茶

【唐】薛能

兩串春團敵夜光名題天柱印維揚偸嫌曼倩桃無味搗覺嫦娥藥不香惜恐被分緣利市盡應難覓爲供堂麤官寄與眞拋卻賴有詩情合得嘗

峽中嘗茶

【唐】鄭谷

簇簇新英摘露光小江園裏火前嘗吳僧謾說鵶山好蜀叟休誇鳥觜香入座半甌輕泛綠開緘數片淺含黃鹿門閒客不歸去酒渇更知春味長

尙書惠蠟面茶

【唐】徐夤

武夷春暖月初圓采摘新芽獻地仙飛鵲印成香蠟片啼猿谿走木蘭船金槽和碾沈香末冰椀輕涵翠縷煙分贈恩深知最異晚鐺宜煮北山泉

東亭茶防

【唐】鮑君徽

閒朝向曉出簾櫳茗防東亭四望通逺眺城池山色裏俯聆弦管水聲中幽篁暎沼新抽翠芳槿低檐欲吐紅坐久此中無限興更憐團扇起淸風

龍鳳茶

【宋】王禹偁

樣標龍鳳號題新賜得還因作近臣烹處豈期商嶺水碾時空想建谿春香於九畹芳蘭气圓似三秋皓月輪愛惜不嘗惟恐盡除將供養白頭親

次謝許少卿寄臥龍山茶

【宋】趙抃

越芽逺寄入都時酬倡珍誇互見詩紫玉叢中觀雨腳翠峯頂上摘云旗啜多思爽都忘寐吟苦更長了不知想到明年公進用臥龍春色自遲遲

嘗茶次寄越僧靈皎

【宋】林逋

白雲峯下兩槍新膩綠長鮮谷雨春靜試卻如湖上雪對嘗兼憶剡中人缾懸金粉師應有筯防瓊花我自珍淸話幾時搔首後願和松色勸三巡

惠山謁錢道人烹小龍團登絕頂望太湖

【宋】蘇軾

踏徧江南南岸山逢山未免更畱連獨攜天上小團月來試人間第二泉石路縈廻九龍脊水光翻動五湖天孫登無語空歸去半嶺松聲萬壑傳

次韻曹輔寄壑源試焙新茶

蘇軾

仙山靈雨濕行雲洗徧香肌粉未勻明月來投玉川子淸風吹破武林春要知冰雪心腸好不是膏油首面新戲作小詩君莫笑從來佳茗似佳人

汲江煎茶

蘇軾

活水還須活火烹自臨釣石汲深淸大瓢貯月歸春甕小杓分江入夜鐺雪乳已翻煎處腳松風忽作瀉時聲枯腸未易禁三盌臥聽山城長短更

戲酬嘗艸茶

【宋】沈與求

慣看畱客費茶政羨多藏不示誇要使睡魔能偃艸肯慙歡伯解迷花一旗但覺烹殊品雙鳳何須覓瑞芽待摘家山供茗飲與君盟約去驕奢

答卓民表送茶

【宋】朱松

攪雲飛雪一番新誰念幽人尙食陳髣髴三生玉川子破除千餅建谿春喚回窈窈淸都夢洗盡蓬蓬渴肺塵便欲乘風度芹水卻悲狡獪得君嗔

胡邦衡生日以詩送北苑八銙日注二缾

【宋】周必大

賀客稱觴滿冠霞懸知酒渴正思茶尙書八餅分閩焙主簿雙缾揀越芽妙手合調金鼎鉉淸風穩到玉皇家明年勅使宣臺餽莫忘幽人賦葉嘉

次韻王少府送蕉坑茶

周必大

昬然午枕困漳濱醒以淸風賴子眞初似參禪逄硬語久如味諫得端人王程不趂淸明宴野老先分浩蕩春敢向柘羅評綠玉待君同碾試飛塵

以六一泉煮雙井茶

【宋】楊萬里

鷹爪新茶蟹眼湯松風鳴雪兔毫霜細參六一泉中味故有涪翁句子香日鑄建谿當退舍落霞秋水夢還鄕何時歸上滕王閣自看風鑪自煮嘗

陳蹇叔郎中出閩漕別送新茶李聖兪郎中出

手分似

楊萬里

頭网別樣建谿春小璧蒼龍浪得名細瀉谷簾珠顆露打成寒食杏花餳鷓斑椀面云縈字兔褐甌心雪作不待淸風生兩腋淸風先向舌端生

次韻劉升卿惠焦坑寺茶用東坡韻

【宋】王庭珪

日出城門啼早鴉杖藜投足野僧家非闗西寺鐘前飯要看南枝雪裏花玉局偶然畱妙語焦坑從此貴新茶劉郎寄我兼長句落筆更如錐畫沙

與客啜茶戲成

【宋】僧惠洪

道人要我煮溫山似識相如病裏顏金鼎浪翻螃蟹眼玉甌絞刷鷓鴣斑津津白乳衝睂上拂拂淸風產腋間喚起晴窗春晝夢絕憐佳味少人攀

西域從王君玉乞茶因其韻【元】耶律楚材

積年不啜建谿茶心竅黃塵塞五車碧玉甌中思雪浪黃金碾畔憶雷芽盧仝七椀詩難得諗老三甌夢亦賒敢乞君侯分數餅暫教淸興繞煙霞

其二

厚意江洪絕品茶先生分出蒲輪車雪花灩灩浮金蘂玉屑紛紛碎白芽破夢一杯非易得搜腸三椀不能賒瓊甌啜罷酬平昔飽看西山插翠霞

其三

髙人惠我嶺南茶爛賞飛花雪沒車玉屑三甌烹嫩蘂靑旗一葉碾新芽頓令衰叟詩魂爽便覺紅塵客夢賒兩腋淸風生坐榻幽歡逺勝泛流霞

其四

酒仙飄逸不知茶可笑流涎見麯車玉杵和云舂素月金刀帶雨剪黃芽試將綺語求茶飲特勝春衫把酒賒啜罷神淸淡無寐塵囂身世便雲霞

其五

長笑劉伶不識茶胡爲買鍤謾隨車蕭蕭莫雨雲千頃春雷玉一芽建郡深甌吳地逺金山佳水楚江賒紅罏石鼎烹團月一枕和香吸碧霞

其六

枯腸搜盡數杯茶千卷胸中到幾車湯響松風三昧手雪香雷震一槍芽滿囊垂賜情何厚萬里攜來路更賒淸興無涯騰八表騎鯨踏破赤城霞

其七

啜罷江南一椀茶枯腸歷歷走雷車黃金小碾飛瓊屑碧玉深甌防雪芽筆陣陳兵詩思勇睡魔捲甲夢魂賒精神爽逸無餘事臥看殘陽補斷霞

嘗云芝茶

【元】劉秉忠

鐵色皴皮帶老霜含英咀美入詩腸舌根未得天眞味鼻觀先通聖妙香海上精華難品第江南艸木屬尋常待將膚湊侵微汗毛骨生風六月涼

元統乙亥余除閩憲知事未行立春十日參政許可用惠茶寄詩以謝

【元】薩都拉

春到人間才十日東風先過玉川家紫薇書寄斜封印黃閣香分上賜茶秋露有聲浮薤葉夜窗無夢到梅花淸風兩腋歸何處直上三山看海霞

雪煎茶

【元】謝宗可

夜掃寒英煮綠塵松風入鼎更淸新月團影落銀河水雲腳香融玉樹春陸井有泉應近俗陶江無酒未爲貧詩脾奪盡丰年瑞分付蓬萊頂上人

煮茗軒

【元】謝應芳

聚蚊金穀任葷羶煮茗畱人也自賢三百小團陽羨月尋常新汲惠山泉星飛白石童敲火煙出靑林鶴上天午夢覺來湯欲沸松風初響竹鑪邊

是夜酌泉試宜興吳大本所寄茶

【明】文徴明

醉思雪乳不能眠活火沙缾夜自煎白絹旋開陽羨月竹符新調惠山泉地鑪殘雪貧陶谷破屋淸風病玉川莫道年來塵滿腹小窗寒夢已醒然

某伯子惠虎丘茗謝之

【明】徐渭

虎丘春茗妙烘蒸七椀何愁不上升靑篛舊封題谷雨紫砂新罐買宜興卻從梅月橫三弄細攪松風灺一燈合向吳儂彤管說好將書上玉壺冰

七言排律

和伯恭自造新茶

【宋】余靖

郡庭無事卽仙家野圃栽成紫筍茶疎雨半晴回暖气輕雷初過得新芽烘裭精謹松齋靜采擷縈迂澗路斜江水對煎萍髣髴越甌新試雪交加一槍試焙春尢早三盞搜腸句更嘉多謝彩箋貽雅貺想資詩筆思無涯

五言絕句

茶嶺

【唐】韋處厚

顧渚吳商絕防山蜀信稀千叢因此始含露紫茸肥

茶嶺

【唐】張籍

紫芽連白蘂初向嶺頭生自看家人摘尋常觸路行

山泉煎茶有懷

【唐】白居易

坐酌泠泠水看煎瑟瑟塵無由持一盌寄與愛茶人

七言絕句

與趙莒茶防

【唐】錢起

竹下忘言對紫茶全勝羽客醉流霞塵心洗盡興難盡一樹蟬聲片影斜

新茶詠寄上西川相公二十三舅大夫二十舅

【唐】盧綸

三獻蓬萊始一嘗日調金鼎閱芳香貯之玉合才半餅寄與阿連題數行

嘗茶

【唐】劉禹錫

生拍芳茸鷹觜芽老郎封寄謫仙家今宵更有湘江月照出霏霏滿盌花

蕭員外寄新蜀茶

【唐】白居易

蜀茶寄到但驚新渭水煎來始覺珍滿甌似乳堪持翫況是春深酒渴人

乞新茶

【唐】姚合

嫩綠防黃碧澗春采時聞道斷葷辛不將錢買將詩乞借問山翁有幾人

茗坡

【唐】陸希聲

二月山家谷雨天半坡芳茗露華鮮春酲酒病兼消渴惜取新芽旋摘煎

答友寄新茗

【唐】李羣玉

滿火芳香碾麯塵吳甌湘水綠花新愧君千里分滋味寄與春風酒渴人

煎茶

【唐】成彥雄

嶽寺春深睡起時虎跑泉畔思遲遲蜀茶倩个云僧碾自拾枯松三四枝

與亢居士靑山潭飲茶

【唐】僧靈一

野泉煙火白雲間坐飲香茶愛此山巖下維舟不忍去靑溪流水暮潺潺

茶

【宋】林逋

石碾輕飛瑟瑟塵乳香烹出建谿春世間絕品人難識閒對茶經憶古人

遊諸佛捨一日飲釅茶七盞戲書勤師壁

【宋】蘇軾

示病維摩元不病在家靈運已忘家何須魏帝一丸藥且盡盧仝七椀茶

謝公擇舅分賜茶

【宋】黃庭堅

外家新賜蒼龍璧北焙風煙天上來明日蓬山破寒月先甘和夢聽春雷

奉同公擇作揀芽詠

黃庭堅

赤囊嵗上雙龍璧曾見前朝盛事來想得天香隨禦所延春閣道轉輕雷

初識茶花

【宋】陳與義

伊軋籃輿不受催湖南秋色更佳哉靑裙玉面初相識九月茶花滿路開

李茂嘉寄茶

【宋】孫覿

蠻珍分到謫仙家斷璧殘璋裹絳紗擬把金釵候湯眼不將白玉伴脂麻

舟泊吳江

【宋】楊萬里

江湖便是老生涯佳處何妨且泊家自汲淞江橋下水垂虹亭上試新茶

賞茶

【宋】戴昺

自汲香泉帶落花漫燒石鼎試新茶綠陰天气閒庭院臥聽黃蜂報晚衙

偶成

【金】吳激

蟹湯兔盞鬭旗槍風雨山中枕簟涼學道窮年何所得只工掃地與焚香

夏至

【金】趙秉文

玉堂睡起苦思茶別院銅輪碾露芽紅日轉堦簾影薄一雙蝴蝶上葵花

題蘇東坡墨迹

【元】虞集

老卻眉山長帽翁茶煙輕颺鬢絲風錦囊舊賜龍團在誰爲分泉落月中

竹窗

【元】馬臻

竹窗西日晚來明桂子香中鶴夢淸侍立小童閒不動蕭蕭石鼎煮茶聲

過山家

【明】髙啟

流水聲中響緯車板橋春暗樹無花風前何處香來近隔崦人家午焙茶

送翰林宋先生致政歸金華【明】孫蕡

紅鞓金帶荔枝花三品詞林內相家歸去山中無个事瓦缾春水自煎茶

送茶僧

【明】陸容

江南風致說僧家石上淸香竹裏茶法藏名僧知更好香煙茶暈滿袈裟

贈歐道士賣茶

【明】施漸

靜守黃庭不煉丹因貧卻得一身閒自看火候蒸茶熟野鹿銜筐送下山

題唐伯虎烹茶圖爲諭正之太守

【明】王穉登

太守風流嗜酪奴行春常帶煮茶圖圖中傲吏依稀似紗帽籠頭對竹鑪

其二

靈源洞口采旗槍五馬來乘谷雨嘗從此端明茶譜上又添新品綠云香

其三

伏龍十里盡香風正近吾家別墅東他日幹旄能見訪休將水厄笑王蒙

暮春偶過山家

【明】吳兆

山邨處處采新茶一道春流繞幾家石徑行來防有迹不知滿地是松花

題書經室

【明】僧徳祥

池邊木筆花新吐窗外芭蕉葉未齊正是欲書三五偈煮茶香過竹林西

禦定佩文齋詠物詩選卷二百四十四

欽定四庫全書

禦定佩文齋詠物詩選卷二百四十五

飯類

五言古

蔬飯

【宋】朱松

蕨拳嬰兒手筍解籜龍蛻薦羞杞菊間采斸煙雨外嗟予飯藜藿咽塞舟溯瀨朝來二美兼一飽良巳泰充腸我誠足染指客應嘅平生食肉相琴瑟何足賴王郎催牛炙韓老憶鯨鱠俠气信雄誇戲語亦狡獪我師魯顏子陋巷翳蓬艾執瓢不可從一取淸泉酹

五言律

佐還山後寄

【唐】杜甫

白露黃粱熟分張素有期巳應舂得細頗覺寄來遲味豈同金菊香宜配綠葵老人他日愛正想滑流匙

七言律

潤卿遺靑防飯兼之一絕聊用答謝

【唐】皮日休

傳得三元防飯名大宛聞說有仙卿分泉過屋舂靑稻拂露彯衣折紫莖蒸處不教雙鶴見服來惟怕五云生艸堂空坐無饑色時把金津潄一聲

七言絕句

潤卿遺靑防飯

【唐】陸龜防

舊聞香積金僊食今見靑精玉斧餐自笑鏡中無骨錄可能飛上紫雲端

以靑防飯分送襲美魯望因成一絕

【唐】張賁

誰屑瓊瑤事靑防舊傳名品出華陽應宜仙子胡麻拌因送劉郎與阮郎

送喬仝寄賀君

【宋】蘇軾

千古風流賀季眞最憐嗜酒謫仙人狂吟醉舞知無益粟飯藜羹問養神

竹枝歌

【宋】楊萬里

岸傍燎火莫闌殘須念兒郎手腳寒更把綠荷包熱飯前頭不怕上髙灘

武陵莊

【明】沈明臣

靑精作飯紫蒓羹飽後防吟水上行不道空山曾有寺隔谿風送午鐘聲

禦定佩文齋詠物詩選卷二百四十五

欽定四庫全書

禦定佩文齋詠物詩選卷二百四十六

粥類

五言古

喫茗粥作

【唐】儲光羲

當晝暑气盛鳥雀靜不飛念君髙梧陰復解山中衣數片逺云度曾不蔽炎暉淹畱膳茶粥共我飯蕨薇敝廬旣不逺日暮徐徐歸

七言古【附長短句】

豆粥

【宋】蘇軾

君不見滹沱流凘車折軸公孫倉黃奉豆粥濕薪破竈自燎衣饑寒頓解劉文叔又不見金穀敲冰艸木春帳下烹煎皆美人萍虀豆粥不傳法咄嗟而辦石季倫干戈未解身如寄聲色相纒心巳醉身心顚倒自不知更識人間有眞味豈如江頭千頃雪色蘆茅檐出沒晨煙孤地碓舂秔光似玉沙瓶煮豆軟如酥我老此身無著

處賣書來問東家住臥聽雞鳴粥熟時蓬頭曵履君家去

口數粥行

【宋】範成大

家家臘月二十五淅米如珠和豆煮大杓撩鐺分口數疫鬼聞香走無處鎪姜屑桂澆蔗糖滑甘無比勝黃粱全家團欒罷晚飯在逺行人亦畱分𦇤中孩子彊教嘗餘波溥霑獲與臧新元葉气調玉燭天行巳過來萬福物無疵厲年谷熟長向臘殘分豆粥

豆粥

【宋】僧惠洪

出碓新秔明玉粒落叢小豆楓葉赤井花洗秔勿去箕沙缾煮豆須彌日五更鍋面漚起滅秋沼隆隆疎雨集急除烈熖看徐攪豆才亦趂洄渦入須防大杓傳淨甕浪寒不興色如栗食餘偏稱地鑪眠白灰紅火光蒙密金穀賓朋怪咄嗟蔞亭君臣相記憶我今萬事不知他但覺銅缾蚯蚓泣

七言律

食茯苓粥

【明】周砥

荷鐝穿雲得茯苓作糜從此謝吞腥齋廚自啟添松火香韻初浮滿竹庭時憶紫芝歌舊曲尙尋黃獨制頹齡今晨暫輟靑精飯與潔方壇味玉經

七言絕句

評事翁寄賜餳粥走筆爲答【唐】李商隱

粥香餳白杏花天省對流鶯坐綺筵今日寄來春巳老鳳樓迢遞憶秋千

戲鄭秀才

【金】劉勲

張老豆新頻見餉鄭家米鑿不須賒客來粥熟吾能辦要與齊奴鬭咄嗟

灤京雜詠

【元】楊允孚

狼山山下曉風酸掩面佳人半怯寒倚戶殷勤喚嘗粥正宜倦客宿徵鞍【俗賣豆粥】

禦定佩文齋詠物詩選卷二百四十六

欽定四庫全書

禦定佩文齋詠物詩選卷二百四十七

麫類

五言古

槐葉冷淘

【唐】杜甫

靑靑髙槐葉采掇付中廚新麫來近市汁滓宛相俱入鼎資過熟加餐愁欲無碧鮮俱照筯香飯兼苞蘆經齒冷於雪勸人投比珠願隨金騕褭走置錦屠蘇路逺思恐泥興深終不渝獻芹則小小薦藻明區區萬里露寒殿開冰淸玉壺君王納涼晚此味亦時須

甘菊冷淘

【宋】王禹偁

經年厭粱肉頗覺道气渾孟春致齋戒勅廚惟素飱淮南地甚暖甘菊生籬根長芽觸土膏小葉弄晴暾采采忽盈把洗去朝露防俸麫新且細溲牢如玉墩隨刀落銀縷煮投寒泉盆雜此靑靑色芳香敵蘭蓀一舉無孑遺空媿越盌存解衣露其腹稚子爲我捫飽慙廣文鄭

饑謝魯山元況我艸澤士藜藿供朝昬謬因事筆硯名通金馬門官供政事食久直紫薇垣誰言謫滁上吾族飽且溫旣無甘防慶焉用味品煩子美重槐葉直欲獻至尊起予有遺韻甫也可與言

七言古

傅家麫食行

【明】程敏政

傅家麫食天下工制法來自東山東美如甘酥色瑩雪一凷入口心神融旁人未許窺炙釡素手每自開蒸籠侯鯖尙食固多品此味或恐無專功並洛人家亦精辦斂手未敢來爭雄主人官屬司徒公好客往往尊罍同我𨿽北人本南產饑腸不受餅餌充惟到君家不須勸大嚼頗懼冰盤空膝前新生兩小童大者巳解呼乃翁願君飣餖常加丰待我醉攜雙防中

五言律

籸麫

【元】許有壬

坡逺花全白霜輕實便黃杵頭麩退墨磑齒雪流香玉葉翻盤薄銀絲出漏長元宵貯膏火蒸墨笑南鄕

七言絕句

房陵

【宋】陳造

夏田少雨富來牟多雨何妨穡事秋巳戒日供皮子麫更教晚稻飽霜收

禦定佩文齋詠物詩選卷二百四十七

欽定四庫全書

禦定佩文齋詠物詩選卷二百四十八

糕類

七言古

謝韓幹送絲糕

【宋】陳造

玉顆瑩澈珠就磋吳鄕早秔莫計過無乃風露秀結異移種昆侖之木禾國家廚婦一百枝三舂九淅付重羅銀絲千尋忽縈積中疎外潔生槎挼扶桑仙蠶大如盎綫之本供織女梭怳驚萬啄鬭新巧罥作冰茸雪网窠卽今擬形供食事纎手幻出千絇多倒甑入筯第三絕色香兼味皆可歌周官賔祭珍餈餌有此復具理則那詩翁物色及粔籹得此來前當見訶鱠盤漫詫金縷飣湯餅徒誇銀綫窩瓊酥玉膩信非匹胡麻崖蜜仍相和感君泛愛記衰朽回首一笑分餘波腐儒口實長作累饞防之名定不磨金山別去毎掛夢老眼復見還雙摩婪酣得飽問便腹如汝平生相負何更從公子乞方法日當飫之老澗薖買田二頃不種秫未怕酒客來操戈

七言律

九日陪諸閣老食賜糕次謝授經韻

【明】髙啟

叨陪講席按詞曹曉禁霜花防素袍院貯圖書西掖靜云連宮殿北山髙故園莫憶黃花酒內府初嘗赤棗糕最愛鳳毛今復見便令池上一揮毫

七言絕句

灤京雜詠

【元】楊允孚

葡萄萬斛壓香醪華屋神仙意气豪酬節涼糕猶末品內家先防小絨縧

禦定佩文齋詠物詩選卷二百四十八

欽定四庫全書

禦定佩文齋詠物詩選卷二百四十九

餅類

七言律

乙亥元日十峯飲師邵東齋出予家桂餅師邵有詩自墻上遞至次韻奉答

【明】顧淸

寶鈿和露壓金英爲趂秋光一日成月殿有人畱素影花林無物稱佳名攜來不覺鄕闗逺吟罷猶令客夢淸茗盌酒杯皆可意好將新嵗作傳生【唐人嵗首飲酒名傳生】

七言絕句

寄胡餅與楊萬州

【唐】白居易

胡麻餅樣學京都麫脆油香新出鑪寄與饑饞楊大使嘗看得似輔興無

對食戲作

【宋】陸遊

春前臘後物華催時伴兒曹把酒杯蒸餅猶能十字裂餛飩那得五般來

題扇與周幹臣

【元】虞集

玉疊松花蜜餅香龍珠星顆露盤涼遙知環碧樓中坐翠竹蒼松夏日長

禦定佩文齋詠物詩選卷二百四十九

欽定四庫全書

禦定佩文齋詠物詩選卷二百五十

饌類

五言律

慕容承攜素饌見過

【唐】王維

紗防烏皮幾間居懶賦詩門看五栁識年算六身知靈壽君王賜雕胡弟子炊空勞酒食饌持底解人頤

七言律

丁丑五月大旱雩禱上齋居禦講頒賜素蔬一

盒

【明】於愼行

云漢憂歌嵗事艱桑林防禱聖心殫祈年不輟金華講減膳猶分玉筯餐始見仙盤疑泛露卻嘗寶饌是調蘭崇朝膚寸紆宸想霖雨應騰四野歡

五言絕句

中書送敕賜齋饌戲酬內

【唐】權徳輿

常日每齊眉今朝共解頤遙知大官膳應與眾雛嬉

七言絕句

灤京雜詠

【元】楊允孚

禦饌官廚不較餘金門掌膳意勤如更分光祿缾中酒爛醉歸時月上初

禦定佩文齋詠物詩選卷二百五十

欽定四庫全書

禦定佩文齋詠物詩選卷二百五十一

酥類

七言絕句

劉監倉家煎米粉作餅子余云爲甚酥潘邠老家造逡巡酒餘飲之云莫作醋錯著水來否後數日余攜家飲郊外因作小詩戲劉公求

之

【宋】蘇軾

野飲花間百物無杖頭惟掛一葫蘆巳傾潘子錯著水更覓君家爲甚酥

寄顏經略羊酥

【元】貢師泰

三山五月尙淸寒新滴羊酥凍玉柈何物風流可相稱兔豪花瀹水龍團

灤京雜詠

【元】楊允孚

營盤風軟淨無沙乳餅羊酥當啜茶底事燕支山下女生平馬上慣琵琶

禦定佩文齋詠物詩選卷二百五十一

欽定四庫全書

禦定佩文齋詠物詩選卷二百五十二

乳類

五言古

詠有人乞牛舌乳不付因餉檳榔詩

【梁】劉孝綽

陳乳何能貴爛舌不成珍空持渝皓齒非但污丹唇別有無枝實曾要湛上人羞比朱櫻熟詎易紫梨津莫言蔕中久當看心裏新防芳𨿽不足含咀願相親

七言律

寄賈摶霄乞馬乳

【元】耶律楚材

天馬西來釀玉漿革囊傾處酒防香長沙莫吝西江水文舉休空北海觴淺白痛思瓊液冷防甘酷愛蔗漿涼茂陵要灑塵心渴願得朝朝賜我嘗

五言絕句

乳餅

【宋】朱子

淸朝薦疏盤乳鉢有眞味不用精瓊糜無勞爛羊胃

禦定佩文齋詠物詩選卷二百五十二

欽定四庫全書

禦定佩文齋詠物詩選卷二百五十三

羮類

五言古

狄韶州煮蔓菁蘆菔羮

【宋】蘇軾

我昔在田間寒庖有珍烹常支折腳鼎自煮花蔓菁中年失此味想象如隔生誰知南嶽老解作東坡羮中有蘆菔根尙含曉露淸勿語貴公子從渠嗜羶腥龍福寺煮東坡羹戲作

【宋】朱弁

山寺解塵鞅谿邊有防行手摘諸葛菜自煮東坡羹𨿽無錦繡腸亦飽風露淸鉤簾坐捫腹落日千峯明

食菜羹示何道士

【宋】僧惠洪

窮冬海道絕瘴雨晴墟裏何以知嵗丰未卯炊煙起先生淸夢回科髻方隱幾獠奴拾墮薪發防羹藷米飽霜闊葉菘近水繁花薺都盧深注湯米爛菜自美椎門醉道士一笑欲染指誡勿加酸醎云恐壊至味分嘗果超

絕玉糝那可比鮮肥增惡欲腥葷耗道气畢生啜此羹自可老儋耳錄以寄徐聞阿同應笑喜

七言古

戲督濳亨作春羹

【宋】鄒浩

先生家中余玉粒粉以爲餅陪春羹春羹品物謝時味江流暖泛園中英晴窗對案忽舉首徑走長須呼友生襄陽大夫腹如鼎一筯九牛猶未盈歡然放筯卽過我自嘆珍庖逾大烹且言初意亦在我屬我府事畱西城先生飯不飯俗客若苦轉盼相倒傾東風雕刻物物好槎頭縮頸尾不頳藥苖蔬甲破土出似與米齊爭功名應憐十載瘦藜莧爲我一除饑腸鳴

蒓羹歌

【明】李流芳

怪我生長居江東不識江東蒓菜美今年四月來西湖西湖蒓生滿湖水朝朝暮暮來采蒓西湖城中無一人西湖蒓菜蕭山賣千擔萬擔湘湖濵吾友數人偏好事時呼輕舠致此味柔花嫩葉出水新小摘輕淹雜生气防施姜桂猶淸眞未下鹽豉已髙貴吾家平頭解烹煮間出新意殊可喜一朝能作千里羹頓使吾徒揺食指琉璃盌盛碧玉光五味紛錯生馨香出盤四座已嘆息舉筯不敢爭先嘗淺斟細嚼意未足指防杯盤戀餘馥但知脆滑利齒牙不覺淸虛累口腹血肉腥臊艸木苦此味超然離品目京師黃芽軟如酥家園燕筍白於玉差堪與汝爲執友菁根杞苖皆臣僕君不見區區芋魁亦遭遇西湖蒓生人不顧季鷹之後有吾徒此物千年免沈錮君爲我飲我作歌得此十斗不足多世人耳食不貴近更須逺挹湘湖波

七言律

食蛤蜊米脯羹

【宋】楊萬里

傾來百顆恰盈奩剝作杯羹未屬厭莫遣下鹽傷正味不曾著蜜若爲甜雪揩玉質全身瑩金緣冰鈿半縷纎更淅香秔輕糝卻發揮風韻十分添

菜羹

【元】洪希文

雨後過畦嫩甲長士夫此味未能忘筠籠采擷朝晡供土銼烹熬雨露香鹽豉勻調仍防露香粳細旋加姜老饕賦好人爭誦喚醒歐生爲洗狂

七言絕句

過子忽出新意以山芋作玉糝羹色香味皆奇絕天上酥陀則不可知人間決無此味也

【宋】蘇軾

香似龍涎仍釅白味如牛乳更全淸莫將南海金虀膾輕比東坡玉糝羹

素羹

【宋】範成大

氊芋凝酥敵少城土藷割玉勝南京合和二物歸藜糝新法儂家骨董羹

東坡羹

【宋】僧惠洪

分外濃甘黃竹筍自然防苦紫藤心東坡鐺內相容攝乞與饞禪掉舌尋

嶺南雜詠

【明】汪廣洋

吉貝衣單木屐輕晚涼門外踏新晴相逢故舊無多語解說邊鑪骨董羹

禦定佩文齋詠物詩選卷二百五十三

欽定四庫全書

禦定佩文齋詠物詩選卷二百五十四

湯類

七言絕句

歸宜興畱題竹西寺

【宋】蘇軾

道人勸飲雞蘇水童子能煎鶯粟湯暫借藤牀與瓦枕莫教孤負竹風涼

鄒松滋寄苦竹泉橙麯蓮子湯

【宋】黃庭堅

松滋縣西竹林寺苦竹林中甘井泉巴人漫說蝦蟇焙試裹春芽來就煎

其二

天將金闕眞黃色借與洞庭霜後橙松滋解作逡巡麯壓倒江南好事僧

其三

新收千百秋蓮菂剝盡紅衣搗玉霜不假參同成气味跳珠椀裏綠荷香

贈別徐監觀

【宋】葛長庚

曉來自防素馨湯兩朶蓮花隔宿香夜醉至今猶未醒荔枝取次對枯腸

禦定佩文齋詠物詩選卷二百五十四

欽定四庫全書

禦定佩文齋詠物詩選卷二百五十五

糖霜類

七言律

糖霜

【元】洪希文

春餘甘蔗搾爲漿色美鵞兒淺淺黃金掌飛仙承瑞露板橋行客履新霜攜來巳見堅冰漸嚼過誰傳餐玉方輸與雪堂老居士牙盤瑪瑙妙稱揚

七言絕句

答梓州雍熈長老寄糖霜

【宋】黃庭堅

逺寄蔗漿知有味勝於崔子水晶鹽正宗掃地從誰說我舌猶能及鼻尖

禦定佩文齋詠物詩選卷二百五十五

欽定四庫全書

禦定佩文齋詠物詩選卷二百五十六

食物雜類

五言古

謝張泰伯惠黃雀鮓

【宋】黃庭堅

去家十二年黃雀慳下筯笑開張侯盤湯餅始有助蜀王煎藙法醢以羊彘兔麥餅薄於紙含漿和醎酢秋霜落場谷一一挾蠒絮殘飛蒿艾間入网輙萬數烹煎宜老稚罌缶煩愛防南包解京師至尊所珍禦玉盤登百十睥睨輕桂蠧五侯噦豢豹見謂美無度瀕河飯食漿葅已佳茹誰言風沙中鄕味入供具坐令親饌甘更使客得與蒲陰𨿽窮僻勉作三年住願公且安樂分寄尙能屢

次聖與小兒啖虎脯篇

【宋】劉宰

折臂最小兒骨聳顙防廣弗說螺螄小可以吞大象那敢謂其然且幸日稍長顧似陶家郎智識殊不爽彊令

侍師席跳踉繞函丈胡能辧滋味捨魚取熊掌但見蔬果列攫取如技癢嘉餽得虎臠新獵出林莽對之懶下筯殺气猶可想呼兒食之旣睥睨尙來往饕餮我所羞跌蕩或稱賞服猛豈渠能過奬謝吾黨深慚如敝箒有誤千金享

菽乳

【明】孫作

淮南信佳士思仙築髙臺八老變童顏鴻寶枕中開異方營齊味數度眞琦瑰作羹傳世人令我憶蓬萊茹葷厭蔥韭此物乃呈才戎菽來南山淸漪浣浮埃轉身一旋磨流膏入盆罍大釡气浮浮小眼湯洄洄頃待晴浪翻坐見雪花皚靑鹽化液鹵絳蠟竄煙煤霍霍磨昆吾白玉大片裁烹煎適吾口不爲老齒摧蒸豚亦何爲人乳聖所哀萬錢同一飽斯言匪俳詼

七言古【附長短句】

長林令衛象餳絲結歌

【唐】司空曙

主人雕盤盤素絲寒女眷眷墨子悲乃言假使餳爲之八珍重防失顏色手援玉筯不敢持始狀芙蓉出新水仰坼重衣傾萬蘂又如合歡交亂枝紅茸向暮花參差吳蠶絡蠒抽尙絕細縷纎毫看欲滅雪髮羞垂倭墮鬟繡囊畏並茱茰結我愛此絲巧妙絕世間無爲君作歌陳座隅

安州老人食蜜歌

【宋】蘇軾

安州老人心似鐵老人心肝小兒舌不食五穀惟食蜜笑指蜜蜂作檀越蜜中有詩人不知千花百艸爭含姿老人咀嚼時一吐還引世間癡小兒小兒得詩如得蜜蜜中有藥治百疾正當狂走捉風時一笑看詩百憂失東坡先生取人亷幾人相歡幾人嫌恰似飲茶甘苦雜不如食蜜中邊甜因君寄與雙龍餅鏡空一照雙龍影三吳六月水如湯老人心似雙龍井

謝崔致君餉天花

【宋】朱弁

三年北饌飽羶葷佳蔬頗憶江南味地菜方爲九夏珍天花忽從五臺至崔侯胸中散千卷金甌名相傳云裔愛山亦如謝康樂得此攜歸豈容易應念使館久寂寥分餉明明見深意堆盤初見瑤艸瘦鳴齒稍覺瓊枝脆樹雞濕爛慙扣門桑蛾靑黃漫趨市赤城菌子立萬釘今日因君不知貴乖龍耳僅免一割沙門業巳通三世偃戈息民未有術𨿽復加餐祗增媿雲山去此縱不逺口腹何容更相累報君此詩永爲好捧腹一笑萬事置李聖兪郎中求吾家江西黃雀醝法戲作醝經

遺之

【宋】楊萬里

江夏無雙小道士一丘一壑長避世裁雲縫霧作羽衣蘆花柳綿當裘袂身騎鴻鵠太液池腳踏金蟇攀桂枝渴飲南陽菊潭水饑啄藍田栗玉芝今年天田秋大熟紫皇遣刈神倉谷一雙鳬雁墮云羅夜隨弋人臥茅屋賣身不直程將軍卻與彭越俱防勲解衣戲入玉壺底壺中別是一干坤水精鹽山兩岐麥身在椒蘭眾香國玉條脫下澡凝脂金叵羅中酌瓊液平生學仙不學禪刳心洗髓糟牀邊諸公俎豆驚四筵猶得畱侯借筯前昔爲飛仙今酒仙更入太史滑稽篇

吳春卿餉臘豬肉戲作古句

楊萬里

老夫畏熱飯不能先生饋肉香傾城霜刀削下黃水精月斧斫出紅松明君家豬紅臘前作是時雪後吳山腳公子彭生初解防糟丘挽上淩煙閣卻將一臠配兩螯世間眞有揚州鶴

謝親戚寄黃雀

楊萬里

萬金家書寄中庭牘背仍題雙掩並不知千里寄底物白泥紅印三十缾甆缾淺染茱茰紫心知親賔寄鄕味印泥未開出饞水印泥一開香撲鼻江西山間黃羽衣純綿被體白如脂偶然一念墮世网身插兩翼那能飛誤蒙諸公相俎豆月裏花邊一杯酒先生與渠元不疎兩年眼底不見渠端能訪我荊谿曲願借前籌酌酃淥

蜂兒榧歌

【宋】葉適

平林常榧啖俚蠻玉山之產升金盤其中一樹斷崖立石乳防根多嵗寒形嫌蜂兒尙麤率味嫌蜂兒少標律昔日取急欲髙比今我細論翻下匹世間異物難並兼百年不許贏栽添餘甘何爲滿地澀荔子正復漫天甜浮雲變化嗟俯仰靈芝醴泉成獨往後來空向玉山求坐對蜂兒還想象

五言律

酬崔禦史送熊掌

【元】虞集

熊掌來東國分甘到老夫鸞刀寒斷節翠釡暖柔膚兔脫中山醢魚藏丙穴腴藜腸渾未厭玉食恐時須

七言律

襲美以巨魚之半見分因以酬謝

【唐】陸龜蒙

誰與春江上信魚可憐霜刃截來初鱗隳似撤騷人屋腹斷疑傷逺客書避网幾跳山影破逆風曾蹙浪花虛今朝最是家童喜免泥荒畦掇野蔬

邦衡再送二詩一和爲甚酥二和牛尾貍

【宋】周必大

金穀烹煎豈我徒磨舂爭語夜闌廚六年不賜湯官餌除日猶分刺史酥小惠無多眞畫餅大篇有味勝淸醐遙知發冪烘堂處不見蒸鵞只瓠壺

其二

追迹猶應怨獵徒截肪何敢恨庖防膾鱸湖上曾誇玉煮豆缾中未是酥伴食偏宜十字餅先驅正賴一巵醐卻因玉面新名字腸斷元正白獸壺

鹿尾

【元】耶律楚材

鑾輿秋狝獵南岡鹿尾分甘賜尙方濃色殷殷紅玉髓微香馥馥紫瓊漿韭花酷辣同蔥薤芥屑差辛類桂姜何似氊根蘸濃液邀將詩客大家嘗

糟魚

【元】王惲

霜刀截斷玉腴芳暖貯銀罌釀粉漿錦尾帶頳傳內品金盤堆雪喜初嘗解酲未減黃柑美雋味能欺紫蠏香一筯饜余乘醉臥夢橫滄海聽鳴榔

琉璃肺

王惲

擊鮮爲具樂朋簪辣品流馨漲綠沈犀筯喜辛忘海味霜刀爭割快牛心四筵談屑霏餘烈一縷冰漿濯素襟勝過屠門矜大嚼夢雲飛繞蹛林深

粉丸

【明】吳寛

淨淘細碾玉霏霏萬顆完成素手稀須上輕圓眞易拂腹中磊磈更堪圍不勞劉裕呼方旋若使陳平食更肥旣飽有人頻咳唾席間往往落珠璣

油防

吳寛

膩滑津津色未幹聊因佳節助杯盤畫圖莫使依寒具書信何勞送月團曾見範公登雜記獨逢吳客勸加餐當筵一嚼誇甘美老大無成憶膽丸

以燈圓餉陸太僕

【明】顧淸

三五新正憶故園屑云糜玉閙春盤小奴解作江南意逺客都忘嵗暮寒梅欲鬭圓忙著子雪如爭巧故成團玉厓太僕眞淸吏莫認明珠按劍看

賜鮮鰣魚

【明】於愼行

六月鰣魚帶雪寒三千江路到長安堯防未進銀刀鱠漢闕先分玉露盤賜比羣卿恩巳重頒隨元老遇猶難遲回退食慙無補仙饌年年領大官

五言絕句

豆腐

【宋】朱子

種豆豆苖稀力竭心巳腐早知淮王術安坐獲泉布

七言絕句

寒具

【宋】蘇軾

纎手槎來玉數尋碧油輕蘸嫩黃深夜來春睡濃於酒壓褊佳人纒臂金

醉中信筆作

【宋】陸遊

今朝賣谷得靑錢自出街頭買彘肩艸火燎來香滿屋未容下筯已流涎

荷包鮓

【宋】宋伯仁

買得荷包酒旋沽荷包惜不是鱸魚鱸魚不見張翰軰白向滄波隱處居

圓子

【宋】朱淑眞

輕圓絕勝雞頭肉滑膩偏宜蟹眼湯縱可風流無處說已輸湯餅試何郎

引奏後卽事

【明】蔡羽

金華筵罷退從容小仗穿花聽午鐘五色傘中黃帕羃大官初進紫駝峯

禦定佩文齋詠物詩選卷二百五十六

欽定四庫全書

禦定佩文齋詠物詩選卷二百五十七

谷類

四言古

禾

【魏】曹植

猗猗嘉禾惟谷之精其洪盈箱協穗殊莖昔生周朝今植魏庭獻之廟堂以昭祖靈

谷

曹植

於穆聖皇仁暢惠渥辭獻減膳以服鰥獨和气致祥時雨滲漉野艸萌變化成嘉谷

華黍

【晉】束晳

黮黮重云習習和風黍華陵顚麥秀丘中靡田不播九谷斯丰奕奕靑霄蒙蒙甘霤黍發稠華禾挺其秀靡田不植九谷斯茂無髙不播無下不植芒芒其稼參參其穡稸我王委充我民食玉燭陽明顯猷翼翼

庭前植稻苗贊

【晉】湛方生

蒨蒨嘉苗離離階側弱葉繁蔚圎株疎植淸流津根輕露濯色

五言古

行官張望補稻畦水歸

【唐】杜甫

東屯大江北百頃平若案六月靑稻多千畦碧泉亂挿秧適云已引澑加漑灌更僕往方塘決渠當斷防公私各地著浸潤無天旱主守問家臣分明見谿畔芊芊炯翠羽剡剡生銀漢鷗鳥鏡裏來闗山雪邊看秋菇成黑米精鑿傳白粲玉粒足晨炊紅鮮任霞散終然添旅食作苦期壯觀遺穗及眾多我倉戒滋蔓

遣興

杜甫

丰年孰云遲甘澤不在早耕田秋雨足禾黍已映道春苗九月交顏色同日老勸汝衡門士勿悲尙枯槁時來展材力先後無醜好但訝鹿皮翁忘機對芳艸

東坡

【宋】蘇軾

種稻淸明前樂事我能數毛空暗春澤鍼水聞好語分秧及初夏漸喜風葉舉月明看露上一一珠垂縷秋來霜穗重顚倒相撐拄但聞畦壠間蚱蜢如風雨新舂便入甑玉粒照筐筥我久食官倉紅腐等泥土行當知此味口腹已吾許

糴米

蘇軾

糴米買束薪百物資之市不緣耕樵得飽食殊少味再拜請邦君願受一防地知非笑昨夢食力免內愧春秧幾時花夏稗忽已穟悵然撫耒耜誰復識此意

看刈禾

【明】髙啟

農工亦云勞此日始告成往獲安可後相催及秋晴父子俱在田札札鐮有聲黃雲漸收盡曠望空郊平日入負擔歸謳歌道中行鳥雀亦羣喜下啄飛且鳴今年幸稍丰私廩各已盈如何有貧婦拾穗猶惸惸

七言古【附長短句】

烏鹽角行

【宋】戴復古

鳳簫鼉鼓龍須笛夜宴華堂醉春色艶歌妙舞蕩人心但有歡娯別無益何如邨落卷桐吹能使時人知稼穡邨南邨北聲相續靑郊雨後耕黃犢一聲催得大麥黃一聲換得新秧綠人言此角只兒戲孰識古人吹角意田家作勞多怨咨故假聲音召和气吹此角起東作吹此角田家樂此角上與鄒子之律同宮商合鐘呂形甚朴聲甚古一吹寒谷生禾黍

杜伯淵送新米

【明】楊基

山人送我山田米粒粒如霜新可喜雨舂風播落紅芒照眼如珠絕糠粃饑腸欲食未敢炊未及秋嘗羞祖禰憶我春來歳方旱焦穂萎苗將槁矣不意玆晨見精�此寶更將何物比終歳勤勞農可念不耕而食餘堪恥歸買淞江雪色鱸持向髙堂奉甘防

五言律

茅堂檢校收稻

【唐】杜甫

香稻三秋末平田百頃間喜無多屋宇幸不礙雲山禦裌侵寒气嘗新破旅顏紅鮮終日有玉粒未吾慳

暫往白帝復還東屯

杜甫

復作歸田去猶殘獲稻功築塲憐穴蟻拾穗許邨童落杵光輝白除芒子粒紅加餐可扶老倉庾慰飄蓬

與諸公同出城觀稼

【唐】白居易

老尹醉醺醺來隨年少羣不憂頭似雪但喜稼如雲歳望千倉積秋憐五穀分何人知帝力堯舜正爲君

田舍

【明】李瑋

廣陌度秋風田家門巷同藤花金一色豆莢箸雙紅穮蓘存生理篝車見歳功茅柴新釀得逼社醉南翁

觀稻

【明】石沆

稻水千區映邨煙幾處斜冷風低起樹輕浪細浮花鳥雀深深圃鳬鷖淺淺沙社歌聲不絕於此見年華

五言排律

秋稼如雲

【唐】蔣防

肆目如雲處三田大有秋蔥蘢初滿墅散漫正盈疇稍混從龍勢空同觸石幽紫芒紛羃羃靑野澹油油始愜倉箱望終無滅裂憂西成知不逺雨露復何酬

嘉禾合穎

【唐】孟簡

玉燭將成歳封人亦自歌八方霑聖澤異畝發嘉禾共秀芳何逺連莖瑞且多穎低甘露滴影亂惠風過表稔由神化爲祥識气和因知興嗣歳王道舊無頗

太和戊申歳大有年詔賜百寮出城觀稼謹書

盛事以俟采詩

【唐】白居易

淸晨承詔命丰歳閱田閭膏雨抽苗足涼風吐穗初早禾黃錯落晚稻緑扶疎好入詩家詠宜令史館書散爲萬姓食堆作九年儲莫道如雲稼今秋云不如

嘉禾合穎

【唐】闕名

天祚皇王徳神呈瑞谷嘉盛時苗特秀證道葉方華气轉騰佳色云披映早霞薫風浮合穎湛露淨祥花六穗垂兼倒孤莖嫋復斜影同唐叔獻稱慶比周家

七言律

西明寺威公盆池新稻

【唐】唐彥謙

爲笑江南種稻時露蟬鳴後雨霏霏蓮盆積潤分畦小藻井垂陰擢秀稀得地又生金粟界結根仍對水田衣支公尙有三吳思更使幽人憶釣磯

六月六日雨後過嶽廟遊從封寺觀稼席上

【宋】韓琦

暑雨頻經信宿休近郊方出釋潛憂𨿽妨麥始三停獲且見苗知一半收神嶽怖民藏電雹老松憑寺偃蛟虯佳遊況遇從丰防好飭千倉待有秋

觀稼

韓琦

一夕甘滋起瘁田陡回災沴作丰年便晴惟恐禾生耳將熟偏宜谷捺弮云退不畱驅旱迹气淸渾露已秋天老翁豈獨同民樂更覺詩豪似有權

端孺糴米龍川得粳糯數十斛以歸作詩調之

【宋】唐庚

倒拔孤舟入瘴煙歸來百斛瀉丰年炊香未數神江白釀滑偏宜佛迹泉飽去定知頻夢與醉中何至便妨禪憑君爲比長安米看直公車牘幾千

丹陽道中觀稼

【元】張雨

行徧山東黃葉邨縱橫艸路細難分荒雞戶暗蠨蛸月落鴈天粘防防云下澤車傍懸酒榼延陵祠畔讀碑文空山更覓牛羊徑入獸依然不亂羣

秋獲喜晴

【明】黃佐

農事初成樂事繁卽看雲水接平原巾車道上黃迷壠社鼓聲中綠滿尊十里斷霞明鴈鶩半林斜照散雞豚丰年有願緣憂國擊壤今聞到處邨

米花

【明】盛彧

吳下孛婁傳舊俗人間兒女卜淸時釡香雲陣衝花瓣火烈春聲繞竹枝翻笑絕糧驚雨粟還疑煮豆泣然萁一年休咎何湏問且醉樽前金屈巵

七言絕句

禾熟

【宋】孔平仲

百里西風禾黍香鳴泉落竇谷登塲老牛粗了耕耘債齧艸坡頭臥夕陽

房陵

【宋】陳造

夏田少雨富來牟多雨何妨穡事秋已戒日供皮子麪更教晚稻飽霜收

早行

【宋】陳與義

露侵駝褐曉寒輕星斗闌干分外明寂寞小橋和夢過稻田深處艸虫鳴

丰年謡

【宋】王炎

滿箔春蠶得繭絲家家機杼換新衣五風十雨天時好又見西郊稻秫肥

其二

洞丁猺戶盡歸耕篁竹無人弄寸兵要識二天恩徳廣黃雲千里見秋成

其三

睡鴨陂塘水漫流離離禾稼滿平疇共言官府催科緩飽飯渾家百不憂

東門外觀刈熟民間租米船相銜入城喜作

【宋】範成大

潮到靈橋綠繞船海邊力穡屢丰年淡靑山色深黃稻恰似胥門九月天

春日田園雜興

範成大

吉日初開種稻包南山雷動雨連宵今年不欠秧田水新漲看看拍小橋

晚春田園雜興

範成大

湔裠水滿菉蘋洲上巳微寒懶出遊薄暮蛙聲連曉閙今年田稻十分秋

秋日田園雜興

範成大

秋來只怕雨垂垂甲子無雲萬事宜獲稻畢工隨曬穀直須晴到入倉時

其二

範成大

新築場泥鏡面平家家打稻趂霜晴笑歌聲裏輕雷動一夜連耞響到明

書館卽事

【元】黃庚

煙拖野色入書窗一畈平田隔艸塘暮雨初收新水滿藕花香雜稻花香

一峯云外庵

【元】僧惟則

平田水語稻花香半解羅衣受晚涼景物雙淸秋正好亂山云外又斜陽

秋日卽事詩三章送元輔張羅山【錄一

明】世宗

拂暑金風動衮裳滿天商吹送新涼農家萬寶收成後十里遙聞禾黍香

送汪伯昭遊白門伯昭將自京口至棲霞寺因憶舊遊走筆得四絕【錄一明】李流芳

紫藤峯下麓公房松戶陰陰嶺月涼若到都門宜曉騎姚坊廿里稻花香

禦定佩文齋詠物詩選卷二百五十七

欽定四庫全書

禦定佩文齋詠物詩選卷二百五十八

麥類

五言古

耕圖

【元】趙孟頫

仲夏苦雨幹二麥先後熟南風吹壠畝惠气散淸淑是爲農夫慶所望實其腹酤酒醉比鄰語笑聲滿屋紛然收獲罷髙廩起相屬有周成王業后稷播百谷皇天貽來牟長世自玆卜願言仍歳稔四海盡防福

久麥

【明】陶望齡

久麥化蝴蝶蝶化寧自識翅粉漸淩亂須觜好妝飾無端夢爲周誇言大鵬翼著書一何困矢口談道徳當其夢覺時栩栩亦暫適莫信夢中言前身一腐麥

七言古

刈麥行

【宋】戴復古

腰鐮上壠刈黃雲東家西家麥滿門前邨寡婦拾滯穗

饘粥有餘炊餅餌我聞淮南麥最多麥田今嵗無干戈飽飯不知徵戰苦生長此方眞樂土

打麥詞

【明】髙啟

雉雛髙飛夏風暖行割黃雲隨手斷疎莖短若牛尾垂去冬無雪不相宜塲頭負歸日色白穗落連耞聲拍拍呼兒打曬當及晴雨來怕有飛蛾生臥驅鳥雀非愛惜明年好收從爾食

五言排律

麥穗兩岐

【唐】鄭畋

聖慮憂千頃嘉苗薦兩岐如雲方表盛成穗更標奇瑞露縱橫滴祥風左右吹謳謡連上苑化日逼平陂史冊書堪重丹靑畫更宜願依連理樹俱作萬年枝

余瑞麥

【唐】張聿

瑞麥生堯日芃芃雨露偏兩岐分更合異畝頴仍連冀獲明王慶寧惟太守賢仁風吹靡靡甘雨長芊芊聖徳應多稔皇家配有年已聞天下泰誰爲濟西田

七言律

麥

【明】申時行

芃芃秀色挺來牟片片黃雲似水流風作跳波時隱見雨添新漲乍沈浮晴畦錦漾千層瀫寒壠濤生四月秋卻怪狂瀾頻起陸漫教文偉賦中愁

七言絕句

初夏卽事

【宋】王安石

石梁茅屋有灣碕流水濺濺度兩陂晴日暖風生麥气綠陰幽艸勝花時

其二

荷葉初圎筍漸抽東坡南蕩正堪遊無端壠上翛翛麥橫起風寒占作秋

莫田

【宋】劉子翚

打麥逢逢上莫田兒童拾穟笑爭先市頭米價新來賤一醉瓷甌五六錢

初夏

【宋】範成大

晴絲千尺挽韶光百舌無聲燕子忙永日屋頭槐影暗微風扇裏麥花香

初四日東郊觀麥苗

範成大

去歳秋霖麥下遲臘殘一雪潤無泥相將飽喫滹沱飯來聽林間快活啼

春日田園雜興

範成大

髙田二麥接山靑傍水低田綠未耕桃杏滿邨春似錦踏歌椎鼔過淸明

夏日田園雜興

範成大

二麥俱收斗百錢田家喚作小丰年餅鑪飯甑無饑色接到西風熟稻天

秋曉出郊

【宋】楊萬里

初日新寒正曉霞殘山勝水稍人家霜紅半臉金嬰子雪白一川蕎麥花

江山道中蠶麥大熟

楊萬里

黃雲割路幾肩歸紫玉炊香一飯肥卻破麥田秧晚稻未教水牯臥斜暉

麥

楊萬里

無邊綠錦織云機全幅靑羅作地衣此是農家眞富貴雪花銷盡麥苗肥

行郊外

【元】張養浩

云駁疎陰漏日華曨曨晨色散林鴉馬前怪底猶明月路轉滿川蕎麥花

九日省舅氏郭西獨行因書所見

【元】曹伯啟

浩浩陰風釀宿霾道邊佛剎記曽來蕎花不識秋光老猶向桑陰密處開

喜晴

【元】楊載

檐外喧喧鵲報晴夕陽猶照小窗明廻舟更倚南風順要聽田家打麥聲

絕句

【明】劉基

槐葉陰陰覆短墻微風細雨麥秋涼如何一歳三春景不及閒窗午夢長

送別叔銘出順承門

【明】鐂崧

送客出城秋已涼太行南上楚天長順承門外斜陽裏蕎麥花開似故鄕

懷友

【明】僧徳祥

湖艸靑靑上客舟辛夷花老麥初秋一春多少懷人夢半在鄕山雨外樓

禦定佩文齋詠物詩選卷二百五十八

欽定四庫全書

禦定佩文齋詠物詩選卷二百五十九

蔬菜類

五言古

雨後行菜

【宋】蘇軾

夢回聞雨聲喜我菜甲長平明江路濕並岸飛兩槳天公眞富有乳膏瀉黃壤霜根一蕃滋風葉漸俯仰未任筐筥載已作杯桉想艱難生理窄一味敢專饗小摘飯山僧淸安寄深賞芥藍如菌蕈脆芙牙頰響白菘類羔豚冒土出蹯掌誰能視火候小竈當自養

元修菜【並序】

蘇軾菜之美者有吾鄕之巢故人巢元修嗜之餘亦嗜之元修云使孔北海見當復云吾家菜耶因謂之元修菜余去鄕十有五年思而不可得元修適自蜀來見余於黃乃作詩使歸致其子而種之東坡之下云

彼美君家菜鋪田綠茸茸荳莢圓且小槐芽細而丰種之秋雨餘擢秀繁霜中欲花而未萼一一如靑虫是時靑裠女采擷何悤悤烝之復湘之香色蔚其饛防酒下鹽豉縷橙芼姜蔥那知雞與豚但覺放筯空春盡苗葉老耕翻煙雨叢潤隨甘澤化暖作靑泥融始終不我負力與糞壤同我老忘家捨楚音變兒童此物獨娬媚終年系余胸君歸致其子囊盛勿函封張騫移苜蓿適用如葵菘馬援載薏苡羅生等蒿蓬懸知東坡下塉鹵化千鐘長使齊安民指此說兩翁

食煮菜簡呂居仁

【宋】韓駒

曉謁呂公子解帶浮屠宮畱我具朝餐喚奴求晚菘洗箸防鹽豉鳴刀芼姜蔥俄頃香馥坐雨聲傳鼎中方觀翠浪湧忽變黃雲濃爭貪歙鉢暖不覺定盌空憶登金山頂僧飯與此同還家不能學空費烹調功硬恐動牙頰冷愁傷肺胸君獨得其妙堪持餉衰翁異時聞豪气愛客行庖丰殷勤故煮菜知我林下風人生各有道防蓄用禦冬今我無所營枵腹何由充豈惟臺無餽菜把尙不防念當勤致此亦足慰途窮

種菜

【宋】劉子翚

傍捨植柔蔬攜鋤理荒穢桔橰勤俯仰一雨功百倍朝來綠映土新葉揺肺肺牛羊勿踐畦肉食屠爾輩

謝馬善卿送菜

【明】孫作

嘗欣食菜美自謂肉不過今晨齒頰間屢咽安敢唾持粱囓肥鮮野蔌誰當課使君可憐人異味諳小大我本江南樵酸寒羮不和空腸轉藜莧糲粟連穅�雨韭春割苗霜菘秋飣座羊蹄釀防蓄蒲歜雜細剉芋魁掘地底茭首洗泥科木魚三百頭竹筍一萬个朝湘出山防夕煮吹煙銼堆盤靑黃具入口生澀柰以玆媚盤餐頗復如君作采之諒有時蒸或躬自佐白鹽防蔥橙紅椒羅臼磨蔗餳質劑調釅醯芳辛破香飯炊屢熟宿酒酲方餓鵞掌推不受鼈裠空欲蛻饋案連十罌飽食深自荷霜根咀寒韲三嘆論奇貨冰壺奪仙廚適口騰軒簸四海一東坡拙謫常坎坷參軍半畝菜詩句劇嘲賀我憃不償一造物知何那抱甕力不任負鋤筋苦墮亦欲賦歸田自種百畝稬傳君作菜法華甆旋封裹食勤不媿天日晏從髙臥

紫芥

【明】吳寛

惟芥本菜類秋深掇而藏此種乃野生已向春初長紫花布滿地葉嫩亦堪嘗气味旣不辛卻與芥同行北人無不食木枿與艸芒入盤以油和齒頰流肥香

七言古【附長短句】

春菜

【宋】蘇軾

蔓菁宿根已生葉韭芽戴土拳如蕨爛蒸香薺白魚肥碎防靑蒿涼餅滑宿酒初消春睡起細履幽畦掇芳辣茵陳甘菊不負渠鱠縷堆盤纎手抹北方苦寒今未已雪底菠薐如鐡甲豈如吾蜀富冬蔬霜葉露芽寒更茁久拋松菊猶細事苦筍江豚那忍說明年投劾竟須歸莫待齒揺並發脫

次韻子瞻春菜

【宋】黃庭堅

北方春蔬嚼冰雪妍暖思采南山蕨韭苗水餅姑置之苦菜黃雞羮糝滑蒓絲色紫菇首白蔞蒿牙甜蔊頭辣生葅入湯翻手成芼以姜橙誇縷抹驚雷茵子出萬釘白鵞截掌鼈解甲瑯玕林深未飄籜軟炊香秔煨短茁萬錢自是宰相事一飯且從吾黨說公如端爲苦筍歸明日靑衫誠可脫

秋蔬

【宋】張耒

荒園秋露瘦韭葉色茂春菘甘勝蕨人言佛見爲下筯芼炙烹羮更滋滑其餘瑣屑皆可口蕪菁脆肥姜葅辣藏鞭雛筍纎玉露映葉乳茄濃黛抹已殘枸杞只畱枿晚種萵苣初生甲南來食魚忘肉味久思吾土牛羊茁軟炊一飽老有味痛飲百壺今不說蒲團齋罷欠申時自覺少年心解脫

順老寄菜花幹戲作長句

【宋】韓駒

道人禪余自鋤菜小摘黃花日中曬峨眉防脯久不來麯糝姜絲典型在封題寄我紙作囊中有巴蜀齋廚香起炊曉甑八月白配此春盤一掬黃【防軟木耳八月白稻名也】

咸韲十韻

【宋】陸遊

九月十月屋瓦霜家人共畏畦蔬黃小罌大甕盛滌濯靑菘綠韭謹蓄藏天气初寒手訣妙吳鹽正白山泉香挾書旁觀稚子喜洗刀竭作廚人忙園丁無事臥曝日棄葉狼藉堆空廊泥爲緘封糠作火守防不敢非時嘗人生各自有貴賤百花開時促髙宴劉伶病酲相如渴長魚大肉何由薦凍韲此際價千金不數狐泉槐葉麪摩挲便腹一欣然作歌聊續冰壺傳

食生菜

【宋】葛長庚

殘風剰雨放春晴久醉欲酲何由醒枕上扶頭更解酲五官六吏皆失寧滿園萬苣間蔓菁火急掣鈴呼庖丁細膾雨葉縷風莖酢紅姜紫銀鹽明豆臡麻膏和使成食如辣玉兼甜冰毛骨灑灑心泠泠

蔬圃

【元】許有孚

有池可汲園可斸拂袖歸來心願足自甘學圃爲小人愛此菜茹畫苜蓿元修雨後脆且腴諸葛敷榮蔓濃綠蘿卜生兒芥有孫芋魁出水頻澆沃罷鋤時或釣池魚隱幾何曾夢蕉鹿旣無抱甕老翁勞亦免趨炎脇肩辱吾嘗寓甲第紛紛厭粱肉吾今且烹葵食郁雜野蔌彼紫駝峯出翠釜爭如菘韭侑炊粟五侯之鯖世所貴五辛之盤吾亦欲庸人皆被富貴燻或羨吾饕是淸福但令此色毋駐顏雋味齧根充我腹三年不窺慚仲舒吾儕何可輕樊須九月築場十月滌連年借此輸官租

菜薖爲余唐卿賦

【明】髙啟

柱桐裏中君始歸菜花滿園黃蜂飛桔橰倚樹長不用江南雨多山土肥方畦獨繞看新綠晚食何須尙思肉翠縷登盤春薤香金釵出盎冬葅熟我家亦在蒓菇鄕秋風便應歸共嘗潮州司馬成何事回首空愁足萬羊

五言律

藍上采石芥寄前李明府

【唐】錢起

淵明遺愛處山芥綠芳初玩此春陰色猶滋夜雨餘隔谿煙葉小覆石雪花舒采采還相贈瑤華洵不如

白菜

【元】許有壬

土羔新且嫰筐筥薦紛披可作靑精飯仍攜玉版師淸風牙頰響眞味士夫知南土稱秋末投簪要及時

五言排律

蔬圃

【宋】陸遊

山翁老學圃自笑一何愚磽瘠才三畝勤劬賴兩奴正方畦畫局微潤土融酥剪辟荊榛盡鉏犁磊塊無過溝橫略彴聚甓起浮屠隙地成楥余工及芋區如絲細生菜似鴨爛蒸壺此事今眞辦東歸不爲鱸

七言律

偶掇野蔬寄襲美

【唐】陸龜防

野園煙裏自幽尋嫰甲香蕤引漸深行歇每依鴉舅影挑頻時見防姑心淩風藹彩初攜籠帶露虛疎或貯襟欲助春盤還愛否不妨蕭灑似家林

魯望以躬掇野蔬兼示雅什用以酬謝

【唐】皮日休

杖摘春煙暖向陽煩君爲我致盈筐深挑乍見牛唇液【爾雅云藚牛唇一名水蕮】細掐徐聞防耳香【本艸云葉似鼠耳莖赤可生食】紫甲采從泉脈畔翠牙搜自石根旁雕胡飯熟醍醐軟不是髙人不合嘗

挽蔬

【宋】朱子

未覺閒來歳月頻荷鉏方喜土膏勻連畦已放瑤簪露覆地行看玉本新小摘登盤先餉客晚餐當肉更宜人卻憐寂寞公儀子拔盡園蔬不嘆貧

芥韲

【宋】楊萬里

茈姜馨辣最佳蔬蓀芥芳心不讓渠蟹眼嫰湯微熟了鵞兒新酒未醒初棖香醋釅作三友露葉霜芽知幾鋤自笑枯腸成破甕一生只解貯寒葅

趙尉送菜

【宋】戴昺

虛老空山學圃翁荷鋤頭白雪髼松芥臺如臂何曾夢菜腦生筋漫自供不料官園蒼玉束絕勝禁臠紫駝峯更煩詩手剪春雨剰與一番風露胸

五言絕句

同羣公題張處士菜園

【唐】髙適

耕地桑柘間地肥菜常熟爲問葵藿資何如廟堂肉

芥

【宋】劉子翚

葉實把芳辛气烈消煩滯登爼效微勞乍食驚頻嚏

題蘇希亮畫

【宋】裘萬頃

石梁度山澗上有秦人居歳寒不種桃汲泉灌嘉蔬

瀍陽後庵

【金】元好問

韭早春先綠菘肥秋未黃殷勤繞畦水終日爲君忙

題畫菜

【明】錢宰

綠酒交春熟燈花入夜開兩畦堪小摘不見故人來

其二

今日荷鉏倦嘉蔬沒四垣客來春酒綠風雨夜開園

七言絕句

尋山家

【唐】長孫佐輔

獨訪山家歇還涉茅屋斜連隔松葉主人聞語未開門繞籬野菜飛黃蝶

食蔬

【唐】陸龜防

日午空齋帶睡痕水蔬山藥薦盤飱林烏信我無機事長到而今下石盆

洛城雜詩

【宋】韓維

上東門外春三月桑葉陰陰覆菜花宻竹亂流行徑絕桔橰鳴處是人家

擷菜

【宋】蘇軾

秋來霜露滿東園蘆菔生兒芥有孫我與何曾同一飽不知何苦食雞豚

二月二日挑菜節大雨不能出

【宋】張耒

久將菘芥芼南羮佳節泥深人未行想見故園蔬甲好一畦春水轆轤聲

春日懷淮陽

張耒

最愛南城汲井園春來蔬甲不勝繁人家斷處無雞犬遲日東風似古原

春日田園雜興

【宋】範成大

桑下春蔬綠滿畦菘心靑嫰芥臺肥谿頭洗擇店頭賣日暮裹鹽沽酒歸

晚春田園雜興

範成大

紫靑蒓葉捲荷香玉雪芹芽拔薤長自擷谿毛充晚供短篷風雨宿橫塘

其二

茅鍼香軟漸包茸蓬藟甘酸半染紅采采歸來兒女笑杖頭髙掛小筠籠

冬日田園雜興

範成大

撥雪挑來踏地菘味如蜜藕更微濃朱門肉食無風味只作尋常菜把供

野菜

【宋】陸遊

老農飯粟出躬耕捫腹何殊享大烹吳地四時常足菜一番過後一番生

其二

雨過寒聲滿背篷如今眞是荷鋤翁自憐遇事常遲鈍九月區區種晚菘

巢菜

陸遊

昏昏霧雨暗衡茅兒女隨宜治酒肴便覺此身如在蜀一盤籠餅足豌巢

宿南嶺驛

【宋】楊萬里

蕨手猶拳已筯長菊苗初甲可羮嘗山邨佳味無人享一路春風野菜香

至後入城道中雜興

楊萬里

畦蔬甘似臥沙羊正爲新經幾夜霜蘆菔過拳菘過膝北風一路菜羮香

新春喜雨

【宋】徐璣

農家不厭一冬晴歳事春來漸有形昨夜新雷催好雨蔬畦麥壠最先靑

雨後

【金】馮辰

東風花外錦鳩啼喚起西山雨一犁綠滿蔬畦人不到桔橰閒立夕陽低

翰林故事莫盛於唐宋聊述舊聞擬宮詞十首

【錄一

元】袁桷

春帖分裁閤分多宮娥爭餽纈綃羅靑絲菜並銀盤送幡勝新題墨旋磨

洪州歌

【元】柳貫

女兒頭戴角冠欹匌葉垂垂嚲鬢齊十里來城肩擔重新晴菜把賤如泥

題菜

【元】貢性之

西風吹動錦斕斑曉起窺園露未幹三日宿酲醒不得正思風味到辛盤

春菜

【元】張雨

土甲離離宿雨痕畦蔬小摘當盤飱紅綾餅餤殘牙齒合向巖頭嚼菜根

山居吟

【元】僧淸珙

山形凹凸路髙低石占雲頭屋占蹊地窄栽來蔬菜少又營小圃過橋西

西園卽事

【明】髙啟

綠池芳艸滿晴波春色都從雨裏過知是鄰家花落盡菜畦今日蝶來多

答楊署令送菜

【明】徐賁

隙地知君手自栽紺芽紅甲雨中開閒居我亦淸齋久肯折新葵爲送來

縣捨卽事

【明】葉子奇

朝日開衙暮散衙略無一刻及春華偶過縣捨坡陀外隨分春風領菜花

畫菜

【明】任衜

露芽煙甲曙光寒紫翠溥香濕未幹記得花開曾病酒玉人纎手薦春盤

禦定佩文齋詠物詩選卷二百五十九

欽定四庫全書

禦定佩文齋詠物詩選卷二百六十

雜蔬類

五言古

百合

【梁】宣帝

接葉有多種開花無異色含露或低垂從風時偃抑

行園

【梁】沈約

寒瓜方臥壠秋菇亦滿陂紫茄紛爛熳綠芋郁參差初菘向堪把時韭日離離髙梨有繁實何減萬年枝荒渠集野鴈安用昆明池

續古詩

【唐】白居易

朝采山上薇暮采山上薇歳晏薇亦盡饑來何所爲坐飲白石水手把靑松枝擊節獨長歌其聲淸且悲櫪馬非不肥所苦長縶維豢豕非不飽所憂竟爲犧行行歌此曲以慰長苦饑

北人以松皮爲菜予初不知味虞侍郎分餉一小把因飯素授廚人與園蔬雜進珍美可喜

因作一詩

【宋】朱弁

吾老似出家晚悟媿根鈍滋防卻羶葷禪恱要親近偉哉十八公玆道亦精進捨身奉刀幾割體絕嗔恨鱗皴老龍皮鳴齒溢芳潤流膏爲伏龜千歳未須問便堪奴筍蕨詎肯友芝菌跏趺得一飽萬事皆可擯侍郎文懿後落落眾推俊澹然世味薄內典得所信香廚畱淨供頻食不言頓晏然黙不語艸木雷音震得法於此公骨髓傳心印應憐持節人餉此爲問訊欲將無上味爲我洗塵坌食之不敢余感激在方寸

采芹

【明】僧宗泐

深渚芹生密淺渚芹生稀采稀不濡足采密畏沾衣淸晨攜筐去及午行歌歸道逢李將軍馳獸春乘肥

七言古

郭圃送蕪菁感成長句

【宋】張耒

蕪菁至南皆變菘菘美在上根不食瑤簪玉筍不可見使我每食思故國西鄰老翁知我意盈筐走送如雪白蒸烹气味元不攺今晨一餐兼南北孔明用蜀最艱窘百計捃拾無遺防當時此物助軍行渭上褒中有遺植英雄臨事究瑣屑終服奇才屈彊敵想見躬耕自灌畦當時有意誰能測

豆苗

【宋】方嶽

江南之筍天下奇春風匆匆吹上籬秦郵之姜肥勝肉逺莫致之長負腹先生一鉢同僧居別有方法供齋蔬山房掃地布豆粒不須勤荷煙中鋤手分瀑泉灑作雨覆以老瓦如穹廬平明發視玉髯磔一夜怒長堪冰苴自親火候瀹魚眼帶生芼入晴雲盌碧絲髙壓涎滑蒓脆響平欺辛螫蔊晚菘早韭各一時非時不到詩人脾何如此雋咄嗟辦庾郎處貧未爲慣

五言律

芹

【宋】朱子

晚食寧論肉知君薄世榮瓊田何日種玉本一時生白鶴今休誤靑泥舊得名收單還炙背北闕儻闗情

畦樂園

【明】劉永之

郭南抱甕者久與世情疎砌長龍須艸林開燕尾渠轆轤花下轉萵苣雨中鉏蔗熟能相寄酬君薤葉書

五言絕句

菘

【宋】劉子翚

周郎愛晚菘對客防稱賞今晨喜薦新小嚼冰霜響

七言絕句

謝楊履道送銀茄

【宋】黃庭堅

藜藿盤中生精神珍蔬長蔕色勝銀朝來鹽醯飽滋味已覺瓜瓠漫輪囷

其二

君家水茄白銀色殊勝壩裏紫彭亨蜀人生疏不下筯吾與北人俱眼明

其三

白金作顆非種成中有萬粟嚼輕冰戎州夏畦少蔬供感君來飯在家僧

其四

畦丁収盡垂露實葉底猶藏十二三待得銀包已成谷更當乞種過江南

題秋茄圖

【元】錢選

憶昔毗山愛寫生瓜茄任我筆縱橫自憐老去翻成拙學圃今猶學不成

翠巗流壑

【元】黃公望

石磴連雲暮靄霏翠微深杳玉泉飛谿廻寂靜塵蹤少惟許山人共采薇

題菘菜圖

【元】陳髙

栗裏園荒舊日歸手栽菘菜雨根肥只今客裏看圖畫惆悵紅塵滿目飛

禦定佩文齋詠物詩選卷二百六十

欽定四庫全書

禦定佩文齋詠物詩選卷二百六十一

瓜類

五言古

寄姚司馬

【唐】張說

共君春種瓜本期淸夏暑瓜成人已去失望將誰語裛露摘香園感味懷心許偶逢西風便因之寄鄂渚

種瓜

【唐】韋應物

率性方鹵莽理生尢自疎今年學種瓜園圃多荒蕪眾艸同雨露新苗獨翳如直以春窘迫過時不得鋤田家笑枉費日夕轉空虛信非吾儕事且讀古人書

五言律

瓜

【唐】李嶠

欲識東陵味靑門五色瓜龍蹄逺珠履女臂動金花六子方呈瑞三仙實可嘉終朝奉絺綌謁帝佇非賖南山下與老圃期種瓜

【唐】孟浩然

樵牧南山近林廬北郭賖先人畱素業老圃作鄰家不種千株橘惟資五色瓜邵平能就我開徑剪蓬麻

薛氏瓜廬

【宋】趙師秀

不作封侯念悠然逺世紛惟應種瓜事猶被讀書分野水多於地春山半是云吾生嫌已老學圃未如君

題薛景石瓜廬

【宋】徐照

何地有瓜廬平湖四畝餘自鋤畦上艸不放手中書人逺來求字童閒去釣魚山民山上住卻羨水邊居

題薛景石瓜廬

【宋】徐璣

近捨新爲圃澆鋤及晚涼因看瓜蔓吐識得道心長隔沼嘉蔬潔侵畦異艸香小舟應買在門外是漁郎

七言律

食西瓜

【元】方夔

恨無纎手削駝峯醉嚼寒瓜一百筩縷縷花衫粘唾碧痕痕丹血掐膚紅香浮笑語牙生水涼入衣襟骨有風從此安心師老圃靑門何處問窮通

橫山下種瓜作

【明】王寵

山田犖確苦多沙學種東陵五色瓜激澗卽看穿石竹挿籬偏自愛藤花囊中未得飡霞法谿上時畱泛海槎長日輟耕無一事只須牛角掛南華

五言絕句

柳枝

【唐】李商隱

嘉瓜引蔓長碧玉冰寒漿東陵𨿽五色不忍值牙香

七言絕句

致中惠瓜成二絕

【宋】劉子翚

故人夙有瓜畦約走送筠籃百里間翠甒瓊罌才一握極知風味勝黃斑

其二

柘漿澑澑香浮玉蘇水沈沈色弄金那似甘瓜能破暑一盤霜露沍淸襟

夏日田園雜興

【宋】範成大

晝出耘田夜績麻邨莊兒女各當家兒童未解供耕織也傍桑陰學種瓜

西域嘗新瓜

【元】耶律楚材

西徵軍旅未還家六月攻城汗滴沙自愧不才還有幸午風涼處剖新瓜

灤京雜詠

【元】楊允孚

𨿽然玉宇桂無花秋比江南分外嘉弦管畫樓人散去捨郎攜妓勸嘗瓜

剖瓜仕女圖

【元】倪瓚

月彎削破翠團團六月人間風露寒誰覓東陵故侯去但知華屋薦金盤

題畫瓜

【明】聶大年

翠實離離引蔓秋西風涼露滿林丘東門尙有閒田地千載何人說故侯

禦定佩文齋詠物詩選卷二百六十一

欽定四庫全書

禦定佩文齋詠物詩選卷二百六十二

豆花類

五言律

架邊

【明】謝榛

閒庭秋一色滿架豆花垂薄俗存吾計衰年習土宜煙中晚雀定露下候虫知何限幽人意臨風獨立時

五言絕句

晚涼

【明】僧宗泐

晚涼池上亭坐來心似水雨過竹林靑風吹豆花紫

七言絕句

江南

【唐】陸龜防

邨邊紫豆花垂次岸上紅梨葉戰初莫怪煙中重回首酒家靑紵一行書

憶汪遁齋

【元】戴良

四明羈客近如何別去今才一月過記得小齋多野思

豆花陰裏唱離歌

偶睡

【明】髙啟

竹間門掩似僧居白豆花開片雨餘一榻茶煙成偶睡覺來猶把讀殘書

新秋示盛伯宣

【明】鐂泰

暑退新涼透碧紗砧聲不斷是誰家酒醒小立殘陽裏閒數籬邊紫豆花

爲僧朗碧天題扇寄人

【明】史鑑

玉箎峯下雨來時索我閒吟寄逺詩蕉葉滿庭松子落竹林啼鳥豆花垂

憶王屋山人

【明】孫一元

幾時不見鹿皮翁回首碧雲天自東記得去秋新月夜豆花棚下說年丰

訪葛徵君

【明】謝榛

西城閒訪葛洪家籬落秋餘白豆花髙枕自知無俗夢數椽茅屋在煙霞

種豆

【明】王穉登

庭下秋風艸欲平年饑種豆綠陰成白花靑蔓髙於屋夜夜寒虫金石聲

酒次與吳文學

【明】居節

對酒無言興盡還豆花棚下有靑山明朝欲釣鱸魚去君若來時恐未閒

秋日過子問郊居

【明】王伯稠

映竹緣谿三兩家陰陰樹影日將斜翩翩黃蝶穿疎蓼喞喞秋虫語豆花

涼生豆花

王伯稠

豆花初放晚涼淒碧葉陰中絡緯啼貪與鄰翁棚底話不知新月照淸谿

禦定佩文齋詠物詩選卷二百六十二

欽定四庫全書

禦定佩文齋詠物詩選卷二百六十三

蒓菜類

長短句

題彥臯蒓軒

【明】陳璧

芙蓉花冷煙作雨鯉魚風生紫蒓渚軒前秋容浩誰主江人倚楫煙中語纎莖采香光漉漉冰絲齊穿水晶綠蒓有羮菇有米防衣奉壽阿母喜平生宦情一杯水

七言絕句

答朝士

【唐】賀知章

鈒鏤銀盤盛蛤蜊鏡湖蒓菜亂如絲鄕曲近來佳此味遮渠不道是吳兒

西湖采蒓曲

【明】沈明臣

西湖蒓菜勝東吳三月春波綠滿湖新樣越羅裁窄袖著來人說是羅敷

蒓菜

【明】陸樹聲

陸瑁湖邊水漫流洛陽城外問漁舟鱸魚正美蒓絲熟不到秋風已倦遊

蒓菜

【明】徐桂

波心未吐心如結水葉初齊葉尙含脂自凝膚柔繞指轉教風味憶江南

其二

鮫紵紛紛散作絲龍涎宛宛滑流匙詩人采茆元從水莫誤嘉蔬嗔露葵

禦定佩文齋詠物詩選卷二百六十三

欽定四庫全書

禦定佩文齋詠物詩選卷二百六十四

菌類【附石耳】

七言古【附長短句】

答永新宗令寄石耳

【宋】黃庭堅

饑欲食首山薇渴欲飲穎川水嘉禾令尹淸如冰寄我南山石上耳筠籠動浮煙雨姿瀹湯磨沙光陸離竹萌粉餌相發揮芥姜作辛和味宜公庭退食飽下筯杞菊避席遺萍韲鴈門天花不復憶況乃桑鵞與楮雞小人藜羮亦易足嘉蔬遣餉荷眷私吾聞石耳之生常在蒼崖之絕壁苔衣石腴風日炙捫蘿挽葛采萬仞側足委骨豺狼宅佩刀買犢劍買牛作民父母今得職閔仲叔不以口腹累安邑我其敢用鮭菜煩嘉禾願公不復甘此鼎免使射利登嵯峨

蕈子

【宋】楊萬里

空山一雨山澑急漂流桂子松花汁土膏松暖都滲入

蒸出蕈花團戢戢戴穿落葉忽起立撥開落葉百數十蠟面黃紫光欲濕酥莖嬌脆手輕拾色如鵞掌味如蜜滑如蒓絲無防澀傘不如笠釘勝笠香畱齒牙麝莫及菘羔楮雞避席揖餐玉茹芝當卻粒作羮不可疏一日作臘仍堪貯盈笈

五言律

沙菌

【元】許有壬

牛羊膏潤足物產借英華帳腳駢遮地【此物生車帳卓歇之地夏秋則環繞其迹而出】釘頭怒戴沙齋廚供玉食毳索出氊車莫作垂涎想家園有昔邪

七言律

與參寥師行園中得黃耳蕈【宋】蘇軾

遣化何時取眾香法筵齋鉢久淒涼寒蔬病甲誰能采落葉空畦半已荒老楮忽生黃耳蕈故人兼致白芽姜蕭然放筯東南去又入春山筍蕨鄕

五言絕句

白蕈

【宋】朱子

聞說閬風苑瓊田產玉芝不收云表露烹瀹詎相宜

七言絕句

上蕭家峽

【宋】黃庭堅

玉笥峯前幾百家山明松雪水明沙趂虛人集春蔬好桑菌竹萌煙蕨芽

後灤水秋風詞

【元】柳貫

山郵納客供次捨土屋迎寒催墐藏砂頭麻姑一寸厚雨過牛童提滿筐

禦定佩文齋詠物詩選卷二百六十四

欽定四庫全書

禦定佩文齋詠物詩選卷二百六十五

瓠類

五言古

田家屋上壺

【宋】梅堯臣

修蔓屋頭綴大壺檐外埀霜榦葉猶苦風斷根未移收掛煙突近開充酒具遲賤生無所用防有千金時

五言律

種瓠

【元】範梈

豈是階庭物支離亦自奇已殊凡艸蔓綴得好花枝帶雨寧無實淩霄必有爲啾啾羣鳥雀從汝踏多時秋後瓠果成一實輪囷可愛余嘉其晚成而不

羣答賦云

範梈

嘉瓠吾所愛孤髙更可人不虛種植意終系發生神有葉誠藏用無容豈識眞明年應見汝眾子亦輪囷

家園種壺作

【明】朱曰藩

春柳半含荑春鳩屋上啼弱苗何日引長柄得誰攜瓠落非無用鴟夷愛滑稽揮鉏不覺倦新月在樓西

七言律

手植瓠材

【金】劉從益

爲愛葫蘆手自栽弱條柔蔓漸縈廻素花飄後初成實碧防濃時可數枚試問老禪藤綴處何如遊子杖挑來早知瓠落非無用豈合江湖養不才

五言絕句

瓠

【宋】劉子翚

漑釜熟輪囷香淸味仍美一綫解瓊瑤中有佳人齒

禦定佩文齋詠物詩選卷二百六十五

欽定四庫全書

禦定佩文齋詠物詩選卷二百六十六

韭薤類【附蔥】

五言律

秋日阮隱居致薤三十束

【唐】杜甫

隱者柴門內畦蔬繞捨秋盈筐承露薤不待致書求束比靑芻色圓齊玉箸頭衰年闗鬲冷味暖並無憂

田家

【宋】梅堯臣

髙樹防柴扉靑苔防落暉荷鋤山月上尋徑野煙微老叟扶童望羸牛帶犢歸燈前飯何有白薤露中肥

韭花

【元】許有壬

西風吹野韭花發滿沙陀气校葷蔬媚功於肉食多濃香跨姜桂餘味及瓜茄我欲收其實歸山種澗阿

七言律

題華季充剪韭軒

【明】周翼

吳下有田宜種韭髙風莫笑庾郎貧翚飛畫棟靑林表玉洗行盤綠水濵夜雨剪來茸自長春風吹起碧初勻客來一筯分淸供不與區區肉食人

五言絕句

韭

【宋】劉子翚

肉食終三韭終憐气味淸一畦春雨足翠發剪還生

韭

【明】髙啟

芽抽冒余濕掩冉煙中縷幾夜故人來尋畦剪春雨

七言絕句

蔥

【宋】陸遊

瓦盆麥飯伴鄰翁黃菌靑蔬放筯空一事尙非貧賤分芼姜僭用大官蔥

禦定佩文齋詠物詩選卷二百六十六

欽定四庫全書

禦定佩文齋詠物詩選卷二百六十七

山藥類

七言古【附長短句】

子平寄惠希夷陳先生服福唐山藥方因戲作

雜言謝之

【宋】文同

蜀江之東山色盡如赭有道人云此是丹砂伏其下煙雲光潤若洗濯澗谷玲瓏如刻畫我聞神仙艸藥不在凡土生是中當有靈苗異卉之根莖果然人言所出山芋爲第一西南諸郡有者皆虛名就中福唐眾稱賞肥碩甘香天所養有時巗頭倒垂三尺壯士臂忽然洞口直舉一合仙人掌土人入冬農事閒千篝萬鍤來此山可憐所鬻不甚貴著價卽售曾不慳往年子瞻爲余說言君所部之內此物尢奇絕後復寄書勸我當餌之滿紙親提華嶽先生訣余因購之不惜錢依方服餌將二年其功神聖久乃覺牙牢體溢支節堅自問丹霄幾時

上早生兩翅教髙颺塵世如帑不可居待看鴻蒙對云將

掘山藥歌

【元】龔璛

綠薜紫藤緗色子種玉綿延春透髓晴虹歳晚寒不起托命長鑱山谷裏小隱墻東塹藥闌斸土政得方槃槃服食相傳養生訣茂陵劉郎和露啜

五言律

象之以山藥見贈

【宋】韓維

龍山有遊客贈藥滿筠籠葉漬沙泉碧苗分石竇紅斸應侵曉露來喜及春風卻笑丹砂逺辛勤勾漏翁

嘗山藥

【明】鐂崧

誰種山中玉修圓故自勻野人尋得慣帶雨斸來新味益丹田暖香凝石髓春商芝亦何事空負白頭人

七言律

次韻奉和蔡樞密南京種山藥法

【宋】王安石

區種拋來六七年春風條蔓想宛延難追老圃莓苔徑空對珍盤玳瑁筵嘉種忽傳河右壤靈苗更長闕西偏故畦穿斸知何日南望鐘山一慨然

和七兄山蕷湯

【宋】黃庭堅

廚人淸曉獻瓊糜正是相如酒渴時能解饑寒勝湯餅略無風味笑蹲鴟打窗急雨知然鼎亂眼晴雲看上匙已覺塵生雙並椀濁醪從此不須持

山藥

【宋】朱子

怪來朽壤耀瓊英小斸頃筐可代耕豢豹於人盡無分蹲鴟從此不須生雪鑱但使身長健石鼎何妨手自烹欲賦玉延無好語羞論蜂蜜與羊羮

禦定佩文齋詠物詩選卷二百六十七

欽定四庫全書

禦定佩文齋詠物詩選卷二百六十八

芋類

七言律

謝姜寛送芋子

【明】費宏

芋魁相送滿筠籠應念冰盤苜蓿空此日蹲鴟眞損惠當年黃獨漫哀窮蒸時不厭葫蘆爛煨處還思榾柮紅自是菜根滋味好萬錢誰復羨王公

五言絕句

芋魁

【宋】朱子

沃野無凶年正得蹲鴟力區種黃葉靑深煨奉朝食

西園

【明】邊貢

庭際何所有有萱復有芋自聞秋雨聲不種芭蕉樹

七言絕句

冬日田園雜興

【宋】範成大

榾柮無煙雪夜長地鑪煨酒暖如湯莫嗔老婦無盤飣笑指灰中芋栗香

漫成

【元】馬臻

飽霜紫芋細凝酥旋撥寒灰出地鑪慚愧鄰家新酒熟客來沽得滿葫蘆

禦定佩文齋詠物詩選卷二百六十八

欽定四庫全書

禦定佩文齋詠物詩選卷二百六十九

蔊菜類

長短句

羅仲憲送蔊菜謝以長句

【宋】楊萬里

學琴自有譜相鶴自有經蔬經我繙盡不見蔊菜名金華詩裏初相識玉友尊前每相憶坐令芥孫姜子芽一見風流俱避席取士取名多失眞向來許靖亦誤人君不見鄭花不得半山句卻參魯直稱門生

五言律

蔊

【宋】朱子

靈艸生何許風泉古澗旁褰裳勤采擷投筯嚏芳香冷入根閟春歸翠穎長遙知拈起處全體露眞常

禦定佩文齋詠物詩選卷二百六十九

欽定四庫全書

禦定佩文齋詠物詩選卷二百七十

蘆菔類

五言古

徐夢弼以詩求蘆菔輙次來韻

【金】劉迎

神農嘗艸木濟世以仁愛根源列郡出品目成書載中云萊菔根試驗頗爲大昌谷嘔時須文園渴嘗待食異地黃並效與蕪菁逮豈惟齒眾藥政自冠諸菜五州風土宜罫布畦壠對墾鉏盡眾力封培窮百態翠角春雨中黃花晚煙外日送盤箸資歳給缾罌賴片玉出頭顱層冰起膚背脆美掩蒓葵甘辛敵姜芥物生貴有用對此一何快儲貯得沈涵棄遺免狼狽但足齊人餐何慚楚臣佩

五言律

蘆菔

【元】許有壬

性質宜沙地栽培屬夏畦熟登甘似芋生薦脆如梨老病消凝滯奇功直品題故園長尺許靑葉更堪韲

五言絕句

蘿菔

【宋】劉子翚

密壤穿根蔕風霜亦飽經如何純白質近蔕卻微靑

蘿卜

紛敷剪翠叢津潤擢玉本寂寞病文園吟余得深齦

禦定佩文齋詠物詩選卷二百七十

欽定四庫全書

禦定佩文齋詠物詩選卷二百七十一

蕨類

七言律

初食筍蕨

【宋】楊萬里

炰鳳烹龍世浪傳猩唇熊掌我無緣只逢筍蕨杯盤日便是山林富貴天稚子玉膚新脫錦小兒紫臂未開拳只嫌嶺外無珍饌一味春蔬不直錢

七言絕句

答客

【元】楊奐

仕晚自知爲學拙家貧人道治生疎滿山薇蕨春風老昨夜鄰翁有報書

禦定佩文齋詠物詩選卷二百七十一

欽定四庫全書

禦定佩文齋詠物詩選卷二百七十二

椒姜類

四言古

椒華頌

【晉】成公綏

嘉哉芳椒載繁其實厥味惟貞蠲除百疾肇惟歳始月正元日永介眉壽以祈初吉

椒贊

【晉】郭璞

椒之灌植實繁有榛薫林烈薄馞其芬辛服之不已洞見通神

元日椒花頌

【晉】劉臻妻

璇穹周廻三朔肇建靑陽散輝澄景載渙美哉靈花爰采爰獻聖容暎之永壽於萬

五言律

地椒

【元】許有壬

凍雨催花紫輕風散野香刺沙尖葉細敷地亂條長楚

客收成裹奚童擷滿筐行廚供艸具調鼎爾非良

七言律

花椒

【明】僧宗林

欣欣笑口向西風噴出珠顆顆同采處倒含秋露白曬時嬌映夕陽紅調漿美著經上塗壁香凝漢殿中鼎餗也應如此味莫教姜桂獨成功

五言絕句

椒園

【唐】裴廸

丹刺罥人衣芳香畱過客幸堪調鼎用願君垂采摘

江行

【唐】錢起

映竹疑邨好穿蘆覺渚幽漸安無曠土姜芋當農收

姜

【宋】劉子翚

新芽肌理膩映日淨如空恰似勻妝指柔尖帶淺紅

七言絕句

寄懷歸州馬判官

【唐】僧齊已

三年爲倅興何長髙臥應多事少忙又見秋風霜裛樹滿山椒熟水雲香

禦定佩文齋詠物詩選卷二百七十二

欽定四庫全書

禦定佩文齋詠物詩選卷二百七十三

薺類

五言古

薺菜

【宋】陸遊

捨東種早韭生計如庾郎捨西種小果戲學蠶叢鄕惟薺天所賜靑靑被陵岡珍美屏鹽酪耿介淩雪霜采擷無闕日烹飪有祕方候火地鑪暖加糝砂鉢香尙嫌雜筍蕨而況污膏粱炊稈及鬻防得此生輝光吾饞實易足捫腹喜欲狂一掃萬錢食終老稽山旁

七言絕句

晚春初夏絕句

【宋】張耒

睡足髙檐春日斜碾聲初破小龍茶樓邊綠樹飛紅盡春色墻陰老薺花

禦定佩文齋詠物詩選卷二百七十三

欽定四庫全書

禦定佩文齋詠物詩選卷二百七十四

菱芡類

五言古

采菱曲

【梁】簡文帝

菱花落復含桑女罷新蠶桂棹浮星艇徘徊蓮葉南

采菱曲

【梁】陸罩

參差雜荇枝田田競荷宻轉葉任香風舒花影流日戲鳥波中蕩遊魚菱下出不與文王嗜羞持比萍實

采菱詞

【唐】儲光羲

濁水菱葉肥淸水菱葉鮮義不遊濁水志士多苦言潮沒具區藪潦深云夢田朝隨北風去暮逐南風旋浦口多漁家相與邀我船飯稻以終日蒓將永年方冬水物窮又欲休山樊盡室相隨從所貴無憂患

七言古

采菱行

【唐】劉禹錫

白馬湖平秋日光紫鱗如錦防鴛翔蕩舟遊女滿中央采菱不顧馬上郎爭多逐勝紛相向時轉蘭橈破輕浪長鬟弱袂披參差釵影釧文浮蕩漾笑語哇咬顧晚暉蓼花緣岸扣舷歸歸來共到市橋步野蔓系船萍滿衣家家竹樓臨廣陌下有連檣多估客攜觴薦芰夜經過醉踏大隄相應歌屈平祠下沅湘水月照寒波白煙起一曲南音此地聞長安北望三千里

食雞頭

【宋】歐陽修

六月京師暑雨多夜夜南風吹芡觜凝祥池鎖防靈園僕射荒陂安可擬爭先園客采新苞剖蚌得珠從海底都城百物貴鮮新厥價難酬與珠比金盤磊落何所薦滑臺潑醅如玉醴自慚竊食萬錢廚滿口飄浮嗟病齒卻思年少在江湖野艇髙歌菱荇裏香新味美手自摘玉潔沙磨軟還美一瓢固不羨五鼎萬事適情爲可喜何時遂買潁東田歸去結茅臨綠水

食雞頭

【宋】蘇轍

芡葉初生皺如縠南風吹開輪脫輻紫苞靑刺攢蝟毛水面放花波底熟森然出手初莫近誰料明珠藏滿腹剖開膏液尙糢糊大盎磨聲風雨速淸泉活火曽未久滿堂坐客分升掬紛然咀嚼惟恐後勢若羣雛方脫粟東都毎憶防靈沼南國陂塘種尢足東遊塵土未應嫌此物秋來日常食

采芡

【宋】文同

芡盤團團開碧輪城東壕中如疊鱗漢南父老舊不識日日岸上多少人駢頭鬅松露秋熟綠刺紅鍼割寒玉提籠當筵破紫苞老蚌一開珠一掬吹臺北下凝祥池圃田東邊僕射陂如今兩處盡湮沒異日此地名應馳物貴新成味尢美可惜飄零還入水料得明年轉更多一匝淸波流珠子

采菱圖

【明】杜瓊

苕谿秋髙水初落菱花已老菱生角紅裠綠髻誰家人小艇如梭不停泊三三兩兩共采菱纎纎十指寒如冰不怕指寒並刺損只恐歸家無斗升湖州人家風俗美男解耕田女絲枲采菱卽是采桑人又與家中助生理落日靑山斂暮煙湖波十里鏡中天淸歌一曲循歸路不似耶谿唱采蓮

五言律

菱

【唐】李嶠

鉅野韶光暮東平春澑通影揺江浦月香引棹歌風日色翻池上潭花發鏡中五湖多賞樂千里望難窮

七言律

食雞頭子

【宋】楊萬里

江妃有訣煮眞珠菇飯牛酥軟不如手擘雞頭金五色盤傾驪頷琲千餘夜光明月供朝嚼水府靈宮恐夕虛好取藍田餐玉法編歸辟穀赤松書

食雞頭子

楊萬里

三危瑞露凍成珠九轉丹砂鏈久如鼻觀溫芳炊桂歇齒根熟軟剝胎余半甌鷹爪中秋近一炷龍涎丈室虛卻憶吾廬野塘味滿山柿葉正堪書

五言絕句

江行

【唐】錢起

細竹漁家路斜陽看結罾喜來邀客坐分與折腰菱

菱

【宋】梅堯臣

紫角菱實肥靑銅菱葉老孤根未能定不及寒塘艸

采菱舟

【宋】朱子

湖平秋水碧桂棹木蘭舟一曲菱歌晚驚飛欲下鷗

過髙郵射陽湖雜詠

【元】薩都拉

霜落大湖淺漁家懸破罾此時生計別小艇賣秋菱

題谿樓

【元】余闕

谿水綠悠悠髙樓在谿上日暮望江南舟中采菱唱

六言絕句

望亭飯僧作

【明】僧洪恩

隔岸長松疎柳雙谿一片湖光夜聽漁舟共語風吹菱芡時香

七言絕句

看采菱

【唐】白居易

菱池如鏡淨無波白防花稀靑角多時唱一聲新水調謾人道是采菱歌

菱荇沼

【唐】薛濤

水荇斜牽綠藻浮柳絲和葉臥淸流何時得向谿頭賞旋摘菱花旋泛舟

菱渚

【宋】林逋

含機綠錦翻新葉滿篋靑銅瑩古花最愛晚來鷗與鷺宿煙翹雨便爲家

秋思

【宋】陸遊

老子齋居罷擊鮮木盤竹筯每隨緣鄰僧不用分香鉢蓮芡猶堪過半年

菱沼

【宋】楊萬里

柄似蟾蜍股樣肥葉如蝴蝶翼相差蟾蜍翹立蝶飛起便是菱花著子時

禦定佩文齋詠物詩選卷二百七十四

欽定四庫全書

禦定佩文齋詠物詩選卷二百七十五

總樹類

五言古

古詩

【漢】闕名

庭中有奇樹緑葉發華滋攀條折其英將以遺所思馨香盈懷袖路逺莫致之此物何足貴但感別經時

雜詩

【晉】張翰

東鄰有一樹三紀裁可拱無花復無實亭亭雲中竦隟禽不爲巢短翮莫肯任忽有一飛鳥五色雜英華一鳴眾鳥至再鳴眾鳥羅長鳴揺羽翼百鳥互相和

讀山海經

【晉】陶濳

丹木生何許廼在峚山陽黃花復朱實食之壽命長白玉凝素液瑾瑜發奇光豈伊君子寶見重我軒皇

其二

逍遙蕪臯上杳然望扶木洪柯百萬尋森防覆暘谷靈

人侍丹池朝朝爲日浴神景一登天何幽不見燭

其三

粲粲三珠樹寄生赤水陰亭亭淩風桂八榦共成林靈鳯撫云舞神鸞調玉音𨿽非世上寶爰得王母心

芳樹

【梁】元帝

芬芳君子樹交柯禦宿園桂影含秋月桃花染春源落英逐風聚輕香帶蘂翻叢枝臨北閤灌木隱南軒交讓良宜重成蹊何用言

芳樹

【梁】丘遲

芳葉已漠漠嘉實復離離發景傍云屋凝暉覆華池輕蜂掇浮穎弱鳥隱深枝一朝容色茂千春長不移

芳樹

【陳】張正見

奇樹舒春苑流芳入綺錢合歡分四照同心影萬年香浮佳气裏葉映彩雲前欲識揚雄賦金玉滿甘泉

芳樹

【陳】顧野王

上林通建章雜樹徧林芳日影桃蹊色風吹梅徑香幽山桂葉落馳道栁條長折榮疑路逺用表莫相忘

賦得芳樹

【陳】李爽

芳樹千株發揺蕩三陽時气軟來風易枝繁度鳥遲春至花如錦夏近葉成帷欲寄邊城客路逺詎能持

詠樹

【北周】庾信

交柯乍百頃擢本或千尋楓子畱爲式桐孫待作琴殘核移桃種空花植棗林幽居對防宻蹊徑轉深沈

移樹

庾信

酒泉移赤柰河陽徙石橊𨿽言有千樹何處似封侯送劉防員同賦得陳思王詩山樹郁蒼蒼

【唐】許敬宗

喬木托危岫積翠繞連岡葉疏猶漏影花少未流芳風來聞肅肅霧罷見蒼蒼此中餞行邁不異上河梁

望宅中樹有所思

【唐】盧照鄰

我家有庭樹秋葉正離離上舞雙棲鳥中秀合歡枝勞思復勞望相見不相知何當共攀折歌笑此堂垂

翫新庭樹因詠所懷

【唐】白居易

靄靄四月初新樹葉成陰動揺風景麗蓋覆庭院深下有無事人竟日此幽尋豈惟翫時物亦可開煩襟時與道人語或聽詩客吟度春足芳色入夜多鳴禽偶得幽閒境遂忘塵俗心始知眞隱者不必在山林

截樹

白居易

種樹當前軒樹髙柯葉繁惜哉逺山色隱此蒙蘢間一朝持斧斤手自截其端萬葉落頭上千峯來靣前忽似決雲霧豁達覩靑天又如所念人久別一欵顏始有淸風至稍見飛鳥還開懷東南望目逺心遼然人各有偏好物莫能兩全豈不愛柔條不如見靑山

新晴後谿樹陰灑然覽景成韻

【宋】文同

雨後谿水急晴光郁如浮髙林放繁陰黯黯幢蓋稠麥熟桑椹好撩亂黃栗畱吚吚動新蜩局局啼乳鳩晚防貪靜境緩帶成獨逰照影俯回淵濯足臨漫流願言懷世慮逐此瀟灑休定知今夕夢不作塵土憂

京城閒居雜言

【元】揭傒斯

朔土髙且厚民生勁而彊楡栁𨿽弱質生植益繁昌桃李大於拳棗栗充餱糧誰謂苦寒地百物莫得傷靑靑雲夢竹宿昔傲雪霜移植於此庭不如芥與楊竹性豈有攺由來非本鄕

題拙作小圖

【元】朱徳潤

碧山髙陰岑老樹立突兀嵐光凝曉隱見蒼林宻空谷有佳人胡寧欲行役

其二

招提抱層巖闌楯出虛迥防防宿靄收轉見蒼林靜客子更何之扶笻躡雲磴

題黃彥成雲林小隱

【明】練子寧

有客素肥遁幽居愛林廬結屋依陋巷種樹繞城隅浮雲南山來淸陰覆其閭老栁帶寒色芳蘭露春腴窗深不知曉樹宻室自虛甘貧意自適守道樂有餘娛賔非防酒飽食但園蔬流水赴大壑翔禽戀髙株物性各有遂誰能常晏如

題葉熈時空樹軒

【明】僧智舷

嘗聞松化石未聞樹化竹君家艸堂樹何乃虛其腹懷抱日益空枝葉不放緑其中有容焉外潤若不足僧還可入定旅寓何必屋居士空諸有不獨此老木

七言古

賦得庭中有奇樹

【陳】賀循

三春莭物始芳菲逰絲細艸動春暉香風飄舞花間度好鳥和鳴枝上飛臨池間竹偏增緑依堦暎雪紛如玉溫室庭前竟不言鼓吹樓中能作曲曾聞逺別舊難思攀折會取贈佳期長條本自堪爲帶宻葉由來好作帷星稀漢轉月輪明徘徊夜鵲屢相驚欲識幽人蘭杜徑山窗芳桂復叢生

題逺山平林圖

【宋】王炎

山色防茫疑有無木葉半脫殊蕭疏云根更著數椽屋此屋當有幽人居墨妙逼眞乃如此畢竟非眞惟近似何如屐齒飽經行是處谿山皆畫笥還君圖畫吾且歸家在江南依翠防

西湖酒家壁畫枯木

【元】宋無

衡嶽喬松道途逺成都古柏山川隔忽驚老樹刺眼來疑是頹崖壓東壁拗怒風雷龍虎气盤折造化乾坤力陰連滄海一片秋秀奪西湖兩峯色寒云苒惹霾晝影凍蘚緣沿借春碧醉翁睥睨欲掛衣禪伯經營思憇錫烏鳶下踏枝空猿猱夜過嗔藤仄鐡榦銅柯嗅不香蒼雪煙潤將滴便擬攀羅解紏纒何煩平地生荊棘直湏掃去曲碌姿揮作昂霄數千尺

賦得獨樹邊淮送人之京

【明】林鴻

君不見秦淮水流東到海淮邊獨樹如車蓋九月防霜赤葉榦枯枝颯颯鳴天籟枝上啼鴉防曙煙枝頭殘照咽寒蟬離人畱飲停車騎俠客相逢掛馬鞭南國髙僧従此去駐錫雨花臺下路一飯淮邊洗鉢時六時宴坐只園樹野鶴孤云任去還禪心不道別離難山中亦有長松樹待爾靑靑共嵗寒

五言律

送竇校書見餞得雲中辧江樹

【唐】張九齡

江水天連色無涯淨野氛防眀岸傍樹淩亂渚前云舉棹形隨轉登艫意漸分渺茫従此去空復惜離羣

試古木臥平沙

【唐】王冷然

古木臥平沙摧殘嵗月賒有根橫水石無干拂煙霞春至苔爲葉冬來雪作花不逢星漢使誰辧是靈槎

賦得海邊樹

【唐】皇甫冉

歷歷緣荒岸冥入逺天每同沙艸發長共水雲聨揺落潮風早離披海雨偏故傷逰子意多在客舟前

枯樹

【唐】韓愈

老樹無枝葉風霜不復侵腹穿人可過皮剝蟻還尋寄托惟朝菌依投絕暮禽猶堪持攺火未肯但空心

古樹

【唐】張籍

古樹枝柯少枯來復防春露根堪系馬空腹恐蔵人蠧莭莓苔老燒痕霹靂新若當江浦上行客祭爲神

路傍樹

【唐】馬戴

古樹何人種淸陰減昔時莓苔根半露風雨莭偏危虫蠧心將穴蟬催葉向衰樵童不湏剪聊起召公思

禁中庭樹

【宋】錢惟演

紫闥分陰地丹條擢秀時髙枝接溫樹宻葉覆辛夷夜影瑤光接晨英玉露滋乘春好封植爲賦角弓詩

翠雨亭詩

【元】朱徳潤

翠樹元無雨空蒙暗濕衣林深迷逺嶂風捲雜晴暉嵐潤侵書幾陰涼拂釣磯蒼云何處宻淸曉傍檐飛

倚樹

【明】王野

偶爾依芳樹跏趺迹緑苔身忘羣鳥近坐久一花開移影髙還下看人去復回攜書空置石翻動任風來

五言排律

永樂縣所居一艸一木無非自栽今春悉巳芳

茂因書卽事一章

【唐】李商隱

手種悲陳事心期翫物華栁飛彭澤雪桃防武陵霞枳嫩棲鸞葉桐香待鳯花綬藤縈弱蔓袍艸展新芽學植功𨿽倍成蹊迹尙賒芳年誰共翫終老卲平

咸通十四年府試木向榮

【唐】鄭谷

園林靑气動眾木防寒聲敗葉墻陰在滋條雪後榮欣欣春令早藹藹日華輕庾嶺梅先覺隋堤栁暗驚山川應物臯壤起農情只待花開日連棲出谷鶯

七言律

紅樹

【唐】吳融

一聲南雁已先紅槭槭淒淒葉葉同自是孤根非暖地莫驚他木耐秋風燒煙防去陰全薄眀月臨來影半空長憶洞庭千萬樹照山橫浦夕陽中

書緑帷亭壁

【宋】文同

喬木繞捨如緑帷羣山四靣寒參差春禽入秋啼自別早云到暮歸常遲庭前好菊勸飲酒案上佳紙邀吟詩閒居數月興便野渾防簿書相防時

紅樹

文同

萬葉驚風盡捲収獨餘紅樹擬禁秋巳疑斷燒生前嶺更共殘霞入逺樓楓岸最深霜未落柿園渾變雨初休勸君莫上靑山道妝防行人分外愁

緑陰

【元】謝宗可

萬樹東風湧翠瀾遮蔵芳恨料應難入簾蒼靄暮春晚滿地碧雲淸晝寒栁暗池臺煙乍濕槐深門巷雨初幹階前花落無人到又染苔痕上石闌

次韻和石末公紅樹詩

【明】劉基

岸栁江蒲總戚施桕林辛苦擢金支虞人詫見炎官傘騎訛傳漢將旗照水焚煌空衒貎因風飄落竟従誰應慙若木生暘谷長駐踆烏燭崦嵫

次韻和石末公紅樹詩

劉基

紅樹漫山駐嵗華冬驚見眼生花井陘旗幟軍容盛汴水防檣禦气賒春艸淒迷金穀障夕陽照灼赤城霞靡蓱丹木扶桑裏惆悵誰乘博望槎

薊門煙樹

【明】楊榮

薊門春雨防浮埃煙樹溟蒙霽欲開十里淸陰連紫陌半空翠影接金臺東風葉暗畱鶯語落日林深看鳥回記得淸明攜酒處碧桃花底坐徘徊

薊門煙樹

【明】金幼孜

野色蒼蒼接薊門淡煙疏樹碧氤氳過橋酒幔依稀見附郭人家逺近分紅雨落花行處有緑陰啼鳥坐來聞玉京盡日多佳气縹緲還防暎五云

薊門煙樹

【明】李東陽

薊丘城外訪遺蹤樹色煙光逺更重飛雨過時靑未了落花殘處緑還濃路迷南郭將三里望斷西林有數峯坐久不知遲日霽隔谿僧寺午時鐘

樹色

【明】卲寶

乍濃還淡弄朝暉樹色依稀定是非樓上望回川歷歷城陰遮斷路防防晴雲有影團傾蓋春水無波緑染衣獨坐懷人心正逺天空渭北雁初歸

樹影

【明】朱之蕃

層枝疉葉防苔斑深院重垣總莫關夾道宻移湏按轡滿庭交匝可怡顏月穿池岸連浮藻日射園林障逺山斜拂北窗來枕簟淸陰合處鳥聲閒

七言排律

畫古木

【元】馬祖常

桑空河上生賢相楓老山中化羽人未借九關當地軸還曾八月上天津雷燒桐尾琴材古玉刻龍形劍具新雨蝕蒼皮苔防石泉舂玉乳月翻輪東堤楊栁春煙暖西浦芙蓉曉露勻偃蹇孤根巖壑气我知棫朴不爲薪

五言絕句

洛陽道獻呂四郎中

【唐】儲光羲

洛水春冰開洛城春樹緑朝看大道上落花亂馬足

北垞

【唐】王維

北垞湖水北雜樹暎朱欄逶迆南川水明滅靑林端

漆園

王維

古人非傲吏自闕經世務偶寄一防官婆娑數株樹

同賦送逺客一絕

【唐】皇甫冉

行隨新樹深夢隔重江逺迢遞風日閒蒼茫洲渚晚

天長地久詞

【唐】盧綸

玉砌紅花樹香風不敢吹春光解天意偏發殿南枝

晚思

【唐】司空曙

蛩吟窗下月艸濕階前露晚景淒我衣秋風入庭樹

早發汾南

【唐】王建

橋上車馬發橋南煙樹開靑山斜不斷迢遞故鄕來

夢江南

【唐】張祜

行吟洞庭句不見洞庭人盡日碧江夢江南紅樹春

古樹

【唐】崔道融

古樹春風入陽和力太遲莫言生意盡更引萬年枝

行園樹

【宋】徐鉉

松節淩霜久蓬根逐吹頻羣生各有性桃李但爭春

和晏相公湖上

【宋】韓維

風枝掛危露飛動夕陽中莫遣兒童撼畱看著葉紅余元祐六年六月罷著作佐郎除祕書丞是歲仲冬復除著作郎兼史院檢討復至舊局題

屏

【宋】張耒

庭樹應知我相逢益老蒼別來秋苦雨但見瓦松長

觀祝孝友畫卷

【宋】朱子

天邊云繞山江上煙迷樹不向曉來看詎知重疉數

山居雜詩

【金】元好問

漲落沙痕出堤摧岸口斜斷橋堆聚沫髙樹閣浮槎

卽事

【元】趙雍

獨坐對明月遙遙千古情西風兩三日庭樹已秋聲

題宋子障太守畫

【元】張昱

老樹含靑雨平林澹白煙隔谿茅屋在好泊米家船

六言絕句

捨北閒望作六字絕句

【宋】陸防

潘嶽一篇秋興李成八幅寒林捨北偶然倚杖盡見古人用心

題畫

【元】倪瓚

罨畫谿頭喚渡銅官山下尋僧水榭汀橋曲曲風林云磴層層

絕句

【元】張雨

三山環合一水中有老木參天不著幽人艸閣誰收無限雲煙

七言絕句

送朱越

【唐】王昌齡

逺別舟中蔣山暮君行舉首燕城路薊門秋月隱黃雲期向金陵醉江樹

詣徐卿覓果栽

【唐】杜甫

艸堂少花今欲栽不問緑李與黃梅石筍街中卻歸去果園坊裏爲求來

送齊山人歸長白山

【唐】韓翃

舊事仙人白兔公掉頭歸去又乘風柴門流水依然在一路寒山萬木中

送韋判官

【唐】盧綸

前峯後嶺碧蒙蒙艸擁驚泉樹帶風人語馬嘶聽不得更堪長路在雲中

雨晴至江渡

【唐】栁宗元

江雨初晴思逺步日西獨向愚谿渡渡頭水落村徑成撩亂浮槎在髙樹

同錢員外禁中夜直

【唐】白居易

宮漏三聲知半夜好風涼月滿松筠此時閒坐寂無語藥樹影中惟兩人

戲題山居

【唐】陳羽

𨿽有柴門長不關片雲髙木共身閒猶嫌住久人知處見欲移居更上山

宮詞

【唐】王涯

曈曈日出大明宮天樂遙聞在碧空禁樹無風正和暖玉樓金殿曉光中

其二

禦果收時屬內官傍檐低壓玉闌干明朝摘向金華殿盡日枝頭次第看

古樹

【唐】徐凝

古樹欹斜臨古道枝不生花復生艸行人不見樹少時樹見行人防畨老

寄永道士

【唐】李商隱

共上雲山獨下遲陽臺白道細如絲君今並倚三珠樹不記人間葉落時

池邊

李商隱

玉琯葭灰細細吹流鶯上下燕參差日西千繞池邊樹憶把枯條撼雪時

漢陰庭樹

【唐】趙嘏

掘溝引水澆蔬圃插竹爲籬防藥苖楊栁如絲風易亂梅花似雪日難消

曉宴

【唐】李羣玉

金波西傾銀漢落緑樹含煙倚朱閣曉華曈曨聞調笙一防殘燈隔羅幕

小逰仙

【唐】曹唐

元洲艸木不知黃甲子初開浩刼長無限萬年年少女手攀紅樹滿殘陽

荊林館

【宋】孔平仲

古木森然滿驛庭繁陰淩亂月分明千枝萬葉誰拘管攪作秋風一片聲

出郊

【宋】王安石

川原一片緑交加深樹冥冥不見花風日有情無處著初廻光景到桑麻

入瑞巖道間絕句呈彥集充父二兄

【宋】朱子

風髙木落晚秋時日暮千林黃葉稀只有蒼蒼谷中樹歳寒心事不相違

丙辰正月三日贈彭世昌歸山朱

子

象山聞說是君開云木參天瀑響雷好去山頭且堅坐等閒莫要下山來

玉山道中

【宋】楊萬里

邨北邨南水響齊巷頭巷尾樹陰低靑山自負無塵色盡日殷勤照碧谿

道傍艸木

楊萬里

古樹何年澗防生只今已與嶺般平千梢萬葉無重數一一分眀報雨聲

連江官湖

【宋】徐璣

眾山圍繞緑團圓官木參差古道邊行盡濃陰全不了一湖飛雨帶輕煙

秋興

【金】吳激

後園雜樹入云髙萬里長風夜怒號憶向錢塘江上寺松窗竹閣瞰秋濤

雜詩

【金】王磵

陰陰緑樹闇庭除防盡鳴禽靜有餘獨對燻鑪坐終日防心惟有漆園書

其二

屋頭叢木撼蒼煙風捲飛花到枕邊南寺有僧來問字打門驚覺午窗眠

宋樓道中

【金】劉従益

十里羊腸路詰盤過花穿栁防廻還馬頭忽轉靑林角綠繞人家水一灣

太乙宮

【元】王惲

庭樹瀟瀟綠滿廊日長深鎖碧窗涼隔簾遙見秋來處一葉輕黃墮井牀

題畫

【元】張憲

晴川停春水怪石峩峩插亂山最愛夕陽煙寺裏千株古木伴僧閒

禦定佩文齋詠物詩選卷二百七十五

欽定四庫全書

禦定佩文齋詠物詩選卷二百七十六

總花類

五言古

落花

【梁】蕭子範

綠葉生半長繁英早自香因風亂蝴蝶未落隱鸝黃飛來入斗帳吹去上牙牀非是迎冬質寧可值秋霜

賦得岸花臨水發

【陳】張正見

奇樹滿春洲落蘂暎江浮影間蓮花石光防濯錦流漾色隨桃水飄香入桂舟別有仙潭菊含芳獨向秋

和王褎詠摘花

【北周】明帝

玉椀承花落花落椀中芳酒浮花不沒花含酒更香

詠園花

【北周】庾信

暫往春園傍聊過看果行枝繁類金穀花雜暎河陽自紅無假染眞白不須妝燕送歸菱井蜂銜上蜜房非是金鑪气何關柏殿香裛衣偏定好應持奉魏王

於闐采花

【隋】樂府

山川𨿽異所艸木尙同春亦如溱洧地自有采花人

浮游花

【隋】辛徳源

窗中斜日照池上落花浮若畏春風晚當思秉燭遊

灃上與幼遐月夜登西岡翫花

【唐】韋應物

置酒臨髙隅佳人自城闕巳翫滿川花還看滿川月花月方浩然賞心何由歇

對雜花

韋應物

朝紅爭景新夕素含露翻妍姿如有意流芳復滿園單棲守逺郡永日掩重門不與花爲偶終遣與誰言

賦得春晚餘花落

【唐】李益

畱春春竟去春去花如此蝶舞繞應稀鳥驚飛詎巳衰紅亂故萼繁綠扶凋蘂自委不勝愁庭風那更起

東坡種花

【唐】白居易

持錢買花樹城東坡上栽但購有花者不限桃杏梅百果參雜種千枝次第開天時有早晚地力無髙低紅者霞艷艷白者雪皚皚遊蜂逐不去好鳥亦棲來前有長流水下有小平臺時拂臺上石一舉風前杯花枝蔭我頭花蘂落我懷獨酌復獨詠不覺月平西巴俗不愛花竟春無人來惟此醉太守盡日不能廻

買花

白居易

帝城春欲暮喧喧車馬度共道牡丹時相隨買花去貴賤無常價酬直看花數灼灼百朶紅戔戔五束素上張幄幕庇旁織笆籬防水灑復泥封移來色如故家家習爲俗人人迷不悟有一田舍翁偶來買花處低頭獨長嘆此嘆無人諭一叢深色花十戶中人賦

觀花有感

【元】虞集

掛巾花樹枝酌酒花樹下風吹巾上塵花落手中斚淸唱起相壽毋遽且聊暇流光急去人莫怪行樂者詠井底花移贈李太常

【明】郭第

素綆夜不垂寒波曉含潔嬌英被銀牀葳蕤弄澄澈對月還對鏡堪賞那堪折細讀太常詩冷然瑩冰雪

七言古

風雨看舟前落花戲爲新句【唐】杜甫

江上人家桃樹枝春寒細雨岀疎籬影遭碧水濳勾引風妬紅花卻倒吹吹花困懶傍舟楫水光風力俱相怯赤憎輕薄遮人懷珍重分明不來接濕久飛遲半欲髙縈沙惹艸細於毛蜜蜂蝴蝶生情性偸眼蜻蜓避百勞

買花謡

【唐】劉言史

杜陵邨人不田穡入谷經谿復緣壁每至南山艸木春卽向侯家取金碧幽艷凝花春景曙采來攜得將何處蝶惜芳叢送下山尋斷孤香始回去豪少居連鳷鵲東千金使買一枝紅院多花少栽未得零落綠蛾纎指中咸陽親戚長安裏無限將金買花子澆紅濕綠千萬家靑絲玉轤聲啞啞

落花

【宋】孔平仲

嶺南冬深花照灼比至春初花已落乘間攜酒到西園鳥散蜂歸春寂寞江南此際春如何紅杏海棠開正多歸期不及春風日猶見池塘著綠荷

惜花

【宋】文同

遊蜂采花花气薄黃鳥啄花花蘂落林風吹花花片亂池水浸花花色惡少年惜花花會意晴張靑幃雨油幕勸君直須爲花飲明日春歸空晚萼

飛花行贈馬衢州時馬在建嶴別業

【元】戴表元

山上風花山下飛花飛欲盡山翁歸歸來亦自忘行迹但覺滿地紅依依餘花更惜隨春去谿上遊人山下路戀家漁父防來蹤難老劉郎記前度花開花落春風前我昔與翁同少年秖今鶴去但華表何處鳥啼悲杜鵑遊人自遊春自暮從翁問花花不語且當向花日日醉醉倒花前學花舞

惜花

【明】髙啟

惜花不是愛花嬌賴得花開伴寂寥樹樹長懸鈴索防叢叢頻引鹿盧澆幾回欲折花枝嗅心恐花傷復停手每來花下每題詩不到花前不持酒準擬看花直盡春春今未盡巳愁人才畱片萼依前砌全落千英過別鄰懊惱園中妬花女畫旛不禁狂風雨流水殘香一夜空黃鸝魂斷無言語縱有星星在蘚衣拾來巳覺損光輝只應獨背東窗臥夢裏相隨髙下飛

賣花詞

髙啟

綠盆小樹枝枝好花比人家別開早陌頭擔得春風行美人出簾聞叫聲移去莫愁花不活賣與還傳種花訣餘香滿路日暮歸猶有蜂蝶相隨飛買花朱門幾回攺不如擔上花長在

雨中看花

【明】楊基

靑靑楊柳深深竹雨裏絳桃開一簇羞將瘦蹇逐金鞍著屐看花仍不俗花枝淨洗胭脂面老眼驚如夢中見巳擛春色過三分何止東風吹一片只恐天晴是暮春半隨流水半成塵淡煙芳艸長幹路作意能來有幾人

邀方員外看花

楊基

金昌亭西萬株花胭脂玉雪爭紛拏春風攜酒看花去騎馬徑到山人家花深樹密無徑入下馬徘徊暎花立紫萼風微翠袖香紅絲露重烏巾濕別來幾負看花期客裏悤悤見一枝白下橋邊寒食後廣陵城外綠陰時今年花最逢春早準擬淸樽對花倒人意方邀酒伴來花枝巳向東風老花𨿽漸老仍堪折猶勝紛紛滿蹊雪且共芙蓉幕里人坐看海棠枝上月

賣花篇

【明】黃徳水

日南气候天下奇四序皆如三月時邠風謾賦爲裘什越俗空傳采葛詩泉甘土沃山川美長日花開爛於綺不論秋去有蘭蓀寧獨春來盛桃李初景曈曨萬戶開僰童駱驛賣花來一筐新蘂朝才摘數種奇葩歲自栽曲房小閣開妝篋紫貝靑蚨走輕屧若个簾前飛墮英誰家門外無殘葉參珠間玉鬭光輝踏靑拾翠弄芳菲花房剰有瑤臺露滴盡儂家金縷衣

五言律

和楊舍人詠中書省花樹【唐】張文琮

華萼暎芳叢參差閒早紅因風時落砌雜雨乍浮空影照鳯池水香飄雞樹風豈不愛攀折希君懷袖中

花底

【唐】杜甫

紫萼扶千蘂黃須照萬花忽疑行暮雨何事入朝霞恐是潘安縣堪畱衞玠車深知好顏色莫作委泥沙

南池落花

【唐】羊士諤

蟬噪城溝水芙蓉忽巳繁紅花迷越艷芳意過湘沅湛露宜淸暑披香正滿軒朝朝秖自賞穠李亦何言

惜落花

【唐】白居易

夜來風雨急無復舊花林枝上三分落園中二寸深日斜啼鳥思春盡老人心莫怪添杯飲情多酒不禁

賦得雨後花

【唐】元稹

紅芳憐靜色深與雨相宜余滴下纎蘂殘珠墜細枝浣花江上思啼粉鏡中窺念此低徊久風光幸一吹

贈子直花下

【唐】李商隱

池光忽隱墻花气亂侵房屏緣蝶畱粉窗油蜂印黃官書推小吏侍史從淸郎並馬更吟去尋思有底忙

晚春花

【唐】項斯

陰洞日光薄花開不及時當春無半樹經晚足空枝疎與香風防細將泉影移此中人到少開盡幾人知

題友人山花

【唐】方幹

平明方盡拆爲得好風吹不見移來日先愁落去時濃香燻疊葉繁朶壓卑枝來看皆終夕遊蜂似有期

落花

【唐】李咸用

拾得移時看重思造化功如何飄麗景不似遇春風滿地餘香在繁枝一夜空秖應公子見先憶墜樓紅

賦得花影

【明】王偁

欲拂更紛紛空香寂不聞亂迷芳蝶夢輕防錦苔紋襯月籠書幌因風颺舞裙莫移庭下步蹴碎一階云

花殘

【明】蔣山卿

寂寂門空閉菲菲花欲殘賞心不相見對酒若爲歡小徑芳煙靄疎簾細雨寒一年春又謝惆悵思無端

延季居士種花詩

【明】王醇

誰能了空意因示數枝春色但隨根現花聊過眼新防香栽刺徧界綠委泉勻豈必來遊者方爲借翫人

五言排律

夏日裴尹員外西齋看花

【唐】楊巨源

笑向東來客看花枉在前始知淸夏月更勝艷陽天露濕呈妝污風吹畏火燃蔥蘢和葉盛爛熳壓枝鮮紅彩當鈴閣淸香到玉筵蝶棲驚曙色鶯語滯晴煙得地殊堪賞過時倍覺妍芳菲遲最好惟是謝家憐

花邨六韻

【唐】吳融

地勝非離郭花深故號邨巳憐梁雪重仍愧楚云繁山近當吟冷泉髙入夢喧依稀小有洞邂逅武陵源月好頻依座風輕莫閉門流鶯更多思百囀待黃昬

賦落花以宋元憲金穀樓危到地香得香字

【明】劉丞直

英華本天性開謝任年光自是春風攺那因夜雨傷低徊飄綺席荏苒度雕墻翠霧當窗合紅雲匝地香防泥登燕壘添密入蜂房剪防誇西苑成妝詫壽陽角哀翻塞曲徑逺誤漁郎但使靈根在重看錦樹芳

六言律

落花

【唐】李中

殘紅引動詩魔懷古牽情柰何半落銅臺月曉亂飄金穀風多悠悠旋逐流水片片輕粘短莎誰見長門深鎖黃昬細雨相和

七言律

山花

【唐】錢起

山花照塢復燒谿樹樹枝枝盡可迷野客未來枝畔立流鶯巳向樹邊啼從容只是愁風起眷戀常湏向日西別有妖妍勝桃李攀來折去亦成蹊

西省對花憶忠州東坡新花樹因寄題東樓

【唐】白居易

每看闕下丹靑樹不忘天邊錦繡林西掖垣中今日眼南賓樓上去年心花含春意無分別物感人情有淺深最憶東坡紅爛熳野桃山杏水林擒

闔閭城北有賣花翁討春之士往往造焉因招

襲美

【唐】陸龜蒙

故城邊有賣花翁水曲舟輕去盡通十畝芳菲爲舊業一家煙雨是元功閒添藥品年年別笑指生涯樹樹紅若要見春歸處所不過攜手問東風

魯望以花翁之什見招因次韻酬之

【唐】皮日休

九十攜鋤傴僂翁小園幽事盡能通斸煙栽藥爲身計負水澆花是世功防嫁定期杉葉紫蓋藏應待桂枝紅不知家道能多少只在勾芒一夜風

對花

【唐】秦韜玉

長與韶光暗有期可憐蜂蝶卻先知誰家促席臨低樹何處橫釵戴小枝麗日多情疑曲照和風得路合偏吹向人難道渾無語笑勸王孫到醉時

惜花

【唐】李建勲

淡淡西園日又垂一樽何忍負芳枝莫言風雨長相促直是晴明得幾時心破只愁鶯踐落眼穿惟怕客來遲年年使我成狂叟腸斷紅箋幾首詩

玉堂栽花周正孺有詩次其韻

【宋】蘇軾

故山桃李半荒榛粗報君恩便乞身竹簟暑風招我老玉堂花蘂爲誰春纎纎翠蔓詩催發皎皎霜葩髮鬭新只有來禽靑李帖他年畱與學書人

看花

【宋】曾鞏

春來日日探花開紫陌看花始此回欲賦妍華無健筆擬酬芳景怕深杯但知抖擻紅塵去莫問鬅鬙白髮催更老風情轉應少且邀佳客試徘徊

落花

【元】郝經

彩雲紅雨暗長門翡翠枝餘萼綠痕桃李東風蝴蝶夢關山明月杜鵑防玉闌煙冷空千樹金穀香銷謾一尊狼藉滿庭君莫掃且畱春色到黃昬

花信

【元】黃溍

巳覺尋芳去較遲千林紅紫總紛披幾經夜雨能無恙試問春風竟不知斜日遊蜂應有夢野亭立馬巳多時殷勤卻是江南客曾擘冰霜寄一枝

賣花聲

【元】謝宗可

春光叫徧費千金紫韻紅腔細細吟幾處又驚遊冶夢誰家不動惜芳心暗穿紅霧樓臺曉淸逐香風巷陌深妝鏡美人聽未了繡簾低掲畫檐陰

春半采花

【元】洪希文

芳菲著雨便成苔問訊東君幾日回閏月不曾花下去今朝偶到樹邊來幾何閒闊鶯偏老如此生疎蝶也猜流水時光容易過舉頭枝上巳靑梅

落花詩

【明】沈周

飄飄蕩蕩復悠悠樹底追尋到樹頭趙武泥塗知辱雨秦宮脂粉惜隨流癡情戀酒粘紅袖急意穿簾泊玉鉤欲拾殘芳爲藥傷春難療个中愁

其二

夕陽無賴小橋西春事闌珊意亦迷錦裏門前谿好浣黃陵廟裏鳥還啼焚追螺甲敎香史煎帶牛酥囑膳防萬寶千鈿眞可惜歸來直欲滿筐攜

花防

【明】朱之蕃

交枝低亞蘂紛披舞影飄香化日遲紅頰曉酣微困酒粉痕宵褪苦搜詩追從蜂蝶應難定倦聽笙歌有所思尋徧天涯芳艸路三生石上月明時

落花

朱之蕃

春宵花月照春江瀉影流香繞客艭廣野芳防招不得一天愁緒總難降啄余燕嘴歸髙棟粘向蜂須入小窗燈下簾垂寂無語似隨紅燼墜銀釭

其二

催花遣使憶新銜又報春歸燕語喃園月和煙霏曲徑江風帶雨灑孤帆亂飄不羨吳姬舞逺寄無勞驛使緘借坐錦茵新釀熟待嘗櫻筍試羅衫

種花

【明】李流芳

爲園數畝未言賒鑿沼疏泉手灌花花欲疎疎仍密密枝湏整整復斜斜漸看節序皆芳候不放風光到別家最愛南榮冬日暖蠟梅一樹暎山茶

五言絕句

贈李十四

【唐】王勃

小徑偏宜艸空庭不厭花平生詩與酒自得會仙家

其二

亂竹開三徑飛花滿四鄰從來揚子宅別有尙人

林塘懷友

王勃

芳屏畫春艸仙杼織朝霞何如山水路對面卽飛花

題鑑上人房

【唐】宋之問

落花雙樹積芳艸一庭春翫之堪興盡何必見幽人

喜入長安

【唐】崔湜

云物能催曉風光不惜年賴逢徵路盡歸在落花前

玉眞公主山居

【唐】儲光羲

山北天泉苑山西鳳女家不言沁園好獨隱武陵花

江南曲

儲光羲

日暮長江裏相邀歸渡頭落花如有意來去逐船流

河上逢落花

【唐】萬楚

河水浮落花花流東不息應見浣紗人爲道長相憶

送子壻往揚州

【唐】劉長卿

半邏鶯滿樹新年人獨還落花逐流水共到茱茰灣

代人乞花

【唐】李益

繡戶朝眠起開簾滿地花春風解人意吹落妾西家

花島

【唐】韓愈

蜂蝶去紛紛香風隔岸聞欲知花島處水上覓紅雲

花源

韓愈

源上花初發公應日日來丁寧紅與紫愼勿一時開

惜花

【唐】張籍

山中春巳晚處處見花稀明日來應盡林間宿不歸

酬範侍禦

【唐】鮑溶

玉管傾杯樂春園鬭艸情野花無限意處處逐人行

其二

相勸醉年華莫醒春日斜春風宛陵道萬里晉陽花

惜花

【唐】施肩吾

落盡萬株紅無人解系風今朝芳徑裏惆悵錦機空

髙花

【唐】李商隱

花將人共笑籬外露繁枝宋玉臨江宅墻低不礙窺

雜題

【唐】司空圖

孤枕聞鶯起幽懷獨悄然地融春力潤花泛曉光鮮

賞殘花

【唐】紇幹著

零落多依艸芳香散著人低檐一枝在猶占滿堂春

月夜泛舟

【唐】僧法振

西塞長云盡南湖片月斜泛舟人不見臥入武陵花

雙池

【宋】蘇軾

溯流入城郭亹亹渡千家不見雙池水長漂十里花

花塢

【宋】文同

繚繞穿紅萼斕斑踏紫苔誰將錦步障端爲使君開

花

【明】張羽

能白更兼黃無人亦自芳寸心原不大容得許多香

落花

【明】薛蕙

今朝捲簾坐時見一花飛不惜芳菲盡春風稍稍稀

六言絕句

山居樂

【明】李言恭

一徑杳無車馬萬山忽有人家相問不知歲月惟見開花落花

七言絕句

惜花

【唐】郭震

艷拂衣襟蘂拂杯繞枝閒共蝶徘徊春風滿目還惆悵半欲離披半未開

宴春源

【唐】王昌齡

源向春城花幾重江明深翠引諸峯與君醉失松谿路山館寥寥傳暝鐘

西巡歌

【唐】李白

水綠天靑不起塵風光和暖勝三秦萬國煙花隨玉輦西來添作錦江春

江畔獨步尋花

【唐】杜甫

江深竹靜兩三家多事紅花暎白花報答春光知有處應湏美酒送生涯

送王卿

【唐】韋應物

別酌春林啼鳥稀雙旌背日晚風吹卻憶回來花已盡東郊立馬望城池

贈張千牛

【唐】韓翃

蓬萊闕下是天家上苑新回白鼻騧急管晝催平樂酒春衣夜宿杜陵花

河中府崇福寺看花

【唐】盧綸

聞道山花如火紅平明登市巳經風老僧無見亦無說應與看人心不同

殘花

【唐】楊凝

五馬踟躕在路岐南來只爲看花枝鶯銜蝶弄紅芳盡此日深閨那得知

和陳閣老當直從東省過史館看花

【唐】權徳輿

晝漏沈沈倦瑣闈西垣東觀閱芳菲繁花滿地似畱客應爲主人休澣歸

同諸公夜宴監軍翫花之作【唐】武元衡

五侯門館百花繁紅燭揺風白雪翻不似鳳凰池畔見飄揚今隔上林園

看花

【唐】羊士諤

一到花間一忘歸玉杯瑤瑟減光輝歌筵更覆靑油幕忽似朝云瑞雪飛

送廖參謀東遊

【唐】劉禹錫

九陌逢君又別離行雲別鶴本無期望嵩樓上忽相見看過花開花落時

詔追赴都

【唐】柳宗元

十一年前南渡客四千里外北歸人詔書許逐陽和至驛路開花處處新

落花

【唐】韓愈

巳分將身著地飛那羞踐踏損光輝無端又被春風誤吹落西家不得歸

風折花枝

韓愈

浮艷侵天難就看淸香撲地只遙聞春風也是多情思故揀繁枝折贈君

遊太平公主山莊

韓愈

公主當年欲占春故將臺榭壓城闉欲知前面花多少直到南山不屬人

登科後

【唐】孟郊

昔日齷齪不足誇今朝放蕩思無涯春風得意馬蹄疾一日看徧長安花

九華觀看花

【唐】張籍

街西無數閒遊處不似九華仙觀中花裏可憐池上景幾重墻壁貯春風

山中主人

【唐】楊巨源

十里靑山有一家翠屏深處又添霞若爲說得谿中事錦石和煙四面花

春晚遊鶴林寺

【唐】李渉

野寺尋花春巳遲背巖惟有兩三枝明朝攜酒猶堪賞爲報春風且莫吹

衡州夜後把火看花畱客絕句

【唐】呂溫

紅芳暗落碧池頭把火遙看且少畱半夜忽然風更起明朝不復上南樓

伏翼西洞送人

【唐】陳羽

洞裏春晴花正開看花岀洞幾時回殷勤好去武陵客莫引世人相逐來

宮詞

【唐】王建

五更三防索金車盡放宮人出看花仗下一邊催立馬殿頭先報內園家

於主簿防看花

王建

小葉稠枝粉壓堆暖風吹動鶴翎開若無別事爲畱滯應便拋家宿看來

看花屋

【唐】白居易

忽驚暎樹新開屋卻似當檐故種花可惜年年紅似火今春始得屬元家

惜落花贈崔二十四

白居易

漠漠紛紛不柰何狂風急雨兩相和晚來悵望君知否枝上稀疎地上多

別種東坡花樹

白居易

花林好住莫顦顇春至但知依舊春樓上明年新太守不妨還是愛花人

僧院花

白居易

欲悟色空爲佛事故栽芳樹在僧家細看便是華嚴偈方便風開智慧花

花栽

【唐】元稹

買得山花一兩栽離鄕別土易摧頹欲知北客居南意看取南花北地來

宮詞

【唐】王涯

春風擺蕩禁花枝寒食秋千滿地時又落深宮石渠裏盡隨流水入龍池

題郵亭殘花

【唐】張祜

云暗山橫日欲斜郵亭下馬對殘花自從身逐徵西府每到花時不在家

同友人看花

【唐】朱慶余

尋花不問春深淺縱是殘紅也入詩每个樹邊行一帀誰家園裏最多時

春日飡霞閣

【唐】施肩吾

灑水初晴物候新飡霞閣上最宜春山花四靣風吹入爲我鋪牀作錦茵

觀葉生畫花

施肩吾

心竅玲瓏貌亦奇榮枯只在手中移今朝故向霜天裏防破繁花四五枝

念昔遊

【唐】杜牧

李白題詩水西寺古木回巖樓閣風半醒半醉遊三日紅白花開山雨中

春晚題韋家亭子

杜牧

擁鼻侵襟花艸香髙臺春去恨茫茫蔫紅半落平池晚曲渚飄成錦一張

和嚴惲秀才落花

杜牧

共惜流年畱不得且環流水醉流杯無情紅艷年年盛不恨凋零卻恨開

過南鄰花園

【唐】雍陶

莫怪頻過有酒家多情長是惜年華春風堪賞還堪恨才見開花又落花

過舊宅看花

雍陶

山桃野杏兩三栽樹樹繁花去復開今日主人相引看誰知曾是客移來

惜花

【唐】方幹

可憐妍艷正當時剛被狂風一夜吹今日流鶯來舊處百般言語殢空枝

詠花

方幹

狂心醉眼共徘徊一半先開笑未開此日不能偸折去胡蜂直恐趂人來

賣花謡

【唐】來鵬

紫艷紅苞價不同帀街羅列起香風無言無語呈顏色知落誰家池館中

山路見花

【唐】崔櫓

曉紅初拆露香新獨立空山冷笑人春意自知無主惜恣風吹逐馬蹄塵

文昌寓直

【唐】鄭谷

何遜空階夜雨平朝來交直雨新晴落花亂下花磚上不忍和苔踏紫英

賣花翁

【唐】吳融

和煙和露一叢花擔入宮城許史家惆悵東風無處說不敎閒地著春華

日髙

【唐】韓偓

朦朧猶認管弦聲噤痄餘寒酒半醒春暮日髙簾半捲落花和雨滿中庭

惜花

【唐】成彥雄

忘餐爲戀滿枝紅錦帳頻移防曉風客散酒醒歸未得欄幹獨立月明中

紅花

【唐】李中

紅花顏色掩千花任是猩猩血未加染岀輕羅莫相貴古人崇儉戒奢華

晚春寄示茂才馮彭年

【宋】林逋

頭上酒巾爲長物據梧微詠意無涯人生行樂知能幾但見春風滿路花

山邨

【宋】蘇軾

竹籬茅屋趂谿斜春入山邨處處花無象太平還有象孤煙起處是人家

再次韻答田國博部夫還

蘇軾

枝上稀疎地上稠忍看紅糝落墻頭風流別乘多才思歸趂西園秉燭遊

和子山種花

【宋】文同

風流從事季長家繞徧官居種盡花應爲淸才無比敵擬將文彩競春華

口號

文同

可笑陵陽太守家閒無一事只栽花巳開漸落並才發長作亭中五色霞

初秋行圃

【宋】楊萬里

小小園亭亦自佳晚雲雨過卻成霞爛開梔子渾如雪巳熟來禽尙帶花

晚春

【宋】戴復古

池塘渇雨蛙聲少庭院無人燕語長午枕不成春艸夢落花風靜煮茶香

觀落花

【宋】翁捲

才看艷蕾破春晴又見飛花防防輕縱是閒花自開落東風畢竟亦無情

宮詞

【宋】花蘂夫人

春殿千官宴卻歸上林鶯舌報花時宣徽旋進新裁曲學士爭吟應詔詩

山居

【金】元好問

詩腸搜苦怯茶甌信手拈書卻枕頭檐澑滴殘山院靜碧花紅穗媚涼秋

曉發富陽縣

【元】方回

長山礲石片帆斜小雨初晴日沙回首遙看富陽縣靑煙低罩一叢花

經歷司暮春卽事

【元】薩都拉

霞飛海燕拂簾過風捲魚鱗剪綠波閒倚石闌數春事滿池紅雨落花多

上陳逹卿架閣

【元】袁士元

金猊香透小窗紗蓮幕歸來日未斜掩卻竹扉淸晝靜呼童汲水更澆花

元宮詞

【明】朱有燉

春日融和上翠臺芳池九曲似流杯合香殿外花如錦不是看花不敢來

絕句

【明】董紀

小徑斜穿入竹林曲欄通轉亞花陰墻隈勢逼風如旋落地殘紅幾許深

客捨暮春

【明】徐淮

蜂兒釀蜜心方醉燕子營巢語未安閉戶不知春事老滿簾風雨落花寒

花答

【明】李禎

多謝天公著意栽不教妝防艷亭臺無人剪折無人賞贏得年年自在開

題畫雜花

【明】錢谷

淡白輕黃各鬭奇嫩紅殷紫總芳菲上林春色原無賴不斷生香惹客衣

殘花

【明】丘雲霄

昨日看花花滿枝今朝爛熳防靑池無情莫抱東風恨作意開時是謝時

古寺尋花

【明】朝鮮女子

春深古寺燕飛飛深院重門客到稀我正尋花花盡落尋花還爲惜花歸

禦定佩文齋詠物詩選卷二百七十六

欽定四庫全書

禦定佩文齋詠物詩選卷二百七十七

松類

五言古【附長短句】

贈従弟

【魏】劉楨

亭亭山上松瑟瑟谷中風風聲一何盛松枝一何勁冰霜正慘淒終嵗常端正豈不罹凝寒松柏有本性

寒松

【梁】沈約

梢聳振寒聲靑蔥標暮色疏葉望嶺齊喬干淩雲直

詠寒松

【梁】範云

修條拂層漢宻葉障天潯淩風知勁節負雪見貞心

詠慈老磯石上松

【梁】吳均

根爲石所蟠枝爲風所碎賴我有貞心終淩細艸軰

應制賦銅鞮山松

【北魏】元勰

問松林松林經防冬山川何如昔風雲與古同

詠松樹

【隋】李徳林

結根生上苑擢秀邇華池嵗寒無攺色年長有倒枝露自金盤灑風從玉樹吹寄言謝霜雪貞心自不移

題張老松樹

【唐】宋之問

嵗晚東巖下周顧何淒惻日落西山陰眾艸起寒色中有喬松樹使我長嘆息百尺無寸枝一生自孤直

石子松

【唐】儲光羲

盤石靑巖下松生盤石中冬春無異色朝暮有淸風五鬛何人采西山舊兩童

南軒松

【唐】李白

南軒有孤松柯葉自綿羃淸風無間時瀟灑終日夕陰生古苔綠色染秋煙碧何當淩雲霄直上數千尺

庭松

【唐】白居易

堂下何所有十松當我階亂立無行次髙下亦不齊髙者三丈長下者十尺低有如野生物不知何人栽接以靑瓦屋承之白沙臺朝昬有風月燥濕無塵泥疎韻秋槭槭涼陰夏淒淒春深防雨夕滿葉珠蓑蓑嵗暮大雪天壓枝玉皚皚四時各有趣萬木非其儕去年買此宅多爲人所咍一家二十口移轉就松來移來有何得但得煩襟開卽此是益友豈必交賢才顧我猶俗士冠蓋走塵埃未稱爲松主時時一愧懷

松聲

白居易

月好好獨坐雙松在前軒西南防風來潛入枝葉間蕭寥發爲聲半夜明月前寒山颯颯雨秋琴泠泠弦一聞滌炎暑再聽破昬煩竟夕遂不寐心體俱翛然南陌車馬動西鄰歌吹繁誰知玆檐下滿耳不爲喧

贈賣松者

白居易

一束蒼蒼色知従澗底來斸掘經防日枝葉滿塵埃不買非他意城中無地栽

西齋小松

【唐】元稹

松樹短於我淸風亦已多況乃枝上雪動揺防月波幽姿得閒地詎感嵗蹉跎但恐廈終構借君當柰何

詠道上松

【宋】孔平仲

長松髙落落積雪白皚皚鱗鬛凍且僵鬱結久不開觀其纒壓意直使同枯荄雁帶寒光去鳥傳春信來防陽入直榦生意忽已回豁若醉初醒整頓出塵埃秀色媚山腹孤標摩斗魁時至自當復安得長摧頹若非根本壯何能異艸萊

同希顏怪松

【金】馮璧

崧髙地气靈花木競妍秀玉峯西南趾有松獨怪陋偃蹇如蟠螭奮迅如攫獸葉勁須髯張皮古鱗甲皺菌蠢藤癭怒支離笻節瘦月上虯影揺風度雨聲驟子落慰枯禪枝樛礙飛鼬盤根萬乘器平蓋千嵗壽樵斤幸免辱廈匠矧肯構龍化防有時天旱期汝救

樂山松

【金】劉從益

樂山一何崇上有千嵗松淸孤月露底秀防天地中蒲柳抱常質桃李開芳容爭如十八公笑傲冰霜風居然喜避世不肯污秦封蟠如北海螭伏如南陽龍紛紛過者多匠石終不逢明堂防時構喚起蒼髯翁

種松

【元】劉因

萬牛來丘山大廈髙崔嵬當年誰苦辛遺此千嵗材手持百松子與之俱傾頹殷勤囑造物爲防荒山隈今來見豪末喜溢蒼煙堆十年望根立百年排風雷自此千萬年再見明堂開東家十年計戢戢千頭栽豈不早有望求此良悠哉

題松云齋十五韻

【元】葉顒

靑松如舞蛟白雲如逰龍龍逰化甘霖與世爲年丰蛟舞散淸影利爪拏髙穹二者無限奇盡入幽人宮幽人室懸罄隠約松雲中松秀恱耳目云生蕩心胸讀書坐云石鼓琴雜松風無往不自得深喜世慮空披云采松花何啻食萬鐘萬鐘食有盡松花味無窮松云幸無恙天地同始終扶笻一相顧摩云撫孤松問松防何年適與云防同松靜了不言云去防無蹤回首萬峯頂但見山重重

松壑

【明】袁凱

矯矯千嵗姿生此眾石間防颸度巖阿殷殷起波瀾幽人一壺酒日夕自怡顏安得川上舟與子相往還

聽松

【明】邵寶

聽松復聽松松聲在髙閣閣成四十年聽者今如昨風來春濤生風去秋濤落當其無風時蕭然亦防作聰者聽於斯冥心對寥廓

松下居

【明】僧宗泐

我此松下居卽事良可恱閉戶畱白雲開軒放眀月松響風忽來泉流雨初歇時有西齋人相親黙無說

七言古【附長短句】

靈谿老松歌

【唐】盧士衡

靈谿古觀壇西角千尺鱗皴棟梁朴橫出一枝戞樓閣直上一枝掃寥廓白日蒼苔擁根腳月眀風撼寒光落有時風雨晦暝擺撼若黑龍之騰躍合生於象外峯巒枉滯乎人間山嶽安得巨靈授請托防向靑桂白楡邊安著

小松歌

【唐】李咸用

幽人不喜凡艸生秋鋤斸得寒靑靑庭閒土瘦根腳獰風揺雨拂精神醒短影月斜不滿尺淸聲細入鳴蛩夕天人戲剪蒼龍髯參差簇在瑤階側金精水鬼欺不得長與東皇逞顏色勁節暫因君子移貞心不爲麻中直

松障圗歌

【元】陳泰

何人獨立身堂堂十八公子須髯蒼凝冰不遣勢摧折淸籟時與髯低昻蘭爲兄兮雪爲友燕坐松間自呼酒眼花耳熱鱗鬛生千尺龍蛇入揮手手中松月自離筆已見雲煙生蓊鬰倘非白晝堂宇空眞恐幽陰鬼神出平生始識顏平原堅苦絕勝甜中邊世間畫史千金價惜哉此松不多畫

賦得貞松壽姑蘇張繼孟八十

【明】劉溥

䢐徠之松何蜿蜓根盤厚地枝摩天气橫東南動光彩泰山風雪衡山煙長風吹天天宇開颯颯海濤天上來世間艸木總卑小如就彭祖觀嬰孩古來君子不攺徳松亦何嘗攺其色往往工師求棟梁重如山嶽誰移得春風細灑金粉香茯苓寒凝琥珀光爲君取此制春酒飲之睂壽同無疆

五言律

松

【唐】李嶠

鬱鬱髙巖表森森幽磵陲鶴棲君子樹風拂大夫枝百尺條陰合千年蓋影披嵗寒終不攺勁節幸君知嚴鄭公階下新松得霑字

【唐】杜甫

弱質豈自負移根方爾瞻細聲聞玉帳疎翠近珠簾未見紫煙集虛防淸露霑何當一百丈欹蓋擁髙檐

松

【唐】陸肱

雪霜知勁質今古占嘉名斷砌盤根逺疎林偃蓋淸鶴棲何代色僧老四時聲鬱鬱心彌久煙髙萬井生

髙松

【唐】李商隠

髙松出眾木伴我向天涯客散初晴後僧來不語時有風傳雅韻無雪試幽姿上藥終相待他年訪伏龜

廣徳官舎二松

【唐】諭鳬

楊公休簿領二木日堅牢直甚彰吾節淸終庇爾曹幽陰月裏細冷樹雪中髙誰見榦霄後枝飄白鶴毛

和李用夫栽小松

【唐】項斯

移來未換葉已勝在空山靜對心標直遙吟境助閒影侵殘雪際聲透小窗間卽聳淩空榦翛翛豈易攀

題唐興寺小松

【唐】杜荀鶴

𨿽小天然別難將眾木同侵僧半窗月向客一襟風枝拂行苔鶴聲分叫砌虫如今未堪看湏待雪霜中和薛侍禦題興善寺松

【唐】許棠

何年斸到城滿國響髙名半寺陰常匝鄰坊防亦淸代多無朽勢風定有餘聲自得天然狀非同澗底生

移小松

【唐】張喬

松子落何年纎枝長水邊斫開新澗雪移出逺林煙帶月棲幽鳥兼花灌冷泉防風動淸韻閒聽罷琴眠

僧院松

【唐】曹松

此木韻彌全秋宵學瑟弦空知百餘尺未定防多年古甲磨云拆孤根捉地堅何當拋一干作蓋道塲前

鄭轂補闕山松

【唐】張蠙

心將積雪欺根與白雲離逺寄僧猶憶髙看鶴未知影交新長葉皴匝舊生枝多少同時種深山不得移

述松

【唐】王貞白

逺谷呈材榦何由入棟梁嵗寒虛勝竹功績不如桑秋老落幹子春深裛嫩黃𨿽防匠者顧樵采日難防

松

【唐】僧無可

枝榦怪鱗皴煙梢出澗新屈盤髙極目蒼翠逺驚人待鶴移陰過聽風落子頻靑靑寒木外自與九霄鄰

賦松

【南唐】謝仲宣

送人多折柳惟我獨吟松若保嵗寒在何妨霜雪重森梢蓬靜境廓落見孤峯還似君髙節亭亭尠繼蹤

赤松詠

【明】傅汝舟

赤松五千丈一丈一云生蛟龍分葉臥雷雨抱枝鳴陰好鶴長在巢居仙自營斸苓湏指夕輔取九丹成

松

【明】申時行

宛轉隨髙阜靑蔥結茂林團云低蓋影挾雨送濤音節抱風霜苦根盤嵗月深亦知防意山閣助淸吟

五言排律

貢院樓北新栽小松

【唐】李正封

靑蒼初得地華省植來新尙帶山中色猶含洞裏春近樓依北戶隠砌淨遊塵鶴壽應成蓋龍形未有鱗爲梁資大廈封爵恥嬴秦幸此觀光日淸風屢得親

貢院樓北新栽小松

【唐】錢眾仲

愛此淩霜操移來獨占春貞心初得地勁節始依人籠月煙猶薄當軒色轉新枝低無宿羽葉淨不防塵每與芝蘭近常慙雨露均幸因逢顧盼生植及玆辰

貢院樓北新栽小松

【唐】吳武陵

拂檻愛貞容移根自逺峯曾經芳艸沒終不住苔封葉少初淩雪鱗生欲化龍乘春濯雨露得地近垣墉逐吹香防動含煙色漸濃時廻日月照爲謝小山松

禁中春松

【唐】陸贄

陰陰淸禁裏蒼翠滿春松雨露恩偏近陽和色更濃髙枝分曉日靈韻雜宵鐘嵐助鑪煙逺形疑蓋影重願符千載壽不羨五株封倘得回天眷全勝老碧峯

禁中春松

【唐】周存

防嵗含貞節靑靑紫禁中日華畱偃蓋雉尾轉春風不爲繁霜攺那將眾木同千條攢翠色百尺澹晴空影宻金莖近花明鳳沼通安知幽澗側獨與散樗叢

禁中春松

【唐】常沂

暎殿松偏好森森列禁中攢柯沾聖澤疎蓋引皇風晚色連秦苑春香滿漢宮操將貞石固材與直臣同翠影宜靑蒼枝秀碧空還知沐天眷千載更蔥蘢

與楊十二巨源盧十九經濟同逰大安亭各賦二物合爲五韻探得石松【唐】元稹

片石與孤松曽經物外蓬月臨棲鶴影云抱老人峯蜀客君當問秦官我舊封積膏當琥珀新刼長芙蓉待補蒼蒼去樛柯蚤變龍

中書相公任兵部侍郎日後閣植四松逾數年澣忝此官因獻拙什

【唐】鄭澣

丞相當時植幽襟對此開人知舟楫器天假棟梁材錯落龍鱗出防褷鶴翅廻重陰羅武庫細響靜山臺得地公堂裏移根澗水隈吳臣夢寐逺秦嶽嵗年摧轉覺飛纓繆何因繼組來防尋珠履迹願比角弓培柏恱猶依社星髙久照臺後凋應共操無復問良媒

奉和四松

【唐】唐扶

幽抱應無語貞松遂自栽寄懷丞相業因擢大夫材日射蒼鱗動塵迎翠箒廻嫩茸含細粉初葉泛新杯偶聖爲舟去逢時與鶴來寒聲連曉竹靜气結陰苔赫奕鳴騶至熒煌洞戶開良辰一臨眺憇樹防徘徊恨發風期阻詩従綺思裁還聞舊凋契凡在此中培

奉和四松

【唐】劉禹錫

右相歷中臺移松武庫栽紫茸抽組綬靑實長玫瑰便有幹霄勢看成構廈材數分天柱半影逐日輪廻舊賞臺階去新知谷口來息陰長仰望翫意防徘徊翠粒晴懸露蒼鱗雨起苔凝音助瑤瑟飄蘂泛金罍月桂花遙燭星楡葉對開終湏似雞樹榮茂近昭回

奉和四松

【唐】雍陶

右相歷兵署四松皆手栽斸時驚鶴去移處帶云來根倍雙桐植花分八桂開生成造化力長作棟梁材豈羨蘭依省猶嫌柏占臺出樓終百尺入夢巳三臺幽韻和宮漏餘香度酒杯拂冠枝上雪染履影中苔髙位相承地新詩寡和才何由比蘿蔓攀附在條枚

文宣王廟古松

【唐】李冑

列植成均裏分行古廟前陰森非一日蒼翠自何年寒影煙霜暗晨光枝葉妍近檐陰更靜臨砌色相鮮每愧聞鐘磬多慚接豆籩更宜教冑子於此學貞堅

七言律

松

【唐】李山甫

地聳蒼龍勢抱雲天教靑共眾材分孤標百尺雪中見長嘯一聲風裏聞桃李傍他眞是佞藤蘿攀爾亦非羣平生相愛應相識誰道修篁勝此君

題子侄書院雙松

【唐】曹唐

自種雙松費防錢頓令院落似秋天能藏此地新晴雨卻惹空山舊燒煙枝壓細風過枕上影籠殘月到窗前莫教取次成閒夢使汝悠悠十八年

題淨眾寺古松

【唐】崔塗

百尺森疎倚梵臺昔人曽見此初栽故園未有偏堪戀浮世如閒卽合來天暝豈分蒼翠色嵗寒應識棟梁材淸陰可惜不駐得歸去暮城空首回

松

【唐】韓漑

倚空髙檻冷無塵往事閒徵夢欲分翠色本宜霜後見寒聲偏向月中聞啼猿想帶蒼山雨歸鶴應和紫府云莫向東園近桃李春光還是不容君

題吉水縣防前新栽小松

【唐】李中

斸開幽澗蘚苔斑移得孤根植砌前影小未遮官舎月翠濃猶帯舊山煙羣花解笑香寧久眾木𨿽髙節不堅輸我婆娑欄檻內晚風蕭颯學幽泉

松

【唐】炙轂子

寒松聳防倚蒼岑綠葉扶疎自結陰丁固夢時還有意秦皇封日豈無心常將正節棲孤鶴不遣髙枝宿眾禽好是特凋羣木後防霜淩雪翠逾深

龍形松

【元】謝宗可

夭矯拏雲海上來蜿蜓蛻骨老莓苔紫髯夜濕千山雨鐵甲春生萬壑雷影動欲翻平陸起聲號如捲怒潮廻蜷枝冷掛巖前月猶似擎珠照九垓

羅漢松

【明】屠隆

何年蒼叟住禪林百尺婆娑萬壑陰四果總來成佛印一官應不受秦侵靈根嵗月跏趺久老榦風霜面壁深謖謖回飇響空谷猶聞淸夜海潮音

七言排律

遙同蔡起居偃松篇

【唐】張說

淸都眾木總榮芬傳道孤松最出羣名接天庭長防色气連宮闕借氛氳懸池的的停華露偃蓋重重拂瑞云不惜流膏助仙鼎願將楨榦奉明君莫比冥靈楚南樹朽老江邊代不聞

五言絕句

松下雪

【唐】錢起

𨿽因朔風至不向瑤臺側惟助苦寒松偏明後凋色

千松嶺

【唐】顧況

終日吟天風有時天籟止問渠何防意恐落凡人耳

四望驛松

【唐】王建

當初此間別直至此庭中何意聞聲耳聽他枝上風

小松

王建

小松初數尺未有直生枝間卽傍邊立看多長卻遲

題翰林院東閣小松

【唐】元稹

檐礙修鱗亞霜侵簇翠黃惟餘入琴韻終待舜弦張

乳毛松

【唐】鄭谷

松格一何髙何人號乳毛霜天寓直夜愧爾伴閒曹

松

【宋】徐鉉

細韻風中逺寒靑雪後濃繁陰堪避雨效用待東封

松

【金】李俊民

鬱鬱愁無地靑靑獨有心疑從大夫後傾蓋到如今

七言絕句

憑韋少府班覓松樹子栽

【唐】杜甫

落落出羣非櫸柳靑靑不朽豈楊梅欲存老蓋千年意爲覓霜根數寸栽

酬道芬寄畫松

【唐】劉商

聞道松花學沈寧寒枝淅瀝葉靑靑一株將比嚢中樹若个年多有茯苓

松樹

【唐】白居易

白金換得靑松樹君旣先栽我不栽幸有西風易憑仗夜深偸送好聲來

省中題新植雙松

【唐】賈島

端坐髙宮起逺心雲髙水闊共幽沈更堂寓直將誰語自種雙松伴夜吟

采松花

【唐】姚合

擬服松花無處學嵩陽道士忽相教朝來試上髙枝采不覺翻傾仙鶴巢

小松

【唐】章孝標

爪葉鱗條龍不盤梳風幕翠一庭寒莫言只似人長短湏作浮雲向上看

書院二小松

【唐】李羣玉

一雙幽色出凡塵數粒秋煙二尺鱗從此靜窗聞細韻琴聲長伴讀書人

小松

【唐】杜荀鶴

自小刺頭深艸裏而今漸覺出蓬蒿時人不識淩雲木直待淩雲始道髙

澗松

【唐】崔塗

寸寸淩霜長勁條路人猶笑未幹霄南園桃李𨿽堪羨爭柰春殘又寂寥

題僧院松

【唐】曹松

空山澗畔枯松樹禪老堂頭鱗甲身傳是昔朝僧種著下頭應有茯苓神

松嶺

【唐】陸希聲

嶺上春松手自栽巳能蒼翠暎莓苔嵗寒本是家君事好送淸風月下來

松

【唐】成彥雄

大夫名價古今聞盤屈孤貞更出羣將謂嶺頭閒得了夕陽猶掛數枝云

華山孤松

【唐】張蠙

石罅引根非土力冒寒猶助嶽蓮光綠槐生在膏腴地何得無心拒雪霜

畫松

【唐】僧防云

畫松一似眞松樹且待防思記得無曾在天臺山上見石橋南畔第三株

江路聞松風

【金】趙可

雪裏雲山玉作屏松風入耳細泠泠朝來醉著江亭酒卻被髯龍喚得醒

靜芳亭

【元】袁桷

簾外羣山當畫屏白雲如水度中庭松花落徑無人掃失卻莓苔一半靑

禦定佩文齋詠物詩選卷二百七十七

欽定四庫全書

禦定佩文齋詠物詩選卷二百七十八

柏類

五言古

庭柏

【北齊】魏收

古松圗偃蓋新柏冩鑪峯淩寒翠不奪迎暄綠更濃茹葉輕沈體咀實化衰容將使中臺麝違山能見從

雙柏

【元】陳樵

亭亭山上柏柯榦如靑銅蒼古防俗姿肯作兒女容風霜日揺落萬木爲之空爾獨不見摧屹立如老翁乃知歸根妙生意恆內融願乘雷雨興化作雙飛龍

柏屏

【明】顧璘

壁立靑玉屏下見古柏根相憐嵗寒葉郁作蒼云屯貞姿洗霜雪老气橫乾坤名園非此種誰可當君門

七言古

古柏行

【唐】杜甫

孔明廟前有老柏柯如靑銅根如石霜皮澑雨四十圍黛色參天二千尺君臣已與時際防樹木猶爲人愛惜云來气接巫峽長月出寒通雪山白憶昨路繞錦亭東先主武侯同閟宮崔嵬枝榦郊原古窈窕丹靑戶牖空落落盤踞誰得地冥冥孤髙多烈風扶持自是神明力正直原因造化功大廈如傾要梁棟萬牛回首丘山重不露文章世已驚未辭剪伐誰能送苦心豈免容螻蟻香葉終經宿鸞鳳志士幽人莫怨嗟古來材大難爲用

五言律

使院中新栽柏樹子呈李十五棲筠

【唐】岑參

愛爾靑靑色移根此地來不曽臺上種畱向磧中栽翠葉欺門柳狂花笑院梅不湏愁嵗晚霜露豈能摧

穂柏聮句

【唐】叚成式

一院暑難侵莓苔共影深標枝爭息鳥余吹正開襟【成式】宿雨香添色殘陽石在陰乘閒動詩意助靜入禪心【張希復】

古柏

【唐】李洞

手植知何代年齊偃蓋松結根生別樹吹子落鄰峯古榦經龍嗅髙煙過雁衝可知繁葉盡聲不礙秋鐘

五言絕句

指栢軒

【明】髙啟

淸陰防燕幾中有忘言客人來問不應笑指庭前柏

七言絕句

武侯廟古柏

【唐】雍陶

宿葉四時同一色髙枝千嵗對孤峯此中疑有精靈在爲見盤根是臥龍

題龍興寺老柏院

【宋】張在

南鄰北舎牡丹開年少防芳去又廻惟有君家老柏樹春風恰似不曾來

禹柏圗

【元】吳師道

柏貢荊州任土風漢陽遺樹尙蔥蘢休誇此是親曾植四海靑靑盡禹功

禦定佩文齋詠物詩選卷二百七十八

欽定四庫全書

禦定佩文齋詠物詩選卷二百七十九

檜類

五言古

濟南廟中古檜同叔能賦

【金】元好問

亭亭祠宮檜鬱鬱上雲雨扶持防來年造物心獨苦靑余玉川潤根入鐵岸古𨿽含棟梁姿斤斧安得取沇洑地中久駭浪思一鼔天柱屹不移水國奠平土乾坤此神物甲乙存世譜瀨鄕畱耳孫闕裏傳鼻祖秦松徒自污蜀柏聊共數防待十抱成玆焉重摩拊

長短句

致道觀看七星檜樹歌

【明】孫一元

海虞山前突兀見古檜眼中气勢相盤拏上應七曜分布有神防地靈千嵗儲英華皴皮無文盡駁落老根化石吞泥沙據山峞暎壑谽谺身枯澑雨枝黒藏蛇佇立頃刻雲霧遮日落未落山之厓同行觀者皆嘆嗟舌

捫頸縮無敢嘩歸來靈物不可究夜宿撼牀恐龍鬭

五言律

畫檜

【元】虞集

茅山多古樹此檜更長生鸛鶴棲來穏蛟龍化得成云深還近戶月落似聞笙千載如相見蒼然故舊情

七言律

謝寺雙檜

【唐】劉禹錫

雙檜蒼然古貌奇含煙吐霧郁參差晚依禪客當金殿初耐將軍暎畫旗龍象界中成寶蓋鴛鴦瓦上出髙枝長明燈是前朝焰曽炤靑靑年少時

法云雙檜

【唐】溫庭筠

晉朝名軰此離羣想對濃陰去住分題處尙防王內史畫時應是顧將軍長廊夜靜聲疑雨古殿秋深影似云一下南臺到人世曉泉淸籟更難聞

檜樹

【唐】秦韜玉

翠云交漧瘦輪囷嘯雨吟風防百春深蓋屈盤靑塵尾老皮張展黑龍鱗惟堆寒色資琴興不放秋聲染俗塵嵗月如波事如夢竟畱蒼翠待何人

陳檜

【明】馬弓

古本淩空百尺過根盤如石鐵爲柯濃陰不礙金蓮座虛籟猶傳玉樹歌倦客解衣頻徙倚老禪卓錫定摩挲雲門寺裏梁朝柏身上苔防想更多

檜

【明】章珪

天挺良材聳百防托根仙宿歷年深能兼老柏冰霜操不讓寒梅鐵石心夜靜繞壇星布列月明滿地翠陰森工師若選明堂用爲棟爲梁價萬金

五言絕句

檜和子由

【宋】蘇軾

依依古松子鬱鬱綠毛身每長湏成節明年漸庇人

七言絕句

自遣詩

【唐】陸龜防

花瀨蒙蒙紫气昬水邊山曲更容村終湏揀取幽棲地老檜成雙便作門

和重元寺雙矮檜

陸龜防

可憐煙刺是靑螺如到雙林誤禮多更憶早秋登北固海門蒼翠出晴波

醒聞檜

【唐】皮日休

解洗餘酲晨半酒星星仙吹起雲門耳根莫厭聽佳木防盡山中寂靜源

重元寺雙矮檜

皮日休

撲地枝回是翠鈿碧絲籠細不成煙應如天竺難陀寺一對狻猊相枕眠

題法云寺雙檜

【唐】方壺居士

謝郎雙檜綠於云昬曉濃陰色未分若並亳宮仙鹿迹定知髙峭不如君

古檜

【元】虞集

根到深泉石作身疏疏香葉不知春海波不動天風逺千嵗寒蛟作老人

禦定佩文齋詠物詩選卷二百七十九

欽定四庫全書

禦定佩文齋詠物詩選卷二百八十

杉類

五言古

郡齋移杉

【唐】韋應物

擢乾方數尺幽姿已蒼然結根西山寺來植郡齋前新含野露气稍靜髙窗眠𨿽爲賞心遇豈有巖中緣

栽杉

【唐】白居易

勁葉森利劍孤莖挺端標才髙四五尺勢若干靑霄移栽東窗前愛爾寒不凋病夫臥相對日夕閒蕭蕭昨爲山中樹今爲檐下條𨿽然遇賞翫無乃近塵囂猶勝澗谷底埋沒隨眾樵不見鬱鬱松委質山上苖

長短句

古杉行

【元】範梈

丹陵觀有古杉屹如雙闕當雲門云是鐘君之手植君去此樹余空邨尾揺翡翠捎八表根結蛇蛟行九原幽邊豈無鬼神防深處直形天地恩一方拆裂引穿澑猶是百年燒火痕蒼皮樹裹漸欲合始知艸木有道存或云下有丹火伏四時地底皆春溫神還復壯此其驗疑是自此無傳喧平生政坐嗜奇古來看適值寒冬昬長歌沈思繞其下夜半月髙松露繁飄颻葉縣鳬舄影牢落丰城龍劍魂何當喚起博物者共騎黃鵠淩昆侖

七言絕句

題中峯杉徑

【宋】朱子

盤回山腹轉修蛇橫入中峯小隠家好把穉杉緣徑插待迎涼月看淸華

禦定佩文齋詠物詩選卷二百八十

欽定四庫全書

禦定佩文齋詠物詩選卷二百八十一

楡類

五言古

楡

【明】吳寛

始我種三楡近在亭之左西日待隠蔽陰成客能坐七年長漸髙宻葉巳交鎖生錢聞可食貧者當果蓏其一忽憔悴嚙腹緣蟻蜾持斧欲伐之材未中船舵藤蔓方附麗不伐亦自可古人無棄物守圃常用跛

五言絕句

楡

【宋】張耒

修柯遇云日老枿幹虹霓嗟爾臃腫材大匠何見遺

七言絕句

貧居春怨

【唐】雍陶

貧居盡日冷風煙獨向檐牀看雨眠寂寞春風花落後滿庭楡莢似秋天

楡錢

【宋】孔平仲

鏤雪裁綃个个圎日斜風定穏如穿憑誰細與東君說買住靑春費防錢

春晚

【宋】僧道潛

疊穎叢條翠欲流午陰濃處聽鳴鳩兒童賭罷楡錢去狼藉春風漫不收

次韻答李擛之

【明】王弼

榾柮鑪頭擁薄綿嫩寒防雨暮春天不知詩思能多少楡葉梨花巳滿前

無題

【明】康栗

笑看海云初起處吾家隠隱碧天隅何時跨鶴隨風去同與仙人坐白楡

禦定佩文齋詠物詩選卷二百八十一

欽定四庫全書

禦定佩文齋詠物詩選卷二百八十二

槐類

七言古

孔林瑞槐歌

【元】納延

闕裏陰陰槐樹古百尺長柯挾風雨宻葉盤空擁翠云深根貫石流瓊乳蒼皮皴蝕紋異常天成篆籕分毫芒防絲縈錯科斗亂雲气飛動龍鸞翔嬴秦書焚士坑僇防嘆遺經藏壁屋千年聖道復昭明喜見文章出嘉木神明元冑嗣上公雨露滋沐深培封淸陰如水石壇靜彈琴樹底歌薫風

五言律

詠槐

【唐】李嶠

暮律移寒火春宮長舊栽葉生馳道側花落鳳庭隈烈士懷忠觸鴻儒訪業來何當赤墀下疎榦擬三臺

七言律

槐花

【唐】羅鄴

行宮門外陌銅駝兩畔分栽此最多欲到淸秋近時節爭開金蘂向闗河層樓寄恨飄珠箔駿馬憐香撼玉珂愁殺江南隨計者年年爲爾剰奔波

宮槐

【宋】梅堯臣

漢家宮殿防長槐嫩色蔥蔥不染埃天仗龍旂穿影去鉤陳豹尾拂枝來靑虫掛後蜂銜子素月生來桂並栽我意方同杜工部冷淘惟喜葉新開

五言絕句

宮槐陌

【唐】王維

仄徑防宮槐幽陰多綠苔應門但迎掃畏有山僧來

宮槐陌

【唐】裴廸

門前宮槐陌是向欹湖道秋來山雨多落葉無人掃

槐

【宋】蘇軾

采擷殊未厭忽然已成陰蟬鳴看不見鶴立赴還深

罷直圗

【明】練子寧

艸詔下金鑾宮槐白露寒紫驑驕不鞚明月在防幹

七言絕句

送人入蜀

【唐】楊凝

劍閣迢迢夢想間行人歸路繞梁山明朝騎馬揺鞭去秋雨槐花子午闗

槐花

【唐】鄭谷

毿毿金蘂撲晴空舉子心驚落照中今日老郎猶有恨昔年相謔十秋風

題槐

【唐】翁承贊

雨中妝防望中黃勾引蟬聲送夕陽憶得當年隨計吏馬蹄終日爲君忙

谿陰堂

【宋】蘇軾

白水滿時雙鷺下綠槐髙處一蟬吟酒醒門外三竿日臥看谿南十畆陰

軾以去嵗春夏侍立邇英而秋冬之交子由相繼入侍次韻絕句四首各述所懷【錄一】

蘇軾

曈曈日腳曉猶淸細細槐花暖欲零坐閱諸公半廊廟時看黃色起天庭

夏日田園雜興

【宋】範成大

槐葉初勻日气涼蔥蔥防耳翠成雙三公只得三枝看閒客淸陰滿北窗

槐影

【宋】許月卿

槐影本來惟戴日蟬聲固自未知秋斜陽薄雨羊歸徑冷月橫星人倚樓

玉堂槐花

【金】趙秉文

玉堂陰合冷窗紗雨過銀泥引篆蝸萱艸茙葵俱不見蜂聲滿院采槐花

玉堂閒適圗

【元】王惲

醉岸烏紗殿影東宮花低暎酒波紅興來艸罷長楊賦獨占髙槐灑晚風

卽事

【元】趙孟頫

庭槐風靜緑陰多睡起茶餘日影過自笑老來無復夢閒看行蟻上南柯

庭槐

【元】鄭允端

風轉庭槐拂檻開綠陰如染淨無埃婦人不作功名夢閒看南柯蟻往來

擬宮詞

【明】袁宏道

百子池頭九子萍羙人雙照月稜靑宮槐葉落秋如水誦得蓮花兩卷經

禦定佩文齋詠物詩選卷二百八十二

欽定四庫全書

禦定佩文齋詠物詩選卷二百八十三

梧桐類

五言古

雙桐

【魏】明帝

雙桐生空井枝葉自相加通泉浸其根雨潤其柯

詠桐

【齊】王融

鶱鳳影層枝輕虹鏡展綠豈斁龍門幽直慕瑤池曲

逰東堂詠桐

【齊】謝朓

孤桐北窗外髙枝百尺餘葉生旣婀娜葉落更扶疏無華復無實何以贈離居裁爲珪與瑞足可命參墟

詠孤桐

【梁】沈約

龍門百尺時排云少孤立分根防玉池欲待髙鸞集

詠梧桐

沈約

秋還遽已落春曉猶未荑防葉𨿽可賤一剪或成珪

詠桐

【隋】魏澹

本求裁作瑟何用削成珪願寄華庭裏枝橫待鳳棲

答李伯魚桐竹

【唐】張說

結廬桐竹下室邇人相深接垣分竹徑隔戶共桐陰落花朝滿岸明月夜披林竹有龍鳴管桐畱鳳舞琴奇聲與髙節非君誰賞心

桐竹贈張燕公

【唐】李伯魚

北竹靑桐北南桐綠竹南竹林君早愛桐樹我初貪鳳棲桐不愧鳳食竹何慚棲食更如此余非鳳所堪

叚宥防孤桐

【唐】王昌齡

鳳凰所宿處月暎孤桐寒槁葉零落盡空柯蒼翠殘虛心誰能見直影非無端響發調尙苦淸商勞一彈

題僧房雙桐

【唐】李頎

靑桐雙拂日傍帶淩霄花綠葉傳僧磬淸陰潤井華誰能事音律焦尾蔡邕家

梧桐

【唐】戴叔倫

亭亭南軒外貞榦修且直廣葉結靑陰繁花連素色天資韶雅性不愧知音識

題鮮於子駿桐軒

【宋】司馬光

朝陽升東隅照此庭下桐菶菶復萋萋居然古人風疎枝靑玉聳宻葉翠羽防午防凝餘淸夕照畱殘紅雨響甍棟外風生戶牖中主人政多暇步賞幸從容終當致威鳳覧徳鳴噰噰又將施五弦解慍歌帝宮

擬古

【金】張建

菶菶嶧山桐一樹十二枝枝分十二律所指各不移何爲師襄子獨謂東南奇一律不可缺一枝不可遺誰能以此意說似典樂防

桐樹

【明】髙啟

晴粉朝英墜涼瓊夏葉舒鳥啼髙樹早蟬轉薄疏虛朱弦未薦曲彤管屢題詩坐恐銷華澤商吹起前除

洗桐

【明】王問

梧桐生髙岡菶菶貽夏陰挹取葉上露爲子洗其心有時借槁君閒情寄徽音何以報爾徳激泉濯朝林永日影相對勿使塵涴侵

七言古

登樂陵臺倚梧桐望月有懷南臺李禦史

【元】薩都拉

涼風吹墮梧桐葉瀉下泠泠露華白樂陵臺上悄無人獨倚梧桐看秋月月髙當午桐陰直不覺衣霑露華濕此時卻憶在金陵酒醒江樓聽秋笛

五言律

桐

【唐】李嶠

孤秀嶧陽岑亭亭出眾林春光雜鳯影秋月弄圭陰髙暎龍門迥雙依玉井深不因將入防誰爲作鳴琴

次韻擇之梧竹二首並呈季通

【宋】朱子

永日長梧下淸陰小院幽自憐風嫋嫋客賦雨瀏瀏作別今千里相思欲九秋更憐同社友復此誤淹防月下新桐喜徐元嘆至

【明】鐘惺

是物多妨月桐陰殊不然長如晨露引不隔晚涼天綠滿淸虛內光生幽獨邊懷新君亦爾到在夕陽先

七言律

周履道徵賦梧桐月

【明】周翼

云捲淸秋畫角悲梧桐滿地月明時斜穿翠葉通銀井化作金波落硯池靑女乍驚烏鵲夢素娥偏惜鳳凰枝故人有約來何暮獨立云階影漸移

五言絕句

題桐葉

【唐】韋應物

參差剪綠綺蕭灑覆瓊柯憶在灃東寺偏書此葉多

七言絕句

丹丘

【唐】李商隠

靑女丁寧結夜霜羲和辛苦送朝陽丹丘萬里無消息防對梧桐憶鳳凰

蜀桐

李商隠

玉壘髙桐拂玉繩上含非霧下含冰枉教紫鳳無棲處斲作秋琴彈廣陵

齊安偶題

【唐】杜牧

秋聲無不攪離心夢澤蒹葭楚雨深自滴階前大梧葉幹君何事動哀吟

夜

【宋】朱子

獨宿山房夜气淸一窗涼月共虛明鄰雞未作人聲寂時聽髙梧滴露聲

暑中雜興

【宋】方嶽

是非不到野谿邊只就梧桐聽雨眠睡熟不知谿水長鷺鷥飛上釣魚船

暮春

【金】蔡珪

陌上歌聲枕上聽秋千梧影兩亭亭春風三月正花好曉日一竿初酒醒

桐花

【元】方回

悵惜年光怨子規王孫見事一何遲等閒春過三分二憑仗桐花報與知

和薛伯通韻

【元】耶律楚材

黃花紅葉滿秋山月浸銀河夜未闌寂寞梧桐深院落有人何處倚防幹

懷友時住夏玉泉山

【元】黃淸老

逺水平林翠繞城秋來風雨動離情玉泉千尺梧桐樹月下時聞落葉聲

雜詠

【元】吳防奎

野人居處絕紛嘩芳楥疎籬八九家昨夜山中風雨急曉來門巷掃桐花

梧桐

【元】丁鶴年

井梧徹夜下霜風錦繡園林瞬息空老盡秋容何足惜鳳巢吹墮月明中

梧桐

【元】鄭允端

梧桐葉上秋先到索索蕭蕭向樹鳴爲報西風莫吹卻夜深畱取聽秋聲

秋閨思

【明】孫蕡

涼夜簫聲處處過玉樓髙起偪天河西風瘦盡梧桐葉添得西窗月影多

醉起

【明】黃姬水

山中長日臥煙霞車馬無塵靜不嘩石上酒醒天巳暮一簾月色覆桐花

禦定佩文齋詠物詩選卷二百八十三

欽定四庫全書

禦定佩文齋詠物詩選卷二百八十四

榕類

五言律

南峯庵庵徑有古榕樹懸枝對峙宛若闗門

【明】傅汝舟

古樹上危根依天巧作門雲飛不在外虎過定消魂野客逢迎少山僧出入尊朋逰坐不厭葉落滿金樽

七言絕句

柳州二月榕葉落盡偶題

【唐】柳宗元

宦情覊思共淒淒春半如秋意轉迷山城過雨百花盡榕葉滿庭鶯亂啼

榕谿閣【山谷南遷

宋維舟榕下】劉克莊

榕聲竹影一谿風遷客曽來系短蓬我與竹君俱晚出兩榕猶及識涪翁

禦定佩文齋詠物詩選卷二百八十四

欽定四庫全書

禦定佩文齋詠物詩選卷二百八十五

椿類

七言古

靈椿

【宋】劉敞

野人獨愛靈椿館館西靈椿聳危榦風揉雨煉三月餘奕奕中庭防華傘

七言絕句

天壇雜詩

【金】元好問

谿童相對采椿芽指似陽坡說種瓜想得近山營馬少靑林深處有人家

禦定佩文齋詠物詩選卷二百八十五

欽定四庫全書

禦定佩文齋詠物詩選卷二百八十六

楠類

五言古

和宣州錢判官使院防前石楠樹

【唐】孟郊

大朴旣一剖眾材爭萬殊懿玆南海華來與北壤俱生長如自惜雪霜無凋渝籠籠抱靈秀簇簇抽芳膚寒日吐丹艷頳子流細珠鴛鴦花數重翡翠葉四鋪雨洗新妝色一枝如一姝聳異敷庭際傾妍來坐隅散彩飾機案餘輝盈盤盂髙意因造化常情逐榮枯主公方寸中陶植在湏臾飬此奉君子賞覿日爲娛始覺石楠詠價傾賦兩都棠頌庶可比桂詞難以逾因謝丘墟木空采落泥塗時來開佳姿道去臥枯株爭芳無由緣受气如郁紆抽肝在郢匠嘆息何踟躕

七言古

題巴州光福寺楠木

【唐】嚴武

楚江長流對楚寺楠木幽生赤崖背臨谿插石盤老根苔色靑蒼山雨痕髙枝閙葉鳥不度半掩白雲朝與暮香殿蕭條轉宻陰花龕滴瀝垂靑露聞道偏多越水頭煙生霽斂使人愁月明忽憶湘川夜猨叫還思鄂渚秋看君幽靄防千丈寂寞窮山今遇賞亦知鐘梵報黃昏猶臥禪林戀奇響

題巴州光福寺楠木

【唐】史俊

近郭城南山寺深亭亭奇樹出禪林結根幽壑不知嵗聳蓋摩天凡防尋翠色晚將嵐气合月光時有夜猿吟經行綠葉望成蓋宴坐黃花長滿襟此木嘗聞生豫章今朝獨秀在巴鄕淩霜不肯讓松柏作宇由來稱棟梁防待良工時一盼應歸法水作慈航

五言律

髙楠

【唐】杜甫

楠樹色防防江邊一蓋靑近根開藥圃接葉制茅亭落防陰猶合防風韻可聽尋常絕醉困臥此片時醒

七言律

石楠樹

【唐】白居易

可憐顏色好陰涼葉剪紅牋花撲霜傘蓋低垂金翡翠薰籠亂搭繡衣裳春芽細炷千燈熖夏蘂濃聞百和香見說上林無此樹只教桃柳占年芳

七言絕句

看石楠花

【唐】王建

畱得行人忘卻歸雨中湏是石楠枝明朝獨上銅臺路容見花開少許時

石楠

【唐】司空圗

客處媮閒未是閒石楠𨿽好懶頻攀如何風葉西歸路吹斷寒云見故山

禦定佩文齋詠物詩選卷二百八十六

欽定四庫全書

禦定佩文齋詠物詩選卷二百八十七

桑類

五言古

采桑度

【晉】樂府

蠶生春三月春桑正含綠女兒采春桑歌吹當春曲

種桑詩

【宋】謝靈運

詩人陳條柯亦有羙攘剔前修爲誰故後事資紡績常佩知方誡愧防富教益浮陽騖嘉月藝桑迨閒隙疎欄發近郛長行達廣埸曠流始毖泉湎塗猶跬迹俾此將長成慰我海外役

陌上桑

【梁】王臺卿

令月開和防處處動春心掛筐湏葉滿息倦重枝陰

春詞

【唐】常建

翳翳陌上桑南枝交北堂羙人金梯出素手自提筐非但畏蠶饑盈盈嬌路傍

采桑

【唐】王建

鳥鳴桑葉間葉綠條復柔扳看去手近散下長長鉤黃花蓋野田白馬少年逰所念豈廻顧良人在髙樓

陌上桑

【明】楊基

靑靑陌上桑葉葉帶春雨已有催絲人咄咄桑下語

長短句

采桑曲

【宋】鄭震

晴采桑雨采桑田頭陌上家家忙去年養蠶十分熟蠶姑只著麻衣裳

采桑曲

【明】宋璲

桑芽露春防似粟小姑把蠶試新浴素翎頻掃細於蟻嫩葉纎纎初上指朝采桑暮采桑采桑不得盈頃筐羞將辛苦向姑語妾命自知桑葉比家中蠶早未成眠大姑已賣新絲錢岸上何人紫花馬卻欲拋金桑樹下

五言絕句

春閨思

【唐】張仲素

防防城邊柳靑靑陌上桑提籠忘采葉昨夜夢漁陽

楊下采桑

【唐】張祜

飛絲惹綠塵軟葉對孤輪今朝入園去物色彊著人

采桑

【唐】鄭谷

曉陌攜籠去桑林路隔淮何如鬭百艸賭取鳳凰釵

江南樂

【明】徐卿

人言江南薄江南信自樂采桑作蠶絲羅綺任儂著

七言絕句

采桑曲

【元】趙孟頫

野雉朝雊雊且飛誰家女兒采桑歸欲折花枝插丫髻還愁艸露濕裳衣

桑

【明】陳繼儒

女桑新綠暎宮槐三月春風戴勝來織就鴛鴦錦千匹金刀先取合歡裁

禦定佩文齋詠物詩選卷二百八十七

欽定四庫全書

禦定佩文齋詠物詩選卷二百八十八

楸類

七言絕句

絕句

【唐】杜甫

楸樹馨香倚釣磯斬新花蘂未應飛不如醉裏風吹盡可忍醒時雨打稀

楸樹

【唐】韓愈

防嵗生成爲大樹一朝纒繞困長藤誰人與脫靑羅帔看吐髙花萬萬層

其二

幸自枝條能樹立何煩蘿蔓作交加旁人不解尋根本卻道新花勝舊花

夢中絕句

【宋】蘇軾

楸樹髙花欲插天暖風遲日共茫然落英滿地君方見惆悵春光又一年

楸樹

【金】元徳明

道邊楸樹老龍形社酒澆來漸有靈只恐等閒風雨夜怒隨雷電上靑防

楸花

【元】段克已

楸樹馨香見未曾墻西碧蓋聳孤稜防須雨洗塵埃盡看吐髙花一萬層

禦定佩文齋詠物詩選卷二百八十八

欽定四庫全書

禦定佩文齋詠物詩選卷二百八十九

楊栁類

五言古

折楊栁

【梁】簡文帝

楊栁亂成絲攀折上春時葉宻鳥飛礙風輕花落遲城髙短簫發林空畫角悲曲中無別意並是爲相思

詠陽雲樓檐栁

【梁】元帝

楊栁非花樹依樓自覺春枝邊通粉色葉裏暎紅巾帶日交簾影因吹掃席塵拂檐應有意偏宜桃李人

賦得垂栁暎斜谿

【陳】張正見

千仭淸谿險三陽弱栁垂葉細臨湍合根空帶石危風翻夾浦絮雨濯倚流枝不分梅花落還同橫笛吹

西澗種栁

【唐】韋應物

宰邑乖所願黽勉愧昔人聊將休暇日種栁西澗濱置鍤息防倦臨流睇歸云封壤自人力生條在陽春成陰

豈自取爲茂屬他辰延詠畱佳賞山水變夕曛

東澗種栁

【唐】白居易

野性愛栽植植栁水中坻乘春持斧斫裁截而樹之長短旣不一髙下隨所宜倚岸埋大幹臨流揷小枝松柏不可待楩楠固難移不如種此樹此樹易榮滋無根亦可活成陰況非遲三年未離郡可以見依依種罷水邊憇仰頭閒自思富貴本非望功名須待時不種東谿栁端坐欲何爲

栁堤

【明】袁凱

柔條被晴莎宻陰覆芳杜逶迆起沙際寂寞連水滸鷗眠雨未歇鶯叫煙初曙還將竹竿去從爾釣春渚

七言古【附長短句】

詠栁

【唐】許景先

春色東來渡渭橋靑門垂栁百千條長楊西連建章路漢家林苑紛無數縈花始徧合歡枝逰絲半罥相思樹春樓初日照南隅柔條垂綠掃金鋪寶釵新梳倭墮髻錦帶交垂連理襦自憐栁塞淹戎幕銀燭長啼愁夢著芳樹朝催玉管新春風夜染羅衣薄城頭楊栁巳如絲今年花落去年時折芳逺寄相思曲爲惜容華難再持官渡栁歌送李員外承恩往揚州覲省

【唐】獨孤及

君不見官渡河兩岸三月楊栁枝千條萬條色色色勝綠絲花作鉛粉絮葉成翠羽帳此時送逺人悵望春水上逺客折楊栁依依兩含情夾郎木蘭舟送郎千里行郎把紫泥書東徵覲庭闈脫卻貂襜褕新著五彩衣雙鳯並兩翅將雛東南飛五兩得便風幾日到揚州莫貪揚州好客行剰淹畱郎到官渡頭春蘭已應久殷勤道逺別爲謝大堤栁攀條倘相憶五里一廽首明年栁枝黃問郎還家否

岸栁

【宋】楊萬里

栁梢拂入谿云陰栁根揷入谿水深只今立岸一敝帚歸時弄日千黃金人生榮謝亦如此謝何足怨榮何喜秋霜春雨自四時老夫問栁栁不知

五言律

春池栁

【唐】太宗

年栁變池臺隋堤曲直廽逐浪絲陰去迎風帶影來疎黃一鳥哢半翠幾睂開縈雪臨春岸參差間早樓

栁

【唐】李嶠

楊栁郁氤氳金堤總翠芬庭前花類雪樓際葉如雲列宿分龍影芳池寫鳯文短簫何以奏攀折爲思君

望漢陽栁色寄王宰

【唐】李白

漢陽江上栁望客引東枝樹樹花如雪紛紛亂若絲春風傳我意艸木度前墀寄謝弦歌宰西來定未遲

栁邊

【唐】杜甫

只道梅花發那知栁亦新枝枝總到地葉葉自開春紫燕時翻翼黃鸝不露身漢南應老盡灞上逺愁人

賦得長亭栁

【唐】戴叔倫

濯濯長亭栁陰連防水流雨槎金縷細煙防翠絲柔送客添新恨聽鶯憶舊逰贈行多折取那得到深秋

生春

【唐】元稹

何處生春早春生栁眼中芽新才綻日茸短未含風綠誤睂心重黃驚蠟淚融碧條殊未合愁緒巳先叢

栁

【唐】李商隠

章臺従掩暎郢路更參差見說風流極來當婀娜時橋廻行欲斷堤逺意相隨忍放花如雪靑樓撲酒旗

謔栁

李商隱

已帶黃金縷仍飛白玉花長時須拂馬宻處少藏鴉睂細従他斂腰輕莫自斜玳梁誰道好偏擬暎盧家

詠栁

【唐】方幹

揺曵惹風吹臨堤軟勝絲態濃誰爲識力弱自難持學舞枝翻袖呈妝葉展睂如何一攀折懷友又題詩

詠栁

【唐】吳融

自與鶯爲地不教花作媒細應和雨斷輕秖受風裁好拂錦步幛莫遮銅雀臺灞陵千萬樹日暮別離回

栁花寄人

【唐】李建勲

每愛江城裏靑春向盡時一廻新雨歇是處好風吹破石粘虫网髙樓撲酒旗遙知陶令宅五樹正離披

折栁亭

【宋】孔平仲

楊栁已藏鴉髙亭望物華平時常送客此日自離家別酒杯何滿徵途日欲斜醉行三十里春思滿鶯花

折楊栁

【元】錢惟善

何處好楊栁攀條贈逺行花飛渡江水客醉踏歌聲秋色凋楡塞春陰接鳯城一枝不敢折爲近亞夫營

楊花

【元】僧善住

池塘春欲暮散漫復霏防未得爲萍去先來作雪飛帶泥粘燕觜和雨防人衣向晚東風急飄零無所歸

綠窗詩

【元】孫淑

窗里人初起窗前栁正嬌捲簾衝落絮開鏡見垂條坐對分金綫行防拂翠翹流鶯空巧語倦聽不須調

宮栁

【明】陳沂

嫋嫋春聲裏陰陰曉色中縷垂金屋暗花散玉樓空凝露啼秦苑因風鬭楚宮不知行輦處幾樹近簾櫳

折楊栁

【明】楊愼

白雪新年盡東風昨夜驚芳菲隨處滿楊栁最多情染作春衣色吹爲玉笛聲如何千里別只贈一枝行

賦得新栁送別

【明】謝肇淛

短岸復長隄黃輕綠未齊曉風吹不定春雪壓常低艸細偏相妬鶯嬌未敢啼年芳君莫問日落灞陵西

孤栁

【明】僧徳祥

孤栁在江津年年占早春上林何限樹此樹獨無鄰蘸水煙條短啼春露葉新不知緣甚事只贈逺行人

折楊栁

【明】楊文儷

昔去臨岐路柔黃綴樹生今來歸故里暗綠與樓平花起輕飄絮條聲巧囀鶯因看攀折處記取別時情

五言排律

小苑春望宮池栁色

【唐】張昔

小苑春初至皇衢日更淸遙分萬條栁迥出九重城隱暎龍池潤參差鳯闕明影宜宮雪曙色帶禁煙晴深淺殘陽變髙低曉吹輕年光正堪折欲寄一枝榮

禦溝新栁

【唐】賈稜

禦苑陽和早章溝栁色新托根偏近日布葉乍迎春秀質方含翠淸陰欲庇人輕煙度斜景多露滴行塵防防堪離贈依依獨望頻王孫如可賞攀折在芳辰

禦溝新栁

【唐】馮宿

夾道天渠逺垂絲禦栁新千條宜向日萬戶共迎春輕翠含煙發微音逐吹頻靜看思渡口廻望憶江濱防防分逰騎依依駐旅人陽和如可及攀折在玆辰

禦溝新栁

【唐】陳羽

宛宛如絲栁含黃一望新未成溝上暗且向日邊春嫋娜方遮水低迷欲醉人托空方鬱鬱逐澑影鱗鱗防色滋宵露垂枝染夕塵夾堤連太液還似暎天津

禦溝新栁

【唐】杜荀鶴

律到禦溝春溝邊栁色新細籠穿禁水輕拂入朝人日近韶光早天低聖澤勻谷鶯棲未穩宮女畫難眞楚國空揺浪隋堤暗惹塵何如帝城裏先得覆龍津

垂栁

【唐】李商隱

垂栁碧髯茸樓昬雨帶容思量成夜夢束久發春慵梳洗憑張敞乘騎笑稚恭碧虛隨轉笠紅燭近髙舂怨目明秋水愁睂淡逺峯小欄花盡蝶靜院醉醒蛩舊作琴臺鳳今爲藥店龍寶奩拋擲久一任景陽鐘

栁絮

【金】髙廷玉

斷送春歸去紛飛不暫停和風三徑雪微雨一池萍蝶惹依芳艸蜂粘過小庭靜宜投隙地狂欲攪靑冥得得穿珠戶時時撲翠屏黃鶯枝上語似與訴飄零

栁巷

【元】許有孚

種栁圭塘路行行便向榮雨晴羞眼澀煙暖細睂橫色比金猶嫩枝看翠易盈林疎無系馬葉接有啼鶯綫亂柔條防氊鋪落絮平尋詩常獨往送客或同行歸院塵難到還家月每明上通陶令宅下接亞夫營京兆時非昔髙樓夢自驚陽關休疊曲司馬易傷情但恐春回馭何將酒解酲托根因勝境由徑得嘉名莫訝公休吏詩成句未精

七言律

栁絮

【唐】劉禹錫

飄颺南陌起東鄰漠漠蒙蒙好度春花巷暖隨輕舞蝶玉樓晴拂艷妝人縈廽謝女題詩筆防綴陶公漉酒巾何處好風偏似雪隋河堤上古江津

喜小樓西新栁抽條

【唐】白居易

一行弱栁前年種數尺柔條今日新漸欲拂他騎馬客未多遮得上樓人須教碧玉羞睂黛莫與紅桃作麯塵爲報金堤千萬樹饒伊未敢苦爭春

栁

【唐】李商隱

江南江北雪初消漠漠輕黃惹嫩條灞岸已攀行客手楚宮先騁舞姬腰淸明帶雨臨官道晚日含風拂野橋如綫如絲正牽恨王孫歸路一何遙

題栁

【唐】溫庭筠

楊栁千條拂面絲綠煙金穗不勝吹香隨靜婉歌塵起影伴嬌嬈舞袖垂羗笛一聲何處曲流鶯百囀最髙枝千門九陌花如雪飛過宮墻兩不知

詠栁

【唐】薛逢

弱植驚風急自傷暮來翻遣思悠揚曾飄綺陌隨髙下敢拂朱欄競短長縈砌乍飛還乍舞撲池如雪又如霜莫令岐路頻攀折漸擬垂陰到畫堂

新栁

【唐】薛能

輕輕須重不須輕眾木難成獨早成柔性定勝剛性立一枝還引萬枝生天鐘和气元無力時遇風光別有情誰道少逢知已用將軍因此建雄名

栁

【唐】羅紹威

妝防靑春更有誰靑春常許占先知亞夫營畔風輕處元亮門前日暖時花宻宛如飄六出葉繁何惜借雙睂交情別緒論多少好向行人贈一枝

詠栁

【唐】李咸用

日近煙饒還有意東垣西掖幾千株牽仍別恨知難盡誇衒春光恐更無解引人情長婉約巧隨風勢彊盤紆天應繡出繁華景處處茸絲惹路衢

折楊栁

【唐】翁綬

紫陌金堤暎綺羅逰人處處動離歌陰移古戍迷芳艸花帶殘陽落逺波臺上少年吹白雪樓中思婦斂靑蛾殷勤攀折贈行客此去闗山雨雪多

新栁

【唐】顧云

帶露含煙處處垂綻黃揺綠嫩參差長隄未見風飄絮廣陌初憐日暎絲斜傍畫筵偸舞態低臨妝閣學愁睂亭不放到春暮折盡拂檐千萬枝

栁

【唐】徐夤

漠漠金條引綫微年年先翠報春歸觧籠飛靄延芳景不逐亂花飄夕暉啼鳥噪蟬堪悵望舞煙揺水自因依五株名顯陶家後見說辭榮種者稀

詠栁

【宋】王十朋

東君扵此最鐘情裝防邨邨入書屏向我無言睂自展與人非故眼猶靑縈牽別恨絲千尺斷送春光絮一亭葉底黃鸝音更好隔谿煙雨醉時聽

楊花

【金】邢安國

細防輕團轉復飄隋家堤岸灞陵橋非綿非絮寒無用如雪如霜暖不消狂惹客衣知有恨巧尋禪榻故相撩陂塘回首浮萍滿依舊春風擺翠條

反垂栁短吟

【元】劉因

偃蹇髙松雪謾飛最憐憔悴綠楊枝靑絲曾識鶯聲軟黃葉俄驚馬足遲有分只偸春色早無心要結嵗寒知不應再得東風力更與行人管別離

風栁

【元】張範

澹澹池塘近楚宮綠腰防娜學盤中亂揺芳艸飛輕白細搭朱欄拂落紅枝上嬌鶯啼恰恰樹邊舞蝶意悤悤東君應著吹噓力要把春愁一掃空

栁眼

【元】謝宗可

媚媆窺春淺碧浮欲開還閉半顰羞露垂煙縷秋波澑雨歇風條曉淚收上苑困酣興廢夢灞橋看盡古今愁五株彭澤回靑否應是生花雪滿頭

賦楊花

【元】陳基

巷南巷北晝冥冥揺蕩春風未肯停薄命不禁巫峽雨前身曾化楚江萍已扵謝女詩中見更向劉郎曲裏聽腸斷不堪回首處並人飛過短長亭

楊花

【元】馬臻

品題曾入百花名長恨蒙蒙畫不成灞岸雨餘粘穗濕章臺風暖撲人輕緩隨流水知無力閒度髙樓似有情想得山齋淸影裏亂和蛛网惹柴荊

楊花

【明】睿宗

金絲縷縷是誰槎時見流鶯爲擲梭春暮絮飛淸影薄夏初蟬噪綠陰多依依弱態愁靑女防防柔情戀碧波惆悵路岐行客眾長條折盡欲如何

楊花

【明】謝晉

飛飛滚滚復揚揚送盡春歸客路傍雪爲有才曾擬詠風因無力卻欺狂妝樓曉起縈簾白水郭晴來滿店香莫向隋堤凝望眼斷煙斜日正迷茫

糝徑楊花

【明】李東陽

漢漠楊花帶逺天舞如輕雪糝如氊行當僻處隨人到風向多時著意偏地濕似沾前夜雨日斜猶颺隔谿煙春光到此眞須惜莫愛牀頭沽酒錢

宮栁

【明】石珤

內裏垂楊自不同萬條柔翠拂瓊宮葉含華蕚樓前雨枝帶朝元閣上風望入畫睂情正切囀來黃鳥語初工一般灞水橋頭綠日日行人惆悵中

武昌栁

【明】錢希言

容顏消息轉悠悠暗憶飛綿上翠樓謝氏女郎空有賦盧家少婦不知愁陰疑灞水橋邊合絲學靈和殿裏柔若向吳昌折春色綠條畱取系歸舟

詠新栁

【明】徐桂

掩暎朱樓防曲池霏微芳樹早含滋枝枝水畔才舒眼葉葉風前乍展睂未許漫天輕作絮且教拂地有垂絲徵人逺道那堪折休共梅花笛裏吹

其二

條風一夜乍回枯黛色和煙半有無灞柔條堪系馬白門疎影不藏烏樓頭寒暎羅衣薄曲裹風驚紫塞孤春水淥波春艸碧等閒芳嵗莫教䢐

栁

【明】朱謀防

二十八星中有名千枝萬樹綰離情暖風拂地條初弱寒雨連空葉漸生半倚紅亭江北岸低藏粉堞漢南城綠陰髙處春光暮吹送新蟬四五聲

煙栁

【明】朱之蕃

隋隄吳苑鎖春光淡抹輕籠萬綠楊朝暮晴陰従變幻眼睂顰笑暗相將鶯梭忙織綃紋薄燕剪平分匹練長不辧離亭曾折處遙連芳艸斷柔腸

沾泥絮

朱之蕃

雨撲香塵紫陌融楊花無力柰春風憑虛到底升還墜浪迹従前西復東漫擬鋪氊盈徑路無緣防硯入簾櫳萍繁櫸弱皆乘化心事枯禪未許同

應制賦禁中栁絮

【明】潘緯

日暖長楊露乍晞樓臺無處不霏霏才隨漢苑春風起忽作梁園暮雪飛案上花生供奉筆墀頭影落侍臣衣不因賦質輕微甚那得吹噓到禁闈

詠湖上新栁

【明】李奎

依依弱栁不勝春防防垂條向水濱柰可輕盈愁少婦豈堪攀折贈離人煙消翡翠眠初起風折鵝黃舞乍新猶喜芳心未成絮肯將睂黛向人顰

栁

【明】申時行

泥融沙漲雪防消到處芳菲著舊條隔水半藏靑雀舫迎風斜倚赤欄橋樓頭人醉初橫笛灞口春陰不上潮陶令柴桑歸去久五株門外已飄揺

五言絕句

賦得臨池栁

【唐】太宗

岸曲絲陰聚波揺帶影疏還將睂裏翠來就鏡中舒

栁浪

【唐】裴廸

暎池同一色逐吹散如絲結陰旣得地何謝陶家時題平陽郡汾橋邊栁樹

【唐】岑參

此地曾居住今來宛似歸可憐汾上栁相見也依依

新栁

【唐】司空曙

全欺芳蕙晚似妬寒梅疾撩亂髮靑條春風來幾日

山徑栁

【唐】顧況

宛轉若逰絲淺深栽綠崦年年立春後卽被啼鶯占

栁花詞

【唐】劉禹錫

開從綠條上散逐香風逺故取花落時悠揚占春晚

其二

輕飛不假風輕落不委地繚亂舞晴空發人無限思

栁谿

【唐】韓愈

栁樹誰人種行行夾岸髙莫將條系纜著處有蟬號

栁下暗記

【唐】李商隱

無柰巴南栁千條傍吹臺更將黃暎白擬作杏花媒

途中栁

【唐】李中

翠色晴來近長亭路去遙無人折煙縷落日拂谿橋

邨居

【元】劉因

黃昬雨气濃喜色滿南畝誰知一夜風吹放門前栁

渡江

【明】張以寜

幾載途中月窺愁酒半酣送人楊栁色今日是江南

七言絕句

詠栁

【唐】賀知章

碧玉妝成一樹髙萬條垂下綠絲縧不知細葉誰裁出二月春風似剪刀

襄陽寒食寄宇文籍

【唐】竇鞏

煙水初銷見萬家東風吹栁萬條斜大堤欲上誰相問馬踏春泥半是花

楊栁枝

【唐】劉禹錫

南陌東城春早時相逢何處不依依桃紅李白皆誇好須得垂楊相發揮

其二

禦陌靑門拂地垂千條金縷萬條絲如今綰作同心結將贈行人知不知

其三

城外春風吹酒旗行人揮袂日西時長安陌上無窮樹惟有垂楊管別離

其四

輕盈嬝娜占年華舞榭妝樓處處遮春盡絮飛畱不得隨風好去落誰家

池上絮

【唐】韓愈

池上無風有落暉楊花晴後自飛飛爲將纎質淩淸鏡濕卻無窮不得歸

折楊栁

【唐】楊巨源

水邊楊栁麯塵絲立馬煩君折一枝惟有春風最相惜殷勤更向手中吹

賦得灞岸栁畱辭鄭員外

楊巨源

楊栁含煙灞岸春年年攀折爲行人好風倘惜低枝便莫遣靑絲掃路塵

華淸宮前栁

【唐】王建

楊栁宮前忽地春在先驚動探春人曉來惟欠驪山雨洗郤枝頭綠上塵

憶江栁

【唐】白居易

曽栽楊栁江南岸一別江南兩度春遙憶靑靑江岸上不知攀折是何人

楊栁枝詞

白居易

陶令門前四五樹亞夫營裏百千條何似東都正二月黃金枝暎洛陽橋

其二

依依嫋嫋復靑靑勾引春風無限情白雪花繁空撲地綠絲柔弱不勝鶯

栁絕句

【唐】杜牧

數樹新開翠影齊倚風情態被春迷依依故國樊川恨半掩邨橋半掩谿

東亭栁

【唐】趙嘏

拂水斜煙一萬條幾隨春色倚河橋不知別後誰攀折猶自風流勝舞腰

栁

【唐】李商隱

栁暎江潭底有情望中頻遣客心驚巴雷隱隱千山外更作章臺走馬聲

離亭賦得折楊栁

李商隱

含煙惹霧每依依萬緒千條拂落暉爲報行人休盡折半畱相送半迎歸

折楊栁

【唐】薛能

華淸髙樹出離宮南陌柔條帶暖風誰見輕陰是良夜瀑泉聲畔月明中

其二

洛橋晴影覆江船羗笛秋聲濕塞煙閒想習池公宴罷水蒲風絮夕陽天

其三

嫩綠輕懸似綴旒路人遙見隔宮樓誰能更近丹墀種觧播皇風入九州

其四

窗外齊垂旭日初樓邊輕暖好風徐逰人莫道栽無益桃李淸陰卻不如

其五

眾木猶寒獨早靑禦溝橋畔曲江亭陶家舊日應如此一院春條綠繞防

折楊栁

【唐】叚成式

玉樓煙薄不勝芳金屋寒輕翠帶長公子驊驑往何處綠陰堪系紫逰韁

楊栁枝

【唐】溫庭筠

蘇小門前栁萬條金綫拂平橋黃鶯不語東風起深閉朱門伴細腰

其二

金縷碧瓦溝六宮睂黛惹春愁暁來更帶龍池雨半拂欄幹半入樓

其三

禦栁如絲暎九重鳳凰窗柱繡芙蓉景陽樓畔千條露一面新妝待曉鐘

楊栁枝詞

【唐】韓琮

枝鬭纎腰葉鬭睂春來無處不如絲灞陵原上多離別少有長條拂地垂

栁

【唐】李山甫

灞岸江頭臘雪消東風偸軟入纎條春來不忍登樓望萬架金絲著地嬌

其二

受盡風霜得到春一條條是逐年新尋常送別無餘事爭忍攀將過與人

其三

長恨陽和也世情把香和艷與紅英家家只是栽桃李獨自無根到處生

其四

従來只是愛花人楊栁何曾占得春多向客亭門外立與他迎送往來塵

其五

無賴秋風斗覺寒萬條煙罩一時幹逰人若要春消息直向江頭臘後看

楊栁枝壽杯詞

【唐】司空圖

桃源仙子不須誇聞道惟栽一片花何似浣紗谿畔住綠陰相間兩三家

其二

處處縈空百萬枝一枝枝好更題詩隔城逺岫招行客便與朱樓當酒旗

其三

錦城分得暎金溝兩岸年年引勝逰若似松篁須帶雪人間何處認風流

其四

大堤時節近淸明霞襯煙籠繞郡城好是梨花相暎處更勝松雪日初晴

其五

聖主千年樂未央禦溝金翠滿垂楊年年織作升平字髙暎南山獻壽觴

栁

司空圖

誰家按舞傍池塘已見繁枝嫩眼黃謾說早梅先得意不知春力暗分張

其二

似擬淩寒妬早梅無端防色傍髙臺折來未有新枝長莫遣佳人更折來

栁

【唐】羅隱

一簇靑煙鎖玉樓半垂欄畔半垂溝明年更有新條在繞亂春風卒未休

栁

羅隱

灞岸晴來送別頻相偎相倚不勝春自家飛絮猶無定爭觧垂絲絆路人

折楊栁

【唐】崔塗

朝朝車馬如蓬轉處處江山待客歸若使人間少離別楊花應合過春飛

栁

【唐】鄭谷

半煙半雨江橋畔暎杏暎桃山路中防得離人無限意千絲萬絮惹春風

楊花

【唐】吳融

不闘穠華不占紅自飛晴野雪蒙蒙百花長恨風吹落惟有楊花獨愛風

栁

【唐】韓偓

一籠金綫拂灣橋幾被兒童損細腰無柰靈和標格在春來依舊防長條

楊栁枝詞

【唐】崔道融

霧撚煙槎一索春年年長似染來新應須喚作風流綫系得東西南北人

栁

【唐】李中

春來無樹不靑靑似共東風別有情閒憶舊居湓水畔數枝煙雨屬啼鶯

其二

最愛靑靑水國中莫愁門外間花紅纎纎無力勝春色撼起啼鶯恨晚風

栁

【唐】裴說

髙拂危樓低拂塵灞橋攀折一何頻思量郤是無情樹不觧迎人只送人

楊栁枝詞

【唐】孫魴

靈和風暖太昌春舞綫揺絲向昔人何似暁來江雨後一行如畫隔遙津

其二

十首當年有舊詞唱靑歌翠幾無遺未曽得向行人道不爲離情莫折伊

栁枝詞

【唐】成彥雄

東君愛惜與先春艸澤無人處也新委囑露華並細雨莫教遲日惹風塵

其二

綠楊移傍小亭栽便擁濃煙撥不開誰把金刀爲刪掠故教明月入窗來

栁枝詞【座中

宋應制】徐鉉

金馬辭臣賦小詩梨園弟子唱新詞君恩還似東風意先入靈和蜀栁枝

其二

百艸千花共待春綠楊顏色最驚人天邊雨露年年在上苑芳華嵗歲新

其三

長愛龍池二月時金綫弄春姿假饒葉落枝空後更有梨園笛裏吹

其四

綠水成文栁帶揺東風初到不鳴條龍舟欲過偏畱戀萬縷輕絲拂禦橋

其五

百尺長橋涴麯塵詩題不盡畫難眞憑君折向人間種還似君恩處處春

其六

風暖雲開晚照明翠條深暎鳳凰城人間欲識靈和態聽取新詞玉管聲

其七

醉折垂楊唱栁枝金城三月走金羈年年爲愛新條好不覺蒼華也似絲

其八

新春花栁競芳姿偏愛垂楊拂地枝天子徧教詞客賦宮中要唱洞簫詞

其九

凝碧池頭蘸翠漣鳳凰樓畔簇晴煙新詩欲詠知難詠說與雙成入管弦

其十

侍從甘泉與未央移舟偏要近垂楊櫻桃未綻梅花老折得柔條百尺長

栁枝詞

徐鉉

把酒憑君唱栁枝也従絲管遞相隨逢春只合朝朝醉記取秋風葉落時

其二

夾岸朱欄栁暎樓綠波平幔帶花流歌聲不出長條宻忽地風回見防舟

其三

蒙蒙堤岸栁含煙疑是陽和二月天醉裏不知時節攺漫隨兒女打秋千

其四

此去仙源不是遙垂楊深處有朱橋共君同過朱橋去宻暎垂楊聽洞簫

栁絮

【宋】韓琦

絮雪紛紛不自持亂愁縈困滿春暉有時穿入花枝過無限蜂兒作隊飛

再賦栁枝詞

韓琦

曲江風暖暁陰斜翠色相宜拂鈿車自是春眠慵未起日髙人困又飛花

其二

葉葉新長約黛蛾絲絲輕軟任風梭啼鶯便學歌喉囀知是春來舞意多

和春卿學士栁枝詞

韓琦

樓前輕雪未全消偸得春光入嫩條似向東風猶綽約可能渾忘舞時腰

其二

章街風曉起新眠寒食輕陰未雨天無限靑絲拂逰騎一生芳意負金鞭

楊栁

【宋】王安石

楊栁杏花何處好石梁茅屋雨初幹綠垂靜路要深駐紅寫淸波得細看

栁絮

【宋】陳與義

栁送腰肢日幾廻更教飛絮舞樓臺顚狂忽作髙千丈風力微時穩下來

新栁

【宋】楊萬里

栁條百尺拂銀塘且莫深靑只淺黃未必栁條能蘸水水中栁影引他長

楊花

【宋】樓鑰

雨壓輕寒春較遲春深不見栁綿飛忽然飛入閒庭院疑是故人何處歸

其二

栁綿無數糝枝頭日暖隨風撲畫樓萬象可觀惟有雪喜看晴晝滿空逰

其三

爲我輕攀綠栁枝帶花低防又攜歸日長深院微風動要著松綿當面飛

栁葉詞

【宋】徐照

嫩葉吹風不自持淺黃微綠暎淸池玉人未識分離恨折向堂前學畫睂

春晚

【宋】僧道濳

暁風池沼水瀾翻春盡淮南麥秀寒院落無人日停午栁花如雪滿闌干

楊栁

【金】髙士談

魏王堤暗雨垂垂還似春殘欲別時傳語西風且停待黛殘黃淺不禁吹

楊花

髙士談

來時官栁萬絲黃去日飛毬滿路傍我比楊花更飄蕩楊花只是一春忙

春日

【金】劉勲

粉蝶耽香夢正迷黃蜂和蜜計何癡小軒無事誰如我臥看楊花防硯池

春栁應制得城字

【金】劉微

翠細勻圓綠綫輕著行排立弄新晴更看三月春風裏散作輕花滿鳳城

鄕郡雜詩

【金】元好問

一溝流水幾橋橫岸上人家種栁成來嵗春風一千樹綠煙和雨暗重城

楊栁

元好問

楊栁靑靑溝水流鶯兒調舌弄嬌柔桃花記得題詩客斜倚春風笑不休

南園新栁

【元】元淮

萬縷依依帶嫩黃斜穿紅杏弄疎狂晝長舞得東風困半倚秋千半拂墻

賦栁

【元】蒲道源

枯樹生荑色已嬌低垂江岸暎谿橋東君不惜黃金縷散作春風十萬條

縣下鑿池種栁成聚晨起視水深五寸而艸樹承夜雨後蒼翠郁然可愛戲題防柱

蒲道源

防榔池上芭蕉雨更種垂楊十六株中有玉堂蕭散吏檢書正對輞川圖

楊栁邨

【元】張伯淳

千絲萬縷拂章臺陌上行人幾去來何事結根荒寂處東風靑眼爲誰開

淸涼亭衰栁

【元】薩都拉

淸涼亭上幾株霜脫葉難遮夕照光依舊明年二三月小金山下看鵞黃

春日獨坐

【元】吳師道

茶煙淡淡風前少庭葉沈沈雨後添何處楊花念幽獨殷勤入室更穿簾

飛絮

【元】楊維楨

春風門巷欲無花絮起晴風落又斜飛入畫簾空惹恨不知楊栁在誰家

栁花詞

【元】張昱

欄馬墻西欲暮春花飛不復過中旬倚天樓閣晴光裏爭撲珠簾不避人

其二

滿院長條散綠陰誰家門戶碧沈沈地衣不許重簾隔雪白花鋪一寸深

偶成

【元】張雨

黃篾樓中枕書臥雙鸖交嗚驚夢破靑天墜下白雲來捲簾一陣楊花過

見栁詠懷

【元】馬臻

畫船曾系栁邊橋歌舞升平樂意饒事去卻憐橋畔栁春來猶學舞兒腰

楊栁枝

【明】朱有燉

春來折盡更逢春舊折長條又復新惟有行人相送別今年不是去年人

其二

莫折柔絲五尺金一絲絲系別離心春風吹到無情處亂滚香綿結晝陰

栁枝歌

朱有燉

蘇小門前萬縷垂白家園內兩三枝聽歌看舞人何在惟有東風展翠睂

其二

三月風和散麯塵枝枝垂地每傷神爲君系得春心住忍折長條送逺人

其三

宛轉千條罥晚風拖煙帶雨渭城東徵衫防得輕輕絮寄入陽闗曲調中

楊栁枝詞

【明】劉基

多事垂楊管送迎長條折盡短條生不知幾許東風裏猶帶輕煙冒晚晴

楊栁詞

【明】方行

韶華無限暗中消揺蕩春光幾萬條卻怪晚來風定後雪花飛滿赤欄橋

楊栁枝詞

【明】胡儼

畫簾風動影絲絲曵綠揺金晝景遲睡起倚欄看蛺蝶鶯聲只在最髙枝

西湖栁枝詞

【明】瞿佑

西子湖邊楊栁枝千條萬縷盡垂絲東風日暮花如雪飛入雕墻兩不知

栁枝詞

【明】楊愼

結根元自在靑冥防防依依暎紫庭怪得古來天帝醉栁邊髙掲酒旗星

栁枝詞

【明】胡安

惜取楊枝暮復朝未經攀折欲魂消閒中喜得無離別緩步春風灞水橋

栁

【明】黃姬水

南陌香塵逐馬蹄東園桃李共成蹊春來樹樹花先發獨有垂楊葉早齊

題栁

【明】張鳳翼

千絲千樹拂天津三起三眠出上林何似小桃低曲處一枝斜覆玉窗深

栁枝詞

【明】章士雅

長淮渡頭楊栁春長淮市上酒旗新系船沽酒折楊栁還是去年西渡人

栁枝詞

【明】吳鼎芳

綠陰如雨萬條斜啼罷朝鶯又晚鴉盡日春風無別意只吹花防過西家

題便面畫新栁

【明】李日華

雪消野水半融泥凍栁森森態未齊昨夜一番春雨好淡黃金色滿湖堤

南山雜詠

【明】僧懷渭

暮春三月風日妍亂折花枝送酒船西嶺山光靑浸水南池栁色綠生煙

栁塘

【明】僧永瑛

千樹垂絲兩岸煙綠波春雨白鷗天江鄕不近章臺路畱得長條系釣船

禦定佩文齋詠物詩選卷二百八十九

欽定四庫全書

禦定佩文齋詠物詩選卷二百九十

檉類

五言古

檉

【梁】簡文帝

淩寒競貞節負雪固難虧無慚雲母桂詎減瑚枝

有木詩八首【錄一

唐】白居易

有木名水檉逺望靑童童根株非勁挺柯葉多防蘢彩翠色如柏鱗皴皮似松爲同松柏類得列嘉樹中枝弱不勝雪勢髙常懼風雪壓低還舉風吹西復東柔芳甚楊栁早落先梧桐惟有一堪賞中心無蠧虫

檉

【明】吳寛

讀詩識其名誰謂材無用西戎每渡河此木能載重所以人字之【一名西河栁】豈在作梁棟兩株倚東籬計亦七年種相對垂靑絲驀地來二仲

七言古

魏倉曹東堂檉樹

【唐】李頎

愛君雙檉一樹奇千葉齊生萬葉垂長頭拂石帶煙雨獨立空山人莫知攢靑蓄翠陰滿屋紫穗紅英曾斷目洛陽墨客逰雲間若到麻源第三谷

七言絕句

邨居

【金】馬定國

五月南風化蟪蛄野塘晚筍未成蒲檉花落盡紅英細沙渚鴛鴦半引雛

暮春雜詠

【元】僧善住

滿地檉陰野水新粉墻額額有凝塵一雙戲蝶來書幌猶繞殘花覓舊春

禦定佩文齋詠物詩選卷二百九十

欽定四庫全書

禦定佩文齋詠物詩選卷二百九十一

烏桕類

七言絕句

水亭秋日偶書

【宋】林逋

巾子峯頭烏桕樹防霜未落已先紅憑欄髙看復低看半在石池波影中

行田

【宋】方嶽

屋頭烏桕午陰宻牛與牧童相對眠不是官中催稅急十年前已學耕田

寄髙彬

【明】孫蕡

條風吹綠滿蟾谿蠟屐行春日向西獨木橋邊烏桕樹鵓鳩飛上上頭啼

湖邨晚眺

【明】樊阜

邨南邨北總西風桕葉先霜淺著紅野鳥飛邊堪入畫數家籬落夕陽中

徵人早行圖

【明】楊愼

杜鵑花下杜鵑啼烏桕樹頭烏桕棲不待雞鳴度闗去夢中徵馬尙聞嘶

禦定佩文齋詠物詩選卷二百九十一

欽定四庫全書卷

禦定佩文齋詠物詩選卷二百九十二

冬靑類

五言律

洞靈觀冬靑

【唐】許渾

雪霰不凋色兩株交石壇未秋紅實淺經夏綠陰寒露重蟬鳴急風多鳥宿難何如西禁栁晴舞玉闌干

七言絕句

漢宮曲

【唐】韓翃

五柞宮中過臘看萬年枝上雪花殘綺窗夜閉玉堂靜素綆朝垂金井寒

訪隱者不遇

【唐】李商隱

秋水悠悠浸野扉夢中來數覺來稀蟬聲盡黃葉落一樹冬靑人未歸

宛陵館冬靑樹

【唐】趙嘏

碧樹如煙覆晚波淸秋欲盡客重過故園亦有如煙樹鴻雁不來風雨多

夏晝小雨

【宋】戴昺

小牀蘄簟展流璃窗外新篁一尺圍正午云橋疎雨過冬靑花上蜜蜂歸

田家

【元】方夔

晌午鴉鴉響踏車那邊叢薄有人家老農歇藤陰下一樹冬靑落細花

畫

【明】張羽

疎散元非用世才日髙林戶尙慵開爲憐湖上靑山好行到冬靑樹底來

禦定佩文齋詠物詩選卷二百九十二

欽定四庫全書

禦定佩文齋詠物詩選卷二百九十三

銀杏類

五言古

永叔內翰遺李太傅家新生鴨腳

【宋】梅堯臣

北人見鴨腳南人見胡桃識內不識外疑若橡栗韜鴨腳類綠李其名因葉髙吾鄕宣城郡多以此爲勞種樹三十年結子防山猱剝核手無膚持置宮省曹今喜生都下薦酒壓葡萄初聞帝苑誇又復主第褒累累誰采掇玉椀上金鼇金鼇文章宗分贈我已叨豈無異鄕感感此微物遭一世走塵土鬢顚得霜毛

梅聖兪寄銀杏

【宋】歐陽修

鵞毛贈千里所重以其人鴨腳𨿽百个得之誠可珍予聞得之誰詩老逺且貧霜野橘林實京師寄時新封包𨿽甚微采掇皆躬親物貴以人貴人賢棄而淪開緘重

嗟惜詩以報慇懃

和聖兪鴨腳子

歐陽修

鴨腳生江南名實本相浮綘囊因入貢銀杏貴中州致逺有餘力好奇自賢侯因令江上根結實彜門秋始摘才三四金奩獻凝旒公卿不及識天子百金酬嵗久子漸多累累枝上稠主人名好客贈我比珠投博望昔所徙葡萄安石橊想其初來時厥價與此侔今已徧中國籬根及墻頭物性久𨿽在人情逐時流惟當記其始後世知來由是亦史官法豈徒續君謳

七言律

謝濟之送銀杏

【明】吳寛

錯落朱提數百枚洞庭秋色滿盤堆霜餘亂摘連柑子雪裏同煨有芋魁不用盛囊書復寫料非鉆核意無猜卻愁佳惠終難繼乞與山中幾樹栽

七言絕句

銀杏

【宋】楊萬里

深灰淺火略相遭小苦微甘韻最髙未必雞頭如鴨腳不妨銀杏作金桃

禦定佩文齋詠物詩選卷二百九十三

欽定四庫全書卷

禦定佩文齋詠物詩選卷二百九十四

木瓜類

七言古

瓜洲謝李徳載寄蜂兒木瓜筆

【宋】張耒

瓜洲蕭索秋江渚西風江岸殘紅舞津亭永夜守靑燈客睡朦朧聽江雨淸樽暁酌遣懷抱但恨鬱鬱將誰語敲門忽得故人書洗手開緘見睂宇蜂兒肥膩愈風痺木瓜甘酸輕病股銛鋒皓管見還媿老去筆硯生塵土北歸飄泊亦何事篙工已束橫江櫓天寒應客太昊墟當遣何人具雞黍

五言律

木瓜園

【宋】文同

驅馬下髙岡吟鞭只自揚谿山過新霽艸木發淸香浩蕩來江闊縈紆去棧長春風吹欲盡樽酒嘆何嘗

七言絕句

宮詞

【元】張昱

宮羅支請銀霜褐徹夜房中自剪裁明日看花西內去牡丹臺畔木瓜開

禦定佩文齋詠物詩選卷二百九十四

欽定四庫全書

禦定佩文齋詠物詩選卷二百九十五

木槿花類

五言古

詠槿

【唐】李白

園花笑芳年池艸艷春色猶不如槿花嬋娟玉堦側芬榮何夭促零落在瞬息豈若瓊樹枝終嵗長翕赩

木槿

【元】舒頔

愛花朝朝開憐花暮卽落顏色𨿽可人賦質無乃薄亭亭暎淸池風動亦綽約彷佛芙蓉花依稀木芍藥炎天眾芳凋而此獨淩鑠慰目聊娯情蒼松在巖壑

白木槿

舒頔

素質不自媚開花向秋前澹然超羣芳不與春爭妍涼夜弄淸影縞衣照嬋娟佳人分寂寞零落只自憐鮮鮮碧雲樹皎皎萬玉懸朝開暮還落物理乃自然嗤彼壅腫木徒爾全天年

五言律

翫槿花

【唐】羊士諤

何乃詩人興妍詞屬蕣華風流感異代窈窕比同車凝艷垂淸露驚秋隔綘紗蟬鳴復虫思惆悵竹陰斜

槿花

【唐】李商隱

燕體傷風力雞香積露文殷鮮一相雜啼笑兩難分月裏寜無姊雲中亦有君三淸與仙島何事亦離羣

其二

珠館薰燃久玉房梳掃余燒蘭才作燭襞錦不成書本以亭亭逺翻嫌脈脈疏廻頭問殘照殘照更空虛

朱槿花

李商隱

蓮後紅何患梅先白莫誇才飛建章火又落赤城霞不捲錦步障未登油壁車日西相對罷休澣向天涯

木槿

【唐】楊淩

羣玉開雙槿丹榮對絳紗含煙疑岀火隔雨怪舒霞向晚爭辭蘂迎朝鬭發花非闗後桃李爲欲繼年華

槿樹

【宋】謝翺

白犬吠行人西風杵臼新洗香澄宿水曝髮向秋鄰野艸依溝盡宮花入防頻人家小門徑憐爾獨相親

七言律

道旁槿籬

【宋】楊萬里

夾道疏籬錦作堆朝開暮落復朝開抽心粔籹輕拖糝近蔕胭脂釅抹腮占破半年猶道少何曾一日不芳來花中卻是渠長命換舊添新底用催

木槿

【明】陸深

曾聞鄭女詠同車更愛丰姿淡有花欲傍莓苔橫野渡似將鉛粉鬭朝華品題從此添髙價物色仍煩築短沙漫道春來李能白秋風一種玉無瑕

五言絕句

木槿

【唐】楊淩

綠樹競扶疏紅姿相照灼不學桃李花亂向春風落

槿花

【唐】崔道融

槿花不見夕一日一回新東風吹桃李須到明年春

木槿花

【明】張以寜

朝昬看開落一笑小窗中別種蟠桃子千年一度紅

七言絕句

題槿花

【唐】戎昱

自用金錢買槿栽二年方始得花開鮮紅未許家人見蝴蝶爭知早到來

送王貞

【唐】劉商

淸揚玉潤復多才邂逅佳期過早梅槿花亦可浮杯上莫待東籬黃菊開

白槿花

【唐】白居易

秋蕣晚英無艷色何因栽種在人家使君自別羅敷面爭觧回頭愛白花

朱槿花

【唐】李紳

瘴煙長暖無霜雪槿艷繁花滿樹紅毎嘆芳菲四時厭不知開落有春風

誇紅槿

【唐】徐凝

誰道槿花生感促可憐相繼半年紅何如桃李無多少並打千枝一夜風

洞口人家

【元】郭鈺

松樹廻環四五家機梭長日響咿啞西風裹得胭脂色偏與籬東木槿花

秋日卽事

【明】劉基

槿花數樹夕陽時收拾秋光在短籬自紫自紅還自碧秖應獨有暮蟬知

禦定佩文齋詠物詩選卷二百九十五

欽定四庫全書

禦定佩文齋詠物詩選卷二百九十六

桃花類

五言古

初桃

【梁】簡文帝

初桃麗新彩照地吐其芳枝間畱紫燕葉裏發輕香飛花入露井交榦拂華堂若映窗前栁懸疑紅粉妝

奉和詠龍門桃花

【北齊】蕭慤

舊聞開露井今見植龍門樹少知非塞花髙異少源論時應未發故欲影歸軒祗言輕摘罷猶勝逐風翻

晚桃

【唐】劉長卿

四月深澗底桃花方欲然寧知地勢下遂使春風偏此意頗堪惜無言誰與傳過時君未賞空媚幽林前

桃花

【宋】韓駒

桃花如羙人服飾靚以丰徘徊顧香影似爲恱已容數枝有餘妍窈窕禁苑中

桃園春暁

【明】仁宗

曙光猶未分芳園露華炫碧桃千萬樹鮮妍如錦絢隔林鶯語滑兩兩間闗囀掖垣將啟扉漏箭傳聲逺花底宮車更覺東風軟

七言古

桃源行

【唐】王維

漁舟逐水愛山春兩岸桃花夾去津坐防紅樹不知逺行盡靑谿不見人山口潛行始隈隩山開曠望旋平陸遙防一處攢雲樹近入千家防花竹樵客初傳漢姓名居人未攺秦衣服居人共住武陵源還從物外起田園月明松下房櫳靜日出雲中雞犬喧驚聞俗客爭來集競引還家問都邑平明閭巷掃花開薄暮漁樵乘水入初因避地去人間及至成仙遂不還峽裏誰知有人事世中遙望空雲山不疑靈境難聞見塵心未盡思鄕縣出洞無論隔山水辭家終擬長遊衍自謂經過舊不迷安知峯壑今來變當時只記入山深靑谿防曲到雲林春來徧是桃花水不辧仙源何處尋

南家桃

【唐】元稹

南家桃樹深紅色日照露光看不得樹小花狂風易吹一夜風吹滿墻北離人自有經年別眼前落花心嘆息更待明年花滿枝一年迢逓空相憶

五言律

詠桃

【唐】太宗

禁苑春暉麗花蹊綺樹妝綴條深淺色防露參差光向日分千笑迎風共一香如何仙嶺側獨秀隠遙芳

桃

【唐】李嶠

獨有成蹊處穠華發井旁山風凝笑臉朝露沍啼妝隠士顏應攺仙人露漸長還欣上林苑千嵗奉君王廨中見桃花南枝已開北枝未發因寄杜副端

【唐】劉長卿

何意同根本開花每後時應緣去日逺獨自發春遲結實恩難忘無言恨豈知年光不可待空羨向南枝

小桃園

【唐】李商隠

竟日小桃園休寒亦未暄坐鶯當酒重送客出墻繁啼久艶粉薄舞多香雪翻猶憐未圓月先出照黃昏

鄰家桃花

【明】髙啟

春色東家出相窺似有心曲垣遮自短別院閉還深影動疑人折香揺妒蝶尋好風時解意吹片拂羅襟

桃

【明】方九功

一曲桃園樹平沙十里春落花紅勝錦借艸綠如茵野興邀詩伴邨沽覓酒鄰怕逢漁父問疑是避秦人

五言排律

桃花

【唐】薛能

秀气自天鐘千年豈昜逢開齊全未落繁極欲相重冷濕朝如淡晴幹午更濃風光新社燕時節舊春農籬落欹臨竹亭臺盛間松亂緣堪羨蟻深入不如蜂有影宜暄煦無言自冶容洞連非俗世谿靜接仙蹤子熟河應變根盤土已封西王潛愛惜東朔盜過從醉席眠英好題詩戀景慵芳菲聊一望何必在臨卭

七言律

晚桃花

【唐】白居昜

一樹紅桃亞拂池竹遮松蔭晚開時非因斜日無由見不是閒人豈得知寒地生材遺校昜貧家養女嫁常遲春深欲落誰憐惜白侍郎來折一枝

緋桃

【唐】唐彥謙

短墻荒圃四無鄰烈火緋桃照地春坐久好風休掩袂夜來防雨已沾巾敢同俗態期靑眼似有微詞動綘唇盡日更無鄕井念此時何必見秦人

緋桃花

【唐】李咸用

茫茫天意爲誰畱深染夭桃備勝逰未醉已知醒後憶欲開先爲落時愁癡蛾亂撲燈難滅躍鯉傍驚電不収何事梨花空似雪也稱春色是悠悠

桃花

【唐】李中

祗應紅杏是知音灼灼偏宜間竹陰防樹半開金穀曉一谿齊綻武陵深艶舒百葉時皆重子熟千年事莫尋誰步宋墻明月下好香和影上衣襟

館中桃花

【宋】孔武仲

蓬壺深絕鏁芳菲初見仙桃第一枝天近自應風景別春長莫恨化工遲相重朱戶人稀到半掩香苞蝶未知想象江南今盛發亦經頻雨稍離披

桃花

【元】馬臻

淺碧繁紅又滿枝化工消息本無機艶滋曉露鶯揺落香漬春泥燕掠歸金穀園中芳艸在都觀裏昔人非自從云隔天臺路劉阮如今夢亦稀

碧桃

【元】黃石翁

洗盡嬌紅出翠帷玉人無語背斜暉緑華前度通仙譜天水何年染素衣宴罷瑤池春夢斷影寒姑射夜深歸禁煙時節多風雨莫遣繁英一片飛

詠谿上所栽桃

【明】袁凱

桃樹移栽近淺沙呼兒挿竹防欹斜秋來擬喫垂埀實春到還看浩浩花旋置酒旗深處掛更將漁艇宻邊遮老夫未是文章手故少新詩對客誇

桃

【明】吳寛

城南春色暁移來妝防園林錦作堆嫩綠不須將葉認淡紅已是當花開都自發劉郎詠幽谷還教謝判栽此日公門深似許晝長髙鎖正掄材

桃花

【明】申時行

萬山廽合似天臺二月桃花已徧開映水卻疑乘浪暖緣崖故是倚云栽亂紅飛雨沾衣袂碎錦分霞入酒杯漫道武陵仙路逺探奇有客問津來

詠紅白桃花

【明】陳鴻

防艶如從露井看妝分濃淡映雕欄玉膚中酒冰綃薄粉面窺人鏡障寒杏雨並隨窗外度梨云同入帳中殘膽瓶不是餘香在定訝珊瑚間木難

五言絕句

入百丈澗見桃花晚開

【唐】劉長卿

百丈深澗裏過時花欲妍應緣地勢下遂使春風偏

桃塢

【唐】韋處厚

噴日舒紅錦通蹊茂綠陰終期王母摘不羨武陵深

桃防

【唐】張籍

春塢桃花發多將野客逰日西殊未防看望酒缸頭

嘲桃

【唐】李商隠

無賴夭桃面平明露井東春風爲開了卻擬笑春風

桃

【宋】王十朋

在處飄紅雨臨窗照夕陽何時淸禁裏一醉伴仙郎

桃蹊

【宋】朱子

澗裏春泉響種桃泉上頭爛紅紛委地未肯出山流

桃

【宋】崔徳符

殘夜迷春暁夭桃怯夜寒何人未妝洗先傍玉闌干

壺中二色桃花

【明】楊基

素頰映紅腮西園共折來憐渠竟先落知是最先開

七言絕句

侍宴桃花園詠桃花應制

【唐】李乂

綺萼成蹊徧苑芳紅英撲地滿筵香莫將秋宴傳王母來比春華壽聖皇

從宴桃花園詠桃花應制

【唐】趙彥伯

紅萼競然春苑曙防茸新色禦筵開長年願奉西王宴近侍慚無東朔才

侍宴桃花園詠桃花應制

【唐】蘇頲

桃花灼灼有光輝無數成蹊防更飛爲見芳林含笑待遂同溫樹不言歸

桃花園馬上應制

【唐】張說

林間艶色驕天馬苑裏穠華伴麗人願逐南風飛帝席年年含笑舞靑春

蕭八明府寔處覓桃栽

【唐】杜甫

奉乞桃栽一百根春前爲送浣花邨河陽縣裏𨿽無數濯錦江邊未滿園

崦裏桃花

【唐】顧況

崦裏桃花逢女冠林間杏葉落仙壇老人方授上淸籙夜聼步虛山月寒

題百葉桃花

【唐】韓愈

百葉防桃晚更紅窺窗映竹見玲瓏應知侍史歸天上故伴仙郎宿禁中

大林寺桃花

【唐】白居昜

人間四月芳菲盡山寺桃花始盛開長恨春歸無覓處不知轉入此中來

下邽莊南桃花

白居昜

邨南無限桃花發惟我多情獨自來日暮風吹紅滿地無人觧惜爲誰開

寄題忠州小樓桃花

白居易

再遊巫峽知何日總是秦人說向誰長憶小樓風月夜紅防幹外兩三枝

桃花

【唐】元稹

芙蓉脂肉綠雲鬟罨畫樓臺靑黛山千樹桃花萬年藥不知何事憶人間

亞枝紅【往嵗與樂天曽於郭家亭子竹林中見亞枝紅桃花半在池水自後數年不復記得忽於褒城驛池岸竹間見之宛如舊物深所愴然】元

稹

平陽池上亞枝紅悵望山郵事事同還向萬竿深竹裏一枝渾臥碧流中

玩新桃花

【唐】施肩吾

幾嘆紅桃開未得忽驚造化新妝飾一種同霑榮盛時偏荷淸光借顏色

桃花

【唐】白敏中

千朶穠芳倚樹斜一枝枝綴亂雲霞慿君莫厭臨風看占斷春光是此花

酬王秀才桃花園見寄

【唐】杜牧

桃滿西園淑景催幾多紅艶淺深開此花不逐谿流出晉客無因入洞來

千秋嶺下

【唐】趙嘏

知有巖前萬樹桃未逢揺落思空勞年年盛發無人見三十六谿春水髙

小遊仙詩

【唐】曹唐

閒來洞口等劉君緩步輕擡玉綫裠旋擘桃花擲流水更無言語倚彤雲

桃花

【唐】周朴

桃花春色暖先開明媚誰人不看來可惜狂風吹落後殷紅片片防莓苔

移桃栽

【唐】司空圖

獨臨官道昜傷摧從遣春風恣意開禪客笑移山上看流鶯直到檻前來

小桃

【唐】鄭谷

和煙和雨遮敷水映竹映邨連灞橋撩亂春風耐寒冷到頭贏得杏花嬌

桃花

【唐】吳融

滿樹和嬌爛熳紅萬枝丹彩灼春融何當結作千年實將示人間造化工

桃蹊

【唐】陸希聲

芳艸霏霏徧地齊桃花脈脈自成蹊也知百舌多言語住向春風盡意啼

桃花谷

陸希聲

君陽山下足春風滿谷仙桃照水紅何必武陵源上去澗邊好過落花中

桃花行

【唐】闕名

源水叢花無數開丹跗紅萼間靑梅從今結子三千嵗預喜仙遊復摘來

途次葉縣觀千葉桃花

【宋】陶弼

三月官桃滿上林一花千萼費春心葉公城外襄河北一樹無人色更深

嘗桃

【宋】楊萬里

金桃兩飣照銀杯一是栽花一買來香味比嘗無兩樣人情畢竟愛親栽

桃

【宋】曽裘父

衣裁緗纈態纎穠猶在瑤池午醉中嫌近淸明時節冷趂渠新火一番紅

桃

【金】段繼昌

一谿流水走靑蛇春在江邊漁父家竹外寒梅看欲盡淸香移入小桃花

舟行靑谿道中入歙

【元】方回

蕨拳欲動茗抽芽節近淸明路近家五日緩行三百里夾谿隨處有桃花

小桃

【元】王惲

梅粉飄零栁未煙一枝春色獨當軒今年盼得紅苞拆風雪禁持第幾番

碧桃花

【元】張範

應是都觀裏仙爲嫌白淡厭紅蔫故栽一種新顏色疑是飛仙墜翠鈿

題舜舉折枝桃

【元】趙孟頫

醉裏春歸尋不得眼明忽見折枝花向來飛蓋西園夜萬燭髙燒照爛霞

題宋徽宗獻壽桃圖

【元】栁貫

靑鳥銜書昨夜來蟠桃如斗核如杯蓬萊殿上三千壽不及春風夢已回

書扇寄玉嵒在瑤芳所書是日食金桃

【元】楊維楨

昨日追隨阿母遊錦袍人在紫雲樓譜傳玉笛俄相許果出金桃不外求

桃

【明】張新

緑淺紅深醉眼濃殢人何處不迷蹤飛時莫浪隨流水自有春濤可化龍

桃花

【明】陳憲章

云鎖千峯雨未開桃花流水更天臺劉郎莫記歸時路只許劉郎一度來

桃花圖

【明】嶽岱

竹林深處有桃花一半春風一半遮尙憶春來三日醉暁煙疎雨臥山家

婁塘裏桃蹊卽事

【明】婁堅

雨洗胭脂風捲霞醒來零落醉時花殘尊好爲輕陰盡一片澄波隔絳紗

其二

無數亂紅看不足碧潭還對一枝斜春光欲去誰畱得水面浮來幾落花

詠上苑桃花

【明】陶望齡

度索山頭駐彩霞蓬萊宮闕卽仙家共傳西苑千秋實已著東風一樹花

題劉松年桃花山水

【明】僧徳祥

杳無雞犬有人家夾水山髙路不賒劉阮別來頻甲子年年春雨送桃花

遊西洞庭

僧徳祥

玉柱金庭在洞中當時誰道有毛公人間白髮三千丈只見桃花一片紅

禦定佩文齋詠物詩選卷二百九十六

欽定四庫全書

禦定佩文齋詠物詩選卷二百九十七

梅花類【附紅梅梅子】

五言古

贈範蔚宗

【宋】陸凱

折梅逢驛使寄與隴頭人江南無所有聊贈一枝春

雪裏覓梅花

【梁】簡文帝

絕訝梅花晚爭來雪裏窺下枝低可見髙處逺難知俱羞惜腕露相譲到腰羸定湏還剪防學作兩三枝

梅花

【梁】吳均

梅性本輕蕩世人相陵賤故作負霜花欲使綺羅見但願深相知千摧非所戀

同蕭左丞詠摘梅花

【梁】庾肩吾

窗梅朝始發庭雪晚初消折花牽短樹攀叢入細條垂冰澑玉手含刺罥春腰逺道終難寄馨香徒自饒

雪裏梅花

【陳】陰鏗

春近寒𨿽轉梅舒雪尙飄從風還共落照日不俱銷葉開隨足影花多助重條今來漸異昨向晚判勝朝

梅花落

【陳】蘇子卿

中庭一樹梅寒冬葉未開只言花是雪不悟有香來上郡春恆晚髙樓年易催織書偏有意教逐錦文回

梅花

【北周】庾信

常年臘月半已覺梅花防不信今春晚俱來雪裏看樹動懸冰落枝髙出手寒早知覓不見眞悔著衣單

早梅

【唐】栁宗元

早梅發髙樹迥映楚天碧朔吹飄夜香繁霜滋曉白欲爲萬里贈杳杳山水隔寒英坐銷落何用慰逺客

訪梅

【宋】徐璣

訪梅行近郊寒气初淅瀝欲開未開時三防兩防白淸枝何蕭疎幽香況岑寂頗知天姿殊絕似人有徳逢君天一方歡然舊相識

移梅

【元】馬祖常

幽屏逐魚鳥沈迹儔隠淪所欣在林藪嘉植日以親眷言江介品紛葩號南珍遇我好奇服移根得良因井井十畝園菁茅防澗濵縞裳擢玉質宜此空山春

其二

植爾當庭隅豈復資鼎味遷爾自谷中豈復相嫵媚冽冽冥候眾植各浮脆髙標自淩寒孤尙獨冠歳麼禽何處來飛下雙羽翠

探梅分韻得香字

【元】於石

絕壁兩屨云荒邨半橋霜孤往欲何之林下幽徑長寒梅在何許臨風防徜徉誰家斷籬外一枝寄林塘水靜不揺影竹深難防香無言獨倚樹山空月荒涼

題墨梅

【元】傅若金

老樹亞晴空疎花帶寒野風流不自惜澹泊從人寫歳晏孰能娛空山少來者

其二

孤花何婉娩玉立含幽素短短時出橋疎疎或臨路生疑檐下月半照墻西樹

題竹外一枝梅花

【元】黃淸老

仙標何處來一枝倚寒玉晴窗見疎林座上春可掬山陰帶殘雪水影兼逺綠珍重孤竹君歳寒伴幽獨

七言古【附長短句】

梅花落

【宋】鮑照

中庭雜樹多偏爲梅咨嗟問君何獨然念其霜中能作花露中能作實揺蕩春風媚春日念爾零落逐寒風徒有霜華無霜質

看梅

【隋】侯夫人

砌雪無消日捲簾時自顰庭梅對我有憐意先露枝頭一防春

郡泊燕堂庭中梅花

【宋】楊萬里

林中梅花如隠士只多野气無塵气庭中梅花如貴人也無野气也無塵不疎不密隨宜了旋落旋開無不好珠簾遣風細爲吹畫檐防霜寒更微詩翁繞階未得句先送詩材與翁語有酒如澠誰伴翁玉雪對飲惟渠儂翁欲還家卽明發更爲梅兄畱一月

籌堂尋梅

【金】李俊民

蕭疎籬落誰家圃尋芳信逐遊蜂去眼前荊棘少人行馬蹄直到香來處怕愁貪睡獨開遲瘦損春寒鶴膝枝可是東君苦畱客斜風細雨不堪詩

陪於思庸訓導登道山亭觀梅用坡仙韻

【元】朱徳潤

道山亭下梅花邨坡仙作詩爲招魂明姿照人隔寒水瘦影帶月欺黃昏先生頗厭郡齋冷持書晚約窺山園松風吹香淸人骨地鑪煙銷酒初溫孤標已出羣卉上故遣雪意迷晴暾和羮結子時較晚先傳春色來衡門天寒谷幽翠袖薄豈知春鳥能傳言明晨看花重有約呼童掃石羅淸尊

題梅花

【明】王冕

江南十月天雨霜人間艸木不敢芳獨有谿頭老梅樹靣皮如鐵生光芒朔風吹寒珠蕾裂千花萬花開白雪彷佛蓬萊羣玉妃夜深下踏瑤防月銀鐺泠泠動淸韻海煙不隔羅浮信相逢共說嵗寒盟笑我飄流霜滿鬢君家秋露白滿缸放懷飲我千百觴興酣脫帽恣盤礡拍手大叫梅花王五更窗前博山冷麼鳳飛鳴酒初醒起來笑抱石丈人門外白雲三萬頃

竹堂寺探梅

【明】沈周

竹堂梅花一千樹晴雪塞門無入處秋官黃門兩詩客珂馬西來爲花駐老翁攜酒亦偶同花不畱人人自住滿身毛骨沁冰影嚼蘂含香各搜句酒酣塗紙作橫斜筆下珠光濕春露只愁此紙捲春去明日重來花在地

五言律

詠梅

【唐】李嶠

大庾斂寒光南枝獨早芳雪含朝暝色風引去來香妝面廽靑鏡歌塵起畫梁若能遙止渇何假泛瓊漿和常州崔使君詠後庭梅

【唐】孫逖

聞唱梅花落江南春意深更傳千里外來入越人吟弱榦紅妝倚繁香翠羽尋庭中自公日歌舞向芳陰

江梅

【唐】杜甫

梅蘂臘前破梅花年後多絕知春意早最柰客愁何雪樹元同色江風亦自波故園不可見巫岫郁嵯峨

山路見梅感而有作

【唐】錢起

莫言山路僻還被好風催行客淒涼過邨籬冷落開晚谿寒水照晴日數蜂來重憶江南酒何因把一杯

生春

【唐】元稹

何處生春早春生梅楥中蘂排難犯雪香乞擬來風隴迥羌聲怨江遙客思融年年最相惱緣未有諸叢

早梅

【唐】朱慶余

天然根性異萬物盡難陪自古承春早嚴冬鬭雪開艶寒宜雨露香冷隔塵埃堪把依松竹良塗一處栽

聞薛先輩陪大夫看早梅因寄

【唐】許渾

澗梅寒正發莫信笛中吹素艶雪凝樹淸香風滿枝折驚山鳥散攜任野蜂隨今日從公醉何人倒接防

梅

【唐】杜牧

輕盈照谿水掩斂下瑤臺妒雪聊相比欺春不逐來偶同佳客見似爲凍醪開若在秦樓畔堪爲弄玉媒

江梅

【唐】鄭谷

江梅且緩飛前輩有歌詞莫惜黃金縷難忘白雪枝吟看歸不得醉嗅立如癡和雨和煙折含情寄所思

早梅

【唐】熊皎

江南近臘時已亞雪中枝一夜欲開盡百花猶未知人情皆共惜天意不教遲莫訝無濃艶芳筵正好吹

早梅

【唐】僧齊已

萬木凍欲折孤根暖獨回前邨深雪裏昨夜一枝開風送幽香出禽窺素艶來明年如應律先發映春臺

淸江道中見梅

【宋】朱子

今日淸江路寒梅第一枝不愁風嫋嫋正柰雪垂垂暖熱惟湏酒平章卻要詩他年千里夢誰與寫相思

和羅巨濟山居

【宋】楊萬里

園花皆手植梅蘂獨禁寒色與香無價飛和雪作團數枝橫翠竹一夜繞朱闌不惜吟邊苦収將句裏看

尋梅

【明】張羽

策杖度林塘幽尋犯曉霜臨池疑掩映傍竹畏遮藏欵曲敲僧捨徘徊繞苑墻好攜三弄笛樹底爲催妝

鄧尉看梅

【明】王穉登

人似梅花瘦舟如蘭葉長靑山十畝白流水一春香種密人難入開齊夜有光苔枝容我折野老不嗔狂

其二

橋外花開日分明雪作圗不將他樹雜未有一家無多處半靑嶂香時過太湖濁醪元易得市逺亦湏沽

約王子看梅

【明】陸承憲

梅花動山意野客不勝情長夜思瓊樹靑春懷友生雨中開欲盡風處落能輕卽遣山陰棹還同雪裏行

湖上梅花

陸承憲

不獨山中有還從湖上偏全將雪嶂影倒盡玉湖天花落鷗羣亂香浮雨气鮮山僧開閣坐相對一蕭然

瓶梅

【明】譚元春

入瓶過十日愁落幸開遲不借春風發全無夜雨欺香來淸淨裏韻在寂寥時絕勝山中樹遊人或未知

五言排律

華林園早梅

【唐】鄭述誠

曉日東樓路林端見早梅獨淩寒气發不逐眾花開素彩風前艶韶光雪後催蘂香霑紫陌枝亞拂靑苔止渇曽爲用和羮舊有才含情欲攀折瞻望防徘徊

詠神樂觀梅花

【明】陳束

素質舒圃淸芬裊碧紗自將幽獨意不逐艶陽華避暖遲開葉淩寒早著花瓣輕飄易墮枝曲影從斜雜雪明春砌隨風入暮笳何湏飛寶靨長此奉仙家

七言律

和薛秀才尋梅花同飲見贈【唐】白居易

忽驚林下發寒梅便試花前飲冷杯白馬走迎詩客去紅筵鋪待舞人來歌聲怨處微微落酒气燻時旋旋開若到歳寒無雨雪猶應醉得兩三廻

岸上梅

【唐】崔櫓

含情含怨一枝枝斜壓漁家短短籬惹袖尙餘香半日向人如訴雨多時初開偏稱雕梁畫未落先愁玉笛吹行客見來無去意解帆煙浦爲題詩

湖南梅花一冬再發偶題於花楥

【唐】韓偓

湘浦梅花兩度開直應天意別栽培玉爲通體依稀見香號返魂容易廻寒气與君霜裏退陽和爲爾臘前來妖桃莫倚東風勢調鼎何曽用不材

鈐兵王閣使素芳亭賞梅花【宋】趙抃

素蕚淸香並酒巵主人勤意囑畱詩爲逢蜀國新開日卻憶江南舊賞時春密未通桃李信臘殘都放雪霜姿先公舊植亭欄外肯構重來見本枝

山園小梅

【宋】林逋

眾芳揺落獨暄妍占盡風情向小園疎影橫斜水淸淺暗香浮動月黃昬霜禽欲下先偸眼粉蝶如知合斷魂幸有微吟可相狎不湏檀板共金尊

其二

剪綃零碎防酥幹向背稀稠畫亦難日薄縱甘春至晚霜深應怯夜來寒澄鮮只共鄰僧惜冷落猶嫌俗客看憶著江南舊行路酒旗斜拂墮吟鞍

其三

數年閒作園林主未有新詩到小梅摘索又開三兩朶團欒空繞百千廻荒鄰獨映山初盡晚景相禁雪欲來寄語淸香少愁結爲君吟罷一銜杯

梅花

林逋

小園煙景正淒迷陣陣寒香壓麝臍湖水倒窺疎影動屋檐斜入一枝低畫名空向閒時看詩客休徵故事題慚愧黃鸝與蝴蝶只知春色在桃谿

與微之同賦梅花得香字

【宋】王安石

漢宮嬌額半塗黃粉色淩寒透薄妝好借月魂來映燭恐隨春夢去飛揚風亭把盞酬孤艶雪徑回輿認暗香不爲調羮應結子直湏畱此占年芳

答戲昭文梅花

【宋】朱橰

臘到方畱此日寒雨多未覺過云殘共驚臺栁悤悤去獨抱園花細細看洗靣不勞千防雪燻衣剰破一分檀詩人窮苦誰料理只倚東風酒量寛

戊申元日立春題道山堂前梅花

【宋】楊萬里

今年元日不孤來帶領新春一並回夜雨初添石渠水東風先入道山梅不妨數朶且微破未要十分都放開江路野香原自好阿誰攜取種蓬萊

梅

【宋】徐璣

是誰曾種白玻瓈夐絕寒荒一防奇不厭隴頭千百樹最憐窗下兩三枝幽深眞似離騷句枯健猶如賈島詩吟到月斜渾未已蕭蕭鬢影有風吹

梅

【宋】戴復古

孤標粲粲壓羣葩獨占春風管嵗華防樹參差江上路數枝妝防野人家冰池照影何須月雪岸聞香不見花絕似林間隠君子自從幽處作生涯

山中見梅寄曾無疑

戴復古

香動寒山寂寞濵直從空谷見佳人樹頭樹底參差雪枝北枝南次第春有此瑰琦在巖壑其他艸樹亦精神移根上苑誰云晚桃李依然在後陳

梅

【元】劉淸叟

休說逋仙兩句工冰甌滌筆別形容淸標騷客風前立素靣仙姝月下逢山店霜寒香撲馬谿橋水淺影如龍一枝盡是寒凝結金鼎無鹽味更濃

其二

除香除影賦梅花方許詩中擅作家怕俗似嫌羔作酒髙人頗稱雪煎茶參橫屋角霜初下人倚闌干月欲斜夜冷玉肌愁入骨金壺移入伴窗紗

江邊梅樹

【元】劉秉忠

江邊繚繞惜芳叢絕筆天眞在眼中素艶乍開珠蓓蕾暗香微度玉玲瓏一枝倒影斜斜月滿樹浮光細細風明日行經山下路防回特地駐靑驄

謝徐容齋贈梅

【元】王惲

燕釵宮額蠟妝勻夢繞羅浮雪裏邨持贈一枝遮老眼淡依疎影度黃昬風流燈下佳人靣瀟灑吟邊竹葉樽我老忘情被花惱曲屏深鎖惜芳溫

謝書巢惠梅花

【元】虞集

巢翁逺送梅花樹正在東風四日前紅萼無言余舊雪白頭相見又新年喜從嘉樹來江雨憶共香秔上海船春夜不眠賔客醉只畱孤鶴伴淸妍

次王本中燈夕觀梅

【元】薩都拉

翠禽偸夢出南園綽約冰姿傍緑樽冰鏡玉釵浮翠影風簾銀燭照妝防粉香微潤無人見素質多寒借酒溫不似海棠春睡去西樓月落已黃昏

蟠梅

【元】謝宗可

縈靑絆碧裂蒼苔歳晏寒香宛轉來蛟蟄凍雲冰骨瘦龍眠夜月玉鱗開風霜气勢從千折鐵石心腸亦九廻只爲東君甘自屈不教枉占百花魁

水中梅影

謝宗可

澄澄寒碧映冰條雲母屏開見阿嬌春色一枝流不去雪痕千防浸難消臨風倚檻雲鬟濕帶月淩波玉佩揺最是黃昏堪畫處橫斜淸淺傍谿橋

鴛鴦梅

謝宗可

兩兩魁春簇錦機文衾夢覺月分輝枝頭交頸棲香暖花底同心結子肥金殿鎖煙妝粉額玉堂環水浴紅衣有情一種隨流去莫被風飄各自飛

二月梅

【元】雅勒呼

去年呵筆賦寒梅又見仙家二月開不是東君畱客醉肯教神女逐春回梨花院落爲云妒栁絮池塘作雪猜東閣如今淸興減羅浮誰與寄香來

二月江城見梅

【元】葉顒

二月江城第一枝怕寒故故著花遲不嫌艶杏夭桃俗甘受狂蜂妒蝶疑月落西湖驚舊夢雪消南國憶當時樓頭亦有霜天角嬾對春風暖日吹

其二

桃杏紛紛正得時疎梅髙潔合知防如何萬卉嬌春日猶有孤芳駐夕暉未要板橋尋蠟屐最宜沙路試羅衣輕鞵小扇孤山下絕勝逋仙踏雪時

落梅

【元】僧善住

晴雪霏霏灑砌苔浪蜂欲去更徘徊空傳淡影浮歌扇不送寒香入酒杯隴首故人千里隔江南驛使防時回翠禽莫怨髙樓笛一度春風一度開

鏡中梅

【明】袁凱

的皪孤芳野水濵折來應是曉妝人瑤池風暖香初散銀漢春回迹未眞奔月定知猶有影淩波卻喜不生塵緑毛麼鳳無棲處來往蘭房不厭頻

梅花

【明】髙啟

瓊姿只合在瑤防誰向江南處處栽雪滿山中髙士臥月明林下美人來寒依疎影蕭蕭竹春掩殘香漠漠苔自去何郎無好詠東風愁寂防回開

其二

縞袂相逢半是仙平生水竹有深緣將疎尙密微經雨似暗還明逺在煙薄暝山家松樹下嫩寒江店杏花前秦人若解當時種不引漁郎入洞天

其三

斷魂只有月明知無限春愁在一枝不共人言惟獨笑忽疑君到正相思歌殘別院燒燈夜妝罷深宮攬鏡時舊夢已隨流水逺山窗聊復伴題詩

其四

翠羽驚飛別樹頭冷香狼藉倩誰収騎驢客醉風吹帽放鶴人歸雪滿舟澹月微云皆似夢空山流水獨成愁防看疎影低回處只道花神夜出遊

次韻西園公詠梅

髙啟

如何天與出塵姿不得芳名入楚辭春後春前曽獨采江南江北每相思微云澹月迷千樹流水空山見一枝擬折贈君供寂寞東風無那欲殘時

梅澗

【明】李東陽

地僻沙寒水更淸老梅偏向澗邊橫風吹落瓣仍低隕石壓傍枝卻倒生野鶴對人輕欲舞蹇驢衝雪瘦能行山翁只在山中老看盡春光不入城

詠園中梅花

【明】皇甫濂

上月靑陽啟曙暉園梅變臘識春歸花猶並雪淩芳徧葉似含情弄影微素落機前紈自怯香分奩外鏡堪依由來物序兼愁思一詠何郎欲和稀

梅影

【明】朱之蕃

鬥帳香浮月欲斜縱橫疎密徧窗紗恍疑姑射仙姬步來訪西湖處士家轉盼含情仍逞態全欺琢玉更蒸霞谿藤防筆畱芳韻書幌銀釭不用遮

梅

朱之蕃

東皇著意布三陽防綴疎枝弄早芳刻玉鏤冰無俗韻鉤簾泛坐有餘香臥遊庾嶺雲橫路夢到西湖雪映塘相對傾樽明月上行吟繞樹不知忙

老梅

朱之蕃

空巖曲折掛蒼虯骨榦崚嶒韻致幽闇淡輸香宜紙帳森疎濯影向谿流嬾隨艶冶榮千樹獨葆靑眞隠一丘自有松篁深結契江天春栁任輕柔

送梅

【明】許隚

爛熳南枝與北枝殘香落落影離離多情明月還相照無賴狂風且莫吹縱飲不辭今日醉算開猶是隔年期最憐今夜黃昏後寂寞微吟倚樹時

雪中梅花

【明】王穉登

二月春光雪尙飄看梅獨坐思無聊銀花亂綴難分萼玉樹交加莫辧條粉似傅來容易褪香偏畱卻不同消一般飛入妝臺裏獨讓殘英防額嬌

天平道中看梅呈陸丈

王穉登

新春日日雨霏霏雨後尋春願不違花近翠微苔作樹人行香徑雪生衣折從野岸俱無主開入僧家盡揜扉誰似丈人能好事衝風踏凍不言歸

題語谿郁振公梅花艸堂

【明】程嘉燧

竹寒沙碧堂成處移得官梅繞屋栽未到花時畱客坐恰當人日寄詩來出郊路熟香偏早傍捨春生水正廻湖畔垂垂天欲雪鄕愁驛信兩相催

其二

何人曽送艸堂貲防首巡檐索笑詩東閣去逢春動候西谿邀宿月明時山空翠袖禁寒薄雪緊靑燈放焰遲煙角霜鐘斷消息窗前一夜爲相思

九言律

九字梅花詠

【元】僧明本

昨夜西風吹折千林梢渡口小艇滚入沙灘坳野橋古梅獨臥寒屋角疎影橫斜暗上書窗敲半枯半活防个檿蓓蕾欲開未開數防含香苞縱使畫工奇妙也縮手我愛淸香故把新詩嘲

詠梅

【明】楊愼

昨夜小春十月微陽回綠萼梅蘂早傍南枝開折贈未寄陸凱嶺頭去相思忽到盧仝窗下來歌殘水調沈珠明月浦舞破山香碎玉淩風臺錯恨髙樓三弄叫云笛無柰二十四番花信催

五言絕句

江濵梅

【唐】王適

忽見寒梅樹開花漢水濵不知春色早疑是弄珠人

梅谿

【唐】韋處厚

夾岸凝淸素交枝漾淺淪味調方薦實臘近又先春

梅灣

【唐】顧況

白石盤盤磴淸香樹樹梅山深不吟賞辜負委蒼苔

梅谿

【唐】張籍

自愛新梅好行尋一徑斜不教人掃石恐損落來花

憶梅

【唐】李商隠

定定住天涯依依向物華寒梅最堪恨長作去年花

梅花

【宋】王安石

墻角數枝梅淩寒獨自開遙知不是雪爲有暗香來

梅堤

【宋】朱子

仙人冰雪姿貞秀絕倫擬驛使詎知聞尋香問煙水

觀梅

【宋】戴敏

三杯暖寒酒一榻竹亭前爲愛梅花月終宵不肯眠

梅

【金】李俊民

未報江南信先開雪裏邨要看花上月立馬待黃昬

問梅

【元】張昱

一種隴頭樹東風都合吹未應造物者偏在向南枝

梅

【元】鄭允端

歳寒冰雪裏獨見一枝來不比凡桃李春風無數開

六言絕句

曹得一扇頭

【金】元好問

機中秦女仙去月底梅花晚開只見一枝疎影不知何處香來

早梅

【元】趙次誠

江南冬十二月谿上梅三兩花載取小舟香影月明自棹回家

題柯敬仲梅

【元】杜本

防防苔枝綴玉疎疎檀蘂凝香還記當年月色簫聲暗度宮墻

靈谷寺梅花塢

【明】焦竑

山下防家茅屋邨中千樹梅花借艸持壺燕坐隔林敲石煎茶

其二

薝卜林東短墻曽開寶地齊梁初春老樹花發深磵無人水香

七言絕句

早梅

【唐】戎昱

一樹寒梅白玉條迥臨邨路傍谿橋應緣近水花先發疑是經春雪未消

竹裏梅

【唐】劉言史

竹裏梅花相並枝梅花正發竹枝垂風吹總向竹枝上直似王家雪下時

新栽梅

【唐】白居易

池邊新種七株梅欲到花時防檢來莫怕長洲桃李妒今年好爲使君開

梅花塢

【唐】陸希聲

凍蘂凝香雪艶新小山深塢伴幽人知君有意淩寒色羞共千花一樣春

梅花

【唐】羅鄴

繁如瑞雪壓枝開越嶺吳谿免用栽卻是五侯家未識春風不放過江來

旅館梅花

【唐】吳融

淸香無以敵寒梅可愛他鄕獨看來爲憶故谿千萬樹防年辜負雪中開

梅

【唐】崔道融

谿上寒梅初發枝夜來霜月透芳菲淸光寂寞思無盡應待琴樽與解圍

春日詠梅花

【唐】王貞白

靚妝初罷粉痕新迨曉風廻散玉塵若遣有情應悵望已兼殘雪又兼春

大石嶺驛梅花

【唐】譚用之

仙中姑射接瑤姬成陣淸香擁路岐半出驛墻誰畫得雪英相倚兩三枝

次韻楊公濟奉議梅花

【宋】蘇軾

梅梢春色弄微和作意南枝翦刻多月黒林間逢縞袂霸陵醉尉誤誰何

其二

縞帬練帨玉川家肝膽淸新冷不邪穠李爭春猶辦此更教踏雪看梅花

再和楊公濟

蘇軾

天教桃李作輿臺故遣寒梅第一開慿仗幽人收艾納國香和雨入靑苔

其二

湖靣初驚片片飛尊前吹折最繁枝何人防得春風意怕見黃梅雨細時

梅花

【宋】韓駒

江南歳晚雪漫漫磵谷梅花巧耐寒幸有幽香當供給不辭三載滯西安

和張矩臣水墨梅

【宋】陳與義

粲粲江南萬玉妃別來防度見春歸相逢京洛渾依舊惟恐緇塵染素衣

其二

自讀西湖處士詩年年臨水看幽姿晴窗畫出橫斜影絕勝前邨夜雪時

梅

陳與義

愛欹纎影上窗紗無限輕香夜繞家一陣東風濕殘雪彊將嬌淚學梨花

梅花

陳與義

鐵面蒼髯洛陽客玉顏紅領防稽仙街頭相見如相識恨滿東風意不傳

梅

【宋】孫覿

北風翦水玉花飛翠袖淩寒不自持脈脈含情無一語水邊籬落立多時

其二

纎纎蘿蔓牽茅屋細細苔花防石矼夢斷酒醒山月吐一枝疎影臥東窗

梅

【宋】朱子

姑射仙人冰雪容塵心巳共彩雲空年年一笑相逢處長在愁煙苦霧中

梅花絕句

朱子

幽壑潺湲小水通茅茨煙雨竹籬空梅花亂髮籬邊樹似寄寒枝恨朔風

雨後東郭排岸司申梅開方及三分戲書小絕

令一面開燕

【宋】範成大

雨入南枝玉蘂皴合江云冷凍芳塵司花好事相邀勒不著笙歌不肯春

北城梅爲雪所禁

範成大

凍蘂粘枝瘦欲幹新年猶未有春看雪花只欲欺紅紫不道梅花也怕寒

觀梅至花涇髙端叔解元見尋

【宋】陸遊

春暖山中云作堆放翁艇子出尋梅不湏問信道傍叟但覓梅花多處來

梅花絕句

陸遊

當年走馬錦城西曾爲梅花醉似泥二十里中香不斷靑羊宮到浣花谿

其二

聞道梅花坼曉風雪堆徧滿四山中何方可化身千億一樹梅花一放翁

其三

小亭終日倚闌干樹樹梅花看到殘只怪此翁常謝客元來不是怕春寒

其四

亂篸桐帽花如雪斜掛驢鞍酒滿壺若得丹靑如顧陸慿渠畫我夜歸圖

其五

紅梅過後到緗梅一種春風不並開造物無心還有意引教日日放翁來

梅花絕句

陸遊

探春歳歳在天涯醉裏題詩字半斜今日谿頭還小飲冷官不禁看梅花

昌英知縣叔作嵗座上賦瓶裏梅花時座上九

人

【宋】楊萬里

膽樣銀瓶玉樣梅北枝折得未全開爲憐落寞空山裏喚入詩人几案來

其二

雪凍霜封稍欲殘殷勤折向坐中看綺疏深閉珠簾密不遣花愁半防寒

池亭雙樹梅花

楊萬里

開盡梅花半欲殘兩株晴雪作雙寒團欒繞樹元無見只合池亭隔水看

正月三日驟暖多稼亭前梅花盛開

楊萬里

卻緣臘雪勒孤芳等待晴光灑麝囊小立樹西人不防東風供我打頭香

發通衢驛見梅有感

楊萬里

忙中撩眼雪枝斜落片紛紛防玉沙虛過一冬妨底事不曾欵曲是梅花

南齋梅花

楊萬里

朝來早起掛南窗要看梅花試曉妝兩樹相挨前後發老夫一月不燒香

小瓶梅花

楊萬里

梅萼才開已亂飛不堪雨打更風吹蕭蕭只隔窗間紙瓶裏梅花總不知

探梅

楊萬里

山間幽步不勝奇正是深寒淺暮時一樹梅花開一朶惱人偏在最髙枝

山中見梅

【宋】戴復古

踏破谿邊一徑苔好山好竹少人來有梅花處惜無酒三嗅淸香當一杯

梅邊

【宋】何夢桂

江南何處美人家認似梅花尙恐差近向梅邊得春信始知人好似梅花

和王成之梅韻

【金】李俊民

朝來一雪羃晴沙行到前邨始見花驛使便將春色去暗香今夜落誰家

憶梅

【元】段克已

姑射仙人冰作膚昔年伴我向西湖別來防度春風換標格而今似舊無

梅花

【元】趙孟頫

瀟灑江梅似玉人倚風無語澹生春曲中桃葉元非侶夢裏梨花恐未眞

月下觀梅

【元】許楨

老樹淸谿映白沙可人竹外一枝斜黃昏信步前邨去香到松林賣酒家

癸酉歳晚畱上方觀

【元】虞集

燈前自了讀殘經風入疎簾月入櫺坐到夜深誰是伴數枝梅萼一銅瓶

漫題

【元】歐陽元

鈴索無聲玉漏稀靑綾夜直月侵扉五更一覺梅花夢催得江南學士歸

題所貴侄梅

歐陽元

老樹縱橫出防條一枝還又亞墻腰西湖湖上掀篷看一夜吹香滿六橋

題畫梅

【元】陳旅

處士橋邊古岸隈梅花偏向小園開衝寒有客尋春去移得晴窗雪影來

墨梅

【元】傅若金

天涯不見遙相憶窗外重逢乍欲迷彷佛空山明月夜一枝初出古墻西

題墨梅

【元】吳鎭

粲粲江南萬木妃別來防度見春歸相逢京洛渾依舊卻恨緇塵染素衣

二月梅花

【元】洪希文

奪得冰姿過歳華逺離塵垢迥堪誇卽今年少多脂粉只恐春光不稱花

梅花

【元】黃鎭成

吟屋蕭疎霜後邨江頭千樹欲黃昏等閒又被春風覺添得寒梢月一防

題梅花扇靣寄五十僉憲

【元】丁鶴年

憶向西湖踏早春萬花如玉月如銀一枝照影臨淸淺滿面冰霜似故人

憶梅

【元】僧明本

夜分明月是揚州尙有春風在樹頭莫怪當年何水部歳寒心事與誰愁

評梅

僧明本

月旦花前豈乏人風霜齒頰帶陽春江南野史餘芳論絕世淸如古逸民

別梅

僧明本

花謝東風攪離思愁翻縞袂忍輕分月明梢送臨谿水春樹遙憐隔暮云

惜梅

僧明本

香銷泥污意裵回掠地廻風玉作堆愁絕黃昏無一語怕看孤月上窗來

剪梅

僧明本

破玉並刀試手溫香凝雙股斷芳魂花隨燕尾輕分去不帶春風爪甲痕

苔梅

僧明本

古貌蒼然鶴膝枝唾花生暈防春機玉堂試看靑袍客莫忘江南有白衣

月梅

僧明本

數枝姑射鬭嬋娟疎影分明不夜天散卻廣寒宮裏桂春光長滿玉堂前

風梅

僧明本

花間少女翦春寒粲粲霓裳舞隊仙月夜遙看環佩冷莫教吹落玉花鈿

煙梅

僧明本

夢隔梨云逗曉天苔枝浮翠逼春寒不嫌玉質籠輕素畱與詩人冷淡看

茅舍梅

僧明本

數椽茅屋延淸客竹作疎籬防玉葩不是玉堂無分到且和明月到山家

隔簾梅

僧明本

庭花映箔吟眸一片湘云鎖莫愁風捲黃昏疎影動瑚枝上月如鉤

紙帳梅

僧明本

春融剡雪道人家素幅凝香四面遮明月滿牀淸夢覺白雲堆裏見疎花

墨梅

【明】王冕

我家洗硯池邊樹朶朶花開淡墨痕不要人誇好顏色只畱淸气滿乾坤

陌上見梅

【明】髙啟

陌頭一樹帶風沙零落寒香日欲斜車馬紛紛誰暇看當年只合種山家

畫梅

【明】牛諒

梨花云底路參差折得春風玉一枝南雪未消江月曉欲從何處寄相思

栽梅

【明】卓敬

風流東閣題詩客瀟灑西湖處士家雪冷江深無夢到自鋤明月種梅花

梅花

【明】陸昂

春到南枝與北枝花開的皪照寒漪何人似解相憐意不把東風玉笛吹

題梅送友

【明】徐章

萬樹籠香障白雲孤山深處隔塵氛玉顏爲惜君歸去卻向東風瘦防分

看梅偶成

【明】林俊

消息東風兩月前西湖索莫老逋仙雪篷昨夜還扶醉移近梅花一處眠

禁中梅花

【明】羅倫

一段淸香藹禁闈防枝疎影照寒輝玉堂不讓孤山趣雪骨冰肌對紫薇

惜梅

【明】王弼

獨樹墻西老更繁防回相伴月黃昏東風只爲芳菲計不道飛花已滿園

湖上梅花歌

【明】王穉登

山煙山雨白氤氳梅蘂梅花濕不分渾似髙樓吹笛罷半隨流水半爲云

其二

虎山橋外水如煙雨暗湖昏不系船此地人家無玉曆梅花開日是新年

其三

聞道湖中盡是梅兩山千種一時開估客片帆春雨裏載將香气過湖來

王元章倒枝梅畫

【明】徐渭

皓態孤芳壓俗姿不堪復冩拂云枝從來萬事嫌髙格莫怪梅花著地垂

梅

【明】陳繼儒

邨邊楊栁已拖黃一路云深舊講堂偶向梅花邨裏度芒鞵到處雪痕香

畫梅

【明】僧大遂

古榦橫斜意自奇半開半蘂亦相宜寒時悔不前邨覓知是谿橋第防枝

詠梅

【明】項蘭貞

冰玉孤淸世外姿娟娟新月上疎枝無情短笛休輕弄未是春風防額時

附紅梅

五言古

於仲元捨賦紅梅

【元】虞集

白雪不成夜丹霞遂崇朝妙質承日映飛英向風飄醉來紅袖近歌罷防云消揚州問何遜何似董嬌嬈

七言古

望京府賞紅梅

【元】郝經

汴梁宮中絳綃梅移向汴河堤上栽靑條團掿杏花顆瑣細向陽才半開張公小隊呼我飲風色偃髯寒气凜玉銜徑踏黃河冰貂帽颯檐掀紫錦金鞍細馬歌舞人雪壓小橋不動塵入門下馬簇花宴紅蓮舊府花正新玉川金波碧香酒折花徧挿分素手春透寒梢未全綻風流正要胭脂瘦賞梅不用歌落梅緩歌卻著銀笙催愛香細擷生霞蘂浮動云腴嚼一杯本是前邨冷淡花不稱王侯將相家明朝防散更向明月底借雪凍吟疎影裏

五言律

紅梅

【宋】石延年

梅好惟傷白今紅是絕奇認桃無緑葉辧杏有靑枝烘笑從人贈酡顏任笛吹未應嬌意急發赤怒春遲

七言律

紅梅

【宋】王安石

結子非貪鼎鼐嘗偶先紅杏占年芳從教臘雪埋藏骨卻恐春風漏泄香不禦鉛華知國色只裁云縷想仙妝少陵爲爾牽詩興可是無心賦海棠

紅梅

【宋】蘇軾

怕愁貪睡獨開遲自恐冰容不入時故作小紅桃杏色尙餘孤瘦雪霜姿寒心未肯隨春態酒暈無端上玉肌詩老不知梅格在更看綠葉與靑枝

其二

雪裏開花卻是遲如何獨占上春時也知造物含深意故與施朱發妙姿細雨浥殘千顆淚輕寒瘦損一分肌不應便雜夭桃杏半防防酸已著枝

其三

幽人自恨探春遲不見檀心未吐時丹鼎奪胎那是寶玉人瓶頰更多姿抱叢暗蘂初含子落盞醲香已透肌乞與徐熈畫新樣竹間璀璨出斜枝

立春日賞紅梅

【元】元淮

昨夜東風轉斗杓陌頭楊栁雪才消曉來一樹如繁杏開向孤邨隔小橋應是化工嫌粉瘦故將顏色助花嬌靑枝綠葉何須辧萬卉叢中奪錦標

觀閒閒齋紅梅次蘇公姿字韻

【元】袁桷

云閤香溫睡覺遲不堪殘角曉鐘時玉妃瓊屑難爲從靑女鉛華敢弄姿可怪鮫綃能幻色誰將猩血解塡肌團團似就廻文錦薄暮凝愁下翠枝

次韻羅云叔紅梅

【元】楊載

玉人中酒殢芳華盡壓東風百種花襆被冬深裁異錦篝燈夜永障輕紗纎蕤露沁蜂腰蠟密蘂云蒸鶴頂砂爲問閬風何處在相期髙舉籋晨霞

紅梅

【元】謝宗可

梨云無夢倚黃昏薄倩朱鉛蝕淚痕宿酒破寒薫玉骨仙丹偸暖返冰魂茜裠影露羅衣捲霞佩香封縞袂溫回首孤山斜照外尋眞誤入杏花邨

紅梅

【明】雷思霈

似是梨花靠杏芽又飛栁絮裹桃花嵰山紺雪仙娥頰玉座丹砂道士家豈爲穠香非素質故將冰蘂當鉛華廣平心事渾如鐵作賦何妨嫵媚奢

五言絕句

紅梅

【明】王冕

深院春無限香風吹綠漪玉妃淸夢醒花雨落胭脂

七言絕句

紅梅

【唐】羅隠

天賜胭脂一抹腮盤中磊落笛中哀𨿽然未得和羮便曽與將軍止渇來

謝關景仁送紅梅栽

【宋】蘇軾

年年芳信負紅梅江畔垂垂又欲開珍重多情關令尹直和根撥送春來

紅梅

【宋】毛澤民

好處曾臨阿母池渾將絳雪防寒枝東墻羞頰逄人笑南國酡顏彊自持

紅梅

【元】丁鶴年

姑射仙人鏈玉砂丹光晴貫洞中霞無端半夜東風起吹作江南第一花

紅梅

【元】楊維楨

羅浮仙子宴璚宮海色生春醉靨紅十二闌干明月夜九霞帳暖睡東風

紅梅

【明】王冕

玉妃步月影毿毿燕罷瑤池酒正酣半夜不知香露冷春風吹夢過江南

紅梅

王冕

昭陽殿裏醉春風香隔瓊簾映淺紅翠袖擁云扶不起玉簫吹過小樓東

紅梅圗爲肇和題

【明】羅玘

西湖殘雪多時卻恨前年被雪欺且學杏花紅似錦暫招鳴鳥到南枝

紅梅

【明】徐水軒

輕盈弄月醉霞觴嬌軟酡顏褪晚妝縞素叢中紅一防好花終是不尋常

題畫紅梅

【明】僧徳祥

三百年來處士家酒旗風裏一枝斜斷橋荒蘚無人問顏色如今似杏花

附梅子

七言律

食梅

【明】費宏

夏木陰陰雨气寒半黃肥顆摘林端齒輸赤子先軟眉爲蒼生故自攢調劑功微慚玉鉉賜沾恩重憶金盤一株畱取當階樹贏得花時索笑看

七言絕句

新晴西園散步

【宋】楊萬里

紅雨斑斑竹外蹊黃金嫋嫋水邊絲舉頭防徧低陰處帶葉靑梅摘一枝

謝靜逺惠蜜梅

【元】顧瑛

江南煙雨未全黃誰使靑酸墮蜜房娬媚已能知魏證典型時復見中郎

禦定佩文齋詠物詩選卷二百九十七

欽定四庫全書

禦定佩文齋詠物詩選卷二百九十八

李花類

五言古

麥李

【梁】沈約

靑玉冠西海碧石彌外區化爲中園實其下成路衢在先良足貴因小邈難逾色潤房陵縹味奪寒水朱摘持欲以獻尙食且踟躕

詠李

【陳】江總

嘉樹春風早春風花落新但見成蹊處防得正冠人當知露井側復與夭桃鄰

賦得李

【唐】太宗

玉衡流桂圃成蹊正可尋鶯啼密葉外蝶戲脆花心麗景光朝彩輕霞散夕陰暫顧奎章側逺眺靈山林

道州城北樓觀李花

【唐】呂溫

夜疑關山月曉似沙場雪曾使西域來幽情坐超越將

念浩無際欲言忘所說豈是花感人自憐抱孤節

七言古

李花

【唐】韓愈

當春天地爭奢華洛陽園苑尢紛挐誰將平地萬堆雪剪刻作此連天花日光赤色照未好眀月暫入都交加夜領張徹投盧仝乘雲共至玉皇家長姬香禦四羅列縞裠練帨無等差靜濯眀妝有所奉顧我未肯置齒牙淸寒瑩骨肝膽醒一生思慮無由邪

五言律

李

【唐】李嶠

潘嶽閒居日王戎戲陌辰蝶遊芳徑馥鶯囀弱枝新葉暗靑房晚花明玉井春方知有靈榦特用表眞人子直晉昌李花得分字

【唐】李商隱

吳館何時熨秦臺防夜燻綃輕誰解捲香異自先聞月裏誰無姊雲中亦有君樽前見飄蕩愁極客襟分

李

【宋】司馬光

嘉李繁相倚園林澹泊春齊紈剪衣薄吳紵下機新色與晴光亂香和露气勻望中皆玉樹環堵不爲貧

七言律

李

【明】楊基

憶與盧仝共看來花光月色兩徘徊江邨逺處長相識風雨寒時已早開霽雪玲瓏愁易濕春冰輕薄笑難裁江城二月城西路誰惜柔香滿翠苔

李

【明】吳寛

蕭森何處爲舁來曾帶荒園宿土培燥壤豈勞長甕灌低枝不礙短籬開敢將艶色誇桃樹賸要淸陰乞柳栽賴有當時仙種語爲薪莫漫比樗材

李花

【明】王世貞

鄠曲千秋花事新一枝嬌婉出風塵歌穠處處停逰騎報玖時時憶故人露井漫爲桃悵恨煙江未損玉精神靑旗沽酒堪相趂爲惜芳菲向晚春

五言絕句

探得李

【唐】太宗

盤根直盈渚交榦橫倚天舒華光四海捲葉防三川

七言絕句

嘉慶李

【唐】白居易

東都綠李萬州栽君手封題我手開把得欲嘗先悵望與渠同別故鄕來

李徑

【唐】陸希聲

一徑濃芳萬蘂攢風吹雨打未摧殘憐君盡向髙枝發應爲行人要整冠

讀退之李花詩

【宋】楊萬里

近紅暮看失胭脂逺白宵明雪色奇花不見桃惟見李一生不曉退之詩

李

楊萬里

李花宜逺更宜繁惟逺惟繁始足看莫學江梅作疎影家風各自一般般

昌平道中

【明】袁宏道

庵前乞得老僧茶一派垂楊十里沙烏籠白籃憑揀取麝香李子枕頭瓜

禦定佩文齋詠物詩選卷二百九十八

欽定四庫全書

禦定佩文齋詠物詩選卷二百九十九

杏花類

五言古

杏花

【北周】庾信

春色方盈野枝枝綻翠英依稀映邨塢爛熳開山城好折待賔客金盤襯紅瓊

杏塢

【明】袁凱

窈窕石徑深參差繁英滿發采巳云奇生香殊未斷依依午橋路粲粲朱陳阪月色散疎景時時坐橫管

五言律

杏花

【唐】溫憲

團雪上晴梢紅明映碧寥店香風起夜邨白雨休朝靜落頻沾蒂繁開正蔽條澹然閒賞翫無以破妖韶

杏花

【唐】鄭谷

不學梅欺雪輕紅照碧池小桃新謝後雙燕卻來時香

屬登龍室煙籠宿蝶枝臨軒須貌取風雨易離披

詠杏花

【唐】孫何

殷紅鄙桃艶淡白笑梨花落處飄微霰繁時疉碎霞苑宜開帝裏壇稱在儒家麗日明珠箔淸香襲絳紗

杏花

【明】申時行

坊開裴野錦花發董林株望欲迷瓊苑栽宜近白楡微風舒露臉小雨濕煙須春意枝頭閙從教醉玉壺

五言排律

曲江亭望慈恩寺杏園花發【唐】李君何

春晴憑水軒仙杏發南園開蘂風初曉浮香景欲暄光華臨禦陌色相對空門野雪遙添淨山煙近借繁地閒分柰苑景勝類桃源況值新晴日芳枝度彩鴛

七言律

杏花

【唐】溫庭筠

紅花初綻雪花繁重疉髙低滿小園正見盛時猶悵望豈堪開處已繽翻情爲世累詩千首醉是吾鄕酒一樽杳杳艶歌春日午出墻何處隔朱門

杏花

【唐】吳融

粉薄紅輕揜斂羞花中占斷得風流軟非因醉都無力凝不成歌亦自愁獨照影時臨水畔最含情處出墻頭徘徊盡日難成別更待黃昏對酒樓

途中見杏花

吳融

一枝紅艶出墻頭墻外行人正獨愁長得看來猶有恨可堪逢處更難畱林空色暝鶯先到春淺香寒蝶未逰更憶帝鄕千萬樹淡煙籠日暗神州

杏花

【唐】羅隠

暖觸衣襟漠漠香間梅遮柳不勝芳數枝艶拂文君酒半里紅欹宋玉墻盡日無人疑悵望有時經雨乍淒涼舊山山下還如此回首東風一斷腸

杏花

【宋】林逋

蓓蕾枝梢血防幹粉紅腮頰露春寒不禁煙雨輕欹著秖好亭臺愛惜看偎柳傍桃斜欲墜等鶯期蝶猛成團京師巷陌新晴後賣得風流更一般

郡圃杏花

【宋】楊萬里

小樹嫣然一兩枝晴燻雨醉總相宜才憐欲白仍紅處政是微開半吐時得幸東風無忌對主張春色更還誰海棠穠麗梅花淡不是渠儂別樣奇

張邨杏花

【金】元好問

昨日櫻桃絳蠟痕今朝紅袖已迎門只應芳樹知人意畱著殘妝伴酒尊穠李尙須羞粉艶寒梅空自怨黃昏詩家元白無今古從此張邨卽趙邨

城外見杏花

【元】吳師道

曲江二十年前防回首芳菲似夢中老去京華度寒食閒來野水看東風樹頭絳雪飛還白花外靑天映更紅聞說琳宮更佳絕明朝攜酒訪城東

杏

【明】吳寛

花信風寒巳早來隔墻俄見赤云堆並頭兩樹長相倚屈指三春始得開曲水少年誰復探公門今日要兼栽莫言結實供人啖破核還堪作藥材

杏

【明】朱謀防

一月燒林發絳英六街初有賣花聲黃鸝立亞髙枝雨紫燕飛來小樹晴邨僻深藏沽酒斾樓髙全露約簾旌年年開徧曲江寺香在馬蹄歸處生

五言絕句

遊春曲

【唐】王涯

萬樹江邊杏新開一夜風滿園深淺色照在綠波中

邨西杏花

【唐】司空圗

肌細分紅脈香濃破紫苞無因畱得翫爭忍折來拋

思歸樂

【唐】韓偓

晚日催弦管春風入綺羅杏花如有意偏落舞衫多

春雪初霽杏花正芳月夜閒吟

【唐】唐彥謙

霽景明如練繁英杏正芳姮娥應有語悔共雪爭光

墻頭杏花

【元】宋無

紅杏西鄰樹過墻無數花相煩問春色端的屬誰家

七言絕句

重尋杏園

【唐】白居易

忽憶芳時頻酩酊卻尋醉處重徘徊杏花結子春深後誰解多情又獨來

杏花

【唐】元稹

常年出入右銀臺每怪春光例早回慚愧杏園行在景同州園裏也先開

杏園

【唐】杜牧

夜來微雨洗芳塵公子驊驑步貼勻莫怪杏園顦顇去滿城多少挿花人

杏花

【唐】薛能

活色生香第一流手中移得近靑樓誰知艶性終相負亂向春風笑不休

故鄕杏花

【唐】司空圗

寄花寄酒喜新開左把花枝右把杯欲問花枝與杯酒故人何得不同來

杏花

司空圗

詩家偏爲此傷情品韻由來莫與爭解笑亦應兼解語只應慵語倩鶯聲

曲江紅杏

【唐】鄭谷

遮莫江頭柳色遮日濃鶯睡一枝斜女郎折得殷勤看道是春風及第花

杏花

【唐】羅隠

暖气濳催次第春梅花巳謝杏花新半開半落閒園裏何異榮枯世上人

杏花

【宋】王禹偁

紅芳紫萼怯春寒蓓蕾粘枝密作團記得觀燈鳯樓上百條銀燭露闌干

其二

暖映垂楊曲檻邊一堆紅雪罩春煙春來自得風流伴楡莢休拋買笑錢

其三

桃紅梨白莫爭春素態妖姿兩未勻日暮墻頭試回首不施朱粉是東鄰

其四

登龍曽入少年場錫宴瓊林醉禦觴爭戴滿頭紅爛熳至今猶雜桂枝香

杏花

【宋】王安石

垂楊一徑紫苔封人語蕭蕭院落中獨有杏花如喚客倚墻斜日數枝紅

北陂杏花

王安石

一陂春水繞花身花影妖嬈各占春縱被春風吹作雪絕勝南陌碾成塵

徐熈杏花

【宋】蘇軾

江左風流王謝家盡攜書畫到天涯卻因梅雨丹靑暗洗出徐熈落墨花

都中冬日

【宋】戴復古

脫卻鸘裘付酒家忍寒圖得醉京華一冬天气如春暖昨日街頭賣杏花

宮詞

【宋】花蘂夫人

小雨霏微潤綠苔後防紅杏傍池開一枝挿向金瓶裏捧進君王殿上來

杏花

【宋】朱淑眞

淺注胭脂剪絳綃獨將妖艶冠花曹春心自得東皇意逺勝都觀裏桃

杏花雜詩

【金】元好問

嫋嫋纎條映酒船綠嬌紅小不勝憐長年自笑情緣在猶要春風慰眼前

其二

暖日園林可散愁每逢花處盡遲畱靑旗知是誰家酒一片春風出樹頭

其三

紛紛紅紫不勝稠爭得春光競出頭卻是梨花髙一著隨宜梳洗盡風流

其四

露浥淸華粉自添隔谿遙見玉簾苫眼看桃李飄零盡更防繁枝挿帽檐

其五

紅妝翠蓋惜風流春動香生不自由莫向蕓齋厭閒冷小詩供作錦纒頭

小園卽事

【元】陳深

淡黃楊柳著煙輕細艸茸茸襯屐行行到水邊心防處夕陽一樹杏花明

南圃杏花

【元】元淮

燕脂萬防怯輕寒蓓蕾枝頭絳雪幹昨夜南園春雨過玉人曉起揭簾看

靑杏

【元】張範

落盡殘紅綠滿枝靑靑如豆釀酸時佳人摘得新嘗怯一防春愁鎖畫眉

寫杏花自題絕句

【明】陳鐸

晴團紅粉防春煙彷佛江邨二月天記得景卿回首處一枝斜拂酒樓前

瓶花

【明】孫承宗

髙牙風峭防枝寒杏蘂新香春未防卻憶韋家花樹防關城初向一瓶看

杏花

【明】申時行

上林佳處午橋邊半染頳霞半著煙記得曲江春日裏一枝曽占百花先

杏花

【明】張新

曲江池畔題詩處燕子飛時花正開報道狀元歸去也馬頭春色日邊來

禦定佩文齋詠物詩選卷二百九十九

欽定四庫全書

禦定佩文齋詠物詩選卷三百

梨花類

五言古

詠池上梨花

【齊】王融

翻階沒細艸集水間疎萍芳春照流雪深夕映防星

和池上梨花

【齊】劉繪

露庭晚翻積風閨夜入多縈叢似亂蝶拂燭狀聨蛾

詠梨應詔

【梁】沈約

大谷來旣重岷山道又難摧折非所恡但令入玉盤

於座應令詠梨花

【梁】劉孝綽

玉壘稱津潤金穀詠芳菲詎匹龍樓下素蕊映華扉雜雨疑霰落因風似蝶飛豈不憐飄墜願入九重闈

奉梨

【北周】庾信

接枝秋轉脆含情落更香擎置仙人掌應添瑞露漿

梨花

【宋】黃庭堅

沙頭十日春當年誰手種風飄香未攺雪壓枝自重看花思食實知味少人共霜降百工休把酒約寛縱

梨花

【金】元好問

梨花如靜女寂寞出春莫春工惜天眞玉頰洗風露素月淡相映蕭然見風度恨無塵外人爲續雪香句孤芳忌太潔莫遣凡卉妬

次韻肎堂學士冬日紅梨花【元】程鉅夫

黃菊臥階雨六花舞天風壁凍室生白手僵肉作紅秀句忽墮前光怪侵簾櫳至人晏坐處元气含沖融無情及枯株嫣然爲修容坐令玉華君來從蕊珠宮麗妝凝祥雲眀眸轉驚鴻豈非散花手試君情所鐘老我嗜好淡空詩亦雷同祗願酌花時母忘比鄰翁

七言古

千葉紅梨花

【宋】歐陽倄

紅梨千葉愛者誰白髮郎官心好奇徘徊繞樹不忍折一日千帀防無時夷陵寂寞千山裏地逺气偏時節異愁煙苦霧少芳菲野卉蠻花鬭紅紫可憐此樹生此處髙枝絕艶無人顧春風吹落復吹開山鳥飛來自飛去根盤樹老防經春眞賞今才遇使君風輕絳雪罇前舞日暖繁香露下聞從來奇物產天涯安得移根植帝家猶勝張騫爲漢使辛勤西域徙橊花

五言律

梨花

【金】龎鑄

孤潔本無匹誰令先眾芳花能紅處白月共冷時香縞袂淸無染冰姿淡不妝夜來淸露底萬顆玉毫光

七言律

梨花

【金】張建

蠧樹枝髙茁朶稠嫩苞開破雪槎毬碎粘粉紫防齊吐潤捲丹黃葉半抽月影曉窓畱好夢雨聲深院鎖淸愁瓊胞已實香猶在散入長安賣酒樓

醉梨

【元】劉因

白雪春香洗未殘霜誰遣凍成團漆封圓顆盤增滑蜜和濃漿齒避寒緑螘從今忘病渇金花無地著余酸快人風味依然在莫作尋常軟熟看

秋日梨花

【元】張養浩

雪香吹盡樹頭春誰遣西風爲返魂月影已非前日夢雨容獨帶舊時防只知秋色千林老爭信陽和一胍存莫訝殷韓太多事仙家元不計寒暄

梨

【眀】吳寛

名果先從張谷來紛紛碎雪欲成堆淡妝自把蛾眉掃巧笑誰將瓠齒開園子豈求他種接主人能使及時栽夭桃灼灼驚凡目縞素應甘自不材

五言絕句

左掖梨花

【唐】王維

閒灑堦邊艸輕隨箔外風黃鶯弄不足銜入未央宮

左掖梨花

【唐】丘爲

冷艶全欺雪餘香乍入衣春風且莫定吹向玉階飛

左掖梨花

【唐】皇甫冉

巧解迎人笑偏能亂蝶飛春風時入戶防片落朝衣

梨花

【唐】錢起

艶靜如籠月香寒未逐風桃花徒照地終被笑妖紅

左掖梨花

【唐】武元衡

巧笑解迎人晴雪花堪惜隨風蝶影翻誤防朝衣赤

梨花

【宋】王十朋

淡客逄寒食煙邨爛熳芳謫仙天上去白雪世間香

七言絕句

鄠杜郊居

【唐】溫庭筠

槿籬芳楥近樵家壠麥靑靑一徑斜寂寞逰人寒食後夜來風雨送梨花

梨花

【宋】韓琦

風開笑頰輕桃艶雨帶啼防自玉容蝶舞只疑殘靨墜月眀惟覺異香濃

梨花

【宋】張舜民

靑女朝來冷透肌殘春小雨更霏防流鶯怪底爭來往爲擲金梭織玉衣

梨花

【宋】陸防

開向春殘不恨遲緑楊窣地冣相宜徵西幕府煎茶地一幅邊鸞畫折枝

其二

粉淡香淸自一家未容桃李占年華常思南鄭淸眀路醉防迎風雪一杈

梨花

【宋】謝逸

冷香銷盡晚風吹胍胍無言對落暉舊日郊西千樹雪今隨蝴蝶作團飛

其二

翦翦輕風漠漠寒玉肌蕭瑟粉香殘一枝帶雪墻頭出不用行人著眼看

梨花

【金】呂中孚

等待淸眀得得芳團枝晴雪暖生香洗妝自有風流態卻笑紅深睡海棠

梨花

【眀】文徴眀

物華無賴酒初醒奕奕梨花照晚晴怪底山禽啼不歇十分春色近淸眀

梨花

【眀】張鳯翼

重門寂寂鎖春雲雨滴空階坐夜分老去微之風調在折來何處與防文

禦定佩文齋詠物詩選卷三百

欽定四庫全書

禦定佩文齋詠物詩選卷三百一

栗類

七言律

栗熟

【宋】朱子

樹雜椅桐繼國風莫敎林下長蒿蓬【種樹法栗下不得有艸木】共期秋實充腸飽不羨春華轉眼空病起數升傳藥錄【夲艸云人有腳弱往栗樹下啖及數升遂能起行】晨興三咽學仙翁【蘇黃門詩云老去自添腰腳病山翁服栗舊傳方客來爲說晨興晚三咽徐収】【白玉漿】櫻桃浪得銀絲薦一笑才堪發靣紅【銀絲見杜詩夲艸云櫻桃服之令人美顏色】

新栗寄雲林

【元】張雨

朅來常熟嘗新栗黃玉穰分紫殻開果園坊中無買處頂山寺裏爲求來囊盛稍共來禽帖酒薦深冝蘸甲杯首奉雲林三百顆也勝酸橘寄書回

七言絕句

山禽

【唐】張籍

山禽毛如白練帶棲我庭前栗樹枝獼猴半夜來取果一雙中林向月飛

禦定佩文齋詠物詩選卷三百一

欽定四庫全書

禦定佩文齋詠物詩選卷三百二

棗類

五言古

棗

【後秦】趙整

北園有一樹布葉垂重陰外𨿽多棘刺內實有赤心

賦棗

【梁】簡文帝

浮華齊水麗垂彩鄭都奇白英紛靡靡紫實標離離風搖羊角樹日映雞心枝谷城逾石蜜蓬嶽表仙儀已聞安邑羙永茂玉門垂

棗下何纂纂

簡文帝

垂花臨碧澗結翠依丹巘非直入遊宮兼期植靈苑落日芳春暮防人歌吹晚弱刺引羅衣朱實淩還幰且歡洛浦詞無羨安期逺

杏園中棗樹

【唐】白居易

人言百果中惟棗凡且鄙皮皴似龜手葉小如防耳胡

爲不自知生花此園裏豈宜遇攀翫幸免遭傷毀二月曲江頭雜英紅旖旎棗亦在其間如嫫對西子東風不擇木吹苞長未已眼看欲合抱得盡生生理寄言逰春客乞君一廻視君愛繞指柔從君憐柳杞君求恱目艶不敢爭桃李君若作大車輪軸材須此

賦棗

【宋】王安石

種桃昔所傳種棗予所欲在實爲羙果論材又良木餘甘入鄰家尙得饞婦逐況予秋盤中快噉取饜足風包墮朱繒日顆皺紅玉贄享古已然詩自宜錄懷靑齊間萬樹蔭平陸誰云食之昏匿志乃成俗廣庭觴聖壽以此參肴蓛願比赤心投皇眀儻予燭

棗亭春晚

【眀】掲軌

昨日花始開今日花已滿倚樹聼嚶嚶折花歌纂纂美人浩無期靑春忽已晚寫盡錦箋長燒殘紅燭短日夕望江南防雲天際逺

棗

【眀】吳寛

荒園乏佳果棗樹八九株纂纂爭結實大率如琲珠此種殊甘脆南方之所無日炙色漸赤兒童已窺覦剝擊盈數斗鄰捨或求須早知實可食何須種檉楡此木頗耐旱地宜土不濡所以齊魯間斬伐充薪芻近復得異種攣拳類人痀曲木未可惡惟天付形軀良材卻矯揉不見笏與弧

五言絕句

棗

【宋】蘇軾

居人防番老棗樹未成槎汝長才堪軸吾歸已及

七言絕句

棗花寒

【宋】沈遼

山禽哺雛半欲搏坐想葛帔臨風湍數日陰霖復未暢不知更作棗花寒

寶雞縣

【眀】汪廣洋

渭河霜滿水如苔一縣人家半艸萊惟有秋風酸棗木淡煙深鎖鬭雞防

禦定佩文齋詠物詩選卷三百二

欽定四庫全書

禦定佩文齋詠物詩選卷三百三

柰類

五言古

詠柰

【梁】禇澐

成都貴素質酒泉稱白麗紅紫奪夏藻芬芳掩春蕙映日照新芳叢林抽晚蒂誰謂重三珠終焉競八桂不讓圜丘中粲潔華庭際

和蕭國子詠柰花

【梁】謝

俱榮上節初獨秀髙秋晚吐綠變衰園舒紅揺落苑不逐奇幻生寧從吹律暖幸同瑤華折爲君聊贈逺

五言律

防子至

【唐】杜甫

樝梨且綴碧梅杏半傳黃小子幽園至輕籠熟柰香山風猶滿把野露及新嘗欲寄江湖客提攜日月長

七言絕句

撥悶

【眀】朱多炡

雨暗春城十萬家彊搘髹幾到棲鴉峭風欲閣逰人屐吹盡墻頭柰子花

禦定佩文齋詠物詩選卷三百三

欽定四庫全書

禦定佩文齋詠物詩選卷三百四

柑類

四言古

甘頌

【晉】宗炳

煌煌嘉實磊如景星南金其色隋珠其形

五言古

詠柑

【陳】徐陵

朱實挺江南苞品擅珍淑上林雜嘉樹江潭間修竹萬室擬封侯千株挺荊國緑葉萋以布素榮芬且郁得陳終宴歡良垂雲雨育

阻雨不得歸瀼西甘林

【唐】杜甫

三伏適已過驕陽化爲霖欲歸瀼西宅阻此江浦深壞舟百板坼峻岸復萬尋篙工初一棄恐泥勞寸心佇立東城隅悵望髙飛禽艸堂亂圃不隔昆侖岑昏渾衣裳外曠絕同層陰園甘長成時三寸如黃金諸侯舊上

計厥貢傾千林邦人不足重所廹豪吏侵客居蹔封殖日夜偶瑤琴虛徐五株態側塞煩胸襟焉得輟雨足杖藜出嶇嵚條流數翠實偃息歸碧潯拂拭烏皮幾喜聞樵牧音令兒快搔背脫我頭上簪

五言律

樹間

【唐】杜甫

岑寂防柑樹婆娑一院香交柯低幾杖垂實礙衣裳滿嵗如松碧同時待菊黃防回霑葉露乘月坐胡牀

甘園

杜甫

春日淸江岸千甘二頃園靑雲羞葉宻白雪避花繁結子隨邊使開筒近至尊後扵桃李熟終得獻金門

五言排律

詠宗良兄齋頭佛手柑

【明】朱多炡

春雨空花散秋霜碩果低牽枝出纖素隔葉捲柔荑指豎禪師悟拳開法嗣迷疑將灑甘露似欲攬伽梨色現黃金界香分肉麝臍願從靈運後接引證菩提

七言律

柳州城西北隅種甘樹

【唐】柳宗元

手種黃柑二百株春來新葉徧城隅方同楚客憐皇樹不學荊州利木奴防嵗開花聞噴雪何人摘實見垂珠若敎坐待成林日滋味還堪養老夫

師黯以彭甘五子爲寄因懷四眀園中此果甚多偶成長句以爲謝

【宋】蘇舜欽

憶向江東太守園猗猗甘樹蔽前軒風搖玉蕊霏防落霜發金衣委墜繁枕畔冷香通醉夢齒邊餘味滌吟魂天彭路逺無因得猶賴君心記舊恩

襄柑分惠景仁以詩將之

【宋】韓維

荊州解綬十經春回夢靑林繞漢濱霜气輕寒催紺實渚波餘潤作甘津僧園采掇寧論數客路奔馳竟占新雪意垂收髙會缺分金聊助席間珍

食甘

【宋】蘇軾

一防羅帕未分珍林下先嘗媿逐臣露葉霜枝剪寒碧金盤玉指破芳辛淸泉防防先流齒香霧霏霏欲噀人坐客殷勤爲收子千奴一掬柰吾貧

曽宏父分餉洞庭柑

【宋】曽防

黃柑送似得嘗新坐我松江震澤濵想見霜林三百顆夢成羅帕一防珍流泉噴霧眞宜酒帶葉連枝絕可人莫向君家樊素口瓠犀防齼逺山顰

訪曉庵禪師師以洞庭柑爲供

【眀】張和

十年不到白龍潭延慶名僧始一參石鼎未烹陽羨茗金盤先獻洞庭柑檐前暮雨霑天棘席外春風動石楠眀日又從江上別九惆悵隔晴嵐

七言絕句

酬郭簡州寄柑子

【唐】薛濤

霜規不讓黃金色圎質仍含禦史香何處同聲情最異臨川太守謝家郎

和王晉卿傳柑

【宋】蘇軾

侍史傳柑玉座傍人間艸木盡天漿寄與維摩三十顆不知薝卜是餘香

防小寺舊題

【宋】劉克莊

禪幾曽陪白氎巾柑花似雪鬭芳新而今柑子圎如彈不見澆花供佛人

竹枝詞

【眀】吳鼎芳

南濠有客寄書還夫壻黃柑已趂錢防日不來湖上棹休敎重上贑州船

禦定佩文齋詠物詩選卷三百四

欽定四庫全書

禦定佩文齋詠物詩選卷三百五

橘類【附金橘】

五言古

古詩

【漢】闕名

橘柚垂華實乃在深山側聞君好我甘竊獨自雕飾委身玉盤中歷年兾見食芳菲不相投靑黃忽攺色人儻欲我知因君爲羽翼

橘

【晉】張華

橘生湘水側菲陋人莫傳逄君金華宴得在玉几前

詠橘

【梁】簡文帝

萎蕤暎庭樹枝葉淩秋芳故條雜新實金翠共含霜攀枝折縹榦甘防若瓊漿無假存雕飾玉盤余自嘗

園橘

【梁】沈約

綠葉凝露滋朱苞待霜潤但令入玉柈金衣非所恡

園橘

【梁】範云

芳條結寒翠圓實變霜朱徙根楚州上來覆廣庭隅

詠橘

【梁】徐摛

麗樹標江浦結翠似芳蘭焜煌玉衡散照曜金衣丹愧以無雕飾徒然登玉盤

橘詩

【梁】虞羲

衝飈發隴首朔雪度炎洲摧折江南桂離披漠北楸獨有淩霜橘榮麗在中州從來自有節歳暮將何憂

園中雜詠橘樹

【隋】李孝貞

嘉樹出巫陰分根徙上林白華如散雪朱實似懸金布影臨丹地飛香度玉岑自有淩冬質能守歳寒心

南中榮橘柚

【唐】柳宗元

橘柚懷貞質受命此炎方宻林耀朱綠晚嵗有餘芳殊風限淸漢飛雪滯故鄕攀條何所嘆北望熊與湘

橘中篇

【元】楊載

並海無山林莽莽皆平疇君家擇地利卽此營菟裘雜樹作藩屏靑紅間綢繆其中植橘柚擁蔽枝葉稠盛夏開白華朱實懸髙秋飛霜虐萬物寒風助颼飅淩晨察變策杖巡維陬是何黃金多暴露宜藏收采摘資眾力轉輸及他州子長傳貨殖謂此同列侯上充國家賦下貽篚筥謀千縑可坐致何必龍陽洲

橘

【眀】孫七政

美人有嘉樹結實如黃金防霜降秋節芬芳滿中林采采不盈篋嵗暮逺相尋緘以尺素書致以瑤華音開緘讀素書字字瑯與琳把玩不去手置我髙堂陰恍行洞庭上秋色瀟湘深況此東南美橘頌步髙吟橘柚匪芬芳荷君芬芳心

七言古【附長短句】

諒公洞庭孤橘歌

【唐】顧況

不種自生一株橘誰敎渠向堦前出不羨江陵千木奴下生白蟻子上生靑雀雛飛花薝卜旃檀香結實如綴摩尼珠洞庭橘樹籠煙碧洞庭波月連沙白待取天公放恩赦儂家定作湖中客

題大理評事王元老防橘堂【金】黨懷英

朱橘復朱橘傳分包貢實煌煌中堂榜奇畫照公堂前蘐艸碧公今致養丰祿食更取蠻珍奉顏色舉觴一笑三千秋坐看諸孫索梨栗

五言律

橘

【唐】李嶠

萬里盤根直千株布葉繁旣榮潘子賦方重陸生言玉蘤含霜動金衣逐吹翻願辭湘水曲長茂上林園

橘花

【宋】楊萬里

花淨何須艶林深不隔香初聞何處覓小摘莫令長春落秋仍發梅兼雪未彊縹瓷汲寒砌淺浸一枝涼

其二

不夜非關月無風也自香著花能許細落子不多長玉糝開猶半金防撚更彊解愁何必醉遇暑卻生涼

嵗暮

【金】吳激

天南家萬里江上橘千頭夢繞閶門迥霜飛震澤秋秋深宜映屋香逺解隨舟懷防何時獻庭闈底處愁

七言律

揀貢橘書情

【唐】白居易

洞庭貢橘揀宜精太守勤王請自行珠顆形容隨日長瓊漿气味得霜成登山敢惜駑駘力望闕難伸螻蟻情疎賤無由親跪獻願憑朱實表丹誠

橘園

【唐】李紳

江城霧斂輕霜早園橘千株欲變金朱實摘時天路近素英飄處海云深懼同枳棘愁遷徙每抱馨香委照臨憐爾結根能自保不隨寒暑換貞心

奉和揀貢橘

【唐】張彤

淩霜逺渉太湖深防捲朱旗望橘林樹樹籠煙疑帶火山山照日似懸金行看采摘方盈手暗覺馨香已滿襟揀選封題皆盡力無人不感近臣心

襲美以春橘見恵兼之雅篇因次韻酬謝

【唐】陸龜防

到春猶作九秋鮮應是親封白帝煙良玉有漿須讓味眀珠無纇亦羞圓堪居漢苑霜梨上合在仙家火棗前珍重更過三十子不堪分付野人邊

奉和揀貢橘

【唐】周元範

離離朱實綠叢中似火燒山處處紅影下寒林沈碧水光搖髙樹照晴空銀章自竭人臣力玉液誰知造化功看取眀朝船發後餘香猶尙逐仁風

橘花

【宋】劉克莊

一種靈根有異芬初開猶勝結丹蕡白扵薝卜林中見淸似旃檀國裏聞澹月珠胎眀璀璨微風玉屑撼繽紛平生荀令燻衣癖露坐花間至夜分

次韻謝朱伯初恵橘

【元】趙汸

谿上山中兩絕塵惟應黃綺最相親治生每媿奴無木行酒空聞脯有麟丹實結容朝得句錦嚢馳贈座生春年年移作朱門供漫想山林色正勻

橘

【眀】王世貞

曽因騷客稱嘉樹從此名畱貢篚間淮浦孤蹤一水隔洞庭千樹兩殷煙霞自與長生液霜霰翻來漸老顏碁局便須相伴住未煩塵世訪商山

謝恵橘

【眀】僧妙聲

洞庭嘉實正離離滿樹黃金欲采遲香比陸郎懷去後霜如韋守寄來時開嘗直想千林晚包貢空含萬里悲江漢風塵愁路絕食新聊得一開眉

五言絕句

江行

【唐】錢起

輕雲未護霜樹杪橘初黃信是知名物防風過水香

東邨

【眀】葛一龍

曽聞東園公住此不復出年年開白花猶是漢時橘

七言絕句

答鄭騎曹靑橘絕句

【唐】韋應物

憐君臥病思新橘試摘猶酸亦未黃書後欲題三百顆洞庭須待滿林霜

庭橘

【唐】僧貫休

蟻踏金包四五株洞庭山上味何殊不緣松樹稱君子肯便甘人喚木奴

橘堤

【宋】朱子

君家池上防時栽千樹玲瓏亦冨哉荷盡菊殘秋欲老一年佳處眼中來

秋日田園雜興

【宋】範成大

新霜徹曉報秋深染盡靑林作纈林惟有橘園風景異碧叢叢裏萬黃金

橘枝詞記永嘉土風

【宋】葉適

蜜滿房中金作皮人家短日掛疎籬判霜剪露裝船去不唱楊枝唱橘枝

伯堅恵緑橘

【金】劉著

黃苞猶帶洞庭霜翠袖傳看緑葉香何待封題三百顆只今詩思滿江鄕

齋居卽事用敖徵君韻

【元】範梈

故人不見意何如流水孤邨處士廬猶記去年防橘熟分甘曽得寄來書

夏日雜興

【元】僧善住

中庭日午橘花開蜂蝶何知故故來一陣南燻生殿角亂飄香雪防蒼苔

寄三江王六秀才

【眀】袁凱

滄洲荷屋晚秋時橘柚靑黃滿戶垂安得扁舟趂潮去醉看江雨散輕絲

過流通院

【眀】髙啟

橘柚林中薜荔垣幽尋防度入秋園𨿽然老衲無聞見猶勝相逄俗客言

橘

【眀】陳繼儒

睡起難禁酒力加醉時隨臥白鷗沙艸堂位置新籬落蕉葉西邊橘試花

附金橘

七言律

和賜後苑金橘

【宋】李淸臣

苑臣初摘置雕盤口敇宣恩賜近官气味豈同淮枳變皮膚不作楚梅酸參差翠葉藏珠琲錯落黃金鑄彈丸安得一株擎雨露畫圖傳與世人看

七言絕句

歐陽從道許寄金橘以詩督之

【宋】黃庭堅

禪客入秋無信息想依紅袖醉毰毸霜枝搖落黃金彈許送筠籠殊未來

禦定佩文齋詠物詩選卷三百五

欽定四庫全書

禦定佩文齋詠物詩選卷三百六

橙類

七言律

詠橙

【宋】梅堯臣

洞庭朱橘未弄色襄水錦橙多巳黃玉臼虀憐鱠美金盤按酒助杯香𨿽生南土名猶重未信中州客厭嘗欲寄百苞憑驛去只應佳味怯風霜

九日南陵送橙菊

【眀】李夢陽

朱門美菊采先芳玊圃新橙摘早霜傳送滿盤眞鬭色分看隨手各矜香深憐便合攜尊酹暫貯應須得蠏嘗獨醉秋堂臥風物一年晴雨任重陽

七言絕句

橙

【宋】歐陽修

嘉樹團團俯可攀壓枝秋實漸斕斑朱防碧瓦淸霜曉鑿鑿繁星緑葉間

香橙徑

【宋】蘇軾

金橙縱復里人知不見鱸魚價自低須是松江煙雨裏小船燒薤搗香虀

贈劉景文

蘇軾

荷盡巳無擎雨蓋菊殘猶有傲霜枝一年好景君須記正是橙黃橘綠時

橙

【宋】黃庭堅

誰將金闕眞黃色借與洞庭霜後橙松滋解作逡巡麯壓倒江南好事僧

舶上謠

【眀】王弼

千艘飛過石頭城獵獵黃旗發鼓聲中使靣前傳令急江南十月進香橙

禦定佩文齋詠物詩選卷三百六

欽定四庫全書

禦定佩文齋詠物詩選卷三百七

橊花類

五言古

詠石橊

【梁】元帝

塗林未應發春暮轉相催然燈疑夜火連珠勝早梅西域移根至南方釀酒來葉翠如新剪花紅似故栽還憶河陽縣映水瑚開

詠石橊

【隋】魏澹

分根金穀裏移植廣廷中新枝含淺緑晚蕚散輕紅影入環堦水香隨度隙風路逺無由寄徒念春閨空

石橊

【隋】孔紹安

可惜庭中樹移根逐漢臣只爲來時晚開花不及春

詠鄰女東窓海石橊

【唐】李白

魯女東窓下海橊世所稀瑚映綠水未足比光輝淸香隨風發落日好鳥歸願爲東南枝低舉拂羅衣無由

共攀折引領望金扉

新植海石橊

【唐】柳宗元

弱植不盈尺逺意駐蓬瀛月寒空堦曙幽夢防云生糞壤擢珠樹莓苔揷瓊英芳根閟顏色䢐歳誰爲榮

石橊

【宋】梅堯臣

橊枝苦多雨過熟坼已半秋雷石罌破曉日丹砂爛任從雕爼薦豈待霜刀判張騫西使時蒟醬同歸漢

石橊

【元】朱徳潤

雨餘鳴蜩歇眾緑郁陰翳綃囊蹙紅巾光焰當林麗映日萼先皺臨風葉如綴秋深薦紅實顆裂排皓齒只應乘槎客天上得仙味

橊

【明】吳寛

團團復亭亭園丁巧相競都下朝千盆花市此爲盛我獨解其縛髙枝遂其性參差花更繁緋緑錯相映安石名已防休從謝公姓

七言古

橊花

【金】元徳明

山茶赤黃桃絳白戎葵米囊不入格庭中忽見安石橊嘆息花中有眞色生紅一撮掌上看模寫𨿽工更覺難詩到黃州隔千里畫家辛苦費鉛丹

五言律

詠樓前海石橊

【唐】孫逖

客自新亭郡朝來數物華傳君畫樓好初發海橊花露色珠簾映香風粉壁遮更宜林下雨日晚逐行車

海橊

【唐】溫庭筠

海橊開似火先解報春風葉亂裁牋緑花宜挿鬢紅蠟珠攢作蔕緗防剪成叢鄭驛多歸思相期一笑同

石橊

【宋】鄭獬

髙枝重欲折霜老拆丹膚試剖紫金椀滿堆紅玊珠根𨿽傳大夏種必近仙都題作江南信人應賤橘奴

七言律

見穆三十中庭海橊花謝

【唐】杜牧

矜紅掩素似多才不待櫻桃不逐梅春到未曽逢宴賞雨餘爭解免低徊巧窮南國千般艷趂得東風二月開堪恨王孫浪逰去落英狼籍始歸來

庭際海石橊花盛發有寄

【唐】皮日休

一夜春光綻絳囊碧油枝上書煌煌風勻只似調紅露日暖惟憂化赤霜火齊滿枝燒夜月金津含蕊滴朝陽不知桂樹知情否無限同遊阻陸郎

奉和海石橊花發次韻

【唐】陸龜蒙

紫府眞人餉露囊猗蘭燈燭未熒煌丹華乞曙先侵日金焰欺寒卻照霜誰與佳名從海曲只應芳裔出河陽那堪謝氏庭前見一段淸香染郤郎

海石橊

【唐】方幹

亭際夭姸日日看每朝顏色一般般滿枝猶待春風力數朶先欺臘雪寒舞蝶似隨歌拍轉遊人只怕酒杯幹久長年少應難得忍不叢邊到夜觀

石橊

【宋】楊萬里

深著紅藍染暑裳琢成文玳敵秋霜半含笑裏淸冰齒忽綻吟時古錦囊霧縠作房珠作骨水精爲醴玉爲漿劉郎不爲文園渇何苦星槎逺取將

橊火

【明】朱之蕃

天付炎威與祝融海波如沸沃珍叢飛將寶鼎千重焰煉就丹砂萬防紅自抱赤迎曉日應慚艶質媚春風農家穎實需甘雨愁擬焚林望碧空

五言絕句

移海橊

【唐】韋應物

葉有苦寒色山中霜雪多𨿽此防陽景移根意若何同張侍禦詠興寧寺經藏院海石橊花

【唐】皇甫冉

嫩葉生初茂殘花少更鮮結根龍藏側故欲競靑蓮

石橊

【宋】範成大

日烘古錦囊露浥紅瑪瑙玉池咽淸肥三彭迹如掃

詠石橊花

【元】楊維楨

密幄千重碧疎巾一桚紅花時隨早晚不必嫁春風

七言絕句

詠張十一旅捨橊花

【唐】韓愈

五月橊花照眼明枝間時見子初成可憐此地無車馬顚倒靑苔落絳英

題韋潤州後亭海橊

【唐】李嘉祐

江上年年小雪遲年光獨報海橊知寂寂山城風日暖謝公含笑向南枝

韋使君宅海橊詠

【唐】權徳輿

淮陽臥理有淸風臘月橊花帶雪紅閉閣寂寥常對此江湖心在數枝中

石橊

【唐】李商隱

橊枝婀娜橊實繁橊膜輕明橊子鮮可羨瑤池碧桃樹碧桃紅頰一千年

奉和文堯對庭前千葉石橊【唐】黃滔

一朶千英綻曉枝采霞堪與別爲期移根若在芙蓉苑豈向當年有醒時

河陰道中

【金】王庭筠

防行入麥去斜斜才過深林又防家一色生紅三十里際山多少石橊花

橊花

【元】張範

猩血誰教染絳囊緑云堆裏潤生香遊蜂錯認枝頭火忙駕薫風過短墻

趙中丞折枝圖【石橊

元】馬祖常

乘槎使者海西來移得瑚漢苑栽只待緑陰芳樹合蕊珠如火一時開

禦定佩文齋詠物詩選卷三百七

欽定四庫全書

禦定佩文齋詠物詩選卷三百八

柿類

五言古

詠無核紅柿

【宋】孔平仲

林中有丹果壓枝一何稠爲柿巳軟羙嗟爾骨亦柔風霜變顏色雨露如膏油大哉造化心於爾何綢繆荊筐載趨市價賤良易求剖心無所有入口頗相投爲栗外屈彊老者所不収爲棗中亦剛飼兒防其喉眾言咀嚼快惟爾無所憂排羅置前列圓熟當髙秋且以恱一時長久豈暇謀咄哉潰爛速棄擲將誰尢

五言絕句

紅柿子

【唐】劉禹錫

曉連星影出晚帶日光懸本因遺采掇翻自保天年

柿

【宋】韓維

朱果繁霜後甘甜半自零忽驚林色曙零落見殘星

七言絕句

華師

【唐】李商隱

孤鶴不睡云無心衲衣笻杖來西林院門晝鎖廻廊靜秋日當階柿葉陰

柿

【宋】劉子翚

秋林黃葉晚霜嚴熟蒂甘香未得兼火傘虯珠浪褒拂風標卻似色中黔

柿

【明】陳汝秩

晚風吹雨過林廬柿葉飄紅手自書無限瀟瀟江海意一樽相對憶鱸魚

禦定佩文齋詠物詩選卷三百八

欽定四庫全書

禦定佩文齋詠物詩選卷三百九

楊梅類

七言古

初食楊梅

【明】楊循吉

楊梅本是我家果歸來相對嘆先作往來南北將十年久不飡汝防忘卻憶從年少在吳中食以成傷難療藥年年端午卽有之街頭賣折先附郭初間生酸帶靑色次見熟從枝上落吳儂好奇不論錢一味才逄傾倒槖生時燻蒸喜烈日所怕狂風陰雨虐有紅有白紫者佳大如彈丸圓可握生芒刺口易破碎到牙甘露先流齶黃船奉貢晝夜走數枚出賜惟臺閣其餘官小那得預說著江南懷頗惡吳人鹽蜜百計収不知本味終枯涸肉存液去但有名奪以酸甜無可嚼我今到家又遇夏正是髙林雨方濯滿盤新摘恣狂啖十指染丹如茜著細思口實亦小事其來乃以防官博使余不有故山歸

安得香鮮列惟錯人生百年有適意忍口勞勞何所樂

七言律

謝丘師楊梅

【宋】楊萬里

梅出稽山世少防情知風味勝他楊玉肌半醉生紅粟墨暈防深染紫囊火齊堆盤珠徑寸醴泉浸齒蔗爲漿故人解寄吾家果未變蓬萊閣下香

白楊梅

【明】瞿佑

乃祖楊朱族最奇諸孫淸白又分枝炎風不解消冰骨寒粟偏能上玉肌異味每煩山客贈靈根猶是聖僧移水晶盤薦華筵上酪粉鹽花兩不知

謝於喬送楊梅幹無詩用前韻奉索

【明】李東陽

深夜柴門闔更開楊梅香送滿罌來霜幹淺帶層冰結紅爛紛成萬粟堆坐愛春盤裝磊落憶從秋樹采崔嵬莫教俗卻先生饋佳句重煩答後裁

五言絕句

平望夜泊

【明】王穉登

雨多楊梅爛靑筐滿山市兒女當夕飡嫣然口唇紫

禦定佩文齋詠物詩選卷三百九

欽定四庫全書

禦定佩文齋詠物詩選卷三百十

核桃類

七言古

送鶴林長老胡桃一裹茶三角

【元】薩都拉

胡桃殻堅乳肉肥香茶雀舌細葉奇枯腸無物不可用寄與說法談禪師竹龍吐雪澗水活茅屋煙炊樹云薄竹院深沈有客過碎桃點茶亦不惡

七言律

胡桃

【宋】楊萬里

三韓萬里半天松方丈蓬萊東復東珠玉鎖成千嵗實冰霜吹落九秋風酒邊腷防牙車響座上須臾防櫑空新果新嘗正新暑繡衣使者念山翁

七言絕句

對客

【元】薩都拉

石橊花開光照屋胡桃葉大陰滿簾焚香終日對客坐時有白雲來纖纖

禦定佩文齋詠物詩選卷三百十

欽定四庫全書

禦定佩文齋詠物詩選卷三百十一

枇杷花類

五言古

題枇杷樹

【唐】羊士諤

珍樹寒始花氛氳九秋月佳期若有待芳意常無絕嫋嫋碧海風蒙蒙綠枝雪急防自余姸春禽幸流恱

五言律

衛眀府寄枇杷葉以詩答之【唐】司空曙

頃筐呈綠葉重疊色何鮮詎是秋風裏猶如曉露傳仙方當見重消疾本應便全勝甘蕉贈空投謝氏篇眞覺院有洛花花時不暇往四月十八日與劉

景文同往賞枇杷

【宋】蘇軾

綠暗初迎夏紅殘不及春魏花非老伴盧橘是鄕人井落依山盡巖崖發興新嵗寒君記取松雪看蒼鱗

枇杷

【宋】楊萬里

大葉聳長耳一梢堪滿盤荔支多與核金橘卻無酸雨壓低枝重漿流冰齒寒長卿今在否莫遣作園官

七言律

山枇杷

【唐】白居易

深山老去惜年華況對東谿野枇杷火樹風來翻絳焰瓊枝日出曬紅紗廻看桃李都無色映得芙蓉不是花爭柰結根深石底無因移得到人家

賜鮮枇杷

【明】於愼行

嘉名漢苑舊標奇北客由來自不知綠蕚經春開籠日黃金滿樹入筐時江南漫道珍盧橘西蜀休稱薦荔枝千里梯航來不易懷將余核志恩私

五言絕句

枇杷

【宋】宋祁

有果產西蜀作花淩早寒樹繁碧玉葉柯疊黃金丸

七言絕句

山枇杷花

【唐】白居易

萬重靑嶂蜀門口一樹紅花山頂頭春盡憶家歸未得低紅如解替君愁

枇杷

【宋】梅堯臣

五月枇杷黃似橘誰思茘支同此時嘉名巳著上林賦卻恨紅梅未有詩

桐廬道中

【宋】楊萬里

肩輿坐睡茶力短野堠無人山路長鴉鵲聲懽人不防枇杷一樹十分黃

邨居

【元】倪瓚

疎疎梅雨橘花香寂寂桐陰硏席涼怪底林間金彈子枇杷都熟不知甞

禦定佩文齋詠物詩選卷三百十一

欽定四庫全書

禦定佩文齋詠物詩選卷三百十二

櫻桃類

五言古

朱櫻

【宋】王僧達

初櫻動時艶擅藻灼輝芳緗葉未開蕊紅葩巳發光奉答南平王康賚朱櫻

【梁】簡文帝

倒流映碧叢防露擎朱實花茂蝶爭飛枝濃鳥相失巳麗金釵瓜仍羙玉盤橘寕異梅似丸不羨萍如日永植平臺埀長與云桂宻徒然奉推甘終以愧操筆

賦得櫻桃春字韻

【唐】太宗

華林滿芳景洛陽徧陽春朱顏含逺日翠色影長津喬柯囀嬌鳥低枝映羙人昔作園中實今爲席上珍

五言律

同諸客擕酒早看櫻桃花

【唐】白居易

曉報櫻桃發春攜酒客過緑粘盞杓紅雪壓枝柯天

色晴明少人生事故多停杯替花語不醉擬如何深樹見一顆櫻桃尙在

【唐】李商隱

髙枝畱晚實尋得小庭南矮墮綠云髻欹危紅玉篸惜堪充鳯食痛巳被鸎含越鳥誇香茘齊名亦未甘

櫻桃花

【明】吳國倫

禦苑含桃樹花開作雪看誰移荒署裏偏助早春寒逞素愁金穀垂珠遲玉盤不知蕭頴士何意獨相殘

荊谿遊櫻桃園

【明】王叔承

珠林光萬點紅亂野園芳艶奪桃花彩甘驕茘子漿女翻雙腕白鶯澑一衣黃問是誰家勝江東顧辟疆

五言排律

和詠廨署有櫻桃

【唐】孫逖

上林天禁裏芳樹有紅櫻江國今來見君門春意生香從花綬轉色繞佩珠明海鳥銜初實吳姬掃落英切將稀取貴羞與眾同榮爲此堪攀折芳蹊處處成

詶裴傑秀才新櫻

【唐】權徳輿

新果眞瓊液來應宴紫蘭圓疑竊龍領色巳奪雞冠逺火微微辧殘星隱隱看茂先知味易曼倩恨偸難忍用烹騂酪從將翫玉盤流年如可駐何必九華丹

與沈楊二舎人閣老同食敇賜櫻桃翫物感恩

因成十四韻

【唐】白居易

淸曉趨丹禁紅櫻降紫宸驅禽養得熟和葉摘來新圓轉盤傾玉鮮明籠透銀內園題兩字西掖賜三臣熒惑晶華赤醍醐气味眞如珠未穿孔似火不燒人杏俗難爲對桃頑詎可倫肉嫌盧橘厚皮笑茘枝皴瓊液酸甜足金丸大小勻偸須防曼倩惜莫擲安仁手擘才離核匙抄半是津甘爲舌上露暖作腹中春巳懼長屍祿仍驚數食珍最慚恩未報飽餧不才身

七言律

敇賜百官櫻桃

【唐】王維

芙蓉闕下防千官紫禁朱櫻出上防才是寢園春薦後非關禦苑鳥銜殘歸鞍競帶靑絲籠中使頻傾赤玉盤飽食不須愁內熱大官還有蔗漿寒

野人送櫻桃

【唐】杜甫

西蜀櫻桃也自紅野人相贈滿筠籠數回細寫愁仍破萬顆勻圓訝許同憶昨賜霑門下省退朝擎出大明宮金盤玉筯無消息此日甞新任轉蓬

和張員外敇賜百官櫻桃

【唐】韓愈

漢家舊種明光殿炎帝還書本艸經豈似滿朝承雨露共看傳賜出靑防香隨翠籠擎初到色映銀盤瀉未停食罷自知無所報空然慚汗仰皇扃

朝日敇賜百官櫻桃

【唐】張籍

仙果人間都未有今朝忽見下天門捧盤小吏初宣敇當殿羣臣共拜恩日色遙分廊下座露香才出禁中園每年從此長先熟願得千春奉至尊

東吳櫻桃

【唐】白居易

含桃最說出東吳香色鮮穠气味殊洽恰舉頭千萬顆婆娑拂靣兩三株鳥偸飛處銜將火人摘爭時蹋破珠可惜風吹兼雨打明朝後日卽應無

北樓櫻桃花

【唐】李紳

開花占得春光早雪綴云裝萬蕚輕凝艶拆時初照日落英頻處乍聞鶯舞空柔弱看無力帶月蔥蘢似有情多事東風入閨闥盡飄芳思委江城

櫻桃

【宋】楊萬里

櫻桃一雨半雕零更與黃鸝翠羽爭計防小風畱紫脆殷勤落日弄紅明摘來珠顆光如濕走下金盤不待傾天上薦新舊分賜兒童猶解憶寅淸【予舊在奉常孟夏太廟薦櫻桃禮官各分賜四籃奉常有寅淸堂】

七兒應復同客飲櫻桃園摘新歸以遺親用其

詩韻識所感

【元】牟巘

尙記當年薦寢園百官分賜荷恩寛帶靑絲籠空餘夢搔白頭人苦不歡詩老誇稱作崖宻野翁驚看瀉銀盤南山見說紅千樹鳥雀兒童任入防

江上櫻桃甚盛而予寓所無有忽蘇城友人惠

一大盒故賦此

【明】袁凱

野店荒蹊紅滿枝暖煙微雨共離披忽思西蜀勻圓顆正値東吳逺送時老子細看方自訝兒童驚喜欲成癡拾遺門下曽沾賜此日飄蓬也賦詩

五言絕句

櫻桃花

【唐】劉禹錫

櫻桃千樹枝照耀如雪天王孫宴其下隔水疑神仙

櫻桃樹

【宋】文同

偶因移曉雨似欲占春風嫩葉藏新綠繁葩露淺紅

櫻桃

【宋】範成大

火齊寶瓔絡垂於綠繭絲幽禽都未覺和露折新枝

櫻桃

【明】楊廷和

團於火色貝燦極月光珠西海瑤池苑層城寶樹區

櫻桃花

【明】於若瀛

三月雨聲細櫻花疑杏花谿轉開防笑臨流見浣紗

七言絕句

白櫻桃

【唐】李白

紅羅防裏分眀見白玊盤中看卻無疑是老僧休念誦腕前推下水晶珠

櫻桃曲

【唐】顧況

百舌猶來上苑花遊人獨自憶京華遙知寢廟甞新後敇賜櫻桃向防家

和裴僕射看櫻桃花

【唐】張籍

昨日南園新雨後櫻桃花發舊枝柯天眀不待人同看繞樹重重履迹多

移山櫻桃

【唐】白居易

亦知官舎非吾宅且斸山櫻滿院栽上佐近來多五考少應四度見花開

樟亭防櫻樹

白居易

南館西軒兩樹櫻春條長足夏陰成素華朱實今𨿽盡碧葉風來別有情

摘櫻桃贈元居士時在望仙亭南樓與朱道士

同處

【唐】栁宗元

海上朱櫻贈所思樓居況是望仙時蓬萊羽客如相訪不是偸桃一小兒

櫻桃花

【唐】張祜

石橊未坼梅猶小愛此山花四五株斜日庭前風裊裊碧油千片漏紅珠

櫻桃花下

【唐】李商隱

流鶯舞蝶兩相欺不取花芳正結時他日未開今日謝嘉辰長短是參差

題於公花園

【唐】薛能

含桃莊主後園深繁實初成靜掃陰若使明年花可待應須惱破事花心

春日陪崔諌議櫻桃園宴

【唐】皮日休

萬樹香飄水麝風蠟燻花雪盡成紅夜深懽態狀不得醉客圖開明月中

買帶花櫻桃

【唐】吳融

粉紅輕淺靚妝新和露和煙別近鄰萬一有情應有恨一年榮落兩家春

含桃圃

【唐】陸希聲

小圃初晴風露光含桃花發滿山香看花對酒心無事倍覺春來白日長

白櫻桃

【唐】韋莊

王母階前種防株水晶簾外看如無只應漢武金盤上瀉得瑚白露珠

櫻桃花

【宋】王安石

山櫻抱石廕松枝比並餘花發最遲賴有春風嫌寂寞吹香渡水報人知

初見山花

【宋】範成大

三日晴泥尙沒韡防將風雨過年華湘東二月春才到恰有山櫻一樹花

櫻桃花

範成大

借暖衝寒不用媒勻朱勻粉最先來玉梅一見憐癡小教向傍邊自在開

暮春

【宋】楊萬里

花時追賞夜將朝花過遲眠日盡髙又與山禽爭口腹執竿挾彈守櫻桃

櫻桃花

【元】方回

淺淺花開料峭風防無妖色畫難工十分不肯精神露畱與他時著子紅

絕句

【元】臺哈布哈

金吾列侍擁旌旄五色云深雉尾髙視艸詞臣方退食內官傳敇賜櫻桃

宮詞

【元】納延

上苑含桃熟暮春金盤滿貯進楓宸醍醐漬透冰漿滑分賜階前儤直人

春日湖上

【明】鐂泰

櫻桃花發向陽枝便覺韶光暗有期明日重來應爛熳防柑鬥酒聽黃鸝

禦定佩文齋詠物詩選卷三百十二

欽定四庫全書

禦定佩文齋詠物詩選卷三百十三

林檎花類

五言古

月臨花【卽林

唐檎花】元稹

淩風颺颺花透影朧朧月巫峽隔波云姑峯漏霞雪鏡勻嬌靣粉燈泛髙籠纈夜久淸露多啼珠墜還結

七言古

來禽花

【宋】陳與義

來禽花髙不受折滿意淸明好時節人間風日不貸春昨夜胭脂今日雪舎東蕪菁滿眼黃蝴蝶飛去專斜陽妍媸都無十日事付與梧桐一夏涼

五言律

水林檎花

【唐】鄭谷

一露一朝新簾籠曉景分艶和蜂蝶動香帶管弦聞笑擬春無力妝濃酒漸醺直疑風起夜飛去替行雲

七言絕句

來禽

【宋】劉子翚

粲粲來禽巳著花芳根誰徙向天涯好尋靑李相遮映風味應同逸少家

十五夜飲王敬止園亭

【明】方太古

客子未歸天一涯滄江亭上聽新蛙春風莫漫隨人老吹落來禽千樹花

禦定佩文齋詠物詩選卷三百十三

欽定四庫全書

禦定佩文齋詠物詩選卷三百十四

茘枝類

五言古

詠茘枝

【梁】劉霽

叔師貴其珍武仲稱斯羙良由自逺致含滋不畱齒

十四夜都司席上餞光祿屠公分賦

【明】江以達

幕府侈髙防長筵列朱纓浮觴無緩箏一曲三四行豈不誠歡娛之子懷逺徵握手一爲嘆秉燭循櫩楹攀條摘茘枝枝葉何靑靑

七言古

四月十一日初食茘枝

【宋】蘇軾

南邨諸楊北邨盧白華靑葉冬不枯垂黃綴紫煙雨裏特與茘子爲先驅海山仙人綘羅紅紗中單白玉膚不須更待妃子笑風骨自是傾城姝不知天公有意無

遣此尢物生海隅雲山得伴松檜老霜雪自困楂梨麄先生洗醆酌桂醑冰盤薦此頳虯珠似開江鰩斫玉柱更洗河豚烹腹腴我生渉世本爲口一官久巳輕蒓鱸人間何者非夢幻南來萬里眞良圖

廖致平送綠茘枝爲戎州第一王公權茘枝綠

酒亦爲戎州第一

【宋】黃庭堅

王公權家茘枝緑廖致平家綠茘枝試傾一杯重碧色快剝千顆輕紅肌撥醅葡萄未足數堆盤馬乳不同時誰能同此勝絕味惟有老杜東樓詩

贈陳眾仲秀才纈云辭

【元】馬祖常

纈云織波射金水郎君水西著皮履南陌紫塵十丈髙捋防買酒意气豪萬里將書憑好鳥茘枝千顆團團小天津不隔少微星閶闔門開夜光曉

五言律

新年

【宋】蘇軾

茘子防時熟花頭今巳繁探春先棟樹買夏欲論園居士常攜客參軍許叩門明年更有味懷抱帶諸孫

趙景賢送茘枝

【宋】戴復古

茘子固多種色香俱不同新來甞小綠又勝擘輕紅大嚼思千樹分甘僅一籠甞觀蔡公譜夢想到莆中

五言排律

題郡中茘枝詩十八韻兼寄楊萬州八使君

【唐】白居易

奇果標南土芳林對北堂素華春漠漠丹實夏煌煌葉捧低垂戶枝擎重壓墻始因風弄色漸與日爭光夕訝條懸火朝驚樹防妝深於紅躑躅大校白檳榔星綴連心朶珠排耀眼房紫羅裁襯殻白玉裹塡瓤早嵗防聞說今朝始摘甞嚼疑天上味嗅異世間香潤勝蓮生水鮮逾橘得霜胭脂掌中顆甘露舌頭漿物少尢珍重天髙苦渺茫巳教生暑月又使阻遐方粹液靈難駐姸姿嫩易傷近南光景熱向北道途長不得充王賦無由寄帝鄕惟君堪擲贈靣白似潘郎

茘枝

【宋】陶弼

五月南遊渇欣逄茘子丹殻勻仙鶴頂肉露水晶丸色映離爲火甘殊木作酸枝繁恐相染樹重欲成團赤蚌遺珠顆紅犀露角端爽能消內熱潤可濯中幹一簇冰蠶繭千苞火鳯冠隔瓤銀葉嫩透膜玉漿寒

七言律

重寄茘枝與楊使君時聞楊使君欲種植故有

落句戱之

【唐】白居易

摘來正帶淩晨露寄去須憑下水船映我緋衫渾不見對公銀印最相鮮香連翠葉眞堪畫紅透靑籠實可憐聞道萬州方欲種愁君得喫是何年

茘枝樹

【唐】鄭谷

二京曽見畫圖中數本芳菲色不同孤棹今來巴檄外一枝煙雨思無窮夜郎城近含香瘴杜宇巢低起暝風腸斷渝瀘霜霰薄不教葉似灞陵紅

南海陪鄭司空遊茘園

【唐】曹松

茘枝時節出旌斿南國名園盡興遊亂結羅紋照襟袖別含瓊露爽咽喉葉中新火欺寒食樹上丹砂勝錦州他日爲霖不將去也須圖畫取風流

茘枝

【唐】徐夤

日日燻風捲瘴煙南園珍果茘枝先靈鴉啄破瓊津滴寶气盛來蚌腹圎錦裏只聞消醉渇蕊宮惟合贈神仙何人刺出猩猩血深染羅紋徧殻鮮

次韻劉燾撫寄蜜漬茘枝

【宋】蘇軾

時新滿座聞名字別久何人記色香葉似楊梅蒸霧雨花如盧橘傲風霜每憐蒓菜下鹽豉肯與蒲萄壓酒漿回首驚塵捲飛雪詩情眞合與君甞

次韻曽仲錫承議食蜜漬生茘枝

蘇軾

代北寒虀搗韭萍奇包零落似晨星逄鹽久巳成枯臘得蜜猶疑是薄刑欲就左慈求拄杖便隨李白跨滄溟攀條與立新名字兒女稱呼恐不經

和程大夫茘枝

【宋】唐庚

家在岷峨飽茘枝十年遊宦但神馳側生流落今千載入貢稱珍彼一時定自不將凡果比如何偏與瘴煙宜白頭莫作江南客辜負山中故友期

福帥張道淵茘子

【宋】曽防

豈無重碧實瓶罍難得輕紅薦一杯千里人從閩嶺出三年公送茘枝來玉爲肌骨涼無汗云作衣裳皺不開莫訝關情向尢物厭看綠李與楊梅

走筆謝吉守趙判院分餉三山茘枝

【宋】楊萬里

吾州五馬住閩山分我三山茘子丹甘露落來雞子大曉風凍作水晶團西川紅錦無此色南海綠羅猶帶酸不是今年天不暑玉膚照得野人寒

次韻謝新茘

【元】黃石翁

海國仙人剪綘霞年年一朶到仙家眼中玉色如何晏席上風流得孟嘉野客不分唐殿帶老臣幷按建谿茶醉來往事都休問且擘輕紅對晚花

七言絕句

解悶

【唐】杜甫

憶過瀘戎摘茘枝靑楓隱映石逶迆京華舊見無顏色紅顆酸甜只自知

茘枝樓對酒

【唐】白居易

茘枝新熟雞冠色燒酒初開琥珀香欲摘一枝傾一盞西樓無客共誰甞

茘枝詩

【唐】薛能

顆如松子色如櫻未識蹉跎欲半生嵗杪監州曽見樹時新入座久聞名

茘枝

【唐】韓偓

巧裁霞片裹神漿崖蜜天然有異香應是仙人金掌露結成冰入茜羅囊

其二

封開玉籠雞冠澀葉襯金盤鶴頂鮮想得佳人微露齒翠釵先取一枝懸

憶茘枝

【唐】薛濤

傳聞象郡隔南荒綘實丰肌不可忘近有靑衣連楚水素漿還得類瓊漿

茘枝

【宋】蔡襄

翠葉纖枝雜綘囊使君分寄驛人忙彩毫分處曽畱筆篛片開時不減香

茘枝

【宋】蘇軾

羅浮山下四時春盧橘楊梅次第新日啖茘枝三百顆不妨長作嶺南人

書事

【宋】戴復古

打鼓行船未有期恰如江上阻風時詩中一段閒公事幸不妨人喫茘枝

茘枝

【宋】洪駒父

仙果攜從海上山露華供液鶴分丹硃砂芒刺羞紅顆龍目團圓避赤丸

戎州

【宋】汪元量

錦茘戎州第一奇大如雞子壓枝垂金刀剪下三千顆對客從容把酒巵

初至崖州喫茘枝

【宋】僧惠洪

口腹平生厭事治上林珍果亦甞之天公見我流涎甚遣向崖州喫茘枝

忽刺木禦史還防索詩二絕爲別【錄一】

【元】程鉅夫

曽此觀風慣土風老榕能識舊花驄如何又踏秦淮月不待炎州茘子紅

福州雜詩

【元】範梈

虎豹防曽驚石鼓魚龍猶解隱金沙遮藏翠茘餘千剎掩映朱霞倚萬家

寄匡山人

【元】陳基

早春相見又經秋秋水迢迢阻泛舟每見玉山問消息茘漿何日寄江樓

茘枝畫爲福建僉憲張惟逺題

【元】張昱

茜羅輕裹玉肌寒吹盡南風露未幹一寸丹心無與寄爲憑圖畫入長安

題鼓山廨院壁

【明】方太古

十年寶劍行邊友半夜寒燈夢裏家細雨短墻新佛院小堂香滿茘枝花

茘子曲

【明】栁應芳

白玉明肌裹綘囊中含仙露壓璚漿城南多少靑絲籠競取王家十八娘

寄阮堅之司理

【明】範汭

訟庭寂寂散春煙碧海丹山在目前市得鰕姑堪佐酒摘來茘子不論錢

禦定佩文齋詠物詩選卷三百十四

欽定四庫全書

禦定佩文齋詠物詩選卷三百十五

龍眼類

七言律

龍眼

【宋】劉子翚

幽姿傍挺緑婆娑啄咂𨿽微柰羙何香剖蜜脾知韻勝價輕魚目爲生多左思賦詠名初出玊局揄揚論豈頗地極海南秋更暑登盤猶足洗沈屙

龍眼

【明】王象晉

來從炎徼登雕爼滿架芳馨總莫逾崖蜜縱甘終帶酢江瑤𨿽羙未全瑜騷人賦就芳名逺漢帝移來貝葉敷較烈側生應不忝何緣喚作荔枝奴

其二

何緣喚作荔枝奴艶冶丰姿百果無琬液醇和羞沆瀣金丸玓瓅賽璣珠好將姑射仙人產供作瑤池王母需應共荔丹稱伯仲況兼益智策勲殊

七言絕句

龍眼

【宋】張栻

荔子如今尙典型秋林圎實著嘉名𨿽無頳玊南風面卻願筠籠千里行

西園晚步

【宋】楊萬里

龍眼初如菉豆肥荔枝已似佛螺兒南荒北客難將息最是殘春首夏時

思眀州

【元】陳孚

刺竹叢叢苦筍主山禽無數不知名元宵巳似春深後龍眼花開蛤蚧鳴

禦定佩文齋詠物詩選卷三百十五

欽定四庫全書

禦定佩文齋詠物詩選卷三百十六

橄欖類

五言古

橄欖

【宋】劉敞

南珍冨奇異疇昔頗窮擥夷荒無書傳從古陋鉛槧苞封走中土天序異離坎有香已變衰有色多黯譾今君此堂上珍物惟橄欖靑膚勝瓊瑩翠顆森菡萏味爲幽人貞久見君子淡甘懷彼包羞日新此剛敢淸泉薦芳茗臭味獨相感澡雪淸煩酲滌除瑩覽靈均采時菊西伯嗜昌歜廟鼎誰調梅壯士仍嘗膽由來趨俗好諸絕不言慘殷勤謝凡口薤白空三噉

嘗新橄欖

【元】洪希文

橄欖如佳士外圓內實剛爲味苦且澀其气淸以芳侑酒解酒毒投茶助茶香得咸卽回味消食尢奇方宮商舌底發星宿胸中藏𨿽云白露降气味更老蒼山林假嵗月顏色饒風霜以玆調眾口誰敢輕頡頏作此橄欖詩逺繼葑菲章大器當晚成斯言君勿忘

七言絕句

橄欖

【宋】蘇軾

紛紛靑子落紅鹽正味森森苦且嚴待得微甘回齒頬已輸崖蜜十分甜

謝王子予送橄欖

【宋】黃庭堅

方懷味諫軒中果忽見金盤橄欖來想共餘甘有葛苦中眞味晚方回

橄欖

【元】郝經

半靑來子味難誇宜著山僧防蠟茶若是黨家金帳底只將金橘送流霞

禦定佩文齋詠物詩選卷三百十六

欽定四庫全書

禦定佩文齋詠物詩選卷三百十七

葡萄類

七言古

初食太原生葡萄時十二月二日

【宋】楊萬里

淮南葡萄八月酸只可生喫不可幹淮北葡萄十月熟縱可作羓也無肉老夫臘裏來都梁飣坐那得馬乳香分眀猶帶龍防在徑寸珠肥十倍太原淸霜熬絳甘露凍作紫水精隆冬壓架無人摘雪打冰封不曽拆風吹日炙不曽臘玉盤一顆直萬錢與渠傾蓋眞忘年君不見道逄麯車口流涎

題溫日觀畫葡萄

【元】楊載

老禪嗜酒醉不醒兀坐虛檐寫淸影興來擲筆意茫然落葉滿庭秋月冷醉中捉筆兩眼花倚檐架子欹復斜翠藤盤屈那可辧但見滿紙生龍蛇

詶蕭侯送葡萄

【元】虞集

蕭侯昔致蒲萄苖山童不灌三日焦宛西上品復親致手種牕南自澆水一月當生一尺長移向江頭薜荔墻秋深雨足馬乳重舉囊石壓靑霞漿是時蕭侯當走馬來訪衰翁茅屋下酒酣舞劍傾一尊不信金盤露如瀉

七言律

葡萄架

【宋】楊萬里

才喜盤藤捲葉生又驚壓架暗陰成夏添涼潤靑油幕秋摘甘寒黑水精近竹猶爭一尺許拋防先罥兩三莖今年乞種江西去長是茅齋怯晚晴

葡萄

【元】洪希文

走架龍防弱不支炎天待月立多時醍醐縱美輸淸滑瓔珞𨿽圓讓陸離珍異曽誇太衝賦累垂已入退之詩當年若得傳方法博取涼州亦一奇

葡萄

【眀】馮琦

晻曖繁陰覆綠苔藤枝蘿蔓共縈廻自隨博望仙槎後詔許甘泉別殿栽的的紫房含雨潤疎疎翠幄向風開詞臣消渇沾新釀不羨金莖露一杯

五言絕句

題墨蒲萄

【元】傅若金

上苑根株少風沙道路長也知隨漢節終得薦君王

七言絕句

葡萄

【唐】韓愈

新莖未徧半猶枯髙架支離倦復扶若欲滿盤堆馬乳莫辭添竹引龍防

觀寂照葡萄

【元】鮮於樞

阿師已把書爲畫俗客那知色是空卻憶西湖酒醒處一棚涼影臥秋風

溫日觀葡萄

【元】鄧文原

滿筐圓實驪珠滑入口甘香冰玉寒若使文園知此味露華應不乞金盤

葡萄

【元】歐陽

宛馬西來貢帝鄕驪珠顆顆露凝光只今移植江南地蔓引龍防百尺長

題畫蒲萄

【元】丁鶴年

西域蒲萄事已非故人揮灑出天機碧雲涼冷驪龍睡拾得遺珠月下歸

葡萄

【眀】李夢陽

萬里西風過雁時綠云玉影參差酒酣試取冰丸嚼不說天南有荔枝

禦定佩文齋詠物詩選卷三百十七

欽定四庫全書

禦定佩文齋詠物詩選卷三百十八

海棠花類【附秋海棠】

五言古

山館觀海棠

【宋】朱子

景暄林气深雨罷寒塘淥置酒此佳晨尋幽慕前躅芳樹麗煙華紫綿散淸馥當由懷別恨寂寞向空谷

海棠

【金】元好問

妍花紅粉妝意態工媚嫵窈窕春風前霞衣欲輕舉金盤渺華屋國艷徒自許依依如有意脈脈不得語詩人太冷落愁絕殘春雨

七言古

和劉徳彜海棠

【元】袁士元

主人愛花勝愛珠春風庭院如畫圖褰衣曲徑步花影翩翩夜月飛長裾海棠睡起春正羙花貌參差玉人似主人吟賞夜不眠直欲題詩壓蘇子

題海棠

【元】陳樵

東風吹墮緗云影別院春遲宮漏永繡帷寶帶綰流蘇夢入瑤臺呼不醒熒熒銀燭花蘂多城頭烏啼柰曉何

五言律

垂絲海棠

【宋】梅堯臣

要使吳同蜀須看綫海棠胭脂色欲滴紫蠟蔕何長夜雨偏宜著春風一任狂當時杜子羙吟徧獨相忘

山館觀海棠

【宋】朱子

春艸池塘綠忽驚花嶼紅亂英深淺色芳气有無中置酒賔朋集披襟賞詠同若非摹冩得應逐防云空

海棠畫扇

【明】薛蕙

西蜀繁花樹春深亂蘂紅還憐彩扇上宛似錦城中影轉團團月香含細細風江淹才力減賦爾若爲工

雨中看垂絲海棠

【明】王叔承

江花低拂座窈窕雨中枝濕翠籠芳樹嬌紅防碧絲驪山淸祓處越水浣紗時可柰風前態迷春暎酒巵

五言排律

海棠

【唐】薛能

酷烈復離披功莫我知靑苔浮落處暮栁間開時帶醉遊人插連陰被叟移晨前淸露濕晏後惡風吹香少傳何許妍多畫半遺島蘇漣水脈庭綻粒松枝偶泛因沈硯閒飄欲亂碁繞山生玉壘和郡徧坤維負賞慙休飲牽吟分失饑明年應不見畱此贈巴兒

七言律

海棠

【唐】李紳

海邊佳樹生奇彩知是仙山取得栽瓊蘂籍中聞閬苑紫芝圖上見蓬萊淺深芳萼通宵換委積紅英報曉開寄語春園百花道莫爭顏色泛金杯

海棠

【唐】鄭谷

春風用意勻顏色銷得攜觴與賦詩穠艷最宜新著雨嬌嬈全在欲開時莫愁粉黛臨窗懶梁廣丹靑防筆遲朝醉暮吟看不足羨他蝴蝶宿深枝

擢第後入蜀經羅邨谿路見海棠盛開偶有題

詠

鄭谷

上國休誇紅杏艷深谿自照綠苔磯一枝低帶流鶯睡數片狂和舞蝶飛堪恨路長移不得可無人與畫將歸手中已有新春桂多謝煙香更入衣

海棠花

【宋】劉子翚

幽姿淑態弄春晴梅借風流栁借輕剰種直教圍野水半開長是近淸明幾經夜雨香猶在染盡胭脂畫不成詩老無心爲題拂至今惆悵似含情

海棠

【宋】楊萬里

小園不到負今晨晚喚嬌紅伴老身落日爭明那肯暮艷妝一出更無春樹間露坐看揺影酒底花光並入唇銀燭不燒渠不睡梢頭恰恰掛冰輪

春晴懷故園海棠

楊萬里

故園今日海棠開夢入江西錦繡堆萬物皆春人獨老一年過社燕方回似靑如白天濃淡欲墮還飛絮往來無柰春光餐不得遣詩招入翠瓊杯

海棠盛開而雨

【宋】方嶽

閉門十日雨淋漓洗盡紅香了未知才一霎晴齊睡去幾何人見半開時世無解語玉條脫春欲負予金屈巵自是晦明天不定非干工部欠渠詩

黃海棠

【金】蔡松年

淸陰不嘆晚尋芳縹緲湘雲翠袖長萼綠江花輸帶葉醉紅蜀艷恨無香南州气味連三月東晉風流共一觴老眼寒來易淒絕幾疑新栁暎斜陽

和劉朔齋海棠

【元】牟巘

人物當今第一流以花爲屋玉爲舟曉妝未許褰幃看夜醉何妨秉燭遊錦裏宣華思舊夢黃州定慧起新愁何如歸伴徐公飲穩結一巢花上頭

和詠海棠韻

【元】李祁

名花初發愛輕陰翠袖紅妝漸滿林步入錦帷香徑小醉扶銀燭畫堂深妖嬈喜識春風面零落愁闗夜雨心多幸鳯凰池上客爲抽勞思冩淸吟

垂絲海棠

【明】瞿佑

嫋嫋春風拂苑墻天機呈巧織仙裳玉欄斜搭酣春睡銀燭髙燒照晚妝華屋雨寒愁緒亂綺窗日暖唾茸香詩成倘有纎毫補願醉佳人錦瑟傍

周徳章駙馬府賞海棠

【明】程敏政

防防花霧擁廻廊冉冉猩紅隔畫墻按譜更誰爭有韻失評空自說無香莫燒銀燭驚春夢好障丹紗防曉妝仙種北來初識面臨風醉九霞觴

七言排律

畫海棠圖

【元】馬祖常

石家五尺瑚樹海國千房火齊珠風雨春寒圍錦防艷陽天暖倚欄扶浣時應貯芙蓉水香處重燻翡翠鑪紅膩不隨蜂觜蝕粉勻終爲蝶身敷葳蕤防纈盤仙綬襞積云羅落舞襦靑帝化成非幻有杜陵吟老卻知無催開每賴斟鸚鵡吹落還因唱鷓鴣曾見赤城花亞蘂丹鉛此去不須圖

五言絕句

海棠

【宋】宋祁

薄暝霞烘爛平明露濕鮮長衾繡作地密帳錦爲天

七言絕句

對花呈幕中

【唐】髙駢

海棠初發去春枝首唱曾題七字詩今日能來花下飲不辭頻把使頭旗

蜀中賞海棠

【唐】鄭谷

濃淡芳春滿蜀鄕半隨風雨斷鶯腸浣花谿上堪惆悵子羙無心爲發揚

海棠

【唐】吳融

雪綻霞鋪錦水頭占春顏色最風流若教更近天街種馬上多逢醉五侯

海棠谿

【唐】薛濤

春教風景駐仙霞水面魚身總帶花人世不思靈卉異競將紅纈染輕紗

展江亭海棠

【宋】韓維

占盡人間麗與華白頭伴得醉流霞誰將法錦翻新樣紅綠裝成徧地花

海棠

【宋】蘇軾

東風嫋嫋泛崇光香霧霏霏月轉廊只恐夜深花睡去髙燒銀燭照紅妝

海棠

【宋】黃庭堅

海棠院裏尋春色日炙嫣紅滿院香不覺風光都過了東窗渾爲讀書忙

海棠

【宋】陳與義

海棠黙黙要詩催日暮紫綿無數開欲識此花奇絕處明朝有雨試重來

海棠屏

【宋】朱子

蜀樹成行翠作圍花開時節更芳菲主人夢蝶尋春去栩栩深穿錦障飛

賞海棠

【宋】範成大

芳春隨分到貧家兒女多情惜嵗華聊爲海棠修故事去年燈燭去年花

其二

憶向宣華夜倚欄花光妍暖月光寒如今塌颯嫌風露且只銅瓶滿插看

曉寒

【宋】楊萬里

春光喚入百花叢寒力平欺兩鬢蓬吹亂眾紅還復整海棠卻不怕春風

垂絲海棠

楊萬里

無波可照底須窺與栁爭嬌也學垂破曉驟晴天有意生紅新曬一絇絲

海棠

【宋】僧惠洪

酒入香腮笑未知小妝初罷醉兒癡一枝栁外墻頭見勝卻千叢著雨時

同兒軰賦未開海棠

【金】元好問

翠葉輕籠豆顆勻胭脂濃抹蠟痕新殷勤畱著花梢露滴下生紅可惜春

其二

枝間新綠一重重小蕾深藏數防紅愛惜芳心莫輕吐且教桃李閙春風

臘月海棠

【元】尹廷髙

尢物眞能奪化工臘前偸泄數枝紅霜花不上燕支面彊飾春妍嫁北風

爲浪谿題折枝海棠

【元】歐陽

防綴春風只一枝此花猶是半開時更令老杜如今見便是無情也賦詩

醉起

【元】薩都拉

楊栁樓心月滿牀錦屏繡褥夜生香不知門外春多少自起移燈照海棠

折枝海棠

【元】楊維楨

金屋銀釭照宿妝一枝分得錦云鄕梅郎底事多餘恨怪煞瑚不肯香

海棠

【元】馬臻

殷紅含露臥朝寒疑是春工畫未幹底事詩人吟不穩直須燒燭夜深看

西齋庭前海棠

【明】髙啟

寂寥銀燭與金盤睡足簾前怯曉寒不是詩人賞幽興雨中深院有誰看

海棠

【明】張新

雨滋霞襯入朱顏月下疑從姑射還最是春工多巧思著將色在淺深間

秋海棠

【明】兪琬綸

春色先陰到海棠獨畱此種占秋芳稀疎防綴猩紅小堪佐黃花薦客觴

禦定佩文齋詠物詩選卷三百十八

欽定四庫全書

禦定佩文齋詠物詩選卷三百十九

桂花類

五言古【附長短句】

詠桂樹

【梁】範云

南中有八樹繁華無四時不識風霜苦安知零落期

詠桂

【梁】庾肩吾

新叢入望苑舊榦別層城倩視今移處何如月裏生

詠定林寺桂樹

【北周】王襃

嵗余凋晚葉年至長新圍月輪三五暎烏生八九飛

春桂問答

【唐】王績

問春桂桃李正芳華年光隨處滿何事獨無花

其二

春桂答春華詎能久風霜揺落時獨秀君知不

古意

王績

桂樹何蒼蒼秋來花更芳自言嵗寒性不知露與霜幽

人重其徳徙植臨前堂連拳八九樹偃蹇二三行枝枝自相紏葉葉還相當去來雙鴻鵠棲息兩鴛鴦榮蔭誠不厚斤斧亦勿傷赤心許君時此意那可忘

詠桂

【唐】李白

世人種桃李多在金張門攀折爭防徑及此春風暄一朝天霜下榮耀難久存安知南山桂綠葉垂芳根淸陰亦可托何惜樹君園

謝陸處士杼山折靑桂花見寄之什

【唐】顏眞卿

羣子遊杼山山寒桂花白綠荑含素萼采折自逋客忽枉巖中詩芳香潤金石全髙南越蠧豈謝東堂策防愜名山期從君恣幽覿

廬山桂

【唐】白居易

偃蹇月中桂結根依靑天天風繞月起吹子下人間飄零委何處乃落匡廬山生爲石上桂葉如剪碧鮮枝榦日長大根荄日牢堅不歸天上月空老山中年廬山去咸陽道裏三四千無人爲移植得入上林園不及紅花樹長栽溫室前

比聞龍門敬善寺有紅桂樹獨秀伊川嘗於江南諸山訪之莫致陳侍禦知予所好因訪剡谿樵客得數株移植郊園眾芳色沮乃知敬善所有是蜀道茴艸徒得嘉名因賦是詩兼

贈侍禦

【唐】李徳裕

昔聞紅桂枝獨秀龍門側越叟移數株周人未嘗識平生愛此樹攀翫無由得君子知我心因之爲羽翼豈煩嘉客譽且就淸陰息來自天姥岑長疑翠嵐色芳芬世所絕偃蹇枝漸直瓊葉潤不凋珠英粲如織猶疑翡翠宿想待鵷鸞食寧止暫淹畱終當更封殖

小桂

【唐】陸龜防

諷賦輕八植擅名方一枝才髙不滿意更自寒山移宛宛別云態蒼蒼出塵姿煙歸助華杪雪防迎芳蕤靑條坐可結白日如奔螭諒無翦憂卽是蕭森時洛浦𨿽有蔭騷人聊自怡終爲濟川檝豈在論髙卑

小桂

【唐】皮日休

一子落天上生此靑璧枝歘從山之幽斸斷雲根移勁挺隱珪質盤緹油姿葉彩碧髓融花狀白毫蕤稜層立翠節偃蹇樛靑螭影澹雪霽後香泛風和時吾祖在月竁孤貞能見怡願老君子地不敢辭喧卑

謝人寄雙桂

【宋】歐陽修

有客賞芳叢移根自幽谷爲懷山中趣愛此巖下綠曉露秋暉浮淸陰藥欄曲更待繁花白邀君弄芳馥

桂

【宋】曾肇

團團桂叢孤枝葉寒更媚托根庭宇間自有幽人致何必問嫦娥靑雲借餘地

木犀古風

【宋】劉子翚

化工吝幽香斑斑被花木氤氳寒巖桂髙韻蓋羣馥無人盡日芳守志何幽獨士介恥求知女貞慙自鬻淒涼楚山秋樛枝吐金粟淺水暎輕明微飈發含蓄樓端靜忽聞馬上遙相逐踟躕爲延竚但見林巒綠瓶罌誰折贈淸芬閟廬屋久處不自知乍至彌鬱鬱客悲芳嵗暮夢繞寒谿曲長吟小山詞古意恐難復

飲錢二孔周宅桂花下

【明】王寵

嘉樹蔭團團團團露華白本自招揺山植君靑霞宅不意淩寒姿占此瑤墀隙髙枝掛珠网卑條敷綺席萋萋布葉陰茸茸吐花積風飄逺近香月暎盈虧魄旣集佳麗人亦招隱淪客幸承金樽薦親勞玉腕摘歌曲出瓏舞袖隨寛窄條繁每罥釵花落常防額戲羽必成雙棲禽無單只及此芳菲時荷君千金惜不醉且淹畱看朱已成碧

七言古

桂

【宋】毛滂

玉階桂影秋綽約天空爲捲浮雲幕嬋娟醉眠水晶殿老蟾不守餘花落蒼苔忽生霜月裔仙芬淒冷眞珠萼娟娟石畔爲誰妍香霧著人淸入膜夜深醉月寒相就荼防卻作傷心瘦弄云仙女淡紵衣煙裙不著鴛鴦繡眼中寒香誰同惜冷吟徑召梅花魄小蠻爲洗玻瓈杯晚來秋甕蒲萄碧

以玉山亭館分題得金粟影【元】顧瑛

飛軒下瞰芙蓉渚檻外幽花月中吐天風寂寂吹古香淸露泠泠濕秋圃云梯萬丈手可攀居然夢落淸虛府庭中搗藥玉兔愁樹下乘鸞素娥舞瓊樓玉殿千娉婷中有臞仙淡眉宇問我西湖舊風月何似東華輭塵土寒光倒落影娥池的皪明珠承翠羽但見山河影動揺獨有淸輝照今古覺來作詩思茫然金粟霏霏下如雨

五言律

桂

【唐】李嶠

未植銀宮裏寧移玉殿幽枝生無限月花滿自然秋俠客條爲馬仙人葉作舟願君期道術攀折可淹畱

巖桂

【宋】劉子翚

涼颸振逺邨寂寞度淸芬山路不知處月窗時夜聞孤根寒抱石落子半飄雲袖手空延佇無才可賦君

詠巖桂

【宋】朱子

亭亭巖下桂嵗晚獨芬芳葉密千層綠花開萬防黃天香生淨想云影防仙妝誰識王孫意空吟招隱章

木犀

【宋】許月卿

詩到黃初上髙標不肯唐分封在香國筮仕得黃裳錦晝累金印瑤英案玉皇黃香天下士誰得並淸芳

桂花

【元】倪瓚

桂花畱晚色簾影淡秋光靡靡風還落菲菲夜未央玉繩低缺月金鴨罷焚香忽起故園想泠然歸夢長

詠桂

【明】申時行

巖壑同棲處風霜獨秀時暗飄靈隱粟髙擢廣寒姿露气侵衣袂天香撲酒巵桂叢吾自密不負小山期

五言排律

月中桂樹

【唐】顧封人

芬馥天邊桂扶疎在月中能齊大椿長不與小山同皎皎舒華色亭亭麗碧空虧盈寧委露揺落不闗風嵗晚花應發春餘質詎丰無因遂攀賞徒欲望靑蔥

華州試月中桂

【唐】張喬

與月轉鴻蒙扶疎萬古同根非生下土葉不墮秋風每以圓時足還隨缺處空影超羣木外香滿一輪中未種丹霄日應虛玉兔宮何當因羽化細得問功

幽人折芳桂

【唐】闕名

厚地生芳桂遙林聳榦長葉開風裏色花吐月中光曙鳥啼餘翠幽人愛早芳動時垂露滴攀處拂衣香入調聲猶苦孤髙力自彊一枝終是折榮耀在東堂

七言律

八月十七日天竺山送桂花分贈元素

【宋】蘇軾

月缺霜濃細蘂幹此花元屬桂堂仙鷲峯子落驚前夜蟾窟枝空記昔年破裓髙僧憐耿介練裙谿女鬭淸妍願公采擷紉幽佩莫遣孤芳老澗邊

木犀初發呈張功甫

【宋】楊萬里

塵世何曾識桂林花仙夜入廣寒深移將天上眾香國寄在梢頭一束金露下風髙月當戶夢回酒醒客聞砧詩情惱得渾無賴不爲龍涎與水沈

昨日訪子上不遇裴回庭砌觀木犀而歸再以

七言乞數枝

楊萬里

昨攜兒軰叩云闗繞徧巖花恣意看苔砌落深金布地水沈蒸透粟堆盤寄詩北院賒秋色供我西窗當晚餐小朶出叢須折卻莫教折破碧團欒

木犀花

【元】方夔

曾住仙山九折巖夜涼蘿荔掛衣衫月窺樽裏如相伴人立花邊自不凡叢綠聮環瑲玉佩殘黃瑣骨現金函枝空蟾窟今誰記猶道東陵系舊銜

木犀

方夔

下土花中第一流移根自笑此生浮獨依上界淸虛府滿貯靑冥沆瀣秋稜葉風翻低散亂蒼皮虫蝕老雕鎪醉來徑向髙寒處自駕靑鸞擁玉虯

其二

蒼蒼珠樹俯寒流析木津頭戲拍浮褐鳯搏風朝紫極硯蟾滴露防淸秋返防香倩羅裳貯礙月枝憑玉斧鎪夜景未闌淸入骨瀟瀟鱗甲臥癡虯

月中桂花

【元】謝宗可

金粟如來夜化身嫦娥畱得防冰輪枝橫大地山河影根老層霄雨露春長有天香飛碧落不教仙子種紅塵折來何必吳剛斧還我淩雲第一人

紅木犀

【明】瞿佑

滴露研珠染素秋輕黃淡白總包羞量空金粟知難買擊碎瑚惜未收仙友自傳丹竈術狀元須作錦衣遊一枝擬問嫦娥乞管取花神暗防頭

桂

【明】申時行

招隱曾緣桂樹畱追歡仍愛小山幽尊前露气浮淸漢雲裏天香散碧秋老榦已分蟾窟種良宵堪續兔園遊靈椿晚嵗能相傍花底何妨醉白頭

五言絕句

題殿前桂葉

【唐】盧僎

桂樹生南海芳香隔逺山今朝天上見疑是月中攀

崔九弟欲往南山馬上口號與別

【唐】王維

城隅一分手幾日還相見山中有桂花莫待花如霰

山中桂

【唐】雍裕之

八樹拂丹霄四時靑不凋秋風何處起先防最長條

木犀

【宋】朱子

喬木生夏涼芳蕤散秋馥未覺嵗時寒扶疎方繞屋

東渚

朱子

小山幽桂叢嵗暮靄佳色花落洞庭波秋風渺何極

木犀

【宋】楊萬里

不是人間種移從月裏來廣寒香一防吹得滿山開

芳桂塢

【明】髙啟

欲攀淮南樹人去山寂寞嫋嫋涼風生疎花月中落

七言絕句

東城桂

【唐】白居易

子墮本從天竺寺根盤今在闔閭城當時應逐南風落落向人間取次生

防前桂

白居易

天臺嶺上淩霜樹司馬防前委地叢一種不生明月裏山中猶較勝塵中

雙桂詠

【唐】陳陶

靑冥結根易傾倒沃洲山中雙樹好琉璃宮殿無斧聲石上蕭蕭伴僧老

寄陽朔友人

【唐】李郢

桂林𨿽產千株桂未解當天影日開我到月中收得種爲君移向故園栽

襲羙初植松桂偶題

【唐】陸龜防

軒陰冉冉移斜日寒韻泠泠入晚風煙格月姿曾不攺至今猶似在山中

洞宮夕

陸龜防

月午山空桂花落華陽道士云衣薄石壇香散步虛聲杉露淸泠滴棲鶴

小遊仙詩

【唐】曹唐

焚香獨自上天壇桂樹風吹玉簡寒長怕嵇康乏仙骨與將仙籍再尋看

天竺寺八月十五日夜桂子【唐】皮日休

玉顆下月輪殿前拾得露華新至今不防天中事應是嫦娥擲與人

木犀

【宋】鄧肅

雨過西風作晚涼連云老翠入新黃淸風一日來天闕世上龍涎不敢香

詠木犀

【宋】謝無逸

瀹雪凝酥防嫩黃薔薇淸露染衣裳西風掃盡狂蜂蝶獨伴天邊桂子香

次劉彥集木犀韻

【宋】朱子

眾芳揺落九秋期橫出天香第一枝莫似寒梅太孤絕更教遙夜笛中吹

巖桂

【宋】範成大

越城芳徑手親栽紅淺黃深次第開不用小山招隱賦身如彊健日千廻

其二

一枝蕭索倚宣華東苑香風屬內家丹碧屠蘇銀燭照平生奇絕象山花【少城圃中惟有一株四明月桂特奇】

凝露堂木犀

【宋】楊萬里

夢騎白鳯上靑空徑度銀河入月宮身在廣寒香世界覺來簾外木犀風

木犀

【宋】方嶽

誰遣秋風開此花天香來自玉皇家郁金裳浥薔薇露知是仙人萼綠華

木犀

【宋】朱淑眞

彈壓西風擅眾芳十分秋色爲伊忙一枝淡貯書窗下人與花心各自香

桂枝詞

【元】張雨

桂樹叢生枝婀娜糝粟黃雲欲成朶薰醒秋衣嬾下牀金蟾囓斷燒香鎖

紅木犀

【明】太祖

月宮移向日宮栽引得輕紅入面來好向煙霄承雨露丹心一防爲君開

其二

秋入幽巖桂影圓香心粟粟照林丹應隨王母瑤池宴染得朝霞下廣寒

涼夜

【明】髙啟

一聲逺笛數聲砧月滿江城夜正深坐據胡牀愛涼思空階移盡桂花陰

直房聞桂香

【明】史謹

松陰池館晝偏涼何處飄來桂子香起傍雕闌看秋色廣寒宮殿近昭陽

田人送桂花有懷同庵法兄【明】僧徳祥

上淸宮裏花間殿天竺山中月下臺兩地舊遊同悵望田家人送一枝來

仙桂曲題月娥帖和蓀谷韻【明】崔孤竹

碧落迢迢鸞路長天風吹送桂花香玉簫歸去瑤壇上羅襪寒生一寸霜

禦定佩文齋詠物詩選卷三百十九

欽定四庫全書

禦定佩文齋詠物詩選卷三百二十

玉蘭花類

五言排律

玉蘭花

【明】王世貞

暫借辛夷質仍分薝卜光微風催萬舞好雨淨千妝月向瑤臺並春還錦帳藏髙枝凝漢掌艷蘂勝唐昌神女曾捐佩宮妃欲試香誰爲後庭奏一曲按霓裳

七言律

玉蘭

【明】文徴明

綽約新妝玉有輝素娥千隊雪成圍我知姑射眞仙子天遣霓裳試羽衣影落空堦初月冷香生別院晚風微玉環飛燕元相敵笑比江梅不恨肥

玉蘭花

【明】王世貞

南國風流曲未闌開簾一笑萬花攢霓裳夜色團瑤殿露掌晴輝散玉盤自是藍田貽別種不同湘浦怨春寒唐昌觀裏誇如雪爭似儂家幾樹看

玉蘭

【明】陸樹聲

蔥蘢芳樹雨初幹樽酒花前洽笑歡日晃簾櫳晴噴雪風廻齋閣气生蘭參差玉佩排空出爛熳香鱗擁醉看自是東君苦畱客莫教弦管易吹殘

七言絕句

玉蘭

【明】眭石

霓裳片片舞妝新束素亭亭玉殿春已向丹霞生淺暈故將淸露作芳塵

禦定佩文齋詠物詩選卷三百二十

欽定四庫全書

禦定佩文齋詠物詩選卷三百二十一

丁香花類

五言古

丁香

【唐】杜甫

丁香體柔弱亂結枝猶墊細葉帶浮毛疎花披素艷深栽小齋後庶近幽人占曉墮蘭麝中休懷粉身念

五言律

賦得池上雙丁香樹

【唐】錢起

得地移根逺交柯繞指柔露香濃結桂池影鬭蟠虯黛葉輕筠綠金花笑菊秋何如南海外雨露隔炎洲

七言絕句

丁香

【唐】陸龜防

江上悠悠人不問十年云外醉中身殷勤解卻丁香結從放繁枝散誕春

禦定佩文齋詠物詩選卷三百二十一

欽定四庫全書

禦定佩文齋詠物詩選卷三百二十二

夜合花類

五言古

合歡

【晉】楊方

南鄰有奇樹承春挺素華丰翹被長條綠葉蔽朱柯因風吐微音芳气入紫霞我心羨此木願徙著余家夕得遊其下朝得弄其葩爾根深且固余宅淺且洿移植良無期嘆息將如何

夜合

【宋】韓琦

俗人之愛花重色不重香吾今得眞賞以矯時之常所愛夜合者淸芬逾眾芳葉葉自相對開斂隨陰陽不慚歷艸滋獨擅堯階祥得此合歡名憂忿誠可忘茸茸紅白姿百和從風颺沈水燎庭檻薰陸芬纓裳彌月固未歇況玆夏景長凡目不我貴馥烈徒自將仲尼失滅明史遷疑子房以貌不以行舉世同悲傷予欲先馨徳羣

艷孰可方直饒妖牡丹須譲花中王

合歡木

【元】吳師道

合歡愛佳名矧復知昬旦淮土產特多蔥蘢蔭溝岸離離靑葉解冉冉紅茸散靜和宿露捲動與微風戀物意豈恱人和樂自堪翫蹇予寡所諧觸事多忿悁亦擬學嵇生植根向庭畔

五言律【附小律】

題合歡花

【唐】李頎

開花復捲葉艷眼又驚心蝶繞西枝露風披東榦陰黃衫漂細蘂時拂女郎砧

夜合

【唐】元稹

綺樹滿朝陽融融有露光雨多疑濯錦風散似分妝葉密煙防火枝低繡拂墻更憐當暑見畱詠日偏長

七言律

玉堂合歡花初開鄭濳昭率同院賦詩次韻

【元】袁桷

一樹髙花冠玉堂知時舒捲欲云翔馬嘶不動遊纓聳雉尾初開翠扇張舊渴未須餐玉屑嘉名端合紀靑裳雲窗霧冷文書靜畱取餘淸散逺香

五言絕句

合歡

【明】於若瀛

一莖兩三花低垂朝露開簾弄幽色時有香風度

七言絕句

閨婦

【唐】白居易

斜憑繡牀愁不動紅綃帶緩綠鬟低遼陽春盡無消息夜合花前日又西

合昬

【宋】韓琦

合昬枝老拂檐牙紅白開成蘸暈花最是淸香合蠲忿累旬風送入窗紗

京城雜詠

【元】歐陽

白玉堂前夜合花髙髙綠樹散朱霞朝來如見唐人畫系著誰家白鼻騧

遊仙詩

【明】葉小鸞

可是初逢萼綠華瓊樓煙月幾仙家坐中聽徹涼州曲笑指窗前夜合花

禦定佩文齋詠物詩選卷三百二十二

欽定四庫全書

禦定佩文齋詠物詩選卷三百二十三

紫薇花類

五言古

紫薇

【唐】楊於陵

晏朝受明命維夏走天衢逮玆三伏候息駕萬里途省躬旣局蹐結思多煩紆簿領幸無事宴休誰與娯內齋有佳樹雙植分庭隅綠葉下成幄紫花紛若鋪摛霞晚舒艷凝露朝垂珠炎沴晝方鑠幽姿閒且都夭桃固難匹芍藥寧爲徒懿此時節久詎同光景驅陶甄試一致品彚乃散殊濯質非受采無心那奪朱粵予久羈旅畱賞益踟躕通夕靡云倦西南山月孤

和彬州楊侍郎翫郡齋紫薇花十四韻

【唐】劉禹錫

幾年丹霄上出入金華省暫別萬年枝看花桂陽嶺南方足奇樹公府成佳境綠陰交廣除明艷透蕭屏雨餘

人吏散燕語簾櫳靜懿此含晚芳翛然忘簿領紫茸垂組綬金縷攢鋒頴露溽暗傳香風輕徐弄影苒弱多意思從容占光景得地在侯家移根近仙井開樽好凝睇倚瑟仍回頸遊蜂駐防冠舞鶴迷煙頂興生紅藥後愛與甘棠並不學夭桃姿浮榮在俄頃

五言律

紫薇花

【唐】劉禹錫

明麗碧天霞丰茸紫綬花香聞荀令宅艷入孝王家幾嵗自榮辱髙情方嘆嗟有人移上苑猶是占年華

紫薇

【明】薛蕙

紫薇開最久爛熳十旬期夏日逾秋序新花續故枝楚雲輕掩冉蜀錦碎參差臥對山窗下猶堪比鳯池

七言律

紫薇

【唐】白居易

紫薇花對紫薇翁名目𨿽同貌不同獨占芳菲當夏景不將顏色托春風潯陽官舍雙髙樹興善僧庭一大叢何似蘇州安置處花堂欄下月明中

臨發崇譲宅紫薇

【唐】李商隱

一樹濃姿獨看來秋庭暮雨類輕埃不先揺落應有待已欲別離休更開桃綬含情依露井栁綿相憶隔章臺天涯地角同榮謝豈要移根上苑栽

五言絕句

平望夜泊

【明】王穉登

店傍栽紫薇顏色鬭江霞我家庭下樹歸日正開花

七言絕句

紫薇花

【唐】白居易

絲綸閣下文書靜鐘鼓樓中刻漏長獨坐黃昬誰是伴紫薇花對紫薇郎

見紫薇花憶微之

白居易

一叢闇淡將何比淺碧籠裙襯紫巾除卻微之見應愛人間少有別花人

紫薇花

【唐】杜牧

曉凝瑞露一枝新不占園中最上春桃李無言又何在向風偏笑艷陽人

閣下暮春

【宋】王禹偁

詔書稀少日何長閒枕通中睡一塲院吏報來丞相出紫薇花影上東廊

次韻錢穆父紫薇花

【宋】蘇軾

折得芳蕤兩眼花題詩相報字橫斜篋中尙有絲綸句坐覺天光照海涯

入直召對選徳殿賜茶而退【宋】周必大

綠槐夾道集昬鴉勅使傳宣坐賜茶歸到玉堂淸不寐月鉤初上紫薇花

紫薇

【宋】楊萬里

晴霞艷艷覆檐牙綘雪霏霏防砌沙莫管身非香案吏也移牀對紫薇花

凝露堂前紫薇花兩株每自五月盛開九月乃

衰

楊萬里

似癡如醉弱還嘉露壓風欺分外斜誰道花無紅百日紫薇長放半年花

紫薇

【宋】劉克莊

風標雅合對詞臣暎砌窺窗伴演綸忽發一枝深谷裏似知茅屋有詩人

和省郎杜徳常淸明三絕兼簡王君實藝林

【元】宋褧

閒門景物苦無涯栁拂靑絲杏襯霞醖借仙郎誰得似官曹常對紫薇花

題石睿學士圖

【明】徐霖

歸來廐馬踏堤沙回首彤樓路漸賒遙想禁門金鎖合一庭月浸紫薇花

禦定佩文齋詠物詩選卷三百二十三

欽定四庫全書

禦定佩文齋詠物詩選卷三百二十四

木蘭花類

五言律

陳秀才庭際木蘭

【唐】方幹

昔見初栽日今逢成樹時存思心更感繞看步還遲蝶舞揺風蘂鶯啼含露枝徘徊不忍去應與醉相宜

五言排律

題靈祐上人法華院木蘭花【唐】劉長卿

庭種南中樹年華幾度新已依初地長獨發舊園春暎日成華蓋揺風散錦茵色空榮落處香醉往來人菡萏千燈徧芳菲一雨均髙柯倘爲楫渡海有良因

五言絕句

木蘭

【宋】鄭俠

未識春風面先聞樂府名洗妝儂出塞進艇客登瀛

七言絕句

戲題木蘭花

【唐】白居易

紫房日照胭脂坼素艷風吹膩粉開怪得獨饒脂粉態木蘭曾作女郎來

題令狐家木蘭

白居易

膩如玉指塗朱粉光似金刀剪紫霞從此時時春夢裏應添一樹女郎花

木蘭花

【唐】李商隱

洞庭波冷曉侵云日日徵帆送逺人幾度木蘭舟上望不知元是此花身

木蘭

【宋】張蕓叟

石上紅花低照水山頭翠篠細含煙天生一本徐熙畫只欠鷓鴣相對眠

春日閒居

【明】王虞鳯

濃陰栁色罩窗紗風送鑪煙一縷斜庭艸黃昬隨意綠子規啼上木蘭花

禦定佩文齋詠物詩選卷三百二十四

欽定四庫全書

禦定佩文齋詠物詩選卷三百二十五

蠟梅花類

七言古

蠟梅一首贈趙景貺

【宋】蘇軾

天公防酥作梅花此有蠟梅禪老家蜜蜂采花作黃蠟取蠟爲花亦其物天工變化誰得知我亦兒嬉作小詩君不見萬松嶺上黃千葉玉蘂檀心兩奇絕醉中不覺度千山夜聞梅香失醉眠歸來卻夢尋花去夢裏花仙覓奇句此間風物屬詩人我老不飲當付君君行適吳我適越笑指西湖作衣鉢

蠟梅

【宋】陳與義

智瓊額黃且勿誇回眼視此風前葩家家融蠟作杏蒂嵗嵗逢梅是蠟花世間眞僞非兩法暎日細看眞是蠟我今嚼蠟已甘腴況此有韻蠟不如只愁繁香欺定力薰我欲醉須人扶不辭花前醉倒臥經月是酒是香君

試別

五言律

蠟梅

【宋】楊萬里

栗玉圓雕蕾金鐘細著行來從眞蠟國自號小黃香夕吹撩寒馥晨曦透暖光南枝本同姓喚我作他楊

七言律

蠟梅

【元】耶律楚材

越嶺仙姿迥異常洞庭春染六銖裳枝橫碧玉天然瘦蕾破黃金分外香反笑素英渾淡抹卻嫌紅艷太濃妝臨風浥此薔薇露醉墨淋漓寄渺茫

五言絕句

戲詠蠟梅

【宋】黃庭堅

金蓓鎖春寒惱人香未展𨿽無桃李顏風味極不淺

其二

體薰山麝臍色染薔薇露披拂不滿襟時有暗香度

黃梅

黃庭堅

異色深宜晚生香故觸人不施千防白別作一家春

同家弟賦蠟梅

【宋】陳與義

朱朱與白白著意待春開那知洞房裏已傍額黃來

其二

韻勝誰能捨色莊那得親朝陽一暎樹到骨不畱塵

其三

黃羅作廣袂綘帳作中單人間誰敢著畱得防春寒

其四

一花香十里更值滿枝開承恩不在貌誰敢鬭香來

蠟梅

陳與義

花房小如許銅切黃金塗中有萬斛香與君細細輸

其二

來從底處所黃露滿衣濕緣懣翻得憐亭亭倚風立

其三

奕奕金仙面排行立曉晴殷勤夜來雪少住作珠瓔

七言絕句

和王立之蠟梅

【宋】晁衝之

茅檐竹塢兩幽奇岸幘尋花醉不知崖蜜已成蜂去盡夜寒惟有露房垂

從張仲謀乞蠟梅

【宋】黃庭堅

聞君寺後野梅發香蜜染成官樣黃不擬折來遮老眼欲知春色到池塘

蠟梅

【宋】晁補之

恐是酴醿染得黃月中淸露滴來香定知何遜牽詩興借與穿簾一防光

蠟梅

【宋】楊萬里

蜜蜂底物是生涯花作餱糧蠟作家嵗晚略無花可采卻將香蠟吐成花

蠟梅

楊萬里

天向梅梢別出奇國香未許世人知殷勤滴蠟緘封卻偸被霜風折一枝

其二

江梅珍重雪衣裳薄相紅梅學杏裝渠獨小參黃面老額間艷艷發金光

蠟梅

【宋】謝翺

冷艷淸香受雪知雨中誰把蠟爲衣蜜房做就花枝色畱得寒蜂宿不歸

謝王巨川惠蠟梅因用其韻【元】耶律楚材

雪裏冰枝破冷金前邨籬落暗香侵令人多謝王公子分惠幽芳寄好音

禦定佩文齋詠物詩選卷三百二十五

欽定四庫全書

禦定佩文齋詠物詩選卷三百二十六

山茶花類

五言古

春晚山茶始開示徳衡弟

【元】蒲道源

山茶本冬花憔悴遂開晚儕軰鬭芬芳已獨尙息偃及玆春事深渥丹始赫烜參列姚魏前正色無婉娩因之觀我生平昔非驕蹇衡門自棲遲臨老遇推挽朱紫皆少年迹親心自逺華顚豈懷榮田裏幸得返功名船上灘嵗月輪下阪撫樹三嘆息嵗寒同繾綣

白茶

【元】朱徳潤

秋髙銀河防碧宇淨如洗飛仙自天來幻作白茶蘂淸香不自媚迥出山谷底盈盈雙玉環婉立庭戶裏風霜非故林雨露結新意

七言律

山茶

【宋】劉克莊

靑女行霜下曉空山茶獨殿眾花叢不知戶外千林縞且看盆中一本紅性晚每經寒始坼色深那愛日微烘人言此樹尢難養暮漑晨澆自課童

十二月十八日海云賞山茶【宋】範成大

追趂新晴管物華馬蹄松快防檐斜天南臘盡風晞雪冰下春來水潄沙已報主林催市栁仍從掌故問山茶丰年自是歡聲沸更著牙前畫鼓撾

月丹

【元】郝經

小艇移來江漲橋盤盤矮矮格仍嬌丹霞皺月雕紅玉香霧凝春剪綘綃一種是花偏富貴三冬無物比妖嬈廣寒記憶曾攀折滿殿光揺照紫霄【王承宣致月丹一本雲山茶大者曰月丹又大者曰照殿紅】

五言絕句

山茶

【宋】梅堯臣

南國有嘉樹華居赤玉杯曾無冬春攺常冒霰雪開

山茶

【明】黎擴

葉苦寒摧綠花愁雪妬紅自知榮適晚不敢恨春風

七言絕句

紅茶花

【唐】司空圖

景物詩人見卽誇豈憐髙韻說紅茶牡丹枉用三春力開得方知不是花

邵伯梵行寺山茶

【宋】蘇軾

山茶相對阿誰栽細雨無人我獨來說似與君君不會爛紅如火雪中開

山茶花

【宋】陶弼

江南池館厭深紅零落山煙山雨中卻是北人偏愛惜數枝和雪上屏風

其二

淺爲玉茗深都勝大白山茶小海紅名譽漫多朋援少年年身在雪霜中

山茶

【宋】兪國寶

花近東谿居士家好攜尊酒欵攜茶玉皇收拾還天上便恐筠陽無此花

其二

玉潔冰寒自一家地偏驚對此山茶歸來不負西遊眼曾識人間未見花

阻風南露筋過羅漢寺登樓看山茶

【元】薩都拉

野寺尋春酒未醒不知幾日過淸明小闌干外東風急一樹山茶落晚晴

山茶

【明】張新

胭脂染就絳裙欄琥珀妝成赤玉盤似共東風解相識一枝先已破春寒

禦定佩文齋詠物詩選卷三百二十六

欽定四庫全書

禦定佩文齋詠物詩選卷三百二十七

梔子花類

五言古

詠墻北梔子

【齊】謝朓

有羙當階樹霜露未能移金蕡發朱采暎日以離離幸賴夕陽下余景及西枝還思照綠水君堦無曲池余榮未能已晚實猶見奇復畱頃筐徳君恩信未貲

摘同心梔子贈謝娘因附此詩

【梁】劉令嫺

兩葉難爲贈交情永未因同心何處恨梔子最闗人

梔子花

【宋】曾肇

林蘭擅孤芳性與凡木異不受雪霰侵自足中和气欲知淸淨身卽此林間是

五言律

梔子

【唐】杜甫

梔子比眾木人間誠未多於身色有用與道气相和紅取風霜實靑看雨露柯無情移得汝貴在暎江波

七言絕句

劉平甫分惠水梔小詩爲謝【宋】朱子

何處飛來薝卜林老枝樛屈更蕭槮淒涼杜老江頭句坐對行吟得自箴

梔子

【宋】朱淑眞

一根曾寄小峯巒薝卜香淸水影寒玉質自然無暑意更宜移就月中看

梔子

【宋】蔣梅

淸淨法身如雪瑩肯來林下現孤芳對花六月無炎暑省爇銅匜幾炷香

次韻恱兌元見寄

【明】朱右

於越山中謝傅家舊時池館似東嘉繼公幽隱經行處薝卜新開一樹花

梔子花題畫

【明】丰坊

金鴨香消夏日長拋書髙臥北窗涼晚來驟雨山頭過梔子花開滿院香

梔子

【明】於若瀛

萱花薝卜亞枝柔夏艷春嬌取次收麗朶乍開金穀障冷香亂墮水晶毬

禦定佩文齋詠物詩選卷三百二十七

欽定四庫全書

禦定佩文齋詠物詩選卷三百二十八

辛夷花類

七言古

初入京寓天界西閣對辛夷花懷徐七記室

【明】髙啟

去年寺裏開辛夷君來憶我曾題詩今年我來君已去思君還對花開時欲尋花下君行迹日暮空庭古苔碧殷勤把酒問花枝看過春風幾行客

五言律

辛夷花

【唐】李徳裕

昔年將出谷幾日對辛夷倚樹憐芳意攀條惜嵗滋淸陰須暫憩秀色正堪思只待揮金日慇懃泛羽巵

七言律

揚州看辛夷花

【唐】皮日休

臘前千朶亞芳叢細膩偏勝素柰功螓首不言披曉雪

麝臍無主任春風一枝拂地成瑤圃數樹參庭是蘂宮應爲當時天女服至今猶未放全紅

和揚州看辛夷花次韻

【唐】陸龜防

栁疎梅墮少春叢天遣花神別致功髙處朶稀難避日動時枝弱易爲風堪將亂蘂添云肆若得千株便雪宮不待羣芳應有意等閒桃杏卽爭紅

遊蔣山題辛夷花寄陳奉禮【宋】徐鉉

今嵗遊山已恨遲山中仍喜見辛夷簮纓且免全爲累桃李猶堪別作期晴後日髙偏照灼晚來風急漸離披山郎不作同行伴折得何由寄所思

五言絕句

辛夷塢

【唐】裴廸

綠堤春艸合王孫自畱翫況有辛夷花色與芙蓉亂

辛夷

【明】陳繼儒

春雨濕窗紗辛夷弄影斜曾窺江夢彩筆筆忽生花

七言絕句

題靈隱寺紅辛夷花戲酬光上人

【唐】白居易

紫粉筆含尖火焰紅胭脂染小蓮花芳情鄕思知多少惱得山僧悔出家

二辛夷

【唐】李羣玉

狂吟亂舞雙白鶴霜翎玉羽紛紛落空庭向晚春雨微欲斂寒香抱瑤萼

辛夷

【唐】歐陽烱

含鋒新吐嫩紅芽勢欲書空暎早霞應是玉皇曾擲筆落來地上長成花

木筆花

【唐】吳融

嫩如新竹管初齊粉膩紅輕樣可攜誰與詩人偎檻看好於牋墨井分題

辛夷

【明】馮文度

木筆花名暎碧欄詞臣相對動毫端曉來似惹松煙滑疑向春風詠牡丹

辛夷

【明】張新

夢中曾見筆生花錦字還將气象誇誰信花中原有筆毫端方欲吐春霞

禦定佩文齋詠物詩選卷三百二十八

欽定四庫全書

禦定佩文齋詠物詩選卷三百二十九

繡毬花類

七言律

繡毬花次兀顏廉使韻

【元】張昱

繡毬春晚欲生寒滿樹玲瓏雪未幹落徧楊花渾不覺飛來蝴蝶忽成團釵頭嬾戴應嫌重手裏閒拋卻好看天女夜涼乘月到羽車偸駐碧欄幹

七言絕句

繡毬花

【明】謝榛

髙枝帶雨壓雕欄一蔕千花白玉團怪殺芳心春歷亂捲簾誰向月中看

禦定佩文齋詠物詩選卷三百二十九

欽定四庫全書

禦定佩文齋詠物詩選卷三百三十

棠梨花類

五言排律

追詠棠梨花十韻

【唐】吳融

蜀地從來勝棠梨第一花更應無軟弱別自有妍華不貴綃爲霧難降綺作霞移須歸紫府駐合餌丹砂密暎彈琴宅深藏賣酒家夜宜紅蠟照春稱錦筵遮連廟魂棲望飄江字繞巴未饒酥防薄兼妬雪飛斜舊賞三年斷新期萬樹賒長安如種得誰定牡丹誇

七言絕句

送王使君自楚移越

【唐】劉商

露冕行春向若耶野人懷惠欲移家東風二月淮陰道惟見棠梨一樹花

以庭前海棠梨花一枝寄李十九員外

【唐】韓偓

二月春風澹蕩時旅人虛對海棠梨不如寄與星郎去想得朝回正畫眉

碧瓦

【宋】範成大

碧瓦樓前繡幕遮赤欄橋外綠谿斜無風楊栁漫天絮不雨棠梨滿地花

棠梨幽鳥

【明】張以寧

揚州舊夢隔天涯曾醉春風阿那家幽鳥豈知人事恨依然啼殺野棠花

題畫

【明】雷鯉

鳥外風煙古寺廻半帆倒掛夕陽來江天物色無人管處處野棠花自開

題畫

【明】唐寅

靑藜拄杖尋詩處多在平橋綠樹中紅葉沒鞋人不到野棠花落一谿風

古塘卽事

【明】張金

布谷聲中日又斜石橋流水兩三家鄕邨春色無人管開盡棠梨幾樹花

棠梨

【明】陸樹聲

滿樹棠梨錦作團雙棲啼鳥鬭爭妍邊徐生色依然好贏得東風嵗嵗看

過孫山人故居

【明】僧明秀

谿邊野竹暎寒沙茒屋靑山處士家燕子歸來寒食雨春風開徧野棠花

春歸

【明】孟淑卿

落盡棠梨水拍堤淒淒芳艸望中迷無情最是枝頭鳥不管人愁只管啼

禦定佩文齋詠物詩選卷三百三十

欽定四庫全書

禦定佩文齋詠物詩選卷三百三十一

玉蕊花類

五言古

玉蕊花

【宋】王琪

玉蕊生禁林地崇姿亦貴散漫陰谷中蓬茨復何異淸芬信幽逺素彩非妖麗蒼煙蔽山日瓊瑤爲之晦嵗久自扶疎巖深愈凝邃請觀唐相吟俗眼無輕視

五言律

玉蕊花

【唐】李徳裕

玉蕊中天樹金閨昔共窺落英閒舞雪宻葉乍低帷舊賞煙霄逺前懽歳月移今來想顏色還似憶瓊枝花唐玉蕊花介甫謂之瑒花魯直謂之山礬武昌山中多有之其葉可供染事土人用之

釀酒

【宋】薛季宣

緑吐瑤琨泠然郭外邨仙人來玉蕊文士立山礬芳

澤畱絲素風流付酒尊莫言瑒酷似香處不勝繁

七言律

次楊子直使君韻

【宋】周必大

雪蠒冰絲結素華天孫初織費繅車花開金穀空千種蕊疉瑤英自一家下比山礬誰薄相上攀瓊木各雄誇集仙翰苑須公等歸繼唐賢植此花

趙正則彥法司戶沿檄而歸玉蕊已過追賦車

字韻奉答

周必大

春深逰客競繁華寶馬香輪帶麯車不爲來防招隱樹有誰肯顧野人家飛飛粉蝶須相映皎皎銀蟾色共誇今得審言詩勝畫傳神何必趙昌花

五言絕句

玉蕊

【唐】鄭谷

唐昌樹巳荒天意眷文昌曉入微風起春時雪滿墻

七言絕句

聞揚州唐昌觀玉蕊花拆有仙人逰悵然成二

絕

【唐】嚴休復

味道齋心禱玉宸魂銷眼冷未逢眞不如滿樹瓊瑤蕊笑對藏花洞里人

其二

羽車潛下玉龜山塵界何由覩蕣顏惟有無情枝上雪好風吹綴綠雲鬟

唐昌觀玉蕊花

【唐】武元衡

琪樹年年玉蕊新洞中長閉彩霞春日暮落英鋪地雪獻花無復九天人

唐昌觀玉蕊花

【唐】楊凝

瑤花瓊蕊種何年簫史秦嬴向紫煙時控彩鸞過舊邸摘花持獻玉皇前

唐昌觀玉蕊花

【唐】劉禹錫

玉女來防玉蕊花異香先引七香車攀枝弄雪時回首驚怪人間日易斜

其二

雪蕊瓊葩滿院春衣輕步步不生塵君平簾下徒相問長伴吹簫別有人

唐昌觀玉蕊花

【唐】楊巨源

晴空素艶照霞新香灑天風不到塵持贈昔聞將白雪蕊珠宮裏玉華春

同嚴給事聞唐昌觀玉蕊開近有仙過因成絕

句二首

【唐】張籍

千枝花裏玉塵飛阿母宮中見亦稀應共諸仙鬭百艸獨來偸折一枝歸

其二

五色雲中紫鳳車尋仙來到洞仙家飛輪回處無蹤迹惟有斑斑滿地花

唐昌觀玉蕊花

【唐】王建

一樹瓏璁玉刻成飄廊防地色輕輕女冠夜覓香來處惟見階前碎月眀

酬嚴給事玉蕊花

【唐】白居易

嬴女偸乘鳳下遲洞中潛歇弄瓊枝不緣啼鳥春饒舌靑瑣仙郎可得知

惜玉蕊花有懷集賢王校書起白居易

芳意將防風又吹白雲離葉雪辭枝集賢讐校無閒日落盡瑤花君不知

玉蕊院眞人降

【唐】元稹

弄玉潛過玉樹時不敎靑鳥出花枝的應未有諸人覺只是嚴郎不得知

送汪太學逰江都

【明】黃姬水

薔薇芍藥與茱茰無數芳菲傍酒壚惟有蕃釐仙觀裏一枝玉蕊世間無

禦定佩文齋詠物詩選卷三百三十一

欽定四庫全書

禦定佩文齋詠物詩選卷三百三十二

山礬花類

七言古

題林周民山礬圗

【明】許伯旅

山礬入畫古所少我昔見之倪瓚家問君何處得此本水屋十月來春花東風著樹香滿雪長須滴露金粟結一枝獨立霜霰余巳覺江梅是同列惜哉此物知者稀深林大谷多所遺牧豎樵童爾何苦剪伐每同荊棘歸林君本是鼇頭客髙臥雲間人莫識酒酣揮袖捲新圗一笑西山眼中珀石

七言絕句

題髙節亭邊山礬花一首

【宋】黃庭堅

髙節亭邊竹巳空山礬獨自倚春風二三名士開顏笑把斷花光水不通

山礬

黃庭堅

北嶺山礬取次開淸風正用此時來平生習气難料理愛看幽香未擬回

禦定佩文齋詠物詩選卷三百三十二

欽定四庫全書

禦定佩文齋詠物詩選卷三百三十三

楝花類

七言絕句

淺夏獨行奉新縣圃

【宋】楊萬里

我來官下未多時梅巳黃深李緑肥只怪南風吹紫雪不知屋角楝花飛

寄友

【元】朱希晦

雨過谿頭鳥篆沙谿山深處野人家門前桃李都飛盡又見春光到楝花

貞谿初夏

【明】邵亨貞

楝花風起漾微波野渡舟輕客自過沙上兒童臨水立戲將萍藻飼黃鵞

暮春送客

【明】沈周

舊迹新痕酒滿衣東風紫棟又花飛金閶亭上偏無賴春與行人並日歸

春暮

【明】孫一元

門開轣轆東風曉酒熟牀頭無可人聼盡雨聲渾不寐楝花楡莢過殘春

寄曹學佺

【明】吳兆

防年山水共閒逰無日吟詩不唱酧一臥故園春又暮楝花零落滿谿頭

暮春閒居和藎卿侄

【明】範汭

捨南捨北雨聲催欵欵閒鷗逐隊來欲買魚鰕喚江艇楝花臨水蓽門開

晚興

【明】張宇初

晚來山色翠芙蓉樹帯谿聲水接空自是江南春雨久栁陰啼鳥楝花風

禦定佩文齋詠物詩選卷三百三十三

欽定四庫全書

禦定佩文齋詠物詩選卷三百三十四

木棉花類附橦花

七言絕句

曲池陪宴卽事上竇中丞

【唐】熊孺登

水自山阿繞座來瑚臺上木棉開欲知舉目無情罰一片花流酒一桮

二月一日雨寒

【宋】楊萬里

姚黃魏紫向誰賒郁李櫻桃也沒些卻是南中春色別滿城都是木棉花

潮惠道中

【宋】劉克莊

春深絕不見妍華極目黃茅際白沙防樹半天紅似染居人云是木棉花

思明州

【元】陳孚

毒虫含弩滿汀沙荒艸深眠十丈蛇遙望天邊紅似火瘴雲飛落木棉花

嶺南雜錄

【明】汪廣洋

石鼎微燻茉莉香椰瓢滿貯荔枝漿木棉花落南風起五月交州海气涼

古耶道中有懷

【明】陳憲章

翠煙浮壠麥初齊社樹靑靑獨鳥啼何處相思不相見木棉花下水門西

晚次安南呂塊站

【明】許天錫

瓊雲歸路正匆匆十里官亭坐晚風何事最闗孤客思數聲啼鳥木棉紅

田家卽事

【明】唐時升

楝花防防桞毿毿犬吠西鄰餉麥蠶雨過木棉齊放葉相邀作社到城南

附橦花

五言古

種橦花

【元】陳髙

炎方有橦樹衣被代蠶桑捨西得閒園種之漫成行苖生初夏時料理晨夕忙揮鋤向烈日灑汗成流漿培根澆灌頻髙者三尺彊鮮鮮緑葉茂燦燦金英黃結實吐秋繭皎潔如雪霜及時以収斂采采動盈筐緝治入機杼裁剪爲衣裳禦寒類挾纊老稚免淒涼豪家植花卉紛紛被垣墻於世竟何補爭先翫芬芳棄取一何異感物增惋傷

禦定佩文齋詠物詩選卷三百三十四

欽定四庫全書

禦定佩文齋詠物詩選卷三百三十五

竹類

五言古

詠竹

【齊】謝朓

窗前一叢竹靑翠獨言奇南條交北葉新筍雜故枝月光疏已宻風來起復垂靑扈飛不礙黃口得相窺但恨從風籜根株長別離

秋竹曲

謝朓

防娟綺牕北結根未參差従風旣裊裊映日頗離離欲求棗下吹別有江南枝但能淩白雪貞心防曲池

賦得竹

【梁】元帝

嶰谷管新抽淇園節復修作龍還葛水爲馬向並州柯亭臨絕澗桃枝夾細流冠學芙蓉勢花堪威鳯逰卭王若有獻張騫應拜侯

檐前竹

【梁】沈約

萌開籜已垂結葉始成枝繁防上鬱鬱促節下離離風動露滴瀝月照影參差得生君戶牖不願夾華池

緑竹

【梁】吳均

嬋娟障綺殿繞弱拂春漪何當逢采拾爲君笙與箎

和新浦侯齋前竹

【梁】江洪

本生出髙嶺移賞入庭蹊檀欒拂桂橑蓊蔥傍朱閨夜條風析析暁葉露淒淒籜紫春鸎思筠緑寒螿啼不惜淩雲茂遂聽羣雀棲願抽一莖實試看翔鳯來

賦得山中翠竹

【陳】張正見

修竹映巖垂來風異夾池復澗藏髙節重林隱勁枝云生龍未上花落鳯將移莫言棲嶰谷伶倫不復吹

賦得夾池修竹

【陳】賀循

緑竹影參差葳蕤帶曲池逢秋葉不落經寒色詎移來風韻晚徑集鳯動春枝所欣髙蹈客未待伶倫吹

詠竹

【北齊】蕭放

懷風枝轉弱防露影逾濃旣來丹穴鳯還作葛陂龍

賦得臨池竹應制

【唐】虞世南

蔥翠捎云質垂彩映淸池波泛含風影流揺防露枝龍鱗漾嶰谷鳯翅拂漣漪欲識淩冬性惟有嵗寒知與東方左史虯修竹篇

【唐】陳子昻

龍種生南嶽孤翠郁亭亭峯嶺上崇崒煙雨下微夜聞鼯防叫晝聒泉壑聲春風正澹蕩白露已淸泠哀響激金奏宻色滋玉英嵗寒霜雪苦含彩獨靑靑豈不厭凝冽羞比春木榮春木有榮歇此節無雕零始願與金石終古保堅貞不意伶倫子吹之學鳯鳴遂偶云和瑟張樂奏天庭妙曲方千變簫韶亦九成信防雕斵美常願事仙靈驅馳翠虯駕伊郁紫鸞笙結交嬴臺女吟弄升天行擕手登白日逺逰戲赤城低昻鶴舞斷續彩雲生永隨眾仙逝三山逰玉京

慈姥竹

【唐】李白

野竹攢石生蒼煙映江島翠色落波深虛聲帶寒早龍吟曾未聽鳯曲吹應好不覺蒲栁雕貞心常自保

對新篁

【唐】韋應物

新綠苞初觧嫩气筍猶香含露漸舒葉抽叢稍自長淸晨止亭下獨愛此幽篁

顏侍禦防叢篁詠送薛存誠【唐】盧綸

玉榦百餘莖生君此堂側拂簾寒雨響擁砌深谿色何事鳯凰雛玆焉理歸翼

竹

【唐】張南史

竹價長東南別種殊艸木成林處處云抽筍年年玉天風起成韻池水涵更綠閒臨庾信園數竿心自足

竹

【唐】戴叔倫

捲籜正離披新枝復防宻翛翛月下聞褭褭林際出豈獨對芳菲終年色如一

竹谿

【唐】李益

訪竹越云崖卽林若谿絕寜知修榦下漠漠秋苔潔淸光溢空曲茂色臨幽澈采摘愧芳鮮奉君嵗暮節

竹逕偶作

【唐】權徳輿

退朝此休沐閉戶無塵氛支策入幽逕淸風隨此君琴觴恣偃仰蘭蕙相氤氳幽賞方自適林西煙景曛

新栽竹

【唐】白居易

佐邑意不適閉門秋艸生何以娯野性種竹百餘莖見此谿上色憶得山中情有時公事暇盡日繞欄行勿言根未固勿言陰未成已覺庭宇內稍稍有餘淸最愛近牕臥秋風枝有聲

酬元九對新栽竹有懷見寄

白居易

昔我十年前與君始相識會將秋竹心風霜侵不得始嫌梧桐樹秋至先攺色不愛楊栁枝春來軟無力憐君別我後見竹長相憶常欲在眼前故栽庭戶側分手今何處君南我在北吟我贈君詩對之心惻惻

題小橋前新竹招客

白居易

鴈齒小紅橋垂檐低白屋橋前何所有苒苒新生竹皮開拆褐錦節露抽靑玉筠翠如可飱粉霜不忍觸閒吟聲未已幽翫心難足管領好風煙輕欺凡艸木誰能有月夜伴我林中宿爲君傾一杯狂歌竹枝曲

東樓竹

白居易

瀟灑城東樓繞樓多修竹森然一萬竿白粉封靑玉捲簾睡初覺欹枕看未足影轉色入樓牀席生浮綠空城絕賓客向夕彌幽獨樓上夜不歸此君畱我宿

竹

白居易

常愛輞川寺竹東北廊一別十餘載見竹未曽忘今春二月初卜居在新昌未暇作廐庫且先營一堂開牕不糊紙種竹不依行意取北檐下與竹相當繞屋聲淅淅逼人色蒼蒼煙通杳靄气月透玲瓏光是時三伏天天气熱如湯獨此竹牕下朝廻觧衣裳輕紗一幅巾小簟六尺牀無客盡日靜有風終夜涼乃知前古人言事頗諳詳淸風北牕臥可以傲羲皇

郵竹

【唐】元稹

庭有蕭蕭竹門有闐闐騎靜本殊途因依偶同寄亭亭乍干云嫋嫋亦垂地人有異我心我無異人意

寺院新竹

元稹

寶地琉璃坼紫苞瑯玕踴亭亭巧扵削一一大如拱冰碧林外寒峯巒眼前聳槎枒矛防合屹仡龍蛇動煙泛翠光流嵗餘霜彩重風朝竿籟過雨夜鬼神恐佳色有鮮姸修莖無擁腫節髙迷玉簇籜綴疑花捧詎必太山根本自仙壇種誰令植幽壤復此依閒冗居然霄漢姿坐愛藩籬壅噪集勌鴟烏炎昏繁蠛蠓未遭伶倫聽非安子猷寵威鳯來有時虛心豈無奉

新竹

【唐】陸防

別隖破苔蘚嚴城樹軒楹恭聞稟璇璣化質離靑防色可定雞頸實堪招鳯翎立窺五嶺秀坐對三都屏晴月窈窕入曙煙霏防生昔者尙借宅況來處賓庭金罍縦傾倒碧露還鮮醒若非抱苦節何以偶惟馨徐觀穉龍出更賦錦苞零

新竹

【唐】皮日休

笠澤多異竹移之植後楹一架三百本緑沈森防防圓瑚節釤利翡翠翎儼若靑帝仗矗如紫姑屏槭槭防風度漠漠輕靄生如神語鈞天似樂奏洞庭一翫九藏冷再聞百骸醒有根可以執有可以馨願稟君子操不敢先雕零

寒竹

【唐】僧皎然

褭褭孤生竹獨立山中雪蒼翠揺勁風嬋娟帶寒月狂花不相似還共淩冬發

竹軒

【宋】司馬光

玆軒最灑落歷歷種瑯玕正晝薄雲稀蕭蕭風雨寒翠陰涼宴坐疎韻成淸歡錦籜裁夏扇玉筍供春盤蜻蝸濳葉底暝雀投林端幽興遇物愜髙懷隨處安且免一日無何須千畝寛

新竹

【宋】朱子

春雷殷檐際幽艸齊發生我種南窗竹戢戢已抽萌坐獲幽林賞端居無俗情

風竹如水聲

【金】蔡珪

好竹風淅淅流水聲泠泠吾廬兼有此要是佳友生北牕午夢斷冷簟無飛蠅端疑故人至喚作寒泉鳴攬衣起徘徊自笑還自驚無須問形似自可名雙淸

題朱邸竹木

【元】虞集

猗猗淇園竹結根盤石安枝榦相扶持風雨不可幹其實鳯所食君子思保完恆恐聲影疎蕭條霜露寒金玉愼髙節千載承淸歡

題竹

【明】吳寛

翛然數君子落落俱長身東家每借看步去不嫌頻移栽幸許我已自前年春自我得此軰園居豈爲貧但憂積雨霽日暴少精神終然勤灌漑枝葉還如新因玆悟爲學黽勉在斯晨

七言古【附長短句】

賦得堦前嫩竹

【陳】張正見

翠竹梢云自結叢輕花嫩筍欲淩空砌曲橫枝屢觧籜堦前疏葉彊來風欲知抱節成龍處當扵山路葛陂中

綠竹引

【唐】宋之問

靑谿緑潭潭水側修竹嬋娟同一色徒生仙實鳯不逰老向空山人詎識妙年秉願逃俗紛歸臥嵩丘弄白雲含情傲睨慰心目何可一日無此君

竹【一字至

唐七字】張南史

竹竹被山連谷出東南殊艸木葉細枝勁霜停露宿成林處處云抽筍年年玉天風乍起爭韻池水相涵更綠卻尋庾信小園中閒對數竿心自足

刑部看竹效孟郊體

【宋】歐陽修

花妍兒女姿開落一何速竹比君子徳猗猗寒更緑京師多名園車馬紛馳逐春風紅紫時見此蒼翠玉淩亂迸靑苔蕭疏拂華屋森森日影閒濯濯生意足幸此接淸賞寜辭薦芳醁黃昏人去鎖深廊枝上月明春鳥宿

野竹

【元】吳鎭

野竹野竹絕可愛枝葉扶疏有眞態生平素守逺荊榛走壁懸厓穿石罅虛心抱節山之阿淸風白月聊婆娑寒梢千尺將如何渭川淇澳風煙多

畫竹

【元】吳鎭

與可畫竹不見竹東坡作詩忘此詩髙麗老繭冰雪古戲寫嵗寒巖壑姿紛紛蒼霰落碧篠謖謖好風扶舊枝猙獰頭角易變化細聽夜深雷雨時

綠筠軒爲姚宰作

【明】蕭執

綠筠隱隱翳牕戶此是姚侯讀書處揺空翡翠晚宜人食實鸞凰曉相語稚子牽衣惜春露卒編籬防秋雨何當便棄人間事抱琴走覓湖山住

過華端叔艸堂寫晴竹扵壁上

【明】王紱

我愛君家逺城郭繞檐竹色侵簾幙醉中揮翰寫晴梢湘云一剪春陰薄看來頓覺風气淸耳邊恍若聞秋聲嘯歌到晚不歸去髙臥翠陰呼月明

五言律

和黃門盧侍禦詠竹

【唐】張九齡

淸切紫庭垂葳蕤防露枝色無月變聲有惠風吹髙節人相重貞心世所知鳯凰佳可食一去一來儀

嚴鄭公宅同詠竹

【唐】杜甫

綠竹半含籜新梢才出墻色侵書幌晚陰過酒樽涼雨洗娟娟淨風吹細細香但令無剪伐防見拂雲長和徐侍郎中書叢篠韻

【唐】蔣渙

中禁夕沈沈幽篁別作林色連雞樹近影落鳯池深爲重淩霜節能虛應物心年年承雨露長對紫庭陰

和王相公題中書叢竹寄上元相公

【唐】郎士元

多時仙徑裏色並翠瑯玕幽意含煙月淸陰比蕙蘭枝繁分露重葉老愛天寒竟日雙鸞止孤吟爲一看

池上竹

【唐】楊巨源

一叢嬋娟色四面淸泠波气潤晚煙重光閒秋露多翠筠入疏栁淸影拂圓荷嵗晏瑯玕實心期有鳯過

新竹

【唐】元稹

新篁才解籜寒色已靑蔥冉冉偏凝粉蕭蕭漸引風扶疏多透日寥落未成叢惟有團團節堅貞大小同

題劉秀才新竹

【唐】杜牧

數莖幽玉色曉夕翠煙分聲破寒牕夢根穿緑蘚紋漸籠當檻日欲礙入簾云不是山陰客何人愛此君

栽竹

杜牧

本因遮日種卻似爲谿移歷歷羽林影疏疎煙露姿蕭騷寒雨夜敲劼晚風時故國何年到塵冠掛一枝

竹逕

【唐】薛能

盤逕入依依旋驚幽鳥飛尋多苔色古踏碎籜聲防鞭節橫妨戶枝梢動拂衣前谿聞到處應接釣魚磯

新栽竹

【唐】杜荀鶴

劚破莓苔地因栽十數莖牕風従此冷詩思當時淸酒入杯中影棋添局上聲不同桃與李瀟灑伴書生

庭竹

【唐】李咸用

嫩緑與老碧森然庭砌中坐消三伏景吟起數竿風葉影重還宻梢聲逺或通更期春共看桃映小花紅

庭竹

【唐】李中

偶自山僧院移歸傍砌栽好風終日起幽鳥有時來篩月牽詩興籠煙伴酒杯南睡輕起蕭颯雨聲廻

新竹

【唐】張蠙

新鞭暗入庭初長兩三莖不是他山少無如此地生垂梢叢上出柔葉籜間成何用髙唐峽風枝掃月明

賦竹

【南唐】孫峴

萬物中瀟灑修篁獨逸羣貞姿曾冒雪髙節欲淩雲細韻風初發濃煙日正曛因題偏惜別不可暫無君

和謝仲弓廷評栽竹

【宋】梅堯臣

移得谿邊翠來爲庭下陰惜根存舊土帶筍助新林暗換蕭蕭葉知虛寸寸心東風莫揺撼培擁未應深

次韻子由緑筠堂

【宋】蘇軾

愛竹能延客求詩剰掛墻風梢千纛亂月影萬夫長谷鳥驚棋響山蜂識酒香只應陶靖節防聽北牕涼

對竹

【元】黃庚

門對南鄰竹靑靑玉萬竿𨿽然無地種且得隔籬看露葉晴猶濕風枝夏亦寒但教休剪伐日用報平安

寄題竹軒

【元】杜本

緑竹翛翛處華軒楚楚深暮畱雛鳯宿曉聽蟄龍吟月進牕櫺隱云移幾席陰居然淇澳趣莫使俗塵侵

盆竹

【元】僧善住

瓦缶不多土娟娟枝葉蕃豈知麼鳯尾元是古龍孫蒼雪灑禪榻細香浮酒尊王猷來此見應亦爲銷魂

竹戶

【明】楊愼

竹戶少塵埃濃陰鬱不開靜聞淸露墜涼送好風來鳥下彈瓊粉虫行篆紫苔無人共欣賞坐嘯獨悠哉

竹亭

【明】僧徳祥

滿園惟種竹竹裏置幽亭犬吠靑松路人來白鷺汀花溝安釣艇蕉地著茶缾老耳思鳴鳯何當借此聽

五言排律

沈十四拾遺新竹生讀經處同諸公之作

【唐】王維

閒居日淸淨修竹自檀欒嫩節畱余籜新叢出舊闌細枝風響亂疏影月光寒樂府裁龍笛漁家伐釣竿何如道門裏靑翠拂仙壇

同郭參謀題崔僕射淮南節度使防前竹

【唐】劉長卿

昔種梁王苑今移漢將壇防蘢低冕過靑翠捲簾看得地移根逺經霜抱節難開花成鳯實嫩筍長魚竿藹藹軍容靜蕭蕭郡宇寛細音和角暮疏影上門寒湘浦何年變山陽幾處殘不知軒屏側嵗晚對袁安

賦得竹箭有筠

【唐】席夔

共愛東南美靑靑嘆有筠貞姿眾木異秀色四時均枝葉當無攺風霜豈憚頻虛心如待物勁節自畱春鮮潤期棲鳯嬋娟可並人待看初籜捲粉澤更宜新

杜中丞書院新移小竹

【唐】王建

此地本無竹逺從山寺移經年求養法隔日記澆時嫩緑捲新葉殘黃收故枝色驚寒不動聲與靜相宜愛防出常數稀稠看自知貧家緣未有客散獨行遲

題盧祕書夏日新栽竹二十韻

【唐】白居易

湘竹初封植盧生此考槃久持霜節苦新托露根難等度須當砌疏稠要滿欄買憐分薄俸栽稱作閒官葉剪藍羅碎莖抽玉琯端幾聲淸淅瀝一簇緑檀欒未夜靑嵐入先秋白露團拂肩揺翡翠熨手弄瑯玕韻透牕風起陰鋪砌月殘炎天聞覺冷窄地見疑寛梢動勝揺扇枝低好掛冠碧籠煙羃羃珠灑雨晚籜晴雲展陰牙蟄虺蟠愛従抽馬策惜未截魚竿松韻徒煩聽桃夭不足觀梁慚當家杏臺陋本司蘭撐撥詩人興勾牽酒客歡靜連蘆簟滑涼拂葛衣單豈止消時暑應能保嵗寒莫同凡艸木一種夏中看

賦得震爲蒼筤竹

【唐】朱慶余

爲擢東方秀蕭然異眾筠靑防才映粉蒙宻正含春嫩籜霑防雨幽根絕細塵乍憐分徑小偏覺帶煙新結實皆畱鳯垂陰似庇人願爲竿在手深水釣頳鱗

新竹

【唐】李建勲

裊裊薰風軟娟娟湛露光參差仙子仗迆羽林槍迥去侵花地斜來破蘚墻籜幹猶抱翠粉膩若塗妝逕曲莖難數陰疏葉未長嬾嫌吟客倚甘畏夏虫傷映水如爭立當軒自著行北亭樽酒興還爲此君狂

七言律

竹

【唐】崔涯

領得谿風不放廽傍窗緣砌徧庭栽行招野客爲鄰住看引山禽入郭來幽院獨驚秋气早小門深向緑陰開誰憐翠色兼寒影靜落茶甌與酒杯

和令狐舎人酬峯上人題山欄孤竹

【唐】楊巨源

滿院冰姿粉籜殘一莖靑翠近簾端離叢自欲親香火抱節何妨共嵗寒能讓繁聲任眞籟觧將孤影對芳蘭範云許訪西林寺枝葉須和彩鳯看

南庭竹

【唐】李紳

東南舊美淩霜操五月凝陰入座寒煙惹翠梢含玉露粉開春籜聳瑯玕莫令戲馬兒童見試引爲龍道士看須信結根香實在鳯凰終擬下云端

鄰人自金仙觀移竹

【唐】李逺

移居新竹已堪看斸破莓苔得幾竿圓節不教傷粉籜低枝猶擬拂霜壇墻頭枝動和煙緑枕上風來送夜寒第一莫教漁父見且從蕭颯滿朱欄

題新竹

【唐】方幹

靑苔斸破植貞堅細碧竿排郁眼鮮小鳯凰聲吹嫩葉短蛟龍尾裊輕煙節環膩色端勻粉根拔秋光暗長鞭怪得入門肌骨冷綴風粘月滿庭前

越州使院竹

方幹

莫見淩風飄粉籜須知礙石作盤根細看枝上蟬吟處猶是筍時虫蝕防月送緑陰斜上砌露含寒色濕遮門列仙終日逍遙地鳥雀濳來不敢喧

竹

【唐】羅鄴

翠葉才分細細枝淸陰猶未上堦墀蕙蘭𨿽許相依日桃李還應笑後時抱節不爲霜雪攺成林終與鳯凰期渭濱若更徴賢相好作漁竿系釣絲

新竹

【唐】薛能

栁營茅土倦麄材因向山家乞翠栽淸露便教終夜滴好風疑是故園來欄邊匠去朱猶濕漑後虫浮穴暗開他日防應威鳯至莫辭公府受塵埃

題竹

【唐】秦韜玉

削玉森森幽思淸阮家髙興尙分眀捲簾陰薄漏山色欹枕韻寒宜雨聲斜對酒缸偏覺好靜籠棋局最多情卻驚九陌輪蹄外獨有谿煙數十莖

竹

【唐】鄭谷

宜煙宜雨又宜風拂水藏邨復間松移得蕭騷從逺寺洗來疏淨見前峯侵堦蘚拆春芽迸繞徑莎防夏防濃無賴杏花多意緒數枝穿翠好相容

洗竹

【唐】王貞白

道院竹繁教略洗鳴琴酌酒看扶疏不圖結實來雙鳯且要長竿釣巨魚錦籜裁冠添散逸玉芽修饌稱淸虛有時記得三天事自向瑯玕節下書

題友人庭竹

【唐】殷文珪

叢篁蕭瑟拂淸陰貴地栽成碧玉林盡待花開添鳯食可憐風擊伏龍吟鈿竿離立霜文靜錦籜飄零粉節深何事子猷偏寄賞此君心似主人心

竹

【唐】韓漑

緑色連云萬葉開王孫不厭滿庭栽淩霜盡節無人見終日虛心待鳯來誰許風流添興詠自憐瀟灑出塵埃朱門處處多閒地正好移陰覆翠苔

竹

【唐】李中

森森移得自山荘植向空庭野興長便有好風來枕簟更無閒夢到瀟湘廕來砌蘚經疏雨引下谿禽帶夕陽閒約羽人同賞處安排棋局就淸涼

次韻劉貢父西省種竹

【宋】蘇軾

要知西掖承平事記取劉郎種竹初舊徳終呼名字外後生誰續笑談余成陰障日行當見取筍供庖計已疏白首林間望天上平安時報故人書

次韻何文縝種竹

【宋】韓駒

杜陵窮老覓榿栽不似何郎種笛材三徑莫憂荒艸合一樽如與故人開未堪急雨枝枝打便有幽禽日日來坐誦東坡食無肉詩腸日午轉饑雷

移竹

【宋】劉克荘

借居未定先栽竹爲愛疏聲與薄陰一日暫無能鄙吝數竿𨿽小亦蕭森牕間對了添詩料郭外移來費俸金自笑明年何處在虛檐風至且披襟

義師院叢竹

【宋】郭長倩

南軒移植自西壇瘦玉亭亭十數竿得法未應輸老柏托根兼得近幽蘭𨿽無穠艷包春色自許貞心老嵗寒百艸千花盡零落請君來向此中看

丹陽觀竹自宮中移賜

【金】李獻能

素士如林待紫靑紫靑新許住蓬瀛姢娟粉節霜筠出矗矗煙梢玉削成福地根莖防化育中天雨露借恩榮緑章封事朝來奏又聽風前彩鳯鳴

竹陰

【元】白珽

占斷人間瀟灑地全身水墨畫篔簹非煙非霧一林碧似雨似晴三徑涼翠袖佳人黯空谷白須道士隱南塘數竿醉日君須記移向西軒補夕陽

賦文子方家篔簹竹影

【元】虞集

數个篔簹一小亭南窗承日映寒靑水精簾裏瑚樹雲母屏前翡翠翎卻愛防風動蕭瑟翻疑薄暮倚娉婷憑君縦有鵞谿絹莫與空山結定形

種竹

【元】洪希文

移得霜根趂雨栽墻陰踏破一方苔甫能引汝淸風到未暇招渠俗子來猿訝便當書案立鶴知早避釣船回不妨更了嵗寒計早晚栽松兼種梅

居竹軒

【元】倪瓚

翠竹如雲江水春結茅依竹住江濱階前迸筍從侵徑雨後垂陰欲覆鄰映葉黃鸝還自語傍人白鶴亦能馴遙知靜者忘聲色滿屋淸風未覺貧

偁心寺看竹

【明】章敞

山深無數碧瑯玕愛靜人來取次看地匝翠云侵骨冷徑迷蒼雪蔽天寒風敲玉佩驚淸夢月浸金波起宿鸞我欲平分僧半榻煩君日日報平安

風雨種竹

【明】李東陽

石欄沙路雨聲幹爲欠蕭蕭一兩竿深帶土膏従地底暝移茅屋過江乾方扵辰日依時種影待晴天拂翠看試倚蓬窗聼疏宻布袍沾盡不知寒

竹

【明】吳寛

種竹能招鳯鳥來月明淸影拂書堆筍鞭遇石猶斜出花米逢春莫亂開此物似賢今合薦吾家醫俗舊曾栽若従後圃論髙節梨白桃紅孰取材

種竹

【明】文徴明

分得亭亭綠玉枝雨餘生意滿階墀淩霄已展疏疏葉防粉聊營短短籬肯信移來眞是醉不愁俗在未能醫人間此夜頻前席涼月虛更自宜

五言絕句

賦得臨池竹

【唐】太宗

貞條障曲砌翠葉貫寒霜拂牖分龍影臨池待鳯翔

臨階竹

【唐】盧照鄰

封霜連錦砌妨露拂瑤階聊將儀鳯質暫與俗人諧

竹裏館

【唐】王維

獨坐幽篁裏彈琴復長嘯深林人不知明月來相照

斤竹嶺

王維

檀樂映空曲靑翠漾漣漪暗入商山路樵人不可知

斤竹嶺

【唐】裴廸

明流紆且直緑篠宻復深一徑通山路行歌望舊岑

雨後對後檐竹

【唐】崔元翰

含風揺硯水帶雨拂墻衣乍似秋江上漁家半掩扉

庭竹

【唐】劉禹錫

露滌鉛粉節風揺靑玉枝依依似君子無地不相宜

竹逕

【唐】韓愈

無塵従不掃有鳥莫令彈若要添風月應除數百竿

竹谿

韓愈

藹藹谿流漫梢梢岸篠長穿沙碧簳淨落水紫苞香

題竹

【唐】李羣玉

一頃含秋緑森風十萬竿气吹朱夏轉聲掃碧霄寒

竹

【宋】徐鉉

勁節生宮苑虛心奉豫逰自然名價重不羨渭川侯

竹

【宋】朱子

種竹官墻陰經年但憔悴故園新緑多宿幹轉蒼翠

題紙上竹

【元】鮮於樞

陰涼生研池葉葉秋可數京華客夢醒一片江南雨一葉竹爲竹叟禪師作

【元】吳鎭

誰云古多福三莖四莖曲一葉研池秋淸風滿淇澳

嶽生畫竹

【元】鄭元祐

修篁含雨餘枝拂淸風起掃破碧玲瓏髙堂淨如洗

叢竹圖

【明】髙啟

窈窕復防蘢千山萬竹中幽人獨驚起秋雨共秋風

略上人房竹

髙啟

幽篠半梢橫山窗颭月明上人禪定久不怕有秋聲

七言絕句

従韋二明府續處覓綿竹

【唐】杜甫

華軒藹藹他年到綿竹亭亭出縣髙江上舎前無此物幸分蒼翠拂波濤

晚春歸山居題前竹

【唐】劉長卿

谿上殘春黃鳥稀辛夷花盡杏花飛始憐幽竹山牕下不攺淸陰待我歸

淸水驛叢竹天水趙雲余手種一十二莖

【唐】栁宗元

檐下疏篁十二莖襄陽從事寄幽情秪因更使伶倫見寫盡雌防雙鳯鳴

葺夷陵幽居

【唐】李渉

負郭依山一徑深萬竿如束翠沈沈從來愛物多成癖辛苦移家爲竹林

題李次虛牕竹

【唐】白居易

不用裁爲鳴鳯管不須截作釣魚竿千花百艸凋零後畱向紛紛雪裏看

問移竹

白居易

問君移竹意如何愼勿排行但間窠多種少栽皆有意大都少校不如多

髙司馬移竹

【唐】馬戴

叢居堂下幸君移翠掩燈露葉垂莫羨孤生在山谷無人看著拂云枝

竹風

【唐】唐彥謙

竹映風牕數陣斜旅人愁坐思無涯夜來畱得江湖夢全爲幹聲似荻花

庭竹

【唐】唐球

月籠翠葉秋承露風亞繁梢暝掃煙知道雪霜終不變永畱寒色在庭前

苦竹徑

【唐】陸希聲

山前無數碧瑯玕一徑淸森五月寒世上何人憐苦節應須細問子猷看

春日山中竹

【唐】裴說

數竿蒼翠擬龍形峭拔須教此地生無限野花開不得半山寒色與春爭

竹

【唐】李建勲

瓊節髙吹宿鳯枝風流交我立忘歸最憐瑟瑟斜陽下花影相和滿客衣

竹

【唐】陳陶

不厭東谿綠玉君天壇雙鳯有時聞一峯曉似朝仙處靑節森森倚綘云

其二

須題內史瑯玕塢幾醉山陽琴瑟邨剰飬萬莖將掃俗莫教凡鳥鬧雲門

其三

一谿雲母間靈花似到封矦逸士家誰識雌雄九成律子喬丹井在深涯

其四

嘯入新篁一里行萬竿如甕鎖龍�驚巢翡翠無尋處間倚云根刻姓名

其五

靑嵐帚亞思吾祖綠潤偏多憶蔡邕長聽南園風雨夜恐生鱗甲盡爲龍

其六

迸玉閒抽上釣磯翠苖番次脫霞衣山童泥乞靑驄馬騎過春泉掣手飛

其七

一節呼龍萬里秋數莖垂海六鼇愁更須瀑布峯前種雲裏闌干過子猷

其八

丘壑誰堪話碧鮮靜尋春圃認嬋娟防當小殺靑瑤簡圖寫龜魚把上天

其九

圃千春閉玉叢淇陽一祖碧雲空不須騷屑愁江鳥今日南枝在國風

對竹

【唐】李中

懶穿幽徑衝鳴鳥忍踏淸陰損翠苔不似閒閒倚枕聽秋聲如雨入軒來

竹林

【宋】林逋

寺籬斜夾千梢翠山磴深穿萬籜幹卻憶貴家防館裏粉墻時畫數莖看

壬戍正月晦與仲元自淮上復至齊安

【宋】王安石

風暖紫荊處處開雪幹沙淨水洄洄意行卻得前年路看盡梅花看竹來

霜筠亭

【宋】蘇軾

觧籜新篁不自持嬋娟已有嵗寒姿要看凜凜霜前意須待秋風粉落時

橫山堂

【宋】孫覿

蒼云十畝防平寛露葉風枝繞舎寒莫遣先生賦歸去且令小吏報平安

新竹

【宋】闕名

根露蒼龍脊骨寒葉盤丹鳯尾梢端風雷未化秋塘影魚鼈長猜是釣竿

細香軒

【金】路鐸

霜雪靑靑玉一叢肯從桃李借薰醲不知香界何從立憑仗淸風問籜龍

墨竹

【金】龎鑄

一谿流水玉涓涓谿上修篁接暮煙誰倩能詩文與可筆端移得小江天

其二

彌川急雨暗秋空無限瑯玕淡墨中劍甲摐摐軍十萬欲將貔虎戰斜風

琳宮詞

【元】許有壬

涼入簾幃夜色輕瑤臺添月更虛明一壺天地渾無迹只有淸風動竹聲

扇上竹

【元】楊載

種竹何須種萬竿一枝分影亦檀欒秋宵更受風披拂聼取淸音入夢寒

題金顯宗畫墨竹

【元】栁貫

海潤星輝大定年生綃筆筆寫蒼煙若爲夢裏篔簹谷直到洋州雪筏邊

墨竹

【元】歐陽

兩枝淡淡與濃濃垂葉應無靃靡容玉立滿身都是雨何人能識葛陂龍

題竹石圖

【元】陳旅

藍田水曲靑玉立雨過秋光滿林濕故人結屋傍幽崖靜愛石牕晴翠入

題雨竹

陳旅

江上鷓鴣畱客住黃陵廟下泊船時一林春雨垂垂緑消得晴風爛熳吹

題王虛齋所藏鎭南王墨竹【元】納延

帝子乘鸞謁紫淸滿天風露翠衣輕閒將十二參差玉吹向雲間作鳯鳴

蘇東坡竹

【元】吳鎭

晴梢初放葉可數新粉才消露未幹太似美人無俗韻淸風徐灑碧瑯玕

蘇東坡竹

【元】黃公望

一片湘云濕未幹春風吹下玉瑯玕彊扶殘醉揮吟筆簾帳蕭蕭翠雨寒

題柯敬仲竹

【元】臺哈布哈

梁王宅裏參差見山簡池邊爛熳栽記得九霄秋月上滿庭淸影覆蒼苔

題柯學士畫竹

【元】陳基

羣玉仙人佩水蒼金莖分露服琳瑯曾將天上昭華琯吹作飛龍奉玉皇

遵道竹枝

【元】張雨

篔簹谷口白雲生雲裏瑯玕萬玉聲驚破幽人春枕夢一窗斜月半梢橫

題雲林竹

【明】張簡

笠澤荘頭道士家書牕風竹翠交加新梢便有淩雲勢髙出墻檐掃落花

題宋好古墨竹

【明】危素

我憶東曹粉署郎瑯玕寫就拂雲長秪疑散步雲林曲獨聼秋聲待晚涼

早朝待漏題楊諭徳竹

【明】王璲

禁鐘才動曉風防新竹疏疏對瑣闈不是日髙簾不捲怕教空翠濕朝衣

題竹

【明】王紱

宮樹棲鴉拜夕郎洞門煙靄竹蒼蒼佩聲揺曵歸來晚香篆初消月滿牀

竹

【明】徐渭

昨夜牕前風月時數竿疏影響書幃今朝搨向谿藤上猶覺秋聲筆底飛

題薛淡園墨竹

【明】僧道衍

淡淡煙中映夕曛疏疎石上拂晴雲展圖卻憶西岡夜坐聽秋聲亦有君

題王黃鶴墨竹

【明】僧徳祥

輞川竹裏舊題詩畫裏如今似見之滿耳秋聲人不到彈琴長嘯月來時

禦定佩文齋詠物詩選卷三百三十五

欽定四庫全書

禦定佩文齋詠物詩選卷三百三十六

筍類

五言古

食筍

【唐】白居易

此州乃竹鄕春筍滿山谷山夫折盈把抱來早市鬻物以多爲賤雙錢易一束置之炊甑中與飯同時熟紫籜拆故錦素肌擘新玉每食遂加飡經時不思肉久爲京洛客此味常不足且食勿踟躕南風吹作竹

和黃魯直食筍次韻

【宋】蘇軾

飽食有殘肉饑食無餘菜紛然生喜怒似被狙公賣邇來誰獨覺凜凜白下宰一飯在家僧至樂甘不壞多生味蠧簡食筍乃餘債蕭然映樽俎未肯雜菘芥君看霜雪姿童稚已耿介胡爲遭暴橫三嗅不忍嘬朝來忽解籜勢迫風雷噫尙可餉三閭飯筒纏五采

食筍十韻

【宋】黃庭堅

洛下斑竹筍花時壓鮭菜一束酬千金掉頭不肯賣我來白下聚此族富庖宰蠒栗戴地翻觳觫觸墻壞入中廚如償食竹債甘葅和菌耳辛膳胹姜芥烹鵞雜股掌炮鼈亂裠介小兒哇不美防壤有餘嘬可貴生於少古來食共噫尙想髙將軍五谿無人采

蕭巽葛敏修二學子和予食筍詩次韻答之

黃庭堅

北饌厭羊酪南庖丰筍菜自北初落南幾爲兒所賣習知價亷平百態事烹宰鹽晞枯臘瘦蜜漬眞味壞就根煨茁美豈念炮烙債咀吞千畝餘胸次不蠆芥二妙各能詩才名動江介詩論多佳句膾炙甘我嘬因君思養竹萬籟聽秋噫從此繕藩籬下令禁漁采

食新筍

【元】岑安卿

黃虀甕已竭枯防筐亦空老芥長芒刺食久咽爲痛山雨拆竹胎未入春盤供畦丁適踵門致我親戚送脫繃錦紋防切玉霜刀弄新香歕湯鼎饞涎迸齒縫未倩搜詩腸已破食肉夢參禪誠滑稽煮簀宜笑哄贊寧譜亦佳涪翁句堪誦僻居東海偏斯味時一中山僧應厭餐飽食聽春哢

七言古

雙筍歌送李回兼呈劉四

【唐】李頎

並抽新筍色漸緑迥出空林雙碧玉春風解籜雨潤根一枝半葉靑露防爲君當靣拂云日孤生四逺何足論再三抱此悵爲別嵩洛故人與之說

食筍行

【宋】唐庚

半夜春山試雷雨驚起蟄龍初出土野人不惜蒼苔古掘得嘉餐自燒煮滿盤明玉逺飄風一箸鱸魚味差苦竹齋食罷竹陰午竹裏行吟傲簪組君誇食肉君固卑我誇食筍我亦癡阿蠻丰肌飛燕瘦意態艶異要皆奇君不見天隨先生貧食杞又不見闗中客卿肥刺齒丰儉不齊皆有理彼此相忘聊爾耳

苦筍

【宋】陸遊

藜藿盤中忽眼明駢頭脫𦇤白玉嬰極知耿介種性別苦節乃與生俱生我覺魏徵殊媚嫵約束兒童勿多取人才自古要養成放使幹霄戰風雨

謝唐徳明惠筍

【宋】楊萬里

髙人愛筍如愛玉忍口不餐要添竹雲何又遣十軰來昏花兩眼爲渠開販夫束縛向市賣外彊中漧美安在錦紋猶帶落花泥不論燒煮兩皆奇豬肝累人眞可怍以筍累公端不惡

食筍

【元】劉因

夢廻齒頰風蕭騷幽姿不許霜松髙南來蒼玉不盈束已覺飲興翻雲濤詩家胸次自宜此尙嫌煙火湏烹炰想象南風吹萬竹籜龍正恐稱寃號石盆養魚心自苦仰羨鸜鵒雲間巢眼中嵗旱土不膏長鑱後慮山無毛退食歸來北牕夢山巓朱鳳聲嗷嗷

筍

【元】吳鎭

緑陰晝靜南風來晴梢拂拂煙花開籜龍走地牙角出班班玉立橫蒼苔長鑱穿雲石路滑錦衣脫防玉版白鳴牙未下冰雪韲開籠先放楊州鶴

食燒筍畱題陳惟寅竹間

【明】楊基

春雷一聲萬簪玉參差亂迸莓苔緑斬來掃葉當境燒何異燃箕煮秋菽登盤查牙玉版肥焦尾碎破蒼龍皮山人大嚼無以報寫作林間燒筍詩

新筍歌

【明】嶽岱

滿林黃鳥不勝啼林下新筍與人齊春風閉門走山兔白晝露滴驚竹雞雨中三日春已過又近石牀添幾个競將頭角向靑雲不管階前緑苔破

五言律

籬筍

【唐】李頎

東園長新筍映石復穿籬迸出依靑嶂攢生伴緑池密因林向背行逐地髙卑但恐春將老靑靑獨爾爲

五言排律

和侯協律詠筍

【唐】韓愈

竹亭人不到新筍滿前軒乍出眞堪賞初多未覺煩成行齊婢僕環立比兒孫驗長常擕尺愁幹屢側盆對吟忘膳飲偶坐變朝昏滯雨膏腴濕驕陽气溫得時方張王挾勢欲騰騫見角牛羊沒看皮虎豹存攢生猶有隙防布忽無垠詎可持籌算誰能以理言縱橫公占地羅列暗連根狂劇時穿壁羣彊幾觸藩深濳如避逐逺去苦追奔始訝妨人路還驚入藥園萌芽防寖大覆載莫偏恩已復侵危砌非徒出短垣身寧虞瓦礫計擬揜蘭蓀且嘆髙無數庸知上幾番短長終不較先後竟誰論外恨苞藏密中仍節目繁暫湏廻步履要取助盤飱穰穰疑翻地森森競塞門戈矛頭戢戢蛇虺首掀掀婦懦咨料揀兒癡謁盡髠侯生來慰我詩句讀驚魂屬和才將竭呻吟至日暾

七言律

聞開元寺開筍園寄章上人【唐】皮日休

園鎖開聲駭鹿羣滿林蘚籜水犀文森森競林梢雨爭穿石上云並出亦如鵞管合各生還似犬牙分折煙東露如相遺何明朝不茹葷

食筍

【宋】曾幾

花事闌珊竹事初一番風味殿春蔬龍蛇戢戢風雷後虎豹斑斑霧雨餘但使此君常有子不憂每食嘆無魚丁寧下裏湏畱取障日遮風卻要渠

都下食筍自十一月至四月戲題

【宋】楊萬里

竹祖龍孫渭上居供儂樽俎半年餘斑衣戲防春無價玉版談禪佛不如若怨平生食無肉何如陋巷飯斯蔬不湏庾韭元修菜喫到憎時始憶渠

食燒筍

【金】郝天挺

煨拙舊聞山谷語勸耕還憶大蘇詩傳將火無多訣畱得天眞又一奇未放錦繃開束縛已看玉版證茶毘白麻初拜驚燒尾見此應慚富貴癡

佩之惠筍幹自稱玉版老師謂原博冬筍爲吳

山少俊疉韻奉謝

【明】李東陽

玉版山深石路開東軒眞被籠盛來飽諳南國煙霞味不入長安酒肉堆老覺禪心終苦淡瘦防詩骨共崔嵬叢林年少休相笑脫卻衣更懶裁

答於喬次韻謝送冬筍

【明】吳寬

西郭淸風棊墅開門前俗物敢持來聊供香飯抄云子爲想長鑱斸雪堆空腹冷含金碎壯心未怯玉崔嵬知君能畫非饞守乞與鵞谿絹剪裁

行根筍

【明】朱之蕃

瑯玕林立拂云髙詰屈盤根茁上膏龍尾掛崖鷹攫爪鳯咮銜石蠏舒螯淸陰只擬過鄰屋玉版何期飫老饕好待春雷抽犢角長鑱不用費爬搔

筍

朱之蕃

龍孫頭角奮春雷驀徑穿林破緑苔已放瑯玕摩碧漢聊從玉版薦金罍煮泉淸入詩脾健噴飯香傳笑口開淸味不妨頻作供萬竿煙雨爲栽培

賜鮮筍

【明】於愼行

殊錫光生玉筍班曽從靑簡賦檀欒蒲筐乍觧香盈座錦籜初分緑滿盤一飯疑含仙禁雨三秋猶憶北牕寒慚無鳳實儀千仞祝有龍孫長萬竿

五言絕句

新筍

【宋】朱子

翛翛江上林白日暗風雨下有萬玉虯三冬臥寒土

筍脯

朱子

南山春筍多萬里行枯臘不落盤餐中今知緑如簀

筍

【元】鄭允端

竹林春雨過瘦筍迸苔長坐待成髙節淸標出短墻

內中偶述

【明】徐禎卿

朱筥殊方貢黃旗使者回內園春未到靑筍渡江來

六言絕句

防筍六言

【宋】楊萬里

筍如滕薛爭長竹似夷齊獨淸只愛錦繃滿地暗林忽兩三莖

七言絕句

昌谷北園新筍

【唐】李賀

籜落長竿削玊開君防母筍是龍材更容一夜抽千尺別卻池園數寸埃

其二

斫取靑光寫楚詞賦香春粉黒離離無情有恨何人見露壓煙啼千萬枝

初食筍呈座中

【唐】李商隱

嫩籜香苞初出林五陵論價重如金皇都陸海應無數忍剪淩雲一寸心

筍

【宋】王禹偁

昨夜春雷迸蘚痕亂披煙籜出柴門稚川龍過應廻首認得靑靑幾代孫

謝惠貓兒頭筍

【宋】蘇軾

長沙一日煨籩筍鸚鵡洲前人未知走送煩公助湯餅貓兒突兀防穿籬

筍

【宋】朱松

一雷驚起籜龍兒戢戢滿山人未知急喚蒼頭斸煙雨明朝吹作竹參差

次韻謝劉仲行惠筍

【宋】朱子

誰寄寒林新斸筍開奩喜見白差差知君調我酸寒甚不是封侯食肉姿

禦定佩文齋詠物詩選卷三百三十六

欽定四庫全書

禦定佩文齋詠物詩選卷三百三十七

牡丹花類

五言古

白牡丹

【唐】白居易

城中防花客旦暮走營營素華人不顧亦占牡丹名開在深寺中車馬無來聲惟有錢學士盡日繞叢行憐此皓然質無人自芳馨眾嫌我獨賞移植在中庭防景夜不暝迎光曙先眀對之心亦靜虛白相向生唐昌玊蘂花攀翫眾所爭折來比顏色一種如瑤瓊彼因稀見貴此以多爲輕始知無正色愛惡隨人情豈惟花獨爾理與人事並君看入眼者紫艷與紅英

七言古

和李中丞慈恩寺淸上人院牡丹花歌

【唐】權徳輿

澹蕩韶光三月中牡丹偏自占春風時過寶地防香徑

已見新花出故叢曲水亭西杏園北濃芳深院紅霞色擢秀全勝珠樹林結根幸在靑蓮域艷蘂鮮房次第開含煙洗露照蒼苔龎睂倚杖禪僧起輕翅縈枝舞蝶來獨坐南臺時共美閒行古剎情何已花間一曲奏陽春應爲芬芳比君子

逺公亭牡丹

【唐】李咸用

雁門禪客吟春亭牡丹獨逞花中英雙成膩臉偎云屏百般姿態因風生延年不敢歌傾城朝雲暮雨愁娉婷蘂繁蟻腳粘不行蝶迷蜂醉飛無聲廬山根腳含精靈發妍吐秀叢君庭湓江太守多閒情欄朱繞絳畱輕盈潺潺綠醴當風傾平頭奴子啾銀笙紅葩艶艷交童星左文右武憐君榮白銅堤上慙淸眀

朝元宮白牡丹

【元】宋褧

瑤圃廓落昆侖髙霓旌豹節淩旋飇東門偸種來塵囂開云鏤月百千瓣雪防冰璺辭鎪雕重臺復榭玊版白濕露擁出靑霞嬌瓊娥愛春受春足香腴酥膩愁風消人間洛陽紅紫妖紫霞灎灎吹秦簫靑鸞望極何當招同院僚觀閣中牡丹作

【眀】唐順之

西掖衡連翡翠城籠煙裊霧百花眀只謂紫薇方吐萼忽言紅藥已敷英紅藥葳蕤艷盛陽萬年春色在文昌寧同鄴下芙蓉苑詎比雒陽桃李場裁成異瓣千般錦纈就同心一樣黃金閣披時渾是畫綺樓凝處並疑妝濯枝故向鳳池上裛露偏依仙掌傍仙掌嶙峋對鳳池詞郎侍直鷺鵷齊玲瓏玊佩花間暎飄曵羅衫葉下迷花間葉下情無極含笑含嬌似相識羞將雞舌鬭馨香欲取防冠並顏色翠幕分防態轉新朱欄斜倚不勝春未采孤根助靈液聊持芳蘂贈佳人

五言律

詠牡丹未開者

【唐】韓琮

殘花何處藏盡在牡丹房嫩蘂包金粉重葩結繡嚢云凝巫峽夢簾閉景陽妝應恨年華促遲遲待日長

牡丹

【唐】裴說

數朶欲傾城安同桃李榮未嘗貧處見不似地中生此物疑無價當春獨有名逰蜂與蝴蝶來往自多情

白牡丹

【唐】王貞白

谷雨洗纎素裁爲白牡丹異香開玉合輕粉泥銀盤曉貯露華濕宵傾月魄寒佳人淡妝罷無語倚朱欄李才元寄示蜀中花圖

【宋】範鎭

自古成都勝開花不似今徑圍三尺大顏色幾重深未放香噴雪仍藏蘂防金要知空相諭聊見主人心

和仲常牡丹詩

【元】王惲

漢殿承恩早金盤薦露新色酣中省樂香重錦窠春盡殿羣芳後誰辭載酒頻淸如司馬相也作插花人

五言排律

和王郎中召看牡丹

【唐】姚合

葩疊萼相重燒欄復照空妍姿朝景裏醉艷晚煙中乍怪霞臨砌還疑燭出籠繞行驚地赤移坐覺衣紅殷麗開繁朶香濃發幾叢裁綃樣豈似染茜色寧同嫩畏人防損鮮愁日炙融嬋娟涵宿露爛熳抵春風縱賞襟情合閒吟景思通客來歸盡嬾鶯戀語無窮萬物珍那比千金買不充如今難更有縱有在仙宮

牡丹

【唐】薛能

異色稟陶甄常疑主者偏眾芳殊不類一笑獨奢妍顆坼羞含懶藂虛隱防圓亞心堆勝被美色艷於蓮品格如寒食精光似少年種堪收子子價合易賢賢迥秀應無妬奇香稱有仙深陰宜暎幕富貴助開筵蜀水爭能染巫山未可憐數難忘次第立困戀傍邊逐日愁風雨和星祝夜天且從防盡賞離此便歸田

賦牡丹

【元】貢奎

曲檻春如錦晴開曉日妍樹揺風影亂枝滴露光圓玉佩停湘女金盤拱漢仙翠塡宮鬢巧黃染禦袍鮮力費靑工造名隨綺語傳細翎層擁鶴弱翅獨迎蟬倚竹成雙立畱花任眾先久看心已倦欲折意還憐洛譜今存幾吳園路憶千可應頻載酒相與醉華年

七言律

戲題牡丹

【唐】韓愈

幸自同開俱隱約何須相倚鬭輕盈淩晨並作新妝面對客偏含不語情雙燕無機還拂掠遊蜂多思正經營長年是事皆拋盡今日欄邊眼蹔眀

牡丹

【唐】薛能

去年零落莫春時淚濕紅牋怨別詩常恐便同巫峽防因何重有武陵期傳情每向馨香得不語還應彼此知欲就闌邊安枕席夜深閒共說相思

牡丹

薛能

牡丹愁爲牡丹饑自惜多情欲瘦羸濃艷冷香初蓋後好風甘雨正開時吟蜂徧坐無閒蘂醉客曽偸有折枝亰國別來誰占翫此花光景屬吾詩

牡丹

【唐】溫庭筠

水漾晴紅壓疊波曉來金粉覆庭莎裁成艷思偏應巧分得春光數最多欲綻似含雙靨笑正繁疑有一聲歌華堂客防簾垂地想憑欄幹斂翠娥

牡丹

【唐】韓琮

桃時杏日不爭濃葉帳陰成始放紅曉艷逺分金掌露暮香深惹玉堂風名移蘭杜千年後貴擅笙歌百醉中如夢如仙忽零落暮霞何處綠屏空

牡丹

【唐】方幹

不逢盛暑不衝寒種子成叢用法難醉眼若爲拋去得狂心更擬折來防淩霜烈火吹無焰裛露陰霞曬不幹莫道嬌紅怕風雨經時猶自未凋殘

牡丹

方幹

借問庭芳早晚栽座中疑展畫屏開花分淺淺燕支臉葉墮殷殷膩粉腮紅砌不須誇芍藥白蘋何用逞重臺慇懃爲報看花客莫學逰蜂日日來

牡丹

【唐】李山甫

邀勒春風不蚤開眾芳飄後上樓臺數苞仙艷火中出一片異香天上來曉露精神妖欲動暮煙情態恨成堆知君也觧相輕薄斜憑闌乾首重廻

牡丹

【唐】羅隱

似共東風別有因絳羅髙捲不勝春若教解語應傾國任是無情亦動人芍藥與君爲近侍芙蓉何處避芳塵可憐韓令功成後辜負穠華過此身

牡丹

【唐】秦韜玉

坼妖放艷有誰催疑就仙中旋折來圖把一春皆占斷故畱三月始教開壓枝金蘂香如撲逐朶檀心巧勝栽好是酒防絲竹罷倚風含笑向樓臺

僧舎白牡丹

【唐】吳融

膩若裁云薄綴霜春殘獨自殿羣芳梅妝向日霏霏暖紈扇揺風閃閃光月魄照來空見影露華凝後更多香天生潔白宜淸淨何必殷紅暎洞房

其二

侯家萬朶簇霞丹若並雙林素艷難合影只應天際月分香多是畹中蘭𨿽饒百卉爭先發還在三春向後殘想得惠休憑此檻肯將榮落意來看

紅白牡丹

吳融

不必繁弦不必歌靜中相對更情多殷鮮一半霞分綺潔澈旁邊月颭波防久願成荘叟夢惜畱須倩魯陽戈重來應共今來別風墮香殘襯緑莎

趙侍郎看紅白牡丹因寄楊狀頭贊圖

【唐】殷文珪

遲開都爲讓羣芳貴地栽成對玊堂紅艷裊煙疑欲語素華暎月只聞香剪裁偏得東風意淡薄如矜西子妝雅稱花中爲首冠年年長占斷春光

再看光福寺牡丹

【唐】劉兼

去年曽防牡丹花蛺蝶迎人傍防霞今日再逰光福寺春風吹我入仙家當筵芬馥歌唇動倚檻嬌羞醉眼斜來嵗未朝亰闕去依前和露載歸衙

追和白舎人詠白牡丹

【唐】徐夤

蓓蕾抽開素練嚢瓊葩薰出白龍香裁分楚女朝云片剪破嫦娥夜月光雪句豈須徴栁絮粉腮應恨貼梅妝檻邊幾笑東籬菊冷折金風待降霜

尙書座上賦牡丹花得輕字其花自越中移植

徐夤

流蘇凝作瑞華精仙閣開時麗日晴霜月冷銷銀燭焰寶甌圓印防雲英嬌含嫩臉春妝薄紅蘸香綃艷色輕早晚有人天上去寄他將贈董雙成

嚴相公宅牡丹

【宋】徐鉉

但是豪家重牡丹爭如丞相閣前防鳳樓日暖開偏早雞樹陰濃謝更難數朶已應迷國艷一枝何幸上塵冠不知更許憑欄否爛熳春光未肯殘

晝錦堂再賞牡丹

【宋】韓琦

錦堂重賞牡丹紅不惜殘英數日空嘉艷豈無來嵗好淸歡難得故人同誰言山下曽爲雨只恐身輕去逐風且共對花開笑口莫持姚左較雌雄

答西京王尙書寄牡丹

【宋】歐陽修

新花來逺喜開封呼酒防花興未窮年少曽爲洛陽客眼眀重見魏家紅卻思初赴靑油幕自笑今爲白髮翁西望無由陪勝賞但吟佳句想芳叢

和君貺寄河陽侍中牡丹

【宋】司馬光

眞宰無私嫗煦同洛花何事占全功山河勢勝帝王宅寒暑气和天地中盡日玉盤堆秀色滿城繡轂走春風謝公髙興防春物倍憶淸伊與碧嵩

宿新丰坊詠瓶中牡丹因懷故園

【宋】楊萬里

客子泥塗正可憐天香國色一枝鮮雨中晚斂寒如此燭底宵暄笑粲然自覺玉容微婉軟急將翠掌防嬋娟江南也有新丰市未羨賔王酌聖賢

賦益公平園牡丹白花靑綠

楊萬里

東陽封作萬花王更賜珍華出上方白玉杯將靑玉酒碧羅領襯素羅裳古來洛口元無種今日天心別作香塗攺歐家紀文看此花未出說姚黃

應制粉紅雙頭牡丹

【金】黨懷英

卿云分瑞兩嫣然鏡裏妝成谷雨天曉日倚闌爭妬艷春風拾翠兩駢肩水南水北何曾見桃葉桃根本自仙夢想沈香亭北檻略修花譜紀芳妍

其二

春意應嫌芍藥遲一枝分秀伴雙蕤並肩翠袖初酣酒對鏡紅妝欲鬭奇上苑風煙工獻巧中天雨露本無私更防防作人間瑞萬里黃雲麥兩岐

五月牡丹應制

【金】趙秉文

好事天工養露芽陽和趂及六龍車天香防日迎朱輦國色防春待翠華谷雨曾霑靑帝澤薰風又捲赤城霞金槃薦瑞休嗟晚猶是人間第一花

次韻楊司業牡丹

【元】吳澄

誰是舊時姚魏家喜從官舍得奇葩風前月下妖嬈態天上人間富貴花化魄他年鎖子骨防唇何處箭頭砂後庭玉樹聞歌曲羞殺陳宮說麗華

謝吳宗師送牡丹並東伯庸尙書

【元】虞集

輕風紫陌少塵沙忽見金送好花雲气自隨仙掌動天香不許世人誇靑春有態當窗近白髮多情插防斜最愛尙書才思別解吟蝴蝶出東家

牡丹花

【元】胡天遊

相逢盡道看花歸慙媿尋芳獨後時北海已傾新釀酒東風猶鏁半開枝掃空紅紫眞無敵防到云仍未可知但願倚欄人不老爲公長賦謫仙詩

和李別駕賞牡丹

【元】髙眀

綘羅密幄防風沙莫遣牛酥污落花蝶夢不知春已暮鶴翎還似暖生霞詩呈金字懷仙客手印紅脂出內家獨羨沈香李供奉淸平一曲度韶華

賦素軒沐公家牡丹一首和楊彥謐韻

【眀】郭登

淺紅深碧畫難分左紫姚黃未足云五色應將靈藥染三生曾用妙香燻枝頭直訝妝成錦夢裏還疑化作云不與羣芳競開落任教蜂蝶自紛紛

賞牡丹呈席上諸友

【眀】錢洪

國色天香暎畫堂荼防芍藥避芬芳日燻綘幄春酣酒露洗金盤曉試妝三月繁華傾洛下千年紅艷怨沈香防花判泥花神醉莫惹春愁防鬢霜

牡丹

【眀】張淮

綠云堆裏露精神依約如羞認未眞開落後天皆有數品題先漢卻無人金鈴送響多驚鳥翠幄圍嬌不受塵何處托根偏得地年年獨讓魏家春

牡丹

【眀】吳寛

嫣然國色眼中來紅玊分眀簇一堆防愛倚闌如欲語緣知舉酒特先開洛中舊譜頭須接吳下新居手自栽若向花間求匹配揚州瓊樹是仙材

五言絕句

渾侍中宅牡丹

【唐】劉禹錫

徑尺千餘朶人間有此花今朝見顏色更不向諸家

牡丹

【唐】司空圖

得地牡丹盛曉添龍麝香主人猶自惜錦幕防春霜

雙頭牡丹

【宋】夏竦

紅芳爭並萼緗葉競駢枝彩鳳雙飛穩霞冠對舞遲

七言絕句

賞牡丹

【唐】劉禹錫

庭前芍藥妖無格池上芙蓉淨少情惟有牡丹眞國色花開時節動亰城

看惲家牡丹花戱贈李二十【唐】白居易

香勝燒蘭紅勝霞城中最數令公家人人防後君須防歸到江南無此花

贈李十二牡丹花片因以餞行

【唐】元稹

鶯澀餘聲絮墮風牡丹花盡葉成叢可憐顏色經年別收拾朱欄一片紅

西眀寺牡丹

元稹

花向琉璃地上生光風炫轉紫雲英自從天女盤中見直至今朝眼更眀

牛尊師宅防牡丹

【唐】叚成式

洞裏仙春日更長翠叢風剪紫霞芳若爲簫史通家客情願扛壺入醉鄕

白牡丹

【唐】韋荘

閨中莫妬新妝婦陌上須慙傅粉郎昨夜月眀渾似水入門惟覺一庭香

題牡丹

【唐】盧士衡

萬葉紅綃剪盡春丹靑任寫不如眞風光九十無多日難惜樽前折贈人

白牡丹

【唐】裴潾

長安豪貴惜春殘爭賞新開紫牡丹別有玊盤承露冷無人起就月中防

題牡丹

【唐】蒼頭捧劍

一種芳菲出後庭卻輸桃李得佳名誰能爲向天人說從此移根近太淸

白牡丹

【宋】歐陽修

蟾精雪魄孕云荄春入香腴一夜開宿露枝頭藏玊塊暖風庭面倒銀杯

奉陪穎叔賦欽院牡丹

【宋】沈遼

昔年曾到洛城中玊椀金盤深淺紅行上荊谿谿畔寺愧將白髮對東風

和仲良催防黃才叔秀才南園牡丹

【宋】楊萬里

愁雨防花花已闌作晴猶喜兩朝寒山城春事無多子可緩黃園看牡丹

湖上

【宋】方嶽

今嵗春風特地寒百花無賴已摧殘馬塍暁雨如塵細處處筠籃賣牡丹

雲龍川泰和殿五月牡丹

【金】章宗

洛陽谷雨紅千葉嶺外朱眀玊一枝地力發生𨿽有異天公造物本無私

新開牡丹

【元】劉秉忠

四月新來三月還一春光景鏡中看東風也逐情濃處吹落桃花放牡丹

趙中丞折枝牡丹圖

【元】馬祖常

洛陽春雨濕芳菲萬斛胭脂染舞衣帳底金盤承蜜露東家蝴蝶不須飛

歐陽公牡丹詩

【元】歐陽

盛遊西洛方年少晚樂漁樵號醉翁白首歸來玊堂署君王殿後見鞓紅

宮詞

【眀】薛蕙

禁闈處處鎖名花步障層層簇綘紗斟酌君恩似春色牡丹枝上獨繁華

牡丹

【眀】馮琦

百寶闌干防暁寒沈香亭畔若爲看春來誰作韶華主總領羣芳是牡丹

其二

數朶紅雲靜不飛含香含態醉春暉東皇雨露知多少昨夜風前已賜緋

禦定佩文齋詠物詩選卷三百三十七

欽定四庫全書

禦定佩文齋詠物詩選卷三百三十八

芍藥花類

五言古

直中書省

【齊】謝脁

紫殿肅陰陰彤庭赫敞風動萬年枝日華承露掌玲瓏結綺錢深沈暎朱网紅藥當堦翻蒼苔依砌上玆言翔鳳池鳴佩多淸響信美非吾室中園思偃仰朋情以郁陶春物方駘蕩安得淩風翰聊恣山泉賞

戲題堦前芍藥

【唐】栁宗元

凡卉與時謝妍華麗玆晨欹紅醉濃露窈窕畱餘春孤賞白日暮暄風動揺頻夜窗藹芳气幽臥知相親願致溱洧贈悠悠南國人

紅芍藥

【唐】元稹

芍藥綻紅綃笆籬織靑瑣繁絲蹙金蘂髙焰當鑪火剪刻彤雲片開張赤霞裹煙輕琉璃葉風亞瑚朶受露

色低迷向人嬌婀娜酡顏醉後並小女妝成坐艷艷錦不如夭夭桃未可晴霞畏欲防晚日愁將墮結植本爲誰賞心期在我采之諒多思幽贈何由果

七言古

新安芍藥歌送胡伯恭之楘源

【元】袁桷

洛陽花枝如美人防防不受塵土嗔輕紅深白鑄顏色髙亞緑樹爭精神那如新安紅芍藥透日千層光閃爍碧雲迸出紫璢璃風動霓裳凝綽約我聞種花如種玉盡日陰晴看不足微云澹蕩增寵光細雨輕蒙賜湯沐何人看花不解理香雪紛紛手中毀酒酣跌宕空低昻得意須防竟如此翩翩驌騻雲中君愛花直欲畱靑春靑春如流欲歸去眀年看花君合住

五言律

芍藥

【唐】張九齡

仙禁生紅藥防芳不自持幸因淸切地還遇艷陽時名見桐君錄香聞鄭國詩孤根若可用非直愛華滋

蘇子川宅觀芍藥

【眀】黎民表

爲掩羣芳色開花獨後時靑扶承露蘂紅妥出闌枝綽約東鄰子風流鄭國詩合歡還有恨名字是將離

芍藥

【眀】眭石

春色今方滿名花爾較遲含芳如有意呈彩亦當時調鼎需仙液揮毫停鳳池天工知不淺一夜露華滋

五言排律

艸詞華遇芍藥初開因詠小謝紅藥當堦翻詩以爲一句未盡其狀偶成十六韻

【唐】白居易

罷艸紫泥詔起吟紅藥詩詞頭封送後花口坼開時坐對鉤簾久行觀步履遲兩三叢爛熳十二葉參差背日房防斂當階朶旋欹釵葶抽碧股粉蘂撲黃絲動蕩情無限低斜力不支周廻看未足比諭語難爲勾漏丹砂裹僬僥火焰旗彤雲賸根蔕綘幘欠纓緌況有晴風度仍兼宿露垂凝香燻罨畫似涙著胭脂有意流連我無言怨思誰應愁眀日落如恨隔年期菡蓞泥連萼玫瑰刺繞枝等量無勝者惟眼與心知

七言律

芍藥

【宋】王禹偁

東君防著占殘春得得遲開亦有因曽與掖垣畱故事又來淮海伴詞臣日燒紅艷排千朶風遞淸香滿四鄰更愛緑頭弄金縷異時相對掌絲綸

其二

滿院勻開似赤城帝鄕齊防上元燈感傷綸閣多情客珍重維揚好事僧酌處酒杯深蘸甲折來花朶細含稜老郎爲郡辜朝寄除卻吟詩百不能

北第同賞芍藥

【宋】韓琦

芍藥名髙致亦難此觀妖艷滿雕闌酒酣誰欲張珠网【醉西施】金細偏宜間寶冠【金綫冠子】露裛更深云髻重【髻子】蝶棲長苦玊樓寒【樓子】鄭詩已取相持贈不見諸經載牡丹

玉盤盂

【宋】蘇軾

雜花狼籍占春餘芍藥開時掃地無兩寺妝成寶瓔珞一枝爭看玊盤盂佳名防作新翻曲絕品難尋舊畫圖從此定知年縠熟姑山親見雪肌膚

彭孝求以綠野行送芍藥數種鄙句爲謝

【宋】周必大

占斷春光及夏初琉璃剪葉朶瑚休論花品同而異共詠詩人樂且訏北第莫辭金鑿落南禪爭看玊盤盂彭宣防恙何妨醉自有嬌癡婢子扶

多稼亭前兩檻芍藥紅白對開二百朶

【宋】楊萬里

紅紅白白定誰先嫋嫋娉娉各自妍最是倚欄嬌分外卻緣經雨意醒然晚春早夏渾無伴暖艷晴香正可憐好爲花王作花相不應只遣侍甘泉【論花者牡丹王芍藥近侍】

芍藥

【元】郝經

夜來風雨洗殘春芍藥還開春又新入座忽驚持酒客舉杯先酌送花人煙輕雪膩丰茸質露重霞香婀娜身鐵石肝腸總銷鑠卻將軟語說風神

王叔能宅芍藥

【元】馬祖常

鶯粉分奩艷有光天工巧制殿春陽霞繒襞積云千疊寶盝凝脂蜜半香並蔕當階盤綬帶金苞向日剖珠囊詩人莫詠揚州紫便與花王可頡頏

陪宴相府得芍藥花有感賦【元】張昱

醉吐車茵愧不才馬前蝴蝶趂花回玉缾盛露扶春起錦帳圍燈照夜開垂白敢思溱洧贈欹紅還是廟廊栽揚州何遜空才思惟對髙寒詠閣梅

芍藥

【眀】吳寛

品髙眞自廣陵來舊譜空餘壁角堆千葉連云如並擁兩枝迎日忽齊開詩中相謔何須贈擔上能賒也用栽記取今年才看起醉吟多借麯生材

五言絕句

芍藥

【金】姚孝鍚

緑萼披風瘦紅苞浥露肥只愁春夢斷化作彩雲飛

七言絕句

芍藥

【唐】韓愈

浩態狂香昔未逄紅燈爍爍緑盤龍覺來獨對情驚恐身在仙宮第幾重

芍藥

【宋】蘇軾

倚竹佳人翠袖長天寒猶著薄羅裳揚州近日紅千葉自是風流時世妝

謝趙生惠芍藥

【宋】陳師道

九十風光次第分天憐獨得殿殘春一枝賸欲簪雙髻未有人間第一人

過廣陵值早春

【宋】黃庭堅

春風十里珠簾捲彷佛三生杜牧之紅藥梢頭初蠒栗揚州風動鬢成絲

五月芍藥

【元】馬祖常

紅芍花開端午時江南遊客苦相疑上京不是春光晚自是天家日景遲

灤京雜詠

【元】楊允孚

東風亦肯到天涯燕子飛來相國家若較內園紅芍藥洛陽輸卻牡丹花【內園芍藥迷望亭亭直上數尺許花大如斗揚州芍藥稱第一終不及上京也】

其二

時雨初肥芍藥苖脆甘味壓酒腸消揚州簾捲東風裏曽惜名花第一嬌【艸地芍藥初生軟美居人多采食之】

芍藥

【眀】髙啟

昔年花發要人催今日人稀花自開獨有園丁憐國色時容閒客借看來

題芍藥

【眀】僧徳祥

玊階宜有此花開金鼎調香宰相才莫謂人間無彩筆寫將穠艷入云防

禦定佩文齋詠物詩選卷三百三十八

欽定四庫全書

禦定佩文齋詠物詩選卷三百三十九

瑞香花類

五言古

次韻曹子方龍山眞覺院瑞香花

【宋】蘇軾

幽香結淺紫來自孤云岑骨香不自知色淺意殊深移栽靑蓮宇遂冠薝卜林紉爲楚臣佩防落天女襟君持風霜節耳冷歌笑音一逢蘭蕙質稍回鐡石心置酒要妍暖養花須晏陰及此陰晴間恐致慳嗇霖防云知易防鶗鴂憂先吟眀朝便陳迹試著丹靑臨

次韻錢倅諸公瑞香花

【宋】陳造

鉤窗翫孤芳殘月衣上眀紫嚢坼蘭麝小風弄初晴

長短句

瑞香花詩

【眀】宣宗

瑞香花葉如織其葉非一狀花開亦殊色或如瑪瑙之

殷紅或如玉雪之姿容或含淺綘或深紫細蕤疊萼芬玲瓏臘後春前花未放先春獨占梅花上繞枝芳意露毰毸萬卉千葩總相譲曈曨旭日照階墀澹蕩香風拂面時初疑沈檀爇寶鼎亦似蘭麝燻人衣瑞香花樹髙三尺彊山杏野桃動逾丈得似幽叢約馥香

五言律

瑞香花

【宋】楊萬里

外著朝霞綺中裁淡玉紗森森千萬筍旋旋兩三花小霽迎風喜輕寒索幙遮香中眞上瑞蘭麝敢名家

其二

短短燻籠小團團錦帕圍浮陽烘酒思沈水著人衣茉莉通家逺椒花具體微春愁渾瘦盡別有瘦中肥

七言律

次韻楊廷秀待制瑞香花

【宋】周必大

灞橋忍凍兩相攢漢殿含香別一般粉面故宜垂紫袖錦裳何必著中襌禁侍史今同宿宮防花枝故自欒咀嚼新詩懷舊直刺貪寧不媿河檀

瑞香花

【宋】楊萬里

侵雪開花雪不侵開時色淺未開深碧團圞裏筍成束紫蓓蕾中香滿襟別近傳廬阜頂孤芳元自洞庭心詩人自有燻籠錦不用衣篝炷水沈

瑞香花

【宋】朱淑眞

玲瓏巧蹙紫羅裳合得東君著意妝帶露破開宜曉日臨風微困怯春霜發揮名字來廬阜彈壓芳菲入醉鄕防是午窗初睡醒重重贏得夢魂香

五言絕句

瑞香花

【宋】王十朋

眞是花中瑞本朝名始聞江南一夢後天下仰淸芬

七言絕句

瑞香花

【宋】楊萬里

織錦天孫矮作機紫茸翻了白花枝更將沈水濃燻卻日淡風微欲午時

瑞香花

【宋】闕名

廬阜當年春睡濃花名從此擅春工紫葩四迸呈鮮粉如爇仙香透錦籠

其二

拏花簇粉烘晴日藹有濃香透逺風六曲防幹凝睇處錦籠眞似玉爲籠

瑞香花

【元】楊維楨

一團華蓋翠亭亭萬个丁香露欲零日炙錦燻眠不得玉人扶起酒初醒

禦定佩文齋詠物詩選卷三百三十九

欽定四庫全書

禦定佩文齋詠物詩選卷三百四十

木芙蓉類

五言古

芙蓉亭

【唐】栁宗元

新亭俯朱檻嘉木開芙蓉淸香晨風逺縟彩寒露濃瀟灑出人世低昂多異容嘗聞色空諭造物誰爲工防連秋月晏迢遞來山鐘

湘岸移木芙蓉植龍興精舍

柳宗元

有美不自蔽安能守孤根盈盈湘西岸秋至風露繁麗影別寒冰穠芳委前軒芰荷諒難雜反此生髙原

芙蓉

【元】朱徳潤

夾城遺芳栽揺落及千年芙蓉發靚妝絕艷秋江邊臨風拂羅幃紅裳擁三千素抱拒霜質亭亭赤城仙曽攜一枝去生綃記餘妍

五言律

木芙蓉

【唐】韓愈

新開寒露叢逺比水間紅艷色寧相妬嘉名偶自同采江官渡晚搴木古祠空願得勤來看無令便逐風

芙蓉

【眀】申時行

羣芳揺落後秋色在林塘艷態偏臨水幽姿獨拒霜漢臯霞作佩湘曲錦爲裳白首滄江上相看醉夕陽

七言律

木芙蓉

【唐】劉兼

素靈失律詐風流彊把芳菲半載偸是葉葳蕤霜照夜此花爛熳火燒秋謝蓮色淡爭堪種陶菊香濃亦合羞誰道金風能肅物因何厚薄不相侔

題殷舍人宅木芙蓉

【宋】徐鉉

憐君庭下木芙蓉嫋嫋纎枝淡淡紅暁吐芳心零宿露晚揺嬌影媚淸風似含情態愁秋雨暗減馨香借菊叢黙飲數杯應未稱不知歌管與誰同

次韻寄題芙蓉館

【宋】朱子

不須艇子棹歌來且看芙蓉面面開卷裏有詩都錦繡席間無地可塵埃風淸月白琴三防綠暗紅深酒一杯眀日仲宣樓上去越吟應是首頻回

拒霜花

【宋】楊萬里

木蕖何似水芙蕖同个聲名各自都風露商量借膏沐胭脂深淺入肌膚喚回春色秋光裏饒得紅妝翠蓋無字曰拒霜渾不惡卻愁霜重要人扶

木芙蓉

【宋】方嶽

綠裳紅臉水仙容不謂佳名偶自同一朶方酣初日色千枝應發去年叢莫驚墜落添新紫更待微霜暈淺紅卻笑牡丹猶淺俗但將濃艷醉春風

紅芙蓉

【元】蒲道源

丰肌弱骨與秋宜宿酒酣來不自持豈爲嚴霜成槁質要慿初日發妍姿燕姬入畫猶嫌陋蜀錦團窠未足奇獨對芳叢寄幽興子髙眞是遇仙時

轉觀芙蓉

蒲道源

露涼風冷見溫柔誰挽春還九月秋午醉未醒全帶艷晨妝初罷尙含羞未甘白紵居寒素也著緋衣入品流若信牡丹南面貴此花應合是封侯

次韻薩天鍚防郎賦三益堂芙蓉

【元】僧大防

花間未覺早霜殘畱伴仙人酒半闌翡翠巢空秋浦淨落霞飛盡暮江寒玉眞對月啼雙頬楚袖迎風舞七盤持向毘耶聼說法老翁原作色空看

五言絕句

辛夷塢

【唐】王維

木末芙蓉花山中發紅萼澗戶寂無人紛紛開且落

木芙蓉

【宋】朱子

紅芳暁露濃綠樹秋風冷共喜巧回春不妨間防影

拒霜

【宋】楊萬里

染露金風裏宜霜玉水濵莫嫌開防晚元自不爭春

芙蓉

【眀】蔣忠

淸露下林塘波光淨如洗中有防珠人盈盈隔秋水

七言絕句

木芙蓉花下招客飲

【唐】白居易

晚涼思飲兩三杯召得江頭酒客來莫怕秋無伴醉物水蓮開盡木蓮開

芙蓉

唐髙蟾

天上碧桃和露種日邊紅杏倚云栽芙蓉生在秋江上不向東風怨未開

木芙蓉

【唐】黃滔

黃鳥啼煙二月朝若教開卽牡丹饒天嫌靑帝恩光盛防與秋風雪寂寥

其二

卻假靑腰女剪成綠羅嚢綻彩霞呈誰憐不及黃花菊只遇陶潛便得名

芙蓉

【宋】歐陽修

種處雪消春始凍開時霜落雁初過誰栽金菊叢相近織出新番蜀錦窠

和陳述古拒霜花

【宋】蘇軾

千林掃作一番黃只有芙蓉獨自芳喚作拒霜知未稱細思卻是最宜霜

拒霜

【宋】劉珵

翠幄臨流結綘嚢多情常伴菊花芳誰憐冷落淸秋後能把柔姿獨拒霜

芙蓉

【宋】劉克荘

湖上秋風起棹歌萬株暎桞更依荷老來不作繁華夢一樹池邊已覺多

其二

池上秋開一兩叢未妨冷淡伴詩翁而今縱有看花意不愛深紅愛淺紅

維揚花園

【宋】宋伯仁

紅柳營基瑣綠苔萬花新種小亭臺芙蓉喜見江南客故向西風一夜開

錢舜舉折枝芙蓉

【元】虞集

白髮多情憶劍南秋風谿上看春酣剪來一尺吳江水儗比千花濯錦潭

木芙蓉

虞集

九月襄王宴渚宮霓旍翠羽度雲中滿汀山雨衣裳濕宋玉愁多賦未工

題倪元鎭畫

【元】陳基

西池亭館帶芙蓉雲水蒼茫一萬重此日畫圖看不足滿簾秋雨夢吳淞

題畫

【眀】吳孺子

玉露淩寒萬壑空洞庭秋水醉芙蓉小舟不放防詩夢撐入邨南臥晚風

禦定佩文齋詠物詩選卷三百四十

欽定四庫全書

禦定佩文齋詠物詩選卷三百四十一

茉莉花類

七言古

次韻胡元甫茉莉花

【宋】樓鑰

殘暑未盡秋欲來玊刻萬葉瓊英開孤標雅韻一枝足江上紫翠空成堆素娥常與眀月約靑女細把輕綃裁主人好事趂時買買寘此地眞宜哉墻間閒地方丈所幾年累甓裝層防春花秋卉方互發蜀葵芍藥參徘徊眼眀忽見此奇絕弟畜素馨兄事梅夜深飛香性幽獨未許蜂蝶來相陪糖甖封余有閩玉防須掃取添花栽吾聞閩山千萬木人或視此齊蒿萊何如航海上天闕玊色照暎琉璃杯新涼徙倚看不足坐見日影欹庭槐

茉莉

【宋】楊萬里

江梅去去木樨晚芝艸石橊刺人眼惟有茉莉幽更佳龍涎避香雪避花朝來無熱夜涼甚急走山僮問花信

一枝帶雨折來歸走送詩人覓好詩

五言律

茉莉

【宋】劉子翚

翠葉光如沃冰葩淡不妝一番秋早秀徹日坐傍香色照只園淨淸回瘴海涼倘堪紉作佩老子欲浮湘

茉莉

【宋】朱子

曠然塵慮盡爲對夕花眀密葉低層幄冰蕤亂玊英不因秋露濕詎識此香淸預恐芳菲盡防吟繞砌行

奉酬圭父茉莉之作

朱子

玊蘂瑯玕樹天香知見薰露寒淸透骨風定逺含芬爽致消煩暑髙情謝暁云遙憐河飲那得醉時聞

五言絕句

題茉莉

【眀】皇甫汸

萼密聊承葉藤輕易繞枝素華堪飾鬘爭趂晚妝時

其二

香慣臨風細花偏暎日生若將人試擬小玉定齊名

七言絕句

茉莉

【宋】葉廷珪

露華洗出通身白沈水薰成換骨香近說根苖移上苑休慙系出本南荒

宮詞

【眀】朱有燉

屏掩春山夜漸長秋來處處有新涼一天眀月星河淡滿殿風吹茉莉香

茉莉

【眀】趙福元

刻玊雕瓊作小葩淸姿原不受鉛華西風偸得餘香去分與秋城無限花

宮詞

【眀】仲春龍

海子周遭長荻芽春深乘艦不乘車阿誰貪看遊魚戱拋卻新簪茉莉花

茉莉詞

【眀】王穉登

贑州子兩頭尖茉莉初來價便添公子豪華錢不惜買花只揀樹齊檐

其二

賣花傖父笑吳兒一本千錢亦太癡儂在廣州城裏住家家茉莉盡編籬

其三

章江茉莉貢江蘭夾竹桃花不耐寒三種盡非吳地產一年一度買來看

茉莉花

【眀】沈宜修

如許閒宵似廣寒翠叢倒影浸冰團梅花宜冷君宜熱一樣香魂兩樣看

禦定佩文齋詠物詩選卷三百四十一

欽定四庫全書

禦定佩文齋詠物詩選卷三百四十二

夾竹桃花類

五言古

弋陽縣學北堂見夾竹桃花有感而書

【宋】李覯

暖碧覆晴殷依依近朱欄異類偶相合勁節何能安同時盡妖艷無地容檀欒移根旣不可潔心誠爲難外貎任春色中心期嵗寒正聲尙可聼誰是伶倫官

五言律

夾竹桃花

【眀】王世懋

名花逾嶺至婀娜自成陰不分芳春色猶餘晚嵗心絳分疎翠小靑入嫩紅深本識仙源種無妨共入林

其二

何來武陵色移植向深閨葉不迎秋墮花仍入夏齊菲菲能拂石冉冉更成蹊尙挾風霜气流鶯未敢棲

禦定佩文齋詠物詩選卷三百四十二

欽定四庫全書

禦定佩文齋詠物詩選卷三百四十三

薔薇花類

五言古

詠薔薇

【齊】謝朓

低枝詎勝葉輕香幸自通發萼初攢紫余采尙霏紅新花對白日故蘂逐行風參差不俱曜誰肯盼微叢

詠薔薇

【梁】簡文帝

燕來枝益軟風飄花轉光氤氳不肯去還來階上香

詠薔薇

【梁】栁惲

當戶種薔薇枝葉太葳蕤不揺香已亂無風花自飛春閨不能靜開匣理眀妃曲池浮采采斜岸列依依或聞好音度時見銜泥歸且對淸酤湛其餘任是非

看美人摘薔薇

【梁】劉緩

新花臨曲池佳麗復相隨鮮紅同暎水輕香共逐吹繞架尋多處窺叢見好枝矜新猶恨少將故復嫌萎釵邊

爛熳插何處不相宜

詠薔薇

【梁】鮑泉

經植宜春館靃靡上蘭宮片舒猶帶紫半捲未全紅葉疎難蔽日花密易傷風佳麗新妝罷含笑折芳叢

邀人賞薔薇

【唐】孟郊

蜀色庶可比楚叢亦應無醉紅不自力狂艷如索扶麗蘂惜未掃宛枝長更紆何人是花侯詩老彊相呼

薔薇洞

【眀】顧璘

百丈薔薇枝繚繞成洞房密葉翠帷重穠花紅錦張對著玉局碁遣此朱夏長香雲落衣袂一月防餘芳

七言古

薔薇篇

【唐】儲光羲

裊裊長數防靑靑不作林一莖獨秀當庭心數枝分作滿庭陰春日遲遲欲將半庭影離離正堪翫枝上嬌鶯不畏人葉底飛蛾自相亂秦家女兒愛芳菲畫睂相伴采葳蕤髙處紅須欲就手低邊綠刺已牽衣蒲桃架上朝光滿楊栁園中暝鳥飛連袂踏歌從此去風吹香气逐人歸

和薔薇花歌

【唐】孟郊

仙機軋軋織鳳皇花開七十有二行天霞落地攢紅光風枝嫋嫋時一颺飛防葩馥繞空王忽驚錦浪洗新色又似宮娥逞妝飾終當一使移花根還比蒲桃天上植

五言律

題薔薇花

【唐】朱慶余

四面垂條密浮雲入夏淸綠攢傷手刺紅墮斷腸英粉著蜂須膩光凝蝶翅眀雨中看亦好況復值初晴

紅薇

【唐】李咸用

春雨有五色灑來花旋成欲防池上景別染艸中英畫出看還欠蓪爲插未輕王孫多好事攜酒寄吟傾

僧院薔薇

李咸用

客引擎茶看離披曬錦紅不緣開淨域爭忍負春風小片當吟落淸香入定空何人來此植應固惱休公

五言排律

薔薇花聨句【裴白

唐劉】張籍

似錦如霞色連春接夏開【禹鍚】波紅分影入風好帶香來【度】得地依東閣當階奉上臺【行式】淺深皆有態次第暗相催【禹錫】滿地愁英落緣堤惜棹回【度】芳濃濡雨露眀麗隔塵埃【行式】似著胭脂染如經巧婦裁【居易】柰花無別計只有酒殘杯【籍】

裴常侍以題薔薇架十八韻見示因廣爲三十

韻以和之

【唐】白居易

托質依髙架攢華對小堂晚開春去後獨秀院中央霽景朱眀早芳時白晝長穠因天與色麗共日爭光剪碧排千萼研朱染萬房煙條塗石緑粉蘂撲雌黃根動彤雲湧枝揺赤羽翔九微燈炫轉七寶帳熒煌淑气燻行徑淸陰接步廊照梁迷藻棁耀壁變雕墻爛若藂然火殷於葉得霜胭脂含笑臉蘇合裛衣香浹洽濡晨露玲瓏漏夕陽合羅排勘纈醉暈淺深妝乍見疑廻面遙看誤斷腸風朝舞飛燕雨夜泣蕭娘桃李慙無語芝蘭讓不芳山橊何細碎石竹苦防常蕙慘偎欄避蓮羞暎浦藏怯教蕉葉戰妬得桞花狂豈可輕嘲詠應須痛比方畫屏風自展繡繖蓋誰張翠錦挑成字丹砂印著行猩猩凝血防瑟瑟蹙金匡防亂萎紅片尖纎嫩紫芒觸僧飄毳褐畱妓冒羅裳寡和陽春曲多情騎省郎緣誇美顏色引出好文章東顧辭仁裏西歸入帝鄕假如君愛煞防著莫移將

寒食日沙縣雨中看薔薇

【唐】韓偓

何處遇薔薇殊鄕冷節時雨聲籠錦帳風勢偃羅帷通體全無力酡顏不自持緑疎防露刺紅密欲藏枝愜意慿欄久貪吟放盞遲旁人應見訝自醉自題詩

依韻和令公大王薔薇詩

【宋】徐鉉

綠樹成陰后羣芳稍歇時誰將新濯錦掛向最長枝捲箔香先入憑欄影任移賞頻嫌酒渴吟苦怕霜髭架迥籠云幄庭虛展繡帷有情縈舞袖無力罥遊絲嫩蘂鶯偸采柔條桞伴垂荀池波自照梁苑客嘗窺玊李防皆謝金桃亦暗衰花中應獨貴庭下故開遲委艷妝苔砌分華借槿籬低昻勻灼爍濃淡疊參差幸植王宮裏仍逢宰府知芳心向誰許醉態不能支芍藥天教避玫瑰眾共嗤光眀烘晝景潤膩裛輕麗似期神女珍如重衛姬君王偏屬詠士子盡搜奇

七言律

城上薔薇

【唐】李紳

薔薇繁艷滿城陰爛熳開紅次第深新蘂度香翻宿蝶密房飄影戱晨禽竇閨織婦慚詩句南國佳人怨錦衾風月寂寥思往事暮春空賦白頭吟

薔薇正開春酒初熟因招劉十九張大夫崔二

十四同飲

【唐】白居易

甕頭竹葉經春熟階底薔薇入夏開似火淺深紅壓架如餳气味緑粘防試將詩句相招去倘有風情或可來眀日早花應更好心期同醉卯時杯

朱秀才庭際薔薇

【唐】方幹

繡難相似畫難眞眀媚鮮妍絕比倫露壓盤條方到地風吹艷色欲燒春斷霞轉影侵西壁濃麝分香入四鄰看取後時歸故里庭花應讓錦衣新

和薔薇次韻

【唐】皮日休

誰繡連延滿戶陳暫應遮得陸郎貧紅芳掩斂將迷蝶翠蔓飄颻欲掛人低拂地時如墮馬髙臨墻處似窺鄰秪應是董雙成戱剪得神霞寸寸新

李太捨池上翫紅薇醉題

【唐】韓偓

花低池小水泙泙花落池心片片輕酩酊不能羞白鬢顚狂猶自睠紅英乍爲旅客顏常厚每見同人眼暫眀亰洛林園歸未得天涯相顧一含情

薔薇

【唐】李建勲

萬蘂爭開照檻光詩家何物可相方錦江風撼雲霞碎仙子衣飄黼黻香裛露早英濃壓架背人狂蔓暗穿墻防牋蠻榼旬休日欲召親賔看一塲

李少卿宅薔薇

【眀】王韋

柔香弱蔓不勝寒十二圍屏錦繡攢秦殿曉妝俱窈窕習家春事未防憐將淸奏愁中聼競折髙枝醉後看好待詩成酬勝賞東風休遣露華幹

五言絕句

薔薇下

【眀】魯鐸

獨酌薔薇下花陰亂午風有時殘露滴剛著酒杯中

七言絕句

戲題盧祕書新移薔薇

【唐】白居易

風動翠條腰嫋娜露垂紅萼淚闌干移他到此須爲主不愛花人莫使看

薔薇花

【唐】張祜

暁風抹盡胭脂顆夜雨催成蜀錦機當晝開時正眀媚故鄕疑是買臣歸

薔薇花

【唐】杜牧

朶朶精神葉葉稠雨晴香拂醉人頭石家錦障依然在閒倚狂風夜未收

重題薔薇

【唐】皮日休

濃似猩猩初染素輕於燕燕欲淩空可憐細麗難勝日照得深紅作淺紅

紅薔薇

【唐】牛嶠

暁啼珠露渾無力繡簇羅襦不著行若綴壽陽公主額六宮爭肯學梅妝

薔薇

【唐】徐夤

朝露灑時如濯錦晚風飄處似遺鈿重門剰著黃金鏁莫被飛瓊摘上天

紅薔薇花

【唐】僧齊已

晴日當樓曉香歇錦帶盤空欲成結鶯聲漸老栁飛時狂風吹盡猩猩血

閒遊

【宋】陸遊

好事湖邊賣酒家杖頭錢盡慣曽賖鑪邊爛醉眠經日開過紅薇一架花

湖城簿防

【金】吳激

日遲風暖燕飛飛古栁髙槐面翠微卷上疏簾無一事滿池春水照薔薇

艸萍驛和薩天鍚

【元】盧琦

林外輕風防影斜客衣近染紫山霞等閒防檢春多少角薔薇幾樹花

禦定佩文齋詠物詩選卷三百四十三

欽定四庫全書

禦定佩文齋詠物詩選卷三百四十四

月季花類

五言古

月季花

【宋】宋祁

羣花各分榮此花貫時序聊披淺深艷不易冬春慮眞寄竟何言予將造形悟

次韻子由月季花再生

【宋】蘇軾

幽芳本長春暫瘁如蝕月且當付造物未易料枯枿也知宿根深便作紫筍茁乘時出婉娩爲我暖栗烈先生早貴重廟論推英防而今城東不記召南茇陋居有逺寄小圃無闊躡還爲久處計坐待行年匝臘果綴梅枝春杯浮竹葉誰言一萌動已覺萬木活聊將玉蘂新插向綸巾折

五言律

月季花

【眀】劉繪

綠刺含煙郁紅苞逐月開朝華抽曲沼夕蘂壓芳防能鬭霜前菊還迎雪裏梅蹋歌春岸上幾度醉金杯

七言律

月季花翠雀

【眀】申時行

奇葩競吐漢宮春日日含香送紫宸千葉能隨蓂莢荗四時常應桂輪新乍疑勝裏金花巧卻訝枝間翠鳳馴願以長春歌聖壽還將解网頌皇仁

七言絕句

月季花

【宋】韓琦

牡丹殊絕委春風露菊蕭疎怨晚叢何似此花榮艷足四時長放淺深紅

月季花

【眀】張新

一番花信一番新半屬東風半屬塵惟有此花開不厭一年長占四時春

禦定佩文齋詠物詩選卷三百四十四

欽定四庫全書

禦定佩文齋詠物詩選卷三百四十五

刺桐花類

七言絕句

小雪日戲題

【唐】張登

甲子徒推小雪天刺桐猶綠槿花然陽和長養無時歇卻是炎洲雨露偏

泉州刺桐花詠兼呈趙使君【唐】陳陶

海曲春深滿郡霞越人多種刺桐花可憐虎竹西樓色錦帳三千阿母家

其二

猗猗小艷夾通衢晴日薰風笑越姝只是紅芳移不得刺桐屏障滿中都

其三

赤帝嘗聞海上游三千幢蓋擁炎洲今來樹似離宮色紅翠欹斜十二樓

其四

髣髴三株植世間風光滿地赤城閒無因秉燭看奇樹長伴劉公醉玉山

永春路

【宋】徐璣

路行僻處山山好春到晴時物物嘉秀色連云原上麥淸香夾道刺桐花

舟行靑谿道中入歙

【元】方回

刺桐花發艸如藍欲防綿袍剪紵衫一夜春霜忽如雪江南天气不宜蠶

書武陽驛

【眀】汪應軫

小驛春深屋半斜東風開到刺桐花夜來有夢難分別半是長安半是家

送金員外歸泉南

【眀】僧來復

朱樓別起擁飛霞浮石橋邊久住家海日浴紅春雨霽鷓鴣啼上刺桐花

西湖雜詩

僧來復

芙蓉灣口綠陰斜吹笛何人隔彩霞驚起沙頭雙翠羽銜魚飛上刺桐花

禦定佩文齋詠物詩選卷三百四十五

欽定四庫全書

禦定佩文齋詠物詩選卷三百四十六

酴醿花類

五言古

杜沂遊武昌以酴醿花見餉【宋】蘇軾

酴醿不爭春寂寞開最晚靑蛟走玉骨羽蓋防珠幰不妝艷已絕無風香自逺當時吳宮闕紅粉埋故苑至今微月夜笙簫來翠巘余姸入此花千載尙淸婉怪君呼不歸定爲花所挽昨宵雷雨惡花盡君應返

酴醿架

【元】貢奎

西園檢春事積雨斷餘紅酴醿壓髙架皎皎晚日烘翠蔓防殘雪淸香度微風幽人對之坐瑩然此心同徘徊不忍去片月來髙空宛如萬玉娥素袖舞雲中珠璣露顆綴翠佩煙光籠愛花不受折枝柔刺盈叢攜酒醉其下慰此良夜終

刺防

【眀】吳寬

酴醿有數種同名而異字花開欲折難銛鉤如棘刺白者榦獨長紅者香更膩種之小徑傍所恨罥衣袂挿竹如編縛步障差可類石家金穀園恐乏此佳致

七言古

失題

【宋】盧元贊

初疑廣寒修月手釀此欲作長春酒又疑靑女未歸家摶香弄粉爲此花要知風韻太超絕淸影亭亭半遮月微風不動香更繁沈水未灰金博山我來已落春去後尙覺有香棲鼻端年年欲占餘春住早開卻被嫣紅妬從今著意問春工借與姮娥奔月路

和羅武岡酴醿長句

【宋】楊萬里

花飛十不啻五六靑子團枝失紅簇江南桃李總成陰不論少城與韋曲酴醿珍重不浪開晚堆緑云防冰玉體燻山麝非一臍水洗銀河費千斛滴成小蓓宻於糝亂走長條柔可束醉眸湏及月下來破鼻試從風處觸先生未必被花惱偶與門人莫春浴爲憐壓架十萬枝小立傍邊領新馥剰擛好語寵瓊蕤更掇淸英釀醽醁先生何得便杜門霜鬢猶煩玉堂宿

酴醿歌

【元】華幼武

丹葩醉染猩猩血素萼便娟比霜雪呈妖逞艷豈足貴含芳嗜潔誇淸絕荼防飽浥春雨膏玲瓏剪刻英瓊瑤千金麝腦和淑質萬个玉蝶縈柔條坐防眀月花梢上便應題作淸虛牓醉眠花底不湏歸狼籍苔茵空撫掌先生愛花何太濃對花一飲揮千鐘昔逢端伯稱韻友我欲結好慚衰容莫教揺落西風後賈島畱題傳不朽憐君爲作荼防歌多情又釀荼防酒

五言律

荼防

【宋】陳與義

雨過無桃李惟餘雪覆墻靑天映妙質白日照繁香影動春微透花寒韻更長風流到樽酒猶得助詩狂

五言排律

次韻荼防

【宋】黃庭堅

梅殘紅藥遲此物共春暉名字因壺酒風流付枕幃墜鈿香徑艸飄雪淨垣衣玉气晴虹發沈材鋸屑霏直知多不厭可忍摘令稀常恨金沙學顰時正可揮

七言律

王主簿家酴醿

【宋】黃庭堅

肌膚冰雪生沈水百艸千花莫比方露濕何郎試湯餅日烘荀令炷鑪香風流徹骨成春酒夢寐宜人入枕嚢輸與能詩王主簿瑤防影裏據防牀

酴醿

【宋】劉子翚

顚風急雨退花晨翠葉銀苞照眼新髙架攀緣𨿽得地長條盤屈總由人橫釵數朶開猶小撲酒餘香韻絕倫惟有金沙顏色好年年相伴殿殘春

酴醿

【宋】楊萬里

以酒爲名卻謗他冰爲肌骨月爲家借令落盡仍香雪且道開時是底花白玉梢頭千防韻緑云堆裏一枝斜休休莫斸西莊栁放上松梢分外嘉

酴醿

【宋】朱淑眞

花神未許春歸去故遣仙姿殿眾芳白玉體輕蟾魄瑩素紗囊薄麝臍香夢回洛浦嬋娟影閒記瑤防淡淨妝勾引詩人淸絕處一枝和雨在東墻

酴醿

【金】劉仲伊

相防絕似好交友著眼江梅季孟中海窟笙簫來鶴背月林冰雪繞春風滿前玉蕊名尢重特地梨花夢不同安得涪翁香一瓣種成聊供小南丰

荼防花開有懷同賞

【眀】陳憲章

防花何處發孤吟墻角荼防又破金紫熖照人今日態香風吹夢隔年心多情酒伴來何晚得意遊蜂入每湥病起南窓坐終日獨憐涓滴未成斟

五言絕句

荼防

【宋】朱子

結楥防芳植覆墻擁深翠還當具忝酒與客花下醉

七言絕句

酴醿

【宋】韓維

平生爲愛此香濃仰靣常迎落架風每至春歸有遺恨典型原在酒杯中

酴醿花

韓維

細蓓繁英次第開攀條盡日未能回不如醉臥春風底時使淸香拂面來

惜酴醿

韓維

天意再三珍雅艶花中最後吐奇香狂風莫掃殘英盡畱與佳人貯綘囊

絕句

【宋】劉攽

眀紅暗紫競芳菲送盡東風不自知占得餘香慰愁眼百花無得似酴醿

荼防洞

【宋】蘇軾

長憶故山寒食夜野荼防發暗香來分無素手簮羅髻且折霜蕤浸玉醅

荼防

【宋】張舜民

冰肥雪艶映殘春燠日燻風入四鄰任是主人能愛惜也擛一半與遊人

酴醿花

【宋】黃庭堅

漢宮嬌額半塗黃肌骨濃燻篤耨香日色漸遲風力細倚闌催舞白霓裳

披仙閣上觀酴醿

【宋】楊萬里

酴醿約我早來防及至來防花已殘動地寒風君莫怯亂吹香雪灑闌干

失題

【宋】戴復古

東風滿架索春饒三月梁園雪未消賸馥何人炷蘭麝柔條無力帶瓊瑤

荼防

【宋】方嶽

山徑陰陰雨未幹春風已暖卻成寒不緣天气渾無凖要防荼防繼牡丹

酴醿

【金】元好問

枕幃餘韻最淸眞夢裏猶來著莫人擬借濃陰作羅幕玉纓多處臥殘春

春深

【元】劉秉忠

新染薔薇一撲黃梨花亂舞白霓裳憑誰收拾春風去催發荼防滿架香

暮春寫懷

【眀】鐂炳

靑梅煮酒蕨芽肥倦客懷家入夢思想得故園風景好一庭香雪落荼防

忽雨

【眀】張宇初

飄風急雨燕初泥新竹成陰小閣西數卷殘書香篆息園花落盡到荼防

禦定佩文齋詠物詩選卷三百四十六

欽定四庫全書

禦定佩文齋詠物詩選卷三百四十七

淩霄花類

五言古

淩霄花

【宋】梅堯臣

艸木不解行隨生自有理觀此引蔓柔必慿髙樹起气類固未合縈纏豈由已仰見蒼虯枝上發彤霞蕊層霄不易淩樵斧者誰子

淩霄花

【宋】曾肇

淩波體纖柔枝葉工托麗靑靑亂松樹直榦遭防蔽不有嚴霜威焉能辧堅脆

淩霄花

【宋】範浚

栽松待成陰種漆擬作器人皆笑艱拙往往後得利君防植淩霄百尺蔓柔翠新花郁煌煌照日吐妍媚風霜忽揺落大木亦雕瘁視爾托根生枯莖無殘蒂先榮疾蕭瑟物理固難恃淩霄亟芳華衰歇亦容易

七言絕句

淩霄花

【宋】楊繪

直饒枝干淩霄去猶有根源與地平不道花依他樹發彊攀紅日鬭鮮眀

爲沈趣庵題畵

【眀】偶桓

谿山深處野人居小小簾櫳艸閣虛灑靣松風吹夢醒淩霄花落半牀書

禦定佩文齋詠物詩選卷三百四十七

欽定四庫全書

禦定佩文齋詠物詩選卷三百四十八

藤花類

五言古

詠藤

【梁】簡文帝

纎條寄喬木弱影掣風斜摽春抽曉翠出霧掛懸花

駕檐藤

【唐】儲光羲

得從軒墀下如勝松柏林生枝逐架逺吐葉向門深何許答君子檐間朝暝陰

石上藤

【唐】岑參

石上生孤藤弱蔓依石長不逢髙枝引未得淩空上何處堪托身爲君長萬丈

潭上紫藤

【唐】李徳裕

故鄕春欲盡一嵗芳難再巖樹已靑蔥吾廬日堪愛幽蹊人未去芳艸行應礙遙憶紫藤垂繁陰照潭黛

掛樹藤

【唐】曹冠卿

本爲獨立難寄彼髙樹枝蔓衍數條逺溟蒙千朶垂向日助成陰當風借持危誰言柔可屈坐見蟠蛟螭

垂澗藤

【宋】朱子

寒泉下碧澗古木垂蒼藤防此萬里流閒花自層層何人賞幽致白髮巖中僧

罨畫谿

【眀】馬愈

谿藤蕩微風谿水淸見底照映靑藤花揺揺不能已仙人紫綺裘嘯詠谿光裏慨彼塵俗心誰能此涓洗

朱藤

【眀】吳寬

嫋嫋數尺藤往嵗親手挿西庵敞短檐借爾兩相夾嵗久終蔓延枝葉已交接有花散紅纓有子垂皂莢赤日隔繁陰偃息可移榻但憂風雨甚髙架一朝壓霜雪卻不妨忍冬共經臘

七言古【附長短句】

愛敬寺古藤歌

【唐】李頎

古藤池水盤樹根左攫右拏龍虎蹲橫空直上相淩突丰茸離纚若無骨風雷霹靂連黑枝人言其下藏妖魑空庭落葉作開合十月苦寒常倒垂憶昨花飛滿空殿宻葉吹香飯僧徧南階雙桐一百尺相與年年老霜霰

和題藤架

【唐】獨孤及

尊防葉成幄璀璀花落架花前離心苦愁至無日夜人去藤花千里彊藤花無主爲誰芳相思歷亂何由盡春日迢迢如綫長

五言律

藤

【唐】李嶠

吐葉依松磴舒苖長石防神農嘗藥罷質子寄書來色映葡萄架花分竹葉杯金堤不見識玉潤防重開

五言排律

和友人許棠題宣平裏古藤【唐】張蠙

欲結千年茂生來便近松迸根通井潤交葉覆庭穠歷代頻更主盤空漸變龍晝風圓影亂宵雨細聲重蓋宻勝丹桂層危類逺峯嫩條懸夜防枯節叫秋蛩翠老霜難蝕皴多蘚乍封防家遙共玩何寺不堪容客對忘離榻僧看誤過鐘頃因陪預作終夕繞枝笻

七言律

紫藤花

【眀】王世貞

防茸一架自成林窈窕繁葩灼暮陰南國紅蕉將比貎西陵靑柏結同心裁霞綴綺光相亂剪雨縈煙態轉湥紫雪半庭長不掃閒拋簮組對淸吟

藤

【眀】王士騏

手種藤花大可圍暮春小圃亦芳菲黃鸝隱葉惟聞囀紫蝶尋春不辧飛滿架迎風光眼緣谿著雨碧侵衣漫道破除情事盡長條柔蔓轉依依

五言絕句

紫藤樹

【唐】李白

紫藤掛云木花蔓宜陽春宻葉隱歌鳥香風畱美人

古藤

【唐】錢起

引蔓出雲樹垂綸覆巢鶴幽人對酒時苔上閒花落

石上藤

【唐】顧況

空山無鳥迹何物如人意委曲結繩文離披艸書字

藤

【眀】於若瀛

藤古結爲梁蜒蜿慿雲霧步之時動揺疑駕彩虹度

七言絕句

送王永

【唐】劉商

綿衣似熱夾衣寒時景𨿽和春已闌誠知暫別那惆悵眀日藤花獨自防

宿楊家

【唐】白居易

楊氏弟兄俱醉臥披衣獨起下髙齋夜深不語中庭立月照藤花影下階

紫藤

【唐】許渾

緑蔓穠陰紫袖低客來畱坐小堂西醉中掩瑟無人防家近江南罨畫谿

題畫

【眀】沈周

臨水人家竹樹中只因孤嶼水船通當門細荇牽微浪繞屋藤花落軟風

中甫過齋中烹茗淸談試筆寫圖因題其上

【眀】居節

落盡藤花磵水香松風如水晝初長幽人自是山中相鶴氅黃冠坐夕陽

荊谿雜曲

【眀】王叔承

女墻開徧白薔薇蘿葉藤花鳥亂飛耐可銅官復離墨滿城山色照人衣

和令則題畫

【眀】陳繼儒

山邨雨霽水防加鴨觜灘頭燕尾沙新結松棚試新茗好風無力掃藤花

禦定佩文齋詠物詩選卷三百四十八

欽定四庫全書

禦定佩文齋詠物詩選卷三百四十九

山丹花類

五言古

次韻子由所居

【宋】蘇軾

堂前種山丹錯落馬腦盤堂後種秋菊碎金收辟寒艸木如有情慰此芳嵗闌幽人正獨樂不知行路難

山丹

【宋】朱子

昔遊嶺海間防見蠻卉拆素英溥夕露朱蘤爛晴日歸來今防年晤對秪寒碧因君賦山丹恱復見顏色

七言律

山丹花

【宋】楊萬里

春去無芳可得尋山丹最晚出雲林柿紅一色眀羅袖金粉羣虫集寶簮花似鹿蔥還耐久葉如芍藥不多深靑泥瓦斛移山蘤聊著書窗伴小吟

禦定佩文齋詠物詩選卷三百四十九

欽定四庫全書

禦定佩文齋詠物詩選卷三百五十

素馨花類

七言絕句

素馨花

【宋】陳傅良

羞將姿媚隨花譜愛伴孤髙上月評獨恨遇寒成弱植色香殊不避梅兄

素馨花

【眀】楊愼

金碧佳人墮馬妝鷓鴣林裏鬭芬芳穿花貫縷盤香雪曾把風流惱陸郎

夜至紅橋所居

【眀】林鴻

素馨花發暗香飄一朶斜簮近翠翹寶馬歸來新月上緑楊影裏倚紅橋

禦定佩文齋詠物詩選卷三百五十

欽定四庫全書卷

禦定佩文齋詠物詩選卷三百五十一

玉瓏松花類

七言律

茌平縣西門郵亭廢圃中有花名玉瓏瑽枝葉與瓊花無異但花蕊層生與葉相間逺望如翠煙籠玉幽香撲人遂呼濁醪痛飲花下陳令取紙筆索詩乘醉走筆賦二律

【眀】王防

誰司后土作花王忍置瑤華官道旁衣袂不經塵世染夢魂猶帯廣寒香孤蟾照破瓊林雪飛蝶棲殘珠樹霜天上人間惟有此好將欄檻防荒涼

其二

何年碧海防璚仙云制衣裳雪作鈿醉鎖素虯纏寶樹閒騎白鳳下瑤天鶴林寺廢空流水后土祠荒起暮煙慚愧郵亭一株雪春風猶得路人憐

七言絕句

遊天壇雜詩

【金】元好問

漫山白白與紅紅小樹低叢防不供總道楂花香气好就中偏愛玉瓏松【原注花名有玉瓏松】

禦定佩文齋詠物詩選卷三百五十一

欽定四庫全書

禦定佩文齋詠物詩選卷三百五十二

瓊花類【附瑤花琪花】

長短句

賦得瓊花觀送人

【眀】劉溥

瓊花觀在江都云月館仙人居無雙亭前一方地昔日瓊花今已無玉女香車遊碧落回首人間塵漠漠重欄空防八仙花飛佩誰乘九臯鶴古城楊栁接東橋十里紅樓路不遙行舟過此一停泊琪樹陰中聽紫簫

七言律

約黃成之觀瓊花予不及從以詩代簡

【宋】方嶽

杜宇聲中鬢欲華春風將緑又天涯欠隨江夏無雙士共防揚州第一花想象煙雲人跨鶴淋漓詩句字棲鴉蹇驢不管唐衫濕醉兀歸鞍暮雨斜

五言絕句

揚州廣城店

【眀】張以寧

潮落防江夜先將夢到家揚州無賴月獨自照瓊花

七言絕句

小遊仙

【唐】曹唐

云隴瓊花滿地香碧沙紅水徧朱堂外人欲壓長生籍拜請飛瓊報玉皇

后土廟瓊花詩

【宋】王禹偁

春冰薄薄壓枝柯分與淸香是月娥忽似暑天深澗底老松擎雪白娑婆

揚州后土祠瓊花

【元】尹廷髙

無雙亭下萬人防欲覓殘英一片難夜靜月眀猿鶴唳誤翻玉雪墮闌干

續遊仙詩

【眀】馬洪

侍兒扶上紫鸞車一笑相逢蕚緑華今夜蕪城好眀月無雙亭上防瓊花

附瑤花

七言古

瑤花【花白色而變

元殘紅而碧】郭鈺

瑤防仙子初相見迥立天風飄雪練東華夢破歸去遲素衣總被緇塵染芳心不委春蝶狂水瞐簾捲凝淸香胭脂洗紅畱殘暈海云翦碧浮霓裳揚州瓊花舊同譜零落誰知到南土聞君愛花最有情亭防五月淸無暑君不見花開今日多有酒不飲君如何

附琪花

五言古

琪樹下因吟六韻呈先達者【唐】劉駕

舉世愛嘉樹此樹何人識淸秋逺山意偶向亭際得奇柯交若鬭生葉宻如織塵中尙靑蔥更想塵外色所宜巢三鳥影入瑤池碧移根豈無時一問紫煙客

五言絕句

初移琪樹

【唐】羊士諤

愛此丘中物煙霜盡日防無窮碧雲意更助緑窗寒

石橋琪樹

【唐】僧隱丘

山上天將近人間路漸遙誰當雲裏見知欲度仙橋

七言絕句

步虛詞

【唐】陳羽

樓殿層層阿母家昆侖山頂駐紅霞笙歌出見穆天子相引笑防琪樹花

禦定佩文齋詠物詩選卷三百五十二

欽定四庫全書

禦定佩文齋詠物詩選卷三百五十三

蘭花類

五言古

幽蘭

【宋】鮑照

簾委蘭蕙露帳含桃李風攬帶昔何道坐令芳節終

紫蘭始萌

【梁】武帝

種蘭玉防下气暖蘭始萌芬芳與時發婉轉迎節生獨使金翠嬌偏動紅綺情二遊何足懷一顧非傾城羞將苓芝侶豈畏鶗鴂鳴

蘭

【梁】宣帝

折莖聊可佩入室自成芳開花不競節含秀委微霜

賦新題得蘭生野徑

【陳】張正見

披襟出蘭畹命酌動幽心鋤罷還開路歌喧自動琴華燈共影落芳杜雜花深莫言閒徑裏遂不斷黃金

猗蘭操

【隋】辛徳源

奏事傳靑閣拂除乃陶嘉散條凝露彩含芳映日華已知香若麝無怨直如麻不學芙蓉艸空作眼中花

蘭

【唐】王維

根移地因偏花老色未攺意蘇瘴霧餘气壓初寒外婆娑靖節窓髣髴靈均佩

古意

【唐】賀蘭進眀

崇蘭生澗底香气滿幽林采采欲爲贈何人是同心日暮徒盈把徘徊憂思深慨然紉雜佩重奏丘中琹

贈友人

【唐】李白

蘭生不當戶別是閒庭艸夙被霜露欺紅榮已先老謬接瑤華枝結根君王池顧無馨香美叨沐淸風吹餘芳若可佩卒嵗常相隨

詠蘭

【唐】白居易

寓常本殊致意幽非我情吾常有疏淺外物無重輕各言藝幽深彼美香素莖豈爲賞者說自保孤根生易地無赤株麗土亦同榮賞際林壑近汛餘煙露淸餘懷旣郁陶爾類徒縱橫妍媸茍不信寵辱何爲驚貞隠諒無迹激時猶棟名幽叢靄緑畹豈必懷歸耕

蘭

【唐】李徳裕

楚客重蘭蓀遺芳今未歇葉抽淸淺水花防暄妍節紫艶映渠鮮輕香含露潔

題楊次公春蘭

【宋】蘇軾

春蘭如美人不采羞自獻時聞風露香蓬艾深不見丹靑冩眞色欲補離騷傳對之如靈均冠佩不敢燕秋蘭已悴以其根歸學古

【宋】朱子

秋至百艸晦寂寞寒露滋蘭臯一以悴蕪穢不能治端居念離索無以遺所思願言托孤根嵗晏以爲期

種蘭

【宋】薛季宣

蘭生林樾間淸芬倍幽逺野人坐官曹玆意極不淺西窓蔽斜日松釵架春晚墻陰蒔花木憔悴根日損植此山國香坐與前事反扶疎可紉佩心緒端有本芽生僅盈壇髙風傳九畹羣芳顏色好秪自誇園苑何如淡嚼蠟艸莽曾誰混對我靜無言忘形如莽防

刈蘭

薛季宣

東畹刈眞香靜院篸瓶水髙逺不勝情時逐微風起和雨剪閒庭誰作騷人語記得舊家山香來無覓處

盆蘭

【元】岑安卿

猗猗紫蘭花素秉巖穴趣移栽碧盆中似爲香所誤吐舌終不言畏此塵垢污豈無髙節士幽深共情素俛首若有思淸風颯庭戶

蘭花篇

【眀】宋濓

陽和煦九畹晴芬溢靑蘭潛姿發麝幽蘤凝紫檀緑蘿托芳鄰白谷挹髙寒元聖未成調湘累久長嘆菉葹𨿽外蔽貞潔終能完豈知生平心卒獲君子觀雜以靑瑤芝承以白玉盤靈風晚方薦淸露夜初漙此時不見知駢羅混荒菅春風桃杏花爛若霞綺攢徒媚誇毗子千金買歌歡棄之不彼卽要使中心安願結美人佩把玩日忘餐

塘上聞蘭香

【眀】葉子奇

大谷空無人芝蘭花自香防根竟不見芳艸如人長

墨蘭

【眀】僧宗衍

楚雪春已晴沅湘水初滿去年故葉長今年新葉短波眀碧沙淨日照紫苔暖不見澤中人江南暝云斷

七言古

畫蘭

【元】吳鎭

防趠風下東吳舟壞土移入漳泉秋初疑紫莛攢翠鳳恍如緑綬縈靑虯猗猗九畹易消歇奕奕百畝多淹畱軒窓相逢與一笑結交三友成風流

采蘭堂

【眀】僧妙聲

去年采蘭蘭葉長今年采蘭蘭葉短秉芳欲寄路漫漫國香零落風吹斷蓮花峯下采蘭堂永懷佳境不能忘上人開窓面山坐山水含暉吟謝郎三生誤落夫差國翠結瓊琚香不息目斷王孫猶未歸江南春艸連天碧

五言律

芳蘭

【唐】太宗

春暉開禁苑淑景媚蘭場映庭含淺色凝露浮光日麗參差影風傳輕重香防湏君子折佩裏作芬芳

詠蘭

【唐】李嶠

虛室重招尋防言契斷金英浮漢家酒雪灑楚王琴廣殿輕香發髙防逺吹吟河汾應擢秀誰肯訪山陰

幽蘭

【唐】崔塗

幽植眾寧知芬芳止暗持自無君子佩未是國香衰白露沾常早春風到每遲不知當路艸芬馥欲何爲

蘭

【唐】僧無可

蘭色結春光氛氳掩眾芳過門階露葉尋澤逕連香畹靜風吹亂亭秋雨引長靈均曾采擷紉佩掛荷裳去嵗防學古分恵蘭花淸賞旣歇復以根叢歸之故畹而學古預有今年之約近聞頗已著花輙賦小詩以尋前約幸一笑

【宋】朱子

秋蘭逓初馥芳意滿衝襟想子空齋裏淒涼楚客心夕風生逺思晨露灑中林頗意孤根在幽期得重尋

蘭

【眀】馮琦

韋曲名園好習池勝事繁午風披蕙帯秋色上苔防宻樹云成幄疎籬水繞門不煩除客徑吾欲借蘭蓀

七言律

蘭

【宋】楊萬里

雪徑偸開淺碧花冰根亂吐小紅芽生無桃李春風面名可山林處士家政坐國香到朝市不容霜節老雲霞江蘺蕙圃非吾耦付與騷人定等差

蘭

【宋】劉克莊

深林不語抱幽貞賴有微風逓逺馨開處何妨依蘚砌折來未肯戀金瓶孤髙可挹供詩卷素淡堪移入臥屏莫笑門無佳子弟數枝濯濯映荄庭

掛蘭

【元】謝宗可

江浦煙叢困艸萊靈根從此謝栽培移將楚畹千年恨付與東風一縷開湘女久無塵土夣靈均元是棟梁材午窓試讀離騷賦卻怪幽香天上來

蘭

【眀】文徴眀

靈根珍重自甌東紺碧垂香玉兩叢和露紉爲湘水佩淩風如到蕊珠宮誰言別有幽貞在我已相忘臭味中老去相如才思減臨窓欲賦不能工

題趙松雪墨蘭

【眀】僧宗衍

湘江春日靜輝輝蘭雪初消翡翠飛拂石似鳴蒼玉佩禦風還著六銖衣夜寒燕姞空多夣嵗晚王孫尙不歸千載畵圖勞防綴所思何處寄芳菲

五言絕句

蘭

【唐】唐彥謙

謝庭漫芳艸楚畹多緑莎於焉忽相見嵗晏將如何

蘭

【宋】司馬光

藝植日繁滋芬芳時入座靑蔥春蕊擢皎潔秋英墮

蘭澗

【宋】朱子

光風浮碧澗蘭杜日猗猗竟嵗無人采含薰秪自知

蘭

【宋】楊萬里

健碧繽繽葉斑紅淺淺芳幽香空自祕風肯祕幽香

題信上人春蘭

【元】掲傒斯

深谷暖雲飛重巖花發時非因采樵者那得外人知

題畵蘭

【元】陳旅

九畹光風轉重巖墜露香紫宮祠太乙瑤席薦瓊芳

蘭

【元】鄭允端

並石疎花瘦臨風細葉長靈均淸夣逺遺佩滿沅湘

寫蘭

【眀】景翩翩

道是深林種還憐出谷香不因風力緊何以度瀟湘

七言絕句

蘭

【宋】朱子

漫種秋蘭四五莖疎簾底事太闗情可能不作涼風計防得幽香到晚淸

寒食相將諸子遊翟園

【宋】楊萬里

鹿蔥舊種竹新栽幽徑深行防卻回忽有野香尋不得蘭於石背一花開

題畵蘭

【眀】文徵眀

手培蘭蕙兩三栽日暖風微次第開坐久不知香在室推窓時有蝶飛來

蘭

【眀】余有丁

何處幽香撲酒樽洲中杜若畹中蓀紉來爲佩裁爲服不許薋葹掛蓽門

紫蘭

【眀】景翩翩

碧玉參差簇紫英當年剰有國香名風前漫結幽人佩澧浦春深寄未成

禦定佩文齋詠物詩選卷三百五十三

欽定四庫全書

禦定佩文齋詠物詩選卷三百五十四

蕙花類

五言古

蕙花初開

【宋】楊萬里

幽人非愛山出山將何之山居種蘭蕙嵗寒久當知初藝止百畝餘地惜奚爲先生無廣居千巖一茅茨四面秖藝蕙中間才置錐銳緑分宿叢修紫擢防枝孤榦八九花一花破初蕤西風淡無味微度成香吹燈夣得幽馥月寫傳靜姿我欲掇芳英和露充晨炊眷然惻不忍環玩息忘饑豈無眾花艸不願秋風遲種時亂不擇嵗晚悔可追

五言律

題次公蕙

【宋】蘇軾

蕙本蘭之族依然臭味同曾爲水仙佩相識楚詞中幻色𨿽非實貞香亦竟空云何起微馥鼻觀已先通

五言絕句

蕙

【宋】朱子

今花得古名旖旎香更好適意欲忘言塵編詎能考

題信上人秋蕙

【元】掲傒斯

幽叢不盈尺空谷爲誰芳一逕寒云色滿林秋露香

七言絕句

和令狐侍禦賞蕙艸

【唐】杜牧

尋常詩思巧如春又喜幽亭蕙艸新本是馨香比君子繞欄今更爲何人

蕙艸

【宋】劉克莊

蕭艾榮枯各有時深藏芳潔欲奚爲世間鼻孔無憑托且伴幽窓讀楚詞

東園

【宋】僧道潛

雲峯缺處支笻立谿澑聲中弄扇行習習南風吹百艸幽香知有蕙蘭生

禦定佩文齋詠物詩選卷三百五十四

欽定四庫全書

禦定佩文齋詠物詩選卷三百五十五

芝類

樂府

靈芝歌

【漢】班固

因露寢兮產靈芝象三徳兮瑞應圖延壽命兮光此都配上帝兮象太微參日月兮揚光輝

五言古

芝艸

【梁】庾肩吾

踟躕玩芝艸淹畱攀桂叢桂叢方偃蹇芝葉正玲瓏如龍復如馬成闕復成宮黃金九華發紫蓋六英通隠士蒼山北神仙海穴東隨丹聊變水獨揺不湏風

菌耳徧沃野

【元】吾丘衍

菌耳徧沃野瓊芝亦芬芳羣陰掩其茨誰復知爾良我願得此艸移根植崇岡閒攀紫金蕤浥露晞朝陽服食換緑髓輕舉過紫皇招攜三辰遊與之同輝光七言古

石芝

【宋】蘇軾

空堂眀月淸且新幽人睡息來初勻了然非夣亦非覺有人夜呼祁孔賓披衣相從到何許朱欄碧井開瓊戶忽驚石上堆龍蛇玉芝紫筍生無數鏘然敲折靑瑚味如蜜藕和雞蘇主人相顧一撫掌滿堂坐客皆盧胡亦知洞府嘲輕脫終勝嵇康羨王烈神山一合五百年風吹石髓堅如鐵

五言律

宣政殿芝艸

【唐】李義府

眀王惇孝感寶殿秀靈芝色帶朝陽淨光涵雨露滋且標宣徳重更引國恩施聖祚今無限微臣樂未移

五言絕句

題盡捲

【元】馬臻

翠疉洪蒙色云凝淡沲春髙寒不可到應有采芝人

七言絕句

送道友遊山

【唐】施肩吾

欲駐如今未老形萬重山上九芝靑君今若問采芝路踏水踏雲穿杳防

寄題朱元晦武夷精舎

【宋】陸遊

先生結屋緑巖邊讀易懸知屢絕編不用采芝驚世俗恐人謗道是神仙

次王參政延福宮韻

【元】馬祖常

唐家漲水望云亭三月千花隔障屏不似仙人華緑洞雙笙吹鳳五芝庭

中秋前偶賦

【元】虞集

采芝不覺過前山偶答樵歌暮卻還人影自行殘照外雨雲先入翠微間

惟寅徵君踏雨過林館爲畱終日因誦近賦絕句三首輒走筆奉和

【眀】周砥

野花疎竹媚幽姿翡翠簾前雨散絲最愛陳琳詩句好玉盤春露捧金芝

雨後

【眀】彭年

洞底泉聲谷口聞望中峯色杳難分欲尋雨後金芝艸更踏前峯半濕云

禦定佩文齋詠物詩選卷三百五十五

欽定四庫全書

禦定佩文齋詠物詩選卷三百五十六

萱花類

五言古

塘上行

【宋】謝恵連

芳萱秀陵阿菲質不足營幸有忘憂用移根托君庭垂穎臨淸池擢彩仰華甍霑渥雲雨潤葳蕤吐芳馨願君眷輕葉畱景恵余眀

詠萱艸

【北齊】陽休之

開跗幽澗底散彩曲堂垂優柔淸露濕微穆恵風吹朝朝含麗景夜夜對華池

詠階前萱艸

【隋】魏澹

緑艸正含芳靃靡映前堂帯心花欲發依籠葉已長云度時無影風來乍有香橫得忘憂號余憂遂不忘

五言律

萱

【唐】李嶠

屣步尋芳日忘憂自結叢黃英開飬性緑葉正依籠色湛仙人露香傳少女風還依北堂下曹植動文防

萱艸

【唐】李咸用

芳艸比君子詩人情有由秖應憐雅態未必解忘憂積雨莎庭小微風蘚砌幽莫言開太晚猶勝菊花秋

萱

【金】周昻

萬里黃萱好風煙接路傍迹疏𨿽異域心宻竟中央染練成初色移瓶得細香客愁無路遣始爲防花忘

五言絕句

萱

【宋】宋祁

修莖無附葉繁萼攢莛首每欲問詩人定得忘憂否

萱

【宋】石延年

移萱樹之背丹霞間縹色我有憂民心對君忘不得

萱艸

【宋】朱子

春條擁深翠夏花眀夕陰北堂罕悴物獨爾淡衝襟

有感

【眀】馬閒卿

春風零落後秋圃恨開遲總是宜男艸傍人也未知

七言絕句

宮詞

【眀】黃省曾

淸萱到處碧鬖鬖興慶宮前色倍含借問皇家何種此太平天子要宜男

禦定佩文齋詠物詩選卷三百五十六

欽定四庫全書

禦定佩文齋詠物詩選卷三百五十七

菊花類

五言古

菊

【晉】袁山松

靈菊植幽崖擢頴淩寒飈春露不攺色秋霜不攺條

飲酒

【晉】陶潛

結廬在人境而無車馬喧問君何能爾心逺地自偏采菊東籬下悠然見南山山气日夕佳飛鳥相與還此中有眞意欲辧已忘言

其二

秋菊有佳色裛露掇其英泛此忘憂物逺我遺世情一觴𨿽獨進杯盡壺自傾日入羣動息歸鳥趨林鳴嘯傲東軒下聊復得此生

摘園菊贈謝僕射舉

【梁】王筠

靈茅挺三眷神芝曜九眀菊花偏可憙碧葉媚金英重

九惟嘉節抱一應元貞泛酌宜長久聊薦野人誠

詠菊

【唐】陳叔達

霜間開紫蒂露下發金英但令逢采摘寕辭獨晚榮和錢員外早冬翫禁中新菊【唐】白居易

禁署寒气遲孟冬菊初拆新黃間繁緑爛若金照碧仙郎小隱日心似陶彭澤秋憐潭上防日慣籬邊摘今來此地賞野意潛自適金馬門內花玉山峯下客寒芳引淸句吟翫煙景夕賜酒色偏宜握蘭香不敵淒淒百卉腓嵗晚冰霜積惟有此花開殷勤助君惜

霜菊

【唐】席防

時令忽已攺行防被霜菊可憐後時秀當此凜風肅淅瀝翠枝翻淒淸金蕊馥凝姿節堪重澄艶景非淑寧祛靑女威願盈君子掬持來泛樽酒永以照幽獨

霜菊

【唐】闕名

秋盡北風生律移寒气肅淅瀝降繁霜離披委殘菊華姿尙照灼幽气含紛郁的的冒空園萋萋被幽谷騷人有遺詠陶令曾盈掬倘使懷袖中猶堪襲餘馥

和聖兪庭菊

【宋】蘇舜欽

不謂花艸稀實愛菊色好先時自封植坐待秋風老類妝翠羽枝已喜金靨小嚴霜發層英益見化匠巧揺疑光艷落折恐叢薄少一日三四吟一吟三四繞賞専情自迷美極語難造得君所賦詩爛熳愜懷抱朗詠償此心淸樽爲之倒

菊

【宋】蘇洵

騷人足奇思香艸比君子況此霜下傑淸芬絕蘭茝气稟金行秀徳備黃中美古來鶴髮翁餐英飲其水但恐蓬藋傷課僕加料理

野菊

【元】郝經

乾坤入消數萬物呈晚節秋晏菊始華荒叢翳林樾野迥幽姿淸岡斷寒艶接絲虫罥靑苞啼螿抱枯葉瀼露積玉華層層擁金屑我欲摘以杯飲之濯中熱霜栽郁髙標胡與荒穢列嗟爾夷恵儔玉質難變滅不謂無人防便使幽香歇安得老瓦盆坐對澆古月

菊

【元】何中

菊花如幽人梅花如烈士同居冰雪中標格不相似道裏阻荒寒故人萬里餘菊枝儻可折持以寄逺書

涇上觀菊

【眀】王問

涇上一老人愛菊如愛稼踏葉到林丘散襟茅茨下靑柯吐芳英采采漸盈把睠言五色姿陽春似相假晚節良可親予懷自舒冩有物茍防心那辭在荒野嵗晏不可畱柴車夙云駕奕奕車馬客誰解閒行者

七言古【附長短句】

買菊

【宋】楊萬里

老夫山居花繞屋南齋杏花北齋菊靑春二月杏花開抱瓶醉臥錦繡堆涼秋九月菊花發自折寒枝挿華發湘累落英曾防何陶令東鄰未是多吾家滿山種秋色黃金爲地香爲國就中更有一丈黃霜葩月蕊耿出墻飲徒無酒尋不得尋得一身花露香如今小寓咸陽市有口何曾問花事百錢擔上買一株聊伴詩人發幽意

白菊

【金】宇文虛中

西風蕭颯百艸黃南齋白菊占秋芳主人好事不専饗擷送客館分幽香幽香淸艶兩難得冰雪肌膚龍麝裛悄然坐我蕊珠宮玉斧瑤姬皆舊識仙家藝菊名日精我今號爾爲月英月中風露秋夕好感此仙種來曾城憑君傳與金天令月與霜姿駐淸景重陽好伴白衣來五栁先生憶三逕

菊潭

【眀】李蓘

甘菊之下潭水淸上有菊花無數生谷中人家飲此水能令上壽皆百齡漢家宰相亦不俗月致洛陽三十斛遺蹤蕪沒無處尋夜雨春風長荊谷

其二

浩蕩李靑蓮淸狂孟襄陽當時各到菊潭上風流對酒酣壺觴山樹槭槭山菊老谷中人壽今多少髙賢已去碧山空千載流光一歸鳥

買西園菊至招同社徐興公商孟和諸人花下

小酌因和短歌

【眀】陳鴻

防處菊花殘西園餘數畝買來竹窓下折簡防賓友把酒坐花傍一齊衫袖香春天百卉媚不及此幽芳堦下涼風薄暮起枝枝低拂深杯裏願君盡醉宿我家眀日更買西園花

五言律

賦得殘菊

【唐】太宗

階蘭凝曙霜岸菊照晨光露濃晞曉笑風勁淺殘香細葉雕輕翠圓花飛碎黃還將今嵗色復結後年芳

秋菊

【唐】駱賓王

擢秀三秋晚開芳十步中分黃俱笑日含翠共揺風碎影涵流動浮香隔岸通金翹徒可泛玉斚竟誰同

菊

【唐】李嶠

玉律三秋暮金精九日開榮舒洛媛浦香泛野人杯靃靡寒潭側丰茸曉岸隈黃花今日晚無復白衣來

九日奉陪令公登白樓同詠菊

【唐】盧綸

瓊樽猶有菊可以獻畱侯願比三花秀非同百卉秋金英和藥細玉露結房稠黃雀知恩在銜飛亦上樓

菊

【唐】李商隱

暗暗淡淡紫融融冶冶黃陶令籬邊色羅含宅裏香防時禁重露實是怯殘陽願泛金鸚鵡升君白玉堂

白菊

【唐】許棠

所尙雪霜姿非闗落防期香飄風外別影到月中疑發在林凋後繁當露冷時人間稀有此自古乃無詩

菊

【唐】羅隠

籬落嵗云晏數枝聊自芳雪裁纎蕊宻金坼小苞香千載白衣酒一生靑女霜春叢莫輕薄彼此有行蔵

白菊

【唐】張蠙

秋天木葉幹猶有白花殘舉世稀栽得豪家卻畵防片苔相應緑諸卉獨宜寒防度攜佳客登髙欲折難

采菊

【唐】李建勲

簇簇竟相鮮一枝開防番味甘資麯糵香好勝蘭蓀古道風揺逺荒籬露壓繁盈筐時采得服餌近知門

菊

【唐】僧無可

東籬揺落後宻艶被寒催夾雨驚新拆經霜忽盡開野香盈客袖禁蕊泛天杯不共春蘭並悠揚逺蝶來

九日菊花詠應詔

【唐】僧廣宣

可訝東籬菊能知節芳細枝靑玉潤繁蕊碎金香爽气浮朝露濃姿帯夜霜泛杯傳壽酒應共樂時康九月十八日黃菊始開時且禁釀謾成示徳衡

弟

【元】蒲道源

冉冉秋事杪幽叢花始黃直湏雕眾卉才許見孤芳重露洗金質嚴風吹緑裳陶翁如有酒何日不重陽

汝慶宅紅菊

【眀】何景眀

紅菊開時暮亭亭冠物華亦知顏色好不是艶陽花羅綺嬌秋日樓防媚晚霞淸香如不攺常傍美人家

菊

【眀】申時行

誅茅疏野徑種菊擬山家秀擢三秋榦奇分五色葩淩霜畱晚節殿嵗奪春華爲道餐英好東籬興獨賒

菊

【眀】唐文獻

西苑宸遊地東籬菊已花當年誇野色此日麗天葩輕白淩寒露深紅映晚霞秋英疑可茹無復楚人嗟

五言排律

和令狐相公玩白菊

【唐】劉禹錫

家家菊盡黃梁國獨如霜瑩淨眞琪樹分眀對玉堂山人披雪氅素女厭紅妝粉蝶來難見麻衣拂更香面風揺羽扇含露滴瓊漿髙艶遮銀井繁枝覆象牀桂叢慚並發梅蕚妬先芳一入瑤華詠從玆播樂章

詠夾逕菊

【唐】薛能

夾逕盡黃英不通人並行防曾相對綻元自兩行生叢比髙低等香連左右並畔揺風勢斷中夾日華眀間隔蛩吟隔交橫蝶亂橫頻應泛桑落摘處近前楹

恩門小諫雨中乞菊栽

【唐】鄭谷

握蘭將滿嵗栽菊伴吟詩老去慵趨世朝廻獨繞籬逓香風細細澆緑水彌彌秖共山僧賞何當國士移孤根深有托微雨正相宜更待金英發憑君挿一枝

南海使院對菊懷丁夘別墅【唐】許渾

何處曾移菊谿橋鶴嶺東籬疎還有艶園小亦無叢日晚秋煙裏星繁曉露中影揺金澗水香染玉潭風罷酒慚陶令題詩答謝公朝來數花發身在尉佗宮

七言律

和馬郎中移白菊見示

【唐】李商隠

陶詩只采黃金實郢曲新傳白雪英素色不同籬下發繁花疑自月中生浮杯小摘開雲母帶露全移綴水精偏稱含香五字客從玆得地始芳榮

野菊

李商隠

苦竹園南椒塢邊微香冉冉淚涓涓已悲節物同寒雁忍委芳心與暮蟬細路獨來當此夕淸樽相伴省他年紫雲新苑移花處不取霜栽近禦筵

幽居有白菊一叢因而成詠呈知已

【唐】陸龜防

還是延年一種材卽將瑤朶冒霜開不如紅艶臨歌扇欲伴黃英入酒杯陶令接防堪岸著梁王髙屋好敧來月中若有閒田地爲勸嫦娥作意栽

重憶白菊

陸龜防

我憐貞白重寒芳前後叢生夾小堂月朶暮開無絕艶風莖時動有奇香何慚謝雪淸才詠不羨劉梅貴主妝更憶幽窓凝一夣夜來邨落有微霜

和魯望白菊

【唐】皮日休

已過重陽半月天瑯華千防照寒煙蕊香亦似浮金靨花樣還如縷玉錢玩影馮妃堪比艶鏈形簫史好爭妍無由摘向牙箱裏飛上方諸贈列仙

和陸魯望白菊

【唐】張賁

雪彩冰姿號女華寄身多是地仙家有時南國和霜立防處東籬伴月斜謝客瓊枝空貯恨袁郎金鈿不成誇自知終古淸香在更出梅妝弄晚霞

劉員外寄移菊

【唐】李山甫

秋來緣樹復緣墻怕共平蕪一例荒顏色不能隨地變風流惟解逐人香煙含細葉交加碧露坼寒英次第黃深謝栽培與知賞但慚終嵗待重陽

詠白菊

【唐】羅隠

𨿽被風霜競欲催皎然顏色不低摧已疑素手能妝出又似金錢未染來香散自宜飄淥酒葉交仍得防香苔尋思閉戶中宵見應認寒窓雪一堆

和張少監晚菊

【宋】徐鉉

憶共庭蘭倚砌栽柔條輕吹獨依隈自知佳節終堪賞爲惜流光未忍開采擷也湏盈掌握馨香還解滿罇罍今朝旬假猶無事更好登臨泛一杯

菊

【宋】劉子翚

靑叢馥鬱早抽芽金蕊斕斑晚著花秋意秪應宜澹泊化工可是惜鉛華輕煙細雨重陽節曲檻疎籬五栁家暮醉朝吟供采摘更憐寒蝶共生涯

今年立冬後菊方盛開小飲【宋】陸遊

胡牀移就菊花畦飲具酸寒手自攜野實似丹仍似漆邨醪如蜜復如虀傳方那解烹羊腳破戒猶慚擘蠏臍一醉又驅黃犢出冬晴正要飽耕犁

野菊

【宋】楊萬里

未與騷人當糗糧況隨流俗作重陽正緣在野有幽色肯爲無人減妙香已晚相逢半山碧便忙也折一枝黃花應冷笑東籬族猶向陶翁覓寵光

野菊座主閒閒公命作

【金】元好問

柴桑人去已千年細菊斑斑也自圓共愛鮮眀照秋色爭教狼籍臥疎煙荒畦斷壠新霜後瘦蝶寒晚景前只恐春叢笑遲暮題詩端爲發幽妍

重九後菊

【元】葉顒

癡蝶狂蜂未用疑從來根性嬾趨時情知不少爭先輩故遣遲開殿後枝斜日園林方冷淡西風天地特淸奇芳苞小蕊秋香老不是淵眀斷不知

西施菊

【眀】瞿佑

不惜金錢買冶容移根應自館娃宮西風冷落三秋後故國繁華一笑中戲蝶畱連香徑晚遊人悵望屧廊空莫教野鹿偸銜去畱映蘇防夕照紅

汪司驥席上對菊

【眀】熊卓

錦席秋軒流客觴堦除遲菊戀年芳翠條冉冉初經雨靑蕊娟娟欲霜幸爲分回供閴寂空然別去夢寒香小車如覓東谿路古屋疎籬是醉鄕

五言絕句

江行

【唐】錢起

叢菊生堤上此花長後時有人還采掇何必在春期

其二

晚菊繞江壘忽如開古屏莫言時節過白日有餘馨

其三

潯陽江畔菊應似古來秋爲問幽棲客吟詩得酒不

野菊

【唐】王建

晚艶出荒籬冷香著秋水憶向山中見伴蛩石壁裏

詠新菊

【唐】姚合

黃金色未足摘取且嘗新若待重陽日何曾異眾人

將赴湖州畱題亭菊

【唐】杜牧

陶菊手自種楚蘭心有期遙知渡江日正是擷芳時

折菊

杜牧

籬東菊徑深折得自孤吟雨中衣半濕擁鼻自知心

菊

【宋】徐鉉

細麗披金彩氛氳散逺馨泛杯頻奉賜緣解制頺齡

菊

【宋】王十朋

佳節逢吹防黃金染菊叢淵眀何處飲三徑冷香中

菊

【宋】楊萬里

味苦誰能愛香含只自珍長將潭底水普供世間人

七言絕句

重陽席上賦白菊

【唐】白居易

滿園花菊郁金黃中有孤叢色似霜還似今朝歌酒席白頭翁入少年場

菊

白居易

一夜新霜著瓦輕芭蕉新折敗荷傾耐寒惟有東籬菊金粟初開曉更淸

菊花

【唐】元稹

秋叢繞舎似陶家徧繞籬邊日漸斜不是花中偏愛菊此花開盡更無花

憶白菊

【唐】陸龜防

稚子書傳白菊開西成相滯未容廻月眀階下窓紗薄多少淸香透入來

白菊雜詩

唐司空圖

黃昏寒立更披襟露浥淸香恱道心卻笑誰家扄繡戶正燻龍麝暖鴛衾

其二

四面云屏一帶天是非斷得自翛然此生只是償詩債白菊開時最不眠

華下對菊

司空圖

淸香裛露對髙齋泛酒偏能浣旅懷不是春風逞紅艶鏡前空墜玉人釵

菊

【唐】鄭谷

日日池邊載酒行黃昏獨自繞黃英重陽過後頻來此甚覺多情勝薄情

庭前菊

【唐】韋莊

爲憶長安爛熳開我今移爾滿庭栽紅蘭莫笑靑靑色曾向龍山泛酒來

菊

【宋】韓丕

造化工夫豈異端自緣開晚少人防若教總似陶潛眼肯向芳春賞牡丹

白菊

【宋】魏野

濃露繁霜著似無防多光彩照庭除何須更待螢兼雪便好叢邊夜讀書

沈仲一送菊自言封殖之勞欲得詩爲報

【宋】陳傅良

東籬何在菊年年菊視陶詩竟孰賢未必緣詩花更好花將詩與萬人傳

黃菊

【宋】楊萬里

鶯樣衣裳錢樣裁冷霜涼露濺秋埃比他紅紫開差晚時節來時畢竟開

九日月中對菊同禧伯郎中賦

【元】張本

花上淸光花下陰素娥惜此萬黃金一杯寒露三更後誰信幽人更苦心

賞菊

【眀】魏時敏

短籬疎雨正離披淡白深紅朶朶宜自計老年才思減重陽過後不題詩

禦定佩文齋詠物詩選卷三百五十七

欽定四庫全書

禦定佩文齋詠物詩選卷三百五十八

荷花類

五言古

靑陽度

【晉】樂府

靑荷蓋綠水芙蓉披紅鮮下有並根藕上生並頭蓮

夏歌

樂府

鬱蒸仲暑月長嘯北湖邊芙蓉始結葉拋艶未成蓮

夏歌

江南蓮花開紅光照碧水色同心復同藕異心無異

詠同心蓮

【梁】蕭統

江南采蓮處照灼本足觀況等連枝樹俱耀紫莖端同逾並根艸雙異獨鳴鸞以玆代萱艸必使愁人歡

詠芙蓉

【梁】簡文帝

圓花一蔕捲交葉半心開影前光照耀香裏蝶徘徊欣隨玉露防不逐秋風催

賦得渉江采芙蓉

【梁】元帝

江風當夏淸桂檝逐流縈初疑京兆劍復似漢冠名荷香帶風逺蓮影向根生葉捲珠難澑花舒紅易傾日暮鳬舟滿歸來度錦城

詠芙蓉

【梁】沈約

微風揺紫葉輕露拂朱房中池所以綠待我泛紅光

詠荷

【梁】江洪

澤陂有微艸能花復能實碧葉喜翻風紅英宜照日移居玉池上托根庶非失如何霜露交應與飛蓬匹

詠同心芙蓉

【梁】朱超

靑山麗朝景峯朗夜光未及淸池上紅蕖並出房日分雙蔕影風合兩花香魚驚畏蓮折龜上礙荷長雲雨流輕潤艸木隱嘉祥徒歌渉江曲誰見緝爲裳

采蓮曲

朱超

艶色前後發緩檝去來遲防妝礙荷影洗手畏菱滋摘除蓮上葉拖出藕中絲湖里人無限何日滿船時

芙蓉花

【隋】辛徳源

洛神挺凝素文君拂艶紅麗質徒相比鮮彩兩難同光臨照波日香隨出岸風渉江良自逺托意在無窮

詠同心芙蓉

【隋】杜公瞻

灼灼荷花瑞亭亭出水中一莖孤引綠防影共分紅色奪歌人臉香亂舞衣風名蓮自可念況復兩心同

采芙蓉

【唐】太宗

結伴戲方塘擕手上雕航船移分細浪風散動浮香遊鶯無定曲驚鳬有亂行蓮稀釧聲斷水短棹歌長棲烏還宻樹泛流歸建章

古風

【唐】李白

碧荷生幽泉朝日艶且鮮秋光冒綠水宻葉羅靑煙秀色空絕世馨香竟誰傳坐防飛霜滿凋此紅芳年結根未得所願托華池邊

折荷有贈

李白

渉江翫秋水愛此紅蕖鮮攀荷弄其珠蕩漾不成圓佳人防雲裏欲贈隔逺天相思無因見悵望涼風前粲公院各賦一物得初荷

【唐】李頎

微風和眾艸大葉長圓陰晴露珠共合夕陽花映深從來不著水淸淨本因心

初秋蓮塘歸

【唐】顧況

秋光淨無迹蓮消錦云紅只有谿上山還識揚舲翁如何白蘋花幽渚笑涼風

東林寺白蓮

【唐】白居易

東林北塘水湛湛見防淸中生白芙蓉菡蓞三百莖白日發光彩淸飇散芳馨泄香銀嚢破瀉露玉盤傾我慙塵埃眼見此瓊瑤英乃知紅蓮花虛得淸淨名夏萼敷未歇秋芳結才成夜深眾僧寢獨起繞池行欲收一顆子寄向長安城但恐出山去人間種不生

京兆府新栽蓮

白居易

污溝貯濁水水上葉田田我來一長嘆知是東谿蓮下有靑泥污馨香無復全上有紅塵撲顏色不得鮮物性猶如此人事亦宜然托根非其所不如遭棄捐昔在谿中日花葉媚淸漣今來不得地顦顇府門前

髙荷

【唐】元稹

種藕百餘根髙荷才四葉颭閃碧雲扇團圓靑玉疉亭亭自擡舉鼎鼎難藏擪不學著水荃一生長怗怗

野蓮

【元】郝經

陂塘煙蕪秋波淡浮空蒹葭雜芙蕖依稀見愁紅輕銷露華涼亭亭倚西風金粉亦自香霞腴爲誰容無言恨最深失偶情更濃揺揺似相招爲喜詩人逄翻思彼桃李反在羅綺中復憶巖下蘭綠葉翳荒叢西子出薴蘿原思老蒿蓬萬物在生處莫謾仇天公

池蓮詠

【元】倪瓉

廻翔波間風的歷葉上露淸池結素彩華月映微步云陰花房斂雨歇芳气度欲去拾明璫踟躕惜遲暮次韻歐陽檢閱濠池觀荷

【元】薛元曦

行行濠池上亭亭見長荷瓊葩耀初日碧芰捲輕波深蒲曉色亂微雨晚香多方舟時自移髙軒或來過豈無河朔飲那復發商歌商歌一慷慨此物柰君何

過荷葉浦

【明】徐賁

粼粼水溶春淡淡煙銷午不見唱歌人空來荷葉浦無處寄相思停舟采芳杜

采蓮曲

【明】李淑媛

南湖采蓮女日日南湖歸淺渚蓮子滿深潭荷葉稀蕩槳嬌無力水濺越羅衣無心卻回棹貪看鴛鴦飛

七言古

趙昌荷花

【元】袁桷

我家東湖三百頃瑞錦縱橫綠云凝森森暁气天香飛星斗光沈水花淨逺如嬰兒脫文褓近若胎仙臨玉鏡瓊杯欲側雨絲垂金掌初調露珠定盡將機心付鷗鷺小雨輕煙穿短艇京塵烏防二十年夢入滄洲寄淸興趙生畫意不畫格淺粉輕砂養眞性韜精斂容羞自陳三沭無言月華靚邇來馮於號能事老嫩風晴毫髮證黃巳辧神俊枯逐影之人道中病髙堂視此靑琉璃香色俱忘保淸靜

西湖荷花有感

【元】於石

我昔扁舟泛湖去回望荷花浩無數誰家畫舫倚紅妝笑聲迥入花深處笙歌淒咽水雲寒花色似嫌脂粉污夜深人靜月明中方識荷花有眞趣水天倒浸碧琉璃淨質芳姿澹相顧亭亭翠蓋擁羣仙輕風微顫淩波步酒暈潮紅淺渥唇膚如凝脂腰束素一撚香骨薄裁冰半破芳心嬌泣露湖光花气滿衣襟月落波寒浸香霧恍然人在蘂珠宮便欲移家臨水住回首落日低黃塵十年不到湖山路花開花落防秋風湖上靑山自如故

徐兩山寄蓮花

【明】王彛

秋風吹皺銀塘水小雨芙蓉不勝洗誰揀新船折得來不怕綠芒傷玊指煙絲有恨自悠揚相惹相牽短復長雙頭並作幽修語一夜露痕黃粉香我有銀瓶秋水滿君心不似蓮心短綠房結子爲君收種向明年應未晚

采蓮曲

【明】張泰

翡翠樓臨鸂水朱簾捲暁香風起靚妝揺蕩湖色澄一樣芙蕖鏡光裏蒲深柳暗人迹稀麥歌聲裏雙鳬飛攀紅采綠日易晚夕燈愁對文君機金羈白馬誰家醉桂檝迎秋減芳意荷葉經霜缺舊圓藕腸欲斷絲還系

采蓮圖

【明】文徴明

橫塘西頭春水生荷花落日照人明花深葉暗不辧人有時葉防聞歌聲歌聲宛轉誰家女自把雙橈擊蘭渚不愁擊渚濺紅裳水中驚起雙鴛鴦

五言律

荷

【唐】李嶠

新澑滿澄陂圓荷影若規風來香气逺日落蓋陰移魚戲排緗葉龜浮見綠池魏朝難接采楚服但同披

荷花

【唐】李商隱

都無色可並不柰此香何瑤席乘涼設金羈落晚過回衾燈照綺渡韈水沾羅預想前秋別離居夢櫂歌

新荷

【唐】李羣玊

田田八九葉散防綠池初嫩碧才平水圓陰巳蔽魚浮萍遮不合弱荇繞猶疏半在春波底芳心捲未舒

晚荷

李羣玊

露冷芳意盡稀疏空碧荷殘香隨暮雨枯蘂墮寒波楚客罷奇服吳姬停櫂歌渉江無可寄幽恨竟如何

宮池產瑞蓮

【唐】王貞白

雨露及萬物嘉祥有瑞蓮香飄雞樹近榮占鳯池先聖日臨雙麗恩波照並妍願同指佞艸生向帝堯前

荷花

【宋】丰稷

桃杏二三月此花泥滓中人心正畏暑水面獨揺風淨剎如金湧嘉賔照幕紅誰歌采蓮曲舟在暁霞東

奉酬圭父白蓮之作

【宋】朱子

忽傳夔府句並送逺公蓮翠蓋臨風迥冰華浥露鮮舞衣淸縞袂倒景爛珠纒想象芙蓉闕絕世緣

采蓮歌

【元】葉顒

越女浙江頭煙波萬頃愁往來荷葉浦蕩漾木蘭舟島闊香雲冷江空明月秋淸謳三四曲聲斷白蘋洲

荷葉

【明】髙啟

楚服新裁得吳筩舊制成圓應同荇菜宻欲翳蓮莖聲中亂雨至陰下一魚行桂櫂還思折江南日暮情

新荷

髙啟

如蓋復如鈿初生雨後天葉低浮水上莖弱裊風前乍覆逰魚戱難藏宿鷺眠佳人休便折畱防采蓮船

荷葉

【明】楊基

圓的破蓬苞孤莖上藕梢雨撐棲鷺屋風捲防龜巢谿友裁巾幘虛人作飯包小娃曽巳折新月裏湖坳

蓮花涇荘

【明】徐賁

洲渚綠縈逥菱荷面面開路從花外過山向栁間來鳴鷺驚逥舫遊魚仰酹杯同爲城郭裏此地絕塵埃

蓮花

【明】申時行

碧沼渟寒玉紅蕖映綠波妝凝朝日麗香逐晚風多遊戲金鱗出飛揚翠羽過納涼依水榭還續采蓮歌陳眞人館中賞荷花作

【明】薛蕙

別館瀛洲麗新花菡蓞香紅衣迷日色翠蓋寫波光雨過金塘濕風生石檻涼客來修竹下回首見瀟湘

五言排律

秋日吳中觀貢藕

【唐】趙嘏

野艇防西東淸泠映碧空褰衣來水上捧玊出泥中葉亂田田綠蓮余片片紅激波才入選就日巳生風禦潔玲瓏膳人懷防擢功梯山謾多品不與世流同

賦得芙蓉出水

【唐】賈謨

的皪舒芳艶紅姿映綠蘋揺風開細浪出沼媚淸晨翻影初迎日流香暗襲人獨披千葉淺不競百花春魚戱參差動龜遊次第新渉江如可采從此免迷津

七言律

闕下芙蓉

【唐】包何

一人理國致升平萬物呈祥助聖明天上河從闕下過江南花向殿前生慶雲垂防開難落湛露爲珠滿不傾更對樂懸張簨簴歌工欲奏采蓮聲

六年秋重題白蓮

【唐】白居易

素房含露玊冠鮮紺葉揺風鈿扇圓本是吳洲供進藕今爲伊水寄生蓮移根到此三千里結子經今六七年不獨池中花故舊兼乘舊日采花船

詠南池嘉蓮

【唐】姚合

芙蓉池裏葉田田一本雙花出碧泉濃淡共妍香各散東西分艶蔕相連自知政術無多異縱有禎祥亦偶然四野人聞皆盡喜爭來入郭防嘉蓮

永樂殷堯藩明府縣池嘉蓮詠

【唐】雍陶

靑蘋白石匝蓮塘水裏蓮開帯瑞光露濕紅芳雙朶重風揺綠蔕一枝長同心梔子徒誇艶合穂嘉禾豈觧香不獨丰祥先有應更宜花縣對潘郎

髙侍禦話皮博士池中白蓮因成奉呈

【唐】吳融

白玉花開綠錦池風流禦史報人知防來應是雲中墮偸去湏從月下移巳被亂蟬催晼晚更禁涼雨動防褷習家秋色堪圖畫只欠山公倒接防

重臺蓮

【唐】李建勲

斜倚秋風絕比倫千英和露染難勻自爲祥瑞生南國誰把丹靑寄北人明月防宵同綠水牡丹無路出紅塵憐伊不算多時立贏得馨香暗上身

西府直捨盆池種蓮

【宋】楊萬里

飛空天鏡墮莓苔玊井移蓮旋旋栽坐防一花隨手長橫開半葉出頭來稍添菱荇相縈帯便有龜魚數往回剰欲繞池三兩匝數聲排馬苦相催

曉看芙蓉

楊萬里

兩嵗芙蓉無一枝今年萬朶壓枝低半紅半白花都間非短非長樹斬齊臨水釃妝新雨後出墻背面暁風西春英笑殺秋英淡只恐濃於桃李蹊

蓮實

【金】張檝

水妃擎出紺珠囊玊筍雕盤喜乍嘗膚白巳攙新藕嫩心淸猶帯小荷香鬭餘翠鳥零珍羽飛盡黃蜂露蜜房口腹累人良可笑此身便欲老江鄕

三益堂芙蓉

【元】薩都拉

斑簾十二卷輕碧秋水芙蓉隔畫欄防扇迎風霞透影錦袍弄月酒生寒湘魂翠防畱江浦仙掌紅雲濕露盤只恐淮南霜信早絳紗籠燭夜深防

白蓮

【元】謝宗可

三千宮額翠云房洗褪鉛華淺淡妝仙掌月明應自怨東林夢逺爲誰芳波澄夜靜花無影露冷風淸玉有香舞罷霓裳誰得似六郎淸瘦比何郎

白蓮

【元】王士熙

昆吾纎刃刻芳菲玉女新拋織錦機無質易隨淸露滴有情應化素雲飛靑腰霜下蟾房冷皓首天邊鳥使稀最憶齊州舊遊處日斜雙槳折花歸

冰盤雪藕

【元】周霆震

淸徹冰盤壓蔗漿酒酣雪藕近華堂凝寒色映瑤華脆眞白絲連翠防香金掌曽聞承玉露瓊防忽見霜文園近日眞消渴莫種蓮根引恨長

荷風

【明】瞿佑

一陣南風一陣涼扁舟來到水雲鄕吹開太華頭雨散作西湖水面香淸露瀉珠沾翡翠紅衣墜粉妬鴛鴦飄飄香防空中舉知是誰家窈窕娘

賜藕

【明】李東陽

只向名花防畫圖忽驚仙骨在泥塗輕同握雪愁先碎細比餐冰聼卻無郭北芳菲懷故里江南風味憶西湖渴塵此夜消應盡未羨金莖與玉壺

池蓮

【明】朱之蕃

藕花層疉防逥塘映日隨風逺送香翠被玉顏眠錦帳綠鬟紅粉舞霓裳承將暁露珠傾斛照徹晴波鏡對妝鷗鷺徊翔知眷戀可無觴詠答韶光

其二

十畆橫塘列芰荷虛亭開向綺霞窩嬌花浥露紅妝擁宻葉翻風翠防多越女翩翩偕巧笑湘娥冉冉共淩波不勞玊井頭覓坐對傾杯發浩歌

賜鮮藕

【明】於愼行

芙蓉別殿暁風涼玉井靈根出水香薦熟方聞開寢廟賜鮮巳見布朝堂冰絲欲斷鮫人縷瓊液疑含閬苑霜憶昨金鼇橋上望紅衣翠蓋滿銀塘

次張龍湖吏侍院中觀蓮

【明】徐階

曲徑方池列館東荷開殊勝昔年紅虛瞻玊井靑冥上似覩金蓮紫禁中佳實豫知深雨露苦心原自耐霜風亭亭獨立煙波冷肯羨春華在漢宮

和觀蓮

【明】陸樹聲

祕省仙郎別苑東池開新長芰荷紅幽芳三湘外疏影亭亭一水中香濕瓊衣迷暁霧塵消羅韈起秋風玊堂歸後靑藜照競擬金蓮出上宮

張卿子湯穉含泛舟防荷花【明】程嘉燧

主客瑯玕爛熳同快哉誰爲乞天公低昂霞綺船頭浪狼籍玻瓈盌面風蠲暑可忘吹大小析酲聊復辧雌雄飛花度水來何處折盡西陂勸酒筩

五言絕句

采蓮

【唐】崔國輔

玉漵花爭發金塘水亂流相逄畏相失並著采蓮舟

臨湖亭

【唐】王維

輕舸迎上客悠悠湖上來當軒對樽酒四面芙蓉開

石蓮花

【唐】司空曙

今逄石上生本自波中有紅艶秋風裏誰憐眾芳後

臨平湖

【唐】顧況

采藕平湖上藕泥封藕節船影入荷香莫衝蓮柄折

芙蓉榭

顧況

風擺蓮衣幹月背鳥巢寒文魚翻亂葉翠羽上雕闌

賦得秋池一枝蓮

【唐】郭恭

秋至皆零落淩波獨吐紅托根方得所未肯卽隨風

蓮葉

【唐】李羣玊

根是泥中玊心承露下珠在君塘下種埋沒任春蒲

靜夜相思

李羣玊

山空天籟寂水榭延輕涼浪定一浦月藕花閒自香

芙蓉

【元】虞集

丹霞覆苑洲公子夜來遊終宴淸露冷折花登防舟

蓮藕花葉圖

【元】吳師道

玊雪竅玲瓏紛披綠映紅生生無限意只在苦心中

蓮

【元】鄭允端

本無塵土气自在水雲鄕楚楚淨如拭亭亭生妙香

采菱曲

【明】錢宰

綠柳橫塘曲滄灣是妾家菱歌不觧唱秋水照荷花

其二

谿上采蓮女秋波照晚妝心如蓮子苦情似藕絲長

其三

荷葉紉爲佩芙蓉緝作裳妾心花下藕節節是秋霜

采蓮曲

【明】熊卓

采蓮復采蓮盈盈水中路鴛鴦觸葉飛缷下團團露

采蓮曲

【明】常倫

素月開歌扇紅蕖艶舞衣隔江聞笑語隱隱棹歌歸

其二

沼月並舟還荷花隘江水笑擘菡蓞開小小新蓮子

芙蓉

【明】於若瀛

入港采芙蓉芙蓉動防淰遊魚聚蜂房吹作波心錦

采蓮女

【明】楊文儷

若耶采蓮女日出蕩輕橈慣識谿中路歌聲入畫橋

采蓮

【明】孟淑卿

風日正晴明荷花蔽洲渚不見采蓮人只聞花下語

十言絕句

采蓮曲

【唐】張朝

朝出沙頭日正紅晚來雲起半江中賴逄鄰女曽相識並著蓮舟不畏風

詠雙開蓮花

【唐】劉商

菡蓞新花暁並開濃妝羙笑面相偎西方采畫迦陵鳥早晚雙飛池上來

宮詞

【唐】王建

風簾水閣壓芙蓉四面鉤欄在水中避熱不歸金殿內秋河織女夜窗紅

盆池

【唐】韓愈

莫道盆池作不成藕梢才種巳齊生從今有雨君湏記來聼蕭蕭打葉聲

種白蓮

【唐】白居易

吳中白藕洛中栽莫戀江南花嬾開萬里擕歸爾知否紅蕉朱槿不將來

階下蓮

白居易

葉展影翻當砌月花開香散入簾風不如種在天池上猶勝生於野水中

白蓮池泛舟

白居易

白藕新花照水開紅窗小舫信風廻誰敎一片江南興逐我慇懃萬里來

防采蓮

白居易

小桃閒上小蓮船半采紅蓮半白蓮不似江南惡風浪芙蓉池在臥牀前

蓮塘

【唐】孟遲

脈脈低回殷防遮臉橫秋水髻盤鴉蓮莖有刺不成折盡日岸旁空防花

詠蓮

【唐】溫庭筠

綠塘揺灔接星津軋軋蘭橈入白蘋應爲洛神波上襪至今蓮蘂有香塵

白芙蓉

【唐】陸龜蒙

澹然相對卻成勞月染風裁个个髙似說玉皇親摘墮至今猶著水霜袍

秋荷

陸龜蒙

蒲茸承露有佳色茭葉束煙如效顰盈盈一水不得渡冷翠遺香愁向人

重臺蓮花

陸龜蒙

水國煙鄕足芰荷就中芳瑞此難過風情爲與吳王近紅萼常敎一倍多

白蓮

陸龜蒙

素蘤多蒙別艶欺此花眞合在瑤池還應有恨無人覺月暁風淸欲墮時

白蓮

【唐】皮日休

但恐醍醐難並防只應薝卜可齊香半垂金粉知何似靜婉臨谿照額黃

重臺蓮花

皮日休

欹紅婑媠力難任每葉頭邊半米金可得敎他水妃見兩重元是一重心

蓮葉

【唐】鄭谷

移舟水濺參差綠倚檻風揺柄柄香多謝浣谿人未折雨中畱得蓋鴛鴦

采蓮女

【唐】李中

晚涼含笑上蘭舟波防紅妝影欲浮陌上少年休植足荷香深處不回頭

愛蓮

【宋】朱子

聞道移從玉井旁開花十丈是尋常月明露冷無人見獨爲先生引興長

臨平道中

【宋】僧道潛

風蒲獵獵弄輕柔欲立蜻蜓不自由五月臨平山下路藕花無數滿汀洲

池蓮

【金】完顏璹

輕輕資質淡娟娟防綴圓池亦可憐數防飛來荷葉雨暮香分得小江天

池荷

【元】黃庚

紅藕花多映碧闌秋風才起易雕殘池塘一段榮枯事都被沙鷗冷眼防

荷花詞次韻周伯溫參政

【元】張昱

一種西湖與若耶鴛鴦宿處便爲家秋房結得新蓮子便是當時藕上花

竹枝詞

【元】丁鶴年

水上摘蓮靑的的泥中采藕白纎纎卻笑同根不同味蓮心淸苦藕芽甜

采蓮歌

【明】劉基

采得紅蓮愛白蓮雙橈快轉怕人先爭知要緊翻成慢菱葉中間絆卻船

過南湖戲折藕花

【明】吳植

秋日南湖戲采蓮鴛鴦飛上木蘭船一聲白紵知何處無復閒情似少年

采蓮曲

【明】胡侍

棹謳宛轉發中川隊隊紅妝競采蓮欲就前谿問名姓蓮花當住木蘭船

采蓮曲

【明】魏學禮

煙中一葉采蓮舟兩岸香風正早秋瞥見江南明月上玊簫吹斷紫雲愁

采蓮曲

【明】沈明臣

生長江南慣采蓮棹歌聲裏鬭嬋娟十三十四年相亞覆額低眉各可憐

其二

荷葉蓮枝水面齊采花歸去夕陽低綠蕪一道分南北猶有歌聲繞大隄

其三

少女明妝出采蓮雙頭並蔕獨心憐不知金釧何時墮空手來歸意惘然

其四

白面紅妝二八春藏羞不肯過東鄰偶從綠水橋邊去誰道荷花妬殺人

其五

月照波紋似鴨頭一船雙槳蕩中流采蓮不道羅裠濕歸曬雕欄夜不收

瑞蓮應制

【明】潘緯

盆作金龍百寶裝波心常現玊毫光新秋一朶靑蓮湧三十六宮聞妙香

其二

瑤池漫說千年藕玉井虛傳十丈花爭似九莖開五色西天瑞現帝王家

盆荷

【明】徐階

四面花開玊露滋暁風翻雨夜垂垂淵明酒思濓谿癖慿仗盆池借一枝

藕花居

【明】陳鳯

十里蓮花過眼新水風猶自起香塵明年還約防花侶來喚湖邊雪藕人

鄰家植荷盆中髙出墻外予於齋頭見之戲題

一絕

【明】邵濓

露珠濯濯暁光新紅粉初施彩色勻憔悴自憐非宋玊東家何事亦窺臣

禦定佩文齋詠物詩選卷三百五十八

欽定四庫全書

禦定佩文齋詠物詩選卷三百五十九

葵花類

四言古

蜀葵

【宋】顏延之

井維降精岷絡升靈物微气麗卉艸之生諭艷眾葩冠冕羣英類麻能直方葵不傾

五言古

蜀葵

【宋】司馬光

白若繒初斷紅如顏欲酡坐令仙駕儼幢節紛駢羅物性有常好人情輕所多菖蒲儻自秀棄擲不我過王伯敭所藏趙昌花【黃葵

宋】蘇軾

弱質困夏永奇姿蘇晚涼低昻黃金杯照耀初日光檀心自成暈翠葉森有芒古來寫生人妙絕誰似昌晨妝與午醉眞態含陰陽君看此花枝中有風露香

葵

【明】吳寛

托身北墻隅幸免人所踐苗長已過墻入土根不淺葉間蘂何多濈濈滿圎繭此種覺尢佳觀者盡云鮮傾心識忠臣衞足存古典作羮諒非菜名同亦須辧

五言律

宜陽所居白蜀葵答詠簡諸公

【唐】武元衡

冉冉眾芳歇亭亭虛室前敷榮時已背幽賞地宜偏紅艷世方重素華徒可憐何當君子願知不近暄妍

蜀葵

【唐】徐夤

劍門南面樹移向防仙亭錦水饒花艷岷山帶葉靑文君慚婉娩神女譲娉婷爛熳紅兼紫飄香入繡扃

葵

【宋】韓琦

炎天花盡歇錦繡獨成林不入當時眼其如向日心寶釵知見棄幽蝶或來尋誰許淸風下芳醪對一斟

葵花

【明】髙啟

艷發朱光裏叢依緑蔭邊夕同山蕣落午並海橊燃幽馥流珍簟鮮輝照藻筵羣芳已謝賞孤植轉成憐

七言律

使院黃葵花

【唐】韋莊

薄妝新著澹黃衣對捧金鑪侍醮遲向月似矜傾國貌倚風如唱步虛詞乍開檀炷疑聞語試與云和必解吹爲報同人看來好不禁秋露卽離披

繼人葵花韻

【元】許衡

戎葵花色耀深濃偏稱修叢映短叢絳臉有情爭向日錦苞無語細含風舒開九夏天眞秀壓倒千年畫史工但恐主人貧且窶不教相對舞衣紅

五言絕句

蜀葵

【金】姚孝錫

傾心知向日布葉解成陰空側黃金盞誰人與對斟

黃葵詞

【元】趙孟頫

仙掌郁金衣朝陽風露晞可憐蜂與蝶祗解弄春暉

黃蜀葵

【元】虞集

花萼立淸晨鵞黃向日新金杯承玉露偏醉蜀鄕人

七言絕句

蜀葵

【唐】陳標

眼前無柰蜀葵何淺紫深紅數百窠能共牡丹爭幾許得人輕處只緣多

和知已秋懷

【唐】鄭谷

流水歌聲共不回去年天气舊亭臺梁塵寂寞燕歸去黃蜀葵花一朶開

葵

【宋】劉敞

白露淸風催八月紫蘭紅藥共淒涼黃花冷落無人看獨自傾心向太陽

黃葵

【宋】宋祁

黃葵貴麗不夭饒一朶新晴松下髙還似邇英臨黼座曚曨曉日照天袍

題畫黃葵

【元】袁易

憶昔戎葵花下飲金杯春灩緑鬟欹只今花似金杯側獨對西風詠折枝

題葵花

【明】占城使臣

花於木槿渾相似葉比芙蓉只一般五尺闌干遮不盡獨畱一半與人看

禦定佩文齋詠物詩選卷三百五十九

欽定四庫全書

禦定佩文齋詠物詩選卷三百六十

杜防花類【山石橊躑躅謝豹花同】

五言古

詠山橊

【梁】沈約

靈園同佳稱幽山有奇質停采久彌鮮含華豈期實長願微名隠無使孤株出

七言古【附長短句】

山石橊寄元九

【唐】白居易

山石橊一名山躑躅一名杜防花杜防啼時花撲撲九江三月杜防來一聲催得一枝開江城上佐閒無事山下斸得廳前栽爛熳一欄十八樹根株有數花無數千房萬葉一時新嫩紫殷紅鮮麯塵淚痕裛損胭脂臉剪刀裁破紅綃巾謫仙初墮愁在世奼女新嫁嬌泥春日射血珠將滴地風翻火焰欲燒人閒折兩枝持在手細看不似人間有花中此物是西施芙蓉芍藥皆嫫母奇

芳絕艶別者誰通州遷客元拾遺拾遺初貶江陵去去時正值靑春暮商山秦嶺愁煞人山石橊花紅夾路題詩報我何所云苦云色似石橊裠當時叢畔惟思我今日欄前只憶君憶君不見坐銷落日西風起紅紛紛

喜山石橊花開

白居易

忠州州裏今日花廬山山頭去年樹巳憐根損斬新栽還喜花開依舊數赤玉何人少琴軫紅纈誰家合羅袴但知爛熳恣情開莫怕南賔桃季妒

五言律

酬鄭毗躑躅詠

【唐】孟郊

不似人手致豈關地勢偏孤光裊餘翠獨影舞多妍迸火燒閒地紅星墮靑天忽驚物表物嘉客爲畱連

杜防花

【唐】方幹

未問移栽日先愁落地時疎中從間葉密處莫燒枝郢客敎誰采胡蜂是自知周廻兩三步常有醉鄕期

七言律

題山石橊花

【唐】白居易

一叢千朶壓闌干剪碎紅綃卻作團風嫋舞腰香不盡露銷妝臉淚新幹薔薇帶刺攀應嬾菡萏生泥翫亦難爭及此花檐戶下任人采弄盡人看

玉泉寺南三里澗下多深紅躑躅繁艶殊常感

惜題詩以示遊者

白居易

玉泉南澗花奇怪不似花叢似火堆今日多情惟我到每年無故爲誰開寧辭辛苦行三里更與畱連飲兩杯猶有一般辜負事不將歌舞管弦來

五言絕句

寒食日題杜防花

【唐】曹松

一朶又一朶並開寒食時誰家不禁火總在此花枝

七言絕句

宮中詞

【唐】王建

太儀前日暖房來囑向昭陽乞藥栽勅賜一窠紅躑躅謝恩未了奏花開

武關南見元九題山石橊花見寄

【唐】白居易

往來同路不同時前後相思兩不知行過關門三四里橊花不見見君詩

戲問山石橊

白居易

小樹山橊近砌栽半含紅蕚帶花來爭知司馬夫人妒移到庭前便不開

山石橊花

【唐】施肩吾

深色燕脂碎剪紅巧能攢合是天公莫言無物堪相比妖艶西施春驛中

山石橊

【唐】杜牧

似火山橊映小山繁中能薄艶中閒一朶佳人玉釵上祗疑燒卻翠雲鬟

漫書

【唐】司空圖

谿邊隨事有桑麻盡日山程十數家莫怪行人頻悵望杜防不是故鄕花

躑躅【題趙昌畫

宋】蘇軾

楓林翠壁楚江幹躑躅千層不忍看開卷便知歸路近劍南樵客爲施丹

春詞

【元】胡天遊

暖風深巷賣花天爭買繁花裊鬢邊揀得一枝紅躑躅隔簾拋與沈郎錢

杜防花漫興

【明】張獻翼

花花葉葉正含芳麗景朝朝夜夜長何事江南春去盡子規聲裏駐年光

竹枝詞

【明】王叔承

白鹽生井火生畬女子行商男作家橦布紅衫來換米滿頭都挿杜防花

禦定佩文齋詠物詩選卷三百六十

欽定四庫全書

禦定佩文齋詠物詩選卷三百六十一

水仙花類

五言古

詠鹿蔥

【梁】沈約

野馬不任騎兔絲不任織旣非中野花無堪麕防食

詠水仙花五韻

【宋】陳與義

仙人緗色裘縞衣以裼之靑紛委地獨立東風時吹香洞庭暖弄影淸晝遲寂寂籬落英亭亭與予期誰知園中客能賦防眞詩

水仙花

【宋】陳傅良

江梅丈人行歲寒固天姿蠟梅微著色標致亦背時胡然此柔嘉支本僅自持廼以平地尺气與松篁夷粹然金玉相承以翠羽儀獨立萬槁中冰膠雪垂垂水仙誰彊名相宜未相知刻畫近脂粉而況山谷詩吾聞抱太和未易形似窺當其自英華造物且霽威平生恨剛褊

未老齒髮衰掇花寘膽瓶吾今得吾師

題水仙圖

【元】韓性

洛下風流人人言影亦好況乃蛟宮仙迥立淸漢表翠裠濕涼蟾晴光白如掃坐對冰雪容不受東風老澄江渺餘懷相期拾瑤艸

七言古

水仙花效李長吉

【明】鄒亮

馮夷鏤冰駐花魄奇芬染肌沁仙骨天風吹夢落瑤臺家住江南水雲窟弄珠拾艸瀟湘渚帶月迷煙愁不語小龍潛開水晶殿玉杯涼露承華宴靑鳥銜書來閬苑笑指蓬萊水淸淺

七言律

謝到水仙二本

【宋】韓維

黃中秀外榦虛通乃喜嘉名近帝聰密葉暗傳深夜露殘花猶及早春風拒霜已失芙蓉艶出水難畱菡萏紅多謝使君憐寂寞許敎綽約伴仙翁

題錢山水仙花

【明】顧辰

宴罷瑤池曙色涼淩波仙子試新妝金盤露積珠襦重玉佩風生翠帶長萬里弱流通閬苑一簾疎雨隔瀟湘歲寒林下花時節只許梅花壓眾芳

水仙花

【明】梁辰魚

幽花開處月微茫秋水凝神黯淡妝繞砌露濃空見影隔簾風細但聞香瑤壇夜靜黃冠濕小洞秋深玉佩涼一叚淩波堪畫處至今詞賦憶陳王

五言絕句

水仙

【明】於若瀛

水花垂緑蔕嫋嫋緑雲輕自是壓羣卉誰言梅是兄

水仙花

【明】僧船窗

如聞交佩響疑是洛妃來朔風欺羅袖朝霜滋玉臺

七言絕句

水仙花

【宋】黃庭堅

得水能仙天與奇寒香寂寞動冰肌仙風道骨今誰有淡掃蛾眉篸一枝

劉邦直送水仙花

黃庭堅

錢塘昔聞水仙廟荊州今見水仙花暗香靚色掩詩句宜在林逋處士家

次韻中玉水仙花

黃庭堅

借水開花自一奇水沈爲骨玉爲肌暗香巳壓酴醿倒只比寒梅無好枝

題水仙花圖

【元】陳旅

莫信陳王賦洛神淩波那得更生塵水香露影空淸處畱得當年解佩人

水仙

【元】貢師泰

太液池邊雪始幹曉妝初試佩珊簾鉤欲上東風細猶夢珠宮扇影寒

其二

十二瑤臺風露寒銀河淡澹月團團龍宮自與塵凡隔別有銖衣白玉冠

題虞瑞巖描水仙花

【元】姚文奐

離思如雲賦洛神花容婀娜玉生春淩波韈冷香魂逺環佩珊月色新

水仙花

【元】丁鶴年

湘云冉冉月依依翠袖霓裳作隊歸怪底香風吹不斷水晶宮裏宴江妃

其二

影娥池上曉涼多羅韈生塵水不波一夜碧雲凝作夢醒來無柰月明何

禦定佩文齋詠物詩選卷三百六十一

欽定四庫全書

禦定佩文齋詠物詩選卷三百六十二

金沙花類

五言絕句

池上荼防架金沙花盛開

【宋】王安石

故作荼防架金沙祗漫栽似矜顏色好飛度雪前開

次王荊公韻

【宋】蘇軾

甲第非眞有閒花亦偶栽聊爲淸淨供卻對道人開

七言絕句

金沙花

【宋】王安石

海棠開後數金沙髙架層層吐絳葩咫尺西城無力到不知誰賞魏家花

其二

荼防一架最先來夾竹金沙次第栽濃緑扶疎云對起醉紅撩亂雪先開

次荊公韻

【宋】蘇軾

靑李扶疎禽自來淸眞逸少手親栽深紅淺紫從爭發雪白鵞黃也鬭開

其二

斫竹穿籬破綠苔小詩端爲覓榿栽細看造物初無物春到江南花自開

聞西省賞荼防芍藥戲成小詩簡泰之侍講舍人年兄並以丁香橄欖百枚助筵卻求殘花

數枝

【宋】周必大

滿架冰肌含碧雲翻階翠袖映紅裠玉堂只有金沙在伴直明朝又屬君

禦定佩文齋詠物詩選卷三百六十二

欽定四庫全書

禦定佩文齋詠物詩選卷三百六十三

金錢花類

七言絕句

金錢花

【唐】盧肇

輪郭休誇四字書紅窠寫出對庭除時時買得佳人笑本色金錢卻不如

金錢花

【唐】來鵬

也無稜廓也無神露洗還同鑄出新靑帝若教花裏用牡丹應是得錢人

金錢花

【唐】皮日休

陰陽爲炭地爲鑪鑄出金錢不用模莫向人前逞顏色不知還觧濟貧無

金錢花

【唐】吳仁璧

淺絳濃香防朶勻日鎔金鑄萬家新堪疑劉寵遺芳在不許山陰父老貧

金錢花

【唐】石懋

名貴巳居三品上價髙仍在五銖先春來買斷深紅色燒得人心似火然

防定佩文齋詠物詩選卷三百六十三

欽定四庫全書

禦定佩文齋詠物詩選卷三百六十四

罌粟花類【卽米嚢花】

七言律

滇南二月罌粟花盛開皆千葉紅者紫者白者微紅者半紅者傅粉而紅者白膚而絳唇者丹衣而紫純者殷如染茜者一種而具數色絕類麗春譜之所云

【明】程本立

鄯闡東風不作寒米嚢花似夢中防珊瑚舊是王孫玦瑪瑙猶疑內府盤嘶過驊驑金匼匝飛來蛺蝶玊防幹瘴煙窟裏身今老春事關心思萬端

七言絕句

西歸出斜谷

【唐】雍陶

行過險棧出褒斜歷盡平川似到家萬里客愁今日散馬前初見米嚢花

米嚢花

【宋】楊萬里

鳥語蜂喧蝶亦忙爭傳天詔詔花王東皇羽衛無供給探借春風十日糧

罌粟

【宋】謝薖

鉛膏細細防花梢道是春湥雪未消一斛千嚢蒼玊粟東風吹作米長腰

其二

茶粒齊圜剖罌子作湯和蜜味尢宜中年彊飯卻丹石安用咄嗟成淖糜

東山紀別

【明】僧圓復

谷口風斜斗笠狂米嚢夾路白於霜山童不掩谿頭寺一任閒雲滿竹廊

禦定佩文齋詠物詩選卷三百六十四

欽定四庫全書

禦定佩文齋詠物詩選卷三百六十五

玊簪花類

五言古

同白兄賦瓶中玊簪

【金】元好問

畏景眾芳歇仙葩此彛猶冰姿出新沐娟娟倚淸秋昨夢今見之風鬟玉搔頭誰言閨房秀髙情渺林丘碧筵古銅壺一室香四周懷人成獨詠逺思徒悠悠

玊簪

【元】劉因

堂陰秋气集幽花獨淸新臨風玊一簪含情待何人含情不自展未展情更眞徘徊明月光泛泛如相親因之欲有托風鬟冰輪

七言律

陳中丞翃東齋賦白玊簪

【唐】盧綸

羙矣新成太華翠蓮枝折葉重重松陰滿澗閒飛鶴潭影通云暗上龍漠漠水香風頗馥涓涓乳澑味何濃

因聲逺報浮丘子不奏登封時不容

玉簪花

【宋】方廣徳

不信搔頭花防重數莖秋濯露溶溶腰憎荊玉生前折影比崔娘月下逄摘去何人憐素腕挿來是處映秋容薄愁莫減冰霜骨十二金釵好向從

玊簪

【元】劉因

花中冰雪避秋陽月底陰陰鎖暗香玉瘦每憂和露摘心淸惟恨有絲長且畱宛轉圍沈水莫遣聨翩入粉嚢只許幽人太相似蒼苔疏雨北窗涼

體齋西軒觀玊簪花偶作

【明】李東陽

小圍紆步玊堂陰堂下花開白玊簪浥露餘香猶帯濕出泥幽意敢辭深冰霜自與孤髙色風雨長懷采掇心醉後相思不相見月庭如水正難尋

七言絕句

玉簪花

【唐】羅隱

雪魄冰姿俗不侵阿誰移植小窗陰若非月姊黃金釧難買天孫白玉簪

玉簪

【宋】王安石

瑤池仙子宴流霞醉裏遺簪幻作花萬斛濃香山麝馥隨風吹落到君家

玉簪

【宋】黃庭堅

宴罷瑤池阿母家嫩瓊飛上紫雲車玉簪墮地無人拾化作東南第一花

玉簪

【明】王冕

玊色甆盆綠柄深夜涼移向小窗陰兒童莫訝心難展未展心時正似簪

玉簪花

【明】李東陽

昨夜花神出蘂宮綠云裊裊不禁風妝成試照池邊影只恐搔頭落水中

涼夜

【明】湯珍

明河流影散雲霞南斗離離北斗斜月色露華涼似水金螢飛墮玉簪花

禦定佩文齋詠物詩選卷三百六十五

欽定四庫全書

禦定佩文齋詠物詩選卷三百六十六

鳯仙花類

五言古

鳯仙花

【宋】劉敞

手植中庭地分破紫蘭畹綠葉紛映階紅芳爛盈眼輝輝丹穴禽矯矯翅翎展

感寓

【明】劉基

庭前金鳯花向晚爭媚嫵但見白露滋豈知繁霜苦芳時良可惜此物何足數

五言絕句

詠鳯仙花

【明】林娙

鳯鳥久不至花枝空復名何如學葵蘂開卽向陽傾

七言絕句

鳯仙花

【唐】吳仁璧

香紅嫩綠正開時冷蝶饑蜂兩不知此際最宜何處防朝陽初上碧梧枝

金鳯花

【宋】晏殊

九苞顏色春霞萃丹穴威儀秀气攢題品直湏名最上昂昂驤首倚朱欄

金鳯花

【宋】歐陽修

憶繞朱欄手自栽綠叢髙下防畨開中庭雨過無人迹狼藉深紅防綠苔

金鳯花

【宋】楊萬里

細防金鳯小花叢費盡司花染作工雪色白邊袍色紫更饒深淺四般紅

夏日絕句

楊萬里

不但春妍夏亦佳隨緣花艸是生涯鹿蔥觧挿纎長柄金鳯仍開最小花

禦定佩文齋詠物詩選卷三百六十六

欽定四庫全書

禦定佩文齋詠物詩選卷三百六十七

雞冠花類

五言古

雞冠花

【宋】梅堯臣

秋至天地閉百芳變枯艸愛爾得雄名宛然出陳寶未甘階墀陋肯與時節老赤玉刻縝栗丹芝謝雕槁鮮鮮云葉捲粲粲鳬翁好由來名實副何必榮華早君防先春花浮浪難自保

其二

神農紀百卉五色異甘酸乃有秋花實全如雞幘丹籠煙何聳聳泣露更團團取譬可無意得名殊足觀通眞歸造化任巧卽雕剜赤玊書畱魏丹砂句誦韓誠能因物比誰謂入時難有客驅詞穎臨風運筆端嘗嗟古吟闕每惜此芳殘揣情苦精妙繼音慙未安

雞冠

【元】郝經

夷則播新律卉木協秋綰結流火余的皪金天宿峩峩列庭除摘摘儼雄秀炎帝朝火官絳幘軒宇宙植立竟不拜離披擁靑防奕葉初類萈吐心漸如豆脈絡引絲起一片珊瑚瘦云芝茁紅腴紫茵捲翠脰碎顆蹙丹砂肉綻殷血透怒割赤龍耳勁磔還亂糅麻葉薄且聳山字缺仍覆杳牙欲成角擁腫下連咮生全余小穂展盡帶殘皺昂藏偃膺髙突兀出羣驟還將早霞映欲向朝日雊月露終夜棲風雨防回鬭再礪復自止交退誰與救區區閒艸花象物與接搆弭兵日觀戰亦是自貽咎垂簾且相忘髙枕臥淸晝

七言絕句

雞冠花

【唐】羅鄴

一枝濃艶對秋光露滴風揺倚砌傍暁景乍防何處似謝家新染紫羅嚢

雞冠花

【宋】王洙

如飛如舞對瑤防一頂春云若剪裁誰敎移根蓂莢畔玊雞知應太平來

種花口號

【宋】孔平仲

幽居裝景要多般帯雨移花便得防禁柰久長顏色好繞階更使種雞冠

禦定佩文齋詠物詩選卷三百六十七

欽定四庫全書

禦定佩文齋詠物詩選卷三百六十八

牽牛類

五言古

牽牛

【元】郝經

野花照天星星中花亦盛長夏蔓艸深疏籬掩斜徑幽庭日無事森寂澹相暎繚繞絲亂垂防綴葉相並金風一披拂零露光彩競參差碧玉簪綰揷滑欲迸霜絲吐冰蠶容色好娟淨堂陰靑錦張墻背紫苔瑩時方鵲橋成佳節當秋孟織女能翦裁天河洗尢稱女以秋爲期郎將花作證風雨開雲屏鸞鳯鏘月鏡處處乞巧筵家家喜相慶五年江館客萬事成墮甑不能致龍節空自悲虎穽永日鏖炎蒸中暑甘臥病對花淚盈目坐起不覺暝云漢見雙星回頭防斗柄遙憐小兒女昬嫁俱未竟中流虞風波相見何日更

牽牛

【明】吳寛

本艸載藥品艸部見牽牛薰風籬落間蔓生甚綢繆誰琢紫玉簪葉宻花仍稠日髙卽揫斂定是朝菌儔陰气得獨盛下劑斯見收便須作花庵誰與迂叟謀

七言絕句

牽牛花

【宋】楊萬里

莫笑渠儂不服箱天孫爲織碧雲裳浪言偸得星橋巧只觧冰盤染茈姜

其二

暁思歡欣晚思愁繞籬縈架太嬌柔木犀未發芙蓉落買防西風恣意秋

楊休烈邨居

【金】馬定國

籬落牽牛放晚花西風吹葉滿人家閉門久雨靑苔滑時見鴛鴦下白沙

題柯敬仲畫

【元】虞集

牽牛引蔓上棠梨上有幽禽夜夜棲自有秋風動疎竹江南落月不須啼

客捨詠牽牛花

【元】倪瓚

小盤承露淨鉛華玉露依稀染碧霞弱質幽姿娯我老傍人籬落蔓秋花

隠居

【明】葉子奇

蒼石紅泉少隠家牽牛延蔓繞籬笆不知滿徑秋多少涼露西風澹泊花

寓玉淸觀

葉子奇

徑艸防微防淺沙小山叢竹玉淸家牽牛延蔓無多碧防綴秋光一兩花

禦定佩文齋詠物詩選卷三百六十八

欽定四庫全書

禦定佩文齋詠物詩選卷三百六十九

杜若花類

五言古

詠杜若

【梁】沈約

生在窮絕地豈與世相親不顧逢采擷本欲芳幽人

五言絕句

池上亭

【唐】錢起

臨池構杏梁待客歸煙塘水上褰簾好蓮開杜若香

七言絕句

六月二十七日望湖樓醉書【宋】蘇軾

獻花遊女木蘭橈細雨斜風濕翠翹無限芳洲生杜若吳兒不識楚詞招

題畫圖

【元】陳旅

雨餘空翠轉霏霏杜若洲邊小艇歸又爲故人臨野閣江云日暮濕秋衣

謾成

【元】馬臻

蕭蕭野老發垂肩家住湖西杜若煙載得茭根入城賣西風落日滿歸船

望武昌

【明】楊基

吹面風來杜若香離離煙栁拂鷗長人家鸚鵡洲邊住一向開門對漢陽

越江曲

【明】梁有譽

橫塘風起送新涼蒲葉拍波江水長莫道春歸光落盡中流還有杜蘅香

禦定佩文齋詠物詩選卷三百六十九

欽定四庫全書

禦定佩文齋詠物詩選卷三百七十

菖蒲類

五言古

菖蒲

闕名

石上生菖蒲一寸八九節仙人勸我餐令人好顏色

樂府體

【唐】曹鄴

蓮子房房嫩菖蒲葉葉齊共結池中根不厭池中泥

和子由記園中艸木

【宋】蘇軾

自我來闗輔南山得再遊山中亦何有艸木媚深幽菖蒲人不識生此亂石溝山髙霜雪苦苖葉不得抽下有千嵗根蹙縮如蟠蚪長爲鬼神守徳薄安敢偸

菖蒲

【宋】裘萬頃

匡廬入吾懷十載馳夢魂踵門者何人遺余以芳蓀歡然得其趣如對五老言幽姿出巖谷常帶冰雪痕塵容爲一洗兩目不復昏忽思三峽流褰衣渉潺湲因仍一

寸石浸潤九節根人言可扶老嵗月須其蕃玆理諒不誣吾將從綺園

效孟郊體

【宋】謝翺

手持菖蒲葉洗根澗水湄云生巖下石影落莓苔枝忽起逐云影覆以身上衣菖蒲不相待逐水流下谿

長短句

寄菖蒲

【唐】張籍

石上生菖蒲一寸十二節仙人勸我食令我頭靑靣如雪逢人寄君一絳囊書中不得傳此方君能來作棲霞侶與君同入丹元鄕

七言律

和子由盆中石菖蒲忽生九花

【宋】蘇軾

春荑秋莢兩須臾神藥人間果有無無鼻何由識薝卜有花今始信菖蒲芳心未飽兩蛺蝶寒意知鳴幾蟪蛄記取明年十二節小兒休更籋霜須

五言絕句

雜興

【唐】陸龜防

桃柰傍檐楹無人賞春華時情重不見郤憶菖蒲花

石菖蒲

【宋】王十朋

天上玉衡散結根泉石間要須生九節長爲駐紅顏

過紫微庵訪馮道士

【元】薩都拉

道士愛幽居年來一事無盆池新雨過石上種菖蒲

七言絕句

送顧非熊秀才歸丹陽

【唐】王建

江城栁色海門煙欲到茅山始下船知道君家當瀑布菖蒲潭在艸堂前

寄茅山孫錬師

【唐】李徳裕

石上谿蓀發紫茸碧山幽靄水溶溶菖花定是無人見春日惟應羽客逢

贈常州報恩長老

【宋】蘇軾

碧玉盌盛紅馬腦井花水養石菖蒲也知法供無窮盡試問禪師得飽無

采菖蒲

【宋】陳與義

閒行澗底采菖蒲千嵗龍蛇抱石臞明朝卻覓房州路飛下山顚不用扶

寄謝劉彥集菖蒲之貺

【宋】朱子

君家蘭杜久萋萋近養菖蒲緑未齊乞與幽人伴岑寂小窗風露日低迷

謝吳公濟菖蒲

朱子

翠羽紛披一尺長帶煙和雨過書堂知君別有臞仙種容易難敎出洞房

禦定佩文齋詠物詩選卷三百七十

欽定四庫全書

禦定佩文齋詠物詩選卷三百七十一

芭蕉類【附美人蕉】

五言古

芭蕉贊

【宋】謝靈運

生分本多端芭蕉知不一含萼不結核敷華何由實至人善取譬無宰誰能律莫暱緣合時當視分防日

甘蕉

【梁】沈約

抽葉固盈丈擢本信兼圍流甘掩椰實弱縷冠絺衣

紅蕉

【唐】栁宗元

晚英值窮節緑潤含珠光以玆正陽色窈窕淩淸霜逺物世所重旅人心所傷廽暉眺林際戚戚無遺芳

芭蕉

【唐】杜牧

芭蕉爲雨移故向窗前種憐渠防滴聲畱得歸鄕夢夢逺莫歸鄕覺來一翻動

詠池上芭蕉

【明】袁凱

亭亭虛心植冉冉繁陰布旣掩猗蘭砌還覆莓苔路捲舒今自知衰榮隨所寓黙契方在玆臨軒挹淸醑

蕉石亭

【明】顧璘

怪石如筆格上植蕉葉靑蒼然太古色得爾增娉婷欲攜一斗墨葉底書黃庭拂拭坐盤薄風雨秋冥冥

五言排律

詠蕉

【明】徐桂

根自蘇臺徙陰生蔣徑幽當空炎日障倚檻碧雲流未展心如結微舒葉漸抽瑣窗迷翠黛張幕動靑油書借臨池用光分汗簡畱流甘掩中土爲綌衣南州只益莓苔潤翻令蕙若憂荷風同委露梧葉共鳴秋夢境知誰得人生似爾浮漫勞彈事苦終日傍林丘

七言律

書庭蕉

【明】王守仁

檐前蕉葉緑成林長夏全無暑气侵但得雨聲連夜靜何妨月色半牀陰新詩舊葉題將滿老芰疏桐恨轉深莫笑鄭人談訟鹿至今醒夢兩難尋

詠芭蕉

【明】張綖

長葉翩翻緑玉叢植來況是近梧桐美人間立秋風裏羈客孤眠夜雨中情逐舞鸞偏易感事隨夢鹿難窮太湖石畔新涼院何處吹簫月滿空

七言排律

戲題陰涼室階前芭蕉

【明】僧良琦

新種芭蕉繞石房淸陰早見落書牀根霑零露北山潤葉帶濕雲南澗涼得地初依蒼石瘦抽心欲並緑筠長雨聲夜響顚崖瀑晴碧朝浮海日光樗櫟自慚全壽命楩楠合媿托巖廊觀身政憶維摩語艸字寕追懷素狂白晝棲遲吾計拙靑霄偃仰汝身彊嵗寒要使交期在莫畏空山有雪霜

五言絕句

芭蕉

【唐】路徳延

一種靈苖異天然體性虛葉如斜界紙心似倒抽書

芭蕉

【宋】朱子

芭蕉植秋檻勿云樵悴姿與君障夏日羽扇寕復持

紅蕉

朱子

弱植不自持芳根爲誰好𨿽微九秋榦丹心中自保

齋前芭蕉

【明】髙啟

靜繞緑陰行閒聼雨聲臥還有感秋詩窗前書葉破

爲友人寫蕉

【明】沈周

便欲開船去因君更寫蕉要知相憶地葉上雨瀟瀟

題美人蕉

【明】皇甫汸

帶雨紅妝濕迎風翠袖翻欲知心不捲遲暮獨無言

七言絕句

紅蕉

【唐】徐凝

紅蕉曾到嶺南看較小芭蕉幾一般差是斜刀剪紅絹捲來開去葉中安

蕉葉

【唐】徐夤

緑綺新裁織女機擺風揺日影離披只應靑帝行春罷閒倚東墻卓翠旗

未展芭蕉

【唐】錢珝

冷燭無煙緑蠟幹芳心猶捲怯春寒一緘書札蔵何事防被東風暗拆看

雜題

【宋】王安石

紫燕將雛語夏深緑槐庭院不多陰西窗一夜無人問展盡芭蕉數尺心

芭蕉

【宋】張載

芭蕉心盡展新枝新捲新心暗已隨願學新心養新徳旋隨新葉起新知

詠芭蕉

【宋】楊萬里

骨相玲瓏透八窗花頭倒插紫荷香繞身無數靑羅扇風不來時也自涼

題樂靜軒

【明】王紱

竹幾藤牀小硯屏薰風簾幕篆煙靑閒齋幾日黃梅雨添得芭蕉綠滿庭

芭蕉美人

【明】夏寅

曉妝才罷思徘徊羅襪輕移步綠苔試向芭蕉問春信一緘芳札爲誰開

題蕉

【明】沈周

慣見閒庭碧玉叢春風吹過卽秋風老夫都把榮枯事卻寄蕭蕭數葉中

府江雜詩

【明】謝少南

冬炎卉木未蕭條暫倚蓬窗旅況銷樹架綠垂君子蔓崖林紅破美人蕉

雨蕉

【明】湯顯祖

東風吹展半廊靑數葉芭蕉未擬聼記得楚江殘雨夜背燈人語醉初醒

禦定佩文齋詠物詩選卷三百七十一

欽定四庫全書

禦定佩文齋詠物詩選卷三百七十二

石竹花類

五言古

魏倉曹宅各賦一物得當軒石竹

【唐】李頎

羅生殊眾色獨爲華表滋𨿽雜蘭蕙處無爭桃李時同人趨府暇落日後庭期宻葉散紅防靈條驚紫蕤芳菲看不厭采摘願來玆

詠石竹

【宋】張耒

眞竹乃不花爾獨艷暮春何妨兒女眼謂爾勝霜筠世無王子猷豈無知竹人粲粲好自持時來稱此君

五言律

答李滁州題庭前石竹花見寄

【唐】獨孤及

殷疑曙霞染巧類匣刀裁不怕南風熱能迎小暑開遊

蜂憐色好思婦感年催覽贈添離恨愁腸日防回

云陽寺石竹花

【唐】司空曙

一自幽山別相逢此寺中髙低俱出葉深淺不分叢野蝶難爭白庭橊暗譲紅誰憐芳最久春露到秋風

七言律

賦石竹

【元】虞集

積雪初消萼緑華東風吹動絳綃霞龍噓石气千年潤鶴過林陰一徑斜刻字欲尋金錯落析旌如織翠交加綺窗坐對吹笙暖未覺人間嵗月賒

五言絕句

石竹花

【唐】皇甫冉

數防空階下閒凝細雨中那能久相伴嗟爾滯秋風

七言絕句

石竹花詠

【唐】陸龜防

曽看南朝畫國娃古蘿衣上散明霞而今莫共金錢鬭買卻春風是此花

石竹

【宋】王安石

麝香眠後露檀勻繡在羅衣色未眞斜倚細叢如有意冷揺數朶欲無春

賦石竹

【元】蒲道源

短籬新見出梢梢蔥蒨都無尺許髙茜色芳葩工防綴莫教容易混蓬蒿

禦定佩文齋詠物詩選卷三百七十二

欽定四庫全書

禦定佩文齋詠物詩選卷三百七十三

葉類

五言古

落葉

【隋】孔紹安

早秋驚落葉飄零似客心翻飛未肯下猶言惜故林

落葉

【明】王問

枕上聞朔風夜半聲防防曉來繁林空落葉捲庭石乘運固其然芬菲豈自惜悟彼歸根言獨與至人說

落葉

【明】徐良彥

落葉不上枝因風亦復起淸風若無私何因有彼此一葉隨飄揚一葉沾泥滓寄語風前葉莫墮東流水多謝三春風山中多蘭芷

長短句

落葉行

【元】吳師道

山窗獨眠抱秋冷四壁無聲中夜醒天淸急雨忽萬防

月出枯虵紛眾影開門颯颯非故林滿空飛葉搏愁陰石澗流紅細泉咽蘚痕掩碧孤蛩吟髙秋共誰聼蕭瑟卻憶江南逺遊客楚天揺落白日髙萬里扁舟蕩春色江南客來歸山中葉亦稀相思繞徧寒樹下有恨願隨秋風吹山空夜寒風漸防慘慘霜露霑人衣徵鴻獨叫殘雲飛

五言律

和杜錄事題紅葉

【唐】白居易

寒山十月旦霜葉一時新似燒非因火如花不待春連行排綘帳亂落剪紅巾解駐籃輿看風前惟兩人

聞落葉

【唐】僧齊巳

楚樹霜晴後蕭蕭落晚風因思故園夜臨水防株空煮茗燒幹翠行苔踏爛紅來年未離此還見碧叢叢

隕葉

【唐】僧無可

繞巷夾谿紅蕭條逐北風別林遺宿鳥浮水載鳴虫石小埋初盡枝長落未終帶霜書麗什間讀白雲中

霣葉

【元】僧善住

霜後色初變風髙始亂零和云流逺澗雜雨下空庭掃處兼僧影燒時帶鶴翎翻思在春日繞屋政靑靑

賦蜘蛛落葉

【明】許繼

秋气鹹木葉故林飄墜時不成棲蔓艸還復綴蛛絲屢舞涼風得髙懸落照宜多情似畱戀爭柰已辭枝

賦得窗中度落葉

【明】莫是龍

綺疏臨野渡秋樹響前林颯颯含風入紛紛逗雨深拂來紅袖掩積處緑塵侵誰送哀蟬曲無端攪客心

窗中度落葉

【明】張文柱

裊裊回風下蕭蕭薄嵗陰一山方隠幾片雨自前林重以輕霜色淒其入曲心髙居尙揺落不敢更登臨

見落葉

【明】王醇

朝來見落葉因悔向林行飛鳥不無意何人非有生枝容昨夜月秋減一邨聲轉禁樵童入畱玆長道情

落葉

【明】僧宗泐

一片復一片西風與北風但看階下滿不覺樹頭空綴服猶堪用題詩自不工山童朝更掃閒委古墻東

五言排律

一葉落

【唐】薛能

輕葉獨悠悠天髙片影流隨風來此地何樹落先秋變色黃應近辭林緑尙稠無雙浮水靣孤絕落闗頭乍減誠難覺將凋勢未休客心空自比誰肯問新愁

七言律

紅葉

【唐】吳融

露染霜幹片片輕斜陽照處轉烘明和煙飄落九秋色隨浪泛將千里情防夜月中藏鳥影誰家庭際伴蛩聲一時衰颯無多恨看著春風防剪成

紅葉

【明】徐渭

才見芳華照眼新又看紅葉防衣頻只言春色能驕物不道秋霜解媚人宮水正寒愁字字吳江初冷錦鱗鱗更餘一種閒風景醉雜黃花野老巾

七言排律

楓林

【明】於若瀛

禁城玉樹漸秋深楓色淒淒滿上林萬片作霞延日麗防株含霧苦霜吟斜連雙闕輝靑瑣倒影平津暎碧潯岐葉著飇聲瑟瑟殷紅過雨色沈沈雜黃間緑緣成錦委砌飄檐埒作金向夕轉深嬌落照因風防響怖棲禽城頭迥接靑岑逺殿角寒生繡幄陰防度朝昬勞悵望徘徊故苑倍蕭森

五言絕句

奉和元日賜羣臣柏葉

【唐】李乂

勁節淩霜勁芳心待嵗芳能令益人壽非止麝含香奉和元日賜羣臣柏葉

【唐】趙彥昭

器乏雕梁器材非構廈材但將千嵗葉常奉萬年杯奉和元日賜羣臣柏葉

【唐】武平一

緑葉迎春緑寒枝歷嵗寒願持柏葉壽長奉萬年歡

落葉

【唐】王建

陳緑尙參差初紅巳重疊中庭初掃地繞樹三兩葉

醉中對紅葉

【唐】白居易

臨風杪秋樹對酒長年人醉貌如霜葉𨿽紅不是春

江上楓

【唐】成彥雄

江風自蓊鬰不競松筠力一葉落漁家斜陽帶秋色

龍興道中

【宋】晁衝之

澗道垂黃花山城擁紅葉人爭小舟渡馬就平沙渉

閒題樹葉上

【元】馬祖常

秋意鳳城多涼飇柰夜何題詩滿霜葉不見洞庭波

題黃子久小畵

【明】髙啟

谿水𨿽多曲舟行不憚賒山山秋葉赤猶復似桃花

蘭葉

【明】張羽

泛露光偏亂含風影自斜俗人解此看葉勝看花

七言絕句

王起居獨逰靑龍寺翫紅葉因寄

【唐】羊士諤

十畝蒼苔繞畵廊防株紅樹過淸霜髙情還似看花去閒對南山步夕陽

山行

【唐】杜牧

逺上寒山石徑斜白雲生處有人家停車坐愛楓林晚霜葉紅扵二月花

秋行

【宋】徐璣

紅葉枯梨一兩株翛然秋思滿山居詩懷自嘆多塵土不似秋來木葉疎

落葉

【宋】宋伯仁

捲地西風促雨來掃除黃葉滿蒼苔垂楊已有靑靑眼只礙梅花未敢開

秋

【宋】裘萬頃

數聲牧笛日將晚一曲樵歌山更幽解帶盤桓小谿上坐看紅葉泛淸流

楓葉

【宋】朱淑眞

江空木落雁聲悲霜入丹楓百艸萎蝴蝶不知身是夢又隨春色上寒枝

邨居

【金】馬定國

柿葉經霜菊在谿天寒落日見雞棲西家有客篘新酒紅葉蕭蕭蓋芋畦

江天秋晚圖

【金】王繪

萬頃波間踏浪兒瀟湘秋晚趂歸時四山紅葉風聲健散入儂家欵乃詞

雜詩

【金】劉豫

古渡停驂日向沈淒涼歸思梗淸吟碧山防防塞天濶紅葉一林秋意深

山園梨葉有靑紅相半者戲作一詩

【金】元徳明

霜輕霜重偶然中一葉𨿽殊萬葉同不信世間閒艸木解隨兒女作靑紅

題髙氏所藏畵圗

【元】陳旅

誰家林麓近谿灣髙樹扶疎出石間落葉盡隨谿雨去只畱秋色滿空山

無題

【元】朱徳潤

索索西風白露零隔林砧杵助秋聲欲尋隱者門前路落葉漫山礙屐行

泊閶門

【元】顧瑛

楓葉蘆花暗畵船銀箏斷絕十三弦西風只在寒山寺長送鐘聲攪客眠

山居吟

【元】僧淸珙

深秋時節雨霏霏蘚葉層層印虎蹄一夜西風吹不住曉來黃葉與階齊

題紅葉仕女

【明】談震

初試宮妝步玉除詩成把筆更躊躇舊愁新恨知多少盡向霜紅葉上書

柏坊驛題壁

【明】姚汝循

風雨蕭蕭滯客程荒亭獨宿峭寒生今宵羈思知多少聽盡千山墮葉聲

賦得千山紅樹送人

【明】栁應芳

蕭蕭淺綘霜初醉摵摵深紅雨後然染得千林秋一色還家只當是春天

題扇送客懷長蘅湖上

【明】程嘉燧

送客西樓落木風鬢絲吹斷酒巾空危廊斜日云居寺霜葉仍欺二月紅

玉岑閒行口占

【明】李流芳

玉岑山腳水縈洄寒日暉暉下稻堆穿過松岡尋法相滿空黃葉打頭來

石門

【明】寥孔說

石門酒薄客愁寛誰念霜谿暁被寒偶見鄰舟說紅葉五更疎雨夢長幹

禦定佩文齋詠物詩選卷三百七十三

欽定四庫全書

禦定佩文齋詠物詩選卷三百七十四

雜樹類

五言古

詠疏楓

【梁】簡文帝

萎緑暎葭靑疏紅分浪白花葉灑行舟仍持送逺客

植靈壽木

【唐】柳宗元

白華鑑寒水怡我適野情前趨聞長老重復欣嘉名蹇連易衰朽方剛謝經營敢期齒杖賜聊且移孤莖叢萼中競秀分房外舒英柔條乍反植勁節常對生循翫足忘疲稍覺步武輕安能事翦伐持用資徒行

宥老楮

【宋】蘇軾

我墻東北隅張王維老谷樹先樗櫟大葉等桑柘沃流膏馬乳漲墮子楊梅熟胡爲尋丈地養此不材木蹶之得輿薪規以種松菊靜言求其用略數得五六膚爲蔡侯紙子入桐君錄黃繒練成素黝面颒作玉灌灑蒸生

菌腐餘光吐燭𨿽無傲霜節幸免狂酲毒孤根信微陋生理有倚伏投斧爲賦詩徳怨聊相贖

五言律

題椰子樹

【唐】沈佺期

日南椰子樹香裊出風塵叢生調木首圎實檳榔身玉房九霄露碧葉四時春不及塗林果移根隨漢臣同李郎中淨律院梡子樹

【唐】包何

木梡稀難識沙門種則生葉殊經寫字子爲佛稱名濾水澆新長燃燈暖更榮亭亭無別意只是勸修行

五言排律

興善寺貝多樹

【唐】張喬

還應毫末長始見拂丹霄得子從西國成陰見昔朝勢隨雙剎直寒出四墻遙帶月啼春鳥連空噪暝蜩逺根穿古井髙頂起涼飇影動懸燈夜聲繁過雨朝靜遲松桂老堅任雪霜雕永共終南在應隨刼火燒

五言絕句

詠椶樹

【唐】徐仲雅

葉似新蒲緑身如亂錦纒任君千度剝意气自衝天

七言絕句

憑何十一少府邕覓榿木栽【唐】杜甫

艸堂塹西無樹林非子誰復見幽心飽聞榿木三年大與致谿邊十畝陰

木蓮樹

【唐】白居易

如折芙蓉栽旱地似拋芍藥掛髙枝雲埋水隔無人識惟有南賔太守知

林下樗

白居易

香檀文桂苦雕防生理何曽得自全知有無材老樗否一枝不損盡天年

紅荊

【唐】元稹

庭中栽得紅荊樹十月花開不待春直到孩提盡驚怪一家同是北來人

戲題樺皮

【元】袁桷

褐裳新脫玉層層紅葉朱蕉謝不能擬制小冠韜短髮意行雲水一枝藤

紀興

【明】吳鼎芳

道人贏得半生閒枕上淸泉座上山猶有半生閒不得娑欏影裏叩禪關

禦定佩文齋詠物詩選卷三百七十四

欽定四庫全書

禦定佩文齋詠物詩選卷三百七十五

雜花類

五言古

紅花

【宋】文帝

紅藍與芙蓉我色與歡敵莫案石橊花歷亂聽儂摘

麗春

【唐】杜甫

百艸競春華麗春應最勝少須好顏色多漫枝條剰紛紛桃李枝處處總能移如何貴此種卻怕有人知崔元受少府自貶所還遺山姜花以詩答之

【唐】劉禹錫

故人博羅尉遺我山姜花采従碧海上來自謫仙家雲濤潤孤根陰火照晨葩靜搖扶桑日艷對瀛洲霞世人受苦辛搴擷忘幽遐傳名入帝裏飛驛辭天涯王濟本尙味石崇方鬭奢堆盤多不識綺席乃增華驛馬損筋骨貴人滋齒牙顧予藜藿士持此重咨嗟

惜郁李花

【唐】白居易

樹小花鮮妍香繁條輭弱髙低二三尺重疊千萬萼朝艷靄霏霏夕凋紛漠漠辭枝朱粉細覆地紅綃薄由來好顏色常苦易銷鑠不見莨蕩花狂風吹不落

七言古【附長短句】

優鉢羅花歌

【唐】岑參

白山南赤山北其間有花人不識緑莖碧葉好顏色葉六瓣花九房夜掩朝開多異香何不生彼中國兮生西方移根在庭媚我公堂恥與眾艸之爲伍何亭亭而獨芳何不爲人之所賞兮深山窮谷委嚴霜吾竊悲陽關道路長曾不得獻於君王

謝王參議送練春紅二枝

【元】袁桷

玊堂老仙翫幽獨閉戶無人似初溽倚防岸幘領孤芳防蓛輕紅冠羣緑化工有意卑凡卉積李崇桃空目爭先鬭巧等堪憐已向東風盡驅逐此花淸妍淨如洗收拾餘春傲榮辱何郎湯餅徒試妝太眞溫泉空賜浴天然生色鑄眞態亭午低頭睡初足誰言花後最奇絕我怪酪奴能污觸嫣然一笑奉淸歡莫把金尊歌別鵠並刀妙剪駢頭來珠露淋漓袖新蹙似嫌凡子多京塵卻恨髙人付流俗微風澹蕩新雨生彊拭愁容吐殘馥擬將色筆冩淸意綺語非工那忍凟徘徊中庭月過半翠袖娟娟泣寒玉

五言律

夏中崔中丞宅見海紅搖落一花獨開

【唐】劉長卿

何事一花殘閒庭百艸防緑滋經雨發紅艷隔林看竟日餘香在過時獨秀難共憐芳意晚秋露未須團

苦練花

【唐】溫庭筠

院裏鶯歌歇墻頭舞蝶孤天香薰羽葆宮紫暈流蘇晻曖迷靑瑣氤氳向畫圖只應春惜別畱與博山鑪

玫瑰

【唐】唐彥謙

麝炷騰淸燎鮫紗覆緑蒙宮妝臨曉日錦段落東風無力春煙裏多愁暮雨中不知何事意深淺兩般紅

五言排律

和李舍人昆季詠冬瑰花寄贈徐侍郎

【唐】盧綸

獨鶴寄煙霜雙鸞思晚芳舊陰依謝宅新艷出蕭墻蝶散搖輕露鶯含入夕陽雨朝勝濯錦風夜劇焚香麗日千層艷孤霞一片光密來驚葉少動處覺枝長布影期髙賞畱春爲逺方賞聞贈瓊玖叨和愧升堂

和李員外與舎人詠冬瑰花寄徐侍郎

【唐】司空曙

仙吏紫薇郎奇花共翫芳攢星排緑蒂照眼發紅光暗妬翻階藥遙連直署香遊枝蜂繞易礙刺鳥銜妨露濕凝衣粉風吹散蘂黃蒙籠珠樹合煥爛錦屏張畱客勝看竹思人比愛棠如傳采蘋詠逺思滿瀟湘

七言律

玊燭花

【唐】劉兼

裊裊香英三四枝亭亭紅艷照階墀正當晚檻初開處恰似春闈就試時少女不吹方熠爚東君偏惜未離披夜深斜倚朱欄外擬把鄰光借與誰

司直巡官無諸移到玫瑰花【唐】徐夤

芳菲移自越王臺最似薔薇好並栽穠艷盡憐勝防繪嘉名誰贈作玫瑰春成錦繡風吹坼天染瓊瑤日照開爲報朱衣早邀客莫教零落委蒼苔

魚兒牡丹得之湘中花紅而蘂白狀類雙魚累累相比枝不能勝壓而下垂若俛首然鼻目良可辧葉與牡丹無異亦以二月開因是得名其幹則芍藥也予名花而賦是詩聞江東

山谷間此品甚多

【宋】周必大

天教姚魏主芳菲合有宮嬪次列妃玊頸圓瑳宜粉面霞裙深染學翚衣枝頭窈窕魚雙貫風裏翩躚鳳對飛莫把根苗方芍藥畱春不似送將歸

紅錦帶花

【宋】楊萬里

天女風梭織露機碧絲地上茜欒枝何曾系住春歸腳只解縈長客恨眉節節生花花防防茸茸曬日日遲遲後園初夏無題目小樹微芳也得詩

詠雪毬花

【明】陳鴻

盈盈初發幾枝寒映戶流蘇百結團正恐東風先颺盡不愁遲日易銷殘淡姿向曉迷蝴蝶艷色爭春笑牡丹惟有三郎兒戲甚還疑蹋踘繞叢看

五言絕句

紫荊花

【唐】韋應物

雜英紛已積含芳獨暮春還如故園樹忽憶故園人濟之怪余久歸賦雜言解嘲【明】王叔承

白薴含閨怨吳蠶五月空但知桑葉緑不識茜花紅

七言絕句

看山木花

【唐】劉言史

裛露凝氛紫艷新千般婉娜不勝春年年此樹花開日出盡丹陽郭里人

其二

柔枝濕艷亞朱欄暫作庭芳便欲殘深藏數片將歸去紅縷金鍼繡取看

逢賈島

【唐】張籍

僧房逢著欵冬花出寺行吟日已斜十二街中春雪滿馬蹄今去入誰家

種木槲花

【唐】栁宗元

上苑年年占物華飄零今日在天涯只因長作龍城守剰種庭前木槲花

翫迎春花贈楊郎中

【唐】白居易

金英翠萼帶春寒黃色花中有幾般慿君語向遊人道莫作蔓菁花眼看

紫陽花

白居易

何年植向仙壇上早晚移栽到梵家𨿽在人間人不識與君名作紫陽花

代迎春花招劉郎中

白居易

幸與松筠相近栽不隨桃李一時開杏園豈敢妨君去未有花時且看來

南園

【唐】李賀

長巒谷口倚嵇家白晝千峯老翠華自履藤鞋收石蜜手牽苔絮長蒓花

憶紫谿

【唐】徐凝

長憶紫谿春欲盡千巖交映水回斜巖空水滿谿自紫水態更籠南燭花

寄山僧

【唐】趙嘏

雲裏幽僧不置房橡花藤葉蓋禪牀朝來逢著山中伴聞說新移最上方

燕蓊花

【唐】李郢

十二街中何限艸燕蓊盡欲占殘春黃花撲地無窮極愁殺江南江北人

虎丘寺西小谿閒泛

【唐】皮日休

鼓子花明白石岸桃枝竹覆翠嵐谿分明似對天臺洞應厭頑仙不肯迷

小遊仙詩

【唐】曹唐

芝蕙蕓花爛熳春瑞香煙露濕衣巾玉童私地誇書札偸冩云瑤暗贈人

金燈花

【唐】薛濤

欄邊不見蘘蘘葉砌下惟翻艷艷叢細視欲將何物比曉霞初疊赤城宮

金燈花

【唐】闕名

蘭膏爇處心猶淺銀燭燒殘焰不馨好向書生窻畔種免教辛苦更囊螢

海仙花詩【海仙花者世謂之錦帶維楊人傳云初得於海州山谷間其枝長而花密若錦帶然其花未開如海棠旣開如木而繁麗嫋嫋過之一朶滿頭冠不克荷惜其不香而無子第可鉤壓其條移植他所因以釋艸釋木驗之皆無有也近之好事者作花譜以海棠爲花中神仙予謂此花不在海棠下宜以仙爲號日之錦帶俚俗甚焉又取始得之地名曰海仙且賦詩三章以存其名題諸僧壁錄二】

【宋】王禹偁

一堆絳雪壓春叢嫋嫋長條弄晚風借問開時何所似似將繡被覆薰籠

其二

何年移植在僧家一簇柔條綴防霞錦帶爲名俚且俗爲君呼作海仙花

次韻郁李花

【宋】趙抃

花縣逢春對曉暉朱朱白白綴繁枝梅先菊後何須校好似人生各有時

扶桑

【宋】蔡襄

谿館初寒似早春寒花相倚媚行人可憐萬木凋零盡獨見繁枝爛熳新

洛城雜詩

【宋】韓維

無數長條亂曉風誰將紫錦覆春叢殘英防落靑苔面獨倚朱欄細雨中

微雨中賞月桂獨酌

【宋】陳與義

人間跌宕簡齋老天下風流月桂花一壺不覺叢邊盡暮雨霏霏欲濕鴉

寶相花

【宋】範成大

誰把桑條夾砌栽壓枝萬朶一時開爲君也著詩收拾題作西樓錦被堆

聞傅氏莊紫笑花開急掉小舟觀之

【宋】陸遊

日長無柰淸愁處醉裏來尋紫笑香漫道閒人無一事逢春也似蜜蜂忙

閒詠園中艸木

陸遊

剪刀葉畔戲魚回帔子花頭舞蝶來領略年光屬閒客一樽自勸不須推

春晚邨居雜賦

陸遊

鵞兒艸緑侵行路帔子花明照屋除處處乞漿俱得酒杖頭何恨一錢無

三峽歌

陸遊

亂挿山花篢子紅蠻歌相和瀼西東忽然四散不知處蹋月捫蘿歸洞中

剪春羅

【宋】翁元廣

誰把風刀剪薄羅極知造化著功多飄零易逐春光老公子尊前柰若何

小泊英州

【宋】楊萬里

人人藤葉嚼檳榔戶戶茅檐覆土牀只有春風不寒乞隔谿吹度柚花香

歸自豫章復過西山

楊萬里

一眼苕花十里明忽疑九月雪中行我行莫笑無騶従自有西山管送迎

新晴西園散步

楊萬里

池水初生蓋玉沙雨餘碧艸臥堤斜日搖波影纒橋柱繡出欒枝徧地花

山居

【金】元好問

斜陽髙樹掛晴虹肅肅微涼雨气中一道鷺鷥花不斷密香吹滿馬頭風

臺山雜詠

元好問

一國春風帝子家緑云晴雪間紅霞香綿穏借僧谿艸蜀錦驚防佛鉢花

賦缾中雜花【予絕愛未開杏花故末篇自戲】

元好問

老眼驚防節物新今年更與酒杯親東山一道花如繡従此他鄕不是春

其二

生紅防防弄嬌妍半坼花房更可憐傳語春風好將防莫教容易作銀錢

其三

紅抹蘭膏緑染衣緑嬌紅小兩相宜華邊剰有淸香在木石癡兒自不知

其四

素艷來従月姊家溫風淑气發淸華人間自有交枝玉天上休開六出花

其五

昨日桃花錦片新葵今日到殘春低枝畱得稀疏朶比似全開更惱人

其六

古銅缾子滿芳枝裁剪春風入小詩看著海棠如有語杏花也到退房時

雨晴

【金】趙秉文

一春不雨漫塵黃碧瓦朝來泛霽光畱得紫威花上露幾招渇燕下雕梁

塞上曲

【元】納延

雙鬟小女玉娟娟自捲氊簾出帳前忽見一枝長十八折來簪在帽檐邊

三月廿日題所寓屋壁

【元】倪瓚

梓樹花開破屋東鄰墻花信幾畨風閉門睡過兼旬雨春事依依是夢中

登雙鳳普福宮東樓贈吳道傳時周境存隠君

同席

【元】王逢

樓殿岧嶤上赤霞水紋蟠鳳臥靈槎石棊盤靜香煙直簾下雙頭百合花

粉團花下夜飲

【元】錢惟善

萬花碎剪玊團團晴雪飛香夜不寒恰似玉人相對立酒尊移月近前看

上京次貢待制韻

【元】凃穎

海風吹雨度龍沙滿眼金蓮紫菊花日暮笙歌何處起髙低穹帳五侯家

謾成

【元】馬臻

槐陰滿院喧巢鴉蜜房香老蜂趂衙鄰家艇子釣魚去水光搖動金蓮花

嶺南雜詠

【明】汪廣洋

榕樹陰陰集暮鴉竹深人靜似仙家芭蕉小苑垂雙實茉莉南州壓萬花

南唐故址

【明】葉子奇

唐主宮垣集暝鴉垣邊幾座野人家尙餘一片繁華地宜種紅藍內苑花

發淮安

【明】楊士奇

岸蓼疎紅水荇靑茨菇花白小如防雙鬟短袖慙人見背立船頭自采菱

秀上人課經圖

【明】鐂泰

山繞淸谿樹繞亭隔云金磬曉泠泠道人不管花開落白乳香中讀觀經

訪包山徐徳彰

【明】陳寛

靑山湖上是君家有約來看巨勝花蹋破白雲秋一片不知還隔幾重霞

畫丫蘭

【明】陸治

玉防稜稜應節分枝枝柔玉紉香雲凝妝擬待三更月露染生綃六幅裙

馬蘭花

【明】舒芬

金气稜稜澤國秋馬蘭花發滿汀洲富春山下連魚屋采石江頭映酒樓

虞美人

【明】孫齊之

薔薇開盡緑陰涼西國名花此際芳夜月空懸漢宮鏡幽姿猶帶楚云妝

禦定佩文齋詠物詩選卷三百七十五

欽定四庫全書

禦定佩文齋詠物詩選卷三百七十六

藥類

五言古

和紀參軍服散得益

【齊】謝朓

金液稱九轉西山歌五色鏈質乃排云濯景終不測雲英亦可餌且駐羲和力能令長卿臥暫故遇眞識憇郊園和約法師采藥

【梁】沈約

郭外三千畆欲以貿朝饘繁蔬旣綺布宻果亦星懸

采藥遊名山

【陳】劉刪

名山本郁盤道士貴黃冠獨馭千年鶴來尋五色丸石牀新澑乳金竈欲成丹定知無二價非復在長安

種藥

【唐】韋應物

好讀神農書多識藥艸名持縑購山客移時羅眾英不攺幽澗色宛如此地生汲井旣防澤挿楥亦扶傾陰穎夕房斂陽條夏花眀恱翫從玆始日夕繞庭行州民自

寡訟養閒非政成

山居新種花藥與道士同賦【唐】錢起

自樂魚鳥性寧求農牧資淺深愛巖壑疏鑿盡幽奇雨花相助好鶯鳴春艸時種蘭入山翠引葛上花枝風露拆紅紫緣谿復映池新泉香杜若片石隱江蘺宛謂武陵洞潛應造化移杖防擕煙客滿袖掇芳蕤蝴蝶舞畱我仙雞閒傍籬但令黃精熟不慮韶光遲笑指云蘿逕樵人那得知

藥艸

【唐】蘇拯

天子防疲瘵坤靈奉其職年年濟世功貴賤相兼植因產眾艸中所希采者識一枝當若神千金亦何直生艸不生藥無以彰土徳生藥不生艸無以彰奇特國忠在臣賢民患憑藥力靈艸猶如此賢人豈多得

擬古寄何太卿

【宋】謝翺

世聞賣藥翁出市恆騎虎朅來空山中恨不輙與語長嘯歸無家獨指梧桐樹旣指梧桐樹復采梧桐子持以贈所思浩歌聊復爾

謝子靜寄端午藥煎

謝翺

麩桃弄朝煙舎虫錬百杵山人入藥籙搗日月逢午甘酸雜眾味能生玉池乳頗憶越吟人性靜無所苦中年白髮生寄以潤肺腑爲謝山中人願結山中侶

采藥

【元】許謙

亭亭北山松宿藹防深碧蒼根走虯龍巨榦蟠鐡石平生棟梁具不受霜雪厄兔絲得所附裊裊掛千尺流脂入九地千載化琥珀我欲掇其英俯仰費搜擿紅鑪轉丹砂石髓變金液但恐茫昧間圖驥不可索意長時苦促雙髩日夜白刀圭或可試習習在兩腋蓬萊三萬里詎謂弱水隔他時來山中故老應不識

詠東漢髙士封君達

【元】張雨

入山服黃連還鄕騎靑牛借得五嶽圖一去三千秋題金華宗原常防谿洗藥圖【明】吳溥

洗藥臨谿頭水流谿尾香居人飲谿水百年躋壽康石路曲盤蛇山花如錦黃日暮攜藥歸香風滿衣裳

七言古

鋤藥詠

【唐】錢起

蒔藥穿林復在巘濃香秀色深能淺雲气垂來裛露偏松陰古處知春晚拂曙殘鶯百囀催縈泉帶石幾花開不隨飛鳥緣枝去如笑幽人出谷來對之不覺忘疎嬾廢捲荷鋤嫌日短豈無萱艸樹堦墀惜爾幽芳世所遺但使芝蘭出蕭艾不辭手足皆胼胝寧學陶潛空嗜酒頺齡捨此事東葘

采藥晚歸因宿野人艸舎

【宋】文同

東巖陰深崖巘古夾澗垂泉結鵞乳我來采藥晚忘歸試宿荊扉問雞黍春風滿林燈火冷一夜不眠山月苦平明擕防下靑蒼松葉紛紛灑新雨

五言律

月下洗藥

【唐】錢起

汲井向新月分流入眾芳濕花低桂影翻葉靜泉光露下添餘潤蜂驚引暗香寄言養生客來此共提筐

淸旦題采藥翁艸堂

【唐】溫庭筠

幽人尋藥徑來自曉云邊衣濕術花雨語成松嶺煙解藤開澗戶踏石過谿泉林外晨光動山昏鳥滿天

夏日

【宋】張耒

種藥幽人事還披本艸經出山拋舊翠過雨有新靑術受壺中祕方傳肘後靈不辭勤服餌爲變髮星星

五言排律

春過賀遂員外藥園

【唐】王維

前年槿籬故新作藥欄成香艸爲君子名花是長卿水穿盤石透藤系古松生畫畏開廚走來防倒屣迎蔗漿菇米飯蒟醬露葵羮頗識灌園意於陵不自輕

七言律

重寺元達年逾八十好種名藥凡所植者多至自天臺四明包山句曲叢萃紛糅各可指名余奇而訪之因題二章【唐】皮日休

雨蓧煙鋤傴僂賫紺牙紅甲兩三畦藥名卻笑桐君少年紀翻嫌竹祖低白石靜敲蒸術火淸泉閒洗種花泥怪來昨日休持鉢一尺雕胡似掌齊

其二

香蔓防籠覆昔邪檜煙杉露濕袈裟石盆換水撈松葉竹逕遷牀避筍芽藜杖移時挑細藥銅瓶盡日灌幽花支公謾道憐神駿不及今朝種一麻

和題達上人藥圃

【唐】陸防

藥味多從逺客賫旋添花圃旋成畦三椏舊種根因異九節初移葉尙低山防便和幽澗石水芝須帶本池泥從今直到淸秋日又有香苗幾番齊

其二

淨名無語是淸羸艸藥搜來諭更微一雨一風皆遂性花開花落盡忘機教疏兔縷金弦亂自擁龍芻紫汞肥莫怪獨親幽圃坐病容消盡欲依歸

分得藥臼謝醫

【明】沈周

山人治藥斫云根枵腹中容海月吞搗過砂牀剰朱糝煉餘石髓膩靑防無銘錯認周王鼓有竅眞移玉女盆抱疾人來識淸杵數聲遙在杏花村

五言絕句

藥圃

【唐】錢起

春畦生百藥花葉香初霽好客似風光偏來入叢蕙

酬濬上人采藥見寄

【唐】劉商

玉英期共采云嶺獨先過應得靈芝也詩情一倍多

藥園

【唐】司空曙

春園芳巳徧緑蔓雜紅英獨有深山客時來辧藥名

房君珊瑚散

【唐】李商隱

不見嫦娥影淸秋守月輪月中閒杵臼桂子成塵

藥圃

【唐】夏侯子云

緑葉紅英徧仙經自討論偶移巖伴菊鋤斷白雲根

贈華山遊人

【唐】毛女正美

藥苗不滿笥又更上危巓回首歸去路相將入翠煙

洗藥池

【元】趙孟頫

眞人棲隱處洗藥有淸池金丹要沐浴玉水自生肥

紫軒

趙孟頫

林君巳仙去紫軒名尙存丹光時或現藥鼎夜常溫

香陰

【明】僧通潤

山中多藥苖往往發香气不知采藥人曽嗅此香未

七言絕句

絕句

【唐】杜甫

藥條藥甲潤靑靑色過棕亭入艸亭苗滿空山慚取譽根居隙地怯成形

送僧往金州

【唐】張籍

聞道漢陰山水好師行一一徧經過事須覓取堪居處若个谿頭藥最多

招周處士

張籍

閉門秋雨濕墻莎俗客來稀野思多已掃書堂安藥竈山人作意早經過

酬孝甫見贈十首各酬本意次用舊韻【錄一

唐】元稹

一自低心翰墨塲箭靫拋盡負書囊近來兼愛休糧藥柏葉莎蘿雜豆黃

題龍池山人

【唐】施肩吾

主人家在龍池側水中有魚不敢食終朝采藥供仙廚卻笑桃花少顏色

自遣

【唐】陸防

無多藥圃近南榮合有新苗次第生穉子不知名品上恐隨春艸鬭輸贏

宗人惠四藥

【唐】鄭谷

宗人忽惠西山藥四味淸新香助茶爽得心神便騎鶴何須燒得白朱砂

山邨經行因施藥

【宋】陸遊

逆旅人家近野橋偶因秣蹇暫逍遙邨翁不解讀本艸爭就先生辧藥苗

采藥徑

【宋】趙師秀

十載仙家采藥心春風過了得幽尋如今縱有相逢處不是桃花是緑陰

賣藥翁

【元】馬臻

山人本在山中住偶向城中賣藥去不道石潭龍出云失卻朝來下山處

訪柱上人

【明】徐賁

經院深深久防煙雨中藥艸午涼天古香室里人重到恰似秋風五日前

禦定佩文齋詠物詩選卷三百七十六

欽定四庫全書

禦定佩文齋詠物詩選卷三百七十七

人參類

五言古

人參

【宋】蘇軾

上黨天下脊遼東眞井底泉傾海腴白露灑天醴靈苗此孕毓肩股或具體移根到羅浮越水灌淸泚地殊風雨隔臭味終祖禰靑防綴紫萼圓實墮紅米窮年生意足黃土手自啟上藥無炮炙齕齧盡根柢開心定魂魄憂恚何足洗糜身輔吾軀旣食首重稽

紫團參寄王定國

蘇軾

谽谺土門口突兀太行頂豈惟團紫雲實自俯倒景剛風被艸木眞气入苕頴舊聞人銜芝生此羊腸嶺纎防虎豹鬛蹙縮龍蛇癭蠶頭試小嚼息變方騁矧予明眞子已造浮玉境淸宵月掛戶半夜珠落井灰心寧復然汗喘久已靜東坡猶故日北藥致遺秉欲持三防根

往侑九轉鼎爲予置齒頬豈不賢酒茗

效孟郊體

【宋】謝翺

移參窗北地經嵗日不至悠悠荒郊云背植足陰气新雨養陳根乃復佐藥餌天涯葵藿心憐爾獨種參

七言律

友人以人參見惠因以詩謝【唐】皮日休

神艸延年出道家是誰披露記三椏開時的定涵雲液劚後還應帶石花名士寄來消酒渇野人煎處撇泉華從今湯劑如相續不用金山焙上茶

和襲美謝友人惠人參

【唐】陸蒙

五葉初成椵樹陰紫團峯外卽雞林名參鬼蓋須難見材似人形不可尋品第巳聞升碧簡擕持應合重黃金慇懃潤取相如肺封禪書成動帝心

七言絕句

送客之潞府

【唐】韓翃

官栁靑靑匹馬嘶廻風暮雨入銅鞮佳期別在春山裏應是人參五葉齊

與周爲憲求人參

【唐】段成式

少賦令才猶彊作眾醫多識不能呼九莖仙艸眞難得五葉靈根許惠無

以人參遺段柯古

【唐】周繇

人形上品傳方誌我得眞英自紫團慚非叔子空持藥更請伯言審細看

送上黨長

【宋】謝翺

春雨人參長紫苗縣庭無事坐終朝俯看雲气千山表野有新田市有謠

禦定佩文齋詠物詩選卷三百七十七

欽定四庫全書

禦定佩文齋詠物詩選卷三百七十八

茯苓類

五言律

路逢襄陽楊少府入城戲呈楊員外綰

【唐】杜甫

寄語楊員外山寒少茯苓歸來稍暄暖當爲劚靑防翻動神仙窟封題鳥獸形兼將老藤杖扶汝醉初醒

七言律

病中宜茯苓寄李諫議

【唐】吳融

千年茯菟帶龍鱗太華峯頭得最珍金鼎曉煎云漾粉玉甌寒貯露含津南宮巳借徴詩客內署今還托諫臣飛檄愈風知妙手也須分藥救漳濵

七言絕句

贈鶴林上人

【唐】戴叔倫

日日澗邊尋茯苓巖扉常掩鳯山靑歸來掛衲髙林下自剪芭蕉寫佛經

送阿歸華陽

【唐】李商隱

艸堂歸意背煙蘿黃綬垂腰不柰何因汝華陽求藥物碧松根下茯苓多

遊仙詞

【元】張雨

應見霓裳舞廣庭罷看三十九章經道人腰著金鴉嘴自向松根洗茯苓

贈伯淸

【元】倪瓚

市上休疑張伯淸藥無二價制頺齡何當掃雪居幽谷與我松根采茯苓

禦定佩文齋詠物詩選卷三百七十八

欽定四庫全書

禦定佩文齋詠物詩選卷三百七十九

黃精類

五言古

餌黃精

【唐】韋應物

靈藥出西山服食采其根九蒸換凡骨經著上世言火起中夜馨香滿南軒齋居感眾靈藥術啟妙門自懷物外心豈與俗士論終期脫印綬永與天壤存

再賦天池

【元】張雨

巃嵸古墩丘潭浸其股金碧爭蕩磨穿穴稍旁午斬松羅石榻芝錯神滸遙應玉女盆潤及黃精圃

七言絕句

期王鏈師不至

【唐】秦系

黃精蒸罷洗瓊杯林下從畱石上苔昨日圍碁未終局已乘白鶴下山來

寄王奉禦

【唐】張籍

愛君紫閣峯前好新作書堂藥竈成見欲移居相近住有田多與種黃精

黃精鹿【書艾宣畫

宋】蘇軾

太華西南第幾峯落花流水自重重幽人只采黃精去不見靑山鹿養茸

雪曉懷西淸田舍

【明】楊承鯤

種來黃獨巳如拳手劚冰膚煮澗泉酒醒雪晴無一事竹窓炊火送新煙

禦定佩文齋詠物詩選卷三百七十九

欽定四庫全書

禦定佩文齋詠物詩選卷三百八十

山茱茰類

五言律

奉禦札賦茱茰詩

【宋】徐鉉

萬物慶西成茱茰獨擅名房排紅結小香透夾衣輕宿露霑猶重朝陽照更明長和菊花酒髙晏奉西淸

七言律

奉和禦制茱茰

【宋】徐鉉

臺畔西風禦果新芳香精彩麗蕭辰柔條細葉妝治好紫蔕紅芳防綴勻防朶得陪天上宴千株長作洞中春今朝聖藻偏流詠黃菊無由更敢鄰

五言絕句

山茱茰

【唐】王維

朱實山下開淸香寒更發幸與叢桂花牕前向秋月

茱茰沜

王維

結實紅且緑復如花更開山中倘畱客置此芙蓉杯

茱茰沜

【唐】裴廸

飄香亂椒桂布葉間檀欒云日𨿽回照森沈猶自寒

七言絕句

秋園

【唐】司空曙

傷秋不是惜年華別憶春風碧玉家彊向衰叢見芳意茱茰紅實似繁花

禦定佩文齋詠物詩選卷三百八十

欽定四庫全書

禦定佩文齋詠物詩選卷三百八十一

檳榔類

五言古

忽見檳榔

【北周】庾信

緑房千子熟紫穂百花開莫言行萬里曾經相識來

食防榔

【宋】蘇軾

月照無枝林夜棟立萬礎眇眇雲間扇防此九月暑上有垂房子下繞絳刺禦風欺紫鳯卵雨暗蒼龍乳裂包一墮地還以皮自煮北客初未諳勸食俗難阻中虛畏泄气始嚼或半吐吸津得微甘著齒隨亦苦面目太嚴冷滋味絕媚嫵誅彭勲可防推轂勇宜賈瘴風作堅頑導利時有補藥儲固可爾果錄詎用許先生失膏梁便腹委敗鼓日啖過一粒腸胃爲所侮蟄雷殷臍腎藜藿腐亭午書燈看膏盡鉦漏歷歷數老眼怕少睡竟使赤眥弩渇思梅林咽饑念黃獨舉柰何農經中収此困羈

旅牛舌不餉人一斛肯多與乃知見本偏但可酬惡語

初食防榔

【明】劉基

防榔紅白文包以靑扶畱驛吏勸我食可已瘴癘憂初驚刺生頰漸若防在喉紛紛花滿眼岑岑暈防頭將疑誤臘毒復想致無由稍稍熱上面輕汗如珠流淸涼徹肺腑粗穢無纖畱信知殷王語瞑疾乃瘳三復增永嘆書之遺朋儔

七言絕句

防榔五絕卒章戲簡及之主簿

【宋】朱子

暮年藥裹闗身切此外翛然百不貪薏苡載來緣下气防榔收得爲袪痰

其二

錦文縷切勸加餐蜃炭扶畱共一盤食罷有時求不得英雄邂逅亦饑寒

其三

向來試吏著南冠馬甲蠔山得飫餐卻借芳辛來解穢雞心磊落看堆盤

其四

个中有味要君參螫吻舂喉久不甘珍重人心亦如此莫將寒苦換春酣

其五

髙士沈迷簿領書有時紅糝綴須定知不著金盤貯兒女心情本自無

嶺南雜詠

【明】汪廣洋

海濵朝夕易炎涼濕气蒸人沁薄裳昨日崖州有船到滿城爭買白防榔

禦定佩文齋詠物詩選卷三百八十一

欽定四庫全書

禦定佩文齋詠物詩選卷三百八十二

枳殻類

五言絕句

訪客舟中

【明】陳憲章

船中酒多少船尾閣春沙恰到谿窮處山山枳殻花

七言絕句

商州王中丞畱喫枳殻

【唐】朱慶余

方物就中名最逺只應愈疾味偏嘉若敎盡喫人人與采盡商山枳殻花

城西訪友人別墅

【唐】雍陶

澧水橋西小路斜日髙猶未到君家邨園門巷多相似處處春風枳殻花

寄襄陽章孝標

雍陶

靑油幕下白雲邊日日空山夜夜泉聞說小齋多野意枳花陰裏麝香眠

題石田翁贈朱守拙小景

【明】陳防

野藤刺水竹籬斜落盡東風枳殻花日午不聞茶臼響春城買藥未還家

禦定佩文齋詠物詩選卷三百八十二

欽定四庫全書

禦定佩文齋詠物詩選卷三百八十三

枸杞類

五言古

井上枸杞架

【唐】孟郊

深鎖銀泉甃髙葉架云空不與凡木並自將仙蓋同影疎千防月聲細萬條風迸子鄰溝外飄香客位中花杯承此飲椿嵗小無窮

枸杞

【宋】蘇軾

神藥不自閟羅生滿山澤日有牛羊憂嵗有野火厄越俗不好事過眼等茨棘靑荑春自長絳珠爛莫摘短籬防新植紫筍生臥節根莖與花實收拾無棄物大將吾髩小則餉我客似聞朱明洞中有千嵗質靈厖或夜吠可見不可索仙人倘許我借杖扶衰疾

七言律

楚州開元寺枸杞臨井繁茂可愛

【唐】劉禹錫

僧房藥樹依寒井井有香泉樹有靈翠黛葉生籠石甃殷紅子熟照銅瓶枝繁本是仙人杖根老新成瑞犬形上品功能甘露味還知一勺可延齡

枸杞

【宋】楊萬里

芥花菘莟餞春忙夜吠仙苖喜晚嘗味抱土膏甘復脆气含風露咽猶香作虀淡著微施酪芼茗臨時莫過湯卻憶荊谿古城上翠條紅乳摘盈箱

七言絕句

和郭使君題枸杞

【唐】白居易

山陽太守政嚴明吏靜民安無犬驚不知靈藥根成狗怪得時聞吠夜聲

禦定佩文齋詠物詩選卷三百八十三

欽定四庫全書

禦定佩文齋詠物詩選卷三百八十四

決明類

五言古

種決明

【宋】黃庭堅

後皇富嘉種決明注方術耘耡一席地時至觀茂密縹葉資芼羮緗花馬蹄實霜叢風雨餘簸簸場功畢枕囊代曲肱甘寢聽芬苾老眼願力余讀書眞成癖

決明

【明】吳寛

黃花隠緑葉雨過仍離披不爲杜老嘆未是涼風時服食治目吾將采掇之不須更買藥園丁是醫師

七言律

次韻濟之謝送決明

【明】吳寛

畦間香露正氤氳童子淸晨荷鍤勤不惜離披垂翠羽端愁搖動落黃雲藥名再得宣公注書帶休從鄭老分病目向來俱有賴涼風吹汝莫紛紛

禦定佩文齋詠物詩選卷三百八十四

欽定四庫全書

禦定佩文齋詠物詩選卷三百八十五

藥名詩類

五言古

藥名

【齊】王融

重臺信嚴敞陵澤乃閒荒石蠶終未蠒垣衣不可裳秦芎畱近詠楚蘅搢逺翔韓原結神艸隨庭銜夜光

五言律

山家小憇卽景效藥名體

【宋】戴昺

柴門通艸徑茅屋桂枝間修竹連翹木髙松續斷山仰空靑防密掃石緑花斑傍澗牽牛飲白頭翁自閒

五言排律

藥名聨句

【唐】皮日休

爲待防風餅須參薏苡杯【張賁】香燃柏子後樽泛菊花來【皮日休】石耳泉能洗垣衣雨爲裁【陸龜防】從容犀局靜續斷玉琴哀【賁】白芷寒猶采靑葙醉尙開【日休】馬銜衰艸臥烏啄蠧根廻【龜防】雨過蘭芳好霜多桂末摧【賁】朱兒應作粉雲母詎成灰【日休】藝可屠龍膽家曽近鷰胎【龜防】墻髙牽薜茘障軟撼玫瑰【賁】鸓防啼書戶蝸牛上硯臺【日休】誰能將槁本封與玉泉才【龜防】

五言絕句

藥名詩

【元】陳髙

丈夫懷逺志兒女苦參商過海防風浪何當歸故鄕

七言絕句

藥名詩

【唐】權徳輿

七澤蘭芳千里春瀟瀟花落石燐燐有時浪白微風起坐釣藤陰不見人

答鄱陽客藥名詩

【唐】張籍

江臯嵗暮相逄地黃葉霜前半夏枝子夜吟詩向松桂心中萬事喜君知

禦定佩文齋詠物詩選卷三百八十五

欽定四庫全書

禦定佩文齋詠物詩選卷三百八十六

雜藥類

五言古

兔絲

【齊】謝朓

輕絲旣難理細縷竟無織爛熳已萬條連綿復一色安根不可知縈心終不測所貴能捲舒伊用蓬生直

詠益智

【梁】劉孝勝

挺芳銅嶺上擢穎石門端連叢去本葉雜和委雕盤寜推不迷艸詎減聰明九儻逢公子宴方厭永夜歡

種術

【唐】桞宗元

守閒事服餌采術東山阿東山幽且阻疲苶煩經過戒徒劚靈根封植閟天和違爾澗底石徹我庭中莎土膏滋液松露墜繁柯南東自成畝繚繞紛相羅晨步佳色媚夜眠幽气多離憂茍可怡孰能知其佗防竹茹芳葉寜慮瘵與瘥防連樹蕙辭婉娩采嶶歌悟拙甘自足

激淸愧同波單豹且理內髙門復如何

種仙靈毗

【唐】桞宗元

窮陋闕自飬癘气劇囂煩隆冬乏霜霰日夕南風溫杖藜下庭際曵踵不及門門有野田吏慰我飄零魂及言有靈藥近在湘西原服之不盈旬蹩皆騰鶱笑忭前卽吏爲我擢其根蔚蔚遂充庭英翹忽已繁晨起自采曝杵臼通夜喧靈和理內藏攻疾貴自源壅覆逃積霧伸舒委余暄奇功茍可徴寜復資蘭蓀我聞畸人術一气中夜存能令深深息呼吸還歸跟疎放固難效且以藥餌論痿者不忘起窮者寜復言神哉輔吾足幸及兒女奔

薏苡

【宋】蘇軾

伏波飯薏苡禦瘴傳神良能除五谿毒不救防言傷防言風雨過瘴癘久亦亡兩俱不足治但愛艸木長艸木各有宜珍產駢南荒絳囊懸茘支雪粉剖枕榔不謂蓬荻姿中有藥與糧舂爲芡珠圓炊作菇米香子美拾橡栗黃精誑空腸今吾獨何者玉粒照座光

地黃

蘇軾

地黃飼老馬可使光鑑人吾聞樂天語諭馬施之身我衰正防櫪垂耳气不振移栽附沃壤蕃茂爭新春沈水得穉根重湯飬陳薪投以東阿淸和以北海醇崖密助甘冷山姜發芳辛融爲寒食餳咽作瑞露珍丹田自宿火渇肺還生津願餉內熱子一洗胸中塵

寄何首烏丸與友人

【宋】文同

此艸有奇效嘗聞於習之陵陽亦舊產其地尢所宜翠蔓走巖壁芳叢蔚參差下有根如拳赤白相雄雌劚之髙秋後气味乃不虧斷以苦竹刀蒸曝凡九爲夾羅下香屑石密相和治入臼杵萬過盈盤走累累日進豈厭屢初若無所滋漸久覺膚革鮮潤如凝脂旣已防發換白者無一絲耳目固聰明步履欲走馳十年親友別忽見皆生疑問胡得爾術容貌曽莫衰爲之講靈苖不爲世俗知蓋以多見賤蓬藋同一虧君如聽予服此語不敢欺勿信桞子厚但誇仙靈脾

天門冬

【宋】朱子

髙蘿引蔓長挿楥垂碧絲西窓夜來雨無人領幽姿

黃連

【明】吳寛

花細山桂然階下不堪嗅野人劚其根根長節應九苦節不可貞服食可資壽其功利於病有客嫌苦口戒余勿種玆味苦和難受豈不見甘艸百藥無不有

兔絲

【明】薛蕙

根株不自立枝蔓爲誰餙偶同雜組文未比朱弦直園客何由整天女詎堪織暫附松柏枝終辭霜露色

七言古

紫參歌

【唐】錢起

逺公林下滿靑苔春藥偏宜間石開往往幽人尋水見時時仙蝶隔云來陰陽雕刻花如鳥對鳯連雞一何小春風宛轉虎谿旁紫翼紅翹翻霽光貝葉經前無住色蓮花會裏暫畱香蓬山才子憐幽性白雪陽春動新詠應知仙卉老煙霞莫賞夭桃滿蹊徑

薏苡

【宋】陸遊

初遊唐安飯薏米炊成不減雕胡美大如芡實白如玉滑欲流匙香滿屋腹腴項臠不入盤況復飱酪誇甘酸東歸思之未易得每以問人人不識嗚呼奇材從古棄艸菅君試求之籬落間

五言律

臨洮龍興寺元上人院同詠靑木香叢

【唐】岑參

移根自逺方種得在僧房六月花新吐三春葉已長抽莖髙鍚杖引影到繩牀只爲能除疾傾心向藥王

灼艾

【宋】範大成

血忌詳涓日凥神謹避方艾求眞伏道穴按古明堂謝去羣巫祝勝如防藥湯起來成獨笑一事攪千忙

五言排律

謝李吏部贈訶梨勒葉

【唐】包佶

一葉生西徼賫來海上查嵗時經水府根本別天涯方士眞難見商胡輒自誇比香同異域看色勝仙家茗飲暫調气梧丸喜伐邪幸蒙祛老疾深願駐韶華

七言律

次韻袁公濟謝芎椒

【宋】蘇軾

燥吻時時著酒濡要令臥疾致文殊河魚潰腹空號楚汗水流骹始信吳自笑方求三嵗艾不如長作獨眠夫羨君淸瘦眞仙骨更助飄飄鶴背軀

五言絕句

曲水寺枳實

【唐】劉商

枳實繞僧房攀枝置藥囊洞庭山上橘霜落也應黃

七言絕句

香附子

【唐】顧況

越人翠被今何寂獨立江邊莎艸碧紫燕西飛欲寄書白雲何處逢來客

與梧州劉中丞

【唐】李渉

三代盧龍將相家五分符竹到天涯瘴山江上重相見醉裏同看荳蔲花

答開州韋使君寄車前子

【唐】張籍

開州午日車前子作藥人皆道有神慚愧使君憐病眼二千里外寄閒人

勸飲酒

【唐】張祜

燒得硫黃漫學仙未勝長付酒家錢竇常不喫齊推藥卻在人間八十年

贈丘先生

【唐】賈島

常言喫藥全勝飯華嶽松邊采茯神不遣髭防一莖白擬爲白日上升人

睡起聞米元章冒熱到東園送麥門冬飲子

【宋】蘇軾

一枕淸風直萬錢無人肯買北窗眠開心暖胃門冬飲知是東坡手自煎

貝母

【宋】張載

貝母階前蔓百尋雙桐盤繞葉森森剛彊顧我蹉跎甚時欲低柔警寸心

晚春田園雜興

【宋】範成大

新緑園林曉气涼晨炊早出看移秧百花飄盡桑麻小夾路風來阿魏香

次韻春日漫興

【明髙】啟

菖蒲葉老芷花新地暖鴛鴦防水紋不上髙樓無逺恨江南春盡艸如雲

聞芷

【明】僧徳祥

白芷花開繞屋香一時秋思入江鄕雲多水濶人難見楚竹歌聲動夕陽

禦定佩文齋詠物詩選卷三百八十六

欽定四庫全書

禦定佩文齋詠物詩選卷三百八十七

蘆葦類【附兼葭葑】

五言古

和子由記園中艸木

【宋】蘇軾

蘆筍初似竹稍開葉如蒲方春節抱甲漸老根生須不愛當夏緑愛此及秋枯黃葉倒風雨白花揺江湖江湖不可到移植苦勤劬安得防野鴨飛來成畫圗

舟中雜詠

【元】袁桷

白葦生寒沙殘花揺敝帚燕都百萬家借爾作薪槱物防生防下功用廼堪取大勝桃李花矜矜鬭妍醜

蘆

【明】吳寛

江湖渺無際彌望皆髙蘆蘆夲水濵物久疑平陸無移根偶種植溝淺土不污縦橫忽徧地葉捲多葭莩白花可爲絮長幹須人扶每當風雨夕蕭蕭亦江湖宛如扁舟過榜人共歌呼浩然發歸興豈爲思蒓鱸

長短句

蘆花動

【唐】耿湋

連素穂翻秋气細莭疏莖任長吹共作月中聲孤舟發鄕思

五言律

種葦

【唐】姚合

欲種數莖葦出門來往頻近陂収本土選地問幽人靜看惟思長初移未覺勻坐中尋竹客將去更逡巡

使院栽葦

【唐】薛能

戞戞復差差一叢千萬枝格如僧住處栽得吏閒時筍自防中出根從府外移從軍無宿例空想夜風吹

顧少府池亭葦

【唐】曹松

池上分行種公庭覺少塵根離潮水岸韻爽判曺人正午廽魚影方昏息鷺身無時不動詠滄島思方頻

叢葦

【唐】張蠙

叢叢寒水邊曽折打魚船忽與亭臺近翻嫌島嶼偏花眀無月夜聲急正秋天遙憶巴陵渡殘陽一望煙

同兒曹賦蘆花

【金】吳激

天接蒼蒼渚江涵裊裊花秋聲風似雨夜色月如沙澤國防千里漁邨三兩家翻思杏園路鞭裊防檐斜

五言排律

蘆葦

【唐】王貞白

髙士想江湖閒庭徧植蘆淸風時有至緑竹興何殊嫩喜日光薄疏憂雨防麤驚蛙跳得過鬭雀裊如無未織芭籬防防擡卭杖扶惹煙輕弱栁蘸水潄淸蒲漑灌情偏重琴尊賞不孤穿花思釣叟吹葉少雛寒色暮天映秋聲逺籟俱朗吟應有趣瀟灑十餘株

庭葦

【唐】李中

品格淸扵竹詩家景最幽從栽向池沼長似在汀洲玩好招谿叟棲堪待野鷗影疏當夕照花亂正深秋韻細堪淸耳根牢好系舟故谿髙岸上冷淡有誰逰

七言律

蘆花

【唐】羅鄴

如練如霜幹復輕西風處處拂江城長垂釣叟看不足暫泊王孫愁亦生好傍翆樓裝月色枉隨紅葉舞秋聲防宜羣鷺斜陽裏閒捕纎鱗傍爾行

蘆檻

【宋】朱松

手劚修蘆著檻栽使君公退防徘徊想當風雨翻叢急疑捲江湖入座來未辧松窓眠緑浦且將屐齒印蒼苔種成桃李人間滿應念孤根首重回

蘆花

【明】徐

江畔洲前白渺茫蕭蕭摵摵鬭秋光輕風亂播漫天雪斜月防添隔岸霜半夜鴈羣淸避影數聲漁笛澹吹香瓊枝玉樹分眀見愁絕懷人水一方

五言絕句

江行

【唐】錢起

風晚冷颼颼蘆花已白頭舊來紅葉寺堪憶玊京秋

西蘆詞

【明】袁袠

秋鴈集復飛寒潮明更防日暮風起時蘆子花如雪

七言絕句

谿岸秋思

【唐】杜荀鶴

桑柘窮頭三四家掛罾垂釣是生涯秋風忽起谿浪白零落岸邊蘆荻花

晚春田園雜興

【宋】範成大

湖蓮舊蕩藕新翻小小荷錢沒漲痕斟酌梅天風浪緊更從水外種蘆根

已至湖尾望見西山

【宋】楊萬里

蘆荻中間一港深蔞蒿如柱不成簮正愁半日無邨落逺有人家在樹林

江邨晚眺

【宋】戴復古

江頭落日照平沙潮退漁舠閣岸斜白鳥一防臨水立見人驚起入蘆花

楊邨

【元】馬祖常

霜明野水曉粼粼蘆葉黃時少白蘋船上忽逢吳客子牽衣防手拂徵塵

洪厓橋

【元】虞集

澄江如練碧悠悠一色蘆花覆逺洲無盡靑天歸鴈急月明寒影不曽畱

余與觀志能俱以公事赴北舟至梁山泊時荷花盛開風雨大至舟不相接遂泊蘆葦中余折蘆一葉題詩其上寄志能

【元】薩都拉

題詩蘆葉雨斑斑厎事詩人不柰閒滿浦荷花開欲徧客程五月過梁山

題畫雜詩

【元】馬臻

岸水依痕釣艇閒炊煙防處出蘆灣西窓正是斜陽好一帯泥金抹逺山

晚眺

【明】趙廸

白雲深處野人家倚杖閒吟日未斜江上數峯看欲盡晚鐘殘月入蘆花

舟中暮歸

【明】張泰

斷栁殘沙不掩隄葦叢幽稱水禽棲半江斜照將秋色相送歸船到竹溪

潤州舟行作

【明】湯珍

河洲春茁紫蘆芽緑水淸暉防客槎十日南風吹未息殘梅猶發短墻花

附蒹葭

五言律

蒹葭

【唐】杜甫

摧折不自守秋風吹若何暫時花載雪防處葉沈波體弱春苖早叢長夜露多江湖後揺落亦恐嵗蹉跎

七言絕句

旅懷

【唐】杜荀鶴

蒹葭月冷時聞防楊栁風和日聼鶯水渉山行二年客就中偏怕雨船聲

送友人

【唐】薛濤

水國蒹葭夜有霜月寒山色共蒼蒼誰言千里似今夕離夢杳如闗路長

滇中詞

【明】範汭

秀海海邊葭菼秋滇池池上云悠悠人心恰似此中水一道南流一北流

附葑

七言絕句

葑田

【宋】林逋

淤泥肥黒稻秧靑闊蓋深流旋旋生擬倩湖君書版籍水仙今佃老農耕

洪州歌

【元】栁貫

東湖水滿葑雲開掠取煙光雨色來未放官繇興畚鍤且從魚樂占池臺

禦定佩文齋詠物詩選卷三百八十七

欽定四庫全書

禦定佩文齋詠物詩選卷三百八十八

荻花類

五言古

賦得春荻

【梁】元帝

翠菼玉池前遙映江南蓮非秋無有毦未燒不生煙

五言律

送荻栽與秀才朱觀

【宋】徐鉉

羨子淸吟處茅齋面碧流觧憎蓮艶俗惟欠荻花幽鷺立低枝晚風驚折葉秋贈君須種取不必樹防憂

五言絕句

答李澣

【唐】韋應物

馬卿猶有壁漁父自無家想子今何防扁舟隠荻花

七言絕句

荻浦

【宋】蘇軾

雨折霜幹不耐秋白花黃葉使人愁月眀小艇湖邊宿

便是江南鸚鵡洲

豫章江臯

【宋】楊萬里

只今秋稼滿江郊猶記春船掠屋茅可是北風寒入骨荻花爭作向南梢

拜郊臺晚渡

【元】朱徳潤

風颺松花落澗濱荻芽洲渚水鱗鱗莫教行到崇臺上忘卻山前喚渡人

題小景

【明】劉基

江頭日日起西風江樹驚寒葉變紅天澹雲低何處鴈一行飛下荻花中

過潯陽

【明】袁凱

夜泊潯陽江上沙扁舟何處載琵琶西風不管水流去依舊滿汀開荻花

田家卽事

【明】唐時升

江邨女兒喜行舟江上人家吉貝秋緣岸荻花三四里石橋南去見城頭

禦定佩文齋詠物詩選卷三百八十八

欽定四庫全書

禦定佩文齋詠物詩選卷三百八十九

荇花類【附葓】

七言絕句

胥門閒泛

【唐】皮日休

靑翰虛徐夏思淸愁煙漠漠荇花平醉來欲把田田葉盡裹當時醒酒鯖

次余仲庸松風閣韻

【宋】裘萬頃

已著遺經洗此心更尋流水濯吾襟經旬不渉谿邊路荇帯苔錢如許深

水荇

【明】彭紹賢

泉分石竇瀉珠光坐挹磯邊水荇香何處歌聲最幽窕臨流那復羨滄浪

附葓

七言絕句

經舊逰

【唐】張祜

去年來送行人處依舊虫聲古岸南斜日照谿云影斷水葓花穂倒空潭

湖上暮歸

【明】史鑑

鴨羣呼去水雲空香滴葓花露气濃僧寺茫茫看不見暮煙生處忽聞鐘

禦定佩文齋詠物詩選卷三百八十九

欽定四庫全書

禦定佩文齋詠物詩選卷三百九十

蓼花類

五言古

蓼灘

【明】袁凱

衍迆近橫塘坡陀間幽渚輕穂含夕霏叢條偃秋雨縦橫覆魚隊閴寂來鷗侶杖策時一臨逍遙更延佇

五言律

蓼花

【唐】鄭谷

簇簇復悠悠年年拂漫流差池伴黃菊冷淡過淸秋晚帶鳴虫急寒蔵宿鷺愁故谿歸不得慿仗系漁舟

五言絕句

江行

【唐】錢起

山雨夜來漲喜魚跳滿江岸沙平欲盡垂蓼入船窓

其二

沙上獨行時吟情到楚詞難將垂岸蓼盈把當江蘺

蓼花

【宋】王十朋

秋色在何許蓼花垂淺紅客情禁不得歸興逐西風

七言絕句

寄周惲

【唐】於鵠

家在荒陂長似秋蓼花芹葉水虫幽去年相伴尋山客明月今宵何處逰

竹枝詞

【唐】白居易

巴東船舫上巴西波面風生雨腳齊水蓼冷花紅簇簇江蘺濕葉碧萋萋

山行

【唐】李郢

小田防雨稻苖香田畔淸谿潏潏涼自憶東吳榜舟日蓼花溝水半篙彊

寓居

【唐】司空圗

不放殘年卻到家銜杯嬾更問生涯河隄往往人相送一曲晴川隔蓼花

蓼嶼

【宋】蘇軾

秋歸南浦蟪蛄鳴霜落橫湖沙水淸臥雨幽花無限思抱叢寒蝶不勝情

出城途中小憇

【宋】楊萬里

未到江城已日斜山煙白處是人家秋風畢竟無多巧只把燕支滴蓼花

蓼花

【宋】劉克荘

分紅間白汀洲晚拜雨揖風江漢秋看誰耐得淸霜去卻恐蘆花先白頭

舟中

【宋】劉宰

蓼岸著花紅半吐稻畦過雨緑平鋪炊煙起處三家市卻向江頭憶畫圗

蓼花

【宋】宋伯仁

秋到梧桐我未宜蓼花何事已先知朝來數防西風雨喜見深紅四五枝

江邨

【元】黃庚

極目江天一望賖寒煙漠漠日西斜十分秋色無人管半屬蘆花半蓼花

沙湖晚歸

【元】朱徳潤

山野低徊落鴈斜炊煙茅屋起平沙櫓聲歸去浪痕淺揺動一灘紅蓼花

題石田小景

【明】陳頎

齊女門北古塘斜岸葦無窮雜蓼花此地往來應慣熟借書常到鄴侯家

秋日寫巨然茟意與若休

【明】李日華

山光沈緑樹酣黃九月江南欲試霜獨坐灘頭不垂釣蓼花風急送漁榔

禦定佩文齋詠物詩選卷三百九十

欽定四庫全書

禦定佩文齋詠物詩選卷三百九十一

蘋花類

五言律

秋日泛舟賦蘋花

【宋】徐鉉

素艶擁行舟淸香覆碧流逺煙分的的輕浪泛悠悠雨歇平湖滿風涼運瀆秋今朝流詠處卽是白蘋洲

五言絕句

永嘉贈別

【唐】陳陶

芳艸溫陽客歸心浙水西臨風靑桂檝防日白蘋谿

秋水觀

【元】虞集

湖深山影碧天淨月光空幸自無波浪蘋花謾晚風

秋江晚渡

【明】錢宰

落日歸棹緩滄江秋思加防鱗上荷葉一鴈下蘋花

七言絕句

酬曹侍禦過象縣見寄

【唐】栁宗元

破額山前碧玉流騷人遙駐木蘭舟春風無限瀟湘意欲采蘋花不自由

吳興秋思

【唐】陳陶

不是苕谿厭看月天涯有程雲樹涼何意汀洲賸風雨白蘋今日似瀟湘

題曺云西畫

【元】倪瓚

吳松江水碧於藍怪石喬柯在渚南鼓柁長吟采蘋去新晴風日更淸酣

懷友次陳石泉韻

【明】偶桓

楓林葉赤露華濃來往晴沙一徑通遙望羙人秋水隔蘋花吹老椘江風

宿澧陽

【明】郭武

蘋花風急水茫茫今夜孤舟宿澧陽誰在江城吹畫角五更殘月一天霜

寄陳叔荘

【明】周鼎

郭外何湏二頃田江湖春水緑如煙扁舟蕩漾不歸去日暮蘋花風滿川

禦定佩文齋詠物詩選卷三百九十一

欽定四庫全書

禦定佩文齋詠物詩選卷三百九十二

苔蘚類

五言古

詠靑苔

【梁】沈約

緣階已漠漠泛水復綿綿防根如欲斷輕絲似更聨長風隠細艸深堂沒綺錢縈郁無人贈葳蕤徒可憐

新苔

【梁】庾肩吾

隨潮染岸石逐沫聚浮查縱令阿谷麗停筐不汰沙

莓苔

【唐】姚合

茅堂階豈髙數寸是苔蘚只恐秋雨中窓戶亦不濺眼前無此物我情何由遣

讀書圗

【明】張羽

幽棲出塵表修翠連松竹袖得碧苔篇閒來石上讀日暝欲防還山空人轉獨

七言古

苔歌

【唐】顧云

檻前谿奪秋空色百丈潭心數沙礫松筠條條長碧苔苔色碧扵秋水碧波廽梳開孔雀尾根細貼著盤陀石撥浪輕拈出少時一髻濃煙三四尺山光日華亂相射靜縷藍鬐勻襞積試把臨流抖擻看璢璃珠子淚防滴如看玉女洗頭處觧破雲鬟収未得卽是仙宮欲制六銖衣染絲未倩鮫人織采之不敢盈筐篋苦把龍神河伯惜瓊蘇玉鹽爛熳煮咽入丹田續靈液防待功成挿翅飛蓬萊頂上尋仙客

五言律

同捨弟佶班韋二員外對秋苔成詠

【唐】包何

每看苔蘚色如向簿書閒幽思纒芳樹髙情寄逺山雨痕連地緑日色出林斑卻笑興公賦臨危滑石間

苔

【唐】李咸用

防年風雨迹疊在石孱顏生處景長靜看來情盡閒吟亭侵壊壁藥院掩空闗每憶東行徑移笻獨自還

七言律

苔

【唐】徐夤

印畱麋鹿野禽蹤巖壑漁磯防處逢金穀曉凝花影重章華春映栁陰濃石橋羽客遺前迹陳閣才人沒舊容歸去掃除階砌下蘚痕殘緑一重重

苔

【明】朱謀防

布葉如錢个个靑不爭要路占閒庭風前印鶴移罡步雨後畱蝸作篆形生閣久縈詞客恨入碑多蝕古人銘紅英墮地交相映小屐跫然未忍停

五言絕句

書事

【唐】王維

輕陰閣小雨深院晝慵開坐看蒼苔色欲上人衣來

石上苔

【唐】錢起

淨與谿色連幽宜松雨滴誰知古石上不染世人迹

竹裏逕

【唐】司空曙

幽徑行迹稀淸陰苔色古蕭蕭風欲來乍似蓬山雨

借居

【唐】司空圗

借住郊園久仍逢夏景新緑苔行履穏黃鳥傍窓頻

偶成

【元】錢惟善

苔花洗春雨借此聽潺湲終日無客至滿樓都是山

堦前苔

【明】髙啟

莫掃雨餘緑任滿閒堦路畱借落來花春泥免相污

七言絕句

石上苔

【唐】白居易

漠漠斑斑石上苔幽芳靜緑絕纎埃路傍凡艸榮遭遇曽得七香車輾來

苔錢

【唐】鄭谷

春紅秋紫繞池臺个个圎如濟世財雨後無端滿窮巷買花不得買愁來

春苔

【唐】李中

春霖催得鎖煙濃竹院莎齋逕小通誰愛落花風味處莫愁門巷襯殘紅

殘春

【宋】葛長庚

昨日春光更水涯水涯今日已春賖春歸只道無蹤迹尙有靑苔一片花

道過贊善庵

【元】薩都拉

夕陽欲下少行人緑徧苔茵路不分修竹萬竿松影亂山風吹作滿窓云

題畫圗

【元】陳旅

靑紅樓觀防煙霞湖曲髙亭竹徑斜日出炎埃生九野松陰水石養苔花

埽逕

【元】周權

剝啄無人晝掩門庭花春晚雪紛紛山童不觧山翁意埽破蒼苔一逕云

山居吟

【元】僧淸珙

一片無塵新雨地半邊有蘚古時松【目】前景物人皆見取用誰知各不同

廢寺

【明】張羽

白晝閒門一兩僧山房深掩蘚花靑西風不管鐘魚破自在斜陽與塔鈴

山居雜詠

【明】吳鼎芳

苔花滿徑緑云涼嫩竹離離覆短墻院靜晝長人不到一簾風裊一鑪香

禦定佩文齋詠物詩選卷三百九十二

欽定四庫全書

禦定佩文齋詠物詩選卷三百九十三

萍類

五言古

詠萍

【齊】劉繪

可憐池內萍氛氳紫復靑巧隨浪開合防逐水低平防根無所綴細葉詎湏莖漂泊終難測畱連如有情

賦得池萍

【梁】庾肩吾

風翻乍靑紫浪起時疎宻本欲嘆無根還驚能有實

浮萍

【北】魏馮元興

有艸生碧池無根緑水上脆弱惡風波危防苦驚浪萍間穉荷效王司馬體

【宋】謝翺

初萍半含絮頃刻開數畝荷生浮其間風雨足邂逅百年逰子心欲作千嵗久昔爲浮萍根今爲穉荷藕荷髙刺已生魚逰觸其首離離荷下萍吹向白魚口

賦得萍贈陳久中

【明】楊基

浮蹤散寒星一夕生無數魚跳翆乍開漚過靑還聚防風和影去急雨連根露惆悵別君時楊花滿衣絮

萍

【明】薛蕙

參差如霰布的皪似星岀魚戲影初開鳥散文仍宻幸因雲雨防且免風波失無禆江海流徒謝芳菲質

五言律

萍

【唐】李嶠

二月虹初見三春蟻正浮靑蘋含吹轉紫蔕帯波流屢逐眀神薦常隨旅客逰旣能甜似蜜還繞椘王舟

萍

【宋】李覯

盡日看流萍誰原造化情可憐無用物偏解及時生泥滓根萌淺風波性質輕晚來堆岸曲猶得防蛙鳴

七言律

覽栁惲汀洲采白蘋之什因成

【唐】徐夤

采盡汀蘋恨別離鴛鴦鸂總防飛月眀南浦夢初斷花落洞庭人未歸天逺有書隨驛使夜長無燭照寒機年來泣涙知多少重疊成痕在繡衣

萍

徐夤

爲實隨流瑞色新泛風縈艸防逰鱗宻行碧水澄涵月澀滯輕橈去采蘋比物何名腰下劍無根堪並鏡中身平湖春渚知何限撥破閒投獨蠒綸

絮化萍

【元】謝宗可

防綴離人恨已多水流雲散爲消磨半篙晴浪星無數兩岸東風雪防何脫白防知沾化雨取靑應是謝恩波滿池好防蒼天影休逐東流繞汴河

萍庵

【明】杜瓊

閒把浮萍號葉舟百年身世縂如浮若爲有迹成棲泊可是無根任去畱楊栁晚風移別浦桃花春水泛中流椘謡驚斷江湖夢隨防忘機逐海鷗

詠萍

【明】闕名

錦鱗宻砌不容鍼只爲根兒做不深曽與白雲爭水面豈容眀月下波心防畨浪打應難滅數陣風吹不復沈多少魚龍藏在厎漁翁無處下鉤尋

五言絕句

萍

【元】宋無

風波長不防浪迹在天涯莫怨身輕薄前身是栁花

七言絕句

浮萍

【唐】陸防

曉來風約半池眀重疊侵沙緑罽成不用臨池重相笑防無根蒂是浮名

浮萍

【唐】皮日休

嫩似金脂颺似煙多情渾欲擁紅蓮眀朝擬附南風信寄與湘妃作翠鈿

宮詞

【明】朱權

小立東風半掩門楊花撲面也親人妾心已作沾泥絮不化浮萍到水濱

萍

【明】鐂師邵

乍因輕浪疊晴沙又趂廽風擁釣槎莫怪狂蹤易漂泊前身不合是楊花

禦定佩文齋詠物詩選卷三百九十三

欽定四庫全書

禦定佩文齋詠物詩選卷三百九十四

薜蘿類

五言古

詠女蘿

【齊】王融

羃防女蘿艸蔓衍旁松枝含煙黃且緑因風捲復垂

賦松上輕蘿

【陳】劉刪

葉繞千年蓋條依百尺枝屬與松風動時將薜影垂學帶非難結爲衣或易披山阿若近逺獨有椘人知

剡原九曲

【明】髙啟

山折水暫旋山開水仍往東陂滙初成秋色彌然廣碧蘿花茸茸月映石壁上何時試沿洄一理煙中舫

五言絕句

石宮

【唐】元結

石宮夏水寒寒水宜髙林逺風吹蘿蔓野客熙淸陰

石門塢

【宋】朱子

朝開雲气擁暮掩薜蘿深自笑晨門者那知孔氏心

煙蘿境

【元】虞集

玉女乘煙霧松間采薜蘿飛行了無迹眀月送空歌

富林春曉

【明】陸徳蘊

旭日始啟旦鳥聲出煙蘿艸堂檢春事花落風檐多

七言絕句

慈湖磯

【元】貢奎

碧蘿交蔓絡崖陰潭底潛蛟萬仞深今古江流推不去濕雲長防最髙岑

禦定佩文齋詠物詩選卷三百九十四

欽定四庫全書

禦定佩文齋詠物詩選卷三百九十五

菇蒲類

五言古

拔蒲

【晉】樂府

靑蒲銜紫茸長葉復從風與君同舟去拔蒲五湖中

其二

朝發桂蘭渚晝息桑楡下與君同拔蒲竟日不成把

詠蒲

【齊】謝朓

離離水上蒲結水散爲珠間厠秋菡萏出入春鳬雛初萌寔雕爼暮蕊雜椒塗所悲塘上曲遂鑠黃金軀

蒲生行

謝朓

蒲生廣湖邊托身洪波側春露我澤秋霜縟我色根葉從風浪常恐不永植攝生各有命豈云智與力安得逰云上與爾同羽翼

賦得蒲生我池中

【梁】元帝

池中種蒲葉葉影防池濵未好中宮薦行堪隠士輪爲書聊可截匹栁復宜春瑞葉生苻苑鏤碧獻周人

詠菇

【梁】沈約

結根布洲渚垂葉滿臯澤匹彼露葵羮可以畱上客

魯東門觀刈蒲

【唐】李白

魯國寒事早初霜刈渚蒲揮鎌若轉月拂水生連珠此艸防可珍何必貴龍須織作玉牀席欣承淸夜娛羅衣能拂不畏素塵蕪

靑靑水中蒲

【唐】韓愈

靑靑水中蒲下有一防魚君今上隴去我在與誰居

其二

靑靑水中蒲長在水中居寄語浮萍艸相識我不如

其三

靑靑水中蒲葉短不出水婦人不下堂行子在萬里

蒲

【明】薛蕙

昔聞詠塘上今見翫池中紫茸含細蕊緑帯舞輕叢蜻蛉髙下逐翡翆往來通徘徊桂蘭渚竟日與君同

長短句

拔蒲歌

【唐】張祜

拔蒲來領郎鏡湖邊郎心在何處莫趂新蓮去拔得無心蒲問郎看好無

七言律

蒲

【唐】徐夤

濯秀盤根在碧流紫茵含露向晴抽編爲細履隨君步織作輕帆送客愁疎葉稍迥投餌釣宻叢還礙采蓮舟鴛鴦鸂多情甚日日防防繞傍防

蒲劍

【明】朱之蕃

萍化芹香水國春蒲抽鋩鍔劍光新不資淬礪能全徳常合雌防若有神浴鷺防情時振羽潛蛟懼截欲存身江幹森立非無意待剖防魚慰逺人

五言絕句

白石灘

【唐】王維

淸淺白石灘緑蒲向堪把家住水東西浣紗明月下

北垞

【唐】裴廸

南山北垞下結宇臨欹湖每欲采樵去扁舟出菇蒲

七言絕句

防州歌

【唐】杜甫

瀼東瀼西一萬家江北江南春冬花背飛鶴子遺瓊蕊相趂鳬雛入蔣芽

種蒲

【唐】陸防

杜若谿邊手自移旋抽煙劍碧參差何時織得孤帆去懸向秋風訪所思

送慈師北逰

【宋】林逋

鬰鬰蒲茸染水田渡淮閒寄賈人船知師一枕淸秋夢多爲林間放鶴天

秋日

【宋】秦觀

霜落刋溝積水淸寒星無數傍船明菇蒲深處疑無地忽有人家笑語聲

江邨晚眺

【宋】戴復古

數防歸鴉過別邨隔灘漁笛逺相聞菇蒲斷岸潮痕濕日落空江生白雲

江浦夜泊

【元】薩都拉

千里長江浦月明星河半入石頭城棹歌未斷西風起兩岸菇蒲雜雨聲

禦定佩文齋詠物詩選卷三百九十五

欽定四庫全書

禦定佩文齋詠物詩選卷三百九十六

艸類【附莎蕪

蓬茅

蓍蓂

鳬葵瓦松】五言古

細艸

【梁】元帝

依階疑緑蘚傍渚若靑苔漫生𨿽欲徧人迹防應開

樹中艸

【梁】蕭子顯

幸有靑袍色聊因翆幄凋𨿽間瑚蔕非是合歡條

詠靑艸

【陳】劉刪

雨淋三春葉風傳十步香映袍憐色重臨書喜帶長

庭艸

【唐】曹鄴

庭艸根自淺造化無遺功低回一寸心不敢怨春風

長短句

江艸歌送盧判官

【唐】皇甫冉

江臯兮春早江上兮芳艸雜蘼蕪兮杜蘅作叢秀兮欲羅生被遙隰兮經長衍雨中深兮煙中淺目渺渺兮

增愁步遲遲兮堪搴澧之浦兮湘之濵思夫君兮送美人吳洲曲兮椘鄕路逺孤城兮依獨戍新月防分裛露時夕陽照見連天處問君行邁將何之淹泊防洄風日遲處處汀洲有芳艸王孫詎肯念歸期

春艸謡

【唐】顧況

春艸不觧行隨人上東城正月二月色綿綿千里萬里傷人情

五言律

庭艸

【唐】杜甫

楚艸經寒碧庭春入眼濃舊低収葉舉新掩卷牙重步履宜輕過開筵得屢供看花隨節序不敢彊爲容

賦得古原艸送別

【唐】白居易

離離原上艸一嵗一枯榮野火燒不盡春風吹又生逺芳侵古道晴翆接荒城又送王孫去萋萋滿別情

路傍艸

【唐】於鄴

春至始靑靑香車碾已平不知山下處來繞路傍生每嵗有人在何時無馬行應隨塵與土吹滿洛陽城

池塘生春艸

【唐】陳陶

謝公遺詠處池水夾通津古往人何在年來艸自春色宜波際緑香異雨中新今日靑靑意空嗟行路人

芳艸

【唐】李中

二月正綿綿離情被爾牽四郊初過雨萬里正鋪煙眷戀殘花惹畱連醉客眠飄香是杜若防憶楚江邊

賦得江邊艸

李中

岸春芳艸合防處思纒綿向暮江蘺雨初晴杜若煙靜宜幽鷺立逺稱碧波連送別王孫處萋萋南浦邊

春艸

【明】陳徳懿

無人種春艸隨意發芳叢緑徧郊原外靑回逺近中羃煙粘落絮和雨襯殘紅不觧王孫去淒淒對晚風

五言排律

賦得禦園芳艸

【唐】陸贄

陰陰禦園裏瑤艸日光長靃靡含煙霧依稀帯夕陽雨餘荑更宻風暖蕙初香擁仗緣馳道乘輿入建章濕煙揺不散細影亂無行恆恐韶光晚何人辧早芳

賦得龍池春艸

【唐】陳詡

靑春光鳳苑細艸徧龍池曲渚交蘋葉廻塘惹栁枝因風初冉冉覆岸欲離離色帯金堤靜陰連玉樹移日光浮靃靡波影動參差豈比生幽逺芳馨眾不知

賦得龍池春艸

【唐】宋廸

鳳闕韶光徧龍池艸色勻煙波全讓緑堤栁不爭新翻葉迎紅日飄香借白蘋幽姿偏占暮芳意欲畱春已勝生金埒長思借玊輪翠華如見幸正好及玆辰

龍池春艸

【唐】李洞

龍池淸禁裏芳艸傍池春旋長方遮岸全生不染塵和風輕動色湛露靜流津淺得承天步深疑繞禦輪魚尋倒影沒花帯濕光新肯學長河畔綿綿思逺人

春艸碧色

【唐】王叡

習習東風扇萋萋艸色新淺深千里碧髙下一時春嫩葉舒煙際防香動水濵金塘明夕照輦路惹芳塵造化功何廣陽和力自均今當發生日瀝懇祝良辰

春艸凝露

【唐】張友正

蒼蒼芳艸色含露對靑春已賴陽和長仍慚潤澤頻日臨猶未滴風度欲成津蕙葉垂偏重蘭叢洗轉新將行愁裛徑欲采畏濡身獨愛池塘畔淸華襲逺人

賦得生芻一束

【唐】於結

比玊人應重爲芻物自輕向風傾弱葉裛露示纎莖蒨練宜春景芊綿對雨情每慚蘋藻用多謝茝蘭榮孺子才𨿽逺公孫策未行諮詢如不棄終冀及防生

賦得生芻一束

【唐】鄭孺華

孫期射防長倩贈生芻至潔心將比防憂道不孤芝蘭方入室蕭艾莫同途馥馥香猶在靑靑色更殊芳寧九春歇薰豈十年無葑菲如堪采山苖自可逾

禮闈試階前春艸生

【唐】闕名

河畔𨿽同色南宮淑景先防開曵履處常對講經前得地風塵隔依林雨露偏已逢霜攺初寄日華妍影與叢蘭雜榮將眾卉連哲人如不薙生意在芳年

七言律

芳艸

【唐】羅鄴

廢苑墻南殘雨中似袍顏色正蒙茸防香暗惹逰人步逺緑才分鬭雉蹤三楚渡頭長恨見五侯門外卻難逢年年縱有春風便馬迹車輪一萬重

詠艸

【宋】程子

漸覺東皇意思勻陳根初動夜來新忽驚平地有輕緑已蓋六街無舊塵莫爲榮枯吟野艸且憐愁醉抳香輪詩人空怨王孫逺極目萋萋又一春

艸茵

【明】朱之蕃

靑蔥初向燒痕分陌上池邊積漸殷風落繁英舒蜀錦云連逺岫蹙湘紋佳人鬭巧披香逕狂客揮杯借夕曛不待蛩吟秋露冷閒眠先自惜芳芬

五言絕句

春艸

【唐】皇甫冉

艸徧潁陽山花開武陵水春色旣已同人心亦相似

春艸

【唐】曹松

不獨滿池塘夢中佳句香春風有餘力引上古城墻

芳艸

【唐】黃滔

澤國多芳艸年年長自春應從屈平後更苦不歸人

鴛鴦艸

【唐】薛濤

緑英滿香砌兩兩鴛鴦小但娛春日長不管春風早

寒艸

【宋】梅堯臣

寒艸才變枯陳根已含緑始知天地仁誰道風霜酷

芳艸

【宋】王安石

芳艸知誰種緣堦已數叢無心與時競何苦緑蔥蔥

江南曲

【元】宋無

遙天碧蕩蕩逺艸緑愔愔並作相思海春來一樣深

逰三洞金盆諸峯

【元】葉顒

犬吠人家近鳥啼春晝晴澗艸有幽色野花無定名

新艸

【明】袁凱

水邊春尙淺沙際葉才穿拾翠防雙女迢迢度碧煙

江南曲

【明】王廷相

采蘅金陵江往來石城道不問江南人安識江南艸

春艸

【明】陳沂

夜雨江南夢春風陌上情東皇如有意移向玊階生

七言絕句

宮中詞

【唐】王建

新晴艸色緑溫暾山雪初消滻水渾今日踏靑歸校晚傳聲畱著望春門

江邊艸

【唐】白居易

聞君澤畔傷春艸憶在天門街裏時漠漠萋萋愁滿眼就中惆悵是江蘺

芳艸

【唐】羅鄴

曲江岸上天街裏兩地縱生車馬多不似萋萋南浦見晚來煙雨半相和

賞春

羅鄴

芳艸和煙暖更靑閒門要路一時生年年防撿人間事惟有春風不世情

路傍艸

【唐】徐夤

楚甸秦原萬里平誰教根向路傍生輕蹄繡轂長相蹋合是榮時不得榮

書軒

【宋】蘇軾

雨昏石硯寒云色風動牙籖亂葉聲庭下已生書帯艸使君疑是鄭康成

春艸

【宋】楊萬里

年年春色屬垂楊金撚千絲翆萬行今嵗艸芽先得計攙他濃翆奪他黃

春艸曲

【宋】薛季宣

散雪枝頭寒已老平蕪一夜鋪春艸江梅著子怯東風花落滿庭渾不掃

西城道中

【金】周昻

艸路幽香不動塵細蟬初向葉間聞溟蒙小雨來無數云與靑山淡不分

雜詩

【金】王磵

晴日南谿物色饒艸芽新緑凍全消金絲栁厎洲沙沒數尺流波拍夜橋

淸勝軒絕句

【元】趙孟頫

小艸幽香動碧池暖風晴日長新荑南窗晝倚緑陰靜聽盡行人過馬蹄

王朋梅東涼亭圗延祐中奉勅所作艸也

【元】虞集

灤水東流紫霧開千門萬屍起崔嵬坡陀艸色如波浪長是鑾輿六月來

題竹院壁

【元】薩都拉

門外好山靑入戶堦前芳艸緑侵簾山僧應笑逰人醉頭上花枝壓防檐

上京卽事

薩都拉

大野連山沙作堆白沙平處見樓防行人禁地避芳艸盡日曲闌斜路來

灤京雜詠

【元】楊允孚

鴛鴦坡上是行宮又喜臨岐象馭通芳艸撩人香撲面白翎隨馬叫晴空

其二

鐡番竿下艸如茵澹澹東風六月春髙栁豈堪供過客好花畱待蹋靑人

絕句

【元】倪瓉

我別故人無十日衝煙艇子又重來門前積雨生幽艸墻上春云覆緑苔

偶成

倪瓚

紫燕低飛不動塵黃鸝嬌小未勝春東風緑徧門前艸暮雨寒煙愁殺人

題畫

【元】丁鶴年

江樹靑紅江艸黃好山不斷楚天長雲中樓觀無人住只有秋聲送夕陽

春艸

【明】王韋

帯雨和煙未可名春風處處不勝情於今南浦知多少都向王孫去後生

附莎

五言排律

移莎

【唐】唐彥謙

移從杜城曲置在小齋東正是髙秋裏仍兼細雨中結根妨迸竹疎防悅髙桐苒苒齊芳艸飄飄笑斷蓬片時畱靜者一夜響鳴虫野露通宵滴谿煙盡日防試才卑庾薤求味笑周菘只此霜栽好他時贈伯翁

七言絕句

招周處士

【唐】張籍

閉門秋雨濕墻莎俗客來稀野思多已掃書堂安藥竈山人作意早經過

附蕪

五言古

櫂歌

【宋】葛長庚

岸上酒旗舞寒蕪生秋風誰家六七童手持金芙蓉

七言絕句

雨中長樂水館送趙十五滂不及

【唐】李商隠

碧雲東去雨雲西苑路髙髙驛路低秋水緑蕪終盡分夫君太騁錦障泥

書原上鮑處士屋壁

【唐】方幹

水閣坐看千萬里靑蕪蓋地接天津禰衡莫愛山中靜繞捨山多卻礙人

春日雜興

【宋】唐庚

短防輕衫信馬行郊原春色太牽情兔葵燕麥渾閒事最有蕪菁到處生

小景

【金】呂中孚

靑蕪平野四圍山山郭依依紫翠間邨逺路長人去少一竿斜日酒旗閒

曉過橫塘

【明】僧戒襄

半幅蒲帆九里汀石湖秋水接天靑舟人指防蘼蕪外一帯靑山是洞庭

附蓬

五言古

雜詩

【晉】司馬彪

百艸應節生含气有深淺秋蓬獨何辜飄颻隨風轉長飇一飛薄吹我之四逺搔首望故株邈然無由返

五言絕句

入長安詠秋蓬示辛學士

【唐】王績

遇坎聊知止逢風或未歸孤根何處斷輕葉彊能飛

答王無功入長安詠秋蓬見示

【唐】辛學士

托根𨿽異所飄葉早相依因風若有便更共入雲飛

附茅

五言古

香茅

【梁】簡文帝

銅律與鳴琴俱稱類君子豈若江淮間發葉超眾美珍同自牧歸茅因彚徵起豈獨邁秦蘅方知蔑沅沚

香茅

【北齊】蕭祗

鶗鴂芳不歇霜繁緑更滋擢本同三脊流芳有四時麤根縮酒易結觧舞蠶遲終當入楚貢豈羨詠陳詩

附蓍

五言古

詠蓍

【梁】王筠

數奇不可偶性直誰能紆禎蔡伏靈異祥雲降溫腴

附蓂

五言排律

賦得數蓂

【唐】元稹

將課司天歷先觀近砌蓂一旬開應月五日數從星桂滿叢初合蟾虧影漸零辧時長有素數閏或余靑墜葉推前事新芽察未形堯年始今嵗方欲瑞千齡

附鳬葵

五言絕句

江行

【唐】錢起

幽思正遲遲沙邊濯防時自憐非博物猶未識鳬葵

附瓦松

五言排律

尙書都堂瓦松

【唐】李華

華省祕仙蹤髙堂露瓦松葉因春後長花爲雨來濃影混鴛鴦色光含翡翆容天然斯所寄地勢太無從接棟臨防闕連甍近九重寧知深澗厎霜雪嵗兼封

禦定佩文齋詠物詩選卷三百九十六

欽定四庫全書

禦定佩文齋詠物詩選卷三百九十七

麟類

四言古

麟頌

【漢】蔡邕

皇矣大角降生靈獸視明禮修麒麟來孚春秋旣書爾來告就庶士子鉏獲諸西狩

麒麟頌

【吳】薛綜

懿哉麒麟惟獸之伯政平覿景否則戢足徳以衛身不布牙角屏營唐日帝堯保祿委體大吳以昭遐福天祚聖帝享玆萬國

麒麟頌

【西涼】李暠

一角圓蹄行中規矩逰必擇地翔而後處不入防穽不罹网罟徳無不王爲之折股

五言律

麟

【唐】李嶠

漢祀應祥開魯郊西狩廻奇音中鐘呂成角諭英才畫像臨仙閣蔵書入帝臺若驚能吐哺爲覩鳳凰來

七言絕句

步虛詞

【眀】蓀谷【朝鮮人】

王母云車五色麟白鸞前導向西巡天章曉奏虛皇殿仙桂花開八萬春

其二

仙島焚香禮玉虛紫麟催駕五云車西宮侍女多嬌笑錄盡三天未見書

禦定佩文齋詠物詩選卷三百九十七

欽定四庫全書

禦定佩文齋詠物詩選卷三百九十八

騶虞類

四言古

五靈頌

【漢】蔡邕

大梁乘精白虎用生思叡信立繞於垣坰

騶虞頌

【吳】薛綜

婉婉白虎優仁是崇饑不侵暴困不攺容斂威揚徳愷悌之風聖徳極盛騶虞乃彰

騶虞贊

【晉】郭璞

怪獸五采尾參於身矯足千里儵忽若神是謂騶虞詩嘆其仁

長短句

騶虞畫贊

【唐】白居易

孟山有獸仁心毛質不踐生芻不食生物有道則見非時不出三季巳還退藏於宻我聞其名徴之於書不識其形得之於圖白質黒文猊首虎軀是耶非耶孰知之乎巳矣夫巳矣夫前不見往者後不見來者吁嗟乎騶虞

禦定佩文齋詠物詩選卷三百九十八

欽定四庫全書

禦定佩文齋詠物詩選卷三百九十九

獅子類

長短句

陸探微畫獅子屏風贊

【宋】蘇軾

圓其目仰其鼻奮髯吐舌威見齒舞其足前其耳左顧右盼喜見尾𨿽猛而和蓋其戱嵓嵓髙堂防燕幾啼呼顚沛走百鬼嗚呼妙哉我陸子

七言律

獅子

【眀】夏言

金眸玊爪目懸星羣獸聞知盡駭驚怒懾熊羆威凜凜雄驅虎豹气英英曾聞西國常川馬養今出中華應太平卻羨文殊能服爾穩騎駕馭下天京

七言絕句

擬古宮詞

【眀】朱讓栩

白雪漫漫積禁堤夜寒宮月照玻瓈曉來宮女喧看處掃向盤中揑狻猊

禦定佩文齋詠物詩選卷三百九十九

欽定四庫全書

禦定佩文齋詠物詩選卷四百

象類

四言古

象贊

【晉】郭璞

象實魁梧體巨貎詭肉兼十牛目不逾豕望頭如尾動若丘徙

五言律

象

【唐】李嶠

郁林開郡畢維揚作貢初萬推方演夢惠子正焚書執燧奔吳戰量舟入魏墟六牙行致逺千葉奉髙居

五言絕句

偶題

【唐】殷堯藩

越女收龍眼蠻兒拾象牙長安千萬里走馬送誰家

七言絕句

灤京雜詠

【元】楊允孚

納寶盤營象輦來畫簾氊暖九重開大臣奏罷行程記萬嵗聲傳龍虎臺

其二

聿來新貢又殊方重譯寜誇自越裳馴象眀珠龜九尾皇王不寶壽無疆

其三

怪得家僮笑語回門前驚見事奇哉老翁擕防街頭賣碧眼黃髯騎象來

輦下曲

【元】張昱

當年大駕幸灤京象背前防幄殿行國老手鑪先引導白頭聫騎出都城

禦定佩文齋詠物詩選卷四百

欽定四庫全書

禦定佩文齋詠物詩選卷四百一

虎類

五言古

猛虎詞

【唐】儲光羲

寒亦不憂雪饑亦不食人人肉豈不甘所懼傷明神太室爲我宅孟門爲我鄰百獸爲我膳五龍爲我賓蒙馬一何威浮江亦以仁彩章耀朝日爪牙雄武臣髙云逐气浮厚地隨聲震【葉平聲】君能賈餘勇日夕長相親

遣興

【唐】杜甫

猛虎慿其威往往遭急縛雷吼徒咆哮枝撐已在腳忽看皮寢處無復晴閃爍人有甚於斯足以勸元惡掛虎圖於寢壁示稭秷

【宋】張耒

畫工出幻事縞素髮原藪蕭蕭白茅低凜凜北風走耽然老於菟舉步安不驟目光炯雙射怒吻呀欲受彼彪擲其旁文采淡初就𨿽然竊形似已足走百獸煩君衛

吾寢振此蓬蓽陋坐令盜肉防不敢窺白晝

猛虎行

【宋】徐照

猛虎出林行咆哮取人食居人慮虎至荊棘掛墻壁虎乃愛其身驚遁不近側人或虎不如甘心蹈荊棘

七言古【附長短句】

曲江

【唐】杜甫

自斷此生休問天杜曲幸有桑麻田故將移住南山邊短衣匹馬隨李廣防射猛虎終殘年

和李尙書畫射虎圖歌

【唐】獨孤及

饑虎呀呀立當路萬夫震恐百獸怒彤弓金鏃當者誰鳴鞭飛控流星馳居然畫中見眞態若務除惡不顧私時和年丰五兵巳白額未誅壯士恥分銖逺邇懸彀中不中不發思全功捨矢如破石可裂應弦盡敵山爲空殺气滿堂觀者駭颯若崖谷生長風精微入神在毫末作繢造物可同工方叔秉鉞受命新丹靑起予气益振底綏靜難巧可擬嗟嘆不足聲成文他時代天育萬物亦以此道安斯民

猛虎行

【唐】張籍

南山北山樹猛虎白日繞林行向晚一身當道食山中麋鹿盡無聲年年養子在空谷雌雄上山不相逐谷中近窟有山林長向邨家取黃犢五陵年少不敢射空來林下防行迹

虎圖行

【宋】王安石

壯哉非熊亦非防目光夾鏡當坐隅橫行妥尾不畏逐顧昐欲去仍躊躇卒然一見心爲動熟視稍稍摩其須固知畫者巧爲此此物安肯來庭除想當盤礡欲畫時睥睨眾史如庸奴神閒意定始一掃功與造化論錙銖悲風颯颯吹黃蘆上有寒雀驚相呼槎枒古樹鳴老烏向之俛噣如哺雛山野壁黃昬後馮婦遙防亦下車

畫虎圖

【宋】防子眀

平生射虎裴將軍馬獰如龍弓百鈞手撚白羽旁無人注虎使虎不敢奔湏防叢薄斑斕出人馬不知俱辟易矢如蓬蒿弓減力將軍得歸幾敗績徐行爪牙元不露耽耽垂頭若微顧尾剪霜風林葉飛倐忽山頭日光暮包家畫出眞於菟我尙不敢編其須昔人作詩譏畫圖吁嗟畫圖今亦無

宣差射虎

【金】李俊民

北原風勁霜艸枯艸間出沒蔵於菟耽耽來此被誰驅不防邂逅馮婦車將軍膽气勇有餘手中笑撚金僕姑等閒如射兔與狐兩眼錯莫精光無深山大澤失所居或撩汝頭編汝須可惜肉食無逺圖伎倆不及黔之驢

趙邈齪伏虎圖行

【元】郝經

南山射虎曾得名壁上忽見令我驚何物敢爾來戶庭屢叱不動仍生獰畫師前身是山靈胸中有虎無丹靑老槲數筆平掃成殺气慘淡猛气橫頭顱半妥蹲孤城怒尾倒挿蟠霜旌鐡須張磔疑有聲赤吻瀝血猶帯腥抱石欲臥伏欲騰爪入石角瞠不瞑寒電夾鏡騫兩睛四座凜凜陰風生威稜神采岀典型邈齪乃是金天精伊昔詩家杜少陵酷愛賦馬並賦鷹爲憐神俊故屢稱我今賦虎亦有徴要得猛士建太平坐令四海皆澄淸吁嗟擲筆還撫膺世間道路多荊棘倀鬼磨牙不可行

趙邈齪虎圖行

【元】王惲

巓崖老樹纒冰雪石觜枒杈橫積鐡北平山深林樾黒下𨿽有徑人迹滅耽耽老虎底許來抱石踞坐何雄哉目光夾鏡尾束胯百獸卻走潛風埃趙侯欲盡神妙功都著威稜阿堵中想當盤礡噀墨時眾史縮手甘凡庸至今元气老不沒神物所在纒陰風前年驅馬下靖邊崖東突起艸底眠腰間恨無鐡絲箭寢皮食肉空長嘆今朝過喜一嚼快熟視須頂爲摩編貨馴跖服暴戾息弭耳道義思拳拳主人愛翫中有謂遇事炳變通經權我聞漢家大獵阹冰天豸冠思賦長楊篇四方猛士今云合早晚龍旗到渭畋

題胡氏殺虎圖

【元】陳旅

沙河野黒秋風麤棗陽戍卒車載孥道旁老虎夕未餔車中健婦不見夫倉皇下車持虎足呼兒授刀剚其腹夫骨巳斷不可續泣與孤兒餐虎肉

答祿將軍射虎行

【元】納延

將軍部曲瀚海東三千鐡騎精且雄久知天命屬眞主奮身來建非常功世祖神謨涵宇宙坐使英雄皆入彀十年轉戰淮蔡平帳下論功封太守信陽郭外山嵯峩長林大谷靑松多白額於菟踞當道城邊日落無人過將軍聞之毛髮豎防劍誓天期殺虎彎弓走馬出東門傾城來防誇豪武猛虎磨牙當路嘷目光睒睒斑尾揺據鞍一叱雙眥裂鳥飛木落風蕭蕭金弰雕弓鐡絲箭滿月開正當面雕翎射沒錦毛摧厓石傾頹腥血濺萬人歡笑聲震天剖開一箭當心穿父老持杯馬前拜祝公睂壽三千年將軍立功期不朽奇事相傳在人口可憐李廣不封侯卻喜將軍今有後承平公子祕書郎文塲百步曾穿楊咫尺風雲看豹變鳴珂曳履登朝堂

女殺虎行

【元】吳萊

山深日落猛虎行長風振木威猙獰父樵未歸女在室心巳與虎同死生揚睛掉尾腥滿地狹路殘榛苦遭噬豈非一气通呼吸徒以柔軀扼彊鷙君不見馮婦來下車眾中無人尙負嵎又不見裴將軍出鳴鏑一時鞍馬俱辟易丈夫英雄卻不武臨事趦趄汗流雨闗東賢女不足數孝女千年傳殺虎

殺虎行【劉平妻胡氏從平戍棗陽平爲虎擒胡殺虎爭夫千載義烈有足歌者猶恨時之士大夫其作未雄故爲賦是章

元】楊維楨

夫從軍妾從主夢魂猶痛刀箭瘢況乃全軀飼豺虎防刀誓天天爲怒眼視於菟小於防血號虎鬼寃魂語精光夜貫新阡土可憐三世不復讐太山之婦何足數

猛虎行

【眀】髙啟

陰風吹林烏鵲悲猛虎欲出人先知目光燑燑當路坐將軍一見弧矢墮防家挿棘髙作門未到日沒收豬豚猛虎𨿽猛猶可喜橫行只在深山裏

題畫虎

【眀】劉溥

千山萬山日向晡啞啞老樹愁啼鳥長途迢遞人迹絕奮躍只有黃於菟長風颼飅震林木百獸紛披望風伏霜牙凜凜摧萬夫金鏡瞳瞳射雙目饑來擇肉惟熊羆不更小取豺與貍田家黃犢要耕種又肯搏攫能爲如今天闗求守備蓋世雄威素稱異舉首爲城掉尾旌願保皇家千萬世

五言律

題虎樹亭【宋聰禪師住華亭時有二虎噬人師降伏之命名曰大靑小靑後瘞師塔旁逾年生銀杏樹二今主僧隠公辟】

【亭樹間扁

元曰虎樹】王逄

舟泊東西客詩招大小靑山髙白月墮艸偃黒風腥植物鐘英爽精藍被寵靈涼陰愼翦伐畱護石函經

虎洞

【眀】金大章

靈山通上界羸馬渉遙岑天淨如掌風悲虎出林空巖春晝冷石洞夜壇陰漸悟眞如性還同出世心

七言律

射虎得山字

【金】馮延登

田翁太息論三害獵騎俄驚見一斑涎口風生雷吼怒角弓寒勁月防彎栁營共許千人敵魚服仍餘一矢還我欲殘年賞神駿短衣匹馬夢南山

畫虎圖贈眞一先生

【元】虞集

獵獵霜風木葉幹月明曾過越王山靑龍久待蟠仙鼎赤豹相呼守帝闗終嵗采芝茅阜曲丰年收谷杏林間誰家稚子能爲禦長與桃椎共往還

謝希大虎皮

【眀】儲巏

風檐短札墨澌開多謝臯比撤送來食肉我非投筆相寢皮君有控材毫端擬畫眞難類座上聞談只漫猜卻笑銜恩還戀闕車茵穩稱不湏裁

五言絕句

復愁

【唐】杜甫

人煙生僻處虎迹過新蹄野鶻翻窺艸邨船逆上谿

山中夜宿

【唐】顧況

涼月掛層蘿牀落葉重掩闗深畏虎風起撼長松

題潞州壁

【唐】僧普滿

此水連涇水雙珠月滿川靑牛將赤虎還賀太平年九月中曾題二小詩於南谿竹上旣而忘之昨日再遊見而錄之【錄一

宋】蘇軾

誰謂江湖居而爲虎豹宅焚山豈不能愛此千竿碧

七言絕句

答東林道士

【唐】韋應物

紫閣西邊第防茅齋夜雪虎行蹤遙看黛色知何處欲出山門尋暮鐘

小遊仙詩

【唐】曹唐

百辟朝回閉玉除露風淸晏桂花疎西歸使者騎金虎嚲鞚垂鞭唱步虛

射虎

【元】張洪範

黒風萬騎捲空山怒吼巗林出錦斑得意將軍飛鐡鏃忽驚一防艸梢殷

荊谿雜曲

【眀】王叔承

賣殘竹菌筍還來收罷蘭花蕙又開但使山田饒秫米何妨虎迹徧莓苔

追和張外史遊仙詩

【眀】余善

城闕芙蓉曉未分身騎金虎謁元君靑童不道天家近笑指空中五色云

山居雜詠

【眀】僧慧浸

行到深深一翠微人多畏虎閉山扉我今最愛玆山住虎迹多時人迹稀

山居詩

【眀】僧法杲

靑山疊疊繞珠林磬響時兼流水音虎不避人人避虎虎能先我息機心

禦定佩文齋詠物詩選卷四百一

欽定四庫全書

禦定佩文齋詠物詩選卷四百二

豹類

七言古【附長短句】

臘日觀咸寧王部曲娑勒擒豹歌

【唐】盧綸

山頭曈曈日將出山下獵圍照初日前林有獸未識名將軍促騎無人聲潛形踠伏艸不動雙雕旋轉羣鴉鳴陰方質子才三十譯語受詞番語揖捨鞍解甲疾如風人忽虎蹲獸人立歘然扼吭批其頤爪牙委地涎淋漓旣蘇復吼拗仍怒果決英謀生致之拖自深叢目如電萬夫失容千馬戰傳呼賀拜聲相連殺气騰陵陰滿川始知縛虎如縛防敗敵降羗生眼前祝爾嘉詞爾毋苦獻爾將隨犀象舞苑中流水禁中山期爾攫搏開天顏非熊之兆慶無極願紀雄名傳百蠻

文豹篇贈王介夫

【宋】梅堯臣

壯哉南山豹不畏白額虎澤霧毛𨿽雜鼮防朝捋其須暮飲乳文章子云久巳許還笑大夫費五羖天子仗中儀物舉尾與旂常願看取

五言律

詠豹

【唐】李嶠

車法肇宗周鼷文闡大猷還將君子變來蘊太公籌委質超羊鞟飛名列虎侯若令逢雨露長隠南山幽

七言絕句

雨中贈仙人山賈山人

【唐】柳宗元

寒江夜雨聲潺潺曉雲遮盡仙人山遙知豹在深處下笑羈絆泥塗間

灤京雜詠

【元】楊允孚

撒道黃塵輦路過香焚萬室格天和兩行排列金錢豹欽察將軍上馬駝

禦定佩文齋詠物詩選卷四百二

欽定四庫全書

禦定佩文齋詠物詩選卷四百三

熊羆類

五言古

落日射羆

【梁】元帝

促宴引枚鄒中園觀獸侯日度堋陰廣風橫旗影浮移竿標入箭疊鼓送爭籌附枝時可息言從淸夜遊

七言古

王世賞席上題林良鷹熊圖【眀】李東陽

坡陁連延出林麓孤鷹盤拏熊縮伏金眸耀日開蒼煙健尾捎風起平陸由來異物乃同性意气飛揚兩撐矗山跑野掠紛路岐何事相逢輙相肉側睨翻疑批亢來迅步直欲空壁逐乾坤蒼茫色慘淡落木蕭颼滿空谷羣豺斂迹百鳥停萬里長空齊注目是誰畫者誠崛奇筆勢似與渠爭速坐間賔客皆起避階下兒童駭將蹴當筵看畫催索詩卷帙不待髙閣束平生搏擊非我才欲賦眞愁成刻鵠微酣對此髮雙豎酒令詩籌復相督頓令拙劣成麤豪一飲步兵三百斛

五言律

熊

【唐】李嶠

導洛宜陽右乘春別館前昭儀忠漢日太傅翼周年列射三侯滿興師七步旋莫言舒紫褥猶異飲淸泉

詠馮昭儀當熊

【唐】賈至

白羽插雕弓蜺旌動朔風平明出金屋扈輦上林中逐獸長廊靜呼鷹禦苑空王孫莫諫獵賤妾解當熊

禦定佩文齋詠物詩選卷四百三

欽定四庫全書

禦定佩文齋詠物詩選卷四百四

駱駝類

四言古

槖駞

【晉】郭璞

駝惟奇畜肉鞍是被迅鶩流沙顯功絕地潛識泉源微乎其智

五言古

後出軍

【元】張翥

行行鐡兜牟隊隊金駱駝嗚嗚吹銅角來來齊唱歌總戎靣如虎指顧揮雕戈馬蹄無賊壘手箠可塡河王師本無敵安用戰圖多

七言絕句

蜀駝引

【唐】馮涓

昂藏大步蠶叢國曲頸微伸髙九尺卓女窺窗我莫知嚴仙據案何曾識

塞下曲

【宋】嚴羽

一身逺客逐戎旌落日蕭條望古城漸近磧西無水艸北風沙起駱駝驚

駝車行

【元】劉秉忠

駝項丁當響巨鈴萬車軋軋一齊鳴當年不離沙陀地輾斷金原鼔笛聲

河湟書事

【元】馬祖常

波斯老賈渡流沙夜聼駝鈴識路賒采玊河邊靑石子收來東國易桑麻

明安驛道中

【元】陳孚

貂防紅袍金盤陀仰天一箭雙天鵞雕弓放下笑歸去急鼔數聲鳴駱駝

灤河曲

【元】貢師防

椎髻使來交趾國槖駝車宿李陵臺遙聞徹夜鈴聲過知進六宮果廻

塞上曲

【元】納延

雜防氊車百輛多五更衝雪渡灤河當轅老嫗行程慣倚防敲冰飲槖駝

灤京雜詠

【元】楊允孚

翎出王侯部落多香風簇簇錦盤陀燕姬翠袖顏如玊自按轅條駕駱駝

其二

東風吹暖柳如煙寄語行人緩著鞭燕舞巧防鴉鶻落馬嘶驚起駱駝眠

輦下曲

【元】張昱

駝裝序入日精門銅鼓牙旗作隊喧一聼巡階鈴鈸振滿宮俱喜出迎恩

元宮詞

【眀】朱有燉

春遊到處景堪誇厭戴名花挿野花笑語懶行隨鳳輅內官催上駱駝車

上谷歌

【眀】徐渭

昨向居庸劍防過今朝流水是洋河無數黃旗呵過客有時靑艸站鳴駝

次韻王敏文待制燕京雜詠【明】僧來復

曉宴皇姑拜上家金錢滿賜槖駝車黃門前道飛鞚過貂帽斜簮利市花

禦定佩文齋詠物詩選卷四百四

欽定四庫全書

禦定佩文齋詠物詩選卷四百五

馬類

三言古

天馬歌

【漢】樂府

太乙貺天馬下霑赤汗沬流赭志俶儻精權奇籋浮雲晻上馳體容與迣萬里今安匹龍爲友

五言古

系馬

【梁】簡文帝

靑驪流赭汗綠地懸花蹄未垂靑鞙尾猶掛紫障泥蹀足絆中憤揺頭櫪上嘶紫闗如未息直去取楡谿

後園看騎馬

【梁】元帝

良馬出蘭池連翩驅桂枝鳴珂隨局駛輕塵逐影移香來知驟近汗斂覺風吹遙望黃金絡懸識幽並兒

走馬引

【梁】張率

良馬龍爲友玉珂金作羈馳鶩宛與洛半驟復半馳倐

忽而千里光景不及移九方惜未見薛公寕所知斂轡且歸去吾畏路傍兒

紫驑馬

【陳】徐陵

玉鐙繡纒鬃金鞍錦覆幪風驚塵未起艸淺埒猶空角弓連兩兔珠彈落雙鴻日斜馳逐罷聨翩還上東

紫驑馬

【陳】張正見

將軍入大宛善馬出從戎影絕幹河上聲流水窟中似鹿猶依艸如龍欲向空須還十萬里試爲一追風

天馬引

【隋】傅縡

驄色表連錢出冀復來燕取用偏開地爲歌乃號天權奇意欲逺躞蹀勢難前本珍白玉鐙因飾黃金鞭願酬芻秣寵千里得千年

驄馬

【隋】庾抱

櫪下浮雲驄本出吳門中發迹來東道長鳴起北風廻鞍拂柱白頳汗類塵紅滅沒徒畱影無因圖漢宮

飲馬歌

【唐】李益

百馬飲一泉一馬爭上防一馬噴成泥百馬飲濁流上有滄浪客對之空嘆息自顧纓上塵徘徊終日夕爲問泉上翁何時見沙石

禦驃出廏圖

【元】王惲

何人拂絹素寫此房駟精一馬老伏櫪志在千里行二馬騁踶齧角壯猶龍騰一馬方輥塵海岸翻鯤鯨畫師慘淡意落筆矜多能我觀寓所感國制貴有經唐人重馬政分屯列郊坰當時百萬匹肅肅羅天兵東封與西蕩嵗用不可勝嗣王獵其餘尙足開中興乃知三軍本匪馬將奚慿聖經說備豫萬古爲世程倉卒事亦辦未免眾目驚我思立仗間振鬛伸長鳴所言固芻蕘聖經其可輕

鞭馬圖

【元】袁桷

生駒萬里意所向知無前圉人忌其徳未試先加鞭要令俛首馴使我常相憐伯樂去巳久此道不復傳駕車困泥途伏櫪老嵗年所用非所養誰能別媸妍畫師逐時好謂爾誠當然披圖重嘆嗟我意何由宣

七言古【附長短句】

蒲梢天馬歌

【漢】武帝

天馬徠兮從西極經萬里兮歸有徳承靈威兮障外國渉流沙兮四夷服

舞馬篇

【唐】薛曜

星精龍種競騰驤雙眼黃金紫艶光一朝逢遇升平代伏皁銜圖事帝王我皇盛徳苞六羽俗泰時和虞石拊昔聞九代有餘名今日百獸先來舞鉤陳周衛儼旌旄鐘鎛陶匏聲殷地承云嘈囋駭日靈調露鏗鈜動天駟奔塵飛箭若麟螭躡景追風忽見知咀銜拉鐡並權奇被服雕章何陸離紫玉鳴珂臨寶鐙靑絲防絡帯金羈隨歌鼓而電驚逐丸劍而飇馳態聚還急驕凝驟不移光獻白日下气擁綠煙垂婉轉盤跚殊未已懸空步驟紅塵起驚鳬翔鷺不堪儔矯鳯廻鸞那足擬蘅垂桂裊香氛氳長鳴汗血盡浮雲不辭辛苦來東道只爲簫韶朝夕聞闔間玉臺側承恩煦兮生光色鸞鏘鏘車翼翼備國容兮爲戎飾充云翹兮天子庭荷日用兮情無極吉良乘兮一千嵗神是得兮天地期大易占雲南山壽防共樂聖眀時

畫馬篇

【唐】髙適

君侯櫪上驄貎在丹靑中馬毛連錢蹄鐡色圖畫光輝驕玉勒馬行不動勢若來權奇蹴踏無塵埃感玆絕代稱妙手遂令談者不容口麒麟獨步自可珍駑駘萬匹知何有終未如他櫪上驄載華轂騁飛鴻荷君剪拂與君用一日千里如旋風

驄馬行

【唐】杜甫

鄧公馬癖人共知初得花驄大宛種夙昔傳聞思一見牽來左右神皆竦雄姿逸態何崷崪顧影驕嘶自矜寵隅目靑熒夾鏡懸肉騣碨礧連錢動朝來少試華軒下未覺千金滿髙價赤汗微生白雪毛銀鞍卻覆香羅帕卿家舊物公能取天廏眞龍此其亞晝洗湏騰涇渭深夕趨可刷幽並夜吾聞良驥老始成此馬數年人更驚豈有四蹄疾於鳥不與八駿俱先鳴時俗造次那得致雲霧晦方降精近聞下詔喧都邑肯使騏驎地上行

韓幹馬十四匹

【宋】蘇軾

二馬並驅攢八蹄二馬宛頸騣尾齊一馬任前雙舉後一馬卻避長鳴嘶老髯奚官騎且顧前身作馬通馬語後有八匹飲且行微流赴吻若有聲前者旣濟出林鶴後者欲渉鶴俛啄最後一匹馬中龍不嘶不動尾揺風韓生畫馬眞是馬蘇子作詩如見畫世無伯樂亦無韓此詩此畫誰當看

題騕褭圖

【宋】秦觀

雙瞳夾鏡權協月尾鬛蕭森澤於髮鞍銜不施韁復脫旁無馭者气騰越地如砥平丘隴滅天寒日暮抱饑渴驤首號鳴思一發超軼絕塵入恍惚東門金鑄久銷歇曹霸丹靑亦云沒賴有龍眠戲揮筆眼前時見千里骨玊臺閶闔相因依嗟爾龍媒空自奇鸞旗日行三十里焉用逐風追雷爲

劉善長出示李伯時畫馬圖【宋】朱子

俯首舉尾拳一蹄掣韁欲嗅驕不嘶奚官聳肩兩足垂意貎自與造父齊雞目麟鬐鳳呈臆玊山禾逺未容食籋云追電有餘地置之畫圖人豈識精神權奇孰可班當在白兔靑龍間君知此馬從何來龍眠胸中十二閒

戲題出洗馬

【元】趙孟頫

齧防覂駕誰能禦駑蹇紛紛何足顧靑絲絡首錦障泥鞭箠空勞怨長路眀窗戲寫乘黃姿洗刷歸來气如怒不湏對此苦嘆嗟男兒自昔多徒步

裝馬曲

【元】袁桷

防絲絡頭百寶裝猩血入纓火齊光鈴交驅八風轉東西夾翼雙龍岡伏日翠裘不知重珠帽齊肩顫金鳳絳闕蔥曨旭日初逐電廻飇斗光動寶刀羽箭鳴玲瓏雁翅卻立朝重瞳沈沈椶殿云五色法曲初奏歌薫風酮官庭前列千斛萬甕葡萄凝紫玊駝峯熊掌翠釡珍碧實冰盤行陸續湏臾玊巵黃帕覆寶訓傳宣爭頫首黒河夜渡辛苦多畫防雕閎總勲舊龍媒嘶風日將暮宛轉琵琶前起舞鳴鞭靜蹕宮門閉長跪齊聲呼萬嵗

題滚塵驑圖

【元】虞集

驊驑食粟石每旣立仗歸來汗如洗脫羈展轉聊自恣落花塵土隨身起君不見春雷起蟄龍欠伸霧擁云蒸九河水

神馬歌次韻陳元之

【元】楊載

神馬來自昆侖西有足未始行沙泥朝趨欲出飛鳥上夕逝直與奔星齊綠鬃半散挿雙耳赤汗交流攢四蹄風神秀猛陿天地豈顧燕蔡並渠黎時時牽浴臨淸谿對人誇煞黃須奚玉山之禾中芻秣不嚙堤頭枯艸稊與君側耳聼長嘶凡馬不聞生駃騠

曹將軍下槽馬圖

【元】揭傒斯

曹霸畫馬眞是馬宛頸相摩槽櫪下卓犖權奇果如此豈有世上無知者朱絲不是凡馬韁天閒十二皆龍驤曾從天子平四方畫圖仿佛余驪黃華山之陽春艸長

韓幹馬

揭傒斯

韓幹畫出曹將軍幹惟畫肉猶逼眞昂藏四顧欲飛去老奚安知馬有神想當此馬未畫時朝刷吳越暮燕秦頓轡長鳴風動地不數驊驑與騏驎當時用捨那知許粉墨蕭條尙雄武千金駿骨何足論萬世長畱羣玉府

畫馬

【元】薩都拉

漢水揚波洗龍骨房星墮地天馬出四蹏蹀躞若流星兩耳尖修如削筆天閒十二連靑雲生長出入黃金門鼓鬃振尾恣偃仰食粟何以酬主恩豈堪碌碌同凡馬長鳴噴沫奚官怕入爲君王駕鼓車出爲將軍靜邊野將軍與爾同死生要令四海無戰爭千古萬古歌太平

題二馬圖

【元】貢師泰

鐡喙騧連錢驄何年墜影江水中蒲梢西來八尺龍天閒十二爲爾空五花云錦吹東風

劉舍人桃花馬歌

【元】納延

靑絲駿馬桃花色翠鞍玊轡黃金勒奚奴牽出不敢騎道上行人爭愛惜往時曾遇李將軍汗流赤血气如雲朝刷黃河暮南粵沙場百戰成奇勲歸來無心伏槽櫪頓轡長鳴思奮力東家白面繡衣郎千金買去遊南陌昨朝校獵向城隅萬人爭說天下無夜歸不怕霸陵尉玊鞭醉打蒼頭奴畫燭銀屏歡徹曙一朝金盡賓朋去可憐驕馬屬誰家斷繮猶系階前樹君不見西家欵段三十年靑芻滿櫪菽滿田老翁不識城下路騎看射獵南山邊

觀內廏洗馬

【元】朱徳潤

黃雲灑雨沙塲秋灘髙水平凝不流曉霜襲透蒼駝裘圉人浴馬津水頭綠驃連錢雙驊驑日光射波脂膩浮靑絲脫鞚黃金鉤輕爬短刷濕未收三花剪鬉平且柔籋云駿气將無儔束芻斗豆豈馬羞茫茫丰艸生林丘霜蹄胡爲踏長楸振鬛一躍期天遊

題張參政所藏驄馬滚塵圖

朱徳潤

盛唐太僕王毛仲八方分隊三花動當時畫馬稱曹韓尺素幻出眞龍種玊花照夜爭新妍一馬滚塵騣尾鮮昂頭不受金絲絡汗血輾沙生晝煙翰林妙寫不減古名駒染出靑毫素延祐君王賞駿材金盤賜帛開當寧時淸處處生驪騧何必漢朝稱渥窪王良幸勿嗔踶嚙一躍天衢千里沙

題畫馬

【元】薛漢

渥窪龍媒少人識世上駑駘日充斥班生畫馬畫兩匹駿骨雄姿殊未得赭袍烏幘坐奚官似出春風十二閒掩圖不語三太息我方垂耳鹽車間

二月八日遊皇城西華門外觀嘉孥弟走馬歌

【元】張憲

春風壓城紫燕飛繡鞍寶勒生光輝軟莎靑靑平似鏡花雨滿巾風滿衣濳蛟雙綰玊抱肚朱鬛分光散紅霧金龍五爪蟠防袍滿背眞珠撒秋露生猨俊健雙臂長左腳撥鐙右蹴繮銅鐃四扇繞十指玊聲珠碎金瑯璫黃蛇下飲電掣地錦鷹打兔起復墜袖云突兀鞍靣空銀甕駝囊兩邊縋西宮防樓髙挿天鳳凰繚繞排神仙玉皇拍闌誤一笑不覺四蹄如迸煙神駒長鳴背凝血郎君轉靣醉眼纈天恩剪下五色云打鼓歸來汗如雪

姚少師所藏八駿圖

【眀】曾棨

周家八馬如飛電夙昔傳聞今始見銳耳雙分秋竹批拳毛一片桃花旋肉騣疊聳髙崔嵬權奇知此眞龍媒霜蹄試踏層冰裂駿尾欲掉長飇廻瑤池宴罷歸來早絡月羈金照京鎬紫鞚飛時逐落花雕鞍解處眠芳艸由來駿骨健且馴弄影驕嘶不動塵有時渴飲天津水五色照見波粼粼圉官騎來難久駐飲向春流最深處珠銜寶勒不敢疏直恐飛騰化龍去古來善畫韋與韓此畫豈同凡馬看人間造次不可得苜蓿秋深煙雨寒

趙松雪畫馬

【眀】劉溥

王孫畫馬世無敵一畫一回飛霹靂千里長風入防毫平沙碧艸春無迹硯池想是通渥窪突然走出白鼻騧翻濤浴浪動光彩雲影滿身堆玊花玉花連錢汗流血駿尾捎風蹄踣鐡何時騎得似畫中踏破陰山古時雪

龍駒

【眀】張居正

天馬徠翼飛龍蹄削玉耳垂筒碧月懸雙頬眀星貫兩瞳文皇將士盡羆虎復有龍駒助神武流矢當胸戰不休汗溝血防桃花雨壩上摧鋒第一功防勲何必減元戎君不見虎士標形麟閣裏龍駒亦入畫圖中

題韓幹畫馬圖

【明】僧宗衍

唐朝畫馬誰第一韓幹妙出曹將軍此圖無乃幹所作世上有若眞空羣雙曈精熒兩耳立蘭筋束骨皮肉急何年霹靂起龍池五花一團雲气濕當年天子少馬騎逺求烏孫詔寫之卽今內廏多如蟻縱有騏驎畫者誰

題畫馬

【眀】僧妙聲

皎皎白馬白於練首如渴烏目如電天閒騏驥人不見畫師爲我開生靣圉人牽浴定昆池落花滿地驕不嘶靑絲絡頭無一丈挽住萬里昆侖蹄

其二

畫師胸中有全馬三馬斯湏生筆下中有一匹玉花驄似是西來大宛者不羣不食意气豪羞與二馬同凡槽使我見畫三太息於今誰是九方臯

五言律

詠飲馬

【唐】太宗

駿骨飲長涇奔流灑絡纓細紋連噴聚亂荇繞蹄縈水光鞍上側馬影澑中橫翻似天池裏騰波龍種生

詠飲馬應制

【唐】楊師道

淸晨控龍馬弄影出花林蹀躞依春澗聨翩度碧潯苔流染絲絡水潔寫雕簪一禦瑤池駕詎憶長城陰

紫驑馬

【唐】沈佺期

靑玉紫驑鞍驕多影屢盤荷君能剪拂蹀躞噴桑幹踠足追奔易長鳴遇賞難摐金一萬里霜露不辭寒

驄馬

【唐】楊炯

驄馬鐡連錢長安俠少年帝畿平若水官路直如夜玉妝車軸秋金鑄馬鞭風霜但自保窮逹任皇天

紫驑馬

【唐】李白

紫驑行且嘶雙翻碧玊蹄臨流不肯渡似惜錦障泥白雪闗山逺黃雲海樹迷揮鞭萬里去安得戀春閨

送劉評事充朔方判官賦得徵馬嘶

【唐】髙適

徵馬向邊州蕭蕭嘶不休思深應帯別聲斷爲兼秋岐路風將逺闗山月共愁贈君從此去何日大刀頭

浴馬

【唐】諭鳬

解控復收鞍長津動細漣空蹄沈綠玊濶臆沒連錢沫漩橋聲下嘶盤柳影邊常聞稟龍性固與白波便

文紀行贈以小步馬

【元】楊奐

洛水西頭路桃花夾岸香偏宜紅叱撥小試紫遊韁雨徑沙初軟春山艸正長杖藜猶過我此別莫相忘

立仗馬

【元】張憲

照夜玊狻猊霜毛鐡鑿蹄春風金絡腦小雨錦障泥禦駕馳天上軍封受海西日供三品料緘口不聞嘶

五言排律

天驥呈材

【唐】鄭蕡

毛骨合天經拳奇步驟輕曾邀於闐駕新出貳師城噴勒金鈴響追風汗血生酒亭畱去迹吳阪認嘶聲力可通衢試材堪聖代呈王良如顧盼垂耳欲長鳴

天驥呈材

【唐】徐仁嗣

至徳符天道龍媒應聖眀追風奇質異噴玊彩毛輕蹀躞形難狀連拳勢乍呈效才矜逸態絕影表殊名峽路寜辭逺闗山豈憚行鹽車𨿽不駕今日亦長鳴

騏驥長鳴

【唐】章孝標

有馬骨堪驚無人眼暫眀力窮吳阪峻嘶苦朔風生逐逐懷良禦蕭蕭顧樂鳴瑤池期弄影天路欲飛聲皎月誰知種浮雲莫問程鹽車終願脫千里爲君行

歸馬華山

【唐】白行簡

牧野功成後周王戰馬閒驅馳休伏皁飲齕任依山逐日朝仍去隨風暮自還冰生疑隴阪葉落似楡闗蹀躞仙峯下騰驤渭水灣幸逄時偃武不復鼔鼙間

勅賜三相馬

【唐】張隨

上苑驊驑出中宮詔命傳九天班錫禮三相代勞年顧主聲猶發追風力正全鳴珂龍闕下噴玊鳳池前四足疑云滅雙瞳比鏡懸爲因能致逺今日表求賢

西戎獻馬

【唐】周存

天馬從東道皇威被逺戎來參八駿列不假貳師功影別流沙路嘶流上苑風望云時蹀足向月每爭雄稟異才難狀標奇志豈同驅馳如見許千里一朝通

七言律

舞馬千秋萬嵗樂府詞

【唐】張說

金天誕聖千秋節玊醴還分萬壽觴試聼紫驑歌樂府何如騄驥舞華岡連騫勢出魚龍變蹀躞驕生鳥獸行嵗嵗相傳指樹日翩翩來伴慶雲翔

其二

聖皇至徳與天齊天馬來儀自海西腕足徐行拜兩膝繁驕不進踏千蹄防髵奮鬛時蹲踏鼔怒驤身忽上躋更有銜杯終宴曲垂頭掉尾醉如泥

其三

逺聼眀君愛逸才玊鞭金翅引龍媒不因玆白人間有定是飛黃天上來影弄日華相照耀噴含云色且徘徊莫言闕下桃花舞別有河中蘭葉開

驄馬

【唐】萬楚

金絡靑驄白玉鞍長鞭紫陌野遊盤朝驅東道塵恆滅暮到河源日未闌汗血每隨邊地苦蹄傷不憚隴陰寒君能一飲長城窟爲盡天山行路難

裴相公大學士見示答張祕書謝馬詩並羣公

屬和因命追作

【唐】劉禹錫

艸門戶少塵埃丞相並州寄馬來初自塞垣銜苜蓿忽行幽徑破莓苔尋花緩轡威遲去帯酒垂鞭蹀躞廻不與王侯與詞客知輕富貴重淸才

公垂尙書以白馬見寄光潔穩善以詩謝之

【唐】白居易

翩翩白馬稱金羈領綴銀花尾曵絲毛色鮮眀人盡愛性靈馴善主偏知免將妾換慙來處試使奴牽欲上時不蹶不驚行步穩最宜山簡醉中騎

和張十八祕書謝裴相公寄馬白居易

齒齊臕足毛頭膩祕閣張郎叱撥駒洗了頷花翻假錦走時蹄汗蹋眞珠靑衫乍見曾驚否紅粟難賖得飽無丞相寄來應有意遣君騎去上云衢

賀張十八祕書得裴司空馬【唐】韓愈

司空逺寄養初成毛色桃花眼鏡眀落日已曾交轡語春風還擬並鞍行長令奴僕知饑渴湏著賢良待性情旦夕公歸申拜謝免勞騎去逐雙旌

謝裴司空寄馬

【唐】張籍

騄駬新駒駿得名司空逺自寄書生乍離華廏移蹄澀初到貧家舉眼驚每被閒人來借問多尋古寺獨騎行長思嵗旦沙堤上得從鳴珂傍火城

紫驑馬

【唐】秦韜玊

渥窪奇骨本難求況是豪家重紫驑臕大宜懸銀壓胯力渾欺著玉銜頭生獰弄影風隨步躞蹀衝塵汗滿韝若遇丈夫能控馭任從騎取覓封侯

白馬

【唐】翁綬

渥窪龍種雪霜同毛骨天生膽气雄金埒乍調光照地玉闗初別逺嘶風花明錦韂垂楊下露濕朱纓細艸中一夜羽書催轉戰紫髯騎出佩騂弓

代書寄馬

【唐】韋莊

驅馳曾在五侯家見說初生自渥窪鬃白似披梁苑雪頸肥如撲杏園花休嫌綠綬嘶貧舎好著紅纓入使衙穩上云衢三萬里年年長踏魏堤沙

縶白馬詩上薛僕射

【唐】平曾

白馬披鬃練一團今朝被絆欲行難雪中放去空畱迹月下牽來只見鞍向北長鳴天外逺臨風斜控耳邊寒自知毛骨還應異更請孫陽仔細看

韓左軍馬圖捲

【元】錢選

韓公胸次有神奇寫得天閒八尺駒曾爲岐王天上賜不隨都防雪中驅霜蹄奮迅追飛電鳳首昂藏似渴烏春艸靑靑華山曲三邊今日已無虞

大宛二馬

【元】郝經

二馬飄飄萬里來玊花蕭颯上金臺風生兩耳雲霄近電掣雙瞳日月開渥水虎文連朔气大宛龍種絕氛埃將軍正欲成勲業看汝驍騰展驥才

畫馬

【元】範梈

一自房星下渥窪龍媒多在玉皇家赤毛灑血微生汗黒暈團云整作花不待老能知失道固應來自渉流沙如今豈少眞神駿猶有丹靑紙上誇

上都詐馬大防

【元】貢師泰

紫雲扶日上璇題萬騎來朝隊仗齊織翠轡長攢孔雀鏤金鞍重嵌文犀行迎禦輦爭先避立近天墀不敢嘶十二街頭人聚看傳言丞相過沙堤

天馬

【元】郭翼

四年逺渉流沙道筋骨權奇舊肉騣曉秣龍堆寒蹙雪晚經月窟怒追風漢文千里知曾卻曹霸丹靑貎不同拂拭金鞍被來好幸陪天廏玉花驄

題趙仲穆彥徴畫馬

【明】錢宰

驄馬連錢新鑿蹄絡頭羈馽任官奚來從月窟眞無價進入天閒不敢嘶雨露九重思冀北風塵千里下淮西解鞍知在休兵後楊柳平河春艸齊

五言絕句

白馬

【唐】賈至

白馬紫連錢嘶鳴丹闕前聞珂自蹀躞不要下金鞭

馬詩

【唐】李賀

龍脊貼連錢銀蹄白踏煙無人識錦韂誰爲鑄金鞭

其二

大漠沙如雪燕山月似鉤何當金絡腦萬里踏淸秋

其三

香襆赭羅新盤龍蹙鐙鱗回看南陌上誰道不逢春

偶成

【元】貢性之

雪色西番馬臨流顧影嘶似嫌金絡重蹴碎落花泥

和李長吉馬詩

【元】郭翼

肉礧錦纒騣流云汘似紅太平無戰伐驂驔走沙蓬

其二

龍性非凡質騰波出紫雲檀溪飛過日應識漢將軍

其三

龍印畱官字霜花剝暗毛長鳴愁過影秖憶九方臯

其四

霞口縷銜塞霜蹄削玊寒曉看經邏些暮巳驀樓蘭

其五

神駿知無匹驍騰絕域來流沙一丈雪夜拂白龍堆

其六

天子飛黃馬牽來賜近臣玉階新雨過風衮落花塵

其七

內廏玉花驄斑斑歕肉騣奚官新浴罷沙苑踏春風

其八

佛郎通上國萬里進龍媒曉日開閶闔虹光射玊臺

其九

天馬誰能馭和鸞駕紫微年年淸暑去霹靂逐龍飛

少年樂

【眀】徐有貞

少年騎駿馬意气兩相驕馳騁春風里人看滿渭橋

紫驑馬

【眀】汪淮

誰家白面郎跨下紫驑馬防防踏落花驕嘶綠楊下

其二

黃金絡馬首白玉作馬鞭盤旋不肯去墻外看秋千

六言絕句

舞馬詞

【唐】張說

萬玊朝宗鳳扆千金率領龍媒盼鼓凝驕蹀躞聼歌弄影徘徊

其二

天鹿遙徴衛叔日龍上借羲和將共兩驂爭舞來隨八駿齊歌

其三

防旄八佾成行時龍五色因方屈膝銜杯赴節傾心獻壽無疆

七言絕句

天馬詞

【唐】張仲素

天馬初從渥水來郊歌曾唱得龍媒不知玊塞沙中路苜蓿殘花幾處開

其二

蹀躞宛駒齒未齊摐金噴玉向風嘶來時欲盡金河道獵獵輕風在碧蹄

羽林騎

【唐】韓翃

駿馬牽來禦柳中鳴鞭欲向渭橋東紅蹄亂踏春城雪花頷驕嘶上苑風

看調馬

韓翃

鴛鴦赭白齒新齊曉日花間散碧蹄玉勒斗回初噴沫金鞭欲下不成嘶

樂府

【唐】劉言史

花額紅騣一向偏綠槐香陌欲朝天仍嫌眾裏驕行疾傍鐙深藏白玊鞭

舞馬

【唐】陸龜蒙

月窟龍孫四百蹄驕驤輕步應金鞞曲終似要君王寵回望紅樓不敢嘶

馬圖同裕之賦

【金】李純甫

天馬飛來不苦難云屯萬騎開元間太平有象韓生筆曾見眞龍如此閒

子昂逸馬圖

【元】袁桷

神駿飄飄得自閒天池飛躍下塵寰靑絲絡首誰收得畱與春風十二閒

桃花馬

【元】馬祖常

白毛紅防巧安排勾引春風上背來莫解雕鞍橋下浴恐隨流水泛天臺

題宋成之畫馬捲

【元】曹伯啟

奚官珍重玊花驄縱意淸漣碧艸中幸際四庭烽火靜不湏騰踏待秋風

洗馬圖

【元】張伯淳

蕭蕭霧鬛與風騣撲面徵塵一洗空相顧倍增神駿气恍疑初在渥窪中

曹霸下槽馬

【元】虞集

櫪下長年飽豆芻誰通馬語識踟躕主恩深重知何報或者東封駕鼓車

韓幹馬

虞集

開元沙苑蒺藜秋韓幹新圖總不收天廏眞龍奇骨在故知臣甫負驊驑

畫馬

虞集

蕭條沙苑貳師還苜蓿秋風盡日閒白髮圉人曾習禦長鳴知是憶關山

唐人四馬捲

【元】宋無

金銜初脫齒新齊蹄玊無聲赤汗微昨日杏園春宴罷滿身紅雨帯花歸

其二

簇仗回來玉勒閒黃門牽向落花間君王不愛長楊獵嘶入春風十二閒

其三

霜蹄踏月早朝回尾弄紅絲拂紫苔日暖龍池初洗罷尙方聞進禦鞍來

其四

太僕新調試錦韀九重日色照連錢春來興慶池邊路偏稱宮中軟玉鞭

三馬圖

【元】陳旅

豹股龍膺百戰餘淩煙長櫑載璠璵時平不出橫門道願爲君王駕鼓車

題飲馬圖

【元】傅若金

一斛寒泉照紫驑蕭蕭駿尾動髙秋夜來櫪上西風滿憶傍寒云飲隴頭

題趙仲穆揩癢馬圖

【元】朱徳潤

渥窪天馬骨如龍散步春郊苜蓿中揩徧玉騣塵未落日斜宮樹影揺風

畫馬

【元】貢性之

天閒牽出自奚官飲罷春流未解鞍記得曾陪仙仗立五云深處隔花看

其二

駿馬驍騰不受羈貢來逺自渥窪西花陰立仗歸來晚騎向天街自在嘶

其三

奚官牽出莫歸遲丰艸甘泉禦苑西記得曉趨金殿直百花深處聼驕嘶

王架閣家畫馬

【眀】髙啟

艸艸髯奴紺綠衣王家好馬詫新肥解鞍閒立斜陽裏應是城南賭射歸

雙馭圖

【眀】張羽

內官妝束樣能齊宛洛春風信馬蹄共說放朝無一事看花直到夾城西

畫馬

【眀】鐂績

雙駒汗血已斑斑蹀躞春風意態閒聞道千金求駿骨不應龍種在人間

紫驑馬

【眀】王愼中

朱汗四垂碧玉蹄韁絲陡勒不勝嘶長安陌上催花雨萬樹紅英踏作泥

題趙松雪馬圖

【眀】僧來復

振鬛長鳴產月支玊闗風急貢來時五花獅子眞龍種賜出黃門不敢騎

禦定佩文齋詠物詩選卷四百五

欽定四庫全書

禦定佩文齋詠物詩選卷四百六

驢類【附騾】

七言古

雪中騎驢訪某道人於觀追憶曩日棲霞之約

【眀】徐渭

昨日雪深驢沒蹄今日雪深驢可騎此時去訪楊道士靑天猶壓楊花垂太平門外𨿽多景莫妙梅花水淸冷棲霞有約不得行孤負千峯老鴉頸

七言律

題倒騎驢觀梅圖

【元】吳澄

玉妃一笑本無猜抝性驢兒去不回見靣可憐交臂失畱情聊復轉身來月凝絕艷駸駸逺風送淸香欵欵陪雪裏吟翁吟弗就過時卻與惱癡獃

夢騎驢

【元】王逄

蹇驢雙耳卓東風前導靑衣一小童石澗倒涵嵐气白

海霞髙貫日輪紅桃花芝艸經行異鶴髮雞皮語笑同卻待朝天驚夢失春酲無柰雨簾櫳

五言絕句

路傍曲

【宋】陸防

冷飯雜砂礫短褐蒙霜露黃葉滿山郵行人跨驢去

送胡獻叔守邵陽

【宋】方嶽

寧騎踏雪驢莫驟追風馬霜蹄失銜勒多是快意者

題畫扇騎驢踏雪

【元】陳深

雪沒驢腰白行行詩興催不因太淸絕那肯犯寒來

題秋山行旅圖

【元】趙孟頫

老樹葉似雨浮嵐翠欲流西風驢背客吟斷野橋秋

七言絕句

送人

【唐】王建

山客狂來跨白驢袖中遺卻潁陽書人間亦有妻兒在拋卻嵩陽古觀居

小遊仙詩

【唐】曹唐

沙野先生閉玉虛焚香夜寫紫微書供承童子閒無事敎剉瓊花餵白驢

絕句

【唐】闕名

今年勅下盡騎驢短轡長秋滿九衢淸瘦兒郎猶自可就中愁殺鄭昌圖

雪行圖

【金】元好問

太乙仙舟云錦重新郎走馬杏園紅騎驢虧煞吟詩客到處相逄是雪中

韓陵道中

【金】王庭筠

石頭犖確兩坡間不記秋來防往還日暮蹇驢鞭不動天敎仔細數前山

題杜陵浣花

【元】趙孟頫

春色醺人苦不禁蹇驢防醉晚駸駸江花江艸詩千首老盡平生用世心

畫意

【元】馮臻

緣溪路滑蹇驢遲水色山光總入詩還勝襄陽孟夫子滿身風雪灞橋時

陳生華山圖

【元】張雨

西祀曾尋箭栝天雲臺石室故依然雪驢嗅地鞭不起一笑太平三百年

讀臨川集

張雨

班馬文章老琢磨皐夔心迹半雕訛執鞭願作鐘山吏一袱字書隨白騾

驢

【眀】梁小玊

買得靑驢防似梭松云蘿月任婆娑還嫌踏碎嬌花影欵欵扶韁倩墨娥

禦定佩文齋詠物詩選卷四百六

欽定四庫全書

禦定佩文齋詠物詩選卷四百七

牛類【附犀牛】

五言古

題竹石牧牛

【宋】黃庭堅

野次小崢嶸幽篁相依綠阿童三尺箠禦此老觳觫石吾甚愛之勿遣牛礪角牛礪角尙可牛鬭殘我竹

毛老鬭牛

【宋】文同

牛牛爾何爭於此輙鬭怒長鞭鬧兒童大炬走翁嫗蒼防八九子駭立各四顧何時解角歸茅舍江邨暮

七言古【附長短句】

放牛歌

【唐】陸龜蒙

江艸秋窮似秋半十角吳牛放江岸鄰肩抵尾乍依偎橫去斜奔忽分散荒陂斷塹無端入背上時時孤鳥立日暮相將帶雨歸田家煙火微茫濕

十九日出曹門見水牛拽車【宋】梅堯臣

只見吳牛事水田只見黃犁負車軛今牽大車同一羣又與騾驢走長陌卬頭闊步塵蒙蒙不似綏耕泥洦洦一一夜眠頭向南越鳥心腸誰辧白

題牧牛圖

【宋】陳與義

千里煙艸綠連山雨新足老牛抱朝饑向山影觳觫犢兒狂走先過浦卻立長鳴待其母母子爲人實倉廩汝飽不慙人愧汝牧童生來日日娯只憂身大當把鋤日斜睡足牛背上不信人間有黃輿

遊昭牛圖

【宋】陸遊

遊昭木石師李唐畫牛乃是其所長出欄切聽一聲笛意气已無千頃荒客居京口老益困衣不揜脛須眉蒼時時弄筆眼力健蹄角毛骨分毫芒我無沙隄金絡馬拂拭此幅喜欲狂乞骸幸防優詔許置身忽在煙林傍日落飲牛水滿塘夜半飯牛天雨霜俚醫灌藥羙水艸老巫呵禁祓不祥願我孫子勤農桑願汝生犢筋脈彊碓聲驚破五更夢嵗負玉粒輸官倉

觀小兒戲打春牛

【宋】楊萬里

小兒著鞭鞭土牛學翁打春先打頭黃牛黃蹄白雙角牧童緑蓑笠靑篛今年土脈應雨膏去年不似今年樂兒聞年登喜不饑牛聞年登愁不肥麥穂卽看云作帚稻米亦復珠盈斗大田耕盡卻耕山黃牛從此何時閒

安樂坊牧童

楊萬里

前兒牽牛渡谿水後兒騎牛回問事一兒吹笛笠簪花一牛載兒行引子春谿嫩水淸無滓春洲細艸碧無瑕五牛逺去莫管他隔谿便是羣兒家忽然頭上數防雨三笠四蓑趕將去

春郊牧養圗

【宋】戴復古

我之居元在野平生慣識牛羊者今見蒲江出此圗半日不知渠是畫一犍當前轉頭立一犍渡浦毛猶濕中有一蒼騎以牧牯羜相隨數十足殿後兩枚黃觳觫分眀如活下前坡路轉山南春艸多耳根只欠牧兒歌

題牧牛圗

【元】吳澄

樹葉醉霜秋艸萎童驅觳觫渉淺谿一牛先登防犢背犢毛濕濕猶未晞一牛四蹄俱在水引脰前望喜近隄一牛兩腳初下水凥髙未舉後兩蹄前牛已濟伺同隊回身向後立不移一牛將濟一未濟直須並濟同時歸此牛如人有恩義人不如牛多有之人不如牛多有之笑問二童知不知

題牧牛渡水圗

【元】貢師泰

兒騎牛兒騎牛兩牛渡水當中流一牛帶犢臨沙洲沙洲泥深沒牛足中流浪髙拍牛腹長繩墜手衣裹身前者起顧後俯伏牛背欹傾不自由誰云穩比萬斛舟待兒出險走平地畫圗忽落東海頭東海頭飯牛之子曾封侯

飯牛歌

【元】洪希文

牛吒吒蹄趵趵枯萁齧盡芳艸緑自晡薄夜不滿腹擷菜作糜豆作粥飼饑飲渴兩已足脫紖解銜就茅屋不愁饑腸雷轆轆風檐獨抱牛衣宿丁男長大牛有犢眀年添種南山曲

牧牛圗

【元】貢性之

谿童飲牛渡谿水牛遇水深行復止人知水深牛不行誰識回頭顧其子桃林之野春雨晴燒防回緑春艸靑太守勸農當二月土膏肥暖牛可耕邯鄲城頭徵戰息寗戚徒勞吟白石一聲笛裏太平歌牛背谿童自朝夕

牧牛詞

【明】髙啟

爾牛角彎環我牛尾禿速共拈短笛與長鞭南壠東岡去相逐日斜艸逺牛行遲牛勞牛饑惟我知牛上唱歌牛下坐夜歸還向牛邊臥長年牧牛百不憂但恐輸租賣我牛

題牧牛圗

【明】張以寧

返照在髙樹歸牛度層坡一犢牟然赴其母老牸返顧情何多牧兒見之亦心惻人間母子當如何日暮倚門烏尾訛

牛圗

【明】僧淸濋

春光寂寂煙暈晴春風水水波防明谿南谿北小坡平我卻騎牛向谿曲谿曲嫩艸嫩如玉記得當時農事足倒指數來三十年今觀此圗猶宛然只多防犢雙崖邊

五言律

牛

【唐】李嶠

齊歌初入相燕陣早橫功欲向桃林下先過梓樹中在吳頻喘月奔夢屢驚風不用五丁士如何九折通

鐵牛廟

【元】納延

燕人重東作鎔鐵象牛形角斷苔花碧蹄穿土銹腥遺蹤傳野老古廟托山靈一酹壺中酒穰穰黍麥靑

七言律

牧牛圗

【金】王良臣

三摩不受一塵侵本分工夫日念深杖履得廻遊子腳葛藤灰盡老婆心顚狂不作風頭絮出入誰傷井底金回首人牛在何許一江明月夜沈沈

白牛爲日本純上人賦

【明】僧來復

畊云不住海門東牧向楞伽小朶峯露地已忘調服力雪山誰識去來蹤放歸只樹隨羊鹿種就曇花伴象龍一色天闌頭角別水晶池沼玉芙蓉

五言絕句

田園言懷

【唐】李白

賈誼三年謫班超萬里侯何如牽白犢飲水對淸流

將牛何處去

【唐】元結

將牛何處去耕彼故城東相伴有田父相歡惟牧童

代牛言

【唐】劉乂

渴飲潁川水餓喘吳門月黃金如可種我力終不歇

情

【唐】曹鄴

東西是長江南北是官道牛羊不戀山只戀山中艸

山中吟疉韻

【唐】皮日休

穿煙泉潺湲觸竹犢觳觫荒篁香墻匡熟鹿伏屋曲

牧童

【宋】葛長庚

楊栁陰初合邨童睡正迷一牛貪艸嫩喫過斷橋西

畫牛

【元】僧大防

艸暖犢子肥牧閒牛耳濕誰知荷蓑翁風雨租稅急

牧牛圗

【明】錢宰

野老春耕歇谿兒晚牧過夕陽牛背笛彊似飯牛歌棲雲樓晏坐效寒山偈

【明】殷邁

對雨千峯靜看山百慮輕昨宵眀月夜露地白牛生

雨澗牛

【明】僧如蘭

谿岸野橋橫烏犍帶犢行無人掛書讀雨外候春耕

七言絕句

小遊仙

【唐】曹唐

絳樹彤雲戶半開守花童子怪人來靑牛臥地喫瓊艸知道先生朝未回

升平詞

【宋】王禹偁

細艸煙深暮雨收牧童歸去倒騎牛笛中一曲升平樂再得生來未解愁

絕句

【宋】張耒

天髙列岫出林外霜落大江流地中晚日橋邊數歸牧牛羊部分聽兒童

春日田園雜興

【宋】範成大

騎吹東西里巷喧行春車馬鬧如煙系牛莫礙門前路移系門西碌碡邊

冬日田園雜興

範成大

幹髙寅缺築牛宮巵酒豚蹄酹土公牯牸無瘟犢兒長眀年添種越城東

農捨

【宋】陸遊

萬錢近縣買黃犢襏襫行當東作時堪笑江東王謝軰唾壺麈尾事兒嬉

其二

杜門𨿽與世相違未許人嘲作計非長綆云邊牽犢過小舟月下載犁歸

春晚卽事

陸遊

龍骨車鳴水入塘雨來猶可望丰穣老農愛犢行泥緩防婦憂蠶采葉忙

買牛

陸遊

老子傾囊得萬錢石帆山下買烏犍牧童避雨歸來晚一笛春風艸滿川

過百家渡

【宋】楊萬里

一晴一雨路幹濕半淡半濃山疉重逺艸平中見牛背新秧疎處有人蹤

過大臯渡

楊萬里

隔岸橫洲十里靑黃牛無數放春晴船行非與牛相背何事黃牛卻倒行

桑茶坑道中

楊萬里

晴明風日雨幹時艸滿花隄水滿谿童子栁陰眠正著一牛喫過栁陰西

次韻程弟

【宋】方嶽

艸堂四壁一瓢空舉世無人與我同黃犢山南又山北犁春猶有古人風

和元卿郊行

【金】黨懷英

馬駃車驅起路塵傍山陰翳作春溫東風欲放萌芽動已有疲牛齧燒防

題江貫道百牛圗

【元】白珽

防年散放桃林後餘四百蹄猶可騎攬鏡掛書多事在能騎惟有一凝之

老牛

【元】宋無

艸繩穿鼻系柴扉殘喘無人問是非春雨一犁鞭不動夕陽空送牧兒歸

牧牛圗

【元】貢性之

郊原春艸綠茸茸牛背如舟臥牧童自是太平新气象錯將畫意屬良工

題野老醉騎牛圗

【眀】錢宰

邨田樂事老來稀記得江南春社時兒女醉扶黃犢背防檐顚倒挿花枝

衡嶽雜興

【眀】胡安

幽泉自注石厓銷度壑寒云去未遙松畔茯苓無處劚倒騎黃犢自吹簫

過水下口

【明】劉侃

山樹參差石徑斜雨餘飛瀑過桑麻山翁放罷邨前犢倚杖谿頭防稻花

題畫牛

【明】僧普慈

林下逍遙飽則眠何人能似爾安然因思昔日陶景金作籠頭不易牽

附犀牛

五言古

述韋昭應畫犀牛

【唐】儲光羲

遐方獻文犀萬里隨南金大邦柔逺人以之居山林食棘無秋冬絕流無淺深雙角前嶄嶄三蹄下駸駸朝賢壯其容未能辧其音有我衰鳳郎新邑長鳴琴陛閣飛嘉聲丘甸盈仁心閒居命國工作繪北堂陰眈眈若有神庶比來儀禽昔有舞天庭爲君奏龍吟

七言古

馴犀

【唐】元稹

建中之初放馴象逺歸林邑近交廣獸返深山鳥搆巢鷹雕鷂鶻無羈鞅貞元之嵗貢馴犀上林置圈官司養玉盆金棧非不珍虎啖狴牢魚食网渡江之橘逾汶貉反時易性安能長臘月北風霜雪深踡局鱗身遂長往行地無疆費傳驛通天異物罹幽枉乃知養獸如養人不必人人自惇奬不擾則得之於理不奪有以多於賞脫衣推食衣食之不若男耕女令紡堯民不自知有堯但見安閒聊擊壤前觀馴象後觀犀理國其如指諸掌

禦定佩文齋詠物詩選卷四百七

欽定四庫全書

禦定佩文齋詠物詩選卷四百八

羊類

七言古【附長短句】

五仙謡

【宋】郭祥正

番禺五仙人騎羊各一色手持六秬穗翺翔繞城壁翩然去乘雲諸羊化爲石至今畱空祠異象猶可識曽聞經猛火毫髮無防迹五仙寜復來三說頗難測只憂風雨至半夜隨霹靂君不見羌廬劉越之洞天萬象森羅無一尺

題四羊圗

【宋】王阮

三百維羣世不見廼以四羊爲一圗人言此圗出韋偃不知韋偃有意無巖巖參天一古木下有輕荑滿郊綠雪髯隱約黑暈中沙肋微茫筆端足昔聞韋侯畫馬工杜陵長歌歌古松孰知畫羊更如此世間絕藝誰能窮蘄春太守好事者珍蔵有此希世畫嗟余得見雙眼眀

此一轉語久難下三羊遊戱芳艸茵一羊輙登枯樹根安得添我作牧人爲公鞭此一敗羣

恭題靈羊圗【宣宗禦筆

明】謝承舉

塞上春深艸初綠黃河套邊堪放牧何來羌羚擕乳畜旁有韓盧將搏逐羣羚不奔且不驚輶車無影鸞無聲持旄已歸蘇子卿挾冊未見皇初平羊何安閒盧何猛以靜制動淸邊境我皇執筆發深儆意在和雍化彊梗是時賢相惟三楊升平輔理稱虞唐九重優遊翰墨塲天與人文垂四方

五言律

羊

【唐】李嶠

絕飲懲澆俗行驅夢逸才仙人擁石去童子馭車來夜玉含星動晨氊映雪開莫言鴻漸力長牧上林隈

秋羊

【元】許有壬

塞上寒風起庖人急尙供戎鹽舂玉碎肥羜壓花重肉淨燕支透膏凝琥珀濃年年神禦殿頒餕每霑儂

黃羊

許有壬

艸羙秋先腯沙平夜不蔵解絳文豹健臠炙宰夫忙有肉須供蟻無魂亦似麞少年非好殺假爾試穿楊

題蘇武牧羊圗

【元】楊維楨

未入麒麟閣時時望帝鄕寄書元有鴈食雪不離羊旄盡風雲節心懸日月光李陵何以別涕淚滿河梁

七言律

牧羊兒土鼓

【明】太祖

羣羊朝牧徧山坡松下常吟樂道歌土鼓枹時山鬼聽石泉濯處澗鷗和金華誰識仙機宻蘭渚何知道術多嵗久市中終得信叱羊洞口白雲過

五言絕句

李陵臺

【元】馬祖常

故國關河逺髙臺日月荒頗聞蘇屬國海上牧羝羊

七言絕句

小遊仙

【唐】曹唐

共愛初平住九霞焚香不出閉金華白羊成隊難收拾喫盡谿頭巨勝花

戲答張祕監饋羊

【宋】黃庭堅

細肋柔毛飽臥沙煩公遣騎送寒家忍令無罪充庖宰畱與兒童駕小車

次韻王敏文待制燕京雜詠【明】僧來復

秋滿龍沙艸已霜射雕風急朔雲長內官連日無宣喚獵取黃羊進尙方

禦定佩文齋詠物詩選卷四百八

欽定四庫全書

禦定佩文齋詠物詩選卷四百九

犬類

四言古

賦犬

【吳】張儼

守則有威出則有獲韓盧宋鵲書名竹帛

五言古

狗詩

【晉】張華

如黃批狡兔靑骹撮飛雉鵠鷺皆盡收鳬鷖安足視

狂犬

【宋】孔平仲

吾家有狂犬其走如脫兔撐突盤盂翻搜爬堂廡污逢人吠不止雞噪貓且怒固難在家庭只可守邨墅不見已半年意謂少懲懼昨日至城東揺尾喜若赴銜衣復抱膝屢叱不肯去一躍數尺髙其彊乃如故豈惟性則然汝分亦天賦未聞有驊驑蹄齧棄中路安敢擕汝歸重令兒女怖

予來儋耳得吠狗曰烏觜甚猛而馴隨予遷合浦過澄邁泅而濟路人皆驚戲爲作此詩

【宋】蘇軾

烏喙本海獒幸我爲之主食餘已瓠肥終不憂鼎爼晝馴識賔客夜悍爲門戶知我當北還掉尾喜欲舞跳踉趂童僕吐舌喘汗雨長橋不肯躡竟渡淸深浦拍浮似鵞鴨登岸劇虓虎盜肉亦小疵鞭箠當貰汝再拜謝恩厚天不遣言語何當寄家書黃耳定乃祖

五言絕句

逢雪宿芙蓉山主人

【唐】劉長卿

日暮蒼山逺天寒白屋貧柴門聞犬吠風雪夜歸人

題李廸畫犬

【明】髙啟

猧兒偏吠客花下臥晴莎莫出東原獵春來兔乳多

遊天壇山

【明】謝榛

偶逢雙玉童相引躡雲去犬吠洞門開三花最深處

潞陽曉訪馮員外汝言

謝榛

野闊早霜明林空涼吹動一犬吠人來松窗破秋夢

題畫

【明】僧徳淸

風雨孤舟夜微茫艸樹春茅檐驚犬吠定是渡江人

暮景

【明】申光漢【朝鮮人】

樹密深濃翠孤煙淡作云前邨聞犬吠暗路艸中分

六言絕句

山家

【明】姚旅

柏葉麝餐云暖栁條鳥踏煙寒稚子出墻看客隔籬犬吠衣冠

七言絕句

山店

【唐】王建

登登石路何時盡決決谿泉到處聞風動葉聲山犬吠一家松火隔秋云

山中喜靜和子見訪

【唐】施肩吾

絕壁深谿無四鄰每逢猿鶴卽相親小奴驚出垂藤下山犬今朝吠一人

再歸松谿舊居宿西林

【唐】徐凝

五粒松深谿水淸眾山揺落月偏明西林靜夜重來宿暗記人家犬吠聲

夜防鄭氏昆季林亭

【唐】方幹

捲簾圓月照方塘坐久樽空竹有霜白犬吠風驚鴈起猶能一一旋成行

小遊仙詩

【唐】曹唐

冰屋朱扉曉未開誰將金防扣瓊臺碧花紅尾小仙犬閒吠五云嗔客來

寒夜吟

【唐】成彥雄

洞房脈脈寒宵永燭炧香消金鳳冷猧兒睡魘喚不醒滿窗撲落銀蟾影

春日田園雜興

【宋】範成大

步尋春有好懷雨餘蹄道水如杯隨人黃犬攙前去走到谿橋忽自廻

郊行

【金】酈權

谿橋納納馬蹄輕竹里人家犬吠聲行盡灘光谿路黑隔林燈火夜深明

閻立本職貢圖

【金】閻長言

諤諤昌周此一書形容獒貢寫成圖寜知右相無深意莫指丹靑便厚誣

宿卓水

【元】許衡

寒缸挑盡火重生竹有淸聲月自明一夜客窗眠不穩卻聽山犬吠柴荊

軍中苦樂謡

【元】周霆震

半臂纒腰防捲氊剪裠荷葉腿齊編市西橋外看屠狗笑擲並刀賭酒錢

題犬

【元】貢性之

深宮飽食恣猙獰臥毯眠氊慣不驚卻被捲簾人放出宜男花下吠新晴

秋日過子問郊原

【明】王伯稠

葉舠百轉入幽谿灌木蒼藤夾岸迷一縷炊煙山犬吠柴門忽出竹叢西

巫防道中

【明】黃輝

星星冷炬拂云堆夜踏偏橋半欲摧人隊似猿穿嶺去犬聲如豹透林來

冬日穆湖邨居同蘊輝上人賦

【明】僧智舷

買得漁蓑與釣綸天寒日暮水無鱗浩歌一曲知何處犬吠蘆花不見人

禦定佩文齋詠物詩選卷四百九

欽定四庫全書

禦定佩文齋詠物詩選卷四百十

豕類

四言古

豪彘贊

【晉】郭璞

剛鬛之族號曰豪彘毛如攢錐中有激矢厥體兼資自爲牝牡

長短句

驅豬行【黃防張

金氏荘作】元好問

沿山蒔苖多費力辦與豪豬作糧食艸庵架空尋丈髙擊版揺鈴鬧終夕孤犬無猛噬長箭不暗射田夫睡中時叫號不似驅豬似稱屈放敎田防大於兔任使飛蝗半天黒害田爭合到渠邊可是山中無橡術長牙短喙食不休過處一抹無禾頭天眀壠畆見狼籍婦子相看空淚流旱漧水溢年年日防計收成才什一資身百倍粟豆中儋石都能防錢直兒童食糜須愛惜此物羣豬口中得縣吏卽來銷稅籍

七言絕句

金人出獵圗

【元】張雨

小隊鳴笳曉出圍地椒狼籍獸應肥庖廚久厭腥羊粉故遣蕭郎擊豕歸

禦定佩文齋詠物詩選卷四百十

欽定四庫全書

禦定佩文齋詠物詩選卷四百十一

鹿類

四言古

白鹿頌

【吳】薛綜

皎皎白鹿體性馴良其質皓濯如鴻如霜

虞獲子鹿

【唐】韋應物

虞獲子鹿畜之城陬園有羙艸池有淸流但見蹷蹷亦聞呦呦誰知其思巖谷之遊

五言古

述園鹿

【唐】韋應物

野性本難畜翫習亦逾年麑斑始力直麚角已蒼然仰首嚼園栁俯身飲淸泉見人若閒暇蹷起忽低騫玆獸有髙貌凡類寧比肩不得遊山澤局促誠可憐

鹿諭

【元】王惲

我本麋鹿性出處安自然金鑣非所慕志在長林煙得

逺機穽地食蘋飲淸泉呦鳴錫同類甘以辭華軒野兕出其側暗蹂山前田農家伺所害乃知獸之愆彼兕以計去嘉禾嵗芊芊野人居山中數畆事墾劚慮爲町疃場指鹿乃兕屬𨿽無獨刃心見之惡且逐鹿心素無機淡與標枝閒遁迹入幽谷擇音逺人寰尙爲山中人置疑齒頰間

五言律

詠鹿

【唐】李嶠

涿鹿開中冀秦原辟帝基柰花栽舊苑蘋葉藹前詩道士乘仙日先生折角時方懷丈夫志抗首別心期

五言排律

省試內出白鹿宣示百官

【唐】黃滔

上瑞何曽乏毛羣表色難推於五靈少宣示百寮觀形奪場駒潔光交月兔寒已馴瑤艸徑孤立雪花團戴豸慚端士抽毫躍史官貴臣歌詠日皆作白麟看

七言律

和楊龍圗麞猿屏

【宋】蔡襄

畫莫難於工冩生麞猿移得上幽屏相逢平野初驚顧共向薰風識性靈引子書遊新艸綠嘯羣時望故山靑可憐官省沈迷處每到中軒頓覺醒

麞猿屏

【宋】闕名

麞狎猿馴遂性靈恍然疑不是丹靑豈憂夜獵林中去只欠秋吟月下聽舉目便同臨澗谷此身全恐寄郊坰山容野態窮微妙造物爭工六尺屏

題小薛王畫鹿

【元】鄧文原

禮樂河間雅好儒曽陪校獵奉鑾輿晝長靈囿觀遊後政暇嘉賔燕集余蛺蝶圗工人去久騶虞詩好化行初宗藩翰墨畱珍賞慿仗相如賦子虛

五言絕句

鹿柴

【唐】裴廸

日夕見寒山便爲獨往客不知深林事但有麕麚迹

七言絕句

山中

【唐】盧仝

饑食松花渴飲泉偶從山後到山前陽坡軟艸厚如織麕與鹿麛相伴眠

山中翫白鹿

【唐】施肩吾

繞洞尋花日易消人間無路得相招呦呦白鹿毛如雪踏我桃花過石橋

尋古觀

【唐】朱慶余

仙觀曽過知不逺花蔵石室杳難尋泉邊白鹿聞人語看過天壇漸入深

觀鹿

【唐】賈島

條峯五老勢相連此鹿來從若个邊別有野麋人不見一生長飲白雲泉

新昌井

【唐】殷堯藩

轆轤千轉勞筋力待得甘泉渴煞人且共山麋同飲澗玉沙鋪底淺燐燐

頭陀僧

【唐】陸龜防

萬峯圍繞一峯深向此長修苦行心自掃雪中歸鹿迹天眀恐被獵人尋

呦呦

【宋】林逋

深林摵摵分行響淺葑茸茸疉浪防春雪滿山人起晚數聲低叫喚籬門

西山

【宋】劉克莊

絕頂遙知有隱君餐芝種術鹿爲羣多應午竈茶煙起山下看來是白雲

山行

【金】龎鑄

四面雲山玉作圍一川霜樹錦爲衣翩翩數騎平岡下傅粉王孫射鹿歸

遊三茅華陽諸洞

【元】宋無

書滿瑯函祕不開雲窗霧閣鎖靑苔門前白鹿將麑過定是避秦人引來

續遊仙詩

【明】馬洪

養馴蒼鹿放蓬山走入煙霞喚不還明日羣中尋卻易七星符在項毛間

蓬萊小遊仙

【眀】劉績

仙子新從紫海歸酒香浮著五銖衣臥看白鹿喫瑤艸滿地瓊云凝不飛

寄神樂觀鄧仙官

【明】僧來復

開徧谿頭巨勝花雪精雙引紫雲車忽傳靑鳥催春宴爛醉金桃阿母家

禦定佩文齋詠物詩選卷四百十一

欽定四庫全書

禦定佩文齋詠物詩選卷四百十二

狐類

四言古

九尾狐贊

【晉】郭璞

靑丘奇獸九尾之狐有道翔見出則銜書作瑞周文以標靈符

五言絕句

山行

【明】汪日夢

澗道散寒流衡沙漫田畆妖狐行野碓風葉滿舂臼

七言絕句

從獵口號

【金】李獻能

的皪金鎞墮曉星晴天霹靂應聲風毛雨血燕云在未要艸間狐兔驚

塞下曲

【明】何白

城上驚飛白項烏黃蒿隱見跳黃狐數聲刁鬥殘星落獵獵酸風亂馬呼

禦定佩文齋詠物詩選卷四百十二

欽定四庫全書

禦定佩文齋詠物詩選卷四百十三

猿類

五言古

石塘瀨聼猿

【梁】沈約

噭噭夜猿鳴溶溶晨霧合不知聲逺近惟見山重沓旣歡東嶺唱復佇西巖答

賦得夜猿啼

【陳】蕭詮

桂月影才通猿啼迥入風隔巖還嘯侶臨潭自響空掛藤疑欲飲吟枝似避弓別有三聲涙霑裳竟不窮

三峽吟

【宋】徐照

山水七百里上有靑楓林啼猿不自愁愁落行人心

七言古

題吳處士猿麞圖

【宋】黃庭堅

畫工神品今代無祁嶽一脈傳醉吳防年傲晲不落筆乘興掃去赤縣圖今君所寶亦第一我疑神遇非有筆

靑林紅葉晚未暝遙山逺水秋一色五猿踞石相因依兩猿掛樹松枝低仰睇側顧麞善疑其二行齒如不知昔人畫馬師廏馬畫山直付居山者野猿不馴麞易驚貌若渠能寫閒暇艸露空荒逺刀機卽今放麑誰氏子山蜂負毒不足憐盍貸蠨蛸畱報喜

聼猿

【宋】白玉蟾

三樹五樹啼寒猿一聲兩聲落耳根吾疑耳到猿啼處卻是猿聲隨風奔猿聲不悲亦不怨吾亦於世何所戀夜深月白風籟寒聼此忽然毛骨換

題畫

【眀】李東陽

霜枯古樹秋防防枝間老猿罷騰踏戲將長臂撲遊蜂半似相欺半相狎岡巒髙下路東西由來異類不同棲應憐野徑穿花去不作空山抱樹啼君不見場中有果房有蜜共趂園林好風日丁寧愼勿采桃花畱結山中千嵗實

五言律

詠猿

【唐】杜甫

裊裊啼虛壁蕭蕭掛冷枝艱難人不見隠見爾如知慣習元從眾全生或用奇前林騰每及父子莫相離

放猿

【唐】許渾

殷勤解金鎖昨夜雨淒淒山淺憶巫峽水寒思建谿逺尋紅樹宿深向白雲啼好覓來時路煙蘿莫自迷

巴江夜猿

【唐】馬戴

日飲巴江水還啼巴岸邊秋聲巫峽斷夜影楚云連露滴靑楓樹山空眀月天誰知泊船者聼此不能眠

猿

【唐】曹松

曾宿三巴路今來不願聼云根啼片白峯頂擲尖靑防果憎禽啄棲霜覰葉零惟應臥嵐客憐爾傍巖扃

和修睦上人聼猿

【唐】李咸用

禪客聞猶苦是聲應是啼自然無穩夢何必到巴谿疎雨灑不歇廻風吹暫低此宵秋欲半山在二林西

江猿

【眀】薛蕙

舟行轉江峽處處響哀猿極浦云方合連山雨正昏接條時自拄飲水復相援不待三春盡先傷遊子魂

五言排律

雪夜聼猿吟

【唐】顧偉

寒巖飛暮雪絕壁夜猿吟歷歷和羣鴈寥寥思客心繞枝猶避箭過嶺卻投林風冷聲偏苦山寒響更深聼時無有定靜裏固難尋一宿扶桑月聊看懷好音

七言律

長安裏中聞猿

【唐】吳融

夾巷長門似海深楚猿爭得此中吟一聲紫陌才回首萬里靑山已到心慣倚客船和雨聼可堪侯第見塵侵無因永夜聞淸嘯禁路人歸月自沈

憶猿

吳融

翠微云斂日沈空叫徹靑怨不窮連臂影垂秋色裏斷膓聲盡月眀中靜含煙峽淒淒雨髙弄霜天嫋嫋風猶有北山歸意在少驚佳樹近房櫳

黃藤山下聞猿

【唐】韋莊

黃藤山下駐歸程一夜號猿動旅情入耳便能生百恨斷膓何必待三聲穿雲宿處人難見望月啼時兔正眀好笑武陵年少客壯心無事也沾纓

放猿

【唐】王仁裕

放爾丁寧復故林舊來行處好追尋月眀巫峽堪憐靜路隔巴山莫厭深棲宿免勞靑嶂夢躋攀應愜白雲心三秋果熟松稍健任抱髙枝徹曉吟

遇所放猿再作

王仁裕

嶓冢祠前漢水濵飲猿連臂下嶙峋漸來子細窺行客認得依稀似野賔月宿縱勞羈絏夢松餐非復稻粱身數聲膓斷和云叫識是前時舊主人

猿皮

【宋】徐照

路逢巴客賣猿皮一片蒙茸似黒絲常向小窗鋪坐處卻思空谷聼啼時弩傷忽見防猶在笛響誰骨可吹古樹團團行路曲無人來作野賔詩

猿

【元】宋無

巴峽聞聲愁斷膓冷泉照影綠陰涼藤揺亂雨領兒過樹曬斜陽拾虱忙獻果去尋幽洞逺攀蘿來撼落花香空山月暗無人見啼入白雲深處藏

五言絕句

遼東山夜臨秋

【唐】太宗

煙生遙岸隠月落半崖陰連山驚鳥亂隔岫斷猿吟

臨湖亭

【唐】裴廸

當軒彌滉漾孤月正徘徊谷口猿聲發風傳入戶來

送張四

【唐】王昌齡

楓林已愁暮楚水復堪悲別後冷山月淸猿無斷時

谿行逢雨與柳中庸

【唐】李端

日落眾山昏蕭蕭暮雨繁那堪兩處宿共聼一聲猿

送客之蜀

【唐】楊淩

西蜀三千里巴南水一方曉猿天際斷夜月峽中長

題猿圖

【元】馬祖常

江渚無來鴈山樊有宿猿秋髙盧橘熟巴月樹連邨

憶事

【眀】沈防鴻

空山秋月明處處暮猿淸不是愁膓斷還聞第四聲

七言絕句

畱題雲門

【唐】蕭翼

絕頂髙峯路不分嵐煙長鎖綠苔紋獼猴推落臨崖石打破下方遮月云

早發白帝城

【唐】李白

朝辭白帝防雲間千里江陵一日還兩岸猿聲啼不住輕舟已過萬重山

盧谿主人

【唐】王昌齡

武陵谿口駐扁舟谿水隨君向北流行到荊門上三峽莫將孤月對猿愁

寄四眀山子

【唐】施肩吾

髙樓只在千峯裏塵世望君那得知長憶去年風雨夜向君窗下聼猿時

秋夜山中別友人

施肩吾

何處邀君話別情寒山木落月華淸莫愁今夜無詩思巳聼秋猿第一聲

失猿

【唐】李商隠

祝融南去萬重云淸嘯無因更一聞莫遣碧江通箭道不敎膓斷憶同羣

猿

【唐】叚成式

卻憶書齋值晚晴挽枝閒嘯激蟬淸影沈巴峽夜巖色蹤絕石塘寒瀬聲

猿

【唐】張喬

掛月棲雲向楚林取來全是爲淸音誰知系在黃金索翻畏侯家不敢吟

詠猿

【唐】周朴

生在巫山更向西不知何事到巴谿中宵爲憶秋云伴遙隔朱門向月啼

猿

【唐】徐夤

宿有喬林飲一谿生來蹤迹逺塵泥不知心更愁何事每向深山夜夜啼

放猿

【唐】吉師老

放爾千山萬里身野泉晴樹好爲鄰啼時莫近瀟湘岸明月孤舟有旅人

懷傅茂元

【宋】劉子翚

松底柴門盡日闗主人西去防時還長鑱委地黃精老時有寒猿嘯硯山

林髙士隠居

【元】黃庚

家住西湖深更深古松陰裏禮茅君白猿攀樹藤花落防破巖前一地云

月嶺猿啼

【元】葉顒

樹頭淸嘯兩三聲紙帳梅花睡欲成喚醒冷泉亭上夢嶺雲飛動月初明

竹枝詞

【眀】楊愼

無義灘頭風浪收黃雲開處見黃牛白波一道靑峯裏聼盡猿聲是峽州

竹枝詞

【明】王叔承

白帝城髙秋月明黃牛灘急暮潮生送君萬水千山去獨自聼猿到五更

禦定佩文齋詠物詩選卷四百十三

欽定四庫全書

禦定佩文齋詠物詩選卷四百十四

狼類

四言古

白狼贊

【晉】郭璞

矯矯白狼有道則遊應符變質乃銜靈鉤惟徳是適出殷見周

五言古

遣興

【唐】杜甫

長陵鋭頭兒出獵待眀發騂弓金爪鏑白馬蹴微雪不知所馳逐但見暮光滅歸來懸兩狼門戶有旌節

七言絕句

廿不刺川在上都西北七百里外董侯承防扈從北廻遇於楡林酒間因及今秋大狝之盛書六絕以紀其事【錄一

元】王惲

千里陰山騎四周休誇西伯渭濵遊今年校獵饒常嵗一色天狼四十頭

上京卽事

【元】薩都刺

紫塞風髙弓力彊王孫走馬獵沙塲呼鷹腰箭歸來晚馬上倒懸雙白狼

禦定佩文齋詠物詩選卷四百十四

欽定四庫全書

禦定佩文齋詠物詩選卷四百十五

貍類

五言古

以野貍餉石末公因侑以詩【眀】劉基

野貍性狡猾夜動晝則潛縶之籠檻中耳弭口不呥當其得意時足爪長且銛跳踉逞俊捷攫噬靡有饜貧家養一雞冀用易米鹽爾黠弗自食尋聲竊窺覘破柵舔肉血淋漓污毛髯老幼起頓足心如刺刀鎌東鄰借筌蹄西鄰呼獫系餌翳叢灌設伏抽陰鈐彼機歘已發此欲方未忺絲繩急纒繞四體如黐黏野人大喜慰不敢私烹燖持來請科斷數罪施剜防使君鎭方面殘賊職所殱械送至麾下束防仍加箝腥膏忝污鉞羶胔或可腌芼芳和糟醤頒賜警不廉黃雀利螳螂碎首泥塗霑烏鴉殉腐肉噴墨身受淹此物亦足戒申章匪虛談

七言古【附長短句】

牛尾貍

【宋】蘇轍

首如貍尾如牛攀條捷崄如猱猴橘柚爲漿栗爲餱筋肉不足惟膏油深居簡出善自謀尋蹤發窟並執囚蓄租分散身爲羞松薪瓦甑烝浮浮壓入糟盎肥欲流熊脂羊酪眞比儔引筯將舉訊何尢無功竊食人所仇

楊廷秀送牛尾貍侑以長句次韻

【宋】周必大

江南十月方肅霜小槽初滴鵞兒黃頗思指動異味嘗門正張羅誰末將披綿彊來推不去枯蝦欲進上之戶羊羶豕腥猶可厭肪截脂凝在何處艸子云黃門郎遺我黒面質白章形之硬語弩力彊寫以奇字伴史倉愧無纎手色傾國壓糟磨刀走臧獲喜於左手持蟹黃美勝八珍熟熊白古來貍首歌侯門名以牛後眞屈君從今玊汝洗俗諺好與紈袖陪梁園公詩如貂不煩削我續狗尾句空著

牛尾貍

【宋】楊萬里

狐公韻勝冰玊肌字則未聞名季貍誤隨齊相燧牛尾策勲分作糟丘子子孫世世襲膏粱黃雀子魚鴻鴈行先生試與季貍語有味其言湏聼取

七言律

送牛尾貍與徐使君

【宋】蘇軾

風捲飛花自入帷一尊遙想破愁眉泥深厭聼雞頭鶻酒淺欣嘗牛尾貍通印子魚猶帯骨披綿黃雀漫多脂殷勤送去煩纎手爲我磨刀削玉肌

七言絕句

牛尾貍

【宋】朱松

壓糟玊靣天涯見琢雪庖霜照眼明投箸羞顏如甲厚南山白額正橫行

禦定佩文齋詠物詩選卷四百十五

欽定四庫全書

禦定佩文齋詠物詩選卷四百十六

兔類

五言古

舟中雜詠

【元】袁桷

家奴拾枯艸走兔來相親生來不識兔卻立驚其神行人笑彼拙歸來始嚬呻乃知特幸脫未信吾奴仁

七言古【附長短句】

狡兔行

【唐】蘇拯

秋來無骨肥鷹犬徧原野艸中三穴無處藏何況平田無穴者

永叔白兔

【宋】梅堯臣

可笑嫦娥不了事卻走玊兔來人間分寸不落獵人口滁州野人獲以還霜毛丰茸目睛殷紅絳金練相系擐馳獻舊守作異玩況乃已在蓬萊山月中辛勤莫搗藥桂傍杵臼今應閒我欲拔毛爲白筆研朱寫詩破公顏永叔云諸君所作皆以嫦娥月宮爲說願以新

意別作一篇

梅堯臣

毛氏頴出中山中衣白兔褐求文公文公嘗爲頴作傳使頴名字傳無窮徧走五嶽都不逢乃至瑯琊聞醉翁傳是昌黎之後身文章節行一以同滁人喜其就籠紲遂與提攜來自東見公於鉅鼇之峯正艸命令詞如虹筆禿願脫頴以從赤身謝徳歸蒿蓬

白兔

【宋】歐陽修

天云蒙蒙白兔藥嫦娥宮玊闗金鎖夜不閉竄入滁山千萬重滁泉淸甘瀉大壑滁艸軟翠揺輕風渴飲泉困棲艸滁人遇之丰山道网羅百計偶得之千里持爲翰林寶翰林酬酢委白璧珠箔花籠玊爲食朝隨孔翠伴暮綴鸞鳳翼主人邀客醉籠下京洛風埃不霑席羣詩名貎極豪縱爾兔有意果誰識天資潔白已爲累物性拘縶盡無益上林榮落防時休回首峯巒斷消息

信都公家白兔

【宋】王安石

水晶爲宮玊爲田嫦娥縞衣洗朱鉛宮中老兔非日浴天使潔白宜嬋娟揚須弭足桂樹間桂花如霜亂後前赤鴉相望窺不得空凝兩瞳射日丹東西跳梁自長久天畢橫施亦何有憑光下視罝网繁衣褐紛紛謾回首去年驚墮滁山云出入墟莽猶無羣奇毛難藏果見獲千里今以窮歸君空衢險幽不可返食君庭除嗟亦窘令予得爲此兔謀丰艸長林且遊衍

放兔行

【宋】秦觀

兔饑食山林兔渴飲川澤與人不瑕疵焉用苦求索天寒艸枯盡見窘何太迫上有蒼鷹虞下有黃犬厄微命無足多所恥敗頭額敢期揮金遇倒槖無難色𨿽乖獵者意頗塞仁人責兔兮兔兮聼我言月中仙子最汝憐不如亟返月中宿休顧商巖並嶽麓

兔

【元】趙孟頫

少年馳逐燕齊郊身騎駿馬如騰蛟耳後生風鼻出火大呼討來【元國語呼兔爲討來】飛鳴如今老大百憂集拄杖徐行防喘急卷中見畫眼爲眀驥聞秋風雙耳立

竹樹圖

【元】楊載

荊棘蒙蘢迷竹樹亂堆古石蒼苔防縱獵靑郊懷舊路躍馬重岡追狡兔箭翎落地無尋處

五言律

詠兔

【唐】李嶠

上蔡應初擊平岡逺不稀目隨槐葉長形逐桂條飛漢月澄秋色梁園映雪輝惟當感純孝郛郭引兵威

恭題黒兔圖

【眀】張四維

黒兔人間少疑從北極來聖朝今再見瑞牒喜重開玉杵成靈藥瑤池薦壽杯周罝應有詠梁賦不湏裁

五言排律

恭題黒兔圖應制

【眀】申時行

梁苑馴遊日周京率舞時重陰符水徳千載表宸禧似與陽烏並還將霧豹疑玉衡光乍掩縣圃色全移藥參神鼎開罝賴聖慈幹城猶在野應誦國風詩

七言律

應制詠白兔

【金】楊云翼

聖徳如天物效祥褐夫新賜雪衣裳光揺玉斗三千丈气傲金風五百霜禁籞合棲瑤艸影禦鑪猶認桂枝香中興慶事光圖譜黼座齊稱萬壽觴

黒兔

【眀】曽棨

傳聞三穴久儲精日啖霜異質成八竅總含蒼露濕一身斜軃黒雲輕行來靑應難覓立向瑤臺卻盡驚自是太平多瑞物願隨毛頴詠幹城

五言絕句

從獵

【唐】韓偓

獵犬諳斜路宮嬪識認旗馬前雙兔起宣示羽林兒

七言絕句

宮詞

【唐】王建

新秋白兔大於拳紅耳霜毛趂艸眠天子不敎人射殺玉鞭遮到馬蹄前

黃筌子母兔

【眀】髙啟

陽坡日暖眼迷離芳艸春眠對兩兒誰道姮娥曽作伴廣寒孤宿巳多時

禦定佩文齋詠物詩選卷四百十六

欽定四庫全書

禦定佩文齋詠物詩選卷四百十七

貓類

七言律

貓飲酒

【金】李純甫

枯膓痛飲如犀首奇骨當封似虎頭嘗笑廟謨空食肉何如天隱且糟丘書生幸免翻盆惱老婢仍無觸鼎憂只向北門長臥防也應消得醉鄕侯

乞貓

【眀】文徴眀

珍重從君乞小貍女郎先已辦氍毹自緣夜榻思髙枕端要山齋防舊書遣聘自將鹽裹篛防勲莫道食無魚花陰滿地春堪戱正是蠶眠二月餘

七言絕句

貓兒

【宋】林逋

纎鉤時得小谿魚飽臥花陰興有餘自是防嫌貧不到莫慚屍素在吾廬

乞貓

【宋】黃庭堅

秋來防軰欺貓去倒篋翻盆攪夜眠聞道貍奴將數子買魚穿柳聘銜蟬

醉貓圖

【金】元好問

窟邊癡坐費工夫側輥橫眠卻自如料得仙師曾細看牡丹花下日斜初

其二

飲罷雞蘇樂有餘花陰眞是小華胥但敎殺防如山了四腳撩天卻任渠

不出

【金】劉仲尹

好詩讀罷倚團蒲喞喞銅瓶沸地鑪天气稍寒吾不出氍毹分坐與貍奴

貍奴畫軸

【金】王良臣

三生白老與烏員又現異生小筆前乞與黃家禳防禍莫敎虛費買魚錢

題睡貓圖

【元】柳貫

花陰閒臥小於菟堂上氍毹錦繡鋪放下珠簾春不管隔籠鸚鵡喚貍奴

禦定佩文齋詠物詩選卷四百十七

欽定四庫全書

禦定佩文齋詠物詩選卷四百十八

防類

四言古

飛防贊

【晉】郭璞

或以尾翔或以髯淩飛鳴鼓翰儵然皆騰用無常所惟神斯慿

鼮鼠贊

郭璞

有防豹采厥號爲鼮漢朝莫知中郎能名賞以束帛雅業遂盛

鼯防贊

郭璞

鼯之爲防食煙棲林載飛載乳乍獸乍禽皮借孕婦人爲大任

鼷防贊

郭璞

小防曰鼷實有螫毒乃食郊牛不恭是告厥譴惟眀徴乎其覺

鼫防贊

郭璞

五能之防技無所執應气而化翻飛鴽集詩人歌之無食我粒

五言古

竹

【宋】蘇軾

野人獻竹腰腹大如盎自言道傍得來不費罝网防夷讓員滑混沌慚瘦爽兩牙𨿽有餘四足僅能髣逢人自驚蹶悶若兒脫𦇤念此微陋質刀幾安足枉就擒太倉卒羞愧不能饗南山有孤熊擇獸行防掌

七言古

饑防行

【眀】龔詡

燈火乍息初入更饑防出穴啾啾鳴齧書翻盆復倒甕使我頻驚不成夢貍奴徒爾誇銜蟬但知飽食終夜眠癡兒計拙眞可笑布被蒙頭學蟬叫

五言律

黃防

【元】許有壬

北產推珍味南來怯陋容瓠肥宜不武人拱若爲恭發掘憐禽狝招徠或水攻君毋急盤饌幸自不穿墉

七言絕句

夜半

【唐】李商隠

三更三防萬家眠露欲爲霜月墮煙鬭防上牀蝙蝠出玉琴時動倚窗弦

秋宿長安韋主簿防

【唐】李洞

水木淸涼夜直防愁人樓上唱寒更坐勞同步檐前月防動牀頭印鎖聲

眀安驛道中

【元】陳孚

黃沙浩浩萬雲飛雲際艸深黃防肥貂帽老翁騎鐵馬胸前抱得黃羊歸

錢舜舉碩防圖

【元】鄧文原

禾黍連云待嵗功爾曹竊食素餐同平生貪黠終何用看取人間五技窮

讀瀛海喜其絕句淸逺因口號數詩示九成皆

實意也

【元】張翥

客窗昨夜北風髙猶似乘船海上濤明發先宜覓貂防喚人來作禦寒袍

和胡士恭灤陽納鉢卽事韻【元】貢師泰

蕎麥花深野韭肥烏桓城下客行稀健兒掘地得黃防日暮騎羊齊唱歸

松防葡萄畫

【元】貢性之

獧似獼猴捷似猱栗梢走過又松梢紫萄若使知滋味一日能來一百遭

其二

野防公然不避人立當髙樹竟忘身世間嗜欲多如此寄語園丁莫浪嗔

元宮詞

【明】朱有燉

侍從常向北方遊龍虎臺前正麥秋信是上京無暑气行裝五月載貂裘

采眞詩再爲慧虛度師恭譔【眀】屠隆

仙防飛飛似白鴉靈泉盡日浴金沙只聞洞里人吹笛不見空中女散花

禦定佩文齋詠物詩選卷四百十八

欽定四庫全書

禦定佩文齋詠物詩選卷四百十九

猩猩類【附】

四言古

猩猩贊

【晉】郭璞

能言之獸是謂猩猩厥狀似猴號音若嬰自然知往頗識物情

贊

郭璞

怪獸披髮操竹獲人則笑唇蓋其目終亦號咷反爲我戮

七言絕句

送蜀客

【唐】張籍

蜀客南行祭碧雞木棉花發錦江西山橋日晚行人少時見猩猩樹上啼

送僧南遊

【唐】方幹

三秋萬里五谿行風裏孤云不計程若念猩猩解言語放生先合放猩猩

竹枝詞

【眀】王叔承

綠酒娟娟白玉瓶酴醿花發語猩猩竹枝歌斷人無那十二峯頭暮雨靑

禦定佩文齋詠物詩選卷四百十九

欽定四庫全書

禦定佩文齋詠物詩選卷四百二十

雜獸類

四言古

比肩獸贊

【晉】郭璞

蟨與駏虛乍兔乍防長短相濟彼我俱舉有若自然同心共膂

五言古

有獺吟

【唐】劉禹錫

有獺得嘉魚自謂天見憐先祭不敢食捧鱗望靑人立寒沙上心專眼悁悁漁翁以爲妖舉塊投其咽呼兒貫魚歸與獺同烹煎闗闗黃金鶚大翅揺江煙下見盈尋魚投身擘洪漣攫拏隱嶙去哺雛林嶽巓防鳥欲伺隙遙噪莫敢前長居靑雲路彈射無由緣何地無江湖何水無鮪鱣天意不宰割菲祭徒防防空餘知禮重載在淹中篇

胡克遜

【明】湯顯祖

人言西北邊有獸名爲遜性不喜獸鬭逡巡解其困獵者知如此設鬭日馴近相愁來解紛陰遭此人刃食肉寢其皮似貉花文嫩西州貴將吏茵褥厚常寸笑何憫猩猩啼莫恨此獸仁有禮錯莫身爲殉世有麒麟皮爲鞔復何問

五言律

題追貛圖

【明】周敍

朝罷鳴弰動終南校獵遊追貛應適意銜橜卻忘憂日入黃雲暮風生碧艸秋從官無諫疏老去憶韓休

禦定佩文齋詠物詩選卷四百二十

欽定四庫全書

禦定佩文齋詠物詩選卷四百二十一

總禽鳥類

四言古

歸鳥

【晉】陶潛

翼翼歸鳥載翔載飛𨿽不懷遊見林情依遇云頡頏相鳴而歸遐路誠悠性愛無遺

其二

翼翼歸鳥戢羽寒條逰不曠林宿則森標晨風淸興好音時交矰繳奚施已捲安勞

五言古

送劉散貟同賦陳思王詩得好鳥鳴南枝

【唐】劉斌

春林已自好時鳥復和鳴枝交難奮翼谷靜易流聲間關才得性矰繳遽相驚安知背飛逺拂霧獨晨徵舟中聞春禽寄江陰包鶴洲【明】楊基

山中無音樂絲竹在禽鳥嚶嚶呼春晴嚦嚦報春曉嬌吟與柔哢圓滑鬭新巧知君在山中樂此長不少疏籬密竹外深澗緑樹表靑鞵踏花影信步聽未了歸去聞箏聲應怪銀甲小我來行一月風雨春江渺今朝豁晴霽孤禽破幽悄鏗如女媧笙忽作餘音嫋平生黃鐘耳直欲辧分杪萬事付松風翛然坐秋艸

神龍祠旁二鳥

【明】王履

祠邊兩小鳥相依道人室廚中炊飯香卽至不一失啄粟就掌內了無猜與栗歳月知幾何相忘只如一乃知豚魚信固自我所出幽幽入靜極籟盡山空虛我軰若不來鳥外其誰歟形性本不同形性夲不異回首看流云悠然似吾意

七言古【附長短句】

啼鳥

【宋】歐陽修

深山至陽气生百物如與時莭爭官居荒涼艸樹宻撩亂紅紫開繁英花深葉暗耀朝日一暖眾鳥皆嚶鳴鳥言我豈解爾意綿蠻但愛聲可聽南窓睡多春正美百舌未曉催天明黃鸝顏色已可愛舌端啞吒如嬌嬰竹林靜啼靑竹筍深處不見惟聞聲陂田繞郭白水滿戴勝谷谷催春耕誰謂鳴鳩拙無用雄雌各自知陰晴雨聲瀟瀟泥滑滑艸深苔緑無人行獨有花上提葫蘆勸我沽酒花前傾其餘百種各嘲異鄕殊俗難知名我遭多口身落此每聞巧舌宜可憎春到山城苦寂寞把盞長恨無娉婷花開鳥語輒自醉醉與花鳥爲交朋花能嫣然顧我笑鳥勸我飲非無情身閒酒美惜光景惟恐鳥散花飄零可笑靈均楚澤畔離騷憔悴愁獨醒

鳥啼

【宋】陸遊

野人無歷日鳥啼知四時二月聞子規春耕不可遲三月聞黃鸝幼婦憫蠶饑四月鳴布谷家家蠶上簇五月鳴鴉舅苖穉憂艸茂人言農家苦望晴復望雨樂處誰得知生不識官府葛衫麥飯有卽休湖橋小市酒如油夜夜扶歸常爛醉不怕行逄灞陵尉

王若水爲畫秋江眾禽圖

【明】袁凱

錢唐王宰心思長欲與造化爭毫芒下筆百鳥相趨蹌前身豈是孤鳯皇江頭芙蓉花正開花下細浪亦縈洄鴐鵞貼貼天際來雄雌相隨气和諧一防鴛鴦睡沙尾野鳬翩翩唼菇米羣鷗爭浴故未已傾落枯荷葉中水脊令飛飛多急難睢鳩意度誠幽閒乃知良工有深意不在丹靑形似間姑蘓防前秋气孤五羊城下煙疎疎此時此景眞相似獨少扁舟歸釣魚宰也如今成老夫愛我不辭爲此圖我今親老無可養愼勿重添反哺烏

畫禽

【明】李東陽

髙棲野雀低飛燕長在頭與谿面竹雞啼徹雨初晴山腳泥深路如綫崖根老樹回余靑樹間防鵲閒無聲祗應識得山中樂無復人間送喜情

四禽圖

李東陽

空山雨過枇杷樹黃顆累累不知數金衣公子正多情驚墮金丸欲飛去海橊花殘紅子新沙上鳬鷖來往頻每從水淺花深處遙見隔花臨水人山禽關關水禽語脈脈幽期似相許莫負天晴日暖時一春江上多風雨

其二

江南山深冬日暖湖冰無凘湖水滿幽林晚徑斷人行落盡梅花春不管山茶花發爭芳菲翠翎蠟觜相光輝煙生錦嶼寒猶戀雪滿銀塘夜未歸疎林落羽紛淩亂回首靑霄各分散谿上鴛鴦獨有情春來冬去長爲伴

其三

瑚出海海見底誰掣長竿臨海水黒風吹霧捲冥蒙化作禽飛向空起北人未熟南禽名嶺外方言如鳥聲由來珍異非國寶須識君王卻貢情

春谿聚禽圖

【明】吳寛

春谿逺發春山中一夜好雨谿流通緑波泛漲渺無際但見桃花千防紅鴛鴦鸂鶒何容與散亂中流錦爲羽倉庚獨似避遊人去踏花枝落紅雨艸深哺子芳洲晴葉暗仍聞求友聲展圖便有防心處放棹欲作春谿行元裳縞衣彼何者爲戀髙松倚平野莫論鴻鵠志安知名字俱標在埤雅

五言律

春鳥詩送元秀才入京

【唐】顧況

春來繡羽齊暮向竹林棲禁苑銜花出河橋隔樹啼尋聲知去逺顧影念飛低別有無巢燕猶窺幕上泥

生春

【唐】元稹

何處生春早春生鳥思中鵲巢移舊歳防羽旋髙風鴻鴈驚沙暖鴛鴦愛水融最憐防翡翠飛入小梅叢

北禽

【唐】李商隠

爲戀巴江暖無辭瘴霧蒸縱能朝杜宇可得值蒼鷹石小虛塡海蘆銛未破矰知來有幹鵲何不向雕陵

聞鳥

【明】龔用卿

入戶聞啼鳥芳園三五家竹陰苔沒砌庭靜蝶爭花籬菊春芽茁亭槐午影斜憑髙遙送目夕照數歸鴉

鳥散餘花落

【明】皇甫汸

春來啼鳥伴相逐百花中棲處迷深綠飛時帶淺紅祗惜香沾羽非闗嬌惹風回看意不盡猶自戀芳叢

五言排律

鳥散餘花落

【唐】趙存約

春曉遊禽集幽庭幾樹花坐來驚艶色飛去墮晴霞翅拂繁枝落風添舞影斜彩雲飄玉砌絳雪下仙家分散音初靜凋零蕊帶葩空堦瞻玩久應共惜年華

賦得好鳥鳴南枝

【唐】鄭衮

養翮非無待遷喬信自卑影髙遲日度聲逺好風隨云拂千尋直花催百囀奇驚人時向晚求友聽應知委質經三歳先鳴在一枝上林如可托弱羽願差池

鳥散餘花落

【唐】竇洵直

晚樹春歸後花飛鳥下初參差分羽翼零落滿空虛風外淸音轉林邊艶影疎輕盈疑雪舞彷佛似霞舒萬片情難極遷喬思有餘微臣一何幸吟賞對宸居

七言律

中夜聞啼禽

【唐】吳融

漠漠蒼蒼未五更宿禽何處兩三聲若非西澗回波觸卽是南塘急雨驚金屋獨眠堪寄恨商陵永訣更牽情此時歸夢隨腸斷半壁殘燈閃閃明

翫水禽

【唐】韓偓

兩兩珍禽渺渺谿翠襟紅掌淨無泥向陽眠處莎成毯踏水飛時浪作梯依倚雕梁輕社燕抑揚金距笑晨雞勸君細認漁翁意莫遣絙羅誤穩棲

提刑司勲示及暝禽圖作詩詠之

【宋】文同

朱華盛發穿疎竹寒枿齊枯徧野磯大雪蔽天方亂下眾禽爭地各相依非公好事誰能得此畫如今自已稀試待晴明掛軒壁定開羣眼一時飛

鳥聲

【明】邵寶

一鳥不鳴山可憐更憐鳴鳥過檐前友聲信有如鶯語喜報曽聞是鵲傳南國音成非別調北窓夢醒正閒眠近來習靜心初防獨把無聲寄五弦

五言絕句

浴浪鳥

【唐】盧照鄰

獨舞依磐石羣飛動輕浪奮迅碧沙前長懷白雲上

九隴津集

盧照鄰

落落樹陰紫澄澄水華碧復有翻飛禽徘徊疑曵舄

曉

【唐】賀知章

故鄕杳無際江臯聞曙鐘始見沙上鳥猶埋云外

木蘭柴

【唐】王維

秋山斂餘照飛鳥逐前侶彩翠時分明夕嵐無處所

鳥鳴澗

王維

人閒桂花落夜靜春山空月出驚山鳥時鳴春澗中

竹裏館

【唐】裴廸

來過竹裏館日與道相親出入惟山鳥幽深無世人

江行雜詩

【唐】錢起

渚禽菱芡足不向稻梁爭靜宿深灣月應無失侶聲

贈同遊者

【唐】韓愈

喚起窓全曙催歸日未西無心花裏鳥更與盡情啼

晚望

【唐】白居易

江城寒角動沙洲夕鳥還獨在髙亭上西南望逺山

谿居

【唐】裴度

門逕俯淸谿茅檐古木齊紅塵飄不到時有水禽啼

獨望

【唐】司空圖

緑樹連邨暗黃花出陌稀逺陂春艸緑猶有水禽飛

雜詩絕句

【宋】梅堯臣

岸旁艸樹密往往不知名其間有啼鳥似與船相迎

春日

【宋】楊萬里

春醉非闗酒郊行不問途靑天何處了白鳥入空無

和韋蘓州秋齋獨宿

【金】趙秉文

冷暈侵殘燭雨聲在深竹驚鳥時一鳴寒枝不成宿

郊居寓目隨事輒題

【元】袁易

把酒淸江上扁舟送夕暉行雲杯裏度白鳥鏡中飛

問梅閣

【明】髙啟

問春何處來春來在何許月墮花不言幽禽自相語

曉發山驛

髙啟

風殘杏花曉馬上聞啼鳥茅店未開門山多住人少

題翎毛小景

【明】錢宰

紅子秋樹老黃花晚節寒幽禽防白頰托爾一枝安

題花木翎毛畫

【明】葉子奇

蒙蒙花上霧五月海橊紅幽禽哢晴晝葉底聽惺愡

散步

【明】魯鐸

細艸緣蹊軟晴朝步屧遲往來深樹裏啼鳥不曽知

宿華亭寺

【明】楊愼

花樹髙於屋紅霞夜照人聲聲枝上鳥也似惜餘春

桃花小禽圖

【明】僧徳祥

檐外雨初晴幽禽四五聲桃花無限思畱客看淸明

六言絕句

淸明別墅小集

【宋】孫覿

兀兀三杯卯困昏昏一枕春融酒醒落花風裏夢回啼鳥聲中

楊氏山莊

【明】髙啟

斜陽流水幾里啼鳥空林一家客去詩題柿葉僧來供煮藤花

舟中偶成

【明】史鑑

淸澤莊頭釣艇奉光院裏禪牀緑樹數聲啼鳥靑山一抹斜陽

七言絕句

解悶

【唐】杜甫

艸閣柴扉星散居浪翻江黑雨飛初山禽引子哺紅果谿女得錢畱白魚

桂江中題香臺頂

【唐】劉言史

岧岧香積淩空翠天上名花落幽地老僧相對竟無言山鳥卻呼諸佛字

題大安池亭

【唐】雍陶

幽島曲池相掩映小橋虛閣半髙低好風好月無人宿夜夜水禽船上棲

王官

【唐】司空圖

荷塘煙罩小齋虛景物皆宜入畫圖盡日無人只髙臥一防白鳥隔紗廚

越鳥

【唐】鄭谷

背霜南鴈不到處倚棹北人初聽時梅雨滿江春艸歇一聲聲在荔枝枝

水鳥

【唐】吳融

煙爲行止水爲家兩兩三三睡暖沙爲謝離鸞兼別鵠如何禁得向天涯

晏起

【唐】韋莊

爾來中酒起常遲臥看南山攺舊詩閉戶日髙春寂寂數聲啼鳥上花枝

幽居春思

韋莊

緑映紅藏江上邨一聲雞犬似仙源閉門盡日無人到翠羽春禽滿樹喧

聞春鳥

韋莊

雨晴春鳥滿江邨還似長安舊日聞紅杏花前應笑我我今憔悴亦羞君

訪陳處士

【宋】蔡襄

橋畔修篁下碧谿君家元在此橋西來時不似人間世日暖花香山鳥啼

從尹師魯飲香山石樓

蔡襄

霜後丹楓照曲隄酒防明月下前谿石樓夜半空中笑驚起飛禽過水西

金陵卽事

【宋】王安石

昏黑投林曉更驚背人相喚百般鳴柴門長閉春風暖事外還能見鳥情

隨意

王安石

隨意柴荊手自開沿岡度塹復登臺小橋風露扁舟月迷鳥羈雌竟往來

書辧才白雲堂壁

【宋】蘇軾

不辭淸曉叩松扉卻值支公久不歸山鳥不鳴天欲雪捲簾惟見白雲飛

絕句

【宋】陳師道

密密丹房疊疉花一枝臨路爲人斜丁寧語鳥傳春意白下門東第幾家

晚雪湖上

【宋】文同

朔風吹雪滿橫湖眾鳥歸棲日欲晡獨坐水軒人不到滿林如掛暝禽圖

七月十六日題南禪院壁

【宋】張耒

秋林落葉已斑斑秋日當庭尙掩闗掃榻晝眠聽鳥語可知身世此時閒

聽鳴禽

張耒

流滯江邊鬢已霜又聞春鳥啅朝陽他時北去懷陳迹寒竹疎梅黃土岡

曉雨

張耒

輕陰江上千秀小雨墻邊百艸生惟有春禽慰孤客曉啼渾似故園聲

閒居

【宋】陳造

種桃接李不辭勤旋作花前把酒人羨煞文禽映花語飛來趂得見成春

春日

【宋】陳與義

朝來庭樹有鳴禽紅緑扶春上逺林忽有好詩生眼底安排句法已難尋

吳門道中

【宋】孫覿

一防炊煙竹裏邨人家深閉雨中門數聲好鳥不知處千丈藤蘿古木昏

遊金沙寺寺有陸希聲侍郎讀書堂在頥山上

孫覿

緑筍遺苞半出籬淸谿一曲翠相迷古苔稱意壞墻滿好鳥盡情深樹啼

偶作

【宋】程俱

薰風習習動林光紫翠陰中艸木香山鳥一聲淸晝永白雲深處北窓涼

野望

【宋】朱子

登髙立馬瞰晴川四面平林接暝煙東望可堪頻極目歸心已度鳥飛前

睡覺

【宋】範成大

尋思斷夢半瞢騰漸見天窓紙瓦明宿鳥噪羣穿竹去縣前猶自打殘更

窓下戲詠

【宋】陸遊

飛來山鳥語惺愡卻是幽人半睡中新竹成陰無彈射不妨同向北窓風

蚤行鳴山

【宋】楊萬里

淡淡淸霜薄薄冰曉寒端爲作新晴殷勤喚醒梅花睡枝上春禽一兩聲

攜家小歇嚴州建徳縣簿防曉起

楊萬里

不堪久客只思歸曉起巡檐彊撚髭偶聽梅梢啼一鳥舉頭立看獨多時

歸途過銅官山

【宋】戴昺

山徑﨑嶇落葉黃靑松疎處漏斜陽鳴禽無數聲相應一陣微風野菊香

髙陽道中

【金】劉汲

杏花開過野桃紅楡栁中間一徑通禽鳥不呼邨塢靜滿川煙雨淡蒙蒙

卽事

【金】劉昻

山花山雨相兼落谿水谿云一樣閒野店無人問春事酒旗風外鳥闗闗

扇圖

【金】許古

云壓谿塘小雪春融融和气浥輕塵山禽共作梅花夢物性由來嬾是眞

艸堂春暮橫披

【金】馮璧

遷客倚樓家萬里五陵飛鞚酒千金艸堂淡與靑山對幽鳥一聲春已深

憶舊

【金】曹用之

花鳥巡檐喚曉晴喚來和气滿春城春風二十年前客煮酒靑梅也後生

雜詩

【金】劉豫

竹塢人家瀕小谿數枝紅杏出疎籬門前山色帶煙重幽鳥一聲春日遲

全氏小樓與南山相對殆几案間物也暇日觴予其上索賦鄙作因口占三絕句【錄一

元】王惲

東籬遙見喜悠然況在風煙咫尺間滿勸銀杯畱客醉夕陽佳處鳥飛還

春盡

【元】劉因

艸閣垂簾晝掩扉客來知我出門稀鳥鳴淡與人相對花落方知春已歸

懷徳淸別業

【元】趙孟頫

楊林堂下百株梅傲雪淩寒次第開枝上山禽曉啁哳定應喚我早歸來

晚訪仲章不遇

【元】袁桷

小院春濃落照間碧篁相對乳禽還晚風陣歇遊絲盡畱得歸云在屋山

閩浙之交

【元】馬祖常

路入閩中盡翠微家家蕉葛作秋衣石墻遮竹松圍屋時有丹禽哺子歸

黃華山中

【元】許有壬

道人邂逅一開顏爲借笻枝防我孱鳥語畱人還小住晚風吹破水中山

睡起偶成

【元】許楨

賦詩舒嘯杖藜行水色山光不世情醉臥午窓誰喚醒栁陰啼鳥兩三聲

徽宗畫梨花靑禽圖

【元】虞集

宿雨初收禁林寂玉斧臨看春色蒺藜沙上暖塵飛何處人間作寒食

桃花幽禽圖

【元】陳旅

金塘花竹灔春紅枝上幽禽弄暖風莫把殘英都蹴盡無情流水畫橋東

題雪禽

【元】李祁

幽禽棲穏棘枝低黯慘江天雪四圍明日郊原晴爛熳好尋芳樹弄毛衣

絕句

【元】倪瓚

醉喚吳姬舞蹋筵風防花陣亦回旋愁生細雨寒煙外詩在靑蘋白鳥邊

雨中春望

【明】髙啟

郡樓髙望見江頭油壁行春事已休落盡棠梨寒食雨只應啼鳥不知愁

過北塘道中

髙啟

渺渺一徑兩陂間楊栁初發水潺潺驚魚忽散人影盡啼鳥時來春意防

棘竹三禽圖

髙啟

棘枝疎瘦竹枝低三鳥寒多每並棲月落山空秋夢斷不知誰个最先啼

三十六灣

【明】楊士奇

湘陰縣南江水斜春來兩岸無人家深林日午鳥啼歇開徧滿山紅白花

次錢文伯題雲林詩韻

【明】沈應

紅葉橋邊艸舎低半灘斜照水平谿舊時曾記求詩過疎雨桐花幽鳥啼

舟中暮歸

【明】張泰

防栁殘沙不掩堤葦叢幽稱水禽棲半江斜照將秋色相送歸船到竹谿

初晴

【明】陳憲章

初晴樓上燕飛飛樓下歌人白薴衣一曲未終花落去滿林啼鳥送春歸

喜晴

陳憲章

西林收雨鵓鳩靈捲被開窓對曉晴風日醉花花醉鳥竹門啼過兩三聲

題畫

【明】沈周

愛是垂楊嫩緑齊放舟遲日弄春谿滄浪自唱無人和飛過水禽能一啼

其二

碧水丹山映杖藜夕陽猶在小橋西微吟不道驚谿鳥飛入亂雲深處啼

放苑內諸禽

【明】陳沂

多年調養在雕籠放出初飛失舊叢祗爲恩深不能去朝來還繞上陽宮

題畫

【明】龔用卿

獨向江頭坐釣磯浮嵐空翠照春衣臨流回首看歸鳥髙樹無風山葉飛

聞鳥

【明】陳淳

重重煙樹鎖招提野客來尋路不迷才過板橋塵土隔落花無數鳥爭啼

雨晴

【明】夏雲英

海棠初種竹新移流水潺潺入小池春雨乍晴風日好一聲啼鳥過花枝

禦定佩文齋詠物詩選卷四百二十一

欽定四庫全書

禦定佩文齋詠物詩選卷四百二十二

鳯類【附鸞】

四言古

鳯頌

【吳】薛綜

猗與石磬金聲玉振先王搏拊以正五音百獸翔感儀鳯舞麟在昔堯舜斯磬乃臻宗廟致敬乃肯來顧贊揚聖徳上下受祚

五言古

贈從弟

【魏】劉楨

鳯凰集南嶽徘徊孤竹根於心有不厭奮翅淩紫氛豈不常勤苦羞與黃雀羣何時當來儀將須聖明君

賦得威鳯棲梧

【陳】張正見

丹山下威鳯來集帝梧中欲舞春花落將飛秋葉空影照龍門水聲入洞庭風別有將雛曲翻更合絲桐

古意

【唐】王績

彩鳯將欲歸提羅出郊訪羅張大澤已鳯入重云颺朝棲昆閬木夕飲蓬壺漲問鳯那逺飛賢君坐相望鳯言荷深徳微禽安足尙但使雛卵全無令矰繳放皇臣力牧舉帝樂簫韶暢自有來巣時明年阿閣上

鳯凰曲

【唐】李白

嬴女吹玉簫吟弄天上春靑鸞不獨去更有攜手人影滅彩雲斷遺聲落西秦

古風

李白

鳯饑不啄粟所食惟瑯玕焉能與羣雞刺促爭一餐朝鳴昆丘樹夕飲砥柱湍歸飛海路逺獨宿天霜寒幸遇王子晉結交靑雲端懷恩未得報感別空長嘆

雜詩呈逢原

【宋】孫覺

鴻雁最知時未逃羅與网不能忘稻粱千里安得往鳴蜩腹空虛見啄因其響丹鳯穴九霄虞人常夢想

鳯池

【宋】蔡襄

靈禽不世下想象成羽翼但願醴泉飲豈復髙梧息似有飛鳴心六合定何適

翩翩紫鳯雛送方希直赴漢中教授

【明】鄭居貞

翩翩紫鳯雛羽翮偹五彩徘徊千仞翔餘音散江海於焉覽徳輝濟濟鏘環佩天門何嵯峨羣仙久相待晨沐晞朝陽夜息飲沆瀣如何復西飛去去秦闗外岐山諒非遙啄食良自愛終當巣阿閣庶以鳴昭代

浴鳯沼

【明】程本立

鳯鳥從何來來止桐谿傍錦毛濯春雨彩翮晞朝陽蘋藻動浮彩蘭芷吹幽香鳯去今不返空餘鷗鷺行

七言古【附長短句】

儀鳯歌

【周】成王

鳯凰翔兮於紫庭予何徳兮以感靈賴先人兮恩澤臻於胥樂兮民以寧

鸞

【漢】崔駰

鸞鳥髙翔時來儀應治歸徳合望規啄食竹實飲華池

鳯凰臺

【元】岑安卿

萬里長江東入海千年髙臺今尙在當時誰道鳯凰來覽徳何人足相待鳯聲悠悠梧葉空謫仙文采流長虹跨鯨一去不復返後人欲語羞雷同海上三山渺何許羣仙騎鳯隔風雨登臨空詠謫仙詩白鷺斜飛過秋浦

神鳯操

【明】太祖

鈞天奏兮列丹墀俄翩翩兮鳯凰儀斂翺翔兮棲梧枝彼觀徳兮直爲我辭

五言律

詠鳯

【唐】李嶠

有鳥居丹穴其名曰鳯凰九苞應靈瑞五色成文章屢向秦樓側頻過洛水陽鳴岐今日見阿閣佇來翔

鸞鳯

【唐】李商隠

舊鏡鸞何處衰桐鳯不棲金錢饒孔雀錦段落山雞王子調淸管天人降紫泥豈無雲路分相望不應迷

五言排律

儀鳯

【唐】楊嗣復

八方該帝澤威鳯忽來賔向日朱光動迎風翠羽新低昻多異趣飲啄迥無鄰郊藪今翔集河圖意等倫聞韶知鼓舞偶聖願逡巡比屋初同俗垂恩擊壤人

七言律

鳯洞

【元】張雨

第幾前蒼玉洞何年於此鳯求凰梧枝宿久毛皆變竹寔餐多髓亦香露濕紫苔春似錦月明丹穴夜生光我亦鵷行舊儔侶雲中有路共廻翔

五言絕句

舞

【唐】虞世南

繁弦奏淥水長防轉廻鸞一防俱應節還似鏡中看

酬人失題

【唐】盧綸

孤鸞將鶴羣晴日唳春云何幸晚飛者淸音長此聞

深竹堂

【元】納延

一笏淸涼地森森萬玉齊月明時倚杖閒看鳯來棲

七言絕句

襄陽爲盧竇紀事

【唐】元稹

花枝臨水復臨堤閒照江流亦照泥千萬春風好擡舉夜來曽有鳯凰棲

步虛詞

【唐】朱澤

十二樓藏玉堞中鳯凰防宿碧芙蓉流霞淺酌誰同醉今夜笙歌第幾重

鳯

【唐】李商隠

萬里巒歸路迷未判容彩借山雞新春定有將雛樂阿閣華池兩處棲

寄酬韓冬郎兼呈畏之貟外

李商隠

十歳裁詩走馬成冷灰殘燭動離情桐花萬里丹山路雛鳯淸於老鳯聲

上淸

【唐】陸龜防

玉林風露寂寥淸仙妃對月閒吹笙新篁冷澀曲未盡細拂云枝棲鳯驚

題歐陽原功少監家柯敬仲畫

【元】虞集

涔陽日日水生波翠防黃裳晚棹過珠樹月明花婀娜鳳毛春暖錦婆娑

紀夢

【元】楊載

紛紛鸞鶴滿虛空耳畔如聞渡海風直上雲霄千萬里此身飛入紫微宮

遊三茅華陽諸洞

【元】宋無

冠帶寒星帔剪霞步虛去宴玉宸家醉歸卻跨靑鸞下衝落碧桃無數花

題黃筌竹鸞圖

【元】陳旅

一窓晴色緑猗猗羣雀飛來占好枝此竹幾年方結實空山秋晚鳯雛饑

輦下曲

【元】張昱

五垓千陛立朝廷檻首銅雕一丈翎不待來儀威鳯至日聞韶濩在靑防

閨情

【明】金誠

欲剪紅霞作舞衣薄雲涼霧共霏霏玉簫吹冷天邊月只待乘鸞子晉歸

宮詞

【明】蔣山卿

君王新著紫霞裳白玉冠簮八寶光夜半碧壇星月冷九天仙樂下鸞凰

禦定佩文齋詠物詩選卷四百二十二

欽定四庫全書

禦定佩文齋詠物詩選卷四百二十三

孔雀類

七言古

孔雀圖

【明】胡儼

有鳥有鳥名孔雀文采光華動揮霍修頸昻昻翠羽翹大尾斑斑金錯落由來麗質產南方丹山碧水多翺翔芭蕉花開風正軟桄榔葉暗日初長忽聞都防啼一聲山中百禽皆不鳴松篁引韻笙竽奏顧影徘徊舞翅輕炎荒暑熱時多雨尾重低垂飛不舉一朝籠養近簾幃可憐猶妬羙人衣永嘉謝環善寫生畫圖貎得邊鸞淸老眼摩挲石苔紫渾似枇杷樹底行

五言律

西川使宅有韋令公時孔雀存焉暇日與諸公同玩座中兼故府賔妓興嗟者久之因賦此

詩用廣其意

【唐】武元衡

荀令昔居此故巢畱越禽動揺金翠尾飛舞玉池陰上客撤瑤瑟美人傷蕙心防因南國使歸放海云深和武門下傷韋令孔雀

【唐】王建

孤號秋閣陰韋令在時禽覓伴海山黑思鄕橘樹深舉頭聞舊曲顧尾惜殘金憔悴不飛去重君池上心奉和武相公鎭蜀時詠使宅韋太尉所養孔雀

【唐】韓愈

穆穆鸞鳯友何年來止玆飄蕭失故態隔絕抱長思翠角髙獨聳金花煥相差坐防恩顧重畢命守堦墀

五言排律

和孫朴韋蟾孔雀詠

【唐】李商隠

此去三梁逺今來萬里攜西施因网得秦客被花迷可在靑鸚鵡非闗碧野雞約眉憐翠羽刮膜想金箆瘴气籠飛逺蠻花向座低輕於趙皇后貴極楚懸黎都防矜羅幕佳人炫繡袿屏風臨燭扣捍撥倚香臍舊思牽云葉新愁待雪泥愛堪通夢寐畫得不端倪地錦排蒼雁簾釘鏤白犀曙霞星斗外涼月露盤西妬好休誇舞經寒且少啼紅樓三十級穩穩上丹梯

七言律

孔雀

【唐】李郢

越鳥靑春好顏色晴軒入戶看呫衣一聲金翠畫不得萬里山川來者稀絲竹慣聽時獨舞樓臺初上欲孤飛刺桐花謝芳艸歇南國同巣應望歸

和皮襲羙孔雀

【唐】陸龜防

懶移金翠傍檐楹斜倚芳樷舊態生惟柰瘴煙籠飲啄可堪春雨滯飛鳴鴛鴦水畔回頭羨荳防圖前舉眼驚爭得鷓鴣來伴著不妨還校有心情

七言絕句

元宮詞

【明】朱有燉

海晏河淸罷虎符閒觀翰墨足歡娛內中獨召王洲畫搨得黃筌孔雀圖

禦定佩文齋詠物詩選卷四百二十三

欽定四庫全書

禦定佩文齋詠物詩選卷四百二十四

鶴類

五言古

詠懷

【魏】阮籍

鴻鵠相隨飛飛飛適遐裔雙翮臨長風須臾萬里逝朝餐瑯玕實夕宿丹山際抗身靑雲中网羅孰能制豈與鄕曲士攜手共言誓

賦得舞鶴

【梁】簡文帝

來自芝田逺飛度武谿深振迅依吳市差池逐晉琴奇聲傳防澗動翅拂花林欲知情外物伊洛有淸潯

飛來雙白鶴

【梁】元帝

紫蓋學仙成能令吳市傾逐舞隨疎節聞琴應別聲集田遙赴影隔霧近相鳴時從洛浦渡飛向遼東城

主人池前鶴

【梁】吳均

本是乘軒者爲君堦下禽摧藏多好貎淸唳有奇音稻

粱惠旣重華池遇亦深懷恩未忍去非無江海心

詠鶴

【陳】陰鏗

依池屢獨舞對影或孤鳴乍動軒墀步時轉入琴聲送王明府參選賦得鶴

【唐】駱賔王

振衣遊紫府飛蓋背靑田虛心恆警露孤影尙淩煙離歌淒妙曲別操繞繁弦在陰如可和淸響防聞天

黃鶴

【唐】沈佺期

黃鶴佐丹鳯不能羣白鷴拂雲遊四海弄影到三山遙憶君軒上來下天池間明珠世不重知有報恩環宣城長史弟昭贈余琴谿中雙舞鶴詩以見志

【唐】李白

令弟佐宣城贈余琴谿鶴謂言天涯雪忽向窓前落白玉爲毛衣黃金不肯博背風振六翮對舞臨山閣顧我如有情長鳴似相托何當駕此物與爾騰寥廓

謝王郎中贈琴鶴

【唐】顧況

此琴等焦尾此鶴方胎生赴節何徘徊理感物自並獨立江海上一彈天地淸朱弦動瑤華白羽飄玉京因想羨門軰眇然四體輕子喬翔鄧林王母遊層城忽如啟靈署鸞鳯相和鳴何由玉女牀去食瑯玕英

曉鶴

【唐】孟郊

曉鶴彈古舌婆羅門叫音應吹天上律不使塵中尋虛空夢皆斷喑唏安能禁如開孤月口似說明星心旣非人間韻枉作人間禽不如相將去碧落窠巣深

感鶴

【唐】白居易

鶴有不羣者飛飛在野田饑不啄腐防渴不飲盜泉貞姿自耿介雜鳥何翩翾同遊不同志如此十餘年一興嗜欲念遂爲繒繳牽委質小池內爭食羣雞前不惟懷稻粱兼亦競鮏羴不惟戀主人兼亦狎烏鳶物心不可知天性有時遷一飽尙如此況乘大夫軒

代鶴

白居易

我本海上鶴偶逢江南客感君一顧恩同來洛陽陌洛陽寡族類皎皎惟兩翼貎是天與髙色非日浴白主人誠可戀其柰軒庭窄飲啄雜雞羣年深損標格故鄕渺何處雲水重重隔誰念深籠中七換摩天翮

鶴屏

【唐】陸龜防

時人重花屏獨卽胎化狀叢毛鏈分彩疎節笻相望曽無氃氋態頗得連軒樣勢擬搶髙尋身猶在函丈如憂雞鶩闘似憶煙霞向塵世任縱橫霜襟自閒放空資明逺思不待浮丘相何由振玉衣一舉棲瀛閬

鶴屏

【唐】皮日休

三幅吹空縠孰寫仙禽狀防【或作】耳側以聽赤睛曠如望引吭看云勢翹足臨池樣頗似近蓐席還如入方丈盡日空不鳴窮年但相向未許子晉乘難教道林放貌旣合羽儀骨亦符法相願升君子堂不必思昆閬

遇旅鶴

【唐】孫昌頴

靈鶴產絕境昻昻無與儔羣飛滄溟曙一叫雲山秋野性方自得人寰何所求時因戲祥風偶爾來中州中州帝王宅園沼深且幽希君惠稻粱欲拜離丹丘不然奮飛去將適汗漫遊肯作池上鶩年年空沈浮

李生畫鶴

【宋】文同

昻昻靑田姿杳杳在輕素一身萬里意雙目九霄顧釤釤羽翮利竦竦骨節露君初本誰學我恐必神悟得於想象外看在絕筆處稷筌如復生相與校獨步

都城南有道者居名松鶴堂暇日同東平王繼學爲避暑之遊因作松鶴聨句

【元】馬祖常

偃云聳層霄警露落古雪虯枝喜垂澗鷺羽陋鳴垤蟠石千歳苓頂朱百齡血胎禽哺春巣乳脂凝沍節舞蓋竽籟喧啄粒苔蘚齧元玉燻麝煤碧脛隘雞陟嶽秦爵崇授甲衛軒劣沐髮豹霧深引吭鳯竹裂風馭八極小河舟三翼拙魯縞曵防褷夏社挺嶻嶭任重明堂材言歸華表別拳縮包胥立堅剛伯夷烈延世餌方液顧步炫髙潔作室擅玆美觀物入獨閱逝將束囊書從爾解佩玦

部中鶴

【明】湯顯祖

曲臺雙白鶴日賦十餐錢良爲升合資畱滯江海年傳呼卿出入引吭飛舞前軒墀看鶴人時與小翩翾鳯凰猶可飼安得羽中仙

題鶴軒圖

【明】僧道衍

幽人適野意崇軒起山隈涼風響澗木晴霞明砌苔荊扉夕不掩多應放鶴來

七言古【附長短句】

畫鶴篇

【唐】錢起

防素凝姿任畫工霜毛玉羽照簾櫳借問飛鳴華表上何如粉繢防屏中文昌宮近芙蓉闕蘭室絪緼香且結鑪气朝成緱嶺雲銀燈夜作華亭月日暖花明梁燕歸應驚片雪在仙闈主人顧盼千金重誰肯徘徊五里飛

獨鶴吟

【唐】李咸用

碧玉喙長丹頂圓亭亭危立松風間啄萍吞鱗意已閒舉頭咫尺輕重天黑翎白本排雲煙離羣脫侶孤如仙披霜唳月驚嬋娟逍遙忘卻還靑田鳶寒鴉晚空相喧時時側耳淸泠泉

畫鶴

【元】虞集

薛公少保昔畫鶴毛羽蕭條向寥廓通泉縣壁久微茫故物都非況城郭長鳴闊步貎閒暇解寫髙情亦奇作田中芝艸日應長石上松花晚猶落赤壁江深孤月小白雲野迥秋霄薄羣帝相從絳莭朝八公許制黃金藥誤嬰塵网迹易迷移召中州夢如昨借懸素壁憶眞侶忽有微風動林壑碧虛寥寥積雪髙直過蕭臺絕棲泊

雙鶴吟寄友人

【元】馬臻

依依兩白鶴歳久住靑田一鶴垂兩翅飲啄沙汀煙一鶴展長翮防防自衝天思之不可見獨立秋風前有時月夜羣動息孤唳一聲山水碧凝眸側頸復徘徊影落空林風露濕故人獨抱經濟才淵珠烱烱光難埋江南地暖梅花開折花待君君不來梅花歳歳開又落空向梅邊詠雙鶴

五言律【附小律】

詠鶴

【唐】李嶠

黃鶴逺聨翩從鸞下紫煙翺翔一萬里來去幾千年已憩靑田側時遊丹鳯前莫言空警露猶兾一聞天

池邊鶴

【唐】儲光羲

舞鶴傍池邊水淸毛羽鮮立如依岸雪飛似向池泉江海𨿽言曠無如君子前

和裴相公寄白侍郎求雙鶴【唐】劉禹錫

皎皎華亭鶴來隨太守船靑雲意長在滄海別經年畱滯淸洛苑徘徊明月天何如鳯池上雙舞入祥煙

答裴相公乞鶴

【唐】白居易

警露聲音好衝天相貎殊終宜向遼廓不稱在泥塗白首勞爲伴朱門幸見呼不知疎野性卻愛鳯池無

劉蘇州以華亭一鶴逺寄以詩謝之

白居易

老鶴風姿異衰翁詩思深素毛如我髩丹頂似君心松際雪相映雞羣塵不侵殷勤逺來意一隻重千金

聞雲中鶴唳

【唐】章孝標

久在靑田唳天髙忽暫聞翩翻縈碧落嘹喨入重云出谷鶯何待鳴岐鳯欲羣九臯寧足道此去透絪縕

別鶴

【唐】杜牧

分飛共所從六翮勢催風聲斷碧雲外影孤明月中靑田歸路逺丹桂舊巣空矯翼知何處天涯不可窮池州封貟外郡齋雙鶴丹頂霜翎仙態浮曠罷

政之日因呈此章

【唐】李羣玉

瀟灑二白鶴對之髙興淸寒谿侶雲水朱閣伴琴笙顧慕稻粱惠超遙江海情應攜帝鄕去仙闕看飛鳴

購鶴

【元】張養浩

野處幽獨甚千金得令威挾云出塵网領月到柴扉縻足妨颺去遮亭使學飛至今湖上路樹石亦光輝

題江仲暹聽鶴亭

【明】張以寧

仙鶴在人世長鳴思逺空有人秋水上倚杖月明中玉樹三更露銀河萬里風徘徊意無極遲爾出樊籠

五言排律

郡中每晨興見羣鶴東飛至暮又行列而返哢吭雲路甚和樂焉余愧獨處江城常目送此鶴意有所羨遂賦以詩

【唐】張九齡

雲間有數鶴撫翼意無違曉日東田去宵煙北渚歸歡呼良自適羅列好相依逺集長江靜髙翔眾鳥稀豈煩仙子馭何畏野人機卻念乘軒者拘畱不得飛

黃鵠下太液池

【唐】賈島

髙飛空外鵠下向禁中池岸印行蹤淺波揺立影危來從千里島舞拂萬年枝踉蹌孤風起徘徊水沫移幽音淸露滴野性白雲隨太液無彈射靈禽翅不垂

緱山鶴

【唐】張仲素

羽客驂仙鶴將飛駐碧山映松殘雪在度嶺片雲還淸唳因風逺髙姿對水閒笙歌憶天上城郭嘆人間幾變霜毛潔方殊藻質斑蓬瀛如可到逸響詎能攀

鶴警露

【唐】陳季

南國商飇動風臯野鶴鳴谿松寒暫宿露艸滴還驚欲有髙飛意空聞召侶情雲間傳藻質月下引淸聲未假摶扶勢焉知羽翼輕吾君開太液願得應皇明

鶴鳴九臯

【唐】闕名

胎化呈仙質長鳴在九臯排空散淸唳映日委霜毛萬里思寥廓千山望郁陶香凝光不見風積韻彌髙鳯侶攀何及雞羣思忽勞升天如有應飛舞出蓬蒿

七言律

送鶴與裴相臨別贈詩

【唐】白居易

司空愛爾爾須知不信聽吟送鶴詩羽翮勢髙寧惜別稻粱恩重莫愁饑夜棲少共雞爭樹曉浴先饒鳯占池穏上靑雲勿廻顧的應勝在白家時

鶴池

白居易

髙竹籠前無伴侶亂雞羣裏有風標低頭乍恐丹砂落曬翅長疑白雪消轉覺鸕鷀毛色下苦嫌鸚鵡語聲嬌臨風一唳思何事悵望靑田雲水遙

憶放鶴

【唐】李紳

羽毛似雪無瑕防顧影秋池舞白雲閒整素儀三島近廻飄淸唳九霄聞好風順舉應摩日逸翮將成莫戀羣淩厲坐看空碧外更憐鳬鷺老江濆

臺州鄭貟外郡齋雙鶴

【唐】朱慶余

丹頂分明音響別況聞來處隔雲濤情懸碧落飛何晚立近淸池意自髙向夜雙棲驚玉漏臨軒對舞拂朱袍仙郎爲爾開籠早莫慮廻翔損羽毛

鄭侍禦防玩鶴

【唐】許渾

碧天飛舞下晴莎金閣瑤池絕网羅巖響數聲風滿樹岸移孤影雪淩波緱山去逺雲霄防遼海歸遲歳月多雙翅一開千萬里祗應棲隠戀喬柯

失鶴

【唐】李逺

秋風吹卻九臯禽一片閒雲萬里心碧海有情應悵望靑天無路可追尋初來白雪翎猶短欲去丹砂頂漸深華表柱頭畱語後更無消息到如今

山陽盧明府以雙鶴寄遺伯氏以詩爲答因寄

和

【唐】趙嘏

緱山雙去羽翰輕應爲仙家好弟兄茅固枕前秋對舞陸雲谿上夜同鳴紫泥封處仍回首碧落歸時莫問程自笑滄江一漁叟何由似爾到層城

鶴

【唐】鄭谷

一自王喬放自由俗人行處懶回頭睡輕旋覺松花墮舞罷閒聽澗水流羽翼光明欺積雪風神灑落占髙秋應嫌白鷺無仙骨長伴漁翁宿葦洲

謝丹陽李公素學士惠鶴

【宋】韓琦

髙籠攜得意何勤玉樹慚無可待君只愛羽毛欺白雪不知魂夢托靑雲孤標直好和松畫淸唳偏宜帶月聞自有三山歸去路莫辭時暫處雞羣

鶴

【元】宋無

毛骨白雪淸千年世上頂丹成晴飛碧落秋空闊露立瑤臺夜月明仙島云深歸有信天壇花落步無聲時來華表何人識依舊翻身上玉京

和詠鶴

【元】李祁

老去曾看相鶴經暫從華館試伶俜幾年養就丹砂頂竟日閒梳白雪翎萬里壯心原自許九霄淸唳好誰聽神仙舊侶知何在遙望蓬萊一防靑

來鶴詩贈周元初

【元】沈右

緘誠上逹魏元君俄頃神霄下鶴羣頂煉大還丹鼎火翅霑南嶽嶺頭云仙人騏驥秋風逺王子笙簫午夜聞惆悵世間畱不住卻驂鸞鶴出霞雰

周元初來鶴詩

【明】鄭洪

緑章朝帝駕雲車白鶴從天下玉除赤壁已無身後夢丹丘應有寄來書五鬛松陰秋落落三花樹影夜疎疎琴心三疉蓬萊淺兩翼剛風響佩裾

鶴舞

【明】邵寶

誤向丹丘共羽流多情今得此亭幽長鳴似與髙人語屢舞誰於醉客求風羽九逵能抗晚野心萬里欲橫秋試將衣防閒招引轉盡花陰意未休

野鶴

【明】朱之蕃

勁翮淩風掠逺云一聲淸唳九霄聞巣松不戀乘軒寵警露時畱篆籒文注頂丹成迎日彩昻身玉立出雞羣朝元應待仙眞禦隠映靑山白雪紛

五言絕句

詠省壁畫鶴

【唐】宋之問

粉壁圖仙鶴昻藏眞气多鶱飛竟不去當是戀恩波

田鶴

【唐】錢起

田鶴望碧霄無風亦自舉單飛後片雲早晚及前侶

田鶴

【唐】司空曙

散下渚田中隠見菇蒲裏和鳴自相應欲作淩風起

鶴

【唐】白居易

人各有所好物固無常宜誰謂爾能舞不如閒立時

鶴雛

【唐】姚合

白毛生未足嶛峭丑於雞每夜穿籠出搗衣砧上棲

卽事

【唐】司空圖

茶爽添詩句天淸瑩道心只畱鶴一隻此外是空林

修竹塢

【明】髙啟

色映谿沈沈秋云生夕陰無限楚山意鶴鳴風滿林

六言絕句

爲曽髙士畫湖山舊隠

【元】倪瓚

厭聽殘春風雨捲簾坐看靑山波上鷗浮天逺林間鶴帶云還

七言絕句

寄劉尊師

【唐】韋應物

世間荏苒縈此身長望碧山到無因白鶴徘徊看不去遙知下有淸都人

酬令狐相公見寄

【唐】劉禹錫

羣玉山頭住四年每聞笙鶴看諸仙何時得把浮丘防白日將升第九天

崔駙馬養鶴

【唐】張籍

身閒無事稱髙情已有人間章句名求得鶴來教剪翅望仙臺下亦將行

有雙鶴畱在洛中忽見劉郎中依然鳴顧劉因爲鶴嘆二篇寄予予以二絕句答之

【唐】白居易

辭鄕逺隔華亭水逐我來棲緱嶺雲慚愧稻粱長不飽未曽廻眼向雞羣

其二

荒艸院中池水畔銜恩不去又經春見君驚喜雙回顧應爲吟聲似主人

問鶴

白居易

烏鳶爭食雀爭窠獨立池邊風雪多盡日蹋冰翹一足不鳴不動意如何

舟中夜坐

白居易

潭邊霽後多淸景橋下涼來足好風秋鶴一雙船一隻夜深相伴月明中

贈峨嵋山楊鏈師

【唐】鮑溶

道士夜誦蕊珠經白鶴下繞香煙聽夜移經盡人上鶴天風吹入秋防防

崔卿池上鶴

【唐】賈島

月中時叫葉紛紛不異洞庭霜夜聞翎羽如今從放長猶能飛起向孤云

崔少卿鶴

【唐】姚合

入門石徑半髙低閒處無非是藥畦致得仙禽無去意花間舞罷洞中棲

放鶴

【唐】雍陶

從今一去不須低見說遼東好去棲努力莫辭仙客逺白雲飛處免羣雞

憶鶴

【唐】劉得仁

白絲翎羽丹砂頂曉度秋煙出翠微來向孤松枝上主見人吟苦卻髙飛

當軒鶴

【唐】陸龜防

自笑與人乖好尙田家山客共柴車幹時未似棲廬雀鳥道閒攜相爾書

自河西歸山

【唐】司空圖

水闊風髙去路危孤舟欲上更遲遲鶴羣長繞三珠樹不借閒人一隻騎

錢塘鶴

【唐】吳仁璧

人間路靄靑天半鼇岫云生碧海涯𨿽抱雕籠密扄鑰可能長在叔倫家

鶴

【唐】禇載

欲洗霜翎下澗邊卻嫌菱刺污香泉沙鷗浦鴈應驚訝一舉扶揺直上天

獨鶴

【唐】韋莊

夕陽灘上立徘徊紅蓼風前雪翅開應爲不知棲宿處幾回飛去又飛來

湖上雜詠

【宋】鄒浩

華亭標格夲靑雲邂逅西湖秋復春作意一聲君防否鵷鸞集處是眞人

望少室

【金】許安仁

名山都不見眞形萬仞盤盤入杳防安得雲間騎白鶴下看三十六峯靑

馴鶴圗

【金】王予可

寢處妝鉛未捲釵孤云花帶月邊來六宮簾幕金鑾冷露濕晨煙啄翠苔

四安道中所見

【元】牟巘

生怕秋虫稻把稀腰鐮爭出傍晴暉凥髙首下泥中鶴啄得黃雲盡始歸

仙遊曲

【元】王惲

庭竹無人緑滿窓幽香和露濕霓幢日長孤絕壇邊鶴啄徧晴苔影一雙

偶成

【元】趙孟頫

竹林深處小亭開白鶴徐行啄紫苔羽扇不揺紗防側晚涼靑鳥忽飛來

記夢

【元】楊載

四面靑山擁翠微樓臺相向辟天扉夜闌每作遊仙夢月滿瓊田萬鶴飛

遊三茅華陽諸洞

【元】宋無

淡染雲霞五色衣杏壇朝罷對花披洞中養只千年鶴長被仙人來借騎

爲彭道士賦鶴峯

【元】陳旅

跨鶴臺髙倚翠微昔人城郭是邪非蕊珠宮觀秋如水有客吹笙月下歸

縉谿道士

陳旅

縉雲谿上縉雲山春水流出桃花灣白頭道士鶴爲馬月明騎過居庸闗

甲子七月廿二日忽坐後聞彈鶴

【元】袁士元

鶴立髙枝暫爾安多情遊子挾金丸老來還有衝霄志莫作投林倦翮看

題畫

【元】李祁

浩浩蒼波天四圍秋風一鶴夜來歸祗應夢裏聞長笛知是年時舊羽衣

六月五日偶成

【元】倪瓚

坐看靑苔欲上衣一池春水靄餘暉荒邨盡日無車馬時有殘云伴鶴歸

雲巢鶴睡

【元】葉顒

煙梢深處穏棲翎標格孤髙防出羣只恐聽琴驚夢醒踏翻松頂一巣云

題雪景

【明】藍仁

湖邊倒樹玉爲槎樹底茅檐路半斜饑鶴翅寒飛不去伴人閒立看梅花

送蕓上人

【明】程誥

行盡春山翠萬重新林浦月坐聞鐘橫江東去長鳴鶴巢寄南朝第幾松

毛貞夫參政別余籠一白鶴與丹書一函見貽卽席戲成二絕答之【錄一明】孫一元

奇路踉蹌自少塵白楡花落島中春主人應是浮丘伯不惜仙禽借與人

采眞詩再爲慧虛度師防譔【明】屠隆

寂寂花宮獨掩闗飇輪去只在前山香淸落日聞金磬知是眞人跨鶴還

其二

悄無人迹閉瑤房數卷丹書在石牀侵曉鶴翻松露冷松花細細落衣裳

古道庵望華亭

【明】吳夢暘

沿江遙指白雲隈樹底空牀徧緑苔今夜道人來借宿前峯先有鶴飛回

冬景

【明】張宇初

養就還丹不怕寒獨騎黃鵠上云端笑談借得天家雪散作琪花滿石壇

夜坐

【明】僧淸濋

寂寂虛堂獨坐時小窓推起更思維江城萬井煙花白月到松頭鶴未知

宮詞

【明】沈瓊蓮

香霧蒙蒙罩碧窓靑燈的的燦銀釭內人何處教吹管驚起庭前鶴一雙

禦定佩文齋詠物詩選卷四百二十四

欽定四庫全書

禦定佩文齋詠物詩選卷四百二十五

錦雞類

七言古

錦雞

【元】周權

已山靈鳥初離羣葳蕤麗組云錦文羽翎新刷爪距利彩色勝似沙頭鴛晴暾入戶爛相射嗉中有物垂紅碧綬光若若花盤絳出示山童有矜色文章固足媒爾身雕籠拘束還悲辛區區啄飲豈不厚情深野樹谿云春

錦雞

【明】楊基

暖風晴日融春晝閒防花陰雞吐綬綺縠都將防羽妝紅絲不待金鍼繡疊疊胭脂縷縷金龍文盤錯鳳紋深憑誰剪作鴛鴦帯雅稱佳人翡翠衿

錦雞圗

【明】胡儼

昔聞楚人不識鳳忽見山雞重購之我今畫圗寫生態羽毛五色光陸離扶桑天雞啼一聲陽鳥散彩天下晴

此時山雞亦出谷喔喔飛來耀林麓千巖萬壑含東風杏花吹香春雪紅顧影徘徊自愛惜揚翹聳翅紛蒙茸竹上花間日正髙向陽吐綬垂花絳吳綾蜀錦織不得戴勝偸眼驚伯勞切莫臨谿照碧流對鏡逢人舞便休舞多目終顚僕世人空詫韋公賦

四禽圗

【明】李東陽

樛枝老樹幽巖裏山鷓雙棲掉長尾髙鳴俯搦勢不停似向春風矜爪觜山頭錦雞金作冠身披五采成斑斕遠從紅日霽時見更向碧山深處防人言此物眞絕特同是山禽不同格休將緑水照毛衣祗恐桃花妬顏色

五言律

詠山雞

【唐】溫庭筠

萬壑動晴景山禽淩翠微繡翎翻艸去紅觜啄花歸巢暖碧雲色影孤淸鏡輝不知春樹畔何處又分飛

山雞

【唐】許渾

珍禽暫不扄飛舞躍前庭翠网摧金距雕籠減繡翎月圓疑望鏡花暖似依屛何必舊巢去山山芳艸靑

五言排律

賦得山雞舞石鏡

【唐】崔防

廬峯開石鏡人說舞山雞物象纎無隠禽情目自迷景當煙霧歇心喜錦翎齊宛轉烏呈彩婆娑鳳欲棲何言資羽族在地得天倪應笑翰名者終朝飲敗醯

七言律

錦雞

【宋】文同

髙原濯濯防春暉金碧冠纓防繪衣石澑瀉煙晴自照巖枝橫月夜相依有時勃窣盤跚舞忽地鉤輈格磔飛寄語人間用矰繳瑤臺鸞鶴好同歸

禦定佩文齋詠物詩選卷四百二十五

欽定四庫全書

禦定佩文齋詠物詩選卷四百二十六

雁類

五言古

歸鴻

【宋】顏延之

昧旦濡和風霑露踐朝暉萬有皆同春鴻雁獨辭歸相鳴去澗汜長引發江畿皎潔登云侶連綿千里飛長懷河朔路緬與湘漢違

詠湖中雁

【梁】沈約

白水滿春塘旅雁毎廻翔唼流牽弱藻斂翮帶餘霜羣浮動輕浪單泛逐孤光懸飛竟不下亂起未成行刷羽同揺漾一舉還故鄕

賦得始歸雁

【梁】劉孝綽

洞庭春水緑衡陽旅雁歸差池髙復下欲向龍門飛

賦得集池雁

【北周】庾信

逢風時迥度逐侶乍爭飛猶憶方塘水今秋已復歸

詠雁

庾信

南思洞庭水北想雁門關稻粱俱可戀飛去復飛還

詠雁

【北周】王褒

伺潮聞曙響妬壠有春翚豈若雲中雁秋時塞外歸河長猶可渉海濶故難飛霜多聲轉急風疎行屢稀園池若可至不復怯虞機

二弟宰邑南海見羣雁南飛因成詠以寄

【唐】張九齡

鴻雁自北來嗷嗷度煙景嘗懷稻粱豈憚江山永大小毎相從羽毛當自整雙鳬侶晨泛獨鶴參宵警爲我更南飛因書至梅嶺

白雁

【唐】李建勲

東谿一白雁毛羽何皎潔薄暮浴淸波斜陽共明滅差池失羣久幽獨依人切旅食賴菇蒲單棲怯霜雪邊風昨夜起顧影空哀咽不及墻上烏相將繞雙闕

賦秋鴻送劉衡州

【宋】梅堯臣

秋鴻整羽翮去就自因時往春南方來遂止天泉池天泉水淸泚鴛鷺日追隨蒲藻豈不樂江湖信所宜今朝風色便暫向衡陽歸洞庭逢葉下瀟湘先客飛渚有蘭杜羙心無稻粱卑矰繳勿爾念鷹隼寧爾窺煙波千萬里足以資盤嬉峯前想回日靑冥生路岐

髙郵陳直躬處士畫雁

【宋】蘇軾

野雁見人時未起意先攺君從何處防得此無人態無乃槁木形人禽兩自在北風振枯葦微雪落璀璀慘澹雲水昬晶熒沙礫碎弋人悵何慕一舉眇江海

其二

眾禽事紛爭野雁獨閒潔徐行意自得俛仰若有節我衰寄江湖老伴雜鵞鴨作書問陳子曉景畫苕霅依依聚圎沙稍稍動斜月先鳴勤鼓翅吹亂蘆花雪

九月三日宿胥口始聞雁

【宋】範成大

故人久不見乍見雜悲喜新雁如故人一聲驚我起把酒不能觴送目問行李曽云行路難空蒙千萬里塞北多關山江南渺雲水風髙吹汝瘦旅伴今余防斜行不少駐滅沒蒼煙裏羈逰吾亦倦客程殊未已扁舟費年華短纜系沙尾物性各有役冥心聼行止江郊匝地熟塲圃平如砥歸期且勿念共飽丰年米

賦得春雁送張郎中省覲揚州

【元】揭傒斯

東風吹歸雁離離翔天側朝發衡陽浦夕過陰山磧嘹唳浮雲中萬里才一息眷言思親者相望有南北

羣雁圗

【元】傅若金

微茫洞庭野隠約瀟湘岸鴻雁將棲息飛鳴求其伴先集良未安後至淒欲斷使我懷弟兄因之中腸亂畱連江海逺慘淡秋暉晏常恐隨天風髙飛入云漢

平沙落雁

【明】楊基

江橫秋煙白日落寒沙淺鴻雁萬里來翩翩下平逺欲墮更低飛斜行兩三轉

平沙落雁

【明】薛瑄

霜淸秋水落風過人迹平飛飛隨陽鳥相呼下寒汀向夕聚儔侶月暎蘆花明

七言古【附長短句】

鳴雁行

【唐】李白

秋雁鳴辭燕山昨發委羽朝度關一一銜蘆枝南飛防落天地間連行接翼往復還客居煙波寄湘吳淩霜觸雪毛體枯畏逢矰繳驚相呼聞虛墜良可吁君更彈射何爲乎

鴻雁

【宋】曾鞏

江南岸邊江水平水荇靑靑渚蒲綠鴻雁此時儔侶多亂下沙汀恣棲宿羣依靑荇唼且鳴暖浴蒲根戲相逐長無矰繳意自閒不飽稻粱心亦足性殊凡鳥自知時飛不亂行聊漸陸豈同白鷺空潔白俛啄腥污期滿腹

汪履道家觀所蓄煙雨蘆鴻圗

【宋】僧洪

西湖漠漠生煙雨浦浦圎沙鳬雁聚今日髙堂素壁間忽見西湖最西浦翩翻兩雁方欲下數隻飄然掠波去獨餘一隻方穏眠有夢不成亦驚顧蕭梢碧蘆秋葉赤靑沙白石紛無數我本江湖不系舟爾軰況亦江湖侶令人便欲尋睿郎呼船深入龍山塢

鴻雁篇

【元】陳基

鴻雁雙雙度雁門相呼相喚不離羣晝銜蘆藋防矰繳夜宿關河同夢魂稻粱旣足江南闊秋水增波葉微脫洞庭湖畔臥雲沙彭蠡磯頭弄煙月一朝無事忽相違一向東飛一向西西飛渺渺秦山曲東去悠悠滄海湄秦山滄海遙相望顧影徘徊各惆悵山有猩鼯與网羅水有蛟鼉與風浪回頭卻恨不同棲辛苦皆因獨自飛不問天南與天北何時相見得同歸

五言律

同張二詠雁

【唐】駱賔王

唼藻滄江逺銜蘆紫塞長霧深迷曉景風急斷秋行陣照通宵月書封防夜霜無復能鳴分空知愧稻粱

秋雁

駱賔王

聫翩辭海曲揺曵指江幹陣去金河冷書歸玉塞寒帯月淩空易迷煙逗浦難何當同顧影刷羽泛淸瀾

雁

【唐】李嶠

春暉滿朔方雁發衡陽望月驚影排云結陣行往還倦南北朝夕苦風霜寄語能鳴侶相隨入帝鄕

歸雁

【唐】杜甫

萬里衡陽雁今年又北歸雙雙瞻客上一一背人飛雲裏相呼疾沙邊自宿稀系書無浪語愁寂故山薇

孤雁

杜甫

孤雁不飲啄飛鳴聲念羣誰憐一片影相失萬重云望盡似猶見哀多如更聞野鴉無意緒鳴噪自紛紛見上林春雁翔靑雲寄楊起居李員外

【唐】錢起

上林春更好賓雁不知歸顧影憐靑籞傳聲入紫微夜陪池鷺宿朝出苑花飛寧憶寒鄕侶鸞凰一見稀

送徵鴻

錢起

秋空萬里淨嘹唳獨南徵風急翻霜冷雲開見月驚塞長憐去翼影滅有餘聲悵望遙天外鄕愁滿目生

賦得沙上雁

【唐】耿湋

衡陽多道裏弱羽復哀音還塞知何日驚亂此心夜陰前侶逺秋冷後湖深獨立汀洲意寧知霜霰侵

夜聞回雁

【唐】司空曙

雁響天邊過髙髙望不分颼飅傳細雨嘹唳隔長云防向誰家盡歸來防客聞還將今夜意西海話蘇君

泊雁【廻文

唐】戴叔倫

泊雁鳴深渚收霞落晚川柝隨風斂陣樓暎月低漠漠汀帆轉幽幽岸火燃壑危通細路溝曲繞平田

早雁

【唐】顧非熊

逐暖來南國迎寒背朔云下時波勢出起處陣形分聲急奔前侶行低續後羣何人寄書札絕域可知聞

早鴻

【唐】李羣玉

木落波浪動南飛聞夜鴻參差天漢霧嘹唳月明風野水蓮莖折寒泥稻穂空無令一行侶相失五湖中

歸雁

【唐】孟貫

春至衡陽雁思歸塞路長汀洲齊奮翼霄漢共成行雪盡翻風暖寒收度月涼直應到秋日依舊返瀟湘

孤雁

【唐】崔塗

湘浦離應晚邊城去已孤如何萬里計只在一枝蘆迥起波揺楚寒棲月暎蒲不知天畔侶何處下平蕪

其二

防行歸塞盡念爾獨何之暮雨相呼失寒塘欲下遲渚云低暗度闗月冷遙隨未必逢矰繳孤飛自可疑

孤雁

【唐】儲嗣宗

孤雁暮飛急蕭蕭天地秋闗河正黃葉消息斷靑樓湘渚煙波逺驪山風雨愁此時萬里道魂夢繞滄洲

侍宴賦得歸雁

【宋】徐鉉

夜靜羣動息翩翩一雁歸淸音天際逺寒影月中微何處云同宿長空雪共飛陽和常借便免與素心違

聞雁寄歐陽夷陵

【宋】梅堯臣

閒坐獨無寐雁來更未闌聲長河漢迥影落戶庭寒荊楚橘包熟瀟湘楓葉丹南飛過三峽試問故人防

聞雁

【元】虞集

樓近暖云濕夜深聞雁低聲音燈外盡羽翮月邊迷冉冉白楡上悠悠黃竹西應逢穆王駿春艸一長嘶

雁聲

【元】張翥

嘹嘹數雁度流響一淒然半落淮南雨遙沈海上天疎砧欲斷處哀角未吹前我亦離羣者聞之夜不眠

孤雁

【元】黃庾

長空獨嘹唳隠約背斜暉塞北離羣逺江南失侶歸度云憐隻影照水認雙飛卻羨投林鳥相呼入翠微

聞雁

【明】曹嘉

連翩升紫塞嘹嚦過秋城帛染傳書涙砧催搗練聲云深飛總近風細落還輕此夜髙樓笛懷人防度橫

鹽河聞雁

【明】蘇澹

客子起常早月眀殊可親一聲沙觜雁匹馬渡頭人顧侶鳴偏切悲秋興轉眞蘭閨夢回處應憶客邊身

聞雁

【明】宗臣

一枕何能得長愁至不禁魚龍殘夜笛風雨急秋砧天入蕭森气人兼去住心湖南有新雁作意送悲音

雨夜聞雁

【明】居節

釭斜寒照竹山靜雨圍牀雁到秋如許人愁夜未央江天將隻影霜信過重陽小夢知何處三湘煙水長

雁至

【明】雷思霈

去燕新辭主來鴻舊作賓江空今夜月家逺隔年身結伴多依水將書只寫人如何白翎雀歳歳北山春

白雁

【明】曹學佺

波淨影逾白霜淸鳴更催乾坤雙鬢老風雪一聲來林迥隠猶見天長去復回物情嫌太潔莫使羽毛摧

聞雁

【明】僧徳祥

八月涼風起髙飛亂入云度闗成一序遵渚動千羣菇米沈寒雨蘆花散夕曛一聲江上過獨客最先聞

雒城聞雁

【明】項蘭貞

眀月照蒼苔橫空一雁來影翻飛葉墮聲帯晚風廻塞北徵人思閨中少婦哀江南別業在叢桂防枝開

聞雁

【明】鄭夢周【朝鮮人】

行旅忽聞雁仰防天宇淸數聲和月落一防入雲橫錦字回燕塞新愁滿洛城疎燈孤館夜何限故園情

五言排律

飛鴻響逺音

【唐】李體仁

漠漠微霜夕翩翩出渚鴻淸聲流迥野髙韻入寥空舊質經寒塞殘音響逺風縈云猶類网避月尙疑弓弱羽𨿽能振丹霄竟未通欲知多怨思聼取暮煙中

河南府試秋夕聞新雁

【唐】黃滔

湘南飛去日薊北乍驚秋叫岀隴云夜聞爲客子愁一聲初觸夢半白已侵頭旅館移欹枕江城起倚樓余燈依古壁片月下滄洲寂聼良宵徹躊躇感歳流

歸雁

【宋】範仲淹

稻粱畱不得一一起江天帶雪南離楚和春北入燕依依前伴侶歷歷舊山川木葉程猶逺梅花信可傳子規啼到曉鸚鵡鎖經年應羨冥冥者東風羽翼全

七言律

旅館聞雁別友人

【唐】趙嘏

路繞秋塘首獨搔背羣燕雁正呼號故關何處重相失碧落有云終自髙旅宿去緘他日恨單飛誰訝此生勞行衣濕盡千山雪腸斷金籠好羽毛

歸雁

【唐】陸龜蒙

北走南徵類我曹天涯迢遞翼應勞似悲邊雪音猶苦初背嶽雲行未髙月島聚棲防暗繳風灘斜起避驚濤時人不問隨陽意空拾闌邊翡翠毛

題雁

【唐】鄭谷

八月涼風九月霜蓼花紅澹葦條黃石頭城下波揺影星子灣西雲間行驚防漁家吹短笛失羣徵戍鎖殘陽故鄕聞爾亦惆悵何況扁舟非故鄕

新雁

【唐】吳融

湘浦春波始北歸玉闗揺落又南飛數聲飄去和秋色一字橫來背晚暉紫閣髙翻云羃羃防川低度雨微微莫從思婦臺邊過未得徵人萬里衣

鴻

【唐】徐夤

行如兄弟影連空春去秋來燕不同紫塞別當寒露白碧山飛入暮霞紅宣王徳美周詩內蘇武書傳漢苑中況解銜蘆避弓箭一聲歸唳楚天風

雁

【唐】黃滔

楚岸花晴塞柳衰年年南北去來期江城日暮見飛處旅館月明聞過時萬里風霜休更恨滿川煙艸且須疑洞庭雲水瀟湘雨好把寒更一一知

賓雁

【宋】韓琦

時賓雁覺秋分便委寒霜遡楚氛一片畫屏橫逺岫防行書字貼輕雲信通離闊誠虛語聲到英雄似不聞莫趂衡陽戀閒暖南兒矰繳正紛紛

和孫侔雁蕩

【宋】梅堯臣

雁蕩髙髙路莫通銜蘆秋葉入雲峯山頭水闊不見影巖下沙平時有蹤千仭柱天何斂閃萬工揮筆漫輕濃葛巾蠟屐未能著空羨靑蒼重復重

詠雁

【元】曹伯啟

塞色波光秋影涵數行天字到江南銜蘆有爲防矰繳擇地無心入瘴嵐寒暑相催猶可避稲梁𨿽好不宜貪哀鳴欲動何人意獵騎彎弧酒正酣

賦飛鴻送胡則大

【元】楊載

年年客裏見飛鴻成陣成行上碧空杳杳江湖尋故侶蕭蕭蘆葦下新叢翺翔已出雲霄上飲啄寧來沼沚中今日似君歸去好扁舟一夜起東風

雁賓

【元】謝宗可

地北天南萬里身驚寒昨夜過邊塵暫隨沙漠秋來夢畱得湘江社後春水宿雲飛同是客風嘹月唳自相親荒汀防渚年年路應認蘆花作主人

雁字

謝宗可

蘆花月防寄秋情陣影南飛勢不停一畫寫開湘水碧半行艸破楚天靑雲牋冷印虫書迹煙墨濃摹鳥篆形題盡子卿心事苦防文無數落寒汀

白雁

謝宗可

翅老西風絕防瑕秋江難認宿蘆花云邊字缺銀鉤防月下箏閒玉柱斜影亂飛鷗回逺浦陣迷宿鷺落平沙聲聲叫起蘇郎恨爲帶吳霜染鬢華

淸谿落雁

【元】曹文晦

淸谿谿口荻花秋底事年年伴白鷗北去不辭書帛寄南來非爲稲粱謀荒煙渺長橋外落葉蕭蕭古渡頭見說洞庭風月好碧波千頃少漁舟

白雁

【明】徐舫

出塞風沙不浣衣要分秋色占鷗磯逺書玉宇傳霜信斜落銀箏暎冷暉楚澤云昬無片影湘江月黒見孤飛當年系帛還蘇武漢節仍全皓首歸

白雁

【明】顧文昱

萬里西風吹羽儀獨傳霜翰向南飛蘆花暎月迷淸影江水涵秋防素輝錦瑟夜調冰作柱玉闗曉度雪沾衣天涯兄弟離羣久皓首江湖猶未歸

孤雁

【明】瞿佑

失伴離羣不憚勞此心終不在蓬蒿百年海內皆兄弟萬里雲間一羽毛夜月相隨形影在秋風獨立性情髙鵷行鷺序休相笑朋黨何須似爾曹

歸雁

【明】沈恆

冥鴻不覺又逢春逺別湘南北向秦云接防行天漠漠江涵歸影水粼粼闗山叫落三更月旅館愁驚萬里人莫怪東風吹去翮淸秋蘆渚又來賔

旅中聞雁

【明】駱文盛

西風鴻雁惜離羣露下天髙仿佛聞方訝北來衝逺塞忽驚南去入寒云千山落葉還秋杪一卷殘書且夜分無那餘音更嘹喨倚樓鄕思益紛紛

雁字

【明】朱之蕃

長空淸迥淨秋云杖倚斜陽數雁羣吹隔狂飈存斷簡翔依沙漵見廻紋霞江防綴摩崖碣蘆岸聫翩白練裙衡嶽峯髙歸羽急疑探二酉發奇文

雁

朱之蕃

郊原曠望入秋深序列南翔見候禽墮影髙空隨落木蜚聲午夜雜寒砧湘江霜月連塞北海音書到上林矰繳未湏勞弋慕平沙逺水寄閒心

詠雁字

【明】唐時升

蒹葭白露早紛紛上下參差意象分朔漠南來應累譯衡陽北望盡同文方思坐臥觀三日又見紆廻作五云一一總成龍鳯質可教容易換鵞羣

其二

一夜風霜過洞庭莫徭惆悵羨冥冥蘆洲掩暎成飛白竹塢廻翔欲殺靑右轉正如秦代璽橫行疑寫梵王經君歸直向燕然去且爲皇家好勒銘

其三

翩翩六翮破寒煙初月纎纎列宿連雨後糢糊濃淡墨風前斷續短長篇防霞淨拭紅絲硯銀漢平鋪白地牋自罷結繩書契起憐君長在网羅邊

其四

黃昬風雨黯東西何事皇皇不肯棲共指漂鸞兼泊鳯難分野鶩與家雞影過平嶂如書壁聲落前汀似印泥誰把文章移北斗君家兄弟羽毛齊

其五

漠北湖南萬里通年年爲客任長風飲時渴驥奔泉上棲防驚蛇入艸中空裏作書皆咄咄日來多暇不匆匆張芝自有淩雲意莫比藏眞老禿翁

其六

逺拂殘霞攪防云始知筆陣掃千軍元常法備皆三折阿買詩成寫八分賦客近爲離合體經生能辧古今文危峯阻日君須記隴首羣飛背夕曛

是夕聞雁

【明】王鏳

蕭蕭落木黒波生燭暗杯空三四聲蘆作綠花枝尙脆菇垂白露米先傾我來賓至飛廻處君向人歸厭歷程燕子輕身眞自喜不堪此際有逢迎

五言絕句

賦得早雁出云鳴

【唐】太宗

初秋玉露淸早雁出空鳴隔云時亂影因風乍合聲

南中詠雁

【唐】韋承慶

萬里人南去三春雁北飛不知何歲月得與爾同歸

秋雁

【唐】褚亮

日暮霜風急羽翮轉難任爲有傳書意翩翩入上林

聞雁

【唐】韋應物

故園渺何防歸思方悠哉淮南秋雨夜髙齋聞雁來

水宿聞雁

【唐】李益

早雁忽爲防驚秋風水窗夜長人自起星月滿空江

雁

【唐】陸龜蒙

南北路何長中間萬弋張不知煙霧裏防只到衡陽

雁

【宋】陳師道

來往違寒暑飛鳴在稲粱未知溟海大不肯過衡陽

秋雁圖

【元】楊維楨

野水江湖逺秋風蘆葉黃南飛舊兄弟一一自成行

聞雁憶弟子培

【明】宗臣

秋雨千峯散寒云萬里開不知天際雁幾日故園來

聞雁

【明】僧道衍

鳴雁爲離羣余哀度水雲那知故鄕夜亦似客中聞

六言絕句

惠崇蘆雁

【宋】蘇軾

惠崇煙雨蘆雁坐我瀟湘洞庭欲買扁舟歸去故人云是丹靑

題王子慶所藏大年墨雁

【元】趙孟頫

鴻雁棲棲遵渚黃蘆索索鳴秋羨殺承平公子筆端萬里滄洲

七言絕句

官池春雁

【唐】杜甫

自古稻粱多不足至今鸂鶒亂爲羣且休悵望看春水更恐歸飛隔暮云

其二

靑春欲盡急還鄕紫塞寧論尙有霜翅在雲天終不逺力防矰繳絕須防

歸雁

【唐】錢起

瀟湘何事等閒回水碧沙明兩岸苔二十五弦彈夜月不勝淸怨卻飛來

雁

【唐】薛能

肅肅雍雍義有餘九天鸞鳯莫相疎惟應靜向山窗過激發英雄夜讀書

夜泊詠棲鴻

【唐】陸龜防

可憐霜月暫相依莫向衡陽趂隊飛同是江天寒夜客羽毛單薄稲粱防

題新雁

【唐】杜荀鶴

暮天新雁起汀洲紅蓼花疎水國秋想得故園今夜月防人相憶在江樓

聞雁

【唐】林寛

接影橫空背雪飛聲聲寒出玉闗遲上陽宮裏三千夢月冷風淸聞過時

小雁蕩

【宋】王十朋

歸雁行飛集澗阿不貪江海稲粱多峯頭一蕩𨿽然小飲啄猶堪避网羅

聞雁

【宋】陸遊

過盡江南把酒稀燻籠香冷換春衣秦闗漢苑無消息又在江南送雁歸

聞新雁有感

陸遊

新雁南來片影孤冷云深防宿菇蘆不知湘水巴陵路曾記漁陽上谷無

春半聞歸雁

【宋】楊萬里

春光深淺沒人知我正南歸雁北歸頭上一聲如話別一生長是背人飛

題趙大年蘆雁

【元】戴表元

寒更索索警霜叢兄弟當年意自同猶是江湖太平防未妨沈著臥秋風

見雁有懷

【元】黃庚

滿眼西風憶故廬親朋音問久相疎年年江上無情雁只帶秋來不帶書

四雁圖

【元】任士林

江北江南秋正驕孤飛萬里气方豪平生慣有冰霜翼卻笑東風燕雀髙

沙雁

【元】楊載

漠漠寒煙樹影防一行沙雁背人飛江南江北秋將盡客子如今猶未歸

題王元善赴北淸江新雁圖【元】黃鎭成

江南春水拍天齊鴻雁成行向北飛未必雲山便相隔秋風還帶夕陽歸

題墨雁

【元】楊維楨

黃沙衰艸羽毿毿八月天山冷不堪昨夜朔風吹過影盡將秋色到天南

聞雁

【元】丁鶴年

月落江城轉四更旅魂和夢到灤京醒來獨背寒燈坐風送長空雁防聲

自題蘆洲聚雁圖

【明】朱芾

夜窗聽雨話巴山又入瀟湘水竹間滿渚冥鴻誰得似碧天飛去又飛還

蘆雁

【明】王澤

拍天煙水接瀟湘蘆葦秋風葉葉涼何處漁郎夜吹笛雁羣驚起不成行

九月十七日聞雁寄董莊

【明】徐賁

晚意秋陰雨不分渚蘆沙竹防寒云雁聲客裏誰先聽愁絕惟應我共君

題蘆雁圖

【明】胡奎

艸艸書空不作行相呼相喚過衡陽蘆花月冷應無夢啄盡寒沙一夜霜

早雁

【明】髙棅

涼霜八月塞天寒飛度衡陽楚水寛少婦樓頭初掩瑟一行先向夕陽看

題雁

【明】王紱

聨翩飛防影橫斜暝色和煙暗荻花逺水防茫秋萬頃不妨隨意落平沙

宿雁圖

【明】張泰

理捲霜毛宿晚汀旅魂應自繞秋冥西風莫攪蒹葭水月苦沙寒易得醒

月夜下桐江聞孤雁

【明】王叔承

煙月滿江漁火寒一聲孤雁下蘆灘隔天總有家書到水碧山靑不耐看

淸江閘聞雁

【明】李瑋

數聲江滸三更雁孤影霜天萬里身新冷猶如先避雪南來應笑北行人

二月聞雁

【明】孫承宗

九月邊庭無雁來闗門不逐雁門開春來塞上希矰繳花信風前一一回

其二

孤鴻防日過長安拖得春旗露未幹應說邊庭花信早徵衣初擬褪春寒

題一雁圖

【明】僧徳祥

萬里江湖一葉身來時逢雪又逢春天南地北年年客只有蘆花似故人

禦定佩文齋詠物詩選卷四百二十六

欽定四庫全書

禦定佩文齋詠物詩選卷四百二十七

鷹類【附隼海靑】

五言古

楊監又出畫鷹十二扇

【唐】杜甫

近時馮紹正能畫鷙鳥樣明公出此圖毋乃傳其狀殊姿各獨立淸絕心有向疾禁千里馬气敵萬人將憶昔驪山宮冬移含元仗天寒大羽獵此物神俱王當時無凡材百中皆用壯粉黒形似間識者一惆悵干戈少暇日眞骨老崖嶂爲君除狡兔防是翻鞲上

養鷹詞

【唐】劉禹錫

養鷹非翫形所資擊鮮力少年昧其理日月哺不息探雛网黃口旦暮有餘食寜知下鞲時翅重飛不得毰毸上林表使兔自南北飲啄旣已盈安能勞羽翼

七言古【附長短句】

觀放白鷹

【唐】李白

寒冬十二月蒼鷹八九毛寄言燕雀莫相啅自有雲霄萬里髙

姜楚公畫角鷹歌

【唐】杜甫

楚公畫鷹鷹戴角殺气森森到幽朔觀者貪愁掣臂飛畫師不是無心學此鷹寫眞在左綿卻嗟眞骨遂虛傳梁間燕雀休驚怕亦未摶空上九天

籠鷹詞

【唐】栁宗元

淒風淅瀝飛嚴霜蒼鷹上擊翻曙光雲披霧裂虹霓防霹靂掣電捎平岡砉然勁翮剪荊棘下攫狐兔騰蒼茫爪毛吻血百鳥逝獨立四顧時激昻炎風溽暑忽然至羽翼脫落自摧藏艸中貍防足爲患一夕十顧驚且傷但願淸商復爲假防去萬累雲間翔

觀劉永年畫角鷹

【宋】黃庭堅

劉侯才勇世無敵愛畫工夫亦成癖弄筆掃成蒼角鷹殺气稜稜動秋色爪拳金鉤觜屈鐵萬里風雲藏勁翮兀立槎枒不畏人眼看靑冥有餘力霜飛晴空塞艸白雲垂四野陰山黒此時軒然盍飛去何乃巑岏立西壁秪應眞骨下人世不謂雄姿畱粉墨造次更無髙鳥喧等間亦恐狐貍嚇旁觀未必窮神妙乃是天機貫胸臆瞻相突兀摩空材想見其人英武格傳聞揮毫頗容易持以與人無甚惜物逢眞賞世所珍此畫他年恐難得

野鷹來

【金】蔡珪

南山有奇鷹寘穴千仞山网羅𨿽欲施藤石不可攀鷹朝飛聳肩下視平蕪低健狐躍兔藏何遲鷹暮來腹肉一飽精神開招呼不上劉表臺錦衣年少漫畱意俯仰不能隨爾軰

題劉履初所藏莫慶善畫鷹【元】郭鈺

目光懸秋防翮齊欲飛不飛愁雲低足無絳鏇腹無食空林尙恐難安棲筆力精到天機防莫生所畫詩我題君不見天下太平角端語狐兔艸間何足數

題畫鷹送羅緝熙南歸

【明】李東陽

大鷹猙獰爪決石側目髙堂睨秋碧小鷹倔伏俯且窺威而不揚豈其雌雌雄起伏各異態意气相看出塵壒獨立羞將眾羽羣髙飛怕有浮雲礙山寒木落天始風日色慘淡川原空人間狐兔自有地愼勿反擊傷鵷鴻畫圖彷佛是誰作宛似懸韝臂間落髙堂匹練長風生萬里炎荒盡幽朔我生奇气空嶙峋揮毫對此不無神送渠羽翼朝天去亦是雲霄得意人

題魯京尹所藏防鷹圖

李東陽

霜風摵摵空林響朔气隨空入蕭爽兩鷹意气殊絕羣俯視平川如一掌云著樹凝不飛野日照地寒無輝身欲下不肯下似覺深山狐兔稀丹靑落手翩欲活鞲上驚看錦絳脫江湖浩蕩煙水深萬里陽臺天末時維八月炎暑空兩鷹角立如爭雄周旋九紘隘八極此意豈在風塵中知公有才非搏擊我意亦欲辭樊籠秖應共逐鵷鸞去去上丹山十二重

畫鷹

【明】徐渭

閩南縞練光浮膩傳眞誰寫蒼厓鷙生相由來不附人綠韝空著將軍臂八月九月原艸稀百鳥髙髙兔走肥煙中斂翼逺不下節短暗合孫吳機此時一中貴快意深林燕雀何須避惟將搏擊應涼風誰貪飽臠矜山雉昨見少年向南市買鷹欲放平原轡凡材側目飽人餧不似畫中有神气夜來鴟梟作精魅安得放此向人世秋風一試刀稜翅

海東靑行

【明】僧梵琦

海東靑髙麗獻之天子庭萬人卻立不敢睨玉爪金眸鐵作翎心在寒空鞲在手一生自獵知無偶孤飛直出大鵬前猛志豈落鴐鵞後是日霜風何栗冽長楊樹羽看騰瞥奔雲突霧入紫霄狡兔妖蟇灑丹血束身歸來如木雞眾鶻欲並功難齊爾軰無材空碌碌不應但費官廚肉

五言律

進秋隼

【唐】耿湋

豈悟因羅者迎霜獻紫防夕陽分素臆秋色上花衣舉翅雲天近回眸燕雀稀應隨明主意百中有光輝

和捨弟譲詠籠中鷹

【唐】呂溫

未用且求安無猜也不殘九天飛勢在六月目睛寒動觸樊籠倦閒消肉食難主人憎惡鳥試待一呼看

失白鷹

【唐】鄭繇

白錦文章亂丹霄羽翮齊雲中呼暫下雪裏放還逃梁苑驚池鶩陳倉拂野雞不知寥廓外何處獨依棲

五言排律

霜隼下晴臯

【唐】闕名

九臯霜气勁翔隼下初晴風動閒雲捲星馳白艸平稜稜方厲疾肅肅自縱橫掠地秋毫迥投身逸翮輕髙墉全失影逐雀乍飛聲薄暮寒郊外悠悠萬里情

七言律

見王監兵馬使說近山有白黒二鷹羅者久取竟未能得王以爲毛骨有異他鷹恐臘後春生鶱飛避暖勁翮思秋之甚眇不可見請余

賦詩

【唐】杜甫

雲飛玉立盡淸秋不惜奇毛恣逺逰在野只教心力破於人何事网羅求一生自獵知無敵百中爭能恥下鞲鵬礙九天須卻避兔經三窟莫深憂

其二

黒鷹不省人間有度海疑從北極來正翮摶風超紫塞冬防夜宿陽防虞羅自覺虛施巧春雁同歸必見猜萬里寒空秖一日金眸玉爪不凡材

白海靑

【元】袁易

渺渺東溟刷羽翰乍隨天馬萬人觀孤飛雪防靑雲破一擊秋生玉宇寛賜予豈將追雁鶩驅除直欲辧梟鸞江南眀月難同色夢想瑤堦白露漙

五言絕句

畫鷹

【元】馬祖常

側視窺霄漢低飛近艸萊金鞲時一脫肉飽更須回

題畫鷹

【元】李祁

勁翮排霜防天寒气轉驕艸間狐兔盡側目望靑霄

七言絕句

新羅進白鷹

【唐】竇鞏

禦馬新騎禁苑秋白鷹來自海東頭漢皇無事須逰獵雪亂爭飛錦臂韝

宮詞

【唐】王建

內鷹籠脫解紅絳鬭勝爭飛出手髙直上碧雲還卻下一防金爪掬花毛

饑鷹詞

【唐】章孝標

遙想平原兔正肥千回礪吻振毛衣縱令啄解絲絳結未得人呼不敢飛

觀獵

【唐】薛逢

馬縮寒毛鷹落臕角弓初暖箭新調平原踏盡無禽出竟日翻身望碧霄

詠架上鷹

【唐】崔鉉

天邊心膽架頭身欲擬飛騰未有因萬里碧霄終一去不知誰是解絳人

鷹

【唐】髙越

雪爪星眸世所稀摩天專待振毛衣虞人莫漫張羅网未肯平原淺艸飛

丁卯上京

【元】馬祖常

海國名鷹豈鶻胎渥窪天馬是龍媒明時不惜黃金賜只欲番王萬里來

宮詞

【明】朱有燉

三山冰合放鷹時千騎如雲授指揮日暮六街塵滚滚馬前橫抱白鵞歸

元宮詞

朱有燉

雨順風調四海寧丹墀大樂列優伶年年正旦將朝會殿內先觀玉海靑

其二

秋深飛放出郊行選得馴駒內裏乘野雉滿鞍如綴錦馬前珍重是黃鷹

擬古宮詞

【明】徐楨卿

君王無事日臨戎韎韐親調白玉弓千騎紅袍齊扈蹕臂鷹遙出建章宮

長安少年行

【明】僧宗泐

鬭雞贏得海東靑臂向東街覓弟兄白馬翩翩相逐去灞陵原上曉云平

禦定佩文齋詠物詩選卷四百二十七

欽定四庫全書

禦定佩文齋詠物詩選卷四百二十八

鶻類

五言古

畫鶻行

【唐】杜甫

髙堂見生鶻颯爽動秋骨初驚無拘攣何得立突兀乃知畫師妙巧刮造化窟寫此神俊姿充君眼中物鳥鵲滿樛枝軒然恐其出側腦看靑霄寧爲眾禽沒長翮如刀劍人寰可超越乾坤空崢嶸粉墨且蕭瑟緬思雲沙際自有煙霧質吾今意何傷顧步獨紆鬰

海州觀放鶻搏兔不中而飛去

【宋】沈括

秋霜濯空林暮日在峯頂冥冥起長風稍稍絕遺影驍禽值猛搏俯取不待頃豈非求者乖矯翮成逺騁未能謝榛莽那用遽悻悻此心竟可憐得失未宜病

五言排律

出籠鶻

【唐】濮陽瓘

玉簇分花袖金鈴出防籠揺心長捧日逸翰鎭生風一防靑霄裏千聲碧落中星眸隨狡兔霜爪落飛鴻每念提擕力常懷搏擊功以君能惠好不敢沒遙空

七言絕句

夢遊洛中

【宋】蔡襄

艸白霜晴鶻眼開原頭遊騎四邊來枯叢鴉鵲休驚噪日暮分持走兔回

禦定佩文齋詠物詩選卷四百二十八

欽定四庫全書

禦定佩文齋詠物詩選卷四百二十九

雕鶚類

五言絕句

客夜偶成

【元】馬臻

男兒不得志壯心惜䢐年長空起雕鶚目送入寥天

楡林驛

【明】尹耕

天上白楡樹千秋紫塞陰隔林觀獵騎時有射雕心

七言絕句

獵騎

【唐】杜牧

已落防雕血尙新鳴鞭走馬又翻身憑君莫射南來雁恐有家書寄逺人

射雕騎

【唐】馬戴

蕃靣將軍著防裘酣歌衝雪在邊州獵過黒山猶走馬寒雕射落不回頭

落帆後賦

【唐】李羣玉

平湖茫茫春日落危檣獨暎沙洲泊山岸閒尋細艸行古查飛起黃金鶚

元宮詞

【明】朱有燉

諸方貢物殿前排召得鷹坊近露臺淸曉九闗嚴虎豹遼陽先進白雕來

晚登沁州城有感

【明】謝榛

蒼茫野色幾沙灘漳水東流倚堞看煙火滿城天向夕一雕飛過不知寒

書事

【明】陸之裘

嚴寒朔漠艸爭凋萬乘遙臨冰雪消天馬追風齊八駿彤弓月落防雕

禦定佩文齋詠物詩選卷四百二十九

欽定四庫全書

禦定佩文齋詠物詩選卷四百三十

白翎雀類【雀一作鵲】

七言古【附長短句】

白翎雀

【元】薩都拉

淒淒幽雀防白翎飛飛只傍烏桓城平沙無樹巢弗營雌雄爲樂相和鳴君不見舊日輕盈舞紫燕鴛鴦鎖老昭陽殿風暄芍藥春可憐露冷芙蓉秋莫怨

白翎鵲詞

【元】楊維楨

白翎鵲西極來金爲冠玉爲衣百鳥見之不敢飛雄狐猛虎愁神機先帝親手韝重爾西方奇海東之靑汝何爲下攫艸間雉兔肥柰爾猛虎雄狐貍

其二

白翎鵲來西極地從翼旋山目側邊風勁气勁折膠材官猛箭與之敵黃狼紫兔不餘力須臾白雪輕一舉千仞直鴐鵞灑血當空擲金頭玉頸髙十尺千秋萬歳逢玉食

白翎雀圖

【明】王禕

白翎雀雪作翎羣呼旅食啁唽鳴何人翻作弦上聲傳與江南士女聽南人聽聲未識形畫師更與圖丹靑圖丹靑一何似知爾之生何防是秋髙口子艸如雲風勁腦兒沙似水

七言絕句

塞上曲

【元】納延

烏桓城下雨初晴紫菊金蓮漫地生最愛多情白翎雀一防飛近馬邊鳴

禦定佩文齋詠物詩選卷四百三十

欽定四庫全書

禦定佩文齋詠物詩選卷四百三十一

鳶類

五言古

射鳶

【魏】劉楨

鳴鳶弄防翼飄飄薄靑天我後橫怒起意气淩神仙發機如驚焱三發兩鳶連流血灑墻屋飛毛從風旋庶士同聲贊君射一何妍

七言古

飛鳶操

【唐】劉禹錫

鳶飛杳杳靑雲裏鳶鳴蕭蕭風四起旗尾飄揚勢漸髙箭頭劃聲相似長空悠悠霽日懸六翮不動凝風煙遊鵾翔雁出其下慶雲淸景相回旋忽聞饑烏一噪聚瞥下雲中爭腐防騰音礪吻相喧呼仰天大嚇疑鵷雛畏人避犬投髙處俛吻無聲猶屢顧靑鳥自愛玉山禾仙禽徒貴華山露撲棘危巢向暮時毰毸飽腹蹲枯枝遊童挾彈一揮弣臆碎羽分人不悲天生眾禽各有類威鳳文章在仁義鷹隼儀形螻蟻心𨿽能戾天何足貴

五言絕句

盤石磴

【唐】韋處厚

繚繞緣云上璘玢甃玉聨髙髙曾防折極目瞰秋鳶

禦定佩文齋詠物詩選卷四百三十一

欽定四庫全書

禦定佩文齋詠物詩選卷四百三十二

雉類

五言古

雉朝飛操

【梁】簡文帝

晨光照麥畿平野度春翚避鷹時聳角妬壠或斜飛少年從逺役有恨意多違不如隨蕩子羅袂拂臣衣

雉朝飛操

【梁】吳均

二月雉朝飛橫行傍壠歸斜看水外翟側聽嶺南翚蹀恆欲戰耿耿恃彊威當令君見賞何辭碎錦衣

雉子斑

【陳】江總

麥壠新秋來澤雉屢徘徊依花似恊妬拂艸乍驚媒三春桃照李二月栁爭梅暫住如臯路當令巧笑開

射雉

【陳】蕭有

二月春翚動曹王挾妬媒挿翳依花合芟塲向野開隔田聞雊近橫谿見影來鳴靑靨碎箭落錦衣摧今日

如臯路能將巧笑回

雉子斑

【陳】張正見

陳倉雉未飛斂翮依芳甸朱冠色尙淺錦臆毛初變雊麥且專場排花聊勇戰惟當渡弱水不怯如臯箭

射雉

【唐】韋應物

走馬上東岡朝日照野田野田防雉起翻射斗廻鞭𨿽無百發中聊取一笑妍羽分繡臆碎頭弛錦鞘懸方將恱羈旅非闗學少年弓一長嘯憶在灞城阡

七言古【附長短句】

白雉詩

【漢】班固

啟靈篇兮披瑞圖獲白雉兮效素烏嘉祥阜兮集皇都發皓羽兮奮翹英容潔朗兮於純精彰皇徳兮侔周成永延長兮膺天慶

雉帶箭

【唐】韓愈

原頭火燒靜兀兀野雉畏鷹出復沒將軍欲以巧伏人盤馬彎弓惜不發地形漸窄觀者多雉驚弓滿勁箭加衝人決起百餘尺紅翎白鏃隨傾斜將軍仰笑軍吏賀五色離披馬前墮

雉將雛

【唐】王建

雉吚喔雛出殻毛斑斑觜啄啄學飛未得一尺髙還逐母行旋母腳麥壠淺淺難蔽身逺去戀雛低怕人時時土中鼔兩翅引雛拾虫不相離

雉塲歌

【唐】溫庭筠

茭葉萋萋接煙曙雞鳴埭上梨花露彩仗鏘鏘巳合圍繡翎白頸遙相妬雕尾扇張金縷髙碎鈴素拂驪駒豪綠塲紅迹來相接箭發銅牙傷彩毛麥壠桑陰小山晚六虯歸去凝笳逺城頭卻望防含情靑畝春蕪連古苑

五言律

雉

【唐】李嶠

白雉振朝聲飛來表太平楚郊疑鳯出陳寶若雞鳴童子懷仁至中郎作賦成冀君看飲啄耿介獨含情

五言排律

越裳獻白雉

【唐】丁仙芝

聖哲符休運伊防列上臺覃恩丹徼逺入貢素翚來北闕欣初見南枝顧未回斂容殘雪淨矯翼片雲開馴擾將無懼翻飛幸莫猜甘從上林裏飲啄且徘徊

越裳獻白雉

【唐】王若嵒

素翟宛昭彰遙遙自越裳冰淸朝暎日玉羽夜含霜歳月三年逺山川九譯長來從碧海路入見白雲鄕作瑞興周後登歌美漢皇朝天資孝理惠化且無疆

五言絕句

上元日放二雉

【唐】司空圖

嬰网𨿽皆困褰籠喜共歸無心期爾報相見莫驚飛

從獵

【唐】韓偓

蹀巴陵駿毰毸碧野雞忽聞仙樂動賜酒玉偏提

七言絕句

又和畱山雞

【唐】薛能

五色文勝百鳥王相思兼絕寄蕓香由來不是池中物雞樹歸時卽取將

雜題

【元】王逢

藻池岸匝水仙開滿靣香飄玉蝶梅遺事罷書山館靜防狼行過雉雞來

送李節度赴鎭

【明】金宗直【朝鮮人】

鼇背樓臺一俯憑海波萬里碧千層太平未試龍韜防射雉還過竹院僧

禦定佩文齋詠物詩選卷四百三十二

欽定四庫全書

禦定佩文齋詠物詩選卷四百三十三

鷓鴣類

七言古

放鷓鴣詞

【唐】栁宗元

楚越有鳥甘且腴嘲嘲自名爲鷓鴣徇媒得食不復慮機械潛發罹罝罦羽毛摧折觸籠籞煙火煽赫驚庖廚鼎前芍藥調五味膳夫攘腕左右視齊王不忍觳觫牛簡子亦放邯鄲鳩二子得意猶念此況我萬里爲孤囚破籠展翅當逺去同類相呼莫相顧

七言律

鷓鴣

【唐】鄭谷

暖戲煙蕪錦翼齊品流應得近山雞雨昏靑艸湖邊過花落黃陵廟裏啼遊子乍聞徵袖濕佳人才唱翠眉低相呼相喚湘江闊苦竹叢深春日西

侯家鷓鴣

鄭谷

江天梅雨濕江蘺到處煙香是此時苦竹嶺無歸去日海棠花落舊棲枝春宵思極蘭燈暗曉月啼多錦幕垂惟有佳人憶南國殷勤爲爾唱愁詞

鷓鴣

【唐】韋莊

南禽無侶似相依錦翅雙雙傍馬飛孤竹廟前啼暮雨汨羅祠畔拂殘暉秦人只解歌爲曲越女空能畫作衣懊惱澤家【鷓鴣之聲】非有恨年年長憶鳳城歸

鷓鴣

【唐】徐夤

繡防梅兼羽翼全楚雞非瑞莫爭先啼歸眀月落邊樹飛入百花深處煙避燒防曽遺逺岫引雛時見飲晴川荔枝初熟無人際啄破紅苞墜野田

五言絕句

江行雜詩

【唐】錢起

行到楚江岸蒼茫人正迷秪如秦塞逺格磔鷓鴣啼

聽山鷓鴣

【唐】顧況

誰家無春酒何處無春鳥夜宿桃花邨踏歌接天曉

鷓鴣詞

【唐】李益

湘江斑竹枝錦翅鷓鴣飛處處湘云合郎從何處歸

松滋渡

【唐】司空圖

楚岫積鄕思茫茫歸路迷更堪斑竹驛初聽鷓鴣啼

長沙雜詩

【眀】楊基

花深眾禽寂格格啼山鷓橈響一燈來人歸碧湘夜

六言絕句

竹枝詞

【眀】劉溥

江心濈濈秋影煙外亭亭綠痕帝子祠前別思鷓鴣聲裏黃昏

七言絕句

踏歌詞

【唐】劉禹錫

春江月出大隄平隄上女郎連袂行唱盡新詞歡不見紅霞暎樹鷓鴣鳴

玊仙館

【唐】張籍

長谿新雨色如泥野水陰雲盡向西楚客天南行漸逺山山樹裏鷓鴣啼

日晚歸山詞

【唐】施肩吾

虎迹新逢雨後泥無人家處洞邊谿獨行歸客晚山裏賴有鷓鴣臨路啼

聽吹鷓鴣

【唐】許渾

金穀歌傳第一流鷓鴣淸怨碧雲愁夜來省得曽聞處萬里月眀湘水秋

放鷓鴣

【唐】羅鄴

好倚靑山與碧雞刺桐毛竹待雙棲花時遷客傷離別莫向相思樹上啼

放鷓鴣

秋入池塘風露微曉開籠檻看初飛滿身金翠畫不得無限煙波何處歸

防友不至

【唐】成彥雄

王孫還是負佳期玊馬追遊日漸西獨上郊原人不見鷓鴣飛過落花谿

題嘉陵驛

【唐】張蠙

嘉陵路險石和泥行到長亭日已西獨倚防幹正惆悵海棠花裏鷓鴣啼

初入湖南醴陵界

【宋】範成大

崖栁陰陰夾暝途出山歡喜見平蕪一春客夢飽風雨行盡江南聞鷓鴣

閩浙之交

【元】馬祖常

閩嶠人居罨畫圖客行只欲望京都筍輿軋軋相思嶺秋雨空蒙叫鷓鴣

廻衡山縣望南嶽呈禦史完顏正夫修撰龎或

簡

【元】陳孚

廻雁峯前一棹孤平波如鏡漫菇蒲楚天日落碧雲合山北山南聞鷓鴣

過三合驛

【元】範梈

一春歸計又蹉跎百粵風光可柰何縱有靑山千萬疊行人長少鷓鴣多

畫竹石

【元】楊載

林前怪石起參差篁竹叢深使客疑如過瀟湘江上路鷓鴣啼罷日西時

鎭江寄王本中臺掾

【元】薩都拉

梅花落盡空吹笛正月半頭思逺人兩岸好山靑不斷一江微雨鷓鴣春

和經歷楊子承曉發山館

薩都拉

夢回山館月西斜曙色千峯動紫霞杜宇一聲山竹裂鷓鴣飛上野棠花

黃亭驛曉起

薩都拉

積雨莓苔上壁靑曉寒山館夢初醒鷓鴣聲裏流年度自是行人不忍聽

送王奏差調福州

【元】臺哈布哈

春水溶溶滿鑑湖蘭舟長防錦屠蘇可憐走馬閩山路榕葉陰中聽鷓鴣

山鷓鴣

【眀】劉基

黃茅壠上雨和泥苦竹岡頭日色低自是行人行不得莫教空恨鷓鴣啼

秋江晚渡圖

【眀】髙啟

鷓鴣飛盡一洲蘋帆帶秋云渡逺津底事顰看畫中景昨朝曽送渡江人

題陳大宅方壺子層層雲樹圖

【眀】周元

昔年曽記秦川客雲樹參差去欲迷日暮孤舟行不得鷓鴣啼過渭城西

瀟湘雨意圖

【眀】熊直

萬木叢深日未晡寒江煙雨翠糢糊東風無限瀟湘意卻倚篷聽鷓鴣

歇馬大徑山

【明】陳憲章

數家煙火隔林塘一樹寒花晚自香黃葉坡頭聊歇馬鷓鴣聲裏見斜陽

題許子厚扇

【眀】史鑑

好山多在石湖西艸色新年綠未齊亭子半開修竹裏一簾春雨鷓鴣啼

蕭臯別業竹枝詞

【眀】沈眀臣

田小三郎唱得工七姊妹花開欲紅林靜三更鷓鴣月谿腥一陣鸕鶿風

語兒谿

沈眀臣

春風來過語兒谿野雉低飛麥浪齊一片桑麻天气綠養蠶時節鷓鴣啼

山門

【眀】孫承恩

山門落日望江干雲樹微茫晚色寒欲向東風歌一曲鷓鴣聲裏豆花殘

禦定佩文齋詠物詩選卷四百三十三

欽定四庫全書

禦定佩文齋詠物詩選卷四百三十四

烏類【鴉同】

五言古

城上烏

【梁】吳均

嗚嗚城上烏翩翩尾畢逋凡生八九子夜夜啼相呼質微知慮少體賤毛衣麤陛下三萬歳臣至執金吾

城上烏

【梁】朱超

朝飛集帝城猶帶夜啼聲近日毛𨿽暖聞心尙驚

烏夜啼

【北周】庾信

桂樹懸知逺風竿詎肯低獨憐眀月夜孤飛猶未棲虎賁誰見惜禦史詎相攜𨿽言入弦管終是曲中啼

晚飛烏

【隋】虞世基

向日晚飛低飛飛未得棲當爲歸林逺恆長侵夜啼

羣鴉詠

【唐】儲光羲

新宮驪山陰龍衮時出豫朝陽照羽儀淸吹肅逵路羣

鴉隨天車夜滿新丰樹所思在腐余不復憂霜露河低宮閣深燈隠鼓鐘曙繽紛起寒枝矯翼時相顧冡宰收琳瑯侍臣進鵷鷺髙舉摩太淸永絕矰繳懼玆禽亦翶翔不以微小故

送張兵部孟功巡河分題得屋上烏

【元】虞集

花發上陽春門開未央曙城柝起羣棲流光散朝羽息影須近檐結巢願當戶轆轤轉金井終日灌嘉樹

七言古【附長短句】

烏引雛

【唐】韋應物

日出照東城春烏鵶鵶雛和鳴雛和鳴羽猶短巢在深林春正寒引飛欲集東城暖羣雛防褷睥睨髙舉翅不及墜蓬蒿雄雌來去飛又引音聲上下懼鷹隼引雛烏爾心急急將何如何得比日搜索雀卵噉爾雛

烏夜啼

【唐】王建

庭樹烏爾何不向別處棲夜夜夜半當戶啼家人把燭出洞戶驚棲失羣飛落樹一飛直欲飛上天廻廻不離舊棲處未眀重繞主人屋欲下空中黑相觸風飄雨濕亦不移君家樹頭多好枝

題李尙文少府所蔵枯栁寒鴉圖

【元】郭鈺

江邊獨柳飛羣鴉敗枝殘葉秋風斜石泉可飲不可啄似聞落日鳴啞啞一段淒涼幽思足忽憶看花過韋曲上林春早聽啼鶯太液晴波宿黃鵠

烏夜啼

【眀】髙啟

啼烏驚多棲未久半起疎桐上髙栁燈下佳人顰淺眉機中少婦停纖手月入空閨夜欲深數聲猶似聽君琴

五言律

詠烏代楊師道

【唐】太宗

淩晨麗城去薄暮上林棲辭枝枝暫起停樹樹還低向日終難托迎風詎肯迷只待纎纎手曲裏作宵啼

烏

【唐】李嶠

日路朝飛急霜臺夕影寒聨翩依月樹迢逓繞風竿白首何年攺靑琴此夜彈靈臺如可托千里向長安

恵崇古木寒鴉

【元】楊載

江上秋云薄寒鴉防亂飛未眀常競噪向晚復爭歸似怯霜威重仍嫌樹影稀老僧修止觀寫物固精微

歸鴉

【眀】髙啟

啞啞噪夕暉爭宿不爭飛未逐防鴻去長先野鶴歸荒邨流水逺古戍淡煙微借問寒林樹何枝最可依

五言排律

應詔詠巢烏

【唐】楊師道

桂樹春暉滿巢烏刷羽儀朝飛麗城上夜宿碧林陲背風蔵密葉向日逐疎枝仰徳還能哺依仁遂可窺驚鳴雕輦側王吉自相知

七言律

樓鴉

【眀】朱曰藩

年年銀漢橋成後樓上昏鴉接翅歸禦史府中棲未穏倡家樹裏聽應稀緑垂槐穂蔵朝雨紅入蓮衣浴晚暉春去秋來渾底事只輸鴻雁塞門飛

五言絕句

詠烏

【唐】李義府

日裏颺朝彩琴中伴夜啼上林多少樹不借一枝棲

淮陰行

【唐】劉禹錫

簇簇淮陰市竹樓緣岸上好日起檣竿烏飛驚五兩

絕句

【元】陳髙

云合虹腰斷風回雨腳斜淺灘屯宿鷺髙樹競棲鴉

前谿曲

【眀】沈眀臣

春水前谿長春云綠樹齊門前車馬散正及曙烏啼

山景

【眀】僧宗泐

孤邨帶寒鴉逺山涵夕霧渡頭人未歸落日風吹樹

七言絕句

丹陽送韋參軍

【唐】嚴維

丹陽郭裏送行舟一別心知兩地秋日晚江南望江北寒鴉飛盡水悠悠

楓橋夜泊

【唐】張繼

月落烏啼霜滿天江邨漁火對愁眠姑蘇城外寒山寺夜半鐘聲到客船

宮詞

【唐】王涯

鴉飛深在禁城墻多繞重樓復殿旁時向春檐瓦溝上散開雙翅占朝光

曛黑

【唐】韓偓

古木侵天日已沈露華涼泠潤衣襟江城曛黑人行絕惟有啼烏伴夜砧

竹枝詞

【唐】孫光憲

門前春水白蘋花岸上無人小艇斜啇女經過江欲暮散拋殘食飼神鴉

暴雨初晴樓上晚景

【宋】蘇軾

秋後風光雨後山滿城流水碧潺潺煙雲好處無多子及取昏鴉未到間

臘月下旬偶作

【宋】張耒

歳暮煙霜澤國寒曉鴉鳴處是柯山地鑪有火尊余酒自起焚香深掩關

天迥

【宋】劉子翚

天迥孤帆隠約歸茫茫殘照欲沈西寒鴉散亂知多少飛向江頭一樹棲

晚風寒林

【宋】楊萬里

已是霜林葉爛紅那禁動地晚來風寒鴉可是矜渠黠蹋折枯梢不墮楓

其二

樹無一葉萬梢枯活底秋江水墨圖幸自寒林俱淡筆卻將濃墨防棲烏

晚步

【宋】眞山民

未暝先啼艸際蛩石橋暗渡晚花風歸鴉不帶殘陽老畱得林梢一抹紅

過李湘

【金】馬定國

數樹髙槐散亂鴉時於缺處見黃花涼風不斷如流水相對胡牀坐日斜

晚望

【金】周昻

煙抹平林水退沙碧山西畔夕陽家無人解得詩人意只有云邊數防鴉

寓居寫懷

【金】趙沨

平陸溫風雪半消孤煙籬落隔谿橋趁虛人去林臯靜時有晚鴉銜墮樵

蔡邨道中

【金】楊云翼

水連深竹竹連沙邨落蕭蕭已暮鴉行盡畫圖三十里靑山影裏見人家

雜詩

【金】劉豫

寒林煙重暝棲鴉逺寺疎鐘送落霞無限嶺雲遮不斷數聲和月到山家

自趙莊歸冠氏

【金】元好問

杏園紅過雪披離楊栁無風綠綫齊寒食人家在原野乳鴉墻外盡情啼

秋吟

【元】黃庚

略彴當門石徑斜槿籬深防野人家炊煙起處江邨晚一片斜陽萬防鴉

枯木寒鴉

【元】王惲

枯樹寒梢凍欲冰野鴉翻影若爲情錦鳩呼雨煙林外紅杏香中過一生

別樊時中亷使

【元】余闕

光祿橋西惜解攜春星欲傍露盤低自來官栁多離思更著城烏在上啼

寄別

【眀】宋濓

別來虎豆又生牙尙在揚州賣酒家醉後淸狂應不減起拈花彈打鳴鴉

回文

【眀】髙啟

風簾一燭對殘花薄霧寒籠翠袖紗空院別愁驚破夢東防井樹夜啼鴉

小遊仙

【眀】張羽

門外南風吹葛花奕棋人散樹陰斜靑童睡起渾無事乞與神丹餧白鴉

香嚴寺詩

【眀】蕭宗

烏啼霜落夜漫漫風入疎櫺客枕寒戍鼓敲殘雞亂唱半軒眀月照防幹

朝鴉

【眀】汪元錫

景陽鐘動曉鴉飛漢殿千官拜玉墀仙仗才移東殿去翩翩棲滿萬年枝

旅夜

【眀】黃佐

沈水煙消膩燭黃疎帷浮動月蒼蒼棲鴉不避霜風惡繞樹數聲秋夜長

春詞

【眀】謝榛

城烏何意夜深啼紅杏梢頭片月低香冷燻籠人不寐春風吹過玉欄西

郊行卽事

【眀】李先芳

城南黃葉逐人飛城上寒鴉噪晚饑老樹荒邨停落照遙遙山寺一僧歸

寒鴉圖

【眀】黎民表

寒山寂歷野蒼蒼繞樹驚飛不斷行畫角一聲天欲曙金河翻落滿城霜

歸鴉

【眀】沈眀臣

歸鴉數防晚霞鮮近接平蕪逺接天記得小舟雙掛席闔廬城外酒樓前

書去年臨別畫疎林暮鴉與季康

【眀】程嘉燧

荒林防防隔江山猶是離心落照間從此防溝自眀月寒鴉無數夜飛還

夜泊梁谿

【眀】範汭

檣上烏啼月滿灘月和殘雪耐人看半鑪爇盡沈香火消受篷一夜寒

禦定佩文齋詠物詩選卷四百三十四

欽定四庫全書

禦定佩文齋詠物詩選卷四百三十五

鵲類

四言古

魏徳謳

【魏】曹植

鵲之疆疆詩人取諭今存聖世呈質見素饑食苕華渇飲淸露異於疇昔眾鳥是慕

五言古

詠鵲

【梁】蕭紀

欲避新枝滑還向故巢飛今朝聽聲喜家信必應歸

看栁上鵲

【北齊】魏收

背歳心能識登春巢自成立枯隨雨霽依枝須月眀疑是雕籠出當由抵玉驚間關拂條軟回復振毛輕何獨離婁意傍人但未聽

園樹有巢鵲戲以詠之

【隋】魏澹

畏玉心常駭塡河力已窮夜飛還繞樹朝鳴且向風知

來寧自伐識歳不論功早晚時應至輕舉一排空

山行見鵲巢

【唐】蔣冽

鵲巢性本髙更在西山木朝下淸泉戲夜近眀月宿非直避网羅兼能免傾覆豈憂五陵子挾彈來相逐

異鵲

【宋】蘇軾

昔我先君子仁孝行於家家有五畝園麼鳳集桐花是時烏與鵲巢鷇可俯拏憶我與諸兒飼食觀羣呀里人驚瑞異野老笑而嗟云此方乳哺甚畏鳶與蛇手足之所及二物不敢加主人若可信眾鳥不我遐故知中孚化可及魚與豭柯侯古循吏悃愊眞無華臨漳所全活數等江幹沙仁心格異族兩鵲棲其衙但恨不能言相對空喳喳善惡以類應古語良非誇君看彼酷吏所至號鬼車

七言古【附長短句】

祝鵲

【唐】王建

神鵲神鵲好言語行人早回多利賂我今庭中栽好樹與汝作巢當報汝

卽事

【宋】程俱

烏啼未必惡麾去恨不早鵲噪兩耳聾主人亦言好安知一喙鳴喜戚自顚倒朝來羣鵲噪不已童稚無知助吾喜羣鵲自與烏爭巢愼勿喜歡眞誤爾

鵲有媒

【元】吳景奎

長林蕭蕭兩幹鵲牖戶綢繆欣有托雄飛望望杳不歸飲啄應憐墮矰繳孀雌哺成孤棲月眀不復從南飛迢迢織女隔銀浦風多巢冷將疇依花間雙鵲能占喜來往殷勤道芳意雄鳩佻巧鴆不媒願得靈修防同類斯須眾鵲邀提壺入林繞樹聲相呼羣飛盡棄遺一鵲同室定偶攜諸孤疆疆和鳴如有道求牡深慚雉鳴鷕逾墻鉆穴相窺從重嘆人而不如鳥

五言律

詠鵲

【唐】李嶠

不分荊山抵甘從石印飛危巢畏風急繞樹覺星稀喜逐行人至愁隨織女歸倘遊眀鏡裏朝夕動光輝

五言排律

花枝獨鵲

【眀】陳於陛

天上成橋罷人間化印遲一從棲上苑那復向南枝拂羽瓊花落穿林寶樹垂夜飛繞眀月朝語噪晴曦表瑞巢堪詠懷仁鷇可窺皇家時有喜先報九重知

七言律

鄜州進白野鵲

【唐】薛能

輕毛疉雪翅開霜紅觜能深練尾長名應玉符朝北闕色柔金性瑞西方不憂雲路塡河逺爲對天顏送喜茫從此定知棲息處月宮瓊樹是仙鄕

鵲

【唐】韓偓

偏承雨露潤毛衣黑白分眀眾所知髙處營巢親鳳闕靜時閒語上龍墀化爲金印新祥瑞飛向銀河舊路岐莫怪天涯棲不穏托身須是萬年枝

鵲

【唐】徐夤

神化難原瑞卽開雕陵毛羽出塵埃香閨報喜行人至碧漢塡河織女回眀月解隨烏繞樹靑銅寧愧雀爲臺瓊枝翠葉庭前植從待翩翩去又來

鵲

【南唐】韓漑

才見離巢羽翼開盡能輕颺出塵埃人開樹好紛紛占天上橋成艸艸回防度送風臨玉戶一時傳喜到妝臺若教顏色如霜雪應與淸平作瑞來

五言絕句

詠禮部尙書防後鵲

【唐】蘇頲

懷印喜將歸窺巢戀且依自知棲不定還欲向南飛

夜飛鵲

【唐】蔣冽

北林夜方久南月影頻移何啻飛三匝猶言未得枝

黃筌鵲雛

【宋】文同

短羽已防褷弱脛方屴岌母也向何處開口猶仰食

王若水梨花山鵲

【元】張雨

山鵲語查查驚飛白雪花淸眀人載酒寒食客思家

七言絕句

閨情

【唐】李端

月落星稀天欲眀孤鐙未滅夢難成披衣更向門前望不忿朝來喜鵲聲

山鵲

【唐】司空圖

多驚本爲好毛衣只賴人憐始卻歸眾鳥自知顏色減妬他偏向眼前飛

喜山鵲初歸

司空圖

翠衿紅觜便知機久避重羅穏處飛只爲從來偏防惜前今賀主人歸

其二

阻他羅网到柴扉不柰偸倉雀轉肥賴爾林塘添景趣剩畱山果引教歸

閣下晝眠

【宋】蔡襄

急雨初收宮殿眀紅薇花落暑風淸忽傳午漏驚殘夢寂寂西軒喜鵲聲

寓壺源僧捨

【宋】吳儆

歸來閉戶還髙枕隙微通月影斜風急忽驚烏鵲起空堦蔌蔌墮松花

山家

【元】劉因

馬蹄踏水亂眀霞醉袖迎風受落花怪見谿童出門望鵲聲先我到山家

禦定佩文齋詠物詩選卷四百三十五

欽定四庫全書

禦定佩文齋詠物詩選卷四百三十六

鳩類

四言古

魏徳謳

【魏】曹植

斑斑者鳩爰素其質昔翔殷郊今爲魏出朱目丹趾靈姿詭類載飛載鳴彰我皇懿

五言古

白浮鳩

【梁】吳均

瑯琊白浮鳩紫翳飄陌頭食飲東莞野棲宿越王樓

春鳩

【唐】元稹

春鳩與百舌音響詎同年如何一時語俱得春風憐猶知造物意當春不生蟬免教爭叫噪沸渭桃花前

鳩隠

【明】汪應軫

鳴鳩拂其羽四海皆陽春秋風起鶗鴂蓬棘深蔵身時哉有顯晦微鳥靈於人孰謂鳩性拙而同鳳與麟七言古【附長短句】

靑鳩詞

【宋】徐照

勞勞復勞勞生人半行客今人行古道古道有行役相逢莫等閒相離易疎隔殷勤紅杏花徹宵對芳席眀年花開人東西靑鳩食花舊處啼

題畫

【明】張邦奇

鳩性愛雨花愛晴同倚東風不同情春光二月濃於酒雙鳩醉寐不復鳴雙鳩不鳴花相語無令鳩醒叫天雨

五言絕句

西窓晝雨

【元】黃鎭成

三春驚過半雨灑窓西鵲腦添鑪炷春鳩隔樹啼

七言絕句

初晴遊滄浪亭

【宋】蘇舜欽

夜雨連眀春水生嬌云濃暖弄微晴簾虛日薄花竹靜時有乳鳩相對鳴

絕句

【宋】蘇軾

柴桑春晚思依依屋角鳴鳩雨欲飛昨日已收寒食火吹花風起卻添衣

淸眀日晚晴

【宋】沈與求

正好園林借落英細風吹雨濕淸眀墻陰旱渇休無賴自有鳴鳩解喚晴

曾宏父將往霅川見內相葉公以詩爲別次其

韻以自見

沈與求

墻根啁啾百鳥鬧最愛乳鳩來喚晴日永春閒深院落渠能便當管弦聲

邨居秋暮

【宋】薛季宣

風廽偃水縠紋平林末他山筆架橫場圃未閒黃葉下鵓鳩啼雨忽啼晴

春日卽事

【金】周昻

凍栁僵楡未攺容狐裘貂防尙宜風欲尋把酒渾無處春在鳴鳩谷谷中

卽事

周昻

楊花顚倒入簾櫳睡鴨香殘碧霧空盡日尋詩尋不得鵓鴣聲在夢魂中

雨中過山

【明】髙啟

春云晻靄澗奔渾風雨行人過一邨不似家山深竹裏乳鳩啼午未開門

棃花錦鳩

【明】張以寧

一枝新雨帶啼鳩喚起春寒枝上頭說與朝來啼太苦洗妝才了不禁愁

題棃花錦鳩圖

【明】程本立

萬花深處語黃鸝花底能無挾彈兒自在雨鳩春寂寂一枝晴雪立多時

題鳴鳩拂羽圖

【明】胡儼

日暖風暄淚竹斑鳴鳩拂羽樹林間眼中正是春光好呼雨呼晴莫等閒

題棃花斑鳩圖

【明】王恭

繡頸斕斑錦翼齊梁園春樹好飛棲樂遊年少偏嫌雨莫向花間自在啼

過相湖

【明】懷悅

扁舟飛出相湖東花片紅穿樹底風才聽前邨鳩喚雨斜陽又在暮雲中

斑鳩

【明】錢遜

闘艸歸來女伴尋遊絲飛絮惱春心紫鳩聲歇鑪煙冷門掩棃花暮雨深

春郊卽事

【明】宋登春

春風嫋嫋夕陽西芳艸菲菲楊栁堤行盡谿山有茅屋靑林深處一鳩啼

長幅蠒紙仿叔眀

【明】李日華

逺山煙重樹萋萋潮落沙寒水一谿獨坐茅亭無一事晴鳩啼過雨鳩啼

暮春入棲霞山尋張文寺

【明】紀靑

山气陰陰出荷鋤才分子又挑蔬倦來芍藥花前臥帶雨鳴鳩過艸廬

春寒

【明】張宇初

煙雨聲中酒夢殘蘼蕪添綠又春防鵓鳩喚處西風急自是楊花惹暮寒

禦定佩文齋詠物詩選卷四百三十六

欽定四庫全書

禦定佩文齋詠物詩選卷四百三十七

鶯類

五言古

白田馬上聞鶯

【唐】李白

黃鸝啄紫椹五月鳴桑枝我行不記日誤作陽春時蠶老客未歸白田已繰絲驅馬又前去捫心空自悲

聞早鶯

【唐】白居易

日出眠未起屋頭聞早鶯忽如上林曉萬年枝上鳴憶爲近臣時秉筆直承眀春深視艸暇旦暮聞此聲今聞在何處寂寞潯陽城鳥聲信如一分別在人情不作天涯意豈殊禁中聽

聞晚鶯

【明】髙啟

昨歳聞孤囀綠陰山院行今朝寢齋雨重聽獨含情西澗多喬木何爲亦到城

黃鳥日來啼

【明】胡宗仁

黃鳥弄羙響日啼檐間樹檐樹多佳陰覆我庭前路主人懶出門坐臥送宵曙若云此中非黃鳥亦應去

七言古【附長短句】

侍從宜春苑奉詔賦龍池柳色初靑聽新鶯百

囀歌

【唐】李白

東風已綠瀛洲艸紫殿紅樓覺春好池南栁色半靑靑縈煙嬝娜拂綺城垂絲百尺掛雕楹上有好鳥相和鳴間關早得春風情春風捲入碧雲去千門萬戶皆春聲是時君王在鎬京五云垂輝耀紫淸仗出金宮隨日轉天廻玉輦繞花行始向蓬萊看舞鶴還過若聽新鶯新鶯飛繞上林苑願入簫韶雜鳳笙

聽鶯曲

【唐】韋應物

東方欲曙花防防啼鶯相喚亦可聽乍去乍來時近逺才聞南陌又東城忽似上林翻下苑綿綿蠻蠻如有情欲囀不囀意自嬌羗兒弄笛曲未調前聲後聲不相及秦女學箏指猶澀須臾風暖朝日暾流鶯變作百鳥喧誰家懶婦驚殘夢何處愁人憶故園伯勞飛過聲局促戴勝下時桑田緑不及流鶯日日啼花間能使萬家春意閒有時斷續聽不了飛去花枝猶裊裊還棲碧樹鏁千門春漏方殘一聲曉

聽鶯曲

【元】楊維楨

紫驑踏花云滿足南陌東阡日馳逐不如幽谷黃衣郎好音綿蠻出深木鄰家女兒愁別離楊花卻傍珠簾飛樓前關山人未歸柰何柰何啼黃鸝

四禽圖

【明】李東陽

金堤栁色黃於酒枝上黃鸝嬌勝栁歌喉宛轉色娉婷種種春光無不有春來何遲去何速回首紅顏憶騎竹急須攜酒聽黃鸝莫待楊花瞇人目

秋鶯歌

【明】僧宗泐

千林入秋露气淸林中尙有黃鶯聲似與羣蟬爭意气東林飛過西林鳴向來春風花滿城栁條拂地如長纓綿綿蠻蠻斷復續千人萬人側耳聽髙樓半醉客閣停吹笙白馬貴公子挾彈不敢驚此時胡爲不喜聽柰何節序移人情只合深蔵緘爾口亦有妬爾金衣眀反舌無聲良已久伯勞布谷俱潛形秋鶯秋鶯爾能翩然入幽谷老翁歌詩送爾便覺心和平

五言律

詠鶯

【唐】李嶠

芳樹雜花紅羣鶯亂曉空聲分折楊吹嬌韻落梅風寫囀淸弦裏遷喬暗木中友生若可冀幽谷響還通

詠黃鶯

【唐】孫處

睍睆度花紅間關亂曉空乍離幽谷日先轉上林風翔集春臺側低昻錦帳中聲詩辯摶黍比興思無窮

聽宮鶯

【唐】王維

春樹繞宮墻春鶯囀曙光忽驚啼暫斷移處弄還長隠葉棲承露攀花出未央遊人未應返爲此始思鄕

鶯聲

【唐】羅隠

井上梧桐暗花間霧露稀一枝晴復暖百囀是兼非金屋夢初覺玉關人未歸不堪閒日聽因爾又沾衣

聞鶯

【宋】楊萬里

過雨谿山淨新晴花栁眀來穿兩好樹別作一家聲故欲撩詩興仍添懷友情驚飛苦難見那更綠陰成

五言排律

早春雪中聞鶯

【唐】韓愈

朝鶯雪裏新雪樹眼前春帶澀先迎气侵寒巳報人其矜初聽早誰貴後聞頻暫囀那成曲孤鳴豈及辰風霜徒自保桃李詎相親寄謝幽棲友辛勤不爲身

鶯出谷

【唐】錢可復

玉律陽和變時禽羽翮新載飛初出谷一囀巳驚人拂栁宜煙暖衝花覺路春迎風翻翰疾向日弄吭頻求友心何切遷喬幸有因華林饒玉樹棲托及芳晨

鶯出谷

【唐】張鷺

弱質隨儔匹遷鶯正及春乘風音響逺映日羽毛新已得辭幽谷還將脫俗塵鴛鸞方可慕鷰雀迥無鄰遊止知難屈翻飛在此伸一枝如借便終冀托深仁

栁陌聽早鶯

【唐】陶翰

忽來枝上囀還似谷中聲乍使香閨靜偏傷逺客情間關難辧處斷續若頻驚玉勒畱將久靑樓夢不成千門候曉發萬井報春生徒有知音賞慚非臯鶴鳴

禁林聞曉鶯

【唐】陸扆

曙色分層漢鶯聲繞上林報花開瑞錦催栁綻黃金斷續隨風逺間關送月沈語當溫樹近飛覺禁林深繡戶驚殘夢瑤池轉好音願將棲息意從此沃天心

七言律

流鶯

【唐】李商隠

流鶯漂蕩復參差度陌臨流不自持巧囀豈能無本意良辰未必有佳期風朝露夜陰晴裏萬戶千門開閉時曾苦傷春不忍聽鳳城何處有花枝

宮鶯

【唐】徐夤

領得春光在帝家早從深谷出煙霞閒棲仙禁日邊栁饑啄禦園天上花睍睆只宜陪閣鳳間關多是問宮娃可憐鸚鵡矜言語長閉雕籠歳月賖

早鶯

【唐】僧貫休

何處經年絕好音暖風催出囀喬林羽毛新刷陶潛菊喉舌初調叔夜琴蔵雨並棲紅杏密避人雙入綠楊深曉來枝上千般語應共桃花說舊心

鶯梭

【元】謝宗可

自織春風金縷衣穿紅度翠往來飛栁堤暗捲絲千尺花塢橫拋錦萬機時見枝頭捎蝶去不愁壁上化龍歸羞同杼軸勞紅女一擲遷喬願有違

禁中聞鶯

【明】章懋

禁苑花深晝漏遲鶯聲遙在萬年枝不隨舞袖歌金縷卻伴仙韶奏玉墀長信夢回欹枕處闈吟罷倚防時東風空費如簧舌不道眀廷有鳳儀

春暮見鶯

【明】石珤

百花開盡見鶯流一囀能添數種愁巧舌傍人何太苦春光隨水已難畱心驚陌上誰家笛夢破城南少婦樓栁色萬行聽不斷莫牽詩思到揚州

初自彭城山行聞鶯

【明】王世貞

水宿逶迆不計程有無春事未分眀白門渡口逢三月黃鳥行邊始一聲句向淸時稀感慨官因遲暮減心情祗園桃李花如錦秪爲遊人特底生

新鶯

【明】屠隆

初來閣外弄春暉上下花間試學飛小語未全調玉管薄寒深自防金衣龍池萬栁棲應怯紫殿千門見總稀九十韶華愁易老啼殘紅藥緑陰肥

秋鶯

【明】廖孔說

喈喈秋老曙河斜嫩麯淸塵浸露華黃葉誤求空谷友丹楓虛擬上陽花蒹葭漠漠逢歸燕楊栁蕭蕭伴暮鴉珠箔玉樓弦管日金衣誰料尙天涯

五言絕句

詠黃鶯兒

【唐】鄭愔

欲囀聲猶澀將飛羽未調髙風不借便何處得遷喬

江行

【唐】錢起

秋風動客心寂寂不成吟飛上危檣立鶯啼報好音

洛陽陌

【唐】顧況

鶯聲滿禦堤堤拂栁絲齊風送名花落香紅襯馬蹄

殘鶯

【唐】雍裕之

花防鶯亦懶不語似含情何言百囀舌惟餘一兩聲

早起

【唐】李商隠

風露澹淸晨簾間獨起人鶯花啼又笑畢竟是誰春

春中

【唐】司空圖

伏澑侵階潤繁花隔竹香嬌鶯方曉聽無事過南塘

退居漫題

司空圖

花缺傷難綴鶯喧柰細聽惜春春已晚珍重艸靑靑

曉起聞鶯

【元】趙孟頫

暑气曉來淸時時聞逺鶯還思故園路松下綠苔生

晚春卽事

【元】朱徳潤

誰道林鶯老金衣薄更新春來復春去老卻聽鶯人

新鶯

【明】袁凱

芳樹何年到西園夢裏驚不須重聽汝只是舊時聲

寄都主事穆

【明】李夢陽

江艸喚愁生思君黃鳥鳴遙心將夜月同滿闔閭城

送王生北行

李夢陽

朝散午門西春風起禦堤上林花半發防處早鶯啼

舟中雜詠

【明】徐霖

綠樹坐黃鸝靑秧防白鷺睡起倚船窗知是江南路

閒居

【明】南元善

碧窗紅藥砌靑簡緑牙籖花落鶯啼樹風回燕入簾

春晚

【明】章士雅

春雨過前谿垂楊樹樹低綠窗人不語惟有曉鶯啼

六言絕句

鶯

【唐】李中

羽毛特異諸禽出谷堪聽好音薄暮欲棲何處雨昏楊栁深深

湖上

【元】張憲

紅杏墻邊粉蝶綠楊窗外黃鸝何處春光最好蹋靑人在蘇堤

雜詠

【元】馬臻

堤晚遊人爭渡花密流鶯亂鳴近水亭臺栁色轉山樓觀鐘聲

其二

楚尾吳頭舊夢水邊山際閒情一夜杏園風急等閒吹老鶯聲

郊居

【明】袁凱

日轉花陰傍戶雨餘山色沿堤一雙蝴蝶對舞防个鶯兒亂啼

六言

【明】顧淸

園林日日春風市喧不到墻東犬臥落紅籬下鶯啼新綠陰中

春遊

【明】李濓

太乙宮前栁色天淸寺口鶯啼暖風吹面酒醒斜日穿花路迷

七言絕句

過劉五

【唐】李頎

洛陽一別棃花新黃鳥飛飛逢故人攜手當年共爲樂無驚蕙艸惜殘春

漫興

【唐】杜甫

眼見客愁愁不醒無賴春色到江亭卽遣花開深造次便教鶯語太丁寧

寒食寄京師諸弟

【唐】韋應物

雨中禁火空齋冷江上流鶯獨坐聽把酒看花想諸弟杜陵寒食艸靑靑

春思

韋應物

野花如雪繞江城坐見年芳憶帝京閶闔曉開凝碧樹曾陪鵷鷺聽流鶯

贈逺

【唐】顧況

暫出河邊思逺道卻來窗下聽新鶯故人一別防時見春艸還從舊處生

送郭秀才

顧況

故人曽任丹徒令買得靑山擬獨耕不作艸堂招逺客卻將垂栁借啼鶯

移家別湖上亭

【唐】戎昱

好是春風湖上亭栁條藤蔓系離情黃鶯久住渾相識欲別頻啼四五聲

春霽花萼樓南聞宮鶯

【唐】楊淩

祥煙瑞气曉來輕柳變花開共作晴黃鳥逺啼鳷鵲觀春風流出鳳凰城

春興

【唐】武元衡

楊柳陰陰細雨晴殘花落盡見流鶯春風一夜吹鄕夢又逐春風到洛城

和武相公春曉聞鶯

【唐】楊巨源

語恨飛遲天欲眀殷勤似訴有餘情仁風已及芳菲節猶向花谿鳴防聲

宮詞

【唐】王建

鴛鴦瓦上瞥然聲晝寢宮娥夢裏驚元是君王金彈子海棠花下打流鶯

和門下武相公春曉聞鶯

王建

侵黑行飛一兩聲春寒囀小未分眀若敎更解諸餘語應向宮花不惜情

殘春曲

【唐】白居易

禁苑殘鶯三四聲景遲風慢暮春情日西無事墻陰下閒踏宮花獨自行

春詞

【唐】施肩吾

黃鳥啼多春日髙紅芳開盡井邊桃羙人手暖裁衣易片片輕雲落剪刀

山中送友人

施肩吾

欲折楊枝別恨生一重枝上一啼鶯亂山重疊云相掩君向亂山何處行

江南春

【唐】杜牧

千里鶯啼綠映紅水邨山郭酒旗風南朝四百八十寺多少樓臺煙雨中

訪友人幽居

【唐】雍陶

落花門外春將盡飛絮庭前日欲髙深院客來人未起黃鸝枝上啄櫻桃

待漏院吟

【唐】劉鄴

玉堂簾外獨遲遲眀月初沈勘契時閒聽景陽鐘盡後兩鶯飛上萬年枝

曉登成都迎春閣

【唐】劉駕

未櫛憑欄眺錦城煙籠萬井二江眀香風滿閣花滿樹樹樹樹頭啼曉鶯

和襲羙春夕陪崔諫議櫻桃園宴

【唐】陸龜蒙

佳人芳樹雜春蹊花外煙蒙月漸低防度艶歌淸欲轉流鶯驚起不成棲

鸝

【唐】司空圖

不是流鶯獨占春林間彩翠四時新應知擬上屏風畫偏坐橫枝亦向人

楊柳枝壽杯詞

司空圖

灞亭東去徹隋堤贈別何須醉似泥萬里往來無一事便帆輕拂亂鶯啼

早入諫院

【唐】鄭谷

紫雲重疊抱春城廊下人稀唱漏聲偸得微吟斜倚柱滿衣花露聽宮鶯

黃鶯

鄭谷

春云薄薄日輝輝宮樹煙深隔水飛應爲能歌系仙籍麻姑乞與女眞衣

幽齋

【唐】僧齊已

幽院才容个小庭疎篁低短不堪情春來猶賴鄰僧樹時引流鶯送好聲

獨臥

【宋】王安石

茅檐午影轉悠悠門閉靑苔水亂流百囀黃鸝看不見海棠無數出墻頭

示西林可師

【宋】朱子

身世年來欲兩忘一春隨意住僧房行逢舊隠低回久綠樹鶯啼淸晝長

五月聞鶯

【宋】範成大

桑陰淨盡麥頭齊江上聞鶯每歳遲不及曉風鵯鵊子迎春啼到送春時

其二

一聲初上最髙枝忙殺嘔啞百舌兒老盡西園千樹綠卻憐槐眼正迷離

晚春田園雜興

範成大

雨後山家起較遲天窗新色半熹微老翁敧枕聽鶯囀童子開門放燕飛

新涼

【宋】徐璣

水滿田疇稻葉齊日光穿樹曉煙低黃鶯也愛新涼好飛過靑山影裏啼

越州歌

【宋】汪元量

年年宮栁好春光百囀黃鸝繞建章冶杏夭姚紅勝錦牡丹屏裏燕諸王

宮詞

【宋】花蕊夫人

侍女爭揮玉彈弓金丸飛入亂花中一時驚起流鶯散踏落殘花滿地紅

城西遊

【元】劉秉忠

昨朝信馬鳳城西鞭約垂楊過小堤春色滿園花勝錦黃鸝只揀好枝啼

栁下聽鶯

【元】許有孚

陰陰煙翠足潛身其柰嬌喉百囀新卻憶當年閶闔曉恩袍光照上林春

到京師

【元】楊載

城雪初消薺菜生角門深巷少人行栁梢聽得黃鸝語此是春來第一聲

題黃鸝海棠圖

【元】陳旅

二月園池蜀錦殷多情宮鳥喜來看上林春色濃於酒莫把黃金鑄彈丸

和馬伯庸學士擬古宮詞

【元】貢師泰

云影微開日腳垂杏花深院落遊絲不知誰動秋千索驚起黃鸝過別枝

京城春日

【元】納延

官牐冰消綠漫堤落花流水五門西黃鸝不管春深淺飛入南城樹上啼

次韻趙祭酒城東宴集

【元】納延

金河流水碧粼粼禦柳煙銷曙色新黃鳥只愁春去逺隔窗呼醒看花人

卽席用蘇世賢韻送郭子昭【元】許謙

攬轡春風入駿蹄兩堤煙柳防晴谿黃鶯自有畱人意相對殘紅不忍啼

湖光山色樓口占

【元】顧瑛

雨隨牛迹坡坡緑云轉山腰樹樹齊江閣晚添涼似洗隔林時有野鶯啼

春日幽居

【元】馬臻

淺淺春風尙帶寒日斜香篆半燒殘杏花一樹開如錦怕觸啼鶯不倚防

邨中書事

馬臻

軋軋繰車艸屋低新篁帶籜出檐齊鶯雛未省逢人避直向路傍花上啼

賦得聞鶯送客

【明】朱恬烄

隔市炊煙曙色遲小城初霽落花時嬌鶯歷歷啼芳樹不解春風有別離

閏三月有感

【明】髙啟

綠樹殘鶯偶一鳴聽來方解憶山行今年不是逢餘閏已過春光半日程

春夜

【明】沈應

半輪月映杏梢頭小院朱簾卻上鉤鶯怯輕寒猶未睡畫欄西畔替人愁

黃鶯

【明】李東陽

柳花如雪滿春城始聽東風第一聲夢裏江南舊時路隔谿煙雨未分眀

新春謾興

【明】劉玉

杖藜門外問浮槎路隔谿南處士家梅子漸肥梔子瘦黃鸝啼盡雨中花

雨中過匏庵先生園居

【明】陳章

海月庵前景自淸更看疎雨快吟情紅芳落盡還堪賞緑樹黃鸝三五聲

京館聞鶯

【明】祝允眀

天風吹出掖垣聲瀏亮緱山午夜笙錯認閶門折楊柳一時飛夢滿江城

白雀返棹李王二子送余過虞山下作

【明】王寵

隨山髙下野人家春夏林深不斷花可柰流鶯千百囀陰陰綠樹映紅霞

絕句

【明】蘇濓

新筍抽林與屋齊亂紅飛過畫防西流鶯不管春來去坐向綠陰深處啼

春盡日聞鶯

【明】孫艾

正愁春去對春風忽聽鶯啼碧樹叢無數飛花向簾幕將愁盡入一聲中

愚公園春酌

【明】謝榛

共醉春風且放情白雲無定若浮名好花開落尋常事遮莫黃鸝不住聲

早夏示殿卿

【明】李攀龍

長夏園林黃鳥來百花春酒復新開人生把酒聽黃鳥黃鳥一聲酒一杯

徐汝思見過林亭

李攀龍

五柳陰陰逼酒淸一杯須見故人情明朝馬上聽黃鳥不似尊前喚友聲

飲錢大花樹下

【明】吳孺子

平堤水漫小紅香醉後風來花滿牀無柰黃鸝仍勸酒數聲飛過竹邊墻

鷲嶺寺寄友人

【明】吳兆

水漫長橋深復深寺門花密柳陰陰尋余只在鶯聲裏不聽鶯聲何處尋

禦定佩文齋詠物詩選卷四百三十七

欽定四庫全書

禦定佩文齋詠物詩選卷四百三十八

燕類

五言古

詠雙燕

【宋】鮑照

雙燕戲云崖羽翰始差池出入南閨裏經過圵堂陲意欲巢君幕層楹不可窺沈吟芳嵗晚徘徊韶景移悲歌辭舊愛銜淚覓新知

其二

可憐雲中燕旦去暮來歸自知羽翅弱不與鵠爭飛寄聲謝飛鵠往事子毛衣瑣心誠貧薄叵莭榮衰陰山饒苦霧危節多勁威豈但避霜雪當儆野人機

雙燕離

【梁】簡文帝

雙燕有防雌照日兩差池銜花落北戶逐蝶上南枝桂棟本曾宿虹梁早自窺得長如此無令雙燕離

新燕

簡文帝

新禽應莭歸俱向吹樓飛入簾驚釧響來礙舞衣

和晉安王詠雙燕

【梁】庾肩吾

可憐幕上燕差池弄羽衣夜夜同巢宿朝朝相對飛銜泥瞻樂善相賀奉英徽秋蟬行寂寞戀此未辭歸

詠檐燕

庾肩吾

雙燕集蘭閨雙飛髙復低向戶疑新箔登巢識故泥依櫩本相賀近幕願同棲

贈杜容成

【梁】吳均

一燕海上來一燕髙堂息一朝相逢遇依然舊相識問余來何遲山川防紆直答言海路長風駛飛無力昔別縫羅衣春風初入帷今來夏欲晚桒扈薄樹飛

詠燕燕於飛應詔

【陳】江總

二月春暉暉雙燕理毛衣銜花弄靃靡拂葉隠芳菲或在堂間戲多従幕上飛若作仙人履終向日南歸

詠銜泥雙燕

【陳】蕭詮

銜泥金屋外表瑞玉筐中學飛疑漢妾巢幕憚吳宮爪截還猶短窠成新尙空詎並零陵石飛舞逐春風

賦得檐燕

【唐】皇甫冉

拂水競何忙傍檐如有意翻風去每逺帯雨歸偏駛今君裁杏梁更欲年年去

賦得巢燕送客

【唐】錢起

能棲杏梁際不與黃雀羣夜影寄紅燭朝飛髙碧雲含情別故侶花月惜春分

賦得早燕送別

【唐】李益

碧艸縵如綫去來雙飛燕長門未有春先入班姬殿梁空繞復息檐寒窺欲徧今至隨紅蕚昔還悲素扇一別無秋鴻差池詎相見

燕詩示劉叟

【唐】白居易

梁上有雙燕翩翩雄與雌銜泥兩椽間一巢生四兒四兒日夜長索食聲孜孜靑虫不易捕黃口無飽期觜爪𨿽欲獘心力不知疲須臾千來往猶恐巢中饑辛勤三十日母瘦雛見肥喃喃敎言語一一刷毛衣一旦羽翼成引上庭樹枝舉翅不回顧隨風四散飛雌防空中鳴聲盡呼不歸卻入空巢裏啁啾終夜悲燕燕爾勿悲爾當返自思思爾爲雛日髙飛背母時當時父母念今日爾應知

晚燕

白居易

百鳥乳雛畢秋燕獨蹉跎去社日已近銜泥意如何不悟時莭晚徒施工用多人間事亦爾不獨燕營窠

雙燕曲

【明】楊愼

有鳥名飛燕雌防自相將飲君玉池水巢君文杏梁羙人當軒坐恐涴羅衣裳請君驅除之君憐不忍傷雛生八九子嬌愛比鳯凰鳴聲何啾啾聞我庭東廂習飛還不逺墮墜雙扉旁主人戒廬兒毛羽無摧戕不啄五株桃不啑五畝粱秋風徔西起翩翩向南翔昔爲黃口兒今爲烏衣郎辭巢謝主人華屋恩難忘願主壽千嵗歳歳巢君堂

七言古【附長短句】

賦得戲燕俱宿

【隋】虞世基

大廈初構與云齊歸燕雙入正銜泥欲繞歌梁向舞閣偶爲仙履往蘭閨千里爭飛會難並聊向吳宮比翼棲

燕銜泥

【唐】韋應物

銜泥燕聲嘍嘍尾涎涎秋去何所歸春來復相見豈不解決絕髙飛碧雲裏何爲地上銜泥滓銜泥𨿽賤意有營杏梁朝日巢欲成不見百鳥畏人林野宿翻遭网羅俎其肉未若銜泥入華屋燕銜泥百鳥之智莫與齊

春燕詞

【唐】王建

新燕新燕何不定東家緑池西家井飛鳴當戶影悠揚一繞檐頭一繞梁黃姑說向新婦女去年墮子污衣箱已防辭山復過海幸我堂前故巢在求食甚勿愛髙飛空中饑鳶爲爾害辛勤作窠在畫梁得年年主人愛

亰城燕

【元】納延

三月亰城寒悄悄燕子初來怯淸曉河堤栁弱冰未消角杏花紅蕚小主家簾幕重重垂銜芹卻向檐間飛托巢未穩井桐墜翩翩又向天南歸君不見舊時王謝多樓閣靑無塵捲珠箔海棠花外春雨晴芙蓉葉上秋霜薄

五言律

詠燕

【唐】李嶠

天女伺辰至衣澹碧空差池沐時雨頡頏舞春風相賀雕闌側雙飛翠幕中忽驚畱爪去猶兾識吳宮

詠燕

【唐】張九齡

海燕何微眇逢春亦暫來豈知泥滓賤只見玉堂開繡戶時雙入華軒日防回無心與物競鷹隼莫相猜

雙燕

【唐】杜甫

旅食驚雙燕銜泥入此堂應同避燥濕且復過炎涼養子風塵際來時道路長今秋天地在吾亦離殊方

歸燕

杜甫

不獨避霜雪其如儔侶稀四時無失序八月自知歸春色豈相訪眾雛還識機故巢倘未毀防傍主人飛

空梁渃燕泥

【唐】顧況

捲幕差池燕常銜濁水泥爲黏珠履迹未等畫梁齊舊防痕猶淺新巢緝尙低不緣頻上落那得此飛棲

洞房燕

【唐】張祜

淸曉洞房開佳人喜燕來乍疑欽上動輕似掌中廻暗語臨戶深窺傍鏡臺妝成正含思莫拂畫梁埃

燕

【唐】羅隠

不必嫌漂露何妨養羽毛漢妃金屋逺盧女杏梁髙野迥雙飛急煙晴對語勞猶勝黃雀在棲息是蓬蒿

燕雛

【唐】吳融

掠水身猶重偎風力尙防瓦苔難定立檐雨忽喧歸未識重溟逺先愁一葉飛銜泥在他日両兩占春暉

贈燕

【金】李宴

王謝堂前燕秋風又送歸向人如惜別入戶更低飛海闊迷煙島樓髙近落暉不知徔此去防日到烏衣

雪中燕

【明】楊基

燕雪兩差池相兼拂繡幃玊樓迷故壘珠箔見烏衣斜訝衝花落輕疑掠絮飛曉寒人未起還認畫梁歸

題緑栁紫燕圗

【明】王裦

緑栁夏依依差池鳥飛蹴花隨別騎銜絮防徵衣隋渚晴煙暝章臺夕照微衡門相托久應傍主人歸

歸燕

【明】施敬

已知秋社近更繞畫梁飛主人豈不念天時難獨違雙歸遼海逺對語夕陽稀花雨重來日故巢還是非

賦得燕燕於飛

【明】方九敍

小院百花香輕簾雙燕翔影隨春陌近聲入午風涼趂蜨廻雕砌銜花赴彩梁空閨朝復暮徒切畫睂長

春燕

【明】潘之恆

海燕畱空壘逢春防度歸引雛將唶唶識主故依依解語欺黃鳥謀身尙黑衣莫嫌泥滓污曾向玉樓飛

五言排律

歸燕

【唐】武元衡

春色徧芳菲閒檐雙燕歸還同舊侶至來繞故巢飛敢望煙霄達多慚羽翮防銜泥傍金砌拾蘂到荊扉雲海經時別雕梁長日依主人能一顧轉盻自光輝

歸燕詞

【唐】李建勲

羽翼勢𨿽防雲霄亦可期飛翻自有路鴻鵠莫相嗤待侶臨書幌尋泥傍藻池衝人穿栁徑捎蝶繞花枝廣廈來應徧深宮去不疑雕梁聲上下煙浦影參差舊地人濳換新巢雀謾窺雙雙暮歸處疎雨滿江湄

七言律

燕

【唐】鄭谷

年去年來來去忙春寒煙溟渡瀟湘低飛緑岸和梅雨亂入紅樓揀杏梁閒幾研中窺水淺落花徑裏得泥香千言萬語無人防又逐流鶯過短墻

雛燕

【元】張範

羽毛香潤態含癡睡足云兜力尙防喚母但防啾喞語戀巢猶倦往來飛薰風庭院簾初捲渃日池臺人乍歸白鳯赤龍渾異事爭如隨分著烏衣

燕

【元】劉壎

萬里來徔海外邨定巢時聽語頻頻簾風半捲重門曉社雨初晴二月春尾上系詩成往事掌中學舞是前身華堂茅屋依然坐幾處相逢舊主人

睡燕

【元】謝宗可

補巢銜罷落花泥困頓東風倦翼低金屋晝長隨蝶化雕梁春盡怕鶯啼魂飛漢殿人應老夢入烏衣路轉迷卻怪捲簾人喚醒小橋深巷夕陽西

白燕

【明】時大本

春社年年帶雪歸海棠庭院月爭輝珠簾十二中間捲玊剪一雙髙下飛天下公侯誇紫頷國中儔侶尙烏衣江湖多少閒鷗鷺宜與同盟伴釣磯

燕泥

【明】瞿佑

水溢芹塘過晚潮土膏滋潤長蘭苕緑楊影裏和煙拾紅杏香中帶雨調舊壘綢繆惟恨晚空梁零落可憐宵貪髙笑爾雙烏鵲結得危巢易動揺

白燕

【明】顧淸

海國年年傍社歸春來爭訝羽毛非不經乳穴移仙骨似剪齊紈作舞衣已化玊釵空悵望未消紅縷故依稀月明昨夜風簾動驚起還隨白練飛

白燕次希大韻

【明】儲巏

歸來海國防陰晴顧影翻疑夢未明暮渚掠廻宜月淡秋林辭去著霜輕卻愁太潔還多忌所幸同羣不異聲十載長安衣化盡爲渠揺曳轉闗情

燕

【明】朱訥

三月巢幹雛未成茅堂來往日營營說殘午夢千聲巧剪破春愁兩尾輕宮栁陰濃金鎖合水芹香細緑波晴畫闌十二無人倚一半梨花一半鶯

和顧汝和玉河見白燕

【明】黎民表

杏花桃葉盡芳菲曲水春風半掩扉玉羽乍窺池上影霓裳如舞月中衣畫梁多是無心繞金屋誰同作伴飛回首鳯笙雲路杳雕籠爭道不如歸

其二

曾是烏衣國裏身玊樓瓊榭換丰神雙飛剪出機中素獨立妝成掌上人月下步揺花有態水邊飄動襪生塵梁園詞客難成賦洛浦相逢總未眞

玉燕

【明】朱之蕃

露湛秋空送爾歸乘春海國帶霜飛晶瑩好入霓裳隊剪掠分將鶴羽翚翠袖投來天兆瑞梅梁棲處月垂輝瓊花珠樹移根易何似珍禽憶舊扉

白燕

朱之蕃

入聽呢喃舊語嘩驚防玉質防檐牙烏衣國裏誰同侶白板扉中自一家掠水影隨冰盡泮穿檐光透月初斜上林來往翻飛處嬝嬝梨花更栁花

應制題扇

【明】申時行

羣芳爛熳吐春輝雙燕差池雪羽飛玳瑁梁間寒色瑩水晶簾外曙光防輕翻玉剪穿花過試舞霓裳帶月歸一自銜恩金屋裏年年送喜傍慈幃

五言絕句

燕巢軍幕

【唐】宋之問

非闗憐翠幕不是厭朱樓故來呈燕頷報道欲封侯

春燕

【唐】徐璧

雙燕今朝至何時發海濵窺人向檐語如道故鄕春

長相思

【唐】張繼

遼陽望河縣白首無人見海上瑚枝年年寄春燕

淮陰行

【唐】劉禹錫

何物令儂羨羨郎船尾燕銜泥趂檣竿宿食長相見

古宮詞

【唐】皮日休

玉枕寐不足宮花空觸檐梁間燕不睡應怪夜明簾

雜詩

【宋】梅堯臣

燕立茅檐脊燕銜芹岸泥巢成同養子薄暮亦同棲

雙燕

【宋】範成大

底處雙飛燕銜泥上藥欄莫敎驚得去畱取隔簾看

燕

【元】宋無

銜得香泥去花間日午時玉人方睡起莫訝捲簾遲

春曉

【明】於謙

晝靜暖風防簾垂客到稀畫梁雙燕子不敢傍人飛

春曲

【明】李夢陽

翩翩誰家燕銜泥向何所避人花叢裏忽復梁間語

社燕吟

【明】朱應登

不忍輕飛去低徊繞井欄情知歸計決祗爲別巢難

題畫

【明】李蓘

春水流何逺春云暖故饒栁邊雙燕子時觸最長條

六言絕句

燕

【唐】李中

豪家五色泥香銜得營巢太忙喧覺佳人晝夢雙雙猶在雕梁

逺歸圗

【明】陳繼

杜宇一聲春盡楊花千里人歸半捲東風羅幕任敎雙燕飛飛

七言絕句

蘓谿亭

【唐】戴叔倫

蘓谿亭上艸漫漫誰倚東風十二欄燕子不歸春色晚一汀煙雨杏花寒

宮燕詞

【唐】楊巨源

毛衣似錦語如弦日暖爭髙綺陌天幾處野花畱不得雙雙飛向禦鑪前

歸燕下第後獻主司

【唐】章孝標

舊壘危巢泥已落今年故向社前歸連云大廈無棲處更繞誰家門戶飛

歸燕

【唐】杜牧

畫堂歌舞喧喧地社去社來人不看長是江樓使君伴黃昬猶待倚闌干

邨舎燕

杜牧

漢宮一百四十五多下珠簾閉瑣何處營巢夏將半茅檐煙裏語雙雙

春來燕

【唐】杜荀鶴

我屋汝嫌低不住雕梁畫閣也知寛大湏穩擇安巢處莫道巢成卻不安

秋燕

【唐】司空圖

從撲香塵拂面飛憐渠只爲解相依經冬好近深鑪暖何必千巖萬水歸

新燕

【唐】成彥防

才離海島宿江濵應夢笙歌作近鄰減省雕梁並頭語畫堂中有未歸人

燕來

【唐】韋荘

去嵗辭巢別近鄰今年空訝艸堂新花間對語應相問可是邨中舊主人

燕

【唐】滕白

短羽新來別海陽朱簾髙捲語雕梁佳人未必全聽爾正把金鍼繡鳯凰

詠燕上主司

【唐】歐陽澥

翩翩雙燕畫堂開送古迎今幾萬回長向春秋社前後爲誰歸去爲誰來

送人還吳江道中作

【宋】蘓舜欽

江云春重雨垂垂索寞情懷送客歸不憤東流促行棹羨他雙燕逆風飛

春近四絕句【錄一

宋】黃庭堅

閏後陽和臘裏回蒙蒙小雨暗樓臺栁條楡莢弄顏色便恐入簾雙燕來

春日

【宋】範成大

西窗一雨又斜暉睡起燻籠換夾衣莫放珠簾遮洞戶從敎燕子作雙飛

貞燕

【金】元好問

杏梁雙宿復雙飛海國爭敎隻影歸想得秋風逼涼冷謝家兒女亦依依

卜居

【金】李俊民

東鄰西舎兩三家簌簌墻頭落棗花慚愧畫梁雙燕子笑人今日又天涯

庚子營又靑舊業

【元】尹廷髙

燕子重尋舊主人呢喃語別防經春足間紅縷猶無恙巷口斜陽記不眞

畱燕

【元】劉秉忠

銜泥舊燕壘新巢來往如辭曲折勞蝸舎𨿽微足容爾畫梁爭得幾多髙

文婦詞

【元】元淮

掠起雲鬟賦小詩文晝永筍初肥木香架畔薔薇落簾幕無風燕子飛

新燕

【元】張範

海棠開後月黃昏王謝樓臺寂寂春栁外東風花外雨香泥髙壘畫堂新

卽事

【元】趙孟頫

湘簾疎織浪文稀白薴新裁暑气防庭院日長賔客退繞池芳艸燕交飛

誚燕

【元】馬祖常

風雨池塘闘頡頏春來秋去一生忙世間多少寛閒境辛苦營巢傍屋梁

寄示男武子

馬祖常

爛熳天孫織錦機春風吹雨洗芳菲香泥滿地胭脂濕只許新來燕子飛

臘日偶題

【元】虞集

舊時燕子尾毶毶重覓新巢冷未堪爲報道人歸去也杏花春雨在江南

絕句

【元】範梈

幽人不出戶常開看盡春風長緑苔多謝有情雙燕子暫時飛去又飛來

雙燕圖贈王惟中

【元】傅若金

鳥飛時緑樹春湖南煙際往來頻明年社日君何處逢著新巢憶故人

燕子詞

【元】楊維楨

燕子來時春雨香燕子去時秋雨涼鴛鴦一生不作客夜夜不離雙井塘

其二

燕子樓頭入妾家燕來燕去惜容華祗應韓重相思骨化作湖中並蒂花

登雙鳯普福宮東樓贈吳道傳時周境存隠君

同席

【元】王逢

道人獨坐覽輝樓海底靑天入座流燕子飛來又飛去遊絲掛在玉簾鉤

西湖竹枝

【元】錢惟善

春日髙樓聞竹枝梨花如雪栁如絲珠簾不被東風捲只有空梁燕子知

春興

【元】僧善住

三月江南春日長栁陰庭院午風涼離懷漠漠深於海燕子飛來語畫梁

古宮詞

【明】朱譲栩

宮墻西望對殘霞結陣翻飛繞暮鴉簾幕飄揺風動處有情雙燕自歸家

宮詞

【明】申屠衡

靑瑣春閒漏防遲博山香暖翠煙微隔簾誰撼金鈴響知是花間燕子歸

漫興

【明】史遷

好風輕雨趂輕雷一洗山川罨畫開誰道衡門無過客春深還有燕飛來

春日偶成

【明】樊阜

硯池香沁墨云干酒醒無情懶著冠燕子歸遲春欲盡落花吹雨小樓寒

春思

【明】王誼

山暎簾櫳水暎浣紗人在薴蘿江年年三月梨花雨門掩東風燕子雙

燕

【明】李東陽

繡戶朱簾有路岐別時嫌早到嫌遲主家只解憐毛羽涴盡雕梁不自知

春日睡起

【明】張泰

春眠仍值酒初酣柰可梁間燕二三好夢斷來何處續落花風雨滿江南

春閨詞

【明】王瑞

十二闌干繞玉樓珠簾垂影控金鉤多情最是梁間燕泥軟花香去復畱

燕

【明】葉權

何幸棲君玳瑁梁薔薇花下趂餘香教春色年年在不惜雙飛日日忙

靑樓曲

【明】王伯稠

日長深院小橊開嬾闘紅妝傍鏡臺偏愛雙飛雙燕語自開珠箔放歸來

春詞

【明】宋登春

南浦誰家薦緑蘋野堂又發楚山春滿城芳艸煙和雨江燕飛來似識人

春日小齋

【明】沈野

社日方過花正肥閒庭亦自長苔衣柴扉暫啟元無事恐有梁間燕子歸

燕

【明】陳價夫

暫逐東風別海涯去年營壘是誰家春光浪信江南好到得江南又落花

自適

【明】李氏

虛檐殘澑雨纎纎枕簟輕寒曉漸添花落後庭春睡羙呢喃燕子要開簾

禦定佩文齋詠物詩選卷四百三十八

欽定四庫全書

禦定佩文齋詠物詩選卷四百三十九

白鷴類

五言古

贈黃山胡公求白鷴

【唐】李白

請以雙白璧買君雙白鷴白鷴如白練白雪恥容顏照影玉潭裏刷毛琪樹間夜棲寒月靜朝步落花閒我願得此鳥翫之坐碧山胡公能輒贈籠寄野人還

和梅龍圗公儀謝鷴

【宋】歐陽修

有詩鶴勿喜無詩鷴勿悲人禽固異性所趨各有宜朝戲靑竹林暮棲髙樹枝咿呦山鹿鳴格磔野鳥啼聲音不相通各以類自隨使鶴居籠中垂頭似聽詩鶢鶋享鐘鼓魚鳥見西施鷴鶴不宜爭所爭良可知蚍蜉與蟻子爲物固已微當彼兩交闘勇如聞鼓鼙有心皆好勝未免爭是非於我一何薄於彼一何私欄檻啄花卉叫號驚睡兒跳踉兩腳長落泊雙翅垂何足充翫好於何

定妍媸鷴口不能言夜夢以告之主人起謝鷼徔我今幾時僮奴謹守防出入煩提攜逍遙遂棲息飲啄安防雌花底弄日影風前理毛衣豈非主人恩報效爾宜思主人今白髮把酒無翆睂養鶴鷴又妬我言堪解頤

白鷴

【明】徐渭

野性悅魚鳥客寓尙籠致正如好竹人借居亦栽蒔鷴鳥自南來貿入西河裏王孫好法書籠以易吾字墨絲繡雪衣緑罽作襠帔有時轉喉中鷕若嫋雲際日夕湖水波秋樹葉微紫送客不出門白玉掃長彗

七言古【附長短句】

放白鷴篇

【唐】宋之問

故人贈我緑綺琴兼致白鷴鳥琴是嶧山桐鳥出吳谿中我心松石靑霞裏弄此幽弦不能已我心湖海白雲垂憐此珍禽空自知著書晚下麒麟閣防穉驕癡候門樂乃言物性不可違白鷴愁慕刷毛衣玉徽閉匣畱爲念六翮開籠任爾飛

白鷴

【明】楊基

棠梨花開滿山白白鷴飛來春一色黃鸝紫燕太悤忙不道花間有閒客卻嫌香露污春衣立向湘江暎夕暉鷗鷺相逢莫相妬一雙還拂楚煙歸

七言絕句

和孫明府懷舊山

【唐】雍陶

五栁先生本在山偶然爲客落人間秋來見月多歸思自起開籠放白鷴

杏花白鷴【書艾

宋宣畫】蘓軾

天公剪刻爲誰妍抱蘂遊蜂自作團把酒惜春都是夢不如閒客此間看

禦定佩文齋詠物詩選卷四百三十九

欽定四庫全書

禦定佩文齋詠物詩選卷四百四十

鸚鵡類

五言古

鸚鵡

【唐】李義府

牽弋辭重海觸网去層巒戢羽雕籠際延思彩霞端慕侶朝聲切離羣夜影寒能言殊可貴相助憶長安鸚鵡聫句同王繼學賦

【元】馬祖常

雕籠居啄桃袨服儀采緑南荒孕靈質西顥發麗曲頸綬紅縈絲喙棘頳屈玉蓄慧婉含章襮彩粲成縟能言貫珠舌善舞淩雲躅金眸肖鞲隼珍畜異巢鵠層塔寶舎利深杯注醽醁流丹曙林度墮翠春洲浴石鏡影毰毸銅梁步陸續題賦吾豈能入貢爾應錄

七言古

賦鸚鵡送偰世南廉使之海南

【元】納延

朱崖擅珍鳥鸚鵡獨専名滿庭榕葉春晝晴飛來卻向花間鳴三月蠻江春水緑日斜還傍江頭浴弱羽翻風濕翠流爪痕蹴浪瑚束間闗更作斷腸聲水流花落難爲情烏臺使君午夢醒隔簾細雨春防防

五言律

同蔡孚起居詠鸚鵡

【唐】胡皓

鸚鵡殊姿致鸞凰得比肩常循金殿裏每話玊階前賈誼才方達揚防老未遷能言旣有地何惜爲聞天

鸚鵡

【唐】杜甫

鸚鵡含愁思聰眀憶別離翆衿渾短盡紅觜漫多知未有開籠日空殘舊宿枝世人憐復損何用羽毛奇

鸚鵡

【唐】張祜

萬里去心違奇毛覺自非美人憐解語凡鳥畏多機未勝無丹觜何勞事緑衣雕籠終不戀防向故山歸

鸚鵡

【唐】杜牧

華堂日漸髙雕檻繋紅縚故國隴山樹羙人金剪刀避籠交翠尾罅嘴靜新毛不念三緘事世途皆爾曹

詠鸚鵡

【唐】裴說

常貴西山鳥銜恩在玉堂語傳明主意衣拂羙人香緩步尋珠网髙飛上畫梁長安頻道樂何日徔君王

桃花鸚鵡

【元】掲傒斯

嶺外經年別花前得意飛客來呼每慣主愛食偏肥才子憐紅觜佳人學緑衣貍奴亦可怕莫自戀芳菲範司馬東溟先生憐僕覊孤客旅邀僕觀白鸚鵡復飲之以美酒懷恩感意報之以詩

【明】吳孺子

夫子憐漂泊相邀過艸堂尊浮桑落酒鳥出雪衣娘石色寒侵戶苔香細入牀醉來如意舞容得舊疎狂

鸚鵡

【明】馬守眞

永日看鸚鵡金籠寄此生翠翎工刷羽朱咮善含聲隴樹歸還遠吳音教乍成雪衣吾惜汝長此伴閨情

七言律

雙鸚鵡

【唐】白居易

緑衣整頓雙棲起紅觜分眀對語時始覺琵琶弦莽鹵方知吉了舌參差鄭牛識字吾嘗嘆丁鶴能歌爾亦知若稱白家鸚鵡鳥籠中兼合解吟詩

鸚鵡

白居易

隴西鸚鵡到江東養得今年觜漸紅嘗恐思歸先剪翅每因餧食暫開籠人憐巧語情𨿽重鳥憶髙飛意不同應似朱門歌舞妓深蔵牢閉後房中

鸚鵡

【唐】殷文珪

丹觜如簧翠羽輕隨人呼物旋知名金籠夜黯山西夢玉枕曉憎簾外聲才子愛奇吟不足羙人憐爾繡初成應緣我是邯鄲客相顧咬咬別有情

鸚鵡詠

【唐】羅鄴

玉檻瑤軒任所依東風休憶嶺頭歸金籠共惜好毛羽紅觜莫敎多是非便向郗堂誇飲啄還應禰筆發光輝乘時得路何湏貴燕雀鸞凰各有機

詠鸚鵡

【明】髙岱

一入深籠損翆衣隴云秦樹事全非月明萬里歸心切花落千山舊侶稀棲傍玊樓春晝永夢回金鎖曙光微翩翩海燕羣相趂簾幕風髙得意飛

鸚鵡

【明】張維

憔悴君家歷嵗年翆襟防寵自湏憐能言肯信眞如鳯鉤喙應知不類鳶千里雲山迷隴樹防回魂夢繞秦川稲粱未必虛朝夕直爲樊籠一惘然

五言絕句

見鸚鵡有赤色者遂賦

【明】黃魯曾

珍翮丹砂耀瑰顚赤玉輝如能解覊紲還並日烏飛

七言絕句

赴北庭度隴思家

【唐】岑參

西向輪臺萬里餘也知鄕信日應疏隴山鸚鵡能言語爲報家人數寄書

吳宮詞

【唐】白居易

淡紅花帔淺檀蛾睡臉初開似剪波坐對朱籠閒理曲琵琶鸚鵡語相和

宮詞

【唐】王涯

敎來鸚鵡語初成久閉金籠慣認名總向春園看花去獨於深院喚人聲

漢宮詞

【唐】鮑溶

月暎東似玉輪未央前殿絕聲塵宮槐花落西風起鸚鵡驚寒夜喚人

奉和鸚鵡

【唐】徐凝

毛羽曾經剪處殘學人言語道暄寒任敎長被金籠闔也免棲飛雨雪難

夕

【唐】成彥防

臺榭沈沈禁漏初麝煙紅蠟透蝦須雕籠鸚鵡將棲宿不許鴉鬟轉轆轤

鸚鵡

【唐】羅隠

莫恨雕籠翆羽殘江南地暖隴西寒勸君不用分明語語得分明出轉難

宮詞

【宋】花蘂夫人

禁裏春濃蝶自飛禦蠶眠處弄新絲碧盡日敎鸚鵡念得君王數首詩

有懷遂長老

【元】劉秉忠

堂上笙歌醉耳紅牡丹香散一簾風謝家鸚鵡金籠裏笑煞池邊緑繼翁

東家四時詞

【元】虞集

摩挲舊賜碾龍團紫磨無聲玉井寒鸚鵡不知誰是客學人言語近闌干

灤亰雜詠

【元】楊允孚

仙娥隠約上簾鉤笑倚闌干出殿頭鸚鵡臨階呼萬嵗白翎深院度淸秋

西湖春日壯遊卽事

【元】馬臻

珍禽翆羽養雕籠列向船頭盡不同憐煞錦鸚偏解語喚人提挈避東風

緃禽

【明】沈周

秦云越樹路悠悠鎖掣金鈴百怨休中有能言緑衣鳥還呼萬嵗一回頭

無題

【明】屠隆

千年露液何曾釀五色霞衣不用裁小史調笙鋪席罷金籠鸚鵡報花開

萬曆五年春有獻五色鸚鵡者詔入之恭賦

【明】沈明臣

日禦文華說五經鳥言𨿽巧未曾聽長廊上苑東風裏寂寂無聲對畫屏

禦定佩文齋詠物詩選卷四百四十

欽定四庫全書

禦定佩文齋詠物詩選卷四百四十一

鸜鵒類

七言古【附長短句】

寶觀主白鸜鵒歌

【唐】韋應物

鸜鵒鸜鵒眾皆如漆爾獨如玊鸜之鵒之眾皆蓬蒿下爾自三山來三山處子下人間綽約不妝冰雪顏仙鳥隨飛來掌上來掌上時拂拭人心鳥意自無猜玉指霜毛與同色有時一去淩蒼蒼朝逰汗漫暮玊堂巫峽雨中飛暫濕杏花林裏過來香日夕依人全羽翼空欲銜環非報徳豈不及阿母之家靑雀兒漢宮來往傳消息戲詠子舟畫兩竹兩鸜鵒

【宋】蘓軾

風晴日暖揺雙竹竹間對語雙鸚鵒鸜鵒之肉不可食人生不才果爲福子舟之筆利如錐千變萬化皆天機未知筆下鸜鵒語何似夢中蝴蝶飛

四禽圗

【明】李東陽

鸜鵒色不如鸚鵡彊向筵前學人語网羅西下隴山空毛羽𨿽佳不如汝鐡衣金觜雙雕楹世間無處無弓矰試聽內苑籠中語空誦彌陀六字名

七言絕句

鸜鵒育雛於貞莭堂東壁壁髙且危二雛墮砌下乃就而哺之悲鳴徬徨如在無人之境予憐之取雛納之巢紀以一絕

【明】陳憲章

將雛無力上榱題聲斷殘陽翅忽低髙棟托身君亦誤鷦鷯安穏只卑棲

題畫

【明】僧徳祥

鸜鵒多情語曉風惱他枝上白頭公分明一叚江南思煙雨樓臺似夢中

禦定佩文齋詠物詩選卷四百四十一

欽定四庫全書

禦定佩文齋詠物詩選四百四十二

雀類【附黃雀】

五言古

靑雀

【魏】劉楨

翩翩野靑雀棲宿茨棘藩朝食平田粒夕飲玉池泉猥出蔚叢中乃至丹山巓

滄海雀

【梁】張率

大雀與黃口來自滄海區淸晨啄原粒日夕依野株𨿽憂鷙鳥撃長懷沸鼎虞況復隨時起翻飛不可拘寄言挾彈子莫賤隋侯珠

雀乳空井中

【梁】劉孝威

逺去條支國心知漢徳休聊棲丞相府過令黃霸羞挾子須閒地空井共尋求轆轤絲綆絕桔槹冬蘚周將憐羽翼張誰辭各背遊

詠雀

【梁】沈趨

肌薄少滋腴色淺非丹翆不懼越王羞寜懷秦後珥傍檐葺寒艸循塲啄余穂且欣大廈成焉須鴻鵠志

詠雀

【隋】李孝貞

聽琴旋蔡子張羅避翟公夕宿寒林上朝飛空井中旣並云曲復變海魚風一報黃花恵還遊萬嵗宮

空城雀

【唐】李白

嗷嗷空城雀身計何戚促本與鷦鷯羣不隨鳯凰族提攜四黃口飲乳未嘗足食君糠粃余常恐烏鳶逐恥渉太行險羞營覆車粟天命有定端守分絕所欲

空城雀

【唐】孟郊

一雀入官倉所食寜損防祗慮往復頻官倉終害爾魚网不在天鳥羅不張水飲啄要自然可以空城裏

義雀行和朱評事

【唐】賈島

鳥防雌俱春雷驚蟄余口銜黃河泥空卽翔天隅一夕皆莫歸嘵嘵遺眾雛雙雀抱仁義哺食勞劬劬雛旣迆邐飛雲間聲相呼燕感雀深恩雀媿揚不殊禽賢難自彰幸得主人書

早起聞雀聲

【明】王問

朝聞寒雀喧薄暮亦來歸鳴啄自無患叢竹欣相依涼風吹衡宇明月照素帷寄傲北下太息往事非今玆已息交門外車馬稀慰我閒居夕嵗寒良不違

空城雀

【明】僧宗泐

啾啾空城雀戀戀空城曲朝傍空城飛暮向空城宿艸窠乳子成土翻身浴不隨鳯凰遊不畏鷹鸇逐野田豈無黍太倉豈無粟食粟遭网羅食黍傷箭鏃丁寜黃口雛飲水懷止足嵗晚𨿽苦饑全軀保防族

長短句

靑雀歌

【唐】王維

靑雀翅羽短未能逺食玉山禾猶勝黃雀爭上下喞喞空倉復若何

靑雀歌

【唐】裴廸

動息自適性不曾妄與燕雀羣幸忝鵷鸞早相識何時提防致靑雲

靑雀歌

【唐】盧象

啾啾靑雀兒飛來飛去仰天池逍遙飲啄安涯分何假扶揺九萬爲

靑雀歌

【唐】崔興宗

靑扈繞靑林翩翾陋體一防禽不應長在藩籬下他日淩雲誰見心

題百雀圗

【明】汪應軫

百雀不如鳯胡爲占瑯玕朋雛碎語不可聽六月攪動淸風寒我欲挾金彈巧避千萬端徘徊恐落一枝翠矯首待鳯棲闌干

五言律

詠雀

【唐】李嶠

大廈初成日嘉賔集杏梁銜書表周瑞入幕應王祥暮宿空城裏朝遊漣水傍願齊鴻鵠志希逐鳯凰翔

檐雀

【唐】楊發

弱羽怯孤飛投檐幸所依銜環惟報徳賀廈本知歸紅觜休爭頋丹心自息機徔來攀鳯翼終是戀光輝

五言排律

旌節亭瓦雀

【明】陳憲章

瓦雀喜亭棲丹靑意自迷雨餘穿麗日花底啅香泥並語聲全碎追飛羽忽低悠悠去矰繳欵欵戀榱題卵育非無地兒羣或引梯慣行書架上漸滿井闌西不羨雕籠養眞堪畫卷攜由來親白首那更避靑藜狎久如私暱喧多類滑稽行蔵非社燕飲啄混家雞度嶺千回歇排風幾寸躋冥鴻於汝輩滄海一涔蹄

七言律

籠雀

【明】王翺

曾入皇家大网羅樊籠久困意如何長於禁苑隨花桞無復郊原伴黍禾秋暮毎驚歸夢逺春深空送好音多主恩未遂銜環報羽翮年來漸折磨

七言絕句

雀

【宋】李覯

繡戶珠簾見最頻暖來寒去但安身翟公門下時飛入全勝交情斗頓人

疎梅寒雀圗

【元】王惲

長記扁舟過武彛仙家梅竹滿淸溪山禽盡日憐幽致爭揀寒枝趂晚棲

芳塘

【元】僧圎至

芳塘雨霽緑初肥折得靑條串露歸一樹殘花喧闘雀紅香滿徑撲人飛

贈劉七

【明】雷思霈

劉郎讀書王郎館酒到看花興到詩無事過余談竟日竹邊雙雀立多時

禦定佩文齋詠物詩選卷四百四十二

欽定四庫全書

禦定佩文齋詠物詩選卷四百四十三

畫睂類

七言絕句

畫睂鳥

【宋】歐陽修

百囀千聲隨意移山花紅紫樹髙低始知鎖向金籠聽不及林間自在啼

畫睂禽

【宋】文同

盡日閒坐好風一聲初聽下髙籠公庭事簡人皆散如在千巖萬壑中

桃竹畫睂圗

【元】黃溍

說盡春愁貎不成翆深紅逺若爲情江南有客頭空白腸斷東風百囀聲

白畫睂圗

【元】陳旅

隋家官妓掃長蛾銷盡波斯百斛螺化作雪禽春樹頂逺山無數柰愁何

杏花畫睂

【明】錢遜

紅杏花開好鳥啼章臺走馬未歸時螺靑鈿合蛛絲滿誰畫春山八字睂

畫睂

【明】範言

寶髻蓬松錦帳垂曉晴慵起闘花枝濃妝未必能承寵何事幽禽喚畫睂

禦定佩文齋詠物詩選卷四百四十三

欽定四庫全書

禦定佩文齋詠物詩選卷四百四十四

戴勝類

七言古

戴勝詞

【唐】王建

戴勝誰與爾爲名木中作窠墻上鳴聲聲催我急種谷人家向田不歸宿紫冠防防褐羽斑銜得蜻蜓飛過屋可憐白鷺滿緑池不如戴勝知天時

五言排律

織鳥

【唐】張何

季春三月裏戴勝下桑來暎日華冠動迎風繡羽開驚蠶事晚織向女工裁旅宿依花定輕飛繞樹廽欲過髙閣栁更拂小庭梅所寄一枝在寜憂弋者猜

七言絕句

題載勝

【唐】賈島

星防花冠道士衣紫陽宮女化身飛能傳上界春消息若到蓬山莫放歸

春日田家

【明】朱眞淤

屋後靑山門外谿小橋遙接稲秧畦人家逺近蒼煙裏桒柘陰陰戴勝啼

戴勝

【明】僧守仁

靑林暖雨飽桑虫勝羽離披濕翆紅亦有春思禁不得蕣花枝上訴東風

禦定佩文齋詠物詩選卷四百四十四

欽定四庫全書

禦定佩文齋詠物詩選卷四百四十五

布谷類【報谷郭公同】

長短句

禽言

【明】馮惟敏

報谷報谷透犁好雨夜來足不愁田中惡艸多但年年風雨和夜來雨急風聲惡聞道邨南一尺雹老翁歸來語老妻邨中報賽烹鳴雞

五言絕句

郭公

【宋】孔平仲

枉渚潮初落平岡日又西蘆叢深處泊惟有郭公啼

七言絕句

稼邨詩帖

【宋】蔡防

布谷聲中雨滿犁催耕不獨野人知荷鋤莫道春耘早正是披蓑叱犢時

山邨

【宋】蘓軾

煙雨蒙蒙雞犬聲有生何處不安生但敎黃犢無人佩布谷何勞也勸耕

暮春

【宋】陸遊

辛夷海棠俱作塵鮆魚蒓菜亦嘗新一聲布谷便無說紅藥𨿽開不屬春

暮行田間

【宋】楊萬里

布谷聲中日腳收瘦藤伴我看西疇露珠走上靑秧葉不到梢頭肯便休

寫興

【明】汪廣洋

謝豹花開滿嶺紅空蒙小雨濕春藂看山不盡行人意處處東風啼郭公

禦定佩文齋詠物詩選卷四百四十五

欽定四庫全書

禦定佩文齋詠物詩選卷四百四十六

提壺類

長短句

提壺

【宋】梅堯臣

提壺蘆沽羙酒風爲賔樹爲友山花撩亂目前開勸爾今朝千萬壽

七言律

早春聞提壺鳥因題鄰家

【唐】白居易

厭聽秋猿催下淚喜聞春鳥勸提壺誰家紅樹先花發何處靑樓有酒沽進士粗豪尋淨盡拾遺風采近都無欲期明日東鄰醉變作騰騰一俗夫

五言絕句

提壺蘆

【宋】文同

花開已堪摘酒熟正好沽山禽防人意勸我提壺蘆

譙國嘲提壺

【宋】晁補之

何處提壺鳥荒園自叫春夕陽深樾裏持此勸何人

六言絕句

漫題

【元】蒲道源

花下提壺勸酒桑間布谷催耕甚欲晴天行樂卻因春雨關情

七言絕句

初入山聞提壺鳥

【宋】王禹偁

遷客由來長合醉不煩幽鳥道提壺商州未是無人境一路山邨有酒沽

花前獨酌

【金】姚孝錫

移得名花手自栽花知不爲老人開興來誰是尊前客惟有提壺送酒杯

禦定佩文齋詠物詩選卷四百四十六

欽定四庫全書

禦定佩文齋詠物詩選卷四百四十七

啄木類

四言古

啄木詩

【晉】左芬

南山有鳥自名啄木饑則啄樹暮則巢宿無干於人惟志所欲性淸者榮性濁者辱

五言古

啄木

【明】僧宗衍

啄木江南飛螙虫生上林江南亦有螙不聞剝啄聲螙種日以滋木病日以深啄木不啄螙孰慰鳳凰心

長短句

啄木

【晉】傅

啄木髙翔鳴喈喈飄搖林薄著桑槐緣樹間啄如錐嚶喔嚶喔聲正悲専爲萬物作倡俳當此之時樂不可回

七言絕句

啄木謠

【唐】陳標

丁丁向晚急還稀啄徧庭槐未肯歸終日與君除蠧害莫嫌無事不頻飛

擬古宮詞

【明】朱讓栩

淅淅淒風匝鳳帷瑣窗那得見晴暉亷纎防雨侵階濕嗝嗝橫空啄木飛

禦定佩文齋詠物詩選卷四百四十七

欽定四庫全書

禦定佩文齋詠物詩選卷四百四十八

鴛鴦類

四言古

贈秀才入軍

【魏】嵇康

鴛鴦於飛肅肅其羽朝遊髙原夕宿蘭渚邕邕和鳴顧盼儔侶俯仰慷慨優遊容與

酒防詩

嵇康

婉彼鴛鴦戢翼而遊俯唼綠藻托身洪流朝翔素瀬夕棲靈洲揺蕩淸波與之沈浮

五言古

鴛鴦篇

【唐】陳子昂

飛飛鴛鴦鳥舉翼相蔽虧俱來綠潭裏共向白雲涯音容相眷戀羽翮兩逶迆蘋萍戲春渚霜霰繞寒池浦沙連岸淨汀樹拂潭垂年年此遊玩歲歲來追隨鳯凰起丹穴獨向梧桐枝鴻鴈來紫塞空憶稻梁肥烏啼倦永

夕鶴鳴傷別離豈若此雙禽飛翻不異林刷尾淸江浦交頸紫山岑文章負奇色和鳴多好音聞有鴛鴦綺復有鴛鴦衾持爲美人贈勗此故交心

庭下養三鴛鴦忽去不返戲爲此詩

【金】宇文虛中

先生久忘機爲爾虞矰繳一朝長羽翮萬里翔寥廓誰信惡溝防忽作華表鶴豈無三玉環遺音嗣黃雀

題畫

【明】張紳

髙樹漏疏雨滴瀝下銀塘美人捲簾坐金鴨自添香風吹綠荷葉正見宿鴛鴦

鴛鴦曲

【明】陸師道

雙鴛並雙翼雙宿復雙飛淸漣動雙浴明月照雙歸雙浦沈雙影雙花拂雙頸眠沙雙夢同渡渚雙心警雙去雙來處雙遊雙戲時雙起隨雙鷺雙立視雙魚雙舟舉雙槳雙蓮礙雙榜應有無雙人願逐雙鴛往

七言律

和友人鴛鴦之什

【唐】崔玨

翠鬛紅毛舞落暉水禽情似此禽稀暫分煙島猶回首只渡寒塘亦並飛映霧乍迷金殿瓦逐梭齊上玉人機采蓮無限蘭橈女笑指中流羨爾歸

其二

寂寂春塘煙晚時兩心如影共依依谿頭日暖眠沙穩渡口風寒浴浪稀翡翠莫誇饒彩飾鸊鵜須羨好毛衣蘭深芷密無人見相逐相呼何處歸

鴛鴦

【唐】羅鄴

江云碧靜瑞煙開錦翅雙飛去又廻一種鳥憐名字好只緣人恨別離來暖依牛渚汀莎媚夕宿龍池禁漏催相對若教春女見便須防向鳯凰臺

鴛鴦

【唐】皮日休

鈿鎞雕鏤費深功舞妓衣邊繡莫窮無日不來湘渚上有時還任鏡湖中煙濃共拂芭蕉雨浪細雙遊菡萏風應笑豪家鸚鵡伴年年徒被鎖金籠

五言絕句

江南曲

【唐】儲光羲

逐流牽荇葉緣岸摘蘆苗爲惜鴛鴦鳥輕輕動畫橈

吳子夜四時歌

【元】楊維楨

睡起瑚枕防風度屧芙蓉最髙葉翻水洗鴛鴦

蓮塘曲

【明】劉基

落日下蓮塘輕舟赴晚涼偶然花片落飛出兩鴛鴦

鴛鴦

【明】髙啟

兩兩蓮池上防如在錦機應知越女妒不敢近船飛

塘上行

【明】李徳

露濕藕花香花折藕絲長豈無鳬與鴈不似錦鴛鴦

采蓮曲

【明】常倫

棹發千花動風傳一水香傍人持並蔕含笑打鴛鴦

采菱曲

【明】金鑾

采菱秋水旁驚起雙鴛鴦獨自唱歌去風吹荇帶長

題畫

【明】李蓘

涓涓石瀨鳴兩兩江鴛語廻谿無人來桃花照春渚

子夜歌

【明】董少玉

涼風吹北窗槐陰深幾許帶露摘荷花笑共鴛鴦語

七言絕句

野望

【唐】羊士諤

萋萋麥壠杏花風好是行春野望中日暮不辭停五馬鴛鴦飛去綠江空

南塘

【唐】鮑溶

南塘旅捨秋淺淸夜深綠蘋風不生蓮花受露重如睡斜月起動鴛鴦聲

華下

【唐】司空圖

關外風昏欲雨天薺花耕倒枕河壖邨南寂寞時回望一隻鴛鴦下渡船

鴛鴦

【唐】吉師老

江島蒙蒙煙靄微綠蕪深處刷毛衣渡頭驚起一雙去飛上文君舊錦機

荊谿夜泊

【唐】李九齡

防防漁燈照浪淸水煙疏碧月朧明小灘驚起鴛鴦處一隻采蓮船過聲

春雨

【宋】徐璣

栁著輕黃欲染衣汀沙漠漠艸菲菲晚風吹斷寒煙碧無數鴛鴦谿上飛

逢江易藝芳幹賦芳洲

【元】歐陽元

楊柳垂垂拂釣磯平沙雨過綠生衣王孫鬭艸歸來晚撲漉鴛鴦帶水飛

絕句

【明】王立中

春波橋頭柳似煙越王城郭在西邊我家繞屋皆春水盡日鴛鴦隨釣船

題吳王納涼圗

【明】袁凱

微月斜侵響屧廊芙蓉淸气滿金塘鴛鴦只傍闌干宿也愛君王水殿涼

夏日憶西湖

【明】於謙

湧金門外柳如煙西子湖頭水拍天玉腕羅裠雙蕩槳鴛鴦飛近采蓮船

四時詞【夏

明】陸釴

柳花臺榭汗銷香荷葉池塘趂晚涼十里翠萍魚防破軟沙深處見鴛鴦

孟夏行田雜歌

【明】朱曰藩

田田荷葉太湖西千隊鴛鴦掠水低卻似吳嬢機上見綠羅初錦茸齊

宮詞

【明】王叔承

氤氳水殿蕩朝陽夜漲桃花錦水香珍鳥千行防不禁自將金彈打鴛鴦

禦定佩文齋詠物詩選卷四百四十八

欽定四庫全書

禦定佩文齋詠物詩選卷四百四十九

鸂類

五言古

詠鸂

【齊】謝朓

蕙艸含初芳瑤池曖晚色得厠鴻鸞影晞光弄羽翼

詠飛來鸂

【梁】簡文帝

飛從何處來似出上林隈口銜長生葉翅染昆明苔

長短句

憶西湖雙鸂

【唐】李紳

雙鸂錦毛斕斑長比翼戲繞蓮藂廻錦臆照灼花叢兩相得漁歌驚起飛南北繚繞追隨不迷惑雲間上下同棲息不作驚禽遠相憶東家少婦機中語剪斷廻文泣機杼徒嗟孔雀銜毛羽一去東南別離苦五里徘徊竟何補

五言律

鸂

【唐】杜甫

故使籠寛織須知動損毛看云莫悵望失水任呼號六翮曽經剪孤飛只未髙且無鷹隼慮畱滯莫辭勞

鸂

【唐】許渾

池寒栁復凋獨宿夜迢迢雨頂冠應冷風毛劍欲飄故巢迷碧水舊侶越丹霄不是無歸處心髙多寂寥

鸂

【唐】李中

流品是鴛鴦翻飛雲水鄕風髙離極浦煙防下方塘比鷺行藏別穿荷羽翼香雙雙浴輕浪誰見在瀟湘

七言律

鸂

【唐】唐彥謙

一宿南塘煙雨時好風揺動緑波防驚離曉岸衝花去暖下春汀照影飛華屋撚弦彈鼔舞綺窗含筆澹毛衣畫屏見後長廻首爭得雕籠莫放歸

七言絕句

答顧況

【唐】包佶

於越城邊楓葉髙楚人書裏寄離騷寒江鸂思儔侶嵗嵗臨流刷羽毛

鸂

【唐】李羣玉

錦羽相呼暮沙曲波上雙聲戛哀玉霞明川靜極望中一時飛滅靑山緑

南荘春晚

李羣玉

連云艸映一條陂鸂雙雙帶水飛南邨小路桃花落細雨斜風獨自歸

玩金鸂戲贈襲美

【唐】陸龜防

曽向谿邊泊暮云至今猶憶浪花羣不知鏤羽凝香霧堪與鴛鴦覺後聞

和陸魯望玩金鸂戲贈

【唐】皮日休

鏤羽雕毛迥出羣溫黁飄出麝臍薫夜來曽吐紅茵畔猶是谿邊睡不聞

玩金鸂

【唐】張賁

翆羽紅襟鏤彩雲雙飛常笑白鷗羣誰憐化作雕金質從倩沈檀十里聞

題馬賁畫鸂圖

【金】黨懷英

雙眠雙浴水平谿共防秋光臥兩堤誰信瀟湘有孤鴈冷沙寒葦不成棲

竹杏沙頭鸂

【元】虞集

蛺蝶飛來石竹叢羅襦曽試繡紋重荷花啼鳥銀屏曖臥防窗間唾碧茸

禦定佩文齋詠物詩選卷四百四十九

欽定四庫全書

禦定佩文齋詠物詩選卷四百五十

防防類

五言律

防防

【唐】杜牧

芝莖抽紺趾淸唳擲金梭日翅閒張錦風池去罥羅靜眠依翆荇暖戲折髙荷山陰豈無爾繭字換羣鵞

七言律

防防

【唐】陸龜防

詞賦曽誇鸀鳿流果爲名誤別滄洲𨿽防靜置疎籠晚不似閒棲折葦秋自昔稻粱髙鳥畏至今珪組野人讎防徽避繳無窮事好與裁書謝白鷗

五言絕句

池塘晚景

【唐】李羣玉

風荷珠露傾驚起睡防防月落池塘靜金刀剪一聲

七言絕句

酬答

【唐】李賀

雍州二月梅池春禦水防防暖白蘋試問酒旗歌板地今朝誰是拗花人

春隄曲

【唐】張籍

野塘防防飛樹頭綠蒲紫菱蓋碧流狂客誰家愛雲水日日獨來城下游

浪淘沙

【唐】皇甫松

蠻歌荳蔻北人愁松雨蒲風野艇秋浪起防防眠不得寒沙細細入江流

池上作

【宋】林逋

簇簇菇蒲映蓼花水痕天影蘸秋霞分眀似个屏風上飛起防防一道斜

雜詩

【金】王磵

竹繞沙邨水漫流防防鸂對沈浮一竿便擬從漁父捲置琴書買釣舟

謾成

【元】馬臻

新霜尙薄樹聲幹寒水無痕倒浸山知是釣船歸較晚防防嘎嘎起蘆灣

松陵舟中遲錢受之太史

【明】範汭

幾家閒夜停機杼支枕篷窗風許許吹盡蘋香不見人繞塘寒月防防語

秋夜集石湖分得妝字

【明】王微

云罨湖山逺樹蒼防防飛破藕塘香月眀處處添秋色一束芙蓉正洗妝

禦定佩文齋詠物詩選卷四百五十

欽定四庫全書

禦定佩文齋詠物詩選卷四百五十一

鷗類

五言古

古風

【唐】李白

揺裔雙白鷗鳴飛滄江流宜與海人狎豈伊云鶴儔寄形宿沙月沿芳戲春洲吾亦洗心者忘機從爾遊

七言古【附長短句】

弄白鷗歌

【唐】劉長卿

泛泛江上鷗毛衣皓如雪朝飛瀟湘水夜宿洞庭月洞庭歸客正夷猶愛此滄江閒白鷗

賦得白鷗歌送李伯康歸使【唐】盧綸

積水深源白鷗翻翻倒影光素於潭之間銜魚魚落亂驚鳴爭撲蓮叢蓮葉傾爾不見波中鷗鳥閒無營何必汲汲勞其生柳花防蒙大隄口悠揚相和乍無有輕隨去浪杳不分細舞淸風亦何有似君換得白鵞時獨憑

欄桿雪滿池今日還同防鷗鳥如何羽翮復參差復參差海濤瀾漫何由期

題白鷺洲江鷗送陳君

【宋】徐鉉

白鷺洲邊江路斜輕鷗接翼滿平沙吾徒來送遠行客停舟爲爾長嘆息酒旗漁艇兩無猜月影蘆花鎭相得離筵一曲怨復淸滿座銷魂鳥不驚人生不及魚禽樂安用虛名上麟閣同心攜手今如此金鼎丹砂何寂寞天涯後防渺難期從此又應添白髭願君不防分飛處長保翩翩潔白姿

述鷗

【宋】孔平仲

水濵老父忘機關醉眠古石紅蕖間綠波蕩漾意不動白雲往來心與閒有鷗素熟翁如此命侶呼儔就翁喜相親飲啄少畏避自浮自沈不驚起漁人窺之卽謀取手攜羅网來翁所羣鷗瞥見皆遠逝千里翩翩一回顧鷗不薄翁勿疑避禍未萌眞見機漁人羅网不在側敢辭旦夕從翁嬉

五言律

鷗

【唐】杜甫

江浦寒鷗戲無他亦自饒卻思翻玉羽隨意防春苗雪暗還須浴風生一任飄幾羣滄海上淸影日蕭蕭

贈沙鷗

【唐】白居易

老逼教垂白官科遣著緋形骸𨿽有累方寸卻無機遇酒多先醉逢山愛晚歸沙鷗不知我猶避隼旟飛

盟鷗軒

【明】僧妙聲

客有忘機者開軒命白鷗同心如此水有約共滄洲爾性何其靜吾生亦若浮自今期歲晚風雨亦相求

七言律

白鷗

【唐】陸龜防

慣向谿頭漾淺沙薄煙防雨是生涯時時失伴沈山影往往爭飛雜浪花晚樹淸涼還鳿舊巢零落寄蒹葭池塘信美應難戀鍼在魚唇劍在鰕

和魯望白鷗

【唐】皮日休

雪羽防褷半惹泥海云深處舊巢迷池無飛浪爭教舞洲少輕沙若遣棲煙外失羣慙鴈鶩波中得志羨鳬鷖主人恩重眞難遇莫爲心孤憶舊谿

狎鷗亭

【宋】韓琦

危亭初起俯淸潯只得當軒幾醉吟一日鄕園傷驟別四年宮闕動歸心檐前好竹今成篠陂下修鱗舊種鍼鷗識再來猶不懼向人馴狎似家禽

橫塘春泛

【明】王世懋

吳姬小館碧紗窗十里飛花防玉缸蠟屐去尋芳艸路靑絲畱醉木蘭艭山連暮靄迷前浦云擁春流入遠江棹裏橫塘聽一曲煙波起處白鷗雙

五言絕句

戲鷗

【唐】錢起

乍依菱蔓聚盡向蘆花滅更喜好風來數片翻晴雪

寄淮上柳十三

【唐】顧況

葦蕭中辟戶相映緑淮流莫訝春潮闊鷗邊可泊舟

江鷗

【唐】崔道融

白鳥波上棲見人懶飛起爲有求魚心不是戀江水

過谿亭

【宋】文同

小彴過淸谿有亭才四柱地僻少人行翩翩下鷗鷺

吉水夜泊

【宋】眞山民

入夜始維舟黃蘆古渡頭眠鷗知讓客飛過蓼花洲

孫氏午溝橋亭

【金】王庭筠

閒來橋北行偶過橋南去寂寞獨歸時沙鷗晚無數

朱澤民山水

【元】鄭元祐

吹簫江浦秋舟蕩碧雲幽擬遡巖松下詩盟訂白鷗

六言絕句

題畫

【明】徐有貞

山下云連山上谿西水接谿東舟渡白鷗飛處人行綠樹陰中

七言絕句

夔州歌

【唐】杜甫

東屯稻畦一百頃北有澗水通靑苗晴浴狎鷗分處處雨隨神女下朝朝

閒思

【唐】戴叔倫

伯勞東去鶴西還云總無心亦度山何似嚴陵灘上客一竿長伴白鷗閒

壽安水館

【唐】薛防

地接山林兼有石天懸星月更無雲驚鷗上樹滿池水瀺灂一聲中夜聞

馬當呼鷗不至偶成呈同行諸官

【宋】余靖

昔年曽泛馬當灣團飯喚鷗篙楫間今日江頭飛不下應知人世足機關

觀魚亭呈陳公度

【宋】張耒

獵獵防風波面開近人鷗鷺不相猜尊前忽起扁舟興新管江南山水來

三山次鄭徳宇韻

【宋】朱橰

何日歸舟片葉輕白鷗相伴艪微鳴只應潮打篷窗處已作離騷一半淸

夢回

【宋】林景熈

夢回荒館月籠秋何處碪聲喚客愁深夜無風蓮葉響水寒更有未眠鷗

淮上

【宋】僧道潛

天闊陰雲低抱樹沙寒鷗鷺欲親人小航泊處誰家住修竹疎花宛似春

宮詞

【宋】花蘂夫人

內人追逐采蓮時驚起沙鷗兩岸飛蘭棹把來齊拍水並船相鬭濕羅衣

題均福堂

【金】郝俁

憧憧車馬競春遊不見谿堂五月秋臥聽雲濤舂午枕夢隨鷗鳥落沙洲

過關渡水圖

【金】劉迎

短車無復駕靑牛散防方來對白鷗煙水從容許君獨暫須分我一船秋

襄陽絕句

【金】王元粹

江上小兒誇善沒一日入水知幾回汝曹未有機心在緣底鷗鳥不飛來

舟中偶成

【元】貢奎

稻花水落正魚肥湖上孤雲帶雨歸林影倒涵波鏡動白鷗低傍釣船飛

送人

【元】楊載

金溝河上始通流海子橋邊系客舟卻到江南春水漲拍天波浪泛輕鷗

海鷗

【元】宋無

羣飛獨宿水中央逐浪隨波羽半傷莫去西湖花裏睡芰荷翻雨打鴛鴦

漫成

【元】馬臻

北風小雨戒新寒隔水楓林葉已丹莫道閒門知已少白鷗飛去又飛還

題畫

【明】周砥

水濶天低欲盡頭栁花如雪暗歸舟平生解識滄洲趣何處飛來雙白鷗

觀沙鷗

【明】袁凱

門外羣鷗我所知終朝相見不相離借爾橋東楊栁岸明年春日更添兒

江上寄嚴八

袁凱

一春不見嚴夫子底事城中不肯還門外白鷗三萬个幾時相對綠波閒

題畫

【明】王直

綠樹靑山帶晚霞樹間處處有人家孤舟最愛滄浪客得共眠鷗占淺沙

題沈恆吉畫扇

【明】陳寛

紅樹丹山領去舟蘋花香老不勝秋滄江風月誰人管且向前汀問白鷗

送沈彥修

【明】丁嶽

江上秋風吹客衣江邊把酒對斜暉江鷗不解離人意故作三三兩兩飛

夜泊闔閭城

【明】孫一元

欲行未行風力柔吳門掛席夜正幽秋水半汀鷗共我好山兩岸月隨舟

漫興

【明】施漸

門外淸渠映葛衣偶來觀物上漁磯秋風蘋末鷗驚起始悟山人未息機

金山吞海亭

【明】許相卿

江面峯頭巧著亭澄波玉宇兩爭淸倚防客子心如水何事沙鷗亦浪驚

江上雜詠

【明】尹嘉賔

杏花淡淡栁絲絲畫舸春江聽雨時漸捲鶴洲江色紫沙鷗睡著不曾知

題畫

【明】僧徳祥

碧栁絲絲拂釣舟溶溶水面一羣鷗不知誰在茅堂住坐看靑山到白頭

禦定佩文齋詠物詩選卷四百五十一

欽定四庫全書

禦定佩文齋詠物詩選卷四百五十二

鷺類

五言古

朱鷺

【梁】王僧孺

因風弄玊水映日上金隄猶持畏羅繳未得異鳬鷖聞君愛白雉兼因重碧雞未能聲似鳳聊變色如珪願識昆明路乘流飲復棲

朱鷺

【陳】張正見

金隄有朱鷺刷羽望滄瀛周詩振雅曲漢鼓發奇聲時將赤鴈並乍逐防鸞行別有翻潮處異色不相驚

朱鷺

【陳】蘇子卿

玉山一朱鷺萬里入王畿欲向天池飲還繞上林飛金隄曬羽翮丹水浴毛衣非貪葭下食懷恩自逺歸

白鷺

【唐】劉長卿

亭亭常獨立川上時延頸秋水寒白毛夕陽弔孤影幽

姿閒自媚逸翮思一騁如有長風吹靑雲在俄頃

舟中雜詠

【元】袁桷

鷺鷥漾晴空意態極楚楚翻風蒼雪廻轉日爛銀舞盤旋傲孤鴻淸逺敵凡羽須防下魚陂媿我覺疾去

九鷺圖

【元】傅若金

鮮鮮白鷺羽振振淸江澨露艸寒巳衰風蘆近相蔽飛鳴各自適離居亦有次𨿽愜江海情終懷雲霄志君子思有則畫者工取譬儀羽庶可希修潔誠所貴

題尙仲良畫鷺捲

【明】張以寧

滄江雨疎疎翻飛一舂鋤老樹如人立欲下意躊躇明年柳條長遮汝行捕魚

七言古【附長短句】

白鷺

【唐】劉禹錫

白鷺兒最髙格毛衣新成雪不敵眾禽喧呼獨凝寂孤眠芊芊艸久立潺潺石前山正無雲飛去入遙碧

題九鷺圖

【明】蕭鎡

宣徳年間邊景昭彩色翎毛稱獨步近時林良用水墨落筆往往皆天趣鴛鴦鳬鴈淸谿流寒鴉古木長林幽等閒得意卽揮灑一掃萬里江南秋此圗九鷺眞奇絕防立淸煙乍明滅日長坐久看轉親飄來防防靑天雪翺翔霄漢殊不驚欲下未下渾有情潛蹤獨趂水邊食延頸忽向蘆中鳴吁嗟林生精藝有如此座客見之誰不喜洞庭湘渚在眼前暝色慘澹涼飇起方今聖主覃恩波四海山澤無虞羅悠悠羣鷺各自適𨿽有鷹鸇柰爾何

五言律【附小律】

白鷺詠

【唐】李端

迥起來應近髙飛去自遙映林同落雪拂水狀翻潮猶有幽人興相逢到碧霄

鷺鷥

【唐】張祜

深窺思不窮揭趾淺沙中一防山光淨孤飛潭影空暗棲松葉露雙下蓼花風好是滄波侶垂絲趣亦同

鷺

【唐】裴說

秋江淸淺時魚過亦頻窺卻爲分明極翻成所得遲浴偎紅日色棲壓碧蘆枝防共鵷同侶翺翔應可期

鷺鷥

【宋】徐照

一防白如雪頂黏絲數莖沙邊行有迹空外過無聲髙柳巢方穏危灘立不驚每看閒意思漁父是前生正陽城樓西角二鷺巢焉

【明】皇甫汸

並負靑雲翼來耽紫閣棲攀龍窺殿北隨雉臥城西顧影依霜潔鳴儔候月迷振雝殊可詠聊此謝塵泥題宣廟禦筆汀鷺應制

【明】於愼行

筆端成大造海鳥若相忘暮雨汀莎濕春風岸芷香柳邊迷落絮雲裏帯飛霜總爲經天藻長畱羽翰光

五言排律

省試振鷺

【唐】李頻

有鳥生江浦霜華作羽翰君臣將比潔朝野用爲歡月影林梢下冰光水際殘飛翻時共樂飲啄道皆安迥翥宜髙詠羣棲入靜看由來鵷鷺侶濟濟列千官

七言律

崔卿雙白鷺

【唐】顧非熊

朝客髙情愛水禽綠波雙鷺在園林立當風裏絲揺急步繞池邊字印深刷羽競生堪畫勢依泉各有取魚心我卿多傍門前見坐覺恩波思不禁

崔卿池上雙白鷺

【唐】賈島

鷺雛相逐出深籠頂各有絲莖數同灑石多霜移足冷隔城逺樹掛巢空其如盡在灘聲外何似雙飛浦色中見此池塘卿自鑿淸泠太液底濳通

詠雙白鷺

【唐】雍陶

雙鷺應憐水滿池風飄不動頂絲垂立當靑艸人先見行傍白蓮魚未知一足獨拳寒雨里數聲相叫早秋時林塘得爾須增價況是詩家物色宜

親仁裏雙鷺

【唐】許棠

雙去雙來日巳頻只應知我是江人對欹雪頂思防水更振霜翎恐染塵三楚幾時初失侶五陵何樹又棲身天然不與凡禽類傍砌聽吟性自馴

鷺鷥

【唐】劉象

潔白孤髙生不同頂絲淸軟冷揺風窺魚翹立荷香裏慕侶低翻栁影中幾日下巢辭紫閣多時凝目向晴空摩霄志在潛修羽防接鸞凰到葦叢

雙鷺

【唐】徐夤

雙鷺雕籠昨夜開月明飛出立庭隈但敎緑水池塘在自有碧天鴻鴈來淸韻叫霜歸島樹素翎遺雪落漁臺何人爲我追防得重勸谿翁酒一杯

馴鷺

【元】張雨

孑然馴鷺雪霜明下瀨求魚自在行碧玊燈檠雙足瘦白麻衣袂一身輕海鷗見事應何晚凡鳥題門也不情輸我鵷行舊儔侶舉頭寥廓總雲程

五言絕句

白鷺鷥

【唐】李白

白鷺下秋水孤飛如墜霜心閒且未去獨立沙洲傍賦得白鷺鷥送宋少府入三峽李

白

白鷺拳一足月明秋水寒人驚逺飛去直向使君灘

晚歸鷺

【唐】錢起

池上靜難厭雲間欲去晚忽背夕陽飛剰與淸風逺

江行

錢起

月下江流靜邨荒人語稀鷺鷥𨿽有伴仍共影雙飛

白鷺

【唐】李嘉祐

江南緑水多顧影逗輕波終日秦雲裏山髙柰若何

沙上鷺

【唐】張文姬

沙頭一水禽鼓翼揚淸音只待髙風便非無雲漢心

崔白畫荷葦寒鷺

【宋】文同

疎葦雨中老亂荷霜外凋多情惟白鳥常此伴蕭條

題秋塘圗

【元】陳深

水落秋菇老夕寒煙樹微絕憐雙白鷺飛去似知幾

過髙郵射陽湖雜詠

【元】薩都拉

白鷺愛秋水獨立仍自行得魚固偶爾驚飛亦常情

鷺

【元】吳師道

振振風生柳沾沾雪防磯白攢秋水立靑映暮天飛

出郊

【明】楊愼

髙田如樓梯平田如棊局白鷺忽飛來防破秧鍼緑

湘江絕句

【明】王鏳

同舟白衣人雪色何忽有飛來者方知是鷺羣

六言絕句

鷺鷥

【宋】文同

避雨竹間防防迎風柳下翩翩靜依寒蓼如畫獨立晴沙可憐

再贈鷺鷥

文同

頸若瓊鉤淺曲骹如碧管深翹湖上水禽無數其誰似汝風標

七言絕句

漫成一絕

【唐】杜甫

江月去人只數尺風燈照夜欲三更沙頭宿鷺聮拳靜船尾跳魚撥剌鳴

長安縣後庭看畫

【唐】王建

水凍橋橫冰滿池新排石筍繞笆籬縣門斜掩無人到看畫雙雙白鷺鷥

篛峴東池

【唐】白居易

篛峴亭東有小池早荷新荇緑參差中宵把火行人發驚起雙棲白鷺鷥

鷺鷥

【唐】盧仝

刻成片玉白鷺鷥欲捉纎鱗心自急翹足沙頭不得時傍人不知謂閒立

鷺鷥

【唐】杜牧

雪衣雪發靑玉觜羣捕魚兒谿影中驚飛逺映碧山去一樹梨花落晚風

鷺鷥

【唐】許渾

西風淡淡水悠悠雪防絲飄帶雨愁何事歸心倚前閣緑蒲紅蓼練塘秋

白鷺

【唐】陸龜蒙

雪然飛下立蒼苔應伴江鷗拒我來見欲扁舟揺蕩去倩君先作水雲媒

鷺鷥

【唐】來鵬

裊絲翹足傍澄瀾消盡年光佇思間若使見魚無羨意向人姿態更應閒

鷺鷥障子

【唐】張喬

剪得機中如雪素畫爲江上帶絲禽閒來相對茅堂下引出煙波萬里心

鷺鷥

【唐】鄭谷

閒立春塘煙淡淡靜眠寒葦雨颼颼漁翁歸後沙汀晚飛上灘頭更自由

失鷺鷥

鄭谷

野格由來倦小池驚風卻下碧江涯月昏風急宿何處秋岸蕭蕭黃葦枝

放鷺鷥

【唐】李中

池塘多謝久淹畱長得霜翎放自由好去蒹葭深處宿月明應認舊江秋

鷺鷥

【唐】羅隱

斜陽淡淡柳陰陰風裊寒絲映水深不要向人誇潔白也知常有羨魚心

田家

【宋】張耒

新挿茅檐紅槿籬秋深黃葉巳飛飛灘頭水闊孤舟去渡口風寒白鷺歸

羅江

【宋】陳與義

山翁見客亦欣然好語重重意不傳行過竹籬逢細雨眼明雙鷺立靑田

題秋鷺圖

【宋】範成大

昨夜新霜冷釣磯緑荷消瘦碧蘆肥一江秋色無人問盡屬風標雨雪衣

城頭秋望

【宋】楊萬里

未得霜晴未是晴霜晴無復防云生鷺鷥不遣魚驚防移腳惟愁水作聲

壕上書事

楊萬里

十里長壕展碧漪波痕只去不曽歸鷺鷥巳飽渾無干獨立朝陽理雪衣

晨炊玉田觀鷺

楊萬里

淸谿欲下影先翻只鷺還將雙鷺看緑玊脛長聊試淺素瓊裳冷不禁寒

秋日西湖

【宋】僧道潛

飛來雙鷺落寒汀秋水無痕玊鏡淸疎蓼黃蘆宜掩映沙邊危立太分明

古詩云蘆花白間蓼花紅一日秋江慘澹中兩个鷺鷥相對立幾人喚作水屏風然其理可取而其詞鄙野余爲攺之曰換骨法

【宋】僧惠洪

蘆花蓼花能白紅數曲秋江慘澹中好是飛來雙白鷺爲誰妝防水屏風

閱見

【金】邊元鼎

輕蓮素質淡蕭蕭葉密谿深未可招雨暗蘭舟人去後卻容白鷺逞風標

遊南城

【金】李好復

園林晴晝蔚如煙林外支流盡水田落日趂墟人巳防鷺鷥飛上渡頭船

鷺

【元】馬臻

水風吹冷逼菇蒲藕葉欹斜一半枯玊立鷺鷥渾不動滿身煙雨看西湖

正月十九日

【明】鐂崧

金魚洲下放船開華石潭邊看雨來愛殺南天雙白鷺靑山盡處卻飛回

秋塘

【明】鐂師邵

煙水微茫漾逺愁采菱歌斷夕陽收鷺鷥不省紅衣老猶戀銀塘十里秋

題畫

【明】僧智舷

數株老樹半無葉一个茅亭終日空惟有鷺鷥常到此飛來飛去送殘紅

禦定佩文齋詠物詩選卷四百五十二

欽定四庫全書

禦定佩文齋詠物詩選卷四百五十三

百舌類

五言古

侍宴詠反舌

【梁】沈約

假容不足觀遺音猶可薦幸蒙喬樹恩得以聞髙殿

詠百舌

【梁】劉孝綽

山人惜春暮旭旦坐花林復值懷春鳥枝間弄好音遷喬聲迥出赴谷響幽深下聽長而短時聞絕復尋孤鳴若無對百囀似羣吟昔聞屢歡昔今聽忽悲今聽聞非殊異遲暮獨傷心

聽百舌

【梁】劉令

庭樹旦新晴臨鏡出雕楹風吹桃李气過傳春鳥聲淨寫山陽笛全作洛濵笙注意欲畱聽誤令妝不成

長安聽百舌

【陳】韋鼎

萬里風煙異一鳥忽相驚那能對逺客還作故鄕聲

聽百舌鳥

【隋】李孝貞

煙銷上路靜漏盡禁門通好鳥從西苑流響入南宮間關旣多緒變轉復無窮調驚時斷絕音繁有異同飲啄歸承露飛鳴上別風未避王孫彈寧畏虎賁弓石渠皆學府麟閣悉文雄不恡靑泥印時尋白社中

七言古

百舌吟

【唐】劉禹錫

曉星寥落春云低初聞百舌間關啼花樹滿空迷處所揺動繁英墜紅雨笙簧百囀音韻多黃鸝吞聲燕無語東方朝日遲遲升迎風弄影如自矜數聲不盡又飛去何許相逢緑楊路緜蠻婉轉似娛人一心百舌何紛紛酡顏俠少停歌聽墮珥妖姬和睡聞可憐光景何時盡誰能低回避鷹隼廷尉張羅自不關潘郎挾彈無情損天生羽族爾何微舌端萬變乘春暉南方朱鳥一朝見索莫無言髙下飛

五言排律

徐州試反舌無聲

【唐】張籍

夏木多好鳥偏知反舌名林幽仍共宿時過卽無聲竹外天空曉谿頭雨自晴居人宜寂寞深院益淒淸入霧暗相失當風閒易驚來年上林苑知爾最先鳴

七言律

聽百舌鳥

【唐】王維

上蘭門外艸萋萋未央宮中花裏棲亦有相隨過禦苑不知若个向金隄入春解作千般語拂曙能先百鳥啼萬戶千門應覺曉建章何必聽鳴雞

賦百舌鳥

【唐】嚴郾

此禽輕巧少同倫我聽長疑舌滿身星未沒河先報曉柳猶粘雪便迎春頻嫌海燕巢難定卻訝林鶯語不眞莫倚春風便多事玊樓還有晏眠人

竹間聽反舌鳥

【明】僧慧秀

細靄輕嵐防竹林搘頥小坐聽晨禽未蒸花气機偏澀乍寫春聲意獨深緩引易調多種舌瑣言難竟一生心何如隠忍過殘臘末路風煙恐不禁

七言絕句

百舌鳥

【唐】僧無則

千回百囀過花時似向春風訴別離若使眾禽俱解語一生懷抱有誰知

戲和捨弟船場探春

【宋】黃庭堅

百舌觧啼泥滑滑忽成風雨落花天城南一叚春如錦喚取詩人到酒邊

山中春曉聽鳥聲

【明】髙啟

子規啼罷百舌鳴東窗臥聽無數聲山空人靜響更切月落杏花天未明

春日書院

【明】魯鐸

門巷靑苔隔路谿小桃開滿磬池西枕書眠著無人喚花裏東風百舌啼

園居

【明】兪允文

蕭蕭無伴獨爲家靜裏經春任物華緑樹千章啼百舌香風吹盡紫藤花

禦定佩文齋詠物詩選卷四百五十三

欽定四庫全書

禦定佩文齋詠物詩選卷四百五十四

杜防類

五言律

子規

【唐】杜甫

峽裏云安縣江樓翼瓦齊兩邊山木合終日子規啼眇眇春風見蕭蕭夜色淒客愁那聽此故作傍人低

和周贊善聞子規

【唐】張籍

秦城啼楚鳥逺思更紛紛況是街西夜偏當雨裏聞應投最髙樹似隔數重云此處誰能聽遙知獨有君

五言絕句

夜聞子規

【唐】王建

子規啼不歇到曉口應穿況是不眠夜聲聲在耳邊

聞子規

【唐】雍陶

百鳥有啼時子規聲不歇春寒四鄰靜獨叫三更月

七言絕句

送人歸嶽陽

【唐】李益

煙艸連天楓樹齊嶽陽歸路子規啼春江萬里巴陵戍落日看沈碧水西

泛舟入後谿

【唐】羊士諤

雨餘芳艸淨沙塵水緑灘平一帶春惟有啼防似畱客桃花深處更無人

杏山館聽子規

【唐】竇常

楚塞餘春聽漸稀斷猿今夕讓霑衣云薶老樹空山裏髣髴千聲一度飛

湘江夜泛

【唐】熊孺登

江流如箭月如弓行盡三湘數夜中無那子規知向蜀一聲聲似怨春風

宿石磯

【唐】元稹

石磯江水夜潺湲半夜江風引杜防燈暗酒醒顚倒枕五更斜月入空船

酬樂天舟泊夜讀微之詩

元稹

知君暗泊西江岸讀我閒詩欲到明今夜通州還不睡滿山風雨杜防聲

呂校書雨中見訪

【唐】趙嘏

竹閣斜谿小檻明惟君來賞見山情馬嘶風雨又歸去獨聽子規千萬聲

聞杜防

【唐】雍陶

蜀客春城聞蜀鳥思歸聲引未歸心卻知夜夜愁相似爾正啼時我正吟

暮春送人

【唐】僧無悶

折桞亭邊手重攜江煙澹澹艸萋萋杜防不解離人意更向落花枝上啼

崇壽客舎夜聞子規得三絕句寫呈平父兄煩爲轉寄彥集兄及兩縣間諸親友【錄一

宋】朱子

空山後夜子規號斗轉星移月尙髙夢裏不知歸未得巳驅黃犢度寒臯

夜聞子規

朱子

幽林欲雨气含淒春晚端居園徑迷獨向髙齋展衾臥南山夜夜子規啼

鄰山縣

【宋】範成大

山頂噓云黒似煙修篁髙柳共昏然鳥啼一夜勸歸去誰道東川無杜防

過眞陽峽

【宋】楊萬里

仰見靑天尺許靑無波江水不勝平只驚白晝山竹裂杜宇初聞第一聲

鄕邨四月

【宋】翁捲

綠徧山原白滿川子規聲裏雨如煙鄕邨四月閒人少才了蠶桑又挿田

次韻陳君授暮春感懷

【宋】王庭珪

雨餘山鳥百般啼煙隔桃谿一綫微南北東西春總好杜防何苦勸人歸

谿橋晚興

【宋】鄭協

寂寞亭基野渡邊春流平岸艸芊芊一川晚照人閒立滿袖楊花聼杜防

春日雜興

【宋】僧道潛

梅梢靑子大於錢慚媿春光又一年亭午無人初破睡杜防聲在柳花邊

暮春

【元】黃庚

芳事闌三月時春愁惟有落花知柳綿飄白東風老一樹斜陽叫子規

客中卽事

【元】楊載

幾日懸懸雨不休客窗孤迥使人愁杜防啼切知何處坐對雲山萬木稠

得樟樹鎭便寄家書

【元】範梈

商船夜說指江西欲托音書未忍題收拾鄕心多在紙兩聲杜宇傍人啼

春暮

【元】葉顒

老紅新綠駐煙波無柰靑皇促駕何又是一年春事了杜防聲裏夕陽多

巳未夏日雜興

【元】僧善住

纎纎碧艸與階齊濃綠陰中杜宇啼花院晝長聽正好帶聲飛過粉墻西

江上

【明】汪廣洋

大山小山松樹齊千聲萬聲子規啼攬衣起舞夕露下三更月落吳城西

山中冬日偶題

【明】紀靑

鎭日無人閉竹扉階前寒翠上人衣開門修竹靑如束黃葉風前叫子規

禦定佩文齋詠物詩選卷四百五十四

欽定四庫全書

禦定佩文齋詠物詩選卷四百五十五

鶗鴂類【伯勞同】

五言古

鶗鴂吟

【唐】劉禹錫

朝陽有鳴鳳不聞千萬祀鶗鴂催眾芳晨光先入耳秋風白露稀從是爾啼時如何上春日喞喞滿庭飛

七言絕句

卽事寄人

【唐】楊淩

中禁鳴鐘日欲髙北窗欹枕首頻搔相思寂寞靑苔合惟有春風啼伯勞

湘中謡

【唐】崔塗

煙愁雨細雲冥冥杜蘭香老三湘淸故山望斷不知處鶗鴂隔花時一聲

水口行舟

【宋】朱子

鬱鬱層巒夾岸靑春山綠水去無聲煙波一棹知何許鶗鴂兩山相對鳴

燕京暮春歌

【明】靳學顏

三月楊花滿禦溝可憐春色亦東流行人不用多惆悵鶗鴂年年喚白頭

禦定佩文齋詠物詩選卷四百五十五

欽定四庫全書

禦定佩文齋詠物詩選卷四百五十六

白頭公類

七言古

白頭公詞

【元】陳基

杜陵三月春風暖燕語鶯啼雜弦管落花撩亂紫驑嘶平樂歸來酒尊滿雨急風篁忽巳秋幽鳥多情亦白頭不隨翡翠花間宿卻愛鴛鴦水上防春去秋來不知老安樂卽多憂患少綺窗深處語言奇付與紛紛秦吉了

五言絕句

題畫白頭雙鳥

【元】貢性之

笑殺錦鴛鴦浮沈浴大江不如枝上鳥頭白也雙雙

七言絕句

子昂畫

【元】虞集

棠梨枝上白頭翁墨色如新最惱公直似故園花石外銅盤和露寫東風

梨花白頭翁圗爲四明應成立題

【元】納延

澹月溶溶隔畫樓一枝香雪近簾鉤山禽似怨春歸早獨立花間自白頭

雪竹白頭翁橫披

【元】宋褧

瑯玕裊裊碧雲空雪綴斜梢倚北風丹鳳不來年嵗晚一枝聊借白頭翁

花上白頭翁

【明】王紱

欲訴芳心未肯休不知春色去難畱東君亦是無情物莫向花間怨白頭

題海棠白頭翁便面次韻

【明】錢洪

山禽原不解春愁誰道東風雪滿頭遲日滿欄花欲睡雙雙細語未曽休

白頭公圗

【明】沈周

十日紅簾不上鉤雨聲滴碎管弦樓梨花將老春將去愁白雙禽一夜頭

禦定佩文齋詠物詩選卷四百五十六

欽定四庫全書

禦定佩文齋詠物詩選卷四百五十七

白鳥類

五言律

送陳偃賦得白鳥翔翠微

【唐】朱灣

不知鷗與鶴天畔弄晴暉背日分明見臨川相暎微淨中云一防回處雪孤飛正好髙枝立翩翩何處歸

五言絕句

登白樓見白鳥席上命鷓鴣辭

【唐】李益

一鳥如霜雪飛向白樓前問君何以至天子太平年

七言絕句

河梁晚望

【唐】僧子蘭

水勢滔滔不可量漁舟容易泛滄浪連山翠靄籠沙漵白鳥翩翩下夕陽

靑田同七五兄作

【宋】薛季宣

烏雲送雨過前山白鳥將雛向逺灣獨立谿亭無个事湍流瀧石鎭潺潺

禦定佩文齋詠物詩選卷四百五十七

欽定四庫全書

禦定佩文齋詠物詩選卷四百五十八

翠鳥類

五言古

翠鳥

【漢】蔡邕

庭陬有若橊綠葉含丹榮翠鳥時來集振翼修容形回顧生碧色動揺揚縹靑幸脫虞人機得親君子庭馴心托君素雌雄保百齡

翡翠

【宋】文同

淸晨有珍禽翩翩下魚梁其形不盈握毛羽鮮且光天人裁碧霞爲爾縫衣裳晶熒我目非世之靑黃愛之坐良久常恐瞥爾翔忽然投淸漪覓食如鍼鋩如是者三四厭飫已一骯旣飽且自嬉翻身度回塘飛鳴逐佳匹相和音瑯瑯是時鳬與雁狼藉島嶼旁滿腹醸腥穢紛紛曬晴陽鶖鶬最麤惡觜大腳脛長入水捕蛇鱓淤泥亦銜將想其見爾時一喙亦爾傷其心肯謂爾被體

凝華章勸爾愼所止好醜誰同鄕淸谿多纎鮮亦足充爾腸江海深且闊所獲未可量爾當事澡刷帝圃參鸞凰

東谷書所見

文同

野水瀉古穴石岸盤回淵飛塵不可入竹樹圍淸漣靜往得勝翫深居逃俗緣寒光照煩襟景寂心自圓枯篁蹲碧禽垂頸窺沈鮮對之不敢動相望兩俱禪

七言古

翡翠塢

【唐】李紳

翡翠飛飛繞蓮塢一啄嘉魚一鳴舞蓮莖觸散蓮葉欹露滴珠光似還浦虞人掠水輕浮弋翡翠驚飛飛不息直上層空翠影髙還向雲間雙比翼彈射莫及弋不得日暮虞人空嘆息

拾羽曲

【宋】文同

新羅砑紅裙襵齊防縷刺衫花倒提新晴暖日麗煙艸金獸齧鎖藏春閨朱橋逼江曉沙白錦帯交風大堤側蘭洲遺翎得殘碧歸來驚飛上嬌額

七言律

翡翠巢

【元】楊維楨

羅浮花使先春到來傍玊樓深處巢舞雪艷翻楊栁絮歌雲輕壓海棠梢屏開時露鴉頭襪弦斷應銜鳯觜膠卻笑雪衣娘太劣雕籠深鎖未全教

五言絕句

絕句

【唐】杜甫

日出籬東水雲生捨北泥竹髙鳴翡翠沙僻舞鵾雞

銜魚翠鳥

【唐】錢起

有意蓮葉間瞥然下髙樹擘波得濳魚一防翠光去

魚池

積水自淵淵來源常汨汨岸上翠衣禽對人時一沒

六言絕句

翡翠

【宋】文同

見說長喙須避得少纎鱗便飛爲報休來近岸有人愛汝毛衣

七言絕句

翠碧鳥

【唐】陸龜蒙

紅襟翠翰兩參差徑拂煙華上細枝春水漸生魚易得莫辭風雨坐多時

翠碧鳥

【唐】韓偓

天長水逺网羅稀保得重重翠碧衣挾彈小兒多害物勸君莫近五陵飛

翡翠

【唐】僧齊已

水邊飛去靑難辧竹裏歸來色一般磨吻鷹鸇莫相害白鷗鴻雁滿沙灘

懷友

【明】張弼

飛花渺渺送春歸忽漫鉤簾對夕暉竹下小池雙翡翠銜魚飛過緑苔磯

禦定佩文齋詠物詩選卷四百五十八

欽定四庫全書

禦定佩文齋詠物詩選卷四百五十九

鸕鷀類

五言古

武陵精舍

【明】嶽岱

白石何累累流水亦復急茅茨對夕暉敝笱待鮮食曬翅滿魚梁鸕鷀與鸂

五言絕句

鸕鷀堰

【唐】王維

乍向紅蓮沒復出靑蒲颺獨立何防褷銜魚古查上

七言絕句

春水生

【唐】杜甫

二月六夜春水生門前小灘渾欲平鸕鷀鸂莫漫喜吾與汝曹俱眼明

絕句

杜甫

門外鸕鷀去不來沙頭忽見眼相猜自今已後知人意

一日須來一百廻

鸕鷀

【唐】杜荀鶴

一般毛羽結羣飛雨岸煙汀好景時深水有魚銜得出防來卻是鷺鷥饑

過寶應新開河

【宋】楊萬里

雨裏樓船卽釣磯碧雲便是緑蓑衣滄波萬頃平如鏡一隻鸕鷀貼水飛

栁塘春口占

【元】顧瑛

二月防防已過半春風尙爾不放晴楊栁長堤飛鳥過鸕鷀新水沒灘平

田家卽事

【明】唐時升

橫塘潮急進船遲菱荇纒綿罥釣絲荷葉覆魚先入市靑楓渡口曬鸕鷀

寶泉灘卽事

【明】李淑媛

桃花髙浪防尺許銀石沒項不知處兩兩鸕鷀失舊磯銜魚飛入菇蒲去

禦定佩文齋詠物詩選卷四百五十九

欽定四庫全書

禦定佩文齋詠物詩選卷四百六十

防鶉類

五言律

應制題畫防鶉

【明】於愼行

渺彼楡枋翼丹靑畫作眞靜眠宮艸日閒傍苑花春顧影驕金距逄塲上錦茵非同珠樹鳥獨用羽毛珍

七言絕句

雪岸鳴防

【金】元好問

離離殘雪防荒叢更著幽禽慘澹中笑煞畫簾雙燕子秋千紅索海棠風

輦下曲

【元】張昱

鬭防初罷艸初黃錦袋牙牌日日將閙市閒坊尋搭對紅塵走煞少年狂

元宮詞

【明】朱有燉

金風苑樹日光晨內侍鷹坊出入頻遇著中秋時節近剪絨花毯鬭防鶉

禦定佩文齋詠物詩選卷四百六十

欽定四庫全書

禦定佩文齋詠物詩選卷四百六十一

天鵞類

七言絕句

湖州歌

【宋】汪元量

夜來酒醒四更過漸覺衾裯冷气多踏雪敲門雙勅使傳言太子送天鵞

宮詞

【元】楊維楨

雞人報曉五門開鹵簿千官泊虎臺天上駕鵞先有信九重鑾駕上都回

禦定佩文齋詠物詩選卷四百六十一

欽定四庫全書

禦定佩文齋詠物詩選卷四百六十二

鳬類

五言古

詠單鳬

【梁】簡文帝

銜苔入淺水刷羽向沙洲孤飛本欲去得影更淹畱

詠寒鳬

簡文帝

廻水浮輕浪沙塲弄羽衣眇眇隨山沒離離傍海飛

賦得泛泛水中鳬

【陳】江總

歸鳬沸卉同亂下芳塘中出沒時銜飛鳴忽颺風浮深或不息戲廣若乘空春鸚徒有賦還笑在金籠

七言古

白鳬行

【唐】杜甫

君不見黃鵠髙於五尺童化爲白鳬似老翁故畦遺穂已蕩盡天寒歳暮波濤中鱗介鮏羴素不食終日忍饑西復東魯門鶢鶋亦蹭蹬聞道如今猶避風

題惠崇畫秋江鳬雁

【宋】王庭珪

老崇學畫如學禪中年悟入理或然長江未落鳬雁下舒捲忽若無丹鉛定自維摩三昧裏半幅生綃開萬里不用並州快剪刀斷取鐡圍山下水

栁塘野鴨

【元】虞集

江南水退秋光淺風栁參差萬絲捲鴛鴦在梁鳬在渚蕩蕩扁舟去家逺千艘轉海古長策白粲連江動秋色斷蒲折葦野水闊爛爛明星且將弋翠盤擎露夜深寒玉色亭亭落月殘太液池頭黃鵠下夢中曽見畫中防

五言律

詠鳬

【唐】李嶠

颯沓睢陽涘浮游漢水隈錢飛出井見鶴引入琴哀李陵賦詩罷王喬曵舄來何當歸太液翔集動成雷

翠漪堂

【宋】文同

湖水碧溶溶寒漪四望通龜魚遊浩渺鳬鶩下虛空爽气吟窗外淸光釣艇中一襟時自快多謝北窗風

七言律

池上雙鳬

【唐】吳融

碧池悠漾小鳬雛兩兩依依祗自娛釣艇忽移還散去寒鴟有意卽相呼可憐翡翠歸云髻莫羨鴛鴦入畫圖幸是羽毛無取處一生安穏老菇蒲

其二

雙鳬狎得傍池臺戲銜蒲逺又回敢爲稲粱淩險去幸無鷹隼觸波來萬絲春雨眠時亂一片濃萍浴處開不在籠欄夜仍好月汀星沼剩徘徊

詠鳬

【宋】文同

雙雙紋羽弄淸漪全得天眞似爾稀萬頃滄波供口腹一梁寒日曬毛衣雨歸別島嘔唲語風度前灘翕呷飛好向中流最深處等閒休上釣魚磯

五言絕句

野鴨

【唐】李羣玉

鸂借毛衣喧呼鷹隼稀云披菱藻地任汝作羣飛

東飛鳬

【唐】陸龜蒙

裁得尺錦書欲寄東飛鳬脛短翅亦短雌雄戀菇蒲

池上防鳬

【唐】薛濤

防棲綠池上朝去暮飛還更憶將雛日同心蓮葉間

方湖

【宋】文同

風交蒲葦亂煙斷鳬鶩飛日暮一笛起扁舟隨釣歸

冰池

文同

日暮池已冰翩翩下鳬鶩不怕池中寒便於冰上宿

寒蘆港

文同

落月照冰湖曉起何太爽兩岸雪煙昬鳬鷗出深港

柴門

【明】鄭善夫

涼月光不了照我芳桂叢白鳬如人長來往柴門東

七言絕句

漫興

【唐】杜甫

糝徑楊花鋪白氊防谿荷葉疊靑錢筍根稚子無人見沙上鳬雛傍母眠

發靑山館

【唐】趙嘏

鳬鷖聲暖野塘春鞍馬風髙驛路塵一宿靑山又前去古來難得是閒人

天漢橋

【宋】文同

風吹兩岸菇蒲幹日曬一汀鳬鶩寒夜深霜月照湖水須上此橋憑畫欄

晚登淨逺亭

【宋】楊萬里

簿書才了晚衙催且上髙亭眼暫開野鴨成羣忽驚起定知城背有船來

登淨逺亭

楊萬里

池冰愛日未全開旋旋波防百皺來野鴨被人驚得慣作羣飛去卻飛回

望瀛臺春望

【金】邊元勲

晴雲如困栁如癡丹杏開殘碧艸齊一望瀛臺下水暖風遲日浴鳬鷖

欸歌

【元】顧瑛

返照移晴入綺窗芙蓉楊栁滿秋江漁童款乃蕩舟去驚起錦鳬飛一雙

凍鳬

【元】貢性之

江天歲晚景淒淒云腳低垂望欲迷水鳥畏寒飛不起黃蘆枝上並頭棲

梨花睡鴨圖

【明】顧觀

昔年家住太湖西常過吳興罨畫谿水閣筠簾春似海梨花影裏睡鳬鷖

春日懷江上

【明】髙啟

新蒲正綠乳鳬鳴水沒魚梁宿雨晴防近淸明沈種日野人何事不歸耕

江上晚歸

髙啟

渺渺雙鳬落晚沙一江秋色艷明霞逢人不用停舟問大樹邨中卽我家

巴人竹枝歌

【明】王廷相

野鴨唼唼一雙飛飛到儂池不肯歸莫共鴛鴦鬭毛羽鴛鴦情性世間稀

禦定佩文齋詠物詩選卷四百六十二

欽定四庫全書

禦定佩文齋詠物詩選卷四百六十三

竹雞類【泥滑滑同】

長短句

禽言

【宋】朱子

泥滑滑泥滑滑秦望云荒鏡湖闊綠秧刺水水拍堤牙旗畫舸淩風發使君行樂三江頭泥滑水深君莫憂

五言絕句

泥滑滑

【宋】文同

春日正晴明滿園花盛發勸爾竹木雞莫啼泥滑滑

七言絕句

絕句

【宋】範成大

晴色先從喜鵲知斜陽一抹照夭西竹雞何物能無賴如許泥深更苦啼

天臺道上早行

【宋】戴昺

箯輿軋軋過淸谿谿上梅花壓水低月影漸收天半曉

兩山相對竹雞啼

雪霽

【金】馬定國

髙巖旭日吐深頳雪霽樓臺白玉京獨往南塘探春色琵琶花下竹雞鳴

竹枝詞

【元】丁鶴年

竹雞啼處一聲聲山雨來時郎欲行蜀天卻似離人眼十日都無一日晴

入垓口

【明】程慶珫

沙明水碧淨無泥三百灘盤上歙谿兩岸靑山春欲暮楝花飛盡竹雞啼

府江雜詩

【明】謝少南

落日官軍舉號齊雕戈畫盾障山蹊不嫌銅斗通宵擊卻厭斑雞半嶺啼

寄洪時齋

【明】僧徳祥

艸上東風栁上煙谿頭三日嫩晴天竹雞叫斷春泥滑閒與梅花說舊年

禦定佩文齋詠物詩選卷四百六十三

欽定四庫全書

禦定佩文齋詠物詩選卷四百六十四

鵞類

五言古【附長短句】

詠鵞

【唐】駱賓王

鵞鵞鵞曲項向天歌白毛浮緑水紅掌撥淸波

道州北池放鵞

【唐】呂溫

我非好鵞癖爾乏鳴雁資安得免沸鼎澹然遊淸池見生不忍食深情固在斯能自逺飛去無念稲粱爲

滕昌祐蘹香睡鵞圗

【元】虞集

蒼鵞惜毛羽宛宛臥春雨雨餘日照沙上有蘹香花懷香不自獻夢到金鑾殿殿池多躍魚君王方艸書

七言古

趙大年鵞圖

【元】楊維楨

鏡湖湖上春波明灣碕樹樹鵞黃靑上有金衣弄簧舌下有紅掌浮繡翎舂鋤一白能自好尙嫌性帶鸕鷀腥

眼明見此羣鸐鸐不與匹鳥爭春晴大年筆法如蘭亭宛頸个个由天成艮宮流落二百載賈人不厭千金爭卻恨防稽內史無此筆爲人辛苦書黃庭

五言律

舟前小鵞兒

【唐】杜甫

鵞兒黃似酒對酒愛新鵞引頸嗔船逼無行亂眼多翅開遭宿雨力小困滄波客散層城暮狐貍柰若何黃尊師髙軒觀鵞因畱宿

【元】掲傒斯

開軒南嶽下世事未曽聞落葉常疑雨方池半是云偶尋騎鶴侶來此防鵞羣一夜潺湲裏秋光得細分與客夜登開利寺觀鵞亭

【明】王問

野寺寒云外猶傳晉永和逢君非有約踏月偶相過廢沼冰稜淺荒亭霜气多懷思倚闌者書罷獨籠鵞

七言絕句

送賀賓客歸越

【唐】李白

鏡湖流水漾淸波狂客歸舟逸興多山陰道士如相見應寫黃庭換白鵞

得房公池鵞

【唐】杜甫

房相西亭鵞一羣眠沙泛浦白於云鳯凰池上應廽首爲報籠隨王右軍

題鵞

【唐】李商隠

眠沙臥水自成羣曲岸殘陽極浦云那觧將心憐孔翠羈雌長共故雄分

深院

【唐】韓偓

鵞兒唼啑梔黃觜鳯子輕盈膩粉腰深院下簾人晝寢紅薔薇暎碧芭蕉

同樂園

【金】趙秉文

石作垣墻竹暎門水廻山復防桃源毛飄水面知鵞柵角出墻頭認鹿園

閒閒公爲上淸宮道士寫經並以所養鵞羣付之諸公有詩某亦同作

【元】楊云翼

防稽筆法老無塵今代閒閒是後身只有愛鵞緣已盡舉羣還付向來人

春寒

【元】方回

燈節蕭條雷後雪花天料峭雨餘霜經旬不出無情緒恰見鵞兒似酒黃

訪張道士題壁

【明】袁凱

道士門前春日溫千重碧艸睡鵞羣山風忽送桃花雨濕徧牀頭白練裙

過北塘

【明】髙啟

春水滿田如一湖入田放艇看鵞雛女郎祠下野花雜老子門前沙樹孤

夜至陽城田家

髙啟

東津渡頭初月輝南陵寺裏逺鐘微主人入夜門未掩蒲響滿塘鵞鴨歸

觀書偶成

【明】史鑑

竹深門閉亂藤垂隠幾觀書欲倦時長嘯不知風起處槐花吹落戲鵞池

禦定佩文齋詠物詩選卷四百六十四

欽定四庫全書

禦定佩文齋詠物詩選卷四百六十五

鴨類

五言古

鴨雛

【宋】梅堯臣

春鴨日浮波羽冷難伏卵常因雞抱時托以雞窩暖三旬防旣坼乳毛寒脛短雞寧辧其雛翅擁情款款一日向水涯所稟殊未斷泛然去中流雞呼心悹悹人之茍異懷負義不足算有志在養毓勿論報徳限

鬭鴨篇

【明】髙啟

春波漾羣鳬戲鬭每堪翫宛轉廻翠吭防褷振文翰聲兼江雨喧影逐浦云亂唼喋隊初交紛披勢將散持敵忽同沈呼儔更相喚時陳水檻側或聚湖亭畔長鳴若賈勇逺奮如追竄荷葉觸俱翻菱絲罥齊斷魚駭沒中流鷗驚起前岸心逾壠雉驕气壓塲雞悍海客朝自驅谿娃晚猶防稍欲礙行舟渾忘避流彈苦爭應爲食幸

勝非因算微鳥昧全軀臨川獨成嘆

長短句

射鴨詞

【明】髙啟

射鴨去淸江曙射鴨返回塘晚秋菱葉爛煙雨晴鴨羣未下媒先鳴艸翳低遮竹弓彀水冷田空鴨多瘦行舟莫來使鴨驚得食忘猜正相鬭觜唼唼毛褷褷濳機一發那得知

五言律

花鴨

【唐】杜甫

花鴨無泥滓階前每緩行羽毛知獨立黑白太分明不覺羣心妬休牽眾眼驚稲粱霑汝在作意莫先鳴

五言絕句

畫鴨

【元】掲傒斯

春艸細還生春雛養漸成茸茸毛色起應觧自呼名

六言絕句

宮中三臺詞

【唐】王建

魚藻池邊射鴨芙蓉苑裏防花日色柘袍相似不著紅鸞扇遮

靜觀

【宋】文同

十許紋魚游水一雙花鴨眠沙靜觀只恐驚去無語憑欄日斜

七言絕句

小鴨

【宋】黃庭堅

小鴨防從筆下生幻法生機全得妙自知力小畏滄波睡起晴沙依晚照

春日

【宋】晁衝之

陰陰谿曲緑交加小雨翻萍上淺沙春色不堪流水送雙浮鳴鴨趂桃花

晚春田園雜興

【宋】範成大

烏鳥投林過客稀前山煙暝到柴扉小童一棹舟如葉獨自編欄鴨陣歸

夏日田園雜興

範成大

千頃芙蕖放棹嬉花深迷路晚忘歸家人暗識船行處時有驚忙小鴨飛

茶陵竹枝歌

【明】李東陽

拍拍東風燕子寒捲簾花絮若爲看夜深雨腳何曾睡春水平於養鴨欄

白薴詞

【明】孫一元

江上睡鴨煙艸肥江南白薴催換衣雨聲四月不知暑過盡櫻桃人未歸

禦定佩文齋詠物詩選卷四百六十五

欽定四庫全書

禦定佩文齋詠物詩選卷四百六十六

雞類

五言古

鬭雞篇

【魏】曹植

遊目極妙伎淸聽厭宮商主人寂無爲眾賔進樂方長筵坐戲客鬭雞觀閒房羣雄正翕赫雙翅自飛揚揮羽激淸風悍目發朱光觜落輕毛散嚴距往往傷長鳴入靑雲扇翼獨翺翔願蒙貍膏助常得擅此塲

鬭雞

【魏】劉楨

丹雞被華采雙距如鋒鋩願一揚炎威防戰此中唐利爪探玉除瞠目含火光長翹驚風起勁翮正敷張輕舉奮鉤喙電擊復還翔

鬭雞

【梁】簡文帝

歡樂良無已東郊春可遊百花非一色新田多異流龍尾橫津漢車箱起戍樓玊冠初警敵芥羽忽猜儔十日

驕旣滿九勝勢恆遒脫使田饒見堪能說魯侯

鬭雞

【陳】徐陵

季子聊爲戲陳王欲騁才花冠已衝力芥爪復驚媒鬭鳯羞衣錦雙鸞恥鏡臺陳倉若有信爲覓寶雞來

鬭雞東郊道

【陳】禇玠

東郊鬭雞侶捧敵兩逄迎詭羣排袖出帶勇向塲驚錦毛侵距散芥羽雜塵生還同戰勝罷耿介寄前鳴

防鬭雞

【北周】王褒

蹀始橫行意气欲相傾妬敵金芒起猜羣芥粉生入塲疑挑戰逐退似追兵誰知函谷下人去獨開城

鬭雞

【北周】庾信

開軒望平子驟馬防陳王貍膏燻鬭敵芥粉壒春塲解翅蓮花動猜羣錦臆張

雞鳴篇

【隋】岑徳潤

鐘響應繁霜晨雞錦臆張簾迥猶侵露枝髙已暎光排空下朝掲奮翼上花塲雨晦思君子關開脫孟嘗旣得依云外安用集陳倉

鬭雞聯句【同孟

唐郊】韓愈

大雞昂然來小雞竦而待【愈】崢嶸顚盛气洗刷凝鮮彩【郊】髙行若矜豪側睨如伺殆【愈】精光目相射劍防心獨在【郊】旣取冠爲冑復以距爲鐓天時得淸寒地利挾爽塏【愈】磔毛各噤瘁怒癭爭碨磊峩膺忽爾低植立瞥而攺【郊】腷膊戰聲喧繽紛落羽皠中休事未決小挫勢益倍【愈】妬腸務生敵賊性専相醢裂血失鳴聲啄殷甚饑餒【郊】對起何急驚隨旋誠巧紿毒手飽李陽神槌困朱亥【愈】惻心我以仁碎首爾何罪獨勝事有然傍驚汗流浼【郊】知雄欣動顏怯負愁看賄爭觀云塡道助叫波翻海【愈】事爪深難解嗔晴時未怠一噴一醒然再接再礪乃【郊】頭垂碎丹砂翼塌拖錦防連軒尙賈餘淸厲比歸凱【愈】選俊感收毛受恩慚始隗英心甘鬭死義肉恥庖宰君看鬭雞篇短韻有可采【郊】

七言古【附長短句】

雞鳴篇

【梁】簡文帝

塒雞識將曙長鳴髙樹顚啄葉疑障羽排花彊欲前意气多驚舉飄揚獨無侶陳思助鬭協貍膏郈昭妬敵安金距丹山可愛有鳯凰金門飛舞有鴛鴦何如五徳美豈勝千里翔

雞鳴歌

【隋】闕名

東方欲明星爛爛汝南晨雞登壇喚曲終漏盡嚴具陳月沒星稀天下旦千門萬戶逓魚鑰宮中城上飛烏鵲

縛雞行

【唐】杜甫

小奴縛雞向市賣雞被縛急相喧爭家中厭雞食虫蟻不知雞賣還遭烹虫雞於人何厚薄吾叱奴人觧其縛雞虫得失無了時注目寒江倚山閣

雞鳴曲

【唐】陳陶

雞聲春曉上林中一聲驚落蝦蟇宮二聲喚破枕邊夢三聲行人煙海紅平旦慵將百雛語蓬松錦繡當陽處愧君飲食長相呼爲君晝鳴下髙樹

仙雞詩

【金】元徳明

老雄健鬭誇擅塲韓郎抱歸神色傷豈知黠兒出徼幸毒手一發不得防毳衣散灑尙可養利觜一哆何由張靑嚢道人何許來自言救藥我有方垂髯噀水濯殘血半喙隨手生新黃筠籠半開聞腷膊艸冠已往徒驚忙神仙世有寧虛荒惜哉詭激不可量世人鷙勇天且劓況於物也資彊梁敷榮枯枿變金石未若與世鍼膏肓何須變化示狡獪知君辦作淮南王蓬萊東望云茫茫愛而不見心爲狂刀圭不願換凡骨且欲共醉無何鄕

鬭雞行

【元】楊維楨

兩雄勇銳誇匹敵老距當場利如防氄毳毰毸蝟刺張怒咽磈礧瞠睛碧劍心一動碎花冠口血相污膠防翼何當罷鬭作啼聲埭上梨花春露滴

雞鳴歌

【明】髙啟

北斗城頭北斗低萬家夢破一聲雞馬蹄踏踏車轆轆闕下連趨市中逐雄鷄安得噤爾聲利名少息世上爭漫漫夜長人不驚

錢舜舉畫花石子母雞圗

【明】王淮

落紅香散東風軟靈巖絡翠苔紋淺閒庭晝永日當空花影團團移未轉兩雞不識春意佳棲遲也傍庭前花父雞昂然气雄壯獨立峯顚發髙唱母雞喈喈領七雛且行且逐鳴相呼兩雛依依挾母腋母力已勞児自得兩雛啾啾趨母前有如嬌兒聽母言兩雛喞喞隨母后呼之不前不停口一雛引首接母虫兒腹已飽母腹空嗟爾愛雛乃如此不知爾雛何報爾錢翁摹此恱生意我獨觀之暗流涕劬勞難報慈母恩漂泊江湖復何濟展圖三嘆重摩挲雞乎雞乎柰爾何

雞鳴歌

【明】僧道衍

金壺漏殘霜滿屋雞鳴喈喈烏尙宿徵夫才起促行裝馬爲駕鞍車整轂雞罷俄聞鼓角悲別婦出門雙淚垂婦牽夫袂話歸日願學雞鳴不失時

五言律

詠雞

【唐】杜甫

紀徳名標五初鳴度必三殊方聽有異失次曉無慚問俗人情似充庖爾軰堪气交亭育際巫峽漏司南

雞

【唐】徐夤

名參十二屬花入羽毛深守信催朝日能鳴送曉陰峩冠裝瑞璧利爪削黃金徒有稻粱感何由報徳音

五言排律

詠寒食鬭雞應秦王敎

【唐】杜淹

寒食東郊道揚鞲競出籠花冠初照日芥羽正生風顧敵知心勇先鳴覺气雄長翹頻掃陣利爪屢通中飛毛徧緑野灑血漬芳叢𨿽然百戰勝防是不論功

七言律

晨雞

【唐】劉兼

朱冠金距防毛身昧爽髙聲已報晨作瑞莫慚先貢楚擅塲須信獨推秦淮南也伴升仙犬函谷曽容借曉人此日卑棲隨飲啄宰君驅我亦相馴

五言絕句

聞雞贈主人

【唐】李益

嘐嘐司晨鳴報爾東方旭無事戀君軒今日重鳬鵠

早行遇雪

【唐】石召

荒郊昨夜雪羸馬又須行四顧無人迹雞鳴第一聲

近詩

【唐】奚銳金

舞鏡爭鸞防臨塲定鶻拳正思仙仗日翹首禦樓前

其二

養鬭形如木迎春質似泥信如風雨在何憚迹卑棲

其三

爲脫田文難常懷紀渻恩欲知疎野態霜曉叫荒邨

早行

【宋】劉子翚

邨雞已報晨曉月漸無色行人馬上去殘燈照空驛

飲酒西巖

【金】蔡松年

雞羣媚稻粱老鶴日疎野人言隨其流故有不同者

金雞山

【元】貢師泰

巨靈劈山石飛出黃金雞至今山下人猶聽雲中啼

雜興

【元】周權

寒童引羸驂路入蒼巘去深防有人家雞鳴白雲樹

馬氏東軒

【明】髙啟

陽和受最多爽气看應少晞髮此窗前雞鳴海天曉

途中

【明】陸深

曉行不知程夢醒聞細浪曙月逐雞聲棹歌來枕上

六言絕句

曉枕

【宋】範成大

煮湯聽成萬籟添被知是五更陸續滿城鐘動須防後巷雞鳴

七言絕句

賦得雞

【唐】李商隠

稻粱猶足活諸雛妬敵專塲好自娛可要五更驚穏夢不辭風雪爲陽烏

仙人詞

【唐】陳陶

赤城門開六丁直曉日已燒東海色朝天半路聞玊雞星斗離離礙龍翼

雞鳴曲

【唐】汪遵

金距花冠傍捨棲淸晨相叫一聲齊開闗自有馮生計不必天明待汝啼

雞

【唐】崔道融

買得晨雞共雞語常時不用等閒鳴深山月黑風雨夜欲近曉天啼一聲

僧爽白雞

【宋】蘇軾

斷尾雄鷄本畏烹年來聽法伴修行還須卻置蓮花漏老怯風霜恐不鳴

太湖防檄西原道卽事

【宋】程俱

司空山頭朝出云西源渡口十里陰煙中雞唱未及午白雨作泥泥已深

武彛棹歌

【宋】朱子

四曲東西兩石巖巖花垂露碧金雞叫罷無人見月滿空山水滿潭

和籌堂途中卽事

【金】李俊民

晚風吹雨過山堂燈火秋涼好對牀卻被荒雞笑人懶一聲催起著鞭忙

和黃景杜雪中卽事

【元】趙孟頫

雪寒淒切透書帷極目南云入望低欲報平安無過雁忽驚殘夢有鳴雞

登師山諸生有書

【元】鄭玉

城上鐘聲度逺谿扶桑破曙海云低披衣欲起還欹枕山下晨雞四面啼

小遊仙

【元】楊維楨

東逾弱水赤流深夜得桃都息羽旌地底日廻天上去金雞如鳯自交鳴

郊行

【明】莊防

淩兢瘦馬踏春泥雪後郊原緑未齊一抹午煙風隔斷野雞聲在竹林西

題畫

【明】沈周

水次人家似瀼西參差竹樹路俱迷谿翁兀兀不出戶日午飯香雞正啼

贈致政司諫劉后峯

【明】李開先

人散燈殘睡正濃驚廻曉夢思重重攬衣欹枕從容聽野店雞聲野寺鐘

雞

【明】兪允文

月落空營舊壘低寒風獵獵大荒西驚魂易斷江南夢惱殺重城未曉啼

宿太華山寺

【明】張佳穎

石牀橫架萬峯西海上雙珠入戶低自是山中無玊漏朝霞還有碧雞啼

鬭雞圖

【明】周天球

英年曾入鬭雞塲金距貍膏事已荒惟有雄心忘未得披圖猶自問低昂

田家卽事

【明】唐時升

新成燕麥欲相扶風急髙楊落乳烏社酒醒來人寂寂紫桐花下數雞雛

泖上嘲吳凝父

【明】範汭

林臯葉脫風淒淒逺峯森立寒云齊滿船離思半江月未到五更雞亂啼

禦定佩文齋詠物詩選卷四百六十六

欽定四庫全書

禦定佩文齋詠物詩選卷四百六十七

雜鳥類

四言古

大鵬贊

【晉】阮修

蹌蹌大鵬誕自北溟假精靈鱗神化以生如雲之翼如山之形海運水擊扶揺上徵

比翼鳥贊

【晉】郭璞

鳥有鶼鶼似鳬靑赤𨿽云一質气同體隔延頸離鳴翻能合翮

五言古

五色雀

【宋】蘇軾

粲粲五色羽炎方鳯之徒靑黃縞服翼衛兩紱朱仁心知閔農常告雨霽符我窮惟四壁破屋無瞻烏惠然此粲者來集竹與梧鏘鳴如玊佩意欲相嬉娛寂寞兩黎生食菜眞臞儒小圃散春物野桃陳雪膚舉杯得一

笑見此紅鸞雛髙情如飛仙未易握粟呼何爲去復來眷眷豈屬吾回翔天壌間何必懷此都

七言古【附長短句】

時樂鳥篇

【唐】張說

舊傳南海出靈禽時樂名聞不可尋形貌乍同鸚鵡類精神別稟鳯凰心千年待聖方輕舉萬里呈材無伴侶紅茸糅繡好毛衣淸冷謳鴉好言語內人試取禦衣牽啄手暝聲不許前心願陽烏恆保日誌嫌陰鶴欲淩天天情翫訝良無已察圖果見祥經裏本持符瑞驗明王還用文章比君子自憐弱羽詎堪珍喜共華篇來示人人見嚶嚶報恩鳥多慚碌碌具官臣

鵯鵊詞

【宋】歐陽修

龍樓鳯閣郁崢嶸深宮不聞更漏聲紅紗蠟燭愁夜短綠窗鵯鵊催天明一聲兩聲人漸起金井轆轤聞汲水三聲四聲促嚴妝紅靴玊帶奉君王萬年枝軟風露濕上下枝間聲轉急南衙促仗三衛列九門放鑰千官入重城禁籞鎖池臺此鳥飛從何處來君不見潁河東岸邨陂闊山禽野鳥常嘲田家惟聽夏雞聲【鵯鵊京西邨人謂之夏雞】夜夜壠頭耕曉月可憐此樂獨吾知眷戀君恩今白髮

禽言

【宋】蘇軾

去年麥不熟挾彈規我肉今年麥上塲處處有殘粟丰年無象何處尋聽取林間快活吟

其二

力作力作蠶絲百箔壠上麥頭昂林間桑子落願儂一箔千兩絲繅絲得蛹飼爾雛

禽言

【元】楊維楨

姑惡姑惡姑不惡妾命苦姑有孝女姑爲慈母妾亦甘爲東海婦

倒掛

【明】髙啟

緑衣小鳯啼愁罷瘦影翻懸桂枝下芙蓉帳裏篆消時解斂餘香散中夜鐘鼓迢迢鎖禁門宵衣未得奉明恩五更香冷羅浮月想憶梅花應斷魂

禽言

【明】馮惟敏

鳯凰不如我竹實醴泉眞何不委形濁世中飛鳴飲啄無不可鳯凰不如我

其二

得過且過風雨冥冥巢欲墮飽暖當時不自知炎涼此日方參破得過且過

五言律

白鴿

【唐】徐夤

舉翼淩空碧依人到大邦粉翎棲畫閣雪影拂瓊窗振鷺堪爲侶鳴鳩好作雙狎鷗歸未得覩爾憶晴江

五言排律

學諸進士作精衛銜石塡海【唐】韓愈

鳥有償寃者終年抱寸誠口銜山石細心望海波平渺渺功難見區區命已輕人皆譏造次我獨賞專精豈計休無日惟應盡此生何慚刺客傳不著報讐名

七言律

恭題皇上所禦畫扇鶺鴒葵蘭

【明】趙用賢

花鳥芳菲禁苑中畫圖省識見春風香飄蘭气千莖碧日麗葵心萬朶紅當暑擕來看皎潔自天題處轉靑蔥鶺鴒原上休相急已荷皇仁祝网同

題禦扇所畫鶺鴒葵蘭

【明】申時行

花蕚樓前過鶺鴒羣飛相逐總含情非闗原上秋聲急自傍林間淑景鳴影散瑤階葵日午音調玊管蕙風淸當時集木稱奇瑞何似儀庭應聖明

桂花芙蓉山雀

【明】何洛文

墨華防綴九秋容寶箑看疑禦苑逢金粟半含靑桂樹錦云初燦木芙蓉芬香宛自淸風發艷色彌從滿月濃更喜雙雙枝上雀輕颺翠羽近飛龍

五言絕句

春懷故園

【唐】栁宗元

九扈鳴已晚楚鄕農事春悠悠故池水空待灌園人

靑鷁

【唐】李羣玊

獨立蒹葭雨低飛浦嶼風須知毛色異莫入鷺鷥叢

湘中

【唐】鄭僕射

靑鷁苦幽獨隔江相對稀夜寒蘆葉雨空作一聲歸

偶題

【唐】蒼頭捧劍

靑鳥銜蒲萄飛上金井欄美人恐驚去不敢捲簾防

拖白練

【宋】文同

盤石坐深林不欲人求見隔岸誰品弦數聲拖白練

連防七

文同

翩翩彼珍禽金羽耀寒日飛落灘上冰對人連防七

淘河

文同

羣魚見新晴萬鬛戲淸泚忽爾下淘河驚飛入水底

舜舉畫棠梨練雀

【元】程鉅夫

霜暈棠梨臉風梳練雀翎含毫心欲醉開卷眼還醒

春姸帶雪圗

【元】虞集

玊茗深宮裏春姸帶雪殘可憐五色羽相並不知寒

六言絕句

鸛

【宋】文同

常惡靜時鳬鶩不驚飽處蝦魚與我閒正相似問爾樂復何如

七言絕句

朱坡

【唐】杜牧

煙深苔巷唱樵兒花落寒輕倦客歸藤岸竹洲相掩暎滿池春雨鸊鵜飛

和襲美松江早春

【唐】陸龜蒙

栁下江餐待好風暫時還得狎漁翁一生無事煙波足惟有沙邊水勃公

龜山寺晚望

【唐】張蠙

四面湖光絕路岐鸊鵜飛起暮鐘時漁舟不用懸帆席歸去乘風插栁枝

出郊雜詠

【宋】王炎

道上東風掠面輕一犁雨足得新晴艸頭蛺蝶自由舞林下鶌鵃相對鳴

冬日田園雜興

【宋】範成大

斜日低山片月髙睡餘行藥繞江郊霜風掃盡千林葉閒倚笻枝數鸛巢

自晨至午起居飲食皆以墻外人物之聲爲節

戲書四絕【錄一】

範成大

巷南敲板報殘更街北彈絲行誦經已被兩人驚夢斷誰家風鴿鬭鳴鈴

宮詞

【宋】花蘂夫人

安排竹柵與笆籬養得新生鵓鴿兒宣受內家專餵飼花毛閒看總皆知

東家四時詞

【元】虞集

賀雪宮門上表歸貂裘猶帯六花飛海南新送收香鳥轉覺淸寒入翠幃

題十二紅卷子

【元】楊載

碧桃枝上有珍禽調舌交交送好音畫出江南春意思明年攜酒共追尋

牡丹鵓鴿圖

【元】朱徳潤

深院朱闌覆錦裀百花開盡牡丹春粉毛雙鴿多馴狎對浴金盆不避人

蓼花雪姑圖

【元】陳基

紅蓼花開水滿洲西風吹夢總成秋銜泥不及三春燕兩兩巢君翡翠樓

小遊仙詞

【元】楊維楨

金鵞蘂生瑤水陰錦駝鳥鳴珠樹林上皇勅賜龍色酒天樂五云流玊音

漫興

楊維楨

南鄰酒伴辱相呼共訪城東舊酒壚栁下秋千閒絡索花間喚起勸胡盧

水墨四香畫

楊維楨

玊龍聲嘶五更了緑衣倒掛榑桑曉道人衝寒酒未醒梨花零落春云小

雜題

【元】王逄

洄塘昨夜綠波增偶策交州鬼面藤一雨百花香洗盡流春矼上立魚鷹

吐綬鳥

【元】鄭允端

庭院春陰防薄寒山禽飛下玊闌干胸中錦繡無人識閒向東風自吐防

湖上

【明】王寵

星橋北掛瀉春流暎出黃山水面浮霞石天靑飛練鵲桃花气暖醉輕鷗

題畫爲李宮詹子蕃

【明】黎民表

武帝淸齋太乙宮上林無處不春風遙知絳節隨王母靑鳥飛來禦苑中

山水圖

【明】僧宗泐

綠水靑山茂苑西荷花開徧越來谿漁郎蕩漾灣頭去五月深林謝豹啼

禦定佩文齋詠物詩選卷四百六十七

欽定四庫全書

禦定佩文齋詠物詩選卷四百六十八

龍類【附蛟虯】

五言古

應龍萹

【陳】張正見

應龍未起時乃在淵底藏非云足不蹈舉則衝天翔譬彼野蘭艸幽居常獨香淸風播四逺萬里望芬芳隠居可頥志自見焉得彰

飛龍引

【北齊】蕭慤

河曲銜圖出江上負舟歸欲因作雨去還逐景雲飛引商吹細管下徵泛長徽持此淒淸引春夜舞羅衣

龍潭

【元】劉因

盤磴脫交防平壇得髙岑髙岑不可攀飛湍激幽音窮源豈不得爽气來駸駸靈潤發山骨沮洳下崖陰爲問石上苔妙理誰曾尋乾坤有乾溢此水無古今下有靈物棲倒影毛髮森東州旱連嵗呼龍動雲林顧此百丈

潭豈無三日霖爲霖此𨿽能鞭防由天心日暮碧雲合空山深復深

七言古【附長短句】

日離海

【宋】謝翺

日離海靑曈曨沃以積水涵蒼穹神光隠豹霧空气呼吸爲蛟龍赤云衣紫霓從吹白眾宿歌大風天吳遁淸海宮

僧傳古湧霧出波龍圖歌

【元】栁貫

葉公好龍致眞龍精气所感無不通僧中劉累有傳古夜夢防入驪龍宮陽暉焰焰陰精動左右給侍皆魚虫探珠不得逢彼怒轟然鼔鬛興雷風潛窺竊識領其妙冩之萬楮將毋同目睛數月才一防波浪咫尺如層空乘雲執鏡麾電母跨海獻寶招河宗劉嘗善豢古善畫得意忘象象乃工爲龍爲畫了不識有頃噀水投長虹龍乎龍乎徳正中超忽變化天爲功絳冠帝子秉莭從九淵喚起赤鯶公永奠鼇極開鴻蒙

題王宰所藏墨龍

栁貫

飛廉爲禦丰隆車憑陵九淵傾尾閭誰與發墨啟元奧神光躡斗旋其樞湖邊竹屋淸夜䢐防有沒人來摘珠

題陳所翁墨龍

【元】薩都拉

畫龍天下稱所翁禿筆光射驪珠宮長廊白日走雲气大廈六月生寒風興來一飲酒一石手提元兔追霹靂漲天煙霧晴不収頭角崢嶸出墻壁全形具體得者稀今日海邊親見之滿堂光焰動鱗甲倒挾海水空中飛淩風直上九天去天下蒼生望霖雨太平天子居九重黍稷穰穰千萬古

題陳所翁九龍戲珠圖

【元】張翥

兩龍頡頏出重淵白日移海空中懸一龍回矯一倒起側磔虯髯怒噴水大珠炎炎如彈丸爪底雲頭爭控摶一龍昂首逆鱗露兩龍旁睨蒼厓蟠怪風狂電浩呼洶天吳倅立八山動一龍後出尢崛奇半尾戲繞蜿蜒兒兒生未角已神猛一顧卻走千蛟螭陳翁硯池藏霹靂往往醉時翻水滴便覺天瓢入手來雨气糢糊渾是墨我嘗見畫多巨幅簸蕩驚濤駭人目何如此筆窮變化三尺微綃形勢足是翁前身定龍精故能吸歘奔精靈捲圖還君愼封鐍但恐破壁飛空防

題蒼龍戲海圖

【元】陳泰

天孫織云春錦紅玉梭誤落乘剛風一夕變化云溟蒙海水起立爲珠宮坐令年年杼軸空誰與黼黻上帝躬求梭不得愁鬼工安知入君懷防中

墨龍

【元】張雨

髙昌世子寫墨龍此龍乃出開元中東井水與天河通龍下取水遺其蹤道人識爲黒帝子逃入世子之茟鋒井頭夜半飛霹靂元气淋漓雪色碧一鎖銀牀五百年才防目晴生羽翼

題吳彥嘉所藏張秋蟾龍圖【明】方行

張公畫龍人不識茟法逺自僧繇得掛向髙堂神鬼驚恍惚電光來破壁夜當渤海開茟力元气霖霪浸無極吞吐日月天地昏摩蕩云防太陰黑江翻石轉窈莫測雪濤捲空銅柱側洞庭扶桑非爾誰顚倒滄溟爲窟宅乃知玆圖只數尺坐令萬里起古色何當置我君山湖上之髙峯聼此老翁吹鐵篴

七言律

龍池樂章

【唐】蘇頲

西京鳯邸躍龍泉佳气休光鎭在天軒後霧圖今巳得秦王水劍昔嘗傳恩魚不入昆明釣瑞鶴常如太液仙願侍巡逰同舊裏更聞蕭鼔濟樓船

奉和聖制龍池萹

【唐】姚崇

恭聞帝裏生靈祉應報明君鼎業新旣協翠泉光寶命還符白水出眞人當時舜海潛龍躍此日堯河帯馬巡獨有前池一小鴈叨承舊惠入天津

五言絕句

黃神谷紀事

【唐】馬戴

霹靂震秋嶽折松橫洞門雲龍忽變化但見玉潭渾

續古

【唐】陳陶

景龍臨太極五鳳當庭舞誰信壁間梭升天作雲雨

龍井

【元】貢師泰

寶劍落深潭時時見光怪鱗甲飛上天白晝風雨快

玉簾泉

【元】杜本

燦爛金爲屋玲瓏玉作簾飛泉來百道中有老龍潛

畫扇

【元】張憲

渴龍飲淸江江水皆倒立風雨滿山來石楠半身濕

小臨海曲

【元】楊維楨

网得瑚樹移栽瑪瑙盆夜來風雨橫龍气上珠根

題道士靑山白雲圖

【明】張以寧

雲气曉來濃前山失數峯道人夜作雨呼起碧潭龍

七言絕句

絕句

【唐】杜甫

欲作漁梁云覆湍因驚四月雨聲寒靑溪先有蛟龍窟竹石如山不敢安

小防仙

【唐】曹唐

白石山中自有天竹花藤葉隔谿煙朝來洞口圍棋了賭得靑龍值幾錢

其二

且欲防君飲桂漿九天無事莫推忙靑龍舉步行千里休道蓬萊歸路長

其三

瓊樹扶疏壓瑞煙玉皇朝客滿花前東風小飲人皆醉短尾靑龍枕水眠

偶題

【宋】王安石

山腰石上千年澗石眼全無一日乾天下蒼生望霖雨不知龍向此中蟠

上沙遇雨快涼

【宋】範成大

刮地風來健葛衣一涼便覺暑光低雲頭龍掛如垂筯雨在中峯白塔西

臺山雜詠

【金】元好問

靈不與世相闗時復蜿蜒水石間何處天瓢待霖雨一龕香火梵仙山

玉龍圖

【元】虞集

貝闕澄澄海月生水晶簾影接空明鮫綃剪得霓裳就卻擁冰髯上太淸

夜發龍潭

【元】薩都拉

船頭夜靜天如水渡口潮平月在江燈影揺波風不定老龍吹浪濕篷牕

逰覆船山宿艸堂

【元】鄭玉

眠云石上屋三間瀑布當檐坐臥防怪底巖前龍忽起夜來風雨不勝寒

嶺南雜詠

【明】汪廣洋

番禺南望煙波怪底魚龍出沒多頃刻風霆飛白晝黒雲拖雨過牂牁

奉同王浚川海上雜歌

【明】薛蕙

天雞啼處夜生潮東望蓬萊翠霧消紫貝髙爲云外闕靑龍盤作日邊橋

禦定佩文齋詠物詩選卷四百六十八

欽定四庫全書

禦定佩文齋詠物詩選卷四百六十九

魚類【附蝦海蜇】

四言古

比目魚

【晉】郭璞

比目之鱗別號王余𨿽有二片實則一魚協不能宻離不爲疏

五言古

詠躍魚應詔

【梁】張率

戢鱗隠繁藻頒首承淥漪何用防溟澥且躍天淵池

詠石鯨應詔

【陳】周正

石鯨何壯麗獨在天池陰鶱防類橫海半出似浮深吞航本無日吐浪亦難尋聖帝逰靈沼能懷躍藻心

賦得蓮下游魚

【陳】阮卓

春色映澄陂涵泳且相隨未上龍門路聊戲芙蓉池觸浪蓮香動乘流葉影披相忘自有樂荘惠豈能知

賦得魚躍水生花

【陳】張正見

漾色桃花水相望濯錦流躍浦疑珠出依池似鏡浮淩波銜落蕊觸餌避沈鉤方逰蓮葉外詎入武王舟

詠魚

【隋】岑徳潤

劍影侵波合珠光帯水新蓮東自可戲安用上龍津

峴潭作

【唐】孟浩然

石潭傍隈隩沙岸曉夤緣試垂竹竿釣果得槎頭鯿美人騁金錯纎手鱠紅鮮因謝陸內史蒓羮何足傳

放魚

【唐】白居易

曉日提竹籃家童買春蔬靑靑芹蕨下疉臥雙白魚無聲但呀呀以气相喣濡傾籃防地上撥剌長尺餘豈惟刀機憂坐見螻螘圖脫泉𨿽巳久得水猶可蘇放之小池中且用救漧枯水小池窄狹動尾觸四隅一時幸茍活久逺將何如憐其不得所移放於南湖南湖連西江好去勿踟躕施防卽望報吾非斯人徒不湏泥沙底辛苦覓明珠

江南曲

【唐】陸龜防

魚戲蓮葉間參差隠葉扇防防鳿窺防灔無因見

其二

魚戲蓮葉東初霞射紅尾傍臨謝山側恰值淸風起

其三

魚戲蓮葉西盤盤舞波急潛依曲岸涼正對斜光入

其四

魚戲蓮葉南欹危午煙疉光揺越鳥巢影亂吳娃檝

其五

魚戲蓮葉北澄陽動微漣回防帝子渚稍背鄂君船

種魚

【唐】皮日休

移土湖岸邊一半和魚子池中得春雨防防活如蟻一月便翠鱗終年必頳尾借問兩綬人誰知種魚利蔡仲謀遺鯽魚十六尾余憶在襄城時獲此魚

畱以遲歐陽永叔

【宋】梅堯臣

昔甞得圎鯽畱待故人食今君逺贈之故人大河北欲膾無庖人欲寄無鳥翼放之巳不活烹煮費薪棘

白小

【宋】唐庚

二年遵海濵開眼卽浩謂當飽長鯨糊口但白小百尾不盈釡烹煮防芹蓼咀嚼何所得鱗鬛空紛擾向來巨魚戲海面橫孤嶠噞喁噴飛沫白雨散晴曉終然不省錄從事此微眇短長本相形南北無定表泰山不爲多毫末夫豈少詞防兩月讀理足三語妙人生一漚發誰作千嵗調安能蹲防稽坐待期年釣

走筆謝王去非遣餽江鱭

【宋】劉宰

環坐正無悰駢頭得嘉餽鮮明訝銀尺廉纎非蠆尾肩聳乍驚雷腮紅新出水芼以姜桂椒未熟香浮鼻河豚愧有毒江鱸慚寡味更咨座上客送歸煩玉指飣餖雜靑紅百巧出刀匕翩翩鶴來翔粲粲花呈媚頗疑壺中景彷佛具盤底又疑三神山幻化出人世更於屬饜余想象無窮意知君束裝冗不敢折簡致厚賜何可忘因筆聊舉似

松江舟中

【宋】戴復古

夜聼楓橋鐘曉汲松江水客行信匆匆少住亦可喜且食鱖魚肥莫問鱸魚美

郊居寓目隨事輙題

【元】袁易

絕江捕寒魚赤鯶巨莫逃鰷鱨翻有神騰出如銀刀

食鱸魚

【元】王惲

鱸魚昔人貴我行次吳江秋風時巳過滿意蒓鱸香初非爲口腹物異可闕甞口哆頰重出鱗纎雪爭光背華防玳斑或圓或斜方一脊無亂骨食免刺鯁防肉膩勝海薊味佳掩河魴燈前不放箸愈淡味愈長張翰爲爾逝我今赴官忙出處要義在不湏論行藏倚裝足朝睡且快所欲償夢驚聼吳歌海日方蒼涼

魚淵

【明】袁凱

幽壑湛虛靜眾鯈逺來歸防泳方自得沈潛亦其宜旣無网罟憂荇菜復參差辟彼翔集鳥悠然竟何疑

觀魚

【明】楊基

池陰樹影涼白小紛成隊吹絮圓漚續觸荷淸露碎俄沈靜卻浮忽遇驚還退幸免釣絲憂江鱸且充鱠

樂府雜曲

【明】僧法杲

纎鯽上芒鍼小兒爭大叫一餌連六鼇此是任公釣

七言古【附長短句】

詶中都小吏攜鬥酒雙魚於逆旅見贈

【唐】李白

魯酒琥珀色汶魚紫錦鱗山東豪吏有俊气手攜此物贈逺人意气相傾兩相顧鬥酒雙魚表情素酒來我飲之鱠作別離處雙鰓呀呷鬐鬛張撥剌銀盤欲飛去呼兒拂幾霜刃揮紅肌花落白雪霏爲君下箸一餐罷醉著金鞭上馬歸

觀打魚歌

【唐】杜甫

綿州江水之東津魴魚發發色勝銀漁人漾舟沈大网截江一擁數百鱗眾魚常才盡卻棄赤鯉騰出如有神潛龍無聲老蛟怒廻風颯颯吹沙塵饔子左右揮霜刀鱠飛金盤白雪髙徐州禿尾不足憶漢陰槎頭逺遁逃魴魚肥美知苐一旣飽歡娛亦蕭瑟君不見朝來割素鬐咫尺波濤永相失

閿卿姜七少府設鱠戲贈長歌杜

甫

姜侯設鱠當嚴冬昨日今日皆天風河凍未漁不易得鑿冰恐侵河伯宮饔人受魚鮫人手洗魚磨刀魚眼紅無聲細下飛碎雪有骨已刴觜春防偏勸腹腴愧年少軟炊香飯緣老翁落碪何曽白紙濕放箸未覺金盤空新懽便飽姜侯徳淸觴異味情屢極東歸貪路自覺難欲別上馬身無力可憐爲人好心事於我見子眞顏色不恨我衰子貴時悵望且爲今相憶

罩魚歌

【唐】溫庭筠

朝罩罩城南暮罩罩城西兩槳鳴幽幽蓮子相髙低持罩入深水金鱗大如手魚尾迸圓波千珠落湘藕風颸颸雨離離菱尖刺鸂飛水連网眼白如影淅瀝篷聲寒防微楚岸有花花蓋屋金塘栁色前谿曲悠溶杳若去無窮五色澄潭鴨頭緑

愧魚亭

【宋】孔武仲

昔聞魚可羨今見魚可愧邂逅臨池處瀟灑出塵意秋風八月起江湖水染紺碧霞綺疏悠然掉尾波間去須信吾生不及魚

畫魚歌

【宋】蘇軾

天寒水落魚在泥短鉤畫水如耕犁渚蒲拔折藻荇亂此意豈復遺鰍鯢偶然信手皆虛擊本不辭勞防萬一一魚中刃百魚驚蝦蠏奔忙互跳擲漁人養魚如養雛挿竿貫笠驚鵜鶘豈知白梃閙如雨攪水覓魚嗟已疏西湖秋涸東池魚窘甚因防客呼网師遷之西池爲一笑之樂夜歸被酒不能寐戲作放魚

一首

蘇軾

東池浮萍半黏塊裂碧跳靑出魚背西池秋水尙涵空舞濶揺深吹荇帯吾僚有意爲遷居老守縱饞那忍膾縱橫爭防銀刀出瀺灂初驚玉花碎但愁數罟損鱗鬛未信長隄隔濤瀬濊濊發髮須防間圉圉洋洋尋文外安知中無蛟龍種尙恐或有風雲防明年春水漲西湖好去相防渺淮海

渼陂魚

蘇軾

霜筠細破爲雙掩中有長魚如臥劍紫荇穿腮气慘淒紅鱗照坐光磨閃攜來𨿽逺鬛尙動烹不待熟指先染座客相看爲解顏香粳飽送如塡塹早嵗甞爲荊渚客黃魚屢食沙頭店濵江易采不復珍盈尺輒棄毋乃僭自從西徵復何有欲致南烹嗟久欠防鯈瑣細空自腥亂骨縱橫動遭砭故人逺餽何以報客俎久空驚忽贍東道毋辭信使頻西鄰幸有庖虀釅

讀神仙傳

【宋】程俱

鯉魚腹中有隠符白魚腹中有素書鞭靈走石才一戲騎鱗上天亦徒爾誰能觧衣涿水中使人呼指赤鯶公

鰒魚

【金】劉迎

君不見二牢山下獅子峯海波萬里家魚龍金雞一唱火輪出曉色下瞰榑桑宮槲林葉老霜風急雪浪如山半空立貝闕軒騰水伯居瓊瑰噴薄鮫人泣長鑱白柄光芒寒一葦去橫煙霧間峯巒百疉破螺甲宮室四面開蠔山鏤身鉥骨成何事口腹之珍詎爲祟郡曹受賞𨿽一言國史収痂得非累筠籃一一千里來百金一笑収羮材色新欲透瑪瑙盌味勝可浥葡萄醅飲客醉頬浮春紅金盤旋覺放箸空齒牙寒光潄明月胸臆秀气噴長虹平生浪說江瑤柱大嚼從今不論數我嬾安能汗漫逰買船欲訪漁郎去

題捕魚圖

【元】歐陽元

太湖三萬六千頃靈槎倒壓靑天影大魚吹浪髙如山小魚捲鬛爲龍盤羣魚聮腴伐桴鼓勢同三軍戰彊鹵長网大罟三百尺攔截中流若環堵吳王宮中宴未防銀絲斫膾飛龍鸞太官八珍奉公子猩猩頳唇鯉魚尾洞庭木落天南秋黃蘆滿天飛白鷗江頭吹笛喚漁舟與君大醉嶽陽樓

題程亞卿所藏劉進畫魚

【明】李東陽

劉生亦是丹靑豪近來作畫無此曹平明退直呼濁醪半酣脫卻宮錦袍戲將禿茟作鱗介已覺四壁生風濤風濤洶湧向何處岸濶江空起煙霧東風一夜吹水渾翠鬛紅鬐不知數桃花栁絮時吐吞輕蘩亂荇交繽紛圓光倒射日成凸滅影下沒天無痕羣嬉若共眾芳狎逺逝忽與洪波奔千形萬態極幻化倉卒逢之安可論就中巨者稱赤鯶卓犖頗似鯨與鯤仰窺河漢若咫尺俯視江海如甖盆巖巒變風雨作走天吳驅海若流云掣電同揮霍噴沫浮漚滿寥廓鋒鏑參差見齦齶劍防崢嶸露頭角直遣飛騰動鬼神寧誇震撼傾山嶽若非溟渤卽洞庭不然豈得通幽靈幽靈汗漫入恍惚始信丹靑有奇骨劉生劉生良已工誰其愛者司徒公華堂錦軸燦盈文髣髴坐我龍門中龍門髙髙防許葉公畫龍龍出走此物胡爲在庭宇知公自是人中龍防向人間作霖雨玉如意金叵羅激髙堂揚練波文王在沼民共樂君子有酒吾當歌我生觧詩不觧畫潦倒不覺雙顏酡吁嗟乎吾將柰爾丹靑何

五言律

白小

【唐】杜甫

白小羣分命天然二寸魚細微霑水族風俗當園蔬入肆銀花亂傾箱雪片虛生成猶拾卵盡取義何如

洞庭魚

【唐】李商隠

洞庭魚可拾不假更垂罾閙若雨前蟻多於秋後蠅豈思鱗作簟仍計腹爲燈浩蕩天池路翺翔欲化鵬

荊州

【宋】蘇軾

江水深成窟潛魚大似犀赤鱗如琥珀老枕勝玻瓈上客舉雕俎佳人揺翠箆登庖兼作噐何以免屠刲

江南憶

【金】吳激

吳淞潮水平月上小舟橫旋斫四腮膾未輸千里羮虀香不散照筯雪無聲防見秋風起空憐鄕思生余舊逰魏郡日有雙魚之饌今絕不可得問之則河徙故也戲成一章

【明】王世貞

十載叨逰魏雙魚饌事寛鸞刀催霰舞象筯壓霜寒滄海欲陵陸黃河能釣竿思歸別有念不借蒯緱彈

五言排律

賦得巨魚縱大壑

【唐】錢起

巨魚縱大壑遂性似乘時奮躍風生鬛騰淩浪鼓龍鬐攄回地軸鯤化想天池方快吞舟意尢殊在藻嬉傾危嗟幕燕隠晦誚泥龜諭士逢明主才猷得所施

魚上冰

【唐】王季則

北陸収寒盡東風解凍初冰消通淺渚气變躍潛魚應莭似知化揚鬐任所如浮沈非樂藻沿溯異傳書結网時空久臨川意有餘爲龍將可望今日愧才虛

魚上冰

【唐】紀元臯

春生寒气滅稍動伏泉魚乍喜東風至來觀曲浦初近冰朱鬛見望日錦鱗舒漸覺流凘退還欣掉尾余噞喁情自樂沿泳意寜疏倘得隨鯤化終看戾太虛

賦得巨魚縱大壑

【唐】姚康

水府乘閒望圓波息躍魚從來曝泥久今日脫淵初得志寜相忌無心任宛如龍門應可度鮫室豈常居掉尾方窮樂防鱗毎自舒乘流千里去風力借吹噓

臨川羨魚

【唐】張元正

有客百愁侵求魚正在今廣川何渺漫髙岸防登臨風水寜相阻煙波豈憚深不應同逐鹿詎肯比從禽結网非無力防筌自有心永存芳餌在佇立思沈沈

義魚招張功曹

【唐】韓愈

義魚春岸濶此興在中宵大炬然如晝長舩縛似橋深窺沙可數靜榜水無揺刃下那能脫波間或自跳中鱗憐錦碎當目訝珠銷迷火逃翻近驚人去暫遙競多心轉細得雋語時囂潭罄知存寡舷平覺獲饒交頭疑湊餌駢首類同條濡沫情𨿽宻登門志已遼盈車欺故事飼犬驗今朝血浪凝猶沸腥風逺更飄蓋江煙羃羃拂棹影寥寥獺去愁無食龍移懼見燒如棠名旣誤釣渭日徒消文客驚先賦篙工喜盡謡鱠成思我友觀樂憶吾僚自可捐憂累何湏彊問鴞

賦得魚登龍門

【唐】元稹

魚貫終何益龍門在此登有成當作雨無用恥爲鵬激浪誠難溯雄心亦自憑風雲潛防合鬐鬛忽騰淩泥滓辭河濁煙霄見海澄回瞻順流軰誰敢望同升

七言律

和魯望謝惠魚之什

【唐】皮日休

釣公來信自松江三尺春魚撥刺霜腹內舊鉤苔染澁腮中新餌藻和香冷鱗中斷楡錢破寒骨平分玉筯光何事貺君偏得所秪緣同是越航郎

觀魚軒

【宋】韓琦

雨後方池碧漲秋觀魚亭檻俯臨流時看隠荇駢頭戲忽見開萍作隊逰喜擲舟前翻亂錦靜潛波下起圓漚吾心大欲同斯樂肯挿筠竿餌釣鉤

杜介送魚

【宋】蘇軾

新年已賜黃封酒舊友仍分頳尾魚陋巷闗門負朝日小園除雪得春蔬病妻起斫銀絲鱠稚子歡尋尺素書醉眼朦朧覓歸路松江煙雨晚疎疏

鄭太玉送子魚

【宋】唐庚

便當權閣太常齋藥竈於旁手自煨須信子魚藏妙理坐令母蠏愧凡才刀頭定向何時得劍脊頻將好意來老去少陵𨿽病肺尙堪持此薦寒醅

初食淮白魚

【宋】楊萬里

淮白須將淮水煮江南水煮正相違霜吹栁葉都落盡魚喫雪花方觧肥醉臥糟丘名不惡下來鹽豉味全非饔人且莫供羊酪更買銀刀二尺圍

和張寺丞謝惠河豚

【宋】劉宰

先生盛徳信光亨微物將誠愧晚生春岸正當余雨過寒江尙想小舟橫一奩走送慙遲暮兩捨相望欠割烹未必甘芹觧知味王公當諒野人情

佩之餽石首魚有詩次韻奉謝

【明】李東陽

夜网初収曉市開黃魚無數一時來風流不闘蒓絲品軟爛偏宜豆乳堆碧盌分香憐冷冽金鱗出浪想崔嵬髙堂正憶東鄰送詩句情多不易裁

金魚

【明】朱之蕃

誰染銀鱗琥珀濃光揺鬐鬛映芙蓉淸池躍處桃生浪緑藻分開金在鎔丙穴靈源隨地湧離宮正色自天鐘羣魚漫爾同防泳�見飛空化赤龍

和比玉賦防魚啖花影

【明】程嘉燧

無數輕鰷蓮葉東冰芳吹沫競浮空疑追戲蝶來天上誤餌防絲沒鏡中防額冷光如吸露濯鱗香陣欲餐風相防樂事江湖外捉影還看嚼蠟同

五言絕句

江行雜詩

【唐】錢起

灘淺爭逰鷺江淸易見魚怪來吟未足秋物欠紅蕖

新亭

【唐】韓愈

湖上新亭好公來日出初水紋浮枕簟瓦影防龜魚

續古

【唐】陳陶

大堯登寶位麐鳯煥宸居海曲沾防澤還生比目魚

放魚

【唐】李羣玉

早覓爲龍去江湖莫漫逰須知香餌下觸口是鈷鉤

魚

【宋】蘇軾

湖上移魚子初生不畏人自從識鉤餌欲見更無因

淮南魚歌

【元】馬祖常

渡江問魚價人來索酒錢婦姑亦不惡便煮縮項鯿

和楊鐵崖小臨海

【明】張簡

雨過積金頂芙蓉萬朶靑神魚不飛去風伏翠濤腥

絕句

【明】殷奎

霜落水禽啼寒流繞大堤長魚不受釣躍過石梁西

西湖曲

【明】李東陽

艸碧明沙際花紅試雨初官船蕩素槳驚散一雙魚

偶成

【明】盧澐

江頭春水生江上春水長十日不出門魚苖大如掌

六言絕句

題娯暉亭

【明】唐時升

負郭家家水竹殘春處處煙花開尊欲招鳥雀舉网頻得魚蝦

七言絕句

解悶

【唐】杜甫

復憶襄陽孟浩然淸詩句句盡堪傳卽今耆舊無新語漫釣槎頭縮項鯿

垂花塢醉後戲題

【唐】獨狐及

紫蔓靑條覆酒壺落花時與竹風俱歸時自負花前醉笑向鯈魚問樂無

小魚詠寄涇州楊侍郎

【唐】盧綸

蓮花影裏暫相離才出浮萍值罟師上得龍門還失浪九江何處是歸期

放魚

【唐】竇鞏

金錢贖得免刀痕見說禽魚亦感防好去長江千萬里不須辛苦上龍門

盆池

【唐】韓愈

瓦沼晨朝水自淸小虫無數不知名忽然分散無蹤影惟有魚兒作隊行

觀逰魚

【唐】白居易

繞池閒步看魚逰正值兒童弄釣舟一種愛魚心各異我來施食爾垂鉤

池上寓興

白居易

濠梁荘惠漫相爭未必人情知物情獺捕魚來魚躍出此非魚樂是魚驚

南園

【唐】李賀

春水初生乳燕飛黃蜂小尾撲花歸含逺色通書幌魚擁香鉤近石磯

南塘

【唐】鮑溶

塘東白日駐紅霧早魚翻光樂碧潯畫船蘭棹欲破浪恐畏驚動蓮東心

鯉魚

【唐】章孝標

眼似珍珠鱗似金時時動浪出還沈河中得上龍門去不嘆江湖嵗月深

觀魚

【唐】陸希聲

惠施徒自學多方漫說觀魚理未長不得荘生濠上防江湖何以見相防

對鱠

【唐】項斯

行到鱸魚鄕裏時鱠盤如雪怕風吹猶憐醉後江南路馬上垂鞭學釣時

防魚

【唐】來鵬

弄萍偎荇思夷猶掉尾揚鬐逐慢流應怕碧巖巖下水浮藤如綫月如鉤

秋霽

【唐】崔道融

雨霽長空蕩滌淸逺山初出未知名夜來江上如鉤月時有驚魚擲浪聲

魚

【宋】歐陽修

秋水澄鮮見髮毛錦鱗行處水紋揺岸邊人影還驚去時向緑荷深處跳

贈莘老

【宋】蘇軾

三年京國厭藜蒿長羨淮魚壓楚糟今日駱駝橋下泊恣看修网出銀刀

惠崇春江晚景

蘇軾

竹外桃花三兩枝春江水暖鴨先知蔞蒿滿地蘆芽短正是河魨欲上時

戲作鮰魚一絕

蘇軾

粉紅石首仍無骨雪白河魨不藥人寄語天公與河伯何妨乞與水精鱗

題超化寺壁

【宋】晁衝之

曲池風定碧瀾平小白魚如鏡裏行水竹再來應識我壁間不用更題名

赴廣陵道中

【宋】晁補之

楊栁靑靑欲哺烏一春風雨暗隋渠落帆未覺揚州逺已喜淮陰見白魚

早夏

【宋】陳造

安石橊花猩血鮮涼荷髙葉碧田田鰣魚入市河魨罷已破江南打麥天

延平道中

【宋】朱橰

一谿春漲午晴初日透波光緑浸裾卻憶孤山山下路石橋淸澈看義魚

梅雨

【宋】範成大

雨霽雲閒池面光三年魚苖如許長小荷拳拳可包鮓晚日照盤風露香

晚春田園雜興

範成大

海雨江風浪作堆時新魚菜逐春回荻芽抽筍河魨上楝子開花石首來

秋日田園雜興

範成大

細橙虀有鱠魚西風吹上四腮鱸雪松酥膩千絲縷除卻松江到處無

自晨至午起居飲食皆以墻外人物之聲爲莭

戲書四絕【錄一】

範成大

起傍東牕手把書華顚種種不經梳朝餐欲倒須巾裹巳有重來晚市魚

下戲詠

【宋】陸遊

三尺淸池鏡面平剪刀葉底戲魚行吾曹安得如渠樂傍渚跳波過此生

曉坐荷橋

【宋】楊萬里

簾影窺池到藕根水光爲我弄朝暾魚兒觧作晴天雨波面吹成落防痕

垂虹亭看打魚斫鱠

楊萬里

橋柱疏疏四寂然亭前突出小魚船一聲磔磔鳴榔起驚出銀刀躍玉泉

湖州歌

【宋】汪元量

曉鬢鬅松嬾不梳忽聼人說是南徐手中明鏡拋船上半揭篷窓看打魚

其二

寶應城南栁數株葭墻艾席是民居眼前境逆無詩興忽有小舟來賣魚

寄兪秀老淸老二居士

【宋】僧道潛

風谿云巘雪消初鳥變春聲滿屋除安得故人同蠟屐石梁斜日看防魚

宮詞

【宋】花蕊夫人

廚盤進食簇時新侍宴無非列近臣日午殿頭宣索鱠隔花催喚打魚人

其二

釣綫沈波漾彩舟魚爭芳餌上龍鉤內人急捧金盤接撥刺紅鱗躍未休

順安詞呈趙使君

【金】劉著

太平時世屢丰年勝事長聞父老傳郭外桑麻知防頃舩頭魚蠏不論錢

日照道中

【金】黨懷英

路轉淸谿樹蔚然解鞍坐歇午陰圓避人鷗鳥驚飛盡時有防魚弄栁綿

首夏村居雜興

【元】袁易

緑樹荊扉晚更幽鱸魚菇菜近堪求故人有興能尋我但覓吳淞欲盡頭

贈漁者

【元】郝經

一尺新魴緑栁穿漁人餽我不論錢斫開細骨銀膏瑩旋折黃蘆爇晚煙

十一日浯畬登舟十絕【錄一元】程鉅夫

江淸照見石粼粼貌得防魚態度眞說與長年輕蕩槳放他深處著潛鱗

洪州歌

【元】栁貫

蔞蒿鮮滑勝雞蘇滿尺河豚玉作膚漫說江鄕美庖傳防曽風味似蒓鱸

夜過白馬湖

【元】薩都拉

春水滿湖蘆葦靑鯉魚吹浪水風腥舟行未見初更月一防漁燈落逺汀

吳淞江上謾興

【元】貢師泰

白月滿天江水平銀河垂地寂無聲披衣獨坐過夜半撥剌跳魚時一鳴

夢中作

【元】洪希文

煙波蕩蕩寄閒身筐筥攜歸色似銀莫笑江湖釣竿子擔頭掛得兩金鱗

題赤鯉圖

【元】李祁

風翻雷吼動乾坤赤鯉騰波勢獨尊無數閒鱗齊上下欲隨春浪過龍門

江邊竹枝詞

【元】王逢

社酒吹香新燕飛逰人裙幄占灣磯如刀江鱭白盈尺不獨河魨天下稀

師子林卽景

【元】僧惟則

道人肩水灌畦蔬托鉢船歸粟有餘飽飯禪和無一事繞池分食餧逰魚

望武昌

【明】楊基

春風吹雨濕衣裾緑水紅妝畫不如卻是漢陽川上女過江來買武昌魚

汪口渡捕魚者

【明】汪廣洋

芳艸渡頭歌竹枝晴天小艇放鸕鷀比鄰爲報春醪熟自起持魚貫栁絲

江上

汪廣洋

象牙灘上百花開參差時復見樓臺翠香芹菜緣沙出雪色鰣魚上水來

蘭谿棹歌

汪廣洋

野鳬晴蹋浪梯平越上人家住近城篛葉裹魚來換米松舟一个似梭輕

東吳棹歌

汪廣洋

艇子搶風過太湖水雲行盡是東吳阿誰坐理靑絲网遮得松江巨口鱸

入狹潭

【明】鐂崧

水上石山森劍鋩水中石屋是魚房秋來水落月未出魚眼射波如火光

畫魚

【明】錢宰

緑陂春水沒漁家楊栁靑靑拂釣槎三月江南春雨歇一雙鱣鮪上桃花

釣魚圖

【明】荘防

谿上春云與浪飛谿頭春水鮆魚肥閒人只是閒無事日出船來月出歸

寄友

【明】沈周

與君傾蓋二毛初別後無由數寄書江上逢人問消息紅妝隨馬射防魚

金山江天閣

【明】王叔承

鳥外漁歌斷水煙隔江喚過打魚船鰣魚出网鮮猶活笑擲船頭三百錢

曉過八坼

王叔承

殘星防防照船明石寒鑪曙火生推枕坐看江市過夢中聼得賣魚聲

畫躍鯉送人

【明】徐渭

鱗鬛何殊防額歸丰神卻覺有風威不添一片龍門石方便凡魚作隊飛

附蝦

七言古

海蝦圖

【明】王鏊

茫茫大海浮穹壤日月升沈鼇背上其間物怪何所無海馬天吳大如象有魚如屋鱟如帆蝦最細微猶十丈鬇鬡怒气須如防力戰洪濤欲飛出江湖魚蠏總蜉蝣畜眼生平未曽識畫工何處冩汝眞夢中曽到長湏國黒風吹海浪如山魚龍變化須防間從龍願作先驅去去上靑天生羽翰

五言絕句

池上

【宋】韓維

樽酒浮多蟻舟篷覆似蝸折楊爭貫鯉編竹自撈蝦

附海蜇

七言律

海蜇

【元】謝宗可

層濤擁沫綴蝦行水母含秋孕地靈海气凍凝紅玉脆天風寒結紫雲腥霞衣退色冰涎滑璚縷烹香酒力醒應是楚宮萍實老忽隨潮信落滄溟

禦定佩文齋詠物詩選卷四百六十九

欽定四庫全書

禦定佩文齋詠物詩選卷四百七十

蠏類

五言古

子集弟寄江蠏

【宋】張九成

吾鄕十月間海錯賤如土尢思鹽白蠏滿殻紅初吐薦酒歘空尊侑飯饞如虎別來九年矣食物那可睹蠻煙瘴雨中滋味更荼苦池魚鮏徹骨江魚骨無數每食輒嘔噦無辭知罪罟新年庚運通此物登盤爼先以供祖先次以宴賔侶其餘及妻子咀嚼話江浦骨滓不敢擲念帯煙江雨手足義可量封寄無辭屢

七言古

謝陳壺天惠蠏

【元】龔璛

寒蒲縛來腸已無枯骨裹肉肉自腴爲君喚醒江湖夢孤篷細雨聲相濡貧家不辧滿眼沽糟牀澑澑紅眞珠起來爲立西風裏一徑晴寒菊數株

中秋碧雲師送蠏

【元】張憲

天風吹綻黃金粟檐前老兔飛寒玉客窓不記是中秋但覺鄰家酒漿熟泖田秋霽稻未鎌葦箔竹籪収團尖紅膏溢齒嫩乳滑脆美簇簇橙絲甜無腸公子誇矍鑠兩防前驅終受縛靨心晝暖白玉臍防牟夜泣紅銅殻麯生風度亦可憐且對霜娥供大嚼酒後髙歌繞碧雲九峯一夜霜華落

上已日吳野人烹蠏及吳化父兄弟宴集

【明】王叔承

前谿雨足谿水新夜漲桃花三尺春三月三日日初麗浮玉流觴驕醉人偶過楊柳橋西宅魚罾蠏籪當門立船頭活蠏紫堪擊重欲滿斤濶逾尺主人藏蠏眞得宜急流之下靑籠垂日飼稻子數百穗楓落直過桃花時蜀椒吳鹽落碪細寶刀香膩春蔥絲雄者白肪白於玉圓臍剖出黃金脂主人有蠏不賣錢但逢嘉客畱斟酌持螯豈慕尙方珍長對杜康呼郭索

五言律

江南憶

【金】吳激

平生把螯手遮日負垂竿浩渺渚田熟靑熒漁火寒曽看霜菊艶不放酒杯幹比老垂涎處糟臍个个團

賦得蠏送人之官

【明】髙啟

吐沫似珠流無腸豈識愁香宜橙實晚肥過稻花秋出籪來深浦隨燈聚遠洲郡齋初退食可怕有監州

七言律

酬襲美見寄海蠏

【唐】陸龜防

藥杯應阻蠏螯香卻乞江邊采捕郎自是揚雄知郭索且非何穎敢餦餭骨淸猶似含春靄沫白還疑帯海霜彊作南朝風雅客夜來偸醉早梅傍

呈吳正仲遺活蠏

【宋】梅堯臣

年年収稻買江蠏二月得從何處來滿腹紅膏肥似髓貯盤靑殻大於杯定知有口能噓沫休信無心便畏雷幸與陸機來往熟每分吳味不嫌猜

丁公黙送蝤蛑

【宋】蘇軾

谿邊石蠏小如錢喜見輪囷赤玊盤半殻含黃宜防酒兩螯斫雪勸加餐蠻珍海錯聞名久怪雨腥風入坐寒堪笑吳興饞太守一詩換得兩尖團

鹽蠏數枚寄段攝中誼齋

【明】宋訥

無腸公子舊知名風味非糟亦自淸秪信海霜肥郭索須勞野火照橫行兩螯白雪堆盤重一殻黃金上箸輕公退避寒應買酒獻芹毋笑野人誠

五言絕句

畫蠏

【宋】文同

蠏性最難圖生意在螯跪伊人得其妙郭索不能已

雨後雜興

【明】王叔承

野水平谿橋波翻蓼花亂斫竹編靑籃門前開蠏籪

七言絕句

憶江南舊遊

【唐】羊士諤

曲水三春防彩毫樟亭八月又觀濤金罍幾醉烏程酒鶴舫閒吟把蠏螯

釣侶

陸龜防

一艇輕撶看晚濤接防拋下漉春醪相逢便倚蒹葭泊更唱菱歌擘蠏螯

詠蠏

【唐】皮日休

未遊滄海早知名有骨還從肉上生莫道無心畏雷電海龍王處也橫行

仲秋書事

【宋】陸遊

秋風社散日平西余胙殘壺手自提賜食敢思烹細項家庖仍禁擘團臍

淮上

【宋】僧道濳

蘆梢向曉戰秋風浦口寒潮尙未通日出岸沙多細穴白蝦靑蠏走無窮

銀州道中

【金】吳激

小渡霜螯賤於土重巖野菊大如錢此時最憶涪翁語無酒令人意缺然

題小景

【元】杜本

秋云滿地夕陽微黃葉蕭蕭鴈正飛最是江南好天气邨醪初熟蠏螯肥

畫蠏

【明】錢宰

江上篿鱸不用思秋風吹老緑荷衣何妨夜壓黃花酒笑擘霜螯紫蠏肥

題畫

【明】唐寅

云滿梁園飛鳥稀暖煨榾柮閉柴扉地鑪溫卻松花酒剛是谿頭拾蠏歸

禦定佩文齋詠物詩選卷四百七十

欽定四庫全書

禦定佩文齋詠物詩選卷四百七十一

龜類

四言古

龜贊

【晉】郭璞

天生神物十朋之龜或遊於火或遊於蓍𨿽云類殊象二一歸亹亹致用極數盡幾

五言古

詠龜詩

【北齊】趙儒宗

有靈堪托夢無心解自謀不能蓍下伏彊從蓮上游負圖非所冀支牀空自畱倘防一曳尾當爲屢回頭

五言律

龜

【唐】徐夤

行止竟何從深谿與古峯靑荷巢瑞質綠水返靈蹤鉆骨神明應酬恩感激重仙翁求一卦何日脫龍鐘

五言排律

龜

【唐】李羣玉

靜養千年壽重泉自隱居不應隨跛鱉寧肯滯凡魚靈腹惟露芳巢必翠蕖揚光輸蚌蛤犇月恨蟾蜍曳尾辭泥後支牀得水初冠山期不小鑄印事寧虛有志酬毛寶無心畏豫且他時淸洛汭會薦帝堯書

五言絕句

江行

【唐】錢起

晚來漁父喜罾重欲収遲恐有長江使金錢願贖龜

七言絕句

贈莎衣道士

【唐】施肩吾

莎地陰森古蓮葉遊龜暗老靑苔甲池邊道士誇眼明夜取蟭螟摘蚊睫

菡萏亭

【宋】蘇軾

日日移牀趁下風淸香不盡思何窮若爲化作龜千嵗巢向田田亂葉中

禦定佩文齋詠物詩選卷四百七十一

欽定四庫全書

禦定佩文齋詠物詩選卷四百七十二

車螯類

五言古

永叔請賦車螯

【宋】梅堯臣

素唇紫錦背漿味壓蚶菜海客穿海沙拾貯寒潮退王都有羙醖此物實當對相去三千里貴力致以配翰林文章宗炙鮮尢所愛旋坼旋沽飲酒船如落埭殊非北人宜肥羊噉臠塊

初食車螯

【宋】歐陽修

累累盤中蛤來自海之涯坐客初未識食之先嘆嗟五代昔乖隔九州如剖東南限淮海不通夷華於時北州人飲食陋莫加雞豚爲異味貴賤無等差自從聖人岀天下爲一家南產錯交廣西珍富卭巴水載每連舳陸輸動盈車谿濳細毛髮海怪雄防牙豈惟貴公侯里巷飽魚蝦此蛤今始生其來何晚耶螯蛾聞二名【車螯一名車蛾】久見南人誇璀璨殻如玊斑斕防生花含漿不肯吐得火遽已呀共食惟恐後爭先屢成嘩但喜美無厭豈思來甚遐多慚海上翁辛苦斸泥沙

七言律

食車螯

【宋】楊萬里

珠宮新沐淨瓊沙石鼎初然瀹井花紫殻旋開微滴酒玉膚莫熟要鳴牙橙拖金綫成雙美姜擘糟丘總一家老子宿酲無解處半杯羮後半甌茶

七言絕句

釣侶

【唐】皮日休

趁眠無事避風濤一鬥霜鱗換濁醪驚怪兒童呼不得盡衝煙雨漉車螯

禦定佩文齋詠物詩選卷四百七十二

欽定四庫全書

禦定佩文齋詠物詩選卷四百七十三

蚌蛤類【附蠣蠔

蚶蟶】

四言古

蚌贊

【晉】郭璞

萬物變蛻其理無方雀雉之化含珠懷璫與月虧盈協气晦望

五言古

詠螺蚌

【宋】謝惠連

輕羽不髙翔自用弦网羅纎鱗惑芳餌故爲釣所加螺蚌非有心沈迹在泥沙文無雕餙用味非鼎爼和泰州王學士寄車螯蛤蜊

【宋】梅堯臣

車螯與月蛤寄自海陵郡謂我抱余醒江都多美醖老來飲不滿一醉已闗分甘鮮𨿽所嗜易飫亦莫問嬌女巧収殻燕脂合眉暈貧奩無金玉狼藉生恚忿妻孥喜食之婢妾困埽拚行當至京華耳目飽塵坌此味爽口

難書爲厭者訓

圓蛤

【宋】唐庚

黃櫝鳴水中相顧皆愕然探之無所得有蛙僅如錢持問傍捨翁云此號圓蛤夏潦漲溝渠喧呼自酬答卒然聞其聲謂當可專車旣見一撫掌寸莛量有餘物生元气中小大各異趨蛙質黃牛鳴持此欲誰附我居固已陋爾鳴良亦邨綿蠻囀黃鸝我今思故園

食蠣房

【宋】劉子翚

蠣房生海壖堅頑宛如石其中儲可欲𨿽固必生隙嵌巖各包藏碨防相附積中逢霹靂手妙若啟扃鐍鉆灼諒難堪曷不吐餘瀝南庖富腥盤豈惟此稱特吞航大絕倫梯臠萬夫食鍼鱗九牛毛小嚼逾千百光螺暈紫斑蠞膏湛金色水母脆鳴牙章舉懸疣密烏黏力排奡貼石不可索妾魚戲浮波媚鮜雌雄匹蟹蹂輒橫鶩鼈縮常畏出車螯不服箱馬鮫非駿迹江瑤貴一柱夫豈棟梁質骨柔競愛防多鯁鯯乃斥蚶紅鮭赤文肉黒魚之賊鰷鱨鰋鯉鰻鱣鮪鰍魴鯽鱅庸而小冗難盡述包涵知海量長養荷天徳貪生族類繁失地波濤窄网罼人創禍甘鮮已爲厄紛然均可口流品當別白微物倘見知捐軀不足惜

七言古【附長短句】

朱君以建昌霜橘見寄報以蛤蜊

【宋】孔平仲

贈我以海昏淸霜之橘報君以淮南紫唇之蛤橘膚軟羙中更甜蛤體堅頑口長合開花結子幸采摘沒水藏泥豈蘄得二物同時有不同賦形與性由天公請君下筯聊一飽莫索珠璣向此中

錢塘賦水母

【宋】沈與求

疾風吹雨回江城艪牙嘔啞潮欲平客居喜無人事攖相與環坐臨前楹眼中水怪狀莫名出沒沙觜如浮罌復如緇笠絕兩纓混沌七竅俱未形塊然肯負羣蝦行嗟其巧以怪自呈凝目視相將迎老漁旁睨笑發聲曰此水母官何驚江流如奔絕滄瀛潮汐往來月爲程藏納眾污無滿盈浮埃沈滓混九淸結成此物宜昏盲使鰕導迷作雙睛乃能接迹蚌與蟶亦猶巨蛩二體並離則無目爲光精江天八月霜葉鳴罟師得鰕供水徵水母棄擲羅縱橫試令収拾輸庖丁絳礬収涎體紆縈飛刀縷切武火烹花甆飣餖粲白英不殊冰盤堆水晶稻醯虀寒芼香橙入齒已復能解酲遣漁止矣勿復評嗟哉此性愚不更定矜故態招三彭且摩枵腹甘藜羮

七言律

蛤蜊

【宋】孔武仲

去年曾賦蛤蜊篇旅館霜髙月正圓舊捨朋從今好在新時節物故依然棲身未厭泥沙穩爽口還充鼎爼鮮適意四方無不可若思鱸鱠未應賢

周愚卿江西羙劉棠仲同賦江珧詩牽彊奉答

【宋】周必大

東海沙田種蛤防南烹苦酒濯瓊瑤饌因暫棄常珍變指爲將嘗異味揺珠剖蚌胎那畏鷸柱呈馬甲更名珧累人口腹吾何敢慚愧三英喜且謡

七言絕句

城外

【唐】李商隱

露寒風定不無情臨水當山又隔城未必明時勝蚌蛤一生長共月虧盈

酒病偶作

【唐】皮日休

鬰林步障晝遮明一炷濃香養病酲何事晚來還欲飲隔墻聞賣蛤蜊聲

謝張徳恭送糟蚶

【宋】陳造

壓倒淤泥白蓮藕半捐介甲露穠纎玉川水厄那知此急具姜蔥喚阿添

島上曲

【宋】謝翺

皮帶黒鱗身卉衣晚隨鬼渡水燈微石門犬吠聞人語知在海南種蛤歸

嶺南雜詠

【明】汪廣洋

鴈翅城東湧怒濤外洋水長蜑船髙莫嫌昨夜南風急今日登盤有海蠔

蕭臯別業竹枝詞

【明】沈明臣

麥葉蟶肥客可餐楝花鱭熟子盈盤家家鍛磨聲初發四月江邨有薄寒

禦定佩文齋詠物詩選卷四百七十三

欽定四庫全書

禦定佩文齋詠物詩選卷四百七十四

蛙類

五言古

南池宴餞辛子賦得科斗子【唐】岑參

臨池見科斗羨爾樂有餘不憂网與釣幸得免爲魚且願充文字登君尺素書

七五言

蛙聲

【明】徐渭

紅芳緑漲緑連天夾岸蘼蕪匝澗灣別有鼓吹喧渡口不教蚯蚓疉陽闗殷郎咄咄書空易漢吏期期奉詔難華苑公私猜典午蓽門佶屈課殷盤連營甲卒枚前哄寒寺沙門咒後餐蟾蜍借月瘖何謂科斗縈波字與翻蒲潦溽蒸號太酷梅風飄蕩控宜寒使車南詣雕題譯貝葉西來鴂舌彈金響俠徒丸盡落佩垂戰士怒彌殷諧語就笞方乞半孤雛隔乳未啼殘韓馮枕荷愁喧寐

戴勝降桑許聒眠利口嗇來儳喋喋薄言鉦罷鼓闐闐咽競笳烏不得曉雜沸蓮露幾時圓迢迢來度夭姬帳閤閤回驚釣者船揺繁藻鏡驅成瀫韻碎菱絲詎可穿寄語艸深爛處急呼卽且備蚿憐

七言律

題白渡方氏聽蛙亭

【宋】劉克莊

塘水拍隄科斗生想君亭子俯幽淸黃梅雨足野田潤牡麯煙収邨墅晴莫信人嫌無理鬧頗疑渠有不平鳴畫堂方喜聽琴阮誰愛天然律呂聲

蛙鼓

【明】朱之蕃

徑滿蓬蒿沼滿蘋產蛙相怒復相親中宵磔格連淸曉過雨喧闐送晚春獨聽鐃歌矜戰勝共徴散部樂延賔郊坰寂靜偏憐汝伴我書齋不厭貧

蛙

【明】張維

熟梅天气雨初収何處蛙聲隔水樓鼓吹翻嫌驚好夢公私誰爲亂閒愁薰風已違花信碧艸涼應動麥秋赤鯉聞雷爭變化爾能燒尾躍云不

五言絕句

戲詠蛙

【唐】楊収

兔邊分玊樹龍底耀銅儀會當同鼓吹不復問官私

雜詩

【宋】梅堯臣

蛙行動萍葉悞觀作遊魚稍稍引兩股已變科斗書

六言絕句

積雨作寒

【宋】範成大

已報舟浮登岸更憐橋踏平池養成蛙吹無謂掃盡蚊雷卻奇

七言絕句

盆池

【唐】韓愈

老翁眞个似童兒汲井埋盆作小池一夜靑蛙鳴到曉恰如方口釣魚時

硤石西泉

韓愈

居然鱗介不能容石眼環環水一鐘聞說旱時求得雨秪疑科斗是蛟龍

禽虫

【唐】白居易

水中科斗長成蛙林下桑虫老作蛾蛙跳蛾舞仰頭笑焉用鯤鵬鱗羽多

春晚

【宋】徐璣

午風庭院緑成衣春色方濃又欲歸科斗散邊荷葉岀酴醿香裏柳綿飛

農謡

【宋】方嶽

漠漠餘香著艸花森森柔緑長桑麻池塘水滿蛙成市門巷春深燕作家

夏雨

【金】祝簡

電掣雷轟雨覆盆晚來枕簟頗宜人小溝一夜深三尺便有蛙聲喧四鄰

寓望

【金】趙秉文

蒲根閣閣亂蛙鳴防水楊花半白靑隔岸風來聞鼓吹栁陰深處有園亭

二月十五雨作

【元】倪瓚

風軒紅杏散餘霞堤艸靑靑桃欲花寒食淸明看又近滿川煙雨亂鳴蛙

張園雜賦

【元】錢惟善

淸夜無眠疉鼓催竹梢垂露防蒼苔滿池月色如霜白一片蛙聲似雨來

師子林卽景

【元】僧惟則

素壁光揺眼倍明隔簾風樹防新晴樹根蛙鼓鳴殘雨恍惚南山水落聲

漫興

【明】李東陽

井口轆轤聞水聲園中菜畦渾欲平呼童引水放敎去一夜池頭蛙亂鳴

禦定佩文齋詠物詩選卷四百七十四

欽定四庫全書

禦定佩文齋詠物詩選卷四百七十五

總虫類

五言古

觀居寧畫艸虫

【宋】梅堯臣

古人畫虎鵠尙類狗與鶩今防畫羽虫形意兩俱足行者勢若去飛者翻若逐拒者如舉臂鳴者如動腹躍者趯其股顧者注其目乃知造物靈未抵毫端速毘陵多畫工圖寫空盈軸寧公實神授坐使羣輩服艸根有纎意醉墨得已熟權豪不可致節行今仍獨

七言古【附長短句】

賦得寒蛩

【唐】耿湋

爾誰造鳴何早趯趯連聲徧階艸復與夜雨和遊人聽堪老

蠅虎

【宋】陳師道

物微趣下世不數隨力捕生得稱虎匿形注目揺兩股

卒然一擊勢莫禦十中失一八九取吻間流血腹如鼓卻行奮臂吾甚武明日淮南作端午

五言排律

擬縣補以虫鳴秋詩

【宋】朱子

天籟誰爲主乘時各自鳴如分百虫響來助九秋淸未歇吟風調先催泣露聲乾坤辟氛气艸木斂華英易斷愁人夢難安嬾婦驚惟應廣成子萬感不闗情

七言律

題水墨蓼花艸虫

【明】劉基

爲愛江頭紅蓼花秋來獨作艸虫家尋香粉蝶應隨夢采蜜黃蜂不趂衙絡緯語殘涼露滴蜻蜓立困晚風斜畫圖水墨驚初見卻似扁舟過赤沙

五言絕句

絕句

【唐】崔國輔

樓前桃李疎池上芙蓉落織錦猶未成蛩聲入羅幕

江行

【唐】錢起

蛩響依沙艸螢飛透水煙夜涼誰詠史空泊運租船

禁中聞蛩

【唐】白居易

悄悄禁門閉夜深無月明西窗獨闇坐滿耳新蛩聲

獨夜

【元】趙孟頫

秋風動林葉夜雨滴池荷孤客睡不著亂蛩鳴更多

六言絕句

艸虫

【明】魯鐸

淑气濃薰芳艸晴絲不礙飛虫春色都堪描畫無人畫得東風

七言絕句

夜月

【唐】劉方平

更深月色半人家北斗防幹南斗斜今夜偏知春气暖虫聲新透綠窗紗

聞蛩

【唐】白居易

闇蛩喞喞夜綿綿況是秋陰欲雨天猶恐愁人暫得睡聲聲移近臥牀前

興州江館

【唐】鄭谷

向蜀還秦計未成寒蛩一夜繞牀鳴愁眠不穩孤燈寂坐聽嘉陵江水聲

雨晴

【唐】王駕

雨前初見花間蘂雨後兼無葉裏花蜂蝶飛來過墻去卻疑春色在鄰家

蛩

【唐】李中

月冷莎庭夜巳深百虫聲外有淸音詩情正苦無眠處媿爾階前相伴吟

聞蛩

【宋】張耒

二年江海轉萍蓬白髮蒼顏換舊容新月窺簾風動竹宣城今夜又聞蛩

秋日

【宋】秦觀

月團新碾瀹花甆飲罷呼兒課楚辭風定小軒無落葉靑虫相對吐秋絲

暮春

【宋】範浚

老去長閒百不營推書習靜更眞淸西窗日腳籬篩動時有飛虫撲紙聲

春日閒吟

【宋】範成大

東風入簾圖畫響斜照穿隙网絲明檐間雙雀有時鬭窗下一虫終日鳴

秋日田園雜興

範成大

杞菊垂珠滴露紅兩蛩相應語莎叢虫絲罥盡黃葵葉寂歷髙花側晚風

其二

靜防檐蛛結网低無端妨礙小虫飛蜻蜓倒掛蜂兒窘催喚山童爲解圍

蛩聲

【宋】楊萬里

誠齋老子一歸休最感蛩聲五報秋細聽蛩聲元自樂人愁卻道是他愁

臘裏立春蜂蝶輩出

楊萬里

嫩日催靑出凍荄小風吹白落疎梅殘冬未放春交割早有黃蜂紫蝶來

宿官塔下院

【金】馮延登

喬松修竹翠交陰涼月玲瓏布地金老去無詩酬節物夜涼閒聽虫吟

露坐

【元】張翥

官街人靜鼓咚咚獨坐中庭滿扇風墜地一絲和露濕靑虫懸在月明中

夜坐口占

【元】顧瑛

虛庭月色不勝寒況坐緑波亭上防啼斷蛩秋寂寂好懷正在倚防幹

漁邨

【明】王璲

汀葦蒼蒼白露凝一灘寒月未收罾西風吹醒江南夢四壁蛩聲半夜燈

踏靑

【明】王寵

茶磨山前水似苔紅妝隊隊踏靑回衣香花气燻人醉蛺蝶蜂兒撲面來

秋日雜興

【明】何景明

紫蔓靑藤各一叢野人籬落管西風郊扉逺絕誰能到秋日虫鳴豆葉中

遣興

【明】僧明秀

白雲流水度虛屏小坐池邊眼自醒春事不知渾入夏靑虫無力墮槐庭

秋夜

【明】孟淑卿

豆花雨過晚生涼林館孤眠怯夜長自是愁多不成寐非緣金井有啼螿

禦定佩文齋詠物詩選卷四百七十五

欽定四庫全書

禦定佩文齋詠物詩選卷四百七十六

蠶類

五言古

野蠶

【唐】於濆

野蠶食靑桑吐絲亦成繭無功及生人何異偸飽暖我願均爾絲化爲寒者衣

題耕織圖

【元】趙孟頫

四月夏气淸蠶大已屬眠髙首何昻昻蛾眉復娟娟不憂桑葉少徧野如綠煙相呼攜筐去迢逓立逺阡梯空伐條枚葉上露未幹蠶饑當蚤歸秉心靜以専飭躬修婦事黽勉當盛年救忙多女伴笑語方喧然

其二

忽忽嵗將盡人事可稍休寒風吹桑林日夕聲颼飅墻南地不凍墾掘爲坑溝斫桑埋其中明年芽早抽是月浴蠶種自古相傳流蠶出易脫殻絲纊亦倍収及時不

努力知有來嵗不手凍不足惜冀免號寒憂

七言古【附長短句】

簇蠶詞

【唐】王建

蠶欲老箔頭作繭絲皓皓場寛地髙風日多不向中庭防蒿艸神蠶急作莫悠揚年來爲爾祭神桑但得靑天不下雨上無蒼蠅下無防新婦拜簇願蠶稠女灑桃漿男打鼓三日開箔雪團團先將新繭送縣官巳聞鄕裏催織作去與誰人身上著

田家詞

【宋】蘇舜欽

南風霏霏麥花落豆田漠漠初垂角山邊夜半一犁雨田父髙歌待收獲雨多蕭蕭蠶簇寒蠶婦低眉憂繭單人生多求復多怨天公供爾良獨難

田家謡

【宋】陳造

麥上場蠶出筐此時祗有田家忙半月天晴一夜雨前日麥地皆靑秧陰晴隨意古難得婦後夫先各努力倐涼驟暖蠶易蛾大婦絡絲中婦織中婦輟閒事鉛華不比大婦能憂家飯熟何曽趂時喫辛苦僅得蠶事畢小婦初嫁當少寛令伴阿姑頑過日明年願得如今年剰貯二麥饒絲綿小婦莫辭擔上肩卻放大婦當姑前

照田蠶行

【宋】範成大

鄕邨臘月二十五長竿燃炬照南畆近似雲開森列星逺如風起飄流螢今春雨雹繭絲少秋日雷鳴稻堆小儂家今夜火最明的知新嵗田蠶好夜闌風焰西復東此占最吉余難同不惟桑賤麥芃芃仍更薴麻無節菜無虫

秋蠶

【金】元好問

室人筐中無寸縷一箔秋蠶課諸女朝來飼卻上馬桑隔簇仍聞竹間雨阿容阿璋墨滿面畫徹灰城前致語上無蒼蠅下無防作繭直湏如甕許東家追胥守機杼有桑有稅吾猶汝官家卻少一絇絲未到打門先自舉

飬蠶詞

【明】髙啟

東家西家罷來往晴日深窗風雨響二眠蠶起食葉多陌頭桑樹空枝柯新婦守箔女執筐頭髮不梳一月忙三姑祭後今年好滿簇如雲繭成早檐前繰車急作絲又是夏稅相催時

五言絕句

春日曲

【宋】徐照

中婦掃蠶蟻挈籃桑葉間小姑摘新茶日斜下前山

七言絕句

雨過山邨

【唐】王建

雨裏雞鳴一兩家竹谿邨路板橋斜婦姑相喚浴蠶去閒著庭前梔子花

春日錢塘雜興

【唐】施肩吾

酒姥谿頭桑嫋嫋錢塘郭外栁毿毿路逢鄰婦遙相問小小如今學飬蠶

姬人飬蠶

【唐】韋莊

昔年愛笑蠶家婦今日辛勤自飬蠶仍道不愁羅與綺女郎初觧織桑籃

蠶婦

【唐】杜荀鶴

粉色全無饑色加豈知人世有榮華年年道我蠶辛苦底事渾身著薴麻

春日田園雜興

【宋】範成大

栁花深巷午雞聲桑葉尖新緑未成坐睡覺來無一事滿窗晴日防蠶生

晚春田園雜興

範成大

三旬蠶忌閉門中鄰曲都無來往蹤猶是曉晴風露下采桑時節暫相逢

夏日田園雜興

範成大

百沸繅湯雪湧波繅車嘈囋雨鳴蓑桑姑盆手交相賀綿繭無多綫繭多

春晚卽事

【宋】陸遊

桑麻夾道蔽行人桃李隨風旋作塵煜煜紅燈迎婦擔咚咚畫鼓祭蠶神

夏日

陸遊

暑雨初晴晝漏遲江鄕樂事有誰知邨邨壠麥登場後戶戶吳蠶拆簇時

農謡

【宋】方嶽

雨過一邨桑柘煙林梢日暮鳥聲妍靑裠老姥遙相語今嵗春寒蠶未眠

春郊

【金】劉瞻

桑芽粒粒破春晴小葉迎風未展成寒食歸寧紅袖女外家紙上防蠶生

蠶

【元】郝經

作繭才成便棄捐可憐辛苦爲誰寒不如蛛腹長絲滿連結朱檐與畫闌

卽事

【元】許有壬

逺浦客帆明冉冉前邨牧笛響嗚嗚園桑葉盡蠶成繭庭樹陰濃燕引雛

春詞

【元】胡天遊

日射珠簾試曉晴隙光斜上寶釵明碧紗窗下無消息閒數吳蠶防个生

邨中書事

【元】馬臻

餉畱兒女自喧呼指防春禽又引雛邨婦相逢還笑問把蠶今嵗是三姑

春蠶

【明】劉基

可笑春蠶獨苦辛爲誰成繭卻焚身不如無用蜘蛛网网盡飛虫不畏人

茶陵竹枝歌

【明】李東陽

春盡田家郎未歸小池涼雨試絺衣園桑緑罷蠶初熟野麥靑時雉始飛

蕭臯別業竹枝歌

【明】沈明臣

東邨西邨姑惡啼家家麥熟黃雲齊春蠶作繭桑園緑睡起日斜聞竹雞

春蠶詞

【明】朱靜庵

桃花落盡日初長陌上雨晴桑葉黃拜罷三姑祭蠶室漸籠溫火暖蠶房

禦定佩文齋詠物詩選卷四百七十六

欽定四庫全書

禦定佩文齋詠物詩選卷四百七十七

蟬類

五言古

聽早蟬

【梁】簡文帝

艸歇鶗鳴初蟬思花落後乍飲三危露時防五官栁莊書哂鵬翼衛賦宜螓首桂樹可淹畱勿謂山中久

聽鳴蟬應詔

【梁】沈約

輕生宅園籞復得棲嘉樹豈敢擅洪枝柔條遭所遇葉宻形易揚風廻響難住

詠早蟬

【梁】範云

生隨春冰薄質與秋塵輕端綏挹霄液飛音承露淸

後堂聽蟬

【梁】蕭子範

試逐微風逺聊隨夏葉繁輕飛避楚雀飲露入吳園流音繞叢藿餘響切髙軒借問邊城客馳情寧可言

賦得蟬

【梁】褚澐

避雀芳枝裏飛空華殿曲天寒響屢嘶日暮聲愈促繁吟如欲盡長韻還相續飲露非表淸輕身易知足

同陸廷尉驚早蟬

【梁】沈君攸

日暮野風生林蟬節鳴望枝疑數處尋空定一聲地幽吟不斷葉動噪羣驚獨有河陽令偏嫌秋翅輕賦得秋蟬咽栁應衡陽王敎【陳】張正見

秋气爽遙天園栁集驚蟬競噪長枝裏爭飛落木前風髙知響急樹近覺聲連長楊流喝盡詎識蔡邕弦

郊園聞蟬寄諸弟

【唐】韋應物

去嵗郊園別聞蟬在蘭省今嵗臥南譙蟬鳴歸路永夕響依山郭餘聲散秋景緘書報此時此心方耿耿開成二年夏聞新蟬贈夢得【唐】白居易

十年與君別常感新蟬鳴今年共君聽同在洛陽城噪處知林靜聞時覺景淸涼風忽嫋嫋秋思先秋生殘槿花邊立老槐陰下行𨿽無索居恨還動長年情且喜未聾耳年年聞此聲

早蟬

白居易

六月初七日江頭蟬始鳴石楠深葉裏薄暮兩三聲一催衰鬢色再攺故園情西風殊未起秋思先秋生憶昔在東掖宮槐花下聽今朝無限思雲樹繞湓城

早蟬

白居易

月出先照山風生先動水亦如早蟬聲先入閒人耳一聞愁意結再聽鄕心起渭上新蟬聲先聽渾相似衡門有誰聽日暮槐花裏

春蟬

【唐】元稹

我自東歸日厭苦春鳩聲作詩憐化工不遣春蟬生及來商山道山深气不平春秋兩相似虫豸百種鳴風松不成韻蜩螗沸如豈無朝陽鳳羞與微物爭安得天上雨奔渾河海傾蕩滌反時气然後好晴明

聞蟬

【唐】鮑溶

髙蟬旦夕唳景物浮涼气木葉漸驚年錦字因絡緯稍斷當窓夢更淒臨水意淸香筍蒂風曉露蓮花淚余引未全歇凝悲尋迥至星井欲望河月扇看藏笥誰念因聲感放歌寫人事

次韻和子儀聞蟬

【宋】黃庶

落日掛樹間長我亭下陰園林動秋意髙蟬忽微吟淸風轉餘聲杳若下逺岑微物感時節鏗鍧吐商金古樂久破碎玆虫抱全音荒忽尙偃蹇激起壯士心願爲秋蟬操被之朱絲琴

雨餘聞蟬

【明】張羽

邨園夏雨歇眾緑陰已成髙齋掩晝寂新蟬今始鳴嘈嘈斷更續嘒嘒逺還輕響悲逐涼吹歡謝引離情屬耳念已集感物襟易盈煩聒方自此稍待秋林淸

五言律

新蟬

【唐】耿湋

今朝蟬忽鳴遷客若爲情便覺一年謝能令萬感生微風方滿樹落日稍沈城爲問同懷者淒涼聽防聲和尉遲侍禦夏杪聞蟬

【唐】戴叔倫

楚人方苦熱柱史獨聞蟬晴日暮江上驚風一葉前蕩揺淸管雜幽咽野風傳旅捨聞君聽無由更晝眠

答夢得聞蟬見寄

【唐】白居易

開緘思浩然獨詠晚風前人貌非今日蟬聲似去年槐花新雨後栁影欲秋天聽罷無他計相思又一篇

聞蟬寄賈島

【唐】姚合

未秋吟更苦半咽半隨風禪客心應亂愁人耳願聾雨晴髙樹裏日晚古城中逺思應難盡誰當與我同

蟬

【唐】李商隱

本以髙難飽徒勞恨費聲五更疎欲斷一樹碧無情薄宦梗猶泛故園蕪已平煩君最相警我亦舉家淸

風蟬

【唐】趙嘏

風蟬旦夕鳴伴夜送秋聲故里客歸盡水邊身獨行噪軒髙樹合驚枕暮山橫聽處無人見塵埃滿甑生

早蟬

【唐】薛能

不見上庭樹日髙聲忽吟他人豈無耳逺客自闗心暫落還因雨橫飛亦向林分明去年意從此漸聞砧

蟬

【唐】陸龜蒙

祗憑風作使全仰栁爲都一腹淸何甚雙翎薄更無伴貂金換酒並雀畫成圖恐是千年恨偏令落日呼

早蟬

【唐】李咸用

門栁不連野乍聞爲早蟬遊人無定處入耳更應先暫黙斜陽雨重吟逺岸煙前年湘竹裏風激繞離筵

聞蟬

【唐】吳融

夏在先催過秋賖已被迎自應人不防莫道物無情木葉縱未落鬢絲還易生西風正相亂休上夕陽城

鳴蜩

【宋】李覯

雨餘雲漏日虫思已喧喧時節還初夏聲音似故園爲誰吟緑野相共送黃昏便是秋來信霜髯又防根

聞蟬

【金】周昻

防機辭委蛻天籟發幽嘶廻露增晨洗淸風借晚攜暫成千里隔還望一枝低客思饒相觸鳴時故不齊

賦得蟬送別

【明】髙啟

疎槐細雨中涼占一枝風蛻出形猶弱驚飛響未終雨來林館靜日落驛門空離管樽前發淒淸調正同

始聞夏蟬

髙啟

翾翾才得蛻咽咽未成喧翳葉誰能見南風緑繞軒乍驚變節物還念別郊園何待當秋聽方令羇思繁

雨後聞蟬

【明】金大輿

一雨生涼思羇人感嵗華蟬聲初到樹客夢不離家海北人情異江南去路賖故園兒女在夜夜卜燈花

月下聞蟬

【明】僧道敷

林葉淨堪數山蟬吟未休今宵且趂月明日恐驚秋咽露忽沈樹因風旋入樓念能枯得盡總是不闗愁

五言排律

谿館聽蟬聫句

【唐】耿湋

髙樹多涼吹疎蟬足斷聲已催居客感更使別人驚晚夏猶知急新秋別有情危湍和不似細管學難成當斆附金重無貪曜火明靑林四面落白髮一重生向夕音彌厲迎風翼更輕單嘶出迥樹餘響思空城嘒唳松間坐蕭寥竹裏行如何長飲露髙潔未能名

聞蟬十二韻

【唐】許棠

造化生微物偏宜應鳴初離何處樹又發去年聲未蛻惟愁動才飛似解驚聞來鄰海徼恨起過邊城騷屑隨風逺悠揚類雪輕報秋涼漸至嘶月思偏淸互黙疑相答微揺似欲行繁音人已厭朽殻蟻猶爭朝士嚴冠飾宮嬪逞鬢名亂依西日噪多引北歸情篠露疑潛汲蛛絲忽迸縈此時吟聽久萬緒一時生

寒蟬樹

【唐】沈鵬

一葉初飛日寒蟬益易驚入林慚質細依樹媿身輕大幹時容息喬枝或借鳴心由飲露淨響爲逐風淸忝有翩翾分應憐嘒唳聲不知微薄影早晚掛緌纓

七言律

夜蟬

【唐】唐彥謙

翠竹髙梧夾後谿勁風危露雨淒淒那知北牖殘燈暗又送西樓片月低淸夜更長應未已逺煙尋斷莫頻嘶覊人此夕如三嵗不整寒衾待曙雞

蟬

【金】黨懷英

槁壤陰潛罷轉丸飄飄便作飲中仙幽藂何處拳枯蛻別樹還來續斷弦小院日長淸夢覺空庭人靜緑陰圓無情物化誰能料觸撥覊懷一慨然

秋蟬

【明】朱有燉

敗栁疎林寄此生涼時不似熱時鳴蛻形先覺金風動輕翼偏嫌玊露淸抱葉常如經雨態過時猶帶咽寒聲桑間此際螵蛸老遊息安閒莫漫驚

和黃體方伴讀新蟬韻

【明】王翰

滿地殘花過雨天槐陰庭院響新蟬輕敲金奏當牕外閒撥銀箏向枕邊曉露吸殘靑艸岸晚風吹出緑楊煙家山深處林亭好曽被繁聲聒醉眠

庚戌九日是日聞蟬

【明】貝瓊

今日出門風雨收東山西山湏可遊那能束帶從王事且復開樽破客愁鴈別紫臺初避雪蟬鳴紅樹不知秋桃花細菊應相笑嵗月無情自白頭

蟬琴

【明】朱之蕃

濃雲逺水接檐櫳一枕南薫兩腋風欲鼓更停傳絕調無弦有韻別枯桐不堪嵇散聊爲適誰謂鐘期遇已空寄語螳螂休奮臂吾方遊目送歸鴻

五言絕句

賦得弱栁鳴秋蟬

【唐】太宗

散影玊階栁含翠隱鳴蟬微形藏葉裏亂響生風前

秋蟬

【唐】虞世南

垂緌飲淸露流響出疎桐居髙聲自逺非是借秋風

詠蟬

【唐】李百藥

淸心自飲露哀響乍吟風未上華冠側先驚翳葉中

江行

【唐】錢起

見底髙秋水開懷萬里天旅吟還有伴沙栁數枝蟬

晝蟬

【唐】戴叔倫

飲露身何潔吟風韻更長斜陽千萬樹無處避螳螂

新蟬

【唐】盧仝

泉澑潛幽咽琴鳴乍往還長風剪不斷還在樹枝間

蟬

【唐】薛濤

露滌淸音逺風吹故葉齊聲聲似相接各在一枝棲

初入二里

【宋】文同

樹色交山色蟬聲雜鳥聲客懷殊不倦信馬此中行

宿篔簹鋪

【宋】朱子

庭陰雙樹合牕夕孤蟬吟盤礡解煩郁超揺生道心

聞蟬

朱子

悄悄山郭暗故園應掩扉蟬聲深樹起林外夕陽稀

宿山寺聞蟬作

朱子

林葉經夏暗蟬聲今夕聞巳驚爲客意更值夕陽曛

詠蟬

【明】謝榛

弱翅淩晨動繁聲向夕流不知風露裏還得防何秋

七言絕句

題友人山居

【唐】戴叔倫

四郭靑山處處同客懷無計答秋風數家茅屋靑谿上千樹蟬聲落日中

和崔駙馬聞蟬

【唐】張籍

鳳凰樓下多歡樂不覺秋風暮雨天應爲昨來身暫病蟬聲得到耳傍邊

宮詞

【唐】王涯

迎風殿裏罷云和起聽新蟬步淺莎爲愛九天和露滴萬年枝上最聲多

酬姚合

【唐】賈島

黍穂豆苖侵古道晴原午後早秋時故人相憶僧來說楊栁無風蟬滿枝

聽蟬

【唐】趙嘏

噪蟬聲亂日初曛弦管樓中永不聞獨柰愁人數莖發故園秋隔五湖云

越中贈別

【唐】張喬

東越相逢防醉眠滿樓明月鏡湖邊別離吟斷西陵渡楊栁秋風兩岸蟬

楊栁枝

【唐】司空圖

陶家五栁簇衡門還有髙情愛此君何處更添詩境好新蟬攲枕每先聞

蟬

【唐】羅隱

天地工夫一不遺與君聲調借君緌風棲露飽今如此應忘當年滓濁時

新蟬

【宋】寇準

寂寂官槐雨乍晴髙枝微帶夕陽明臨風忽起悲秋思獨聽新蟬第一聲

聞蟬

【宋】林景熈

近交紙薄雲翻手舊夢冠空雪滿顚卻憶畫船曽聽處夕陽髙栁斷橋邊

自天平嶺過髙景庵

【宋】範成大

卓筆前樹作團天平頂上石成闗緑陰匝地無人過落日秋蟬滿四山

立秋後一日雨天欲暮小立問月亭

【宋】楊萬里

雨後林中別樣涼意行幽徑不知長風蟬幸是無心事彊與閒人報夕陽

晚步追涼

楊萬里

雙眼偏明逺岫孤夕陽故遣樹陰疎蟬鳴葉底無尋處隨意閒行偶見渠

秋暑

楊萬里

半栁斜陽半栁陰一蟬飛去一蟬吟岸巾亭子鉤闌角送眼江邨松樹林

秋行

【宋】徐璣

戞戞秋蟬響似箏聽蟬閒傍栁邊行小谿淸水平如鏡一葉飛來細浪生

髙昌館道中

【金】吳激

雨餘巖石古苔靑松裏珠璣萬葉明渺緑畦看鷺立深深淸樾有蟬鳴

風栁鳴蟬

【金】元好問

輕明雙翼曉風前一曲哀箏續斷弦移向別枝誰畫得只畱殘響客愁邊

題子昻江天釣艇圖

【元】陳旅

雨餘秋水滿山前正是江南鴈落天何處故人漁艇小亂蟬疎樹夕陽邊

邨居

【元】周權

疎竹人家短短墻緑陰深處水邨涼山風吹斷巖前雨髙樹蟬聲正夕陽

酬秦仲納涼

【元】張端

庭樹團團散夕陰浴蘭步屧懶冠襟殘蟬只戀余曛好故故長繅獨繭琴

漫成

【元】馬臻

雲歸雨歇湖水平五色防蝀山邊明唱歌舟子采菱去十里栁堤蟬亂鳴

一云外庵和韻

【元】僧惟則

竹屋茶香滿澗煙緑杉深處響流泉目前有法誰能說落日微風一樹蟬

晚立西浦渡

【明】髙啟

鬢絲微映釣絲輕水葉驚風細浪生誰見晚涼人立處數株楊栁一蟬鳴

禦定佩文齋詠物詩選卷四百七十七

欽定四庫全書

禦定佩文齋詠物詩選卷四百七十八

蝶類

五言古

詠蛺蝶

【梁】簡文帝

空園暮煙起逍遙獨未歸翠鬛藏髙栁紅蓮拂水衣復此從風蝶雙雙花上飛寄語相知者同心終莫違

詠素蝶

【梁】劉孝綽

隨風繞緑蕙避雀隱靑薇映日忽爭起因風乍共歸出沒花中見參差葉際飛芳華幸勿謝嘉樹欲相依

蜨蝶行

【梁】李鏡逺

靑年巳布澤微虫應節歡朝出南園裏暮依華葉端菱舟追或易風池度更難羣飛終不逺還向玊階蘭

詠花蝶

【北魏】溫子升

素蝶向林飛紅花逐風散花蝶俱不息紅素還相亂芬芬共襲手葳蕤徒可玩不慰行客心遽動離居嘆

眀月防回滿

【元】範梈

眀月防回滿待君君未歸中庭步芳艸蝴蝶上人衣誰念同袍者閒居與願違

七言古【附長短句】

蝴蝶行

【宋】孔平仲

蝴蝶飛渡河來河北花已落河南花正開盈盈采花女撲蝶還家去推身飛入粉奩中芳艸綿緜舊時路

夢題墨梅

【元】掲傒斯

霜空防防江水暮江上梅花千萬樹無端折得一枝歸一雙蝴蝶相隨飛

美人撲蝶圖

【明】髙啟

花枝揚揚蝶宛宛風多力薄飛難逺美人一見空含情舞衣春來繡不成乍過簾前尋不見卻入深叢避鸎燕一雙撲得和落花金粉香痕滿羅扇笑看獨向園中歸東家西家休亂飛

五言律

蝶

【唐】李商隱

飛來繡戶陰穿過畫樓深重傅秦臺粉輕塗漢殿金相兼惟栁絮所得是花心可要淩孤客邀爲子夜吟

蝶

李商隱

初來小苑中稍與瑣闈通逺恐芳塵斷輕憂艷雪融只知防浩露不覺逆尖風回首雙飛燕乘時入綺櫳

蝶

【唐】羅隱

滕王刀筆精寫爾逼天生舞巧何妨急飛髙所恨輕野田黃雀慮山館主人情此物那堪作荘周夢不成趙璘郎中席上賦蝴蝶

【唐】鄭谷

尋艷復尋香似閒還似忙暖煙沈蕙徑微雨宿花房書幌輕隨夢歌樓誤采收王孫深屬意繡入舞衣裳

蛺蝶

【唐】吳融

兩兩自依依南園煙露微住時須並住飛處要交飛艸淺憂驚吹花殘惜晚暉長敎擷芳女夜夢逺人歸

秋日舟中見蝶

【明】楊基

趁暖戲晴川依人上畫船粉消煙翅薄香冷露須拳野菜疎籬外山花小徑邊夜深桃李夢猶在綺羅筵

七言律

蝶

【唐】李建勲

粉蝶翩翩若有期南園常是到春歸閒依桞帶參差起困傍桃花獨自飛潛被燕驚還散亂偶因人逐入簾幃晚來欲雨東風急廻看池塘影漸稀

蝴蝶

【唐】徐夤

縹緲靑虫脫殻微不堪煙重雨霏霏一枝穠艷畱教住防處春風借與飛防患每憂雞雀口憐香偏繞綺羅衣無情豈解闗魂夢莫信荘周說是非

其二

拂緑穿紅麗日長一生心事住春光最嫌神女來行雨愛伴西施去采香風定只應攢蕊粉夜寒長是宿花房鳴蟬宿分殊爲濶空觧三秋噪夕陽

新蝶

【元】貢師泰

杏樹生香蠧化成向人飛下不勝情寒辭薄翅猶粘粉暖溢柔須始弄晴燕舞盤中嫌露重鶯歌扇底避風輕春閨未觧南華夢乞與滕王爲寫生

睡蝶

【元】謝宗可

不趂遊蜂上下狂閒舒倦翅怯尋芳花房舞罷春酣重蕙徑棲遲曉夢長貪困有誰憐褪粉返魂無力去偸香漆園傲吏忘形久莫到蘧蘧枕上忙

蝶使

謝宗可

頒紅降紫繞芳菲催就東風錦萬機采訪有心香外舞指揮無計日邊飛曉穿竹徑應持節暖駐花房欲繡衣可觧黃華驚別夢折梅休恨寄難歸

蝶

【元】馬臻

曽隨秦女踏靑陽防被鸎捎出建章芳艸夢寒迷碧色杏花雨細宿紅香粉凝薄翅春無力恨入修眉晚斷腸寄語莫尋歌舞處五侯門第有髙墻

黃蝶

【明】瞿佑

誤入蜂房不待媒巧傳顏色換凡胎繞籬野菜畱連住何處金錢變化來傅粉已知前事錯偸香未信此心灰上林鶯過頻回首一色毛衣莫用猜

睡蝶

【明】沈天孫

一夜和風徧海棠家園蝴蝶拂柔桑飛隨芳樹霞衣好倦宿琪花粉夢香似與名蕤分艷色不堪淸露濕秋裳因風又度雕防去卻伴遊絲過石梁

五言絕句

崔逸人山亭

【唐】錢起

藥徑深紅蘚山窓滿翠微羨君花下醉蝴蝶夢中飛

晚蝶

【唐】王建

粉翅嫩如水繞砌乍依風日髙山露觧飛入菊花叢

蝶

【唐】李商隱

孤蝶小徘徊翩翾粉翅開並應傷皎潔頻近雪中來

萱艸蛺蝶圖

【元】趙孟頫

叢竹無端緑幽花特地妍飛來雙蛺蝶相對意悠然

新蝶

【明】袁凱

怯露依芳蕙驚風入繡幃莫將羅扇撲更待滿園飛

盱眙山館

【明】蘇志臯

山館雨初歇邨園菜正肥摘花引寒蝶冉冉過籬飛

六言絕句

卽景

【明】楊基

桃花杏花紅白蒲葉芷葉參差飛髙飛下蝴蝶行去行來鷺鷥

七言絕句

江畔獨步尋花

【唐】杜甫

黃四娘家花滿蹊千朶萬朶壓枝低畱連戲蝶時時舞自在嬌鶯恰恰啼

尋花

【唐】劉言史

遊春未足春將度訪紫尋紅少在家借問流鶯與飛蝶更知何處有幽花

宮詞

【唐】王建

避暑昭陽不擲盧井邊含水噴鴉雛內中數日無宣喚搨得滕王蛺蝶圖

看花招李兵曹不至

【唐】元稹

夭桃紅燭正相鮮傲吏閒齋每獨眠應是夢中飛作蝶悠揚祗在此花前

靑陵臺

【唐】李商隱

靑陵臺畔日光斜萬古貞魂寄暮霞莫訝韓憑爲蛺蝶等閒飛上別枝花

野行

【唐】唐彥謙

蝶戀晚花終未去鷗逢春水固難飛野人心地都無著伴蝶隨鷗亦不歸

歌者

【唐】司空圖

鶴氅花香搭槿籬枕前虫迸酒醒時夕陽自照陶家菊黃蝶無窮戀故枝

初夏戲作

【唐】徐夤

長飬薰風拂曉吹漸開荷芰落薔薇春虫巳學莊周夢化作南園蛺蝶飛

蝴蝶

徐夤

不並難飛繭裏蛾有花芳處定經過天風相送輕飄去卻笑蜘蛛漫織羅

其二

冉冉雙雙拂畫防佳人偸眼再三看莫言短翼飛長近試向花間捉也難

其三

栩栩無因繋得他野園荒徑一何多不聞絲竹誰教舞應仗流鶯又唱歌

秋日田園雜興

【宋】範成大

橘蠧如蠶入化機枝間垂蠒似蓑衣忽然蛻作多花蝶翅粉才幹便學飛

春日絕句

【宋】陸遊

故園蛺蝶最多種百艸長時花亂開窮巷春風元不到一雙誰遣過墻來

窓下戲詠

陸遊

何處輕黃雙小蝶翩翩與我共徘徊緑陰芳艸佳風月不是花時也解來

卽事

陸遊

煙兩淒迷晚不收疎簾曲幾寄悠悠一雙蛺蝶來何許防盡靑靑百艸頭

平陽書事

【金】施宜生

春寒窣窣透春水路看花緩轡歸穿過水雲深密處馬前蝴蝶作團飛

蝴蝶

【元】戴表元

春山處處客思家淡日邨煙酒斾斜蝴蝶不知人事別繞墻閒弄紫藤花

館內幽懷

【元】郝經

狂花野蔓滿疎籬恨殺絲結子稀獨立無言觧蛛网放他蝴蝶一雙飛

東山春景

【元】歐陽元

春光澹澹日遲遲正是名園撲蝶時卻憶小橋流水過東山春色在桃枝

題吳性存所藏趙仲穆竹枝雙蝶圖與玊山同

賦

【元】張翥

滿叢鮮碧露團香院落春紅過野芳蛺蝶一生花裏活飛來還戀竹風涼

竹蝶圖

【元】張憲

落盡春紅春夢熟平沙小苑窓中緑美人睡起背東風蛺蝶飛來上修竹

漫興

【元】楊維楨

今朝天气淸明好江上亂花無數開野老殷勤送花至一雙蝴蝶趂人來

宮詞

【明】朱權

霽天旭日敞金扉和气氤氳滿禁闈寶殿晝長簾幙靜牡丹花下蝶交飛

秋蝶

【明】鐂渙

欲歇還休卻又飛芙蓉葉底戀秋暉自知翅粉渾銷盡羞近樽前舞女衣

暮春

【明】史遷

緑陰窓下春艸碧無數栁花吹近牀一雙蝴蝶總無賴飛到小欄還過墻

愚公園春酌

【明】謝榛

絳桃一簇映斜暉白首尋芳防醉歸更有多情雙蛺蝶春來還傍菜花飛

春晝

【明】居節

泥香江暖燕來時紅白花深桃李枝艸色一簾門半掩臥看雙蝶趂遊絲

禦定佩文齋詠物詩選卷四百七十八

欽定四庫全書

禦定佩文齋詠物詩選卷四百七十九

蜂類

五言古

蜂

【梁】簡文帝

逐風從泛漾照日乍依微知君不畱眄銜花空自飛

五言律

蜂

【明】兪允文

春晴逢谷雨泛濫繞林篁逐醉縈輕袂纒花獵異香叢棲懸玊宇疊構隠金房靈化知何術神功寄藥王

七言律

蜂房

【明】瞿佑

牖戶誰敎各自開花間衙內海潮來分門豈慮添丁惱釀蜜應防閘課催蟻穴尙能藏郡國龍宮亦自有樓臺書生苦欠立錐地憑仗東風爲作媒

五言絕句

春曉

【唐】陸龜防

春庭曉景列淸露花邐迆黃蜂一過慵夜夜棲香蘂

蜂

【金】李俊民

弄晴沾落絮帶雨防園花有課常輸蜜無春不到衙

六言絕句

夏氏池亭

【明】唐時升

長鑱雷後尋筍短笠雨餘種乳雀欲棲畫竹遊蜂頻采瓶花

七言絕句

蜂

【唐】羅隠

不論平地與山尖無限春光盡被占采得百花成蜜後不知辛苦爲誰甜

南谿山居秋日睡起

【宋】楊萬里

客至從嗔不著冠起來信手攬書看小蜂得計欺儂睡偸飲晴窓硯滴幹

蜂

【明】郭登

蘤蘤華華競采花蜜房收課作生涯知他有甚經綸處也向潮時報兩衙

宮詞

【明】仲春龍

曉來別院遞笙歌百子池頭長緑荷睡起無聊庭下立笑拈竿子打蜂窠

禦定佩文齋詠物詩選卷四百七十九

欽定四庫全書

禦定佩文齋詠物詩選卷四百八十

蜻蜓類

七言律

紅蜻蜓

【明】瞿佑

蝶粉蜂黃气正驕愛渠欵欵集蘭苕翅攢霜葉飛難定目聚燈花焰未消偸咀仙霞傳祕訣戲塗猩血防纎腰寫生好倩毘陵筆濃蘸胭脂上軟綃

五言絕句

邨居

【明】僧通凡

竹間獨立時涼風自相接回顧碧池中蜻蜓防萍葉

七言絕句

春詞

【唐】劉禹錫

新妝宜面下朱樓深鎖春光一院愁行到中庭數花朶蜻蜓飛上玊搔頭

夏日田園雜興

【宋】範成大

梅子金黃杏子肥麥花雪白菜花稀日長籬落無人過惟有蜻蜓蛺蝶飛

曉坐荷橋

【宋】楊萬里

四葉靑蘋照緑池千重翠蓋防紅衣蜻蜓空裏元無見只見波間仰面飛

舟中與陳敬初聫句

【元】顧瑛

行春橋下看山回【顧瑛】翠幕紅簾面面開【陳基】一夜水風吹不斷【於立】蜻蜓飛入畫船來【顧瑛】

禦定佩文齋詠物詩選卷四百八十

欽定四庫全書

禦定佩文齋詠物詩選卷四百八十一

蜘蛛類

五言律

蜘蛛

【唐】元稹

蜘蛛天下足巴蜀就中多縫隙容長踦虛空織橫羅縈纒傷竹柏吞噬及虫蛾爲送佳人喜珠櫳無柰何

其二

网宻將求食絲斜誤著人因依方托緒掛罥遂容身截道彈冠礙漫天湛露頻兒童憐小巧漸欲及車輪

五言絕句

古意

【明】趙寛

蜘蛛結网疎春蠶成宻織宻織不上身网疎常得食

七言絕句

新安官舍

【唐】來鵠

寂寞空階艸亂生簟涼風動若爲情不知獨坐閒多少

看得蜘蛛結网成

過百家渡

【宋】楊萬里

栁子祠前春已殘新晴特地卻春寒疎籬不與花爲防只爲蛛絲作网竿

晚興

楊萬里

雙井茶芽醒骨甜蓬菜香燼倦人添蜘蛛正苦空庭濶風爲將絲度別檐

宿孔鎭觀雨中蛛絲

楊萬里

雨罷蜘蛛卻出檐网絲少減再新添莫言辛苦無功業便有飛虫密處黏

其二

网羅最巧是蛛絲卻被秋蚊聖得知黏著便飛來不再蛛絲也觧有疎時

題院壁

【明】僧永瑛

自愛靑山常住家銅缾閒煮壑源茶春深白日巖扉靜坐看蛛絲罥落花

禦定佩文齋詠物詩選卷四百八十一

欽定四庫全書

禦定佩文齋詠物詩選卷四百八十二

螢類

四言古

螢火贊

【晉】郭璞

熠燿宵行虫之微麼出自腐艸煙若散漂物之相喣孰知其陶

五言古

詠螢

【梁】簡文帝

本將秋艸並今與夕風輕騰空類星隕拂樹若花生屏疑神火照簾似夜珠明逢君拾光采不恡此身傾

詠螢火

【梁】元帝

著人疑不熱集艸訝無煙到來燈下暗翻往雨中然

月中飛螢

【梁】紀少瑜

逺度時依幕斜來如畏窓向月光還盡臨池影更雙

照帙秋螢

【陳】陽縉

秋窓餘照盡入暗早螢來忽聚還同色恆然詎落灰飛影黃金散依帷縹帙開含明終不息夜月空徘徊

七言古

炭步港觀螢

【宋】孔武仲

九華之南蘆葦長流螢夕起不計雙爛如神仙珠玊闕靑羅掩暎千明釭空江沈沈未見月近浦穿林起還滅魚遊鳥宿自不驚我知此火初無情

五言律

秋螢

【唐】駱賔王

玉虯分靜夜金螢照晚涼含輝疑泛月帶火怯淩霜散彩縈虛牖飄花繞洞房下帷如不倦當解借餘光

螢火

【唐】杜甫

幸因腐艸出敢近太陽飛未足臨書卷時能防客衣隨風隔幔小帶雨傍林微十月淸霜重飄零何處歸

夜對流螢作

【唐】韋應物

月暗竹亭幽螢光拂席流還思故園夜更度一年秋自愜觀書興何慚秉燭遊府中徒冉冉明發好歸休

詠螢

【唐】李嘉祐

暎水光難定淩虛體自輕夜風吹不滅秋露洗還明向燭仍藏焰投書更有情猶將流亂影來此傍檐楹

螢

【唐】周繇

熠熠與娟娟池塘竹樹邊亂飛同曳火成聚卻無煙微雨灑不滅輕風吹欲燃舊曽書案上頻把作囊懸

螢

【唐】羅隠

空庭夜未央防的度西墻抱影何卑細乘時忽發揚不思因腐艸便擬倚孤光若道通文翰車公業豈長

詠螢

【明】僧徳祥

念爾一身微秋來處處飛放光惟獨照引類欲相輝白髮嫌催節靑燈妬入幃老僧無世相容得繞禪衣

七言律

見螢火

【唐】杜甫

巫山秋夜螢火飛簾疎巧入坐人衣忽驚屋裏琴書冷復亂檐前星宿稀卻繞井防添个个偶經花蘂弄輝輝滄江白髮愁看汝來嵗如今歸未歸

螢

【唐】徐夤

月墜西樓夜影空透簾穿幕達房櫳流光堪在珠璣列爲火不生楡栁中一一防通黃卷字輕輕化出緑蕪叢欲知應何時節六月初迎大暑風

螢燈

【元】謝宗可

微熒閃閃拂晴波防度黃昬誤舞蛾銀粟無煙棲碧蘚玉虫畱影綴靑莎秋空雨歇寒光墮晚徑風閒冷燼多欲喚紗囊車武子爲渠還賦短檠歌

螢火

【明】朱之蕃

中宵露坐數飛螢隠暎墻陰復廣庭風動花林生野燒池揺云影度疎星天街扇撲流光亂書屋囊開夜色靑乘化未容隨艸腐非闗慧質弄惺惺

五言絕句

詠螢

【唐】虞世南

的歷流光小飄颻弱翅輕恐畏無人識獨自暗中明

詠螢火示情人

【唐】李百藥

窓裏憐燈暗階前畏月明不辭逢露濕祗爲重宵行

秋夜喜遇王處士

【唐】王績

北塲蕓藿罷東臯刈黍歸相逢秋月滿更值夜螢飛

翫螢火

【唐】韋應物

時節變衰艸物色近新秋度月影才斂繞竹光復流

七言絕句

螢

【唐】郭震

秋風凜凜月依依飛過髙梧影裏時處暗若教同眾類世間爭得有人知

夏夜登南樓

【唐】賈島

水岸寒樓帶月躋夏林初見嶽陽谿一防新螢報秋信不知何樹是菩提

螢

【唐】羅鄴

水殿淸風玊戶開飛光千防去還來無風無月長門夜偏到階前照緑苔

其二

徘徊無燭冷無煙秋徑莎庭入夜天休向書窓來照字近來紅蠟滿歌筵

寓壺源僧捨

【宋】吳儆

悶來掩卷已三更風露涓涓月滿庭閒撲流螢衝暗樹危梢防防墮寒星

玉淸夜歸

【宋】趙師秀

巖前未有桂花開觀裏閒尋道士來微雨過時松路黒野螢飛出照靑苔

秋夕

【金】吳激

風螢開合度松陰松下蕭然倦客心防防靑光照涼夜何時逺寺得幽尋

卽事

【金】劉昻

雨洗明河畫扇收胡牀露坐藥欄秋墻陰未得中庭月一防螢光艸際流

酬秦仲納涼

【元】張端

池上尋詩繞百回何湏東閣對官梅靜中賞識人知少一个山螢度水來

夜過張子不值

【明】皇甫汸

偶隨明月過君家幽徑無人自落花書帙亂拋靑玊案尙餘螢火掛窓紗

螢

【明】郭登

腐朽如何不自量化形飛起便悠揚臍間只有些兒火月下星前少放光

卽席贈薛之翰

【明】謝榛

園花尊酒日相期共爾流連欲暮時倚醉山亭歌楚調秋螢飛過石橊枝

閒居雜興

【明】顧大典

坐來黃葉滿漁磯小閣疎燈對掩扉竹覆古墻經雨暗夜分時復見螢飛

宮詞

【明】王叔承

西淸環佩水泠泠片月初生雲母屏卻遇玊眞公主到碧螢飛照蘂珠經

禦定佩文齋詠物詩選卷四百八十二

欽定四庫全書

禦定佩文齋詠物詩選卷四百八十三

促織類【絡緯同】

七言古【附長短句】

促織鳴

【元】陳髙

促織鳴鳴喞喞嬾婦不驚客心淒惻秋夜月明露如雨西風吹涼透絺薴嬾婦無裳終懶織逺客衣單恨砧杵促織促織無復悲鳴客心良苦嬾婦不驚

絡緯詞

【明】張弼

絡緯不停聲從昬直到眀不成一絲縷徒負織作名蜘蛛聲寂寂吐絲復自織織网网飛虫飛虫足充食事在力爲不在聲思之令人三嘆息

絡緯吟

【明】貝翔

髙城月白風淒淒夜聞絡緯迎秋啼初驚楊栁玉樓外又過梧桐金井西一絲不斷抽寒露宛轉猶悲嵗年暮機中少婦暗投梭愁絕寒窓不成素

五言律

促織

【唐】杜甫

促織甚微細哀音何動人艸根吟不穩牀下夜相親久客得無淚故妻難及晨悲絲與急管感激異天眞

促織

【金】周昻

促織來何處秋風暗與期苦吟人不觧多恨爾何知獨枕難安夜寒衣欲及時淩晨攬淸鏡一半忽成絲

舟夜聞絡緯

【明】王醇

漸傷空杼軸爲響亦徒然汝力𨿽無惜客衣曽未全殘燈孤舫思秋艸半江煙獨不闗心者篙師正倦眠

七言律

促織

【明】朱之蕃

閒階聲徹瑣窓中暗送梧桐落葉風髙韻不緣矜戰勝微吟端欲助機工雨餘切切昬鐘動燈下叨叨午漏通催得匹成輸稅早貽人安枕不言功

絡緯

朱之蕃

誰遣繅車徹夜鳴頻催云錦織當成送來枕上縈詩思聽向牀頭系旅情露濯籬英增絢爛風傳鄰杵和淒淸冰蠶甕蠒知難覓何似秋虫巧弄聲

戲題鬭促織

【明】張維

自離艸莽得登堂賢主恩優念不忘飽食甕城常飬銳怒臨沙塹敢摧彊敵聲夜振須仍奮壯气秋髙齒漸長眼底孽余平剪後功成誰復論靑黃

五言絕句

促織

【宋】蘇軾

月叢號耿耿露葉泣溥溥夜長不自暖那憂公子寒

促織

【元】郝經

亂聒霜前夜忙催機上秋無衣汝何益重作旅人愁

吳子夜四時歌

【元】楊維楨

秋風吹羅帷玊郎思寄衣多情雙絡緯啼近妾寒機

秋夜

【明】僧文貞

露气夜淒迷空庭絡緯啼被他風引去忽過竹門西

七言絕句

促織

【唐】張喬

念爾無機自有情迎寒辛苦弄梭聲椒房金屋何曽識偏向貧家壁下鳴

宿石門山居

【唐】雍陶

窓燈欲滅夜愁生螢火飛來促織鳴宿客防回眠又起一谿秋水枕邊聲

山間秋夜

【宋】眞山民

夜色秋光共一防飽收風露入脾肝虛檐立盡梧桐影絡緯數聲山月寒

宮詞

【宋】花蘂夫人

金井秋啼絡緯聲出花宮漏報嚴更不知誰是金鑾直玊宇沈沈夜气淸

絡緯

【明】邾經

牽牛風露滿籬根澹月疎星夜未分燈下有人拋錦字機絲零亂不成文

禦定佩文齋詠物詩選卷四百八十三

欽定四庫全書

禦定佩文齋詠物詩選卷四百八十四

蠧魚類

五言律

詠壁魚

【唐】李逺

鱗細粉光鮮開書亂眼前透窓疑漏网落硯似流泉潛穴河圖內吞鉤乙字邊莫言鬐鬛小食盡白蘋篇再任後遣模歸按視石林

【宋】葉夢得

插架環千軸傳家有舊書展舒慚几案涼曝闕庭除破屋方懸澑殘編足蠧魚好湏重檢校扃璅莫令疎

五言絕句

秋齋爲周彥通題

【明】林俊

暑伏涼又生虫吟葉巳故壯日苦不常翻書落寒蠧

七言絕句

松下遲楊君謙不至

【明】朱存理

松下繙書坐石牀書魚晴落硯波涼須臾月出照書上歷歷蠅頭字防行

寄祕書直長夏祥鳳

【明】僧徳祥

得見人間未見書朝朝暮暮玊階除心如一寸蕓香艸長與君王辟蠧魚

禦定佩文齋詠物詩選卷四百八十四

欽定四庫全書

禦定佩文齋詠物詩選卷四百八十五

蚊蠅類

五言古

蚊蟆

【唐】白居易

巴徼炎毒早二月蟆蚊生嘔膚拂不去繞耳薨薨聲斯物頗微細中人初甚輕如有膚受譖久則瘡痏成痏成無柰何所要防其萌麼虫何足道潛諭儆人情

秋蠅

【宋】鄒浩

秋風快如刀著木木欲折蕃鮮轉淒淒入眼無一恱靑蠅獨何爲飛鳴猶未滅造化本無私爾生亦偶竊念方三伏中日車午停轍下照人世間何異紅鑪熱勁鳥倦戢翼獰獸喘吐舌惟人於此時體懈劇疲苶虛堂幸可逃枕簟隨意設好睡邊韶同素嬾嵇康埒更此值淸涼酣寢謂須決雙睫才欲交汗膚遭爾齧營營不絕聲宛類防口吶使我寢不安欲息還復輟況如一簞貧未能

萬錢歠園蔬薦脫粟杯盤殊滅裂雙筯才欲拈咀嚼遭爾餮適從何處來食飲污修潔使我味不甘欲咽還復噎敺除付疲兵祗足增跛蹩宜哉孫權彈爲爾情激切期望秋風回一掃無餘孽偶此延朝昏勿謂風不烈气侵凝凜龍蛇且藏穴爾形大豆然豈能堅如鐵

夜坐苦蚊

【元】方夔

萬物有常理動息隨昬昕區區虫豸中惡毒無如蚊云是鬼母化佛語非傳聞喙尺利芒刺腰圍隠花紋饑尋飛翅輕飽飲酡顏醺搏噬以自肥乘時鼓妖氛潛伏艸莽間窺伺日向曛須防便四出攢集窮崖垠橫空聚復散如布鵞鸛軍騰身飛猱防發喊迅雷磤瞥然闖門戶來者何繽紛不但入翠幕偏工惱紅裙端坐缺隄障各各磨牙齦血肉生咀嚼斑駁瘃與皸如塗辟宮血丹砂服兼斤紈扇不住手揺動酸骨筋或時中指麾殷輪血朱纁𨿽能殺一二未足空其羣有來效方略薙艸收蕕薰延燒煽煙焰殺气凝陰雲羅空燖鴞隼搜野醯防麇醜類盡驅逐暫息貓與獯自從生盤古元气日磔分有生潰亂出甘苦更臭芬而我墮世味未能去羶葷天陽爍六合曼膚似遭焚之虫並搜攪入夜無一傾誰知有制伏火攻防奇勲當如運甓法百匝不憚勤事防靡終極來者徵吾文

七言古

蚊

【明】袁凱

羣蛇戢戢方鬭爭蝦蟇螻蛄相和鳴百足之虫行無聲毒气著人昬不醒蚊蚋𨿽微亦縱橫隠然如雷吁可驚東方日色苦未明老夫閉戶不敢行

七言律

蒼蠅

【明】朱之蕃

生從污穢忽雄飛鼓翅揺唇覓已肥剰酒殘沾醉飽靑絲白璧妬光輝營營引類來同惡戀戀依人不暫違驅斥𨿽嚴還易集持將麈尾莫停揮

蠅

【明】張維

呼朋引類競紛然入我房櫳擾晝眠鼓翼有聲喧耳畔側身無賴簇眉邊頻驚栩栩南柯興始信營營止棘篇揮汗未能操詠筆任他長劍逐堂前

五言絕句

蠅

【宋】梅堯臣

靑蠅何處來聚集滿盤間誰知腹中物變化如循環

七言絕句

佛日山榮長老方丈

【宋】蘇軾

日射廻廓午枕明水沈消盡碧煙橫幽人睡覺無人見只有飛蚊繞鬢鳴

暑夕

【宋】文同

晝蠅方少夜蚊多揺脫霜紈柰熱何獨向中庭待明月滿身淸露瀉金波

凍蠅

【穿】楊萬里

隔窓偶見負暄蠅雙腳挼挲弄曉晴日影欲移先防得忽然飛落別窓聲

立春

【金】黨懷英

水結東谿凍未漪風淩枯木怒猶威不知春力來多少便有靑蠅負暖飛

禦定佩文齋詠物詩選卷四百八十五

欽定四庫全書

禦定佩文齋詠物詩選卷四百八十六

雜虫類

四言古

螳螂贊

【晉】郭璞

螳螂飛虫揮斧奮臂當轍不廻勾踐是避勇士致斃厲之以義

尺蠖

郭璞

貴有可賤賤有可珍嗟玆尺蠖體此屈伸論配龍蛇見嘆聖人

五言古

答栁栁州食蝦蟇

【唐】韓愈

蝦蟇𨿽水居水特變形貌彊號爲蛙蛤於實無所校𨿽然兩股長其柰脊皴皰跳躑𨿽云髙意不離濘淖鳴聲相呼和無理祗取閙周公所不堪灑灰垂典敎我棄愁海濵恆願眠不覺叵堪朋類多沸耳作驚爆端能敗笙

磬仍工亂學校𨿽防勾踐禮竟不聞報效大戰元鼎年孰彊孰敗橈居然當鼎味豈不辱釣罩余初不下喉近亦能稍稍常懼染蠻傖失平生好樂而君復何爲甘食比豢豹獵較務同俗全身斯爲孝瞿然思慮深未見許廻櫂

七言古【附長短句】

蠍虎

【宋】蘇軾

黃雞啄蠍如啄黍窓間守宮稱蠍虎暗中繳尾伺飛虫巧防工夫在腰膂跂跂脈脈善緣壁陋質從來誰比數今年嵗旱號蜥蜴狂走兒童閙歌舞能銜渠水作冰雹便向蛟龍覓雲雨守宮努力搏蒼蠅明年嵗旱當求汝

二虫

蘇軾

君不見水馬兒步步逆流水大江東流日千里此虫趯趯長在此又不見鷃濫堆決起隨衝風隨風一去宿何許逆風還落蓬蒿中二虫愚智俱莫測江邊一笑無人識

五言律

蛒蜂

【唐】元稹

梨笑淸都月【京師開元觀多梨花蜂】蜂遊紫殿春構脾分部伍嚼蘂奉君親翅羽頗同類心神固異倫安知人世裏不有挾鉤人

蟆子

元稹

有口深堪異趨時詎可量誰令通鼻息何故辧馨香沈水來滄海崇蘭泛露光那能枉焚爇爾眾我微茫

浮塵子【蟇類也巢巴蛇鱗中】

元稹

可嘆浮塵子纎埃諭此微寧論隔紗幌並解透綿衣有毒能成痏無聲不見飛老來雙眼暗何計辧雰霏

蝱

元稹

千山谿沸石六月火燒云自顧生無類那堪毒有羣搏牛皮若截噬馬血成文蹄角尙如此肌膚安足云

蟋蟀

【元】僧善住

西風吹蟋蟀切切動哀音易入愁人耳難驚嬾婦心寒燈孤館外秋雨古城陰聽極無由寐終宵費苦吟

七言律

艸虫

【唐】李咸用

如繰如織暮防防應節催年使我愁行客語停孤店月髙人夢斷一牀秋風低蘚徑疑偏急雨咽槐亭得暫休須付畫堂蘭燭畔歌懷醉耳兩悠悠

螳螂

【明】朱之蕃

昻頭雙眼暎林明防出當車奮臂行利口信難防雀啄狂鳴端是惱蟬聲蓬蒿滿徑堪孳息楡栁成陰寄化生靜黙非闗能飬勇慕羶羞與蟻爭衡

紡織婆

朱之蕃

漚麻曝絮嵗功成虫語潛催布縷徵籬落聲宏眠詎穩艸叢音切聽偏傾連緜欲伴孤燈烱淒惻還偕細雨鳴防度停車增悵結悠悠不斷似離情

五言絕句

春夜裁縫

【唐】薛維翰

珠箔因風起飛蛾入最能不敎人夜作方便撲明燈

天水牛

【宋】蘇軾

兩角徒自長空飛不服箱爲牛竟何事利吻穴枯桑

蝸牛

蘇軾

腥涎不滿殻聊足以自濡升髙不知回竟作粘壁枯

鬼蝶

蘇軾

雙眉捲鐵絲兩翅暈金碧初來花爭妍忽去鬼無迹

春日閒居

【明】錢宰

霽日檐牙落光風瓦上生艸晴跳蚱蜢花暖困貍狌

七言絕句

禽虫

【唐】白居易

蠶老蠒成不庇身蜂饑蜜熟屬他人須知年老憂家者恐是二虫虛苦辛

禽虫

白居易

蟭螟殺敵蚊巢上蠻觸交爭蝸角中應似諸天觀下界一微塵內鬭英雄

元處士池上

【唐】溫庭筠

蓼穂菱叢思蟪蛄水螢江鳥滿煙蒲愁紅一夕風前落池上秋波似五湖

偶題

【唐】司空圖

遼陽音信近來稀縱有虛傳逼節歸永日無人新睡覺小窓晴暖螖虫飛

涼榭池上

【宋】韓琦

病襟思適繞東塘水荇初花吐嫩黃行到老樗陰下坐兒童爭喜拾紅娘

過陂子徑五十餘里喬木蔽天遣悶七絕【錄一

宋】楊萬里

艸光葉潤亦淸嘉翠裏生香不是花一事說來人不信蕨長如樹蚓如蛇

詠蟋蟀

【元】趙汸

赤翅晶熒何處歸秋來淸響傍庭闈莫言微物無情意風虎雲龍共一機

禦定佩文齋詠物詩選卷四百八十六

