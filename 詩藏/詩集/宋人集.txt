

宋人集民國李之鼎輯

宋九僧詩宜秋館以景宋鈔本校刊聖宋九僧詩目錄劍南希晝十八首金華保暹二十五首南越文兆十三首天臺行肇十六首沃州簡長十七首靑城惟鳳十三首淮南惠祟十一首江東宇昭十二首峨嵋懷古九首右九僧詩共一百三十四首聖宋九僧詩﹝別本詩作集﹞希晝十八首寄題武當郡守吏隱亭郡亭傳吏隱﹐閒自使君心。捲幕知來客﹐懸燈見宿禽。茶煙逢石斷﹐棊響入花深。會逐南帆便﹐乘秋寄此吟。送信南歸雁蕩山千峯鄰積水﹐秋勢遠相依。路在深雲裏﹐人思絕頂歸。長天來月正﹐危木度猿稀。誰得同無念﹐寥寥此掩屝。懷廣南轉運陳學士狀元﹝宋詩略無狀元二字﹞極望隨南斗﹐迢迢思欲迷。春生桂嶺外﹐人在海門西。殘日依山盡﹐長天向水低。遙知仙館夢﹐夜夜怯猿啼。書惠崇師房詩名在四方﹐獨此寄閒房。故國﹝一作域﹞寒濤闊﹐春城夜夢長。禽聲沈遠木﹐花影動回廊。幾爲分題客﹐殷勤掃石牀。斷碑片玉侵寒折﹐零文見斷虫。遠沈岡艸際﹐半露壍冰中。迹著人何在﹐年銷事已空。惟聞壞陵柏﹐相弔起悲風。寄懷古見說鵰陰僻﹐人煙半雜羌。秋深邊日短﹐風勁曉笳長。樹勢分孤壘﹐河流出遠荒。遙知林下塔﹐吟苦夜禪忘。畱題承旨朱侍郎林亭翰苑營嘉致﹐到來山意深。會茶多野客﹐啼竹半沙禽。雪澑懸危石﹐棊燈射遠林。言詩素非苦﹐虛答侍臣心。送嗣端東歸還念生泉石﹐人中事欲銷。捲衣城木落﹐尋寺海山遙。帆影迷寒雁﹐經聲隱暮潮。後期俱未定﹐況我鬢先凋。寄河陽察推駱員外郡齋鄰少室﹐夏木冷垂陰。況是多閒日﹐應懸長臥心。角當中島起﹐檣背遠橋沈。獨愛南樓月﹐終期宿此吟。送惟鳳之終南山關內寒生早﹐南山萬木凋。長空人望絕﹐積雪獨尋遙。靜息非同隱﹐閒吟忽背樵。幾侵峯頂月﹐相念起中宵。寄壽春使君陳學士三處波濤郡﹐連年輟謝公。春齋山藥徧﹐夜舶海書通。樓潤﹝別本作闊﹞星河露﹐川寒鼓角風。誰當刊惠政﹐一一古賢同。送從律之關中西遊無舊識﹐何處寄吟身。客路秦關暮﹐鄕心海樹春。河濤行不盡﹐嶽翠望空新。早晚回孤錫﹐東浮結近鄰。寄答桂府黃殿院桂水在天末﹐登髙生遠思。來書逢歲闕﹐去夢歷峯危。別浦珠全返﹐空臺柏半衰。詩成見新月﹐幾負郡齋期。送可倫赴廣南轉運淩使君見招別語畏殘漏﹐心懸瘴海邊。回期無定日﹐去路極遙天。苦霧沈山郭﹐寒沙漲隰田。幾宵尋使府﹐淸話廢閒眠。早春闕下寄觀公客心長念隱﹐早晚解書招。看月前期阻﹐論山靜會遙。微陽生遠道﹐殘雪下中宵。坐見靑門柳﹐依依又結條。送李堪要地無深托﹐飄然又出關。秋聲動羣木﹐暮色起千山。岸艸隨秋遠﹐江云入望閒。何宵發孤詠﹐月冷洞庭間。送朱扆別業滄波外﹐秋風歸去心。玉繩天闕遠﹐金柝海城深。素瑟沈幽意﹐寒螿共苦吟。鄰漁知有約﹐乘月夜相尋。過巴峽遠望知無極﹐窮秋日向殘。孤泉瀉空白﹐眾木倚云寒。靜想猿啼苦﹐危聞客過﹝別本作過客﹞難。寸心寧可寄﹐前去雪漫漫。保暹二十五首江行渺渺沈淸際﹐回頭望卽賒。幽禽飛共闊﹐野客泛無涯。浦暗微分樹﹐灘遙半漲沙。今宵應有月﹐重得宿蘆花。寄從弟天外迹如萍﹐何人慰遠情。煙霄滯秋薦﹐水國廢春耕。旅夢寒應斷﹐吟髭白恐生。無因話消息﹐一雁度江城。金陵懷古石城秋月滿﹐煙水冷蕭蕭。戰气悲千古﹐歌聲散六朝。螢飛宮艸暗﹐霜白井桐凋。竟日秦淮上﹐思賢莫可招。秋徑杉竹靑﹝宋詩略作淸﹞陰合﹐閒行意有憑。涼生初過爾﹐靜極忽歸僧。虫迹穿幽穴﹐苦痕接斷稜。翻思深隱處﹐峯﹝別本作松﹞頂下層層。宿宇昭師房與我難忘舊﹐多期宿此房。眠雲歸未得﹐靜夜話空長。艸際沈螢影﹐杉西露月光。天明共無寐﹐南去水茫茫。途次望太行山盤影遮空黑﹐愁生入望賒。髙來難客路﹐深去斷人家。翠死寒溪水﹐香殘別洞花。今宵何處宿﹐山口日將斜。書惟鳳師壁艸徑通深院﹐秋來心更閒。城中無舊識﹐門外是他山。究寂生吟思﹐持齋得病顏。寒宵多約我﹐靜話出人間。石席有牀捲不得﹐閒齋惜夜長。坐來消暑气﹐睡去入秋鄕。隱隱生寒骨﹐沈沈發冷光。何時遂深遁﹐移取置山房。重登文兆師水閣重來久憑欄﹐臨水景多閒。髙樹下殘照﹐寒潮平遠山。夜吟長負宿﹐秋病幾思閒。早晚離城裏﹐從玆寄掩關。寄徐任鄕園書久斷﹐寒夜起歸心。遠路秦關外﹐啼猿劍樹深。貧遊年暗攺﹐醉臥月空沈。幾夕疎林下﹐相思廢靜吟。送簡上人之洛陽﹝瀛奎律髓作送簡長上人之洛湯﹞閒身無所滯﹐獨去背春城。望越鄕心斷﹐迎嵩隱思生。野禪依樹遠﹐中飯傍泉淸。相府如投刺﹐分題有竺卿。寄白閣元貞一聞歸白閣﹐更不入長安。絕頂無人上﹐西風徹夜寒。懸崖乘雪度﹐飛瀑過云看。應念馳名者﹐靑門得路難。老僧鬢毛重似雪﹐無語答閒人。擁衲坐終日﹐浮生知幾春。乘船應夢越﹐提﹝別本作振﹞錫記遊秦。半夜寒堂掩﹐磬﹝別本作鐘﹞聲聞四鄰。登蕪城古臺無處堪髙望﹐城邊上古臺。窮秋人獨立﹐落日雁空回。地險千峯出﹐霜嚴萬木摧。遲吟不能下﹐滿眼是塵埃。寄行肇上人舊隱湖西寺﹐靑靑千萬峯。來書度深雪﹐歸夢斷疎鐘。開口與時避﹝一作背﹞﹐論心似我慵。流年共衰鬢﹐昨夜又聞蛩。送蔣白歸越會稽連照﹝別本作霅﹞水﹐歸意兩何親。山影到平地﹐湖光生四鄰。虛牕寒對曉﹐孤棹遠浮春。未可從耕釣﹐靑雲懶致身。書派河徐希秀才別業渺渺渡﹝別本作沙﹞頭路﹐客心難解攜。半空山遠近﹐寒日水東西。漾浦漁罾小﹐飛沙雁陣低。霜風起深夜﹐只是欠猿啼。秋居言懷默默疎林下﹐獨知秋气濃。半生猶是客﹐昨夜更聞蛩。吟苦人成癖﹐年衰自長慵。終期拂衣去﹐江上有諸峯。早秋閒寄宇昭牕虛枕簟明﹐微覺早涼生。深院無人語﹐長松滴雨聲。詩來禪外得﹐愁入靜中平。遠念西林下﹐相思合慰情。憶松江曾向長洲泛渺漫﹐沈靑空闊鳥飛雞。平沙杳杳夜潮落﹐別浦依依秋樹寒。閒浸客亭浮去棹﹐冷淹漁屋漾垂竿。歸心早晚懸帆到﹐是處僧樓更上看。寄洪州新建知縣張康遠聽弦歌樂部封﹐放衙乘醉半疎慵。家辭南越無千里﹐縣管西山有幾峯。人望廢田禾影合﹐吏愁空獄蘚痕重。孺亭應更悲前事﹐煙艸萋萋叫夜蛩。磻溪不肯隨波自直鉤﹐一朝以道佐成周。後來亦有人於此﹐只把漁竿空白頭。送人自闕下歸天柱卻歸天柱峯前去﹐髙謝浮名似了心。林下孤燈一聲磬﹐靑猿啼斷白雲深。巴江秋夕巴水寒聲去渺茫﹐半空雲樹落秋光。離人此夜和愁宿﹐不聽啼猿亦斷腸。書杭州西湖涉公堂孤舟孤鶴與孤云﹐湖上深居自﹝別本作亦﹞不羣。髙臥可能容一榻﹐靑山西岸且平分。文兆十三首幽圃遠與村橋接﹐深春積雨時。蘭芳﹝別本作芳蘭﹞人未采﹐花發蝶先知。艸密封閒徑﹐林疎露短籬。別來鋤久廢﹐身老恨歸遲。江上書懷寄希晝扁舟宿江上﹐脈脈興何窮。吳楚十年客﹐蒹葭一夜風。東林秋信斷﹐南越石房空。向此都忘寐﹐君應與我同。弔屈原呈王內翰抱淸誰可羣﹐委質在湘濆。今日不同楚﹐無人更似君。滄波沈夜魄﹐古廟聚寒云。弔罷踟躕處﹐漁歌忍獨聞。寄行肇上人詩禪同所尙﹐邂逅在長安。爲客閒相似﹐趨時懶一般。分題秋合迥﹐對坐夜堂寒。未遂歸山計﹐流年鬢已幹。送史館李學士任和州事主惟公直﹐承恩赴歷陽。舟浮淮水遠﹐路遶楚山長。館謁僧侵月﹐郊迎吏蹋霜。下車難久滯﹐飛詔卽徵黃。寄保暹師近聞髙靜趣﹐猶寄廣陵居。夜會聽琴阻﹐秋期看月疎。幾成歸越夢﹝別本作計﹞﹐久絕入梁書。四釋分題處﹐年來一榻虛。巴峽聞猿倚棹望雲際﹐寥寥出峽淸。心如無一事﹐愁不在三聲。帶露諸峯迥﹐懸空片月明。何人同此聽﹐徹曉得詩成。送宇昭師相見又相別﹐無言感倍興。諸峯微下雪﹐一路獨行僧。午飯煙村磬﹐宵吟石屋燈。他方人請住﹐又得繼南能。莎庭苒苒從莎長﹐淒涼雨乍晴。窮秋閒客步﹐落日亂蛩鳴。近接苔階迥﹐遙連竹徑平。杖痕兼鶴迹﹐來往自縱橫。送惟鳳師之終南終南關內見﹐寒翠疊空虛。明代誰招隱﹐深秋自卜居。宵晴吟洞月﹐日曉飯溪蔬。此後嫌名出﹐應無入闕書。宿西山精舍西山乘興宿﹐靜稱寂寥心。一徑杉松老﹐三更雨雪深。艸堂僧語息﹐云閣磬聲沈。未遂長棲此﹐雙峯曉待﹝別本作待曉﹞尋。送簡長師之洛動靜非常態﹐超然西去心。水期經洛聽﹐雲約到嵩吟。齋訪煙村遠﹐禪依竹寺深。祇應風雅道﹐相府是知音。贈天柱山昕禪老幾年天柱居﹐韜光外浮世﹝別本作浮世外﹞。禪心混沌先﹐詩思雲霞際。山雪滌茶鐺﹐溪泉濯祖毳。富徳﹝別本作得﹞鄙利徒﹐貴道輕權勢。竹牖晴長開﹐松扉夜不閉。霜嚴庭樹萎﹐雨暴龕燈翳。紅葉遇寒燒﹐白頭逢暖薙。終期爲近鄰﹐淸話素相契。行肇十六首中秋對月暮雨過寥廓﹐江天正靑蒼。列樹無殘陰﹐積水有異光。幽虫嗚欲徧﹐宿烏驚忽翔。永夜口口口﹐鑑我吟淸章。聽宇昭師琴遙空雨初霽﹐深徑蟬未鳴。忽品文王弦﹐若聽宣尼聲。月色半峯出﹐秋光四檐淸。韻斷意﹝別本作竟﹞轉冥﹐塵心若爲情。湘江有感上王內翰達士弦性直﹐佞人膠辭柔。靳尙一言巧﹐靈均千古愁。孤蟾魄長在﹐寒云恨難收。空使湘江水﹐至今無濁流。送希晝之九華忽起塵外心﹐迹謝人中境。云去竹堂空﹐鷺下秋池靜。野宿淸溪深﹐月在諸峯頂。日暮立長江﹐遙看片帆影。臥病吟杉窗秋气深﹐入夜四檐雨。枕冷夢忽醒﹐獨對孤燈語。流螢隱回廊﹐驚鴻度寒渚。空令一寸心﹐悠悠生萬縷。送惟鳳之衡陽重城獨隱居﹐世人寡相識。回塘路寂寥﹐深徑花狼籍。西風思忽生﹐南泉語還憶。遙山去意長﹐大江歸夢直。日暮立荒原﹐迢迢望空碧。泛若耶溪霽雨牽野情﹐孤舟遂﹝別本作隨﹞玆賞。積水連遠空﹐落日垂萬象。岸回云獨隨﹐山轉泉更響。望望極寒源﹐由言放輕槳。送從律師西遊蟄鱗伺新春﹐望極融融歸。驚禽別舊巢﹐念遠遲遲飛。吁君腹至業﹐歲故志獨違。心弦世寡聽﹐意鑑古亦稀。出關自荷篋﹐入秦扣誰屝。埃目若忽失﹐風雨遠漸微。將看吐虹章﹐冷射仙掌輝。寄終南種徵君紫閣浮淸漢﹐髙眠稱此心。住溪人未識﹐歸路鶴知深。峯晚迥寒翠﹐猿孤發夜吟。霜天獨西向﹐無復夢山陰。送簡師南遊古岸侵煙出﹐揚帆拂曙星。層城關海日﹐列樹隱沙汀。潮落家遙見﹐梅香檝暫停。舊峯歸計晚﹐長憶隔吳靑。郊居吟靜室簾孤捲﹐幽光墜露多。徑寒杉影轉﹐窗晚雪聲﹝瀛奎律髓紀文達批云﹕細玩過字是雁聲之訛露雪雜用不合﹞過。茗味沙泉合﹐鑪香竹靄和。遙懷起深﹝一作風雨﹞夕﹐舊寺隔滄波。送懷古師歸蜀山落云陽外﹐去程寒接巴。劍江連漢直﹐棧合掛空斜。聽錫樵停斧﹐窺禪鳥立槎。舊房春到晚﹐深徑始開花。送文兆歸廬山劍峯雙倚漢﹐蕩槳月中歸。潮白島西出﹐帆孤岸際飛。香連潭影直﹐磬度雪磬微。幾夕口詩坐﹐相思入定稀。酬贈夢眞上人禪捨因吟往﹐晴來坐徹宵。春通三徑晚﹐家別九江遙。巢重禽初宿﹐窗明葉旋飄。住期應未定﹐謝守有詩招﹝靑社淩史君以詩見招原注﹞。送蒲奉禮之鄞江官舍仙山裏﹐全家去若歸。江聲鰲背出﹐帆影斗邊飛。宿館荷香接﹐吟亭島色圍。前秋賞明月﹐況對謝玄暉﹝兼簡典郡太原史君原注﹞。送文光上人西遊髙木墜殘霖﹐關河入遠心。嵩遊忘楚夢﹐華近識秦音。塔古懸圖認﹐碑荒背燒尋。幾思興替事﹐獨上灞陵吟。簡長十七首哀感無眠動歸心﹐寒燈坐將滅。長恐浮雲生﹐奪我西窗月。懷盧叔微病起啟秋匣﹐素琴生塵埃。朱弦愁零落﹐古意空徘徊。子期不我至﹐獨上髙髙臺。贈峽山淸倫師褰衣汲靈水﹐混﹝別本云混字疑誤﹞滌巾履塵。煙靄霽杉竹﹐澄凝此心神。髙僧灑眞雨﹐澤彼寒艸春。華月寫空印﹐淸霜肅齋身。猶言振金策﹐歸作耶溪鄰。步春謠春景欲饒物﹐客心獨優柔。藉玆徘徊芳﹐彊起寂寞遊。新愁來易積﹐舊歡去難收。步春不得侶﹐不如步髙秋。送方仲荀行客心如何﹐借劍爲君歌。雨昏山未開﹐花盡春無多。欲知貧別情﹐義淚空滂沱。晚次江陵楚路接江陵﹐倦行愁問程。異鄕無舊識﹐多難足離情。落日懸秋樹﹐寒蕪上廢城。前山不可望﹐斷續暮猿聲。書行肇師壁禪徑秋苔合﹐寒窗帶雨痕。心眞冥自契﹐句好與誰論。露冷蛩聲咽﹐風微葉影翻。白雲如有意﹐終日在前軒。寄丁學士想極南溟外﹐江園艸樹秋。浮生如寄夢﹐幾夕是離愁。仙館閒明月﹐星車背遠流。祗應西掖吏﹐時復望滄洲。李氏山莊畱別鶴氅輕冠冕﹐誰人不羨君。松齋秋掩月﹐石竇醉眠云。遠墅窯煙合﹐寒原驛路分。前行鞭瘦馬﹐餘恨暫離羣。贈郝禮丞住近城西寺﹐門無俗客登。朝回簾捲雪﹐吟冷硯生冰。鳥影罇中過﹐茶煙竹際凝。遙思來夜月﹐虛閣與誰憑。感王太守見訪行春擁隼旟﹐十里訪禪居。煮茗沙泉白﹐調琴竹閣虛。致君公望重﹐對客宦情疎。向夕回軒冕﹐林僧識佩魚。宿許山人別業嵐霽景初分﹐溪橋對石門。犬聲知遠客﹐燒影見前村。古木秋生菌﹐空山夜答猿。幾因畱我宿﹐靜話極詩源。送僧南歸漸老念鄕國﹐先歸獨羨君。吳山全接漢﹐江樹半藏雲。振錫林煙斷﹐添瓶澗月分。重棲上方夜﹝瀛奎律髓夜作定﹞﹐孤狖雪中聞。送居壽師西遊迢遰咸秦路﹐東風送子遊。幾程看日落﹐孤影背河流。古戍煙微斂﹐遙翠雨半收。行行吟此景﹐應不念滄洲。送行禪師南國山重疊﹐歸心向石門。寄禪依鳥道﹐絕食過漁村。楚雪黏瓶凍﹐江沙濺衲昏。白雲深隱處﹐枕上海濤翻。送僧遊五臺山五峯橫絕漢﹐寒翠倚蒼冥。積雪無煩暑﹐髙杉礙落星。磧云檐外見﹐邊角坐中聽。師到棲禪夜﹐龍湫獨灌瓶。暮春言懷寄浙東轉運黃工部花落前林春又殘﹐捨深蒼蘚擁柴關。十年霜雪獨爲客﹐萬里夢魂空到山。溪竹舊憐同性直﹐嶺雲終約伴身閒。遙思謝傅多公暇﹐應徧畱題水石間。惟鳳十三首﹝惟鳳號持正﹐有風雅拾翠圖鼎注﹞與行肇師宿廬山棲賢寺冰瀑寒侵室﹐圍鑪靜話長。詩心全大雅﹐祖意會諸方。磬斷危杉月﹐燈殘古塔霜。無眠向遙夕﹐又約去衡陽。送史館李學士任和州歷陽南望極﹐岸遠石城危。去夢驚潮斷﹐行吟見雁隨。淮帆向風闊﹐楚木落秋遲。到日應閒臥﹐公心帝自知。答宇昭師要地無閒日﹐吟踨肯暫過。林泉歸計晚﹐雨雪向春多。徑僻稀來客﹐庭荒半長莎。獨眠思舊約﹐寒夢遶煙蘿。寄登封宰韓殿丞前秋登合晚﹐吟次見晴雲。中嶽聳當縣﹐三年靜對君。朱衣借客典﹐淸俸買書分。別後逢搖落﹐相思隔晉汾。送陳豸處士艸長開路微﹐離思更依依。家遠知琴在﹐時淸買劍歸。孤城回短角﹐獨樹隔殘輝。別有鄰漁約﹐相迎掃釣磯。寄希晝閒中吟鬢攺﹐多事與心違。客路逢人少﹐家書入闕稀。秋聲落晚木﹐夜魄透寒衣。幾想林閒社﹐他年許共歸。畱題河中柴給事望云亭郡閒思退隱﹐嘉致望云秋。舊客容誰﹝別本作相﹞訪﹐新詩許我畱。棊窗寒日短﹐琴幌夜燈幽。靑瑣無歸夢﹐期僧話沃洲。秋燈耿耿銷深暗﹐孤窗豈暫忘。照回秋夢斷﹝別本作短﹞﹐靜引夜吟長。病鼠驚空穴﹐寒螢聚缺墻。鄰居還共惜﹐及物有餘光。寄昭文館陳學士秋深荒外客﹐獨上望京臺。遠信未封去﹐新鴻又見來。地寒邊樹短﹐天靜瘴雲開。無限心相向﹐南宮臥錦才。送徐涉南歸長安來雁急﹐相顧話離心。日落思家遠﹐天寒歸路深。秋光生獨樹﹐夕吹響孤砧。漸入云鄕望﹐應無越客吟。弔長禪師霜鐘侵漏急﹐相弔曉﹝宋詩略作晚﹞悲濃。海客傳道偈﹐林僧冩病容。漱泉流落葉﹐定石集鳴蛩。回首雲門望﹐殘陽下遠峯。寄兆上人久負中條約﹐深秋興若何。白雲歸望遠﹐黃葉意空多。靜臥侵仙掌﹐微吟隔楚波。飛書答招隱﹐迢遞寄煙蘿。姑射山詩題曾山人壁東西望朔漠﹐姑射獨崔嵬。一片兩片雲﹐終南太華來。根繞黃河曲﹐影落淸渭隈。深澗飲渴虹﹐邃洞﹝別本作河﹞生秋雷。古徑窮難盡﹐晴嵐撥不開。海鵬飛上遲﹐邊風勁觸回。傲隱非他古﹐依靈有奇才。曾生心若何﹐猿聲終夜哀。惠崇十一首訪楊云師﹝瀛奎律髓作卿﹞淮上別墅地近得頻到﹐相攜向野亭。河分岡勢斷﹐春入燒痕靑。望久人收釣﹐吟余鶴振翎。不愁歸路晚﹐明月上前汀。塞上贈王太尉飛將是嫖姚﹐行營已近遼。河冰堅度馬﹐塞雪密藏鵰。敗虜殘旗在﹐全軍列帳遙。傳呼更號令﹐今夜取天驕。贈文兆偶依京寺住﹐誰復得相尋。獨鶴窺朝講﹐鄰僧聽夜琴。注瓶沙井遠﹐鳴磬雪房深。久與松蘿別﹐空懸王屋心。送安學士守睦州白浪滿遙程﹐公衙口口聲。海帆通夜市﹐山雨徧春耕。古意隨琴遠﹐離愁對酒輕。三吳窺列宿﹐知傍隼旟明。贈吳黔山人三年不下嶽﹐衣屨古苔侵。石澗探幽步﹐風泉得句心。黃猿知日暝﹐靑樹覺春深。又向南峯住﹐時時許我尋。晚夏夜簡程至中夕坐淸簟﹐繁星時復流。扇聲微變暑﹐井气忽生秋。爲客方經楚﹐思鄕欲上樓。雲山殊未返﹐相顧兩悠悠。書林逸人壁詩語動驚眾﹐誰知慕隱淪。水煙常似暝﹐林雪乍如春。薄酒懶邀客﹐好書愁借人。有時行藥去﹐忘卻戴紗巾。古塞曲邊烽久不息﹐戍鼓何鼟鼟。五月無靑艸﹐滂沱流斷冰。胡兒昧形勝﹐漢騎恣憑陵。出號朔風起﹐受降沙壘崩。樓煩已納款﹐天意口威稜。歸佩封侯印﹐喧然世所稱。剡中秋懷晝師秋生剡江濆﹐淸气日泱漭。雲歸樹欲無﹐潮落山疑長。偶坐還獨謠﹐故人在遐想。夕景孤嶼明﹐暗虫四鄰響。神會如目存﹐安知途路廣。擬古幽禽迎曙響﹐佳木含春榮。獨有綺窗婦﹐耿耿萬里情。塵色皓鴛幌﹐日華明風箏。髙蓋久不返﹐中宵自懷貞。中夜起初月不到曉﹐夜色何冥冥。獨立秋江上﹐風波捲寒星。宇昭十二首夕陽向夕江天迥﹐微微接水平。帶帆歸極浦﹐隨客上荒城。云外僧看落﹐山西烏過明。何人對幽景﹝瀛奎律髓作怨﹞﹐苒苒敗沙﹝別本作莎﹞並。塞上贈王太尉嫖姚立大勛﹐萬里絕妖氛。馬放降來地﹐鵰閒﹝別本作盤﹞戰後云。月侵孤壘沒﹐燒徹遠蕪分。不慣﹝別本作惜﹞爲邊客﹐宵笳懶欲聞。宿丁學士宅朱嚴希晝不至幽期不可見﹐牢落望君情。坐久詩源寂﹐談余井浪平。月依寒木盡﹐蛩背冷燈嗚。空聽溝西寺﹐宵鐘出禁淸。廢井古院無僧住﹐荒涼樹石閒。停污寒甃缺﹐廢汲遠泉慳。雨漲蛙疑聚﹐宵晴月自還。因尋成獨感﹐吟遶見衰顏。送曹商之宿州兼簡駱偃病起春城暮﹐行心暗結愁。全吳無舊業﹐半世祗羈遊。島霧沈晴樹﹐汀煙入夜舟。故人應老大﹐佐幕久淹流﹝別本作畱﹞。寄保暹師吟會失秋期﹐荒山寄病時。客髭生白早﹐叢木落靑遲。渴狖窺莎井﹐陰虫占菊籬。歸心何以見﹐霜月下天涯。上集賢錢侍郎解職因求養﹐淸名冠集賢。優遊書府裏﹐談笑板輿前。鶴氅朝時脫﹐山圖臥處懸。江僧閒獨訪﹐時得話林泉。喜惟鳳師關中回孤錫依京寺﹐詩愁上鬢新。迹離三輔晚﹐夢落九江頻。艸入松根並﹐磬通花外鄰。重來知未倦﹐閒趣自相親。松柄澗底分貞幹﹐寧將麈尾同。坐閒長滴翠﹐話次忽生風。影落孤燈外﹐聲寒靜室中。有誰知此意﹐林下石叢叢。幽居卽事掃苔人迹外﹐漸老喜深藏。路僻閒行遠﹐春晴晝睡長。餘花畱暮蝶﹐幽艸戀殘陽。盡日空林下﹐孤禪念石霜。送從律師病起辭吟社﹐出京無舊房。關中行半月﹐詩外祗空囊。白道沿嵩直﹐靑蕪夾渭長。勝遊多杜曲﹐風景似吾鄕。贈魏野別業惟栽竹﹐多閒亦好奇。試泉尋寺遠﹐買鶴到家遲。藥就全離母﹐詩髙祗教兒。未能終住此﹐共有海山期。懷古九首送田錫下笫歸寧念別孤親久﹐無成萬里歸。算程芳艸盡﹐去國故人稀。棧合浮空險﹐刀州入望微。前期有公薦﹐莫愧老萊衣。原居早秋秋生深徑裏﹐老病眼慵開。戶外行人絕﹐林閒朔吹回。亂蛩嗚古塹﹐殘日照荒臺。惟有他山約﹐相親入望來。聞蛩幽虫侵暮急﹐斷續苦相親。夜魄沈荒壘﹐寒聲出壤鄰。霜淸空思切﹐秋永幾愁新。徒感流年鬢﹐莖莖暗結銀。寺居寄簡長雪苑東山寺﹐山深少往還。紅塵無夢想﹐白日自安閒。杖履苔花﹝宋詩略作痕﹞上﹐香燈樹影間。何須更飛錫﹐歸隱沃洲山。灞陵秋居酬友人見寄灞陵秋負期﹐獨客自懷悲。遠水去無極﹐離人來幾時。暝煙沈古道﹐寒日墮喬枝。寄信遙天外﹐殷勤說白髭。艸

漠漠更離離﹐閒吟笑復悲。六朝爭戰處﹐千載寂寥時。陣闊圍空壘﹐叢疎露斷碑。不堪殘照外﹐牧笛隔煙吹。贈萬年胡主簿廉可繼懸魚﹐官淸術有餘。民田侵廢苑﹐公署似閒居。艸長通囹圄﹐花飛落簿書。見君松操直﹐經考只如初。爛柯山二首仙家輕歲月﹐浮世重光陰。白髮有先後﹐靑山無古今。局終柯已爛﹐塵散海尢深。若覓長生路﹐煙霞無處尋。王質爛柯事﹐傳聞不在疑。百年容易客﹐一局等閒棊。此著有誰見﹐無言祗自知。石橋南畔路﹐依舊日斜暉。九僧詩補遺汲古閣輯錄希晝句

天長來月正﹐木末度猿稀。﹝遊雁蕩﹞曉天金馬路﹐晚歲石霜心。﹝贈句學士﹞山日秋光短﹐江虹晚影低。﹝寄人﹞寄禪關樹老﹐乞食塞城荒。﹝贈門上人見楊文公談苑﹞簡長寄雲水禪師千峯聳寒翠﹐古剎淩秋云。髙人斂幽迹﹐世事何由聞。禪石抱蒼蘚﹐祖衣含淨氛。有時溪上步﹐自與烏猨羣。﹝見雲門誌略﹞﹝鼎按此詩毛氏已補入簡長詩十七首之下旣有補遺應歸於此以還宋本面目﹞句

煙壘沈寒角﹐霜空擊怒雕。﹝送人歸宣州見談苑﹞惟鳯句

家遠知琴在﹐時淸賣劍歸。﹝送陳處士﹞艸檄飛燕壘﹐降幡入漢宮。﹝邊將﹞岸盡吳山出﹐潮平越樹低。﹝送人歸天臺﹞寺近東溟日﹐山連北固春。﹝題甘露寺見歷代吟譜﹞﹝鼎按家遠知琴在一聯已見集中﹞惠崇池上鷺分賦得明字雨絕方塘溢﹐遲徊不復驚。曝翎沙日暖﹐引步島風淸。照水千尋回﹐棲煙一點明。主人池上鳳﹐見爾憶蓬瀛。﹝湘山野錄﹕寇萊公延詩僧惠崇於池亭﹐探屬分題﹐萊公得池上柳靑字韻﹐崇得池上鷺明字韻。崇默遶池徑﹐馳心杳冥以搜之﹐自午及晡。忽以二指點空微笑曰﹕此篇功在明字﹐凡五押之俱不倒﹐方今得之。公曰﹕試請口舉。崇舉詩云云。公笑曰﹕吾之柳功在靑字﹐已四押之﹐終未愜﹐不若且罷﹞自撰句圖河分崗勢斷﹐春入燒痕春。﹝書楊云卿別墅﹞陰井生秋早﹐明河轉曙遲。﹝長信詞﹞地形吞蜀盡﹐江勢抱蠻回。﹝送遠上人西遊﹞嶺暮春猨急﹐江寒白鳥稀。﹝江行晚泊﹞歸禽動疎竹﹐落果響寒塘。﹝上谷相公池上作﹞野人傳相鶴﹐山叟學彈琴。﹝贈陳六少府﹞香淺冰生井﹐宵分月上軒。﹝夜坐﹞掩門靑檜老﹐出定白髭長。﹝贈凝上人﹞浪經蛟浦闊﹐出入鬼門寒。﹝送遷客﹞遺偈傳諸國﹐畱眞在一峯。﹝經緣公舊寺﹞河冰堅渡馬﹐塞雪密藏雕。﹝塞上﹞久別年顏攺﹐相逢夜話長。﹝喜長公至﹞多年不道姓﹐幾日旋移家。﹝隱者﹞鳥歸杉墮雪﹐僧定石沈云。﹝宿東林寺﹞露寒金掌重﹐天近玉繩低。﹝上翰林楊學士﹞著書驚日短﹐彈劍惜春深。﹝柳氏書齋﹞探騎通番壘﹐降兵逐漢旗。﹝上王太尉﹞露下牛羊靜﹐河明桑柘空。﹝田家秋夕﹞林斷城隍出﹐江分島嶼回。﹝舟行﹞鎖城山月上﹐吹角海鷗驚。﹝寄梅蘇州﹞捲幔來風遠﹐移牀得月多。﹝宿楊侍郎東亭﹞白浪分吳國﹐靑山隔楚天。﹝送程至﹞空潭聞鹿飲﹐疎樹見僧行。﹝遊隱靜寺﹞劍佩明山雪﹐旌旗濕海云。﹝送錢供奉巡警﹞曠野行人少﹐長河去鳥平。﹝梅鼎臣河亭﹞月髙山捨迥﹐霜落石門深。﹝宿肇公山齋﹞霜多秦木迥﹐云盡漢山孤。﹝送盧繹西歸﹞夜闌潮動舸﹐秋迥月臨城。﹝濠梁夜泊﹞葉影風中盡﹐虫聲月下多。﹝崔仰秋居﹞行縣山迎舸﹐論兵云繞旗。﹝贈裴使君﹞繁霜衣上積﹐殘月馬前低。﹝早行﹞磬斷虫聲出﹐峯回鶴影沈。﹝秋夕﹞移家臨醜石﹐租地得靈泉。﹝書韓退之屋壁﹞秋近艸虫亂﹐夜遙霜月低。﹝秋夕懷長公﹞海鷗聽舜舞﹐山鬼醉堯觴。﹝觀宴鄕老﹞午食下林鳥﹐夜禪移冢狐。﹝贈素上人﹞扇聲猶泛暑﹐井气忽生秋。﹝晚夏﹞殘月楚山曉﹐孤煙江廟春。﹝江行早發﹞梵容分古像﹐番字入新經。﹝宿翻經館淸少卿贈﹞鶴傳滄海信﹐僧和白雲詩。﹝題王太保道院﹞寒禽棲古柳﹐破月入微云。﹝秋夕懷汪白﹞花漏沈山月﹐云衣起海風。﹝贈白上人﹞樓中天姥月﹐座上杜陵人。﹝喜陳助教至﹞人歸岡捨迥﹐雁過渚田遙。﹝冬日野望﹞山色臨巴迥﹐江流入漢淸。﹝送人牧榮州﹞湘云隨雁斷﹐楚路背人遙。﹝春申道中﹞松風吹髮亂﹐巖澑濺棋寒。﹝贈李道士﹞境閒僧渡水﹐云盡鶴盤空。﹝棲霞寺﹞古路隨岡起﹐秋帆轉浦斜。﹝林逋河亭﹞禽寒時動竹﹐露重忽翻荷。﹝楊祕監池上﹞嵐重琴棋濕﹐風長枕簟寒。﹝魏野山亭﹞離磧雁衝雪﹐渡河人上冰。﹝塞下﹞夜梵通云竇﹐秋香滿石叢。﹝寄白閣能上人﹞關河雙鬢白﹐風雪一燈靑。﹝陜西道中﹞殺气生龍劍﹐威風動虎旗。﹝送防秋楊將軍﹞落潮鳴下岸﹐飛雨暗中峯。﹝瓜洲亭子﹞月躔黃道迥﹐春入紫微深。﹝賀劉舍人﹞寒燈催臘盡﹐曉角喚春歸。﹝除夜﹞雁行沈古戍﹐雕影轉寒沙。﹝幽並道中﹞景霽云回合﹐秋生樹動搖。﹝送僧歸天臺﹞亂水僧頻過﹐荒林鶴不還。﹝過陳傅田居﹞露館濤驚枕﹐空庭月伴琴。﹝宿橫江館﹞馬渡冰河闊﹐雕盤磧日髙。﹝維邢道中﹞驚蟬移古柳﹐斗雀墮寒庭。﹝國淸寺秋居﹞松風傳夕磬﹐溪霧擁春燈。﹝書平上人山房﹞霓旌搖曙景﹐鳳吹繞春云。﹝觀南郊天仗﹞坐石云生衲﹐添茶月入甌。﹝贈義省上人﹞萬國無刑治﹐三邊不戰平。﹝升平詞﹞暝鶴棲金剎﹐秋僧過石橋。﹝國淸寺﹞云殘僧掃石﹐風動鶴歸松。﹝呂氏西齋﹞風暖鳥巢木﹐日髙人灌園。﹝劉參幽居﹞竹風驚宿鶴﹐潭月戲春鷖。﹝楊都官池上﹞圭竇先知曉﹐盆池別見天。﹝書方居士壁﹞月露疎寒柝﹐雲濤閃畫旗。﹝送陳舍人﹞鶴驚金剎露﹐龍蟄玉瓶泉。﹝宿齊上人禪齋﹞暄風生木末﹐遲景入泉心。﹝春日寇公贊池上﹞河來天上闊﹐云度月邊輕。﹝七夕﹞海人來相鶴﹐山狖下彈琴。﹝贈王道士﹞畫鷁浮秋浪﹐金鐃響夕云。﹝送孫荊州﹞丹楓映郭迥﹐綠嶼背江深。﹝江城晚望﹞危澑含淸瑟﹐飛花點玉觴。﹝題王太保山亭﹞朱旗淩雪捲﹐畫角入云吹。﹝送李秦州﹞孤云還靜境﹐遠籟發秋空。﹝畫上人西齋﹞圍棋分雪石﹐汲井動金沙。﹝李太傅山莊﹞井含春气碧﹐樓轉夕陰淸。﹝宮中詞﹞鳥暝風沈角﹐天淸月上旗。﹝送吳袁州﹞斜吹鳴金錫﹐歸云擁石牀。﹝寄肇公﹞古戍生煙直﹐平沙落日遲。﹝塞上﹞拂石云離帚﹐烹茶月入鐺。﹝嗣上人﹞遠嶼迎檣出﹐寒林帶岸回。﹝舟行﹞來時云擁衲﹐別夜月隨筇。﹝送延上人﹞路橫岡燒斷﹐風轉浦帆斜。﹝馬蠙淮亭﹞劍靜龍歸匣﹐旗閒虎繞竿。﹝上殿前戴太保﹞品畫逢名嶽﹐橫琴憶古賢。﹝髙諲書齋﹞云陰移漢塞﹐石色入秦天。﹝太一山﹞地遙羣馬小﹐天闊一雕平。﹝塞上送人﹞江花淩霰發﹐山澑入池深。﹝範溶園池﹞長風躍馬路﹐小雪射雕天。﹝獵騎﹞古木風煙盡﹐寒潭星斗深。﹝髙略書院﹞渡河風動旆﹐巡部雨沾車。﹝送段工部河北轉運見靑箱雜記﹞﹝歐陽公詩話﹕惠崇詩多佳句﹐有百句圖刊石於長安﹞宇昭曉發山居蓐食少人家﹐寒煙碎落花。雞鳴牕半曉﹐路晴月西斜。世故欺懷抱﹐風霜近歲華。劇憐詩思苦﹐淒惻向長沙。﹝見瀛奎律髓﹞懷古句

霧開離艸迥﹐風逆到花遲。﹝話蜨見深雪偶談﹞歐公當日以九僧詩不傳爲嘆﹐扆後公六百餘年﹐得宋本弆而讀之﹐一幸也﹔較之晁陳二氏皆多詩﹝瞿目無詩字﹞二十餘首﹐二幸也﹝晁公武郡齋讀書志﹕九僧詩一卷一百十篇。陳直齋書錄解題﹕一百七篇。今扆所得一百三十四首﹐比晁多二十四首﹐比陳多二十七首﹞﹔此本但有僧名﹐而不著所產﹐又從周輝淸波雜誌各得其地名﹐三幸也。又從瀛奎律髓得宇昭曉發山居一首﹐並爲增入。但陳直齋所云景徳初﹝瞿目案﹕宋刻淸波雜誌作景徳五年﹐今陳氏書錄作元年﹞直昭文館陳充﹝瞿目﹕今案書錄解題作陳克﹐淸波雜誌作張亢﹐文獻通考作陳充﹞序﹐目之曰琢玉工﹐以對姚合射雕手者﹐此本無之﹐誠欠事也。方虛谷謂﹕司馬溫公得之以傳世﹐則此書賴大賢而表章之﹐豈非千古幸事哉。淸波﹝瞿目無淸波二字﹞雜誌又謂﹐序引惠崇到長安詩﹕人遊曲江少﹐艸﹝丁本作章﹞入未央深。此亦無之。且謂惠崇能畫﹐引荊公詩爲據。讀瀛奎律髓﹐有宋景文公過惠崇舊居詩﹔又讀楊仲弘集﹐有題惠崇古木寒鴉詩﹐並歐公詩話﹑淸波雜誌二則附錄於左。康熙壬辰三月望日隱湖毛扆斧季識國朝﹝一本作國初﹞浮圖以詩名於世者九人﹐故時有集﹐號九僧詩﹐今不復傳矣。余少時聞人多稱﹐其一曰惠崇﹐餘八人者忘其名字也。余亦略記其詩﹐有云﹕馬放降來地﹐雕盤戰後云。又云﹕春生桂嶺外﹐人在海門西。其佳句多類此。其集已亡﹐今人多不知所謂九僧者矣﹐是可嘆也。﹝見六一詩話﹞輝昔傳九僧詩﹐劍南希晝﹑金華保暹﹑南越文兆﹑天臺行肇﹑沃州簡長﹑靑城惟鳳﹑江東寧昭﹑峨眉懷古﹑淮南惠崇也。九僧詩極不多﹐景徳五年﹐直史館陳充所著序﹐引如崇到長安﹕人遊曲江少﹑艸入未央深之句﹐皆不載。以是疑爲節本。崇非但能詩﹐畫亦有名﹐世謂惠崇小景者是也。畫史紛紛何足數﹐惠崇晚出﹐吾最許荊公詩云爾。﹝見周輝淸波雜誌第十一卷

﹞𨿽昧平生契﹐懷賢要可傷。生涯與薪盡﹐法意共燈長。遺畫空觀貌﹐殘詩孰補亡。﹝元注﹕本院惟有師詩槁數卷﹞神期通一語﹐無乃困津梁﹝元注云﹕予爲郡之年﹐師之去世已二紀矣﹞。﹝方虛谷云﹕景文年四十四初得郡壽陽﹐惠崇舊居院在境內。選此詩以見惠崇之死﹐宋公年二十也宋景文過惠崇舊居詩﹐見瀛奎律髓第三卷

﹞江上秋云薄﹐寒鴉散亂飛。未明常競噪﹐向曉復爭歸。似怯霜威重﹐仍嫌樹影稀。老僧修止觀﹐寫物固精微。﹝楊仲弘題惠崇古木寒鴉﹐見仲弘詩集笫三卷﹞增溫公詩話兩則歐陽公云﹕九僧詩集已亡。元豊元年秋﹐余遊萬安山玉泉寺﹐於進士閔文如捨得之﹐直昭文館陳充集而序之。又﹕惠崇詩有﹕劍靜龍歸匣﹐旗開虎繞竿。其尢自負者﹐有﹕河分崗勢斷﹐春入燒痕靑。時有譏其犯古者﹐嘲之曰﹕河分崗勢司空曙﹐春入燒痕劉長卿。不是師兄多犯古﹐古人詩句犯師兄。南城易之門紫腴校跋宋髙僧詩宋髙僧詩前後二集﹐錢塘陳起編。多近體五言。予按﹕前集卽六一詩話所謂九僧詩也。所稱「春生桂嶺外﹐人在海門西」﹐希晝句也。「馬放降來地﹐鵰盤戰後云」﹐宇昭句也。今具載集中。當永叔時已云其集不傳﹑世多不知所謂九僧者﹐而此集更歷六七百年﹐完好如此﹐殆不可曉。又按﹕周輝淸波雜誌云﹐昔傳九僧劍南希晝﹑金華保暹﹑南越文兆﹑天臺行肇﹑沃州簡長﹑靑城惟鳳﹑江東宇昭﹑峨眉懷古﹑淮南惠崇﹐名字與今本悉合。又云﹐九僧詩極不多﹐有景徳五年直史館張充所著序﹐引惠崇「人遊曲江少﹑艸入未央深」之句﹐皆不載﹐疑爲節本。或卽此本是也﹖今充序亦不載﹐大抵九僧詩規橅大歷十子﹐稍窘邊幅﹐若「河分岡勢斷﹐春入燒痕靑」﹐自是佳句﹐而輕薄子有「司空曙﹑劉長卿」之嘲﹐非篤論也。九僧詩在宋屢爲難得﹐汲古主人更六七百年得見﹐誠爲幸事。況所傳本﹐視直齋公武所見又多二三十首﹐宜跋語之色飛而神動也。笫汲古佳鈔﹐以謹守宋槧之舊推重士林﹐而此本據淸波雜誌﹐九僧各冠地裏﹐又以瀛奎律髓一篇添入宇昭之下﹐則與宋本稍齟齬矣。今謂淸波一條旣載跋後﹐則卷首地裏自當刪去﹔而瀛奎一篇宜列毛公跋後附入。今跋以還宋本舊觀﹐以裨汲古主人好古之萬一﹐或不至以此獲罪於當世諸君子也。九僧詩﹐入有唐中葉錢﹑劉﹑韋﹑柳之室﹐而浸淫輞川﹑襄陽間﹐其視白蓮﹑杼山﹐有過無不及﹐山谷所稱「雲中下蔡邑﹐林際春申君」﹐此集不載。而惠崇自定句圖五字百聯﹐入此集者亦不及十之二三。使汲古主人聞之﹐則欣躍之餘﹐更當助我浩嘆矣。乙未冬初﹐假滋蘭堂本錄出畢﹐記之。古農余蕭客書昔歐陽文忠每以不得見九僧詩集爲恨﹐北宋以來傳世已罕。明末毛斧季始得宋本﹐稍有傳鈔流布人間。但轉相迻錄﹐漸滋訛誤。此本乃家藏明鈔﹐徵貞字皆闕筆﹐實本宋刊之舊。又以某氏所刊別本及丁君仲祜活字本互相讎校﹐丁本差善﹐某氏所刊尙未校定﹐版已毀失。其本似非出毛氏。丁本於毛斧季識語亦小有訛奪﹐然與此本均毛氏所出﹐可無疑義。爰付手氏﹐壽諸梨棗。昔方虛谷謂九僧詩皆學賈島﹑周賀﹐淸苦工密。紀文達則謂源出中唐﹐乃十子之餘響﹐與賈周南轅北轍。虛谷引之﹐以重賈周﹐因以自重其派耳。誠篤論哉。刻成附綴數語﹐願與讀者共証之。庚申季冬月南城李之鼎振唐識於豫章城南世業堂

