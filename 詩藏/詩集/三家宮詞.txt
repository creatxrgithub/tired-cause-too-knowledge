

欽定四庫全書

集部八

三家宮詞

總集類

提要

【臣】等謹案三家宮詞三卷明毛晉編晉有毛詩艸木鳥獸虫魚疏廣要已著錄三家者一爲唐王建一爲蜀花蘂夫人一爲宋王珪各七言絕句一百首建集別著錄其宮詞百首舊刻雜入王昌齡長信秋詞一首劉禹錫魏宮詞二首白居易後宮詞一首張籍宮詞二首杜牧秋夕作一首出宮人一首晉並考舊本釐正花蘂夫人蜀孟昶妃費氏也宋熙寜五年王安國檢校官書始得其手書於敝簏紙中以語王安石王安石以語王珪馮京始傳於世珪所撰華陽集明代巳佚今始以永樂大典所載裒輯成帙惟此宮詞以別行之本僅存而流俗傳寫誤以其中四十一首竄入花蘂夫人詩中而移花蘂夫人詩三十九首屬之於珪又摭唐詩二首足之顚舛殊甚此本亦一一校攺建贈王守澄詩有不是當家親向說九重爭得外人知句𨿽一時刼制之詞而宮禁深嚴流傳事亦未必不出於若輩其語殆不盡誣費氏身備掖庭述所聞見珪出入禁闥歷仕四朝不出國門而至宰相耳濡目染亦異乎艸野傳聞晉裒而編之皆足以考當日之軼事不但取其詞之工也乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

三家宮詞卷上

明毛晉編

唐

王建

蓬萊正殿壓金鼇紅日初生碧海濤開著五門遙北望赭黃新帕禦牀髙

殿前傳防各依班召對西來八詔蠻上得靑花龍尾道側身偸覷正南山

龍煙日暖紫曈曈宣政門當玉殿風五刻閣前卿相出下簾聲在半天中

白玉前起艸臣櫻桃初赤賜嘗新殿頭傳語金階逺因進辭來謝聖人

內人對禦疊花牋繡坐移來玉案邊紅蠟光中呈艸本平明舁出閣門宣

千牛仗下放朝初玉案旁邊立起居每日進來金鳳紙殿頭無事不教書

延英引對碧衣郎江硯宣毫各別牀天子下簾親考試宮人手裏過茶湯

未明開著九重關金畫黃龍五色幡直到銀臺排仗合聖人三殿對西番

少年天子重邊功親到淩煙畫閣中教覓勲臣冩圖本長將殿裏作屏風

丹鳳樓門把火開五云金輅下天來堦前走馬人宣慰天子南郊一宿回

樓前立仗看宣赦萬嵗聲長再拜齊日照防盤髙百尺飛仙爭上取金雞

集賢殿內圖書滿防勘頭邊禦印同眞迹進來依數字別收鎖在玉函中

祕殿淸齋刻漏長紫微宮女夜焚香拜陵日近公卿發鹵簿分頭出太常

新調白馬怕鞭聲供奉騎來繞殿行爲報諸王侵早入隔門催進打毬名

對禦難爭第一籌殿前不打背身毬內人唱好玆急天子龍輿過玉樓

新衫一樣殿頭黃銀帶排方獺尾長總把金鞭騎禦馬綠騣紅額麝蘭香

羅衫葉葉繡重重金鳳銀鵝各一叢每徧舞頭分兩向太平萬嵗字當中

魚藻宮中鎖翠娥先皇行處不曾過如今池防休鋪錦菱角雞頭積漸多

殿前明日中和節連夜瓊林散舞衣傳報所司分蠟燭監開金鎖放人歸

五更三防索金車盡放宮人出看花仗下一時催立馬殿頭先報內園家

城東北面望雲樓半下珠簾半上鉤騎馬行人長速過恐防天子在樓頭

射生宮女宿紅糚請得新弓各自張臨上馬時齊賜酒男兒跪拜謝君王

新秋白兔大於拳紅耳霜毛趂艸眠天子不教人射殺玉鞭遮到馬蹄前

內鷹籠脫解紅絳鬭勝爭先出手髙直上靑雲還卻下一雙金爪菊花毛

競渡船頭掉防旗兩邊濺水濕羅衣池東爭向池西岸先到先書上字歸【掉一作揷】

燈前飛入玉堦虫未臥常聞半夜鐘看著中元齋日到自盤金綫繡眞容

紅燈睡裏喚春云云上三更直宿分金砌雨來行步滑兩人擡起隱花裙

一時起立吹簫管得寵人來滿殿迎整頓衣裳皆著卻舞頭當拍第三聲

琵琶先抹六麼頭小管丁寧側調愁半夜美人雙唱起一聲聲出鳳凰樓

春池日暖少風波花裏牽船水上歌遙索劍南新樣錦東宮先釣得魚多

十三初學擘箜篌弟子名中被防畱昨日敎坊新進入並房宮女與梳頭

紅蠻捍撥帖胸前移坐當頭近禦筵用力獨彈金殿響鳳凰飛出四條弦

春風吹雨灑旗竿得出深宮不怕寒誇道自家能走馬圍中橫過覓人看【出一作在圍一作園】

粟金腰帯象牙錐散挿紅翎玉突枝旋獵一邊還引馬歸來雞兔繞鞍垂【玉一作五】

云駮花驄各試行一般毛色一般纓殿前來往重騎過欲得君王別賜名

每夜停燈熨禦衣銀燻籠底火微防遙聴帳裏君王覺上直聲鐘始得歸【微微一作霏霏】

因喫櫻桃病放歸三年著破舊羅衣內中侍從來還去結得金花上貴妃【內中侍從來還去一作內中人識從來去】

欲迎天子看花去下得金堦卻悔行恐見失恩人舊院回來憶著五聲

往來舊院不堪修教近宣徽別起樓聞有美人新進入六宮未見一時愁【一作宮中誰識大家愁】

自誇歌舞勝諸人邀勒君王出內頻連夜宮中修別院地衣簾額一時新

悶來無處可思量旋下金堦旋憶牀收得山丹紅蘂粉鏡前洗卻麝香黃【鏡前一作中】

蜂須蟬翅薄松松浮動搔頭似有風一度出時拋一徧金條零落滿函中

禦廚不食索時新每見花開卽苦春白日睡多嬌似病隔教喚女醫人

叢叢灑手繞金盆旋拭紅巾入殿門眾裏遙拋金橘子在前收得便承恩

禦池水色春來好處處分流白玉渠密奏君王知入月喚人相伴洗裙裾

移來女樂部頭邊新賜花檀大五緶得紅羅手帕子中心細畫一雙蟬

合暗報來門鎖了夜深應別喚笙歌房房下著珠睡月過金階白露多

新晴艸色緑溫暾山雪初消滻水渾今日踏靑歸較晚傳聲畱著望春門

西樓新換珠簾額中尉明朝設內家一樣金盤五十面紅酥防出牡丹花【十一作千】

盡送香毬出內家記巡傳把一枝花散時各自燒紅燭相逐行歸不上車

家常愛著舊衣裳空挿紅梳不作糚忽地下階裙解帶非時應得見君王

別勑敎歌不出房一聲一徧奏君王再三博士畱殘拍索向宣徽作徹章

私縫黃帔捨釵梳欲得金僊觀內居近被君王知識字收來案上檢文書

行中第一爭先舞博士旁邊亦被欺忽覺管偸破拍急翻羅袖不教知

月冷江淸近臘時玉階金瓦雪澌澌浴堂門外抄名入公主家人謝面脂

未承恩澤一家愁乍到宮中憶外頭新學管弦聲尙澁側商調裏唱伊州【新學一作求守尙澁一作欵逐】

東風潑潑雨新休舁盡春泥掃雪溝走馬犢車當禦路漢陽公主進雞毬

風簾水閣壓芙蓉四面鉤欄在水中避熱不歸金殿宿秋河織女夜糚紅

聖人生日明朝是私地教人屬內監自冩金花紅牓子前頭先進鳳凰衫

避暑昭陽不擲盧井邊含水噴鵶雛內中數日無呼喚搨得滕王蛺蝶圖

內宴初休入二更殿前燈火一天明中宮傳防音聲散諸院門開觸處行

玉蟬金雀三層挿翠髻髙叢緑鬢虛舞處春風吹落地歸來別賜一頭梳

樹葉初成鳥防窠石橊花裏笑聲多眾中遺卻金釵子拾得從他要贖麼

小殿初成粉未幹貴妃姊妺自來看爲逢好日先移入續向街西索牡丹

內人相續報花開準擬君王便看來逢著五弦琴繡袋宜春院裏按歌回

巡吹慢徧不相和暗數看誰曲較多明日梨花園裏見先須逐得內家歌

黃金合裏盛紅雪重結香羅四出花一一旁邊書勅字中官送與大臣家

未明東上閣門開排仗聲從後殿來阿監兩邊相對立遙聽索馬一時回

宮人拍手笑相呼不識堦前掃地夫乞與金錢爭借問外頭還似此間無

小隨阿姊學吹笙好見君王賜與名夜拂玉牀朝把鏡黃金殿外不教行【小隨阿姊一作不隨阿姊】

日髙殿裏有香煙萬嵗聲長動九天妃子院中初降誕內人爭乞洗兒錢

宮花不共外花同正月長先一半紅供禦櫻桃看守別直無鵶鵲到園中【此首或見花蕋夫人集中】

殿前鋪設兩邊樓寒食宮人步打毬一半走來爭跪拜上棚先謝得頭籌

太儀前日暖房來囑向朝陽乞藥栽勑賜一窠紅躑躅謝恩未了奏花開【太儀一作大姨】

禦前新賜紫羅襦步步金堦上軟輿宮局總來爲喜樂院中新拜內尙書

鸚鵡誰教轉舌關內人手裏養來姦語多更覺承恩澤數對君王憶隴山

分朋閒坐賭櫻桃收卻投壺玉腕勞各把沈香雙陸子局中鬭累阿誰髙

禁寺紅樓內裏通笙歌引駕夾城東裹頭宮監堂前立手把牙弰竹彈弓【宮監一作番女】

春風院院落花堆金鎖生衣掣不開更築歌臺起糚殿明朝先進畫圖來

舞來汗濕羅衣徹樓上人扶下玉梯歸到院中重洗面金花盆裏潑紅泥

宿糚殘粉未明天總在昭陽花樹邊寒食內人長白打庫中先散與金錢

眾中偏得君王笑偸把金箱筆硯開書破紅蠻隔子上旋推當直美人來

敎徧宮娥唱徧詞暗中頭白沒人知樓中日日歌聲好不問從初學阿誰

靑樓小婦砑裙長總被抄名入教坊春設殿前多舞隊棚頭各別請衣裳

艾心芹葉初生小祗鬭時新不鬭花總待大家般數盡袖中方出鬰金芽【一作水中芹葉土中花拾得還將避眾家總待別人般數盡袖中拈出鬰金芽】

玉簫攺調箏移柱催換紅羅繡舞筵未戴柘枝花防子兩行宮監在簾前

窻窻戶戶院相當總有珠玳瑁牀𨿽道君王不來宿帳中長是炷牙香

忽地金輿向月陂內人接著便相隨卻回龍武軍前過當處敎開臥鴨池

雨入珠滿殿涼避風新出玉盆湯內人恐要秋衣著不住燻籠換好香

金吾除夜進儺名畫袴朱衣四隊行院院銀燈如白日沈香火底坐吹笙

樹頭樹底覓殘紅一片西飛一片東自是桃花貪結子錯敎人恨五更風

金殿當頭紫閣重仙人掌上玉芙蓉太平天子朝元日五色云車駕六龍

春來睡困不梳頭懶逐君王苑北遊暫向玉花階上坐簸錢贏得兩三籌

步行送入長門裏不許來辭舊院花只恐它時身到此乞求恩赦放還家

嫌羅不著索輕�對面教人染退紅衫子成來一徧出明朝半片在園中

彈棋玉指兩參差背局臨虛鬭著危先打角頭紅子落上三金字半邊垂

宛轉黃金白柄長靑荷葉子畫鴛鴦把來不是呈新樣欲進微風到禦牀

畫作天河刻作牛玉梭金鑷防橋頭每年宮女穿鍼夜勑賜諸親乞巧樓

供禦香方加減頻水沈山麝每回新內中不許相傳出已被毉家冩與人

藥童食後送云漿髙殿無風扇小涼每到日中重掠鬢衩衣騎馬繞宮廊

王建太和中爲陜州司馬與韓愈張籍同時而籍相友善工爲樂府歌行思逺格幽初爲渭南尉與宦者王守澄有宗人之分因過飲相譏戱守澄深憾曰吾弟所作宮詞禁掖深邃何以知之將奏劾建因以詩解之曰先朝行坐鎭相隨今上春宮見長時脫下禦衣偏得著進來龍馬每敎騎常承宻防還家少獨奏邊情出殿遲不是官家頻向說九重爭遣外人知事遂寢宮詞凡百絕天下傳播效此體者𨿽有數家而建爲之祖云

余閱王建宮詞輙雜以他人詩句如奉帚平明金殿開暫將紈扇共徘徊玉顏不及寒鵶色猶帶昭陽日影來此王少伯長信秋詞之一也日晚長秋簾外報望陵歌舞在明朝添鑪欲爇燻衣麝憶得分時不忍燒日映西陵松栢枝下臺相顧一相悲朝來樂府歌新曲唱著君王自作詞此皆劉夢得魏宮詞也淚盡羅衣夢不成夜深前殿按歌聲紅顏未老恩先斷斜倚燻籠坐到明此白樂天后宮詞之一也新鷹初放兔初肥白日君王在內稀薄暮午門臨欲鎖紅糚飛騎向前歸黃金捍撥紫檀槽索初張調更髙盡理昨來新上曲內官外送櫻桃此皆張文昌宮詞也銀燭秋光冷畫屏輕羅小扇撲流螢天街夜色涼如水臥防牽牛織女星此杜牧之秋夕作也閒吹玉殿昭華琯醉打梨園縹蔕花千年一夢歸人世絳縷猶封繋臂紗此又杜牧之出宮人之一也意宋南渡後逸其眞作好事者摭拾以補之今余歷參古本百篇具在他作一一刪去

三家宮詞卷上

欽定四庫全書

三家宮詞卷中

明毛晉編

蜀

花蕋夫人

五雲樓閣鳳城間花木長新日月閒三十六宮連內苑太平天子住昆山

會眞廣殿約宮墻樓閣相扶倚太陽淨甃玉階橫水防禦鑪香气撲龍牀

龍池九曲逺相通楊栁絲牽兩防風長似江南好春景畫船來去碧波中

東內斜穿紫禁通龍池鳳苑夾城中曉鐘聲斷嚴糚罷院院紗牕海日紅

殿名新立號重光島上亭臺盡攺張但是一人行幸處黃金閣子鎖牙牀

安排諸院接行廊水檻周十里長靑錦地衣紅繡毯盡鋪龍腦鬰金香

廚船進食簇時新侍宴無非列近臣日午殿頭宣索鱠隔花催喚打魚人【船一作盤】

立春日進內園花紅蕋輕輕嫩淺霞跪到玉階猶帶露一時宣賜與宮娃

夾城門與內門通朝罷巡遊到苑中每日日髙祗處滿堤紅艶立春風

三面宮城盡夾墻苑中池水白茫茫亦從獅子門前入旋見亭臺繞岸旁

離宮別院繞宮城金板輕敲合鳳笙夜夜月明花樹底傍池長有按歌聲

禦制新翻曲子成六宮才唱未知名盡將觱篥來抄譜先按君王玉笛聲

旋移紅樹斸靑苔宣使龍池再鑿開展得緑波寛似海水晶樓殿勝蓬萊

太虛髙閣臨波殿背倚城墻面枕池諸院各分娘子位羊車到處不教知

修儀承寵住龍池掃地焚香日午時等候大家來院裏看教鸚鵡念宮詞

才人出入每相隨筆硯將行繞曲池能向防牋書大字忽防禦制寫新詩

六宮官職總新除宮女安排入畫圖二十四司分六局禦前頻見錯相呼

春風一面曉糚成偸折花枝傍水行卻被內監遙覷見故將紅豆打黃鶯

梨園子弟簇池頭小樂擕來燕遊旋炙銀笙先按拍海棠花下合梁州

殿前排宴賞花開宮女侵晨探防回斜望苑門遙舉袖傳聲宣喚近臣來

小毬塲近曲池頭宣喚勲臣試打毬先向畫廊排禦幄管聲動立浮油

供奉頭籌不敢爭上棚等喚近臣名內人酌酒才宣賜馬上齊呼萬嵗聲

殿前宮女總纎腰初學乘騎怯又嬌上得馬來才欲走防回拋鞚抱鞍橋

自敎宮娥學打毬玉鞍初跨栁腰柔上棚知是官家認徧徧長贏第一籌

翔鸞閣外夕陽天樹影花光逺接連望見內家來往處水門斜過畫樓船

內人追逐采蓮時驚起沙鷗兩防飛蘭棹把來齊拍水並船相鬭濕羅衣

新秋女伴各相逢罨畫船飛別渚中旋折荷花伴歌舞夕陽斜照滿衣紅

少年相逐采蓮回羅防羅衫巧制裁每到岸頭長拍水競提纎手出船來

安排竹柵與笆籬養得新生鵓鴿兒宣受內家專餵飼花毛閒看總皆知

年初十五最風流新賜雲鬟使上頭按罷霓裳歸院裏畫樓云閣總新修

早春楊栁引長條倚岸沿堤一面髙稱與畫船牽錦纜暖風搓出防絲絳

媫妤生長帝王家常近龍顏逐翠華楊栁岸長春日暮傍池行困倚桃花

月頭支給買花錢滿殿宮人近數千遇著唱名多不語含羞走過禦牀前

寒食淸明小殿旁防樓雙夾鬭雞塲內人對禦分明看先賭紅羅被十牀

水車踏水上宮城寢殿檐頭滴滴鳴助得聖人髙枕興夜涼長作逺灘聲

平頭船子小龍牀多少神仙立禦旁旋刺篙竿令過岸滿池春水蘸紅糚

苑東天子愛巡遊禦岸花堤枕碧流新敎內人供射鴨長將弓箭繞池頭

羅衫玉帶最風流斜挿銀篦漫裹頭聞得殿前調禦馬掉鞭橫過小紅樓

沈香亭子傍池斜夏日巡遊歇翠華簾畔越盆盛淨水內人手裏剖銀

薄羅衫子透肌膚夏日初長板閣虛獨自憑闌無一事水風涼處讀文書

金畫香臺出露盤黃龍雕刻繞朱闌焚修每遇三元節天子親簮白玉冠

六宮一例羅冠子新樣交鐫白玉花欲試淡糚兼道服面前宣與唾盂家

三月櫻桃乍熟時內人相引看紅枝回頭索取黃金彈繞樹藏身打雀兒

春天睡起曉糚成隨侍君王觸處行畫得自家梳洗樣相憑女伴把來呈

小小宮娥到內園未梳雲鬢臉如蓮自從配與夫人後不使尋花亂入船

錦城上起淩煙閣擁殿遮樓一向髙認得聖顏遙望見碧闌干映赭黃袍【淩一作凝】

大臣承寵賜新莊梔子園亭東栁旁每日聖恩親幸到板橋頭是讀書堂【栁一作院】

舞頭皆著畫羅衣唱得新翻禦制詞每日內庭聞敎隊樂聲飛上到龍池

春早尋花入內園競傳宣防欲黃昏明朝駕幸逰蠶市暗使氈車就苑門

半夜揺船載內家水門紅蠟一行斜聖人正在宮中飲宣使池頭旋折花

春日龍池小宴開岸邊亭子號流杯沈檀刻作神仙女對捧金樽水上來

寢殿門前曉色開紅泥藥樹間花栽君王未起翠簾捲又發宮人上直來

漫梳鬟髻著輕紅春早爭求芍藥叢近日承恩移住處夾城裏面占新宮

別色官司禦輦家黃衫束帶臉如花深宮內苑參承慣常從金輿到日斜

日髙房裏學圍棋等官家未出時爲賭金錢爭路數專憂女伴怪來遲

摴蒱冷淡學投壺箭倚腰身約畫圖盡對君王稱妙手一人來謝一人輸

漫揎紅袖指纎纎學釣池魚傍水邊忍冷不禁還自去釣竿常被別人牽

宣徽院約池南岸粉壁紅畫不成總是一人行幸處徹宵聞奏管聲

丹霞亭浸池心冷曲沼門含水腳淸傍岸鴛鴦皆著對時時出向淺沙行

楊栁陰中引禦溝碧梧桐樹擁朱樓金陵城共滕王閣畫向丹靑也合羞

海棠花發盛春天遊賞無時引禦筵繞岸結成紅錦帳暖枝猶拂畫櫻船

晚來隨駕上城遊行到東西百尺樓回望苑中花栁色緑陰紅艶滿池頭

牡丹移向苑中栽盡是藩方進入來未到末春緣地暖數般顏色一時開

曉日官人外按回自牽驄馬出林隈禦前接得髙義手時得山雞喜進來

朱雀門髙花外開毬塲空濶淨塵埃預排白兔兼蒼狗等候君王按鶻來

明朝臘日官家出隨駕先須防內人回鶻衣裝回鶻馬就中偏稱小腰身

鞍韉盤龍鬭色糚黃金壓胯紫遊韁自從揀得眞龍骨別置東頭小馬坊

窻樹髙低約浪痕島中斜日欲黃昏樹頭木刻雙飛鶴逺晴空映水門

翠輦每從城畔出內人相次立池邊嫩荷花裏搖船去一陣香風送水仙

髙燒紅蠟防銀燈秋晚花池景色澄今夜聖人新殿宿後宮相競覓祗承

苑中排比宴秋宵弦管掙摐各自調日晚閣門傳聖防明朝盡放紫宸朝

夜深飲散月初斜無限宮嬪亂挿花近侍媫妤先過水遙聞隔岸喚船家

宮娥小小艶紅糚唱得歌聲繞畫梁緣是太妃新進入座前頒賜小羅箱

池心小樣釣魚船入翫偏冝向晚天掛得防帆敎便放急風吹過水門邊

傍池居住有漁家收网揺船到淺沙預進活魚供日料滿筐跳躍白銀花

會仙觀內玉淸壇新防宮人作女冠每度駕來羞不出羽衣初著怕人看

老大初敎學道人鹿皮冠子淡黃裙後宮歌舞全拋擲每日焚香事老君

法云寺裏中元節又是官家誕降辰滿殿香花爭供養內園先占得鋪陳

嫩荷香撲釣魚亭水面文魚作隊行宮女競來池畔看傍呼喚勿髙聲

秋曉紅糚傍水行競將衣袖撲蜻蜓回頭瞥見宮中喚幾度藏身入畫屏【曉一作晚】

禦溝春水碧於天宮女尋花入內園汗濕紅糚行漸困岸頭相喚洗花鈿

內人深夜學迷藏徧繞花叢水岸旁乘興或來仙洞裏大家尋覓一時忙

酒庫新修近水旁潑醅初熟五云漿殿前供禦頻宣索進入花間一陣香

白藤花限白銀花閤子當門寢殿斜近被宮中知了事每來隨駕使烹茶

西毬塲裏打毬回禦宴先於苑內開宣索教坊諸伎樂傍池催喚入船來

新翻酒令著詞章侍宴初開憶卻忙宣使近臣傳賜本書家院裏徧抄將

昭儀侍宴足精神玉燭抽看記飲巡倚賴識書爲錄事燈前時復錯瞞人

後宮阿監裹羅巾出入經過苑囿頻承奉聖顏憂誤失就中長怕內夫人

管弦聲急滿龍池宮女藏閹夜宴時好是聖人親捉得便將濃墨掃雙睂

密室紅泥地火鑪內人冬日晚傳呼今宵駕幸池頭宿排比椒房得暖無

畫船花舫總新糚進入池心近島旁松木樓窻楠木板暖風吹過一團香

三淸臺近苑墻東樓檻層層映水紅盡日綺羅人度曲管弦聲在半天中

髙亭百尺立春風引得君王到此中牀上翠屏開六扇檻花初綻牡丹紅

小院珠著地垂院中排比不相知羨他鸚鵡能言語裏偸敎鸜鵒兒

鴛鴦瓦上瞥然聲晝寢宮娥夢裏驚元是我王金彈子海棠花下打流鸎【此首或見王建集中】

雨灑瑤階花盡開君王應是看花來靜憑雕檻渾忘倦忽聽笙簧殿外回

內人承寵賜新房紅紙泥繞畫廊種得海柑才結子乞求自進與君王

翡翠簾前日影斜禦溝春水浸成霞侍臣向晚隨天步共看池頭滿樹花

金章紫綬選髙班每每東頭近聖顏才藝足當防寵別只看供奉一塲閒

金碧防幹倚防邊捲初聽一聲蟬殿頭日午揺紈扇宮女爭來玉座前

熙寧五年奉詔定蜀民楚民秦民三家所獻書可入館者令令史李希顏料理之其書多剝脫而得二敝紙所書花蕋夫人詩筆書乃出於花蕋夫人手而詞甚奇與王建宮詞無異建自唐至今讀者不絕口而此獨遺失不見取前受詔定三家書者又斥去之甚爲可惜也謹令令史郭祥繕寫入三館而口誦數篇於丞相王安石明日與中書語及之而王珪馮京願傳其本於是盛行於時

按蜀主王建納徐耕二女姊爲淑妃妺爲貴妃俱善爲詩有藻思妹生衍衍卽位冊貴妃爲順聖太后淑妃爲翊聖太妃或卽以順聖爲花蕋夫人如詩話所稱小徐妃者是也及唐莊宗平蜀後孟知祥再有蜀傳孟昶靑城女費氏防能屬文尢長於詩以才貌事昶得幸賜號花蕋夫人然則花蕋夫人果有二邪但徐妃以污亂失國孟昶繼之寵溺後宮而猶襲亡國夫人之號豈大惑者固不知其不祥也乃陶宗儀以孟昶納徐匡璋女拜爲貴妃別號花蕋夫人而以費氏爲誤蓋未詳王建之有徐妃孟昶之有費妃也意蜀主有前後之異而世傳夫人爲蜀主妃不及考其爲王爲孟爲徐爲費爲順聖爲花蕋邪今宮詞百首實孟昶妃費氏作不聞小徐妃云

宋太祖平後蜀花蕋夫人以俘見問其所作口占一絕云君王城上豎降旗妾在深宮那得知四十萬人齊解甲更無一个是男兒楊用修雲宮詞之外尢工樂府蜀亡入汴書葭萌驛壁云初離蜀道心將碎離恨綿綿春日如年馬上時時聞杜鵑書未畢爲軍騎催行後人續之云三千宮女皆花貌妾最嬋娟此去朝天只恐君王寵愛偏花蕋見宋祖猶作更無一个是男兒之句焉有隨昶行而書此敗節之語乎續之者不惟虛空架橋而詞之鄙亦狗尾續貂矣

三家宮詞卷中

欽定四庫全書

三家宮詞卷下

明毛晉編

宋

王珪

花裏宮鶯曉未啼千牛仗下報班齊銀袍五百趨龍尾天子臨軒賜禦題

洛陽新進牡丹叢種在蓬萊第幾宮壓曉看花傳駕入露苞初拆禦袍紅【幾一作一】

燕去燕來閒白晝花開花落送黃昏年年好景春風妬夢裏鉛華濕涙痕

侍輦歸來步玉階試穿金縷鳳頭鞋堦前摘得冝男艸笑挿黃金十二釵

旌風捲緑波流繡扇紅鸞五防樓撮角茶牀金釘鉸暗花香印錦紋頭

燕子初來語更新一聲聲報內家春遙聞春苑櫻桃熟先進金盤奉紫宸

盆山髙疊小蓬萊檜柏屏風鳳尾開緑繞金階春水濶新分一脈禦溝來

內苑宮人學打毬靑絲飛轡紫花驑朝朝結束防宣喚一樣眞珠絡控頭

元夕星燈照露臺六宮歌吹出云來夜深翠輦歸金殿十里廻廊錦帳開

金雞竿下龍旗動萬國華夷拜冕旒十二門開傳詔急祥雲捧日在樓頭

數騎紅糚曉獵還銷金羅襪鏤金環佯佯走馬穿花過拂拭雕弓對禦彎

晚來東殿放笙歌外院池亭得暫過深炷鑪香登月榭闌干西角拜姮娥

兩班齊賀玉闗淸新奏熈州曲破成畫鼓連聲催拍徧內人多半未知名

沈煙揺碧透金鋪密下珠鎭玉壺近賜趙昌花雀障卻嫌崔白芰荷圖

夜色樓臺月數層金防煙穗繞觚稜重廊屈折連三殿宻上眞珠百寶燈

禁裏春濃蝶自飛禦蠺眠起弄新絲碧盡日敎鸚鵡念得君王數首詩

鬭艸深宮玉檻前春蒲如箭荇如錢不知紅藥防幹曲日暮何人落翠鈿

太液波淸水殿涼畫船驚起宿鴛鴦翠睂不及池邊栁取次飛花入建章

春心滴破花邊露曉夢驚回禁裏鐘十二椘山何處是禦樓曾見兩三峯【露一作漏】

博山夜宿沈香火帳外時聞暖鳳笙理徧從頭新上曲殿前龍直未交更

春殿千官宴喜歸上林鶯舌報花時宣徽旋進新裁曲學士爭吟應詔詩

一綫沈波漾防舟魚爭芳餌上龍鉤內人急捧金盤接撥剌紅鱗躍未休

盡日閒賭選僊小娃爭覓到盆錢上籌爭占蓬萊島一擲乘鸞出洞天

麗日祥煙鏁禁林櫻桃初熟杏成陰年年翠輦來遊幸花落春階一寸深

新供禦馬可曽騎靑鬛連錢碧玉蹄每在殿前祗候駕金鞍卸下不聞嘶

大家裝著鬭時冝獨自尋常拂淡睂爲染淺黃衫子色金盆添水看鵝兒

簾揺翡翠金風日瓦濕鴛鴦玉露天秋曉殿開重九宴內人爭帖菊花鈿

內庫新函進禦茶龍團春足建溪芽黃封各各題名姓賜入東西兩府家

銀盆著水灑毬塲馬嚼銜聲立兩行齊上玉鞍隨仗列粟金腰帶小牌方

三殿飛雲禁鑰開風從天上送春來諸藩玉帛朝元日齊獻南山萬壽杯

露井銀牀凍不收深宮花暗曉鶯愁殘紅滿地無人掃一半隨風落禦溝

盤龍新織翠云裘檢防黃封玉匣收防備秋來供禦著金箱捧入曝衣樓

十三垂髻碧螺松學舞經年後苑中近日昭儀抄姓字一時宣撥入東宮

內庫從頭賜舞衣一畨時樣一畨冝才人特地新裝束五色春衫畫折枝

黃金掌上露華晞朝退君王索輦遲到得經筵春講罷海棠花影數甎移

禁庭漏促斜沈月殿燭光寒未捲禦殿催班元會集牙牌先入奏中嚴

焚香重熨赭黃衣恐怕朝陽進禦遲禁鼓五更交早直歸來還是立班時

素英飄灑昨宵寒一寸金花燭淚殘連夜對香宣兩府平明謝雪到齋壇

淸曉自傾花上露冷侵宮殿玉蟾蜍擘開五色銷金紙碧前學艸書

翠鈿帖靨輕如笑玉鳳雕釵裊欲飛拂曉賀春皇帝閣防衣金勝近龍衣

鏁聲金掣閤門環簾捲眞珠十二間別殿春風呼萬嵗中丞新押散朝班

雞人報曉傳三唱玉井金牀轉轆轤煙引禦鑪香繞殿漏籖初刻上銅壺

禦桉橫金殿幄紅扇開云表露天容太常奏備三千曲樂府新調十二鐘

宮女燻香進禦衣殿門開鏁請金匙朝陽初上黃金屋禁掖春深晝漏遲

三月金明栁絮飛岸花堤艸弄春時樓船百戱催宣賜禦輦今年不上池

內人稀見水秋千爭擘珠帳殿前第一錦標誰奪得右軍輸卻小龍船

黃昏鏁院聽麻除翰長平明趂起居撰就白麻先進艸金泥降出內中書

紅濕春羅染禦袍透三丈日華髙金鍼玉尺穿縫處一對盤龍落剪刀【穿一作裁】

端午生衣進禦牀赭黃羅帕覆金箱美人捧入南薰殿玉腕斜封防縷長

選進僊韶第一人才勝羅綺不勝春重敎按舞桃花下只踏殘紅作地茵

侍女爭揮玉彈弓金丸飛入亂花中一時驚得流鶯散踏落殘英滿地紅【得一作起落一作破英一作花】

夜寒金屋篆煙飛燈燭分明在紫微漏永禁宮三十六宴回爭踏月輪歸

曉吹翩翩動翠旗鑪煙千疊瑞雲飛何人奏對偏移刻禦史天香隔繡衣

金井秋啼絡緯聲出花宮漏報嚴更不知誰是金鑾直玉宇沈沈夜气淸

內庭秋宴玉池東香散荷花水殿風阿監采菱牽錦纜月明猶在畫船中

紗幔薄垂金麥穂簾鉤纎掛玉蔥條樓西別起長春殿香碧紅泥透蜀椒

蕙炷香銷燭影殘禦衣燻盡徹更闌歸來困頓眠紅帳一枕西風夢裏寒

東宮降誕挺佳辰少海星邊擁瑞雲中尉傳開三日宴翰林當撰洗兒文

金鋋畫角警塲開天子南郊玉輅來十里靑城遙北望防雲宮殿月樓臺

鼓角三更夜奏嚴夕齋淸廟宿重檐殿前太尉橫銀仗指防金盤禦水添

鑾輿昨夜宿郊壇月淡風低防內寒宻寫銷金紅榜子宮中日日報平安

禁籞春來報踏靑禦池波漾碧漣輕內人爭送秋千急風隔桃花聞笑聲

崇文院裏勝蓬萊繡柱扶天祕閤開典籍較讐黃閣外圖書多出禁中來

昨日龍車幸寶文宸毫金軸展風雲前朝禦印從頭拆重整牙簽甲乙分

夕宴中秋醉廣寒閬風銀闕鎖三山美人半夜歌明月聲在玉壺天地間

六龍觀稼奉宸逰齊賀丰年薦麥秋後苑宴回卿相出內官金合送來麰

六宮春色醉僊葩綺戶沈煙望翠華琥珀盤生山芍藥絳紗囊佩木香花

花外防幹厭翠檐水邊金閣半垂簾內砧敲月黃昏後坐覺春風一倍添

十年一住廣寒宮云戀歌聲慣繞空長愛惜花花下唱袖和金縷怕春風

內家宣賜生辰宴隔夜諸宮進禦花後殿未聞公主入東門先報下金車

七寶闌干白玉除新開涼殿幸金輿一溝泛碧流春水四面瓊鉤搭綺疏

山樓防鳳棲寒月宴殿金麟吐禦香蜀錦地衣呈隊舞敎頭先出拜君王

天外明河翻玉浪樓西涼月湧金盆香銷甲乙牀前帳宮鎖瓏閉殿門

蘐艸成窠杏子靑夜聞禁漏曉聞鶯吹回一覺昭陽夢帳外春風太薄情

西風欹葉撼宮梧早怯秋寒著繡襦玉宇無人雙燕去一彎新月上金樞

東宮花燭防樓新天上僊橋不鎖春徧出六宮歌舞奏姮娥初到月虛輪

翠華香重玉鑪添雙鳳樓頭曉日暹扇掩紅鸞金殿悄一聲淸蹕捲珠

金作盤龍繡作麟壺冰樓閣禁中春君王避暑來遊幸風月橫秋气象新

天門晏閉九重關樓倚銀河气象間一防星毬乘絳闕五云僊仗下蓬山

禦座垂簾繡額單冰山重疊貯金盤玉淸迢遞無塵到殿角東西五月寒

碧桃花下試枰棋誤算籌先一著低輸卻鈿釵雙翡翠可勝重勸玉東西

瑤臺夜滴金莖露水殿涼生玉枕風臥看星河歸閣晚月斜疎影轉梧桐

臨明一陣裂花雨夢隔瑚斗帳明後苑樂聲催引駕春衫初試覺身輕

夜深獨倚防幹角玉笛橫吹弄月明餘響度云無處覓人間聞得兩三聲

太尉洮岷破敵廻腰柔金帶入關來殿前獻壽天顏喜花覆千官拱禦杯

後苑歸來月上初天歌吹引六鸞輿春風料峭餘寒重猶索金函覽奏書

中宮賜雪玉成峯滴露堆寒冷照空三十六牕明月夜嫦娥渾在水晶宮

迢遞金壺漏水長輪更傳防報君王諸宮各進時新果進著龍牀駐夜香

博士當年敎玉箏六宮誰敢鬭新聲如今舊曲無心理寶柱一行秋雁橫

宮人捧硯臨香案一幅春綃展素霞玉筯彎環題禦篆風雲合殿起龍蛇

魚藻宮中淑景長鴨頭新水禦池塘奇花深院院門閉總被春風漏泄香

石刻蛟龍扶繡柱金盤龍鳳走雕楹萬年枝上流鶯囀屏掩春山夢不成

雪晴鳷鵲樓邊月風落昭陽殿後梅鑪炭灺消香獸暖獨拈香箸撥紅灰

花香著蕋藏蜂翅栁影拖金入鎖牕舞鑑曉鸞無柰只認梁歸燕卻成雙

玉兔何年上月宮夜深搗藥特無蹤神丹不老嫦娥乞取刀圭駐玉容

千年一遇聖人生豈特河淸海亦淸瑞應固宜流樂府行看絲竹有新聲

小雨霏微潤緑苔石欄紅杏傍池開一枝挿向金瓶裏捧進君王玉殿來

殿下排塲撃土牛君王玉仗久遲畱內人爭卜宜春喜奪得金泥各自收

一片桃花一片春夜來風雨落紛紛多情更逐東流水還作髙唐夢里人

新學琵琶曲破成僊韶第一巳知名朱未落黃金撥玉腕先聞動釧聲

王岐公諱珪字禹玉早中甲科以文章事業被遇四朝自嘉祐初與歐陽永叔蔡君謨更直北門熈寧九年拜相務爲安靖之政遂膺顧托有定策之言平生未嘗遷謫多代言應制之詞無放逐感憤之作故其詩多富貴气

公自執政至宰相凡十六年朝廷大典防多出其手其文閎侈麗自成一家詞林稱之作宮詞百首時本誤刻花蕋夫人者四十一首而卽以夫人三十九首移入公集復以唐絕二首足之今悉釐正無錯

小星雞鳴三百篇之宮詞也著金環而禦夕鳴玉佩以驚晨其萬世彤管之輝耀歟嗣後昭陽寂寂褕翟之凝彩聨篇鉤弋沈沈弓韣之賁章累牘至於云失護蕪艸同塵或倚徙云日徘徊風月思雉扇於鳯墀想羊車於鸞闕莫不飛華振藻繪景攄懷白滴齊紈之涙紅拭楚袖之血迨夫才人學士感思無聊身設永巷之幽情寄增城之邈繡坐移來疊花牋而屬艸碧窻卻展素紙而揮毫無非言噴玉屑筆落珠霏多者百篇少亦幾什自唐迄宋始輯三家仍舊本也若五家之參錯千家之汗漫尙容攷訂以俟續入

三家宮詞卷下

