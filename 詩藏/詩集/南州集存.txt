南州集存

﹝明﹞徐庸著

徐庸﹐字用理﹐吳郡人。采輯永樂至正統四代之詩﹐爲《湖海耆英集》一十二卷﹑《南州集存》五卷﹝小輞川烏絲欄鈔本﹞﹑《髙太史大全集十八卷》等。

●目錄

序

卷之一

古樂府

卷之二

五言古

卷之三

七言古長短句體

卷之四

五言律五言排律

卷之五

七言排律

卷之四

七言絕句

卷之五

五言絕句

●序

南州詩集序

南州詩集一十二卷凡千有餘篇吾鄕徐公用理之所作也公在弱冠時已有能詩聲至今年餘八十猶吟哦不絕予嘗觀公平昔之所著作其爲篇者不下數千而此集所載僅若此者蓋爲陳君士英之所選定者也鄕之好義君子慮公之詩久而湮沒不傳於世爭相出貲命工以鏤諸版公屬予爲之序予非知言者何足以序公之詩哉然念自幼見其連篇累什平易而不陳腐也新奇而不險怪也訇轟乎其有餘音也固已知其爲可愛矣及考其所自當永樂宣徳間有以文學重於蘓城者二人曰夢庵張先生繼孟檢討陳先生嗣初公於斯時往來二先生之門聞其緒論故其詩得張之俊逸陳之淸婉張巳矣公之詩遂與醒庵陳公孟賢東原杜公用嘉三人巋然爲郡城之巨擘遠近之人慕公之名而來求者無虛日公不問其賢愚悉隨其人而與之無所吝矧其行立坐臥笑談戲謔憂愁無聊感嘆不平之際莫不成詩其作之之富較之昔人誠爲之載考公之學業非由父兄之所教詔師傳之所督責乃其天分髙立志大蚤知脫略凡近卒以詩名家爲其一時吟壇之將宜乎鄕人之不忍其日就於湮沒而不傳也予又何敢拒而不爲之序乎遂原其所以俾後之人而讀是集者並得以槪見生平焉公名庸字用理南州其自號云成化九年癸巳冬至後一日河南開封府陽武縣儒學訓導致仕長洲陳頎永之序

徐先生詩集敍評

徐先生用理以詩鳴於吳者五十餘年今八十五矣吳自邦侯邑長以及寓公遷客才人學士皆愛誦先生之詩其詩古樂府脫略舊題別出機軸𨿽不屑屑乎諷諫觀勸懲而淸暢婉曲如園林春日和風妍麗奇葩異卉駢然鬭色何其美也其五七言古詩蕭散平易可配白樂天如長江遠水一望無際而沙鷗汀鷺點綴空闊何其妙也其五七言律優柔諄切繼以雅馴極其所至眞逼皮陸如晴壑生云變態靡定層蒸疊湧光景流動又何其宏且肆也蓋先生天分至髙輔以學力遂能成一家言如此以此而垂後其賢於富貴赫奕無所於傳一轉首而漸盡者遠矣余故評其詩以重之

成化九年冬十有二月旣望賜進士出身勑提督廣東糧儲布政使司左參政前祕閣編纂官郡人劉昌書

●南州集卷之一

吳門徐庸用理著

古樂府

◆古樂府

君馬黃

巫山髙

上之回

將進酒

神仙曲

明妃曲

楊白花

華山畿

神弦曲

上畱田

愛妾換馬

新弦曲

隴頭水

五雜組二首

邯鄲才人嫁飬廝婦

猛虎行

采蓮曲

寶劍篇

子夜吳歌四首

玉階怨

大堤曲

羅敷行

襄陽曲

長干行

賈客行

丁都護歌

白馬篇

長相思

門有車馬客

獨不見

白紵辭

妾薄命

少年行

怨歌行

鴻門會用呂廷器韻

系兒詞

唐姬飲酒歌

當壚曲

湘中弦

關山月

李夫人歌

應轉詞二首

公無渡河

梁家守帑奴

馮家女

紫芝曲

吳鉤行

來日大難

綠珠篇

碧玉詞

行路難

嗟來行

長安道

來日苦短

空城雀

艾如張

楚妃嘆

竹枝歌

柳枝詞

洞房曲

橫塘曲

莫愁曲

子夜曲

壽周巽發

送盧廷佐還金陵得印字

○君馬黃

君馬黃我馬赤君馬紫絲韁我馬黃金勒兩馬馳騁長安陌相逄宛若曾相識公子王孫天上客玉鞭指點分南北善和坊裏多靑樓不知今夜誰家畱

○巫山髙

巫山髙哉十二峯朵朵削出金芙蓉襄王當時夢神女朝行雲兮暮行雨詞臣賦後今幾年是耶非耶山依然

○上之回

上之回巡堯封萬靈隨羣官從霓旌舞雙鳳鑾駕紆六龍祥風衛先後瑞日開曈曨願效華嵩祝千齡居九重

○將進酒

將進酒意气豪割麟脯烹羊羔玉壺金■﹝角戔﹞春灩灩鳳笙龍管聲嘈嘈牙籌日執徒自勞酒星夜照靑天髙良辰美景能幾遭鏡中又看生二毛人間萬事如浮泡不若醉鄕深處逃

○神仙曲

吾聞古神仙不與凡人同或遊昆侖西或寓蓬萊東汗漫不計日往還長禦風九節長巖下三花開洞中恨乏雙羽翼無由得相從不如師聖賢實徳存吾躬

○明妃曲

明妃生長巫山村雨露未沐椒房恩寫圖召幸在當日不賂畵工君不識一朝遠嫁辭冕旒重瞳相見難相畱法刀𨿽斬毛延壽傾城傾國寧再有至今靑冢艸離離琵琶尙傳哀怨詞

○楊白花

楊白花如雪色有心向江南無意還江北宮中美人望汝歸魚雁不來音信稀化爲流萍何所依坐令庭樹無光輝楊白花一再歌靑春暮兮其柰何

○華山畿

華山畿停犢車生前奇遇賣酒家棺開棺開愼勿乖與郎去來事始諧

○神弦曲

白羊赤鯉陳畵筵爭琶韻雜鵾雞弦再吹鸞笙擊鼉鼓腥血酒入髑髏舞女巫艸檄焚紙錢神靈欲降風淒然鑑汝誠兮錫汝福無害無災年復年

○上畱田

國風詠歌棠棣詩上畱田偏其反而爾未思上畱田有弟有弟親所遺上畱田其爲兄者乃若斯上畱田可憐歿後葬路岐上畱田鄰人諷之哀些詞上畱田白楊樹底風淒其上畱田

○愛妾換馬

佳人燕趙出良馬渥窪生所愛俱無價相看各有情何曾念離別誌在功名玉筯雙垂後金鞭取次行

○新弦曲

蠻工擘蠒冰絲香舊弦未斷新弦張移宮換徵再三按金鴈鈿蟬光歷亂憐新棄舊非偶然始終那得長周旋他日還當系裙帶世情如此君休怪

○隴頭水

隴頭水日夜流空含鳴咽聲不滌今古愁漢家徵戍防逐州曾來飲馬不飲牛照形影生怨尢鯉魚無往來音書有沈浮安能洗兵甲太平千萬秋

○五雜組二首

五雜組織錦圖往復還東西烏不獲已年歲䢐

五雜組霞映波往復還織錦梭不獲已戍交河

○邯鄲才人嫁飬廝婦

邯鄲富家女妙選入王門已接陽臺夢還沾戚裏恩鳳衾秋後冷鸞鏡曉來昏末路嫁飬廝升沈抵用論

○猛虎行

猛虎何猙獰猛虎莫敢攖攘臂許馮婦善摶畱其名深林邃谷無不有咆哮一聲百獸走傍山人家時近有犬羊惟恐落其口渡江渡河聞昔時汝𨿽肆暴亦有知

○采蓮曲

二八娉婷采蓮女采蓮愛采雙頭蘂綠波搖動落紅衣兩兩鴛鴦各飛起舴艋舟行小如梭星眸兩點橫秋波房中有菂心中苦未許人知柰若何

○寶劍篇

雙龍寶劍千金直芙蓉光芒雪花白橫行曾斬月支頭腥血尙凝今幾秋晴虹入夜貫牛鬥虎豹遁逃魑魅走我欲贈人人莫疑他年掛樹將奚爲

○子夜吳歌四首

曲詞歌子夜歌內有商音蛩響月當戶鳥鳴風滿林徵衣未曾寄邊塞又秋深

越來溪左右兩岸種荷花六月吳姬采分明似若耶鴛鴦隨畵舫日暮始還家

澤國芙蓉吐林園絡緯鳴十分涵夜色一片起秋聲處處催刀尺偏教懶婦驚

艸露三秋冷蘋風午夜涼屏開雲母白衣試郁金香塞北無來信相思幾斷腸

○玉階怨

宮院生秋艸流螢入夜飛玉階零白露涼沁越羅衣

○大堤曲

漢水遶大堤襄陽古城郭靑樓多美妓纖手調弦索暖霧散香塵春風動簾箔安得多情人尋常共遊樂

○羅敷行

羅敷采桑女何曾施粉脂四月蠶事忙所重在蠒絲置酒登髙臺君王偶來窺昔自�首笄曾歌摽梅詩伉儷旣已諧始終無攺移蹇修毋再言結好從此辭

○襄陽曲

煙艸至今綠露花依舊紅習家池尙在無復醉山公

峴首秋云白襄陽夕照紅看碑人墮沒千載重羊公

○長干行

五月南風涼十月西風寒自從發楊子不見回長幹楚尾吳頭渺煙水瀟湘洞庭幾千里良人重利輕風波黃金不多心未己聽鵲喜占燈花年少未愁雙鬂華

○賈客行

賈客不曾居本鄕販賤賣貴多囊箱奇貨可居呂不韋官塩滿載商弘羊兼金上秤珠量斗江北江南不停走營妓樓中肎吝錢水神廟下長澆酒相期永世莫種田種田食力多憂煎

○丁都護歌

彭城千里遙云陽相接連客旅互往來車輪聲駢闐一唱都護歌悲風起回旋死者無復生含哀歸九泉他人不忍聞何況是所天

○白馬篇

白馬眞龍媒慣乘豪俠子朝遊長安道暮入新豊巾腰佩呂虔刀手把韓嫣彈聞雞隨處樂摶虎何曾憚酒酣兩耳熱萬里臨邊陲功勛未能就歸來雙鬂絲從玆老丘壑末路空嗟■﹝口咨﹞

○長相思

長相思思未央路無輈川無梁春葩秋萼更代香玉琴怕彈孤鳳凰金鍼懶彩雙鴛鴦鯉魚絕往來鴻鴈徒翺翔音書竟何托令人空斷腸

○門有車馬客

門有車馬客云是故鄕士別去三十年歸來數千里相逄敍舊情歷歷詢平生交遊幾存沒道路何經營問答未及終兒女出樽酒往昔各靑春於今俱白首嘆息復嘆息彷徨更彷徨視彼土饅頭終焉歸北邙

○獨不見

車輪日夜轉馬蹄朝暮忙春蕙才吐馥秋葉俄隕黃織烏東西飛關河露爲霜憶與君別時雙蛾鬭淸揚於今舞鸞鏡明月埋輝光相思獨不見愁縈九回腸

○白紵辭

吳絲織成霜雪香玉纖裁剪縫衣裳館娃宮中春夜長歌舞雜沓娛君王百杯進酒樂未央啟明又見星煌煌鏡鸞忽掩明月光捧心人去風淒涼

○妾薄命

妾薄命自古然人心多攺移終始難保全金屋啟春朝長門閉秋夕𨿽能買詞賦於事竟何益請君囊中琴彈我白頭吟寧辭十指勞但欲感君心

○少年行

靑絲絡馬黃金鞭長安遊俠多少年胭脂坡上頻畱連樗蒲一擲輕萬錢越羅蜀錦成堆積明珠撒去何曾惜但爲歌舞筵中主不作縱橫門下客結襪子擊築人許心以來不顧身

○怨歌行

怨歌復怨歌怨歌聲如何妾自少小日徧身穿綺羅妙選歸掖庭君王恩愛多晨妝對明鏡黛眉掃靑螺春去秋又來光陰容易過譬彼桃李花不久辭枝柯行雲斷遺迹逝水無回波前歡竟難續抆淚彈云和

○鴻門會用呂廷器韻

鴻門會張玳筵烹龍庖鳳供肥鮮肉如山酒如泉壯士卻啖生彘肩將軍舞劍不得前謀臣用計心空懸要知眞主命在天炎劉啟運四百年重瞳恥渡烏江船

○系兒詞

五胡紛擾中原土天子衮衣誰可補酷憐逃難晉室臣抱侄棄兒何不仁朝晨去兮暮復至由是系之道傍樹時人浪說天無知滅絕倫理眞自爲

○唐姬飲酒歌

千里艸靑歌未歇宮中置酒傷離別唐姬起舞漫悲辛當時何不樽前決主憂臣辱自古云結髮況是椒房親九原此去秋復春末路要思虞美人

○當壚曲

靑簾賣酒肆居傍錦城陬滌器何曾恥當壚不觧羞桃花紅映面楊葉翠侵眸多謝來沽客尋常醉卽休

○湘中弦

蘋花含露荻含風霄漢無雲水接空二十五弦今夜撥沅湘江上月明中

○關山月

將士年年老姮娥夜夜愁一輪天際月萬里塞邊秋丹桂知誰種淸光每自流安能分鑑影來照大刀頭

○李夫人歌

未央宮殿秋宵永返魂香爇黃金鼎少翁傳報夫人來是耶非耶空疑猜君王恍然見顏色不語不言增嘆息銀河影轉月未沈彩雲一散無由尋

○應轉詞二首

疏樹疏樹黃葉亂飄江路西風吹鬂颼颼景色渾如去秋秋去秋去塞外遠人歸未

秋夢秋夢夢覺笛聲三弄空堂蟋蟀頻鳴正是窓前月明明月明月曾見幾番圓缺

○公無渡河

黃河東入海晝夜流不息髙風忽然來煙浪迷天色公乎嗜飲狂以癡提壺便欲徑渡之妻隨止之不可得竟以溺死堪傷悲堪傷悲恨無已彈罷箜篌還赴水可憐遺調至今傳尙有哀聲慘人耳

○梁家守帑奴

梁家守帑奴孫家在堂母教唆盜金珠無處訴冤苦五十萬錢數未周兄兄弟弟俱監收貲財藉沒入官府宅第空虛風雨秋六君七貴三公主榮顯崢嶸古無比豪奢難保萬千年一時又逐東流水孫家母梁家奴春花秋葉分榮枯當之人如鑑此勝敗不異呼梟盧

○馮家女

馮家有女顏如花二八納入將軍家專房寵愛日屢加豈料眾妾懷姦邪一朝絞死稱縊死毒手欺淩乃如此至君聽信不得志抱恨長爲廁中鬼

○紫芝曲

靈芝生甪裏燁燁光凝紫采之可療饑當年有黃綺啇顏非舊隱安漢孰能起眞假罔可辯計出畱侯耳髙風杳莫追千古傳歌詞至今巖谷中蹤迹令人疑

○吳鉤行

吳人殺二子以血釁吳鉤吳鉤𨿽有靈吳王何用求父子恩旣斷君臣義難保不如佩仁義防身到終老

○來日大難

來日大難不可辭碌碌何苦塵中羈百年三萬六千日日日歡娛能幾時東烏西兔急飛走靑鬂斯湏成白首鼎內休誇不老丹杯中可醉長生酒有從名處無別離黃金萬億將奚爲

○綠珠篇

洛陽園圃稱金穀艷杏穠桃照人目一花獨占畵樓春價髙換得珠三斛回風流雪多嬋娟鴛迹不畱香綿仙娥娘輩總遮莫紅牙板按鵾雞弦戚畹來求那肯與奇禍一朝從此起闌干十二逼髙寒有身先向君前死

○碧玉詞

奪妾誠無柰蒙恩敢愛身有心投井水不愧墜樓人

○行路難

君不見李將軍萬里出師難策勛君不見田千秋一言悟主因封侯丈夫出處那料測莫謂來春同去秋甕牗繩樞何足恥髙車大馬應非喜千鎰黃金百頃田消磨易逐東流水人生在世安可期困翮亦有衝天時

○嗟來行

齊饑谷不熟民庶俱有災黔敖富家翁設粥呼嗟來有士貿貿行聽此以爲恥謝之復不食終焉至乎死淮陰昔在陳漂母哀王孫丈夫貴立功小故何足論

○長安道

長安道上平如砥馬足車輪聲聒耳富貴門通衛霍家豪華戶接金張裏明堆珠翠兼象犀貢獻況復來蠻夷軟紅塵漲日幾尺南北東西隨處迷不同宰相沙堤築五雲中對黃金屋八達名康九達莊寰﹖﹖區四海稱爲獨

○來日苦短

來日何苦短揮戈無魯陽人生在世間歡樂能幾場昨日花始開今朝花遽落江河流水急霄漢浮雲薄嘆息復嘆息哀哉復哀哉長生豈能得終焉歸夜臺

○空城雀

空城雀不自揚低棲有蓬蒿飽啄無稻梁年年生雛惜黃口啁喞聲中樂相守屋宇尋常不觧穿网羅驚怖何曾受底湏羨彼珍羽禽翡翠價髙人動心

○艾如張

艾如張張网羅网羅張四方禽鳥何其多成湯見之心有惻去其三面存其一云無命者乃投入仁之所就朝侯伯伊昔庶民勤飬生爲人安可無經營戈鳥射雁亦其事國風詩裏歌雞鳴艾如張兮歌一再行

○楚妃嘆

章華臺上居嬋娟蛾眉爭妬仍爭妍傾城麗質生自天眾中獨數樊姬賢君王好獵多麋鹿平生不食園中肉尋常曾把逆鱗批兩耳何曾聽齒錄連宵火照千山紅鑾輿尙未還宮中

○竹枝歌

銀釵女兒脂粉香竹枝歌裏唱悠揚數聲傳去郎聽得惹起相思空斷腸

九疑山下暮云深二女祠前竹滿林稚子𨿽然翻錦籜要知節節有虛心

○柳枝詞

章臺一種異隨堤帶雨含煙萬樹齊不惜贈郎扳拆去任隨徵旆走東西

學畫修眉兩葉長美人曉起鬭淸揚花飛如雪隨風舞江北江南總斷腸

○洞房曲

珍珠簾逗銀蟾光葳蕤繡帳垂蘭堂阿儂不似靑樓娼也學搊箏來奉郎弦聲未和頻促柱更啟櫻唇歌白薴瓊筵酒薦鯉魚尾洞房夜燒燈焰紫翠被疊牀春薿薿骨醉錦鴛嬌不起花梢香露撲派紗一任井闌啼曙鴉

○橫塘曲

妾家住向橫塘曲鴛鴦彩繡紅羅谷當鑪酒壓蒲卜綠玉纖滿捧勸客甞醉歡懵騰請畱宿銀缸夜然蘭房深牽雲曳雨入錦衾良宵一刻直千金

○莫愁曲

蘭膏捧鬂烏雲稠石橊裙露金蓮鉤蛾眉八字山抹曉星眸兩點波橫秋阿姬嬌小聲幽咽團扇掩面深藏羞少年芳心休亂投妙曲爲君歌莫愁著人粉香膩不流樂鄕占斷春溫柔

○子夜曲

蘓臺新柳金婆娑西山塞蘸西江波臺端女兒春思多鏡中巧蹙雙靑蛾鳳衾香殘鴛夢促瘦損腰肢無一束花開花落向瑣派芳春速去多怱忙郎歸不功果何似腸斷飛來雙燕子

○壽周巽發

濂溪本一水分派來吳門汪洋千載間鼻祖又耳孫多君振先烈詩書久燖溫上﹖﹖架孔孟心下究性理根文章一揮灑日露先吐吞淸風忽播揚聲名滿乾坤玆登古稀年體健目不昏仲春遇華誕設燕開酒樽淑景致和气馨香送蘭蓀賓朋共稱賀詞正道誼存人生豈偶然總沐上帝恩期頤享遐算仁壽見魯論

○送盧廷佐還金陵得印字

君家出陳畱乃是啇﹖﹖勺令父祖寓京華於時正髫齓爲兒喜不凡讀書負英俊羣經與諸史宰割若芒刃百煉求至精久磨能不燐一朝獻文章四海聲名振金榜𨿽未題畱心特登進祖塋在吳山檜栢淸以潤拜掃獨來遠歸帆趁風順移孝可爲忠方今似堯舜鯨飛演澥闊魚化風雷迅春滿杏園花期看時題印

南州集卷之一

●南州集卷之二

吳門徐庸用理著

五言古

◆五言古

恬澹齋

夢萱堂

畫爲蔡景本作

畫爲蔡友琴賦

退一步爲吳思徳題

采菱圖爲華守芳作

云隱

雲松

愛日堂

十尾神龜壽人

畵

愼節

渡浙江

經七里龍

蘭江道中

龍遊道中

云樵爲陳季昭作

蘭溪道中

金華漁者

橡枓

那叱石

丁闌祠

四皓圖

曉發盤門阻雨泊村上

過夾浦循轉河至同裏

遊天竺日暮至山家

遊玉泉

送雍大尹

絳山書院圖

樂淸

蘭溪縣

秋林書屋爲沈武功作

拙逸詩爲蕭孟正題

陳至恭病中

夢云捲

至感堂

壽得洞字

止軒爲人賦

題丘以望贈李戶侯三香圖

題閒齋對雨圖次韻

題奚彥禮所藏竹林七賢圖

劉約之進士卻金圖

竹石

○恬澹齋

錦繡徒適體膏粱徒適口榮祿豈長恃金玉豈長守達人貴恬澹恬澹乃悠久趙君宋宗室徳義抱深厚爲齋扁其名樂然眞可取行之能不渝聖賢可爲友仁心不外此於焉致眉壽

○夢萱堂

春萱茂花葉挹之有馨香秋露一朝至忘憂憂不忘昔者旣蕃衍母也樂且康今者旣凋瘁母也嗟云亡見萱如見母三復增悲傷悲傷牽夢寐覺來屢驚惶難將一寸心可以酬春陽孝子存孝思揭名向髙堂昊天思罔極歲月其久長

○畫爲蔡景本作

羣山界深澗艸堂臨澗阿派扉蔽松竹門墻牽薜蘿孤花落晚風禽鳥聲諧和有客慰岑寂日夕恆相過討論到經史雄辯傾江河紅塵事旣遠仙源又如何借琴未能來陽春先自歌

○畫爲蔡友琴賦

江花淡又濃江水晴且深棹�木蘭艇遠渡江之陰江上多好山山中饒樹林有石平若砥拂拭塵不侵潛名兩髙士談笑俄盍簪欲別情不忍載皷燻風琴冷冷山水趣誰道無知音幽鳥寂不喧暮靄凝徽金披圖寫新句慚作郢中吟

○退一步爲吳思徳題

哲人知進退斯理能獨任進乃事之常退則道深大易貴謙徳自古傳至今契合若符節不渝誠可欽猗歟延陵孫嗣續揚徽音所行退一步聲價崇南金一命固易取下士低華簪斯名足無愧何必求規箴

○采菱圖爲華守芳作

蘭艇小如梭紅妝映綠波爭先遡濤浪齊唱采菱歌采菱勞玉纖菱角尖還嫩菱葉不藏羞菱絲偏惹恨夫君悵別離分鏡自當時從此菱花影傷心不忍窺姊妹無相妬貪多到深處驚散錦鴛鴦雙雙並飛去

○云隱

白雲山前來不作山前雨卻度梵王宮來作髙僧侶髙僧本空虛白雲亦容與澹然成隱名日夕能相處變化忘去住眷戀自寒暑無心幸托渠善幻亦從汝蔭覆惟如來空門久稱許

○雲松

白雲日變化靑松歲崢嶸愛彼云與松托此成隱名天邊恆悠悠巖際還落落無心卻有陰何幸自盤薄從龍肯浪傳化龍亦有年君是雲松儔我歌雲松篇

○愛日堂

日輪出滄海職司在義和六龍爲之駕寒暑容易過人生百歲間迅速如飛梭靑鏡照形影鬂發忽已皤鬂發旣若此父母其柰何所以愛日者愛之嘆蹉跎朝看花開初暮看花落多李白欲系繩魯陽思借戈今君追古人孝行無偏頗載味楊子言百世名不摩

○十尾神龜壽人

爲四靈一玉色體抱玄甲類寔推長十尾逾千年禹昔治洪水嘉運啟自天洛水負書出陰陽備其傳至寶數存九神功孰敢先至今衍生息質同金石堅王君遇初度捧獻登華筵願言致永壽侑之以詩篇

○畵

芳樹亂鶯啼春流綠滿堤風光殊可愛渾似若耶溪溪上孤亭小曲曲朱闌遶中有看山人笑指峯巒好飛梁跨澗潯童子抱來琴欲奏南風調知君足賞音

○愼節

人稟天地气生質無不宜問學旣己輔大節期勿虧勿虧實伊何五倫日孜孜造次惟克念戰競能自持斯乃謂愼節聖賢無越玆勉旃其惓惓味之以聲詩

○渡浙江

維冬候小雪月滿潮信髙吳胥轄神助此風與濤我行爲名利乘此江上艘輕生不自戒性命如鴻毛薄暮抵富陽心悸神己勞呼童具有果旋復傾酒醪一舉三嘆息焉能至酕醄貧若在家樂何必長慒慒

○經七里龍

長溪若銀漢界此千萬山曲折非禹鑿自成天地間飛奔入滄海東流杳無還怒勢逐灘轉一程凡幾灣石角盡齒齒水聲復潺潺舟行毛髮竦易傷遊子顏客途孰云樂視此知險艱

○蘭江道中

羣山靑連延亂石白瑣碎斷岸自爲灘深潭或成匯魚蝦淸易數崖磴髙可畏客子一經過愁心恍如醉

○龍遊道中

長溪由天成玆來歲年久舟向石間行人從水中走牽拖惟用力呼喚但憑口惆悵一經過瞿塘亦何有

○云樵爲陳季昭作

吳山有云樵樵采樂事多秋金鑄爲斧若木求作柯斬伐聲丁丁雲中聞唱歌略杓橫澗溪負薪出煙蘿胸次飽丘壑足迹經巖阿太白稱文人會稽羨翁子在昔維讀書於今兼畵史聖皇夢良弼求訪心未已待君寫其形平步拾靑紫何必老山林孜孜日勞已

○蘭溪道中

淸灘勢峩峩長船走其下亂石髙低象奔流快如馬行遲空屈指侯淺才及踝客路多崄﹖欠巇憂懷詎堪寫

○金華漁者

煙波老漁叟小舟如浮槎捕魚無网罟惟用水老鴉飛鳴向孤蓬出沒循淺沙潛鱗任小大銜取不待乂一家老與幼視此爲生涯豈曰禽鳥性馴狎自可嘉固知杜陵老千載猶矜誇

○橡枓

山果何瑣碎其名曰橡枓比榛肉逾潔似栗殼仍厚團圓𨿽媚目酸苦難入口土風無兼藉此侑樽酒

○那叱石

江心那叱磯亂石白瑣碎界此東流水險固眞可畏蘄巖嚙波濤吞吐幾千歲舟行或輳淺膠滯不可退俗云神使然斯理未能會經過一翹首驚悸心若醉

○丁闌祠

春江綠如染微風動漣﹖﹖欹路入和尙港始見丁闌祠丁闌古賢人孝行稱無虧刻木爲親像奉飬猶生時姓名著簡編至今四海知我來拜祠下髙風杳難追回首望吳云遽起嚴親思

○四皓圖

嬴氏乖世道四海焚詩書生民履塗炭有若沸鼎魚繄昔黃綺儔避時能保軀啇巖遂隱遁足迹辝郊墟獨夫旣失鹿炎精日光輝山河百二間帝徳稱無虛云何蔽情欲易子由愛姬良臣豈無誅回天力難施而翁亦何人足能安漢儲輔相成羽翼去來從捲舒乾坤幾秋風吹老山中芝遺蹤不可求披圖起遐思

○曉發盤門阻雨泊村上

樓船屇曉發風雨何畱人溪流暗添漲林花冷含春世道今不右吾生曰憂貧所以事奇嬴歲時推苦辛玆焉傍村落咫尺無相親吳天未開霽鵓鳩啼又頻新愁正郁積憑仗酒有神

○過夾浦循轉河至同裏

江流走西東斷岸分夾浦石梁毀何年濤浪自今古下有無底淵神龍久爲府舟人罷撐篙漁子但搖櫓我船得風便過此喜無阻前臨要津路列柵連水滸𨿽云備盜賊寔乃妨商賈緣溪更尋匯水淺隘沙土空將百尺牽長年足辛苦斜日到人家腥風起魚鼓

○遊天竺日暮至山家

蒼山何年分磵道轉深邃淸風響松杉寒影拂衣袂禪關表金剎名著天竺字故人期我遊日午行始至虛谷聞﹝磬﹞﹝聲﹞髙林靄香气普門𨿽已越老衲喜能事見客遽迎迓觀玩出寶器誰知觧後間眞率見情意輿夫催我還預恐夕陽墜乘興過山家林花鳥聲碎

○遊玉泉

石池無半畝中有大小魚水淸見鱗鬛玉壺湛空虛我來觀玩況是春雨餘撫掌源復動湧泉出湏臾分流向下方冷冷響溝渠傍有髙低田稼穡蒙沾濡造化存妙理晝夜無停機塵纓未能洗一酌情自怡因思漆園吏濠梁興何如

○送雍大尹

雍侯生間气世家出名族早年入黌官萬卷書曾讀獻策來長安名載登科錄小試才視篆庶事多練陽春本無私羣物俱照燭玆當朝會年報政趍黃屋雲霄髙九重雨露期沾沐黼黻贊嘉謀廟廊寄芳躅光華信難掩比並潘玙玉功業詎偶然董狐題污竹

○絳山書院圖

絳山髙峩峩絳水流湯湯山水出雄固城池建封疆萬家煙樹迷屋宇連垣墻雞犬自鳴吠風俗多淳良爰有讀書院輪奐居中央靑衿日濟濟探討攻文章豈惟惜一餘亦乃明五常規模似鄒魯時世逄虞唐學成致登用髙步紆巖廊而君昔此遊別來歲己長丹靑寫其圖以慰心遑遑懷土眾所同偉哉重義方作詩爲贊美攸久期播揚

○樂淸

人生天地間所樂各不同詩書樂在心徳義樂在躬羨君獨樂淸樂淸世稀有千古方何人夷齊可爲友松梅遶其居芝蘭滿階除紅塵絕來往白雲長卷舒鉤簾明月生披襟好風入最愛九臯禽徘徊自翔集

○蘭溪縣

羣山瞰蘭江臨流見城郭薄暮亂啼鴉遠近舟舟﹖元泊雞大日相聞風土殊不惡縣邑無苛政居民亦云樂我來未徧遊登岸且盤薄買得甕頭春還舟慰寥落

○秋林書屋爲沈武功作

楓葉霜前丹桂葉霜後靑西風掃殘暑金粟浮香馨嗟哉隱侯孫茅茨構林埛身踰始仕年有志窮遺經日夕誦讀間吾伊聲可聽自言吾何人而敢求安寧古賢𨿽在貧映雪仍囊螢方今聖明時夔龍登大廷長策擬陳獻髙步淩蒼冥願爲卿相月勿作處士星

○拙逸詩爲蕭孟正題

蕭君气生瑞鳳祥麟姿聯翩兄弟中卿嘗稱白眉少日遊遠方囊橐攜重貲北行抵燕薊狐裘霜雪披慷慨弔陳迹遠近靡失遺挾匕懷荊軻擊築傷漸離南徵遡閩廣滄海渺無涯長鯨駢巨鰲掉尾還揚鬐𨿽云傳見聞復恐攖危自玆返故鄕侍奉親容嘗慕無極翁拙賦中有辭涵泳得其味取號不外斯惟人生世間巧拙恆相隨巧者心最通拙者事頗遲所以巧拙內勞勞逸成多君抱才能理義無不知何乃掩其光辭尊而處卑往者未得詢今者竊自窺愚魯出大賢訥稱仲尼乞巧柳宗元送窮韓退之寓意匪嬉戲著述歸毛錐躁進或顚蹶處鈍堪飬頤玆旨倘如是服膺愼勿疑書之當座右孰云匪箴規

○陳至恭病中

聖賢著經史所重在五倫五倫不廢弛斯可能爲人羨君篤於孝日夕惟奉親父子主天理愛生於一仁仁者必有壽載之在魯論夫何遘微疾倏焉經幾春食飲謹制度藥餌明君臣避喧樂峭峭愼言戒諄諄至要喜怒間以玆飬心身我嘗屢相過𨿽數不厭頻求我賦聲詩吟詠娛其神天道信好回久屈而後伸何況有徳者稀世猶鳳麟玆當履康健野服逍逄巾壽域次第登謳歌堯舜民馨香擬蘭蕙堅久期松椿吾言可采取當勉書諸紳

○夢云捲

白雲如白衣入我思親夢長洲之錫峯不待天風送悠揚向髙堂恍惚椿萱傍斯湏變五色又若斑斕裳惟云固無心東西去難定誰知無心中油然出天性天性能已復孝思從是生閱此夢云捲不愧前賢名

○至感堂

人心上方寸萬事屬所司乃於百年間至感誰能思多君紫陽後有堂扁其辭扁之匪空言晨夕惟孜孜天地存覆載大哉允無私雨露有深恩寒暑不異時聖君握水土生物隨所宜種植苟得理豊稔誠可期父母生劬勞罔極恩在斯罔極恩未報徒悲蓼莪詩況復有難弟歷官際雍熙龍章下裏門光彩相參差至感總由此永懷應自知知感乃爲徳污簡聲名垂

○壽得洞字

顧君人中英爲瑞若麟鳳早年隱丘樊讀書登用鄕閭推右族名擬泰山重賦董萬石才望久服晚節志彌堅確處不妄動襟悰碧海闊心境玉壺凍霜

滿顚一任羲車送初辰值良月賓友獻歌頌髙堂啟瓊筵綠酒瀉銀甕從玆冀求壽得與錢鏗共遊戲八龍間未許還仙洞

○止軒爲人賦

躁進莫若止知止卽知足食味止適口玩色止閱目小隱止茅舍粗暖止布服言止罔造次行止謝欺覆心常以止樂分不以止辱多君止名庵止健大人獨

○題丘以望贈李戶侯三香圖

盈盈洛水仙淩波送微步姑射嚴霜華樊姬澹風度歲晚同結香相親表心素

○題閒齋對雨圖次韻

髙齋掩芳樹霏霏雨崇朝涼陰度虛幌嫩綠生柔條方以物情暢況乃塵慮消景仰千載前令人想風飆

○題奚彥禮所藏竹林七賢圖

時世屬典午淸談人所任髙風推七賢遊玩來竹林阮藉與阮咸聲詩同吟詠劉伶泊王戎盤薄遂散襟秀豈不觧棋康亦善鼓琴山公非俗流昂然戴華簪我來觀畵圖顏貌殊可欽何當尙聖道名譽垂古今

○劉約之進士卻金圖

劉君抱奇志鳳鳥無凡翮五色上著文千仞下覽徳少年登進士金閨喜通籍瓊林醉春酒花壓帽檐側一朝捧丹詔列羣布恩澤公館屢卻金方寸不圖得黃堂寫圖畵吟壇侑詩什江右傳髙聲名感揚溢而翁少詹事傳家守淸白吳下與中方駕鍾前迹

○竹石

竹邊煙水流竹下云根立鳳凰聲未舉翡翠毛初濕淸影掃苔花秋風晚來急

南州集卷之二

●南州集卷之三

吳門徐庸用理著

七言古

長短句體

◆七言古

祝周彛齋壽

風雪藍關圖

漁樂圖

續橊子詩爲錢未參相公題

楊湖艸堂爲王彥賜題

竹

慶韓克美母壽

愼軒詩爲魏伯廣作

三香圖爲鄧師徳作

薔薇黃頭鳥圖爲陸伯川作

梅軒

半派風雨圖爲顧叔明作

滿林風雨竹

海舟爲吳思徳作

毛公丹井壽徐宗文

玉桂晴雲

慶魏伯廣壽

雙松圖爲吳思政作

畵松

題西巖風雨圖爲葛彥章作

木奴主者爲吳思復作

畵松爲金廷用賦

題鄭文康女弟貞烈事

橘堂

白雲上人三香圖

悼倪母陳氏

代壽詩得韭字

竹爲包山法華昺上人作

梅雪軒爲陳廷璧作

題髙廷用扇

贈盛文序先生

畵

和逃虛子三香詩

二馬圖

賦匡廬疊翠送徳輝遊武昌

夏太卿寫竹林書屋

贈陳徳隆栽菊詩

題陳子敬義士傳捲

贈隱峯道人

壽梅圖

溪山書屋爲錢惟常作

夢筆圖

贈文化萼長老

捕魚圖

畵

謝張啟陽

徐璞軒九淸圖

魚蟹圖

姚公遠艸屋詩

慶張忠宣母壽

林屋讀書爲愈徳芳作

韓克贊求存一道人詩

虎圖

賦南山爲黃撫軍壽

如意花詩爲杜東原賦

女仙圖慶韓伯尙母安人壽

吳淞秋色圖爲沈汝禎題

屏山老人詩爲曹林桂作

䢐徠雅趣爲龔廷臣作

雪景禁體爲吳徳明作

送盛仲規之魏愼軒館

題陸宗謐梅花卷

惜木詩爲卞季深作

存徳堂爲包山徐以同賦

聽琴爲華守誠題

致樂堂詩爲陳汝中作

雪派蘭竹石爲懌上人題

題畵

贈龜師龔先生

劉阮天臺圖

怡親堂爲吳叔載作

題顧叔明所藏湘江雨霽竹圖

七淸圖

梅竹雙淸爲上洋何仲陽作

梅鶴爲鄒仲和作

水仙怪石

橘隱謝錢伯康

贈葉君

送徐光永還包山

爲陳時彥賦女仙圖慶壽

題倪均瑞畵

鼓潭書屋

晴竹

送宋彥撝

紅竹雙淸爲李主事題

題薛宗載扇面二首

陶淵明歸社圖

竹鶴圖

壽得玉字

松坡許原望

送友還雲南

煙雨萬竿

題陸昌所藏杜用嘉畵

虎圖

龍圖

梅花雙喜圖

陶淵明帰去圖

畵松次陳士英韻

慶張澹庵宗理

詩號梅塢

題周景玉杏林思捲

天順攺元詩和陳士英韻

紅梅

代送王都司還浙江

謝醫士韓克贊

題畵

慶張惟東任陰陽正術

次華竹友所寄詩韻

孤云詩爲玉殿賦

代作家慶圖

樂樵爲張叔髙作

慶周宗學先生七十

慶壽分得如字

翠云假山名爲華以作

澹庵詩

送張景和遊湖湘

翠微書捨爲卞庭闌作

送徐以慱遊武昌次陳孟英先生韻

淸逸齋爲卞秀深題

送徐以源遊武昌

賀翁總戎生子

廣仁堂爲張用宜作

張廷瑞畫竹爲陳體方

友竹爲華守誠作

杏林圖

題梅

壽詩

洞天春曉慶壽

題薛淡園竹和李璉韻

仕女圖

送鄭徳新任吉安掌教

爲王孟南題呂副都把盡瓶中梅

慶翁戎駢生子

席上贈小妓周滿嬌

○祝周彛齋壽

彛齋周君不老仙宗派遠自濂溪傳古貌古心復古行愷悌一念人稱賢顧山山下廣宅第甍棟輪奐相新鮮四時花木互掩映橋梓蕃衍松篁妍布谷啼春閱耕種疆場翼翼俱良田及時修事乃不廢云子秋熟成豊年千倉萬箱任積聚歌詠鼓腹歡無邊乃者元陽忽焉沴日色如火塵如煙禾苗盡槁空赤土萬木落脫枯井泉鄕民啼饑及老幼豈但裏閈增憂煎君能惻隱爲賑濟出粟後先凡幾千斯時活人不可計若兔脫网魚逃筌郡邑封章奏君義玉勑究頒徭役蠲髙風從此播寰宇名逐古哲相駢肩歲曰蒙旃月入卯生申誕屇開瓊筵畵堂羅列盡名士共祝壽算侔彭余亦題詩遠稱慶珍重願效岡陵篇

○風雪藍關圖

昌黎先生非世人蓬萊殿裏文章臣封章曾進佛骨表逆鱗誰謂君王嗔潮陽恩遣八千里瘴海迢滯多黃塵藍關曉度遇風雪回首秦山空一身孤忠自古世不合道在要知當守貧鱷魚從化世稀有景仰髙風思鳳麟

○漁樂圖

淸江一片淸無底上下相涵天在水荻蘆花間蓼花開漁舟寄在煙波裏漁郎釣魚春復秋釣竿長日垂中流朝晨出去薄暮返自有淸興無關愁西巖巖下多楊柳楊柳陰中停泊久燻風幾陣向南來歌罷滄浪拍銅斗獨醒獨醉知者稀白鷗識我能忘機何如蓬底且髙臥曾隨蝴蝶東西飛

○續橊子詩爲錢未參相公題

安石橊花開如火眾綠參差紅一朵祝融長飬殊有功不日累垂已成果壓枝珍重天與殷玳瑁殼小凝斕斑南風一吹露文彩明珠萬顆藏中間海山種類無若此子多偏能致多子古人諭物理斯在彩毫寫入靑編裏昆湖錢君武肅孫遙遙華冑爲淸門歲年崢嶸逼彊仕萬事未足同誰論去年取贈吟詩祝果得掌珠爲嗣續今年又產麒麟兒賀以臞仙圖一幅老生復爾題長篇篇中有詞非偶然積善衮衮生英賢子孫孫子傳綿延

○楊湖艸堂爲王彥賜題

楊湖湖上數椽屋不日經營勞卜築牽以薛蘿覆以茅只此藏修心已足堂中所畜書與琴簽垂白玉徽黃金閒時讀誦更彈琴今時傳出當時音湖波微茫景奇絕渚鷗鷺盟初結疏簾織就緯蕭機香冷蘆花半林月耕夫釣叟時相過塵事竟少樂事多壺觴醉後忘爾我院花物色應如何慱山香裊煙霏動悵嚲梨云楮衾重淸風一枕黑甜余艫聲不驚遊仙夢

○竹

春風花卉時易過風雨一夕隨流波獨憐此君不搖落數竿深喜成婆娑淇園渭川望不遠沅湘洞庭深處多黃陵廟前雨初霽九疑橫黛■﹝山差﹞峩湘靈鼓瑟曲未了飛裙度空鳴佩珂碧雲不動暮寒悄翠袖倦倚愁雙蛾珠宮門掩浸明月欲歸未歸其柰何銀釵女兒鬥顏色一聲夢覺聞淸歌

○慶韓克美母壽

韓母安人出名族心如寒冰貌如玉娥眉鶴髮老逾健能全四徳臻五福傳家有子醫有神昔曾應召趍楓宸聖朝以孝治天下恩賜還家從侍親年逄甲子壽七秩長生節至開瑤席龍腦香淸獸鼎燃駝峯味美鸞刀劈春云裁衣五色斑登堂戲舞歡慈顏瑤池阿母獻珍果三千歲熟蟠桃殷鳳笙龍管聲相續白雪歌傳郢中曲萱艸花前日正長題詩好效岡陵祝

○愼軒詩爲魏伯廣作

海虞魏君富經史古貌古心一髙士藏修有軒勞經營以愼爲名得深旨﹖﹖貞文所載見傳記意義無他惟謹爾揭扁於楣匪徒玩勉旃力行在修已朝焉惓惓暮惕惕進退出入兼動止達乎誠敬知隱微崇禮以義及廉恥不登於髙不臨深頃步之間敢忘耳愼之又愼功斯到從容自然合規矩髙明博厚本天地俯仰無慚古人似傳家淸白志所同百世眞堪遺孫子

○三香圖爲鄧師徳作

吳天簌簌嚴霜飛朔風捲林林葉稀江郊歲晚斷行客茅屋處處扃柴扉乾坤造化出太極生物有意隨春輝羅浮美人玉爲骨洛浦仙子云作衣樊姬亦是楚宮女風度脈脈情依依月明觧後喜相遇佩帶綰結垂珠璣娉婷誰兄復誰弟涪翁詩句誇精微東方欲白大星沒相與一笑渾忘歸

○薔薇黃頭鳥圖爲陸伯川作

東飛西走忙烏兔節序相催等閒度牡丹開後到薔薇九十春光看已暮薔薇花開好顏色裊裊枝條帶淸露傾城傾國疑觧語朵朵含嬌逞豪富美人約伴來尋芳目轉秋波重相顧玉纖欲折愁剌多頓使金蓮駐微步黃頭小鳥最有情頳色鮮明爛毛羽穠纖多處共飛來似惜繁華幸遭遇聲音𨿽微亦可憐幾度頻聽隔霧煙才誇善鬭著雄健性潔竟無應土污及時飲啄亦自足何必翺翔九霄路古人適興在花鳥往往揮毫著詞賦傳世文章五色輝名重斗山起興慕今時何人稱畵師能觧寫眞入縑素微香雅韻驚彷佛玩物黽勉題新句句成一笑拋殘書風動蕓派落蒼蠹

○梅軒

澄江江上梅千樹千樹梅花最深處構得軒居數十楹明月淸風自來去月生疏影風傳香香影無邊春意長珠宮貝闕疑彷佛毛骨瑩潔心淸涼楊州東閣題詩句水部文章輝月露一從子美重稱揚千古髙風誇獨步孤山秀出西湖邊看花攜鶴憐逋仙踏雪歸來艸堂下暮寒剪剪欺靑氈髙枝拂檐垂斗柄雲母虛明小派映東閣西湖迹已陳只有君家可相並葳蕤斗帳夢裏驚何處光蛟吹笛聲紛飛不管香瓣落靑靑子熟期調羹

○半派風雨圖爲顧叔明作

夏君仲昭生名邦人品卓絕世少雙靑年姓氏題虎榜文思浩蕩流淸江鳳凰池上膺寵遇手握巨筆如長杠吳門叔明最莫逆相過往往開酒缸對牀談笑到深夜瑯玕寫贈挑銀釭乾坤模糊勢揮霍風雨忽驚來半窻關山鐵騎走髙下戈戟戞擊聲春撞洞庭何處動金奏碧落一時飛翠幢湘靈鼓瑟調莫續阿香送車怒未降余墨淋漓歇不灑似憩寂靜仍紛嚨效顰多士𨿽用意聲價正同瑉與矼斯圖披玩豁老眼手足舞蹈心已愯詠題安得有李杜勉成鄙語眞爲憃

○滿林風雨竹

玉堂仙客居金臺鳳凰池上時徘徊絲綸執掌幾年歲調羹共待爲塩梅文章不獨世所重篔簹更有胸中材紫宸朝散日未午瓊佩響自花間回平生心志好淸玩喜有綠竹當庭栽觧衣盤薄小派下正值滿林風雨來髙枝亂葉寫此態雲气惚恍連塵埃風聲號怒雨聲急電母激電雷公雷乾坤上下互明晦勢轉澎湃驚童孩深根搖撼不自把彩鸞羽濕空毰毸湘川濤浪接渭水千里便覺相喧豗陰山鐵騎走蒼莽散亂不用宵銜枚湏臾旣罷若晴霽似履夷坦忘崔嵬乃知神妙奪造化方駕古昔無疑猜人間一紙不易得重比瑚璉輕玫瑰菊派先生新得此披對令我襟懷開墨花點點漬龍尾援筆笑把新詩裁

○海舟爲吳思徳作

百川所納海爲大放舟於海舟如芥何人不畏路險艱一幅雲帆自髙駕延陵吳君人中豪胸次寬廣吞波濤乘流放舟隨所往舟尾巨舵能持操天吳﹖貝廠﹖﹖貝帶海若出沒惚恍驚跳躍掉尾長鯨展翅鵬鼓舞風雲眞一噱弱流不隔路幾千舉酒便欲邀神仙十洲三島咫尺是仰看紅日當靑天

○毛公丹井壽徐宗文

洞天林屋非凡境芙蓉削翠成峯嶺白雲深處無人到中有毛公千尺井麼誠異人出晉代骨相稜稜眸烱烱平生學道慕超世探討參同明內景金丹欲煉遂鑿此一派淸泉出頑礦秋色才分玉甕涼露華欲下銀牀冷陰爲寒水火爲陽晨夕自供龍虎鼎轆轤聲轉響銅瓶鑑影分明湛天影神於物外妙莫測綠毛徧體生俄頃偓佺觧後或談笑蓬萊迢逓時邀請蘓耽種橘陰可愛露花雨葉垂枝梗何如仙蹤自長在烏兔奔忙任馳騁徐君宗文遇初度仁以修身日三省分題賦詩意有任不異汲古仗修綆旨哉至上而有吉大易彖象貴心領用之不竭壽可微源遠流長歲年永

○玉桂晴雲

具區波濤振寰宇中湧一峯名玉桂云根有云生其巓流麗晴光不爲雨如車如蓋還如衣無心偶出無心歸林泉棲息抱隱志天上何必從龍飛絕壑深巖迷近遠洞天深處聞雞犬夜月光華不掩歲春風態度能舒卷五采五色眞奇哉朝暮氤氳頻去來漢武封中徒靉叇滕王閣上空徘徊畵堂初度開瑤席戲彩兒孫獻瓊液樽前莫爲艷歌停好向蓬萊載仙客

○慶魏伯廣壽

中吳山水多淸淑峯巒湧翠波浮綠虞山琴川尢出奇種秀山川有名族魏君伯廣號愼軒古貌古心異流俗襟懷夷坦絕崖岸徳能潤身富潤屋有田千頃閱人耕有書五車教子讀稻禾■﹝禾巴﹞稏連三區云子歲收倉廩足禮賢下士存恭敬卹匱賙窮罄金玉聲譽馨香比蕙蘭歲寒操守侔松竹築堤捍水功尢大郡侯贊美詩盈軸髙風如此追古賢靑史無慚爲褒錄年推甲子月仲冬蓂畱五莢淸傳馥畵堂開宴慶生申洞天正喜蟠桃熟九疊光浮翡翠屏連枝繡展芙蓉褥碧落行雲遏不飛朱唇皓齒歌新曲獸淸燃龍腦香鵉刀細切駝峯肉髙人碩士總稱賢衣冠濟濟來相續臞樵先生仙之徒丘壑崢嶸飽胸腹蓬萊閬苑入揮灑萬里扶桑連若木金銀宮闕駐羣仙半衣冰綃半霞縠瑞鳥珍禽鳴古澗紫芝瑤艸蕃深谷蓮葉長巢不老龍琪花亂點長生鹿丹靑神妙奪造化意匠經營成大輻玉堂學士松雪翁偉世髙名得追逐圖成裝潢爲持獻按圖邀我題詩祝我聞老子出關圖千載傳誇人刮目古今𨿽異事乃同若合符節猶式谷紫霞杯香進春酒膝前戲舞斑斕服八千壽算比莊椿健步從容躋百福

○雙松圖爲吳思政作

雙松嶸崢不計春拾子並種經先秦大成合抱占厚地髙出眾類淩秋旻枝柯如玉又如鐵香葉自老蒼皮皴虯龍勢走翠陰重不剪不伐衛有神脂爲茯苓変琥珀濟物共誇稀世珍摘花釀酒殊有味滿飲入口存天眞榮封豈獨大夫貴腹上夢生聞古人十八三公著靑史千載一見猶鳳麟冰霜何妨歷已久雨露卻喜沾來新廟堂梁棟𨿽待用長生凖擬同莊椿

○畵松

古來畫松誇絕代畢�韋偃名猶在近時曾見虎頭孫落筆縱橫有奇態佑根屈鐵蟠蒼虯老干淩雲撐鬥牛太陰雷雨動蕭瑟人間六月疑淸秋幾回展捲晴派底恍若置身巖壑裏空翠紛紛落滿前龍吟鶴唳天風起

○題西巖風雨圖爲葛彥章作

葛君彥章以西巖自號蓋有慕於隱者也玉峯舍人夏公又寫西巖風雨墨竹贈之請余賦詩其上然古人以竹比君子之徳取其不変於歲寒也夏公之意其在斯乎因賦長句以復其請云

西巖托名隱爲樂不向林泉向城郭閒時惟誦小山詞幾度淮南桂花落玉堂仙客居玉峯托交屯君情倍儂長梢寫作風雨態神妙不測生心胸風聲蕭蕭雨聲急坐聽風雨湘靈泣深掩重門艸自靑鳳毛零落誰同拾春云豈似秋云孤九疑天遠連模糊良宵何妨警蝴蝶薄暮任教啼鷓鴣鷓鴣啼徹淸塵俗蕭然恍若篔簹谷東坡先生有至言人生不可居無竹

○木奴主者爲吳思復作

湖上仙山有林屋兩峯靑浸湖波綠居人遶捨多田園盡栽橘柚無他木於中吳君季子後逍遙野服迂襟袖飬髙自號木奴主深處數椽勞結構亂葉繁枝影交錯黃柑子熟霜初落藏修自得巴卭趣適意不減啇山樂我思斯人誰與擬托迹應同古君子洞庭春色醉陶然幽鳥一聲呼不起

○畵松爲金廷用賦

松堂先生業儒者畵松不在韋偃下興來放筆如有神豈學經營事圖寫金生廷用吳之英丰度蕭散襟懷淸座中出紙爲求寫兩株屹立分崢嶸蒼皮澑雨歲年久合抱懸知世稀有風外依稀金玉鳴月中彷佛蛟龍走歲寒歷徧心不移鳳鵉噦噦鳴髙枝長材莫使老林壑棟梁大用應堪期

○題鄭文康女弟貞烈事

鄭女名慶宜君字生長儒門稟淸气首笄旣簪擇所歸嫁得良人姓彭氏調和琴瑟逾歲年良人抱疾俄沈綿始期百歲爲伉儷豈料一朝成棄捐哀號六日聲不息魄散魂消痛尢劇誓於人世不復生懷內孤兒竟拋擲金塘水碧涵淸秋明珠入淵非暗投零落芙蓉抱香死鳳凰驚散鴛鴦愁此身𨿽死猶不死貞烈他年照靑史髙名奚獨杞良妻淸風又見巴陵女

○橘堂

施氏仲行年幾五十雙親在堂堂下種橘名其堂曰橘堂蓋取古人陸續懷橘奉親之意謁余請賦詩勉成此以復其請云

奉親堂前何所有佳橘栽培歲年久葉如翡翠柯如鐵淸影陰森護�牗花開白玉向雨前子熟黃金待霜後木奴趣味秋可愛摘來顆顆香粘手筐藍收置多戢戢酒渴思甞堪一剖緬思當時達孝者袖裏懷來爲遺母洞庭春色名久著最宜釀作長生酒玉壺傾瀉到芙蓉要祝雙親萬千壽

○白雲上人三香圖

春風三種淸相並玉骨冰姿試妝靚弟是山樊梅是兄山谷老人曾賦詠魚龍寂寂江沄沄明月正中淸夜分珠宮酒醒不成寐起踏浪波如踏雲縞袂飄搖隔煙峯仙遊肯逐陽臺雨斷腸三弄入瑤琴破夢一聲驚翠羽盈盈小白無纖埃楚腰一把春徘徊櫻桃未點樊素口索笑含情嬌滿腮白雲講師愛之溺渾同古人有詩癖從玆移入淸淨地雅稱無香又無色

○悼倪母陳氏

倪母陳氏溺水而卒其子哭之慟余重其哀作詩以悼之

倪氏之母貞且良良人云沒凡幾霜只今年歲逾六秩心在力家家已昌堂前三子能奉飬況復此身已無恙所居臨水臨尺咫一溺誰知竟䢐喪星昏婺女天爲愁白璧遽沈非自捉馮夷河伯共惆悵腸斷煙浪無情流精衛銜石塡海水子心亦欲效如此吁天扣地杳不聞哭聲直致淵宮裏悲風慘慘云茫茫卽之不及空彷徨百年抱恨恨罔極招魂謾誦蘭臺章

○代壽詩得韭字

邵伯甘棠世稀有侯寔雪仍繼其後一官不忝舊聲華百里今稱賢父母治民民樂去苛政愷悌從容徳彌厚平生忠悃萃諸心到處歌謠出於口芳春此日遇生申玳瑁筵開會僚友東風吹影動鑪香南極分光照杯酒松椿祝壽擬無算竹帛垂名期不朽他時黼黻上虞廷康寧爲服堯時韭

○竹爲包山法華昺上人作

翠華影墮瀟湘渚二女情多淚如水秋風揮灑漬瑯玕日暮相思渺千里九嶷山前江上村積雨不洗斑斕痕黃陵祠宇至今在啼徹鷓鴣人斷魂冰弦五十彈愁絕古調一聲天欲裂驚起馮夷夜不眠手把珊瑚頻擊節

○梅雪軒爲陳廷璧作

羅浮山中堪種玉萬頃白雲耕白玉羊雍得玉與師雍求得始仙嫁滕六象梳壓鬂金步搖眉黛閉綠含春嬌六龍駕車從羣鶴照以明月隨淸颷瑤臺十二朱闌繞麼鳳啼殘夜寒悄霧綃衣薄柰愁何歸得人間春未老太丘孫子稀世人相邀相疑情相親瓊漿滿飲不成醉五出六出俱精神紙帳葳蕤紙派白殘夢初回見蹤迹車輪馬足門外過淸水黃塵兩相隔

○題髙廷用扇

綠樹生陰晝蕭爽雨晴一派流泉響飛梁架石路逶迱朝暮幽人自來往亂山深處扃澗戶野鳥嚶嚶啼一兩車輪馬足歲不到芝艸瑤花日應長逃名已遂平生志卻笑紛紛墮塵网今君慕此能相從嘯傲煙霞時撫掌

○贈盛文序先生

中吳人物非他所首出東南自今古泰伯遺風風俗惇望族聯翩舊存譜兼金拱璧名譽馳文章翰墨崇當時思之可以濟天下不爲良相爲良醫良醫世稱醫國手盛氏傳來最爲久喬木森森幾百年竟誇父祖栽培厚只今文序學更雄靈樞素難無不通辧形察脈治疾疚有諸其外存諸中去年家室疾在已气息厭厭將不起體質尫嬴榮衛虛寒熱怔忡兼表裏多君用藥殊其它人參附子頻增加從玆六脈漸平復譬若枯艸回萌芽動勞來往非一度日夕惓惓重淸顧始知愷悌濟物心君子以此爲先務世其業也精其術又有

不相失載之魯論記史傳三者之間事爲一於三有一猶可稱況乃接踵能同升古云積徳致攸遠子孫百世期相承嗟我居貧歲年久家惟懸磬無他有聊賦詩章爲陳謝登堂再拜顏逾厚

○畵

桂葉靑靑楓葉赤岸花紅紫汀花白孤蓬泛泛下淸江乃是煙波釣鰲客釣鰲才罷情悠悠紫篁拈得吹淸秋一聲兩聲山石裂東流之水俄西流馮夷宮殿腥風起老蛟出舞飛寒雨斷鴈忙忙入斷雲薄暮芙蓉落芳渚

○和逃虛子三香詩

羅浮仙子膚如霜洛妃樊姬年正芳瑤臺宴集偶相會欲笑未笑淸浮香縞袂飄飄舞春雪淩波淺印雙鉤月梨云帳底夢初驚玉笛樓頭聲未絕仙山琪花伴瑤艸物外靑靑自能保細看風韻不相亞一詠一吟消熱惱髙標莫使俗士知摩娑老眼心怡怡逃虛老人有珠玉珍重不減涪翁詩

○二馬圖

古來畵馬稱何人獨數曹霸能逼眞貴在畵骨不畵肉形相往往多入神弟子韓幹得其化聲價與之略相亞杜陵詩史爲品題今古傳聞作佳話偉哉二馬今有圖追逐霸幹﹖﹖尢規模靑騘五花鬭風彩日夕飲秣憑奚奴伯樂一顧空冀北驥不稱力稱其徳千金買駿誠可致按圖索駿終難得以斯言之無不同意匠所至俱能工收藏勿以愛馬癖持獻好上蓬萊宮

○賦匡廬疊翠送徳輝遊武昌

大江西來三百里匡廬山髙世無比香鑪紫蓋擁後先一一靈峯矗天起衒奇獻異無不妍積翠萬疊痕相連金屏妝點展圖畵玉宇皎潔消雲煙濃淡光鋪九秋淨古今種秀洿形勝彭蠡涵虛不動瀾影浸芙蓉入靑鏡吾宗徐君以馬遷江湖遊覽人稱賢餞行賦詩效先招歐公有贈劉同年玆行逸興更不淺玩景好爲停樓船

○夏太卿寫竹林書屋

太卿手把如椽筆寫竹完同蕭協律淇園彷佛帶湘川萬本瑯玕出胸臆綠云深處藏數楹一方斸破莓苔碧牙簽五色影撩亂千卷經書此中積堆牀充棟間靑黃要把工夫分寸惜金刀有待斫長竿去作滄溟釣鰲客

○贈陳徳隆栽菊詩

元方家住桃花塢懶辟桃蹊營菊圃手栽佳本四十餘一一品題俱按譜吳天九月生嫩寒沆瀣露滴秋漙漙甕頭潑醅酒新熟玩賞設席招衣冠黃如兼金白如玉並蒂重臺看不足牡丹芍藥稱富貴傾國傾城總粗俗淵明觧綬歸園田紫葉五畝饒風煙髙名傳播有往昔逸駕追扳無後先白頭我是南州叟龍鐘托在交親友樽前也學少年狂鬂插芳枝笑開口

○題陳子敬義士傳捲

陳君裔出陳太丘家傳詩禮才優遊廢舉生財日有道所得什一不妄求心存愷悌樂拖與肯事計算勞牙籌中吳勝槪廣名剎萬僧房宇千佛樓峯巒紫翠墮回祿金銀世界生薪槱一橋梁地壞濤浪隔道路敗毀塵沙累累餓莩相枕藉收葬有誰遺麥舟縱橫盜賊肆彊暴刼奪到處橫戈矛行人一遭物俱盡性命失保思塡溝鄕閭親戚旣窘廹所厚視若風馬牛死喪相繼致停柩倉卒苦無元振謀君能一一爲脤卹饑則得食寒得裘吁嗟君義乃如此宜爾述作揚芳休方今天下文明時朝野直筆多儒流短章大篇吐光焰如玉出璞無雕鎪吾詩鄙野何足云覌風自古來名州澆漓從此變淳朴永遠冀傳千萬秋

○贈隱峯道人

隱峯道者儒仙流勝覽久向江湖遊六經諸史飽胸腹气吐虹霓沖斗牛異人遭遇傳其道法本先天屬祈禱元神感格在結旛縱有凶荒悉安好往昔荊襄旱暵年萬億農民愁井田禾苗多少種赤土云霓望斷空靑天斯時兩度焚符篆鬼駭神驚走雷電甘澍傾盆滿四郊黃童白叟俱歡忭卽今吳越連歲間旱魃作災非等閒府衛致詞懇相請沛澤應禱從天頒濟物以來凡幾度一片靈臺甚淸素兔走烏飛二十秋半點塵埃不曾污古稱公遠與守貞月鼎元初沈野雲汗靑書裏載名字方駕前人惟有君況君倫理惇鄕俗孝親友弟家和睦蘭芽桂子倍榮昌棣萼荊花更芬馥老生八十加二春結交來往情相親勉成長句托子墨空言豈敢徒諄諄

○壽梅圖

南城吳本和號松石樂交大夫士梅谷上人因其誕日寫梅爲壽因作長句以發其意云

梅谷上人居白蓮畵梅早得花光傳彩毫神妙奪造化三昧悟來玄又玄纖埃不到淸幽所俯仰乾坤傲今古千葩萬萼湏臾成寧學良工心獨苦翠苔幹綴鮫人珠依稀蝶翅粘蜂須羅浮醉酒舊相像漢郊觧佩心何如梨云作陣光明減玉龍喚起嫦娥月歲寒照見鐵心腸未肯紛紜落香雪延陵吳君季子孫傳家百世爲淸門寸心不使俗塵掩冰壺瑩徹無纖痕社裏結爲方外交西兔東烏幾飛走生辰贈此祝遐齡要比三花歲年久三花比況詎偶然美人自是瑤臺仙人間寒暑𨿽易返春光長在南城邊靑靑子熟眞俄頃會見調羹入金鼎核中自存一點仁何必形容詠香影

○溪山書屋爲錢惟常作

梁鴻蹤迹名千載千載溪山長不攺五噫歌詠漢文章景仰令人想風采地靈境勝鄕玉殊磅礡淸淑相扶輿錢君所種間气結屋其中多積書黃卷靑編逾萬軸勤渠每下工夫讀春風送暖散蕓香秋風生涼對銀燭六經義理聖賢心遠自古昔傳於今分陰寸不虛度後生宜爾躬追尋況君年少緒華冑武肅蟬聯族居右胸懷抱負經濟才功業文章易成就方今丹詔求賢才戔戔東帛東南來聖王圖治正側席五云深處金門開金門一登喜平步鵷鷺致身沾雨露思親回首望飛雲便憶家山讀書處

○夢筆圖

霅川張士衒氏寓吳門者有年矣藝精於筆眾莫能及之其子克承壻李克柔比溫潤如玉可謂有後人矣嘗持夢筆

蒙恬制筆從先秦往昔至今千萬春六經羣書自玆寫翰墨一出俱通神昌黎稱爲管城子中書君題傳文裏祖龍𨿽暴不相棄榮貴誰能得如此江淹夢入良宵中光華五色騰晴空驚人才調一時進宇宙共傳天與功謫仙又見生花朵雨露沾滋開婀娜玉堂金馬遂登庸百世聲名無不可張君絕藝人共尊衒奇�肆居吳門丹靑圖畵慕先哲經營意象猶生存淸風比況無殊異幀上詩章我題句佳倩賢郎願寶藏十礱重封期勿替人生在世百歲期到七十者猶稀奇美君壽算喜登此

世家卽華族門第陰森種喬木珠璣錯吐談論仁義從容飽胸腹重光歲陽

春三花九節迎生辰東吳吟詠動詞客

難兄難弟兼賓友賡酬滿泛長生酒龍笙鳳管競娛心熊掌猩唇俱可口慢亭良會誇神仙卽今與昔相比肩瑤池靑鳥信再傳蟠桃一熟三千年

○贈文化萼長老

芙蓉縹緲摩蒼穹洞天林屋居其中神仙敢獨占斯境金碧湧出如來宮黿頭絕頂幽奇處錫杖曾分一方地寶殿香臺屬化成靑松翠竹添佳致開山老祖非常倫得道能令龍虎馴三乘說講萬人聽近遠處處揚淸塵後來弟子相繼續孫又見溫如玉法雨慈雲任捲舒淸泉白石消塵俗我來吟玩喜逃禪兜率誰知別有天匡廬舊詫東林勝結社何妨擬白蓮

○捕魚圖

具區流水淸如靛水底魚蝦皆不見漁翁共有得魚心兩兩扁舟去如箭滄浪洶湧涵蒼冥朝宗入海無暫停峯巒四面畵圖展七十二朵芙蓉靑歌聲響落蛟龍窟赤鯉驚忙時出沒湏臾捕得不勝喜還家且貰杯中物西巖此去路無多痛飲底湏呼浪婆醉藉綠蓑隨分臥人間名利又如何

○畵

髙人築卜包山裏派內峯巒門外水卜萄蔓掛蒼龍須瑯玕枝裊靑鵉尾四時風景無不宜寫堪畵圖吟堪詩閒來盤薄到湖上閒數落花淸晝遲綠毛仙子何曾老便擬相期拾瑤艸神丹倘許駐容儀西兔東烏任昏曉

○謝張啟陽

淸河水木久流芳托始爲宗自汴梁北宋國思防禦宅東吳世徳太醫堂一門博濟行仁厚八葉蟬聯積慶長覺究軒坡明表裏法循朱李按陰陽連城趙璧起時價照乘隨珠出夜光賓友士叨靑眼顧弟兄人數白眉良嘆余衰仍居外仲子扶持每待傍三月采薪遊縹緲一朝伏枕病膏盲口漧舌燥那能退身熱頭疼不可當難進半匙盤內食不殊百沸鼎中湯發余大汗形全瘦泛起虛陽面若妝泡約有生眞恍惚沈綿無措竟彷徨君過西麓神其治我到南坡道所風雨遠途來診視參苓大劑復分將殷勤服役君臣效慈愛全來父子昌豈但百年延嗣續才逾半月已安康宋淸焚劵河東傳思藐千思海上方自古乾坤生俊傑卽今名譽並昭彰董狐奚獨稱先聖司馬還能表太倉玆賦都祠酬萬一隻同栽杏到門墻

○徐璞軒九淸圖

東溪隱者居鴻山艸堂構向煙蘿間平生心志愛揮灑花光子固共同班前年買棹遊林屋識得徐君面如玉春風筆染剡溪藤贈此九淸圖一幅�徠松葉攢靑鍼歲晚不妨霜雪侵後凋獨喜聖人許書傳載述來於今沅湘竹枝翠鸞尾挺挺髙摽類君子仙壇石畔不勝秋細掃苔花風正起橫斜老幹西湖濱月下弄珠同美人夜寒寧畏縞衣薄天然顏色逾精神洛川羅襪淩波步水上輕盈逞丰度回風流雪在湏臾千古陳王有詞賦唐昌覌裏雪香小白濃香枝葉間玲瓏只許女冠賞尋常肯與凡人扳葳蕤帳底淸風動猶記當年曾入夢深林隱迹巳多年不獨謝庭偏可種小囊簇簇縫紫羅婆娑葉上盛香多瑤池仙子堪佩帶飛瓊未見來相過靈根最得春光早紫芽一出欺羣艸暖蕓香艾敢同論金鼎焚燒香裊裊東風剪剪吹香腮姑射仙帰方始開出墻雅愛一枝好碎錦坊中誰拆來斯圖贈君非偶爾以物諭人有深旨褁封一襲欲寶藏淸白相傳到孫子

○魚蟹圖

渺渺淸溪急去流敗荷殘葦連汀洲西風幾夜起蘋末分明畵出江南秋吳天況復淸露落萬物有成人意樂一羣遊出見鮮鱗八足行來跨郭索魚尾自珎魚尾紅詩人吟詠何其工左手持右持酒世間樂土誰能同病眼覌圖三嘆息經營意象今猶昔江虫﹖﹖海錯可相侔老饕賦載東坡筆

○姚公遠艸屋詩

姚公系出姚武功關中衍派來吳中讀書積學不求仕淸門千載傳儒風闔閭城西營艸屋曲徑幽蹊繞花竹六尺疏簾捲緯蕭寶鑪況水騰芬馥綽楔旌褒節義家白頭老祖擅聲華乘龍壻得人如玉祝壽仙棗似瓜居安只此心恆樂詩酒賡歌恣盤薄三壽頻躋定有期從容莫道今非昨

○慶張忠宣母壽

張母氏淸且貧乾坤秀气鍾其身年當午達擇伉儷婉娩好逑惟席珍自帰望族幾年歲宜室宜家無比倫良人早拜二千石不異龔黃先代臣聖朝封贈作命婦生子出奇猶鳳麟歲荒納粟受冠帶口碑傳頌多吳民旨甘榮飬豊五鼎冬去夏來秋復春堂前戲舞五彩服甲子忽周今六旬婺星光芒照霄漢蠟月望後逄生辰�罳影轉翡翠潔醽醁香泛葡萄新梅花索笑豈無意萱艸忘憂知有因肴充翠釜玉脂泣慶賀絡繹來佳賓紫陽華裔獻圖畵舊締膠漆今婚姻侑以文章及詩句誠意悃悃言諄諄願焉壽算致永遠擬看碧海飛黃塵

○林屋讀書爲愈徳芳作

閶闔城西萬株木一番春雨繁新綠紅塵不到最深處中有髙人結茅屋髙人結屋將何如不惜黃金多積書牙簽五色插滿架短檠燈火幽派虛暖蕓生香長辟蠹薛蘿垂葉淸風度萬慮消來目下勤三冬足後胸中富嗟君勉力非少年五十學易寧徒然靑雲途路縱無夢黃卷尙宜親聖賢歲年莫畏靑氈冷日夕孜孜要深省道統相承不妄傳由來洙泗源流永

○韓克贊求存一道人詩

韓君魏公之子孫世家久矣爲淸門傳珪襲組來有自九天雨露蒙深恩闔閭城西寄蹤迹萬殊𨿽多號存一纖微私欲詎能蔽方寸昭然湛虛白居除務外惟執中誠敬守持多厥功良相良醫念先徳平生志在蘓疲癃肯分貧寠並豪富邀請人來隨卽赴橘葉浪稱庭內井杏花空滿門前路烏飛兔走春又秋不二價聞追相休汗靑他日立佳傳董狐直筆文章優

○虎圖

泰山猛虎居深爪牙如戟須如鍼咆哮一聲動巖壑百獸落膽人寒心前峯後崗日來往空谷陰深子頻飬血腥灑地啼倀魂鵲噪悲風慘林莽渡江渡河聞昔時仁心一至能驅除三殤曾起仲尼嘆人間苛政將何如古來眞假勢同惡將軍欲射弓矢落負嵎獨立誰敢攖馮婦相看定相摶

○賦南山爲黃撫軍壽

南山面離名獨尊大气凝結從乾坤齊魯諸山莫相並肯下玄圃並昆侖半空形勢聳霄漢眾岫環遶同兒孫髙巖靈艸孕奇葉絕頂古樹蟠深根登臨下望九州島小靑煙幾點浮朝昏神仙隱處不可問洞府霞彩蒸春溫天臺迥隔幾千里避地疑有桃花村彌髙仰之在積累黃君厚重名徳存祥鳳滿堂遇初度瑤席正開羅酒樽岡陵有詩舊所祝仁者壽稱魯論

○如意花詩爲杜東原賦

少陵孫子余朋遊髙堂有母非凡儔蒼顏皓首登七袠此心皎潔冰壺秋玉盆種花花迥異開從夏至逾冬至母心愉悅花正繁錫以佳名號如意靑枝翠葉相低昂風霜不摧雨露香盈盈笑臉致和气金芝瑤艸徒爲祥詩人賦詠能徵美忘憂一種眞堪擬以今視昔後視今百世相傳自玆始晨昏寶飬心無違愛彼貞潔能芳菲世家種徳非一載百年願報三春輝

○女仙圖慶韓伯尙母安人壽

瑤池阿母神仙媼道气自然不知老蟬鬂輕非翠鈿餙蛾眉淡謝靑螺掃西方蒞位名獨尊豈若十洲與三島靑煙茫茫九州島路下望人間玉山小繽紛絳節來萬從搖曳金輾彩雲遶嫩寒不到六銖衣乾坤幾度扶桑曉韓母安人稟仙骨玉潔冰淸世之寶玆逄良月初度辰慶壽重來先靑鳥堂前無樹並芝蘭海上珊瑚間瑤艸千齡不獨獻蟠桃金盤更有如

○吳淞秋色圖爲沈汝禎題

有元髙士張可觀二十八宿胸中蟠平生畵墨乃餘事適興往往憑毫端鵝溪絹素霜雪白卻向松陵寫秋色中秋院落桂花黃九月巖崖楓葉赤旅雁初來客燕帰渚蒓香美鱸魚肥輕舟短棹玩風景鸂鳥鴛鴦相間飛闌干跨水橋梁小白板平鋪度昏曉何處漁家曬网來斜陽未沒煙雲杳時際重熙世太平一時人物勞經營隱侯孫子求詩聲老我載披雙眼明

○屏山老人詩爲曹林桂作

香山五老唐時賢睢陽九老同神仙屏山老人乃其類世代𨿽殊無後先老人家住山之麓聲價如金貌如玉古稀年過七旬餘天與康寧多壽福麒麟鳳凰蕃子孫鍾間气者登天門官居粉署濡雨露鴛鴦行中朝至尊五花織錦回鵉誥會看指日褒封到烏帽籠紗荷寵嘉白銀橫帶增光耀葵花重午菊重陽樂事駢臻流慶長旨甘富貴出五鼎興堂開羅綺香玉桃花對金光艸分明便是蓬萊島此中無夜亦無秋烏兔自飛人不老

○䢐徠雅趣爲龔廷臣作

䢐徠夜裂山中石恍見蜿蜒龍起蟄頭角崢嶸鱗甲粗直上雲霄幾千尺欲飛未飛勞屈蟠左攖右拏風雨寒飽經霜霰陳入骨須鬛自老靈湫幹松形如龍龍如松不由天工由畵工虎頭孫子得雅趣神妙盡出毛錐鋒畢先韋偃稱往昔追逐聲名継蹤迹少陵去後歌者誰今我對此三嘆息

○雪景禁體爲吳徳明作

曉寒暮寒楮衾薄同云密布萁灰落乾坤上下冰壺裏瑩潔一塵渾不著柴門深掩茅屋靜屐齒無人到山郭千林葉盡少生意只有花魁綻葩萼毫奢輸與富家子此際追歡正爲樂銷金帳暖擁珠翠酒泛羊羔恣酣酌紅鑪獸炭騰春霧門外從教朔風惡豈知途路有羈旅行李蕭然罄囊橐天涯歲晚滯帰去十載星霜笑漂泊豊年宜瑞獨不宜況復空江濤浪作伎■﹝亻離﹞沙際招度人濟川有舟直可托人生出處自有定世上那得揚州鶴冰髯撚斷呵凍手玩圖賦詩思橫槊

○送盛仲規之魏愼軒館

盛君仲規出名族經史百氏無不讀一朝披腹呈瑯玕姓名已入登科錄南宮會試辭儒官少年肯畏靑氈寒虹蜺之气不輕吐思濟蒼生如謝安韋編三絕摩挲久簞瓢陋巷帰來守虞山髙士近相延禮意交並世稀有秋風裊裊吹去航素琴孤劍隨行囊靑衿濟濟遠迎候文星此夜明鱣堂乘時化雨多沾漑萬里靑雲遠相待春風楊葉重穿時要作塩梅登鼎鼐

○題陸宗謐梅花卷

陸君愛梅如愛竹舊種梅花錫山麓數株香雪萬玉英一色梨花照人目歲寒時節林木枯天地凍合猶冰壺東君何處見消息南枝北枝春意瓊須絳蒂多奇絕迹斷塵氛最髙潔賞無檀板共金樽吟有淸風並皓月寶鑪沈水煙初浮朱簾半捲珊瑚鉤白鶴影邊夜寥寂翠禽聲內寒蕭颼更催漏箭興未已山城睥睨啼鴉起封題小簡寄化光移入生綃畵圖裏日來持捲求我歌我嗟我去才無多廣平詞賦駭神思千載聲名今不磨

○惜木詩爲卞季深作

䢐徠有松新甫栢堅久根枝同鐵石山川種秀遂生此不爲冰霜攺顏色淩雲落落眞偉哉登用定充梁棟材工師匠石肯虛負淸廟明堂從是開卞家原出簪纓族扈從南來思卜築先公擇地得昆陵始辟田園仍架屋廣栽樹木堂宇前森列不下數十千傳芳自昔到今日屈指忽經三百年天書一旦來常羣欲作蒙瞳通海運軍夫旁午持斧斤斫伐紛紜寧許靳八齡童子名如蘭以首觸吏頻遮欄生成念是先世物哀號那忍多傷殘賢哉縣宰陳斯道爲賦詩章感懷抱豈惟才量等神童方寸昭然見仁孝我覌珠玉舊如新世上貽謀能幾人好入董狐佳傳裏何慚千古播淸塵

○存徳堂爲包山徐以同賦

巨區湖上包山陽四皓昔曾居此鄕南州髙士舊家世經營甲第崇門墻靜軒令子當年少橋梓陰森全克肖炎劉宰相重傳經大易家人稱跨竈富堪潤屋徳潤身存徳扁堂資日新金庭玉柱形勝地比屋自玆風俗淳卽名取義孰云偶要銘諸心味諸口修省無過愼始終光華肯使生塵垢五常天賦無煩偏不待外求皆自然愛親敬兄信朋友學者固當希聖賢舜日堯天致治斯世斯民幸遭際鐵劃銀鉤好玩辭後世存存期勿替

○聽琴爲華守誠題

嶧陽梧桐稀世材髙岡昔日曾培栽生成合抱矗霄漢鳳凰兩兩長飛來何人借到吳罡﹖﹖斧一揮斫下老蛟股半空影落神鬼驚霹靂聲摧蘚苔古蒼皮剝落脂流香膚縷瑩潔同雪霜工師遂爾按繩墨亞﹖﹖削上圓並下方斯琴制誠難得自古到今歲千百龍池腹倍淸潤玉軫金徽更光澤錫山華君能賞音收買不惜囊中金風淸月明自彈弄雅調洗滌塵凡心一聲兩聲兒女語落絮浮雲行復止三聲四聲愈可聽碧澗瑯瑯瀉流水五聲六聲聲漸髙梅花三弄鶴九臯金壺斷續滴更漏玉佩丁東趍早朝曲終香冷天將曙烏鳥驚飛起庭樹緘封華捲到東溪徵我長吟聽琴句伯牙絕藝稱當時善聽亦有鍾子期師精妙猶入悟昌黎韓子酬聲詩多君獨步超前後藉甚佳名播人口漫揮彩筆賦歌章老去無才搔白首

○致樂堂詩爲陳汝中作

陳爲姓成周始五玉諸侯事天子世家蕃衍多子孫水木本源傳不已六出奇計扶炎劉廟堂黼黻多謀猷平生功業照靑史不下子房能運籌太丘名節超凡士徳行尊崇服鄕裏是非一辧卽能平何必紛紛費唇齒元方季方相後先難兄難弟人稱賢五星夜聚穎川曲光彩燁燁明中天伯玉文章自天賦六代以來誇獨步五言感寓追古人豈但聯翩工月露後山先生才最優偉器早被南豊收自云知已不易得適興往往成歌謳衮衮流光時易攺兔走烏飛幾千載前人𨿽往後人継吳苑一支今獨在仲禮陳君誠善人譬猶鳳凰與麒麟髙堂構得扁致樂子孫孫子循天倫堂前椿萱總蕃茂堂下塤箎日相奏和气雍雍萃一門四時若春時候致樂之道何必推能致斯樂由天爲況君修爲振先烈慶澤可爲能無虧聿修厥徳光厥祖世無古今今卽古乃知致樂樂有自請看君家舊宗譜

○雪派蘭竹石爲懌上人題

雪派上人說空者畵墨經營趣瀟灑閒將兔穎試龍香滿袖淸香動蘭若澧浦靈根雨露靑靈均載入離騷經深林幽谷自萌茁楚楚不惟生謝庭淇園直節浮光彩幾歷冰霜心不攺誰能斫取釣鰲竿直拂珊瑚向東海太湖老璞多嶙峋淵宮采取多沒人靑蓮朵朵類奇寶愛護只恐馮夷嗔美人丈人伴君子當時影落生綃裏西遊只履未帰來月華冷浸秋潭水

○題畵

參差樹木髙低嶺金壁樓臺超絕頂數峯撐月倚髙寒十丈蓮花開玉井巨靈劈石石欲崩鐵索掛影垂長藤冰霜剝落太古色鳥道險惡人難登騎驢有客尋眞去洞府幽深幾時遇食罍髙挑一小童東風路入花深處白鶴自鳴猿自啼板橋流水通淸溪白雲杳杳望不盡空翠紛紛行欲迷此地安能來卜築便擬牽蘿葺茅屋千年蒼鹿使耕田不種紫芝惟�玉

○贈龜師龔先生

元龜隆隆法天地玄服被體色無二甲虫三百寔爲長江海黿鼉總凡類兩儀成像始開辟神應玄武乃定位子孫蕃衍累千萬藏匿變化各奇異下潛松根致悠久上巢蓮葉亦容易深居俯仰足導引長生往往能服气五總六眸古共稱生成十尾得千歲夏禹治水存厥功洛書一出數乃備洪範九疇載大經至寶相傳有文字成周金縢主穆卜家國可以決大事偉哉宣尼讓文仲魯論居蔡固非智聖賢功業仁義心藻節藏室亦徒治迨乎炎劉継興日太史作傳系評議孰云世遠不可及古人今人同一揆中吳龔君徳尙占傳自父祖暢靈祕名揚四方不虛有老自耆艾幼童稚水沈香靄浮湘簾座擁臯比廣開肆紅鑪熾炭融春陽鑪鋳金鳥器尢利七十二鉆兆不窮五鄕六爻分次第摩肩接踵問凶吉應口隨答合誠意嗟余亦甞就君占是非進退待指示毫釐不敢相參差庶乃完好無乖戾歲月駸駸若流水廿年遂爾成交契金蘭豈獨多綢繆世上人人重髙藝兼金拱璧愧乏酬勉賦新詩表心志

○劉阮天臺圖

白雲蒼靄迷行路水復山重不知處行過澗谷有人家忽見東風萬桃樹芳香艷態娛靑春花開得遇娉婷人五銖衣薄卷煙霧笑語便覺情相親神仙𨿽遇終離別千古佳名自傳說天臺山水至今存桃源望斷空明月

○怡親堂爲吳叔載作

三才旣判乃有人實賴父母生其身乾坤奇耦法天地在世所重惟彛倫彛倫攸敍厚人道老我欲見嗟無因延陵孫子字叔載衣冠蕭灑多精神聖經賢傳日披覽崇重儒碩交縉紳肯堂肯構致輪奐心在乎孝能怡親機絲織就五色彩並刀剪制衣裳新承顏往往悅親意日夕戲舞寧辭頻金卮瀲灩進佳醞翠釜絡繹供奇珍蛾眉鶴發笑開口四時景物俱陽春緬思怡親有古賢老萊等輩難具陳姓名揚播在靑史絕代稀見猶鳳麟而君獨能爲景仰馭駕自可追逸輪雲霄行見愛日永鄕裏坐使澆風淳荊州𨿽云舊所識傾蓋何幸瞻淸塵爾來索我怡親詩辭語鄙拙意甚眞覌風有待後人采會見斯世生斯民

○題顧叔明所藏湘江雨霽竹圖

一雨鳴秋聲斷續雨聲都在蕭蕭竹誰言此夜送淒涼稱我西派剪吟燭曉風吹散云糊模火輪照見靑珊瑚珠宮掉尾舞龍子丹穴振翎來鳳雛任公笑看無塵土斫竹欲借吳剛斧遠向滄江釣六鰲不管湘娥心獨苦

○七淸圖

三槐後裔人中英水木百世傳家聲生平有癖愛圖畵堂上畵圖圖七淸喬松元是䢐徠種靈�蕭蕭陰菶菶五株曾作大夫官千古秦封藉榮寵渭川君子非凡材慣歷冰雪超塵埃枝頭結實細如粟鳳凰飛下毛毰毸梨云不飛寒悄悄倒掛切聞綠衣鳥師雄夢裏美人來殘醉欲醒天未曉山礬淸吐小白花玉蕋燦爛眞奇葩唐昌觀裏舊多種品題尙記前人誇洛川風淡波紋滑佩帶金鈿響交戞瞥然一去若驚鴻只許陳王見羅襪幽蘭九畹澧水湄深谷隱迹何人知國香珍重可比徳楚騷載誦成遐思蕙花娟娟露華冷瓊砌瑤階月畱影總使深宮玉漏遲夜香不上黃金鼎弟兄姊妹心相同彩筆天然成化工願君十襲自貽愛子孫孫子傳無窮

○梅竹雙淸爲上洋何仲陽作

梅花皎皎類美人竹枝楚楚若君子美人君子世所重盡入君家畵堂裏先春第一天與奇千朵萬朵蕃髙枝梨云幾片入幽夢江南江北遙相思紅塵飛斷開三徑碧山參差喜相並露華冷浸月明時儀鳳聲來最堪聽疏簾半捲淸夜閒斗柄未回更未殘多情翠羽聲啾喞身在暗香濃淡間衛詩載詠盤桓久別瀉郫筒一杯酒醉來欲呼湘女歌翠袖娉婷世稀有

○梅鶴爲鄒仲和作

染溪溪上梅千樹千樹海花最深處花下髙人事隱淪布襪靑鞋自來去花開早占天下春紛紛香雪沾衣巾東閣郎官觧吟詠西湖處士同淸眞飬馴老鶴長爲伴每玩花時亦陪看幾番飛舞入花中梨云白雲影相亂九臯一唳林月明豈比翠禽啁喞聲莫教驚墮萬葩萼枝頭靑子期調羹

○水仙怪石

東溪先生美耒度胸次寬宏才學富平生能畵又能詩寫向人間誇獨步金壺墨汁倒水麝旋出溪藤勝縑素太湖丈夫偶獨立洛浦靈妃又相顧五銖衣薄瑩如水一點纖塵謝沾污梅兄礬弟別來久脈脈心情向誰訴當時只許陳王見流雪回風在詞賦渚宮深處月明多環佩帰來不迷誤

○橘隱謝錢伯康

種橘不向巴卭村君家有地連吳門傳來豈獨自三世羨彼密葉並深根上池神水舊沾潤宜雨宜露宜晴暾托名爲隱有大小中隱畱司蒙聖恩秋風實綴萬千顆濟物不曾忙子孫慕君閥閱正相抗交幣肯異朱陳婚玆因幼子疾求治良藥屢用勞朝昏回生之後伸報謝墨灑水麝凝秋痕畵圖寫成侑詩句淸比琬琰香蘭蓀橘隱之名自斯著平生未負恆心存董狐倘修入佳傳揚播永遠彌乾坤蘓耽往昔來爲罕仁者有後古所論

○贈葉君

金庭玉柱東西峯兩山擁出靑芙蓉湖波環繞三萬頃磅礡扶輿人所鍾葉君家世傳詩禮喬木當門陰薿薿平生有志希聖賢朝習羣經暮諸史學成不負出類才五更三老人相推玆來林屋爲王事相逄一笑襟懷開麒麟鳳凰世稀有豈可倘佯在林藪九重天上正求賢何當召作夔龍友

○送徐光永還包山

東海徐君稟淸淑世家住向包山麓丰姿俊秀弱冠年淸似寒冰溫如玉爾來郡邑聞聲名一朝舉作黌宮生檄書旁午下鄕請禮意交重原非輕湖波遠渡來陳訴滿紙情詞�心素可憐一已在伶仃況復雙親及衰暮黃堂凖理無他艱憂抱頓開回笑顏蘭舟買得載春酒賓朋餞送離閶關我忝師生重恩義贈言賦就新詩句五畝從今樂飬髙彩衣好向堂前戲

○爲陳時彥賦女仙圖慶壽

麻姑原是神仙女二八娉婷貌無比瑤臺深處巧梳妝鬂躲綠雲飛不起纖如皎月輕回風沈魚落鴈還驚鴻淸揚欲擬雪霜白穠華不藉胭脂紅彩箋芳信傳靑鳥寶婺星光燭春曉驂鵉駕鳳到吳門蟠桃五色頳霞繞阿母方開玳瑁筵罘罳宛轉浮香煙玉津細永匏犀齒食來一顆三千年

○題倪均瑞畵

䢐徠山髙知幾重靑靑削出金芙蓉琪花瑤艸長巖壑挺拔更有千年松扶疏香葉遮數畝蘚苔蝕徧蒼皮厚半空靈籟幾曾停六月涼飆長自有神仙愛此境界淸云根石上鋪秋秤兩奩黑白子交下方寸心裏藏輸嬴南風吹響相剝啄直上稍頭驚睡鶴玄裳丹頂棲難穩頃刻飛騰向寥廓爛柯樵夫今不來洞中依舊三花開局終拂衣共帰去任他滄海生黃埃

○鼓潭書屋

鼓潭積水如滄浪白石突起潭之傍每逄風雨石卽吼以斯得名年長久多君愛此來卜築不日經營架茅屋黃金不惜買詩書充棟堆牀五千軸劍鋒三尺琴五弦墨迹畵圖先世傳風淸月朗或披玩一道虹蜺光燭天紅塵難漬烏皮幾寶鴨煙霏爇沈水緯簫簾捲客罷來盤薄於中心獨喜平生識得南州孫華翰寄托來吳門殷勤求我賦詩句展讀倩意生春溫荊州未識神交久籍甚聲名在人口龍鐘那得遠相過勉作長歌搔白首

○晴竹

白露漙漙楚天碧鳳凰叫起金烏日晴陽有影在竹枝枝上鷓鴣啼不得江云初定江風靜江水無波若明鏡照見靈妃一片心隔岸淸歌有誰聽翠華不來春欲杳淚痕漬血愁中老錦瑟空彈五十弦九疑數點煙中小

○送宋彥撝

五倫之道傳悠久父子君臣及朋友人生所學忠孝先忠孝能全世稀有羨君華冑吳世家從親醫國居京華箕裘紹業喜跨竈種杏報徳春多花畵堂肯構扁積徳別著靑編崇世澤虹光萬丈沖斗牛珍重何曾論金璧君名早著學古人一息豈敢忘君親故山丘壠隔千里引領東望頻沾巾春風買棹回吳苑途路奔馳寧憚遠才掃松楸奠酒漿又尋耆舊評詩卷

吳門煙月謾多王孫艸綠生離憂來往此門誠有道丈夫有志存忠孝唐虞時世喜逄遭班馬文章登顯要驛髙酒香歌或微江東渭北情依依鳳凰臺畔棲隱處他時有約尋

○紅竹雙淸爲李主事題

何年血雨瀟湘渚盡漬瑯玕枝葉裏翠華巡狩不帰來淚滿紅冰愁二女胭脂界破芳容老絳節霓旌謾紛繞楚魂啼罷黯消魂望入霞光九疑小丹山鳳鳥飛無數不�裙底淩波步珊瑚擊碎如意鉤桃花零落仙遊處

○題薛宗載扇面二首

春江綠漲桃花水日夜東流幾千里買得門前舴艋舟靑笠綠蓑煙雨裏一面紅顏雙鬂白老去爲釣鰲客魚竿隨處拂珊瑚酒盞有時傾琥珀歌試滄浪塵不染天際夕陽霞閃閃西塞山前便是家帰時肯畏風波險紅樓十二闌干曲有意憑髙曠心目前山風景盡堪覌不似飛泉聲漱玉香鑪峯頭瀑布流水簾洞口懸淸秋謫仙賦詠�千古南華一出詩莊周溪藤一幅寫斯景意匠經營在俄頃薛君持之求我題石闌點筆蒼苔冷

○陶淵明歸社圖

典午山河將欲晚爲米折腰賢士懶傷哉侍中衣﹖山富貴

蔑如事閒散先生晉代名臣孫遙遙華冑爲淸門𨿽官彭澤綰印綬豈若栗裏娛琴尊歸去來辭寫胸臆便買蘭舟尋舊宅五株綠柳搖春光三徑黃花艷秋色鳴雞吠犬開柴扉林風

○竹鶴圖

昔聞王猷曾愛竹竹有淸標斷塵俗移居隨處旋添種珍重不殊金與玉又聞衛公曾愛鶴往往重輕食祿寵之致使鶴乘軒馴飬尙言心未足竹與鶴兮何處無老眼見此竹鶴圖娟娟翠瑯玕梃梃靑珊瑚風生聲琮琤月來影扶疏長竿未肯帰釣徒九苞屢集丹鳳雛夷齊有徳徳不孤至今髙節畱江湖毰毸雙胎仙生長由靑田乘風若騏驥駕馭從神仙玄裳丹頂性最潔九臯一唳聲聞天浮丘載入相經內形模変化踰千年竹豈凡木同鶴非凡鳥比衛武詩不詠薛稷興無已人間至淸物披對心欣喜揮毫勉賦竹鶴歌歌不入詞人耳

○壽得玉字

梅捨顧君誠右族六旬享有康寧福堂前甘旨敬奉庭下芝蘭吐芬馥碧落初生老人見瑤池又報蟠桃熟駕鶴仙來祝壽齡尊前一笑顏如玉

○松坡許原望

古松移自䢐徠嶂種向君家玉坡上頻年飬成合抱材髙拂雲霄勢相望花飄金粉滿地香掃花釀酒爲瓊漿長鑱荼不可計石火夜煮充饑腸淸風蕭蕭四時起靈籟入簾和綠綺水紋簟席眠不得兩耳塵埃一時洗莊椿八千多壽齡傲吏載入南華經大夫榮封獨此樹顏色不攺長靑靑

○送友還雲南

劉君派出西江水父祖宦遊千萬里卽今寄籍居溟南不尙豪華尙詩禮靑年風采玉雪膚江山覽徧來姑蘓衒奇豈寶奇貨貰酒何曾交酒徒吳趨坊裏南州老龍鐘日把蓬門掃家僮忽報車馬來荊州識後心傾倒月煮坐畱片時袖出巨捲求聲詩江山淸趣富題詠淺薄愧乏瓊瑤詞多君淸淑種來久瑞鳳祥麟世稀有男兒自古志四方傳得香名滿人口天風獵獵吹彩旌劍佩三尺蒼龍精才髙莫継子長述獻策好去登蓬瀛

○煙雨萬竿

湘云曉度湘江曲煙雨沾濡萬竿玉丹山彩鳳寂無聲只有鷓鴣啼未足籜龍自蟄春自寒九疑望入空漫漫靈妃一去幾千載淚血至今猶未幹淸歌罷聽銀釵女薄暮娉婷又難倚羲皇制瑟五十弦翠袖籠香誰復理晴陽有待生光華寅賓喚取羲和車願開三徑掃蒼雪借看凖擬來君家

○題陸昌所藏杜用嘉畵

姓氏去天才尺五東原老人緒老甫何年西蜀來吳門水木流芳有家譜老人工詩又工畵珠玉丹靑絕髙古卽今此幅尢得意野樹村橋接江滸杖藜人去孤云踏破蒼苔入深塢坤乾造化力能奪圖寫經營心獨苦継昌愛畵素有癖幾度相求上門戶裝演成軸恣披玩種菊派前倍淸楚興來我亦爲題詩栢子香消日當午

○虎圖

猛虎三子一子豹山中穴居人不老咆哮欲出腥風生樹木動搖鵲頻噪畵師畵此何所取乃曰重重來報喜髙堂展掛心膽驚馮婦下車看未已食餘野獸身最肥窩弓好避虞人機漢家將軍眞可擬萬里沙漠能揚威

○龍圖

乾坤上下云模糊潛龍忽起從江湖頭角崢嶸目如鏡百尺裊裊垂長須四靈之一爲最靈変化恍惚驅雷霆水晶宮殿在淵底古今不許凡人扃頻年旱災損禾黍處處家家望霖雨願回枯槁作豊盈莫置此身圖畵裏

○梅花雙喜圖

梅花瑩白山茶紅夾葉重臺開數叢綠衣小鳥自啁喞靈鵲雙雙毛羽同羲和送日日杲杲南國雪消春意好人間萬物遂生成不獨多情到花鳥深閨美人嬌一團斗帳睡起愁春寒看花聽鳥感物態羅袖不捲憑闌榦南枝欲寄徵路遙報喜不負千金宵天孫良會亦待爾飛去銀河橫作橋

○陶淵明帰去圖

滿目山河非典午爲米折腰何獨苦便從彭澤賦帰來買得蘭舟到江滸家中長物𨿽長在黃菊可攜松可撫五株楊柳萬條煙依舊淸陰上門戶逍遙九日坐籬下那得香醪具尊俎故人忽使白衣送不畏山村暮衝虎今宵傾倒期盡醉己覺故鄕皆樂土丹靑寫入圖畵中峻節髙風照千古

○畵松次陳士英韻

蟄雷震起鱗甲龍一飛直上䢐徠峯不入雲霄入屏障意正妙絕非凡松金壺墨漧泣老兔蒼翠錯教分淡濃世稱梁棟籍廣庇覆蓋豈惟淸廟鏞秦王褒贈自往昔千古大夫超俗容夢去已無丁固兆撫來欲継陶潛蹤堅貞螻蟻詎敢穴歲寒歷盡苔花封茯苓琥珀根下取服食延生心願從太丘題詠擬珠玉險韻笑賡寧愧儂

○慶張澹庵宗理

君家遠祖封畱侯赤松有道曾從遊神仙一得遂髙舉烏兔來往三千秋東吳衍派見孫子古心古貌追前修庵居小結趣雅淡榮辱兩忘無外求吳天萬里照南極蒖艸丁葉庭前抽蟠桃開宴慶初度節翠旗來十洲辟塵有遲辟寒玉光彩絢珊瑚鉤別有仙翁白兔不惟老子騎靑牛金盤獻果服餌後穩駕玄鶴驂蒼虯靑松化石石不爛滄海生塵塵自浮麻姑訂約幾時到分付老人重下籌

○詩號梅塢

具區山水神仙所縹緲峯前種梅塢南丹老人眞偉人烱烱方瞳貌奇古千鍾厚祿心不慕月向東華踏塵土暗香深處捲簾攏白雲堆裏開門戶過庭詩禮有三子玉色鳳鷂九色羽旨甘奉飬能無違日著萊衣上堂舞孤南星現遇華誕仙樂鏗鏘間鼉鼓銀甕方傾曲米春金盤正進麒麟脯玉津細永喜鮮嫩世上侯鯖俱不數靑鳥傳書入玳筵又報瑤池來阿母

○題周景玉杏林思捲

匡廬山下春風動杏樹成林誇董奉吳門杏樹異匡山白髮仙人手親種仙人自是濂溪孫皎皎淸心玉壺凍紅塵車馬不追逐只把詩書日歌誦每逄二月花盛時攜酒遊覌步頻縱絳雪香中或醉眠一朝遽作邯鄲夢仙人有子能跨竈自覩遺芳獨哀痛星霜回首幾淸日況復羲車急奔送棲遲未作千里駒老大空爲九苞鳳至今撫事卽淒然那得承歡開蟻甕深恩罔極寧可報求賦詩章亦何用白𨿽廢已多年共教相傳最爲重因君起我孝思情掩卷悲傷一長慟

○天順攺元詩和陳士英韻

東風澹蕩吹緯蕭輕暖迎簇

朝艸堂無人慰岑寂坐看碧雲橫九霄玉京使者乘傳至金雞放赦天恩饒黃童白叟盡歡賀官路蹴踏重塵飄郡城文武走迎候寶鞍金勒靑騘驕聖明天子再當朝圖治垂衣猶舜堯萬億黔黎歌頌作百二山河氛祲銷將軍武勇烽火息宰相燮理陰陽調從玆林野無遺賢桂花浪笑淮山招嗟餘年老何足云但好賦詩詩滿瓢筆耕𨿽微可糊口經營抵用謀漁樵藏修有意在守拙避俗無心爲觧嘲百年身享太平世古道可行誰謂遙此鄕盤薄總樂土於壤試和康衢謠

○紅梅

牡丹自古能傾國魏紫姚黃鬭顏色歌鍾對賞庭院誇一種不及羅浮花靈砂九轉丹鑪底服後姿容妙無比騷人題詩筆如刀認桃疑杏才非髙石家金穀珊瑚拆醉酒謾誇雙耳熱玩芳今有奇男子膽瓶插向東風裏

○代送王都司還浙江

自古將門應有將虎頭燕額封侯相功名載入淩煙編姿顏寫作雲臺像多君任子傳世勛平生攻武還攻文三千門下麟鳳客百萬閫外貔貅軍犬羊梗化黔黎苦奉命總戎居督府錢塘江上曉吹笳天目山前秋擊鼓金蘭契有陳元龍荊州舊幕今喜逄從容未久又分別表章要進蓬萊宮一麾東返承恩寵南壯風霜王事重贈行欲表歲寒情折得梅花向髙隴梅花折得捨先雪香亂飄溪上船綠衣小鳥啼不歇美人忽去心懸懸老我龍鐘頭已白無才敢擬平原客勉賦新詩薦祖筵一笑樽前醉歡伯

○謝醫士韓克贊

混沌旣判成兩儀三才始分人在斯失於調攝乃疾病藥本旋生功周施天生神農辧百艸气味品甞甘苦知口﹖父咀修合間湯液難經素問來軒岐著書立言起後輩濟生往往何神奇醫和醫緩及扁鵲長桑君過演上池張劉攻擊𨿽可重朱李補助同稱宜曾聞先哲稟大老不爲良相爲良醫玆言百世不冺滅景仰髙風追者誰宋韓魏公伯休裔流芳水木蕃宗支云孫醫國得家學年𨿽未老名先馳城南識人謝以徳子患寒疾多阽危眾醫閣手不能救气息欲絕猶蠶絲多君療治獨容易祕剤一投疾乃夷經旬伏枕忽能起元气漸復回雍熙斯湏室人復遘疾疾勢況當彌畱時感君此際心不易刀圭起死仍無辭今當報謝乏瓊玖過我蓬室求聲詩嗟哉恆心古

宋淸傳作河東詞今人卽古古卽今善行所及皆可師況君父祖仕聖代九天雨露恩沾滋淸門遙遙衍華冑金蘭玉樹榮新枝匡山絕勝董仙宅杏林花暖東風吹

○題畵

山茶水仙春滿堂梅花如雪凝淸香沈深院落繡簾捲日色淡明靑陽名門兒女愛物色兩兩嬉戲階庭傍畵屏六曲暖生色蹙金小帽斑衣裳雄雌錦雞成一雙三五引雛雛作行相呼啄食最有義警戒千古傳詩章斯圖本出漢臣筆意匠妙絕無比方淸河主人舊收得轉贈史君期寶藏我思作畵如作詩興到便能追漢唐品神品著変化明珠豈能生夜光史君年壯未有子諭物可以知弄璋燕山竇氏昔載五枝丹桂同芬芳

○慶張惟東任陰陽正術

日月五星爲七政經緯守恆時乃定唐堯之世今再逄法則古先有神聖璇璣玉衡系程度主宰周流卽溪徑隅夷昧谷宅所司東作西成循一命多君精選復精歷談論義理求必勝一朝領薦趍帝鄕錦服烏紗照車乘東還此日到鄕邑眉壽拜親增喜慶光風又入綺羅筵白雪陽春聽歌詠

○次華竹友所寄詩韻

水晶宮殿居河伯紫蟹供來手親擘溪山屯樂考盤歌幹祿無心問龜策鏡中白髮種種多龍鐘尙自遊江河烏飛兔走朝復暮要得魯陽重借戈羨君才髙世稀得善寫梅花趨沒骨春遊廣陌露才晞夜宴髙樓月初直娉婷二八脂粉香寶釵金釧聲鏗鏘十分琥珀瀉春色三尺■﹝辟鳥﹞鵜浮劍光獻書未上金鵉殿舊物收藏遺祖硯百年鮑叔不移心千古韓荊重識面識面以來情最親懷抱幾多思一陳鳳凰有雛世之瑞江海鷗鷺空成羣仙才不異金門使天上五城樓十二剪裁錦繡是新詩春水魚箋勞寄示

○孤云詩爲玉殿賦

石立中庭形坎坷膚寸漸生云一朵如車如蓋白紛紛六曲屏前長伴我淸風吹動最宜玩赤日遮來亦堪坐輕連香篆作悠揚半倚竹枝隨婀娜紅塵迥�市廛路煉藥派扉籍封鎖有時変化爲甘霖澤及苗禾又花果從龍無意遠飛去隱豹有心寧不可仙衣欲制勞剪裁熨貼湏教到平妥休籠月殿致生嫌自掃星壇寧敢惰夜深要禮玉宸君氤氳气接沈檀火

○代作家慶圖

唐虞時世無烽火九州島四海皆安妥中吳自昔到如今俗厚風淳民庶夥君家水木傳流芳仁義廣布名昭彰綿延慶澤天所賜橋梓挺秀芝蘭香水天新構輪奐學禮學詩童與冠晨昏又戲老萊衣六曲屏前影撩亂太丘孫子親義孚卽景作丹靑圖儒林歌詠妙聲調連珠疊玉光華敷我與陳君交最久別賦長詩爲呈醜人間此樂非偶然慶賀登堂勸春酒

○樂樵爲張叔髙作

原田每每連淸湖荷﹖執竿耕釣徒平生自謂得所樂所樂𨿽非樵夫梁鴻山深路行曲畱侯之孫駕茅屋屋頭流水瀉來淸石礪斧斤樵樹木天風颯颯兩鬂寒綠蘿制衣班竹冠芒鞋不踏塵土徑淸風直入秋云端披星出門帶酒傾施擔或時親汗簡踐蛇衝虎只尋常五十功名心卻懶靑松不采獨采花松花釀酒傾流霞釣徒耕叟喜相道醉鄕樂嘉生春華識鳥東西朝復暮眼底光陰肯虛度幸逄宇宙息干戈況有兒孫應門戶多君此樂樂最宜此樂自知人不知廣寒老剛莫相笑我欲與汝同襟期

○慶周宗學先生七十

巽庵先生年七秩古之隱士今詩伯神完貌偉健且康泉石逍遙寄蹤迹朝經暮史心侶侶布衣坐享升平時口談周孔化鄕俗月旦有評風化移鑪中艾艸﹖神騰香暮階前蓂莢迎初度神藥分來玉杵霜綠醅瀉出金盤露濂溪溪上綺席開衣冠濟濟佳賓來詩淸肯籍月斧亞﹖斤曲艷似將云錦裁水淸玉潤誇冰玉天公報喜應多福一仁致壽壽綿延何湏再誦岡陵祝

○慶壽分得如字

蓬萊山髙淩大虛金銀樓閣仙人居仙人佩帶搖瓊琚絳節翠峯風捲舒丹丘玄圃相索紆紅杏種成鄰白楡自去得道心怡愉彩鵉近送麻姑書冰蟾吐水香墨濡紫陽華裔風骨殊長畱節節當春餘飛遊不用踏鯉魚淩空自有飆輪車玉桃舊種蟠根株采實捧獻趨庭除松花酒�浮五蛆一飲便覺心神娛醉鄕天地非華胥壽算永白三光如

○翠云假山名爲華以作

天星夜落梁溪邊突兀恍若峯頭蓮白雲不湧鬼魅驚怪仙人憐君家移植廣庭內神運不假秦王鞭重巒疊嶂忽幻出勝景別是壺中天巖阿蕭蕭動靈籟澗曲灑灑流淸泉平波側岸帶林莽小朵欲分仍接連欝林羿送笑疇昔艮缶品題思往先塞上徒爲猛虎踞山中浪作羣羊眠鉤簾幾度看不厭六曲盡屏空自妍瑯玕樹長引丹鳳春陰遠蔽髙堂前石闌點筆賦新句鮫人淚滴明珠圓眉山老儒眞老仙木作三峯峯偉然東吳西蜀或千里今古古今相比肩翠云不飛上霄漢無心笑傲爲時賢碧桃花開倘一醉酒醒又是三千年

○澹庵詩

越來溪上艾荊榛隱居輯得庵居新宜堂間構但求淡不飾不雕惟任眞飬眞孰謂足傲世藏修固知能遠塵詩書長慕上古聖蹤迹擬學先天民景幽正比顏子樂道在任教原憲貧汗樽杯飲得所大羹玄酒求其淳稀音至味娛樂歲紙帳竹牀畱好春披星亦有赤藤杖褁雪詎無烏角巾姚黃魏紫何曾種黑秬粇堪食用云子子佃客輸月團時喜山僧送腥唇熊掌奚誰嗜筍脯菜根聊自奉興同浮蟻久忘情心與盟鷗頻積夢小篆蠅頭字八分斷紋焦尾琴三弄一披一玩下靑藜再鼓再彈來白鳳唐虞時世幸遭際陶柳詩文稱歌誦淸風從此邁古今海內紛紛竟難共

○送張景和遊湖湘

男兒自古志四方況此時世逄虞唐有金買得劍三尺牛羊夜夜騰虹光牙檣錦纜副彩鷁酒滿舥樓書滿箱長江萬里欲飛度如意扣舷歌慨慷吳頭楚尾寄歷覽三國六朝存渺茫千年往事悅一夢只有山水無興亡鳳凰臺上露花滿鸚鵡洲邊煙艸長謫仙狂客不可見污簡光彩畱文章多君到處宜弔古珠玉貹成投錦囊紀行輯就逾云首大陰所在聲浪浪淸秋將近宜返旆嚴親白髮堆吳霜萊衣拜舞稱壽老人星宿明髙堂

○送徐以慱遊武昌次陳孟英先生韻

羣山皺綠峯巒起秋雨才過淨如洗或濃或淡有無間一幅天然趙千里飛嵐拂酒吳姬觴紅荳蔻傳心字香幾回語別別未得愁入錦紋絲縷長璧月茫茫云杳杳醉來仰望吳天小黃鶴樓頭仙不回靑鵉鏡里人難老江湖勝槪

去煩君重弔古荻芽初長擬東還河豚又薦西施乳

○翠微書捨爲卞庭闌作

華蓋香鑪連五老別有芙蓉峯窮小何年移得到君家半空突兀煙霞繞浮嵐滴露空翠飛世紛斷處開巖扉經書萬卷喜充棟朝探暮討求精微桂花香冷蕓香暖碧紗派下韓檠短未容豪飲進螺杯且備淸吟揮象管風光滿眼樂泰和艸色一庭生意多聖賢心事靜中得不使寸陰容易過鄴侯收積頻年月昌黎賦詠曾稱說滿嬴何必重黃金珍藏只此傳貽厥

○淸逸齋爲卞秀深題

赤欄橋跨淸溪水好雨頻將紫苔洗輪蹄不到小齋前飬髙人在冰壺裏滿庭芳艸見生意五色牙簽盡經史緯簫簾捲日初長心契聖賢求妙理金徽玉軫舊紋斷三尺短琴橫綠綺有時彈弄太古音明月淸風滌塵耳讀書鼓琴慕往昔往昔𨿽遠道則邇許由巢父皆隱人伯夷叔齊亦君子況君家世出右族逸駕不同流俗比長歌幾度望南山數點峯巒落派幾吾宗本出徐﹖﹖廛王家世自昔居南方遙遙華冑幾千載至今水木多流芳君家得派最蕃衍宅第別構神仙鄕靑松翠竹冰雪操紫芝瑤艸煙霞香閒門深掩坐淸晝肯待鬂發生秋霜兩京勝槪舊曆覽治裝又復之湖湘閶門楊柳啼早鴉吳姬壓酒喚客甞雲帆髙掛竟西上萬斛舟穩風揚揚三江五湖一飛渡醉倚舵樓歌慨慷平生膽气一雄壯手拔長劍享穹蒼虹光直貫牛斗畔魍魎魑魅俱潛藏方今天下正太平謳歌擊壤如虞唐人生何幸遇斯世千載一日無低昂織鳥東西時易邁一百五日來靑陽姑蘓臺下擬相候傾倒珠玉開錦囊紀行幾首句淸健聲調不減劉文房【送徐宗曜遊武昌號介軒】

○送徐以源遊武昌

柔絲細出楸塘藕織綺金梭弄纖手並刀裁作遠遊衣彩綫密縫勞阿母長江萬里流驚湍九月不知風路寒鮮鱗切鱠若飛雪鯨飲一吸金壺干酒花燻人兩耳熱丈夫自古輕離別俠气曾酬司馬志劍心已副莊生烈說武昌門香塵飛問君此去何時帰記行詩就錦囊富月霞夜夜生光輝

○賀翁總戎生子

春色鮮明花裊娜畵堂煙暖沈香火半痕新月照懸孤掌上明珠生兩顆明珠兩顆殊鳳麟得此足爲稀世珍祖宗積慶信有簪笏相傳多後人香羅十字制成髻紅染茜花光彩異金杯瀲灩貯蘭湯玉果犀錢次第徐卿往昔誇兩兒浣花老翁曾賦詩登筵我豈湯餅客慶賀一笑傾金卮

○廣仁堂爲張用宜作

本心全徳今古稀顏子三月能不違唐虞堯舜猶有病博施濟眾其庶幾君家構堂最髙爽杏花深處通來往不求名利只探醫孜孜方寸爲仁廣世傳藥如宋淸參芩附術收來精囊中積劵焚已欠鑪內飬砂功已成刀圭入內沈屙釋百年慶澤由君積誰云盧扁獨超羣會看靑史書奇績

○張廷瑞畫竹爲陳體方

古時張旭善艸書艸書名重人難如不攻艸書攻墨竹有孫今向虞山居醉吟先生醉鄕客淸風兩腋生衣�溪藤求寫作便面形影半彎堪捲舒白雲孤飛灑蒼雪墨汁忽吐金蟾除相靈何處報琴瑟九疑一望連郊墟瑯玕不碎鐵如意翡翠卻勝紅芙蕖秋聲彷佛動毫末風吹仙夢遊華胥先生愛我舊莫逆珍重示我過茅廬薔薇露香爲沐手老眼披玩塵消除飆滿座愜淸興抵用金杯浮玉蛆紛紛花艸空自媚此君敬慕心長虛願畱髙枝款棲鳯莫取長竿供釣魚人生蹤迹類萍水日月安可延居諸平生共保歲寒節白髮滿頭情有餘

○友竹爲華守誠作

紛紛世上多交友黃金不多交不久朝爲膠漆暮參啇正以雨雲番覆手人心不古可柰何只有此君情最多霜餘永保顏色在風前又覺聲音釣簾坐對怡雙目標格蕭然美如玉羊仲仇仲招不來迹斷紅塵淸可掬忘年旣久各任眞碧筒酒滿沽靑春醉中擊節詠淇澳彷佛瀟湘逄故人

○杏林圖

種杏成林萬樹齊董仙家住郡城西彩霞影裏門長掩絳雪香中路不迷換穀子成馴虎守出墻枝好亂鶯啼匡山茂芤聞芳譽報徳何妨一品題

○題梅

洞天林屋多巖壑淸比西湖與東閣閒居長隱一仙人手種梅花艷葩萼仙人系出徐偃王古貌古心甘澹泊絮雪欲寒或乘興梨云香暖時行樂銀屏六曲塵迥斷沈水注香煙漠漠乾坤消色含自然春在生成殊不覺南枝昨夜掛南極斗柄橫斜映廖廓調羹三子漸累累根本千年欣可托瑤池阿母靑鳥使又報蟠桃來度索畵堂一笑壽筵同玉酒正傳金鑿落

○壽詩

金宮絳闕髙巍巍東誇閬苑西瑤池瑤池閬苑有仙子柔荑手弄珊瑚枝珊瑚枝新拂瑤艸洞天日月金丸小丹霞遙逐彩雲飛迹斷塵埃不知老笑騎白鹿隨蒼虯靑煙茫茫橫九州島山中石�𨿽可食蟠桃子熱

秋南州後人飽文學華誕初逄意逾樂飛遊此日一降臨玉酒淋漓恣酣酌人間甲子休計年滄溟幾見爲桑田長生設宴不可極重來更約麻姑仙

蓬萊山髙淩紫煙金銀宮闕山之巓弱流不隔三萬里禦風來往由飛仙仙人飄飄貌愉悅服以彩霞佩明月人間𨿽聞卻老方物外尙祕長生訣白楡花開春又秋九州島勝景湏臾遊古今阿誰脫凡骨暫來倏去難爲儔長州彥士南州後華誕初逄會賓友相攜偓佺忽降臨勸以長生一杯酒笑翻舞袖歌新詞擊節更有珊瑚枝年年此日願來慶無疆壽算堪爲期

○洞天春曉慶壽

洞天林屋神仙住白玉爲京樓十二彩霞蒼藹互縈回路隔桃花幾千樹天雞喔喔催曉暾珍珠影動開重門晴陽有徳不私照混沌彷佛分乾坤金波搖蕩動瀛海羲和

至今在靈椿葉老浮沆瀣若木枝髙見光彩南州髙士華誕辰初筵秩秩來佳賓承歡二子九苞鳳岡陵歌詠詩重陳蒲萄酒熟涼州換妙舞嬌歌再三按靑松化石不知年何妨笑舉方�看

○題薛淡園竹和李璉韻

薛君仕作府中倅黃卷時時聖賢對夜寒踏雪過南村兩目有光心不昧紅鑪熾炭寫君子八法俱全固宜愛李唐獨數蕭協律有元惟許丹丘配金壺墨汁呼酒飲興盡不比剡中戴自從湖上話離別寄贈殊方無雜佩空追往昔賦形影物是人非發深慨鼠須小楷字蠅頭兩度歌不嫌再秋云無定忽飛去如意到手瑯玕碎一朝合浦見珠還多太丘能舉廢煙稍露葉枝裊裊彷佛橫斜舊時能獨嗟諸老半淪亡卻喜風流阮在珍藏十期永遠三壽屢登見鮐背

○仕女圖

五絨彩剌羅襦繡膏滑蟠龍玉釵澑柳腰花臉畵蛾眉練裙六幅湘波皺金蓮鉤小不動塵海棠含露嬌芳春雪肌鉛華香欲透無限傷春愁殺人蕭郎不見空懊惱鏡中只恐朱顏老

○送鄭徳新任吉安掌教

闔閭城西歲雲暮梅花開徧江村路暗香深處祖筵開餞送衣冠皆舊故多君早年富文學獻藝詞場稱獨步一官掌教趙州城坐擁寒氈守淸素諸生濟濟遂樂育法闡蘓湖舊程度光浮五彩筆生花髙折桂枝驚老兔西江此行喜升秩身沐恩榮沾雨露玉堂金馬后爲期接踵夔龍筵鷺

○爲王孟南題呂副都把盡瓶中梅

玄都觀裏無塵處不種夭桃種梅樹並刀分影到君家一掬淸泉膽瓶注雪香封�苔封遮相思夢遶玲瓏花天然絳蒂含綠萼索笑脈脈生春華蒼虯骨瘦蝶須短低垂斗柄珠璣滿翠禽呼月上金屏黃鶴叫云來玉管人間寶玩寧敢符如意枉擊紅珊瑚靑瞳兩點看不厭健筆賦詩追老逋純陽羽士神仙客壺中天地誰云窄多情有學隴頭人憑仗東君寄消息

○慶翁戎駢生子

天朝卽是唐虞世君聖臣賢遂圖治梯山■﹝舟冘﹞海多遠人烽火蕭然樂兵士江左翁公不世才總戎幾載居蘓臺豼貅十萬擁麾下鎭守逓激淸塵埃往歲生男符夢孔子釋氏親抱送今年鸑鷲又駢生文章不異河東鳳將門有將自古誇公侯衮衮來名家蟠桃再結千歲實若木已吐三春花充閭佳气人爭羨犀錢玉果開芳燕竚看任子立功勛恩榮錫自金鑾殿

○席上贈小妓周滿嬌

紅裙翠袖娼家女未觧行雲與行雨笑撚花枝背錦箏可憐花發春無主東飛紫燕西飛蝶九轉柔腸斷難接彩箋一幅不盡情爲渠寫作傷春行

◆長短句體

松云

松石爲華克謀作

○松云

吳山有松樹托迹巖之阿下根長茯苓上枝纏女蘿白雲一片生無心隨風遠來松樹林朝焉暮焉不飛去五畝遂爾繁淸陰世稱後凋惟古松古松盤屈猶蒼龍陰陽气物自能感云兮龍兮自相從日輪皎皎晴吳天江河水�無深淵田疇禾稻枯欲死萊爾爲雨成豊年

○松石爲華克謀作

喬松何蒼蒼出自鰲山顚奇石何齒齒生從太湖邊鰲山太湖路非遠一朝移置君庭前政如大夫與丈人屹立相向爭淸妍美哉此喬松珍重異凡木香葉細若鍼蒼皮潤如玉歲寒自有竹梅侶妖冶竟無桃李俗風淸每作琴瑟韻月朗或畱鸞鳳宿美哉此奇石匼匝苔痕淸豹質疑隱霧龍紋猶落星冰霜剝盡塵土色風雨淨去波濤腥能言曾載左氏傳煮食又見神農經秦王恩未忘寧戚歌自古今𨿽雲遠千載事如昨舊聞松枝能化石松石堅貞可相托壽比松石不老此盤薄崢嶸君重歲寒操吟哦我慚賦詩惡

南州集卷之三

●南州集卷之四

吳門徐庸用理著

五言律

五言排律

◆五言律

洗心泉

畵爲張用宜作

憨叟

僧

唐賢婦

秦淮書捨

環筠

吳孝春大尹遊靈巖和韻

竹

和杜東原懷女兄

和杜東原

坦齋

送趙士瑛會試

和夏醉庵昆陵夜泊

○洗心泉

絕頂淸泉出涓涓觧洗心發源從往昔題品見於今歲月何曾竭塵埃不敢侵山僧長抱甕汲向白雲深

○畵爲張用宜作

泉落靑山頂橋橫曲澗隈茅堂何處隱髙士抱琴來徑艸和煙發巖花帶露開此中風景異渾若小蓬萊

花竹連三畝經營卽數椽入簾無野馬插架有靑編座上延賓友派前對聖賢功名他日事期上九重天

○憨叟

隱迹林泉下名憨卽楚狂愚同寧武子顚若米元章未肯登雲路惟甘入醉鄕乾坤無所礙隨處一倘徉

○僧

名林早出家蹤迹寄煙霞石鼎香焚篆山廚飯熟麻淸風翻貝葉白日照曇花已絕紅塵事隨緣度歲華

○唐賢婦

列女書靑史於今豈曰無自聞賢婦行能與古人符不妬能畱妾宜家每相夫髙風生邑裏揚播滿中吳

○秦淮書捨

秦淮煙樹裏書捨數間幽醫道思盧扁儒家學孔周雨香蕓葉曉月白桂花秋幾戶教詩句光華射斗牛

○環筠

蒼筠﹖﹖土遶屋排立幾千竿不畏三冬雪能生五月寒炎州多翡翠碧海茂瑯玕我欲扶藜杖敲門一借看

○吳孝春大尹遊靈巖和韻

不辭行路遠訪舊到吳門健步登臨愜知心道誼存風回林影動雨霽磵聲喧更覓棲禪老三生石上論

路轉靑山近橋橫碧磵臨鳥啼眞有意云出自無心麥熟致秋爽樹蕃生午陰勝遊多雅興都付短長吟

○竹

擇地栽修竹森森綠滿林相看辭俗態愛慕得虛心晝影分瑤簟秋聲和玉琴冰霜長不攺能保歲年深

○和杜東原懷女兄

白髮同胞姊吟詩屢問安一賢今見少多壽古稱難椿樹生淸蔭萱花吐合歡兒孫隆盛日百歲享團欒

羨爾東原老停雲寄早春門楣惟有姊親愛更無人夢寐相思久詞章月露新賢甥俱似舅歌詠日頻頻

慈親早歲嫠籍姊爲扶持自昔同無父於今各有兒方當康健日又際太平時彩服蹁躚舞髙堂稱飬頤

姊弟形𨿽異天倫義自同論親爲骨肉傳信托鱗鴻竹葉浮春綠燈花落夜紅新陽生喜慶稱賀到城東

○和杜東原

阿姊連年病今年病始安已無身痛苦惟有步行難冬門﹖臺紅鑪暖春庭彩服歡夫君同壽考百歲喜團欒

一從嬪魏氏俄到古希春夫婦相將老兒孫有十人平時淸徳在此日白頭新小弟

何妨煮粥頻

大母保孤姿慈節苦持膝前七歲女懷裹未兒誰道有今日都言勝昔時每回論往事悲喜淚交頤

五十年來事渾如昨日同傳方由孟母配徳遇梁鴻蘭芷煙光綠桑楡日影紅少郎新領職分教浙江東

○坦齋

多君吳下彥坦坦在齋居足無顚退心夷得晏如大行從屈曲蜀道自崎嶇心地平穩從玆樂有餘

○送趙士瑛會試

故里多佳士云塘遠行一樽開祖道匹馬上神京書劍隨徵旆關山促去程知君有長策早爲答皇明

○和夏醉庵昆陵夜泊

萍蹤舊雨人物弔遺風彩筆書初就靑樽酒未窮中年雙鬂短小港一舟通正是相思處孤村遠寺鐘

◆五言排律

遊吳山和韻

○遊吳山和韻

約客遊靈壤輕雲弄薄陰燻風自南起紅日未西沈會合寧無意盤桓夙有心捨舟登古岸乘轎入髙岑觀覽消塵夢賡歌畏鳥吟世途忘坎坷精舍覓幽深綠見瑯玕樹香聞薝卜林興來緣澗曲倦後坐溪潯次第思歸路酕醄欲散襟帽沾松下粉衣挽棘梢鍼蓬島何湏問桃源抵用尋良辰今不負鬂雪任教侵

南州集卷之四

●南州集卷之五

吳門徐庸用理著

七言排律

◆七言排律

慶陳士英母壽

祝郡侯母夫人壽

水崖萬仞

竹石軒

題徐宗朝所藏畵

陳醒壽

慶杜東原壽

慶錢侍禦公

挽錢貞庵

慶張至和冠帶

挽王朴庵

竹泉爲黃叔康賦

壽李主簿

苓軒爲徐彥敬醫師作

萬木堂爲卞公禮作

○慶陳士英母壽

遲遲閶闔啟淸晨納納乾坤媚早春南極一星明壽域東風正月遇生辰元方喜悅寛孤抱仇氏康彊到七旬綺席重開喧地分彩衣頻舞樂天倫生綃圖畵煙霞燦妙筆詩章月露新玄圃丹丘移頃刻金聲玉彩鬭精神忘憂萱艸香恆在不老梅花色自眞煙靄噴鑪焚艾蒳玉脂凝釜薦麒麟樓居罨畵中無地屏轉罘罳外隔塵盛世遭逄恆履泰遐齡綿遠定歸仁三從己喜歸賢母四徳何曾愧古人石爛海枯堪等待永期長在此生身

○祝郡侯母夫人壽

族出名家配舊家閨門柔淑秀天葩母儀婦道於今見四徳三從自昔誇琴瑟鼓來諧曲調鳳鵉分後屏鉛華秋霜灑鬂朝縫綫春雨驚心夜葺麻皎皎淸冰原有瑩溫溫白玉竟無瑕楓宸聖主恩圖治栢府賢郎荷寵嘉簡任黃堂榮皂蓋頒封紫誥織金花年逄七秩興居健節值初辰壽福加寫蓬萊光絢日杯傾琥珀气凝霞願焉歲歲開瑤席長進安期棗似瓜

○水崖萬仞

水崖萬仞出昆侖勢壓西方地位尊名自古先書簡策生來開辟在乾坤髙淩宇宙如天柱深鎖煙霞有洞門巨木堅貞饒檜栢眾山羅列比兒孫冬欺太白峯頭雪曙拂扶桑葉上暾云澗豈惟長蘋藻露巖還可種蘭蓀寒威凜冽成淸節大气扶輿肇本根林際不沾塵點點石中曾產玉溫溫詞臣墨客多畱詠阿母宜人得共論罨畵堂開華誕日賦詩稱祝獻金樽

○竹石軒

軒居閴寂似仙壇露葉云根近畵欄得地數竿饒挺拔補天五色剩餘殘看時彩筆應堪賦拂處瑤琴正可彈思筍自忻供去易休糧誰道服來難王猷愛癖何曾攺米芾狂情亦未閒淇澳至今存節操太湖依舊漱波瀾秋聲斷續勞頻聽古色摩挲發永嘆君子文人最珍重歲寒相托擬金蘭

○題徐宗朝所藏畵

良工捉筆寫丹靑不異聲詩月露形峯嶂疊成天莫造煙雲斡出地多靈楓明赤葉髙無焰菊吐黃花淡有馨勾引玩遊雙旆出畱連物色小車停銀絲斫繪來湘水綠蟻浮柑出洞庭盤薄正宜從綠野淋漓便可瀉銀瓶塞邊失馬何湏問林外鳴禽亦可聽爲樂有心當及早人生莫待鬢星星

○陳醒壽

廬嶽峯髙壓蟃亭鄱湖水門﹖舌帶滄溟山川勝槪由天造人物英豪屬地靈本自西培曾搖譜派

下侍經先公徳政帰民社內翰文章在帝廷渥水舊聞騏驥足丹山今見鳳凰翎仲秋朔日逄華旦南極中宵出壽星玳瑁筵開燃畵燭蒲萄酒熟瀉銀瓶三枝竇桂皆成瑞一葉堯蓂正吐馨絳節禦風來窈窕錦茵踏月舞娉婷

汗靑石鼎炷香焚艾蒳竹鑪燃火煮參苓兔鳥任使頻年歲只把松椿比壽齡

○慶杜東原壽

甲子才周古鶴淸浣花重見艸堂成吳門結社無慚徳杜曲傳家有盛名林下冠長笑

中

慣經營東山不爲蒼生起南極多緣隱士明日月光華開壽域文章聲價動神京百篇

蘭友滿歌鐘

生玉洞桃花和霞采靑田芝艸帶云耕得來共是延年物卻老從容健步行

○慶錢侍禦公

爾祖文魁聖代初百年喬木蔭門閭攄忠報國名無忝積徳傳家慶有餘綠野恩光承寵渥烏臺榮顯沐封除玄眞浦漵尋漁艇白社林泉引鷺車少女風經春晝永老人星燦夜天虛仙都甲子才周曆壽域期頤久按書珠履接連皆上客金釵排列總名姝綺羅叢裏笙歌滿不問酕醄醉引裾

○挽錢貞庵

海虞山水古今淸人物生成屬地靈劉漢宗支曾按譜相君事業早傳經應時潤澤同甘雨文節昭明擬列星名向世間崇聞望於鄕裏作儀刑惟將糴米資凶歲不逐綸音入內廷吟詠性情居宅第逍遙

在林花邊曙墅開棋局竹底藏鉤醉綠爭羨寸心恆坦蕩不堪雙鬂漸凋零黃金鼎在宜修煉白玉樓赴杳冥千里竟閒騏驥足九苞還振鳳凰翎董狐有待今爲傳郭飬無慚舊述名白鶴不歸華表柱漆燈光冷夜臺扃

○慶張至和冠帶

旱潦爲災屬歲饑天書一紙下彤扉倉箱粟米分民社忠義聲名滿帝畿五十年餘榮晝錦九重天上正宵衣林泉際遇風雲會門第沾濡雨露私三世傳家隆慶澤半生醫業驗精微園參葉長香風度林杏花繁絳雪飛慱濟人功不細刀圭生物世應稀花橋槐市城南路碧艸生香馬正肥

○挽王朴庵

秋雲飛影入髙冥薄暮遙遮處士星物華遽換人辭世詩禮空悲子過庭蒿裏淒淒魂莫返朴庵寂寂戶深扃謾期奮志登三殿安得畱心醉六經夜雨落花千點淚春風芳艸一番靑羣城名在賙窮久里巷聲沈砧杵停條渚己閒鷗鷺伴丹山惟見鳯凰翎舟過剡曲方成感笛起山陽不可聽石匣帶虹埋寶劍漆燈和月照銀屏靑騾去後寧無信白鶴來時亦有靈郭泰立碑滄海上詞臣應不愧題名

○竹泉爲黃叔康賦

種竹成林歲又年只同淇澳與湘川根深滿占千弓地衍派遙分一派原廣庇豈惟陰漠漠長流還喜韻涓涓衛公擬徳稱鄕國蒙叟題名入簡編曳杖借看無俗士煉丹分汲有神仙筍生龍角休教斸茶采金芽卻藉煎彩鳳儀畱供宿息白鷗盟在任飛騫篔簹繼本非徒爾江漢朝宗不偶然律呂聲音諧郢曲豊盈沾漑想吳田萬竿引我紆閒步隱逸於君得比肩淸簟展余當夏日塵纓濯後傍涼天衰遲倘許頻相過載詠詩章筆如椽

○壽李主簿

李侯閥閱西江族鍾秀乾坤間气生舜日堯天欣際遇聖經賢傳總研精豈惟出類超鄕社又復觀光上帝京禁闕從容通拜謁琴堂贊佐沐恩榮下車名姓如山重率物襟懷似水淸

已迎先達意咨嗟還感下民情日逄華誕延寮寀節屇新陽樂太平玳瑁設鋪添喜慶岡陵頌祝載酬賡酒波瀲灩開銀甕曲調參差按玉笙卿月滿輪頻照燭壽星一點倍光明廟廊登進誠容易銅狄摩挲在老成烏兔自忙身永健謀猷黼黻到公卿

○苓軒爲徐彥敬醫師作

貞松生長泰山巓移種南洲舊宅前翠葉髙低濃似黛香脂凝結大於拳托形變化神功祕爲物收藏歲气全刀出昆吾修益利器成陶冶煮相便澗泉屢汲魚翻目石火頻燒鶴避煙精潔可供三島客聲名不下九疑仙加飡豈獨求康健分惠還能濟大顚白雪滿頭期換黑淸風兩腋謝參玄金芝瑤艸難充腹黑黍胡麻敢並肩銅狄再摩容易事姿顏不老遂長年

○萬木堂爲卞公禮作

橋梓梗楠及豫章先公親手種成行倡條冶葉靑連碧錯節蟠根紫又蒼蕃衍預期存永世經營深喜建髙堂四檐黛色臨書愰三徑淸陰護石牀晚節桂花金炫彩歲寒梅蘂玉生香蒼虯骨瘦煙霞古白兔毫新月露光若木至堅同梃柭靈椿難老並芬芳金桃綴實畱鸚鵡綠竹成竿引鳯凰南日正遲多聳翠西風𨿽早不飛黃侵來碧落云千朵隔斷紅塵地一方問字客尋楊子宅賦詩人在杜陵莊百年灌漑勞心力幾度登臨念雨霜仙鶴影沈秋杳杳乳烏聲斷夜茫茫肯教剪伐傷遺澤獻入明堂作棟梁

南州集卷之五

●南州集卷之四

吳門徐庸用理著

七言絕句

◆七言絕句

題黃初起尋初平便面

梅花

畵

題覺上人黃菊

題珂玉堂上人梅

關山行役圖

放白鷴圖

海棠羣鳥

題畵送周文敍之融縣丞

王孟端竹爲吳徳明作

倪雲林竹爲前人作

題石上菖蒲慶壽

﹖爲陳訓道立之作

棠梨鳩鳥

梧桐仕女

水仙

三香

花竹羣鳥圖爲楊仲文作

題

陳醒庵喪妾

二喬觀書

畵

題矯以明所贈陳醫師墨竹

和錢未齋所寄續賦橊子詩

倦繡圖

題竹壽朱竹泉

和靖觀梅便面爲吳徳明作

壽星

云壑

題竹

題瓶中紅梅

題畵送九方

送九方次聶大年韻

梅竹

文會圖

雜畵

公餘八景

上人竹蘭石

松竹

九淸圖

又畵

木瀆八景

月梅

題錢廷麗畵次東原韻

題嚴廷用扇

題嚴廷器扇

爲陳叔莊題畫次韻

三笑圖

墨菊二首

題王夢熊竹

用嘉所贈惟善畵

菊次韻二首

故友王夢熊竹

題徐以源扇

題畵

畵竹爲僧人題

紅梅紙帳

修竹仕女

竹

題奚彥禮所藏畵

扇面

畵二首

畫

題湯汝鳴所藏葵丘

石橊鸚鵒

桃花白頭

金桃畵眉

松陰書捨爲顧廷尙題

林禽山鵲

僧畵

花鳥

長房圖

二喬圖

題沈如美雪中謁友圖

題張用宜梅捲

畵

畵鴉

影梅

棠梨竹枝錦鳩

右軍臨池圖

和門字韻呈娛

紅梅

題淡庵畵梅扇

題夏先生竹

贈醫士

和曾大尹去思十詠

耕隱

送卞以和

題王文恭畵

憑欄

自題畵

題胡斯韞贈陸宗徳扇

題杜進士公餘淸玩畵卷八絕

題畵

題錢從事畵六首

題陳繡衣交山竹

義井

義舟

義橋

義槥

畵

題陳宗理禦史所贈楊仲舉竹

畵二首

題駱則民所寄尉伯庶畵扇

題扇

醉圖爲南坡王時勉

題畵二絕

題璞玉田水仙二幅

題盛子昭仙山圖

○題黃初起尋初平便面

自入金華歲月長學仙能使石成羊如何獨有驚人得不與難兄一較量

○梅花

孤月照煙風滿汀碧溪流水聲冷冷玉龍夜半睡淸淺啼殺翠禽呼不醒

○畵

白鳥飛飛映彩虹半竿斜日鯉魚風采菱浦口無人渡閒卻滄浪一釣蓬

○題覺上人黃菊

東籬佳卉傲風霜色帶秋金別樣黃疑是淵明當日種一枝分到遠公房

○題珂玉堂上人梅【上人居石湖治平寺】

淸香漠漠影疏疏千古詩工說老逋姑射仙人畱幻質石湖今卽是西湖

○關山行役圖

不將足迹踐天涯五十餘年只在家莫說關山行役苦看圖猶自起咨嗟

○放白鷴圖

雙雙閒客羽毰毸久閉雕籠始放開一舉九霄欺眾鳥飬馴能使去還來

○海棠羣鳥

翠羽參差映彩翎百般調舌最堪聽海棠日暖酣春睡莫向東風一喚醒

○題畵送周文敍之融縣丞

花封幾載棘棲鸞才得相逄未盡歡明日又從江上別客途山水畫中看

○王孟端竹爲吳徳明作

薇省仙郎寫翠筠墨花香暖鳳池春廟堂元老畱題詠珠玉瑯玕世共珍

○倪雲林竹爲前人作

淸閟閣中髙竹枝秋雲飛動墨淋漓詠歌有名公筆凜凜髙風萬古馳

○題石上菖蒲慶壽

石竇幽深小洞天煙霞長護九疑仙靈根服後身康健不負神經載引年

○﹖爲陳訓道立之作

碧葉參差引蔓長秋風子熟滿園香味甘能觧行人渴欲試金刀放玉漿

○棠梨鳩鳥

錦翼鳴鳩弄好音朝來休喚雨沈沈若教一洗東闌雪人掩重門思不禁

○梧桐仕女

深院無人易得愁玉階行徧思悠悠日斜立盡梧桐影不道梧桐不耐秋

○水仙

靑女添妝淡粉痕淩波風韻至今存當時只引陳王賦不似姑仙入夢魂

翠帶參差亂葉長托根南國異羣芳月寒露冷東風裏一點貞心只自香

東風裊裊月流光一種仙姿出眾芳幾度曉寒霜有暈只疑靑女爲添妝

東風裊裊月粼粼綽約仙姿見早春盡說陳王能作賦不妨毛穎爲傳神

兔穎分香淡又濃春風隨意寫遊龍展圖共惜嬋娟態不是崔徽鏡裏容

金盞銀臺貯玉漿滿江風月夜浮香素娥靑女俱無分只許東君試一甞

云爲標度月爲神貝闕珠宮獨占春一自陳王賦成後世人誰觧浥淸塵

初試宮妝粉未幹江風裊裊露漙漙恣遊一任銖衣薄自有黃金爲辟寒

仙姿如玉瑩無瑕金盞銀臺貯露華景仰髙風爲相贈一枝全勝早梅花

月華星彩照娉婷楊播淸香似徳馨得水爲仙今不老歲寒從此致修齡

○三香

東風三種寂無言共秉淸貞謝世喧雲雨夢消冰雪冷仙蹤誰說武陵源

仙姿曾占百花魁小白驚鴻又作陪十二瑤臺春宴罷共乘明月夜深回

綽約仙姿貌十分弟兄標格更超羣風流自有東君愛不去陽臺作雨雲

玉蕋參差間玉葩銀臺擎出水仙家淸容不醉人間酒只向東風吸露華

縞袂綃裳細剪裁滿身香露夜徘徊洛川流雪羅浮月盡入唐昌觀裏來

○花竹羣鳥圖爲楊仲文作

絳桃花滿壓枝低羣鳥飛來取次啼爭似一竿君子竹月明能引鳯凰棲

○題

松葉流香露似珠呼童收取竟何如長生不煉神仙藥要點羲皇一卷書

月滿瑤臺夜未央滿身風露拂衣涼步虛欲待飛仙到一曲云和一炷香

○陳醒庵喪妾

春水流花別浦長東風一日九回腸多情燕子𨿽營壘那得銜來入畫堂

小鳳衾寒斗帳開彩雲飛去最堪哀東君定有相思意不似髙唐入夢來

○二喬觀書

宮妝初試憑闌干玉女陰符取次看教得孫周多妙策東風一炬走曹瞞

○畵

一片飛雲帶水流碧山深處小亭幽晚風自起巖前樹不見人來坐聽秋

白石層層覆落花薜垣蘿屋隱淪家扁舟有客淸江上問路來尋不憚賒

幽亭構得倚滄洲水國涼多五月秋面面曲欄塵不到藕花香裏看眠鷗

○題矯以明所贈陳醫師墨竹

徳星堂下種成林奕葉相傳幾世陰歲歲錦繃添稚子生成全藉此君心

○和錢未齋所寄續賦橊子詩

大鈞生物有奇功潤澤吹噓雨又風橊子桂花今古事一枝要比五枝紅

○倦繡圖

並蔕春花繡未成一回思想一傷情停鍼不語支頤久人在龍沙萬里行

東風庭院柳花香每到春來怕日長彩綫未拈腸已斷可堪教繡並鴛鴦

○題竹壽朱竹泉

愛竹王猷未足誇一枝今出紫陽家歲寒不攺靑靑色相映蟠桃洞裏花

湘水淇園路自賒一枝今出紫陽家歲寒永保靑靑節相映蟠桃海上花

○和靖觀梅便面爲吳徳明作

湖上觀梅白玉英與花曾結歲寒盟花邊要把琴三弄琴裏聲非笛裏聲

○壽星

烱烱方瞳兩點靑位髙南極老人星三光有象名長在相與乾坤等壽齡

○云壑

白雲滿壑隱人居閒傍靑山自捲舒霄漢無心不飛去淸陰長護案頭書

○題竹

九重天上被恩榮冠帶歸來物外情閒向碧瑯玕底坐月明吹徹鳳凰笙

○題瓶中紅梅

山瓶小小寄先春玄酒𨿽淸亦醉人啼徹翠禽渾未醒莫忘姑射是前身

○題畵送九方

綠蓑靑笠著來輕負荷輪竿又遠行自說溪河魚懶釣滄溟深處有長鯨

○送九方次聶大年韻

觀光初入五雲遊月殿香飄桂子秋自古長才當大用髙名無添占鰲頭

○梅竹

姑射湘娥總是仙半封寒雪半籠煙曾吹玉笛生哀怨瑤瑟休彈五十弦

畵檐花影

入座山光

芙蓉

菡蓞芳塘

南風琴韻

夜月壺觴

梅邊聽鶴

竹下圍碁

畵檐花影

東風亭館散香埃穠杏夭桃幾樹開麗日轉髙花有影分明移上畵簾來

右畵檐花影

入座山光

緗簾一幅捲秋晴數點峯巒入座淸濃淡自然分遠近天然圖畵在圍屏

右入座山光

芙蓉

萬朵芙蓉綠渚濱露香淸照水粼粼錦云深處鴛鴦宿秋色渾如富貴春

右芙蓉

菡蓞芳塘

彩雲千片護芳塘玩賞時來泛酒觴醉喚美人歌一曲數莖折取玉纖長

右菡蓞芳塘

南風琴韻

處世長希太古心南風一曲五弦琴紅塵消晝淸如水林下何人爲賞音

右南風琴韻

夜月壺觴

丹桂花開幾度新壺觴對月倒靑春醉來欲勸嫦娥飲願乞玄霜濟世人

右夜月壺觴

梅邊聽鶴

聲透梨云徹九天古梅花底置胎仙淸風彷佛孤山下處士詩成夜未眠

右梅邊聽鶴

竹下圍碁

淸風涼入芰荷衣竹下圍碁苦用機剝啄幾聲敲不已彩鸞驚起出林飛

右竹下圍碁

○文會圖

佳賓良會在秋林詩句賡歌酒重斟人世五倫今不廢百年同徳不同心

○雜畵

竹色蘭香一雨過兩竿斜日照江波釣徒豈是忘歸去家在西巖路不多

蒼松曾受大夫官風起波濤五月寒欹枕幾回聽不厭竟無淸夢到槐安

蜜葉髙枝倚碧天半擎霜雪半雲煙崢嶸未作蛟龍去要待靑靑化石年

桐江無意戀羊裘別向江湖買釣舟捕得鮮鱗堪換酒不知人世利名愁

○公餘八景

一庭艸色

三徑苔痕

暑雨鳴荷

淸風動竹

月林淸影

菊圃幽香

歲寒黃栢

雪霽寒梅

一庭艸色

茸茸生意悅春華綠藻閒庭襯落花幾度生金風偃處官居渾似隱人家

右一庭艸色

三徑苔痕

三徑莓苔雨後靑制來雙屐不曾經尋常只許胎仙踏�迹俱成隸篆形

右三徑苔痕

暑雨鳴荷

荷葉滿池鳴夏雨珠璣亂撒翠盤中郎官側耳成淸聽聲比芭蕉竟不同

右暑雨鳴荷

淸風動竹

廣寒疇昔扳丹桂茂苑於今種翠筠長日淸風能觧慍新涼分及往來人

右淸風動竹

月林淸影

秋風裊裊露漙漙月在疏林影在闌我玩淸光坐良夜嫦娥應恐不禁寒

右月林淸影

菊圃幽香

黃花菊放晚香幽萬朵金錢買斷秋畱取落英供服餌不教白髮上人頭

右菊圃幽香

歲寒黃栢

兩株黃栢種庭前六葉離離照簡編任使天霜與雪歲寒顏色自怡然

右歲寒黃栢

雪霽寒梅

絳葦靑枝倚墻六花

早封香共知結就累累實鼎鼐調羮入廟廊

右雪霽寒梅

○上人竹蘭石

挺挺瑯玕傍石坡丈人君子一塵無國香亦是淸髙物結佩曾供楚大夫

○松竹

白點淸霜翠點煙老枝香葉寄林泉長材不獻明堂用要待崢嶸化石年

老幹新稍翠葉齊龍光傳派自曹溪淸風十八灘頭景卻憶坡仙舊品題

○九淸圖

淸姿九種愜淸歡松竹梅礬杏蕙蘭翠葉紫囊香小小仙遊不怯早春寒

○又畵

山雨初晴虎迹多渡頭倚日柰愁何急呼漁艇求相濟彼岸無遙亦易過

○木瀆八景

靈巖嵐翠

澄湖秋月

香徑春遊

虹橋晚眺

姜潭漁集

山市樵歌

錦峯霽雪

胥浦澄霞

靈巖嵐翠

行殿銷沈換化城千巖萬壑翠嵐生天風不散空蒙影一路丹靑畵不成

右靈巖嵐翠

澄湖秋月

澄湖浸月水天同萬傾金波五夜風丹桂白蓮秋最好水晶宮似廣寒宮

右澄湖秋月

香徑春遊

椒蘭采罷館娃傾香徑惟存舊日名遊客春來弔遺迹野花芳艸不勝情

右香徑春遊

虹橋晚眺

飛梁甃石架空虛湖水通流自具區莫謂晚來閒眺望正宜題柱繼相如

右虹橋晚眺

姜潭漁集

姜潭潭上釣船歸幾樹垂楊帶落暉笑斫錦鱗沽酒飲醉敲銅斗舞蓑衣

右姜潭漁集

山市樵歌

紅塵不上薜蘿衣一曲淸歌與世違斜日偶從山市過幾家雞犬莫驚飛

右山市樵歌

錦峯霽雪

錦峯重疊雪交加散盡白雲見日華策杖莫辭山路遠試穿林麓探梅花

右錦峯霽雪

胥浦澄霞

胥浦紅霞照碧流夕陽影裏襯漁舟望來不異天孫錦一幅鮮明晚未收

右胥浦澄霞

○月梅

梨云影裏月團團姑射新妝午夜寒約得素娥離內闕瑤臺髙處倚闌干

○題錢廷麗畵次東原韻

薜雨蘿煙屋數間春風門外鳥關關平生志在經書里人世功名始是閒

○題嚴廷用扇

溪雨初過作晚涼一罾牽處藕花香得魚歸去還沽酒凖擬今宵入醉鄕

○題嚴廷器扇

勝日尋芳踏軟泥蹇馿牽過石橋西天臺迥異人間世開徧桃花路欲迷

○爲陳叔莊題畫次韻

靑山盡處樹邊頭一片閒雲學水流愛此紫薇村上景欲書招隱寄同遊

金帶橫腰幆裹頭榮華迅速等川流髙人獨占林泉樂一片閒心物外遊

○三笑圖

社裏東林遠送行虎溪三笑世畱名遠公陶陸非朝士千載何人識此情

○墨菊二首

不帶東籬正色黃卻將標格染玄霜明朝相見休驚訝文彩猶存月露光

占斷淸秋勝早春淸容別是一花神月華星彩𨿽多意不似陳玄爲寫眞

○題王夢熊竹

蓬島仙遊幾歲華此君相見影交加開尊忽憶西派夜坐聽秋聲剪燭花

○用嘉所贈惟善畵

麗澤坊中水木淸浣花堂上畵圖成名公珠玉褒文獻虹貫靑霄午夜明

○菊次韻二首

秋風采采傍疏籬開遇重陽尙未遲晚節有香誰愛惜只應陶令是心知

啼過空庭絡緯娘一枝才見倚新妝南陽傳譜非佳說直到於今水尙香

○故友王夢熊竹

王猷宅裏舊曾栽又見新稍影過苔丹穴彩鸞飛去後遼東白鶴未歸來

○題徐以源扇

塵慮渾無半點侵今人心似古人心好將山水平生趣付與秋風一曲琴

○題畵

欲鼓楊春白雪歌卻教遊子借云和行行何事歸來晚自料溪山路不多

金風玉露屬淸秋物外乾坤事事幽髙士抱琴何處去只疑身在廣寒遊

○畵竹爲僧人題

性質孤髙絕點埃法華山上久培栽中虛不異龍光出曾帶曹溪衍派來

仙石壇邊景最淸寫成相贈見多情歲寒不攺心長在枝葉從來一本生

霜雪難欺久抱堅出塵標格淨娟娟移根今向花宮裏中有虛心卽是禪

○紅梅紙帳

葳蕤帳躲剡溪藤誰道梅花冷似冰夢入羅浮最深處一團春色暖霞蒸

○修竹仕女

碧玉瑯玕最可依淸風時透五銖衣拈來塵尾頻頻拂不使靑蠅側翅飛

○竹

嫩葉柔稍雨露多兩竿瀟灑更婆娑衛詩千古風吟詠君子名稱自不磨

○題奚彥禮所藏畵

鳳凰

天鵝

孔雀

白鶴

鳳凰

雙鳳■﹝口雝﹞■﹝口雝﹞向日鳴羽毛五色著文明盛時一出爲祥瑞四海從今永太平

右鳳凰

天鵝

菡蓞花開照綠波香紅影裏浴駕鵝飛鳴來去隨情性不向平原畏网羅

右天鵝

孔雀

牡丹香吐正春深何處飛來孔雀禽傾國傾城顏色好徘徊似有惜花心

右孔雀

白鶴

縞衣朱頂立亭亭千歲形模

經啄食定思何處物玉田芝艸正靑靑

右白鶴

○扇面

遠來相訪故人家花落東風日易斜布襪靑鞋行巳慣不訪途路有三叉

○畵二首

瞿曇一學便超羣十載辭家住白雲占斷洞天林屋地靑山不許世人分

石路崎嶇近卻遙抱琴將赴隱人招茅堂只在云深處騎馬看山過野橋

○畫

泉落髙峯別樣淸奔流無異玉河��將綠綺彈秋水相呼潺溪一派聲

朔風吹雪灑漁蓑水泛魚鱗釣不多薄暮收綸歸去遠昔年重唱濯纓歌

松花頻飲飲中仙半帶微酣不醉眠兩腋淸風箕踞坐還將白眼望靑山

○題湯汝鳴所藏葵丘

一枕春酣起較遲落花啼鳥掩芳茨澗邊南去無多路有客相過竟不知

○石橊鸚鵒

石橊枝裊夏風涼鸚鵒雙雙鬧日陽啄取錦囊紅子破甘漿流出帶淸香

○桃花白頭

靑枝翠葉弄光暉一雨初晴萬顆肥彷佛王孫金彈子幽禽何事不飛驚

○金桃畵眉

隴山鸚鵡啄金桃空翠霏霏濕羽毛若得畵眉枝上立金衣一色更淸髙

○松陰書捨爲顧廷尙題

松樹生陰艸舍孤右披經史左披圖長材莫向淸時老正好登庸作大夫

○林禽山鵲

仙露如珠瀉碧空名園珍果熟秋風林擒味好來山鵲啄破枝頭數點紅

○僧畵

無聲圖畵有聲詩畱向禪房幾歲時白鶴未歸華表柱一回披誦一相思

○花鳥

滿樹梨花白雪香枝間啼鳥弄春陽畵眉人在深閨裏幾度聽來欲斷腸

○長房圖

長房學業己多時中道還家到葛陂竹杖得來隨棄去不知原是化龍枝

○二喬圖

傾城傾國嫁孫周兩朵芙蓉並蒂秋玉女陰符曾徧讀銅臺安得鎖春愁

臨婚誰說愧英雄日事兵書最有功不學分香歌舞態西陵遙望泣春風

○題沈如美雪中謁友圖

客途衝雪肯回舟遠過沙溪訪太丘金帳羊羔談笑處風情不減晉風流

○題張用宜梅捲

孤山山下水邊村鐵石枝條碧蘚痕一夜東風吹碇蕋香和月倚黃昏

○畵

尋仙又復到天臺山上桃花依舊開流水石橋春最好如何不挈阮郎來

小結茅茨澗上村抱琴髙士日臨門酒舡亦在淸江曲今夜同來罄一樽

○畵鴉

秋水茫茫淺鷺沙古槐疏柳帶棲鴉啼來彷佛琴中夜一抹炊煙數點霞

○影梅

薄薄輕雲淡淡煙雪香深處隱姑仙淸容未肯全相露爲恐炎涼有棄捐

○棠梨竹枝錦鳩

棠梨花朵壓枝低兩兩錦鳩來上啼更有靑靑君子竹如何不見鳳凰棲

○右軍臨池圖

鼠須微紙寫蠅頭一幅千金不易求往事偶傳圖畵裏至今猶想晉風流

○和門字韻呈娛

榮辱升沈豈足論自窮經史在朝昏老夫肯負平生學獻策定登金馬門

○紅梅

仙姿綽約世間稀宴罷瑤臺倚醉歸幾度東風吹未醒酒香燻透六銖衣

○題淡庵畵梅扇

月裏玄霜兔搗成姑仙一得便長生刀圭又寄力﹖田侯眼顏色於今分外淸

○題夏先生竹

滄洲西去玉峯髙明遠樓中寫鳯毛一片淸風林下起海天何處看秋毫

○贈醫士

杏林春在鳳城西絳雪香中一鳥啼污簡古方傳道要靑囊神藥用心機

○和曾大尹去思十詠

嵇山甘棠

越臺柳色

耶溪

鏡水憑樓

天柱興懷

雲門駐目

玉筍籠煙

禹穴瞻云

石帆楊月

娥江聽雨

嵇山甘棠

甘棠陰接會嵇山歌頌聲傳百里間仁政不湏誇召伯淸風千古得追攀

右嵇山甘棠

越臺柳色

東風吹暖越臺春楊柳依依嫩曲塵雨露有恩原不細枝條全被髮生仁

右越臺柳色

耶溪

耶溪水似別情深倚棹中流照寸心款乃一聲歌未了又來吳渚起淸音

右耶溪

鏡水憑樓

臥轍扶轅不可畱思君重上夕陽樓鏡湖有水過天闊澄徹同爲一片秋

右鏡水憑樓

天柱興懷

晴峯萬仞插靑日照芙蓉宿翳消判筆不搖眞可擬至今民想髙標

右天柱興懷

雲門駐目

山繞雲門古寺開郎官祈禱昔曾來詩成走筆題巖石不下當年老杜才

右雲門駐目

玉筍籠煙

天然漠漠有依依散作寒光鎖翠微斜日晚來休拄笏帝庭看傍衮龍飛

右玉筍籠煙

禹穴瞻云

云出靑山禹穴空天南飛處逐淸風貯看移向金鑾上便入氤氳五色中

右禹穴瞻云

石帆楊月

月樣黃金作浪紋白蓮浮影夜初分流輝立下錢淸渡蹤迹當追舊使君

右石帆楊月

娥江聽雨

布谷聲中送雨聲勸農時節看農耕推蓬正在娥江上沛澤均沾萬物生

右娥江聽雨

○耕隱

喔喔雞聲曉夢醒心關農事起披星曾聞伊尹勞三聘又信倪寬帶一經

○送卞以和

直筆躬操已有年修書才就便東旋如何不慰蒼生望又理蓑衣踏釣船

○題王文恭畵

風度湘雲學水流牀

影如秋情最愛銀釵女一曲淸歌唱未休

○憑欄

岸芷汀蘭遠近香水邊亭館夏風涼憑欄吟望天無際幾春山在夕陽

○自題畵

江湖落魄鬂毛皤老大歸來理釣莎閒而小舟吹短笛一聲聲是太平歌

○題胡斯韞贈陸宗徳扇

修竹蕭蕭間早梅滄江千里六花堆一舟訪舊能相過不似王猷興盡回

○題杜進士公餘淸玩畵卷八絕

瓊林賜宴醉仙鄕退食披圖憶艸堂擬待老年當謝事午橋莊上一徜徉

東風吹起白鷗波五粒松枝帶女蘿晝省歸來休暇日聽鶯時節正春和

云外峯巒十里餘靑松翠竹護幽居家僮報有相過客定向蕓派借看書

錦服烏紗稱宦遊閒同寮寀步芳洲浮圖髙湧香臺外彷佛靈巖共虎丘

剪水成花薄暮飄寒山一色換瓊瑤分明畵出人間瑞好報端年入聖朝

山畔閒亭水畔樓登髙何必望長洲淸風一叚無聲畵紅葉黃花占斷秋

芝艸瑤花覆玉坡禦溝流水是恩波釣鰲憑杖經綸手笑殺衰翁理舊蓑

通籍金門輔聖君江南江北路途分親庭彷佛吳山下身在靑雲望白雲

○題畵

岸艸園花遠近香倍江亭館夏風涼憑虛一望天連水幾个飛鴻帶夕陽

○題錢從事畵六首

寂寂巖扉不掃苔髙人何事出山來玉蛆香泛林頭酒辜負黃花九日開

荻花溪上水漫漫一片苔磯一釣竿非是此心能傲世白鷗盟在不教寒

銜呢紫燕上雕梁釀蜜黃蜂過粉墻庭院日長春似海東風人在午橋莊

杖藜行過水西橋欲訪山家近卻遙茅舍竹籬無限景紅薔薇對綠芭蕉

髙人卜築厭塵氛買斷溪山不許分啼鳥落花春晝永半簾空翠半簾云

積水成池磊石山庭花紅白野花殷小樓深院神仙住移得蓬萊在世間

○題陳繡衣交山竹

金粉吹香拂繡衣都門南去彩鸞飛君家只在長洲苑帶得雲霄雨露歸

○義井

石泉浮壁影沈沈通海能開數十尋修綆轆轤朝暮沒濟人心在此中深

○義舟

巨舟平壓水中天一掛風帆穩濟川滄海自深入自渡不教來往費靑錢

○義橋

神鞭驅石用功多螮蝀垂形跨海波老我笑非題柱客髙車駟馬看人過

○義槥

慱濟存心久不違松函顧與載全歸麥舟事往無人継此日多君得庶幾

○畵

伐木丁丁響翠微蒼松不擬白雲飛石橋西去人家近花落閒庭晝掩扉

看山亭上晚涼多曲曲朱欄瞰玉河一派響泉云外落長流不息似恩波

○題陳宗理禦史所贈楊仲舉竹

烏臺禦史似王猷種得瑯玕幾度秋香墨寫成鸞鳳尾贈君攜取到長洲

○畵二首

五老峯前瀑布流望湖亭上謫仙遊若爲更把瑤琴弄並作乾坤一片秋

罷釣歸來未夕陽甕頭新酒綠生香飲余只向船頭坐楊柳風淸水面涼

○題駱則民所寄尉伯庶畵扇

扇底淸風畵裏云江東渭北思紛紛緘封遠寄情何厚人在滄波白鳥羣

○題扇

鐵梗棠開嫩葉靑伯勞偸眼觀蜻蜓生成莫使充饞咽愛物存心物有靈

○醉圖爲南坡王時勉

罷釣歸來不系舟便沽村酒醉鄕遊夢魂只在鷗羣裏明月蘆花一片秋

○題畵二絕

三尺吳鉤兩石弓東還

駕天風當年擒虜尋常事要繼雲臺舊日功

白蘋風起去帆輕旌旆還過海上城儒將有名今不忝只談詩句不談兵

○題璞玉田水仙二幅

淩波羅襪曙塵生洛浦神仙入化成水月仙人誰可供銀臺金盞露華淸

淸風裊裊露漙漙佩帶黃金自辟寒花漏欲殘定起又分香影到蒲團

○題盛子昭仙山圖

仙花三樹屋邊開九節香蒲石上栽一片彩雲迷境界此中疑是小蓬萊

南州集卷之四

●南州集卷之五

吳門徐庸用理著

五言絕句

◆五言絕句

張用宜丹房十詠

五畝園十八題爲姚舉人作

一松徑

流紅澗

滴翠巖

魚樂亭

鹿圃堂

水雲橋

書畵舫

醉香館

放鶴坡

一角軒

環堵室

洗硯池

圍棋墅

竹下廚

梅邊屋

玩站臺

橫琴室

○張用宜丹房十詠

著方

洗藥

曬藥

焙藥

搗藥

丸藥

貯藥

丹竈

藥瓢

焚勝

著方

察脈隨著方品劑重新定難將古人藥可治今人病

右著方

洗藥

靈根再三洗香散溪水渾魚龍倘嬰病此際正宜吞

右洗藥

曬藥

采來靈壤內爆向廣庭前修制成良劑爲�到十全

右曬藥

焙藥

藥室散淸香燻籠騰火气助我活人心補瀉隨宜制

右焙藥

搗藥

頻敲玉杵臼香雪晝漫漫卻笑霜毛兔丁東在廣寒

右搗藥

丸藥

纖指撚團團明珠下玉盤啼鶯若偸眼莫作彈丸看

右丸藥

貯藥

歲月頻收積丹房藥品多三枝並九節物物起沈屙

右貯藥

丹竈

煉就芙蓉丹滿竈春如海我欲到君家分來駐顏彩

右丹竈

藥瓢

滿腹盛何物累累盡藥圓惟將派下掛不向杖頭懸

右藥瓢

焚勝

積勝非無用焚來表寸心宋淸佳傳在往昔到於今

右焚勝

○五畝園十八題爲姚舉人作

芳園帶艸堂深廣踰千步花木四時春雲霄多雨露

○一松徑

蒼松遮一徑原是棟梁材月朗風淸夜分明入夢來

○流紅澗

澗水流紅葉渾同二月花武陵多錯認深處有人家

○滴翠巖

初日照嵐霏一巖云艸飛班班千萬點都上越羅衣

○魚樂亭

紅亭瞰碧流魚戲日沈浮玩此心同樂方知得自由

○鹿圃堂

白鹿飬來馴春閒臥芳圃滿地落花紅東風夜來雨

○水雲橋

一絲生白石片影落滄波曉座金鏊背何曾礙客過

○書畵舫

君家書畵舫長壓鏡中天泛泛淸溪上人疑海嶽仙

○醉香館

花卉四時春壺觴千日酒枕籍滿身香醉入無何有

○放鶴坡

放去逾三島歸來下九天綠坡春艸細彷佛似靑田

○一角軒

軒居只數椽一角橫池水城中車馬塵那得來派幾

○環堵室

蕭蕭環堵室絕似野人居作此藏修晨昏稱讀書

○洗硯池

片石淸流光生卽墨侯臨池今有興正好試銀鉤

○圍棋墅

小墅列楸枰錚錚落子聲多君無敵手曾點得先名

○竹下廚

竹下開庖所延賓得所宜尋雞供黍饌不使負幽期

○梅邊屋

滿室暗香浮梅邊列經史調羹自有時待結枝頭子

○玩站臺

玉露滴廣庭登臺玩明月白鳳忽飛來修夜翻雪

○橫琴室

三尺云根石七弦焦尾琴淸風生指下彈出古人心

南州集卷之五

附錄﹕

徐庸字用理吳人嘗輯湖海耆英集﹝四庫全書集部總集類禦選宋金元明四朝詩__禦選明詩姓名爵裏二﹞

徐庸湖海耆英集十二卷字用理吳人錄永樂至正統四朝人詩﹝四庫全書史部目錄類經籍之屬千頃堂書目卷三十一﹞

南州集存

﹝明﹞徐庸著

●目錄

序

卷之一

古樂府

卷之二

五言古

卷之三

七言古長短句體

卷之四

五言律五言排律

卷之五

七言排律

卷之四

七言絕句

卷之五

五言絕句

●序

南州詩集序

南州詩集一十二卷凡千有餘篇吾鄕徐公用理之所作也公在弱冠時已有能詩聲至今年餘八十猶吟哦不絕予嘗觀公平昔之所著作其爲篇者不下數千而此集所載僅若此者蓋爲陳君士英之所選定者也鄕之好義君子慮公之詩久而湮沒不傳於世爭相出貲命工以鏤諸版公屬予爲之序予非知言者何足以序公之詩哉然念自幼見其連篇累什平易而不陳腐也新奇而不險怪也訇轟乎其有餘音也固已知其爲可愛矣及考其所自當永樂宣徳間有以文學重於蘓城者二人曰夢庵張先生繼孟檢討陳先生嗣初公於斯時往來二先生之門聞其緒論故其詩得張之俊逸陳之淸婉張巳矣公之詩遂與醒庵陳公孟賢東原杜公用嘉三人巋然爲郡城之巨擘遠近之人慕公之名而來求者無虛日公不問其賢愚悉隨其人而與之無所吝矧其行立坐臥笑談戲謔憂愁無聊感嘆不平之際莫不成詩其作之之富較之昔人誠爲之載考公之學業非由父兄之所教詔師傳之所督責乃其天分髙立志大蚤知脫略凡近卒以詩名家爲其一時吟壇之將宜乎鄕人之不忍其日就於湮沒而不傳也予又何敢拒而不爲之序乎遂原其所以俾後之人而讀是集者並得以槪見生平焉公名庸字用理南州其自號云成化九年癸巳冬至後一日河南開封府陽武縣儒學訓導致仕長洲陳頎永之序

徐先生詩集敍評

徐先生用理以詩鳴於吳者五十餘年今八十五矣吳自邦侯邑長以及寓公遷客才人學士皆愛誦先生之詩其詩古樂府脫略舊題別出機軸𨿽不屑屑乎諷諫觀勸懲而淸暢婉曲如園林春日和風妍麗奇葩異卉駢然鬭色何其美也其五七言古詩蕭散平易可配白樂天如長江遠水一望無際而沙鷗汀鷺點綴空闊何其妙也其五七言律優柔諄切繼以雅馴極其所至眞逼皮陸如晴壑生云變態靡定層蒸疊湧光景流動又何其宏且肆也蓋先生天分至髙輔以學力遂能成一家言如此以此而垂後其賢於富貴赫奕無所於傳一轉首而漸盡者遠矣余故評其詩以重之

成化九年冬十有二月旣望賜進士出身勑提督廣東糧儲布政使司左參政前祕閣編纂官郡人劉昌書

●南州集卷之一

吳門徐庸用理著

古樂府

◆古樂府

君馬黃

巫山髙

上之回

將進酒

神仙曲

明妃曲

楊白花

華山畿

神弦曲

上畱田

愛妾換馬

新弦曲

隴頭水

五雜組二首

邯鄲才人嫁飬廝婦

猛虎行

采蓮曲

寶劍篇

子夜吳歌四首

玉階怨

大堤曲

羅敷行

襄陽曲

長干行

賈客行

丁都護歌

白馬篇

長相思

門有車馬客

獨不見

白紵辭

妾薄命

少年行

怨歌行

鴻門會用呂廷器韻

系兒詞

唐姬飲酒歌

當壚曲

湘中弦

關山月

李夫人歌

應轉詞二首

公無渡河

梁家守帑奴

馮家女

紫芝曲

吳鉤行

來日大難

綠珠篇

碧玉詞

行路難

嗟來行

長安道

來日苦短

空城雀

艾如張

楚妃嘆

竹枝歌

柳枝詞

洞房曲

橫塘曲

莫愁曲

子夜曲

壽周巽發

送盧廷佐還金陵得印字

○君馬黃

君馬黃我馬赤君馬紫絲韁我馬黃金勒兩馬馳騁長安陌相逄宛若曾相識公子王孫天上客玉鞭指點分南北善和坊裏多靑樓不知今夜誰家畱

○巫山髙

巫山髙哉十二峯朵朵削出金芙蓉襄王當時夢神女朝行雲兮暮行雨詞臣賦後今幾年是耶非耶山依然

○上之回

上之回巡堯封萬靈隨羣官從霓旌舞雙鳳鑾駕紆六龍祥風衛先後瑞日開曈曨願效華嵩祝千齡居九重

○將進酒

將進酒意气豪割麟脯烹羊羔玉壺金■﹝角戔﹞春灩灩鳳笙龍管聲嘈嘈牙籌日執徒自勞酒星夜照靑天髙良辰美景能幾遭鏡中又看生二毛人間萬事如浮泡不若醉鄕深處逃

○神仙曲

吾聞古神仙不與凡人同或遊昆侖西或寓蓬萊東汗漫不計日往還長禦風九節長巖下三花開洞中恨乏雙羽翼無由得相從不如師聖賢實徳存吾躬

○明妃曲

明妃生長巫山村雨露未沐椒房恩寫圖召幸在當日不賂畵工君不識一朝遠嫁辭冕旒重瞳相見難相畱法刀𨿽斬毛延壽傾城傾國寧再有至今靑冢艸離離琵琶尙傳哀怨詞

○楊白花

楊白花如雪色有心向江南無意還江北宮中美人望汝歸魚雁不來音信稀化爲流萍何所依坐令庭樹無光輝楊白花一再歌靑春暮兮其柰何

○華山畿

華山畿停犢車生前奇遇賣酒家棺開棺開愼勿乖與郎去來事始諧

○神弦曲

白羊赤鯉陳畵筵爭琶韻雜鵾雞弦再吹鸞笙擊鼉鼓腥血酒入髑髏舞女巫艸檄焚紙錢神靈欲降風淒然鑑汝誠兮錫汝福無害無災年復年

○上畱田

國風詠歌棠棣詩上畱田偏其反而爾未思上畱田有弟有弟親所遺上畱田其爲兄者乃若斯上畱田可憐歿後葬路岐上畱田鄰人諷之哀些詞上畱田白楊樹底風淒其上畱田

○愛妾換馬

佳人燕趙出良馬渥窪生所愛俱無價相看各有情何曾念離別誌在功名玉筯雙垂後金鞭取次行

○新弦曲

蠻工擘蠒冰絲香舊弦未斷新弦張移宮換徵再三按金鴈鈿蟬光歷亂憐新棄舊非偶然始終那得長周旋他日還當系裙帶世情如此君休怪

○隴頭水

隴頭水日夜流空含鳴咽聲不滌今古愁漢家徵戍防逐州曾來飲馬不飲牛照形影生怨尢鯉魚無往來音書有沈浮安能洗兵甲太平千萬秋

○五雜組二首

五雜組織錦圖往復還東西烏不獲已年歲䢐

五雜組霞映波往復還織錦梭不獲已戍交河

○邯鄲才人嫁飬廝婦

邯鄲富家女妙選入王門已接陽臺夢還沾戚裏恩鳳衾秋後冷鸞鏡曉來昏末路嫁飬廝升沈抵用論

○猛虎行

猛虎何猙獰猛虎莫敢攖攘臂許馮婦善摶畱其名深林邃谷無不有咆哮一聲百獸走傍山人家時近有犬羊惟恐落其口渡江渡河聞昔時汝𨿽肆暴亦有知

○采蓮曲

二八娉婷采蓮女采蓮愛采雙頭蘂綠波搖動落紅衣兩兩鴛鴦各飛起舴艋舟行小如梭星眸兩點橫秋波房中有菂心中苦未許人知柰若何

○寶劍篇

雙龍寶劍千金直芙蓉光芒雪花白橫行曾斬月支頭腥血尙凝今幾秋晴虹入夜貫牛鬥虎豹遁逃魑魅走我欲贈人人莫疑他年掛樹將奚爲

○子夜吳歌四首

曲詞歌子夜歌內有商音蛩響月當戶鳥鳴風滿林徵衣未曾寄邊塞又秋深

越來溪左右兩岸種荷花六月吳姬采分明似若耶鴛鴦隨畵舫日暮始還家

澤國芙蓉吐林園絡緯鳴十分涵夜色一片起秋聲處處催刀尺偏教懶婦驚

艸露三秋冷蘋風午夜涼屏開雲母白衣試郁金香塞北無來信相思幾斷腸

○玉階怨

宮院生秋艸流螢入夜飛玉階零白露涼沁越羅衣

○大堤曲

漢水遶大堤襄陽古城郭靑樓多美妓纖手調弦索暖霧散香塵春風動簾箔安得多情人尋常共遊樂

○羅敷行

羅敷采桑女何曾施粉脂四月蠶事忙所重在蠒絲置酒登髙臺君王偶來窺昔自�首笄曾歌摽梅詩伉儷旣已諧始終無攺移蹇修毋再言結好從此辭

○襄陽曲

煙艸至今綠露花依舊紅習家池尙在無復醉山公

峴首秋云白襄陽夕照紅看碑人墮沒千載重羊公

○長干行

五月南風涼十月西風寒自從發楊子不見回長幹楚尾吳頭渺煙水瀟湘洞庭幾千里良人重利輕風波黃金不多心未己聽鵲喜占燈花年少未愁雙鬂華

○賈客行

賈客不曾居本鄕販賤賣貴多囊箱奇貨可居呂不韋官塩滿載商弘羊兼金上秤珠量斗江北江南不停走營妓樓中肎吝錢水神廟下長澆酒相期永世莫種田種田食力多憂煎

○丁都護歌

彭城千里遙云陽相接連客旅互往來車輪聲駢闐一唱都護歌悲風起回旋死者無復生含哀歸九泉他人不忍聞何況是所天

○白馬篇

白馬眞龍媒慣乘豪俠子朝遊長安道暮入新豊巾腰佩呂虔刀手把韓嫣彈聞雞隨處樂摶虎何曾憚酒酣兩耳熱萬里臨邊陲功勛未能就歸來雙鬂絲從玆老丘壑末路空嗟■﹝口咨﹞

○長相思

長相思思未央路無輈川無梁春葩秋萼更代香玉琴怕彈孤鳳凰金鍼懶彩雙鴛鴦鯉魚絕往來鴻鴈徒翺翔音書竟何托令人空斷腸

○門有車馬客

門有車馬客云是故鄕士別去三十年歸來數千里相逄敍舊情歷歷詢平生交遊幾存沒道路何經營問答未及終兒女出樽酒往昔各靑春於今俱白首嘆息復嘆息彷徨更彷徨視彼土饅頭終焉歸北邙

○獨不見

車輪日夜轉馬蹄朝暮忙春蕙才吐馥秋葉俄隕黃織烏東西飛關河露爲霜憶與君別時雙蛾鬭淸揚於今舞鸞鏡明月埋輝光相思獨不見愁縈九回腸

○白紵辭

吳絲織成霜雪香玉纖裁剪縫衣裳館娃宮中春夜長歌舞雜沓娛君王百杯進酒樂未央啟明又見星煌煌鏡鸞忽掩明月光捧心人去風淒涼

○妾薄命

妾薄命自古然人心多攺移終始難保全金屋啟春朝長門閉秋夕𨿽能買詞賦於事竟何益請君囊中琴彈我白頭吟寧辭十指勞但欲感君心

○少年行

靑絲絡馬黃金鞭長安遊俠多少年胭脂坡上頻畱連樗蒲一擲輕萬錢越羅蜀錦成堆積明珠撒去何曾惜但爲歌舞筵中主不作縱橫門下客結襪子擊築人許心以來不顧身

○怨歌行

怨歌復怨歌怨歌聲如何妾自少小日徧身穿綺羅妙選歸掖庭君王恩愛多晨妝對明鏡黛眉掃靑螺春去秋又來光陰容易過譬彼桃李花不久辭枝柯行雲斷遺迹逝水無回波前歡竟難續抆淚彈云和

○鴻門會用呂廷器韻

鴻門會張玳筵烹龍庖鳳供肥鮮肉如山酒如泉壯士卻啖生彘肩將軍舞劍不得前謀臣用計心空懸要知眞主命在天炎劉啟運四百年重瞳恥渡烏江船

○系兒詞

五胡紛擾中原土天子衮衣誰可補酷憐逃難晉室臣抱侄棄兒何不仁朝晨去兮暮復至由是系之道傍樹時人浪說天無知滅絕倫理眞自爲

○唐姬飲酒歌

千里艸靑歌未歇宮中置酒傷離別唐姬起舞漫悲辛當時何不樽前決主憂臣辱自古云結髮況是椒房親九原此去秋復春末路要思虞美人

○當壚曲

靑簾賣酒肆居傍錦城陬滌器何曾恥當壚不觧羞桃花紅映面楊葉翠侵眸多謝來沽客尋常醉卽休

○湘中弦

蘋花含露荻含風霄漢無雲水接空二十五弦今夜撥沅湘江上月明中

○關山月

將士年年老姮娥夜夜愁一輪天際月萬里塞邊秋丹桂知誰種淸光每自流安能分鑑影來照大刀頭

○李夫人歌

未央宮殿秋宵永返魂香爇黃金鼎少翁傳報夫人來是耶非耶空疑猜君王恍然見顏色不語不言增嘆息銀河影轉月未沈彩雲一散無由尋

○應轉詞二首

疏樹疏樹黃葉亂飄江路西風吹鬂颼颼景色渾如去秋秋去秋去塞外遠人歸未

秋夢秋夢夢覺笛聲三弄空堂蟋蟀頻鳴正是窓前月明明月明月曾見幾番圓缺

○公無渡河

黃河東入海晝夜流不息髙風忽然來煙浪迷天色公乎嗜飲狂以癡提壺便欲徑渡之妻隨止之不可得竟以溺死堪傷悲堪傷悲恨無已彈罷箜篌還赴水可憐遺調至今傳尙有哀聲慘人耳

○梁家守帑奴

梁家守帑奴孫家在堂母教唆盜金珠無處訴冤苦五十萬錢數未周兄兄弟弟俱監收貲財藉沒入官府宅第空虛風雨秋六君七貴三公主榮顯崢嶸古無比豪奢難保萬千年一時又逐東流水孫家母梁家奴春花秋葉分榮枯當之人如鑑此勝敗不異呼梟盧

○馮家女

馮家有女顏如花二八納入將軍家專房寵愛日屢加豈料眾妾懷姦邪一朝絞死稱縊死毒手欺淩乃如此至君聽信不得志抱恨長爲廁中鬼

○紫芝曲

靈芝生甪裏燁燁光凝紫采之可療饑當年有黃綺啇顏非舊隱安漢孰能起眞假罔可辯計出畱侯耳髙風杳莫追千古傳歌詞至今巖谷中蹤迹令人疑

○吳鉤行

吳人殺二子以血釁吳鉤吳鉤𨿽有靈吳王何用求父子恩旣斷君臣義難保不如佩仁義防身到終老

○來日大難

來日大難不可辭碌碌何苦塵中羈百年三萬六千日日日歡娛能幾時東烏西兔急飛走靑鬂斯湏成白首鼎內休誇不老丹杯中可醉長生酒有從名處無別離黃金萬億將奚爲

○綠珠篇

洛陽園圃稱金穀艷杏穠桃照人目一花獨占畵樓春價髙換得珠三斛回風流雪多嬋娟鴛迹不畱香綿仙娥娘輩總遮莫紅牙板按鵾雞弦戚畹來求那肯與奇禍一朝從此起闌干十二逼髙寒有身先向君前死

○碧玉詞

奪妾誠無柰蒙恩敢愛身有心投井水不愧墜樓人

○行路難

君不見李將軍萬里出師難策勛君不見田千秋一言悟主因封侯丈夫出處那料測莫謂來春同去秋甕牗繩樞何足恥髙車大馬應非喜千鎰黃金百頃田消磨易逐東流水人生在世安可期困翮亦有衝天時

○嗟來行

齊饑谷不熟民庶俱有災黔敖富家翁設粥呼嗟來有士貿貿行聽此以爲恥謝之復不食終焉至乎死淮陰昔在陳漂母哀王孫丈夫貴立功小故何足論

○長安道

長安道上平如砥馬足車輪聲聒耳富貴門通衛霍家豪華戶接金張裏明堆珠翠兼象犀貢獻況復來蠻夷軟紅塵漲日幾尺南北東西隨處迷不同宰相沙堤築五雲中對黃金屋八達名康九達莊寰﹖﹖區四海稱爲獨

○來日苦短

來日何苦短揮戈無魯陽人生在世間歡樂能幾場昨日花始開今朝花遽落江河流水急霄漢浮雲薄嘆息復嘆息哀哉復哀哉長生豈能得終焉歸夜臺

○空城雀

空城雀不自揚低棲有蓬蒿飽啄無稻梁年年生雛惜黃口啁喞聲中樂相守屋宇尋常不觧穿网羅驚怖何曾受底湏羨彼珍羽禽翡翠價髙人動心

○艾如張

艾如張張网羅网羅張四方禽鳥何其多成湯見之心有惻去其三面存其一云無命者乃投入仁之所就朝侯伯伊昔庶民勤飬生爲人安可無經營戈鳥射雁亦其事國風詩裏歌雞鳴艾如張兮歌一再行

○楚妃嘆

章華臺上居嬋娟蛾眉爭妬仍爭妍傾城麗質生自天眾中獨數樊姬賢君王好獵多麋鹿平生不食園中肉尋常曾把逆鱗批兩耳何曾聽齒錄連宵火照千山紅鑾輿尙未還宮中

○竹枝歌

銀釵女兒脂粉香竹枝歌裏唱悠揚數聲傳去郎聽得惹起相思空斷腸

九疑山下暮云深二女祠前竹滿林稚子𨿽然翻錦籜要知節節有虛心

○柳枝詞

章臺一種異隨堤帶雨含煙萬樹齊不惜贈郎扳拆去任隨徵旆走東西

學畫修眉兩葉長美人曉起鬭淸揚花飛如雪隨風舞江北江南總斷腸

○洞房曲

珍珠簾逗銀蟾光葳蕤繡帳垂蘭堂阿儂不似靑樓娼也學搊箏來奉郎弦聲未和頻促柱更啟櫻唇歌白薴瓊筵酒薦鯉魚尾洞房夜燒燈焰紫翠被疊牀春薿薿骨醉錦鴛嬌不起花梢香露撲派紗一任井闌啼曙鴉

○橫塘曲

妾家住向橫塘曲鴛鴦彩繡紅羅谷當鑪酒壓蒲卜綠玉纖滿捧勸客甞醉歡懵騰請畱宿銀缸夜然蘭房深牽雲曳雨入錦衾良宵一刻直千金

○莫愁曲

蘭膏捧鬂烏雲稠石橊裙露金蓮鉤蛾眉八字山抹曉星眸兩點波橫秋阿姬嬌小聲幽咽團扇掩面深藏羞少年芳心休亂投妙曲爲君歌莫愁著人粉香膩不流樂鄕占斷春溫柔

○子夜曲

蘓臺新柳金婆娑西山塞蘸西江波臺端女兒春思多鏡中巧蹙雙靑蛾鳳衾香殘鴛夢促瘦損腰肢無一束花開花落向瑣派芳春速去多怱忙郎歸不功果何似腸斷飛來雙燕子

○壽周巽發

濂溪本一水分派來吳門汪洋千載間鼻祖又耳孫多君振先烈詩書久燖溫上﹖﹖架孔孟心下究性理根文章一揮灑日露先吐吞淸風忽播揚聲名滿乾坤玆登古稀年體健目不昏仲春遇華誕設燕開酒樽淑景致和气馨香送蘭蓀賓朋共稱賀詞正道誼存人生豈偶然總沐上帝恩期頤享遐算仁壽見魯論

○送盧廷佐還金陵得印字

君家出陳畱乃是啇﹖﹖勺令父祖寓京華於時正髫齓爲兒喜不凡讀書負英俊羣經與諸史宰割若芒刃百煉求至精久磨能不燐一朝獻文章四海聲名振金榜𨿽未題畱心特登進祖塋在吳山檜栢淸以潤拜掃獨來遠歸帆趁風順移孝可爲忠方今似堯舜鯨飛演澥闊魚化風雷迅春滿杏園花期看時題印

南州集卷之一

●南州集卷之二

吳門徐庸用理著

五言古

◆五言古

恬澹齋

夢萱堂

畫爲蔡景本作

畫爲蔡友琴賦

退一步爲吳思徳題

采菱圖爲華守芳作

云隱

雲松

愛日堂

十尾神龜壽人

畵

愼節

渡浙江

經七里龍

蘭江道中

龍遊道中

云樵爲陳季昭作

蘭溪道中

金華漁者

橡枓

那叱石

丁闌祠

四皓圖

曉發盤門阻雨泊村上

過夾浦循轉河至同裏

遊天竺日暮至山家

遊玉泉

送雍大尹

絳山書院圖

樂淸

蘭溪縣

秋林書屋爲沈武功作

拙逸詩爲蕭孟正題

陳至恭病中

夢云捲

至感堂

壽得洞字

止軒爲人賦

題丘以望贈李戶侯三香圖

題閒齋對雨圖次韻

題奚彥禮所藏竹林七賢圖

劉約之進士卻金圖

竹石

○恬澹齋

錦繡徒適體膏粱徒適口榮祿豈長恃金玉豈長守達人貴恬澹恬澹乃悠久趙君宋宗室徳義抱深厚爲齋扁其名樂然眞可取行之能不渝聖賢可爲友仁心不外此於焉致眉壽

○夢萱堂

春萱茂花葉挹之有馨香秋露一朝至忘憂憂不忘昔者旣蕃衍母也樂且康今者旣凋瘁母也嗟云亡見萱如見母三復增悲傷悲傷牽夢寐覺來屢驚惶難將一寸心可以酬春陽孝子存孝思揭名向髙堂昊天思罔極歲月其久長

○畫爲蔡景本作

羣山界深澗艸堂臨澗阿派扉蔽松竹門墻牽薜蘿孤花落晚風禽鳥聲諧和有客慰岑寂日夕恆相過討論到經史雄辯傾江河紅塵事旣遠仙源又如何借琴未能來陽春先自歌

○畫爲蔡友琴賦

江花淡又濃江水晴且深棹�木蘭艇遠渡江之陰江上多好山山中饒樹林有石平若砥拂拭塵不侵潛名兩髙士談笑俄盍簪欲別情不忍載皷燻風琴冷冷山水趣誰道無知音幽鳥寂不喧暮靄凝徽金披圖寫新句慚作郢中吟

○退一步爲吳思徳題

哲人知進退斯理能獨任進乃事之常退則道深大易貴謙徳自古傳至今契合若符節不渝誠可欽猗歟延陵孫嗣續揚徽音所行退一步聲價崇南金一命固易取下士低華簪斯名足無愧何必求規箴

○采菱圖爲華守芳作

蘭艇小如梭紅妝映綠波爭先遡濤浪齊唱采菱歌采菱勞玉纖菱角尖還嫩菱葉不藏羞菱絲偏惹恨夫君悵別離分鏡自當時從此菱花影傷心不忍窺姊妹無相妬貪多到深處驚散錦鴛鴦雙雙並飛去

○云隱

白雲山前來不作山前雨卻度梵王宮來作髙僧侶髙僧本空虛白雲亦容與澹然成隱名日夕能相處變化忘去住眷戀自寒暑無心幸托渠善幻亦從汝蔭覆惟如來空門久稱許

○雲松

白雲日變化靑松歲崢嶸愛彼云與松托此成隱名天邊恆悠悠巖際還落落無心卻有陰何幸自盤薄從龍肯浪傳化龍亦有年君是雲松儔我歌雲松篇

○愛日堂

日輪出滄海職司在義和六龍爲之駕寒暑容易過人生百歲間迅速如飛梭靑鏡照形影鬂發忽已皤鬂發旣若此父母其柰何所以愛日者愛之嘆蹉跎朝看花開初暮看花落多李白欲系繩魯陽思借戈今君追古人孝行無偏頗載味楊子言百世名不摩

○十尾神龜壽人

爲四靈一玉色體抱玄甲類寔推長十尾逾千年禹昔治洪水嘉運啟自天洛水負書出陰陽備其傳至寶數存九神功孰敢先至今衍生息質同金石堅王君遇初度捧獻登華筵願言致永壽侑之以詩篇

○畵

芳樹亂鶯啼春流綠滿堤風光殊可愛渾似若耶溪溪上孤亭小曲曲朱闌遶中有看山人笑指峯巒好飛梁跨澗潯童子抱來琴欲奏南風調知君足賞音

○愼節

人稟天地气生質無不宜問學旣己輔大節期勿虧勿虧實伊何五倫日孜孜造次惟克念戰競能自持斯乃謂愼節聖賢無越玆勉旃其惓惓味之以聲詩

○渡浙江

維冬候小雪月滿潮信髙吳胥轄神助此風與濤我行爲名利乘此江上艘輕生不自戒性命如鴻毛薄暮抵富陽心悸神己勞呼童具有果旋復傾酒醪一舉三嘆息焉能至酕醄貧若在家樂何必長慒慒

○經七里龍

長溪若銀漢界此千萬山曲折非禹鑿自成天地間飛奔入滄海東流杳無還怒勢逐灘轉一程凡幾灣石角盡齒齒水聲復潺潺舟行毛髮竦易傷遊子顏客途孰云樂視此知險艱

○蘭江道中

羣山靑連延亂石白瑣碎斷岸自爲灘深潭或成匯魚蝦淸易數崖磴髙可畏客子一經過愁心恍如醉

○龍遊道中

長溪由天成玆來歲年久舟向石間行人從水中走牽拖惟用力呼喚但憑口惆悵一經過瞿塘亦何有

○云樵爲陳季昭作

吳山有云樵樵采樂事多秋金鑄爲斧若木求作柯斬伐聲丁丁雲中聞唱歌略杓橫澗溪負薪出煙蘿胸次飽丘壑足迹經巖阿太白稱文人會稽羨翁子在昔維讀書於今兼畵史聖皇夢良弼求訪心未已待君寫其形平步拾靑紫何必老山林孜孜日勞已

○蘭溪道中

淸灘勢峩峩長船走其下亂石髙低象奔流快如馬行遲空屈指侯淺才及踝客路多崄﹖欠巇憂懷詎堪寫

○金華漁者

煙波老漁叟小舟如浮槎捕魚無网罟惟用水老鴉飛鳴向孤蓬出沒循淺沙潛鱗任小大銜取不待乂一家老與幼視此爲生涯豈曰禽鳥性馴狎自可嘉固知杜陵老千載猶矜誇

○橡枓

山果何瑣碎其名曰橡枓比榛肉逾潔似栗殼仍厚團圓𨿽媚目酸苦難入口土風無兼藉此侑樽酒

○那叱石

江心那叱磯亂石白瑣碎界此東流水險固眞可畏蘄巖嚙波濤吞吐幾千歲舟行或輳淺膠滯不可退俗云神使然斯理未能會經過一翹首驚悸心若醉

○丁闌祠

春江綠如染微風動漣﹖﹖欹路入和尙港始見丁闌祠丁闌古賢人孝行稱無虧刻木爲親像奉飬猶生時姓名著簡編至今四海知我來拜祠下髙風杳難追回首望吳云遽起嚴親思

○四皓圖

嬴氏乖世道四海焚詩書生民履塗炭有若沸鼎魚繄昔黃綺儔避時能保軀啇巖遂隱遁足迹辝郊墟獨夫旣失鹿炎精日光輝山河百二間帝徳稱無虛云何蔽情欲易子由愛姬良臣豈無誅回天力難施而翁亦何人足能安漢儲輔相成羽翼去來從捲舒乾坤幾秋風吹老山中芝遺蹤不可求披圖起遐思

○曉發盤門阻雨泊村上

樓船屇曉發風雨何畱人溪流暗添漲林花冷含春世道今不右吾生曰憂貧所以事奇嬴歲時推苦辛玆焉傍村落咫尺無相親吳天未開霽鵓鳩啼又頻新愁正郁積憑仗酒有神

○過夾浦循轉河至同裏

江流走西東斷岸分夾浦石梁毀何年濤浪自今古下有無底淵神龍久爲府舟人罷撐篙漁子但搖櫓我船得風便過此喜無阻前臨要津路列柵連水滸𨿽云備盜賊寔乃妨商賈緣溪更尋匯水淺隘沙土空將百尺牽長年足辛苦斜日到人家腥風起魚鼓

○遊天竺日暮至山家

蒼山何年分磵道轉深邃淸風響松杉寒影拂衣袂禪關表金剎名著天竺字故人期我遊日午行始至虛谷聞﹝磬﹞﹝聲﹞髙林靄香气普門𨿽已越老衲喜能事見客遽迎迓觀玩出寶器誰知觧後間眞率見情意輿夫催我還預恐夕陽墜乘興過山家林花鳥聲碎

○遊玉泉

石池無半畝中有大小魚水淸見鱗鬛玉壺湛空虛我來觀玩況是春雨餘撫掌源復動湧泉出湏臾分流向下方冷冷響溝渠傍有髙低田稼穡蒙沾濡造化存妙理晝夜無停機塵纓未能洗一酌情自怡因思漆園吏濠梁興何如

○送雍大尹

雍侯生間气世家出名族早年入黌官萬卷書曾讀獻策來長安名載登科錄小試才視篆庶事多練陽春本無私羣物俱照燭玆當朝會年報政趍黃屋雲霄髙九重雨露期沾沐黼黻贊嘉謀廟廊寄芳躅光華信難掩比並潘玙玉功業詎偶然董狐題污竹

○絳山書院圖

絳山髙峩峩絳水流湯湯山水出雄固城池建封疆萬家煙樹迷屋宇連垣墻雞犬自鳴吠風俗多淳良爰有讀書院輪奐居中央靑衿日濟濟探討攻文章豈惟惜一餘亦乃明五常規模似鄒魯時世逄虞唐學成致登用髙步紆巖廊而君昔此遊別來歲己長丹靑寫其圖以慰心遑遑懷土眾所同偉哉重義方作詩爲贊美攸久期播揚

○樂淸

人生天地間所樂各不同詩書樂在心徳義樂在躬羨君獨樂淸樂淸世稀有千古方何人夷齊可爲友松梅遶其居芝蘭滿階除紅塵絕來往白雲長卷舒鉤簾明月生披襟好風入最愛九臯禽徘徊自翔集

○蘭溪縣

羣山瞰蘭江臨流見城郭薄暮亂啼鴉遠近舟舟﹖元泊雞大日相聞風土殊不惡縣邑無苛政居民亦云樂我來未徧遊登岸且盤薄買得甕頭春還舟慰寥落

○秋林書屋爲沈武功作

楓葉霜前丹桂葉霜後靑西風掃殘暑金粟浮香馨嗟哉隱侯孫茅茨構林埛身踰始仕年有志窮遺經日夕誦讀間吾伊聲可聽自言吾何人而敢求安寧古賢𨿽在貧映雪仍囊螢方今聖明時夔龍登大廷長策擬陳獻髙步淩蒼冥願爲卿相月勿作處士星

○拙逸詩爲蕭孟正題

蕭君气生瑞鳳祥麟姿聯翩兄弟中卿嘗稱白眉少日遊遠方囊橐攜重貲北行抵燕薊狐裘霜雪披慷慨弔陳迹遠近靡失遺挾匕懷荊軻擊築傷漸離南徵遡閩廣滄海渺無涯長鯨駢巨鰲掉尾還揚鬐𨿽云傳見聞復恐攖危自玆返故鄕侍奉親容嘗慕無極翁拙賦中有辭涵泳得其味取號不外斯惟人生世間巧拙恆相隨巧者心最通拙者事頗遲所以巧拙內勞勞逸成多君抱才能理義無不知何乃掩其光辭尊而處卑往者未得詢今者竊自窺愚魯出大賢訥稱仲尼乞巧柳宗元送窮韓退之寓意匪嬉戲著述歸毛錐躁進或顚蹶處鈍堪飬頤玆旨倘如是服膺愼勿疑書之當座右孰云匪箴規

○陳至恭病中

聖賢著經史所重在五倫五倫不廢弛斯可能爲人羨君篤於孝日夕惟奉親父子主天理愛生於一仁仁者必有壽載之在魯論夫何遘微疾倏焉經幾春食飲謹制度藥餌明君臣避喧樂峭峭愼言戒諄諄至要喜怒間以玆飬心身我嘗屢相過𨿽數不厭頻求我賦聲詩吟詠娛其神天道信好回久屈而後伸何況有徳者稀世猶鳳麟玆當履康健野服逍逄巾壽域次第登謳歌堯舜民馨香擬蘭蕙堅久期松椿吾言可采取當勉書諸紳

○夢云捲

白雲如白衣入我思親夢長洲之錫峯不待天風送悠揚向髙堂恍惚椿萱傍斯湏變五色又若斑斕裳惟云固無心東西去難定誰知無心中油然出天性天性能已復孝思從是生閱此夢云捲不愧前賢名

○至感堂

人心上方寸萬事屬所司乃於百年間至感誰能思多君紫陽後有堂扁其辭扁之匪空言晨夕惟孜孜天地存覆載大哉允無私雨露有深恩寒暑不異時聖君握水土生物隨所宜種植苟得理豊稔誠可期父母生劬勞罔極恩在斯罔極恩未報徒悲蓼莪詩況復有難弟歷官際雍熙龍章下裏門光彩相參差至感總由此永懷應自知知感乃爲徳污簡聲名垂

○壽得洞字

顧君人中英爲瑞若麟鳳早年隱丘樊讀書登用鄕閭推右族名擬泰山重賦董萬石才望久服晚節志彌堅確處不妄動襟悰碧海闊心境玉壺凍霜

滿顚一任羲車送初辰值良月賓友獻歌頌髙堂啟瓊筵綠酒瀉銀甕從玆冀求壽得與錢鏗共遊戲八龍間未許還仙洞

○止軒爲人賦

躁進莫若止知止卽知足食味止適口玩色止閱目小隱止茅舍粗暖止布服言止罔造次行止謝欺覆心常以止樂分不以止辱多君止名庵止健大人獨

○題丘以望贈李戶侯三香圖

盈盈洛水仙淩波送微步姑射嚴霜華樊姬澹風度歲晚同結香相親表心素

○題閒齋對雨圖次韻

髙齋掩芳樹霏霏雨崇朝涼陰度虛幌嫩綠生柔條方以物情暢況乃塵慮消景仰千載前令人想風飆

○題奚彥禮所藏竹林七賢圖

時世屬典午淸談人所任髙風推七賢遊玩來竹林阮藉與阮咸聲詩同吟詠劉伶泊王戎盤薄遂散襟秀豈不觧棋康亦善鼓琴山公非俗流昂然戴華簪我來觀畵圖顏貌殊可欽何當尙聖道名譽垂古今

○劉約之進士卻金圖

劉君抱奇志鳳鳥無凡翮五色上著文千仞下覽徳少年登進士金閨喜通籍瓊林醉春酒花壓帽檐側一朝捧丹詔列羣布恩澤公館屢卻金方寸不圖得黃堂寫圖畵吟壇侑詩什江右傳髙聲名感揚溢而翁少詹事傳家守淸白吳下與中方駕鐘前迹

○竹石

竹邊煙水流竹下云根立鳳凰聲未舉翡翠毛初濕淸影掃苔花秋風晚來急

南州集卷之二

●南州集卷之三

吳門徐庸用理著

七言古

長短句體

◆七言古

祝周彛齋壽

風雪藍關圖

漁樂圖

續橊子詩爲錢未參相公題

楊湖艸堂爲王彥賜題

竹

慶韓克美母壽

愼軒詩爲魏伯廣作

三香圖爲鄧師徳作

薔薇黃頭鳥圖爲陸伯川作

梅軒

半派風雨圖爲顧叔明作

滿林風雨竹

海舟爲吳思徳作

毛公丹井壽徐宗文

玉桂晴雲

慶魏伯廣壽

雙松圖爲吳思政作

畵松

題西巖風雨圖爲葛彥章作

木奴主者爲吳思復作

畵松爲金廷用賦

題鄭文康女弟貞烈事

橘堂

白雲上人三香圖

悼倪母陳氏

代壽詩得韭字

竹爲包山法華昺上人作

梅雪軒爲陳廷璧作

題髙廷用扇

贈盛文序先生

畵

和逃虛子三香詩

二馬圖

賦匡廬疊翠送徳輝遊武昌

夏太卿寫竹林書屋

贈陳徳隆栽菊詩

題陳子敬義士傳捲

贈隱峯道人

壽梅圖

溪山書屋爲錢惟常作

夢筆圖

贈文化萼長老

捕魚圖

畵

謝張啟陽

徐璞軒九淸圖

魚蟹圖

姚公遠艸屋詩

慶張忠宣母壽

林屋讀書爲愈徳芳作

韓克贊求存一道人詩

虎圖

賦南山爲黃撫軍壽

如意花詩爲杜東原賦

女仙圖慶韓伯尙母安人壽

吳淞秋色圖爲沈汝禎題

屏山老人詩爲曹林桂作

䢐徠雅趣爲龔廷臣作

雪景禁體爲吳徳明作

送盛仲規之魏愼軒館

題陸宗謐梅花卷

惜木詩爲卞季深作

存徳堂爲包山徐以同賦

聽琴爲華守誠題

致樂堂詩爲陳汝中作

雪派蘭竹石爲懌上人題

題畵

贈龜師龔先生

劉阮天臺圖

怡親堂爲吳叔載作

題顧叔明所藏湘江雨霽竹圖

七淸圖

梅竹雙淸爲上洋何仲陽作

梅鶴爲鄒仲和作

水仙怪石

橘隱謝錢伯康

贈葉君

送徐光永還包山

爲陳時彥賦女仙圖慶壽

題倪均瑞畵

鼓潭書屋

晴竹

送宋彥撝

紅竹雙淸爲李主事題

題薛宗載扇面二首

陶淵明歸社圖

竹鶴圖

壽得玉字

松坡許原望

送友還雲南

煙雨萬竿

題陸昌所藏杜用嘉畵

虎圖

龍圖

梅花雙喜圖

陶淵明帰去圖

畵松次陳士英韻

慶張澹庵宗理

詩號梅塢

題周景玉杏林思捲

天順攺元詩和陳士英韻

紅梅

代送王都司還浙江

謝醫士韓克贊

題畵

慶張惟東任陰陽正術

次華竹友所寄詩韻

孤云詩爲玉殿賦

代作家慶圖

樂樵爲張叔髙作

慶周宗學先生七十

慶壽分得如字

翠云假山名爲華以作

澹庵詩

送張景和遊湖湘

翠微書捨爲卞庭闌作

送徐以慱遊武昌次陳孟英先生韻

淸逸齋爲卞秀深題

送徐以源遊武昌

賀翁總戎生子

廣仁堂爲張用宜作

張廷瑞畫竹爲陳體方

友竹爲華守誠作

杏林圖

題梅

壽詩

洞天春曉慶壽

題薛淡園竹和李璉韻

仕女圖

送鄭徳新任吉安掌教

爲王孟南題呂副都把盡瓶中梅

慶翁戎駢生子

席上贈小妓周滿嬌

○祝周彛齋壽

彛齋周君不老仙宗派遠自濂溪傳古貌古心復古行愷悌一念人稱賢顧山山下廣宅第甍棟輪奐相新鮮四時花木互掩映橋梓蕃衍松篁妍布谷啼春閱耕種疆場翼翼俱良田及時修事乃不廢云子秋熟成豊年千倉萬箱任積聚歌詠鼓腹歡無邊乃者元陽忽焉沴日色如火塵如煙禾苗盡槁空赤土萬木落脫枯井泉鄕民啼饑及老幼豈但裏閈增憂煎君能惻隱爲賑濟出粟後先凡幾千斯時活人不可計若兔脫网魚逃筌郡邑封章奏君義玉勑究頒徭役蠲髙風從此播寰宇名逐古哲相駢肩歲曰蒙旃月入卯生申誕屇開瓊筵畵堂羅列盡名士共祝壽算侔彭余亦題詩遠稱慶珍重願效岡陵篇

○風雪藍關圖

昌黎先生非世人蓬萊殿裏文章臣封章曾進佛骨表逆鱗誰謂君王嗔潮陽恩遣八千里瘴海迢滯多黃塵藍關曉度遇風雪回首秦山空一身孤忠自古世不合道在要知當守貧鱷魚從化世稀有景仰髙風思鳳麟

○漁樂圖

淸江一片淸無底上下相涵天在水荻蘆花間蓼花開漁舟寄在煙波裏漁郎釣魚春復秋釣竿長日垂中流朝晨出去薄暮返自有淸興無關愁西巖巖下多楊柳楊柳陰中停泊久燻風幾陣向南來歌罷滄浪拍銅斗獨醒獨醉知者稀白鷗識我能忘機何如蓬底且髙臥曾隨蝴蝶東西飛

○續橊子詩爲錢未參相公題

安石橊花開如火眾綠參差紅一朵祝融長飬殊有功不日累垂已成果壓枝珍重天與殷玳瑁殼小凝斕斑南風一吹露文彩明珠萬顆藏中間海山種類無若此子多偏能致多子古人諭物理斯在彩毫寫入靑編裏昆湖錢君武肅孫遙遙華冑爲淸門歲年崢嶸逼彊仕萬事未足同誰論去年取贈吟詩祝果得掌珠爲嗣續今年又產麒麟兒賀以臞仙圖一幅老生復爾題長篇篇中有詞非偶然積善衮衮生英賢子孫孫子傳綿延

○楊湖艸堂爲王彥賜題

楊湖湖上數椽屋不日經營勞卜築牽以薛蘿覆以茅只此藏修心已足堂中所畜書與琴簽垂白玉徽黃金閒時讀誦更彈琴今時傳出當時音湖波微茫景奇絕渚鷗鷺盟初結疏簾織就緯蕭機香冷蘆花半林月耕夫釣叟時相過塵事竟少樂事多壺觴醉後忘爾我院花物色應如何慱山香裊煙霏動悵嚲梨云楮衾重淸風一枕黑甜余艫聲不驚遊仙夢

○竹

春風花卉時易過風雨一夕隨流波獨憐此君不搖落數竿深喜成婆娑淇園渭川望不遠沅湘洞庭深處多黃陵廟前雨初霽九疑橫黛■﹝山差﹞峩湘靈鼓瑟曲未了飛裙度空鳴佩珂碧雲不動暮寒悄翠袖倦倚愁雙蛾珠宮門掩浸明月欲歸未歸其柰何銀釵女兒鬥顏色一聲夢覺聞淸歌

○慶韓克美母壽

韓母安人出名族心如寒冰貌如玉娥眉鶴髮老逾健能全四徳臻五福傳家有子醫有神昔曾應召趍楓宸聖朝以孝治天下恩賜還家從侍親年逄甲子壽七秩長生節至開瑤席龍腦香淸獸鼎燃駝峯味美鸞刀劈春云裁衣五色斑登堂戲舞歡慈顏瑤池阿母獻珍果三千歲熟蟠桃殷鳳笙龍管聲相續白雪歌傳郢中曲萱艸花前日正長題詩好效岡陵祝

○愼軒詩爲魏伯廣作

海虞魏君富經史古貌古心一髙士藏修有軒勞經營以愼爲名得深旨﹖﹖貞文所載見傳記意義無他惟謹爾揭扁於楣匪徒玩勉旃力行在修已朝焉惓惓暮惕惕進退出入兼動止達乎誠敬知隱微崇禮以義及廉恥不登於髙不臨深頃步之間敢忘耳愼之又愼功斯到從容自然合規矩髙明博厚本天地俯仰無慚古人似傳家淸白志所同百世眞堪遺孫子

○三香圖爲鄧師徳作

吳天簌簌嚴霜飛朔風捲林林葉稀江郊歲晚斷行客茅屋處處扃柴扉乾坤造化出太極生物有意隨春輝羅浮美人玉爲骨洛浦仙子云作衣樊姬亦是楚宮女風度脈脈情依依月明觧後喜相遇佩帶綰結垂珠璣娉婷誰兄復誰弟涪翁詩句誇精微東方欲白大星沒相與一笑渾忘歸

○薔薇黃頭鳥圖爲陸伯川作

東飛西走忙烏兔節序相催等閒度牡丹開後到薔薇九十春光看已暮薔薇花開好顏色裊裊枝條帶淸露傾城傾國疑觧語朵朵含嬌逞豪富美人約伴來尋芳目轉秋波重相顧玉纖欲折愁剌多頓使金蓮駐微步黃頭小鳥最有情頳色鮮明爛毛羽穠纖多處共飛來似惜繁華幸遭遇聲音𨿽微亦可憐幾度頻聽隔霧煙才誇善鬭著雄健性潔竟無應土污及時飲啄亦自足何必翺翔九霄路古人適興在花鳥往往揮毫著詞賦傳世文章五色輝名重斗山起興慕今時何人稱畵師能觧寫眞入縑素微香雅韻驚彷佛玩物黽勉題新句句成一笑拋殘書風動蕓派落蒼蠹

○梅軒

澄江江上梅千樹千樹梅花最深處構得軒居數十楹明月淸風自來去月生疏影風傳香香影無邊春意長珠宮貝闕疑彷佛毛骨瑩潔心淸涼楊州東閣題詩句水部文章輝月露一從子美重稱揚千古髙風誇獨步孤山秀出西湖邊看花攜鶴憐逋仙踏雪歸來艸堂下暮寒剪剪欺靑氈髙枝拂檐垂斗柄雲母虛明小派映東閣西湖迹已陳只有君家可相並葳蕤斗帳夢裏驚何處光蛟吹笛聲紛飛不管香瓣落靑靑子熟期調羹

○半派風雨圖爲顧叔明作

夏君仲昭生名邦人品卓絕世少雙靑年姓氏題虎榜文思浩蕩流淸江鳳凰池上膺寵遇手握巨筆如長杠吳門叔明最莫逆相過往往開酒缸對牀談笑到深夜瑯玕寫贈挑銀釭乾坤模糊勢揮霍風雨忽驚來半窻關山鐵騎走髙下戈戟戞擊聲春撞洞庭何處動金奏碧落一時飛翠幢湘靈鼓瑟調莫續阿香送車怒未降余墨淋漓歇不灑似憩寂靜仍紛嚨效顰多士𨿽用意聲價正同瑉與矼斯圖披玩豁老眼手足舞蹈心已愯詠題安得有李杜勉成鄙語眞爲憃

○滿林風雨竹

玉堂仙客居金臺鳳凰池上時徘徊絲綸執掌幾年歲調羹共待爲塩梅文章不獨世所重篔簹更有胸中材紫宸朝散日未午瓊佩響自花間回平生心志好淸玩喜有綠竹當庭栽觧衣盤薄小派下正值滿林風雨來髙枝亂葉寫此態雲气惚恍連塵埃風聲號怒雨聲急電母激電雷公雷乾坤上下互明晦勢轉澎湃驚童孩深根搖撼不自把彩鸞羽濕空毰毸湘川濤浪接渭水千里便覺相喧豗陰山鐵騎走蒼莽散亂不用宵銜枚湏臾旣罷若晴霽似履夷坦忘崔嵬乃知神妙奪造化方駕古昔無疑猜人間一紙不易得重比瑚璉輕玫瑰菊派先生新得此披對令我襟懷開墨花點點漬龍尾援筆笑把新詩裁

○海舟爲吳思徳作

百川所納海爲大放舟於海舟如芥何人不畏路險艱一幅雲帆自髙駕延陵吳君人中豪胸次寬廣吞波濤乘流放舟隨所往舟尾巨舵能持操天吳﹖貝廠﹖﹖貝帶海若出沒惚恍驚跳躍掉尾長鯨展翅鵬鼓舞風雲眞一噱弱流不隔路幾千舉酒便欲邀神仙十洲三島咫尺是仰看紅日當靑天

○毛公丹井壽徐宗文

洞天林屋非凡境芙蓉削翠成峯嶺白雲深處無人到中有毛公千尺井麼誠異人出晉代骨相稜稜眸烱烱平生學道慕超世探討參同明內景金丹欲煉遂鑿此一派淸泉出頑礦秋色才分玉甕涼露華欲下銀牀冷陰爲寒水火爲陽晨夕自供龍虎鼎轆轤聲轉響銅瓶鑑影分明湛天影神於物外妙莫測綠毛徧體生俄頃偓佺觧後或談笑蓬萊迢逓時邀請蘓耽種橘陰可愛露花雨葉垂枝梗何如仙蹤自長在烏兔奔忙任馳騁徐君宗文遇初度仁以修身日三省分題賦詩意有任不異汲古仗修綆旨哉至上而有吉大易彖象貴心領用之不竭壽可微源遠流長歲年永

○玉桂晴雲

具區波濤振寰宇中湧一峯名玉桂云根有云生其巓流麗晴光不爲雨如車如蓋還如衣無心偶出無心歸林泉棲息抱隱志天上何必從龍飛絕壑深巖迷近遠洞天深處聞雞犬夜月光華不掩歲春風態度能舒卷五采五色眞奇哉朝暮氤氳頻去來漢武封中徒靉叇滕王閣上空徘徊畵堂初度開瑤席戲彩兒孫獻瓊液樽前莫爲艷歌停好向蓬萊載仙客

○慶魏伯廣壽

中吳山水多淸淑峯巒湧翠波浮綠虞山琴川尢出奇種秀山川有名族魏君伯廣號愼軒古貌古心異流俗襟懷夷坦絕崖岸徳能潤身富潤屋有田千頃閱人耕有書五車教子讀稻禾■﹝禾巴﹞稏連三區云子歲收倉廩足禮賢下士存恭敬卹匱賙窮罄金玉聲譽馨香比蕙蘭歲寒操守侔松竹築堤捍水功尢大郡侯贊美詩盈軸髙風如此追古賢靑史無慚爲褒錄年推甲子月仲冬蓂畱五莢淸傳馥畵堂開宴慶生申洞天正喜蟠桃熟九疊光浮翡翠屏連枝繡展芙蓉褥碧落行雲遏不飛朱唇皓齒歌新曲獸淸燃龍腦香鵉刀細切駝峯肉髙人碩士總稱賢衣冠濟濟來相續臞樵先生仙之徒丘壑崢嶸飽胸腹蓬萊閬苑入揮灑萬里扶桑連若木金銀宮闕駐羣仙半衣冰綃半霞縠瑞鳥珍禽鳴古澗紫芝瑤艸蕃深谷蓮葉長巢不老龍琪花亂點長生鹿丹靑神妙奪造化意匠經營成大輻玉堂學士松雪翁偉世髙名得追逐圖成裝潢爲持獻按圖邀我題詩祝我聞老子出關圖千載傳誇人刮目古今𨿽異事乃同若合符節猶式谷紫霞杯香進春酒膝前戲舞斑斕服八千壽算比莊椿健步從容躋百福

○雙松圖爲吳思政作

雙松嶸崢不計春拾子並種經先秦大成合抱占厚地髙出眾類淩秋旻枝柯如玉又如鐵香葉自老蒼皮皴虯龍勢走翠陰重不剪不伐衛有神脂爲茯苓変琥珀濟物共誇稀世珍摘花釀酒殊有味滿飲入口存天眞榮封豈獨大夫貴腹上夢生聞古人十八三公著靑史千載一見猶鳳麟冰霜何妨歷已久雨露卻喜沾來新廟堂梁棟𨿽待用長生凖擬同莊椿

○畵松

古來畫松誇絕代畢�韋偃名猶在近時曾見虎頭孫落筆縱橫有奇態佑根屈鐵蟠蒼虯老干淩雲撐鬥牛太陰雷雨動蕭瑟人間六月疑淸秋幾回展捲晴派底恍若置身巖壑裏空翠紛紛落滿前龍吟鶴唳天風起

○題西巖風雨圖爲葛彥章作

葛君彥章以西巖自號蓋有慕於隱者也玉峯舍人夏公又寫西巖風雨墨竹贈之請余賦詩其上然古人以竹比君子之徳取其不変於歲寒也夏公之意其在斯乎因賦長句以復其請云

西巖托名隱爲樂不向林泉向城郭閒時惟誦小山詞幾度淮南桂花落玉堂仙客居玉峯托交屯君情倍儂長梢寫作風雨態神妙不測生心胸風聲蕭蕭雨聲急坐聽風雨湘靈泣深掩重門艸自靑鳳毛零落誰同拾春云豈似秋云孤九疑天遠連模糊良宵何妨警蝴蝶薄暮任教啼鷓鴣鷓鴣啼徹淸塵俗蕭然恍若篔簹谷東坡先生有至言人生不可居無竹

○木奴主者爲吳思復作

湖上仙山有林屋兩峯靑浸湖波綠居人遶捨多田園盡栽橘柚無他木於中吳君季子後逍遙野服迂襟袖飬髙自號木奴主深處數椽勞結構亂葉繁枝影交錯黃柑子熟霜初落藏修自得巴卭趣適意不減啇山樂我思斯人誰與擬托迹應同古君子洞庭春色醉陶然幽鳥一聲呼不起

○畵松爲金廷用賦

松堂先生業儒者畵松不在韋偃下興來放筆如有神豈學經營事圖寫金生廷用吳之英丰度蕭散襟懷淸座中出紙爲求寫兩株屹立分崢嶸蒼皮澑雨歲年久合抱懸知世稀有風外依稀金玉鳴月中彷佛蛟龍走歲寒歷徧心不移鳳鵉噦噦鳴髙枝長材莫使老林壑棟梁大用應堪期

○題鄭文康女弟貞烈事

鄭女名慶宜君字生長儒門稟淸气首笄旣簪擇所歸嫁得良人姓彭氏調和琴瑟逾歲年良人抱疾俄沈綿始期百歲爲伉儷豈料一朝成棄捐哀號六日聲不息魄散魂消痛尢劇誓於人世不復生懷內孤兒竟拋擲金塘水碧涵淸秋明珠入淵非暗投零落芙蓉抱香死鳳凰驚散鴛鴦愁此身𨿽死猶不死貞烈他年照靑史髙名奚獨杞良妻淸風又見巴陵女

○橘堂

施氏仲行年幾五十雙親在堂堂下種橘名其堂曰橘堂蓋取古人陸續懷橘奉親之意謁余請賦詩勉成此以復其請云

奉親堂前何所有佳橘栽培歲年久葉如翡翠柯如鐵淸影陰森護�牗花開白玉向雨前子熟黃金待霜後木奴趣味秋可愛摘來顆顆香粘手筐藍收置多戢戢酒渴思甞堪一剖緬思當時達孝者袖裏懷來爲遺母洞庭春色名久著最宜釀作長生酒玉壺傾瀉到芙蓉要祝雙親萬千壽

○白雲上人三香圖

春風三種淸相並玉骨冰姿試妝靚弟是山樊梅是兄山谷老人曾賦詠魚龍寂寂江沄沄明月正中淸夜分珠宮酒醒不成寐起踏浪波如踏雲縞袂飄搖隔煙峯仙遊肯逐陽臺雨斷腸三弄入瑤琴破夢一聲驚翠羽盈盈小白無纖埃楚腰一把春徘徊櫻桃未點樊素口索笑含情嬌滿腮白雲講師愛之溺渾同古人有詩癖從玆移入淸淨地雅稱無香又無色

○悼倪母陳氏

倪母陳氏溺水而卒其子哭之慟余重其哀作詩以悼之

倪氏之母貞且良良人云沒凡幾霜只今年歲逾六秩心在力家家已昌堂前三子能奉飬況復此身已無恙所居臨水臨尺咫一溺誰知竟䢐喪星昏婺女天爲愁白璧遽沈非自捉馮夷河伯共惆悵腸斷煙浪無情流精衛銜石塡海水子心亦欲效如此吁天扣地杳不聞哭聲直致淵宮裏悲風慘慘云茫茫卽之不及空彷徨百年抱恨恨罔極招魂謾誦蘭臺章

○代壽詩得韭字

邵伯甘棠世稀有侯寔雪仍繼其後一官不忝舊聲華百里今稱賢父母治民民樂去苛政愷悌從容徳彌厚平生忠悃萃諸心到處歌謠出於口芳春此日遇生申玳瑁筵開會僚友東風吹影動鑪香南極分光照杯酒松椿祝壽擬無算竹帛垂名期不朽他時黼黻上虞廷康寧爲服堯時韭

○竹爲包山法華昺上人作

翠華影墮瀟湘渚二女情多淚如水秋風揮灑漬瑯玕日暮相思渺千里九嶷山前江上村積雨不洗斑斕痕黃陵祠宇至今在啼徹鷓鴣人斷魂冰弦五十彈愁絕古調一聲天欲裂驚起馮夷夜不眠手把珊瑚頻擊節

○梅雪軒爲陳廷璧作

羅浮山中堪種玉萬頃白雲耕白玉羊雍得玉與師雍求得始仙嫁滕六象梳壓鬂金步搖眉黛閉綠含春嬌六龍駕車從羣鶴照以明月隨淸颷瑤臺十二朱闌繞麼鳳啼殘夜寒悄霧綃衣薄柰愁何歸得人間春未老太丘孫子稀世人相邀相疑情相親瓊漿滿飲不成醉五出六出俱精神紙帳葳蕤紙派白殘夢初回見蹤迹車輪馬足門外過淸水黃塵兩相隔

○題髙廷用扇

綠樹生陰晝蕭爽雨晴一派流泉響飛梁架石路逶迱朝暮幽人自來往亂山深處扃澗戶野鳥嚶嚶啼一兩車輪馬足歲不到芝艸瑤花日應長逃名已遂平生志卻笑紛紛墮塵网今君慕此能相從嘯傲煙霞時撫掌

○贈盛文序先生

中吳人物非他所首出東南自今古泰伯遺風風俗惇望族聯翩舊存譜兼金拱璧名譽馳文章翰墨崇當時思之可以濟天下不爲良相爲良醫良醫世稱醫國手盛氏傳來最爲久喬木森森幾百年竟誇父祖栽培厚只今文序學更雄靈樞素難無不通辧形察脈治疾疚有諸其外存諸中去年家室疾在已气息厭厭將不起體質尫嬴榮衛虛寒熱怔忡兼表裏多君用藥殊其它人參附子頻增加從玆六脈漸平復譬若枯艸回萌芽動勞來往非一度日夕惓惓重淸顧始知愷悌濟物心君子以此爲先務世其業也精其術又有

不相失載之魯論記史傳三者之間事爲一於三有一猶可稱況乃接踵能同升古云積徳致攸遠子孫百世期相承嗟我居貧歲年久家惟懸磬無他有聊賦詩章爲陳謝登堂再拜顏逾厚

○畵

桂葉靑靑楓葉赤岸花紅紫汀花白孤蓬泛泛下淸江乃是煙波釣鰲客釣鰲才罷情悠悠紫篁拈得吹淸秋一聲兩聲山石裂東流之水俄西流馮夷宮殿腥風起老蛟出舞飛寒雨斷鴈忙忙入斷雲薄暮芙蓉落芳渚

○和逃虛子三香詩

羅浮仙子膚如霜洛妃樊姬年正芳瑤臺宴集偶相會欲笑未笑淸浮香縞袂飄飄舞春雪淩波淺印雙鉤月梨云帳底夢初驚玉笛樓頭聲未絕仙山琪花伴瑤艸物外靑靑自能保細看風韻不相亞一詠一吟消熱惱髙標莫使俗士知摩娑老眼心怡怡逃虛老人有珠玉珍重不減涪翁詩

○二馬圖

古來畵馬稱何人獨數曹霸能逼眞貴在畵骨不畵肉形相往往多入神弟子韓幹得其化聲價與之略相亞杜陵詩史爲品題今古傳聞作佳話偉哉二馬今有圖追逐霸幹﹖﹖尢規模靑騘五花鬭風彩日夕飲秣憑奚奴伯樂一顧空冀北驥不稱力稱其徳千金買駿誠可致按圖索駿終難得以斯言之無不同意匠所至俱能工收藏勿以愛馬癖持獻好上蓬萊宮

○賦匡廬疊翠送徳輝遊武昌

大江西來三百里匡廬山髙世無比香鑪紫蓋擁後先一一靈峯矗天起衒奇獻異無不妍積翠萬疊痕相連金屏妝點展圖畵玉宇皎潔消雲煙濃淡光鋪九秋淨古今種秀洿形勝彭蠡涵虛不動瀾影浸芙蓉入靑鏡吾宗徐君以馬遷江湖遊覽人稱賢餞行賦詩效先招歐公有贈劉同年玆行逸興更不淺玩景好爲停樓船

○夏太卿寫竹林書屋

太卿手把如椽筆寫竹完同蕭協律淇園彷佛帶湘川萬本瑯玕出胸臆綠云深處藏數楹一方斸破莓苔碧牙簽五色影撩亂千卷經書此中積堆牀充棟間靑黃要把工夫分寸惜金刀有待斫長竿去作滄溟釣鰲客

○贈陳徳隆栽菊詩

元方家住桃花塢懶辟桃蹊營菊圃手栽佳本四十餘一一品題俱按譜吳天九月生嫩寒沆瀣露滴秋漙漙甕頭潑醅酒新熟玩賞設席招衣冠黃如兼金白如玉並蒂重臺看不足牡丹芍藥稱富貴傾國傾城總粗俗淵明觧綬歸園田紫葉五畝饒風煙髙名傳播有往昔逸駕追扳無後先白頭我是南州叟龍鐘托在交親友樽前也學少年狂鬂插芳枝笑開口

○題陳子敬義士傳捲

陳君裔出陳太丘家傳詩禮才優遊廢舉生財日有道所得什一不妄求心存愷悌樂拖與肯事計算勞牙籌中吳勝槪廣名剎萬僧房宇千佛樓峯巒紫翠墮回祿金銀世界生薪槱一橋梁地壞濤浪隔道路敗毀塵沙累累餓莩相枕藉收葬有誰遺麥舟縱橫盜賊肆彊暴刼奪到處橫戈矛行人一遭物俱盡性命失保思塡溝鄕閭親戚旣窘廹所厚視若風馬牛死喪相繼致停柩倉卒苦無元振謀君能一一爲脤卹饑則得食寒得裘吁嗟君義乃如此宜爾述作揚芳休方今天下文明時朝野直筆多儒流短章大篇吐光焰如玉出璞無雕鎪吾詩鄙野何足云覌風自古來名州澆漓從此變淳朴永遠冀傳千萬秋

○贈隱峯道人

隱峯道者儒仙流勝覽久向江湖遊六經諸史飽胸腹气吐虹霓沖斗牛異人遭遇傳其道法本先天屬祈禱元神感格在結旛縱有凶荒悉安好往昔荊襄旱暵年萬億農民愁井田禾苗多少種赤土云霓望斷空靑天斯時兩度焚符篆鬼駭神驚走雷電甘澍傾盆滿四郊黃童白叟俱歡忭卽今吳越連歲間旱魃作災非等閒府衛致詞懇相請沛澤應禱從天頒濟物以來凡幾度一片靈臺甚淸素兔走烏飛二十秋半點塵埃不曾污古稱公遠與守貞月鼎元初沈野雲汗靑書裏載名字方駕前人惟有君況君倫理惇鄕俗孝親友弟家和睦蘭芽桂子倍榮昌棣萼荊花更芬馥老生八十加二春結交來往情相親勉成長句托子墨空言豈敢徒諄諄

○壽梅圖

南城吳本和號松石樂交大夫士梅谷上人因其誕日寫梅爲壽因作長句以發其意云

梅谷上人居白蓮畵梅早得花光傳彩毫神妙奪造化三昧悟來玄又玄纖埃不到淸幽所俯仰乾坤傲今古千葩萬萼湏臾成寧學良工心獨苦翠苔幹綴鮫人珠依稀蝶翅粘蜂須羅浮醉酒舊相像漢郊觧佩心何如梨云作陣光明減玉龍喚起嫦娥月歲寒照見鐵心腸未肯紛紜落香雪延陵吳君季子孫傳家百世爲淸門寸心不使俗塵掩冰壺瑩徹無纖痕社裏結爲方外交西兔東烏幾飛走生辰贈此祝遐齡要比三花歲年久三花比況詎偶然美人自是瑤臺仙人間寒暑𨿽易返春光長在南城邊靑靑子熟眞俄頃會見調羹入金鼎核中自存一點仁何必形容詠香影

○溪山書屋爲錢惟常作

梁鴻蹤迹名千載千載溪山長不攺五噫歌詠漢文章景仰令人想風采地靈境勝鄕玉殊磅礡淸淑相扶輿錢君所種間气結屋其中多積書黃卷靑編逾萬軸勤渠每下工夫讀春風送暖散蕓香秋風生涼對銀燭六經義理聖賢心遠自古昔傳於今分陰寸不虛度後生宜爾躬追尋況君年少緒華冑武肅蟬聯族居右胸懷抱負經濟才功業文章易成就方今丹詔求賢才戔戔東帛東南來聖王圖治正側席五云深處金門開金門一登喜平步鵷鷺致身沾雨露思親回首望飛雲便憶家山讀書處

○夢筆圖

霅川張士衒氏寓吳門者有年矣藝精於筆眾莫能及之其子克承壻李克柔比溫潤如玉可謂有後人矣嘗持夢筆

蒙恬制筆從先秦往昔至今千萬春六經羣書自玆寫翰墨一出俱通神昌黎稱爲管城子中書君題傳文裏祖龍𨿽暴不相棄榮貴誰能得如此江淹夢入良宵中光華五色騰晴空驚人才調一時進宇宙共傳天與功謫仙又見生花朵雨露沾滋開婀娜玉堂金馬遂登庸百世聲名無不可張君絕藝人共尊衒奇�肆居吳門丹靑圖畵慕先哲經營意象猶生存淸風比況無殊異幀上詩章我題句佳倩賢郎願寶藏十礱重封期勿替人生在世百歲期到七十者猶稀奇美君壽算喜登此

世家卽華族門第陰森種喬木珠璣錯吐談論仁義從容飽胸腹重光歲陽

春三花九節迎生辰東吳吟詠動詞客

難兄難弟兼賓友賡酬滿泛長生酒龍笙鳳管競娛心熊掌猩唇俱可口慢亭良會誇神仙卽今與昔相比肩瑤池靑鳥信再傳蟠桃一熟三千年

○贈文化萼長老

芙蓉縹緲摩蒼穹洞天林屋居其中神仙敢獨占斯境金碧湧出如來宮黿頭絕頂幽奇處錫杖曾分一方地寶殿香臺屬化成靑松翠竹添佳致開山老祖非常倫得道能令龍虎馴三乘說講萬人聽近遠處處揚淸塵後來弟子相繼續孫又見溫如玉法雨慈雲任捲舒淸泉白石消塵俗我來吟玩喜逃禪兜率誰知別有天匡廬舊詫東林勝結社何妨擬白蓮

○捕魚圖

具區流水淸如靛水底魚蝦皆不見漁翁共有得魚心兩兩扁舟去如箭滄浪洶湧涵蒼冥朝宗入海無暫停峯巒四面畵圖展七十二朵芙蓉靑歌聲響落蛟龍窟赤鯉驚忙時出沒湏臾捕得不勝喜還家且貰杯中物西巖此去路無多痛飲底湏呼浪婆醉藉綠蓑隨分臥人間名利又如何

○畵

髙人築卜包山裏派內峯巒門外水卜萄蔓掛蒼龍須瑯玕枝裊靑鵉尾四時風景無不宜寫堪畵圖吟堪詩閒來盤薄到湖上閒數落花淸晝遲綠毛仙子何曾老便擬相期拾瑤艸神丹倘許駐容儀西兔東烏任昏曉

○謝張啟陽

淸河水木久流芳托始爲宗自汴梁北宋國思防禦宅東吳世徳太醫堂一門博濟行仁厚八葉蟬聯積慶長覺究軒坡明表裏法循朱李按陰陽連城趙璧起時價照乘隨珠出夜光賓友士叨靑眼顧弟兄人數白眉良嘆余衰仍居外仲子扶持每待傍三月采薪遊縹緲一朝伏枕病膏盲口漧舌燥那能退身熱頭疼不可當難進半匙盤內食不殊百沸鼎中湯發余大汗形全瘦泛起虛陽面若妝泡約有生眞恍惚沈綿無措竟彷徨君過西麓神其治我到南坡道所風雨遠途來診視參苓大劑復分將殷勤服役君臣效慈愛全來父子昌豈但百年延嗣續才逾半月已安康宋淸焚劵河東傳思藐千思海上方自古乾坤生俊傑卽今名譽並昭彰董狐奚獨稱先聖司馬還能表太倉玆賦都祠酬萬一隻同栽杏到門墻

○徐璞軒九淸圖

東溪隱者居鴻山艸堂構向煙蘿間平生心志愛揮灑花光子固共同班前年買棹遊林屋識得徐君面如玉春風筆染剡溪藤贈此九淸圖一幅�徠松葉攢靑鍼歲晚不妨霜雪侵後凋獨喜聖人許書傳載述來於今沅湘竹枝翠鸞尾挺挺髙摽類君子仙壇石畔不勝秋細掃苔花風正起橫斜老幹西湖濱月下弄珠同美人夜寒寧畏縞衣薄天然顏色逾精神洛川羅襪淩波步水上輕盈逞丰度回風流雪在湏臾千古陳王有詞賦唐昌覌裏雪香小白濃香枝葉間玲瓏只許女冠賞尋常肯與凡人扳葳蕤帳底淸風動猶記當年曾入夢深林隱迹巳多年不獨謝庭偏可種小囊簇簇縫紫羅婆娑葉上盛香多瑤池仙子堪佩帶飛瓊未見來相過靈根最得春光早紫芽一出欺羣艸暖蕓香艾敢同論金鼎焚燒香裊裊東風剪剪吹香腮姑射仙帰方始開出墻雅愛一枝好碎錦坊中誰拆來斯圖贈君非偶爾以物諭人有深旨褁封一襲欲寶藏淸白相傳到孫子

○魚蟹圖

渺渺淸溪急去流敗荷殘葦連汀洲西風幾夜起蘋末分明畵出江南秋吳天況復淸露落萬物有成人意樂一羣遊出見鮮鱗八足行來跨郭索魚尾自珎魚尾紅詩人吟詠何其工左手持右持酒世間樂土誰能同病眼覌圖三嘆息經營意象今猶昔江虫﹖﹖海錯可相侔老饕賦載東坡筆

○姚公遠艸屋詩

姚公系出姚武功關中衍派來吳中讀書積學不求仕淸門千載傳儒風闔閭城西營艸屋曲徑幽蹊繞花竹六尺疏簾捲緯蕭寶鑪況水騰芬馥綽楔旌褒節義家白頭老祖擅聲華乘龍壻得人如玉祝壽仙棗似瓜居安只此心恆樂詩酒賡歌恣盤薄三壽頻躋定有期從容莫道今非昨

○慶張忠宣母壽

張母氏淸且貧乾坤秀气鐘其身年當午達擇伉儷婉娩好逑惟席珍自帰望族幾年歲宜室宜家無比倫良人早拜二千石不異龔黃先代臣聖朝封贈作命婦生子出奇猶鳳麟歲荒納粟受冠帶口碑傳頌多吳民旨甘榮飬豊五鼎冬去夏來秋復春堂前戲舞五彩服甲子忽周今六旬婺星光芒照霄漢蠟月望後逄生辰�罳影轉翡翠潔醽醁香泛葡萄新梅花索笑豈無意萱艸忘憂知有因肴充翠釜玉脂泣慶賀絡繹來佳賓紫陽華裔獻圖畵舊締膠漆今婚姻侑以文章及詩句誠意悃悃言諄諄願焉壽算致永遠擬看碧海飛黃塵

○林屋讀書爲愈徳芳作

閶闔城西萬株木一番春雨繁新綠紅塵不到最深處中有髙人結茅屋髙人結屋將何如不惜黃金多積書牙簽五色插滿架短檠燈火幽派虛暖蕓生香長辟蠹薛蘿垂葉淸風度萬慮消來目下勤三冬足後胸中富嗟君勉力非少年五十學易寧徒然靑雲途路縱無夢黃卷尙宜親聖賢歲年莫畏靑氈冷日夕孜孜要深省道統相承不妄傳由來洙泗源流永

○韓克贊求存一道人詩

韓君魏公之子孫世家久矣爲淸門傳珪襲組來有自九天雨露蒙深恩闔閭城西寄蹤迹萬殊𨿽多號存一纖微私欲詎能蔽方寸昭然湛虛白居除務外惟執中誠敬守持多厥功良相良醫念先徳平生志在蘓疲癃肯分貧寠並豪富邀請人來隨卽赴橘葉浪稱庭內井杏花空滿門前路烏飛兔走春又秋不二價聞追相休汗靑他日立佳傳董狐直筆文章優

○虎圖

泰山猛虎居深爪牙如戟須如鍼咆哮一聲動巖壑百獸落膽人寒心前峯後崗日來往空谷陰深子頻飬血腥灑地啼倀魂鵲噪悲風慘林莽渡江渡河聞昔時仁心一至能驅除三殤曾起仲尼嘆人間苛政將何如古來眞假勢同惡將軍欲射弓矢落負嵎獨立誰敢攖馮婦相看定相摶

○賦南山爲黃撫軍壽

南山面離名獨尊大气凝結從乾坤齊魯諸山莫相並肯下玄圃並昆侖半空形勢聳霄漢眾岫環遶同兒孫髙巖靈艸孕奇葉絕頂古樹蟠深根登臨下望九州島島小靑煙幾點浮朝昏神仙隱處不可問洞府霞彩蒸春溫天臺迥隔幾千里避地疑有桃花村彌髙仰之在積累黃君厚重名徳存祥鳳滿堂遇初度瑤席正開羅酒樽岡陵有詩舊所祝仁者壽稱魯論

○如意花詩爲杜東原賦

少陵孫子余朋遊髙堂有母非凡儔蒼顏皓首登七袠此心皎潔冰壺秋玉盆種花花迥異開從夏至逾冬至母心愉悅花正繁錫以佳名號如意靑枝翠葉相低昂風霜不摧雨露香盈盈笑臉致和气金芝瑤艸徒爲祥詩人賦詠能徵美忘憂一種眞堪擬以今視昔後視今百世相傳自玆始晨昏寶飬心無違愛彼貞潔能芳菲世家種徳非一載百年願報三春輝

○女仙圖慶韓伯尙母安人壽

瑤池阿母神仙媼道气自然不知老蟬鬂輕非翠鈿餙蛾眉淡謝靑螺掃西方蒞位名獨尊豈若十洲與三島靑煙茫茫九州島島路下望人間玉山小繽紛絳節來萬從搖曳金輾彩雲遶嫩寒不到六銖衣乾坤幾度扶桑曉韓母安人稟仙骨玉潔冰淸世之寶玆逄良月初度辰慶壽重來先靑鳥堂前無樹並芝蘭海上珊瑚間瑤艸千齡不獨獻蟠桃金盤更有如

○吳淞秋色圖爲沈汝禎題

有元髙士張可觀二十八宿胸中蟠平生畵墨乃餘事適興往往憑毫端鵝溪絹素霜雪白卻向松陵寫秋色中秋院落桂花黃九月巖崖楓葉赤旅雁初來客燕帰渚蒓香美鱸魚肥輕舟短棹玩風景鸂鳥鴛鴦相間飛闌干跨水橋梁小白板平鋪度昏曉何處漁家曬网來斜陽未沒煙雲杳時際重熙世太平一時人物勞經營隱侯孫子求詩聲老我載披雙眼明

○屏山老人詩爲曹林桂作

香山五老唐時賢睢陽九老同神仙屏山老人乃其類世代𨿽殊無後先老人家住山之麓聲價如金貌如玉古稀年過七旬餘天與康寧多壽福麒麟鳳凰蕃子孫鐘間气者登天門官居粉署濡雨露鴛鴦行中朝至尊五花織錦回鵉誥會看指日褒封到烏帽籠紗荷寵嘉白銀橫帶增光耀葵花重午菊重陽樂事駢臻流慶長旨甘富貴出五鼎興堂開羅綺香玉桃花對金光艸分明便是蓬萊島此中無夜亦無秋烏兔自飛人不老

○䢐徠雅趣爲龔廷臣作

䢐徠夜裂山中石恍見蜿蜒龍起蟄頭角崢嶸鱗甲粗直上雲霄幾千尺欲飛未飛勞屈蟠左攖右拏風雨寒飽經霜霰陳入骨須鬛自老靈湫幹松形如龍龍如松不由天工由畵工虎頭孫子得雅趣神妙盡出毛錐鋒畢先韋偃稱往昔追逐聲名継蹤迹少陵去後歌者誰今我對此三嘆息

○雪景禁體爲吳徳明作

曉寒暮寒楮衾薄同云密布萁灰落乾坤上下冰壺裏瑩潔一塵渾不著柴門深掩茅屋靜屐齒無人到山郭千林葉盡少生意只有花魁綻葩萼毫奢輸與富家子此際追歡正爲樂銷金帳暖擁珠翠酒泛羊羔恣酣酌紅鑪獸炭騰春霧門外從教朔風惡豈知途路有羈旅行李蕭然罄囊橐天涯歲晚滯帰去十載星霜笑漂泊豊年宜瑞獨不宜況復空江濤浪作伎■﹝亻離﹞沙際招度人濟川有舟直可托人生出處自有定世上那得揚州鶴冰髯撚斷呵凍手玩圖賦詩思橫槊

○送盛仲規之魏愼軒館

盛君仲規出名族經史百氏無不讀一朝披腹呈瑯玕姓名已入登科錄南宮會試辭儒官少年肯畏靑氈寒虹蜺之气不輕吐思濟蒼生如謝安韋編三絕摩挲久簞瓢陋巷帰來守虞山髙士近相延禮意交並世稀有秋風裊裊吹去航素琴孤劍隨行囊靑衿濟濟遠迎候文星此夜明鱣堂乘時化雨多沾漑萬里靑雲遠相待春風楊葉重穿時要作塩梅登鼎鼐

○題陸宗謐梅花卷

陸君愛梅如愛竹舊種梅花錫山麓數株香雪萬玉英一色梨花照人目歲寒時節林木枯天地凍合猶冰壺東君何處見消息南枝北枝春意瓊須絳蒂多奇絕迹斷塵氛最髙潔賞無檀板共金樽吟有淸風並皓月寶鑪沈水煙初浮朱簾半捲珊瑚鉤白鶴影邊夜寥寂翠禽聲內寒蕭颼更催漏箭興未已山城睥睨啼鴉起封題小簡寄化光移入生綃畵圖裏日來持捲求我歌我嗟我去才無多廣平詞賦駭神思千載聲名今不磨

○惜木詩爲卞季深作

䢐徠有松新甫栢堅久根枝同鐵石山川種秀遂生此不爲冰霜攺顏色淩雲落落眞偉哉登用定充梁棟材工師匠石肯虛負淸廟明堂從是開卞家原出簪纓族扈從南來思卜築先公擇地得昆陵始辟田園仍架屋廣栽樹木堂宇前森列不下數十千傳芳自昔到今日屈指忽經三百年天書一旦來常羣欲作蒙瞳通海運軍夫旁午持斧斤斫伐紛紜寧許靳八齡童子名如蘭以首觸吏頻遮欄生成念是先世物哀號那忍多傷殘賢哉縣宰陳斯道爲賦詩章感懷抱豈惟才量等神童方寸昭然見仁孝我覌珠玉舊如新世上貽謀能幾人好入董狐佳傳裏何慚千古播淸塵

○存徳堂爲包山徐以同賦

巨區湖上包山陽四皓昔曾居此鄕南州髙士舊家世經營甲第崇門墻靜軒令子當年少橋梓陰森全克肖炎劉宰相重傳經大易家人稱跨竈富堪潤屋徳潤身存徳扁堂資日新金庭玉柱形勝地比屋自玆風俗淳卽名取義孰云偶要銘諸心味諸口修省無過愼始終光華肯使生塵垢五常天賦無煩偏不待外求皆自然愛親敬兄信朋友學者固當希聖賢舜日堯天致治斯世斯民幸遭際鐵劃銀鉤好玩辭後世存存期勿替

○聽琴爲華守誠題

嶧陽梧桐稀世材髙岡昔日曾培栽生成合抱矗霄漢鳳凰兩兩長飛來何人借到吳罡﹖﹖斧一揮斫下老蛟股半空影落神鬼驚霹靂聲摧蘚苔古蒼皮剝落脂流香膚縷瑩潔同雪霜工師遂爾按繩墨亞﹖﹖削上圓並下方斯琴制誠難得自古到今歲千百龍池腹倍淸潤玉軫金徽更光澤錫山華君能賞音收買不惜囊中金風淸月明自彈弄雅調洗滌塵凡心一聲兩聲兒女語落絮浮雲行復止三聲四聲愈可聽碧澗瑯瑯瀉流水五聲六聲聲漸髙梅花三弄鶴九臯金壺斷續滴更漏玉佩丁東趍早朝曲終香冷天將曙烏鳥驚飛起庭樹緘封華捲到東溪徵我長吟聽琴句伯牙絕藝稱當時善聽亦有鐘子期師精妙猶入悟昌黎韓子酬聲詩多君獨步超前後藉甚佳名播人口漫揮彩筆賦歌章老去無才搔白首

○致樂堂詩爲陳汝中作

陳爲姓成周始五玉諸侯事天子世家蕃衍多子孫水木本源傳不已六出奇計扶炎劉廟堂黼黻多謀猷平生功業照靑史不下子房能運籌太丘名節超凡士徳行尊崇服鄕裏是非一辧卽能平何必紛紛費唇齒元方季方相後先難兄難弟人稱賢五星夜聚穎川曲光彩燁燁明中天伯玉文章自天賦六代以來誇獨步五言感寓追古人豈但聯翩工月露後山先生才最優偉器早被南豊收自云知已不易得適興往往成歌謳衮衮流光時易攺兔走烏飛幾千載前人𨿽往後人継吳苑一支今獨在仲禮陳君誠善人譬猶鳳凰與麒麟髙堂構得扁致樂子孫孫子循天倫堂前椿萱總蕃茂堂下塤箎日相奏和气雍雍萃一門四時若春時候致樂之道何必推能致斯樂由天爲況君修爲振先烈慶澤可爲能無虧聿修厥徳光厥祖世無古今今卽古乃知致樂樂有自請看君家舊宗譜

○雪派蘭竹石爲懌上人題

雪派上人說空者畵墨經營趣瀟灑閒將兔穎試龍香滿袖淸香動蘭若澧浦靈根雨露靑靈均載入離騷經深林幽谷自萌茁楚楚不惟生謝庭淇園直節浮光彩幾歷冰霜心不攺誰能斫取釣鰲竿直拂珊瑚向東海太湖老璞多嶙峋淵宮采取多沒人靑蓮朵朵類奇寶愛護只恐馮夷嗔美人丈人伴君子當時影落生綃裏西遊只履未帰來月華冷浸秋潭水

○題畵

參差樹木髙低嶺金壁樓臺超絕頂數峯撐月倚髙寒十丈蓮花開玉井巨靈劈石石欲崩鐵索掛影垂長藤冰霜剝落太古色鳥道險惡人難登騎驢有客尋眞去洞府幽深幾時遇食罍髙挑一小童東風路入花深處白鶴自鳴猿自啼板橋流水通淸溪白雲杳杳望不盡空翠紛紛行欲迷此地安能來卜築便擬牽蘿葺茅屋千年蒼鹿使耕田不種紫芝惟�玉

○贈龜師龔先生

元龜隆隆法天地玄服被體色無二甲虫三百寔爲長江海黿鼉總凡類兩儀成像始開辟神應玄武乃定位子孫蕃衍累千萬藏匿變化各奇異下潛松根致悠久上巢蓮葉亦容易深居俯仰足導引長生往往能服气五總六眸古共稱生成十尾得千歲夏禹治水存厥功洛書一出數乃備洪範九疇載大經至寶相傳有文字成周金縢主穆卜家國可以決大事偉哉宣尼讓文仲魯論居蔡固非智聖賢功業仁義心藻節藏室亦徒治迨乎炎劉継興日太史作傳系評議孰云世遠不可及古人今人同一揆中吳龔君徳尙占傳自父祖暢靈祕名揚四方不虛有老自耆艾幼童稚水沈香靄浮湘簾座擁臯比廣開肆紅鑪熾炭融春陽鑪鋳金鳥器尢利七十二鉆兆不窮五鄕六爻分次第摩肩接踵問凶吉應口隨答合誠意嗟余亦甞就君占是非進退待指示毫釐不敢相參差庶乃完好無乖戾歲月駸駸若流水廿年遂爾成交契金蘭豈獨多綢繆世上人人重髙藝兼金拱璧愧乏酬勉賦新詩表心志

○劉阮天臺圖

白雲蒼靄迷行路水復山重不知處行過澗谷有人家忽見東風萬桃樹芳香艷態娛靑春花開得遇娉婷人五銖衣薄卷煙霧笑語便覺情相親神仙𨿽遇終離別千古佳名自傳說天臺山水至今存桃源望斷空明月

○怡親堂爲吳叔載作

三才旣判乃有人實賴父母生其身乾坤奇耦法天地在世所重惟彛倫彛倫攸敍厚人道老我欲見嗟無因延陵孫子字叔載衣冠蕭灑多精神聖經賢傳日披覽崇重儒碩交縉紳肯堂肯構致輪奐心在乎孝能怡親機絲織就五色彩並刀剪制衣裳新承顏往往悅親意日夕戲舞寧辭頻金卮瀲灩進佳醞翠釜絡繹供奇珍蛾眉鶴發笑開口四時景物俱陽春緬思怡親有古賢老萊等輩難具陳姓名揚播在靑史絕代稀見猶鳳麟而君獨能爲景仰馭駕自可追逸輪雲霄行見愛日永鄕裏坐使澆風淳荊州𨿽云舊所識傾蓋何幸瞻淸塵爾來索我怡親詩辭語鄙拙意甚眞覌風有待後人采會見斯世生斯民

○題顧叔明所藏湘江雨霽竹圖

一雨鳴秋聲斷續雨聲都在蕭蕭竹誰言此夜送淒涼稱我西派剪吟燭曉風吹散云糊模火輪照見靑珊瑚珠宮掉尾舞龍子丹穴振翎來鳳雛任公笑看無塵土斫竹欲借吳剛斧遠向滄江釣六鰲不管湘娥心獨苦

○七淸圖

三槐後裔人中英水木百世傳家聲生平有癖愛圖畵堂上畵圖圖七淸喬松元是䢐徠種靈�蕭蕭陰菶菶五株曾作大夫官千古秦封藉榮寵渭川君子非凡材慣歷冰雪超塵埃枝頭結實細如粟鳳凰飛下毛毰毸梨云不飛寒悄悄倒掛切聞綠衣鳥師雄夢裏美人來殘醉欲醒天未曉山礬淸吐小白花玉蕋燦爛眞奇葩唐昌觀裏舊多種品題尙記前人誇洛川風淡波紋滑佩帶金鈿響交戞瞥然一去若驚鴻只許陳王見羅襪幽蘭九畹澧水湄深谷隱迹何人知國香珍重可比徳楚騷載誦成遐思蕙花娟娟露華冷瓊砌瑤階月畱影總使深宮玉漏遲夜香不上黃金鼎弟兄姊妹心相同彩筆天然成化工願君十襲自貽愛子孫孫子傳無窮

○梅竹雙淸爲上洋何仲陽作

梅花皎皎類美人竹枝楚楚若君子美人君子世所重盡入君家畵堂裏先春第一天與奇千朵萬朵蕃髙枝梨云幾片入幽夢江南江北遙相思紅塵飛斷開三徑碧山參差喜相並露華冷浸月明時儀鳳聲來最堪聽疏簾半捲淸夜閒斗柄未回更未殘多情翠羽聲啾喞身在暗香濃淡間衛詩載詠盤桓久別瀉郫筒一杯酒醉來欲呼湘女歌翠袖娉婷世稀有

○梅鶴爲鄒仲和作

染溪溪上梅千樹千樹海花最深處花下髙人事隱淪布襪靑鞋自來去花開早占天下春紛紛香雪沾衣巾東閣郎官觧吟詠西湖處士同淸眞飬馴老鶴長爲伴每玩花時亦陪看幾番飛舞入花中梨云白雲影相亂九臯一唳林月明豈比翠禽啁喞聲莫教驚墮萬葩萼枝頭靑子期調羹

○水仙怪石

東溪先生美耒度胸次寬宏才學富平生能畵又能詩寫向人間誇獨步金壺墨汁倒水麝旋出溪藤勝縑素太湖丈夫偶獨立洛浦靈妃又相顧五銖衣薄瑩如水一點纖塵謝沾污梅兄礬弟別來久脈脈心情向誰訴當時只許陳王見流雪回風在詞賦渚宮深處月明多環佩帰來不迷誤

○橘隱謝錢伯康

種橘不向巴卭村君家有地連吳門傳來豈獨自三世羨彼密葉並深根上池神水舊沾潤宜雨宜露宜晴暾托名爲隱有大小中隱畱司蒙聖恩秋風實綴萬千顆濟物不曾忙子孫慕君閥閱正相抗交幣肯異朱陳婚玆因幼子疾求治良藥屢用勞朝昏回生之後伸報謝墨灑水麝凝秋痕畵圖寫成侑詩句淸比琬琰香蘭蓀橘隱之名自斯著平生未負恆心存董狐倘修入佳傳揚播永遠彌乾坤蘓耽往昔來爲罕仁者有後古所論

○贈葉君

金庭玉柱東西峯兩山擁出靑芙蓉湖波環繞三萬頃磅礡扶輿人所鐘葉君家世傳詩禮喬木當門陰薿薿平生有志希聖賢朝習羣經暮諸史學成不負出類才五更三老人相推玆來林屋爲王事相逄一笑襟懷開麒麟鳳凰世稀有豈可倘佯在林藪九重天上正求賢何當召作夔龍友

○送徐光永還包山

東海徐君稟淸淑世家住向包山麓丰姿俊秀弱冠年淸似寒冰溫如玉爾來郡邑聞聲名一朝舉作黌宮生檄書旁午下鄕請禮意交重原非輕湖波遠渡來陳訴滿紙情詞�心素可憐一已在伶仃況復雙親及衰暮黃堂凖理無他艱憂抱頓開回笑顏蘭舟買得載春酒賓朋餞送離閶關我忝師生重恩義贈言賦就新詩句五畝從今樂飬髙彩衣好向堂前戲

○爲陳時彥賦女仙圖慶壽

麻姑原是神仙女二八娉婷貌無比瑤臺深處巧梳妝鬂躲綠雲飛不起纖如皎月輕回風沈魚落鴈還驚鴻淸揚欲擬雪霜白穠華不藉胭脂紅彩箋芳信傳靑鳥寶婺星光燭春曉驂鵉駕鳳到吳門蟠桃五色頳霞繞阿母方開玳瑁筵罘罳宛轉浮香煙玉津細永匏犀齒食來一顆三千年

○題倪均瑞畵

䢐徠山髙知幾重靑靑削出金芙蓉琪花瑤艸長巖壑挺拔更有千年松扶疏香葉遮數畝蘚苔蝕徧蒼皮厚半空靈籟幾曾停六月涼飆長自有神仙愛此境界淸云根石上鋪秋秤兩奩黑白子交下方寸心裏藏輸嬴南風吹響相剝啄直上稍頭驚睡鶴玄裳丹頂棲難穩頃刻飛騰向寥廓爛柯樵夫今不來洞中依舊三花開局終拂衣共帰去任他滄海生黃埃

○鼓潭書屋

鼓潭積水如滄浪白石突起潭之傍每逄風雨石卽吼以斯得名年長久多君愛此來卜築不日經營架茅屋黃金不惜買詩書充棟堆牀五千軸劍鋒三尺琴五弦墨迹畵圖先世傳風淸月朗或披玩一道虹蜺光燭天紅塵難漬烏皮幾寶鴨煙霏爇沈水緯簫簾捲客罷來盤薄於中心獨喜平生識得南州孫華翰寄托來吳門殷勤求我賦詩句展讀倩意生春溫荊州未識神交久籍甚聲名在人口龍鐘那得遠相過勉作長歌搔白首

○晴竹

白露漙漙楚天碧鳳凰叫起金烏日晴陽有影在竹枝枝上鷓鴣啼不得江云初定江風靜江水無波若明鏡照見靈妃一片心隔岸淸歌有誰聽翠華不來春欲杳淚痕漬血愁中老錦瑟空彈五十弦九疑數點煙中小

○送宋彥撝

五倫之道傳悠久父子君臣及朋友人生所學忠孝先忠孝能全世稀有羨君華冑吳世家從親醫國居京華箕裘紹業喜跨竈種杏報徳春多花畵堂肯構扁積徳別著靑編崇世澤虹光萬丈沖斗牛珍重何曾論金璧君名早著學古人一息豈敢忘君親故山丘壠隔千里引領東望頻沾巾春風買棹回吳苑途路奔馳寧憚遠才掃松楸奠酒漿又尋耆舊評詩卷

吳門煙月謾多王孫艸綠生離憂來往此門誠有道丈夫有志存忠孝唐虞時世喜逄遭班馬文章登顯要驛髙酒香歌或微江東渭北情依依鳳凰臺畔棲隱處他時有約尋

○紅竹雙淸爲李主事題

何年血雨瀟湘渚盡漬瑯玕枝葉裏翠華巡狩不帰來淚滿紅冰愁二女胭脂界破芳容老絳節霓旌謾紛繞楚魂啼罷黯消魂望入霞光九疑小丹山鳳鳥飛無數不�裙底淩波步珊瑚擊碎如意鉤桃花零落仙遊處

○題薛宗載扇面二首

春江綠漲桃花水日夜東流幾千里買得門前舴艋舟靑笠綠蓑煙雨裏一面紅顏雙鬂白老去爲釣鰲客魚竿隨處拂珊瑚酒盞有時傾琥珀歌試滄浪塵不染天際夕陽霞閃閃西塞山前便是家帰時肯畏風波險紅樓十二闌干曲有意憑髙曠心目前山風景盡堪覌不似飛泉聲漱玉香鑪峯頭瀑布流水簾洞口懸淸秋謫仙賦詠�千古南華一出詩莊周溪藤一幅寫斯景意匠經營在俄頃薛君持之求我題石闌點筆蒼苔冷

○陶淵明歸社圖

典午山河將欲晚爲米折腰賢士懶傷哉侍中衣﹖山富貴

蔑如事閒散先生晉代名臣孫遙遙華冑爲淸門𨿽官彭澤綰印綬豈若栗裏娛琴尊歸去來辭寫胸臆便買蘭舟尋舊宅五株綠柳搖春光三徑黃花艷秋色鳴雞吠犬開柴扉林風

○竹鶴圖

昔聞王猷曾愛竹竹有淸標斷塵俗移居隨處旋添種珍重不殊金與玉又聞衛公曾愛鶴往往重輕食祿寵之致使鶴乘軒馴飬尙言心未足竹與鶴兮何處無老眼見此竹鶴圖娟娟翠瑯玕梃梃靑珊瑚風生聲琮琤月來影扶疏長竿未肯帰釣徒九苞屢集丹鳳雛夷齊有徳徳不孤至今髙節畱江湖毰毸雙胎仙生長由靑田乘風若騏驥駕馭從神仙玄裳丹頂性最潔九臯一唳聲聞天浮丘載入相經內形模変化踰千年竹豈凡木同鶴非凡鳥比衛武詩不詠薛稷興無已人間至淸物披對心欣喜揮毫勉賦竹鶴歌歌不入詞人耳

○壽得玉字

梅捨顧君誠右族六旬享有康寧福堂前甘旨敬奉庭下芝蘭吐芬馥碧落初生老人見瑤池又報蟠桃熟駕鶴仙來祝壽齡尊前一笑顏如玉

○松坡許原望

古松移自䢐徠嶂種向君家玉坡上頻年飬成合抱材髙拂雲霄勢相望花飄金粉滿地香掃花釀酒爲瓊漿長鑱荼不可計石火夜煮充饑腸淸風蕭蕭四時起靈籟入簾和綠綺水紋簟席眠不得兩耳塵埃一時洗莊椿八千多壽齡傲吏載入南華經大夫榮封獨此樹顏色不攺長靑靑

○送友還雲南

劉君派出西江水父祖宦遊千萬里卽今寄籍居溟南不尙豪華尙詩禮靑年風采玉雪膚江山覽徧來姑蘓衒奇豈寶奇貨貰酒何曾交酒徒吳趨坊裏南州老龍鐘日把蓬門掃家僮忽報車馬來荊州識後心傾倒月煮坐畱片時袖出巨捲求聲詩江山淸趣富題詠淺薄愧乏瓊瑤詞多君淸淑種來久瑞鳳祥麟世稀有男兒自古志四方傳得香名滿人口天風獵獵吹彩旌劍佩三尺蒼龍精才髙莫継子長述獻策好去登蓬瀛

○煙雨萬竿

湘云曉度湘江曲煙雨沾濡萬竿玉丹山彩鳳寂無聲只有鷓鴣啼未足籜龍自蟄春自寒九疑望入空漫漫靈妃一去幾千載淚血至今猶未幹淸歌罷聽銀釵女薄暮娉婷又難倚羲皇制瑟五十弦翠袖籠香誰復理晴陽有待生光華寅賓喚取羲和車願開三徑掃蒼雪借看凖擬來君家

○題陸昌所藏杜用嘉畵

姓氏去天才尺五東原老人緒老甫何年西蜀來吳門水木流芳有家譜老人工詩又工畵珠玉丹靑絕髙古卽今此幅尢得意野樹村橋接江滸杖藜人去孤云踏破蒼苔入深塢坤乾造化力能奪圖寫經營心獨苦継昌愛畵素有癖幾度相求上門戶裝演成軸恣披玩種菊派前倍淸楚興來我亦爲題詩栢子香消日當午

○虎圖

猛虎三子一子豹山中穴居人不老咆哮欲出腥風生樹木動搖鵲頻噪畵師畵此何所取乃曰重重來報喜髙堂展掛心膽驚馮婦下車看未已食餘野獸身最肥窩弓好避虞人機漢家將軍眞可擬萬里沙漠能揚威

○龍圖

乾坤上下云模糊潛龍忽起從江湖頭角崢嶸目如鏡百尺裊裊垂長須四靈之一爲最靈変化恍惚驅雷霆水晶宮殿在淵底古今不許凡人扃頻年旱災損禾黍處處家家望霖雨願回枯槁作豊盈莫置此身圖畵裏

○梅花雙喜圖

梅花瑩白山茶紅夾葉重臺開數叢綠衣小鳥自啁喞靈鵲雙雙毛羽同羲和送日日杲杲南國雪消春意好人間萬物遂生成不獨多情到花鳥深閨美人嬌一團斗帳睡起愁春寒看花聽鳥感物態羅袖不捲憑闌榦南枝欲寄徵路遙報喜不負千金宵天孫良會亦待爾飛去銀河橫作橋

○陶淵明帰去圖

滿目山河非典午爲米折腰何獨苦便從彭澤賦帰來買得蘭舟到江滸家中長物𨿽長在黃菊可攜松可撫五株楊柳萬條煙依舊淸陰上門戶逍遙九日坐籬下那得香醪具尊俎故人忽使白衣送不畏山村暮衝虎今宵傾倒期盡醉己覺故鄕皆樂土丹靑寫入圖畵中峻節髙風照千古

○畵松次陳士英韻

蟄雷震起鱗甲龍一飛直上䢐徠峯不入雲霄入屏障意正妙絕非凡松金壺墨漧泣老兔蒼翠錯教分淡濃世稱梁棟籍廣庇覆蓋豈惟淸廟鏞秦王褒贈自往昔千古大夫超俗容夢去已無丁固兆撫來欲継陶潛蹤堅貞螻蟻詎敢穴歲寒歷盡苔花封茯苓琥珀根下取服食延生心願從太丘題詠擬珠玉險韻笑賡寧愧儂

○慶張澹庵宗理

君家遠祖封畱侯赤松有道曾從遊神仙一得遂髙舉烏兔來往三千秋東吳衍派見孫子古心古貌追前修庵居小結趣雅淡榮辱兩忘無外求吳天萬里照南極蒖艸丁葉庭前抽蟠桃開宴慶初度節翠旗來十洲辟塵有遲辟寒玉光彩絢珊瑚鉤別有仙翁白兔不惟老子騎靑牛金盤獻果服餌後穩駕玄鶴驂蒼虯靑松化石石不爛滄海生塵塵自浮麻姑訂約幾時到分付老人重下籌

○詩號梅塢

具區山水神仙所縹緲峯前種梅塢南丹老人眞偉人烱烱方瞳貌奇古千鐘厚祿心不慕月向東華踏塵土暗香深處捲簾攏白雲堆裏開門戶過庭詩禮有三子玉色鳳鷂九色羽旨甘奉飬能無違日著萊衣上堂舞孤南星現遇華誕仙樂鏗鏘間鼉鼓銀甕方傾曲米春金盤正進麒麟脯玉津細永喜鮮嫩世上侯鯖俱不數靑鳥傳書入玳筵又報瑤池來阿母

○題周景玉杏林思捲

匡廬山下春風動杏樹成林誇董奉吳門杏樹異匡山白髮仙人手親種仙人自是濂溪孫皎皎淸心玉壺凍紅塵車馬不追逐只把詩書日歌誦每逄二月花盛時攜酒遊覌步頻縱絳雪香中或醉眠一朝遽作邯鄲夢仙人有子能跨竈自覩遺芳獨哀痛星霜回首幾淸日況復羲車急奔送棲遲未作千里駒老大空爲九苞鳳至今撫事卽淒然那得承歡開蟻甕深恩罔極寧可報求賦詩章亦何用白𨿽廢已多年共教相傳最爲重因君起我孝思情掩卷悲傷一長慟

○天順攺元詩和陳士英韻

東風澹蕩吹緯蕭輕暖迎簇

朝艸堂無人慰岑寂坐看碧雲橫九霄玉京使者乘傳至金雞放赦天恩饒黃童白叟盡歡賀官路蹴踏重塵飄郡城文武走迎候寶鞍金勒靑騘驕聖明天子再當朝圖治垂衣猶舜堯萬億黔黎歌頌作百二山河氛祲銷將軍武勇烽火息宰相燮理陰陽調從玆林野無遺賢桂花浪笑淮山招嗟餘年老何足云但好賦詩詩滿瓢筆耕𨿽微可糊口經營抵用謀漁樵藏修有意在守拙避俗無心爲觧嘲百年身享太平世古道可行誰謂遙此鄕盤薄總樂土於壤試和康衢謠

○紅梅

牡丹自古能傾國魏紫姚黃鬭顏色歌鐘對賞庭院誇一種不及羅浮花靈砂九轉丹鑪底服後姿容妙無比騷人題詩筆如刀認桃疑杏才非髙石家金穀珊瑚拆醉酒謾誇雙耳熱玩芳今有奇男子膽瓶插向東風裏

○代送王都司還浙江

自古將門應有將虎頭燕額封侯相功名載入淩煙編姿顏寫作雲臺像多君任子傳世勛平生攻武還攻文三千門下麟鳳客百萬閫外貔貅軍犬羊梗化黔黎苦奉命總戎居督府錢塘江上曉吹笳天目山前秋擊鼓金蘭契有陳元龍荊州舊幕今喜逄從容未久又分別表章要進蓬萊宮一麾東返承恩寵南壯風霜王事重贈行欲表歲寒情折得梅花向髙隴梅花折得捨先雪香亂飄溪上船綠衣小鳥啼不歇美人忽去心懸懸老我龍鐘頭已白無才敢擬平原客勉賦新詩薦祖筵一笑樽前醉歡伯

○謝醫士韓克贊

混沌旣判成兩儀三才始分人在斯失於調攝乃疾病藥本旋生功周施天生神農辧百艸气味品甞甘苦知口﹖父咀修合間湯液難經素問來軒岐著書立言起後輩濟生往往何神奇醫和醫緩及扁鵲長桑君過演上池張劉攻擊𨿽可重朱李補助同稱宜曾聞先哲稟大老不爲良相爲良醫玆言百世不冺滅景仰髙風追者誰宋韓魏公伯休裔流芳水木蕃宗支云孫醫國得家學年𨿽未老名先馳城南識人謝以徳子患寒疾多阽危眾醫閣手不能救气息欲絕猶蠶絲多君療治獨容易祕剤一投疾乃夷經旬伏枕忽能起元气漸復回雍熙斯湏室人復遘疾疾勢況當彌畱時感君此際心不易刀圭起死仍無辭今當報謝乏瓊玖過我蓬室求聲詩嗟哉恆心古

宋淸傳作河東詞今人卽古古卽今善行所及皆可師況君父祖仕聖代九天雨露恩沾滋淸門遙遙衍華冑金蘭玉樹榮新枝匡山絕勝董仙宅杏林花暖東風吹

○題畵

山茶水仙春滿堂梅花如雪凝淸香沈深院落繡簾捲日色淡明靑陽名門兒女愛物色兩兩嬉戲階庭傍畵屏六曲暖生色蹙金小帽斑衣裳雄雌錦雞成一雙三五引雛雛作行相呼啄食最有義警戒千古傳詩章斯圖本出漢臣筆意匠妙絕無比方淸河主人舊收得轉贈史君期寶藏我思作畵如作詩興到便能追漢唐品神品著変化明珠豈能生夜光史君年壯未有子諭物可以知弄璋燕山竇氏昔載五枝丹桂同芬芳

○慶張惟東任陰陽正術

日月五星爲七政經緯守恆時乃定唐堯之世今再逄法則古先有神聖璇璣玉衡系程度主宰周流卽溪徑隅夷昧谷宅所司東作西成循一命多君精選復精歷談論義理求必勝一朝領薦趍帝鄕錦服烏紗照車乘東還此日到鄕邑眉壽拜親增喜慶光風又入綺羅筵白雪陽春聽歌詠

○次華竹友所寄詩韻

水晶宮殿居河伯紫蟹供來手親擘溪山屯樂考盤歌幹祿無心問龜策鏡中白髮種種多龍鐘尙自遊江河烏飛兔走朝復暮要得魯陽重借戈羨君才髙世稀得善寫梅花趨沒骨春遊廣陌露才晞夜宴髙樓月初直娉婷二八脂粉香寶釵金釧聲鏗鏘十分琥珀瀉春色三尺■﹝辟鳥﹞鵜浮劍光獻書未上金鵉殿舊物收藏遺祖硯百年鮑叔不移心千古韓荊重識面識面以來情最親懷抱幾多思一陳鳳凰有雛世之瑞江海鷗鷺空成羣仙才不異金門使天上五城樓十二剪裁錦繡是新詩春水魚箋勞寄示

○孤云詩爲玉殿賦

石立中庭形坎坷膚寸漸生云一朵如車如蓋白紛紛六曲屏前長伴我淸風吹動最宜玩赤日遮來亦堪坐輕連香篆作悠揚半倚竹枝隨婀娜紅塵迥�市廛路煉藥派扉籍封鎖有時変化爲甘霖澤及苗禾又花果從龍無意遠飛去隱豹有心寧不可仙衣欲制勞剪裁熨貼湏教到平妥休籠月殿致生嫌自掃星壇寧敢惰夜深要禮玉宸君氤氳气接沈檀火

○代作家慶圖

唐虞時世無烽火九州島島四海皆安妥中吳自昔到如今俗厚風淳民庶夥君家水木傳流芳仁義廣布名昭彰綿延慶澤天所賜橋梓挺秀芝蘭香水天新構輪奐學禮學詩童與冠晨昏又戲老萊衣六曲屏前影撩亂太丘孫子親義孚卽景作丹靑圖儒林歌詠妙聲調連珠疊玉光華敷我與陳君交最久別賦長詩爲呈醜人間此樂非偶然慶賀登堂勸春酒

○樂樵爲張叔髙作

原田每每連淸湖荷﹖執竿耕釣徒平生自謂得所樂所樂𨿽非樵夫梁鴻山深路行曲畱侯之孫駕茅屋屋頭流水瀉來淸石礪斧斤樵樹木天風颯颯兩鬂寒綠蘿制衣班竹冠芒鞋不踏塵土徑淸風直入秋云端披星出門帶酒傾施擔或時親汗簡踐蛇衝虎只尋常五十功名心卻懶靑松不采獨采花松花釀酒傾流霞釣徒耕叟喜相道醉鄕樂嘉生春華識鳥東西朝復暮眼底光陰肯虛度幸逄宇宙息干戈況有兒孫應門戶多君此樂樂最宜此樂自知人不知廣寒老剛莫相笑我欲與汝同襟期

○慶周宗學先生七十

巽庵先生年七秩古之隱士今詩伯神完貌偉健且康泉石逍遙寄蹤迹朝經暮史心侶侶布衣坐享升平時口談周孔化鄕俗月旦有評風化移鑪中艾艸﹖神騰香暮階前蓂莢迎初度神藥分來玉杵霜綠醅瀉出金盤露濂溪溪上綺席開衣冠濟濟佳賓來詩淸肯籍月斧亞﹖斤曲艷似將云錦裁水淸玉潤誇冰玉天公報喜應多福一仁致壽壽綿延何湏再誦岡陵祝

○慶壽分得如字

蓬萊山髙淩大虛金銀樓閣仙人居仙人佩帶搖瓊琚絳節翠峯風捲舒丹丘玄圃相索紆紅杏種成鄰白楡自去得道心怡愉彩鵉近送麻姑書冰蟾吐水香墨濡紫陽華裔風骨殊長畱節節當春餘飛遊不用踏鯉魚淩空自有飆輪車玉桃舊種蟠根株采實捧獻趨庭除松花酒�浮五蛆一飲便覺心神娛醉鄕天地非華胥壽算永白三光如

○翠云假山名爲華以作

天星夜落梁溪邊突兀恍若峯頭蓮白雲不湧鬼魅驚怪仙人憐君家移植廣庭內神運不假秦王鞭重巒疊嶂忽幻出勝景別是壺中天巖阿蕭蕭動靈籟澗曲灑灑流淸泉平波側岸帶林莽小朵欲分仍接連欝林羿送笑疇昔艮缶品題思往先塞上徒爲猛虎踞山中浪作羣羊眠鉤簾幾度看不厭六曲盡屏空自妍瑯玕樹長引丹鳳春陰遠蔽髙堂前石闌點筆賦新句鮫人淚滴明珠圓眉山老儒眞老仙木作三峯峯偉然東吳西蜀或千里今古古今相比肩翠云不飛上霄漢無心笑傲爲時賢碧桃花開倘一醉酒醒又是三千年

○澹庵詩

越來溪上艾荊榛隱居輯得庵居新宜堂間構但求淡不飾不雕惟任眞飬眞孰謂足傲世藏修固知能遠塵詩書長慕上古聖蹤迹擬學先天民景幽正比顏子樂道在任教原憲貧汗樽杯飲得所大羹玄酒求其淳稀音至味娛樂歲紙帳竹牀畱好春披星亦有赤藤杖褁雪詎無烏角巾姚黃魏紫何曾種黑秬粇堪食用云子子佃客輸月團時喜山僧送腥唇熊掌奚誰嗜筍脯菜根聊自奉興同浮蟻久忘情心與盟鷗頻積夢小篆蠅頭字八分斷紋焦尾琴三弄一披一玩下靑藜再鼓再彈來白鳳唐虞時世幸遭際陶柳詩文稱歌誦淸風從此邁古今海內紛紛竟難共

○送張景和遊湖湘

男兒自古志四方況此時世逄虞唐有金買得劍三尺牛羊夜夜騰虹光牙檣錦纜副彩鷁酒滿舥樓書滿箱長江萬里欲飛度如意扣舷歌慨慷吳頭楚尾寄歷覽三國六朝存渺茫千年往事悅一夢只有山水無興亡鳳凰臺上露花滿鸚鵡洲邊煙艸長謫仙狂客不可見污簡光彩畱文章多君到處宜弔古珠玉貹成投錦囊紀行輯就逾云首大陰所在聲浪浪淸秋將近宜返旆嚴親白髮堆吳霜萊衣拜舞稱壽老人星宿明髙堂

○送徐以慱遊武昌次陳孟英先生韻

羣山皺綠峯巒起秋雨才過淨如洗或濃或淡有無間一幅天然趙千里飛嵐拂酒吳姬觴紅荳蔻傳心字香幾回語別別未得愁入錦紋絲縷長璧月茫茫云杳杳醉來仰望吳天小黃鶴樓頭仙不回靑鵉鏡里人難老江湖勝槪

去煩君重弔古荻芽初長擬東還河豚又薦西施乳

○翠微書捨爲卞庭闌作

華蓋香鑪連五老別有芙蓉峯窮小何年移得到君家半空突兀煙霞繞浮嵐滴露空翠飛世紛斷處開巖扉經書萬卷喜充棟朝探暮討求精微桂花香冷蕓香暖碧紗派下韓檠短未容豪飲進螺杯且備淸吟揮象管風光滿眼樂泰和艸色一庭生意多聖賢心事靜中得不使寸陰容易過鄴侯收積頻年月昌黎賦詠曾稱說滿嬴何必重黃金珍藏只此傳貽厥

○淸逸齋爲卞秀深題

赤欄橋跨淸溪水好雨頻將紫苔洗輪蹄不到小齋前飬髙人在冰壺裏滿庭芳艸見生意五色牙簽盡經史緯簫簾捲日初長心契聖賢求妙理金徽玉軫舊紋斷三尺短琴橫綠綺有時彈弄太古音明月淸風滌塵耳讀書鼓琴慕往昔往昔𨿽遠道則邇許由巢父皆隱人伯夷叔齊亦君子況君家世出右族逸駕不同流俗比長歌幾度望南山數點峯巒落派幾吾宗本出徐﹖﹖廛王家世自昔居南方遙遙華冑幾千載至今水木多流芳君家得派最蕃衍宅第別構神仙鄕靑松翠竹冰雪操紫芝瑤艸煙霞香閒門深掩坐淸晝肯待鬂發生秋霜兩京勝槪舊曆覽治裝又復之湖湘閶門楊柳啼早鴉吳姬壓酒喚客甞雲帆髙掛竟西上萬斛舟穩風揚揚三江五湖一飛渡醉倚舵樓歌慨慷平生膽气一雄壯手拔長劍享穹蒼虹光直貫牛斗畔魍魎魑魅俱潛藏方今天下正太平謳歌擊壤如虞唐人生何幸遇斯世千載一日無低昂織鳥東西時易邁一百五日來靑陽姑蘓臺下擬相候傾倒珠玉開錦囊紀行幾首句淸健聲調不減劉文房【送徐宗曜遊武昌號介軒】

○送徐以源遊武昌

柔絲細出楸塘藕織綺金梭弄纖手並刀裁作遠遊衣彩綫密縫勞阿母長江萬里流驚湍九月不知風路寒鮮鱗切鱠若飛雪鯨飲一吸金壺干酒花燻人兩耳熱丈夫自古輕離別俠气曾酬司馬志劍心已副莊生烈說武昌門香塵飛問君此去何時帰記行詩就錦囊富月霞夜夜生光輝

○賀翁總戎生子

春色鮮明花裊娜畵堂煙暖沈香火半痕新月照懸孤掌上明珠生兩顆明珠兩顆殊鳳麟得此足爲稀世珍祖宗積慶信有簪笏相傳多後人香羅十字制成髻紅染茜花光彩異金杯瀲灩貯蘭湯玉果犀錢次第徐卿往昔誇兩兒浣花老翁曾賦詩登筵我豈湯餅客慶賀一笑傾金卮

○廣仁堂爲張用宜作

本心全徳今古稀顏子三月能不違唐虞堯舜猶有病博施濟眾其庶幾君家構堂最髙爽杏花深處通來往不求名利只探醫孜孜方寸爲仁廣世傳藥如宋淸參芩附術收來精囊中積劵焚已欠鑪內飬砂功已成刀圭入內沈屙釋百年慶澤由君積誰云盧扁獨超羣會看靑史書奇績

○張廷瑞畫竹爲陳體方

古時張旭善艸書艸書名重人難如不攻艸書攻墨竹有孫今向虞山居醉吟先生醉鄕客淸風兩腋生衣�溪藤求寫作便面形影半彎堪捲舒白雲孤飛灑蒼雪墨汁忽吐金蟾除相靈何處報琴瑟九疑一望連郊墟瑯玕不碎鐵如意翡翠卻勝紅芙蕖秋聲彷佛動毫末風吹仙夢遊華胥先生愛我舊莫逆珍重示我過茅廬薔薇露香爲沐手老眼披玩塵消除飆滿座愜淸興抵用金杯浮玉蛆紛紛花艸空自媚此君敬慕心長虛願畱髙枝款棲鳯莫取長竿供釣魚人生蹤迹類萍水日月安可延居諸平生共保歲寒節白髮滿頭情有餘

○友竹爲華守誠作

紛紛世上多交友黃金不多交不久朝爲膠漆暮參啇正以雨雲番覆手人心不古可柰何只有此君情最多霜餘永保顏色在風前又覺聲音釣簾坐對怡雙目標格蕭然美如玉羊仲仇仲招不來迹斷紅塵淸可掬忘年旣久各任眞碧筒酒滿沽靑春醉中擊節詠淇澳彷佛瀟湘逄故人

○杏林圖

種杏成林萬樹齊董仙家住郡城西彩霞影裏門長掩絳雪香中路不迷換穀子成馴虎守出墻枝好亂鶯啼匡山茂芤聞芳譽報徳何妨一品題

○題梅

洞天林屋多巖壑淸比西湖與東閣閒居長隱一仙人手種梅花艷葩萼仙人系出徐偃王古貌古心甘澹泊絮雪欲寒或乘興梨云香暖時行樂銀屏六曲塵迥斷沈水注香煙漠漠乾坤消色含自然春在生成殊不覺南枝昨夜掛南極斗柄橫斜映廖廓調羹三子漸累累根本千年欣可托瑤池阿母靑鳥使又報蟠桃來度索畵堂一笑壽筵同玉酒正傳金鑿落

○壽詩

金宮絳闕髙巍巍東誇閬苑西瑤池瑤池閬苑有仙子柔荑手弄珊瑚枝珊瑚枝新拂瑤艸洞天日月金丸小丹霞遙逐彩雲飛迹斷塵埃不知老笑騎白鹿隨蒼虯靑煙茫茫橫九州島島山中石�𨿽可食蟠桃子熱

秋南州後人飽文學華誕初逄意逾樂飛遊此日一降臨玉酒淋漓恣酣酌人間甲子休計年滄溟幾見爲桑田長生設宴不可極重來更約麻姑仙

蓬萊山髙淩紫煙金銀宮闕山之巓弱流不隔三萬里禦風來往由飛仙仙人飄飄貌愉悅服以彩霞佩明月人間𨿽聞卻老方物外尙祕長生訣白楡花開春又秋九州島島勝景湏臾遊古今阿誰脫凡骨暫來倏去難爲儔長州彥士南州後華誕初逄會賓友相攜偓佺忽降臨勸以長生一杯酒笑翻舞袖歌新詞擊節更有珊瑚枝年年此日願來慶無疆壽算堪爲期

○洞天春曉慶壽

洞天林屋神仙住白玉爲京樓十二彩霞蒼藹互縈回路隔桃花幾千樹天雞喔喔催曉暾珍珠影動開重門晴陽有徳不私照混沌彷佛分乾坤金波搖蕩動瀛海羲和

至今在靈椿葉老浮沆瀣若木枝髙見光彩南州髙士華誕辰初筵秩秩來佳賓承歡二子九苞鳳岡陵歌詠詩重陳蒲萄酒熟涼州換妙舞嬌歌再三按靑松化石不知年何妨笑舉方�看

○題薛淡園竹和李璉韻

薛君仕作府中倅黃卷時時聖賢對夜寒踏雪過南村兩目有光心不昧紅鑪熾炭寫君子八法俱全固宜愛李唐獨數蕭協律有元惟許丹丘配金壺墨汁呼酒飲興盡不比剡中戴自從湖上話離別寄贈殊方無雜佩空追往昔賦形影物是人非發深慨鼠須小楷字蠅頭兩度歌不嫌再秋云無定忽飛去如意到手瑯玕碎一朝合浦見珠還多太丘能舉廢煙稍露葉枝裊裊彷佛橫斜舊時能獨嗟諸老半淪亡卻喜風流阮在珍藏十期永遠三壽屢登見鮐背

○仕女圖

五絨彩剌羅襦繡膏滑蟠龍玉釵澑柳腰花臉畵蛾眉練裙六幅湘波皺金蓮鉤小不動塵海棠含露嬌芳春雪肌鉛華香欲透無限傷春愁殺人蕭郎不見空懊惱鏡中只恐朱顏老

○送鄭徳新任吉安掌教

闔閭城西歲雲暮梅花開徧江村路暗香深處祖筵開餞送衣冠皆舊故多君早年富文學獻藝詞場稱獨步一官掌教趙州城坐擁寒氈守淸素諸生濟濟遂樂育法闡蘓湖舊程度光浮五彩筆生花髙折桂枝驚老兔西江此行喜升秩身沐恩榮沾雨露玉堂金馬后爲期接踵夔龍筵鷺

○爲王孟南題呂副都把盡瓶中梅

玄都觀裏無塵處不種夭桃種梅樹並刀分影到君家一掬淸泉膽瓶注雪香封�苔封遮相思夢遶玲瓏花天然絳蒂含綠萼索笑脈脈生春華蒼虯骨瘦蝶須短低垂斗柄珠璣滿翠禽呼月上金屏黃鶴叫云來玉管人間寶玩寧敢符如意枉擊紅珊瑚靑瞳兩點看不厭健筆賦詩追老逋純陽羽士神仙客壺中天地誰云窄多情有學隴頭人憑仗東君寄消息

○慶翁戎駢生子

天朝卽是唐虞世君聖臣賢遂圖治梯山■﹝舟冘﹞海多遠人烽火蕭然樂兵士江左翁公不世才總戎幾載居蘓臺豼貅十萬擁麾下鎭守逓激淸塵埃往歲生男符夢孔子釋氏親抱送今年鸑鷲又駢生文章不異河東鳳將門有將自古誇公侯衮衮來名家蟠桃再結千歲實若木已吐三春花充閭佳气人爭羨犀錢玉果開芳燕竚看任子立功勛恩榮錫自金鑾殿

○席上贈小妓周滿嬌

紅裙翠袖娼家女未觧行雲與行雨笑撚花枝背錦箏可憐花發春無主東飛紫燕西飛蝶九轉柔腸斷難接彩箋一幅不盡情爲渠寫作傷春行

◆長短句體

松云

松石爲華克謀作

○松云

吳山有松樹托迹巖之阿下根長茯苓上枝纏女蘿白雲一片生無心隨風遠來松樹林朝焉暮焉不飛去五畝遂爾繁淸陰世稱後凋惟古松古松盤屈猶蒼龍陰陽气物自能感云兮龍兮自相從日輪皎皎晴吳天江河水�無深淵田疇禾稻枯欲死萊爾爲雨成豊年

○松石爲華克謀作

喬松何蒼蒼出自鰲山顚奇石何齒齒生從太湖邊鰲山太湖路非遠一朝移置君庭前政如大夫與丈人屹立相向爭淸妍美哉此喬松珍重異凡木香葉細若鍼蒼皮潤如玉歲寒自有竹梅侶妖冶竟無桃李俗風淸每作琴瑟韻月朗或畱鸞鳳宿美哉此奇石匼匝苔痕淸豹質疑隱霧龍紋猶落星冰霜剝盡塵土色風雨淨去波濤腥能言曾載左氏傳煮食又見神農經秦王恩未忘寧戚歌自古今𨿽雲遠千載事如昨舊聞松枝能化石松石堅貞可相托壽比松石不老此盤薄崢嶸君重歲寒操吟哦我慚賦詩惡

南州集卷之三

●南州集卷之四

吳門徐庸用理著

五言律

五言排律

◆五言律

洗心泉

畵爲張用宜作

憨叟

僧

唐賢婦

秦淮書捨

環筠

吳孝春大尹遊靈巖和韻

竹

和杜東原懷女兄

和杜東原

坦齋

送趙士瑛會試

和夏醉庵昆陵夜泊

○洗心泉

絕頂淸泉出涓涓觧洗心發源從往昔題品見於今歲月何曾竭塵埃不敢侵山僧長抱甕汲向白雲深

○畵爲張用宜作

泉落靑山頂橋橫曲澗隈茅堂何處隱髙士抱琴來徑艸和煙發巖花帶露開此中風景異渾若小蓬萊

花竹連三畝經營卽數椽入簾無野馬插架有靑編座上延賓友派前對聖賢功名他日事期上九重天

○憨叟

隱迹林泉下名憨卽楚狂愚同寧武子顚若米元章未肯登雲路惟甘入醉鄕乾坤無所礙隨處一倘徉

○僧

名林早出家蹤迹寄煙霞石鼎香焚篆山廚飯熟麻淸風翻貝葉白日照曇花已絕紅塵事隨緣度歲華

○唐賢婦

列女書靑史於今豈曰無自聞賢婦行能與古人符不妬能畱妾宜家每相夫髙風生邑裏揚播滿中吳

○秦淮書捨

秦淮煙樹裏書捨數間幽醫道思盧扁儒家學孔周雨香蕓葉曉月白桂花秋幾戶教詩句光華射斗牛

○環筠

蒼筠﹖﹖土遶屋排立幾千竿不畏三冬雪能生五月寒炎州多翡翠碧海茂瑯玕我欲扶藜杖敲門一借看

○吳孝春大尹遊靈巖和韻

不辭行路遠訪舊到吳門健步登臨愜知心道誼存風回林影動雨霽磵聲喧更覓棲禪老三生石上論

路轉靑山近橋橫碧磵臨鳥啼眞有意云出自無心麥熟致秋爽樹蕃生午陰勝遊多雅興都付短長吟

○竹

擇地栽修竹森森綠滿林相看辭俗態愛慕得虛心晝影分瑤簟秋聲和玉琴冰霜長不攺能保歲年深

○和杜東原懷女兄

白髮同胞姊吟詩屢問安一賢今見少多壽古稱難椿樹生淸蔭萱花吐合歡兒孫隆盛日百歲享團欒

羨爾東原老停雲寄早春門楣惟有姊親愛更無人夢寐相思久詞章月露新賢甥俱似舅歌詠日頻頻

慈親早歲嫠籍姊爲扶持自昔同無父於今各有兒方當康健日又際太平時彩服蹁躚舞髙堂稱飬頤

姊弟形𨿽異天倫義自同論親爲骨肉傳信托鱗鴻竹葉浮春綠燈花落夜紅新陽生喜慶稱賀到城東

○和杜東原

阿姊連年病今年病始安已無身痛苦惟有步行難冬門﹖臺紅鑪暖春庭彩服歡夫君同壽考百歲喜團欒

一從嬪魏氏俄到古希春夫婦相將老兒孫有十人平時淸徳在此日白頭新小弟

何妨煮粥頻

大母保孤姿慈節苦持膝前七歲女懷裹未兒誰道有今日都言勝昔時每回論往事悲喜淚交頤

五十年來事渾如昨日同傳方由孟母配徳遇梁鴻蘭芷煙光綠桑楡日影紅少郎新領職分教浙江東

○坦齋

多君吳下彥坦坦在齋居足無顚退心夷得晏如大行從屈曲蜀道自崎嶇心地平穩從玆樂有餘

○送趙士瑛會試

故里多佳士云塘遠行一樽開祖道匹馬上神京書劍隨徵旆關山促去程知君有長策早爲答皇明

○和夏醉庵昆陵夜泊

萍蹤舊雨人物弔遺風彩筆書初就靑樽酒未窮中年雙鬂短小港一舟通正是相思處孤村遠寺鐘

◆五言排律

遊吳山和韻

○遊吳山和韻

約客遊靈壤輕雲弄薄陰燻風自南起紅日未西沈會合寧無意盤桓夙有心捨舟登古岸乘轎入髙岑觀覽消塵夢賡歌畏鳥吟世途忘坎坷精舍覓幽深綠見瑯玕樹香聞薝卜林興來緣澗曲倦後坐溪潯次第思歸路酕醄欲散襟帽沾松下粉衣挽棘梢鍼蓬島何湏問桃源抵用尋良辰今不負鬂雪任教侵

南州集卷之四

●南州集卷之五

吳門徐庸用理著

七言排律

◆七言排律

慶陳士英母壽

祝郡侯母夫人壽

水崖萬仞

竹石軒

題徐宗朝所藏畵

陳醒壽

慶杜東原壽

慶錢侍禦公

挽錢貞庵

慶張至和冠帶

挽王朴庵

竹泉爲黃叔康賦

壽李主簿

苓軒爲徐彥敬醫師作

萬木堂爲卞公禮作

○慶陳士英母壽

遲遲閶闔啟淸晨納納乾坤媚早春南極一星明壽域東風正月遇生辰元方喜悅寛孤抱仇氏康彊到七旬綺席重開喧地分彩衣頻舞樂天倫生綃圖畵煙霞燦妙筆詩章月露新玄圃丹丘移頃刻金聲玉彩鬭精神忘憂萱艸香恆在不老梅花色自眞煙靄噴鑪焚艾蒳玉脂凝釜薦麒麟樓居罨畵中無地屏轉罘罳外隔塵盛世遭逄恆履泰遐齡綿遠定歸仁三從己喜歸賢母四徳何曾愧古人石爛海枯堪等待永期長在此生身

○祝郡侯母夫人壽

族出名家配舊家閨門柔淑秀天葩母儀婦道於今見四徳三從自昔誇琴瑟鼓來諧曲調鳳鵉分後屏鉛華秋霜灑鬂朝縫綫春雨驚心夜葺麻皎皎淸冰原有瑩溫溫白玉竟無瑕楓宸聖主恩圖治栢府賢郎荷寵嘉簡任黃堂榮皂蓋頒封紫誥織金花年逄七秩興居健節值初辰壽福加寫蓬萊光絢日杯傾琥珀气凝霞願焉歲歲開瑤席長進安期棗似瓜

○水崖萬仞

水崖萬仞出昆侖勢壓西方地位尊名自古先書簡策生來開辟在乾坤髙淩宇宙如天柱深鎖煙霞有洞門巨木堅貞饒檜栢眾山羅列比兒孫冬欺太白峯頭雪曙拂扶桑葉上暾云澗豈惟長蘋藻露巖還可種蘭蓀寒威凜冽成淸節大气扶輿肇本根林際不沾塵點點石中曾產玉溫溫詞臣墨客多畱詠阿母宜人得共論罨畵堂開華誕日賦詩稱祝獻金樽

○竹石軒

軒居閴寂似仙壇露葉云根近畵欄得地數竿饒挺拔補天五色剩餘殘看時彩筆應堪賦拂處瑤琴正可彈思筍自忻供去易休糧誰道服來難王猷愛癖何曾攺米芾狂情亦未閒淇澳至今存節操太湖依舊漱波瀾秋聲斷續勞頻聽古色摩挲發永嘆君子文人最珍重歲寒相托擬金蘭

○題徐宗朝所藏畵

良工捉筆寫丹靑不異聲詩月露形峯嶂疊成天莫造煙雲斡出地多靈楓明赤葉髙無焰菊吐黃花淡有馨勾引玩遊雙旆出畱連物色小車停銀絲斫繪來湘水綠蟻浮柑出洞庭盤薄正宜從綠野淋漓便可瀉銀瓶塞邊失馬何湏問林外鳴禽亦可聽爲樂有心當及早人生莫待鬢星星

○陳醒壽

廬嶽峯髙壓蟃亭鄱湖水門﹖舌帶滄溟山川勝槪由天造人物英豪屬地靈本自西培曾搖譜派

下侍經先公徳政帰民社內翰文章在帝廷渥水舊聞騏驥足丹山今見鳳凰翎仲秋朔日逄華旦南極中宵出壽星玳瑁筵開燃畵燭蒲萄酒熟瀉銀瓶三枝竇桂皆成瑞一葉堯蓂正吐馨絳節禦風來窈窕錦茵踏月舞娉婷

汗靑石鼎炷香焚艾蒳竹鑪燃火煮參苓兔鳥任使頻年歲只把松椿比壽齡

○慶杜東原壽

甲子才周古鶴淸浣花重見艸堂成吳門結社無慚徳杜曲傳家有盛名林下冠長笑

中

慣經營東山不爲蒼生起南極多緣隱士明日月光華開壽域文章聲價動神京百篇

蘭友滿歌鐘

生玉洞桃花和霞采靑田芝艸帶云耕得來共是延年物卻老從容健步行

○慶錢侍禦公

爾祖文魁聖代初百年喬木蔭門閭攄忠報國名無忝積徳傳家慶有餘綠野恩光承寵渥烏臺榮顯沐封除玄眞浦漵尋漁艇白社林泉引鷺車少女風經春晝永老人星燦夜天虛仙都甲子才周曆壽域期頤久按書珠履接連皆上客金釵排列總名姝綺羅叢裏笙歌滿不問酕醄醉引裾

○挽錢貞庵

海虞山水古今淸人物生成屬地靈劉漢宗支曾按譜相君事業早傳經應時潤澤同甘雨文節昭明擬列星名向世間崇聞望於鄕裏作儀刑惟將糴米資凶歲不逐綸音入內廷吟詠性情居宅第逍遙

在林花邊曙墅開棋局竹底藏鉤醉綠爭羨寸心恆坦蕩不堪雙鬂漸凋零黃金鼎在宜修煉白玉樓赴杳冥千里竟閒騏驥足九苞還振鳳凰翎董狐有待今爲傳郭飬無慚舊述名白鶴不歸華表柱漆燈光冷夜臺扃

○慶張至和冠帶

旱潦爲災屬歲饑天書一紙下彤扉倉箱粟米分民社忠義聲名滿帝畿五十年餘榮晝錦九重天上正宵衣林泉際遇風雲會門第沾濡雨露私三世傳家隆慶澤半生醫業驗精微園參葉長香風度林杏花繁絳雪飛慱濟人功不細刀圭生物世應稀花橋槐市城南路碧艸生香馬正肥

○挽王朴庵

秋雲飛影入髙冥薄暮遙遮處士星物華遽換人辭世詩禮空悲子過庭蒿裏淒淒魂莫返朴庵寂寂戶深扃謾期奮志登三殿安得畱心醉六經夜雨落花千點淚春風芳艸一番靑羣城名在賙窮久里巷聲沈砧杵停條渚己閒鷗鷺伴丹山惟見鳯凰翎舟過剡曲方成感笛起山陽不可聽石匣帶虹埋寶劍漆燈和月照銀屏靑騾去後寧無信白鶴來時亦有靈郭泰立碑滄海上詞臣應不愧題名

○竹泉爲黃叔康賦

種竹成林歲又年只同淇澳與湘川根深滿占千弓地衍派遙分一派原廣庇豈惟陰漠漠長流還喜韻涓涓衛公擬徳稱鄕國蒙叟題名入簡編曳杖借看無俗士煉丹分汲有神仙筍生龍角休教斸茶采金芽卻藉煎彩鳳儀畱供宿息白鷗盟在任飛騫篔簹繼本非徒爾江漢朝宗不偶然律呂聲音諧郢曲豊盈沾漑想吳田萬竿引我紆閒步隱逸於君得比肩淸簟展余當夏日塵纓濯後傍涼天衰遲倘許頻相過載詠詩章筆如椽

○壽李主簿

李侯閥閱西江族鐘秀乾坤間气生舜日堯天欣際遇聖經賢傳總研精豈惟出類超鄕社又復觀光上帝京禁闕從容通拜謁琴堂贊佐沐恩榮下車名姓如山重率物襟懷似水淸

已迎先達意咨嗟還感下民情日逄華誕延寮寀節屇新陽樂太平玳瑁設鋪添喜慶岡陵頌祝載酬賡酒波瀲灩開銀甕曲調參差按玉笙卿月滿輪頻照燭壽星一點倍光明廟廊登進誠容易銅狄摩挲在老成烏兔自忙身永健謀猷黼黻到公卿

○苓軒爲徐彥敬醫師作

貞松生長泰山巓移種南洲舊宅前翠葉髙低濃似黛香脂凝結大於拳托形變化神功祕爲物收藏歲气全刀出昆吾修益利器成陶冶煮相便澗泉屢汲魚翻目石火頻燒鶴避煙精潔可供三島客聲名不下九疑仙加飡豈獨求康健分惠還能濟大顚白雪滿頭期換黑淸風兩腋謝參玄金芝瑤艸難充腹黑黍胡麻敢並肩銅狄再摩容易事姿顏不老遂長年

○萬木堂爲卞公禮作

橋梓梗楠及豫章先公親手種成行倡條冶葉靑連碧錯節蟠根紫又蒼蕃衍預期存永世經營深喜建髙堂四檐黛色臨書愰三徑淸陰護石牀晚節桂花金炫彩歲寒梅蘂玉生香蒼虯骨瘦煙霞古白兔毫新月露光若木至堅同梃柭靈椿難老並芬芳金桃綴實畱鸚鵡綠竹成竿引鳯凰南日正遲多聳翠西風𨿽早不飛黃侵來碧落云千朵隔斷紅塵地一方問字客尋楊子宅賦詩人在杜陵莊百年灌漑勞心力幾度登臨念雨霜仙鶴影沈秋杳杳乳烏聲斷夜茫茫肯教剪伐傷遺澤獻入明堂作棟梁

南州集卷之五

●南州集卷之四

吳門徐庸用理著

七言絕句

◆七言絕句

題黃初起尋初平便面

梅花

畵

題覺上人黃菊

題珂玉堂上人梅

關山行役圖

放白鷴圖

海棠羣鳥

題畵送周文敍之融縣丞

王孟端竹爲吳徳明作

倪雲林竹爲前人作

題石上菖蒲慶壽

﹖爲陳訓道立之作

棠梨鳩鳥

梧桐仕女

水仙

三香

花竹羣鳥圖爲楊仲文作

題

陳醒庵喪妾

二喬觀書

畵

題矯以明所贈陳醫師墨竹

和錢未齋所寄續賦橊子詩

倦繡圖

題竹壽朱竹泉

和靖觀梅便面爲吳徳明作

壽星

云壑

題竹

題瓶中紅梅

題畵送九方

送九方次聶大年韻

梅竹

文會圖

雜畵

公餘八景

上人竹蘭石

松竹

九淸圖

又畵

木瀆八景

月梅

題錢廷麗畵次東原韻

題嚴廷用扇

題嚴廷器扇

爲陳叔莊題畫次韻

三笑圖

墨菊二首

題王夢熊竹

用嘉所贈惟善畵

菊次韻二首

故友王夢熊竹

題徐以源扇

題畵

畵竹爲僧人題

紅梅紙帳

修竹仕女

竹

題奚彥禮所藏畵

扇面

畵二首

畫

題湯汝鳴所藏葵丘

石橊鸚鵒

桃花白頭

金桃畵眉

松陰書捨爲顧廷尙題

林禽山鵲

僧畵

花鳥

長房圖

二喬圖

題沈如美雪中謁友圖

題張用宜梅捲

畵

畵鴉

影梅

棠梨竹枝錦鳩

右軍臨池圖

和門字韻呈娛

紅梅

題淡庵畵梅扇

題夏先生竹

贈醫士

和曾大尹去思十詠

耕隱

送卞以和

題王文恭畵

憑欄

自題畵

題胡斯韞贈陸宗徳扇

題杜進士公餘淸玩畵卷八絕

題畵

題錢從事畵六首

題陳繡衣交山竹

義井

義舟

義橋

義槥

畵

題陳宗理禦史所贈楊仲舉竹

畵二首

題駱則民所寄尉伯庶畵扇

題扇

醉圖爲南坡王時勉

題畵二絕

題璞玉田水仙二幅

題盛子昭仙山圖

○題黃初起尋初平便面

自入金華歲月長學仙能使石成羊如何獨有驚人得不與難兄一較量

○梅花

孤月照煙風滿汀碧溪流水聲冷冷玉龍夜半睡淸淺啼殺翠禽呼不醒

○畵

白鳥飛飛映彩虹半竿斜日鯉魚風采菱浦口無人渡閒卻滄浪一釣蓬

○題覺上人黃菊

東籬佳卉傲風霜色帶秋金別樣黃疑是淵明當日種一枝分到遠公房

○題珂玉堂上人梅【上人居石湖治平寺】

淸香漠漠影疏疏千古詩工說老逋姑射仙人畱幻質石湖今卽是西湖

○關山行役圖

不將足迹踐天涯五十餘年只在家莫說關山行役苦看圖猶自起咨嗟

○放白鷴圖

雙雙閒客羽毰毸久閉雕籠始放開一舉九霄欺眾鳥飬馴能使去還來

○海棠羣鳥

翠羽參差映彩翎百般調舌最堪聽海棠日暖酣春睡莫向東風一喚醒

○題畵送周文敍之融縣丞

花封幾載棘棲鸞才得相逄未盡歡明日又從江上別客途山水畫中看

○王孟端竹爲吳徳明作

薇省仙郎寫翠筠墨花香暖鳳池春廟堂元老畱題詠珠玉瑯玕世共珍

○倪雲林竹爲前人作

淸閟閣中髙竹枝秋雲飛動墨淋漓詠歌有名公筆凜凜髙風萬古馳

○題石上菖蒲慶壽

石竇幽深小洞天煙霞長護九疑仙靈根服後身康健不負神經載引年

○﹖爲陳訓道立之作

碧葉參差引蔓長秋風子熟滿園香味甘能觧行人渴欲試金刀放玉漿

○棠梨鳩鳥

錦翼鳴鳩弄好音朝來休喚雨沈沈若教一洗東闌雪人掩重門思不禁

○梧桐仕女

深院無人易得愁玉階行徧思悠悠日斜立盡梧桐影不道梧桐不耐秋

○水仙

靑女添妝淡粉痕淩波風韻至今存當時只引陳王賦不似姑仙入夢魂

翠帶參差亂葉長托根南國異羣芳月寒露冷東風裏一點貞心只自香

東風裊裊月流光一種仙姿出眾芳幾度曉寒霜有暈只疑靑女爲添妝

東風裊裊月粼粼綽約仙姿見早春盡說陳王能作賦不妨毛穎爲傳神

兔穎分香淡又濃春風隨意寫遊龍展圖共惜嬋娟態不是崔徽鏡裏容

金盞銀臺貯玉漿滿江風月夜浮香素娥靑女俱無分只許東君試一甞

云爲標度月爲神貝闕珠宮獨占春一自陳王賦成後世人誰觧浥淸塵

初試宮妝粉未幹江風裊裊露漙漙恣遊一任銖衣薄自有黃金爲辟寒

仙姿如玉瑩無瑕金盞銀臺貯露華景仰髙風爲相贈一枝全勝早梅花

月華星彩照娉婷楊播淸香似徳馨得水爲仙今不老歲寒從此致修齡

○三香

東風三種寂無言共秉淸貞謝世喧雲雨夢消冰雪冷仙蹤誰說武陵源

仙姿曾占百花魁小白驚鴻又作陪十二瑤臺春宴罷共乘明月夜深回

綽約仙姿貌十分弟兄標格更超羣風流自有東君愛不去陽臺作雨雲

玉蕋參差間玉葩銀臺擎出水仙家淸容不醉人間酒只向東風吸露華

縞袂綃裳細剪裁滿身香露夜徘徊洛川流雪羅浮月盡入唐昌觀裏來

○花竹羣鳥圖爲楊仲文作

絳桃花滿壓枝低羣鳥飛來取次啼爭似一竿君子竹月明能引鳯凰棲

○題

松葉流香露似珠呼童收取竟何如長生不煉神仙藥要點羲皇一卷書

月滿瑤臺夜未央滿身風露拂衣涼步虛欲待飛仙到一曲云和一炷香

○陳醒庵喪妾

春水流花別浦長東風一日九回腸多情燕子𨿽營壘那得銜來入畫堂

小鳳衾寒斗帳開彩雲飛去最堪哀東君定有相思意不似髙唐入夢來

○二喬觀書

宮妝初試憑闌干玉女陰符取次看教得孫周多妙策東風一炬走曹瞞

○畵

一片飛雲帶水流碧山深處小亭幽晚風自起巖前樹不見人來坐聽秋

白石層層覆落花薜垣蘿屋隱淪家扁舟有客淸江上問路來尋不憚賒

幽亭構得倚滄洲水國涼多五月秋面面曲欄塵不到藕花香裏看眠鷗

○題矯以明所贈陳醫師墨竹

徳星堂下種成林奕葉相傳幾世陰歲歲錦繃添稚子生成全藉此君心

○和錢未齋所寄續賦橊子詩

大鈞生物有奇功潤澤吹噓雨又風橊子桂花今古事一枝要比五枝紅

○倦繡圖

並蔕春花繡未成一回思想一傷情停鍼不語支頤久人在龍沙萬里行

東風庭院柳花香每到春來怕日長彩綫未拈腸已斷可堪教繡並鴛鴦

○題竹壽朱竹泉

愛竹王猷未足誇一枝今出紫陽家歲寒不攺靑靑色相映蟠桃洞裏花

湘水淇園路自賒一枝今出紫陽家歲寒永保靑靑節相映蟠桃海上花

○和靖觀梅便面爲吳徳明作

湖上觀梅白玉英與花曾結歲寒盟花邊要把琴三弄琴裏聲非笛裏聲

○壽星

烱烱方瞳兩點靑位髙南極老人星三光有象名長在相與乾坤等壽齡

○云壑

白雲滿壑隱人居閒傍靑山自捲舒霄漢無心不飛去淸陰長護案頭書

○題竹

九重天上被恩榮冠帶歸來物外情閒向碧瑯玕底坐月明吹徹鳳凰笙

○題瓶中紅梅

山瓶小小寄先春玄酒𨿽淸亦醉人啼徹翠禽渾未醒莫忘姑射是前身

○題畵送九方

綠蓑靑笠著來輕負荷輪竿又遠行自說溪河魚懶釣滄溟深處有長鯨

○送九方次聶大年韻

觀光初入五雲遊月殿香飄桂子秋自古長才當大用髙名無添占鰲頭

○梅竹

姑射湘娥總是仙半封寒雪半籠煙曾吹玉笛生哀怨瑤瑟休彈五十弦

畵檐花影

入座山光

芙蓉

菡蓞芳塘

南風琴韻

夜月壺觴

梅邊聽鶴

竹下圍碁

畵檐花影

東風亭館散香埃穠杏夭桃幾樹開麗日轉髙花有影分明移上畵簾來

右畵檐花影

入座山光

緗簾一幅捲秋晴數點峯巒入座淸濃淡自然分遠近天然圖畵在圍屏

右入座山光

芙蓉

萬朵芙蓉綠渚濱露香淸照水粼粼錦云深處鴛鴦宿秋色渾如富貴春

右芙蓉

菡蓞芳塘

彩雲千片護芳塘玩賞時來泛酒觴醉喚美人歌一曲數莖折取玉纖長

右菡蓞芳塘

南風琴韻

處世長希太古心南風一曲五弦琴紅塵消晝淸如水林下何人爲賞音

右南風琴韻

夜月壺觴

丹桂花開幾度新壺觴對月倒靑春醉來欲勸嫦娥飲願乞玄霜濟世人

右夜月壺觴

梅邊聽鶴

聲透梨云徹九天古梅花底置胎仙淸風彷佛孤山下處士詩成夜未眠

右梅邊聽鶴

竹下圍碁

淸風涼入芰荷衣竹下圍碁苦用機剝啄幾聲敲不已彩鸞驚起出林飛

右竹下圍碁

○文會圖

佳賓良會在秋林詩句賡歌酒重斟人世五倫今不廢百年同徳不同心

○雜畵

竹色蘭香一雨過兩竿斜日照江波釣徒豈是忘歸去家在西巖路不多

蒼松曾受大夫官風起波濤五月寒欹枕幾回聽不厭竟無淸夢到槐安

蜜葉髙枝倚碧天半擎霜雪半雲煙崢嶸未作蛟龍去要待靑靑化石年

桐江無意戀羊裘別向江湖買釣舟捕得鮮鱗堪換酒不知人世利名愁

○公餘八景

一庭艸色

三徑苔痕

暑雨鳴荷

淸風動竹

月林淸影

菊圃幽香

歲寒黃栢

雪霽寒梅

一庭艸色

茸茸生意悅春華綠藻閒庭襯落花幾度生金風偃處官居渾似隱人家

右一庭艸色

三徑苔痕

三徑莓苔雨後靑制來雙屐不曾經尋常只許胎仙踏�迹俱成隸篆形

右三徑苔痕

暑雨鳴荷

荷葉滿池鳴夏雨珠璣亂撒翠盤中郎官側耳成淸聽聲比芭蕉竟不同

右暑雨鳴荷

淸風動竹

廣寒疇昔扳丹桂茂苑於今種翠筠長日淸風能觧慍新涼分及往來人

右淸風動竹

月林淸影

秋風裊裊露漙漙月在疏林影在闌我玩淸光坐良夜嫦娥應恐不禁寒

右月林淸影

菊圃幽香

黃花菊放晚香幽萬朵金錢買斷秋畱取落英供服餌不教白髮上人頭

右菊圃幽香

歲寒黃栢

兩株黃栢種庭前六葉離離照簡編任使天霜與雪歲寒顏色自怡然

右歲寒黃栢

雪霽寒梅

絳葦靑枝倚墻六花

早封香共知結就累累實鼎鼐調羮入廟廊

右雪霽寒梅

○上人竹蘭石

挺挺瑯玕傍石坡丈人君子一塵無國香亦是淸髙物結佩曾供楚大夫

○松竹

白點淸霜翠點煙老枝香葉寄林泉長材不獻明堂用要待崢嶸化石年

老幹新稍翠葉齊龍光傳派自曹溪淸風十八灘頭景卻憶坡仙舊品題

○九淸圖

淸姿九種愜淸歡松竹梅礬杏蕙蘭翠葉紫囊香小小仙遊不怯早春寒

○又畵

山雨初晴虎迹多渡頭倚日柰愁何急呼漁艇求相濟彼岸無遙亦易過

○木瀆八景

靈巖嵐翠

澄湖秋月

香徑春遊

虹橋晚眺

姜潭漁集

山市樵歌

錦峯霽雪

胥浦澄霞

靈巖嵐翠

行殿銷沈換化城千巖萬壑翠嵐生天風不散空蒙影一路丹靑畵不成

右靈巖嵐翠

澄湖秋月

澄湖浸月水天同萬傾金波五夜風丹桂白蓮秋最好水晶宮似廣寒宮

右澄湖秋月

香徑春遊

椒蘭采罷館娃傾香徑惟存舊日名遊客春來弔遺迹野花芳艸不勝情

右香徑春遊

虹橋晚眺

飛梁甃石架空虛湖水通流自具區莫謂晚來閒眺望正宜題柱繼相如

右虹橋晚眺

姜潭漁集

姜潭潭上釣船歸幾樹垂楊帶落暉笑斫錦鱗沽酒飲醉敲銅斗舞蓑衣

右姜潭漁集

山市樵歌

紅塵不上薜蘿衣一曲淸歌與世違斜日偶從山市過幾家雞犬莫驚飛

右山市樵歌

錦峯霽雪

錦峯重疊雪交加散盡白雲見日華策杖莫辭山路遠試穿林麓探梅花

右錦峯霽雪

胥浦澄霞

胥浦紅霞照碧流夕陽影裏襯漁舟望來不異天孫錦一幅鮮明晚未收

右胥浦澄霞

○月梅

梨云影裏月團團姑射新妝午夜寒約得素娥離內闕瑤臺髙處倚闌干

○題錢廷麗畵次東原韻

薜雨蘿煙屋數間春風門外鳥關關平生志在經書里人世功名始是閒

○題嚴廷用扇

溪雨初過作晚涼一罾牽處藕花香得魚歸去還沽酒凖擬今宵入醉鄕

○題嚴廷器扇

勝日尋芳踏軟泥蹇馿牽過石橋西天臺迥異人間世開徧桃花路欲迷

○爲陳叔莊題畫次韻

靑山盡處樹邊頭一片閒雲學水流愛此紫薇村上景欲書招隱寄同遊

金帶橫腰幆裹頭榮華迅速等川流髙人獨占林泉樂一片閒心物外遊

○三笑圖

社裏東林遠送行虎溪三笑世畱名遠公陶陸非朝士千載何人識此情

○墨菊二首

不帶東籬正色黃卻將標格染玄霜明朝相見休驚訝文彩猶存月露光

占斷淸秋勝早春淸容別是一花神月華星彩𨿽多意不似陳玄爲寫眞

○題王夢熊竹

蓬島仙遊幾歲華此君相見影交加開尊忽憶西派夜坐聽秋聲剪燭花

○用嘉所贈惟善畵

麗澤坊中水木淸浣花堂上畵圖成名公珠玉褒文獻虹貫靑霄午夜明

○菊次韻二首

秋風采采傍疏籬開遇重陽尙未遲晚節有香誰愛惜只應陶令是心知

啼過空庭絡緯娘一枝才見倚新妝南陽傳譜非佳說直到於今水尙香

○故友王夢熊竹

王猷宅裏舊曾栽又見新稍影過苔丹穴彩鸞飛去後遼東白鶴未歸來

○題徐以源扇

塵慮渾無半點侵今人心似古人心好將山水平生趣付與秋風一曲琴

○題畵

欲鼓楊春白雪歌卻教遊子借云和行行何事歸來晚自料溪山路不多

金風玉露屬淸秋物外乾坤事事幽髙士抱琴何處去只疑身在廣寒遊

○畵竹爲僧人題

性質孤髙絕點埃法華山上久培栽中虛不異龍光出曾帶曹溪衍派來

仙石壇邊景最淸寫成相贈見多情歲寒不攺心長在枝葉從來一本生

霜雪難欺久抱堅出塵標格淨娟娟移根今向花宮裏中有虛心卽是禪

○紅梅紙帳

葳蕤帳躲剡溪藤誰道梅花冷似冰夢入羅浮最深處一團春色暖霞蒸

○修竹仕女

碧玉瑯玕最可依淸風時透五銖衣拈來塵尾頻頻拂不使靑蠅側翅飛

○竹

嫩葉柔稍雨露多兩竿瀟灑更婆娑衛詩千古風吟詠君子名稱自不磨

○題奚彥禮所藏畵

鳳凰

天鵝

孔雀

白鶴

鳳凰

雙鳳■﹝口雝﹞■﹝口雝﹞向日鳴羽毛五色著文明盛時一出爲祥瑞四海從今永太平

右鳳凰

天鵝

菡蓞花開照綠波香紅影裏浴駕鵝飛鳴來去隨情性不向平原畏网羅

右天鵝

孔雀

牡丹香吐正春深何處飛來孔雀禽傾國傾城顏色好徘徊似有惜花心

右孔雀

白鶴

縞衣朱頂立亭亭千歲形模

經啄食定思何處物玉田芝艸正靑靑

右白鶴

○扇面

遠來相訪故人家花落東風日易斜布襪靑鞋行巳慣不訪途路有三叉

○畵二首

瞿曇一學便超羣十載辭家住白雲占斷洞天林屋地靑山不許世人分

石路崎嶇近卻遙抱琴將赴隱人招茅堂只在云深處騎馬看山過野橋

○畫

泉落髙峯別樣淸奔流無異玉河��將綠綺彈秋水相呼潺溪一派聲

朔風吹雪灑漁蓑水泛魚鱗釣不多薄暮收綸歸去遠昔年重唱濯纓歌

松花頻飲飲中仙半帶微酣不醉眠兩腋淸風箕踞坐還將白眼望靑山

○題湯汝鳴所藏葵丘

一枕春酣起較遲落花啼鳥掩芳茨澗邊南去無多路有客相過竟不知

○石橊鸚鵒

石橊枝裊夏風涼鸚鵒雙雙鬧日陽啄取錦囊紅子破甘漿流出帶淸香

○桃花白頭

靑枝翠葉弄光暉一雨初晴萬顆肥彷佛王孫金彈子幽禽何事不飛驚

○金桃畵眉

隴山鸚鵡啄金桃空翠霏霏濕羽毛若得畵眉枝上立金衣一色更淸髙

○松陰書捨爲顧廷尙題

松樹生陰艸舍孤右披經史左披圖長材莫向淸時老正好登庸作大夫

○林禽山鵲

仙露如珠瀉碧空名園珍果熟秋風林擒味好來山鵲啄破枝頭數點紅

○僧畵

無聲圖畵有聲詩畱向禪房幾歲時白鶴未歸華表柱一回披誦一相思

○花鳥

滿樹梨花白雪香枝間啼鳥弄春陽畵眉人在深閨裏幾度聽來欲斷腸

○長房圖

長房學業己多時中道還家到葛陂竹杖得來隨棄去不知原是化龍枝

○二喬圖

傾城傾國嫁孫周兩朵芙蓉並蒂秋玉女陰符曾徧讀銅臺安得鎖春愁

臨婚誰說愧英雄日事兵書最有功不學分香歌舞態西陵遙望泣春風

○題沈如美雪中謁友圖

客途衝雪肯回舟遠過沙溪訪太丘金帳羊羔談笑處風情不減晉風流

○題張用宜梅捲

孤山山下水邊村鐵石枝條碧蘚痕一夜東風吹碇蕋香和月倚黃昏

○畵

尋仙又復到天臺山上桃花依舊開流水石橋春最好如何不挈阮郎來

小結茅茨澗上村抱琴髙士日臨門酒舡亦在淸江曲今夜同來罄一樽

○畵鴉

秋水茫茫淺鷺沙古槐疏柳帶棲鴉啼來彷佛琴中夜一抹炊煙數點霞

○影梅

薄薄輕雲淡淡煙雪香深處隱姑仙淸容未肯全相露爲恐炎涼有棄捐

○棠梨竹枝錦鳩

棠梨花朵壓枝低兩兩錦鳩來上啼更有靑靑君子竹如何不見鳳凰棲

○右軍臨池圖

鼠須微紙寫蠅頭一幅千金不易求往事偶傳圖畵裏至今猶想晉風流

○和門字韻呈娛

榮辱升沈豈足論自窮經史在朝昏老夫肯負平生學獻策定登金馬門

○紅梅

仙姿綽約世間稀宴罷瑤臺倚醉歸幾度東風吹未醒酒香燻透六銖衣

○題淡庵畵梅扇

月裏玄霜兔搗成姑仙一得便長生刀圭又寄力﹖田侯眼顏色於今分外淸

○題夏先生竹

滄洲西去玉峯髙明遠樓中寫鳯毛一片淸風林下起海天何處看秋毫

○贈醫士

杏林春在鳳城西絳雪香中一鳥啼污簡古方傳道要靑囊神藥用心機

○和曾大尹去思十詠

嵇山甘棠

越臺柳色

耶溪

鏡水憑樓

天柱興懷

雲門駐目

玉筍籠煙

禹穴瞻云

石帆楊月

娥江聽雨

嵇山甘棠

甘棠陰接會嵇山歌頌聲傳百里間仁政不湏誇召伯淸風千古得追攀

右嵇山甘棠

越臺柳色

東風吹暖越臺春楊柳依依嫩曲塵雨露有恩原不細枝條全被髮生仁

右越臺柳色

耶溪

耶溪水似別情深倚棹中流照寸心款乃一聲歌未了又來吳渚起淸音

右耶溪

鏡水憑樓

臥轍扶轅不可畱思君重上夕陽樓鏡湖有水過天闊澄徹同爲一片秋

右鏡水憑樓

天柱興懷

晴峯萬仞插靑日照芙蓉宿翳消判筆不搖眞可擬至今民想髙標

右天柱興懷

雲門駐目

山繞雲門古寺開郎官祈禱昔曾來詩成走筆題巖石不下當年老杜才

右雲門駐目

玉筍籠煙

天然漠漠有依依散作寒光鎖翠微斜日晚來休拄笏帝庭看傍衮龍飛

右玉筍籠煙

禹穴瞻云

云出靑山禹穴空天南飛處逐淸風貯看移向金鑾上便入氤氳五色中

右禹穴瞻云

石帆楊月

月樣黃金作浪紋白蓮浮影夜初分流輝立下錢淸渡蹤迹當追舊使君

右石帆楊月

娥江聽雨

布谷聲中送雨聲勸農時節看農耕推蓬正在娥江上沛澤均沾萬物生

右娥江聽雨

○耕隱

喔喔雞聲曉夢醒心關農事起披星曾聞伊尹勞三聘又信倪寬帶一經

○送卞以和

直筆躬操已有年修書才就便東旋如何不慰蒼生望又理蓑衣踏釣船

○題王文恭畵

風度湘雲學水流牀

影如秋情最愛銀釵女一曲淸歌唱未休

○憑欄

岸芷汀蘭遠近香水邊亭館夏風涼憑欄吟望天無際幾春山在夕陽

○自題畵

江湖落魄鬂毛皤老大歸來理釣莎閒而小舟吹短笛一聲聲是太平歌

○題胡斯韞贈陸宗徳扇

修竹蕭蕭間早梅滄江千里六花堆一舟訪舊能相過不似王猷興盡回

○題杜進士公餘淸玩畵卷八絕

瓊林賜宴醉仙鄕退食披圖憶艸堂擬待老年當謝事午橋莊上一徜徉

東風吹起白鷗波五粒松枝帶女蘿晝省歸來休暇日聽鶯時節正春和

云外峯巒十里餘靑松翠竹護幽居家僮報有相過客定向蕓派借看書

錦服烏紗稱宦遊閒同寮寀步芳洲浮圖髙湧香臺外彷佛靈巖共虎丘

剪水成花薄暮飄寒山一色換瓊瑤分明畵出人間瑞好報端年入聖朝

山畔閒亭水畔樓登髙何必望長洲淸風一叚無聲畵紅葉黃花占斷秋

芝艸瑤花覆玉坡禦溝流水是恩波釣鰲憑杖經綸手笑殺衰翁理舊蓑

通籍金門輔聖君江南江北路途分親庭彷佛吳山下身在靑雲望白雲

○題畵

岸艸園花遠近香倍江亭館夏風涼憑虛一望天連水幾个飛鴻帶夕陽

○題錢從事畵六首

寂寂巖扉不掃苔髙人何事出山來玉蛆香泛林頭酒辜負黃花九日開

荻花溪上水漫漫一片苔磯一釣竿非是此心能傲世白鷗盟在不教寒

銜呢紫燕上雕梁釀蜜黃蜂過粉墻庭院日長春似海東風人在午橋莊

杖藜行過水西橋欲訪山家近卻遙茅舍竹籬無限景紅薔薇對綠芭蕉

髙人卜築厭塵氛買斷溪山不許分啼鳥落花春晝永半簾空翠半簾云

積水成池磊石山庭花紅白野花殷小樓深院神仙住移得蓬萊在世間

○題陳繡衣交山竹

金粉吹香拂繡衣都門南去彩鸞飛君家只在長洲苑帶得雲霄雨露歸

○義井

石泉浮壁影沈沈通海能開數十尋修綆轆轤朝暮沒濟人心在此中深

○義舟

巨舟平壓水中天一掛風帆穩濟川滄海自深入自渡不教來往費靑錢

○義橋

神鞭驅石用功多螮蝀垂形跨海波老我笑非題柱客髙車駟馬看人過

○義槥

慱濟存心久不違松函顧與載全歸麥舟事往無人継此日多君得庶幾

○畵

伐木丁丁響翠微蒼松不擬白雲飛石橋西去人家近花落閒庭晝掩扉

看山亭上晚涼多曲曲朱欄瞰玉河一派響泉云外落長流不息似恩波

○題陳宗理禦史所贈楊仲舉竹

烏臺禦史似王猷種得瑯玕幾度秋香墨寫成鸞鳳尾贈君攜取到長洲

○畵二首

五老峯前瀑布流望湖亭上謫仙遊若爲更把瑤琴弄並作乾坤一片秋

罷釣歸來未夕陽甕頭新酒綠生香飲余只向船頭坐楊柳風淸水面涼

○題駱則民所寄尉伯庶畵扇

扇底淸風畵裏云江東渭北思紛紛緘封遠寄情何厚人在滄波白鳥羣

○題扇

鐵梗棠開嫩葉靑伯勞偸眼觀蜻蜓生成莫使充饞咽愛物存心物有靈

○醉圖爲南坡王時勉

罷釣歸來不系舟便沽村酒醉鄕遊夢魂只在鷗羣裏明月蘆花一片秋

○題畵二絕

三尺吳鉤兩石弓東還

駕天風當年擒虜尋常事要繼雲臺舊日功

白蘋風起去帆輕旌旆還過海上城儒將有名今不忝只談詩句不談兵

○題璞玉田水仙二幅

淩波羅襪曙塵生洛浦神仙入化成水月仙人誰可供銀臺金盞露華淸

淸風裊裊露漙漙佩帶黃金自辟寒花漏欲殘定起又分香影到蒲團

○題盛子昭仙山圖

仙花三樹屋邊開九節香蒲石上栽一片彩雲迷境界此中疑是小蓬萊

南州集卷之四

●南州集卷之五

吳門徐庸用理著

五言絕句

◆五言絕句

張用宜丹房十詠

五畝園十八題爲姚舉人作

一松徑

流紅澗

滴翠巖

魚樂亭

鹿圃堂

水雲橋

書畵舫

醉香館

放鶴坡

一角軒

環堵室

洗硯池

圍棋墅

竹下廚

梅邊屋

玩月臺

橫琴室

○張用宜丹房十詠

著方

洗藥

曬藥

焙藥

搗藥

丸藥

貯藥

丹竈

藥瓢

焚勝

著方

察脈隨著方品劑重新定難將古人藥可治今人病

右著方

洗藥

靈根再三洗香散溪水渾魚龍倘嬰病此際正宜吞

右洗藥

曬藥

采來靈壤內爆向廣庭前修制成良劑爲�到十全

右曬藥

焙藥

藥室散淸香燻籠騰火气助我活人心補瀉隨宜制

右焙藥

搗藥

頻敲玉杵臼香雪晝漫漫卻笑霜毛兔丁東在廣寒

右搗藥

丸藥

纖指撚團團明珠下玉盤啼鶯若偸眼莫作彈丸看

右丸藥

貯藥

歲月頻收積丹房藥品多三枝並九節物物起沈屙

右貯藥

丹竈

煉就芙蓉丹滿竈春如海我欲到君家分來駐顏彩

右丹竈

藥瓢

滿腹盛何物累累盡藥圓惟將派下掛不向杖頭懸

右藥瓢

焚勝

積勝非無用焚來表寸心宋淸佳傳在往昔到於今

右焚勝

○五畝園十八題爲姚舉人作

芳園帶艸堂深廣踰千步花木四時春雲霄多雨露

○一松徑

蒼松遮一徑原是棟梁材月朗風淸夜分明入夢來

○流紅澗

澗水流紅葉渾同二月花武陵多錯認深處有人家

○滴翠巖

初日照嵐霏一巖云艸飛班班千萬點都上越羅衣

○魚樂亭

紅亭瞰碧流魚戲日沈浮玩此心同樂方知得自由

○鹿圃堂

白鹿飬來馴春閒臥芳圃滿地落花紅東風夜來雨

○水雲橋

一絲生白石片影落滄波曉座金鏊背何曾礙客過

○書畵舫

君家書畵舫長壓鏡中天泛泛淸溪上人疑海嶽仙

○醉香館

花卉四時春壺觴千日酒枕籍滿身香醉入無何有

○放鶴坡

放去逾三島歸來下九天綠坡春艸細彷佛似靑田

○一角軒

軒居只數椽一角橫池水城中車馬塵那得來派幾

○環堵室

蕭蕭環堵室絕似野人居作此藏修晨昏稱讀書

○洗硯池

片石淸流光生卽墨侯臨池今有興正好試銀鉤

○圍棋墅

小墅列楸枰錚錚落子聲多君無敵手曾點得先名

○竹下廚

竹下開庖所延賓得所宜尋雞供黍饌不使負幽期

○梅邊屋

滿室暗香浮梅邊列經史調羹自有時待結枝頭子

○玩月臺

玉露滴廣庭登臺玩明月白鳳忽飛來修夜翻雪

○橫琴室

三尺云根石七弦焦尾琴淸風生指下彈出古人心

南州集卷之五

