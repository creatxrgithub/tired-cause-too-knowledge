白香集

﹝明﹞沈行著

沈行字履徳﹐錢塘人。永宣間人﹐嘗取唐宋元人之詩﹐集句爲貫珠編貝集五卷。白香集二卷《明萬曆間﹝1573﹣1619﹞刊本撰述傅圖》集古梅花詩二卷﹐附錄一卷《淸光緒二十三年﹝1897﹞錢塘丁氏嘉惠堂刊本撰述傅圖》集古香奩集二卷《紙燒本集傅圖》

●目錄

詠雪集句序

詠雪集句題詞

卷上之一

詠雪集句﹝七言律詩共二百四十首內禁體一百二十首﹞

卷上之二

詠雪集句﹝七言律詩一百二十首﹞

詠梅花集句序

卷下之一

詠梅集句﹝七言律詩共一百二十首內禁體六十二首﹞

卷下之二

詠梅集句﹝七言絕句共二百四十四首﹞

●詠雪集句序

古人詠雪抽幽思騁妍辭競險韻偶得一編奇絕輒擅美當時流聲後代是以北門之風南山之雅梁園之簡黃臺之賦至今爲作家稱述尙矣及至洛陽之臥剡溪之興灞橋之思亦皆傳爲故事錢塘沈履徳先生隱居西湖兩峯間孤髙貞潔與雪同調方大雪滿天皴膚粟背之際先生乃鹿中豹舄端居閉門或扶童曳杖踏徧六橋三竺時取古人詩諷詠之合唐宋元諸名家集句成詩得二百四十章聯絡通穿如出一人如呵一气气立於言表格備於篇中略無掇拾補湊之形非胸次包羅壯闊筆底驅走鮑謝歐蘇諸公不能爲此世稱王荊公爲集句擅長觀其在鐘山對雪僅題數篇未見有此噫嘻奇矣哉亦富矣哉予慕先生有袁安之節愧不能爲慧可之立乃取新集命工傳寫使海內同好者知先生爲博古傳述之士而一新世人之耳目他日必有慕潛徳闡幽光而剞劂以傳者余實爲之執殳矣

弘治戊午仲冬望日慈溪楊子器衵於海虞官舍

序畢

●詠雪集句題詞

詩家標致不一與雪之淸尢宜時當六花剪水積素凝華大地冰壺洞無纖翳而雞窓傲兀破凍墨池吐其英辭與雪競鬭壁壘則五言長城白戰則雄驅筆陣便可舌吐玄冥膽寒滕六胡然玉樓凍合僵僕灞橋驢子背耶掃烹沽典味其淸矣何用黨家敝帚混我藩籬耶問非所對似言﹖畏實譽見侮反深一時詩家奪气我雪亦不幸也錢塘沈履徳雪中發興集古人詩自唐至勝國共得七言律二百四十首禁體半之聯翩滿捲淸思灑灑莫不與雪傳神信一時之奇也可與鬼眼先生雪恥我雪亦有光矣海虞令慈溪楊君名甫觀而悅之欲命梓以行屬余爲序夫此詩一出紙價必髙不獨詞林之美話實塵世之奇觀余何敢著糞佛頭聊題數語自處於沙礫云爾

弘治己未冬日武林丁養浩書於貴陽行寓

題詞畢

●白香集卷上之一

錢塘沈行履徳著

莆田宋玨比玉校

姑蘇葛一龍震父閱

秣陵葉胤祖肇禧訂

詠雪集句﹝七言律詩共二百四十首內禁體一百二十首﹞

◆詠雪集句﹝七言律詩共二百四十首內禁體一百二十首﹞

○一

臘後風前巳見春玉華淸徹不生塵乾坤今古無窮妙吳楚江山滿目新點點飛花落鴝硯娟娟淸月濕冰輪陽春曲調髙難和瘦盡東陽姓沈人

唐韓偓

宋邵棠

宋錢時

元王友石元成居竹唐髙千里唐白居易唐李義山

○二

六龍寒急光徘徊風捲汀沙玉作堆卽此神仙對璚圃空吟溪樹覓寒梅不知明月爲誰好且免飛蝗入境來欲作一詩撩謝女風流不是出羣才

唐杜甫

唐白居易唐李端

宋馬定國唐杜甫

宋趙抃

宋華嶽

元王竹齋

○三

過客全稀甑有塵皓然窓戶曉來新城中竹葉擁增價江上梅花獨自春惟有朗吟償晚景欲持新句惱比鄰老夫臥穩朝慵起且作都無一事人

元虞集

宋林逋

宋邵雍

宋黨懷英唐鄭谷

宋王安石唐杜甫

宋陸遊

○四

霏霏奕奕滿長空一色山川望眼中彩筆徧題詩滿捲石泉凍合夜無風更無塵土當軒起長與耕耘致歲丰也欲訪梅湖上去凍泥晴滴阻西東

唐李建勛宋邵雍

元虞集

宋歐陽修宋曾密公唐李頻

宋劉克莊元張翥

○五

如何連夜瑤花亂誰識乾坤造化心天上碧桃霜作幹海中仙樹玉爲林撚須覓句方傳詠投隙穿窓苦見侵誰向梁園能授簡客愁空費短長吟

唐劉文

宋朱熹

唐元稹

唐胡宿

宋梅堯臣唐白居易唐王平甫元尢延之

○六

夜色沈沈萬籟空階除初積走兒童嶺梅謝後重裝蕋池柳難禁旋逐風時序追牽從鬢攺村鄰相喚賀年丰江山一色三千里欠我吟詩坐短篷

宋歐陽修元藍山

唐杜彥之唐李建勛唐李山甫宋陸遊

宋髙士談宋陸遊

○七

聚散聯翩急復遲聊穿蠟屐過疏籬靜看明月澄渟影想象先天混沌時壽域八荒開泰運梅花一夜徧南枝百壺且試開懷抱誰記山陰有戴逵

唐方幹

宋朱熹

唐獨孤及元虞集

宋朱徳芳唐劉文房唐杜甫

宋宋壺山

○八

九衢風景盡爭新轉盻俄驚糝玉塵無酒禦寒𨿽寡況閉門髙臥不緣貧梅花香裏堪聯句柳絮風前未當春自咲鄙夫多野興獨援詩筆得天眞

唐秦中明宋王琢

唐杜彥之宋陳師道宋謝枋得宋邵棠

唐錢仲文宋林逋

○九

萬木森森凍欲僵臘前三白喜開祥日銜赤浪金車沒春透藍田玉屑香乘興正須披鶴氅忍寒應欲試梅妝太平時節身難遇杯酒無辭到醉鄕

元杜伯源元黃介軒唐李文山元劉伯序宋朱熹

唐李義山唐韓愈

唐伍喬

○十

山陰淸興更無人滉泱窓間積玉塵挑菜園林有餘潤犯寒糟曲若爲神城中米價政爾貴座上楊花剩學春江上晚來堪畫處孤舟蓑笠自垂綸

宋林逋

元虞集

宋曾子開宋黨懷英元管時敏宋邵雍

唐鄭谷

元藍山

○十一

冰下寒魚漸可乂江南江北盡雲沙丰年待作三登兆銀樹長開六出花天闊陰雲低抱樹煙生密竹早歸鴉巡檐索共梅花咲欲寄東風道路賖

宋蘇軾

宋黃庭堅宋蔡珪

唐秦中明唐僧道潛唐皇甫冉唐杜甫

元李艸閣

○十二

天工昨夜屑璚華剪出千林六出花家未苦貧常醞酒時平朝野寂無嘩園林入夜寒光動睥睨初晴落景斜寂寞柴門人不到只將爛醉作生涯

宋王十朋宋崔徳符唐白居易宋劉子翚唐方幹

唐張繼

唐王維

宋張器之

○十三

前庭旋釋被春催故欲迎前綻早梅道路悠悠不知處朔風陣陣送將來江煙浦樹悲重疊珠蕋璚花鬭剪裁坐覺乾坤有淸气勾畱醉客夜徘徊

唐方幹

唐李嶠

唐張文昌宋藍元威宋朱熹

唐王貞白宋林季謙唐白居易

○十四

輕輕漠漠又斜斜春到千門气自嘉宜放襟懷在淸景試將生計問農家凍雲濃似金壺墨大地春回玉樹花窮巷悄然車馬絕應須美酒送生涯

宋僧北澗宋張器之宋邵雍

宋張樵

元謝應芳元李艸閣唐杜甫

前

人

○十五

朔風萬里捲龍沙天巧能開頃刻花惹砌任從香粉妬羞明常怯玉鉤斜山陰此夜看如晝洛下先生想是花共睹太平新气象不妨淸賞酌流霞

宋崔徳符宋黃庭堅唐秦中明宋王君玉宋康伯可宋朱熹

元吳幼澄宋洪文安

○十六

陽和濳發蕩寒陰獨坐髙齋寒擁衾幸有回飆驚落屑更邀明月伴孤斟塵空自比神仙境歲好方知造物心近屋虯松三百尺曉來妝點作瑤林

唐於武林唐李文山宋歐陽修宋蘇軾

元丁鶴年宋王器之宋艾性夫宋趙抃

○十七

玉山髙並兩峯寒鹽絮吟來總未安溫酒正思敲石火瀹甘猶喜破龍團長天遠樹山山白照眼梅花樹樹殘使我胸襟如洗瀹更回龍燭捲簾看

唐杜甫

宋楊萬里宋朱熹

前

人唐焦郁

宋陳興義宋歐陽修

宋曾鞏

○十八

十里寒林葉盡凋隨風拂玉花飄拂故人不見暮云合旅客愁聞去路遙侍伴不禁鴛瓦冷縈叢自學小梅嬌獨憐點入吟翁鬂縱得春風亦不消

元馬石田宋呂中孚宋陸遊

唐羅隱

宋王君玉唐秦中明宋艾性夫唐羅鄴

○十九

曉來門外正飄颻更待黃昏桂影交出土麥苗還自秀掃庭松葉帶酥燒初開窓閣寒光滿助豁詩懷气象豪此爲丰年報消息待看禾黍滿東臯

唐胡宿

宋僧北澗元李艸閣唐羅隱

唐劉文房宋趙抃

宋歐陽修宋胡安國

○二十

北闕同云掩晚霞挾風吹箔打窓紗共歡天意同人意不辧梨花與柳花忽有好詩生眼底要知和气匝天涯隔籬鄰叟遙相賀更約綈袍當酒家

唐秦中明宋僧道濳唐王維

唐焦郁

宋陳興義宋劉雲莊唐韓偓

宋趙昌文

○二十一

四山艸樹白皚皚野岸先春巳放梅始謂山川無道路坐看天气絕氛埃窓前續得殘詩就陌上恐驚狂吹催況值白羊新酒熟急須吟醉莫停杯

元李仲公宋魯鞏

元李艸閣宋歐陽修宋李明叔宋梅堯臣宋曾鞏

宋胡銓

○二十一

巳看三百兆年丰飄入窓來入硯中去馬來牛不復辧寒威酒力兩爭濃剪云爲衲煩相寄著樹成花尙舞空朝野歡娛眞有象預愁遲日放消融

宋劉子翚唐僧子蘭唐杜甫

元薛昂夫元虞集

宋梅堯臣宋王立之唐李建勛

○二十三

階平庭滿白皚皚吟斷饑腸第幾回坐見山川吞日月杳無車馬送塵埃巢居只恐髙枝拆稚子先憂徑竹摧安得晴天開萬里更攜藜杖去尋梅

唐韓愈

宋朱熹

宋黃庭堅宋王安石唐羅隱

唐方幹

宋王十朋宋呂居仁

○二十四

滿城樓觀玉闌干遇酒猶能罄一歡路失前山雲气重月生珠箔水晶寒更憐跣足無衣苦且復鉤簾拄頰觀野客預知農事好亦勝焦涸到春殘

宋黃庭堅宋陸遊

元帖木爾唐李建勛宋朱熹

前

人宋失名氏唐李建勛

○二十五

範叔寒多正不禁天工呈瑞足人心春回和气一千里云護寒郊數丈陰莫問春風動楊柳欲將心事付瑤琴來秋定有丰年瑞破屋孤燈忍凍吟

元謝子蘭宋歐陽修宋劉少宣唐羅隱

唐王維

宋嶽飛

宋蘇軾

宋樂雷發

○二十六

挾寒相次兩廉纖夜靜無風勢轉嚴地迥杉篁增勝槪天寒鳥雀噪空檐買花載酒誰爲適撲瓦篩林響亂兼向夕憑髙景風麗玉樓仍是水晶簾

宋僧北澗宋蘇軾

宋朱熹

宋歐陽修唐劉義

元董良史唐李適

唐李義山

○二十七

杜門傾巷落偏饒力不禁風旋旋銷淰淰凍雲依艸樹曈曈華月在林臯乍須暖火親鑪獸未覺春光到柳條走向南鄰愛酒伴故求野路踏璚瑤

唐羅隱

唐秦中明元張以寧宋僧北澗宋程頤

宋朱熹

唐杜甫

宋樓玫瑰

○二十八

千門萬戶玉樓臺颯颯風聲天上來恍惚陰陽初變化要從混沌見胚胎剡中淸興何人會嶺上寒梅冒臘開時會梁園皆墨客相如居右最多才

唐李端

唐張佑

宋邵雍

元陳孚

元藍山

宋趙抃

宋邵雍

宋梅堯臣

○二十九

昨夜輕陰結夕霏玉京咫尺不應疑大包宇宙元無際潤色山川入有爲心賞未妨隨處樂詩成總在倚闌時此時才子吟應苦萬一令人憶戴逵

唐胡宿

宋毛澤民宋錢時

宋曾鞏

宋朱熹

元陳旅

唐方幹

宋晏同叔

○三十

爽气朝來萬里淸溪茶深煮當飛觥色迷寒路行商絕風攪長空寒骨生稍有人煙辧墟落直疑蹤迹到蓬瀛誰人借與丹靑筆只恐丹靑畫不成

唐錢仲文唐章八元唐劉義

唐杜彥之元陳孚

唐陳文幹唐吳子華宋邵伊川

○三十一

慘慘天寒獨掩扄農祥三白巳占星因風起絮先春意變旱爲丰合杳冥云黯四邊山色遠帆收極浦客舟停冰綃寫上江南景堪把長懸在戶庭

唐劉文房宋石敏若宋趙抃

唐殷文圭元郭昂

元帖木爾唐殷文圭唐章八元

○三十二

倚笻久立看檐霏積素凝華達曙暉剪水應愁南浦淺向人更作落花飛溪橋野店梅初綻竹徑柴門客過稀回首橫塘更東望漁翁披得一蓑歸

宋李平甫唐岑參

元藍山

宋王安石宋朱淑眞元王友石唐羅鄴

唐鄭谷

○三十三

寒林燒後別生春不受人間一點塵無地可歸堪種玉有書供讀且資身百年無此歲華好白髮又催時節新獨上髙樓望吳越風光殊比畫圖眞

唐曹松

元李孚

唐談用之唐杜彥之元袁菊村宋木庵

唐李白

元許白雲

○三十四

暝天寒抑鴈行低山後山前玉樹迷鶴髮相輝映衰朽居人不自識東西饑鶵乳獸失所食茶鼎詩囊偶共攜重見太平身巳老羲皇風裏送天倪

唐鄭谷

元薩都剌元藍山

唐杜甫

宋僧道潛宋韓南磵唐劉文房宋林逋

○三十五

北風乹吼樹梢忙街市橫吹人馬僵坐見洪荒還太古有開圖畫看瀟湘玉蓑不脫溪邊叟竹葉頻傾醉後觴閒暇憑髙動詩興呵冰濡我紫毫芒

元郭昂

宋陸遊

元張翥

唐韓師抃元藍山

元李筠谷唐鄭隼

元岑安卿

○三十六

城中斗米換衾裯舞勢隨風散復收小閣閒分半鑪火明年須兆十分秋巳忘作賦遊梁苑狂愛提軍入蔡州手夜出門重立望蟾宮遺下水晶樓

唐杜甫

唐李白

元王英孫宋尢延之宋陸遊

宋劉克莊唐姚合

唐劉方

○三十七

洞前冰折幾株松密密無聲墮碧空窓白夜生南浦月影交初轉海門風璚林玉樹連天去茶鼎燻鑪與客同千里郊原想如畫從今歲歲作年丰

唐僧齊巳唐僧子蘭元張翥

唐羅隱

元王竹齋宋史肅

宋歐陽修宋陳長卿

○三十八

大片如錢不受穿朝來寒气入書簾漫山塞壑疑無路擬絮因風又撒鹽枕上未醒秦地酒月中難認塞翁髯貧將入骨詩方好忍凍孤吟筆退尖

宋梅堯臣宋程顥

元張翥

唐羅隱

元王竹齋宋史肅

宋歐陽修宋陳長卿

○三十九

梨花柳絮一時新引得髙情鶴氅人密竹不妨呈勁節鮮颷時復揚珠塵秪攜美酒爲行伴何用浮名絆此身江上誰人復吹笛聲聲吹出落梅春

唐趙彥昭唐白居易宋朱熹

宋林逋

唐白居易唐杜甫

唐劉文房唐鄭谷

○四十

朔風颯颯吹飛雨詰旦都成六出花天上明河銀作水湖邊倒樹玉爲槎寒衣如鐵應多客宿麥如雲有幾家老子風流興不淺竹壚吹火自煎茶

唐李白

唐劉義

唐胡宿

元藍山

元袁菊村宋蘇軾

元劉伯序元謝子蘭

○四十一

晻靄寒氛萬里凝水晶宮殿冷層層寒侵竹葉難成醉重壓林梢欲不勝袖手無言山對面臨書近臘硯生冰自然觸目成佳句吟短西窓一寸燈

唐岑參

唐章八元宋僧無外宋陸遊

宋錢時

唐周賀

宋朱熹

元張仲舉

○四十二

野闊天低糝玉塵王恭鶴氅自精神貪歡盡醉吳姬酒何處更尋姑射人天籟自鳴還自寂居民宜富不宜貧快看一洗飛蝗盡天爲詩家剩借春

宋蘇軾

元董良史元尢存

宋林逋

宋李榮斗元岑安卿元張翥

宋程頤

○四十三

猛共松篁壓寺鄰歲寒更覺縕袍溫謾懷學士酴醿酒共醉田家老瓦盆一樹璚花空有待繞林饑雀柰相喧誰知閒憑闌漧處慘淡微茫斷客魂

宋林逋

元虞集

元張仲舉元仇仁近唐朱景玄元李艸閣宋歐陽修元黃可生

○四十四

萬壑千巖景象開如何湳作白皚皚吟詩得瘦翻停筆隔屋吹香定是梅璚樹帶風侵物冷煙村藏寺有鍾來使人對此心緬邈莫怪頻頻勸酒杯

唐王貞白宋朱熹

唐元凜

宋王安石唐韋莊

宋陸遊

唐李白

唐杜甫

○四十五

風蕭蕭兮夜漫漫密灑西風借鶴寒秪有寒燈照明滅恨無佳客共盤桓舉頭錯認梨花落平隴寧虛宿麥幹詩境忽來還自得一簾明月倚闌干

唐岑參

唐韓翃

宋蘇軾

宋程顥

元夏茂林宋陳師道唐白居易元貫云石

○四十六

朔風刮面歲華遒片片無聲落瓦溝注酒含春瑤露圱煎茶瀹茗乳花浮園池富有供吟筆稼穡方知兆歲秋乘興扁舟無遠近懷賢應向剡川遊

宋元章簡唐朱淳

元揭曼碩宋王十朋宋邵雍

元王英孫唐賈至

唐章八元

○四十七

吹盡天花任曉風漸繁偏好去簾櫳酒酣耳熱忘頭白人道天教兆歲丰彈壓風光須健筆信知造化自虛空悠然到此忘情處玉宇璚樓知幾重

唐唐求

唐韓翃

唐杜甫

元許白雲宋陸遊

元張仲舉唐溫飛卿唐張稱

○四十八

千門共喜放春回陰气憑淩動九垓料得王恭披鶴氅卻憐姑射下瑤臺梅花落盡千千瓣竹葉頻傾滿滿杯景物也知輸健筆梁園賦客豈言才

唐羅鄴

元伍良臣唐李轂

元王竹齋宋歐陽修唐韋莊

唐羅隱

宋蘇軾

○四十九

白花碎碎墮璚芳共作寒梅一面妝時泰身閒兩難得陽舒陰慘不相妨不知何地來銀甕旋撲珠簾過粉墻只有春醪能遣恨夜來偸醉早梅旁

唐李賀

唐盧中

宋程顥

宋邵雍

元趙孟俯唐李義山宋蔡襄

宋陸甫裏

○五十

城外北風吹倒人起看萬樹梨花云占時父老應先喜委地珠璣若不聞江帶漁蓑都入畫寒來鷗鳥不成羣蒼茫不曉神靈意淸徹先生十二分

元陸文珪元岑安卿宋尢延之宋潘紫巖宋邵仲甘唐王建

唐杜甫

元許白雲

○五十一

橋滑驢僵噤不嘶孤山何似灞橋時風回共作婆娑舞醉後齊吟唱和詩洛下髙眠眞有道世間多事不須知歸鞭艸艸還城市探得梅花向暖枝

宋僧北澗宋髙九萬宋黃庭堅唐張文昌宋林逋

元王竹齋宋蘇轍

宋王英孫

○五十二

天遣仙人剪水成飄揚點地至輕輕人間失卻黃塵路枕上空聞斷鴈聲淸興逼人無遠近玄云垂野少晴明山川一色天如畫惟到詩家自有情

宋邵棠

唐王建

元藍山

宋陸遊

元貫云石宋王安石元王劍川唐韓翃

○五十三

云絮相和飛不休山村鳥雀共民愁梅梢弄粉香猶嫰汀艸圭沙綠未浮混沌分來融間气空虛元自與天遊會須乘興招佳客須向山陰上小舟

唐李義山唐李明叔元鄧紹夫宋陳師道唐盧允元元楊廉夫元趙孟俯唐杜甫

○五十四

蘇公堤下系吟驢偶得芳樽此共攜更與江梅有佳約宜銷瘴癘拯羣黎開樽對客心常足彈鋏無車路轉迷一色璚瑤無間別悠悠漠漠自東西

宋樂雷發元李仲公

宋歐陽修元伍良臣

宋張宛丘元虞集

元藍山

元唐姚合

○五十五

解將華發兩相欺蓋盡人間惡路岐幾處夜歌消臘酒滿天和气屬吾詩曾無好事來相訪除卻淸吟何所爲惟有前墀好風月黃昏淸景少人知

唐方幹

唐髙千里唐周弘亮宋錢時

唐李白

唐林寬

宋邵伊川元劉秩

○五十六

紛然來我階庭飛萬戶千門車馬稀月皎棲烏驚不定風淩枯木怒猶威連云似織休迷鴈玩處停樽卻掩扄詩句因予更孤峭任他憔悴不勝衣

元謝應才宋王安石宋周美成宋黨世傑唐吳子華唐元蒙

唐方幹

宋王十朋

○五十七

混沌乾坤六出開連山接水白皚皚寒花獨自愁中見陽气先從地底回門掩竹齋微有月天寒浮蟻自添杯天邊淸景關人意自把新詩著意裁

唐姚合

宋朱淑眞唐陸龜蒙宋韓偓

唐許渾

元藍山

元張敏

宋朱淑眞

○五十八

合與觀梅興味同爲農秪願歲長丰璚樓玉宇髙千尺鷺羽鵝毛散滿空好景盡拋詩句里人家儼若畫圖中騎驢客子淸如許側帽籠鞭戰北風

宋劉子翚元張以寧元李艸閣元藍山

唐杜彥之宋余迪

元陳旅

宋範成大

○五十九

白戰何人筆有神略無一點世間塵蒼松翠栢爭擎重柳眼梅心漸欲春折竹壓籬曾擬道穿簾透戶本無因只今剩作驚人句坐詠行吟老更新

元藍山

宋錢時

元趙孟俯唐元稹

宋梅都官宋陳師道宋趙抃

唐元稹

○六十

大片紛紛小片輕滿街撩亂得人驚硯池滴水冰隨結朔吹翻江意未平徑抱芭蕉曾有諭眼前塵土漸無情始憐修竹幽窓下也有風敲碎玉聲

唐方幹

宋梅都宮元董紀

宋陳興義宋錢時

唐羅隱

唐戎昱

唐劉兼

○六十一

紛紛全勝落花時費酒陪詩爲解頤謾道珠光生合浦何須轍迹向瑤池凍雲傍水封梅萼寒雀無聲繞竹籬共喜丰登有佳兆萬家同唱郢中詞

唐方幹

宋白玉蟾元李艸閣唐李嶠

宋歐陽修宋朱淑眞宋趙抃

唐劉文房

○六十二

萬里呈祥助聖明黃昏鐘絕凍雲凝也知客裏偏多感起看階前又不能一片紙窓明似月耐寒石硯欲生冰覺來獨對情驚恐更在瑤臺十二層

唐包何

唐白居易宋陸遊

宋曾幾

宋曾子開宋蘇軾

唐韓愈

唐李義山

○六十三

萬象何爲入杳冥舞空悠揚徧寰瀛窓間頓失疏梅影天上移來白玉京道在簞瓢端自足風涵臺榭有餘淸也知表沴並呈瑞自趁新年賀太平

唐劉因

唐羅鄴

宋陸遊

元藍山

宋王安石宋邵雍

宋趙抃

唐韓愈

○六十四

佛界莊嚴白盡銀冬溫且酌井泉新雲遮北鴈愁行客風約靑簾認別津但令風光入吟嘯只將篇什擬心神無端惹著潘郎發與惱紅樓歌舞人

宋黨世傑元虞集

唐李申

宋王元之元滕玉霄元張仲舉唐張佑

宋石敏若

○六十五

冉冉春工作意回六花冷艷旁寒梅陰冰莫向河源塞春色又從天上來乘興正思過剡曲淩風直欲跨蓬萊艸堂盡日畱僧坐閒撥壚頭榾柮灰

宋陳師道唐姚合

唐韓偓

宋邵伊川元失名氏元藍山

唐陸龜蒙宋藍元威

○六十六

風樹吹花落四鄰家人隨意具盤飱天教勝境爲詩敵巷轉入家有咲言陶令好文常對酒袁安如死不開門陽和本是煙霄曲待把琴調細細論

宋陳師道元張仲舉元劉因

宋僧道潛唐郎士元元貫云石唐楊巨源宋趙抃

○六十七

气轉東皇逼歲華餘光猶得映書車惟驚千里無人迹認得東風轉柳花江月滿空成白晝丰年樂事屬田家門前有个長松樹百尺寒條倚玉乂

元吳彥貞宋胡銓

元李艸閣宋楊萬里宋曾紆

唐顧況

唐宋珪

▓▓▓▓

○六十八

先生非是愛吟詩六出祥霙亂繞枝定有扁舟來好客獨擎吟筆飲芳卮忍看捲地隨風去仍是初寒欲夜時郡邑丰穰眞可喜先生非是愛吟詩

宋程頤

唐髙千里宋邢君實宋劉子翚宋石敏若宋王安石宋錢時

前

人

○六十九

先生非是愛吟詩六出花飄入戶時遠浦遙山俱慘淡玉華心事兩參差渾教玉樹開萬里不問寒梅有幾枝天地十分和气裏先生非是愛吟詩

前

人唐髙千里宋邢君實宋劉子翚宋石敏若宋王安石宋錢時

前

人

○七十

山川猶覺露精神萬里乾坤一色新梅柳巳知春意好農田還喜上膏勻只宜挾冊臨窓坐誰是憑闌無事人家醞滿瓶書滿案吾生巳是太平民

唐牛僧儒宋失名氏宋劉子翚宋歐陽修宋朱淑眞宋邵雍

唐白居易宋林逋

○七十一

柳絮先春拂面殘滿城漠漠看飛揚林塘閴寂偏宜夜賓客逢迎少下堂呈瑞每聞開五色讀書曾憶映餘光晚風亦是知人意時送江梅一陣香逸文隔岸風搖羔酒欲生鱗題詩正好分淸气靜賞惟應愧古人欲向灞陵東北望山川城郭露精神

唐杜甫

宋邵仲甘元陳埜云宋邵棠

元藍山

元範槨

唐李頻

宋錢時

○七十六

緊峭江風結凍雲居人煙火失朝昏山陰客子須乘興路上行人欲斷魂年谷倍登書大有月樓誰伴醉黃昏太平自慶何多也吟罷長歌擊酒尊

宋艾性夫元管時敏宋朱熹

千家詩元袁菊村唐李義山宋邵雍

元張以寧

○七十七

雨帶風沙打夜窓輕於柳絮重於霜長歌白石徒爲爾要覓南枝只認香多謝龍公餘事業閒聽鄰叟話丰穰小樓亦有憑闌者且放歡情入醉鄕

宋黃庭堅唐李義山元趙孟俯元羅梅義宋曾鞏

宋朱熹

元陳旅

唐劉兼

○七十八

病魂無睡灑來淸旋見微澌入硯生待臘風雲初接勢伴人燈火亦多情不知景色隨時變要倚朱闌待月明試向靜中閒側耳蕭蕭時作打窓聲

唐陸甫裏前

人宋黨懷英宋蘇軾

宋李榮斗唐許渾

宋歐陽修宋劉子翚

○七十九

不見山屏萬疊靑朔風吹鬢欲星星自爲祥瑞來南國彷佛虛無降楚靈滿鼎松聲烹活火壓墻梅萼上銀屏湖山早晚逢新霽問柳尋花到野庭

宋石敏若元李仲公唐李建勛唐竇常

元張仲舉宋華嶽

宋範仲淹唐杜甫

○八十

濁河連底凍無聲晚雨纖纖變玉霙但覺衾禂如潑水獨於風月未忘情百年身世如萍轉萬壑璚瑤照夜明閉戶便便事髙臥明年洗眼看升平

唐羅鄴

宋艾性夫元伍良臣宋朱熹

宋王十朋宋楊之美宋錢春塘元虞集

○八十一

水晶簾影接空明淸殺詩殺老不勝自把金船浮白蟻滿添茶鼎候吟僧詩尋靜語應無極風定奇寒曉更凝閒上髙樓時一望諸山粉黛見層層

元虞集

宋楊庭秀宋歐陽修唐杜彥之宋林逋

宋範成大唐劉滄

宋曾幾

○八十二

藍關凍合馬蹄淹大有如今不用占怕俗似嫌羔作酒早飡寧嘆食無鹽畱連獻賦遊梁苑輕薄隨風入畫檐可是忍寒心更切淸吟擁鼻對冰蟾

元董良史宋僧北澗元劉立雪宋趙昌父元馬石田宋朱淑眞宋樓玫瑰唐上官昭容

○八十三

髙樓何惜上仍頻每上令人耳目新柳絮三冬先北地江潭何處是通津將軍帳下催斟酒梅子梢頭巳著春坐久神迷不能決未妨聊作苦吟人

宋邵伊川唐白居易唐劉文房唐劉諱

元藍山

宋陳師道唐方幹

宋朱熹

○八十四

明穿檐隙怕寒侵屏翳驅云結夜陰庾嶺梅花開漸徧灞橋驢背足新吟今日好爲聯句會天涯無路盍朋簪封條巳驗遺蝗化平地今添一尺深

宋黨世傑唐胡宿

宋文天祥元劉秩

宋陳師道宋歐陽修唐陸甫裏宋王安石

○八十五

路岐兼得一般平入竹投窓夜有聲洲渚遙將銀漢接林巒相應玉華明民含古意村村靜花落池心片片輕最愛晚天吟枕上無端詩思忽然生

唐杜彥之宋陳師道唐姜晞

元藍山

元趙象

唐韓偓

宋林逋

唐賈島

○八十六

雨花風葉未宜春造物應須著著新得酒彊歡愁底事閉門髙臥有閒人茶煙漁火遙堪畫紺殿紅樓迥絕塵詠一聯兮歌一首偶緣疏拙得天眞

宋陳師道宋王琢

宋蘇軾

宋陳師道唐胡宿

元趙孟俯唐李明叔宋範仲淹

○八十七

更多還恐蔽林巒淨喫無厭酒肺幹平地巳迷行徑險舉頭但覺八荒寬欲開杜甕多招客只欠梅花共倚闌憶向壚峯淩絕頂醉眸渾作怒濤看

唐僧淸塞唐韓翃

元藍山

元郭昂

宋史肅

宋仇仁近元藍山

宋朱淑眞

○八十八

河山迢逓絕纖塵懷抱此時誰與倫云屋萬家成樂地勾芒一夜長精神早梅昔待佳人折桺眼宜於故舊新昨日巳嘗村酒熟有衣可典未爲貧

元錢起

宋陳師道宋趙抃

唐韓偓

唐李紳

元範槨

唐張南史宋陸遊

○八十九

樓頭不見暮山重素幙悠悠逗曉風遠岫疏林排禿帚輕璚冷絮舞長空相如作賦徒能諷阮籍驅車莫嘆窮平地巳沾盈尺潤半禳災沴半年丰

宋陳師道元藍山

唐李白

宋髙子文宋陳師道元貫云石元袁彥車元何大蘊

○九十

風前詩客倚闌干舊俗相傳瘴癘安萬戶千門應覺曉紅樓翠瓦不勝寒江山信美因人勝宇宙尢宜就夜看烱烱孤懷向誰說不如髙臥且加飡

唐陸甫裏唐張泌

宋江賓王宋陳師道元傅若金唐李紳

宋朱熹

唐王維

○九十一

繞闌干下散瑤華大地渾無一點瑕漸覺詠詩猶老醜只將獨醉作生涯空花自滿三千界雲气低藏十萬家惟有孤棲舊時月伴人閒立看梅花

唐陸甫裏元淩柘軒唐白居易宋陸遊

宋文天祥元楊仲弘宋蘇軾

元藍山

○九十二

水閣寒多酒力微卻因觀化識天機未逢寒食梨花謝卻作漫天柳絮飛明月照窓倚枕倦濕云連野見山稀一尊是處成幽賞誰向人間問是非

唐胡宿

宋蔡正甫宋邵伊川宋蘇軾

唐朱全慶宋陸遊

宋趙蝦

元失名氏

○九十三

妝點村村人畫屏化工消息幾曾停空庭喬木無時事窮巷閒門著水聽玉友一尊爲老伴亂鴉何處墮風翎寒城月曉聞吹笛忍凍梅花喚未醒

宋王十朋宋朱熹

宋陳興義宋陳師道元趙孟俯宋石敏若唐杜牧之元王子中

○九十四

璚苑羣花一夜新袁安門掩洛陽貧曉來城郭遮無路沛上風光巳漏春且把酒杯添志气毋須物象弄精神西園詩侶應多思想對金罍詠玉塵

宋邵雍

宋邵棠

宋梅堯臣宋趙抃

唐許渾

宋邵雍

唐杜牧之唐白居易

○九十五

何人淸賞動乾坤摠是梨花月下村凍雀無聲庭檜響玉龍顫曉朔云屯空花只解驚愁眼濁酒何妨盡一尊卻恨詩情消減盡劃灰孤坐到黃昏

唐吳子華元貫云石元陳孚

元僧來復宋史肅

宋朱熹

宋周昂

宋僧無外

○九十六

九重天近色彌鮮點綴寒林態更妍遣興與誰同酒盞隔林何處起人煙翠屏瀑水知何在窮巷閒門本閴然我欲因之壯心魄題詩應費益州箋

唐姚合

宋曾鞏

元肅貢

唐劉文房前

人宋範必大唐李臺

唐姚合

○九十七

風引時能近拂簾不知庭院巳堆鹽從教屋外陰風吼莫道街頭酒價添頗有襟期俱老大敢將詩律鬭淸嚴小童忽報驚奇事一夜靑山玉換尖

宋梅都官宋蘇軾

宋範成大宋黃庭堅元虞集

元張舉

宋陸遊

宋朱淑眞

○九十八

篩寒灑白亂溟蒙愛此飄飄六出公村店酒旗沽竹葉玉龍鱗甲共天風眼前玉宇千峯出雲際天梯九疊通獨憑闌干意難寫自疑身在畫圖中

唐羅鄴

宋失名氏唐羅隱

宋邵棠

元郭昂

元定子靜唐崔魯

唐許渾

○九十九

散爲和气滿家家縱意憑欄玩物華與月交光呈瑞气撒鹽飛絮散輕花馮姨剪碎澄溪練童子能煎雀舌茶淸景一宵吟不足天人傳入畫圖誇

唐皇甫曙宋邵伊川唐姚合

宋僧道潛宋康伯可元薩天錫唐岑參

宋陳師道

○一百

不堪遠眼暮雲遮風景蕭蕭對瀹茶歷歷素楡飄玉葉娟娟晴月照梅花定知來歲勝常歲莫問陶家與黨家獨坐髙窓此時節璚林玉樹影交加

宋周瑞臣元郭知遇唐髙千里元張以寧元袁菊村元董良史唐劉滄

宋歐陽修

○一百一

舞急微寒近臘寒衡茅岑寂掩柴關醉來吟詠從成癖老後心情只愛閒尙齒自憐多白髮舉頭驚見失靑山幽人自恨無佳句貪醉花間臥不還

唐陸甫裏宋程頤

唐白居易宋邵伊川元劉因

元賈閭

宋周昂

唐郭從周

○一百二

蓬門久閉謝來車斷續繁云作陣隨頗有髙情酬勝賞少資淸興入新詩雲山一一看皆美竹樹蕭蕭似有期卻倚小闌凝望久數回沾帽拂還遲

宋張宛丘宋魯鞏

元丁鶴年宋歐陽修唐司空文明唐羅隱

唐溫飛卿宋程頤

○一百三

霏微半入野人家夜色淸寒曉更嘉擁褐不知風折木捎窓猶聽蟹行沙地偏巳隔東西路天巧能開頃刻花領取東坡七言妙空吟冰柱擬劉乂

唐焦郁

元張以寧宋朱熹

元袁彥章宋朱熹

宋黃庭堅宋趙昌甫宋蘇軾

○一百四

疑是林花昨夜開錦囊先喜助詩才白雲入水春無迹髙閣畱寡酒滿杯老色漸來侵鬢髮此時端不認池臺客吟晚景停孤棹興盡歸舟挽不回

唐宋之問元張仲舉元黃淸老元藍山

唐劉兼

唐白居易唐狄煥

宋陳師道

○一百五

不見人間萬里天路迷遙指戍樓煙寒灰自畫周天卦萬宇新歌大有年臘盡未妨南地少風髙還憶北窓眠倚欄要看連云色月上瑤琴第五弦

宋朱熹

宋楊凝

元藍山

宋劉雲莊唐韓翃

唐許渾

宋僧北澗元黃淸老

○一百六

況自難逢值臘中霏霏有韻舞微風閒聽不寐詩魂爽對遠方知色界空何遜能詩意無限袁安僵臥道非窮逡巡好上髙樓看幻出瑤臺第一宮

唐李建勛唐僧子蘭唐韓翃

唐白居易元傅若金元藍山

唐髙千里元白廷玉

○一百七

倚欄堪賞亦堪嗟且盡芳尊戀物華四野凍雲隨地合一江寒水抱城斜關山杳杳絕飛鳥野斾翩翩露酒家日晚獨登樓上望光搖銀海眩生花

元袁彥車唐杜甫

宋元章簡宋舒信道元王竹齋宋兪秀老唐羅隱

宋蘇軾

○一百八

日晏兒童不掃除老慵自愛閉門居回看四面皆成畫猶愛明窓好讀書柳絮隨風無限意竹頭搶地最憐渠憑髙想到銷魂處夜色通朝月不如

宋黃庭堅唐白居易唐僧應物唐薛許昌宋李明叔宋曾幾

宋史公奕宋陳正齋

○一百九

臥聽簫騷灑竹扉忍寒應未泣牛衣定知和气家家到巳見楊花撲撲飛入戶便當風起後賞心渾與世相違老夫多病無風味笑立茅檐待鶴歸

宋範仲淹宋朱熹

宋陳師道宋梅堯臣唐方幹

唐陸雅琥唐張文昌宋失名氏

○一百十

蕭條環堵絕風塵乞火時時到寺鄰老檜作花眞彊項柳條著眼欲看春牀頭酒熟堪畱客囊裏詩成不寄人民物有秋皆可喜乘歡舉白莫辭頻

唐劉文房宋林逋

宋蘇軾

宋梅堯臣元岑安卿元管時敏宋僧參寥宋歐陽修

○一百十一

薄簾映月兩交光檐澑低垂玉筯長浩浩黃塵俱是幻紛紛碎粉落無香風光誤入長春境海島寧無不夜堂太史預兆年大有酒傾玄露醉瑤觴

宋歐陽修元黃介軒唐李仲公唐羅鄴

唐呂神仙宋劉子翚唐曹唐

元失名氏

○一百十二

亂委平堆可照書更憑髙處立須臾望窮吳越無窮地收拾乾坤付一壺共喜皇圖開泰運熙然民物在華胥扁舟坐釣者誰子妝點江山入畫圖

宋僧北澗宋僧道潛元楊廉之宋王安石元僧庚

元藍山

宋華嶽

宋範仲淹

○一百十三

四面同云匝地陰濕飄幹墜著溪林煙村遠近棲鴉亂雞犬蕭條陋巷深寒角細吹孤嶠月天光如對閬風岑歌樓處處催沽酒莫惜芳樽細細斟

宋邵棠

宋林逋

元許存我宋朱熹

唐方幹

元僧來復宋黃庭堅宋趙抃

○一百十四

六花飛舞攪長空將示人間造化工煙際檈臺澄曉色屋頭山水勝屏風詩餘和气生談麈火冷氈牀擁病翁此日一樽難惜醉童謠爭唱頌年丰

宋邵仲甘唐吳子華宋岑安卿唐項斯

宋文天祥元張仲舉宋朱自牧元袁菊村

○一百十五

一渾乾坤萬象收煮茶滋味異常流蛟龍藏窟不見暖松栢因風易舉頭甚欲此身參鶴馭苦添風色上駝裘惜多景好知難借夜靜相將秉燭遊

唐杜彥之宋僧無外元張璧

唐杜彥之宋王十朋詩話宋陳文惠唐白居易

○一百十六

野色當軒展素紈小樓吹罷暮天寒髙歌取醉聊自慰起舞遮春到地難繭紙欲書緣字凍梅花折得就燈看明朝策蹇還無定剩喜詩情卻未闌

宋範純仁唐李白

唐王建

唐白居易宋陸遊

宋魏仲先宋朱熹

▓▓▓▓

○一百十七

塵世一淸何壯哉千山萬山白皚皚碎花若入尊中去曉色又從天上來巳掃明窓供點筆可能良夜不銜杯憑闌髙看復低看玉笛誰家叫落梅

元劉因

宋朱淑眞唐方幹

唐盧允臣宋宇文學宋王十朋宋林逋

唐韋臣

○一百十八

千里同云六幕陰寬裁玉楮漫重衾更臨危榭看羣岫偶得髙窓試一吟鴈入寒云驚曉角風生饑虎嘯空林老逢佳景惟惆悵只有寒梅識此心

宋趙抃

宋黨懷英宋梅堯臣唐吳子華宋歐陽修宋蘇軾

唐元禎

元劉秩

○一百十九

東皇預報丰年瑞珠蕋瓊花鬭剪裁梅塢任教長笛弄柴荊肯爲俗人開綠醅自有寒中力淸气都歸筆底來閭裏何人不相慶教兒且覆掌中杯

宋趙抃

唐王貞白宋朱熹

前

人宋歐陽修唐方幹

唐劉文房唐杜甫

○一百二十﹝巳上禁體﹞

飄揚南陌起東鄰茶竈催添石火新天上不知誰制作風前閒看有精神吟詩致我寒侵骨投隙穿窓巧置身戲集句成圖素壁流傳天下樂閒人

唐劉夢得元範槨

宋僧北澗宋邵伊川唐羅鄴

宋陳師道宋陸遊

唐杜牧之

白香集卷上之一終

●白香集卷上之二

錢塘沈行履徳著

莆田宋玨比玉校

姑蘇葛一龍震父閱

秣陵葉胤祖肇禧訂

詠雪集句﹝七言律詩一百二十首﹞

◆詠雪集句﹝七言律詩一百二十首﹞

○一百二十一

海凍珊瑚未敢芽斷無人解訪貧家可憐今夜鵝毛雪幻出諸天檐卜花兩岸遠山供玉嶂一灘明月照銀沙幽人吟坐搜詞處三尺深深曉更加

宋崔徳符唐徐鉉

唐白居易宋毛牧逵宋趙抃

唐胡宿

唐僧子蘭宋王十朋

○一百二十二

雨被北風吹雪來崖沈谷沒白皚皚連天花絮飛將盡三日柴門擁不開昆嶺移歸都是玉遠林髙綴卻遮梅陽春欲和休論寡何苦無吟不舉杯

元張仲舉唐杜甫

宋韓南澗唐韓愈

宋邵雍

唐韓翃

元傅若金宋韓仲止

○一百二十三

白銀作雪漫天涯晨起謀炊自毀車擊楫正堪歌玉樹閉門髙臥定誰家看來天地不知夜若有神人爲散花樓上卷簾凝望處卻愁光照鬂邊華

唐盧仝

宋趙昌文元賈閭

宋蘇軾

宋盛次仲元楊載

宋朱淑眞宋崔徳符

○一百二十四

大雪江南見未曾霏霏漠漠散還凝園林入畫眞堪咲車馬敲門定不應四望羣峯白如練多年布被冷於冰先生睡起騎驢看眞是瑤臺第一層

宋陸遊

唐杜彥之元王竹齋宋蘇軾

元顧淵伯宋曾幾

宋馬天來宋蘇軾

○一百二十五

朔風吹雪正交加暮景重開六出花窓逼野溪聞鶴唳冰銷石鼎煮茶芽巳憐殘臘催梅蕋彊入歌樓媚酒家表裏江山應更好行人愁思渺無涯

元劉伯序元蔡珪

唐方幹

元劉伯序宋歐陽修宋僧參寥宋徐師川宋王十朋

○一百二十六

巖谷惟聞折竹聲先飛淅瀝引輕盈簾櫳向晚寒風度窓戶淩晨濕气生映雪讀書今巳老煮茶聽話淡忘情柴門沒脛晝不掃又得書窓一夜明

唐杜彥之唐許渾

唐張繼

宋陳師道元董搏霄唐盧仝

唐方幹

唐戎昱

○一百二十七

雪裏寒空思寂寥欲吟情思巳飄飄庭莎易集看盈地萱艸侵淩不辧苗兩岸嚴風吹玉樹一天長水盡雲濤靜中觀破玄冥巧況喜殘年樂事饒

唐秦中明宋趙抃

唐李建勛宋尢延之唐胡宿

宋趙閱道宋僧北澗宋朱熹

○一百二十八

閉門我亦擁貂裘不放紅塵礙寸眸萬里寒光生積雪破晴斜月到簾鉤紛紛冥鳥驚還合簌簌天花落未休江上梅華無數發若爲看去亂鄕愁

宋陸遊

宋石敏若唐祖詠

宋劉旦

宋王安石宋髙士談宋武元衡唐杜甫

○一百二十九

黃昏慘慘雪霏霏夜久錚淙細得知浦外野風吹入戶竹間凍雀未辭枝月寒桂樹猶藏秀人向梅梢大欠詩聞說丰年從此始愁中相向展愁眉

唐白居易宋蔡肇

唐皇甫冉宋梅堯臣宋崔徳符宋範成大宋魯鞏

唐羅鄴

○一百三十

稜稜寒气壓輕塵雪點寒梅小院春全覺此身離俗境且斟醇酒發天眞隔溪煙火人家靜得食階除鳥雀馴今夜西齋好風月一尊梅影屬閒人

宋邵仲甘唐溫飛卿唐僧皎然宋邵雍

元鄧贊

唐杜甫

唐許渾

宋王仲

○一百三十一

鴈度寒江擬雪天六花飛舞勢蹁蹮梅枝堆亞難成萼野老歡娛爲有年漫遣金尊消白日眞成玉气滿藍田豈無顧陸丹靑手乞與人間作畫傳

唐賈島

宋曾鞏

元張翥

唐包何

宋尢延之元李艸閣元方萬里元乃賢

○一百三十二

又看瑞雪滿璚田所異寒威欲折弦況是縱吟多伴侶不妨淸賞合流連癡云黯黯方垂地蛺蝶翩翩飛滿天聞道漁家酒初熟可能相就慶丰年

宋劉雲莊元虞集

宋張器之宋曾鞏

宋周昂

宋梅堯臣唐鄭谷

宋曾幾

○一百三十三

飛雪輕於玉管灰天時人事日相催未若柳絮因風起要與梅花作伴來只道洞天無晝夜且將詩句寫璚瑰書生忍凍誰相顧更爲憑髙送一杯

元謝應芳唐杜甫

晉謝道韞宋蘇軾

元董紀

宋程頤

宋藍元威元張翥

○一百三十四

四海八荒同一云俄逢瑞雪映陽春梅花窓下湳疑月鸚鵡杯中未覺貧珠樹鶴羣長繞夜璚樓玉宇總無塵殷勤待取前峯月恐有扁舟乘興人

唐杜甫

唐趙彥昭宋邵仲甘宋石敏若元王逢

宋陳師道唐吳子華宋康伯可

○一百三十五

共愛朝來何處雪粘窓入樹著寒條雲藏白道天垂幕煙暖藍田玉有苗林野漸添饑鳥雀江村猶是礙漁樵午窓睡足收佳句一片花來紙上銷

唐韋應物唐項斯

宋歐陽修宋尢延之元黃性之宋僧北澗宋僧無外唐僧子蘭

○一百三十六

深山大雪懶開門去馬來牛路不分瑞木細飄天上葉梅花暗落嶺頭云細燒栢子供淸坐且倒金尊任半醺擁鼻吟詩空佇立朔風燕鴈不堪聞

唐杜彥之元虞集

元傅若金唐李益

宋陸遊

宋陳文惠唐韓偓

唐郎士元

○一百三十七

行看臘破好年光小雪霏霏欲度墻一脈春陽回造化萬株璚樹鬭新妝鷗橫殘對多成障鴈叫江都卻續行須信閒人有忙事作詩先巳報丰祥

唐杜牧之宋周昂

元曾元烈宋僧道潛宋林逋

唐章八元唐韓偓

宋趙抃

○一百三十八

寒壓溪塘小雪春市朝無路踏紅塵梅花欲發春前樹桂魄正圓天上輪水種所傳淸有骨天河落後盡如銀如何飛上參軍鬂驚殺綠窓紅粉人

宋許古

宋錢時

元李筠谷宋王十朋宋王安石宋邵雍

宋石敏若唐張佑

○一百三十九

三千世界雪光浮髙視乾坤又可愁山色溪聲莫惆悵寒梅修竹共風流泉經華嶽猶應凍酒被吳娃勸不休還擬山陰一乘興江空難覓故人舟

元李誠泉唐杜甫

唐白居易宋髙士談唐羅隱

唐白居易唐羅隱

元貫云石

○一百四十

雪與春歸落歲前樓臺歷歷在藍田閒邀賓客嘗新酒共說時光彊舊年璧月幾橋畱夜色荒郊千里絕人煙蹇驢不怕旁人咲咲殺山翁醉欲顚

宋梅堯臣元乃賢

唐白居易元何大虛宋周必大元李孚

元郭昂

元劉伯序

○一百四十一

陌上冬幹泣老農曉來雪意巳塡空風光流轉身長健時節崢嶸歲巳窮濁酒盈缸香泛蟻柳行撲地玉爲虹艸堂欲作梅花夢老傍人門似更窮

宋朱喬年宋王安石宋王十朋宋歐陽修元龔偉

元白廷王元王竹齋宋黃庭堅

○一百四十二

千家襟袖曉寒生試倚闌干眼自明殘雪又顚風作黨千山凍合夜無聲甕頭春色開重醑天上浮花帶玉京立到淸寒十分處長天數鴈向人橫

唐羅鄴

元趙孟俯元董良史元陳旅

宋蔡珪

元藍山

元陳野雲宋汪彥章

○一百四十三

蒙蒙煙雪映柴扉四面雲山玉作圍撅凍野蔬和粉重望巢寒鳥逆風飛璚英著水輕無迹蒼野連云黯不歸東閣此時聞一笛由來此曲和人稀

唐劉文房宋史公奕唐羅隱

唐僧淸塞元岑安卿唐胡宿

唐戴幼公唐岑參

○一百四十四

滿天風雪得梅心門掩荒山夜雪深凍雨嚴雲始淒楚長松修竹共蕭森陽和腳動意先見芋火煙深客獨吟坐到更深誰是伴一尊酒對一張琴

宋文天祥唐許渾

元劉因

元藍性之元王英孫元僧來復宋朱熹

唐白居易

○一百四十五

朔風吹鴈雪紛紛散漫隨風處處勻爲要八荒開壽域卻將一醉見天眞隴梅未報江南信和气幽生地底春詩思飛來驢子上九原誰喚灞陵人

唐髙達夫唐張佑

宋劉子翚元陳野雲元陸文珪元許白雲宋嚴丹丘宋黨世傑

○一百四十六

寒戀重衾覺夢多官橋晴雪白峩峩尊前且撥傷心事林下新傳擊壤歌團破小龍寒未瀹冰生鐵硯不堪磨此時獨立意無限世路無幾柰爾何

唐溫飛卿唐白居易唐王駕

元王逢

宋僧北澗元虞集

唐劉滄

唐司空圖

○一百四十七

盈尺江南雪未聞水邊林下玉繽紛夢驚忽有穿窓片雲凍全消五色文漢月夜吟鳷鵲觀詩壇欲斂鸛鵝軍凜然暗室明如晝獨自看書到夜分

元李艸閣元藍性之宋蘇軾

元錢思復唐李義山宋僧北澗宋蘇軾

元李艸閣

○一百四十八

欲明天色雪漫漫窮巷無人鳥雀閒解把飛花蒙日月直教一色對江山心遊太古鴻蒙外身在樓臺罨畫間薄酒易醒寒徹夜玉山光映玉人顏

唐王建

唐劉文房宋朱鞏

元楊維禎元盧旦

元張仲舉唐韓偓

宋失名氏

○一百四十九

四野雲酣雪意嬌誰教飛絮倚風搖金壺恣灑毫端墨璚樹應迷谷口樵萬里人煙俱寂寞大寒松竹更蕭騷東家蹇驢許借我卻恐旁人擬灞橋

宋陸遊

宋朱熹

宋歐陽修元藍山

前

人宋曾鞏

唐杜甫

元傅若金

○一百五十

雪花如浪灑乾坤三徑荒涼獨掩門竹葉旣能消積恨梅花彊欲惱吟魂气淸嶽秀有如此否去泰來何足論饑鶴翅寒飛不去舉頭見客似長言

元李艸閣宋朱熹

唐韋莊

元藍山

唐李白

唐戎昱

元藍山

宋蘇軾

○一百五十一

倚笻閒望思淒然曾見孤村有竈煙雪裏題詩偏見賞世間無物敢爭妍山童隔竹敲茶臼漁父披蓑立釣船詩興到來無一事夜寒淸坐玉壺天

宋僧無外元李艸闊唐司空曙宋朱熹

唐柳宗元元袁菊村唐王睿

宋錢時

○一百五十二

昨日晚晴今日黑不知門外雪洋洋冰梅的的開生面黯气陰陰沒大荒秦嶺欲歸騎馬客野陂時見射鵰郎無端酒興催吟筆每度吟詩必命觴

唐杜甫

元仇仁近元虞集

元王竹齋元楊維禎唐韋莊

宋朱熹

宋邵伊川

○一百五十三

晨興佳景滿山川象外詩成頗類仙天際雪堆千片石窓間風引煮茶煙掃開折竹仍三徑欲買濁醪無一錢聽得老癃扶杖語來秋凖擬是丰年

宋趙抃

元仇仁近唐僧齊巳唐杜彥之宋朱熹

元趙孟俯元李兩山元李艸閣

○一百五十四

白毛空裏雪紛紛素是詩家倍益新山勢蹴天銀作浪凍雲印地玉爲塵柴門不掩無來客酒盞惟應憶故人從此升平歌帝力醉翁丰樂一閒身

宋髙崇文唐竇叔向元白廷玉元陸景龍宋僧無外唐羅隱

元張以寧宋歐陽修

○一百五十五

吟到梅花雪覆檐舞風作黨暮寒添擬沽鬥酒聽琴操初覺冰澌結硯蟾公子貂裘方痛飲素娥肌肉瑩相兼披衣更向門前望竹擁參差半入簾

宋趙宗哲元董良史宋胡邦衡宋程顥

宋陸遊

宋朱淑眞唐李端

宋趙昌文

○一百五十六

踏雪淩雲眼界新瑤臺十二玉爲塵混同天地渾無迹飛入園林才是春門外若無南北路寰中眞有太平人人饒笑語丰年樂慰我年來老病身

宋朱熹

宋邵伊川宋曾鞏

宋盛次仲唐杜牧

宋錢時

宋陸遊

元許白雲

○一百五十七

歲暮江南雪轉多不知誰問夜如何衝寒有客尋春去問字無人載酒過弱柳向風殊嫵媚老松擎蓋自婆娑北窓人在羲皇上誰羨紅樓一曲歌

元虞集

唐施肩吾元陳旅

元劉秩

元張仲舉宋王元之宋林逋

唐許渾

○一百五十八

平明山雪白模糊爽气侵尋冷入膚猶阻晚風停桂檝先傳淸響到金鋪江村幾處梅花發明月滿天人影孤誰是丹靑三妙手筆端能著此工夫

唐白居易宋僧道潛唐許渾

元王竹齋宋嚴丹丘宋華嶽

元趙孟俯宋徐璣

○一百五十九

長安歲盡雪如波漠漠紛紛不柰何貂解屢償沽酒債夜寒休唱飯牛歌西風刮地鴈聲落狂客歸舟逸興多軟飽三杯風味好乾坤容我更婆娑

唐王義山唐白居易元劉秩

唐韋莊

宋華嶽

唐李白

宋王大用元劉秩

○一百六十

雪照南窓滿架書誰能攜酒訪貧居潤添水樹千波漲吟想冰光萬里餘何處蓽門愁脈脈當空月色自如如閒來倚檻看無厭卽此身心是太虛

唐許渾

唐姚合

宋宋公庠唐羅隱

唐晏同叔唐賈島

宋僧無外宋朱熹

○一百六十一

鳥道盤空積雪迷松因雪折鳥空啼觸寒手指藏猶裂迎臘梅花吐未遲病骨不禁風料峭雲山橫經路髙低扁舟一棹向何處靜夜歸來月照溪

元劉秩

唐韓偓

宋陸遊

宋歐陽修宋韓琦

宋梅堯臣宋禦制詩唐劉兼

○一百六十二

山川靈秀降丰穰雪打溪梅狼藉香入地余蝗今巳盡緣堤弱柳未舒黃依微水戍聞更鼓斷續煙汀有鴈行好在畫圖畱勝迹髙堂素壁爛生光

宋趙抃

唐李友山元李艸閣唐馬懷素唐李義山宋陸遊

元張仲舉宋僧道潛

○一百六十三

連夜江云黃慘澹雲中梅下與誰期欲吹藜杖同淸夜靜對梅花讀楚詞不信阮生悲失路且容何遜得吟詩小軒無事誰知我惟有庭前松樹枝

唐白居易唐李義山元虞集

宋邵雍

元藍山

元董紀

宋劉少宣宋周昂

○一百六十四

東風吹雪正紛紛一尺中庭白玉塵洛下才名誰獨步山陰淸興更無人收簾野店關門早到處梅花照眼新側耳陽春誰敢和翻令和者不勝春

元王右石唐白居易元丁鶴年宋林逋

元董紀

元李艸閣宋劉旦

唐戴幼公

○一百六十五

玉峯積雪倍幽奇人倚闌干欲暮時棲鳥亂爭寒拱闊梅花正發竹枝垂琴書酒伴皆拋棄村落人家總入詩深夜獨吟還不寐寒窓明月是相知

宋李伯純宋呂居仁宋曾誠

唐劉元史唐白居易宋林逋

唐李紳

元汪弘亮

○一百六十六

新詩堪向雪中吟山徑危行未要深遠浦遙山俱慘淡蒼崖寒水斷追尋嘗茶看畫亦不惡剪水裁冰凍不禁酒放半酣簾半捲卽今會取歲寒心

唐張司業宋史肅

宋邢君實宋朱熹

宋蘇軾

元劉伯序宋邵雍

宋錢時

○一百六十七

雪與丰年十萬家故穿庭樹作飛花蓬萊天近通銀漢古度船空集亂鴉潤物巳隨時雨化搴帷俄駭練光斜此時朝夜歡無極正擬相看度歲華

宋劉少宣唐韓愈

元岑安卿宋陳師道元虞集

宋僧道潛唐李義山宋艾性夫

○一百六十八

山色蒼寒釀雪天捲沙成浪北風顚彤雲凍合山陰道夜月空懷剡曲船復有樓臺含暮景相隨簫鼓樂丰年濁醪任冷難辭醉須就人家甕底眠

宋陸遊

宋黃庭堅元藍山

元易景升唐杜甫

宋歐陽修唐吳子華唐韓偓

○一百六十九

雪滿前庭月色闌願供茶具作淸歡閒思今夜孤吟景合與梅花共此寒陋巷衡門誰扣扣隨風竟日勢漫漫明朝試望東林樹翻作璚林一色看

唐李從

宋梅堯臣宋僧無外元李鶴田唐韓翃

宋蔡正甫元失名氏▓▓▓▓

○一百七十

踏徧江村未見梅晚來藍輿雪中回壚圍小火深回暖燒接寒云慘不開江畔玉樓多美酒眼前霽景屬微才輕舟過去眞堪畫疑是山陰雪後來

元董良史唐白居易唐李侶主唐吳子華唐韋莊

唐杜彥之唐陸龜蒙唐李白

○一百七十一

梅花繞屋雪模糊也得梁園畫作圖歲月壓頭空感慨乾坤萬籟入虛無煙凝積水龍蛇窟凍合千林艸木枯且喜丰年多美酒殷勤更得幾回酤

元謝應才唐杜彥之宋歐陽修宋僧道潛唐殷文圭元劉因

宋歐陽修唐杜甫

○一百七十二

庭柯雪壓已知春背郭茅堂早閉門有意楊花初學舞向人梅蕋故開繁典琴沽酒原非俗會色歸空孰與論昆玉樓臺珠樹密好開屏嶂畫孤村

宋林逋

元藍山

宋邵伊川元李艸閣宋陸遊

元僧來復唐王貞白宋趙抃

○一百七十三

向曉天風舞雪霙管吹淸玉動江城竹含天籟淸啇樂家近蓬萊白玉京畱客煮茶香繞室摧巢壓屋密無聲不知長笛在何處忍凍梅花恨未乎

宋歐陽修唐張泌

唐白居易宋陸務觀元劉秩

唐方幹

宋艾性夫元僧行巳

○一百七十四

雪帶東風洗畫屏正堪吟坐掩柴扄每思載酒悲前事直欲裁詩問杳冥畱月只應空院落憑軒忽若無丹靑鶩鵝聲亂功收蔡說與當年李愬聽

唐許渾

唐章八元唐李紳

唐魏朴

元淩說

元李徽之唐杜甫

宋華嶽

○一百七十五

積雪窓前盡日吟淸香一穗起壚心風欺弱柳長條困山逼虛房寒气深鳥僕■﹝犭員﹞僵罷飛走長藤古木共蕭森興來欲艸梁園賦殘醉瞢騰不易禁

唐許渾

元吳幼澄唐鄭谷

宋失名氏元藍山

元張仲舉元袁菊村元元子問

○一百七十六

風雪蕭蕭席作門人情依舊歲華新滄洲白鳥時時夢柳絮梅花處處春寒透竹簾欺酒力花隨油壁靜香塵吟詩作賦北窓裏盈尺須宜莫厭貧

宋艾性夫唐白居易元趙孟俯宋唐伯可元劉秩

唐吳子華唐李白

宋邵伊川

○一百七十七

雪花先作曉來瑞花性飄揚不自持多喜夜光生錦帳翛然淸气入詩脾居人猶是掩關在入袖初驚學舞遲欲寫天機誰會領鄒郎吹笛爲燻之

宋王十朋唐李白

元王竹齋元王孫英唐羅鄴

唐方幹

元劉夢吉宋毛澤民

○一百七十八

臘盡才看小雪飛寥寥煙火萬家微漣漪剪碎成新萼濕碎那堪補敗衣但想燕山吹暖律卻憂藍玉有光輝丰年有兆先抽麥試問農家果是非

宋李之純宋梅都官宋僧北澗宋史肅

唐袁神

唐韓偓

元黃介軒宋王安石

○一百七十九

官橋柳外雪飛綿景象依依在目前更著綸巾披鶴氅共迎和气作丰年層巒疊嶂杳難辧玉樹璚臺未必仙擬喚扁舟尋剡曲雪寒誰得度江船

元虞集

宋僧無外宋蘇軾

宋趙抃

宋僧道潛元貫云石宋樂雷發唐羅鄴

○一百八十

寒气先侵玉女扉朝來看雪詠新詩關河凍合東西路寒雀羣猥上下枝蔽野吞村飄不歇登山臨水分無期老夫三日門前立卻是東風柳絮時

唐李義山唐羅鄴

宋陸遊

元藍山

宋王安石宋趙抃

宋邵雍

唐韓愈

○一百八十一

蕭蕭晚雨向風斜俄頃風雲變物華釀酒閉門開杜甕倚闌和雪看梅花遺蝗入地應千尺暖帳銷金有幾家昨夜北樓堪朗詠詩成端的向誰家

宋張文潛宋僧道潛宋蘇軾

元董紀

宋蘇軾

元袁彥章唐賈島

元虞集

○一百八十二

今朝臘日初飛雪戶牖憑髙發興新解與乾坤生气槪卻疑山水有精神楊花撲撲白滿地山月時時自近人共睹太平新气象朱欄紅藥自爲春

元張仲舉唐杜甫

宋王公韶宋王安石宋梅堯臣宋僧道潛元吳幼澄宋蔡襄

○一百八十三

急雪無端忽滿襟更無一點軟紅侵分明幻玉迷靑嶂靜掩云扄向一林卻擁木棉吟麗句只愁鄰叟典孤琴此時盡爲丰年喜獨向南窓袖手吟

宋朱熹

宋僧北澗宋朱淑眞唐章八元前

人唐鄭谷

元董紀

元陳孟稷

○一百八十四

踏雪來看羣玉峯諸峯羅列玉芙蓉酒沽村店難成醉臘盡梅花盡放紅何處小舟橫古渡誰家髙燭候春風此時此景眞堪畫湏作蓬萊第一宮

宋歐陽修元淩柘軒元袁菊村宋韓無咎元郭昂

唐周弘亮宋白玉蟾宋錢公輔

○一百八十五

先生非是愛吟詩喜見江潭積雪時欲舞定隨曹植馬淺斟擬醉黨家兒田疇稍稔農民喜陽气先從土脈知庭下晚來猶可玩先生非是愛吟詩

宋程頤

唐劉文房唐李義山唐袁彥章元虞集

宋蘇轍

宋僧無外前

人

○一百八十六

先生非是愛吟詩小巘平崗雪陸離釣具每隨輕舸去玉條初向畫檐垂堪憐雀避來閒地靜聽竊寒叫竹籬時泰人康民物盛先生非是愛吟詩

前

人宋陸遊

唐陸龜蒙宋梅堯臣宋林逋

宋範成大梁沈約

前

人

○一百八十七

先生非是愛吟詩萬里江天欲雪時遠樹平蕪空目斷髙天闊地任風吹依依永巷聞村笛處處寒梅映酒旗閉戶無人慰聊索先生非是愛吟詩

前

人元黃貞文宋蕭允之元李延陵宋魏子先唐李文山宋僧無外前

人

○一百八十八

先生非是愛吟詩雪片梅花滿硯池對景恨無飛絮句揮毫不及少年時醉呼妙舞畱連夜更被狂風來往吹歲旱且湏教濟物先生非是愛吟詩

前

人元虞集

宋朱淑眞元吉推謨丁宋蘇軾

宋邵伊川唐李山甫前

人

○一百八十九

先生非是愛吟詩雪屋吹燈燃荳萁時聽嚴風折喬木立看修竹變璚枝穿林陟覺縈風急行客巳愁驅馬遲試望田家聊自適先生非是愛吟詩

前

人宋黃庭堅唐杜甫

唐髙千里唐方幹

唐羅鄴

唐韋莊

前

人

○一百九十

先生非是愛吟詩正是前山雪下時巳見嘉祥生北戶煩將消息報南枝長天極目無飛鳥小鼎煎茶面曲池歲稔便當期鼓腹先生非是愛吟詩

前

人唐唐求

唐陳陶

元藍山

宋歐陽修唐李義山元藍山

前

人

○一百九十一

先生非是愛吟詩看雪閒行任馬遲萬國山河開壽域九州島民物樂淸時不應琪樹尢含凍控勒梅花未放枝巳復揚鞭恣行樂先生非是愛吟詩

前

人唐白居易元吳文讓元管時敏宋朱熹

宋朱淑眞唐趙冬曦前

人

○一百九十二

先生非是愛吟詩雪滿川原泥酒卮賞景尙知心未退照窓翻似月明時明年巳卜丰登兆萬物皆因造化資俗客看來尢解慶先生非是愛吟詩

前

人唐羅六衣唐劉眞

唐方幹

元藍山

唐僧皎然元藍山

前

人

○一百九十三

臘雪空林落凍柯尊前扶醉看婆娑閉門不作袁安臥扣角空懷寗戚歌醉面衝風吹易醒白頭同色復如何漁翁暝踏孤舟立獨釣寒江雪滿蓑

元薩都剌元劉秩

元傅蘆

元元好問宋陸遊

唐白居易唐杜甫

元藍山

○一百九十四

臘雪無聲逐夜深水晶簾外冷沈沈北風捲地來無際皎月當空不用尋白髮偏催能賦客何人會得倚闌心太平風景眞堪老坐向松窓彈玉琴

唐韓偓

宋朱熹

宋汪堯章宋朱熹

元李艸閣宋趙汝回宋錢時

唐劉滄

○一百九十五

狂雪隨風逐馬飛山前山後有光輝煙含曉樹人家遠風緊江天鴈字稀必若天工主人事故將新巧發陰機歸來尙喜更鼓永檐滿梅花雪滿衣

唐牛嶠

宋歐陽修宋林逋

元袁彥章唐杜牧之宋蘇軾

前

人元董閒雲

○一百九十六

江城昨夜雪如花獨掩柴扉度歲華耿耿吟魂嗟異處茫茫大化渺無涯潤深農畝千疇綠林映蛾眉片月斜惟有詩人偏愛惜莫教狼藉渾泥沙

唐張繼

唐武元衡宋僧道潛宋魏鶴山宋楊之美唐李從一唐白居易宋僧道潛

○一百九十七

朔風吹雪下平田臘後閒行村捨邊好景正憑摩詰畫知音未斷伯牙弦玉窓光迥渾疑月老鶴聲回別有天願見年丰人飽飯何如付與北窓眠

宋黃庭堅唐李郢

元許白雲宋錢時

元失名氏元貫云石元張以寧宋史肅

○一百九十八

落雪隨風不厭看冰爲溪冰玉爲山昏昏醉睡慵朝起寂寂柴門盡日閒不遣纖塵驚塞上亂飄瑞葉向人間擁壚自熱烹春茗嗅取梅花一破顏

唐僧淸江唐馬戴

宋嚴丹丘宋失名氏宋劉雲莊詩話宋錢時

宋艾性夫

○一百九十九

同云漠漠雪霏霏啄雪寒鴉趁始飛巳傍餘光窺蠹簡何須中夜泣牛衣風髙气肅鴈聲急夜久天空素月輝大地瑕疵都粉餙悵然無處問天機

宋邵伊川唐柳宗元宋劉子翚元薛宗海元趙孟俯元黃貞文宋僧北澗宋趙抃

○二百

雪窓淸坐夜沈沈負郭依山一徑深天上九龍施法水世間幻境入璚林恍疑藜杖吹煙照旋瀝新醅對栢斟其柰知音不相見相思擁膝坐長吟

宋錢時

唐李涉

元李微之元藍山

元孫平齋元黃貞文唐姚合

唐劉文房

○二百一

湖上雲林勝畫圖北風吹雪急模糊小壚低幌還遮掩野店山橋隔有無湘路未過回鴈處漢庭還念牧羝奴蕓窓盡日無人到只有梅花一兩株

元謝子蘭元王竹齋唐陸龜蒙元李艸閣唐劉文房元楊廉夫唐李平甫宋汪賓玉

○二百二

東風吹雪作花飛密灑髙樓酒力微破履尙尋東郭老有情應濕謝莊衣地壚伏火春如海銀漢橫空夜有輝門外梅花凡幾樹殷勤爲折一枝歸

宋失名氏唐鄭谷

元袁彥章唐李義山元陸景龍元黃淸老元藍山

宋王安石

○二百三

雪下孤村淅淅鳴閒來誰與共淸吟矮門窓下淸如水栢子香中坐擁衾剡曲夜歸人迹斷硯池冰合艸堂深世間多少能詩客遙和丰年系壤音

唐陸甫裏元虞集

宋艾性夫唐白居易元董良史元王逢

唐王建

宋王安石

○二百四

東湖飛雪正交加平地一尺白玉沙繞岸柳條垂玉帶隔溪雲海暗人家銷冰成水應能辧亂落橫飛詎有涯到此詩情應更遠枯腸攪亂鬂絲華

元楊仲弘唐盧仝

宋華嶽

宋蘇軾

元僧來復宋朱熹

元張文昌宋朱熹

○二百五

天開圖畫一時間人物蕭條值歲闌酒榼詩瓢俱汨汨雪花風葉兩漫漫每邀賓客談詩飲卻爲梅花放棹看倚徧闌干動淸興不妨標致共髙寒

元董良史唐徐凝

宋李明叔元李仲公元僧來復元丁鶴年元聶古栢宋艾性夫

○二百六

一夜北風吹雪來愁雲殘臘下瑤臺詩聽越客唫何苦花到梁園合始開萬里山川同一色百年題詠屬多才霽來還有風流事杖屨江村看野梅

元管時敏唐姚合

唐白居易唐羅隱

元藍山

元劉秩

唐章八元元薩都剌

○二百七

獨上危樓憑曲欄雪侵春事太無端扣門有客攜琴至剪水飛花著地幹好景不煩摩詰畫煮茶可笑老陶酸寒窓呵筆尋詩句一片飛來一片寒

唐白居易唐王建

元劉秩

宋方惟深宋王十朋元王竹齋唐羅隱

唐僧淸江

○二百八

雪滿虛堂月滿舟吟身渾欲覓貂裘風生野浦河聲急山逗晴光玉气浮長愛淸華入詩句自修茶具試香篝龍光所蘊有如此處處田家樂有秋

元貫云石元虞集

唐劉秩

元淩柘軒唐李建勛元黃可玉元劉因

元袁菊村

○二百九

茅齋對雪開尊好裂竹聲幹攪曉林淸世髙眠無一事陽春爭肯混凡音正憐漢月當空照喜有幽人忍凍吟漫說春來膏澤好滿田何止萬黃金

唐錢起

宋黨世傑唐方幹

唐劉兼

唐羅鄴

元羅梅我宋李之純宋歐陽修

○二百十

日午柴門半不開千峯萬嶺雪崔嵬冰含白玉期無累天遣神龍詎用媒幽榭凍粘華屋重故人忘卻剡溪來暗香一陣連風起和气多時巳放梅

元藍山

唐岑參

宋趙抃

宋朱熹

宋韓翃

元王用文宋王介甫元黃爾軒

○二百十一

昨夜忽飛三尺雪歸尋園桺未生芽安排臘味千鍾酒開徧寒梅一樹花初著敗梧驚擁腫恨無翠岫點橫斜江山千里俱頭白共看蟾盤上海涯

宋尢延之唐皇甫曙宋趙閒

元良史

宋僧道潛唐蘇軾

宋黃庭堅唐曹松

○二百十二

日西山雪更冥冥饑集虛廊鳥雀聲未稱執鞭奔紫陌急須悉興賞春霙夢回酒醒無人問云暝風號得我驚好是夜闌人不寐卻聽山犬吠柴荊

唐李建勛前

人唐杜彥之宋程顥

元郭

昂宋陸遊

宋呂中孚元許白雲

○二百十三

今朝忽見雪漫天春入梅稍一點妍客子迷歸寒浦外同云欲合暮江前璚樓玉宇髙千尺白酒黃雞樂有年都爲畫工圖不得一時摹寫入詩篇

宋王十朋宋李榮斗元薩都剌宋黃庭堅元李艸閣宋李明叔宋潘勺

宋謝幼安

○二百十四

滿天飄落雪紛紛千里黃雲白日曛莫問宜多與宜少且從詩社策詩勛眼看銀色迷千界春到梅花巳幾分漁父天寒网罟凍一蓑獨釣漢江濆

唐李頻

唐髙適

元董良史宋陳師道宋朱熹

元袁彥章唐杜甫

元岑安卿

○二百十五

萬竹孤亭積雪明晚來閒望逼人淸月明正有抽毫樂夜靜惟聞瀉竹聲巳分酒杯甘淺懦坐驚時節巳崢嶸此身飲罷無歸處六出花邊五字成

元虞集

宋邵雍

宋韓琦

宋蘇軾

前

人宋程顥

唐杜甫

唐方幹

○二百十六

山風獵獵釀寒威吹作漫天白雪飛臨水靜聞靈鶴語荷蓑遙羨釣人歸空花任爾頻經眼老子畏寒愁解衣獨倚髙樓望南北營營鞍馬往來稀

元葉夢得元範槨

唐劉滄

唐章莊

唐劉兼

元王竹齋宋仇仁近唐戎昱

○二百十七

一夕北風吹雪來千林萬林盡花開放舟定有迷津客欲賦慚無詠絮才野店初嘗竹葉酒上天飛下荳稭灰老夫此日渾無事獨倚寒村嗅野梅

元管時敏宋範堯夫元林弼

宋蘇軾

元王勉

宋錢時

唐彥謙

失名氏

○二百十八

欺花凍艸還飄然悠極兼無買酒錢帶雪松篁存舊臘堆場稭稿驗丰年月生庾嶺思梅樹鴻怨驚風叫暮天景好身閒眞獲樂野人相賀板扉前

唐陸甫裏唐張泌

宋江賓王宋陳師道元傅若金唐李紳

宋蘇軾

元何大蘊

○二百十九

啄食饑鴉遶凍林北來風雪苦寒侵江山滿目開新捲景物牽情八苦吟夢斷只驚蟾影在气增不怕酒杯深老夫記得坡仙語巳作蕭條歲暮心

詩學犬成唐杜甫

宋陳師道宋朱淑眞宋僧道潛宋陸遊

元劉龍洲宋蘇軾

○二百二十

開門驚怪雪交加野曠天寒气象嘉海宇升平皆帝力老身閒止屬年華也知不作堅牢玉誰復能開頃刻花蓬蓽永無車馬到新詩吟罷自煎茶

宋朱熹

宋王安石元陳旅

唐薛許昌宋蘇軾

元淩雲翰唐司空曙失名氏

○二百二十一

朱簾半捲獨憑闌打葉穿籬雪未幹陰嶺有風梅艷散濕云捲地鴈聲寒怕寒放懶日髙臥酌酒吟詩興頗寬更待今宵開霽後遠峯晴露玉巑岏

唐胡仲和唐王建

唐許渾

元劉秩

唐白居易宋朱淑眞唐韓偓

宋朱熹

○二百二十二

一年飛雪又今朝西北樓開四望遙仙境是誰知處所苦吟猶未補風騷鴈驚風浦漁燈動月滿寒江夜笛髙安得遂爲無事者揚鞭揮袂灞陵橋

宋尢延之宋許性之唐羅隱

唐鄭谷

唐杜彥之唐羅鄴

宋歐陽修唐鄭谷

○二百二十三

白雪花繁空撲地了然更見畫圖開尋思物理眞難測觸目風光不易裁云凍尙含孤石色春歸先放一枝梅睡餘彊起還詩債不許庸人取次來

唐白居易唐朱餘慶宋蔡襄

宋朱熹

唐陸甫裏宋曾鞏

宋黃庭堅宋羅仲素

○二百二十四

千門萬戶雪花浮夜落連明肯便休不嘆舉家無擔石行聽鼓腹有歌謳形如玉屑依還碎水帶溪云凍不流寂寞窮山今遇賞聊憑酒聖作天遊

唐朱淳

宋楊萬里唐李頻

宋李明叔唐白居易元郭昂

元嚴武

元路宣叔

○二百二十五

云擁樓臺雪擁川曉看庭樹有餘妍且陪佳客沽春酒咲指漁翁釣暮煙皓鶴羽衣迷夜月淸池片石疊寒氈蹇驢暮出多詩思恐是襄陽孟皓然

宋範堯夫宋海堯臣元楊學士唐劉兼

宋邵棠

唐白居易元袁彥章元陳旅

○二百二十六

曲崖飛磴不畱塵轉覺無邊萬籟深白雲飛花亂人目殘云點岫卽遙岑寒威半入龍蛇窟和气先燻艸樹心我近有詩誰與和歸鞭惟拍馬韀吟

宋蔡襄

宋錢時

唐李白

唐上官昭容唐方幹

宋王安石唐李建勛唐司空圖

○二百二十七

欲休還舞任風吹小艇沿溪看雪飛陋巷誰過居士宅淸光旋透省郎闈冰銷陰壑蘭芽動寒鎖侯門見客稀咲覓梅花伴歸去不辭和月夜深歸

宋曾鞏

宋髙九萬宋張寧丘唐李義山宋僧道潛唐劉義

元黃貞文宋錢時

○二百二十八

歲暮蕭條雪擁門天寒愁絕縕袍溫蘇卿持節終還漢滕六吹花積厚坤獨抱凍醪驚節物卻疑山色是晴暾江樓誰起夜吹笛鐵鑄梅花亦斷魂

元張仲舉元藍山

唐賈島

元僧來復宋梅都官宋王安石元僧行巳元李孝先

○二百二十九

看雪難忘盡日吟素花飄墮惡氛霃今朝踏徧璚瑤迹何處飛來薝卜林一色樓臺天靄靄半輪山月夜沈沈艸堂幸是明如晝細閱蠅頭到夜深

宋僧無外唐胡宿

唐韓愈

宋朱熹

元尢存

宋錢時

元李艸閣宋僧北澗

○二百三十

南地風光臘月前千山風雪灑寒氈欲知陋巷憂時樂應絕髙人乘興船釀酒烹雞畱客醉沒空飛絮散輕綿分明聽得行人語多說明年是稔年

唐韋同則元謝子蘭宋朱熹

唐元結

宋歐陽修元虞集

唐趙瑕

宋陸甫裏

○二百三十一

模楜遠近色相兼暮雪霏霏若撒鹽徧野頓驚蝗入地中天只有兔隨蟾村翁挈榼沽鄰酒凍雀藏身宿畫檐老我太平無一事詩情多向醉餘添

宋楊希逢宋黃庭堅元袁彥章宋王安石元袁菊村宋朱淑眞唐胡仲和宋趙宗詰

○二百三十二

飄揚瑞雪繞天來千樹萬樹梨花開時節丰登饒鼓吹乾坤收斂入胚胎題詩莫訝盧仝怪覽景慚無謝氏才坐對髙寒宜晚酌月明深夜更徘徊

宋歐陽修唐溫飛卿宋王平甫元傅若金唐司空文明唐羅隱

唐溫飛卿宋程頤

○二百三十三

夜雪塡空曉更飄不能騎馬度南郊千山月午乾坤晝南國云含瘴癘銷深院沈沈人悄悄陰風淅淅樹蕭蕭殷勤寄與同袍友更約新春采柳條

宋歐陽修唐溫飛卿宋王平甫元傅若金唐司空文明唐羅隱

唐溫飛卿宋程頤

○二百三十四

長江雪後玉千岑半掩柴門一徑深云冷孤松巢老鶴風生萬壑振空林忍饑只有嵇康懶倚席閒思謝女吟欲載一尊乘興去錢塘安得似山陰

宋朱熹

宋徐熙

元袁菊村唐李白

宋姜梅山元失名氏宋曾鞏

宋趙抃

○二百三十五

急雪從風暗有情人間但見巧翻騰望迷四顧渾成海凍合五湖都是冰乘興便當攜酒去題詩寧莫記吾曾夜深斜倚朱欄外松徑莓苔又一層

唐顧況

宋僧北澗宋黃瀛父宋楊庭秀宋歐陽修元楊鎰

唐劉兼

唐杜彥之

○二百三十六

還有詩情象外來倚欄觀雪獨徘徊天連絕塞寒無色春入寰區巳放梅茶鼎快烹泉竇月江云欲落豆稭灰不能臘屐攜笻去且置窮通近酒杯

唐李山甫宋朱淑眞宋劉滄

元薛悰海宋山中

宋蘇軾

宋朱熹

宋陳師道

○二百三十七

霏霏茶靄出松梢雪滿長安紙價髙走旁寒梅訪消息大都好物不堅牢看吹陌上楊花滿不覺人間夜色遙斜月半牀新睡覺夜寒窓竹自相敲

宋林逋

唐鄭谷

唐李白

唐白居易宋王平山元李艸閣唐姚合

唐薛許昌

○二百三十八

天風吹雪滿千山信有人間行路難潤澤今爲和气皪輕明應咲玉華幹忍貧羞說黃金盡無寐那堪淸夜寒隔斷紅塵三萬里野人閒處倚笻看

宋張斛

唐杜甫

宋歐陽修唐韓翃

宋仇仁近宋陸遊

元劉

秩唐郭震

○二百三十九

鴈度關河雪正深蹇驢馱醉晚駸駸眼前俗物關情少塞上風雲接地陰更約東鄰投淨社便分幽賞助淸吟歸來想象猶眼底巳見橫林宿暮禽

元藍山

元趙孟俯唐姚巖傑唐杜甫

宋陸遊

宋朱熹

宋蘇軾

宋陸遊

○二百四十

龍公試手初行雪琪樹遙岑略眼新秀色暗添梅富貴素光搖動月精神欲題梁苑摩空賦誰是山陰訪戴人漁父晚船分浦釣一蓑一笠自玄眞

宋蘇軾

宋林逋

宋朱淑眞宋邵棠

元李坦之宋邵棠

唐杜荀鶴押韻

白香集卷上之二終

●詠梅花集句序

錢唐沈隱君履徳學博而喜吟詩尢喜集古人之詩其所集詠雪二百餘篇一日傳觀紙貴都下矣玆復出所詠梅花近體共三百六十首余讀而驚怖以爲唐宋元之世相去若是其懸也其間作者如是其先後也音響未易其葉也興寄未易其相屬也乃能令一篇之中音諧字比不以世而嫌於非一世情至景生不以人而訝如出一人聯珠編貝騰輝耀彩鏗金戞玉始翕終繹此集古所難而履徳信手拈成斯亦異矣先君嘗欲種梅孤山自題曰艸木中間鐵石心花開不受雪霜侵世間豈獨逋仙愛萬古相看直到今後家督克承先志手植數百株於三賢堂惟四照閣四周爲多紅白綠萼蠟黃臙脂種種各備每雪月之中對之酒香花气與人地相髙下卽陋劣頑鈍者見之亦藉此爲藥瞑眩其少瘳乎余適致仕歸寄寓巢居閣得朝夕追遊亦頗時時濫竽今讀履徳集秪覺效顰之增醜也履徳嘗集杜少陵五言爲忠孝詩行世其寡母在堂年九十矣鶴髮僊僊履徳奉養以孝稱夫梅花有歲寒操類君子志節不移道莫大於忠孝亦惟志節不移者能之讀履徳之詩者不知其人可乎

弘治十年丁巳九日八十七歲人夏時正書於慈溪靈璧嶼之拾穗莊中

序畢

●白香集卷下之一

錢塘沈行履徳著

莆田宋玨比玉校

禹航嚴順忍公閱

秣陵葉胤祖肇禧訂

○一

野水晴山雪後時含情念態一枝枝巳疑素手能妝出不禦鉛華亦自奇正气才隨灰律變髙風惟有歲寒知何人畫得天生態畫得輸他八句詩

唐李羣王唐崔魯

唐羅弘信宋僧北澗唐方幹

元虞伯生唐薛逢

唐杜彥之

○二

靑帝邀春得歲還分香多是畹中蘭開花占得春風早數朵先欺臘雪寒須裊黃金危欲墮蔕凝紅蠟綴初幹林塘得爾偏增價無限行人立馬看

唐王初

唐韋莊

唐李紳

唐方幹

宋王安石宋林君復唐雍陶

唐王周

○三

南北枝頭玉蕋皴陽和先巳到孤根看花弄水聊爲樂賞月吟風不要論欲賦妍華無健筆忍教落片點空尊江邊一樹垂垂發粉蝶如知合斷魂

宋張栻

宋尢延之宋王安石唐天竺牧童宋曾鞏

宋張澤民唐杜甫

宋林君復

○四

一气才新物未知雪英相倚兩三枝呼兒倒酒乘春醉掩戶畱香笑我癡落落精神終有立搖搖情緒不能持此花端有歲寒意爲報東風且莫吹

唐李建勛唐王周

宋趙抃

宋陸遊

唐杜牧之唐劉兼

宋王十朋唐杜彥之

○五

時候頻過小雪天南枝爲底發春偏向人自有無言意別萼猶含泣露妍不分雪霜摧折盡要令桃李讓爭先明朝攜酒猶堪賞喚取佳人舞繡筵

唐陸龜蒙唐劉文房宋王安石唐李紳

宋韓仲正宋呂居仁唐杜彥之唐杜甫

○六

不堪寂寞對衰翁只恐相逢是夢中萬倍馨香勝玉蕋一番消息占春風探花賞酒多先到信手題詩不用工應笑西園舊桃李等閒桃李卽爭紅

唐司空圖宋冦凖

唐李建勛元羅梅我唐白居易宋遊誠之宋妓胡楚唐陸龜蒙

○七

我有新詩何處吟棹歌搖艇月中尋小山叢桂且爲伴冷蕋疏枝半不禁謝客瓊枝空貯眼郢郎白雪少知音誰家促席臨低樹瑤瑟調髙尊酒深

唐杜甫

唐李白

唐吳子華唐杜甫

唐張賁

唐李頻

唐秦仲明唐薛逢

○八

玉立寒煙寂寞濱靚妝才罷粉痕新淸尊素瑟宜先賞五蕋三花小試春自倚風流髙格調要將香色鬭淸珍徘徊此日難爲別索笑題詩覺有神

宋朱熹

唐王貞白宋孫明復元藍山

宋張道洽宋尢延之唐吳融

元李艸閣

○九

不是尋常兒女花盡供新意與詩家環雲照水和花重白髮多情插帽斜長是臘前混雪色分明沙際占年華歲寒卻有淩霜操曷與山礬定等差

宋王十朋宋黨世傑唐吳子華元虞集

宋梅堯臣宋戴式之宋趙抃

宋趙昌文

○十

驛使歸來好寄將霜前雪後想淒涼蒼蒼煙樹悠悠水裊裊靑枝淡淡香歲律又殘還見此天眞不假更勻妝夜窓卻恐勞幽夢暫醉佳人錦瑟傍

元黃淸老宋白玉蟾宋林逋

宋髙子文宋張宛丘宋陳師道宋朱熹

唐杜甫

○十一

陽和爲爾臘前來誤作唐昌玉蕋猜樹下酒香畱客醉水邊花好爲誰開忽聞啼鳥不知處欲嫁東風恥自媒花定有情堪索咲也應臨此重徘徊

唐韓偓

宋晁無咎元傅若金唐羅隱

宋戴復古宋張澤民宋範成大宋邵雍

○十二

幾時塗額籍蜂黃折贈佳人手亦香秀入冰姿欺國色低臨粉水浸寒光朔風凜凜頻驚坐羌笛聲聲欲斷腸卻憶孤山醉歸路月欹斜影入寒窓

唐李義山宋白居易元僧無本宋陳師道宋劉從益宋張澤民宋尢延之宋田亙

○十三

應將淸淨結心期成陣淸香擁路岐近水數株殊小在當年明月巧相隨靜看冷蕋無人會獨倚闌干默自知多事東風入閨闥尊前吹折最繁枝

唐楊巨源唐王周

宋楊萬里宋蘇軾

宋韓仲正宋張澤民唐李紳

宋蘇軾

○十四

繡難相似畫難眞知是孤山幾代孫詞客懷才期獻賦湘娥鼓瑟爲招魂看花弄水非無事卻月淩風未要論我欲品題無妙句爲君惆悵又黃昏

唐方幹

元藍山

元劉秩

宋蘇軾

宋曾鞏

宋韓仲正元嚴寄庵唐羅隱

○十五

水邊籬落舊精神驛路開花處處新生長冰霜憐硬骨從教桃李殿殘春淩晨並作新妝面倚竹眞成絕代人老大看花猶未足空題詩句滿花身

元黃南卿唐柳宗元唐元結

宋朱熹

唐韓愈

宋陸遊

唐於鵠

宋陳與義

○十六

杖藜雪後臨丹壑卻爲春寒得少畱只有名花苦幽獨曾將詩句結風流雀驚夢斷神猶在春淺香寒蝶未遊卻憶少陵詩上語還如何遜在揚州

唐杜

甫宋林逋

宋蘇軾

唐元稹

元董閒雲唐劉兼

宋曾鞏

唐杜甫

○十七

老幹能開白玉花孤標粲粲壓羣葩未論大用調金鼎且盡芳尊戀物華秦女紅妝空覓伴袁郎金鈿不成誇水邊香影黃昏月宜在林逋處士家

元李艸閣宋戴復古元藍山

唐杜甫

唐李頻

唐張賁

宋曹旣明宋黃庭堅

○十八

一樹冰花物巳尢最含情處出墻頭夕陽流水吟詩去雪色嵐光向酒浮十畝何妨自春色兩枝相倚更風流臨風三嗅馨香立只合花前不醉遊

宋麻知幾唐韓偓

唐陳仲文宋梅堯臣宋朱熹

唐羅隱

唐杜甫

唐童八元

○十九

玉骨冰肌迥不羣林花未發巳偸新雪欺春淺摧芳萼粉瘦璚寒絕點塵把酒惜春都是夢尋香索句不無神開當晴景何多好驅使風光又一春

元傅若金唐沈佺期唐李紳

元李彥誠宋蘇軾

元李艸閣唐鄭谷

宋陳與義

○二十

萬松嶺上一枝開不怕淸寒得得來宿鵲巳驚枝上夢靈花欲向月中栽詩尋靜語應無極香號返魂容易回可是晚來風更惡盡將春色委蒼苔

宋蘇軾

宋楊萬里宋秦敏

元楊維禎宋林逋

唐韓偓

宋僧道潛元張仲舉

○二十一

萬紫千紅總是春此花風味獨淸眞更無俗艷能相雜似共東風別有因雪後園林應有限世間艸木信非倫我曹本是狂吟客且作花間共醉人

千家詩宋陸遊

宋鄭毅夫唐羅隱

宋林季謙宋潘子賤宋馬子才宋王元之

○二十二

何處風光寄夢頻孤根生處地無塵雪欺籬落遙難認气傲冰霜何待春曉樹放開花意思冷風吹起月精神流霞殘酌誰同醉老醉花間有幾人

唐許渾

宋王公煒宋劉子暈宋潘子賤宋邵棠

宋韓仲正唐蘇郁

唐劉夢得

○二十三

一般顏色一般香瀟灑渾疑楚岸旁索咲固知猶作態看花嫌遠卻移牀春前春後百回醉山後山前兩屨霜不比尋常野桃李盜天和气作年芳

宋邵雍

宋劉著

宋林季謙唐韓偓

宋陸遊

宋戴復古元王竹齋唐韓致光

○二十四

歲雲暮矣增離愛橫笛人家花滿樓任落東風伴春雪最憐亂點糝貂裘湖山得意有如此情緒牽人不自由試筆題詩詩未穩前峯月上未回舟

唐杜甫

宋黃八及唐李義山宋陸遊

元叚惟徳唐韓偓

元滕玉宵唐吳子華

○二十五

云作交遊山作賓一回花落一回新半依古渡迷芳艸可是回根迎小春幸有花枝能照眼恐教芳酒不濡唇月明記得相尋處疏影橫斜意趣眞

元包川

唐李白

宋韓仲正宋潘子賤宋僧道潛宋邵雍

唐張筒

宋邵棠

○二十六

園林搖落凍芳塵誰是巡檐索咲人玉色獨鍾天地正暗香猶帶雪霜新定知何遜緣聯句一自華光爲寫眞老眼看來易愁絕回頭靑子又生仁

宋韓無咎宋邵棠

宋張澤民宋呂居仁唐李義山宋白玉蟾宋蔡松年宋陸遊

○二十七

逗曉風回散玉塵相猥相倚不勝春暗香絕色本同種卻月淩風迹巳陳鼎實自期終有待冰紈生澀畫難親此時此景眞愁絕有雪無詩俗了人

唐王貞白唐羅隱

元僧無本元丁鶴年宋陳師道宋王安石宋朱熹

千家詩

○二十八

拂水藏村復間松一年淸致雪霜中無言自得幽貞意尢物眞窮造化功似箭年光眞可惜玩花詩思豈無窮此花自有天容意休說林逋兩句工

唐鄭谷

宋張道洽宋劉子翚宋陸遊

唐羅鄴

唐盧貞

宋趙抃

元劉立雪

○二十九

一株寒艷尙參差兩蕋三花春到時自是靈根鍾間气稍看紅蔕染臙脂若教解語應傾國銷得攜壺與賦詩欲識个中奇絕處碧天殘月映花枝

唐方幹

元陳楚云宋僧北澗宋尢延之唐羅隱

唐鄭谷

宋朱熹

宋陳與義

○三十

向來開處當嚴冬不鬭襛華不占紅忽有好詩生眼底別畱春色在壺中晴雲髙鳥各自得花艷人生事豈同堪咲暫時排美景彊勻顏色待春風

宋唐庚

唐王▓▓宋陳與義唐李超

宋司馬光唐鄭谷

唐孫黨

宋胡楚教

○三十一

折得名花伴此翁不同凡卉媚春風色侔姑射無雙白天遣花神別致功花气無邊燻欲醉妍華過眼旋成空到頭一切皆空外呼酒看花興未窮

宋陸遊

宋蘇軾

宋晁君成唐陸龜蒙宋朱熹

宋陳師道唐吳子華宋歐陽修

○三十二

天與孤淸迥莫鄰庭前幾日雪花新吟詩得句翻停筆弄蕋扳條一拂塵肯信冰霜能作惡不將桃李共爭春城中車馬應無數具眼看花有幾人

宋張拭

唐韋莊

元元凜

宋潘子賤宋呂居仁唐戎昱

唐張文昌宋邵棠

○三十三

且喜春光動物華數枝妝點野人家謾疑海上神仙侶不是人間玉樹花又恐好枝爲雪壓故生幽處被雲遮遲遲欲去猶回望援筆題詩到日斜

唐皇甫曙宋戴復古元管訥

宋朱熹

宋戴復古宋朱熹

唐司空圖唐方幹

○三十四

問訊江南第一枝幅巾藜杖立疏籬時扳芳樹愁花盡亦有春風使我知歲暮結交松栢友臘殘初放雪霜姿欲憑詩句索花咲題向花前帖繡楣

唐張棨

宋陳與義唐獨孤及宋王安石元藍山

宋趙抃

元李艸閣唐韋莊

○三十五

裊裊香英三四枝賞花全在未開時冷將雙眼窺春好獨遶孤根秪自知索笑幾回驚歲晚尋芳長恨見花遲江南信使應稀少馬上逢人寄所思

唐劉兼

宋邵雍

宋戴復古宋韓仲正宋歐陽修宋尢延之元芊髙閒元淩說

○三十六

苦吟貽笑東西鄰贈爾寒梢數蕋新半落半開臨野岸和霜和月爲精神巧移傾國無雙艷惟有淸香可辯眞說與旁人渾不解詩家淸景在新春

元芬安卿元藍山

唐李文山宋金子玉宋張道洽宋鄭毅夫宋劉季孫唐楊巨源

○三十七

一樽何忍負芳枝須信丹靑點筆遲彩蝶黃鶯未欲舞茶甌禪榻兩相宜冰霜節操元非俗泉石煙霞今屬誰景好花奇精妙處不堪將入笛中吹

唐李建勛唐鄭谷

唐中宗

宋張澤民元李艸閣唐白居易宋邵雍

唐滕邁

○三十八

眾芳搖落獨芬披開徧南枝又北枝春密未通桃李信天寒謝絕蝶蜂知名園無處不宜酒老眼看花且賦詩最是不禁橫笛怨何人持向月中吹

宋僧雪巖元王竹齋宋趙抃

元藍山

宋燕松年元李艸閣元張仲舉宋趙文若

○三十九

一生顏色笑西施況與詩家物色宜臘雪未消連日凍夜窓喜對出塵姿方從易外窮羲畫貪向花間醉玉卮不待羣芳應有意半供明月半供詩

唐李建勛唐雍陶

元李艸閣宋陸遊

元謝應芳宋歐陽修唐陸龜蒙宋邵棠

○四十

團情團思競韶光欲召親朋看一場隨處畱情隨處樂一番冷過一番香彈琴閒作金石奏結子非貪鼎鼐嘗喚取佳人多置酒脫巾和月到昏黃

唐李文山唐李建勛宋朱熹

宋邵棠

元楊維禎宋王安石元張仲舉宋王良臣

○四十一

老樹著花無醜枝仙中姑射接瑤姬雪霜迷素猶嫌早歌詠無才是所悲細朵更無塵土涴眞香寧許燕鶯知髙情獨有林和靖仰面西園得詠詩

宋梅堯臣唐王周

唐李建勛唐韓偓

宋呂居仁唐趙文若元丁鶴年唐鄭谷

○四十二

碧瑯玕外見橫枝萬里江天欲雪時獨奏瑤琴消客恨合將金屋貯幽姿笛吹遠曲還多怨天與淸香似有私莫待東風摠吹卻夜深閒其說相思

宋劉迎

元黃貞父元陸敬齋宋陸遊

宋梅堯臣宋林逋

唐鮑君徽唐薛逢

○四十三

歲歲開花知爲誰花開又恐看來遲爲尋疏影暗香處吟徹光風霽月時髙節元非連理樹玉鞭誰指出墻枝江南望斷無來使可得更拈長笛吹

唐李頎

唐羅鄴

宋劉迎

宋李明叔元謝宗可唐李建勛宋陳師道唐方玄英

○四十四

林外啼禽自往還花枝欲動輕風寒看花倚柱終朝立彊意裁詩只自寬覓句休教長閉戶怕愁先自卻憑闌世間無限丹靑手好把纖毫入畫看

宋陳師道唐王維

唐裴廷裕元乃賢

宋朱熹

宋陸遊

唐髙蟾

宋王禹偁

○四十五

不分淸霜入小園陽和且可待君溫彈琴對酒不知暮倚竹無言獨斷魂占斷春魁傲冰雪卻將詩句問乾坤良宵更有多情處添得寒梢月一痕

宋蘇軾

宋韓仲正唐盧允言唐劉立雪元劉伯序唐杜彥之唐劉兼

元王貞曰

○四十六

此花眞合在瑤池自是孤芳不入時倒影欲窺臨水鏡扳條頻認去年枝霜根月笛休相引水蝶巖蜂俱不知幸有暗香襟袖暖從今鄒律未須吹

唐陸龜蒙元藍山

元僧無本宋尢延之唐劉兼

唐李文山宋廖明略宋胡銓

○四十七

相逢佳賞日應新鐵石心腸不可親一點春光無限意萬山暗雪九衢塵正期佳實充調鼎急作新詩報答春曷若東園桃與李只將顏色媚時人

唐韓翃

元李艸閣宋僧雪巖唐許渾

元僧大訴宋失名

唐王散

元王竹齋

○四十八

倚風如共路人言白艷輕明帶露痕幾樹參差江上路一枝斜映竹籬門酒闌夢覺不稱意月冷霜淸欲斷魂欲識此花奇絕處多情立馬待黃昏

唐羅隱

唐鄭壁

宋戴復古唐薛逢

唐羅隱

元袁彥章宋陳與義宋蘇軾

○四十九

挽回春色異尋常雪欲淩侵欲助香誰訴風流添興味我憐貞白重寒芳愁持玉笛傳遺恨小露檀心媚夕陽昨日巳嘗村酒熟花前惟以醉爲鄕

宋僧雪巖唐韓偓

前

人唐陸龜蒙唐胡宿

宋舒信道唐張南史宋張宛丘

○五十

萬蕋爭開照檻光素華映月只聞香風霜未攺幽貞操時世都隨富貴妝遠寄一枝煩驛使不隨羣艷競年芳花前獨立無人會回首東風一斷腸

唐李建勛唐張文圭宋劉須溪元董良史宋曾鞏

宋韓無咎唐趙承佑唐羅隱

○五十一

巳向園中壓眾芳歲寒相對閱冰霜詩豪有分材難敵綺席閒觀興更狂玉笛淒涼吹易徹鉛華消盡弗勝妝兒時見汝今頭白且伴詩翁入醉鄕

宋王十朋元劉伯序宋曾鞏

宋僧無外宋王安石宋僧北澗宋艾性夫宋陳與義

○五十二

洗盡鉛華見雪肌千朵萬朵壓枝低王恭鶴氅還同潔杜甫新詩謾自題拾翠每來芳樹下持杯看到夕陽西幾時心緒渾無事拄杖穿花聽馬嘶

宋蘇軾

唐杜甫

元僧無本元管時敏唐方齊融宋邵棠

唐李義山唐杜甫

○五十三

莫作江南一樣看燕釵初試漢宮妝別懷又向愁中見更晚那辭雪後芳百尺髙樓數聲笛一天明月四檐霜春風也是人間客時去時來管送香

宋方巨山唐韓致光元劉秩

宋舒信道元貫云石元王竹齋宋晏殊

宋張蕓叟

○五十四

萬卉千花莫比芳久畱金勒爲回腸未憑驛使殷勤寄卻怕春風泄漏香月魄照來空見影鳳樓偏巧學成妝今朝莫負花前醉痛飲狂歌樂未央

宋黃逢堅唐李義山宋王十朋宋王安石唐吳子華宋陳后山唐獨孤及宋司馬光

○五十五

獨占新春第一芳風流還解逐人香黃金剩買心無厭白日難畱鬢欲蒼不許纖塵污天質秪裁云縷想仙妝向來逋老題詩處雪滿山坳月滿塘

宋張宛丘唐李山甫宋僧無外唐李文化宋趙沨

宋王安石宋艾性夫宋張澤民

○五十六

應笑行人易白頭幾回有夢到羅浮枝南枝北一痕月江北江南千里愁橫隔片煙爭向靜可憐春色獨懷羞詩情惱得渾無柰更待黃昏送酒甌

宋曾鞏

宋押韻淵海宋戴復古宋陸遊

宋林逋

唐趙承佑宋楊萬里唐吳子華

○五十七

綽約冰肌絕可憐白頭相對固依然故人巳去月千里老鵷一聲霜滿大野水風煙迷慘淡小橋村店獨暄妍尋花不問春深淺更向花前作酒顚

宋崔徳符宋陳師道宋朱熹

元薩都剌宋林季謙元馮子正唐朱餘慶宋馬定國

○五十八

不妨閒看不妨行尊酒花前得共傾節物撩人興不淺花枝照眼句還成依稀似笑還非笑道是無情卻有情更被東風致愁絕盡飄芳意委江城

唐雍陶

唐李紳

宋僧道潛唐杜甫

唐元稹

元劉禹錫元吳子華元劉紳

○五十九

有花偸笑臘前枝寧被嚴霜勁雪欺吟盡物華愁筆老醉饒言語覓花知人於紅艷應多俗風送淸香似可期憑仗髙樓莫吹笛詩人所賞是風姿

唐錢翊

宋僧雪巖宋王安石唐鄭谷

宋林逋

宋梅堯臣唐詩話宋張澤民

○六十

雪綴云裝萬萼輕村橋西路雪初晴照溪洗盡驕春意對客偏含不語情林色天光迷上下淸香疏影自分明斬新一朵含風露縱有良工畫不成

唐李紳

唐李郢

宋陸遊

宋朱熹

宋曾鞏

元王竹齋宋蘇軾

宋趙抃

○六十一

苔砌霜繁夜欲分一花開處自乾坤不知紅艷臨歌扇靜愛寒香撲酒尊倚醉更教重秉燭惜花未忍都無言不堪吟斷無人見月在天邊恰半痕

唐鄭谷

元劉立雪唐陸龜蒙唐羅隱

宋陸遊

宋蘇軾

唐髙蟾

元彭炳

○六十二

不妨雪月照槎牙未到春時見發花索笑固應催客句多情長是惜年華依然竹外並林下不在山邊卽水涯淸賞又成經歲別詩成醉墨落箋斜

宋劉克莊唐林寬

元李艸閣唐張泌

宋韓伯正宋戴復古宋余襄公宋楊大年

○六十三

梅花不肯傍春光百卉前頭第一芳信是乾坤容晚景亦知艸木有眞香疏疏籬落娟娟月淺淺池塘短短墻此際最宜何處看孤山園裏麗如妝

唐韓偓

宋陳師道元李艸閣宋朱熹

宋張道洽宋王安石唐吳仁璧唐白居易

○六十四

杖藜行遶去還來自古騷人酷嗜梅絕色敻無朱粉態繁花頻向雪霜開昏昏澹月疏疏影疊疊流云步步苔且醉尊前休悵望新詩滿眼不能裁

宋朱熹

宋胡銓

宋趙文若元藍山

宋劉學箕宋董胡徳唐魚玄機宋陳與義

○六十五

對花弄筆眼尢明誰爲梅花怨未平嗅得寒香只如舊半黏殘雪不勝情不知標格今何似獨占乾坤許樣淸最愛晚亭東望好有人踏月遶花行

宋司馬光唐譚用之元李艸閣宋林逋

元羅梅我元劉伯序唐白居易宋徐師道

○六十六

不關身事莫思量獨把寒梅愁斷腸蕋訝粉綃裁太碎蔕團紅蠟巧能妝天生潔白宜淸淨春忌孤髙不主張后夜月明應有夢暮云殘角五更霜

唐白居易唐李文山宋林逋

宋王安石唐韓偓

宋張道洽元張仲華宋邵仲甘

○六十七

且喜年華去復來行吟處處只逢梅固應撩我題詩句巳欲看花泛酒杯不假鉛華知國色定教玉蕋作輿臺誰家玉笛吹殘照嫁與東風不用媒

唐張說

宋蘇軾

宋陳去非宋曾鞏

宋王安石宋張道洽唐劉兼

唐李賀

○六十八

野塘晴暖獨徘徊策杖時能訪早梅披拂故應攜袖滿參差又欲領春來全枝惡折憎鄰女疏影誰憐醮綠杯且是作詩人未老白頭朝夕自相催

唐韓偓

宋嚴丹丘宋林季謙宋朱淑眞宋梅堯臣宋朱熹

宋朱淑眞宋蘇軾

○六十九

霜林盡處碧溪旁只有梅花獨自芳呵筆小吟撩我老先春占早爲誰忙月娥服馭無非素荀令鑪燻更換香亂插繁花向晴昊時人莫道我顚狂

宋舒信道宋田亙

宋陳師道宋邵仲甘宋張宛丘唐李義山唐杜甫

唐秦系

○七十

安得健步移遠梅折來堪下凍醪杯心搖目斷興難盡冬玉陽生春又來野艇幽尋驚歲晚殘花悵望近人開幾多生恴冰霜裏一百遙看一百回

唐杜甫

唐陸龜蒙唐李白

唐杜甫

唐陸遊

唐杜甫

宋張南軒宋陳師道

○七十一

年來得疾號詩狂因訪寒梅過野塘曾與蒿藜同雨露更遭風雪損馨香半依修竹余貞態自向深冬著艷陽終日苦吟人不會本來無事卻成忙

宋邵雍

唐李義山宋王安石唐李文山宋韓無咎唐韓偓

唐趙承佑宋陸遊

○七十二

十月先開嶺上梅下臨溪水恰齊開斜陽似欲裝詩句落蕋猶能韻砌臺何遜到官勞賦詠趙昌精筆寫香腮只今巳是丈人行調鼎何嘗用不才

唐樊晃

宋楊廷秀宋張宛丘宋盧贊元元傅若金宋趙抃

宋唐庚

唐韓渥

○七十三

癖愛梅花不可醫詠歌林下日忘疲寫眞妙絕橫窓影應候先開亞水枝四面雲山誰作主中天雨露本無私著人自有奇香處莫遣兒郎取次知

宋張澤民唐朱餘慶宋陸遊

唐方幹

唐王灣

宋黨懷英宋崔徳符宋蘇軾

○七十四

春風也是多情思挽我梅花樹下來事物閱來如有悟我頭自白不須催亂花漸欲迷人眼新月邀將入酒杯半出驛墻誰畫得直應天意別栽培

唐韓愈

宋陳與義元劉因

宋楊萬里唐白居易宋張宛丘唐王周

唐韓致

○七十五

白屋寒多暖始開且謀歡洽玉山頹村梅尙斂風前笑陽气先從地底回取友喚鄰相領略折花臨水共徘徊平生欠汝哦詩債一日披腸一百回

唐杜甫

唐元凜

唐李文山唐韓偓

宋韓仲正宋陳師道宋趙昌文宋陳與義

○七十六

歲暮陰陽催短景南村晴雪北村梅卻憐冰質不自暖莫向霜晨怨未開未到臘時須訪問欲尋醉處重徘徊角巾一幅支笻久不見江南信使來

唐杜甫

唐薛逢

宋朱熹

宋蘇軾

宋趙昌文唐白居易唐韓偓

元張仲舉

○七十七

今年春在臘前回山意衝寒欲放梅一樹輕明侵曉岸疏枝重復褁莓苔愁憐粉艷飄歌席旋折水花浸玉杯昨夜雪晴天气好長風吹月送詩來

宋楊萬里唐杜甫

宋僧道潛宋僧北澗唐羅隱

宋楊萬里宋徽宗

宋陳與義

○七十八

梅花曾賦筆猶香一度逢花一斷腸巳托焦桐傳密意挽回歲律放春陽謝郎衣袖初翻錦玉女精神不尙妝昨夜月明渾似水支笻踏雪度林塘

宋李徳眞唐羅中

唐胡宿

宋陸遊

唐李義山宋張宛丘唐韋莊

宋邵棠

○七十九

郭西山路有寒梅歲歲春風入樹來幽島曲池相掩映天光云影共徘徊寒花獨向愁中見淸艷應畱臘後開風急幾聞江上笛國香和雨落蒼苔

元虞集

元林元載唐雍陶

宋朱熹

唐陸龜蒙宋趙抃

唐劉兼

宋蘇軾

○八十

梅花開徧臘將殘絕艷元非著粉團香並愽山燻莫亂露消妝臉淚初幹更無塵事心頭起故點銀燈雪裏看詩酒尙堪驅使在紗巾亂插到更闌

元藍山

宋楊萬里宋方元修唐白居易唐李山甫宋蘇軾

唐杜甫

宋陸遊

○八十一

江南何處不寒梅傲雪淩霜幾度來淸介獨持孤竹操髙標久占百花魁愛花惜月長如此漸老逢春能幾回勾引詩情淸絕處月明滿樹十分開

宋徐師川宋邵棠

宋張道洽元方子正唐胡宿

唐杜甫

宋朱淑眞宋陳與義

○八十二

西崦當年手種梅爲誰零落爲誰開年光到處皆堪賞風雅含情苦不猜常悵淸溪照疏影擬酬芳景怕深杯向人𨿽道渾無語恰似西廂待月來

元藍山

唐白居易唐令狐楚宋林逋

宋晁無咎宋曾鞏

唐秦中明宋蘇軾

○八十三

梅發南枝先得春仙姿瀟灑淨無塵急呼我輩穿花去不惜春衣典酒頻未許璚花爲行輩只應空谷伴幽人不知圖畫誰名手試把新詩當寫眞

元張仲舉宋朱熹

前

人元謝應芳宋張澤民宋張栻

宋林逋

宋陸遊

○八十四

月在梅花第一枝尋花覓路忽成迷孤芳若與東風背詩客休徵故事題好景入詩兼入畫花枝臨水復臨堤是中宴坐應容我一洗應心萬斛泥

宋沈平

宋陳與義宋張道洽宋林逋

唐韓偓

唐馬戴

宋陳去非宋蘇軾

○八十五

梅邊春意未全回江畔垂垂又欲開惟有年光堪自惜故煩我輩著詩催三杯雲液花前酌一片異香天上來楚客且休吹玉笛狂心醉眼正徘徊

宋楊萬里宋戴復古唐劉滄

宋朱熹

宋仇仁近唐李義甫宋梅堯臣唐方幹

○八十六

梅含香艷吐輕風霜落枯枝正倚空曉日晴雲知次第窺窓映竹見玲瓏花開花落人如舊傾國傾城艷不同聞說趙昌今巳老欲求精筆畫難工

唐許渾

宋邵棠

唐令狐楚唐韓愈

唐劉商

宋邵雍

宋梅堯臣宋趙抃

○八十七

寂寥未是采花人鳥踏梅花落巳頻水影月香傳妙句冰肌玉骨是前身也銷造化無多力縱入紛華亦絕塵坐對眞成被花惱晚來幽獨恐傷神

唐鄭谷

唐戴幼公元陸景龍宋皇蟾

唐李山甫宋韓仲正宋黃庭堅唐杜甫

○八十八

遣懷篇翰底求工才有梅花便不同吟處美人擎筆硯世間凡卉謾鉛紅半山云影前村雪落日樓臺一笛風定自格髙難著句含毫不下思無窮

元張仲舉宋杜小山唐方幹

宋金子玉宋曾公捲唐杜牧之宋尢延之宋陳師道

○八十九

莫折梅花共養蒙崔嵬枝榦若遊龍坐收國士無雙價應費司花苐一功云外山髙寒色重墻頭風急數枝空他人似我還應少亭角尋詩滿袖風

元陸埜云元韓仲正宋陳與義宋金子玉唐李山甫唐韓致光唐杜彥之宋陳與義

○九十

梅花正發竹枝垂斜壓漁家短短籬雲鬢自粘飄處粉錦囊消得探春詩對花把酒未甘老步月聞香每自疑誰是丹靑三昧手試教圖畫兩三枝

唐劉言史唐崔魯

唐李建勛宋舒曾

宋蘇軾

元傅若金元趙孟俯宋尢延之

○九十一

梅雪相兼一萬枝梅含春意雪殘時天憐絕艷世無匹花壓萬紅春有私把筆題詩一聊爾得錢沽酒更無疑隴頭未寄江南信花落月明空所思

唐李義山宋王平甫宋朱熹

元淩說

元虞集

宋蘇軾

元陸文柱唐羅隱

○九十二

梅花枝上雪初融到此詩家合用功冷淡自能驅俗客醉吟時復伴衰翁春寒春暖花如故人去人來自不同羗管一聲何處笛半隨流水半隨風

宋王叔眞唐郭震

宋潘子賤元虞集

元元好問唐羅隱

唐溫飛卿宋邵雍

○九十三

野梅無處不爲容彩筆題詩半醉中一別一年方見我花開花落總由風情多最恨花無語興盡徐歸月在空悟得一般淸意味卻將新句調兒童

宋薛仲正宋範仲淹唐羅隱

宋僧無外唐鄭谷

元黃淸

元曾徳厚宋鄧長登

○九十四

卻憐無事是家貧野徑尋梅見小春冷艷照杯欺曲糵月香橫影已精神良辰樂事古難並露蕋煙梢畫不眞朝醉暮吟看未足枯腸搜盡興空頻

唐韋莊

宋曾幾

宋陸遊

宋範成大宋蘇軾

唐賈島

唐鄭谷

元藍山

○九十五

靜對梅花讀楚辭我來卻見未開時異鄕懷舊人千里驛使不來春一枝無王野橋隨月管出塵標格少人知近來消息眞堪咲未落先愁玉笛吹

宋趙竹所唐張浩

宋梅堯臣宋林季謙宋張道洽元李艸閣元王竹齋唐崔魯

○九十六

今朝臘月春意動多愛孤山野水濱平地忽成三尺雪與梅並作十分春欲邀東郭難尋路不用幽香觸撥人此景此詩模不盡且憑樽酒暖精神

唐杜甫

宋陸經

宋陸遊

宋千家詩元羅梅我宋曾幾

宋洪龍發唐羅隱

○九十七

梅花竹裏無人見別出參差玉一枝疏影臥波宜入夜淸香和夢結成詩白雲明月偏相識冷蝶饑蜂多不知何處遙知最惆悵夕陽樓上笛聲時

宋姜堯章元虞集

元淩說

宋仲平

唐任華

唐吳仁壁唐盧允元唐李義山

○九十八

梅發南枝先得春園林一雪倍淸新行看靚艷須攜酒曾記寒窓爲寫眞冷蕋疏枝低作漧冰姿雪色自無塵幾回策杖終難去任是無情也動人

元張仲舉宋曾幾

宋朱熹

元藍性之元藍靜之元林元凱唐許渾

唐羅隱

○九十九

點檢山前梅蕋痕寒梢气象自精神晚風落日元無主冷蕋疏花趣自眞景物也知輸健筆風騷端合伴幽人無錢可辦羅浮醉白髮相看意更親

宋韓仲正宋韓子蒼宋蘇軾宋邵棠

唐羅隱

宋潘子賤宋尢延之宋元虞集

○一百

料得南枝有早梅今朝忽見數枝開相思誰向風前寄淸气都歸筆底來萬木尊爲諸老行東君推作百花魁怪來詩思淸人骨濕墨淋漓點綠苔

唐韓偓

唐薛維翰宋舒信道唐方幹

宋艾性夫宋邵棠

唐韋應物元嚴寄庵

○一百一

罨畫溪山半是梅乾坤淸气化生來生愁落去輕輕拆不待商量細細開莫對新花羞白髮豈無香迹在蒼苔道人不作羅浮夢左把花枝右把杯

宋劉龍山元王從叔宋楊萬里宋僧道潛宋歐陽修唐韓偓

元王竹齋唐司空圖

○一百二

淸香無巳敵寒梅歲月崢嶸春又來尙有疏英窺水白卽看瓊蕋冒霜開村南村北花自落年去年來老漸催正是詩家好風景南朝何遜自多才

唐吳子華元袁彥華宋朱熹

唐陸龜蒙元謝應芳元元好問宋魏仲先宋梅堯臣

○一百三

不愛凡花只愛梅皎然顏色肯低摧影涵水月不受采暖入枝條並欲開擬挈凍醪追勝踐自憐白髮欠詩才一枝帶雪墻頭出如咲幽人出谷來

宋戴復古唐羅弘信宋潘子賤宋劉子暈宋朱熹

宋樂雷發宋謝無逸唐錢仲文

○一百四

數株臨水是寒梅先得東風一夜開大抵物情應莫料不知根本有何來一時風景添詩思盡日淸香落酒杯老我歲寒頻對此更將何物污靈臺

唐李紳

宋王操

唐李山甫宋僧雪巖唐劉夢得宋邵雍

元藍山

宋胡逸老

○一百五

天風吹雪滿江南梅蕋飄柏殊未闌千里關山千里念一番花信一番寒誰知湖上新亭好不要墻頭俗眼看我是夢中傳彩筆數詩狂語不須刪

元李艸閣宋曾幾

宋裴萬頓宋李榮斗元髙志道宋曾鞏

唐李義山宋蘇軾

○一百六

惆悵江頭幾樹梅繁如瑞雪壓枝開𨿽無遠客衝寒訪偏得朝陽借力催不問碧臺迷醉夢莫教明月照空杯何人乘興吹長笛半逐東風委綠苔

宋朱熹

唐羅鄴

唐羅隱

宋曾鞏

唐羅鄴

元董佐才宋曾極

宋僧雪巖

○一百七

陽和都未見芳菲爲見梅花輒入詩鬥酒長歌心自適淸香皎質世稱奇試看呵手扳條處正是登山臨水時欲寄相思無好信斷魂只有曉寒知

宋趙文若宋林君復元管時敏宋方子道宋盧贊元唐白樂天唐羅隱

宋蕭東之

○一百八

旁巖梅蕋爲誰含家是江南友是蘭獨鳥寒煙輕惹惹粉英香萼一般般羞同桃李媚春色自得幽貞傲歲寒倚杖徧吟春照午狂心更擬折來看

元李艸閣宋陸遊

唐韓偓

宋王周

宋朱熹

元藍山

唐陸龜蒙唐方幹

○一百九

處士橋邊古岸隈迎霜破雪是寒梅平沙渺渺來人少獨樹亭亭對客開數點有情吹面過百花渾未覺春來一聯香影黃昏月脫取林逋句法回

元陳旅

宋朱熹

唐劉文房宋徐師川宋楊萬里宋晁無咎▓▓▓▓宋曾幾

○一百十

好懷日近少曾開索咲頻題雪後梅應爲花神無意管始知天意欲春回金尊綠酒那辭醉臘炬髙花半欲催可惜無人共淸賞黃昏獨自詠詩回

元張翥

元劉伯序宋朱熹

宋王曾

元李艸閣宋曾幾

失名氏▓唐李義山

○一百十一

怪底空山見早梅森森古木立巖隈髙標不合塵凡有花信仍須日月催好事只今歸北圃對花那得欠淸杯夜深斜倚朱闌外月會深情借艷開

宋楊萬里唐劉滄

宋陸遊

唐曾徳厚宋蔡珪

宋陳與義唐劉兼

唐陸龜蒙

○一百十二

雪後園林處士梅盡收淸致入吟才九衢塵土莫能則幾夜冰蟾照得開功證詩篇離景象天教桃李作輿臺乾坤妙處無人會更向花前把一杯

元丁鶴年宋何月湖宋梅堯臣宋劉子翚唐王建

宋蘓軾

元劉夢吉唐嚴擇

○一百十三

翛翛老眼入疏梅一半先開笑未開麗日晴天相照暎采云白鶴共徘徊幾勞終夕馳魂夢彊起題詩對酒杯寄語東風好擡舉莫教香雪涴蒼苔

宋劉子暈唐方幹

唐方齊融唐韋應物宋王十朋元袁彥章唐髙適

元馮子正

○一百十四

淸風髙興得湖山一樹梅花獨自看夢入瑤臺香冉冉月明素萼雪團團良辰美景忍虛度竹杖芒靯不避寒遮莫髙樓夜吹笛大家畱取倚闌干

唐錢起

宋葉唐卿元僧志寬元藍山

宋邵雍

元藍山

元李艸閣唐人詩詩

○一百十五

未有新詩到小梅相思卻恨刼成灰從教臘雪埋藏盡迎得春陽次第來浮動自知如我意橫斜還許趁金杯不知別有哉培力花乃能令頃刻開

宋林逋

宋朱熹

宋王安石宋趙抃

宋黃庭堅宋晁無咎唐王周

宋曾幾

○一百十六

走訪寒梅訪消息塵晴江路少塵埃風扶淸格髙髙起春送花枝漫漫開韻士那隨今世態故人不寄一枝來楊州何遜無消息且盡生前有限杯

唐李白

元藍性之宋邵雍

宋王安石宋張道洽宋朱熹

元李艸閣唐杜甫

○一百十七

小園晴日見寒梅盡是先生手自栽殘雪臘風驚歲晚冷香幽艷爲誰開還吟捲裏相酬句要罄花前不放杯誰向夜深吹玉笛落英萬點委蒼苔

唐吳子華元馬祖常宋張宛丘宋曾鞏

唐張文昌元張仲舉元趙孟俯宋邵棠

○一百十八

歲律崢嶸气欲新梅花經眼日當人未知何遜無佳句肯與林逋作後塵徧請玉容歌白雪更傾芳酒酹花神笛中無限春風意此日揮毫當寫眞

宋潘徳久宋方元修唐鄭谷

元李艸閣唐方幹

宋朱熹

宋邵棠

元藍山

○一百十九

畫樓西畔桂堂東點注梅梢破小紅流水髙山存古意疏花老幹轉春風蟾蜍影裏淸吟苦蝴蝶夢中春思空驛使不來羌管歇美人千里思無窮

唐李義山宋王震

宋僧北澗元藍山

唐方幹

元貫云石唐張槪

唐李文山

○一百二十

又見梅花破玉甤每慚淸律與先吹淩晨未噴含霜蕋徹骨淸寒醮水枝報答春光知有處獨攀璚樹不勝悲年年使我成狂叟勾引春風巧釣詩

宋僧道潛唐李建勛唐方幹

宋陸遊

唐杜甫

唐韋莊

唐李建勛宋胡銓

白香集卷下之一終

●白香集卷下之二

錢塘沈行履徳著

莆陽宋玨比玉校

禹航嚴順忍公閱

秣陵葉胤祖肇禧訂

詠梅集句﹝七言絕句共二百四十四首﹞

◆詠梅集句﹝七言絕句共二百四十四首﹞

○一

淩寒淡泊笑妝成帶月籠窓似有情半落半開臨埜岸渾如湘浦見皇英唐羅隱

唐方幹

唐李文山宋胡銓

○二

桃杏𨿽紅且後時凝明應與雪相期霜禽欲下先偸眼來往翩翩繞一枝唐李建勛唐方幹

宋林逋

唐王縉

○三

溪風裊裊動松枝莫放梅花一片飛把酒花間弄明月賞心渾與世相違唐劉啇

宋劉攺

宋謝君直元惟土﹖虎

○四

竹君蘭友伴淸涼輕把花枝嗅宿香賴有東風憐寂寞夜深畱與雪爭光宋沈惟肖唐皮日休宋王安石宋黃庭堅

○五

海潮湧出爛銀盤照見梅花鐵肺肝正是花中巢許輩淸臒難與俗人看元黃星甫元古詩話宋朱熹

宋陸遊

○六

江北江南天未春暗香先返玉梅魂詩無好句經題品公幹詞淸詠蓽門宋尢延之宋蘇軾

元丁璚翁唐陸龜蒙

○七

每憶橫斜竹外枝枝南枝北景催詩謝公吟賞愁飄落午夜誰將玉笛吹宋尢延之元陳埜云唐方幹

元葉天民

○八

西園南面水東頭曾爲梅花一夕畱耿耿知音惟月在何人橫笛在髙樓唐白居易宋張道治宋陸太初宋王永伯

○九

閒閒來看北山梅行盡荒林一徑苔日暮詩成天又雪了然勝見畫圖開宋徐師川宋張澤民宋盧梅坡唐朱餘慶

○十

坐嘯千林凍欲僵風莖時動有奇香相知賴有黃昏月照出輕盈半面妝宋陸遊

唐陸甫裏元李雲松宋歐陽修

○十一

自橫疏影照淸池瘦質臨風不受吹要識此花香絕處竹遮松蔭晚晴時宋僧雪巖宋邵棠

宋樂雷發唐白居易

○十二

不是愛梅頻賦詩貞心惟有老松知一聲長笛在何處正是風吹狼籍時元李艸閣唐戎昱

元黃星甫唐白居易

○十三

暗香消息巳傳梅先向百花頭上開多謝晚來風力勁隔溪吹送古香來宋黃庭堅宋王曾

宋朱熹

元李雲松

○十四

小園幾樹倚云栽半欲離披半欲開山鳥也知琴意好雪然飛下立蒼苔宋邵仲日唐郭震

宋吳寶謨唐陸龜蒙

○十五

天寒杖履獨來時月上梅梢最上枝眞是畫工湏閣筆呼兒覓紙一題詩宋黨懷英元葉天民宋曹勺

唐杜甫

○十六

南山東畔偶相逢尙恐衝寒不滿容幸有千年佳趣在品題收拾錦囊中唐呂洞賓宋呂居仁元葉天民元黃甫

○十七

泄漏春光卻是誰先開墻角向南枝數聲鶴唳艸堂靜正是詩人夢破時萬花谷詩宋僧北澗宋沈遼

元葉天民

○十八

瓊酥滴滴綴斜枝目對淸標有所思老欲重尋舊題處一輪明月到天時萬花谷詩宋王十朋元張翥

元葉天民

○十九

喜見梅花輒欲顚羣芳無復敢爭妍落花風里數聲笛月好風淸聽不眠宋張實齋宋王十朋唐郭勛

唐吳子華

○二十

正須衝雪看江海素艷風吹膩粉開到得晴時無一朵空令饑鶴啄蒼苔萬花谷詩唐白居易萬花谷詩宋蘇軾

○二十一

靜映寒林晚未芳好風幾度送天香小園門鎖黃昏後月落霜嚴自靚妝宋落仲淹宋黃庭堅宋陳師道前

人

○二十二

老鶴一聲霜月明吟詩亦是未忘情驚回一枕春風夢直照梅花到五更宋李叔明元虞集

元葉天民元李雲松

○二十三

月到梅梢分外淸誰家玉笛暗飛聲夜深曲盡意不盡愁殺江南離別情元葉天民唐李白

唐許渾

唐常建

○二十四

一叚風情不自持天憐絕艷不教遲逋仙去後東坡死只向尊前詠舊詩宋盧梅坡宋邵棠

元葉天民唐李建勛

○二十五

老榦橫枝半是苔竹梢深處數枝開暗香一陣連風起人在闌干待月來元藍山

宋張道洽宋王安石宋何應龍

○二十六

世味令人鬢欲霜梅梢橫月欲昏黃好將杖履西園看一曲狂歌入醉鄕宋林季謙宋方秋崖宋白玉蟾唐司空圖

○二十七

誰家吹笛海天明吹到梅花夢也淸昨夜雪晴山有月略無風動亦寒馨元範淳

宋劉吉父宋鄭性之宋白玉蟾

○二十八

月殘曉樹玉玲瓏占盡東皇造化工俗客不來淸意足花前有酒且從容宋邵淸甫宋範堯夫宋李時

宋白玉蟾

○二十九

洗盡鉛華見雪肌尊前只想弄妝遲直須分付丹靑手畫出橫斜竹外枝元遺山

宋尢延之唐方幹

宋胡仲平

○三十

爲花痛飲■﹝扌棄﹞千杯旁水幽花帶雪開折得一枝香在手綸巾斜插下瑤臺宋王十朋元馮子振宋王安石宋胡炳文

○三十一

花開花落動經年雪壓風欺未敢妍憶昔西湖湖上路杖藜踏影訪逋仙宋王遂

唐韓愈

元李艸閣元藍山

○三十二

不妨花下倒金鐘歌扇驚圍玉一叢且待夜深明月上歸時休照燭花紅宋張道洽宋秦觀

唐韓愈

唐李后主

○三十三

孤山幾度看南枝笑倚春風酒一卮詩句因余更孤峭形容不到未開時宋陳旅

宋錢時

唐方幹

宋僧北澗

○三十四

疏花淡澹月娟娟詩句淸新欲鬭妍不獨看花仍看影醉揮禿筆掃蠻箋宋董南江宋王十朋元張雨

元薩都剌

○三十五

醉把花枝益自傷微微春色染林塘落花共逐東流水流八南湖盡日春唐白居易唐陸龜蒙唐王維

唐許渾

○三十六

花開花落盡忘機寒雀喧喧凍不飛惟有詩家風味在盡驅吟魄入玄微唐陸龜蒙宋蘇軾

宋黃庭堅唐杜彥之

○三十七

芒鞋踏破蘚痕斑絕勝溪橋立馬看昨夢江花照江國南枝向暖北枝寒宋邵仲甘宋張實齋唐李白

宋楊次公

○三十八

■﹝扌棄﹞爲梅花倒玉卮此花開處鶴曾騎黃昏倦客忘歸去手把花枝唱竹枝宋陸遊

元李雲松宋鄭樵

唐薛能

○三十九

磵水松風聲合時年年來此看幽姿風淸月白更三點只誤何郎作好詩唐杜甫

宋陳師道唐皮日休宋尢延之

○四十

南枝開後見天心月下芬芳伴苦吟不似馬塍桃李樹等閒落盡費千金宋魏隺山唐劉謙

元張�賢元馮子振

○四十一

參差猶愛月朦朧萬樹花前一老翁立向東風香不盡恍疑身在蕋珠宮宋黃庭堅元詹可大宋錢士是前

人

○四十二

踏徧靑苔未有詩獨搔蓬鬂繞殘枝江云未放東風暖自受狂蜂妬蝶疑宋陸景龍元劉伯序宋範仲淹宋張道洽

○四十三

蕭寺尋梅載酒過小梅才作玉婆娑醉扶歸路人爭看頭上花枝柰老何宋鄭亦山唐韓愈

元葉天民唐白庭堅

○四十四

雨柏雲淡覺微和看盡千林未覺多賞洽厭聞簫管沸月明歸路影婆娑元宋先

唐白居易宋朱熹

元黃貞文

○四十五

忽見羅浮萬鶴羣淸香撲地只遙聞吟邊剩得逋仙趣且倒金尊任半醺宋陳師道元王竹齋唐崔魯

元張天民

○四十六

折得寒香不露機冷煙千頃釀寒歲个中有句無人會笑撚花枝獨步歸宋黃庭堅元詹可大宋錢士是前

人

○四十七

小童野鶴半生涯絕似林逋處士家昨日倚闌枝上看只將影共月橫斜宋陸景龍元劉伯序宋範仲淹宋張道洽

○四十八

江梅欺雪樹槎牙卻道新花勝舊花月上南枝詩未就罷吟還醉忘歸家宋鄭亦山唐韓愈

元葉天民唐白居易

○四十九

看山看雪看梅花晚醉暊詩贈物華吟罷醒心何處所孤山流水斷橋斜元宋先

唐白居易宋朱熹

元黃貞文

○五十

梅花枝上十分春卻要風嚴香更聞行客見來無去意停鞭回馬立斜曛宋陳師道元王竹齋唐崔魯

元張天民

○五十一

艸木惟梅太耐寒不嫌晶日到花間暗香靜色撩詩句斷送先生此日閒宋方秋崖宋劉攺之宋黃山谷元失名氏

○五十二

梅花衝雪弄精神夜月輕描玉樣身可恨東風畱不住半隨流水半隨塵宋錢時

宋張道洽宋劉攺之宋朱淑眞

○五十三

天下無花不服降疏花冷蕋映書窓新詩起來超然興吟斷遙鐘巳曉撞宋陳以仁元葉天民宋王安石元張翥

○五十四

水邊風日笑橫枝消息惟愁探得遲便向尊前■﹝扌棄﹞醉倒斷人腸是欲殘時宋黃庭堅宋張道洽宋葉少蘊唐崔魯

○五十五

明月還掛舊枝頭自是花中第一流今日多情惟我到卻疑飛夢到羅浮宋張澤民宋王鞏

唐白居易唐貢師泰

○五十六

風前詩客倚闌干溫水銅瓶自插看不比世間紅粉態朝開暮落費追歡宋陳師道元張翥

宋王十朋唐羅隱

○五十七

向來未識梅花時止渴和羹自有期今日重吟香影裏珠星壁月景離離宋魏隺山宋李堯夫元丁鶴年元王竹齋

○五十八

不獨開花不共時世間艸木敢連枝榦坤淸气無人識此樂惟餘心自知唐方幹

宋鄭肅公元葉天民宋李明叔

○五十九

春風何處大佳期且醉梅間綠玉卮今日滿園開似雪幽人自恨探春遲唐武先衡元王逢

唐張又新宋蘇軾

○六十

竹間璀粲出斜枝絕勝前村夜雪時歌伴酒徒零散後更將春色寄相思宋蘇軾

宋陳與義唐白居易宋王安石

○六十一

月過花西尙未眠曲琴尊酒老梅邊從今一咲春風裏消得詩人筆似椽唐陸甫裏宋邵棠

宋錢時

元許有仁

○六十二

一輪明月墜南枝褪盡紅綃見雪肌曳杖林間觀物化莫教門外俗人知元葉天民宋陳與義宋陳師道宋曾鞏

○六十三

驛使歸來合有詩尙餘孤瘦雪霜枝也知造物含深意只有淸風明月知宋梅堯臣宋蘇軾

前

人唐呂洞賓

○六十四

梅雪相輝映遠空歲寒時節自春風淸尊對月酌不巳心在先天太極中元僧大欣元王竹齋宋趙信庵元劉秩

○六十五

湖山搖落歲方悲中夜月髙天四垂照見梅花開綠萼抵應圖畫最相宜宋僧道潛元彭炳

元李雲松唐杜牧之

○六十六

春入東郊雪漸融我心先在影香中花開花落長如此歲歲年年人不同宋王仁父元羅梅戎唐羅隱

唐劉希夷

○六十七

歲寒心事不相違野路迢迢思欲迷零落梅花過殘臘人人襟袖帶香歸宋朱熹

宋邵棠

唐李頻

萬花谷詩

○六十八

季冬除夜接新年多折梅花供老天山思更淸人影絕只畱孤鶴伴淸妍唐杜審言宋艾性夫唐李山甫元虞集

○六十九

行到西湖處士家數枝淸瘦少尢佳一杯正發吟哦興秉燭三更對此花元黃貞文宋趙昌父唐周朴

宋蘇軾

○七十

羅浮山下白雲深玉骨冰肌瘦不禁我亦悠悠無事者不妨杯酒喜閒吟元葉天民僧來復

宋王安石唐呂洞賓

○七十一

橫斜寧與李爭華狀出冰枝糝玉葩夜半何人吹鐵笛狂風吹去落誰家宋韓仲止宋利克莊元貢泰甫唐賀進明

○七十二

素娥靑女共徘徊處處梅花當水開怪得晚來風力勁隔墻吹送落花來宋劉貢父元王竹齋元黃月屋元郝禮

○七十三

瑩然貞白自無瑕雪裏吟香弄粉些何事春風窓外得夜來吹折數枝花元楊鵬翼古詞宋徐師川宋張道洽

○七十四

曉來花信又相催不顧冰霜獨自開山鳥初來猶怯囀啄教零落點蒼苔宋邵棠

元藍山

唐沈佺期宋王安石

○七十五

月到梅花越樣明每逢半月倍澄淸中間著我方成畫未必丹靑畫得成宋徐師川唐李榮

宋劉須溪宋趙季西

○七十六

不是尋常一樣花華風先試老槎牙繞溪問訊巡檐索忘卻停車到日斜宋馮京

宋僧北澗宋魏鶴山唐杜悰

○七十七

歲寒不受雪霜侵柰此南枝索苦吟說與旁人應不會提魚沽酒遠相尋宋楊萬里宋陳師道宋李榮斗唐白居易

○七十八

靈根爭肯混凡塵花艷輕明欲照身添得能詩老居士一篇佳句占陽春宋謝子才宋丁謂

宋陳與義唐徐啇

○七十九

天姿雅淡似髙人月下風前伴老身卻怪夜來詩句好江山多助到淸新宋張實齋唐白居易元葉天民宋僧北澗

○八十

梅花偏向小園開笑指家林獨自來相對了無塵俗態此詩乘興幾銜杯元陳旅

宋範堯夫元袁菊村前

人

○八十一

老梅枝上看春歸腸斷東墻乍見時翠羽飛來棲未穩遶林空啅未開枝宋錢時

元付若金宋董南江宋蘇軾

○八十二

瘦影扶疏竹外村其人如玉立黃昏寒城月曉聞吹角鐵鑄梅花亦斷魂宋尢延之宋張道洽唐杜牧之元李孝光

○八十三

梅花如雪巳如銀一樹橫斜獨可人莫惜黃金共淸賞難畱浮世百年身元李仲公宋朱熹

宋黃庭堅唐杜牧之

○八十四

月滿西園夜未央每來花下輒成狂摩娑老眼分明看且放春心入醉鄕唐胡曾

宋張道洽宋戴復古唐劉兼

○八十五

爲愛南枝獨向陽偶粘衣袖久猶香時時助我毫端興多少新詩入錦囊元李雲松宋劉潛夫元李艸閣宋張敏

○八十六

花不禁春太瘦生懸知欲落不勝情老來只爲尋詩苦更作登山臨水行宋蔡俊伯宋蘇軾

元藍山

唐白居易

○八十七

一陽初動反隆寒索咲情懷老漸闌短笛樓頭三弄罷半隨飛雪度關山元虞集

宋陸遊

宋舒亶

宋蘇軾

○八十八

歲寒時節挺孤標雪樹參差映埜橋莫遣看花發如霰且燒紅■﹝虫葛﹞醉香醪宋僧云石元傅若金唐李涉

元貢師泰

○八十九

無處登臨不系情竹間一樹最分明人生莫遣頭如雪正要相看醉眼傾唐許渾

元李艸閣唐髙蟾

宋王子玉

○九十

翠禽呼夢月三更才有梅花便看淸徙倚看花仍看畫無人知我此時情元李雲松宋張道洽宋陸遊

宋失名氏

○九十一

的皪梅花艸棘間佩壺明日試尋看作詩調我生逸興詩比梅花瘦一般宋蘇軾

宋謝無逸唐李白

元葉天民

○九十二

數枝淸瘦烱疏籬總是三生姑射姿有底春風能好事吹香渡水報人知宋僧道遊元陳埜云宋黃庭堅宋王安石

○九十三

小橋流水夕陽村要與梅花些斷魂獨步獨吟人不會冷香和月浸黃昏元葉天民宋沈惟肖宋邵堯夫元馮子振

○九十四

靑鞋不敢旁花行欹屋無言似薄情十里湖山看淡淡對花如對老先生宋張澤民宋胡銓

元丁鶴年宋僧北澗

○九十五

靑靑石上歲寒枝歷盡風霜只自知不得畫師來貌取一時收拾作詩歸宋王安石宋何應龍唐韓愈

宋潘勺

○九十六

娟娟晴月照梅花便與春工定等差可惜暗香疏影處乾坤收拾幾精華元張似寧宋黃庭堅宋季方叔宋張道洽

○九十七

此花莫遣俗人看卻墮荒溪埜徑間昨夜山中酒初熟一尊相對洗愁顏唐李涉

宋劉克莊元盧庭遜宋劉建山

○九十八

冰玉丰姿不可雙自慚閣筆久臨窓月香水影橫斜處浩唱庭花倒玉缸宋白玉蟾宋王十朋元宋本

宋劉貢父

○九十九

起傍梅花吹玉簫曉來簾外正飄搖花飛莫遣隨流水謾爲芳魂作賦招元李雲松唐胡宿

宋謝枋得元申屠■﹝馬冏﹞

○一百

疏疏淡淡竹林間耿耿幽姿半夜寒誰信詩能回造人無詩恰莫倚闌乾元趙孟俯宋陳師道宋錢時

宋蘇軾

○一百一

迥臨村落傍溪橋朵朵生香比玉嬌深夜獨吟還不寐碧天霜冷轉無寥唐戎昱

元申屠■﹝馬冏﹞唐李紳

唐胡曾

○一百二

玉肌蕭索粉香殘忍不叢邊到夜觀門外好禽情分熟故來枝上語綿蠻元劉立雪唐方幹

宋朱淑眞宋王安石

○一百三

相伴山翁老歲寒閒情一味淡相看卽今攜酒江郊去也勝吳兒賞牡丹宋錢時

宋胡銓

宋潘子賤宋劉潛夫

○一百四

興繞孤山水竹村雪花如浪灑乾坤向來逋老題詩處明月淸風重許論元葉天民元李艸閣宋艾性夫宋尢延之

○一百五

萬紫千紅不敢花江頭墻角幾枝斜風搏小朵香初破彩筆無心賦落霞宋張澤民宋晁君成唐杜悰

宋劉翰

○一百六

家住夕陽江上村寒松瘦竹共柴門微吟淺酌東風裏月浸梅花正斷魂宋葉唐卿元藍山

宋李明叔宋趙璧

○一百七

破芒雪粲煙村未受陽和一點恩便向尊前■﹝扌棄﹞醉倒月明花落又黃昏元劉立雪唐李甫

宋葉少蘊唐杜牧之

○一百八

歲寒不畏雪霜侵物象相忘趣轉深遊賞且■﹝扌棄﹞連日醉風前月底一生心宋楊萬里元申屠致遠宋範堯夫宋張道洽

○一百九

歲事𨿽殘莫厭殘梅花並作來年看暗音巳壓■﹝酉荼﹞醿倒蓓蕾梢頭破曉寒宋胡雙湖宋方秋崖宋黃庭堅宋張澤民

○一百十

淡薄自矜西子妝人間一味有眞香風尖月細春猶淺幽獨無人爲斷腸宋呂居仁宋舒信道宋田紫芝宋陳師道

○一百十一

水沈爲骨玉爲肌冰萼霜葩帶雪枝露鶴聲中江月白先生無睡巳多時宋黃庭堅元葉天民宋王安石元虞集

○一百十二

梅花淸瘦苦吟仙花底開尊待月圓得句有誰知我在閒情元在落花邊元李艸閣元延賢

宋陳師道宋僧失名

○一百十三

淸溪一路踏花歸畱得野塘如雪枝此度看花心轉密慰存無酒且新詩唐僧古易唐溫飛卿宋王遂

宋楊萬里

○一百十四

江梅初破一陽天喚取詩人到酒邊把酒對花歌數闋鬢毛同白不爭妍宋王十朋宋黃庭堅宋王十朋元虞集

○一百十五

只因梅蕋故依然露欲爲霜月墮煙人巳得閒心似玉粉香都付薛濤箋宋陳與義宋黃庭堅元陳旅

元張雨

○一百十六

梅花開謝自年年盡在疏枝淺水邊晚景乍看何所似西湖西畔北山前元劉秩

元黃貞文唐羅鄴

宋蘇軾

○一百十七

詩家何物可相方一度逢花一斷腸且戀殘陽畱綺席北風大爲發淸香唐李建勛唐盧中

唐韋莊

宋陳師道

○一百十八

枝南枝北一般春谷口寒云似見人全覺此身離俗境迎風索咲暗驚塵元林弼

宋王公偉唐僧皎然元僧明本

○一百十九

淸寒池館靜無塵標格天然寫不眞我欲細看持在手好枝和月插紗巾宋陳師道宋張道洽宋梅堯臣宋王公偉

○一百二十

疏疏寒影近房櫳倚徧闌干興未窮酌酒對花歡不極不堪吟罷夕陽中宋梅堯臣元郭升

唐王紹宗元張泌

○一百二十一

素艷開時混月明何須相倚鬭輕盈故園此日多淸賞皎皎仙姿脈脈情唐羅鄴

唐韓愈

唐韓翃

宋晁君成

○一百二十二

看到梅花又一冬曲闌干外月朦朧沈吟不寐先聞角狼藉柴門鳥徑中宋張道洽元淩說

唐方幹

唐韓偓

○一百二十三

數枝淸瘦少尢佳況復山顚與水涯一曲將軍何處笛飛來飛去落誰家宋趙昌文宋韓仲止唐杜牧之唐賀蘭進明

○一百二十四

粉香前夜隴頭開水月精神玉雪胎半夜東風吹石裂亂飛白雪照蒼苔宋陳元老元王從叔宋蘇軾

萬花谷詩

○一百二十五

鐵心不受雪霜驚繞樹徘徊獨自行昨夜月明麼鳳下倚花渾不作春聲宋張道洽元李雲松元馮子振宋吳寶謨

○一百二十六

村映寒原日巳斜璚林雪霽樹槎牙依稀昨夜東風起吹作江南第一花唐郎士元元李雲松宋徽宗元丁鶴年

○一百二十七

雪嶺先開耐凍枝開教探早落教遲良工欲寫無言意俟我下筆題新詩宋蘇軾

宋張道洽宋胡汲仲元李艸閣

○一百二十八

試向冬窩帶雪看心知尢物入畱難角聲吹落梅花月愁殺夜深人倚欄宋錢時

宋劉潛夫宋蘇軾

元黃庚

○一百二十九

江上梅花無數發呼兒傾酒綠盈鐘明朝捲地東風惡吹向誰家明月中唐武元行元劉秋

宋蘇軾

唐於鵠

○一百三十

獨攜尊酒上山巓恍見風標姑射仙莫待東風吹雪積暫畱歡賞寄春前元元好問宋戴復古元鄧牧心唐杜牧之

○一百三十一

霜姿月骨夜稜稜得似淸溪樹下僧欲落又開人共惱題詩寧莫寄吾曾元黃貞文宋張道洽前

人元張翥

○一百三十二

春來樂事總關心冷蕋疏花瘦不禁一醉便成經歲別新詩攺罷自長吟元岑安卿元藍山

元李艸閣唐杜甫

○一百三十三

姑射仙姿不畏寒嫣然一笑竹籬間相逢只賴如澠酒幾度臨風倒玉山宋陳師道宋蘇軾

唐韋莊

唐李文山

○一百三十四

蒼苔碧蘚近移根杖屨南國或北園半夜鶴歸詩思好一寒安用酒溫存元藍山

宋邵雍

唐王竹齋宋劉立雪

○一百三十五

身與浮雲處處閒有梅此地卽孤山滿頭花卉盈尊酒貪醉花閒臥不還唐劉文房宋戴復古宋趙抃

唐郭從周

○一百三十六

水共逍遙云共孤夜深霜月冷侵膚風憐薄媚畱香與冷淡何心識老逋唐李九齡宋陳文卿唐黃甫裏宋劉湏溪

○一百三十七

地老天荒盡可花孤心淡似道人家數枝乞與吟窓供淸艷無煩錦帳遮元王竹齋宋艾性夫元張翥

元丁鶴年

○一百三十八

梅雪爭春未肯降翠娥持燭侍吟窓終須撰支新詩品且倒花前白玉缸宋盧梅坡宋梅堯臣唐韋渠中宋王安石

○一百三十九

尊前奇賞著詩奢不得春風也自花且看過年開未了化工有意屬儂家宋趙抃

宋白玉蟾宋戴復古宋晁君成

○一百四十

老去詩名亦謾然梅花獨與雪爭妍黃昏忽墜當樓月愛此憑闌夜不眠元藍山

元吳幼用唐吳子華宋僧北澗

○一百四十一

花裏可憐池上景月明照破小窓幽無端畫角連雲起吹老梅花摠是愁唐王周

宋邵棠

元李孝光元黃庚

○一百四十二

梅花一樹大橋邊尊酒相逢意灑然玉蕋檀心兩奇絕苦吟直欲骨通仙元乃賢

宋範堯夫宋蘇軾

元袁菊枝

○一百四十三

半依山谷半林泉雪樹生香落月邊惟有吟毫閒不得詩成又恐競流傳元袁彥章宋李正臣宋許棐

元李艸閣

○一百四十四

風撼孤根雪壓枝憑闌欲去立多時山禽不見但聞語此意人間幾个知宋李堯夫宋張澤民宋範成大宋錢時

○一百四十五

志趣幽閒節操堅南枝惟有暗香傳我來袖手吟無句始覺看花如去年元袁菊村元藍山

宋錢時

宋王安石

○一百四十六

獨乘曉月對幽姿素萼淸香旁酒卮我欲題詩追李杜白頭才盡只堪悲宋張澤安宋趙抃

元王竹齋宋陳師道

○一百四十七

梅花樹下少婆娑作意南枝剪刻多一首小詩吟未就月明淸夜柰愁何元滕玉霄宋蘇軾

宋僧才長宋李節

○一百四十八

欲放梅花信未通憑君莫放酒杯空三更自憑闌干立更待銀蟾出海東元羅梅我元張翥

宋陸遊

宋昂景玄

○一百四十九

午窓淸夢起來時春淺南枝如北枝似笑紅芳開艷冶卻須我輩與題詩元葉天民宋範成大唐李賀

宋張栻

○一百五十

月中香影鬭淸奇夢裏春風玉樹枝老子於中非淺興水亭鶴氅最相宜元葉天民唐鮑溶

宋秦敏

宋陳仲和

○一百五十一

才黃昏後月朦朧香盡千巖萬壑風野鶴飛棲無遠近數聲和月到簾櫳宋僧北澗宋張澤民唐李文山唐方調

○一百五十二

梅梢春色動微和柰此詩情惱亂何淑質仙姿誠罕有月中不數桂婆娑宋蘇軾

宋劉迎

元郝經

宋張實齋

○一百五十三

啟窓看月月初生窓外梅花瘦影橫梅月蕭疏兩奇絕惟愁吹出角中聲元楊翼鵬古詞宋徐師川宋張道洽

○一百五十四

吟詩竟日未能回竹葉頻傾滿滿杯此是看梅端的處前村雪裏一枝開唐韓愈

唐韋莊

宋戴復古宋舒信道

○一百五十五

花气侵人笑語香知心誰解賞孤芳夜深得句淸無敵今古冥冥出處忘宋秦觀

宋陸遊

宋方字若宋王平甫

○一百五十六

半窓花影月籠紗■﹝虫葛﹞蕋柔香更可嘉不似紛紛桃李輩亂分春色到人家元葉景南宋王十朋唐張文昌宋秦觀

○一百五十七

古松陰下看梅花驢輩詩翁問酒家淸气逼人無遠近夜深飲散月初斜宋鄭亦山元李雲松元貫云石宋花蕋夫人

○一百五十八

瀟灑苔枝出竹林可憐靑帝用功深娟娟惟有西林月照見平生鐵石心元林霽山宋邵雍

唐劉滄

元李允誠

○一百五十九

探得東君第一機冰霜爲骨玉爲姿晚來風起花如雪吹落誰家不得歸宋黃庭堅元許有仁宋劉禹錫唐韓愈

○一百六十

自鋤明月種梅花正擬相看度歲華好似羅浮山下路一株煙樹老槎牙宋劉小山宋艾性夫元李雲松宋僧雪巖

○一百六十一

孤山分得一枝春林遣林逋爲寫眞可是貞姿更淸絕生境桃李鬭芳新元李彥誠元吳相州元員秦甫宋張於湖

○一百六十二

跨鶴來尋處士家除香除影賦梅花仙風道骨知誰有合得詩人極口誇元黃貞文元劉立雪宋黃庭堅宋韓琦

○一百六十三

日斜風定更離披黯淡江天雪欲飛擬看林間明月上暫時相賞莫相違唐張泌

萬花谷詩宋陸遊

唐杜甫

○一百六十四

十年詩酒愛逢春皎皎霜葩發鬭新能向尊前幾回醉東風流轉又生仁唐陸甫裏宋蘇軾

唐崔敏童元黃南卿

○一百六十五

飛煙籠樹省淹畱剩折梅花插滿頭後夜雪殘纖月上忽疑身是夢中遊唐宋邕

宋陸遊

元李彥誠唐白居易

○一百六十六

髙標巳壓萬花羣枝北枝南次第春獨有幽禽解鳴語隔簾呼醒看花人宋陸遊

元李曄

宋韓仲止元乃賢

○一百六十七

春榜寒梅占作魁數枝開作一枝開當歌對酒腸堪斷難放紅螺蘸甲杯宋陳元老唐僧齊巳宋仇仁近唐曹唐

○一百六十八

到處十枝五枝花未妨雪月照槎牙畱連眞與詩成趣醉脫鸘裘付酒家唐吳子華宋劉克莊唐杜悰

宋戴復古

○一百六十九

的的冰花巳破春寒郊才喜歲華新倒尊盡日忘歸去得得相看不厭頻元李雲松宋僧仲靈唐任髙

宋張道洽

○一百七十

雪邊肌體更淸勻多少春花屬後塵庾嶺獨開春色早相思愁殺倚闌人元張於湖宋張實齊元藍山

元郭昂

○一百七十一

花開日日去看花竹外籬邊一樹斜信馬冷吟迷路處荒蹊野徑兩三家宋曾鞏

宋尢延之唐殷文圭宋王安石

○一百七十二

日對梅花醉復醒幽香不減向來淸花枝向月云含吐甕牖前頭畫不成元劉秩

元黃貞文唐元禎

元虞集

○一百七十三

亭亭玉立歲寒身忍凍騎驢早得春折得一枝春正好試煩纖手插烏巾宋張澤民元李艸閣宋胡炳文宋張於湖

○一百七十四

貌枯神瘦老槎牙喜見春初第一花好是綠窓風月夜小瓶春水一枝斜宋艾性夫宋趙抃

唐孫氏女唐陳與義

○一百七十五

隔溪一見眼偏明勾引東風無限情走向南鄰愛酒伴小舟閒載月明行宋張道洽唐白居易唐杜甫

宋沈惟肖

○一百七十六

梅花閒伴老來身相對依依似故人冷淡合教開處看無風情景自勝春宋姜堯章宋李之純宋陸遊

唐劉言史

○一百七十七

微風林裏一枝輕檀翚妝成雪月明幸有微吟可相狎只將新句賞新晴唐常建

宋蘇軾

宋林逋

宋鄒晉昭

○一百七十八

忽向林間見玉神覯妝長與月爲鄰明朝又作東西別此地看花是別人元僧元本宋朱淑眞唐施肩吾唐張文昌

○一百七十九

無人解惜爲誰開春意溶溶沁酒杯興罷日斜歸亦懶惟畱策杖立蒼苔唐白居易唐陸浪顚宋王安石唐杜彥之

○一百八十

南浦尋梅雪滿舟聊憑酒聖作天遊歸時不省花間醉風逗寒香遠遠畱宋陸遊

宋路宣叔唐劉滄

宋邵雍

○一百八十一

玉蕋蕭條迹更塵東風不阻看梅人夢尋仙老經行處冷冷疏疏雪裏春宋曾鞏

元李雲松宋李晏

宋楊時可

○一百八十二

林下輕風待落梅白頭騎馬看花來詩情酒興常相屬且更從教緩緩回唐孫逖

元乃賢

宋陸遊

宋蘇軾

○一百八十三

四埜同云謾不收幾回山腳又江頭不知何處吹蘆管人與梅花一樣愁唐詩話

宋林逋

宋唐益

元葉天民

○一百八十四

纖薄如冰瓣瓣開年年爭向被春催欲邀逋老花前醉領略風煙又一回宋楊蟠

唐曾松

元袁彥章宋僧北澗

○一百八十五

巡檐爲愛梅開早自是花中第一流隴上行人夜吹笛冰肌玉骨未禁愁元李雲松宋王鞏

唐王維

宋潘老

○一百八十六

江梅還白故園情香比■﹝酉荼﹞醿分外淸自笑鄙夫多野興一尊相對眼俱明宋曾鞏

宋晁君成唐錢仲文宋王十朋

○一百八十七

水爲丰骨玉爲肌雪蘤霜須苔蘚枝疑是九華仙夢冷春風元自不曾知宋黃庭堅宋董南江宋劉安成宋晁補之

○一百八十八

歲歲相逢似故人巖前獨立幾經春老夫多病無風味也插山花滿角巾宋陳師道宋劉太衝唐李建勛宋劉克莊

○一百八十九

雪晴雲散北風寒幾度扶藜獨自看且向花間畱晚照肯容蝶使覷其間唐賈至

元李雲松宋李子京宋戴復古

○一百九十

新種梅花好月明絕憐玉雪倚參橫醉鞭款款吟歸去渾似龍眠畫裏行元謝應芳宋劉鶴山元張翥

宋黨懷英

○一百九十一

一枝才破便精神夢想西湖十里春肯向黃昏求對月題詩試問隴頭入宋潘紫巖宋陳師道元僧明本元林弼

○一百九十二

竹外疏花一兩枝直愁斜日凍蜂知一尊是處成幽賞未免花前倒接籬宋陳碩

宋蕭柬之宋陸遊

唐錢仲文

○一百九十三

傍巖依樹結檐楹月照梅岡雪樹明仙鶴翔空淸似水向人飛下不勝情唐吳子華元張翥

元吳澄

元管師庵

○一百九十四

玉作精神雪作膚憑闌小立撚吟須憑君說與凡桃李桃李依然是僕奴宋趙福先宋眞徳秀宋陳師道前

人

○一百九十五

梅花開到北邊枝卻憶江南舊賞時憑杖幽人須著意但教吟取杜家詩宋戴復古宋趙抃

宋胡平仲唐杜彥之

○一百九十六

亭亭孤立雪霜前把燭看花夜不眠饕謔憑淩任風雪最宜吟詠入詩篇元藍山

宋陳師道宋李方叔宋朱淑眞

○一百九十七

凍雪寒云作冷冬先傳春信到花叢無端陌上狂風起拋擲深山亂木中宋華嶽

宋王震

唐劉文房唐李九齡

○一百九十八

老大偏傷節物催枝南枝北一齊開槿籬竹屋江村路布襪靑鞋日幾回宋陳師道宋曾幾

宋王安石宋張實齋

○一百九十九

說到梅花也自淸絳羅纖萼褁瑤英分明昨夜江南夢欲化西園蝶未成宋張道洽唐趙蝦

宋趙君成唐韋莊

○二百

前村雪裏一枝香勾引詩人費品量絕是精神吟不盡看渠桃李敢承當宋舒信道宋陳師道宋王公煒宋楊萬里

○二百一

一生風雪嘆江梅小葉稠枝粉壓摧少待須臾更淸絕西南枝上月徘徊宋艾性夫唐鄭谷

宋朱熹

宋王安石

○二百二

春入西湖到處花淸姿元不受鉛華老來自苦無新句立馬踟躕到日斜宋蘇軾

宋趙福先宋劉雲莊唐艾條實

○二百三

斷橋流水領春回風靜寒塘花正開欲把新詩寄南浦仙人應遣鶴飛來元王從叔唐劉滄

唐許渾

宋楊蟠

○二百四

一枝深映竹叢寒點點晴香巳帶酸霜鬢不辭全插滿醉扶歸路縱人看宋林逋

宋方巨山宋葉少薀宋李明叔

○二百五

南枝昨夜暖先回一笑巡檐索酒杯雪艷冰肌羞淡泊海天何處鶴飛來宋王十朋類編詩話宋僧仲殊元管時敏

○二百六

無一詩中不說梅小軒臨水爲花開黃昏一叚消魂思何處笛聲江上來宋張澤民宋蘇軾

宋邵棠

唐曹唐

○二百七

天寒空谷正堪嗟落索香魂玉作花雙玉瓶幹情正洽醉看參月影橫斜宋張實齊元張翥

宋方巨山宋蘇軾

○二百八

月樓誰伴詠黃昏斷角殘鍾半掩門山鶴一聲人未寢羅浮喚醒雪霜魂唐李義山宋陸遊

元李雲松元藍山

○二百九

愛花聊復出江幹不畏風霜入骨寒惟有春風知此意一枝畱與雪中看宋陸遊

元王竹齋元黃月屋元況肩吾

○二百十

少年相與探花開蘭渚杼來手自栽林下水邊無厭日不妨乘興且徘徊宋歐陽修宋曾鞏

唐白居易唐鞏仲至

○二百十一

對面梅花冰雪間得閒來此獨憑闌南枝暗就江頭髮老眼相看在歲寒元陳埜云元仇仁近宋元丹丘宋戴復古

○二百十二

淸晨猶爲到西園才有梅花便不村幾度看花晴雪後暗香疏影又黃昏唐韓偓

宋張澤民元李彥誠元葉天民

○二百十三

一枝誰寄臘前梅畱得先生手自栽笑我有詩三百首言情不盡恨無才元謝應芳宋辛幼安唐杜彥之唐韓偓

○二百十四

云物淒涼小雪初此花風韻更淸殊巡檐說盡平生事巳共孤山入畫圖元張翥

宋陳與義元袁菊村宋林逋

○二百十五

寒梅芳信冠羣倫个个枝頭帶月痕總爲從前作詩苦天寒時復出柴門宋潘子賤宋張道洽唐李白

元藍山

○二百十六

人生常苦歲寒催愛此山花四五株心賞不妨隨處樂一篷煙雨過西湖唐李昭史唐韋莊

宋朱熹

元李彥誠

○二百十七

宿靄相粘凍雪殘探梅今夕到江幹無人知得花淸處淸入詩腸句亦寒宋林逋

宋陸遊

宋張道洽宋謝無逸

○二百十八

水邊林一上枝橫歲暮相逢蓋盡傾意悟神交非力索月髙風定苦吟生元李雲松宋王安石宋魏鶴山唐韓偓

○二百十九

潔白精神分外饒江南江北雪初銷一枝一影寒山裏莫遣鄰家笛韻髙宋僧雪山唐劉禹錫唐安貧

元劉秩

○二百二十

也先百卉幾分春占斷風情向小園今日孤山山下路暗香且伴月黃昏元李艸閣宋林逋

宋陸遊

宋仇仁近

○二百二十一

南陌登臨此日情水邊林下曉妝明一杯正發吟哦興孤月亭亭云外生唐司空曙宋晁君成唐周朴

宋鄭樵

○二百二十二

盡日幽吟嘆異常人人欲看壽陽妝從容賞徧西園景只覺閒身是醉鄕宋冦平仲宋範仲淹宋範堯夫唐吳子華

○二百二十三

誰信幽香是返魂羅浮山下幾黃昏偏憐雪裏無雙艷踏雪明朝過遠村宋蘇軾

元袁彥章宋陶問伯元藍山

○二百二十四

疏影橫斜更斷腸春風入枕夢魂香个中有句誰拈出健筆縱橫爲發揚萬花谷詩元葉天民宋錢時

宋嚴丹丘

○二百二十五

瘦蕋疏花耐寂寥冷煙斜抹旁溪橋詩成一笑歸來晚疑是經春雪未消宋僧雪巖前

人元郭昂

唐戎昱

○二百二十六

江路梅花無數開司花著意在春魁幽人獨自西窓晚還有詩情象外來元王竹齋元遺山

唐陸龜蒙唐李山甫

○二百二十七

冰姿雪色自無塵獨占人間第一春欲遣何人賡絕唱衝風踏雪到江濱元林弼

宋林逋

宋蘇軾

宋陳師道

○二百二十八

小雨廉纖洗暗妝千回百匝繞花旁閒吟閒詠人休問一笑詩成字字香宋黃庭堅元陳思濟宋邵雍

宋雷淵

○二百二十九

三生種植得梅緣散策相尋紫翠邊吟玩獨當明月夜相偎相合鬭淸妍宋張澤民宋曾原一唐白居易宋李正臣

○二百三十

老來絕被梅花惱時有暗香來襲人可惜東風情未暖全憑雪月助精神宋劉立雪萬花谷詩宋石曼卿元吳黃庭

○二百三十一

詩家眷屬酒家仙落日相看鬥酒前不是梅花心似鐵亦惟好事與同然唐白居易宋劉文房元虞集

宋趙南塘

○二百三十二

澗東猶是欲開梅花下曾騎一鶴來肯伴老人春一醉隔林呼取盡餘杯宋韓仲止宋張道洽宋蘇軾

唐杜甫

○二百三十三

煙霧中間見玉人丹靑難寫是精神騷人自欲畱詩句須向花間次第聞宋張實齋宋王安石前

人唐楊巨源

○二百三十四

造化工夫自可尋髙標不畏雪霜侵酒酣正欲盈簪戴蓬鬂稀疏恐不禁宋範堯夫宋鄭毅夫宋範堯夫元黃間雪

○二百三十五

玉骨冰肌本自幽寒鴉飛盡水悠悠無端半夜西風起花自飄零水自流古江梅詩千家詩元藍山

宋失名氏

○二百三十六

春初攜酒此花間且向東風一解顏密雪半空無可掃故將巧笑破霜寒唐李文山宋趙朴

宋蘇軾

宋陳師道

○二百三十七

野梅倒影浸寒塘才放一花天地香明日更期來此醉詩肩獨聳到黃昏宋李顯卿宋張實齋唐司空圖宋白玉蟾

○二百三十八

枝頭葉底各爭芳勾引逋仙蝶夢狂走馬看花生怕晚山林閒客一身忙宋僧雪巖元葉景顒元劉龍洲宋曾原一

○二百三十九

神仙肌骨更無雙惱亂訶源湧大江只恐春歸有餘恨道人髙臥白雲窓元貢師泰宋楊幡

宋劉子翚宋陳以仁

○二百四十﹝巳下紅梅﹞

冷香消盡晚風吹酒翚無端上玉肌借問漢宮誰得似壽陽裝額太矜持宋謝無逸宋蘇軾

唐李白

宋盧贊元

○二百四十一

姑射仙人玉雪肌春風吹酒上凝脂世人那得知其故自恐冰容不入時宋錢子是宋方子遺唐杜甫

宋蘇軾

○二百四十二

可愛紅芳愛素芳歡因小飲便成狂日斜回首江頭望錯認天桃有暗香宋朱熹

唐白居易唐唐求

宋韓無咎

○二百四十三

故應更好半開時梁廣丹靑點筆遲白雪爲肌玉爲骨是誰妝作醉西施宋楊萬里唐鄭谷

元元好問宋錢子是

○二百四十四

仙中姑射接瑤姬試作輕紅也自宜幾度杖藜貪看早嬌嬈全在欲開時唐王周

宋方適

宋尢延之唐鄭谷

終

