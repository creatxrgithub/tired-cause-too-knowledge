道詩精華錄

丘處機﹕《蟠溪集》《先天吟》﹕大哉無極玄元道﹐何者不蒙靈應藥﹖點化三光轉碧空﹐滋榮萬物開花萼。騰今跨古未嘗壞﹐歷險衝艱殊不弱。浩浩洪流自激揚﹐紛紛大化誰斟酌﹖混元一气首興變﹐元上至尊惟獨惡。踏碎虛空出杳冥﹐擘開混沌生揮霍。陰陽升降作門戶﹐日月縱橫爲鎖鑰。暑往寒來晝夜分﹐時通運塞興衰各﹐旣而上立乾坤鈕﹐復乃下鳴師範鐸。建徳隨方料物宜﹐因時設教從人樂。三皇五帝皆宗祖﹐六道四生咸惟諾。至聖文才尙發蒙﹐猶龍道徳可其博。

天長地久古今同。靈臺有个眞消息。觸目山河俱秀發﹐披顏人物競風流。峨峨峻嶺接云衢﹐古柏參差一萬株。瑞艸不容凡客見﹐靈禽惟只道人呼。

《幽居》臺邊水谷尢淸曠﹐野外山家至寂寥﹐絕塞云收天耿耿﹐空林夜靜月蕭蕭。揚眉瞬目開懷抱﹐散發披襟遠市朝。

《自詠》醉來石上披襟臥﹐覺後林間掉臂行。每到夜深雪霽處﹐蟾光影裏學吹笙。萬頃江湖爲舊業﹐一蓑煙雨任平生。

《贈涇州踟趺郎中曁劉解元》格外閒愁都絕想﹐雲中來聽一髙吟。

《述懷》野鶴孤雲閒活計﹐淸風明月道生涯。千山磊落收雲气﹐四海光明耀日華。

《隴山松》髙歌物外歸去來﹐大隱廛中益開悟。

《望海吟》蓬來避東隅﹐壯觀天下絕。地鄰仙聖城﹐山枕魚龍穴。憑髙望羲和﹐目極猶未徹。蒼蒼天水回﹐泛泛雲霞泄。長風起波濤﹐萬里捲霜雪。憑淩登島嶼﹐湟漭失丘跌。有時靈气和﹐變化非常別。森羅無限景﹐難辧難措舌。大哉百谷王﹐沈沈洞淸徹。隨時潮有信﹐歷代旱無竭。人間頃畝池﹐是處廣開列。比之鯨波大﹐狀若井蛙劣。望洋不見端﹐彌天自來潔。眾流莫渾濁﹐萬古超生滅。

日夜潮頭風滚雪﹐彩霞深處有飛仙。憑髙俯視臨滄海﹐寧靜安閒對白雲。修眞卻似上山勞﹐腳腳難移步步髙。若不志心生退怠﹐直趨天上摘蟠桃。山川皆屬道生涯﹐萬象森羅共一家。不是聖賢潛制禦﹐乾坤那得久光華。可嘆巍巍造化功﹐山河大地立虛空。八荒四海知多少﹐盡在含元一气中丘祖《蟠溪集》王重陽首倡﹕儒門釋戶道相通﹐三教從來一祖風。

《師魯先生有宴息之所榜曰中室從而索詩》一陰一陽之謂道﹐太過不及俱失中﹐道貫三乘玄莫測﹐中包萬有體無窮﹐儒釋道源三教祖﹐由來千聖古今同終始蓋如淸淨道﹐人能天地悉皆歸。無情不作鄕中夢﹐有志須爲物外仙爭似仙家休歇處﹐身心不動到仙鄕天下周遊身不動﹐人間照了心無用不在勞神並苦己﹐般般放下頭頭是﹐選甚花街並柳市。虛空體﹐本來一物無凝滯有無皆自定﹐貪愛復何爲

《大丹直指》﹕人能常淸淨﹐天地悉皆歸。蓋淸淨則气和﹐气和則神王﹐神王則是修仙之本﹐立本則道矣。此爲內功﹐亦假外修﹐大抵外修福行﹐內固精神﹐內外功深﹐則仙道可進﹐洞天可遊矣。古今成道去﹐皆福慧相須。……除此一身愚作外﹐萬般餘事不知他。

日用玆玆爲善者﹐虛心勞落且同塵忘機不用苦淸淡﹐大隱何煩住小庵

千古惺惺一夢中﹐百年萬事一場空山河气象連天闊﹐洞府神仙避世遙。白玉黃金終莫守﹐春花秋月固難繞。百年一覺浮生夢﹐萬年俱非恨寂寥。

造化悠揚气勢雄﹐三光日夜轉鴻蒙。冥冥會合陰陽象﹐矯矯神奇幻化從。春去秋來生殺異﹐天長地久古今同。靈臺有个眞消息﹐未悟那堪性不通。

山川皆屬道生涯萬象森羅共一家。不是聖賢潛制禦﹐乾坤那得久光華。可嘆巍巍造化功﹐山河大地立虛空。八荒四海知多少﹐盡在含元一气中

目視靑霄雲淡淡﹐身橫碧落性閒閒

入道根源惟自許﹐出塵消息有誰知。

《山居三道》龍門峽水淨滔滔﹐南激朱雀雪浪髙。萬訶﹣壑泉源爭湧湊﹐千巖石壁境呼號。周流截斷紅塵境﹐宛轉翻開白玉膏。勝境無窮言不盡﹐臨風時顧一揮豪。不怨深山自采樵﹐山中別有好淸標。幽居石室仙鄕近﹐不假環墻世事遙。飲食髙呼天外鶴﹐摩云仰看峽中雕。時時早白浮沈景﹐顯貫眞空慰寂寥。我初開廓天地淸﹐萬戶千門歌太平。有時一片黑雲起﹐九竅百骸俱不寧。是以長教慧風烈﹐三界十方飄蕩徹。雲散虛空體自眞﹐自然現出家家月。。月下方堪把笛吹﹐一聲響亮鎭華夷。驚起東方玉童子﹐倒騎白鹿如星馳。駿巡別轉一般樂﹐也非生兮也非角。三尺云敖十二徽﹐歷劫年中混元斫。玉韻瑯瑯絕鄭音﹐輕淸編貫達人心。我從一得鬼神輔﹐入地上天超古今。縱橫自在無拘束﹐心不貪榮身不辱。閒唱壺中白雲歌﹐靜調世外陽春曲吾家此曲皆自然﹐管無孔兮琴無弦。得來驚覺浮生夢﹐晝夜淸音滿洞天。

心本是道﹐道卽是心﹐心外無道﹐道外無心。

孫綽《蘭亭》﹕流風拂枉諸﹐停雲蔭九臯。鶯語吟修竹﹐遊鱗戲瀾濤。攜筆落云藻﹐微言剖千毫。時珍豈不甘﹐忘味在聞韶。

王彬之《蘭亭》鮮葩映林薄﹐遊鱗戲淸渠。臨川欣投釣﹐得意豈在魚。王羲之《答許詢詩》爭先非吾事﹐靜照在忘求。取歡仁智樂﹐寄暢山水陰。左思《招隱詩》其一﹕非必絲與竹﹐山水有淸音。

支道林《詠懷詩》其二﹕詠發淸風集﹐觸思皆恬愉。

魏晉遊仙詩與玄學

嵇康﹕《遊仙詩》飄飄戲玄圃﹐黃龍路相逢。授我自然道﹐曠若發童蒙。《四言詩》婉孌名山﹐眞人是要。齊物養生﹐與道逍遙。

阮籍《大人先生傳》與造化同體﹐天地並生﹐逍遙浮世﹐與道俱成﹐變化散聚﹐不常其形。

鐘嶸《詩品﹕序》偶來松樹下﹐髙枕石頭眠。山中無歷日﹐寒盡不知年。

《重陽全眞集》卷二《述情》幾年無事傍江湖﹐醉倒黃公舊酒壚。覺後不知明月上﹐滿身花影倩人扶。

莫聽穿林打葉聲﹐何防吟嘯且徐行。

李白《山中問答》問余何意棲碧山﹐笑而不答心自閒。桃花流水�然去﹐別有天地非人間。

王重陽《述懷》玄機妙理不難窮﹐只在無言靜默中。

《逸老堂詩話》錢塘門外柳如金﹐三日不來成綠蔭﹐折得一枝城裏去﹐始知城外已春深。

姚合《山居》喜得山中樂﹐佳眠夢不驚。暗泉和雨落﹐秋艸上墻生。固客始沽酒﹐借書方到城。新詩聊自遣﹐豈是超聲名。

司空圖《詩品》俯拾卽是﹐不取諸鄰。俱道適往﹐著手成春。如逢花開﹐如瞻歲新。眞與不奪﹐彊得易貧。幽人空山﹐過雨采�。薄言情悟﹐悠悠天鈞。

張志和《漁歌子》西塞山前白鷺飛﹐桃花流水鱖魚肥﹐靑篛笠﹐綠蓑衣﹐斜風細雨不須歸。

《牧童》艸鋪橫野六七里﹐笛弄晚風三兩聲。歸來飽飯黃昏後﹐不脫蓑衣臥月明。

《五燈會元》卷二十嘉州能仁默堂紹悟禪師《頌》﹕一重山盡一重山﹐坐斷孤峯仔細看。霧捲云收山嶽盡﹐楚天空闊一輪寒。《五燈會元》卷六秀州華亭船子和尙偈曰﹕千盡絲綸直下垂﹐一波才動萬波隨。夜靜水寒魚不食﹐滿船空載月明歸。王昌齡《詩格》﹕詩有三境﹐一曰物境。欲爲山水詩則張泉石雲峯之境﹐極麗秀絕者﹐神之於心﹐處身於境﹐視境於心﹐瑩然掌中﹐然後用思﹐了然境象﹐故得形似。二曰情境。娛樂愁怨﹐皆張於意而處於身﹐然後馳思﹐深得其情。三曰意境。亦張之於意而思之於心﹐則得其眞矣。

王夫之﹕夫景以情合﹐情以景生﹐初不相離﹐惟意所適。截分兩橛﹐則情不足興﹐而景非景。情景名爲二﹐而實不可分離﹐神於詩者﹐妙合無垠﹐巧則有情中景﹐景中情。

邱處機《無俗念居溪》其二《歲寒守志》﹕同云瑞雪﹐正三冬﹐郁閉嚴凝時節。寂寞山家孤悄悄﹐終日無人談說。敗衲重披﹐寒�獨坐﹐夜永愁難徹。長更無寐﹐朔風穿戶淒冽。凍手頻呵仍自恨﹐濁骨凡胎爲劣。晝夜參差﹐饑寒逼近﹐早晚超明滅。須憑一志﹐撞開千古心月。

李頎《題盧道士房》﹕秋砧響落木﹐共坐茅君家。惟件兩童子﹐林前汲井花。空壇靜白日﹐神鼎飛丹砂。麈尾拂霜艸﹐金玲搖霽霞。上章人世隔﹐看弈桐陰斜。稽首問仙要﹐要精堪鉺花。

呂洞賓《百字碑》﹕養志忘言守﹐降心爲不爲。動靜知宗祖﹐無事更尋誰。眞常須應物﹐應物要不迷。不迷性自住﹐性住气自回。气會丹自結﹐壺中配飲離。陰陽生反復﹐普化一聲雷。白雲朝頂上﹐甘露灑須彌。自飲長生酒﹐逍遙誰得知。坐聽無弦曲﹐明通告化機。都來十二句﹐端的上天梯。

馬鈺《滿庭芳贈王知玄》﹕兒孫枷﹐妻妾干戈。惺惺靈利邪魔。蝸角蠅頭名利﹐寵辱驚多。尋思上牀鞋履﹐到來朝事節如何。遮性命﹐柰一朝難保﹐爭个什麼。好伴仙侗馬鈺。松風下逍遙﹐醉舞狂歌。膝上琴彈碧玉﹐調格沖和。鑪中養成大藥﹐現胎仙﹐舞袖婆娑。恁時節﹐禮鳳仙﹐同上大羅。

鄧學可曲《套數﹝正宮﹞端正好樂道》﹕﹝隨煞﹞休言功行何時就﹐誰道玄門不可投。人我場中枉馳驟﹐苦海波中早回首﹐說什麼四大神遊﹐三島十洲。這神仙隱迹埋名﹐敢只在目前走。

尹志平《長春宮警世十首》﹕性正出言直﹐心偏口自訛。正邪皆自定﹐議論復如何。好辯機關惡﹐無爭滋味長。欺謾成地獄﹐平等是天堂。

張三丰《赴西池仙會》﹕十洲三島會羣英﹐跨鶴驂鸞到碧城。佩劍聲飛琳闋遠﹐鑪煙飛繞貝宮淸。黃金殿上金﹐白玉堂前奏玉笙。照室明珠千萬顆﹐修生自幸得長生。

邱處機《鶴》﹕一種靈禽體性髙﹐丹砂爲頂雪爲毛。冥冥巨海遊三島﹐矯矯長風唳九臯。灑落精神超俗物﹐飛騰志气接仙曹。摶風整羽雲霄上﹐萬里崢嶸自不勞。

《﹝雙調子﹞水仙子張果老》駝背曲脊六尋髙﹐皓首蒼髯年紀老。雲遊走徧紅塵道。駕白雲驢馱髙。向趙州城壓倒石橋。拄一枝斑竹杖﹐穿一領舊布袍﹐也曾醉赴蟠桃。

杜荀鶴《訪道者不遇》﹕寂寂白雲門﹐尋眞不遇眞。只應松上鶴﹐便是洞中人。藥圃花香異﹐沙泉鹿迹新。題詩畱姓字﹐他日此相親。

