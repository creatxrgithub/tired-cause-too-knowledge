西江月三月羣賢畢集﹐二天五馬生光。傳觴擊鼓底匆忙﹐畫鷁將飛江上。魯國方虛兩社﹐齊人要復侵疆。延英引對上東郎﹐應念幽人相望。

西江月藉甚新除刺史﹐巋然魯殿靈光。詔書催發框謳忙﹐沙路從今穩上。有喜刊除戎索﹐無勞遠撫閩疆。日髙龍影轉槐廊﹐想見淸光注望。

奉上冊寶導引曲重華眞主﹐晨夕奉庭闈。禋祀慶成時。乾元坤載同歸美﹐寶冊兩光輝。斑衣何似赭黃衣。此事古今稀。都人歡樂嵩呼震﹐聖壽總天齊。

奉上冊寶導引曲新陽初應﹐樂事起彤庭。和气滿吳京。帝家來慶東皇壽﹐西母共長生。金書玉篆燦龍文。前導沸歡騰。修齡無極名無盡﹐一歲一回增。

明堂大禮樂章明堂大禮鼓吹無射宮導引舊黃鍾宮合宮親饗﹐靑女肅長空。精意與天通。後皇臨顧誰爲侑﹐文祖曁神功。亟蒙社福歲常丰。聲教被華戎。兩宮眉壽同榮樂﹐戩谷永來崇。

朝中措乘成臺上曉書云。黃色映天庭。已謝浮名浮利﹐也知來應長生。邊亭臥鼓﹐余棲畝﹐朝野歡聲。從此四時八節﹐弟兄常醉金觥。

朝中措月眉新畫露珠圓。今夕正相鮮。欲導唐家誕節﹐先生漢相韋賢。懸知此去﹐鶯遷春谷﹐鶚在秋天。班首算來旬歲﹐狀頭看取明年。

朝中措九重深念朔庭空。良弼夢時中。握第難遵常制﹐築巖直繼髙風。明年東府﹐金釵珠履﹐列鼎鳴鐘。良醞儻分焦革﹐早禾休浸曹公。

滿庭芳天壤茫茫﹐人心殊觀﹐未免因欠思余。太山邱垤﹐同載一方輿。那更長沙下濕﹐祝融峯﹑才比吾廬。秋風冷﹐攀緣汗浹﹐應嘆苦區區。登髙﹐聊爾耳﹐何須蠟屐﹐誰暇膏車。默存處﹐淸都宛在須臾。笑約乘鸞羽客﹐窺倒景﹑拊掌崎嶇。歸來把﹐萸囊菊琖﹐一爲洗泥塗。

醉落魄山川迥別。赤城自古雄東越。鍾英儲秀簪紳列。何事黃扉﹐珠未相黃髮。如今衮職那容缺。人心恰與天時合。看看孚號彤庭發。初破天荒﹐畱與後來說。

醉落魄才髙句傑。飛黃卻應鷥和節。新詞聊捲波瀾闊。泉玉淙琤﹐猶不比淸切。相逢未穩愁相別。南園煙艸南樓月。陽關西出重吹徹。垂柳新栽﹐寧忍便攀折。

謁金門梅乍吐﹐趁壽席﹑香風度。人與此花俱獨步﹐風流天付與。好在靑雲岐路。願共作﹑和羹侶。歸訪赤松辭萬戶﹐鶯花猶是主。

點絳唇報答風光﹐滿傾瓊液休思睡。亂鶯聲碎。來往甘棠底。聞道中和﹐深簡君王意。歸舟起﹐到時應是﹐玉殿槐交翠。

點絳唇醉上蘭舟﹐羨他沙暖鴛鴦睡。月波金碎﹐愁海深無底。太守新詞﹐解釋無窮意。髙歌起﹐浮雲閒事﹐渾付煙中翠。

點絳唇踏白江梅﹐大都玉酥凝就。雨肥霜逗﹐癡了閨房秀。莫待冬深﹐雪壓風欺後。君知否﹐卻嫌伊瘦﹐仍怕伊僝僽。

點絳唇秋夜乘槎﹐客星容到天孫渚。眼波微注﹐將謂牽牛渡。見了還非﹐重理霓裳舞。都無誤﹐幾年一遇﹐莫訝周郎顧。

合宮歌聖明朝﹐曠典乘秋舉。大饗本仁祖。九室八牖四戶。敕躬齊弁格堪輿。盛牲實俎。並侑總稽古。玉露乍肅天宇。冰輪下照金鋪。燎煙噓呼。郁尊香﹐雲門舞。髣佛翔坐﹐靈心咸嘉娛。眾星兪美﹐光屬照熉珠。淸曉禦丹鳳﹐湛恩徧浹率溥。歡聲雷動嶽鎭呼。徐命法駕﹐萬騎花盈路。獻胙慈極﹐壽同箕翼﹐事超唐虞。看平燕云﹐從此興文偃武。待重會諸侯﹐依舊東都。

