玉臺新詠﹝南朝陳徐陵編選﹞

●集序﹝陳尙書左僕射太子少傅東海徐陵字孝穆撰﹞夫淩�槪日﹐由余之所未窺﹔千門萬戶﹐張衡之所曾賦。周王璧臺之上﹐漢帝金屋之中﹐玉樹以珊瑚作枝﹐珠簾以玳瑁爲押﹐其中有麗人焉。其人五陵豪族﹐充選掖庭﹔四姓良家﹐馳名永巷。亦有潁川﹑新市﹐河間﹑觀津﹐本號嬌娥﹐曾名巧笑。楚王宮裏﹐無不推其細腰﹔衛國佳人﹐俱言訝其纖手。閱詩惇禮﹐豈東鄰之自媒﹐婉約風流﹐異西施之被教。弟兄協律﹐生小學歌﹐少長河陽﹐由來能舞。琵琶新曲﹐無待石崇﹔箜篌雜引﹐非關曹植。傳鼓瑟於楊家﹐得吹簫於秦女。至若寵聞長樂﹐陳后知而不平﹔畫出天仙﹐閼氏覽而遙妒。至如東鄰巧笑﹐來侍寢於更衣﹔西子微顰﹐得橫陳於甲帳。陪遊及娑﹐騁纖腰於結風﹔長樂鴛鴦﹐奏新聲於度曲。妝鳴蟬之薄鬢﹐照墮馬之垂鬟。反插金鈿﹐橫抽寶樹。南都石黛﹐最發雙蛾﹔北地燕支﹐偏開兩靨。亦有嶺上仙童﹐分丸魏帝﹔腰中寶鳳﹐授歷軒轅。金星將婺女爭華﹐麝月與常娥競爽。驚鸞冶袖﹐時飄韓掾之香﹔飛燕長裾﹐宜結陳王之佩。𨿽非圖畫﹐入甘泉而不分﹔言異神仙﹐戲陽臺而無別。眞可謂傾國傾城﹐無對無雙者也。加以天時開朗﹐逸思雕華﹐妙解文章﹐尢工詩賦。琉璃硯匣﹐終日隨身﹔翡翠筆牀﹐無時離手。淸文滿篋﹐非惟芍藥之花﹔新制連篇﹐寧止葡萄之樹。九日登髙﹐時有緣情之作﹔萬年公主﹐非無累徳之辭。其佳麗也如彼﹐其才情也如此。旣而椒宮宛轉﹐柘觀陰岑﹐絳鶴晨嚴﹐銅蠡晝靜。三星未夕﹐不事懷衾﹐五日猶賒﹐誰能理曲。優遊少托﹐寂寞多閒。厭長樂之疏鐘﹐勞中宮之緩箭。纖腰無力﹐怯南陽之搗衣﹔生長深宮﹐笑扶風之織錦。𨿽復投壺玉女﹐爲歡盡於百嬌﹔爭博齊姬﹐心賞窮於六箸。無怡神於暇景﹐惟屬意於新詩。庶得代彼臯蘇﹐蠲玆愁疾。但往世名篇﹐當今巧制﹐分諸麟閣﹐散在鴻都。不藉篇章﹐無由披覽。於是然脂冥寫﹐弄筆晨書。選錄艷歌﹐凡爲十卷。曾無參於雅頌﹐亦靡濫於風人。涇渭之間﹐若斯而已。於是麗以金箱﹐裝之寶軸。三臺妙迹﹐龍伸蠖屈之書﹔五色華箋﹐河北膠東之紙。髙樓紅粉﹐仍定魚魯之文﹔辟惡生香﹐聊防羽陵之蠹。靈飛太甲﹐髙檀玉函﹔鴻烈仙方﹐長推丹枕。至如靑牛帳裏﹐余曲旣終﹔朱鳥窗前﹐新妝已竟。方當開玆縹帙﹐散此糸舀繩﹐永對玩於書幃﹐長循環於纖手。豈如鄧學《春秋﹐儒者之功難習﹔竇專黃老﹐金丹之術不成。因勝西蜀豪家﹐托情窮於魯殿﹔東儲甲觀﹐流詠止於洞簫。孌彼諸姬﹐聊同棄日﹐猗歟彤管﹐無或譏焉。

●卷一○古詩八首上山采蘼蕪﹐下山逢故夫。長跪問故夫﹕「新人復何如﹖」「新人𨿽言好﹐未若故人姝。顏色類相似﹐手爪不相如。新人從門入﹐故人從閣去。新人工織縑﹐故人工織素。織縑日一匹﹐織素五丈餘。將縑來比素﹐新人不如故」。凜凜歲�暮﹐螻蛄多鳴悲。涼風率已厲﹐遊子寒無衣。錦衾遺洛浦﹐同袍與我違。獨宿累長夜﹐夢想見容輝。良人惟古歡﹐枉駕惠前綏。願得常巧笑﹐攜手同車歸。旣來不須臾﹐又不處重闈。諒無晨風翼﹐焉得淩風飛。眄睞以適意﹐引領遙相希。徙倚懷感傷﹐垂涕沾雙扉。冉冉孤生竹﹐結根泰山阿。與君爲新婚﹐菟絲附女蘿。菟絲生有時﹐夫婦會有宜。千里遠結婚﹐悠悠隔山陂。思君令人老﹐軒車來何遲。傷彼蕙蘭花﹐含英揚光輝。過時而不采﹐將隨秋艸萎。君亮執髙節﹐賤妾亦何爲。孟冬寒气至﹐北風何慘栗。愁多知夜長﹐仰觀眾星列。三五明月滿﹐四五蟾兔缺。客從遠方來﹐遺我一書札。上言長相思﹐下言久離別。置書懷袖中﹐三歲字不滅。一心抱區區﹐懼君不識察。客從遠方來﹐遺我一端綺。相去萬餘里﹐故人心尙爾。文彩雙鴛鴦﹐裁爲合歡被。著以長相思﹐緣以結不解。以膠投漆中﹐誰能別離此。四坐且莫喧﹐願聽歌一言。請說銅鑪器﹐崔嵬象南山。上枝以松柏﹐下根據銅盤。雕文各異類﹐離婁自相聯。誰能爲此器﹖公輸與魯班。朱火然其中﹐靑煙揚其間。從風入君懷﹐四坐莫不嘆。香風難久居﹐空令蕙艸殘。悲與親友別﹐气結不能言。贈子以自愛﹐道遠會見難。人生無幾時﹐顚沛在其間。念子棄我去﹐新心有所歡。結志靑�上﹐何時復來還。穆穆淸風至﹐吹我羅裳裾。靑袍似春艸﹐長條隨風舒。朝登津梁山﹐褰裳望所思。安得抱柱信﹐皎日以爲期。

○古樂府詩六首△日出東南隅行日出東南隅﹐照我秦氏樓。秦氏有好女﹐自言名羅敷。羅敷善蠶桑﹐采桑城南隅。靑絲爲籠繩﹐桂枝爲籠鉤。頭上倭墮髻﹐耳中明月珠。綠綺爲下裾﹐紫綺爲上襦。觀者見羅敷﹐下擔捋髭須。少年見羅敷﹐脫巾著肖頭。耕者忘其耕﹐鋤者忘其鋤。來歸相喜怒﹐但坐觀羅敷。使君從南來﹐五馬立踟躕。使君遣吏往﹐問此誰家姝﹖「秦氏有好女﹐自名爲羅敷。」「羅敷年幾何﹖」「二十尙未滿﹐十五頗有餘。」使君謝羅敷﹕「寧可共載不﹖」羅敷前置辭﹕「使君一何愚。使君自有婦﹐羅敷自有夫。東方千餘騎﹐夫婿居上頭。何以識夫婿﹖白馬從驪駒。靑絲系馬尾﹐黃金絡馬頭。腰間鹿盧劍﹐可直千萬餘。十五府小吏﹐二十朝大夫。三十侍中郎﹐四十專城居。爲人潔白皙﹐髯髯頗有須。盈盈公府步﹐冉冉府中趨。坐中數千人﹐皆言夫婿殊。」

△相逢狹路間相逢狹路間﹐道隘不容車。如何兩少年﹐挾轂問君家。君家誠易知﹐易知復難忘。黃金爲君門﹐白玉爲君堂。堂上置樽酒﹐使作邯鄲倡。中庭生桂樹﹐華燈何煌煌。兄弟兩三人﹐中子爲侍郎。五日一來歸﹐道上自生光。黃金絡馬頭﹐觀者滿路傍。入門時左顧﹐但見雙鴛鴦。鴛鴦七十二﹐羅列自成行。音聲何雍々﹐鶴鳴東西廂。大婦織羅綺﹐中婦織流黃。小婦無所作﹐挾瑟上髙堂。丈人且安坐﹐調絲未遽央。

△隴西行天上何所有﹐歷歷種白楡。桂樹夾道生﹐靑龍對道隅。鳳皇鳴啾啾﹐一母將九雛。顧視世間人﹐爲樂甚獨殊。好婦出迎客﹐顏色正敷愉。伸腰再拜跪﹐問客平安不。請客北堂上﹐坐客氈氍毹。淸白各異樽﹐酒上正華疏。酌酒持與客﹐客言主人持。卻略再拜跪﹐然後持一杯。談笑未及竟﹐左顧敕中廚。促令辦粗飯﹐愼莫使稽畱。廢禮送客出﹐盈盈府中趨。送客亦不遠﹐足不過門樞。取婦得如此﹐齊姜亦不如。健婦持門戶﹐勝一大丈夫。

△艷歌行翩翩堂前燕﹐冬藏夏來見。兄弟兩三人﹐流蕩在他縣。故衣誰當補﹐新衣誰當綻。賴得賢主人﹐覽取爲吾綻。夫婿從門來﹐斜柯西北眄。語卿且勿眄﹐水淸石自見。石見何累累﹐遠行不如歸。

△皚如山上雪皚如山上雪﹐皎若�間月。聞君有兩意﹐故來相決絕。今日鬥酒會﹐明旦溝水頭。燮蹀禦溝上﹐溝水東西流。淒淒復淒淒﹐嫁娶不須啼。願得一心人﹐白頭不相離。竹竿何裊裊﹐魚尾何蓰蓰。男兒重意气﹐何用錢刀爲。

△雙白鵠飛來雙白鵠﹐乃從西北來。十十將五五﹐羅列行不齊。忽然卒疲病﹐不能飛相隨。五里一反顧﹐六里一徘徊。吾欲銜汝去﹐口噤不能開。吾欲負汝去﹐羽毛日摧。樂哉新相知﹐憂來生別離。踟躕顧羣侶﹐淚落縱橫垂。今日樂相樂﹐延年萬歲期。

○枚乘雜詩九首西北有髙樓﹐上與浮�齊。交疏結綺窗﹐阿閣三重階。上有弦歌聲﹐音響一何悲。誰能爲此曲﹐無乃杞梁妻。淸商隨風發﹐中曲正徘徊。一彈再三嘆﹐慷慨有餘哀。不惜歌者苦﹐但傷知音稀。願爲雙鴻鵠﹐奮翅起髙飛。東城髙且長﹐逶迆自相屬。回風動地起﹐秋艸萋已綠。四時更變化﹐歲暮一何速。晨風懷苦心﹐蟋蟀傷局促。蕩滌放情志﹐何爲自結束。燕趙多佳人﹐美者顏如玉。被服羅裳衣﹐當戶理淸曲。音響一何悲﹐弦急知柱促。馳情整中帶﹐沈吟聊躑躅。思爲雙飛燕﹐銜泥巢君屋。行行重行行﹐與君生別離。相去萬餘里﹐各在天一涯。道路阻且長﹐會面安可知。胡馬嘶北風﹐越鳥巢南枝。相去日已遠﹐衣帶日已緩。浮�蔽白日﹐遊子不顧反。思君令人老﹐歲月忽已晚。棄捐勿復道﹐努力加餐飯。涉江采芙容﹐蘭澤多芳艸。采之欲遺誰﹐所思在遠道。還顧望舊鄕﹐長路漫浩浩。同心而離居﹐傷憂以終老。靑靑河畔艸﹐鬱鬱園中柳。盈盈樓上女﹐皎皎當窗牖。娥娥紅粉妝﹐纖纖出素手。昔爲倡家女﹐今爲蕩子婦。蕩子行不歸﹐空牀難獨守。蘭若生春陽﹐涉冬猶盛滋。願言追昔愛﹐情款感四時。美人在�端﹐天路隔無期。夜光照玄陰﹐長嘆戀所思。誰謂我無憂﹐積念發狂癡。庭前有奇樹﹐綠葉發華滋。攀條折其榮﹐將以遺所思。馨香盈懷袖﹐路遠莫致之。此物何足貴﹐但感別經時。迢迢牽牛星﹐皎皎河漢女。纖纖擢素手﹐札札弄機杼。終日不成章﹐泣涕零如雨。河漢淸且淺﹐相去復幾許。盈盈一水間﹐脈脈不得語。明月何皎皎﹐照我羅牀帷。憂愁不能寐﹐覽衣起徘徊。客行𨿽云樂﹐不如早旋歸。出戶獨彷徨﹐愁思當告誰。引領還入房﹐淚下沾裳衣。

○李延年歌詩一首﹝並序﹞﹝李延年知音善歌舞﹐每爲漢武帝作新歌變曲﹐聞者莫不感動。延年侍坐﹐上起舞。歌曰﹕﹞北方有佳人﹐絕出而獨立。一顧傾人城﹐再顧傾人國。傾城復傾國﹐佳人難再得。

○蘇武詩一首結髮爲夫婦﹐恩愛兩不疑。歡娛在今夕﹐燕婉及良時。徵夫懷遠路﹐起視夜何其。參辰皆已沒﹐去去從此辭。徵役在戰場﹐相見未有期。握手一長嘆﹐淚爲生別滋。努力愛春華﹐莫忘歡樂時。生當復來歸﹐死當長相思。

○辛延年羽林郎詩一首昔有霍家奴﹐姓馮名子都。依倚將軍勢﹐調笑酒家胡。胡姬年十五﹐春日獨當鑪。長裾連理帶﹐廣袖合歡襦。頭上藍田玉﹐耳後大秦珠。兩鬟何窈窕﹐一世良所無。一鬟五百萬﹐兩鬟千萬餘。不意金吾子﹐娉婷過我廬。銀鞍何昱﹐翠蓋空踟躕。就我求淸酒﹐絲繩提玉壺。就我求珍肴﹐金盤膾鯉魚。貽我靑銅鏡﹐結我紅羅裾。不惜紅羅裂﹐何論輕賤軀。男兒愛後婦﹐女子重前夫。人生有新故﹐貴賤不相逾。多謝金吾子﹐私愛徒區區。

○班婕妤怨詩一首﹝並序﹞﹝昔漢成帝班婕妤失寵﹐供養於長信宮。乃作賦自傷﹐並爲怨詩一首。﹞新裂齊紈素﹐鮮潔如霜雪。裁爲合歡扇﹐團團似明月。出入君懷袖﹐動搖微風發。常恐秋節至﹐涼風奪炎熱。棄捐篋笥中﹐恩情中道絕。

○宋子侯董嬌饒詩一首洛陽城東路﹐桃李生路傍。花花自相對﹐葉葉自相當。春風東北起﹐花葉正低昂。不知誰家子﹐提籠行采桑。纖手折其枝﹐花落何飄揚。請謝彼姝子﹐何爲見損傷。髙秋八九月﹐白露變爲霜。終年會飄墮﹐安得久馨香。秋時自零落﹐春月復芬芳。何時盛年去﹐歡愛永相忘。吾欲竟此曲﹐此曲愁人腸。歸來酌美酒﹐挾瑟上髙堂。

○漢時童謠歌一首城中好髙髻﹐四方髙一尺。城中好大眉﹐四方眉半額。城中好廣袖﹐四方用匹帛。

○張衡同聲歌一首邂逅承際會﹐遇得充後房。情好新交接﹐恐栗若探湯。不才勉自竭﹐賤妾職所當。綢繆主中饋﹐奉禮助蒸嘗。思爲莞﹛艸弱﹜席﹐在下蔽匡牀。願爲羅衾幬﹐在上衛風霜。灑掃淸枕席﹐芬以狄香。重戶結金扃﹐髙下華燈光。衣解巾粉禦﹐列圖陳枕張。素女爲我師﹐儀態盈萬方。眾夫所希見﹐天老教軒皇。樂莫斯夜樂﹐沒齒焉可忘。

○秦嘉贈婦詩三首﹝並序﹞﹝秦嘉﹐字士會﹐隴西人也。爲郡上掾﹐其妻徐淑寢疾﹐還家﹐不獲面別。贈詩云爾。﹞人生譬朝露﹐居世多屯蹇。憂艱常早至﹐歡會常苦晚。念當奉時役﹐去爾日遙遠。遣車迎子還﹐空往復空返。省書情淒愴﹐臨食不能飯。獨坐空房中﹐誰與相勸勉。長夜不能眠﹐伏枕獨展轉。憂來如尋環﹐匪席不可捲。

皇靈無私親﹐爲善荷天祿。傷我與爾身﹐少小罹煢獨。旣得結大義﹐歡樂若不足。念當遠離別﹐思念敍款曲。河廣無舟梁﹐道近隔丘陸。臨路懷惆悵﹐中駕正躑躅。浮�起髙山﹐悲風激深谷。良馬不回鞍﹐輕車不轉轂。鍼藥可屢進﹐愁思難爲數。貞士篤終始﹐思義不可屬。

肅肅僕夫徵﹐鏘鏘揚和鈴。淸晨當引邁﹐束帶待雞鳴。顧看空室中﹐仿佛想姿形。一別懷萬恨﹐起坐爲不寧。何用敍我心﹐遺思致款誠。寶釵可首﹐明鏡可鑑形。芳香去垢穢﹐素琴有淸聲。詩人感木瓜﹐乃欲答瑤瓊。愧彼贈我厚﹐慚此往物輕。𨿽知未足報﹐貴用敍我情。

○秦嘉妻徐淑答詩一首妾身兮不令﹐嬰疾兮來歸。沈滯兮家門﹐歷時兮不差。曠廢兮侍覲﹐情敬兮有違。君今兮奉命﹐遠適兮京師。悠悠兮離別﹐無因兮敍懷。瞻望兮踴躍﹐佇立兮徘徊。思君兮感結﹐夢想兮容輝。君發兮引邁﹐去我兮日乖。恨無兮羽翼﹐髙飛兮相追。長吟兮永嘆﹐淚下兮沾衣。

○蔡邕飲馬長城窟行一首靑靑河邊艸﹐綿綿思遠道。遠道不可思﹐宿昔夢見之。夢見在我旁﹐忽覺在他鄕。他鄕各異縣﹐展轉不相見。枯桑知天風﹐海水知天寒。入門各自媚﹐誰肯相爲言。客從遠方來﹐遺我雙鯉魚。呼兒烹鯉魚﹐中有尺素書。長跪讀素書﹐書上意何如。上有加餐食﹐下有長相憶。

○陳琳飲馬長城窟行一首飲馬長城窟﹐水寒傷馬骨。往謂長城吏﹕「愼莫稽畱太原卒。」「官作自有程﹐舉築諧汝聲。」「男兒寧當格鬥死﹐何能怫郁築長城。」長城何連連﹐連連三千里﹗邊城多健少﹐內捨多寡婦。作書與內捨﹕「便嫁莫畱住。善事新姑章﹐時時念我故夫子。」報書往邊地﹕「君今出語一何鄙。」「身在禍難中﹐何爲稽畱他家子。生男愼莫舉﹐生女哺用脯。君獨不見長城下﹐死人骸骨相撐拄。」「結髮行事君﹐慊慊心意關。邊地苦賤妾﹐何能久自全﹗」

○徐室思一首沈陰結愁憂﹐愁憂爲誰興﹖念與君生別﹐各在天一方。良會未有期﹐中心摧且傷。不聊憂餐食﹐慊慊常饑空。端坐而無爲﹐仿佛君容光。﹝其一﹞峨峨髙山首﹐悠悠萬里道。君去已日遠﹐鬱結令人老。人生一世間﹐忽若暮春艸。時不可再得﹐何爲自愁惱﹖每誦昔鴻恩﹐賤軀焉足保。﹝其二﹞浮�何洋洋﹐願因通我辭。飄不可寄﹐徙倚徒相思。人離皆復會﹐君獨無反期。自君之出矣﹐明鏡暗不治。思君如流水﹐何有窮已時。﹝其三﹞慘慘時節盡﹐蘭華凋復零。喟然長嘆息﹐君期慰我情。展轉不能寐﹐長夜何綿綿。躡履起出戶﹐仰觀三星連。自恨志不遂﹐泣涕如湧泉。﹝其四﹞思君見巾櫛﹐以益我勞勤。安得鴻鸞羽﹐覯此心中人。誠心亮不遂﹐搔首立ぉぉ。何言一不見﹐復會無因緣。故如比目魚﹐今隔如參辰。﹝其五﹞人靡不有初﹐想君能終之。別來歷年歲﹐舊思何可期。重新而忘故﹐君子所尢譏。寄身𨿽在遠﹐豈忘君須臾。旣厚不爲薄﹐想君時見思。﹝其六﹞

○情詩一首髙殿郁崇崇﹐廣廈淒泠泠。微風起閨闥﹐落日照階庭。踟躕�屋下﹐嘯歌倚華楹。君行殊不返﹐我飾爲誰榮﹖鑪薰闔不用﹐鏡匣上塵生。綺羅失常色﹐金翠暗無精。嘉肴旣忘禦﹐旨酒亦常停。顧瞻空寂寂﹐惟聞燕雀聲。憂思連相屬﹐中心如宿酲。

○繁欽定情詩一首我出東門遊﹐邂逅承淸塵。思君卽幽房﹐侍寢執衣巾。時無桑中契﹐迫此路側人。我旣媚君姿﹐君亦悅我顏。何以致拳拳﹖綰臂雙金環。何以致殷勤﹖約指一雙銀。何以致區區﹖耳中雙明珠。何以致叩叩﹖香囊系肘後。何以致契闊﹖繞腕雙跳脫。何以結恩情﹖佩玉綴羅纓。何以結中心﹖素縷連雙鍼。何以結相於﹖金薄畫搔頭。何以慰別離﹖耳後玳瑁釵。何以答歡悅﹖紈素三條裾。何以結愁悲﹖白絹雙中衣。與我期何所﹖乃期東山隅。日旰兮不至﹐谷風吹我襦。遠望無所見﹐涕泣起踟躕。與我期何所﹖乃期山南陽。日中兮不來﹐凱風吹我裳。逍遙莫誰睹﹐望君愁我腸。與我期何所﹖乃期西山側。日夕兮不來﹐躑躅長嘆息。遠望涼風至﹐俯仰正衣服。與我期何所﹖乃期山北岑。日暮兮不來﹐淒風吹我衿。望君不能坐﹐悲苦愁我心。愛身以何爲﹐惜我華色時。中情旣款款﹐然後克密期。褰衣躡茂艸﹐謂君不我欺。廁此醜陋質﹐徙倚無所之。自傷失所欲﹐淚下如連絲。

○古詩無名人爲焦仲卿妻作﹝並序﹞﹝漢末建安中﹐廬江府小吏焦仲卿妻劉氏﹐爲仲卿母所遣﹐自誓不嫁。其家逼之﹐乃沒水而死。仲卿聞之﹐亦自縊於庭樹。時傷之﹐爲詩云爾。﹞孔雀東南飛﹐五里一徘徊。「十三能織素﹐十四學裁衣。十五彈箜篌﹐十六誦詩書。十七爲君婦﹐心中常苦悲。君旣爲府吏﹐守節情不移。賤妾畱空房﹐相見常日稀。雞鳴入機織﹐夜夜不得息。三日斷五匹﹐大人故嫌遲。非爲織作遲﹐君家婦難爲。妾不堪驅使﹐徒無所施。便可白公姥﹐及時相遣歸。」府吏得聞之﹐堂上啟阿母﹕「兒已薄祿相﹐幸復得此婦。結髮同枕席﹐黃泉共爲友。共事二三年﹐始爾未爲久。女行無偏斜﹐何意致不厚﹖」阿母謂府吏﹕「何乃太區區。此婦無禮節﹐舉動自專由。吾意久懷忿﹐汝豈得自由﹗東家有賢女﹐自名秦羅敷。可憐體無比﹐阿母爲汝求。便可速遣之﹐遣之愼莫畱。」府吏長跪答﹕「伏惟啟阿母﹐今若遣此婦﹐終老不復取。」阿母得聞之﹐捶牀便大怒﹕「小子無所畏﹐何敢助婦語﹖吾已失恩義﹐會不相從許。」府吏默無聲﹐再拜還入戶。舉言爲新婦﹐哽咽不能語。「我自不驅卿﹐逼迫有阿母。卿但暫還家﹐吾今且報府。不久當歸還﹐還必相迎取。以此下心意﹐愼勿違吾語。」新婦謂府吏﹕「勿復重紛紜。往昔初陽歲﹐謝家來貴門。奉事循公姥﹐進止敢自專﹖晝夜勤作息﹐伶俜縈苦辛。謂言無罪過﹐供養卒大恩。仍更被驅遣﹐何言復來還﹖妾有繡腰襦﹐萎蕤自生光。紅羅復斗帳﹐四角垂香囊。箱簾六七十﹐綠碧靑絲繩。物物各自異﹐種種在其中。人賤物亦鄙﹐不足迎後人。畱待作遣施﹐於今無會因。時時爲安慰﹐久久莫相忘。」雞鳴外欲曙﹐新婦起嚴妝。著我繡夾裙﹐事事四五通。足下躡絲履﹐頭上玳瑁光。腰若流紈素﹐耳著明月。指如削蔥根﹐口如含朱丹。纖纖作細步﹐精妙世無雙。上堂拜阿母﹐母聽去不止。「昔作女兒時﹐生小出野裏。本自無教訓﹐兼愧貴家子。受母錢帛多﹐不堪母驅使。今日還家去﹐念母勞家裏。」卻與小姑別﹐淚落連珠子。「新婦初來時﹐小姑始扶牀。今日被驅遣﹐小姑如我長。勤心養公姥﹐好自相扶將。初七及下九﹐嬉戲莫相忘。」出門登車去﹐涕落百餘行。府吏馬在前﹐新婦車在後。隱隱何甸甸﹐俱會大道口。下馬入車中﹐低頭共耳語﹕「誓不相隔卿﹐且暫還家去。吾今且赴府﹐不久當還歸。誓天不相負。」新婦謂府吏﹕「感君區區懷。君旣若見錄﹐不久望君來。君當作盤石﹐妾當作蒲葦。蒲葦紉如絲﹐盤石無轉移。我有親父兄﹐性行暴如雷。恐不任我意﹐逆以煎我懷。」舉手長勞勞﹐二情同依依。入門上家堂﹐進退無顏儀。阿母大拊掌﹕「不圖子自歸。十三教汝織﹐十四能裁衣。十五彈箜篌﹐十六知禮儀。十七遣汝嫁﹐謂言無誓違。汝今無罪過﹐不迎而自歸﹖」蘭芝慚阿母﹕「兒實無罪過。」阿母大悲摧。還家十餘日﹐縣令遣媒來。云有第三郎﹐窈窕世無雙。年始十八九﹐便言多令才。阿母謂阿女﹕「汝可去應之。」阿女銜淚答﹕「蘭芝初還時﹐府吏見丁寧。結誓不別離。今日違情義﹐恐此事非奇。自可斷來信﹐徐徐更謂之。」阿母白媒人﹕「貧賤有此女﹐始適還家門。不堪吏人婦﹐豈合令郎君。幸可廣問訊﹐不得便相許。」媒人去數日﹐尋遣丞請還。說有蘭家女﹐承籍有宦官。云有第五郎﹐嬌逸未有婚。遣丞爲媒人﹐主簿通語言。直說太守家﹐有此令郎君。旣欲結大義﹐故遣來貴門。阿母謝媒人﹕「女子先有誓﹐老姥豈敢言。」阿兄得聞之﹐悵然心中煩。舉言爲阿妹﹕「作計何不量﹖先嫁得府吏﹐後嫁得郎君。否泰如天地﹐足以榮汝身。不嫁義郎體﹐其住欲何云﹖」蘭芝仰頭答﹕「理實如兄言。謝家事夫婿﹐中道還兄門。處分適兄意﹐那得自任專。𨿽與府吏要﹐渠會永無緣。登卽相許和﹐便可作婚姻。」媒人下牀去﹐諾諾復爾爾。還部白府君﹕「下官奉使命﹐言談大有緣。」府君得聞之﹐心中大歡喜。視歷復開書﹐「便利此月內﹐六合正相應﹐良吉三十日﹐今已二十七﹐卿可去成婚。」交語速裝束﹐駱驛如浮�。靑雀白鵠舫﹐四角龍子幡﹐婀娜隨風轉。金車玉作輪﹐躑躅靑驄馬﹐流蘇金鏤鞍。賫錢三百萬﹐皆用靑絲穿。雜彩三百匹﹐交廣市鮭珍。從人四五百﹐鬱鬱登郡門。阿母謂阿女﹕「適得府君書﹐明日來迎汝。何不作衣裳﹐莫令事不舉。」阿女默無聲﹐手巾掩口啼﹐淚落便如瀉。移我琉璃榻﹐出置前窗下。左手持刀尺﹐右手執綾羅。朝成繡夾裙﹐晚成單羅衫。ㄙㄙ日欲瞑﹐愁思出門啼。府吏聞此變﹐因求假暫歸。未至二三里﹐催藏馬悲哀。新婦識馬聲﹐躡履相逢迎。悵然遙相望﹐知是故人來。舉手拍馬鞍﹐嗟嘆使心傷。「自君別我後﹐人事不可量。果不如先願﹐又非君所詳。我有親父母﹐逼迫兼弟兄。以我應他人﹐君還何所望﹖」府吏謂新婦﹕「賀卿得髙遷。盤石方且厚﹐可以卒千年。蒲葦一時紉﹐便作旦夕間。卿當日勝貴﹐吾獨向黃泉。」新婦謂府吏﹕「何意出此言。同是被逼迫﹐君爾妾亦然。黃泉不相見﹐勿違今日言。」執手分道去﹐各各還家門。生人作死別﹐恨恨那可論。念與世間辭﹐千萬不復全。府吏還家去﹐上堂拜阿母﹕「今日大風寒﹐寒風摧樹木﹐嚴霜結庭蘭。兒今日冥冥﹐令母在後單。故作不良計﹐勿復怨鬼神。命如南山石﹐四體康且直。」阿母得聞之﹐零淚應聲落﹕「汝是大家子﹐仕宦於臺閣。愼勿爲婦死﹐貴賤情何薄。東家有賢女﹐窈窕艷城郭。阿母爲汝求﹐便復在旦夕。」府吏再拜還﹐長嘆空房中。作計乃爾立﹐轉頭向戶裏﹐漸見愁煎迫。其日牛馬嘶﹐新婦入靑廬。庵庵黃昏後﹐寂寂人定初。「我命絕今日﹐魂去屍長畱。」攬裙脫絲履﹐舉身赴靑池。府吏聞此事﹐心知長別離。徘徊庭樹下﹐自掛東南枝。兩家求合葬﹐合葬華山傍。東西植松柏﹐左右種梧桐。枝枝相覆蓋﹐葉葉相交通。中有雙飛鳥﹐自名爲鴛鴦。仰頭相向鳴﹐夜夜達五更。行人駐足聽﹐寡婦起傍徨。多謝後世人﹐戒之愼勿忘。

《玉臺新詠﹝卷二﹞﹝南朝陳徐陵編選﹞

○魏文帝於淸河見挽船士新婚與妻別一首與君結新婚﹐宿昔當別離。涼風動秋艸﹐蟋蟀鳴相隨。冽冽寒蟬吟﹐蟬吟抱枯枝。枯枝時飛揚﹐身體忽遷移。不悲身遷移﹐但惜歲月馳。歲月無窮極﹐會合安可知。願爲雙黃鵠﹐比翼戲淸池。

○又淸河作一首方舟戲長水﹐湛澹自浮沈。弦歌發中流﹐悲響有餘音。音聲入君懷﹐淒愴傷人心。心傷安所念﹐但願恩情深。願爲晨風鳥﹐雙飛翔北林。

○又甄皇后樂府塘上行一首蒲生我池中﹐其葉何離離。傍能行仁義﹐莫若妾自知。眾口鑠黃金﹐使君生別離。念君去我時﹐獨愁常苦悲。想見君顏色﹐感結傷心脾。念君常苦悲﹐夜夜不能寐。莫以豪賢故﹐棄捐素所愛。莫以魚肉賤﹐棄捐蔥與薤。莫以麻賤﹐棄捐菅與蒯。出亦復苦愁﹐入亦復苦愁。邊地多悲風﹐樹木何修修。從軍致獨樂﹐延年壽千秋。

○劉勛妻王氏雜詩二首﹝並序﹞﹝王宋者﹐平虜將軍劉勛妻也﹐入門二十餘年。後勛悅山陽司馬氏女﹐以宋無子出之﹐還於道中﹐作詩二首。﹞翩翩牀前帳﹐張以蔽光輝。昔將爾同去﹐今將爾共歸。緘藏篋笥裏﹐當復何時披。誰言去婦薄﹐去婦情更重。千里不唾井﹐況乃昔所奉。遠望未爲遙﹐踟躕不得共。

○曹植雜詩五首明月照髙樓﹐流光正徘徊。上有愁思婦﹐悲嘆有餘哀。借問嘆者誰﹖言是客子妻。君行逾十年﹐孤妾常獨棲。君若淸路塵﹐妾若濁水泥。浮沈各異勢﹐會合何時諧﹖願爲西南風﹐長逝入君懷。君懷時不開﹐妾心當何依。西北有織婦﹐綺縞何繽紛。明晨秉機杼﹐日昃不成文。大息終長夜﹐悲嘯入靑�。妾身守空房﹐良人行從軍。自期三年歸﹐今已歷九春。孤鳥繞樹翔﹐嗷嗷鳴索羣。願爲南流景﹐馳光見我君。微陰翳陽景﹐淸風飄我衣。遊魚潛綠水﹐翔鳥薄天飛。眇眇客行士﹐遙役不得歸。始出嚴霜結﹐今來白露。遊子嘆黍離﹐處者歌式微。慷慨對嘉賓﹐淒愴內傷悲。攬衣出中閨﹐逍遙步兩楹。閒房何寂寞﹐綠艸被階庭。空室自生風﹐百鳥翔南徵。春思安可忘﹐憂戚與我並。佳人在遠道﹐妾身獨單煢。歡會難再遇﹐蘭芝不重榮。人皆棄舊愛﹐君豈若平生。寄松爲女蘿﹐依水如浮萍。束身奉衿帶﹐朝夕不墮傾。儻願終盼眄﹐永副我中情。南國有佳人﹐容華若桃李。朝遊江北岸﹐夕宿湘川。時俗薄朱顏﹐誰爲發皓齒。俯仰歲將暮﹐榮曜難久恃。

○美女篇美女妖且閒﹐采桑歧路間。長條紛冉冉﹐落葉何翩翩。攘袖見素手﹐皓腕約金環。頭上金爵釵﹐腰佩翠瑯。明珠交玉體﹐珊瑚間木難。羅衣何飄飄﹐輕裾隨風還。顧眄遺光彩﹐長嘯气若蘭。行徒用息駕﹐休者以忘餐。借問女安居﹐乃在城南端。靑樓臨大路﹐髙門結重關。容華暉朝日﹐誰不希令顏。媒氏何所營﹐玉帛不時安。佳人慕髙義﹐求賢良獨難。眾人何嗷嗷﹐安知彼所歡。盛年處房室﹐中夜起長嘆。

○種葛篇種葛南山下﹐葛蔓自成陰。與君初婚時﹐結髮恩義深。歡愛在枕席﹐宿昔同衣衾。竊慕棠棣篇﹐好樂和瑟琴。行年將晚暮﹐佳人懷異心。恩絕曠不接﹐我情遂抑沈。出門當何顧﹐徘徊步北林。下有交頸獸﹐仰見雙棲禽。攀枝長嘆息﹐淚下沾羅衿。良鳥知我悲﹐延頸對我吟。昔爲同池魚﹐今若商與參。往古皆歡遇﹐我獨困於今。棄置委天命﹐愁愁安可任。

○浮萍篇浮萍寄淸水﹐隨風東西流。結髮辭嚴親﹐來爲君子仇。恪勤在朝夕﹐無端獲罪尢。在昔蒙恩惠﹐和樂如瑟琴。何意今摧頹﹐曠若商與參。茱萸自有芳﹐不若桂與蘭。新人𨿽可愛﹐無若故所歡。行�有反期﹐君恩儻中還。慊慊仰天嘆﹐愁愁將何訴。日月不常處﹐人生忽若寓。悲風來入懷﹐淚下如垂露。發篋造裳衣﹐裁縫紈與素。

○棄婦詩一首石橊植前庭﹐綠葉搖縹靑。丹華灼烈烈﹐帷彩有光榮。光好曄流離﹐可以戲淑靈。有鳥飛來集﹐樹翼以悲鳴。悲鳴夫何爲﹖丹華實不成。拊心長嘆息﹐無子當歸寧。有子月經天﹐無子若流星。天月相終始﹐流星沒無精。棲遲失所宜﹐下與瓦石並。憂懷從中來﹐嘆息通雞鳴。反側不能寐﹐逍遙於前庭。踟躕還入房﹐肅肅帷幕聲。褰帷更攝帶﹐撫弦彈素箏。慷慨有餘音﹐要妙悲且淸。收淚長嘆息﹐何以負神靈。招搖待霜露﹐何必春夏成。晚獲爲良實﹐願君且安寧。

○魏明帝樂府詩二首昭昭素明月﹐暉光燭我牀。憂人不能寐﹐耿耿夜何長。微風衝閨闥﹐羅帷自飄揚。攬衣曳長帶﹐屣履下髙堂。東西安所之﹐徘徊以傍徨。春鳥向南飛﹐翩翩獨翺翔。悲聲命儔匹﹐哀鳴傷我腸。感物懷所思﹐泣涕忽沾裳。佇立吐髙吟﹐舒憤訴穹蒼。種瓜東井上﹐冉冉自逾垣。與君新爲婚﹐瓜葛相結連。寄托不肖軀﹐有如倚太山。菟絲無根株﹐蔓延自登緣。萍藻托淸流﹐常恐身不全。被蒙丘山惠﹐賤妾執拳拳。天日照知之﹐想君亦俱然。

○阮籍詠懷詩二首二妃遊江濱﹐逍遙從風翔。交甫解環佩﹐婉孌有芬芳。猗靡情歡愛﹐千載不相忘。傾城迷下蔡﹐容好結中腸。感激生憂思﹐萱艸樹蘭房。膏沐爲誰施﹐其雨怨朝陽。如何金石交﹐一旦更離傷。昔日繁華子﹐安陵與龍陽。夭夭桃李花﹐灼灼有暉光。悅懌若九春﹐磬折似秋霜。流眄發媚姿﹐言笑吐芬芳。攜手等歡愛﹐宿昔同衾裳。願爲雙飛鳥﹐比翼共翺翔。丹靑著明誓﹐永世不相忘。

○傅玄靑靑河邊艸篇靑靑河邊艸﹐悠悠萬里道。艸生在春時﹐遠道還有期。春至艸不生﹐期盡嘆無聲。感物懷思心﹐夢想發中情。夢君如鴛鴦﹐比翼�間翔。旣覺寂無見﹐曠如參與商。河洛自用固﹐不如中嶽安。回流不及反﹐浮�往自還。悲風動思心﹐悠悠誰知者。懸景無停居﹐忽如馳駟馬。傾耳懷音響﹐轉目淚雙墮。生存無會期﹐要君黃泉下。

○苦相篇豫章行苦相身爲女﹐卑陋難再陳。兒男當門戶﹐墮地自生神。雄心志四海﹐萬里望風塵。女育無欣愛﹐不爲家所珍。長大逃深室﹐藏頭羞見人。垂淚適他鄕﹐忽如雨絕�。低頭和顏色﹐素齒結朱唇。跪拜無復數﹐婢妾如嚴賓。情合同�漢﹐葵藿仰陽春。心乖甚水火﹐百惡集其身。玉顏隨年變﹐丈夫多好新。昔爲形與影﹐今爲胡與秦。胡秦時相見﹐一絕逾參辰。

○有女篇�艷歌行有女懷芬芳﹐是是步東廂。蛾眉分翠羽﹐明目發淸揚。丹唇翳皓齒﹐秀色若圭璋。巧笑露歡靨﹐眾媚不可詳。容儀希世出﹐無乃古毛嬙。頭安金步搖﹐耳系明月。珠環約素腕﹐翠爵垂鮮光。文袍綴藻黼﹐玉體映羅裳。容華旣以艷﹐志節擬秋霜。徽音冠靑�﹐聲響流四方。妙哉英媛徳﹐宜配侯與王。靈應萬世合﹐日月時相望。媒氏陳束帛﹐羔雁鳴前堂。百兩盈中路﹐起若鸞鳳翔。凡夫徒踴躍﹐望絕殊參商。

○朝時篇�怨歌行昭昭朝時日﹐皎皎晨明月。十五入君門﹐一別終華發。同心忽異離﹐曠如胡與越。胡越有會時﹐參辰遼且闊。形影無仿佛﹐音聲寂無達。纖弦感促柱﹐觸之哀聲發。情思如循環﹐憂來不可遏。塗山有餘恨﹐詩人詠采葛。蜻ㄇ吟牀下﹐回風起幽闥。春榮隨露落﹐芙蓉生木末。自傷命不遇﹐良辰永乖別。已爾可柰何﹐譬如紈素裂。孤雌翔故巢﹐星流光景絕。魂神馳萬里﹐甘心要同穴。

○明月篇皎皎明月光﹐灼灼朝日暉。昔爲春繭絲﹐今爲秋女衣。丹唇列素齒﹐翠彩發娥眉。嬌子多好言﹐歡合易爲姿。玉顏盛有時﹐秀色隨年衰。常恐新間舊﹐變故興細微。浮萍無根本﹐非水將何依。憂喜更相接﹐樂極自還悲。

○秋蘭篇秋蘭蔭玉池﹐池水淸且芳。芙蓉隨風發﹐中有雙鴛鴦。雙魚自踴躍﹐兩鳥時回翔。君期歷九秋﹐與妾同衣裳。

○西長安行所思兮何在﹖乃在西長安。何用存問妾﹖香衤登雙珠環。何用重存問﹖羽爵翠瑯。今我兮聞君﹐更有兮異心。香亦不可燒﹐環亦不可沈。香燒日有歇﹐環沈日自深。

○和班氏詩一首秋胡納令室﹐三日宦他鄕。皎皎潔婦姿﹐泠泠守空房。燕婉不終夕﹐別如參與商。憂來猶四海﹐易感難可防。人言生日短﹐愁者苦夜長。百艸揚春華﹐攘腕采柔桑。素手尋繁枝﹐落葉不盈筐。羅衣翳玉體﹐回目流彩章。君子倦仕歸﹐車馬如龍驤。精誠馳萬里﹐旣至兩相忘。行人悅令顏﹐請息此樹傍。誘以逢郎諭﹐遂下黃金裝。烈烈貞女忿﹐言辭厲秋霜。長驅及居室﹐奉金升北堂。母立呼婦來﹐歡情樂未央。秋胡見此婦﹐惕然懷探湯。負心豈不慚﹐永誓非所望。淸濁必異源﹐鳧鳳不並翔。引身赴長流﹐果哉潔婦腸。彼夫旣不淑﹐此婦亦太剛。

○張華情詩五首北方有佳人﹐端坐鼓鳴琴。終晨撫管弦﹐日夕不成音。憂來結不解﹐我思存所欽。君子尋時役﹐幽妾懷苦心。初爲三載別﹐於今久滯淫。昔邪生戶牖﹐庭內自成林。翔鳥鳴翠隅﹐艸虫相和吟。心悲易感激﹐俯仰淚流衿。願托晨風翼﹐束帶侍衣衾。明月曜淸景﹐朧光照玄墀。幽人守靜夜﹐回身入空帷。束帶俟將朝﹐廓落晨星稀。寐假交精爽﹐覿我佳人姿。巧笑媚歡靨﹐聯娟眸與眉。寐言增長嘆﹐淒然心獨悲。淸風動帷簾﹐晨月燭幽房。佳人處遐遠﹐蘭室無容光。衿懷擁虛景﹐輕衾覆空牀。居歡惜夜促﹐在戚怨宵長。撫枕獨吟嘆﹐綿綿心內傷。君居北海陽﹐妾在南江陰。懸邈修途遠﹐山川阻且深。承歡注隆愛﹐結分投所欽。銜恩守篤義﹐萬里托微心。遊目四野外﹐逍遙獨延佇。蘭蕙緣淸渠﹐繁華蔭綠渚。佳人不在玆﹐取此欲誰與﹖巢居覺風飄﹐穴處識陰雨。未曾遠別離﹐安知慕儔侶。

○雜詩二首逍遙遊春宮﹐容與綠池阿。白齊素葉﹐朱艸茂丹華。微風搖ぇ若﹐增波動芰荷。榮彩曜中林﹐流馨入綺羅。王孫遊不歸﹐修路邈以遐。誰與玩遺芳﹐佇立獨咨嗟。荏苒日月運﹐寒暑忽流易。同好遊不存﹐苕苕遠離析。房櫳自來風﹐戶庭無行迹。蒹葭生牀下﹐蛛蝥网四壁。懷思豈不隆﹐感物重郁積。遊雁比翼翔﹐歸鴻知接翮。來哉彼君子﹐無愁徒自隔。

○潘嶽內顧詩二首靜居懷所歡﹐登城望四澤。春艸郁靑靑﹐桑柘何奕奕。芳林振朱榮﹐綠水激素石。初徵冰未泮﹐忽焉振。漫漫三千里﹐苕苕遠行客。馳情戀朱顏﹐寸陰過盈尺。夜愁極淸晨﹐朝悲終日夕。山川信悠永﹐願言良弗獲。引領訊歸云﹐沈思不可釋。獨悲安所慕﹐人生若朝露。綿邈寄絕域﹐眷戀想平素。爾情旣來追﹐我心亦還顧。形體隔不達﹐精爽交中路。不見山上松﹐隆冬不易故。不見陵澗柏﹐歲寒守一度。無謂希是疏﹐在遠分彌固。

○悼亡詩二首荏苒冬春謝﹐寒暑忽流易。之子歸窮泉﹐重壤永幽隔。私懷誰克從﹐淹畱亦何益。亻黽亻免恭朝命﹐回心反初役。望廬思其人﹐入室想所歷。幃屏無仿佛﹐翰墨有餘迹。流芳未及歇﹐遺掛猶在壁。悵恍如或存﹐回遑忡驚惕。如彼翰林鳥﹐雙棲一朝只。如彼遊川魚﹐比目中路析。春風緣隙來﹐晨ニ依檐滴。寢息何時忘﹐沈憂日盈積。庶幾有時衰﹐莊缶猶可擊。窗中月﹐照我室南端。淸商應秋至﹐溽暑隨節闌。凜凜涼風升﹐始覺夏衾單。豈曰無重纊﹐誰與同歲寒。歲寒無與同﹐朗月何朧朧。展轉眄枕席﹐長簟竟牀空。牀空委淸塵﹐室虛來悲風。獨無李氏靈﹐仿佛睹爾容。撫衿長嘆息﹐不覺涕沾胸。沾胸安能已﹐悲懷從中起。寢興自存形﹐遺音猶在耳。上慚東門吳﹐下愧蒙莊子。賦詩欲言志﹐零落難具紀。命也詩柰何﹐長戚自令鄙。

○石崇王昭君辭一首﹝並序﹞﹝王明君者﹐本爲王昭君﹐以觸文帝諱故攺。匈奴盛﹐請婚於漢﹐元帝以後宮良家女子明君配焉。昔公主嫁烏孫﹐令琵琶馬上作樂﹐以慰其道路之思。其送明君﹐亦必爾也。其造新之曲﹐多哀怨之聲﹐故敍之於紙云爾。﹞我本漢家子﹐將適單於庭。辭訣未及終﹐前驅已抗旌。僕禦涕流離﹐轅馬爲悲鳴。哀郁傷五內﹐泣淚沾珠瓔。行行日已遠﹐乃造匈奴城。延我於穹廬﹐加我閼氏名。殊類非所安﹐𨿽貴非所榮。父子見陵辱﹐對之慚且驚。殺身良未易﹐默默以苟生。苟生亦何聊﹐積思常憤盈。願假飛鴻翼﹐棄之以遐徵。飛鴻不我顧﹐佇立以屏營。昔爲匣中玉﹐今爲糞上英。朝華不足歡﹐甘爲秋艸並。傳語後世人﹐遠嫁難爲情。

○左思嬌女詩一首吾家有嬌女﹐皎皎頗白皙。小字爲紈素﹐口齒自淸歷。鬢髮覆廣額﹐雙耳似連璧。明朝弄梳臺﹐黛眉類掃迹。濃朱衍丹唇﹐黃吻瀾漫赤。嬌語若連瑣﹐忿速乃明忄畫。握筆利彤管﹐篆刻未期益。執書愛綈素﹐誦習矜所獲。其姊字惠芳﹐面目粲如畫。輕妝喜樓邊﹐臨鏡忘紡績。舉觶擬京兆﹐立的成復易。玩弄眉頰間﹐劇兼機杼役。從容好趙舞﹐延袖像飛翮。上下弦柱際﹐文史輒捲襞。顧眄屏風畫﹐如見已指レ。丹靑日塵暗﹐明義爲隱賾。馳騖翔園林﹐果下皆生摘。紅葩掇紫蒂﹐萍實驟抵擲。貪華風雨中﹐倏申數百適。務躡霜雪戲﹐重綦常累積。並心注肴饌﹐端坐理盤。翰墨戢函按﹐相與數離逖。動爲鑪鉦屈﹐屣履任之適。止爲荼菽據﹐吹吁對鼎釒歷。脂膩漫白袖﹐煙燻染阿錫。衣被皆重池﹐難與次水碧。任其孺子意﹐羞受長者責。瞥聞當與杖﹐掩淚俱向壁。

《玉臺新詠﹝卷三﹞﹝南朝陳徐陵編選﹞

○陸機擬古七首△擬西北有髙樓髙樓一何峻﹐迢迢峻而安。綺窗出塵冥﹐飛階躡�端。佳人撫琴瑟﹐纖手淸且閒。芳艸隨風結﹐哀響馥若蘭。玉容誰能顧﹐傾城在一彈。佇立望日昃﹐躑躅再三嘆。不怨佇立久﹐但願歌者歡。思駕歸鴻羽﹐比翼雙飛翰。△擬東城髙且長西山何其峻﹐曾曲郁崔嵬。零露彌天墜﹐蕙葉憑林衰。寒暑相因襲﹐時逝忽如遺。三閭結飛轡﹐太耋悲落暉。曷爲牽世務﹐中心悵有違。京洛多妖麗﹐玉顏侔瓊蕤。閒夜撫鳴琴﹐惠音淸且悲。長歌赴促節﹐哀響逐髙徽。一唱萬夫歡﹐再唱梁塵飛。思爲河曲鳥﹐雙遊丰水湄。△擬蘭若生春陽嘉樹生朝陽﹐凝霜封其條。執心守時信﹐歲寒不敢凋。美人何其曠﹐灼灼在�霄。隆想彌年時﹐長嘯入風飄。引領望天末﹐譬彼向陽翹。△擬迢迢牽牛星天漢暉﹐粲粲光天步。牽牛西北回﹐織女東南顧。華容一何綺﹐揮手如振素。怨彼河無梁﹐悲此年歲暮。彼無良緣﹐焉不得度。引領望大川﹐雙涕如沾露。△擬靑靑河畔艸靡靡江離艸﹐熠熠生河側。皎皎彼姝女﹐阿那當軒織。粲粲妖容姿﹐灼灼華美色。良人遊不歸﹐偏棲獨只翼。空房來悲風﹐中夜起嘆息。△擬庭中有奇樹歡友蘭時往﹐迢迢匿音徽。虞淵引絕景﹐四節逝若飛。芳艸久已茂﹐佳人竟不歸。躑躅遵林渚﹐惠風入我懷。感物戀所歡﹐采此欲貽誰。△擬涉江采芙蓉上山采瓊蕊﹐穹谷饒芳蘭。采采不盈掬﹐悠悠懷所歡。故鄕一何曠﹐山川阻且難。沈思鐘萬里﹐躑躅獨吟嘆。

○爲顧彥先贈婦二首辭家遠行遊﹐悠悠三千里。京洛多風塵﹐素衣化爲緇。循身悼憂苦﹐感念同懷子。隆思亂心曲﹐沈歡滯不起。歡沈難克興﹐心亂誰爲理。願假歸鴻翼﹐翻飛浙江汜。東南有思婦﹐長嘆充幽闥。借問嘆何爲﹖佳人眇天末。遊宦久不歸﹐山川修且闊。形影參商乖﹐音息曠不達。離合非有常﹐譬彼弦與。願保金石志﹐慰妾長饑渴。

○周夫人贈車騎一首碎碎織細練﹐爲君作糸襦。君行豈有顧﹐憶君是妾夫。昔者得君書﹐聞君在髙平。今時得君書﹐聞君在京城。京城華麗所﹐璀粲多異端。男兒多遠志﹐豈知妾念君。昔者與君別﹐歲聿薄將暮。日月一何速﹐素秋墜湛露。湛露何冉冉﹐思君隨歲晚。對食不能餐﹐臨觴不能飯。

○樂府三首△艷歌行扶桑升朝暉﹐照此髙臺端。髙臺多妖麗﹐洞房出淸顏。淑貌曜皎日﹐惠心淸且閒。美目揚玉澤﹐蛾眉象翠翰。鮮膚一何潤﹐彩色若可餐。窈窕多容儀﹐婉媚巧笑言。暮春春服成﹐粲粲綺與紈。金雀垂藻翹﹐瓊佩結瑤。方駕揚淸塵﹐濯足洛水瀾。藹藹風�會﹐佳人一何繁。南崖充羅幕﹐北渚盈軒。淸川含藻影﹐髙岸被華丹。馥馥芳袖揮﹐泠泠纖指彈。悲歌吐淸音﹐雅舞播幽蘭。丹唇含九秋﹐妍迹淩七盤。赴曲迅驚鴻﹐蹈節如集鸞。綺態隨顏變﹐沈姿無定源。俯仰紛阿那﹐顧步咸可歡。遺芳結飛﹐浮景映淸湍。冶容不足詠﹐春遊良可嘆。△前緩聲歌遊仙聚靈族﹐髙會曾山阿。長風萬里舉﹐慶�郁嵯峨。宓妃興洛浦﹐王韓起泰華。北徵瑤臺女﹐南要湘川娥。肅肅宵駕動﹐翩翩翠蓋羅。羽旗棲瑣鸞﹐玉衡吐鳴和。太容揮髙弦﹐洪崖發淸歌。獻酬旣已周﹐輕軒垂紫霞。總轡扶桑枝﹐濯足湯谷波。淸暉溢天門﹐垂慶惠皇家。△塘上行江蘺生幽渚﹐微芳不足宣。被蒙風雨會﹐移君華池邊。發藻玉臺下﹐垂影滄浪淵。沾潤旣已渥﹐結根奧且堅。四節遊不處﹐華繁難久鮮。淑气與時殞﹐餘芳隨風捐。天道有遷易﹐人理無常全。男歡智傾愚﹐女愛衰避妍。不惜微軀退﹐但懼蒼蠅前。願君廣末光﹐照妾薄暮年。

○陸�爲顧彥先贈婦往反四首我在三川陽﹐子居五湖陰。山海一何曠﹐譬彼飛與沈。目想淸惠姿﹐耳存淑媚音。獨寐多遠念﹐寤言撫空衿。彼美同懷子﹐非爾誰爲心。悠悠君行邁﹐煢煢妾獨止。山河安可逾﹐永隔路萬里。京室多妖冶﹐粲粲都人子。雅步裊纖腰﹐巧笑發皓齒。佳麗良可羨﹐衰賤焉足紀。遠蒙眷顧言﹐銜恩非望始。翩翩飛蓬徵﹐鬱鬱寒木榮。遊止固殊性﹐浮沈豈一情。隆愛結在昔﹐信誓貫三靈。秉心金石固﹐豈從時俗傾。美目逝不顧﹐纖腰徒盈盈。何用結中款﹐仰指北辰星。浮海難爲水﹐遊林難爲觀。容色貴及時﹐朝華忌日晏。皎皎彼姝子﹐灼灼懷春粲。西城善雅舞﹐總章饒淸彈。鳴簧發丹唇﹐朱弦繞素腕。輕裾猶電揮﹐雙袂如霞散。華容溢藻幄﹐哀響入�漢。知音世所希﹐非君誰能贊。棄置北辰星﹐問此玄龍煥。時暮勿復言﹐華落理必賤。

○張協雜詩一首秋夜涼風起﹐淸气蕩暄濁。蜻ㄇ吟階下﹐飛蛾拂明燭。君子從遠役﹐佳人守煢獨。離居幾何時﹐鉆燧忽攺木。房櫳無行迹﹐庭艸萋已綠。靑苔依空墻﹐蜘蛛网四屋。感物多所懷﹐沈憂結心曲。

○楊方合歡詩五首虎嘯谷風起﹐龍躍景�浮。同聲好相應﹐同气自相求。我情與子親﹐譬如影追軀。食共並根穗﹐飲共連理杯。衣用雙絲絹﹐寢共無縫。居願接膝坐﹐行願攜手趨。子靜我不動﹐子遊我無畱。齊彼同心鳥﹐譬此比目魚。情至斷金石﹐膠漆未爲牢。但願長無別﹐合形作一軀。生爲並身物﹐死爲同棺灰。秦氏自言至﹐我情不可儔。磁石招長鍼﹐陽燧下炎煙。宮商聲相和﹐心同自相親。我情與子合﹐亦如影追身。寢共織成被﹐絮用同功綿。暑搖比翼扇﹐寒坐並肩氈。子笑我必哂﹐子戚我無歡。來與子共迹﹐去與子同塵。齊彼蛩蛩獸﹐舉動不相捐。惟願長無別﹐合形作一身。生有同室好﹐死成並棺民。徐氏自言至﹐我情不可陳。獨坐空室中﹐愁有數千端。悲響答愁嘆﹐哀涕應苦言。仿亻皇四顧望﹐白日入西山。不睹佳人來﹐但見飛鳥還。飛鳥亦何樂﹐夕宿自作羣。飛黃銜長轡﹐翼翼回輕輪。俯涉綠水澗﹐仰過九層山。修途曲且險﹐秋艸生兩邊。黃華如沓金﹐白華如散銀。靑敷羅翠彩﹐絳葩象赤�。爰有承露枝﹐紫榮合素芬。扶疏垂淸藻﹐布翹芳且鮮。目爲艷彩回﹐心爲奇色旋。撫心悼孤客﹐俯仰還自憐。踟躕向壁嘆﹐攬筆作此文。南鄰有奇樹﹐承春梃素華。丰翹被長條﹐綠葉蔽朱柯。因風吐微音﹐芳气入紫霞。我心羨此木﹐願徙著余家。夕得遊其下﹐朝得弄其葩。爾根深且堅﹐余宅淺且污。移植良無期﹐嘆息將如何。

○王鑑七夕觀織女一首牽牛悲殊館﹐織女悼離家。一稔期一宵﹐此期良可嘉。赫奕玄門開﹐飛閣郁嵯峨。隱隱驅千乘﹐闐闐越星河。六龍奮瑤轡﹐文螭負瓊車。火丹秉瑰燭﹐素女執瓊華。絳旗若吐電﹐朱蓋如振霞。云韶何嘈嗷﹐靈鼓鳴相和。亭軒紆髙ツ﹐眷予在岌峨。澤因芳露沾﹐恩附蘭風加。明發相從遊﹐翩翩鸞羅。同遊不同觀﹐念子憂怨多。敬因三祝末﹐以爾屬皇娥。

○李充嘲友人一首同好齊歡愛﹐纏綿一何深。子旣識我情﹐我亦知子心。燕婉歷年歲﹐和樂如瑟琴。良辰不我俱﹐中闊似商參。爾隔北山陽﹐我分南川陰。嘉會罔克從﹐積思安可任。目想妍麗姿﹐耳存淸媚音。修晝興永念﹐遙夜獨悲吟。逝將尋行役﹐言別涕沾襟。願爾降玉趾﹐一顧重千金。

○曹毗夜聽搗衣一首寒興禦紈素﹐佳人理衣襟。冬夜淸且永﹐皓月照堂陰。纖手疊輕素﹐朗杵叩鳴砧。淸風流繁節﹐回飆灑微吟。嗟此往運速﹐悼彼幽滯心。二物感餘懷﹐豈但聲與音。

○陶潛擬古一首日暮天無�﹐春風扇微和。佳人美淸夜﹐達曙酣且歌。歌竟長嘆息﹐持此感人多。明明�間月﹐灼灼葉中花。豈無一時好﹐不久當如何。

○荀昶樂府二首△擬相逢狹路間朝發邯鄲邑﹐暮宿井陘間。井陘一何狹﹐車馬不得旋。邂逅相逢值﹐崎嶇交一言。一言不容多﹐伏軾問君家。君家誠難知﹐難知復易博。南面平原居﹐北趨相如閣。飛樓臨夕都﹐通門枕華郭。入門無所見﹐但見雙棲鶴。棲鶴數十雙﹐鴛鴦羣相追。大兄珥金鐺﹐中兄振纓委。伏臘一來歸﹐鄰里生光輝。小弟無所作﹐鬥鷄東陌逵。大婦織紈綺﹐中婦縫羅衣。小婦無所作﹐挾瑟弄音徽。丈人且卻坐﹐梁塵將欲飛。

△擬靑靑河邊艸熒熒山上火﹐迢迢隔隴左。隴左不可至﹐精爽通寤寐。寤寐衾幬同﹐忽覺在他邦。他邦各異邑﹐相逐不相及。迷墟在望煙﹐木落知冰堅。升朝各自進﹐誰肯相攀牽。客從北方來﹐遺我端弋綈。命僕開弋綈﹐中有隱起圭。長跪讀隱圭﹐辭苦聲亦淒。上言各努力﹐下言長相懷。

○王微雜詩二首桑妾獨何懷﹐傾筐未盈把。自言悲苦多﹐排卻不肯捨。妾悲叵陳訴﹐塡憂不消冶。寒雁歸所從﹐半途失憑假。壯情驅馳﹐猛气捍朝社。常懷雪漢慚﹐常欲復周雅。重名好銘勒﹐輕軀願圖寫。萬里度沙漠﹐懸師蹈朔野。傳聞兵失利﹐不見來歸者。奚處埋旌麾﹐何處喪車馬。拊心悼恭人﹐零淚覆面下。徒謂久別離﹐不見長孤寡。寂寂掩髙門﹐寥寥空廣廈。待君竟不歸﹐收顏今就貿。思婦臨髙臺﹐長想憑華軒。弄弦不成曲﹐哀歌若送言。箕帚畱江介﹐良人處雁門。詎憶無衣苦﹐但知狐白溫。日暗牛羊下﹐野雀滿空園。孟冬寒風起﹐東壁正中昏。朱火獨照人﹐抱景自愁怨。誰知心曲亂﹐所思不可論。

○謝惠連七月七日詠牛女落日隱檐楹﹐升月照房櫳。團團滿葉露﹐淅淅振條風。蹀足循廣途﹐瞬目曬曾穹。�漢有靈匹﹐彌年闕相從。遐川阻暱愛﹐修渚曠淸容。弄杼不成彩﹐聳轡驚前蹤。昔離秋已兩﹐今聚夕無雙。傾河易回斡﹐款顏難久。沃若靈駕旋﹐寂寥�幄空。畱情顧華寢﹐遙心逐奔龍。沈吟爲爾感﹐情深意彌重。

○搗衣衡紀無淹度﹐晷運倏如催。白露滋園菊﹐秋風落庭槐。肅肅莎雞羽﹐烈烈寒づ啼。夕陰結空幕﹐宵月皓中閨。美人戒常服﹐端飭相招攜。簪玉出北房﹐鳴金步南階。欄髙砧響發﹐楹長杵聲哀。微芳起兩袖﹐輕汗染雙題。紈素旣已成﹐君子行不歸。裁用笥中刀﹐縫爲萬里衣。盈篋自予手﹐幽緘俟君開。腰帶準疇昔﹐不知今是非。

○代古客從遠方來﹐贈我鵠文綾。貯以相思篋﹐緘以同心繩。裁爲親身服﹐著以俱寢興。別來經年歲﹐歡心不可淩。寫酒置井中﹐誰能辯斗升。合如杯中水﹐誰能判淄澠。

○劉鑠雜詩五首△代行行重行行眇眇淩羨道﹐遙遙行遠之。回車背京裏﹐揮手於此辭。堂上流塵生﹐庭中綠艸滋。寒づ翔水曲﹐秋兔依山基。芳年有華月﹐佳人無還期。日夕涼風起﹐對酒長相思。悲發江南調﹐憂委子衿詩。臥看明燈晦﹐坐見輕紈緇。淚容曠不飭﹐幽鏡難復治。願垂薄暮景﹐照妾桑楡時。

△代明月何皎皎落宿半遙城﹐浮�藹曾闕。玉宇來淸風﹐羅帳延秋月。結思想伊人﹐沈憂懷明發。誰謂行客遊﹐屢見流芳歇。河廣川無梁﹐山髙路難越。

△代孟冬寒气至白露秋風始﹐秋風明月初。明月照髙樓﹐白露皎玄除。迨及涼風起﹐行見寒林疏。客從遠方至﹐贈我千里書。先敍懷舊愛﹐末陳久離居。一章意不盡﹐三復情有餘。願遂平生眷﹐無使甘言虛。

△代靑靑河畔艸淒淒含露臺﹐肅肅迎風館。思女禦檑軒﹐哀心徹�漢。端撫悲弦泣﹐獨對明燈嘆。良人久徭役﹐耿介終昏旦。楚楚秋水歌﹐依依采菱彈。

△詠牛女秋動淸氛扇﹐火移炎气歇。廣欄含夜陰﹐髙軒通夕月。安步巡芳林﹐傾望極�闕。組幕縈漢陳﹐龍駕淩霄發。誰雲長河遙﹐頗劇促筵越。沈情未申寫﹐飛光已飄忽。來對眇難期﹐今歡自玆沒。

《玉臺新詠﹝卷四﹞﹝南朝陳徐陵編選﹞

○王僧達七夕月下一首遠山斂﹐廣庭揚月波。气往風集隙﹐秋還露泫柯。節期旣已孱﹐中霄振綺羅。來歡詎終夕﹐收淚泣分河。

○顏延之爲織女贈牽牛婺女儷經星﹐常娥棲飛月。慚無二媛靈﹐托身侍天闕。閶闔殊未暉﹐咸池豈沐髮。產陰不久張﹐長河爲誰越。𨿽有促宴期﹐方須涼風發。虛計雙曜周﹐空遲三星沒。非怨杼軸勞﹐但念芳菲歇。

○秋胡詩一首椅梧傾髙鳳﹐寒谷待鳴律。影響豈不懷﹐自遠每相匹。婉彼幽閒女﹐作嬪君子室。峻節貫秋霜﹐明艷侔朝日。嘉運旣我從﹐欣願自此畢。﹝其一﹞燕居未及好﹐良人顧有違。脫巾千里外﹐結綬登王畿。戒徒在昧旦﹐左右來相依。驅車出郊郭﹐行路正威遲。存爲久離別﹐沒爲長不歸。﹝其二﹞嗟餘怨行役﹐三陟窮晨暮。嚴駕越風寒﹐解鞍犯霜露。原隰多悲涼﹐回飆捲髙樹。離獸起荒蹊﹐驚鳥縱橫去。悲哉遊宦子﹐勞此山川路。﹝其三﹞迢遙行人遠﹐婉轉年運䢐。良時爲此別﹐日月方向除。孰知寒暑積﹐亻黽亻免是榮枯。歲暮臨空房﹐涼風起坐隅。寢興日已寒﹐白露生庭蕪。﹝其四﹞勤役從歸顧﹐反路遵山河。昔辭秋未素﹐今也歲載華。蠶月觀時暇﹐桑野多經過。佳人從所務﹐窈窕援髙柯。傾城誰不顧﹐弭節停中阿。﹝其五﹞年往誠思勞﹐事遠闊音形。𨿽爲五載別﹐相與昧平生。捨車遵往路﹐鳧藻馳目成。南金豈不重﹐聊自意所輕。義心多苦調﹐密此金玉聲。﹝其六﹞髙節難久淹﹐來空復辭。遲遲前途盡﹐依依造門基。上堂拜嘉慶﹐入室問何之。日暮行采歸﹐物色桑楡時。美人望昏至﹐慚嘆前相持。﹝其七﹞有懷誰能已﹐聊用申苦難。離居殊年歲﹐一別阻河關。春來無時豫﹐秋至應早寒。明發動愁心﹐閨中起長嘆。慘淒歲方晏﹐日落遊子顏。﹝其八﹞髙張生絕弦﹐聲急由調起。自昔枉光塵﹐結言固終始。如何久爲別﹐百行愆諸己。君子失時義﹐誰與偕沒齒。愧彼行露詩﹐甘之長川汜。﹝其九﹞

○鮑照玩月城西門始見西南樓﹐纖纖如玉鉤。末映東北墀﹐娟娟似蛾眉。蛾眉蔽珠櫳﹐玉鉤隔綺窗。三五二八時﹐千里與君同。夜移衡漢落﹐徘徊帷幌中。歸華先委露﹐別葉早辭風。客遊厭辛苦﹐仕子倦飄塵。沐浣自公日﹐宴慰及私辰。蜀琴抽白雪﹐郢曲繞陽春。肴干酒未缺﹐金壺啟夕輪。回軒駐輕蓋﹐畱酌待情人。

○代京洛篇鳳樓十二重﹐四戶八綺窗。繡桷金蓮花﹐桂柱玉盤龍。珠簾無隔露﹐羅幌不勝風。寶帳三千萬﹐爲爾一朝容。揚芬紫煙上﹐垂彩綠�中。春吹回白日﹐霜歌落塞鴻。但懼秋塵起﹐盛愛逐衰蓬。坐視靑苔滿﹐臥對錦筵空。琴築縱橫散﹐舞衣不復縫。古來皆歇薄﹐君意豈獨濃。惟見雙黃鵠﹐千里一相從。

○擬樂府白頭吟直如朱絲繩﹐淸如玉壺冰。何慚宿昔意﹐猜恨坐相仍。人情賤恩舊﹐世義逐衰興。毫髮一爲瑕﹐丘山不可勝。食苗實碩鼠﹐點白信蒼蠅。鳧鵠遠成美﹐薪芻前見淩。申黜褒女進﹐班去趙姬升。周王日淪惑﹐漢帝益嗟稱。心賞猶難恃﹐貌恭豈易憑。古來共如此﹐非君獨撫膺。

○采桑詩季春梅始落﹐女工事蠶作。采桑淇洧間﹐還戲上宮閣。早蒲時結陰﹐晚篁初解籜。藹藹霧滿閨﹐融融景盈幕。乳燕逐艸虫﹐巢蜂拾花藥。是節最暄妍﹐佳服又新爍。斂嘆對回途﹐揚歌弄場藿。抽琴試佇思﹐薦佩果誠托。承君郢中美﹐服義久心諾。衛風古愉艷﹐鄭俗舊浮薄。虛願悲渡湘﹐空賦笑洛。盛明難重來﹐淵意爲誰涸。君其且調弦﹐桂酒妾行酌。

○夢還詩銜淚出郭門﹐撫劍無人逵。沙風暗塞起﹐離心眷鄕畿。夜分就孤枕﹐夢想暫言歸。孀婦當戶嘆﹐繅絲復鳴機。慊款論久別﹐相將還綺幃。靡靡檐下涼﹐朧朧窗裏。刈蘭爭芬芳﹐采菊競葳蕤。開奩集香蘇﹐探袖解纓徽。寐中長路近﹐覺後大江違。驚起空嘆息﹐恍忽神魂飛。白水漫浩浩﹐髙山壯巍巍。波潮異往復﹐風霜攺榮衰。此土非吾土﹐慷慨當訴誰。

○擬古河畔艸未黃﹐胡雁已矯翼。秋蛩扶戶吟﹐寒婦晨夜織。去歲徵人還﹐流傳舊相識。聞君上壠時﹐東望久嘆息。宿昔衣帶攺﹐旦暮異容色。念此憂如何﹐夜長憂向多。明鏡塵匣中﹐寶琴生网羅。

○詠燕雙燕戲�崖﹐羽翮始差池。出入南閨裏﹐經過北堂垂。意欲巢君幕﹐層楹不可窺。沈吟芳歲晚﹐徘徊韶景移。悲歌辭舊愛﹐銜泥覓新知。

○贈故人寒灰滅更然﹐夕華晨更鮮。春冰𨿽暫解﹐冬冰復還堅。佳人捨我去﹐賞愛長絕緣。歡至不畱時﹐每感輒傷年。雙劍將別離﹐先在匣中鳴。煙雨交將夕﹐從此遂分形。雌沈吳江水﹐雄飛入楚城。吳江深無底﹐楚城有崇扃。一爲天地別﹐豈直阻幽明。神物終不隔﹐千祀儻還並。

○王素學阮步兵體沈情發遐慮﹐紆郁懷所思。仿佛聞簫管﹐鳴鳳接嬴姬。聯綿共�翼﹐燕婉相攜持。寄言芳華士﹐寵利不常期。涇渭分淸濁﹐視彼谷風詩。

○吳邁遠擬樂府四首△飛來雙白鵠可憐雙白鵠﹐雙雙絕塵氛。連翩弄光景﹐交頸遊靑�。逢羅復逢繳﹐雌雄一旦分。哀聲流海曲﹐孤叫出江。豈不慕前侶﹐爲爾不及羣。步步一零淚﹐千里猶待君。樂哉新相知﹐悲矣生別離。恃此百年命﹐共逐寸陰移。譬如空山艸﹐零落心自知。

△陽春曲百里望咸陽﹐知是帝京域。綠樹搖�光﹐春城起風色。佳人愛景華﹐流靡園塘側。妍姿艷月映﹐羅衣飄蟬翼。宋玉歌陽春﹐巴人長嘆息。雅鄭不同賞﹐那令君愴惻。生平重愛惠﹐私自憐何極。

△長別離生離不可聞﹐況復長相思。如何與君別﹐當我盛年時。蕙花每搖蕩﹐妾心空自持。榮乏艸木歡﹐悴極霜露悲。富貴身難老﹐貧賤顏易衰。持此斷君腸﹐君亦宜自疑。淮陰有逸將﹐折翮謝翻飛。楚亦扛鼎士﹐出門不得歸。正爲隆準公﹐杖劍入紫微。君才定何如﹐白日下爭暉。

△長相思晨有行路客﹐依依造門端。人馬風塵色﹐知從河塞還。時我有同棲﹐結宦遊邯鄲。將不異客子﹐分饑復共寒。煩君尺帛書﹐寸心從此單。遣妾長憔悴﹐豈復歌笑顏。檐隱千霜樹﹐庭枯十載蘭。經春不舉袖﹐秋落寧復看。一見願道意﹐君門已九關。虞卿棄相印﹐擔簦爲同歡。閨陰欲早霜﹐何事空盤桓。

○鮑令暉擬靑靑河畔艸裊裊臨窗竹﹐藹藹垂門桐。灼灼靑軒女﹐泠泠髙臺中。明志逸秋霜﹐玉顏艷春紅。人生誰不別﹐恨君早從戎。鳴弦慚夜月﹐紺黛羞春風。

○擬客從遠方來客從遠方來﹐贈我漆鳴琴。木有相思文﹐弦有別離音。終身執此調﹐歲寒不攺心。願作陽春曲﹐宮商長相尋。

○題書後寄行人自君之出矣﹐臨軒不解顏。砧杵夜不發﹐髙門晝常關。帳中流熠﹐庭前華紫蘭。物枯謝節異﹐鴻來知客寒。遊用暮冬盡﹐除春待君還。

○古意贈今人寒鄕無異服﹐衣氈代文練。月月望君歸﹐年年不解糸延。荊揚春早和﹐幽冀猶霜霰。北寒妾已知﹐南心君不見。誰爲道辛苦﹐寄情雙飛燕。形迫杼煎絲﹐顏落風催電。容華一朝盡﹐惟餘心不變。

○代葛沙門妻郭小玉詩明月何皎皎﹐垂幌照羅茵。若共相思夜﹐知同憂怨晨。芳華豈矜貌﹐霜露不憐人。君非靑�逝﹐飄迹事咸秦。妾持一生淚﹐經秋復度春。君子將徭役﹐遺我雙題錦。臨當欲去時﹐復畱相思枕。題用常著心﹐枕以憶同寢。行行日已遠﹐轉覺思彌甚。

○丘巨源詠七寶扇妙縞貴東夏﹐巧媛出吳。裁狀白玉璧﹐縫似明月輪。表裏鏤七寶﹐中銜駭雞珍。畫作景山樹﹐圖爲河洛神。來延揮握玩﹐入與環釧親。生風長袖際﹐華紅粉津。拂眄迎嬌意﹐隱映含歌人。時移務忘故﹐節攺競存新。捲情隨象簟﹐舒心謝錦茵。厭歇何足道﹐敬哉先後晨。

○聽鄰妓披衽乏遊術﹐憑軾寡文才。蓬門長自寂﹐虛席視生埃。貴裏臨倡館﹐東鄰歌吹臺。�間嬌響徹﹐風末艷聲來。飛華瑤翠幄﹐揚芬金碧杯。久絕中州美﹐從念屍鄕灰。遺情悲近世﹐中山安在哉。

○王元長古意遊禽暮知反﹐行人獨不歸。坐銷芳艸气﹐空度明月輝。顰容入朝鏡﹐思淚點春衣。巫山彩�沒﹐淇上綠條稀。待君竟不至﹐秋雁雙雙飛。

霜气下孟津﹐秋風度函谷。念君淒已寒﹐當軒捲羅。纖手廢裁縫﹐曲鬢罷膏沐。千里不相聞﹐寸心郁氛氳。況復飛螢夜﹐木葉亂紛紛。

○詠琵琶抱月如可明﹐懷風殊復淸。絲中傳意緒﹐花裏寄春情。掩抑有奇態﹐淒鏘多好聲。芳袖幸時拂﹐龍門空自生。

○詠幔幸得與珠綴﹐冪ャ君之楹。月映不辭捲﹐風來輒自輕。每聚金鑪气﹐時駐玉琴聲。俱願致尊酒﹐蘭當夜明。

○巫山髙響像巫山髙﹐薄暮陽臺曲。煙霞乍舒捲﹐蘅芳時斷續。彼美如可期﹐寤言紛在屬。撫然坐相思﹐秋風下庭綠。

○謝贈王主簿日落窗中坐﹐紅妝好顏色。舞衣襞未縫﹐流黃覆不織。蜻蛉艸際飛﹐遊蜂花上食。一遇長相思﹐願寄連翩翼。淸吹要碧玉﹐調弦命綠珠。輕歌急綺帶﹐含笑解羅襦。余曲詎幾許﹐髙駕且踟躕。徘徊韶景暮﹐惟有洛城隅。

○同王主簿怨情掖庭聘絕國﹐長門失歡宴。相逢詠蘼蕪﹐辭寵悲團扇。花叢亂數蝶﹐風簾入雙燕。徒使春帶賒﹐坐惜紅顏變。平生一顧重﹐夙昔千金賤。故人心尙永﹐故心人不見。

○夜聽妓瓊閨釧響聞﹐瑤席芳塵滿。要取洛陽人﹐共命江南管。情多舞態遲﹐意傾歌弄緩。知君密見親﹐寸心傳玉腕。上客光四座﹐佳麗直千金。掛釵報纓絕﹐墮珥答琴心。蛾眉已共笑﹐淸香復入襟。歡樂夜方靜﹐翠帳垂沈沈。

○詠邯鄲故才人嫁爲廝養卒婦生平宮閣裏﹐出入侍丹墀。開笥方羅﹐窺鏡比蛾眉。初別意未解﹐去久日生悲。憔悴不自識﹐嬌羞余故姿。夢中忽仿佛﹐猶言承宴私。

○秋夜秋夜促織鳴﹐南鄰搗衣急。思君隔九重﹐夜夜空佇立。北窗輕幔垂﹐西戶月光入。何知白露下﹐坐視前階濕。誰能長分居﹐秋盡冬復及。

○雜詠五首△燈發翠斜漢裏﹐蓄寶宕山峯。抽莖類仙掌﹐銜光似燭龍。飛蛾再三繞﹐輕花四五重。孤對相思夕﹐空照舞衣縫。

△燭杏梁賓未散﹐桂宮明欲沈。曖色輕帷裏﹐低光照寶琴。徘徊�髻影﹐灼爍綺疏金。恨君秋月夜﹐遺我洞房陰。

△席本生朝夕池﹐落景照參差。汀洲蔽杜若﹐幽渚奪江離。遇君時采擷﹐玉座奉金卮。但願羅衣拂﹐無使素塵彌。

△鏡臺玲瓏類丹檻﹐苕亭似玄闕。對鳳懸淸冰﹐垂龍掛明月。照粉拂紅妝﹐插花理�發。玉顏徒自見﹐常畏君情歇。

△落梅新葉初苒苒﹐初蕊新霏霏。逢君後園宴﹐相隨巧笑歸。親勞君玉指﹐摘以贈南威。用持插�髻﹐翡翠比光輝。日暮長零落﹐君恩不可追。

○陸厥中山王孺子妾歌如姬寢臥內﹐班妾坐同車。洪波陪飲帳﹐林光宴秦餘。歲暮寒飆及﹐秋水落芙蕖。子瑕矯後駕﹐安陵泣前魚。賤妾終已矣﹐君子定焉如。

○施榮泰雜詩趙女修麗姿﹐燕姬正容飾。妝成桃毀紅﹐黛起艸慚色。羅裙數十重﹐猶輕一蟬翼。不言袖輕﹐專嘆風多力。鏘佩玉池邊﹐弄笑銀臺側。折柳貽目成﹐采蒲贈心識。來時嬌未盡﹐還去媚何極。

《玉臺新詠﹝卷五﹞﹝南朝陳徐陵編選﹞

○江淹古體遠與君別者﹐乃至雁門關。黃�蔽千里﹐遊子何時還。送君如昨日﹐檐前露已團。不惜蕙艸晚﹐所悲道裏寒。君子在天涯﹐妾心久別離。願一見顏色﹐不異瓊樹枝。兔絲及水萍﹐所寄終不移。

○班婕妤綾扇如團月﹐出自機中素。畫作秦王女﹐乘鸞向煙霧。彩色世所重﹐𨿽新不代故。竊悲涼風至﹐吹我玉階樹。君子恩未畢﹐零落在中路。

○張司空離情秋月映簾櫳﹐懸光入丹墀。佳人撫鳴琴﹐淸夜守空帷。蘭徑少行迹﹐玉臺生网絲。夜樹發紅彩﹐閨艸含碧滋。羅綺爲君整﹐萬里贈所思。願垂湛露惠﹐信我皎日期。

○休上人怨別西北秋風至﹐楚客心悠哉。日暮碧�合﹐佳人殊未來。露彩方泛艷﹐月華始徘徊。寶書爲君掩﹐瑤琴詎能開。相思巫山渚﹐悵望�陽臺。金鑪絕沈燎﹐綺席徧浮埃。桂水日千里﹐因之平生懷。

○丘遲敬酬柳僕射徵怨淸歌自言妍﹐雅舞空仙仙。耳中解明月﹐頭上落金鈿。雀飛且近遠﹐暮入綺窗前。魚戲𨿽南北﹐終還荷葉邊。惟見君行久﹐新年非故年。

○答徐侍中爲人贈婦丈夫吐然諾﹐受命本遺家。糟糠且棄置﹐蓬首亂如麻。側聞洛陽客﹐金蓋翼髙車。謁帝時來下﹐光景不可奢。幽房一洞啟﹐二八盡芬華。羅裾有長短﹐翠鬢無低斜。長眉橫玉臉﹐皓腕捲輕紗。俱看依井蝶﹐共取落檐花。何言徵戍苦﹐抱膝空咨嗟。

○沈約登髙望春登髙眺京洛﹐街巷紛漠漠。回首望長安﹐城闕郁盤桓。日出照鈿黛﹐風過動羅紈。齊童躡朱履﹐趙女揚翠翰。春風搖雜樹﹐葳蕤綠且丹。寶瑟玫瑰柱﹐金羈玳瑁鞍。淹畱宿下蔡﹐置酒過上蘭。解眉還復斂﹐方知巧笑難。佳期空靡靡﹐含睇未成歡。嘉客不可見﹐因君寄長嘆。

○昭君辭朝發披香殿﹐夕濟汾陰河。於玆懷九逝﹐自此斂雙蛾。沾妝疑湛露﹐繞臆狀流波。日見奔沙起﹐稍覺轉蓬多。胡風犯肌骨﹐非直傷綺羅。銜涕試南望﹐關山郁嵯峨。始作陽春曲﹐終成苦寒歌。惟有三五夜﹐明月暫經過。

○少年新婚爲之詠山陰柳家女﹐莫言出田墅。丰容好姿顏﹐便僻工言語。腰肢旣軟弱﹐衣服亦華楚。紅輪映早寒﹐畫扇迎初暑。錦履並花紋﹐繡帶同心苣。羅襦金薄廁﹐�鬢花釵舉。我情已郁紆﹐何用表崎嶇。托意眉間黛﹐申心口上朱。莫爭三春價﹐坐喪千金軀。盈尺靑銅鏡﹐徑寸合浦珠。無因達往意﹐欲寄雙飛鳧。裾開見玉趾﹐衫薄映凝膚。羞言趙飛燕﹐笑殺秦羅敷。自顧𨿽悴薄﹐冠蓋曜城隅。髙門列騶駕﹐廣路從驪駒。何慚鹿盧劍﹐詎減府中趨。還家問鄕裏﹐詎堪持作夫。

○雜曲三首△攜手曲捨轡下雕輅﹐更衣奉玉牀。斜簪映秋水﹐開鏡比春妝。所畏紅顏促﹐君恩不可長。雞冠且容裔﹐豈吝桂枝亡。

△有所思西徵登隴首﹐東望不見家。關樹抽紫葉﹐塞艸發靑芽。昆明當欲滿﹐葡萄應作花。流淚對漢使﹐因書寄狹邪。

△夜夜曲河漢縱且橫﹐北斗橫復直。星漢空如此﹐寧知心有憶。孤燈曖不明﹐寒機曉猶織。零淚向誰道﹐雞鳴徒嘆息。

○雜詠五首△詠春楊柳亂如絲﹐綺羅不自持。春艸靑復綠﹐客心傷此時。翠苔已結洧﹐碧水復盈淇。日華照趙瑟﹐風心動燕姬。衿中萬行淚﹐故是一相思。

△詠桃風來吹葉動﹐風去畏花傷。紅英已照灼﹐況復含日光。歌童暗理曲﹐遊女夜縫裳。詎減當春淚﹐能斷思人腸。

△詠月月華臨靜夜﹐夜靜滅氛埃。方暉竟戶入﹐圓影隙中來。髙樓切思婦﹐西園遊上才。网軒映珠綴﹐應門照綠苔。洞房殊未曉﹐淸光信悠哉。

△詠柳輕陰拂建章﹐夾道連未央。因風結復解﹐沾露柔且長。楚妃思欲絕﹐班女淚成行。流人未應去﹐爲此歸故鄕。

△詠篪江南簫管地﹐妙響發孫枝。殷勤寄玉指﹐含情舉復垂。雕梁再三繞﹐輕塵四五移。曲中有深意﹐丹誠君詎知。

○六憶詩四首﹝三言五言﹞憶來時﹐的的上階墀。勤勤敍離別﹐慊慊道相思。相看常不足﹐相見乃忘饑。憶坐時﹐點點羅帳前。或歌四五曲﹐或弄兩三弦。笑時應無比﹐嗔時更可憐。憶食時﹐臨盤動容色。欲坐復羞坐﹐欲食復羞食。含哺如不饑﹐擎甌似無力。憶眠時﹐人眠彊未眠。解羅不待勸﹐就枕更須牽。復恐傍人見﹐嬌羞在燭前。﹝張﹞

○十詠二首△領邊繡纖手制新奇﹐刺作可憐儀。縈絲飛鳳子﹐結縷坐花兒。不聲如動吹﹐無風自裊多。麗色儻未歇﹐聊承�鬢垂

△腳下履丹墀上颯沓﹐玉殿下趨鏘。逆轉珠佩響﹐先表繡香。裾開臨舞席﹐袖拂繞歌堂。所嘆忘懷妾﹐見委入羅牀。

○擬靑靑河邊艸漠漠牀上塵﹐中心憶故人。故人不可憶﹐中夜長嘆息。嘆息想容儀﹐不欲長別離。別離稍已久﹐空牀寄杯酒。

○擬三婦大婦掃玉墀﹐中婦結羅帷。小婦獨無事﹐對鏡畫蛾眉。良人且安臥﹐夜長方自私。

○古意挾瑟叢臺下﹐徙倚愛容光。佇立日已暮﹐戚戚苦人腸。露葵已堪摘﹐湛水未沾裳。錦衾無獨暖﹐羅衣空自香。明月𨿽外照﹐寧知心內傷。

○夢見美人夜聞長嘆息﹐知君心有憶。果自閶闔開﹐魂交睹容色。旣薦巫山枕﹐又奉齊眉食。立望復橫陳﹐忽覺非在側。那知神傷者﹐潺淚沾臆。

○效古可憐桂樹枝﹐單雄憶故雌。歲暮異棲宿﹐春至猶別離。山河隔長路﹐路遠絕容儀。豈云無我匹﹐寸心終不移。

○初春扶道覓陽春﹐佳人共攜手。艸色獨自非﹐林中都未有。無事逐梅花﹐空中信楊柳。且復歸去來﹐含情寄杯酒。

○悼亡去秋三五月﹐今秋還照房。今春蘭蕙艸﹐來春復吐芳。悲哉人道異﹐一謝永銷亡。屏筵空有設﹐帷席更施張。遊塵掩虛座﹐孤帳覆空牀。萬事無不盡﹐徒令存者傷。

○柳惲搗衣詩一首孤衾引思緒﹐獨枕愴憂端。深庭秋艸綠﹐髙門白露寒。思君起淸夜﹐促柱奏幽蘭。不怨飛蓬苦﹐徒傷蕙艸殘。﹝其一﹞行役滯風波﹐遊人淹不歸。亭臯木葉下﹐壠首秋�飛。寒園夕鳥集﹐思牖艸虫悲。嗟矣當春服﹐安見禦冬衣。﹝其二﹞鶴鳴勞永嘆﹐采べ傷時暮。念君方遠徭﹐望妾理紈素。秋風吹綠潭﹐明月懸髙樹。佳人飾淨容﹐招攜從所務。﹝其馳﹞步檐杳不極﹐離家肅已扃。軒髙夕杵散﹐气爽夜砧鳴。瑤華隨步響﹐幽蘭逐袂生。踟躕理金翠﹐容與納宵淸。﹝其四﹞泛艷回煙彩﹐淵旋龜鶴文。淒淒合歡袖﹐苒苒蘭麝芬。不怨杼軸苦﹐所悲千里分。垂泣送行李﹐傾首遲歸�。﹝其五﹞

○鼓吹曲二首△獨不見別島望風臺﹐天淵臨水殿。芳艸生未積﹐春花落如霰。出從張公子﹐還過趙飛燕。奉帚長信宮﹐誰知獨不見。△度關山少長倡家女﹐出入燕南垂。惟持徳自美﹐本以容見知。舊聞關山遠﹐何事總金羈。妾心日已亂﹐秋風鳴細枝。

○雜詩�輕色轉暖﹐艸綠晨芳歸。山墟罷寒晦﹐園澤潤朝暉。春心多感動﹐睹物情復悲。自君之出矣﹐蘭堂罷鳴機。徒知遊宦是﹐不念別離非。

○長門怨玉壺夜﹐應門重且深。秋風動桂樹﹐流月搖輕陰。綺檐淸露溽﹐网戶思虫吟。嘆息下蘭閣﹐含愁奏雅琴。何由鳴曉佩﹐復得抱宵衾。無復金屋念﹐豈照長門心。

○江南曲汀州采白﹐日落江南春。洞庭有歸客﹐瀟湘逢故人。故人何不返﹐春華復應晚。不道新知樂﹐且言行路遠。

○起夜來城南斷車騎﹐閣道覆淸埃。露華光翠网﹐月影入蘭臺。洞房且莫掩﹐應門或復開。颯颯秋桂響﹐非君起夜來。

○七夕穿鍼黛馬秋不歸﹐緇紈無復緒。迎寒理夜縫﹐映月抽纖縷。的愁睇光﹐連娟思眉聚。淸露下羅衣﹐秋風吹玉柱。流陰稍已多﹐餘光欲難取。

○詠席照日汀州際﹐搖風綠潭側。𨿽無獨繭輕﹐幸有靑袍色。羅袖少輕塵﹐象牀多麗飾。願君蘭夜飲﹐佳人時宴息。

○江洪詠歌姬寶鑷間珠花﹐分明靚妝點。薄鬢約微黃﹐輕紅澹鉛臉。發言芳已馳﹐復加蘭蕙染。浮易傷嘆﹐沈唱安而險。孤轉忽徘徊﹐雙蛾乍舒斂。不持全示人﹐半用輕紗掩。

○舞女腰纖蔑楚媛﹐體輕非趙姬。映襟闐寶粟﹐緣肘掛珠絲。發袖已成態﹐動足復含姿。斜睛若不眄﹐當轉復遲疑。何慚�鶴起﹐詎減鳳鸞時。

○詠紅箋雜彩何足奇﹐惟紅偏作可。灼爍類蕖開﹐輕明似霞破。鏤質捲芳脂﹐裁花承百和。且傳別離心﹐復是相思裹。不值情幸人﹐豈識風流座。

○詠薔薇當戶種薔薇﹐枝葉太葳蕤。不搖香已亂﹐無風花自飛。春閨不能靜﹐開匣對明妃。曲池浮采采﹐斜岸列依依。或聞好音度﹐時見銜泥歸。且對淸觴湛﹐其餘任是非。

○髙爽詠鏡初上鳳皇墀﹐此鏡照蛾眉。言照長相守﹐不照長相思。虛心會不采﹐貞明空自欺。無言故此物﹐更復對新期。

○鮑子卿詠畫扇細絲本自輕﹐弱彩何足眄。直爲發紅顏﹐謬成握中扇。乍奉長門泣﹐時承柏梁宴。思莊開已掩﹐歌容隱而見。但畫雙黃鶴﹐莫作孤飛燕。

○詠玉階玉階已誇麗﹐復得臨紫微。北戶接翠幄﹐南路低金扉。重疊通日影﹐參差藏月。輕苔染珠履﹐微澱拂羅衣。獨笑昆山曲﹐空見靑鳧飛。

○何子朗學謝體桂臺淸露拂﹐銅陛落花沾。美人紅妝罷﹐攀鉤捲細簾。思君擊促織﹐玉指何纖纖。未應爲此別﹐無故坐相嫌。

○和虞記室騫古意美人弄白日﹐灼灼當春牖。淸鏡對蛾眉﹐新花映玉手。燕下拾池泥﹐風來吹細柳。君子何時歸﹐與我酌尊酒。

○和繆郎視月淸夜未云疲﹐細簾聊可發。泠泠玉潭水﹐映見蛾眉月。靡靡露方垂﹐輝輝光稍沒。佳人復千里﹐余影徒揮忽。

○範靖婦詠步搖花珠華縈翡翠﹐寶葉間金瓊。剪荷不似制﹐爲花如自生。低枝拂繡領﹐微步動瑤瑛。但令�髻插﹐蛾眉本易成。

○戲蕭襄明珠翠羽帳﹐金薄綠綃帷。因風時暫舉﹐想象見芳姿。淸晨插步搖﹐向晚解羅衣。托意風流子﹐佳情詎肯私。

○詠五彩竹火籠可憐潤霜質﹐纖剖復豪分。織作回風苣﹐制爲縈綺文。含芳出珠被﹐曜彩接緗裙。徒嗟金麗飾﹐豈念昔淩�。

○詠燈綺筵日已暮﹐羅帷月未歸。開花散鵠彩﹐含光出九微。風軒動丹焰﹐冰宇澹淸暉。不吝輕蛾繞﹐惟恐曉蠅飛。

○何遜日夕望江贈魚司馬湓城帶湓水﹐湓水縈如帶。日夕望髙城﹐耿耿靑�外。城中多宴賞﹐絲竹常繁會。管聲已流悅﹐弦聲復淒切。歌黛慘如愁﹐舞腰疑欲絕。仲秋黃葉下﹐長風正騷屑。早雁出�飛﹐故燕辭檐別。晝悲在異縣﹐夜夢還洛。洛何悠悠﹐起望登西樓。的的帆向浦﹐團團日隱洲。誰能一羽化﹐輕舉逐飛浮。

○擬輕薄篇城東美少年﹐重身輕萬億。柘彈隨珠丸﹐白馬黃金飾。長安九逵上﹐靑槐蔭道植。轂擊晨已喧﹐肩排暗不息。走狗通西望﹐牽牛亙南直。相期百戲傍﹐去來三市側。象牀沓繡被﹐玉盤傳綺食。倡女掩扇歌﹐小婦開簾織。相看獨隱笑﹐見人還斂色。黃鶴悲故羣﹐山枝詠初識。鳥飛過客盡﹐雀聚行龍匿。酌羽前厭厭﹐此時歡未極。

○詠照鏡珠簾旦初捲﹐綺機朝未織。玉匣開鑑形﹐寶臺臨淨飾。對影獨含笑﹐看花空轉側。聊爲出繭眉﹐試染夭桃色。羽釵如可間﹐金鈿長相逼。蕩子行未歸﹐啼妝坐沾臆。

○閨怨曉河沒髙棟﹐斜月半空庭。窗中度落葉﹐簾外隔飛螢。含情下翠帳﹐掩涕閉金屏。昔期今未反﹐春艸寒復靑。思君無轉易﹐何異北辰星。

○詠七夕仙車駐七襄﹐鳳駕出天潢。月映九微火﹐風吹百和香。來歡暫巧笑﹐還淚已啼妝。依稀猶洛﹐倏忽似髙唐。別離不得見﹐河漢漸湯湯。

○詠舞妓管淸羅薦合﹐弦驚雪袖遲。逐唱回纖手﹐聽曲動蛾眉。凝情盼墮珥﹐微睇托含辭。日暮畱嘉客﹐相看憂此時。

○看新婦霧夕蓮出水﹐霞朝日照梁。何如花燭夜﹐輕扇掩紅妝。良人復灼灼﹐席上自生光。所悲髙駕動﹐環佩出長廊。

○詠倡家皎皎髙樓暮﹐華燭帳前明。羅帷雀釵影﹐寶瑟鳳雛聲。夜花枝上發﹐新月霧中生。誰念當窗牖﹐相望獨盈盈。

○詠白鷗嘲別者可憐雙白鷗﹐朝夕水上游。何言異棲息﹐雌住雄不畱。孤飛出嶼浦﹐獨宿下滄州。東西從此去﹐影響絕無由。

○學靑靑河邊艸春園日應好﹐折花望遠道。秋夜苦復長﹐抱枕向空牀。吹樓下促節﹐不言於此別。歌筵掩團扇﹐何時一相見。弦絕猶依軫﹐葉落裁下枝。卽此𨿽云別﹐方我未成離。

○嘲劉孝綽房櫳滅夜火﹐窗戶映朝光。妖女褰帷出﹐蹀躞初下牀。雀釵橫曉鬢﹐蛾眉艷宿妝。稍聞玉釧遠﹐猶憐翠被香。寧知早朝客﹐差池已雁行。

○王樞古意應蕭信武教朝取饑蠶食﹐夜縫千里衣。復聞南陌上﹐日暮采蓮歸。靑苔覆寒井﹐紅藥間靑微。人生樂自極﹐良時徒見違。何由及新燕﹐雙雙還共飛。

○至烏林村見采桑者聊以贈之遙見提筐下﹐翩妍實端妙。將去復回身﹐欲語先爲笑。閨中初別離﹐不許覓新知。空結茱萸帶﹐敢報木蘭枝。

○徐尙書座賦得可憐紅蓮披早露﹐玉貌映朝霞。飛燕啼妝罷﹐顧步插餘花。溘匝金鈿滿﹐參差繡領斜。暮還垂瑤帳﹐香燈照九華。

○庾丹秋閨有望耿耿橫天漢﹐飄飄出岫�。月斜樹倒影﹐風至水回文。已泣機中婦﹐復悲牀上君。羅襦曉長襞﹐翠被夜徒薰。空汲銀牀井﹐誰縫金縷裙。所思竟不至﹐空持淸夜分。

○夜夢還家歸飛夢所憶﹐共子汲寒漿。銅瓶素絲綆﹐綺井白銀牀。雀出丰茸樹﹐虫飛玳瑁梁。離人不相見﹐難忍對春光。

《玉臺新詠﹝卷六﹞﹝南朝陳徐陵編選﹞

○吳均和蕭洗馬子顯古意六首賤妾思不堪﹐采桑渭城南。帶減連枝繡﹐發亂鳳皇。花舞衣裳薄﹐蛾飛愛綠潭。無由報君此﹐流涕向春蠶。﹝其一﹞妾本倡家女﹐出入魏王宮。旣得承雕輦﹐亦在更衣中。蓮花銜靑雀﹐寶粟鈿金虫。猶言不得意﹐流涕憶遼東。﹝其二﹞春艸攏可結﹐妾心正斷絕。綠鬢愁中攺﹐紅顏啼裏滅。非獨淚成珠﹐亦見珠成血。願爲飛鵲鏡﹐翩翩照離別。﹝其三﹞何處報君書﹐隴右五歧路。淚研兔枝墨﹐筆染鵝毛素。碧浮孟渚水﹐香下洞庭路。應歸遂不歸﹐芳春空擲度。﹝其四﹞妾家橫塘北﹐發艷小長幹。花釵玉腕轉﹐珠繩金絡丸。冪ャ懸靑鳳﹐逶迆搖白團。誰堪久見此﹐含恨不相看。﹝其五﹞匈奴數欲盡﹐僕在玉門關。蓮花穿劍鍔﹐秋月掩刀環。春機鳴窈窕﹐夏鳥思綿蠻。中人坐相望﹐狂夫終未還。﹝其六﹞

○與柳惲相贈答六首黃鸝飛上苑﹐綠芷出汀洲。日映昆明水﹐春生鵲樓。飄揚白花舞﹐瀾漫紫萍流。書織回文錦﹐無因寄隴頭。思君甚瓊樹﹐不見方離憂。鳴鞭適大阿﹐聯翩渡漳河。燕姬及趙女﹐挾瑟夜經過。纖腰曳廣袖﹐半額畫長蛾。客本倦遊者﹐箕帚在江沱。故人不可棄﹐新知空復何。離君苦無樂﹐向暮心淒淒。要途訪趙使﹐聞君仕執圭。杜蘅色已發﹐昌蒲葉未齊。冪ャ蠶餌繭﹐差池燕吐泥。願逐春風去﹐飄蕩至遼西。白日隱城樓﹐勁風掃寒木。離析隔西東﹐執手異涼燠。相思咽不言﹐洞房淸且肅。歲去甚流煙﹐年來如轉軸。別鶴千里飛﹐孤雌夜未宿。閨房宿已靜﹐落月有餘輝。寒虫隱壁思﹐秋蛾繞燭飛。絕�斷更合﹐離禽去復歸。佳人今何在﹖迢遞江之沂。一爲別鶴弄﹐千里淚沾衣。秋�靜晚天﹐寒夜方綿綿。聞君吹急管﹐相思雜采蓮。別離未幾日﹐髙月三成弦。蹀疊黃河浪﹐嘶喝隴頭蟬。寄君蘼蕪葉﹐插著叢臺邊。

○擬古四首△陌上桑裊裊陌上桑﹐蔭陌復垂塘。長條映白日﹐細葉隱鸝黃。蠶飽妾復思﹐拭淚且提筐。故人寧知此﹐離恨煎人腸。

△秦王捲衣咸陽春艸芳﹐秦帝捲衣裳。玉檢茱萸匣﹐金泥蘇合香。初芳燻復帳﹐餘輝曜玉牀。當須宴朝罷﹐持此贈華陽。

△采蓮錦帶雜花鈿﹐羅衣垂綠川。問子今何去﹖出采江南蓮。遼西三千里﹐欲寄無因緣。願君早旋反﹐及此荷花鮮。

△攜手艷裔陽之春﹐攜手淸洛濱。雞鳴上林苑﹐薄暮小平津。長裾藻白日﹐廣袖帶芳塵。故交一如此﹐新知詎憶人。

○贈杜容成一首一燕海上來﹐一燕髙臺息。一朝所逢遇﹐依然舊所識。問我來何遲﹖關山幾迂直﹖答言海路長﹐風多飛無力。昔別縫羅衣﹐春風初入帷。今來夏欲晚

﹐桑蛾薄樹飛。

○春詠春從何處來﹐拂衣復驚梅。�障靑瑣闥﹐風吹承露臺。美人隔千里﹐羅帷閉不開。無由得共語﹐空對相思杯。

○去妾贈前夫棄妾在河橋﹐相思復相遼。鳳皇簪落鬢﹐蓮花帶緩腰。腸從別處斷﹐貌在淚中消。願君憶疇昔﹐片言時見饒。

○詠少年董生惟巧笑﹐子都信美目。百萬市一言﹐千金買相逐。不道參差菜﹐誰論窈窕淑。願君捧繡被﹐來就越人宿。

○王僧孺春怨四時如湍水﹐飛奔競回復。夜鳥響嚶嚶﹐朝光照煜煜。厭見花成子﹐多看筍爲竹。萬里斷音書﹐十載異棲宿。積愁落芳鬢﹐長啼壞美目。君去在楡關﹐妾畱住函谷。惟對昔邪房﹐如見蜘蛛屋。獨與響相酬﹐還將影自逐。象牀易氈簟﹐羅衣變單復。幾過度風霜﹐猶能保煢獨。

○月夜詠陳南康新有所納二八人如花﹐三五月如鏡。開簾一種色﹐當戶兩相映。重價出秦韓﹐髙名入燕鄭。十城屢請易﹐千金幾爭聘。君意自能專﹐妾心本無競。

○見貴者初迎盛姬聊爲之詠久想專房麗﹐未見傾城者。千金訪繁華﹐一朝遇容冶。家本薊門外﹐來戲叢臺下。長卿幸未匹﹐文君復新寡。

○與司馬治書同聞鄰婦夜織洞房風已激﹐長廊月復淸。藹藹夜庭廣﹐飄飄曉帳輕。雜聞百虫思﹐偏傷一息聲。鳥聲長不息﹐妾心復何極。猶恐君無衣﹐夜夜當窗織。

○夜愁檐露滴爲珠﹐池冰合成璧。萬行朝淚瀉﹐千里夜愁極。孤帳閉不開﹐寒膏盡復益。誰知心眼亂﹐看朱忽成碧。

○春閨有怨愁來不理鬢﹐春至更攢眉。悲看蛺蝶粉﹐泣望蜘蛛絲。月映寒蛩褥﹐風吹翡翠帷。飛鱗難托意﹐翼不銜辭。

○搗衣足傷金管處﹐多愴緹光促。下機騖西眺﹐鳴砧遽東旭。芳汗似蘭湯﹐雕金辟龍燭。散度廣陵音﹐操寫漁陽曲。別鶴悲不已﹐離鸞斷更續。尺素在魚腸﹐寸心憑雁足。

○爲人述夢工知想成夢﹐未信夢如此。皎皎無片非﹐的的一皆是。以親芙蓉褥﹐方開合歡被。雅步極嫣妍﹐含辭恣委靡。如言非倏忽﹐不意成俄爾。及寤盡空無﹐方知悉虛詭。

○爲人傷近不見嬴女鳳皇樓﹐漢姬柏梁殿。詎勝仙將死﹐音容猶可見。我有一心人﹐同鄕不異縣。異縣不成隔﹐同鄕更脈脈。脈脈如牛女﹐無妨年一語。

○爲何庫部舊姬擬蘼蕪之句出戶望蘭薰﹐褰簾正逢君。斂容才一訪﹐新知詎可聞。新人含笑近﹐故人含淚隱。妾意在寒松﹐君心逐朝槿。

○在王晉安酒席數韻窈窕宋容華﹐但歌有淸曲。轉眄非無以﹐斜扇還相矚。詎減許飛瓊﹐多勝劉碧玉。何因送款款﹐伴飲杯中。

○爲人有贈碧玉與綠珠﹐張盧復雙女。曼聲古難匹﹐長袂世無侶。似出鳳皇樓﹐言發瀟湘渚。幸有褰裳便﹐含情寄一語。

○何生姬人有怨寒樹棲羈雌﹐月映風復吹。逐臣與棄妾﹐零落心可知。寶琴徒七弦﹐蘭燈空百枝。顰容不足效﹐啼妝拭復垂。同衾成楚越﹐異國非此離。

○鼓瑟曲�有所思夜風吹熠﹐朝光照昔邪。幾銷蘼蕪葉﹐空落蒲桃花。不堪長織素﹐誰能獨浣紗。光陰復何極﹐望促反成賒。知君自蕩子﹐柰妾亦倡家。

○爲人寵姬有怨可憐獨立樹﹐枝輕根易搖。已爲露所﹐復爲風所飄。錦衾襞不臥﹐端坐夜及朝。是妾愁成瘦﹐非君重細腰。

○爲人自傷自知心裏恨﹐還向影中羞。回持昔慊慊﹐變作今悠悠。還君與妾珥﹐歸妾奉君裘。弦斷猶可續﹐心去最難畱。

○秋閨怨斜光隱西壁﹐暮雀上南枝。風來秋扇屏﹐月出夜燈吹。深心起百際﹐遙淚非一垂。徒勞妾辛苦﹐終言君不知。

○張率相逢行相逢夕陰階﹐獨趨尙冠裏。髙門旣如一﹐甲第復相似。憑軾日欲昏﹐何處訪公子。公子之所在﹐所在良易知。靑樓出上路﹐漸臺臨曲池。堂上撫流徽﹐雷尊朝夕施。橘柚芬華實﹐朱火燎金枝。兄弟兩三人﹐裾佩紛陸離。朝從禁中出﹐車騎並驅馳。金鞍馬瑙勒﹐聚觀路傍兒。入門一顧望﹐鳧鵠有雄雌。雄雌各數千﹐相鳴戲羽儀。並在東西立﹐羣次何離離。大婦刺方領﹐中婦抱嬰兒。小婦尙嬌稚﹐端坐吹參差。丈人無遽起﹐神鳳且來儀。

○對酒對酒誠可樂﹐此酒復能醇。如華良可貴﹐如乳更非珍。何以畱上客﹐爲寄掌中人。金尊淸復滿﹐玉碗亟來親。誰能共遲暮﹐對酒及芳晨。君歌當未罷﹐卻坐避梁塵。

○遠期遠期終不歸﹐節物坐將變。白露愴單棲﹐秋風息團扇。誰能久離別﹐他鄕且異縣。浮�蔽重山﹐相望何時見。寄言遠行者﹐空閨淚如霰。

○徐悱贈內日暮想淸陽﹐躡履出椒房。网虫生錦薦﹐遊塵掩玉牀。不見可憐影﹐空餘黼帳香。彼美情多樂﹐挾瑟坐髙堂。豈忘離憂者﹐向隅心獨傷。聊因一書札﹐以代九回腸。

○對房前桃樹詠佳期贈內相思上北閣﹐徙倚望東家。忽有當軒樹﹐兼含映日花。芳鮮類紅粉﹐比素若鉛華。更使增心憶﹐彌令想狹斜。無如一路阻﹐脈脈似�霞。嚴城不可越﹐言折代疏麻。

○費昶華觀省中夜聞城外搗衣閶闔下重關﹐丹墀吐明月。秋气城中冷﹐秋砧城外發。浮聲繞雀臺﹐飄響度龍闕。婉轉何藏摧﹐當從上路來。藏摧意未已﹐定自乘軒裏。乘軒盡世家﹐佳麗似朝霞。圓耳上照﹐方繡領間斜。衣薰百和屑﹐鬢搖九枝花。昨暮庭槐落﹐今朝羅綺薄。拂席捲鴛鴦﹐開縵舒龜鶴。金波正容與﹐玉步依砧杵。紅袖往還縈﹐素腕參差舉。徒聞不得見﹐獨夜空愁佇。獨夜何窮極﹐懷之在心側。階垂玉衡露﹐庭舞相風翼。瀝滴流星輝﹐粲爛長河色。三冬誠足用﹐五日無糧食。揚云已寂寥﹐今君復弦直。

○和蕭記室春旦有所思芳樹發春輝﹐蔡子望靑衣。水逐桃花去﹐春隨楊柳歸。楊柳何時歸﹖裊裊復依依。已蔭章臺陌﹐復掃長門扉。獨知離心者﹐坐惜春光違。洛陽遠如日﹐何由見宓妃。

○春郊望美人芳郊拾翠人﹐回袖掩芳春。金輝起步搖﹐紅彩發吹綸。湯湯蓋頂日﹐飄飄馬足塵。薄暮髙樓下﹐當知妾姓秦。

○詠照鏡晨輝照杏梁﹐飛燕起朝妝。畱心散廣黛﹐輕手約花黃。正釵時念影﹐拂絮且憐香。方嫌翠色故﹐乍道玉無光。城中皆半額﹐非妾畫眉長。

○和蕭洗馬畫屏風二首△陽春發和气日淨班姬門﹐風輕董賢館。捲耳緣階出﹐反舌登墻喚。蠶女桂枝鉤﹐遊童蘇合彈。拂袖當畱客﹐相逢莫相難。

△秋夜涼風起佳人在河內﹐徵夫鎭馬邑。零露一朝團﹐中夜雨垂泣。气爽牀帳冷﹐天寒鍼縷澀。紅顏本暫時﹐君還詎相及。

○采菱妾家五湖口﹐采菱五湖側。玉面不關妝﹐雙眉本翠色。日斜天欲暮﹐風生浪未息。宛在水中央﹐空作兩相憶。

○長門怨向夕千愁起﹐自悔何嗟及。愁思且歸牀﹐羅襦方掩泣。絳樹搖風軟﹐黃鳥弄聲急。金屋貯嬌時﹐不言君不入。

○鼓吹曲二首△巫山髙巫山光欲晚﹐陽臺色依依。彼美巖之曲﹐寧知心是非。朝�觸石起﹐暮雨潤羅衣。願解千金﹐請逐大王歸。△有所思上林烏欲棲﹐長安日行暮。所思郁不見﹐空想丹墀步。簾動憶君來﹐雷聲似車度。北方佳麗子﹐窈窕能回顧。夫君自迷惑﹐非爲妾心妒。

○姚翻同郭侍郎采桑一首雁還髙柳北﹐春歸洛水南。日照茱萸領﹐風搖翡翠。桑間視欲暮﹐閨裏遽饑蠶。相思君助取﹐相望妾那堪。

○孔翁歸奉和湘東王教班婕妤一首長門與長信﹐日暮九重空。雷聲聽隱隱﹐車響絕瓏瓏。恩光隨妙舞﹐團扇逐秋風。鉛華誰不慕﹐人意自難終。

○徐悱妻劉令嫻答外詩二首花庭麗景斜﹐蘭牖輕風度。落日更新妝﹐開簾對春樹。鳴鸝葉中響﹐戲蝶枝邊騖。調瑟本要歡﹐心愁不成趣。良會誠非遠﹐佳期今不遇。欲知幽怨多﹐春閨深且暮。東家挺奇麗﹐南國擅容輝。夜月方神女﹐朝霞諭洛妃。還看鏡中色﹐比艷自知非。ゼ辭徒妙好﹐連類頓乖違。智夫𨿽已麗﹐傾城未敢希。

○何思澄奉和湘東王教班婕妤寂寂長信晚﹐雀聲哦洞房。蜘蛛网髙閣﹐駁蘚被長廊。虛殿簾帷靜﹐閒階花蕊香。悠悠視日暮﹐還復拂空牀。

○擬古故交不可忘﹐猶如蘭桂芳。新知𨿽可悅﹐不異茱萸香。妾有鳳雛曲﹐非爲陌上桑。薦君君不禦﹐抱瑟自悲涼。

○南苑逢美人洛浦疑回雪﹐巫山似旦�。傾城今始見﹐傾國昔曾聞。﹝媚﹞眼隨羞合﹐丹唇逐笑分。風捲葡萄帶﹐日照石橊裙。自有狂夫在﹐空持勞使君。

○徐悱答唐襄七夕所穿鍼倡人助漢女﹐靚妝臨月華。連鍼學並蒂﹐縈縷作開花。孀閨絕綺羅﹐攬贈自傷嗟。𨿽言未相識﹐聞道出良家。曾停霍君騎﹐經過柳惠車。無由一共語﹐暫看日升霞。

《玉臺新詠﹝卷七﹞﹝南朝陳徐陵編選﹞

○梁武帝搗衣駕言易水北﹐送別河之陽。沈思慘行鑣﹐結夢在空牀。旣寤丹綠謬﹐始知紈素傷。中州木葉下﹐邊城應早霜。陰虫日慘烈﹐庭艸復云黃。金風䢐淸夜﹐明月懸洞房。裊裊同宮女﹐助我理衣裳。參差夕杵引﹐哀怨秋砧揚。輕羅飛玉腕﹐弱翠低紅妝。朱顏色已興﹐眄睇目增光。搗以一匪石﹐文成雙鴛鴦。制握斷金刀﹐薰用如蘭芳。佳期久不歸﹐持此寄寒鄕。妾身誰爲容﹐思君苦人腸。

○擬長安有狹斜十韻洛陽有曲陌﹐陌曲不通驛。忽逢二少童﹐扶轡問君宅。君宅邯鄲右﹐易憶復可知。大息組﹐中息佩陸離。小息尙靑綺﹐總遊南皮。三息俱入門﹐家臣拜門垂。三息俱升堂﹐旨酒盈千卮。三息俱入戶﹐戶內有光儀。大婦理金翠﹐中婦事麼Δ。小婦獨閒暇﹐調笙遊曲池。丈夫少徘徊﹐鳳吹方參差。

○擬明月照髙樓圓魄當虛闥﹐淸光流思筵。筵思照孤影﹐淒怨還自憐。臺鏡早生塵﹐匣琴又無弦。悲慕屢傷節﹐離憂亟華年。君如東景﹐妾似西柳煙。相去旣路迥﹐明晦亦殊懸。願爲銅鐵轡﹐以感長樂前。

○擬靑靑河邊艸幕幕繡戶絲﹐悠悠懷昔期。昔期久不歸﹐鄕國曠音輝。音輝空結遲﹐半寢覺如至。旣寤了無形﹐與君隔平生。月以�掩光﹐葉似霜摧老。當途競自容﹐莫肯爲妾道。

○代蘇屬國婦良人與我期﹐不謂當過時。秋風忽送節﹐白露凝前基。愴愴獨涼枕﹐搔搔孤月帷。或聽西北雁﹐似從寒海湄。果銜萬里書﹐中有生離詞。惟言長別矣﹐不復道相思。胡羊久剽奪﹐漢節故支持。帛上看未終﹐臉下淚如絲。空懷之死誓﹐遠勞同穴詩。

○古意二首飛鳥起離離﹐驚散忽差池。嗷嘈繞樹上﹐翩集寒枝。旣悲徵役久﹐偏傷壠上兒。寄言閨中愛﹐此心詎能知。不見松上蘿﹐葉落根不移。當春有一艸﹐綠花復重枝。云是忘憂物﹐生在北堂垂。飛飛雙蛺蝶﹐低低兩差池。差池低復起﹐此芳性不移。飛蝶雙復只﹐此心人莫知。

○芳樹綠樹始搖芳﹐芳生非一葉。一葉度春風﹐芳芳自相接。色雜亂參差﹐眾花紛重疊。重疊不可思﹐思此誰能愜。

○臨髙臺髙臺半行�﹐望望髙不極。艸樹無參差﹐山河同一色。仿佛洛陽道﹐道遠難別識。玉階故情人﹐情來共相憶。

○有所思誰言生離久﹐適意與君別。衣上芳猶在﹐握裏書未滅。腰中雙綺帶﹐夢爲同心結。常恐所思露﹐瑤華未忍折。

○紫蘭始萌種蘭玉臺下﹐气暖蘭始萌。芬芳與時發﹐婉轉迎節生。獨使金翠嬌﹐偏動紅綺情。二遊何足懷﹐一顧非傾城。羞將苓芝侶﹐豈畏鵜鳴。

○織婦送別出南軒﹐離思沈幽室。調梭輟寒夜﹐鳴機罷秋日。良人在萬里﹐誰與共成匹。願得一回光﹐照此憂與疾。君情儻未忘﹐妾心長自畢。

○七夕白露月下圓﹐秋風枝上鮮。瑤臺函碧霧﹐瓊幕生紫煙。妙會非綺節﹐佳期乃良年。玉壺承夜急﹐蘭膏依曉煎。昔時悲難越﹐今傷何易旋。怨咽雙念斷﹐淒切兩情懸。

○戲作宓妃生洛浦﹐遊女出漢陽。妖閒逾下蔡﹐神妙絕髙唐。綿駒且變俗﹐王豹復移鄕。況玆集靈異﹐豈得無方將。長袂必畱客﹐淸哇咸繞梁。燕趙羞容止﹐西妲慚芬芳。徒聞殊可弄﹐定自乏明。

○皇太子聖制樂府三首﹝簡文﹞△艷歌篇十八韻淩晨光景麗﹐倡女鳳樓中。前瞻削成小﹐傍望捲旌空。分妝間淺靨﹐繞臉傅斜紅。張琴未調軫﹐飲吹不全終。自知心所愛﹐出入仕秦宮。誰言連伊屈﹐更是莫敖通。輕軺綴皂蓋﹐飛轡轢�驄。金鞍隨系尾﹐銜瑣映纏鬃。戈鏤荊山玉﹐劍飾丹陽銅。左把蘇合彈﹐傍持大屈弓。控弦因鵲血﹐挽彊用牛翁。弋獵多登隴﹐酣歌每入丰。暉暉隱落日﹐冉冉還房櫳。燈生陽燧火﹐塵散鯉魚風。流蘇時下帳﹐象簟復韜筒。霧暗窗前柳﹐寒疏井上桐。女蘿托松際﹐甘瓜蔓井東。拳拳恃君寵﹐歲暮望無窮。

△蜀國弦歌篇十韻銅梁指斜谷﹐劍道望中區。通星上分野﹐作固爲下都。雅歌因良守﹐妙舞自巴渝。陽城嬉樂所﹐劍騎郁相趨。五婦行難至﹐百兩好遊娛。牲祈望帝祀﹐酒酹蜀侯誅。江妃納重聘﹐卓女愛將雛。停弦時系爪﹐息吹更治朱。春衫湔錦浪﹐回扇避陽烏。聞君握節反﹐賤妾下城隅。

△妾薄命篇十韻名都多麗質﹐本自恃容姿。蕩子行未至﹐秋胡無定期。玉貌歇紅臉﹐長顰串翠眉。奩鏡迷朝色﹐縫鍼脆故絲。本異搖舟咎﹐何關竊席疑。生離誰撫背﹐溘死詎成遲。毛嬙貌本絕﹐踉蹌入氈帷。盧姬嫁日晚﹐非復好年時。傳山猶可逐﹐烏白望難期。妾心徒自苦﹐傍人會見嗤。

○代樂府三首△新成安樂宮遙看�霧中﹐刻桷映丹紅。珠簾通曉日﹐金花拂夜風。欲知聲管處﹐來過安樂宮。△雙桐生空井季月雙桐井﹐新枝雜舊株。晚葉藏棲鳳﹐朝花拂曙烏。還看西子照﹐銀牀牽轆轤。△楚妃嘆閨閒漏永永﹐漏長宵寂寂。艸螢飛夜戶﹐絲虫繞秋壁。薄笑未爲欣﹐微嘆還成戚。金簪鬢下垂﹐玉箸衣前滴。

○和湘東王橫吹曲三首△洛陽道洛陽佳麗所﹐大道滿春光。遊童初挾彈﹐蠶妾始提筐。金鞍照龍馬﹐羅袂拂春桑。玉車爭晚入﹐潘果溢髙箱。△折楊柳楊柳亂成絲﹐攀折上春時。葉密鳥飛礙﹐風輕花落遲。城髙短簫發﹐林空畫角悲。曲中無別意﹐並爲久相思。△紫驑馬賤妾朝下機﹐正值良人歸。靑絲懸玉蹬﹐朱汗染香衣。驟急珍珂響﹐甫多塵亂飛。雕胡幸可薦﹐故心君莫違。

○雍州十曲抄三首﹝是襄州﹞△南湖南湖荇葉浮﹐復有佳期遊。銀綸翡翠釣﹐玉舳芙蓉舟。荷香亂衣麝﹐橈聲隨急流。△北渚岸陰垂柳葉﹐平江含粉堞。好值城傍人﹐多逢蕩舟妾。綠水濺長袖﹐浮苔染輕楫。△大堤宜城斷中道﹐行旅亟流連。出妻工織素﹐妖姬慣數錢。炊雕畱上客﹐貰酒逐神仙。

○同庾肩吾四詠二首△蓮舟買荷度采蓮前岸隈﹐舟子屢徘徊。荷披衣可識﹐風疏香不來。欲知船度處﹐當看荷葉開。△照流看落釵相隨照綠水﹐意欲重涼風。流搖妝影壞﹐釵落鬢華空。佳期在何許﹐徒傷心不同。

○和湘東王三韻二首△春宵花樹含春叢﹐羅幃夜長空。風聲隨韻﹐月色與池同。彩箋徒自襞﹐無信往�中。△冬曉冬朝日照梁﹐含怨下前牀。帳褰竹葉帶﹐鏡轉菱花光。會是無人見﹐何用早紅妝。

○戲作謝惠連體十三韻雜蕊映南庭﹐庭中光景媚。可憐枝上花﹐早得春風意。春風復有情﹐拂幔且開楹。開楹開碧煙﹐拂幔拂垂蓮。偏使紅花散﹐飄揚落眼前。眼亦多無況﹐參差郁可望。珠繩翡翠帷﹐綺幕芙蓉帳。香煙出窗裏﹐落日斜階上。日影去遲遲﹐節華咸在玆。桃花紅若點﹐柳葉亂如絲。絲條轉暮光﹐影落暮陰長。春燕雙雙舞﹐春心處處傷。酒滿心聊足﹐萱枝愁不忘。

○倡婦怨情十二韻綺窗臨畫閣﹐飛閣繞長廊。風散同心艸﹐月送可憐光。仿佛簾中出﹐妖麗特非常。恥學秦羅髻﹐羞爲樓上妝。散誕披紅帔﹐生情新約黃。斜燈入錦帳﹐微煙出玉牀。六安雙玳瑁﹐八幅兩鴛鴦。猶是別時許﹐畱致解心傷。含涕坐度日﹐俄頃變炎涼。玉關驅夜雪﹐金气落嚴霜。飛狐驛使斷﹐交河川路長。蕩子無消息﹐朱唇徒自香。

○和徐錄事見內人作臥具密房寒日晚﹐落照度窗邊。紅簾遙不隔﹐輕帷半捲懸。方知纖手制﹐詎減縫裳妍。龍刀橫膝上﹐畫尺墮衣前。熨斗金塗色﹐簪管白牙纏。衣裁合歡衤聶﹐文作鴛鴦連。縫用雙鍼縷﹐絮是八蠶綿。香和麗丘蜜﹐麝吐中臺煙。已入琉璃帳﹐兼雜泰華氈。且共雕鑪暖﹐非同團扇捐。更恐從軍別﹐空牀徒自憐。

○戲贈麗人麗妲與妖嬙﹐共拂可憐妝。同安鬟裏撥﹐異作額間黃。羅裙宜細簡﹐畫さ重髙墻。含羞未上砌﹐微笑出長廊。取花爭間鑷﹐攀枝念蕊香。但歌聊一曲﹐鳴弦未息張。自矜心所愛﹐三十侍中郎。

○秋閨夜思非關長信別﹐詎是良人徵。九重忽不見﹐萬恨滿心生。夕門掩魚鑰﹐宵牀悲畫屏。迥月臨窗度﹐吟虫繞砌鳴。初霜隕細葉﹐秋風驅亂螢。故妝猶累日﹐新衣襞未成。欲知妾不寐﹐城外搗衣聲。

○和湘東王名士悅傾城美人稱絕世﹐麗色譬花叢。𨿽居李城北﹐住在宋家東。教歌公主第﹐學舞漢成宮。多遊淇水上﹐好在鳳樓中。履髙疑上砌﹐裾開特畏風。衫輕見跳脫﹐珠槪雜靑虫。垂絲繞帷幔﹐落日度房櫳。妝窗隔柳色﹐井水照桃紅。非憐江浦佩﹐羞使春閨空。

○從頓暫還城漢渚水初綠﹐江南艸復黃。日照蒲心暖﹐風吹梅蕊香。徵艫艤湯塹﹐歸騎息金隍。舞觀衣常襞﹐歌臺弦未張。持此橫行去﹐誰念守空牀。

○詠人棄妾昔時嬌玉步﹐含羞花燭邊。豈言心愛斷﹐銜啼私自憐。常見歡成怨﹐非關醜易妍。獨鵠罷中路﹐孤鸞死鏡前。

○執筆戲書舞女及燕姬﹐倡樓復蕩婦。參差大戾發﹐搖曳小垂手。釣竿蜀國彈﹐新城折楊柳。玉案西王桃﹐蠡杯石橊酒。甲乙羅帳異﹐辛壬房戶暉。夜夜有明月﹐時時憐更衣。

○艷歌曲云楣桂成戶﹐飛棟杏爲梁。斜窗通蕊气﹐細隙引塵光。裁衣魏後尺﹐汲水淮南牀。靑驪暮當反﹐預使羅裾香。

○怨秋風與白團﹐本自不相安。新人及故愛﹐意气豈能寬。黃金肘後鈴﹐白玉案前盤。誰堪空對此﹐還成無歲寒。

○擬沈隱侯夜夜曲藹藹夜中霜﹐何關向曉光。枕啼常帶粉﹐身眠不著牀。蘭膏盡更益﹐薰鑪滅復香。但問愁多少﹐便知夜短長。

○七夕秋期此時浹﹐長夜徙河靈。紫煙淩鳳羽﹐奔光隨玉。洛陽疑劍气﹐成都怪客星。天梭織來久﹐方逢今夜停。

○同劉諮議詠春雪晚霰飛銀礫﹐浮�暗未開。入池消不積﹐因風墮復來。思婦流黃素﹐溫姬玉鏡臺。看花言可插﹐定自非春梅。

○晚景出行細樹含殘影﹐春閨散晚香。輕花鬢邊墮﹐微汗粉中光。飛鳧初罷曲﹐啼烏忽度行。羞令白日暮﹐車馬郁相望。

○賦樂府得大垂手垂手忽苕苕﹐飛燕掌中嬌。羅衣恣風引﹐輕帶任情搖。詎似長沙地﹐促舞不回腰。

○賦樂器名得箜篌捩遲初挑吹﹐弄急時催舞。釧響逐弦鳴﹐私回半障柱。欲知心不平﹐君看黛眉聚。

○詠舞可憐初二八﹐逐節似飛鴻。懸勝河陽妓﹐暗與淮南同。入行看履進﹐轉面望鬟空。腕動苕華玉﹐袖隨如意風。上客何須起﹐啼烏曲未終。

○春閨情楊柳葉纖纖﹐佳人懶織縑。正衣還向鏡﹐迎春試舉簾。摘梅多繞樹﹐覓燕好窺檐。只言逐花艸﹐計校應非嫌。

○又三韻珠簾向暮下﹐妖姿不可追。花風暗裏覺﹐蘭燭帳中飛。何時玉窗裏﹐夜夜更縫衣。

○率爾爲詠借問仙將畫﹐詎有此佳人。傾城且傾國﹐如雨復如神。漢後憐名燕﹐周王重姓申。挾瑟曾遊趙﹐吹簫屢入秦。玉階偏望樹﹐長廊每逐春。約黃出意巧﹐纏弦用法新。迎風時引袖﹐避日暫披巾。疏花映鬟插﹐細佩繞衫身。誰知日欲暮﹐含羞不自陳。

○美人晨妝北窗向朝鏡﹐錦帳復斜縈。嬌羞不肯出﹐猶言妝未成。散黛隨眉廣﹐燕脂逐臉生。試將持出眾﹐定得可憐名。

○賦得當鑪十五正團團﹐流光滿上蘭。當鑪設夜酒﹐宿客解金鞍。迎來挾瑟易﹐送別但歌難。詎知心恨急﹐翻令衣帶寬。

○林下妓炎光向夕斂﹐促宴臨前池。泉深影相得﹐花與面相宜。篪聲如鳥ミ﹐舞袂寫風枝。歡樂不知醉﹐千秋長若斯。

○擬落日窗中坐杏梁斜日照﹐餘暉映美人。開函脫寶釧﹐向鏡理紈巾。遊魚動池葉﹐舞鶴散階塵。空嗟千歲久﹐願得及陽春。

○美人觀畫殿上圖神女﹐宮裏出佳人。可憐俱是畫﹐誰能辧僞眞。分明淨眉眼﹐一種細腰身。所可持爲異﹐長有好精神。

○孌童孌童嬌麗質﹐賤董復超瑕。羽帳晨香滿﹐珠簾夕漏賒。翠被含鴛色﹐雕牀鏤象牙。妙年同小史﹐姝貌比朝霞。袖裁連璧錦﹐箋織細ㄅ花。攬輕紅出﹐回頭雙鬢斜。懶眼時含笑﹐玉手乍攀花。懷猜非後釣﹐密愛似前車。足使燕姬妒﹐彌令鄭女嗟。

○邵陵王綸代秋胡婦閨怨蕩子從遊宦﹐思妾守房櫳。塵鏡朝朝掩﹐寒牀夜夜空。若非新有悅﹐何事久西東。知人相憶否﹐淚盡夢啼中。

○車中見美人關情出眉眼﹐軟媚著腰支。語笑能嬌美﹐行步絕逶迆。空中自迷惑﹐渠傍會不知。懸念猶如此﹐得時應若爲。

○代舊姬有怨寧爲萬里別﹐乍此死生離。那堪眼前見﹐故愛逐新移。未展春光落﹐遽被秋風吹。怨黛舒還斂﹐啼妝拭更垂。誰能巧爲賦﹐黃金妾自貲。

○湘東王繹登顏園故閣髙樓三五夜﹐流影入丹墀。先時畱上客﹐夫婿美容姿。妝成理蟬鬢﹐笑罷斂蛾眉。衣香知步近﹐釧動覺行遲。如何舞館樂﹐翻見歌梁悲。猶懸北窗幌﹐未捲南軒帷。寂寂空郊暮﹐非復少年時。

○戲作艷詩入堂值小婦﹐出門逢故夫。含辭未及吐﹐絞袖且踟躕。搖玆扇似月﹐掩此淚如珠。今懷固無已﹐故情今有餘。

○夜遊柏齋燭暗行人靜﹐簾開�影入。風細雨聲遲﹐夜短更籌急。能下班姬淚﹐復使倡樓泣。況此客遊人﹐中宵空佇立。

○和劉上黃新鶯隱葉囀﹐新燕向窗飛。柳絮時依酒﹐梅花乍入衣。玉珂逐風度﹐金鞍映日暉。無令春色晚﹐獨望行人歸。

○詠晚棲烏日暮連翩翼﹐俱向上林棲。風多前歸駛﹐�暗後羣迷。路遠聲難徹﹐飛斜行未齊。應從故鄕返﹐幾過入蘭閨。借問倡樓妾﹐何如蕩子妻﹖

○寒宵三韻烏鵲夜南飛﹐良人行未歸。池水浮明月﹐寒風送搗衣。願織回文錦﹐因君寄武威。

○詠秋夜秋夜九重空﹐蕩子怨房櫳。燈光入綺帷﹐簾影進屏風。金徽調玉軫﹐玆夜撫離鴻。

○武陵王紀同蕭長史看妓燕姬奏妙舞﹐鄭女發淸歌。回羞出慢臉﹐送態入蛾。寧殊值行雨﹐詎減見淩波。想君愁日暮﹐應羨魯陽戈。

○和湘東王夜夢應令昨夜夢君歸﹐賤妾下鳴機。懸知君意薄﹐不著去時衣。故言如夢裏﹐賴得雁書飛。

○曉思晨禽爭學囀﹐朝花亂欲開。鑪煙入斗帳﹐屏風隱鏡臺。紅妝隨淚盡﹐蕩子何時回﹖

○閨妾寄徵人斂色金星聚﹐縈悲玉箸流。願君看海气﹐憶妾上髙樓。目作三首此首疑衍

《玉臺新詠﹝卷八﹞﹝南朝陳徐陵編選﹞

○蕭子顯樂府二首△日出東南隅行大明上苕苕﹐陽城射淩霄。光照窗中婦﹐絕世同阿嬌。明鏡盤龍刻﹐簪羽鳳凰雕。逶迆梁家髻﹐冉弱楚宮腰。輕紈雜重錦﹐薄間飛綃。三六前年暮﹐四五今年朝。蠶園拾芳繭﹐桑陌采柔條。出入東城裏﹐上下洛西橋。忽逢車馬客﹐飛蓋動軺。單衣鼠毛織﹐寶劍羊頭銷。丈夫疲應對﹐禦者輟銜鑣。柱間徒脈脈﹐垣上幾翹翹。女本西家宿﹐君自上宮要。漢馬三萬匹﹐夫婿仕嫖姚。ひ囊虎頭綬﹐左珥鳧盧貂。橫吹龍鐘管﹐奏鼓象牙簫。十五張內侍﹐十八賈登朝。皆笑顏郎老﹐盡訝董公超。

△代樂府美女篇邯鄲暫輟舞﹐巴姬請罷弦。佳人淇洧上﹐艷趙復傾燕。繁旣爲李﹐照水亦成蓮。朝沽成都酒﹐冥數河間錢。餘光幸未借﹐蘭膏空自煎。

○王筠和吳主簿六首△春月二首日照鴛鴦殿﹐萍生雁鶩池。遊塵隨影入﹐弱柳帶風垂。靑逐黃口﹐獨鶴慘羈雌。同衾遠遊說﹐結愛久生離。於今方溘死﹐寧須萱艸枝。捲ご心未發﹐蘼蕪葉欲齊。春蠶方曳緒﹐新燕正銜泥。野雉呼雌ず﹐庭禽挾子棲。從君客梁后﹐方晝掩春閨。山川隔道裏﹐芳艸徒萋萋。

△秋夜二首九重依夜管﹐四壁慘無暉。招搖顧西落﹐烏鵲向東飛。流螢漸收火﹐絡緯欲催機。爾時思錦字﹐持制行人衣。所望丹心達﹐嘉客儻能歸。露華初泥泥﹐桂枝行束々。殺气下重軒﹐輕陰滿四屋。別寵增修夜﹐遠徵悲獨宿。愁縈翠羽眉﹐淚滿橫波目。長門絕往來﹐含情空杼軸。

△遊望二首落日照紅妝﹐挾瑟當窗牖。寧復歌蘼蕪﹐惟聞嘆楊柳。結好在同心﹐離別由眾口。徒設露葵羹﹐誰酌蘭英酒。會日杳無期﹐華安得久。相思不安席﹐聊至狹邪東。愁眉仿戚裏﹐髙髻學城中。雙眉偏照日﹐獨蕊好縈風。自陳心所想﹐獻賦甘泉宮。傳聞方鼎食﹐詎憶春閨中。

○劉孝綽遙見鄰舟主人投一物眾姬爭之有客請余爲詠河流旣浼浼﹐河鳥復關關。落花浮浦出﹐飛雉度洲還。此日倡家女﹐競嬌桃李顏。良人惜美珥﹐欲以代芳菅。新縑疑故素﹐盛趙蔑衰班。曳綃事掩﹐搖佩奪鳴環。客心空振蕩﹐髙枝不可攀。

○淇上人戲蕩子婦示行事一首桑中始奕奕﹐淇上未湯湯。美人要雜佩﹐上客誘明。日暗人聲靜﹐微步出蘭房。露葵不待勸﹐鳴琴無暇張。翠釵掛已落﹐羅衣拂更香。如何嫁蕩子﹐春夜守空牀。不見靑絲騎﹐徒勞紅粉妝。

○賦得照棋燭刻五分成南皮弦吹罷﹐終弈且畱賓。日下房櫳暗﹐華燭命佳人。側光全照局﹐回花半隱身。不辭纖手卷﹐羞令夜向晨。

○夜聽妓賦得烏夜啼弦且輟弄﹐鶴操暫停徽。別有啼烏曲﹐東西相背飛。倡人怨獨守﹐蕩子遊未歸。若逢生離曲﹐長夜泣羅衣。

○賦得遺所思遺簪雕玳瑁﹐贈綺織鴛鴦。未若華滋樹﹐交枝蕩子房。別前秋已落﹐別後春更芳。所思不可寄﹐惟憐盈袖香。

○劉遵繁華應令可憐周小童﹐微笑摘蘭叢。鮮膚勝粉白﹐曼臉若桃紅。挾彈雕陵下﹐垂釣蓮葉東。腕動飄香麝﹐衣輕任好風。幸承拂枕選﹐得奉畫堂中。金屏障翠被﹐藍巴覆薰籠。本欲傷輕薄﹐含辭羞自通。剪袖恩𨿽重﹐殘桃愛未終。蛾眉詎須嫉﹐新妝遞入宮。

○從頓還城應令漢水深難渡﹐深潭見底淸。錦笮系鳧舸﹐珠竿懸翠旌。鳴笳芳樹曲﹐流唱采蓮聲。神遊不停駕﹐日暮反連營。寧顧空房裏﹐階上綠苔生。

○王訓奉和率爾有詠殿內多仙女﹐從來難比方。別有當窗艷﹐復是可憐妝。學舞勝飛燕﹐染粉薄南陽。散黃分黛色﹐薰衣雜棗香。簡釵新輾翠﹐試履逆塡墻。一朝恃容色﹐非復守空房。君恩若可恃﹐願作雙鴛鴦。

○庾肩吾詠得有所思佳期竟不歸﹐春物坐芳菲。拂匣看離扇﹐開箱見別衣。井桐生未合﹐宮槐捲復稀。不及銜泥燕﹐從來相逐飛。

○詠美人自看畫應令欲知畫能巧﹐喚取眞來映。並出似分身﹐相看如照鏡。安釵等疏密﹐著領俱周正。不解平城圍﹐誰與丹靑競。

○賦得橫吹曲長安道桂宮連復道﹐黃山開廣路。遠聽平陵鐘﹐遙識新丰樹。合殿生光彩﹐離宮起煙霧。日落歌吹還﹐塵飛車馬度。

○南苑還看人春花競玉顏﹐俱折復俱攀。細腰宜窄衣﹐長釵巧挾鬟。洛橋初度燭﹐靑門欲上關。中人應有望﹐上客莫前還。

○送別於建興苑相逢相逢小苑北﹐停車問苑中。梅新雜柳故﹐粉白映綸紅。去影背斜日﹐香衣臨上風。雪流階漸黑﹐冰開池半通。去馬船難駐﹐啼烏曲未終。眷然從此別﹐車西馬復東。

○和湘東王二首△應令春宵徵人別未久﹐年芳復臨牖。燭下夜縫衣﹐春寒偏著手。願及歸飛雁﹐因書寄髙柳。△應令冬曉鄰雞聲已傳﹐愁人竟不眠。月光侵曙後﹐霜明落曉前。縈鬟起照鏡﹐誰忍插花鈿。

○劉孝威侍宴賦得龍沙宵月明鵲飛空繞樹﹐月輪殊未圓。常娥望不出﹐桂枝猶隱殘。落照移樓影﹐浮光動塹瀾。櫪馬悲羌吹﹐城烏啼塞寒。傳聞機杼妾﹐愁余衣服單。當秋終已脆﹐銜啼織復難。斂眉𨿽不樂﹐舞劍彊爲歡。請謝函關吏﹐行當泥一丸。

○奉和湘東王應令冬曉妾家邊洛城﹐慣識曉鐘聲。鐘聲猶未盡﹐漢使報應行。天寒硯水凍﹐心悲書不成。

○若阝縣遇見人織率爾寄婦妖姬含怨情﹐織素起秋聲。度梭環玉動﹐踏躡佩珠鳴。經稀疑杼澀﹐緯斷恨絲輕。蒲桃始欲罷﹐鴛鴦猶未成。�棟共徘徊﹐紗窗相向開。窗疏眉語度﹐紗輕眼笑來。隔淺紗﹐的的見妝華。鏤玉同心藕﹐列寶連枝花。紅衫向後結﹐金簪臨鬢斜。機頂掛流蘇﹐機傍垂結珠。靑絲引伏兔﹐黃金繞鹿盧。艷彩裾邊出﹐芳脂口上渝。百城交問道﹐五馬共踟躕。直爲閨中人﹐守故不要新。夢啼漬花枕﹐覺淚濕羅巾。獨眠眞自難﹐重衾猶覺寒。逾憶凝脂暖﹐彌想橫陳歡。行驅金絡騎﹐歸就城南端。城南稍有期﹐想子亦勞思。羅襦久應罷﹐花釵堪更治。新妝莫點黛﹐余還自畫眉。

○徐君共內人夜坐守歲歡多情未極﹐賞至莫停杯。酒中挑喜子﹐粽裏覓楊梅。簾開風入帳﹐燭盡炭成灰。勿疑鬢釵重﹐爲待曉光來。

○初春攜內人行戲梳飾多今世﹐衣著一時新。艸短猶通さ﹐梅香漸著人。樹斜牽錦帔﹐風橫入紅綸。滿酌蘭英酒﹐對此得娛神。

○鮑泉南苑看遊者洛陽小苑地﹐車馬盛經過。緣溝駐行﹐傍柳轉鳴珂。履髙含響佩﹐襪輕半隱羅。浮�無處所﹐何用轉橫波。

○落日看還妖姬競早春﹐上苑逐名辰。苔輕變水色﹐霞濃掩日輪。雕甍斜落影﹐畫扇拂遊塵。衣香遙已度﹐衫紅遠更新。誰家蕩舟妾﹐何處織縑人。

○劉緩敬酬劉長史詠名士悅傾城不信巫山女﹐不信洛川神。何關別有物﹐還是傾城人。經共陳王戲﹐曾與宋家鄰。未嫁先名玉﹐來時本姓秦。粉光猶似面﹐朱色不勝唇。遙見疑花發﹐聞香知異春。釵長逐鬟發﹐衤朱小稱腰身。夜夜言嬌盡﹐日日態還新。工傾荀奉倩﹐能迷石季倫。上客徒畱目﹐不見正橫陳。

○雜詠和湘東王三首△寒閨別後春池異﹐荷盡欲生冰。箱中剪刀冷﹐臺上面脂凝。纖腰轉無力﹐寒衣恐不勝。

△秋夜樓上起秋風﹐絕望秋閨中。燭澑花行滿﹐香燃奩欲空。徒交兩行淚﹐俱浮妝上紅。

△冬宵不堪寒夜久﹐夜夜守空牀。衣裾逐坐衤聶﹐釵影近燈長。無憐四幅錦﹐何須辟惡香。

○鄧鏗和陰梁州雜怨別離𨿽未久﹐遂如長別離。叢桂頻銷葉﹐庭樹幾攀枝。君言妾貌攺﹐妾畏君心移。終須一相見﹐並得兩相知。

○奉和夜聽妓聲燭華似明月﹐鬟影勝飛橋。妓兒齊鄭舞﹐爭妍學楚腰。新歌自作曲﹐舊瑟不須調。眾中俱不笑﹐座上莫相撩。

○甄固奉和世子春情昨晚褰簾望﹐初逢雙燕歸。今朝見桃李﹐不啻數花飛。以愁春欲度﹐無復寄芳菲。

○庾信奉和詠舞洞房花燭明﹐燕余雙舞輕。頓履隨疏節﹐低鬟逐上聲。半轉行初進﹐飄衫曲未成。回鸞鏡欲滿﹐鵠顧市應傾。已曾天上學﹐詎似世中生。

○七夕牽牛遙映水﹐織女正登車。星橋通漢使﹐機石逐仙槎。隔河相望近﹐經秋離別賒。愁將今夕恨﹐復著明年花。

○仰和何僕射還宅懷故紫閣旦朝罷﹐中臺文奏稀。無復千金笑﹐徒勞五日歸。步檐朝未掃﹐蘭房晝掩扉。苔生理曲處﹐网積回文機。故瑟余弦斷﹐歌梁秋燕飛。朝�𨿽可望﹐夜帳定難依。願憑甘露入﹐方假慧燈輝。寧知洛城晚﹐還淚獨沾衣。

○劉邈萬山見采桑人倡妾不勝愁﹐結束下靑樓。逐伴西蠶路﹐相攜東陌頭。葉盡時移樹﹐枝髙乍易鉤。絲繩掛且脫﹐金籠寫復收。蠶饑日已暮﹐詎爲使君畱。

○見人織聊爲之詠纖纖運玉指﹐脈脈正蛾眉。振躡開交縷﹐停梭續斷絲。檐花照初月﹐洞戶未垂帷。弄機行掩淚﹐翻令織素遲。

○秋閨螢飛綺窗外﹐妾思霍將軍。燈前量獸錦﹐檐下織花紋。墜露如輕雨﹐長河似薄�。秋還百種事﹐衣成未暇薰。

○鼓吹曲�折楊柳髙樓十載別﹐楊柳擢絲枝。摘葉驚開駛﹐攀條恨久離。年年阻音信﹐月月減容儀。春來誰不望﹐相思君自知。

○紀少瑜建興苑丹陵抱天邑﹐紫淵更上林。銀臺懸百仞﹐玉樹起千尋。水流冠蓋影﹐風揚歌吹音。踟躕憐拾翠﹐顧步惜遺簪。日落庭花轉﹐方屢移陰。終言樂未極﹐不道愛黃金。

○擬吳均體應教庭樹發春輝﹐遊人競下機。卻匣擎歌扇﹐開箱擇舞衣。桑萎不復惜﹐看光遽將夕。自有專城居﹐空持迷上客。

○春日愁人試出牖﹐春色定無窮。參差依网日﹐澹蕩入簾風。落花還繞樹﹐輕飛去隱空。徒令玉箸迹﹐雙垂明鏡中。

○聞人春日髙臺動春色﹐淸池照日華。綠葵向光轉﹐翠柳逐風斜。林有驚心鳥﹐園多奪目花。相與咸知節﹐嘆子獨離家。行人今不返﹐何勞空折麻。

○徐孝穆走筆戲書應令此日乍殷勤﹐相嫌不如春。今宵花燭淚﹐非是夜迎人。舞席秋來捲﹐歌筵無數塵。曾經新代故﹐那惡故迎新。片月窺花簟﹐輕寒入帔巾。秋來應瘦盡﹐偏自著腰身。

○奉和詠舞十五屬平陽﹐因來入建章。主家能教舞﹐城中且巧妝。低鬟向綺席﹐舉袖拂花黃。燭送窗邊影﹐衫傳鉿裏香。當關好畱客﹐故作舞衣長。

○和王舍人送客未還閨中有望倡人歌吹罷﹐對鏡覽紅顏。拭粉畱花稱﹐除釵作小鬟。綺燈停不滅﹐髙扉掩未關。良人在何處﹐惟見月光還。

○爲羊兗州家人答餉鏡信來贈寶鏡﹐亭亭似圓月。鏡久自逾明﹐人久情逾歇。取鏡掛空臺﹐於今莫復開。不見孤鸞鳥﹐亡魂何處來。

○吳孜春閨怨玉關信使斷﹐借問不相諳。春光太無意﹐窺窗來見參。久與光音絕﹐忽值日東南。柳枝皆嬲燕﹐桑葉復催蠶。物色頓如此﹐孀居自不堪。

○湯僧濟詠渫井得金釵昔日倡家女﹐摘花露井邊。摘花還自插﹐照井還自憐。窺窺終不罷﹐笑笑自成妍。寶釵於此落﹐從來不憶年。翠羽成泥去﹐金色尙如先。此人今不在﹐此物今空傳。

○徐悱妻劉氏和婕妤怨日落應門閉﹐愁思百端生。況復昭陽近﹐風傳歌吹聲。寵移終不恨﹐讒枉太無情。只言爭分理﹐非妒舞腰輕。

○王叔英妻劉氏和昭君怨一生竟何定﹐萬事良難保。丹靑失舊圖﹐玉匣成秋艸。相接辭關淚﹐至今猶未燥。漢使汝南還殷勤爲人道。

《玉臺新詠﹝卷九﹞﹝南朝陳徐陵編選﹞

○歌辭二首東飛伯勞西飛燕﹐黃姑織女時相見。誰家女兒對門居﹐開華發色照裏閭。南窗北牖掛明光﹐羅帷綺帳脂粉香。女兒年幾十五六﹐窈窕無雙顏如玉。三春已暮花從風﹐空畱可憐與誰同。河中之水向東流﹐洛陽女兒名莫愁。莫愁十三能織綺﹐十四采桑南陌頭。十五嫁爲盧家婦﹐十六生兒字阿侯。盧家蘭室桂爲梁﹐中有郁金蘇合香。頭上金釵十二行﹐足下絲履五文章。珊瑚掛鏡爛生光﹐平頭奴子提履箱。人生富貴何所望﹐恨不嫁與東家王。

○越人歌一首﹝並序﹞﹝楚鄂君子者﹐乘靑翰之舟﹐張翠羽之蓋﹐榜拽。越人悅之﹐棹楫而越歌以感﹐鄂君歡然﹐舉繡被而覆之。其辭曰﹕﹞今夕何夕﹖搴舟中流。今日何日﹖與王子同舟。山有木兮木有枝﹐心悅君兮君不知。

○司馬相如琴歌二首﹝並序﹞﹝司馬相如遊臨邛﹐富人卓王孫有女文君新寡﹐竊於壁間窺之。相如鼓琴歌挑之曰﹕﹞鳳兮鳳兮歸故鄕﹐遨遊四海求其皇。時未通遇無所將﹐何悟今夕升斯堂。有艷淑女在此方﹐室邇人遐獨我傷﹐何緣交頸爲鴛鴦。皇兮皇兮從我棲﹐得托字尾永爲妃。交情通體心和諧﹐中夜相從知者誰﹖雙興俱起翻髙飛﹐無感我心使予悲。

○烏孫公主歌詩一首﹝並序﹞﹝漢武元封中﹐以江都王女細君爲公主﹐嫁與烏孫昆彌。至國而自治宮室﹐歲時一再會﹐言語不通﹐公主悲愁﹐自作歌曰﹕﹞吾家之嫁我兮天一方﹐遠托異國兮烏孫王。穹廬爲室兮氈爲墻﹐肉爲食兮酪爲漿。常思漢土兮心內傷﹐願爲飛黃鵠兮還故鄕。

○漢成帝時童謠歌二首﹝並序﹞﹝漢成帝趙皇后名飛燕﹐寵幸冠於後宮﹐常從帝出入。時富平侯張放亦稱佞幸﹐爲期門之遊。故歌云「張公子時相見」也。飛燕嬌妒﹐成帝無子﹐故云「啄皇孫」﹑「華而不實」。王莽自云﹕代漢者徳土﹐色尙黃﹐故云「黃雀。」飛燕竟以廢死﹐故「爲人所憐」者也。﹞燕燕尾殿殿﹐張公子﹐時相見。木門蒼狼根﹐燕飛來﹐啄皇孫。桂樹華不實﹐黃雀巢其顚。昔爲人所羨﹐今爲人所憐。

○漢桓帝時童謠歌二首大麥靑靑小麥枯﹐誰當獲者婦與姑﹐丈夫何在西擊胡。吏買馬﹐君具車﹐請爲諸君鼓嚨胡。城上烏﹐尾畢逋。公爲吏﹐兒爲徒。一徒死﹐百乘車。車班班﹐至河間。至河間﹐奼女能數錢。錢爲室﹐金爲堂﹐戶上舂無粱﹐無粱之下有懸鼓﹐我欲擊之丞相怒。

○張衡四愁詩四首一思曰﹕我所思兮在太山﹐欲往從之梁甫艱﹐側身東望涕沾翰。美人贈我金錯刀﹐何以報之英瓊瑤。路遠莫致倚逍遙﹐何爲懷憂心煩勞。二思曰﹕我所思兮在桂林﹐欲往從之湘水深﹐側身南望涕沾襟。美人贈我琴瑯﹐何以報之雙玉盤。路遠莫致倚惆悵﹐何爲懷憂心煩怏。三思曰﹕我所思兮在漢陽﹐欲往從之隴阪長﹐側身西望涕沾裳。美人贈我貂プ﹐何以報之明月珠。路遠莫致倚踟躕﹐何爲懷憂心煩紆。四思曰﹕我所思兮在雁門﹐欲往從之雪紛紛﹐側身北望涕沾巾。美人贈我錦繡段﹐何以報之靑玉案。路遠莫致倚增嘆﹐何爲懷憂心煩惋。

○秦嘉贈婦詩一首﹝四言﹞曖曖白日﹐引曜西傾。啾啾雞雀﹐羣飛赴楹。皎皎明月﹐煌煌列星。嚴霜淒愴﹐飛雪覆庭。寂寂獨居﹐寥寥空室。飄飄帷帳﹐熒熒華燭。爾不是居﹐帷帳焉施。爾不是照﹐華燭何爲。

○魏文帝樂府燕歌行二首秋風蕭瑟天气涼﹐艸木搖落露爲霜。羣燕辭歸雁南翔﹐念君客遊多思腸。慊慊思歸戀故鄕﹐君爲淹畱寄他方﹖賤妾煢煢守空房﹐憂來思君不可忘。不覺淚下沾衣裳﹐援琴鳴弦發淸商。短歌微吟不能長﹐明月皎皎照我牀﹐星漢西流夜未央。牽牛織女遙相望﹐爾獨何辜限河梁。別日何易會日難﹐山川悠遠路漫漫。郁陶思君未敢言﹐寄聲浮�往不還。涕零雨面毀容顏﹐誰能懷憂獨不嘆。展詩淸歌聊自寬﹐樂往哀來摧肺肝。耿耿伏枕不能眠﹐披衣出戶步東西。仰看星月觀�間﹐飛晨鳴聲可憐﹐畱連顧懷不能存。

○曹植樂府妾薄命行一首﹝六言﹞日月旣逝西藏﹐更會蘭室洞房。華燈步障舒光﹐皎若日出桑。促樽合坐行觴﹐主人起舞娑盤。能者冗觸別端﹐騰觚飛爵闌干。同量等色齊顏﹐任意交屬所歡。朱顏發外形蘭﹐袖隨禮容極情。妙舞仙仙體輕﹐裳解履遺絕纓。俯仰笑喧無呈﹐覽持佳人玉顏。齊接金爵翠盤﹐手形羅袖良難。腕弱不勝珠環﹐坐者嘆息舒顏。禦巾粉君傍﹐中有霍納都梁。雞舌五味雜香﹐進者何人齊姜。恩重愛深難忘。召延親好宴私﹐亻且歌杯來何遲。客賦旣醉言歸﹐主人稱露未。

○傅玄擬北樂府三首△歷九秋篇�董逃行歷九秋兮三春﹐分遣貴客兮遠賓。顧多君心所親﹐乃命妙妓才人﹐炳若日月星辰。﹝其一﹞序金兮玉觴﹐賓主遞起雁行。杯若飛電絕光﹐交觴接卮結裳﹐慷慨歡笑萬方。﹝其二﹞奏新詩兮夫君﹐爛然虎變龍文。渾如天地未分﹐齊謳楚舞紛紛﹐歌聲上激靑�。﹝其三﹞窮八音兮異倫﹐奇聲靡靡每新。微笑素齒丹唇﹐逸響飛薄梁塵﹐精爽眇眇入神。﹝其四﹞坐咸醉兮沾歡﹐引樽促席臨軒。進爵獻壽翻翻﹐千秋要君一言﹐願愛不移若山。﹝其五﹞君恩愛兮不竭﹐譬若朝日夕月。此景萬里不絕﹐長保初醮結髮﹐何憂坐生胡越。﹝其六﹞攜弱手兮金環﹐上游飛閣�間。穆若鴛鳳雙鸞﹐還幸蘭房自安﹐娛心極樂難原。﹝其七﹞樂旣極兮多懷﹐盛時忽逝若頹。寒暑革禦景回﹐春榮隨風飄摧﹐感物動心增哀。﹝其八﹞妾受命兮孤虛﹐男兒墮地稱姝。女弱難存若無﹐骨肉至親更疏﹐奉事他人托軀。﹝其九﹞君如影兮隨形﹐賤妾如水浮萍。明月不能常盈﹐誰能無根保榮﹐良時冉冉代徵。﹝其十﹞顧繡領兮含暉﹐皎日回光側微。朱華忽爾漸衰﹐影欲捨形髙飛﹐誰言往恩可追。﹝其十一﹞薺與麥兮夏零﹐蘭桂踐霜逾馨。祿命懸天難明﹐委心結意丹靑﹐何憂君心中傾。﹝其十二﹞

△車遙遙篇車遙遙兮馬洋洋﹐追思君兮不可忘。君安遊兮西入秦﹐願爲影兮隨君身。君在陰兮影不見﹐君依光兮妾所願。

△燕人美篇燕人美兮趙女佳﹐其室則邇兮限層崖。�爲車兮風爲馬﹐玉在山兮蘭在野。�無期兮風有止﹐思心多端兮誰能理。

○擬四愁詩四首﹝並序﹞昔張平子作四愁詩﹐體小而俗﹐七言類也。聊擬而作之﹐名曰擬四愁詩﹐其辭曰﹕我所思兮在瀛州﹐願爲雙鵠戲中流。牽牛織女期在秋﹐山髙水深路無由﹐湣余不遘嬰殷憂。佳人貽我明月珠﹐何以要之比目魚。海廣無舟悵勞劬﹐寄言飛龍天馬駒。風起�披飛龍逝﹐驚波滔天馬不厲﹐何爲多念心憂世。﹝其一﹞我所思兮在珠崖﹐願爲比翼浮淸池。剛柔合徳配二儀﹐形影一絕長別離﹐湣余不遘情如攜。佳人貽我蘭蕙艸﹐何以要之同心鳥。火熱水深憂盈抱﹐申以琬琰夜光寶。卞和旣沒玉不察﹐存若流光忽電滅﹐何爲多念獨結。﹝其二﹞我所思兮在昆山﹐願爲鹿蛩窺虞淵。日月回曜照景天﹐參辰曠隔會無緣﹐湣余不遘罹百艱。佳人貽我蘇合香﹐何以要之翠鴛鴦。懸度弱水川無梁﹐申以錦衣文繡裳。三光騁邁景不畱﹐鮮矣民生忽如浮﹐何爲多念氏自愁。﹝其三﹞我所思兮在朔方﹐願爲飛雁俱南翔。煥乎人道著三光﹐胡越殊心生異鄕﹐湣余不遘罹百殃。佳人貽我羽葆纓﹐何以要之影與形。增冰憂結繁華零﹐申以日月指明星。星辰有翳日月移﹐駑馬哀鳴慚不馳﹐何爲多念徒自虧。﹝其四﹞

○盤中詩一首山樹髙﹐鳥鳴悲。泉水深﹐鯉魚肥。空倉雀﹐常苦饑。吏人婦﹐會夫希。出門望﹐見白衣。謂當是﹐而更非。還入門﹐中心悲。北上堂﹐西入階。急機絞﹐杼聲催。長嘆息﹐當語誰﹖君有行﹐妾念之。出有日﹐還無期。結中帶﹐長相思。君忘妾﹐天知之。妾忘君﹐罪當治。妾有行﹐宜知之。黃者金﹐白者玉。髙者山﹐下者谷。姓爲蘇﹐字伯玉。作人才多智謀足﹐家居長安身在蜀﹐何惜馬蹄歸不數。羊肉千斤酒百斛﹐令君馬肥麥與粟。今時人﹐智不足。與其書﹐不能讀。當從中央周四角。

○張載擬四愁詩四首我所思兮在南巢﹐欲往從之巫山髙。登崖遠望涕泗交﹐我之懷矣心傷勞。佳人遺我筒中布﹐何以贈之流黃素。願因飄風超遠路﹐終然莫致增想慕。﹝其一﹞我所思兮在朔湄﹐欲往從之白雪霏。登崖遠望涕泗頹﹐我之懷矣心傷悲。佳人遺我�中翮﹐何以贈之連城璧。願因歸鴻起遐隔﹐終然莫致增永積。﹝其二﹞我所思兮在隴原﹐欲往從之隔泰山。登崖遠望涕泗連﹐我之懷矣心傷煩。佳人遺我雙角端﹐何以贈之雕玉環。願因行�超重巒﹐終然莫致增永嘆。﹝其三﹞我所思兮在營州﹐欲往從之路阻修。登崖遠望涕泗流﹐我之懷矣心傷憂。佳人遺我綠綺琴﹐何以贈之雙南金。願因流波超重深﹐終然莫致增永吟。﹝其四﹞

○晉惠帝時童謠歌一首鄴中女子莫千妖﹐前至三月抱胡腰。

○陸機樂府燕歌行一首四時代序逝不追﹐寒風習習落葉飛。蟋蟀在堂露盈階﹐念君遠遊常苦悲。君何緬然久不歸﹐賤妾悠悠心無違。白日旣沒明燈輝﹐寒禽赴林匹鳥棲。雙鳩關關宿河湄﹐憂來感物涕不。非君之念思爲誰﹐別日何早會何遲。

○鮑照代淮南王二首淮南王﹐好長生﹐服食煉气讀仙經。琉璃藥碗牙作盤﹐金鼎玉匕合神丹。合神丹﹐戲紫房。紫房彩女弄明﹐鸞歌鳳舞斷君腸。

朱城九門門九開﹐願逐明月入君懷。入君懷﹐結君佩﹐怨君恨君恃君愛。築城思堅劍思利﹐同盛同衰莫相棄。

○代白歌辭二首朱唇動﹐素腕舉﹐洛陽少童邯鄲女。古稱綠水今白佇﹐催弦急管爲君舞。窮秋九月荷葉黃﹐北風驅雁天雨霜﹐夜長酒多樂未央。春風澹蕩使思多﹐天色淨綠气妍和。桃含紅萼蘭紫芽﹐朝日灼爍發園花。捲幌結帷羅玉筵﹐齊謳秦吹盧女弦﹐千金顧笑買芳年。

○行路難四首中庭五株桃﹐一株先作花。陽春妖冶二三月﹐從風簸蕩落西家。西家思婦見之惋﹐零淚沾衣撫心嘆。初送我君出戶時﹐何言淹畱節回換。牀席生塵明鏡垢﹐纖腰瘦削髮蓬亂。人生不得常稱意﹐惆悵徙倚至夜半。М檗染黃絲﹐黃絲歷亂不可治。昔我與君始相值﹐爾時自謂可君意。結帶與我言﹕死生好惡不相置。今日見我顏色衰﹐意中錯漠與先異。還君玉釵玳瑁簪﹐不忍見之益悲思。奉君金卮之酒碗﹐玳瑁玉匣之雕琴。七彩芙蓉之羽帳﹐九華葡萄之錦衾。紅顏零落歲將暮﹐寒光宛轉時欲沈。願君裁悲且滅思﹐聽我抵節行路吟。不見柏梁銅雀上﹐寧聞古時淸吹音。璇閨玉墀上椒閣﹐文窗繡戶垂綺幕。中有一人字金蘭﹐被服纖羅芳藿。春燕差池風散梅﹐開帷對影弄禽雀。含歌攬淚不能言﹐人生幾時得爲樂。寧作野中雙飛鳧﹐不願�間別翅鶴。

○釋寶月行路難一首君不見孤雁關外發﹐酸嘶度楊越。空城客子心腸斷﹐幽閨思婦气欲絕。凝霜夜下拂羅衣﹐浮�中斷開明月。夜夜遙遙徒相思﹐年年望望情不歇。寄我匣中靑銅鏡﹐倩人爲君除白髮。行路難﹐行路難﹗夜聞南城漢使度﹐使我流淚憶長安。

○陸厥李夫人及貴人歌一首屬車掛席塵﹐豹尾香煙滅。彤殿向蘼蕪﹐靑蒲復委絕。坐委絕﹐對蘼蕪。臨丹階﹐泣椒途。寡鶴羈雌飛且上﹐雕梁翠壁网蜘蛛。洞房明月夜﹐對此淚如珠。

○沈約八詠二首﹝六首在卷末﹞△望秋月望秋月﹐秋月光如練。照曜三爵臺﹐徘徊九華殿。九華玳瑁梁﹐華榱與壁。以玆雕麗色﹐持照明月光。凝華入黼帳﹐淸暉懸洞房。先過飛燕戶﹐卻照班姬牀。桂宮裊裊落桂枝﹐早寒淒淒凝白露。上林晚葉颯颯鳴﹐雁門早鴻離離度。湛秀質兮似規﹐委淸光兮如素。照愁軒之蓬影﹐映金階之輕步。居人臨此笑以歌﹐別客對之傷且慕。經衰圃﹐映寒叢﹐凝淸夜﹐帶秋風。隨庭雪以偕素﹐與池荷而共紅。臨玉墀之皎皎﹐含霜靄之蒙蒙。藺天衢而徒步﹐轢長漢而飛空。隱巖崖而半出﹐隔帷幌而才通。散朱庭之奕奕﹐入靑瑣而玲瓏。閒階悲寡鵠﹐沙洲怨別鴻。昭姬泣胡殿﹐明君思漢宮。余亦何爲者﹐淹畱此山東。

△臨春風臨春風﹐春風起春樹。遊絲曖如网﹐落花似霧。先泛天淵池﹐還過細柳枝。蝶逢飛搖﹐燕值羽差池。揚桂旆﹐動芝蓋。開燕裾﹐吹趙帶。趙帶飛參差﹐燕裾合且離。回簪復轉黛﹐顧步惜容儀。容儀已灼﹐春風復回薄。氛氳桃李花﹐靑跗含素萼。旣爲風所開﹐復爲風所落。搖綠帶﹐扌兀紫莖。舞春雪﹐雜流鶯。曲房開兮金鋪響﹐金鋪響兮妾思驚。梧桐未陰﹐淇川如碧。迎行雨於髙唐﹐送歸鴻於碣石。經洞房﹐響紈素。感幽閨﹐思帷。想芳園兮可以遊﹐念蘭翹兮漸堪摘。拂明鏡之冬塵﹐解羅衣之秋襞。旣鏗鏘以動佩﹐又氛氳而流麝。始搖蕩以入閨﹐終徘徊而緣隙。鳴珠簾於繡戶﹐散芳塵於綺席。是時悵思婦﹐安能久行役。佳人不在玆﹐春風爲誰惜。

○春日白曲一首蘭葉參差桃半紅﹐飛芳舞戲春風。翡翠羣飛飛不息﹐願在�間長比翼。

○秋日白曲一首白露欲凝艸已黃﹐金玉柱響洞房。雙心一影俱回翔﹐吐情寄君君莫忘。

○吳均行路難二首君不見上林苑中客﹐冰羅霧象牙席。盡是得意忘言者﹐探腸見膽無所惜。白酒甜鹽甘如乳﹐綠觴皎鏡華如碧。少年持名不肯嘗﹐安知白駒應過隙。博山鑪中百和香﹐郁金蘇合及都梁。逶迆好气佳容貌﹐經過靑瑣歷紫房。已入中山陰後帳﹐復上皇帝班姬牀。班姬失寵顏不開﹐奉帚供養長信臺。日暮耿耿不能寐﹐秋風切切四面來。玉階行路生細艸﹐金鑪香炭變成灰。得意失意須臾頃﹐非君方寸逆所裁。洞庭水上一株桐﹐經霜觸浪困嚴風。昔時抽心耀白日﹐今旦臥死黃沙中。洛陽名工見咨嗟﹐一剪一刻作琵琶。白璧規心學明月﹐珊瑚映面作風花。帝王見賞不見忘﹐提攜把握登建章。掩抑摧藏張女彈﹐殷勤促柱楚明光。年年月月對君子﹐遙遙夜夜宿未央。未央彩女棄鳴篪﹐爭見拂拭生光儀。茱萸錦衣玉作匣﹐安念昔日枯樹枝。不學衡山南嶺桂﹐至今千年猶未知。

○張率擬樂府長相思二首長相思﹐久離別﹐美人之遠如雨絕。獨延佇﹐心中結。望�去去遠﹐望鳥飛飛滅。空望終若斯﹐珠淚不能雪。長相思﹐久別離。所思何在若天垂﹐郁陶相望不得知。玉階月夕映﹐羅帷風夜吹。長思不能寢﹐坐望天河移。

○白歌辭二首歌兒流唱聲欲淸﹐舞女趁節體自輕﹐歌舞並妙會人情。依弦度曲婉盈盈﹐揚蛾爲態誰目成。妙聲屢唱輕體飛﹐流津染面散芳菲﹐俱動齊息不相違。令彼嘉客澹忘歸﹐時久玩夜明星稀。

○費昶行路難二首君不見﹐長安客捨門﹐倡家少女名桃根。貧窮夜紡無燈燭﹐何言一朝奉至尊。至尊離宮百餘處﹐千門萬戶不知曙。惟聞啞啞城上烏﹐玉欄金井牽轆轤。丹梁翠柱飛屠蘇﹐香薪桂火炊雕胡。當年翻覆無常定﹐薄命爲女何必粗。君不見﹐人生百年如流電﹐心中坎Б君不見。我昔初入椒房時﹐詎減班姬與飛燕。朝逾金梯上鳳樓﹐暮下瓊鉤息鸞殿。柏臺晝夜香﹐錦帳自飄。笙歌膝上吹﹐琵琶陌上桑。過蒙恩所賜﹐餘光曲沾被。旣逢陰后不自專﹐復值程姬有所避。黃河千年始一淸﹐微軀再逢永無議。蛾眉偃月徒自妍﹐傅粉施朱欲誰爲。不如天淵水中鳥﹐雙去雙歸長比翅。

○皇太子聖制烏棲曲四首﹝簡文﹞芙蓉作船絲作糸乍﹐北斗橫天月將落。采蓮渡頭礙黃河﹐郎今欲渡畏風波。浮�似帳月成鉤﹐那能夜夜南陌頭。宜城醞酒今行熟﹐停鞍系馬暫棲宿。靑牛丹轂七香車﹐可憐今夜宿倡家。倡家髙樹烏欲棲﹐羅帷翠帳向君低。織成屏風銀屈膝﹐朱唇玉面燈前出。相看气息望君憐﹐誰能含羞不自前。

○雜句從軍行一首�中亭障羽檄驚﹐甘泉烽火通夜明。貳師將軍新築營﹐嫖姚校尉初出徵。復有山西將﹐絕世受雄名。三門應遁甲﹐五壘學神兵。白�隨陣色﹐蒼山答鼓聲。邐迆觀鵝翼﹐參差睹雁行。先平小月陣﹐卻滅大宛城。善馬還長樂﹐黃金付水衡。小婦趙人能鼓瑟﹐侍婢初笄解鄭聲。庭前桃花飛已合﹐必應紅妝起見迎。

○和蕭侍中子顯春別四首﹝七言﹞別觀葡萄帶實垂﹐江南豆蔻生連枝。無情無意猶如此﹐有心有恨徒別離。蜘蛛作絲滿帳中﹐芳艸結葉當行路。紅臉脈脈一生啼﹐黃鳥飛飛有時度。故人𨿽故昔經新﹐新人𨿽新復應故。可憐淮水去來潮﹐春堤楊柳覆河橋。淚迹未燥詎終朝﹐行聞玉佩已相要。桃紅李白若朝妝﹐羞持憔悴比新楊。不惜暫住君前死﹐愁無西國更生香。

○雜句春情一首蝶黃花紫燕相追﹐楊低柳合路塵飛。已見垂鉤掛綠樹﹐誠知淇水沾羅衣。兩童夾車問不已﹐五馬城南猶未歸。鶯啼春欲駛﹐無爲空掩扉。

○擬古一首窺紅對鏡斂雙眉﹐含愁拭淚坐相思。念人一去許多時﹐眼語笑靨迎來情﹐心懷心想甚分明。憶人不忍語﹐銜恨獨吞聲。

○倡樓怨節一首﹝六言﹞朝日斜來照戶﹐春鳥爭飛出林。片光片影皆麗﹐一聲一囀煎心。上林紛紛花落﹐淇水漠漠苔浮。年馳節流易盡﹐何爲忍憶含羞。

○湘東王春別應令四首﹝七言﹞昆明夜月光如練﹐上林朝花色如霰。花朝月夜動春心﹐誰忍相思不相見。試看機上交龍錦﹐還瞻庭裏合歡枝。映日通風影朱幔﹐飄花拂葉度金池。不聞離人當重合﹐惟悲合罷會成離。門前楊柳亂如絲﹐直置佳人不自持。適言新作裂紈詩﹐誰悟今成織素辭。日暮徙倚渭橋西﹐正見涼月與�齊。若使月光無近遠﹐應照離人今夜啼。

○蕭子顯春別四首翻鶯度燕雙比翼﹐楊柳千條共一色。但看陌上攜手歸﹐誰能對此空中憶。幽宮積艸自芳菲﹐黃鳥芳樹情相依。爭風競日常聞響﹐重花疊葉不通飛。當知此時動妾思﹐慚使羅袂拂君衣。江東大道日華春﹐垂楊掛柳掃輕塵。淇水昨送淚沾巾﹐紅妝宿昔已應新。銜悲攬涕別心知﹐桃花李色任風吹。本知人心不似樹﹐可意人別似花離。

○樂府烏棲曲應令二首握中酒杯瑪瑙鐘﹐裾邊雜佩琥珀龍。欲持寄君心不惜﹐共指三星今何夕。淚黛紅輕點花色﹐還欲令人不相識。金壺夜水誰能多﹐莫持賒用比懸河。

○燕歌行風光遲舞出靑﹐蘭條翠鳥鳴發春。洛陽梨花落如雪﹐河邊細艸細如茵。桐生井底葉交枝﹐今看無端雙燕離。五重飛樓入河漢﹐九華閣道暗淸池。遙看白馬津上吏﹐傳道黃龍徵戍兒。明月金光徒照妾﹐浮�玉葉君不知。思君昔去柳依依﹐至今八月避暑歸。明珠蠶繭勉登機﹐郁金香花特香衣。洛陽城頭雞欲曙﹐丞相府中烏未飛。夜夢徵人縫狐貉﹐私憐織婦裁錦緋。吳刀鄭綿絡﹐寒閨夜被薄。芳年海上水中鳧﹐日暮寒夜空城雀。

○王筠行路難一首千門皆閉夜何央﹐百憂俱集斷人腸。探揣箱中取刀尺﹐拂拭機上斷流黃。情人逐情𨿽可恨﹐復畏邊遠乏衣裳。已繅一繭催衣縷﹐復搗百和衣香。猶憶去時腰大小﹐不知今日身短長。衤兩襠雙心共一礻朱﹐衤日復兩邊作八衤最。襻帶𨿽安不忍縫﹐開孔裁穿猶未達。胸前卻月兩相連﹐本照君心不照天。願君分明得此意﹐勿復流蕩不如先。含悲含怨判不死﹐封情忍思待明年。

○劉孝綽元廣州景仲座見故姬一首畱故夫﹐不踟躕。別待春山上﹐相看采蘼蕪。

○劉孝威擬古應教一首雙棲翡翠兩鴛鴦﹐巫�落月乍相望。誰家妖冶折花枝﹐蛾眉曼睇使情移。靑鋪綠瑣琉璃扉﹐瓊筵玉笥金縷衣。美人年幾可十餘﹐含羞轉笑斂風裾。珠丸出彈不可追﹐空畱可憐持與誰。

○徐君別義陽郡二首翔鳳樓﹐遙望與�浮。歌聲臨樹出﹐舞影入江流。葉落看村近﹐天髙應向秋。飭面亭﹐妝成更點星。頰上紅疑淺﹐眉心黛不靑。故畱殘粉絮﹐掛看箔簾釘。

○王叔英婦贈答一首妝鉛點黛拂輕紅﹐鳴環動佩出房櫳。看梅復看柳﹐淚滿春衫中。○沈約古詩題六首﹝《八詠﹐孝穆止收前二首﹐此皆後人附錄﹐故在卷末﹞

△歲暮湣衰艸湣衰艸﹐衰艸無容色。憔悴荒徑中﹐寒ぼ不可識。昔時兮春日﹐昔日兮春風。含華兮佩實﹐垂綠兮散紅。氛氳鵲右﹐照曜望仙東。送歸顧暮泣淇水﹐嘉客淹畱懷上宮。巖陬兮海岸﹐冰多兮霰積。爛熳兮客根﹐贊幽兮寓隙。布綿密於寒臯﹐吐纖疏於危石。旣惆悵於君子﹐倍傷心於行役。露髙枝於初旦﹐霜紅天於始夕。雕芳卉之九衢﹐靈茅之三脊。風急崤道難﹐秋至客衣單。旣傷檐下菊﹐復悲池上蘭。飄落逐風盡﹐方知歲早寒。流螢暗明燭﹐雁聲斷才續。萎絕長信宮﹐蕪穢丹墀曲。霜奪莖上紫﹐風銷葉中綠。山變兮靑薇﹐水折兮平葦。秋鴻兮疏引﹐寒鳥兮聚飛。徑荒寒艸合﹐桐長舊巖圍。夜漸蘼蕪沒﹐霜露日沾衣。願逐晨徵鳥﹐薄暮共西歸。

△霜來悲落桐悲落桐﹐落桐早霜露。燕至葉未抽﹐鴻來枝已素。本出龍門山﹐長枝仰刺天。上峯百丈絕﹐下趾萬尋懸。幽根已盤結﹐孤株復危絕。初不照光景﹐終年負霜雪。自顧無羽儀﹐不願生曲池。芬芳本自乏﹐華實無可施。匠者特畱眄﹐王孫少見之。分取生孤﹐徙置北堂垂。宿莖抽晚榦﹐新葉生故枝。故枝𨿽遼遠﹐新葉頗離離。春風一朝至﹐榮戶坐如斯。自惟良菲薄﹐君恩徒照灼。顧已非嘉樹﹐空用憑阿閣。願作淸廟琴﹐爲舞雙玄鶴。薜荔可爲裳﹐文杏堪作梁。勿言艸木賤﹐徒照君末光。末光不徒照﹐爲君含眺。陽柯綠水弦﹐陰枝苦寒調。厚徳非可任﹐敢不虛其心。若逢陽春至﹐吐綠照淸潯。

△夕行聞夜鶴聞夜鶴﹐夜鶴叫南池。對此孤明月﹐臨風振羽儀。伊吾人之菲薄﹐無賦命之天爵。抱局促之長懷﹐隨春冬而哀樂。湣海上之驚鳧﹐傷�間之離鶴。離鶴昔未離﹐近發天北垂。忽值疾風起﹐暫下昆明池。復值冬冰合﹐水宿非所宜。欲畱不可住﹐欲去飛已疲。勢逐疾風舉﹐求溫向衡楚。復值南飛鴻﹐參差共成侶。海上多�霧﹐蒼茫失洲嶼。自此別故羣﹐獨向瀟湘渚。故羣不離散﹐相依滄海畔。夜止羽相切﹐晝飛影相亂。刷羽共浮沈﹐湛澹泛淸潯。旣不得離別﹐安知慕侶心。九冬霜雪苦﹐六翮飛不任。且養淩�翅﹐俯仰弄淸音。所望浮丘子﹐旦夕來見尋。

△晨徵聽曉鴻聽曉鴻﹐曉鴻度將旦。跨弱水之微瀾﹐發成山之遠岸。怵春歸之未幾﹐驚此歲之�半。出海漲之蒼茫﹐入�途之杳漫。無東西之可辧﹐孰遐邇之能算。微昔見於洲渚﹐赴秋期於江漢。集勁風於弱軀﹐負重雪於輕翰。寒溪可以飲﹐荒臯可以竄。溪水徒自淸﹐微容豈足玩。秋蓬飛兮未極﹐寒艸萎兮無色。楚山髙兮杳難度﹐越水深兮不可測。美明月之馳光﹐願徵禽之騁翼。伊余馬之屢懷﹐知吾行之未極。夜綿綿而難曉﹐愁參差而盈臆。望山川悉無以﹐惟星河猶可識。聞雁夜南飛﹐客淚夜沾衣。春鴻思暮反﹐客子方未歸。歲去歡娛盡﹐年來容貌非。攬衽形𨿽是﹐撫臆事多違。靑蒲𨿽長復易解﹐白�誠遠詎難依。

△解佩去朝市去朝市﹐朝市深歸暮。辭北纓而南䢐﹐浮東川而西顧。逢天地之降祥﹐值日月之重光。伊當仁之菲薄﹐非餘情之信芳。充待詔於金馬﹐奉髙宴於柏梁。觀斗獸於虎圈﹐望窕於披香。遊西園兮登銅雀﹐舉靑瑣兮眺重陽。講金華兮議宣室﹐晝武帷兮夕文昌。佩甘泉兮履五柞﹐贊兮詣兮紱承光。托後車兮侍華幄﹐遊勃海兮泛淸漳。天道有盈缺﹐寒暑遞炎涼。一朝賣玉琬﹐眷眷惜餘香。曲池無復處﹐桂枝亦銷亡。淸廟徒肅肅﹐西陵久茫茫。薄暮餘多幸﹐嘉運重來昌。忝稽郡之南尉﹐曲千里之光貴。別北荒於濁河﹐戀橫橋於淸渭。望前軒之早桐﹐對南階之初卉。非餘情之屢傷﹐寄玆焉兮能慰。眷昔日兮懷哉﹐日將暮兮歸去來。

△被褐守山東守山東﹐山東萬嶺郁靑蔥。兩溪共一寫﹐水潔望如空。岸側靑莎被﹐巖間丹桂叢。上瞻旣隱軫﹐下睇亦溟蒙。遠林響咆獸﹐近樹聒鳴虫。路帶若溪右﹐澗吐金華東。萬仞倒危石﹐百丈注懸叢。掣曳瀉流電﹐奔飛似白虹。洞井含淸气﹐漏穴吐飛風。玉竇膏滴瀝﹐石乳室空籠。峭途彌險﹐崖步才通。余捨平生之所愛﹐暮年而逢此。願一去而不還﹐恨鄒衣之未褫。揖林壑之淸曠﹐事氓俗之紛詭。幸帝徳之方升﹐值天网之未毀。旣除舊而布新﹐故化民而俗徙。播趙俗以南䢐﹐扇齊風以東靡。乳雉方可馴﹐流蝗庶能弭。淸心矯世濁﹐儉政革民侈。秩滿撫白�﹐淹畱事芝髓。

《玉臺新詠﹝卷十﹞﹝南朝陳徐陵編選﹞

○古絕句四首槁砧今何在﹖山上復有山。何當大刀頭﹖破鏡飛上天。日暮秋�陰﹐江水淸且深。何用通音信﹖蓮花玳瑁簪菟絲從長風﹐根莖無斷絕。無情尙不離﹐有情安可別。南山一樹桂﹐上有雙鴛鴦。千年長交頸﹐歡愛不相忘。

○賈充與妻李夫人連句詩三首室中是阿誰﹖嘆息聲正悲。﹝賈公﹞嘆息亦何爲﹖但恐大義虧。﹝夫人﹞大義同膠漆﹐匪石心不移。﹝賈公﹞人誰不慮終﹖日月有合離。﹝夫人﹞我心子所達﹐子心我亦知。﹝賈公﹞若能不食言﹐與君同所宜。﹝夫人﹞

○孫綽情人碧玉歌二首碧玉小家女﹐不敢攀貴徳。感郎千金意﹐慚無傾城色。碧玉破瓜時﹐相爲情顚倒。感郎不羞難﹐回身就郎抱。

○王獻之情人桃葉歌二首桃葉復桃葉﹐渡江不用楫。但渡無所苦﹐我自迎接汝。桃葉復桃葉﹐桃葉連桃根。相憐兩樂事﹐獨使我殷勤。

○桃葉答王團扇歌三首七寶畫團扇﹐粲爛明月光。與郎卻暄暑﹐相憶莫相忘。靑靑林中竹﹐可作白團扇。動搖郎玉手﹐因風托方便。團扇復團扇﹐持許自障面。憔悴無復理﹐羞與郎相見。

○謝靈運東陽中贈答二首可憐誰家婦﹐緣流灑素足。明月在�間﹐迢迢不可得。可憐誰家郎﹐緣流乘素舸。但問情若爲﹐月就�中墮。

○宋孝武詩三首△丁督護歌二首督護上徵去﹐儂亦思聞許。願作石尢風﹐四面斷行旅。黃河流無極﹐洛陽數千里。坎軻我途間﹐何由見歡子。

△擬徐詩一首自君之出矣﹐金翠暗無精。思君如日月﹐回還晝夜生。

○許瑤詩二首△詠楠橊枕端木生河側﹐因病遂成妍。朝將�髻別﹐夜與蛾眉連。△閨婦答鄰昔如影與形﹐今如胡與越。不知行遠近﹐忘去離年月。

○鮑令暉寄行人一首桂吐兩三枝﹐蘭開四五葉。是時君不歸﹐春風徒笑妾。

○近代西曲歌五首△石城樂生長石城下﹐開門對城樓。城中美少年﹐出入見依投。△估客樂有客數寄書﹐無信心相憶。莫作瓶落井﹐一去無消息。△烏夜啼歌舞諸年少﹐娉婷無種迹。菖蒲花可憐﹐聞名不曾識。△襄陽樂朝發襄陽城﹐暮至大堤宿。大堤諸女兒﹐花艷驚郎目。△楊叛兒暫出白門前﹐楊柳可藏烏。郎作沈水香﹐儂作博山鑪。

○近代吳歌九首

△春歌朝日照北林﹐初花錦繡色。誰能春不思﹐獨在機中織。△夏歌鬱蒸仲暑月﹐長嘯北湖邊。芙蓉如結葉﹐拋艷未成蓮。△秋歌秋風入窗裏﹐羅帳起飄揚。仰頭看明月﹐寄情千里光。△冬歌淵冰厚三尺﹐素雪覆千里。我心如松柏﹐君心復何似。△前黃蔦結蒙籠﹐生在洛溪邊。花落逐流去﹐何見逐流還。△上聲畱衫繡兩襠﹐迮置羅裳裏。微步動輕塵﹐羅衣隨風起。△歡聞遙遙天無柱﹐流漂萍無根。單身如螢火﹐持底報郎恩。△長樂佳紅羅復斗帳﹐四角垂朱。玉枕龍須席﹐郎眠何處牀。△獨曲柳樹得春風﹐一低復一昂。誰能空相憶﹐獨眠度三陽。

○近代雜歌三首△尋陽樂稽亭故人去﹐九里新人還。送一便迎兩﹐無有暫時閒。△靑陽歌曲靑荷蓋綠水﹐芙蓉發紅鮮。下有並根藕﹐上生同心蓮。△蠶絲歌春蠶不應老﹐晝夜常懷思。何惜微軀盡﹐纏綿自有時。

○近代雜詩一首玉釧色未分﹐衫輕似露腕。舉袖欲障羞﹐回持理髮亂。

○丹陽孟珠歌一首陽春二三月﹐艸與水同色。道逢遊冶郎﹐恨不早相識。

○錢唐蘇小歌一首妾乘油壁車﹐郎騎靑驄馬。何處結同心﹐西陵松柏下。

○王元長詩四首△擬古花蒂今何在﹖示是林下生。何當垂兩髻﹖團扇�間明。△代徐自君之出矣﹐金鑪香不燃。思君如明燭﹐中宵空自煎。△秋夜秋夜長復長﹐夜長樂未央。舞袖拂明燭﹐歌聲繞鳳梁。△詠火﹝離合賦物爲詠﹞冰容慚遠鑑﹐水質謝明輝。是照相思夕﹐早望行人歸。

○謝詩四首△玉階怨夕殿下珠簾﹐流螢飛復息。長夜縫羅衣﹐思君何此極。△金穀聚渠碗送佳人﹐玉杯要上客。車馬一東西﹐別後思今夕。△王孫遊綠艸蔓如絲﹐雜樹紅英發。無論君不歸﹐君歸芳已歇。△同王主簿有所思佳期期未歸﹐望望下鳴機。徘徊東陌上﹐月出行人稀。○虞炎有所思一首紫藤拂花樹﹐黃鳥間靑枝。思君一嘆息﹐苦淚應言垂。

○沈約詩三首△襄陽白銅分首桃林岸﹐送別峴山頭。若欲寄音息﹐漢水向東流。△早行逢故人車中爲贈殘朱猶曖曖﹐餘粉上霏霏。昨宵何處宿﹐今晨拂露歸。△爲鄰人有懷不至影逐斜月來﹐香隨遠風入。言是定知非﹐欲笑翻成泣。

○施榮泰詠王昭君一首垂羅下椒閣﹐舉袖拂胡塵。喞喞撫心嘆﹐蛾眉誤殺人。

○髙爽詠酌酒人一首長筵廣未同﹐上客嬌難逼。還杯了不顧﹐回身正顏色。

○吳興妖神贈謝府君覽一首玉釵空中墮﹐金鈿色行歇。獨泣謝春風﹐孤夜傷明月。

○江洪詩七首

△采菱二首風生綠葉聚﹐波動紫莖開。含花復含實﹐正待佳人來。白日和淸風﹐輕�雜髙樹。忽然當此時﹐采菱復相遇。

△淥水曲二首潺復皎潔﹐輕鮮自可悅。橫使有情禽﹐照影遂孤絕

塵容不忍飭﹐臨池思客歸。誰能取綠水﹐無趣浣羅衣。

△秋風二首孀居憎四時﹐況在秋閨內。淒葉流晚暉﹐虛庭吐寒菜。北牖風催樹﹐南籬寒蛩吟。庭中無限月﹐思婦夜鳴砧。﹝已上六首和巴陵王四詠﹞

△詠美人治妝上車畏不妍﹐顧眄更斜轉。太恨畫眉長﹐猶言顏色淺。

○範靜婦詩三首△王昭君嘆二首早信丹靑巧﹐重貨洛陽師。千金買蟬鬢﹐百萬寫蛾眉。今朝猶漢地﹐明旦入胡關。髙堂歌吹遠﹐遊子夢中還。﹝一本云「情寄南云反﹐思逐北風還。」﹞

△映水曲輕鬢學浮�﹐雙蛾擬初月。水澄正落釵﹐萍開理垂發。

○何遜詩五首△南苑苑門辟千扇﹐苑戶開萬扉。樓殿聞珠履﹐竹樹隔羅衣。△閨怨閨閣行人斷﹐房櫳月影斜。誰能北窗下﹐獨對後園花。△爲人妾思燕子戲還檐﹐花飛落枕前。寸心君不見﹐拭淚坐調弦。△詠春風可聞不可見﹐能重復能輕。鏡前飄落粉﹐琴上響餘聲。△秋閨怨竹葉響南窗﹐月光照東壁。誰知夜獨覺﹐枕前雙淚滴。

○吳均雜絕句四首晝蟬已傷念﹐夜露復沾衣。昔別昔何道﹐今夕螢火飛。錦腰連枝滴﹐繡領合歡斜。夢中難言見﹐終成亂眼花。蜘蛛檐下掛﹐絡緯井邊啼。何當得見子﹐照鏡窗東西。泣聽離夕歌﹐悲銜別時酒。自從今日去﹐當復相思否。

○王僧孺詩二首△春思雪罷枝卽靑﹐冰開水便綠。復聞黃鳥聲﹐全作相思曲。△爲徐僕射妓作日晚應歸去﹐上客彊盤桓。稍知玉釵重﹐漸覺羅襦寒。

○徐悱婦詩三首△光宅寺長廊欣目送﹐廣殿悅逢迎。何當曲房裏﹐幽隱無人聲。△題甘蕉葉示人夕泣以非疏﹐夢啼眞太數。惟當夜枕知﹐過此無人覺。△摘同心梔子贈謝娘因附此詩兩葉𨿽爲贈﹐交情永未因。同心處何限﹐梔子最關人。

○姚翻詩三首△代陳慶之美人爲詠臨妝欲含涕﹐羞畏家人知。還持粉中絮﹐擁淚不聽垂。△夢見故人覺罷方知恨﹐人心定不同。誰能對角枕﹐長夜一邊空。△有期不至黃昏信使斷﹐銜怨心淒淒。回燈向下榻﹐轉面暗中啼。

○王環代西丰侯美人一首於今辭宴語﹐方念泣離違。無因從朔雁﹐一向黃河飛。

○梁武帝詩廿七首△邊戎詩秋月出中天﹐遠近無偏異。共照一光輝﹐各懷離別思。

△詠燭堂中綺羅人﹐席上歌舞兒。待我光泛灩﹐爲君照參差。△詠筆昔聞蘭蕙月﹐獨是桃李年。春心儻未寫﹐爲君照情筵。

△詠笛柯亭有奇竹﹐含情復抑揚。妙聲發玉指﹐龍音響鳳皇。△詠舞腕弱復低舉﹐身輕由回縱。可謂寫自歡﹐方與心期共。

△連句詩傾城非人美﹐千載難重逢。𨿽懷軒中意﹐愧無鬢髮容。

△春歌三首階上歌入懷﹐庭中花照眼。春心一如此﹐情來不可限。蘭葉始滿地﹐梅花已落枝。持此可憐意﹐摘以寄心知。朱日光素冰﹐黃花映白雪。折梅待佳人﹐共道陽春月。

△夏歌四首江南蓮花開﹐紅光覆碧水。色同心復同﹐藕異心無異。閨中花如繡﹐簾上露如珠。欲知有所思﹐停織復踟躕。玉盤著朱李﹐金杯盛白酒。𨿽欲持自新﹐復恐不甘口。含桃落花日﹐黃鳥營飛時。君住馬已疲﹐妾去蠶欲饑。

△秋歌四首繡帶合歡結﹐錦衣連理文。情懷入夜月﹐含笑出朝�。七彩紫金柱﹐九華白玉梁。但歌�不去﹐含吐有餘香。吹蒲未可停﹐弦斷當更續。俱作雙絲引﹐共奏同心曲。當信抱梁期﹐莫聽回風音。鏡上兩入髻﹐分明無兩心。

△子夜歌二首恃愛如欲進﹐含羞未肯前。朱口發艷歌﹐玉指弄嬌弦。朝日照綺錢﹐光風動紈羅。巧笑兩犀﹐美目揚雙蛾。

△上聲歌一首花色過桃杏﹐名稱重金瓊。名歌非下裏﹐含笑作上聲。

△歡聞歌二首艷艷金樓女﹐心如玉池蓮。持底報郎恩﹐俱期遊梵天。南有相思木﹐含情復同心。遊女不可求﹐誰能息空陰。

△團扇歌一首手中白團扇﹐淨如秋團月。淸風任動生﹐嬌香承意發。

△碧玉歌一首杏梁日始照﹐蕙席歡未極。碧玉奉金杯﹐綠酒助花色。

△襄陽白銅歌三首陌頭徵人去﹐閨中女下機。含情不能言﹐送別沾羅衣。艸樹非一香﹐花葉百種色。寄語故情人﹐知我心相憶。龍馬紫金鞍﹐翠毛白玉羈。照耀雙闕下﹐知是襄陽兒。

○皇太子雜題二十一首﹝簡文﹞△寒閨被空眠數覺﹐寒重夜風吹。羅幃非海水﹐那得度前知。△行雨本自巫山來﹐無人睹容色。惟有楚王臣﹐曾言夢相識。△梁塵依帷蒙重翠﹐帶日聚輕紅。定爲歌聲起﹐非關團扇風。△華月﹝已上雜詠四首﹞兔絲生�夜﹐蛾形出漢時。欲傳千里意﹐不照十年悲。△夜夜曲北斗闌干去﹐夜夜心獨傷。月橫射枕﹐燈光半隱牀。△從頓還城南暫別兩成疑﹐開簾生舊憶。都如未有情﹐更似新相識。△春江曲客行氐念路﹐相將度江口。誰知堤上人﹐拭淚空搖手。△新燕新禽應節歸﹐俱向吹樓飛。入簾驚釧響﹐來窗礙舞衣。△彈箏彈箏北窗下﹐夜響淸音愁。張髙弦易斷﹐心傷曲不遒。△夜遣內人還後舟錦幔扶船烈﹐蘭橈拂浪浮。去燭猶文水﹐餘香尙滿舟。△詠武陵王左右伍傳杯頂分如兩髻﹐簪長驗上頭。捉杯如欲轉﹐疑殘已復畱。

△有所傷三首可嘆不可思﹐可思不可見。余弦斷瑟柱﹐殘朱染歌扇。寂寂暮檐響﹐黯黯垂簾色。惟有瓴﹤商瓦﹥苔﹐如見蜘蛛織。入林看蓓蕾﹐春至定無賒。何時一可見﹐更得似梅花。

△遊人遊戲長楊苑﹐攜手�臺間。歡樂未窮已﹐白日下西山。

△絕句賜麗人腰肢本獨絕﹐眉眼特驚人。判自無相比﹐還來有洛神。

△遙望散誕垂紅帔﹐斜柯插玉簪。可憐無有比﹐恐許直千金。

△愁閨照鏡別來憔悴久﹐他人怪容色。只有匣中鏡﹐還持自相識。

△浮�可憐片�生﹐暫重復還輕。欲使荊王夢﹐應過白帝城。

△寒閨綠葉朝朝黃﹐紅顏日日異。譬諭持相比﹐那堪不愁思。

△和人渡水婉娩新上頭﹐湔裙出樂遊。帶前結香艸﹐鬟邊插石橊。

○蕭子顯二首△春閨思金羈遊俠子﹐綺機離思妾。春度人不歸﹐望花盡成葉。

△詠苑中遊人二月春心動﹐遊望桃花初。回身隱日扇﹐卻步斂風裾。

○劉孝綽詩二首△遙見美人采荷菱莖時繞釧﹐棹水或沾妝。不辭紅袖濕﹐惟憐綠葉香。

△詠小兒采菱采菱非采�﹐日暮且盈�。踟躕未敢進﹐畏欲比殘桃。

○庾肩吾詩四首△詠舞曲應令歌聲臨畫閣﹐舞袖出芳林。石城定若遠﹐前應幾深。

△詠主人少姬應教故年齊總角﹐今春半上頭。那知夫婿好﹐能降使君畱。

△詠長信宮中艸委翠似知節﹐含芳如有情。全由履迹少﹐並欲上階生。

△石崇金穀妓蘭堂上客至﹐綺席淸弦撫。自作明君辭﹐還教綠珠舞。

○王臺卿同蕭治中十詠二首△蕩婦髙樓月空度髙樓月﹐非復五三年。何須照牀裏﹐終是一人眠。△南浦別佳人斂容送君別﹐一斂無開時。只應待相見﹐還將笑解眉。

○劉孝儀詩二首△詠織女金鈿已照曜﹐白日未蹉跎。欲待黃昏後﹐含嬌度淺河。

△詠石蓮蓮名堪百萬﹐石姓重千金。不解無情物﹐那得似人心。

○劉孝威和定襄侯八絕初笄一首合鬟仍昔發﹐略鬢卽前絲。從今一梳罷﹐無復更縈時。

○江伯搖和定襄侯八絕楚越衫一首裁縫在篋笥﹐薰鬢帶餘香。開看不忍著﹐一見落千行。

○劉泓詠繁華一首可憐宜出眾﹐的的最分明。秀媚開雙眼﹐風流著語聲。

○何曼才爲徐陵傷妾詩一首遲遲衫掩淚﹐憫憫恨縈胸。無復專房日﹐猶望下山逢。

○蕭ら詠衤日復一首的的金弦淨﹐離離寶衤最分。纖腰非學楚﹐寬帶爲思君。

○紀少瑜詠殘燈一首殘燈猶未滅﹐將盡更揚輝。惟餘一兩焰﹐才得解羅衣。

○王叔英婦暮寒一首梅花自爛發﹐百舌早迎春。逾寒衣逾薄﹐未肯懷腰身。

○戴詠欲眠詩一首拂枕燻紅巴﹐回燈復解衣。傍邊知夜久﹐不喚定應歸。

○劉孝威二首△古體雜意朝日大風霜﹐寄事是交傷。葉落枝柯淨﹐常自起棋張。

△詠佳麗可憐將可念﹐可念直千金。惟言有一恨﹐恨不遂人心。

●後敍右《玉臺新詠集十卷﹐幼時至外家李氏﹐於廢書中得之﹐舊京本也。宋失一葉﹐間復多錯謬﹐版亦時有元刂者。欲求他本是正﹐多不獲。嘉定乙亥在會稽﹐始從人借得豫章刻本﹐財五卷。蓋至刻者中徙﹐故弗畢也。又聞有得石氏所藏錄本者﹐復求觀之﹐以補亡校脫。於是其書復全﹐可繕寫。夫詩者﹐情之發也。徵戍之勞苦﹑室家之怨思﹐動於中而形於言﹐先王不能禁也。豈惟不能禁﹐且逆探其情而著之﹐《東山《大杜之詩是矣。若其他變風化雅﹐謂「豈無膏沐﹐誰爲容」﹑「終朝采綠﹐不盈一掬」之類﹐以此集揆之﹐語意未大異也。顧其發乎情則同﹐而止乎禮義者蓋以矣。然其間僅合者亦一二焉。其措詞托興髙古﹐要非後世樂府所能及。自唐《花間集已不足道﹐而況近代挾邪之說﹐號爲以筆墨動淫者乎。又自漢魏以來作者皆在焉﹐多蕭統《文選所不載﹐覽者可以睹歷世文章盛衰之變�。是歲十月旦日書其後。永嘉陳玉父。昔昭明之撰《文選﹐其所具錄采文而間一緣情。孝穆之撰《玉臺﹐其所應令詠新而專精取麗﹐捨此而求先乎此者﹐惟尼父之刪述耳﹐將安取宗焉﹖今案劉肅《大唐新語云「梁簡文爲太子時﹐好作艷詩﹐境內化之﹐浸以成俗﹐晚欲攺作﹐追之不及﹐乃令徐陵撰《玉臺新詠以大其體。」凡爲十卷﹐得詩七百六十九篇﹐世所通行﹐妄增又幾二百。惟庾子山《七夕一詩﹐本集俱闕﹐獨存此宋刻耳。虞山馮已蒼未見舊本時﹐常病此書原始梁朝﹐何緣子山廁入北之詩﹐孝穆濫擘箋之詠﹖此本則簡文尙稱皇太子﹐元帝亦稱湘東王﹐可以明證。惟武帝之署梁朝﹐孝穆之列陳銜﹐並獨不稱名﹐此一經其子姓﹐書一爲後人更定﹐無疑也。得此始盡釋羣疑耳。至若徐《室思一首﹐分六章﹐今誤作《雜詩五首﹐以末章爲《室思一首之類﹐顏延之《秋胡詩一首作九首﹐亦沿其誤。魏文帝甄皇后樂府《塘上行﹐今作武帝已誤﹐直作甄后﹐大謬。傅玄《和班氏詩誤《秋胡詩。沈約《八詠﹐舊本二首在八卷中﹐其六首附於卷末。自是孝穆收錄﹐其合作者止此。故《望秋月《臨春風刪去「登臺」﹑「會圃」四字﹐昔之分刻尙存史闕文遺意﹔今合刻﹐遂全失撰者初心。此皆顯失﹐敢不詳言。至於字句小異﹐玆固未可悉呈矣。苟不精考﹐雷同相從﹐轉展傅會﹐與昔人本旨何與﹖故今又合同志中詳加對證﹐𨿽隨珠多類﹐虹玉仍瑕﹐然東宮之令旨還傳﹐學士之崇尊斯在。竊恐宋人好僞﹐葉公懼眞﹐敢協同人﹐傳諸解士﹐矯釋莫資﹐逸駕終馳焉耳。崇禎六年歲次癸酉四月旣望吳郡寒山趙均書於小宛堂。

