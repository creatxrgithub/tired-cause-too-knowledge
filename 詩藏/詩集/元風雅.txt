

欽定四庫全書

集部八

元風雅

總集類

提要

【臣】等謹案元風雅二十四卷前集十二卷乃元傅習采集時人之詩而儒學正孫存吾爲之編類者後集十二卷則存吾所獨輯也前集首劉因凡一百十四家後集首鄧文原凡一百六十六家有一人而兩見者間載作者爵裏俱不甚詳其中收江西人所作最多蓋一時隨所見輯錄故首尾殊無倫序然元詩總集甚尠顧嗣立所選大抵有全集者始錄故零章斷什多見遺略賴良大雅集𨿽家數較詳而所收又吳越間人爲多亦未能賅備得此本以相防證而世不習見之人與不經見之詩賴以得存者亦不少矣習字說卿淸江人存吾字如山廬陵人其行履不可考觀謝升孫虞集俱爲之序蓋在元末頗有時名者又案範氏天一閣所進書中有元朝野詩集二冊亦題作元風雅不知何人所編其體例與此全異而紛亂舛錯防至不可句讀乃傳抄不全之帙固不若此本之完善也乾隆四十三年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

元風雅原序

詩者斯人性情之所發自擊壤來有是矣然體制隨世道升降音節因風土變遷以近代言唐詩不與宋詩同晚唐難與盛唐匹我朝混一海宇方科舉未興時天下能言之士一寄其情性於詩𨿽曰家藏人誦而未有能集中州四裔文人才子之句彚爲一編以傳世行後者廬陵孫君存吾有意編類雕刻以爲一代成書其志亦可尙已吾嘗以爲中土之詩沈深渾厚不爲綺麗語南人詩尙興趣求工於景意間此固關乎風气之殊而語其到處則不可以優劣分也編詩者當以是求讀者亦以是觀則得之矣子其徧歷風騷之國而搜訪焉庻乎是集可無遺憾若夫可否去取自有當今宗匠在至元二年丙子三月晦日旴江南窓謝升孫子順父敍詩之爲教存乎性情茍無得於斯則其道謂之幾絕可也皇元近時作者疊起庻幾風雅之遺無愧騷選然而朝廷之制作或不盡傳於民間山林之髙風或不俯諧於流俗以詠歌爲樂者固嘗病其不備見也淸江傅說卿行四方得時賢詩甚多卷帙繁浩廬陵孫存吾略爲詮次凡數百篇而求余爲之題辭余觀其編以靜修先生劉夢吉爲之首自我朝觀之若劉公之髙識逺志人品英邁卓然不可企及冠冕斯文固爲得之前後能賦之賢未易枚舉偶有未及非逸之也若乃僕區區曹鄶之陋則在所不足錄云至元二年嵗在丙子八月辛巳邵庵道人虞伯生題詞

欽定四庫全書

元風雅姓氏前集目錄

卷一

劉靜修【因】

巴延丞相

郝天挺

史紫微

盧疏齋【摯】

貫酸齋【云石】

許魯齋【衡】

張仲疇【易】

李道復【孟】

虞伯生【集】

卷二

張野夫【野】

元明善

鮮於伯機【樞】

趙子昂【孟頫】

程雪樓【鉅夫】

閻靜軒【復】

卷三

交趾王【陳益稷】

徐參政

劉侍史

梁宣慰【曽】

何理問

張天師

吳宗師【全節】

滕玉霄【斌】

馮海粟【子振】

吳艸廬【澂】

卷四

李伯宗【之紹】

栁道傳【貫】

陳濟淵

馬伯庸【祖常】

聶古栢

龍麟洲【仁夫】

葉友竹【畱】

杜竹處

卷五

安竹齋

明普彥

文子方【矩】

袁伯長【桷】

歐陽元功【】

杜淸碧【本】

楊仲【載】

卷六

李竹所

何吾山

劉時中【致】

吳敬庭

李長源【汾】

楊鵬翼

陳自堂

卷七

劉須溪【晨翁】

劉立雪【鑑】

劉飬吾【將孫】

揭曼碩【徯斯】

羅磵谷【椅】

孫伯善

卷八

黃南卿

湯子文【炳龍】

劉雲山

申屠致逺

趙半閒

羅滄洲

張周卿【之翰】

周石原

王性存

趙心逺

趙季文

連伯止【文鳳】

胡尊生

宋夲

孫用復

黃河淸

胡古愚【助】

卷九

髙若鳳

張叔暘

許獻臣

趙防齋【璧】

倪中豈

倪若水

範徳機【梈】

孫存吾

張息堂

卷十

甘東溪【泳】

薩天錫

林彥防【寛】

李源道

夏果齋

胡斗南

陳中山

宋梅洞【逺】

龔子敬【璛】

梁隆吉【棟】

李古淡

李誠泉

彭容庵

仇仁近【逺】

吳漢儀

卷十一

何頥貞

黃子肅【淸老】

張希孟【養浩】

趙茂原【橚】

楊達可

吳仁傑

鄧或之

陳敬翁

蕭南軒

卷十二

先一初

陸文圭

陳魚村

易炎正

張嗣良

何太虛【中】

陳晉齋【天錫】

甘虛庭

淩虛谷

髙孤云

應居仁

欽定四庫全書

元風雅前集卷一

元傅習編劉靜修先生名因字夢吉保定人裕宗皇帝在靑宮聞其賢以資善大夫召至京師未幾以親老求歸養居數嵗朝廷尊仰徳義拜集賢學士又以疾辭逾年遂不起年才四十有五縉紳惜之黃金臺

燕山不攺色易水無新聲誰知數尺臺中有萬古情區區後世人猶愛黃金名黃金亦何物能爲賢重輕徳輝照九仞鳳鳥才一鳴伊誰腐防棄坐見饑鳶爭周道日東漸二老皆西行養民以致賢王業自此成黃金與山平不救兵縱橫落日下荒臺山水有餘淸

翟節婦

兵塵浩無際烈士難自全婦人無九首志欲不二天燕山翟氏女旣嫁夫防邊一朝聞死事健婦增慨然生有如此夫早寡非所憐求屍白刄中負土家山前事去哀益深義盡身可捐無兒欲何爲所依惟黃泉鄕鄰救引訣烈日丹衷懸誰辦節孝翁重賦睢陽賢我昨過其鄕山水猶淸妍聞風髮如竹飄蕭動疎煙千年吟詩臺峩峩太寧巓爲招馮太師和我節婦篇

有大如天地

有大如天地日夜長幹幹有小如螻蟻營營誰使然我亦形迹中豈得獨安閒萬物相爲用錯綜盈兩間如身百骸具少一爲不完有形無虛生豈予獨贅偏森然气分內旣有不可鐫蝮蛇誰宥之生生亦能延安有人道尊堙滅獨不傳幹幹以爲師餘者一聽天

燕平學仙臺

碣石來海際西南奄全燕中有學仙臺燕平欲升天燕平骨巳朽遺臺猶相傳𨿽復生靑松嵗久摧爲煙極目望海波不見三山顚三山巨鼇簪山人蟣虱然使無不足論信有亦可憐大塊如洪罏金石能久堅天地防有盡何物爲神仙空山無笙鶴落日下饑鳶今古非一臺浩嘆秋風前

登武陽

朝遊樊子館晚上武陽城潮接滄溟近山從碣石生斷虹雲淡白返照雨疏明日暮悲吟發樵歌已慘情

易臺

望中孤鳥入消沈云帶離愁結暮陰萬國河山有燕趙百年風气尙遼金物華暗與秋光老杯酒不隨人意深無限霜松動巖壑天教揺落助秋吟

山家

馬蹄踏水亂明霞醉袖迎風愛落花怪見溪童出門望鵲聲先我到山家

巴延丞相

度梅關

馬首經從庾嶺歸王師到處悉平夷擔頭不帶江南物只挿梅花一兩枝

鞭

一節髙兮一節低幾回敲鐙月中歸𨿽然三尺無鋒刃百萬雄師屬指揮

郝天挺

麻姑山

路入尋幽景便嘉石田瑤艸帶煙霞注經洞古亡遺檢養藥鑪存失舊砂靑鳥空傳王母信防鸞應到玉皇家巖扉不掩春長在老卻碧桃無數花

史紫薇

江南曲

風淒露冷江南岸瑟瑟寒波秋練練采蓮歌斷紅雲空蘋葉蘆花結新怨鴛鴦鸂鶒俱可憐相呼相喚沙觜眠白頭漁子揺蒼煙一雙飛上枯樹顚

荒冢謡

荒岡斷壠誰家墳經年無主蒿艸繁土崩棺蝕漆燈滅狐貍作巢生子孫牧童燒火山葉赤花磚迸裂松行根牯牛作羣來礪角折碑盡是淚土痕夕陽未下燐火出陰風刺刺云昏昏精靈月下相往來嚘嚶砉歘如人言君不見昨日城中車馬客又來尋地爲眞宅

盧疎齋

題太白墓

大雅淸風久不聞一杯聊爲洗荒墳朱弦三嘆無今古說與江東日暮云

婺源縣齋書事

竹樹映淸曉坐聞山鳥鳴瓶花香病骨檐雨挾詩聲客亦非餘子春無負此生明朝予問俗吟罷卻須晴

書梓山堂經室

問俗來山郭攜春到竹溪花香破禪寂林樾受鶯啼欲和觀音偈聊乘醉墨題閒雲若畱客不肻爲余西

題子陵釣臺

雲山蒼蒼兮煙木稠石灘潺潺兮江水流故人兮冕旒先生兮羊裘使人皆先生兮誰其伊周使人不先生兮誰其巢由可仕止久速兮捨聖人將焉求淸風一絲兮豈爲名鉤焦黃荔丹兮香火千秋岸下幾篙兮榮辱之舟先生一笑兮白雲收

貫酸齋

白兆山桃花巖

美人一別三千年思羙人兮在我前桃花染雨入白兆信知塵世逃神仙空山亭亭伴朝暮老樹悲啼發紅霧爲誰化作神仙區十丈風煙隔淮浦暖翠流香春自活手撚殘霞皆細末幾回云外落淸嘯羙人天上騎丹鶴神遊八極棲此山流水杳然心自閒解劍長歌一壺外知有洞府無人間酒酣仰天呼太白眼空四海無纎物明月滿山招斷魂春風何處求顏色

羙人篇

仙風雕雪玲瓏溫吳姬剪月纎纎昏行雲補髻翠光滑鳳凰叫落空山月手摘閒愁八字分靑山恨重畫不伸肌濃汗膩朱粉勻背人揮淚妝無痕霜刀自制石橊裙閉門不識諸王孫緑煙薰暖藍田玉羅帶隨風換妝束飛鳥銜怨過長門芳菲不忍韶華屋連環步窄玉佩響霓裳防濶東風長釧松腕痩覺多情舉指搔天天亦癢枕香帳冷蘭燈沈落花不入芙蓉衾三山路杳銀河深彩鸞髙訴愁人心天與美人傾國色不知更與羙人節夢裏梅花夢我身萬古千年一明月

君山行

北溟魚背幾千里負我大夢遊弱水蓬萊隔眼不盈拳碧落香銷吹不起茜裙女兒懷逺遊逺人不歸明月羞寶釵綰髻翠欲流風鬟十二照暮秋女媧鏈石補天手手拙石開露天醜瓊樓玉宇亦人間直指示君君見否斯須魚去夢亦還白雲與我遊君山

畫龍歌

老墨糊天霹靂死手擘明珠換眸子一潛淵澤久不躍泥活風須色深紫虯髯老子家燕城怒吹九龍無餘燈手提百尺陰山冰連云塗作蒼龍形槎牙爪角隨風生逆鱗射月干戈聲人間仰視翫且聽參辰散落天人驚瀟湘浮黛蛾睂輕太行不讓蓬萊靑烈風倒雪銀河傾珊瑚盞濶堪不平吸來噴出東風迎春色萬國生龍庭七年旱絕堯生靈九年澇漲舜不耕爾來化作爲霖福爲吾大元山海足

觀日行

丁已春三月餘之所謂寶陀山顚有石曰盤陀往觀之初疑其大不可量旣歸宿作詩時方夜半僧魯山同賦

六龍受鞭海水熱夜半金烏變顏色天河蘸電斷鼇膊刀擊珊瑚碎流雪朔方野客隨雲閒乘風來遊海上山飛驤拖空渡香水地避中原雜聖凢壯鰲九尺解霜鼔痩紋巨犬自掀舞驚看月下墨花鮮欲作新詩受龍女人生行此丈夫國天吳立濤欺地窄乾坤空濶落春防身在東南憶西北

采石歌

采石山頭日頽色采石山下江流雪行客不過水無迹難以斷魂招太白我亦不畱白玉堂京華酒淺湘雲長新亭風雨夜來夢千載相思各斷腸

別離情

吁別離之苦兮蒼梧之野春艸靑黃陵廟前春水生日暮湘裙動輊翠修竹亭亭染紅淚又聞垓下虞姬泣斗帳初驚楚歌畢佳人閣淚棄英雄劍血不銷原艸碧何物謂之別離情肝腸剝剝如銅聲不如斫其竹剪其艸免使人生爲情老

題廬山太平宮

山上淸風山下塵碧沙流水淺如春不知松外誰敲月驚動南華夢人

蘆花被

僕過梁山泊有漁父以蘆花爲被僕尙其淸欲易之以防者翁曰君尙其淸願以詩輸之

采得蘆花不涴塵緑莎聊復借爲裀西風刮夢秋無際夜月生香雪滿身毛骨已隨天地老聲名不讓古今貧靑綾莫爲鴛鴦妬欵乃聲中別有春

題陳北山扇五首

秋鳴無數醉秦娥卻把輊風惹扇羅明月碧澄天似水此山雲气動纎波

紅旭如鉛海上來蒼蒼煙霧小蓬萊東風昨夜醇如酒醉得桃花滿樹開

翠幙低垂防午陰碧瓶裏面水痕深東風截斷人間熱勾引淸涼養道心

一簾明月倚欄桿宇宙尢宜就裏看飛上仙槎河漢近手招沆瀣海銅盤

功成不用服丹砂笑指雲霞總是家淸曉山中三尺雪道人神气是梅花

許魯齋

趙氏南莊

曉起北窓涼淸談戢羽觴入簾花气重落地燕泥香夢靑山好吟邊白日長秋風載書籍相對築茅堂

和先生姚公

去去迷途莫問津問來還恐不知眞因時用捨固有命與道捲舒還在人百尺竿頭愁據險一庵林下樂爲鄰孰輊孰重何須問夢想故園桑柘春

贈竇先生行二首

西山山下覓幽村水竹鄰居擬卜君豈意天書下白屋便收行李入靑雲功名準自英雄立得失防因去就分萬里風沙南北請歸消息幾時聞

莫謝風沙老不禁斯民久已渴商霖願推往古明倫學用沃吾君濟世心甫治看將變長治呻吟爾復化謳吟千年際防眞難得好要先生著意深

偶成

萬物備吾身身貧道未貧觀時見物理主敬得天眞心爽星辰夜情新艸木春自憐斵喪後能作太平民

病起

花透香風入短櫺艸抽新綠倚柴荊正憂多病作身累且喜幽居見物情花爲可觀遭夭折艸因無用得欣榮世間巧拙都相半不許區區智力爭

謝梁安撫惠田

晚來乘興入幽居擬卽君侯置一區令徳久思親慷慨佳田今許乞膏腴太行西對千峯玉淇水東窺萬斛珠幸著此身於此老願從樂正五人俱

張仲疇

送許魯齋歸山

諸相累累入省闈先生何事獨西歸心隨道隠貧非病老得身閒古亦稀行色一杯燕市酒春風二月楚山薇到家巳及蠶生日布谷催耕隴麥肥

李道復

偶成

日午山中道停驂進步難鹻侵苔逕滑風入毳袍寒在國終無補全身尙未安一樽茅店酒彊飲不成歡

喜雨

誰調元气入淋漓枯槁回生只片時依舊野雲無著莫髙天濶地任風披

寄東宮二首

艱難勤扈從俯仰盡周旋小試屠龍技翻成抱虎眠脫鉤魚縱壑漏网鳥衝天萬事從今始灰心未死前十年陪顧問一旦決安危自合成功去應慙識事遲長城徒自壊孤注妄相疑辟糓求仙者髙名百世師

初科知貢舉

百年塲屋事初行一夕文星聚帝京豹管敢窺天下士龍顏誰占日邊名寛容極口論時事衣被終身荷聖情願得眞儒佐眀主白頭應不負平生

金陵懷古

西風刮耳過黃蘆萬水東流艸樹枯蟾窟一年秋色近鵲橋萬里客心孤靑山故國新丰樹芳艸王孫舊酒壚壯志未磨天地濶劍光夜夜照江湖

虞伯生

和李平章秋谷小車詩

雨餘宮艸隠晴沙相國朝天試帝車班馬晝移溫室樹鳴鸞晨度掖垣花搴帷每命賢俱載趣駕頻煩使至家此日龍門誰執禦擁經正履待金華

和周待制朝回卽事

三十六竿吹鳳凰九重春色絢天光卿云微動旌旗暖湛露初晞艸木香貝葉神師東渡嶺金輿馴象北浮洋小臣職在歌功徳拜手陳詩對日長

岡子原呈王學士

岡子原頭春色濃小車晨出看東風雨餘林潤人烏好日暖沙平我馬同西引峯巒來座上東觀樓觀起天中詠歸莫作匆匆晚倘解相逢擊壤翁

奎章閣讀進中卷

玉堂防士詔儒臣禦筆親題墨色新省樹坐移檐底日宮壺馳賜殿頭春虞庭制作防龍盛漢代文章賈董醇書閣暮年偏感遇但歌天保播皇仁

與趙子期趨閣雜賦

日出風生太液波畫橋影彩船過橋頭栁色深如許應是偏承雨露多

雨浥輊塵道未幹朝回隨處借花看墻東千樹垂楊栁飛絮來時近馬鞍

春云冉冉度宮城樓雪初融水未生行過禦溝成久立起頭枝上有啼鶯

屏風圍坐鬢毿毿絳蠟揺光照暮酣京國多年情盡攺忽聽春雨憶江南

待漏宮門聽鑰開袖中進捲總賢才奏名殿裏千花合傳詔堦前好雨來

千花拂檻栁垂絲晝刻傳呼淑景遲聖主自看新進防侍臣簪筆立多時

文章光焰過長虹來者無窮往者空頭白眼昏心力盡髙堂深夜燭揺紅

送伯長待制扈駕之上都

日色蒼涼映赭袍時巡無乃聖躬勞天連閣道晨畱輦星散周廬夜屬櫜白馬錦韀來騕褭紫駞銀甕出蒲萄從官車騎多如雨只有揚雄賦最髙

寄池州司直同知

使過池陽聞上日好懷浩蕩爲君開江幹維檝車馬集亭上持杯風雨來中夜魚龍聽語競明年鴛鷺朝回九華山色翠可食爲問謫仙安在哉

寄張伯雨

隠居聞道無人識麋鹿來依積海深每從雲气得芝術莫怪丹光穿樹林茅君自騎一虎下木客或與羣猿吟知子此時正相憶遲余躡屩度千岑

送朱仁卿過旴江

羨子南歸旴水上過從爲我問臨川幾家橘柚霜垂屋何處蒹葭月滿船應有交遊憐逺道好從父老說丰年寒機早晚成春服一一平安報日邊

興聖宮朝退次韻袁伯長見貽是日上加尊號大禮成告謝宗廟集卽東出奉祠齋宮

翠蓋重重寶扇斜從官穿栁散慈鴉過宮路逺紆天步上壽杯深閣雨花玉貫兩虹通象錦衣成五防鏈雲霞奉祠東出蓬萊道春水鳬鷖踏漢槎

別成都

我到成都才九日駟馬橋下春水生渡江相送謝主意過鄕不畱非我情鸕鷀輕篾下溪足鸚鵡小窻知客名幸得郫筒酒易醉夜深衝雨漢州城

廿五日卽事呈閣老諸學士

松陰鵠立宮車風送宮花著白須水影漸移簾側畔鶯聲只在殿東隅近牀擬進新琴操載筆難題古畫圖太液雨餘波浪動龍舟初試散魚鳬

贈星上人

潭北湘南無影樹一花吹渡海門潮天香滿室定初起雲气上衣身欲飄寶月夜寒龍在鉢銀河秋近鵲來橋豈無一个卭州竹與爾孤松伴寂寥

送可無上人

五公昔講時聽者不起坐虛窻悉銷殞何由見人我名字誰與安說義話已墮尙自無亦無更問可不可不見天雨花誰能拾余朶

賦凝雲石

海石不盈握隤然如委云危岑集逺思虛竇棲微薰天髙太華斷日落香鑪分幾硯永淸潤文章俄氤氳潛雷起神谷震驚天上聞亟視恐無及化爲九龍文

送兄徳修南還

老兄五月來作客八年不見頭總白五人兄弟四人在忽憶中郎淚沾臆我家蜀西忠孝門無田無宅惟書存兄𨿽筦庫完父防弟竊余澤承君恩文章不如仲氏好叔氏最少今亦老五郎十歲未知學嗟我何爲長逺道諸兒讀書俱不多又不力耕知柰何憂來毎得二三防看花把酒臨風哦蜀山嵯峨歸未得盤盤仙壠臨川側碧梧翠竹手所移應與靑松各千尺南風吹雪河始冰只歸烏防何防防明年乞身向天子共讀父書歌太平

澧州謝家通濟橋

澧有蘭兮沅有芷相望涓涓隔秋水蛟龍回夜隠波深虹霓乘晨駕空起千年石尉何西東天下有道津梁通朝祠東皇蒼雲中行人無忌懷謝公

題南野亭

門外輕塵接市扃坐中春色自幽亭雲橫北極知天近日轉東華覺地靈前澗魚遊畱客釣上林鶯囀把杯傾莫誇韋曲花無賴獨擅東南雨後靑

題九歌圖

太乙神君號東皇玉質要玅含和陽生生炁始通微茫綿綿蒸空神中央浮英上羅文天章覆冒下滿谷與阬旁塞無間靈無方靈來乘柔往乘剛湘君夫人鎭相望淸溫靜好非滛傷司命元老元气昌手執藜杖色老蒼歷劫壽命不可量少君之壽同其長離無異體合有常出入萬化終不亡晶明發晨上扶桑海天赫赫眞金芒質錬不滅長垂光河源混混流湯湯伯也坐視無逃將千古萬古何堂堂彼幽爲厲爲彊梁朝貍暮豹方鴟張精魂熠燿志气荒招之不反巫無良屈生作歌沈九湘世人傳聲罕尋詳祝融仙子調黃九神出圖百怪藏不信請視虞公章

題趙子昂馬圖

憶昔從公侍書殿天閒過目如飛電池邊盡有吮毫人神駿誰能誇獨善今公騎鯨隘九州人間空復看驊驑惟應禦气常相逐黃竹雪聲千萬秋

元風雅前集卷一

欽定四庫全書

元風雅前集卷二

元傅習編張野夫

壽李秋谷

璿階曾共近淸輝一旦云鵬九萬飛再入中書今亦有兩封上國古全稀霜侵吟袖趨朝去香惹宮袍侍講歸同使斯文躋壽域且休回首北山薇

元明善

寄翰苑諸公

蒼煙綠樹滿汀沙負手行吟日又斜江水有時窮地脈海云何處是天涯生前幾醉樽中酒夢曾來海上槎惆悵懷人重回首晚風吹盡紫薇花

送湖南李直夫憲使

君去湖南我上京思君欲見又蕪城滄波畱月能歸海江雁拖云不到衡一代豪華誰逺識百年敬畏防靈名好來不作男兒事有水可漁山可耕

送董愼齋左丞討賊

負劍先驅意气閒也勝局蹐著儒冠古來每說從軍樂此去不辭行路難使節再臨民志定兵鋒一舉賊心寒書生奮力效馳逐要寫功名久逺看

題天冠山

仙翁昔往天冠山夜呵鬼神衛鑪丹丹成飛去杳不還藥池丹井猶山間翩翩學子風佩環華欀鉅欐靑雲端思尋躅果安訪鶴歸月落前溪灣

跋南嶽壽寧觀碑後

朱陵靈臺天柱巍太虛空洞綠煙屝上館赤帝朱鳥飛祝融宅南參爲旗羲娥兩曜愁蔽象緯臨逼嗟低迷四觀燕吳與秦齊恆嵩泰華孰崇卑五气順布百志熈流祥物阜宣後祗雨風露雷豈其私恵爾下土屍者誰中有異人餐赤芝夜眠秋霞晝天倪衣以靑雲裳白霓風車八極驂兩螭七十二峯足幽棲琳宮貝闕輝陸離潛光煉魄如嬰兒大丹入咽無渇饑誰其思之吳宗師神變倐忽方張施泠然禦風何之太君歲晏嘉予期千秋萬歲受鴻釐皇圖景運永以丕手持芙蓉朝紫薇旋飈天闔此來歸彰靈答貺逹爾垂磨崖防我瑤華辭

鮮於伯機

望嶧山

東方巨鎭宗岱宗羣仙列侍臣妾同西南崛起一萬仞卻立不屈如爭雄何年天星下天宮墜地代作靑芙蓉外如刻削中空同閬風圃遙相通我昔東遊訪靑童羣仙招我遊中峯悔不絕粒巢雲松失身誤落塵网中如今可望不可到艤舟空羨防飛鴻神仙可學事亦晚安用屑屑悲秋蓬吾聞嶧陽有孤桐鳳凰鳴處朝陽紅安得斵爲寶琴獻天子爲民解慍歌南風

趙子昂

送吳汀洲

七閩南去路﨑嶇五馬承恩出帝都地气喜聞今有雪民生寧似昔無襦山城羙酒傾鸚鵡雨館春深聽鷓鴣他日相思應悵恨離筵不忍賦驪駒

采石

天門日湧大江來牛渚風生萬壑哀靑眼故人攜酒共雙睂今日爲君開蒼崖直下蛟龍吼白浪橫空鶴鵲回南眺靑山懷李白沙頭官渡苦相催

過嶽武穆王墓

嶽王墳上艸離離秋色荒涼石獸危南渡君臣輕社稷中原父老望旌旗英雄已死嗟何及天下中分遂不支莫向西湖歌此曲水光山色不勝悲

卽興

春陰栁絮不能飛雨足蒲牙綠更肥政恐前呵驚白鷺獨騎欵段繞河歸

絕句三首

庭槐風靜綠陰多睡起茶餘日影過自笑老來無復夢閒看行蟻上南柯

橘子花開香四鄰綠陰如染淨無塵幽齋獨坐鳥聲樂萬累不干心地春

自有天地有此溪澄百折淨無泥我家溪上無人到只疑身在靑玻瓈

漫興四首

竹色雨餘碧蟬聲風際淸方池含綠水中有纎鱗行浮沈各異態亦足悅吾情坐久不成起待得月華明露生夜將半淡然無所爲艸根防鳴歇松梢螢度遲城市多塵雜令人心不怡玆丘亦可老已與白雲期春晴浩無端野望欣有矚山花炫桃李澗影瀉松竹鳴鶴聞九臯白駒在空谷好鳥何處來啼破林煙綠揚舲淸河流開篷素秋曉斕斑被巖花委蛇順流天晴去雁髙野濶行人少故園歸有期客愁淨如掃

和子俊感秋

秋至忽十日天宇豁然淸涼飈旦夕至林木發商聲良夜不我與慨然心自驚古人久己逝念之動中情苦心攖世患只博身後名今我將無同聊復得此生

東郊

晨興理孤防薄言東郊遊淸風吹我衣入袂涼颼颼幽花媚時節弱藻依寒流山髙碧雲斂日出白煙收曠野得我懷欣然消我憂中流望城郭匆匆佳气浮人生亦已煩恵養要須周約身不願余尙恐乏所求且當置弗念變化終歸休

奉隆福召命赴都過徳淸別業

驟暄气變幽園卉物淒山云石上起春鳥雨中歸牽衣憐稚子舉案愧山妻苦被虛名累未得遂髙棲

雪石同子俊遊何山次韻

同是淸閒客俱爲放浪遊晴山依雪壯野水帶冰流風急松杉亂年登薺麥收生涯須未老吾欲覓莬裘

送耶律伯彊得請歸東平侍父

麟鳳出瑞世不受虞衡拘郊藪亦可遊豈必在軒除明時靡遺才治世容隠居振衣齊魯間脫屣風露衢眾進我獨退卓然君子儒西漢有芳躅東門祖兩疏路人亦嗟惜哀哉二大夫伊余獨何幸乃得尾送車恨不生羽翰與子東南俱臨分無以贈善保千金軀

贈別夾谷公二首

驅馬原隰間經時不遑休昔來日在斗今去麥已秋王事有稗益晏安非所求翩翩晨風翼一舉逝莫畱誰令匏系自懷離別憂

靑靑蕙蘭花含英在中林春風一披拂胡能見幽心相去千餘里防合大江潯促席談今古知我亦何深此別𨿽非逺離思難任公其愛體素尙無金玉音

春陰

日出晨景淡散發步中庭仰見濯濯栁春風暢人情玆晨豈不佳誰能念陰晴人生亦良晚疲勞竟何營萬事可撥置舍道焉求成

出都

都邑何雄麗車馬日夕喧雞鳴趨蘭省日夕不遑眠玆晨奉明詔馳馹東西奔雪積原野白路修煙塵昏馬鳴朔風起吏士慘無言還顧望帝鄕更覺勞心魂我今無家客斷蓬離本根願爲雙飛鶴奮飛入靑雲

張詹事遂初亭

靑山繞神京佳气溢芳澗林亭去天尺萬狀爭自獻年多嘉木合春晚餘花殿雕闌畱戱蝶畫梁語嬌燕退食鳴玉珂友於此中宴鐘鼓樂淸時衣冠集羣彥朝市塵易侵圖書味方逺紛華𨿽在眼道勝安用戰初心良已遂雅志由此見何事江湖人山林未成願

送瓜爾佳分省陜西

憶昔長楊獵於時始識公堂堂九尺幹落落萬夫雄補衮彌縫宻能書防畫工勞謙延士類豈弟到兒童黃閣歸人望靑雲有父風驅馳常扈從奏對毎畱中暫輟尙書履榮分陜右弓秦山依畫錦燕雪感飛蓬粉署趨承舊瀛洲忝竊同因分動鄕思飛夢到江東

題商徳符所畫桃源春曉圖

宿云初散靑山濕落紅繽紛春水急桃花源裏得春多洞口輕煙揺綠蘿綠蘿揺煙掛絕壁飛流直下三千尺瑤艸離離滿澗阿長松落落淩空碧雞鳴犬吠自成村居人至老不相識瀛洲仙客知仙路防染丹靑寄輕素何處有山如此圖移家欲向山中住

題二喬圖

長江東去水防防誰謂河廣不容刀中有喬家女兒淚何意師昏隨二豪龍虎相爭欲相啖鸞鳳鎩翮將安逃不見當時老諸葛獨聘醜婦何其髙

書事四首贈孫思順

溪上東風吹栁花溪頭春色淨無沙白鷗自信忘機事鳥猶知有歲華錦纜牙檣非昨夢鳳笙龍管是誰家令人長憶東陵子擬問田園學種

天涯相遇兩相知對榻淸談玉屑霏芳艸謾隨愁共長靑春不與客同歸薰風池館蛙聲老落日簾櫳燕子飛南浦他年重到日湖山應識謝暉

露下碧梧秋滿天砧聲不斷思綿綿北來風俗猶存古南渡衣冠不及前苜蓿總肥宛騕褭琵琶曾泣漢嬋娟人間俛仰成今古何待他年始惘然

層顚官閣幾時修檻外長江空自流白露已零秋艸綠斜陽𨿽好暮云稠平南籌策張華得治內人才葛亮優景物未窮登覽興角聲孤起甕城秋

感興

三月江南鶯亂啼百花爛熳栁依依殘紅無數迷歌扇嫩綠多情妬舞衣寶鴨焚香川上瞑畫船撾鼓月中歸只今零落秋風裏把酒無言對落暉

題山堂

手種靑松一萬栽山堂畱得翠屏隈推窻綠竹排檐入臨水紅桃對鏡開山雉雊迎朝日去野禽啼傍夕陽來山妻亦有幽棲志數日遲畱不肯回

過故廢苑

一片中原地紛紛幾戰爭至今將不去畱與後人耕

題秋胡戱妻圖

相逢桑下說黃金料得秋胡用計深不是別來渾未識黃金聊試別來心

丙吉問牛

博陽陰徳澤堂廊民物周流鬢髮蒼尙爲吳犍駐車問諸公但飽大官羊

題陶母待賔手卷

範逵誠孝廉陶侃固英特英特未可知門有孝廉客傷哉陶母貧剪髮易酒食此意固自佳此發足可惜此發足可惜兒心將柰何丈夫淡相與豈以酒食多平生郭林宗何如茅季偉

程雪樓

寄牧庵參政

黃雀山頭楚觀鐘喚醒塵夢欠從容歸來坐聽春林雨還憶簾前翠萬重

閻靜軒

梅杖

涷徧西湖萬玉柯春風入手重摩娑較量龍竹能香否比並鳩藤柰俗何聲破夢寒霜滿戶影隨詩瘦月橫波只知功到調羮盡不道扶持力更多

元風雅前集卷二

欽定四庫全書

元風雅前集卷三

元傅習編交趾王

大明殿侍宴

班陪玉筍侍紅雲日表熈熈瑞气溫萬派朝宗滄海濶眾星環拱紫宸尊雍容湛露歌詩什彷佛鈞天入夢魂孤孽秋毫皆帝力願殫忠赤報深恩

送駕至上都過關口而回

控轡追隨寶馬羣古長城外送金根仙蹤縹緲鸞聲逺客路﨑嶇燕尾分喜見重瞳開日表何勞八翼夢天門梅巖有約人知不幾處朱欄看白雲

送元明善赴京

江流脈脈艸離離黃鶴磯頭酒一巵報國忠心憐我老論文半面識君遲正當舉鼎調梅日又是長亭折栁時收拾琴書歸路穏鳳城依約更相期

送李龍川平章赴闕

雪滿長亭酒滿斟楚山千疊水千尋梅靑半識平生面桐老相知太古心雁影南樓孤月冷馬頭北闕五云深二毛越叟情無限獨向南窓袖手吟

挽布拉吉達河南王

哲人萎矣棟梁傾回首西風涕暗零三世功名今古史百年過客短長亭手扶紅日名猶在身就黃梁夢不醒記取汾陽舊勳業紫薇畱種繼芳馨

萬嵗山侍宴

碧漢鳴鸞隔世塵玉京開宴防星辰舞回鼇背千山雪酒上龍顏萬國春物被仁風榮禦苑水流聖澤溢天津越南覊旅陪賔列咫尺光瞻日月新

駐馬渡頭

大別山頭漢口前吳王磯下沔城邊立殘秋水隔灘鷺噪落夕陽何處蟬赤壁冷煙銷魏卒黃州澹月照坡仙英雄瀟灑名俱在我愛狂吟不媿天

鄂館書懷

蕭然孤館起淒風半壁靑燈照病容滴碎秋心窓外雨敲殘曉夢枕邊鐘衡陽雁斷三千路巫峽猿啼十二峯不盡關山回首處暮云疊疊水重重

秋晚睡覺

海水盈盈漏轉籌海風吹角出譙樓夢殘澹月五更曉心逺孤云萬里秋玉帛幾年賔上國詩書半出老中州平生事業渾如昨無柰靑燈照白頭

徐參政

題吳城山石砮

碆砮碆砮中應雙一在陳庭一此鄕楛笴已隨毛血化石稜尢作劍鋒鋼知音士適逢坡老得寶神應相豫章廟令收藏要如法試看垂矢在東房

劉侍史

九日按上都過陸丘

痩馬行吟萬壑中浮萍身世幾西東山空雨洗千崖翠酒薄顏添半面紅滿逕荒叢摧夕露一庭黃葉走秋風陸丘又是重陽節流落天涯愧老翁

過陸丘縣

白露擁蒼石紅葉侵寒水騎馬下山來啼鳥忽驚起

梁宣慰

過湖登樓

樓前秋水健防開樓外秋風舞袖回萬里梯航通鳥道四時風雨防龍堆江山如此不一醉嵗月幾何能再來欲問老髯求鐵笛夜深吹上紫荊臺

何理問

題宜春臺

山外靑山樓外樓楚云迢遞暮天秋千年防鳳鳴髙阜一道長虹鎖碧流舉目但知天地濶憑欄不管古今愁二仙縹緲成陳迹我亦飄然賦逺遊

張天師

四景

初日暉暉照翠苔庭前昨夜碧桃開一簾香霧微風動知是仙人騎鶴來

深院棋聲日正長博山添火試沈香道人鞭起龍行雨帶得東潭水气涼

天際涼風似水流山中瑤艸不知秋黃庭讀罷無餘事鐵笛一聲閒倚樓

養就還丹不怕寒獨騎黃鶴上云端笑談借得天家雪散作琪花滿石壇

吳宗師

獲玉印

三茅山道童遇白兔入穴掘之得一玉印乃九老仙都君印宋宣和時物也

瑤瑛篆刻鎭華陽猶帶宣和雨露香玉兔有靈開地藏金童無意得天章九重臺上增春色萬里書中耿夜光喜遇明時薦神瑞三君珍重防宏綱

六月十六日早朝偶成八句寄山中諸友

五年四覩六龍飛又領羣仙覲紫薇金殿煙雲浮黼幾玉階日月麗旌旗羣臣奉璽勤三讓國母臨朝重萬幾遙食蟠桃知幾次客星還照釣魚磯

滕玉霄

題【闕】

臺星移次福江西萬馬攢蹄夜不嘶鼔角聲隨山月上旌旗影拂海云低心惟一正千官肅事不多言萬物齊帶得天邊新雨露曉看春意滿鋤犁

謫防昌二首

莫謂文章不直錢布衣親到玉皇前好詩未足三千首又爲梅花入瘴煙

錦衣來作夜郎客紈扇忽逢春夢婆太平宰相知我者誰使醉後狂言多

舟中

拍拍有懷天可語落落不遇吾何歸廬山蒼蒼江水急明日鶴背西風飛

贈弓秋蟾

瓊花十里小樓紅醉吞牛斗眠長虹十年四海分萍蓬一笑邂逅滕王洪牀頭回首黃金空但覺耿耿盤心胸問蟾何不歸蟾宮自有老月畱身中誰受一粒金丹紅學得紙上畫墨龍白晝呼吸風雲從頃刻霧暗天蒙蒙玅處巧奪造化工不復知有陳所翁君不見金陵壁上不防瞳防瞳霹靂驚江東我欲煩君具毫楮畫一小龍回顧母普令天下生孝心不向江湖長驗雨

感寓六首

宇宙忽空濶飲馬萬里流平生負兩眼及此行寓州天淸健鶻運木脫肥鷹投長風吹海雨濯我紫綺裘相逢半遊俠把酒髯如虯慷慨說史記歷歷山川秋向來衣帶水目短何無舟

吾愛東方朔髙揖金馬門向非玩六合安肻來昆侖昂昂九天身談辧黃河翻誰知上書意蛾睂不自婚不見馬相如俛首狗監恩人生非桃李何故不自言

吾愛李太白玩世如遊龍自知天上謫何必人間容海風吹綠發蕭蕭臥雲松我昔夢見之遺以金芙蓉淸輝恍在眼月落娥睂峯

西風桂花落我上天臺山仙子扶我手冷然蒼水環乘鸞者誰子飛煙難攀三生此遊戱弄影銀河灣空山忽風瀑四顧鳴潺湲長揖馬子微此豈非人間

春風如綠波澹蕩洛陽栁髙樓語錦瑟落花泛綠酒何人白鼻騧防茸紫貂袖一字或未識銀莵懸兩肘煌煌貝宮珠廼落緯蕭手爰居偶鐘鼓犧牛竟文繡終然同一盡豈復論好醜誰知艸者窮巷閉白首

船頭書十乘船尾酒百壺酒盡書在眼落月如眀珠忽悟八陣法縱橫始河圖惜哉經世士未有窺唐虞季子相六國所見惟陰符

元日對雨

冷雲捲雨宿巖阿又見東風長薜蘿宇宙千年光霽少關河百戰亂離多鐵心不入利名冷綠鬢堪供嵗月梭試筆尋詩詩未穏梅花樹下少婆娑

湖西小樓

不如載酒此憑欄水色山光蔚可餐紫翠挾春排坐濕玻瓈湧月入窓寒蒼茫白鳥鳴幽嶼掩染飛花漾碧湍但令風光入吟嘯畫船綺袖不湏看

所見

何時結屋亦云根隔水人家可輞川萬仞雲山凝曉碧一弓風日弄秋妍虛名豈用傳身後俠气猶能累眼前料理寒香微雨外已蕭散待流年

吟到

吟到西風黃葉枯新愁幾防落寒蘆乾坤萬象俱吾有煙雨一門何處無流水悠悠吾道在浮雲擾擾世情疎午窓喚醒華胥夢古木巖頭聞鷓鴣

訪隠

西風短褐飛黃埃何不從我遊蓬萊狂歌醉舞下山去後夜月明騎鶴來

吟人

吟人痩倚曲欄桿酒醒香消午夢殘燕子不來春社去一簾疎雨杏花寒

夜雨

未到黃昏閉門怒雷挾雨過前村老人熟睡渾不覺風捲濤聲入夢魂

半生

半生獨受春風淺萬感相隨秋夜長隠幾無眠聽落葉松梢揺雨濺山房

僧捨

一枕松風入夢淸空庭夜雨暗禪燈山中酷愛僧居好得似山中不著僧

馮海粟

題黃鶴樓

鶴樓千尺倚晴闌大別山前舞峻鸞昨日英雄無問處依然江漢湧波瀾

題揚州瓊花

錦帆隠隠到天涯古道殘陽泣暮鴉莫爲龍舟更惆悵廣陵依舊看瓊花

題墨肘魚

平生骨气占南風玉色鬐鱗海汐通莫與粉紅參石首天機衮衮水流東

旌表申孝子門

竹熨輕輿到處安水溫半菽盡情歡寸心不暫三暉置萬頃何如一畆寛髙蓋門閭華黼黻斑衣嵗月老巾冠遙憐續漢書申孝千古申屠又有蟠

吳艸廬

自警二首【前丙寅十八嵗作】

气昏嗜臥愛非輕才到更初困倦生必有事焉常恐恐直教心要彊惺惺縂當意思沈如醉打起精神坐到明著此一鞭能勇猛做何事業不能成

元來一片虛靈府埋沒經年澤穢塲不特通時多走逸覺於靜處亦飛揚晝間常被事牽引夜後猶隨夢擾攘喚起主人翁警省自家三徑不容荒

題閤皂山

漢吳仙迹兩峯齊欲拾瑤花路恐迷寶殿靑紅疑地湧林巒蒼翠接天低九重香案分雲篆八景瑯函記玉題仙鶴翔空淸似水步虛聲在朶云西

題蘇李泣別圖

節旄盡矣自湏存此日生還侍主恩右校漫循椎結泣平陵有子廣無孫

書李伯時九歌圖後

李家畫手入神品楚賢流風淸凜凜誰遣巫陽叫帝閽爲招江上歸來魂音紛紛音紛紛柱髙辰逺聰不聞扶桑初暾海橫云司命播物泥在鈞洪纎厚薄無齊勻公無渡公無渡衝風起螭黿怒夜猿啾啾天欲雨天欲雨迷歸路嵗晏山中采蘭杜靈修顧顧復去莫怨瑤臺神女妬坎坎鼓進芳醑恥作蠻巫小腰舞千年往事今如新摩挲舊畵空愴神騰身輕舉一回首楚天萬里江湖春

送陳小庭之廬山

匡廬幾千仞崔嵬上有天仙相往來我欲遊之未遐逺君今往矣何時回我遊我意亦無他君遊君意還如何豈爲昔人詩句好豈爲其間僧捨多天池升在最髙頂谷簾界天直下懸河我觀此水注湖注東注入海復隨海日騰湧上天徧飛灑飛灑浩浩蕩蕩無塵界萬生活動增姿態流轉無窮萬萬載更萬萬載匡廬山不攺

晦庵畫像贊

義理宻微蠶絲牛毛心胸恢廓海濶天髙豪傑之才聖賢之學景星慶雲泰山喬嶽

寕可無頃

風吹枯木不揺水激方輪不動畢竟有木有輪惹起風號水湧𨿽如泡影露電也眼根覷見諸有都歸變壊萬刼一空長在

元風雅前集卷三

欽定四庫全書

元風雅前集卷四

元傅習編李伯宗

送邵天常歸山

搏風徑擬九霄飛志業誰知與願違虎豹關深書未逹雞豚社逺夢先歸香侵客路花方盛綠滿家山蕨正肥去後且從閒處樂徴書有日到柴扉

栁道傳

八月二日大駕北巡將校獵於賽音布拉克詔免漢官扈從南旋有期喜而成詠

天子龍飛啟聖時乾坤闔辟載淸夷幸從在鎬成周宴重喜臨邊舉漢儀禦宿常時嚴虎衛吉行惟日望鸞旗詔恩許免陪驂乘卻愧長楊賦未奇

還次桓州

塞雨初漧艸未霜穹廬秋色滿沙場割鮮俎上薦黃鼠獻獲鞍間懸白狼別部烏桓知幾族他時稽落是何方長云西北天如水想見旌旗瀚海光

過長城

道徳藩墉億萬年長城漫與朔云連秦人骨肉皆爲土漢地封疆已罷邊飲馬窟深泉動脈牧羝沙暖艸生煙神京近在溟北九域開荒際幅員

京城偶成

毳幕承空拄綉楣防繩亙地掣文霓辰旗忽動祠光下甲帳徐開殿影齊芍藥名花圍簇坐蒲萄法酒拆新泥禦前賜酺千官醉坐覺中天雨露低

同楊仲應舉和袁集賢上都雜詩九首

出塞行瞻日趨朝喜近天離宮來苑囿馳道絕風煙瑤水巡非逺峒山歷更綿甘泉多法從獻賦憶當年雨水漸衣黒雲沙際日黃煙開才黯淡日出已蒼涼徇俗髙檐防淸心小篆香端居萬里念蕙艸惜微芳謡俗隨方異溝途隔捨迷醺人惟馬湩勸客有駝蹄殿角孤花靚城隅雜樹低天涯中夜舞如意昔曽攜天潢猶白白雲幕故靑靑積潦摧車軸髙風墜雁翎宮塗丹赭堊殿戶紫金釘女樂蓬萊祕哀簫動杳冥幄殿層雲陣轅門積雪峯奇鷹皆戴角禦馬盡飛龍瀚海將臨幸云亭望陟封靑丘大羽獵有事待冬曹務惟章句官規自法程齋扉侵雨潤宴幾得風淸歷歷三刀夢行行萬里城明年遂耕隠深仗酒爲名經遊還絕塞際遇復淸朝大暑無防綌輕寒已禦貂盤空虀屢薦觴至酒頻澆貧病諳爲客何慚帶減腰公子靑絲轡王孫綠車宴酣風小定舞破日西斜手擲宮中果神行海上槎築郿毋自厚儉徳不期奢水艸方方善弓弧戶戶便合圍同婦女從戍到曽雪毳千家帳冰瓢百眼泉浚稽山更北畏望斗光懸

送臨川謝有源赴閩醫提領

一路靑山荔子叢華山西望粵西東家風蘭玉庭堦上宮事參苓藥籠中鷁首去乘潮浪白蠣房催薦酒醅紅福州自是炎蒸少臘雪飛花落半空

題有源圖捲後

官章文學範相同摹印書兼篆刻工猶是古人傳信息雕虫元不在揚雄

贈黃伯中從臨川吳先生卒業因之奉簡

夫子祠垣舊巴山闕裏門具瞻誰可並友愛益宜尊往卒諸生業行穿百谷村亂流黃濁湧迎宿綠陰繁想到趨凾丈承聞服緒言心將經義治理並聖詮存藻繪終迷質條枚實自根須無遵近軌防有企前轅伊闕如堪攬河汾欲並吞道初由巳致舌豈待人捫正要薫陶學全稀色笑溫歸裝當稛載饋館且盤飱羨爾方朝旭慚予未及昏仰懷駒皎皎深感兔爰爰瑤席今承間緘辭莫憚煩庶幾薦鳳觜兼得嗜龍蟠鯁鱔何勞祝因玆寄不諼

陳濟淵

龍額山

巓崖突出眾峯前隠躍潛龍枕爪眠怪木秋凋露頭角寒泉春湧鎭龍涎身橫云外三千尺眼看人間幾百年莫待始皇驅入海早升雷雨上靑天

海靑

怒挾孤風海外來修翎如劍斫雲開潛身陡縮千尋起得意雄攀上防回萬里老拳無脫腦滿鞲英气不凡村山狻野雉休回首神物無心到艸萊

萬壽山

萬壽山頭尺五天空同直下小如拳五更霧冷乾坤濕六月風酸甲子偏細艸已肥燕地馬奇兵先鎖漢江船行人莫問徵南事墮看蘇杭在眼前

馬伯庸

寄邵允文

故友經年別如今髮白無淸秋江鷺浴長夏野猿呼客捨棲書冊齋頭具筍蒲知賢不能薦羞澁望東吳

南徵

積雨關河濕今朝日始晴浮船下夜瀬覓酒近春城鵝鴨將雛出牛羊傍母行獨憐無侶客萬里又南徵

寄題杜隠居忠學齋

徴君家住武夷山白鶴猿夜叩關船泛淸泠凡九曲屋分丹壁只三間世人往往知名姓仙子時時定品班孔壁秦灰天未喪幾多魚豕待重刪

桃花馬

白毛紅防巧安排勾引春風背上來莫觧雕鞍橋下洗恐隨流水泛天臺

琉璃簾

吳儂巧制玉玲瓏翡翠蝦須迥不同萬縷橫陳銀色界一塵不入水晶宮月華逺射離離白燭影斜穿細細紅相隔神仙才咫尺靈犀一防若爲通

聶古栢

題韓文公祠

嶽奇海怪早相知何事中朝未可歸佛縱有靈那在骨僧如得道又無衣符分防峽天終定福近宮墻意更微俎豆荒涼誰繼廩摩挲石刻重歔欷

過采石

采石江頭秋月白蛾眉亭下灘聲咽綉衣玉斧曉霜寒同是天涯苦行客酒仙一去海生塵靑山玉尺埋衣巾淸江白鳥自今古岸艸汀花空復春我欲禦風遊八表醉裏髙情覓三島閶闔云深不可攀回首江南數峯小

九華山【一名蓮花峯在貴溪】

江上靑芙蓉遙遙隔秋浦九莖風露寒萬壑煙霞古瑤艸含芳春靑松立亭午安得一把茅移家白雲塢

鄱陽道中

江上秋風吹斷鴻江頭開徧木芙蓉幾家籬落依紅樹萬壑煙霞鎖翠峯南國風光一杯酒故園魂夢五更鐘舉頭日近長安遂閶闔云深第幾重

九日鄱江裏同行諸公

滄浪木落塞鴻飛佳節芝山酒一巵黃菊且陪今日醉鐵冠不受晚風吹滕王閣上雨雲黒戱馬防前艸樹衰何似淵明千古意一篇淸絕去來辭

琵琶洲

昌國寺前楓樹秋琵琶洲畔暮云愁沙頭潮落灘聲急疑是潯陽淚未收

鄱陽和程世民巡警官

年少將軍意气雄乃翁憲府舊乘驄魯中詩禮有庭訓江右衣冠多士風玉樹靑蔥秋色裏明珠炫爛月華中滕王閣上重回首後夜相思寄別鴻

望玉笥山弗克登覧畱詩萬年宮

西南山水窟玉笥號奇絕羣岫來陂陀孤峯立撐嵲邃洞煙蘿靑危澗幽泉咽正是南昌尉於玆悟仙訣一覧快心目洗滌中膓熱嗟予敢告勞馳驅待環轍五月登武夷淸流淸且冽扁舟九曲中兩崖千尺鐵嵗暮復何之淸江夜飛雪山靈似笑我身世苦覊紲願言解塵纓林泉飬吾拙

春遊

桃葉渡頭春水生長安橋上艸長靑百年深向花時飲嬴得城南幾醉醒

淸逺縣尹楊觀政有奇迹復能詩文民僚服其化士大夫過者靡不稱頌故贈此加勉焉

玉節星軺下嶺南萬山空翠雜煙嵐傳聞淸逺多佳政花滿春城月滿潭

風流文采楊忠肅南北雄奇古峽山怪底蠻江無語鳥弦歌終日水雲間

梅嶺題知事手卷

黃金臺上客大庾嶺頭春如是無詩句梅花也笑人

題碧澗堂

在瑞州鳳凰山傳李八百女弟明香眞人故居舊有迷仙洞上刻仙容

聞說明香早學仙華堂突兀故山顚四圍亭檻靑雲上兩岸樓臺防水邊龍虎丹成知九轉鳳凰飛去已千年旌旗八百俱塵迹惟有坡翁麗句傳

萬安縣邂逅一樓偏髙明舊有公略張憲僉和劉素庵一詩用題於左

五云閣上北風寒十八灘頭疊亂山庾嶺一枝春信早龍泉三尺土花斑蠻煙瘴雨霜天曉畫防淸香晝日閒倚徧欄桿動髙興一聲道唱水雲間

次韻宗道禦史過峽

蒼崖嵲奔東流玉節招揺漾彩舟云鎖千山蕭寺古霜淸百尺瘴江秋白猿一去空長笑馬南來得壯遊聞道遐荒歆帝力家家麥飯老林丘

番禺道中

玉斧飛霜大庾南萬松蒼翠洗煙嵐云迷梧野山羅防月滿韶江水潑藍椰子漿寒殊似蜜荔枝香暖絕勝柑中朝耆舊如相問鳥語啾啁正未堪

和元帥伊埓呼圗克公子彊橫竟以賍敗同憲嶽公齊髙王馬二憲掾實共事云

好雨崇朝洗瘴滛越王臺上一登臨鱷魚已逝白波靜遊鯤變化滄溟深六祖泉臨千嵗水百蠻航貢五方金九重貝闕云深處萬里孤云寸艸心

題參政髙公荒政碑

廬山挿天千仞靑明公髙節逾稜層西江月冷秋無際明公此心淸徹底厭渠道上豺虎多手搏不待弓與戈前年魃虐徧南國饑者以充僵者立洪州父老遮道傍上書乞畱涕泗滂丰碑大字記荒政要使遺愛如甘棠我來觀風聞此語未見儀容心已許願公從此召赴中書堂早爲四海蒼生作霖雨

龍麟洲

陳平章席上題琵琶亭

老大嫦娥負所天忍將離恨寄哀弦江心正好看秋月卻把琵琶過別船

春日卽興四首

一夜東風到海棠千桃萬杏不成妝老夫無分穿紅海日拂銅瓶浸錦香

二月桃花暖欲然墻南美錦正芊綿底須更覓逃秦叟繞屋春紅卽洞仙

病來桑扈老媻姍痩防東風興未闌野菜黃雲山薺雪風光何處不堪防

枯藤處處領春華遮莫東風顫防紗防破蕪菁黃世界一枝香雪小梨花

赤壁

踣呂摧袁虎視耽阿瞞气勢捲江南磯頭一霎東風轉天下江山自此三

葉友竹【名畱字景良著聖徳延壽錄爲萬世師法】資治通鑑

君鑑君兮臣鑑臣世間何有敗亡人若還鑑古猶爲逺夏后何嘗可鑑殷

讀古史治亂

睿智聰明允執中萬幾四海一家同柰何生長承平後聞見無非只後官

杜竹處

恵山寺行殿

渡江五馬竟忘歸愁見年年雁北飛千里版圖非故國六朝基緒幾危機煙藏經葉閒僧錫風落松花上客衣前代衣冠已塵上空畱碑碣枕斜暉

題鄕僧智安石山磊落亭

磊落如癡也似頑精神半在嵌巖間鬼工驅得平泉石吟客來逢飯顆山虎伏不驚飛將怒羊蹲誰識牧仙閒詩成个个頭應防師亦拈花爲解顏

元風雅前集卷四

欽定四庫全書

元風雅前集卷五

元傅習編安竹齋

送白雲平章

舟人停棹酒停斟試聽筵前送客吟離恨早知如此苦交情不合恁爲深白雲境界三更夢紅葉園林兩地心從此艸茅亭上客抱琴何處遇知音

明普彥

題商山四皓圖

劉氏何如呂氏安尺書便爾闖重關空將鬢雪驚隆凖不道啼紅慘下顏鴻鵠聲寒悲曉殿紫芝香冷怨秋山千年猶昧深根術又落巴童橘樹間

文子方

次元復初韻送虞伯生代祠江瀆之二首

成均十載宛遺經未識沙墩長短亭旌斾曉霞穿化日文章秋月映華星鳥鳴春晝岷江白鶻沒天低隴樹靑四海車書今混一摩挲劍閣重鐫銘

出宿春城宿霧低閱人老眼似層梯功名愧我蠅鉆紙文采憐君玉在泥蜀道連云春系馬巴山踏月夜聞雞贈言知笑瀛洲客冷落梅花日又西

贈別任毅夫禦史行臺陜西

金天行秋河漢涼星軺夜起尙書郎隴山晴樹熈化日燉煌埜道霑飛霜天邊鸞鵠意自逺艸間狐兔無苦傷丈夫樹業方如此探別不用愁中腸

和寗致陶幽懷

時雨息氛翳髙林嘒風蟬端居愜孤尙圖書靜當軒涼颸薄櫺戶微爽生簡編客來聊與樂客去自復眠徜徉永今夕庻以全吾天

送馬伯庸禦史奉使關隴

聖朝啟文運同軌來無方夫君起天闕崛起千仞翔修辭陋史漢髙步追黃堂乃祖尙書君樹立何堂堂昔在帝世祖榮身事戎行風雲一朝防奕世傳芬芳矧君擢髙科有業未易量斯文系政教治忽愼弛張世豈無勇者捨君吾何望勿爲守鉛槧局束徒苦傷僦屋京城居去君百舉趾聞君起冠豸僮走亦欣喜況當逺於徵無言詎能已朝風號空桑眾艸日披靡河關尙瘡痍聖度乃偉翳彼涵大休能不懷愧恥艱危見臣節維持賴風紀溫言表遺忠生气凜不死乃知烈丈夫豈獨魯連子

題楚山春曉圖

荊門雪霽江樹芳巫峽冉冉愁雲長山猿杜鵑叫落日風灑露沐何蒼涼六龍從東來曉气開扶桑天髙雨絕人事變解環結佩空相望渚宮西澨連三湘畫中隠隠聽鳴榔安得置我棲其傍爲君一曲歌滄浪

袁伯長

送華山隠者

黒髩祠官佩水蒼萬松深處響琳瑯黃柑有法能爲酒紫術無饑可當糧招鶴舞空山月冷檄龍吹雨海風涼瑤池欲問長生訣碧澗研朱寫綠章

次韻呈周儀之虞伯生

英英雲中君含思歌太乙回鸞舞天葩流粲曉莫述報之不成章玉雪耿素質臨風發長謡庻以永今日昔學空巖居之人怒且怠哀猿雜山狖驚笑欲我害夫隠人所藏別之空悵慨桃源閟深竇亦復知晉代道逢學仙人禦气不飲酒我笑初無言彼已嗔我否哀哉守其愚系石猶在肘冥化隨悲風淪淪骨不朽羲娥挾雙輈冉冉若見廹丹臺雲霞瓊蕋生尺宅控搏無須防詭幻巳千百愼此陰陽機逃虛脫其厄奇樹生南薰淸坐彈五弦涼風邈永古白雲赴蒼煙世故日已偸俛仰隨嵗年折腰倘爲酒猶足靑簡傳少年恣靑雲歡至無復戀一爲關河行常恐不得見新雁雲中來飛飛落南逺歸心耿無寐寒更促浮箭

次韻送友教授閩中

鬱鬱太古樹叢生散珠玕明時炳陽徳寥落斂嵗寒天風西北來凍海繁層瀾芳朽各有性盛衰誰無端寛寛冰上履黯黯塵中冠宿志不得酧奮飛戢其翰伊南蹇一士覊鴻河之幹手持大雅篇八音佐王官墻陰臥朝日薄飯衣滿盤邂逅喜我同金石生肺肝出處非故意低徊耿相防閩山雲海東望通三韓居夷聖有在取琴爲君彈

送邵元道

仲連匡世姿揮手卻秦軍掩袂停白日登車抗浮雲射書誠艸艸孤城死生分辭榮惇厚俗矯抗離其羣虞卿舌轉丸揣事精微茫事危見交態窮愁名益光黃金散逝水白璧凝飛霜丈夫有定志得失非豫防梅生一尉微喋喋正天紀洗心洞化削迹無妻子龍變孰爲馴蟬脫乃眞止松回風泠泠水落石齒齒襄陽孟浩然拂衣歸故山放浪巖壑深流詠遺人間舉袖林花落擊節江鷗還羊公何墮淚水深日潺潺

送世茂許省掾歸武昌

岷江下奔流日夜東南趨艱虞六十載蜀客無完居纎修掛晴練五老爲之廬招彼素人心蒼翠垂流珠峩峩銀臺公懷寶耿不攄靑桐擢孫枝下此佳鳳雛絢爛五色翼披霞表亨衢淸者防鴻逺逸興蒼鷹俱食竹戀苦志餐風養眞腴誓將八極周覧得爲眞符嵗月諒有盡云端復躊躇躊躇固吾事荏苒悲徵途

蒼莽鸚鵡洲日沒楓葉赤昂昂處士根蔓艸化爲碧之士輕且儇之人何急窄至今千載下投筆懼鋒鏑銀城太古雪俯仰一消釋雍容詩書節浩气烈金石不盡登臨意寒波淨如席相逢各萬里末契淪夙昔咿嚘語未罄徵雁起暝色淒涼衣冠聚山海窮畢弋翳翳桑楡老人物可識停驂望前坡去馬記初驛

歐陽元功

延祐二年二月十七日侍宴北省

臣夲江南一布衣恩榮今日及寒微合躔列漢光相射湛露迎陽晝未稀仙醖飲來生羽翼宮衣畱得奉庭闈酒防車馬如流水回望紅雲繞闕飛

題孫氏壽慶堂

孫母歐陽九袠登外家譜牒自廬陵髙年備養人俱羨同姓升堂我未能好客郎君深巷轍讀書稚子小窓燈朝廷屢賜尙方帛更待回鸞織誥綾

題澧州謝家建通濟橋

慶雲龍日防云根玉樹薫薌接澧沅太傅功畱召伯埭相君心競謝公墩已誇防蝀綿今古猶羨封胡偉弟昆珍重盧溝溝上月時隨車駟勞於門

過洞庭二首

白沙隠隠見金鼇殿閣慿虛結構牢天水渾融浮太極神人幽顯隔秋毫龍堂深閟靈棲冷象緯低垂客枕髙欲作廟堂迎送曲杜紅蘅碧盡離騷

媧星搏玉擲虛空屹立君山面勢雄一畫犧圖天地骨九江鯨觀鬼神功裾飄帝子蒼茫外樂奏鈞天澒洞中頗恨當年鄒魯客觀瀾未到楚諸熊

夜宿寺前農家

漢南旅店已星稀倦宿田家帶落暉蕭寺依山聊復爾鄴侯送酒是耶非風餐幷覺涼生飯露坐俄驚月在衣老子漫遊吾漫送登山臨水憺忘歸

西明道人每一相見去必求詩餘亦不能卻

武昌堤上水雲身三十年來識道人只爲謾遊相見少故知臨別贈言頻憧憧車馬紅塵老靡靡江山白髮新邂逅一回詩一首錦囊千百未爲貧

寄諸弟七絕

長樂鐘聲拆號時三臺八座列參差自憐手把天瓢水一滴鄕闗不得私

聖主宮中遊幸疎日臨閟閣防芝儲今朝蘭省初開試淸曉玉音催著書

省垣東畔至公堂十五年前戰藝塲飽食大官無報兩科來此校文章

禦史承差鎖院門使臣傳語出天閽試官被命連鑣入同榜三人入謝恩

仁廟初科射防郎如今斑白殿朝行東風昨夜聞歸雁夢繞江南煙水長

薊門城下過堦塔一一行人通竈間今朝送客又還入那忍更投名利關

別駕祠前雪水深弟兄沙上把離樽三年不洗來時褐要防淋漓別酒痕

早朝

扶揺九萬透雲霄鳳闕龍池步步瑤駞背負琛金絡索象身偹駕玉逍遙衣冠俯伏傳呼嶽干羽低徊防舞韶湖海布衣瞻盛事他時田裏夢天朝

杜淸碧

與趙子昂集賢爲壽

東觀道家蓬萊山神人來往乎其間銀鉤勢壓蛟龍榜玉佩聲聞虎豹關秋露滿天濡綠髮晨光出海曜朱顏金函更注長生籙林下種竹已斑斑

送趙編修

往年初記抵京師正類機云入洛時未識鼇頭分赤管先傳馬首控靑絲瓊林舊醉家家酒金剎新題處處詩此日揚州歸去路錦衣光彩照城池

寄題周待制悠然閣

大江之東彭蠡南周家髙閣與云參秋風猿狖啼靑嶂夜雨蛟龍起碧潭繞屋千叢生杞梓通檐百尺長楩柟何時共此登臨樂指防平川得縱談

眞州賈生索賦孩兒茶

吾聞孩兒茶始來自殊方古人譯其名和以龍麝香賈生得妙訣品制非尋常淸晨待遺我今我試與嘗味腴甘且美頓洗葵藿腸惜無瓊瑤報裁詩謾誇張燦爛黃金芽錯落明月章波浪盤蛟螭雲霞廻鳳凰好將龍鳳餅裹以玉雪囊持之獻天子補益未可量能令齒頰生玉液卻回麯蘗升明光

諸公以懷李白詩分韻送李茂逺後以酒字索賦遂綴五言一首

漳江水逵逵民俗多雜揉李君專檄來號令肅巡掫遂令方家市安集日丰阜春風有歌姬夜月無吠狗築堤捍水災皆自將軍手至今此邦人稱謂常在口我來自京師始得一聚首經過日以數言論竟開剖有如濟世方乃爾困升斗孰云勞積多反使嵗月久方今天子聖賢知在左右銓曹每推擇往往雜瓊玖此行防薦進直入紆組綬莫負平生心要使斯民壽豈敢爲贈言裁詩侑杯酒

送李伯循歸山中

已聞盤谷最深幽便欲從君遂此遊春气和柔朝采藥秋風淸徹夜乘舟巖花冉冉難畱客汀艸纎纎獨倚樓楊栁新條不堪折只湏買酒喚離愁

和楊仲

老來自愛黃叔度少日空期魯仲連髙臥獨無田二頃曵裾誰有客三千滄江浮鷗鷺白日翩翩換嵗年只憶江東楊少尹劇談終夜不湏眠

楊仲

送虞伯生赴召

幾年簪筆侍明光共取才華補衛郎祀事必稽周典籍頌聲多假漢文章云垂迥野鳴鞘逺月滿髙城下漏長縱獵合袪誇盛美願言作賦繼班揚

送朱澤民之京師

懷山挾海奠京師气勢紆余盡北陲雁度寒云秋色逺鵲鳴宮樹曉光遲四方英俊皆來萃一代經綸屬有爲君有長材希屈賈好將詞賦重當時

送彭萬里

平居鄕鄙系瞻聽逺渉京畿近寵靈席底波濤秋渺渺枕前星斗夜熒熒肻如龍劍重藏匣誰識牛刀始發硎將相與人殊勢分秪應雙眼爲君靑

擬辭京師

囊衣托載道傍車人事匆匆嵗欲䢐風雨五更雞亂叫關河千里雁相呼蕪菁散漫根猶美桑柘蕭條葉半枯卻上髙丘重回首五云繚繞帝王都

次韻陳子仁黃河

禹功防鑿實憂勤宇內山川自此分元气渾淪通地脈孤光迢遞貫天文母金伏玉秋當孕陰火潛淵夜欲焚萬里窮源何日遂片帆西上破層雲

早朝

掖垣迢遞到城回魏闕嵳峩此日開赤芾防筵霄仗引朱輪爭道曉鐘催三泉忽報藏金甲萬歳猶聞獻玉杯樂奏象箾從此畢小臣思見鳳凰來

錢塘懷古

斜界鉤陳通大道中分魏闕對層巒云生殿上金鑪暗露下庭前玉井寒江漢飛龍俄杳杳滄溟泛鷁竟漫漫中天防合寧非數坐見蒼生奠枕安

山回禁禦入雲長無復陳兵衛兩廂千古金鐘埋野艸萬年珠樹落秋霜龍文不徙陽人眾鳥篆終歸軹道傍九市塵埃來滚滚一江風浪去茫茫

西湖淸濁自天開鴻雁鳬鷖日往來黃道星辰環太乙紫雲宮殿擁蓬萊能文競奏王褒頌獻壽深傾阿母杯九域輿圖今混一百年耆舊自興衰

化人宮殿被層阿棟宇髙低日擁波翠石文章題日月寶珠光燭山河空桑說法黃龍聽貝葉繙經白馬馱誰謂一無超眾有秪今塵上重來過

宗陽宮中秋對月

老君壇上涼如水坐防冰輪轉二更大地山河微有影九天風露寂無聲蛟龍並出扶金榜鸞鳳雙飛載玉笙未信弱流三萬里此身今日到蓬瀛

九月

禦气排空寶扇開金衣照日近臣來絲囊已進千秋錄黼座還稱萬壽杯王子吹簫雙鳳舞羲娥攬轡六龍回侍臣此日沾恩賜散作祥風徧九垓

元風雅前集卷五

欽定四庫全書

元風雅前集卷六

元傅習編楊仲

東湖卽事四首爲王侯本齋賦

朝來千騎岀城闉爲向東湖早春素練冪林雲气薄明珠穿艸露華新山花獻笑開檐畔海鳥忘機戱水濵記取當年賢太守及時爲樂與斯民

夏月湖中爽气多南風疊疊捲長波漁翁舟楫衝蘋藻防女衣裳擘芰荷膾切銀絲嘗美味腔傳金縷換新歌君侯用意仍深逺卽此光輝豈滅磨

暫停麾蓋擁輕舟此日湖山屬莫秋采采黃花登几案離離紅樹散汀洲傾壺浮蟻杯頻竭下箸鮮鱗网乍收莫向錢塘誇往事白蘇未許擅風流

雲气低藏十萬家東湖飛雪又交加玉禾舊布仙山種瑤樹新開帝所花但聴兩岐歌瑞麥何勞八月泛靈槎侯門自有相如客賸賦髙車後世誇

九日別友人

客中佳節罷登髙獨立淒涼感二毛紫陌泥塗秋汩汩黒山風雨夜嘈嘈幽人侈有觀魚樂壯士慙無汗馬勞得失古今俱一律惟應痛飲讀離騷

次田師孟西曹卽事韻

隠吏重來右掖初淸明時節亂花舒霧迷黃閣霏霏重雨散彤庭防防疎李耳舊藏周典禮蕭何元得漢圖書經綸事業煩公等要使皇文日粲如

題鄧善之袁伯長諸太史

詔編國史有程期正是諸郎儤直時虎士守門宮杳杳雞人傳箭漏遲遲窓間夜雨銷銀燭城上春云壓彩旗才大各稱天下選書成當繼古人爲

贈賈國英郎中

挺生雄傑气昂昂服事朝家被寵光鸚鵡杯中春正好鳯凰池上日偏長新裁樂府傳宮體舊著朝衣帶禦香忠孝兩全人所羨只今慈母在髙堂

遣興二首

庭樹號蟬日已涼塞雲橫雁夜何長挾書萬里幹明主仗劍三年別故鄕西北諸山連朔漠東南眾水隔荊揚淹畱不去慙蘇子莫遣貂裘壓雪霜

往嵗銜杯意气舒願從章子誦詩書已荒陶令松三徑猶守揚雄宅一區春樹花殘收夏果海門潮落買江魚如今也足成吾趣何事侯門欲曳裾

紀夢

海上垂綸已有年閒居無事夢朝天蒼龍觀闕東風裏黃道星辰北斗邊盛際只今逢五百前程何許隔三千揚雄曽奏甘泉賦應有聲名達帝前

送殷國華之饒州教授

送君行李欲何如楚國蕭條戰伐余西塞人煙連艸莽南江波浪入空虛遺民罕作先生服故府徒存博士詩往事悠悠多冺沒好從黎老問終初

望海

海門東望路漫漫風無時縱惡湍白霧漲天陰气盛滄浪涵日曉光寒豈無方士求靈藥亦有幽人把釣竿與俗浮沈何足道願乘浮舶肆遐觀

題息齋竹石

行前怪石起參差篁竹叢深使客疑如過瀟湘江上路鷓鴣聲斷日斜西

寄題羅氏山莊

黃石山原風物幽賤子往年嘗一遊舊行檿柘已成徑新刈禾麻應滿疇馮衍無忘白首嘆謝安當爲蒼生憂余杭溪上明日發愁殺楊花吹客舟

題先天觀圖

浩浩太古石雕鏤矜嵳峩瓊林花飛騫寶構通郁羅矯首視三光丹靑相蕩摩上鄰列仙居西移瑤池柯玉蛟亦受令鞭撻回盤渦巍巍雙華表飛鳥不敢過鶴時一來潛鱗憚伏波心迹會虛湛神光隠鳴鼉緬彼巢居子凝睇佩女蘿天風入紫京百靈莫誰何朗言渾沌後龍馬方負河視之杳不見嘉名表山阿防思有至理熟視猶摩挲

李竹所

題蘇李泣別圖

我去君畱可柰何明朝煙雨隔闗河當年胡婦分擕處想見中郎淚更多

過采石

獨臥空山五百年喚醒除是老坡仙沈香亭北花成土采石江頭月在天遺迹不妨畱狡獪多情猶自狎嬋娟餘生若在開元日也向長安學醉眠

何吾山

贈琴師趙海月五首

瓏瓏花雨客屛香理盡哀弦曲轉長海上歸來望鄕土風回依約夢霓裳莫年鐵杖身差健何處銅盤月共將幸自金丹堪防化不須秋樹說荒涼

倦遊何處不逢春猶記臨風度碧雲客裏看花同是夢囊中有道未爲貧黒貂裘在閒隨意黃鶴歌成莫寄人聞有琴材在樵防勞君玅斵一揮斤

迢遙萬里一枯槎脫略塵凡三朶花自與秋風同客夢曽隨明月落誰家江湖量大容浮瓠雨露春深學種卻得先生有新曲如何能解理皇荂

楊栁風煙蜃气昏秭歸花月碧蕭春水雲別後行千里淡泊相遭得幾人見說周旋惟我我定知僵走隔塵塵初心未證圓通悟猶恐隨身認作眞

劉時中

古采蓮曲

長安女兒淑且濃日日采蓮溪水中笑挿荷花照溪水韶容欲與花爭紅溪中荷花深幾許溪上時時聞笑語紅酣綠縟不見人應在荷花更深處歸時夜涼溪水淸扣船踏歌蕩槳行荷葉蓋頭花防鬢溪上月明潮巳平

望夫磯

望夫山頭日欲頽望夫山下江聲哀山頭日日風雨惡江上不見行人回空山亭亭幾朝暮猶記行人去時路知君渡河長不歸恨不當年逐君去此身化石千仞磯石猶可懸心不移長江水涸黃埃飛行人應有歸來時

對月

涼霄在前墀佳月墮我側此月如此心曠朗一片白開樽起相娛佳月卽佳客月如感知巳爲我好顏色此時還獨醒柰此明月夕

吳敬庭

古意四首

我志在棲壑而與世沈浮是非復非是此語眞謬悠所願適其適富貴何足求有酒同醉醒商歌動淸秋得意巳忘辧白雲巖幽

斜陽在逺樹微風動髙荷蕭蕭湖亭上今夕涼巳多遇此素心人淸言洗煩屙樽酒相與歡竟坐歡且歌揮手謝塵世不樂復如何

夏日苦炎熱但願一夕涼及此秋气深蟋蟀鳴近牀物情亦知時催制公子裳戶牖當綢繆嵗晏饒風霜感此發學儆終然惜流光

陰陽有代謝寒暑相推移人生百年內行樂當及時昨日猶朱顏今日生白髭所以遺世事飲酒不復辭寄傲南窓下千載眞吾師

新春喜晴

嵗序更五日人皆悅春晴官曹喜休暇痩馬成郊行冰消湖水緑霧山光明寒梅送餘香幽禽防新聲覧物俱得時悠然起深情蹇余佐玆邑慚負吏隠名撫字心轉勞催科政何成願言兆丰年擊壤歌太平

偶成

微官覊此身逺投數千里觸暑渉長江晨夕不遑止殊方寒气早秋意亦如此嵗月倐如流感嘆成坐起繭絲將柰何終當就料理

送吳濟川

脫頴貴毛遂投筆知班生子防束書去而有千里程曉袂江風寒夜枕霜月明觀光丈夫事惜別兒女情防當拾靑紫壯志酬平生

夏日述懷

屏迹逺囂紛息交嘆孤陋蕭然一室間圖史分左右瓶花皎餘春鑪煙靄淸晝坐觀羽虫化臥聞穴蟻鬭靑山自偃蹇相對如有舊我家陵峯下溪水淸可潄誤身投塵鞅三年此紆綬素餐亦知愧民瘼未能究白雲何之念之令人痩陶令歸去來深慚著鞭後

李長源

題峽州

黃河城下水澄澄送別秋風似洞庭李白形骸須放蕩幷州豪傑爲凋零十年道路雙蓬鬢萬古乾坤一艸亭八月崤陵霜樹老傷心休折栁條靑

上淸宮

蒼梧雲气赤城霞錦谷鈞天帝子家仙掌髙承九霄露霓旗遙駐五云車昆明火刼驚人世瀛海風濤撼客槎醉裏忽逢王子晉玉簫吹上碧桃花

楊鵬翼

正旦有感

干戈短景去忽忽回首南朝一夢中世事盡隨天道北春正依舊斗杓東四時玉燭堪調爕萬國車書想混同寂寞荒山老松樹看渠梅栁競春風

華淸宮

四海笙歌屬一家驪山宮殿倚煙霞燭龍正照三郎宴野鹿偸銜第一花大抵失人隨致亂未知亡國不由奢自從西蜀防塵後幾使殘民望翠華

潁亭

懸崖髙築此亭孤落日登臨酒十壺云破九山開疊嶂天低三楚入平蕪斷碑黃絹空塵迹逺水白雲如畫圖對此風煙已瀟灑扁舟何必到西湖

送眞善卿歸秦中

少年錦帶佩吳鉤曽伴秦陵俠士遊沙苑艸靑春試馬嶽蓮云淨晚登樓十年爲客少靑眼一事不成空白頭此去何時重相見一樽聊與故人畱

秋千

日轉檐花樹影偏謝家庭院簇神仙防防斜擘纎纎玉畫板輕承步步蓮弄玉未升云漢去綠珠先墜綺樓前不知小逕殘紅裏明月何人得翠鈿

陳自堂

春晝睡起

栁影年華度鶯聲午夢回偶然牀置易政爾席凝埃隠幾野花落閉門山雨來無人見愁緒勸把一樽開

春風

著栁成新綠吹桃作故紅衰顏與華髮不敢怨春風

先主

扶義風雲急投艱嵗月長猶懷置剮子豈要負劉璋討賊吾誰遜違天有並亡春秋復仇大萬古烜炎光

武候

千載生諸葛餘才了十丕百王巴蜀佐三代渭濵師禮樂無興日乾坤有閏時豈畱文字在不愧說兼伊

曹操

鹿去夘金刀當塗未敢髙爭梟猶在奕食馬已同槽身後三分閏生前百詠勞就如題墓上盜豹亦焉逃

司馬懿

夲佐賊爲謀聊同漢報仇機深螳後雀禍隠馬中牛夷甫毋專罪江生足逺猷誰開千古恨落日淡神州

送客

信履倦仍還詩生暮靄間塘蒲身共晚野鶴意俱閒送客度流水見雲歸別山一聲長笑逺吾亦掩柴關

登嶽陽樓

扁舟小系畫攔西萬里淸光一拄頥湖面欲包天外去嶠鬟疑割海中來髙空自瀉軒皇樂元气常涵老杜詩慶曆殘碑重回首此生何限退憂時

元風雅前集卷六

欽定四庫全書

元風雅前集卷七

元傅習編劉須溪

探梅四絕

江天欲雪未雪時絕江探梅驢倒騎空中著我方成畫亂後逢花且賦詩

鈞天逺逺月斜斜歸路迢遙未到家一色白雲天似雪和衣和雪宿梅花

後五百年無放翁狂歌醉舞與誰同漁人入得桃花洞猶有梅花路未通

冷蕊何心識老逋芳名從此落西湖風霜未攺幽堅操第一花前諱玉奴

淸明日偶成

海日髙髙天欲斜斷橋無復聽嘔啞墓中酩酊已千載陌上淸明有幾家巳老愈疎惟酒盞更晴相覓是梅花年年春怨深如昨莫把無涯恨有涯

劉立雪

梅

休說逋仙兩句工冰甌滌筆別形容淸標騷客風前立素面仙姝月下逢山店霜寒香撲馬溪橋水淺影如龍一寒盡是寒凝結金鼎無鹽味更濃

破荒玉雪粲煙村倚竹無言獨斷魂三防直須琴對越一寒安用酒溫存家風巢許堪同社心事夷齊可共論

應出繽紛幾紅紫一枝開處自乾坤

除香除影賦梅花方許詩中擅作家怕俗似嫌羔作酒髙人頗稱雪煎茶參橫屋角霜初下人倚欄桿月欲斜夜冷玉肌愁入骨金壺移入伴窓紗

天花夜半落溪傍傍有獰然爲取將擎爪仰空呈潔白掀髯倒地覓昏黃修鱗月下霜同色敗甲風前雪有香欲起補之圖影防生愁飛入水中藏

月巖

世事從來滿則虧十分何似八分時靑山作計常千古只露巖前月半規

書燈

一防蘭膏數寸心小窓伴我夜沈沈暖分靑防藜煙細喜動紅光花意深洞見苦心歸典策照殘幽夢入寒衾他時富貴不相棄移上長檠伴醉吟

玉樓夜費燭熒熒秪得眼前歌舞明照破三千年外事書生元不用長檠

題靜軒

徑深寂寂鎖苔裀此地不生車馬塵夢斷瑤臺惟有竹棋聲花院似無人蛛因門閉牢穿网鵲悟枝榦自采薪秪道乾坤大如許不知天地又新春

寄朱約山

嵗晚江空煙水寒楓林葉落楚天寛若無雁足書難寄作盡鳶聲吟未安晉帖臨成思入石離騷讀罷擬栽蘭老來絕被梅花惱後防君應笑我孱

登黃鶴樓

西風吹我登黃鶴白雲半在欄桿角題詩不見舊時人惟見靑山俯城郭淒淒芳艸鸚鵡洲江水滚滚來無休嵗月俯仰成春秋古人今人無限愁

題醉月亭

采石江頭李太白狂不柰煩宮錦窄赤壁磯下蘇東坡一葉泛泛淩風波當時有月並有酒和酒和月吞入口酒腸得月冷於冰化作瑰辭喧宇宙兩首賦百篇詩千秋萬古稱絕奇兩翁不作歸來鶴玉宇瓊樓寒漠漠若得長江變潑醅少住人間亦差樂望圓晦缺秋復春古來明月今來人我時舉酒問明月月亦團圑譍不得鐵如意玉唾壺我歌君和聲嗚嗚爛醉起舞嗔人扶問影莫是李與蘇月中仙子知得無

劉養吾

別蕭髙鳳

惜與可人別又貪歸路長人生有離別吾事屬閒忙沽酒澆芳艸垂鞭防夕陽眼前聽鶴語世路劇茫茫

送錢方立遊荊二首

峴山西上楚天頭書劍區區事逺遊嵗月如流方作客江山信美莫登樓百年耆舊誰家傳一代衣冠又古丘亂後題詩詩卽史未應輕付水東流

不辭防渉恨﨑嶇如此飄飄一丈夫新雨驚秋鳴艸樹行人隨雁落江湖嵗年寕向長途老天地何堪一室拘幾世中原今復合更陪九萬作鵬圖

揭曼碩

送馬雍古祖常禦史使江西

我皇屬憂顧君子得安居孟春風且寒遺子以修途四牡何翩翩回首睇神都我懷正紆郁殽凾忽已逾積雪破長巒萎者何時蘇巋彼蓮花峯上出浮雲衢白日皎以懸下視若虛煙塵起西北原野無定株行者中顧懷居者念其廬黃河洶東流西自昆侖渠四海豈不曠切若肌與膚親賢逺讒人古以致康娛君子試多材乃用在馳驅秦隴阻關塞嵗月浩已䢐鞠躬盡明義足爲世所模

宿寶應

此縣經過數中年感慨增系舟喧夕浪開笛暗寒燈時俗隨同異文章任愛憎平生江海意一一賴良朋

入秦淮和曽編修

秦淮江上送飛鴻秦淮水流西復東六朝人物已寂寞萬古雲山空疊重明日還沽采石酒昨朝猶聽廣陵鐘人生不似寒潮水去去來來有定蹤

泊安慶時再北遊

夜泊淮西郡寒生客子衣酒家臨岸閉野火隔江飛雲盡月初出潮平風漸微昔年城下路此際正南歸

待潮

扁舟夜閣寒沙際欹枕待潮紅日髙無數徵帆背人去海門何處水防防

夏五月武昌舟中觸目

兩髯背立鳴雙櫓短蓑開合滄江雨靑山如龍入云去白髮何人並沙語船頭放歌船尾和篷上雨鳴篷下坐推篷不省是何鄕但見雙飛白鷗過

宿梁安峽夢故室有感時還旴江

梁安峽裏杜鵑啼絕壁蒼蒼北斗低雲气倒連山影合石稜斜鬭浪聲齊南風盡日迎歸客落月空江夢故妻一室數人分十郡百年幾處晨雞

題花鳥圖

吳中女兒顏色好洗面防花花爲悄調朱弄粉不自施寫作窓間雪衣鳥綠窓沈沈春晝遲半生心事花鳥知花殘鳥去人不歸細雨梅酸愁畫眉

題饒家橋上有墨龍

饒家橋下秋水深饒家橋頭黃竹林誰其濟之饒氏媼績麻作橋橋九尋靑山叢叢似吾發白石鑿鑿如吾心歸去秋衾續殘夢風雨滿橋龍夜吟

海棠

嫣然無在不凝脂絕世東風防筆奇卻問太眞曽睡否還應長睡馬嵬時

送趙履道虞叔常還江右

趙子我同裏虞郎我同年手折武昌栁送上西江船買魚沽酒燒荻鞭夜下西塞寒山前西塞山碧女苔君今去幾時回東風花開春水漲待君黃鶴磯頭望君庾公樓上

贈淳眞子

蕩蕩白玉京超超淳眞子十二求神仙服事丘與李嵩洛二十載結茅白雲裏飡是暘谷霞飲是玉池水鬼神莫能識百念吹不起一朝忽騰化徑去不可遮飛駟服五龍角巾揺三花朝發梁宋國暮宿河漢槎朝食千嵗桃暮食五色瓜長揖靑牛君髙歌度流沙還憇金張館調笑許史家日食五侯鯖安能飯胡麻春風長安陌落日邯鄲道迎人上靑天送人入秋艸竦身八極表天地忽亦老寄謝區中人全眞以爲寶

黃尊師髙軒觀鵝因畱宿

開軒南嶽下世事未曾聞落葉常疑雨方池半是云偶尋騎鶴侶來此防鵝羣一夜潺湲裏秋風得細分

夢武昌

黃鶴樓前鸚鵡洲夢中渾似昔時遊蒼山斜入三湘路落日平鋪七澤流鼔角沈雄揺動地帆檣髙下亂歸舟故人𨿽在多分獨向南池防白鷗

大明殿退朝和周待制

巍巍道徳拱羲皇濟濟威儀陋漢光日射龍文宮女扇風傳雞舌侍臣香中宵景气浮雙闕下界歡謡動八荒詞館小臣何以報皇圖聖壽共天長

送唐尊師祀武當

龍衮分香下絳霄羽衣承詔出淸朝星臨翼軫南垂濶神降虛危北極遙金殿壓雲開紫气玉臺和月合笙簫蕃釐更爲吾皇祝下國時丰雨露饒

送詹師尊歸廬山

香鑪峯色紫生煙一入京華路杳然云碓秋閒舂藥水雨犂春臥種芝田詩慿海鶴來時寄劍自潭蛟去後懸忽報歸期驚倦客獨淹微祿負中年

寄題胡氏園趣亭

日與世情逺學人聊治生畦蔬多品類樹果各生成野老還偏數山禽近不驚詩書吾所好農圃也須明

小孤山曉發和蔡思敬韻

日落霞明錦浪翻厓傾石峭白雲閒乾坤上下雄孤柱吳蜀東南壯此關神物下移風動地仙舟曉渡月漫山回瞻絕頂登臨處空翠溟蒙杳靄間

長春宮

古樹縈紆入深宮結構牢鑿城通水繞累土築云髙輦路行巡鶴神霄載巨鰲應逢王母使持此獻蟠桃

祖生詩

浦城孝子身姓祖自憐性命如糞土生才五嵗遭亂離有母更被官軍虜零丁二十八春秋母縱得生何處求天地茫茫明月恨江山漠漠白雲愁忽得母書驚母在防書未盡淚先流書云流落河南縣河南踏徧無由見唐州境上忽相逢白髮蕭蕭霜滿面誰知喜極情轉悲旁人更問初別時千生萬死到今日始爲母子東南歸東南迢遞關山路入門猶記庭前樹居人傳說盡相防雞黍提擕竟朝暮祖生子母眞可憐少壯離別老大還同時鄕井被兵者防人骨肉能生全願生母子長壽考四海升平永相保

漁夫

夫前撒网如飛輪婦後揺櫓靑衣裙全家托命煙波裏扁舟爲屋鷗爲鄰生男已解安貧賤生女已得供炊防天生网罟作田園不教衣食防人面男大還娶魚家女女大還作魚家婦朝朝骨肉在眼前年年生計大江邊更願宮中減徵賦有錢沽酒供醉眠𨿽無餘羮無不足何用世上千鐘祿

髙郵城

髙郵城城何長城上種麥城下桑昔日鐵不如今日耕種塲但願千萬年盡四海外爲封疆桑陰陰麥茫茫終古不用城與隍

長風沙夜泊

長風沙風沙不斷行人嗟行人嗟柰君何南風正髙北風起大船初灣小船喜移船更傍大船頭不獨風沙夜可憂更視行人好心事長江何處是安流茅舍參差數株栁時平尙置官軍守靑裙老嫗詫鮮魚白髮殘兵賣私酒魚賤可買酒可沽他人心事知何如

羅澗谷

防輿折齒歌

秋衫未成錦機語棠梨半花鳳一羽象牀雪練小龍梭細穴銀光吐冰縷西鄰郎君東海歸芙蓉半白杏雨肥十二闌邊說幽怨勸織南浦鴛鴦飛匿蘭捨蕙無消息春酲彤霞漾玉色小龍出風雨聲奔騰觸裂雙白石白石國城三十六女子軍來兩城覆鸞歌猿嘯彊激昂百戶風來如箭簇章臺公子眞豪縱復以微言相感動郎君切莫更癡心忍作甘心可人痛

孫伯善

去妾詞

妾昔重顏鮮抱裯十五年阿母云亡主中饋安排翁續鸞膠弦新歸主婦情未宻陡然兩意生荊棘推將怨隙在妾身教妾徬徨畱不得翁今愛妾空有心妾亦知君愛妾深自古亡家爲顏色妾身不當千黃金回首向翁語遺子畱自乳浮雪有時人生豈長聚妾生婦肻畱妾在婦應去但願主翁琴瑟調妾身不恨無歸處

元風雅前集卷七

欽定四庫全書

元風雅前集卷八

元傅習編黃南卿

梅子

水邊籬落舊精神煙雨園林急薦新對酒摘嘗金彈客繞林簪戱玉釵人一根淸苦千丸雪四月紅黃隔嵗春待得餘花都結子東風流轉便生仁

金陵

采菱風急棹歌聲白鷺舟前一帶巾緑水不收中夜淚靑山空掩六朝人城頭寂寞依龍阜江左興亡寄虎臣孫楚酒樓何處在月明猶寫謫江神

湯子文

白海靑

皂雕赤鶻世紛紛羽翮何如白錦紋東海飛來一片雪西風透入萬重云老拳獨擊頑鵝腦俊目寕防狡兔羣玉食所需誰可得夜來丹詔賜元勳

繡毬花

誰擲流蘇滿小園無心花蕚宻相聨唐宮玉蝶團風軟后土瓊花簇月圓妖態欲來裀上舞異香宜在帳中懸試看有物渾成處如在東風太素天

劉雲山

題雪後溪橋

老翁著腳欲渡小橋後有奚奴揺手似言橋險緩渡之狀

背錦奚奴指顧間雪橋如險意如閒不知此興政不淺將謂先生跬步艱

申屠致逺

無弦琴

靜中有物卽縈心物象相忘趣轉深爲報柴桑陶處士無絲爭似更無琴

趙半間

秋夜曲

寒禽認故枝繞枝猶依依涼螢亦知秋飛來傍牀帷幽閨刀尺冷遊子何當歸修途苦不易庶無寒與饑及此淸夜長爲君制裳衣

憶友人李雲南

送客出荊扉忽見靑靑艸故人別經時恍惚千里道千里故不遙咫尺夢難到孤鳥安朽株行雲在晴昊敢嘆防無期坐念春風老

示兒

閉門避秋風開門落葉滿稚子晨發篋卻嫌故衣短衣短何足嫌掩脛尙可挽爾父故多憂爾母復不懶力作常苦饑力織未及暖窮厄世固多榮華亦滿眼但將爾日長勉旃事編簡

去婦詞

裏有孀婦子不檢而無室旣疾病乃亟爲娶且命之曰爲汝娶爲宗祀計也未幾而死而子竟違母言尋出其婦婦以衰麻在身義不得去被廹逐不可畱因爲詩以寫懷

落葉不返柯去婦無歸年斂袂出故幃獨影心淒然君心紙鳶飛萬里難拘牽妾如鬢邊花未衰先棄捐憶昔初嫁君姑病在牀前嵗月能幾何衰麻奉姑筵妾夲辭門去撫棺淚如泉九原防有知當爲去婦憐

嵗晚歐陽徑存相遇

街頭羣兒晝聚嬉吹簫撾鼔懸錦旗粉面少年金縷衣靑鬟擁出雙娥睂騃翁前驅嚚母誚醜姬妬嗔狂客笑虯髯奮防武略雄蜂腰束翠歌唇小眼前幻作利名塲東馳西騖何蒼皇棲棲猶是蓬蒿客須防喚作微垣郎新昏未已愁已作危途墮馬千尋壑關山萬里客心寒妻子衰燈雙淚落紛然四座莫浪悲是醒是夢眞堪疑紅鉛洗盡歌管歇認渠元是街頭兒

止言

蘇張舌如防危人亦危身期期周禦史千載稱直臣淸談每敗事諧謔良損神田翁有鬥酒招手聚比鄰所言惟桑麻語語不失眞

戱題

十日霜勝雪開門風更幽齋坐寥閴寒鑪火如燐驅兒旋拾薪匍匐良可憫支頥背弓蝦吹燎唇噴蜃濕煙滃雲霧生枝叫蚯蚓非瞽目常翳不慼涕自隕居貧正如此念之時一哂

宿村莊

涼吹揺靑燈稚子供濁醪寒影忽在壁短髮何蕭騷且持竹根枕臥聽蒼松號紙衾穏防首背癢不得搔須防作奇夢小艇飛洪濤驚覺白滿榻晴日窓前髙

題十六羅漢看手卷圖

夲不立文字聚看看底事一隻眼猶多何用三十二

羅滄洲

郊行

桂花無主亦淸秋蕎麥爲誰先白頭螢不照身嘗隠見鷗無求世自沈浮

張周卿

鏡中燈

孤影徘徊入照臨西風不動影沈沈一池鉛水鎔眞火半夜金星犯太陰雞翅舞時紅防歇蛾頭撲處碧光深縱渠百鏈千燒後依舊剛明一片心

周石源

緑陰

萬紫千紅夢已休眼中驚見翠光浮數聲啼鳥無尋處幾度斜陽不入樓潤透琴書渾欲雨涼生衣袂已先秋此時蒲栁還多感莫遣西風一夜愁

王性存

書懷

九秋夜气肅明時見休徴泰階列六曜湛湛平且平蟻臣再拜祝乾坤永淸寧不學兒女態抱拙祀雙星有地莫種花有堤莫種栁花栁豈不佳而恐易衰朽吾情匪好異只種竹與葵存竹勁直操存葵夲根思

趙心逺

秋晚

一曲菱歌斷西風吹鬢鬟秋隨荷葉老人對菊花閒鳥沒疎煙外楓明落照問南山有秋色相對自怡顏

趙季文

舟中夜作

身同南雁去回首意茫然酒醒家千里詩成月滿船河渾非爲雨岸轉欲移天夜靜晶河漢涼風自斗邊

連伯正

釣絲風

短髮冷颼颼倚闌初下鉤閒來片水外輕弄一痕秋淺拂蘋花亂低分栁影浮煙波淸夢逺吹不到王

胡尊生

送君進周公

憶君初來湖水滿水火金鱗春波暖江南早晚雪花飛滿帆下水送君歸霜風淅瀝湖光晚白魚粳米中流飯回首咫尺廬山云一寸心長帆力短臨分乍覺過重闈金螺移在雙翠眉啞啞林鳥啼樹枝家人夜夜卜蛛絲雪醅新釀都昌酒欲來不來待君久人言逺歸勝前婚稚子牽衣婦擕手窓前紅燭宵彈棊新婚滿眼寧相思江南今嵗梅開遲贈君無花折空枝明年花開來不來

瓊花上天

無雙亭前浮冷月蕪城暗鎖腥煙黒仙魂夜吟天欲泣巫陽下招飛玉勅神風鬼雨鞭車急一株玉雪雪中立金瓶嵗嵗朝衮龍異香蕩漾天水濃蓬萊峩峩髙北斗玉佩深沈舞衰栁瑤京三月銀雪飛瓊仙瓊仙招不歸鈞天夜奏紫皇醉二十四橋寒浸水

壽梅辭世

武陵老月愁黃昏玉宮冰山無返魂寒羗吹風鐵心裂春顏怕見煙綃眞雪身匝地大如屋縞衣夜醉香雲宿孤山春去浮羅平肻立腥埃吐瓊玉銀河倒瀉春恩澤幾度寒天崢老骨便令更似八千椿癡頑萬古終成塵芳蟾冥茫駕蟾去煙昏云霾夜無曙爲憑靑鳥別君王后百千年歸閱世

野鷹來

野鷹來霜風髙山寒鳥死狐兔逃我有鮮肉肥爾膏軟皮爲鞲絲爲絳山中忍饑良獨勞野鷹來髙髙臺斂翅猴立何爲哉當途猛虎闞我室赤精細骨皆凢材野鷹來沔之水昔年種樹今如此巢危雛弱將柰何野鷹啼來吾望爾

陌上花

陌上花臨春暉臨安女兒吳王妃吳王沈醉香風圍金泥爲寫緩緩歸陌頭夜雨花成泥年年長花開時吳王宮妃招不來

陌上花嬌欲語吳王妃臨安女封書寄與緩緩歸陌頭花好能幾時錢塘之門易幾主嬌紅猶似吳妃舞吳妃一去招不來招不來花開花落無窮期

金莖承露

蓬萊仙人騎黃鶴來遺劉郎不死藥銀漏無聲秋夜深時見星河頭上落金精紏錯蛟龍蟠未央闕角觚稜寒莫教仰見杯中物直是它年雙淚痕桂房椒壁蕙蘭老畱得新愁向云表猶逐官車出漢關茂陵蕭蕭濕靑艸

因官伐松

大夫去作棟梁材無復淸陰防綠苔只恐江頭明月夜誤他千里鶴歸來

宋夲

送歐陽炳四首

暖翠空蒙故國山夢中慈母美連環文明門外春才好百尺吳船漾綠灣

樂聖銜杯李適之十年春夢疾如飛蒼頭零落郎君小祖帳無知上客歸

曽侍先皇法從臣故教給札紀華勳名山久已藏名姓莫作區區世上文

去年淸問下靑雲曽把文章付與君眼見皇恩絆漁隠江湖煩報白鷗羣

孫用復

中秋前一夜賞月以明夜陰晴未可知分韻得未字口占

年年今夜月今年今夜醉月色旣已佳論圓還覺未

黃河淸

題徐孺子亭

宇宙貞魂喚得醒一樽和月酹江聲看空東海有此士髙出南洲只一亭檜色半天猶傲世湖光落日欲吞城蕭然四壁殘燈火閱盡東風萬刼靑

胡古愚

寄題杜隠君思學齋

先生髙尙制荷衣結屋藏書入武夷泉石洗心無別事皇王經世有遺思據梧朗詠秋淸夜隠幾防觀晝永時立志獨修天爵貴故應荷蕢接輿知

元風雅前集卷八

欽定四庫全書

元風雅前集卷九

元傅習編髙若鳳

題朱進士禦賜詩

憶昔霓裳淸夢還廣寒宮殿鬰防岏神龍久矣乘雲去猶有驪珠落世間

遊白鹿洞書院

碧瓦參差儼杏壇白雲深鎖洞門閒不宗朱氏元非學防到匡廬方是山十里松風潮洶洶一溪泉雨佩便當卜築書防近五老峯前任往還

送謝有源閩中醫官

出山只爲有源長作人間六月涼從此不憂丹荔渴寶塘一派冷於霜

班資髙下不須論一步靑雲亦上恩小試參差醫國手有人稱是野航孫

贈相士張月梅

淸光萬里飛銀闕嵗晏天寒桂香歇含章殿是廣寒宮月似梅花梅似月世間有梅有開落天上有月有圓缺乾坤淸气鐘於人千古不摩方寸鐵月邪梅邪杳莫辧淨色含香兩奇絕西山有雨南浦云反覆紛紛異涼熱槎仙老眼閱人多獨獨來尋防橋雪月梅已寒雪更寒窮年三友長相防論詩論相神自完出門一笑天地寛

張叔暘

送滕玉霄

我恨江上水不能洗離愁又恨江上水不能爲我畱日黯黯云悠悠胡不推出黃金毬照我一笑送沙鷗俎豆萬古相賡酬風流此老黒貂裘飲幹海水蛟龍憂人間雙鬢秋筆底巫峽流傲睨幾何同一漚識我不識吾何求安得從此長嬉遊昔日間今瀛洲江水洗得離愁不爲我畱住江上頭三百尺酒樓五百斛酒舟

許獻臣

次韻浦平章致仕

君恩許老重增秩相印封回不再關石以補天還袖手云能成雨便歸山力將富貴推身外倒捲乾坤入酒間綠野堂前防絲竹古今誰得似君閒

題賔月堂

人生自是人間客月亦天邊寄此身彼此虛空無著處誰歟是主復誰賔

趙防齋

題釣防

君因卿相隠我爲利名來羞見先生面黃昏過釣防

倪中豈

贈張原性金華尉

天風吹雁秋影寒客子晨出燕城關靑龍嘶煙雜錫鑾腰螭割玉羅翠幹金花出匣雙虯蟠蕩射女光欄桿春萱花暖金樹合酒光入鬢顏渥丹風雲落筆神鬼泣眼見老鐵生詰盤朝棲昆侖圃夕飲砥柱湍但恨雲路無停翰東海百尺靑瑯玕

倪若水

過揚州

雉堞平來塹擁沙綠蕪深處見人家山河舊影藏秋月關塞新聲起暮笳玉蕋已爲庭下艸蒺藜不是眼中花當年鳳舸經行處枯栁無枝寄宿鴉

範徳機

過西芹

路隠巖崖迥橋通屋舍重鳥啼黃葉寺泉注白雲峯市販賖柑柿畬耕間竹松行人報山郡失喜問萍蹤

延平江閣

山勢包平險津流合眾源詎知從事劍不類大夫魂光彩潛猶見精忠死尙存幽靈如可問吾意豈忘言

奉同亷訪使君洎寮友遊愛同寺

閩粵古城東千巖半梵宮冒寒尋水石盡日倚虛空鐘鼓何須急壺觴亦有終翩翩北海寺碑版翠無窮

寄武夷杜徴君

洞居淸隠士時接武夷君斾影巖前見山香石上聞不爲圭組累焉有市朝分暫得同麋鹿終朝試與羣

題張伯雨題東坊槁次韻

騷靈逝矣不堪呼幾欲南遊信楚巫城郭煙濤乘白帝星河風露挹黃姑幽人昔恨九關豹佳士今猶千里駒久客資君相慰藉可能無意謝飛鳬

送黃中庸歸吟

法樂洞前曽一遊君家聞處洞西頭石潭正照猿猱月山藥曽經虎豹秋豈意吳城祠下路共尋楊子岸頭舟胸中富有天官學莫爲周南久滯畱

蓮房

憶得花神一笑懽六郎家住小江幹佳人怨等秋風近稚子眠聽浦雨寒彊爲折來開戶牖誰將鎔出擬杯盤少年太守思兄弟戢戢靑頭莫謾看

桂子

盡輸金粟三千斛換得瓊枝數防秋定是月中嘉種失卻從世上異香浮石巖夜見呼猿摘藥臼晴敲伴兔秋十月天臺誰得見西風吹夢落山頭

送夏蘭同知防昌

承聞吉日上江船佐命分符落雁邊野館溪頭三晉雪山城畱下七閩煙庭春花气迷銅墨市瞑溪聲學管弦何日周廬尋夜直倍知報政九重天

瀉露亭

初秋白露降爽气廹虛幃薄林方泥泥灑漠復霏霏暗襲玉堂悄斜飄金掌微鶴眠寒屢警螢火濕猶飛葉垂知月朗花艶怯朝晞蘭飲畏朝墜艸霑傷夕歸爲霜當夙戒去日漫增欷俜停吳宮女三月采薔薇挹彼枝上香散入舞裳衣千嵗亦不滅但恐願相違君子保世澤在久愈光輝

題廣居家藏東坡竹

古藤尺五霜煙交不見長身見墨梢千載髙風猶一日莫妨儋耳住無茅

贈廣居查尊師逺遊

查君學道戀名山廬結東南紫翠問更憶皇州春色好卻辭仙館曙光閒千年城郭逐人去八月星河奉使還莫爲昆侖無覓處早將詩賦動江關

奉寄翰林鄧侍講

曩承持節江之東騎再上蓬萊宮蓬萊仙人歌白鶴聲落五湖煙雨中世間爵祿不易致何獨去就如飄風朝廷禮樂須制作六經隠義資發防論思廟堂集耆碩啟口寧讓前諸公閉門讀書古都市四輩冠蓋方隆隆我生生長在窮谷那有文字爭人雄謬防引諭百僚上負祿府署慚無功一別十年還又五昔者少壯今成翁誰知復客七閩下隔二千里來詩筒羸軀頓醒瘴癘惡賴以慰此心忡忡粵王城南浪白日粵王城西花正紅

經石門鎭

揺落石門秋水淸殘僧樓宇映沙明買船欲上旴江去路轉峯南聞雁聲

防約尋麻源不果

暫逺雲霞觀卻希山水音珠星聨社下璧月動江潯始集寶气亭復趨金精岑輟棹更垂釣推書時弄琴石門生佳景麻源籠曉云是邦遇賢守佳致契幽尋樽俎廹淸好弦歌彰古心羣中宜鳳集下或龍吟頗愧塵務通還爲旅宿侵一行混吏執千載負圖琛旣往事莫究於玆念方深姑山如有意遂許一登臨

順昌道中

冉冉秋序髙勞勞客程促如何霜霰交不見原野肅顚岸絢夕紅古澗漾寒綠非惟藤蔓敷亦復芳气馥物生固有常气殊過續以玆羸疾身動往居瘴毒念彼閩村人田稀口如粟耕種上靑雲妻孥力涼燠吁嗟公私獘羣需待其熟安得亷恥吏俾之食常足上以承恩光下以厚風俗丹心映皓首我何自拘束

玉防

曉出玉防道山川稍夷曠只愁灘石際磊落更萬狀市樓倚崖岸山頂列石障是中更有人隠約蔥倩上我願從之遊長風渉閬還歸保精路髙視神目王空蒙飛鳥過慘淡回波放由來心力疲防意乃益壯

至懷安縣又入福州

山城列障駐餘霞水與長空逺映沙芍藥省中人望幸荔枝林外客思家遙遙徐市三神櫂張騫八月槎蚤嵗學遊今白髮不應猶戀棗如瓜

望潮曲

潮來直上靑崖住潮住卻尋滄海去烏石山頭望故鄕故鄕更在云深處我生不如橋下水消息春秋任流止又不如如水上船去去來來年復年負祿旅孤二千里上念慈親下妻子子生未觧別爺啼睡戀阿婆懷抱裏烏鴉日日傍人飛喜鵲時時噪羣西更有平安書字到金壺約伴玉人擕

平臺晚懷

落日微風生晚涼平防西上萬山蒼佳人獨不生同世樂土那知是異方海嶽雲霞千古意鄕關道路九回腸丹靑不寫歸田賦猶以虛名累霍光

寄李祕書洞

祕書出是蓬萊苑流落東吳又一春見月定懷騎鶴侶聞秋肯讓鱠鱸人吾曹事業徒溫飽子等居諸異隠淪海表何時擕手再相憐同是老詞臣

送別周儀之推官赴錢塘幷簡李四祕書

武帝龍飛第一春京華相送各沾巾詎知邂逅文身地總是棲遲皓首人山馹蛟眠星滿洞水鄕雁起月迷津若逢李洞南天竺謂是前書感謝頻

懷京中親友

海上經年思殺人絕憐京國舊交親過江惟有傳柑使寄得書回是暮云

絕句

日淨芙蓉逺春明芍藥長誰憐玉蝴蝶正似錦鴛鴦

東署

習靜天常見居深路近通陰階垂葉露空院長春風

春日西郊

春風千里福州城綠水靑山老送迎惟有垂楊偏待客數株殘雨帶流鶯

佳人不讓海棠嬌喜見天晴挹露饒若使有詩寧費日便令無酒亦終朝

江上登防望眼迷西禪更在石巖西尋常楚嶠看花日此處新苖緑已齊

南澗淸晨不易得有無更似此時春朱桃皓李都隨世紫蝶蜂故趂人

題先天觀圖

學仙之人與仙爲徒住在匡廬之奧江湖之區張公鏈丹作龍虎丹成禦气遊太虛後來出者絕代無何不學仙住都都之壇角井孤上摩萬里之黃鵠下伏千尺之饑鼯陰森檜筠自太古斬種力與開辟俱扶桑朝日掛絕壁坐見樓觀靑糢糊壁崖石瀉哀湍春秋云露芝田腴我亦人間山澤臒偶陪防龍賔唐虞有時一醉黃公壚振風三日撼不蘇折花不得渡弱水渾手始識仙凢殊玉堂學士範與吳遺我玆山之畫圖尋窓數戶久嘆息無因置我雙樗蒲獨行幽人不受呼掃葉靑澗聽啼烏日暮蘿徑相縈紆縈紆紆向何處明朝爲借麻姑鵬我亦騎之天上去

孫存吾

餞虞伯生歸隠

天地毓精英文章耀徳星虞庭春色滿翰苑月華明歸隠琴書樂朝回軒冕輕凡才倩俱蓄藥籠俻參苓

春日遊黃鶴樓

挿天棟宇接雲霞八面玲瓏望眼賖寒谷春回江夏栁晴川日映漢陽花珠簾半捲琉璃滑宮扇初開翡翠斜日近天人聆笑語廣寒宮殿隠仙家

秋思

雁落秋風字字沈嫩涼偸入藕花心眼前多少關心事付與寒防徹夜吟

張息堂

題手卷

陽冰謙卦妙入神當時鐫刻知何人至今寶玩逾琬琰字體精勁無失眞謙謙子謙能辧此手揮鐵毫出文字功成何止地中山鑿破乾坤六十四

元風雅前集卷九

欽定四庫全書

元風雅前集卷十

元傅習編甘東溪

夜坐

林風自瀟瀟山雨時灑灑丈夫七尺軀地鑪使吾矮

早睡

病來貪睡早推月出山前月色不相捨小窓還自妍

酒醒

酒醒桂花發狂歌對花前鄰家大罵我夜半驚人眠

書生

踉蹡趨講席讀誦鬭髙聲我亦曽如此而今白髮生

歸舟

片帆懸空秋滿腹涼月淡淡天無波平生湖海元龍意早入西風漁棹歌

天壤豈無蘇季子恨我不識韓荊州遙山蒼蒼暮云碧何許一笛蘆花秋

下豫州

壯懷忍共白雲閒孤負僧房屋半間賣盡牢愁三萬斛載將明月入西山

托意

舊時燈火不知年托意篇章末世傳胸次只今無此事聽風聽雨過殘年

新春

花紅栁綠也逢時潤色靑春有小時人世若無吾輩在東風寥落亦堪悲

防梅

獨坐匆匆不自適出門偶見梅花開自從開辟到今日此是東風第幾回

暫憇

平生湖海遊南北東西路幾度夢殘時云深不知處

過南湖小酌

忽有一事礙胸次擺脫不得呼酒來溟溟蒙蒙混沌在坦坦蕩蕩虛空開精神半生畱筆墨形骸昨夜爲樽罍年年防梅今白髮晴日江路行莓苔

薩天錫

采石驛

客路靑山外鄕心落照邊潤淸浮野樹涼雨過淮天水調誰家笛江帆何處船蛾眉亭上月今夜照孤眠

采石懷李白

夢斷金雞萬里天醉揮禿筆掃蠻牋錦袍日進酒一斗采石江空月滿船金馬重門天似海靑山荒冢夜如年秪應風骨蛾眉雪不作天仙作地仙

過石子崗

霞光日落紅穿樹山色雨餘靑近人便好拂衣入山去解鞍辭卻馬頭塵

次王叔能侍禦史

龍蛇偃蹇出墻陰五色春云態度深防閣文章散淸气月明山館夜蕭森

次繁昌邑宰梅雙溪韻

矍鑠繁昌宰曽充觀國賔儒冠猶破防禮服尙垂紳淡泊心無愧淸臒自有神老膺朱紱貴驚見白頭新撫字三年攺歌謡百里民

林彥

元防習儀和鄭子完

西山晴雪照階墀法曲天香防合時在野只知堯帝力進朝方識從官儀日明黃道瞻丹扆春滿靑都擁翠旗冠佩又承新雨露太平報效有深期

李源道

次韻送虞伯生使蜀降香

城南尺五去天低回首彤樓十二梯六月岷山猶有雪三春云棧迥無泥浣花溪上防秧馬芳艸渡頭聞竹雞見說艸堂遺構在公餘須到錦城西

夏果齋

和山間秋日見寄

門前絕竹築成坡室邇其如人逺何亦曉不如歸去樂眞成無可柰何歌詩翁自此工難少俗子於人一揖多何日同君秋月下桂花影裏舞婆娑

過洞庭

萬里玻瓈一掌平倚篷人去似騎鯨掃除雲霧天無影彈壓波濤夜不聲一劍秋橫神鬼泣片帆風勁死生輕詩成不用漢人語怕有蛟龍聽得驚

上國簽事時作教諭已四年

早年化筆妙衡詮棫朴菁莪意藹然名節繡衣霄漢上精神玉樹晚風前古人鍼芥才三語今得虀鹽已四年昨夜書帷光彩動使星烱烱鬥牛躔

過嶽縣

水紋如席浪花收誰遣湘中鹿角舟白露已過秋日淡靑山未了曙光浮諸賢豹變云生足老子龍鐘雪上頭可惜隔江燈數防匆匆過卻嶽陽樓

送王副使美解

瓜戍無情廹嵗年歸期行色占春先南商北賈多遺愛剩水殘山有宿緣靑栁一枝江上酒碧波千里月明船衣冠文物傳江左好在家聲續昔賢

胡斗南

悼文山

烈指西風感別離乾坤人物大奇奇生爲孝子忠臣勸死有皇天后土知萬折江流魚腹石千年人立首陽碑一門史氏春秋筆愁把湖光入畫時

陳中山

餞理伯容調江西憲掾

五阨春官第重登憲府新人皆形迹避君獨肺肝眞日飲瓢惟水風行篲掃塵明朝江右客秋色滿湖濵

奉題丁氏竹堂幷寄廷玉向仰之意

慈州二判經年別黃鶴山前見阿咸聞築新堂臨水勝剩裁修竹與云參午風窓戶淸含雪晴日琴書翠滴嵐欲拉王猷時共造幅巾揮麈縱淸談

餞郭端友赴椽巴陵並寄希仁兄問訊之敬

送客巴陵目逺鴻英年嘉樹玉菁蔥門趨畫防諸貴地閱輿圖七澤雄極浦揚舲淸漳濶亨衢遷轡碧霄通別來安穏懷鄕否須問年同鞠贊公

題甘文卿杏隠巷

禰子洲前萬杏花一壺仙隠客成家抄書檐下分香露洗藥溪邊踏錦沙布素屢煩卿相揖劍芒終拂鬥牛斜曲江又廢明年防栽樹何由見綺霞

餞姜華甫調武陵椽

府史才猷俊沿書調武陵秦袍懷舊澤肱被割秋綾茗椀茱茰苦艚舡杜若馨滄浪濯纓處搔首憶吾曾

宋梅洞

挽胡宣慰

搏虎鬼猶泣屠龍地亦沈無兄寧有昔有弟必無今鐘鼎他人手舟車過客心不堪回首處殘月墮花陰

哭嶽山

天意只如此將軍重可傷忠無身報主怨有骨封王苔雨樓墻暗花風廟路香沈思百年事揮淚對斜陽

龔子敬

送楊起行

纓冠楚楚濯滄浪彼美人兮淇水陽大府久須唐令錄中州正用漢文章忠貞滿眼眞能幾遲莫相看耿不忘至治朝廷天咫尺載歌丞相舉賢良

送秦俗之補南防椽

南臺禮意特相招送客溪亭自寂寥夜雨燈前春幾許淸風扇底暑全消中司執法分曹椽掌政名臣佐使軺捧檄還應爲親喜宦途等是上雲霄

題張氏所藏石經

洛溢河淸世之季鉤黨諸賢死無避橋門冠帶此何時詔與【一作爲】羣經正文字議郎郎將工書觀者繽紛門外車似憂方冊重灰【一作煨】燼且可防摹辧魯魚南臺四部存幾磧誰見世間完六籍漢傳區區掇拾方到今不是糊塗墨【一作客】

述懷柬張仲實教授

霜淸起病骨臥久忘籧篨殘息不暖衣短髮漸入梳渉世何用早意適事不如旣知非所能裁足不願余藥苦尙可飲家貧難可居秋來窘繁陰百畝沈嘉蔬滯穂尙采掇吾生愧耕鋤南窓美朝陽昔賢遺古書風竹如應門一室自掃除西庠張公子爲我日回車言笑適相娛綢繆焉得疏

掘山藥歌

綠薜紫藤緗色子種玉綿延春透髓晴虹嵗晚香不起托命長鑱山谷裏小隠墻東塹藥欄劚玉政得才槃槃服食相傳飬生訣茂陵劉郎和露啜

病起試筆十韻

積雨迷空濶翩翩多去舟將家值卑濕無事得淸幽安石非髙臥文園已倦遊壯心適如意短髮寄搔頭病約山容痩閒窺雁影浮雙扉寒自語一榻淡相畱香篆縈紆晚畫屏瀟灑秋黃花荒古道白日起滄洲不死千金藥平生百尺樓暫分仙枕夢遙訪羽人丘

謝陳壺天恵蟹

寒浦縛來腸已無枯骨褁肉肉自腴爲君喚醒江湖夢孤篷細雨聲相濡貧家不辦滿眼酤槽頭酒滴紅眞珠起來獨坐秋風裏一徑晴寒菊數株

梁隆吉

題葉東叔賔月堂

人生自是人間客月亦天邊寄此身彼此虛空無著處誰歟是主復誰賔

李古淡

題子卿牧羊圖

自是天工肻放回回頭羞殺望鄕臺漢風吹羝羊隊卻入麒麟隊裏來

李誠泉

寓洪中秋翫月

金水鎔成一樣秋三千世界雪光浮城中見月能多少擬借仙人十二樓

彭容庵

贈彭鐵面相士

只戴黃冠不豸冠雙眸窈碧見蒼寒江南多少秋風客蘚茩山人一咲難

仇近仁

潮

一痕初見海門生頃刻長驅作怒聲萬馬突圍天鼔碎六鼇翻背雪山傾逺朝魏闕心猶在直上嚴灘勢始平寄語吳兒休踏浪天吳象罔正縱橫

吳漢儀

贈楚山樂路教之金陵謁禦史

官滿宮城車載膏逺從建鄴覓同袍雨香芹泮春風轉霜重柏臺秋气髙靑眼故人加顧盼丹心卽日表英豪金陵山水多住麗伴客登臨莫憚勞

吹簫歌贈金精山人陳天祐

金精之山何岧嶤夜深明月涼蕭蕭中有可人好絲竹抱明月兮吹洞簫簫聲嗚嗚響空碧潛蛟起舞山魈泣含宮嚼羽妙入神月落參橫朔風急曲中卻憶秦樓女秦樓縹緲知何許鳴鳳雙飛竟不還至今遺事傳千古君畱吳中猶未發我亦知君調殊絕明朝卻賦歸去來吹簫還弄金精月

元風雅前集卷十

欽定四庫全書

元風雅前集卷十一

元傅習編何頥貞

長沙畱別董仲逺陳君直

嵗晚客衣薄揮毫更舉杯五年嗟一別兩月卻重來南屋夜相語北風船未開他年苕霅上回首定王防

黃子肅

古意呈仲章貢侍禦

娉婷二八女絕色妙難畫新妝薄鉛華照影修竹下盛年事夫婿錦玉耀精舍𨿽非伯鸞妻惓然惜春夜琴餘月當軒黙黙倚風榭寄語東家兒紅顏莫輕嫁

梧桐生髙岡雲气涵空淸南枝掛孤月上有蒼鸞鳴大匠揮玉斧渾然合天成置之白玉堂被之弦歌聲一彈松風來再鼔溪月明子期人已往靑山爲誰情

題竹外一枝梅花

仙標何處來一寒倚寒玉晴窓見疎林座上春可掬山陰帶殘雪水影兼逺綠珍重孤竹君嵗寒伴幽獨

題醫人黃子厚

悠悠溪上山疊疊山下云幽人不出戶芝艸日以春伯也種丹杏心與孤鴻輕仲也搗霜西風林間聲世降運不齊病隨人心生芳艸何所無誰能擷其英吾宗幼方積積久用更精金丹有時合白日升蓬瀛

春晚

春老他鄕柰老何可人紅紫漸無多閒來綠栁坡頭路記得流鶯第一歌

題春江小景圖

小艇無人載綠陰白鷗門外筍成林不知多少山中雨染得一江春水深

錢塘懷友

舟泊風林一雁聞白蘋紅蓼共思君月明江水多於海雨後秋山碧似云

登福山遇僧偶出

欲叩禪關未有詩滿山空翠濕人衣竹間倚杖到西日試看白雲歸未歸

鷲嶺雲間杖屨幽竹風松影共悠悠何人分得僧家坐看南山一片秋

贈江玉成

千里還家獨抱琴象山杳在白雲林晚寒莫厭江東路人倚梅花雪意深

友人見訪不遇

君乘白鶴下靑雲我入春山聽曉鶯可惜小樓風雨過無人收拾萬松聲

尋故人

適興一尋君君家在白雲幽花春後見落葉夜深聞隨意坐苔石呼童煮澗芹不須談世事詩思正紛紛

畱別

相尋復相別把酒意如何云石有時合風湍無定波此生無出處一笑對嵳峩長揖下山去暮煙浮女蘿

哭朱教授竹所

日問平安竹淒然泣白鸞講堂春寂寂歸路夜漫漫前度成虛設斯文已不刋些聲雲谷外落葉帶微寒天運不已嵗時又春學已可乎作自勉詩呈李初教授諸公

東風一笑可人心旋瀝新醅對客斟山色未勻春意淺梅花已老白雲深半軒依竹閒聽雨千里懷人欲抱琴試問樵溪隔年意碧波東注難尋

送三山張國寶府椽美歸

三山星斗髙貼天三山潮汐走百川張公平生飲中仙襟度脫落神飄然三山神人不敢友天風吹度金鼇顚掃淸案牘待明月平鋪綠水栽紅蓮公庭無人山色落時有雙燕歸簾前樵溪夜雨深一尺城外明朝翠如織春歸艸木不可遮黯淡已作離別色離別兮柰何若有人兮佩女蘿公不顧兮山之阿山之阿滄海浮雲多

縣令行

石田海上秋不熱抱琴入山翠如簇白雲一榻流水深獨對靑松結茅屋西風喚起泥塗身野冠未見天上人靈丹一粒肻分與便當負水耕炊薪

題髙都事戴崧二牛圖

東風吹浪翻平林吳江咫尺移春陰牧童曉出不知雨日暮歸去淸溪深一童驅牛渉古防艸煙慘淡迷目觀雙蹄湧出層水間蒼峽蹴翻石云斷一童踞防溪中流溪風不動波悠悠恍然顧影驚自失尙疑身跨蒼龍遊平瀾逺峯結寒色至今宇宙畱墨迹可憐三子人不識我欲問之漢津客

送素庵劉總管歸

當年繡斧出九天倐如白雪下長川千峯收雨作秋色至今梧竹吟寒泉熈防重來又三載幹將出匣光不攺冰壺盡貯明月秋風露溟溟接滄海海空迢迢行玉麟霜影蕩漾龍蛇驚石田歸來紫芝好防馬更入南山靑南山歌兩岐何如陽春生物物不知魯人頌泮水何如歌一千里昆也虎渡河寛也蒲作鞭何如樵溪九曲落葉靜平鋪綠水栽紅蓮紫薇殿前列藩輔華蓋滄滄五色聚防龍防天一方蟋蟀吟秋桂枝暮蓬萊楓葉昨夜秋瓊樓夢覺題金甌銀河橫白鸞去安得追逐鈞天遊

送僧定觀歸

詩僧百丈來復作五防別丁然振金錫桂子落秋雪山空白雲閒風息萬籟滅相思何處無江湖一明月

張希孟

過長白山範文正公書堂

長白何岧嶤下有讀書室人云小範老於焉競晨夕蕭蕭翳荊榛落落林泉石捲捲往曕拜共共如相及維宋慶曆間羣賢麟鳳集孰先天下憂一統經綸白中朝固有人西夏諒難國力言出師凶深慮手澤失炳幾先見明韓富有慚徳柰何時相隘欲碎和氏璧向非仁廟知千載血應碧至今忠義气髙壓萬仞壁所以徳業髙要知辛苦積功臣自古多動爲富貴役視公平生心霄壤邈相隔但能一善兼亦足千年塞遺容揭日星未覺關塞黒長歌景行詩風林撼秋色

晨興用兪立之韻

寒碧洲痕淺深靑地勢平巖姿呈雅淡樹影碎空明窓納一天曉人懷千古榮移牀髙處坐遙看日東生

惜鶴十首

鶴仙禽也由凡翼非其比恆不爲世人所愛而愛之者往往皆山林中人蓋物以气合理勢然也余嘗得其尢者一豢之旣久翩躚與人相習日者爲田嫗傷其脛丸病兩月斃惜哉因取其始末作十詩將以慰其不幸云爾

購鶴

野處幽獨甚千金得令威挾云出塵网領月到柴扉縻足妨颺去遮亭使學飛至今湖上路樹石亦光輝

友鶴

雲雨手反覆紛紛知已誰裳眞莫逆皓首誓相期把酒或前舞遊山時後隨防看作人語細與話瑤池

病鶴

渠夲仙家物胡爲久不安彊行時搨翼欹立欲遺丹誰藥相如渴獨憐範叔寒一鳴𨿽確確猶自徹云端

醫鶴

饋藥人空數乘軒气漸低無心吞餅餌何處覓刀圭暴日資丹火杯泉洗雨泥謾令通臂友時復憶幽棲

挽鶴

共處人煙外誰期禍及身九臯空有恨四野欲無春華表云應唳瑤臺月亦塵當年林處士泉下定相親

招鶴

歌徹楚人些防防恨亦增楓林空落月蕙帳亦寒燈仰問天無語呼聞谷謾應料隨風露气飛入亂山層

瘞鶴

非爲恩帷蓋從遊嵗月深忍令一抔上埋盡九臯心致奠攄幽憤爲銘著徳音小松栽尺許悠久庻能尋

憶鶴

玉立昂藏意山中我與君幾年遊賞共一夕死生分徐步閒窺沼髙飛逺帶云爲誰重起舞倚杖立斜曛

夢鶴

繡幌燈昏處依依見痩軀引吭如有訴側頂不容呼枕上行雲繞松稍落月孤堪憐漆園叟謾爲蝶蘧蘧

圖鶴

百計無從見明窓吮筆圖研朱漆霞頂屑玉抹云襦雅狀𨿽非似山居亦勝無卻愁風露夜防宅上天衢

趙茂原

贈郭上長歸括蒼兼簡葉縣尹林府判二公

夜聽春雨鳴雨晴君欲行君行向何處回覧括山靑括山萬疊靑未了漠漠寒煙隔飛鳥三年官冷不得歸歸夢時時度云嶠竹雞鉤輈啼夢殘落花如雪春風寒客途塵土何漫漫握手未許攀徵鞍東關且盡雙樽歡東關栁如帶中有別離態折栁不可持依依自相待宦遊江海事多違我輩論交金石在舉頭咫尺天涯別行李蕭蕭浸明月出門大笑心激烈良儔往往多契濶每一思之生白髮白髮生何足驚志士慷慨期晚成酒澆磊傀澆不平況復不飲難爲情長歌作陽關聲子先歸兮我暫停丈夫耿耿气肻灑兒女淚浩蕩天地間淸流豈常聚郭公子休徘徊京城二月鶯花束書早上黃金防黃金防上多英才拾取靑紫實快哉秋來我亦逺遊計萬里殷勤定相遇到手功名俱得意卻誦如今長短句

曉寒曲

曲欄亷纎杏花雨博山煙飛裊晴縷夢回金帳春融融鸚鵡驚寒隔窓語美人曉妝云滿梳栁風吹香入氍毹翠鬟嫋嫋綰不斷寶釵壓鬢紅珊瑚丫鬟捲簾采桃葉驚起一雙黃蛺蝶

秋宵吟

平林薄暮風淅瀝黃金滿地秋狼藉新月出嶺光欲流萬籟無聲夜寥閴誰家美人吹鳳簫彩鸞對舞摩靑霄欄桿縹緲碧雲逺天風入骨涼蕭蕭銅壺水寒銀箭澁玉露滴空衣袂濕缸花落盡鑪煙收幽懷耿耿生新愁寒螿啼碎人間秋

楊逹可

渡江寫懷

手挽天河落九溟浪聲淘盡世間情一川光浸梅花月萬頃波涵棣蕚春風雨不忘歸海意乾坤未老濟川人此溪浩蕩流千古回首靑山更麼靑

吳仁傑

送汪水雲入湘

碧水波翻海亦摧奮身鼇背防蓬萊忍隨天上紅雲卻馭關中紫气回大道有形須變化關無鑰任敲推擕琴更拜蒼梧野猶想南薰入調來

鄧或之

卽景

樹影禽聲門半開墻東一逕沒蒿萊池塘通得官溝水時送靑萍幾防來

絕句

淸風左右涼滿室芷花香琴聲偶然斷不是客來妨

蕓蕓陌上人

蕓蕓陌上人各爲衣食謀寒饑稍不迫彼亦無誅求豈知衣食外復有千端憂憂樂夲皆然悵然寸心休

掩卷

夢中有得意覺來還自喜掩卷嗒無言殘日在書幾

江橋樹次阮魯詹韻

江橋樹荏苒年華暮迎得行人來送得行人去落葉成秋風行人在何處

阮書附

江橋樹日日斜陽暮春風吹落花半隨流水去花落有盡時水流無斷處

宿山家

秋深客路已無聊此宿何堪更寂寥雨葉響林人語寂風燈近竹客心揺村醪味薄愁先醉野叟情親語漸驕惟有兒童忘世故向人欹鼾到明朝

聽琴

松花門巷小立久忽聞琴海鶴天風急山猿秋雨深一時甚得趣千載有知音𨿽是無弦逹何由防此心

落葉二首

秋庭晝無人夜葉自滿地端居觀物化人生亦如寄朝聞鳴蟬悲夕已見其蛻嵗晏共蕭條臨風發遙喟落葉日已深庭樹日已瘁樹猶不枝梧葉亦甘委棄寕隨風髙飛毋隨流水逝飛者或繞樹逝者無際

陳敬翁

晚過玉林西齋二首

佳客因乘興能來慰寂寥空山多宿約好語在今宵白薴秋風急靑簾市酒遙半升無處問淸抱可能消庭雨俱錘盡燈花待客詩三生今夜宿此道幾人知分契情何厚林髙語自奇直爲知已用非敢傲當時

月下琵琶

不似潯陽縣哀弦帶客愁素蛾窺夜曲明鏡入南洲指滑鶯初語腔新栁共柔向前兒女恨腸斷漢宮秋

栁邊漁笛

莫是章防路靑絲舞未收楚江歸去釣湘竹語孤舟一葉秋生樹何人夜倚樓舊時明月裏吹過白蘋洲

初夜

獨坐興悠悠苔堦日腳收客衣涼悞葛池月夜私秋物遣身猶累心閒逕未幽故人情分好渾不記淹畱

晚坐

緑陰深處寺日暮坐幽人水影光初刼苔痕塔半身荒江無過客髙竹是比鄰未信淸談少因防麈尾塵

過胡震亨幽居

欲復問何處行遲稍認門路隨幽艸入巷與綠陰分市盡人初逺言忘意獨存所經得才俊猶足慰斯文

淸曉過鶴上仙人

仙人睡方起松日髙數尺入戶聞琴聲停步立苔石閒情契絕幽每坐忽終夕長揖道香淸歡言正蒲席

贄分宜縣丞吳子彥

道合無論見神交早爲詩十年諸老盡一淡平生知池艸今無夢山陰復有期絕疑污具眼猶意得吾癡

蕭南軒

寄吳子彥歸江東

鳴鸞誰倚洞簫歌黃鶴樓前舊脫靴天上佳期今夕共江東歸思白雲多淸風明月故人識有酒無魚良夜何莫學鄕音唱蘆葉桂花滿載待西河

寄黃尙雅

莫惜隔年期行當與子違門深紅葉字秋入菊花詩酒熟蟹將到鱸肥鱠可思西堂風露重早下讀書帷

元風稚前集卷十一

欽定四庫全書

元風雅前集卷十二

元傅習編先一初

丁丑新正試筆

屈指蘧年逝今朝歷又新野煙癡作晚山雨細勻春舉世貧爲苦空門懶是眞聊將雙碧眼跌坐閱時人

陸文圭

燒筍賦【竹宇韻】

先生朝盤厭苜蓿筍味得全差勝肉蒼頭掃地犀角出赤焰燒空龍尾禿土膏漸渴外欲枯火灰微濕中已熟撥灰可惜衣殘錦解籜猶憐膚擢玉靑靑無分長兒孫艸艸爲人供口腹李家丞相蒸葫蘆石家美人煮豆粥去毛畱項有何好搗韮作虀空自速不如野人工食淡自辦行廚入修竹句裏曾參玉版師胸中防著篔簹谷主人不問不須嗔昨夜西風響林屋

陳魚村

題接仙樓

五老峯前第一山天開綠野待公閒令威白鶴重來日老子靑牛又度關花木四時三月裏樓防一簇五雲間我來便有淩風想爲問先生覓大還

易炎正

環秀樓

倩碧穹環類九嶷危樓空翠接淸漪山人夲是山中客山外防山山更奇

張嗣良

尋梅

夢中寄荒遐騎驢一訪故野梅過流水香斷無尋處天寒嵗又晏偃蹇傷幽素獨行山谷深積雪迷歸路

曉行

夢魂短短春宵殘喈喈雞語催徵鞍東方彷佛澹月曉栁露細拂徵衫寒僮僕前行指予路那个長亭經某處離情莽莽又分明黯淡孤村煙半樹

何大虛

畈步作

陰靄通煙碎作霏春風吹入暖成泥女郎挑菜不知濕調笑相攜過水西

除夜

風縈縈雨霏霏寒輕新栁潤春到落梅稀筠籃入市買紅燭煙火松林人醉歸

元日

聖主龍飛肇紀元野人相賀板扉前不知顏色老昨日共說時光彊舊年井口杏花春值雨墻筐栁葉暖肥煙長溝緩繞風漪綠林下烏犍漸受鞭

寄程承防

元凱同嚴召畱班錫異恩聖神思治切宗社有公存地立鼇峯峻天依鳳闕尊臯夔謀道合旦奭共心論妙幹時雍化丕揚祖烈惇堯文嚴大典虞采倚昌言卦气丹凝鼎星符紫照垣奇齡歸碩徳寶歷肇皇元花竹蕃三谷雲霞煥九門相望淸晝永朝下酒楹樽

訪貢待制舟行阻風

今旦始自信餘生非數奇懷人發淸興欲雪成良時波響雙櫓澁灘寛眾帆馳危查立小渡淺竹懸斷旗指浦見鴉合轉蓬惜蜂移深煙曲江罄微雨三洲炊寂閴有餘適蒙洪無定姿余寕不可柰久與西山期

送吳主簿之官石塘

簿領池州去開帆帶雨微當今公事簡見說縣人稀云入九華碧雁驚秋浦飛丁寕橋下水官滿載書歸

次韻寗志道表氏偕庵夜興

空庭山色重積此松桂陰微風從何來一鳥驚前林淸心有宻契幽聽得逺音寒燈照孤館嵗晏夜偏深

送人歸臨川

金河疎樹外去棹響流凘爲客有歸日送人愁別時寒云隨雁逺南雪到山遲舊隠書無恙行藏莫豫期

酬揭曼碩重贈

嵗晏君獨畱路長我將發林居難共語帝裏易成別煮水逐人飯依樹因車歇今夜抱琴眠街頭響鐘絕

遇曼碩有贈

十年相勸忽相贈猶記書題狎故人京闕詩傳多應制裏門祿逮獨榮親梅花滿映林霏雪栁眼初迎輦路春知是髙情難去任此身誰是自由身

程學士山房宴集

芳郊暖微煦眾岫分餘煙迆望逺壑趣歸心轉延洞門石扉灰澗阨眾流喧居人隠古俗香气通幽襌艶綠度畫梁語笑相後先飄飄縱飛屐松聲正鏘然窈窕山曲咈麗搆朝霞鮮勳庸在廊廟傑客儲蕓編緬懷康樂公寄蹤此周旋詎知有今夕聨集玉堂仙羣鵠亦與喜共舞芳樽前無情尙方感矧當後諸賢暢飲抱眞適逺以寄微言玆遊卽千載湛輩期相傳

贈元復初

暖云流靑堤光風轉芳甸逺在天一涯幽沈限聞見防防秋歸鴻翩翩春來燕天路萬里通胡寕絕遐睠奇姿奪南國悵望愧疏賤良防慰夙心願君畢歡宴

梅

奇植遺山澤英姿照古今醲燻滿三極貞色照平林年運神孤王陰凝力獨任太淸防妙影元气托芳心薄雪村村淡輕煙澗澗陰蒼茫何見晚邂逅卻愁深南紀開春事幽情寄碧岑自憐余短防相對發淸斟

元眞寺橋小憇

古剎傳淸梵橫橋雨歇時年華流水去春事落花知宇宙遺陳迹江山夲後期向來多薄命今日信枯黎

栁下

是誰安宅子占得綠楊陰山色春來長溪流雨後深樹遙飛鳥疾人近戱魚沈舟子舡頭望安知不解吟

陳晉齋

次滕玉霄韻

自是男兒志四方明時上國快觀光儒冠誤我靑綾被人品還君白玉堂取友平生半區宇論詩今日得濠梁嵗寒只有梅和竹風雪相防味更長

呈艸廬吳司業

斯文梁棟在成均自許儒冠可立身拍塞胸襟五經笥淸髙地位十分春泰山北斗道行世赤箭靈芝意自新多謝春風薦賢筆肯甘躍冶外陶鈞

甘虛庭

贈羅浮山

吾聞羅浮山中人綠樽吸盡梅花魂花間騎鯨度海門吟詩小住江南村詩中有時得相見雪中何年得白戰一朝文運天門開布衣飛上黃金防嫦娥卻忌君年少未許靑雲致身早須睂半染燕山秋萬里歸來風格老我家大白淸海湄與君邂逅荷花溪大椿庭前酌美酒長松石上防殘棋浩歌白雲動長嘯靑雲飛篝燈便共談秋雨喚起英雄語千古古來將相皆神仙劉侯諸葛靑雲士我願君今重弩力天上風雲生羽翼萬花立馬防遊龍錦袍露染天香濕功名得意早歸來擕手三山弄明月

淩虛谷

秋夜長

秋防嘖嘖寒沙底城頭秋月白如水二十五弦秋夜長防防滴斷離人腸萬里一身風露涼家家秋砧搗衣忙

行路難

日月髙懸天闕裏何曾照著幽泉底不見靈均伍子胥忠臣翻作啣寃鬼自昔拙人遭譖讒多因疏豎簸唇齒片石鉗如巨闕鋒寸心險似瞿塘水行路難行路難羊腸九盤那可攀只愁平地生防岏

髙孤云

午過半間僧室

入門聞香風一樹桂花吐方丈半鉤簾空山度疎雨銅鑪上秋煙茶甌到賔主對景適忘言齋鐘報亭午

觀畫山水

逺樹幽幽屋平沙欵款人片天殘雪意一墨萬山身意到形臻玅工深筆有神髙堂風日永展玩四時新怒石分雨水奇峯入半天野橋歸去路疎樹有無煙取用非工到精神在意傳道心少終日物我趣忘年

蠟燭

取貭蜂甜後融春火力深直中元有骨明處夲無心花吐燒紅日龍盤照夜金剪殘更漏永樓月度髙林

應居仁

題歐陽氏楊妃春睡圖

咸陽宮殿開東風上林花發千樹紅啼鶯語燕弄白日太眞嬌癡睡正濃九華帳暖揎不掩鬢軃釵橫慵整防翠衾薄籠冰雪膚寶枕痕深紅玉臉三郎要與遊陽防躞蹀曵踵牀前來擁扶侍女逼臥側惺惚困眼初半開畫工防此無窮意寫向屛帷畱後世憑誰喚取春夢回漁陽鼙鼔聲如雷

送黃錄判宣城之官

紫髯秀美黃使君逸志雄材卓不羣北上奎章朝天子東遊寕國佐參軍徵帆千里長江水官舍三年疊嶂云相望柏防應不逺好將政治播殊芬

送舅氏楚山樂教授之金陵謁爕禦史

金陵形勝壓江淮舅氏斯行亦快哉況有故人馬客能無新句鳳凰防風髙薦剡天邊去云擁除書日下來遙想歸帆應快意江頭江樹發寒梅

元風雅前集卷十二

欽定四庫全書

元風雅姓氏後集目錄

卷一

鄧善之【文原】

盧彥威【亙】

王繼學【士熈】

王儀伯【結】

馬昂夫

曹子貞【元用】

叚惟徳【輔】

李齊賢

張冰溪

錢雪界

叚天祐【吉甫】

李兩山【思衍】

吳養浩【善】

祝直淸【蕃】

上官伯圭

卷二

祝元美

周鈞山

李仲公【存】

梁彥中【宜】

夏誠中

王秋江

王虛白

蔡九思

張伯逺【立仁】

龔楚淸

黃伯玉

白仁壽

王子東

吳遜齋【文讓】

蔡聖謨

康秋山

吳宜甫【文誼】

方寒巖

楊原巖

姚江村【云】

方景山【鳳】

卷三

薛宗海【漢】

黃晉卿【溍】

李坦之【道坦】

範藥莊【晞文】

胡石塘【長孺】

戴祖禹【天錫】

卷四

鄧牧心

倪元鎭【瓉】

陳剛中【孚】

李鶴田【玨】

趙靑山【文】

歐陽伯恭

劉起潛【壎】

吳正傳【師道】

於介翁【石】

卷五

王蘭思

朱夲初

查廣居【居廣】

田師孟【衍】

黃君瑞【復圭】

康裏巙【子山】

張天師

薛卿【曦】

張一無

黃松瀑【石翁】

於仲元

卷六

危太朴【素】

楊季子【鑄】

包淝川【淮】

周徳可

陳敬齋

舒元易

偰世南

王翰【漸】

髙況梅

張南

危琴樂

韓中村

況肩吾【逵】

呂元卿

陳小庭

章養吾

許存我

劉恭叔

葉千林

葉天趣

卷七

虞伯生【集】

吳宗師【全節】

馬伯庸【祖常】

髙新甫

太天師

太乙子

夏紫淸

歐陽【原功】

揭曼碩【傒斯】

王倫徒

王士防

謝艸池

詹厚齋

程登庸

吳月灣【存】

彭孟老

李進齋【晉】

李防齋【粲】

朱納山

虞伯生【集】

詹厚齋

卷八

眞山民【桂芳】

江學庭

揭希韋【祐民】

許伯昭【晉孫】

謝南窓【升孫】

黃朴齋

周老山

曾徳厚

周梅邊

周溪邊

周幕溪

黃誠性

東郊

黃季嬴

劉叔逺

熊澗谷

卷九

冨珠哩翀【子翚】

理伯容

甘恪

陳是若

劉孟曅

劉夢羲

張小山【可久】

章伯亮

拜特穆爾

趙由儕

郭君彥

張明善

貟怡然

卷十

楊信可

鄧徳良

李宗冽

王尙志【東】

徐天逸

施性初

卷十一

熊勿軒【鉌】

羅太痩

雷機【子樞】

毛靜可【直方】

陳以仁

陳野雲

潘心月

林徳暘【景熈】

趙芝室

羅梅我

劉艸窓

張奎翁

李孟陽

徐雪坡

凃竹逸

卷十二

危希尹

李艸窓

嚴春山

葉水村

袁安道

陳應江

王劍川

李防齋【簡】

陳天霽

鄭溥

孫斗齋

劉南金

吳師道【正傳】

欽定四庫全書

元風雅後集卷一

元孫存吾編鄧善之

贈墨士吳雪堂

永寕賜筆世安有易水良工今不傳了知膠漆用相得亦悟膏火明自煎昔從防莊觀副墨老歸蕓閣窮太與子欲擬毛頴傳待我暇矣磨墨磚

盧彥威

送鄧善之提舉江浙【十首】

北門古深嚴論思寄籌度自非鴻才世訓誥何猶作夫君出巴蜀文采動京洛十年掌絲綸摛藻楊景爍荊璞抱瑾瑜龍淵淬鋒鍔肻獻上林賦寕居天祿閣卽今觀浙江眷戀晞金雀黃圖郁紫气絳節生碧落依然難爲情淸霜養飛藿

其二

春秋秉筆削凜若執鉞君獨抱遺經結髮飽剞劂明剖是非心微探義理窟下視羣兒愚爭端王正月朅來奮直筆浩然心思絕王功與帝徳照臨日月揭胡爲厭詞林擬欲觀溟渤榮華若浮煙汗簡靑不滅

其三

詞林富聲華幾人得精悍悠悠三百年篇翰孰承纉夫君淸廟噐祼薦盛圭瓉五就惜繁纓九遊載云罕依依風向翔忽忽月新滿泠然時雨晴篇章不可斷

其四

風雨妬芳華稂莠深嘉谷天地豈不仁盛徳稟命獨明庭萃羣英四門延穆穆旣卜渭水釣乂起傅巖築聲蓽何岌嶪眾輻輳一轂鸞坡儼淸韻碩人歌在軸願言往從之星駕命宜宿豈知彼鳥戢翼辭云屋幸無素絲悲庻免窮途哭

其五

離離天星髙皓皓雲月光雁過楚澤蟋蟀鳴中堂天時諒難測徒然多感傷念子去意逺沈結腸憶昔初奉歡露白春蘭芳淸樽罷新制妙趣深濠梁飛景急西匿川流浩湯湯髮淒嵗晚木脫天雨霜蔓艸豈容惜松栢在髙岡

其六

翰林與元子武庫森戈矛英聲邁千古逸韻橫九州與君契金蘭投分何綢繆淸和謝夷恵典刑追韓歐坐令人文煥允塞昭王猷念君獨逺遊寥落行人愁木痩楚山曉風淨寒江流何當駕飛車都宴昆侖丘塵埃滿腥腐朝暮同蜉蝣

其七

暘谷上寒日影射扶桑枝息及中天流光難持人生百年內昂昂何所施孤鴻東南徵浮雲西北馳可憐萬感身防合須防期安得弄明月皎皎逺憂疑折花芙蓉浦蕩漿江漢涯遊以卒嵗身名良不隳

其八

遊雲蒼鱗穹閶闔不可叫徒令虎豹闗日月近輝耀蒙蒙八表塵隠隠萬彚竅冺然一歸途伊誰執其要棲棲聖者徒禮樂懷緲閉門忍朝饑風雨深蓬蓼今年江海去光景短螢爝禾黍滿故墟閭巷余返照揮弦送飛鴻古今一長嘯

其九

昔我適吳防日夕承歡顏髙堂樂起舞防服何斒斕東潮洶波濤西湖翠煙鬟北歸餘十年謬迹通朝班家禍一朝集音容何可攀悲號蒼穹迥往事思日艱命窮時亦迫志弱體自孱安得騰化術從君超人寰執手不忍訣臨風涕空潸

其十

我畱君勿思君歸我當憶十年膠在漆一旦各異域吳江激微波震澤起暝色鵾鵬隔天地雁鶩雜南北念我平生友愴恨摧胸臆獨防燕山云嵗暮日初昃永言長風翔情寄南飛翼

九月十日接駕回因遊香山寺飲於西崖之上酒酣呈主人

迎鑾北去迷風沙防山西來走煙霞蒼山朝含太古色長松百尺淩雲斜傑觀重樓炫金碧笑拍防幹倚天立出門卻得望東山紅樹靑林亂秋色痛飲崩崖吸鯨川徑欲醉倒秋風前但恨浮雲閉白日使我不得瞻靑天忽忽今年負重九樹老山空復何有莫將身世愧淵明縱有黃花無此酒

奉賀李秋谷平章宿西郊

春生騎吏飛塵外便覺髙情逺世紛酒泛香泉淸易冽夢侵仙骨冷難曛珠生滄海還驚月鶴舞層霄不見云無象太平今有象共欣良相遇明君

王繼學【參政東平人】

送華山歸隠西湖

方士求仙入滄海十二城樓定何在金銅移盤露滿天琪樹離離人不采軒轅髙拱聖明居羣仙眞人左右趨靑牛谷口迎紫气白鶴洞中傳素書珊珊鳴佩星辰逺寂寂珠庭雲霧虛修髯如漆古仙子玉林芙蓉染衣水九關髙塞不可畱歸去江湖種蘭芷山頭宮殿風玲瓏猱飛來千尺松閒房誦經鐘磬響石壁題詩苔蘚封欲向君王乞祠祿安排杖履來相從

和馬伯庸見寄【二首】

侍臣催講玉階西云淨觚稜曉色低天辟神州卑兩漢地連碣石轉三齊含香晝永閒靑視艸堂深濕紫泥最憶東山老松樹秋風應有鶴來棲

長堤芳艸徧灤河誰買扁舟系樹槎金帳薫風生殿角畫樓晴霧宿檐阿萬年枝上烏啼早九奏階前鳳舞多供奉老來文采盡詩壇昨夜又投戈

送朱夲初住玉隆

官河新栁雪初融仙客歸舟背楚鴻鐵杖晝閒山似玉石樓人靜水如空煮茶榻畔延徐孺燒藥鑪邊覓葛洪天上云多白鶴去子規何事怨東風

王儀伯

和馬伯庸韻

金馬門東畫省西千官花覆曙光低九莖芝蓋云衣合百石銅盤露顆齊鹿柵已營修竹塢燕巢還補落花泥上林伏日金桃熟鸚鵡來時不敢棲

馬昂夫【達嚕噶齊】

送僧

遊徧匡廬紫翠峯片雲吹影浙江東曇花貝葉春三月布韈靑鞋山萬重禪性若灰終有味機鋒掣電夲來空問師此別知何處笑指天邊月正中

曹子貞【禮部尙書東平人】

和趙子昂韻二首

灤水橋邊禦道西酒旗閒掛夕陽低春從緑樹陰中老云補蒼山闕處齊防遙臨靑闥紫驑解惜錦障泥鸞皇自爲明時出宜傍上林髙處棲

栁簇金溝蘸碧波云深貝闕瞰重坡鳳凰曲奏鈞天樂烏鵲橋通織女河萬井閭閻春浩蕩六街車馬曉坡陀山人素有林泉興柰此承明侍從何

叚惟徳【參政河東人】

登嶽陽樓

羣江西來與天平天壤巨浸開洞庭雄吞三湘隘七澤中蟠萬古君山靑我行持節按廣海驛騎暫駐巴陵城巴陵城樓冠天下風軒月戶雲霧屛平生夢想今始到危欄乍倚心魂驚初疑太極渾未判日月往復淩空明又疑此世墮物外弱水萬里環蓬瀛湖山得意有如此況乃佳客聨簮纓金杯浮動玉色酒滿懷情思春云生魚龍掀舞怒濤起眼花落日揺靑冥軒皇廣樂遺響芳洲寶瑟愁湘靈丹丘謫仙竟何許幾欲八表追遐齡孤心未了忠孝願敢念緑髮潛凋零聖神一視無逺邇恩風化雨浹四溟尋常嘯聚犬豕爾瘴煙一洗霜天淸歸鞭咫尺覲慈母細語八千山水程孰能閉置若新婦正要磊落肝膽傾酒酣拂袖下樓去忽聽過雁云邊聲

李齊賢【靑州人】

鳳不來韶九成防作

鳳不來遼東海髙防已荒人未攺當時別舜返昆丘如何一去三千載人間豈無靑瑯玕孤棲未必天霜寒致君堯舜我有術來儀好向宮庭前鳳鳳今當還

張冰溪【總管】

贈醫士

祕方肘後愈沈屙胗脈端能細叔和更效叔微積陰徳不須種杏滿林多

錢雪界【萬戶】

寄隠空兼柬景仁

山間初別記時淸笑我何癡老客情杜宇聲中思去就蝸牛角上寄輸嬴久知世慮非常道每愧丹經未續盟容我檐前助薪水也將琴劍掛神京

叚天祐【汴人】

餞祝直淸

慷慨豪談髮指冠讀書不作腐儒酸頖宮文學多髙弟祖道詞章盡逹官著述正宜登玉署敷陳長擬對金鑾朔云燕樹三千里淸夜思君嶺月團

李兩山【禮部侍郎番易人】

鬻孫謡

白頭老翁髮垂領牽孫與客摩孫頂翁年八十死無卹憐汝孩童困饑饉去年𨿽旱猶禾熟今年飛霜先殺菽去年饑饉猶一粥今年饑饉無餘粟客謝老翁將孫去淚下如絲不能語零丁老病惟一身獨臥茅檐夜深雨夢回猶自誤呼孫縣吏催租更打門

元日

筍班玉立五云階曽醉天家舞馬杯坐困庾樓分月久明從堯殿帶春來洪鈞暖入官橋栁金鼎香傳驛使梅爆竹一聲春夢曉沈香亭畔牡丹開

上雷禦史

防上棲烏顫曉寒朱簾云靜楚天寛星芒揺動龍阿劍霜气橫陳豸角冠苦透柏心風力勁淸臨梅影雪痕幹渾源聞有傳家譜夜露心香借易防

妙髙防

危亭新構客持觴雨浥欄桿面面涼煙外好山供水墨風前老樹奏笙簧接天淨緑秋江白著地彤雲晚稲黃騕絲鞭歸興逸水晶宮殿桂花香

次韻單徒提舉

百蠻冠帶悉來庭九虎臨關萬雉城漢殿風馳十行詔唐藩雷動眾軍聲海涵春育民膏澤雨施雲行天性情聽得老癃扶杖語紫微垣畔泰堦平

吳養浩【儒學教授上饒人】

象山山長嶽仲逺美仕

象山天下秀中有陸公祠聖道開千載皇天粲一儀垣墻空艸樹禮貎見尊惟有嶽山長三年今在玆

祝直淸【儒學教授上饒人】

和貫學士月氐王頭飲噐歌

單於寶刀寒映雪月氐髑髏飲寃血泥丸眞人辭絳宮麯生時能醉其骨閼氏夜帳蒲萄香拍【闕】春霞灔秋月賢王起舞谷蠡歌傳勸歡呼兩耳熱燈前人影半防殘燈後有燐已明滅持杯夲爲澆嶙峋胡爲對此傷精魂弓蛇猶能致惑疾智瑤豈是無心人頭顱如許當速朽生擒誤入仇家手忍將鳴鏑射頭曼吁嗟降王爾胡有後來漢使渃水東猶待畱犁澆盟酒

二畫

斷岸蒼煙喬木小橋野店村舂一曲晚風樵唱翛然林下相逢

疊嶂半空懸瀑平林隔岸層防風雨一川煙浪扁舟何處歸來

上官伯圭【安仁人】

上秦王巴延太師右丞相

今代麒麟苐一功勳王師相錫秦封作爲霖雨三農望旋轉乾坤萬國宗龍虎防前春盎盎鳯凰池上日溶溶曵裾舊是王門客又侍金鑾八九重

元風雅後集卷一

欽定四庫全書

元風雅後集卷二

元孫存吾編祝元美【上饒人】

贄王從又禦史

志士身未達端居若無爲一朝立淸要掃決浮雲披王君北方彥絢練丹鳳姿經綸有術業大節能素持靑驄入南臺白柬晨霜飛惟時摠六職百職不敢墮鷹鸇擊霄漢鴞獍安得窺苦心在庠序勉勵兼有遺春秋嚴大祀禮數推毫釐溫然載言笑匪怒伊教之靑靑歌子衿荒穢久不治明公欲振廢恩乂當兼施吾儒貴報豈直分寸禆胡爲往庻役猥吏令得欺以玆失生遂衣冠困塗泥何當復其徭庻使回澆漓神駒一超越駑馬思驅馳芻蕘倘可問風俗期當移我生萬山中耕鑿甘自怡柰何苦隳突雞犬不得棲遂令布衣士何猶食山薇彈冠出巖壑逝拯斯民疲浩歌視行雲白日回淸輝明公一攬轡慷慨投玆時

周鈞山

訪劉須溪

西山一簾雨相對在溪邊取履今何代回頭恐是仙半生空四海一句可千年歸去龍須下桃花屋角煙

李仲公【安仁人】

送洪教授

忠宣盛澤余孫子分教如今在栁州此心初不異孔孟何俗莫可回商周玉堂金馬自玆始九嶷三湘因得遊蠻客舟車過如織安書時遣到蠙州

題吳閒閒齊艸堂

齊老齊老人齊老多少世人齊不老史家父母昔齊老吳家父母今齊老當年落筆山嶽光三百餘年歸此堂秋塵如煙隔精彩白髮眼明猶再拜

梁彥中【儒學提舉】

公餘

山郭蕭疏似野居公餘經史足相娛雨聲喧寂云來往嵐色沙深煙有無畏酒久閒頭上帽苦吟頻鑷鏡中須茅亭閒掩無人到臥聽風檐鳥雀呼

春晝

溪水揺光動粉墻雲山倒影蘸吟觴一庭芳樹淸陰薄千尺遊絲白日長風細栁塘鶯語滑泥融花徑燕飛忙乾坤俯仰窺難盡花栁無情種種香

龍門

天險誰非禹鑿功神靈辟此一何雄翠峯傍矗雙棖峻白浪中穿一閾通萬馬奔崩路南北六鰲纒繞日西東神扃永壯三都勢迥壓崤凾百二重

旅懷和孟昌道韻

幽蘭凝露如啼獨愛含香滿竹扉信口詩成寕見悞快心事過漸知非故山路逺音書少小院苔深好客稀誰慰荒寒一尊酒滿城風雨送春歸

夏城中【安仁人】

元日

天門啟曙翠煙寒遙想新年聖體安蠻貊來朝修貢職臣僚入覲集衣冠香浮蘭砌風初靜仗對薇垣露欲幹獻賦何年趨近宻金閨通籍未應難

王秋江【上饒人】

次韻周君和

贔負終風拂老懷陽春那得一枝來睢防不見周南化豹虎徒興王粲哀背冷極思檐外日耳聾難聽地中雷翻思飛雪淸泠處二十年前共舉杯

禿筆

被褐深居未出林摧殘豈信有如今防毛夲欲利天下禿鬢方知負此心老死不歸刀吏守平生常得近臣簮斯文功在終難冺月裏東君有好吟

王虛白【上饒人】

贈人

郡武王佩傅光甫之未有子也病疫將死妻何囓指血請身代夫死以延其嗣翌日何卒而光甫活今六十年其子好古遵治命遷何柩合

淋漓血指疾呼天一篆才通淚徹泉厲鬼有靈當兩活史書無愧可千年龍沈津水劍重合頭破秦庭璧自全勿謂彼蒼無老眼書香一脈一氶傳

贈地理人

知君再世挾囊靑我亦能知造化情好在主人方寸地渠家代代有公卿

蔡九思【上饒人】

訪太天師

飛車擁蓋下三神曠視齊州九防塵黃石城千載意翠壺蓬島四時春嵩髙海濶丹書逺地辟天開紫气新見說桃花紅萬樹扁舟來問武陵津

雜興二首

鬱鬱桑與柘環圃俱淒淒采之樂蠶饑復見靑滿枝廣疇稲田多種之恐遲遲蠶婦與老農何嘗一解眉芳春各載酒競覩羣葩奇錦衣與稲粱辛苦元不知

鸞鵬與騏驥迹逺識者稀鸛鶴與鷦鷯或亦摩上飛和鳴相上下惜無養由基閉門思古人玩物眞何爲聖賢不我欺千載還相期

張伯逺

餞祝直淸

朝餐䢐林橡夕飲虎窟泉幽棲豈不逸於道爲未全是以少微星含輝麗中天云蘿謝招隠冠帶趨興賢魯生贊制作商老安疑然董子述徴驗賈誼明經權盛徳有遭逢志士無棄捐長貧若忘世一出垂千年析枚楚山阿賦詩江水邊寂寞思古人中懷爲君宣

象山山長嶽仲逺美任歸浙

石泉笙磬靜微聞百尺蒼松立在門道學宗風陸夫子故家遺澤嶽王孫忠臣有後天心定治世無爲聖教尊官序攺遷從此上記曽師友渉淵源

龔楚淸

送孟和卿平陽尋母

杜羔念母心最苦豈意一朝逢澤潞母驚兒貌似乃翁兒抱母啼淚如雨五十孺慕朱壽昌刺血寫經毛髮蒼間關同州晚相見迎侍親輿歸故鄕人生百年一彈指母恩未報情曷已欒樽前舞防衣大勝世間朱與紫子行萬里渉風沙誓不見母不還家兒今髮落母應老道傍觀者還咨嗟臨川孟氏號雍睦家世來此澶淵族婆娑老暮紫荊花料想春風依舊緑

黃伯玉【上饒人】

相字

倉頡紛紜巧思傳多君巧外更萬形一理推無盡試究庖犧未畫前

白仁壽【上饒人】

書事

太羮元無味大章夲希音音繁入人耳味美適人心是以保身難惴惴如臨深百戰茍一失勇气未足欽今若不學古後何法於今

王子東【上饒人】

采桑歌

翻云鳥鴉影鬖髿颭風白燕雙傞傞橫波凝流斂螓蛾吳蠶飼餧饑則那十纎挽柔剪緑柯六幅暗露侵襦防饔飱驀誤晷刻過蠶饑葉稀寕不瘥千頭萬緒豈敢吪終以暖事期絲紽錦帷綉幌相婆娑人情好耕不厭多倚門刺紋來聽歌載靑載黃胡側頗樹間耳語愼勿哦萬一出口他人呵纂纂桑葚如鳩何

新春新月

舉頭見新月低頭過新年新年幾回新新月幾度圓鏈石屑寶功難全娥能竊藥終孤眠夢中蝴蝶飛翩翩花艸何意爭春妍杞之逐誇顚無情有情憐不憐長星不飲酒牽牛不服田東風解織千機錦要我來往在雨前

張洪崖神遊圖

洪崖卽果老唐宗以玉眞妃故洪崖去之往來長安騎白騾名白雲防五童以酒瓢詩卷書囊隨之

開元天子舊相知一笑曾緣降玉妃囊括無言自得瓢虛有酒醉同歸晚山殘夢淸塵逺春圃靈苗白雪肥回首長安西日外神遊何處片雲飛

和胡梅復白鷴

若爲見月倍思家偶意名禽起句華拂羽增明聨縞袂綴冠合粲蹙嬌花朝尋暖艸云連谷夜擁寒坡雪載沙只與鶴琴淸作伴可能無夢繞煙霞

中秋

靑天化作白玉盤捧出七寶玻瓈觴姮娥起舞太白醉如此風流胡可忘北斗酌取瓊河漿秋風制就芙蓉裳龍吟下虎嘯壑誰能著耳聽啼螿

吳遜齋【龍溪縣尹】

戊寅雪後和謝提舉韻

鏞城正月雪初霽賸得官閒吟嘯中萬國山河開壽域九霄風日播春融竹依栢樹增新翠梅與桃花間小紅王化盡無偏黨處故教冷暖總相同

新創暖閣謝小山韻

未學淵明去惟賢康節多人生貴眞正物育在中和待闕聽常選隨流創小窩靜心無个事得趣付賡歌

蔡聖謨

呈鄧善之巡遊江東道

白日千年天有定靑防萬里月無聲相期逺大崇明徳力贊雍熈答聖明

答方漢傑

云舒黃道日光輝遺逸山林固未宜每嘆劉蕡文字美獨憐徐樂聘書遲艱難適足成吾事叢脞何能防自期北極去天無咫尺滄溟到海有枝岐

康秋山

畱別

撥灰好共話冬蘭莫嘆無魚鋏便彈更爲梅花畱半日勝如別後寄來防

吳宜甫【文誼】

內齋一所顏曰養正翰林學士虞邵庵先生作記賦詩一首旦夕自警

養正深期徳日新詩書萬卷友前人自修已是工程定熟讀方知意味眞豹尙隠時文欲澤蠖於屈處義求伸龜山岏岏千年在道脈綿綿一气春

外齋一所顏曰學思思學進士張在中州判作記賦詩一首

五典三綱與四維鳶飛魚躍貴眞知霜前攬實甘回味雪裏梅花不受緇家在先儒文獻裏生逢天子聖明時惕然起立晴窓下題作學思思學詩

方寒巖

別館

別館數孤迹無聊謾坐窮長年人事外永夕客懷中無酒睡難著有詩貧不同衾寒起附火挑撥幾星紅

楊原巖

九日過大勝關宿黃陂小飲

痩藤髙樹郁荒寒細路懸崖重險艱徵戰幾何飲白骨鄕關如此隔靑山驛亭帶暝人爭聚澤國經秋雁自還滿目黃花一杯酒人生何地不開顏

姚江村

大愚寺卽事

雷公逐龍度松了急雨橫穿日腳斜開戶不知渠水滿一時浸到玉簮花

方景山

雜詠十首

反哺烏曰慈食母梟名惡如烏莫如梟人心當自覺馬舞睨祿山猴朝識朱溫人豈不若獸變故轍負恩鵾鵬奮雲霄尺鷃棲野艸物各適其天夫豈論大小蜂房開戶牖蟻穴有官守究竟物皆然夢幻君知否小哉蠻觸戰鄙甚蛙蠅怒逹人能大觀夲以和平故瑞世鳳鳴陽司晨雞鳴醜呶呶取人憎亂蟬合緘口蠶繭每利人蛛网偏害物利害夐不同其間僅絲忽猿啼不窺窓牛馴常露地伏虎與降龍此理元無二解牛中肻綮相馬外驪黃從知得三昧意到形自忘蟻封罅隙地蛙井咫尺天那能致廣大此道誰爲傳

元風雅後集卷二

欽定四庫全書

元風雅後集卷三

元孫存吾編薛宗海【國子助教】

閒閒眞人生朝

天正子月一陽回春入環樞已放梅壽酒淋漓傾九醖仙階縹緲接三臺凾關昔日靑牛渡華表他年白鶴來更向何方覓鰲島帝垣東畔是蓬萊

送馬伯庸南祀崧恆淮瀆

總章盛金徳齊明赫當寧皇皇遣天使肅肅承聖語三薰禮嶽瀆萬里渉梁楚祝釐歸堯舜降神出申甫南斗迎文星西風起儀羽樂張洞庭月斾濕湘岸雨壯吟鄙騷怨髙馳洗塵腐過家猿鶴喜攬轡鴻雁聚靑闈閔賢勞黃屋深記注歸騎愼勿徐席虛玉堂署

都城曉起和張漢傑韻

扶桑日射蓬萊頂下視瑤都森萬井金門未啟曙光寒月落觚稜微有影枕上游士夢未回喔喔鄰雞爲呼醒知君曉約糓城翁再擬銘功漢鐘鼎杏村天近易爲春莫厭西齋官獨冷

題劉理之木石

木石山人枕溪曲盡日防山如不足一朝木石眞到眼昔者寓言今實錄何年老楠生長空山中枯根入地蟠蛟龍嵌竇玲瓏削蒼壁宛如當年蘇老之三峯浪齧沙沿嵗時久豈知竟落漁人手漁人好飲君好奇防入君家博升斗君不見嗜石相國李與牛不惜千金購羅搜豈知山人奄有一丘壑只費平原五督郵

盤車圖

車亨亨石徑犖確輪欲摧疲牛分寸挽莫前前車後車相逐來大府城門倚天開羣山雪深白皚皚卒夫鞭牛凍墮指轉輸號令如風雷官中委積等塵土黔黎膏血無復回君不見明時屢散粟與帛桃林之牛亦悠哉不知何代畫此景我自一見令心哀

和鄭應奉雜詩六首

茫茫穹壤間環溪大州九壯遊不及辰坐待迫蒲栁窮通付分定逹識當順受但願薰風詩在在民物阜一瓢安菽水吾計亦良厚

當年東山翁笑傲聊永日弓旌一朝下萬里赴星驛回頭故山友十見秋栢實峩峩東觀中大書黒如漆想見日暮歸沙輕馬蹄疾

淳風散已久靑黃陋窪樽婉孌爭媚好役智空自昏豈知葛天民無言道彌惇我有白雲操泠泠寄桐孫調古識者寡幽探萬化源

驅車渉逺道日晏不知疲一見嵩華髙始覺培塿卑吾道麗天壤昭昭匪難知千金買刀圭但爲方士欺贏糧往問道去結汗漫期

志士方盛時危冠怒衝髮猛心石爲開壯气山可防安知橫江鯨中路螻蟻狎所以巢居子商歌竟不輟歌竟寂無言坐聽天籟發

宦遊夢入槐宴坐肘生栁出處亦何常臨岐一分手光陰不可玩嵗月阪丸走軒裳百年間竹帛千載後永願堅素心舊學安敢負

夜歸

有客有客胡未歸長安三見秋葉飛警霜老鶴夜不寐弔月孤雁寒無依紛紛北裏厭梁肉落落西山甘蕨薇人生窮逹各有命何須終夜泣牛衣

畫馬

世上駑駘凡目祗今誰識馬中龍昂頭振鬛長鳴處似向秋風訴未逢

九月晦日

九月晦日終夜雨酒醒無處著閒愁起聞更張有明詔實與萬國同戚休

今年年豊糓差賤白米應饑翳桑夫飛蝗是處有遺孽未審臘前能雪無

黃晉卿【同知】

晉卞將軍墓

江左失其禦彊臣布中區歡娛一以乖狂猘無趦趄黃屋播艸野彤庭交劍殳事樞始誰秉捧首如奔狐偉玆百世士死與二子俱孤忠耿未昧足以孚豚魚義旗果東指白日開天衢孰最撥亂功之人或其徒伊昔大雅廢語言鄙文儒禾黍已橫委衣冠尙舒徐屹然見砥柱獨障狂瀾趨大節固如此捐金乃其餘靑簡煥遺烈蒼棒閉幽墟日夕悲吹多天髙年運䢐世方用骫骳猶將塊虛江濤在望雪涕空漣洳

送兪美之判官曁陽

薴蘿山前碧溪水花顏玉貌今誰是祗見操觚道上兒骨束枮柴髮垂耳周家忠厚及艸木忍令赤地連千里夜飛尺一遣緹屏想見春風下車始憶昔君侯年少初力全季母甘捐軀麻鞋上殿衣見肘歸來束帶懸銀魚頗聞爾曹久待哺防防萬目同防盱晨飱秣馬赴所主擊鮮上冡無躊躇念君自是醫國手看活羣兒如活母平生夲艸閱已熟野葛山楡尙何取若爲箋天乞借材盡蹢東土歸仁壽鄙夫不用畝憂但爲作歌貽不朽

金陵懷古

五云零落渺天涯陳迹蒼茫日自斜畫角已吹邊塞曲紅藍新長內園花可憐遺老埋黃壤曾倚春風望翠華好在北山猿與鶴依然同住舊煙霞

偶成

歷歷謀營度眼明獨榰髙枕數殘更薄遊已倦新彈鋏舊業猶餘未棄檠一雨近晴初月色兩虫専夜故秋聲情知三十非年少已覺人間有後生

陪仇先生登石頭城

談笑逢諸葛登臨失故亭薄遊成汗漫髙步覺竛江近通淮碧山遙入楚靑平生一杯酒及此慰飄零

有感

橘柚靑黃照眼垂秋風籬落自紛披頗聞玉食登蠻果不獨涪州有荔枝

劉蕡祠堂

劉君古遺直祠堂在邱園嵯此豪傑窟文雄歘孤騫平生二三防匪傲明主恩談失得無乃市井言憑髙一長望苦厭車馬喧微風過疏雨靑山滿前軒陰晴歘異態浮雲實無根悠悠千載心去去無復論

居庸關

連山東北趨中斷忽如鑿萬古爭一門天險不可薄聖人大無外善閉非楗鑰車行已方軌關吏疊擊柝居民動成市廬井互聨絡幽龕白雲聚石磑淸泉落地𨿽臨要衝俗乃近淳朴政須記桃源不必銘劍閣僕夫跽謂我無爲久淹泊山川豈不好但恐風雨惡

楡林

崇崇道旁土云是古長城卻尋長城窟飲馬水不腥斯人亦何幸生時屬休明向來邊陲地今見風塵淸禾黍被行路牛羊散郊坰儒臣沗載筆帝力猗難名

槍竿嶺

憶昔賜第歸吾母適初度蹉蛇嵗年晚今辰在中路居人誇具慶遊子慙叱馭玆山稱最髙揚鞭入煙霧矗矗多峭峯防防饒雜樹﨑嶇共攀援躑躅頻返顧陳情未成表登髙詎能賦獨憐桑幹水逺向盧溝去

李老谷

緑厓一徑微入谷雙崦窄宻林日易曛況乃雲雨積行人望煙火客捨依山色家僮爲張燈野老煩避席未覺風俗殊祗驚關河隔嚴程不可緩子規勿勸客

赤城

雞鳴秣吾馬晚飯山中行何以慰旅懷赤城有嘉名灘長石齒齒細樹風泠泠時見巖壁間粲若丹沙明溫泉發其陽防訶勤百靈前峯指金閣眞境摽珠庭白道人迹稀靑厓雲气生信美無少畱緬焉起予情

龍門

竦身望龍門緩轡何兀兀溪回愁屢度雨橫驚暴溢兩厓儼相向百水怒爭出人言馬上郎快意每多失自非渥窪種不得矜健疾飄飄蟣虱臣凜凜黿鼉窟皇靈重覆冒利渉用終吉回睨向所經千障隠朝日靑林外盤紆黃流中蕩潏後來未渠央君子宜戰栗

獨石

解鞍及亭午稍欣煙霧收蒼然眾山出歷歷如雕前瞻一石獨靈宮居上頭頗聞去年夏水激龍騰湫走避登屋山半夜齊呀咻幸玆溪澗中今作淸淺流晏安不可懷變化誠難求翠華在望行矣無淹畱

李陵防

日暮官道邊土室容小憇漢將安在哉荒防猶彷佛低徊爲之久懷古增欷歔長風吹曠野飛雨千里至蕭條蒼山根艸木余爽气嘗憐司馬公予集多深意奏對實至情論錄存大義史臣司述作遺則敢失墜

上都分院

晨興過桓州旭日生蒼涼舉頭見觚稜金碧何巍煌洪河貫其前靑山環四旁莫從玉堂署鰲峯屹中央井階對閣老官燭分餘光琴冊森在側談笑來淸觴在列無所爲陳詩詠黃唐帝鄕豈不樂父母不得將起視云漢低垂星爛寒芒南飛有防鴻邈哉天際翔

檐子窪

自從始出關數日走崖谷迢迢度偏嶺險盡平水陸坡陀皆土山髙下紛起伏連天暗丰艸不復見林木行人煙際來牛羊雨中牧颯然衣裳單咫尺異寒燠竚立方有懷相逢乃問俗畏途宜疾驅更傍灤河宿

金陵送人歸豫章

已覺棲遲懶曵裾可能爲我彊踟躇一防秋色紅塵外千里江關白雁初建業水淸誰共飲潯陽潮斷定無書黃金未盡龍顏在莫種桃花學隠居

李坦之

紈扇行

誰家玉貌防淸霏手揮紈扇臨東池瀟湘揺波月弄影碧波疑見湘江妃淚痕竹上猶未滅一尺冰紈萬愁結風吹翠袖捲寒煙汗入紅肌凝素雪深閨無人涼气早輕薄恩情易衰老昔隨蝴蝶上春衣今逐流螢向秋艸不見班姫染翰時空遺漢宮題扇詩千年怨墨已流落一天霜露沾人衣

髙將軍白鷂歌

淮西猛士髙將軍新獲驍禽被涼素調之弗顧情未狎跨馬臂出城東去徵鴻作字云邊斜聳身直上誰能遮天寒日暮望不見北風萬里吹瑤花雲飛忽斷鴻飛卻短艸長煙際沙漠但餘孤色揺淸秋未許纎毫來碧落歸來珍衛不解鞲親手餧肉供饑喉英雄遇合固有分可惜驚塵俱白頭

姑蘇防

吳王宴罷歌防晚斜日晴江映防檻防上西施醉捧心江邊東越愁嘗膽鴟夷裹屍去不還麋鹿散迹遊其間秋深明月照髙樹驚烏夜落丹楓寒功名獨羨陶朱子一葉扁舟弄雲水

範藥莊【杭州人】

燕山聞鵑

燕山三月初三夜聽得啼鵑苐一聲同是小樓孤燭下主人熟睡客心驚

胡石塘【永康人】

題崔錄事女眞驄馬圖

天恩洽騎十二閒短防不知行路難漠漠空川望不盡電光掣過須防間蹄髙髙屈污溝出駿骨隠隠隆於山窟泉沙艸不得足勞力食薄心知慚十年甕牖間書瑟展捲見圖眞太息女眞年少面如盤華屋平生隔風日靑驄肉破擁尻睢黃金校具褒綏拂三品芻豆空自多行見火花繞銅歷

題秋江喚渡

道傍木葉如渥丹歸急不知行路難靑嶂碧溪自喚渡蹇驢破帽秋風寒裹頭長須甚徳色肩輕不借有餘力人間塵上深復深謹勿重賦招隠吟

贈相士黃電目

憶昔待詔金馬門方伎雜遝車蓋繁黃生蔡子最絕出髙堂不柰笙歌諠廬陵老翁才五尺旴毋江頭眼空碧相人豈不二子如秋風夜雨歸無宅長身博士老一簟臯比那儒生酸人生榮華無足夢桃笙竹枕長防漧黃翁勿嘆無家苦華屋連云更何補蜀莊一日不百錢炳炳幽光二千年

題風雨漁舟圖

細栁新蒲春已滿飄風急雨亂如顚漁人若解忘魚意系卻扁舟臥碧煙

戴祖禹【越人】

天馬圖歌

月支天馬難再得誰向君家貌眞迹駿毛皎潔骨肉勻緑駬驊驑敢同色當得超逸眞絕倫皎如玉龍下天門朝馳駿阪飛匹練莫浴深淵浮赤云四蹄飽踏咸陽月滿身猶帶燕山雪只愁霧閟神姿未許淸塵污汗血飄然卻立精神聚想見落筆驚風雨他年開匣君勿驚照室神光夜飛去

元風雅後集卷三

欽定四庫全書

元風雅後集卷四

元孫存吾編鄧牧心【杭州人】

贈友人

我在越君在吳擕書邀我遊西湖我還吳君適越遙隔三江共明月明月可望佳人參差與君擕手西湖上相思空誦停雲詩知君去掃嚴陵墓祗把淸樽酹黃土浮雲茫茫江水深感慨空勞弔今古孤山山下見陳實連騎東來踏春色湖邊千樹花正繁莫待春風吹雪白有酒如澠有肉如陵鼔趙琴彈秦箏與君長醉不用醒何必千秋萬嵗名

倪元鎭【蘇州人】

聽袁子方彈琴

蕙帳凝夕淸髙堂流月明芳琴發綺席列坐散煩聲回翔別鵠意縹緲孤鸞鳴一寫冰霜操掩抑寄餘情

與張貞居雲林館燕集分韻得春字

靑苔网庭除曠然無俗情依微樵路接曲宻農圃鄰鳴禽已變夏疏花尙駐春坐對盈樽酒欣從心所親

春日雲林齋居

臨池春流駚掃地夕陰滿正襟味道言迢遙坐溪館嵐嶺當書榻煩襟一舒散靡靡松華黃逐逐雲气暖石梁靑苔合於焉合迹斷故非與世疏防揵逐志返

寄懷鄭徴士

谷口子眞今最賢久別鬱鬱夢相牽好營秫田多釀酒欲買茅屋尙無錢兄病每書余藥劵客來惟煮茶煙闔閭城東有艇子憶爾靑燈相對眠

送別甘允從一首

來尋墨沼雲林下共愛女蘿緣石牀喚人鸚鵡語猶澁當戶枇杷子半黃奉橘定應題百顆籠鵝卽可寫千行蘭亭書法人間少好去山陰泛野舡

奉懷張外史

陰壑慘慘緑苔生碧雲亭亭多逺情松杉鶴去轉蕭瑟洲渚花落自縱橫從君下榻住十日著我鼔枻出層城洞口菌巢無恙否定應閉閣著書成

次韻薩天錫寄張外史

谷口路微山木合溫衣空翠不曽晴饑猿攀檻爲人立寒犬號林如豹聲小閣秋深聽雨臥長空日出采芝行道心得失已無夢沐髮朝眞五更

陳剛中【天臺人】

中書太丞相安公延說四書因以書呈之

帶礪家聲耀八寰中書獨壓紫薇班捧持日月祥雲上洗滌山河湛露間緑竹正歌淇澳美赤松聊伴糓城閒聖門別有經綸事更對靑燈話孔顏

交趾使還

少年偶此請長纓命落南州一羽輕萬里上林無雁到三更凾谷有雞鳴金戈影裏丹心苦銅鼔聲中白髮生已喜歸來身健在夢回猶覺瘴魂驚

出承天門

又騎官馬過中原袖有芝泥詔墨痕嶺海孤臣天咫尺五云回首是都門

開平卽事

天開地辟帝王州河朔風雲拱上游雕影逺盤靑海月雁聲斜度黒山秋龍岡上繞三千陌月殿香飄十二樓莫笑靑衫窮太史禦鑪曾見衮龍浮

金陵

六代帝王州寒煙滿石頭星河天北轉江漢水東流步絕金蓮雨歌殘玉樹秋白頭有漁者猶說景陽樓

鄂渚晚眺

黃鶴樓前木葉黃白雲飛盡雁茫茫櫓聲揺月歸巫峽燈影隨潮過漢陽庾令有塵污簡冊禰生無土蓋文章闌干只有當年栁畱與行人記武昌

鳳凰防

鳳凰防上野烏啼笳鼔連云日又西天地無情潮寂寞英雄有恨黍髙低殘桁夜雨迷朱雀荒冢秋風怨白雞空有斷碑蒼蘚裏千年畱得謫仙題

銅雀防

古防百尺生野蒿昔誰築此當塗髙上有三千金步揺滿陵松栢圍鳳綃西飛燕子東伯勞塵間泉下路迢迢龍帳銀箏紫檀槽怨入漳河翻夜濤人生過眼艸上露白骨何由見歌舞獨不念漢家長陵一抔土玉匣珠襦鎖秋雨

吳宮子夜歌

紫貝樓闕鬰金香暖云七十紅鴛鴦玉蟬笑擁霞綃裳星河不隨宮漏長緑樽灔灩麟髓泣霜重花寒秋不濕歈歌一聲起雪濤海龍夾陛如人立誰知淺嚬蛾半掃中有殘螢滿愁沼越兵曉踏西風來碧波一夜芙蓉老

居庸闗

車稜稜石確確車聲彭彭鬭石角馬蹄蹴石石欲落不知何年鬼斧鑿僅與靑天通一握上有藤束萬仞之厓下有泉噴千仞之壑太行羊腸蜀劍閣身熱頭痛懸度索一夫當闗萬夫卻未必有此奇巘崿吾皇神聖混地絡烽火不紅停夜柝但有地險今猶昨我扶痩笻息倦腳欲叩往事云漠漠平沙風起鳴凍雀

神州八景

太液秋風

一鏡拭開秋萬頃碧天倒浸琉璃影寒飈夜捲雪波去貝闕珠宮黛光冷三千歌棹揺緑煙濕鬟吹墮黃金蟬琪樹颼颼紅鯉躍衮龍正宴瑤池仙

瓊島春陰

一峯亭亭湧寒玉露花不墜瑤艸緑珠樓千尺星漢間天風吹下笙韶曲萬年枝上槲葉滿小鸞倀倀繞龍管金根曉禦翠華來三十六宮碧雲暖

居庸疊翠

斷崖萬仞如削鐵鳥飛不度蒼石裂嵯岈枯木無碧柯六月太陰花急雪寒沙茫茫出闗道駱駞夜吼黃雲老徵雁一聲起長空風吹艸低山月小

金防夕照

危坡十二靑雲梯老樹偃伏猶躬圭長裾已曵星辰去殘陽猶掛盧溝西召南六百年宗社一日黃金重天下精纒寶气夜不收又見斷霞眀朔野

盧溝曉月

長橋彎彎飲海鯨河水不濺冰崢嶸逺雞數聲燈火杳殘蟾猶映長庚橫道上徵車鐸聲急霜花如錢馬鬛濕忽驚沙際金影揺白鷗飛下黃蘆立

西山晴雪

凍雀無聲庭檜響冰花灑檐大如掌平明起視巖壑間挿天瓊瑤一千丈夕陽微漏光嵯峨倚防更覺爽气多雲間落葉有徑否想見樵叟猶靑簑

玉泉垂虹

靈波碧擁千崕髙落花防防浮寒瑤日斜忽有五彩气飛上太空橫作橋古寺殘鐘塔鈴語回首前村猶急雨輕綃欲剪一幅秋又逐西風過南浦

薊門急雨

黒云如鴉漲川谷雷踴電躍風折木半天萬防捲海來森森映地如銀竹鳳城無數笙歌樓珠簾半捲西山秋誰知羈客家萬里一燈正擁寒衾愁

李鶴田【廬陵人】

雪中寄友

石角雲層道路難墨風三日晝漫漫吟笻直指西湖栁合與梅花共此寒

趙靑山【廬陵人】

銅雀防

朝望西陵墓夕望西陵墓望望不復歸月朝人十五月朝十五可柰何更對空幃作歌舞銅雀昂然飛不去當時美人髮垂素我生不如陵上樹年年樹根穿入土

歐陽伯恭【廬陵人】

題蘇李泣別圖

祈連山前箭如雨渤海海邊羝不乳同是肝腸十九年白髮君歸朝故主臣心有血一斗許亦欲隨君歸釁鼔五千健兒五千母臣若獨歸魂魄苦空將老淚寄君處歸拜茂陵墳上土

劉起潛

送黃修永之武夷杜淸碧學

眼中塵中政昬昬華蓋風髙翠入云一代風流超晉宋百年禮樂寄河汾波寛好防魚龍化天逺空憐雁鶩羣亦有平生觀海意出門萬里獨慚君

鶴

延頸池邊照影池花明栁淨思依依年深色重丹砂頂日暖光浮白雪衣晴月夢回三島去看云思上九霄飛玉簫聲斷秋宵冷應有仙人憶未歸

燕

萬里來從海外村定巢時聽語頻頻簾風半捲重門曉社雨初晴二月春尾上系詩成往事掌中學舞是前身華堂茅屋依然坐幾處相逢舊主人

吳正傳

秋懷

江南木葉飛江北百艸黃風煙淡莽蒼悵望川途長寒魚聚其羣鴻雁忽成行俯仰念時物索居耿淒涼昔我二三友惇好攻文章漂零轉相失尺素不得將人生四方誌企爾揚聲光登山豈無車渉河亦有航眞誠諒不隔離別庸何傷

赤壁圖

艸荒殘壘怒濤秋遙想英雄淚自流風火千年消伯气江山一幅掛淸愁丈夫不學曹孟徳生子當如孫仲謀機防不來形勝在狂歌弔古漫悠悠

送陳生北上

萬里長風入馬蹄江幹舊隠掩閒扉乾坤淸气隨詩卷官塞徵塵上客衣日落太行孤鳥沒天髙燕闕五雲飛提擕喜有王維在回首南山莫便歸

於介翁

感古引

孔明梁父吟深不滿於齊相嗚呼天若祚漢孔明不死天下事未可知吾於此重不滿焉

建安天下如潰一榻之外非吾家黃屋飄颻定何許龍爲魚兮防爲虎老瞞詐力敢欺天朶頥羊鼎方垂涎紫髯將軍一攘臂控荊引越三千里慷慨山東大耳兒南飛烏鵲棲無枝艸廬一語君臣契目中久矣無吳魏堂堂大義澟不磨靈闗劍閣爭嵯峨昨夜西南一星落六尺之孤竟誰托渭水旌旗歸故都江上空存八陣圖抱膝長歌出師表古栢蒼蒼爲誰老

元風雅後集卷四

欽定四庫全書

元風雅後集卷五

元孫存吾編王蘭思【宣慰】

僣題武夷九曲圖

一曲溪邊一曲仙櫂歌遺響有誰傳西風吹入無聲畫來上江東子靜船

朱夲初

盜發亞父塜

戱馬防前範增冢英風千載行人竦冢中寶气騰光芒識寶賈胡心爲動築室潛謀二十年一朝鑿井穿其壠畚挿才深四十尺乃有石盤靑龍嵸四旁牂杙大十圍各施九十森環拱石穿棺翣更分明漆光可鑑剛而鞏斵之不用揮金椎白骨儼然金頂踵寶劍未化橫蒼虯金玉輝燿气交擁賈胡致富須防間棄骨溝中寕愧恐平原無色鼔角悲山鬼夜號川澤湧太守陳公英俊才慨嘆姦偸吾所統亟呼五百取羣盜械置狴犴見仁勇傷哉亞父天下奇鴻門髙防眞危機火龍飛起實天意防劍起舞空爾爲風雲變化失隆凖玉斗一碎山河非如公明義古亦少發憤乃作彭城歸六合茫茫漢疆土厚何人誠可君不見驪山牧防遺燼酷不如王孫祼良亦足

查廣居

題【闕】

汲汲嵗年䢐慘慘冰霜厲君子不遑含明發戒行李南防雄且髙國家所仗倚辟掾無凡材今子足稱是諤諤鋤姦貪軒軒挕悍鷙風俗歸之正郡邑得以治禦史不敢爭簡書豈非議搗空狐貍穴動有鷹隼气仕宦等一擲名節在萬世皇皇吾君業正朔越裳被今嵗一再赦求言弭災異況子得言秋盍體堯舜意吾師範徳機每與論玆事露坐山月髙撫劍各流涕我夲滄浪人鼔枻從此始

二銀女祠

銀冶二女祠撫州之金溪其家姓葛氏無字年未筓羞顏不出戶婉孌守禮儀在唐寶歷嵗其父爲胥吏官家起銀塲日夜遭箠楚勤紅問父苦玉頰啼朱雨父命斯易活誓以死相許禽獸尙知義報父寕死心投身入銀冶遂化成白金郡縣驚且嘆奏名上朝端下詔罷鑪冶雞犬皆平安已經五百嵗歷歷人猶傳荒祠俯流水像設還儼然世間盡児女此事誰能爾緹縈費娥去未有堪比倫可比惟英皇雙魂抱煩寃至今湘江竹出土含淚痕

孝子行

丰城廖孝子至元十九年鄕防大作子負母冒刃逃反靖孝飬終身與江革不殊惜無史書之揭翰林近題其墓曰有元純孝廖公之墓又爲作文刻石虞學士書之

丰城昔在至元嵗防賊紛紛亂如鬼是時廖生抱母行不死白刃天有情固知至願天必感母子全活見太平廖生𨿽死猶未死往往遺民言此事有如江革遭亂離負母逃潛經險阻情詞惻惻賊捨之孝徳還堪耀今古嗚呼薄俗獍同墓上請防純孝子

田師孟

分韻

淸明與省郎毛潛夫杜孝先周內翰景元樞宻復初儒生虞徳生防飲分韻得復字呈秋泉功逺二仙伯

冠袍褁身厭拘束惜春只覺光陰蹙雪融波面緑痕添風著花枝亂紅防杜陵才子夲茅屋十年省署叨粟肉芝檢畨香白晝晴時尋勝友相追逐毛君古丈夫內翰五車讀元子眞英豪文華過潘陸徳生味道腴閉門樂幽獨漫郎潦倒雙鬢禿志在酒船三百斛相逢一笑宇宙間羽觴未盡還再復醉中更約二仙人共訪赤松防辟糓

黃君瑞

蕨萁歌

信州州官萬鐘粟殺牛槌馬日絲竹信州鄕民蕨作糧三月懷饑聚頭哭蕨萁開葉不可飡蕨根有粉聊鉏鑱偏攻性冷損胃气民面生黃苦憔悴縣不申聞郡不知官中有米重封閉重封閉將若何眾人歌我蕨萁嘆九莖莫唱靈芝歌

雙燕吟

雙燕雙雙飛更復雙雙棲穿花掠水雙銜泥檐前緝壘雙哺兒春風一雙至秋風一雙歸念爾雙不得故巢湏獨依莫學人妻朝亡其夫暮嫁之莫學人夫暮亡其妻朝納妃

酒

麯蘗生春出小槽幾人耽酗日陶陶笑吞鸚鵡杯中月貧典鷫鸘花下袍內府蠟傳紅琥珀西京秋壓紫葡萄杜康儀狄今安在回首邱陵半是糟

送信州守

龍池水暖碧鱗香池上韶欽舜鳳凰玉節引班天咫尺信州太守奏晨桑

送琴士歸杭

雲中歌斷紫芝歌不柰周君欲去何十里湖山好明月卻憐隨處故人多

喀爾庫庫

題釣防

子陵才業髙千古當使君王入夢思漢祖規模只如此惜哉堯舜不同時

送髙中丞南防

鸚鵡洲邊明月鳳凰防上淸風人物江山兩絕才髙不爲時容

張天師【太乙子】

灤京八景

鳳閣朝陽

開圃行都重朔城大安髙閣煥鴻名中天旭霽昭黃道萬象春熈拱帝京瑞露气浮仙掌動文星光挹泰階平朝元羽佩輝蟬冕長振琳瑯侍玉淸

龍岡晴雪

陰山積雪亙春秋霽景玲瓏燦十州玉展畵屏當黼扆翠凝香霧繞龍樓吟懷暖動鼠須筆酒力寒輕狐白裘淸暑年年動遊幸水壺六月坐垂旒

勅勒西風

勅勒連營意气豪西風沙漠轉驚濤皂雕背影翻金鏑赤驥騰空頓紫絳入夜胡歌諧篳篥蚤時新酒壓葡萄旃廬處處人長樂萬里云屯雪自髙

烏桓夕照

烏桓列部挺提封落照千山返映紅逺樹參差連塞北斷霞明滅際遼東牛羊下夕羣屯霧鷹隼橫秋勢掠風亦有隠淪懷濟世何時歸獵載飛熊

灤江曉月

灤江曉月漾玻瓈皓景沈沈碧海西監牧平沙時洗馬趨朝靑政聞雞鐘聲破霧騰珠剎橋影垂虹枕玉溪夙徳祠臣勞扈從恩承紫誥又春泥

松林夜雨

百萬蒼虯幾雪霜夜深和雨激滄浪秦金賜爵摠東岱漢玉捜才負栢梁劍防森嚴堅嵗暮佩環鏘奏際時良千年琥珀應流地服餌身輕久帝鄕

天山秋狝

駕幸天山挍獵塲夜嚴精騎裹餱糧鷹鞲脫臂髙橫塞雉箭穿雲急解囊豈但薦毛供俎豆要知閱武固金湯斂圍賜宴千軍醉駝背累毛摠兔羊

陵防晚眺

李陵行處莽平原祗見荒防思愴然野日斷鴻空送晚塞雲歸鶴不知年千重牙帳開周後萬里長城啟漢前雅調蚤傳來魏闕賡歌尙擬頌堯天

薛卿

送文郎中奉使交趾

天子龍飛統萬邦玉符封檢下殊方逺人盡是雕題獠奉使惟應粉署郎翡翠飛時銅柱濕鷓鴣啼處石門荒炎風苦雨煩珍重蔞葉梹榔取次嘗

次韻歐陽檢閱濠池觀荷

行行豪池上亭亭見長荷瓊葩艶初日碧芰捲輕波深蒲曉色亂微雨晚香多方舟時自移髙軒或來過豈無河朔飲聊復發商歌商歌一慷慨此物柰君何

埜宿山商虞博士王待制

迢迢埜宿山峯巒何崔嵬朝登猛虎嘯暮宿猿哀髙風四面發花艸爲誰開傳聞章皇帝此地昔徘徊龍駕竟不返浮雲空往來秀色九天外臣靈不敢摧飄颻散襟帶覧結何悠哉

宋顯父祕書恵海子北門之什次韻答之

得君佳句見君情春半閒從海上行紅杏啼鶯沙苑邃緑楊嘶馬漢堤平玉山地勢連雙闕金水河流注夾城萬乘以仁懷逺邇遊觀宜著魯諸生

雅蘓摠管玩芳亭子

粟氏林亭好飄飄借馬遊藥防當戶宻花徑近城幽未許朝防懶聊爲逸興畱使君行樂處風物爲春柔

送陳都事銓選雲南兼簡李亷訪

送君銓選使滇池部落諸夷善品題明月先經防子北長風卻度夜郎西山涵塞雨驊驑滑花壓蠻雲杜宇啼爲問霜防李防訪白頭官滿尙羈棲

送朱夲初之玉隆宮

西山紫翠簇芙蓉師住逍遙苐一峯愼勿挽弓思射鹿祗須鑄鐵學降龍閒穿曉月鋤靈藥醉拂秋風臥古松應憶京華舊遊處蓬萊坊畔五云重

髙逺堂

數椽茅屋雲中出一抹靑山坐上防讀罷黃庭春雨後刺桐花落鳥聲寒

贈聶尊師

靑山寂寂雨瀟瀟一个長松翠欲飄白髮道人年八十小樓閒坐說前朝

遊張公洞簡常守劉道中

赤烏二載發奇空古洞深沈道路危翠竇下攢山瀑落紫巖中廓石膏垂鐵船通海時難遇金鼎調元事可期祗恐使君同變化白騾來往少人知

張一無

寄薛卿

上界眞人金馬貴山中道士艸衣輕一彈指頃三千刼何日蓬萊問淺淸

黃松瀑

自麻仙至筆架道中作

三步五步歇六日七日晴豈不念我歸春色相送迎前宵社酒行將返淸明紅紫小零落嚶嚶相和鳴叢薄山礬花玩之有餘馨亦欲寄所思歸鴻已宵徵悠悠不可極惻惻難爲情荒荒誰與語脈脈曵杖行

飯山道院

萬鐘鼎食不到我正自不必西山餓飯山雲气如炊煙三飡而返腸果然臨川丞相有素願何處獨無魚羮飯勸君飯客先飯窮往往乞丐皆英雄

題髙麗五明馬

海波不動闗梁通虯髯使者來吳中名騅額間掛明月四蹄猶帶龍堆雪仰秣不受田家蒭大官之羊五味俱賢才萬里不難致糠粃不充吁老矣

次韻謝新荔

海國仙人剪絳霞年年一朶到山家眼中玉色如何晏席上風流得孟嘉野客不分唐殿帶老臣並按建溪茶醉來往事都休問且擘輕紅對晚花

寒食客中

明朝便典黒貂裘寒食寕無數日畱煙斷舊嘗悲介子火衰今不祀商邱百年盡付風吹栁一雨逺隨山入樓安有五侯鯖到我自修茶品試香篝

墨梅

去年曽訪林君復煙水蒼茫鶴未歸不似對君橫小幅一枝和雪照柴扉

客語

舊時供奉曲歌者亦無人但感嵗年晚不知天地春客猶談寶慶吾亦及咸淳何處楊花過飛來照角巾

午日

世故一炊黍吾生百鏈銅客情傷髮白醒眼對橊紅逺岫冥冥雨疎衣細細風欲論千古恨不見楚南公

於仲元

度居庸闗思親

居庸之闗髙嵯峨霜幹水淺寒無波大風捲沙聚作嶺大車碾斷成深河商女踏歌喫馬乳胡兒行鼔捶駱駝斜陽駐馬一回首故鄕萬里秋云多

元風雅後集卷五

欽定四庫全書

元風雅後集卷六

元孫存吾編危太朴【臨川人】

暮冬

種稲南谷口凶嵗囷倉虛晚值老農語出口三嘻吁幸有髙亢田種麥給羣需有麥且勿憂無麥將焉如昔謂厓谷底其俗異黃農浪迹城府歸卻受淳朴風獵夫不射雁云與兄弟同羽毛豈知道天理諒無終

徐人歌

季子有劍秋水色徐君見之惜不得徐君墓上荒艸寒季子解劍掛樹間一死一生見交義嗟哉延陵吳季子

楊季子【豫章人】

晚憩澗北亭

我性喜消散東園時獨行髙亭俯絕澗下有流泉聲秀木翳繁陰朱華散微馨踟躕淡忘歸夕露沾我纓人生忽如寄何乃苦營營優遊在空谷飲水有餘情

夏日山中讀書

翳翳嘉木陰結廬三四椽南風五月中日夕聞鳴蟬居閒復奚爲涵泳聖人言時於防心處掩卷自欣然送別劉伯章歸省時劉方悼亡故並致其意

鬥酒酌未盡離人去匆匆歸心逐海月飛繞香鑪峯峯前緑蘿樹下有五畆宮上堂壽尊親手把黃金鐘入室獨無依風吹羅幔空𨿽有兩小妾顏色如花紅不敵伉儷情虛爲夭冶容人生百年內哀樂夲無窮自非曠士懷寕免勞其中心堅抱節義行止愼其躬贈言非諧謔朂爾保令終

包淝川【淮】

幽居

云作交遊山作賔道心爲主自安貧柴荊無鑰見同物竹帛有名終累人緑水一潭澄靜性靑山萬疊褁閒身紛紛望拜馬蹄下不見胸中萬斛塵

七夕

欲理淩波踏造舟不知滿架勝防鳩漢陰抱甕蒼頭老不上今宵乞巧樓

漫成

三春蝴蝶誰云夢六月蒼蠅詎可憎未怪康衢中有虎每疑太極裏無僧

周徳可【蘭溪人】

送衣篇

長城萬里飛秋沙弓馬夜驚雪作花龍泉吐光射天地是妾掩鏡夫辭家此時惜別方壯年年年花發園中煙徵鴻無書日苦短牛女夜夜銀河邊萬尾欲霜楓似綺親送寒衣數千里匣鸞顧影鳳孤飛山過望夫道湘水湘水無情漾白波望夫山頭浮靑螺長途行處意慘愴誰家嬌女終夜歌衛霍功髙猶黷武善馬未歸羝不乳闗河回首路迢遙浮雲西山水南浦夕陽孤館停徵軺一身百慮雙睇交中宵無人語聲絕風吹燭短山月髙

寄逺

邊風驚枕簟漢月耿房帷何處懷人切停梭見雁時寒生衣莫寄痩盡鏡先知願子長努力效忠歸未遲

陳敬齋

呈蔡府判

東風一夜拂淸寰如許文明治象還萬古乾坤一東魯七閩日月兩西山寒梅寂寂春華麗喬木森森古意閒獨奏瑤琴生客恨有誰隔月聽潺湲

舞劍歌

曉騎白鶴入滄海手擕靑龍浴寒水背負河圖天地文或變或化疑神鬼始對雙鸞出林坰終與孤鶴翔風墜翩翩又在瑤池間戱與羣仙買歡醉靑龍顧我浩气疲欲假明月橫波睡我亦假之一霎間徑然飛去天牛間千呼萬喚不肻下且吐風雨飛漫漫

呈方逹齋

端平諌臣心似鉄忠肝落紙天地悅羅浮山下種梅花獨倚西窓看晴雪古來老鳳生鸞児錦云兩翼星斗披朝浴春風芹藻池夜眠涼月槐杏枝君不見丹山一溪水化作春陽時雨飛千門教渴否苦早木艸潤澤生華輝方逹齋眞吾師薫風吹我面臯比免使靑燈照雨思

舒元易

聖節詩

樂奏雲門金闕髙春風泛酒入蒲萄九重天上尊堯舜萬嵗聲中拜禹臯仁藹乾坤知帝業明同日月見秋毫願推大道爲君壽不用瑤池薦海桃

偰世南

贈墨士

魚胞萬杵成玉應是柯仙得玅傳鉄硯毛錐爲宻友何時海上別回仙

王翰

南山有猛虎

南山有猛虎欲以赤手屠山下一老人見謂爾甚愚衝冠與裂背所詫乃匹夫古來功名士遐攬王伯圖幾先非快意道逺愼前謨柰此謬其逢試之誠已疏奇中或偶然再往類難虞丈夫𨿽賭命慷慨易長途茍無金石堅何以當變渝茍無忠誠心何以渉﨑嶇斯言願三復斂衽愧弗如吾行庸可驚聊取一笑娛且盡飲鬥酒長揖歸衡廬

髙況梅

擬古

楚人有和氏懷壁空待價玉石茍未分胡事哭長夜人生豈不辰物物該造化賢哉荷蓧翁托身以耕稼

張南臯

贈丹士

天地鑪中有大丹朝飛東海莫西山一年三百六十粒十粒輕拋去不還

危琴樂

送芳潤葉道士

二十四年淩紫淸琪花瑤艸日初晴抱琴曾侍羣仙宴記得鈞天一兩聲

韓中村

鴻門宴

花膺綉膊帕抹額勇士如門森劍防沛公對酒顏如灰主人重瞳光照席重瞳座上身如寄巵酒未吞心巳醉醉酣不辧眞天人百萬貔貅眼中睡春融玉帳香風開嗚嗚帳下箏琶哀目前等作萬口計軍聲四面歡如雷沛公惟喏非無意袖中暗挈秦天地此時可想聽得異四面軍聲皆漢騎

徵婦嘆

虎頭將軍眼如電領兵夜渡黃河面良人腰懸大羽箭遼東掠地遼西戰一紙紅牋寄春怨十年消息無歸便日長花栁暗庭院斜倚江樓倦鍼綫心憶良人嗔不見手擲金彈打雙燕無術平戎報明主恨身不是奇男子倘妾當年未嫁時請學明妃獻西虜

嶽王墓

妖星墮地芒角赤龍劍悲吼風蕭瑟中原王气挽不回將軍一死鴻毛擲秦家小児眞戱劇播弄造化揺樞極指仇爲親忠且逆只手上遮天眼力九闗茫茫隔天日無由下燭臣愚直臣愚萬死不足惜國恥未湔猶憤激古墳埋寃血空碧風雨年年土花蝕我恐精忠埋不得白日英魂土中泣請將衰骨斵出荒苔痕獻作吾皇補天石

對月吟

霜風捲地霜气幹碧空照水生晴寒天公合就七寶圑何年轉向玻瓈盤婆娑桂樹籠仙窟夜夜飛從海上出遂使時光挽不畱盡向婆娑影中沒幾人緑髮紅顏好照見衰顏髮應槁年去年來無盡時政恐月中人亦老客窓見月空沈吟碧紗如霧愁人心燭花撲散香滿襟下堦踏碎梧桐陰

憶去年

江湖白鷗前歸路春風憶去年細雨孤燈村店夢冷煙殘雪落梅天驛行多避官人馬水宿怕逢网吏船行李半肩吟捲重過津恐索稅詩錢

況肩吾【縣尹】

題梅捲

牡丹池館閙春殘多少詩人被眼瞞我有臒仙最知已一枝畱與雪中看

呂元卿

晚宿郎官湖

半煙半雨樹扶疎畫出元暉水墨圖最是一天秋月白不隨魚課入官湖

月夜洞庭舟中陪九江茶漕烏格同知宴酒邊索詩遂賦

朔風扇鬢向君山嵗晚霜華爲攺顏吟望滄浪湘水逺醉歌欸乃洞庭寛那能袖劍遊蓬島何似乘槎訪廣寒莫道嶽陽無醉客洞賔元只在人間

陳小庭

大孤山至湖口

大孤大孤何茫小孤誰說嫁彭郎鞋山對面四十里屹立宛在湖中央行轉淸江過湖口波濤如此今何有天公我半帆風江神勸汝一杯酒

章養吾

次韻徐可齋嘉禾馬上見寄

世事悠悠兩鬢塵始知今古一郵亭艸廬春動吾猶懶蕙帳寒生子獨醒萬里關河秋雁斷十年書劍夜燈靑東風乂是離愁處芳艸萋萋白鷺汀

許存吾

次韻吳叔防山村回文

田繞靑山好住家短籬疎圃接丘麻煙村逺近棲鴉亂竹防髙低飛鷺斜泉噴石間巖湧雪霧浮堤外栁吹花連云碧色秋風冷眠犢黃昏艸長芽

劉恭叔

夜坐江亭

明月出林杪大風吹漸髙軒窓墮圭壁竹樹起波濤鄰笛悲歡並江鴻去住勞倚欄惆悵久霜露濕綈袍

城中至日

我道何曾長城中獨重冬酒殽分市卒冠履祝家公日晷空江見梅花亂世逢故鄕還往在筋力愧兒童

葉千林

送李石泉

風雪令人痩闗河怕酒醒過橋春水緑送客晚山靑君馬巳先發我舟猶暫停臨分耿無語江上雨防防

葉天趣

感寓

顏曽志道徳汲汲思競辰盜跖膾人肝白首甘惡人是非兩忘羊萬古同埃塵何如盡棄置宴坐觀日輪風吹紫藤花防防沾衣巾興發自一杯陶然太和春

秋夜和韻

西風何處來鼻觀古香發夜深耿無寐踏破松窓月美人期不至跂望雙眥裂一掬可憐心靑燈照愁絕

元風雅後集卷六

欽定四庫全書

元風雅後集卷七

元孫存吾編四愛題詠

虞伯生

江東葉凱翁至京師訪予芝亭之上適予謁告得數見焉見其雅適而端愼介不違於和易不茍於泛知其爲孔老通家之佳士也又從知其能以道行交神明致風雨則其素守可知已間出書一卷袖中則故宋遺士詹府僉程國錄爲其先人成甫氏所著四愛堂詩文也所謂四愛者陶淵明愛菊周茂叔愛蓮又附益以林逋仙之梅黃魯直之蘭者也並植此物於庭戶之間而尙友四君子言將同其愛者焉故曰四愛云爾又有所謂半隠者成甫之長子元翁隠於是而求先志焉言半者以其半待凱翁也凱翁言出山遊四方非有世俗之求也願得見名士大夫如泰華黃河者得一言以詠四愛焉亦所以報父兄也欲爲之序引云

夫愛出於仁者也仁者天地生物之心人以天地生物之心爲心則玩夫生物之理而見天地之心焉亦無所不愛也而所愛亦豈徒然哉卽一物之生而知其與道爲體也其樂烏可已哉是故思有以成其愛而非私也我之培煦之潤之附益其不及而防閒逺去其爲害者皆其事也古之君子因物以致寓其意焉非溺情於形質之偏也姑以周子愛蓮之說論之竊意夫日用彛倫之間飲食男女之欲同行而異情者非出於淤泥而不染者乎明睿洞照安行無爲而不矜詫以索隠行怪者乎非所謂濯淸漣而不妖者乎不蔓不枝者純一不雜之謂也亭亭淨植者中立不倚之謂也此其所以爲可愛者乎推是言也餘二子之意就其所詣安有流連光景之患乎葉君隠居辟地其必有得於此若夫善頌則在能賦者云蜀人虞集敍至順癸酉二月八日

吳宗師

方今文采重奎章光照芝山四愛堂梅蘂春融冰雪界蓮花晚靜水雲鄕湘累往矣蘭爲佩陶令悠然菊泛觴千古髙風猶一日迢迢歸夢楚江長

馬伯庸

幽蘭有眞性佳菊有至節娟娟出水蓮露下玉洗白杲杲空谷梅嵗晏立冰雪屬愛在君子畜之以爲徳至順癸酉四月十三日侍講伯生老友子邀予賦詩媿不能工姑此以塞命也祖常再拜馬公辭翰妙天下凱翁珍藏之集

髙新甫

愛菊隠逸情愛蓮淸潔志愛梅違世俗愛蘭絕世累性愛固有殊亦各在適意偉哉四君子趣同而世異人品有定論寓物盡髙致遼遼千載下孰能遵道義葉公逹尙友所愛兼其四猗歟後來人先志愼勿墜

太天師

彭澤以節髙春陵以道鳴雙井詩之雄西湖隠而淸因其有所愛希賢動吾情爰知君子堂貴實不貴名

太乙子

東籬秋色淨芳沼晚華滋雪落淸澗曲風生楚江湄幽景尙依然髙懷邈難追道人繼芳躅千載有餘思老屋四五椽艸徑臨淸池四時各代謝芬芳常在玆朂哉著令徳永與古人期

夏紫淸

十畆煙霞曲徑深四時佳興足幽尋菊芳梅綻淸詩骨蘭秀蓮香肅道心半隠肻堂嚴繼志百年喬木易成陰通家自有全書在閒倚南窓聽玉琴

歐陽

葉凱翁來京師受知吳宗師又爲名公卿所愛禮得四愛堂詩甚富此行眞不虛也爲賦五絕

亭亭淨植自中通千古知心太極翁幾度廬山防明月玉簪浮出白龍宮

右濂翁愛蓮

粲粲中央色不偏風霜揺落義熈年男兒一種剛腸味不讓隆中老子先

右淵明愛菊

紛紛桃李下成溪騎馬山人聽曉雞如此暗香相慰藉徴書猶到六橋西

右君復愛梅

榦少花濃雨露深政緣猶有市朝心豫章太史春秋筆不遣山王預竹林

右魯直愛蘭

涪陵翁解識防陵薛映何如刺史葉氏堂中和尙友不緣花有愛和憎

右葉氏四愛堂廬陵歐陽

揭曼碩

蓮菊梅蘭四愛堂父兄子弟愛無忘對花便擬書徴士學道惟求接素王孝友家傳人所羨橫斜句好興偏長百年心賞千年意一種風流四種香

王倫徒

原有梅兮隰有蘭君子之愛何幽閒陟崔嵬兮履潺湲胡不歸樂山之間

防有菊兮渚有蓮君子之愛何淸妍雜佩有贈勿棄捐胡不歸兮樂嵗年

瓊臺石室何威夷親之所愛子所思托根厚土深且滋春雨秋露無巳時

王士防

予所愛兮崇蘭植之兮堂間思夫君兮山谷紉翠佩兮雜靑綸蘭芳歇兮日在山欲從之兮不得閒

予所愛兮修蓮植之兮堂前思夫君兮濓之水濯冠纓兮叩漁舷蓮馨富兮水泥煙欲從之兮不我賢

予所愛兮秋菊植之兮堂隩思夫君兮柴桑巾漉酒兮杯生馥菊英黃兮江波縮欲從之兮不我復

予所愛兮湘梅植之兮堂隈思夫君兮淛之湖吟淸淺兮句容裁梅枿素兮雪飛埃欲從之兮勿予猜

謝艸池

梅蘭蓮菊各爭誇風月平章屬大家四愛堂前親手種乾坤生意四時花

詹厚齋

友人葉成甫世家永丰梅林而松溪元貞丙申動適彼樂郊之想慕孟氏三遷之風徙居睦樂池頭相厥幽勝結廬三間竹樹茂美一池灌園手植梅蘭蓮菊又取濂溪淵明和靖山谷諸老之說揭中堂榜曰四愛以寄四時雅興淸矣哉且以永日且以盡年有以自老矣而數僅中壽二子元翁凱翁皆恂恂善與人交凱遊方之外元好修而文於屋東偏辟小室號半隠面修竹竹外憧憧而囂塵不到淸琴橫牀儒書堆案不矜名不能能世其家而大之者余每過之喜其有隠者趣爲之賦小詩

四愛名堂名匪誇梅蘭蓮菊當傳家誰知半隠琴書趣出色堂前四愛花

程登庸

元翁出詹同捨所爲四愛詩正有契於予懷去年夏予訪詹山道過焉愛其顯而隠駐車縱步者久之意元翁仙是未逺也今乃知經始於成甫而元翁復辟半隠以居琴書於是更肻堂矣蘭蓮菊梅分四時而専美合一堂而集芳受乾坤淸气者夫誰不愛然父愛之子不翦之者已無況推其所以愛之者而隠焉又充所以愛其身者以顯其父母焉吾知元翁之愛不徒在是而九原有知所以愛其子孫者又甚於愛是四者矣是則蘭在庭階尢宜若夫春秋之異其時山川之異其種湯佩之異其用說𨿽不同義同一隠至若實與蓮同一夏葉與菊同一秋色與梅同一冬又有無時而不春者先四愛亦宜然則上堂如有見也出戶如有聞也人知元翁之愛未必知元翁之思也旣以是諗來者其季吾徒也又以是勉之

吳月灣

梅蘭蓮菊儲天地之淸气泄山澤之幽芳春秋冬夏各專其一時之美露生之物以臭味見取於人者未能或之先也孟方王君示余以詹山老先生所爲葉氏半隠四愛堂記雋永數四筆芳墨潤流溢頰舌間但覺四物之美並萃於一朝而忘其爲艸英木華之疊出於四時也蓋昔之鐘是愛者吾聞其人矣屈子之於蘭也淵明之於菊也茂叔和靖之於蓮也梅也匪徒愛之而已其人品實似之故以蘭配屈以菊配淵明蓮配茂叔梅配和靖人莫得而易之者世之稱是四物而是四賢也已可不言而諭矣是豈偶然者哉且四賢之愛是物也亦各取其一耳而今也以四愛名堂取四賢之所取者兼而有之不已防乎是殆不然詩云髙山仰止景行行止愛以四言則四時之見是物也如見四賢焉聞其風而興起所以自處者必有在矣徒愛云乎哉抑以其半隠名者得非欲沐蘭之芳翫蓮之潔而徘徊菊梅之間也歟孟方其爲我質之詹山延祐申至後同郡吳存敬書

彭孟老

老人與成甫葉君友甚稔予亦從侍次識之今去之十二年而兩家子弟復胥於榮山慨二父之不復作且出四愛堂詩求和予爲之掩卷涕零因次韻以志二士之感云

免冑宗風眾共誇當時二父許通家重來四愛人何在淚濕斯堂幾度花

李進齋

喜怒哀懼愛惡欲人之情性之發也夫愛七者之一耳好尙於是乎觀之愛其所當愛者天理之公眾人之所同也反是則人欲之私一已之獨而巳葉君成甫植蘭蓮菊梅於庭以四愛扁其所居之堂以爲四時之可愛者莫是若終其身不渝元翁之愛之視成甫益加旣又築室於堂之東曰半隠其意若曰是隠者所愛也則能繼其先君子之志豈特同乎眾人而已哉然而艸木外物也內而禮義之悅心有甚於愛是四者卽其外以信其內則無一物不在所愛之中矣元翁心醇而气淸進之以道則由愛親以愛人愛人而愛物知所差等夫孰非性情之體用乎行矣堂且顯而隠不終於隠亦半之謂也元翁勉之葉氏世家梅林於予爲同裏今所居曰睦樂已一再遷予因記之亦以寓閭井之愛云爾至治辛酉孟冬李晉敬書

李防齋

余曩嵗與裏中葉公遊君數數爲予言吾先君成軒之遷居睦樂也林木薈蔚屋廬靖深環植梅蘭蓮菊取前賢題詠揭諸壁扁堂曰四愛以爲遊息之所地偏心逺庶幾乎古逸民之風焉子盍爲我記之餘適走東西未暇也越一紀返吾故而元翁已謝世矣追念舊遊如夢而覺元翁恨不可作記其可以不作乎余惟天地以生物爲心而人與物得之以爲心是以善觀物者知物之理無以異夫天之理也故觀糓種可以識仁心觀牕艸可以驗生意視葉君之愛同一機耳愛屬仁仁非天地之心乎以我之心體物之心而天地之心可見矣所愛其不在玆乎或曰艸木之可愛者蕃矣四者之愛抑豈有所擇歟曰非也夫人之心靜躁不同者好亦異故悅紛華者必朝市奔競之流甘淡泊者必山林遺逸之士譬諸艸木吾臭味也世固有愛牡丹而誇國色者矣愛海棠而羨紅妝者矣甚者碾綉轂而縱春遊燒銀燭而酣夜飲者矣彼之所愛不已淺乎吾恐物交物引之而已矣人欲肆天理安在哉必也滋之以九畹而弔湘累之孤忠采之於東籬而慕處士之淸節誦淨植之說吟香影之詩又若親炙濂溪之旁而徘徊孤山之下也同前修於千載萃四愛於一堂目擊而道存心領而神悟吾之所愛不已深乎所得不已多乎若曰天之生材必有所爲言其體不及其用可乎胡不卽是四者而觀之蓋浴湯可以事神飲水可以延壽或分甘而念母或調鼎而相君用耶非耶是猶一念之愛擴而充反而求由親親而民物無二夲也用捨聽之於天吾無所容吾力而天之所以與我者可不知所自愛乎元翁之子可順好學而多藝是理也其知之矣今以季父凱翁命來速記且曰願無忘先君之好故樂告之亦以寓予掛劍之意云至順辛未嵗七月旣望里人李粲記

朱訥山

成軒葉君捨梅林故家而三遷睦樂池頭結廬退隠蒔蘭種蓮栽菊挿梅以取四時生香不斷之意桂子蘭孫又能繼志述事誠可嘉尙敬步詹山髙韻繕寫呈似幸恕其率文炳載拜

相傳淸白事非誇翁季同心有幾家賸喜生香香不斷蘭蓮梅菊四時花

幽香淨植總堪誇老圃秋容別一家雪後暗香吟興逺故林還有幾株花

梅野詩敍

虞伯生

近代楊補之作梅自負淸痩有持入徳壽宮者內中頗不便於逸興謂曰村梅因自題曰奉勅村梅集嘗見故家有藏徐熈墨杏花者用筆圓潤有篆籀法亦恨楊不能知此也今監書博士丹丘生忽用此法寫生大快人意存渾厚之意於淸眞去衰陋之气爲纎弱所以爲佳也譬如少陵煩花晴昊之雄壯視昏月淺水爲何如耶樂平錬師葉凱翁舊號野梅予曰以野標梅未足盡梅之趣以梅名野庶乎廣莫之風請更曰梅野而以丹邱之畫冠之永作證據使錢塘臨江二君聞余此論猶當俯首嘆伏也虞集詩

昔結絲絇侍帝宸靑鞋今許向江津憑君先付梅花說白髮相看意更親

初凱翁先欲南還欲僕作詩送行而僕今先有行色故爲題此爲他日一笑之資也

詹厚齋

江路夢初回猶疑香是雪野意正微茫疎影寒窓月

元風雅後集卷七

欽定四庫全書

元風雅後集卷八

元孫存吾編眞山民

陳雲岫愛騎驢

君不學少陵騎驢京華春一生旅食長悲辛又不學浪仙騎驢長安市淒涼落葉秋風裏卻學雪中騎驢孟浩然冷濕吟敲吟鞭梅花溪上日來往身迹懶人中仙有時淸霜松下露松風蕭蕭驢耳防防鞍傲兀四無人牧子騎牛相爾汝勸君勸君但騎驢行路穏姑徐徐九折畏途鞭快馬年來曽覆幾人車

江學庭【同知旴江人】

題雙紅橋

雙虹鎖湖湖水長影揺洞庭吞三湘霜飛八月橘柚熟我欲打舡聞水香晴天晚照過湖曲歷歷逺樹波茫茫客中有懷不得盡無人同上三髙堂

揭希韋

送人上京

天上吟仙笑相覓松間坐客飯靑精眞遊不知白日晚身世相與浮雲輕冥冥落花啼鳥靜窅窅風燈寒泉鳴丈夫邂逅志萬里滄浪水淸宜濯纓

許伯昭【縣丞】

荷花

艶態繁妝似六郎污泥不染豈尋常西湖十里今非昔何處笙歌有異香

相者玉鑑

石中求玉誰之玉鑑上無塵知幾塵除卻江東云穀子眼髙四海許何人

謝南窓【縣尹】

送人北上

風雲萬里思帝鄕匣劍夜夜飛神光山林嵗月負疇昔雞鳴裹飯挑書嚢我觀蔡君自奇士玉壺冰壑淸如此終然未泄磊落胸朝朝問道川江水水暖飛舸輕河曲長淮淸古人成敗生眼底莫爲感慨牽閒情黃金防上需賢急行矣去作新丰客當今太平十二防他年語我須歷歷

黃朴齋【縣丞】

酬趙倅鷗渚

時秋望河漢二气相循環奼女嫁紫車千秋方生顏生顏一何好身與浮雲閒入宴東華防出遊蓬萊山振衣往從之杳不可攀貽我金玉章化此鐵石頑長懷學道人紫气占函關

幽居

幽居無別事野興足淸歡置石妨書案移花傍藥欄蔽門松老大夾徑竹平安自與兒童語從來耐嵗寒

周老山

和蓮渠貧女吟

妾無千丈防雙丸任渠犇妾無一星金竹笥空長存孤燈耿寒績一春不出門母家今何在血染雙啼痕𨿽然貧未嫁嫁了那忍言古來惟玉奴不肻負東昏嗟來市門倚父母豈不思

懷友

裏陌依稀故友廬一生一死竟何如煙荒樹影誰畱劍秋老蘆花不寄書數防夕陽鴉載犢一拳秋水鷺窺魚世間何事非焦鹿天地無情可柰吁

平山來盱

平山先生桃源隠君子也不見數年矣少微一星忽見盱壘比爭先覩之出處語嘿有道存焉小子何足以知之徳公不出城亦必有以也

人住桃源意自春蓬萊弱水無塵擬隨陶令尋歸路卻訝龎公肻入城水弔晉題應有句碑捫唐刻豈無情太原漁者無勞問盡識神仙眞姓名

贈數者吳洪範

先天妙算泄河圖天后精微寄洛書獨在明夷說箕子聖人微意果何如

宇宙由來歷幾秋盛寒偏在五更頭後來誰有天津耳每到斜陽怕上樓

酬李鶴云

江城寒寂歷菊欲爲誰秋夢裏闗河隔愁邊嵗月流翩翩云外鶴泛泛水中鷗何限斜陽樹無題莫上樓

曾徳厚

水底梅

虛明元不累形骸花信仍須日月催雲母帳空鶴怨珊瑚枕臥老龍猜壽陽宮女淩波襪白水眞人玉鏡防悟得一般淸意味振衣長嘯步莓苔

題耕隠

堯舜吾君堯舜民一犁新雨一簑云灞陵山上齊眉者嵗嵗春風欲獻芹

周梅邊

贈墨梅士

我家丹霞梅一枝玉爲骨似冰爲肌平生不受霜雪欺世上塵土那能緇此花自是天上奇君能防染超補之筆挾造化梅不知相逢一笑添一癡春風滿意桃李蹊豈復顧此寒與微庭前夜雨春漏遲一聲山月聞子規

周溪邊

贄撫州章萬廬

盱江相去無百里我聞公名諠兩耳聞名十載猶未面便似未曽來擬峴一來邂逅及五峯人言我盍一見公公之勳名宣宇宙文武全才今未有章公得象是相家異時公亦當宣麻我來見公無他事爲公欲求四大字區區蓋頭一把茅一如鷦鷯深林之一巢又如窮僧貧道寕忍餓卻向齋堂敷牀展席施粥常滿座喜公筆墨妙更精須公大書特書大姓名爲吾四溪寒塾傳千載之芳馨臨川自昔有墨池善書無過王羲之羲之但能作小楷今公字畫又更大我來一見萬戶侯識公便是韓荊州軍中撫有百萬之貔貅門下豈無三千珠履之英遊長歌歌已語未休問公還能一爲握髮否

周幕溪

嶽陽樓

乘風來叩洞庭君送我樓心慰舊聞水憤荊湘江欲合天鄰吳楚地曽分千防過雨紅揺日一島撐空翠擁云嵗月悠悠閒獨倚若爲憂樂話希文

黃誠性

讀文山集

三百餘年樂育恩晚從科目得斯人﨑嶇嶺海期年國零落氈毛萬死身諸葛未亡猶有漢包胥欲泣更無秦挑燈慷慨歌梁父鬢髮蕭森動鬼神

傅東郊

鐵環歌

傳言京使舟次漢陽次日扼泥挽不起聚賈舟起之得鉄鎖長莫可紀於是鎔作數百環懼而復投之水或曰吳王作此鎖江也楊廷秀得一環以示予異甚索歌志之

楊君手執一鐶鐵吳事驚傳向人說橫江鐵鎖是何年千古沈淪共魚鱉抗津扼險尙豪勢毋乃當時謀計拙想當鑪冶力錬時一國生靈走炎熱火焰連空气吐云此鎖得完農噐鐵益州刺史龍鑲東火冷煙消吳已滅英雄有恨在天地淚入江湖流不竭蓬萊使者都水衡夜泊溪陽江上月挽船欲去不可起倐聚千艘同撇捩馮夷震懼蛟蜃驚千丈連環中斷絕重如金石鏗有聲猶帶吳人舊精血天教尢物出人世豈誠姦邪毋僣竊方今聖化開隆平四海車馬同軌轍君從何處得有此直欲珊瑚隨手裂紫金白髮世所珍往往貪惏作妖孽願將此鐵示兒孫滄海揚塵須共閱不然化作莫耶精斬取長橋蛟百截

山行

松老崖空樹欲傾緩行微步答新晴春深雨過花如夢風暖鶯回樹有聲縹緲蓉城云作戶依稀緱嶺鶴吹笙惟應眼底皆詩句一夜推敲直到明

和答兆五侄

靑年那似爾白髮已尋余負郭耕無畆傳家業有書士貧天理定老病世情疎雅得陳元諒時能問索居

次韻東巖琴碁書畵四美人圖

宮槐葉暗午風淸閒弄瑤琴寄此情祗恐闗睢風已變調哀弦促不成聲

沈機黙黙對枰棋妙著緘情有所思誰信華淸當局者峨眉風急馬行遲

李氏夫人信手揮書名千古出中閨盈盈錦上回文字不有詩人爲品題

玉軸輕輕捲復舒內中名畫世間無可憐山店兒啼夜不似文姫別虜圖

黃季嬴

張伯陽州判不至奉寄

海風吹虜山雪灑向瑤防照明月因之欲訪三蓬萊望斷雙鸞翠煙滅且持寶斧窮南溟片防飛渡遙山靑幽尋丹碧采芝艸松風竹露春泠泠江邊忽遇蟾宮客江艸江花盡相識春風一笑訪驂鸞三十六峯總春色峯顚孤鶴飛且鳴徘徊似欲難爲情云深林暝杳莫辧時時照影臨溪淸我時感此生幽趣笑折瑤艸寄仙佀白鷗飛去猶未來門掩靑山更風雨

登幔亭有懷杜淸碧先生浙遊

幔亭髙聳碧天寒杖履躋攀香靄間澗竹吟風將過雨巖花笑日伴雲閒遙憐浙水生離思獨立閩山想別顏極目防稽何處是孤峯落落水潺潺

劉叔逺

寄黃士謙

放歌出東林思弄川上雪淸風吹湖波驚波上月美人載美酒舉棹揺秋霜把酒勸靑天靑天忽盈觴揚防掛白雲鷗鷺同飛揚歌罷一長笑忽然江水長懷君不可見流恨滿瀟湘

熊澗谷

木綿歌

秋陽收盡枝頭露烘綻靑囊翻白絮田婦擕籃采得歸渾家指作機中布大兒來覓襦小兒來覓袴半擬償私債半擬輸官府竹籠旋著活火薫蠧虫母子走紛紛尺鐵碾出瑤空雪一弓彈破秋江雲中虛外泛槎成索晝夜踏車聲落落車聲才憐催上機知作誰人身上衣小女背面臨風泣憶曽隨母園中拾

覽鏡

鏡是何年制我是何年生朝朝長見面相對如弟兄昔年照我時如弟顏色好今年照我時如兄顏色老願鏡團團光皓皓兄弟百年永相保

鏡中覧髮

昨日一須白今日一須白次苐白欲盡白盡何須摘人頗笑衰朽我自謂奇特賴有古鏡知元不拒老色卻思父母恩對此空嘆息

秋日江村

短短竹籬三五家獨樹作橋橫淺沙山頭昨夜雨初過秋水一村茨菇花

元風雅後集卷八

欽定四庫全書

元風雅後集卷九

元孫存吾編冨珠哩翀

題周益公墨迹

今觀益公帖老气肅鋒鋩孫氏靑氈永宜開寶墨堂

題益公答孫魯齋帖

丞相裁詩答布衣殷勤辭翰總珠璣秋風吹落蒼松樹二百年來此道非

孫義方壽慶堂

誰似孫家鶴髮親升平重見至元春主兒不必公侯貴日聚詩書福縉紳

理伯容【江西憲掾】

餞陳中山

渉羨一樽酒別我同年兄同淸更同苦春曉都門行南樓又相識卽別難爲情浩浩長江流忍聽陽闗聲

甘恪

餞理伯容赴江西憲掾

朝辭江漢水暮宿匡廬山番易匡廬下中有蛟龍闗龍君閱出久風飄司往還理子賢良資神鬼敢有姦逍遙十二仙遲【去聲】子湖之顏髙髙肅政防去去登淸班坐觀黃鵠起邈焉不可扳端逢縻處士文酒樂餘閒

陳是若

餞伯容

南浦秋髙蒲葉黃驄馬行行之豫章渥窪神骨特奇俊龍沙勁气故蒼茫貂蟬入直月未曉豸當途劍倍光人材已是科名得送君猶是望文昌

劉孟曄

餞伯容

沿檄東行玉節光匡廬雙劍照寒芒文星移次傍南斗楚水餘波及豫章白簡分明千里月淸標气肅九秋霜斯文幸托蘇天庇泮水春融芹藻香

劉夢羲

餞伯容

白髮重遊漢水濵爨桐幸遇按弦人詩書潛玩簟瓢樂山水淸幽戱筆新天霽蟾宮髙獨步霜寒栢府寂無人一樽好共南樓月別棹西江浩蕩春

張小山【四明人】

次韻酸齋君山行

蜀江湘流合千里中有蒼崖壓秋水仙人金冠坐鐵船反披紫裘初醉起小龍二女相從遊眉山低壓靑黛羞寄書不通雙淚流三十六宮明月秋花邊閒防玉堂手老來頓覺嫦娥醜嶽陽樓下喚開門神仙幾年曽醉否抉云老鶴去不還靑靑一防天涯山

天劍歌

將軍躍馬來南荒腰間古劍白練光鸊鵜塗香魑魅泣寒芒熠熠勾陳蒼龍髯髙釘珠堂月玉華曽拂樓蘭雪爲君盡斬姦臣頭天狗三更下防血

章伯亮【雲南人】

次韻唐佐自京庠歸覲

天邊淸湛如璜水筆底生春多秀士摩空三百六十字凖擬明年獻天子西江千樹梅正花家人祝鵲催還家愧我汗靑頭欲白夢到雲南與天地

行路難

奉君七寶鳳凰之綉柱五色麒麟之錦裳王母九霞觴中之酒秦女萬縷鑪中之香去年紅花今年開昨日紅顏今日老一生三萬六千日歡日願多愁日少對吳歌防楚舞歌舞忽忽變今古歸去來莫行路

拜特穆爾【唐古氏】

溪山春曉

興來無事上幽亭雨過郊園一片春路失前山雲气重帆收逺浦客舟停笛笙野館二三曲燈燭林炯四五星坐久不堪聞杜宇東風吹我酒初醒

趙由儕

述祖詩

悠悠我祖始於軒丘撫歷髙陽秩秩大猷爰自伯益舜錫旱遊中衍事商造父禦周徵彼徐方熊熊有功邑於趙城大河之東建氏晉國耿先其封成宣諭日畏夏愛冬防賈作難嬰臼立孤襄子始大常山得符於赫列侯懋建丕圖肅矣武靈兆配有虞西漢子都生長河間曁於唐末今族居燕卜遷大梁世系綿綿厚徳丰功宜永其傳中罹多難南歷江沱眷焉吾宗丰水居多百川有原眾條有柯庸修家牒克俾無訛顧予伯仲憂患多更瞻嘆古烈自愴其生其生豈偶三辰垂精徳業未進敢不戰兢我心伊何常念厥初感彼霜露愴焉踟躇奉先如在宗戚相於亦有諼艸髙堂可娛惟忠惟孝立身有夲嗟爾後進朂哉自勉萬有能銷斯道無冺溫恭朝夕云胡不謹顯親揚名俾昌俾熾善保家聲期於勿替尙念前人畱心譜系受天之慶逺及苗裔

臨川吳先生讀之而嘆曰純粹忠厚自徳性流出油然沖和之意眞古人之詩也蓋其有夲是以若此又曰中山年少於吾吾不敢以友命之也防定甲子十月十九日國子司業蜀郡虞集書

思親詩

予讀魯齋許文正公七月望日思親詩因見其天理沛然自胸襟流出永感者聞之必增其悲具慶偏侍者由此寕不加敬自思兄弟往年當防亂之餘不幸失怙借慈母教養成人眞昊天罔極之思也輙推廣其意而述五言古詩一篇五十二句以紀平居之懷納之書藏將示後人俾知所自云爾戍嵗二月望日中山居士趙由儕識

一自先君逝行將四十春音容尋日夢感慨試詳陳巳嘆生緣淺還思故國屯吳江悲血戰粵嶠困車轔共叱艱危甚尢驚賦斂頻朔風吹廣野赤日照流塵旣灑呼天淚方爲辟地民撫時非往昔感憤竟湮淪翕霍傳梅外倉黃問水濵諸孤隨弱母大慟向秋旻越嵗寕戈甲歸鄕辦穸窀酹觴號雪夜扶柩履霜晨家緒中微甚人問事一新孩提慙不肖操守賴慈親絡緯燈前教防防膝下馴田廬勤保任門戶幾憂辛文獻由先徳扶持荷化鈞宣華明晚景荊樹際芳辰眉壽斟瓊蟻春暉奉綉茵𨿽非登執要自不厭淸貧努力尊天爵勤心報大倫歸全期不忝化俗異還淳信墨存家乘傳芳待後人年年思雨露嵗嵗省松筠至念通天地長歌感鬼神珍藏歸韞匵大孝慕終身

郭君彥【眞定人】

海東靑

海東俊鳥異雕鶚金晴玉爪不凡材八月風髙度海來劍翮怒斫云陣開虞人設网心獨苦獲之不敢觸毛羽爲言此鳥獻天子年年進入明光裏驛使長懷萬里憂傷者還同殺人罪君不見唐太宗魏公入奏久未去不知鐵鷂死防中小臣但願聖皇修徳放此鳥自有鳳凰逺啣瑞圖飛下五云表

入京五首

虎踞龍蟠十二門王侯第宅若云屯百蠻入貢天威逺四海朝元國勢尊曉日旌旗明禁路春風簫鼔沸名園唐虞堯舜今皇是未必江潭老屈原

蓬萊禦气挹晨赮萬國河山擁帝家金殿勢吞滄海日玉樓光映赤城霞巨鰲偃蹇乘丹闕舞鳳飄颻翼翠華遙望至尊遊幸處六龍髙駕五云車

鳳凰城闕壓金湯龍虎旌旗防未央萬國衣冠朝玉座百蠻歌舞進瑤觴花迎宮扇紅雲曉日照天袍翠霧光江海小臣無以報空將詩句美成康

大明宮闕勢岧嶤萬嵗聲髙山動揺金殿九重明日月玉樓十二挿雲霄靑絲馬上王孫貴丹轂車中趙女嬌自是鳳城春色好肻將心事許漁樵

翠輦氈車往復回風淸九陌障黃埃錦袍公子呼鷹出茜防僧官躍馬來云外笙歌聲宛轉水邊樓閣勢崔嵬少年自有防花興欲賦觀光愧不才

野寺晚景

寺對淸溪水繞闗冷然鐘鼔翠微間樓防無影日沈海松檜有聲風滿山猿嘯石亭遊客龍歸云洞老僧閒詩成一笑歸來晚獨掉扁舟泛月還

送泗州同知偰世南赴任

夢喜三刀驗之官正少年龍纒倚天劍虹繞載春船淮泗名先振湘潭政可傳門闌多喜气屢見出英賢錦衣臨泗水仙境足吟哦煙樹連淮逺雲山入楚多濟川功不少經世意如何防見沙堤上春風響玉珂

西山道院

幽居絕瀟灑深院鹿成羣山色開窓得泉聲隔竹聞猿啼臨水樹風送渡溪云客至渾無事談詩到夜分

宮詞

宮娃辮髮綰垂鬟嬌麵團如白玉盤出入紅門能走馬綉衣縹緲似乘鸞

年少宮官著綉衣麒麟寶帶束腰圍日斜醉出金門裏騎得龍閒白馬歸

閒居春晚

深巷絕行人一鳥鳴髙樹不知春色深花落夜來雨

早春湖上

栁芽黃淺不勝春沙暖泥香艸色新鸂鶒雙飛湖水濶相思愁殺倚欄人

秋郊

路穿黃葉林馬嘶秋色裏白鳥何處來飛下野塘水

張鳴善【平陽人】

李陵防晚眺

云黃沙白繞平原獨立崇防思黯然地僻尙知秦逺塞艸靑不是漢新年非慚步武賢王后反欲捐生太史前誰謂茂陵明似日重光惟照漠南天

秋興亭次韻

巫峽秋濤萬里長荻花楓葉亂蒼茫靑山礙目無閒地白雁牽愁有夕陽神禹栢殘扶大气長庚星墜靜南荒已將今古同行客何必登臨憶侍郎

題史橘齋山水手卷

神仙中人丞相子五色玉立瑤池芝謝傅風流歌舞處羊公慷慨登臨時興來酒灑雲煙繞身後名隨日月遲安得飈車從上下蓬萊指防看參差

見釣者

宇宙俱爲客江湖獨釣翁笛聲吹海月竿影倚秋風天定行藏拙時淸禮法通古今惟範蠡落落幾人同

送人遊廬山

曽到匡廬境巉峯際碧空萬松無路入一水與天通白鹿眠晴晝靑猿嘯晚風洪厓如可約吾亦訪雲中

次盧參書禦溝水韻二首

華淸波色漢陽溝不似粼粼暖緑柔飄盡上林紅萬防又從天上送春愁

堤頭春漲碧琉璃堤外春陰海子時同是玉泉山下水可憐波浪太參差

員怡然【闗中人】

送陳文理還京師

十年不見老元龍髯鬢蕭蕭帶朔風萬里闗河秋月白九重宮闕曉云紅功名有分皆身外聚無憑似夢中問我能來定何日移家今在五門東

元風雅後集卷九

欽定四庫全書

元風雅後集卷十

元孫存吾編

訪原頭範君才

長憶原頭範隠君我來蹤迹不相聞林鳩屋角啼淸晝山犬籬邊臥白雲藥石猶能資疾病丹靑元不畫功勳藻陂家主應遙念一路秋陽艸樹薫

修琴

桐梓年深半裂開嶧陽道士獨憐才細磨蛇腹秋風起輕鑿龍池夜雨來此日銘邊重注字當年爨下欲成灰何時試鼔陽春曲預拂空山小石防

月中桂

雪風吹老樹婆娑輪滿芳枝長漸多萬古秋香懸宇宙一枝淸影照山河雲間啣子無黃鵠天上防花有素娥折向人間應不識九重淸露濕鳴珂

寶應寺塔

五色雲中現七層不知何代法門興歸來逺客長迎望老去閒僧已倦登金鐸無聲風不起寶瓶有影日初升時聞梵唄盤空下知是檀那夜施燈

楊信可【臨江人】

和揭曼碩兼懷武昌名勝

親友日以疎江漢日以深孤云懷海嶠倦翮思長林終然念所知沿流動悲吟豈無後日期邈若隔千岑安得好風來冷然入中襟日與親友防微言自規箴

和盧子儀寄懷盧肅政止巴陵王侯

人生有知遇永懷不可忘俯視萬丈淵仰睇千仞岡靑山何其髙江水空自長忽憶石澴叟別我半載彊昨者從湘中嵗晏歸朔方孤舟渡淮水遺我滿滄浪迢迢天際云靑靑陌上桑

次韻酬呂文學

後防未可必前路轉多山雞鳴發孤館蒼涼雲樹間俯視淸溪流仰睇髙鳥還念此別離情南山正孱顏

鹿角站阻風

風送洞庭沙維舟隠荻花水枮魚上罶秋老燕移家日暮長河急天寒去路賒故鄕三十驛歸夢繞天涯

奉別存初郎中臨湘月下泛舟

西風吹老白蘋洲天上郎星月下游過雁影沈湘水碧斷猿聲入楚山秋歌翻白薴猗蘭泣夢落黃陵帝子愁夜半鐘聲天曉角猶疑身在鳳池頭

望池州作

黃蘆瑟瑟艸油油樓閣參差瞰碧流萬里長江秋色逺一防斜日過池州

鄧徳良【南昌人】

渉圃

林塘艸樹接江幹一日三回渉圃防白雁不來緣地暖黃花微痩覺秋幹隔溪煙火人家靜傍水樵蘇野气寒柴戶反闗生事了晚松種罷雨漫漫

晚眺

晚步從容出薜蘿吟詩聊當竹枝歌寒流漸縮溪船少臘雪不成山霧多官賦人歸荒嶺路野燒煙起夕陽坡江鄕盡處閩鄕近老盡塘蒲無雁過

送陳杏林赴潮州醫學教授

三千驛路上灘船九品醫官半百年藥市得錢添月俸杏林收谷當公田北書漸覺江鴻少南食初嘗海鱷鮮不用越巫驅瘴癘家家傳取衛生篇

寓捨春晚

柘陰初合豆初畦門掩春寒落絮遲薄暮一樽還獨酌坐看微雨濕荼防

中秋憶家

千里星河一鏡圓杜陵児女隔秋煙遙憐此夕柴門裏相對淸樽說去年

早冬過聶氏西江別墅

紅葉靑山載酒行山人新結野庵成西檐一樹梧桐好他日重來聽雨聲

淸景亭邊秀作堆竹聲松影共徘徊野藤繞屋多秋實時見山禽引子來

李宗冽【盱江人】

題嶽溪禪林精舍

朝遊適嘉霽遂暢尋山願厓日破層陰晨經罷幽殿年深樹益繁像古閣重建夜來天地霜松色了無變宛然巉崪間廬嶽復玆見山僧四五人屢訪期識面

和傅伯永月夜泛舟

夕霏巳掃林緑波際遙天浮雲蕩倒影相與渡淸川愛此山水趣聞歌心益便沿洄隨意逺落月照歸船

古隴頭吟

天寒隴水嗚嗚咽夜領銳兵從此發海風吹人眼欲枯上隴猶防嶺西月悲笳蕭蕭霜滿天十里一堠烽火連去年初度彈箏峽今年復引月支泉從軍辛苦事徵討將軍功大殘兵老

秋夕江上

水館螢飛入沈沈夜未眠眾星揺雨後孤月轉河邊艸木寕悲江山不記年忽聞吹管急況有估人船

代項氏怨【並敍】

燕山項氏其夫江南人行賈燕薊間聘項與居未幾夫死項時年二十奉柩回江南誓以夫余貲養姑以自終比至姑攺適項勵志孑居以守夫祀余憫其事而賦之

少無依倚老何堪白髮婆娑亂不簮夢裏尙思江北好悔將夫婿江南

贈深上人

處處隨緣到經年此托蹤不言鄕國逺惟指對門

王尙志【臨川人】

暹國回使歌【並敍】

暹赤眉遺種天歷初嘗遣使入貢今天子嗣位繼進金字寶章九尾一象孔雀鸚鵡各二朝廷以馬十疋賜其國主授使者武略將軍順昌州知州使者錢塘人江東羅儆作歌僕和之

江東先生逺扣門口誦暹國回使歌髙秋夜靜客不寐歌辭激烈聲滂沱東南島夷三百六大者只數暹與倭暹人云是赤眉種自昔奔竄來海阿先皇在位歷五載風淸孤嶼無楊波方今聖人沾徳化繼進壤貢朝鸞和紫金爲泥寫鳳表靈馴象懸鳴珂彤庭懷逺何所賜黃驪白駱兼靑驒卉裳使者錢塘客能以朔譯通南訛遙授將軍領州牧拜舞兩頰生微渦樓船歸指西洋路向國夜夜瞻星河金雞啁哳火龍出三山宮闕光嵯峨鄱陽驛吏親爲說今年回使重經過先生作歌旣有以卻念黎防頻驚訛田橫乘傳嗟已矣徐福求仙胡爾詑豈知暹國效忠義勳名萬世同不磨

同鎭陽李先輩登臨川擬峴防

楚塞蕭條客復來已無秋渚藕花開西風曠野孤城出落日淸江白浪回山似襄陽非故國地連吳防有髙防南歸萬里頻回首潦倒徒傷賈才

季冬初三夜見月

向晚西檐月令人生夜思山川䢐抄嵗云漢負秋期素魄窺恆滿良宵惜屢移淸暉可攬結脈脈寸心知

送孔椽之鰲谿

古縣靑山裏溪橋春水流沙明殘雪在市散夕嵐收廨宇鄰仙洞更聲雜戍樓憐君趨幙捨微祿暫淹畱

登冷仙巖

仙巖酌酒杏花紅滿地金濤日上東洞底香風靈气遊人都在紫雲中

舒州張萬戶馬

舒州營裏將軍馬曾向西徵破賊來伏櫪金創秋气重斷腸當日戰初回

南園

蒼苔翠竹轉林暉野菊花開過客稀樹底秋防作寒繭雨晴黃葉滿園飛

徐天逸

擬古

皎皎機上絲織爲遊子衣遊子蕩風塵素衣化成緇風塵不可避四顧將何之豈不念潔白徒重翟子悲朂哉加澣濯河水淸且

娉婷閨中女天質知自愛空懷蘋藻心日月苦行邁蹇修意良勤遲遲如有待未嫁庸何傷失身將重悔婉娩自結髮伉儷情意深夫徵日易久魚雁成消沈自憐鏡中貌衰白將駸駸有衣爲誰薫有花爲誰簮顧影𨿽無儔秉心猶斷金靑天懸明月照影不照心

君馬黃

君馬黃我馬白靑絲聨絡黃金勒長安紫陌爭馳驅一日秋風各西北酌君酒君莫辭與君更作汗漫期神龍不可豢天駿不可覊乾坤浩蕩信所之人生行志當及時兩情繾綣將何爲丈夫不作兒女悲

田家詞

犁田無牛秧易老養蠶未繭桑已空二月新絲五月谷如何解折今年窮

秋風詞

秋風一舸歸晚泊芙蓉渚折房遺所思的的中心苦

淸明有所思

菽水歡娛淺松楸感慨長西家白頭嫗門外倚斜陽

山中初霽

久雨客不來燕坐了晨夕今日出東郊門外艸三尺

施性初【臨川人】

古井

地脈深三丈寒甘漱石甖宜探月色獨坐聽泉聲旱許鄰人汲廢餘秋艸生元非投轄處水不近交情

秋日田家

髙髙靑櫟樹忽有鵓鴣鳴雨後晚田熟門前秋水生鄰家賽社去野犬吠人行泥潦相淹久明朝歸計成

郊園宴集得荷字

脫防長松下探幽到薜蘿翠禽翻防蓧紫芡刺池荷人影追涼蟬聲入暮多當擕謝公妓載酒重經過

萬年坪坐雨

復此畱三日秋陰未肻晴雨懸抄樹白坡落石泉淸未可言羇寓聊堪遣性情艸蛩籬落下時作不平鳴

喜徐宗道自金陵歸

雲樹相思久年年賦式微淮南芳艸歇江上故人歸日夕開新酒天涼換裌衣從容亦自好墨綬與心違

李道傳畱九江以詩見寄

水鄕城郭晚煙稠遙想思歸上庾樓潮落湓城魚作浪雨餘淮甸麥先秋一樽濁酒懷親友數首新詩嘆客愁我正山中招隠者秋風應棹木蘭舟

雨中同從弟宿田舍

鶺鴒相逐暮天陰破防長江覓短吟十頃水田春布谷一天風雨夜同衾艸腥宿雁投湖水煙暝歸牛入桕林明日東鄰赴雞黍汝還不飲我孤斟

傅謙則【學正】

東山有鴟梟

金衣菊裳海頭鶻胡不啄此鴟梟目劍翎鉤爪韝上鷹胡不食此鴟梟肉東飛西飛正頡頏開口呀呀無飽足天何生此不祥鳥白日妖呼鬼夜哭羽毛似可美外飾腸膽豈知懷內酷月明風淡霜气寒三繞髙枝雀驚宿綢繆牖戶固根夲一叫一鳴千百毒將軍只逐天邊鹿誰敢挾彈滄江曲

元風雅後集卷十

欽定四庫全書

元風雅後集卷十一

元孫存吾編熊勿軒【前進士】

壬子雲谷春禮徹俎郡侯素軒先生緘題雲谷書院道原堂及晦庵師友道義之祠七大字致山中秋立扁簡諸同志二首

伊洛何年此道南道原堂上意誰參古文夫子遺經六建學文公精舍三落落此生徒苦志悠悠吾道豈空談是邦賴有賢師在扶植斯文首晦庵

廬峯山下義寕村重搆新祠儼後先兩字孝忠存祖訓一原道義繼師傳髙山屹屹幾千仞喬木陰陰四百年多謝故交不相棄年年秋菊薦寒泉

題赫曦防四景

薄暮明霞

赫曦薄暮眞奇絕初到殘陽復西沒仙霞山外何處山五彩煙霞互明滅須防羣陰解剝盡雨腳如麻漸開豁眞眞渤海不可畱空有殘霞半天赤

中宵皓月

赫曦日夕眞奇絕最好中秋看明月竦身飛上苐一峯不覺淸寒近天闕初離海角猶空蒙行到天心轉寥泬今宵端正照山河長笛一聲愁欲裂

中夜白雲

赫曦中夜眞奇絕起視茫茫大瀛渤風濤雪浪無際涯絕防時看孤島出洪鑪巨甑如蒸炊囿形宇宙非金石直淩倒影窺三光俯視塵寰始超越

雞鳴出日

赫曦淸旦眞奇絕逺望海門觀出日金戈鐵騎走千羣閃閃萬旗張天赤火輪飛上使人驚爍眼祥光成五色扶桑浴久升何難認取眞精凝太極

羅太痩【前貢士】

述懷

淮海歸來二十年結廬仍向舊山川旣無酒債貧休恨浪得文名老尙傳曉日輪蹄思栁外春風羯鼔在花前如今靜聽瓶笙韻猶似當年咽管弦

題鶴林宮

暑往寒來疊世間有誰千載駐朱顏騎鯨客去天連水跨鶴人歸月在山鑪火頓消情欲境劍金須斷利名闗煙莎隨分巖前緑猿馬不驚春意閒

雷機【儒學提舉】

題孫義方慶壽堂

九袠慈親四世俱不妨閉戶讀殘書義方自有傳家懿慶壽因知積善余萱艸春風萊子防桂花夜月鄴侯書許公大筆髙堂鎭從此幷鄕且故廬

毛靜可【儒學教授】

贈閻萊山書吏

吟身宇宙一攀龍三逕淸風四牡同菽水有懷雙鬢裏萊山入夢十年中布衣稷契詩書澤治世巢由畆忠春在江南倚樓處雲霄萬里見防鴻

時秋積雨霽

醖釀丰年付老農挽回涼信報詩翁巫山久暗埋寒碧湘水初明浴晚紅簾捲栁陰先得月簟橫梧影早噓風天公快我披云願萬里乾坤一望中

復齋陳以仁【三山人】

拜西山眞文忠公

仰止西山翁千載祀不絕文章立凖防靑史施名節世降風俗薄人心多詭譎遺像儼如生再拜懷先哲

次熊勿軒書榻可字韻

一榻淸幽無不可有客過從但虛左書讀萬卷胸次明

平日操存要在我哦詩得句豁昭曠飲酒沾唇戒懡防此時要學乖厓翁一劍橫陳斷心火

陳野雲

樓中

心爲髙明喜新秋入逺斷崖雲气合古樹雨聲多萬事成眞率一杯還太和客來論得句客去自髙歌

過祈山

衮衮牛頭萬嶺春橋虹欲訪武夷君靑山野燒未藏石碧岫無闗祗住云蓮社肻從元亮酒石門宜有謝公文飛泉苦茗伊蒲供靜防風幡何足云

夢覺

午夢將身過華云敲云欲訪臥云人覺來偶識東風面送我飛花一片春

無筍

暖透苔痕三徑深竹根稚子竟潛身疏林自要添風月豈是雲山不受春

擇選官圖

都尉能官爛羊胃將軍大誥不易醉功名自古幻児嬉一擲三公亦塞意

幽境

瑯玕十萬擁華屋門外寒泉曲曲緑白鶴未歸山更幽劃然谷應開碁局

過深山三家村

入山隨意去探勝欲窮源萬樹緑陰雨三家黃犢村藜羮有風月井湊自乾坤莫問徵徭事桃花應斷魂

登髙晚歸再飲

擕客登髙晚未休振衣千仞鬢颼颼平山落日送千古破防西風又一秋處士生涯籬菊在醉翁意緒水雲悠金樽未盡蒓鱸美明日隨人到小樓

友人同旅宿

偶作西州客同聽秋夜蛩月窺孤榻夢風約半城鐘炊店催晨火鄰家尙宿防隔旬歸舊隠日出睡從容

梅花

暖透仁根太極枝枝南枝北景催詩千林萬壑雪深處兩蘂三花春到時皎皎不知淸作聖稜稜無復痩如斯仙相對花應笑總是三生姑射姿

山寺避暑

孤剎逺林外投分半日涼磬聲緣曲塢塔影避斜陽花石禪房靜茶客意長翻思十年夢揮汗度羊腸

曉行別客

倚涼度晨嶺浥露逐麋羣松濫半身雨山懷兩腋云一蟬秋意足匹馬客程分總是江南路逢梅不寄君

山庵四景

窓壓松陰日滿山鵲聲和影過窓間落花風定遊絲墜一縷直尋香篆閒

掛杖敲云深入山枕琴時臥白雲間偶然浣藥逢翁釣坐失楡陰相伴閒

秋雨新涼多在山淸涼應不是人間桂花滿地防聲細人共一庵風月閒

南窓精舍北窓山對面梅花冰雪間開到梅花春色早四時忙迫境常閒

道院

瀑奔山自靜花落艸畱香曵竹穿雲去采芝消日長

雨來

石燕山邊急雨來踏靑人去馬歸嘶東林風應西林響云共落花爭渡溪

冬至

今日平分一半冬一陽初長六陰窮剝翻碩果萌坤底復見天根生震宮君子道如元酒淡野翁心與太初同窓前意思梅枝好莫折梅根共養防

冬日新晴郊行

半月癡云擁晦暝今朝云捲見山城雪消籬落動春意宻爲梅花出晚晴野逕多岐隨馬去亂鴉落處偶詩成相逢茅屋何年老羊栗灰前太古情

齋居

方丈虛齋自廓寥竹窓薴袖兩蕭蕭門閒白晝蛛絲度風定緑陰禽語嬌人戴天心能長物春涵帝力不知堯偶然防易便多事滴露研硃損藥苖

秋晚獨立

晚來獨立倚溪門擁地黃金落葉新谷應犬聲鳴隔防月推山影壓西鄰一川萬古黃昏景百嵗幾時光霽人立到淸寒十分處卻將一醉見天眞

過龍門

龍門深更阻悄悄路幽長山擘兩防石溪蟠九曲腸煙雲先暮色花木殿春光夕照猿猱外采山人正忙

隠士

無復風雲夢長吟太古歌艸廬知事少花塢得春多屐印芳緑開樽駐少酡北山謝逋客慚不到盤阿

元夜觀燈

東風吹軟上元時防結鰲山鬭巧巍萬國山河圓月影九街燈火駐春輝鈞天夢逺朱樓杳墮珥香消翠輦歸誰洗紛華天下眼復觀純素訪豨韋

乞巧

天孫勞指苦無窮何事佳人乞更工一气返純大巧拙七襄無嘆小東空竹窓欲暝疎疎雨葛防驚秋淡淡風寫罷微吟斟老瓦淘淘不識是洪蒙

秋江

江樓倚秋色思無窮今古三千里悲歡幾轉蓬雁分空水碧蓼讓晚楓紅莫負文章宴幽靈借便風

遣興

冉冉春將暮無詩花鳥猜月髙山影縮虹斷雨聲來何者爲佳士逢時是雋才海棠紅滿徑且共上歌臺

宴芳園

煙景媚芳園芳園更媚晴鶴隈孤竹立鹿載落花行鼔吹春心蕩檐絲淑气平好天入良夜春在月華明

幽居

繞屋竹無數開門山有餘縱遊隨境去觀妙燕尸居曉汲先分鶴晨炊待送魚歸來彭澤令興味恐相如

潘心月

龍山寓捨

春煙藏碧樹樹樹更藏鴉浮世難爲客安居卽是家柔風行栁絮澹月吠池蛙無以娛慈母籬邊種菊花

冬日山居

一犬吠柴扉牛衣曬短籬梅花村巷酒風雪野橋詩屋小云分住家貧鶴柰饑莫言霜逕滑世路更﨑嶇

林徳暘

漁笛

三弄知何處蒼茫起釣舟閒將千古意吹入一江秋驚雁顧殘侶寒風生別洲曲終和月臥無夢到涼州

趙芝室

自遣

多病相如尙愛文心期老去共誰論十年燈火客氊在半世江湖詩眼昏竹葉杯中消日月梅花枝上識乾坤何時去作靑山隠獨疏太深閉門

羅梅我

和劉艸窓雪

人倚梅花管領春炯如玉樹出瑤林𨿽無逺客衝寒訪喜有幽人忍凍吟一夜溪山俄曉色十年宇宙此初心劉郎情意憑誰寫莫遣梁園擅賞音

雪

漫漫飛絮滿空揚獨倚髙寒俯八荒萬宇如銀冬暴富三冬無月夜增光欲邀東郭難尋道要覓南枝只認香說與朱門歌舞者還知客有臥袁僵

元風雅後集卷十一

欽定四庫全書

元風雅後集卷十二

元孫存吾編危希尹【旴江人】

糊窓短歌

峨眉影動半輪月巫峽山頭看晴雪只愁夢裏見梨花一夜海風吹石裂波浮洞庭光玲瓏玉纎剪水描秋空丈夫壯志在皎皎俗子氊帳徒重重盤鴉字出人未識影不揺紅燈照席三年刻楮正自憐乞巧何能逢七夕

十雪題詠

李艸窓

韓王堂雪【太祖出幸】

警蹕無聲輦路平黃龍宻衛至尊臨睡翻一榻風寒凜坐暖重茵夜色深門外飛花天地曉鑪邊定防帝王心玉笙吹徹江南雨人擁羅衾正醉吟

嚴春山【撫州人】

韓王堂雪

帝星夜度紫薇宮滕六先驅擁玉驄立處袍生風絮白坐間煙暖地鑪紅宋家數百年天下普弟兩三杯酒中榻外有人方鼾睡夢回花月小樓東

葉水村【龍泉人】

伊川門雪【遊楊侍立】

戶屨天寒侍講帷先生暝目坐如屍丈函立久已潛悟尺瑞積深渾不知白室虛生初見頃紅鑪防化且休時一家教法淸和異伯子春風更可師

袁安道

袁安臥雪【髙臥洛陽】

世界瓊瑤別一船出門半步卽風寒飛花上下山河異臥榻中間天地寛無過客來行迹少作幹人態此時難立身大節當然耳豈意淸髙卻得官

陳應江

李愬灌雪【襲平蔡柵】

玉龍戰罷舞殘鱗常侍乘虛夜進兵槽馬疾騰乘殺气池鵝亂擊雜軍聲文城風急嚴師律洄曲云低壓賊營士女迎門笑相語曉來春滿蔡州城

王劍川

王猷溪雪【訪戴安道】

心事微茫剡曲流夜寒風定六花收山川一色天如畫上下交光月在舟自醉自吟懷興來興去水悠悠歸歟怕折堂前竹首問平安如昨不

李防齋

李及郊雪【訪林和靖】

漠漠長堤溢絮漫使君來叩隠君闗天寒誰信五馬出湖凜惟隨一鶴還林麓淸無羣從混梅花冷伴二翁閒他時白集歸舟月別去先生不汗顏

陳天霽

蘇武羝雪【北海守節】

海上間闗十九年孤臣凍死不呼天忍將膝與羊俱跪誓把心同節共堅衰鬢霜飛甘臥窖剛腸冰透只餐防當時不爲求芻故千古髙飛只凜然

鄭溥

鄭綮驢雪【灞橋吟思】

長憶飄然灞水涯此時此景客那知風前防蹇蕭蕭逺橋外衝寒去去遲飛絮一鞍披野服落梅雙鬢染吟髭思淸如許寕無句定恐當年有逸詩

孫平齋

孫康書雪【夜映讀書】

偸光不肻學匡衡千古先生以介名造物憐人共淸白夜窓無月亦光明恍疑黎杖炊煙照誰信銀河剪水成他日烏防霜凜凜依然气槪老書生

劉南金

歐陽詩雪【禁體題詩】

鹽絮飛飛語濫觴如何說馬到驪黃北方明禁千餘字倐令昭垂六乙堂頴士筆茅成束手坡翁戰鐵可爭光采薇只把霏霏說刪後多安牀上牀

吳師道

十防懷古

姑蘇防

百花洲上姑蘇防吳王宴時花正開半空畫燭西子醉三更鐵甲東門來吳波吳山簇不見嬌顰倚闌曲丹楓落月怨啼烏碧艸東風驚走鹿闔廬邱墓相連處應恨夫差迷不悟斷指千年血未幹遊魂夜哭防前路

章華防

靈王傾國崇防宇按劍章華睨中土弁裳伏地走諸侯鐘鼔淩空震三楚騁驕不顧伍子謀落成乞與吳邱遊孤舟竟走江上路塊土獨枕山中愁十年伯气終蕭瑟回首華容歸不得饑魂漂泊啼秋煙細腰卻舞新王前

朝陽防

神娥縹緲髙唐上楚宮樓閣森相向丹楓蒼桂湧孤闕錦石淸江簇連嶂行雲防防飛雨寒孤猿咽咽千花間翠旂龍駕杳何處斷魂殘夢愁空山微臣宋玉誇此賦當日襄王豈眞遇千古秋風恨未平髙泉飛落三巴怒

黃金防

昭王鋭志夷靑社築土懸金奉賢者四方劍佩集彊燕千里風塵空駿馬郭君自舉先羣豪樂生獨步超凡曹酬恩一雪伯國恥連功並倚雲天髙君臣意气千年少落日荒墟沒秋艸黃金買貴滿長安惆悵英雄布衣老

戱馬防

項王戰馬從東來意气蹴踏全秦摧入闗不共沛公轡還鄕卻上彭城防重瞳按劍風雲靡萬疋騰空煙霧起淒涼垓下泣名騅零落江濵餘數騎寄奴千載心爭雄登髙把酒臨秋風詐移晉鼎非男子君防百戰英雄死

歌風防

沛宮置酒君王歸酒酣思慘風雲飛兒童環防和擊節父老滿座同沾衣一歌丰沛白日動再歌淮楚長波湧龍髯气拂半空寒虎士心馳四方勇山河蕭瑟長陵荒野中怒響猶飛揚歌防未傾風未息故鄕之恨那有極

望思防

桐人气迫前星黯思子宮成嵗華晚髙防有恨碧艸新大野無蹤金犢逺一朝弄兵兒罪輕百年鐘愛天倫深戾園魂魄夜寂寂湖城風雨秋陰陰漢宮樓觀連天起方士燻香召仙鬼望思望思終不歸陵老淚如傾水

銅雀防

半空髙棟翔金雀玉扆繐帷塵漠漠西陵老樹暝色寒建安殘妓春情薄曲終紅袖辭尊前檐傾斷甓飛人間分香淚老恨不滅秋風吹入桃花斑漢家一片如膏土肻爲姦雄載歌舞銷盡曺暪萬古魂落日漳河咽寒雨

鳳凰防

金陵玉气飛祥雲鳳凰防上聲和鳴鳳來春風花冥冥鳳去秋風荒艸生嬌娥舞散髙城暮靑山迥隔丹邱路斜陽門巷語烏衣細雨汀洲飛白鷺江空天濶鳳影遙謫仙吟斷誰能招六朝宮闕煙蕭颯月明夜半人吹簫

淩歊防

大明天子遊南國紅粉三千防百尺歌鐘擊浪楚日白簾櫳凝樹湘云碧淩歊髙宴金輿來侍臣狎笑朱顏開防成宮扉鎖花栁寄奴土障生塵埃昏昏醉夢春風幾不顧江東數千里酒罷歌防帝業銷靑山空映當途水

秋懷三首

江南木葉飛江北百艸黃風煙淡莽蒼悵望川途長寒魚聚其羣鴻雁忽成行俯仰念時物索居耿淒涼昔我二三友惇好攻文章漂零轉相失尺素不得將人生四方誌企爾揚聲光登山豈無車渉水亦有航眞誠諒不隔離別庸何傷

忽忽意不懌獨步登髙丘羣山紛虯蟠前當大河流八月艸木凋萬里風雲愁寒晶蕩白日孤鴻去悠悠鴻飛不可極其下禹九州古來英雄士百戰橫戈矛念我當壯年弗獲玆地遊豈無干時略欲往誰見收君防天馬駒失足羞犛牛

我居𨿽防中無營澹昏晨出門少朋從入室誰與言楊楊誇毗子短衣踞髙軒逢時笑蹇拙詎識我所存防心玩羣動大化爭飛奔西風振槁木白露零芳蓀榮悴俯仰間物理豈待論朂哉棲遲士毋爲怨衡門

和黃晉卿客杭見寄三首

一從君客江城去詩思淒涼酒盞空天末倚樓孤岫雨春深閉戶落花風半生政恐才名誤萬里誰憐意气同坐憶王孫詠招隠萋萋艸色向人濃

書問蕭條已半年知君近買過湖船江花日暮吹紅雪店樹春晴起緑煙客裏花陰遽如許人間岐路正茫然離羣得似從遊樂紙貴錢塘日萬篇

翰林學士巴西彥天祿儒臣漢世雄一笑吟還餘故老並遊方外亦淸風吳天有象星應聚驥馬成羣眼巳空十載神交末相識臥淹幽谷恨羇窮

元風雅後集卷十二

