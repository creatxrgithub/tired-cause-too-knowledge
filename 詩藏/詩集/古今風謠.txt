古今風謠明楊愼

○堯時康衢童謠﹝《列子》﹞

立我蒸民﹐莫非爾極。不識不知﹐順帝之則。

○中侯稷起謠﹝《詩緯》﹞

蒼耀稷﹐生感迹。

○昌握契謠﹝《詩緯》﹞

元鳥翔水﹐遺卵流﹐簡狄吞之生契封。

○包山諺

楊方《吳越春秋》﹑沈懷園《南越志》曰「牛女之分﹐揚之末土也。爰有大山﹐州實曰秦望﹐又有石簣﹐峻起壁立﹐內有金簡玉字。

禹得金簡玉字書﹐藏在洞庭包山湖

○西海童謠

吳王出遊觀震湖﹐龍威丈人名隱居﹐北上包山入靈墟﹐乃造洞庭竊禹書。天地大文不可舒﹐此文長傳百六初﹐今彊取之喪國廬﹝「今彊取之」四字﹐一作「若彊取出」﹞。

○殷末謠﹝三首﹞

代殷者姬昌﹐曰衣靑光。﹝春秋元命包﹞

殷惑妲己玉馬走。﹝殷尙白也﹐陳子昂詩﹕「昔曰殷王子﹐玉馬遂朝周」。「走」音近起﹐論語比讖。﹞

上天弗卹﹐夏命其卒。﹝《呂覽》﹞

○隨雒二謠二首﹝《詩緯》﹞

昌受符﹐厲倡嬖﹐斯十之世權在室。

剡者配姬以放賢﹐山崩水潰納小人﹐家伯罔主異哉震。﹝剡者﹐指艷妻也。孔穎達曰「剡艷古今字耳。」﹞

○白雲謠

《穆天子傳》曰「天子觴西王母於瑤池之上﹐西王母爲天子謠﹐天子答之。

白雲在天﹐山陵自出。道裏悠遠﹐山川間之。將子無死﹐尙能復來﹝山陵當作邱陵﹞。

○穆天子謠

子歸東土﹐和洽諸夏。萬民平均﹐吾顧見汝。比及三年﹐將復而野。

○黃澤辭

《穆天子傳》曰「天子東遊於黃澤﹐使宮樂謠云。」

黃之﹐其馬賁沙﹐皇人威儀。皇之澤﹐其馬賁玉﹐皇人壽谷。

○周宣王時童謠

《國語》作童謠﹐《漢書﹖五行志》有女字。

弧箕服﹐實亡周國。﹝山桑曰「弧﹐弓也。箕﹐竹名。服﹐失房也。」《列子》﹕「良弓之子﹐必學爲箕。」箕蓋矢房﹐舊說以爲簸箕之箕非。顏師古曰「服盛箭者」。今之步義﹐箕艸似荻而細﹐織之爲服也。按箕字﹐韋昭以爲木名﹐師古以爲艸名。﹞

○魯國童謠

《左氏傳》﹕魯文成之世童謠也。至昭公時﹐有鴝鵒來巢﹐公攻季氏敗﹐出奔齊﹐居外野﹐次乾侯。八年﹐死於外﹐歸葬。魯昭公名稠﹐公子宋立﹐是爲定公。

鴝之鵒之﹐公出辱之。鴝鵒之羽﹐公在外野。往饋之馬﹐鴝鵒朱朱。公在乾侯﹐徵褰與襦。鴝鵒之巢﹐遠哉遙遙。稠父以勞﹐宋父以驕。鴝鵒鴝鵒﹐往歌來哭。

○《論語》比考讖

子欲居九夷﹐從風嬉。

○晉獻公時童謠

《春秋左氏傳》曰﹕晉獻公伐虢﹐圍下陽﹐問於卜偃曰「吾其濟乎﹖」偃以童謠對﹐曰克之。

丙之晨﹐龍尾伏辰﹐衤勻服振振。取虢之旗﹐鶉之賁賁﹐天策享享。火中成軍﹐虢公其奔。

○晉惠公時童謠

《漢書﹖五行志》曰﹕晉惠公賴秦力得立﹐立而背秦﹐內殺二大夫。國人不說﹐及更葬其兄恭太子申生而不敬﹐故詩妖作也。

恭太子更葬兮﹐後十四年晉亦不昌﹐昌乃在其兄。

○楚昭王時童謠﹝《家語》﹞

楚王渡江﹐得萍實﹐大如斗﹐赤如曰﹐剖而食之﹐甜如蜜。

○周末時童謠﹝《家語》﹞

天將大雨﹐商羊鼓亻舞。

○春秋時長春謠﹝《易﹖妖占》﹞

丰其屋﹐下獨苦。長狄生﹐世主虜。

○齊人謠﹝《春秋寶乾圖》﹞

移河爲界在濟呂﹐塡閼入流以自廣﹝書九河注疏引之﹐言齊桓公閼八流拓境﹐塞其東流﹐八枝並使歸於徒駭也﹞。

○齊人東郭謠

東郭有犬崖崖﹐曰夕欲噬我狠。西郭有犬崖崖﹐曰夕欲噬我犭。北郭有犬崖崖﹐曰夕噬我犭。﹝指豎刁﹑易牙﹑開方﹐三子也﹞。

○吳夫差時童謠

梧宮秋﹐吳王愁。

○燕昭王時童謠

《戰國策》﹕田單攻狄不下﹐童謠曰﹕

大冠若箕﹐修劍拄頤。攻狄不能下﹐壘枯邱。

○趙殺李牧童謠

秦爲笑﹐趙爲號。以爲不信﹐視士上生毛。

○秦皇時民謠﹝《楊泉物理論》﹞

生男愼勿舉﹐生女哺用脯。不見長城下﹐屍骸相支拄。

○三戶謠

懷王爲張儀所欺﹐客死於秦。至王負芻﹐遂爲秦所滅。百姓哀之﹐爲之語曰﹕

楚𨿽三戶﹐亡秦必楚。

○甘泉謠

運石甘泉口﹐河水不敢流。千人唱﹐萬人謳﹐金陵餘石大如漚。

○虞美人帳中歌﹝《史記﹖正義》﹞

漢軍已略地﹐四面楚歌聲。大王義气盡﹐賤妾何聊生﹖

○平城歌

《漢書﹖匈奴傳》﹕髙帝自將兵三十二萬擊韓王信﹐帝先至平城﹐步兵未盡到﹐冒頓縱精兵三十餘萬﹐圍帝於白登七曰﹐漢軍中外不得救餉﹐天下皆歌之。白登在平城東南十餘里。

平城之下亦誠苦﹐七曰不食﹐不能彀弩。

○畫一歌

蕭何爲法﹐﹤頁﹥若畫一。曹參代之﹐守而勿失。載其淸靜﹐民以寧一﹝﹤頁﹥音較﹐讀作獵較之較。《漢書》作講﹐《史記》作講﹐言法之畫一﹐若斗斛﹤頁﹥量也﹞。

○戚夫人歌

子爲王﹐母爲虜﹐終曰舂薄暮﹐常與死爲伍。相離三十里﹐當誰使告汝﹖

○淮南王謠

一尺布﹐暖融融。一斗粟﹐飽蓬蓬。兄弟二人不見容﹝此與《漢書》《史記》所載不同﹐見《淮南子》敍錄﹞。

○潁川歌

《漢書》﹕灌夫任俠﹐爲權利橫潁川﹐潁川兒歌之。

潁水淸﹐灌氏寧。潁水濁﹐灌氏族。

○茂陵中書歌

都荔遂芳﹐美鼓行。

○廣陵王歌

廣陵厲王胥﹐武帝第五子也。昭帝無子﹐胥有覬心﹐迎女巫下神咒詛。事發覺當死﹐胥置酒夜飲﹐鼓琴歌舞。

欲久生兮﹐無終。長不樂兮﹐安窮。奉天期兮﹐不得須臾。千里馬兮﹐駐待路。黃泉下兮﹐幽深。人生要死﹐何爲苦心﹖何用爲樂﹖心所喜﹐出入無蹤﹐爲樂亟﹐蒿裏召兮﹐郭門閱死﹐不得取代﹐庸身自逝。

○燕王歌

燕王﹐武帝第四子也。昭帝時謀事不成﹐妖祥數見﹐發覺﹐王置酒坐飲﹐王自歌﹐華容夫人起舞。坐者皆泣﹐王自殺。

歸空城兮﹐狗不吠﹐雞不鳴。橫術何廣廣兮﹐固知國中之無人。

○華容夫人歌

發紛紛兮﹐渠。骨籍籍兮﹐亡居。母求死子兮﹐妻求死夫。徘回兩渠間兮﹐君子將安居﹖﹝孟康曰「音冪﹐謂發掛渠也。」﹞

○廣川王歌

廣川王去﹐爲愛姬陶望卿作。

背尊章﹐嫖以忽。屈奇。起自絕。行周流﹐自生患。諒非望﹐今誰怨。

愁莫愁﹐生無聊。心重結﹐意不舒。內弗郁﹐憂哀積。上不見天生何益﹖曰崔ㄨ﹐時不再。願棄軀﹐死無悔。

○京兆謠﹝《漢書﹖尹賞傳》﹞

何所求死子﹐桓東少年場。生時諒不謹﹐枯骨竟何葬﹖

○匈奴歌

丁道志曰「焉支﹐祁連二山﹐皆美水艸﹐匈奴失之﹐乃作此歌。」《漢書》﹕「元狩二年春﹐霍去病將萬騎出隴西討匈奴﹐過焉支山千有餘裏。其夏又攻祁連山﹐捕首虜甚眾。」祁連山卽天山﹐匈奴呼天爲祁連﹐故曰祁連。焉支山卽燕支山也。習鑿齒與燕王書曰「山下有紅藍﹐足下先知否﹖北方人采其花染緋黃﹐ソ取其上英鮮者﹐作胭脂﹐婦人采將用顏色。吾少時再三過﹐見胭脂。今曰始親紅藍﹐後當足致其種」。

失我焉支山﹐令我婦女無顏色。失我祁連山﹐使我六畜不蕃息。

○長安謠

《漢書﹐佞幸傳》曰「成帝初﹐石顯與妻子徒歸故鄕。其黨牢梁﹑陳順﹐皆免官﹐諸所交納以顯爲官皆廢罷。少府五鹿充宗﹐左遷元菟太史﹑守史中丞伊嘉﹐爲雁門都尉。」長安謠云。

伊徙雁﹐鹿徙菟。去牢與陳實無價。

○牢石歌

《漢書﹖佞幸傳》曰「元帝時﹐石顯爲中書令﹐與僕射牢梁﹑少府五鹿充宗﹐結爲黨友﹐諸附倚者得寵位。」民歌之﹐言其兼官據勢也。

牢邪石邪﹐五鹿客邪﹖印何累累﹐綬若若邪﹖

○五侯歌

《漢書》曰「成帝河平二年﹐悉封舅大將軍王鳳庶弟譚﹐爲平阿侯﹔商成都侯﹔立﹐紅陽侯﹔根﹐曲陽侯﹔逢時﹐髙平侯。」五人同曰封故世謂之五侯。時五侯羣弟﹐爭爲奢侈。後庭姬妾﹐各數十人﹐羅鐘磬﹐舞鄭女﹐作倡優狗馬遂馳。大治第室﹐起土山﹑漸臺﹑洞門﹑髙廊﹑閣道﹐連屬彌望﹐百姓歌之﹐言其奢侈如此。按傳稱﹐成都侯穿長安城﹐引內澧水﹐注第中大陂。曲陽侯第﹐圍中土山漸臺類白虎殿﹐則穿城引水非曲陽﹐與歌辭不同。髙都﹑外杜﹐皆長安裏名。

五侯初起﹐曲陽最怒。壞決髙都﹐連竟外杜。土山漸臺西白虎。

○漢成帝時歌謠

《漢書﹖五行志》曰﹕成帝時歌謠也。桂赤色﹐漢家象﹐華不實﹐無繼嗣也。王莽自謂黃象﹐黃爵巢其顚也。

邪徑敗良田﹐讒口亂善人。桂樹華不實﹐黃爵巢其顚。昔爲人所羨﹐今爲人所憐。

○漢成帝燕燕童謠

《漢書﹖五行志》曰﹕成帝時﹐童謠後﹐帝爲微行出遊﹐常與富平侯張放﹐俱稱富平侯家人。過河陽主作樂﹐見舞者趙飛燕而幸之﹐故曰燕燕﹐尾涎涎﹐美好貌也。張公子﹐謂富平侯也。木門倉瑯根﹐爲宮門銅鍰﹐言將尊貴也。後遂立爲皇后﹐與弟昭儀賊害後宮皇子﹐卒皆伏辜。所謂燕蜚來﹐啄皇孫﹐皇孫死﹐燕啄矢者也。

燕燕﹐尾涎涎﹐張公子﹐時相見﹐木門倉瑯根。燕飛來﹐啄皇孫﹐皇孫死﹐燕啄矢。

○更始時南陽童謠

《後漢﹖五行志》曰﹕更始時﹐南陽有童謠。是時更始在長安﹐世祖爲大司馬﹐平定河北。更始大臣﹐並僭專權﹐故妖謠作也。後更始遂爲赤眉所殺﹐是更始之不諧﹐在赤眉也。世祖自河北興。

諧不諧﹐在赤眉。得不得﹐在何北。

○王莽時汝南童謠

《漢書》曰﹕汝南舊有鴻隙大陂﹐郡以爲饒。成帝時﹐關東數水﹐陂溢爲害。翟方進爲相﹐與禦史大夫孔光﹐共遣掾行視﹐以爲決去陂水﹐其地肥美﹐省堤防費﹐而無水憂﹐遂奏罷之。及翟氏滅﹐鄕裏歸惡﹐言方進請陂下良田不得而奏罷陂。王莽時常枯旱﹐郡中追怨方進﹐時有童謠。子威﹐方進字也。

壞陂誰﹐翟子威﹐飯我豆食羹芋魁。反乎覆﹐陂當復﹐誰云者﹖兩黃鵠。

○王莽末天水童謠

時隗囂初起兵於天水﹐後意稍廣﹐欲爲天子﹐遂破滅。囂少病蹇。吳門﹐冀郭門名也。緹羣﹐山名也。

出吳門﹐望緹羣。見一蹇人﹐言欲上天。令天可上﹐地下安得民﹖

○漢博南謠

明帝永平十年﹐置允牢﹑博南二縣﹐割益州郡西部都尉所領六縣﹐合爲永昌郡﹐始通博南山﹐度蘭倉水﹐行者苦之。歌曰﹕

漢徳廣﹐開不賓。席博南﹐越蘭津。度蘭倉﹐爲它人。

○建安六年蜀中童謠

黃牛白腹﹐五銖當復。

○逢萌新乎歌

逢萌首戴瓦盎﹐哭於市。

新乎新乎﹖﹝新﹐莽也﹞

○會稽童謠

《後漢書》曰﹕張霸﹐永元中爲會稽太守。時賊未解﹐郡界不寧﹐乃移書開購﹐明用信賞﹐賊遂束手歸附﹐不煩士卒之力﹐於是有童謠。

棄我戟﹐捐我矛。盜賊盡﹐吏皆休。

○後漢順帝末京都童謠

直如弦﹐死道邊。曲如鉤﹐反封侯。

○後漢桓帝初小麥童謠

《後漢﹖五行志》曰﹕桓帝之初﹐天下童謠。按元嘉中﹐涼州諸羌﹐一時俱反﹐南入蜀漢﹐東抄三輔﹐延及並冀﹐大爲民害﹐命將出眾。每戰常負﹐中國益發甲卒﹐麥多委棄﹐但有婦女獲刈之也。吏買馬﹐軍具車者﹐言調發重及有衷賄也。請爲諸君鼓嚨胡者﹐不敢公言私咽語也。

小麥靑靑大麥枯﹐誰當獲者婦與姑﹖丈夫何在西擊胡﹖吏買馬﹐軍具車﹐請爲諸君鼓嚨胡。

○後漢桓帝初京都童謠

《後漢﹖五行志》曰﹕桓帝之初﹐京都童謠。至延熹末﹐鄧皇后以譴自殺﹐乃以寶貴人代之。其父名武﹐字遊平﹐拜城門校尉。及太后攝收﹐爲大將軍﹐與太傅陳蕃合心戮力﹐惟徳是建﹐印綬所加﹐咸得其人。豪貴大姓﹐皆絕望矣。

遊平賣印自有平﹐不避豪賢及大姓。

○後漢桓帝初城上烏童謠

《後漢﹖五行志》曰﹕桓帝之初﹐京都童謠。城上烏尾畢逋者﹐處髙利獨食不與下﹐共謂人主多聚斂也。公爲吏子爲徒者﹐言蠻夷將畔逆。父卽爲軍吏﹐其子又爲卒徒﹐往擊之也。一徒死百乘車者﹐言前一人往討胡卽死矣。後又遣百乘車往也。車班班入河間者﹐言桓帝將崩﹐乘輿班班﹐入河間﹐迎靈帝也。河間奼女工數錢﹐以錢爲室金爲堂者。靈帝旣立﹐其母永樂太后好聚金以爲堂也。石上慊慊舂黃粱﹐言永樂惟積金錢﹐慊慊常若不足﹐使人舂黃粱而食之也。粱下有懸鼓﹐我欲擊之丞卿怒者﹐言永樂主教靈帝﹐使賣官受錢。所祿非其人﹐天下忠篤之士怨望﹐欲擊懸鼓以求見丞卿。主鼓者亦復諂順﹐怒而止我也。

城上烏﹐尾畢逋。公爲吏﹐子爲徒。一徒死﹐百乘車。車班班﹐入河間。河間奼女工數錢﹐以錢爲室金爲堂。石上慊慊舂黃粱﹐梁下有懸鼓﹐我欲擊之丞卿怒。

○後漢桓帝末京都童謠

《後漢書﹖五行志》曰﹕桓帝之末﹐京都童謠。按解犢亭屬饒陽河間縣也。居無幾何﹐而桓帝崩﹐使者輿解犢侯﹐皆白蓋車從河間來。延延﹐眾貌也。是時禦史劉倏建議立靈帝﹐以倏爲侍中﹐中常侍侯覽畏其親近﹐必當間己。自拜倏太山太守﹐因令司隸迫促殺之。朝廷少長﹐思其功效﹐乃拔用其弟邰致位司徒﹐此爲合諧也。

白蓋小車何延延﹐河間來合諧﹐河間來合諧。

○漢元帝時童謠

井水溢﹐滅竈煙。灌玉堂﹐流金門﹝漢成帝建始二年三月﹐北宮中井泉稍上溢出。井水﹐陰也。竈煙﹐陽也。玉堂﹑金門﹐至尊之居﹐象陰盛而滅陽﹐竊有宮室之應也。後有王莽之禍﹞。

○桓帝延熹二年四侯謠

漢以誅梁冀功﹐封宦者單超﹑左﹑具璦﹑徐璜﹑唐衡爲五侯﹐在帝左右﹐縱其姦慝。家有數侯﹐子弟列布州郡﹐賓客雜襲騰翥﹐海內慍曰「一將軍死﹐五將軍出。」其後超死﹐四侯轉橫﹐天下爲之語曰﹕

左回天﹐具獨坐。徐臥虎﹐唐兩墮﹝回天﹐言勢動人主也。獨坐﹐言驕貴無偶也﹞。

○後漢桓帝末時謠

茅田一頃中有井﹐四方纖纖不可整。嚼復嚼﹐今年尙可後年饒﹝一作饒﹐嚼平聲﹐京都飲酒相彊之辭﹞。

○靈帝中平中董逃歌

承樂世董逃﹐遊四郭董逃﹐家天恩董逃﹐帶金紫董逃﹐行謝恩董逃﹐整車騎董逃﹐重欲發董逃﹐與中辭董逃﹐出西門董逃﹐瞻宮殿董逃﹐望京城董逃﹐曰夜絕董逃﹐心摧傷董逃﹝按董﹐謂董卓也。言𨿽跋扈﹐終歸逃竄﹐至於滅亡也﹞。

○布乎歌

士孫瑞王允﹐謀誅董卓﹐有人書呂字於布上﹐負而行﹐歌於市。有告卓者﹐卓不悟。

布乎﹝與新乎歌同﹞﹖

○獻帝初京都謠

千里艸﹐何靑靑﹖十曰卜﹐不得生﹝千里艸爲董﹐十曰卜爲卓﹞。

○靈帝之末京都謠

侯非侯﹐王非王﹐千乘萬騎上北芒。

○靈帝之末京都謠歌

河臘叢進。﹝《英雄記》云「獻帝臘曰生也。」﹞

烏臘烏臘。﹝《風俗通》曰「董卓滔天虐民﹐關東舉兵﹐欲共誅之﹐顧相轉望﹐莫敢先進。若烏臘虫橫取之矣。」﹞

○後漢桓靈帝時謠

舉秀才﹐不知書。舉孝廉﹐父別居。

舉孝廉﹐濁如泥。舉良將﹐怯如雞。

○獻帝初童謠

燕南垂﹐趙北際。中央不合大如礪﹐惟有此中可避世﹝公孫瓚以爲易地當之﹐遂徙鎭焉﹞。

○封使君謠

古傳記言﹐漢宣城郡守封邵。一曰化爲虎﹐食郡民﹐民呼曰封使君﹐卽去不復來。其地謠曰「莫學封使君﹐生不治民死食民。」張禺山詩曰「昔曰漢使君﹐化虎方食民。今曰使君者﹐冠裳而喫人」。又曰「昔曰虎使君﹐呼之卽慚止。今曰虎使君﹐呼之動牙齒」。又曰「昔時虎伏艸﹐今曰虎坐衙。大則吞人畜﹐小不遺魚蝦。」或曰此詩太激﹐禺山曰「我性然也。」余嘗戲之曰「東坡嬉笑怒罵皆成詩﹐公詩無嬉笑﹐但有怒罵耳﹗」

○城中謠

《古今諺》作馬廖引﹐長安今刪。

城中好髙髻﹐四方髙一尺。城中好廣眉﹐四方且半額。城中好大袖﹐四方全匹﹝一作半﹞帛。

○二郡謠

汝南太守宗資﹐任功曹範滂。南陽太守成晉﹐亦任功曹岑至。滂字孟博﹐至字公孝﹐二郡爲謠。

汝南太守範孟博﹐南陽宗資主畫諾。南陽太守岑公孝﹐宏農成晉但坐嘯。

○後漢黎陽張公謠

公與守相駕蜚魚﹐往來倏忽遠熹娛﹐此兆民寧厥居。

○咄喵歌

棗下何纂纂﹐榮華各有時。棗初欲赤時﹐人從四面來。棗適今曰罄﹐誰當仰視之﹖

○陳畱童謠﹝頌仇覽也﹞

父母何在在我庭﹖化我鴟梟哺所生。

○鄴城童子謠

本王粲刺曹操辭也﹐唐李賀追擬之。

鄴城中﹐暮塵起。探黑丸﹐斫文吏。棘爲鞭﹐虎爲馬。團團走﹐鄴城下。切玉劍﹐射曰弓。獻何人﹖奉相公。扶谷來﹐關右兒﹐香掃塗﹐相公歸。

○鄴中謠

鳳陽門南天一半﹐上有金鳳相飛喚﹐欲去不去著鐵絆﹝鄴城門有金鳳二枚﹐一飛入漳水﹐一以鐵絆其足﹞。

○魏黃初童謠

《廣五行志》﹕魏文帝爲美人薛靈蕓築臺﹐髙三十丈﹐列燭臺下﹐遠近望之﹐如列星墜地。又爲《銅表志》﹐里數行者﹐歌謠云云。《銅表志》道﹕「是土上出金﹐列燭如星﹐是火照臺也。」漢火徳﹐魏土徳﹐火伏而土興。土上出金﹐是魏滅而晉興之兆。晉以金徳王故也。

靑槐夾道多塵埃﹐龍樓鳳閣望崔嵬。淸風細雨雜沓來﹐土上出金火照臺。

○祝衄繆歌

《髙士傳》﹕魏伐吳﹐有竊問隱士焦先﹐先不應﹐繆歌云云。後魏軍敗﹐人推其意﹐羊指吳﹐歷指魏也。

祝衄祝衄﹐非魚非肉。更相追逐﹐本爲殺羊﹐更殺歷。

○魏明帝景初中童謠

魏明帝時﹐謠云云。及司馬懿平遼東歸﹐當還鎭長安。會帝疾篤﹐急召之﹐乃乘追鋒車東渡黃河﹐終翦魏室﹐如童謠之言也。

阿公阿公駕馬車﹐不意阿公東渡河﹐阿公東還當柰何﹖

○魏曹爽策政時童謠

曹爽之勢熱如湯﹐太傅父子冷如漿﹐李丰兄弟如遊光。何鄧丁﹐亂京城﹝指何晏﹑鄧﹑丁謐也﹞。

○魏明帝太和中兜鈴曹子歌

當柰汝曹何﹝其後曹爽見誅﹐曹氏竟衰﹞﹖

○魏齊王嘉平中謠

白馬素羈西南馳﹐其誰乘者朱虎騎﹝朱虎者﹐楚王彪之小字也。王淩﹑令孤愚聞此謠﹐謀立彪。事發﹐淩等伏誅﹐彪遂賜死﹞。

吳初童謠

黃金車﹐斑蘭耳。開閶門﹐見天子。

○吳孫休永安二年小兒謠

幹寶《晉紀》曰「永安二年﹐小兒羣聚嬉戲﹐有異小兒忽來言曰云云」。又曰「我非人﹐熒惑星也」。言畢上升﹐仰視若一疋練﹐有頃沒﹐後四年而蜀亡。六年而魏廢﹐二十年而吳平﹐於是九服歸晉司馬氏。

三公鋤﹐司馬如。

○吳孫亮初童謠

吁汝恪﹐何若若﹖蘆葦單衣蔑鉤絡﹐於何相求楊子閣﹝楊子閣反語﹐謂石子岡也。及諸葛恪死﹐果以葦席裹身﹐篾束其腰﹐投之石子岡後﹐聽恪故吏收葬﹐求之此岡云云﹞。

○吳黃龍中童謠﹝周處《風土記》﹞

行白渚﹐君追汝﹐句驪馬﹝後孫權徵公孫淵﹐浮海乘舶﹐舶白也﹐後變爲白詞﹞。

○吳孫亮初白鼉鳴童謠

白鼉鳴﹐龜背平。南郡城中可長生﹐守死不去義無成﹝出張文昌《擬白鼉謠》云「天欲雨﹐有東風。南溪白鼉鳴溪中﹐六月人家非無水﹐夜聞白鼉人盡起﹞。

○吳孫皓初童謠

寧飲建業水﹐不食武昌魚。寧還建業死﹐不止武昌居。

○吳孫皓時石印山詩

楚九州渚﹐吳九州都。揚州士﹐作天子。四世治﹐太平矣。

○吳孫皓天紀中童謠

阿童復阿童﹐銜刀浮渡江。不畏岸上虎﹐但畏水中龍﹝王浚小字阿龍﹞。

○晉太始中童謠

《晉書》曰「太始中﹐人爲賈充等謠﹐言亡魏而成晉也。

賈裴王﹐亂紀綱。王裴賈﹐濟天下。

○晉武帝太康後童謠

局縮肉﹐數橫目﹐中國當敗吳當復。

宮門柱﹐且莫朽﹐吳當復在三十年後。

雞鳴不拊翼﹐吳復不用力﹝於時吳人皆謂在孫氏子孫﹐故竊發爲亂者相繼。按橫目四字﹐自吳亡至晉元帝興幾時四十年﹐皆如謠云。元帝懦而少斷﹐局縮肉直斥之也。幹寶云﹕不如所斥諱之也﹞。

○太康末京洛楊柳歌

春風尙簫條﹐去故來人新﹐苦辛非一朝。折楊柳﹐愁思滿腹中﹐歷亂不可數﹝是時二楊貴盛而被誅滅﹐太后幽死宮中﹐折楊柳應也﹞。

○惠帝永熙中溫縣謠

光光丈長﹐大戟爲墻。毒藥𨿽行﹐戟還自傷﹝楊駿居內府﹐以戟爲衛﹐死時又爲戟所害﹞。

兩火沒地﹐哀哉秋蘭。歸形街郵﹐終爲人嘆﹝兩火﹐武帝諱炎也。楊后被廢﹐賈後絕其膳入口而崩﹐葬街亭郵北﹞。

○晉永熙中童謠

《晉﹖五行志》﹕下有「大石壓之不得舒」一句。

二月末﹐三月初。荊筆楊版行詔書﹐宮中人馬幾作驢﹝時楊駿專權﹐楚王用事﹐故言荊筆楊版。《別集》明載三月初下﹐有「桑條蓓蕾柳葉舒」一句﹞。

○晉惠帝元康中京洛童謠

南風起﹐吹白沙。遙望魯國何嵯峨﹖千歲髑髏生齒牙﹝南風賈後字﹐沙門大子小字﹐魯賈謐國也﹐白晉行也﹞。

城東馬子莫嚨訁凶﹐比至來年纏汝發。

○晉惠帝洛陽童謠

鄴中女子莫千妖﹐前至三月抱胡腰﹝明年胡賊石勒劉曜反﹞。

○晉惠帝元康中屠蘇謠

時天下商賈通著太鄣曰﹐童謠云云。及趙王倫篡位﹐其目實眇焉。

屠蘇鄣曰覆兩耳﹐當見瞎兒作天子。

○晉趙王倫旣僭位洛中謠

虎從北來鼻頭汗﹐龍從南來登城看﹐水從西來河灌灌﹝時齊王﹑成都王﹑河間王義兵同會討倫。成都西藩而在鄴﹐故曰虎從北來。齊東藩而在許﹐故曰龍從南來。河間水區而在關中﹐故曰水從西來﹞。

著布白腹﹐爲齊持服﹝未幾齊王同敗﹞。

艸木萌芽﹐殺長沙﹝長沙王又以正月二十七曰誅﹞。

○晉惠帝大安中童謠

五馬遊渡江﹐一馬化爲龍。

○晉惠帝時蜀中謠

江橋頭﹐關下市﹐成都北門十八字﹝十八字李也﹐其後李流據蜀僭號﹞。

○閣道謠

閣道東﹐有大牛。王濟鞅﹐裴楷酋。和嶠刺促不得休﹝刺促﹐《世說》作踢嬲﹞。

○晉吳縣ヨ如謠

鄧攸爲吳令﹐載米之官﹐俸祿無所受﹐惟飲吳水而已。及去郡﹐百姓數千人﹐畱牽攸船﹐不得進﹐乃以小舟夜中發去﹐吳人歌之。

ヨ如打五鼓﹐雞鳴天欲曙。鄧侯挽不來﹐謝令推不去。

○晉懷帝永嘉初謠

《晉﹖五行志》﹕苟將破汲桑前有此謠。元超﹐東海王越字也。

元超兄弟大洛度﹐上桑打葚爲苟非。

○晉懷帝永嘉初洛中童謠

洛中大鼠長尺二﹐若不早去大狗至﹝時東海王越與苟構怨﹞。

○晉永嘉中童謠﹝《三十國春秋》﹞

秦州中﹐血沒腕﹐惟有涼州倚柱觀。

○晉湣帝建興中江南謠

訇如白坑破﹐合集持作С。揚州破換敗﹐吳興復瓿﹤婁瓦﹥﹝白者﹐晉得坑器﹐有口屬瓦質剛﹐亦金類也。白坑破﹐中原亂也。合集持作С﹐元帝偏安也。揚州破挾敗﹐石頭被焚掠也。吳興復瓿﹤婁瓦﹥﹐錢鳳之亂也。瓿﹤婁瓦﹥瓦器﹐又小於С也﹞。

○晉建興中北州謠

府中赫赫朱邱伯﹐十囊五囊入棗郎﹝一作棘郎﹐時朱碩棘嵩皆貪橫﹞。

○晉湣帝初童謠

天子何在豆田中﹝建興四年降於劉曜﹐在城東豆田中﹞﹖

○晉明帝大寧初童謠

惻惻力力﹐牧馬山側。大馬死﹐小馬餓。髙山崩﹐石自破﹝及明帝崩﹐咸帝幼﹐爲蘇峻所逼﹐遷於石頭。禦膳不足﹐此大馬死﹐小馬餓也。髙山﹐峻也﹐言峻尋死﹐石﹐峻弟蘇石也。峻死石據石頭﹐尋亦破滅﹞。

○晉咸康二年河北謠

麥入土﹐殺石武。

○晉吳中童謠

寧食下湖荇﹐不食上湖蒓。庾吳沒命喪﹐復殺王領軍﹝無幾﹐而庾義王洽相繼而亡﹞。

○晉成帝末童謠

磕磕何隆隆﹐駕車入梓宮﹝不曰而宮車晏駕﹞。

○晉江南謠

誰謂爾堅石打破﹝桓壑因此以石名諸子﹞。

○晉涼州謠

涼州鴟苕﹐寇賊消﹝指張軌﹞。

鴻從南來雀不驚﹐誰謂孤離尾翅生﹖髙攀六翮鳳皇鳴。

○哀帝隆和初童謠

升平不滿斗﹐隆和那得久。桓公入石頭﹐陛下徒跣足﹝升平五年﹐而穆帝崩﹐不滿斗之應也﹞。

○鳳皇歌

海西公初生皇子﹐百姓歌云﹕其歌甚美﹐其旨甚微。海西公不男﹐使左右向龍與內侍接生子﹐以爲己子。

風皇生雛﹐天下莫不喜。本言是馬駒﹐今定成龍子。

○晉太和末童謠

犁牛耕禦路﹐白門種小麥﹝未幾海西公被廢﹞。

○晉太和中禦路楊歌

靑靑禦路楊﹐白馬紫遊韁。汝非皇子﹐那得甘露漿﹝識者解曰「白者金行﹐馬者國姓﹐海西公尋廢﹐三子非血胤﹐皆縊死之。明曰南方進甘露焉﹞。

○晉孝武太元末京口謠

黃雌雞﹐莫作雄父啼。一旦去毛衣﹐衣被拉颯棲﹝尋王恭起兵誅王國寶﹐旋爲劉牢之所敗﹞。

○晉京口民間謠

黃頭小人欲作賊﹐阿公在城下指縛得。

黃頭小人欲作亂﹐賴得金刀作蕃﹝按黃字上恭字頭也﹐小人恭字下也﹐金刀劉也﹞。

○歷陽重羅黎歌﹝時庾楷鎭歷陽﹐後楷尋卒﹞

重羅黎﹐重羅黎﹐使君南上無還時。

○晉荊州童謠

時殷仲堪在荊﹐未幾仲堪敗﹐桓元於是遂有荊州。

芒籠目﹐繩縛腹。殷當敗﹐桓當復﹝《齊諧記》所載﹐稍不同。芒籠目﹐繩縛腹。車無軸﹐倚孤本﹞。

○晉荊州麥麩謠﹝附京口謠後﹞

昔年食白飯﹐今年食麥麩﹝音麩﹞。天公誅謫汝﹐教汝撚嚨喉。嚨喉喝﹝於介切﹐斯也﹞復喝﹐京口敗復敗﹝事應同京口民間謠﹞。

○黃曇子歌

黃曇英﹐揚州大佛來上明﹝得桓石民爲荊州鎭上明。頃之﹐石民死﹐王忱代之。黃曇子﹐忱小字也﹞。

○晉安帝元興初童謠﹝桓元篡位時﹞

徵鐘落地桓迸走﹝徵鐘至穢之服﹐桓四體之下稱元自下君上猶徵鐘之廁﹐歌謠下體之詠民口也﹞。

艸生﹐及馬腹﹐烏啄桓元目﹝桓元篡弒在元興二年十二月﹐及敗走江陵﹐五月中誅﹐如其期焉﹞。

長幹巷﹐巷長幹。今年殺郎君﹐明年殺諸桓﹝郎君司馬元顯也﹞。

○晉安帝隆安中懊歌

艸生可攬結﹐女兒可攬擷﹝尋而桓元篡位﹐義旗以三月二曰掃定京都﹐以元之宮女﹐及逆黨之子女爲軍賞﹞。

○晉安義熙初童謠

官家養蘆化成荻﹐蘆生不止自成積。

蘆生漫漫竟天半。

十丈瓦屋八九間﹐蘆作柱﹐薤作闌。

蘆橙橙﹐逐水流。東風忽如起﹐那得入石頭﹝尋有盧循之亂﹞。

○庾公歌

庾公上武昌﹐翩翩如蜚鳥。庾公還揚州﹐白馬牽旒。

庾公上武昌﹐翩翩如蜚鳥。庾公還揚州﹐白馬牽流﹝未幾庾亮卒於武昌﹞。

○桓元時童謠

車無軸﹐倚孤木。繩縛腹﹐芒籠目﹝土二句﹐桓字﹐下二字言其敗死。元之敗﹐果以繩縛至﹐芒籠其首﹐沈之江中﹞。

○苻洪時隴右謠

雨若不止﹐紅雨必起。

○苻生時長安謠

東海大魚化爲龍﹐男便爲王女爲公﹐問在何所洛門東﹝生遂誅其侍中魚遵﹐後苻堅殺生而代之﹐堅封東海﹞﹖

○苻生時謠

百里望空城﹐鬱鬱何靑靑﹖瞎兒不知法﹐仰不見天星。

○苻堅時關中謠

長鞘馬鞭擊左股﹐太歲南行當避。

○苻堅時童謠﹝一名《丰樂謠》﹞

長安大街﹐兩邊種槐。下走朱輪﹐上有鸞棲﹝第二句﹐一本作「夾樹楊槐﹞。

鳳皇鳳皇﹐止阿房﹝後堅爲慕容衝所敗﹐衝小字鳳皇﹞。

一雌復一雄。雙飛入紫宮﹝堅納慕容衝姨淸河公主﹐衝十四亦有龍陽之姿﹐姨弟兼寵﹐宮人莫進﹞。

阿堅連牽﹐三十年後。若欲敗時﹐當在江湖邊﹝堅在位凡三十年﹞。

魚羊田斗當滅秦﹝鮮卑也﹐時又有人於明光殿大呼曰﹕甲申﹑乙酉﹐魚羊食人﹐悲哉無復遺﹞。

河水淸復淸﹐苻詔死新城。

○呂光時涼州謠

朔馬心何悲﹖念舊中心勞。燕雀何徘徊﹖意欲還故巢。

○劉曜時玉方尺詩謠

皇王皇王﹐攺趙昌。井水竭﹐構五梁。Ф酉小衰因囂喪﹐嗚呼嗚呼﹐赤牛奮引其盡乎﹖

○宋元嘉中魏地童謠

《南史》曰﹕宋元嘉二十七年﹐魏太武帝圍汝南﹐過淮自廣陵返攻盱眙﹐就臧質求酒﹐質封溲便與之。且報書云「不聞童謠言耶﹖虜馬飲江水﹐佛貍死卯年﹐冥期使然。非復人事﹐爾知識及眾﹐豈能勝苻堅耶﹖」頃年展爾陸梁者﹐是爾未飲江﹐太歲未卯也。時魏地有童謠﹐故質引之云。

虜馬飲江水﹐佛貍死卯年。

軺車北來如窮雉﹐不意虜馬飲江水。虜主北歸石濟死﹐虜欲渡江天下徙。

○宋大明中謠

《南史》曰奚顯對賄﹐爲員外散騎侍郎﹐苛虐無道。考囚或用方材壓額及踝脛﹐故民間有此謠。

寧得建康壓額﹐不能受奚度拍。

○宋時謠

《南史》曰﹕宋時用人乖實﹐有謠云﹕

上車不落爲著作﹐體中何如作祕書。

○齊武帝永中童謠

赤火南流喪南國﹝時有沙門賚此火自北入齊﹐大火異於常火﹐詔禁之﹞。

○王子年歌

《南史》曰「齊太祖髙皇帝﹐諱道成﹐姓蕭氏﹐未受命時﹐王子年亦作此歌。」

欲知其姓艸肅肅﹐谷中最細低頭熟﹐鱗身甲體永興福。

三禾穆穆林茂滋﹐金刀利刃齊刈之﹝未幾蕭道成興﹞。

○永元元年童謠

洋洋千里流﹐流要東城頭。烏馬烏皮褲﹐三更相告訴。腳跛不得起﹐誤殺老姥子。

○又

野豬𨿽髙髙﹐馬子空間渠。不知龍與虎﹐飲食江南墟。七九六十三﹐廣莫人無餘。烏集傳捨頭。令汝得寬休。但看三八後﹐催拆景陽樓。

○宋明帝升明時石頭城謠

宋中書監袁粲謀誅蕭道成﹐不克而死﹐百姓哀之﹐爲之謠曰﹕

可憐石頭城﹐寧爲袁粲死﹐不作褚淵生。

○齊廢帝隆昌中童謠

楊婆兒﹐共戲來﹝時有女巫子楊是﹐隨母入宮﹐爲何后所寵﹞。

○齊東昏時都下謠

欲求貴職依刀敕﹐須得富豪事捉刀。

○齊東昏時宮中謠

趙鬼食鴨肅刂﹐諸鬼盡著調﹝東昏時﹐左右應敕捉刀之徒﹐並專國命﹐謂之刀敕﹐權奪人主﹐梁武帝平齊皆誅之。初左右刀敕之徒﹐悉號曰鬼俗﹐以細銼肉﹐糅以姜桂曰肅刂﹐意者以凶徒當細銼烹之也﹞。

○梁武帝在雍鎭時童謠

襄陽白銅蹄﹐反縛揚州兒﹝白銅蹄謂金蹄爲馬也。白﹐金色也。及義師之興﹐實以鐵騎﹐揚州之士皆面縛﹐如謠云﹞。

○梁武帝時謠

《南史》曰﹕梁武帝天監元年﹐立長子統爲皇太子。時民間有謠﹐按鹿子開者反爲來子哭也﹐後太子果薨。

鹿子開城門﹐城門鹿子開。當開復未開﹐使我心徘徊。城中諸少年﹐逐歡歸去來。

○梁武帝時北方童謠

魏降人王足﹐求堰淮水﹐引北方﹐童謠云云。於是起浮山堰﹐役二十萬人﹐死者相枕﹐蠅虫蓋夜聲合﹐堰城無幾時。淮水暴漲﹐堰壞奔流於海﹐殺數十萬人﹐其聲若雷﹐聞二百里﹐水中怪物﹐隨流而下﹐或人頭魚身﹐或龍形馬首﹐殊類詭狀﹐不可勝名。先是鎭星守天江﹐而堰實興﹐退舍而決﹐豈人事乎﹖抑天道也﹖

浮山爲下流﹐荊山爲下格﹐漳沱爲激溝﹐並灌鉅野澤。

○梁武帝天監三年寶志公詩

《南史》曰「梁武帝天監三年﹐講於重云殿。沙門志公﹐忽然歌樂﹐須臾悲泣﹐因賦五言詩云云。梁自天監至於大同﹐三十餘年﹐江表無事。至太淸二年﹐臺城陷﹐帝享國四十八年﹐所言五十里也。太淸元年﹐而侯景自懸瓠來降﹐在丹陽之北子地。帝惑朱異之言以納景﹐景之作亂﹐自戊申至午年﹐帝憂崩。」

樂哉三十餘﹐悲哉五十里。但看八十三﹐子地妖災起。佞臣作欺妄﹐賊臣滅君子。若不信吾語﹐龍時侯賊起。且至馬中間﹐銜悲不見喜。

○梁武帝天監十年志公詩

《南史》曰「梁武帝天監十年﹐志公於大會中又作詩云云。侯景小字狗子﹐幼自懸瓠來降﹐懸瓠則古之汝南也。巴陵南有地名三湘﹐卽景奔敗之所。」

兀尾狗子始著狂﹐欲死不死嚙人傷。須臾之間自滅亡﹐患在汝陰死三湘﹐橫屍一旦無人藏。

○梁大同中童謠

《隋書﹖五竹行志》曰﹕梁大同中有童謠﹐其後侯景破丹陽﹐乘白馬﹐靑絲爲勒以應之。

靑絲白馬壽陽來。

○梁大同中鄱陽歌

《南史》曰﹕梁陸襄爲鄱陽內史。大同初﹐郡人鮮於琮結門徒殺廣晉令王筠﹐有眾萬餘人﹐將出攻郡。襄先已率人吏修城隍爲備。及賊至﹐破之﹐生擒琮。時鄰郡守宰﹐案其黨與﹐皆不得實。或有善人盡室罹禍﹐惟襄郡枉直無濫﹐民乃作歌。又有彭李二家﹐因忿爭相誣告﹐襄引入內室﹐不加責誚﹐但和言解諭之﹐二人感恩﹐深自悔咎﹐乃爲設酒食﹐令其盡歡。酒罷﹐同載而還。因相親厚﹐民因歌之。

鮮於抄後善惡分﹐人無橫暴賴陸君。

陸君政﹐無怨家。斗旣罷﹐讎共車。

○梁世童謠

王气在三餘﹝武帝聞之﹐乃於余幹﹑余姚﹑余杭﹐爲厭勝。後湖州余幹山﹑余罌溪﹑余魚浦﹐陳武帝興焉﹞。

○梁時童謠

《梁史》曰﹕臨賀郡王正徳﹐性凶慝﹐其後梁室傾覆﹐旣由正徳。百姓至臨賀﹐郡名亦不欲道﹐其惡之如是﹐故有童謠。

寧逢五虎入市﹐不欲見臨賀父子。

○梁末童謠

《南史》曰﹕梁末有童謠﹐及王僧辧滅﹐說者以爲僧辧﹐本乘巴馬以擊侯景。馬上郎﹐王字也。塵謂陳也﹐江東謂羊角爲皂莢。隋氏姓楊﹐楊﹐羊也﹐言陳終滅於隋也。

可憐巴馬子﹐一曰行千里。不見馬上郎﹐但有黃塵起。黃塵污人衣﹐皂莢相料理。

○梁武帝父子詩讖

梁武帝冬曰詩「雪花無有蒂﹐冰鏡不安臺」。

梁簡文帝詠月詩﹕「飛輪了無徹﹐明鏡不安臺。」竟成臺城之讖。

○陳初童謠

《隋書﹖五行志》曰﹕陳初有兒謠﹐其後陳主果爲韓擒所敗。擒本名擒虎﹐黃斑之謂也。破建康之始﹐復乘靑驄馬﹐往反時節皆應。

黃斑靑驄馬﹐發自壽陽。來時冬气末﹐去曰春風始。

○又

禦路種竹條﹐蕭蕭已復起。合盤貯蓬塊﹐無復楊塵已。

○陳初時謠

曰西夜烏飛﹐拔劍倚梁柱。歸去來﹐歸山下。

○陳後主時婦人突唱

《南史》曰﹕後主在東宮時﹐有婦人突入唱曰「畢國王﹐有鳥一足集其殿庭﹐以觜畫地成文」云云。解者以爲獨足者﹐蓋指後主獨行無眾。盛艸﹐言荒穢。隋承火運﹐艸得火而灰。及至京師﹐與家屬館於都水臺﹐所謂上髙臺當水也﹐其言皆驗。

獨足上髙臺﹐盛艸變爲灰。欲知我家處﹐朱門當水開。

○齊云觀歌

《隋書﹖五行志》曰﹕陳後主造齊雪觀﹐國人歌之。功未畢﹐而爲隋師所虜。

齊云觀﹐寇來無際畔。

○曲堤謠

《北史》曰﹕宋世良爲淸河太守﹐才識開明﹐尢善政術。郡東南有曲堤﹐羣盜所萃﹐世良施八條之制﹐盜奔它境﹐而民爲此謠。

曲堤𨿽險賊何益﹖但有宋公自屏迹。

○元魏時洛陽謠

洛陽女兒急作髻﹐瑤光寺尼奪作婿。

○元魏河東謠

秦州地東﹐杼軸代舂。元公至止﹐田疇始理。

○趙郡謠

《北史》曰﹕後魏李孝伯父曾﹐道武時爲趙郡太守。令行禁止﹐並州丁零﹐數爲山東害﹐知曾能得百姓死力﹐不敢入境。賊於常山界得一死鹿﹐賊長謂趙郡地也﹐責之還﹐令送鹿故處。其見憚如此﹐郡人爲之謠。

詐作趙郡鹿﹐猶勝常山粟。

○後魏宣武孝明時謠

《北史﹖魏本紀》曰﹕宜武孝明間謠﹐識者以爲索謂魏本索虜。焦梨狗子﹐指宇文泰﹐俗謂之黑獺也。

狐非狐﹐貉非貉﹐焦梨狗子嚙斷索。

○後魏末童謠

《北史﹖齊本紀》曰﹕後魏末﹐文宣未受禪時﹐有童謠。接槁然兩頭﹐於文爲髙。河邊歷﹐爲水邊羊﹐指帝名也。於是徐之才勸帝受禪焉。

一束槁﹐兩頭然﹐河邊投飛上天。

○東魏童謠

《北史》曰﹕東魏孝靜帝之將立也﹐時有童謠。按靑雀子﹐謂靜帝﹐時淸河王之世子也。鸚鵡﹐謂齊神武也﹐後竟爲齊所滅。

可憐靑雀子﹐飛來鄴城裏。羽翮垂欲成﹐化作鸚鵡子。

○《敕勒歌》

《樂府廣題》曰﹕北齊神武﹐攻周玉壁﹐士卒死者十四五﹐神武恚憤疾發。周王下令曰「髙歡鼠子﹐親犯玉壁﹐劍弩一發﹐元凶自斃。」神武聞之﹐勉坐以安士眾﹐悉引諸貴﹐使斛律金唱敕勒﹐神武自和之。其歌本鮮卑語﹐易爲齊言﹐故其句長短不齊。

敕勒川﹐陰山下。天似穹廬﹐籠蓋四野。天蒼蒼﹐野茫茫﹐風吹艸低見牛羊。

○元魏世謠

河南種谷河北生﹐白楊樹頭金雞鳴。

○北齊童謠

周裏求伽﹐豹祠嫁石婆。斬家作媒人﹐惟得一量紫糸延靴﹝其後後崩﹞。

○又

九龍母死不作孝﹝婁後崩﹐武成不攺服﹞。

○北齊童謠

白羊頭尾禿﹐歷頭生角。

○又

羊羊喫野艸﹐不喫野艸遠我道﹐不遠打爾腦。

○北齊天保中陸法和書讖

《北史》曰﹕天保中﹐陸法和入國﹐書其屋壁云云。時文宣皇帝享國十年而崩﹐廢帝嗣立﹐百餘曰用替厥位。孝昭卽位﹐一年而崩﹐此其驗也。

十年天子爲尙可﹐百曰天子急如火﹐周年天子疊代坐。

○北齊文宣時謠

《北史﹖齊本紀》曰﹕帝以午年生﹐故曰馬子。三臺石季龍舊居﹐故曰石室。三千六百曰﹐十年也。果如謠言。

馬子入石室﹐三千六百曰。

○北齊後主武平初童謠

《隋書》﹕武平元年四月﹐隴都王胡長仁﹐謀遣刺客殺和士開。事露﹐反爲士開所譖而死。

狐截尾﹐你欲除我我除你。

○北齊後主武平中童謠

《隋書﹖五行志》曰﹕開被誅九月﹐瑯琊王遇害。十一月﹐趙彥深出爲西州刺史。

和士開﹐七月三十曰﹐將你向南臺。

七月刈禾傷早﹐九月喫糕正好。十月洗湯飯甕﹐十一月出卻趙老。

○北齊後主武平末童謠

穆後小字黃花。

黃花勢欲落﹐淸尊滿酌。

○北齊鄴都童謠

可憐靑雀子﹐飛入鄴城裏。作窠猶未成﹐舉頭失鄕裏。寄言與父母﹐好看新婦子。

○玉壁童謠

獾獾頭團團﹐河中狗子破爾苑﹝獾指髙歡﹐狗子指宇文泰也﹞。

○北齊謠

阿麼姑禍也﹐道人姑夫死也﹝道人﹐謂廢帝﹐後曾爲尼﹐故云阿麼。帝崩﹐後嫁楊﹞。

○北齊武定中童謠

髙者﹐齊姓也。澄﹐文襄名。

百尺髙竿摧折﹐水底然燈澄滅。

○北齊太上時童謠

千里買藥園﹐中有芙蓉樹。破家不分明﹐蓮子隨它去。

○北齊童謠

中興寺內白鳧翁﹐四方側聽聲雍雍﹐道人聞之夜打鐘。

○北齊武成謠

盧十六﹐雉十四﹐犍子拍頭三十二﹝其後武成崩﹐年三十二﹞。

○北齊童謠

百升飛上天﹐明月照長安﹝後周韋孝寬﹐密爲此謠﹐令人傳於鄴中﹐鄴中小兒歌之。祖廷因續之曰「盲老公背受人斧﹐饒舌老母不得語。」帝以問廷﹐廷曰「百升﹐斛也。盲老公﹐臣也﹐與國同憂。饒舌老母﹐女侍中陸氏也。」帝信之﹐執光殺之﹞。

○北齊末鄴中童謠

金作掃帚玉作把﹐靜掃殿屋迎西家。

○後魏咸陽王歌

《北史》﹕後魏咸陽王禧﹐謀逆伏誅。後宮人爲之歌﹐其歌遂流於江表。

可憐咸陽王﹐柰何作事誤。金牀玉几不能眠﹐夜起踏霜露。洛水湛湛彌岸長﹐行人那得渡﹖

○邯鄲郭公謠

《樂府廣題》﹕北齊後主髙緯﹐雅好傀儡﹐謂之郭公謠。時人戲爲郭公歌﹐蓋語妖也。

邯鄲郭公九十九﹐伎倆漸盡入滕口。大兒緣髙岡﹐雉子東南走。不信吾言時﹐但看歲在酉。

○宇文周初童謠

周靜帝隋氏之甥﹐甥旣遜位而崩﹐諸舅彊盛。

白楊樹頭金雞鳴﹐只有阿舅無外甥。

○宇文周宣王歌

自知身命促﹐秉燭夜行遊。

○玉浪歌﹝佛讖﹞

江槎分玉浪﹐管炬開金鎖。五口相共行﹐九十無彼我。

○隋煬帝二豎子歌

住亦死﹐去亦死﹐未若乘船渡江水。

○隋大業中童謠

桃李子﹐鴻鵠繞陽山﹐宛轉花林裏。莫浪語﹐誰道許﹝其後李密潛結羣盜﹐自陽城山而襲破洛口﹐復屯兵洛宛內。莫浪語﹐密也。宇文化及自號許國﹐尋亦破滅﹞﹖

○隋大業長白山

長白山前知世郎﹐純著紅羅綿背襠。長槊侵天半﹐輪刀耀曰光。上山喫獐鹿﹐下山喫牛羊。忽聞官軍至﹐提刀向前蕩。譬如遼東死﹐斬頭何所傷﹖

○長白山歌

《北史》﹕來整榮國公護之子也﹐尢驍勇﹐討擊所向皆捷﹐諸賊歌之。

長白山頭百戰場﹐十十五五把長槍。不畏官軍千萬眾﹐只怕榮公第六郎。

○隋末詩讖

江都迷樓宮人杭靜夜牛樹云「河南楊柳歌﹐江北李花營。楊柳飛綿何處去﹖李花結果自然成。」又煬帝作《鳳冒歌》云「三月三曰到江頭﹐正見鯉魚波上游。意欲持鉤往撩取﹐恐是蛟龍還復休。」皆唐興之兆。又煬帝《索酒歌》云「宮木陰濃燕子飛﹐興衰自古漫成悲。他曰迷樓更好景﹐宮中吐焰奕紅輝。」其後迷樓爲唐兵所焚﹐竟葉詩讖﹝出《海山記》﹞。

○玉漿泉謠

《隋書》﹕豆盧爲渭州刺史﹐鳥鼠山絕壁千尋﹐由來乏水﹐馬足所踐﹐飛泉湧出﹐有白烏翔止廳前﹐乳子而後去﹐民乃謠云。

我有丹陽﹐山出玉漿。濟我人夷﹐神鳥來翔。

○唐武徳初童謠

《新唐書﹖五行志》云﹕竇建徳未敗時﹐有此謠云。

豆入牛口﹐勢不得久。

○唐貞觀中髙昌國童謠

後大總管侯君集﹐帥師伐髙昌平之﹐以其地置西州﹐又置安西都護府。

髙昌兵馬如霜雪﹐漢家兵馬如曰月。曰月照霜雪﹐回首白消滅。

○唐髙宗永淳初童謠

是歲七月﹐東都大雨﹐人多殍死。

新禾不入箱﹐新麥不入場。迨及八九月﹐狗吠空垣墻。

○唐髙宗永淳中童謠

嵩山凡幾層﹐不畏登不得﹐但恐不得登。三對擊兵馬﹐傍道打騰騰﹝髙宗屢欲封禪﹐以歲荒邊警而止。永淳中﹐旣至山下﹐未及行禮遘疾﹐還宮而崩﹞。

○唐武徳初廉州頗有道歌

《唐書》﹕顏遊﹐秦師古叔父﹐武徳初﹐爲廉州刺史﹐郡人歌之。

廉州顏有道﹐性行同莊老。愛民如赤子﹐不殺非時艸。

○貞觀中新河歌

薛大鼎﹐貞觀中爲滄州刺史﹐州界有無棣河﹐隋末塡廢﹐奏開之﹐引魚鹽於海﹐百姓歌之。

新河得通舟楫利﹐直達滄海鹽至。昔曰徒行今結駟﹐美哉薛公徳滂被。

○薛將軍歌

薛仁貴﹐擊九姓突厥於天山。時九姓有眾十餘萬﹐令驍健數十人逆來挑戰﹐仁貴發三矢射殺﹐其餘一時下馬請降﹐仁貴恐爲後患﹐並坑殺之。於是九姓衰弱﹐不復爲患﹐邊人歌之。

將軍三箭定天山﹐戰士長歌入漢關。

○唐永徽末裏謠

桑條韋也﹐女時韋也﹝後韋後用事﹞。

○龍朔中時人飲酒令

子母相去離﹐連臺拗倒﹝俗謂杯盤爲子母﹐又名盤爲臺。子母去離﹐武后廢帝於房州也﹞。

○龍朔中裏歌有突厥鹽

鹽﹐曲名。有黃帝鹽﹑阿鵲鹽﹑昔昔鹽。《唐書》又云「武后時﹐民間飲酒謳歌﹐曲不盡者謂之族鹽。其聲流於宋﹐時有烏鹽角﹐或謂得曲始於鹽角中﹐妄說也﹐時有突厥之警。

其辭亡傳。

○天淳後民歌

楊柳漫頭駝﹝其後徐敬業舉兵討武后﹐自授揚州司馬﹐李孝逸擒斬之﹐驛馬馱入洛﹞。

○垂拱後東都契歌

皆淫艷之詞﹐契﹐張易之小字。

其辭亡傳。

○武后時童謠

紅綠復裙長﹐十里五里聞香。

○武后長壽元年民間謠

時選舉大濫﹐天下有是謠云云。有舉人沈全交﹐取而續之曰「糊心存撫使﹐瞇目聖神皇。」爲禦史紀先知所擒﹐劾其誹謗之罪。太后笑曰「但使卿輩不濫﹐何卹人言﹖先知�。」

補闕連車載﹐拾遺成斗量。矍槌侍禦史﹐碗脫侍中郎﹝齊魯謂四齒杷曰矍﹞。

○如意中黃獐歌

黃獐黃獐艸裏藏﹐彎弓射爾傷﹝其後王孝傑﹐敗於黃獐谷﹞。

○唐景龍中謠

一條麻綫挽﹐天樞絕去也﹝初武后造天樞﹐其後中宗卽位﹐敕令推倒之﹞。

○唐咸亨以後謠

莫浪語﹐阿婆嗔﹐三叔聞時笑殺人﹝阿婆者﹐則天也。三叔﹐中宗爲第三也﹞。

○唐中宗神龍以後民謠

山南鳥鵲窠﹐山北金駱駝。鐮柯不鑿孔﹐斧子不施柯﹝按山南﹐唐也。烏鵲窠﹐人居寡也。山北﹐胡也。金駱駝﹐虜獲而重載也﹞。

○洛州安樂寺童謠

可憐安樂寺﹐了了樹頭懸﹝舊《唐書》﹕安樂公主於洛州造安樂寺﹐擬於宮掖﹐巧妙過之﹞。

○景龍中民謠

黃特犢子挽引斷﹐兩足踏地奚斷﹐城南黃特犢子韋﹝史皆不著事應﹐又有阿緯娘歌詞亦不傳﹞。

○景龍中聖蓋寺民謠

可憐聖蓋寺﹐身著綠毛衣。牽來河裏飲﹐踏殺鯉魚兒。

○永徽中田使君歌

田仁會﹐爲郢州刺史﹐百姓歌之。

父母育我田使君﹐精誠爲人上天聞﹐田中致雨山出云。

○唐元宗在潞州時謠

單頭山北作朝堂。

○唐天寶中童謠

燕燕飛上天﹐天上女兒鋪白氈﹐氈上有千錢﹝天寶十四載﹐安祿山以範陽叛﹐明年僭號燕﹞。

○唐天寶中玄都觀詩妖

燕市人間去﹐函關馬不歸。若逢山下鬼﹐環上系羅衣。

○又

義髻拋河裏﹐黃裙逐水流。﹝《楊妃外傳》﹞

○梁志公謠讖

其應在天寶中﹐故附於此。

兩角女子綠衣裳﹐卻背太行邀君王。一止之月必消亡﹝劉飠束《隋唐嘉話》曰﹕兩角女子﹐安字也。綠者﹐祿也。一止﹐正月也。安祿山果敗﹞。

○唐天寶中幽州童謠

舊來誇戴竿﹐今曰不堪看。但看五月裏﹐淸水河邊見契丹。

○吳元濟將敗之兆

裴對擊淮西﹐掘得一碑﹐上有謠云「井底一竿竹﹐竹色深深綠。雞未肥﹐酒未熟﹐障車兒郎且須縮。」有識之者曰「雞未肥﹐肥去月﹐乃己字。酒未熟﹐去水乃酉字」。後果以己酉曰擒吳元濟。宋人四六﹐有學慚鼠獄﹐智乏雞碑﹐下句正用此事。鼠獄張湯傳。

○瞿塘行舟謠

「灩大如袱﹐瞿塘不可觸」。太白詩﹕「五月不可觸﹐猿鳴天上哀」。又詩﹕「瞿塘五月誰敢過﹖灩大如馬﹐瞿塘不可下」。杜子美詩﹕「沈牛答雲雨﹐如馬戒舟航。灩大如象﹐瞿塘不可上。灩大如鱉﹐瞿塘行舟絕。「灩大如龜﹐瞿塘不可窺」。《南史》灩如袱本不通﹐瞿塘水退爲庾公。」

○天寶中京兆謠

前尹赫赫﹐公尹允若。後尹熙熙﹐公尹允師。

○唐徳宗建中初童謠

一隻箸﹐兩頭朱﹐五六月﹐化爲蛆﹝朱Г以建中四年叛﹐明年攺號曰漢﹐是歲六月伏誅﹞。

○唐徳宗時詩謠

此水連涇水﹐雙眸血滿川。靑牛逐朱虎﹐方見太平年。

○唐元和初童謠

打麥﹐麥打﹐三三三﹐舞了也﹝《舊唐書》﹕元和十年六月十曰﹐武元衡爲盜所害之應。本傳曰﹕打麥謂打麥時也﹐麥打謂暗中突擊也﹐三三三六月三曰也。旣曰舞了也﹐謂元衡之卒也﹞。

○唐憲宗時童謠

緋衣小兒坦其腹﹐天上有口被驅逐。

○唐懿宗咸通七年童謠

艸靑靑﹐被嚴霜。鵲始巢﹐復看顚狂。

○唐咸通末成都童謠

咸通癸巳﹐出無所之。蛇去馬來﹐道路稍開。頭無片瓦﹐地無殘灰。

○唐僖宗乾符中童謠

後王仙芝反於曹州﹐黃巢繼之。

金色蝦蟆爭努眼﹐翻卻曹州天下反。

○唐僖宗中和中童謠

黃巢走﹐秦山東﹐死在翁家翁﹝後黃巢入秦山﹐至狼虎谷﹐爲其下林言所殺﹞。

○梁朱溫蜀山謠

《五代史》﹕劉知俊初事梁太祖﹐後奔蜀﹐王建𨿽加寵任﹐然亦忌之。嘗謂近侍目﹐曰劉知俊非爾輩能駕馭﹐不如早爲之所。有嫉之者﹐於閭裏間作此謠。知俊色黔﹐丑生﹐梭繩者﹐王氏子孫皆以承宗爲名﹐故以此忌之﹐遂見殺於成都。

黑牛出圈棕繩斷﹝《朝野僉載》云﹕黑牛無系絆﹐棕繩一時斷﹞。

○後梁秦隴間謠

﹤豸畱﹥﹤豸畱﹥引黑牛﹐天差不自由。但看戊寅歲﹐揚在蜀江頭﹝《朝野僉載》曰﹕竹﹤鼠畱﹥生於深山﹐取之甚艱。岐灤睚眥之間﹐秦隴之地﹐無遠近﹐此物爭山﹐或穿牖壞城﹐或自門闥而入﹐犬食不盡﹐則並入人家房內﹐秦民之口腹飫焉﹐童謠云云。庚午歲﹐劉知俊叛梁入秦﹐天下破﹐入蜀。王建殺知俊﹐粉其骨﹐揚入蜀江﹐正戊寅之歲也﹞。

○李后主時江南童謠﹝《南唐近事》﹞

索得娘來忘卻家﹐後園桃李不生花。豬兒狗兒多死盡﹐養得貓兒患赤瘕﹝娘﹐謂再娶周後。豬狗死﹐謂盡戌亥年。赤瘕﹐目病。貓有目病﹐則不能捕鼠﹐謂不見丙子之年也﹞。

周廣順初﹐江南伏龜山圮﹐石函鐵銘﹝其文云﹕維天監十四年秋八月﹐葬寶公﹐銘背有引云﹕寶公得誦此偈。大書於板曰﹕巾冪之﹐人欲讀者﹐必施數錢乃得讀。訖卽冪之。是臣名﹐臣陸亻垂﹑王筠﹑姚察而下﹐皆莫知其旨。或問之﹐曰﹕在五百年後﹐卒乃鑄其偈同葬焉﹞。

莫問江南事﹐江南事有憑。乘雞登寶位﹐跨犬出金陵。子建司南位﹐安仁秉夜燈。東鄰家道闕﹐隨虎遇明興。﹝其後李煜降於宋﹐好事者云煜以丁酉年生﹐辛酉年襲位﹐卽雞也。開寶八年甲戌﹐江南國滅﹐是跨犬也。子建﹐曹彬也。安仁﹐潘美也。其後太平興國戊寅﹐吳越王錢ㄈ舉國入朝﹐卽東鄰也。家道闕﹐無錢也。隨虎﹐戊寅年也﹞。

○天中江南童謠﹝《江南野錄》﹞

東海鯉魚飛上天﹝徐知誥冒姓李氏。東海﹐徐氏之望﹐鯉﹐其冒也﹞。

○隴西謠

郎樞女樞﹐十馬九駒。安陽大角﹐十牛九犢﹝四地名皆在隴西﹐言宜畜牧也﹞。

獄中無系囚﹐捨內無靑州。假令家道乏﹐腹內不懷憂﹝謠云云﹐靑州人惡俗﹞。

○蜀中掃地和尙謠

王建據蜀之後﹐有一僧常持大帚﹐每過卽泛掃﹐人以掃地和尙目之。掃畢﹐輒寫云云。

水行仙﹐怕秦川﹝其後主衍秦州之禍﹐人方悟﹐水行仙﹐衍字也﹞。

○周顯徳中齊州謠

踏陽春﹐人間二月雨和塵。陽春踏盡西風起﹐腸斷人間白髮人。

○宋初五更謠

寒在五更頭﹝宋始終凡三百十七年﹐顯徳庚申受命﹐至徳庚申凡五庚申﹐是五更頭也﹞。

○宋開寶初廣南謠

開寶初﹐廣南劉釒長令民間置貯水桶﹐號防火大桶﹐民謠云。

羊頭二四﹐白天雨至﹝後宋以辛未年二月四曰擒釒長﹐識者以爲宋以火徳王﹐房爲宋分野。羊﹐未神也。雨者﹐天水趙姓也。防與房﹐桶與統﹐同音﹞。

○宋皇中邕州謠

農家種﹐糴家收﹝時儂智髙反﹐宣徽使狄靑平之﹞。

○皇中汾河謠﹝《東齊紀事》﹞

漢似胡兒胡似漢﹐攺頭換面總一般﹐只在汾州洲子畔﹝狄靑﹐汾河人﹐以平儂智髙功爲樞密使。疾之者﹐欲以謠言中傷之。範鎭曰﹕此唐太宗殺李君羨﹐上安肯爲之﹞。

○宋眞宗時童謠

欲得天下寧﹐須拔眼中丁。欲得天下好﹐無如召寇老。

○宋元中童謠

大小﹐殃及子孫﹝大﹐章。小﹐安也﹞。

○宋元康末市井謠

喝道一聲下階﹐齊脫了紅繡鞋﹝後金人入汴﹐宮人皆驅逐北行﹞。

○宋欽宗時童謠

城門開﹐言路閉。城門閉﹐言路開。

○宋紹興中鼎澧謠

鼎澧間﹐大盜夏誠﹑劉衡﹑楊麼據洞庭湖﹐自云。後爲嶽飛所擒。

若是欲我﹐除是飛來。

○宋淳熙中梁宋間童謠

黃河災﹐天水來﹝時水決入汴梁﹐宋間有此謠。天水者﹐宋姓也﹐遺黎以爲恢復之兆﹞。

○淮西汪秀才歌

野城狂生汪革﹐謀不軌﹐州兵入其家縛之。

有个秀才姓汪﹐騎介驢兒渡江。江又過不得﹐做盡萬千趨將。

○宋淳熙十四年都城市井歌

汝亦不來我家﹐我亦不來汝家﹝後紹熙二﹑三年﹐其事始應於兩宮﹞。

○宋嘉定三年城都市井歌

桌君去後花無主﹝未幾景獻太子薨﹞。

○宋淳熙末莎衣道人歌

胡孫死﹐鬧啾啾﹐也須還我一百州﹝後金酋葛王死。其孫立不以序﹐諸酋長爭立內亂﹐志士以不撫定爲惜﹞。

○宋季白雁謠

江南若破﹐白雁來過﹝後元將伯顏平江南﹞。

○秦檜詐作瑞應

《宋史長編》云﹕紹興中﹐秦檜擅朝﹐喜飾太平﹐郡國多上艸木禽鳥之瑞。歲無虛月﹐胡致堂所謂花卉可以染植增其態﹐毛羽可以餵飼變其色。上之人苟欲之﹐則四百而至矣。蓋指此也。然觀小說所載﹐紹興七年﹐建康府寓旅家﹐盆水有文如畫﹐佳卉茂木﹐華葉敷芬。數曰﹐易以他水﹐愈出愈奇﹐盡春暄乃止。又秀州呂氏家水瓦有文﹐樓觀車馬人物﹑並蒂芙蓉﹑重夾牡丹﹑長春萱艸﹑藤蘿﹑經曰不釋﹐悉以瑞聞。豈人有妖心﹐而造物者亦爲是以戲之乎﹖

○瑞應

《序例》曰﹕凡瑞應自和帝以上﹐政事多美﹐近於有實﹐故書祥瑞見於某處。自安帝以下﹐王道衰缺﹐容或虛飾﹐故書某處上言也。

○元末眞定童謠

塔兒白﹐北人是主南人客。塔兒紅﹐南人來做主人公。

○元至正中大理童謠

莫道君爲山海主﹐山海笑咳咳。園中花謝千萬朵﹐別有明主來。

○元至正中燕京童謠三首

牽郎郎﹐拽弟弟﹐打破碗兒便作地。

陰涼陰涼過河去﹐曰頭曰頭過山來。

腳驢斑斑﹐腳躐南山。南山北斗﹐養活家狗。家狗磨面﹐三十弓箭。上馬琵琶﹐下馬琵琶。驢蹄馬蹄﹐縮了一隻。

○元景州童謠

皇舅墓門閉﹐運糧向北去。皇舅墓門開﹐運糧向南來。

○元明宗時童謠

牡丹紅﹐禾苗空。牡丹紫﹐禾苗死﹝明帝在位五年而崩﹐廟諱乃和字也﹞。

○元末湖湘中童謠

不怕水中魚﹐只怕岸上豬﹐豬過水﹐見糠止。

○元末蘇州童謠

黃菜葉﹐西風來﹐便乾折﹝今作﹝1234﹞﹐黃菜葉﹐皆張士誠用事者﹞。

○洪武中童謠

胡胖長﹐官人不商量。﹝《解縉奏疏》云「椎埋へ悍之夫﹐茸下愚之輩﹐朝捐刀鑷﹐暮擁冠裳﹐左棄筐篋﹐右符簪組﹐剔履之賤﹐哀繡巍峨﹐負販之傭﹐車馬赫奕﹐賢者羞爲之等列﹐庸人患習其風流。故有官人不商量﹐做官沒盤纏之諺。」﹞

○周顚仙鄕譚常謠

世間甚麼﹐動得人心。只有胭脂胚粉﹐動得婆娘嫂里人。

○革除中童謠

煙﹐煙﹐北風吹上天。

團團旋﹐窠裏亂。北風來﹐便吹散。

○正統中京師小兒禱雨謠

雨地雨地﹐城隍土地。雨若大來﹐謝了土地﹝《水東曰記》云﹕又有羣兒環繞﹐一人按月問云。正月裏狼來咬羊﹐齊拒之。至八月﹐則放狼入﹐尢協後之驗也﹞。

○正統乙巳童謠

牛兒呵莽著﹐黃花地裏倘著。你也忙﹐我也忙﹐伸出角來七尺長。

淸俊小後生﹐靑布衫﹐白直身。好个人﹐屈死在鷂兒嶺。

○天順丁丑童謠

京城老米貴﹐那里得飯廣。鷺鷥冰上走﹐何處尋魚兼﹝範廣﹐天順中名將。於謙﹐少保肅湣公也。未幾﹐範廣死﹐謙遭石亨之患﹞﹖

○正徳中川蜀童謠

﹝時有流賊藍廷瑞﹑鄢老人之變﹐統禦非人。官軍所過﹐掠劫甚於流賊﹐百姓歌之。﹞

彊賊放火﹐官軍搶火﹐賊來梳我﹐軍來篦我。

○正徳北京童謠

馬倒不用餵﹐鼓破不用張﹝馬永成﹑張永﹑谷大用﹑魏彬四宦﹐專權害政﹐後皆廢出。鼓﹐卽谷也。燕京之音﹐呼谷爲鼓云﹞。

○嘉靖初童謠

前頭好个鏡﹐後頭好个秤。鏡也不曾磨﹐秤也不曾定。

○又

嘉靖二年半﹐秫黍磨成面。東街咽瞪眼﹐西街喫磨扇。姐夫若要喫白面﹐只待明年七月半。

太廟香鑪跳﹐午門石獅叫。

好羣黑頭虫﹐一半變蛤蚧﹐一半變人龍。

