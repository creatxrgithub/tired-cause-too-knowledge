

欽定四庫全書

集部八

竇氏聨珠集

總集類

提要

【臣】等謹案竇氏聫珠集五卷唐西江禇蔵言所輯竇常竇牟竇羣竇庠竇鞏兄弟五人之詩人爲一卷每捲各有小序詳其始末常字中行官國子祭酒弟牟字貽周官國子司業羣字丹列官容管經略庠字冑卿官婺州刺史鞏字友封官祕書少監五人皆拾遺叔向子羣庠以薦辟餘皆進士科叔向有集一卷常有集十八卷見唐書藝文志今並不傳此集五卷唐志亦著錄而宋時傳本頗稀故劉克莊後村詩話稱惜未見聫珠集此本爲毛晉汲古閣所刋末有張昭跋署戊戌嵗晉髙祖天福三年也又有和峴跋及和題字署甲子嵗爲宋太祖幹徳二年峴凝之子峴之弟峴跋稱借抄於致政大夫卽張昭也又有淳熙戊戌王崧跋亦稱世少其本今刋諸公府蓋抄冩流傳至南宋始有蘄州板耳最後爲毛晉跋引洪邁容齋隨筆及計有功唐詩紀事附載叔向詩九篇又補鞏詩六篇不載於此集者禇蔵言序稱牟羣庠鞏之集並未遑編錄蓋遺編散落者也集中附載楊憑韓愈韋執誼李益武元衛韋貫之劉伯翁韋渠牟元稹白居易裴度令狐楚諸詩蓋謝眺集中附載王融之例庠詩一首常詩一首亦附載牟集之中不入本集蓋古人唱和意皆相答不似後來之泛應必聚而觀之乃互見作者之意是亦編次之不苟耳乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

竇氏聯珠集卷一

聯珠之義蓋取一家之言以偕列郎署法五星如聯珠星星郎也凡詩一百首

故國子祭酒致仕贈太子少保府君詩【並傳】

府君諱常字中行扶風平陵人也祖亶同昌郡司馬贈水部郎中皇考叔向仕至左拾遺贈尙書右僕射當代宗皇帝朝善五言詩名冠流輩時屬貞懿皇后山陵上注意哀挽卽時進三章內考首出傳諸人口者有禮遜生前貴恩追歿後榮又命婦羞蘋葉都人插柰花又禁兵環素帟宮女哭寒云備在文集故刑部侍郎包佶制序府君同气五人各載首序府君大歷十四年舉進士與故吏部侍郎奚陟商州牧下俛祕校獨孤授同年上第迨拾遺下世力養繼親家無舊產百口漂寓繇是棄髙科於盛時就泉府之少職邅回者十年厥後載罹家禍因卜居廣陵之栁楊西偏流泉種竹隠幾著書者又十載繇擢第至釋褐凡二十年洎貞元十四年秋成徳軍節度使太尉王公命從事禦史盧泚貺五百金辟爲掌記不就其年淮南節度左僕射霸陵杜公奏爲參謀授祕書省挍書郎厥後歷泉府從事繇恊律郎遷監察禦史裏行居無何湘東倅戎轉殿中侍禦史賜緋魚袋元和六年繇侍禦史入爲水部員外郎亦旣二嵗婚嫁未畢求牧守之官出爲朗州刺史轉固陵潯陽臨川三郡旣罷秩東歸舊業時宰嘉招固辭衰疾因除國子祭酒致仕寶歷元年秋寢疾告終於廣陵之白沙別業享年七十七其年詔贈越州都督防昌元年武宗卽位恩覃中外嗣子宏余任廣州刺史準赦攺贈太子少保有文一十八卷西江逸民禇藏言制序

晚次方山精舎卻寄張薦員外

楚臘還無雪江春又足風馬羸三逕外人病四愁中西塞波濤濶南朝寺捨空猶銜步兵酒宿醉在除東

和裴端公樞蕪城秋夕簡遠近親知

嵗積登朝戀秋加陋巷貧宿醒因夜歇佳句得愁新盡日慿幽幾何時上軟輪漢廷風憲在應念匪躬人

謁諸葛武侯廟

永安宮外有祠堂魚水恩深祚不長立一方初退舍擬稱三漢更圖王人同過隟無畱影石在窮沙尙啟行歸蜀降吳竟何事爲陵爲谷共蒼蒼

奉賀太保岐公承恩致政

君爲宮保及淸時冠蓋初閒拜舞遲五色詔中宣九徳百寮班外置三師山泉遂性休稱疾子弟能官各受詞不學鑄金思範蠡乞言猶許上丹墀【君爲宮保一作召公爲保】

四皓祠堂卽事

奪嫡心萌事可憂四賢西笑暫安劉后王不敢論珪組土偶人前枳樹秋

項亭懷古

力取誠多難天亡路亦窮有心裁帳下無面到江東命厄畱騅處年銷逐鹿中漢家神器在須廢防山功

奉使西還早髮小磵館寄盧滁州邁

野棠花覆地山館夜來陰馬迹穿雲去雞聲出澗深淸風時偃艸久旱或爲霖試與惸嫠話猶堅借冦心之任武陵寒食日途次松滋渡先寄劉員外禹錫

杏花楡莢曉風前雲際離離上峽船江轉數程淹驛騎楚曾三戶少人煙看春又過淸明節算老重經癸巳年幸得枉山當郡捨在朝長詠卜居篇

奉贈竇大員外兄松滋渡見寄之作【劉禹錫】

楚鄕寒食橘花時野渡臨風駐防旗艸色連天人去住水紋如縠燕參差朱輪尙憶羣飛雉靑綬初懸左顧龜非是湓城魚司馬水曹何事與新詩

奉送職方崔員外攝中丞新羅冊使

帝命海東使人行天一涯辧方知木徳開國有金家冊拜申恩重畱懽作限賖順風鯨浪熟初日錦帆斜夜色潛然火秋期獨往槎慰安皆諭防忠信自無瑕髮美童年髻篸香子月花便隨琛賮入正朔在中華

早發金鉤居寄奚十唐太二茂才

出門山未曙風葉暗蕭蕭月影臨荒柵泉聲近廢橋嵗經秋後役程在洛中遙寄謝金門侶弓旌悞見招

途中立春寄懷楊郇伯

浪迹終年客驚心此地春風前獨去馬澤畔耦耕人老大交情重悲涼物外親子云今在宅應見栁條新

七夕寄懷

露盤花水望三星髣髴虛無爲降靈斜漢沒時人不寐防條蛛防下風庭

故祕監丹陽郡公延陵包公挽歌詞

卓絕明時第孤貞貴後貧郤詵爲冑子季札是鄕人筆下調金石花間領搢紳那堪歸葬日哭渡栁楊津

涼國恵康公主挽歌

玉立分堯緒笄年下相門早加於氏對偏占館陶恩淚有潛成血香無卻返魂共知何駙馬垂白抱天孫

哭張倉曹南史

萬事竟蹉跎重泉恨若何官臨環衛小身逐轉蓬多麗藻嘗専席閒情欲爛柯春風宛陵路丹旐在滄波

過宋氏五女舊居【宋氏女姊五人貞元中同入宮】

謝庭風韻媫妤才天縱斯文去不回一宅栁花今佀雪鄕人擬築望仙臺

奉寄辰州房使君郎中

漢代文明今盛明猶將賈傅暫専城何妨密防先符竹莫是除書誤姓名蝸捨喜時春夢去隼旟行處瘴江淸新年只可三十二卻笑潘郎白髮生

酬竇大閒居見寄【房孺復】

來自三湘到五谿靑風無樹不嗁名慙竹使官情少路隔桃源歸思迷鵩鳥賦成知性命鯉魚書至恨暌擕煩君彊著潘年比騎省風流詎可齊

北固晚眺

水園芒種後梅天風雨涼露螢開晚簇江燕繞危檣山趾北來固潮頭西去長年年此登眺人事防銷亡

謁三閭廟

君非三諫寤禮許一身逃自樹終天戚何禆事主勞眾魚應餌骨多士盡餔糟有客椒漿奠文衰不繼騷

竇氏聯珠集卷一

欽定四庫全書

竇氏聯珠集卷二

故國子司業贈給事中扶風竇府君詩

府君諱牟字貽周家世所傳載於首序府君貞元二年舉進士與從父弟故相贈司徒易直故相贈少師李公夷簡故兵部侍郎張公賈故工部侍郎張公正甫同年上第府君初授祕挍東都畱守從事歷河陽三城從事累轉恊律郎評事監察禦史裏行府罷復爲畱守判官轉殿中侍禦史尋爲昭義節度判官累遷撿挍水部員外轉本司郎中兼禦史賜緋魚袋後爲畱守判官撿挍尙書都官郎中出爲澤州刺史攺國子司業長慶三年春寢疾告終於宣平裏之私第享年七十四嗣子周餘任祕書丞今上卽位恩覃內外準赦文大中四年贈給事中府君和粹積中文華發外惟琴與酒克儉於家時人以爲有前古風韻世爲五言詩加以筆述文集十卷未暇編錄

史館候別蔣拾遺不遇

千門萬戶迷佇立月華西畫防晨光動春松宿露低主文親玉扆通籍入金閨肯念從戎去風沙事鼓鞞

早赴臨臺立馬待漏口號寄弟羣

上陌行初盡嚴城立未開人疑早朝去客是遠方來伏奏徒將命周行自引才可憐霄漢曙鴛鷺正裵佪

天津曉望因寄呈分司一二省郎

萬乘西都去千門正位虛鑿龍橫碧落提象出華胥望幸宮嬪老迎春海鷰初保釐才半仗容衛盡空廬要自詞難擬繇來畫不如散郎無所屬聊事穆淸居

竇洛陽見簡篇章偶贈絕句【楊慿】

直用天才眾卻瞠應欺李杜久爲塵南荒不死中華老別玉翻同西國人

奉酬楊侍郎十兄見贈之作

翠羽雕虫日日新翰林工部欲何神自悲由瑟無彈處今作闗西門下人

早入朝書事

紫陌紛如畫彤廷郁未晨列星沈騎火殘月暗車塵隠軫排云翰差池跨海鱗玉聲繁似樂香澤散成春嘆息驅羸馬分明識故人一生三不遇今作老郎身

秋夕閒居對雨贈別盧七侍禦坦

燕燕辭巢蟬蛻枝窮居積雨壞籓籬夜長檐霤寒無寢日晏廚煙濕未炊悟主一言那可學從軍五百竟徒爲故人驄馬朝天使洛下秋聲恐要知

杏園渡

衞郊多壘少年家南渡天寒日又斜君子素風悲已矣杏園無復一枝花

元日喜聞大禮寄上翰林四學士中書六舍人二十韻

有事郊壇畢無私日月臨嵗華春更早天瑞雪猶深玉輦回時令金門降徳音翰飛鴛別侶藂植桂爲林粉澤資鴻筆薫和本素琴禮成戎器下恩徹鬼方沈麟爵來稱紀官師退絕箴道風黃閣靜禪景紫垣陰壽酒朝時獻農書直夜尋國香熅翠幄庭燎赩紅衾漢魏文章盛堯湯雨露霃宻辭投水石精義出砂金宸扆親惟敬鈞衡近匪侵疾駸千里駿淸唳九霄禽慶賜迎新服齋莊棄舊簪忽思班女怨遙聽越人吟末路甘貧病流年苦滯淫夢中靑瑣闥歸處碧山岑竊抃聞韶濩觀光想任大哉環海晏不笇子牟心

緱氏拜陵回道中呈李舍人少君

忽忝諸卿位仍陪長者車禮容皆若舊名借自慿虛上路花偏早空山云甚余卻愁新詠發酬和不相如

陪韓院長韋河南同尋劉師不遇

仙客誠難訪吾人豈易同獨遊應駐景相顧且吟風藥畹瓊枝秀齋軒粉壁空不題三五字何以逹壺公

同前【韓愈】

秦客何年駐仙源此地深還隨躡鳬騎來訪馭風襟院閉靑霞入松髙老鶴尋猶疑隠形坐敢起竊桃心

同前【韋執中】

早上逍遙境常懷汗漫期星郎同訪道羽客杳何之物外求仙侶人間失我師不知柯爛者何處看圍棋

奉誠園聞笛【園馬侍中故宅】

曾絕珠纓吐錦茵欲披荒艸訪遺塵秋風忽灑西園淚滿目山陽笛里人

李舍人少尹恵家醖一小榼立書絕句

禁瑣天漿嫩虞行夜月寒一瓢可醉應遣試嘗看

答竇二曹長畱酒還榼一絕【李益】

榼小非由榼星郎是酒星解酲元有數不用嚇劉伶

送東光呂少府之官連帥奏授

遠愛東光縣平臨若木津一城先見日百里早驚春徳禮邀才重恩輝拜命新防時裁尺素滄海有枯鱗

送劉公逹判官赴天徳軍幕

特建靑油幕量分紫禁師自然知召子不用問從誰文武輕車少衣冠舊制宜北風如有寄畫取受降時【軍有東西受降城】

故祕監丹陽郡公延陵包公挽歌

臺鼎嘗虛位防龍莫致堯徳音防祕府風韻散淸朝天上文星落林端玉樹凋有吳君子墓返葬故山遙晚過敷水驛卻寄華州使院張鄭二侍禦

春雨如煙又若絲曉來昬處晚晴時仙人掌上芙蓉沼柱史關西松柏祠防許嵗華銷道路無窮王事系戎師回瞻二妙非吾侶日對三峯自有期

洛下閒居夜晴觀雪寄四遠諸兄弟

雪月相輝云四開終風助凍不揚埃萬重瓊樹宮中接一直銀河天上來荊楚嵗時知染翰湘吳醇酎憶銜桮彊題縑素無顏色鴻雁南飛早晚回

奉酬侍禦家兄東洛閒居夜晴觀雪之什【庠】

洛陽宮觀與天齊雪淨云銷月未西淸淺乍分銀漢近輝光漸覺玉繩低緑醽乍熟堪聊酌黃竹篇成好命題應念武闗山斷處空愁簿領候晨雞

奉使至邢州贈李八使君

獨占龍岡部深持虎節居盡心敷吏術含笑掩兵書禮飾華纓重才牽雅制余茂陰延驛路溫液逗官渠南畆行春罷西樓待客初甕頭開緑蟻砧下落紅魚牧伯風流足輶軒若澀虛今宵鈴閣內醉舞復何如

秋日洛陽官舍寄上水部家兄

洛陽歸老日此縣忽爲君白髮兄仍見丹誠帝豈聞九衢橫逝水二室散浮雲屈指豪家盡傷心要地分禁中周防鼎源上漢諸墳貔虎今無半狐貍宿有辟威聲慙北部仁化樂南薫野蘗饑來食天香靜處防壯年惟喜酒幼學便訶文及爾空裒暮離憂詎可聞

酬捨弟牟秋日洛陽官舍寄懷十韻【常】

幼爲逃難者才省用兵初去國三苗外全生四紀余老頭親帝裏歸處失吾廬逝水猶嗚咽祥雲自捲舒正郎曾首拜亞尹末平除防變陶家栁空傳魏闕書思淩天際鶴言甚轍中魚玉立知求已金聲乍起予在朝魚水分多病雪霜居忽報陽春曲縱橫恨不如

望終南

日愛南山好時逢夏景殘白雲兼佀雪淸晝乍生寒九陌峯如墜千門翠可團欲知形勝盡都在紫宸看

酬捨弟庠罷舉從州辟書

之荊且願依劉表折桂終慙見郤詵捨弟未應絲作鬢園公不用印隨身

竇氏聯珠集卷二

欽定四庫全書

竇氏聯珠集卷三

故朝議郎禦史中丞容管經略使賜紫金魚袋贈左散騎常侍扶風竇府君詩

府君諱羣字丹列家世所傳載扵首序府君由弱冠不樂進士之科便於著書耕墾墳籍旣孤以蔬素自適著書於毗陵之西偏給長兄之俸而與諸季安於膝下者十稔洎再罹內艱殆盡而復前者數四厥後郡守給事中京兆韋公夏卿知公以爲江左文雅無出其右適貞元十年詔徵天下隠居丘園不求聞逹之士韋公遂薦焉與桂山處士劉明素同表公之言云受天淸气與道逍遙時人以爲孔北海防禰衡之文不之過也其時天下慰薦九人公獨不除授其後韋公移牧吳郡又以公所著史記名臣疏三十四卷進入皆寢而不報人皆異之公自以爲通塞系於命靜而俟之厥後韋公入爲天官侍郎攺京兆命中謝之日徳宗與之緒言韋進曰臣忝居逹官而竊負其位上曰卿有何負奏曰臣守毘陵日薦處士竇羣於時獨防不錄後臣在蘇州又進竇羣所著名臣疏又防不答臣以爲以人而廢在臣則當然言羣則屈上乃驚曰卿之知人固無疑卒不問者乃宰執之失也便宣卽令召對此貞元十八年也公卽日起於衡泌白衣召見上謂公曰夏卿知卿卿有何蘊蓄得以盡言公從容對曰臣無蘊蓄第讀書俟時夫蘊蓄者迹在近班進有所不納諫有所不聽臣卽蘊蓄如臣處於艸茅但仰元化而已實無蘊蓄上甚奇其對便宣令付中書卽除諫官釋褐授右拾遺居無何祕監張公薦和蕃請公爲判官因攺侍禦史其後有故不行請復本列上不許遂守侍禦史俄兼領雜務徳宗晏駕攺膳部員外郎出爲唐州刺史司空於公鎭漢南奏公爲節度副使撿挍兵部郎中兼中丞加金紫居無何除吏部郎中遷禦史中丞以舉職太過出爲黔中觀察使後以十洞擾亂準詔用兵翦伐事平公坐貶開州刺史亦旣周嵗除容管經略使憲宗以公守官無隠思欲大用因急詔追入中路遘疾終於衡州旅館享年五十五贈左

散騎常侍公有子曰謙余審余偕孝敬相率審余應進士公天授和粹亮直孤峻著書俟用隠於衡泌未嘗以名利枉其所守時論以公有公輔之望卒無所伸文集散落未暇編錄

題劍

丈夫得寶劍束髮曾書紳嗟吁一朝遇願言千載鄰心許畱家樹辭直斷佞臣焉能爲繞指拂拭試時人

黔中書事

萬事非京國千山擁麗譙佩刀看日曬賜馬傍江調言語多重譯壺觴每獨謡江流如著翅不敢問歸橈

初入諌司喜家室至

一旦悲懽見孟光十年辛苦伴滄浪不知筆硯緣封事猶問傭書日防行

艸堂夜坐

匣中三尺劍天上少微星勿謂相去遠壯心曾不停

冬日曉思寄楊二十七錬師【一作諫卿】

雨霜地如雪松桂靑參差鶴警晨光上步出南軒時所遇各有適我懷亦自怡願言緘素封昨夜夢瓊枝貞元末東院嘗接事今西川武相公於玆三周謬領中憲裵徊防宇多獲文篇夏日卽事因寄四韻

重軒深佀谷列栢鎭含煙境絕蒼蠅到風生白雪前彈冠驚迹近専席感恩偏霄漢朝來下油幢路防千

晨興贈友寄呈竇開川【武元衡】

江城嵗方晏晨起眄庭柯白露傷紅葉淸飈斷綠蘿徇時眞气索念遠憂懷多宿昔東山意縱橫南浦波有美嬋娟子百慮攢雙蛾緘情郁不舒絲竹自駢羅爲予歌苦寒防酒朱顏酡鬒髮倐云變功名將柰何

奉酬西川武相公晨興贈友見示之作

碧樹分曉色宿雨弄淸光猶聞子規啼獨念一聲長眷眷軫芳思依依寄遠方情同如蘭臭恵比返防香新什驚變雅古瑟代沈湘殷勤見知已揜抑繞中膓隙駟不我待路人易相忘孤老空許國幽報期蒼蒼

竇三中丞去嵗有臺中五言四韻之什未及酬答承領鎭黔南途經蜀門百里而近願言欵覿封略間之因追酬曩篇持以爲贈【武元衡】

在昔謬司憲嘗僚惟有君報恩如皎日致位等靑雲削槀書難見除苛事早聞雙旌不可駐風雪路岐分

雪中寓直

寒光凝雪彩限直居粉闈怳疑白雲上乍覺金印非樹色靄虛空琴聲諧素徽明晨阻通籍獨臥掛朝衣

同前【韋貫之】

耿耿風雪暮直廬未揜扉詠蘭幽助興儷玉粲相輝气勁琴韻切夜深罏火防𨿽殊江海遠卽此戀彤闈

春雨

昨日偸閒看花了今朝多雨柰人何人間盡是逢花雨莫愛芳菲濕綺羅

東山月下逢友人

東山多喬木月午始蒼蒼𨿽殊碧海狀愛此靑苔光髙下滅華燭參差啟洞房佳人夢餘思寶瑟愁應商皎潔殊未已沈吟限一方宦情哂雞口世路倦羊腸彼美金石分眷言蘭桂芳淸暉詎同夕耿耿但相望

贈劉大兄院長

萬年枝下昔同趨三事行中半已無路自長沙忽相見共驚雙鬢別來殊

奉酬竇三中丞見贈【劉伯翁】

多幸嘗陪侍玉墀俄驚負譴阻天涯今日相逢問榮悴更嗟年鬢颯然衰

經潼關贈宇文十

古有弓旌禮今徵艸澤臣方同白衣見不是棄繻人

送內弟袁徳師

南渡登舟卽水仙西垣有客思悠然因君相問爲官意不賣毗陵負郭田

觀畫鶴

華亭不相識衛國復誰知悵望衝天羽甘心任畫師

北地

何事到容州臨池照白頭興隨年已往愁與水長流僶俛思逋客辛勤悔飯牛詩人亦何意樹艸欲忘憂

時興

夙心曠何許日暮依林薄流水不待人孤云時映鶴蒙蒙千萬花曷爲神仙藥不遇爛柯叟報非舊城郭

雨後月夜寄懷羊二十七資州

夕霽涼飈至翛然心賞諧淸光松上月虛白郡中齋置酒平生在開衿願見乖殷勤寄雙鯉夢想入君懷晚自臺中歸永寧裏南望山色悵然有懷呈上右司十一兄

白髮侵侵生有涯靑襟曾愛紫河車自憐悟主難歸去馬上看山恐到家

假日尋花

武陵緣源不可到河陽帶縣詎堪誇枝枝如雪南闗外一日休閒盡屬花

中牟縣經魯公廟【嘗修名臣略系司徒公】

靑史編名在篋中故林遺廟揖仁風還將文字如顏色暫下蒲車爲魯公

竇氏聯珠集卷三

欽定四庫全書

竇氏聯珠集卷四

故朝議郎婺州刺史上柱國扶風竇府君詩

府君諱庠字冑卿家世所傳載於首序府君初應進士感於知己一言遂從事於商洛授國子主簿未防而罷後吏部侍郎韓公出鎭武昌美公之才辟爲莭度推官以監察禦史俄而昌黎移鎭京口用爲度支副史攺殿中侍禦史昌黎卻入公至輦下遷漳州刺史秩滿時光祿卿範公由吳郡領宛陵奏公試太子中允兼侍禦史爲團練副使加章服府罷除奉天縣令遷登州刺史昌黎公畱守東都又奏授公爲汝州防禦判官攺撿挍戶部員外郎兼侍禦史後遷信州刺史三載轉婺州亦旣二載遘疾告終於東陽之官舍享年六十有二公天授倜儻气在物表一言而合期於嵗寒爲五字詩頗得其妙嗣子匡餘疾沒世次曰繇晉州司法次曰載國子

監直講皆克荷素風聿修官業詩筆落編錄未遑

太原送穆贄南遊

今朝天景淸秋入晉陽城露葉離披處風蟬三數聲那言苦行役值此遠䢐徵莫話心中事相看气不平

四皓驛聽琴送王師簡歸湖南使幕

朱弦韻正調淸夜佀聞韶山館月猶在松枝雪未消城笳三奏曉別鶴一聲遙明日思君處春泉翻寂寥

夜行古戰塲

山斷塞初平人言古戰庭泉冰聲更咽陰火焰偏靑月落雲沙黒風回艸木腥不知秦與漢徒欲弔英靈竇五判官罷舉赴商州辟書袖文相訪書懷話舊因抒鄙辭【韋渠牟】

故舊相逢三兩家愛君兄弟有聲華文揮錦防珠垂露興逸江天綺防霞美玉自矜頻獻璞眞金誰與細披沙終湏撰取新詩品更比芙蓉出水花

酬謝韋卿二十五兄俯贈輙敢書情

大賢持贈一明璫蓬蓽初驚滿室光埋沒劍中生紫气塵埃瑟上動淸商荊山璞在終應識楚國人知不是狂莫恨伏轅身未老防將筋力事王良

都尉別業

曾識將軍匹防防塲花下醉如泥春來欲問林園主桃李無言鳥自啼

靈臺鎭贈丘岑中丞

曉日天山雪半晴紅旗遙識漢家營近來羌騎依南牧羊馬城邊春艸生

奉和王侍郎春日喜李侍郎崔給諫張舍人韋諫議見訪因命觴觀樂之什

華館遲嘉賔逢迎淑景新錦筵開絳帳玉佩下朱輪曲裏三仙防風前百囀春欲知忘味處共仰在齊人勅目至家兄防淮南僕射杜公奏授祕挍兼節度參謀同書寄上

朝市三千里園廬二十春步兵終日飲原憲四時貧桂樹畱人久蓬山入夢新鶴書承處重鵲語喜時頻艸奏才偏委嘉謀事最親榻因徐孺解醴爲穆生陳衞國今多士荊州好寄身煙霄定從此非假問陶均

贈道芬上人【上人善畫松石】

云濕煙封不可闚畫時惟有鬼神知防回逢著天臺客認得嵓西最老枝

金山寺

一防靑螺碧浪中全依水府與天通晴江萬里雲飛盡鼇背參差日气紅

酬韓愈侍郎登嶽陽樓見贈【時予權知嶽州事】

巨浸連空濶危樓在杳冥稍分巴子國欲近老人星昏旦呈新候川原按舊經地圖封七澤天限鎖重扄萬象皆歸掌三光豈遁形月車才碾浪日禦已翻溟落照金城柱餘霞翠擁屏夜光疑漢曲寒韻辧湘靈山晚云常碧湖春艸徧靑軒黃曾舉樂範蠡防揚舲有客初畱鷁貪程尙數蓂自當徐孺榻不是謝公亭雅論冰生水雄材刃發硎座中瓊玉潤名下茝蘭馨假手誠知拙齋心匪蹔寧每慙公府粟卻憶故山苓苦調當三嘆知音願一聴自悲由也瑟敢墜孔悝銘野杏初成雪松醪正滿瓶莫辭今日醉長恨古人醒

冬日寓懷奉寄翰林王補闕

滿地霜蕪葉下枝防回吟斷四愁詩漢家若欲論封禪須及相如未病時

醉中贈符載

白社防中嘗共醉靑雲路上未相逢時人莫小池中水淺處無妨有臥龍

東都嘉亮亭詩【獻畱守韓僕射】

卜築三川上儀刑萬井中度材垂後儉選勝揜前功云搆中央起煙波四面通乍疑遊汗漫稍似入崆峒廛閈髙低盡山河表裏窮峯巒從地碧宮闕倚天紅靈檻如朝蜃飛橋狀晚虹曙霞晴錯落夕靄濕蔥蘢庾亮樓何阨陳蕃榻更崇有時閒講徳永日靜觀風玉斚飛無算金鐃奏未終重筵開玳瑁上客集鵷鴻接武空慙蹇修文敢並雄豈須登峴首然後奉羊公

畱守府酬皇甫曙侍禦彈琴之什

靑瑣晝無塵碧梧陰似水髙張朱弦琴靜舉白玉指洞簫又奏繁寒磬一聲起鶴警風露中泉飛雪雲裏泠泠分雅鄭析析諧宮徵座客無塵心巢禽亦傾耳衛國知有人齊竽偶相齒有時趨絳紗盡日隨朱履那令雜繁手出假求焦尾防載遺正音今朝自君始

龍門看花

無葉無枝不見空連天撲地逕才通山鸎驚起酒醒處火焰燒人雪噴風

金山行【潤州金山寺寺在江心】

西江中波四截湧出一峯靑堞防外如削成中缺裂陽气發生陰气結是時炎天五六月上有火雲下冰雪夜色晨光相蕩沃積翠流霞滿坑谷龍徹底沙布金鳥道插云梯甃玉架險淩虛隨指顧榱桷玲瓏皆固防斡流倒景不可窺萬仞千崕生跬步日華重重上金榜丹楹碧砌眞珠网此時天海風浪淸吳楚萬家皆在掌瓊樓菌閣紛明媚曲檻回軒深且邃海鳥夜上瑚枝江花曉落璢璃地有時倒影沈江底萬狀分明光似洗不知水上有樓臺卻就波中看啟閉舟人忘卻江水深水神誤到人間世歘然風生波出沒瀖濩晶瑩無定物居人相顧非人間如到日宮經月窟信知靈境長有靈住者不得無仙骨三神山上蓬萊宮徒有丹靑人未逢何如此處靈山宅淸涼不與囂塵隔曾到金山處處行夢魂長羨金山客

於闐鐘歌【送靈徹上人歸越】

靈嘉寺鐘按越中記此鐘本於闐國寺鐘因風雨失鐘所在有天竺僧過於闐識此鐘於越靈嘉寺至今鎖在寺樓

海中有國傾神功烹金化成九乳鐘精气激射聲衝瀜防持海底諸魚龍聲有感神無方連天雲水無津梁不知飛在靈嘉寺一國之人皆若狂東南之美天下傳環文萬象無雕鐫有靈飛動不敢懸鎖在危樓五百年有時淸秋日正中繁霜滿地天無風一聲洞徹八音盡萬籟悄然星漢空徒言凡質千鈞重一夫之力能振動大鳴小鳴須在君不擊不考終不聞髙僧訪古稽山曲終日當之言不足手提文鋒百鏈成恐刜此鐘無一聲

陪畱守僕射巡內至上陽宮感興

翠輦西歸七十春玊堂珠綴儼埃塵武皇弓劍埋何處泣問上陽宮里人

愁雲漠漠艸離離太液鉤陳處處疑薄暮毀垣春雨裏殘花猶發萬年枝

竇氏聯珠集卷四

欽定四庫全書

竇氏聯珠集卷五

故武昌軍節度副使朝散大夫撿挍祕書監兼禦史中丞扶風竇府君詩

府君諱鞏字友封家世所傳載於首序府君元和二年舉進士與今東都畱守在僕射孫公簡故吏部侍郎興元節度使王公源中中書舍人崔公咸制誥李公正封同年上第府君世傳五言詩頗得其妙故相淮陽公鎭滑臺辟爲從事釋褐授祕挍淮陽移鎭渚宮遷峴首攺協律郎二府専掌奏記淮陽下世司空薛公平鎭靑社辟公爲掌書記又攺節度判官副使累遷至大理評事監察禦史裏行殿中侍禦史檢挍祠部員外郎章服後薛公入爲民曹府君除侍禦史轉司勲員外郎遷刑部郎中文昌故事文酒之爲由公復振也故相左轄元公出鎭夏口固請公副戎分實舊文詞不能免遂除祕書少監兼中丞加金紫無何元公下世公亦北歸道途遘疾迨至輦下告終於崇徳裏之私第享年六十三有子六人長曰景餘疾沒世次歸裕見任晉陽令俱力學修文孝敬相率公溫仁華茂風韻峭逸遇境必言詩言之必破的佳句不冺傳於人間文集散落未暇編錄

老將吟

烽煙猶未盡年鬢暗相催輕敵心空在彎弓手不開馬依秋艸病栁傍故營摧惟有酬恩客時聽說劍來

贈蕭都官

蕭郎自小賢愛客不言錢有酒輕寒夜無愁倚少年閒尋織錦字醉上看花船好是闗身事從人道性偏江陵遇元九李六二侍禦紀事書情呈十二韻

自見人相愛如君愛我稀好閒容問道攻短每言非夢想何曾間追歡未省違看花憐後到避酒許先歸栁寺春堤遠津橋曙月微漁翁隨去處禪客共因依蓬閣初疑義霜臺晚畏威學深通古字心直觸危機滯荊州掾猶香柏署衣山連巫峽秀田傍渚宮肥美玉方齊價遷鸎尙怯飛佇看霄漢上連步待彤闈

酬竇七相贈依次重用本韻【元稹】

風波千里別書信二年稀乍見悲兼喜猶疑是與非身名判作夢杯盞莫相違艸館同牀宿沙頭待月歸春深鄊路遠老去宦情防魏闕何由到荊州且共依人欺翻省事官冷易蔵威剩擬馴鷗鳥無因用弩機看和松葉酒閒施稻田衣蒓菜銀絲嫩鱸魚雪片肥憐君詩似湧贈我筆如飛防遣諸伶唱篇篇入禁闈

忝職武昌初至夏口書事獻府主相公

白發放櫜鞬梁王愛舊全竹籬江畔宅梅雨病中天時奉登樓防間修上水船邑人興謗易莫遣鶴支錢

戱酬副使中丞見示四韻【元稹】

莫恨暫櫜鞬交遊防个全眼明相見日肺病欲秋天五馬虛盈櫪雙蛾浪滿船可憐俱老大無處用閒錢微之見寄與竇七酬唱之什本韻外勇加二韻【白居易】

旌鉞從櫜鞬賓寮情禮全防龍來要地鴛鷺下寥天赭汗騎驕馬靑蛾舞醉仙合成江上作散到洛中傳窮巷能無酒貧池亦有船春裝秋未寄漫道足閒錢

竇七中丞見示初至夏口獻元戎詩輒戱和之【裴度】

出佐靑油幕來吟白雪篇須爲九臯鶴莫上五湖船故態君應在新聲我亦便元侯看再入好被暫畱連鄂州使至竇七副使中丞見示與元相公獻酬之什鄙人任戶部尙書時中丞是當司員外郎每示篇章多相唱和今因四韻以寄所懷【令狐楚】

仙吏秦城別新詩鄂渚來才推今八米職副舊三臺雕鏤心偏許緘封手自開何年相贈答卻得在中臺

早秋江行

回望湓城遠西風吹荻花暮潮江勢濶秋雨雁行斜多醉渾無夢頻愁欲到家漸驚雲樹轉數防是晨鵶

題任處士幽居

紅葉江邨夕孤煙艸舍貧水淸魚識釣林靜犬隨人探掇山無主扶持藥有神客來惟勸酒蝴蜨是前身

南遊感興

傷心欲問前朝事惟見江流去不回日暮東風春艸緑鷓鴣飛上越王臺

放魚

金錢贖得見刀防聞道禽魚亦感恩好去長江千萬里不須辛苦上龍門

漢陰驛與宇文十相遇旋歸西川因以贈別

吳蜀何年別相逢漢水頭望鄊心共醉握手淚先流宿霧千山曉春霖一夜愁離情方浩蕩莫說去刀州

早春松江野望

江邨風雪霽曉望忽驚春畊地人來早營巢鵲語頻帶花移樹小插槿作籬新何事勝無事窮通任此身陜府賓堂覽房杜二公仁壽年中題紀手迹

仁壽元和二百年蒙籠水墨淡如煙當時憔悴題名日漢祖龍潛未上天

登玊鉤亭奉獻淮南李相公

西南城上髙髙處望月分明似玉鉤朱檻入云看鳥滅緑楊如薺繞江流定知有客嫌陳榻從此無人上庾樓今日捲簾天气好不勞騎馬看揚州

早春送宇文十歸吳

春遲不省似新年一月無花雪滿天邨店閉門何處宿夜深遙喚隔江船【新一作今隔一作渡】

少婦詞

坐惜年光變遼陽信未通燕迷新畫屋春識舊花叢夢繞天山外愁翻錦字中昨來誰是伴鸚鵡在簾櫳

嵗晚喜遠兄弟至書情

防年滄海別相見意多違鬢髮緣愁白音書爲嬾稀新詩徒有贈故國未同歸人事那堪問無言是與非

南陽道中作

東風雨洗順陽川蜀錦花開緑艸田彩雉鬭時頻駐馬酒旗翻處亦畱錢新晴日照山頭雪薄暮人爭渡口船早晚到家春欲盡今年寒食月初圓

哭呂衡州八郎中

今朝血淚問蒼蒼不分先悲旅館喪人送劍來歸隴上雁飛書去叫衡陽還家路逺兒童小埋玉泉深晝夜長望盡素車秋艸外欲將身贖返魂香

贈阿史那都尉

較獵燕山經防春雕弓白羽不離身年來馬上渾無力望見飛鴻指似人

經竇車騎故城

荒坡古堞欲千年名振圖書劍在泉今日諸孫拜墳樹愧無文字續燕然

逰仙詞

海上神山緑溪邊杏樹紅不知何處去月照玉樓空

竇氏聯珠集卷五

竇氏聨珠集跋

鞏囁嚅詩一何神妙恨此少不見其集聨珠之最也戊戌嵗中元歬一日夷門旅舎書張昭

夜吟竇集追思夷門顯處已三稔矣淒然感興書之

往嵗記時梁苑後今宵吟處洛城秋浮生瞥電人何在懷舊傷心淚迸流三徑竹風鄰笛怨一庭霜月井梧愁妻兒未防余惆悵只怪鐙前不舉頭自鞏而下皆大夫所顯慕而錄之

甲子嵗春初中儀李公借此書抄寫得無何祕監李公借去已失墜不復相還餘嘗讀此集寤寐思之至夏末忽投書於致政大夫果見借所恨自少閒暇令紮吏抄錄故多謬誤躬親校勘頗亦攺正因得吟味喜不自勝刑部員外郎兼太常博士和記

時幹徳二年六月廿五日雨霽防讀過

余家所蔵和峴所校五竇詩世少其本和所跋甲子嵗卽幹徳二年也祕監尹公者尹拙也致政大夫者吏部尙書致仕張昭也昭字潛夫顯鞏詩後一篇稱潛夫者卽昭也刑部員外郎兼太常博士和者峴也後有顯防讀過者峴季弟也惟中儀李公當時爲禮部侍郎而李姓者偶忘其爲何人逺方無書可攷姑俟知者今刋諸公府庶永其傳淳熙五年四月旦日朝散大夫權知蘄州軍州事北海王崧書

竇叔向五子曰常曰牟曰羣曰庠曰鞏西江禇蔵言輯其詩各有小敍大略已見矣但常牟庠鞏皆登第羣獨夷然不屑客隠於毘陵至如齧指置母棺中及對徳宗數語又五人中傑出者宜唐史獨著其傳而兄弟附焉第其父叔向詩不可多得據宋洪容齋云五竇之父叔向善五言而略無一首存於今荊公百家詩選亦無之是可惜也余嘗得吳良嗣家所抄唐詩僅有叔向六篇皆奇作念其不傳於世今悉錄之夏夜宿表兄話舊云夜合花開香滿庭夜深微雨醉初醒逺書珍重何時達舊事淒涼不可聴去日兒童皆長大昔年親友半凋零明朝又是孤舟別愁見河橋酒幔靑秋砧送包大夫云防續長門夜淸泠逆旅秋徵夫應待信寒女不勝愁帶月飛城上因風散陌頭離居偏入聴況復送歸舟春日早朝應制云紫殿俯千官春從應合歡禦鑪香焰暖馳道玉聲寒乳鷰翻珠綴祥烏集露盤宮花一萬樹不敢舉頭看過檐石湖云曉發魚門代晴看檐石湖日銜髙浪出天入四空無咫尺分洲島纎毫指舳艫渺然從此去誰念客帆孤貞懿挽歌二首云二陵恭婦道六寢盛皇情禮遜生前貴恩追歿後榮幼王親捧土愛女復連塋東望長如在誰云向玉京後庭攀畫柳陌上咽靑笳命婦羞蘋葉都人插柰花壽宮星月異仙路往來賒縱有迎神術終悲隔絳紗第三篇

亡矣又據宋計敏夫云竇叔向字遺直京兆人代宗時常衮爲相用爲左拾遺內供奉及貶亦出爲溧水令有寒食賜火詩云恩光及小臣華燭忽驚春電影隨中使星輝拂路人幸因楡柳暖一照艸茅貧端午日恩賜百索云仙宮長命縷端午降殊私事盛蛟龍見恩深犬馬知餘生倘可續終冀答明時酬李袁州嘉祐云少年輕防復輕離老大闗心總是悲彊說前程聊自慰未知攜手定何時公才屈指登黃閣匪服胡顏上赤墀想到長安誦佳句滿朝誰不念瓊枝自宋迄今歷幾百年餘所見叔向詩反多於容齋始信詩文顯晦故自有時匪闗嵗月之先後久暫也又得囁嚅翁絕句六首代鄰叟云年來七十罷畊桑就暖支羸彊下牀滿眼兒孫身外事閒梳白髮對殘陽永寧小園寄接近較書云故里心期柰別何手栽芳樹憶庭柯東臯黍熟君應醉棃葉初紅白露多寄南遊弟兄云書來未報幾時還知在三湖五嶺間獨立衡門秋水闊寒霞飛去日銜山新營別墅寄兄云懶性如今成野人行蔵由興不由身莫驚此度歸來晚買得山居正值春自京將赴黔南雲風雨荊州二月天問人初雇峽中船西南一望雲和水猶道黔南有四千宮人斜云離宮逺路北原斜生死恩深不到家雲雨今歸何處去黃鸝飛上野棠花餘向讀白樂天與微之書極稱竇七與元八絕句可見同時早有定論矣嘗手錄一編並唐書列傳附於集後寄友人云向謂竇氏聨珠今可謂竇氏合璧否海虞毛晉識

