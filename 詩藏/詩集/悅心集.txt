卷一樂志論錄漢書疏廣傳一則歸去來辭桃花源記答人與顧章書言誌書答馮子華書攝生咪遊潷湖山寺詩冰壺誡山中與裴迪書春日行九曲詞畫松平都觀記池上篇冷泉亭記郡中西園燕詩示劉叟對酒二首負冬日盤銘石憫農答白居易陋室銘郊居卽事詠走馬燈詩尋張逸人山居垂訓詩傳心偈水中睹影口占六言牧童蘇沒遮浪淘沙絕句中秋對月十五夜望月天臺山桐柏觀序題文川村居答人詩山中僧題巖詩錄四首題壁詩錄三首法語南山曲小重山春光好錦纏道閒仙答白雲之句三首更漏子庭莎記門銘五不欺省心錄五則省事吟仁

何處是仙鄕冬至二首爲善吟十分吟樂樂堯夫何所有思山吟推誠吟觀易吟安樂窩中自貽仁者吟年老逢春天聽吟至誠吟淸夜吟身太平安樂窩申四喜太平吟可祕吟安樂吟甕牖吟無妄吟堯夫飲酒吟招友爲眞率會酬華嚴眞師樂

洛陽耆寓會序獨樂園記嵩山寺法堂門壁君子貴愼獨

卷二謝判官幽谷種花學書爲樂歸田錄一則題臨臯亭江郊有序述懷調行香子書黃魯粥竈氏傳後論詩鑑空閣題西林壁贈東林總長老資福白長老小照贊點絳唇杭州梅竹石贊書蘭芳亭書贈韓瓊秀才記居鐘山黃州竹樓記髙齋賞春亭秦州玩芳亭記張無盡見雪竇教以惜福之說二則喜遷鶯南溪自詠敬恕齋銘敬齋銘與張伯信書與邵叔誼書與李信仲書論語說本仁說論琴寄陸子靜先生詠春紀先訓範公泉煙艇記梅花鵲橋仙和豫快適無僞記趙忭逸事論歸田賦插秧梅品丰年謠小樓連苑黃河淸水調歌頭題舫齋苕溪漁隱湖山記柳枝詞山居述事方寸地說記王梅溪眞西山二詩菜說黃綿襖道不在語言文字勤有三益水調歌頭喜雪西山送陳隨隱遊廬山漁父詞二首澗泉自記鷓塢天書張道者屋壁記謙禪師法語禪本艸論仁字書感應篇後長沙勸耕陳尙書宗召均贍宗族眞迹四畱銘山間明月樓記卉岡堂記……卷三卷四卷五

禦制悅心集序

朕生平淡泊爲懷。恬靜自好。樂天知命。隨境養和。前居藩邸時。𨿽身處繁華。而寤寐之中自覺淸遠閒曠。超然塵俗之外。然不好放逸身心。披閱經史之餘。旁及百家小集。其有寄興蕭閒寓懷超脫者。佳章好句散見簡編。或如皓月當空。或如涼風解暑。或如時花照眼。或如好鳥鳴林﹑或如泉響空山。或如鐘淸午夜。均足以消除結滯。浣滌煩囂。令人心曠神怡。天機暢適。因隨意采錄若干則。置諸几案間。以備觀覽。自總理萬幾以來。宵旰不逞。求如囊時之怡情悅目不可復得。然寧靜之宰不口﹝因﹞物動。恬澹之致口口﹝豈爲﹞境移。此乃可以自信者。爰口口口口﹝取向所采﹞錄。匯爲一書。名之曰。悅心集。夫心者。人之神明。所以爲萬化之源。萬事之本。而勞之則苦。擾之則煩。蔽之則昏。窒之則滯。故聖賢方。存心。洗心之明訓。佛祖有。明心。寂心之緘言。無非涵養一心之沖虛靈妙。使無所累。與天地太和元气渾然流行。無入而不自得也。如孔門之春風沂水。仙家之吸露饗霞。如來之慧雨香花。以及先儒之霽月光風。天根月窟。其理同。其旨趣何弗同予。是編所錄。有莊語。有逸語。有淸語。有趣語。有淺近語。不名一體。人有仕。有隱。有儒。有釋。有髙名。有無名。亦不專一家。總之。或口口﹝貪。祛﹞妄。屏慮。釋思。寄淸淨心。遊歡喜地。言近指遠。辭簡味長。俯仰之間。隨時可會。然而喧寂在境。而不喧不寂者自在心。往往迹寄淸廓之鄕。而神思縈繞。身處塵氛之地。而志气安舒。則見道未見道之分也。昔朗禪師以書招永嘉禪師山居。師答曰。未識道而先居山者。但見其山不見其道。未居山而先識道者。但見其道必忘其山。見道志山者。人間亦寂也。見山忘道者。山中乃喧也。旨哉斯言。知此義者。始可與讀悅心集雍正四年丙午正月初三日禦筆

卷一

樂志論仲長統使居有良田廣宅。背山臨流。溝池環市。竹木周布。場圃築前。果園樹後。舟車足以代步涉之難。使令足以息四體之役。養親有兼珍之膳。妻孥無苦身之勞。良朋萃止。則陳酒肴以娛之。嘉時吉日。則烹羔豚以奉之。躕躇畦苑。遊戲平林。濯淸水。追涼風。釣遊鯉。弋髙鴻。風於舞雩之下。詠歸髙堂之上。安神閨房。思老氏之元虛。呼吸精神。求至人之仿佛。與達者數子。論道講書。俯仰二儀。錯綜人物。彈南風之雅操。發淸商之妙曲。逍遙一世之上。睥睨天地之間。不受當時之責。永保性命之期。如此則可以陵霄漢。出宇宙之外矣。豈羨夫入帝王之門哉。仲長統。字理公。東漢末山陽髙平人。人少好學。贍文辭。

錄漢書疏廣傳一則廣旣歸鄕裏。日令家共具設酒食。請族人故舊賓客。與相娛樂。數問其家金余尙有幾。趣賣以共具。居歲餘。子孫竊謂其昆弟老人廣所愛信者。勸說君宜買田宅。廣曰。吾豈老誖不念子孫哉。顧自有舊田廬。令子孫勤力其中。足以供衣食。今復增益之以爲贏餘。但教子孫怠惰耳。賢而多財。則損其志。愚而多財。則益其過。且夫富者。眾之怨也。吾旣亡以教化子孫。不欲益其過而生怨。又此金者。聖主所以惠養老臣也。故樂與鄕黨宗族共饗其賜。以盡吾餘日。不亦可乎。按漢書。疏廣。字仲翁。東海蘭陵人也。漢地節中爲太子太傅。兄子受爲少傅。朝廷以爲榮。廣謂受曰。吾聞知不足辱。知止不殆。功遂身退。天之道也。遂上疏乞歸。許之。賜黃金二十斤。旣歸鄕裏云云。

歸去來兮辭陶潛歸去來兮。田園將蕪。胡不歸。旣自以心爲形役。奚惆悵而獨悲。悟已往之不諫。知來者之可追。實迷途其未遠。覺今是而昨非。舟搖搖以輕颺。風飄飄而吹衣。問徵夫以前路。恨晨光之熹微。乃瞻衡宇。載欣載奔。僮僕歡迎。稚子候門。三徑就荒。松菊猶存。攜幼入室。有酒盈樽。引壺觴以自酌。眄庭柯以怡顏。倚南窗以寄傲。審容膝之易安。園日涉以成趣。門𨿽設而常關。策扶老以流憩。時矯首而遊觀。云無心以出岫。鳥倦飛而知還。景翳翳以將入。撫孤松而盤桓。歸去來兮。請息交以絕遊。世與我而相違。復駕言兮焉求。悅親戚之情話。樂琴書以消憂。農人告余以春及。將有事於西疇。或命巾車。或棹孤舟。旣窈窕以尋壑。亦崎嶇而經丘。木欣欣以向榮。泉涓涓而始流。善萬物之得時。感吾生之行休。已矣乎。寓形宇內復幾時。曷不委心任去畱。胡爲乎遑遑欲何之。富貴非吾願。帝鄕不可期。懷良辰以孤往。或植杖而耘耔。登東臯以舒嘯。臨淸流而賦詩。聊乘化以歸盡。樂夫天命復奚疑。陶潛。字淵明。或云子字符亮。晉大司馬侃會孫。潯陽柴桑人也。宅邊有五柳樹。因以爲號。著五柳先生傳。以自況。嘗爲彭澤令。屈與上官。曰。吾不能爲五斗米折腰。遂解組歸。賦去來辭。

桃花源記陶潛晉太元中。武陵人。捕魚爲業。緣溪行。忘路之遠近。忽逢桃花林。夾岸數百步。中無雜樹。芳艸鮮美。落英繽紛。漁人甚異之。復前行。欲窮其林。林盡水源。便得一山。山有小口。仿佛若有光。便捨船從口入。初極狹。才通人。復行數十步。豁然開朗。土地平曠。屋舍儼然。有良田﹑美池﹑桑竹之屬。阡陌交通。雞犬相聞。其中往來種作。男女衣者。悉如外人。黃髮垂髫。並怡然自樂。見漁人。乃大驚。問所從來。具答之。便要還家。設酒殺雞作食。村中聞有此人。咸來訊問。自云先世避秦時亂。率妻子邑人來此絕境。不復出焉。遂與外人間隔。問今是何世。乃不知有漢。無論魏晉。此人一一爲具言所聞。皆嘆惋。餘人各復延至其家。皆出酒食。停數日。辭去。此中人語云。不足爲外人道也。旣出。得其船。便扶向路。處處志之。及郡下。詣太守。說如此。太守卽遣人隨其往。尋向所志。遂迷不復得路。南陽劉子驥。髙尙士也。聞之。欣然規往。未果。尋病終。後遂無問津者。

答人陶弘景山中何所有。嶺上多白雲。只可自怡悅。不堪持贈君。陶弘景。字通明。丹陽秣陵人。博學好養生。仕齊爲奉朝請。掛冠隱居茅山。性愛山水。每經澗谷。必吟詠盤桓。梁武帝旣早與之遊。及卽位。以手敕詔之。不出。然國家每有大事。必先咨之。時謂山中宰相。年逾八十而有壯容。

與顧章書吳均僕去月謝病。還覓薜蘿。梅溪之西。有石門山者。森壁爭霞。孤峯限日。幽岫含云。深溪蓄翠。蟬吟鶴唳。水響猿啼。英英相雜。綿綿成韻。旣素重幽居。遂葺宇其上。幸富菊花。偏饒竹實。山谷所資。於斯已辦。仁智所樂。豈徒語哉。吳均。字叔庠。吳興人。梁奉朝請。

言誌書蕭大圜北山之北。南山之南。面修原而帶流水。倚郊甸而枕平臯。築蝸捨於嚴林。構環堵於幽薄。近瞻煙霧。遠睇風雲。藉織艸以陰長松。拔幽蘭而援芳桂。仰翔禽於百仞。俯泳鱗於千尋。果樹在後。開窗以臨花艸﹔蔬圃居前。坐篬而看灌甽。二頃以供饍粥。十畝以給絲麻。侍兒五三。可充紝織。家童數四。足代耕耘。沽酪牧羊。協潘生之志﹔畜雞種黍。應莊叟之言。獲菽尋汜氏之書。露葵徵尹君之錄。烹羔豚而介春酒。迎伏臘而俟歲時。披良書。探至賾。可以娛神。可以散慮。有朋自遠。揚搉古今。田畯相過。劇談稼穡。斯亦足矣。蕭大圜。字人顯。蘭陵人。隋開府儀同三司。

答馮子華書王績吾河渚間有先世田十五六頃。奴婢數人。足以應役。用天之道。分地之利。耕耘穮蓘。黍秫而巳。多養鳧雁。廣牧雞豚。黃精白朮枸杞薯蕷。朝夕采掇。以供服餌。牀頭素書數帙。莊老及易而巳。每遇天气晴朗。詠謝康樂詩。渺然盡陂澤山林之思。覺瀛洲方丈。森然在目前。或時與舟子漁人方潭並釣。俯仰極樂。戴星而歸。歌詠以會意爲工。不必與悠悠閒人相倡和也。煙霞山水。性之所適。暮春三月。登於北山。松柏羣吟。藤蘿翳景。意甚樂之。賞洽興闌。還歸河渚。蓬室甕牖。彈琴誦書。優哉遊哉。聊以永歲。足下謂何如也。王績。字無功。文中子之弟。

攝生詠孫思邈怒甚偏傷气。思多太損神。神虛心易役。气弱病相因。勿使悲歡極。當令飲食均。再三防夜醉。第一戒晨嗔。夜寢鳴雷鼓。晨興漱玉津。妖神難犯己。精气自全身。若欲無百病。常當節五辛。安神宜悅樂。惜气保和純。壽夭休言命。修行本在人。時時遵此理。平地可朝眞。孫眞人思邈。京兆華源人。隱太白山。通百家陰陽推步醫藥。隋文帝以國子博士召不就。唐太宗召詣京師。欲官之。不受。髙宗上元初還山。

遊灉湖山寺詩張說空山寂寞道心生。虛谷迢遙野鳥聲。禪室從來塵外賞。香臺豈是世中情。雲間東嶺千尋出。樹裏南湖一片明。若使巢由知此意。不將蘿薜易簪纓。張說。字道濟。一字說之。洛陽人。武后策賢良方正。說對第一。擢鳳閣舍人。旋謫欽州。中宗召還。累遷兵部侍郎。睿宗朝爲中書侍郎知政事。開元初。進中書令。封燕國公。謚文貞。朝廷大述作多出其手。與許公蘇頲齊名。號燕許大手筆。

冰壺誡姚崇玉本無瑕。冰亦至潔。方圓相映。表裹皆澈。諭彼貞廉。能守其節。凡今之人。就列稱臣。當官以害剝爲務。在上以財賄爲親。豈異夫象之有齒。以焚其身﹔魚之貪。餌。必曝其鱗。故君子讓榮不憂。辭滿爲珍。以備其徳。以全其眞。與其濁富。寧比淸貧。吳隱酌泉。龐參致水。席皮洗幘。縵袍空裏。𨿽淸畏人知。而所知遠矣。嗟爾在位。祿厚官尊。固當聳廉勤之節。塞貪競之門。冰壺是對。炯誡猶存。以此淸白。遺其子孫。姚崇。字符之。陜州人。唐同平章事。

山中與裴秀才迪書王維近景气和暢。舊山殊可。過憩感配寺。與山僧飯訖而去。北渡灑川。淸月映郭。夜登華子岡。輞水淪漣。與月上下。寒山遠火。明昧林外。村墟夜舂。復與疏鐘相閒。此時獨坐。僮僕靜默。多思曩昔攜手賦詩。步仄徑。臨淸流也。當待艸木蔓發。春山可望。輕鯈出水。白鷗嬌翼。露濕靑臯。麥隴朝雊。斯去不遠。倘能從我遊乎。非子天機淸妙。豈能以此相邀。然是中有深趣矣。王維。字摩詰。唐天寶間人。官尙書右丞。工畫。

春日行張籍春日融融池上暖。竹牙出土蘭心短。艸堂晨起酒半醒。家童報我園花滿。頭上皮冠未曾整。直入花間不尋徑。樹樹殷勤盡繞行。舉枝未徧春日暝。不用積金著靑天。不用服藥求神仙。但願園裏花長好。一生飲酒花前老。張籍。字文昌。吳人。唐國子司業。

九曲詞髙適萬騎爭歌楊柳春。千場對舞繡騏驎。到處盡適歡洽事。相看總是太平人。髙適。字達夫。唐刑部侍郎。散騎常侍。封渤海縣侯。

畫松景云畫松一似眞松樹。且待尋思記得無。曾在天臺山上見。石橋南畔第三株。景云。唐時僧。與岑參同時。

平都觀記段文昌平都山最髙頂。卽漢時王﹑陰二眞人蟬蛻之所也。峭壁千仞。下臨湍波。老柏萬株。上插峯嶺。靈花彩羽。皆非圖志中所載者。昏旦萬狀。信非人境。貞元十五年。余西遊岷蜀。停舟江岸。振衣虔潔。詣諸洞所。石巖靈竇。蒼焉相次。苔龕古書。依稀可辧。時與道侶數人坐於下。須臾。天籟不起。萬竅風息。山光耀於耳目。煙霞拂於襟褒。相顧神竦。若在紫府元圃矣。段文昌。字墨卿。唐四川節度使。

池上篇白居易十畝之宅。五畝之園。有水一池。有竹千竿。勿謂土狹。勿謂地偏。足以容膝。足以息肩。有堂有庭。有橋有船。有書有酒。有歌有弦。有叟在中。白須飄然。識分知足。外無求焉。如鳥擇木。姑務巢安。如魚居沼。不知海寬。仙鶴怪石。紫菱白蓮。皆吾所好。盡在吾前。時飲一杯。或吟一篇。妻孥熙熙。雞犬閒閒。優哉遊哉。吾將終老乎其間。白居易。字樂天。下邦人。唐直元中進士。元和初。對制策入等。歷年穆宗文宗。官至刑部尙書。謐曰文。自號醉吟先生亦稱香山居士。詩與元微之齊名。時號元白體。

冷泉亭記白居易東南山水。余杭郡爲最。就郡言。靈隱寺爲尢。由寺觀。冷泉亭爲甲。亭在山下水中央。寺西南隅髙不倍尋。廣不累丈。而撮奇得要地。搜勝槪物無遁形。春之日。吾愛其艸燻燻。木欣欣。可以導和納粹。暢人血气。夏之夜。吾愛其泉停停。風冷冷。可以鐲煩析醒。起人心情。山樹爲蓋。巖石爲屏。雲從洞生。水與階平。坐而翫之者。可著濯足於牀下。臥而胛之者。可垂釣於枕上。蚓又潺湲潔澈。粹冷柔滑。若俗士。若道人。眼耳之塵。心舌之垢。不待盥滌。見輒除去。潛利陰益。可勝言哉。斯所以最余杭而甲靈隱也。杭自郡城抵西封。叢山復湖。易爲形勝。先是領郡者。有相裏尹造作處白亭。有韓僕射口作候仙亭。有裴庶子棠棣作觀風亭。有盧給事元補作建山亭。及右司郎中河南元藇最後作此亭。於是五亭相望。如指之列。可謂佳境殫矣。能事畢矣。後來者𨿽有敏心巧目。無所加焉。故吾繼之。述而不作。

郡中西園白居易閒園多芳艸。春夏香靡靡。深樹足佳禽。旦暮鳴不已。院門閉松竹。庭徑穿蘭芷。愛彼池上橋。獨來聊徙倚。魚依藻長樂。鷗見人暫起。有時舟隨風。盡日蓮照水。誰知郡府內。景物閒如此。始悟誼靜緣。何嘗系遠邇。

燕詩示劉叟白居易梁上有雙燕。翩翩雄與雌。銜泥兩椽間。一巢生四兒。四兒日夜長。索食聲孜孜。靑虫不易捕。黃口無飽期。觜爪𨿽欲敝。心力不知疲。須臾十來往。猶恐巢中饑。辛勤三十日。母瘦雛漸肥。喃喃教言語。一一刷毛衣。一旦羽翼成。引上庭樹枝。舉翅不回顧。隨風四散飛。雌雄空中鳴。聲盡呼不歸。卻入空巢裏。啁啾終夜悲。燕燕爾勿悲。爾當返自思。思爾爲雛日。髙飛背母時。當時父母念。今日爾應知。

對酒二首白居易蝸牛角上爭何事。石火光中寄此身。隨富隨貧且隨喜﹐。不開口笑是癡人。

百歲無多時壯健。一春能幾日晴明。相逢且莫推辭醉。聽唱陽關第四聲。

負冬日白居易杲杲冬日出。照我屋南隅。負暄閉目坐。和气生肌膚。初似飲醇醪。又如蟄者蘇。外融百骸暢。中適一念無。曠然忘所在。心與虛空俱。

盤銘石白居易客從山來。遺我磐石。圓平膩滑。廣褻六尺。質凝雲白。文拆煙碧。毒苔有斑。麋鹿其迹。置之竹下。風掃露滴。坐待禪僧。眠畱醉客。淸泠可愛。支體甚適。便是白家。夏天牀席。

憫農李紳鋤禾日當午。汗滴禾下土。誰知盤中餐。粒粒皆辛苦。李紳。字公垂。無錫人。唐武宗時檢校右僕射平章事。封趙郡公。

答白居易釋道林元和中白居易出守杭州。入山禮謁。問如何是佛法大意。師曰。諸惡莫作眾善奉行。白曰。三歲孩兒也解恁麼道。師曰。三歲孩兒道得。八十老人行不得。

陋室銘劉禹錫山不在髙。有仙則名。水不在深。有龍則靈。斯是陋室。惟吾徳馨。苔痕上階綠。艸色入簾靑。談笑有鴻儒。往來無白丁。可以調素琴。閱金經。無絲竹之亂耳。無案牘之勞形。南陽諸葛廬。西蜀子云亭。孔子云。何陋之有。劉禹錫。字夢得。彭城人。貞元九年擢進士第。登博學宏詞科。從事淮南幕府。入爲監察禦史。以王叔文黨貶朗州司馬。居十年。召還。復出刺播州。裴度以母老爲言。攺連州。再徵復黜。度仍薦爲禮部郎中。集賢直學士。白居易嘗稱其詩在處有神物護持。爲名流所推重。會昌時加檢校禮部尙書。

郊居卽事司空曙釣罷歸來不系船。江村月滿正堪眠。縱然一夜風吹去。只在蘆花淺水邊。司空曙。字文明。一作初。廣平人。登進士第。從韋臯劍南。貞元中。爲水部郎中。調虞部郎中。詩格淸華。爲大歷十才子之一。

詠走馬燈詩僧無際團團遊了又來遊。無个明人指路頭。除卻心中三昧火。鎗刀人馬一齊休。無際石頭希遷禪師。端州髙要陳氏子。唐貞元中人。落髮於曹溪。得法於靑原。住南嶽寺。

尋張逸人山居劉長卿危石才通鳥道。空山更有人家。桃源定在深處。澗水浮來落花。劉長卿。唐大歷間人。工詩。時稱五言長城。

垂訓詩元眞行藏虛實自家知。禍福因由更問誰。善惡到頭終有報。只爭來早與來遲。閒中檢點平生事。靜坐思量日所爲。常把一心行正道。自然天地不相虧。元眞。洪州上藍令超禪師。唐大順中人。住瑞州上藍山。

傳心偈裴休心不可傳。以契爲傳。心不可見。以無爲見。契亦無契。無亦無無。化城不住。迷額有珠。珠是彊名。城豈有形。卽心卽佛。佛卽無生。直下便是。勿求勿營。使佛覓佛。倍費功程。隨法生解。卽落魔界。凡聖不分。乃離見聞。無心似鏡。與物無競。無念似空。無物不容。三乘外法。歷劫希逢。若能如是。是出世雄。裴休字公美。相唐宣宗。得法黃蘗禪師。

水中睹影口占釋良價切莫從他覓。迢迢與我疏。我今獨自往。處處得逢伊。渠今正是我。我今不是渠。應須恁麼會。方得契如如。良價。唐咸通時會格人。姓兪氏。得法雲巖住洞山。

六言呂巖春暖華花半開。逍遙石上裴回。逢人莫話他事。笑指白雲去來。呂巖。字洞賓。河中人。唐咸通中遇鐘離權得道。

牧童呂巖艸飾橫野六七里。笛弄晚風三四聲。歸來飽飯黃昏後。不脫蓑衣臥月明。

蘇幕遮呂巖天至髙。地至大。惟有眞心。物物俱含載。不用之時。全體在。用卽拈來。萬象周世界。虛無中。塵色內。盡是還丹。歷歷堪收采。這筒鼎鑪解不解。養就靈烏。飛出光明海。

浪淘沙呂巖我有屋三椽。住在靈源。無遮四壁任蕭然。萬象森羅爲斗拱。瓦蓋靑天。無漏得多年。結就因緣。修成功行滿三千。降得火龍伏得虎。陸路神仙。

截句呂巖天涯海角人求我。行到天涯不見人。忠孝義慈行方便。不須求我自然眞。

莫道幽人一事無。閒中盡有靜工夫。閉門淸畫讀書罷。掃地焚香到日晡。

中秋對月曹松無雲世界秋三五。共看蟾盤上海涯。直到天頭天盡處。不曾私照一人家。曹松。字夢徵。舒州人。唐祕書省正字。

十五夜望月王建中庭地白樹棲鴉。冷露無聲濕桂花。今夜月明人盡望。不知秋思在誰家。王建。字仲初。穎川人。大歷十年進士。工樂府與張籍齊名。宮詞百首。尢傳誦人口。

天臺山桐佰觀序崔尙桐柏山髙萬八千丈。周旋八百里。其山八重。四面如一。中有洞天號金庭宮。卽王子晉之所處也。景雲中作桐柏觀。髙居羣峯之上。俯臨千仞之餘。連山峨峨。四野皆碧。茂樹鬱鬱。四時恆靑。大巖之前。橫嶺之上。雙峯如闕。中天豁開。長澗南瀉。諸泉合漱。一道瀑布。百丈灑流。望之雪霏。聽之風起。石梁翠屏可倚。琪樹珠條可攀。仙花仙艸。春秋互發。淸烏淸猿。東西合響。信足賞也。崔尙。唐代人。爵裏莫考。

題文川村居滕白種茶巖接紅霞塢。灌稻泉生白石根。皤腹老翁眉似雪。海棠花下戲兒孫。滕白。唐工部郎中。字無考。

答人詩太上隱者偶來松樹下。髙枕石頭眠。山中無歷日。寒盡不知年。按古今詩話云。太上隱者。人莫知其本末。好事者從問其姓名。不答。畱詩一絕云。

山中僧陸龜蒙手關一室翠微裏。日暮白雲棲半間。白雲朝出天際去。若比老僧猶未閒。陸龜蒙。字魯望。蘇州人。唐光化中贈右補闕。

題巖詩錄四首寒山二儀旣開辟。人乃居其中。迷汝卽吐霧。醒汝卽吹風。惜汝卽富貴。奪汝卽貧窮。碌碌羣漢子。萬事由天公。

吾心似秋月。碧潭淸皎潔。無物堪化倫。教我如何說。

閒遊華頂上。天朗月光輝。四顧晴室裹。白雲同鶴飛。

眾星羅列夜深明。巖點孤燭月未沈。圓滿光華不磨瑩。掛在靑天是我心。寒山。唐天臺山僧。丰干云。寒山文殊也。

題壁詩錄三拾得從來是拾得。不是偶然稱。別無親眷屬。寒山是我兄。兩人心相似。誰能徇俗情。若問年多少。黃河幾度淸。

無去無來本湛然。不居內外及中間。一顆水精絕瑕翳。光明透滿出入天。

若見月光明。照燭四天下。圓暉掛太虛。塋淨能瀟灑。人道有虧盈。我見無衰謝。狀如摩尼珠。光明無晝夜。擡得與寒山同時。丰干云。拾得普賢也。

法語釋令遵出家人須會佛意始得。若會佛意。不在僧俗男女貴賤。但隨家丰儉安樂便得。令遵。唐詩僧。

南山曲馮延己銅壺久滴宵漏。髙閣初鳴曙鐘。催啟五門金鎖。猶垂三殿簾櫳。階前禦柳搖綠。仗下宮花散紅。鴛瓦千行曉日。鸞旗百尺春風。侍臣舞蹈重拜。聖壽南山永同。馮延己。字正中。彭城人。南唐中書侍郎。

小重山和凝春滿神京萬木芳。鶯語滑。蝶飛狂。曉花擎露瀝霞漿。紅日永。風和百花香。煙鎖柳絲長。禦溝澄碧水。轉池塘。時時微雨洗風光。天衢遠。到處引笙篁。和凝。字成績。鄭州人。晉天福中同平章事。

﹢﹢﹢

山居幽趣明﹖鄭瑄山深幽境﹐眞趣頗多。當殘春初夏之時﹐步入林巒﹐松竹交映。遐觀遠眺﹐曲徑通幽。野花隱隱生香﹐而气味恬澹﹐非若檀麝之濃。山禽關關弄舌﹐而淸韻閒雅﹐非若笙簧之巧。此皆造化機緘﹐娛目悅心﹐靜賞無厭。時抱焦桐﹐向松陰石上﹐撫一二雅調。蕭然景會﹐此身卽是畫中人物。遠聽山邨茅屋傍午雞鳴﹐伐木丁丁﹐樵歌相答。經邱尋壑﹐更出世外幾層。此景無競無爭﹐足力所到﹐何地非我廬哉﹗

道不在語言文字宋﹖羅大經繪雪者不能繪其淸﹐繪月者不能繪其明﹐繪花者不能繪其馨﹐繪泉者不能繪其聲﹐繪人者不能繪其情﹐然則言語文字固不足以盡道也。

多少箴無名氏少飲酒﹐多飯粥。多茹菜﹐少食肉。少開口﹐多閉目。多梳頭﹐少洗浴。少羣居﹐多獨宿。多收書﹐少積玉。少取名﹐多忍辱。多行善﹐少幹祿。

春夏秋冬四季無名氏春風花艸香遊賞過池塘踏花歸去馬蹄忙邀嘉客醉壺觴一曲滿庭芳初夏正淸和魚戲動新荷西湖十里好煙波銀浪裏擲金梭人唱采蓮歌秋景入郊墟簡編可捲舒十年讀盡五車書出白屋步云衢潭潭府中居冬嶺秀孤松六出舞回風烏鵲爭棲飛上桐梅影瘦月朦朧人在廣寒宮

四畱銘宋﹖王伯大畱有餘不盡之巧﹐以還造化﹔畱有餘不盡之祿﹐以還朝廷﹔畱有餘不盡之財﹐以還百姓﹔畱有餘不盡之福﹐以還子孫。因自號爲畱耕道人。

喜遷鶯宋﹖周邦彥梅雨霽﹐暑風和﹐髙柳咽蟬多﹔小園臺榭遶池波﹐魚戲動新荷。薄紗幮﹐輕羽扇﹐枕冷簟涼深院﹔此時情緒此時天﹐無事小神仙。

雜錄格言凡親友有欲言不言之意﹐此必有不得已事欲求我而難於啟齒者﹐便當揣其意而先問之﹐力所能爲﹐不可推諉。見人有得意事﹐便當生歡喜心﹔見人有失意事﹐便當生憐憫心。忌人之成﹐樂人之敗﹐何損於人﹐何益於己。徒自壞心術耳﹗進一步想﹐有此則失彼﹐缺東而補西﹐時刻過去不得。退一步想﹐只喫這碗飯﹐只穿這件衣﹐俯仰寬然有餘。一時勸人以口﹐百世勸人以書。蓋口之勸人有盡﹐書之勸人無盡﹐此立言所以不朽也。處富貴之地﹐要知貧賤的痛癢﹔當少壯之時﹐須念衰老的辛酸。知足便足﹐待足何時足﹔偸閒便閒﹐求閒何日閒。以愛妻子之心事親則孝﹔以保富貴之心事君則忠﹔以責人之心責己則寡過﹔以恕己之心恕人責全交。

警世通語陳繼儒一生都是命安排﹐求什麼﹗今日不知明日事﹐愁什麼﹗不禮爹娘禮鬼神﹐敬什麼﹗弟兄姊妹皆同气﹐爭什麼﹗兒孫自有兒孫福﹐憂什麼﹗奴僕也是父娘生﹐淩什麼﹗當官若不行方便﹐做什麼﹗公門裏面好修行﹐凶什麼﹗刀筆殺人終自殺﹐刁什麼﹗舉頭三尺有神明﹐欺什麼﹗文章自古無憑據﹐誇什麼﹗榮華富貴眼前花﹐傲什麼﹗他家富貴前生定﹐妒什麼﹗前世不修今受苦﹐怨什麼﹗豈可人無得運時﹐急什麼﹗人世難逢開口笑﹐苦什麼﹗補破遮寒煖卽休﹐擺什麼﹗才過三寸成何物﹐饞什麼﹗死後一文裝不去﹐慳什麼﹗前人田地後人收﹐占什麼﹗得便宜處失便宜﹐貪什麼﹗聰明反被聰明誤﹐巧什麼﹗虛言折盡平生福﹐講什麼﹗是非到底自分明﹐辯什麼﹗暗裏催君骨髓枯﹐淫什麼﹗嫖賭之人沒下梢﹐耍什麼﹗治家勤儉勝求人﹐奢什麼﹗人爭閒气一場空﹐惱什麼﹗惡人自有惡人磨﹐憎什麼﹗冤冤相報幾時休﹐結什麼﹗人生何處不相逢﹐狠什麼﹗世事眞如一局棋﹐算什麼﹗誰人保得常無事﹐誚什麼﹗穴在人心不在山﹐謀什麼﹗欺人是禍饒人福﹐卜什麼﹗一旦無常萬事休﹐忙什麼﹗

醒世歌無名氏﹝或一說爲志公禪師﹞南來北往走西東看見浮生總是空天也空地也空人生杳杳在其中日也空月也空來來往往有何功田也空地也空換了多少主人翁金也空銀也空死後何曾在手中妻也空子也空黃泉路上不相逢大藏經中空是色般若經中色是空朝走西來暮走東人生恰似采花蜂采得百花成蜜後到頭辛苦一場空深夜聽得三更鼓翻身不覺五更鐘從頭仔細思量看便是南柯一夢中

述懷﹝調行香子﹞蘇軾淸夜無塵月色如銀酒斟時須滿十分浮名浮利休苦勞神似隙中駒石中火夢中身𨿽抱文章開口誰親且陶陶樂取天眞幾時歸去做个閒人背一張琴一壺酒一溪云

巖棲幽事陳繼儒香令人幽﹔石令人雋﹔琴令人寂﹔茶令人爽﹔竹令人冷﹔月令人淸﹔棋令人閒﹔杖令人輕﹔水令人澹﹔雪令人曠﹔劍令人壯﹔蒲團令人靜﹔花令人韻﹔金石鼎彜令人古。

書屏語明﹖王道焜人於一日間﹐或聞一善言﹐見一善行﹐行一善事﹐此日方不虛過。人一日不知非﹐則一日安於自是。日日知非﹐日日攺過。則此身爲義理再造之身﹐可以立命。气象要髙曠﹐不可疏狂﹔心思要縝密﹐不可瑣屑﹔趣味要衝澹﹐不可枯寂﹔操守要嚴明﹐不可激烈。讀書不獨能變化气質﹐且能養人精神﹐蓋義理收攝故也。收拾身心﹐漸令向裏﹐處世酬物﹐自然安穩。

桃花歌唐寅桃花塢裏桃花庵﹐桃花庵裏桃花仙﹔桃花仙人種桃樹﹐笑折花枝當酒錢。酒醒常在花邊坐﹐酒醉還來花下眠﹔半醒半醉日復日﹐花開花落年復年。但願老死花酒邊﹐不願鞠躬車馬前﹔車塵馬足貴者趣﹐酒盞花枝貧者緣。若將貴者比貧人﹐一在平地一在天。若將車馬比花酒﹐他得馳驅我得閒。他人笑我忒風顚﹐我笑他人看不穿。不見五陵豪傑墓﹐無酒無花鋤作田。

冰壺誡姚崇玉本無瑕﹐冰亦至潔。方員相映﹐表裏皆澈。諭彼貞廉﹐能守其節。吳隱酌泉﹐龐恭致水。𨿽淸畏人知﹐而所知遠矣﹗告爾在位﹐祿厚官尊﹐固當聳廉勤之節﹐塞貪競之門。冰壺是對﹐炯戒猶存。以此淸白﹐遺其子孫。

書贈韓瓊秀才黃庭堅讀書欲精不欲博﹐用心欲純不欲雜。讀書務博﹐常不盡意﹔用心不純﹐訖無全功。治經之法﹐不獨玩其文章﹐談說義理而已。一言一句﹐皆以養心冶性。事親﹑從政﹑取友﹑接物﹑得失﹑憂樂﹐一考之於書﹐然後嘗古人之糟粕而知味矣。

座右銘張敬堂多事爲讀書第一病。多愁爲養生第一病。多言爲處世第一病。多智爲立心第一病。多費爲作家第一病。

唐元眞禪師「垂訓詩」﹕行藏虛實自家知﹐禍福因由更問誰。善惡到頭終有報﹐只爭來早與來遲。閒中檢點平生事﹐靜坐思量日所爲。常把一心行正道﹐自然天地不相虧。

呂巖爲唐呂洞賓﹐其「截句」﹕天涯海角人求我﹐行到天涯不見人。忠孝義慈行方便﹐不須求我自然眞。莫道幽人一事無﹐掃地焚香到日晡。

宋黃洽之「五不欺」﹕予有五不欺﹕居家不欺親﹔仕不欺君﹔仰不欺天﹔俯不欺人﹔幽不欺鬼神。

邵雍之「至誠吟」﹕不多求故得﹐不雜學故明。欲得心常明﹐無過用至誠。

蘇軾《點絳唇》﹕閒倚胡牀﹐庚公樓外峯千朵﹐與誰同坐﹐明月淸風我。別乘一來﹐有唱應須和。還知麼﹐自從添个﹐風月平分破。

詠走馬燈詩團團遊了又來遊﹐無个明人指路頭。除卻心中三昧火﹐槍刀人馬一齊休。

布袋和尙呵呵笑你道我終日裏笑呵呵﹐笑得是誰﹖我也不笑那過去的骷髏﹐我也不笑那眼前的螻蟻﹐第一笑那牛頭的伏羲﹐你畫什麼卦﹐惹是招非﹐把一个个囫圇圇的太極兒弄得粉花碎。我笑那喫艸的神農﹐你嘗什麼藥﹐無事尋事﹐把那千萬病根兒都提起。我笑那堯與舜﹐你讓天子。我笑那湯與武﹐你奪天子。你道沒有个旁人兒﹐覷覷破了這意兒﹐也不過十字街頭小經紀。還有什麼龍逢比干伊和呂﹐也有什麼巢父許由夷與齊﹐只這般喞喞噥噥的我也﹐那里工夫笑著你。我笑那李老聃﹐五千言的道徳﹐我笑那釋迦佛﹐五千卷的文字﹐干惹得那些道士們去打云鑼﹐和尙們去敲﹐木魚﹐生出無窮活計。又笑那孔子得老頭兒﹐你絮絮叨叨﹐說什麼道學文章也﹐平白地把好些活人都弄死。往往往﹐還有一笑。我笑那天上的玉皇﹐地下的閻王﹐與那古往今來的萬歲﹐你戴著天平冠﹐穿著衮龍袍﹐這俗套兒生出什麼好意思。你自去想一想﹐苦也麼苦﹐癡也麼癡﹐著什麼來由﹐幹碌碌大家喧嚷嚷的無休息。去去去﹐這一笑﹐笑得那天也愁﹐地也愁﹐神也愁﹐鬼也愁。那管他燈籠兒缺了半邊的嘴。呵呵呵﹐這一笑﹐你道是畢竟的笑著誰。罷罷罷﹐說明了﹐我也不笑那張三李四﹐我也不笑那七東八西。呀﹗笑殺了他的咱﹐卻原來就是我的。布袋和尙﹐未詳氏族﹐常寓明州奉化縣之嶽林寺﹐蹙眉皤腹﹐以杖荷一布囊﹐反供有具悉貯囊鐘﹐常雪中臥雪不沾身。天將雨卽著濕艸履疾走﹐天晴卽曳髙木屐豎膝而眠。人以此驗天時﹐梁貞明三年丙子三月﹐說偈曰「彌勒眞彌勒﹐分身千百億﹐時時示時人﹐時人自不識。」坐石而化﹐後復現於他州﹐矣負布袋。四眾競圖其象﹐此詞或云寓言﹐或云卽布袋和尙所作﹐皆無可據。

布袋和尙笑笑歌和尙不癡又不顚﹐恁地裹這般好笑。莫不是笑太虛氤氳﹐萬古徒紛擾。莫不是笑日月來往﹐驅馳弄昏曉。莫不是笑人生賢愚貴賤同是一般老﹐莫不是笑著書地將卮言雜語呈羅唣﹐莫不是笑儒生學者殘唇剝舌費精神千騰萬倒﹐莫不是笑坐禪入定地哪里曉得本來面目這般好﹐莫不是笑煉藥燒丹的費盡工夫向鑪竈﹐莫不是笑茫茫宇宙總機關﹐多少英雄磨滅了﹐眞可笑。和尙原來識孔竅﹐且住笑﹐且住笑﹐我也借君笑一笑。你朝不歇﹐夜不歇﹐笑口笑開三尺闊﹐世間笑事總然多﹐何苦勞君笑不竭。越好笑﹐越好笑﹐君若笑時我也笑﹐不須說﹐不須說﹐說破機關笑欲歇。萬事堪共笑一場﹐紛紛說話皆饒舌。

秋潭月藻圓明居士緝

十方三際﹐不動道場﹐窮諸元辯﹐若一毫置於太虛﹐竭世樞機﹐似一滴投於巨壑。失其旨﹐甘露乃蒺藜之園﹐得之心﹐伊蘭作旃檀之料。六塵皆是眞宗﹐萬法無非眞相。雲霧淨時天體現﹐識情盡處本心明。靑靑修竹盡佛身﹐點點蒼苔皆般若。春至花開﹐秋來落葉﹐千江有水千江月﹐萬里無雲萬里天。入本住之道場﹐證無爲之妙智。衝開碧落松千尺﹐截斷紅塵水一溪。海闊從魚躍﹐天空任鳥飛。得初而卽得末﹐尢圓珠無閒閣之方﹔了一而徧了余﹐似海滴總江湖之味。寒則普天寒﹐熱則普天熱。嫩柳條條綠﹐桃花樹樹紅。如隨色之牟尼﹐似應聲之虛谷。攬艸無非妙葉﹐執礫盡成眞金。似鳥飛空﹐何東何西而不空﹔如魚在水﹐何順何逆而非水。惺惺不昧﹐了了無虧。廓徹虛空﹐誰分彼此。圓通法界﹐豈別纖毫。一雨無私﹐羣木自分甘苦﹔太虛絕量﹐眾器各現方圓。大地無偏﹐榮枯自異。犀因玩月紋生角﹐象被雷驚花入牙。毫毛之端﹐現出金身﹔琉璃之內﹐含納寶月。柳絮隨風﹐葵花向日。松排山面千重翠﹐月點波心一顆珠。心偏一切處﹐一切處偏心。理因事顯﹐事假理融。無邊而不中﹐無小而不大。一輪明月照﹐萬影碧潭空。東澗水流西澗水﹐南山雲起北山云。前臺花發後臺見﹐上屆鐘聲下屆聞。萬別千差﹐靡非淸虛之性﹐尊卑髙下﹐難出平等之津。俱號昆侖遮那﹐同居常寂光土。截瓊脂寸寸是玉。折旃檀片片皆香。證了惟心﹐空有雙泯﹐不壞空而常有﹔染淨之法﹐宛然不礙﹐有而常空。一眞之道如爾。風爲花笑語﹐云作石衣裳。水底七星十四點﹐江心孤雁一雙飛。竹影掃階塵不起﹐月穿潭底水無痕。白鷺下田千點雪﹐黃鸝上樹一枝花。杜鵑枝上杜鵑啼﹐蝴蝶夢中蝴蝶舞。菡萏花開菩薩面﹐芭蕉葉現夜叉身。東谷笑言西谷響﹐上方雲雨下方晴。類秋江萬影交羅﹐狀寒室千燈互映。自心轉變不動﹐而遠近俄分﹔一念包容無礙﹐而大小相入。若了虛空﹐方達眞實。外無可知﹐內無可守。莫向言中取則﹐直須句下明宗。若朗月之觀眾星﹐若妙髙之超羣岫。心行處滅﹐言語道泯。悟寂無寂﹐眞知無知。以知技不二之一心﹐契空有雙融之中道。一堂風冷淡﹐千古月分明。大湖三萬六千頃﹐月在波心說向誰﹖雪覆孤峯峯不白﹐雨滴石筍筍不生。空界影中空界月﹐再三撈擄始應知。藏身處裏沒蹤迹﹐沒蹤迹處莫藏身。來從何處來﹐去向何方去﹖來來實無方﹐來雁過長天﹔去去實無處﹐去影沈寒水。始從芳艸去﹐又逐落花回。須將大海來﹐注取大海去。無情水任方圓器﹐不系舟隨去住風。夢宅虛無﹐化源寂滅。太虛作室﹐夜月爲燈。無明樹頭﹐覺華頓發﹔入苦海內﹐一味恆淸。以虛空心﹐現眞實相﹐住忘憂館﹐成快活人。閒爲水竹雲山主﹐靜得風花雪月權。一池荷葉衣無盡﹐滿地松花食有餘。梧葉落﹑已知秋到﹐葭灰飛﹑便覺春回。雁字排空﹐寫出一天秋思﹔鶯梭穿柳﹐織成三月春光。柳窺白日﹐堤邊翠影滿娑﹔梅笑淸風﹐云外暗香浮動。花開碧岫山妝面﹐月映寒潭水畫眉。非異非同﹐盈剎而坦然平現﹔不大不小﹐徧空而法爾圓成。艸木有眞香﹐軒牕無俗韻。髙閣淸香生靜境﹐夜堂疏磬發禪心。月到上方諸品靜﹐心持半偈萬緣空。引泉通絕澗﹐放鶴入孤云。晨香常自在﹐夜磬滿山聞。山鐘夜渡空江水﹐汀月寒生古石樓。月明兩岸蘆花白﹐古渡無人不系船。捲簾見天地之心﹐對水得江湖之性。一縱一橫﹐徹見萬家春象﹐一收一放﹐悉彰大地風光。眼空海嶽塵中小﹐心與乾坤分外寬。情田除蔓艸﹐心月印澄江。是非一以遣﹐動靜百無妨。智慧之果﹐秋結無漏之林﹔靜妙之花﹐春發總持之苑。水鳥時時談妙義﹐山花處處演眞常。聽風柯而正念成﹐飽香飯而三昧顯。庭前古柏穿雲秀﹐溪後泉聲入海流。分明宣祖意﹐何處有凡心。無邊剎海﹐自他不隔於毫端﹔十世古今﹐終始不離於當念。常照常現﹐偏界偏空﹐無作無爲﹐非石非木。但尋芳艸綠﹐莫問白雲深。當下無心﹐立徹本法。虛空有相﹐法性無身。結水爲冰﹐釋冰成水。如流依水﹐如火傳薪。續續無知﹐新新不滯。乾坤大聚落﹐今古小朝昏。十方世界﹐擎在掌中。四海波瀾﹐攝歸毛孔。只手接四天之雨﹐藕絲懸須彌之山。一塵起而翳天﹐一芥墮而覆地。空中生樹﹐火裏栽蓮。解則十方一心中﹐迷則方寸千里外。故知演廣非多﹐標略非一。口藏空傳十二部﹐心臺照耀百千燈。若是將心比心﹐何異以指諭指。無旨外之文可執﹐無文外之旨可尊。前燈後燈﹐誰起誰作。觀指非知月﹐忘筌是得魚。營求豈了義﹐執著背眞宗。一片白雲橫谷口﹐幾多歸鳥盡迷巢。若有證有知﹐則慧日沈淪於有地﹔若無照無悟﹐則昏云掩蔽於空門。諸佛不證﹐涅槃門悟時無得﹔異生非墮﹐三塗地迷處全空。不見一法可斷﹐無解脫所出之門﹔不見一法可成﹐無菩提能入之地。分外不加毫末事﹐意中常滿十分春。更隨流水去﹐每趁白雲飛。雲起動兼靜﹐水流忙更閒。野色更無山隔斷﹐天光之與水相通。性至圓融﹐事理交徹。空華三界﹐如風卷煙﹔幻影六塵﹐猶湯沃雪。須知諸相皆非相﹐若住無餘卻有餘。滿室淸光滿幾月﹐一溪流水一溪云。天共白雲曉﹐水和明月流。萬綠叢中藏不得﹐淸風影裏露全身。示眞寶珠﹐傾袐密藏﹐藏非藏﹐珠非珠。無雲生嶺上﹐有月落波心。念念證眞﹐塵塵合體。一心法界﹐法界一心。被大乘衣而坐正覺牀﹐飲菩提漿而餐甘露味。但顯金色之世界﹐惟開薝卜之園林。不生心內心外之歧思﹐不起有情無情之忘解。今夜一輪滿﹐淸光何處無。蔭法云於六合﹐揚慧日於九天。舒捲太淸之云﹐浮沈秋潭之月。了生滅之因緣﹐破自他之緣本。戒珠心地印﹐雲霞體上衣。如上數句非數句﹐莫道無言與有言。不作野千鳴﹐豈爲師子吼。若然若然﹐如是如是。

閒詠苑柳千條拂地垂﹐紅塵飛不到軒墀。炷余古鼎睛煙裊﹐題罷長箋晝漏移。松影參差摩詰畫﹐禽聲上下浩然詩。遙空喜見濃云合﹐恰是吾民望雨時。

月夜聽泉聲得句逶迆洲渚薜蘿幽﹐苑靜偏宜秉獨遊。萬樹林梢看月上﹐三峯巖畔聽泉流。濺衣珠灑晴疑雨﹐戛玉湍鳴夏似秋。風激潺湲聲不斷﹐夜深戀賞未回舟。

月寶鏡奩開升自東﹐星疏云淨正秋中。從看圓潔今宵滿﹐卽此晶輝萬古同。奕奕榮光蟾吐彩﹐溶溶澄景水明空。當筵坐愛團圞好﹐時得香飄桂子風。

仲秋月夜感懷碧天皓魄印長空﹐嘹嚦初聞度塞鴻。橊子結成崖石畔﹐桂香飄入渚煙中。溪環松老重添翠﹐巖映楓疏半綴紅。追憶昔年秋夜宴﹐不禁此際感西風。

平湖秋月樹杪暮煙收﹐晴光逐水流。淺沙閒立鷺﹐輕浪穩眠鷗。心月雙圓鏡﹐湖天一色秋。恍疑星漢裏﹐縹渺玉京遊。

夜靜星漢斜臨避暑宮﹐石欄幹曲綠陰籠。風回巖畔泉聲咽﹐夜靜人閒月鏡空。繞砌蘭薰香馥鬱﹐滿壺冰潔玉玲瓏。隔簾漏斷天如洗﹐新句吟成一枕中。

松月吟香飄桂子月初盈﹐涼泛松濤溪共鳴。叢桂影中和月影﹐萬松聲裏聽溪聲。

淸閒世間何處覓淸閒﹐祇在朝堂城市間﹔卽此是非名利客﹐何殊野衲閉禪關。

偶成長空萬里碧天秋﹐絕點純淸亦不收﹔但得如如妙中妙﹐塵塵剎剎任悠悠。

何處是仙鄕何處是仙鄕﹐仙鄕不離房﹔眼前無冗長﹐心下有淸涼﹔靜處乾坤大﹐閒中日月長﹔若能安得分﹐都勝別思量。

詠春日日看山不厭山﹐白雲吞吐翠微間﹔靜明光裏無窮樂﹐祇是教人下語難。

垂訓詩唐代元眞禪師行藏虛實自家知﹐禍福因由更問誰﹔善惡到頭終有報﹐祇爭來早與來遲﹔閒中檢點平生事﹐靜坐思量日所爲﹔常把一心行正道﹐自然天地不相虧。

悔過銘古之君子﹐有過則攺。不遠而復﹐乃可無悔。旣悔而復﹐亦猶未害。悔而復悔﹐岌乎危殆。頻復之厲﹐大易有戒。思昔顏子﹐有過不二。有一不善﹐未嘗復行。知復一善﹐拳拳服膺。才知差失﹐便不更然。歉於己者﹐不再作焉。悔心之生﹐良心之萌。當悔之餘﹐惟新是圖。知悔之時﹐不圖攺之。是乃自棄﹐小人之墮。

詠走馬燈詩石頭襌師團團遊了又來遊無个明人指路頭除卻心中三昧火鎗刀人馬一齊休

省事吟邵雍慮少夢自少言稀過亦稀簾垂知日永柳靜覺風微但見花開謝不聞人是非何須尋洞府度歲也應遲

樂樂卲雍吾常好樂樂所樂無害義樂天四時好樂地百物備樂人有善行樂己能樂事此數樂之外惟樂常如是

無妄吟卲雍耳無妄聽目無妄顧口無妄言心無妄慮四者不妄聖賢之具予何人哉﹗敢不希慕﹖

西山劉克莊極頂遙知有隱君餐芝種朮鹿爲羣多應午竃茶煙起山下看來是白雲

長沙勸耕眞徳秀田家挵取一春忙男力菑畬女課桑隴上黃雲機上雪暫時辛苦樂時長

仿康節先生詩無名氏每日淸晨一炷香謝天謝地謝三光所求處處田禾熟惟願人人壽命長國有賢臣安社稷家無逆子惱爹娘四方平靜干戈息我若貧時也不妨

五言絕句無名氏身安茅屋穩性定菜根香世事靜方見人情淡始長

一世歌唐寅人生七十古來稀﹐前除幼年後除老。中間光景不多時﹐又有嚴霜與煩惱。過了中秋月不明﹐過了淸明花不好。花前月下且髙歌﹐急須滿把金樽倒。世間錢多賺不盡﹐朝裏官多做不了。官大錢多心轉憂﹐落得自家頭白早。春夏秋冬彈指間﹐鐘送昔昏雞報曉。請君細點眼前人﹐一年一度埋荒艸。艸裏髙低多少墳﹐一年一半無人掃。

