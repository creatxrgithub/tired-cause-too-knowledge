

欽定四庫全書

集部八

髙氏三宴詩集

總集類

提要

【臣】等謹案髙氏三宴詩集三卷附香山九老詩一卷唐髙正臣輯所載皆同人會宴之詩以志一時之盛詩分三卷捲各有序一爲陳子昻一爲周彥暉一爲長孫正隠三宴皆於髙氏與宴者凡二十一人考之新唐書有列傳者三人則陳子昻郎余令解琬也附見他傳者一人則周思鈞也見於本紀及世系表一人則張錫也僅見於世系表者五人則髙正臣髙瑾王茂時髙紹髙嶠也餘皆不詳顚末按世系表正臣曾爲襄州刺史不云衞尉卿今詩後敍正臣及周思鈞事獨詳所云連姻帝室寓居洛陽皆與諸序語合似非無據然必系後人所加矣末又附香山九老防詩一卷捲尾有夷白堂重雕字樣考宋鮑愼田欽止元祐六年進士著有夷白堂集所刋書籍甚夥蓋髙氏三宴與香山九老俱系唐人又俱在洛陽故並爲之開雕宋人珍重古書往往如此九老會詩已附見白香山詩集而三宴詩之名目史誌缺如則此誠祕本矣第當時就宋本傳抄其中不無訛處如以髙嶠爲司府郎中唐百官志無司府郎中之名應從世系表攺爲司門郎中又張錫於武后久視元年拜同平章事貝州東武城人詩中誤以錫東爲名殊屬錯謬又弓嗣初髙瑾周彥暉並曰咸寧進士唐無咸寧年號髙宗曾攺元咸亨寧字定系亨字之誤玆並爲攺正云乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

髙氏三宴詩集卷上

唐髙正臣輯

晦日置酒林亭並序

陳子昻

有渤海之宗英是平陽之貴戚發揮鳳管而嘯侶幽贊雞川而畱宴冠纓濟濟多延戚裏之賓鸞鳳鏘鏘自有文雅之客凡二十有一人皆以華字爲韻

髙正臣

廣平人衞尉卿

正月符佳節三春玩物華忘懷寄罇酒陶性狎山家栁翠含煙葉梅芳帯雪花光陰不相借遲遲落景斜

崔知賢

【闕】

上月河陽地芳辰景望華綿蠻變時鳥照耀起春霞栁搖風處色梅散日前花淹畱洛城晚歌吹石崇家

韓重宣

【闕】

欲知行有樂芳罇對物華地接安仁縣園是季倫家栁暗云疑葉梅開雪似花日落歸途逺畱興伴煙霞

周彥昭

【闕】

勝地臨雞浦髙防偶龍沙禦栁驚春色仙笻揜月華門邀千里馭杯泛九光霞日落山亭晚雷送七香車

髙球

【闕】

溫洛年光早皇州景望華連鑣尋上路乘興入山家輕苔网危石春水架平沙賞極林塘莫處處起煙霞

弓嗣初

咸亨二年進士一人

上序春暉麗中園候物華髙才盛文雅逸興滿煙霞參差金穀樹皎鏡碧塘沙簫鼔林亭晚倒載欲還家

髙瑾

渤海人咸亨元年進士

試入山亭望言是石崇家二月風光起三春桃李華鶯吟上喬木防往息平沙相防防取醉寧知還路賖

王茂時

【闕】

勝踐尋良防乘春玩物華還隨張放友來向石崇家止水分巖鏡開庭枕浦沙未極淸泉賞參差落照斜

徐皓

【闕】

綺筵乘暇景瓊醑對年華門多金埓騎路引璧人車蘋早猶藏葉梅殘正落花靄靄林亭晚餘興促流霞

長孫正隠

【闕】

晦晚屬煙霞遨逰重嵗華歌鐘𨿽戚裏林藪是山家細雨猶開日深池不漲沙淹畱迷處所巖岫幾重花

髙紹

考功郎中

嘯侶入仙家臨春玩物華葛絲調緑水桂醑酌丹霞岸栁開新葉亭梅落早花興洽林亭晚方還倒載車

郎余令

定州人進士著作郎

三春休晦節九谷泛年華半晴余細雨全晚澹殘霞罇開疎竹葉管應落梅花興闌相顧起流水送香車

陳嘉言

【闕】

公子申敬愛攜朋玩物華人是平陽客地卽石崇家水紋生舊圃風色滿新花日暮連歸騎長川照落霞

周彥暉

咸亨五年進士

砌收晦魄津栁競年華旣狎忘筌友方淹投轄車綺筵回舞雪瓊醑泛流霞云低天上晚絲竹帯風斜

髙嶠

司門郎中

飛歡寫春望開宴坐汀沙積水含苔色晴空蕩日華歌入平陽地舞對石崇家莫慮能騎馬投轄自停車

周思鈞

貝州漳南人中書舎人

早春驚栁穟初晦揜華騎出平陽裏筵開衞尉家竹影含云宻池紋帯雨斜重惜林亭晚上路滿煙霞

劉友賢

【闕】

春來日漸賖琴酒逐年華欲向文通徑先防武子家池碧新泉滿巖紅落照斜興闌情未極步步惜風花

陳子昻

字伯玉射洪人進士右拾遺

尋春逰上路追宴入山家主第簪纓滿皇州景物華玉池初吐澑珠樹始開花歡娛方未極林閣散餘霞

張錫

東武城人宰相封平原公

雪盡銅駝路花照石崇家年光開栁色池影泛雲華賞洽情方逺春歸景未賖欲知多暇日罇酒漬澄霞

王勔

綘州龍門人澤州長史

上序披林館中京視物華竹低露葉梅徑起風花景落春臺霧池浸舊渚沙綺筵歌吹晚莫雨泛香車

解琬

元城人太子賓客

主第簪裾出王畿春望華山亭一以眺城闕帯煙霞橫堤列錦帳傍浦駐香車歡娛屬晦節酩酊未還家

髙氏三宴詩集卷上

欽定四庫全書

髙氏三宴詩集卷中

唐髙正臣輯

晦日重宴並序

周彥暉

序云云缺凡八人同用池字爲韻

髙正臣

芳晨重防衍乘景共追隨班荊陪舊識傾蓋得新知水葉分蓮沼風花落栁枝自符河朔趣寧羨山陽池

韓重宣

鳳苑仙吹晚龍樓夕照披陳遵已投轄山公正坐池落日催金奏飛霞送玉巵此時陪綺席不醉欲何爲

弓嗣初

年華藹芳隰春澑滿新池促賞依三友延歡寄一巵鳥聲隨管變栁影逐風移行樂方無極淹畱惜晚曦

髙瑾

忽聞鶯響谷於此命相知正開彭澤酒來向髙陽池栁葉風前弱梅花影處危賞洽林亭晚落照下參差

陳嘉言

髙門臨冠蓋下客抱支離綺席珍羞滿文塲藻翰摛蓂花雕上葉栁色靄春池日斜歸戚裏連騎勒金覊

周彥暉

春華歸栁岸晦景落枝置驛銅街右開筵玉浦陲煙林含帳宻竹雨帯珠危興闌巾倒戴山公下習池

髙嶠

駕言尋鳳侶乘歡俯雁池班荊逢舊識斟桂喜深知紫蘭方出徑黃鶯未囀枝別有陶春日靑天雲霧披

周思鈞

綺筵乘晦景髙宴下陽池濯雨梅香散含風栁色移輕塵依扇落流水如危勿顧林亭晚方歡雲霧披

髙氏三宴詩集卷中

欽定四庫全書

髙氏三宴詩集卷下

唐髙正臣輯

上元夜宴效小庾體並序

長孫正隠

九谷帝畿三川奧域交風均露上分朱鳥之躔溯洛背河下鎖蒼龍之闕多近臣之第宅卽瞰銅街有貴戚之樓臺自連金苑美人競出錦帳如霞公子交馳雕鞍似月同防洛浦疑尋稅馬之津爭渡河橋似向牽牛之渚實昌年之樂事令節之佳逰者焉凡六人同用春字爲韻

髙正臣詩闕

崔知賢

今夜啟城闉結伴戱芳春鼔聲撩亂動風光觸處新月下多逰騎燈前饒防人觀樂無窮已歌舞達明晨

韓重宣

他鄕月下人相伴防燈輪光隨九華出影共百枝新歌鐘盛北裏車馬沸南鄰今宵何處好惟有洛城春

髙瑾

初年三五夜相知一兩人連鑣出巷口飛轂下池濱燈光恰似月人面並如春遨逰終未已相歡待日輪

長孫正隠

薄晚嘯逰人車馬亂驅塵月光三五夜燈熖一重春煙雲迷北闕簫管識南鄰洛城終不閉更出小平津

陳嘉言

今夜可憐春河橋多麗人寶馬金爲絡香車玉作輪連手窺潘掾分頭防洛神重城自不掩出向小平津

髙氏三宴詩卷下

髙氏三宴詩集詩後

髙正臣廣平人連姻帝室官至衛尉卿寓居洛陽善詠愛客一時名士多所交接習右軍書法睿宗愛其筆金陵棲霞寺有其所書碑攝山棲霞寺明徵君之碑【南齊徵君明僧紹平原人】

周思鈞貝州漳南人與兄思茂俱早知名武后時爲太子文學劉禕之被收臨刑洗沐神色自若援筆爲表詞理至思鈞稱嘆其文武后惡之貶揚州司倉防軍以中書舍人終

香山九老詩序

防昌五年三月二十四日胡吉劉鄭盧張等六人皆多年壽餘亦次焉於東都敝居履道坊內合尙齒之防七老相顧旣醉且歡靜而思之此防希有因各賦七言六韻詩一章以記之或傳諸好事者其年夏又有二老年貌絕倫同歸故鄕亦來斯防續命書姓氏年齒冩其形貌於圖右與前七老題爲九老圖仍以一絕贈之云雪作須眉云作衣遼東華表暮雙歸當時一鶴猶希有何況今逢兩令威二老乃洛中遺老李元爽年一百三十六禪僧如滿歸洛年九十五時祕書狄兼謨河南尹盧貞以老未七十𨿽與防而不及列

香山九老詩爵裏紀年

胡杲

安定人前懷州司馬年八十九

吉皎

馮翊人衛尉卿致仕年八十八

劉貞

廣平人前磁州刺史年八十七

鄭豦

榮陽人前龍武衛長史年八十五

盧貞

範陽人前侍禦史內供奉官年八十三張渾

淸和人前永州刺史年七十七

白居易太原人刑部尙書致仕年七十四

李元爽洛中遺老年一百三十六

禪僧如滿年九十五

𨿽與防而不及列

狄兼謨祕書監

盧貞

河南尹

欽定四庫全書

香山九老詩

胡杲

閒居同防在三春大抵愚年是出羣霜鬢不嫌杯酒興白頭仍愛玉罏薫徘徊玩柳心猶健老大看花意卻勤鑿落滿斟判酩酊香囊髙掛甚氤氳搜神得句題紅紙望景長吟對白雲今日交情何不替齊年同侍聖明君

吉皎

休官罷任已閒居林苑園亭興有餘對酒最宜花藻發邀歡不厭柳條初低腰醉舞垂緋袖擊筯謳歌任褐裙寧用管弦來合雜自親松竹且淸虛飛觥酒到須先酌賦詠詩成不住書借問商山賢四皓不知此後更何如

劉貞

垂絲今日幸同筵朱紫居身似大年賞景尙知心未退吟詩猶覺力完全閒庭飲酒當三月在席揮毫象七賢山茗煮時秋露碧玉杯斟處防霞鮮臨堦花笑如歌妓傍竹松聲當管弦𨿽未學窮生死訣人間豈不是神仙

鄭豦

東洛幽閒日莫春邀歡皆是白頭賔官班朱紫多相似年紀髙低次第勻聨句每言松竹意停杯多說古今人更無外事來心肺空有淸虛入思神醉舞兩回迎歡酒狂歌一曲防娯身今朝何事偏情重同作明時列任臣

盧貞

三春已盡洛陽宮天气初晴景象中千朶嫩桃迎曉日萬株隨柳逐和風非論官位皆相似及至年髙亦共同對酒歌聲猶覺妙玩花詩思豈能窮先時共作三朝貴今日相逢七老翁但願緑長滿酌煙霞萬里防應通

張渾

幽亭春盡共爲歡印綬居身是大官遁迹豈勞登逺岫垂絲何必坐溪磻詩聨六韻應猶易酒飲三杯未覺難每況襟懷同宴防共將心事比波瀾風吹野柳垂羅帶日照庭花落綺紈此席不煩鋪錦帳斯筵堪作畫圖看

白居易

七人五百八十四拖紫紆朱垂白須囊裏無金莫嗟嘆罇中有酒且歡娯吟成六韻神還壯飲到三杯气尙麄嵬峨狂歌教婢拍婆娑醉舞遣孫扶天年髙邁二疏傅人數多於四皓圖除卻三山五天竺人間此防且應無

附

狄兼謨

得老加年誠可喜當春對酒亦宜歡心中別有歡喜事開得龍門八節灘

盧貞

眼暗頭旋耳重聴惟餘心口尙醒醒今朝歡喜緣何事禮徹佛名百部經

香山九老詩

