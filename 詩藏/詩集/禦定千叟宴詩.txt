

欽定四庫全書

禦定千叟宴詩

提要

【臣】等謹案千叟宴詩四卷康熙六十一年奉

勑編欽惟

聖祖仁皇帝昌運膺圖

沖齡踐祚削平三蘗砥屬四瀛

聖徳懋其緝熙

神功昭乎啟佑用能欽崇永保無逸延年

壽考康彊符薄海無疆之祝而

深仁厚澤涵育龎洪啿啿春祺桐生茂豫所謂皇建其有極斂五福用敷錫厥庶民者驗以箕疇允符古義是以平格之瑞翊運者咸登淳固之气飲和者靡算鮐背黃髮駢聨相屬旣

俯允臣民之請肇舉

萬壽盛典驩心普洽陬澨嵩呼業已恭勒鴻編昭垂

奕防復

詔舉髙年宏開嘉防申

延洪之慶表仁壽之徴酒醴笙簧賡賡颺拜彬彬焉鬱鬱焉自攝提合雒以來未有如斯之盛也爰

命裒集詩萹通爲一集首以

聖制與伊耆神人交暢曠代齊光繼以羣臣和章與周京天保諸什雅音接響其餘諸作亦與豳風稱觥之文堯民擊壤之詠後先一軌焉伏而讀之如華鯨奏威鳯儀鏗鏘震耀八音防而五色彰也

化國之日舒以長

盛世之音安以樂具見扵斯允宜襲瑯函而貯石渠矣乾隆五十四年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

禦制千叟宴詩

百里山川積素妍古稀白髮防瓊筵還須尙齒勿尊爵且向長睂拜瑞年莫訝君臣同健壯願將億兆共昌延萬機惟我無休息日暮七旬未歇肩

禦制千叟宴詩

文淵閣大學士兼禮部尙書【臣】王掞恭和

雲際觚稜霽後妍連朝

禁殿啟長筵春王歷轉初周紀

聖主恩隆首引年玉座備聆

天語切金甌常共頌聲延勉將蒲栁酬

髙厚湛露光榮少比肩

武英殿大學士兼工部尙書【臣】王頊齡恭和

紫禁元正霽色妍盈廷黃髮奉芳筵親承

寶訓同堯典壽獻瑤階祝

舜年幹運璿璣天永健民遊化日景長延

帝歌喜起傳堂陛賡和難成聳瘦肩

省方盛典總裁原任戶部尙書【臣】王鴻緒恭和

宮階設防寶光妍

謨訓洋洋下慶筵

早嵗紹基膺景命上元周甲逓增年

皇心祗覺常虛受天祿於今更廣延載拜

奎章欽壽愷嵩呼黃髮競垂肩

禮部尙書教習庶吉士【臣】陳元龍恭和

觚稜積雪曉光妍重老推恩敞

禦筵五色祥雲開壽域千羣華發防髙年共霑

聖澤歡無極旣醉仙廚慶永延遙識萬方歌大有扶鳩

鼓腹競摩肩

吏部侍郎兼翰林院學士【臣】張廷玉恭和

卿云糺縵雪光妍千叟承

恩集廣筵尙齒禮眞超往古飲和人盡享長年

天心同樂奎文燦民气騰歡福澤延史職微臣逢盛事

簪毫

丹陛幸隨肩

內閣學士兼禮部侍郎【臣】蔣廷錫恭和

晴光雪色發春妍

金陛開尙齒筵蓂葉初舒軒帝日鳳膏均

賜木公年千人喜气千秋防萬國歡心

萬福延臣是玉霄香案吏紅雲班裏仰

湯肩

內閣學士兼禮部侍郎【臣】勵廷儀恭和

蓬萊曉殿正宣妍千叟承

恩防綺筵滿袖龍香擎舜酒充廷鶴髮祝

堯年曈曨日下春常麗長養風中福自延敷錫兆民登

壽世

九重宵旰一身肩

內閣學士兼禮部侍郎【臣】魏廷珍恭和

鷺序繽紛鶴遜年蓬萊深處啟瓊筵生逢

壽主都增算身列仙班幸有年

恩勝虞庠分上下典逾周禮並登延盈廷盡是洪崖侶拜舞螭頭笑拍肩

翰林院侍讀學士【臣】陳邦彥恭知

壽世昌期景倍妍

殊恩祕殿啟長筵

一人慶洽同羣庶千老籌添紀萬年

大雅篇章開渾灝太和宇宙自綿延賡颺不數虞廷盛

槖筆螭防喜接肩

左庶子兼翰林院侍讀【臣】王圖炳恭和

觚稜瑞雪映春妍儤直欣逢千叟筵獻嵗【臣】親開八秩【臣父臣頊齡今年八寸有一叨逢盛典尢荷殊榮】恆沙

帝壽比多年彭羮斟後三陽泰

堯日中時萬福延徳不能名無間處極天勲業

一人肩

左贊善兼翰林院檢討【臣】汪應銓恭和

天題三白倍相妍並與春光照玉筵啟秩周環黃帝歷

支笻太半絳人年將星卿月歸羣老

壽佛眞仙賜疑延侍立預觀同慶忭

日宮軒下得差肩

翰林院檢討【臣】張照恭和

槖中金管瑞光妍獲紀

乾淸千叟筵黃幄

天臨同得壽緑牌人捧不疑年上公讓席如鄕黨皇

子持杯與祝延百嵗防叨

宸眷渥首防饋酳莫齊肩

翰林院編修【臣】薄海恭和

玉案仙葩暖翠妍耆英承

詔集瓊筵壬寅紀歷初春甲子周環又一年瑞雪降

時禾稔熟

殊恩錫處壽綿延如雲如日瞻

天表白髮龎睂喜接肩

欽定四庫全書

禦定千叟宴詩卷一【計詩七十首】

大學

士【臣】馬

齊

元日祥徴慰

聖衷推恩耆老宴璇宮鹽梅和鼎【臣】何力飽飫天廚仗化工

大學

士【臣】松

柱

十載槐階眷老臣分甘金鼎錫奇珍當陽

聖主天行健長奉

宸歡億萬春

大學士【臣】蕭永藻

濟川作楫濫朝榮河渚星遊瑞靄明自是

聖人千萬壽筵前嵩嶽逺傳聲

大學士【臣】王掞

聖朝優老徧臣鄰

詔列瓊筵荷寵新久忝綸扉逾十載欣逢

寶歷萬年春

大學士【臣】王頊

齡

錫宴彤廷鶴髮聨齒逾八袠厠

瓊筵黃扉忝竊和羮任願介瑤觴祝

萬年

吏部尙書【臣】張鵬翮

聖徳齊天

寶歷昌法宮燕老荷

恩光微臣職愧銓衡長啟事頻霑

禦案香

戶部尙書【臣】田從典

舊粟陳陳簸以箕又逢瑞雪慶嘉師

聖人久道羣生樂運轉鴻鈞億萬期

原任戶部尙書【臣】王鴻緒

憶從

講幄賦升平洊被

洪恩忝地卿金殿重逢耆叟宴

帝堯云日倍光明

禮部尙書【臣】賴都

雪晴雲防肇初陽耄耄千人宴未央從此春官增盛典萬年萬叟嵗稱觴

禮部尙書【臣】陳元龍

聖朝崇老防耆英

紫殿紅霞白發明瘴嶺歸來身尙健忝司禮樂荷殊榮

兵部尙書【臣】孫柱

兵气潛消日月新八荒同仰

廟謨神兩階干羽從今格海宴河淸頌

聖人

刑部尙書【臣】張廷樞

少從東觀沐

恩波白首西曹

寵更多十日三回霑異味報酬夙夜愧如何

工部尙書【臣】徐元夢

官名徒爾列鳲鳩煥璧班聨最上頭新

錫天章崇暮齒當年

講幄眷難酬

工部尙書【臣】李先復

卿曹歷載忝崇班晴雪春風玉饌頒一代

殊榮承兆闕萬年

盛徳紀南山

吏部右侍郎【臣】傅紳

銓曹品藻貴衡平久列朝班忝貳卿

錫宴幸陪耆碩後

殿廷髙處五云生

吏部左侍郎【臣】李旭升

佐銓十載荷

恩多又附耆英飲太和爲慶普天登壽域蓼蕭歌並九

如歌

戶部左侍郎【臣】赫成額

度支官領小司徒廣宴和風拂白須快覩阜財還解慍甲周玉曆邁唐虞

戶部左侍郎【臣】李永紹

六府惟修百谷昌嵗朝曠典舉霞觴

九天錫宴飛

龍藻千叟聨吟繼柏梁

戶部右侍郎【臣】張伯行

寸心自矢托愚衷感遇承

恩賴

聖聰此日瓊筵忻拜舞捧觴獻壽五雲中

禮部左侍郎【臣】王思軾

天行不息萬年春職佐春官愧老臣瑞雪瑤階排玉宴

白頭千叟醉

楓宸

禮部右侍郎【臣】景日昣

曉陪宗伯

殿廷趨

恩宴欣霑拜

聖謨臣是嵩髙峯下士年年

萬嵗聽山呼

兵部右侍郎【臣】王度昭

四海同瞻

日月光

王師到處掃欃槍太平司馬欣無事白髮從容侍廟廊

刑部右侍郎【臣】周道新

好生

主徳合天心更眷耆年

恩倍深明允勉修臣職忝願持

堯酒灑春霖

工部侍郎【臣】常壽

陪貳冬卿矢靖共每依春殿沐恩濃開筵宴老慚黃髮環佩分班侍

九重

工部左侍郎【臣】郝林

冬官佐理近三臺將作慙非梁棟材叨列鴛班霑

禦宴承恩願奉

萬年杯

內閣

學士【臣】登徳

身近蓬萊五色云

聖朝防老徧鴛羣瓊漿入口神逾旺檢防封章敢憚勤

都察院左副都禦史【臣】伊忒海

豸衣常愧受恩殊白首欣逢

賜大酺飽飫

天家仙饌美歸來鳩杖不須扶

都察院左副都禦史【臣】江球

聖朝尙齒沛

殊恩鶴髮成行捧上尊昨夜雪飛齊賀瑞栢臺長共戴

春溫

宗人府丞【臣】吳梁

玉葉金枝並茂時追隨

恩賜到彤墀

聖情恱豫當春晝灑筆先成燕老詩

通政使【臣】陸經逺

幾年喉舌忝鴛行民隠時通霄漢傍

錫福自天遊浩蕩稱觴獻壽頌無疆

順天府尹【臣】兪化鵬

春殿排筵晝漏長老成蹌濟沐

恩光微臣奉職慙張趙

異數羣稱軼漢唐

通政司左通政【臣】潘錦

章奏敷陳入告頻

天顏咫尺轉逡巡靑陽律應璇璣運

聖壽常過億萬春

通政司右通政【臣】魏方泰

深嚴祕殿許扶笻玉饌芬芳出

九重老馬自慙無智力行經絕塞盡堯封

通政司右通政【臣】陳允恭

龍飛玉曆首壬寅環甲重開浩蕩春

聖主賜酺專尙齒永躋仁壽戴鴻鈞

大理寺少卿【臣】任奕防

矜卹頻年荷

聖裁已看壽域八紘開小臣絕少爰書擾春防歡隨耆

耋來

大理寺少卿【臣】郭徽祚

金殿開筵集老臣旋依

黼座沐

恩綸忝陪百職齊聲祝億萬斯年拱

禦宸

詹事府少詹事【臣】梅之珩

甲榦周回

寶歷新筵開瑞雪防芳辰微臣珥筆千官後嵗嵗從今

紀大椿

侍講

【臣】錢名世

禁近榮霑尙齒筵耆英列坐許差肩重登暖閣承

天訓記直

乾淸二十年

中允【臣】汪士

鋐

香案前頭舊侍臣萬年

寶歷遇長春仙廚錫宴

恩波濶嵗嵗歡呼祝

聖人

順天府丞【臣】錢以塏

鴻翊分符贊

帝功敬敷文教播祥風得隨黃髮承恩宴

聖壽如天日正中

太常寺少卿【臣】陳良弼

耆年縻祿愧卿才盛世欣逢

禦宴開仰見

九重龍徳健躋民仁壽樂春臺

光祿寺少卿【臣】張聖佐

禦廚珍膳葉調和

聖澤如膏不啻過翠釡金盤叨饜飫

萬年天祿祝三多

鴻臚寺少卿【臣】胡煦

中祕旋歸卿貳班

天恩迥出五雲間復霑湛露零丰艸授幾深宮拜賜還

原任侍讀學士【臣】薄有徳

生逢

壽世荷陶甄合防耆英及小臣此際欣瞻

云日表九霄親拜

帝絲綸

編修

【臣】陳夢雷

承

恩五十有三年曠典虞庠近

禦筵萬卷書成傳盛世嵩呼

聖壽永同天

編修

【臣】沈宗敬

千叟歡騰愜

聖心禦筵春酒得頻斟微臣兩世防嘉宴四十年來闓

澤深

編修

【臣】何焯

蕋榜邀榮

寵錫稀編摩祕殿奉

恩輝厠名千叟尢深幸接迹期頤侍

紫微

檢討【臣】李鐘

峩

瑞雪晴頒

鳳詔新紫宮春宴逮微臣九霄此日聞

天語眞是蓬萊島上人

編修【臣】王時憲

詞臣侍從愧鄒枚

詔許蒲輪上玉臺祝

聖壽同天地永寵光頻自日邊來

編修

【臣】呂謙恆

蒼髯白髮拜

楓宸六膳三漿

賜賚頻簪筆微臣蒙異數

天顏咫尺被溫綸

檢討

【臣】陸紹琦

鳳歷重周花甲新髙年

賜宴及儒臣王正盛典從今紀嵗嵗開壽域春

編修

【臣】王時鴻

聖徳神功被萬方太平防老拜龍光微臣展歷初周甲賜坐榮邀香案傍

編修

【臣】吳

襄

六旬今列千官宴兩榜原登

萬壽科才薄何緣恩獨厚

九重雨露一身多

編修

【臣】蔡

嵩

昔荷

殊恩登蕋榜今逢曠典錫華筵十年豢養同髙厚載筆

重將甲子編

編修

【臣】李克敬

法酒名肴宴老臣坐聆

天語更溫醇文章報

國儒生分願詠南山祝萬巡

編修

【臣】黃鴻中

千叟筵開謁

紫軒坐聆

綸綍藹春溫從今嵗歳瞻

龍徳簪筆西淸紀

聖恩

庶吉士【臣】李同聲

廿載鸞臺

渥眷頻六年藜閣拜

溫綸承恩累葉難圖報長願披香侍

聖人

庶吉士【臣】吳馮栻

微臣釋褐甫登瀛旋侍瀛仙宴太淸

聖瑞早於天象見老人星拱泰階平

庶吉士【臣】黃

秀

萬年天子福齊天燕及臣工重引年喜覩八方開壽域

瀛洲杖履也如仙

庶吉士【臣】闗上進

萬年花甲歷重綸

勅賜宮前宴早春華省六旬登第晚

殊恩還及照藜人

給事中【臣】陳沂震

掖垣陪列七經春荏苒年華過六旬獻嵗

禦筵叨

盛典呼嵩祝嘏上

丹宸

給事

中【臣】秦道然

旣忝詞臣又諫臣升平無事奏

楓宸生年尙在

龍飛後已並耆年祝

聖人

禦史

【臣】張建防

西淸東序法筵髙寶气歊輝在尺綃四海升平

天壽永大書鴻業共尊

堯

禦史【臣】施云

翔

十年柱下沐

君恩重喜今朝與

賜罇

玉曆已增新嵗月春花長耀錦乾坤

禦史【臣】王培

宗

瓊筵玉醴敞初春拜

賜殊慙獻納身屈指吾

皇當禦極眼中已見兩壬寅

禦史

【臣】戴

芝

日麗風恬景物妍

恩加耆舊宴髙年小臣幸厠臺班末親拜

龍顏尺五天

禦史

【臣】柴

謙

祕書承

詔許分編鐵柱爲冠侍

殿前風憲淸華俱忝竊飽仁惟頌萬斯年

禦史

【臣】邵

璿

升平簪筆承

恩重春暖

乾淸賜宴來瑞靄祥光環

帝座始知宮禁是蓬萊

禦史

【臣】陳學孔

龍飛六十一年春

玉殿筵開賜老臣飽徳醉心

溫語切繡衣抃舞拜

恩新

禦史

【臣】陳令璜

微臣夙忝風霜署

聖主還施雨露恩

詔與耆年同鎬宴許教輿馬近宮門

禦定千叟宴詩卷一

欽定四庫全書

禦定千叟宴詩卷二【計詩三百二十首】

人瑞自居擊壤羣世間仁壽賴吾

君好生大徳合天地願得三多邁放勲【其一】

去年藏裏凱歌回

賜宴今朝賞宴陪萬里辛勤瞬息過歡聲載道似春雷

【其二】

風土人情各自殊微臣遊徧世間途願將省下期頤嵗捧進

彤墀添壽圖【其三】

三庚尺雪莫驚奇蔥嶺陽闗共所知寒瘴煙沙愁日晚而今盡解慶雍熙【其四】

當年執防定滇黔回首凱旋雨露霑鶴髮九旬

天眷顧算籌隨嵗喜頻添【其五】

身經戰陣錄微勞老沐

殊恩气尙豪宴罷精神添一陪貂裘文彩耀弓刀【其六】祖父攀鱗舊策功子孫世世沐

恩同黃金永寶傳家甲白髮猶彎射栁弓【其七】

七十餘年別禁軍不知髭鬢雪紛紛法宮頒醴同仙液上庫分金荷

聖君【其八】

壯嵗隨班列虎賁栢臺粉署職曽分久霑雨露

恩無盡又上

宮庭覲五云【其九】

九重

勅防宴千官鳳閣詞臣列上班愷樂鎬京春酒美賡歌

拜手慶南山【其十】

萬年天子壽無疆春滿蓬萊

禦宴張八十六齡逢盛典喜隨元老慶陶唐【其十一】

宿衛班中憶壯年從今朔漠靖烽煙

堯樽幸醉身輕健

恩賚貂冠耀雪顚【其十二】

心丹不覺力頺唐弓勁能開箭用長更得紫霞霑一醉踔騰筋骨愈加彊【其十三】

預掌

絲綸直

禁中日宣

天語下髙穹萬年寶歷升平許從耆英燕衎同【其十四】

引年授幾列前班記得提戈奏凱還

聖武昭包六合

殿廷今日是蓬山【其十五】

聖朝豢養八旬餘尙齒還來飽

禦糈自愧武臣稀識字紀

恩新學萬年書【其十六】

瑞雪三元嵗必丰

聖心樂與萬方同微臣忝列祠官後忭舞歡呼

禦宴中【其十七】

朔塞南荊昔荷戈九旬須鬢盡皤皤

天廚更賜長生粒春色還添壯色多【其十八】

曽參柏府侍

彤庭霜髩重沾玉饌馨千叟齊申岡阜頌南天應燦老人星【其十九】

櫜鞬欣傍五云深汗馬微勞列上林幸到九華春殿宴滿筵喜色見

天心【其二十】

熙皥休祥徧八坤水村山郭盡仙源願臨萬里長江捲寫出汪洋萬里恩【其二十一】

天馬流沙萬里來云屯寶騎殷春雷

君王神武超千古駑蹇慚非廏駿才【其二十二】

羽林日日佩容刀皓首官班著錦袍誰意更逢春燕喜追陪仙侶得仙桃【其二十三】

西賮南琛自逺荒圖成

王防集梯航愧無閻令丹靑妙偏飫虞庠酒饌香【其二十四】

肆筵設席自

皇居璧水膠庠總不如還頋服章慙振鷺恭承

恩禮賦嘉魚【其二十五】

壽域宏開荷化成耄年司鑰右安城欣聞

天語同春煦楡景偏霑分外榮【其二十六】

麗日祥雲擁泰階稱觴喜與眾仙偕曽隨昭莫多鏖戰記賞頭功第一牌【其二十七】

八閩戰迹得微功白首親霑

禦饌丰甲子循環天不老吾

皇行健與天同【其二十八】

乾淸宮殿煥

皇居芝席天樽列玉除宛似仙山樓觀曉紅瑚暎碧

芙蕖【其二十九】

久從

丹陛序鵷鴻宴鎬欣傳到

法宮兩列仙官皆壽耉

萬年天子坐當中【其三十】

聖徳巍巍

聖壽長箕疇錫福備禎祥外藩齊效三多祝列職榮分

千叟觴【其三十一】

開年乍展靑陽曆紀日初舒軒帝蓂春仗分班仙掖啟乞閒身亦到

天廷【其三十二】

鐵衣記得賦從徵禮飲欣逢

盛典行萬帳貔貅

恩久渥復教鮐背荷殊榮【其三十三】

尙方珍膳粲珠盤燭夜杯分柱下官

溫防頻宣容醉飽玉階千叟戴

恩寛【其三十四】

岐黃小技艸茅人忝附朝官侍

紫宸八十老醫重仰

聖願攜菊醴獻長春【其三十五】

衮龍咫尺笑言親千叟新筵異九賓不用贊儀惟祝噎

鴈排鶴髮飫天珍【其三十六】

持籌曽忝上卿班喜荷瓊筵敞

帝闗千叟玉階同舞蹈極天

聖壽指南山【其三十七】

擁節西秦與益梁歸朝官秩領金倉至今僰防邏逤曲常比中和樂職章【其三十八】

馳騎彎弓夙所諳年來短髮白鬖鬖

軒宮恩許陪春宴龍角星光照面南【其三十九】

醴酒瓊饈出

禦庖泰符長筮地天交微臣奉討過銅柱

恩露扵今滿白茅【其四十】

奔走承

恩數十年今朝歡宴

玉墀前挽彊命中渾防老踴躍猶思七札穿【其四十一】琵琶灘畔奪艅艎憑仗

天威力亦彊中嵗已防歸化宴殘牙今啖大官羊【其四十二】藝植身藏老圃家遊仙忽訝捧流霞從今得與瑤池防願向蓬山職掃花【其四十三】

吳楚滇黔身歷余歸來領衛直周廬欣承禹膳頒三爵長戴

堯天頌九如【其四十四】

鳳樓縹緲瞰蓬萊羽衛爭趨捧壽杯賈勇敢誇經十戰承

恩卻許近三臺【其四十五】

浩蕩恩波自九天建章春宴集耆年舊含雞舌趨

丹陛何似瓊羞飫

禦筵【其四十六】

玉殿紅霞簇畫屏乘田亦許到蓬瀛年年巨勝花盈野三百維羣頌太平【其四十七】

牛人分職自周官畜牧微勞愧素餐何幸暮年叨

異數近依仙仗上金鑾【其四十八】

玉肪寶餌緩童年六技醫師試十全欲識太和翔洽處但看孩孺樂

堯天【其四十九】

盤龍山下記鏖兵文徳年來萬國平

錫宴瑤階歌旣醉天漿分到老司城【其五十】

村堡曽經備蟻貟乞

恩歸養已華顚今逾八十身還健班末趨登上九天【其五

十一】

雞唱天街曙色分罏香春靄互氤氳

皇慈徧錫瑤臺宴視艸身閒倚五云【其五十二】

幕府曽書百戰勲江南身將八營軍耄年得預耆英防騎勇家懸

云漢文【其五十三】

法醖宮壺領大官坐深不覺早春寒絲綸閣下承

恩久時把葵心向日看【其五十四】

長陽從獵耀金貂角勝爭先志未消幸值太平饒樂事老人隊裏頌

神堯【其五十五】

金虀玉鱠沐恩波海宇升平瑞應多指日西陲咸奏凱不須揚盾更揮戈【其五十六】

陛防周廬拱太微親承燕語覲

垂衣大官捧出麒麟脯黃髮皤皤拜

賜歸【其五十七】

恩濃湛露醉臣心宣勸猶聞降

玉音雪嶺靈闗韜甲後幸隨父老學謳吟【其五十八】

賞牌曽預蕩平功華髮身依

紫禁中八十餘齡皆

帝錫還期

聖壽與天同【其五十九】

衰翁也得宴

金鑾取次花風到上蘭誰信宮中一萬樹今朝竟許舉頭看【其六十】

魚鑰開時曉色新

詔隨耆舊宴初春風和玉闕

天顏霽親見

龍牀笑語頻【其六十一】

金華春殿集瑤珂翠釡分

恩出紫駝一自島夷重譯後至今東海不揚波【其六十二】

白雪盈頭霜滿頦拄笻親見

禦筵開蟠桃捧向家中防知是神仙防裏來【其六十三】流霞滿酌勝還丹天地爲心老者安願祝

壽同天地永萬年

天子萬年歡【其六十四】

宴賞恩膏浹小臣升平樂事太平人世膺榮秩心依戀長慶

堯年萬萬春【其六十五】

世祿長霑

帝澤綿又叨春宴防羣仙玉書金匱靑藜閣紀錄貞符

祝大年【其六十六】

誰言七十古來稀老叟盈千繞

禦扉

賜宴不嫌官職小蒼顏皓首有光輝【其六十七】

欲乞花封制錦新何圖魚藻寵微臣心期下邑多耆老也似天邊壽域均【其六十八】

太和禽鳥各呈奇瑞譜圖形尙有遺今日

玉階歡宴處碧梧應見鳳來儀【其六十九】

曽從

雕輿出五原虎符歸掌侍金門春風平樂參髙宴養益頽齡悉

主恩【其七十】

恩教老健杖休攜尙齒筵開

玉陛躋拜手未忘東魯地瞻

天直與泰山齊【其七十一】

太和臣庶盡歡娯睂壽承

恩更賜酺序齒分班歌旣醉

天家異數古來無【其七十二】

玉燭調和

禦宴開歡騰千叟進霞杯龍驤隊裏龎睂老醉向金階

拜舞回【其七十三】

錦江城外記衝鋒奏凱回來慶賞隆今日

玉階霑玉液酡顏自喜尙如童【其七十四】

楡北瀘南屢戰身欣逢嘉防日華春千廬列衛歡聲徧共道堯天多壽人【其七十五】

歡聲動地若春雷

溫防傳宣賜宴來

盛世韜弓崇禮樂得同千老上春臺【其七十六】

冰弦一曲奏薰風萬象都歸化日中手挹

堯樽欣馬齒身司

舜樂佐防功【其七十七】

破敵先登梅嶺顚幸陪嘉宴坐瓊筵願將冰蕚無窮朶拜祝

君王億萬年【其七十八】

豹尾前頭萬象新雪晴雲散映勾陳引年開宴

天恩渥臣是當年踏浪人【其七十九】

上池飲後醉瓊漿鴻術堯時愧未良不借稽生寒石散世無夭折齒繁昌【其八十】

職分禁旅習龍韜頭白淸街敢憚勞欣共仙班同獻壽跪擎玉斚醉蒲萄【其八十一】

塞北湘南記戰勲羽林具職拱

丹宸今朝燕衎承膏澤擬作堯衢擊壤人【其八十二】四海梯航淸宴時緑沈槍臥少驅馳擘麟筵上承

恩出鳩杖歡呼滿路岐【其八十三】

方伴鴻章測景回星郎恍惚夢蓬萊醴泉滿地知多少總與

君王作壽杯【其八十四】

瓊樓金闕

紫宸闗得到除非侍從班詎意簿書塵下吏今朝飲宴

五雲間【其八十五】

敷天白髮太平民拜手軒墀集虎臣置尉不須名戊巳

賜筵今始紀壬寅【其八十六】

獻嵗韶光一色新雪殘鳷鵲淨無塵金鋪日暖逢開宴好捧霞觴拜

紫宸【其八十七】

優老

君恩卹荷戈弓刀小隊和衢歌欣看

玉殿傳觴處占得嵩呼數最多【其八十八】

勾陳衛士沐殊榮玉筋金盤荷

聖情共祝軒轅龍鳳紀不資仙藥自長春【其八十九】

搴旗曽記贛江西十八灘聲振鼓鼙蘭席觥船光灎防波紋如簇七重犀【其九十】

碧雞山下舊從軍十二星匡列衛分

賜坐玉階開宴處曜儀光景緑氤氳【其九十一】

出師中路從

君王今日雍容入建章百爾臣工相齒讓堯階蓂莢慶

方長【其九十二】

六英飛瑞兆丰年

玉防親頒養老筵陰定山前曾克敵雪花猶記舞翩躚

【其九十三】

淸時人瑞總駢肩休養

恩深列校偏一自丹霄登秩宴何須絳縣更疑年【其九十四】時際淸寧七校閒九衢夜戶不須闗白頭長捧金莖露云日當天仰

聖顏【其九十五】

當時結束事櫜鞬錦服今朝預列仙宴罷歸來馳道過歡聲齊徹九閽前【其九十六】

黃道星輝防

紫微瑞霞晴麗敞彤闈鐵衣幾度邊山路載頌岡陵式九圍【其九十七】

金墀鵠立尙遷延列校何當捧

禦筵不是尋常拜恩澤

萬年天子宴髙年【其九十八】

期門列校靄云屯廩祿虛縻豢養恩更向新年逢盛事瑤臺親得捧

堯樽【共九十九】

衛士班中愧末行白頭常憶玉階旁螭蚴連席

君恩大不羨休居陛楯郎【其一百】

玉帛車書萬國同瓊筵開處日曈曨小臣忝職司方澤土脈先占九谷丰【其一百一】

老去仍司石室文紅籖緑篋防香蕓承

恩錫宴金華殿三素光飛玉葉云【其一百二】

六工亦得荷

天宣鳬氏還應忭躍先

聖世太和爲大冶鑄成壽世慶春筵【其一百三】

末技隨班拜玉鐘百花從此露華濃金瓶喜見雙岐谷知是

皇心只重農【其一百四】

盈廷快覩元朝雪

賜宴欣隨百嵗翁麟鳳虛言是祥瑞眞祥人壽與年丰

【其一百五】

聖朝養老禮殊常次第

頒恩逮議郎穆穆靈祗胥妥侑還陳神貺九霞觴【其一百六】

頻年歡祝徧南邦

聖澤同春滿大江

恩及老臣今更渥龍光猶照兩睂龎【其一百七】

伐叛隨徵到豫章頭創幸遇百金方

皇恩錫福開瓊宴九醖先分殿陛郎【其一百八】

延賞

隆恩著世功從師粵嶠又閩中至今寰海波濤靜蛋雨

蠻煙化舜風【其一百九】

世職家傳列虎賁鈞天開宴幸承

恩禎符盛事喧謳頌南極光中拜

至尊【其一百十】

何幸

天顏得仰看一時千叟喜彈冠

九重華髮因民白萬國忠心爲

主丹【其一百十一】

粉署叨承雨露頻更隨鴛序飫芳珍試看雪鬂蒼髯叟都是

堯天長養人【其一百十二】

聖朝珍異貢梯航恭儉還聞外府蔵何幸

日邊司庫吏得隨鴛鷺酌瓊漿【其一百十三】

上尊疊

賜色香凝忝列戎旃拜手承咫尺彤階人共仰

帝星鴻朗並升恆【其一百十四】

錦川波靜防蒼靑往嵗從軍討不庭玉室

賜酺瞻拜處湛恩汪濊比南溟【其一百十五】

法酒從容樂太平武夫亦許宴承明九枝燈下千人坐應有山呼萬嵗聲【其一百十六】

峒峽鴛湖奏凱歌年來顚髮雪霜多玉京宴罷言歸後細與家人說大羅【其一百十七】

木淪河畔舊從軍良馬曾防上監分白髮更登朱毯末三漿春散澤棼熅【其一百十八】

瑤階綺席宴髙齡祥靄綸繽防樹屏曾向昆明瞻斗極天邊長朗老人星【其一百十九】

天廚仙醖勝流霞鶴髮蒙恩禮有加曾得

君王褭蹏賜半生衣食荷全家【其一百二十】

花蓋云騰現五芝金壘散列散珍奇西徵曾過邠岐路記得公堂獻壽詞【其一百二十一】

皇威逺訖靜塵埃春防叨榮醉緑醅筋力末衰趨走便

瞻云就日上瑤臺【其一百二十二】

賡颺自昔美虞廷未若稱觥合萬齡曾共虎羆歌凱曲今隨卿相飫芬馨【其一百二十三】

向隨充國渡湟中今附期門宴賞同總是

聖皇錫福長教蒲栁沐春風【其一百二十四】

羽林慙應列星文三爵叨陪振鷺羣聞說賀蘭山下路山光斑駮擁祥雲【其一百二十五】

瑤尊滿泛導陽和慙愧頻年列荷戈超距翹闗寧謂勇

君恩重比泰山多【其一百二十六】

晨鉦宵柝防

皇居

錫宴新逢淑景舒於萬斯年今日始熙然民物在華胥

【其一百二十七】

早向齋宮事祝釐軒轅卜歷應

昌期登歌升樂三終後鸞鶴回翔耀羽儀【其一百二十八】

邊部荒陬被

澤遐微臣輸粟到龍沙洋洋甘露川頭水若比

恩波尙有涯【其一百二十九】

黃牛峽下過千帆紫燕山前積翠嵌兩地手弓蒙賞獲暮年叨濫領軍銜【其一百三十】

曽瞻

黃鉞自臨邊雷電威淸萬里煙今日

龍顏眞藹藹秋霜春露太和全【其一百三十一】

錦衣皓首喜駢肩矍鑠隨班到

禦前漏轉宮壺春正永扶鳩長願侍瓊筵【其一百三十二】

久從月殿斵天銀瑩澈光明世界身

佛智故應成

佛壽琉璃柯地萬年春【其一百三十三】

軍前閩海屬櫜鞬濫得勲封到子孫饈耉

宮廷還忝與水深山峻是

君恩【其一百三十四】

玉螭墀下宴千官老覺松醪易上顏記得昆明從撻伐

賜弓擎出萬人看【其一百三十五】

玉府曾爲筦庫臣瑤階趨走重蹲循豈知坐對

羲皇主龍子帣講送八珍【其一百三十六】

洛陽橋畔逐封防曾拔蝥弧上堞呼一自卿云糺縵後牽牛星域徧笙竽【其一百三十七】

三十年前作防軍金支曾見覆

軒云承平養老昭仁讓

聖武由來必右文【其一百三十八】

昔趨郎署銜居後今宴

彤廷齒在先爲語兒童休健羨管教次第到

恩筵【其一百三十九】

聞說香山九老圖居然司馬冠公孤何如千叟論年坐

聖主當軒

賜大酺【其一百四十】

黃河源上動髙旌曾擐重犀卻月營又看春光到西海當時老卒宴

天楹【其一百四十一】

千衢巡徼往來通叩鼓持更衛

法宮一上

玉晨陪防賞頓令虎帳滿薰風【其一百四十二】

雪晴

鳳闕彩雲生日暖罘罳瑞露明白髩婆娑老隊正承

恩仙席醉蘭英【其一百四十三】

豹直周廬老步兵掃除廣路

翠鑾行如何得對

君王坐眞是逢仙上玉京【其一百四十四】

瑤池式宴有殊榮

堯盞分來絳雪英合竹丸泥𨿽末技太平天下字能成

【其一百四十五】

早嵗從軍定百蠻何期春防綴微班涵濡

聖澤金沙水披拂

皇風玉筍山【其一百四十六】

除道常瞻

日月光角端旗過識

天香平涼戰後歸威衛舊六鈞弓尙可張【其一百四十七】飽食歡歌一壯兒老參衛署率熊羆金漿忽沐

君王賜健似荊州克敵時【其一百四十八】

盤龍山下昔從戎嘉峪闗前記挽弓慣識陣云如杼軸欣逢

湛露被椅桐【其一百四十九】

虎牙衛士髩如絲

恩許追陪宴玉墀忽憶旌門親執訊歡聲雷動獻功時

【其一百五十】

將軍剰韻席前占賜果詞臣發禦奩爭比

聖王躬養老武夫列坐對

宸嚴【其一百五十一】

捧檄傳呼屬小臣雙睂如雪髩如銀誰知謝職分休後授幾支笻對

紫宸【其一百五十二】

四始祥占慶嵗穰朝來晴雪帯

恩光深嘗

堯酒同天酒南極於今色正黃【其一百五十三】

蝦蟆更盡曉煙開朱网龕鬖卿相來直宿章溝惟望見今朝冠履接三臺【其一百五十四】

巴字江頭記洗兵短簫鐃吹竹王城當年冠鶡今鳩杖安坐重茵盡一觥【其一百五十五】

天分漠北與滇南章亥才能縱步探無敵

仁師胥詟伏來蘇

皇澤盡敷覃【其一百五十六】

雕戈貝冑出回中云防星旄映碧空勿士行枚成老校

賜筵叨列殿廷東【其一百五十七】

戈鋋彗日下蠻邦沙塞親觀築受降七萃士中

宸眷渥千人宴上尉睂龎【其一百五十八】

分麾傳檄位居卑監牧行屯嵗有期豈料

彤廷叨侍席坐聽

天語下瑤墀【其一百五十九】

星顱雪踠走軍符懸重門戒不虞名字八屯微職謝年齡七袠

聖恩殊【其一百六十】

念珠樹下憶經行末職司門老

帝城長願吾

君同佛壽彌陀聲雜祝延聲【其一百六十一】

聖世丰年樂事饒

禦筵開處接丹霄坐來黃耉推前席若問班行是下僚

【其一百六十二】

坐甲曾參左右和老司鶴鑰偃金戈忽承齊菹頒

天上頓覺春光獻嵗多【其一百六十三】

攻金六齊實鳩工身世鎔陶造化中耄耋更教陪上席玉紅分得鑄顏紅【其一百六十四】

軒歷緜緜寶祚昌熙朝正被龍荒閒曹藿食平生事

賜宴榮逾博士羊【其一百六十五】

東極瓊脂粟粒香西池甜雪瀉銀觥宴歸尙末三晡後始信壺中日月長【其一百六十六】

朱防排門散秩淸執殳三度衛團營曽觀鶴列戎行整又仰

珠庭秀彩明【其一百六十七】

左个靑陽淑气融髙年齊上

蕋珠宮摧鋒六戰餘筋骨垂老衰顏酒借紅【其一百六十八】繡衣持斧引風霜

玉裕親承化日長久謝螭防簮白筆獲隨虎拜

賜瑤觴【其一百六十九】

銅環靈壽步長楸銀髮居然云鶴儔憶得

開階正位日小臣年始一星周【其一百七十】

登筵幸得陪千叟報國無能效一官年齒名銜

君賜予須睂白盡寸心丹【其一百七十一】

閒居猶自習兵機屢戰微勲

聖主知盡展

恩光照元碧一行黃髮醉春巵【其一百七十二】

紫殿前頭

賜大酺白須紅頰共相扶不知鼓腹行歌者還有堯民

野醉圖【其一百七十三】

偁戈三楚剪雈苻擊拆重城老介夫忽奉

龍光陪壽耉

恩寛不用沒階趨【其一百七十四】

劍佩從容踏

禁鰲五云春殿

法筵髙親依玉戶傳三爵從事龍韜已二毛【其一百七十五】九重玉極紫煙霏久著朝衣觧鐵衣

聖主投醪恩廣大憶開弓月對金微【其一百七十六】

十二峯前杜若芳曾馳玉軑射天狼吳歌楚練今無用學頌升恆天保章【其一百七十七】

雙江九塞奉麾旄化雨祥風沐

聖朝玉斚溶溶嘉燕衎虎夫種種髩毛雕【其一百七十八】挽粟飛芻餉六軍轅門曽見積如雲廿年生飽官厫米爲從酇侯紀薄勲【其一百七十九】

兩兩纓鈴列大貂

禦香郁烈玉驄驕常時逺覩今親覲

天語瑯瑯下慶霄【其一百八十】

衛士頭銜舊末行今看冠劍上

明光千牛大將如年少不得同分

禦酒嘗【其一百八十一】

虎威班亦厠銀筵匡衛鉤陳本近天玉壘浮雲沙塞月歸朝長享太平年【其一百八十二】

楓宸香路進名時宣勸

堯樽荷

聖慈記得短兵超戰艦荔支風裏試搴旗【其一百八十三】分賜琳廚玉液餘花香鑪靄積衣裾身同小物遊元化蠕動翾飛各自如【其一百八十四】

云騎今叨

寵遇珠玉筵霜髮照頻逢劍閣朝正使問訊當年

八陣圖【其一百八十五】

玉陛恩教防杖升黃金罍赩耀睂稜麤才選勇曾居最斗米今猶一飯能【其一百八十六】

蠶叢蜀道洗湘陰結髮戎行老羽林散仗忽陪千老宴雪花微防壽杯深【其一百八十七】

宮壺初泛暖香浮帝子行觴錦臂韝收拾弓刀好身手翠杯防仰翠云裘【其一百八十八】

萬年機杼衮絲新考課常勤百鑷人五色吉云籠曲宴

赭黃遙灔日華春【其一百八十九】

南營守職效微勤忽上

瑤階近五云掃淨昭明逺獻壽西師歸好宴邊勲【其一百九十】

戴星協月萬花驄銅式天閒骨相同臣比駑駘空飽粟但歌壽谷祝

皇躬【其一百九十一】

鴨緑江南平壤城由來文物近神京

九重春宴光華旦照澈

恩波海水情【其一百九十二】

章服叨榮第七階坐中日映虎文靫銀靑金紫齊環立一色霜髯雁字排【其一百九十三】

光翻晴雪照霜髭玉屑瓊靡瑩素瓷三白瑞徴聆

帝語年丰人壽

聖情怡【其一百九十四】

一人戩穀物由庚列爵分年宴五更龍勺均霑天美祿

虎鹽致和

禦廚羮【其一百九十五】

幸托

天潢爵秩崇嵗時常得覲

瑤宮

皇家仁澤同行葦丰艸沾濡湛露中【其一百九十六】

侵曉觚稜旭景暄許教扶杖集

宮門

天顏咫尺溫如日坐久渾忘在

紫垣【其一百九十七】

一門祿食感生成四海淸和樂太平忝預萬年

天子宴勝陪仙侶防蓬瀛【其一百九十八】

重逢玉曆紀壬寅慶洽元正錫宴新皓首龎睂瞻拜喜

乾淸曠典是初巡【其一百九十九】

攀龍附鳳荷

朝恩余澤流長到子孫忝佩金章成耄齒微荄何以答春暄【其二百】

天墀設防正春和

聖世耆年樂事多臣老三巡從甲卒祖勲列爵表山河

【其二百一】

兩奩黒白已華顚得捧金盤

玉殿前天味飽嘗龍鳳髓紅肌不羨橘中仙【其二百二】務頻年幸備員郎官方愧應星躔感

恩更飫

天廚味鼓舞春風拜

禦筵【其二百三】

憶從遷擢佐曹司每握蘭香傍左螭文史三冬慙曼倩勝他伏日拜恩時【其二百四】

粉闈昔日荷

皇慈嘉宴新頒九醖巵萬象同登仁壽域微臣何幸際昌時【其二百五】

列校連營領虎賁宗盟庶姓肅旗屯白頭拜酒春風裏歡與同袍頌

帝恩【其二百六】

組甲從戎過十年仰憑

天算靖烽煙射聲承乏監屯衛雪色盈頭列賞筵【其二百七】

瀾滄驛路凱歸身豹尾班中仰

聖人跪捧云罍霑露液紀

恩六十一年春【其二百八】

曾親云日列中涓容養樗材樂壽年

朝宴忽從三事後載教咫尺仰

堯天【其二百九】

佽飛當日厠微員少壯驅馳已積年

聖主推慈優禁旅垂垂白髮預瓊筵【其二百十】

雍容九列與三臺裨末何緣拜賜杯

帝勅公卿專序齒得陪國老雁行來【其二百十一】

勾股朱黃得

聖傳幸同絳縣預瓊筵願將環轉生生數獻祝金甌萬

萬年【其二百十二】

身經六載佐戎韜

金殿欣瞻日月袍瑞色

九重開雉尾廣筵千叟醉蒲萄【其二百十三】

五服供輸五庫中曾司天鑰愧何功獲瞻

帝度如金玊貞固還將祝

聖躬【其二百十四】

元正節慶宴王公特降

新綸千叟同向曉雪晴徴瑞白

皇心原卽是天工【其二百十五】

麟膠棘竹有良材

內殿羣工象弭開不用雕弓穿七札太平耆老宴春臺【其二百十六】

日月升恆照九垓千官拜舞

禦筵開

聖人防酒原垂誥特爲耆年賜一杯【其二百十七】

官佩銅章嵗古稀

榮光長得傍京畿更隨鷺序參

宮宴受爵歸來香滿衣【其二百十八】

愧無惠政及笷檐解組優閒稱耄年仰望虎樽叨

勅勸飛鳬不羨葉公仙【其二百十九】

淑气初回紫禁春蓮葩綺井映曦輪自慙微末司門者仰沐

皇家雨露深【其二百二十】

忝司魚鑰鳳城邊忽奉

恩宣預法筵從此抱闗眞不賤也瞻紫气識神仙【其二百二

十一】

詔集耆年宴紫霄趨蹌不覺禁門遙曽從都尉宜禾府

萬里天山仰泬寥【其二百二十二】

蘭錡年年設禁兵忝司徼道衛嚴更豈期

賜酒龍墀下坐聽蓮花晝漏聲【其二百二十三】

榮紆輦路喜新開灑道千夫看子來今日軟紅塵不動禁中白雪紫霞杯【其二百二十四】

千人九萬記春秋黃竹多收削海籌從此不須誇楮葉只將玉作杖頭鳩【其二百二十九】

千官濟濟侍壺觴環衛均依

藻火光戒夜祗堪供擊拆

彤廷何幸附賡颺【其二百二十六】

承露天杯寵渥新雪稜衰髩兩如銀南徵將士臣今老尙是當年摩壘人【其二百二十七】

玉鉞參旗列八屯驤霞轡羽扈

金根欣逢

異數惇耆宿無限榮光及虎賁【其二百二十八】

盡堪馳馬挽彊弓意气猶然少壯同夙飽

君恩忘卻老當筵健飯白頭翁【其二百二十九】

滄津紫塞映朱旟歸旅無嘩有捷書江漢戎功羞雅什蓼蕭壽愷樂

天居【其二百三十】

騎官星本列房南忽與文昌輔弼參自是

君王崇齒讓好畱屯衛作佳談【其二百三十一】

少年授孑亞夫營笳鼓親聞凱入聲老得安閒屯騎長卻隨冠履宴承明【其二百三十二】

春回紫極气和邕鏤檻文防瑞靄濃臣職虎威無報稱三階列坐

賜黃封【其二百三十三】

雍梁幾載事戎行鐵馬雕戈犯曉霜此日春風

金殿外一杯天酒漾恩光【其二百三十四】

當年馳馬陣云髙垂白身名豹韜

恩許金蟬同幾席愧曾玉帳侍旌旄【其二百三十五】

五云深處綺筵陳獻嵗

天家酒一巡介冑從戎慙武士

聖朝寵及白頭人【其二百三十六】

霜戈隊裏效驅馳白髮鬖鬖

禦宴時總是

聖君優老壽虎夫亦得防

龍墀【其二百三十七】

飛鷁曾從下瀨師親馳賊窟刈祅旗而今鯨海無波日手捧

堯鐘照雪睂【其二百三十八】

曽從玉壘返金鋪養老

恩榮及武夫杞棘桐椅承湛露卻教樗散亦沾濡【其二百三

十九】

錄敍微勲荷

寵光年來不覺髩蒼蒼自慙老缺殘牙齒也得天廚異味嘗【其二百四十】

彤庭湛露

聖恩深尙齒筵開旭日臨略分言情

天子詔飲和食徳小臣心【其二百四十一】

恩綸優老逮微臣皓髮追隨到

紫宸

禦饌親嘗

天語近餘年長詠太平春【其二百四十二】

黃門趨走日曈曨斑白承

恩飽徳同齊向殿前呼

萬嵗儀堂小吏鳳樓東【其二百四十三】

解組閒居荷

大君門闌畫防倚髙云靑瞳緑髮皆仙侶許列衰遲舊

領軍【其二百四十四】

五雲飛將擁霜戈日麗龍旗識景和沐浴

皇仁思敵愾欲淸西海靜鯨波【其二百四十五】

綸扉出入地淸華湛露均霑

愷澤賖飽飫仙廚稱異數回看鶴髮盡鬖髿【其二百四十六】雷動

天行武奮揚雕弧畫的獵長楊扈巡羽衛稱榮遇更得

春壺瀉桂漿【其二百四十七】

六龍回跋下

天光每掉纓鈴裛

禦香今日玊階同率舞心輕漢帝樂訾黃【其二百四十八】職叨管鑰羽林軍中候由來近五云今日風淸長樂殿

恩頒天饌飫芳芬【其二百四十九】

彤庭燕喜效賡歌六十餘年養太和記得嶽陽曾拔幟歡聲騰上洞庭波【其二百五十】

削平三蘗自

神謨臣壯猶爲百戰夫官忝防勲隨鸑鷟

恩崇養老錫醍醐【其二百五十一】

新春侍宴近

天顏樽爼榮分豹尾班欲彷文臣申祝語福如川至壽如山【其二百五十二】

羽衛欣陪

錫防榮牙璋曾籍夜郎兵春風萬里聞歌吹聽徹蘆笳

總頌聲【其二百五十三】

幕府旌功奏紫淸年年周衛樂升平

宸廷賜宴歡何極國老親同醉兕觥【其二百五十四】

祕府天儲竊備官

山莊曾預拭林巒吾

皇儉徳容臣拙長奉

宸居萬嵗歡【其二百五十五】

奉職西曹嵗月長圜扉艸滿見春陽歸田已許承

恩詔

賜宴還教接寵光【其二百五十六】

夙戒嚴裝有稟程引年飫宴得殊榮

玉音眞敍家人語繞殿輕雷喜笑聲【其二百五十七】

彈冠舊喜沐恩膏鴻漸應知借羽毛投老復欣歌盛事廣筵開處閬風髙【其二百五十八】

迢迢瀚海已無波烽火全銷喜气多臣是武階叨豢養鐃歌譜作太平歌【其二百五十九】

碧霄

賜宴正新年南極光華耀九天筦庫蒙

恩彌抃舞祝

皇壽算永綿延【其二百六十】

萬年天子握乾符耆碩盈朝自古無少小執弓慙已老

也叨醉飽大官廚【其二百六十一】

霞觴不羨紫鸞銜酺飲渾忘禮法嚴宿衛從今添盛事名隨仙侶紀瓊函【其二百六十二】

雪殘鳷鵲曉猶寒張宴宮庭在鎬歡羣老席中新

寵命嚴更署裏舊材官【其二百六十三】

昳蕩春風

景運門玉階千叟拜瓊尊向榮竊喜同葵藿湛露晞陽盡

主恩【其二百六十四】

軒帝東園集鳳麟每從

仙蹕豫芳辰廣廷日永開瑤宴海屋籌添奉

聖人【其二百六十五】

捲甲弢弓淑气多春風燕喜醉顏酡年年欵塞共球集化雨常靑瀚海波【其二百六十六】

椒花泛酒入新春淑气氤氳仰大鈞

聖主廣開仁壽域世蒙培養及微臣【其二百六十七】

旗鼓功成解鐵衣碧雞坊下凱歌歸太平宿衛今年老猶沐

皇慈宴紫闈【其二百六十八】

上苑行宮覲

玉輿忽教親切宴丹除歸來傳語畨休者坐久

天顏健有餘【其二百六十九】

獻酬曾賦及彤弓顧盻猶誇矍鑠翁載籍總無今異數步兵老坐

禦筵中【其二百七十】

翠釡晶盤下

玉除

恩周親衛總

君余還思紫塞霜風夜挏乳分頒小拂廬【其二百七十一】三楚樓船上沅湘僕姑猶得挫跳梁歸來禁衛槖盧矢老至

宸居捧淥觴【其二百七十二】

行間久次列貔貅

賜宴教隨鵠鷺儔滿酌蒲萄浮玉斚卻慙涓滴未能酬

【其二百七十三】

曉來千叟集

皇扄白髮齊教醉醁醽借手稱觴爭介壽南山未足比堯齡【其二百七十四】

防酒嘉肴得未曾蟠桃還許裹紅綾仰承

君貺如山重宿衛微員恐不勝【其二百七十五】

種杏多時侍

紫庭芝肪術煎養生經願從磊落長松下十尺如人獻茯苓【其二百七十六】

紫塞龍旗捲朔風獻俘獻馘憶從戎今朝華髮

璇庭宴依約當年气似虹【其二百七十七】

金華思樂布洪慈七萃隨班燕

赤墀六十餘年俱飽徳從今晚藿愧含滋【其二百七十八】充溢圜方設膳羞慶筵竟得逮兜鍪奉宸武衛皆郎將臣老霑

恩玉砌頭【其二百七十九】

一軍鐃吹度禺山贏得司勲賞箭瘢久治不忘思猛士大烹卻許養裒顏【其二百八十】

朱旗南指靖殊方歷歷昆州舊戰場今日

皇闈霑醉飽壯心猶在髩如霜【其二百八十一】

瓊漿醉飲飽猩唇欲譜新聲進

聖人對境未能歌白雪只知滿目是陽春【其二百八十二】

凡材敢說備千城一爵

頒來曠代榮不重官班惟尙齒普天耆老戴

皇情【其二百八十三】

賞功舊自五雲天養老今登百福筵

聖澤寰瀛皆饜飫微臣尢覺荷恩偏【其二百八十四】

憶隨橫海埽攙槍五戰歸來髩有霜憑仗

天和還健在萬年筵上獻春觴【其二百八十五】

塞月邊笳靜防旄飛章奏捷蕋珠髙喜從外地叨中壘更錫三漿儷四膏【其二百八十六】

荊門蜀道昔摧鋒金帛旌勞抵景鐘薄海歡娯多嵗月

天容華茂似春松【其二百八十七】

千牛左右衛中身豹騎從戎憶幾春閒散忽霑零露湑重欣小艸向榮新【其二百八十八】

春日春臺

禦宴開恩霑老圃捧

堯杯自慙瑞莢生庭際不是人功灌得來【其二百八十九】

從獵長陽幸有年射生常傍

玉輿前春風

祕殿頒仙饌不羨西都賦割鮮【其二百九十】

十載邊庭少壯時蕩平嵗久樂雍熙頽齡已許安耕鑿廣宴重教拜

聖慈【其二百九十一】

花飛六出瑞元辰共浹

皇歡大地春微末官階多慶幸白鷴如雪忝章身【其二百九

十二】

新年耆舊飽

天廚雪色觚稜入畫圖千叟齊聲呼

萬嵗須知卽此是蓬壺【其二百九十三】

浩蕩陽和不計春又逢

恩宴及微臣椒花共醉延齡酒玉陛長開蓂莢新【其二百九

十四】

毎司魚鑰候晨昏常得瞻云覲

至尊今日白頭承寵渥

大廷開宴及春溫【其二百九十五】

雲開閶闔曉風淸佳气蔥蘢識太平蓬島宴余齊介壽撤天髙唱是嵩聲【其二百九十六】

千金坡動戰聲雄彭蠡湖衝鬭艦風奏捷

賜茶禆將裏引年醉酒秀睂中【其二百九十七】

百人髙防志明廷五老來遊說瑞星爭似

堯樽分壽酒盈千鶴髮獻松齡【其二百九十八】

洞開閶闔覲

垂裳春色融怡化日長駑劣久慙當隊率更陪嘉防慶

明良【其二百九十九】

錦服朱顏霜髩皤兩行分引入天阿小臣翻出齊天樂一和

軒庭鸞鳳歌【其三百】

班聨後綴是期門分防巖除在禁垣幸得耆年同愷宴傾聆

溫語拜殊恩【其三百一】

蒲桞微姿際盛時禁林欣覩萬年枝

皇恩尙齒收卑秩帣容持沆瀣巵【其三百二】

雕壺璚露自

天斟渥澤霑到羽林願祝松椿長近日園葵無限向

陽心【其三百百三】

光風淑气滿春城觴豆雍容樂太平防手中黃慙下士也隨國叟被

恩榮【其三百四】

圓壇帖妥展郊煙肥腯年年預薦陳司牧霑恩何以報如天

聖壽邁皇春【其三百五】

尊爼謀猷愧折衝曽隨旗鼓一摧鋒而今豈樂那居日三壽朋中許拄笻【其三百六】

寵逮耆齡

賜醼均中天日麗嵗華新長生酒盞長春節玉陛前頭

拜

聖人【其三百七】

如雲錯繡總龍媒兒齒童顏

錫宴回駉駜頌萹原並作好歌胥樂繼斯才【其三百八】九重春暖紫霞杯云髩耆臣赴宴來慙愧未僚推馬齒親承

寵命許追陪【其三百九】

供奉承明廿載余頭銜叨屬大鴻臚臨模漢殿芝英狀篆刻金天鸞鳳書【其三百十】

司牐年多白髮鬖幸陪春宴飫肥甘願酬

聖主無疆壽萬陪臣齡七十三【其三百十一】

觀象璣衡七政聨新正令日侍瑤筵共欣四序陰陽順

寶歷康熙紀萬年【其三百十二】

觀魚常奉

豫遊歡此日

天家飽鱠殘竭澤未嘗施网罟

至人道徳作綸竿【其三百十三】

若耶赤質效精良鑄罷洪罏

賜玉漿仰服

聖功鎔萬物剛柔妙用協陰陽【其三百十四】

開壽域萬方同

盛典先霑鶴髮翁願向金吾仙仗裏年年長拂

舜薫風【其三百十五】

玉斚金波叩首嘗錦衣陛楯白頭郎

帝廷和气盈寰宇鹵簿先開日月光【其三百十六】

少壯登朝補黒衣漢庭執防七旬稀今防

賜宴芙蓉闕湛露髙歌放仗歸【其三百十七】

班資曽忝號登仙況厠瑤階沐

禦筵

聖主好生和气洽治成刑措萬斯年【其三百十八】

壽世臣僚多壽考盈庭鶴骨與松身流歡禮食垂

天慶寧羨睢陽社里人【其三百十九】

獻年齊拜殿南頭五色雲華映鳳樓千叟合齡八萬嵗大椿分占五春秋【其三百二十】

禦定千叟宴詩卷二

欽定四庫全書

禦定千叟宴詩卷三【計詩三百二十首】

夙領朝行第一班今朝重得覲

天顏醉來矍鑠誰知老舊

賜雕弓尙可彎【其一】

茶奉使到西秦歷陟秋卿播

帝仁退老葵忱長捧日

賜酺蕭露更如春【其二】

每從七校引貔貅

三殿今防瑞靄浮旣飽瓊筵齊舞蹈扶攜皓首拜

宸旒【其三】

碧海添來十屋籌蟬聮奕世戴

洪庥兩行鳩杖千巡酒長喜金階瑞气浮【其四】河隄曽記

翠華巡疏瀹謨

指授眞永慶安瀾皆

聖徳衰殘歸老荷洪鈞【其五】

筵前衣惹

禦鑪香一飽能消兩鬢霜親見天珎排歷歷歸誇年少

羽林郎【其六】

穹廬毳幕塞云髙列爵藩封未有勞今日

皇家傳賜宴逺臣年老沐

恩膏【其七】

栁營嵗嵗祝三多刁鬥無聲永戢戈欲識太平眞气象凍棃顏上酒防酡【其八】

半月黃花照

帝宸莫誇五老化堯人蘆花髩髮桃花靣都是流星入

昴身【其九】

每從除道仰

天顏先後雞翹豹尾間六十年來霑雨露今朝又喜特恩頒【其十】

兵欄射觀奉

帷軒曉月疏星侍

殿門衰白得逢嘉燕禮滿朝耆碩拜

綸溫【其十一】

花名稱意樹恆春蒸緑繰紅暎

紫宸欲寫葵心長向日萬年枝畔托松筠【其十二】華樽防灎泛天波

諂坐穹隆白玉坡鵷鷺貔貅同拜賜一時齊獻九如歌

【其十三】

豹衛叨榮侍

帝軒還思壯嵗定龍番竹雞聲裏蠻風黒鑿井耕田仰聖恩【其十四】

瑞雪丰年旭旦時明光殿上捧瑤巵選徒訓卒曽分職又向金階拜

聖慈【其十五】

壯年宿衛蘂珠宮白首欣逢

禦宴同四海春來歌化日千官殿上樂春風【其十六】頻年侍直羽林班此日叨陪宴賞間沐浴

深恩恩似海賡歌

萬壽壽如山【其十七】

禦試承恩十八年校書對防玉階前耆齡得預

天家賜拜手賡歌湛露篇【其十八】

樗防慙分若木枝奉恩官秩荷

恩私二毛燕上叨前列重覩

明堂天揖儀【其十九】

豹韜禆末愧刀鞾天酒今朝醉大羅還憶佛臺山下路攀枝花裏唱鐃歌【其二十】

屯營舊長熊羆士內殿叨隨鵷鷺班

堯酒千鐘傾北斗

軒齡萬嵗頌南山【其二十一】

未成童嵗侍

明廷六十年來給使令総荷

帝慈容朽質更頒仙醴制頽齡【其二十二】

白雪黃芽暖玉鑪溫溫寶鼎上淸珠爭如

天賜長生米一飯防教澤達膚【其二十三】

水瑩雯華似鏡湛雕文纎悉見工心言輔佐丹靑手潤色鴻猷

帝業深【其二十四】

久親箭笴握鞭梢何幸隨班飫

禦庖割肉更存珍重意懷歸應不怕人嘲【其二十五】

力戰當年勇冠軍將屯還識鴈門云老逢宴衎來

丹地不羨黃柑出紫帉【其二十六】

出從金輿入侍中穿楊親見發唐弓不知頭髩如霜白

恩許酡顏對日紅【其二十七】

聖歷綿長萬萬春花柏葉應時新侍臣舊視

鑾坡艸今日重嘗

禦苑珍【其二十八】

班行自昔云麾汜埽常瞻日月旗安宅八荒皆

睿算老兵惟頌

帝無爲【其二十九】

螭頭列席接

天襟笑語親承

帝澤深

陛下鴻名千萬壽薫風長滿五琴【其三十】

禦席論年貴賤同魚魚冠劍列西東側聞獻雉供獒國

盡在春臺壽域中【其三十一】

箴石方從外國傳得緣麤術荷

恩偏精鏐衣馬常蒙

賜暮齒還教列

禦筵【其三十二】

羲昊乾坤化日舒恩涵飛鳥及潛魚王吳壁上人天像若比

熈朝總不如【其三十三】

竊叨世祿幾星霜仙饌榮分玉液香以宴中千叟壽還加萬倍奉

君王【其三十四】

鐵寒篋裏舊徵衣嵗月侵尋過古稀喜預引年

金殿宴黃封緑酒拜

恩歸【其三十五】

內府叨榮領防軍行間頻許展微勤不知北斗容斟酌親挹天漿在五云【其三十六】

龎眉鼔腹飽

天廚防際昌期樂事俱春滿乾坤人盡壽宴歸鳩杖不

湏扶【其三十七】

行師兩得荷旌麾幕府論功上赤墀皓首追陪耆叟宴頌

恩擬獻蓼蕭詩【其三十八】

列校班中防

紫微白頭今日有光輝堯廚春酒年年緑

詔許人人盡量歸【其三十九】

天家養老典方隆末校觀光壽域中景運正逢熈皥日九衢彊半白頭翁【其四十】

熊虎班中老嵗華劍霜弓月眼生花今朝一飽胡麻飯從此長年更奢【其四十一】

壯年躍馬老扶笻忽聼傳宣自

九重春殿許陪千叟宴支離何啻受三鐘【其四十二】軍容俻職愧如熊幸值升平

聖治隆垂老論年逢

錫宴同萬姓祝年丰【其四十三】

璿璣七政燦珠聮王漏銅儀

帝手傳列曜齊輝風雨正萬巡花甲又周天【其四十四】

新春雨露沐

恩偏日暖彤墀列玳筵四海兵銷無一事從今撃壌自

年年【其四十五】

七政咸齊四序調管窺長得近

丹霄又隨千叟霑

恩渥

寶歷無疆賀聖朝【其四十六】

新春泰運轉三陽共沐

殊恩酒滿觴防徼𨿽無文字職華祝頌陶唐【其四十七】玉盌瓊漿次第傳不論品秩重髙年鐵衣小校忘身賤也向春風飽

禦筵【其四十八】

閩江陣馬聼蕭蕭歸列期門學射雕得享遐齡皆

帝力又叨法膳出層霄【其四十九】

壽卋寧人

帝勅幾皇天平格勿防違席間七十人盈百敢道臣年

自古稀【其五十】

童顏鶴髮盡長年

內殿初開列綺筵不著重犀隨鷺序承

恩醉酒舞階前【其五十一】

祕色繁枝防綴工四時芳潤在東風應攜五防催花筆剪刻蟠桃照

殿紅【其五十二】

竊祿叨榮羽林槖戈久戴

主恩深生平三見從軍樂老去惟傾葵藿心【其五十三】憶得従禽水殿過鳬鷖下逮接恩波殷勤養老開嘉防澤比春潮覺更多【其五十四】

肅將云騎防

瑤宮挾纊長依化日融

天澤春來尢浩蕩咸沾瑞露五雲中【其五十五】

疊鼔中流従羽旗長年小校荷

仁私更緣

錫宴宮廷日轉憶

頒禽帳殿時【其五十六】

身領銅街緣警曙手持銀棨待開闉靑陽昨夜回閶闔白首今朝宴

紫宸【其五十七】

風雲時扈

六龍來雨露還承

萬壽杯欲以詩萹歌盛遇武臣終愧柏梁才【其五十八】霜戈星劍下長沙振旅還歸防嵗華年老特容陪燕賞延齡仙粒勝胡麻【其五十九】

禦宿街邊老荷戈

賜筵春殿沐

恩波歸來日午千廬靜但覺和風撲面多【其六十】

崇年觴酒王壺斟閶闔晨開

聖主臨灌燧銷鋒無一事丹葵只有向陽心【其六十一】

壬寅重紀

帝符昌春酒春盤出尙方三接眷深承舊澤喜逢元防

慶

當陽【其六十二】

芳林瓊砌慶升平振羽調吭滿玉京同在萬年

恩澤裏象生生象並欣榮【其六十三】

扣砌春朝防景開

恩教王殿酌金罍就中小校歡無極捧得蟠桃一顆回

【其六十四】

従龍家世羽林軍報

國慙無尺寸勲尙齒筵開春日暖萬年長奉

聖明君【其六十五】

紫禁煙濃晝漏遲引年春酒荷

皇慈退閒偏將身猶健拜手思賡喜起詩【其六十六】

方罫差池防防星常新一著壽千齡筆談億萬無窮數與

君王紀瑞蓂【其六十七】

分朋走馬臂蒼鷹趫防曽誇慶忌能此日

天杯榮暮齒頓令壯志欲鶱騰【其六十八】

腰懸霜劍佩雕弧老健猶思效走趨直衛久塵云騎列

賜筵還飫大官廚【其六十九】

少小兜鍪禁營羽書傳發署臣名年多猶是叨

恩遇舞蹈筵前祝嘏聲【其七十】

宿衛

宮廷愧菲材曽隨撻伐度龍堆今朝玉斚霑仙液交奉歡聲

玉陛來【其七十一】

曽向陪京佐大農又持玉莭涖秦封衰年濫厠

仙墀宴天上榮霑賜酒濃【其七十二】

防龢風雨九重城輯睦營屯罕質成髙宴蕋宮延白叟頌颺聲是普天聲【其七十三】

周廬曾忝俻勾陳

賜宴傳呼入

紫宸鳷鵲雪消寒不覺泳遊

天澤勝陽春【其七十四】

趨朝常在玉階西後獵還隨萬馬蹄

恩許法宮平墄坐仰防眞覺玉防低【其七十五】

積嵗經行功徳林法云爭比五云深

至尊親對輿僚坐平等眞同持地心【其七十六】

翻臂名鷹白錦毛決云千里見秋毫靑郊狐兔春塲濶皓首鵷鸞

禦宴髙【其七十七】

九重天上九霞觴得共耆英荷

寵光感激頓忘頭已白還思效力在疆塲【其七十八】

春云香靄覆

彤墀瓊宴晨開燦陸何意散材逢鉅典感

恩思獻萬年詩【其七十九】

帝子親擎九醖漿老人先捧祝

堯觴須睂皓白當晴雪一樣如銀暎

禦牀【其八十】

近塞身依日月光外藩戴

徳慶天長

禦廚仙饌延年酒不遇

殊恩那得嘗【其八十一】

茅殿松軒締構時微臣板築忝曾司身如鳥鹿逰靈囿一世薫風化雨滋【其八十二】

舊膺平土拜冬卿欣預瓊筵飽玉羮何幸投閒逢盛典追陪杖履列

乾淸【其八十三】

揚威絕幕度祁連垂老新恩

錫禦筵共荷盛時多上壽舒長化日樂堯天【其八十四】披堅執銳效微勤獵騎常隨金埒云耆齒喜逢天上宴謝

恩雀躍舞春曛【其八十五】

老來恩雨沐

皇穹國子微貟仰徳隆無算壽如無算爵萬年詩獻萬年宮【其八十六】

家世長依尺五天

主恩養育到耆年白頭更慶遭逢盛親酌

堯樽日月邊【其八十七】

萬國春生

黼座中樓臺旭日影曈曨誰防冩出金防界文沈唐仇並未工【其八十八】

兩奉

神謨奏凱歌滇池瀚海息鯨波承平樂事逢嘉防長飫

恩膏飲太和【其八十九】

旭日初懸瑞雪融彤墀

賜宴荷恩隆微臣職業期蕃息同在

天家豢養中【其九十】

六十餘年教育恩欣逢盛典入

宮門何當分食仙廚饌賜坐毺

詔防溫【其九十一】

聖朝海外亦同文歌詠

皇仁葉

帝薰職愧象胥還就日祥占太史早書云【其九十二】

曈曨曉日照宮槐千叟駢肩赴宴來皓齒龎睂多國老微班何幸得追陪【其九十三】

春艸秋虫雨露涵豳風气象接周南近従耕織圖中見記得如銀滿箔蠶【其九十四】

方瞳玉面五行精曾杖靑筠坐李庭今日千人環

帝座定知

聖壽過彭鏗【其九十五】

上卿班末夙追隨又荷龍光

禦宴時猶記兩江蒙

聖澤春臺到處捴龎眉【其九十六】

久隨

仙仗忝班行湛露霑濡化日長酒向金鑾斟北斗桃從瑤島獻東方【其九十七】

金花玉蒂坎精一寸黃庭寶月明疑是七還龍虎伏九天

親錫素麟羮【其九十八】

章溝承乏防天閽中外屏藩奉

至尊千叟添籌逾八萬攝提一紀不湏論【其九十九】

堯階蓂葉又初春風實云漿錫

紫宸憶自塞垣歌凱後櫜弓戢矢太平人【其一百】奏凱歸逢

錫宴榮仰承

睿算喜功成龎睂欲效鐃歌曲繞殿羣呼

萬嵗聲【其一百一】

曽從柏府仰

皇恩又宴楓宸捧緑尊

溫語霽顏天咫尺千官同樂壽乾坤【其一百二】

分輝卿月舊隨班垂老休白髮閒更坐瓊筵霄漢上榮光咫尺近

天顏【其一百三】

氛淸六幕際昌時榮醼蓬壺雪鬢垂典領久慙無報稱飲和長詠萬年枝【其一百四】

曈曨初日照罘罳

金殿開筵荷

聖慈親見瑤階春色早三霄露浥九莖芝【其一百五】

萬八千年紀攝提壽人得壽見天倪莊周未遇

今皇聖謾道期頤是大齊【其一百六】

宮庭

賜宴雪晴時數溢千官盡白髭最是小臣榮幸處微名

亦荷

九重知【其一百七】

雕戈曾荷向邊隅整旅還巡十二衢

壽世春和歡防洽太平歌詠在蓬壺【其一百八】

曾歌同澤羽林兵

聖徳如天達下情末職自慚徒老大

禦筵何幸伴公卿【其一百九】

墨沼飛香百態新寶跗虛實像星辰

禁中傳得中郎法椒壁微防雨露春【其一百十】

春來天上賁

絲綸千叟筵開列五辛共戴堯仁同舞蹈齊呼

萬嵗向楓宸【其一百十一】

兩隊眉龎與齒齯貫魚連袂互扶擕

絳霄風影燈旛動引到方壺最上梯【其一百十二】

職叨參領愧鷹揚荷防頻依

帳殿旁壽酒欣分僊掌露春袍新染

禦鑪香【其一百十三】

叨司玉粒奉

堯廚賜酒龍墀

聖澤敷仰食大官人五百吾

君恭儉古來無【其一百十四】

日華髙朗敞

金門龍尾

恩傳

賜席墩朱案黃帷陳設處小臣今始見犧尊【其一百十五】

壽國春臺樂賜酺曽司芻秣綰銅符

聖皇崇老開天宴扶杖欣隨

玉陛趨【其一百十六】

早傳

天綍宴芳春世職叨容侍

玉宸咫尺

霽顏瞻有喜好將靈莢紀靈椿【其一百十七】

春光微逗上林花翠葆亭童煥丸葩

紫禁共餐云子飯

天家風日似仙家【其一百十八】

九天恩澤浩無涯優老筵開禮數加戴徳眞同金石永家藏

賜硯寶松花【其一百十九】

當年鹵簿掌隆儀

玉殿今逢宴賞時長喜

宸逰淸問逺閭閻民隠

聖人知【其一百二十】

盈庭百職矢忠淸宴鎬懽娛起頌聲

聖主知人兼善任千秋萬嵗樂升平【其一百二十一】

櫜鞬猶記守三巴余齒安閒老嵗華舉釂

賜巵惟叩首吾

皇寶歷勝恆沙【其一百二十二】

細栁長楊到處從老來猶忝備軍容八屯榮宴陪千叟

萬嵗歡聲達

九重【其一百二十三】

三代持籌佐玉衡白頭欣共沐

恩榮從容燕語民生計盡職修和答

聖明【其一百二十四】

需云丰澤下

巖廊仙膳珍羞出

尙方竊祿小臣仍世寵敢忘懋賞在司常【其一百二十五】玉沼浮鵞對

禦書萬機淸暇染毫初陬生不愛元和腳竊取

天文防畫余【其一百二十六】

從師曾記到滇南三十年來雨露涵老校宴歸談往事蠻鄕風月舊來諳【其一百二十七】

曽馳鐡馬荷金戈老預新筵拜

賜多霑飫八珍

天咫尺蟠桃親捧下

鑾坡【其一百二十八】

偏裨六詔效防勞瓊席天漿豈易叨滿酌雉羮歌保定嵩髙未抵

主恩髙【其一百二十七】

文昌省下握蘭香

丹詔開筵近

禦牀

聖世恩膏濃雨露歡呼忘卻髩如霜【其一百三十】

引年髙宴傍

宸階鳩杖龎眉取次排臣荷

寵光傳奕葉還叨千叟作朋儕【其一百三十一】

欣從嵗首荷

恩新和气都成浩蕩春比戶防休安作息萬方耕鑿盡

堯民【其一百三十二】

親從絕徼暢

皇風氛祲看消壽域中仙鼎賜來調六膳蓼蕭湛露滿

瑤宮【其一百三十三】

曽從洱海振兵還烽燧無聞禁旅閒宴啟元春歌

萬壽歡聲雷動祝南山【其一百三十四】

東風淑气轉

彤廷天仗車旗一色靑最是新年多瑞應紫防垣聚老人星【其一百三十五】

畫省蘭臺荷九遷春官分任愧髙賢臣今花甲方重數巳戴

君恩六十年【其一百三十六】

旭日曈曨

禦宴開近隨仙侶集蓬萊蕭疎白髮依星署取南山

進壽杯【其一百三十七】

班隨貔虎近

天威十二星辰傍紫防憶得滇黔平定日櫜鞬歸路有

光輝【其一百三十八】

王師蕩逆載西徵賫炮曽來細栁營爲要春光生絕域特教雷火掃妖鯨【其一百三十九】

六師洱海靖鯨波三箭天山奏凱歌窮北極南歸版宇小臣胥忝執干戈【其一百四十】

聖恩常與嵗俱新宴賞而今逮小臣朱紫班中飄墨綬

始知仙令出風塵【其一百四十一】

千叟雍容

殿陛趨上珍絡繹出

天廚郎官鱠味嘗應徧誰似

恩榮禮數殊【其一百四十二】

筵羅千叟古來稀七品寧嫌爵秩防此日拜嘉

丹鳯闕年年長侍

衮龍衣【其一百四十三】

鹵簿髙陳

玉殿東繽紛霞綺暎來紅香飄繡繖春風轉億萬斯年覆被同【其一百四十四】

從龍支系世承

恩祿養年深長子孫又向

鈞臺參防防春光融盡鬢霜痕【其一百四十五】

掩暎花光接

上林殷紅濃緑曉云深新蒲如筆春常好圗取堯階向日心【其一百四十六】

日宮云陛對

宸顏次第雕盤玉饌頒優老

徳音教序齒官班今日是仙班【其一百四十七】

羽書昔日發燕支驛使牙符實所司官歷戶曹容解印年登杖國宴

丹墀【其一百四十八】

小臣官職濫廷平稔識

皇心最好生但看登中

天府冊便知

聖壽比長庚【其一百四十九】

少佩吳鉤作騎兵晚叨郎署被光榮麤才文武俱無補老荷

君王賜兕觥【其一百五十】

曹佐書司最末僚每瞻郎位在雲霄誰知暮齒承

恩澤直並防龍祝

帝堯【其一百五十一】

城頭旦暮聼啼烏羨爾來從

帝苑梧今日

殿墀霑

聖膳卻如鸞鳯啄瓊荂【其一百五十二】

裝飾天閒駕上襄雕鞍銀鐙有榮光員小技年空老也得沾恩

禦座傍【其一百五十三】

壽星髙傍紫防明照耀

天庖瀉玉觥共道

聖明崇耄耋不嫌筦庫厠公卿【其一百五十四】

儉徳先從宮府求

禦廚淡泊見詒謀

宸衷自喜畱淳朴一膳常爲四海籌【其一百五十五】

曽紆墨綬課農桑解組優閒化日長民牧愧無三異政

天恩許奉萬年觴【其一百五十六】

鞭鳴樂作

禦鑪香劍履星羅夜未央曽伴糾儀當柱立引年今日

醉春觴【其一百五十七】

天門曉唘集朝紳尙齒筵中厠小臣浩蕩

恩波眞未有九衢人樂太平春【其一百五十八】

延賞榮施累世沾戎行勇試寶刀銛計年今巳逾花甲一飽

瓊筵力倍添【其一百五十九】

白石蓮花列滿墀恍疑身已到金池

皇齡佛壽同無量只爲

皇心似佛慈【其一百六十】

乍轉春韶正雪晴堯樽羣捧拜

恩榮伍符尺籍臣兼掌向日葵傾比寸誠【其一百六十一】玉砌初抽兩葉蓂露漙仙掌曉亭亭小臣竊比堯階艸

帝澤霑濡色倍靑【其一百六十二】

奕葉承

庥巳積年臣今皓首預瓊筵眞仙壽世同天地不數靈

椿嵗八千【其一百六十三】

玉階金殿勝仙臺拜

賜流霞盡一杯人世不知

天上事耆年身到絳霄來【其一百六十四】

錫宴今朝荷

寵光微臣職忝列戎行太平一統烽煙靖兵气全消聖祚長【其一百六十五】

滇池沙塞斾飛揚虎旅追隨髩巳霜幸值那居賡樂愷躋堂進

萬年觴【其一百六十六】

書生何幸列華裀燕饗

殊榮並老臣五色雲中仙侶集相看滿座白須人【其一百六

十七】

赫濯聲靈八表宣功成燕喜防髙年武臣未解謳吟事但

君王壽比天【其一百六十八】

躬圭世秩荷

朝恩曽捧

奎章耀蓽門千叟嵩呼春宴日榮光壽气滿乾坤【其一百六

十九】

班聫濟濟互扶鳩下逮偏禆禮數優說與膠西諸甲士一齊虎拜望

龍樓【其一百七十】

爲丞朝夕喜哦松職郊畿近

九重宴列

彤庭春晝永三多華祝慶時雍【其一百七十一】

緑文鞘飾粲紅茵燕衎分爲虎帳春從此

禁營長有喜光輝南極照鉤陳【其一百七十二】

仙桃馥鬱自

皇家競掛歸鞍出日華珍味已邀

天府延年不羨棗如【其一百七十三】

十載供書紫閣中每逢

綸詔似春風今朝喜荷

瓊筵賜一防歡心萬國同【其一百七十四】

紫綍宣來躡紫煙執殳曽是到慈天千花藏裏傳三捷百福筵中頌

萬年【其一百七十五】

聖朝養老宴乾淸廣廈華筵列大烹延賞久叨供世職

酬恩惟祝

帝長生【其一百七十六】

湛恩直似海天涵列席

宮庭白髮鬖久忝荷戈年己老鼎鼒妙味亦分甘【其一肖七十七】

履端髙宴賀升平萬國同文久偃兵欲試韜鈐繩祖武淸時不用請長纓【其一百七十八】

天馬權奇領六閒璇階綴列五雲間辛盤喜預今朝宴坐次爭推鬢髮斑【其一百七十九】

後天不老慶

天齡鶴髮鵷班聚紫庭

聖化協中空貫索弧南黃气但占丁【其一百八十】

寶歷周環日更長玉壺蓮漏好時光技能逺愧張平子曉箭聲中忝奉觴【其一百八十一】

扣砌新陳玳瑁筵

恩霑旣醉誦詩篇金盤捧出銀絲鱠兆多魚慶有年

【其一百八十二】

盈頭華髮愧鷹揚脯擗麒麟防未央南極一星瞻

壽主還期萬載荷龍光【其一百八十三】

國恩延賞舊攀鱗

禦膳分調及庶臣從此年年增盛典

宮筵華祝始壬寅【其一百八十四】

屬國西陲世享王元正來奉紫霞觴大酺漢詔尋常事那比

彤廷侍

聖皇【其一百八十五】

學讀甘公太史書嵗華巳老惜居諸

天珍不比常珍味日月升恆頌九如【其一百八十六】

龎眉鶴髮防

彤廷合計春秋十萬齡盡把年華添

聖壽還如涓滴到滄溟【其一百八十七】

部曲承

恩玉陛前太和佳气早春天堯廚萐脯頒瓊膳共慶含

哺鼔腹年【其一百八十八】

盤列椒馨淑气融校年曠典聚羣工喜占大有先三輔拜舞臣偕父老同【其一百八十九】

卿云糺縵景星明廣宴春開荷

聖情皓首自慙榮幸極也躋

丹陛祝長生【其一百九十】

期門小隊扈長楊猶記滇池荷斧斨海宇承平歌

壽愷九霄南極正垂光【其一百九十一】

髙山疊疊水溶溶萬里春風紫翠重不用將軍還著色分明寫出

聖恩濃【其一百九十二】

王師頻奏凱歌聲萬里烽煙一戰淸組甲晶熒叨宿衛

老霑

禦宴有餘榮【其一百九十三】

八荒奉朔盡來王重驛梯航集卉裳爲報

聖朝開壽域萬年紅日上扶桑【其一百九十四】

靈臺占驗太平年日月光華歷數綿何幸防臣緣序齒

彤廷環祝

聖人前【其一百九十五】

流傳素問自軒轅

聖主如天妙不言玉饌金漿分

賜處九重春色萬年暄【其一百九十六】

分轄熊羆夙荷榮年來白髮巳千莖閒居喜預金門宴卻老同霑

玉殿羮【其一百九十七】

昨聼鐃歌奏凱歸千官燕賞霽

天威龍樓日暖傳三爵虎旅聲歡徹九圍【其一百九十八】

曽奉桓圭拱

帝京還叨宴賚預宗盟金貂列坐承

恩徧喜效呼嵩第一聲【其一百九十九】

纎心推測契元防置懸規八表齊捧日

丹墀瞻

帝座流沙咫尺玉衡低【其二百】

琳瑯新制寶筵開翠羽金膏異域來捧祝遐齡

千萬壽不須王母紫霞杯【其二百一】

桃華萬匹錦成堆曽掌天閒詠馬才大宛於今爲牧苑不教樂府奏龍媒【其二百二】

華髮盈頭巳有年樗材每荷

主恩偏婆娑得預蓬池防丹籍須教署散仙【其二百三】防豫馳驅日月長朱顏白髮羽林郎一從

玉殿頒觴後畫防雕弓帶寵光【其二百四】

易蘊精防那易尋

聖心久已契髙深小臣積嵗承

天訓欲學堯夫自在吟【其二百五】

樗櫟欣同百尺松引年亦得覲

山龍春膏徧布陽和令未抵親霑雨露濃【其二百六】宴余傳喚及詞曺獻壽羣依

禦榻髙親聼

綸言宵旰事萬方安樂

一人勞【其二百七】

行軍荊楚憶當年謝事閒身雪滿顚

聖主乘春親養老飽嘗玉饌總甘鮮【其二百八】

官卑職小愧年尊鶴髮銜杯傍

帝閽一臠擕歸分子姓叮嚀世世報

皇恩【其二百九】

答陽

聖主壽昌躬坐防盈千玉杖翁便是三山五天竺應知

勝事不能同【其二百十】

八瑯相倚奏歌成盡是天長地久聲百獸樽前知率舞簫韶第一舞

堯蓂【其二百十一】

干羽曽聞格有苖我

皇威徳邁前朝材官牙將叨

恩庇侍宴從容傍九霄【其二百十二】

弓開月滿劍衝星侍獵從戎憶壯齡老去寵陪千叟宴頒來味勝五侯鯖【其二百十三】

曾陪五馬行春去更上重霄赴宴來

聖世風光隨處好彩雲堆裏是蓬萊【其二百十四】

憶從振凱嵗華添何幸

堯眉得拜瞻末校自知無報稱佩刀長瑩鸊鵜銛【其二百十

五】

觚稜金闕防千官新奉

恩綸賜

禦餐禁旅微臣年老大也陪春防五云端【其二百十六】

拜嘉

勅免人離席

宣訓恩敎聽近前

聖主引年千萬防柏梁賡和自年年【其二百十七】

上日幹官宴玊宸皤皤黃髮沐

恩均微臣亦忝鴛班末來祝

璇圖億萬春【其二百十八】

皇城筦鑰伺晨昏祿食虛縻列九門何幸燕毛惟序齒五云髙處仰

堯樽【其二百十九】

暁日晴揺赤羽旗升平眞見泰交時臯比包甲來參防虎拜還賡

萬壽詩【其二百二十】

春風初展玊階蓂宴錫髙年

禦饌馨自愧微員空白首也隨耆碩侍

彤庭【其二百二十一】

丹墀扶杖步從容皓首欣霑湛露濃醉飽都忘

宮漏永隔花頻聽自鳴鐘【其二百二十二】

民部司分荷阜成

天恩優渥錫殊榮開壽域滋繁廡衢祝

年年喜載賡【其二百二十三】

肆筵丹禁捧瓊巵耆老同賡湛露詩束髮從戎叨世職欣看干羽兩階時【其二百二十四】

律轉靑陽萬象新三霄瑞露表壬寅羲和叨沐

堯樽賜歷紀重頒第一春【其二百二十五】

壯志猶存拊劍鐔精彊不比在滇南今朝矍鑠渾忘老只爲親嘗

禦饌甘【其二百二十六】

靈防雕鶚唱鐃歌蘭錡

恩光嵗月多何幸親承魚藻詠更同吉士賦捲阿【其二百二

十七】

金闕和風開五日玉階瑞雪暎千官豸衣侍宴三呼祝

鳯扆當春萬國歡【其二百二十八】

早晴雪素暎云紅譯館微臣拜舞同防向

恩筵歌壽愷光華

龍衮日方中【其二百二十九】

一曲泠泠淸復圓敢言雅奏得師傳梧桐阿閣生新緑處處薰風仰

舜弦【其二百三十】

萬戶千門報好春閭司無事樂同民何期東序陪三老兼得

天肴飫八珍【其二百三十一】

朔塞南甌歷暑寒長年飫宴對

金鑾筵前湛露沾鮐背坐上春風聚鶡冠【其二百三十二】歡聲喜气滿天街尙老筵從

紫禁排末校從徵經黒水元正錫宴到瓊階【其二百三十三】笙師陳樂奏中和防酒從容燕樂多采得伶倫雙鳯管吹成動地太平歌【其二百三十四】

爲彲爲虎仰

恩光欲報春暉雨露長畫防雕弓容習禮南山永祝壽無疆【其二百三十五】

蓽門甕牖一儒冠老去名銜屬冷官芹茒未曽搴泮水尊罍親見

賜金鑾【其二百三十六】

彤墀日暖

禦筵張粉署承

恩勸鶴觴一十五星環

紫極百千萬紀樂靑陽【其二百三十七】

梯航欵塞獻琛多九譯春風播太和盛典欣逄

頒宴賞恰聞西域奏鐃歌【其二百三十八】

晝漏遲遲出闈

鳯墀錫宴被

恩暉靈臺向夕瞻星象南極榮光拱

紫微【其二百三十九】

神京環衛肅天營馳道頻隨

玊輦行小艸微生恆近日更沾春酒到蓬瀛【其二百四十】東龍西虎列靑防匡衛文昌拱

紫廷

肄業天官司測象光如半月老人星【其二百四十一】

皇恩錫宴九天開軍校歡聲動地來湛露今猶沾虎旅

春風昨已過龍堆【其二百四十二】

河淸海晏萬斯年葵藿傾心向日邊從此靑袍傳盛事選人曾醉

聖人前【其二百四十三】

特典新恩重大年霜顚雪鬢聚瓊筵閒身不覺龍鐘甚

心迹猶依云漢邊【其二百四十四】

日麗三階奏泰平祥開南極五云明朝

天盡是霜髯叟欲唱神仙聚玉京【其二百四十五】

九重金殿隔凡塵髣髴羣眞防玉宸惟有

聖人幹體健堯眉喜气靄如春【其二百四十六】

金覊羽箭老年華旣飽瓊羞健可誇何事綏山與瑤水

禦筵桃子勝丹砂【其二百四十七】

聖朝壽域已開重譯梯航萬國來衰老微員逢盛典

願將余齒報涓埃【其二百四十八】

爽鳩掌職白雲司入宴明光出殿遲共喜承

恩無以報年年一晉萬年巵【其二百四十九】

春到梅花淑景開曈曨初旭照瓊杯凡材亦幸承

天澤湛露沾濡及柏臺【其二百五十】

咫尺祥光繞

禦屏金罍瀲灔醉仙醽

一人坐納無疆慶螭陛前頭祝

萬齡【其二百五十一】

衝鋒斫陣壯年頻忝是

天朝一世臣爼豆褒忠

宸翰煥箕裘承訓

聖言諄【其二百五十二】

滿袖鑪煙講幄中仙瀛藹藹挹薫風筵前羣效華封祝

聖壽天長景福崇【其二百五十三】

飽徳無涯醉酒醇一身難以答

髙旻願將四海臣民壽萃作

皇躬億萬春【其二百五十四】

律轉靑陽

賜大酺秀眉黃髮盡歡呼割牲執爵傳聞舊千叟爲朋

萬古無【其二百五十五】

虎符頒下自珠璿時泰風淸萬里煙分得金盤仙掌露同登壽域比彭籛【其二百五十六】

科名早荷

殊恩重編輯今邀

聖訓多從此得隨幹叟後

萬年長詠太平歌【其二百五十七】

月蓂呈瑞日初長玉饌傳來自上方蘭桂和調多且防

君臣相悅壽而昌【其二百五十八】

玉醴金盤耀座隅

賜酺異數自天廚微臣省識衢樽味曽沐

恩波四紀余【其二百五十九】

便蕃雨露溢天潢騶騎雍容入建章自愧凡材稱國榦同根仙樹嵗年長【其二百六十】

萬年天子慶王春幹健同天振古新

聖徳神功歌海宇蟠桃恩宴小臣均【其二百六十一】

秋粳曽掌桃花米春醑還承竹葉杯願進靑精仙子飯

一人萬嵗總三才【其二百六十二】

各增一嵗入新年共祝三多拜

禦筵今夜觀星臺上望紫微南極正同躔【其二百六十三】吳國朱絲蜀國桐鳯墀獻曲喜春風轉弦欲奏髙山調爭比

君恩泰華崇【其二百六十四】

何因咫尺覲

宸旒禁旅承

恩已白頭擬倩緱笙歌

萬壽漫吹羌笛譜伊州【其二百六十五】

瑞擁

天門旭日紅蟠桃防裏度春風盡銷兵气成佳气澤滿金罍玉液中【其二百六十六】

皇都分守列京營刁柝無聲奏治平犬馬微勞防齒及嵗朝分與大官羹【其二百六十七】

丹鳯城開大

賜酺法宮宴老古來無玉階瑞雪晴猶積

萬嵗樓前照白須【其二百六十八】

曾叨郎署愧熊羆又沐

天家雨露施

聖壽原來同日月鳯樓長禦紫金巵【其二百六十九】

瑞現慶雲歌舜日祥開壽域值堯年荷戈執防金鋪外鼓瑟吹笙玊陛前【其二百七十】

金殿當春淑气妍

恩深養老玊杯傳虎賁共識

龍顏喜和霽同於三月天【其二百七十一】

恩波盤饌一時新也被調鷹扈獵身鵷鷺班中回首望

更無捧爵黒頭人【其二百七十二】

舊次鸞旂豹尾頭

殊恩今日賜珍羞丹心只在

彤墀上長捧紅雲記海籌【其二百七十三】

聲價休誇一顧來天閒都是出羣材追風躡電行何逺直載

皇恩徧八垓【其二百七十四】

淨於晶玉滑於冰五色琉璃敢擅能

內府久容工在肆

禦筵慚與壽爲朋【其二百七十五】

禦宴開賜玉餐雍雍千叟聚衣冠自慙周禮瘍醫賤

白髮叢中備一官【其二百七十六】

千官濟濟髮如銀

禦宴前頭拜

紫宸鑪冶陰陽容萬象好同造物慶長春【其二百七十七】靑陽淑气轉芳椒九陌晴雲擁禦橋暫解弓刀參

壽防長陪儀鳯聽簫韶【其二百七十八】

摩壘登陴自壯齡頻隨大將掃妖星雷霆威赫開殊域雨露

恩新拜福庭【其二百七十九】

翹來鶡尾暎華顚喜上

天家第一筵瀲灔金尊誰勸飲龍孫鞠玉階前【其二百八十】

饔人捧案酒人傳八爼羅珍九醖鮮禁臠內醪能換骨自然東父可齊年【其二百八十一】

荷防彎弓職業微玉壺宣勸受榮輝長年幸飽

天廚饌敢擬東方割肉歸【其二百八十二】

瑞莢階前日色暄太平無象似羲軒鴻鈞一气涵天地首注

恩波到八屯【其二百八十三】

貔貅何幸列冠裳千叟筵前獻一觴有道

聖人無量壽祥煙深繞

禦鑪香【其二百八十四】

律呂雌雄協鳯皇澷誇荀令記宮商瑤池便是今靈沼琯號昭華玉府藏【其二百八十五】

萬方玉食達天衢海貢荊色辧九區何意芳筵頒耄耋一巵叨沐

聖恩殊【其二百八十六】

入朝湛露

主恩頻防老筵中備外臣四十八家猶郡縣始知無地

不陽春【其二百八十七】

日照毺晃繡袍

至尊親看引松醪康衢一醉尋常事寄語堯民莫貢髙

【其二百八十八】

寶歷廽環又起元星明南極拱松軒小臣舊列含香省重整朝衫拜

紫垣【其二百八十九】

仁壽推恩海宇春太和元气共陶鈞瑤池翠斝觴黃耉尙齒班齊典禮新【其二百九十】

獻嵗先沾湛露濃熊羆隊裏气雍容三陽肇始三多祝親見卿云防

九重【其二百九十一】

仙醴逡巡吸紫瀾春風玉宇不曽寒桃花一實三千嵗願侍

君王萬徧餐【其二百九十二】

獻嵗堯蓂五葉開引年春防防蓬萊含香數載慚無補叨醉

天家碧玉杯【其二百九十三】

九閶佳气欝防蘢白首承明宿衛中獻嵗

賜酺蒙齒序

禁門上馬禮尢隆【其二百九十四】

升平祝史有何功牲醴粢盛總防丰盛事更逢椒酒宴穰穰百福自來同【其二百九十五】

香藏前年奏凱還不忘武備火攻嫻聲連子母轟騰裏龍電盤旋舞月鬘【其二百九十六】

相馬多年值紫閽建寅喜遇葉貞元寧知率舞親承陛駑驥同霑畜養恩【其二百九十七】

精盤玊椀昔人誇

聖主還嫌鏤飾華仿作古甆淳朴樣甄陶

深澤到泥沙【其二百九十八】

碧玊壺中緑醑濃芙蓉闕下拜

恩重功牌曽得邀旌賞衰齒還欣飽

禦饔【其二百九十九】

鐘鳴巧勝蓮花漏協時分妙自然日午聲聞淸禁裏健行

帝徳正如天【其三百】

日髙芝蓋動霓旌鹵簿傳呼

輦路平一朶慶雲呈五色瓊筵開處頌

長生【其三百一】

小臣執藝在雕鎪攻錯珍奇幾十秋只以象牙呈薄技翻囙鯢齒拜

宸旒【其三百二】

金鏤埀蓮列陣同蓋天星月一盤中華林日永牙籌發萬紀循環算不窮【其三百三】

內府朱提備末工嵗縻天祿漸成翁昨宵瑞雪盈丹陛好和銀泥飾紫宮【其三百四】

鶴髮蕭疎七十秋卻因衰齒到螭頭

禦廚玉食榮

君賜官職休慚未入流【其三百五】

熈朝景運啟文明秉鐸長看泮水淸養老膠庠原古制未聞

賜宴防耆英【其三百六】

三尺長刀雁齒排約身短後舞蠻牌那知劍佩花迎處繡服逡巡十二階【其三百七】

太和元气透重闗靈府虛中守大丹導養不湏論水火嵗丰民富

聖心安【其三百八】

禦筵齊列五辛盤珍餌攜歸十樣看部曲九天詢盛事

芙蓉闕下萬人歡【其三百九】

農祥嵗首驗飛霙八校班中逐五更喜傍

天門霑湛露老年長見泰階平【其三百十】

芝殿遙開許署銜罏香馥鬱襲朝衫堂亷地近情歡洽無事斟儀立酒監【其三百十一】

憶侍齋壇防度春欽柴薫燎奉嚴禋

萬年膺祚知申命千叟升筵總壽人【其三百十二】

禦宴分甘及老成盈

廷喜气動神明共知天意同人意瑞雪飄來糝玉羹【其三百十三】

年逾七袠鬢埀絲寵溢春光宴

紫墀憶得曺司淸切地又陪觴防太平時【其三百十四】冶鑄曽經領內坊老霑紫府五云漿別敎換骨從天上金液何湏更受方【其三百十五】

元防初過廣宴開赤墀晴雪照銜杯不湏奉禮頻宣勸禹膳堯觴次第來【其三百十六】

萬嵗鴻禧協兩儀一時黃髮應昌期握蘭靑瑣臣衰退

重得趨墀挹寶巵【其三百十七】

煦嫗多年長子孫春風閶闔受

新恩熈朝齒爵尊相並一命霑濡蓼露繁【其三百十八】朝序欣從下大夫懸車年嵗白髭須躬逢

盛典超千古養老羮香出箑蒲【其三百十九】

玉泉山下職分畦防防云穠緑穂低畊鑿不敎遺絕域塞風蠻雨入封提【其三百二十】

禦定千叟宴詩卷三

欽定四庫全書

禦定千叟宴詩卷四【計詩三百二十首】

盛古羅鳩助永年今逢合語啟

宮筵始知天錫箕疇理五福眞應壽最先【其一】多年慣聴未央鐘宿衛淸宵近禁松此日金鋪逢宴樂寸心彌感

聖恩濃【其二】

天上瓊筵

紫殿開盈千黃髮集蓬萊小臣花甲春初度喜附羣仙舉壽杯【其三】

雪花瑞拂羽林旌五色祥光繞殿楹

禦宴一時千叟集老人星拱

帝星明【其四】

優禮髙年

帝澤敷眼看湛露總成珠屠蘇嵗首叨榮宴不羨蓬池

賜鱠圖【其五】

好生大徳協蒼穹至治方知

聖澤隆身到九霄沾雨露中臺花暎粉闈紅【其六】

櫜鞬長奉屬車塵短窄衣裳取稱身

祕殿從容今酌鬥錦袍簇簇比儒臣【其七】

盤馬彎弓未是難當年植發每如竿而今垂老逢殊典自識

天家禮數寛【其八】

未鏈神丹到九還刀圭供奉髩先斑從今不待餐芝朮一飽

天防便駐顏【其九】

零露華濃寶殿開昭明三軸暎星臺經文緯武吾

皇徳云錦何由織得來【其十】

瑞雪占來嵗大丰

聖皇樂與萬方同太和宇宙皆元气春永蓮花漏刻中

【其十一】

羣歌

帝徳比天長燕賞傳呼陛楯郎五色雲中瞻

黼座歸來衣惹

禦鑪香【其十二】

恰值萬方歌

萬壽特教千叟賦千詩但嫌從古升恆句不盡當今頌

禱詞【其十三】

十二星中備羽林餘年猶荷

聖恩深筵前咫尺

天顏近老馬容申報

主心【其十四】

幸因謁選到京華得見

瑤宮五色霞藜藿腹嘗仙膳美筵前割肉自

天家【其十五】

淸門兩世忝天婣帶礪山河荷大鈞

帝念舊勲榮未嗣禁營龍節寄微臣【其十六】

帝徳如天

聖澤長緩刑尙齒慶明良小臣幸與蓬池宴案牘風淸

介壽觴【其十七】

典領天家七萃雄加籩式燕萬年宮瓊肴玉醴

恩波渥黃髮蒼顏拜舞同【其十八】

禁籞驅馳效執鞭

皇仁涵泳得延年鶡冠幸獲防郎選

楓陛還教入壽筵【其十九】

憶侍元戎定楚疆洊登卿貳列巖廊衰年解綬辭冬署盛典還叨捧

禦觴【其十十】

宰邑慚無制錦才

皇仁被野盡春臺玳筵雕俎鵷鸞集身到蓬萊萬象開

【其二十一】

運啟文明

禦墨鮮蓬萊雲气繞華筵願供飾璧雕金管繪畫南薰

應

帝弦【其二十二】

寶歷無疆慶又新

殊恩寵宴及微臣撫躬益勵持籌職長副

皇仁惠兆民【其二十三】

分司禁籍典車徒年老欣逢

賜大酺列席玉階霑玉醴虞庠夏序得同無【其二十四】

天庥疊降舞婆娑

聖壽長春召太和共燕堯階人盡醉欲憑神貺祝三多

【其二十五】

蘭帶淸風栢帶霜春滋雨露喜朝陽叨陪白髮千官宴願上丹墀

萬壽觴【其二十六】

天街春轉恵風和處處歡聞擊壤歌禁衛輪畨剛替直

君恩沾得十分多【其二十七】

帝宴耆年閶闔開分行接履上蓬萊武臣得與鵷班後

拜奉

珠宮萬壽杯【其二十八】

削平三蘗仰

皇猷忝列提戈爪士儔儤直

禁廷班第一涵濡

聖澤莫能酬【其二十九】

瀼瀼零露日華晞寶鼎香煙防紫微荷祋小臣齊鼓腹

九重天上賜筵歸【其三十】

紛紜文牒久曺司仙液均沾荷

聖慈白髮微員防拂拭潛郎何幸世淸時【其三十一】

華資備位職司專遴選倉儲倍惕防此日沐

恩眞異數小臣長幸戴堯天【其三十二】

春防觚稜雪半融傳觴布席蘂珠宮自慚下走眞卑秩也在尊年愷燕中【其三十三】

輝輝五色應垓埏一器功深考課全綈幾春風三殿敞朱湛丹秫照華筵【其三十四】

軒轅鳯歷再壬寅旭日紅雲繞

聖人組練班中年幸老追隨同飫太平春【其三十五】

閣鳴鐘報午時

君王催進紫霞巵年來丹雀盈田畆九穗嘉禾作飯炊

【其三十六】

雕鏤微長歷有年欣逢華宴沐

恩偏牙籖最近

君王側萬軸齊將壽字鐫【其三十七】

重門擊柝是臣司老沐

君恩捧玉巵說與當年闗尹子今朝紫气集丹墀【其三十八】

承

恩出宰牧蒸黎百里花明罨畫溪飛舄王喬來玉陛早

知

睿算與天齊【其三十九】

垂領絲添種種新秋叨五品濫纓紳筵前坐次誰先後馬齒輪來近七旬【其四十】

蟠桃結實嵗三千頒出精盤色倍鮮飽食不須畱核種春風從此熟年年【其四十一】

攻金自古有專司春首

恩波滿

禦巵自愧洪鈞輸妙手但將銀甕獻

丹墀【其四十二】

靄靄祥光防瑣門皤皤黃髮暎金尊執殳愧乏前驅力醉酒榮分湛露恩【其四十三】

捧送銀奩香气微粉綃紅蠟認芳菲華顚總辦篸花帽

當寧陽春有化機【其四十四】

萬年天子運乾剛

賜食千官樂未央歸捧蟠桃大如斗

恩榮分與合家嘗【其四十五】

魚躍鳶飛大道全研丹無待命黃荃微生亦是資生類游泳春和自在天【其四十六】

金紫雍容拜賜酺

聖朝典禮邁唐虞呼嵩此日皆耆舊好譜羣仙獻壽圖

【其四十七】

菜畦十畆傍山邨抱甕三時學灌園菲食

聖心甘澹泊美芹眞得獻

天門【其四十八】

巍峩宮殿彩雲間瞻仰長懷近

聖顏樗櫟獲承新雨露引年深幸防鵷班【其四十九】

少壯橫戈愧虎臣尙年幸

賜大官珍宴歸躍馬身逾健今日吾

皇錫福新【其五十】

仰看星斗識璿璣共看瑤光燦紫微兩陛簪裾承湛露

萬年有道荷垂衣【其五十一】

敉寜萬里慶櫜弓天上筵開喜起同何幸駑駘防異數引年均被

聖恩隆【其五十二】

圜扉親見艸常盈小吏還沾分外榮知是

聖朝刑措日好生獲福卽長生【其五十三】

萬邦累洽沐醇風民物熙熙元气中今日珍饈沾鼎味金光耀采玉華宮【其五十四】

幾度長楊扈從來黃羊白鴈掛鞍回三驅舊入詞臣賦千叟今慚列校陪【其五十五】

甲子周環春又來微臣效職在靈臺

彤墀蓂莢承甘露五葉祥光天上開【其五十六】

日照千門詄蕩開方瞳紺髮上

瑤階才看萬國朝元後又覩羣仙獻壽來【其五十七】玉爪金眸欲下鞲錦絳常侍獵圍秋吉云分得凝甘露白首鷹人奉

豫遊【其五十八】

常從廟祀肅明禋親見精防

聖主身防樂今朝歌在鎬太和宇宙萬方春【其五十九】雙闕光華雲路長老增馬齒尙騰驤千夫隊裏年初滿

萬壽筵中樂未央【其六十】

淸防欣擎

萬嵗杯朝元千叟集蓬萊就中歡躍心彌切恩向從龍

後裔推【其六十一】

霏微瑞雪靄王春瓊樹瑤階景色新此日千官齊拜舞筵前須鬢總如銀【其六十二】

躍馬身經列將屯升平日久戴

君恩

聖朝養老逾前典饋酳何當及虎賁【其六十三】

璇璣自轉渾天儀云物呈祥擁

玉墀春永日髙排

禦宴趨陪千叟太平時【其六十四】

小臣需次佐方州忝與瓊筵鶴髮儔仰覩

聖朝功徳盛時雍萬里獻共球【其六十五】

寶鼎分餐出

禦庖錦茵環列向螭坳兔直敢道幹城選飽徳猶能敵

虎虓【其六十六】

禦香濃鬱惹宮袍廣宴晨張

玉殿髙白髮微臣慚世閥也隨仙侶踏雲鼇【其六十七】閶闔門開日暎樞趨蹌不倩玉鳩扶相看盡是鵷鸞侶何幸

恩榮逮執殳【其六十八】

用矛江右記當年十丈艨艟塞巨川今日玉階歌旣醉

恩教列校預宮筵【其六十九】

領軍未敢稱祈父佐貳從教類有司拜手

天顏瞻有喜何嘗獨使近臣知【其七十】

身散桃華踣軟紅耳批竹箭欲嘶風徧栽苜蓿迎神駿爭比天閒萬足同【其七十一】

階蓂二莢曉初舒耆老銜

恩侍玉除樗散自慙防譽處一杯零露到華胥【其七十二】

萬國傾葵仰

一人歷周花甲喜重新

乾淸宮裏春偏早年老防

恩得飲醇【其七十三】

華池神水溢庚渦寶鼎金鉛轉發皤擬到環丘餐玉粒爭如天酒駐年多【其七十三】

和風剪翦拂宮袍玉陛承

恩脫寶刀防席不將勲爵敍只看年甲是誰髙【其七十五】鼎呂鐘鏞在筆端翠觴金斚厠朝冠微臣久槖丹黃色快寫球琳傍

玉鑾【其七十六】

曽彎繁弱效微勤忽伴耆英宴五云爭說大酺

恩龍渥萬年長戴

聖明君【其七十七】

疇昔身依殿陛髙

禦前趨走愧徴勞而今臣齒頻加長尙齒還叨飲玉醪

【其七十八】

曾曕豹尾識旌門隸牧何由覲

至尊今日玉階依

聖日由來

天語似春溫【其七十九】

校書

祕殿出非常奉職薇垣更有光怳惚此身生羽翼大羅天上飲瓊漿【其八十】

皇恩浩蕩總由天花甲環周

寶歷綿微賤似臣榮幸極嵩呼聲裏拜瓊筵【其八十一】

聖世明良洽泰交金虀玉膾總嘉肴小臣何幸陪瓊宴

脫劍櫜弓飫大庖【其八十二】

養老筵開

玉殿中羽林環坐釋刀弓時淸偃武崇黃髮幸與耆年防

紫宮【其八十三】

曠恩隆典史難稽千叟佳名自

禦題大小書年同拜獻合成

聖壽與天齊【其八十四】

衛列勾陳法象懸平生私慶近

堯天常隨防仗雕輿後又醉金巵

玉殿前【其八十五】

鳳城春暖五雲中奉職嚴稽鎖鑰同四海升平齊介壽瑤池近在日華東【其八十六】

聖主長生不籍丹開筵普賜老人餐微臣縱采仙家藥

何似擎桃出

紫鑾【其八十七】

玉饌珍肴出禁防蟠桃歸奉

主恩殊願將史籀雕虫技篆作屏山

萬壽圖【其八十八】

曽向行間侍節旄敢云簿錄有微勞太平長庇如天福

禦宴榮分度索桃【其八十九】

馳馬昆明大漠還防

恩玉陛許追攀彭籛方朔仙曺滿何幸瓊筵綴末班【其九

十】

丞防判事佐花封下吏承宣自

九重此日宴歸誇里巷衣冠得惹

禦香濃【其九十一】

投醪久已沐

君恩授幾還欣及虎賁盛典古今誇未有

聖人親看酌堯樽【其九十二】

宮門乍轉三陽泰嵗首初舒二葉蓂今日九閽傳異事朝

天盡是老人星【其九十三】

朝元放仗

駕初回賜宴明朝

勑使催隔夜殿頭先奉詔臨軒

禦坐正中開【其九十四】

腰懸象弭手提戈羽獵長楊扈侍過每賦騶虞思

帝澤春深文囿五芝多【其九十五】

龍鼎曽誇力可扛衰年徒有兩眉龎

君恩特念微勞久

詔預春筵賜玉缸【其九十六】

引年優禮逮微臣人老翻沾

寵渥新從此

輦前常扈蹕不嫌雙鬢白如銀【其九十七】

職隸材官愧武夫上淸今忝飲醍醐欣逢奏凱升平日鳳噦鸞吟總瑞符【其九十八】

行間鼔舞力相齊旟旐春暉楊栁堤今日彤墀叨

賜宴此身如躡閬風梯【其九十九】

鬢眉如雪雪如銀銀麪堆盤屑玉塵三白筵前同一色丰年佳兆卜先春【其一百】

瓊宮開宴五云髙牙將論年得濫叨親見

龍顏眞有喜春風披拂普

恩膏【其一百一】

列校偏裨罷直來長瞻云采繞蓬萊未央湛露沾何幸只有耆年不計才【其一百二】

殿頭名奏緑頭籖法饌

宮筵許屬厭盡祝我

皇千萬壽世家恩澤最先沾【其一百三】

體元壽世福臣鄰和气蒸爲萬象春何意殊榮分末校

也隨國老宴

楓宸【其一百四】

應時瑞雪正霏微日麗重門五色輝

萬壽樓前千叟宴

君臣同慶古來稀【其一百五】

暫離星劍赴彤墀不比尋常拜

闕時玊液分明丹鼎味何勞蓬海覓仙芝【其一百六】沖融協气不知寒玉殿傳宣早

賜餐底用駐顏尋上藥

禦防滋味勝神丹【其一百七】

靑陽旭日照銅樓鵷鷺班行半徹侯咸拜

天家春防醉謝

恩次第出階頭【其一百八】

初春二葉展堯蓂列坐瓊筵挹醁醽爲向九霄占气象羽林星暎老人星【其一百九】

玉階獻壽盛班聨慶及郎官列綺筵如此

寵榮眞曠古紀

恩惟頌萬斯年【其一百十】

忝列熊羆

賜宴余恍然身世入華胥眼前不少丹靑筆王防圖成

遜不如【其一百十一】

春首開筵瑞气融

聖皇多壽暢仁風鶡冠許入隨魚貫幸厠長眉千叟中

【其一百十二】

春色先回細栁營犀渠閒卻樂時淸忽傳天上開新宴末校居然並老更【其一百十三】

肩隨佐領事韜鈐髀肉無多雪滿髯露湛玉墀知飽徳不須夜飲賦厭厭【其一百十四】

丹墀開宴眷耆齡鶴髮齊來拜

闕廷壽祝西方無量佛光明南極老人星【其一百十五】仙醞頻斟六膳調引年

賜宴集臣僚

皇衷正要流膏澤殿角先看瑞雪飄【其一百十六】

仁恩溥博總如天末校猶防

賜幾筵頒出仙防皆異味嘗來法酒自延年【其一百十七】籌筆紛紛在一心不離方寸見遙深八方有截銅標正三極無私寶契臨【其一百十八】

便是彭鏗事帝堯碧方曈叟坐螭坳何曽斟雉供

君膳卻沐新恩食雉膏【其一百十九】

錦袍掩暎鬢眉霜

賜宴欣依日月旁身惹鑪煙香滿袖

天顏有喜壽無疆【其一百二十】

身習行間佩角弧月糧叨受愧千夫引年

恩宴從來少況使兜鍪飽玉防【其一百二十一】

無疆景運萬年新寵飫天防荷

至仁倡率虎貔歌舜旦追隨鵷鷺樂堯春【其一百二十二】逺開甌脫作歌衢豈要廂軍豫備虞閒臥緑沈槍不用年年春到拜

恩酺【其一百二十三】

文思臻極器開先寶气英英照玉筵何異帝靑騰佛盋眾香精乳祝

堯年【其一百二十四】

貔貅耀武定遐方萬里規模

睿算長兵气銷時和气洽

特崇耆齒許銜觴【其一百二十五】

天上和風被八紘筵開養老慶升平暫辭武帳陪文防同飫金觴玉糝【其一百二十六】

夕郎長幸拜

髙宸獻嵗還沾湛露新

黼扆祥光瞻舜日錦筵春饌飫堯人【其一百二十七】

已拋組甲負春暄投老何緣覲

至尊卻遇引年新嵗宴畱傳佳話與兒孫【其一百二十八】

五更三老宴承明列校年髙亦

賜觥斗轉北樞旋歷甲星懸南極暎長庚【其一百二十九】當年擐甲作偏裨朔漠曽經從六師屈指到今三十載

聖顏健似北徵時【其一百三十】

年年持防侍金門豈有勤勞答

主恩雨露不教遺小艸卑微亦許沐春溫【其一百三十一】

羽林少小侍

君王五十年來兩鬢霜省試鳩工

金殿側喜隨耆舊捧堯觴【其一百三十二】

六十年來祝

聖人欣逢寶歷又重新

瓊筵飫徳歌天保瑞雪盈疇已獻春【其一百三十三】

龍沙七戰仗

皇威曽唱鐃歌脫劍歸拜捧壽杯瞻日角芝雲長自防

天衣【其一百三十四】

少小期門侍輦傍

皇威萬里奠殊方天涯盡處今無戰鶴髮從容進壽觴

【其一百三十五】

蔥蘢佳气抱春城仙實堆盤

聖主情願種五芝成五色獻來紫極祝長生【其一百三十六】聖主乘幹景運開普天長養在春臺須知千叟康彊甚

總是吾

皇錫福來【其一百三十七】

芬蒀仙醴出

宮壺合作瑤階千叟圖羣道升平多壯健醉歸不遣子孫扶【其一百三十八】

玉殿春風漾鬢絲鳳膏麟脯味如飴自今彊飯由

天賜不減巴黔賈勇時【其一百三十九】

曽從粉署忝鵷班今拜彤廷仰

聖顏共沐

恩波眞似海敢將雅什頌如山【其一百四十】

重逢玉曆紀壬寅上日椒觴宴老人鐵騎少年今白首也叨

賜酒慶長春【其一百四十一】

介壽椒馨化日舒莊農樂事不勝書豳風圖裏躋堂景長在秋場納稼余【其一百四十二】

饌自仙家座上供珍羞豈數紫駞峯小臣一日沾

恩澤步履如飛不借節【其一百四十三】

春回黍谷泰階平瑞雪餘光暎早晴列校身無一一事宴終忭舞出

蓬瀛【其一百四十四】

常持劍楯衛神京

賜宴歸來體更輕莫道羽林星宿小今宵應並壽星明

【其一百四十五】

欣逢廣宴

賜春朝短羽低飛接絳霄不信野人難頌聖卿云本自

出衢謡【其一百四十六】

猩唇燕翠簇盤齊尙有餘珍許共擕

宮府自來沾大澤玆筵端的勝鳬鷖【其一百四十七】

賜醽佳防古曽傳黃髮盈廷未滿千今日長筵環絳老吾

皇端合是金仙【其一百四十八】

曉綴鵷行上紫微雲開咫尺見

垂衣分明共赴西池宴親見靑鸞黃竹歸【其一百四十九】玉琯吹來萬象春蓬池仙鱠共嘗新柏梁臺上曽髙宴詎及當年協律臣【其一百五十】

三漿六膳幸分霑世澤長承雪滿髯億萬春秋推

玉曆海籌知爲

聖人添【其一百五十一】

羽林執防愧材官

聖主洪慈及武冠

特許論年排廣坐盈顚鶴髮上

金鑾【其一百五十二】

甲宅榮光接月華追趨鮐背拜

君嘉先疇敢附周盟後忝屬騂旄七姓家【其一百五十三】

玉漏風淸出未央

詔宣黃髮賜椒觴挈壺下士司占驗日月

熙朝倍覺長【其一百五十四】

微員也得列冠裳鵷鷺班中忝頡頏

瓊宴開時風日麗一時齊捧

萬年觴【其一百五十五】

奉職慚無巡警功幸隨紳佩舞和風

昌時特設耆年宴矢竭微勞備禦中【其一百五十六】

景運門前騎馬回歡聲一道似春雷誰知白髮千夫長也舉南山

萬壽杯【其一百五十七】

耆朋接武上天衢喜奉

溫綸飫玉防自愧防庥傳奕世飲和食徳共嵩呼【其一百五

十八】

曽執戎麾轄虎貔深慚厚祿已虛縻老來又飽

仙防饌捧日心餘一寸葵【其一百五十九】

龎眉皓首入

天閽玉液金虀愧素餐更賜仙桃袍袖裏

恩深苜蓿勝橋門【其一百六十】

老驥猶懷千里思壯夫敢嘆發如絲一杯拜

賜延年酒努力前驅憊不知【其一百六十一】

嵗籥初更淑景勻一營細栁已知春

九重此日開芳宴千叟齊來拜

聖人【其一百六十二】

新丰往事記猶眞曽效微勞奉

聖人六十年來恩養重又叨垂老宴

楓宸【其一百六十三】

朝朝執防直明光今日當軒近

禦牀黃耉並登天上坐春盤柏酒許分嘗【其一百六十四】

整轡新從塞外回

九重恩渥

禦筵開從今萬里銷烽燼長向

金鑾捧玉杯【其一百六十五】

食飲惟需鑿與畊大田多稼紀西成爲教農正康衢聴一片丰年語笑聲【其一百六十六】

忝司華署侶鵷鸞春殿

恩流宴飲歡聞說異粻明貴老何如

天饌飫調蘭【其一百六十七】

粉闈舊忝列郎曺縻祿曽無尺寸勞忽荷

恩綸叨壽宴喜隨羣叟醉仙醪【其一百六十八】

龍飛玉曆首壬寅環轉重開浩蕩春

金殿賜酺專尙齒永躋仁壽戴鴻鈞【其一百六十九】

嘗伴銅龍守玉扉火城星爛曙光微白頭此日叨

恩宴蹀躞春風帶醉歸【其一百七十】

日月升恆憶萬春我

皇福祉自天申小臣今日叨

嘉宴願作年年獻壽人【其一百七十一】

邊庭無復事防秋夙願前驅愧未酬

盛典躬逢何所報長年還自看吳鉤【其一百七十二】

芙蓉闕下集安車曉日曈曨暎綺疏云子飽嘗添壽斚銀盤又賜海東魚【其一百七十三】

上苑初開千叟宴新正又侍

九重春

聖皇施惠無遺老恩浹周廬宿衛人【其一百七十四】

曽叨執防侍金門更向瓊筵覲

至尊要使全家霑雨露歸擕

賜果防兒孫【其一百七十五】

畫省叨榮愧小臣投閒歌詠太平春盤餐更飫

天防味長戴鴻鈞祝

聖人【其一百七十六】

萬年枝上雪初融一朶紅雲麗碧空葵藿有心齊捧日獻羔稱兕學豳風【其一百七十七】

日麗金鋪宴九華云芝瑤筍出仙家

君王若比天皇壽萬八千年未足誇【其一百七十八】

曽憶含香近

日光於今不覺鬢毛蒼論年何幸陪千叟共祝

堯年樂未央【其一百七十九】

靑陽淑气始融融千叟筵開

寶殿中蘭省微臣欣與宴

萬年聖壽與天同【其一百七十】

詔集髙年

賜大酺武臣垂白沐恩殊好憑麟閣丹靑手繪出天家養老圖【其一百八十一】

序賔禮備

賜殽烝天罽鋪陳以次登髣髴海山開宴處星冠鶴帔

一層層【其一百八十二】

瑞雪先春卜嵗丰

聖心樂與萬方同小臣得附貔貅末忭舞歡呼

禦宴中【其一百八十三】

礱錯曽投萬石君球光玉潤气煙熅若論日字須和墨除向浮黎琢紫雲【其一百八十四】

欣逢盛世備期門濫列瓊筵

賜上尊身似登仙到蓬閬渾忘四校逐戎軒【其一百八十五】

五嵗親隨常侍班彤墀日日近

龍顏杏壇一自崇祠宇

聖壽天文萬古間【其一百八十六】

法宮良防賜春觴佐領微臣綴末行

恩重涓埃無報稱願將海嶽壽吾

皇【其一百八十七】

天顏有喜泛春觴身傍重霄浥

禦香盛世引年眞異數羽林鐵騎荷

恩光【其一百八十八】

自從奉職近承明辧器量材日有程豈料微員逢盛事一杯湛露

賜金莖【其一百八十九】

薤葉芝英辧體詳昆刀如筆寫瓊肪願將

聖壽同文佛親見雲中卍字光【其一百九十】

云屯羽騎靜無嘩細栁春閒檢髩華更與升平添盛事

殿頭宣勸飯桃花【其一百九十一】

便是人間修月曺宮坊琢玉五云髙曉來宴罷

蓬萊殿不羨東方得玉桃【其一百九十二】

瓊漿玉饌

禦筵開南極光華暎壽杯

聖主特隆千叟宴龎眉鷺序得追陪【其一百九十三】

玉鳩扶老到蓬萊啟事猶思曉殿開飫防從容

天語切賡颺還屬舊容臺【其一百九十四】

碧玉巵浮紅水晶瑞霞扶日麗層城

君臣語笑皆天籟不待鸞簫與鳳笙【其一百九十五】

白玉墀頭白髮身太平

盛典逮微臣宴余景運門東出駿馬驕嘶

禁籞春【其一百九十六】

韜略無能愧折衝耆年隊裏得追從瑤階雪霽春光暖滿泛葡萄飲玉鐘【其一百九十七】

舊典西京重賜酺親沾

天酒倍歡娛髙年簮紱多如許齊入朝元介壽圖【其一百九十八】

提戈嵗久有何勲此日論年覲

五云莫道粗才容就日羽林元自應天文【其一百九十九】歷載追隨虎士班每依豹尾望

龍顏廣筵幸獲陪耆老就日瞻云咫尺間【其二百】

天陛需云宴樂初朝正焉用叔孫書太平久道靑春好千里親看駕鼓車【其二百一】

瑞靄祥煙集鳳城欣瞻

藻繡賜云觥小臣潤色知何有黼黻文章屬

聖明【其二百二】

仙液恩膏到世臣蓬瀛髙防綺筵陳龎眉鶴髮盈千數健協天行是

一人【其二百三】

春風紫殿接

龍光錫防還容上壽觴自愧無防叨防緒萬年歡樂奉君王【其二百四】

春宴欣陪到九天瓊漿滿飲

玉階前防

恩乍得周花甲黃髮藂中是少年【其二百五】

金縷牙籖雜寶裝每因摹勒仰

奎章只今

聖藝超千古幾暇猶時榻硬黃【其二百六】

春光欲拂栁條新浩蕩

恩波及武臣

寶歷從今添億萬年年長此宴

楓宸【其二百七】

湛露濃瀼下九垓千官齊泛紫霞杯獻豜未效虞人職先爲躋堂祝嘏來【其二百八】

飽餐玉粒飲流霞千叟朱顏帶日華應信長生

天子賜不須勾漏覓丹砂【其二百九】

堯舜寛徳嫓天臯陶明允自無偏小臣防讞曽何補惟奉仁風祝

萬年【其二百十】

五色卿云繞

禦筵九天湛露引耆年自慚武弁毫無補也傍

眞人紫極邊【其二百十一】

禹功未比

聖功多指授疏通永定河自此畿南恆大有羣黎安堵

更衢歌【其二百十二】

蓬瀛晴雪望中開南極星輝暎壽杯湛露深沾何以報紀

恩惟有賦臺萊【其二百十三】

侍宴紅雲志泰交輝煌章采滿螭坳

君王厚徳符元吉獨禦黃裳紫气髙【其二百十四】

靑齊嵗儉軫

皇情被命星言發粟行淪浹

帝恩深到髓於今九稔泰階平【其二百十五】

新恩乍見

禦筵開紫禁春風拂面來自愧虎賁才脫劍欣同鶴髮

頌臺萊【其二百十六】

髙年濟濟

詔筵陳上日榮叨

寵澤頻殿上引年休序爵

禦前勸酒不論巡【其二百十七】

鵷侶盈朝忝白鷴老年縻祿大夫班蘂珠預宴光榮極長願披云奉

聖顏【其二百十八】

烏玦絲絲玉一螺文江學海自生波豹囊貯得供頒賜人墨千年並不磨【其二百十九】

束髮常教隸禁營麤才舊得備幹城老年聴譜承平曲新宴歡騰祝壽聲【其二百二十】

天心眷老賜瑤觴雪霽雲開化日長醉飽不須官職貴

春袍盡惹

禦鑪香【其二百二十一】

熊羆隊裏慙黃耇龍鳳樓前慶

紫宸從此年年承

帝澤禁營細栁萬條新【其二百二十二】

久播

皇風畿輔中微員亦許受

恩同願將

天賜長生酒化作甘霖五穀丰【其二百二十三】

鳴鞭走馬向甘泉身衛周廬歷有年慙愧瓊筵班齒坐蓂階長此戴

堯天【其二百二十四】

霜髭升宴總朝紳鷺序鴛行綴虎臣殿角春風翔燕雀筵前珍饌擘麒麟【其二百二十五】

喬木家聲嵗月長

堯天雨露足恩光犀渠久領秋霜隊魚藻先分春酒香

【其二百二十六】

天枝爵祿荷殊榮玉饌懽陪宴老更閶闔春光開綺繡遙連靑海慶升平【其二百二十七】

闗門楊栁思依依憶昔臨郊賦采薇今日同賡天保句寸莖長自傍春暉【其二百二十八】

盛朝縻祿愧監門瑞靄頻瞻近九閽漸喜書年開七袠濫稱仙尉醉堯樽【其二百二十九】

禁旅猶教詫挽彊入筵珍重髩如霜三壺肴核將懷褏歸引兒孫徧繞牀【其二百三十】

瑉糜珠饀喜頒宣羽衛邀榮

玉殿前莫道幹城人漸老披丹長願祝

堯天【其二百三十一】

百鑷珍珠職所供天機異錦上方工

君王儉徳袪纎美作服惟明葉舜風【其二百三十二】

已向天山早掛弓備員還宿禁林中武臣未解銘鴻烈但覺

皇威逺邇同【其二百三十三】

奕世金貂襲舊勲從容春殿步祥雲崇年得預瓊宮宴魚藻恩深荷

聖君【其二百三十四】

玉饌新從柏殿頒不遺疎賤到衰顏折衝禦侮寜甘老感激還生

紫陛間【其二百三十五】

仙署羣仙盡劈牋春風搦管紀開筵剡藤膩作縹紅色虎僕齊書字萬年【其二百三十六】

丹地飛霙淑气回春光分暎紫霞杯自慙畜牧眞微賤感荷

君恩防賞陪【其二百三十七】

雕弧盧矢歷天涯粵嶺烽煙老嵗華何幸餘年邀

渥寵親嘗仙膳向人誇【其二百三十八】

微員愧列羽林官跨馬彎弓效寸丹何幸仙人調六膳白頭同宴五云端【其二百三十九】

夙忝頭銜領禁營羽書傳發署微名年多莫笑渾無用祝哽筵前備五更【其二百四十】

芙蓉闕下敞琳筵武士叨陪

禦席前鑪裏篆煙成

萬壽杯中緑蟻泛千年【其二百四十一】

西徵嘗佩鸊鵜刀

恩詔傳宣賜碧醪

聖壽天齊同拜祝紅雲祥擁鳳樓髙【其二百四十二】

壽域開不老春饌瓊屑玉逮微臣宴歸喜與兒孫說親侍鈞天覲

聖人【其二百四十三】

一品黃金瑩管城不將麟角錄天鯨紫毫簮向螭頭者盍寫

君臣相悅情【其二百四十四】

閶闔天髙廣宴開熙熙都似上春臺舉觴共效躋堂祝

萬嵗聲騰動地雷【其二百四十五】

馳驅兩度屬櫜鞬校獵欣逢雉兔繁今到蓬萊身更健五辛芬馥

賜盤餐【其二百四十六】

壽世

天傳童面經問年隨地有奇齡遊河五老尋常事難得

千人聚

帝庭【其二百四十八】

職忝司門在鳳城日華五色啟春明竊欣下吏防嘉宴長挹蓬壺紫气生【其二百四十九】

羽林久轄

主恩寛天上分甘愧素餐獻嵗

天家開盛典大廷千叟共春盤【其二百四十九】

禁軍分典職宣威曽執星旄敵愾歸昔日大弓防

寵錫今朝芳防侍

彤闈【其二百五十】

含香奏對忝曺司雨露涵濡荷

聖慈宴賞更容叨異數酬

恩願上萬年巵【其二百五十一】

備員虎旅鬢添華挾纊從軍敢憶家今日

天防分玉饌葵心浥露醉流霞【其二百五十二】

賜翎奕奕戴

恩輝羽騎防效獵圍感激猶思勤膂力喜瞻春靄繞

旌旂【其二百五十三】

旭日初升瑞气融大酺

恩渥賜羣工久膺世秩今陪宴長在薰風長養中【其二百五

十四】

威行南徼翦鯨鯢

命討西陲振虎羆得

賜閒身依禁近

天杯拜飲碧玻瓈【其二百五十五】

繡蟒千袍繞四筵弓刀解卻飫甘鮮

玉皇香案分明近自愧庸凡上九天【其二百五十六】

優老筵開瑞日髙謝

恩才罷酌醇醪乘田下吏今閒散異數何當也濫叨【其二

百五十七】

何期羞耉逮偏裨涼水禺山防一枝秣馬詰朝六十戰思量還似黒頭時【其二百五十八】

太平

皇帝萬斯年丹鳥勾陳駐兩邊此日華顚陪齒宴故應

執防是郎仙【其二百五十九】

曽厠龍驤佩寶刀投閒重得沐

恩膏引年特地尊三老顧影何須嘆二毛【其二百六十】裨海齊州軌度同山川艸木盡春風天臍地肺分明列都在

君王覆冒中【其二百六十一】

和气仁風滿八垓金壺玉醴醉春杯恭聞海澨山陬外更有梯航近日來【其二百六十二】

九天閶闔擁祥雲中外尊親奉

聖君脫劍歌風臣已老隨班霑得

禦肴芬【其二百六十三】

金沙江上洗戈回銅柱蒼涼十丈埃老去側聞酣戰地笙歌滿路百花開【其二百六十四】

天春燕喜列殊珍緑髩方曈領搢紳

鳳紀從今過百二康衢童子作封人【其二百六十五】

蒼生生計仰

宸謨發帑畱漕又賜租自有

堯湯無水旱筵間合語效山呼【其二百六十六】

薄藝頻年直

紫宸偶承

天笑物逢春葵心向日殷勤卜瓊畟投來六赤神【其二百六

十七】

百工規矩說髙曽況是簮裾忝世膺自沐露滋根葉茂恭承

培養到云仍【其二百六十八】

昔年楚望鬭戈船久治今重預愷筵江漢一篇周雅在揚休虎拜

聖人前【其二百六十九】

六符開泰吐星芒列曜承

恩卿月傍五色日華封赤道

萬年天子坐當陽【其二百七十】

新年預防厠仙班陛楯追趨識

聖顏飽徳自慙閒拊髀惟歌

萬壽祝南山【其二百七十一】

石磴煙巒半紫苔瑞霞繚繞靜無埃

天心別有髙山在微末何緣測

聖裁【其二百七十四】

祿增一品受

恩多又

賜蟠桃宴大羅供奉不須方術獻

聖人得壽在中和【其二百七十三】

廿年供職近

丹宸鍼砭遺方記授眞一自瑤池陪宴後杏林添得

九重春【其二百七十四】

甲辰重疊紀堯天四表光華照簡編

聖歷又添花甲外四千年後有今年【其二百七十五】

頭銜夙署粉曺郎

賜紵曽叨捧七襄身歷塞山搜伏莽承平日久祝無疆

【其二百七十六】

充備千廬職徼巡鳳凰山畔憶車塵

宮筵特許陪諸老一體沾

恩拜紫宸【其二百七十七】

春風初到上林枝

金殿傳呼錫宴時共沐

天恩深似海頓忘霜鬢白如絲【其二百七十八】

萬年枝上曉煙輕淑气先回細栁營解劍來登千叟宴紫微光裏頌長庚【其二百七十九】

畫省深慚樗櫟材

聖朝曠典得追陪堯年鼔腹康衢叟若个松軒賜饌來

【其二百八十】

聲靈燀赫震遐陬歌凱期門亦荷庥防賞

恩波當獻嵗老人星照玉階頭【其二百八十一】

玲瓏劚得翠屏開峯秀林香引

禦杯正是人間有天上

金輿臨處卽蓬萊【其二百八十二】

生從平壤到華胥老預仙筵坐

殿除忝竊祠官

仁主意錄勤七載奉軍書【其二百八十三】

鶴髩如霜防

紫宸兵氛曽掃楚江濵武夫愧未涓埃報惟祝

璇圖憶萬春【其二百八十四】

蓬萊仙闕日華明瑤砌春蓂兩葉生幸飫雕胡依

黼座兔罝詩裏愧幹城【其二百八十五】

玉宸羽衛動星文龍畫竿槍倚紫雲拜捧壽杯思舊事亭樓超越

九天聞【其二百八十六】

兩曺分案調盈虛魚藻欣逢益稷俱不意坐無氊席吏來登

溫室罽賔毺【其二百八十七】

飽飫天防

帝座旁醉歸人識羽林郎宮前據馬身猶健報

國心馳舊戰場【其二百八十八】

堯堂斟雉祝長春五雉分司屬左民

聖世不嚴山澤禁玉津風月百花醇【其二百八十九】

千叟歡呼捧壽杯須眉如雪照瑤臺上池不用誇甘露親飲

天家玉液來【其二百九十】

六儀九徳術難窮射覆寜能繼四公微賤坐當

天一貴命逢龍喜在乾宮【其二百九十一】

白筆常時立殿頭肅班喚仗凜霜秋

紫廷燕老寛文法不用糾儀去押樓【其二百九十二】

瑤觴滿泛列珍羞何異仙眞防十洲醉後

詔傳輿馬出不教黃髮更扶鳩【其二百九十三】

錦服新從瑞錦來辧儀掌職是容臺大羅若紀長年籍仙榜應爲千叟開【其二百九十四】

春風初暖

禦筵開南極光華暎壽杯昔掃鯨鯢歸楚粵今隨鵷鷺

入蓬萊【其二百九十五】

內侍傳宣

詔賜觥微臣忭舞感

恩榮八珍錯列嘗仙味七校喧闐起頌聲【其二百九十六】

碧雞金馬靜無烽列校防

恩湛露濃飽食珍甘思寸效搜苗吉日耀軍容【其二百九十七】

俾倪十二亞龍斿

步輦穿花大小樓容與弓刀天仗裏

禦香沾裛潤難収【其二百九十八】

禁旅無聞警柝傳升平嘉慶已年年老來更受非常寵拂拭須眉上

禦筵【其二百九十九】

宮栁含金浥露滋慶雲五色擁

彤墀叨陪

禦防身加健不減當年敵愾時【其三百】

西域眞傳奉

玉宸古來油素此偏新星源圖得昆侖景拜手銀筵祝聖人【其三百一】

菌閣同躋左右分雁行錦繡動龍文

軒廷此日占雲气司馬官曺是縉雲【其三百二】

蓬萊宮闕隔仙凡

春殿筵開許署銜列坐瑤階春日永

禦鑪香气滿朝衫【其三百三】

天仗傳呼

鳳輦來綴衣執役愧無才餘年總是

皇家賜瓊宴還教皓首陪【其三百四】

握蘭粉署忝鴛行嘉宴新依

【甫黼】座光席上老人還眾宿

扶光五色正中央【其三百五】

司列東曺管補流慙無識防佐

皇猷樂池咫尺瞻

天表云日當空水鏡秋【其三百六】

象戱曽聞賦子山天枰分局隔河闗幸逢一統車書盛邊界熢消士馬閒【其三百七】

意匠渲皴粉墨儲棘猴楮葉費居諸九州圖畫歸王防不用朱離譯象胥【其三百八】

橫汾宴鎬史曽誇尙齒

熙朝慶有加自喜問年將數亥散官預宴倍光華【其三百九】

象魏昭明荷

聖慈都官一得捧瓊巵協中不借寛文网自致淸刑簡

訟時【其三百十】

幸叨微秩列鵷班更得承

恩霄漢間眞是化工培養厚龎眉一色服斒斕【其三百十一】

羽觴稠疊

詔綸溫卻憶從軍喜拜恩

聖武睿謨包六合昆侖天柱國西門【其三百十二】

宮梅香糝玉巵邊民望

南巡又廿年記得孤山停豹尾禁鐘催曉六橋煙【其三百十

三】

帝心仁愛卽天心天上薰風入

帝琴一自蓼蕭甘露渥淪肌浹髓

聖恩深【其三百十四】

祕府曽宣五色麻鳳銜魚网麗桃花臣心敬比丰年祝瑞麥光牋紀嵗華【其三百十五】

紫塞風淸頌止戈

彤庭春防集鳴珂五更三老今無算鶴髮千人沐太和【其三百十六】

洞開閶闔宴屠蘇人瑞先看滿

帝都指防八紘成壽域黃支烏弋總無殊【其三百十七】鷲嶺西頭閬苑東金仙羽客勝因同須知千佛蓮華座只在

如來一念中【其三百十八】

人捧挨年緑字牌分庭文幾十行排嵗星若到朝元防論齒還居最下階【其三百十九】

五云多處九霞觴分秩聨班列雁行旣醉願將千叟壽合來齊獻與

君王【其三百二十】

禦定千叟宴詩卷四

