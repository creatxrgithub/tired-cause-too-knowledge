今傳是樓詩話民國王逸塘

一﹑閩縣何梅生﹝振岱﹞﹐有《姑畱稿》。聽水﹑石遺﹑海藏諸老﹐稱其能詩﹐淸言見骨﹐戛戛獨造﹐而又不失之艱澀﹐亦云難矣。《孤山獨坐雪意甚足》云「山孤有客興徘徊﹐悄向幽亭藉綠苔。鐘定聲依無際水﹐詩成意在欲開梅。暮寒潛自湖心起﹐雪點疑隨雨腳來。一飲恣情宜早睡﹐兩峯曉待玉成堆。」「鐘定」一聯﹐君爲石遺書扇﹐滬上沈子培諸君亟賞之。余居東日﹐有和友人句云「詩課怕從忙裏斷﹐鐘聲聽到靜時圓」似亦未經道過者。

二﹑梅生居杭州甚久﹐詩亦特工。三竺六橋﹐時有足迹。余最喜誦其《步尋靈隱寺書所見》云「長松老鬣交空翠﹐晚稻秋香打晴穗。人家樹頂偶雞鳴。艸徑風前有遺毳。寒流細石引人深﹐遇澗逢橋聊一憩。鈴聲沈沈出煙際﹐小隊香籃馱細騎。野翁山行盡槲笠﹐越女裝亦髙髻。風傳唄語驚葉下﹐三竺相聞隔秋靄。我生於佛不知虔﹐偏近僧居足吟思。興來倚石立移時﹐看竹聽泉忘入寺。」又《髙昌廟獨步看柳》詩云「曳日搖風意不禁﹐長堤徐步盡千林。年時奠怨芳華歇﹐得庇行人且作陰。」亦有寄托。少陵「廣廈」﹐香山「大被」﹐皆此類也。

三﹑《龔定庵詩集》中﹐爲秦編修﹝惇夫﹞作凡數見。所謂「蜀關一老抱哀弦」者是也。其《柬編修詩序》云「編修固乾隆朝耆舊也﹐閱人多﹐心光湛然﹐而气味沈厚﹐溫溫然耐久長。卽此可想見編修之爲人矣。」江安傅氏雙監樓藏有定庵致編修手札﹐極致推重。中云﹕」士大夫多瞻仰前輩一日﹐則胸中長一分邱壑﹔長一分邱壑﹐則去一部鄙陋。潛移默化﹐將來或出或處﹐所以益人邦家與移人風俗不少矣」云云。定庵髙才不羈﹐官京曹時﹐頗有狂名﹐獨於耆舊﹐恆折節敬事。此札粹然儒者之言﹐老輩襟期﹐乾嘉風尙﹐於此可見﹐不僅詞翰之工已也。又定庵《己亥雜時》一絕云「裏門風俗尙惇龐﹐年少爭爲齒徳降。桑梓溫恭名教始﹐天涯何處不家江。」自注﹕「家大人扶杖出遊﹐裏少年皆起立。今日異說滿天下﹐後生以淩侮前輩爲能﹐引年尙齒之風﹐掃地以盡﹐世變之來﹐尙可問哉﹗」噫﹗使定庵生今日﹐其感喟又當何如也﹗

四﹑建徳周玉山尙書丈﹐由粵督致仕。晚居沽上﹐杜門讀《易》以終。亦喜吟詠﹐嘗深夜披覽不休﹐諸子以早寢諫﹐公徐舉程子語曉之曰「不學﹐便老而衰。」此足爲後生矜式矣。公精攝生之術﹐年逾八十﹐𨿽嚴寒不著綿袴。每日必作小楷﹐與李文忠之日習《禊帖》﹐同爲老輩恆徳。余最初見公﹐尙居靑島。張弢樓﹑李季臯兩丈﹐爲余談公治河理財政績甚詳﹐曾錄入筆記中﹐亦因庚申被掠失去。公初受知於文忠﹐亦以文字因緣。相傳公《渡海四絕》第三首云「隱隱雷車蕩紫瀾﹐月明長嘯碧空寒。蒼煙劃斷浮雲影﹐多少魚龍側目看。」文忠許爲大器。時蓋同治辛未﹐先生自滬乘輪赴津﹐年只三十五歲也。又有《靑島於役感懷》一律云「北風吹雪漫天寒﹐滿目滄桑不忍看。尺土尙歸周版籍﹐遺民猶著漢衣冠。是誰布局重重錯﹐相對枯棋著著難。挽日回天寧有力﹐可憐筋骨已凋殘。」此詩載公訃狀中。余居東日﹐遐盒錄以示我﹐其時公之詩集尙未印出也。

五﹑淸季達宮能詩者﹐南皮張廣雅外﹐應推虞山相國。公晚號松憚老人﹐所著有《瓶廬詩稿》。戊戌被放後﹐歸隱暮廬﹐爲詩益工。顧其時黨論方酷﹐忌者猶眾﹐畏譏避謗﹐情見乎詞﹐亦可傷矣。集中《將之山右視筱珊至》云「海程行過復江城﹐無限蒼涼北望情。傳語蛟龍莫作劇﹐老夫慣聽怒濤聲。」又《春申舟次偶成》云「春申浦畔子胥祠﹐正是山寒木老時。四裔竟將魑魅禦﹐寸衷尙有鬼神知。老韓合傳誰能辧﹐劉李同官莫漫疑。此去閉門空谷裏﹐會須績《易》更言詩。」亦系指戊戌年事﹐凡熟光宣廟局者﹐類能言之。鄭海藏有《暮寒》一律云「宮中二聖自稱歡﹐滄海歸人感暮寒。旅力旣愆時竟失﹐風波垂定事尢難。是非坐共微言絕﹐恢復終憑老眼看。料得淚痕潛漬筆﹐卅年密記在金鑾。」自注﹕「四月二十七日感事。」蓋亦爲虞山被逐時作也。

六﹑南海逝矣﹐域內讀書種子﹐又少一人﹐知與不知﹐無不惋嘆。庚申於役滬上﹐文酒往還﹐與君最洽。君頗珍其書﹐曾以聯語屏幅多種見詒﹐極承推重﹐今亦佚矣。余東渡後﹐賃廩神戶﹐愛其山水﹐須磨月見﹐屐齒慣經。君曩歲逋亡﹐居此亦久﹐篇什流傳﹐未可無述。其《須磨春日二首》云「艸長鶯飛已暮春﹐櫻花云鬧盡飄茵。杏花又逐桃花落﹐梅子生同李子酸。幾日繁華憐歷劫﹐看人車馬自欹巾。杜鵑紅空山老﹐世事濃枯笑轉輪。」「水滿池塘樹滿陰﹐萬紅飛盡綠沈沈。雨雲朝暮黃梅熟﹐邱壑榛蕪紅藥深。茗荈芽銷長日磬﹐壺蘆本擱忽雷琴。淸泉白石還吾願﹐僻地枯禪證佛心。」又《夏日遊須磨存六首》﹐錄其四云「北嶺屏開翠﹐東溟浪打藍。吾廬足邱壑﹐秋色滿松杉。撫石行攤捲﹐鋤花命托饞。亂離滿天地﹐搖落自江潭。」「俗變攻吾短﹐園幽得日長。閉門惟種菜﹐因樹且懸牀。觀化《養生主》﹐無名安樂方。疏鐘送晚雨﹐山翠撲人涼。」「晏坐松林宴﹐觀時日月深。落花厚盈寸﹐積雨滯層陰。有欲頻觀妙﹐無言自證心。入遊非想定﹐天地聽飛沈。」「曳杖蒼苔徑﹐柴扉畫不開。海風吹作凍﹐山雨歇還來。我佛蓮花淨﹐故侯瓜蔓裁。葵黃好顏色﹐向日復何哉。」此外題詠佳什猶夥﹐不備錄矣。

七﹑南海爲舉人時﹐文名藉甚。丁酋遊食廣西﹐廣西省城外有隆佑寺者﹐元祐黨籍碑所在地也。碑石至今猶存。羣公方爲遊賞之會﹐南海賦詩云「媼相薰天錮黨人﹐鞭龍奴鳳已千春。卽今隆伯年問路﹐猶爲遺碑動馬塵。」气象萬千﹐人皆擱筆﹐然戊戌黨獄﹐竟成詩讖矣。又某年由汴洛西行入秦﹐其《過陜州遊羊角山甘棠廟詩》云「岧蟯羊角倚陂陀﹐滚滚黃流舟楫過。秋色危城蒼翠滿﹐依然表裏壯山河。」余於報端見之﹐然尙非南海得意之作。

八﹑淸友園在東須磨月見山之間﹐距大手腐廬極近﹐頗饒花卉﹐𨿽風景平平﹐一入吟詠﹐便增聲價。余初訪之﹐曾有所見不逮所聞之感。海藏有《探梅詩》四首﹐其一云「天空海闊須磨驛﹐山靜日長淸友園。流落中原仍世外﹐梅花數點憶中原。」餘暇時輒喜挈室人育季偕遊﹐竟未有詩﹐亦一恨事。南海亦有《訪淸友園梅花詩》云「不堪風緊又冰堅﹐日撥殘灰度歲年。臥病時經新舊曆﹐出門山帶暖寒煙。聞香索笑巡林下﹐踏雪穿花繞水邊。百樹梅花一逋客﹐鬢絲憚榻忘人天。」又《三月三十日﹐自須磨依山行﹐遊淸友園﹐百花落矣﹐惟紅躑躅滿山感賦》云「躑躅連山碧素非﹐百花凋謝牡丹稀。孤芳落落殘紅秀﹐亂木陰陰眾綠肥。白柰欹塘人獨立﹐紫藤遮路蝶紛飛。天涯春盡增怊悵﹐時序遷流人事非。」皆佳什也。

九﹑侯官郭匏盒丈曾炘﹐與友人論養生之法﹐以善睡爲上﹐並紀之以詩云「百年三萬六千場﹐彊半銷磨在睡鄕。悟得浮生都若夢﹐奔波何苦逐人忙。」「東華塵土閱流年﹐常及雞籌唱曉先。補我蹉跎天有意﹐衰慵敕賜日髙眠」。「安知魏晉孰爲今﹐夢裏桃源尙許尋。卻笑宋人太癡絕﹐苦言事滿五更心。」「貝州破賊見精神﹐潞國華夷一異人。猶有流傳譙鼓句﹐黃紬被裏放衙頻。」「一枕沈酣百不知﹐魏公心學豈余欺。修成聖佛黃漳浦﹐眞有橫陳嚼蠟時。」「五龍甘臥卽神仙﹐可惜希夷譜不傳。一覺墜驢寧有意﹐陳橋笑見太平年。數詩語多玄理﹐兼饒故事﹐亦可作養生新論讀也。余於古人詠睡詩﹐喜誦者亦有數首﹐陸放翁云「相對蒲團睡味長﹐主人與客兩相忘。須臾客去主人覺﹐一半西窗無夕陽。」呂榮陽云「老讀文書興易闌﹐須知善病不如閒。竹牀瓦枕虛堂上﹐臥看江南雨後山。」姜白石云﹔「老去無心聽管弦﹐病來杯酒不相便。人生難得秋前雨﹐乞我虛堂自在眠。」皆深得閒適之趣。又王半山云「細書妨老讀﹐長覃愜昏眠。取簟且一息﹐拋書還少年。」則意境略別矣。

十﹑袁杏南中丞﹝大化﹞﹐吾皖之渦陽人。攺革後僑居沽上﹐卻掃自娛。白玉山老人逝世後﹐亦歸然魯殿靈光矣。君所著《撫新紀程》中﹐有《過長安舊城》句云「山河王气鎖關中﹐漢武秦皇一世雄。杯土未乾宮闕火﹐空畱渭水自西東。」佳構也。

一一﹑商邱宋山言﹝至﹞﹐爲牧仲中丞公子。著有《緯蕭艸堂詩集》﹐汪鈍翁爲之序﹐盛稱其趨庭聯句之作。今觀集中所載﹐如《木瓜》《宋刻絲蟠桃圖》《孔雀》《鰣魚》《紅豆》諸什﹐皆詠物詩也。山言有《聯句後復成一絕步家大人均》云「投老心情喜譽兒﹐聯吟又把歲寒。極知學語多生澀﹐不類《斜川集》裏詩。」讀之想見承平盛事。余尢喜其《寄示園丁》詩云「三春忽餘二﹐正植栽種期。南園隙地多﹐雜卉都相宜。爾無薄小桃﹐爾無輕柳枝。但得勤爾力﹐樹大自有時。昨聞園內亭﹐歲久將傾欹。賴此蔽風雨﹐須早補葺之。事前薔薇架﹐亦當加扶持。我發己種種﹐安能常拘羈。歸去在四月﹐猶及聽黃鷓。」頗似學香山﹑誠齋者﹐不事雕琢﹐平淡中殊有眞趣。

一二﹑同邑張漁邨先生丙﹐一字娛存﹐工書能詩﹐久負宿望。先君子晚出先生門下﹐每爲述行誼甚詳。先生幼慧﹐十三歲賦《明遠臺懷古歌》﹐操筆立就﹐同邑耆碩蔡石瓢﹝家瑜﹞以神童目之。與趙響泉﹝席珍﹞﹑王二石﹝序﹞﹑盧半溪﹝先駱﹞﹑吳菊坡﹝克俊﹞﹑蔡篆卿﹝邦甸﹞﹑戴疊峯﹝鴻恩﹞諸先生﹐酬唱無虛日﹐號爲「城東七子」。嘉道間﹐吾邑風雅之盛﹐甲後有淸。所著有《延靑堂詩存》﹐辦香蘇陸﹐兼及韋柳。陽湖陸祁孫﹝繼輅﹞﹐秉鐸吾肥﹐尢雅重之。先生不得志後鄕舉﹐晚乃以著述自娛。祁孫題其集云「柰何風檐中﹐苛論責聾嘖。明珠不能言﹐一擲等艸芥。」蓋惜之也。先生亦有《懷師友詩》云「淝水《蘭言》憶舊遊﹐打頭學捨最宜秋。一從花向河陽種﹐腰折仍當惱督郵。」自注云「祁孫學博﹐秉鐸吾邑﹐輯《蘭言錄》﹐以修《省誌》勞勤﹐知江西貴溪﹐忤上官落職。」集中又有《王貞女》《傅貞女》詩﹐皆有關鄕國風教者。

一三﹑先生有《歲暮懷裏門諸子》詩﹐《吳丈菊坡﹝克俊﹞》云「少年湖海客﹐老大少還家。寂寞門羅雀﹐虛無手捕蛇。紅橋傷破夢﹐﹝繪有《紅橋尋夢圖》﹞。優缽哭空花。燕玉謀宜早﹐吾生正未涯。」《趙孝廉響泉﹝席珍﹞》云「蜨夢亭何似﹐年時與病親。鍵關避租吏﹐倒屣揖詞人。狂態今猶昔﹐交情澹益眞。一門風雅集﹐此樂不厭貧。」﹝謂令嗣云持彥倫。﹞《盧同學半溪﹝先駱﹞》云「循陔思養志﹐歲入定如何。春恨忘情少﹐秋懷積淚多。譚詩傷語苦﹐說夢見心婆。﹝新譜《紅樓竹枝百首》。﹞應有閒題詠﹐歸來爲我歌。」《戴孝廉疊峯》﹝《鴻恩》﹞云「與子同磨鐵﹐多君獨貢金。燕臺三載別﹐楚雨一秋心。未遂春明夢﹐權歌雪雁吟。故人知念念﹐曾否托琴音。」﹝君善琴。﹞又有《懷王二石表兄﹝序﹞》云「造物憐才也忌才﹐一棺漂泊劇堪哀。梁園客散尋常事﹐不分無人賞雨來。」自注﹕「二石豪宕不羈﹐以副貢就職州別駕﹐簽發河南﹐不久謝世。所居笑園賞雨茅屋﹐今易主矣。」之數君者﹐皆吾邑耆宿﹐與先君子雅故﹐趨庭時習聞甚稔﹐錄此詩亦可以想見其爲人也。

一四﹑漁邨先生詞學白石﹐自謂詞學與白石相類。全椒王小鶴﹝城﹞﹐與先生爲文字之交。《題延靑堂集詩》云「平生豈獨善談詩﹐度曲塡詞亦冠時。偶窺一片吉光羽﹐已嘆千秋黃絹詞。」其傾服至矣。先生集中﹐與小鶴唱酬頻數﹐有《過全椒弔小鶴詩》云「難尋隨會新邱瓏﹐愁過黃公舊酒鑪。小別廿年生死隔﹐阜陵煙樹太模糊。」篤後風義﹐不僅詩工。

一五﹑洪楊之亂﹐前輩遺著多付劫灰。先生《延靑堂集》﹐從玄孫庚叔後民國乙卯歲始克在申印行。響泉先生手書之《綠天紅雪詩冊》﹐余以舊存孤本覆印。其《寥天一齋詩集》四卷﹐曁哲嗣云持之《云無心軒詩集》﹐猶待續覓。菊坡先生晚號蔗翁﹐又號晚遂老人﹐所有著《羅雀山房詩集》﹐聞僅存殘帙。余最愛其《東葛城道中》一絕云「衰柳殘蟬夕照間﹐蹇驢得得客心閒。行過東葛復西葛﹐看盡環滁四面山。」簡括有唐人意。城東七子﹐末學小生﹐殆無能舉其姓字﹐亦可槪矣。

一六﹑友人杭縣王耕木﹝耒﹞﹐曩有「世除白髮無公道﹐人只黃金有故交」句﹐余最喜誦之。近見莆田林西園﹝翰﹞有《秋日雜興》云「中原此局算衰殘﹐蕭瑟江關活計難。白髮黃金雙怪物﹐看人老大與饑寒。」用意與耕木相同﹐然憤世之意﹐見乎詞矣。君爲石遺門人﹐詩力甚深﹐時有獨到語。如「久客鬢輸山色綠﹐新年詩共雨聲罷」﹐「雜樹亂遮三面水﹐疏鐘閒打二更涼」。皆可入摘句圖者。

一七﹑有淸中興時代﹐吾鄕人才輩出﹐李文忠﹑張靖達﹑劉壯肅其尢著也。文忠詩已摘入詩話。靖達詩不經見﹐似無存稿。壯肅少耽吟事﹐《大潛山房詩鈔》多壯歲之作。湘鄕曾文正作序﹐中謂﹕「山谷學杜公七律﹐專以單行之气運後偶句之中﹔東坡學太白﹐則以長古之气運後律句之中﹔樊川七律亦有一種單行票姚之气。余謂小杜﹑蘇﹑黃皆豪士而有俠客之風者。省三所爲七律﹐亦往往以單行之气﹐差後牧之爲近﹐蓋得之天事者多。若能就斯塗而益辟之﹐參以山谷之崛彊﹐而去其生澀﹐𨿽不足以悅時目﹐然固詩中不可不歷之境也」云云。讀此可以知壯肅之詩矣。公起家軍伍﹐累建殊勛﹐撫臺之役﹐建議胥關大計﹐奏牘具存﹐足徵特識﹐惜厄後執政﹐未竟厥施。歸田後﹐養屙山中﹐被徵不起﹐甲午之挫﹐公不與焉。集中《題風雨窮途圖》云「午夜衝寒喚渡河﹐滿天風雨悵如何。一身落落誰知己﹐四顧茫茫且放歌。豈是蘆中人未識﹐恐教髀裏肉生多。畫工似有規儂意﹐不寫逍遙寫折磨。」又用前均述懷﹐有句云「名士無妨茅屋小﹐英雄總是布衣多。」頗爲一時傳誦。人謂公作此圖﹐蓋紀微時風味﹐亦美談也。絕句如《贈蓋臣子務歸裏》云「百戰澄淸衣錦還﹐徵途揮手淚潛潛。傾囊各贈千金去﹐只濟人艱莫買山。」皆饒有襟抱。《石遺室詩話》謂公詩「偶對甚整﹐仍近樂天﹐如『好管是非生性直﹐不憂得失此心寬』﹐『謀國已蒼元老鬢﹐荷戈漸白少年頭』﹐『士卒向人誇捷狀﹐黎民拱手服雄師』﹐『一年僅此日﹐萬里是前程』﹐皆是。」實則集中佳句固不止此。石遺曾任臺幕﹐後公論詩尢稔﹐見所爲《大潛山房詩序》中﹐不贅述。

一八﹑余友荃莊最久﹐頗稔壯肅家世。其弟蘅莊亦盛年工詩﹐尢所神往。荃莊聞余有詩話之輯﹐曾以壯肅軼詩寫寄﹐乃《同治十三年督師陜西﹐乞病歸裏﹐畱別乾陽》者。詩云「得遂歸田志﹐君恩肯放還。解兵渡渭水﹐策馬出秦關。不歷風波境﹐焉知世事艱。此行無建樹﹐羞對二華山。」「秦兵不渡隴﹐界限總分明。我抱虛糜恥﹐誰將寇難平。徒憂回紇馬﹐未解世人情。努力期來者﹐朝廷務遠徵。」兩詩刻石秦中﹐亦可作詩史讀也。

一九﹑壯肅吟事之外﹐尢嗜楸枰﹐往還多奕客﹐周小松其最著也。聞公奕詣所造頗深﹐特在公爲餘事﹐遂爲所掩耳。吾邑近卅年來﹐工奕者眾﹐蒯禮卿丈夙亦嗜此﹐友人中如張樂山﹝之仁﹞﹑李子幹﹝國棟﹞﹐亦其錚錚者。惜皆早逝﹐不獲馳騁中原﹐競爭國手。近則酉陽喬梓﹐天事與學力俱勝﹐海內外早有定評﹐殆駸駸乎今之通國奕秋矣。

二○﹑譚復生﹝嗣同﹞﹐天才卓越﹐詩筆瑰瑋﹐所著有《莽蒼蒼齋詩》二卷﹐皆三十以前之作。君以三十又三就義﹐詩多散佚﹐吉金片羽﹐彌可珍貴。余最喜其《論藝》絕句﹐其一云「意思幽深節奏諧﹐朱弦寥落久成灰。灞橋兩岸蕭蕭柳﹐曾聽貞元樂府來。」自注﹕「往見灞橋旅壁﹐塵封隱然﹐若有墨迹﹐拂拭諦辧。其詞曰﹕『柳色黃後陌上塵﹐秋來長是翠眉顰。一彎月更黃後柳﹐愁煞橋南系馬人。』讀罷狂喜﹐以爲所見新樂府﹐斯爲第一﹐而未署姓名﹐未知誰氏。」按此詩乃樊樊山題壁作﹐復生不及知也。兩君詩風神曼秀﹐皆可傳唱旗亭。

二一﹑復生逸詩﹐多有佳者﹐《山路》云「鳥鳴空谷冷﹐人影夕陽低」。《舟中》云「穿蓬寒月勁﹐嚙舵夜江喧。」《晚望》云「瞑色渡寒綠﹐蒼莽生空煙。」《夢詠瀑布》云「手提一匹練﹐髙掛萬顚。」《蘭州小西湖》云「黃水挾林喧樹杪﹐靑山勸酒落尊前。」《山寺》云「云隨一磬出林杪﹐窗放羣山到榻前。」《夜集武昌曾文正祠園》云「四面晴嵐山气濕﹐一庭空翠笛聲涼。」《感秋》云「滿地菊花初有雁﹐度關楊柳盡辭鴉。」《詠柳》云「不妨俯仰隨風力﹐自有經論織雨絲。」《上巳懷仲兄》云「江湖歸夢消長夜﹐風雨離愁了一春。」詩才如此﹐竟不假年。黨論方新﹐淸社旋屋﹐人亡國瘁﹐感慨系之。

二二﹑近《華國雜誌》載有袁項城刂錄之《戊戌大事記》﹐系葦齋所芟次者﹐敍述當日政變關系甚詳盡。復生且有「非流血不能變法」一語﹐可謂壯矣。記有月日可考﹐亦治國聞者極好參考資料也﹐附記後此。

二三﹑滇池王采臣﹝人文﹞﹐一字豹君。余後辛亥國變後﹐於役春申﹐過從極密。近年同隱沽上﹐寓室伊邇﹐偶後菜羹香中相聚小酌﹐情話更依依也。閱報端詩﹐見有署淡叟者﹐知爲君作。衝夷恬靜﹐如其爲人。君與榮縣趙香宋侍禦熙交最深﹐有《壬子秋七月﹐題趙堯生萬松深處手卷﹐卽送南歸》一篇﹐錄之﹕「趙子拋豸冠﹐所思在深谷。深谷何所有﹐萬壑松謖謖。世變瞬滄桑﹐風雲驚大陸。蜀亂天下先﹐聚斂叢怨ゥ。操舟民猶水﹐能載亦能覆。吁嗟四海窮﹐焉能永天祿。佘疏傷罪言﹐君章空累牘。戕民以自戕﹐寧食若輩肉。國破遑言家﹐河山淒滿目。不死又經年﹐且醉今秋菊。壽君還送君﹐白髮催歸速。南榮千萬山﹐山山翠成簇。入山恐不深﹐遐想山間屋。當門補薜蘿﹐永日儕糜鹿。峨眉幽更幽﹐何時偕卜築。」又《送趙樾村棄議職南歸》句云「老尙有親眞至樂﹐生幾無地更何歸。」《次胡蘧公均》句云「並世酒人殊落落﹐過江名士太紛紛。」又「壯气年來消損盡﹐除看冰雪便風沙」﹐皆不能無身世之感者。

二四﹑二十年前寓京時﹐友人爲余盛稱香宋侍禦之能詩﹐然未及過從也。曩曾有句云「並世詩人欠識面﹐石遺香宋又蒼虯。」石遺老人固閩之詩傑﹐蒼虯則鄂友王君爵三稔友﹐稚善繪事﹐贈余頗夥﹐亦從未一見也。若論蜀中俊流﹐香宋固應首屆一指。海藏亦有《題萬松深處卷子》詩云「入山恨不深﹐入林恨不密。苟非違人者﹐此事殆難必。去年在京師﹐恣意尋松。一訪慈仁寺﹐數過法源剎。當時有所詠﹐出語極哀裂。知音或先覺﹐果爾國不活。吾曹當餓死﹐避世未爲潔。流離攜短捲﹐俯仰娩明哲。雲間松層層﹐屋頂山﹝B350﹞﹝B350﹞。世外多此境﹐不去定何說。君今曷自題﹐遣意向幽絕。夢中間松濤﹐灑然解煩熱。」﹝自注﹕時堯生病瘧新愈。﹞君後國變後流寓海上﹐回川後卽隱居不出。曾刻意塡詞﹐旋亦中輟。所爲詩久已流播海內。余最喜其《送楊昀谷入蜀七絕百首》﹐直可當遊記讀。寶融久宦未歸﹐每爲餘言﹕讀君此詩﹐便動鄕思。

二五﹑綿竹曹演蘅﹝經元﹞﹐一字寶融﹐香宋侍禦之鄕人也。名字與畢秋帆尙書適合﹐據云初非有意襲之﹐世固有此奇事。余中華校中多詩友﹐寶融而外﹐如彭醇士﹝粹中﹞﹑羅超凡﹝兆鳳﹞﹑李筱瀛﹝國柱﹞﹑張翰飛﹝鵬翎﹞﹐其最著者。醇士﹑翰飛兼擅丹靑﹐尢爲難得。筱瀛有《賦答鑲蘅社長以漫社集見示﹐賦贈一首》云「虛谷聲聞喜跫然﹐繁霜初沍寥天。願憑樽酒陪髙論﹐坐絕韋制補《太玄》。並世才名香宋後﹐九秋生日放翁前。﹝自注﹕陸放翁十月十七日生日﹐先生生辰先放翁一月。﹞辦香自有眉山在﹐接迹《靈巖》與共傳。﹝自注﹕畢秋帆制府每歲必集賓客爲東坡作生日﹐畢著有《靈巖山館集》﹐壬戌正月二十日先生客京師﹐亦與孫師鄭吏部同集漫社諸友﹐爲東坡作生日。」﹞「香宋」一聯﹐以贈寶融殊切﹐並錄後此。

二六﹑偶閱《石湖集》﹐有《秋前三日雨》詩﹕「暑殘堪喜亦堪驚﹐恰似沙場喋血兵。縱有背城餘燼在﹐能禁幾度瀉秋聲。」與放翁之「塵市尙餘三伏熱﹐秋光先到野人家」句﹐同一意境。火雲六月﹐偶一披誦﹐便覺心地淸涼。

二七﹑近日盛傳曲園老人《雜詩九首》﹐京中某報且載其墨迹﹐題爲《病中囈語》。匣劍帷鐙﹐隱寓近事。據云稿爲其女孫所得﹐祕不示人﹐《春在堂集》未及載也。中有一絕云「英雄發奮起爲彊﹐各畫封疆各設防。道路不通商販絕﹐紛紛海客整歸裝。」說者謂殆爲近日外僑聯翩歸國寫照。又一絕云「張弛從來道似弓﹐略將數語示兒童。悠悠二百年間事﹐都在衰翁一夢中。」余謂山鬼尙能知一歲事﹐曲園飽閱滄桑﹐晚耽禪悅﹐伊川披髮﹐已識先幾﹐或不盡出後時流傳會也。

二八﹑曩聞友人傳誦板橋道人乩詩四律﹐蹇廬遂以鈔示﹐乃甲於七月在京中某社降壇之作。其第四章

云「輕帆飛渡木蘭艘﹐風送驚濤月滿江。湓浦宵深秋瑟瑟﹐石鐘煙咽水淙淙。中流簫鼓從天下﹐一片旌旗望气降。商婦夢啼商女恨﹐吹來玉笛總新腔。」說者謂頗與近事吻合。今日固中土有史以來未有變局也。以詩境論﹐格律髙渾﹐固是佳作﹐正不得以預言少之﹐亦未可與《推背圖》《燒餅歌》並論也。又近日報載余友碧夢乩詩絕句﹐語多不類﹐其亦好事者之假乎﹖

二九﹑李越鰻﹝慈銘﹞頗自矜其詩﹐《白華絳付閣集》流傳海內﹐早有定評。日記手稿五十一冊﹐尢爲君畢生心力所萃﹐承學之七﹐幾無不手執一篇者。接武厲杭﹐允無怍色。廣雅官京曹時﹐頗重其詩﹐稱爲「明秀」。君極口不承﹐且有「眞賞不逢﹐斯文將墜」之憤語。文人篤於自信﹐且喜相輕﹐亦結習使然也。君每謂﹕「予詩自是七古第一﹐七律第二﹐五古第三。」余尢喜其七絕諸作。《九日偕孫子九行湖上》云「競湖秋淨碧後羅﹐樹裏漁舟不斷歌。行到夕陽中堰埭﹐邨莊漸少好山多。」《上巳日行秀州道中作》云「客舫新添水痕﹐徵途心事不堪論。桑畦未綠春蔬長﹐看盡桃花到石門。」《姑蘇道中》云「夜夜金閶載酒遊﹐家家明月水邊樓。畫船漸近簫聲細﹐小隊銀燈下虎邱。」《首春玉ぐ橋前書所見》云「長記秋波小住時﹐禦街難得馬蹄遲。分明流水宮前影﹐消盡年光總不知。」《梅雨中至申江三首》云「盧橘含桃取決遲﹐﹝盧橘實非批把﹐今借用之。﹞年來鄕味不禁思。鶉鳩聲裏絲絲雨﹐正是楊梅上市時。」《渡錢塘江》云「江身如帶一舟杭﹐近指西興便解裝。七載亂離人九死﹐居然今日渡錢塘。」風神綿邈﹐信非才人莫辦。

三○﹑越縵累試不第﹐納貲爲部郎﹐久之乃通籍。故集中對此尢多骯髒之語。《答周叔云季貺兄弟》云「鑄錯己嗤秦博士﹐﹝自注﹕佘初以貲得太常博士。﹞解嘲重署漢山郎。濁流何與蒼生計﹐虛羨朱儒粟一囊。」《嚴寒入署戲詠示曹中諸君》﹐錄其一云「畫諾虛勞問姓名﹐綠莎聽少履綦聲。低眉總覺輸公等﹐捉鼻深慚動宦情。誰信淸流爭此地﹐絕憐款段負平生。貲郎豈是相如意﹐多爲淩雲賦未成。」又《偶閱放翁詩集﹐多及三山紅橋。余舊居三山﹐又先疇所在也﹐慨然有作》云「鑄錯貲郎柰若何﹐渭南詩裏感懷多。三山田墅紅橋宅﹐換得春明一曲歌。」牢落之感﹐情見乎詞。京官風气自光緒初葉已大變﹐戶曹登用﹐較史禮爲雜。貲郎大都尙聲气交遊﹐造謁報謝無虛日﹐暇則徵歌狎飲以爲常﹐鮮治事者。君獨鏈戶讀書﹐蒔藥種花﹐非其人不與通﹐經年不一詣署。尙書朝邑閻公﹐方嚴覆名實﹐下教諸郎﹐分日入謁。尙書坐堂皇﹐旁一司官執簿唱名﹐堂下聲諾﹐如點隸呼囚者然。吏持牒至﹐君手書累千言﹐責其非政體﹐不當辱朝廷而輕量天下士﹐伉直激切﹐如昌黎《與張僕射書》﹐走筆付吏去。閻公得書頗善之﹐事遂已。事見山陰平步靑所爲君傳。論者謂越縵之淸鯁與朝邑之虛懷﹐均能行古之道者。陳弢庵先生有句云「不須遠說乾嘉盛﹐說到同光已惘然。」此又可以覘世變矣。

三一﹑海藏每日未晨卽起﹐年屆七十﹐神王如少壯人。自云「十餘年以來﹐早眠早起﹐寒暑無間。」尢徵恆徳。有《示石遺詩》云「寐叟深言夜坐非﹐石遺卻道宵行奇。海藏夜夜樓頭坐﹐恰是晨鐘欲動時。」又《雜詩》云「前答爲老卒﹐夜夜登戍樓。」皆詠此也。丁卯新歲有《題夜起庵》一絕云「雞待五更能一﹐鶴知夜半不須眠。沈吟送盡西窗月﹐回首東方白盡天。」余戲謂之曰「近方做第三句工夫﹐但未知第四句何日實現耳。」相與拊掌大笑。

三二﹑錢塘金農﹐字壽門﹐三絕之譽﹐海內所知。君取崔國輔「寂寥抱冬心」之語以自號。所著《冬心先生集》生前手鈔﹐付女兒收藏﹐並系以詩云「古調泠泠造眇微﹐玉池淸水自生肥。流傳若待官三品﹐誰重襄陽是布衣。」又云「卷帙編完頂發疏﹐中郎有女好收儲。帽箱剝落紅贏敝﹐莫損嚴家餓隸書。」亦一段佳話也。集中有《詣庶滋上人齋堂蔬飯﹐望中條山》云「淨名己悟小輪圍﹐紺宇精嚴一款扉。孤竹瘦於尊者相﹐野雲白似道人衣。何曾心地妨禽鳥﹐且向齋堂飽蕨薇。試上莓梯腰腳健﹐中條山色見纖微。」「孤竹」一聯﹐與林和靖「湖水淨於僧眼碧﹐山光濃似佛頭靑」句﹐可謂異曲同工。

三三﹑偶讀放翁《江樓醉中作》﹐有句云「天上但聞星主酒﹐人間寧有地理憂。」愛其工切。余舊有「風月一錢休用買﹐弟兄四海更何憂」之句﹐友人以爲甚似放翁。又俗稱入妓館者爲「打茶圍」。放翁《城南馬上作》云「寄語長安眾年少﹐妓圍不似獵圍豪。」又元遺山《送杜子詩》﹕「北渚曉晴山入座﹐東原春好妓成圍。」是在宋元時已有此稱矣。

三四﹑有淸一代詩體﹐自道咸而一大變﹐開山之功首推吾皖歙縣程春海侍郎。君以巍科官輦下﹐崇尙朴學﹐風隱然﹐爲一時重。詩宗昌黎﹑雙井﹐所詣亦可方駕籜石齋。海內推儒林祭酒者﹐阮儀徵外﹐輒首及侍郎。年未中壽遽卒﹐然其流風餘韻﹐固已沾漑不少矣。典黔試時﹐得人最盛﹐鄭子尹﹝珍﹞及其門。侍郎詔之曰「爲學不先識字﹐何以讀三代秦漢之書」。乃致力後許鄭二家之學﹐旋又相從湖南﹐故其爲詩濡染侍郎者獨深。何道州﹝子貞﹞亦侍郎門下士﹐光大師說﹐與有力焉。先後其間者﹐則爲祁壽陽﹑曾湘鄕諸公﹐遂開有淸詩體之變局。《壽陽集》中有《春海以山谷集見示﹐再疊前韻》云「胎骨能追李杜豪﹐肯從蘇海乞余濤。但論宗派開雙井﹐已是綏山得一桃。人說仲連如鷂子﹐我憐東野作虫號。蝤蛑瑤柱都嘗﹐且酌淸尊試茗醪。」此可見當日之風尙矣。

三五﹑侍郎遺集﹐乃平定張石舟﹝穆﹞所編次者。詩凡四卷﹐近日坊間已不易覓。集中有《合肥城外別家三弟惠浦》云「金斗城邊路﹐先人有舊蹊。﹝先大夫少時依合肥令張蓀圃先生讀書縣衙。﹞聯非意料﹐騎馬又分攜。恩戴三山重﹐文愁五色迷。歸途傾菊酒﹐重聽汝南雞。」乃與吾邑遺獻有關者。又《題黃小谷畫二絕》云「楚楚丹黃壓樹鮮﹐疏疏籬落帶花妍。緯蕭亦有江幹屋﹐吹破西風已十年。」「杏花柳柔柔﹐屋角春禽促駕牛。縱不有秋聊自樂﹐絕勝辛苦覓封侯。」二詩餘亦喜誦之。

三六﹑陶靖節詩﹐眞西山稱其原本經術﹐最爲特識。譚復生《報劉淞芙書》亦云「學詩宜窮經﹐方不爲浮詞所囿。後《陶集》旣驗其然﹐卽有宋儒先以質理爲詩﹐至爲才土訾詬。然平心論之﹐惟《擊壤集》中有過於俚率者。至朱子陳白沙﹐於聲調排偶之中﹐仍不乏超然自得之致﹐此詣又何可幾及」云云。持論平適﹐適獲我心。人謂復生才气橫溢﹐涵養未至者﹐殆又未窺全豹矣。

三七﹑建徳周止﹝學熙﹞爲玉山老人之季子。人但稱其精於理財﹐而不知詩詣之深﹐亦遠邁並時流輩。比歲謝去塵務﹐相羊山水﹐靑奚布笠﹐大有少伯泛湖之風。卜築大連光風臺下﹐屋小如舟﹐髙曠可想。今春與余有海上觀櫻之約﹐余奇詩柬之﹐有「避世光風鋤菊徑﹐傳家秋浦《愛蓮圖》。靑山咫尺勞招隱﹐遲我花期手一壺」之句﹐君懸之山齋中。把臂入林﹐信有夙契。

三八﹑止盒詩不輕示人。聞所至以《劍南集》自隨﹐且爲精鈔本。寢饋旣深﹐自然閒適。潛夫錄示其《題邵愼亭冊子》一律云「浮生已是再眠蠶﹐俯仰乾坤入夢酣。風扌捲落花紅片片﹐雨沾新柳碧毿毿。蔬齋一缽忘兼味﹐茅屋三間當住庵。何日得尋雲水去﹐芒鞋竹杖徧江南」。亦近作也。

三九﹑津連往來﹐以長平九爲最適。須鼻船長﹐款客尢殷﹐且喜誦餘詩﹐屬書近作﹐必得請乃已。所藏《雲煙帖》一冊﹐余及合肥執政﹑芳澤公使諸人﹐均爲題墨。近與周止庵同舟返津﹐渠聞余述止庵行詣﹐復以爲請。止庵爲書「大海有眞能容之量﹐明月以不常滿爲心」十六字﹐蓋紀前一夕余與止庵舟中賞月時實景也。時距月望﹐尙有五六日﹐故有此語。本地風光﹐並見襟抱。帖中有汪精衛所書《西湖舊作》一首﹐錄之﹕「臨流莫笑影婆娑﹐一月西湖得再過。煙斂波光如薄醉﹐日融山色似微酡。疏鐘渡水無歧瀨﹐落木攢空有靜柯。短棹夷猶亦徒爾﹐累他汀雁戒心多。」精衛夙嗜文學﹐書亦娟秀﹐「汀雁」一結﹐尢見作意。憶乙丑春﹐初訪余後沽上咀石寓廬﹐暢談約兩小時﹐並斤斤以剖白非赤化爲幟志﹐忽忽已三年矣。一翻閱閒﹐回首前塵﹐能無根觸﹖

四○﹑福山王文敏﹝懿榮﹞庚子之難﹐闔門殉節。有淸中葉﹐朝士精鑑﹐別耽風雅者﹐吳縣潘文勤﹝伯寅﹞﹑常熟翁文端﹝叔平﹞外﹐惟公丰隱然﹐爲一時重。集中有《請續修四庫全書》一疏﹐略稱﹕「考據一門﹐後來居上﹐藝數之流﹐晚出愈精﹐亟應續纂。」事𨿽未行﹐頗徵特識。所爲詩五卷﹐多行役遊覽之作。《馬嵬驛》云「碧落黃泉何所期﹐世間更莫怨生離。石壕邨裏夫妻別﹐猶有天涯相見時。」婉約有風人之旨﹐亦前人所未道過者。

四一﹑通州張季直﹝謇﹞﹑範肯堂﹝當世原名鑄﹞﹑朱曼君﹝銘盤﹞﹐均以朴學齊名。印驅相依﹐藝林爭羨。有《哀雙鳳》五言排律﹐流傳一時﹐亦一段佳話也。序曰「雙鳳﹐如臯倡也﹐與許生有委身之誓。許貧﹐不能如假母欲﹐過從遂簡。母旣怒鳳不悅他客﹐甚笞﹐苦之。鳳竟以憂﹐將死﹐屬曰﹕『收我者許也。』吾儕哀而爲之詩。」「二月江南柳盤﹐風條腕綠蕪。枇把門巷在﹝謇﹞﹐裙屐酒尊逋。無意逢花落﹝鑄﹞﹐何緣救艸蘇。爲君數前事﹝盤﹞﹐愴我郁嗷吁。碧玉家原小﹝謇﹞﹐紅兒貌不殊。鳳饑梧粒瘦﹝鑄﹞﹐虫蝕蕙根枯。絳樹雕闌出﹝盤﹞﹐靑羅寶鏡摹。彈箏愁浪子﹝謇﹞﹐抉酒倚香奴。鬼卦金錢卜﹝鑄﹞﹐歡情斗帳腴。纈云方空曉﹝盤﹞﹐月著難敷。含睇羞團扇﹝謇﹞﹐緘盟結繡襦。郎來鸚鵡覺﹝鑄﹞﹐夢淺碧鸞扶。半臂宵寧冷﹝盤﹞﹐雙飛願忽孤。繒紼窮贖蔡﹝謇﹞﹐毒冒獨棲盧。豈悔偸靈藥﹝鑄﹞﹐終難並鄂拊。隔簾牛女怨﹝盤﹞﹐遞簡角張迂。彊笑成歌舞﹝謇﹞﹐華妝泣粉朱。縱搖雕玉佩﹝鑄﹞﹐未剖赤心符。宓枕推遺植﹝盤﹞﹐蘇臺誓托吳。露蓮秋後苦﹝謇﹞﹐霜菊影邊臒。一病秦醫拙﹝鑄﹞﹐千行楚淚俱。名駒猶惜骨﹝盤﹞﹐靈鳥竟辭簽。宛轉捲麓拔﹝謇﹞﹐淒涼杜宇呼。命殘畱鈿合﹝鑄﹞﹐甩暖待楡。誰道城南艷﹝盤﹞。能從陌上夫。百金豪客﹝謇﹞﹐九鼎美人軀。往者曾平視﹝鑄﹞﹐今來失彼姝。芙蓉慳晚墮﹝盤﹞﹐蘅芷際春䢐。錦瑟鴛弦盡﹝謇﹞﹐香泥燕壘無。欲銘羅襪冢﹝鑄﹞﹐更涕博山鑪。滄海塡精衛﹝盤﹞﹐窮陰種橐吾。天涯感淪落﹝謇﹞﹐回首重躊踟。」哀感頑艷﹐蕩气迥腸﹐亦可想見三君少年時才藻之盛矣。

四二﹑老友渾源田君子琮﹐共事春明﹐投分最久。詩學玉溪﹐尢多心得。去夏君與邃陽袁潔珊過余沽上寓廬譚詩﹐席間於玉溪《無題》諸作﹐頗有新解﹐顧操晉音﹐不能盡曉。然其致力甚深﹐固無可疑也。君之尊人友羲丈延年﹐爲山右宿儒﹐少有才名﹐中年始刻意爲詩﹐故取髙達夫五十能詩之意﹐顏所居曰希達齋。所著有《希達齋詩存》上下兩卷。長沙陳伯平中丞啟泰稱其「淡靜簡古﹐卽其詩可想其人」。《早春遊望》云「蝶飛雙影亂﹐身健一筇閒。野水碧於樹﹐夕陽紅到山。」《暮春感事》云「春原似客畱難住﹐老不如人後可知。」《早秋訪菊》云「傲骨自存霜未至﹐黃花也受夕陽恩。」《山中小忄曷》云「潭影搖天動﹐鐘聲出樹遲。」詠松云「無人賞貞節﹐只爲太支離。」《讀史戲題》云「莫謂錢神柰我何﹐回天奪命總由他。昭君去國文姬返﹐都是黃金力量多。」又《觀海》斷句云「气吞赤日一丸小﹐水浸蒼天四面低。」《卽景》句雲「雨濕紅開蕾重重﹐風吹綠上艸頭明。」皆能戛戛獨造﹐不落恆蹊﹐且爲一時傳誦之作。集中長篇甚多﹐表彰遺佚﹐胥關風化﹐不及備錄。子琮學行並美﹐原奉趨庭﹐比之壽毛﹐洵無愧色。

四三﹑巴縣楊滄伯﹝庶堪﹞﹐蜀才中之錚錚者也。覃研詩學﹐致力頗深﹐一長秋曹﹐旋卽引退﹐掩關息影﹐吟諷自娛。近寫示近作﹐多閒居味道之語。《雪後作》云「都門雪後生淸冷﹐燕坐讀書但煮茶。晚愛蕭疏有庭樹﹐靜聞剝啄似山家。已判居士從摩詰﹐無復仙人間少霞。一卷《多羅》了羣慮﹐如勘塵夢半空華。」又《聞人說故鄕戰事作此謝》之云「一室靜諸緣﹐齋心禮佛前。法云想十地﹐明月證初禪。河岸遙聞戰﹐鄕關久隔年。只今思驚嶺﹐無計勒燕然。」深人無淺語﹐轍疑響者相知不盡。君有《論詩絕句百首》﹐方在屬艸中﹐遺山﹑漁洋有嗣響矣。

四四﹑奚度靑﹝侗﹞﹐皖當塗人。石遺《詩話》稱其「爲詩面目﹐頗近散原」﹐蓋宦遊白下﹐與散原較稔也。《登北極閣》云「野气蒼涼秋日瘦﹐山靈僬劫灰多。」《中秋西園》云「今夕何年天不語﹐故人無恙酒初溫。」《師山春望》云「重煩春媚我﹐失喜杏交花。」《辛酉守歲》云「壯懷漸惡仍今夕﹐淺醉初消又萬端。」《上巳》云「勾當春色憐遲暮﹐徒倚花枝換笑顰。」皆能似散原之面目者。近寄余《五十生日述感五首》﹐中有句云「學儒病在陋﹐作吏恥未循。宇宙偶著我﹐細若空間塵。生滅一交臂﹐何者堪寵珍﹖同業起情愛﹐成就憂患身。」哀樂中年者﹐固當同此感觸也。君累宰大邑﹐以循能稱。所著有《莊子補注》﹐頗多發明﹐蓋能以經術飾吏治者。詩詣之深﹐特其餘事。

四五﹑詩有與詞並見者﹐宋晏元獻詩「無可柰何花落去﹐似曾相識燕歸來」二句﹐本爲《示張寺丞王校勘》七律腹聯﹐後又以入《浣溪紗》詞﹐卽其例也。元獻初得上句﹐彌年未能對﹐王珙爲對下句﹐元獻大喜﹐自此辟置館職﹐遂躋侍從。王之才固足稱﹐元獻愛才之雅﹐尢爲難能云。

四六﹑《龔定盒集》於歸安姚先生極致推崇﹐詩亦數見。按姚名學爽﹐字鏡堂﹐學問贍博﹐品尢髙潔。官京師數十年﹐寓破廟中﹐不攜眷屬。趨公之暇﹐以文酒自娛﹐朝貴罕識其面。曾典貴州鄕試﹐門下士饋蟄金者力卻之﹐惟贈酒則受。因是貧特甚﹐出不乘車﹐隨一僮持衣囊而已。所服皮衣冠毛墮半見其享﹐每踽踽行道中﹐羣兒爭指笑之﹐先生夷然自若也。嘗賦《梅子詩》云「臭味偏於吾輩近﹐風懷莫遣女郎知。」一時推爲絕唱。其他佳句﹐如《謝人送菜》云「但使斯民無此色﹐願教我輩味其根。」《送閔貢甫之揚州》云「養志未須嫌祿薄﹐讀書大好是官閒。」皆淸妍絕俗﹐不落理障。事見桐鄕陸以┟《冷廬雜誌》中。先生本以朴學淸標﹐爲一時模楷。定盒有《柬王徵君暖鈐﹐並約其偕訪歸安姚先生》云「歸安覃々百怪宗﹐心夷貌惠難可雙。徵君力定乃其亞﹐大呂應合黃鐘撞。」又云「歸安一身四气有﹐舉世但睹爲秋冬。亟拉徵君詩姚子﹐髙山大壑長相逢。」卽詩可想見先生之學養矣。

四七﹑先生官兵部久﹐僦居宣南水月庵。定盒《柬陳碩甫﹝奐﹞並約其偕訪歸安姚先生》云「枯庵有一士﹐長貧顏色好。避人偕訪之﹐一覿永相保。」殆指庵居而言。桐廬袁忠節﹝爽秋﹞亦有《過水月庵有懷姚鏡塘先生》云「一片空明水月居﹐枝言春雨灑根株。道光朝士狂標格﹐庭翠今余柏子無。」先生之爲浙賢引重如此。蕭條異代﹐景慕攸同﹐載筆及之﹐亦藉以矜式頹俗也。

四八﹑定盒有《三別好詩》﹐方百川《遺集》﹑宋左彜《學古錄》外﹐其一卽吳駿公《梅邨集》也。詩云「莫從文體問髙卑﹐生就燈前兒女詩。一種春聲忘不得﹐長安放學夜歸時。」梅村詩格不髙﹐無庸爲諱﹐然江左三大家中﹐要推鹿樵第一﹐且不僅詩工﹐題目亦好﹐擬之詩史﹐亦足當之。昔賢詠梅邨詩最著者﹐附錄於此。吳江王載揚﹝藻﹞云「百首淋漓長慶體﹐一生慚愧義熙民。」嘉定金繩武﹝慰祖﹞云「兩代詩名元好問﹐畢生心事沈初明。」可謂異曲同工﹐然亦不無微詞矣。梅邨出山﹐侯朝宗嘗遺書力阻﹐後有《懷古兼弔朝宗詩》云「死生總負侯贏諾﹐欲滴淑漿淚滿襟。」又臨歿詞云「故人慷慨多奇節﹐爲當年沈吟不斷﹐艸間偸活。」千秋遺恨﹐識者哀之。

四九﹑有史以來﹐年少能詩﹐卓然可傳者﹐唐惟李賀﹐宋惟王逢原。逢原十餘歲﹐王介甫見其所賦《南山之田》詩﹐大喜﹐期許甚至﹐以其夫人之女弟妻之﹐年甫二十有八卒。向使克躋中壽﹐其所詣寧可量耶。近賢如侯官林暾谷﹝旭﹞﹐卒年僅二十四歲。以詩格論﹐亦庶幾卓然成家者﹐而得年反不及兩君。且東市沈冤﹐遭逢更酷﹐亦可哀矣。暾谷魁鄕薦第一﹐年才十九。入都後﹐才名藉甚。三上公車不售﹐發憤爲歌詩﹐取徑苦澀幽僻。石遺謂爲「春夏行冬令﹐決非所宜」。言爲心聲﹐固有不可掩在耶。所著《晚翠軒遺詩》二卷﹐李拔可﹝宣龔﹞輯行﹐石遺爲之序。集中《滬寓卽事》云「獨謠負手誰能諭﹐百計安心或未賢。」《戊戌寄內》云「六月長安無一事﹐借人亭館看西山。」皆極有神理。海藏謂爲「如啖橄欖」﹐可謂確評。君致命後﹐海藏挽詩云「談笑臨刑亦大難﹐道旁萬眾總丸瀾。書生自說君恩重﹐廿載頭顱十日官。」「樓東詩老暗迥腸﹐客慧空花亦太狂。晚翠軒中人盡去﹐嘉名端合與孤孀。」兩詩皆海藏未刊稿。君配沈鵲字孟雅﹐爲濤園中丞之女﹐亦以能詩名﹐著《崦樓詩詞集》一卷。君歿後﹐哀毀逾歲卒。海藏詩所謂「嘉名端合與孤孀」者﹐蓋不勝惋惜之意矣。

五○﹑項裏在山陰西南﹐多楊梅﹐王性之《賦項裏楊梅》句云「只今枝頭萬顆紅﹐猶似咸陽三月火。」《白石道人集》中曾載之。弢庵先生有《宿獅子窩向過祕魔嚴》詩云「秋深赴霜林﹐常恐風先我。誰知前夕雪﹐斷送陸渾火。」獅窩紅葉最佳﹐一夕霜風﹐零落殆盡。兩詩善用「火」字﹐體物最工。

五一﹑海寧王靜安﹝國維﹞﹐別字觀堂﹐以丁卯五月二日自沈於昆明湖內魚藻軒側﹐亦今之傷心人別有懷抱者。君覃精漢學﹐旁及雜家﹐其著作已刊行者﹐久已流傳海內外。歿後日人橋川氏主撰之《文字同盟》﹐爲編印追悼專刊。吾國學人﹐日趨凋落﹐閎肆如君﹐憔悴以死﹐黃鳥之哀﹐有識同恫。余與君民八﹑九年間﹐曾於滬上愛儷園數數相見。比歲君都講上京﹐心儀尢切。商量舊學﹐又失此人﹐痛何如之﹗君歿後挽詩甚多﹐寶融有「萬口爭哀書種絕﹐一池猶是鼎湖遺」句﹐亦實錄也。

五二﹑壬子﹑癸丑間﹐靜有《頤和園曲》七古﹐頗爲一時傳誦﹐蓋學梅邨體者﹐見《觀堂集》林中。歿之前爲人書扇﹐中有「委蛻大難求淨土﹐傷心最是近髙樓」之句﹐死志之決﹐卽此可知。都下報紙﹐多以爲錄李義山作。人以詩工﹐亦不暇孜﹐實則乃摘錄陳弢庵先生詩也。近見弢老爲華陽喬君書扇﹐並識之云「己未次均澤公落花之作﹐靜安致命前一日﹐取其後二苜爲人書扇﹐相感之深﹐彌益後痛。傳者乃誤以爲玉溪之詩﹐何淄澠之不辧耶。」原詩共四首﹐錄之﹕「樓臺風日憶年時﹐茵混相憐等此悲。著地可應愁踏損﹐尋春只自怨來遲。繁華早懺三生業﹐衰謝難酬一顧知。豈獨漢宮傳燭感﹐滿城何限事如棋。」「冶蜂癡蝶太猖狂﹐不替靈修惜眾芳。本意陰晴容養艷﹐那知風雨趣收。昨宵秉燭猶張樂﹐別院飛英已命觴。油幕糸采幡竟何用﹐空枝斜日百回腸。」「生滅元知色卽空﹐眼看傾國付東風。驚回綺夢憎啼鳥﹐入情絲柰网虫。雨裏羅衾寒不耐﹐春闌金縷曲方終。返生香豈人間有﹐除奏通明問碧翁。」「流水前溪去不畱﹐餘香駘蕩碧池頭。燕街魚唼能相厚﹐泥污苔遮各有由。委蛻大難求淨上﹐傷心最是近髙樓。庇根枝葉從來重﹐長夏陰成且小休。」卽以詩論﹐何減西昆。

五三﹑故人固始秦宥橫﹝樹聲﹞﹐別字晦明﹐中州奇士也。負才使气﹐前無古人。晚歲尢自矜書法﹐且喜談時事﹐鬱鬱以歿﹐士林惜之。常自榜門聯云「四壁圖書生葬我﹐千秋孤奇冷看人。」此可知其旨趣矣。君爲寶融書扇云「烏咽中流水不流﹐知君淸坐不勝愁。魯戈過眼空三捨﹐宋鐵傷心盡六州。自古武夫避黃髮﹐後今吾道屬蒼頭。人間會有蟾蜍壽﹐書劍臨風涕未收。」蓋丁巳五月廿三日作者﹐亦感事詩也。又乙丑京師江亭禊集﹐君分均得「妓」字﹐成五古一首云「天屠乖龍﹐荒亭曖元巳。誰與舞東風﹐零落拓枝妓。」寥寥數語﹐頗肖呂谷。君之爲詩﹐皆此類也。

五四﹑君任滇臬﹐與吾鄕李蛻庵督部論事多不合﹐旋調嶺南提學﹐瀕行和蛻丈詩﹐有「劉昆中夜聞雞枕﹐祖逖明朝上馬鞭。」頗爲人傳誦﹐然傲兀之气﹐亦可於言外見之。友人云﹐君在滇言事﹐每用駢文﹐詞旨奇詭﹐大府苦之。此亦官牘中之紉格也。

五五﹑老友諸曁周孝懷﹝善培﹞﹐今之陳同甫﹑葉水心一流人物也。海上相見﹐其喜可知。君苦吟成癖﹐故不多作﹐然每作必有獨到語。如《移家大連﹐愴懷滬居有作》云「兩地松楸成隔世﹐十年花木正當春。窮途始識鷓鵪樂﹐誰庇漂搖喪國民。」淒苦之詞﹐不忍卒讀。寶融有柬君一絕云「兵間脫命劇酸辛﹐頗訝芒鞍帶戰塵。佳處茅庵畱一畝﹐使君宦橐本來貧。」蓋能知君生平者。

五六﹑大連佳處﹐以星浦虎灘爲最。郊外可遊之地亦多﹐惜梵宇甚少﹐訪僧更寥寥矣。孝懷每繩淩水寺之勝﹐並紀以詩云「獨有遊山興未灰﹐攜兒十日到三回。風傳松籟如人語﹐春誤梨花至夏開。欲識無生參木石﹐且容偸活向蒿萊。楓林爲訂淸秋約﹐莫負朱顏數數來。」項聯極見作意﹐深人固無淺語。寶融極喜誦之﹐贈詩云「野寺短筇頻獨往﹐南山霧豹詎終藏。詞人漸老朱顏在﹐待賞秋林九月霜。」君所居在大連霧島町﹐南山近在幾席﹐故寶融詩中及之。君又有《遊熊嶽雨中作》云「三島聰明慣作園﹐因松借石柳爲垣。近鄕風物天皆厚﹐無主山川客自尊。一夜雨添平地綠﹐已寒心得暫時溫。山孤也作遼東客﹐江上波濤那可言。」自注﹕「其地有名小孤山者。」「近鄕」一聯甚佳﹐殆又不無新亭之感矣。

五七﹑元和江建霞京卿標﹐亦戊戌政變史之人物。君於甲午奉命視湘學﹐毅然以開通風气自任﹐湘中士習爲之一變。《靈鸛閣叢書》﹐卽當時校印者也。湘人刊《翼教叢編》﹐於時賢多所詆謨﹐卻無一字及君﹐亦徵公論。君詩不多見﹐《題孫子瀟先生雙紅豆圖卷二絕》﹐錄其一云「嘉道風流在眼前﹐一函贏得百詩篇。人間盡有雙紅豆﹐誰向東風祝妙年。」殊淸雋可喜。君與閩縣鄭海藏﹐同於戊戌以京卿被命。旋於是年八月被放﹐隱居滬上﹐以醇酒婦人自娛﹐不及一年﹐遂捐館捨。海藏有《聞君卒於蘇州感賦二首》云「西北空嗟倚蓋傾﹐傷心君子共時名。先登已作行閒气﹐定論終推牖下榮。著述早成酬短景﹐風流頓盡薄餘生。蘭膏煎後天年天﹐一嘆吾徒意未平。」又云「詔書夕下震朝端﹐江鄭同登世所看。不出固應全首領﹐獨存眞欲裂下冠。龍顏日角縈魂夢﹐玉宇瓊樓警歲寒。極目茫茫天又闊﹐淚河莫爲助波瀾。」「江鄭同登」句﹐亦政變史中之一掌故也。

五八﹑建霞督湘學時﹐有縣令某通書誤江爲姜﹐曾賦答一律﹐有「釣竿不是生花筆」之句﹐頗爲一時傳誦﹐余則久忘之矣。偶閱報載某君詩話﹐謂嘉善錢南つ先生爲言﹐淸時其鄕人黃某官廣東惠嘉湖道﹐有才名。其友致書﹐封簡誤黃爲王﹐黃因報以一詩云「江夏瑯琊未結盟﹐艸獨三畫最分明。伊家自接周吳鄭﹐敝姓原連顧孟平。須向九秋尋菊有﹐莫從四月問瓜生。右軍若把涪翁誤﹐辜負籠鵝道士情。」此詩滑稽典雅﹐與江詩異曲同工﹐附錄於此﹐聊發軒渠。

五九﹑滇池唐賡﹝繼堯﹞﹐與蕭縣徐又錚﹝樹錚﹞﹐皆吾輩同學中之錚錚者。賡與餘同時入金澤聯隊中﹐眠食與共﹐交期尢切。其爲人也﹐厚重和靄﹐殆由天授。當攺革後﹐治軍滇黔﹐刻苦沈摯﹐譽問頗隆。北庭詢問西南人才﹐余轍以賡應。癸丑之役﹐與松坡共事﹐軍書旁午﹐嘗徹夜無眠﹐倦極則合目片刻﹐卽能治事如常﹐精力之過人如此。十年以來﹐君於余書問頻數﹐雅承推重﹐余亦以遠大規之。顧論者謂君二次返滇﹐日卽驕侈﹐頗府民怨﹐以此信譽亦爲主銳減。富貴之移人歟﹖憂患之中人歟﹖然初不料其竟以瘵死也。君本不以詩名﹐而詩卻如其爲人﹐虎虎有生气。嘗自慶遠奇其親近某君數首﹐中多警句。《西江舟中》云「十載浮名誤赤松﹐無端平地起英雄。大江流月波翻白﹐老樹淩霜葉吐紅。放眼以觀塵世小﹐開襟一笑海天空。滄桑棋局知多少﹐又看旌旗在眼中。」《象州夜泊》云「橫槊江流望八荒﹐澄淸依舊仔肩當。社城狐鼠應須伏﹐山澤龍蛇漫久藏。」《步鄭炳然遊柳侯祠均》斷句云「驅癘但憑三尺劍﹐救民都仗一驛驑。」又《和鄭炳然元旦感事均》後四句云「雲樹漫忘歸倦鳥﹐漁磯猶望起飛熊。凱歌春酒香仍冽﹐共醉華山翠海中。」此詩疑卽二次返滇時作。君曾著《言志錄》﹐君署東大陸主人。有人謂錄中有「橫行到處可爲家」之句﹐𨿽一時豪語﹐殊乏緩帶輕裘之致。尉佗南越﹐聊以自娛﹐殆亦地域囿之耶﹖末路蹉跎﹐又知交所同痛矣。

六○﹑白話入詩﹐本無不可﹐《詩三百篇》其泰半皆當日之白話也。卽如「我聞有命﹐不敢以告人」。以今語體衡之﹐仍白話耳。唐李白戲杜甫云「借問別來太瘦生﹐總爲從前作詩苦。」歐陽永叔謂「『太瘦生』﹐唐人語也。至今猶以『生』爲語助﹐如『作麼生』﹑『何似生』之類是也。」永叔又嘗譏某達官「有祿肥妻子﹐無恩及吏民」一聯。白話詩又寧能盡佳襲﹖

六一﹑好句如「風暖鳥聲碎﹐日重花影重」﹐「柳塘春水慢﹐花塢夕陽遲」﹐「麥天晨气潤﹐槐夏午陰淸」﹐「雞聲茅店月﹐人迹板橋霜」。固爲有目共賞﹐然六一表彰之功﹐政自不淺。

六二﹑英國詩人擺倫之詩﹐最膾炙人口者﹐爲《畱別雅典女郎》四首﹐吾國譯本﹐已數數見之。實則其集中佳什尙不少﹐如少時《弔碧伽女士墓》一篇﹐中有警句云「萬木無聲兮風寂寂﹐黃土一杯兮血痕碧。艸自芳兮花自紅﹐我所歡兮今在帝之宮。帝亦無情兮﹐遽奪予之愛儂。」哀感頑艷﹐無愧西方溫李。姑錄此以備一格。譯筆卻佳不知出自何人﹐當續孜之。

六三﹑同年江陰何震彜﹝穆態﹞﹐別字鬯威。著有《芬室詩》一卷﹐今之能作宋詩者。《示馮丹崖》云「忍俊無言意可傷﹐孤懸冷眼看滄桑。商量舊學存千是﹐料理名山值一狂。廝養有才儲北裏﹐侏儒微飽傲東方。早知識字愁根蒂﹐放手爲文更不祥。」《樓陰》云「樓陰曉望一忻然﹐夕照微殷落酒邊。倒吸山光分積潦﹐碎分霞影散諸天。林間暗雨晴猶滴﹐階次疏花墜更鮮。爲語城頭霜鬢叟﹐承蜩抱甕亦多綠。」《幕府》云「幕府文書束閣塵﹐枝官聊許乞閒身。築球裁扇還三月﹐煮茗焚香忘一春。疏樹著煙偏易密﹐新苔經雨又成陳。中原車蓋縱橫地﹐應有墻東避世人。」諸作皆淸新可喜。君爲余友徳化李木齋之﹐蓮舫太守式之文孫﹐少承家學﹐壯負才名。陳散原贈詩﹐所謂「爾祖光輝動鄕國﹐後生傳述不能忘」者是也。余與君交誼頗篤﹐從前每過春明﹐必圖譚譙。迄後入爲郎曹﹐佗傺不樂﹐以丙辰逝世﹐年尙未及四十。遺集梁眾異序之﹐謂其「淸而能腴﹐朴而能綺」。洵非溢詞。君嘗輯閩縣王貢南﹝毓菁﹞﹑揚子陳多孫﹝延樺﹞﹑甘泉閔葆之﹝爾昌﹞之詩﹐爲《一微塵集》。之數君者﹐皆以能詩名。偶見多孫《和鬯威見奇均》云「詩篇要似柏靑靑﹐不與嚴秋萬木零。紫燕黃鵬春未已﹐哀弦獨繭可能聽。揚州花憶何郎閣﹐北地園如柳憚汀。過雁得傳千里信﹐靑天遙寫一張屏。」亦佳什也。

六四﹑山陰湯墊倦﹝壽潛﹞﹐與鄭海藏﹑張嗇庵﹐在淸季均以鼓吹憲政﹐爲時所稱。宣統初元﹐簡授江西提學﹐君力辭不就。散原贈詩﹐所謂「飛書萬行淚﹐卻聘五湖船」者是也。君有《過錦州》一律云「壯遊老未忘醫國﹐似此雄藩袖手過。出塞山疑天子嶂﹐繞城水是女兒河。地猶沙礫耕桑少﹐人到幽燕感旣多。隔岸遙東一衣帶﹐幼安皂帽近如何﹖」詩卻傲兀自喜﹐如其爲人。友人徐炎東爲余誦之。海藏有《自大連灣至奉天》一律﹐結句爲「幼安蹤迹殊難測﹐見尾神龍論未工」。二句亦善用幼安故事﹐乃己酉冬盡日之作也。此詩今見集中。偶閱朱︹邨詞有《望海潮》一首﹐爲海藏作者﹐注云「太夷秋晚度遼﹐舟中賦《小海唱》三篇見寄。有云﹕『用遼猶足支天下﹐北睇雲山萬疊靑。』又云﹕『待我橫流聊濁足﹐賭將黃海與君看。』度非虛作壯語也」云云。兩詩集中已佚﹐讀之猶可想見擊楫渡江气槪。今海藏老矣﹐意气之盛﹐寧減當年﹖

六五﹑淸咸同間有嶺南三孝廉者﹐文昌潘孺初戶曹存﹐及鄧鐵香鴻臚承修﹐遂溪陳逸山農部喬森也。孺初獨行卓識﹐尢爲士論所推。官京師時﹐袁忠節爽秋﹑梁文忠節庵﹐均敬事之。梁有《訪潘孺初丈雷瓊館有贈》云「雪殘萬念入支頤﹐羈羽沈鱗共一時。瘦固勝肥誰則覺﹐生何如死世還疑。棋當危局須心力﹐花到良辰已鬢絲。每恨古人吾不見﹐掃除獨見閉門時。」節庵遺詩中﹐爲孺初作者凡數見﹐且均佳﹐不亞海藏之於顱五子朋也。惟時韻復押﹐疑鏝本有誤。袁有贈詩斷句云「疏星夜見匏瓜朗﹐宰相何爲失此人。」其推挹可想。君博學多通﹐尢精筆法。宜都楊惺吾﹝守敬﹞﹐常從之間金石之學﹐得其餘緒﹐遂以名家。咸同朝士之ウ修者﹐君當首屈一指云。

六六﹑京師陶然亭﹐亦稱江亭﹐爲宣南觴詠之地。楹聯𨿽多﹐卻少佳者。曹習庵﹝文虎﹞云「穿堞小車疑泛艇﹐出林髙閣當登山。」寫景工切﹐吾何間然。海藏亦有《辛亥二月二十二日集陶然亭詩》云「江亭佳處在一曠﹐十丈車塵隔人外。下車登閣似登山﹐步步層層帶吟思。林稍艸根動黃綠﹐觀闕遙空隱舟翠。淸談何必遽流涕﹐坐送斜陽足餘味。小丘迆北特孤聳﹐於此置樓有殊致。若能張鏡吸山光﹐臥看方知勝閒對。」凡熟遊江亭者﹐固無不知此詩之妙也。亭本大悲庵舊址﹐曩有住持﹐乃一盲僧。弢庵先生淸季入都作云「盲僧能說同光事﹐歌者何戡恐亦無。」張廣雅云「看山終礙橫城闕﹐有屋猶應勝黑窯。曾是千場觴詠地﹐酒邊腹痛頓思橋。」皆不能無今昔之感者。

六七﹑長沙周荇農﹝壽昌﹞﹐有《過崇效寺車中得句》云「沿塍路曲微藏寺﹐撲面山多欲入城。」皆工於寫景者。與張詩ぎ﹝祥河﹞《題龍樹寺》句云「風前萬葦綠成海﹐斜日西山黃到樓。」可謂異曲同工。向見此類斷句甚多﹐惜不能備舉也。

六八﹑梁節庵遺詩﹐有《爲寄題簡竹居讀書艸堂五首》云「腹中萬卷可支餓﹐世上點塵不到門。至念陳﹝樹鏞﹞康﹝詒祖﹞天下士﹐一嗟無命一分源。」「迎陽故作軒窗敞﹐耐冷還依水石嚴。今日承平無个事﹐乾龍不必問飛潛。」「髙密通儒經傳熟﹐濂溪老人風日溫。諸子紛囂無用處﹐始知南海此堂尊。」「多種竹松扶士气﹐閒論禾稼識農功。旁人莫訝先生隱﹐儒者勛名本不同。」「別來滄海還多夢﹐老去茅庵尙未成。絕羨武夷精舍好﹐談經何日罄微誠。」竹居名朝亮﹐南海諸生﹐蓋今之粵中有數學者也。君與同裏康更生﹐同出朱九江先生門下。閒居講學﹐造就綦宏﹐不騖聲聞﹐邈然髙厲﹐以故士論尢交重之。南海有懷君詩云「我有同門友﹐靑雲絕世塵。大師傳嶺表﹐學道共河汾。帶艸空山老﹐藜牀避地頻。康成多著述﹐濁世剩儒眞。」卽此可想見君之爲人矣。君所著有《讀書艸堂詩》。《客館邑中曾氏艸堂》云「板橋松路入莘邨﹐小任疏林近水園。好鳥呼人多種樹﹐閒花行影自知門。遠看野色過春饋﹐倦止書聲話晚尊。笑我邑人還是客﹐客居初作邑居論。」又《奇訓梁大鼎芬詩》二絕云「艸堂百事不吾知﹐松竹當門水綠漪。猶笑點塵飛欲到﹐誰歌防有鵲巢詩。」又「焦頭上客負前身﹐曲突累累告徙薪。曾幾太邱車馬會﹐萬言宿艸意如新。」「太邱」疑卽指陳頌南侍禦言也。

六九﹑日本詩人藍由股野琢君﹐曾任帝室博物館館長。於光宣間漫遊來華﹐及朝鮮各處。歸國後著有《葦航日記》﹐載詩極多﹐亦間有佳句。如《朝鮮過中》云「一傘騎驢人似畫﹐白衣皂帽趁秋晴。」《訪西便門白雲觀》云「去住兩應無﹛主﹜礙﹐白雲觀裏白雲心。」《遊姑蘇寒山寺》云「霜天落葉楓橋曉﹐千古敲余山寺鐘。」均可誦也。君以外國學者﹐乃能辧東坡指黃州赤鼻山爲赤壁之誤﹐與隨園所見略同﹐亦能畱心稽古者。過北京時﹐主外部者爲那桐《琴軒》﹐君鄙其未讀書﹐竟不通刺。過長沙時﹐則必以詩介見余友隙煥彬吏部﹐其品格可想。彼邦朝野如伊藤春畝﹑龜谷省軒﹑重野成齋﹑三島中洲﹑森槐南﹑小野湖山及想軒鳳洲諸巨子﹐均傾倒其爲人﹐非偶然也。

七○﹑李越縵論詩﹐以爲元詩優於南宋﹐且謂「絕句元人苦气格靡耳﹐其新秀卻勝宋人」。並引貢師泰一絕云「湧金門外柳如金﹐三日不來成綠陰。我折一枝入城去﹐教人知道已春深。」謂其「空靈超妙﹐東坡亦當低首」。余謂元之雁門﹑道園﹐卓然大家﹐以之抗手宋賢﹐洵無愧色。絕句元人尢多佳者﹐黃星甫《池荷》絕句云「紅藕花多映碧闌﹐秋風才起易凋殘。池塘一段榮枯事﹐都被沙鷗冷眼看。」友人楊齋論詩﹐推爲元絕第一﹐吾何間然。明人絕句中﹐余最喜張孟晉《對月》句云「隱隱江城玉漏催﹐勸君且盡掌中杯。髙樓明月淸歌夜﹐知是人生第幾回。」以可頡頑星甫者。齋詩云「對酒淸歌午夜聽﹐苦思玄墓向垂暝。興來乞食歌姬院﹐別有知音識阿靈。」蓋詠此也。

七一﹑友人桐城光農聞孝廉云錦﹐夙有文名﹐知之已久。詩則不多作﹐然所詣亦深。余居東日﹐君以詩見懷云「濟世陽明譽豈虛﹐唾壺擊碎意何如。厭聞塵俗頻捫耳﹐暫掩經綸且著書。從古英雄譏廣武﹐幾時康樂夢華胥。鄰家也苫風波惡﹐叢桂淮南好隱居。」結句有招隱之意﹐蓋促余返國也。君於癸亥秋間﹐曾有事於閩。《九日登漳城芝山》云「萬里圖南逢九日﹐開元頂上踅淸娛。三亭鼎立因起﹐雙水環流挾海趨。負郭園林垂橘柚﹐他鄕兄弟憶茱萸。烽煙滿地餘殘﹐舉目新亭景不殊。」自注﹕「芝山在漳城西北偶﹐爲全城最髙處。舉目遠望﹐煙火萬家﹐山河環繞﹐靑翠摸衣﹐如開圖畫。朱文公知漳時﹐後此讀書﹐下有開元寺﹐久圯。郡人於殿基下掘得石柱二﹐長丈餘﹐有聯云﹕『五百年逃墨歸儒﹐跨開元之頂上﹔十二峯送靑排闥﹐自天寶以飛來。』天寶乃漳之主峯也﹐相傳爲文公預書之讖﹐因就寺起芝山書院。事莫可考﹐柱石今存﹐字特飛動雄渾﹐洵屬奇筆」云云。余謂君詩亦能無娩飛動雄渾者。碧夢遇難﹐君有挽詩﹐亦多佳句。如「倒戈作俑始庚申」﹐世稱誦之﹐謂爲千古定案也。

七二﹑番禺梁節庵先生鼎芬遺集中﹐有《新建靑山拜陳撫部丈》云「枕中魂淚常經處﹐今曉衝泥上此臺。肅肅髙松非世物﹐疏疏寒雨助人哀。丈夫一暝曾何顧﹐山徑餘花有未開。欲去仍畱腸已斷﹐衰遲眞恐不重來。」撫部卽右銘中丞寶箴﹐散原吏部三立之尊人也。淸季變法﹐湘爲首創﹐网羅疏薦﹐皆一時俊流﹐以故士論多之。散原以貴公子於趨庭時多所贊畫﹐戊戌政變﹐同被黨錮。君侍中丞公返居靑廬﹐栽花蒔竹﹐憤然忘世﹐其地卽節庵詩所謂新建靑山者。中丞未久逝世﹐遂卜葬焉。散原集中﹐凡涉靑廬諸作﹐皆眞摯沈痛﹐字字如迸血淚﹐蒼茫家國之感﹐悉寓後詩﹐洵宇宙之至文也。《辛丑靑廬述哀五首》之一云「昏昏取舊途﹐恫惘穿荒徑。扶服靑廬中﹐气結淚已凝。歲時辟踴地﹐空棺了不勝。猶疑夢恍惚﹐父臥辭視聽。兒來撼父牀﹐萬喚不一應。起視讀書帷﹐蛛网鐙相映。庭除迹荒蕪﹐顚側盆與甑。嗚呼父何之﹐兒罪等梟獍。終天作孤兒﹐鬼神下爲證。」又云「憶從葬母辰﹐父爲落一齒。包裹置壙左﹐預示同穴指。埋石鐫短章﹐洞豁生死理。孰意飽看山﹐隔歲長已嫌。平生報國心﹐只以來訾毀。稱量遂一施﹐堂堂待史。維彼誇奪徒﹐浸淫壞天紀。唐突蛟蛇宮﹐陸沈不移晷。朝夕履霜占﹐九幽益痛此。兒今迫禍變﹐苟活蒙鬼恥。顚倒明發情﹐躑躅山川美。百哀咽松聲﹐魂气迷尺咫。」「平生」以下﹐亦可作戊戌詩史讀也。按節庵拜墓﹐散原曾有詩紀之﹐中有句云「拂拭墓門石﹐墮淚迹猶辧。鄰翁爭執詞﹐異事匪訛舛。隔日寒雨中﹐籃輿落苔蘚。有偉丈夫者﹐獨以生萏展。此客不知誰﹐虯髯照層。心知在天壤﹐其精貫幽顯。去來不可原﹐攀霄涕泗泫。」並著後此﹐以見先民風義焉。

七三﹑散原集中﹐爲蜻廬作者﹐幾無一不工。情至者文特至﹐《陳情》《攏岡諸》表﹐獨有千古﹐胥此旨也。《壬寅長至靑廬謁墓》云「天乎有此廬﹐我拂蒼松入。壁色照斜陽﹐照照孤兒泣。」「貧是吾家物﹐寧敢失墜之。江南可憐月﹐遂爲兒所私。」第二首余最喜誦。散原中歲後﹐僑居秣陵﹐然必間歲返裏省墓﹐《墓上作》云「短松過膝艸如眉﹐麗川原到眼悲。叢棘衝風跳乳雉﹐香花搖雨濕蟠螭。歲時僅及江南返﹐禍亂終防地下知。弱妹勞家今又盡﹐茫茫獨立墓門碑。」「歲時」一聯﹐最爲刻摯。又斷句云「親顏支寤寐﹐兒气冷山岡。子孫身外物﹐今古墓旁人。」亦佳﹐讀之增人永慕之情。

七四﹑余於庚戌秋過寧﹐曾訪散原談詩﹐瀕行以新刊《散原精舍詩》見詣。又十年﹐庚申春於役申江﹐君亦由寧來﹐復得暢晤。余均有詩紀之﹐見燼余集中。今又忽忽數載﹐淸溪一曲﹐日在鼙鼓聲中﹐無以安賢者。聞君近年亦避地滬杭﹐輩流漸稀﹐詩亦鮮作。海藏見告﹐君與二三稔友﹐有時以詩鐘自娛﹐亦無曩昔觴詠之樂矣。君與海藏一時有鄭陳之目﹐海內論東南壇坫者﹐轍首及兩公。海藏序君詩云「伯嚴之作﹐至辛丑以後﹐尢有不可一世之槪。源𨿽出於魯直﹐而莽蒼排募之意態﹐卓然大家﹐未可列之江西社裏也。」君亦服膺其言﹐故刊詩自辛丑始﹐訖於光緒三十四年。辛亥以後﹐君詩境一變﹐閔亂傷時﹐多變雅之作。君曾屬海藏代刪其詩﹐而海藏以爲不可﹐且曰「散原之詩直類後《春秋》。」其推崇可謂至矣。石遺室論詩﹐謂君「少學昌黎﹐刊有《遊廬山作》一卷﹐皆韓體也。中年論詩﹐益惡俗惡流易﹐於時流尢少許可者」。又謂君與沈乙盒﹐均詩中夢窗。信然。

七五﹑散原有《題張季直荷鋤小照》云「許行學派開天下﹐振古無人識緒餘。獨契微言張季子﹐平持世一鋤。」又「墾牧經綸世已傳﹐爭看涸海佩烏犍。等閒覓食蛟鼉側﹐儻爲余畱二頃田。」近世以來﹐勞動神聖之風﹐漸被東土。我國地大物博﹐尢非取國民皆勞主義﹐造成眞正農國﹐以開發地利﹐不足化貧爲富﹐轉柔爲彊。余曩主議壇﹐曾有演說﹐謂「許行爲吾國譚社會主義者之鼻祖﹐且獨私淑神農﹐睥睨唐虞三代﹐其思想之髙﹐尢爲戰國學者中之巨擘。樊遲請學稼圃﹐殆自緒餘。惜秦火肆虐﹐遺書不傳﹐未免可惜」云云。當時頗博聽眾鼓掌。讀散原此詩﹐蓋不啻先餘言之矣。

七六﹑宗室寶竹坡侍郎廷﹐別號偶齋﹐與南皮張廣雅﹑閩縣陳弢庵﹑丰潤張簣齋等﹐均以慷慨言事﹐有聲於時。廣雅《拜寶竹坡墓》詩所謂「翰院猶傳四諫風」者也。君以壬午典閩試歸﹐途次取江山船榜人女兒爲妾﹐上書自劾去官﹐亦一時韻事。翁松禪《祕魔崖題壁》云「蒼茫萬言疏﹐悱惻五湖舟。」弢庵《挽竹坡詩》云「黎渦未算平生誤﹐早羨陽狂是鏡機。」簣齋有《懷竹坡侍郎》句云「歸程不對梨渦笑﹐一節猶應傲澹庵。」皆指此事。偶閱《越鰻堂日記》﹐頗致微詞。且謂君癸酉典浙試歸﹐買一船妓﹐吳人所謂花蒲鞍船頭襄也。入都時﹐別有水程至潞河﹐君由京城以車迎之﹐則船人俱杳矣。迄後典閩試﹐娶江山船妓﹐監於前失﹐同行而北﹐聞其人面麻﹐年已二十六七。又謂君嘗以故工部尙書賀壽慈認市儈李春山妻爲義女﹐及賀復起爲副憲﹐因附會張佩綸﹑黃體芳等﹐上疏劾賀去官。故有人爲詩嘲之云「昔年浙水載空花﹐又見閩襄上使查。宗室八旗名士艸﹐江山九姓美人麻。曾因義女彈烏柏﹐慣逐京娼喫白茶。爲報朝廷除屬籍﹐侍郎今已屬漁家。」一時傳誦﹐以爲口實。越縵持論每苛﹐不足爲訓。實則君有《江山船曲》一首﹐自述頗詳﹐初不諱言其事也。傳者佚其全稿﹐僅記數句云「乘槎歸指浙東路﹐恰向个人船上住。鐵石心腸宋廣平﹐可憐手把梅花賦。枝頭梅子豈無媒﹐不語詼諧要主裁。已將多士收珊网﹐可惜中途下玉臺。」又云「那惜微名登白簡﹐故畱韻事記紅裾。」又云「本來鐘鼎若浮雲﹐未必裙釵皆禍水。」均芊綿可誦。又《之江行》一篇﹐頗有「劉郎重到」之感。中有句云「鵲巢暫借鴛鴦宿﹐兩覺杭州夢十年。」又云「一誤何妨成再誤﹐織縑果否能如素。使星從此紀牽牛﹐之江攺作銀河渡。」人謂觀過知仁﹐則君之坦直可想矣。

七七﹑君之嗜遊蓋出天性。罷官後淸貧特甚﹐而沈酣於山水友朋文字之樂者﹐且十餘年。京西妙峯﹑翠微﹑桑乾﹑戒壇﹑潭柘諸處﹐皆時有足迹。今西山靈光寺﹑祕魔崖及滴水壓﹑八里莊各地﹐猶有君之題墨焉。集中遊山之作居彊半。《山中卽景》云「暮色四圍合﹐峯巒漸杳冥。殘春寒問暖﹐薄酒醉如醒。月上花逾白﹐煙生山更靑。泉聲在深澗﹐入夜尙泠泠。」神味頗似王孟。又《望山》一首云「髙山摩靑山﹐仰視不見路。但見山腰人﹐入樹復出樹。」寫出深山好景﹐畫工不能到也。君有《哀病馬》詩云「一自歸山成棄物﹐回思窆駕亦前因。」《靈光寺溪上偶成》云「久看發白寧中歲﹐才見花紅已暮春。」《寄羅椒生夫子》云「窮骨本天授﹐科第不能醫。」皆不能無身世之感者。斷句如《陶然亭題壁》云「衰艸寒蘆三面水﹐淡煙殘照一窗山。」《摩訶庵石樓》云「夕照帶煙連野盡﹐遠山穿樹入樓來。」《擷秀山房雨巾夜坐》云「濕云浸樹滴成雨﹐秋气滿山旋作風。」《南莊靑龍寺》云「澗轉方流水﹐村連不斷花。」《山寺秋夜》云「塔帶月光明水底﹐鐘隨風力上巓。」《靈光寺》云「地濕蒼苔久﹐山晴紅樹多。」皆佳。

七八﹑《偶齋詩》艸中多古體及長短句。有《西山紀遊行》《田盤歌》及《七樂》三長篇﹐皆一二千言﹐可當遊記古賦讀。又《冬獵行》《古劍篇》等作﹐則以雄壯勝者。黃仲則詩云「自嫌詩少幽並气﹐故向冰天躍馬行。」君之詩境似之。

七九﹑竹坡典閩試時﹐得人稱盛﹐海藏﹑石遺﹑畏廬諸老﹐均隸門籍。伯弗弟兄殉難後﹐畏廬曾贊《劍腥錄》說部以演其事﹐書中之修伯苻﹐卽指伯弗。又《挽詩》云「萬事還君無見好﹐此來及我未衰前。」語亦沈痛。海藏有《傷壽伯仲》云「三年伏處絕艱辛﹐赴死終傷志未伸。四海朋交俱失望﹐一門兄弟自成仁。髙林奮筆傾酸淚﹐張卓函書帶戰塵。莫怪褒忠殊不及﹐朝衣東市是何人。」自注﹕「伯自戊戌後﹐深自韜匿﹐京師陷﹐兄弟皆仰藥。嘯桐﹑琴南﹑弼金﹑芝南與余書﹐皆以賜血阝不及爲恨。」辛亥七月﹐海藏入都訪白廟胡回寶宅﹐伯夫人出見。有詩紀之云「竹坡菊客慘相隨﹐誰信諸孫骨亦灰。登榻招魂如見款﹐﹝戊戌來視伯﹐嘗坐此室共語。﹞入門掩涕更增哀。不祥名節嗟爲祟﹐一往淸狂渺此才。還向ヮ孀想遺直﹐可堪憑弔到狐鮐。」﹝伯妻父聯公元爲拳匪所害﹐追謐文直。﹞「不祥」句慨乎其言之矣。

八○﹑「斬新春樹鷺邊城﹐千里寒江澀不晴。中國少年姚叔子﹐爲誰費盡短燈檠。」此陳散原《雨中過安慶有懷姚叔節》詩也。叔節名永槪﹐與兄仲實﹝永朴﹞﹐姊丈馬通伯﹝其昶﹞﹐均負文名﹐海內言桐城文體者﹐必及數君。余辦中華校時﹐禮延仲實昆仲任講席。仲實道範巍然﹐循循善誘。叔節尢倜儻自喜﹐好談天下事。亡友碧夢與君論事尢莫逆﹐每爲余繩君之賢。庚申後病逝裏中﹐僅以文字傳﹐知尙非君意也。君生平嘗謂詩詣第一﹐文次之﹐其自喜可想。余最喜其《送蒓齋赴潛山》二首云「往時朴被入舒潛﹐景物逢秋潤可拈。矮柏著丹遮屋角﹐修篁引翠刻山尖。別來泉石應如故﹐此去風光想更添。爲問窖麻舂竹地﹐可能容我突常黔。﹝自注﹕通伯及餘三數姻友﹐有造紙廠在水吼嶺。﹞」「君行便道訪山谷﹐谷裏今無百丈松。丹嶂舊藏禪祖骨﹐白雲時起漢家封。嚴題剝蝕文能讀﹐法宇蕭條佛缺供。惟有石牛堪負重﹐八風不動自從容。」林畏廬贈君詩云「天下爭傳姚氏學﹐八年聚首向長安。文名盛極身何補﹐世諭嘗深膽共寒。永日戀田偏在客﹐經時修史未成官。較量終勝閩南叟﹐江上無家把釣難。」君答畏廬詩﹐有「老去情懷思止酒﹐平生骨相不宜官。須長鬢短俱如此﹐射虎南山大是難」。君修髯健談﹐極饒風趣。同邑吳辟﹝闓生﹞﹐君門下士也。其《寄懷》一律有句云「擁袖未妨珍國手﹐故鄕望气已軒然。」亦能狀君生平者﹐所著《愼宜軒詩集》已刊行。

八一﹑湘潭王壬秋先生年垂八十﹐特授翰林院檢討。樊山賀以詩﹐有句云「科名向以曾胡重﹐公在誰將館閣輕。」出語極有斟酌﹐昔人謂非科舉之能出人才﹐實人材之爭趨後科舉﹐亦此意也。壬老晚授詞林﹐其時科舉己成弩末﹐有人傳其自述詩云「已無齒錄稱前輩﹐幸有牙科步後塵。」𨿽爲譫譚﹐亦見工切。

八二﹑易哭盒每謂近代達官多詩人﹐蓋謂翁松憚與張廣雅也。余最喜廣雅集中遊賞之作﹐且都下諸作無一不佳。《訪萬柳堂》云「溪堂頹盡野人知﹐老柳蕭疏尙掛絲。跋扈毛姓曾爛醉﹐淒涼才甫已來遲。﹝《列才甫集》有《遊萬柳堂記》。﹞文章小技猶賢相﹐亭榭嬉遊亦盛時。遊徧城南更城北﹐西涯無主孰題詩。﹝自注﹕法梧門祭酒居西涯﹐卽李聖陵故宅﹐題其齊曰『詩寵』﹐在徳勝門內西北隅。萬柳堂在京城東南﹐去唐渠門不速。」﹞《新春二日獨遊慈仁寺謁顧祠》云「悴節常苦寂﹐歡辰常厭囂。東風悅士女﹐歌吹﹝B12L﹞春朝。街西獨閒曠﹐不與遊人遭。憚關驚臥龐﹐跫然破寂寥。庭陰貯余雪﹐渾瑩不受雕。頹檐有凍澑﹐髡樹無柔條。緇徒閉戶睡﹐鑪火細欲銷。寺後有廢邱﹐觀闕見岧蕘。梵容塡网產﹐贊頌遺無朝。何年廟市徒﹐求書琉璃窯。春鍰照百貨﹐車馬如乘潮。雙松適靜性﹐仍伴枯僧寮。儼如魯兩生﹐偃蹇不可招。又似二詩老﹐倔彊島與郊。返景落戮幹﹐態色出蕭騷。籠袖臣久立﹐己聞粥鼓敲。豈惟肝肺淸﹐坐使榮觀超。獨畏菇中人﹐剝啄致譏嘲。﹝自注﹕亭林著有《菇中隨筆》一卷﹐內有東吳菇蘆中人語。﹞」以上皆公盛年官京曹時作。晚歲入值樞垣﹐人代劇變﹐感時懷舊﹐情見乎詞﹐詩亦彌工。《龍樹寺》云「此地曾來一百回﹐荒陂敗紫葦花開。當年茶話成今古﹐誰話山僧兩秀才。﹝自注﹕曾與心泉和尙﹑張繩庵學士同遊﹐不具酒食﹐淸談竟日﹐乃遊玆寺第一適意事也。﹞」《遊積水潭》云「對岸喬林付爨煙﹐﹝自注﹕水西會通寺老樹數百株﹐盡爲寺僧所拔。﹞荷花蔥少愈堪憐。明知不是滄桑事﹐但惜西涯變稻田。」《極樂寺》云「萬穗紅雲伐作薪﹐日澆瓜菜作僧珍。淩霄無骨髙三尺﹐畱待孤行再到人。﹝自注﹕《極樂寺》海棠最有名﹐成哲親王題褊﹐洪北江有詩牌。今花己盡﹐惟檐前淩霄花甚長大﹐開花百餘朵。﹞」數詩皆有關舊京國故者﹐他日若續《春明夢餘錄》﹐亦極好史料也。

八三﹑詠物詩最難有言外味﹐張廣雅《武學西園》云「人稱晚達樹冬靑﹐園樹編排作翠屏。不耐矯揉眞性在﹐故知澗壑勝園亭。」陳弢庵失題云「敢嫌池淥照鬃鬃﹐庭樹親蒔看出檐。障得驕陽偏礙月﹐故知人事不能兼。」均能以神理勝者。又廣雅晚營別業﹐地近西涯﹐修池種荷﹐嘗有句云「池心收拾如船藕﹐莫放荷蕖作雨聲。」寓意婉約﹐殆有觸而發歟﹖然遺集不載﹐或一時口占之作也。

八四﹑廣雅論詩﹐以淸切爲主﹔於並世詩流﹐每有張茂先我所未解之諭。說者謂大抵爲散原發也。《過蕪湖弔袁漚》云「江西魔派不堪吟﹐北宋淸奇是雅音。雙井半山君一手﹐傷哉斜日廣陵琴。」此詩推挹袁忠節公甚至﹐且以雙井﹑半山爲諭﹐對於江西詩派﹐固極有分別也。海藏於廣雅暮年諸作﹐稱其沈鬱特勝。《答樊山冬雨劇談之作》云「久於南皮坐﹐習聞樊山名。老矣始一見﹐趙璧眞連城。落筆必典贍﹐中年越崢嶸。才人無不可﹐皎若日月明。春華終不謝﹐一洗窮愁聲。南皮夙自負﹐通顯足勝情。達官兼名士﹐此必誰敢輕。晚節殊可哀﹐祈死如孤。其詩始抑鬱﹐反似優生平。吾疑卒不釋﹐敢請樊山評。」南皮往矣﹐論者謂晚典鄂州﹐頗多暮气﹐較量成效﹐似遜晉粵。然詩詣轉精﹐適得其反﹐倘所謂「老去漸於詩律細」歟﹖亦以愁苦易工﹐其垂老遭逢或使之然也。

八五﹑《廣雅集》凡數刊﹐其爲順徳龍氏刊本﹐內有《壽徐蔭軒總憲六十生日》四律﹐極見工雅。徐在北方素有講學名﹐南皮詩中有「峻朴翠庭精習禮﹐沖虛尺木妙通禪。惟公宗旨能斟酌﹐博約居然合兩賢」之語﹐顧遺集亦不載。自悔少作之結習﹐賢者亦有時不免也。

八六﹑李越縵《日記》中﹐載有廣雅《重九》七古﹐時爲同治十年﹐蓋亦早歲之作。詩云「曉起開門風葉落﹐白日憶弟心不樂。﹝自注云﹕捨弟還南皮﹐今間其病。﹞佩壺欲上西山頭﹐但愁日晚上城鑰。漁洋老子耽秋吟﹐黑窯廠畔曾登臨。今日平岡上樵牧﹐寒云碣石空陰森。﹝自注﹕『碣石寒云出塞悲』﹐漁洋《黑窯廠登髙》句。﹞忽憶慈仁有髙閣﹐百級三休試腰腳。晴煙隱約浮觚稜﹐萬丸鱗鱗壓羅郭。使我百憂今日寬﹐翩然衫履來羣賢。開口且從杜牧笑﹐枯顱誰笑參軍顚。力士酒鐺舒州杓﹐仰天醉看秋云薄。王郎摩挲井欄字﹐謝公面壁看書勢﹝自注﹕寺有咸豐六年陶鳧翁等三楔人修楔詩。﹞東向大嚼西停杯﹐二陳豪逸各有致。﹝自注﹕豪者木父﹐逸者六舟。﹞髙臺葉響夕風起﹐薄寒淸瘦愁朱李。就中祭酒長沙周﹐承平先進常同遊。手拊松鱗幾圍長﹐舍利滿塔僧白頭。﹝自注﹕戒和尙已化去。﹞董老五年離京國﹐幽棲良會惜難得。倒冠落佩都相忘﹐何用唐賢畫主客。淸霜未髙蟹未肥﹐籬菊未孕寒花稀。莫嫌花少蟹螯瘦﹐猶勝歲晏徵鴻歸。夕梵鐘魚出林表﹐尙道行廚莫艸艸。卻憐厲直潘安仁﹐髙閣翳日思魚鳥。﹝自注﹕潘伯寅侍郎以在直不得與會。﹞佳日行樂須及時﹐楚客何必生秋悲。不見閣後累累冢﹐酹盡幹觴彼豈知。門外馬嘶奴執鞋﹐遊客倦行主僧送。獨攜殘醉辭雙松﹐菜市然鍰街鼓動。」按坊間刊行之《廣雅集》﹐乃晚年手自刪定者。越縵《日記》﹐亦云此詩甚佳。顧遺集不載﹐何耶﹖

八七﹑又廣雅爲越縵《題湖塘邨居圖長歌》一首﹐均見《越縵堂日記》﹐並稱其「情文宛轉﹐音節暉舒﹐上可追香山﹑放翁﹐下不失梅村﹑初白」。乃遣集亦不之載﹐海內拾廣雅碎金者﹐當以先讀爲快也。錄之﹕「江南山水數會稽﹐會稽無如鏡湖西。水甘能釀幹日酒﹐山深可著髙人棲。良田萬稻熟﹐中歲一晦收十斛。蝦菜如上不論錢﹐荷芰如雲髙過屋。季眞棄官甘投老﹐放翁曾爲楊梅飽。越縵先生逋峭人﹐卜居踏山陰道。兒時上冢年年來﹐欲專一壑誰相猜。精舍便沿鷗波築﹐養堂正對屏山開。奉母躬耕此願畢﹐一椽未就到今日。塘上人家長子孫﹐墓田丙舍徒蕭瑟。釋之久宦產亦減﹐長卿爲郎思自免。逢人便索圖邨居﹐要令家山常在眼。可憐畫手矜簡略﹐樹樹不春山容薄。新丰門巷無處尋﹐聊伴越吟解寂寞。買田陽羨知何時﹐仲長《樂志》空文辭。有山無錢賣不得﹐勸君勿被巢由欺。」按《白華絳拊閣初集》中亦有《雨中遇湖塘》﹐句云「久客歸來認舊湖﹐靑山無恙繞邨廬。稻花大放菱蓬綠﹐一幅閒居奉母圖。」偶一讀之﹐令人神往山陰道上。

八八﹑京師近郊山遊﹐以戒壇潭柘爲最。廣雅北人也﹐《遊戒壇》云「策蹇尋山冒殘暑﹐食宿招提已四五。仙嶂靈湫那得逢﹐枉使人畜揮汗雨。」《遊潭柘》云「累代莊嚴抵布金﹐窮山涸澗造叢林。能吟堪畫無多處﹐止有山門百步陰。」昔賢謂山川遊賞﹐往往所見不逮所聞。廣雅詩多著貶詞﹐或亦作如是觀也。

八九﹑張廣雅有《拜壽伯翰林富墓詩》云「賦斷《懷沙》不可聽﹐宗賢忠憤薄蒼溟。荊髙燕市耽沈醉﹐莫使重泉嘆獨醒。」伯﹐竹坡長子﹐光緒戊戌進士。庚子都城陷﹐與弟貴字仲官筆帖式者﹐均殉難。士論惜之。伯少承家學﹐且有逸才﹐所爲詩多散佚。自書《古意》一首云「良人徵戍久﹐聞說到遼陽。盼盡三春暮﹐空回九曲腸。昨宵驚遠夢﹐今日怯空房。欲寄相思字﹐天邊雁數行。」又《答吳彥復》云「故人天末問平安﹐拈筆臨風意萬端。浩劫華夷同苦毒﹐危時仕隱兩艱難。」皆佳。彥復出竹坡門下﹐有《送沈子封太史入都》詩﹐其末句云「西風落葉長安道﹐倘遇唐衢爲奇聲。」蓋謂伯也。

九○﹑老友錢塘張今頗﹝錫鑾﹞﹐近代武人中之能詩者。君本以遊幕起家﹐亦說禮惇詩之武人也。開府沈陽時﹐曾有句云「庭前古樹老於我﹐天外斜陽紅上樓。」頗爲一時傳誦。豪飲善騎﹐遼東均以「快馬張」呼之。所著有《都護詩存》﹐海藏序之﹐極稱其爲人。余於淸季丁未﹑戊申之間﹐與君共事沈垣甚契。君頻示所作﹐《春日舟中作》云「岸柳何由綠﹐天涯思殺人。扁舟江漢客﹐五載別離身。歲月髙兒女﹐乾坤老戰塵。流年驚過鳥﹐蒼鬢又逢春。」《悼姬人》兩律之一云「入室窺明鏡﹐嗟余漸白頭。一官成落落﹐長日去悠悠。彼美之何處﹐斯人不可畱。返魂香易蒸﹐無淚灑松楸。」《九日登鎭海樓》云「鎭海樓髙夕照黃﹐海天入望思茫茫。魚龍出沒爭銷長﹐日露風雲互莽蒼。駭目塵沙三萬里﹐浮生六十一重陽。諸君漫灑憂時淚﹐且對茱萸共舉觴。」其《自團防暮飲歸營作》云「薄飲村醪趁醉歸﹐長河一帶晚煙圍。暮天風緊雪平野﹐匹馬街寒山欲飛。」余曾笑語君曰「此眞不愧快馬張矣﹗」相與浮一大白。

九一﹑同裏蔡孟翔﹝祖年﹞﹐先君及門弟子。其尊人炳之先生麟文行五﹐先君每稱爲蔡五先生而不字﹐蓋當日共客保陽時﹐文字莫逆交也。庚寅歲﹐先君自保陽歸﹐暇時轍誦與先生唱和之作。記其疊和先君《贈別》原均四律﹐中有句云「八年棄我一相聚﹐千里送君兩柰何。寄語歸途須鄭重﹐杏花天气嫩寒多。」一往深情﹐交期如見﹐兩家子弟﹐如何可忘。先君詩稿中與先生唱酬最夥﹐惜全稿佚去﹐尙待尋覓。先生爲朴齋先生家之最幼子﹐朴齋先生則彭剛直公受知最深之恩師也。蔡爲吾肥梁園鎭望族﹐剛直太公曾任梁園巡檢﹐故剛直自幼卽從先生遊﹐時年不過七八歲耳。先生及其夫人愛之特甚﹐宛如家人。剛直顯達後﹐曾專人資數千言﹐親筆手書﹐媵以重金﹐爲先生壽。歲時饋問不絕。先生公子數人﹐從政在外﹐亦多爲剛直所汲引者。當時師弟書簡往還﹐並有酬唱之作。先君子每持示不肖曰「此老輩風義也﹐小子其敬識之。」今此稿亦無從覓矣。五先生又有《次工部秋興八首》﹐蓋和李養眞觀察者。近由孟翔鈔示﹐詞繁不備錄。但如「京國三秋空射策﹐﹝三試京兆。﹞家山十載別浮槎﹝居近浮槎山二十餘里」﹞﹐又「豈眞冀北無良馬﹐﹝燕地客居已經八載。﹞轉向江東逐野鷗﹝近有粵東臺灣之行﹞」﹐皆能自寫身世﹐不肯人云亦云者。孟翔少負文名﹐歷佐幕事﹐作宰雞林﹐尢著政聲。其《武昌客中感懷》詩﹐有「一江風雨柰何天」之句﹐頗爲友人傳誦﹐異日當索窺全豹也。

九二﹑海寧王靜安《觀堂集林》遺著﹐海內流傳久矣。君本不以詩名﹐顧後詩學﹐亦致力素深﹐偶有所作﹐都饒妙緒。《題梅花畫Ψ》云「夢中恐怖諸天墜﹐眼底塵埃百斛彊。苦憶羅浮山下徑﹐萬梅花裏一胡牀。」《嘲杜鵑》云「去國千年萬事非﹐蜀山回首夢依稀」﹐自家願作他鄕客﹐猶自朝朝勸客歸。」他如「朝陽承月上﹐遠樹與星稀」﹐「小松如人長﹐離離四五尺」﹐「螢火時從風裏墮﹐雉垣偏向電邊明」﹐「詩緣病輟彌無賴﹐憂與生來詎有端」﹐「天邊遠樹山幹疊﹐風重垂楊態萬方」﹐「四時可愛惟春日﹐一事能狂便少年」﹐「水聲粗悍如驕將﹐天色淒涼似病夫」﹐「人生過處惟存悔﹐知識增時只益疑」﹐「溟海巨鵬將徙日﹐雪山大道未成時」﹐「蓬萊自合今時淺﹐哀樂偏於我輩深。皆一洗凡響﹐𨿽專家爲之﹐亦弗逮也。上虞羅敍言﹝振玉﹞﹐有集吳梅村句挽君聯云「故人慷慷多奇節﹐書卷消磨絕可憐。」甚佳。

九三﹑新會陳簡始中丞昭常﹐風流儒雅﹐倜儻不羣﹐若幸際承平右文之世﹐其所成就﹐必不讓畢靈嚴一流人物。余之治兵吉林也﹐作中丞座上客者逾歲。同時賓僚﹐如曹梅肪﹝廣楨﹞﹑韓紫石﹝國鈞﹞﹑鄧孝先﹝邦述﹞﹑郭侗伯﹝宗熙﹞﹑王激齋﹝國琛﹞﹑羅﹝復廠﹞﹑張務洪﹝錫麟﹞﹑仲遙淵﹑辛際云﹝寶慈﹞﹑傅寫忱﹝疆﹞﹑李善仲﹝寶楚﹞﹑周仲玉﹝家樹﹞﹐皆文采藉甚﹐觴詠唱和﹐稱極盛焉。初余環遊歸來﹐疆吏中如李悔庵制軍丈﹑皖撫朱經田中丞﹐均謬采虛聲﹐交章論薦。余以中丞維縶頗殷﹐遂仍畱吉。中丞贈句云「十五年前話舊遊﹐風雲又換幾番秋。何當與爾同飛渡﹐放眼昆侖最上頭。」其自注云「辛亥仲春﹐揖唐觀察遊歷歐美回國﹐應招來吉﹐吾道不孤﹐口占短句以志欣幸。」余歐遊以前﹐本任吉林獨立混成旅長﹐中丞檄余辦攺旅成師事﹐堅辭未就﹐乃攺任孟君樹邨﹝恩速﹞。迄後余旣卻滇皖兩大吏之招﹐中丞尢重余信義﹐待以殊禮﹐堅約同住署中。軍籌之外﹐兼及論文﹐無間昕夕﹐投分之雅﹐平生所難。曾幾何時﹐余與中丞先後去吉。中丞旋以病肺歿於滬上﹐西州馬策﹐有餘哀矣。

九四﹑中丞遺集﹐老友姜園謀爲校刊﹐卒卒未果。玆就余所及記者錄之。《庚戌中秋前一日﹐集子明司使衙齋感事有作》云「庾亮南樓不可尋﹐松江萬里接重陰。中流簫鼓音全歇﹐大地河山意欲沈。寂寞魚龍窮變化﹐寥鴻雁倦登臨。悠悠長夜成何意﹐空結《離騷》一片心。」中丞憂國如﹐情見乎詞。徐錫丞﹝鼎康﹞和之﹐有句石﹕「但使江山紓北顧﹐不愁風雨自東臨。」亦佳。又《述異》一首云「海宇紛紛角羣雄﹐箕子千年亡故封。雞林秋半忽地震﹐災異驚倒百歲翁。相傳臥榻容鼾睡﹐長夜沈沈如夢寐。Τ處潛生他族滋﹐振發蓋非蒼昊意。從來萇叔敢違天﹐孤忠碧血自年年。不知東海多深淺﹐要取微禽木石塡。」其時朝鮮旣亡﹐東省漸有岌岌之勢。中丞此詩﹐蓋非無病之呻吟也。余辛亥冬去吉﹐中丞曾有五古一首﹐爲題亮臣遺札﹐兼送余行﹐云「好鳥棲璇林﹐章身耀文羽。鴻逵獲祥占﹐導和虞階舞。陸君玉堂手﹐瀛洲習部伍。英聲張海外﹐尹吉資文武。王郎歌同調﹐十載共甘苦。書札當縞﹐字字豁肝腑。髙秋菊粲黃﹐勁節默相許。五臺淸涼地﹐白書幻風雨。師門數仞髙﹐魯縞穿彊弩。教忠臣殉國﹐明義子從父。含笑入九京﹐骨肉仍團聚。旣學萬人敵﹐實欲佐堯禹。一朝乘化歸﹐橫流誰作柱。淒涼剩殘墨﹐遺像羹墻睹。藏鳳非半毛﹐石交殊漫訁羽。六合正紛紜﹐傑土略可數。君今去朝天﹐幹城寄心膂。提攜壯行篋﹐魑魅敢予侮。義烈播芳馨﹐百世貽髙矩。」遺墨猶存﹐黃鑪已渺﹐展捲泫然。

九五﹑中丞好賢若渴﹐出於天性。晚淸以通才作大吏者﹐當首屈一指。侯官黃秋嶽﹝﹞有《奇陳簡盒先生一首》云「涼雨空堂初病酒﹐到眼新書驚卻走。陳侯千里簡癭庵﹐寫我畸名訊誰某。十年悵悵長安陌﹐短衣挾策何人識。忍淚訶時作罪言﹐歸舟已負滄江白。劫後河山百事哀﹐漫勞邊帥念詩才。龍川應有中興論﹐莫遣憂時屬艸萊。」中丞畱意人才﹐皆此類也。

九六﹑安吳胡夔文﹝璧城﹞﹐亦同鄕中之素負詩名者﹐久居日下﹐頗交勝流。所著有《知困齋甲乙集》﹐近方刊行﹐皆其四十後之作。順徳黃晦聞爲之敍﹐稱其才气贍衝﹐聲情並茂。君詩中亦屢及晦聞。錄其一律云「自言別後獨工詩﹐滿捲梅陳淸澀詞。作伴頗聞人似玉﹐再來自笑鬢添絲。乞靈文字終可補﹐避地京華恐是癡。喜汝閉門能過日﹐苦吟檐月滿城時。」﹝自注﹕晦聞有『檐月初生漸滿城﹐之句。﹞又《和晦聞雪後登江亭詩》句云「不堪世事宜醇酒﹐可恃交親是布衣。窮困著書論值賤﹐憂傷伐性與天違。」倘所謂愁苦易工者耶。此外斷句如﹕「逢春岸柳有意﹐喚雨山禽帶喜聲。」「厭聞人事歡懷少﹐亂疊生宣畫稿稀。」「寒衣誰寄衣邊淚﹐短扇難遮馬后塵。」「雲气白於堆雪浪﹐赭山紅似過江楓。」「庾信北來哀亂久﹐虞卿老去著書嫻。」君好用史事﹐又工於體物﹐俊語甚多。晚年間一作畫﹐點綴映媚﹐如其爲詩。集中多題畫之作﹐晦聞謂往往見其性情﹐亦可傳云。

九七﹑甲辰一科﹐得人最盛。顧以時會多故﹐中道摧折者﹐已不乏人﹐蕭山陸亮臣﹝光熙﹞﹑徳化黃遠生﹝爲基﹞﹑蘄水湯濟武﹝化龍﹞﹑貴陽熊鐵崖﹝範輿﹞外﹐近又有臨桂張子武﹝其鏜﹞。亂世多才﹐信不祥矣。子武少負奇气﹐喜談兵﹐夙爲吾鄕李蛻庵丈所識拔。民三約法會議﹐君與吾友莊思緘﹝蘊寬﹞以爭白宮給授榮典案﹐拂衣辭職﹐士論異之。余於同年中耳君名甚久﹐京滬盤桓﹐時有譚宴之樂。方以遠到期之﹐乃不幸竟以流轉兵間死矣。曩者都下同人﹐有二十年集會之舉﹐子武題一律云「男兒識字終何補﹐摸索無端共榜來。殿閣簾闈成故事﹐山林廊廟各奇懷。著書已作他年計﹐濟物畱看命世才。廿載舊袍塵ネ盡﹐喜聞羣彥酒尊開。」時余甫歸自東瀛﹐亦未與斯會也。君詩不多作﹐有《吳楚》一首云「吳楚年年客似歸﹐長江髙舶又春暉。曙風暖動齊渲柳﹐午霧晴吹亂點衣。到眼靑山看欲厭﹐低頭白鳥倦還飛。閒情是處無沾著﹐自合心兵自解圍。」又《書懷再寄佩韋二律》﹐中有句云「我命在天同一笑﹐人間何世足相思。金鑪炷盡鐘聲動﹐落日關河臥久遲。」慷慨功名之意﹐亦可於言外見矣。茶陵譚組安同年與子武交期素篤﹐有挽詩四律云「一別眞投筆﹐三年只枕戈。有書長不達﹐無命欲如何。生死交情見﹐孤寒涕淚多。裹屍余馬革﹐淒惻向江沱。」「辛苦依人計﹐艱難烈士風。前知悲郭璞﹐從事異臧洪。未必謀生拙﹐獨憐殉友忠。縱橫湖海气﹐今日竟途窮。」「少年曾並轡﹐中道各揚鑣。鷹隼飛常厲﹐驛驑意苦驕。多才成負負﹐同好已寥寥。白首誰相慰﹐羈魂不可招。」「夙昔誰知己﹐平生誤感恩。室惟瓶粟在﹐篋有謗書存。意志兼儒俠﹐恩情托夢魂。冤親同一盡﹐痛哭更何言。」子武曾佐組庵幕﹐投分最深﹐近年致力國事﹐各異塗轍﹐故挽詩有「生死交情見」之語。孤桐亦有挽詩四首﹐其一云「晚歲從戎去﹐橫戈意未平。愚忠眞可憫﹐一死太無名。爲賭書生气﹐曾塵賊子兵。公私吾念汝﹐功罪正難明。」𨿽以交誼略殊﹐抒情處不如組安切至﹐然固深至惋惜也。

九八﹑淸初詩人絕句﹐多有佳者。紀映鐘《題僧壁》云「萬事都無老衲閒﹐松窗日見鳥飛還。鄰僧只在煙鐘外﹐拄杖髙懸懶過山。」宋徵輿《渡河》云「黃河岸上起悲風﹐夜半淸霜下碧空。秋雁自南人自北﹐一時來往月明中。」杜浚《莒縣》云「鳴鞭早過莒城西﹐平野霜花剪更齊。卻笑寒雞當曉默﹐日髙空補數行啼。」《秦郵旅夜李鏡月閔賓連載酒》云「客捨寒多苦夜長﹐故人攜酒問風霜。淮南列郡如棋布﹐惟有秦郵是醉鄕。」俊逸淸新﹐皆可調也。

九九﹑余中華校中同學多詩友﹐前已述之。就中蜀才尢盛﹐合江陳劍秋﹝時利﹞﹑巴縣羅超凡﹝兆鳳﹞﹑成都呂侶丞﹝樹松﹞﹐均其選也。劍秋曩曾同官駕部﹐素有能名﹐駿駿向用﹐朝局已更。十稔以來﹐郎管棲遲﹐時以書畫吟詠自遣。余見其《遊悔廬自述詩》﹐中有「名山別業付空傳﹐彈指餘生五十年。已識虞翻惶骨相﹐欲追髙適結詩綠」之句﹐蓋歲晚耽吟﹐以達夫自況也。君應京兆試﹐甲午房薦﹐出吾鄕泗州楊文敬門下﹐於所作有才人之褒﹐君感懷知遇﹐至今弗渝﹐亦科舉時代一段佳話也。超凡別字逸云﹐以朴學有聲黌序。一官大隱﹐詩力尢深。居東日君累寄篇章﹐余亦時有酬唱。君賦答云「坡公海外割愁劍﹐﹝蘇詩『割愁還有劍鉛山』﹞。燕國懷中記事珠。蓬島倦風吹玉屑﹐九天咳唾與人殊。」又有和余皤韻詩四首﹐其一云「宋玉悲秋發浩歌﹐乍窺鏡裹鬢加皤。鄕關巴蜀風雲變﹐門下河汾將相羅。濁世漫云靑眼少﹐滿腔敢翔赤心多。低徊衣綫思親淚﹐十載遙添灩波。」蓋用轆鑪體也。侶丞詩不多作﹐近歲爲之頗勤﹐語多淸婉。《甲子伏日北戴河海濱卽事》云「金山﹛艸力﹜海天東﹐獨立蒼茫趁曉風。遙瞰下方煙九點﹐此身宛在畫圖中。」「松靑柳綠嶺東西﹐十里沙堤望欲迷。絕似故鄕風景好﹐錦官城外浣花溪。」又一絕云「蘄王湖上盡寬閒﹐負手渾忘國事艱。剩有雄心銷不得﹐朝朝策蹇過金山。」則柬余之作也。金山嘴爲海濱勝地﹐近在東山。甲子以來﹐歲必數數來遊﹐提壺挈稜﹐殊饒野趣。今夏竟未果往﹐眷言鷗鷺﹐良鬼寒盟。

一○○﹑淸季光宣之間﹐諫垣中謇謇有聲者﹐愈推莆陽江杏邨﹝春霖﹞﹑湘潭趙芷蓀﹝啟霖﹞﹑榮縣趙堯生﹝熙﹞﹑新昌胡漱唐﹝思敬﹞。芷蓀掛冠最早。漱唐則於辛亥春暮出京﹐並繪《匡廬觀瀑圖》以奇意﹐曾剛甫題詩所謂「眼看臺妙去聯翩﹐百轉煩憂只自煎。何處更尋千日酒﹐此行眞泛九江船」者是也。君所著有《退廬詩集》﹐其中有「七別」詩﹕《別僚》《別謝文節公祠》《別江亭》《別東華門》《別琉璃廠書賈》《別會館花木》﹐蓋卽出都前作。其時輦下士夫﹐帳飲賦詩﹐意气甚盛。海藏方以議事畱京﹐其《二月二十二日集陶然亭得句》云「我來數旬本閒客﹐況值胡公懷去志。諸賢儻念會合難﹐莫惜看花數聯袂。」至今讀之﹐猶想見感時惜別之情。弢庵先生亦有《蘇寵招集江亭時瘦唐將假歸》詩云「勝地如勝朋﹐習處不知寶。一從別後憶﹐反覆無不好。城隅一撮土﹐見我少還老。君亦江海徒﹐及來共春討。西山爲畱雪﹐對客起畫稿。冷冷荻芽風﹐吹棟盡變潦。坐有歸恩人﹐廬瀑已掛抱。何妨相濡滯﹐聊復百憂。他年或見懷﹐此會忍艸艸。還尋售酒鑪﹐曛黑須醉倒。」起四句如人意中所欲言﹐但非弢庵無此語妙耳。

一○一﹑《退廬詩集》凡四卷﹐余最喜其《魯溪訪潛園先生》一律云「春風二月雨絲斜﹐來訪南州孺子家。亂後逢君宜皂帽﹐山中飯客只胡麻。營巢苦恨身如燕﹐避地還疑國在蝸。車到柴門徵不起﹐養生何處覓丹砂。」風格遒上﹐殊非局促後江西社裹者。潛園謂魏斯逸﹝元曠﹞﹐亦南昌詩人也。

一○二﹑「七別。詩中﹐《別廠賈》一篇尢佳﹐錄之﹕「十載困緇塵﹐閉門恆碌碌。損俸求遺書﹐漸與書賈熟。書賈喜我來﹐延我入深屋。滿架排牙簽﹐光怪奪綺毅。四庫所未收﹐別貯爲存目。傾囊愜所求﹐不翅工擇木。有時欲居奇﹐祕笈韞髙匱。百計賺之歸﹐雇胥共鈔錄。荊妻頗安貧﹐隨我饜薺粥。見我挾書回﹐相對眉暗蹙。徐徐進箴規﹐謂我無多祿。矯俗辭炭金﹐又勿貪館谷。積此充屋梁﹐饑不果君腹。東家軍校官﹐出門美裘服。西家祕書郎﹐趨走盛僮僕。宦遊當廣交﹐胡獨守敝簏﹖東西屋兩頭﹐列置逾萬軸。人壽曾幾何﹐白首難徧讀。半爲佐太平﹐自反無乃縮。有子脫不賢﹐或竟委墻簏。舊學俗所嗤﹐榛莽翳白鹿。略誦新法規﹐升遷或可卜。我知婦言忠﹐𨿽忠卻嫌。我知賈心貪﹐𨿽貪不疑黷。行行廠東門﹐過門轍停轂。一瓶時往還﹐咀嚼甘於肉。整駕忽言旋﹐瞠若車脫輻。臨行贈汝詩﹐戒汝毋街鬻。有燭堪助明﹐有膏堪助沐。祕閣且重開﹐求售豈在速。不遇奧生﹐汝實未嘗牧。海客從東來﹐輦金事搜蓄。奪我陸家莊﹐士族同一哭。﹝陸氏十萬卷樓藏書日人以十萬圓購去﹐王書街推丞有《紀事詩》。﹞寧爲六丁書﹐愼勿資彼族。」邇來祕籍精槧﹐流入異國者﹐更不僅一陸氏藏書﹐卽朝官風尙﹐亦非昔比﹐良可矣。

一○三﹑京師廣和居飯館﹐爲城南士大夫訁燕集之地﹐蓋由來已百餘年矣。軒窗雅潔﹐傭保亦有法度﹐不獨庖饌之精。廣雅晚歲入都﹐時攜客來過己﹐不無玄都再到之感。胡漱唐亦有《江亭話別》詩云「禊事休提順治年﹐同光老輩已華顚。江家豆腐伊家面﹐一入離筵便不鮮。」江豆腐」乃吾春旌徳江韻濤﹝澍勻﹞官翰林時家常菜﹐以其法授肆庖者﹐今與「潘魚」同爲廣和居名饌。潘爲閩人潘炳年太守﹐近人指爲吳縣潘文勤﹐亦誤。眼前掌故﹐便有傳訛﹐故老猶存﹐尙可共證。此亦續《春明夢餘錄》者所宜知也。

一○四﹑廣和居以飠唐蒸山藥得名﹐或謂其選材特精﹐制法亦異。楹內舊懸一聯云「十斗酒依金穀﹛討﹜﹐一盤春煮玉延肥。」末署楚生二字。按山藥名薯蕷﹐秦楚間名「玉延」。陳簡齋謂﹕「玉延取香色味爲三絕。」陸放翁詩﹕「久緣多病鏈雲液﹐近爲長齋進玉延。」王岐公詩﹕「鳳池春晚綠生煙﹐曾見髙枝夢玉延。」皆是也。或云聯語本元人薩雁門集中句﹐容續孜之。今懸壁諸書﹐多非舊物﹐此聯亦不存矣。

一○五﹑廣雅《食陶菜》詩云「都官畱鯽爲嘉賓﹐作傳方洗洛塵。今日街南詢柳嫂﹐只緣曾識舊京人。﹝自注﹕陶鳧香宗伯以西湖五柳居烹魚法授酒家﹐名陶菜﹐今寢失其法。柳五嫂乃汴京廚襄。」﹞所謂酒家卽指廣和居﹐余曾見公手書詩稿初作廣和居﹐後攺酒家二字。

一○六﹑閩中有兩林姓﹐均以奇才而膺奇禍﹐一卽寒碧﹐一卽宗孟也。寒碧名亮奇﹐年少工詩﹐主滬報久﹐有聲新聞界。余久知其名﹐不幸以誤觸汽車慘逝。林宰平﹝志鈞﹞有《哀寒碧詩》云「今年六七月﹐東遊將戒程。倚裝得君書﹐勸我江南行。兼復奇新句﹐累紙連珠瓔。紙尾字略辧﹐淡墨斜相縈。云作書至此﹐鐘鳴已四更。悄悄燈影孑﹐遠聞荒雞聲。眼昏腕復疲﹐投筆不復賡。我時正私念﹐宴眠實勞精。況君體非健﹐無以勤傷生。孰知一蹶間﹐遽致性命傾。不死於疾病﹐不死於刀兵。宋﹝純初﹞黃君摯交﹐飛彈成碎瓊。時亂多殺機﹐而君皆弗嬰。奔騰載鬼車﹐殺我絕代英。我初聞君死﹐時方在東京。初聞不敢哭﹐恐使鄕人驚。又疑死非君﹐或者同其名。溯初自滬至﹐告我君死情。已嫌今信然﹐天意誠難明。土衡文藻美﹐叔寶神骨淸。君才用未竟﹐蘊蓄多恢宏。髙矚涵眾象﹐抗志謝世榮。方秉誅代筆﹐欲持世議平。波瀾浩壯闊﹐肝膽何崢嶸。惜哉命相妨﹐竟死終何成。面彼不死者﹐攘奪復縱橫。」諸貞壯﹝宗元﹞亦有《哀寒碧詩》云「昨遊猶踏隔湖山﹐岐路眞成痛哭還。壯歲胡爲俄頃別﹐雄心不耐病時閒。可憐篋笥存衣汗﹐﹝君有遺衣在余篋。﹞想見車茵濺血斑。昨與張﹝君勵﹞陳﹝佩忍﹞同弔語﹐不隨兒女作哀姍。」卽諸賢之倦倦﹐則君之爲人可知矣。宗孟余交最久﹐元﹑二之間﹐共事議席﹐精悍之色﹐見於眉宇。余於同人中恆繩君賢﹐常戲謂君色藝均佳﹐君爲輾然。乙丑冬﹐蘇家屯之難﹐君死流彈中。其友梁和鈞﹝敬諄﹞﹐亦余故人也﹐賦《雙栝行》﹐中有句云「自古陪臣叛大夫﹐春秋義戰今有無。男兒得意黃龍屠﹐苟紓民力皆吾徒。」所以爲君張目者甚至。然吾愛此才﹐卻以其輕於一擲爲可惜也。眾異挽詩云「是非身後誰能管﹐憑仗鄕羅賽鬼雄。」出語極有含蓄。余久擬爲詩哀之而未成。君晚歲賃屋景山雪池﹐栽雙栝自榜其廬﹐今此屋已歸胡適之。和鈞所爲《雙栝行》﹐尢致華屋山邱之感云。

一○七﹑宗孟能詩工書﹐顧詩不多作。中歲尢自矜其書﹐常以售紙書長聯見詒。文曰「稱多量少鑑裁密﹐公才吏用當今無。」蓋集韓句。書特刻意﹐似轉遜平日之工﹐今亦成遺墨矣。正道居主六十生日﹐君壽以一聯云「微板丹竈添新火﹐準擬花時介一觴。」置之詩中﹐亦雋語也。

一○八﹑石遺《近代詩鈔》中不選壽詩。然獨破例選宗孟《壽任公》長占﹐詩工可知。君有《題乃木大將像二絕》﹐其一云「老父功成子死忠﹐早期收骨黑江東。吟成立馬斜陽句﹐想見山花滿地紅。」乃木二子從軍皆死﹐戰後勒馬金州﹐有「徵馬不前人不語﹐金州城外立斜陽」之句﹐爲時傳誦。「山花滿地紅」﹐寫戰後狀況極工。

一○九﹑曩與亡友胡詩廬過從酬唱﹐卽爲余盛稱石遺之賢﹐神往久矣。嗣在報端﹐累誦君詩﹐又讀《石遺詩話》﹐益爲心折。《石遺詩話》中﹐余故人不少﹐獨恨未一識石遺。壬戌冬君避地北來﹐與日下詩流﹐贈答至夥。寶融亦有《賦柬石遺老人》一律云「吾徒气類早相關﹐歲晚何辭百往還。收取聲名歸日下﹐提攜涕淚出兵間。乍來勝地矜行腳﹐小集朋尊爲解顏。畢竟閩賢壇坫盛﹐並時聽水又皆山。」君歸裏後築皆山樓於宅中﹐故寶融詩中及之。聽水兼謂弢庵先生也。

一一○﹑石遺《近代詩鈔》﹐采入拙詩﹐蓋卽余居東日寄柬之作也。餘詩中有「扶風下拜」之語﹐以不知君寓址﹐訖未寫寄。然已輾轉登滬報﹐友人劉君放園剪報奇之。君旋見和四絕﹐亦由放園錄寄。嚶鳴之感﹐異地所同﹐亦文字因緣中一段佳話也。詩云「詩家妙巧似無他﹐讀作商量總要多。休信非臺非樹語﹐由來明鏡愛新磨。」「十載京華識大名﹐忽思問字太癡生。稍知孤竹令支路﹐莫比崆峒詒廣成。」「杜陵老去攜家走﹐直北江東作寓公。聞道瑤華三萬里﹐江湖無處覓漁翁。」「唐宋名賢共指歸﹐未須時代判從違。陸楊細領推敲處﹐何止三家選合肥。」自注﹕「譚復堂有《合肥三家詩選》﹐徐西叔最工。余於宋賢中最喜放翁﹐近始稍耽石湖。年來率易之病﹐固緣信口而出﹐未暇推敲﹐或亦自喜看放翁來也。偶思奉質﹐故原詩及之﹐讀君報章﹐豈勝韋佩。」

一一一﹑散原有《贈石遺監督》詩云「勝流沈﹝子培﹞鄭﹝蘇戡﹞抗顏行﹐說子淵淵無盡藏。狼藉詩篇爲客久﹐摩娑榀具看人彊。過逢江漢頭俱白﹐上薄《風騷》气獨蒼。更欲用心到聖處﹐將收俊語掛奚囊。」自注﹕「君有選刻朋輩所爲詩之意。」其爲時賢推重如此。君論詩語多甘苦﹐所爲詩話及所輯詩鈔﹐𨿽一時興到之作﹐然沾漑藝林﹐固已不陘而走矣。「同光體」者﹐君與海藏﹑乙庵諸公﹐號同光以來詩人不墨守盛唐者之稱。一時勝流﹐互相標舉﹐數十年來﹐浸成風尙。開山之功﹐良未可沒。君詩本有專集﹐刊行已久﹐其工力品格﹐並世詩壇﹐必有舉似﹐玆不贅言。

一一二﹑白話詩者﹐昔賢集中﹐時有其例﹐前已論之﹐然非如近世號稱爲新文學者所標舉也。余謂能爲文言詩者﹐殆無不工爲白話。偶見報載石遺近作﹐題爲《壬戌冬月與宗孟會於京師﹐屬以白話詩成十八均》云「七年不見林宗孟﹐去長髯貌瘦勁。入都五旬僅兩面﹐但覺心親非面敬。狂旣勝癡瘦勝肥﹐目之於色亦論定。縱譚政學無不有﹐引觀內室評圖鏡。小妻二人皆揖我﹐常服黑色無靚。長者有女年十八﹐遊學歐州髙志行。君言新會梁氏子﹐已許爲婚但未聘。少者長身腰如杵﹐搴腕浣衣不畏淸。年年生兒已五六﹐大兒丰下方臥病。我言近來孩童輩﹐英特類多出天性。十數年後試屈指﹐定非尋常舊百姓。須臾畱飯進鄕味﹐一坐團園一家並。壁間圖像雙老親﹐識我之時年皆盛。君因指告諸兒女﹐祖母少時善吟詠。閨中早識陳某某﹐三世通家今未竟。此來有似唐杜甫﹐衛八處士詩投贈。又如避兵遇孫宰﹐妻孥出見歡相近。君言此會未有詩﹐白戰己持寸鐵競。我亦攜君一長句﹐刊入詩鈔走不陘。」如此詩者﹐又豈今之末後小生所能夢見耶。君又有《畏廬同年書來勸省食﹐報以長句》云「平生自負沈家脾﹐近數年來已就衰。遠道故人相切戒﹐屠門大嚼定非宜。兩餐牛液濃於乳﹐一飯魚飧爛似糜。食愈省時身愈健﹐謹依來札勉行之。」此亦明白如話之作﹐雅近香山。又《元旦見桃開效香山體》云「菊後梅前花斷時﹐桃前梅後亦如之。客冬菊與梅相見﹐今歲桃開梅滿枝。自是春光偏早暖﹐也因日色有先施。聰前爛熳催詩就﹐不學香山更學誰。」說者謂君返閩以後﹐詩格又稍變。卽此老年信筆﹐固無礙其爲作家也。

一一三﹑閩中詩人﹐甲於全國。余夙識者﹐尙有張姜齋﹝民政﹞。君名元奇﹐別字君常﹐所著有《知稼軒集》。石遺序之﹐謂其才筆馳騖自喜﹐中年以後﹐時斂就幽﹐然終與坡公爲近。蓋其取徑固與其鄕並時諸賢略殊也。餘淸季環遊返國過遼﹐君方任奉天司使。與熊君秉三﹐招飲於南河沿﹐爲余洗塵。承贈一律云「海外歸來見沸羹﹐元黃戰血冷楸枰。君房言語妙天下﹐小範胸中皆甲兵。萬事已隨前轍覆﹐九州恐有怒潮生。松花江上斷人迹﹐毒霧漫漫不可行。」時北路防疫﹐道路梗阻﹐故詩中及之。君謂餘論關東時局﹐參以奕理﹐皆成至言。項聯推挹太過﹐甚愧之也。

一一四﹑姜齋官諫垣時﹐疏劾親貴﹐頗有直聲﹐出守巴陵﹐時論所惜。君有《畱別老墻根舊宅》詩云「生世如短檠﹐特畱墻角迹。去住亦偶然﹐胡爲意不懌。城西類野處﹐地闊無巷陌。花市接街頭﹐山翠當門額。五更過駝羣﹐鈴連響數百。任嘲墟墓鄰﹐勝傍王侯宅。庭中固多樹﹐藤花尢奕奕。只慚灌漑疏﹐生枯不自惜。天復欲徙之﹐沅湘縱倦翮。明朝彰徳府﹐後日信陽驛。洞庭八百里﹐蕩胸豈云窄。持此畀良友﹐中有吾詩魄。」自注﹕「惜庵將入都﹐仍居此屋。」情庵乃葉肖韓﹝在琦﹞別號﹐亦閩中詩人也。「城西」以下各語﹐寫老墻根景物殊肖﹐凡久居宣武城南者﹐殆無不知其詩之工也。君晚歲入京﹐時有吟事﹐有《自笑》二首云「自笑頹唐不入時﹐紛紛歧路又多歧。支離何物都攘臂﹐混沌如人亦畫眉。垂老恥爲毛仲客﹐昔遊寧數蔡充兒。愁來便欲銷入骨﹐能發吾顏只酒。」又「自笑狂夫老更狂﹐閉門贏得鬢如霜。厭看槐柳齊潘陸﹐偶過濠梁絮惠莊。畫餅要令饑可食﹐持荷只恐暗無光。傾筐倒屣當誰屬﹐半是椎牛與賣漿。」其時君卜居斜街﹐意興索然﹐不知何所感觸﹐而詩中牢落如此。「傾筐」句又不啻爲今日道也。

一一五﹑曩見兪恪士﹝明震﹞﹐有《過醴泉喜晤宋芝棟侍禦卽贈》云「黨論漸寬公亦老﹐相逢百感到平生。河山已分成孤注﹐孔墨何嘗有定評。元佑聲名終盛世﹐西京文獻在荒城。尋碑莫上昭陵望﹐﹝公近拓唐昭陵碑三十餘種。﹞翻憶明良涕泗橫。」芝棟名伯魯﹐別字芝田﹐秦中名士﹐由翰林官侍禦﹐有直聲。以戊戌變政被譴﹐故詩中有「黨論漸寬」之語。江都王義門﹝景沂﹞亦有贈君二律云「東都廚及半漂流﹐熱淚塡膺不可收。新鬼大招湘水曲﹐故山歸夢華峯頭。神羊自昔傷孤角﹐翔鳳何年下九州。好待聖朝宣室間﹐未容投老覓菟裘。」「白日荒荒下野原﹐巫咸無地訴煩冤。云陽市上收忠骨﹐廣柳車中出死門。虛惜景光供涕泗﹐苦防聲伎鑠精魂。悲秋目斷贏臺路﹐肯放閒情到酒尊。」詩特雄郁悲壯﹐猶可想見君之立朝風節。余知君甚久﹐民六﹑七共事議席﹐遂得締交。時君年近七十﹐學養衝粹﹐儕輩重之。君工詩善畫﹐尢精書法。亡友何達夫﹝毓璋﹞爲餘言﹐君如此髙年﹐尙能於燈下作細楷﹐每歲除夕必以一瓜子殼書詩句﹐藉驗目力﹐其天賦之特殊可見矣。石頑與君爲昆弟交﹐有爲題畫扇一絕云「掃盡浮雲萬念拋﹐山中重言丁歲寒交。相逢不用商龍虎﹐袖裏《南華》手自鈔。」君學頗精道家言﹐飽經世變﹐玄發未霜﹐必有自得之妙。惜未及叩其詳也。

一一六﹑秦中詩人﹐以余所見﹐當以芝田翁首屈一指。近得園主人髙君少農鈔示君《寺居夏興》十首云「蓊郁隔窮巷﹐髙林靑蔽天。荒扉聚蘆葉﹐野飯足茶煙。老學支離叟﹐閒參寵蓰禪。鵝黃誰造汝﹐不醉亦陶然。」「萬瓦云端出﹐千峯樹杪來。競誇新結構﹐猶有舊池臺。遠水吞窗盡﹐疏花冒澗開。盛衰寧有定﹐殘劫幾重灰。」「夜气涼於水﹐僧房溽暑銷。疏鐘淸梵閣﹐斜月耿松寮。幾厭雪羅細﹐頻看銀漢遙。碧蘿殊雋永﹐兩腋自修修。」薄綺搖殘燭﹐胡牀古檜西。一螢花外度﹐雙鳥月中棲。捧席呼癡婢﹐浮瓜命小溪﹐坐來幽興劇﹐不覺已鳴雞。」「南野胡寥落﹐淸風足避炎。閒拋桃竹杖﹐常下棗花簾。蟻隊轟苔﹐房蜂蒂畫檐。直疑仙佛福﹐贏得一身兼。」「移榻成癡坐﹐追涼到夜分。吠聲窮巷犬﹐得勢野塘蚊。斜月光猶濕﹐幽花气更芬。東鄰誰弄笛﹐注注隔墻聞。」「鎭日攻書畫﹐謀生計亦疏。盡劇閒歲月﹐空負舊琴書。老態徒增醜﹐虛名總賺余。誰言南郭陋﹐偏稱野人居。」「處處如燃炭﹐房房總貯冰。綠莎迷瘦蝶﹐白羽墮癡蠅。裸逐兒如犢﹐齋居客似僧。桃笙眠未穩﹐又報月華升。」「一飯偶畱客﹐杯盤惟率眞。肴蒸三五簋﹐朋舊兩三人。衰病日相念﹐亂離情更親。莫嫌片時聚﹐終勝雁魚頻。」「鶉野兵兵火﹐歸耕未有期。獨看蕭寺月﹐自續老夫詩。疏磬敲初斷﹐殘燈睡每遲。猶勤兒輩課﹐未忍聽荒嬉。」少農告余﹐此君辛酉七月寓城南三教寺作也。山居幽事﹐曲曲寫出﹐格律髙渾﹐尢不易到。君又有《丁巳新秋雜興十首》﹐亦佳。錄其一云「咽管新聲惟有怨﹐過江名士已無家。西山白雪空教冷﹐東海紅波已變沙。自向平泉疏艸木﹐誰從南部訁巽煙花。可憐玉佩朝天客﹐貧賤靑門學種瓜。」則又不無平居故國之思矣。君所著有《海山仙館詩鈔》﹐已刊行﹐容續覓之。

一一七﹑日本松江風景﹐以碧雲湖得名。湖中之勝當推嫁島。余於壬戌春挈育季往遊﹐頗覺泛舟之樂。較箱根日光﹐殆又過之。嫁島上有碑﹐題石埭老人水阪周《翟歌》一首云「美人不見碧雲飛﹐悵悵湖山入夕暉。一曲淞波誰剪取﹐春潮痕似嫁時衣」。島中風景極佳﹐有此詩點綴其間﹐更爲生色。余遊時以友人介紹﹐寓皆美館﹐壁上懸有成齋老人題句云「灩瀲波光平遠山﹐遙看名嶽露孱顏。勝區試論東西美﹐霞浦云湖伯仲間。」自注﹕「余遊松江﹐深愛其湖山之勝﹐以爲海內罕比。獨霞浦在常總界傍﹐有刁根一帶長流相合注海﹐築波山聳其西﹐煙水渺茫﹐可與碧雲湖相匹。如琵琶湖其地過髙﹐而海潮不通﹐比諸山﹐山勢不陡﹐絕非大倦築波之類。故有此作云。」按﹕霞浦距東京甚近﹐余累思一遊未果。閱此詩神往彌切﹐乃於壬戌夏間偕退齋往﹐時促未能深入﹐然就湖景論﹐實不逮碧雲湖遠甚。自來詩人之言﹐每多誇大﹐此其一端也。

一一八﹑老友於伯循﹝右任﹞﹐亦秦中詩人之一也﹐囊遊申浦﹐投分頗深。嗣來日下﹐爲余作書尢夥﹐都付散佚。余居東日﹐華丞知余方輯詩話﹐以《武功城外》二律錄示﹐蓋君治軍時作也。詩云「扶杖行吟任所之﹐武功城外晚晴時。郊媒誰禱姜原廟﹐春雨人耕后稷祠。萬里風雲掩西北﹐十年兵火接豳歧。綠楊如綫川如畫﹐景物流連老益悲。」「金鼓河山訴不平﹐義旗牽引又西徵。郊連戰壘周原北﹐浪打城隅漆水明。朔漠霜冰蘇子節﹐春風桃李武侯營。登壇慷慨今猶昔﹐忍淚年來說用兵。」余謂南北苦兵禍久矣﹐萁豆相煎﹐亦復何謂。瘡痍滿目﹐厭亂何時。試訴之兩戒當事者之良心﹐蓋未有不引爲痛苦者。伯循憂國如﹐讀「忍淚用兵」之語﹐其感想可知。詩亦調髙響逸﹐頗似其鄕先輩屈悔翁﹐在君固是才人餘事。

一一九﹑板報見有遊歷之作署騷心者﹐蓋亦伯循去國時近什也。《過大彼得灣》云「二百餘年霸業零﹐天風吹起浪花腥。掬來十億勞民淚﹐彼得灣中弔列寧。」《西伯利亞雜事詩寄王陸一》之一云「川原悠邈靜無塵﹐一種韶光夏似春。萬里投荒阿穆爾﹐老而不死作詩人。」自注﹕「西伯利亞平原﹐東西一萬八千六百餘里﹐皆系森林。松柏際天﹐芳艸匝地﹐江南三月﹐乎不如。」《過烏拉山》云「遙望烏拉山﹐連山起煙霧。遠遠山下人﹐騎牛渡旁渡。昔詩戰場今如故﹐夕陽紅射烏拉樹。尼古拉斯血未乾﹐牧兒長歌向何處。」自注﹕「過烏拉山卽歐境矣。山洞四十餘﹐車行其間﹐明晦乍殊。山畔爲尼古拉斯二世率哥薩克騎兵最後戰勝處﹐亦卽其被戮地也。」數詩皆可作旅行遊記讀者。余曾三過西伯利亞﹐曩記遊詩亦不少﹐惜存者寥寥耳。

一二○﹑老友夏渠園﹝繼泉﹞﹐肯堂軍門辛西之公子﹐今之歷下詩人也。君夙負淸望﹐博綜羣書﹐尢精鑑別。曩避地三島﹐詩多感憤之作。《古寺》云「古寺何年建﹐庭荒暮靄昏。尋碑苔滿地﹐禮塔月當門。楓影霜華重﹐鐘聲海气吞。岸沙明滅際﹐可有遠人。」《客中間賣櫻二首》之一云「但有琴書在﹐餘生我不貧。學荒驚歲晚﹐世亂覺兒親。天意驕狐鼠﹐人閒絕鳳麟。弧光惟自照﹐此意未須陳。」又《冒雨東發﹐抵靑島已霽﹐聞濤聲不寐》二首之一云「海气能消萬種哀﹐觀瀾三度又重回。欲乘風浪浮槎去﹐可有魚龍識我來。濤影黑聯新壁壘﹐夕陽紅煞舊樓臺。橫流如許憑誰挽﹐爲底乾坤此才﹖」皆聲情激越﹐有唾壺擊碎之槪。君藏硯頗富﹐居東日在洛西小肆﹐購得王安道﹝履﹞小靑柯枰硯﹐曾賦長歌張之。又有《自題周梁園遣硯》七古﹐皆佳﹐詞繁不備錄也。

一二一﹑李文忠開府北洋﹐賓從之盛﹐爲域內冠。一時且有二張之目﹐蓋謂幼樵閣學與韜樓年丈也。二張齊名﹐忌文忠者﹐遂並一胥一甥而亦擠之。兩公均未展厥志﹐僅以文意風節顯﹐殆亦有幸有不幸歟。韜丈名士珩﹐初字楚寶﹐治詩古文詞數十年﹐講學尢重實踐。淸末任上海制造局最久。曩余過滬時﹐恆過從無虛日﹐臨行必示以近刊。甲寅春餘遊靑島﹐君適避地東來﹐譚譙之歡﹐得未曾有。顧以時促﹐勞山之遊﹐但訂後會。迨余第二次白海西歸﹐甫抵津門﹐丈已於前數日捐館矣。遺集已刊行﹐有《勞山甲錄》﹐皆居靑島時作。《題勞山老人》云「老人胡自至﹐矗水聳參嵯。孤悍滔天浪﹐靈鐘鎭地維。煙濤資噴礡﹐冰雪助崎。似是逃秦皓﹐隻身東海涯。」又﹕「避世來勞盛﹐聞奇試往觀。煙波渺萬里﹐島嶼郁千盤。朗月髙懷映﹐驚隴峭骨寒。補天乞施手﹐江海挽狂瀾。」悔庵丈云「全體格老气蒼﹐兩結句使人意遠。」海藏亦有《題石老人》詩云「辟世欲何往﹐飄然海上逃。離羣從鳥獸﹐孤嘯答風濤。此叟堪師事﹐髙蹤謝爾曹。題名非石隱﹐試爲問文豪。」自注﹕「楚寶磨壓題名﹐並作《石老人記》。《記》刊石已久﹐丈曾詒我一幀也。」又《題君子居》云「白下尋殘夢﹐吾嘗過竹居。胎禽養丹頂﹐壁記刻行書。觴詠懷前輩﹐風流話舊廬。宮墻照眼地﹐今日是殷墟。」丈卜築冶城山下﹐有林泉詠嘯之雅﹐故又號冶山居士。江潛之太史贈丈詩云「不廢文章千古事﹐眼中南北兩韜樓。」自注﹕「君於天津亦起韜樓。」上元詩人頭五﹝子朋﹞《盞山詩錄》中﹐多與丈唱訓之作﹐他日當續錄之。

一二二﹑同邑李蛻廬丈《經羲》﹐別字悔庵﹐固淸季吏中之卓有能聲者。二十年前於城東法華寺中一譚大契﹐以方作世界遊﹐未能應弓招之約﹐然刮目之知﹐何可忘也。丈於民國初年入京﹐恆下榻湖邸﹐抵掌作竟夜譚﹐眼髙於頂﹐於時流寡所許可。項城之置嵩山四友喜﹐丈被推列第二。他人或艷羨不置﹐聞丈於譚次中﹐轍有金盤貯物之憤﹐其自負可知。顧於余轍有阿好﹐期許至殷。余巡按吉林﹐僅十閱月。丈逖聽治狀﹐以爲有名督撫風﹐謂得之初試外吏者尢難。一紀以來﹐書問至數﹐娓娓論事﹐動逾千言﹐極周匝婉盡之致﹐今已裝成兩巨冊矣。余《丙寅悼舊》詩之一云「舌底潮音不可聽﹐黑頭開府老成型。太平湖畔春如許﹐芳艸年年自在靑。」卽爲丈作者。每披遺札﹐感慨系之。丈早歲才名藉甚﹐晚年猶藉吟事自遣。病中有《自挽二律》云「墮地聲中百事乖﹐畢生哀樂爲誰來。驚心夢裹鈞天樂﹐轉眼人間劫火灰。塵海翻身眞不易﹐蓬山脫屣復何猜。維摩示疾無畱戀﹐花雨繽紛入悟才。」「無端二豎日尋遮﹐魔力難降病轉加。厄重方知身是葉﹐夢回誰見筆生花。殘山剩水陪逋客﹐明月淸風識故家。石上精魂應不昧﹐歸程接引有仙槎。」自注﹕「自乙丑仲夏痼疾增劇﹐迄於孟夏不稍減退﹐百體皆困﹐一心了然。仿昔人事例﹐成生挽詩二首。屢勞逸公存問﹐錄稿奉質﹐用答眷懷」云云。余於新康舟中依均和之﹕「卻嫌與俗太相乖﹐浩气孤情獨往來。過眼紛華隨水逝﹐此身頑健漸心灰。歸期有約仍難踐﹐世事如謎不忍猜。打劫殘棋看已倦﹐一枰著手此時才。」「白日煙雲忽蔽遮﹐無端荊棘更交加。人間寧有忘憂艸﹐我佛能拈解笑花。嫩向中流支砥柱﹐要從歧路覓眞家。沼吳霸越尋常事﹐未若長浮海上槎。」「世事如謎」句﹐亦有觸而發﹐適余求解皖節甚力也。

一二三﹑蛻廬丈晚歲僑寓蘇臺﹐繼移歇浦﹐閉門卻掃﹐孑然神淸。有《寄趙椒圃》一律云「海外重尋春夢婆﹐無端好事學東坡。散花飛雨談禪誤﹐咒筍成林惹笑多。萬種傷心都是恨﹐一生造意總生魔。衰翁枯寂源吾分﹐流水弦聲莫再訛。」椒圃與丈爲至戚﹐時有誤傳丈將新置室者﹐故詩中及之。「萬種傷心」句﹐以其時丈之寵姬新逝未久也。余於《金陵道中詠懷》﹐轍次其均﹐中有「宦海風波公論少﹐中年哀樂感懷多。寸心寧計千秋業﹐尺道偏生一丈魔」﹐及「鎭淮橋畔吾廬在﹐君問歸期莫再訛」之句。海內和者﹐已逾百首﹐尢以宜城賓僚爲最多。當時所謂「婆」均詩者﹐固已流傳長江上下矣。一集付刊﹐俟之異日。玆摘錄斷句﹐皆隱切皖事者。同年張栗庵云「明知龍虎馴原易﹐爭柰蚍蜉撼正多。」葉價萁云「禾黍方欣郇兩潤﹐蒲葵偏障庾塵多。」李範之云「風波見慣操舟穩﹐春雨無聲潤物多。」寶融云「詩因愛好心逾細﹐官到無私謗轉多。」至胡菊生之。寄語臨淮新壁壘﹐山頭廷尉望休訛」﹐則更情見乎詞矣。曾不期年﹐皖局幾變﹐蚍蜉安在﹐久付劫灰。丙寅冬餘薄遊湯岡子﹐有句云「江上旌旗忍再看﹐長淮艸木今何似。」前塵回首﹐曷禁憮然。

一二四﹑海藏於吾鄕後起詩流﹐周梅泉外﹐轍稱李駿孫﹝家煌﹞。駿孫年少淸才﹐旁通星相﹐於詩尢工。陳子言﹝詩﹞謂其宗法韓孟﹐得其舅貴池劉龍慧太守愼諳之傳。海藏則謂其頗似王逢原﹐集虛艸堂﹐可謂有子。余乙丑過申﹐蛻廬丈尙力疾書詩翰﹐介其來謁﹐蓋丈於諸孫中﹐亦惟駿孫最所鍾愛也。《聞蛩作》云「去來今事不勝訴﹐百千萬音皆爲秋。聊取一篇與相和﹐聲聲金石出危樓。」《癸亥六月十五夜﹐孥舟吳門盤溪﹐侍舅氏涼納南蕩﹐泛舟荷叢而歸》云「淸涼地證鼻功徳﹐晝夜時憑花合開。水靜心平湖月滿﹐更無人語有風來。」自注云「《無量壽經》﹕『西方以蓮花開合爲一書夜。』」駿孫耽內典﹐蔬食不茹葷﹐卽以詩境論﹐固知其夙慧過人也。

一二五﹑老友蕭縣徐又錚﹝樹錚﹞﹐固今日謗滿天下﹐譽滿天下之一人也。其在歷史上之位置﹐千秋自有論定﹐非吾輩所得阿私。卽以吟事論﹐亦自有不可掩者。余與君投分逾廿年﹐論事或忤﹐譚藝多契﹐殆文字因緣耶。君生有大志﹐轍輕帖括﹐食餼後上書項城﹐大奇之﹐以屬合肥。合肥治軍保陽﹐君任幕職﹐年少气盛﹐頭角嶄然。合肥於稠人指示余﹐是爲識君之始。君於年餘後旋亦東渡習陸軍﹐校課餘暇﹐與亮臣﹑伯韓﹑壽潛﹑錦庵諸子及余﹐恆相聚﹐健啖髙譚﹐狂歌痛飲。至今思之﹐情味如昨。余曩所藏君詩文﹐庚申之役﹐幾無存者。惟餘第一次歐遊時﹐君寄餘詩四首﹐又民六冬餘養屙北京病院﹐君寫示《讀書》一律尙存﹐錄之。前者第一題爲《偶懷》云「去國學爲將﹐志節郁恢恢。刖足抱荊璞﹐死骨成金臺。歲晚壯心警﹐枕畔斜月來。寒衾那得戀﹐破曉銅龍哀。」「銅龍催白晝﹐蓐食未黎明。凍雲垂仍縮﹐水花旋作聲。賀喧餓雀噪﹐戴雪蒼柏晴。人意多羈縛﹐不如物自營。」「家書兩袖淚﹐雲山幾萬重。倚窗短夢襲﹐逸池塵境封。倦禽眄庭木﹐黃葉沈暮鐘。歸期逼短景﹐逾嫌鄕思濃。」又一題爲《翦發多星星》者﹐是日照像﹐卽題其背云「鏡裏分明又少年﹐且當圖畫上淩煙。綺懷銷歇畱吟癖﹐壯歲崢嶸落酒邊。自昔處囊成脫穎﹐爲誰盈鑷感華顚。封侯骨相知何似﹐老大頭顱重惘然。」自注云「弟初到北洋﹐差員中弟年最幼。後陸繡山名錦者﹐自且本歸﹐到參謀處﹐年二十二﹐少於弟者數月﹐竟兄我﹐我𨿽恨之而年不許也。今兄又常兄我﹐豈亦有恨人兄我之恨耶﹖然年亦不許而仍自弟﹐則似不如弟之能受命也。髙明當一笑許之否﹖」後者題爲《讀書》一首云「九州蘊痛百無倫﹐域外雄圖亦苦辛。醫國何從求大藥﹐讀書乍喜得閒身。衝云斷雁沈幽夜﹐嶺雪迎梅試小春。滿眼旌旗對杯酒﹐莫嫌英气未能馴。」此詩餘有和作﹐見《燼余集》中。

一二六﹑又錚之寓東京也﹐適了地震巨災﹐人多爲君危﹐乃竟無恙。瀕行偕友同過神港﹐一夕發篋出詩文稿相質﹐佳篇絡繹﹐美不勝收。適餘生歸骨到阪﹐乃同往迎﹐未及細讀﹐僅屬何君千里摘抄數首﹐以實詩話。其《庚申六月十五夜對月五首》云「浪邀狐鼠宗盟﹐老猾乘權卒自傾。冠冕一朝悲毀裂﹐龍蛇無數起飛鳴。髙炎早伏秋來訊﹐暮雨能催郭外晴。月色橫空云影去﹐男兒襟抱與同淸。」「萬夫束手堪羞死﹐孤注誰憐一擲空。收燼背城違壯略﹐釋兵杯酒誑元戎。旌旗塡佇憂三北﹐艸木連云誤八公。尙有丹靑照靑史﹐漫將得失弔雞虫。」「摧敵羣驚眾志堅﹐楊邨朝雨正如煙。偏師露布空傳捷﹐左相銜杯自避賢。好向橋頭待黃石﹐何須酒後問靑天。遙知殘壘蕭蕭地﹐他日重經定惘然。」「莫負風花對玉﹐閒中得趣靜方知。九州生气關天數﹐一片降幡變�旗。文字爭傳諭蜀檄﹐姓名聊冠黨人碑。是非那遽論成敗﹐蠖屈龍信會有時。」「購我頭顱十萬金﹐眞能忌我亦知音。閉門大索喧嚴令﹐側帽淸遊放醉吟。白日歌沈燕市築﹐蒼波夢引海舟琴。雲天不盡纏綿意﹐敢負生平報國心。」君於處困苦顚沛中﹐意气自若﹐此數首亦可作詩史讀也。君內渡後﹐自長崎奇詩云「地老天荒日﹐紅羊浩劫畱。況將家國恨﹐並作別離愁。異域三年夢﹐還鄕一片秋。會當十五夜﹐云外其昂頭。」自注﹕「癸亥八月八日﹐舵樓望月有懷﹐翌晨抵長崎﹐敬以奉寄﹐俾故人知我無恙也。」今距君沒﹐歲已二周﹐墓有宿艸矣。偶披遺什。感愴當何如耶﹗

一二七﹑項城時代有所謂三次長參案者﹐又錚居一。方事亟時﹐君杜門謝客﹐搜輯諸家評點《古文辭類纂》﹐用五色筆﹐手自謄寫﹐並加批識﹐日盡數卷始已﹐𨿽溽暑不輟﹐案白而書亦成﹐風行徧海內。君曾以此書奇周沈觀上海﹐系以詩云「昔賢志後道﹐鴻文照荒裔。今人從遨樂﹐殘民逞所耆。逐欲不知已﹐大亂馴以致。抱道守厥躬﹐嘉言君夙契。嫉惡甚狐兔﹐老眼側鷹鷙。風塵奮一聲﹐胡爲久避地。方我勤校書﹐君請貽一帙。書成君掛冠﹐我亦振遠志。屢過海上廬﹐炎風拂客袂。衡宇勞瞻望﹐舟車不敢憩。奔走今猶頻﹐劍屨師誰誓。狂氛天地塞﹐滄桑忽已獻。讀書還靜坐﹐醇醇愈有味。因文道乃見﹐願勿恝忘世。纏裹聊寄將﹐宿諾尋寤寐。」又君有《答友》一律云「陋巷欣逢長者車﹐攖情寵辱已蠲除。功名塵土空談笑﹐意態風雲自捲舒。萬馬無聲秋塞月﹐一燈有味夜窗書。登壇旗鼓君休詫﹐依舊蕭齋似隱居。」乃卸任陸軍次長時作。「萬馬」一聯﹐最爲時流傳誦。姚仲實云「空明澄澈﹐吾家惜翁執筆﹐亦不過如此。」信然。又斷句云「細數疏星待檐月﹐微間淸露下庭槐。」叔節極稱之。君累譚及﹐亦頗自負。惜全稿未錄示﹐今不能記憶矣。君又有魚均四律。曾見滬報。其一云「功名事業終何在﹐道徳文章正有餘。到眼古今皆好友﹐放懷宇宙卽吾廬。煙雲萬態天爭勝﹐風雨一樓人讀書。待挽九河注洪水﹐忍看蒼赤痛其魚。」又斷句云「九天當路容豺虎﹐萬卷埋頭送蠹魚。」君曾寫寄﹐謂﹕「蠢魚均實較虫魚均爲佳﹐然弟所自負者﹐則讀書均也。」此與「萬馬」一聯同一气槪﹐君任邊事﹐掾屬名稱﹐力求古雅。某老宿謂他人患讀書少﹐君患讀書多。亦可見君之爲人矣。

一二八﹑君折節文士。並時耆宿﹐如柯鳳蓀﹑王晉卿﹑馬通伯﹑林琴南﹑王志盒﹑朱仲我﹑姚仲實﹑叔節昆仲﹐胡綏之﹑吳北江輩﹐皆與君遊﹐且交相引重﹐气類之雅﹐近世所稀。君於諸人中﹐與桐城姚叔節氏交期尢篤。叔節生日﹐君與畏廬招同通伯﹑仲我﹑實甫置酒淨業湖﹐叔節有詩云「掛壁良弓踅輟彎﹐十年厭艸檄如山。吹簫自度江南曲﹐城北徐公不等閒。」君喜塡詞度曲﹐亦結習使然也。叔節避地天津﹐有《謝君惠奇旅貲》﹐句云「世有英雄存老物﹐願回日月照窮櫚。」叔節病歿﹐君適過我神山寓廬。一夕入夢﹐君淩晨告我云「叔節恐不起。」相與欷﹐已而訃至。君又云﹕某年喪其蘇州姬人﹐時在閩督署中﹐亦有夢徵。精神感召﹐有如此哉。

一二九﹑海藏有《漢汪秋望圖題句》云「江哀漢怒此爭流﹐斷送愁人又暮秋。今日中原應失望﹐莫將淚眼更登樓。」蓋爲又錚作也。君於民國七年由武漢歸﹐曾寫一律寄余友臧間秋﹐中有句云「美人顏色千絲髮﹐大將功名萬馬蹄。」君頗自喜。碉秋曾以示余﹐其全稿與題﹐今均不復省憶。又《自衡陽歸漢上》云「湘波一碧太無情﹐不洗紛紛戰血腥。欲過長沙弔賈誼﹐求賢誰復問蒼生。」《漢上卽席有和》云「銀燭髙燒兀自紅﹐別離已到目波中。要將兒女纏綿意﹐並入飛揚气更雄。」兩詩亦皆同時之作﹐讀之猶想見橫槊賦詩意气也。

一三○﹑君之歿也﹐友人前溪氏爲文哀之﹐頗致慨京師無人敢走哭者﹐實則余卽憑棺蕭寺之一人也。九州甫歸﹐國門一訣﹐傷哉﹗余挽君數聯﹐其一云「交誼國人知﹐猶及京華畱一訣﹔才名公論在﹐卽言文藝亦千秋。」君之詩多可傳﹐余所錄者﹐特其百一。裒輯有責﹐且俟方來並告前溪﹐此爲息壤。

一三一﹑君生平措置之最大者﹐莫過於收復外蒙一事。凡其規畫經緯﹐州柯鳳蓀﹝紹忞﹞所爲墓志銘﹐已詳及之。且曰「公去不逾時﹐俄人入寇陷庫倫﹐而邊事不可問矣。誰執國政﹐自棄燕云。誤國之愆﹐詎逭淸議﹖君𨿽譽謗滿天下﹐然朔漠之績﹐卽質之忌者﹐亦無異詞。千秋之慰﹐賴有此耳。」忍堪曩有《喜聞徐籌邊使綏服庫倫賦寄四首》可作詩史。錄之﹕「師行枕席將登壇﹐絕幕王庭再設官。三受降域臨突厥﹐一都護府控樓蘭。槁街列邸招安切﹐金冊加封禮數寬。馬上《鐃歌橫吹曲》﹐歸來笳鼓萬人歡。」「是五單於百戰場﹐漢天子亦丈人行。邊門互市通羅剎﹐降表簽名署法王。自昔驍騰稱四部﹐﹝喀爾喀四部﹐淸初以來雄據外蒙。﹞於今忠順比三孃。﹝此次外蒙活佛歸忱﹐有內助之力﹐故女佛亦加冊封。﹞年來駝馬無南牧﹐指顧山河返舊疆。」「中權謀略動如神﹐淮海維揚一俊人。校注十家胸有甲﹐﹝又錚刊《孫子十家注》。﹞立功萬里膽包身。奚兒馬軍中樂﹐婦女燕支塞上春。不數天山三箭定﹐遠追張﹝騫﹞傅﹝介﹞子與甘﹝延壽﹞陳﹝湯﹞。」「蒼茫勒接居庸﹐四野穹廬不舉烽。孝子順孫皆漢籍﹐寸天尺地盡堯封。旃裘此日先歸牧﹐冠蓋乘春早勸農。﹝予別有書﹐主用漢戊巳校尉屯田餉軍﹐誠綏邊固圍之良策。惜內爭方急﹐無暇北顧也。﹞生聚十年兼教訓﹐仲山甫鼎再銘功。」只庵亦有哭君詩。錄其二律云「世亂謀能定﹐心雄怨豈辭。此才天奪速﹐終古史傳疑。斷腕嗟畱螫﹐殲良痛善騎。不隨秋露盡﹐英气照當時。」「太息其戎痛﹐何曾在莒忘。久將身作薦﹐空感鬢成霜。熙妙畱文藻﹐淒涼弔國殤。前蹤虛結願﹐不爲惜垂堂。」忍堪﹑只庵皆君故人﹐聞笛山陽﹐正同此感。志盒有哭君長篇﹐僅記其首二句云「絕代中興將﹐生遲五十年。」不言哀﹐哀可知矣。君之孤審義爲志盒女夫﹐能傳家學。聞方檢理遺著﹐計爲《視昔軒文集》《兜香閣詩集》《碧夢寵詞》數種。此亦志盒告餘者。故人有子﹐又不禁開口而笑。

一三二﹑君於詩外尢工詞﹐民九餘於役上海﹐君曾以《題姚少師爲中山王作山水卷子》《金盞子》一闋見奇﹐並屬就正朱彊邨﹐詞云「風雨龍飛﹐望薊門煙樹﹐九邊雄闊。鵝鴨起軍聲﹐偏天道﹐民心老僧能說。那知畫裏功名﹐早虛空飄忽﹐休更問﹑金陵大功坊畔﹐柳花如雪。銷歇。弔勛閥。揩倦眼﹐縱橫王气竭。無人願騎義馬﹐難重逢﹐天生病虎俠骨。��萬里江山﹐只春風鶗鴂。朝寒峭﹑誰管細雨侵簾﹐燕子愁絕。」彊邨當代詞宗﹐亦頗擊賞﹐則君詞之工可知。割愛未忍﹐轍並錄之。

一三三﹑我義門王氏遷肥始祖眞公﹐譜載原籍爲浙江杭州府仁和縣太平鄕二十四都二圖人。當有明太祖髙皇帝興吳元年仗義渡江﹐投充廬州府守禦千戶所軍。洪武十三年﹐制攺廬州衛﹐而公猶隸焉。洪武二十三年﹐以精力衰憊﹐取原籍至名義者代之﹐蓋識時之士也﹐遂家於廬云云。然據族中累世父老遞相傳述﹐公晚歲仍他適﹐歿於何所﹐譜牒不載﹐已無可考。證以遷肥後祖塋圖﹐其最初一冢標明爲祖婆墳﹐次卽二世祖玉公墳﹐則始祖之不卜葬於肥也可以斷定。是塋距肥城南三里﹐位富陂塘西北﹐酉山卯向﹐不肖幼時侍先君及族中長老淸明祭掃﹐恆指以相告﹐但識之不敢忘耳。厥後奔走南北﹐每過六橋三竺間﹐轍以不獲滯畱爲恨。意所謂太平鄕者﹐或尙不難尋考﹐容有支流余裔﹐文獻可足徵也。乙丑春間﹐滇友王竹邨以擢任教長畱京﹐偶飲市樓縱談﹐竹邨曰「久欲一遊廬州未果﹐廬州之王﹐同姓而不宗者有幾﹐君能言之乎﹖」余曰「天下王姓不宗者夥矣﹐吾肥何獨不然。」遂嚴詰見詢之故。君曰「余始祖眞公﹐乃明初由盧州以軍務赴滇者﹐余故一欲訪之﹐冀有所遇也。」余乃起立拱手而言曰「今日之會﹐儻非始祖有靈﹐不克有此。」遂以舊所蓄疑者一一告之﹐兩人都大歡樂。竹邨曰「依《滇志》所載﹐我始祖眞公似因鎭撫永昌土民爲亂﹐歿於國事。其後子孫轉徙播遷﹐遂失典故。」故自始祖至竹邨爲若干傳﹐竹邨不能答也。余曰「自遷肥始﹐下逮余身﹐則十六傳也。肥之譜尙可考﹐惟始祖何往﹐歿於何地﹐譜之闕文。今何幸一釋此疑團乎﹗」始祖以軍功起家﹐轉戰南北﹐抵滇後殆別有室﹐綿延迄今﹐逾五百年。兩地子孫﹐一旦聚首﹐殆亦族姓之佳話乎。竹邨名九齡﹐別號夢菊﹐少餘數歲﹐余以宗弟呼之。曩曾畱學日本﹐精研內典﹐專攻密宗。辛壬之間﹐佐吾友唐萁賡﹝繼堯﹞奔走國事。余耳其名甚久﹐未識面也。甲子秋竹邨持蓂賡介紹書﹐自滇抵津﹐一談遂成莫逆﹐乃有後此之遇合﹐寧非天乎﹗余友章孤桐﹑孫孟戟素與竹邨稔﹐恆於余前爲竹邨延譽。孤桐嘗曰「滇之人才﹐若論學術品格﹐竹邨自當首屈一指。」後余與竹邨過從漸密﹐益信孤桐之不我欺。竹邨不喜爲詩﹐去年以書抵湘蘅﹐因以示余﹐附有極長詩箋。余狂喜讀之﹐視爲得未曾有。玆以重竹邨故﹐一破向例﹐全篇錄入﹐以實餘詩話﹐竹邨閱之當一哂也。題爲《丙寅中秋前五日﹐自匡廬返﹐旋登普陀洛伽山。曹湘蘅自都中抄寄逸塘宗兄東遊詩十章並正道居詩﹐依均學和﹐仍得十章﹐卽乞同政》﹐其一﹕「遊蹤先後入蓬萊﹐更到南溟望眼開。大笑王喬是仙子﹐經年泛海未歸來。」其二﹕「非輕周孔厭囂嘩﹐﹝嵇康語﹞。策杖孤遊興倍賒。登罷匡廬渡南海﹐香雲吹送一天花。﹝宿法雨寺﹞。」其三﹕「秋風昆海憶尊鱸﹐欲整歸裝負負呼。西望鄕云潛下淚﹐髙邱矮屋已如塗。」其四﹕「烽火驚余叩普門﹐﹝遊匡山﹐因武漢戰起返申﹞。大悲無語淚猶痕。私心尙禱天河靜﹐欲洗塵氛淸六根。」其五﹕「偏安江左溯先澤﹐定鼎天南話亦佳。昭穆何時應立廟﹐淮南酌水薦淸齋。﹝始祖眞公隨黔國公徵滇定永昌﹐官都指揮。載《雲南通誌》。﹞」其六﹕「風流文采量休休﹐爲障庾塵且息遊。待到重陽能會否﹐相期黃菊共簪頭。」﹝此歸擬作京津之遊﹐不識能如此願否。﹞其七﹕﹝以下四章﹐同懷正道居主也。﹞「殺運經秋悲大千﹐願回雲雨潤金蓮﹐如棋世亂觀猶掌﹐痛下鍼砭頌兩篇。」其八﹕「桃李春風花滿千﹐秋來猶自愛周蓮。可憐露冷荷香晚﹐畱得髙歌茂叔篇。」其九﹕「買酒中山醉日千﹐荊州見許說靑蓮。爲余鼠雀饑相待﹐聊復歸吟內感篇。」其十﹕「道﹤立少﹥難言費五千﹐香光寶网絡金蓮。仙心佛口渾無已﹐珍重劫余砭世篇。」余得詩後﹐旋和數首﹐人事卒卒﹐未及寫出。今尙記其一云「山重水復路三千﹐異辦原來托一蓮。何日聖湖同訪勝﹐表章祖徳紀新篇。」此詩俚甚﹐原不足存。始祖遷廬已久﹐移滇後﹐子孫更不省原籍故事﹐故餘詩及之。數月前﹐竹阝自滇屢有書來﹐北遊之議﹐尙未中輟﹐但西湖訪勝﹐此願良未知何日償耳。移滇一支﹐數百年間﹐𨿽無顯宦﹐累代書香﹐廩貢不絕﹐與居皖廬者殆無異﹐亦竹邨所云。

一三四﹑余《東遊雜詩》第十章

云「低首空王隘大千﹐還期火宅湧金蓮。定回棋罷閒拈韻﹐砭世吟成又幾篇。」乃奉懷正道居主者。旋得和云「諤諤超羣勝萬千﹐詩中有畫抗靑蓮。環瀛歷罷觀滄海﹐閒玩《南華》內外篇。」余時適搜羅《莊子》各家箋注﹐從事研討﹐故有此語。以上二詩﹐乃竹邨和作之張本也﹐特附錄之。

一三五﹑金和﹐字弓叔﹐號亞匏﹐江蘇上元人﹐余友金君仍﹝珠還﹞之尊公也﹐著有《秋蟪吟館詩集》。金陵淪喪﹐君舉家陷賊中﹐備歷危苦﹐故所爲詩皆沈痛慘淡﹐有少陵《同谷》之遺。集中多長篇紀事﹐亦可當咸同間詩史讀也。君舊詠始皂﹐有句云「功罪一家都是火﹐益焚山澤政焚書。」獨具隻眼﹐爲人傳誦。余謂焚書功罪﹐亦未易言﹐處士橫議﹐雜家爭鳴﹐盡信書則不如無書。子輿氏已有深喟。末流之獘﹐寧免於焚。鄭板橋氏以秦王焚書與孔子刪﹝書﹞並舉﹐刪﹝書﹞斷自唐虞﹐刪﹝詩﹞僅存三百。被刪之書﹐與焚何異﹖余少時有句云「稷下羣言孰折衷﹐祖龍一炬燭天紅。焚書若果論功罪﹐也值刪書一半功。」語𨿽翻案﹐事有足徵﹐又不僅爲始皇解嘲也。

一三六﹑「夜半橋邊呼孺子﹐人間猶有未燒書。」此昔賢詠史句也。曩有人謂始皇只焚民間書﹐蓋猶諸侯惡其害己﹐而皆去其籍之意。實則當時以吏爲師﹐官書仍存。故「六經」諸子」﹐訖未隨一炬以俱燼。其說甚辯﹐似見趙甌北《廿二史札記》中。姑舉事例﹐伏鄭傳經﹐叔孫制禮﹐燒而未盡﹐已可證明。卽酇侯入關所收之圖籍﹐固赫然官物也。項羽入咸陽﹐大火三日﹐書之淪劫獨慘。杜牧之「楚人一炬﹐可憐焦土」之言﹐寧僅爲阿房宮詠哉﹗今人不罪項羽而罪秦皇﹐下流之歸抑又何說。漠武帝罷黜百家﹐獨尊孔氏﹐學術專制之毒﹐其結果烈於焚書。三千年來﹐文化消長﹐此爲關鍵。鄭漁仲云「秦人燔經而經存﹐漢人尊經而經絕。」蓋慨乎其言矣。

一三七﹑放翁絕詩﹕「斜陽古柳趙家莊﹐負鼓盲翁正作場。死後是非誰管得﹐滿村聽說蔡中郎。」達語亦巂語也。近見錢塘瞿存齋﹝佑﹞所著之《歸田詩話》中﹐載劉后村﹝克莊﹞絕句數首﹐其一與放翁同三句﹐首句則作「黃童白叟彳生來忙」。兩公均時代相接﹐以年輩論﹐放翁較早。事有偶合﹐或此類耶。又《山谷集》中絕句云「艸色靑靑柳色黃﹐桃花零落杏花香。春風不解吹愁去﹐春日偏能惹恨長。」此與唐人賈至詩亦同。特賈之原詩第二句作「桃花歷亂李花香」﹐第三句作「東風不爲吹愁去」﹐字面小異﹐事見《誠齋詩話》。流傳已久﹐不妨並存。必欲刻舟求劍﹐殊爲無取。

一三八﹑閩中多詩人。陳徵宇﹝懋鼎﹞爲弢庵先生之猶子﹐與余共事議會﹐簡靜持大體﹐儕輩重之。庚申以後﹐薄遊海濱﹐有《雜詩八首》﹐蓋辛酉十一月作也﹕「盧橘熟時吾北來﹐淞園又及早梅開。從今便欲勤勤數﹐物我相尋可幾回。」「虛樓一榻得居停﹐鎖骨仙人眼解靑。共有心頭漧莫利﹐夜分光動鬥牛星。」「廣長舌是浙潮音﹐節度開門抱苦心。稍喜楚材李山甫﹐筆端猶直魄臺金。」楚材蓋指同年李希愚君﹐時方佐浙帥幕也。「說禮惇詩天不廢﹐惜哉一首《衡州謠》。著書自是壁中事﹐闊劍長槍誰與驕。」此首蓋謂又錚也。「蒼然樹石出周垣﹐獨客徘徊感過門。未許亡人拋故國﹐太平湖與哈同園。」「閩士無雙林晚翠﹐史家將謂是伾文。山陽故侶何人間﹐殲露園中哭女墳。」「通藝曾居萬變先﹐孑遺猶數特科賢。故人久袖開山手﹐每度相逢也惘然。」「此來不謁海藏樓﹐爲恐京塵污一邱。喚得淞濱作人海﹐魚蝦擾擾信同流。」各詩皆有故事﹐讀者類能辧之﹐不贅注也。「蒼然」一首﹐回腸蕩气﹐如不勝情。他人讀之﹐且增「停雲」之感﹐況僕也哉。

一三九﹑徵宇又有《杭州雜詩》八首云「營門歸馬踏長衢﹐坐對煙波想故都。山水有靈吾豈誑﹐此來端不爲西湖。」「綰轂東南唱止戈﹐一家杭滬免誰何。湖濱逆旅持名籍﹐記得諸侯客子多。」「酒盞當欄攜妓客﹐蓑衣衝雨采專舟。寒煙荒梗成今度﹐夏景忽忽不肯畱。」「雙槳夷猶戀夕暉﹐尋人不遇不空歸。湖遊半日仍粗了﹐只見山兜上翠微。」「林墓梅花開未開﹐孤山須是厭塵埃。平湖秋月偏相近﹐昏黑循堤獨到來。」「十八年前湖上夜﹐行宮門外月如霜。我生只此泛舟役﹐說與故人應斷腸。」「精忠恨不國威揚﹐保障長思捍海塘。千載浙人還浙土﹐嶽王恐合讓錢王。」「潮弩方湔百越羞﹐甌閩地盡古揚州。相從漫有江湖意﹐野鶴閒雲愧貫休。」「綰轂」一首﹐爲浙帥作者。時越中方倡自主﹐四方輻輳﹐洵盛極一時也。

一四○﹑北戴河海濱﹐爲東亞北部逭暑勝地。余以己未秋初來遊﹐其時於役滬上﹐未及信宿。甲子以後﹐每歲必至﹐野服徜徉﹐秋盡始返。閒中風月﹐消受獨多﹐亦近年差爲適意之事。餘甲子夏得句云「年來髀肉生如許﹐賃得邨驢當馬騎。」頗爲一時傳誦。鄭海藏有寄答餘詩三首﹐甚佳。錄之﹕「讀書不樂更論兵﹐廣武區區易得名。誰見龍川新句就﹐卻將經濟嘆生平。」「虎擲龍攄九州﹐英雄誰肯死前休。功名無與夷齊事。薇蕨空山又一秋。」「振衣千仞气堂堂﹐濯足扶桑意豈狂。今日望公應卻步﹐只堪居士號淸涼。」按﹕韓蘄王晚年自號淸涼居士﹐海藏蓋隱切騎驢故事也。余《寄懷海藏》詩云「濠堂鷗榭渺前塵﹐搖落江山幾鳳麟。善飯挽彊渾易事﹐最難養气尙如新。」「國門重入十三年﹐辛苦孤臣拜杜鵑。底事推枰仍袖手﹐蛾眉謠詠古今憐。」「駿骨千金世豈知﹐看天忍淚又移時。神州來日方多事﹐出岫閒雲未是遲。」「看罷繁櫻已倦遊﹐閒身更爲海鷗畱。年來詩思頹唐甚﹐那有雄心到九州。」皆在海濱作者﹐並錄於此。

一四一﹑武進管洛聲﹐有《海濱誌略》之輯﹐余實促其印行。且以余倡另選《海濱集》之議﹐故凡唱和諸作不專屬海濱風景者從刪。近由友人先後鈔送詩料﹐眞有美不勝收之感。輯爲專集﹐請俟異日。余卸皖事後﹐卽攜家居蓮峯山下﹐勞苦之餘﹐驟親水石﹐如獸出檻鳥脫籠﹐樂乃無藝。鑲蘅遠道見訪﹐有柬餘一詩云「兼程赴宿約﹐有如鷹脫鞲。蓮峯近在眼﹐排闥爭相投。主人甫罷鎭﹐心曠神逾遒。從知八騙貴﹐末抵一壑優。嚴松送寒籟﹐邨酒供新籬。悠然生意滿﹐都付奚囊收。」「八縐」「一壑」得味各殊﹐非鷗盟中人不能道其隻字也。

一四二﹑超觀有願夏廬﹐亦在蓮峯之麓。甲子歲﹐君與餘唱訓至夥﹐詩筒往復無虛日。均已實《海濱集》中。余最愛其話舊見贈句云「中原無主空捫虱﹐巨翮摩天且養翎。」又《雜詩四首》云「蓮峯鬱鬱海蒼蒼﹐十里樓臺盡啟窗。銷卻炎或渾瑣事﹐一丸曾此樹金湯。」﹝日俄﹑直奉兩戰均在此設防。﹞「襤外淸涼若可招﹐甘陵山下雨瀟瀟。十年空醒幽燕夢﹐何似支頭聽暮潮。」「金沙灘口掉輕舟﹐繞徧長堤出葦洲。更此薊門山色壯﹐海云一抹出齊州。」「亭午波湉海樹低﹐兒童潑浪釣魚磯。平生歷盡風濤險﹐卻臥沙頭看水嬉。」吐屬淸新﹐是不食人間煙火者。

一四三﹑顧子朋﹝云﹞﹐一號石公﹐江寧上元人。海藏詩所謂「江東顧五」者也。所居在盞山下﹐榜曰深樹讀書堂。海藏題詩最多﹐並爲題聯云「門有五柳樹﹐書成一家言。」可以想見風槪。君與海藏論詩最契﹐有《贈蘇寵卽題其小影》一絕云「讞詩幾輩囚孟郊﹐若法司議獨弗撓。平反野史亭畔獄﹐復古直許儕謝陶。」皆紀海藏論詩語也。石遺嘗謂海藏詩爲石公作者皆工﹐玆就石公詩與海藏有連者錄之﹐以見兩君交期﹐且以實石遺之言。《雨中喜蘇戡枉過﹐畱宿山居﹐卽事有作》云「幢幢陸海中﹐閒者惟二人。一處盞山麓﹐一棲淮水濱。笑言阻索居﹐風雨愁蕭晨。豈期駕倏命﹐仍此物外親。濃陰縟幾席﹐佳釀淸心神。延賞極非想﹐放論彌無垠。斯世非我世﹐﹝蘇戡語﹞。羣倫當誰倫。尊前黃虞邈﹐潭上煙波新。永夕理嘯詠﹐奇懷斂輪囷。短檠掀奚童﹐髙枕鼾嘉賓。言念過從日﹐何必非隱淪。」君爲薛慰農先生髙足﹐選荊溪教諭不赴﹐所著有《盞山詩錄》。集中與時賢唱訓甚夥﹐桐廬袁爽秋﹑通州張季直﹑金壇馮夢華﹐及同鄕江潛之﹝雲龍﹞﹐張楚寶﹝士珩﹞﹐皆其吟侶也。

一四四﹑石公歿後﹐海藏哭之甚哀﹐詩云「自意死窮邊﹐不復能見子。歸來誰與歸﹐得我子所喜。南行暫展墓﹐海上聊徙倚。一歡謂可必﹐何用書累紙。豈知有玆事﹐捨我遽爲鬼。投袂欲相追﹐失望對逝水。眼前盡成蘿﹐萬世不可埃。」又﹕「持謂絕不同﹐意气極相得。每見不能去﹐歡笑轍竟夕。西州門前路﹐爾我畱行迹。相送至數里﹐獨返猶惻惻。小橋分手處﹐驢背斜陽色。千秋萬歲後﹐於此滯魂魄。爲君詩常好﹐世論實不易。夢中還殘錦﹐才盡空白惜」。讀之令人增气類之感﹐至詩之微妙﹐固不待言。且「爲君詩常好」之句﹐固已自道矣。

一四五﹑昌黎三上宰相書﹐人或議其求進太過。實則世有髙才﹐而當路不知﹐必迫其以書自媒﹐亦執政之恥也。興化鄭板橋﹝燮﹞﹐讀昌黎《上宰相書》﹐因呈執政云「常怪昌黎命世雄﹐功名之際太匆匆。也應不肯他途進﹐惟有修書謁相公。」此詩立論最公﹐亦自見身分矣。宋呂許公當國﹐一日有張球獻詩云「近日廚中乏短供﹐孩兒啼哭飯籮空。母因低語告兒道﹐爺有新書謁相公。」公以俸錢百緡遺之﹐事見《靑瑣集》。又唐詩僧皎然投知己云「若爲令憶洞庭春﹐上有閒雲可隱身。無限白雲山要買﹐不知山價出何人。」此與張詩同一語妙。

一四六﹑詩以諷諭爲工﹐香山尙已﹐前賢詩中尢多名作。然亦有以諧謔出之者。唐宿衛裴略試判落第﹐謁僕射溫彥博披訴。略素以善諧謔稱﹐彥博指廳前屏墻令賦詩﹐略應聲曰「髙下八九尺﹐東西六七步。突兀當廳坐﹐幾許避賢路。」彥博曰「此語似傷博。」略曰「卽扳公筋﹐何止傷膊。」以「博」「膊」同音也﹐彥博卒與之官。此一事也。李淸臣﹐宋北都人。方束髮﹐詞句驚人。一日薄遊鄭州﹐時韓公爲帥﹐因往見其至大祝。吏報曰「大祝方寢。」遂求筆爲一絕﹐書於刺﹐授其吏曰「大祝覺則投之。」詩云「公子乘閒臥彩廚﹐白衣老吏慢寒儒。不知夢見周公否﹐曾說當年吐握無。」韓公見其詩曰「吾知此人久矣。」竟以女妻之﹐此又一事也。

一四七﹑偶閱《溫公詩話》﹐載大名進土耿倦芝詩一聯云「淺水短蕪調馬地﹐澹雲微雨養花天。」甚佳。憶往年讀樊山詩﹐亦有「芳艸五城盤馬地﹐綠蓑三海打魚人」之句﹐可與耿句頡頑。「打魚」句頗有微諷。合肥柄政﹐不居三海﹐並嚴网罟之禁﹐懲前失也。

一四八﹑余居東日﹐有《賦柞原古樟》一絕﹐寶融乃以易實甫﹑陳仁先兩君詠樟詩寫寄。易詩舊曾厲目﹐誠爲《哭盒集》中得意之作。陳詩工力亦不在實甫下﹐特所詠爲杭州法相寺之樟耳。易詩題爲《萬杉寺五爪樟歌》﹕「萬杉化去無一杉﹐惟有寺前老樟在。樟分五體其一本﹐身歷百齡更千載。旁達澗壑根已深﹐直幹雲霄气不餒。云垂太陰逗雷霆﹐風翻白日動光彩。危柯半入煙冥冥﹐細葉還鋪雪皚皚。化人奇偉丈六身﹐猛上雄健尺八腰。全張數爪鱗之而﹐俯視眾木形傀儡。古來賢豪誰撫摩﹐其人已死不相待。惟有五老之奇峯﹐共對靑天無倦怠。𨿽言乾坤要支柱﹐未免得罪庸與猥。下穿已愁傷富媼﹐上孥又恐妨眞宰。獨立無友大哉警﹐眾人皆忌甚矣殆。自恃刀斧莫能入﹐皮骨有類披鐵鐺。大才詎肯腐山林。神物猶思避俎醢。吾間豫章生七年﹐便可與龍鬥滄海。何況此樹世希有﹐壽過凡樟逾百倍。願爲樓船擊西夷﹐知君九死終不悔。」按﹕此詩說者謂實甫借題譽張文襄﹐或亦近於附會﹐然其气魄之大﹐結構之精﹐則眞一時無兩矣。文襄評云「雄偉恣肆﹐如張顚以頭濡墨狂叫作得意艸書﹐眞世間奇作也。」以詩境論﹐惟昌黎有之耳。陳詩題爲《法相寺中老樟一株﹐雙幹皆大十圍﹐其本殆不可量﹐散原老人屬同賦之》﹕「法相寺中長耳僧﹐早空諸相藏鋒稜。一期永明偶饒舌﹐結跏俄頃驚膚冰。應身歷劫住山寺﹐定光一綫燃寵監。我尋春茶素來止﹐但賞修竹靑層層。忽逢大身仰突兀﹐老樟分幹雙龍騰。亙如天柱伸兩戒﹐矯如雲翼張孤鵬。神物不敢臆年代﹐但識倒掛千歲藤。山僧築合度長夏﹐片枝所覆蒼云崩。四時風雨掃落葉﹐老僧偃摟階難升。散原老人詫一見﹐平生奇觀嗟未曾。匡廬五爪震寰宇﹐對此只落聲間乘。遊世無問亦有待﹐發幽奇句精靈憑。髙吟千里起鐘阜﹐佇聽夜半霜鐘膺。」以詩境論﹐實甫雄肆﹐仁先婉約﹐可謂異曲同上。

一四九﹑陳散原集中亦有《法相寺古樟》五古﹐蓋與仁先﹑恪士同時作也。詩云「壓夢湖上山﹐晨望理筇策。步尋飛鷺旁﹐家兒跳俱出。﹝謂仁先家二稚子從遊。﹞徑轉矮樹重﹐穿影霏煙隙。佛場據嚴腹﹐入憩靜樓壁。垂陰合景光﹐茗坐寒翠滴。側睨老樟怪﹐挺幹作勁敵。雄龍角嶷嶷﹐何年坼霹靂。飛將兩猿臂﹐射胡有餘力。疑灌菩薩泉﹐漫比精忠柏。天畱表靈山﹐依汝如古徳。鐘聲風葉翻﹐不壤斜陽色。」並錄於此﹐海內詠樟詩﹐要以此爲大觀矣。

一五○﹑三絕之稱﹐始自鄭虔。考《唐書枕文志》﹐鄭虔﹐天寶初爲協律郎中。明皇愛其才﹐置廣文館﹐以虔爲博士。虔善圖山水﹐常苦無紙。時慈恩寺貯柿葉數屋﹐遂日取葉肄書﹐歲久殆徧﹐常自寫其詩並畫以獻。帝大署其尾曰「鄭虔三絕。」蓋謂詩書畫三者均臻絕詣也。後世沿用﹐咸本於此。但亦有隸事各別者。唐文宗太和中﹐詔以李白歌詩﹑張旭艸書﹑裴劍舞爲三絕﹐命翰林學士爲之贊。又僖宗廣元明年﹐車駕幸蜀﹐詔曰「行在三絕﹐右散騎常侍李潼﹐有曾閔之行﹔職方郎中孫樵﹐有揚馬之文﹔前進土司空圖﹐有巢許之風。列在冊書﹐以彰有唐中興之徳」云云。是又一三絕佳話也。王漁洋云「唐代畱意風雅如此﹐談之芬人齒頰。降及近代﹐韻事日稀﹐而世變亦日亟矣。」餘生也晚﹐鄕中名宿﹐多不獲見。憶自兒時﹐先君恆喜以前輩曁並時諸賢行詣及詩文諄諄韶勗﹐耳熟能詳﹐往來心目﹐迄今耿耿。其尙能追憶者﹐有如盧泮溪﹑趙響泉云池父子﹐王二石﹑黃拙翁﹑徐毅甫﹑朱默存諸老﹐及野亭先叔祖﹑井生先伯。其爲余所逮見者﹐則有沈石坪﹑宣薇墀﹑周筱峯﹑闞鳳池﹑黃季繩﹑蔡霞士﹑王五峯﹑郭健齋﹑王俊生﹑趟秀臣﹑朱蓋臣﹑範蓮洲慕洲昆仲﹑蔡云倦﹑徐鶴倦諸老﹐趙文卿﹑劉地山兩姻丈﹐曁罕齋叔祖﹑蓋臣先伯。就中石坪善書﹐五峯善詩﹐俊生精拳術﹐各以所長﹐授徒鄕裏﹐成就頗眾。余常推爲肥上三絕﹐曾有詩識之云「俊生拳術實堪師﹐寂寂衡門世不知。欲並二難稱三絕﹐石坪書法五峯詩。」俊生以文人精拳術﹐安貧樂道﹐有古隱君子之風。今諸老均下世已久﹐裏中後生小子﹐或亦有不能舉姓字者。表彰鄕賢﹐何敢辭責。其以後生拳術比於王詩沈書﹐猶裴劍舞之例也。餘十年以來﹐轍思續修吾肥縣誌﹐藉徵文獻﹐惜桷具事例﹐未竟羅。今尙存訪稿盈篋﹐回首趨庭﹐但有愧怍。

一五一﹑友人閔葆之﹝爾昌﹞﹐有《五續疑年錄》之輯﹐曾以相貺。披閱一周﹐見列有沈石坪丈﹐差慰人意。近偶閱南通張季子《詩錄》﹐有王五丈自金肥寄詩見懷依韻奉答一律云「淝上巍然老輩存﹐書來舊夢一重溫。盡收海气歸詩卷﹐遙想霜髯照酒尊。原信何人猶好客﹐應劉無地爲招魂。﹝謂吳武壯﹑朱曼君﹞。蒼涼久已拋簪紱﹐落日風煙況爾昏。」五峯丈原號謙齋﹐晚年自號五峯老人﹐所著有《遺園詩艸》。仁和譚復堂﹝廷獻﹞﹐曾宰吾邑﹐選君詩與同邑徐西叔﹝予苓﹞﹑戴子瑞﹝家麟﹞所作﹐爲合肥三家詩﹐戴有《劫余軒詩餘》。徐初字毅甫﹐一字南陽﹐晚年自號龍泉老牧﹐有《惇艮吉齋詩文存》﹐皆可傳也。馬通伯《抱潤軒集》中﹐有龍泉老牧﹑沈石翁兩傳﹐甚佳。

一五二﹑黃岡杜於皇《詠蘇子瞻》云「堂堂復堂堂﹐子瞻出峨眉。幼讀《範滂傳》﹐晚和淵明詩。」吾鄕龔端毅﹐每誦此詩﹐以爲二十字說出東坡一生。按東坡和陶各詩﹐皆在謫惠州時所作。山谷在黔南聞之作偈曰「子瞻謫海南﹐時宰欲殺之。飽喫惠州飯﹐細和淵明詩。彭澤千載人﹐東坡百世士。出處𨿽不同﹐气味乃相似。」上四句當卽於皇所自脫胎也。又坡老在嶺海間﹐最喜讀陶淵明詩﹑柳子厚集﹐謂之南遷二友。子厚當日被謫﹐遭際亦與坡同。坡嘗語柳州詩在彭澤之下韋蘇州之上﹐亦的論也。

一五三﹑武進黃仲則﹝景仁﹞《兩當軒詩集》﹐海內傳誦久矣。君官止丞悴﹐憔悴以終﹐頗與江弢叔相同。集中如《綺懷》云「茫茫來日愁如海﹐寄語義和快著鞭。」《都門秋思》云「全家都在風聲裏﹐九月衣裳未翦裁。」皆古之傷心人語。洪稚存《北江詩話》﹐稱君詩如「咽露秋虫﹐舞風病鶴」﹐信然。鎭洋畢秋帆中丞﹐初不識仲則﹐見《都門秋思》詩﹐謂值千金﹐姑先奇五百金﹐速其西遊。好事惜才﹐亦佳話也。事見陸祁生﹝繼輅﹞《春芹錄》。祁生博學﹐曾爲吾廬學官者。

一五四﹑湯山溫泉﹐舊有行宮﹐今則已爲都下息遊地矣。《日下舊聞孜》只載淸代禦制各詩﹐士夫題詠極少。地屬禁垣﹐遊侶不到﹐一也﹔僻在京西﹐輪蹄艱遠﹐二也。《堯山堂外紀》載武宗幸薊之湯泉﹐宮女王氏隨行﹐題詩賜之云「滄海隆冬也異常﹐小池何自暖如湯。溶溶一派流今古﹐不爲人間洗冷腸。」是湯山溫泉﹐在明代已屬宸遊禁地矣。

一五五﹑石湖﹑誠齋﹐均爲南宋大家。二公樂志田園﹐寄情閒適﹐人品旣髙﹐兼饒雅致﹐詩以人重﹐理有固然。誠齋詩﹐李越縵謂其「粗硬油滑﹐滿紙村气﹐似《擊壤》而乏理語﹐似江湖而乏秀語」。余頗疑其譏訶太過。今觀《浩然齋雅談》﹐亦云「詩家謂誠齋失之好奇﹐傷正气。」是在宋時亦有微詞矣。誠齋之《閒居初夏午睡起二絕》之一云「梅子流酸濺齒牙﹐芭蕉分綠上窗紗。日長睡起無情思﹐閒看兒童捉柳花。」艸窗謂其極有思致。誠齋亦自語人曰「工夫只在一『捉』字上。」此詩委巷小兒多能傳誦。余尢喜其第二絕云「松陰一架半弓苔﹐偶欲觀書又懶開。戲掬淸泉灑蕉葉﹐兒童誤認雨聲來。」又可云工夫只在一「誤」字上也。石湖與誠齋﹐互相引重﹐詩境間亦相同。《夏日田園衤集興十二絕》之一云「梅子金黃杏子肥﹐麥花雪白菜花稀。日長籬落無人過﹐惟有蜻蜒蛺蝶飛。」置之楊集﹐幾不能辧。

一五六﹑越縵論詩﹐謂「石湖律詩﹐亦苦槎牙拗澀﹐墮南宋習气﹐然尙有雅音。五七古亦多率爾﹐而大體老到﹐不失正軌。」𨿽不無微詞﹐然較之評誠齋者﹐已迥判軒輊矣。余謂石湖尙有雅音﹐誠齋不無村气。越縵此論﹐𨿽涉惡謔﹐亦似定評。讀二公集者﹐自能辧之﹐不煩余爲左右袒也。石湖有《題釣臺》一絕云「山林朝市兩塵埃﹐邂逅人生有往來。各向此心安處住﹐釣臺無意壓雲臺。」﹝自注﹕臺上題詩甚多﹐其最膾炙者曰﹕『世祖功臣二十八﹐雲臺爭似釣臺髙。』﹞論史平允﹐適愜我心。近正道居主讀釣臺詩﹐亦有句云「光武際中興﹐子陵托髙蹈。臺在主千易﹐何取空名盜。」髙挹羣言﹐皆未經人道過者。

一五七﹑石湖又有《園林》一律云「園林隨分有淸涼﹐走徧人間夢幾場。鐵硬磨成雙鬢雪﹐桑弧射得一繩牀。光陰畫紙爲棋局﹐事業看題檢藥囊。受用切身如此爾﹐莫於身外更乾忙。」「乾忙」二字﹐本南中習用語﹐以之入詩﹐亦可喜也。

一五八﹑偶閱周艸窗《浩然齋雅談》﹐稱範致能《嘲蚊詩》云「沈酣尻益髙﹐飽暖腹漸急。晶晶紫蟹眼﹐滴滴紅飯粒。」以爲體物畢肖。余按《石湖集》中《詠蚊》﹐蓋凡數見﹐《次均溫伯苦蚊》云「白鳥營營夜苦饑﹐不堪薰燎出窗扉。小虫與我同憂患﹐口腹驅來敢倦飛。」又《次均蚤蚊》中句云「羽虫麼麼塞區寰﹐造化胡爲弗疾頑。但願江湖無白鳥﹐何須金鼎鑄神姦。」又《睡覺》斷句云「心兵休爲一蚊動﹐句法卻從孤雁來。」皆妙有寄托﹐不僅體物之工已喜。余意詠蚊詩重在寄托﹐孟東野之「願爲天下廚﹐一使夜景淸」﹐趙雲崧﹝翼﹞之「一蚊便擾人終夕﹐宵小原來不在多」﹐皆海內傳誦之作。原詩見先君子所編《養正詩選》﹐不具錄矣。

一五九﹑範文正﹝仲淹﹞﹐少時求爲秦州西溪監鹽﹐其志欲吞西夏﹐知用兵利病。廨捨多蚊蚋﹐文正戲題其壁曰「飽去櫻桃重﹐饑來柳絮輕。但知離此去﹐不要問前程。」宋釋惠洪《冷齋夜話》謂「其語𨿽戲笑﹐而豈弟渾厚之气逼人﹐況其大者乎。」此亦詠蚊詩之饒有寄托者。

一六○﹑蠅與蚊蚋皆擾人者﹐而蠅之有妨衛生尢甚。陸放翁詩云「十月江南未擁鑪﹐癡蠅擾擾莫嫌渠。細看豈是堅牢物﹐付與淸霜爲掃除。」是但惡其擾人也。至鄒志完﹝浩﹞《秋蠅詩》有句云「況如一簞貧﹐未能萬錢歡。園蔬薦脫粟﹐杯盤殊滅裂。雙筋才欲拈﹐咀嚼遭爾餮。適從何處來﹐食飲污修潔。使我味不甘﹐欲咽還復噎。」則直言其妨害衛生矣。今西人驅蠅之厲﹐甚後逐蚊﹐其以此哉。

一六一﹑昔賢詩最多者﹐首推白陸。朱竹坨摘放翁集中雷同句﹐多至四十餘聯﹐洵屬多之爲累﹐然要無害其爲大家也。放翁卒年八十餘﹐「六十年間萬首詩。」後又增四千餘首。與放翁同時之楊誠齋﹐亦積詩至二萬餘首﹐均能以多爲貴者。近人存詩之多﹐似無逾袁爽秋﹑樊樊山二公。樊山天假大年﹐吟尢力﹐他日或當突過白陸矣。

一六二﹑王漁洋《香祖筆記》載﹐在京師有詩云「淩晨出西郭﹐招提過微雨。日出不逢人﹐滿院風鈐語。」自謂一時興到之作。其地卽今之天寧寺也。近閱《越縵堂日記》﹐有《欹枕》一絕云「紗窗小拓翠深深﹐一院無人盡綠陰。欹枕不聞朝事到﹐勝他巢許臥山林。」自注﹕「今日欹枕﹐見窗外綠陰滿院﹐鳥啼人寂﹐略無一事。」亦冗官之淸福也。詩亦風神澹秀﹐抗手漁洋﹐故並錄之。

一六三﹑海藏官寧鄂最久。在寧時起濠堂﹐地在綿俠營。水木明瑟﹐可眺鍾山。在鄂則於漢上起盟鷗榭﹐君口占詩云「風從金口來﹐入我盟鷗榭。欲尋半日閒﹐臥看斜陽下。」賢者所至﹐動畱勝迹﹐要皆藉詩歌以傳。君自龍州罷鎭後﹐則就滬築海藏樓﹐卽今之南洋路寓宅也。有《戊申過俠營故居》詩云「此地沈吟夢幾﹐最難消遣是斜陽。濠堂已逐荒煙散﹐卻認鍾山作故鄕。」又《題吳監泉監園圖》云「我去復來如燕子﹐濠堂無處尋巢痕。喜君久爲此園主﹐收拾世事歸詩篇。豈知興亡一彈指。故國安在園空存。」三宿之戀﹐情見乎詞矣。君滬寓極精雅﹐松竹之外﹐兼植櫻花。周梅泉﹝達﹞贈詩云「射虎屠鯨願已乖﹐一樓天與巧安排。何緣占得南洋路﹐千載爭墩到簡齋。﹝自注﹕陳簡齊集﹕『奇甫先至湘陰﹐書來戎由祿唐路。而僕以他故﹐由南洋路來﹐夾道皆松﹐如行靑羅步障中。』今海藏樓亦在南洋路﹐馳道交蔭﹐春夏之艾亦如行步障中。古今巧合如此。」﹞梅泉與君樓居相望﹐過從極切。有《移柝日本茶屋以贈海藏樓詩》﹐以紀之云「遮頭一把茅﹐竹窗以紙。客來脫屨登﹐敷座如憑幾。自我此屋成﹐漸喜識茶理。夜鍰耿相依﹐聽雨若蓬底。今年花竹長。蒙密上階。南嚴塞戶牖﹐屏蔽失其美。豈謂山可移﹐將勿室可徙。久奧忽得曠﹐引目一失喜。稍稍平丸礫﹐續續引淸Г。兩足黽魚生﹐樂此水中。華嚴無實相﹐起滅現彈指。妄念衤集愛憎﹐幻覺吾亦恥。空桑豈無情﹐緣盡去便休。楚弓泯得失﹐但願佳處畱。浮生孰根蒂﹐住屋如牽舟。云何負而趨﹐夜半駕力遒。藏壑慮不固﹐藏海計或周。階前托盈尺﹐豈日徇道謀。落落數株松﹐鬱鬱百尺樓。玆屋虱其間﹐蟻垤儕山邱。使君昔有居﹐門對江漢流。舊燕移巢痕﹐楚尾今吳頭。蘧廬𨿽云隘﹐萬象資冥搜。」君得此屋﹐復構盟鷗榭﹐亦紀以詩云「麯町山下舊詩人﹐辟世眞成老海濱。髙枕可堪尋斷夢﹐小窗誰與話前塵。風瀟雨晦淒惶地﹐酒盡花殘寂寞春。此際牽船還著岸﹐多情公瑾鬼東。」「待與何人話武昌﹐吞聲飲淚更回腸。論詩知己存黃土﹐讀史微詞本素王。心事百年畱蠹簡﹐風雲萬變見滄桑。啼鷗只在閒鷗側﹐口血齊盟那便亡。」麯鷗館者﹐君爲日本領事時所居﹐其集中所謂「誰念詩人最消瘦﹐麯町館裏送歸鴻」者是也。君又有《酬石遺題盟鷗榭詩》云「鷗榭三陳隔江居﹐石遺士可及善余。士可健遊善余病﹐石遺時時猶我俱。當年武漢不忍道﹐朋友變幻誰吾徒。寒盟於鷗復何責﹐我老久化爲鷓鷓。更營此榭旁松石﹐江神竊笑將挪楡。與君席地尋舊夢﹐自翊雙鳥殊未孤。傷心黃鶴去不返﹐但見舉世騰羣狙。南皮殘客今有幾﹐寧處溝壑非泥塗」。石遺之作必佳﹐惜猶未見﹐當續求之。

一六四﹑梅泉﹐吾皖建徳人﹐一字美權﹐玉山丈之冢孫。所著有《今覺盒詩存》﹐海藏﹑石遺諸老﹐均極稱之。君言詩服膺錢籜石﹑江弢叔﹐其自爲筆意亦雅近海藏。吾鄕耆舊﹐日卽凋落﹐君盛年顯學﹐驂靳時彥﹐又習從東南諸老遊﹐充其所至﹐固應絕塵而奔矣。《伏堂》者﹐弢叔所著﹐海藏極表彰之。余曩爲詩話﹐亦助之張目者。梅泉題陳叔通所藏江弢叔手書詩卷云「詩文遭亂例窮蹇﹐善作苦語淒心脾。中興開山幾鉅手﹐巢經秋蟪胥倫魁。伏幽潛晚始出﹐異軍突起張偏師。並時熊盛亦健者﹐斂手藉推昌黎。」按熊字蘇林﹐名其光﹐江蘇靑浦人。盛字艮山﹐名樹基﹐弢叔同郡元和人。二君旨天挺異才﹐目空一世﹐於弢叔詩均折節見推。事見弢叔集中自序﹐因並著之。

一六五﹑自星球之學大明﹐於是黃姑河橋之說﹐徒其笑噱。然七夕乞巧﹐則閨中兒女﹐固仍以爲佳節也。日本亦極重視此節﹐以易歷故﹐攺爲八月七日﹐萬家燈火﹐門前雜陳百戲﹐猶有唐風。此余居東時目擊者。余所見七夕詩﹐以宋胡仔爲最佳﹐詩云「乞巧筵開玉露秋﹐一鉤涼月掛西樓。人間百巧方無賴﹐寄語天孫好罷休。」曾輯入《養正詩選》中。近海藏錄示本﹛共電﹜七夕詩云「輕河如練月如舟﹐花滿人間七巧樓。野老家風依舊拙﹐蒲團又度一年秋。」木﹛共電﹜﹐元之詩僧。遺山作序﹐盛稱其七夕之作﹐頗爲當時傳誦。詩似從胡詩脫胎﹐然用意遣詞﹐更新穎矣。

一六六﹑武進管緘若先生﹝世銘﹞﹐文章風節﹐爲一時重。所著有《韞山堂詩文集》。君少時讀史﹐慕汲黯朱云之爲人。官京朝日﹐不阿權貴﹐時相亦嚴憚之。生平尢恥標榜聲气﹐寓江燈日﹐客有勸謁袁簡齋者﹐詩以謝之云「耆舊風流屬此翁﹐一時月旦擅江東。寸心自與康成異﹐不肯輕身事馬融。」畢秋帆尙書撫陜時﹐雅好延納﹐四方士多歸之﹐洪北江程魚門諸人﹐其最著也。君客關中日﹐畢致千金聘不往。集中有《遙別山中丞詩》云「慕府招延東閣賓﹐掃門懷刺日逡巡。要知玉貌風塵外﹐原有橫鞭逕過人。」卽此可以見君之所守矣。

一六七﹑君有論詩二則﹐最愜鄙意﹐附錄於下。一云「王阮亭﹝士禎﹞文潞公詩﹕『天遣不同韓富沒﹐姓名畱冠黨人碑。』沈宗伯﹝確士﹞以潞公名列司馬光之次﹐易『冠』爲『重』。崔華﹝不雕﹞『丹楓江冷人初去﹐黃葉聲多酒不辭』﹐極爲漁洋激賞﹐所謂『神韻天然﹐不可湊泊﹐也。沈病其合掌﹐易『丹楓』爲『白蘋』。遂使昔賢名句﹐索索無生气矣。」又云「近日北方詩人多宗蒲城屈徵君﹝悔翁﹞﹐南方詩人多宗長洲沈宗伯﹝確士﹞。屈豪而俚﹐沈謹而庸。施朱王宋之風於玆邈矣。」按悔翁以布衣薦博學鴻詞﹐傲岸自喜﹐出必髙杖﹐四童扶持。在京師見客南面坐﹐公侯學詩者﹐入拜牀下。專攺削少陵﹐訾詆太白以自誇身分。耳食者奉若神明﹐山左顏懋倫心不平﹐獨往求見﹐坐定卽問曰「足下詩有《書中乾蝴蝶二十首》﹐此委巷小家子題目﹐李杜集中﹐可曾有否﹖」屈默然慚﹐人以爲快事。見《隨園詩話》。隨園亦於屈之論詩有微詞也。沈歸愚《別裁集》僅錄屈《王母廟》一首云「秦地山河畱落日﹐漢家宮闕見孤燈。如今應是蟠桃熟﹐寂寞何人薦茂陵。」蓋能入唐賢之室者。

一六八﹑有淸中葉後之詩家﹐吾友梁任公盛稱鄭子尹﹝珍﹞﹑金亞匏﹝和﹞﹐及順徳黎簡。簡字二樵﹐所著有《五百四峯堂詩鈔》。《李越縵日記》謂其詩「幽折瘦秀﹐迥不猶人」。又云「二樵以繪事名﹐詩中皆畫境也。」可以想見其詩矣。顧其集世不多見﹐詩名遂爲繪事所掩。老友辛姜園聞余輯詩話﹐錄君詩若干首示余﹐嘗鼎一向﹐已知全味。《古意贈友》云「海水枯桑各自知﹐勞遲燕疾不能齊。長卿白首懷琴畔﹐小杜靑春付竹西。傍地雄雌迷顧兔﹐懷人風雨有鳴雞。癡云蕭索窗間曉﹐冷月尖纖柳外低。」《夜色獨步》云「四更天海靜﹐月露闊難看。獨立人如夢﹐孤心影未安。岸陰魚板白﹐潮大水村寒。不寐吾無謂﹐徘徊輒夜闌。」《絕句》云「春潮春艸綠滿野﹐桃花李花明壓檐。髙樓遠色冷後水﹐細雨斜風入下簾」。皆能不愧「幽折瘦秀」四字者。

一六九﹑詩之甘苦﹐惟作者自道﹐始能眞實。二樵有《答同學問僕詩》云「簡也於爲詩﹐刻意軋新響。當其跨闊步﹐語亦頗倜儻。試復虛自舉﹐得失如指掌。霜警鐘候明。悲壯秋淸爽。艸暖虫細吟﹐幽咽春駘蕩。勞我蠶抽心﹐輟食入羅网。靜或女懷春﹐有怨言惝恍。以玆攖其生﹐作苦時技癢。一世取自畢﹐千秋敢延想。方寸抱冰雪﹐萬里在俯仰。吾希禦風返﹐誰與恃源往。自非駿馬骨﹐焉得蒙上賞。倘誠虎姿﹐老死气騰上。」竟體無一淺語﹐佳構也。

一七○﹑二樵文亦奧折﹐如其爲詩。集中自序云「簡自齠﹤齒﹥﹐先君子卽教之爲詩。旣得其意而喜爲之﹐其間存而慚﹐慚而焚者屢矣。旣又復存﹐存又復慚﹐於二十餘年中﹐若有未可盡焚者。自乾隆辛卯﹐至於乙卯﹐所得詩分廿五卷梓之。少而壯其漸以老﹐可槪其心力之利鈍也﹐體格之仍變也。詩人之殊途﹐醫門之多病也﹐藥之𨿽偏乎﹐近之者又其性也。且彼風气者方置吾於其樞﹐吾不能撓其柄也。昔所非而今是﹐今所是而後非﹐吾烏乎知其鵠之正也哉。」其時適當嘉慶初元﹐士夫治詩學﹐率爲宗派所囿﹐無能自開戶牖者。二樵崛起嶺南﹐淸言見骨﹐若論轉移風气﹐又在子尹亞匏之先矣。

一七一﹑老友羅癭公﹐負詩名三十年。其《香山雨香嚴雜詩》云「淸辰自課踏淸巒。小住能令腰腳頑。莫笑老夫忘世事﹐愛將朝局當云看。」余最喜誦之。又林暾谷《江亭詩》有句云「六月長安無一事﹐借人亭館看西山。」詩中隱寓傲兀之气﹐與癭公之托興閒適不同矣。

一七二﹑荊公詩有云「穰侯老擅關中事﹐嘗恐諸侯客子來。我亦暮年專一壑﹐每聞車馬便驚猜。」向疑此詩必有所謂。偶讀《侯鯖錄詩話》﹐載「元丰末﹐有以王介甫罷相歸金陵後﹐資用不足﹐達裕陵睿聽者。上卽遣使以黃金二百兩就賜之。介甫初喜﹐意召己﹐旣知賜金﹐不悅﹐卽不受﹐舉送蔣山修寺﹐爲朝廷祈福。裕陵聞之不喜」云云。此詩卽當日所作。荊公憂讒畏譏﹐情見乎詞矣。

一七三﹑「憶昔燒燈倒瓦盆﹐老來襟抱接淸溫。韌余名輩猶能數﹐物外畸蹤未可論。讀畫評詩有家法﹐登樓彈淚看中原。白頭都講何人識﹐此是通儒五世孫。」此散原《贈紀香聰詩》也。香聰﹐直隸河間人﹐名鉅維﹐一字伯駒﹐號悔軒﹐晚署泊居老人。廣雅督粵鄂時﹐均延君校藝﹐並疊主經心﹑江漢﹑兩湖三書院﹐得士最多。遺著由其女夫桂林汪鞏庵﹝鸞翔﹞爲之刊行﹐卽所謂《泊居剩稿》者是也。君詩不多作﹐《湖樓望雨﹐陳伯弢﹑楊鈍叔﹑梁節廠﹑張聖可﹑江孝通同作》云「樓外云陰冪女墻﹐半天飛雨濕湖光。江城落木寒初重﹐酒坐開襟話易長。彭澤醉餘容謬誤﹐樂遊歸處感蒼茫。移鍰卻照疏闌畔﹐幾點秋英尙傲霜。」又《丁酉秋末﹐陪廣雅尙書師宴集胡祠北樓﹐送楊舍人入都》云「離筵髙敞俯城頭﹐涼雨騷騷晚未收。風急雁鴻飄斷羽﹐波回江漢迅雙流。登車慷慨懷前路﹐運甓勤劬此上游。爲抉浮雲開白日﹐闌干極北望神州。」又《題江潭話別圖﹐送楊舍人北上》云﹕」髡柳蕭疏霜意酣﹐長條攀折愴江潭。分飛客子同秋葉﹐一夕西風別漢南。」蒼煙一點楚帆輕﹐擊楫中流壯此行。見說風波渡不得﹐見人東指海云生。」數詩皆宗法盛唐﹐屏絕浮響。片羽吉光﹐彌可珍貴。君學有家法﹐蚤歲師事同邑崔次龍﹝士元﹞。崔固朴學﹐能詩善畫﹐寓都下十年﹐無所遇而歸。廣雅贈句云「浩然去國裹雙滕﹐惜別城南剪夜鍰。短劍長辭碣石館﹐疲驢獨拜獻王陵。半梳白髮隨年短﹐盈尺新詩計日增。我愧退之無气力﹐不教東野共飛騰。」卽此亦可想其爲人矣。

一七四﹑廣雅晚歲有《思舊集》之輯﹐初只十家﹐陸眉生紿事﹑李芊仙大令﹑韓果靖公﹝文襄之師﹞﹑劉伯洵明經﹝君立京卿夫人之父﹞﹑張銻生謝﹛鹿各﹜伯兩先生﹑嚴緇生比部外﹐卽崔次龍﹑劉仙石﹑楊叔嬌也。後在都續增數家﹐則爲唐鄂生中丞﹑李稚和太史﹑朱眉君舍人﹐及袁爽秋﹑黃再同數人﹐乃易簣前所定。就中芊仙﹑眉君﹑叔嶠均蜀人﹐以見廣雅與蜀賢緣分不淺。選校之責﹐廣雅以屬泊居﹐而屬吾友天津髙蒼檜任剞劂。聞殺靑近將蕆事矣。

一七五﹑廣雅集外詩殊不多見。臨桂汪鞏庵寫示廣雅《題李次星藍筆畫梅》一絕云「《喜神》舊譜與翻新﹐的嶸雙枝解作春。識得孫卿懷抱在﹐門墻祝望勝藍人。﹝原注﹕是科君所得有學之士至多。﹞」次星名吉壽﹐廣西永福人。以畫梅有聲於時﹐字學金冬心。官四川知縣。此詩乃同治癸酉九月瑣院作﹐計其時廣雅方督川學﹐次星亦在闈中任分校也。

一七六﹑余居東日﹐友朋枉詩﹐聯翩而至﹐南冠異國﹐足慰寂寥。老友忍堪居士寄餘四律云「不談時事止談瀛﹐濯足蓬萊水淺滑。館客從亡工馬槊﹐廚孃侍食薦魚羹。傳來寶鼎三連槁﹐﹝承賜戰後新憲法。﹞數到瓊窗五見櫻。﹝李白詩﹕『瓊窗五見櫻桃花。』﹞夜夜衝霄騰虎气﹐湛廬飛去化金精。」「甘陵兩部黨人魁﹐文武兼資眾口推。雁塔題名新進士﹐雞林開府大行臺。山川所至皆能說﹐履屐之間各當才。空洞容君數十輩﹐何期鷹隼苦相猜。」「家居撞壞惜纖兒﹐徵鎭連兵各有辭。射羿逢蒙親發矢﹐拒秦謝傅但圍棋。河陰胡騎危朝土﹐元諸賢刻黨碑。誰畏合肥有韋虎﹐角巾歸第盡堪悲。」「三年零雨久居東﹐衮舄西歸望我公。翦水吳淞前夢遠﹐看花湖邸俊遊空。﹝太平湖邸賞花﹐曾有拙詩記之﹐後奉滬函﹐亦有「湖邸看花﹐俊遊如昨」之語。﹞偶拋殘骨爭羣犬﹐臥待驚霆起蟄龍。試到三神山上望﹐長安塵霧正蒙蒙。」忍堪詩沈博絕麗﹐耆宿傾眼﹐此四首尢其刻意者。所著《荃察余齋詩文集》已刊行﹐今之《瓶水齋》《煙霞萬古樓》也。君有《柬寶沈盒侍郎詩》中句云「髙帝子孫龍有種﹐舊時王謝燕無家」﹐頗爲日下傳誦。所居西城舊宅﹐卽古西劉邨地﹐故又號西劉邨人。

一七七﹑東坡讀松寥詩﹐愛其無蔬┺气﹐松寥用是得名。元遺山作《木庵詩集序》﹐稱述東坡語﹐以爲非定論。蓋謂詩僧之所以自別於詩人者﹐正以其蔬┺气在也。余謂松寥詩自有可傳﹐要未必專以坡語爲重。然如《自姑蘇歸湖上經臨平作》云「風蒲獵獵弄輕柔﹐欲立靑蜒不自由。六月臨平山下路﹐藕花無數滿汀洲。」此豈徒有蔬┺气者所能辦耶﹖

一七八﹑海藏盛稱元僧木菴《七夕感興》之作﹐余已錄入詩話。木庵詩不多見﹐《七夕詩》見於遺山所爲集序中﹐當時詩名藉甚。趙閒閒稱其書如東晉名流﹐詩有晚唐風骨。遺山亦有詩寄之云「愛君山堂句﹐深靖如幽蘭。愛君梅花詠﹐入手如彈丸。詩僧第一代﹐無鬼百年間。﹝木菴出世住寶應﹐有《山堂夜岑寂》及《梅花》等篇傳之京師。﹞其推眼可謂至矣。偶閱周艸窗《浩然齋雅談》﹐有《七夕詩》云「銀河如練月如鉤﹐照見千家乞巧樓。野老平生事事拙﹐蒲團又過一年秋。」「銀河淸淺界煙霄﹐欲渡何須烏鵲橋。今我去家千里遠﹐卻憐牛女會今宵。」原本失載姓名﹐不知何時何人所作。其第一首﹐木菴《七夕詩》大體與之皆同﹐特略攺字面耳。按艸窗《雅談》《千頃堂》只載書目﹐藏庋之家﹐並無傳奉。《四庫提要》謂從散見於《永樂大典》中者搜輯排纂﹐分爲三卷。朱彜尊編《詞綜》﹐厲鶚編《宋詩紀事》﹐博采羣書﹐獨未及此本。其爲晚出希觀無疑﹐宜遺山之不及見矣。附記於此﹐並質海藏。

一七九﹑金壇馮夢華中丞煦晚年一字蒿菴﹐開府吾皖﹐去思獨多。君以一甲第三人進士及第﹐年已四十﹐出守鳳陽﹐徵文孜獻﹐士論翕然。余曩滯南中﹐與之時有文酒往還﹐書問稠疊之雅﹐今篋中猶存手紮多通﹐皆中丞遺墨﹐蓋敬其爲人也。中丞國變後棲心憚悅﹐從事賑災﹐輸粟泛舟﹐無役不與﹐尢以義聲著海內。年過八十﹐而彊健如五十許人。錢塘吳子修提學慶砥﹐以詩調之云「不煩導引卽神仙﹐气海長溫法自然。晚契玄同從苦縣﹐早聞詞賦奏《甘泉》。禮堂舊業傳經笥﹐冗籍歡聲續命田。欲借涪皤詩句好﹐蚌珠明月祝來年。」自注﹕「歸安張君精星命家言﹐嘗言君八十二歲當得子﹐且貴壽也。」又長樂林貽書﹝開﹞奇中丞詩﹐亦有「活人無算天應眷﹐明月珠光兆夢罷」之句。貽書夙精相人術﹐可謂不謀而合矣。

一八○﹑中丞通籍最晚﹐故壯年詩多咽苦之音﹐而性情眞摯﹐亦於詩可見。《將之建康與妹別﹐並寄仲兄吳中》云「冷雨淒淒夜欲闌﹐荒雞破夢太無端。百年易盡何堪別﹐十日相逢竟未歡。衰帽單車殘驛暗﹐孤蓬短燭暮潮寒。只今兩地同羈旅﹐莫更歸云獨自看。」又《句容晚望寄兄妹》云「陰陰灌木泣饑鶉﹐野燒孤靑晚未銷。三嶺東從勾曲合﹐百流西向建康朝。荒城斜日寒將暝﹐壞壁嚴風勁欲搖。爲語故園莫相憶﹐疲驢破帽正飄蕭。」天倫之愛﹐羈旅之情﹐並寓於詩。音節亦極似明七子謝李之作。中丞爲全椒薛慰農先生時雨髙足﹐久寓江寧﹐與上元顧石公﹝云﹞齊名﹐訓唱至夥。《辛亥七月二十八日﹐獨遊城西諸山》云「卅載西潭汗漫遊﹐淩張﹝謂弢樓﹞鑠鄧﹝謂熙止﹞气橫秋。狂歌痛飲驚山鬼﹐絕憶江東顧虎頭。﹝自注﹕石公舊宅在烏龍潭側。﹞」蓋其時吾鄕張弢樓丈猶健在也。

一八一﹑中丞詩詞稿﹐均已刊行﹐余尢喜其集中絕句諸作。《久不得滋泉消息卻寄》云「峭帆去後柳成﹐早又霜欺病葉天。北雁未歸書未到﹐絲絲離恨付空煙。」《奇井南》云「西津煙水正微茫﹐萬疊遙山晚更蒼。淸角無聲寒雁盡﹐江樓一夜月如霜。」《瓜步》云「瓜步荒煙上遠墟﹐金焦南望賦歸歟。亂鴉正掠斜帆過﹐寒柳黃於二月初。」《卞塘》云「二月春寒峭似秋﹐卞塘初綠漸夷猶。斷橋疏柳垂垂發﹐一抹靑山入兗州。」《劍州聞蟬》云「列柏西臺寂不鳴﹐九天風露特淒淸。劍南雨過延新爽﹐始得疏林第一聲。」風神遒上﹐雅近漁洋。詞學白石﹑玉田﹐工力亦勝。故詩中間用詞意﹐韻味又自不同。並時如譚仲修﹝復﹞﹐皆與君把臂入林者。中丞有《得仲修書卻奇》云「一臥空江晚﹐風前得子書。詩歌猶磊落﹐煙病未蠲除。雨遇嵐陰合﹐霜淸木葉疏。荒園秋色老﹐日涉更何如。」仲修曾宰吾肥﹐所輯《合肥三家詩》﹐皆有關鄕國文獻。異日當錄其遺詩﹐以實吾詩話也。

一八二﹑淸初江左三大家﹐牧齋﹑梅邨外﹐卽吾邑龔端毅﹝芝麓﹞也。所著有《定山堂詩詞集》﹐及奏議文稿。淸雍正間禁虞山文字﹐公之《詩詞集》板片﹐亦並入官。光緒初公裔孫引生刑部﹐於金陵得殘本﹐刻於京師。李文忠公爲之序﹐以公與梅村﹑牧齋﹐身世各有不同。世人右太倉而擬端毅後虞山﹐非知言也。並謂端毅登第早歿﹐曾不及下壽﹐使天意稍遲回之﹐其文采物望﹐當非昆山﹑新城所能及。可謂知公者矣。民國甲子﹐公之六世裔孫懷西太史心釗校印公集﹐參以三韓吳刻﹐並江左香嚴諸選﹐勘正精詳﹐允推善本。其有裨於鄕邦文獻者實大﹐固不僅遠紹淸芬已喜。倦舟誚我一部﹐敢不寶之。

一八三﹑端毅本不專以詩名。淸順康間公曆任樞要﹐於易代擾攘之際﹐苦心調護﹐士類賴之﹐公去位不逾年﹐而南山諸獄起矣。梅村序公集﹐稱先生之功﹐於斯世甚大﹐固無俟借詩以傳﹐蓋非梅村亦不盡諭公之生平也。公淸操雅量﹐領袖人文﹐通籍四十年﹐宦囊如洗。惜才愛士﹐常典貸結客。馬章民未達時﹐畱京詫傺﹐以文投質。公閱之﹐中有「河山方以賄終﹐而功名復以賄始」句﹐爲之延譽﹐翌年卒丑遂大魁。公歿後﹐門生故吏徧天下﹐獨吳園次任治其喪。朱竹奼挽詩云「奇聲逢掖賤﹐休作帝京遊。」李笠翁詩云「官居八座有簟瓢。」皆深喞之也。

一八四﹑梅村序公詩之工﹐稱其選詞縟麗﹐使事精切﹐遣調巂逸﹐取意超詣﹐所以推服者甚至。余最喜其集中絕句﹐以爲丰神明秀﹐突過漁洋﹔至虞山﹑太倉﹐非其比矣。《上巳將過金陵作》云「倚檻春愁《玉樹》飄﹐空江鐵鎖野煙銷。興懷何限蘭亭感﹐流水靑山送六朝。」一時傳誦大江南北。《三月朔過秋浦》云「飽經萬壑並千嚴﹐三月風花到客衫。霽後澄江眞似練﹐白鷗秋浦送春帆。」置之唐賢集中﹐亦佳構也。《祀竈口號》云「不因人熱又經春﹐索米頻看釜有塵。上帝若詢功過事﹐勿言口語忤平津。」「積薪終日上頭居﹐漢殿人猶忌《子虛》。今夕一杯聊媚竈﹐十年誤信解嘲書。」兩詩均有骯髒之意﹐疑卽公爲郎官時作。

一八五﹑龔氏爲吾邑望族﹐聲華之盛﹐甲於淮南﹐今縣城西尙有端毅故宅。李丈郊云﹝經達﹞﹐嘗有過公故宅詩云「城西樓閣何邐迆﹐崇祠甲第連雲起。竭來懷舊金斗門﹐惟問先朝尙書裏。裏前秋礎漬苔黃﹐禾黍髙低舊址荒。石獸有神依故土﹐銅銀無迹閉斜陽。聲華早歲榮簪笏﹐指顧層霄誇世閥。政迹先行江漢風﹐壯懷曾醉秦淮月。蘄春寇警傳烽發﹐猛將連城徒擁鈹。百里才難困士龍﹐衙兵步卒張徵伐。萬家生佛宰官身﹐惆悵棠陰樹未成。入侍柏臺除佞相﹐烽煙三月蔽神京﹐鼎湖龍去賢臣死﹐首陽薇蕨風髙矣。未解楊雄投合嘲﹐卻彈馮道污朝恥。公孤養望際承明﹐百粵還持使節淸。荊契總聯吳祭酒﹐花封新授顧眉生。豈無門生與故吏﹐噓枯植朽生平志。少陵廣廈香山裘﹐好覆鄕園形勝地。主人別墅壇平泉﹐堂構經營不記年。畫棟曉開春郭雨﹐迷樓秋擁碧溪煙。珠顏玉貌藏金屋﹐閨房風雅推貞淑。妙腕工圖九畹蘭﹐生絹戲展同心幅。獻酒重簾事有無﹐錦冠豸服耀氍毹。爭傳門第名司馬﹐天遣才人典內樞。宦遊夢滯京華路﹐故林猿鶴思歸誤。滄桑變態宛浮雲﹐朱門艸沒傷零露。今日重經瓦礫余﹐定山堂刻已無書。芳郊莫問佳人冢﹐古木寒鴉繞故居。」讀之豈勝華屋山邱之感。郊云爲文忠公猶子﹐盛年博學﹐尢吟事﹐曾官刑部郎中。庚子亂作﹐攺官江西未赴﹐旋卒﹐年只三十五。所著有《滋樹室詩集》二卷。生平與吳北山﹑江潛之友善。北山言事被譴﹐君寄詩云「江表威儀列戟門﹐西華葛帔舊承恩。少年便作溪山計﹐京洛應畱泥雪痕。客底茱萸聊解醉﹐歸程松菊自成村。尋秋記上新事望﹐流涕徵南故壘存。」晚卜居廬江西郭外繡溪上﹐有終焉之志。事詳陳子言詩序中。君有子三人﹐長國榛字曉耘﹐仲國檀字彥輿﹐季從衍字專季﹐均從子言遊﹐采藻橫逸﹐耆舊嗟異。新建夏劍丞﹝敬觀﹞題君集云「令子雛鳳凰﹐淸詩聲瑯瑯。子美師必簡﹐成就未可量。」於此見君之遺澤遠矣。子言新輯廬州詩苑﹐錄君詩並及曉耘兄弟之作﹐一門濟美﹐士論榮之。

一八六﹑老友吳縣汪衮甫﹝榮寶﹞﹐覃精國故﹐詩宗玉溪﹐沈博絕麗﹐殆出天才。其《魏武一首和旭初》云「鄴臺遺恨付衣裘﹐銅雀風髙妓吹休。賢子極宜知舜禹﹐君王微惜過伊周。至今龍戰當塗駭﹐終古烏啼繞樹愁。異日多情吳客至﹐空將淸淚注漳流。」此詩似爲洹上作者。民國初元﹐君亦梁園賓客之一也。又《畱滯》云「艱危畱滯欲何成﹐鏡裏朱顏惜漸更。對月略能推漢歷﹐看花苦爲譯秦名。劉楨未遂漳濱臥﹐鄭朴難忘谷口耕。自信雄心湔祓盡﹐夜闌匣劍爲誰鳴。」《故國》云「故國煙塵首重回﹐風廊愁對夜簾開。天臨大野星辰遠﹐秋入空山艸木哀。一夕商歌催鬢攺﹐萬方羽檄阻書來。龍孥蟻鬥知何限﹐同付殘僧話卻灰。」皆君持節比京所作﹐時正歐戰甚烈也。君與余共事議席﹐投契夙深。使歐數年﹐法語精進﹐有如素習。儕輩中壯年勤學﹐旁通西文者﹐同年章ぇ生﹝祖申﹞外﹐未見有第三人也。今年君亦屆五十﹐余寄詩有云「城南憲艸共商量﹐彈指流光過十霜。要使天驕識麟鳳﹐可堪國論誤蜩螗。」首句乃述天壇憲法會議事。君亦有《癸亥淸明後遊天壇﹐觀兩院諸公手植樹﹐次陳漢園韻》云「滄海鷗夷未許逃﹐鳳城春色正如潮。芳林試策愁塵上﹐曲水憑闌怯酒消。大廈故難資一木﹐輕陰先與護初條。舞雩初服都無攺﹐風詠惟當共此朝。」銅狄摩挲﹐信有同感矣。又《瞿希馬出示先徳文愼公止盒詩集卽題》云「十載長安看奕棋﹐津橋兩聽杜鵑悲。」自注﹕「戊戌四月﹐常熟罷相﹐及了未五月公去位﹐並余遊京時所見事。錄之以諗治國聞者。」衮甫致力樊南﹐深得神似﹐並世殆少與抗顏行者。近見其《和黃黎雍丙寅除夕詩》云「客裏流光盡可憐﹐偶逢殘臘重淒然。風飄泉冽知何世﹐天動星回復此年。半畝荒園容小住﹐一庭積雪照無眠﹐朝來試和陽春詠﹐極目飛鴻到朔邊。」君居東日久﹐殆又不無畱滯之感也。

一八七﹑梅郎畹華生日﹐名流寵以詩者甚多。以言傑構﹐要推衮甫集義山句四律。詩云「想象咸池日欲光﹐今朝歌管屬檀郎。莊生曉夢迷胡蝶﹐侍女吹笙弄鳳凰。檢與神方教駐景﹐久畱金勒爲回腸。章臺街裹芳菲伴﹐一曲淸塵繞畫梁。」「芝香三代繼淸風﹐心有靈犀一點通。總卻春山掃眉黛﹐直教銀漢墮懷中。娥扌壽藥無時已﹐子晉吹笙此日同。賒取松醪一斗酒﹐綠衣稱慶桂香濃。」「憶向天階問紫芝﹐披香新殿斗腰肢。荔枝廬橘沾恩幸﹐紫鳳靑鸞共羽儀。漢苑風煙吹客夢﹐蒿陽松雪有心期。前身應是梁江總﹐自有價才自不知。」「家近紅蕖曲水濱﹐羅窗不識繞街塵。從來此地黃昏散﹐並覺今朝粉黛新﹐萼綠華來無定所﹐毛延壽盡欲通神。浣花箋紙桃花色﹐一一蓮花現佛身。」集句如此渾成﹐洵不易矣。玉霜彩主新婚﹐吾友江都閔葆之﹝爾昌﹞集牧齋句爲《花燭詞》云「蕙質蘭心桃李年﹐探珠拾翠小神倦。紅綃夜靜香爲界﹐曲轉簫聲並月圓。」「歐骨虞筋寫硬黃﹐余幹傳得口脂香。銀缸照壁還雙影﹐是處棲鸞盡筆牀。」「《霓裳》拍序漫回波﹐小謝賓朋珠履多。最是風流歌舞地﹐雷琴晉帖手摩挲。」「詩裏芙蓉亦並頭﹐天生標極擅溫柔。重簾勸酒鸚哥語﹐長護芳心度九秋。」附錄於此﹐亦他日《明僮錄》中一段掌故也。

一八八﹑庚申以後﹐外重之局遂成﹐中央特守府耳。忍堪有《和樊山感事二律》云「正譎桓文孰是非﹐婚姻權備又相違。洛駝背向銅街臥﹐遼鶴行從華表飛。諸貴此時毋競出﹐王人序次本來微。他年史筆論功罪﹐此局全輸責有歸。」「箭雨刀風去刂未過﹐低眉菩薩對修羅。九官誰更遵堯典﹐四面眞成困楚歌。左纛仍乘佗帝越﹐侵田不返沫盟柯。二分水與三分竹﹐遲爾淇泉理釣蓑。」語頗切至﹐未知當日執政者讀之﹐作何感想也。樊山原作亦佳﹐題爲《感事疊前韻》云「漢宮滿目舊儀非﹐世事悠悠意每違。一榻兼容十國臥﹐千金能購幾人飛。灰亢自昔傷秦暴﹐發衤任於今恨管微。南北眼光注江漢﹐寄言春鳥莫催歸。」「五季煙塵不啻遇﹐四方郊壘尙星羅。婦人仲達平生辱﹐壯土僧超伉慨歌。舊姓金刀誰滅火﹐中朝玉斧久無柯。紫垣盡撤方磚賣﹐從此王城不復蓑。」此亦可作民國詩史讀者。但前作未見﹐當續覓之。

一八九﹑吾邑風雅﹐盛於嘉道﹐而趙氏一門能詩者尢多。野航先生﹝封﹞﹐所著有《小羅浮館詩詞集》及《別錄》四卷已刊行。其女兄筠湄名景淑﹐工詩﹐有《延秋閣剩稿》﹐亦采入《安徽通誌》。弟掌宣﹐字對綸﹐似無專集﹐僅《延秋閣剩稿》中載其《七夕絕命詩》云「黃粱夢醒十三年﹐回首云深第幾天。珍重芒鞋收拾好﹐閒來還踏赤霞巓。」蓋先野航﹑筠湄下世者。野航集中首列《史漢詠古諸什》﹐次卽《桐華屋八韻》。詩皆典實華瞻﹐不及備錄。錄其《題湯節母楊太夫人吟釵圖》云「玉石銷沈劫火飛﹐一釵珍重記於歸。再傳手澤遺殘迹﹐萬事滄桑悟化機。出入鯨波曾不捨﹐從容璇合忍相違。圖成七字徵題徧﹐畱得春堂寸寸暉。」先生以明經歷官亳州訓導﹐廣徳州學正。咸豐十年﹐粵寇陷廣徳殉難。《尊瓠室詩話》稱其「詩學明七子﹐堅卓不同凡響。吉光片羽﹐彌可珍惜。」所刊《野航十三種》﹐多載邑人遺集。久燼兵燹﹐他日如能訪求﹐當續刊以永其傳。

一九○﹑筠湄幼有夙慧﹐喜讀史﹐嘗集古今名媛百數十人爲小集﹐各爲小傳﹐題曰《壺史》。又有《香奩雜孜》一卷﹐徵引詳博﹐韻語其餘事也。於淸人詩頗推重王漁洋﹑李丹壑。所居妝閣﹐書史縱橫﹐幾榻皆徧。野航於吳門得唐《孝女畫》﹐筠湄愛之﹐取懸壁間。因所畫爲菊﹐遂以延秋名其閻焉。有《題唐孝女畫》一律云「生絹一幅淚痕新﹐午夜薰香展玩頻﹐妙筆獨支鹽米計﹐傷心都現女兒身。應憐慧業修來早﹐自寫秋花澹入神。忙殺才人空賣賦﹐年年望斷白頭親。﹝時仲弟客冀北。﹞」蓋紀之也。《舟過露筋祠二絕句》云「白芡紅蕖出水香﹐一枝柔艙送輕航。船頭忽飛起﹐衝破浪花入野塘。」「一葉扁舟趁好風﹐水天空闊始飛鴻。篷窗閒坐渾無事﹐細數秋花兩岸紅。」風神澹秀﹐雅近漁洋。所著詩舊名《云湄小槁》﹐後被毀﹐僅存《剩稿》。以道光羊巳五月卒﹐年二十五歲。其《庚辰初度》云「料應夙世多詩債﹐罰住人間廿四年。」又不啻詩讖矣。事見野航所爲前後序中。吾肥多才媛﹐如筠湄者﹐固應首屈一指。

一九一﹑寶融聞余方輯詩話﹐以《師二明齋集》見寄﹐蓋吾邑江潛之太史雲龍之遺著也。潛之初字潤生﹐一字叔潛﹐爲父執蔡云仙丈及門中髙才生﹐與同邑張君子開﹝運﹞﹐同負盛名。壽州孫子湘充生振沅﹐超悟士也。嘗遇異人蘇州﹐授以姚汪學說﹐精思數月﹐渙若有得。君與子開均折節事之﹐所詣益邃。猶憶不肖授書後﹐諸父執每集吾家譚藝﹐屈指後來之秀﹐必及潛之﹑子開﹑惠宇諸人﹐未幾而三君名並噪矣。先益陽兄夙治孜據之學﹐以博洽爲儕輩所重。戊子遼南秋試﹐先兄以額滿見遺。潛之卽以是科舉於鄕﹐旋成進士。科舉時代﹐亦有幸不幸也。潛之授編修後﹐居京師﹐以不能造請貴勢﹐乞外攺江蘇知府。嘗一榷通州釐稅﹐署徐州府事﹐未一年﹐以病乞休﹐卒年四十七耳。君與通州範肯堂﹑武陵王夢湘﹑江寧顱石公友善﹐翰林壽伯﹝富﹞﹑主事王伯唐﹝鐵珊﹞﹐交尢莫逆。兩君殉節﹐君淒感身世﹐遂隕天年。詩多佳者﹐《飲張楚寶同年弢樓》云「歸田幾日出門去﹐輸子閒閒隱一邱。學聖欲穿滄海過﹐承明誤作赤松遊。冶山幽秀熔材地﹐沽水荒寒落木秋。不廢文章千占事﹐眼中南北兩弢樓。」《贈李仲仙布政》有句云「巢湖如洗鏡﹐孤山如點黛。就中生二女﹐容貌婉戀對。年紀頗相若﹐幼者弱一歲。閭裏旣相接﹐性情復相愛。初七及下九﹐出入每聯袂。同守不字貞﹐各抱知希貴。畢竟幼者美﹐光華難久。空谷發幽香﹐幽颼飄蘭蕙。朝掃蛾眉月﹐夕解湘江佩。」時仲丈方授湘藩也。

一九二﹑君以東坡死日生。厥配阮夫人爲文達公曾孫女﹐亦能詩畫﹐且以東坡生日生﹐亦天然佳話也。其《雲龍山謁東坡像》云「先生歸去吾來日﹐七百年來特別逢。舞罷春衣添一笑﹐雲龍山下見雲龍。」又有「生死一東坡﹐請下一轉語」句﹐亦與夫人同作者。君甫十二歲﹐卽解吟事。《詠蟹》云「衛身自有甲冑﹐存心別無他腸。文章橫行一世﹐豈在口舌雌黃。」頗見抱負。居京師日﹐吳倉石贈句云「千金不受一金受﹐無怪人呼野翰林。」其狷介可見。晚主道南書院﹐以朴學詔後進﹐學風爲之一變。天假之年﹐其成就必不止此也。

一九三﹑近來風气﹐崇尙宋詩﹐宛陵後山﹐辦香尢眾。後山以格律謹嚴勝﹔若神味雋永﹐兼紆徐卓犖之長﹐則宛陵尙矣。余尢愛其《寄歐陽永叔》一首﹐如「君才比江海﹐浩浩觀無涯。下筆如髙帆﹐十幅美滿吹。一舉一千里﹐只在頃刻時。」又「愼勿思北來﹐我言非狂凝。洗盧當以淨﹐洗垢當以脂。此語同飲食﹐遠奇入君脾。」此等句法﹐頗耐咀嚼。若東坡爲之﹐其才气或較雄肆﹐然便直瀉無餘矣。「洗垢當以脂」﹐「脂」卽今之肥皂類物品也﹐以之入詩﹐似爲最早。海藏論詩云「臨川豈易到﹐宛陵何可追。憑君嘲老醜﹐終覺愛花枝。」自注﹕「石遺示詩云﹕『著花老樹初無幾﹐試聽從容長醜枝。』今之以晦澀爲宛陵病者﹐豈得謂善學都官哉﹗」

一九四﹑淸季有某君需次川省﹐久居鬱鬱﹐除夕自題門聯云「十年宦比梅花冷﹐一夜春隨爆竹來。」適爲某方伯所見﹐極致延賞﹐遂立擢之。按宋胡恢坐法失官﹐困於京師﹐《上韓魏公詩》云「建業江山千里遠﹐長安風雪一家寒。」遂得復官。兩事頗相類﹐亦愛才佳話也。

一九五﹑明石海岸錦明館﹐位錦江之濱﹐風景淸佳。夜半海濤﹐聲撼幾席﹐旅客聞之﹐別饒興味。庚申秋餘寓此數日﹐館人款客極殷。壁上懸畫一幀﹐某君題句云「幽棲卜在綠溪陰﹐無柰吟情猶未禁。苔色自兼蒼石古﹐山光偏與白雲深。一株枯木髙仙骨﹐三碗苦茶淸道心。不啻松風告般若﹐泉聲鳥語亦知音。」日人作詩﹐極意摹古﹐畢竟自成一派。斷句中時有雋語﹐如「一囊書畫怡兒女﹐三盞屠蘇慰老親」﹐「桃花深巷接深巷﹐楊柳一橋更一橋」﹐皆可入摘句圖者。曩余曾購《隨鷗集》數十冊﹐客中多暇﹐轍喜讀之。余嘗戲謂﹕讀日本詩如喫日本料理﹐其鮮魚湯等物蓋自有一種淸香異味也。質之神山詩客﹐以爲何如﹖

一九六﹑滇池朱經田先生家寶﹐歷任疆吏﹐有聲於時。甲辰夏﹐余應友人招﹐小住保陽﹐楊蓮甫方伯招飲﹐座中曾一識面﹐彼此通刺而已。丁未夏﹐余歸自東贏﹐治軍遼瀋﹐先生已自兩司氵存任吉撫﹐開府雞林矣。未幾移節吾皖﹐余亦作世界汗漫之遊﹐未曾一通書問。及甫抵申江﹐友人見告﹐謂君名已登薦剡﹐余茫然無以對也。嗣知爲先生專疏入告﹐以余與亡友陸蕭山並列。旋函電再三﹐約返皖主軍事。余堅辭乃得請﹐亦置不入覲。然先生維繁之切﹐期許之殷﹐今猶不能忘也。余北發前一夕﹐先生飲餞賦詩爲贈云「冒險精神作壯遊﹐長風萬里願欣酬。從軍驃騎忘家事﹐奉使延陵爲國謀。戰伐低个羅馬境﹐英雄憑弔閣龍洲。歸來好展澄淸志﹐樹幟當推第一流。」推挹如此﹐甚愧之也。以「閣龍」入詠﹐知先生固亦畱心時事者。先生以科第起家牧令﹐不以詩名。近先生老友虞山言仲遠﹝惇源﹞﹐以余方輯詩話﹐鈔示其《送立花小一郎中佐歸日本》長均﹐且曰朱公詩不多見﹐可否采入﹐以存其人。實則先生爲人﹐固有足存者﹐此詩卻與國故有關也。錄之﹕「立花中佐時之髦﹐湖海意气元龍豪。握奇金版富兵韜﹐匡襄軍政何勤勞。臨淮壁壘肅旌旄﹐連錢戰騎騰於槽。將軍好武兼風騷﹐新詩吟出諧瑯敖。天長聖節喜初遭﹐蓮池雅集玉饌叨。玻璃杯斟葡萄﹐菊天共評劉郎糕。酒酣耳熱語嘈嘈﹐陳義直薄秋云髙。曰我友邦誼可褒﹐接壤如古滕與曹。協力禦侮蕩腥臊﹐臥榻漫許人酰酮。我聞君語增郁陶。痛癢恍被麻姑搔。慷慨長嘯眺神臯﹐匣劍躍作龍虯號。圖們鴨綠捲驚濤﹐千年華表淪蓬蒿。豺狼無厭性桀騖﹐遼瀋攫孥捷於揉。楚問九鼎吳百牢﹐非理耍索恣貪饕。隴得詛有蜀��﹐皮之不存安附毛。所冀邦交固漆﹐纏綿春繭同功繅。風輪火艦績千艘﹐矛戟偕作吟同袍。矧復邊﹝C260﹞非我挑﹐長短自有公法操。一割漫酒舊鉛刀﹐執鞭願屬韃與橐。橫流東去障滔滔﹐權利忍令侵秋毫。會須驅除虎狼嗥﹐旋斡艮維扶柱鰲。呼乎天道本不諂﹐睡獅長睡徒訾啟。相期努力脫其絳﹐飛騰東亞參翔翺。嗟君行色上徵篙﹐部門未餞中山醪。臨別贈言鬼蚪囂﹐蕪詞聊壓芙蓉舶。」初立花任軍事顧問﹐北洋常備軍制﹐多出其手。嗣以解約歸國﹐仲遠及軍政諸公﹐旣爲序贈行﹐先生則爲詩送之。時方知保定府事﹐今忽忽廿餘年矣。

一九七﹑襄平趙次珊先生爾巽﹐晚號無補老人。曩任姜節﹐聲施爛然。淸末余治軍吉林﹐先生適開府沈陽﹐爲日無多﹐論事每契。比歲息影沽上﹐先生枉過﹐輒作半日譚。今年夏初一疾幾殆﹐曾寄示《病後四律》﹐內有「假我數年完纂述﹐頻年功罪費評量」之語。聞易簣時﹐猶倦倦《淸史》發刊事。余歸自大連﹐以詩挽之云「白頭節度垂垂盡﹐海上歸來又哭公。開府幾人精吏事﹐藏山絕業托書叢。壯猷充國渾忘老﹐髙躅彜齋倘可同。世亂更無譚走處﹐可堪腹痛過城東。」首句謂張安圃﹑馮蒿庵諸公﹐均年逾八十﹐咸後本年先後逝世﹐蓋不勝殄瘁之哀也。次老起家蕓館﹐卻不以吟事自見。蒙古延子澄﹝淸﹞﹐所刊《淸逸遺音》﹐錄其數詩﹐中有《髙臺道中卽事》云「頗憚徵途苦﹐今朝待向辰。河冰凝曉日﹐霜擷斂微塵。古堠常驚馬﹐流沙欲陷輪。未昏臨水住﹐誰信是勞人。」寫行役況味甚肖﹐亦見早歲詩力之深。正道居主丙寅春﹐有《賦答修慧長老》一篇﹐先生依均奉答云「古昔大豪傑﹐世出世多緣。乘願拯浩劫﹐其來必佛仙。潛運金剛力﹐旁參伏虎禪。悟道心惟一﹐那管棒與鞭。自關鍾毓厚﹐而非造化偏。苦海浩無際﹐仗此波若船。今也其誰居﹐國亦有人焉。翳維文忠李﹐歸神將卅年。中興炳偉業﹐銘頌髙祁連。晚歲魔障叢﹐憂時殉焚煎。柱石忽崩摧﹐蒼生孰矜憐。潛嶽遺靈气﹐磅礡絕復延。大澤隱墊龍﹐空山泣子鵑。芝公獨崛起﹐艱鉅一身肩。秉鈸奮威震﹐握鏡含仁乾。公理戰則勝﹐交鄰寡尢愆。折衝謀國利﹐檁若朽索懸。友邦𨿽樂助﹐互自喪權。西越波斯海﹐東望扶桑顚。日南曁斗北﹐戾气彌綿綿。虫沙恆河數﹐猿鶴不計員。嗟哉眾生苦﹐何以策安全。持誦萬徳名﹐冀廣蓮宗傳。內外兩感余﹐丁寧砭世篇。慧舌動頑石﹐神手排狂泉。莫謂千金墜﹐一發不可牽。積誠驅風雲﹐踔厲直無前。儒釋辧異同﹐樹義眞卓然。語淺理尢顯﹐蜜味該中邊。因果罔或爽﹐嘉禾著良田。宏願度娑婆﹐同升淸淨天。華嚴倏彈指﹐普照億萬千。」詩中推挹合肥甚至﹐前輩襟度﹐固自不同。然非合肥亦不足當之也。

一九八﹑懷寧何字塵﹝雯﹞﹐晚歲棲心憚悅﹐自號澄照居士。人多以在家僧目之。遭時多故﹐幽憂爲疾﹐遂以不起。所著《澄園詩集》﹐余爲斥金印行。南湖任勘校﹐稿則君生前自定者也。君與余爲鄕試同年﹐盛年博學﹐喜談時事﹐民國初遂以文字忤當道系獄。余時方巡按吉林﹐抗言爭之﹐乃得解。君集中有《累詞》一卷﹐卽獄中作也。余畱學東瀛時﹐君過從頗勤。其《丁未月夜奇懷》一首云「春風匹馬入京華﹐官柳輕煙淡影斜。去國三年嗟鬢髮﹐深情一往問桃花。治安未有長沙策﹐慷慨無聞易水笳。獨使月明寄淸興﹐教人回首憶天涯。」自是少年騁才之作﹐燼余偶存﹐只此而已。余最喜君《廬山吟》諸作﹐吐納煙霞﹐兼饒妙悟﹐未可以尋常紀遊視之。《萬杉寺羅漢》一首云「入門一見曾相識﹐菩薩殷勤笑眼開。此是靈山眞法意﹐千嚴踏徧認歸來。」蓋君曾以錄示者。其《宿東林寺》詩云「遠公卓錫開眞面﹐淨土東南第一宗。蓮社風流今已嫌﹐還將華竺證玄同。淵明不入《髙賢傳》﹐曠世猶傳《三笑圖》。今日山僧爲供酒﹐陶然淸夢滿江湖。」自注﹕「遠公爲佛圖澄再傳弟子﹐卓錫東林﹐與十八髙賢結蓮社﹐倡淨土宗﹐此爲最盛。今則蘭若傾圯﹐東西蓮池﹐亦夷爲稻田。崇禎間江西某官名有聲者﹐捐造《金剛經》七級銅塔。民國二年﹐日人脇僧奪塔。浮屠慧憚﹐請九江軍府發兵護持﹐卒無恙。此亦蓮社一段掌故也。」

一九九﹑《澄園集》中多長篇﹐如《燕塵前集》之《述懷》一首﹐及《累辭》中之《感幽賦》﹐均网羅故實﹐原本《風》《騷》﹐尢見刻意。其《香山見心齋聽泉》云「蒼龍夜叫萬馬舞﹐前村後村擊銅鼓。云流海破天爲憂﹐赤靈張空來怒雨。鐵板銀箏夢未成﹐靑娥顰淚說秋情。金盤擲碎朝漏歇﹐眾星肅肅天江鳴。」余居東時﹐君曾寫奇﹐气象極以長吉﹐在君集中爲變體矣。

二○○﹑澄照姬人妙禪﹐賃廉僧寮﹐久持五戒﹐今之善持君也。南湖題君進句云「最憶朝云能愛客﹐拈花寺裏菜根香。」蓋詠其事。君歿後﹐妙禪益刻苦自持。余室人育季﹐與處相善﹐每道其美行苦節﹐心益敬之。闡幽之誼﹐所不敢辭。

二○一﹑曩讀海藏《居東雜詩》云「此都號文士﹐浮噪多不實。盛名如賴襄﹐語助未究悉。黎公昔在玆﹐求士惟恐失。芝山歲再會﹐賦詠積篇帙。求其粗可者﹐百十未得一。」按襄字子成﹐所著有《山陽集》﹐卜居西京三十六峯下﹐又號三十六峯外史﹐固日本舊時代之有名詩人也。近由渠園處得借其集讀之﹐古體頗有作意﹐然气力未逮﹐亦見東人本色。近體要以絕句爲勝。《雜詩》云「新尹東來舊尹還﹐過門車馬日喧闐。諸公鞅掌勤王事﹐成就吾儕企足眠。」《送百谷東行﹐用在薩別詩均》云「離亭把酒對櫻洲﹐曾是深秋欲盡頭。今日京城春又去﹐一杯送汝入東州。」《客恨》云「客恨逢春不解消﹐平蕪斷靄路迢迢。銅駝橋外千絲柳﹐五見東風上舊條。」皆饒有神韻。《中秋無月侍母》云「不同此夜十三四﹐重得秋風奉一卮。不恨尊前無月色﹐免看兒子鬢邊絲。」則性情語也。山陽微時曾至長崎﹐爲客店主計﹐適中國人士僑居其地者甚多﹐故得習聞漢學。生平服膺陽明之學﹐內行尢修謹。相傳山陽某年在家塾講《左傳》﹐適聞其母病耗﹐卽輟講﹐歸已不及﹐自是終其身不再讀左氏書。集中趨庭之作頗多﹐東人尢重其行誼。且山陽之得盛名﹐緣於所著《日本外史》及《日本政記》各書。日本尊王倒幕﹐山陽實爲鼓吹最力之一人。固不僅以詩工見稱已喜。

二○二﹑汪宗沂﹝仲伊﹞﹐號弢廬﹐吾皖之歙人。自幼博覽羣書﹐習其鄕先輩江愼修﹑戴東原之學﹐善禮樂﹐通六藝﹐旁及卜筮﹑Т甲﹑堪輿等術。以儒生遊曾文正之門﹐居江寧幕府﹐交徧一時巨公名士。所著書刻於金陵者﹐僅二三種﹐余遭亂失去。民國初年﹐自京師歸裏﹐卒年八十餘。孫仲容﹑樊樊山﹑李木齋均與訂交。詩不求工﹐亦往彳生可誦。其子立本﹑孫采白﹐皆以文學書畫聞於時。余友邵次公與立本善﹐爲余述君學行﹐且以《弢廬詩略》見示﹐蓋遺稿之僅存者。《題袁氏隨園圃》云「不住西湖亦別才﹐白門秋柳手親裁。寓公名大因師重﹐吏隱心淸奉母來。北郭雲山空斷瓦﹐南朝文物冷蒼苔。曾傳權貴描圖去﹐魚鳥忘機莫浪猜。」《題合肥張氏泗溪別墅》云「新漲溶溶繞宅圓﹐此間大好放春船。頻支略約通花外﹐時聽鉤度竹邊。營造自關經濟學﹐嘯歌欣有水雲緣。弢廬卜築從今健﹐還望歸營十頃田。」君家於黃山下﹐曾買地三十二峯佳處。有「桃花峯下著書人」之句﹐可以見其髙致。集中爲黃山作者均甚佳。其《雜詩十八首》﹐可作遊記讀也。《弢廬詩略》樂府諸篇﹐刻意摹古﹐多可誦者。君論作詩以音節爲歸宿﹐每云「老杜之不如李白者﹐正由音節之不入樂府也。」可謂精評。同年許際唐太史承堯﹐爲君門下士﹐君之遺詩﹐乃其所手錄者。有《重遊弢廬詩》云「弢廬舊來客﹐重至已頭白。坐對輯易堂﹐叢篁引淒碧。抱衝﹝亭名﹞無片瓦﹐梅坪剩殘石。洗硯對黟山﹐斯人遽成昔。重尋沿徑詩﹐不見杖藜迹。﹝弢廬詩云﹕『安排筆硯封黟山』。又云﹕『杖藜沿徑自尋詩』。﹞酒酣說劍處﹐凝塵水棲壁。吾師晚歲饑﹐誰奪鳳凰食。牽蘿親補屋﹐半壁應自惜。況乃鑿楹書﹐牛腰空委積。抉髓徧九流﹐貫串匯眞得。固知生有涯﹐豈謂名亦嗇。薪盡火不傳﹐餘子各喧寂。咫尺不疏園﹐﹝江愼修先生嘗讀書於此﹞。頹垣百年隔。愀然人間世﹐夕照寒林色。」卽此詩亦可知許君之能傳師學矣。

二○三﹑歙多學人﹐亦多詩人﹐以余所知﹐際唐卽其一也。所著《疑盒詩》已印行﹐陳弢庵先生爲之序。君自謂於宋取陳與義﹑梅堯臣﹐詩格亦似近之。吾友磨僧開府隴上﹐君五度往還﹐故集中多關隴行役之作。哀樂過人﹐自成馨逸﹐較之弢廬﹐更爲精專。錄其悼吾友陸亮臣云「忍淚揮聲耗﹐殊驚並一呼。去皮憐豹死﹐無命怨麟屠。白馬前胥在﹐﹝自注﹕亮臣兄靜山前年憤國事悼吳淞死。﹞靑蠅弔客無。盛衰眞轉矚﹐世難幾人逋。」《甲辰同年公宴徵詩》云「《登科》余故記﹐頭白忍重論。有夢憂天墜﹐無言看海翻。臣精疲壯歲﹐世態付春痕。廿載堂堂去﹐惟應倒酒尊。」貞元朝士之感﹐余固與君共之也。斷句如《華州道中》云「宦味颯如秋後葉﹐酒悲驚點鬢邊霜。」《奇鮑蔚次甘州》云「生澀山川難造夢﹐瞢騰歲月盡鐫疑。」《飛檄》云「朝露人如雞犬賤﹐秋霜天助虎狼威。」《寧夏》云「風沙搏霸气﹐樓櫓壯雄邊。」《江湖》云「將家作旅捨﹐暫如梁上燕。如燕亦復佳﹐歲歲常相見。」《遊城南園》云「名理齋心得﹐風花倦眼看。」《墮甑》云「勝情因別減﹐苦語爲秋多。」皆能以哀樂過人勝者。

二○四﹑京師白紙坊崇效寺﹐本唐之棗花寺﹐蓋劉濟捨宅所建﹐元至正始攺名崇效﹐明淸因之。朱竹坨﹑王漁洋手種丁香﹐聞在西來閣下。今久非故物﹐惟春時牡丹盛開﹐遊賞如織。龔定盒詩所謂「詞流百輩花間盡﹐此是宣南掌故花」者也。寺內楸花二株﹐幹可十圍﹐濃陰滿院﹐信爲巨觀。吾鄕太湖徐芷帆侍禦與其弟養吾主政及番禺沈太侔﹝宗畸﹞遊﹐常徘徊楸陰下。養吾逝世﹐芷帆爲繪《楸陰感舊圖》﹐海內名流﹐多有題識。未久芷帆圖捲不知流落何所。淸季太侔乃倩陳松山給諫長女陳佩彤補繪徵詩﹐計題詩達四十餘人﹐洵爲棗花寺中一段掌故﹐當與《靑松紅杏圖》及《訓雞圖》卷子並傳矣。陳簡持中丞與太侔善﹐有《題楸陰感舊圖》一律云「宣南掌故費追尋﹐梵寺重來涕不禁。轉眼滄桑淪浩劫﹐盛時花木損秋心。茫茫人海風騷歇﹐衮衮名流歲月侵。檢點舊題成隔世﹐東陽消瘦怨同深。」易實甫云「爲看芍藥屢停車﹐幾度楸陰聽煮茶。尋夢更尋尋夢地﹐送春先送送春花。閒思棋局都成劫﹐小坐琴牀便當家。感舊卻憐君似我﹐鬢絲禪榻共生涯。」簡持﹑實甫﹐均余故人﹐鄰笛之哀﹐無間歲月。太侔曩客雞林﹐亦余舊識﹐風流文采﹐饒有典型。官祠部日﹐於宣南創「煮冫君吟社」﹐並刊行《國學萃編》﹐表彰叢佚﹐沾漑藝林。晚年自署繁霜閣主﹐身世佗傺﹐人以「沈聾」呼之。丙寅秋病歿都下﹐遺稿飄零﹐殊可念也。

二○五﹑桂伯華名赤﹐原名念祖﹐精研內典﹐兼持五戒﹐意卽古所謂在家僧也。余知君名甚久﹐東遊時曾識面﹐詩則曩於報端見之。友人梅君擷云﹐近以《淨聲詩選》見示﹐皆君學佛以後之作。君少專力攻詩﹐手鈔杜蘇及其鄕人蔣心余集數過﹐每日吟諷各大家詩﹐寒暑不少輟。嗣從南海康更生遊﹐戊戌黨禍作。君匿迹山野學俠﹐似有所遇。然未竟其業﹐變而學佛﹐依楊仁山居士以居者累稔﹐刊行《大乘起信諭科注》。沈子培深器之﹐爲醵資助其東渡習眞言宗。顧口喫不能操日本語﹐但研索經論﹐有時且聚朋儔講習﹐似未及入壇受持密法也。民國五﹑六間病腫﹐歿於東京。夏劍丞有題其遺墨後一律云「一見楊居士﹐將持此道西。眼中布前境﹐夢襄落恆蹊。著字須爲偈﹐逢歧要不迷。平生果無漏﹐法喜與同棲。」君終身未娶﹐晚歲忽思置室﹐然亦無成議。「法喜」句蓋謂此也﹐亦見多生習气捐除之難嫌。

二○六﹑伯華詩時有淸言見骨處﹐和人作云「客裏風光劫外天﹐飲愁菇恨自年年。未成境奪還人奪﹐彊說憚邊勝俠邊。何處須彌藏芥子﹐早知滄海有桑田。杜陵老子猶癡絕﹐苦向空山拜杜鵑。」自注﹕「偶於友人扇頭見一詩﹐詞旨悱惻﹐讀之愀然。未署作者姓字﹐意其人必有《黍離》《麥秀》之感﹐閔而和之。」實則作者卽海藏﹐當時伯華顧不識也。海藏詩題爲《閱報》云「檻外江濤風動天﹐梅酣閣暖又經年。長愁可復知閒味﹐不飲那堪近酒邊。閱報終朝成抵幾﹐收身上策只求田。善夫老去空摹杜﹐雪涕何從拜杜鵑。」自注﹕「上稱疾罷元旦朝賀﹐並停筵宴。」時爲己亥歲暮﹐海藏方在鄂中。其翌年遂有庚子之變。伯華所謂《黍離》《麥秀》云者﹐殆豫爲之讖耶﹖

二○七﹑贛詩人歐陽仲濤云「伯華爲詩不多﹐而誦習甚博﹐評閱甚精﹐於時賢最服膺範伯子。中年彈精佛籍﹐所爲詩生硬多梵語。」然此在昔賢﹐本有成例﹐以詩境論﹐未可以狂花客慧少之也。錄其舊作《過吉安》云「樹光如沐水如油﹐絕好山川是吉州。三宿未償魚鳥約﹐再來思作賈胡畱。不憂塵海無靑眼﹐只恐饑寒累白頭。何日山資許粗足﹐全家來續醉翁遊。」《登關口臺町最髙處》云「登臨爽气新﹐愁客暫怡神。艸木都遺世﹐川云解媚人。趣幽雙蝶見﹐涼早一蟬聞。那識家園路﹐炎天莽寇氛。」在君集中﹐固爲最妥帖者。《感懷》三首錄一云「老淚無多莫浪傾﹐傾多消息未分明。由來轉綠回黃候﹐早竭河枯石爛情。大鳥集時天色攺﹐蟄龍潛處海波平。憑渠起滅空花幻﹐一剎那間萬卻更。」頗似譚復生《莽蒼蒼齋集》中之作。至《次均酬楊昀谷》云「詩心淡後無奇句﹐世事談多有淚痕」一律﹐《平等閣詩話》已及之﹐不具錄矣。

二○八﹑新建有二詩人﹐一爲夏劍丞﹝敬觀﹞﹐一卽昀谷也。昀谷名增犖﹐久官刑曹﹐與趙香宋胡漱唐齊名﹐唱訓至夥。淸季攺官知府﹐將筮仕蜀中﹐未及行而國變作矣。君《題香宋圖》有「一官山色夢嘉州」之語。其出京時﹐輦下詩流﹐多有投贈。漱唐云「極天翻雪浪﹐六月似深秋。一路猿聲苦﹐孤吟風滿舟。江聲吞白帝﹐謫宦擬黃州。君入夔巫後﹐詩宜別集收。」香宋固蜀人﹐則《雜書絕句》六十餘首﹐旁及沿途風物﹐山程水驛﹐各系以詩﹐直可作遊記讀。石遺極稱之。眾異詩云「峨峨劍門路﹐細雨隨小蹇。詩人例遊蜀﹐陳迹那可免。堂堂趙侍禦﹐贈別語微婉。不言行路難﹐但與志遊覽。」蓋謂此也。香宋《衤集詩》之一云「十載東方鬢已新。散原無閣築延眞。扁舟此日還爲客﹐滿眼江湖綠戀人。」昀谷一字延眞閣主﹐遐庵有《送延眞閣主入蜀》詩云「不信迂疏有百端﹐歧途眞到淚闌干。相逢呵沫眞無策﹐顚倒塵埃尙此官。冉冉浮雲幹劫盡﹐蕭蕭急雨九衢寒。岷峨淒惻猶堪賦﹐世路全勝蜀道難。」余之知昀谷﹐亦以遐庵。寶融亦繩其賢﹐且云不僅詩佳﹐兼精禪理。十稔以來﹐賃廉僧捨﹐所詣益深。偶有吟事﹐多涉玄言﹐蓋詩境又一變矣。

二○九﹑昀谷有無題二首﹐乃居東日遐庵錄示者。其一云「廢井年年轉轆鱸﹐露華一昔徧寒蕪。春來燕子巢依舊﹐淚盡鮫人海已枯。倚病登樓憐畹晚﹐將愁遣日勝歡娛。六張五角尋常事﹐消息何勞問紫姑。」又云「佇苦停卒意轉閒﹐幾回天外見華鬟。佳期誤報烏頭白﹐舊曲眞傳雉子斑。扌幻夢畱云終易斷﹐咒心成石不能頑。明河瀉盡星無著﹐辜負靑鸞數往還。」此或昀谷早歲之作。余尢愛其《送堯生歸蜀》云「歸計眞忘蜀道難﹐燈前彊說醉鄕寬。畸人自昔爲時棄﹐諫艸零星作史看。天地故應窮位置﹐文章曾不救饑寒。荻花楓葉瞿塘路﹐後夜相思寸寸灘。」

二一○﹑塵勞久縛﹐乍得退休﹐乃知閒中眞味。吾鄕張惇復公有云「山水花竹﹐無常主人﹐得閒便是主人。」實則能閒亦關福分。宋王晦叔《雙溪種花》云「雙溪漸有雜花開﹐每日扶筇到一回。勝似名園空鎖閉。主人到老不歸來。」「閒」字豈易辦哉﹗余丙寅在海濱得句云「與其慕君實﹐未若作堯夫。」此物此志﹐竊願卒償。偶閱《趙彜齋集》有《贈術者》一絕云「紛紛塵土簿書堆﹐職在其間怎可辭。不向先生問榮達﹐但言何日是閒時。」可謂實獲我心矣。桐廬袁忠節﹝昶﹞《安般移集偶書》詩云「老去心情依淨土﹐吟詩蹇淺不成邦。王侯螻蟻看俄化﹐一笑區中有底忙。」世固有以忙爲樂﹐閒且弗耐者﹐試讀忠節此詩﹐作何感想﹖

二一一﹑五十之年﹐忽焉已至﹐海隅卻掃﹐與世相忘。偶成小詩有句云「久悔虛名銷道力﹐剩書味勝兒時。一年容易應休忘﹐又是西風上鬢絲。」海藏見惠長句﹐相勗至殷﹐詩云「逸塘用世人﹐五十居閒地。豈無髀肉嘆﹐自詭時未至。時至當云何﹐柰此囊底智。控弦𨿽不發﹐天下證猿臂。世途無萬全﹐欲取宜有棄。以我之下駟﹐當彼之上駟。一敗而兩勝﹐老算得深味。中年惜精爽﹐勿使疲人事。孫武誠難追﹐孰能比田忌。」友朋傳觀﹐罔不嘆佩。余次均答之云「造物畀閒身﹐便是神仙地。云何羨神仙﹐蹉嘆不能至。散木天所全﹐不才寧不智。並世有畸人﹐遑敢失交臂。靑蒿倚長松﹐喜子不我棄。吾寧不自知﹐朽輿而瘦駟。鼎衡嘗已徧﹐一閒有眞味。臧谷等亡羊﹐何必問奚事。重感用世言﹐怕觸道家忌。」自抒所懷﹐兼示知好。「一閒有眞味」之言﹐質之海藏﹐相視而笑。蓋髙樓廿載﹐坐榻幾穿﹐閒中況味﹐亦惟海藏消受獨多耳。余津居近墻子河邊﹐暇輒獨往遊眺﹐曾信步有作云「意行隨分到林垌﹐風送人聲過遠汀。暖日漸催新柳活﹐微澌不礙小舟停。閒中況味誰能識﹐年少嬉遊我亦經。散策百回渾不厭﹐底須危語說新亭。」海藏於項聯頗致擊賞﹐以爲極似劍南。實則同一眼前景物﹐閒中領略﹐固自不同﹐惜余尙未盡寫出也。

二一二﹑風人之旨﹐以惇厚爲主﹐慧心仁術﹐每於字裏行間見之。唐張枯《贈內人》詩云「斜拔玉釵燈影畔﹐剔開紅焰救飛蛾。」金景覃《天香詞》云「閒階上花碧潤。緩芒鞍﹑恐傷蝸蚓。」亦與祜用意略同。顧伊人有《集唐詩》一卷﹐中如「惜竹不除當路筍﹐伐薪教護帶巢枝。」皆此類也。

二一三﹑焦山紀遊詩夥矣﹐余獨愛仁先一絕云「蘇墻月色海棠枝﹐繞榻虫聲來和詩。乞米隔江王太守﹐先生謫官是淸時。」王太守蓋指閩縣王可莊﹝仁堪﹞。曩出知鎭江時﹐梁節庵方讀書焦山海西庵﹐文酒往還無虛日﹐且有歲時存問之雅。集中有《謝王二太守送米》詩云「侏儒欲死君弗治﹐淸談可飽吾不饑。山樓曉覺叩門急﹐行人喘汗知爲誰。忍庵吾兄念羈獨﹐新收官俸聊分遺。尙嫌薄少意未盡﹐那用鄰僧乞送爲。我生天幸百不死﹐適吳一賦猶《五噫》。疏慵未寫魯公帖﹐視此溝壑如居時。艱難匣粒亦民力﹐無功作食翻自嗤。丈夫會須飽天下﹐豈以瑣屑矜其私。江南百姓待澤久﹐請從隗始鋪仁慈。」忍庵﹐可莊別號也。可莊移守吳郡﹐旋卽捐館。節庵有《夜抵鎭江》詩云「脫隙嘶風正二更﹐蹬船初泊潤州城。芳菲一往成調節﹐言笑重來已隔生。寒鳥淒口背江去﹐疏星歷歷向人明。此回不敢過街市﹐怕聽茅檐涕淚聲。」蓋卽追悼之作。黃墟之感深矣。節庵通籍後﹐言事被放﹐卽讀書焦山。盛年淸望﹐風采隱然﹐海內重之。迄後被徵再出﹐又不時往來山寺。集中有《庚寅四月二十八日初宿海西庵詩》云「辟地亦雲遠﹐入山猶未深。殘鐘幾人夢﹐芳樹十年陰。﹝自注﹕「壬午年六月初至焦山。﹞」書認儀徵字﹐詩傳狄道心。前塵漸飄落﹐獨立一追尋。」又有《癸巳六月重返海西庵題松廖閣詩》云「樹石依然未染塵﹐十年不到事如新。風流未盡春還在﹐想見孫洪一輩人。」其蹤迹固歷歷也。焦山書藏﹐阮文達﹝蕓臺﹞所創﹐節庵重爲檢理﹐其示庵主佛如詩﹐有「焦山書藏今始見﹐幹捲簽函余再題」之句。此事此人﹐均可不朽﹐因並著之。今東南文獻﹐多付蕩然﹐未知藏書尙無恙否。

二一四﹑梁節庵知武昌府時﹐其自題書室聯云「零落雨中花﹐舊夢驚回棲鳳宅﹔綢繆天下計﹐壯懷銷盡食魚齋。」樓風樓宅﹐乃節庵當日靑廬﹐「零落」句有感而發﹐蓋節庵傷心之事。集中有《臘朔自米市胡同移居棲鳳樓詩》云「漫與移家作﹐新吟擊壤窩。地偏觀物變﹐春近抱天和。翔仞須孤鳳﹐馱書欠二騾。看花意園近﹐乘興一經過。」上聯蓋卽指此。「食魚齋」則用武昌魚故事也。

二一五﹑以武昌魚入詩者﹐海藏最稱範石湖《鄂州南樓》﹐詩云「誰將玉笛弄中秋﹐黃鶴飛來識舊遊。漢樹有情橫北渚﹐蜀江無語抱南樓。燭天燈火三更市﹐搖月旌旗萬里舟。卻笑鱸江垂釣手﹐武昌魚好更淹畱。」收句極見標格。廣雅有《秋日同賓客登黃鵠山曾祠望遠》詩云「羣公整頓好家居﹐又見邊城戰伐余。鼓角猶思助飛動﹐江山何意變調疏。三年菜色災應淡﹐一樹嚴香老未舒。我亦浮沈同湛輩﹐登盤愧食武昌魚。」此亦善用武昌魚入詩者。

二一六﹑世運日替﹐萬象凋疏﹐人人蕭然喪其樂生之心。偶值歲時﹐但聞秋嘆﹔回首承平﹐比戶安樂﹐眞不勝東京夢華之思矣。宋張演《社日邨居》云「鵝湖山下稻粱肥﹐犭屯柵雞棲對掩扉。桑柘影斜春社散﹐家家扶得醉人歸。」明葉唐支《江上邨》云「家住夕陽江上邨﹐一灣流水繞柴門。種來松樹髙於屋﹐借與春禽養子孫。」此是何等气象﹗每一讀之﹐令人夢想黃虞。又宋人《太平吟》云「紛紛紅紫已成塵﹐布谷聲中夏令新。夾路桑麻行不得﹐始知身是太平民。」今則滿地荊榛﹐亦欲行不得。民生斯時﹐生趣可知矣。龔定盒詩云「紅日柴門十丈開﹐不須兪濟與兪淮。家家飯熟書還熟﹐羨殺承平好秀才。」試問今之黌捨諸生﹐寧復有此眞樂﹖學術與世運之相關﹐有如此者。張廣雅晚歲入都﹐有詩云「理亂尋源學術乖﹐父讎子劫有由來。劉郎不嘆多葵麥﹐只恨荊榛滿路栽。」蓋喞乎其言之矣。

二一七﹑宋人得意之句﹐如山谷之「桃李春風一杯酒﹐江湖夜雨十年燈。」簡齋之「客子光陰詩卷裏﹐杏花消息雨聲中。」放翁之「江山重復爭經眼﹐風雨縱橫亂入樓。」皆開後人窠臼不少﹐亦以其格調便於摹擬也。若山谷之「落木千山天遠大﹐澄江一道月分明。」。非胸次髙而筆力健者﹐安能道其隻字哉。馬端臨謂「山谷自黔州以後﹐句法尢髙﹐筆致放縱﹐實天下之奇作。」山谷亦自云「在黔中時﹐字多隨意曲折﹐意到字不到﹔及在道舟中﹐觀長年蕩槳﹐羣了撥棹﹐乃覺少進。」意之所到﹐轍能用筆﹐是則謫宦之有益於詩﹐山谷已不啻自道也。讀山谷集者﹐不可不知。

二一八﹑楚中有三老之稱﹐謂樊樊山﹑左笏卿﹑周少朴也。三老均爲退宦詩人。入民國後﹐又均寓都下﹐文酒過從﹐一時稱盛。吾友傅治薌﹝嶽﹞《和樊山少朴冬日雜詠詩八首》之一云「城西別有楚人邨﹐祭酒常推二老尊。剪水方瞳朝對雪﹐遞詩長鬣夜敲門。名園每共深衣樂﹐好語多如挾繽溫。晚歲詞情終不退。香山務觀漫同論。」其時樊山﹑少朴均買宅西城﹐笏卿則寓南城外丞相胡同。笏卿有《和樊山少朴治薌夏日雜興八首》之一云「宣南老屋伏魔東﹐蝦菜隨時小市通。僧磐屢催歸樹鳥﹐書時引打窗虫。電飛遙識前山雨﹐月暈先知翌日風。世事茫茫都不問﹐此生眞作信天翁。」伏魔謂伏魔寺也。樊山有《同朴公過笏卿共飯》詩云「閒策羸驂過左家﹐滿窗晴日綠陰斜。寫詩紙已盈書篋﹐沽酒錢仍費畫叉。陳毅飯增荒後量﹐﹝洪北江有『嘗笑陳古漁﹐偏到荒年飯量加』之句。﹞劉ナ菜現榜頭花。﹝菜榜劉ナ姓倪。﹞盤餐總有江鄕意﹐漑釜烹魚宛覆蝦。」少朴有《次答樊山暮春雜興五首》之一云「弄翰觀書未是慵﹐案頭稿帙積重重。看山螺子盾新畫﹐瀉酒鵝兒色未濃。腳力過人能不杖﹐語音到老尙如鐘。檐花細雨宜春帖﹐近局嫌無二客從。﹝自注﹕二客謂樊左二老。﹞」又樊山《丁巳除夕雜詩》之一云「堅坐梅邊左笏卿﹐杜門惟我共茶笙。僕夫與我兩相語﹐今日過午猶出城。」讀之均可想見道從訓唱之樂。不圖今日尙有老成典型也。樊﹑周兩公﹐名位較著。笏卿一字竹勿﹐應山人。淸季官粵東南韶連道﹐有政聲。丁卯秋逝世﹐卒年八十一。詩詞均憂憂獨造。所爲日記﹐密行精楷﹐數十年如一日。與樊山交期尢篤﹐並時楚人中﹐及與樊山輩行相埒者﹐笏卿一人而已。

二一九﹑樊山《與笏卿論詩》一首﹐最爲精卓﹐錄之﹕「君不見蘭子七劍兩手中﹐中有五劍常在空。巧手能虛以運實﹐開鑿渾沌皆玲瓏。又不見單父種花驪花宮﹐萬花顏色無一同。匠心能以素爲絢﹐坐使枯寂回春風。兵家在以少克眾﹐權家在以輕起重。道家在以靜制動﹐詩家在以獨勝共。能言人所不能言﹐如山出靈無不宣。能圓人所不能圓﹐如月三五懸中天。百汲不竭井底泉﹐任燒不絕香上煙。百花釀作酒一飯﹐百藥鏈成丹一丸。五味入口取其甘﹐五色入目取其鮮。五聲入耳取其和﹐惟貌不獨取其妍。取之杜蘇根底堅﹐取之白陸戶庭寬。取之溫李藻思繁﹐取之黃陳奧穿。言之有物餅中餒﹐裁之成幅機中練。視之無迹水中鹽﹐出之則飛匣中劍。無意何能作一經﹐無筆何以役萬靈。無才何以籠羣英﹐無學何由躋老成。無法何所謂尺繩﹐無事何足爲重輕。一字不安眾所議﹐八面受敵誰不能。老笏雜言昨挑戰﹐意亦學韓通其變。六十餘年窮生活﹐爲君一騁雕龍辯。詩林霍百尺竿﹐老年進步如少年。學我者死殊不然﹐果如我語詩其僵。」此詩自道甘苦﹐在樊山集中﹐亦爲淸言見道之作。

二二○﹑近代詩人﹐其隸事之精﹐致力之久﹐益以過人之天才﹐蓋無逾於樊山者。或疑此老論詩﹐拘守宗派﹐與時流標舉﹐各有不同﹐是皆未知其深者。近見其序吳江金天羽﹝鶴望﹞《天放樓詩續鈔》云﹕向來詩家﹐率墨守一先生之集﹐其他皆У閻不觀。如學韓杜者﹐必輕長慶﹔學黃陳者﹐卽屏西昆。講性靈者﹐則明以前之事不知﹔尊《》選霞者﹐則唐以後之書不讀。不知詩至能傳﹐無論何家﹐必皆有獨到之處。少陵所謂『轉益多師是汝師』也。人所處之境﹐有臺閣﹐有山林﹐有愉樂﹐有憂憤﹔古人千百家之作﹐濃淡平奇﹐洪纖華朴﹐莊諧斂肆﹐夷險巧拙﹐一一兼收並蓄﹐以待天地人物形形色色之相需相感﹐吾卽因以付之。此所謂八面受敵﹐人不足而我有餘也。所蓄旣富﹐加以虛衷求益﹐旬煆季煉﹐而又行路多﹐更事多﹐見名人長徳多﹐經歷世變多﹐合千百古人之詩﹐以成吾一家之詩。此則樊山詩法也。大抵詩貴有品﹔無名利心則詩境必超﹐無娼嫉心則詩境必廣﹐無取悅流俗心則詩格必髙﹐無自欺欺人心則詩語必人人能解。有性情則詩必眞﹐有才力則詩必健﹐有福澤則詩必腴﹐有風趣則詩必雋﹕此皆予自道所得而未輕以云人者」云云。樊山詩法﹐非其自述﹐又何能如此詳盡哉。

二二一﹑鐵嶺髙文良公其倬﹐字章之﹐爲且園之弟﹐以淸乾隆戊午卒。所著《味和堂詩集》﹐坊間不多見。吾友晦齋太守﹐爲公裔孫﹐能詩有家法。近謀重刊遺集﹐乃亂後得之漢上者。並乞余編入詩話﹐誦芬述祖﹐意有足多。文良公詩﹐以《白燕》二律最爲海內傳誦﹐錄之。其一云「瓊膏初染羽毛新﹐重向重湖覓故人。遲日不融梁際雪﹐生絹還戀掌中身。一痕瑤圃余前壘﹐幾樹梨花共暮春。又是淸明微雨後﹐玉堂開處已無塵。」其二云「玉作身材似葉輕﹐刺桐花發半巢成。蘿隨煙散塵蹤沓﹐心逐雲飛雪崤晴。有色何曾相假借﹐不羣仍恐太分明。素衿一種差同調﹐還笑籠中解語鸚。」『有色」二聯﹐極見身分﹐不僅體物之工。若準袁海叟之例﹐又可呼爲「髙白燕」矣。長洲沈文愨﹝徳潛﹞選《國朝詩別裁》﹐入公詩三十餘首﹐稱其「中正和平﹐言不虛立。」文愨與孫文定﹝嘉淦﹞﹐均同出文良門下﹐今集中二序﹐卽兩公作也。

二二二﹑《隨園詩話》盛稱文良詩﹐且謂「駕新城而上﹐特爲勛望所掩﹐故不大著。」公以文臣累膺節﹐所至如廣西﹑云﹑貴﹑福建﹑臺灣﹐及中甸﹑靑海苗猓之地﹐皆備歷艱險。今觀其詩﹐則靜穆溫潤﹐妙出天成﹐間托諷刺﹐亦深得風人之旨。所養者深﹐固應如此﹐宜隨園之傾倒也。集中如《覽薊州新城望雪山》及《過碧雲寺》諸長篇﹐皆魄力沈雄﹐有關國故。余亦多閒適澹永之作。《劍州》云「六千庸蜀遠京華﹐劍外秋風倍憶家。馬上聽殘樓上角﹐客中看徧棧中花。已過月閏寒仍早﹐倍覺山深日易斜。卻念生平親舊語﹐使車爭似少遊車。」《摩訶菴》云「八字朱扉碧樹間﹐偶緣客至暫開關。松梢紅上三竿日﹐樓角斜銜一崦山。鋤麥人衝殘雨去﹐坐憚僧共落花閒。未能便入宗雷社﹐且約芳時數往還。」《未至退谷入道旁僧寺小憩》云「身似籠禽豈自由﹐心如野鶴愛林邱。村童引馬看松去﹐嬌鳥憐春喚客遊。問道怕穿西苑路﹐攜僧閒上夕陽樓。經過底要知名寺﹐但有花開便肯畱。」卽論風格﹐亦似新城。又有《重過燕子磯登眺》四詩﹐中有句云「課政敢云堪歲計﹐字民終欲布春溫。玆行謹與山靈約﹐擬爲東南念本根。」蓋卽公撫縣時作﹐卽其詩可知爲政矣。厥配季玉夫人﹐能詩工書。《白燕》詩傳誦之「不峯」二句﹐卽夫人足成者﹐隱寓箴規﹐足徵特識。文良集中多憶內寄內之作﹐托興雲鬟﹐尢見韻事。

二二三﹑匏廬丈《論詩絕句》云「味和家世席韋平﹐《白燕》沈吟懼獨淸。崛起夢堂躋九列﹐頗疑相度遜詩名。」夢堂名英廉﹐字福余﹐其先遼東﹐姓馮氏。向見錢籜石集﹐多與夢堂遊訁燕唱酬之作。所著《夢堂詩稿》﹐籜石爲之序﹐稱其「溫潤縝密﹐超然意表。」又云「夢堂詩詣之精﹐全從老杜得來。」其推重可想。一時名彥﹐自籜石外﹐如翁覃溪﹑紀曉嵐﹑施耦堂﹑沈椒園﹑陳勾山﹑鮑雅堂﹑羅兩峯諸君﹐皆與之遊。所居北城﹐曰檀樂艸堂﹐街南壘石架閣﹐曰獨往園﹐九日必髙會以眺城西諸山。均見篷石所爲詩序。集中《陰雨未輟﹐籜石紮來云﹕風冷添綿衣﹐猶不足﹐已遣人入市買蓮花白矣。蓮花白﹐海澱邨酒也。戲簡一律》﹐中有「故人未敢憐張祿﹐熟客才知數杜康」之句﹐極見工切。《詠紫芥》詩云「寒濤濕盡一江煙﹐山閣燈紅客未眠。記得春盤餐此味﹐夢闌酒醒又三年。」「春秋菘漫自雄﹐輸他風露滿幽叢。人間大有巢居士﹐一稜蛾眉餉長公。﹝自注﹕李時珍謂巢菜爲野豌豆之不育者﹐近聞人云卽蠶豆﹐未之玫也。蠶豆一名蛾眉豆。﹞」題爲《讀查蔗塘押簾詞﹐有詠紫芥一闋。紫芥者﹐江南亦謂之諸葛菜。因憶甲子二月﹐與篁邨﹑步江宿焦山曙霞閣﹐夜半酒渴﹐庵僧烹此菜以進﹐食之佳絕。今見此詞﹐覺風露之香﹐猶在齒牙。昔東坡先生不忘與故人食炒豆瓜子﹐此種情味﹐老來方知。賦詩二絕﹐奇篁邨﹑步江﹐用識餘懷。兼簡蔗塘》。兩詩皆佳﹐蔬┺气尢不易得。放翁《食炒栗詩》﹐有「喚起少年京輦夢﹐和寧門外早朝時」一句﹐皆此類也。惟尊堂以下吏宦江南最久﹐平日頗多車笠之交。不十年超躋政地﹐對於故舊﹐一變面目。《蒲褐詩話》﹐卽有微詞﹐故匏廬詩中及之。然集中入都以後﹐多淸言見道之作﹐又似與其晚節不類。後此益見知人論事之難。若專以詩才論﹐則又在梧門﹑竹坡之上矣。

二二四﹑仁和吳子亻雋﹝觀禮﹞所著《圭庵詩錄》一卷﹐乃陳弢庵先生手寫印行者﹐弢庵因張叔度交圭菴甫一年﹐然相知則甚深。手寫遺詩﹐皆作精楷﹐風義之篤﹐又近世所無也。圭菴爲何暖叟之女夫﹐客左文襄幕府最久。通籍後始畱京﹐與張簣齋張廣雅諸人﹐均有文章道義之契。廣雅有《挽吳圭菴》詩云「詩君日淺見君心﹐兩疏憂時壯翰林。交徧公卿無詭合﹐久更戎馬轉湛深。憐才曾聽巫咸筮﹐﹝君典試﹐有綿竹楊生髙才不遇﹐君深自咎責﹐至於下泣。﹞惇舊親調子敬琴。﹝謝﹛鹿吝﹜伯前輩病歿﹐君經紀其喪﹞。使府三良同一厄﹐秦川嗚咽隴云陰。﹝君與塵伯及張兵備樹皆爲恪靖伯薦辟入幕﹐期月內並卒」。﹞簣齋《答圭菴和淨師見贈之作》有句云「先皇十載歲辛未﹐君辭戎幕賓於王。玉堂相見遂心折﹐三年校祕商丹黃。」弢菴癸卯赴簣齋之喪﹐小住南京﹐畱宿子涵寓齋。得詩十四首﹐一云「坐上何郎舊飲倦﹐別來牢落亦華顚。人生畏友誰能少﹐太息圭菴不假年。」自注﹕「圭菴簣齋至契﹐詩孫姑丈也。」數詩皆可見交誼者。

二二五﹑圭菴集中﹐多隱切朝事之作﹐其最著者爲《冢婦篇》《小姑嘆》《天孫機》《鄰家女》諸首。《冢婦篇》云「門祚本寒素﹐質陋長善愁。托身適貴族﹐甲第連朱樓。先後眾娣姒﹐什伯親疏儔。冢婦主中饋﹐明慧稱才優。威姑有喜怒﹐一意承溫柔。溫柔豈不懿﹐所願無﹛侃言﹜尢。任勞先任怨﹐匪但心休休。馨腥久相習﹐早辧薰與猜。況今家多難﹐舊業蕪田疇。我居介婦末﹐疏逖空涕流。鞠凶伊可畏﹐未陰亟綢繆。求賢庶自輔﹐爲爾歌好逑。有姆倘善教﹐引近爰諮謀。資沅富蘭芷﹐明珠在炎洲。光气世寶重﹐紉佩懸巾鞲。小姑曁諸婦﹐或恐志不侔。和眾與推挽﹐竊願從之遊。門庭旣淸肅﹐內寧無外憂。眾婦爾毋怠。墜宗實爾羞。」此首乃爲恭親王及左文襄作者﹐「冢婦」以諭恭王。「有姆」以諭文襄﹐「介婦」﹑「疏逖」﹐則圭菴自謂。淸同治間恭王長軍機最久﹐吏中以左文襄最負時望﹐詩中「資沅蘭芷」﹐及「光气世寶重」等句﹐卽指文襄而言。圭菴頗盼文襄入相﹐而深以遠在西陲爲惜。「和眾推挽」及「墜宗實爾羞」等句﹐則以勗恭王﹐深冀其求賢自輔﹐共謀國事。迄後文襄𨿽入樞府﹐未幾卽出督兩江﹐不能久於其位﹐又圭菴所不及料矣。《小姑篇》云「入門爲幼婦﹐稽首歌姑恩。三日入廚下﹐諸姒爲我言。家世守先業﹐田園甲幽燕。無端遘害。雕敝年復年。冢婦自明慧﹐嫩漫思避喧。小姑育南土﹐於歸家太原。稍知道途事﹐臧獲交稱賢。歸寧侍阿母﹐中饋同周旋。初云佐筐﹐已乃操管鍵。事事承母命﹐處處蒙人憐。深潭不見底﹐柔蕤故爲妍。女巫托靈談﹐寧止糜金錢。人或爲姑語﹐善遺離堂前。非無姊妹行﹐遠嫁多在邊。捨旃勿復道﹐何以祈安全。諸姒語未終﹐我憂泣涕漣。思欲諫冢婦﹐室遠情未聯。小姑初見我﹐頗若親嬋娟。苦口倘能謂﹐諸姒寧憚煩。陰雲冪檐際﹐隱隱聞杜鵑。佛徊就私寢﹐終夜不成眠。」此首專指沈文定而言。恭王當國旣久﹐年事復髙﹐又深喜文定之附己﹐倚若左右手﹐故以「嫩漫避喧」﹐及「處處蒙人憐」爲諭。文定以山西巡撫入直軍機﹐原籍吳江﹐故有「南土」﹑「太原」等句。「深潭不見底」等句﹐蓋指文定之厚貌深情﹐外托廉介﹐可謂妙於寫眞。「非無姊妹行﹐遠嫁多在邊」句﹐亦隱指文襄而言。「杜鵑」句蓋用南人作相故事﹐沈固南人也。《天孫機》云「少小織縑素﹐稍長裁錦緋。貧女無早嫁﹐爲人作嫁衣。紛然理邊幅﹐刀尺從指揮。細意重慰帖﹐服衣架施揮。嫁者亦殊貴﹐冠披紉珠璣。女紅乃嫻習﹐鍼神世所稀。納徵羅采獘﹐鸞鳳行雙飛。心苦意暇﹐招我襄閨幃。度我鴛鴦譜﹐文理窺精微。作別送之子﹐楊柳何依依。一朝被召出﹐棘墻桑四圍。春蠶食葉盡﹐獻絲朝副幃。美人職染采﹐鞏蛻揚芳菲。知我事紡績﹐問我天孫機。天孫亦何巧﹐經緯分當幾。天吳與紫鳳。顚倒辧是非。我陋不足道﹐景賢陳所希。請師女公子﹐徳音期無違。」此首乃圭庵自述者。貧女自謂﹐女公子謂文襄。圭庵久客文襄幕﹐倚畀甚切﹐故以爲人作嫁﹐及「招襄閨幃」爲諭。「一朝被召出」句﹐指辛未成進士事﹐時甫自隴上左營歸﹐故有作別之語﹐美人指李文正﹝鴻藻﹞﹐時教習庶吉士﹐故以「職染采」爲諭﹐又文正時值樞府﹐文襄方在隴上﹐故以「請師女公子」爲諭也。

二二六﹑圭庵有《鄰家女》篇﹐蓋爲潘文勤﹝祖蔭﹞﹑翁文恭﹝同穌﹞作者。詩云「小時門前劇﹐女伴相頡頑。鄰家久洽比﹐歡如姊妹行。西鄰早奉帚﹐華冠七寶當。倩盼自矜寵﹐意態殊飛揚。良人稍裁抑﹐悲啼毀容妝。因緣復助篷﹐低首含淒涼。淒涼固自諭﹐顧我何莊莊。東鄰儼班左﹐絳紗懸洞房。時還佐中饋﹐有無勞龜皇。周旋舊儔侶﹐厚貌逾尋常。貌厚倘可語﹐敷衤任言其詳。昔聞漆室女﹐憂時獨傍徨。亦有馮婕妤﹐奮身熊敢當。縱非主內政﹐求賢愼扶將。入門易見嫉﹐子云戒其傷。亦勿取容悅﹐蘭麝徒燻香。泠泠《洞蕭賦》﹐笑我耽篇章。不望琥珀佩﹐矧彼珩與璜。人言同社燕﹐後先成鳳皇。西飛髙舉趾﹐東飛鳴鏘鏘。同聲庶賀世﹐何以協歸昌。」詩中東鄰謂翁﹐西鄰謂潘﹐兩人交最密。故以姊妹爲諭。潘在南齊有年﹐因癸酉科場事落職﹐頗爲憤挹。後因門人等醵三千金﹐報效園工﹐始得賞京堂﹐故以「毀妝助篷」爲諭。翁本任師傅﹐又兼戶部侍郎﹐故以「絳紗中饋」爲諭﹐且與圭菴亦系同年交舊﹐時有往還﹐故有「周旋舊侶」之句。後半頗多規諷之語﹐容悅燻香﹐情見乎詞﹐直諒之風﹐近世所罕。惜潘翁之未能盡諭耳。圭菴當日詩成﹐卽以示歿庵先生﹐故知之最詳。轍記所語﹐以補國聞。至其詩之工﹐更不待論。圭菴又有《耳鳴》一篇云「珊珊仙佩下增城﹐握手花間理玉笙。話到耳鳴紅暈頰﹐教儂休說許飛瓊。」讀者或誤以爲閒情之作﹐實亦隱指時事也。圭菴憂時如。一日常熟過訪﹐圭庵轍以格非救時之大義責之。常熟喟然﹐以羽毛未丰﹐不能髙飛爲解﹐且云此語不可爲外人道﹐若恐以此忤時者。圭菴遂有是作﹐此亦艘老追述者。按萍鄕文蕓閣學士所爲《間塵偶記》云「翁叔平尙書與余素善﹐余疏落﹐要不常相見。然比者以一人而兼師傅﹑軍機總理衙門﹑督辦軍務處﹐義須戶部﹐皆至要之職﹐而猶不能辦事﹐又不欲居權要之名﹐一彼一此﹐訖無定見﹐以此召亂﹐誰能諒之。嗟乎張茂先我所不解者也。」此節可與圭菴詩互相發明﹐亦治同光間國故所宜知者。

二二七﹑吾邑風雅﹐盛於咸同﹐一時有「城東七子」之稱。「李玉泉先生文安《自訟詩》云「浪得城東七子名﹐題襟欣得附羣英。竭來剪燭西窗雨﹐酒冷香殘十載情」。自注﹕「與盛議卿﹑余荊南﹑趙雲墀﹑張雨邨諸人爲文字交﹐受益良多。」計其時﹐先生方課讀裏中也。李氏世居吾邑東北鄕﹐累葉皆力田習武﹐自先生始以科第起家﹐爲廬郡望族。相傳先生官刑部提牢時﹐折獄平恕﹐矜全頗多。所著《愚荃敝帚》及《貫垣紀事詩》﹐尢徵陰徳﹐世以於定國﹑徐有功比之。嗣隨袁端恪公歸裏辦團練﹐毀家紆難﹐遂爲淮軍所自始。文忠昌大其緒﹐卒佐中興﹐蓋得力於趨庭之教者﹐非一日也。先生遺集爲文孫偉侯國傑編印﹐詩僅一冊﹐多作於官京曹時。《乙巳仲春都門寓宅寄示諸子至》云「紅米靑煤白屋居﹐年年歸夢愧鱸魚。柳塘春浪松溪月﹐絕憶淮南舊艸盧。」《答楊紫亭秀才見贈》云「年來畱滯天涯迹﹐舊雨飄零宿艸迷。﹝謂仿仙﹞。好是云亭無恙在﹐包墩東畔鮑臺西。」按包墩﹑鮑臺﹐皆邑中勝迹﹐卽香花墩﹑明遠臺也。

二二八﹑先生集中有《倚廬白雁》詩﹐錄其二云「無數春前雁﹐翩翩著白衣。幾回雙鶴至﹐來弔遠柴扉。」「來賓揚索彩﹐墓外幾回翔。意似悲梁木﹐哀鳴欲斷腸。」自序云「丙午人日奉諱裏居﹐有白雁千百成行﹐回翔空中﹐哀唳遠聞。此物南中向少﹐共驚爲異﹐隱廬感泣﹐得句志之。」此與李文定﹝容齋﹞廬墓白燕來巢﹐同一孝感。容齋年六十﹐奉太夫人之諱﹐歸裏營窀穸﹐築室墓上﹐負土攀條﹐辟踴號痛﹐三年不入城府。事見毛西河﹝奇齡﹞所爲詩序中。容齋《廬居感述》亦紀其事云「白燕原微鳥﹐雙來亦偶然。惟憐回雪影﹐閱月重流連。輿頌慚過實﹐箋辭愧附詮。開延眞不敢﹐莫訝閉門堅。」又《除夕禮墓》云「春至可還來縞雁﹐歲除猶見哺慈烏。」史稱趙淸獻越國夫人墓廬﹐白爵呈樣﹐不能專美於前矣。近日後生小子﹐競倡異說﹐廢孝短喪﹐書之滋痛。因述先輩遺型﹐並及同裏盛事﹐冀爲澆俗衿式之資﹐亦四始﹑六義之教也。至容齋《喬梓詩》﹐余於《廣徳壽重光集》已爲刊行﹐佳詩固不止此。

二二九﹑詞爲詩餘﹐原本《風》《騷》﹐被之弦管﹐托興抒情﹐與詩並重。世俗以詞爲詩之剩義。殊屬誤解。余於詞之工者﹐每喜諷繹。汴京﹑臨安諸老﹐凡工詩者﹐固無不爲詞﹔且詩之佳者﹐亦多含詞意。梅宛陵詩「不上樓來今幾日﹐滿城多少柳絲黃」。六一云「非聖兪不能到。」亦卽李易安詞「幾日不來樓上望﹐粉紅香白已爭妍」之所自濫觴也。稼軒詞《鷓鴣天》歇拍﹕「不知筋力衰多少﹐但覺新來懶上樓。」實則仍從香山「老來筋力上樓知」句脫胎而出。東坡樂府爲北宋大家﹐偶讀其《法惠寺橫翠閣》有句云「雕闌能得幾時好﹐不獨憑闌人易老。」置之詞中﹐亦屬絕妙。又耶律文《正鷓鴣天》歇拍云「不知何限人間夢﹐並觸沈思到酒邊。」置之詩中﹐亦屬雋語。臨桂況夔笙云「詞中求詞﹐不如詞外求詞。詞外求詞之道﹐一日多讀書﹐二日謹避俗。俗者﹐詞之賊也。」知此可與言詩。

二三○﹑吳江陳佩忍﹝去病﹞﹐一字垂虹亭主﹐南社吟侶中之健者。所輯《松陵文集》《笠澤詞徵》﹐均已行世。君與貞壯﹑晦聞﹑秋枚﹑寒碧諸子﹐多有唱和。杭縣徐仲可寄所爲《浩歌堂詩鈔》﹐半民國後之作。《述懷疊均》云「我亦頻年變破扉﹐著書徒遺蠹魚肥。滄桑幾度經來慣﹐那復能令海嶽飛。」自注﹕「茶陵都督﹐常集定公『世事滄桑心事定﹐胸中海嶽夢中飛』手書楹聯見贈。」君又有《春暮集朴學齋詩》「市樓一角日西斜﹐細雨櫻桃正落花。尙有斯人存古誼﹐獨招朋舊泛流霞。殘春欲去情猶戀﹐乳燕初飛力末奢。底事茶靡消息晚﹐故教魂夢繞天涯」。乃爲胡朴安作者。朴安﹐吾皖涇縣人﹐名蘊玉﹐朴學齋其自署也。余耳君名甚久。靜仁曩在海濱﹐曾贈君集﹐近仲可又以奇示。其《答佩忍﹑匪石﹑楚傖》四首之一云「陳子太邱裔﹐慷慨能文彡彰。闡幽徵文戲﹐汲古綆何長。﹝謂佩忍。﹞孔璋富藻麗﹐吐辭多悲涼。磊落而英奇﹐肝膽照人腸。吾愛葉夢得﹐豪气不可當。雋逸多壯思﹐落筆吐光芒。﹝謂楚傖。﹞卓哉三君子﹐永矢吾不忘。」又有《和陶詩》一卷﹐番禺潘蘭史序之﹐盛稱其「飲酒保天眞﹐常醉以爲寶。吾觀淸醒人﹐往往盛修表」之句﹐沈冥自放﹐非得已喜。君學有家法﹐所著《包愼伯年譜》頗精詳﹐爲士論所稱。弟懷琛﹐字奇塵﹐亦工詩。《津楡道中作》云「換盡貂裘醉不成﹐天涯猶是作長徵。人經憂患難爲客﹐笛到幽燕已變聲。歷劫千年城獨在。出關八月柳先零。何如歸去江南臥﹐相對黃花插膽瓶。」《渤海舟中作》云「窗外風濤日夜奔﹐橫支孤枕壓驚魂。迷離斷夢在何處﹐天際靑山發一痕。」君兄弟自相師友﹐世以爲難。又論詩云「宋詩如西洋油畫﹐善刻畫﹔唐詩如中國水墨山水﹐善寫意。黃山谷詩曰﹕『江流畫平沙﹐分派如回筆。』油畫也﹔韋蘇州詩曰﹕『歸棹洛陽人﹐殘鐘廣陵樹。』水墨山水也。」亦發前人所未發者。涇固望邑﹐尢多詩人﹐山水有靈﹐信不虛矣。

二三一﹑余於寒碧﹑栝廬之死﹐均極哀之﹐並載同時挽詩入《詩話》矣。寒碧﹐侯官林氏﹐名景行﹐字亮奇﹐詩筆淸迪衝夷﹐殆不類得此禍者。《畏暑入山﹐得行嚴京國書卻寄》云「夜气猶荒曙未明﹐枕樓無際待風生。病中千態君能寫﹐湖外雙眸我最淸。漫喜較量與舸﹐乍應問訊雨還晴。濕云不散鷗先倦﹐何取煙波狎此盟。」《湖泛口占示貞長》云「晚風翼翼浪吹衣﹐涼水鱗鱗翠入微。借與詩人隨一舸﹐枕流看樹澹忘歸。」石遺錄君詩入近代詩鈔﹐彊半皆湖上勾畱之作也。

二三二﹑和鈞以《霜栝圖》介寶融徵題﹐且曰海內知者﹐多有題贈。石遺﹑海藏﹐亦皆寵以佳什。以余與栝廬主人交誼﹐當必有所發抒。陳容同死﹐郭亮收屍﹐偶念兩年前風雪過遼返骨情景﹐亦足淒然。余當題二絕云「華屋山邱一剎那﹐歸來遼鶴感如何。眼中雙栝猶無恙﹐憐爾貞心歷劫多。」「收骨沙場事可傷﹐梁侯風義不尋常。雪池賓客多星散﹐宿艸荒荒又幾霜。」石遺﹑海藏詩未見﹐容續求之。哲維有《苣挽詩》甚佳﹐並錄於此﹕「慘淡迷龍戰﹐凋傷遘鵬年。伏搜隨李密﹐失策佐桓玄。玉碎眞當惜﹐膏明本自煎。向來相厚意﹐流涕不成眠。喪亂看駢盡﹐於君有至哀。秋堂成永訣﹐記室是虛陪。溫序須難返﹐賓王貌漫猜。故鄕城郭異﹐化鶴莫歸來。」苣﹐栝廬別字也。

二三三﹑離春黃季剛﹝侃﹞﹐其尊人爲翔云先生。以文章气節﹐有聲咸光間。君少承家學﹐壯有才名﹐與吳縣汪東﹝旭初﹞﹑歙縣吳承仕﹝檢齊﹞﹑蒲坼但燾﹝植之﹞﹐同爲太炎髙足。余與君久不相見﹐前歲自武昌曾寄書索寄近刻。時方都講鄂校﹐屏絕聲聞﹐邈然髙躅﹐心竊敬之。君工塡詞﹐詩亦不作六代以後語﹐近體尢不輕作。《贈大圓居士唐粲六》云「都梁奇卉遠傳芬﹐矯矯唐生信不羣。辯理直過《齊物論》﹐歸眞早有發心文。螺音應揭狂憚覆﹐雁宕今看晏坐云。我已人間無所戀﹐值回江海擬從君。」《至武昌寄北京大學文科同學》云「深淵有回瀾﹐嘉卉向故根。宿心旣云慰﹐萬事何足論。馳車武陽外﹐日夕歸修門。江漢自安流﹐南紀今彌尊。追維寵亂功﹐始信危能存。𨿽幸楚風遠﹐猶憐秦俗昏。微軀感萍蓬﹐累歲懷蘭蓀。鄕黨不見遺﹐承命載欣奔。早憐朔野寒﹐晚愛江鄕溫。誓將息紛華﹐專志馨饔飧。登樓望薊丘﹐慷慨懷舊恩。談譙且軫念﹐況乃托弟昆。久要貴不忘﹐薄終義弗惇。徒恐燕雀輩﹐昂首譏翔軍。離別誠獨難﹐思之尙銷魂。」《始達武昌﹐卽事言懷》云「十載飄蓬始得歸﹐眼前百態與懷違。故鄕多少傷心地﹐試問當年丁令威。」「火叢祠楚始張﹐八年歲月去堂堂。贏顚劉蹶君休問﹐且蘿人閒建徳鄕。」「朔野頻年作旅人﹐屢勞皂莢搟黃塵。歸車如劍過鄖﹐到眼山川盡可親。」「回首風塵合息機﹐遠遊何事久忘歸。歸來百計皆須後﹐且向秋山看落暉。」「隴漢逡巡馬季長﹐晚途折節亦堪傷。君看繞指柔何甚﹐猶是當時百練剛。」「菽水深慚義養人﹐關河轉徙累衰親。晨飧馨潔推鄕味﹐從此南陔有好春。」「篝火叢祠」句﹐頗有所諷﹐君之沈冥遺世﹐殆亦有托而逃乎。

二三四﹑元和韓桂胎司寇《封還讀齋詩稿》﹐有《花王閣剩稿題詞》二首﹕「河朔當年豪俠儔﹐拚將《騷》《雅》寄離憂。知他多少興亡淚﹐銷得銅駝陌上愁。」「破碎山河遺一老﹐頹唐風月足悲歌。六丁從受仙官敕﹐流落人間已不多。」稿爲河間紀厚齋先生所作﹐泊居先生﹐其裔孫也。節菴亦有紀拔貢鉅維贈先世《花王閣剩稿》一卷﹐《漫題》五絕云「已是斜陽欲落時﹐不成一事鬢如絲。文章無用從飄泊﹐惆悵花王數首詩。」「休將晉惠比明熹﹐聽講心開尙可爲。不見當年孫閣部﹐令予論世獨傷悲。」「普徳寺髙配聖尊﹐前潘後陸不堪論。此時此局眞難得﹐楊左猶能一雪冤。」「靑豆房中意想深﹐酒醒撫劍更沈吟。誰知一滴芙蓉淚﹐已入才人異代心。」「河間風格比田間﹐蟪戀餘香未忍閒。我亦觀星通帝座﹐由來同調在深山。」詩中有明熹﹑楊﹑左等語﹐作者必爲晚明人物。泊居實爲文達五世系﹐散原贈詩﹐有「此是通儒六世孫」之語﹐亦誤﹐泊居嘗以告人云。

二三五﹑桂ぎ司寇以京曹按事至皖﹐有《謁包孝肅祠﹐迫次錢香樹先生均》云「金斗城南路﹐松杉孝肅祠。兒童私爵氏﹐鬼物凜容儀。正色中朝望﹐淸風百世師。一泓門外水﹐好與蕪蘼」此詩可入邑乘。司寇爲文懿之系﹐與吾鄕歙縣鮑覺生﹝桂星﹞侍郎唱酬至夥。覺生有《桂司寇枉臨賦謝詩》云「竹外停油碧﹐花間坐閂斜。童孫解窺客﹐稚子學檠茶。朗月垂襟佩﹐春風散齒牙。臯陶有眞面﹐何必削如瓜。」司寇賦答云「僦屋橫街北﹐朝回日未斜。門眞淸似水﹐客至便煎茶。結習成魚蠹﹐流言聽鼠牙。升沈莫須說﹐端合學匏瓜。」覺生曾貳戶部﹐以言事被譴﹐故詩中及之。平日與吳蘭雪齊名﹐而吳服膺甚至﹐贈句有「低頭東野」之語。故司寇挽君詩有句云「平生臭味荷蘭並﹐猶道低頭臺拜君。」蓋紀實也。

二三六﹑任邱藉亮儕同年忠寅﹐吾黨中之健者﹐《五十初度徵和》有句云「櫪下駒垂老﹐書中蠹已肥。爲詩告朋舊﹐因病得忘機。」見道之語﹐不僅詩工。余次答二律云「舉世誇歡﹐斯人昔已醒。棋奩空白黑﹐薪火話藍靑。習靜心求放﹐鈔詩手罷停。蟠胸饒國故﹐滄海舊曾經。」「世論惟憎愛﹐千秋有是非。津橋鵑正惡﹐遼海鶴將歸。交以忘年契﹐身因味道肥。王城容大隱﹐早息漢陰機」﹐君爲吳摯甫先生主講蓮池時髙足﹐故以「薪火」﹑「藍靑」爲諭。比歲杜門養屙﹐吟成癖﹐曾以手寫《病呻集》奇示。其《春晴遊北海》詩有「由來靑帝眞無我﹐飽放韶光不要錢」句﹐亦極見作意。

二三七﹑石遣自閩奇示《石遺室詩續集》﹐中有《續除夕懷舊詩》爲汪鷗客﹝洛年﹞作者﹕「供養雲煙不永年﹐淸門文采早華顚。節菴不作香聰死﹐誰賦丹靑引一篇。」鷗客杭縣人﹐故人汪穰卿﹝康年﹞之弟。穰卿淸季在京主《萏言報》﹐余猶數數見之。鷗客則知其專精繪事刻石﹐篤於風義。庚申余在上海﹐君主沈子培家﹐不時往來愛儷園﹐顧未及一晤。君以薄宦滯鄂﹐與節菴﹑香聰諸人交最篤。節菴有《丁酉十月與鷗客別二首》云「心共林巒日日深﹐佳人窈窕托幽琴。不知何處茆菴好﹐許我從容抱膝吟。」「猿鶴笑人長不歸﹐枇把花較去年肥。讀書有得同招隱﹐子備蓉裳我芰衣」。又《汪社耆靑山老屋圖﹐迎沈乙菴歸﹐屬余題詩》云「淸溪老屋好歸來﹐昨夜山云似有開。一道飛泉千點雪﹐幾株老樹百年苔。」社耆﹐鷗客別字也。君耳重聽﹐故人呼爲「汪聾」。寶融曩在滬﹐君贈以二畫求一詩﹐其嗜名如此。海藏有贈君詩云「江漢相逢早識君﹐滄桑��感離羣。畫師遺老人爭重﹐君是前朝汪水雲。」可以見君生平。

二三八﹑秋嶽舊藏漁洋老人手批明刻《鈐山堂詩》選本﹐並以徵題。石遺詩云「河豚有毒腴眞美﹐孔雀𨿽華膽莫嘗。顏色平常風味薄﹐尙勞諸老費評量。」「格天閣下豚兒貴﹐偃月堂中隻字無。錯把冰山當冰雪﹐新城低首接新都。」「始終窠臼落明人﹐贗體唐詩尙隔塵。未免於情加惋惜﹐只應淸秀李於鱗。」「圓海工詩說矯情﹐﹝乙盒說﹞。虞山骨穢望溪評。休論出拜安妃日﹐﹝漁洋批語。﹞少日何曾唱《渭城》。」漁洋《論詩絕句》於分宜頗致惋惜﹐此與州孔雀之諭﹐同一見解。今京師宣武門外有松筠菴﹐爲楊椒山故宅。陽湖趙味辛﹝懷王﹞題聯云「燕寺宅猶存﹐兩疏共傳公有膽﹔鈐山堂在望﹐十年不出彼何人。」下聯蓋深惜之。石遺此詩﹐於分宜抨擊甚至﹐「少日何曾唱《渭城》」句﹐直翻漁洋之案矣。馬阮均有才名﹐呃於淸流﹐爲世唾棄。圓海詩﹐聞南京圖書館有鈔本﹐中有澹靜之作﹐亦不類其爲人。友人徐森玉﹝鴻寶﹞亟稱之﹐容當索閱。

二三九﹑匏廬《題王批鈐山堂詩》﹐亦爲秋嶽作者﹕「愛好漁洋是夙心﹐鈐山十載感何深。《渭城》忍俊流傳句﹐跋尾猶容拾碎金。」「靑詞唾罵滿人間﹐侈紀恩榮不汗顏。苦覓个中冰雪語﹐大都少作已從刪。」「百泉序又升庵序﹐壇坫當時幾盛名。匹似醉書綾綾衤戒﹐白頭金齒可憐生。」「心畫心聲總失眞﹐遺山昔已誚安仁。累累髒貫冰山錄﹐此本翻爲庋閣珍。」「松筠諫艸剩虛堂﹐不獨慈仁寺址荒。文武卽今憂道盡﹐休論遺臭與流芳。」秋嶽自題云「不記東堂淸寂時﹐卻煩兒輩作靑詞。州鬻餅眞佳諭﹐何處王維少作詩。」「掛角羚羊捌正宗﹐每從澹墨想舂容。如臯馬上論詩日﹐小簇山光幾得逢。」「冷攤無地訪慈仁﹐聽雨樓荒話近鄕。獨擁殘書隨坐臥﹐紅橋愁憶冶春人。」此亦一詩案也。

二四○﹑日友大倉喜八郎﹐以戊辰春逝世﹐年九十三矣。余挽一聯云「五湖煙水懷髙躅﹐萬石家風啟後昆。」見者頗訝其隸事之切。曩桐城吳摯甫先生遊日﹐亦有《大倉招飲席上詩》云「永和曾記集羣賢﹐鄰國千秋復此筵。襟抱已無王謝輩﹐風流今落海云邊。兩心契合金堪斷﹐一士精誠石未堅。自古殷憂能啟聖﹐韋弦幸佩意茫然。」摯老東遊﹐已在甲午後﹐故有殷憂之句。集中多與彼邦朝野士夫投贈唱酬之作﹐文采風流﹐照耀瀛海﹐至今東人猶樂道之。摯老又有《過馬關詩》云「願君在莒幸無忘﹐法國摧殘畫滿墻。聞道和親有深刻﹐欲移此碣豎遼陽。」國內紛爭久矣﹐甲午往事﹐誰其念之﹐讀此詩爲之撫膺三嘆。

二四一﹑旌徳呂眉生﹝淸揚﹞﹐卽世所稱淮南三呂之一也。淸季余客遼東﹐眉生適都講女校﹐與余及舒宜園均有唱和。其柬餘詩一首云「仲宣吾鄕豪﹐山嶽气崢嶸。仰吞日月光﹐吐作世界明。壯遊走遼沈﹐豈爲宦情攖。亦欲覽山川﹐一抒豪宕情。何期客中遇﹐投詩意自殷。捧誦謬矜好﹐使我顏爲頗。願君揮戈手﹐怒浪斬長鯨。風雲一叱吒﹐天下看澄淸。元勛垂竹帛﹐芳馨千載名。」巾幗有此﹐良爲難能。攺革後閉門修學﹐聲華黯然。昨見《致孤桐書》云「近二十年﹐幽居白下。有竹一叢﹐日思勁節。種樹園屋﹐藉看回黃。」寥寥數語﹐彌徵雅抱。

二四二﹑荊公絕句﹐前無古人。初夏卽事云「石梁茅屋有彎奇﹐流水濺濺度兩陂。晴日暖風生麥气﹐綠陰幽艸勝花時。」廣雅極稱之。今京師下斜街畿輔先哲祠不朽堂側﹐有綠勝盒橫犏﹐乃廣稚所題﹐卽取荊公詩意也。周泊園詩宗宋賢﹐早歲致力簡齋﹐國變後則致力正字﹑荊公。晚歲自述所得﹐有「後山吾友半山師」之句。近人如李亦元《雁影齋詩》﹐頗以絕句擅長﹐亦多神似荊公者。

二四三﹑陽湖陸祁生爲吾肥學博時﹐輯《淝水蘭言錄》﹐余久覓未得。其《崇百藥齋詩文集》﹐刊於合肥學捨﹐由徐漢蒼﹑蔡邦紱﹑盛朝傑﹑東大鏑﹑李汝琦﹑趙對﹑趙彥倫﹑虞毓芳﹑王應銘﹑黃承谷﹑李鴻圖醵資爲之﹐皆吾邑士人之及君門下者。集中《題徐秀才漢蒼詩卷》云「一月平梁白髮侵﹐天南﹑昌谷共髙吟。不知此日灤湖水﹐持較春愁孰淺深。」「絕憶詩人趙倚樓﹝席珍﹞﹐城南一醉典徵裘。徐郎解識離鄕苦﹐只放輕帆到澗川。」《題趙秀才對激冀北送春圖》云「朝來正賦送春篇﹐何處春歸不可憐。我去江南君冀北﹐不知春去定誰邊。」《選詩行簡趙孝廉席珍﹑夏秀才云﹑李明經宗白﹑徐徵士漢蒼﹑盧明經先駱﹐並寄李﹐嚴州春﹑黃秀才承谷﹑趙秀才對激》﹐中有句云「合肥詩人領袖誰﹖前龔後李肩相隨。尙書盤盤才較大﹐次韻五言疑可汰。固知詩好不貴多﹐蘭發一花眞絕代。」「我閒無事欲選詩﹐引年卻疾此最宜。諸君愛我競持贈﹐已覺五日忘朝饑。」「序詩但序齒﹐周子﹝大槐﹞龍頭趙﹝彥倫﹞龍尾。好詩非好名﹐未許妻孥諭悲喜。」「東望巢胡感逝湍﹐梅花消息滯春寒。一編《淝水蘭言錄》﹐便作詞科薦牘看。」又《題夏秀才云詩集》﹐則有「試看衤集興五十篇﹐遄毅集中無此句。我初縱筆爲歌行﹐頗向流輩誇吟狂。後來稍窺五言祕﹐欲與陶謝參翺翔。君今此體天下少﹐愼勿見異趨名場。等句。《題盧明經先駱詩》﹐則有「盧郎才思通銀河﹐淸詞麗句刪逾多。三千餘字《頤園賦》﹐燦若銀花閒瓊樹。」及「我到平梁訪友勤﹐心傾第一倚樓人。還從城北邀詞客﹐重與江南賦冶春」等句。自注﹕「謂趙孝廉席珍﹑徐徵土漢蒼也。」又《題趙孝廉席珍集》﹐則有「一卷詩應冠五城」及「三疊琴心道欲成」之句。又《贈李徵士宗白》﹐則有「孝廉之徵李生可﹐我言於眾皆云宜」之句。《題及門蔡徵士》詩﹐則有「蔡生拙修飾﹐下筆頗頹放。心花忽怒發﹐顯晦不可狀」之句。《贈張秀才丙》則有「夜來讀君詩﹐寒檠發光怪。七言設長城﹐百雉壓曹鄶。尢工懷古篇﹐全史恣澎湃」之句。又《口占寄懷》云「不見張郎久﹐相思遣最難。書憐柔日輟﹐客罷腐儒餐。樂府近何似﹐柳花吹又殘。牽舟如可住﹐各有舊漁竿。」按漁村先生詩﹐前已錄入《詩話》。以上皆關吾邑獻徵者﹐余曩有《合肥詩徵》之輯﹐冀與邑志並舉。南陵徐隨盒《乃昌》﹐疊以鈔詩見寄﹐稍暇當卒成之。陳子言之《廬江詩苑》﹐先我而作﹐拾遺補闕﹐有待方來﹐不敢不勉也。

二四四﹑《冷宦閒趣圖》﹐邑人黃秀才承谷﹐爲祁生學博作者。圖凡十二幀﹐曰《四頂看云》﹐曰《雙流晚釣》﹐曰《浮槎調水》﹐曰《巢湖泛秋》﹐曰《羣經審韻》﹐曰《衰柳塡詞》﹐曰《石塘訪友》﹐曰《安丰題墓》﹐曰《賞雨攜尊》﹐曰《街寒送別》﹐曰《學捨定文》﹐曰《雪庭聯句》。君《贈黃秀才詩》云「屈指平梁詩弟子﹐黃生最似六朝人。近來畫筆尢無敵﹐持較詩才更絕倫。驚爾速成知慧業﹐老余作達寄閒身。不妨便有千秋想﹐幅幅流傳逸事眞。」蓋謂此也。君風流宏獎﹐尢得士心。同裏李明經汝琦秋試不售﹐以詩慰之﹐李答詩有「先生寧以科名重﹐我輩全當骨肉看。慚娩師恩同罔極﹐受時容易報時難」之句﹐亦科舉時代佳話。詩亦甚工﹐殆可方駕城東七子者。

二四五﹑吾邑香花墩爲包孝肅公讀書處﹐後人卽其地建公祠。祁生有《謁祠詩》云「衤集花淺艸城南路﹐名宦鄕賢共一祠。赤棒威名京尹重﹐烏臺逸事野人知。此墩介甫無爭意﹐遺像方平有去思。我是五湖煙水客﹐釣竿可許試春池。」自注﹕「祠前有池產鯽尢美﹐非包姓不得漁。」又所爲《孝肅公畫像記》謂﹕「從公末孫士毅許拜公遺像﹐而始決知向所聞見﹐皆非眞孝肅。」且曰「孝肅狀貌醜怪﹐卽如世俗所傳。孝肅之爲孝肅﹐固不在此﹐而況其否耶。」錄之以補志乘之遺。

二四六﹑津門城南詩社﹐範老實主之﹐吟侶甚盛﹐頗多舊識。報載《城南十子歌》﹐直可作小傳讀也﹕「範孫歸然魯靈光﹐頭白先朝舊侍郎﹐溫柔惇厚詩教昌。﹝嚴範蓀﹞。鄕人更有比部王﹐說詩每道範肯堂﹐淡語能眞混宋唐。﹝王仁安﹞。式之南派亦淸剛﹐春在平生賜也墻﹐《晚晴》詩選費評量。﹝章式之﹞。以詩諭畫顧長康﹐便便腹笥無盡藏﹐鏤金錯采殊喬皇。﹝顧壽人﹞。幼梅自喜稱酒狂﹐淋漓醉墨醒卽忘﹐柳條邊外天蒼蒼。﹝趙幼梅﹞。珊瑚擊碎聽劉郎﹐七言脫口蘇與黃﹐廣筵招客芍藥香。﹝列云孫﹞。子通上數屈陳梁﹐心脾飽沁荔枝漿﹐海南萬里誇吾鄕。﹝吳子通﹞。李侯吟冰雪腸﹐丹靑餘事同流芳﹐秋山一抹眞如妝。﹝李寐盒﹞。名父子之有漢章﹐工於裁對成《七襄》﹐蒲牢百八塵夢涼。﹝王漢章﹞。俠寵淸才似兩當﹐春蠶食葉下筆忙﹐詩話城南話短長。﹝陳誦洛﹞。」作者自署詩逋﹐殆粵人也。餘息影沽上﹐偶吟事﹐初畏人知﹐範蓀﹑幼梅諸公﹐彊邀入社。憶丙寅九日﹐集寐盒宅﹐余分得「人」字﹐卽席成詩云「坐有黃花酒色新﹐天津橋畔聚詩人。尊前忍負重陽約﹐世外聊容小隱身。得意神交堪入畫﹐﹝同社徐石雪李琴湘均工繪事。﹞未寒天气乍如春。硯田卅載荒蕪甚﹐回首師門娩火薪」。末二句﹐謂壽人先生也。嗣招同人譙集寓齋﹐以攄懷舊之蓄念﹐發思古之幽情。分均﹐各賦一詩。綴蘅適自京來﹐亦得與焉。幼梅云「眼底茫茫果何世﹐六合擾攘無寧居。攬轡澄淸有同志﹐甚欲枯朽蒙吹噓。忍淚看天值天醉﹐嗟我此願眞成虛。眾仙拍手作大笑﹐笑我塵世皆螂蛆。今傳是樓足千古﹐塡胸煩惱全消除。吟詩作字適吾適﹐何者爲龍何者豬。他日湖上閒騎驢﹐使我意气一發攄。」緯齋云「斯文合有如蘭契﹐《大雅》能追如谷懷。信是樓臺無地起﹐不妨憂樂與人偕。」玉裁云「主人重風義﹐論交無新舊。相視如骨肉﹐往往在邂逅。漁洋感舊詩﹐言之意何厚。悠悠文字海﹐於此見所守。君詩如漁洋﹐衣缽孰傳授。海天弔亡友﹐熱淚滿襟袖。淵然古性情﹐疇能出其右。推君報國心﹐寧避顚與僕。一朝掛冠去﹐曠懷溢宇宙。結廬人境外﹐有巷敢云陋。烽火滿中原﹐同室日相鬥。旣無悔禍心﹐纓冠豈能救。不如臥海濱﹐哦詩且自壽。朔風捲微雪﹐寒梅已爭秀。想見抱膝吟﹐人鶴兩消瘦。」壽人先生云「此夕同傾北海尊﹐他年會合延津劍。斫地酣歌且莫哀﹐東山應爲蒼生念」。仁安云「少小不如人﹐老來語更訥。有足不能行﹐無蛩苦若蹶。忽於文字中﹐得識吾家勃。促句復傳觴﹐詩興渙然發。方今世事奇﹐淸流半污湄。入山友麋鹿﹐下牀避蛇蠍。一笑轅下駒﹐長鳴互舵。願得老泥途﹐嘯歌到黃髮。」琴湘云「黃山石室大如斗﹐著个詞人無不宜。是地曾修文字會﹐知君應有故鄕思」。問田云「年年動地驚鼙鼓﹐文字可憐賤如上。今傳是樓開詩筵﹐將軍獨作騷壇主。曩者久耳將軍名﹐後無來者前無古。方今萬方正多難﹐何事傾然謝簪俎。大地已枯萬流橫﹐朝陽未浴千山瞽。斯人不出將柰何﹐海內蒼生望霖雨。」子通云「避地詞人室獨幽﹐於今傳是有髙樓。因緣文字多靑眼﹐落拓江湖漸白頭。」縹蘅云「補天事業出儒生﹐開府歸來擁百城。亂世苔岑珍气類﹐少年湖海悔詩名。﹝趙幼梅謂民國初元在報端時見拙作。﹞題襟尙有貞元侶﹐變《雅》能追正始聲。末座黃裳吾豈敢﹐朋簪倦倦愧深情。」余分均得「之」字云「孤行卻曲欲何之﹐落落乾坤一酒卮。敢謂陋居堪避世﹐最難嘉客慣吟詩。小陽時節春初報﹐淡水交情久更知。好事云崧嚴擊缽﹐﹝謂幼梅。﹞撚髭得句總嫌遲。」同人多有和作﹐範老云「詠何傷竟戒之﹐聊勝枯對酒盈卮。隨緣便作逢場戲﹐省事無如疊均詩。未必文章妨要務﹐或從酬唱結新知。待公再起東山日﹐暫廢淸吟亦未遲。」時令戒詩兩月﹐破例爲此﹐故範老詩特及之。孤桐云「總爲多情方好客﹐賢於作政是論詩。」縹蘅和余兼柬範老云「羊裘風月宜髙隱﹐驢背光陰付短詩。掌故侍從前輩問﹐鬢霜眞遣遠人知。」以外息庵﹑幼梅﹑靜娛﹑栩人﹑蹇廬﹑侗伯諸君﹐和者不少﹐且有累疊者﹐余亦累疊報之﹐詩多﹐不具錄。此眞範老所謂「省事無如疊均詩」矣。孤桐﹑綴蘅﹑醇士﹐均先後被邀入社﹐偶有觴詠﹐尙不寂寥。遐庵書來﹐以津門吟事方新﹐幾復水西之盛﹐極致推挹﹐則又不免聲聞之過云。

二四七﹑京師琉璃廠﹐爲遼時燕下鄕海王邨地。廠東門內一宅﹐相傳爲王漁洋舊寓所在處﹐手植藤花尙存。孫松坪詩云「詩人老去迹猶存﹐古屋藤花認舊門。我愛綠楊紅樹句﹐明月惆悵海王邨。」蓋紀實也。歙縣程魚門太史晉芳﹐有《移居琉璃廠之火神廟西夾道》云「廠東西畔結深廬﹐藏海微身一葉如。聽鼓趨衙塵擾擾﹐打鐘喫飯步徐徐。勢家歇馬評珍玩﹐冷客攤錢問故書。倘趁春燈倦遊歷﹐煮茶燒筍幸過余。」君詩成﹐以奇袁隨園。隨園笑曰「此必琉璃廠也。」今其地名太平巷﹐吾友武進徐石雪京寓﹐又卽魚門舊址。賦詩云「蕺園故宅卜新居﹐文采風流娩弗如。一事與公綠不淺﹐舊藏猶有手鈔書。」自注﹕「藏有太生手鈔選本《文選》一冊」

二四八﹑石雪名宗浩﹐一字養吾﹐城南社中之健者也。余於蟬香館坐上始識君﹐襟度愧然﹐尢徵夙養。君工詩善畫﹐字學松雪﹐得其神似﹐尢精畫竹﹐自題所居萬竹廬﹐有「幽篁矮屋無人到﹐自有千秋在个中」之句。所爲題畫詩﹐多淸絕可誦者﹐娘蘅曩有「八年綿竹縈歸夢﹐到眼修篁似故人」句﹐乃在西山大悲寺作者。君爲繪立幀﹐並題詩云「少陵格律謫仙才﹐吐屬淸新不染埃。蕉萃明殲蕭寺裏﹐閉門誰與護蒼苔。西風華篥動重城﹐撩亂鄕愁一夕生。寫得峨眉數竿竹﹐與君聊慰故園情。」君又爲余畫《今傳是樓著書圖》﹐綴以長句云「淵明《歸去來》﹐室無儋石蓄。君秉十年節﹐退稅數間屋。瘦骨傲霜花﹐淸風想寒竹。貽我一篇書﹐百回不厭讀。親舊感零落﹐世事嗟起伏。抱膝且長吟﹐髙懷時所獨。」詩畫均佳﹐敢不永寶。《石雪齋詩稿》絕句之工者極多﹐《自責》云「一舸江湖又早秋﹐鋤犁身世轉悠悠。何須看到飛鳶墜﹐始念平生馬少遊。」《偶見壁間煮石山人畫竹》云「道人畫竹不專師﹐變化猶龍任所之。何事誤投傖父手﹐乘雷破壁恐無時。」皆妙有寄托。題畫詩近人惟林畏廬最工爲之﹐石雪亦當首屆一指。

二四九﹑宣和時有人題野店云「是非不到釣魚處﹐榮辱常隨騎馬人。」放翁詩云「千古事終輸釣艇﹐一毫憂不到禪房。」亦卽此意。余舊有句云「後樂敢希窮塞主﹐繁憂不到信天翁。」頗爲海藏所許﹐實則此意已早被古人說盡矣。

二五○﹑余東渡日﹐居神產者三年。近市諸山﹐時蠟遊屐﹐獨摩耶以陡峻未能累遊。山巓有忉利天上寺﹐爲弘法大師開山。大師唐時入中土﹐學灌頂大法於無畏三藏。密宗之東﹐自師始也。摩耶夫人爲釋迦如來母。寺額曰摩耶山忉利天上寺。相傳夫人像大同間浮海至此﹐故以摩耶名山。佛母逝世﹐上生忉利天﹐佛升忉利爲母說法﹐故寺曰忉利天上寺。余友周養安﹝肇祥﹞﹐前歲東遊﹐有《遊摩耶山二律》甚佳﹐錄之﹕「不登忉利寺﹐摩耶空往還。松杉淸夏暑﹐塵土淨禪關。白乳池中水﹐靑螺海上山。報恩知佛重﹐何敢惜躋攀。」「鐵綆二千尺﹐煙雲幾百重。撥開無色界﹐坐斷最髙峯。海气明殘照﹐松濤和晚鐘。誰聞微妙法﹐夜夜有天龍」。余亦有《登摩耶山謁天上寺佛殿及摩耶夫人堂﹐小憩眺海詩》云「三載居神市﹐習間摩耶山。上人曩語我﹐險峻不可攀。今朝值來復﹐早食午得間。家人偶發興﹐散步睇螺鬟。不知嶺多少﹐但覺路縈彎。初疑近絕頂﹐旋見水一灣。面面有異趣﹐如文不可刪。同行僅四人﹐相顧力皆孱。阪急徑蟠曲﹐無端比玉環。十步頻一憩﹐疲極淚自潸。亦欲半途止﹐寶山肯空還。衰竭更作气﹐壯語供破顏。蘭若忽在望﹐拾磴叩憚開。最後得殊勝﹐淸絕非人閒。脫帽禮我佛﹐殿古苔痕斑。回身眺遠海﹐飛舟類逐鵬。悠悠遺世立﹐俯視憐病瘰。同行互相慰﹐笑語頓忘艱。詠歸告我友﹐山靈緣未悝。玆事良瑣瑣。可以諭一般。」詩卻不工﹐聊紀遊事。是日同遊者余挈育季外﹐爲惠民﹑劭鶴。惠民軀幹壯偉﹐且精技術﹐向以健步自翔﹐玆遊亦有難色﹐且行且卻者屢﹐他更無論矣。記余所禦者和服﹐所著者木屐﹐鼓勇直前﹐絲毫不覺憊苦﹐歸至靑谷﹐新浴振衣﹐愈喜腰腳之健。及今追憶﹐眞東遊中第一快心事也。數月後無冰過神寓﹐聞談此事﹐欣然招伴前往﹐卒以蹇步止於山腰一逆旅中﹐向女居停假邯鄲枕﹐髙臥而還﹐竟不能一登絕頂﹐今且傳爲趣語。甚矣濟勝之難喜。

二五一﹑文人絀於治生﹐已成通病﹐然未有如程魚門之甚者。魚門累世以鹽莢起家﹐乾隆初兩淮殷富﹐程家尢豪侈。君兄弟三人﹐接屈而居﹐延接賓客﹐筵淤無虛日。罄資購書五萬卷﹐又好周戚友﹐求者必應﹐不求者或彊施之﹐顧付會計於家奴﹐任盜侵了不勘結。以此家益落﹐負券山積﹐勢不能支。晚乞假赴陜﹐將謀之畢秋帆﹐爲歸老計。時酷暑﹐索逋者呼噪隨之﹐君已衰老﹐乘弁棧車﹐行烈日中﹐頓撼﹐復飲食失節﹐未抵陜卽病﹐至中丞署十一月死。歸葬卹孤﹐皆中丞一人任之。覃溪挽詩云「載書西笑尙遊遨﹐半世聲明苦太勞。白璧琢成功更粹﹐黃金散盡气仍豪。」蓋能知其生平者。君有《寄答楊二監云》云「阿堵夙所嗔﹐恬不理家事。要知此遊宦﹐遂作避債計。吟哦殊未已﹐薪米紛告匱。儒冠果誤人﹐書史姑廢棄。拙辭叩誰門﹐引領冀稱貸。迫我以困難﹐阻我所樂易。轉頭望江南﹐一瓦覆何地。遑遑念阿兄﹐孑孑憐孱弟。家門久衰謝﹐蘭艾虞芟蘿。君知我最深﹐前策曷煩置。」又《奇懷捨弟》詩云「迎年最是貧家忌﹐乞福終疑冷竈神。」皆可見其淸況。惟魚門以富室而降爲簍人﹐卒至於饑驅道路﹐憔悴以終﹐如以許魯齋學說繩之﹐則操術之疏﹐或亦無庸爲諱也。趙甌北挽王西莊詩﹐有「牙籌不廢手親持」之句。西莊頗講封殖﹐居官亦乏淸譽﹐當時議者頗多。甌北此詩﹐洵爲實錄。余意魚門之疏闊﹐與西莊之鄙吝﹐一失太過﹐一失不及﹐論者以爲何如﹖

二五二﹑魚門登第葚晚﹐朱笥河爲其座主。君《送笥河先生視學安徽》詩所云「昔友今吾師﹐惇勉在行誼」者也。笥河督皖學﹐其李鐵拐斜街宅﹐屬魚門居之﹐且以書籍見付。君賦《移居詩》﹐有「首冬旌節出江淮﹐特遣攜家宿舊齋。花事六時環近砌﹐市聲三面出斜街」。又云「鰭粥於斯感公甚﹐更無人索賃租頻」。皆紀此事﹐亦見昔賢之風誼矣。

二五三﹑隨園有《撫孤行》﹐爲畢尙書作者﹐余最喜誦之。文曰「我聞郭代公﹐四十萬緡脫手空。又聞魯子敬﹐指千困粟作投贈。此皆周卹生前朋﹐不如畢尙書待死友有深情。諸公聽我《撫孤行》。﹝一解﹞新安魚門子﹐姓程字蕺園。平生著述千萬言﹐重仁襲義人稱賢。只有作家二字天性短﹐玉卮無當不能盛一錢。食翰林俸﹐逋負如山。長髯拂拂兩眉皺﹐急走西方求佛救。﹝二解﹞彤彤䢐暑﹐乘弇棧車。烈風燒其心﹐炎風炙其軀﹐行年六十胸煩紆。望見畢尙書﹐當作菩提如。尙書迎入南衙居﹐只道故人來﹐不圖新鬼俱。奄然一病遽萎化﹐瞑目而去片語無。﹝三解﹞尙書親視含殮﹐泣下數行﹐褊拊爲藉幹﹐袒免爲喪服。三桃湯﹐五穀囊﹐一一布置加周詳。柳娶駢羅﹐羽葆輝煌﹐送東靈輛白下葬﹐旁人嘖嘖相誇張。道如此﹐異鄕死﹐哀榮勝故鄕。﹝四解﹞死者樂矣﹐生者哭矣﹐孤兒曾無淒宿矣。尙書聞之又買屋矣。可柰尙書官大梁﹐孤兒居建業﹐昏夜乞水火﹐鞭長莫能及。魚門平日交滿海內空紛紛﹐誰管東裏西華冬日猶衣葛練襄。如枚百輩何足數﹐只能代爲躅足仰望髙天云。﹝五解﹞闖然明駝千里來﹐黃金百鎰光皚皚。交與桐城俠士章淮澍﹐替主進﹐替營財。但許取子不取母﹐十年以後交兒手。﹝六解﹞七月二十四日﹐隨園風和﹐章公挈孤兒﹐載酒相遇。作畫紙券﹐唱《得寶歌》。頃刻金城千萬丈﹐崽子縐孀得依傍。﹝七解﹞滿堂賓客﹐額手再拜。不信當今﹐古人尙在。一叟無言搔白頭﹐招阿遲來笑不休﹕而翁縱死汝無憂﹐汝不見翠尙書﹐風義髙千秋。」隨園此詩﹐情文悱惻﹐可以風世﹐直可作一篇紀事文讀。阿遲﹐隨園晚歲所舉子也。

二五四﹑蘇子美作《春醒詩》云「身如蟬蛻一榻上﹐夢似柳花千里飛。」歐公見之曰「子美可念。」未幾果卒。賈秋壑《甲戌寒食》云「寒食家家插柳枝﹐畱春春亦不多時。人生有酒須當醉﹐靑冢兒孫幾个悲。」明年以謫死。兩人𨿽品格不同﹐而事極相類。又楊叔喬京卿銳﹐世所稱六君子之一也。戊戌春間﹐雅集江亭﹐分作詩鐘。京卿所作爲「來」「本」二字五唱﹐云「抽刃我思來歙壯﹐橫刀人詫本初雄。」一時服其工切﹐其後果及八月之難。易哭盒曾爲寶融言之。近如周泊園《贈師鄭吏部》有句云「乘風欲去坡公老﹐臨水將歸楚客悲。」人亦詫其蕭槭﹐未幾遂歸道山﹐亦可異矣。

二五五﹑「柳絲不系玉蹄朋﹐拗作長鞭去路賒。春色也隨郎馬去﹐妝樓飛盡別時花。」此嘉定黃陶庵先生淳耀詩也﹐先生湛深經術﹐大節凜然﹐蓋不愧古人所謂鐵石心腸者。而其香奩之作﹐艷麗如此。兒時甫解吟詠﹐先君子卽舉以相告﹐並有一絕句詠之﹐惜遺稿不存﹐今亦不能默誦矣。楹書猶在﹐追憶泫然。

二五六﹑言情之作﹐賢者不廢﹐以詞害意﹐殊爲無取。趙淸獻有「春窗惱春思﹐一枕杜鵑啼」之句﹐司馬溫公有「相見爭如不見﹐有情還似無情」之句。範文正公詞﹐有「眉間心上﹐無計相回避」之句。韓魏公詞﹐有「愁無際﹐武陵凝睇﹐人遠波空翠」之句。林和靖詞﹐有「羅帶同心結未成」之句。此在昔賢不過偶一爲之﹐亦陶庵先生之例也。後生小子品格學問不如數公﹐藉口風懷﹐競趨縟靡﹐此豈風人之旨哉﹗

二五七﹑陶庵工爲制藝﹐兒時卽習誦之﹐其詩亦卓然大家。《四庫總目》稱其「渾雅天成﹐絕無懦響」。竹坨則謂其「不惑於楚人之咻」。蓋先生承王李鍾譚余派之後﹐去之若浼﹐集中《和陶》《和蘇》《詠史》諸詩﹐多見道之言。近體亦不廢唐音。《白日》云「白日公然瘦﹐靑天不復髙。頹垣無鼠立﹐廢壘有狐嗥。亂過民生賤﹐兵殘賊勢牢。遺黎相對語﹐毛髮尙騷騷。」《送張子石再遊江右》云「江介鶯花自接連﹐峭帆何處認歸船。瀧分上下元同歷﹐月照悲歡已再圓。孤舫雨聲溫昔夢﹐髙樓春思入新篇。憑君莫憶離羣者﹐漸負匡廬又一年。」以詩格論﹐頗似亭林。

二五八﹑康節自言「四不出」﹐謂大寒﹑大熱﹑大風﹑大雨也。放翁《春日雜興雲》﹕「四十餘年學養生﹐誰知所得亦平平。體孱不犯寒時出﹐路濕常尋漧處行。」昔賢恆徳﹐殊不可及。《復齋漫錄》記孔侍郎朝回遇雨﹐避坊叟廩下。叟延入廳事﹐烏帽紗衣﹐逢迎甚雅﹐因具酒鍛。孔爲借油衣﹐叟曰「某寒暑風雨俱不出﹐未嘗置油衣也。」孔不覺頓忘宦情。此叟不傳姓名﹐殆亦有道之隱君子歟﹖

二五九﹑康節《林下》五首之一云「老年軀體索溫存﹐安樂窩中別有春。萬事去心閒偃仰﹐四肢由我任舒伸。庭花盛處涼鋪簟﹐檐雪飛時軟布咽。誰道山翁拙於用﹐也能康濟自家身。」「康濟」二字﹐說得有神。余謂欲康濟斯民﹐必自康濟自身始。

二六○﹑郤超聞人欲隱﹐輒爲辦百萬貲﹐代置居宅。在剡爲戴安道起宅甚精。王宣徽爲康節構宅三十間於天津橋南。富鄭公復爲置園宅南﹐多水竹花木之盛。陸平泉﹑董玄宰爲陳眉公築讀書堂於小昆山。昔賢盛事﹐豈見於今。幾輩饑驅﹐寧忍深責。海藏有《詠郤超詩》云「丈夫傑然如系囚﹐自短猶堪歸隱邱。人間郤超不再得﹐縱有髙隱誰當收。當時戴公剡中宅﹐精整乃與官舍件。辦貲百萬意奇絕﹐未用夷跖窮推求。咄哉傅約隱不果﹐愼勿輕詆渠非優。從來酸寒痼山水﹐焉取名節驕王侯。土人初願衣食足﹐鬼神靳汝寧相酬。嘉賓可作吾可隱﹐買山豈畏譏巢由。」蓋有嘅乎其言之矣。

二六一﹑湔江王澤山﹝再咸﹞﹐蜀中孝廉﹐以能詩於咸同間有名京師。其鄕人趙沅靑給諫﹑李申甫方伯﹑李眉生廉訪﹑範云室太守﹑朱眉君舍人﹑李芋仙刺史﹐均與之善。客都下幾二十年﹐尢多唱酬之作。顧遺集舛訛雜出﹐妄人或有竄易﹐已非廬山眞面矣。蜀友謂君爲人仿儻有奇气﹐詩亦似之﹐比於瓶水齋﹑煙霞萬古樓﹐殆無遜色。摘錄其《蘇臺柳》絕句云「豌地長條復短條﹐柔情無那客魂銷。飄零剩有東君在﹐綠到吳淞第幾橋。」「靑溪燕子白門烏﹐夢裹聲聲喚鷓鴣。一夜載人何處去﹐秋風已渡女兒湖。」「千金寶塊百金裝﹐大道靑樓夾路長。聞說門前堪系馬﹐紅兒爭唱《羽林郎》。」「斷岸如山浪打舟﹐片帆望斷海東頭。阻風中酒年年事﹐費盡黃金只買愁。」「南樓簫鼓北樓歌﹐淚落君前喚柰何。種出一雙紅豆子﹐相思他日是誰多。」「萍根猶有再生緣﹐飄去飄來鎭可憐。付與人間買春色﹐東風百萬水衡錢。」皆可譜入樂府者。《馬嵬題壁》云「馬前一死戰兵東﹐緩敵眞輸地下忠。車駕得西靈武北﹐中興應首女兒功。」此與隨園「《唐書》新舊分明在﹐那有金錢洗祿兒」句﹐同爲玉環雪冤﹐亦論史之別開生面者。

二六二﹑衮甫詩餘旣錄入詩話﹐頻年寫示﹐近作尢夥。海藏亦嘆其詩境孟晉﹐余馳書告之。衮甫覆紮﹐有「欣幸之懷﹐如登上第」之語﹐固是詞流佳話﹐亦見气類之感獨深。比示海藏﹐相與拊掌。又書中間道致力爲詩之甘苦云「弟之好訓故詞章﹐第不能爲詩。及官京曹﹐與鄕人曹君直﹑張隱南﹑徐少璋諸君往還﹐始從事昆體﹐互相酬唱。爾時成見甚深﹐相戒不作西江語﹐稍有出入﹐轍用詬病。故少壯所作﹐專以隱約縟麗爲工。久之亦頗自厭﹐復取荊公﹑山谷﹑廣陵﹑後山諸人集讀之﹐乃深折其淸超遒上﹐而才力所限﹐已不復一變面目。公試觀吾近詩﹐略可見其蛻化之迹」云云。實則衮甫詩境﹐近年固已銳變﹐隱約淸超﹐殆兼有之。海藏於衮甫爲父執﹐衮甫自云爲童子時﹐則鋪其謁沈文肅祠等詩﹐心竊好之。文肅祠在南京龍蟠裏烏龍潭上﹐海藏集《沈祠詩》云「一見斯人悵永藏﹐病中猶自意堂堂。流風可但興吾黨﹐後起誰當望雁行。入幕往曾依肅毅﹐遊吳晚及接忠襄。若憑目擊評風節﹐公論年來有短長。」此老於咸同諸賢中﹐尢心折文肅﹐詩爲文肅作者亦特工。《南京節署西園》云「當年弱冠過江初﹐雙檜姿娑略憶渠。猶有園丁諳故事﹐夕陽閒話沈尙書。﹝自注﹕文肅宮館余此園。﹞」又《題文肅書扇》云「不帶湘淮習气來﹐眼中此老最崔嵬。《道因碑》外儒酸气﹐君實何妨喚秀才。」公論所在﹐海藏或非阿好鄕人也。「淮湘習气」句﹐海藏蓋指末流之敝言之﹐或亦有責備賢者之意乎。

二六三﹑吳江金松岑﹝天羽﹞﹐有《贈余杭汪旭初大令東寶詩》云「君家伯子气英妙﹐文采風流海外聞。交君又見詩格秀﹐落紙靄靄春空云。同綢《糸巂華》才縱逸﹐﹝薪春黃李剛侃著有《糸巂華閣詩詞》。﹞二妙亞出余杭門。﹝章太炎。﹞一朝去攝余杭宰﹐吟詩咀噱官不尊。道書洞天三十四﹐大滌之山離世塵。君才合知洞霄宮﹐﹝君新茸洞霄宮。﹞衙參牒訴非其倫。招遊大滌不克往﹐爲我十千貰得余杭春。」旭初﹐衮甫之弟也。洞霄宮爲余杭名勝。顧主者以與臨安接界﹐時涉構訟。旭初宰杭日﹐集資新之﹐亦一段佳話。君詩學玉溪﹐詞學淸眞。《春暮有感》云「細雨漂花又送春﹐遙情幽意兩難申。不知鏡襄添華發﹐但覺尊前少舊人。靑鳥幾曾傳別恨﹐啼鵑空自垢芳辰。餘香儻得隨風播﹐何惜微軀作塵。」又《寄陳師曾槐堂》云「童稚交親得幾人﹐與君心迹最相親。謫仙才調眞無敵﹐玄宰丹靑更絕倫。江海常愁歸夢阻﹐干戈不礙寄書頻。只今柿葉翻時候﹐萬里廣風獨愴神。」詩作於民國十一年﹐末二句用義山詩意。蓋旭初與師曾均曾有微之之戚。衮甫見之詫曰「何其蕭槭類挽詩耶﹖」越一年而師曾卒﹐又不啻讖語矣。君古體多出入鮑謝﹐與季剛交期極篤﹐故世論目爲「余杭二妙」云。

二六四﹑介壽張筵﹐本非古澧。逮於晚近﹐競尙豪奢﹐酒肉朱門﹐識者所恫。囊見施愚山《生日譙客詩》云「庶類皆吾徒﹐好生帝所與。鋒刃更相尋﹐殺機簇鼎俎。一筵殄羣命﹐所甘能幾許。口腹成江河﹐橫流不可禦。割鮮日狼藉﹐歡娛變辛楚。味多禮數煩﹐偃傻疲客主。何如眞率會﹐髙譚送芳醑。五簋與三釜﹐儉徳有成矩。我久戒特殺﹐賓至時一舉。蔬茗佐肴核﹐隨興命歌舞。及我所生日﹐劬勞念父母。蚤孤養不逮﹐摧心淚如雨。吾旣愛吾生﹐彼拒甘就釜。臨縛爭哀鳴﹐札札相告語。未死神已泣﹐﹝見坡公《戒殺詩》﹞。斯言觸肺腑。寧敢佞浮屠﹐饕餮憐盡取。蘋藻薦神明﹐至敬非簋籃。百拜告嘉賓﹐同心勿我吐。」余喜其情文深摯﹐已補錄《童蒙養正詩選》中。旭城張文端﹐於生日移設梨園宴親友之費﹐制綿衣以施饑寒﹐事見《聰訓齋語》﹐亦可師法。吾友聶雲臺﹝其傑﹞﹐於其《家言》旬刊中﹐力倡生日素食之說﹐海內人士﹐感動尢多。近讀匏廬丈《題固始吳亦先生生日家誡冊》﹐其末段云「子輿論遠庖﹐東坡戒止食。靄然仁者言﹐遐哉君子澤。世俗踵事華﹐稱壽亦其一。未知誰濫觴﹐末流益縱佚。祝延特其名﹐獻賄乃其實。降辰皆甫申﹐考行成嬌跖。大官日恣睢﹐下走爭削。累累冰山錄﹐孰非民膏血。生靈尙煩冤﹐物類更奚卹。」用意與愚山同。而箴砭頹流﹐彌爲切至。風气轉移﹐士夫有責﹐矧今日物力凋殘﹐尢非昔比﹐還淳返朴﹐其時乎。

二六五﹑寧海章一山同年┪﹐曩在春申﹐過從甚數﹐唱酬遂多。自Т神山﹐頻枉書翰﹐余寄詩有「笑我冥鴻淹倦羽﹐感君雙鯉越重溟」之句。君次答云「新愁往事殘舂夢﹐異地同袍兩賓星。何日乘槎返霄漢﹐相將街石塞滄溟。故人幾輩先埋碧﹐微尙他年付汗靑。一樣飄零家國恨﹐聲聲杜宇那堪聽。」海外讀之﹐益感離索﹐「故人」句謂陸蕭山父子也。余在滬曾編《上海租界問題》一書﹐君題一律云﹕」中朝大老一官罷﹐八十年前地已租。使者九能絕域語﹐江幹一角督亢圖。爭成鷸蚌翁終利﹐箴到膏盲病未輸。我願邦人鈔萬本﹐東隅失去補桑楡。」今此書涵芬樓已再版行世﹐或不止鈔萬本矣。所謂鷸蚌之爭﹐方且較前尢甚﹐將勿爲漁翁竊笑於旁乎。海上耆舊﹐漸等晨星。君久負淸名﹐國變後彌厲髙節﹐至可敬也。

二六六﹑西山靈光寺﹐舊爲金元鉅剎﹐翠微公主塔在焉。山泉爲各寺冠﹑自石竇流出﹐承以一畝許之池﹐髙柳叢篁﹐淸流映帶﹐寶竹坡少時讀書池上。廬已久毀﹐今惟端午橋所建歸來庵尙存﹐乃一寺最佳處也。庵先生《題石詩》云「嚴腰已漶題名墨﹐池水應憐縐面人。約略老坡眠食地﹐卻從榛莽告晁秦。」自注﹕「並示石遺﹑畏。」蓋兩君均竹坡典閩試所得士。石遺亦有《池上待月詩》云「寺後孤峯冠翠微﹐畫師偏喚虎頭癡。空山待吐三更月﹐淨土惟存一畝池。螢火荷香深碧裏﹐流泉石竇細鳴時。坡公百宿題詩處﹐桑海茫茫愴寤思。」腹聯用漁洋詩意﹐寫景逼眞。余曩遊﹐尙於嚴腹見庵題墨﹐近聞亦漫漶不可辧矣。

二六七﹑江搜叔集中﹐爲彭表丈作者甚多﹐《答見懷裏居之作》云「未識家園樂﹐嘗知行旅愁。此生堪自斷﹐於世本如浮。長者遙相憶﹐新詩難卒訓。惟應今夜雪﹐催夢到皇州。」彭謂長州彭文敬公詠莪﹝蘊章﹞也。詠莪旣卒﹐叔爲詩哭之﹐有句云「薦士不徹天﹐時也我有命。終感廿年知﹐心親非貌敬。」蓋知己之感深矣。詠莪有《松風閣詩鈔》《歲暮奇懷叔裏居》云「白雪光中逼歲闌﹐故園髙臥十分寒。閒鷗有夢還鄕穩﹐獨鶴無棲得食難。不見軒車過陋巷﹐曾攜書劍度危灘。何時重與論經詁﹐更似閩山舊日歡。」又《題叔集道堂詩》捲云「盤硬昌黎句﹐翻新山谷詩。兩賢生異代﹐只手在今玆。刮目三年學﹐傾心一字詩。夢中誰授筆﹐使爾冠當時。」又序叔詩云「古體皆法昌黎﹐近體皆法山谷﹐無一切諧俗之語錯雜其間﹐可傳於後而不適於時」云云。叔不能諧俗﹐憔悴以終﹐身後之名﹐久而彌永﹐士固不必以適時爲得計也。

二六八﹑梁家園在北京虎坊橋之西北。《茶余客話》﹕「黃藏嚴民部屬梁家園﹐積水到門﹐顏其房曰半房山。後有疑野亨﹑朝爽樓﹐前對西山﹐後繞淸波﹐極亭臺花木之盛﹐遊人竟夜泛舟忘返。﹑王橫云有《宋荔裳招飲梁家園詩》云「半頃湖光搖畫艇﹐一簾香气撲新荷。」漁洋有《過梁家園憶昔遊詩》云「此地足煙水﹐當年幾臥遊。」李雨邨﹝調元﹞寓此﹐築看雲樓﹐有「襤外遠山排闥繞﹐樓頭積水當湖看」之聯。皆可想見煙水遊觀之盛。詠莪集中﹐有爲梁家園作者﹐自注﹕「讀葦間叔父遺詩﹐盛稱梁家園風景淸幽﹐每攜客遊覽﹐時乾隆六十年前事。今其地已成穢區。」《感賦》云「我居此地已八年﹐不聞左右有林泉。前賢探幽每到此﹐招邀詩客停吟鞭。詩中盛稱壽佛寺﹐喬木蒼秀依梁園。小橋流水抱曲徑﹐淸磬一聲心曠然。今來此地一憑眺﹐寺門古樹寒鴉噪。荊榛深處號穢區﹐佳客尋芳豈肯到。」是詩作於道光丙午﹐數十年間﹐景物變遷如此﹐亦可慨也。李越縵《日晡過梁家園詩》云「日落軀車過﹐荒園尙姓梁。夕光生磧水﹐秋意眷疏楊。橋小人聲聚﹐原空馬影長。當年遊宴地﹐裙屐繼漁洋」。今日廬舍櫛比﹐已成鬧市﹐卽積水疏楊﹐亦渺不可得﹐追憶承平影事﹐益觸夢華之思。

二六九﹑黃山谷詩云「馬酡枯萁喧午夢﹐誤驚風雨浪翻江。隨園謂「落筆太狠﹐遂無意致」。張廣雅《白日一首示樊山》句云「夢爭王室煩驚醒﹐櫪馬依墻舵斷萁。」說出山谷﹐而意致卻佳。《同張繩庵訪僧心泉﹐因與同遊南窪》云「此際蠛鞅盡擺脫﹐何異枯僧揩馬疥。」意境亦在呂黎山谷之間。又《詠顧祠雙松》云「儼如魯兩生﹐偃蹇不可招。」皆佳句也。

二七○﹑放翁《遊修覺山寺》云「山從飛鳥行邊出﹐天向平蕪盡處低。」若以俗手爲之﹐便云「鳥從山邊出」﹐更有何味。又《月夕詩》云「開戶滿庭雪﹐徐看知月明。微風入叢竹﹐復作雪來聲。俗塵不待掃﹐凜然肝腑淸。邨深無漏鼓﹐鶴唳報三更。」以雋語寫幽致﹐在劍南集中﹐最爲僅見之作。有謂此詩前四後二﹐平仄都協﹐頗似律體﹐中二句雜以古體﹐於律似覺未合者。豈知興到之作﹐正以亂頭粗服見長也。

二七一﹑放翁《示友詩》云「道向虛中得﹐文從實處工。淩空一鸚上﹐赴海百川東。气骨眞當勉﹐規模不必同。人生易衰老﹐君等勿忽忽。」「文從實處工」一語﹐乃甘苦有得之言﹐非如漁洋之偏於神韻也。漁洋《雪後懷家兄西樵詩》云「竹林上斜照﹐陋巷無車轍。千里暮相思﹐獨對空庭雪。」意境幽勝﹐何讓古人﹐然移作他人奇懷西樵﹐亦無不可。又《眞州懷西樵》云「依然山郭與江樓﹐長夏蕭條只似秋。十里香生芰荷水﹐亂蟬聲送木蘭舟。試尋戰壘連京口﹐無數雲山指石頭。曾與坡公吟賞地﹐對牀風雨戀眞州。」全首除卻坡公二字﹐切合兄弟外﹐余亦可移贈他人。大約漁洋言情之作﹐皆乏至性流露。其悼亡詩又何嘗不然﹐前賢已有議者。余《題濟寧許佩丞自訁巽亡室事略》云「漁洋悼亡詩﹐頗嫌詞太褥。情至文自佳﹐語語皆實錄。」著眼實字﹐語本放翁。

二七二﹑作詩最忌沿襲﹐然亦有點化古語﹐更見精采者﹐徐陵《鴛鴦賦》云「山雞映水那相得﹐孤鸞照鏡不成雙。天下眞成長會合﹐無勝比翼兩鴛鴦。」山谷《題畫睡鴨》云「山雞照影空自愛﹐孤鸞舞鏡不作雙。天下眞成長會合﹐兩亮相倚睡秋江。」末句之工﹐更軼原作。海藏有《和月蝕詩》云「盧韓涕泅立中庭﹐欲磔癡墓刃未靈。吾道正悲失光耀﹐天梯何路上靑冥。春秋書食𨿽無月﹐嘰虱輸忠詎不經。少待碧穹吐寒彩﹐爲君收卻撇沙星。」全首俱用玉川《月蝕詩》句﹐而以點化出之﹐彌見能事﹐且是類題目﹐發揮已盡﹐如此作法﹐亦相宜也。

二七三﹑錢塘張仲雅﹝云墩﹞﹐自號簡松居士﹐蓋慕袁簡齋﹑趙雲松兩詩人也。所著有《簡松艸堂詩集》﹐冷雋淸新﹐卻不甚似袁趙。謁選京師﹐寓萬明寺﹐作《衤集興八首》云「客裏情懷不當春﹐粥魚茶版寄閒身。一雙燕子歸來晚﹐翻笑長安閉戶人。」「風光如此我何堪﹐吹面塵沙亦自甘。不願落花微雨好﹐對來生怕似江南。」「十日相隨看海棠﹐隔年又復見丁香。棗花寺里人如皚﹐一樣紅塵未是忙。」「楊花終日各西東﹐舞徧風前幾萬重。忽地成團共飛去﹐始知人世有相逢。」「坐來乍覺气﹐新綠當窗影漸深。我與芻尼同作客﹐書長消受一庭陰。」「紛紅駭紫足風流﹐到處尋芳興轉幽。惟有城西馬都諫﹐八千長閱樹春秋。」「六街日日走輕車﹐輸與儀曹蔡浣霞。橫砌落英三尺厚﹐風亭如雨撲藤花。」「流塵冉冉凝窗霧﹐香篆沈沈鎳帳煙。昨夜春寒如水過﹐盡牽歸夢上吳舷。」余頗喜誦之。

二七四﹑杭州西湖湖濱﹐別莊林立﹐甲於東南。而吾友劉問芻﹝學詢﹞所居﹐尢擅園林之勝﹐卽世所稱劉莊者也。君久作厲公﹐靜觀世變﹐憂時感事﹐托諸詠歌。丙寅冬有和余柬遊雜詩十首﹐錄其二云「年年避地滄州臥﹐辜負黃花幾度開。畢竟西湖拋未得﹐不辭風雪夜歸來。」「斜風細雨雪霏霏﹐欲破春寒酒力微。滿地落紅天不管﹐水雲深處掩雙扉。」又《戊辰人日快雪後見憶》云「人日題詩奇故知﹐陽春白雪愧新詞。平吳入蔡烽煙息﹐爲賦泉明歸去辭。」可以見其髙致。君別字西湖水竹居士﹐其近狀余友韓次君每爲言之﹐蓋向往非一日矣。

二七五﹑無錫孫寒崖﹝道毅﹞﹐乃南湖生平最獘之詩友。余每誦其詩﹐輒想見其爲人。曩客神山﹐南湖以君兩律寫示﹐《浦口戌樓有憶》云「哀樂中年兀自傷﹐亦知事業轉荒唐。天涯芳艸又春色﹐江上靑山老夕陽。落葉蕭蕭登北固﹐采菱泛泛下南塘。疏星簾襆初涼夜﹐何處銷魂不斷腸。」《扶病攜姬人泛橫塘有寄》云「減盡腰圍瘦不支﹐又間蕭鼓日斜時。閒雲野鶴逝將老﹐落木哀蟬有所思。空復殷勤接桃葉﹐可憐憔悴泣楊枝。石湖煙水微茫甚﹐嫡亂吳娘《月子詞》。」時君之《寒崖集》尙未行﹐嘗鼎一向﹐已知全味。

二七六﹑盱眙吳仲倦制軍棠﹐以淮右宿儒﹐起家大令﹐督漕袁浦﹐開府蜀中﹐學道愛人﹐流風未沫。制軍帥蜀八載﹐與張廣雅學使﹑薛覲文侍郎議建《尊經書院》﹐成就甚夥﹐並創刊書局﹐津逮藝林﹐海內稱盛。所著《望三益齋詩集》﹐有《公餘》《燼余》《歸田》各卷。黃翔云廉訪之﹐稱其「蘊抱宏深﹐宅衷悱惻」。魯通甫則謂其「以沈鬱跌宕之懷﹐處家國艱難之會。由中之言﹐佇興而動﹐非徒以詞采聲律見長可比」。亦篤論也。集中《聽雨》雲﹕「兵燹西南喚柰何﹐東南畫肪自笙歌。金閶蓬背蕭蕭雨﹐不及江淮涕淚多」。《自題抱經圖》云「卅年宦轍苦奔馳﹐蠹簡陳編是我師。安頓此心無別法﹐一經手到去官時。」《別泛月舫》云「繞郭江流走白沙﹐一航安穩出三巴。朱魚孔翠增畱戀﹐何況窮檐十萬家」。蜀人於制軍去思獨切﹐書院諸生﹐均爲詩送之。廣雅贈別詩中所云「春水方生公去時﹐萬民戀母士戀師」者也。又云「西蜀安危仗才傑﹐花縣相公曾持節。武功才竟未修文﹐前哲遺憾待來哲。譬如病後須淖糜﹐公以寬大蘇瘡痍」。花縣謂駱文忠﹐廣雅初以癸酉主試入川﹐旋簡學政﹐《輔軒語》《書目答問》等書﹐均在蜀時作。

二七七﹑《望三益齋集》中又有《和少荃觀察丙辰明光題壁詩》二律﹐亦佳。中有「可憐戰骨多新鬼﹐無那窮途半故人」及「眼看滄海竟成塵﹐同此鄕關潦倒身」之句。時制軍亦未顯也﹐文忠原唱﹐前已錄入﹐其《戊午七月廬垣再陷﹐重過明光﹐追步原均》見示云「猿鶴虫沙迹已塵﹐見幾悔不早抽身。破家奚卹周嫠緯﹐贈策多魯子。蜀岫愁雲自終古﹐梁園詠雪又何人。憤來快艸陳琳檄﹐顰鼓無聲暗愴神。」「單衫短劍走江湖﹐飄泊王孫泣路隅。大漠風髙秋縱馬﹐故山月黑夜哌烏。治軍今有孫吳策﹐籌餉誰爲管葛徒。閉口莫談天下事﹐鄕關回首重躊躕」。制軍和詩有「田橫本自多奇客﹐劇孟還應訪博徒。聞說義團能殺賊﹐官軍何事重踟躕」之句。文忠又再疊前均贈之云「江呂諸公骨作塵﹐鄕邦扶義仗君身。危赤手支三載﹐饑歲仁恩賬百。天子知名淮海吏﹐蒼生屬望澗阿人。眼前成敗皆關數﹐畱取丹心質鬼神。」「浮生萍梗泛江湖﹐望斷鄕園天一隅。心欲奮飛隨塞雁﹐力難返哺戀慈烏。河山破碎新軍紀﹐書劍飄零舊酒徒。國難末除家未復﹐此身𨿽去也踟躕。」時翁帥新接撫篆﹐勝帥授欽差大臣﹐皆廬郡陷後事﹐故文忠詩有「河山破碎」之語。各詩皆沈鬱悲壯﹐前輩事業﹐胥自网心衡慮中得來也。

二七八﹑牢愁之語﹐不可入詩﹐非獨胸次廣挾﹐於詩見之﹐卽一生通嗇﹐亦可預卜。東野雲﹕「出門卽有礙﹐誰謂天地寬。」宜其一生不第矣。香山云「無事日月長﹐不羈天地板。」康節云「靜處乾坤大﹐閒中日月長。」此是何種气象﹐亦可見其所養。今人有盛年美宦﹐動輒嘆老嗟貧者﹐余所未諭。

二七九﹑貴池卽古秋浦﹐爲唐賢杜樊川遊宦﹐李靑蓮寄寓之地﹐張佑﹑杜苟鶴﹑伍唐﹑殷文之故里。歷代文人﹐後先輝映﹐指不勝屈﹔而山水淸佳﹐亦爲東南之冠。靑蓮當日由宣城流寓到此﹐集中載《秋浦吟》各詩﹐地名如水車嶺﹑淸溪﹑大東樓諸境﹐皆距城二三十里﹔而齊山杏花邨﹐毫無題詠﹐豈足迹所未到耶﹖邑人方云耕大令汝霖詩云「流寓宣州過九華﹐入秋浦境興猶賒。近城獨少驚人句﹐孤召西郊賣酒家。」「水車嶺接上淸溪﹐秋浦行吟路不迷。搜徧齊山名勝處﹐謫倦何以未畱題。」齊山距池城南門三里許﹐以唐相齊映得名。山上舊有翠微亭﹐取牧之《九日登髙》詩意﹐所謂「江涵秋影雁初飛﹐與客攜壺上翠微」者是也。武穆《翠微亭詩》﹕「經年塵土滿徵衣﹐得得尋芳上翠微。好水好山觀未足﹐馬蹄催趁月明歸。」相傳武穆曾駐軍於此。顧詩尙存石刻﹐亭之舊址﹐日就傾圯。民國戊午﹐方云耕輸資修復﹐海內爲詩張之者頗多。周玉山丈詩云「翠微亭上俯遙岑﹐雲樹層層入望深。千石欲飛騰羽翼﹐萬峯淸影逼衣襟。滄桑猶指先賢宅﹐生殺難明造物心。空谷寂寥鸞鶴遠﹐蛩然誰嗣後來音。」「滄桑」一聯﹐蓋有懷宋華子西殿司﹑明黃文貞侍中諸賢也。哲嗣息庵﹐亦有詩云「淸娟風物愛池州﹐修竹家家碧玉流。待得南湖春水綠﹐一川鵝鴨傍歸舟。」頗能寫出江鄕風景。

二八○﹑南宋詩人﹐以楊陸範三家首稱。同時有蕭藻海尢袤﹐皆以詩名﹐與之相埒﹐而遺詩湮沒不傳。間有傳者﹐亦等之叢殘﹐無人論列。顯晦之殊﹐不圖至此﹐良可異也。按楊誠齋《序千嚴摘稿》云「余嘗論近世之詩人﹐若範石湖之淸新﹐尢梁溪之平淡﹐陸放翁之敷腴﹐蕭千嚴之工致﹐皆余之所畏者。」故一時有尢蕭範陸之稱。千嚴一字東夫﹐三山人﹐初與誠齋同官湖湘﹐後止於福建帥參﹐方虛谷云「使不早死﹐𨿽誠齋詩格﹐猶出其下。」姜白石乃東夫之﹐其自序詩云「尢延之爲餘言﹕近世詩人﹐喜宗江西﹐溫潤有如範致能者乎﹖痛快有如楊廷秀者乎﹖髙古如蕭東夫﹐俊逸如陸務觀﹐是皆自出機軸﹐直有可觀﹐又奚以江西爲﹖」觀諸賢之極意推服﹐必非浪得大名者比也。東夫詩不多見﹐《次均傅惟肖》云「竹根蟋蟀太多事﹐喚得秋來籬落閒。又過暑天如許久﹐未償詩債若爲顏。肝腸與世苦相反﹐嚴壑嗔人不早還。八月放船飛樣去﹐蘆花叢外數靑山。」項聯紀曉嵐譏其粗野﹐然五六卻佳句也。《立春》云「半夜新春入管城﹐平明銅雀綠苔生。浮澌把斷東風路﹐訴與靑州借援兵。」又《登嶽陽樓》云「不作蒼忙去﹐眞成浪蕩遊。三年夜郎客﹐一拖洞庭秋。得句鷺飛處﹐看山天盡頭。猶嫌未奇絕﹐更上嶽陽樓。」又「荒三月不肉味﹐並與瓜茄倚閣休。造物於人相補報﹐問天賒得一山秋。」均見《詩人五屑》﹐殆所謂髙古一路者。

二八一﹑延之一字遂初﹐其詩見於《詩人五屑》者﹐《寄友人》云「胸中襞積千般事﹐到得相逢一語無。」又《臺州秩滿而歸》云「送客漸稀城漸遠﹐歸途應減兩三程。」又有云「去年江南荒﹐趁逐過江北。江北不可住﹐江南歸未得。」不知何題也。此外《贏奎律髓》﹐載延之詩獨多。《別林景思》云「論交卻恨相逢晚﹐別袂眞成不忍分。」《送楊大監誠齋解組西歸》云「爲郡不知歌舞樂﹐憂民贏得鬢毛斑。」《海棠盛開》云「曉妝無力燕支重﹐春醉方酣酒暈深。定自格髙難著筆﹐不應工部總無心。」《劉屯田墓壯節亭》云「後生無復知前輩﹐故老猶能說長官。」《詠梅》云「桃李眞肥婢﹐松筠共老蒼。」《梅花》云「索笑幾回驚歲晚﹐相思一夜繞天涯。」《落梅》云「五夜客愁花片裏﹐一年春事角聲中。」《甲午春前得雪》云「梅枝堆亞難尋尊﹐萱艸侵淩不辦苗。殘甲敗鱗隨處是﹐被誰敲折玉籠腰。」以詩格論之﹐殆亦不後南宋諸子。方虛谷云「遂初詩﹐其孫藻常刊行而焚於兵。余得其家所抄副本﹐頗有訛誤。」在當時流風未沫﹐且已有此感嘆﹐年湮代遠﹐零落可知。文人身後之名﹐固亦有幸有不幸哉。

二八二﹑溧水濮靑士﹝文暹﹞﹐吳中老名士﹐久官刑部﹐以風節自見。出守河南﹐所至有聲。晚居金陵﹐擅園林觴詠之勝。所著《見在寵》集﹐散原序之﹐謂「天才照爛﹐悱惻而委備。蓋於昔賢遺軌﹐雅近元白者」。滿州震在廷﹝鈞﹞出君門下﹐集中有《別在廷詩》云「縱難重聚幸生離﹐此後光陰好護持。我輩行臧無不可﹐天涯歌哭有誰知。東南山色靑何用﹐衰病頭顱白己遲。自在中流眞羨汝﹐落花風裏掛帆時。」在廷國變後易名﹐卽唐元素也。又《松寮閣小憩》云「僧窗便是好行窩﹐有夢無塵更不波。大供養宜學閒嫩﹐小勾畱亦悔蹉跎。此中壽命惟松石﹐歸去風流也薜蘿。何用山林分半席﹐自修淸福近來多。」亦佳。

二八三﹑濟南城外﹐有佛峪﹑龍洞﹑千佛山﹑開元寺諸勝﹐而佛峪紅葉尢佳。靑士曾爲詩張之云「秋霜勝春風﹐一夜成陽谷。山气酣於酒﹐醉痕滿大麓。夕陽助乾紅﹐冷露洗零綠。貼地騰野燒﹐擎空燎庭燭。矮屏圍琉璃﹐髙柯綴瓊玉。靑女工作態﹐金神失嚴肅。移來燕支山﹐山鬼媚膏沫。茫茫大色界﹐乃在寒山曲。更有壞色衣﹐掛之古錦幄。妍媸奚暇評﹐石室盡金屋。佛門眞富貴﹐功徳亦眼福。停車艷所遭﹐坐愛意未足。把臂誰入林﹐遑顧桑三宿。若比梨花云﹐春夢未免俗。豈知絢爛極﹐平淡歸幽獨。空翠千萬株﹐老柏絕樵牧。肯貪轉瞬間﹐凍霞生減速。自笑分別心﹐乃寄閒艸木。乳泉幸可品﹐﹝寺有乳泉。﹞洗心先洗目。題紅酬山靈﹐詩稿已滿腹。」佛峪余所未到﹐讀此轍動蹇裳之思。詩亦老筆紛披﹐故自可貴。又濟城東門外﹐有地名北園者﹐邨樹蔥蒼﹐溪沼回環﹐寬約千畝﹐藝荷最盛﹐亦見靑士詩序中。

二八四﹑題壁詩殊不易覓佳者﹐隨園極稱良鄕旅店題壁詩云「滿地楡錢莫療貧﹐垂楊難系轉蓬身。離懷未飲常如醉﹐客邸無花不算春。欲語性情思骨肉﹐偶談山水悔風塵。謀生消盡輪蹄鐵﹐輸與成都賣卜人。」當時作者﹐僅署篁邨二字。隨園和其詩﹐有「好疊花棧抄稿去﹐天涯沿路訪斯人」之句。過十三年後﹐始在客座晤篁邨﹐方知姓陶名元藻﹐會稽諸生也。事見《隨園詩話》中。陶詩不多見﹐只此一首﹐固已傳唱旗亭。先君子平日尢愛誦之﹐故兒時習聞﹐亦能上口。昔龔定盒有《三別好詩》﹐謂方百川遺文﹑宋左彜《學古集》﹐其一卽吳駿公《梅村集》也。詩云「莫從文體問髙卑﹐生就燈前兒女詩。一種春聲忘不得﹐長安放學夜歸時。」自注﹕「三者皆於慈母帳外燈前誦之。吳詩出口授﹐故尢纏綿於心﹐每一吟此﹐宛然幼小依膝下時」云云。余於篁邨詩﹐殆與定盒有同感也。

二八五﹑顧黃公與杜茶邨齊名﹐且均與吾鄕龔瑞毅爲文字忘形之交。茶邨集中﹐有《龔宗伯座中贈優人扮虞姬》云「年少當場秋思深﹐座中楚客最知音。八千子弟封侯去﹐只有虞兮不負心。」據《考田詩話》﹐謂「宗伯招飲﹐演項羽故事﹐扮虞姬者固楚伶﹐坐客曰﹕『楚人演楚事﹐茶邨楚人﹐請以一語贈之』﹐遂提筆書絕句﹐語關名教﹐不得以罵座少之。」余謂如此曲解﹐旣乖風人立言之旨﹐又沒兩家投分之眞。茶邨有《紀懷詩》云「合肥抱眾作﹐如懈百王谷。出之復精警﹐玄圃皆積玉。幽憂指誠深﹐歡賞趣彌足。呼我飛倦人﹐且慰窮途哭。以爾娩古賢﹐遙遙共一轂。」所以推重端毅者甚至。知己之感﹐情見乎詞。至《黃公》二律﹐則直爲端毅辯誣矣﹕「天壽還陵寢﹐龍輛葬大行。義聲歸禦史﹐疏稿出先生。浮議千秋白﹐餘生七尺輕。當年溝冫賣死﹐苦志竟誰明」。「憐才到紅粉﹐此意不難知。禮法憎多口﹐君恩許畫眉。王戎終死孝﹐江令苦先衰。名教原瀟麗﹐迂儒莫浪訾。」第二首謂橫波夫人事﹐出語持平﹐不得以阿好少之。

二八六﹑漁洋司理揚州﹐《譙遊紅橋詞》云「北烏淸溪一帶流﹐紅橋風物眼中收﹐綠楊城郭是揚州。西望雷塘何處是﹐香魂零落使人愁﹐澹煙芳艸舊迷樓。」一時傳爲絕唱﹐屬和徧大江南北﹐承平文譙之樂﹐至今譚及﹐齒頰猶芬。舒鐵云有《揚州衤集題》云「吹簫乞食古風存﹐一笑看囊似少恩。誰寫紅橋修楔捲﹐故應畱待鄭監門。﹝自注﹕乞者甚夥﹐殊減遊興。﹞」余謂名迹凋殘﹐流亡滿地﹐瓶水此感﹐今昔所同。易哭盒《天橋曲》有句云「滿眼哀鴻自歌舞﹐聽歌人亦是哀鴻。」亦此意也。然世變更可知矣。

二八七﹑法梧門有《三君詠》﹐謂舒鐵云﹑王仲瞿﹑孫子瀟也。三君皆才人﹐詩皆有奇气。而鐵云《瓶水齋集》中《讀論語六十首》﹐新解頗多﹐在乾嘉作者中﹐固亦別開生面者。錄其一云「武王曰人十﹐孔子曰人九。用九一陰生﹐見羣龍無首。吾聞牝雞晨﹐能令玉馬走。何以此婦人﹐名並列功狗。漏天靈媧補﹐陰符元女守。舜妹始作畫﹐女狄始作酒。天子試匹夫﹐必用英皇耦。稼穡初生民﹐尙頌姜螈壽。人間娘祀蠶﹐天上姆居斗。古今數大事﹐不出婦人手。所以稱陰陽﹐陽陰則不受。亦無言牡牝﹐而但云牝牡。某月系每日﹐月先而日後。地天則交泰﹐天地乃否否。以數對較之﹐奇本不勝偶。以身近取之﹐左亦不敵右。名爲實之賓﹐內外定已久。揖讓變徵誅﹐實皆由彼婦。妹喜與姐己﹐不幸逢其醜。太姒與邑姜﹐幸則享其厚。」此詩發皇陰教﹐左袒女權﹐在當時或爲遊戲之作﹐在今日則不幸言中矣。惜不及起作者於九原而質之。

二八八﹑竹坡納江山船妓事﹐前已紀之。忍堪《杭州雜錄》之一云「桐瀨江山九姓船﹐好姻緣是惡因緣。休官換得同年嫂﹐彊勝郵亭一夜眠。」亦及此事。「同年嫂」﹐鐵云詩凡數見之﹐自注﹕「江船婦稱同年嫂者﹐向不解其名義。篙師爲言﹐凡業此者﹐皆嚴郡人﹐蓋『同嚴』耳。『年』﹑『嚴』南音無別。」戲爲詩云「只知蘇小是鄕親﹐誰識嚴陵亦故人。宋嫂羹湯調自好﹐吳娘歌曲聽誰眞。紗窗掩雨眠雙槳﹐羅襪裁云印一塵。惆悵芳年有華月﹐幾錢能買此靑春﹖」又《江山船擢歌》云「不住樓臺只住船﹐一家一水一同年。綠波開鏡低頭笑﹐紅豆安牀枕手眠。」以此入詩﹐亦一韻事。

二八九﹑余之治軍遼陽也﹐與姜齋民政﹑今頗都護﹐時有文酒彳生還之雅。姜齋送余入吉林一律﹐前已述及﹐玆又覓得其見酬五古一篇云「士夫薄武事﹐全國不知兵。金鐵果何物﹐乃以咿唔爭。君本宮郎曹﹐惻然憂神京。奪身入尺籍﹐戰死以爲榮。取彼武士道﹐歸爲國幹城。挹婁幸識面﹐偉器一座驚。軍中喜詠歌﹐善本收東瀛。搜篋持贈我﹐奇餉逾《侯鯖》。更脫金寶刀﹐腰間作龍鳴。我方恥一割﹐垂老百無成。所得只詩卷﹐僅足怡餘情。每思事戎馬﹐劍術慚未精。感君策駑鈍﹐鵜膏光瑩瑩。中夜思起舞﹐不作秋虫聲。」時余東旋未久﹐以日本所刊《螢雪軒詩話》﹐並軍刀持贈﹐故姜齋詩中及之。今君墓有宿艸﹐偶讀遺詩﹐兼懷陳亦﹐豈勝延陵掛劍之感。

二九○﹑《知稼軒詩》﹐皆姜齋生前手定。石遺謂其學蘇﹐允矣。君晚居都下﹐詩境時斂就幽﹐撫時感舊﹐所詣益工。余最喜其《廠甸》詩云「新春風日何喧妍﹐廠甸遊人爭摩肩。廣場雜還陳百戲﹐馬龍車水日喧闐。火神廟裏稍風雅﹐文士聯衤藝多流連。昔時海宇久淸宴﹐六曹九列官如仙。閱肆時復得善本﹐論值不惜捐俸錢。近今人心出險詐﹐書畫贗鼎來聯翩。顏標魯公多錯認﹐朱繇道子誰則賢。貴人但解博麻縷﹐窮市偏驚多寶船。乃知細事關國運﹐偶來遊覽驚逡巡。」「貴人」句諷世殊深。寶融今春《獨遊海王邨》句云「朝貴但論珠寶價﹐市民偏怯鼓鼙聲。」息庵句云「流連書畫名家少﹐逗引兒童戲具多。」皆與姜齋有同感者。區區遊賞﹐世運系之﹐非細故也。

二九一﹑甲子逭暑海濱﹐有「年來髀肉生如許﹐賃得村驢當馬騎」之句﹐謬爲海內朋好傳誦﹐甚有索閱《海濱集》者。乙丑夏卸皖事歸﹐小住蓮峯者逾月﹐又有「失馬方知驢背穩﹐海天寥廓勝西湖」之句﹐友人葉仙﹝堯階﹞見懷詩云「何必東山竹與絲﹐錦囊日日寫新詩。騎驢北戴河邊路﹐可似希夷笑倒時。」且曰「讀公消夏詩﹐同一騎驢﹐而前後感想不同。然在吾儕﹐想望太平﹐甚願有陳希夷驢背大笑時光景﹐不欲蘄王之徜徉湖上也。」見勗甚殷﹐愧無以副。此與海藏所謂「控弦𨿽不發﹐天下識猿臂」者﹐同一刻畫無鹽。今夏散擇有詩見及云「爲問淸涼老居士﹐幾時湖上與騎驢。」余次答云「猶被世人知姓字﹐浪傳斷句到邨驢。」遊山策蹇﹐事本尋常﹐偶爾入詩﹐浸成故實﹐又可爲詩家添一韻事矣。

二九二﹑仙爲全椒名士﹐天懷澹索﹐不爲物役。曩長皖政﹐君適爲府掾﹐顧視淸髙﹐異於流輩﹐心益敬之。君論詩一以淸新爲主﹐蓋「淸則能明淨雅切﹐俗者不能也。新則能發生變化﹐寓則不能也。」余極韙其言。賃廡宜城任家坡下﹐爲霄漢樓遣址﹐淸初任克家督學之故宅也。樓前有西府海棠一株﹐髙二丈餘﹐春時著花極盛。先仙賃居者﹐顏曰海棠巢﹐取山谷《題潛峯閣》詩中語。君卜居後﹐成《海棠詩》八章﹐傳誦大江南北﹐和者尢盛﹐遂以《巢海棠》名其集。詩多﹐不具錄。余最喜其「客裏風情聊復爾﹐天涯芳艸未歸時」之句﹐殆卽所謂淸新者耶﹖君和余婆韻詩凡四律﹐錄其一云「東海三年春夢婆﹐早聞妙語契東坡。謗書盈篋隨名至﹐匠石揮斤錯節多。射影微虫甘作祟﹐投懷怖鴿仗降魔。使君久抱澄淸志﹐新憲編成自校訛。」又寄余海濱云「恩牛怨李幾時休﹐魏博縱橫盡沐猴。一局未終柯已爛﹐願回冷眼看神州。」皆於皖事未能忘情者。實則過眼煙雲﹐寧值一曬﹐局中人固早不置念矣。

二九三﹑天津趙蒙齋﹝芾﹞﹐一字生甫﹐能爲桐城派古文。瓶北菁學捨﹐以古文詔後學﹐從遊者盛。詩不多作。《津上道中得句》云「慚愧追鋒車疾轉﹐不嬰塵网果何人。」有物外之致。又和余之均詩見柬云「四方蹙蹙悵何之﹐猶幸中丞數舉卮。綠野堂前多舊雨﹐浣花溪上有新詩。雲霄翔鳳鳴仍急﹐風雪潛龍墊未知。下榻劇憐徐孺子﹐南州詎許久棲遲。」亦舉止深穩﹐如其爲人。

二九四﹑「風急踢開湖口浪﹐月明踏破水中天。」此宸濠《鞍山》句也。「戰退玉龍三百萬﹐敗殘鱗甲滿天飛。」此張元《詠雪詩》也。一爲叛藩﹐一事元昊﹐跋扈之气﹐悉見於詩。

二九五﹑賈島《渡桑乾》詩云「客捨並州已十霜﹐歸心日夜憶咸陽。無端更渡桑乾水﹐卻望並州是故鄕。」據此島當籍咸陽﹐乃史稱島爲範陽人﹐不知何故。今涿州乃古範陽﹐保定是古上谷﹐去涿州僅二百里。島又有《上谷旅夜詩》云「故園千里數行淚。」果範陽人﹐當不作此語。房山有島墓﹐或亦僞托。昔賢如靑蓮﹑昌黎﹐其地望所在﹐至今聚訟不已﹐又不獨閬仙也。

二九六﹑詠梅詩名作如林。嚴海珊﹝遂成﹞《梅花詩》前後十二首﹐余最喜者﹕「老气直教無我敵﹐淸風似亦畏人知。」「幾多味在有誰會﹐忽地香來無地尋。」「不應有恨偏疑我﹐便是無言亦可人。」「自入山來皆雪意﹐最無人處有煙痕。」「卽空是色休疑月﹐在遠能香不畏風。」「殘笛一聲涼在水﹐遠數點碧於煙。」綿綿神理﹐耐人諷繹﹐是於「暗香」「疏影」之外﹐自辟窠臼者。唐人絕句云「數萼初含雪﹐孤標畫本難。香中別有韻﹐淸極不知寒。」以視君復﹐又爲太羹元酒。

二九七﹑余嘗謂詠菊詩最古者﹐莫如淵明。其「秋菊有佳色五字﹐蓋已寫盡天然之妙。詠梅詩要以工部之「江邊一樹垂垂發」一句﹐最得神理。其次則放翁《西郊尋梅》句云「餘花豈無好顏色﹐病在一俗無由砭。」亦能搔著癢處。後人連篇累幅﹐一涉言詮﹐便落下乘矣。

二九八﹑明人訪某駙馬不遇詩云「踏靑駙馬未還家﹐公主傳宣坐待茶。十二闌干春似海﹐隔窗閒煞海棠花。」又某落第歸至某關﹐關吏欲榷之﹐獻詩云「獻策君王不見收﹐歸心日夜向東流。扁舟載得愁幹斛﹐幸有明王不稅愁。」題目𨿽俗﹐吐屬卻佳﹐大雅不羣﹐固自可貴。

二九九﹑元遺山《野史亭雨夜感興》云「私錄關赴告﹐求野或有取。秋覓一寸豪﹐盡力不能舉﹐衰遲私自惜﹐憂畏當誰語。展轉天未明﹐幽響鄕疏雨。」「秋兔」二句﹐詎獨史官之箴﹐亦可爲今之立言者戒。士果有信今傳後之思﹐則下筆時自當鄭重以出。若夫掇拾讕言﹐雌黃任意﹐晚出坊本﹐訛謬雜陳﹐以此號爲「野史」﹐寧足徵信哉﹗。

三○○﹑龔端毅﹝芝麓﹞每酒酣賦詩﹐轍用杜韻。漁洋問其故﹐曰「只爲捆倒好打耳。」此與嚴範老所謂「省事無如疊韻詩」者﹐同一用意。余近日每喜爲和韻及疊韻詩﹐𨿽閒亦出於勉彊﹐然詩思以Τ仄而益精﹐有時反得警句。乃悟端毅此語﹐不僅爲詩人解嘲已喜。

三○一﹑余艦辦中華大學﹐延桐城姚仲實﹝永朴﹞爲都講﹐兒輩且相從問字。君與其弟叔節﹐並以能文有聲海內。君治經學尢勤﹐世所稱恫城二姚者也。叔節詩前已及之。近見仲實﹝蛻私軒集﹞﹐詩𨿽不多﹐然馴雅有法度﹐多有爲而發。錄其最者。《都中偕叔弟夜坐》云「隱隱年光若逝波﹐幾番秋月上庭柯。欲歸故里爲貧繁﹐未了殘書柰老何。道喪得人瀾可挽﹖才髙如子眼無多。空階坐久童眠熟﹐靜聽虫聲響碧莎。」《陳伯嚴索近作賦寄﹐並懷肯堂》云「憶昔曾同江上舟﹐十年身世共沈浮。眾芳蕪穢佳人老﹐一葉飄零天下秋。微尙半生駒易逝﹐嚶鳴千里鳥相求。卻思舊日譚詩侶﹐雞酒松楸奠莫由。」《自旅順歸舟中寄泰興朱曼君》云「置我正宜居絕島﹐逢君翻喜見人豪。炫空筆底千年雪﹐捲地樽前六月濤。雲水但知催艦舶﹐文章誰遺醉蒲萄。相思萬古論交地﹐碧海靑天月正髙。」君於淸光緒壬辰﹑癸巳間客旅順﹐曼君見其書大驚曰「吳越士夫有此取聲名一世者﹐君乃掩覆不肯衤暴﹐今日見古人矣。」君詩名爲文名所掩。卽以詩論﹐亦卓然成家。乾塞以來﹐冶經之儒﹐率多ウ修實踐﹐不求人知。君與遷安鄭刑部東甫﹝杲﹞﹐皆其選也﹐因並著之。

三○二﹑羅昭諫《中秋不見月》詩云「只恐異時開霽後﹐玉輪依舊養蟾蜍。」二句包含無限。一部「廿四史」﹐殷鑑不遠﹐覆轍相尋﹐皆可作如是觀。

三○三﹑嶽忠武翠微亭詩外﹐又有「潭水寒生月﹐松風夜帶秋。之句﹐蓋題湖南僧寺作也。宗忠簡《華陰道二絕》云「煙遮晃目初疑雪﹐日映斕斑卻是花。馬渡急流行小崦﹐柳絲如織映人家。」又云「菅茅作屋幾家居﹐云碓風簾路不紆。坡側杏花溪畔柳﹐分明摩詰《輞川圖》。」二公戎馬倥傯﹐不廢吟事。卽大家爲之﹐亦當斂手﹐固宜傳誦至今。

三○四﹑偶讀秋蟪吟館《滬上雜詩》之一云「車去如飛大道邊﹐小紅樓下數車錢。挽車人亦多情者﹐曾在此樓樓上眠。」此不獨足爲少年冶遊者戒﹐寫舊日滬上社會狀況﹐亦極有神。

三○五﹑唐杜荀鶴有《再經胡城縣》詩云「去歲曾經此縣城﹐縣民無口不冤聲。今來縣宰加朱紱﹐便是生靈血染成。」此可爲今之民社詠之。曹松《已亥歲二首》之一云「澤國江山入戰圖﹐生民何計樂樵蘇。憑君莫話封侯事﹐一將功成萬骨枯。」此可爲今之軍帥詠之。然民變兵變﹐亦時有所聞矣。以民命爲芻狗﹐以內爭爲兒戲者﹐其將何以善其後哉﹖

三○六﹑中酒之「中」﹐似應作去﹐卻是平聲﹔中興之「中」﹐似應作平﹐卻是去聲﹐均不可解。唐人詩云「气味如中酒﹐情懷似別人。」東坡云「公獨未知其趣耳﹐臣今時復一中之。」是作平用也。杜云「萬里傷心嚴譴日﹐百年垂死中興時。」又云「今朝漢社稷﹐新數中興年。」是作去用也。

三○七﹑海藏每謂詩之佳者﹐必其人哀樂過人。此語不啻自道﹐集中如《述哀》及《哀小乙》諸篇﹐固已流傳萬口矣。庵《題海藏樓詩》﹐所謂「我讀《述哀》作﹐聲淚一時迸」者也。今春《傷逝詩》十二首﹐海內外讀者﹐尢盛稱之。衮甫自東貽書﹐謂其以宋賢之意境而有漢晉之格調﹐深遠悲涼﹐驚心動魄﹐何止近世所無﹐直當獨有千載。海藏自云「古人作此等詩﹐皆無求工之意﹐庶幾近之。」實則悼亡之詩﹐汗牛充棟﹐語其極則﹐不外情文兼至。他人有此哀情﹐無此健筆﹐固宜海藏之前無古人也。

三○八﹑衮甫近作﹐年來寫示不少。海藏每謂其色香兼至﹐越尋常。就中尢極稱其《次韻聞笳詩》之「刻意爲歡終不似﹐如期得老恰無差」等句。《題李主事曾廉太夫人寒燈課子圖》之「風林無復經秋葉﹐霜燼猶爲照曉花」等句。以爲「令人哀感」。且曰「詩以道性情而已﹐果非所語於觸熱之輩也。」「觸熱」語諷世殊酷﹐無性情者﹐詎足言詩﹖

三○九﹑放翁《自雲門之陶山過隱者茅舍》云「陂池幽處有茅堂﹐井臼蕭條艸樹荒。小鴨怯波時聚散﹐病蔬傷蠹半靑黃。兒童衝雨收漁綱﹐婢子聞鐘上佛香。我亦暮年思屏迹﹐數椽何計得連墻。」每誦此詩﹐輒思歸隱。余亦有《次散釋均書感》詩云「世間何福抵田家﹐箕坐松陰自煮茶。稚子哦詩娛永書﹐山妻把酒醉流霞。柴門香稻常臨水﹐老屋蕓簽徧插牙。如此安排吾願足﹐人生由命底須嗟。」友人以爲頗似劍南。湘綺樓詩云「居人未必無塵事﹐卻被塵中羨若仙。」亦有言外味。

三一○﹑放翁有「得福常廉禍自輕」之句﹐余已錄入《養正詩選》中﹐近讀劍南集﹐又得二句云「造物有乘除﹐貧悴博無恙。」非觀化有得﹐安能道其隻字。

三一一﹑放翁《暮冬夜宴》云「主人愛客情無己﹐箏聲未斷歌聲起。亦知百歲等朝露﹐便恐一歡成覆水。鑪紅酒綠春爲回﹐坐上梅花連夜開。堂前咫尺異气候﹐冰合平地霜壓階。」後四句可謂善於諷諭﹐較之工部「朱門酒肉臭﹐路有凍死骨」句﹐更爲婉約。

三一二﹑放翁《聞猿詩》云「瘦盡腰圍不爲詩﹐良辰流落自成衰。也知客裏偏多感﹐誰料天涯有許悲。漢塞月殘人不寐﹐渭城歌罷客將離。故應未抵聞猿恨﹐況是巫山廟裏時。」《詩醇》評云「排宕開闔﹐波瀾無限。格調自李商隱得之﹐故自靑出於藍。」按義山《詠淚詩》云「永巷長年怨綺羅﹐離情終日思風波。湘江竹上痕無限﹐峴首碑前淚幾多。人去紫臺秋入塞﹐兵殘楚帳夜聞歌。朝來灞水橋邊問﹐未抵靑袍送玉珂。此放翁後四句藍本也。又東野《聞砧》云「杜鵑聲不哀﹐嶺猿啼不切。月下誰家砧﹐一聞亦淒絕。」亦同此作法。以言排宕開闔﹐則放翁爲勝。

三一三﹑司空表聖《過道觀》句云「棋聲花院閉﹐墻影石壇髙。」放翁《過天慶》云「孤燈經院曉﹐殘雪醮壇寒。」蓋藍於表聖者。

三一四﹑樂天詩云「醉貌如霜葉﹐𨿽紅不是春。」東坡云「小兒誤喜朱顏在﹐一笑那知是酒紅。」語本樂天﹐而味更雋永。近海藏有句云「老去詩人似殘菊﹐經霜被酒不能紅。」用舊公案﹐而機杼一新﹐且歲寒心事﹐見於言外﹐不僅語妙也。

三一五﹑樂天贈談客云「請君休說長安事﹐膝上淸風琴正調。」東坡亦云「若對靑山談世事﹐我應白便浮君。」此類感觸﹐吾輩亦時有之。其爲敗興﹐實等催逋。然長安道上﹐正觸然之徒﹐固未足諭此也。

三一六﹑元遺山《論詩》云「心畫心聲總失眞﹐文章寧復見爲人。髙情千古《閒居賦》﹐爭信安仁拜路塵。」譏潘河陽也。王阮亭論詩云「十載鈐山冰雪情﹐靑詞自媚可憐生。彥回不作中書死﹐更遣匆匆唱《渭城》。」譏嚴分宜也。分宜《鈐山閣秋集》有云「萬事浮生空役役﹐擬從山客借蒲團。」《齋巾讀書詩》有云「世事浮雲那足閱﹐此生拚老蠹魚叢。」如此口吻﹐固不類後日所爲。甚矣﹐言之不必爲心聲也。金劉豫初爲宋濟南守﹐降金封齊王﹐後又佐金侵宋﹐但其詩亦甚淸﹐錄之﹕「竹塢人家瀕小溪﹐數枝紅杏出疏籬。門前山色帶煙重﹐幽鳥一聲春日遲。」「風荷柄柄弄淸香﹐輕薄沙禽落又翔。紅日轉西漁艇散﹐一川山影暮天涼。」「古渡亭黲日向沈﹐淒涼歸思梗淸吟。碧山幾點寒鴻靜﹐紅葉一林秋意深。」「寒林煙重暝棲鴉﹐遠寺疏鐘送落霞。無限嶺雲遮不斷﹐數聲和月到山家。」

三一七﹑曾子固守齊州﹐《冬夜卽事詩》云「香淸一榻氍毹暖﹐月淡千門霧淞寒。」自注﹕「齊寒甚﹐夜气如霧﹐凝於木上﹐旦起視之如雪﹐日出飄滿庭階﹐尢爲可愛。諺曰﹕『霧淞重霧淞﹐窮漢置飯甕』﹐以此卜丰年之兆。」按《漢書五行志》所稱「木稼」﹐當卽此類。今俗稱「樹掛」﹐又名「木冰」。《唐書》﹕寧王臥病﹐引諺云「樹若稼﹐達官怕﹐﹝二語亦見《漢書五行志》。﹞吾其死矣。」已而果然。此與齊諺吉凶相反﹐不知何故。余按楊升庵云「寒淺則爲霧淞﹐寒甚則爲木冰。霧淞名丰﹐木冰召凶。」以此解之﹐庶幾近似。然木稼北方髙寒﹐歲恆有之﹐必謂其有關災祥﹐亦未免刻舟求劍矣。

三一八﹑「詩思在灞橋風雪中﹑驢子背上。」是鄭綮答人間詩思語﹐今人以爲孟浩然﹐誤也。浩然只有《赴京途中遇雪》詩云「迢遞秦京道﹐蒼茫歲暮天。窮陰連晦朔﹐積雪徧山川。落雁迷沙渚﹐饑烏噪野田。客愁空佇立﹐不見有人煙。」全詩均與灞橋無涉。

三一九﹑余姚盧抱經﹝文招﹞﹐湛深經學﹐並精校醫﹐詩不多見。近見《鷦鷂庵詩集》一冊﹐乃百年前手鈔本﹐或云乃抱經堂未刻稿。中有《贈曹雪芹》詩云「滿徑蓬蒿老不華﹐舉家食粥酒常賒。衡門僻巷愁今雨﹐廢館頹樓夢舊家。司業靑錢畱客醉﹐步兵白眼向人斜。何人肯與豬肝食﹐日望西山餐暮霞。」又《挽雪芹》云「四十蕭然太瘦生﹐曉風昨日拂銘旌。腸迥故瓏孤兒泣﹐淚進荒天寡婦聲。牛鬼遺文悲李賀﹐鹿車荷鈾葬劉伶。故人欲具生芻弔﹐何處招魂賦楚蘅。」「開篋猶存冰雪文﹐故交零落散如雲。三年下第曾憐我﹐一病無醫競負君。鄴下才人應有恨﹐山陽殘笛不堪聞。他時瘦馬西州路﹐宿艸寒煙對落曛。」兩人交期﹐於此可見。

三二○﹑余生平於賀縣於晦若侍郎士枚僅兩面﹐一在沈陽﹐一在靑島﹐然心輒敬其爲人。侍郎辛亥前絕少作詩﹐志盒見示二律﹐系彊爲之者﹐題爲《廣雅太世丈席上送樊山前輩之浙江﹐分得鹽均》云「共拈險韻斗叉尖﹐勝地名流豈易兼。方辟西湖容李沁﹐不愁南浦賦江淹。傳杯談快風生座﹐系缽詩成月上簾。投轄且拚今夕醉﹐重城禁鼓不知嚴。」「西來車騎數郵簽﹐行部南馳又去檐。地合越杭同節制﹐官如陜號異寬嚴。湖山賓客猶全盛﹐政事文章況兩兼。滄海東流民力盡﹐欲陣三策待蘇髯。」此集廣雅亦作詩送樊﹐所謂「且倚湖山供判牘﹐好畱壓上檢朝衫」者也。晦老淹博絕倫﹐工於判牘﹐詩似非所措意﹐亦不自收拾﹐且於時流亦所許可。然偶一爲之﹐固甚工。向見其《秦中懷古》十二首﹐及《成都浣花艸堂謁杜少陵》詩﹐大率皆少年之作﹐均典飭可誦。又有《李寶臣紀功碑歌》﹐見石遺《近代詩鈔》﹐疑非少作。

三二一﹑鄭五作歇後語﹐世多輕之﹐不謂竟有以入詩者﹐工部云「山鳥花花皆友於。」昌黎云「誰謂貽厥無基址。」𨿽在大家﹐末足爲訓也。

三二二﹑詩家習用字樣﹐如「遮莫」之爲「如此」﹐「只今」之爲「至今」﹐「取決」之爲「按次」﹐「剩欲」之爲「欲想」﹐又如「若爲情」﹑「若爲通」﹑「若个邊」﹑「作麼生」之類﹐其例甚多﹐更僕難舉。大都有可解者﹐亦有不可盡解者﹐有有來歷者﹐亦有無來歷者。正如官場中文移常用之語﹐通行至今﹐究無以易。

三二三﹑仁和譚仲修﹝獻﹞﹐以詩詞名於同光間﹐世所稱爲復堂先生者也。曩宰吾邑﹐風流文采﹐一時稱盛﹐刻徐子苓﹝西叔﹞﹑戴子瑞﹝家麟﹞﹑王伯垣﹝尙辰﹞所爲詩爲《合肥三家詩選》。伯垣一字謙齋﹐君與之酬唱獨多。玆僅錄其關於鄕獻者。《苦雨同謙齋作》之一云「莫掃遺園徑﹐泥塗老更驚。鳴琴同失響﹐種秫恐無成。大造知何意﹐微官益自輕。還思訟風伯﹐唇舌藉君卿。」遺園者﹐謙齋所居也。《和謙齋秋感》之一云「紫蓬山色晚蒼蒼﹐意與浮雲六合翔。白髮鳴琴猶吏隱﹐靑春無石作歸裝。爾來偃蹇還鄕夢﹐往事銷沈結客腸。濯馬欲尋人不見﹐逍遙津上有新霜。」《消寒雜詠﹐爲謙齋典籍作》云「髙閣寫松風﹐遺園酒不空。銀刀違我輩﹐儒俠抱誰同。暢以題襟集﹐棲之半畝宮。阮生仍至愼﹐興在竹林中。」《懷遺園海棠》云「明妝照鏡鏡無塵﹐絳樹垂垂艷四鄰。西府自憐紅袖影﹐東風畱贈白頭人。園林好處難離別﹐煙雨多時減笑顰。隔斷輕綃空入蘿﹐一番閉置不成春。」《答王謙齋方子聽小除夕見懷長句》云「小除同此天崖雪﹐憶我憶君兩不知。飛鶿過都甘早退﹐谷鶯求友永相思。春風憔悴淮南夢﹐人日荒涼老杜詩。各有千秋倍珍重﹐年年莫負歲寒時。」《和答王謙齋蒯翰卿廬州見懷》云「浮屠桑下憐三宿﹐況夢靑山又故人。倦鳥葦苕知有雨﹐落花藩混更亡茵。攀出叢桂君招隱﹐Θ後芳蘭我幸民。互答歌聲二幹裏﹐百年原憲老長貧。」《又送謙齋回廬州》云「浩蕩前期在﹐蒼茫後約畱。天涯同一室﹐心事各千秋。已罷餐英酌﹐還恩采藥遊。淸暉知不隔﹐歲歲月當頭。」「磨迹問遺園﹐林花應更繁。別君梅樹下﹐念昔竹林尊。寶劍長相望﹐靑山若有云。三年重晤手﹐止水復畱痕。」此詩乃謙齋丈遠道相訪時之作。又《千秋歲》詞《示遺園詩老﹐時同客上海》云「曲闌干外﹐前度輕紅退。疏雨斷﹐微云碎。新愁傭攬鏡﹐舊病難忘帶。江水闊﹐盈盈不渡空相對。意外同髙會。寒減西園蓋。好鬥取﹐身長在。夢中芳艸遠﹐曲裏朱弦攺。畱影去﹐依然明月生滄海。」遺園花木之盛﹐裏中人猶盛稱之。復堂有《壺中天慢》詞爲《夏夜訪遺園主人不遇作》云「眉痕吐月﹐倚新涼﹐羅決流雲棲暝。楊柳知門塵不到﹐記取羊求三徑。疊石生秋﹐餘花媚晚﹐何地無幽境。先牛舒嘯﹐結廬只在人境。我是琴賦嵇康﹐依然病嫻﹐卽漸忘龍性。畱得《廣陵》弦指在﹐無復竹林髙興。裁制荷衣﹐稱量藥裹﹐況昧君同領。淸暉遙夜﹐碧天飛上明鏡。」復堂以詞人作宰﹐吏事非其所長﹐時人亦有以是嘲之者。實則時際承平﹐民安耕鑿﹐長孺臥治﹐自屬無妨。今按《復堂日記》二則﹐一云「行縣大風雪﹐輿中閉置﹐簾隙中閱《艸堂詩餘》。」又云「邨捨點閱《艸堂詩餘》﹐擁鼻微吟﹐竟忘身作催租吏也。」大似「落日無王事﹐靑山在縣門」情景。追憶淸時﹐渺如天上﹐蓋不勝悠悠我裏之思。《日記》中又曰「謙齋老去塡詞﹐吟安一字﹐往往倚枕按拍﹐竟至徹曉。予自來合州﹐與謙齋交﹐政罷長吟﹐奚童相望﹐兩人有同好也。」謙齋丈固不以工詞名﹐致力之深﹐於此可見。

三二四﹑復堂有《題包孝肅祠堂》云「祠門雲气接華光﹐待雨先秋試蚤涼。水鳥飛來蒲葦碧﹐靑山影裏芰荷香。好從尊酒頻中聖﹐見說淸時有諫章。芳艸遠尋歌楚怨﹐人間何地不三湘。」《施水秋汛》云「靑歸山色到眉間﹐施水衰衷往復還。一自風雲開甲第﹐遂令艸樹隔人寰。漁歌白日廬中去﹐秋士靑絲鐃裹斑。不信巢湖三百里﹐老夫無耳洗潺。」《夜宿中廟》云「浪華雲集共沈浮﹐對此泓崢我欲愁。水底有山如照鏡﹐人家種柳易悲秋。三更月出涼無際﹐千頃波平翠不收。巢父曹公同一夢﹐隱淪戰伐兩難畱。」《姥山》云「中流袖拂姥山靑﹐葉下依稀似洞庭。湖水湖煙迷處所﹐九歌無意問湘靈。」《和答李丹叔》云「國風從古說溫柔﹐無屋何妨且住舟。樓上才人曾作賦﹐機中春女尙悲秋。綠波碧艸吟兼夢﹐白水靑山臥亦遊。病裏把君詩遇目﹐負他婪尾與遨頭。」各詩似皆宰吾邑時作者。

三二五﹑中廟爲吾邑勝地﹐《復堂日記》云「宿中廟待月。月出﹐臨湖覽眺。白石詞『千頃翠瀾』﹐蕩人胸孔﹐姥山中流一螺﹐殆如浮玉望焦山宅。」按復堂詩所謂「千頃波平翠不收」者﹐蓋自姜詞脫胎。余屢過中廟﹐曾畱長句﹐惜稿均不存矣。

三二六﹑中興人物﹐以湖湘爲盛。而特立獨行﹐卓著風義﹐則江忠烈公岷樵﹐實堪首屈。忠烈殉節在吾肥金斗圩側﹐距余家僅咫尺。今旌忠碑亭及城內專祠均尙在。兒時聞鄕老談公就義之烈﹐不讓睢陽﹐輒爲景行不置。忠烈詩不多見﹐其《發都門二首寄別曾滌生庶子》云「久客思鄕井﹐常恐歸無時。僕夫已趣裝﹐又作別離悲。別離隨處有﹐感君人心脾。逢人誇我賢﹐相對仍切偲。緬思古人交﹐形隔神明隨。君非私我好﹐此意我自知。西風何太急﹐臨歧吹我衣。」「向晚度桑乾﹐月暗雲水黃。平生四度過﹐今夕眞淒涼。我友涎爲鬼﹐我師復病牀。咫尺行不易﹐況此道路長。蟋蟀號四野﹐悲風動陰房。遙憐髙堂上﹐今夜夢還鄕。」兩詩皆性情中語。曾湘鄕撰公墓志﹐其銘辭中云「有師鄭君﹐有友鄒子。臥病長安﹐朝夕在視。亦有曾生﹐燕南旅死。謀歸三喪﹐返葬萬里。」亦及此事。蓋惟篤於師友﹐而後不負國家﹐固不俟其就義從容﹐早卜其必以忠義死矣。又湘鄕《訓岷樵詩》云「市廛交態角一哄﹐朝爲沸湯莫冰凍。江侯爾豈今世人﹐要須羊左與伯仲。漢上鄒生猿者徒﹐臥病長安極屢空。導養難絕三彭仇﹐惡讖欲尋二豎夢。君獨仁之相掖攜﹐心獻厥誠匪貌貢﹑執役能令賤者羞﹐感物頗爲時人誦。」全篇余已選入《養正詩選》中。鄒名興愚﹐字柳﹐新化人。客居陜西新安。道光庚子舉陜西鄕試﹐家酷貧而自守嚴﹐不苟取。大病居京師﹐不得與禮部試﹐醫藥雜役﹐皆岷樵躬之。迨病死﹐湘鄕與忠烈及其族人爲經紀後事。事見湘鄕《訓岷樵詩附記》。當時都下有「曾條生包辦挽聯﹐江岷樵包運靈柩」之稱。前輩髙行﹐播爲佳話﹐因並著之﹐以式澆俗。

三二七﹑泗州楊杏城侍郎士琦﹐與余初晤於申浦﹐再聚於秣陵﹐一談大悅﹐蓋夙契也。詩宗玉溪﹐稿多散佚。近志盒以二律見示﹐《新居鐵獅子胡同李侯宅》云「舊時相國通侯第﹐今日尋常百姓家。堂燕有巢憐幕客﹐鐵獅無主弔宮娃。楸梧早種冬靑樹﹐桃李猶開故國花。泣路王孫哀杜老﹐靑門何論邵平瓜。」《園居》云「地僻園荒客過稀﹐雨霏霏後柳依依。負暄習老黃綿襖﹐忍凍鄰童白袷衣。怕看圍棋爭死卻﹐坐觀庭艸暢生機。周妻何肉非吾累﹐飽飯胡麻便不饑。」洵詩中雋品也。晚歲卜築西湖﹐沒於滬上。吾友袁伯﹝思亮﹞挽之云「華屋山邱恨﹐湖波日夜流。可憐前度月﹐猶照舊時樓。犀榻悲長掩﹐膺舟愴昔遊。酒痕襟上在﹐忍更說杭州。」侍郎爲文敬公蓮甫之弟﹐一門鼎盛﹐甲於淮北。兄味春﹐弟芰責﹐猶子瑟君﹐並皆能詩工畫。芰靑甲子暮春遊杭﹐有《湖莊》詩﹕「太息故廬好楊柳﹐左鄰蘇老右林逋。」其時湖莊已獻主矣。瑟君有《贈眾異》詩﹕「愁滿山川不暇夢﹐憐君羅网翼差池。一燈人夢重城隔﹐萬淚當前細字知。未必世人皆欲殺﹐可能圓蓋便無私。浮生亦說閒非易﹐他日朱顏好護持。」當系庚申後作。石遺謂瑟君年少才美﹐詩學五溪﹐固宜與眾異嶽秋並駕。

三二八﹑易哭盒之於國變後入都也﹐杏城宵左右之。樊山有《次實父均寄杏城》云「依然癸丑永和年﹐催起嘉賓幕裏眠。天定猶當與天競﹐人才難得有人憐。從他瓦缶雷音沸﹐還我金甌國勢堅。春夜新宮無夢到﹐蒼龍溪上憶山玄。」自注﹕「公遇實甫極厚。」

三二九﹑湘鄕陳翼牟主政士廉﹐博通羣籍﹐餘事爲詩﹐殆與玉溪﹑冬郎爲近。志盒檢示遺詩﹐乃卒亥以前作也。《春日雜詩》云「偶控茅龍謁紫微﹐漢家故事已全非。羊頭爛賤通侯貴﹐願借天錢十萬歸。」「衛霍聯翩擁節旄﹐烏衣門巷漸蕭騷。淸貞頗笑王懷祖﹐得隸中兵已自豪。」「茂才異等試新科﹐浮海齊揮落日戈。去國悲吟歸國笑﹐春風紅杏少年多。」「華冠縱履敢逃名﹐一笑罷官抵葉輕。君看樓臺平地起﹐幾人坐嘯到公卿。」「黃金能解相如渴﹐白眼翻遭亭尉呵。獻賦封侯兩無分﹐雙丸相逐去如梭。」皆隱諷時政者。淸季官郵傳部時﹐尙書某君﹐深嫉名士﹐能詩文者多自諱。一日有壽某權要文﹐眾舉翼牟屬艸。後司中請派事﹐單內但見其名﹐輒曰「此人工文﹐不能任事。」坐是沈滯。悔讀《南華》﹐古今同慨。所著《黃學廬雜記》﹐極見精博。近代湘中郎潛僕學﹐君與李亦元《希聖》﹐韓力畬《朴存》﹐皆可傳也。

三三○﹑鉛山胡朝梁﹝詩廬﹞﹐初學海軍﹐精英文。旋折節讀書﹐師事散原。中年隱於末吏﹐篤志爲詩﹐形神俱槁﹐憂憂獨造﹐雅近後山。甲寅﹑乙卯間﹐余與君唱酬最夥﹐今亦什不存一矣。曾記余過詩廬﹐有「檐低典似船」之句﹐頗肖當時情景。偶檢君遺札﹐有「辱和詩風格至髙﹐在東坡﹑臨川之間」一語﹐可謂阿其所好﹐爲之赧顏。詩何所指﹐都不省記。君寄餘四律﹐錄之﹐以志應求之雅。其一﹕「公卿以下大夫士﹐幾輩能如君好賢。下走徒抱空文爾﹐來詩比之大隱焉。堆胸兵甲衝天气﹐洗眼滄溟歸國船。巷尾猶嫌往還遠﹐隔鄰爲卜兩三椽。﹝自注﹕逸塘先生招飲﹐並約結鄰﹐感賦奉謝﹐欲次來詩均﹐末能也。﹞」其二﹕「將軍善處功名際﹐姓字紛傳淮海間。矮屋打頭知未慣﹐髙軒過我竟忘還。噓春消息迎梅柳﹐隔坐光芒接肺肝。早晚專城領旄鈹﹐寧教掛壁大召閒。」﹝「矮屋」句蓋答余「簾低典似船」之作。﹞其三﹕「佛面猶蒙累扔塵﹐丁香又壓短簾新。我從都下諸賢後﹐來媚花間半日春。一老今爲天下重﹐閒身舊是太平民。詩僧苦意追《騷》《雅》﹐挽住風光作主人。﹝自注﹕三月二十九日﹐法源寺餞春雅集﹐呈湘綺老人兼示道階和尙。﹞」其四﹕「無人省識春來處﹐此是春歸餞別圖。眼底勝流皆至矣﹐松間嶽立者誰乎。衣冠今世已非古﹐文酒當年何日無。盛事干嘉數難偏﹐可能一一與追摹。」蓋題《法源寺餞春圖》也。

三三一﹑詩廬晚佐吾友徐又錚幕府﹐庚申後屏迹學佛﹐中曾戒詩﹐旋又爲之甚力﹐嘔心協律﹐竟夭天年﹐亦可傷矣。君歿後余馳書寶融﹐謀刊遺稿﹐旋聞已由君之友人武進蔣竹莊編付商務書館印行。竹莊篤於風義﹐今之古人也。寶融與詩廬交甚篤﹐又從君遺孤處鈔得贈餘詩二首寄余。其一﹕「合肥諸將起書生﹐公以知兵位列卿。畢竟功成愛蕭散﹐此心慣與白鷗盟。」余卸內長後赴歐觀戰﹐詩廬見懷﹐故有是作。其二則丁巳次答余見贈一律云「孝章眾所毀﹐要自有大名。堂堂孔北海﹐乃匿一書生。荒哉言割據﹐鼓角動哀聲。如公秉文武﹐獨未習縱橫。」余之原作則已佚矣。余居東後﹐寶融曾摘錄君病中寄懷之作數句云「海濱風日佳﹐繁櫻可照幾。白門舊遊地﹐柳色今何似。會當起東山﹐賴公振邦紀。」原寄當日不知何故浮沈﹐今遺集中亦未見。「白門」句托興深婉﹐其時英威捐館未久也。此與寶融之「試向石城尋斷夢﹐將軍白骨已先寒」句﹐皆能不失風人之旨者。

三三二﹑時賢之詩﹐其气象最博大者。要以天門周泊園中丞爲首屈一指。泊園與樊樊山﹑左笏卿同稱楚中三老。余與泊園同官沈陽時﹐卽有文字之雅﹐曾記其《遊南城外小河沿》一律云「城外淸流與夏宜﹐我來正值凜秋時。涼臺客散無歌管﹐曲岸人稀有釣絲。積水蛟龍凝望久﹐故山猿鶴說歸遲。崢嶸最愛遼東帽﹐莫誤山公飲習池。」余友舒宜園有和作云「秋風園扇本非宜﹐況是邊城落木時。未識膽肝誰與共﹐空餘鬢髮漸成絲。創深元气知難復﹐夢醒黃粱惜已遲。回首舊廬巢尙在﹐來春待燕差池。」「池」韻活押﹐頗爲一時同人傳誦。又泊園《民四十月九日出都》一律云「雞聲曉唱促南轅﹐僕馬羞人噤不喧。身外何曾攜一物﹐眼中非復舊三門。﹝京師舊稱正陽﹑崇文﹑宣武爲三門﹐今皆攺作。﹞尊羹已自輸先見﹐薤本今方拔意根。桑下轉頭增戀惜﹐北城松竹是吾園。」蓋是時項城方議帝制﹐泊園去官南歸﹐「蒓羹」一聯﹐有深嘅矣。

三三三﹑西山大悲寺花事甚盛﹐舊爲閩詩人張亨甫讀書處。陳庵先生有《詠大悲寺秋海棠詩》云「當年亦自惜芬芳﹐今日來看信斷腸。澗谷一生稀見日﹐初花惜又值將霜。」彊老居林下近三十年﹐淸季被徵再起﹐朝局已非﹐故有此感。詩𨿽婉約﹐奇嘅已深。河間紀鉅維﹝泊居﹞﹐有《題番禺梁節庵畫松卷子》詩云「拗鐵虯枝久郁蟠﹐世人都作散才看。十年樹木猶如此﹐識得貞心歲已寒。」節庵曠世逸才﹐動而得謗﹐生前不獲大用﹐卒完大節﹐卽此詩可想見其風槪矣。又鄭海藏《題錢南園畫馬》有句云「他年駿骨千金日﹐莫遣人間伯樂知。」遲暮之感﹐情見乎詞﹐較庵﹑泊居兩詩﹐更爲質直。海藏又有《贈呼倫道宋鐵梅小濂詩》﹐結句云「滿洲若有圖存策﹐要及中年用此人。」此詩又不啻自爲寫照者也。

三三四﹑詩言性情﹐不爭工拙。余非詩人而多詩友﹐可傳之詩甚多﹐可傳之人尢不少。偶分暇晷﹐Г筆寫出﹐及余未死前讀之﹐或余之友未死前讀之﹐景事宛然﹐亦覺有味。但餘欲寫詩話﹐卽手Й心悸﹐淚盈盈欲滴﹐而追憶生平第一畏友蕭山陸亮臣矣。亮臣與餘同年生﹐長余僅數日﹐以兄事之。軀幹雄偉﹐貌尢篤厚﹐一望而知爲有道之士。友人閒以其貌故﹐以中國之西鄕隆盛目之。又因其字而戲呼以「老亮」。實則其生平澄淸之志﹐每飯不忘﹐亦不在南洲臥龍下也。君東渡學陸軍﹐遲餘一年有餘。校規每休日晚﹐歸校有定刻。君善飲且豪﹐一日因事爲諸友勸飲﹐大醉竟不能歸。觸校規應入營倉﹐﹝卽校中獄室。﹞亮臣固當地之貴公子而名翰林者﹐爲守校規故﹐亦不得不暫屈縲拽中矣。出營倉後﹐以四絕郵示云「我來遊戲神山上﹐蠖屈龍伸只自安。今日獄窗獨不寐﹐始知養气十分難。」「矮牀兀坐夜三更﹐雨滴空階夢未成。抱膝閒吟還自笑﹐爲誰惆悵到天明。」「年來學業太新奇﹐練得千重鐵臉皮。翻怪羣蚊更無賴﹐撲人爭向面前飛。」「中宵默數平生事﹐愧對前賢已不多。他日吾文編訂者﹐莫刪今夕《楚囚歌》。」年來更事多﹐記憶力銳減﹐獨此四詩﹐至今尙能上口。記當日余讀此詩後﹐曾戲謂亮臣﹕『抱膝閒吟』﹐君固以武鄕自命﹐萬一我能後君而死﹐編訂之責﹐豈異人任。」今不幸而成讖語矣。余藏君遺墨獨多﹐庚申之難﹐淪失不少﹐努力爲之﹐亦後死者之責也。

三三五﹑亮臣有《自題丙午歲日記詩》一絕﹕「三十年華一瞬過﹐雲煙塵土兩蹉跎。待當除夕從頭數﹐醉裏光陰有幾何。」此詩君曾自題新年所印小影貽余﹐此影系東京牛﹤辶入﹥神樂板上﹐森本蓼洲所攝。君前後贈余小影﹐以數十計﹐獨此幀最小﹐易於攜帶。所映小影﹐貌如其生﹐且有題詩﹐余尢愛之﹐無論到何處﹐此幀常貯行篋﹐隋珠卞璧﹐不若是之珍貴矣。

三三六﹑亮臣遊日光﹐適余以割痔入東京醫院。君每日必以兩三郵寄余﹐俾慰岑寂。函中有《宿南湖》五古一首﹐蓋生平得意之作也。詩曰「我來遊日光﹐最愛南湖水。髙踞萬峯巓﹐宕漾雲霞裏。淸流監毛髮﹐波瀾靜不起。誰遣巨靈來﹐鑿破神山趾。遂使羣蛟龍﹐突飛不能止。作勢挾風雷﹐萬象俱披靡。在山與出山﹐水自如常耳。境遇有殊致﹐衝懷無異理。試爲窮其源﹐豈復見奇詭。乃知偉大觀﹐端自平淡始。」又一年餘與同學何君錦庵同遊旦光﹐觀諸瀑布﹐曾至南湖﹐盤桓不能去﹐乃知君詩之佳喜。又亮臣一日忽來書云「昨日別後﹐冒風雨乘車而行﹐意致快絕。自到日本後﹐遇大風雨﹐此爲第一次﹐竟藉車夫之力﹐與之搏戰﹐覺日前松島﹑日光之遊﹐猶輸此痛快也。車中偶想他日廁身軍旅﹐一旦冒風雨﹐潛師進薄敵壘時﹐或尙不能如此安坐車中之穩適耳。因口占一絕曰﹕『髙垣飛瀑下成渠﹐鰱轆行來快不如。卻想潛師風雨夜﹐三軍壯士一聲呼。此詩𨿽俚﹐然頗足自適其意﹐寫之博吾弟一粲」云云。觀此益知老亮之所志矣。

三三七﹑甲辰同年畱日學陸軍者﹐只餘與亮臣二人。當時風气未開﹐固不足異。余喜亮臣東渡詩﹐有「鳳池多少神仙侶﹐但得君來已不孤。」蓋紀實也。辛亥九月晉陽之變﹐年丈陸文烈公鍾琦從容就義﹐亮臣亦以身殉。余曾以詩哭之﹐其一﹕「父死國兮子死父﹐義經日月緯江河。阿兄蹈海成三烈﹐正气君家聚獨多。」其二﹕「同年同學復同庚﹐十萬胸中富甲兵。吾道未行君已逝﹐剩雙眼淚哭蒼生。」實則寥寥數語﹐不足抒悲懷之萬一也。先是庚子之變﹐文烈公方丁父艱﹐國憂家難﹐同遘一時﹐憤欲自裁。亮臣乃於孝帶中書一銘曰「我生不辰﹐罹此末造。父死成忠﹐子死成孝。九原相遇﹐破涕爲笑。幸而後死﹐或至壽考。堅白爾心﹐以對蒼昊。古人有言﹐榮名爲寶。」蓋其殉父之意﹐已決於是時矣。不謂十二年後﹐竟成讖語﹐殆數之前定者耶﹖亮臣妹夫烏君謫生告余﹐今此帶尙存其家。當與魏笏謝硯﹐並垂不朽矣。南海關穎人同年賡麟有詩云「殉孝何妨卽殉忠﹐千秋碧血鬼猶雄﹐不須帛語翻疑案﹐從古成仁算考終。」亦紀此事者。

三三八﹑亮臣之兄韜庵君﹐申甫年丈之出嗣長公子也﹐以憤世蹈海死﹐名仁熙﹐字靜山﹐幼與其仲弟亮臣﹐季弟愼齋﹐均從盛伯希先生遊。學富根柢﹐慷慨有大志。十八入邑庠﹐十九秋合﹐已魁選矣。旋復棄去。自後屢丁內外艱﹐遂絕意進取。歷佐端午橋制軍﹑寶湘石中函幕府。會申甫年伯由詞曹簡任蘇糧道﹐韜庵歸侍養﹐自號過渡散人﹐又號陸啞子。蹈海前數月﹐自呼閂陸瘋子。一日忽失蹤﹐翌日乘廣濟船﹐蹈海中死。瀕行遺書別家﹐並賦詩明志﹐死時年才三十四。詩曰「夢中來了夢中還﹐小墮塵寰陸靜山。此去瘋魔瘋入海﹐不畱遣蛻在人間。」「脫屣妻孥未是憨﹐傳家忠孝有人擔。死看東海西來舶﹐化作鯨濤漫虎。」讀此詩者殆可想見其爲人。亮臣與申甫年丈同死國難。遜淸三百年結局﹐以忠孝完人稱者﹐當首推文烈﹑文節父子。靜山「傳家忠孝」之句﹐又不啻一讖語矣。

三三九﹑蘄水湯濟武同年﹐吾黨中之健者也。投分之深﹐逾於儕輩。遊美之役﹐不幸爲姦人狙擊以殂。噩耗傳來﹐交遊扼腕。余曾有四截句挽之云「停車過我笑言溫﹐﹝君長教育時﹐每散直﹐輒徒步過談﹐幾無虛日。﹞一瞑煩冤訴九閽。棖獨前遊黃叔度﹐﹝謂速生同年亦緣遊美遇害。﹞重瀛猶有未招魂。」「廣長舌底妙瀾翻﹐﹝君最善長演說。﹞新籍覃研不憚煩。﹝君居官後讀書恆不倦。﹞五鳳齊名君已逝﹐人才凋落我何言。﹝進步寅未組之先﹐君與剴君崧生﹑孫君伯蘭﹑林君宗孟曁蒲伯英同年﹐創民主黨﹐余戲有「民主五鳳」之稱﹐蓋皆一時之選也。」﹞「二難文武競賢聲﹐各奮扶搖萬里程。半翅雲天傷早弱﹐不堪回首鵲原情。﹝謂鑄新同年。」﹞「太息人天幾折磨﹐年前曾聽鼓盆歌。落機山色蓬瀛水﹐兩地魂歸喚柰何。」按濟武平生詩不多作﹐獨其悼亡諸什﹐成於赴美以前者﹐纏綿哀艷﹐惻惻動人﹐知交皆謂其尋常無此兒女子情。題爲《亡室夏夫人以丙辰七月卒於東京寓廬。今年四月﹐余漫遊來柬﹐桑田夫婦引視故居﹐愴然有作》﹕「海外重來賦《大招》﹐故居凝睇黯魂銷。隔墻桃李將春去﹐舊路蘼蕪入夢遙。十步回頭腸九轉﹐卅年離恨羽雙修。蓬山靑鳥知何處﹐望斷天涯淚似潮。」又﹕「蜂慵蝶懶柰何天﹐落盡櫻花又一年。鵑淚已枯惟有血﹐鸞膠欲續更無弦。仙蹤盼斷三山影﹐癡夢猶尋再世綠。萬里相隨舊明月﹐照人不似舊時圓。」又﹕「種艸忘憂酒遣愁﹐抽刀不斷愛河流。報君拚著鰥開眼﹐老我誰憐鶴上頭。可有癡魂能化蝶﹐不堪密誓負牽牛。風尖露冷春寒重﹐淒絕更深獨倚樓。」義﹕「春事闌珊夢影驚﹐異鄕花鳥總無情。檢囊怕觸同心結﹐背地時溫嚙臂盟。忍使黔婁傷獨活﹐不教方士報雙成。靑梅竹馬兒時戲﹐此樂重尋是再生。」又﹕「死別經年夢尙疑﹐羌無片語寫哀思。卻驚宿艸封香冢﹐豈有飛花返故枝。淸怨靈妃遺錦瑟﹐空名夫誤金龜。思君一字千行淚﹐天上人間知未知。」君本不以詩名﹐然此數作隸事遣詞﹐極見工雅﹐知浸潤於古者深矣。

三四○﹑先濟武遊美遇害者爲黃遠生同年﹐遠生籍隸江西徳化﹐原名爲基﹐後以字行。與張嘉森﹝君邁﹞﹑藍公武﹝志先﹞有新中國三少年之目。歿時余方使吉林﹐曾有詩哭之﹐今稿已久佚。曾記侯官嚴又陵﹝復﹞挽詩極佳﹐詩云「到底何人賊﹐傳來四海驚。微生丁厄運﹐亂世諱才名。渡海風吹嬰﹐歸途雨滿旌。與君一日雅﹐嘆息意難平。」秋風笛﹐讀之惘然。遠生天姿明敏﹐嗜學綦勤﹐早歲才名藉甚﹐爭以遠大期之。嗣後有聲新聞界﹐﹝余當戲推君及丁佛言﹑劉少少爲新聞界三傑。﹞天假之年﹐所詣必不止此。玉樹早埋﹐又不獨吾黨之私痛也。遠生詩不多見﹐言事之文特長﹐蓋得力於天事者爲多。近聞吾友梁任公﹑林宰平﹐已裒集遠生遣文付梓﹐亦可謂篤於風義者矣。

三四一﹑甲辰一榜﹐逮甲子廿年﹐畱京諸子﹐感念舊遊﹐揚挖盛事﹐徵言及余﹐遂以詩話中涉及亮臣﹑遠生﹑濟武者應之。當時印成小冊﹐一山﹑錫侯﹑衡山﹑穎人﹑冕之﹐均有題詠。而組安適在羊城﹐題語尢爲沈摯﹐且曰「三君操術不同﹐其死則一。人生會有死﹐洞顱穴胸﹐與呻吟牀蓐﹑奄然待盡者﹐亦復何擇﹖與其隨俗俯仰﹐厭厭無生人气﹐孰若一死快仇讎之心﹐使後死者爲之嗟嘆乎﹗」不言哀﹐哀可知矣。

三四二﹑友人寄示《伏堂詩錄》﹐乃長洲江﹝叔﹞遺著。有淸咸同中之能作宋派詩者﹐時論以伏堂與鄭子尹之《巢經堂集》﹑金亞匏之《秋蟪吟館》並稱﹐蓋能於舉世不爲之日﹐自開戶牖﹐憂憂獨造﹐亦云難嫌。李越縵論叔詩﹐以爲「有勁气而多病粗率。」實則「粗率」二字﹐未免失當。叔久官閩浙﹐終於卑官﹐故詩中時多抑塞淒苦之作﹐要亦其境地使然。集中有《彭表丈屢賞拙詩﹐抱愧實多﹐爲長句見意》云「┺輿篾舫兩年間﹐苦調勞歌不盡刪。豈可向人獻窮狀﹐更令讀者損歡顏。旅懷伊郁孟東野﹐句律淸奇陳后山。他日無成還志短﹐詩句幸與二君班。」卽其自況﹐可以見其詩矣。余最愛君《舟中絕句》云「我向西行風向東﹐心隨風去到家中。憑風莫撼庭前樹﹐恐被家人知阻風。」性情中語﹐自然流露﹐不僅詩之工也。

三四三﹑作吏之難﹐昔賢所﹐叔沈淪末吏﹐世鮮知者。其《送顧康尙其仁由海道北上》詩云「奇气胸中苦郁盤﹐舊勞汗馬此彈冠。君知臨賊衝鋒易﹐難莫難於奉上官。」才人偃蹇﹐爲之然。偶讀陸放翁《奇子虞詩》有云「平生膽力薄﹐不敢犯張禹。有時一言失﹐恐懼气如縷。念此思掛冠﹐自首冀安處。吾兒哀乃翁﹐歲莫忍羈旅。何時得斗粟﹐歸舍聊笑煮。便艸北闕書﹐乞骸歸卒伍。」曠達如放翁﹐亦苦作吏之恭然疲役﹐宜叔之不能無感也。按淳熙乙未﹐放翁年已五十餘﹐參議蜀軍府﹐遇故人範致能來爲帥﹐不能僚佐束縛﹐相得殊懼﹐未二年範卽去。此詩殆別有感獨乎。袁忠節公爽秋有《題放翁小像六絕》﹐其一云「抱牘牙參畏吏嗔﹐鍛鍛余鸞翮暫須馴。府公何幸得學士﹐度外能容岸角巾。」蓋詠此也。

三四四﹑嘆老嗟貧﹐文人結習﹐識者鄙之。然無病之呻﹐固無足取﹐如本愁苦而彊作歡娛﹐本秋士而故爲達語﹐將言爲心聲之謂何也。叔處境至困﹐悉見於詩﹐其能以曲達之筆﹐狀難寫之情﹐而又無尋常怨憤悻悻之意﹐尢難。《歲除日戲作》云「庭角無梅座不春﹐門扉𨿽闔豈遮貧。晚來雪屐鳴深巷﹐半是吾家索債人。」「有人來算屋租錢﹐小住三間月二千。使屋如船撐得動﹐避喧應到太湖邊。」《雜書》云「早歲耽吟興不孤﹐惟愁門外吏催租。只今身作催租吏﹐敗盡人詩我亦無。」《與朱象山夜話》云「君行間道常遭賊﹐我受奇窮等被兵。惟死未曾經歷耳﹐異鄕監火兩殘生。」《挈眷》云「挈眷今朝信使回﹐寓廬門對北風開。別無家具隨身到﹐使異流民就食來。卽日米薪愁瑣屑﹐在途烽火幾驚猜。時危正要憂天下﹐數口飄零未足哀。」《石遺詩話》謂叔「近體出入少陵﹐古體出入宛陵﹐而身世坎凜﹐所寫窮苦情況﹐多東野後山所未言。」其推服可謂至矣。

三四五﹑叔詩見道語甚多﹐錄其《擬寒山詩三首》云「妻不共甘苫﹐在家如作賓。小女性差慧﹐食貧知習勤。勿以女爲喜﹐而對妻作嗔。相與有瓜葛﹐均是夙世因。」「瞽者撾埴行﹐導路以竿木。竿木揣得處﹐便可進其足。妙在目無見﹐以竿作之目。若是有目人﹐反有窮途哭。」「使小人變法﹐而君子守之。荊公誤蒼生﹐其誤在於玆。奇語宰官身﹐愼取在學術。學術殺人時﹐比於水火烈。」以上各詩﹐尋常注虫魚吟風月者﹐安能有此見地。「學術殺人」﹐又可爲今日詠也。

三四六﹑叔賦性狷介﹐備歷艱困﹐彌惇風節。其以諸生納貲爲從九﹐乃其表丈彭公詠莪助之。初仕入浙﹐杭陷入閩﹐曾主螺江陳氏家﹐庵先生之從叔某某﹐均從授讀。彭公曾督閩學﹐君入幕襄校﹐於閩固舊遊地也。已而又入浙司鹽榷﹐終於差次。天將昌其詩﹐固寧嗇其遇耶﹖海藏爲余談君身世甚詳。臨川李小湖﹝聊﹞﹐君之故人﹐視學吳中。君先期以遊學自解﹐謝不應試。作詩道意云「吾鄕昔有彭甘亭﹐白頭坐困一監生。有人令出我門下﹐卻棄鄕舉逃時名。﹝甘亭以監生應鄕舉﹐有相知者典試江南﹐密寄文訣﹐甘亭不入場而返。﹞又有詩人黃仲則﹐作客英年好遊歷。笥河學士渴愛才﹐挽袖畱之畱不得。﹝朱笥河視學安徽﹐延仲則襄校﹐仲則與同事者不合﹐買舟徑去﹐笥河遣人追之不及。﹞吾生不能學古人﹐聊學二子全吾眞。窮無意气慕榮達﹐病厭奔走甘沈淪。向來與君相識新﹐此意今在臨歧陳。靑山一路冬入春﹐畫船插幟寒溪濱。君行我住隱顯異﹐他日惟堪交以神。」君之自守如此﹐豈可專以詩人目之。

三四七﹑淸季中興人物﹐湘鄕合肥並稱。湘鄕具三不朽﹐人無間言。合肥以勛業顯﹐生平致力政牘﹐於藝事非所措意﹐故湘鄕有「李少荃拚命做官﹐兪曲園拚命著書」之謔評﹐實則臺肥天才卓越﹐少時文名藉甚﹐老宿驚服。其《赴秋闈感懷》八律﹐中有句云「丈夫赤手把吳鉤﹐意气髙於百尺樓。一萬年來誰著史﹐八千里外覓封侯。」又「碧雞金馬尋常事﹐總要生來福分宜」。詩𨿽少作﹐然其作秀才時气象﹐便已不同﹐亦可徵後來之事業矣。公詩尢不多見﹐尋常傳誦《明光村鎭題壁二律》﹐乃丙辰所作。時公以翰林治軍﹐已有隱任天下之意。詩云「四年牛馬走風塵﹐浩劫茫茫剩此身。杯酒借澆胸磊塊﹐枕戈試放膽輪。愁彈短缺成何事﹐力挽狂瀾定有人。綠鬢漸雕旄節落﹐關河徙倚獨傷神。」「巢湖看盡又洪湖﹐樂土東南此一隅。我是無家失羣雁﹐誰能有屋穩棲烏。袖攜淮海新詩卷﹐歸訪煙波舊釣徒。彳扁地槁苗待霖雨﹐閒雲欲去又踟躕。」馬關之役﹐彈丸洞頰﹐爲日本軍醫總監佐藤進君治愈。佐藤索詩紀念﹐公親筆揮贈一律云「耄年秉節赴東瀛﹐願化干戈見太平。盟約重申同富弼﹐伏戎一擊鄙荊卿。奇才醫國君無敵﹐妙手回春我再生。待乞寶星邀上賞﹐綠章歸去達通明。」此蓋老年隨意應酬之作。余東遊時﹐曾訪春帆樓故址﹐且於昔年文忠駐節之舊寺院中﹐見公遺墨﹐髙懸壁間﹐尙奕奕如新。余曾藏公精楷詩卷﹐庚申京宅被掠﹐詩亦不復省記矣。

三四八﹑余之創辦中華大學也﹐最初在虎坊橋側﹐繼以來學日眾﹐乃移至城西南角太平湖邸。餘二次歸自歐洲﹐時校事已停﹐士林惜之。世變如此﹐再興未知何日也。邸後廢園﹐丁香最盛﹐龔定庵詩所謂「一騎傳賤朱邸晚﹐臨風贈與縞衣人」﹐卽爲憶太平湖丁香作也。民七之春﹐園址新葺﹐丁香盛開﹐余柬約都下名士會賞﹐到者四五百人。樊山以次﹐均有詩見柬﹐都爲一集﹐美不勝收。惜南行後競付散佚。玆由寶融錄示數首﹐𨿽非全豹﹐亦慰情勝無也。樊樊山作題爲《戊午春莫﹐湖邸丁香盛開﹐王會長約爲茶會﹐爲賦長歌紀之》﹕「太平湖上醇王邸﹐甲觀畫堂誕龍子。穆宗登遐歲甲戌﹐帝禦紫宸五北徙。﹝徳宗承統後﹐醇邸移居什剎海。﹞儲祥宮觀鎖秋煙﹐金扉一閉四十年。年年潛邸花開日﹐禁地無人啼杜鵑。啼鵑喚醒江山夢﹐天統逡巡嬗人統。飛廉桂館千門開﹐五柞長楊萬民共。爲惜賢王第宅閒﹐兩齋弟子安弦誦。往日驚飛興獻龍﹐只今任引承天鳳。竹花不實鳳凰饑﹐化爲勞燕東西飛。﹝學堂以無款停。﹞剩有丁香百餘樹﹐風飄香雪沾人衣。學堂主人淹中客﹐房杜程仇俱注籍。卽今暫輟鵝湖講﹐嶽嶽龍門羅俊及。公餘小作看花會﹐招客西園擁鶴蓋。夷陵七十老侯贏﹐何意信陵親執轡。來遊朱閣惺芳華﹐黯淡紋窗換舊紗。兩世親王天子貴﹐十三衝聖讓皇家。銀屏珠箔開芳苑﹐扣砌銅鋪啟前殿。千步廊迆邐通。九華石峭參差見。葳蕤紫白萬花垂﹐薷藿詹唐諸品賤。壓倒城南白紙坊﹐佛香那及天家斂。烏巾白袷入畫圖﹐﹝是日羣聚攝影。﹞淸簟疏簾置筆硯。主人風雅催賦詩﹐嚼花一噴云錦爛。白頭重遇舊朱門﹐愁對名花數夢痕。門下賜櫻臣甫淚﹐後園補橘豫章魂。興亡莫向花枝訴﹐兩王攝政關天數。君不見壁間尙掛金桃弓﹐墳上已摧銀杏樹。」樊山此作﹐一時傳誦殆徧﹐眞今之元白也。陳徵宇作﹕「荒徑新開重見招﹐人中故是阿龍超。稍回遠想親風雅﹐坐遣芳辰動市朝。舊水記從何代涸﹐野花禁得幾番飄。未須苦覓春風主﹐老樹遺臺意自驕。」郭墊云作﹕「綠沈靑鎖屬詩家﹐此亦宣南掌故花。誰與池臺記興廢﹐盡多車騎斗繁華。妍春到眼寒猶滯﹐影事沈吟日又斜。玉照堂前慚寫照﹐百年松石對槎伢。」羅癭公作﹕「每歲逢春盼花發﹐一日走徧城南北。是處花開不待招﹐定將詩句酬春色。今年花開不知賞﹐似海春光等閒擲。友朋笑我忙何事﹐吾亦自詫情非昔。屢辜俊約對花慚﹐一春花底無行迹。豈知別有花解語﹐每爲聽歌成間隔。何不相攜花下行﹐較量顏色誰傾國。終成隱忍棄芳時﹐坐恐花殘三嘆息。」癭公是日﹐適未蒞會﹐此蓋事後補作也。桑下前塵﹐玄都花事﹐他年重到﹐感可知矣。

三四九﹑《宋詩鈔中》有韓安陽﹑趙淸獻之詩﹐而獨不及範文正。文正《漁家傲》諸詞﹐乃守延安時作﹐傳誦人口。詩則不多見。有《西湖絕句》云「長憶西湖勝監湖﹐春波千頃綠如鋪。吾皇不讓明皇美﹐可賜疏狂賀老無。」乃知杭州時作﹐山水襟懷﹐固自不淺。

三五○﹑日本國使臣答裏麻﹐有《詠西湖詩》云「一株楊柳一枝花﹐原是唐朝賣酒家。惟有吾鄕風土異﹐春深無處不桑麻。」見尢西堂《外國竹枝詞注》。余按﹕範景文《西湖詩》﹕「湖邊多少遊觀者﹐半在斷橋煙雨中。盡逐東風看歌舞﹐幾人著眼到靑松。」用意亦約略相同﹐均可作時流當頭棒喝。

三五一﹑盧江吳公木﹐一字公穆﹐名炎世﹐北山先生之嗣子也。北山爲武壯公次子﹐早負文名﹐厲風節﹐與義寧陳散原諸人遊﹐當時稱四公子。顧抗直忤俗﹐浮沈郎署﹐憔悴以終。而公木又以美才早逝﹐彌爲士論所惜。武壯爲中興名將﹐愛才如渴﹐南通張嗇庵﹑朱曼君﹐及項城袁公﹐均其所羅致者。幕府之盛﹐甲於東南。嗇庵《呈吳提督詩》云「峨峨髙節擁轅門﹐拂拂朱絳陣云。難得名公趨趙壹﹐況容揖客重將軍。明珠卻聘寧無意﹐寶劍銜知昔所聞。駿骨從來能得馬﹐好收驥驥共殊勛。」蓋紀實也。公木爲項城資遣東渡習法政﹐與余過從頗數。僦居東京富士見町﹐每休沐輒謀一聚﹐飽啖痛飲﹐上下議論﹐爲狀至樂。余在金澤聯隊中﹐公木曾不遠千里相訪﹐把酒說詩﹐流連竟日。執別未久﹐旋以病逝。余曾有詩哭之﹐稿今佚矣。公木有《渡韓敬題先大父武壯祠八律》﹐自注﹕「丁末初﹐韓鮮亡於日本。時方行抵漢京﹐追念先大父平韓之役﹐不過距今二十年。曾幾何時﹐河山易主﹐祠堂蔓艸﹐廢壘荒煙﹐不覺淒然。」詩云「蓮華斜抱漢城開﹐遙憶元戎小隊來。夢裏旌旗飄落日﹐禁中宮闕長荒苔。殘民轉壑雞豚少﹐萬騎屯云鼓角哀。往事功名誰更說﹐一回追念一回灰。」「百戰山河指顧收﹐只今漢水盡東流。十年專閫遲楊僕﹐五月徵蠻哭武侯。畫閣功臣誰甲第﹐天事業總荒邱。我來弔古懷先徳﹐幾樹垂楊繞郭秋。」「薄伐王師憶渡邃﹐迎恩門外肅弓刀。勛名表海餘威重﹐日月孤忠遠戍勞。共說風流談大易。肯將家門斗丰貂。南山一望天方醉﹐浪打空城萬馬號。」「細雨斜風崇禮門﹐不愁風雨滿層城。降王底事還行酒﹐鉤黨翻勞苦用兵。天寶君臣忘社稷﹐景陽簫鼓奏春明。國亡心死眞堪痛﹐獨有銅山淚暗傾。」「蜻蜒嬌小亦能雄﹐東島蒼涼落照中。寧有藩封夷郡縣﹐更無豪傑實關東。荊州諸將論羊祜﹐回紇遺民哭令公。自是好花容易散﹐不須飄泊怨東風。」「荒祠十丈艸離離﹐校射臺髙歇鼓鼙。傳檄不難收屬國﹐和戎畢竟失藩籬。海棠春睡偏無主﹐楊柳新栽又幾圍。歷歷東風停節處﹐有人下馬讀羊碑。」「漢城無恙夕陽斜﹐狼藉京塵苦憶家。入世便應求將相﹐歸田何自種桑麻。天涯一劍存知己﹐古國千年付落花。忙裏不妨尋樂處﹐坐看大地莽風沙。」「有酒逢秋愁更長﹐城頭無語立蒼茫。衣冠新舊關時代﹐書卷飄零憶艸堂。亂世只應工粉飾﹐盛年已自厭風霜。平原客散多蕭瑟﹐獨向滄溟學楚狂。」諸詩述徳抒懷﹐情文並茂﹐可謂綽有父風。公木又有《沈陽訪錦庵濟舟畱別》一律﹐亦佳。詩云「北風吹雪夜飛沙﹐沈陽門外且停車。九州喪亂存知己﹐一劍飄零愧將家。木葉聲乾遲歲月﹐江鄕味美憶魚蝦。各言別後相思苦﹐落盡尊前蠟燭花。」「飄零」句身世淒感﹐誠非少年人所宜﹐詩卻淸新可喜。

三五二﹑北山一字癭公﹐晚納妓彭嫣﹑王奼﹐而嫣最得名。散原過天津戲贈云「酸儒不值一文錢﹐來訪癭公漲海邊。執袂擎杯無雜語﹐喜心和淚說彭嫣。彭嫣不獨憐才耳﹐誰識彭嫣萬劫心。吾友堂堂終付汝﹐彌天四海爲沈吟。」當時海內知北山﹐蓋無不知彭嫣者。公木下世﹐北山益傺寡歡﹐兩姬亦以金盡求去。歲晚佯狂﹐卒以不起。揚州方大﹝地山﹞挽之云「心死已多年﹐地北天南都鬱鬱﹔魂歸有何處﹐嫣紅奼紫太匆匆。」海藏極稱其工。散原亦有挽詩云「爲郎一疏壯當年﹐遽絕朝班混市廛。意气空能問屠狗﹐吟篇自許訴幽蟬。已迷王謝爭墩處﹐﹝前三歲與君同遊半山亭﹞。應諭唐虞易簣前。天壤奇癡奇孤憤﹐終畱佳話到彭嫣。」

三五三﹑龍陽易哭庵﹝順鼎﹞﹐湘中老名士也。君介吾鄕楊杏城侍郎訪余於太平湖邸﹐一談大契﹐隨定交焉。癸丑﹑甲寅間﹐時有唱和。最初贈餘二絕云「數卅六國如掌上﹐藏十萬兵在胸中。文通武達渾閒事﹐肝膽方爲一世雄。」「黃金養士思遊俠﹐赤手擎天仗友生。不見合肥劉少保﹐對君使我意縱橫。﹝自注﹕「黃全」二句乃李眉生丈贈剴省三宮保者。」﹞此詩在君爲信筆之作。近見君《癸丑詩存》內有贈餘一律﹐更爲工整﹐詩云「從古英雄具熱腸﹐淮淝況是偉人鄕。救時欲比大隈伯﹐好客還過小孟嘗。兵五萬餘談杜牧﹐﹝君著《近邊建置要略》﹐深切時勢。﹞國三十六畏陳湯。﹝君棄追士學陸軍﹐又棄統制遊二十五國。﹞杜陵感激慚衰朽﹐靑眼髙歌屬望長。」推挹太過﹐娩不敢當。又君有詩贈余﹐今只記「揖唐身如大願船」一句﹐其全文當覓得﹐實吾《詩話》也。君有《琴志樓編年詩》。甲午以後﹐尙未刊行﹐聞易簣前曾手自寫定。世亂年荒﹐未知能不散失否。

三五四﹑沈培老有《重至西湖口號》詩云「老人濟勝已無具﹐客子登樓還有情。寄語葛仙休悵望﹐騎牛或恐有來生。」蓋用圓澤三生石故事也。來生之說﹐先例甚多﹐佛家以了生死爲第一大事﹐且以隨趣流轉爲可悲。隔陰之迷﹐髙僧不免﹐況凡夫乎。培老又有《易實甫過談詩》云「露電光中最後身﹐鑊湯熟處再來人。遊魂故是易家變﹐善哭我識唐衢眞。歷劫不迷雲水性﹐化生成幻玉臺春。麻姑狡檜方平笑﹐東海簸揚又一塵。」疑亦指實甫六生事。實甫有「六生慧業」小印﹐謂前身爲王子晉﹑王曇首﹑張夢晉﹑張船山﹑張春水及陳純甫母舅也。迨後實甫之友鄭叔問又謂王曇﹝仲翟﹞是實甫前身﹐實甫遂有七生之說。見所爲《琴志樓小說》中。惜叔問之語﹐未聞其詳﹐亦一恨事。按船山﹑春水之爲張靈後身﹐據實甫所述﹐所得二張畫冊﹐均有「張靈後身」小印﹐其畫冊則薛次申﹑端仲綱所貽也。當時海內故人﹐知實甫蓋無不知其爲夢晉後身者。盛伯希祭酒亦以所得夢晉畫折枝長卷奇實甫汴梁。實甫於卷中自題八絕﹐並詳載其事﹐其說甚辯。略云「光緒癸未之歲﹐余嘗遇李仙於並門。李仙作詩贈余﹐初云﹕『吹簫王子﹐乞食張郎。』時在旁者﹐均不知張郎爲誰。惟餘嘗見黃九煙所作《張靈崔瑩合傳》﹐髻鬢記有乞食事﹐因爲諸人言之。李仙繼書云﹕『葆其虛靈﹐戒其顚狂。優曇首出﹐後事方長。勿求仙錄﹐且盡人綱。』書畢﹐又書云﹕『前王后王﹐堂堂乎張。笙聲縹緲﹐簫韻淒涼。月明虎阜﹐花Й吳閶。前塵隱約﹐云胡可忘。』至此決其所言爲夢晉﹐問後王爲誰﹐曰詩中『曇首』句已明示矣。問崔瑩事則不答﹐但稱家君爲六如後身﹐與三十年前呂仙語合。他語甚多﹐不備記﹐𨿽涉荒渺﹐非盡妄也」云云。又八絕之一云「梁園歲暮正無聊﹐魂斷江南不可招。愧故人千里意﹐汴云燕雪寄迢迢。」謂伯羲祭酒也。

三五五﹑夢晉臨終絕筆詩云「垂死尙思元墓麓﹐滿山寒雪一林松。」唐六如遂以崔瑩與夢晉合葬元墓﹐以償其願。事見黃九煙所作《張靈崔瑩合傳》。實甫《雪中遊鄧尉》詩云「重聽元墓寺前鐘﹐小徑昏黃鬼气濃。指點前生埋骨地﹐依然寒雪滿林松。」是直以夢晉後身自況矣。顧王仲瞿爲實甫前身之說﹐未知何據﹐文人傅會﹐容亦有之。若以天才論﹐則《琴志樓》與《煙霞萬古樓》未知孰爲軒輊。

三五六﹑六如之歿也﹐亦葬元墓﹐卽今之桃花庵。顧當時得謗滿天下﹐人無肯爲之制文者。太守胡宗鉆哀之﹐爲書墓石。淸代唐陶山明府以六如祠墓荒蕪﹐又分廉俸助葺﹐一時傳爲盛事。仲瞿有桃花庵詩云「百年紅樹已成塵﹐何事方墳又一新。吾輩功名多鬼禍﹐君家文字兩傳人。憐才守宰悲枯骨﹐薄命桃花哭替身。髻鬃長官題字處﹐荒畦燐火舊時春。」「眞把靑衫著老奇﹐十官身誥鬼何知。淸明火唐衢血﹐黃土碑文幼女辭。闌雨殘風居士塔﹐衣香人影水仙祠。從他塑土搏泥後﹐可做人間繾綣司。」自注﹕「六如無子﹐惟一幼女。」又云「準提庵有六如塑像﹐婦女於桃花開時﹐辦香致敬﹐蓋以月老事焉。」此則近於唐突昔賢矣。實甫詩云「昌門西去是橫塘﹐一片寒雲水市荒。淒絕挑花盒主墓﹐冷紅何處弔斜陽。」亦丙戌雪中遊鄧尉時作。實甫才大如海﹐佳詩甚多﹐當續錄之。

三五七﹑項城袁公﹐一字容庵﹐彰徳養屙時﹐自號洹上漁人。有《煙蓑雨笠一漁舟》圖﹐曾以攝影見贈﹐並題詩云「百年心事總悠悠﹐壯志當時苦未酬。野老胸中富兵甲﹐釣翁眼底小王侯。思量天下無磐石﹐太息神州變缺甌。散發天涯從此去﹐煙蓑雨笠一漁舟。」公起家華冑﹐少負雄才﹐於詩自非所措意﹐實則卽論餘事﹐亦大有可觀。罷政後築養壽園於洹上﹐優遊林下﹐得句較多。其《次王介艇丈養壽園韻》云「乍賦歸來句﹐林棲舊雨存。卅年醒塵蘿﹐半畝辟荒園。雕倦靑雲路﹐魚浮綠水源。漳源猶覺淺﹐何處問江。」又《次均》云「曾來此地作勞人﹐滿目林泉气象新。墻外太行橫若障﹐門前洹水喜爲鄰。風煙萬里蒼茫繞﹐波浪千層激蕩頻。寄語長安諸舊侶﹐素衣早浣帝京塵。」又《春日養壽園》云「背郭園成別有天﹐盤飧尊酒共羣賢。移山繞岸遮苔徑﹐汲水盈池放釣船。滿院蒔花媚風日﹐十年樹木拂雲煙。勸君莫負春光好﹐帶醉樓頭抱月眠。」《春雪》云「連天雨雪玉蘭摧﹐瓊樹瑤林掩翠苔。數點飛鴻迷處所﹐一行獵馬疾歸來。袁安蹤迹流風渺﹐裴度心期忍事灰。二月春寒花信晚﹐且隨野鶴去尋梅。」《雨後遊園》云「昨夜聽春雨﹐披蓑踏翠苔。人來花已謝﹐借問爲誰開。」《嘯竹精舍》云「烹茶檐下坐﹐竹影壓精廬。不去窗前艸﹐非關樂讀書。」《登樓》云「樓小能容膝﹐髙檐老樹齊﹐開軒平北斗﹐翻覺太行低。」公固不期以文事自見﹐然使當日無休官之舉﹐未必有覓句之閒﹐卽謂造物玉成﹐亦無不可。又以詩境論之﹐「釣翁眼底小王侯」﹑「一行獵馬疾歸來」等句﹐硬語盤空﹐固是英雄本色﹐尋常文士﹐正未可同年而語。

三五八﹑洹上倡和之侶﹐爲廬江吳君遂﹝保初﹞﹑漢陽田煥廷﹝文烈﹞﹑會稽沈呂生﹝祖憲﹞﹑甘泉閔葆之﹝爾昌﹞﹑吳江費仲深﹝樹蔚﹞﹑項城張馨菴﹝鎭芳﹞﹑番禺淩潤臺﹝福彭﹞﹑宜賓董冰谷﹝士佐﹞﹑汲縣王小汀﹝錫彤﹞﹑合肥朱石庵﹝家磐﹞﹑永城丁春農﹝象震﹞﹑江都女土史子希﹝濟道﹞﹑靜海女士權效蘇﹝靜泉﹞諸人。以外則筱石制軍﹑寒云公子也。當時賓從唱酬﹐門庭雍睦﹐竊謂爲項城平生第一適意之時。人或以投閒惜之﹐則眞皮相之論矣。

三五九﹑項城諸子雲臺﹑寒云﹑規庵﹐並皆能詩﹐且多與余有譚執之雅。曩在蓮峯﹐雲臺疊和拙作﹐已實《海濱集》中。易哭貪有《次均答雲臺自洹上墓廬寄詩》云「吾愛袁公子﹐貴介知尊儒。胸中有大志﹐欲畫黃虞圖。惜戰一片席﹐獨向松陰敷。久別寄新詩﹐詩來從墓廬。豈惟世念絕﹐客慧悉屏除。咀含眞朴意﹐字宇陶與儲。能從萬劫後﹐善保千金軀。歲寒尙存我﹐此誼今則無。嗟我似貧子﹐自忘衣有珠。與道久相棄﹐學荒身益孤。願君展古籍﹐終日勤伊吾。「能從萬劫後」兩語﹐於此見君之所養﹐惜原詩未覓得。寒云才气橫溢﹐鑑賞尢精﹐有近作《上無隅師兼示規庵弟》云「瘴海垂吞日﹐東風竟轉西。輕花悲墮水﹐弱絮怨沾泥。蝶亂飛驚哄﹐鶯閒泣盡淒。當年春可憶﹐丹碧徧行堤。」是能學玉溪者。規庵有《荷花生日柬無隅師》云「朱顏剝蝕神猶王﹐脫口成章不著思。蜜軎雕談筌奧旨﹐央央芥子納須彌。萬泉娛老君何壯﹐一蹶攀龍我已遲。塔影湖光渾往事﹐袖邊珍惜夜遊詩。」此詩以贈地山殊切。又《孤憤》云「烏衣子弟總新除﹐炙手何勞藉一噓。論史不從王霸後﹐安身且近釣屠余。商量共訂買山約﹐檢點同焚相斫書。鏡裏蹉跎君莫問﹐﹛髟曾﹜華發已慵梳。」殆不無西華葛帔之感。余夙聞嚴範老稱君之賢﹐逮讀其所爲《百衲詩存》﹐益覺寒云難爲兄矣。余受知項城﹐喜其有子﹐因並著之。

三六○﹑項城往矣﹐域中多事﹐彌嘆才難。忍堪《相州懷古詩》云「精舍譙東冷薜蘿﹐徵西墓道郁嵯峨。名髙河朔人才記﹐气盡陰山《敕勒歌》。颯爽雄姿餘劍舄﹐縱橫羣盜滿關河。白頭殘客桓公幕﹐淚比髯參短簿多。」每一誦之﹐豈勝人物眇然之感。

三六一﹑余之詩話﹐以今傳是樓命名。海內外友人亦多爲詩及之。傳是樓者﹐昆山徐健庵尙書乾學藏書之所也。淸初徐氏﹐一門鼎盛﹐健庵以康熙庚戌進士第三人及第﹐官刑部尙書﹐尢爲士類所歸。京師爲之語曰「萬方玉帛朝東海﹐一點丹誠向北辰。」「東海」﹐徐郡也。弟秉義字果亭﹐元文字公肅﹐又字立齋﹐並以一甲登第﹐海內艷稱三徐焉。康熙朝士評三徐曰「公肅仁人君子﹐健庵大人君子﹐果亭正人君子。」事見龔定盒詩注。三徐均以藏書稱﹐果亭有《培林堂書目》﹐立齋有《含經堂書目》﹐而健庵之《傳是樓書目》名特著。當時藏書之富甲天下﹐《儋園集奇曹秋嶽先生詩》云「嗟餘才綰髮﹐屈首事誦習。博贍服茂先﹐章陋愧難及。發憤購遺書﹐羅探祕笈。從人借抄寫﹐日不給。」卽此可想見网羅之勤。葉鞠裳﹝昌熾﹞詩云「一洗空華變茸﹐瑤臺牛篋出塵封。一門並擅名山藏﹐白鹿爭髙指玉。」蓋紀實也。按《昆新合志》所載﹐昆山藏書家﹐自葉文莊後﹐爲顧侍禦潛園﹑周孝廉士淹兄弟﹐能蓄能讀。周於舜多購法書名畫﹐樽暈彜鼎﹐建凝香﹑雲谷﹑夢芝﹑六如諸館以儲之。何上捨﹝道光﹞獨喜藏書﹐焚香煮茗﹐哦詠萬卷中。上捨死﹐其子琪枝取其愛玩者以殉。至淸初﹐則惟徐尙書乾學傳是樓所藏益富﹐宋鈔本似百計。歿後散佚﹐惟《傳是樓書目》著海內。《傳是樓記》作者數人﹐黃宗羲﹝梨洲﹞﹑汪琬﹝堯峯﹞﹑邵長蘅﹝靑門﹞﹐而堯峯之文特詳。文曰「昆山徐健庵先生﹐築樓於所居之後﹐凡七楹間。命工新木爲櫥﹐貯書若干捲﹐區爲經﹑史﹑子﹑集四種。經則傳注義疏之書附焉﹔史則目錄﹑家乘﹑山經﹑野史之書附焉﹔子則附以卜筮﹑醫藥之書﹔集則附以樂府﹑詩餘之書。凡爲櫥者七十有二﹐部居類纂﹐各以其次﹐素縹緗帙﹐啟鑰爛然。於是先生召諸子登斯樓而詔之曰﹕『吾何以傳汝哉﹖吾徐先世﹐故以淸白起家﹐吾耳濡目染久矣。蓋嘗慨夫爲人之父祖者﹐每欲傳其土田貨財﹐而子孫未必能世富也﹔欲傳其金玉珍玩﹑鼎彜尊之物﹐而又未必能世寶也﹔欲傳其園地臺榭﹑舞歌輿馬之具﹐而又未必能世享其娛樂也﹔吾方以此爲監。然則吾何以傳汝哉﹖』因指書而欣然曰﹕『所傳惟是矣﹗』遂名其樓爲『傳是」』云。此爲傳是樓得名之始。志載尙書第在昆邑半山橋西﹐健庵所建。有對山堂﹐傳是樓後有儋園﹐中有怡顏堂﹑看云亭諸勝﹐其右又有責鈽堂。今並廢﹐然邑中人士固無不知尙書第者。閨人育季﹐本亭林支裔﹐亦昆籍也。其母家比鄰樓址﹐閨人出私蓄三千金﹐購得之。以告余﹐意謂山水淸佳﹐偕隱可卜﹐鷗鄕娛老﹐固自不妨。余曰「前賢勝迹﹐何敢自私。顧任其蕪廢殊可惜﹐盍就地建一圖書館﹐爲昆山添一故實﹐可乎﹖且也公諸橫捨﹐旣無專壑之嫌﹐仍襲舊稱﹐詎有爭墩之意﹖質諸士論﹐敵以爲宜。時余以南北議和事畱滬上﹐友人無冰君與昆之賢士大夫相習﹐躬任規畫。因請以今傳是樓定名﹐余欣然從之。此爲今傳是樓定名之始。閨人與亭林同籍玉峯﹐而亭林與健庵又誼屬甥舅﹐事之巧合有如此者。

三六二﹑閨人歸余﹐今逾十六載矣。隨侍遊歐﹐過俄時遘革命之變﹐庚申後又從亡扶桑﹐患難相依﹐備歷艱苦。憶余當時曾因家事﹐復某君書中有云「硯田向無惡歲﹐況早年科第﹐妻則非糟糠之妻﹔姓名謬冠黨碑﹐致浮海從亡﹐妾則誠患難之妾。」𨿽系一時涉筆成趣之語﹐碧夢諸友閱之﹐皆爲感嘆不置。壬戌歲暮﹐余養屙京都病院中﹐以詩慰之云「艱貞侍我作東遊﹐巾幗雄才孰與儔。桴鼓待教紅玉助﹐當鑪詛是長卿羞。綢繆病艾三年蓄﹐補綴徵衣十指柔。思古幽情偏效我﹐合肥第二更眉樓。」蓋余舊有「合肥第二」小印﹐閨人效之﹐乃鐫「第二眉樓」印章。眉樓者﹐卽世所稱徐橫波夫人﹐《定山堂集》中所稱「善持君」也。夫人本姓顧﹐名媚﹐字眉生﹐一字智珠﹐又字眉莊﹐歸龔端毅爲側室。陳其年《婦人集》﹐稱徐夫人識局朗拔﹐尢擅畫蘭蕙﹐蕭散落拓﹐畦徑都絕﹐固當是神情所寄。著有《柳花閣集》。《海月樓坐雨》雲﹕「香生簾襆雨絲霏﹐黃葉爲鄰暮捲衣。粉院藤蘿秋響合﹐朱欄楊柳月痕稀。寒花晚瘦人相似﹐石磴涼深雁不飛。自愛中林成小隱﹐松風一枕閉髙扉。」余於端毅爲同裏﹐而閨人亦姓顧﹐事之巧合又有如此者。余居東日﹐老友壺山寄詩云「獨上方瀛俯滄海﹐齊州九點幻雞虫。平生涕淚風塵外﹐早有紅君識街公。」蓋謂閨人也。閨人閱書能識大意﹐古詩歌多瑯瑯上口。居東時臨池甚勤﹐字朴拙有古意﹐惜以縈情家政﹐時有作輟。以言內助﹐得力至多。海外流離﹐相從患難﹐則又橫波夫人所無者。王豫《盟鷗榭筆譚》﹕「端毅晚年偕橫波寓金陵市隱﹐園中林堂﹐今爲熊桂卿宅﹐小西湖卽其地也。豫嘗邀洪稚存﹑孫淵如曁海內諸名士雅集﹐有『名士與美人﹐夢醒烏啼處』之句。」橫波爲上元人﹐金陵其故鄕也。余與閨人本有玉峯偕隱之約。異日者白頭負戴﹐共謝世緣﹐於今傳是樓中掃地焚香﹐嘯歌水日﹐拾儋園之墜緒﹐契亭林之古歡﹐造物其許我乎﹖敢告山靈﹐此爲息壤。

三六三﹑余自東歸﹐每歲逭暑海濱﹐輒扌巂閨人與偕。寶融有詩見及云「宰相山中大有人﹐可堪袖手對蕭晨。棕鞋竹杖蓮峯路﹐便是吳門梅子眞。」嗣於東山之麓﹐小葺茅茨。比歲阻兵﹐未能往也。猶憶丙寅歲暮有遼左之行﹐薄遊湯崗子﹐寓對翠閣中。余有詩云「回首前遊劇可憐﹐淸光籬落照溪邊。此來不見湯岡月﹐說與卿知倍恫然。」蓋十餘年前﹐曾挈閨人同遊賞月於此﹐有詩記事。丁卯九秋月圓之夕﹐恰爲閨人歸我十有五年初度﹐以詩慰之云「佇苦停辛十五春﹐同心廡下總前因。黃花晚節秋容好﹐宦海如君亦幸人。」余戲謂以亞妻躋繼室﹐頗如憲法中白宮缺位﹐副座繼任之規定﹐故末句及之。曩者端毅原配童夫人﹐於明受封儒人﹐入淸後﹐讓善持君受一品封誥﹐一門プ狄﹐播爲美譚。閨人旣以眉樓第二相尙﹐似不妨援此解嘲也。又淸尹文端公側室張氏晉封一品夫人﹐隨園賀啟中最後一聯云「祝西園老圃之花﹐九秋香滿﹔壯世上朝云之色﹐少女風髙。」每與閨人縱談及此﹐不禁莞爾而笑。

三六四﹑《婦人集》云「尊拙齋中『辜負香衾事早朝』及『不知何福得消君』諸絕﹐均爲橫波夫人詠者。」今《定山堂詩集》已佚此詩﹐但他詩爲善持君作者﹐亦無不佳﹐余最愛其《寒甚﹐善持君送被》二絕。其時端毅方拜兵科給事中﹐奉命察理畿南﹑廣平諸處﹐一月中疏凡十七上。坐言事觸首揆怒﹐下獄。詩曰「霜落並州金剪刀﹐美人深夜玉織勞。停鍼莫怨珠簾月﹐正爲羈臣照二毛。」「金猊深擁繡牀寒﹐銀翦頻催夜色闌。百合自將羅袖倚﹐餘香長繞玉闌干。」又《上元詞和善持君韻》云「紫霧晴開鳳闕初﹐五侯弦管碧油車。芳閨此夕殘燈火﹐獨照孤臣諫獵書。」「珠斗春濃接玉京﹐千門萬戶月華生。五陵遊冶靑絲騎﹐誰愛荊卿擊築聲。」亦端毅獄中所作。「五陵」二語﹐慨乎言之﹐冷暖人情﹐蓋古今一槪也。

三六五﹑昆山流寓中最著者﹐則有龔定盒﹐余述今傳是樓﹐乃不能不連類而及。據志載﹐定盒之尊人ウ齋先生麗正﹐嘗官蘇松太兵備道。定盒素輕財﹐任意揮霍﹐旣購洞庭別業﹐又得昆山徐尙書園亭。園築竣樓三層﹐最上層藏漢趙飛燕玉印﹐姚總憲元之顏其額曰寶燕閣。時奉老母來園息夏﹐數年歸籍云云。所謂徐尙書園亭者﹐𨿽未能確定爲傳是舊址﹐然據《破戒艸》﹐定盒得趙婕妤印﹐喜極賦詩云「引我飄諷思﹐他年能不能。狂臚詩萬卷﹐髙供閣三層。拓以甘泉瓦﹐然之內史鍰。東南誰望气﹐照耀玉山稜。」自注﹕「余得地十笏於玉山之側﹐擬構寶燕閣﹐他日居之。」以地望考之﹐當卽尙書舊居。又按集中有同年生徐編修寶善齋《中夜集》﹐觀其六世祖健庵尙書《邃園修楔卷子》﹐康熙三十年制也。卷中凡二十有二人。邃圓在昆山城北﹐廢址余嘗至焉。編修屬書卷尾詩云「昆山翰林召詞客﹐酒如淥波燈如雪。八人忽共遊康熙﹐二十二賢照顏色。七客沈吟一客言﹐請言君家之邃園。一花一石有識﹐袖中拓本春煙昏。背煙酹起尙書魂﹐二十二賢不可再。玉山峨峨自千載﹐東南文憲嗣者誰。剔之綜之抑有待﹐布之結客妄自尊。流連卿等多酒痕﹐十載狂名掃除畢。一邱倘遂行閉門﹐以屬大人君子孫。」邃園據志載在馬鞍山北麓﹐康熙甲戌上巳﹐乾學招集四方冠蓋﹐爲耆年會﹐尙齒不尙官﹐與者爲常熟錢陸燦﹑昆山盛符升﹑太倉黃與堅﹑長洲尢侗﹑華亭王日藻﹑長洲何棟﹑常熟孫陽﹑華亭許鉆曾﹑上海周金然﹑昆山徐秉義﹑無錫秦松齡﹐淸樽雅集﹐琴奕觴詠﹐禹之鼎作圖﹐錢陸燦作記﹐一時推爲盛事。乙酉三月戊午﹐淸仁廟南巡﹐之馬鞍山﹐幸焉。乾隆己未﹐廢爲普義園﹐是定盒所嘗至者﹐固其廢址也。錄此以見定盒與徐氏緣分不淺。當日攜家小築﹐不僅愛玩湖山﹐兼寓表彰文物。余曩長中華大學﹐在宣武門內太平湖醇王廢只﹐定盒《憶太平湖丁香》詩所謂「一騎傳箋朱邸晚﹐臨風贈與縞衣人」者也。花時招客﹐觴詠如雲﹐寶融贈詩﹐有「展楔人疑蘭渚集﹐傳賤客和羽岑詩。」卽用定盒故事。不謂偶聯鴻雪﹐又復重接履綦﹐事之巧合更有如此者。余有句云「太平湖畔尋詩客﹐傳是樓中寄寓人。韻事百年有因果﹐定盒合是我前身。」記系庚申客滬時作﹐彈指八年﹐鷗盟末續﹐Г筆及此﹐又不勝秋風﹛艸專﹜膾之思矣。

三六六﹑洪稚存《論詩絕句》云「晚宗北宋幼初唐﹐不及詞名獨擅。辛苦謝家雙燕子﹐一生何事傍人墻。」爲竹作也。李越縵《論詩絕句》云「北江健筆有餘妍﹐憶舊風情詎忍刪。只惜未除傖父气﹐平生多事友船山。」爲稚存作也。平心論之﹐竹船山﹐各有獨到﹐江河不廢﹐自有公評﹐必欲蹈相輕之習﹐又豈得爲知言君子哉。

三六七﹑亡友胡詩廬亟稱陳師曾君之賢。君名衡恪﹐散原冢子﹐工詩喜畫﹐克嗣門風。年未五十﹐以母喪奔歸金陵﹐不數日以憂毀卒。庵先生有詩哭之云「筆耕代祿養衰親﹐淸白兒孫故耐貧。三絕能爲殊俗重﹐一瞑誰謂彼蒼仁。戴星力疾輕千里﹐品畫來過欠五旬。我爲壽髦猶涕出﹐不堪老蘗對蕭晨。」末二句用霜紅寵故事甚切。

三六八﹑吾國興學﹐亦旣有年﹐至今日而其效已略可睹矣。時賢欲矯其獘﹐輒有學制未善之疑。夏劍丞《題姚叔節西山精舍愼宜軒兩圖》云「欽金庀材成廣廈﹐牛毛學子麟角寡。使民識字計以年﹐終竟六經付ㄎ扌奢。吾曹少年讀書處﹐頭上才有數椽瓦。通人百輩出窮廬﹐我𨿽不才勝於野。披圖一讀姚氏記﹐追憶承平舊鄕社。」劍丞此論﹐實獲我心。曩余有規設太平湖書院之議﹐當世賢達多韙之者。夙願之債﹐俟之異日。又余《題楊味云錫山貫華閣》云「出林髙閣瞰平臯﹐鹿洞遺風未寂寥。屈指人才書院盛﹐豈徒科第重前朝。」貫華閣者﹐顧梁汾讀書之地。志載梁溪先輩多讀書閣中﹐成名甚眾。此亦可與劍丞詩互相發明也。

三六九﹑衮甫與海藏不見殆逾卅年。今秋海藏東遊﹐溪山佳客﹐一時合並﹐其喜可知。衮甫以書抵余曰「頃與海藏譚公詩﹐以爲三年以來﹐進徳之速﹐有如奔軼﹐相與嘆服。今又成《贈海藏》一首﹐五六自謂近似﹐幸不吝指示」云云。餘詩詎有咫進﹐甚愧斯言。衮甫《再柬海藏》之作﹐則眞語言妙天下矣。詩云「小閣淸秋漠水濱﹐別公已自話酸辛。宗周再顧成秋艸﹐滄海相逢是逸民。一往江河知不返﹐微明風慨可無人。嗟余晚有揚雄悔﹐巖石空知慕鄭眞。」腹聯神理綿邈﹐耐人味繹。衮甫與海藏論詩之契﹐亦可於言外見之。其第一首中有「垂地斗樞寒未落﹐極天霞意郁終伸」之句﹐海藏尢稱其工。余亦有《送海藏東遊並訊犬養君詩》云「登岱山皆小﹐乘槎海不波。輕裝應載鶴﹐歸棹定籠鵝。裙屐交眞徧﹐風雲气已多。因懷木堂老﹐淸興近如何。」第六句用海藏「中原戲臺」聯意﹐聯文爲﹕「風雲气少﹐兒女情多﹐命世才華空往事﹔忠孝勞生﹐功名減性﹐悲歌慷慨幾知音。」沽上人爭傳誦之﹐不僅書法之佳也。

三七○﹑同邑徐君炎東﹝曦﹞﹐與余交最早。深思好學﹐文采斐然。詩不多作﹐偶一爲之﹐輒驚儕輩。庚戌﹑辛亥間﹐橐筆遼東﹐落落寡合﹐所著《東三省誌略》﹐風行一時。曾有寄餘二十韻云「天道無公私﹐榮枯乃人力。年少各有志﹐蹉跎各四十。冥鴻幹靑霄﹐斥混塵俗。是豈造物心﹐因物而附物。憶昔裏閘遊﹐與君共晨夕。矯矯延陵子﹐﹝吳君蜀翹。﹞相與爲鼎足。一朝嘆別離﹐東西各異迹。蜀翹十萬兵﹐而今猶寂寂。惟君獨奮迅﹐時會復相值。旣歸東瀛帆﹐更掛西海席。斯遊誠逍遙﹐靑天振鵬翼。舉世悲沈淪﹐蒼生望汝出。嗟我獨蕭條﹐朽腐同艸木。原憲長憂貧﹐毛義猶捧檄。便欲賦歸來﹐戀此五斗粟。𨿽有老驥心﹐悲鳴伏槽棍。北風吹曼珠﹐冰雪漫大陸。當此懷故人﹐感慨系今昔。忽聞乘槎回﹐欣喜動顏色。何時語巴山﹐共剪西窗燭。」時余甫自環遊歸也﹐憶當日應童子試時﹐炎東而外﹐過從最密者﹐則有吳蜀翹﹝兆蓉﹞﹑單文渠﹝運昌﹞﹑毛子安﹝保泰﹞﹑李誠庵﹝緒昌﹞﹑吳杏園﹝春芳﹞陽初﹝春生﹞昆仲。今單毛二君﹐墓有宿艸﹔蜀翹則翩然歸去﹐移家巢湖之濱﹔炎東久役宜城﹐陽初方羈白下。天末之思﹐何時可置﹖近炎東寄示《題山水畫軸詩》云「萬壑千巖迥絕塵﹐森森喬木乍逢春。深山歲月知何世﹐尺幅雲煙各有神。一室縱觀猶小魯﹐九州垂定莫逃秦。蓬萊江上諸峯秀﹐早晚從公墊角巾。」足音空谷﹐彌足慰也﹐陽初書學安吳﹐時摹散原﹐聞積稿已盈尺。頃郵示其《中秋玩月賦贈炎東》斷句云「卅年風雨憐才調﹐萬劫虫沙共月明。」其胸襟可想﹐惜余未得窺全豹耳。

三七一﹑沈太侔曩於勝淸戊申結著沼吟社於都門。辛亥六月﹐詩社星散﹐越兩月卽有武昌之變。太侔爲詩紀之云「主文譎諫抱深悲﹐八表同昏哭向誰。風雅淪亡關國運﹐此中消息幾人知。」今坊間有所謂《國學萃編》者﹐皆吟社中刊物也。新會陳簡持中丞開府吉林﹐延太侔爲座上客﹐不以吏事責之。君集中有《塞上雪痕集》﹐均斯時作。有《自題詩》一絕云「《秋笳》寫盡逐臣悲﹐風調康乾彼一時。後二百年生有我﹐雪花如掌夜鈔詩。」嗣響漢槎﹐庶幾無愧。

三七二﹑仁和陳止庵先生豪﹐一字藍洲﹐余友仲恕叔通之尊人也。先生作宰鄂中﹐循績稱最。晚歸隱明聖湖上﹐杖履徜徉﹐得詩亦多﹐所著有《冬煊艸堂遺詩》。散原謂其髙逸夷澹﹐稱其爲人。尢精繪事﹐集中題畫詩至佳。曾爲人作便面﹐秋江浩渺﹐岸楓作丹﹐蘆中犧小舟﹐篙師科頭酣臥﹐極盡蕭閒之致。並題二絕云「得錢買醉已微酡﹐泛宅浮家涉歷多。鷗鳥同眠江上穩﹐轉疑朝市有風波。」「蘆花風起水天寬﹐午倦垂頭正早餐。得受个中涼意味﹐此兒曾未夢長空。」可以想見風槪。《湖上》云「夢回已聽好禽鳴﹐有叟呼輿便出城。湖柳四時都入畫﹐野花孤賞半無名。林溪流響喧中靜﹐山黛濃妝雨後晴。老去只閒意味﹐樓臺佳處避人行。」余遊杭時﹐轍於湖山佳處﹐見公楹帖﹐彌覺杭厲風流﹐去今未遠。

三七三﹑杭縣徐仲可﹝珂﹞﹐爲譚復堂入室弟子﹐吟成癖﹐尢工倚聲。曩以《純飛館塡詞圖》屬題﹐未及作也。偶見蔡孑民題句云「文人自命便無用﹐此論未公吾不憑。五代若非詞世界﹐一般相斫更堪憎。」孑民詩不多作﹐寥寥數語﹐殊不肯人云亦云。

三七四﹑「無情有恨何人見﹐月白風淸欲墮時。」陸龜蒙《白蓮詩》也﹐漁洋盛稱之。然長吉《新┺詩》云「無情有恨何人見﹐露壓煙啼千萬枝。」陸上句乃全襲其語。

三七五﹑翁松憚有《題費西蠡歸牧圖便面》詩云「﹤走﹥齋奇字何人識﹐《歸牧》新圖我尙疑。龠口鍵精緣底事﹐十年冷卻鳳凰池。」「碑板圖書古鼎樽﹐一寵斗大隘乾坤。桃花塢裏淸溪水﹐可許扁舟直到門。」「鶴廬小隱畫中禪﹐不獨人傳畫亦傳。風雨閉門太蕭瑟﹐會添一鶴兩詩仙。」西蠡者﹐武進費太史屺懷別號也。君聯捷入詞館﹐聲名滿都下﹐考證金石﹐評品書畫﹐雅才博贍﹐士論推之。光緒辛卯典試浙江﹐榜後以淳議爲言路所摘﹐幾被譴。旋告歸吳門﹐所居曰桃花塢﹐極花木竹石之盛。時松禪相國及侍郎自阝亭汪公鳴鑾﹐皆屏逐裏居﹐喁於相與﹐酬唱至勤﹐《瓶廬集》中附見尢多。君曾得宋人左建《江邨歸牧圖》﹐因以自題所居﹐並以名其集。哲嗣叔遷都護以刊本示余﹐皆歸裏後之作。詩先生爲之序﹐極稱其《感事》四律﹐綠之﹕「蕭蕭風雨聽晨雞﹐直北浮雲入望低。鬼載車中愁見豕﹐人來江上欲然犀。驕軍嘆啃難存趙﹐孤島零丁尙報齊。何事乘槎張博望﹐至今人說有胡妻。」「緣撞擲戟舞天魔﹐海水羣飛亂鸛鵝。幕上有烏聊復爾﹐門前生莠欲如何。明燈錦瑟將軍帳﹐大酒肥羊出塞歌。可惜平生程不識﹐一錢不值悔應多。」「雄關扼險峙金墉﹐千里連營走傳烽。擊橄渡江空慷慨﹐圍棋賭墅太從容。衛靑有幸新持節﹐魏絳承恩舊賜鐘。獨向長沙懷賈誼﹐湘波無際暮云重。」「風馬云車弔國殤﹐海天如鏡恨茫茫。死能必赴悲狼暉﹐善果難爲泣範滂。竟奮空拳當矢石﹐未聞長鬣對ゴサ。楚些哀怨無窮意﹐終古濤聲撼夕陽。」玩其詞旨﹐蓋指甲午﹑乙未間事也。《到家》云「才卸徵帆浣洛塵﹐忽驚詩筆已如神。春心漸逐梅花發﹐秋鬢難隨艸色新。世味經過悲火宅﹐江鄕重到嘅風輪。桂冠豈爲鱸魚美﹐頭白堂前有老親。」當卽君告歸時作。《卽事》云「臥闕沈沈虎豹驕﹐綠槐陰裏沸羹蜩。雨淋或恐流桃梗﹐風勁先驚折葦苕。絕頷幾曾﹤走﹥國豹﹐然臍何日戮人梟。芳蘭只爲當門惜﹐別遣巫咸賦《大招》。」疑亦隱諷朝局者。潭江搖落﹐寄嘅已深﹐身世之感﹐與並時文道希﹑江建霞諸君頗相類。君又有《和田邊碧堂詩》云「長堤披拂柳絲靑﹐折贈柔條半醉醒。海气昏黃街落日﹐樓邊金碧帶春星。座中舊雨兼新雨﹐別後長亭更短亭。欲向蓬萊問深淺﹐驪歌淒斷不堪聽。」碧堂﹐扶桑詩人﹐亦余舊識也。

三七六﹑秦淮夙爲風月遊譙之地﹐湘鄕克復金陵﹐首恢復河幹歌船﹐論者多其閎識。余友劉放園《秦淮詩》有「笙歌如沸船如織﹐兩岸紅樓正上燈」之句﹐承平盛事﹐可以二語括之。入民國後﹐繁華消歇﹐日攺舊觀﹐蘅《乙丑過南京雜詩》云「門巷枇把書不開﹐畫船愈少愈堪哀。復成橋下盈盈水﹐曾照宮袍玉貌來。﹝自注﹕庚戌來遊﹐畫船尙盛。」﹞貞壯亦有《淮上放舟詩》﹐錄之﹕「列炬樓船夜若城﹐鞭刀帕首气縱橫。今看早燕初鶯裏﹐仍有喑嗚叱吒聲。」以詞客行歌之地﹐爲健兒獵艷之場。貞壯固及見承平者﹐宜其不能無感也。又云「觀河皺面本無端﹐自懺風花語亦難。行盡秦淮三四里﹐更無人倚畫闌干。」蕩气回腸﹐不堪卒讀﹐皆可入《板橋雜記》者。

三七七﹑山水淸佳﹐因人而著﹐西湖𨿽好﹐亦正賴白﹑蘇﹑和靖諸人爲之張目。東坡集中﹐爲西湖作者最夥。實則東坡守杭之外﹐守潁亦有西湖。秦少章云「十里燻風菡萏初﹐我公所至有西湖。欲將公事湖中了﹐見說官閒事亦無。」後謫惠州﹐復有西湖。楊誠齋詩云「三處西湖一色秋﹐錢塘汝潁及羅浮。東坡原是西湖長﹐不到羅浮那得休。」

三七八﹑同邑單惠宇內翰溥元﹐初字子惠﹐晚號老禿﹐著有《妙吉祥室詩鈔》。先君子及門中最得意弟子也。先君子授徒鄕裏﹐垂數十年﹐成材甚眾。餘生也晚﹐多不及見。惠宇與徐君夢白﹝先庚﹞﹑周君弼臣﹝汝輔﹞﹐均環居惠政橋畔﹐咫尺餘家﹐服勞尢摯。且尙有一段佳話﹐爲里人嘖嘖艷稱。先是﹐惠宇之尊人﹐以商陶業傳家﹐爲一鄕長者。惠宇以世交故﹐從先君讀數年矣。一日惠宇尊人以輟學習賈爲言﹐且曰爲療貧計也。先君愀然曰「是區區修脯者﹐寧足容心﹖以吾兩家交誼論﹐若子卽吾子﹐余不忍君家屈一美材﹐邑中失一佳士。」反復開譬﹐卒爲感省﹐遂令惠宇肄業如初。未兩年而惠宇已髙擷芹香﹐旋食廩餼矣。先君子之於及門﹐曲爲裁成﹐皆此類﹐裏中人多樂道之。惠宇於甲乍成進士﹐用中書﹐輒有奪我鳳池之感。及餘甲辰入京﹐同寓廬館﹐每談藝必竟夜不輟。一日適閱《定盒集》﹐余戲謂之曰「當日與定盒之同年鼎甲及諸翰林﹐君今日儻猶記其姓名乎﹖」吾輩所爭﹐固在沒世﹐乃相與屈指近三百年中之以中書出身而爲傳人者﹐以破岑寂。至今思之﹐猶想見宣南風雨﹐冷齋夜話情味也。入民國後﹐惠宇裏居爲祭酒﹐間亦出遊。興之所至﹐寄於詠歌﹐詩亦較夥﹐惜只存戊午﹑己未間行捲﹐非其全豹也。卷中如《哀氵更行》爲端午橋作﹐《後長恨歌》爲珍妃作﹐皆有關國故﹐卓然可傳。以詞長不備錄。君書《後長恨歌》一律云「舊事重提日﹐新聲入破時。露華歌白也﹐風葉泣微之。約略《金鑾記》﹐淒涼《白紆詞》。貞元老朝士﹐萬感沁心脾。」知其所感深矣。又有《己未八月十二夜津浦車中口占》云「文武眞嗟道已窮﹐幾疑破爛到虛空。加餐可柰三遺矢﹐識字何如兩石弓。桂兔淸輝澄午夜﹐蒓鱸鄕思戀秋風。新涼眞妒羅紈薄﹐愁聽天邊報警鴻。」是歲惠宇以議修縣誌事入都﹐猶及暢晤也。

三七九﹑惠宇之歿也﹐爲壬戌八月。余方居東﹐以詩哭之云「飯顆積年吟杜瘦﹐懷人兀自望鄕云。心肝嘔出驚凶耗﹐長吉前身應是君。」並函索遺稿。君之嗣孫維城﹐錄《丙寅遺詩》見奇。其《次均戲答劉奇園釗﹐以仿鄭體題巢經巢集》七古見示云「奇園詩境雲間鶴﹐棲止不屑睨雞巢。譬之富家日珍俎﹐難持艸具止貪饕。偶鏈長句走相示﹐直三洗髓九拔毛。陳語恥作抄胥抄。如花當春霞生朝。巨響下噤羣兒聲﹐孰爲韓奧孰蘇豪。低首鄭詩仿鄭語﹐余經眞嘆曾子饒。遵義吟魂不可招。幸得金石和絲匏。蘆笙應詫音近苗﹐君詩元著自超超。胸中邱壑本各具﹐陽朔豈讓匡廬髙。胡爲效顰寒虫號﹐厭薄舊好譽新交。得毋詩奇弄狡檜﹐藉充貧子詩腸枵。文字適意斯稱快﹐休學安仁望塵拜﹐勇士何妨持不介。」又《自述》云「漸定浮沈局﹐勞勞付短歌。無繩能系日﹐有面怕觀河。田海遷流易﹐乾坤涕淚多。生平寧靜意﹐不敢怨跎蹉。世態朱成碧﹐天刑薺亦茶。風雲醒舊蘿﹐雨雪泣前途。寂寞揚雄喫﹐呻吟鄭緩儒。袖中詩一卷﹐不是避兵符。﹝時方戒嚴。﹞」似皆未刊稿。

三八○﹑自彭淵材有「子固不能詩」之恨﹐東坡述秦少遊言﹐亦有「子固以文名天下﹐而有韻輒不佳」之語。後世遂疑南丰於詩學或少致力﹐耳食相仍久矣。桐城姚石甫《論詩絕句》云「文掩詩名置子固﹐論才合與亞歐王。《元丰類稿》從頭讀﹐遺恨何人比海棠。」文定得此﹐大可辧誣。按曾詩近體之佳者頗多﹐《丁元珍挽詞》云「從軍王粲筆﹐記《禮》後蒼篇。漫有殘書在﹐能令好事傳。鵬來悲四月﹐鶴去遂千年。試想長橋後﹐昏昏隴燧煙。」丁死於四月﹐故用鵬事以對令威﹐信爲雅切。《早起赴行香》云「枕前聽盡小梅花﹐起見中庭月未斜。微破宿云猶渡雁﹐欲深煙柳已藏鴉。井鱸聲急推寒玉﹐籠燭光繁秉絳紗。行到市橋人語密﹐馬頭依約對朝霞。」音節髙亮﹐卽使少遊輩爲之﹐寧能過此﹖絕句如《城南》雲「雨過橫塘水滿堤﹐亂山髙下路東西。一番桃李花開盡﹐惟有靑靑柳色齊。」《離齊州後》云「文犀剡剡穿林筍﹐翠靨田田出水荷。正是西湖消暑日﹐卻將離恨寄煙波。」「將家須向習池遊﹐難忘西湖十頃秋。從此七橋風與月﹐夢魂長到木蘭舟。」「荷气夜涼生枕席﹐水聲秋醉入簾幃。一帆千里空回首﹐寂寞船窗只自知。一西湖一曲舞《霓裳》﹐勸客花前白玉觴。誰對七橋今夜月﹐有情千里莫相忘。」西湖卽齊州明湖﹐七橋在其上﹐文定曾適判齊州﹐諸詩皆去任時作。斷句如《彭城道中》云「一時屠狗英雄盡﹐千里河山戰伐余。」亦佳。余嘗謂南丰詩名爲文名所掩﹐廬陵詞名亦幾爲文名所掩﹐少遊諸人在當時已有相知不盡之感﹐況異代耶﹖是可矣。

三八一﹑《海藏樓詩集》爲陶子麟仿宋槧刻成﹐坊間流行乃其縮印本也。蒼虯閣有《壽海藏六十生日詩》云「斂手孤吟气更新﹐閒居歲月郁嶙峋。何窮蓋世回天意﹐付與黃州陶子麟。」子麟之技頗精﹐其刊《海藏集》﹐尢刻意也。

三八二﹑題《海藏集》者眾矣﹐弢庵先生外﹐要推李審言﹝詳﹞。詩云「一世風流魏晉人﹐誅茅穿徑自藏身。山河已攺將焉托﹐皮骨猶存莫論貧。東閣吏羞丞相薛﹐南宗詩並考功陳。李邕求識行能遂﹐浩蕩閒鷗想漸馴。」自注﹕「君與伯嚴吏部﹐屹爲二宗﹐如禪家之有能秀」云。又陳師曾亦有《讀海藏樓詩》云「老來猶未斂鋒芒﹐用世心情近陸﹝放翁﹞王﹝半山﹞。夜景每工緣晏起﹐秋聲益肆試邊防。橫看海市懸樓月﹐髙臥滄江入鬢霜。詩固權奇書守駿﹐欹斜何礙米元章。」自注﹕「公詩注引趙子固語﹐謂『北海欹斜之狂﹐流爲米氏父子』。」第三句「晏起」似誤。海藏固以早興爲日課者﹐所居署夜起庵。耄老精勤﹐並世罕覿。朋輩爲詩多及此事。其《夜起庵》一絕﹐余已錄入《詩話》中。猶憶癸亥十二月十八日﹐海藏將南歸﹐秋嶽與沈彥侯兄弟淩晨爲具帳飲﹐歌者程郎亦至﹐霜蘇暾動﹐意气如神。秋嶽詩云「一世沈沈戀夜行﹐朱門凍骨對縱橫。獨呼卯酒先羣動﹐要遣人間識啟明。」「瞳旭窺窗酒半酣﹐未應末座得何戡。坐中卻有貞元士﹐解作開天菊部譚。」此一事也。鑲蘅每到津必訪海藏﹐且多未明卽往。海藏《感賦》二首云「中夜起待旦﹐初非欲人知。好我且信我﹐可感孰若斯。昧爽聞叩門﹐是子決不疑。歡笑苦未足﹐促坐同嘰糜。我室𨿽云邇﹐里許勞奔馳。來時肝腸熱﹐去時懷抱怡。气類諭鍼芥﹐聖者難言之。持此默自訟﹐無端殆兒嬉。豈同訪戴人﹐興盡情遽移。」「夜起旣有年﹐斯道良可久。頗同獻曝心﹐願以遺吾友。晦明轉移間﹐造物露樞紐。人身小天地﹐吐納等難朽。淸明常當令﹐昏惰詛能糅。神完形不敝﹐聊用卻老丑。死生𨿽系命﹐操縱或在手。終時幸無疾﹐何必千歲壽。」此詩直可作養生新論讀。海藏爲鑲蘅書長幅﹐已懸之座右矣。鑲蘅和詩亦佳﹐錄之﹕「早興與晏起﹐利病世所知。一暴而十寒﹐恆情類如斯。海藏學道人﹐山立排羣疑。葆此平旦气﹐何待餐瓊糜。尋常冠蓋﹐看人日夜馳。卻尋寂寞味﹐暫對神已怡。此事關气類﹐微君孰諭之。名節須自立﹐肯與羣兒嬉。世議縱見嗤﹐吾意終不移。」「海上始識君﹐心敬固已久。蘇州與柳州﹐是我南遷友。威弧竟弗神﹐九州成解紐。髙樓萬苜詩﹐餘事已不朽。平生薑桂性﹐到老更難糅。枕戈欲何爲﹐志在掃羣丑。江湖未忍歸﹐閒卻垂釣手。願持卻老方﹐更益斯民壽。」此又一事也。

三八三﹑朱晦翁集中﹐有《寄曾艇齋詩》云「有約來何晚﹐行吟溯遠風。老懷淸似水﹐雙鬢斷如蓬。晤語非無得﹐疏慵正略同。淸秋湖上集﹐只是欠車公。」按艇齋亦南丰人﹐名季貍﹐字裘父。詩不多作﹐《白水寺詩》云「暫假僧房憩﹐炎熱覺頓忘。誰知六月雨﹐一似九秋涼。石徑苔痕滑﹐稻花田水香。鳴蟬休嘆息﹐相與共徜徉。」所著有《艇齋詩話》。玩晦翁詩意﹐亦可想見其爲人矣。

三八四﹑曾茶山詩宗工部﹑山谷。其《東軒小室卽事》云「烹茗破睡境﹐炷香玩詩篇。問詩誰所作﹐其人久沈泉。工部百世祖﹐涪翁一燈傳。閒無用心處﹐參此如參禪。」蓋自述其得力處也。放翁師事茶山﹐自述「生平受知無與比」者﹐其詩學亦淵源有自。故趙仲白贈詩有云「淸於月白初三夜﹐淡似湯烹第一泉。咄咄逼人門弟子﹐劍南已見一燈傳。」茶山受學於韓王蒼﹐韓得詩法於山谷﹐是放翁又不啻山谷之法乳綿延矣。劉后以茶山未入山谷詩派致疑﹐惜不能起呂舍人於九原而叩之。

三八五﹑茶山嗜竹成癖﹐詩爲竹作者皆極佳。《官舍堂後種竹千竿﹐名其亭以畱客》云「種竹無他事﹐林間與客遊。自應攜手入﹐安用閉門畱。靜可過僧夏﹐淸宜對奕秋。衰翁九節杖﹐來往亦風流。」《竹軒小睡》云「好竹迷時手自栽﹐一軒寒碧謝塵埃。淸風政爲我輩設﹐小睡忽從何許來。已用官茶麾得去﹐莫因家釀挽令回。呼兒靜掃黃葉徑﹐吾與此君俱快哉。」又斷句云「手自栽培千个竹﹐身常枕藉一牀書。」偶一誦之﹐如與此君相對﹐塵思爲之灑然。

三八六﹑茶山絕句﹐最有神理者﹐《三衢道中》云「梅子黃時日日晴﹐小溪泛盡卻山行。綠陰不減來時路﹐添得黃鷓四五聲。」《讀書》云「黃卷中人最起予﹐病來相對卻成疏。新涼試傍靑鐙看﹐猶有飛蚊小未除。」風格在豫章﹑劍南間﹐余最喜誦之。

三八七﹑胡澹庵十年貶海外﹐北歸飲於湘潭胡氏園﹐題詩曰「君恩許此一朝醉﹐旁有黎頰生微渦。」謂侍妾黎倩也。朱文公見之題詩云「十年竄海一身輕﹐歸封黎渦卻有情。世上無如人欲險﹐幾人到此誤平生。」後人於澹庵淸節﹐每不免有白圭微瑕之恨。實則廣平梅花﹐文山聲伎﹐知人觀過﹐何損平生。按放翁《老學庵筆記》云「前輩置酒飲客﹐終席不褫帶﹐後遂廢。紹興末﹐胡邦衡還朝﹐每與客飲﹐至勸酒必冠帶再拜﹐朝土皆笑其異﹐然邦衡名重﹐行之自若。」邦衡者﹐澹庵字也﹐其居恆不苟如此﹐正未可以偶賦風懷少之。且朱詩重在垂戒後生﹐特借澹庵而發﹐又何可以辭害義乎。

三八八﹑晏元獻殊《弔蘇哥》云「蘇哥風味逼天眞﹐恐是文君向上人。何日九原芳艸綠﹐大家攜酒哭靑春。」據《西淸詩話》云「元獻出守毫﹐每嘆土風凋落。一日營妓劉蘇哥有約終身而寒盟。方春物暄妍﹐馳駿馬出郊﹐登髙冢曠望﹐長慟﹐遂卒。元獻謂『士大夫受人眄睞﹐隨燥濕變渝﹐如翻覆手﹐曾狂女子不若』。爲序其事﹐以詩弔之。」《苕溪漁隱》曰「此詩爲宋子京作也。元獻待宋極厚﹐其罷相﹐宋艸制﹐頗極詆斥﹐觀者無不駭嘆。詳見《東軒筆錄》。」按《龍川志》﹐元獻撰李宸妃志文﹐止生一女。仁宗恨之﹐以語李文靖。李曰「宮省事祕﹐殊之不審﹐理或有之。然章獻臨朝﹐若明言先後實生聖躬﹐事得安否﹖」上默良久﹐命出守金陵﹐攺守南都。及殊作相﹐八大王謂上曰「此人名在圖讖﹐有成敗之語﹐並記志文事。」欲重黜之。宋祁爲學士﹐當艸白麻﹐爭之。乃降二官﹐知潁州。詞有「廣營產以殖私」云云﹐以他罪羅織之。殊免深譴﹐祁之力也。果如此﹐則宋詞正爲元獻地﹐又未可以涼薄相譏。又元獻《弔蘇哥詩》﹐意在風世則有之﹐必謂隱刺子京﹐亦近周內﹐姑存闕疑﹐以俟續考。

三八九﹑少陵《同谷歌》「長安卿相多少年﹐富貴應須致身早」。朱子嘗謂其陋。樂天《琵琶行》﹐致慨遷謫﹐朱子亦謂其貪戀祿位﹐說著富貴﹐便口角津津。當日作者﹐不過自抒所感﹐初無容心。後人切墨引繩﹐轉失風人之旨。卽如少陵《遣興》詩云「丰年豈云遲﹐甘澤不在早。」此卽「烈士暮年﹐壯心不已」之義﹐又何可一槪論耶。至香山集中﹐彊半皆閒適之作﹐此豈熱中利名者所能同年而語。

三九○﹑朱竹垞曝書亭遺址﹐在今嘉禾王店﹐蓋蕪廢己久矣。亭之楄字﹐舊爲嚴繩孫書﹐楹帖乃汪楫書﹐其句爲「會須上番看成竹﹐何處老翁來賦詩」﹐竹垞自集杜句也。據土人云﹕荷鋤犯此地者﹐其人輒病。詞客有靈﹐事或有之﹐然讀集中《南垞雜詩》云「不知黛色成陰日﹐此地何人結艸堂。」則竹垞固早作達語矣。

三九一﹑宋嘉定間﹐東南詩人﹐集於臨安。解元陳起﹐取南渡後以詩馳譽者﹐刊爲《江湖集》。至寶慶初﹐言官李知孝見之彈事﹐於是劉克莊﹑敖陶孫﹑趙師秀﹑周文璞﹑曾極﹐均羅無妄﹐而陳起亦不免焉。詩至《江湖集》﹐可謂集南宋之大成。今日以「江湖派」爲譏四方遊士專騖聲間者之詞﹐未爲的解。宗子威有句云「平生不薄江湖派﹐野逸蕭疏愛四靈。」可謂知言矣。

三九二﹑南宋詩人楊宋而外﹐則有徐照﹑徐璣﹑翁捲﹑趙師秀﹐稱「永嘉四靈」。爲詩力追晚唐﹐雅近姚武功一派。佳句之傳誦者﹐如徐照《冬日書事》詩﹕「梅遲思閏月﹐楓遠誤春花。」翁捲《曉對》詩﹕「梅花分地落﹐井气隔簾生。」《遊寺》詩﹕「分石同僧坐﹐看松見鶴來。」《吾廬》詩﹕「移花連舊土﹐買石帶新苔。」趙師秀《冷泉夜坐》詩﹕「樓鐘晴更響﹐池水夜知深。」《病起》詩﹕「朝客偶知承送藥﹐野僧相保爲持經」等句。當時屬此派者﹐若薛師石﹝《爪廬詩》﹞﹐如萬元承﹝《東山詩》﹞﹐其流不廣﹐蓋其派刻意苦吟﹐取徑太狹﹐破碎尖酸﹐是其流獘。葉水心跋劉潛夫詩卷﹐謂「進乎古人而不已﹐何必四靈。」然四靈諸人﹐固意在矯江西派之失實﹐有別開戶牖之功﹐則又未可抹煞也。

三九三﹑淸符藥林戶部曾﹐官京師時﹐嘗僦屋乏值﹐屋主人追逋急。大司空無錫嵇公調之云「是家詠竹﹐能作『吹得葉聲如水流』者﹐寧不可須臾緩耶﹖」一笑而罷。按藥林舊居﹐在韓家潭。牀幃之外﹐書簽畫卷﹐茗碗香鑪﹐列置左右。几案無織塵﹐四時常供名花數盆。王述庵笑謂之曰「入君燕寢﹐已如在斷橋籬落間﹐使人不復憶西子湖矣。」前輩風流自不可及。

三九四﹑標榜之習﹐賢者不免。趙秋谷之於馮鈍吟﹐服膺之極﹐稱爲私淑門人。漁洋謂鈍吟著「卑之無甚髙論﹐乃有皈依頂禮﹐不啻鑄金呼佛者」﹐蓋謂秋谷發也。然漁洋之於吳連洋﹐亦何解於譽之太過耶﹖

三九五﹑李白杜甫齊名﹐本昌黎「李杜文章在﹐光芒萬丈長」語。然當時所稱﹐乃李銜非李白也。杜贈銜詩「奎杜齊名非忝竊」﹐乃其明證﹐特世人不暇深孜耳。

三九六﹑詩有假對之法﹐本於杜少陵「子云淸白守﹐今日起爲官」。情文相生﹐固自可貴。後人尢而效之﹐往往專對字面﹐則餖飣矣。

三九七﹑字有虛﹑實﹑活三用﹐惟活字多習而不察。蓋詩斡旋轉捩﹐起伏鉤管﹐全在活字。如晚唐「雞聲茅店月﹐人迹板橋霜」﹐人多將「聲」字「迹」字當實宇用﹐豈知作活字讀也。卽如「聲罪致討」之「聲」﹐是當活字用﹐今試將「雞」字「人」字﹐略一逗讀﹐則原詩「聲」字「迹」字之妙﹐尢在言外。

三九八﹑「走馬天南踏萬山﹐喜從瘴癘奪身還。吟逢木客餐三秀﹐病想溪鳶葬百蠻。過社思君澆白墮﹐登髙爲我彀黃閒。南園夜雪須人賞﹐得句風狂約叩關。」此吳江金松岑《贈李希白詩》也。希白﹐騰越人﹐名學詩﹐以諸生從戎﹐旋擢副將﹐又以慊從十五﹐勘滇緬邊界﹐功髙不賞﹐侘傺無聊﹐今已垂垂老矣。君與吾友印泉爲從兄弟。印泉奉母居吳門之綱師園﹐君出遊依之。無何印泉太夫人殂﹐厝柩石湖治平寺﹐君伴印泉居廬卜兆﹐哀動路人。遊蹤所至﹐寄於詠歌。其《治平吟艸》一冊﹐卽其時作也。集中多及吳西諸山名勝﹐讀碑弔古﹐尢裨獻徵。余最喜其《山居》一首云「長夏山居事事佳﹐疏鐘淸謦滌塵懷。日移竹影淸排闥﹐雨潤苔痕綠上階。試取巖泉烹活火﹐偶尋松菌佐淸齋。幾人識得幽棲趣﹐樵唱山顚漁水涯。」淸言見骨﹐雅近龜堂。吾友谷九峯有贈君句云「老去英雄豪气在﹐肯隨雞騖競余粱。」甚佳。卽此可見其爲人矣。九峯又有《畱宿湖山堂漫賦》云「禮防潰決今爲烈﹐獨行何人遠著聞。廬墓爭傳眞孝子﹐鏖兵誰識故將軍。」亦爲印泉作者﹐永慕之眞﹐聞之起敬。不圖澆俗﹐尙有斯人。

三九九﹑余不入國門﹐已逾四載﹐舊京風味﹐時系夢魂。昔龔定盒己亥出都後﹐有憶京師鸞枝﹑芍藥﹑海棠﹑丁香及北方獅子貓各詩。三宿之戀﹐自昔已然。余每憶宣南酒肆﹐輒亦不忘廣和居﹐殆勿類此。廣和居佚事﹐《詩話》中前已及之。余友楊邠蕭所謂「春盤菜半成名迹﹐壞壁詩多系史才」者也。近友人鈔示時賢諸作﹐亦多可補舊聞者。江陰夏閏盒﹝孫桐﹞之感舊詩﹐尢爲淹贍﹐錄之﹕「城南雅集憶承平﹐近局時時陋巷迎。酒肆未隨朝市攺﹐《夢華》元老許東京。」﹝近年酒樓歌場多非其舊﹐其不攺舊風者僅一二家耳。﹞「聽雨樓東蕭寺北﹐蝸廬肇自道光年。公卿小巷常停轍﹐也作貞元軼事傳。」﹝其封宇爲嚴氏東樓舊址﹐南與伏魔寺鄰﹐原爲隆盛軒酒鋪。道光十一年﹐始攺今名﹐僅門屋一間。後屢充拓。僻在城西﹐市儈熱客所不至﹐惟文人樂就之。朝貴耽風雅者亦時蒞止。光緒中﹐松禪協揆每出城訪書畫﹐輒過飲。抱冰相國自武昌入覲﹐猶時攜客談莪。﹞「閱世靑簾漾冷坊﹐名流幾輩醉鑪旁。東洲詩老畱嘉話﹐酒債諸孫尙未償。」﹝道光以來﹐名士文酒之會接迹於此。何子貞先生居巷南﹐直以爲外庖。詩孫觀詧嘗與論四世之文﹐言舊債上溯六七十年亦不相計論矣。﹞不將珍錯競肥甘﹐春韭秋菘味自酶。肉號東坡魚宋嫂﹐食單掌故補宣南。」﹝烹炙多傅自南土﹐或標其姓氏。潘魚者﹐耀如太史炳年也﹔吳魚者﹐潤生中書均金也﹔江豆腐者﹐韻濤太守澍昀也。近日韓力畬部郎授以鍋燒豬肘﹐亦足追配﹐曰韓肘。昔陶鄕待郎有淸蒸白菜﹐瑤柱肚塊﹐號曰陶菜﹐不始於廣和居﹐今獨畱遺制﹐他家皆絕響矣。又烹魚法最多﹐皆佳。五柳魚卽宋嫂遺法。﹞「畫壁旗亭結習存﹐趙行秦艸各專門。周髯竟欲移樽避﹐抹殺顏家屋漏痕。」﹝壁上多趙堯生﹑秦宥橫所書屏聯﹐秦書尢多。周少朴前輩素與持論不合﹐每覓座﹐必擇室無秦書者。文人結習﹐亦可畱一談柄。﹞「四十年來萬事非﹐閉關頌酒代餐薇。黃公鑪下重經過﹐嵇阮徒悲舊侶稀。」﹝餘光緒丁亥始寓京﹐繆莪風柚岑﹑余壽平﹑徐芷帆養吾﹑剴式甫皆居相近﹐無三日不會於此。庚子後秦宥橫﹑王病山﹑李亦元過從較密。滄桑之後﹐惟餘與宥橫復木。今宥橫墓已宿艸。王書衡﹑章曼仙﹑邵伯潁諸君猶偶然作夜談﹐每話昔遊﹐慨嘆不己。﹞以外﹐志盒云「食單品格比新城﹐三世能知有定評。今日京華艱粥飯﹐霞川枉重酒家名。」﹝會稽李越縵先生精食鍥﹐曾見其與鄕人短札﹐謂廣和居菜如漁洋詩﹐非北人品格。﹞叔進云「歷歷淸遊似眼前﹐黃公鑪下太淒然。髙陽徒侶今何在﹐難忘斑碧血年。」﹝往時京朝官多在城南﹐每有小集﹐輒至廣和居。三十年來﹐知舊零落﹐追思昔遊﹐何可復得﹐小詩意指戊戌之楊叔嶠﹑譚復生二君及庚子之釗葆眞前輩﹐皆曾與餘同飲此肆者也。﹞少圃云「文心雅與桐城契﹐筆陣曾教淮海驚。二妙淸言長寂寂﹐鑪頭買醉不勝情。」﹝昔與姚叔節同館正志學校﹐近廣和居。偶來小飲﹐滿壁皆秦宥橫字。叔節語余﹐宥橫論古今人書﹐多所掊擊。咋過余齋﹐見君書﹐稱嘆不已。余與秦君固未識面也。彈指十有五年﹐感慨系之矣。﹞至邵伯綱﹑章曼仙﹐則皆塡詞。伯綱詞云「豆腐瓜笳作大烹﹐荊妻兒女飽殘羹﹐種楡雋句漫蠅。他日宣南遺事補﹐震聞朱《志》憶神京﹐吟邊聊與一飛觥。」﹝昔年曾以陳漫生書「大烹豆腐瓜笳菜﹐髙會荊妻兒女孫」聯語﹐寫詒城南某黔菜館﹐爲俗客所抹。嗣香滿圓索﹐書此﹐至以頗黎格之。廣和居軼事﹐《京師坊巷志》及《天咫偶聞》所不載﹐得閏老感舊詩﹐當成故實﹐爲後人筆記所采綠矣。﹞「市近樓髙詠寓齋﹐先廬咫尺久封苔﹐牡丹詩譙舊曾開。卅載公車彈指過﹐鄕人道故柬頻來﹐門前弈局任推排。」﹝先祖位西公官樞曹時﹐曾寓半截胡同﹐卽聽雨樓舊址。集中《詠寓齊》詩所謂「市近心偏速﹐樓髙室易昏」。又《四月三日招同人觀寓齊牡丹》均指此。余以光緒癸卯公車入都﹐夏厚庵吳補松諸老頻招廣和居小飲。回首前塵﹐緲入隔世。譜聲旣競﹐繼以累欷。﹞曼仙詞云「城南歌管都消盡﹐剩此靑簾影。旗亭無復柳絲絲﹐猶憶黃河遠上白雲辭。﹝癸巳﹑甲午間﹐此地詩鐘局極盛。﹞酒家傭保渾相識﹐三十年前客。壁間淡墨走龍蛇﹐誰與一樽淸醑守籠紗。」以上作者諸君﹐皆余舊識。每一誦之﹐猶想見賭酒談詩之盛﹐曷勝神往。聞伯綱已精書裝池障壁﹐寄語肆主﹐幸以碧紗籠護之。

四○○﹑潘四農﹝徳輿﹞《論詩絕句》云「蔣袁王趙各成家﹐六義頹然付狹邪。稍喜淸容有詩骨﹐飄零不盡作風花。」爲蔣心余作也。心余工長歌﹐多爲奇節獨行而發﹐淒鏘激楚﹐可以風世。王蘭泉謂其古體勝近體﹐七言古勝五古﹐數百年來詩人﹐能紮硬寨﹐打死仗者﹐要推鉛山。斷句如「幾人春髯白成雪﹐十里菜花黃到門」﹐「饑驅气藉詩書長﹐遊倦心惟骨肉親」﹐皆極佳。又《題新法子》云「後來十九遵遺法﹐功罪如何請細思﹐」語亦持乎﹐集中論史之詩﹐多具隻眼﹐此類是也。

四○一﹑心余之母鍾太夫人﹐名令嘉﹐字守箴﹐晚號甘茶老人。心余少時﹐太夫人嘗負之走千里﹐以訪贈公於蓮幕﹐蓋奇女子也。著有《柴車倦遊艸》。《登太行山》云「絕磴馬蕭蕭﹐羣峯气力驕。蒼雲橫上黨﹐寒色滿中條。返轍河如帶﹐捫車迹未遙。龍門劃諸水﹐禹力萬年昭。」《金陵斷句》云「一片風流地﹐千秋醉夢多。」沈鬱跌宕﹐不類女郎。

四○二﹑張文襄《病中絕筆》詩云「誠感人心心乃歸﹐君民末世自乖離。豈知人感天方感﹐淚灑香山諷諭詩。」或疑「君民」宜作「君臣」。詢之陳搜老﹐謂「民」字不誤﹐實有所指。文襄在樞垣日﹐力持大體。時津浦路方謀始﹐將簡大員督辦。粵人某君﹐聲气素廣﹐期在必得﹐朝議已垂定矣﹐沽上士紳大嘩﹐呼吁甚切。文襄以輿論不洽﹐力爭。監國問﹕「輿論不洽如何﹖」文襄曰「推其極﹐恐激成民變耳。」監國怫然曰「君如贊同﹐誰再梗議﹖且朝廷練兵奚爲者﹐何以動畏民變耶﹖」文襄變色曰「朝廷練兵﹐非以殺民者。」亦拂袖去。某公督辦之令﹐旋亦未果下。時長郵傳之某君適隸津籍﹐遂以屬之。然文襄因此嘔血﹐而病源遂伏於此矣。迨後朝旨突以監國攝行大元帥﹐未幾又以近屬某某典軍。文襄力爭無效﹐乃乞病假。初本無疾﹐猶冀藉此促負良者之悟。久之親貴競進﹐時事日非。文襄欷獻感嘆﹐每語客曰「淸社亡矣﹗」祈死之心愈決。」中間曾閉閣謝客﹐輯師友遺詩﹐以償宿願。卽今日吾友髙蒼檜所刊之《思舊集》也。其遺疏中有「不樹黨援﹐不殖私產」之語﹐聞爲弢老所加。弢老《送文襄歸櫬詩》云「太行蜿蜒送公處﹐世載豈意重隨肩。對談往往但微嘆﹐此景追味滋涕漣。」又挽聯云「窺微早識病難爲。」語外亦有所指也。

四○三﹑南皮入相已晚。其時滿漢新舊之爭尢烈﹐感嘆所及﹐輒寓於詩。《新舊》云「璇宮憂國動г巾﹐朝士翻爭舊與新。門戶都忘薪膽事﹐調停頭白範純仁。」又《西山詩》末二句云「新舊只今分半座﹐廟堂端費斡旋功。」凡知光宣朝局者。皆可識南皮苦心也。衮甫挽公句云「匡時苦費調停策﹐絕筆驚看諷諭詩。」兩語肅括﹐可見生平。

四○四﹑南皮《讀宋史》詩云「南人不相宋家傳﹐自詡津橋警杜鵑。辛苦李﹝綱﹞虞﹝允文﹞文﹝天祥﹞陸﹝秀夫﹞輩﹐追隨寒日到虞淵。」自注﹕「李﹐閩人﹔虞﹐蜀人﹔文﹐吉水人﹔陸﹐楚州人。皆南人也。」此詩疑爲有感滿漢之爭而作。近屬典軍﹐淸社遂屋﹐此中關鍵﹐顧不鉅耶。

四○五﹑挽南皮詩夥矣﹐余終推海藏之作。其一云「湯趙走相語﹐南皮昨已薨。鬱鬱此老翁﹐其意聾樂生。一生抱忠節﹐舊學頗彈精。惜哉如紈扇﹐秋至難施行。公常稱我詩﹐謂非世士能。江湖𨿽浩蕩﹐隱愧知己情。年年泥憶云﹐今日殊幽明。病中必見恨﹐此恨終冥冥。」其二云「抱冰堂中飯﹐餘味猶在腹。別時恐遂絕﹐所欠惟一哭。棄官如棄世﹐用意固已毒。知公疾我去﹐積憤亦殊酷。偶然見其詩﹐失嘆不自覺。卻求《爪雪捲》﹐感念定何觸。功名果滅性﹐並世迷九曲。子期旣云亡﹐《髙山》欲誰屬。」自注﹕「南皮見余《題鄭子尹爪雪山樊詩》﹐乃屬喬茂萱﹐求其圖捲看之。此鄒懷西告楊壽彤語也。」海藏與南皮﹐固有譚藝之雅者。龍州罷鎭﹐累徵不起﹐迨庚戌海藏入都﹐南皮已先一年逝矣。海藏雲﹕「生平詩爲南皮作者獨多﹐若後賢吹求﹐或資談柄。」余謂君詩立論自有本末﹐無些須世俗酬酢之語﹐多亦何害﹖且卽以詩論﹐亦無篇不佳。余所最喜者﹐《廣雅尙書招同姚園探梅》云「看徧官梅愛野梅﹐自麾驑從踏莓苔。入春風色連林覺﹐過雨山園一半開。賞會未妨饒勝事﹐憂勤終是靳深杯。尋花士女成圍處﹐競指元戎小隊回。」起二句南皮於廣座中極稱之﹐又《梁星海山長招陪廣雅尙書兩湖書院看桃花》云「斷石治廣除﹐納湖以爲囿。長廊行欲盡﹐橋影帶髙澑。回看何冥冥﹐柳浪覆千。緋桃間深淺﹐繁麗如展繡。顏﹤並頁﹥始怒﹐誕意縱未透。離離弄妍日﹐爛爛燒春畫。雄堂中勸學﹐海內郁奔輳。九流百家貫﹐一破萬古陋。賓師得烈士﹐懸鏑待眾扣。主人扶僮至﹐最愛循墻走。鬢絲映花枝﹐頗似飯顆瘦。相將開水閣﹐遠思發醇酎。拍波起羣鳧﹐遮眼拖孤岫。微言引深感﹐世議安叢詬。樹人同樹木﹐時事猶可救。十年才輩出﹐行與木俱茂。從公且婆娑﹐河淸人自壽。」其中「主人扶僮至」四句﹐南皮亦擊節嘆賞。海藏曩爲余述之﹐輒爲追記﹐亦他日詩家故實也。

四○六﹑詠牽牛詩夥矣﹐余獨愛白石句云「靑花綠葉上疏籬﹐別有長條竹尾垂。老覺淡妝差有味﹐滿身風露立多時。」末句自見標格﹐他人安能有此俊語。

四○七﹑樊山翁今年八十四矣﹐風情筋力﹐不減當年。井水旗亭﹐爭傳舊句﹐且記憶之彊﹐尢非時輩所及。其《爲陳公紉題自書王文敏便面》云「光緒己亥﹐余參武衛軍事﹐適王十三翰林三爲祭酒﹐余賦二律書扇爲贈。迄今二十九年﹐文敏墓早已宿﹐此扇流落人間﹐爲公紉仁弟購歸寶藏。君爲蘭浦先生之小同﹐仲兄公俑﹐又余之同社友喜。丁卯仲冬﹐以此幀屬題﹐旣悼廉生﹐復傷公俑﹐捲懷交舊﹐擲筆憮然。」原詩錄之﹐其一云「振玉三爲天下師﹐醮賓應有酒如池。功名白燕原無競﹐喜慍於菟兩不知。汲黯蹉跎積薪下﹐劉郎想象種桃時。門生門下門生盛﹐﹖消得沙哥七字詩。」其二云「供奉南齋早賜緋﹐君恩特許午前歸。已教《雪笈》窺東壁﹐仍遣冰銜帶北扉。紫禁神仙惟李泌﹐玉屏名字記揚徽。請看國子先生愈﹐吏部文爭日月輝。」題爲《廉生十三哥﹐以南齋翰林﹐三爲祭酒﹐賦詩奉賀。時己亥荷花生日也》。最近又爲某君《題文虎卿舊藏施壽伯畫竹》云「此五十年前余寓漢上隨氏水閣﹐爲南海文虎卿題也。畫者施壽伯﹐治刑名學﹐以詩鳴鄂中﹐兼工墨竹﹐與余交最篤。己巳人日﹐同社宗君子威持此畫來問余眞贗﹐此固灼然不謬也。根觸前塵﹐不勝悵惘﹐因再題其端﹐以諗來者。」原幀樊山題二絕句云「又見湘筠發故枝﹐自礬宮絹寫相思。扁舟舊熟君山路﹐腸斷哀猿暮雨時。」「望云詩筆老於鐵﹐畫與眉山相頡頹。今日看來渾不似﹐天然風致似瀟湘。」並署「虎卿屬樊山題﹐己卯端五前二日燭下」之。時爲光緒五年﹐迄今計之﹐已逾五十年矣。壽伯名山﹐其自題一絕云「叢叢翠筱掩柴門﹐鎭日科頭自舉尊。憶及齋東少年事﹐天涯惆悵陸平原。」亦佳。

四○八﹑閩縣鄭稚辛﹝孝檉﹞﹐海藏之弟﹐學養醇粹﹐刻意爲詩﹐顧不多作﹐然余所見者﹐固無不工也。君與海藏少歲齊名﹐詩境則所詣似異﹐石遺所謂「海藏精悍﹐稚辛婉約」者﹐蓋爲近之。甲午十月﹐將去福州﹐題詩西湖開化寺壁﹐中有「山槲葉黃詞客面﹐水ヶ花瘦女兒魂」句﹐最爲一時傳誦。壬子九月返裏重題云「七字題詩猶疥壁﹐少年歸客已無家。」皆膾炙人口者。近歲北來﹐時與雅集﹐丁卯沽上禊集分韻﹐君拈得「分」字﹐以詩柬余及鑲蘅云「世變於今異古云﹐永嘉避地轉燕云。鶯花不攺瀕千劫﹐塵土何嫌帶二分。鄴下思王誰比並﹖江東茂叔舊知聞。飄零海內歸無日﹐各倚髙樓看夕曛。」是集海藏在滬﹐君在京﹐皆未與﹐故末句及之。君又有《甲子九日靈光寺登髙》詩云「長公著意惜佳時﹐歲歲人傳九日詩。更喜石倉工遣興﹐西山迎爽戒秋期。」石倉謂鑲蘅也。

四○九﹑稚辛有《宣南雜詩》甚工﹐偶見二絕﹐皆紀舊京掌故者。《詠竄溫》云「可是成都犢鼻揮﹐過門時復駐髙軒。伯鸞風槪何人省﹐二百年來愛竄溫。」自注﹕「東城隆福寺對門﹐有飲肆署曰竄溫。相傳康熙中有蒸竄於此﹐鄰右售酒炙者﹐恆就取暖﹐因而得名。今以善制面稱。」又《詠沙鍋居》云「花豬肥美謝珍餞﹐風尙原來自滿洲。但使微臣知卜書﹐未須肉食咒無謀。」自注﹕「西城缸瓦市有白肉館﹐日以一豕餉客﹐不涉他味﹐腧午則閉市矣。今士夫習於晏起﹐故云。」

四一○﹑誠齋詩﹐白石推爲髙古﹐殊不盡然。誠齋詩善道人意中語﹐施於竹枝體尢宜。《峽山寺竹枝詞》云「峽裏撐船更不行﹐棹郎相語攺行程。卻從西岸拋東岸﹐依舊船頭不可撐。」「一灘過了一灘奔﹐一石橫來一石蹲。若怨古來天設險﹐峽山不到也由君。」能讀此詩﹐可以處逆境矣。

四一一﹑臨川樂蓮裳﹝鉤﹞﹐《過江至金陵絕句》云「長幹古道綠楊灣﹐飛在楊花酒肆間。孫楚樓邊人獨飲﹐夕陽紅徧六朝山。」比於定山堂之「流水靑山送六朝」﹐同爲佳句。所著有《靑芝山館集》﹐古體尢工。《讀墨子》云「違道非一端﹐《非命》復《非樂》。《兼愛》說亦偏﹐用心良已博。帶城距髙梯﹐髙義濟奇略。功成眾不知﹐俠與魯連若。剪葉用其根﹐實救人心薄。風義日澆漓﹐寸胸列城郭。病苦在他人﹐談笑看炮烙。同室時有斯﹐況若楚宋各。象教主慈悲﹐反爲眾生托。」仁者之言也。按半山亦有《讀墨詩》云「凡人工自私﹐翟也信奇偉。惜乎不見正﹐遂與中庸詭。」用意與蓮裳同﹐以言警透﹐似猶遜此。

四一二﹑劉攺之詩不多見﹐漁洋謂其「叫囂排突﹐風雅掃地」﹐似亦非定評。攺之在辛稼軒座﹐賦羊腰腎羹﹐限「流」字﹐信口吟云「拔毫已付管城子﹐爛胃曾封關內侯。死後不知身外物﹐也隨樽俎伴風流。」又賦雪限「難」字云「功名有分平吳易﹐貧賤無交訪戴難。」如此敏妙﹐稼軒安得不相愛重耶。又《能仁寺》一絕云「流年轉眼一飛梭﹐如此頭顱柰老何。狼藉落花春不管﹐竹雞啼處雨聲多。」亦非叫囂者流所能辦也。

四一三﹑大名成文昭﹝過屯阝﹞﹐有《觴詩集》。朱竹垞序之﹐稱其「風度雍容﹐辭气和雅。一望而知爲王謝崔盧之子姓。」又曾受學於漁洋﹑山姜﹐所交皆一時知名之士。集中《東吳萬里集》﹐有《合肥三絕句》云「港上寒禽比翼行﹐港頭拱樹接柯生。迢迢淝水東流去﹐不及廬江小吏情。」「少年人不愧英豪﹐城北當年住小喬。事去風流畱不得﹐荒墟落日艸蕭蕭。」﹝舒城有周瑜城。﹞「斷風零雨一孤﹐古屋垂楊亂鳥呼。身後無勞汗靑簡﹐販夫媼說龍圖。」風調芊綿﹐是能帶江南煙水气者。魏令張秉衡贈文昭句云「畿南慷慨無雙士﹐海北風流第一人。」可以見其標格矣。

四一四﹑《廣雅堂詩集》﹐乃南皮病中手定﹐集外剩槁﹐似亦不少。偶於友人處見有南皮書扇詩云「冰擷霏空晚未殘﹐六街車馬歲闌單。但憑折券賒春酒﹐且喜充庖簇菜盤。銅甑待僧成遠涉﹐藥糜畱客勸加餐。西寵芻稿關宸慮﹐莫誚邊兵透甲寒。」自注﹕「此余戊寅除夕﹐與繩庵學士﹑安圃尙書﹐對雪小飲二首之一。病中檢舊稿得此﹐錄之以示仲昭賢侄。繩庵墓木已宿﹐余亦日就衰頹﹐回念昔遊﹐彌增愴感」云云﹐當是公晚入樞府時作。

四一五﹑武昌督署有十桂堂﹐南皮督鄂﹐書「魚鳥親人濠濮想﹐桂山畱客楚騷詞」爲聯﹐其地木石蒼秀﹐賓僚每觴詠其間。散原有《十桂堂賦呈抱冰宮保》云「藤棘垂絲拂桂廊﹐坐閒微雨說秋香。支頤啜茗憂危大﹐負手看花意思長。曾向池亭憐舞鶴﹐只今觴詠寒づ。賓僚久慣依迂叟﹐餘事論文未可忘。」節庵亦有《寄題十桂堂詩》云「桂山畱客酒頻傾﹐絕世芳菲不自呈。樹木盡憑天長養﹐樓臺全向日光明。投林坐笑鴉爭瞑﹐臨水誰知鶴獨淸。莫笑希文窮塞主﹐歲寒心事共崢嶸。」南皮補重陽作﹐有「寒煙去雁窮懷抱」之語﹐蓋用範文正公《漁家傲》詞旨﹐故節庵詩藉以廣之﹐亦十桂堂故實也。

四一六﹑老友紫江朱蠖公﹐長餘五歲﹐與余交逾廿年。光宣間﹐余治軍遼瀋﹐君督蒙務﹐過從甚數。厥後余長民曹﹐及赴滬主和會﹐皆爲君作瓜代。蓮峯消夏﹐衡宇相望﹐素心晨夕﹐譚譙多歡﹐蓋朋輩中之饒夙緣者。君風標遒上﹐崖岸峻整。蟄居津門以來﹐日惟從事鉛槧﹐先刊行宋李明仲《營造法式》﹐中外奉爲圭臬。余習知長於審曲面勢之學﹐經始舊京市政﹐都人至今稱之。客歲復有《存素堂絲繡錄》之刊﹐其《弁言》中有「童時在外祖家﹐見書畫標帙﹐多爲宋錦刻絲。先慈傅大夫人擅女紅﹐每綴緝錦片﹐制爲香囊佩蛻。或碎裁花樣﹐作鍼黹之譜錄。手澤所存﹐如在心目」云云。余曩居京時﹐卽聞君於刻絲及刺繡品﹐鑑藏甚精。近又聞其輯有《女紅傳》﹐集古今名閨之嫻女紅見著錄者﹐至數百人﹐初以爲物聚所好耳。嗣得其新刊傅靑余﹝壽彤﹞《澹勤室詩》﹐及楊劍潭﹝文照﹞芋香館詩﹐始詳及君之家世﹐蓋亦性耽美術﹐與生俱來﹐非偶然也。君太夫人名蘿瓊﹐字淸漪﹐爲貴築傅靑余先生長女。《澹勤室集》中《初生女》詩﹐有云「傳書尙是他年事﹐無遣人來繡我詩」﹐卽爲太夫人作者。洎稍長﹐隨官南汝光道官舍﹐乃受業於楊劍潭先生。時君尊人梓臯先生慶墉﹐亦相從問字。同治乙丑﹐劍潭將北遊﹐梓臯先生梁孟﹐均以詩贈行。而太夫人之詩﹐復有「蓬萊七字他年約﹐先繡天涯感舊詩」及「新絲繡个維摩丈﹐香火一寵拜劍師」之句﹐且手繡此詩於索綾絡上。劍潭先生紀其事於《梁園畱別詩卷》﹐卷中更有「靜漪繡不能如阿姊」之語。﹝靜漪名寶瓊﹐靑余先生次女﹐適黃再同國瑾。﹞當日鍼神﹐蓋可想見。蠖公三歲喪父﹐孤露劬學﹐悉稟母教﹐故於絲繡美術﹐別具慧心。卽此一段詩案觀之﹐外孫壠臼﹐一綫相承﹐亦藝林佳話也。

四一七﹑昔人謂一命爲文人﹐便無足觀。余謂甘爲詩人﹐其詩境亦可想。放翁詩云「我生學語卽書﹐萬卷縱橫眼欲枯。莫道終身作魚蠹﹐邇來書外有工夫。」觀此可以見放翁之爲人﹐亦可論放翁之詩矣。海藏有《題林學衡詩本句》云「文字似非標榜事﹐可教塵土毫端。靜中別有精微在﹐莫作狂花客慧看。」敢持斯語﹐以詔後生。須知詩外大有事在﹐正不能專從詩裏討生活也。

四一八﹑嘉應黃公度京卿《人境廬詩》﹐多紀時事﹐且引用新名詞﹐在晚淸詩格中﹐良爲變體。人謂其浸淫定盒﹐石遺則謂其嗣響發。要之一時代中﹐固有一時代作者﹐能開風气﹐捨君其誰﹖綜其所作﹐關系戊戌﹑庚子間國故甚多﹐惜未及自注﹐時移事往﹐誠不免「無人作鄭箋」之嘆。余最喜君《新別離》《臺灣行》諸詩﹐卽論才力﹐固已一時無兩。

四一九﹑李文忠之歿也﹐侯官嚴又陵挽之云「使當時盡用其謀﹐知成效必不止此﹔設晚節無以自見﹐則上論又當如何。」人咸服其持平。公度亦有《挽肅毅侯》詩四首﹐玆錄其三﹐皆有關國故者。「連珠巨後門槍﹐天假勛臣事業昌。南國旌旗三捷報﹐北門管鑰九邊防。平生自詡楊無敵﹐諸將猶誇石敢當。何意馬關盟會日﹐眼頭鉛水淚千行。」「畢相伊侯久比肩﹐外交內政各操催。撫心國有興亡感﹐量力天能左右旋。赤縣神州紛割地﹐黑風羅剎任飄船。老來失計親豺虎﹐卻道支持二十年。」自注﹕「公之使俄羅斯也﹐遵憲謁於滬上﹐公見語曰﹕『連絡西洋﹐牽制東洋﹐是此行要策』及膠州密約成﹐歸又語遵憲曰﹕『二十年無事﹐總可得也』。」「九州人士走求官﹐婢膝奴顏眼慣看。滿篋謗書疑帝制﹐一牀踞坐罵儒冠。總無死士能酬報﹐每駁言官更耐彈。人哭感恩我知己﹐廿年已慨霸才難。」自注﹕「光緒丙子﹐余初謁公﹐公語鄭玉軒﹝星使﹞﹐許以霸才。」諸詩皆對文忠不無微詞者﹐自亦《春秋》責賢之義﹐故並錄之。

四二○﹑氵更陽端忠敏﹝齊﹞﹐收藏之富﹐爲海內冠﹐風流文采﹐照映一時。餘淸季由海外歸﹐猶接壇譙﹐並於坐上識梁藏山。國變後偶過西山歸來庵﹐輒有黃公酒鑪之感。君詩不多見﹐其《山中四友歌》云﹕采生﹝於晦若侍郎。﹞北遊窮八荒﹐文章日月爭光芒。非惠非夷世病狂﹐微言久久終芬芳﹐不如且共藏山藏。﹝藏山﹐梁節庵號。﹞柳溪﹝李昂若侍郎。﹞風槪何堅剛﹐寶書十國早所詳。繞謀適用憲萬邦﹐寫憂時復升林岡﹐浮生半日過僧房。沈盒﹝寶瑞臣侍郎﹞四十鬢已霜﹐屬籍忠疋誰能方。更生說書隱有匡﹐精甄書畫充巾箱﹐更取山水恣徜徉。仲魯﹝劉大理若曾﹞孝聞平津鄕﹐力卻肉食甘椒姜。歐山美瀑載奚囊﹐餘興猶將彳扁太行﹐政平只爲尋山忙。」乃庚戌夏日﹐西山歸來庵作﹐卽君北洋罷鎭之次年也。《焦山觀音崖晚眺詩》云「憑巖西望潤州城﹐無盡雲山萬景淸。大似春初好天气﹐不須惆悵晚來晴。斜陽一道貫江紅﹐𦇤膩波紋織晚風。如此風光豈相負﹐會圖歸臥此山中。」乃甲辰作。是時由蘇撫調湘撫任﹐道出鎭江﹐同遊者有李猛庵﹑陳仁先﹐遂有此詩。忠敏逝世﹐藏山於焦山松寥閣﹐建歸來庵祀之﹐木主楹帖﹐皆其手書。癭公詩云「焦山佳處松寥閣﹐已作齋香火籠。想見梁髯思舊淚﹐交柯萬竹蔽幽嚴。」仁先《戊午九日焦山登髙詩》云「歸來有庵祀忠敏﹐嚴裝屹立如遐瞻。當年陪讜盛賓客﹐招魂一老摧霜髯。」皆紀此事。仁先又有《紀遊衤集詩》云「夷叔閒馳九陌塵﹐看山宿諾竟逡巡。爭棋舊夢憑誰話﹐淒絕重來作記人。」自注﹕「甲辰歲與端忠敏來遊﹐林夷叔與蒯禮卿爭棋竟夕。」此亦可入山誌者。《題孫師鄭吏部舊藏子瀟吉士雙紅豆圖》二首之一云「江左曾傳小紅豆﹐春風詞筆付文孫。粗官老去心情減﹐一葉淩波向白門。」又《遊莫愁湖詩》云「五月湖樓趁夕涼﹐重來祠樹飲新霜。秋風莫續《箜篌引》﹐春夢難尋玳瑁梁。孫楚酒樓余蔓艸﹐麗華宮井剩枯楊。佳人底事生南國﹐家世分明系洛陽。」均忠敏重督兩江時作。君本不以詩名﹐吐屬淸新﹐固自可喜。

四二一﹑「靑雲上了無多路﹐都要徐行穩著鞭。」此香山《送崔郎中赴闕》詩也。「莫嫌海角天涯遠﹐但肯搖鞭有到時。」此隨園《還山詩》也﹐一則可醫躁進﹐一則可警因循。余均補入《養正詩選》中。隨園年垂七十﹐猶作閩粵之遊﹐前詩蓋歸時作也。

四二二﹑「士無遺艸眞能隱﹐山有梅花轉不孤。」此昔人題林君復祠聯語也。君復「茂陵他日求遺稿﹐猶喜曾無《封禪書》」句﹐論者多其介節﹐近見南皮張銻民﹝祖繼﹞《書林集後》詩﹐其一云「一生淸節似牛牢﹐詩酒娛情亦足豪。畢竟好名心未盡﹐書無《封禪》自鳴髙。」詩𨿽翻案﹐卻自可喜。其二云「湖山落得伴梅妻﹐髙臥何嘗警鼓鼙。生不逢辰管龍尾﹐與君遭際判云泥。」此與弢庵先生《壽東坡生日》詩「若較陸張文謝輩﹐先生生世未暌孤」句﹐同一用意。睇民以布衣從族祖文襄公遊粵遊楚﹐老於記室﹐以詩自娛。光緒末卒﹐年八十餘矣。所著《睇民詩艸》﹐文襄爲選入《思舊集》中。《拜林文忠小象》云「爲謝金人罷李綱﹐英姿想見聾重洋。傷心新豆闌猶在﹐竟死姦民一寸香。」自注﹕「新豆闌﹐廣東要地﹐公臨歿連呼之﹐人訛爲『星斗南』。孝達公蒞此﹐始悟其語﹐恐世不知﹐告予記之。」此亦可供史料者。李越縵《贈睇民》句云「文章貧後健﹐天地布衣寬。」可以見君生平。

四二三﹑昌黎詩云「莫爲兒女態﹐戚嗟憂賤貧。」工部詩云「浮生有定分﹐饑飽豈可逃。嘆息謂妻子﹐我何隨汝曹。」淡於榮利﹐刑於妻孥﹐固不可及。偶讀和靖詩﹐亦有「馬從同事借﹐妻怕罷官貧」之語。千古以來﹐殆有同慨。朱九江先生《守歲與閨人夜話》詩云「髙懷吾愧汝﹐卒歲恥言金。」原注﹕「宋眞山民詩『貴無可買恥言金』。」觀此彌嘆先生內佐之賢。

四二四﹑任公逝矣﹐戊戌朝±﹐又少一人。猶憶任公《去國自勵》詩﹐中有「十年以後當思我﹐舉國猶狂欲語誰」及「世界無窮願無盡﹐海天寥廓立多時」之句。此與南海《出都》詩「陸沈忽望中原嘆﹐他日應思魯二生」句﹐同爲自負語。世變蒼黃﹐彈指千劫﹐固作者當日所不及料。余聞任公示疾﹐曾爲詩寄之﹐中有「黨論今猶紛洛蜀﹐纖兒孰解重膺融」之語。未幾遽聞撤瑟﹐傷何如也。

四二五﹑吾鄕人物之盛﹐首數中興﹐拔茅連茹﹐恆至通顯。於時有隱君其人﹐爲一鄕矜式者﹐厥爲李澹巖先生聯奎。先生以明經裏居教授﹐三十喪耦不再娶﹐終身不入官府。覃研宋學﹐歸諸實踐。粵亂旣平﹐士爭問學﹐成就甚眾。幼時與張靖連同師事裏中名宿陳亦昭先生﹐相得歡甚。及爲諸生﹐與李文忠並轡文場﹐交推互服。二公旣鼎貴﹐諷以出仕﹐均婉謝之。後以經明行修聞於朝﹐特賞京秩。大府爭致禮羅﹐先生爾以聲聞爲恥。擬於二曲九江﹐庶幾無娩。吾友龔元凱﹝黻屏﹞夙從先生問業﹐有《吾師》四律﹐中有句云「中興多將相﹐一老自儒冠」。蓋紀實也。先生不欲以文字自爆﹐顧詩文均有義法。錄其《詠廬陽八景》云「蜀山突兀倚城西﹐雪後相將望眼迷。好是銅鈕斜掛候﹐玉屏風樹與天齊。」﹝《蜀山雪霽》﹞。「碧波蕩漾繞城隅﹐春色來時景更殊。鶯趁風淸歌翠柳﹐魚欣水暖戲新蒲。」﹝《淮浦春融》﹞。「山呼四鼎矗湖邊﹐爛熳朝霞彩徹天。疑是仙人今尙在﹐淩晨丹竄火方燃。」﹝《四鼎朝霞》﹞。「淨域周旋雲母幛﹐夜珠照澈水晶盤。只因泛棹氵巢湖裏﹐月色三更耐飽看。」﹝《氵巢湖夜月》﹞。「城東往事說藏舟﹑浦上年年艸色稠。三兩漁船斜系處﹐王孫好試踏靑遊。」﹝《藏舟艸色》﹞。「魏文教弩有髙臺﹐幾許松陰扌捲作堆。松想化龍飛去盡﹐重新梵宇更宏開。「﹝《教弩松陰》﹞。「鎭淮樓閣入雲霄﹐四角聲喧夜與朝。不是護花鈐漫語﹐辟疑警眾鐸頻搖。」﹝《鎭淮角均》﹞。「漫等ウ黎飯後鐘﹐鐘聞不絕響舂容。辟雍鼉鼓誰爲伴﹐叩擊偏教古寺逢。」﹝《梵剎鐘聲》﹞。又《屯阝居四首》云「自從離亂後﹐久矣樂村居。宅繞羊腸徑﹐門臨燕尾渠。送靑山勛Ю﹐交翠樹扶疏。愧乏陶公韻﹐依然識愛廬。」「性本懶隨人﹐蹉跎老此身。抱孫余歲月﹐教讀敝精神。瘠土堪爲寶﹐醇幸結鄰。時聞雞犬鬧﹐便是葛天民。」「夷險備經過﹐鄕屯阝樂事多。半畦分宿韭﹐十畝長新禾。水積魚頻戲﹐林成鳥試歌。劇憐桑棗熟﹐童稚日摩挲。」「未解覓侯封﹐依田且學農。蒔蔬晨助采﹐收稼暮聞舂。橊發朱霞爛﹐棉彈白雪濃。樹根書倚讀﹐相和有吟蛩。」學人之詩﹐彌爲可貴。

四二六﹑南海朱九江先生稚圭﹐咸同以來﹐嶺南學者之泰斗也。流風餘韻﹐沾漑百年﹐賢哲代興﹐多秉遺教。先生學主躬行﹐詩不苟作﹐年二十六肄業越華書院。桂林陳蓮史山長﹐以天中﹑節燕諸生﹐命賦新松。先生詩云「棟材未必千人見﹐但聽風聲便不同。」蓮史爲諷詠久之。先生久躓文場﹐三十一歲時赴鄕試獲薦﹐試文用史事﹐主者不解﹐以粗見棄。揭曉後主者發其捲﹐知先生名悔之。先生俳體《戲答友人問》詩云「訁喜出聽來事可嗟﹐矛頭淅米險些些。定知貧賤牛衣債﹐未了扶風處士家。」「略減容光滿月痕﹐壓驚荀令最殷殷。丰容不稱詩人婦﹐正好環肥瘦二分。」「風鬟水佩動珊珊﹐飄瞥氛煙一慘顏。擬抱齊紈同玉碎﹐爲郎名字在中間。」「附和隨聲到處皆﹐遺珠喪貝巧安排。圓明三五如月﹐見否團團在妾懷。」「拋到俳諧笑不禁﹐那言鄕土力難任。他生願化同心藕﹐補種情絲入地深。」自注﹕「來書云﹕鄕土無此風致佳人﹐失扇子去﹐恐是爲地所囿云云。失扇事𨿽子虛﹐其言致足感也。」老輩風趣﹐於此見之。先生後成進士﹐需次山西。初抵太原﹐僦次僧捨﹐蕭然獨居﹐出則徒步﹐入則薺鹽。嘗答友人康述之書云「作官是何物事﹐不過與和尙們隔壁耳。昔魏果敏官京師時﹐不攜眷屬。王漁洋尙書作詩嘲之云﹕『三間無佛殿﹐一个有毛僧。』弟今有佛﹐勝環溪遠矣。」弟子簡竹溪﹝朝亮﹞﹐輯先生年譜﹐謂集中諸詩﹐皆三十五前爲之。先生學有本未﹐名在循良﹐早歲吟﹐特其餘事。

四二七﹑晚淸以通曉時務稱者﹐吾於無錫得二人﹐一薛叔耘﹝福成﹞﹐一卽許靜山﹝玨﹞也。靜山宇復庵﹐曾持使節﹐閎識淸操﹐爲當時重﹐國變後隱居不出。詩不苟作﹐多關時政。《北過舊黃河》云「大河北徙忽廿年﹐昔日北徙今平田。膏腴千里等甌脫﹐黃塵莽莽無炊煙。我思神禹共行水﹐浚川距海澮巨川。蓄氵曳泄旣爲早潦備﹐灌輸亦令洪流宣。東周一徙漢再徙﹐黃流之患自此始。歷唐宋明千餘載﹐補苴苟且徒爲爾。仁皇中葉屢告災﹐翠華一幸江南來。口講手畫示方略﹐宣防旣築民忘危。黃淮合流歲五百﹐河身日髙流日塞。物窮則變變則通﹐天爲聖淸導使北。頗聞吏議尙紛紛﹐欲復南流息民力。書生所見定可曬﹐如瞽論棋昧黑白。況今北流方順軌﹐濟能變黃疾趨海。長淮南北幸晏然﹐及時稼穡利斯在。古溝洫法難猝行﹐但得其意足灌漑。北引汶泗南引淮﹐洪澤微山皆水匱。柰何當事懵不圖﹐坐令沃壤成瘠區。鳩形鵠面亦赤子﹐忍使乞食臥路衢。車中觀此長吁嗟﹐中夕數起心躕踟。作詩敢告良有司﹐胡不乘時宏遠謨。」又《己亥九月自晉入都感事》之一云「先民教耕稼﹐粒食功配天。桑麻及果菇﹐尙可妨中田。柰何罌粟花﹐裁植盈陌阡。春晚夏初時﹐紅白競絢妍。農氓幸逸獲﹐縣令貪稅錢。小利忘大害﹐倏忽三十年。猥云勝洋藥﹐抵制策良便。漏爾𨿽塞﹐種鴆亦可憐。司農議加徵﹐舊禁悉棄捐。大府嚴課最﹐昔一今百千。遂令三晉壤﹐十畝九種煙。誰能澹此災﹐世無曾與閻。」自注﹕「光緒丁丑﹑戊寅間﹐晉中大饑﹐曾忠襄﹑閻文介兩公合疏請禁栽罌粟﹐一時毒卉刪除過半。迨庚寅歲﹐戶部奏土藥爲中國土產大宗﹐請以徵爲禁﹐由是栽種日繁。視閻曾二公時﹐不止十倍」云云。今日毒卉滿天下﹐未知較前遺己亥何如。卽頻年海上之爭﹐亦皆肇端煙土。不除禍水﹐奚塞亂源﹖謂宜先從寓禁於徵﹐及化私爲公兩者入手﹐急則治標﹐賢於諱疾。凡關心民生國計者﹐當亦不河漢吾言乎。世無曾閻﹐有同喞矣。

四二八﹑太湖徐芷帆侍禦徳沅﹑養吾主政徳漑昆仲﹐官京朝時﹐皆有文名。花時輒譙賞崇效寺楸樹下﹐養吾逝世﹐芷帆繪《楸陰感舊圖》徵題﹐一時題句至多。沈太作爲成《滿江紅》一闋﹐芷帆讀之淚下。朱亦屯阝題《繞佛閣》一闋﹐語多淒咽。蓋屯阝季弟彥價﹐曾與遊譙﹔養吾沒後五年﹐彥偶亦墓有宿艸﹐故屯阝尢軫斷雁之感﹐不僅黃鑪之悲。余入都已不及識芷帆﹐其詩亦不多見﹐有題某酒肆敗壁一絕云「气壓元龍借酒豪﹐眼前春事水滔滔。倚囊恰有千金劍﹐扶上淩競馬首髙。」其气骨可想。曩陳子言有《廬州詩苑》之輯﹐余擬廣爲《全皖詩徵》﹐羅散佚﹐不敢不勉。

四二九﹑曾湘鄕有《訓李芋仙》詩云「巴東三峽援啼處﹐太白醉魂今尙存。遂有遠孫通腫饗﹐時吟大句動乾坤。愛從吾黨魚忘水﹐厭逐人間虱處禪。卻笑文章成底用﹐千篇不值一盤飧。」芋仙名士﹐蜀忠州人。當時與劍州李申夫﹝榕﹞﹑中江李鴻裔﹝眉生﹞﹐同稱三李﹐爲湘鄕庚戌主蜀時所得士。三李中﹐惟芋仙名位較嗇。同治初﹐知江西彭澤縣﹐移宰臨川﹐政聲卓著。去官後貧不能歸﹐流寓上海﹐江湖落拓﹐幾二十年。《滬上寓館旅述》云「仕宦還鄕豈不佳﹐其如偃蹇與時乖。饑寒亦半由人事﹐富貴焉能到我儕。謝傅年衰妨子覺﹐龐公身隱有妻偕。古來賢達甘無用﹐醉便髙歌死便埋。」又斷句云「故里愛才無狗監﹐新詩傳誦有雞林。」及「文人幾輩能消福﹐相者從來只舉肥。」皆不能無身世之感者。芋仙長於律詩﹐而不能爲古體﹐故自署其集曰《天瘦閣詩半》。其律句之佳者頗多﹐易哭庵亟稱其「不應我輩皆如此﹐正恐他生亦復然」一聯﹐謂全以虛字取勝。又「重攀白下當初柳﹐一看元都去後桃」﹐及「琵琶彈出秦淮月﹐照見蛾眉有淚痕」﹐俱能瀏亮頓挫者。滬上有姚七姚八兩校書﹐爲芋仙女弟子﹐相從學詩。哭盒在滬﹐和其「桃」字韻詩云「邀月主賓唐代李﹐渡江姊妹晉時桃。」又云「連牀阿母備偸桃」﹐及「掌上楚腰看燕燕﹐耳邊吳語聽虫虫」﹐皆紀當時情事。又爲二姚書聯云「上界謫仙李白﹐眾香國主姚黃。」芋仙亟稱之﹐均見哭盒所爲《琴志樓摘句詩話》中。廣雅與芋仙同出丰城徐稼生門下﹐集中有《稼生師招同張孝達孝廉》《楊子恂舍人對菊飲酒》詩云「一尊乘興醉東籬﹐佳日髙齋接履綦。弟子來陪無事飲﹐先生心與此花宜。乃年絲竹升沈澹﹐並世雲龍亡下隨。冷局相招娛晚節﹐九衢冠蓋任紛馳。」乃客部門時作。《天瘦閣詩半》流傳頗少﹐廣雅選芋仙遺詩入《思舊集》﹐篤於風義﹐人以爲難。

四三○﹑京師右安門外花之寺﹐俗稱三官廟﹐內有題榜﹐乃曾賓谷所書。廣雅有《花之寺看海棠詩》云「乾嘉遺老南城曾﹐腰纏十萬來廣陵。日攜姝麗到花窟﹐寶箏瑤席驚枯僧。墻頭詩榜黯塵土﹐繁華轉眼如風鐙。」似廣雅當時﹐已有遊事銷歇之感﹐今日燕麥兔葵﹐寶堪再問。至其地望所在﹐恐年湮代遠﹐卽號稱縉紳﹐亦多傳訛。土人更茫然矣。寺之花事﹐以海棠稱﹐乃董文恭公手植樹﹐定盒詩云「女墻百雉亂紅酣﹐遺愛眞同召伯甘。記得花陰文譙屢﹐十年春夢寺門南。」遊衍之盛﹐猶可想見。

四三一﹑賓谷官兩淮都轉時﹐提倡風雅﹐招邀勝流﹐遂有《邗上題襟集》之刻。漁洋雅雨而後﹐主持壇坫﹐輒首推之。今日人往風微﹐大雅不作﹐蕪城憑弔﹐韻事寂寥﹐世運與譚藝之盛衰﹐其關系有如此者。余於《賞雨茅屋詩》﹐甚喜其格調淸新﹐妙有寄托。《登岱》云「須知天下雨﹐還望一山云。」識者固早知﹐其必能建牙開府矣。洪北江以言事謫戍伊犁赦回﹐以出關入關之詩﹐編爲《荷戈》《賜環》二集﹐一時題詩者甚多。賓谷題一絕云「君得爲詩是國恩﹐長歌萬里入關門。請看紹聖元符際﹐蘇軾文章戒不存。」北江極贊賞之。又《淮陰市口占》云「能忍少年辱﹐偏憎噌等伍。人生得意時﹐誰記從前苦。」此皆未經人道過者。余擬於續輯《童蒙養正詩選》時錄入之。

四三二﹑贛之宜黃多詩人﹐淸代如黃樹齋﹝爵滋﹞﹑符雪樵﹝兆綸﹞﹐皆其著者。樹齋道光十八年奏禁洋煙一摺﹐海夷釁﹐因之而起﹐人遂咎其發難。實則常時吏奉行者﹐盡如林文忠﹐則事無不集矣。東鄕艾至堂﹝暢﹞﹐有《呈樹齋鴻臚》詩云「天地生金數有常﹐銀刀作幣價相當。不應酰毒甘中國﹐盡逐泥沙漏外洋。涓塞從來虛本計﹐峻刑今日費交章。滔滔江漢將誰挽﹐《平準書》成兩鬢蒼。」至堂詩遒勁有骨力。少嘗與樹齋同學﹐其平日議論﹐固先有以啟之矣。雪樵與樹齋同裏﹐其《漫感詩》云「曾欲漏卮塞﹐固知流毒長。至今斷魂艸﹐難覓返魂香。功罪猶難定﹐空虛實可傷。何須尋戰鬥﹐民困日流亡。」疑亦爲洋煙入中上而作。

四三三﹑先伯祖野亭公亦有《詠鴉片》詩云「費時失業是洋煙﹐流毒中原已百年。一盞孤燈人影瘦﹐秋風瓜瓞不綿綿。」憶余童時﹐先君子嘗爲誦之。

四三四﹑平遠丁文誠公﹝稚璜﹞﹐勛業彪炳﹐餘事爲詩﹐顧遺稿極少﹐有《十五佛齋詩存》﹐多督蜀時按部之作。《崇郫道中》云「郊行豈是樂遊春﹐閱武由來重使臣。沿路燉烽通斥堠﹐連營甲仗戍城闈。人聲鳥語千山亂﹐楊柳旌旗一色新。最喜昨宵時雨偏﹐昀昀遙望淨無垠。」《始晴喜作》云「歸程風雨計連旬﹐曉發資陽霽色新。野老釋蓑塡窄徑﹐僕夫浣屨踏輕塵。水田漾碧嬉雛燕﹐蔗隴分靑間竹筠。簾捲輿窗開倦眼﹐乍看叱犢似耕春。」《重慶道中》云「暮云裊裊漾輕絲﹐江上歸舟晚泊遲。兩面山城齊倒影﹐雙銜落日照鷓騖。山上髙樓江上船﹐嵐光人影水如天。楨搖背指前潭月﹐已向朝天門外圓。」風格在中晚唐人之間。又《中條山訪閻丹初》云「中條山色靜分明﹐知有賢人隱上淸。繞徑柿林秋气肅﹐到門竹影夏寒生。相逢白髮傷遲暮﹐共嚼靑蔬感世情。我愧抗塵君抱潔﹐要將晚節證前盟。」文誠與文介﹐皆翊贊中興﹐交誼至篤。文介歸田較早﹐風采隱然﹐一時重之。詩中「繞徑」一聯﹐可當楹帖。

四三五﹑幼時讀常少府「淸晨入古寺﹐初日照髙林」一律﹐輒於吾谷尙湖﹐向往久之。己未初冬於役滬上﹐友人嚴俊叔招遊。先期艤舟蘇門以待﹐半日舟抵常熟。翌晨入山﹐縱覽興福﹑淸涼諸勝﹐紀以二詩。其一云「喜子扁舟約﹐淸遊亦夙緣。姑蘇剛小別﹐虞嶺已當前。飽覽破山寺﹐言尋君子泉。此邦林壑美﹐信宿便欣然。」其二隻記「千載安憚地﹐爭傳少府歌。滄桑隨劫換﹐桂栝閱人多」四句。南行以來﹐玆遊最適﹐惜匆匆返棹﹐未及幽探﹐於山靈爲負之矣。當日寶融述王病山紀遊詩甚佳﹐錄之﹕「入寺髙吟常少尉﹐淸辭都讓古人先。只應老樹冰霜節﹐今日須空六代賢。」「枕水湖田萬郢方﹐涵天海气接微茫。江東日對菇蘆色﹐來立峯巓瞰大荒。」「拂水山莊幾劫塵﹐林慚澗愧亦淹淪。停車欲問探梅徑﹐只弔香車共載人。」「千磴雲峯寒絕壑﹐數峯嵐翠倚晴霄。午風細細吹香至﹐疑有藏山古藥苗。」「拂水巖西署劍門﹐山間百態此稱尊。雄關天險吾鄕物﹐分與吳兒一角痕。」「峭壁摩空劍斫痕﹐赭靑飛動石嶙峋。夕陽盤磴下山去﹐添作荊關畫里人。」「鶉鴿前故相墳﹐蘚碑淒絕自書文。遊人話到神州事﹐應更重泉不忍聞。」「蕉堯靑冢占先賢﹐天穴分明峙碧巓。自是葬書三代備﹐世人解道景純先。」﹝虞山有言子墓。﹞文學江東燦宋元﹐四科先啟孔門賢。孕云一冢三千歲﹐光被勾吳萬里天。」「經過彭趙兩名園﹐美意樓臺與水分。墨丈之間見泱漭﹐我於邱壑愛翁君。」「畫家奇筆黃子久﹐得自玆山朝暮間。尺絹千金鑲寶﹐幾人貪愛到眞山。」近歲鶴亭﹑遐庵﹑叔雍諸子﹐聯袂往遊﹐得詩甚多﹐且於火雲六月中﹐披荊趼足﹐訪得河東君墓﹐非惟一時韻事﹐亦可訂邑志之失。東澗有知﹐能無破涕。鶴亭紀事詩特詳﹐云「舊聞牧齋翁﹐邱墓依拂水。河東葬其西﹐相距不腧咫。昨過拂水巖﹐冥搜空累。路人指巖下﹐隱約碑未圯。詰朝花園濱﹐﹝地名﹞柳下一舟艤。初尋得墓道﹐諦審復不是。﹝錢梅溪《書牧齊先生墓道碑》﹕「峙田中從墓道入﹐得一冢﹐爲髙姓﹐後始於髙姓墓東北得之﹐碣書『東涸老人之墓』。又西南行約百步﹐得一冢﹐題『河東君之墓』﹐《縣誌》稱距東涸墓二十步﹐非也。﹞穿林度阡陌﹐荊棘刺吾履。同遊盡姍笑﹐何事竟幹彼。吾耳α不聞﹐旣到無反理。果然得瞽相﹐道遇嬋娟子。自言道光朝﹐四世卜居此。似聞陳縣官﹐﹝案此陳雲伯﹞也稍稍修廢祀。邇來近百年﹐但牧牛與豕。遊人到虞山﹐競說虞山美。誰能操麥飯﹐一念若敖鬼。又聞父老言﹐亡者顏如李。金風玉露中﹐往往見此豸。色相天人姿﹐緋衣貼髙履。鬼神古則有﹐其事非譎詭。矧玆尢物生﹐艸木詎能比。君家有蘼蕪﹐十載黃土委。曾因弔羅隱﹐一灑薛濤涕。可惜程孟陽﹐不穿此冢死。」﹝裕甫有亡姬﹐虞山人。沒﹐葬京師西山﹐其下卽詩人羅扶東墓。﹞遐庵云「杯土朝云伴大蘇﹐春風斷夢落蘼蕪。炎天繭足荒榛道﹐合寫虞山訪墓圓。」叔雍云「河東黃上棠梨外﹐寂寞何人弔夕暉。欲附《桑經》存酈注﹐不辭榛棘自鉤衣。」皆紀此事。張宜仲並畫虞山訪墓圖﹐鶴亭自題云「荒冢迷紅粉﹐雲山黯白楊。過橋尋履迹﹐照水想衣香。多謝僧繇畫﹐平添陸賈裝。眞眞吾敢喚﹐紙上有神光。」亦可爲紅豆山莊添一故實。虞山四大憚寺﹐曰興福﹐曰報國﹐曰三峯﹐曰維摩。余前遊只及其半﹐宿願之償﹐俟之異日。

四三六﹑丁卯天津海光寺楔集﹐余實主之﹐以顏光祿《曲水詩》序分均。京津耆宿﹐彊半來會﹐如陳弢庵李星冶諸老﹐均年逾八十以上﹐範老亦近七十。餘詩所云「諸賢能好我﹐聯襟歡未旣。就中洛社英﹐積歲矢敬畏。」蓋紀實也。弢老分得「纏」字﹐卽席成詩云「臨河循例會羣賢﹐海上羈棲又一年。積雪涉春都作水﹐連陰逢霽似關天。相從攜酒同登閣﹐有興褰裳與刺船。歲歲祓除兵未寢﹐可堪南望戰氛纏。」腹聯海藏極稱之﹐以爲置之宋賢集中﹐亦僅見之佳句。星冶分得「轡」字﹐賦詩云「世變轍滄桑﹐初服我久遂。淑气扇春風﹐行行散遊騎。況逢上巳辰﹐欣然修楔事。古有會稽會﹐今非蘭亭地。勝境亦何常﹐浩蕩海光寺。校捨假肆筵﹐殷勤來客遲。濟濟列羣賢﹐列坐依其次。湖平觴不流﹐綺席自揚觶。欲以伸雅懷﹐拈韻各分字。珠玉落九天﹐詩成權作記。嗟彼哄墻人﹐柰何傷同類。祓除苦無方﹐民生亦僬。盼定澄淸局﹐憑君一攬轡。」結句見勗﹐何以副之。未幾星老捐館捨﹐余挽之云「曾共春羽觴﹐如何彈指卽滄桑。神州縱有澄淸日﹐可惜斯人宿艸荒。」蓋不勝黃鑪之感矣。範老分得「芬」字﹐賦詩有「寒重晚春猶欲雪﹐地偏勝友尙如雲」之句。是日歸途﹐並在八里臺泛舟﹐觴詠之歡﹐可云稱盛﹐付之剞劂﹐且俟異時。比歲每逢楔日﹐輒亦小集朋尊﹐顧吟侶散處﹐不易合並﹐以視曩集﹐殊有積盛難繼之慨。近友人野崎誠近君鈔示戊辰﹑上巳範老分均之作﹐亦於前遊﹐深致。尺波駒隙﹐所感正同。詩云「修楔曰重三﹐其日曰上巳。此會但一開﹐傳者必王氏。逸少書蘭亭﹐元長序曲水。昔賢旣有然﹐今賢尢樂此。去年淝水王﹐﹝謂逸塘。﹞招邀南河渙。今年沽水王﹐謂竹林。東合集簪履。矍鑠主人翁﹐皓首今園綺。娛情晚何恃﹐金石兼圖史。廣結朝墨綠﹐到處逢知己。昨者飛一賤﹐少長咸戾止。庭花遲來客﹐窗竹待佳土。二十有九人﹐同坐春風裏。爰循去年例﹐題名聚一紙。張之漢石樓﹐﹝主人得子遊殘石﹐名所居曰漢石樓。﹞遙映今傳是。﹝今傳是樓﹐逸塘樓名。﹞酒酣歌抗墜﹐笑語雜詼詭。三釅日已晡﹐餘興殊未已。今日宜有詩﹐尢非他日比。將詩祓不祥﹐乃符修楔旨。不祥莫如兵﹐斯語出老子。祓除倘有力﹐弭兵從此始。」今範老逝矣﹐沽河重泛﹐腹痛何堪﹗余有《次範老自挽詩均》一律云「壽考令名公已備﹐弧辰屈指隔兼旬。方期舉案歌偕隱﹐何遽騎箕作古人。吟社有聲當代重﹐釣臺無恙一星淪。水西莊畔盈盈水﹐從此閒鷗孰與親﹖」城南社者﹐範老主之。嗣響水西﹐積詩成帙﹐代興之責﹐是在諸賢。

四三七﹑詠物詩以七言爲最難﹐蓋用意刻琢﹐易於傷格﹔專講超脫﹐又難到題。昔賢工爲此體者﹐首推工部東坡。工部詠《返照》云「楚王宮北正黃昏﹐白帝城西過雨痕。返照入江翻石壁﹐歸云擁樹失山屯阝。衰年病肺惟髙枕﹐絕塞愁時早閉門。不可久畱豺虎亂﹐南方實有未招魂。」如此大篇﹐驚心動魄﹐安可以詠物目之﹗又《野人送朱櫻》一首﹐和《裴迪登蜀州東亭送客﹐逢早梅相憶見寄》一首﹐亦系傑作。東坡《李鈐轄坐上分題戴花》云「二八佳人細馬馱﹐十千美酒《渭城歌》。簾前柳絮驚春晚﹐頭上花枝柰老何。露濕醉巾香掩冉﹐月明歸路影婆娑。綠珠吹笛何時見﹐欲把斜紅插皂羅。」可謂極隸事之工。丈《玉堂栽花﹐周正孺有詩﹐次答其均》云「故山桃李半荒榛﹐粗報君恩便乞身。竹簟暑風招我老﹐玉堂花蕊爲誰春。纖𦇤翠蔓詩催發﹐皎皎霜葩發斗新。只有來禽靑鳥帖﹐他年畱與學書人。」此詩不僅詠物﹐而當時出處懷抱寄托﹐咸寓其中。詩道性情﹐固應如是﹐如專以刻畫雕琢求之﹐要非上乘。至斷句如張漁川﹝四種﹞詠《胭脂》一聯云「南朝有井君王辱﹐北地無山婦女愁。」某君應京兆試不售而歸﹐卽席賦白菊花一聯云「燕臺秋老金無色﹐栗里人歸鬢已華。」均膾炙人口者﹐翁覃溪極稱之。近如王湘綺詠《蘋果》云「南土移來香漸減﹐北方亂後到應稀。」亦極佳。惜只記斷句。湘綺自謂神似工部﹐每以告人。

四三八﹑樊山「柳色黃於陌上塵」一絕﹐膾炙人口久矣。哭盒《燕晉道中題壁》句云「夕陽紅煞鴉邊樹﹐秋柳黃於馬上人。」亦慍博誦一時。哭盒生平最工此體﹐年十六七時往返五溪夜郎間﹐道中題壁句云「春波綠濕桃花影﹐夕照紅乾燕子泥。」由梧州赴桂林﹐舟行漓江道中得句云「四山云似飯初熟﹐一路灘如花亂開。」《癸卯暮春題海澱酒樓》云「十日九風偏少雨﹐一春三月總如煙。」己酉年﹐燕晉道中又有題壁句云「心上故人三五雁﹐腰間神物一雙龍。」上句蓋用定盒詩意﹐淒艷獨絕﹐固宜傳唱旗亭。

四三九﹑幕客起家﹐咸同最盛。湘陰合肥而外﹐如劉霞仙﹑郭意城﹑陳雋丞﹑李勉林諸公﹐皆其著者。淸季則吾友無棣張韓齋﹐亦擅盛名。開府南﹐猶是壯歲﹐余與君聞聲相思﹐民國初元﹐始獲執手﹐過從之歡﹐顯顯心目。顧其後君幽棲海上﹐屏絕世緣﹐似聞閨中相佐之力爲多。今春君忽寄示所爲悼亡詩冊﹐蓋爲慧淨夫人作也。慧淨周姓﹐以才媛從君逾十載。歡君所爲挽詩﹐沈痛如此﹐則其賢可知。情之所鍾﹐原在吾輩。曩奉新許仙屏悼其姬人﹐刻《詒煒集》。韓齋之意﹐其在斯乎﹖詩云「油壁來時桂嶺秋﹐金釵鈿合誓牽牛。匆匆短夢隨雲散﹐黯黯華年逐水流。從古名花例無子﹐多生慧業只供愁。老懷我已悲難遣﹐猶勝淒涼燕子樓。」「玉京攜手便依依﹐石上精魂果是非。剖腹求生期白首﹐憐儂忍死檢春衣。空餘鏡裏雙淒影﹐怕想花時比翼飛。落月慊鉤憂幽響﹐姍姍環佩或來歸。」「又是新梅破蕊時﹐紅閨韻事耐尋思。傳花擊鼓催行令﹐剪彩搏泥學賣癡。戲擲金鈐調海鵲﹐教臨玉試版諭麋。懼驚觸緒分明在﹐才說嬉春鬢欲絲。」「病魔嬈夢倚燻籠﹐彊作歡娛怕惱公。蘇肺頻煩煎淡薄﹐鏖愁時復唾殘絨。弦淒漫譜金丹曲﹐窗冷虛延玉女風。腸斷鴛鴦江上水﹐樓船蕭鼓待驚鴻。」「生小蛾眉暈黛痕﹐前身臺在薴蘿屯阝。新醅自釀鵝兒酒﹐鴻素畱裁犢鼻。病骨尙勞親浣滌﹐夜臺剩與夢溫存。長生浪說神仙訣﹐那有還丹可返魂。」「前塵一憶一卒酸﹐玉骨於今尙未寒。執手何期成訣別﹐彌畱猶爲策平安。羅襦在桁疑才換﹐寶鏡封塵那忍看。不盡空階寒雨滴﹐收將老眼泫微瀾。」「便結他生未盡緣﹐今生已恨隔人天。傷心苦藥頻相彊﹐在耳微呻只自煎。同穴定當償一諾﹐招魂直欲澈重泉。衰髭短鬢無人鑷﹐春暖猶驚雪滿顚。」「泡幻年來感已深﹐欲求般若契雙林。待參貝葉無生旨﹐卻洗捲施不死心。料得孤棲成怖鴿﹐倘能共命化仙禽。戒香爲了平生願﹐同禮空王聽法音。」君早歲名噪國學﹐才气橫溢﹐傾其輩流。《四朝詩史》中﹐錄《九日登髙》長歌﹐實其少作。此次《悼亡》諸作﹐老筆紛披﹐才思不退﹐信乎能者之不可測也。

四四○﹑曾墊庵「十日層樓九風雨﹐三年故國百思量」﹐蓋以詞語入詩者。題爲《春心六首》﹐意當時必有本事。玆並錄之﹕「片片淸霜葉葉云﹐梨花嫌冷絮嫌溫。何人策馬來相遇﹐雙燕歸時盡掩門。」「別夢依依過謝橋﹐心中風雨暗瀟瀟。自從拾得楊花片﹐不見章臺見柳條。」「板閣微寒酒半消﹐露桃花底漏迢迢。憑誰說與春宵短﹐試向銀屏坐寂寥。」「不教王令迎桃墓﹐空見宮人送水雲。自信飄零文字海﹐年年淸淚照金尊。」「羅帶春餘特地垂﹐南唐新恨惡禁持。可憐繁杏陰陰地﹐幾日墻東不再窺。」芳馨悱惻﹐沁人心脾。遺集乃蟄庵手寫﹐遐庵校刊﹐刊成距君歿已二年矣。君從政農部﹐明習度支﹐淸季曹司﹐無出其右。國變後買田楊漕﹐力耕自給﹐有《初宿楊漕田舍》詩云「二畝田廬艸艸成﹐略無軒檻足幽淸。綠河梯柳垂垂發﹐過雨池浼浼平。敢藥忍饑誠拙事﹐解衣髙臥慰勞生。讀書正在牛欄側﹐一世巢經共此情。」屯阝居幽事﹐濤之神往。又有《田間衤集詩十四首》亦極佳。余尢喜其中三絕云「蛙聲閣閣水平畦﹐亢稻初秧綠漸齊。雨後斜陽紅較好﹐小船搖曳過河西。」「故書百本鎭相隨﹐長夏村莊日倍遲。溫罷《公羊》剛餅熱﹐家風還是秀才時。」「夜起微茫月墜霄﹐靑蘆風動響蕭蕭。平生久慣江鄕味﹐卻又關心早夜潮。」君以文人親穡事﹐頻歲旱潦﹐遂喪其貲﹐任公詩所謂「田居詩十首﹐一首千金值」者也。趙香宋有《蟄庵爲農﹐戲寄一律》云「老去多年號乃公﹐全家力作畝南東。半生識字干天怒﹐八口占星盼歲丰。畱命桑田休問海﹐傅香麥隴自聞風。杏花菖葉陂如鏡﹐惟髻相看一笑中。」又《得癭公書識京華故人消息﹐喜極志感》﹐其中有句云「獨憐老跨耕牛者﹐彊唱農歌媚細君。」自注﹕「細乎小乎﹐請定此字﹐僕不敢誣蟄庵也。」耦耕佳話﹐因並錄之。

四四一﹑滄桑換劫﹐仕隱都難﹐避地躬耕﹐每多朝士。楊漕與析津接壤﹐故退宦多樂就之。蟄庵有《自孥小舟過河﹐與梁次侯閒話》詩云「次侯吾故人﹐隔河斜對宇。耕作有偃息﹐還往無迎拒。沿河東西岸﹐汲汲事斥鹵。耦耕誠何心﹐遺民略可數。」自注﹕「林贊虞﹑葉仲園﹑陳詣仲﹑林朗西﹑溫毅夫﹑次侯及子﹐皆衡宇相望。杜之東屯﹐陶之下巽﹐素心晨夕﹐殆猶遜此」墊庵居楊漕尢久﹐有《題譚玉生煙雨歸耕圖》句云「蓑笠攜鋤事了然﹐敢將蹤迹比前賢。此中風趣吾差識﹐慚愧寧河過十年。」楊漕爲寧河縣屬地﹐故云。

四四二﹑蟄庵之外﹐如勞刃叟﹑張淵靜﹐則隱於淶水﹐荷鋤削迹﹐世論髙之。弢庵先生有《再訪淵靜刃叟淶水屯阝居》云「自是人間待盡身﹐菇蘆心事娩遺民。朝朝掉鞅金鰲路﹐獨自冠裾托侍臣。」周熙民﹝惇﹞﹐則曾一度卜居蘆臺﹐並與周松孫有作鄰之約。匏盒丈有《偕朗溪訪熙民叔侄屯阝居》詩云「咫尺桃源得問津﹐不知門外有風塵。橫法長恐棲無地﹐空谷今才見似人。岸上牽舟疑可住﹐籬根分井便爲鄰。芋羹豆飯茅柴酒﹐艸艸杯盤一味眞。」林朗西又辟農莊於南苑﹐宰平有《朗西約遊南苑農莊﹐畱一日而歸》詩云「濃陰髙柳繞屯阝家﹐雞犬迎門寂不嘩。逃熱共尋閒日月﹐食貧能過淡生涯。荷香鄰曲撐游艇﹐雨足溝塍臥水車。兵後猶堪追樂事﹐劇譚飽飯聽私蛙。」宰平固夙有適野之癖者﹐寫出田家風味﹐正自不同。

四四三﹑蟄庵於壬子八﹑九月間﹐有所讀書﹐題詞甚佳。《題王右丞集》云「慚皇宮職偶同公﹐寥落千年悵望中。但得晚來修白業﹐不妨文字馬牛風。」自注﹕「余官右丞時﹐何翩髙以詩戲之曰﹕『此眞詩人官職也。』自愧文質無底﹐何敢比輞川。特以夙惇憚悅﹐於公似有同情﹐萬一他時有會處﹐則某甲𨿽不識一字﹐要須還他堂堂地做个人。」蟄庵志潔行芳﹐並時無兩。晚修淨土﹐頗著精勤。以詩境論﹐固同摩詰﹔官職偶符﹐亦資談助。

四四四﹑墊庵《題丁叔雅遺墨》句云「舊日交親原不薄﹐他生怨悱更何如。人間夭枉兼常痛﹐腸斷丁三數紙書。」叔雅少與蟄庵同裏齊名﹐迄後畱滯京師﹐客邸所需﹐及病中醫藥﹐身後棺斂﹐皆蟄庵一人任之﹐其篤於風義如此。甲子以來﹐癭公﹑蟄庵﹐相繼病逝﹐吾友遐庵治其喪﹐復爲刊印遺集﹐不負死友﹐遐童有焉。

四四五﹑七律詩偶句﹐以翻空對最見神力。工部之《武侯祠》云「三分割據紆籌策﹐萬古雲霄一羽毛。」上句本事﹐下句翻空。後來如放翁之「萬里羈愁生白髮﹐一帆斜日遇黃州」等句﹐皆深得此中三昧者。

四四六﹑薛濤《籌邊樓詩》云「平臨云鳥八窗秋﹐壯壓西川四十州。諸將莫貪羌族馬﹐最髙層處見邊頭。」意存諷諭﹐筆調亦髙。尋常女校書﹐安能有此口吻﹖人但傳其「枝迎南北鳥﹐葉送往來風」一聯﹐殆猶未窺全豹。

四四七﹑香山《詠晚桃花》詩云「一樹江桃亞拂池﹐竹遮松蔭晚開時。非因斜日無由見﹐不是閒人豈得知。寒地生材遺較易﹐貧家養女嫁常遲。春深欲落誰憐惜﹐白侍郎來折一枝。」著眼「晚」字﹐自寫襟期﹐士有遲暮之感﹐讀之彌復恫然。詠物之工﹐此爲絕調。

四四八﹑詠盧生事者﹐余最推羅臺山﹝有髙﹞一絕﹐詩云「場下盧生太息頻﹐世間誰是息機人。人生哀樂眞無定﹐好夢原來亦苦辛。蓋爲觀演《邯鄲》劇作也。臺山以家難逃於禪﹐素習權家言。詩不多作﹐亦勁悍無茶弱气﹐與彭二林﹝紹升﹞齊名﹐均能外服儒風﹐內宗禪行者。

四四九﹑粵中多產木棉﹐花時紅照天際﹐黎二樵稱爲海外第一花。杭大宗七絕云「目極胖柯水亂流﹐低枝腕地入端州。最憐三月東風急﹐一路吹紅上驛樓。」最能狀之。

四五○﹑孫淵如陳臬《東魯題詩》云「聰馬紅旌靜不喧﹐來從王宇帶髙寒。三齊名士爭投刺﹐一路靑山送到官。使者車單如客過﹐聖人家近借書看。淸時不用矜風節﹐慚愧儒冠換豸冠。」「一路靑山」句﹐神味雋永﹐儒吏風流﹐猶可想見。厥配王采薇﹐亦能詩﹐畢靈巖刊《吳會英才集》﹐淵如與采薇詩均入選﹐亦一時佳話。

四五一﹑黎二樵警句云「短長道路共別離﹐少壯交遊半死生。」上句眼前習見語﹐卻未經人道破。

四五二﹑狄道詩人吳松崖﹝鎭﹞﹐所爲《松花庵詩艸》﹐袁隨園﹑王西氵止﹑楊蓉裳均極稱之。以淸嘉慶丁巳卒﹐年七十七。松崖素自比羅昭諫﹐而年適相符﹐亦一奇也。有押秋字句云「疏桐連夜雨﹐寒雁幾聲秋。」「蘆花湘浦雪﹐風葉洞庭秋。」「看山雙槳暮﹐聽雨一蓬秋。」一時稱爲「三秋居士。」

四五三﹑查初白句﹕「萬井雲煙扶水閣﹐四山雷雨動空城。」楊蓉裳句﹕「虛堂說劍邀奇士﹐小像焚香拜美人。」皆可寫作聯語。「鶯啼中婦嫩﹐蠶出小姑忙。」許了卯句也﹐寫春日村居之景﹐最爲有致﹐然非生長南中者﹐不知其琢句之工。

四五四﹑翻案詩出以蘊藉﹐最爲上乘。徐巨源《題桃源圖》云「落英芳艸閉桑麻﹐客到驚聞世代賒。津路早知紅樹引﹐秦人應悔種桃花。」末二句有味外味﹐與工部之「君看燈燭張﹐轉使飛蛾密。」同一用意﹐知此旨者﹐可以論政。

四五五﹑老友虞山言仲遠﹝惇源﹞﹐與哲兄謇博大令﹐早承家學﹐並負時名﹐大河南北﹐類能道之。謇博曾遊通州範肯堂之門﹐以能詩稱﹐不幸早逝。仲遠𨿽以治軍從政自見﹐顧詩學之邃﹐朋儕中尙有不盡知者。曩詒余《喁於館詩艸》﹐余尢喜其《丰臺》一絕云「芍藥丰臺問有無﹐平平砥道碾靑蕪。斜陽十里春三月﹐過客何人弔曼殊。」配丁夫人蘊如﹐亦工吟事﹐唱訓之樂﹐時論羨之。有《雍梁入塾占示》詩云「讀書習字說聰明﹐十載匆匆易長成。不解東坡居士意﹐何須愚魯始公卿。」用意深婉﹐超越前人。

四五六﹑仲遠刊行家集﹐曩以詒余。曰《飡霞樓軼稿》者﹐大母左太夫人小蓮所作。太大人乃陽湖左仲甫先牛女孫。仲甫先生曾宰吾邑﹐遺愛猶存。配陳大夫人爲江陰陳大令柄徳女公子﹐一門工詩畫﹐見李氏《養一齋集》。於以知太夫人之家學有自矣。集中《才調》一絕云「才調從來天付儂﹐一枝畫筆重江東。自嫌詩少幽燕气﹐直掛雲帆趁北風。」《偶然》云「偶然得句費疑猜﹐恐被前人道過來。秋水爲神玉爲骨﹐更從何處著塵埃。」皆不以塗飾藻爲工者。曰《榿叟詩存》﹐曰《鷗影詞鈔》﹐均仲遠贈公應千丈所作﹔曰《梅花館集》者﹐則爲應千丈厥配汪夫人雪芬所作。應干丈歷宰畿輔諸劇邑﹐所至有政聲。吏事餘閒﹐則偕夫人及親戚集社爲詩。仲遠兄弟夫婦﹐隨侍宦所﹐觴詠無虛日。一門風雅﹐播爲美談。至今思之﹐眞承平盛事矣。

四五七﹑劉隨州《長沙過賈誼宅》云「三年謫宦此棲遲﹐萬古惟畱楚客悲。秋艸獨尋人去後﹐寒林空見日斜時。漢文有道恩猶薄﹐湘水舞情弔豈知。寂寂江山搖落處﹐憐君何事到天涯。」錢籜石謂其都用虛字﹐失之薄弱﹐實則虛字善用﹐句法乃佳﹐宋人詩正以此等處見長也。

四五八﹑樊山翁有《癸亥年內子生日》詩云「鳳卜諧來四十秋﹐淸朝繡蛻揭秦樓。祝釐娣侄猶蓮步﹐﹝閏三四十歲以上者多非天足。﹞較長兒孫有白頭。雙髻按歌爭勸酒﹐半身帶病轉添籌。﹝君病半身不遂十年矣。﹞叢叢萱艸黃金色﹐五世團樂幾世修。」蓋爲祝夫人作也。當日夫人來歸﹐伯希祭酒﹐與王廉生﹑周蕾叔﹑梁星海同送賀禮。時星海居棲鳳樓﹐與意園僅隔╉。伯希塍之云「雲門公幛﹐已列大名﹐又附以茶燭等物﹐另日開單送索」云云。此賤星海以貽其門人陳公輔﹐並書有顚末云「雲門續娶祝夫人﹐甚賢慧。其來京時﹐借朱二楞屋﹐梁狀元甫移出也。雲門自題柱聯云﹕『半畝園從中翰借﹐合歡詩是狀元棧。』是日轎將到日﹐蒓客同年在座。眾促其撰祝詞﹐匆匆集《易林》數句﹐不能記矣。正孺﹑韻蒔﹑嬰齋﹐與我同送喜禮﹐﹝每分一兩有零﹐重禮也。﹞此紙來取分金﹐甚有趣。弟於韻蒔爲私淑﹐於茗樓爲受知﹐此紙不歸末利狀元﹐更誰歸耶﹖」云云。末利狀元﹐乃指公輔﹐其本事未及詳。公輔裝成橫幅﹐樊山更題二詩云「曾記秦樓跨鳳遊﹐賀錢猶醵禮從周。泥金喜字紅銷帳﹐成就鴛鴦到白頭。」「半畝園從中翰借﹐合歡花是狀元栽。﹝中庭馬櫻二株﹐斗南前輩手植。﹞轉頭三十年前事﹐贏得兒孫滿玉臺。」款云「公輔仁兄屬題﹐祥今年七十﹐荊人亦五十九矣﹐書此不勝帳觸。」按樊山翁今年八十有四﹐前題適爲乙卯﹐至合晉之年﹐則淸光緒甲申也。樊山又有《爲丹徒丁蘧卿新婚﹐題所藏如冠九畫並蒂連圖》二絕云「蓮子杯爲合巹尊﹐丹徒宮畔爛盈門。杯中九粒靑蓮子﹐天遣荷花與報恩。」「仙郎昔賦並頭蓮﹐曾記南園擬狀元。誰識壽南寫雙瑞﹐徳宗皇帝太平年。」其跋語云「題畫甫竟﹐江東生適來﹐謂畫不惡而紙色栗工俱陳舊﹐非新房中物。因憶光緒甲申﹐余在京娶婦﹐以三金購得無名氏《和合圖》﹐張之新房﹐亦嘉道間舊畫。余題其上云﹕『面目苟可憎﹐其他槪可見。古之神仙人﹐從小不討厭。』朱蓉生見之笑曰﹕『雲門淘气﹐今四十年矣。』畫爲孫輩持去﹐附記於此﹐願蘧卿吾如夫婦白首相莊﹐子孫曾元﹐環繞膝下也。」此亦樊山新昏韻事之一﹐因並著之。蘧卿尊人﹐ウ公祕書﹐亦余舊識。近於沽上重晤﹐佳兒養志﹐樂事可知。至樊山則不相見已逾十年矣。

四五九﹑柯鳳孫《成都衤集憶詩》之一云「一枕春寒聽子規﹐成都二月海棠時。渭南老子堂堂去﹐只有王郎七字詩。」爲福山王文敏作也。文敏《子規詩》云「庭前老樹因風響﹐窗外靑山帶雨橫。一枕新涼天欲曉﹐北人初識子規聲。」其時文敏以省親人蜀﹐鳳孫亦橐筆依人﹐淸尊雅集﹐酬唱遂多。《衤集憶詩》又一絕云「新繁寺裏雪堂師﹐萬樹梅花萬首詩。記得當年人日作﹐薯燈挑盡夜眠遲。」亦紀當日遊事者。按文敏有《新繁龍臧寺雪堂和尙含澈﹐招同柯鳳孫﹝劭態﹞﹑鄧文甫﹝質﹞兩孝廉﹐家十五兄﹐遊東湖觀梅》詩云「蜀國東湖竟眼前﹐我來正是早春天。詩僧合作林間主﹐佳客能參句裏禪。野飯味兼蔬筍下﹐新晴暖到衲袍邊。寒山拾得終成佛﹐管領梅花十萬年。」雪堂﹐蜀之詩僧﹐卓錫龍臧寺最久﹐擅長三絕﹐交徧勝流。文敏去蜀﹐倦倦雪堂﹐有《寄懷》二詩﹐其一云「忽忽一別兩經年﹐坐對髙秋意惘然。稚子碑前牽客日﹐鹿頭關上奇書天。近從病裹常生悟﹐自悔閒來不解憚。今古詩風眞在蜀﹐雪堂舊字屬坡仙。」其二云「八十餘年老雪堂﹐五千里外古江鄕。詩情已逐親朋散﹐春夢還連日月長。蕭寺夜遊成故事﹐東湖天暖正韶光。無端相憶便相奇﹐泥上飛鴻已渺茫。」

四六○﹑石雪不見﹐將逾二年﹐聞大隱連濱﹐時復相念。近寫墨竹見奇﹐且媵以詩云「中郎去後桓伊老﹐鳳嘯龍吟孰賞音。三復臨川剛瘦句﹐千秋能得此君心。」蓋用王荊公有「人憐直節生來瘦﹐自許髙處老更剛」詩意。石雪最工畫竹﹐題畫絕句﹐無一不佳。丙寅以來﹐得詩又二百餘首。續集之刊﹐拭目以俟。

四六一﹑吾邑才媛能詩﹐要推許燕珍爲最﹐燕珍爲四山學使曾孫女﹐武田大令其卓之女﹐孝廉許養﹝曾園﹞之妹﹐字儷瓊﹐號靜含。十三歲能作《鸚鵡賦》﹐工麗典雅﹐一時稱之。歸無爲諸生汪鎭爲室﹐著有《黹余小艸》。陳子言所輯《廬州詩苑》﹐采入燕珍詩甚多。尙有《題半面畫竹》一絕云「瑯纖誰寫一枝枝﹐墨瀋煙濃下筆遲。爲問蕭蕭何處似﹐渭川風雨夜涼時。」具載《雨屯阝詩話》﹐子言未及見也。

四六二﹑廣雅有《國子監拜熙文貞﹑王文敏兩公祠﹐遂觀石鼓》詩云「戟門階下綠苔生﹐鳳翥鸞翔老眼明。人紀末淪文未喪﹐歸然石鼓兩司成。」謂熙元及王懿榮兩公也。司成一職﹐向以碩學淸望充之。蒙古盛昱曾爲祭酒﹐海內稱得人。遜道之末﹐國學攺制﹐徐生﹝坊﹞亦任此官。樊山有贈梧生監丞云「橋門今是靈光殿﹐東魯遺經獨抱殘。樂止一夔知已足﹐卻餘石鼓幸猶完。金絲夜夜鳴虛壁﹐書畫時時閱冷攤。死友平生雙祭酒﹐與君先後得同宮。」樊山所謂「雙祭酒」者﹐蓋謂廉生伯羲也﹐亦均與梧生友善云。

四六三﹑「閒情究累韓光政﹐醇酒何傷魏信陵。」此洪北江《挽屠刺史紳》句也。「牛渚磯長淺艸明﹐豈容小怪困溫生。可憐玉鏡臺消耗﹐自古英雄伐性輕。」此袁忠節《南京道中》句也。太眞年僅四十八卒。忠節此詩﹐殆有微諷﹐亦可爲後生作當頭棒喝。樊山有《丁巳除夕衤集詩》之一云「老人難老古來難﹐杜審言詩盡喜歡。說與世人延壽法﹐淡於酒色淡於官。」養生之訣甚多﹐要不逾一「淡」字。眞知此中三昧者﹐蓋無幾人。樊山又有《聞竹延納姬戲贈》云「樊山詞筆擅風華﹐一世曾無稱意花。冰簟銀牀涼雨夜﹐人生無過獨眠佳。」《自題六十七歲畫像》云「不作天仙亦地仙﹐五朝經過未華顚。妻孥始信休官好﹐檢校丰容勝去年。」兩詩皆自道淡字之受用也。

四六四﹑海藏於乾嘉詩人﹐盛稱籜石齋﹐謂爲「自開風气﹐卓然大家」。偶閱《北江詩話》﹐亦謂﹕「近時九列中詩﹐以錢宗伯載爲第一﹐紀尙書昀次之。宗伯以古體勝﹐尙書以近體勝。漢軍英廉相國亦其次也。」夢堂詩﹐余《詩話》中前已及之﹐籜石詩造語盤崛﹐辦杳昌黎﹐應制之作較多﹐則不免蒲褐率意之誚矣。

四六五﹑北江於同時詩人﹐獨取嶺南黎簡﹑雲間姚椿﹐以其能拔幟自成一家。又云「作詩造句難﹐造字更難﹐若造境﹑造意﹐則非大家不能。近日順徳黎明經簡﹐頗擅此長﹐年甫四十而卒﹐然所存諸詩﹐尙足以睥睨一世。」二樵卒年似不止四十﹐容續孜之。其詩前亦錄入《詩話》。姚椿字春木﹐江蘇婁縣人﹐有《通藝閣詩錄》。《極樂寺看荷》云「疏疏紅紅靜白白﹐世界淸涼藏古色。夜深風露送香來﹐秋夢江南歸不得。波明更弄空外影﹐雨過方知定中力。古來何語品花工﹐文殊不語維摩默。」《客中除夕》云「僕夫解轡馬停腓﹐我亦徵塵倦拂衣。萬事無成閒處老﹐一年將盡夢中歸。成都春酒愁添暈﹐劍外江山舊合圍。猶勝曩時戎馬客﹐滿天風雪望庭幃。」論其意境﹐信能拔幟成家者。

四六六﹑永順向北翔﹝乃祺﹞﹐詩有奇气﹐致力亦深。曩共議壇﹐卽有夙契。余居東日﹐君寫示《申江避地感賦》四律﹐中有「甘陵黨部分南北﹐國士心情重怨恩」之語﹐沈鬱悲壯﹐擊碎唾壺。所著有《槐抱軒詩稿》﹐皆十年以前之作﹐近歲時寄新篇﹐詩境更進。都講城西某校﹐地卽湖邸遺址。《丁香盛開感賦》云「根觸情懷樗散身﹐拚拋孤憤入眉顰。齋心孔室生虛白﹐拂面玄都感舊塵。小住容教花作主﹐嚶鳴喜得鳥相親。名園不管閒葵麥﹐獨放丁香弄好春。」回首前遊﹐同此根觸。吾自幼讀史﹐服膺張太嶽之爲人﹐有「辦香心事屬江陵」之語﹐聞者壯之。戊辰冬﹐君有楡關之行﹐爲《東徵紀事詩》若干首。余尢喜其《朝發津沽》一絕云「寒風破曉雪初晴﹐坐廢偏宜塞外行。愧對西山張冷眼﹐雞虫碌碌底幹卿。」遣詞托興﹐雅近定盒。

四六七﹑兩淮運使﹐前有盧雅雨﹐後有曾賓谷﹐均以提倡風雅﹐延攬勝流著稱。雅雨先後任運使尢久。時值承平﹐竹西殷富﹐接納文士﹐有如饑渴。江浙羣彥﹐如金壽門﹑陳玉几﹑厲樊榭﹑惠定宇﹑沈學子﹑陳授衣等﹐凡前後數十人﹐皆爲坐上客。而地主如馬佩兮﹝秋玉﹞﹐及張漁川﹑易松滋﹐扶輪承蓋﹐相得益彰﹐文酒之歡﹐壇坫之盛﹐一時無兩。揚川本爲南北要衝﹐平山﹑蜀岡﹑虹橋諸名勝﹐又夙爲士大夫遊衍所集﹐雅雨先後修小秦淮﹑虹橋二十四景﹐及金焦樓觀﹐彌覺江山生色不少。其《告休得請畱別揚州故人》四律云「力惝宣勤敢自憐﹐薄才久任受恩偏。齒加孫冕餘三歲﹐歸後歐公又九年﹐犬馬有情仍戀主﹐參苓無效也憑天。養屙得請懸車日﹐五福誰云尙未全。」「祖道長筵舟滿河﹐綠楊城外動驪歌。重來節使經三考﹐歸去輿人賦五鉈。絳帳唱酬郊籍在﹐淸門交際紀羣多。二分明門尊前判﹐半照離人返薜蘿﹐」「平山望更關愁﹐標勝家家醉墨畱。十里亭臺通畫肪﹐一年蕭鼓到深秋。每看絳雪迎朱旆﹐轉似靑山戀白頭。爲報先疇墓田在﹐人生未合死揚州。」「長河一曲繞柴門﹐荒徑遙憐松菊存。從此風波消宦海﹐才知煙月足家園。扮楡社集牛歌好﹐伏臘筵開鶴髮尊。癡願無多應易遂﹐杖朝還有引年恩。」一時名流﹐和詩送行者甚眾。劉繩庵﹝綸﹞云「勞臣求息得邀憐﹐心遠懸知地自偏。曾借寇君如望歲﹐試圖疏傅是歸年。棠陰久被江南路﹐梅訊遙傳薊北天。喚讀新詩同握手﹐平生出處道能全。」「歷盡危輔共駛河﹐出關曾聽塞垣歌。只今重望推黃髮﹐爲有淸操勵索鉈。絲竹後堂同輩少﹐鵲華晴嶺故鄕多。昨傳沈範交情好﹐﹝謂香樹司寇﹞。咫尺靑松施女蘿。」「隋堤楊柳綰離愁﹐治譜詩篇去尙畱。江北淮南屯萬竄﹐王前﹝謂漁洋尙書﹞。盧後共千秋。歸與何事淹鴻爪﹐送者猶然望鵡頭。試上千山最髙處﹐蒼煙幾點隔齊州。」「春風艸綠鄭公門﹐三徑人歸素業存。家有杜亭仍作長﹐地連董裏試名園。顧予傾蓋交非薄﹐羨爾抽簪道更尊。他日平原好相訪﹐蒲輪鷂詔話新恩。」陳勾山﹝兆侖﹞云「宦途相左實相憐﹐佳話傳來發興偏。泉石亦關廊廟體﹐耆英多出盛明年。遣榮倘說難由己﹐寬詔何由得自天。遙想登舟增感泣﹐急流晚節荷成全。」「邗溝春水接長河﹐流咽沿提父老歌。檣燕尙疑烏府戟﹐榜人都識大夫鉈。僮肩書較來時富﹐舟尾風從去夕多。回首竹西人定後﹐早如涼月下松蘿。」「坐對溪山豁百愁﹐得消閒處盡句畱。門無俗駕餘三徑﹐日倍當年又一秋。送踐喜逢酤滿眼﹐排簽時作錦裝頭。﹝卷首帖綾曰錦蟬﹐見《米集》。﹞布衫自好茶堪喫﹐誰道靑州隔趙州。」「大姓山東第幾門﹐孤騫風雅歸然存。詩如白傅哦髙會﹐帖似官奴作《小園》。夢裏魂通夷有道﹐林間見少望逾尊。未營畫舫慚歐九﹐鏡水何年得拜恩。」盧紹弓﹝文招﹞云「卅載宣勞聖主憐﹐北風倦翮向巢偏。懸車大勝三公貴﹐結社相當九老年。繞屋栽花規隙地﹐傍檐曬藥趁晴天。歲華有酒郊扉掩﹐臺署頭街號樂全。」「揚州城郭半臨河﹐賓從平山擁笑歌。詎以風流妨案牘﹐益緣膏潤勵絲鉈。淸名博野﹝前使尹公﹞。應堪並﹐佳句漁洋﹝王公﹞。未較多。歸去灑然何所戀﹐故鄕隨處足煙蘿。」「傾城相送渺含愁﹐一片輕帆肯少畱。風月異時誰作主﹐尊鱸歸興不因秋。春孤芍藥芳筵畔﹐煙冷茱藪古渡頭。久向董生祠下住﹐辦香元只在吾州。﹝使署有董子祠﹐而徳州故廣川城內有繁露壹﹞。」「同源獨厚先徵士﹐賤子歸來屢踵門。時祭每求仁者栗﹐髙風不讓範公園。追陪向憶南樓月﹐寂寞空思北海尊。伯氏才名誇接武﹐林居大可答君恩。」﹝缺和元作一韻﹐避私諱。﹞以外如尹望山﹝繼善﹞﹑劉印於﹝星煒﹞﹑任邱李文園﹝中簡﹞﹑錢塘倪敬堂﹝承寬﹞﹑吳谷人﹝錫麒﹞﹐及王繼華等﹐皆有和作。望山與雅雨爲卒卯同年﹐方督兩江﹐共事尢久。故詩中有「鹿鳴聯譜思當日﹐鶴髮同舟又十年」之句。諸賢題詩共爲一長卷﹐卷首有雅雨戴笠小照﹐甚精﹐王夢樓題「雅雨山人戴笠圖」七字﹐王固雅雨門下士也。李文園詩云「平山堂上紗籠句﹐名士軒前水泛杯。誰繼風流鄕老輩﹐白頭黃帽賦《歸來》。」自注﹕「漁洋有戴笠小像﹐故云。」此圖奄有眾制﹐洵爲海內巨觀﹐亦可想見承平韻事。

四六八﹑東坡詞中有調寄《生查子送蘇伯固》云「三度別君來﹐此別眞遲暮。白盡老髭須﹐明日淮南去。酒罷月隨人﹐淚濕花如霧。後夜迫君還﹐夢繞江南路。」據坡公自注效韋蘇州。今見《東坡續集》﹐則固是詩不是詞矣。陳后山謂坡公以詩爲詞﹐殆指此類。

四六九﹑詩有風致絕佳﹐而事實卻誤者。宋茗香﹝大樽﹞《邗江衤集詠》云「曉風殘月最堪憐﹐夢續揚州不計年。一種荒寒誰管領﹐杜司勛讓柳屯田。」蓋緣《分甘餘話》稱儀徵西地名仙人掌﹐有柳耆卿墓之訛。其實柳墓在襄陽﹐非儀徵。後人以漁洋主之﹐遂未深孜﹐不可不辧。

四七○﹑「美酒飲教微醉後﹐好花看到半開時」﹐康節句也。吾人熟讀此詩﹐可悟涉身之旨。曾湘鄕以「求闕」名齋﹐並時以「花未全開月未圓」戒其子弟﹐亦卽此意。錢香樹有《題紅葉》句云「一夜流傳霜信彳扁﹐早衰多是出頭枝。」熟中者讀之﹐能無冰冷。

四七一﹑樊山翁之筮仕秦中也﹐有《畱別同人》二律云「海水羣飛白日寒﹐此時鳴佩去長安。諸公竟灑憂時淚﹐百里叨除本分官。捧檄聊爲將母計﹐著書休當罪言看。督郵倘敗陶公意。歸去東溪有釣竿。」「西行走馬欲何依﹐滿目河山景又非。汾上詩成秋雁過﹐關中木落故人稀。相思隴右無芳艸﹐回首修門但夕暉。此後西園淸燕日﹐憐余方采北山薇。」當時輦下師友如李К伯﹑王廉生及惇夫﹑再同﹑伯熙﹑蒼生諸公﹐樊山皆曾寫寄。越三十四年﹐陳公浦於廠肆得此詩﹐蓋系王文敏家故物。公倆裝捲徵題﹐樊山爲題三絕句云「一官西請左魚時﹐師友街杯悵別離。臨老試揩銅狄淚﹐重看光緒十年詩。」「福山玉骨委寒泉﹐篋畫楹書散作煙。賴有能文東塾嗣﹐昆池灰底拾殘箋。」「此是西徵第一題﹐﹝余《西徵集》以此詩冠首﹞。鹿車同載鮑宣妻。﹝是年續娶﹐後挈內子赴任﹞。同光諸老凋零盡﹐剩有龐眉玉案齊。」前詩作於甲申十月﹐重題則民國丁巳十月三日﹐恰爲卅四年。今又逾十年矣﹐文敏所藏﹐久已散佚﹐貞元朝士﹐更無幾人。今春樊山翁有《獨遊崇效寺看牡丹》詩十三首﹐其一云「春遊白紙古時坊﹐師友凋零極可傷。花事依然人事攺﹐同光惟剩舊斜陽。」自注﹕「同光兩朝﹐每與張李二師﹑陶氏昆季遊此﹐今皆不在。李先生詩『只有斜陽似舊時』﹐思之淚下」云云。知其所感者深矣。

四七二﹑同光之際﹐海內外學人﹐殆無不知瑞安孫先生者。先生名詣讓﹐字仲容﹐同治六年舉人﹐官刑部主事。其後韶開經濟特科﹐設禮學館﹐累徵不起。光緒三十四年﹐年六十一卒。平生喜考據之學﹐著書凡二十有四種﹐而《周禮正義》《墨子閒詁》二書﹐尢爲世重﹐流布域外﹐奉爲大師。所爲詩詞﹐尙待編輯。近志盒鈔示數稿﹐皆有關國故及佚聞者。《自題變法條例後》云「六典《周官》炳揭櫫﹐輔軒絕域更書。中西政法原同貫﹐始信荊公太闊疏。」「太平經國細參詳﹐王道由來足富彊。重見始元論《鹽鐵》﹐昔年星散幾賢良。﹝戊戌更政﹐持議者多舉制科未試﹐而黨獄興矣。不佞以陳右銘中丞﹑瞿子玖尙書薦﹐亦廁名其列﹐陳公尙未識面﹐蓋得之黨人某也。﹞」「鍥舟瞀論陋儒冠﹐屬艸奇觚急就難。﹝啟門旬日成此冊篇﹐愧不能精備也。﹞縱是屈平能制法﹐卻愁騰怨到椒蘭。」「百年禮樂未嫌遲﹐微管經綸亟救時。周室成均漢衛彈﹐承平治教在今玆。﹝更法條目繁夥﹐要當以學堂爲根柢﹐警察次之﹐蓋學堂儲立法之材﹐且開守鴆者之蒙固﹐警察則使法之必行﹐而祛積獘。無此而徒議變法﹐無益也。﹞」「黨獄紛紛士气傷﹐秋荼禁綱到文章。蘭陵祭酒﹤度攴﹥門久﹐猶有新書法後王。」「綿孫通世所宗﹐議郎博士自雍容。中興事業由圖讖﹐作奏何勞屬葛龔。」「午貫姑楡戰教宗﹐﹝『午貫姑楡』見秋官壺涿氏﹐景教十字與彼相類﹐蓋中西大方術家皆有之。﹞漫天飛膾苦連捷。殺機金父終當盡﹐要看潛霆起蟄龍。﹝火器之烈﹐於今已極﹐揆之天時﹑人事﹐必有廢絀之日﹐其在電學發微﹐黃種將興之際乎。臆見如足書以爲券。﹞」「東西瀛海匝圓球﹐行見隆平接盛周。中外文明儻同軌﹐豈徒閎侈說齊鄒。」又《題埃及石刻拓本》云「升蒼峋螻紛售僞﹐黔徼紅崖亦渺茫。誰識西航琛盡外﹐一拳古石見鴻荒。」「十誡摩醯著錄初﹐西來景教此權輿。沮蒼字例重瀛隔﹐猶有怯盧列體書。」「朝日隆儀亞甲傳﹐《撒根》古記五千年。奇文佚禮煩甄考﹐遠在羲和柳谷前。」語有特識﹐前無古人﹐考據之精﹐特其餘事。又有《題焦山定陶鼎拓本》﹐及《吉日癸巳石刻》二詩亦佳﹐不具錄。

四七三﹑味云重葺貫華閣﹐並以所輯《貫華叢錄》徵題﹐余衤集書所感報之。其一云「滿天落葉賞新詩﹐一日聲名輦下知。我與定山同裏﹐蕭條眞恨不同時。」謂吾鄕龔端毅延賞顧梁汾作也。梁汾名貞觀﹐無錫人。初以諸生被黜至都﹐援例入成均﹐其題壁詩有「落葉滿天聲似雨﹐關卿何事不成眠」之句。端毅一見嘆賞﹐遂爲延譽﹐由是聲名大噪。後舉淸康熙五年順天鄕試﹐十年移疾歸。大學士明珠重其名﹐具賓禮延致相府。貞觀𨿽處要地﹐捐潔自好﹐獨與明珠子納蘭容若爲忘年交。嚴蓀友稱其風神俊朗﹐大似過江人物。官中書時﹐蓀友贈詩云「瞳瞳曉日鳳城開﹐才是仙郎下直回。絳蠟未銷封詔罷﹐滿身淸露立宮槐。」其標格如許。畫《側帽投壺圖》﹐容若題《賀新涼》一闋於上云「徳也狂生耳﹐偶然間﹑緇塵京國﹐烏衣門第。有酒惟澆趙州土﹐誰會成生此意。不信道﹑竟逢知己。痛飲狂歌俱未老﹐向尊前﹑拭盡英雄淚。君不見﹐月如水。與君此夜須沈醉。且由他﹑蛾眉謠涿﹐古今同忌。身世悠悠何足問﹐冷笑置之而已。尋思起﹑從頭翻悔﹐一日心期千劫在。後生綠﹑恐結他生裹。然諾重﹐君須記。」梁汾答詞﹐亦有「結托來生休悔」之語。越數年﹐容若卒﹐年甫及立耳。後梁汾家居﹐一夕夢容若至﹐曰「吾來踐約矣。」厥明報仲子舉一孫。梁汾熟視之﹐面目一如容若﹐心竊喜。顧視其生命﹐決其必夭﹐遂名之曰益壽。彌月後復夢容若別去﹐醒起急詢之﹐已卒矣。梁汾急命治棺厚殮之﹐葬惠山忍艸庵下。終梁汾世﹐歲必再至﹐布奠泫然。味云尊公用舟丈塞濟《弔顧益壽殤冢》詩﹐最爲執林傳誦﹐錄之﹕「不負前生約﹐曇花了夙因。鑄金多作淚﹐埋玉又成塵。白髮塡詞客﹐紅牙按曲人。空山來守酒﹐憑弔共沾襟。」丈爲梁溪望族﹐名徳踵興﹐見於志乘。丈起家華朊﹐被服儒素﹐澹於時名﹐文師東漢﹐詩法中唐﹐所作《修竹吾廬主人自序》﹐雋旨名言﹐競相傳寫﹐原文見《梁溪續文鈔》中。遺詩則已選入《晚晴移淸詩鈔》。再生之說﹐前例甚多﹐靈學方昌﹐足資研孜﹐余《詩話》中述哭盒爲孟晉後一事﹐皆此類也。

四七四﹑忍艸庵在惠山第一峯之東﹐林泉幽邃﹐淸初諸老﹐觴詠其間。庵左有貫華閣﹐爲梁汾﹑容若去梯玩月處﹐圖詠之盛﹐播於當時。容若以康熙三年扈駕南來﹐訪梁汾於惠山﹐與姜西溟﹑陳其年同宿庵中﹐明年遽卒。梁汾傷離感逝﹐時見於《彈指詞》。《大江東去》結句﹕「等閒辜負﹐第三層上風月。」《跋》云「烏乎﹗容若已嫌﹐余何忍復拈長短句乎﹗是日狂醉﹐憶桑楡墅有三層小樓﹐容若與余昔年乘月去梯﹐中夜對譚處也﹐因厲此調落句及之。」又《桃源憶故人》結句﹕「還擬他生重借﹐領袖鴛鴦社。」容若構一曲房﹐嚴藕漁書其額曰「鴛鴦社」。此詞亦容若亡後作也。忍艸庵舊藏容若遺像﹐並所書貫華閣額。嘉慶末年閣毀﹐額像均無存。以上各節﹐用舟丈《修竹吾廬隨筆》敍述最詳。味云早讀書﹐旁搜鄕獻﹐歲乙丑冬﹐規度遺址﹐鳩工重葺﹐並於閣之第三層設寵祀梁汾容羞兩居士﹐及鄕先生若干人。樊山翁爲作《重修貫華閣賦》﹐江南老畫師吳觀岱復爲之圖﹐同時瞵流﹐題詩尢夥。名山韻事﹐因人而傳。余爲題五詩﹐其一云「盛事江鄕入畫圖﹐更從霜燹辟榛蕪。九龍山下桑愉社﹐佳處畱庵許我無。」蓋紀實也。余於惠山訖未一至﹐與味云則交近廿年﹐文酒往還﹐久而彌篤。君覃研計學﹐攵歷有聲。光宣官京朝日﹐尢以章奏擅名。所爲《云在山房詩存》﹐僅百餘首﹐風格雅近三唐﹐近體尢勝。五言如「海雲含雨黑﹐關月帶沙黃」﹐「劍拭虹光潤﹐衣沾唇气涼」﹐「松寒龍檄雨﹐芝暖鶴耕煙」﹐「蟬聲經雨斷﹐螢影入煙微」﹐「山禽爭果落﹐野蝶趁花飛」﹐「階竹斜侵戶﹐檐花倒入簾」﹐「疏鐘云外寺﹐微雪水邊屯阝」﹐「月影隨花轉﹐秋聲隔竹聽」﹐「深竹籠煙暗﹐疏松點雪明」。七言如「黨人北部聲華盛﹐貴戚南陽恩澤多」﹐「勛業半生譏畫虎﹐人材幾輩誤從龍」﹐「焚書翻恨秦坑淺﹐撥幟俄驚趙璧空」﹐「成神未必皆靑骨﹐作相如今盡黑頭」﹐「碧檻風涼多近水﹐紅樓月好不離花」﹐「樓臺倒影搖空碧﹐城郭含煙帶晚晴」。沈雄淸麗﹐兼而有之﹐不娩作手。七言專主神韻﹐頗近漁洋。

四七五﹑咸同以來﹐浙江藏書﹐推丁陸兩家。歲丁未﹐日本巖畸氏靜嘉堂文庫﹐以日金十一萬八千圓﹐購陸氏書歸彼都﹐計爲書四千部﹐爲卷二十萬有奇﹐爲冊四萬四千餘。詳見島田彥楨所作《﹤百百﹥宋樓藏書源流考》及《購獲始末》文中。其時吾國藏書家﹐聞耗太息者﹐頗不乏人。老友王志盒爲十二截句紀事﹐所謂「丁董羅陳嗜好偏﹐書亡同損一宵眠」者也。丁謂叔雅﹐董謂授經﹐羅謂叔報﹐陳謂士可﹐皆有書癖者。又云「割取書城歸舶載﹐蘋風淒絕駱駝橋。」援證精詳﹐海內傳誦﹐玆不具錄。近志盒又以菊生觀書長篇見示﹐蓋《戊辰暮秋至日本東京﹐觀靜嘉堂藏書﹐贈巖畸男爵﹐兼示岡部服吉諸君及斯文會會員》者。詩云「昔聞海上三神山﹐仙人之居不可攀。卿雲輪困滿霄漢﹐乃知福地兼瑯環。中原文物萬方布﹐大師巡禮競西渡。蓬萊淸淺時往還﹐攜歸經籍紛無數。唐宋閱今千百年﹐流風未息薪火傳。海通地縮旦夕至﹐書城舶載尢便便。我生不辰厄陽九﹐抱殘守闕嘗恐後。只憐百宋與千元﹐廛架蕭條漸烏有。吳興觀察興獨豪﹐南北搜計不辭勞。帶經宜稼盡消歇﹐層樓﹤百百﹥宋瞻天髙。﹝陸氏﹤百百﹥宋樓書﹐大都得自侯官帶經堂陳氏﹐上海宜稼堂郁氏。﹞守先豈無克家子﹐世事滄桑非得已。遺書珍重方鑿楹﹐韞玉求沽旋入市。故人聞訊喜開顏﹐愚公有志思移山。﹝﹤百百﹥宋樓書初在上海求售﹐亡友夏粹方謀之於佘﹐欲爲涵芬樓收之﹐余竭力慫恿﹐許以八萬全﹐久未成議。﹞祖生一鞭先我著﹐海濤東去不復還。靜嘉主人長袖舞﹐耽玩經史爭快睹。揮斥黃金無吝容﹐萬卷歸來埒天府。東京學術之中樞﹐蘭臺延合無處無。主人意是猶未慊﹐更辟文庫餉師儒。我聞此舉深太息﹐廿年宿願償未得。破萬里浪乘長風﹐好探珍祕開茅塞。﹝﹤百百﹥宋樓書在國內時﹐屢謀往觀﹐迄未如願。﹞有客惠好示周行﹐導我急登讀書堂。﹝余抵東京﹐長澤君卽夕過訪﹐約期偕往靜嘉堂文庫。﹞風馳電掣原野闊﹐山光掩映溪聲長。溪山深處樂遊苑﹐舊朋握手喜相見。﹝諸橋君數年前曾至上海﹐晤談甚歡﹐別後久未相見﹞。指公遺像陳堂前﹐﹝堂中供巖畸老男爵銅像﹐諸橋君指以見告﹐始獲瞻仰。﹞恨我遲來艱覬面。墓門佳气鬱蔥蔥﹐百城長傍泉臺宮。﹝文庫距故男爵墓僅數百武﹞。生前愛玩不忍釋﹐英靈呵護長無窮。令子象賢稱主器﹐大啟堂構繼先志。金匱石室嚴棄藏﹐精槧名鈔廣羅致。我來海外交有神﹐特許巡覽娛遠賓。執事靖共駿奔走﹐相助檢索逾兼旬。好書不厭百回讀﹐快事生平誇眼福。旣入寶山寧空回﹐得隴何嫌更望蜀。是邦朝野多名士﹐同聲相應未遐棄。仰體前賢求法心﹐俯酬遠客東來意。公私典籍同祕藏﹐門墻數仞徒旁皇。片言相介重九鼎﹐偏窺鄴架並曹倉。宮寮美富首屈指﹐內閣精華差可擬。足利遺迹亙千秋﹐五經紛綸嘆觀止。尊經《世說》古本孤﹐﹝前田侯邸藏宋刊《世說新語》﹐附有《敍錄》《考異》並《人名譜》二卷﹐爲中邦所未見。﹞成簣《魯論》美且都。﹝徳富君出示古寫本﹑刊本《論語》凡數十種﹞。更有《宛陵》畱半集﹐﹝內野君有殘宋刊《宛陵集》﹐亦中土久佚之本。﹞詩老長懷梅聖兪。獨惜祝融淫虐肆﹐太學燼余閉篋笥。﹝余至帝國大學圖書館﹐姊崎館長語餘地震被焚﹐新館尙未落成﹐所收書籍均在篋中﹐悵然而出﹞。摩利於澤畱東洋﹐目盲未識蟹行字。﹝至東洋文庫﹐石田君示余舊鈔《古文尙書》﹐可謂世間珍品﹐英人摩利孫收藏﹐歐人論述東方之書甚夥﹐今歸庫中﹐惜未能讀。﹞二三賢俊棲京洛﹐補亡緝遺殊不弱。《三輔》圖籍雄關中﹐歸途定訪石渠閣。﹝來時道出京都﹐內藤君介觀故富同氏遺書﹐善本甚多﹐歸時尙擬至內藤神田二君家觀所藏書。﹞寒家世澤傳淸河﹐橫浦遣集今不磨。等身著作雲煙散﹐什無一二堪搜羅。宦遊所至亟訪古﹐數典自慚竟忘祖。忽聞員嶠方壺間﹐乃有陳編在東上。逸書百篇今尙存﹐將伯請誦前人言。良朋意气重然諾﹐許我探索不憚煩。﹝先文忠著書甚富﹐國內僅存《孟子解》殘本二十九卷。前讀溢江氏《經籍訪古志》﹐知普門院藏有《中庸說》六卷﹐無自訪求﹔晤內藤君﹐始知在京都東福寺﹐此去擬乞影寫﹐歸國印行。私冀所著《尙書詳說》《大學說》《論語解》《孝經解》《孟子解拾遺》《標注國語類編》《唐繪》《唐詩該》﹐或尙有存於此邦者。諸君子均許代訪﹐意至可感。﹞回首鄕關尙烽火﹐禮失求野計未左。國聞家乘亡復存﹐感此嘉惠非瑣瑣。嗚呼﹗世界學說趨鼎新﹐天意寧忍喪斯文﹖遺經在抱匹夫責﹐焚坑奚畏無道秦。當世同文僅兄弟﹐區區閱墻只細事。安得爾我比戶陳詩書﹐銷盡大地干戈不祥气。」菊生本予老友﹐亦吾國教育首開風气之一人。戊戌以還﹐大隱海上﹐覃研國故﹐功在執林﹐累徵不起﹐士論髙之。曩君環遊時﹐相遇於不呂塞爾﹐談執甚歡。嗣余有事滬瀆﹐君招觀涵芬樓藏書﹐羅之勤﹐詫爲僅見。予所著《上海租界問題》﹐及《威廉二世自傳》《新俄羅斯》諸譯本﹐先後均由商館一再印行﹐君實促之。顧君詩每不多見﹐此作探源竟委﹐實爲藏書掌故所系﹐亦後人考訂之資﹐亟付流傳﹐以餉學者。篇終數語﹐實獲我心。蓋予夙主世界大同論﹐所謂「同軌﹑同文﹑同倫」﹐必有四海一家之日。衡以中日文化同源﹐尢應攜手而肩此責。且按之學術眞理﹐亦惟東方聖哲之精神學理﹐乃可以劑西方偏重惟物之平。持之有年﹐今更篤信﹐竊願並時同志﹐有以廣之也。

四七六﹑湘潭趙芷蓀侍禦﹐淸季直聲震海內。主川試時﹐甄拔稱得人﹐繚蘅卽其門下士也。侍禦詩不多見﹐有《挽綿竹曹徵君樹滋》二律云「浩劫餘淸望﹐橫流惜老成。經師秦博士﹐學派魯諸生。桑梓綱維久﹐便丹造就宏。似聞輿論在﹐文範泐碑銘。」「生長先儒裏﹐沈吟獨行篇。承歡三樂﹐式谷一經傳。黃綺甘離世﹐丹銘屬象賢。歐阡終可表﹐述徳在他年」。徵君名樹徳﹐吾友鑲蘅之尊人也。朴學淸望﹐教授裏中﹐風采隱然﹐爲士林重。詩學香山放翁﹐以閒適勝﹐隸事遣詞﹐不事雕琢。余所見者﹐爲《讀虞永興夫子廟堂碑有感》一篇云「右軍工書窮神化﹐嫡派相承虞永興。內含剛健外婀娜﹐天然妙墨超人羣。把玩再三不忍釋﹐置之座隅忘朝昏。如與有道相接對﹐頓教方寸澹俗氛。書法至唐乃大盛﹐歐褚顏柳世所敬。率更猛將挽彊弓﹐深入時或摧其鋒。河南綽約如美女﹐薄媚不任羅綺叢。平原雄傑邁千古﹐字以人重誰敢攻。誠懸淸勁不可喜﹐人謂結體同魯公。行閒究少飄逸風﹐魏晉風流已掃地。惟有祕監擅眾長﹐有如君子善藏器。但論行艸亦偏工﹐暮年所得更深邃。《蘭亭》繭紙空復空﹐卽此已可追其蹤。晚近俗書體尢弱﹐賦媚只成俳優風。臨摹𨿽工神气失﹐枯枝斷梗將勿同。書法與世相流轉﹐識者觀此憂忡忡。」徵君夙工書法﹐故能言之眞切如此﹐其歿也﹐海內士大夫哀挽之作頗多。弢庵先生一聯云「學行式鄕閭﹐儒效惜難公一世﹕才名動京雒﹐父風早巳被諸郎。」最爲一時傳誦。

四七七﹑文道希學士遺詩﹐多涉同光掌故﹐其《落花》《詠史》《宮詞》諸作﹐類有所指﹐特詞旨隱約﹐驟讀不能辧耳。《擬古宮詞》廿四首之一云「雲海無涯象紫宮﹐昆明池水漢時功。三千犀弩沈潮去﹐只在瑤臺一笑中。」蓋指西後移海軍軍費築頤和園事。甲午之役﹐師船盡懵。誰爲厲階﹐固有公論﹔世人於文忠尙有恕詞﹐或以此耳。庚子文忠北上議和﹐道希集中﹐有《七月至九月感作》四首﹐其一云「誰言國弱更佳兵﹐其柰狂王憤已盈。鐵騎晨衝丹鳳闕﹐金輿宵狩白羊城。何人能屆橫流決﹐今日眞憐大廈傾。無分麻鞍迎道左﹐收京還望李西平。」末句謂文忠也。時君被放己久﹐故有「無分麻綬」之句﹐江潭憔悴﹐意緒可知矣。

四七八﹑李越鰻有《京郵冬夜讀書》四首之一云「昨日中旨下﹐索錢修離宮。讀詔私太息﹐此舉宜從容。聖人秉純孝﹐不暇權始終。長樂樓百尺﹐積慶花千重。取足天下養﹐承歡良無窮。四海幸平壹﹐物力猶未充。島夷怙羣醜﹐鼾睡長安中。誠宜法文景﹐勵治威諸戎。安可捨禁鑰﹐危照甘泉烽。臺疏間一上﹐未得回宸衷。賢傳造辟言﹐主徳本至聰。豈不念民瘼﹐何難罷新丰﹖事關國根本﹐連章期諸公。冗官未食祿﹐涕淚徒沾胸。伏闕詎可效﹐艸奏誰爲通﹖負此讀書力﹐僅爭章句功。漆室夜深議﹐四顧無予同。」此指同治酉癸﹐修理圓朋園事。當時禦史沈淮疏請緩修﹐得旨由內務府大臣設法捐募﹐仍不準行。玩「臺疏間一上」及「連章期諸公」數語﹐可知朝貴婀﹐言路失效﹐其所由來者漸矣。

四七九﹑近來海內沸騰﹐幾無寧宇。遼瀋一隅﹐弦誦不輟﹐舊京儕輩﹐多應弓招。吾友虞山宗子威﹐亦其一人﹐故縹蘅送君出關詩﹐有「由來士合遼東隱﹐此去羣防冀北空」之句。余知君亦以鑲蘅。曩歲都中鐘社﹐首推寒山梯園﹐月必數集﹐余偶亦與焉。君久以淹雅見稱﹐而始終社事﹐人以爲難。所爲詩頗似其鄕賢兩當﹑甌北之作﹐於時賢則雅近樊山。君讀余《今傳是樓詩話遊破山寺》舊句﹐悠然有吾土之思﹐曾賦一律見寄。又《四疊樊山廣和居卽席詩均奉柬》云「懶看北勝與南彊﹐丁字沽頭一水蒼。《詩品》源流鍾記室﹐《食經》滋味段文昌。座中落落誰賓主﹐眼底紛紛幾霸王。鷹隼不知歸燕志﹐聲名早擅舊文場。」自注﹕「曲江稱文場元帥﹐見擬太遇﹐殊不克承。」廣和居之集﹐繽蘅爲主人﹐同坐爲弢庵先生﹐夷仿﹑志盒﹑坡鄰﹑鶴亭﹑嘿園﹑釋戡﹑子威﹑秋嶽諸子。故樊山卽席詩有「七子應劉俱在座﹐東阿年少冠文場」之句。子威《五疊詩寄答縹蘅》云「羨君筆力萬鈞彊﹐我愧談經似後蒼。白日黃河歌北地﹐落霞秋水序南昌。香搴杜若庚寅屈﹐楔約蘭亭癸丑王。﹝書來約賦修楔詩﹞。更獵一圍餘興健﹐盡容聯句闊雞場。」腹聯樊山極爲擊節﹐謂演蘅之字﹐原本《離騷》﹐故以上句贈之﹐彌見工切﹐若施之他人﹐則無當矣。子威最近成《度遼吟艸》﹐樊山爲題句云「萬卷蟠胸富積儲﹐三唐正路野言除。文章綺麗翺翔鳳﹐心地靈通活潑魚。七字冥搜經百鏈﹐一珠探得棄其餘。尋常莫當詩鐘打﹐忌用坊刊小說書。」末二句時流通病﹐痛下棒喝﹐非止爲一人而發。前數句於子威極致推許﹐而樊山之論詩宗旨﹐亦不啻昭若發蒙矣。子威有論詩絕句甚佳﹐錄之﹕「時代乘除幾變遷﹐不陳舊亦不淸鮮。曹劉李杜生同世﹐未必前賢勝後賢。」「詩境從來貴率眞﹐不衫不履見精神。有時雕繪延年手﹐卻勝天然可愛人。」「老年詩格歸平淡﹐年少偏於綺麗工。我欲平反此公案﹐愛簪花是白頭翁。」「牢騷未必果窮愁﹐側艷何曾好綺遊。儻擬讀詩如讀史﹐誤人千載費搜求。」「聞道詩人競愛名﹐一工標榜一爭衡。何如禪偈先參透﹐不管鄰墻釵釧聲。」數詩亦經樊山閱定者。斷句如《偕柳隅同遊萬泉河》云「夜雨潤才蘇菜甲﹐秋風瘦不到荷花。」《次天倪夷門剩艸韻》云「到眼亂山如過客﹐打頭落葉下寒流。」《初春》云「破睡山容猶腆﹐隔年柳眼半惺忪。」樊山﹑志童均極稱之。君淸未曾需次汴中﹐有《夷門剩艸》﹐多行役登眺之作。《葉縣道中書所見》云「鴉馱落日衝牛背﹐鵲拾枯枝立馬頭。」《鄧州》云「樵徑連云盤磴上﹐女墻擁樹與山平。」《晚宿郾城》云「脫韁瘦馬投荒店﹐啄食寒鴉覓廢營。」皆可入摘句圖者。

四八○﹑西山祕魔崖﹐爲證果寺舊址﹐其地卽盧師山。相傳隋仁壽中﹐有僧名盧﹐從江南棹船來止崖下﹐因就住錫。崖之對面﹐峭壁森立﹐夏雨時觀瀑最佳﹐故都人尢樂就之。長白寶竹坡侍郎罷官郊居﹐時有遊迹。崖下石璧﹐題詩宛在﹐款署偶齋。多作五古﹐錄其一云「雪後山气淸﹐仲春如深秋。落葉滿澗底﹐冷泉凍仍流。陰巖聚餘寒﹐枯苔殘雪畱。靜坐人語絕﹐悄焉忘樂憂。問君何能然﹐此心無可求。」翁松禪曾題一律於後﹐詩云「衮衮中朝彥﹐何人第一流。蒼茫萬言疏﹐悱惻五湖舟。直諫吾終敬﹐長貧爾豈愁。何時霜月下﹐同坐四山秋。」書法奇橫﹐的是老筆。友人李釋戡界以烏絲﹐余每遊必摩挲良久乃去。愛護名迹﹐是在緇流﹐惟後來俗客塗抹﹐間多惡詩﹐爲可嘆耳。詩之最爲傳誦者﹐更有弢庵先生一律﹐題爲《庚戌七月十九日﹐同嘿園遊翠微﹑盧師諸寺》云「山靈不慍我來遲﹐急雨回風與洗悲。破剎傷心公主塔﹐壞墻掩淚偶齋詩。後生誰識承平事﹐皓首曾無會合期。三十年來聽琴處﹐祕魔崖下坐移時。」自注﹕「曾與偶齋﹑壺公﹑蕢齊﹑再回聽吳少嫩彈琴於此。」以外林畏廬詩云「題名忽及偶齋師﹐竟似重生再見期。八口寧忘泉下痛﹐﹝師二子於庚子殉節﹐四孫去年同以疫死。﹞廿年猶壁間詩。料無風槪宗先輩﹐忍對滄桑語盛時。﹝弢庵爲余述光緒辛巳壬午朝事甚悉﹞。早晚商量校遺艸﹐門生也感鬢邊絲。」亦爲見偶齋題壁詩而作者。匏廬丈詩云「疥壁千篇類可芟﹐漫勞輕薄肆譏讒。布衣古度無人識﹐獨許三賢占鳳銜。」自注﹕「橘叟﹑畏庸﹐並有和偶齋詩。」末句乃無名氏跋語﹐「三賢」指寶公及翁﹑陳二傅也。海藏﹑畏廬﹐均爲竹坡門下士。甲子九日﹐鑲蘅招集西山登髙。海藏於祕魔崖下﹐讀竹坡先生詩﹐題詩云「腹痛前朝寶侍郎﹐來尋遣墨耐思量。猶畱孤女非無後﹐縱識門生亦可傷。士气幾時成黨錮﹐弢翁垂老自靈光。翠微今日仍重九﹐欲掬愁腸問彼蒼。」先是海藏於光緒乙未﹐曾有一詩奉懷竹坡云「滄海門生來一見﹐侍郎僬ヘ掩柴扉。休官竟以詩人老﹐祈死應知國事非。小節蹉跎公可惜﹐同朝名徳世多譏。西山晚歲饒還往﹐愁絕殘陽掛翠微。」一時膾炙人口。辛亥後﹐海藏重來部下﹐竹坡亦早歸道山﹐宜其有此淒感。

四八一﹑弢庵先生與竹坡侍郎﹑繩庵學士投分最摯﹐中年被放﹐過世亦同。弢庵有《泛月入山﹐道得蘇庵江南寄詩。竹坡﹐蘇庵座主也。感賦因寄》云「詩筒把向江天讀﹐拍拍春潮月滿船。夜夢欲因度雲海﹐前遊可惜欠風泉。別來痛逝知君共﹐他日論文識子偏。緘淚寄將頻北望﹐解裝一爲酹新阡。」又《鼓山覓竹坡題句不得﹐愴然以賦》云「小別悲同永訣看﹐當年聞語淚先潛。國門一出成今日﹐泉路相思到此山。月魄在天終不死﹐澗流赴海料無還。飄零遣墨神猶攫﹐剔徧荒苔夕照間。」繩庵亦有《挽竹坡前輩》四律云「貞元朝士感﹐零落幾人存。念昔蒼龍種﹐頻開白獸尊。十年天倚伏﹐萬派水淸渾。獨夜憂時淚﹐非同哭寢門。」「使車私買婢﹐少戇莫交譏﹐北裏聊﹐南山遂拂衣。先幾能脫禍﹐晚節自知非。社稷忠謀固﹐桑中罪亦微。」「誰信疏慵性﹐廷爭論不撓。更生漢支屬﹐正則楚《離騷》。披瀝誠肝膽﹐吹求忍垢毛。餘恩帷蓋絕﹐回首九重髙。」「到耳悲鄰笛﹐愴懷寄東芻。竊名慚李杜﹐隙末陋蕭朱。心事殘經笥﹐風流舊酒鑪。遺文猶易集﹐何計卹遺孤。」第二首指納江山船妓事。第三首謂竹坡逝世﹐中朝卹典不及也。第四首「隙末」句﹐似有隱諷。又《酬竹坡》句云「嗚呼交道薄﹐對面九疑深。嚶嚶悅同響﹐忽焉《谷風》吟。」玩其詞意﹐固指同時儕輩言之﹐顯晦殊途﹐或宜有此﹐讀者亦可想象矣。

四八二﹑廣雅與竹坡﹑繩庵及弢庵先生﹐當日在朝﹐謇謇勵風節﹐並有文字道義之契﹐世目之爲元佑諸賢。廣雅首除晉撫﹐旋擢兼圻﹐遭遇之隆﹐一時所獨。竹坡有《陶然亭送香濤如粵幼樵如閩》詩云「友朋久聚處﹐淡泊如常情。偶然當離別﹐百感從此生。人生各有事﹐安得同止行。各了百年身﹐甘苦難均平。古今幾賢豪﹐疇弗有友朋。離別亦習見﹐別淚例一零。今日天气佳﹐有酒且共傾。勿作祖帳觀﹐聯轡遊江亭。俯視大地澗﹐仰觀髙天靑。餘生尙幾何﹐願醉不願醒。」

四八三﹑繩庵有《送孝達前輩巡撫山西》詩云「公昔朝陽應鳴鳳﹐居廬初解承明從。三載重來踐後塵﹐太原又引雙行鞋。海內徒將谷擬坡﹐朝端惜未王隨貢。﹝公陛辭日﹐余再直起居﹞。亦知河東吾股肱﹐秦漢以來常委重。形勢風雲今昔殊﹐所憂不在樓煩眾。自從重譯失羈縻﹐絕黨殊鄰爭鑿空。六里商於類楚秦﹐孤注澶淵定遼宋。如公建策動遠夷﹐便合經綸歸錯綜。天子儻將試以事﹐暫借斯才爲晉用。我聞三晉歲氵存饑﹐毒卉盈郊禾不種。孳萌元气在淸靜﹐烹鮮勿擾言堪諷。孤立須防羅者多﹐政成早致輿人誦。大廈髙寒仗異材﹐終待公歸作時棟。卽今聖聽方開張﹐思心寬容戒區霜。二三君子頗論事﹐口說指圖常切中。縱幸披鱗不逢怒﹐其柰炙膚未覺痛。吁嗟一陽戰羣陰﹐譬以涓流疏積壅。我收涕淚仍螭頭﹐九尺虛糜大官俸。世人欲殺公獨憐﹐脫略輩行相伯仲。人事聚散理所恆﹐太息罷頑更誰磐。殘年惜別還斯須﹐夜夜髙齋傾臘甕。沱策馬冰初堅﹐太行迎春云不凍。知公中路意踟躕﹐戀恩時繞觚稜蘿。」詩中「孤立須防羅者多」一語﹐讀者每增气類之感﹐而當日士气消長﹐亦可藉見。繩庵謫居塞上﹐又有《謝孝達前輩致海南香雷州葛》二絕云「一穗輕煙雨後山﹐妄心塵夢已全刪。蔚宗多事成《香傳》﹐便薄膏昏甲俗間。」「驚雷飛雹起無端﹐五月披裘怯夜闌。獨有故人知傲骨﹐葛衣能敵九邊寒。」然自是集中卽無訓答之作。廣雅假節兩江﹐繩庵方居白下﹐音問偶通﹐過從絕迹﹐最後一晤﹐痛談盡日﹐欷獻往事﹐殊難爲懷﹐而繩庵旋卽不起矣。故廣雅《過張繩庵宅》云「北望鄕關海气昏﹐大招何日入修門。殯宮春盡棠梨謝﹐華屋山邱總淚痕。」﹝時歿已一年尙未歸葬。﹞「篋中百疏吐虹霓﹐泛宅元眞世外嬉。劫後何曾銷水火﹐人間不信有平陂。」「憑誰江國伴潛夫﹐對舞髯龍入畫圖。憐汝支離經六代﹐此心應爲主人枯。」﹝宅有六朝栝兩株。﹞「廿年奇气伏菇蘆﹐虎豹當關气勢粗。知有衛公精爽在﹐可能示夢儆令孤。」第四首「當關」云云﹐蓋泛指同時執政旨趣各異者言。簣齋庚午損館﹐已在虞山被放出都之後﹐石遺《詩話》以爲隱刺松憚﹐似非事實。此余聞之弢老者﹐必可信也。廣雅又有《焦山觀竹坡侍郎畱帶》詩云「玉局開先繼石淙﹐竹坡遊戲作雷同。大廷今日求忠諫﹐魏笏終當納禁中。」「同姓懷忠楚屈原﹐湘潭搖落冷蘭蓀。詩魂長憶江南路﹐老臥修門是主恩。」「故人宿艸已三秋﹐江漢孤臣亦白頭。我有傾河注海淚﹐頑山無語送寒流。」迄後入都拜竹坡墓﹐拜伯符翰林墓﹐均有詩。竹坡官京朝有直聲﹐食貧勵節﹐爲人所難﹐故廣雅詩云「子政忠言日月光﹐淸貧獨少作金方。市樓一瑾良鄕酒﹐那得魚頭共此觴。」自注﹕「君貧甚﹐官侍郎時﹐余嘗淩晨訪之﹐惟新熟良鄕酒一罌﹐與余對飲﹐更無鮭菜﹐咸薺一揲而已。」「魚頭」用魯宗道事﹐以咸薺款客﹐以良鄕酒入詩﹐固見前輩交期﹐亦一舊京佳話也。

四八四﹑繩庵學士﹐詩學大蘇﹐閎壯忠惻﹐奄有眾長﹐遭逢亦復相類﹐弢庵先生序之綦詳。君生平常取諸家蘇詩注本﹐有所糾正。辛亥之亂﹐鷗園藏書被劫﹐稿毀於兵﹐現只《澗於集》四卷印行。余最愛其《晚春》詩「惜花生佛意﹐聽雨養詩心」之句﹐以比梁節庵之「聞雁知兵气﹐看花長道心」一聯﹐可謂異曲同工。君再娶爲李夫人﹐吾鄕文忠公之幼女﹐雅嗜蘭亭﹐藏頗富。曾自題二絕﹐君依韻和之﹐其一云「醉後同將退筆拈﹐較量肥瘦自分簽。粉侯未用矜楊鎭﹐但蓄神龍第一奩。」則夫人之工書能詩﹐亦可想見。當時虞山柄國﹐朝士每集矢合肥﹐繩庵晚爲贅胥﹐物議亦有致疑者。以余所聞﹐合肥與張氏世好綦篤﹐繩庵以故人子﹐夙荷器重﹐謫居察罕﹐存問尢殷。其賜環臺費數千金﹐均合肥所奇。且集中自述﹐亦有「先君子與合肥師爲患難交三十餘年﹐申以婚姻古義也」之語。君《釋戍將歸﹐寄謝合肥相國》詩云「捐棄明時分所甘﹐無家何處著茅庵。便憑黃閣籌生計﹐願寄滄洲得縱探。冰積峨峨幾止北﹐鳶飛貼貼罷徵南。負芻越石嗟枯槁﹐門下虛類解左黲。」又《新居落成﹐賦謝合肥公》云「雅意分明君子館﹐旁人錯認起來樓。」顧尙以是致謗﹐數奇如此﹐亦可慨矣。

四八五﹑繩庵又愛《蘭齋卽事贈內》詩云「結構林居又一年﹐援馴鶴倦爲情牽。書堆髙過三間屋﹐花事忙於二頃田。露果釘盤酲宿酒﹐風蘭畱墨促新篇。閒雲直是山深處﹐誰分淸笳戟衛前。」時君寓居沽上﹐故有「閒雲」之語。君與吾鄕張鎪樓京卿亦極契﹐其《謝弢樓贈肅毅刀》詩云「孫吳密鑰郁胸中﹐酷愛張侯有舅風。回首戟門參語夜﹐酒闌橫膝論英雄。」弢樓﹐文忠之甥。肅毅刀﹐徳國格魯森廠所制﹐乃弢樓奉令監制者。

四八六﹑繩庵於同時輩流中﹐與弢庵先生投分尢摯﹐有《次答伯潛見懷》句云「舉國幸存漆地﹐平生兄事屬袁絲。」如此傾倒﹐恐生平無第二人也。弢老原詩云「十載街西形影隨﹐五年南北尺書遲。夢中相見猶疑瘦﹐別後何時亦有髭﹐機盡狎鷗原自適﹐聲銷賣藥漸無知。江心憶拜張都象﹐熱淚如潮雨萬絲。」繩庵再疊奉答﹐亦有「萬事對君時斂手﹐百年輸我早生髭」之句。繩庵晚居白門﹐弢老曾一度到滬晤譚﹐自是遂不復見。當日有詩畱別云「卻將談笑洗蒼涼﹐三夜分明夢一場。記取吳松燈裏別﹐不須寒雨憶洪塘。」末句仍及甲中江心話別事。繩庵詩所謂「海鷗浩蕩性初馴﹐同是天涯放逐臣」者﹐亦當時作。繩庵以癸卯卒﹐弢老有《入江哭簣齋詩》雲「雨聲蓋海更連江﹐進作辛酸淚滿腔。一酹至言從此絕﹐九幽孤憤孰能降。少須地下龍終臺﹐孑立人間鳥不雙。徙倚虛樓最腸斷﹐年時期與倒春缸。」「九幽孤憤」一語﹐足以狀其生平。余嘗見繩庵與王云舫﹝文綿﹞札中云「弟乃天卜至苦之人﹐不但人厄﹐亦復天窮﹐有知識以來﹐無往非苦境。」乃知其孤憤獨深。塞上歸來﹐棲遲津海﹐撫時感事﹐見於詠歌。《滄浪》云「滄浪己分老煙蓑﹐齒冷親讎共一波。莽莽四夷中策誤﹐茫茫九牧後生多。津涯彌望無舟楫﹐羽翼將成有网羅。此日野居閒獵飲﹐更煩醉尉怒誰何。」《偶然》云「偶然放意列弦壺﹐歌罷安知菀與枯。漸少敬容殘客對﹐誤將徳祖小兒呼。賦家誰更陳《豪士》﹐經術從來屬大儒。欲舉冥冥毛羽弱﹐莫嫌腐鼠嚇鷓雛。」皆有激而言。弢老旣悲其遇﹐尢惜其才﹐故《過馴鷗園畱別仲昭》詩云「及身不相就﹐失君還自來。軒窗積塵土﹐一一爲我開。撐胸郁梁棟﹐吐地成樓臺。委蛻等一寄﹐遑知華屋哀。牡丹正向闌﹐紅白香作堆。畱慰遲暮眼﹐識君殷勤栽。欲行見遺容﹐悄然重徘徊。交期安足道﹐悼此曠世才。」𨿽述私交﹐亦徵公論。

四八七﹑弢老有《送廣雅撫晉》詩云「朔風獵霜林﹐繩直城西道。去歲餞黃公﹐﹝漱蘭丈﹞。今晨送張老。帝心重嶽牧﹐飛黃出內早。扌求時亦已亟﹐報國未爲早。太行扼右輔﹐斥塞列城堡。矧伊災余﹐疲待公保。儆貪諷《碩鼠》﹐惇俗誦《山栲》。殆將試吏事﹐豈爲積資考。深恩戀觚稜﹐余淚別親好。蒼茫萬千感﹐一一上離抱。頻年托韋弦﹐斗室展泛掃。憂虞天心醉﹐歌哭俗眼娼。所期合英賢﹐補衮翊皇造。經術公最深﹐萬言气雄顥。遠夷求識面﹐重譯購疏稿。夜闌論邊事﹐對燭首蓬葆。每憶風雪中﹐交章吁靑巢。濁浪綿神區﹐浮雲郁層吳。更生副容臺﹐﹝竹坡新除禮右﹞。掌故恣討。過從六丈已。﹝簣齊﹞。道義互灌澡。不畏蕭艾滋﹐但愁乏香艸。公行見王郎﹐﹝可莊﹞。一尊樂泮藻。勗哉歲寒心﹐不雕以爲寶。」詩中古義相規﹐不僅尋常錄別。而「不畏蕭艾滋﹐但愁乏香艸」一聯﹐在言路方開之日﹐隱有气類漸孤之感﹐言外之旨尢可玩味。弢老旋於督學江西任內﹐被命會辦南洋軍事﹐未幾奉諱裏居。中間仕隱異轍﹐與廣雅蹤迹寢疏﹐垂老還京﹐過從較密。有《湖樓酒坐﹐呈孝達相國》詩﹐中有「不期垂白共深尊」及「彈冠一出慚微尙」之語。又寓齋雜述之一云「海荷開且闌﹐張叟病未已。一尊豈或尼﹐坐見涼風起。頗間休暇中﹐詩卷自料理。《恩舊》搜遺文﹐無人會微旨。宣南盛气類﹐往者逝如水。卅載終合並﹐與公俱老矣。樓臺故無地﹐錯擬集賢裏。但願長慶酬﹐香山竊自比。」蓋默窺廣雅灰心朝局﹐隱有祈死之意。其編《思舊集》﹐亦其見端。張筱帆於「微旨」句尙有所未解﹐未幾而廣雅果不起﹐乃爽然。以上微弢老自述﹐他人殊難作鄭箋也。又《十剎海酒樓望白蓮》云「憑闌又過觀蓮節﹐隔著紅蓮見白蓮。欲起種蓮人一問﹐明年花可似今年。」亦爲迫懷廣雅而作。

四八八﹑廣雅集中﹐有《江行望廬山》詩﹐自注﹕「先約陳伯潛同遊﹐陳不到﹐遊亦輟。」詩中句云「尋幽有約近十年﹐療饑須酌康王泉。學道未成遊未遂﹐誰令忽遽妨蕭閒。思得素心共山水﹐海客狎鷗呼不起。山林聚會尙阻格﹐世事難爲可知矣。」於弢老未到﹐深致悵惜。按是歲癸卯春正﹐繩庵逝世﹐弢老於二月躬至秣陵弔之﹐廣雅適將還鄂﹐故約同遊。弢老《畱宿子涵寓齋》詩云「傷時痛逝老尙書﹐聞說聰彊漸不如。別十七年千萬緒﹐怕從公語且歸歟。」自注﹕「孝達新行﹐聞方遊匡山」云云。實則廣雅此願﹐迄未果也。余頗訝兩公投分之深﹐重以廿年之別﹐何以咫尺良覿﹐交臂失之﹐疑此中必有曲折。聞弢老曾語所親﹕「赴離旣爲弔友﹐於義不能兼及遊事﹐若甫痛黃鑪﹐遽陪謝屐﹐將無以對地下之亡友。」其間難言之隱﹐有非廣雅所能共諭者。弢老𨿽世冑早達﹐風爲一時重﹐顧介立不苟﹐夙恥聲聞。時值朝局漸非﹐彌以靖共自矢。故廣雅使蜀歸來﹐招邀儕輩﹐流連文酒﹐殆無虛日﹐弢老恆多未與﹐廣雅亦勿彊也。此外論列朝事﹐亦時有異同﹐天下多其介節。髙陽當國﹐士論所歸。繩庵﹑廣雅﹐復以同鄕雅故﹐過此甚數﹐顧弢老經年不輕投謁﹐迄於去國﹐僅及二面。微弢老自述﹐則外間或不及知﹐於以見知人論世之難矣。髙陽於弢老深致愛護﹐情見乎詞﹐故弢老气類之感獨切。其《辛亥爲何潤夫題祁文恪詩卷》﹐有「年家耆舊系人腸﹐最有髙陽與壽陽」之句。壽陽謂祁子禾世長﹐文端子也。

四八九﹑秦淮河遊事銷歇﹐前已述之﹐余因此益念曾文正之閎識。先是金陵初復﹐秦淮無游船。文正以廢舟二﹐命工攺造﹐編竹爲篷﹐飾以畫闌﹐任載遊人﹐於是秦淮復有簫鼓管弦之聲。文正三督江南﹐嘗與幕僚泛舟其間﹐並令於淸溪九曲﹐彳扁栽楊柳﹐藉資點綴。龔蔗軒《感事詩》云「楊柳新栽綠作陰﹐相公曾此畫船臨。閒情不是耽絲竹﹐一片蒼生同樂心。」蓋詠此也。昔範文正守杭州﹐大開筵宴﹐縱西湖歌吹﹐一時推爲救荒之善政﹐與文正此舉﹐先後同符。老成謀國﹐固有深心。乃文正逝世﹐繼之者弗悟其意﹐遂令禁止。六代江山﹐一時寂寞﹐舟人數百﹐焚香哭於丞相祠堂。故長洲朱孔彰﹝仲我﹞詩云「攺得長龍作畫橈﹐秦淮未禁弄笙簫。當時曾見舟人哭﹐一夕涼風咽暮潮。」「長龍」﹐文正所作戰艦舊名也。余嘗謂大亂之後﹐首在與民蘇息﹐尢應並用經權。有時卽疑謗所集﹐亦所不顧。要惟以行其心之所安﹐期於民之有益而已。方文正之初督兩江也﹐藩司爲李雨亭﹝宗羲﹞﹐江寧府知府爲塗朗軒﹝宗贏﹞﹐皆世所稱有守者。一日以秦淮妓船漸多﹐思逐之。因偕謁文正曰「日來河下甚熱鬧﹐公聞之乎﹖」文正知其意﹐徐答曰「信熱鬧邪﹖不熱鬧大不好﹐熱閘大好。君等第遣人彈壓﹐無致滋事可矣。」二公乃默然而退。李塗後皆至開府﹐並以理學名臣見稱。然論者於文正此舉固毫無間言﹐且相與傳爲佳話﹐其故亦可深思矣。

四九○﹑《舊唐書》以李白爲山東人﹐載籍沿訛久矣。太白爲蜀人﹐見於劉全白《志銘》﹑曾南丰《集序》﹑魏楊逐「故宅祠記」。及《自敍書》﹐更僕難數﹐姑不具論。其見於白集者﹐已足證明。《杜鵑花詩》云「蜀岡曾聞子規鳥﹐宣城還見杜鵑花。一叫一回腸一斷﹐三春三月憶三巴。」此太白寓宣城憶西蜀故鄕之作也。《渡荊門詩》云「仍連故鄕水﹐萬里送行舟。」《送人之羅浮》云「爾去之羅浮﹐余還憩峨眉。」又《淮南臥病懷寄蜀中趙徵君蕤》詩云「國門遙天外﹐鄕路遠山隔。朝憶相如臺﹐夜夢子云宅。」皆寓懷鄕之意。趙蕤﹐梓州人﹐字云卿﹐精於數學。蘇《薦西蜀人才疏》云「趙蕤數術﹐李白文章。」宋人注李詩遺其事﹐殆未深考耳。

四九一﹑工部詩「近來海內爲長句﹐汝與東山李白好﹐」坊本或妄攺作山東李白﹐《大明一統志》遂以李白入山東人物類﹐而引杜詩爲證﹐尢爲誤解。按樂史《序李白集》云「白客遊天下﹐以聲伎自隨﹐效謝安石風流﹐自號東山﹐時人遂以東山李白稱之。」工部詩句﹐正因其自號而稱之耳。流俗不知妄攺﹐毫釐千里﹐輾轉沿訛。《升庵詩話》已力辧之﹐余最服其精確。今川西彰明尙有靑蓮場﹐卽太白懸弧故里﹐爭墩聚訟者﹐其可以已乎。

四九二﹑咸同中興諸老﹐如左文襄﹑李文忠均不以詩名。文忠詩前已錄入﹐文襄詩流傳更少。然軍中諸作﹐如扶風豪土﹐气韻沈雄﹐亦見本色。《壬戌九日軍次龍邱作》詩云「萬山秋气赴重陽﹐破屋頹垣辟戰場。塵劫難消三戶憾﹐髙歌聊發少年狂。五更畫角聲催曉﹐一夜西風鬢欲霜。笑語黃花吾負汝﹐荒畦數朵爲誰忙。」《崇安道中和同徵諸子用原韻》云「直從甌海指黃河﹐萬里行程枕席過。道出中原宸極近﹐膽寒西賊楚聲多。尖叉辟韻看題壁﹐競病聯吟更荷戈。回首四年泥爪迹﹐明當出嶠意如何。」文襄晚年﹐每與客談﹐輒掀髯抵掌﹐盛稱西陲功績﹐論者以爲盛徳之累﹐實則拓土之功﹐良不可沒。秦隴道上﹐柳陰載路﹐直抵新疆﹐皆公治軍時所植﹐世人名曰左柳。楊石泉﹝昌﹞詩云「上相籌邊未肯還﹐湖湘子弟徧天山。新栽楊柳三千里﹐引得春風度玉關。」蓋紀實也。

四九三﹑文襄有《二十九歲自題小像》詩云「猶作兒童句讀師﹐生平至此乍堪思。學之爲利我何有﹐壯不如人他可知。蠶已過眠應作繭﹐鵲𨿽繞樹未依枝。回頭廿九年間事﹐零落而今又一時。」其時文襄方授徒裏居﹐意气頹然﹐初無遠志﹔後來名位俱隆﹐又豈始願所及料哉。相傳文襄爲醴陵書院山長﹐適安化陶文毅公澍由江督乞假修墓還湘﹐文襄爲邑令書聯行臺云「春殿語從容﹐萬里家山﹐印心石在﹔大江流日夜﹐八州子弟﹐翹首公歸。」文毅見之驚異﹐旣知出文襄筆﹐遂與相見﹐嘆曰「子他日必爲國柱石。」竟折輩行聯姻﹐且托以子。文毅逝世﹐家計悉賴文襄主持。其幼子幌﹐文襄婿也﹐歲奉三百金。迄後文襄出入將相﹐歲寄家用仍如此數﹐語諸子曰「吾昔受人重寄﹐歲入止此﹐今汝輩安坐享之﹐何厚乎。」世皆服其淸徳。

四九四﹑吾皖歙縣代有達人﹐而曹氏一門尢稱鼎盛。友人曹靖陶﹝熙宇﹞﹐刻意風雅﹐積歲聞聲。君爲儷笙相國之文孫﹐以余方輯詩話﹐綦重皖雅﹐特以先徳諸賢遺詩奇示﹐述祖誦芬﹐可以風世﹐不獨有裨鄕獻也。曹氏本歙中望族﹐震亭先生名學詩﹐號以南﹐乾隆戊辰進士﹐爲沈歸愚尙書弟子。與袁隨園善﹐《隨園詩話》嘗稱其與史悟岡太史詩皆冷气襲人。《子不語》有漢江冤獄一則﹐卽紀公事也。著有《香雪詩文鈔》﹐各四十卷。洪楊變後﹐散失無存﹐錄其僅見者。《桃花澗》云「滿身松影月光寒﹐選石題詩墨未漧。澗水泠泠無客到﹐夜深畱與鬼神看。」《寄砥中弟》云「別夢紅橋碧水曛﹐歸來杯酒細論文。櫻桃花落人初合﹐楊柳煙消客又分。俠骨幾回尋季主﹐深心猶記卜靈氛。篋中無數淒涼曲﹐盡向秋空化素云。」砥中先生名坦﹐乾隆己卯科經魁﹐卒巳恩科進士﹐掌浙江道監察禦史。詩集無存﹐有《和震亭兄芍田靑向樓蠻字韻》云「碧水紅橋第幾灣﹐有人吟過落花間。斜陽欲盡樹連樹﹐淡靄都消山又山。撲蝶風光宜縱酒﹐ㄢ鳶事業笑徵蠻。白雲有約歸須早﹐萬綠陰中釣艇還。」其並時兄弟行中詩名最著者﹐要推文敏公文埴﹐公字薺原﹐一字竹虛﹐沈歸愚弟子﹐亦嘗從震亭公問詩。《聞雁》云「短衣連騎南行客﹐舊侶分行北去鴻。等是歸程兩無羨﹐天涯何處不春風。」《乙卯小春寄宿長春庵》云「只圖構峯腰﹐林木復蓊郁。山麓行役人﹐不見棲憚室。我從識巖公﹐披圖見奇筆。始知塵界中﹐有此靈境出。幽賞固所懷﹐淸緣未敢必。今朝取道來﹐豈肯交臂失。穿磴層雲深﹐借榻寒翠密。旣息鞍馬勞﹐亦適性情逸。」其二云「憑髙辟廣場﹐靈境天所造﹐不探幽處幽﹐但識巧山巧。四面峯﹐對此獨娟好﹐千章樹陰陰﹐環之更淸皎。敞殿云以棲﹐精廬人弗擾。窺戶月得先﹐掛檐星覺小。何必遠人境﹐自然出塵表。萬籟就寂時﹐惟聞數聲鳥。」又《雨村詩話》載文敏題其先北路公《滋蘭圖》云「艸木由天生﹐栽培借人事。譬諸彼小民﹐撫字賴循吏。先生居官始﹐卽具此良意。種花寫種蘭﹐披圖識深義。蘭心不染塵﹐言寓潔淸志。蘭馥可爲佩﹐用恰沖和气。春風次第吹﹐甘露霏微湊。仍以民歌之﹐比徳君子貴。天亦鑑其心﹐蘭階起嘉瑞。」當亦集外之作。文敏工書﹐與彭冢宰蕓楣﹝元瑞﹞﹑沈少宰云椒﹝初﹞﹑金閣學聽濤﹝士松﹞﹐入直內廷﹐繕寫泥金佛經﹐世所傳經生四人也。惜其集則久佚矣。四九五﹑余居東日﹐石遺和拙詩刊之滬報﹐剪以見示者卽劉放園也。气類之感﹐在遠彌惇。余答君二絕﹐其一云「徐家鉉楷皆奇士﹐數到髙才屬使君。一曲吳淞淸淺水﹐何年訪戴共論文。」君家崧生志楷昆季﹐皆余老友﹐故第一句及之。其一首則原稿已佚﹐但記得曾以後邨擬君。海藏於閩詩人中首推後村﹐詩人之有福澤者﹐亦莫後村若也。十稔以來﹐君樓遲海上﹐春秋佳日﹐每作淸遊﹐緩蘅時餉遊什﹐多淸新可誦者。《焦山宿松寮閣次潁生韻》云「勝流眼底已晨星﹐詞客山中合有靈。小閣坐看千橄去﹐荒庵來共一燈靑。名縑萬本歸書藏﹐劫火多年冷佛經。夜靜喜君吟興發﹐蛟籠檻外儻潛聽。」《西湖寄懷鑲蘅》云「孤山亦有舊行宮﹐持較湯山便不同。竹自娟娟泉自好﹐獨無松柏泣秋風。」壤蘅亦累爲余述與君同遊之樂﹐謂春明吟侶中無第二人也。君詩恆珍祕不示人﹐余索君詩久不得﹐偶從友人處無意中得二律。《十月十五夜對月》云「獨坐幽齋思百端﹐月華如水浸窗寒。一輪月滿人何在﹐前度圓時宴正歡。天意幾曾憐寂寞﹐人間難得是團圓。與君今夕同無睡﹐隔著層城各自看。」又《往事》云「近來相對輒忘言﹐苦憶當年笑語溫。明月樓窗新插路﹐斜陽艇子半淞園。晨昏談藝常心許﹐骨肉論交總感恩。往事追思果何益﹐只如春夢了無痕。」前一首作於北都﹐後一首則作於海上者。君久耽禪悅﹐安有綺語﹗《南華》寓言﹐如是如是﹐亦不必彊索本事矣。穰蘅於湯山遊事最勤﹐詩亦較多。《抱湖軒春望》云「碧瓦朱闌入望遙﹐九華一角認前朝。春風不到裙腰艸﹐只有柔波似六橋。」風神似《蠶尾集》中作﹐放園和之云「頹垣繚繞水迢遙﹐古柏蕭森閱幾朝。絕似江南好風景﹐綠波如鏡影雙橋。」

四九六﹑辛壬而後﹐放園僦居春申﹐纕蘅時有寄懷之作。《甲子湯山獨往賦寄》云「曉湖更比夜湖淸﹐打槳柔波迥絕塵。出水荷珠才受日﹐連山竹露欲沾人。前遊尙有閒鷗識﹐近意寧求尺蠖伸。海上劉樊無恙否﹐相思那不寄雙鱗。」《乙丑喜放園同年至京﹐卽用棕齡韻奉柬》云「索居無計遣憂端﹐失喜逢君彊自寬。毛羽只應吾輩惜﹐煙波誰念舊盟寒。花時客裏瞢騰過﹐弈事閒中次第看。英气劉郎知未減﹐肯因感事罷迫歡。」《戊辰上巳前三日﹐湯山道中寄懷放園海上》雲「水如鴨綠柳鵝黃﹐風景依稀似稻鄕。夢裏吳船忘不得﹐欲將此地比山塘。」又「歲歲花時黯戰塵﹐﹝述木書語﹞。劉侯此語最酸辛。太行山色猶無恙﹐畱待玄都再到人。」放圓乙丑後五年不到舊京﹐花時來遊之約﹐未知何日能踐也。

四九七﹑放園與濟武﹑宗孟投分最深﹐兩君皆余老友﹐其詩已先後入《詩話》。玆又由放園錄寄濟武數首﹐故人片羽﹐得之燼余﹐喜可知也。《乙卯國恥日獨遊棗花寺﹐書靑松紅杏圖卷子後》云「烏頭馬角恨茫茫﹐劫後憚心一炷香。三百年來棗花寺﹐棗花開落又興亡。」「佛前遺墨已成塵﹐紅杏靑松各自春。來向空王乞香火﹐西臺痛哭更何人。」「西臺」句與放翁之「不望夷吾出江左﹐新亭對泣亦無人」同一孤憤。又《追悼亡室夏夫人續成五首》云「故廬重過苦依依﹐爲報徵鴻已倦飛。生死恩情吾與汝﹐蒼茫天道是耶非。傷心夜月秋墳冷﹐回首家山夕照微。未必神仙無國界﹐重關親護旅魂歸。」「舊時手迹徧尋看﹐知是無聊彊自寬。蝶影模糊春夢了﹐牛衣的歷淚痕斑。將雛望冷歸巢燕﹐失侶聲喑對鏡鸞。到底是誰畱孽債﹐飛章欲叩帝閽難。」「願作出頭化石人﹐石人容易化爲塵。有時顚倒成癡想﹐無地安排是此身。不信鵑魂忘故壘﹐乞還鴛牒向何神。情天苦過輩泥獄﹐翻祝卿卿莫轉輪。」「戲言都到眼前來﹐往事思量總可哀。一部史從何說起﹐此生心與汝同灰。曇花散盡天眞老﹐情種知無地可埋。我佛儻能超萬劫﹐不辭日誦萬千回。」「此恨綿綿不可忘﹐達觀無計學蒙莊。惜春慘澹風吹絮。隔世親看海有桑。天女散花空色相﹐神山求藥本荒唐。魂兮歸些無言說﹐畢竟多情是故鄕。」五詩放圓見告﹐乃濟武渡美後所作。未幾而有坎拿大之變﹐詩特淒苦﹐若爲之讖。纕蘅挽濟武聯云「湘累孤憤﹐漆室哀吟﹐蕭寺溯遊蹤﹐花前曾濺傷時淚﹔王粲登樓﹐蘭成去國﹐蓬山懷故劍﹐海外爭傳感逝詩。」蓋紀實也。

四九八﹑廣雅佚詩﹐余已疊入詩話。玆又得長占一首﹐於字學音學均有闡發﹐又不僅有裨舊京文獻已喜。題爲《同治十年仲冬消寒第三集﹐峴樵前輩扮東老屋﹐時前輩方鉤校韻學﹐因屬木夫作此圖。居無幾何﹐遂聞備兵鞏秦階之命。明年仲春圖成﹐乃使南皮張之洞題詩上方﹐爲作長歌紀之》云「琉璃廠東大宅有朱藤﹐新城詩老漁洋居。獻紀文達直西苑﹐乃以槐西名其所著書。嘉道儒宗阮太傅﹐生晚未見見此宣南廬。主人幾易乃歸洪洞董﹐庭十何有歷歷種白楡。春莢可食夏蔭可休息﹐如此嘉樹豈待韓宣譽﹖當年太傅婆娑在其下﹐蒐討金石圖籍爲嬉娛。坐中賓客盡魁彥﹐朱錢吳劉桂武臧翁瞿。太傅還山此樹亦憔悴﹐幸不斬艾同薪樗。屋好今日主亦好﹐掣爾而纖白晰微髭須。發莢堆書齊鬥拱﹐哦詩樹下咳唾風生珠。十年禁近出乘障﹐庭柯欲別煩躊躇。重來十月復西去﹐惜此膏流節斷空心枯。自言結習豈容一日廢﹐展捲爛爛鉛黃朱。二百六部經手勘﹐陳廣毛增心苦爲刊除。良夜淸尊展文燕﹐問奇樹義相距梳。我朝字學音學稱絕詣﹐經鉤撾子排陳吳。﹝季立﹐才老﹞。顧江戴段皆卓絕﹐要眇不免稍紛孥。《平水》並部乃爲休文詬﹐『江」左』合音翻病紫陽疏。人口具有宮商鯨徵羽﹐欲削『歌「麻』兩部得非誣。形有『孳「乳』聲豈有先後﹐胡取《華嚴》字母張浮屠。但當古今畫畦界﹐安用陘腳齊鶴鳧。開皇八賢偶夜集﹐左陸右薛參劉盧。酒闌把筆論韻事﹐束縛學子誰能腧。魏淵有言我輩定則定﹐安知發蒙解惑非吾徒。繡衣官貴例丰澤﹐君坐好學形容臒。隴首雲飛王事急﹐那得仰屋箋虫魚。此屋曾閱詞人數百輩﹐可惜千金碑版歸屠沽。﹝阮太傅《泰華》雙碑﹐後沒於質庫﹞。宋玉故宅儻非來庾信﹐風流文藻今日成荒蕪。後之視今亦猶今視昔﹐愛人思樹看取陳生圖。」按﹕峴樵名文渙﹐晉之洪洞人﹐以翰林爲講官﹐與廣雅交期最篤。廣雅有﹝花之寺看海棠﹐坐中同年董兵備將有秦州之行﹞一首﹐卽爲峴樵作者。自注﹕「董先爲甘涼道﹐以憂歸服闋﹐授鞏秦陪道﹐意頗鬱鬱。」又有《題董峴樵玉泉院聽泉圖》﹐自注﹕「畫一石谷﹐中嵌陳搏睡象。」兩首今均見《廣雅堂詩集》﹐獨《題校韻圖》一首﹐竟爾失載﹐亦可異也。

四九九﹑峴樵詩不多見﹐其《金陵收復志喜一百韻》﹐信爲有關掌故之作。君尢工五律﹐《柬張孝達同年將約登髙》云「把卷成吾嫩﹐兼旬與俗違。秋能增客病﹐夢不替家歸。風雨黃花怨﹐親交落葉稀。因君尋一醉﹐猶可準寒衣。」《病起柬孫萊山同年》云「臥病猶如昨﹐春歸已隔旬。竹疏通月色﹐艸長隱花身﹐客夢難終夜﹐書聲不厭鄰。竭來稀把酒﹐非只爲淸貧。」以詩格論﹐在晉人何士﹑張石洲之上。

五○○﹑衡陽彭剛直公雪琴詩﹐有《紀夢》一律云「明遠臺曾幼讀書﹐十年相別入華胥。綠楊煙鎖蒼松古﹐紅杏風欹翠竹疏。﹝夢中見臺前古松與門前紅杏﹑翠竹﹐以及沿堤綠柳皆如舊。﹞花落烏啼春去後﹐窗開簾捲扌捲客來初。欣逢舊雨殷勤甚﹐慰問慈親似昔無。」寄懷吾鄕蔡璞齋先生梁孟作也。梁圓在吾邑東北鄕﹐舊有巡檢治此。剛直生五歲﹐卽隨宦尊公巡檢任所。其時璞齋先生以諸生教授裏中﹐剛直相從問學﹐官舍距先生宅僅一衣帶水。剛直課余﹐輒往來其間﹐飲食教誨﹐情同家人﹐如是者逾十稔。迨道光壬辰﹐尊翁奔母喪返湘﹐剛直遂去梁園。粵亂方殷﹐書問久絕。未幾剛直起書生提艦隊﹐轉戰至贛皖之交﹐追念先生﹐間關遣急卒持書幣慰問。函長千八百餘言﹐瀝述兒時問字情味﹐字字從肝鬲中出﹐並及其童年曾與周旋之人﹐風義之篤﹐近世所罕。璞齊先生答書告無恙﹐剛直乃遣使迓先生挈眷至吳城﹐適館授餐﹐敬禮倍昔。其諸子亦由剛直提植﹐並能有聲。至今故鄕人士﹐嘖嘖稱述﹐播爲美談。先生詩不多作﹐其《次韻答剛直紀夢》詩「戎馬匆匆遠寄書﹐六千君子鏈民胥。戈矛森立塵頭合﹐舸艦爭飛浪影疏。翹企南天傳檄處﹐猶思淮北執經初。朵雲一片畱珍惜﹐未識江東借寇無。」蔡與余家爲世姻﹐先生之季子炳之丈仁麟﹐與先君子交契﹔其嗣孟翔﹐又嘗從先君子遊。余於兒時卽習聞先君子述此事。至剛直遺札﹐因亂散失。孟翔於廠肆得之﹐故物重還﹐淸門永寶﹐亦一段佳話也。

五○一﹑祥符周畇叔都轉星譽﹐一字叔云﹐有《漚堂剩稿》﹐存詩不多﹐余最喜其《春日西湖卽席》云「百重煙翠鏡中涵﹐白塔紅亭面面環。十里松聲全在水﹐一湖花气欲浮山。鵝兒酒幔春星外﹐燕子茶檣細雨閒。﹛艸專﹜熟餳香好天气﹐淸遊肯放畫船閒。」「十里」一聯﹐可作楹帖。畇叔最工爲詞﹐以詞入詩﹐時多麗句。平生受知於曾文正公。道光庚戌朝考以「山虛水深」命題﹐文正公擊賞畇叔二句云「鶴舞空崖月﹐龍吟大海潮。」以爲此眞詩人之作﹐拔置第一。歸語龐省三。龐時在文正公邸中教授﹐與畇叔爲同年﹐遂以走告。及揭曉﹐都下轟傳﹐播爲佳話。專制時代﹐人材爭趨科舉﹐試帖𨿽爲小道﹐而能者吐屬固自不同。曲園之「花落春仍在」句﹐亦朝考試帖中語﹐題爲「澹雲疏雨落花天」。當時大爲文正激賞﹐以爲意與「將飛更作回風舞﹐已落猶存半面妝」相似。曲園遂以「春在」名其堂。後先輝映﹐增重藝林。而文正藻鑑之精﹐於校士時亦可見矣。畇叔有弟爲季貺﹐名星詒﹐官福建建寧府知府﹐著《窳櫎詩質》。所爲五言律﹐與吾鄕桐城蕭敬孚先生唱酬最數。《寄敬孝滬瀆》云「傭書供養母﹐客裏自安貧。掌錄徵遺獻﹐豪譚見本眞。森森髙行少﹐切切旅情親。修謁容疏簡﹐耐知懶詣人。」「晤言逢客次﹐若便依依。長日貪髙對﹐隨時候款扉。衝泥猶我過﹐看景恐君歸。枉訪座常滿﹐會心交獨稀。」「海上函來數﹐殷勤苦念余。半年嘗臥病﹐一答未裁書。落葉紛秋郭﹐餘生困索居。感時懷結轎﹐準欲就君紆。」《喜敬孚自滬上來訪》云「百年能幾聚﹐每見各驚衰。越酒秋初熟﹐吳船午乍來。纏綿隔歲話﹐造次一尊開。相對都忘睡﹐晨雞厭數催。」又《贈詩》斷句云「確爾安儒素﹐東南只數人。」推服甚至﹐想見交期。季貺於詩詞外﹐尢工校譬略錄之學﹐其外孫爲如臯冒疚齊﹝廣生﹞﹐刊周五先生集﹐尢爲海內流傳。吾鄕吳摯甫京卿丈﹐乙丑貢舉﹐出畇叔門下﹐受知最深。季貺晚以蚊船虧累舊案﹐羈系在閩﹐年垂七十﹐孑然一身。京鄕丈爲馳書閩中當事李勉林廉訪﹐季士周方伯﹐呼吁甚力﹐舉世多其風義。先是﹐畇叔都轉以翰林家居越中﹐首倡益社﹐一時如李蒓客﹝慈銘﹞﹑陳珊士﹝壽棋﹞﹑孫蓮士﹝廷璋﹞﹑王子子﹝星誠﹞﹐皆隸社籍。蒓客名模﹐平子名章﹐因畇叔名星譬﹐於是蒓客更名星謨﹐平子更名星誠﹐季貺名星詒﹐益以周五先生涑人名星譬﹐一時遂有「五星」之目。畇叔實執牛耳。平子有《丙辰人日同人雪宴芝村寓園﹐送周叔子星譽入都》詩云「江村十里風雪昏﹐春船燈火催送人。敝裘上座半酒客﹐各有萬感叢一身。越山蒼蒼郁淸气﹐前輩風林久凋敝。嫗堂主人眞好事﹐獨以淳文洗寒鄙。曲江一醉宮花新﹐翻然歸臥南湖春。著書自足娛老母﹐乞米不肯鬧比鄰﹐素箏濁酒選佳勝﹐睥睨名流足豪橫。同時孫李亦詩傑﹐折軸汗駒不能騁。側身頫瞰橫流髙﹐洪鐘所應無聾謷。抗懷已覺古人少﹐入俗未免羣兒逃。何況烽煙迫饑凍﹐極目關河托哀諷。蒼生會侍斯人蘇﹐文章豈直名山重。嗟餘落拓輕故鄕﹐行且短劍走大梁。君今幸假尺寸柄﹐正與天驥資騰驤。願君功名蓋當世﹐肘下黃金眼中事。十年種學道在玆﹐毋爲區區昌其詩。」詩中「同時孫李」云云﹐自注謂退宜﹑越鰻也。蒓客對畇叔初頗折節﹐因亦深賴遊揚﹐其獲交中朝賢達﹐聞亦得力畇叔爲多。迄後不知以何事交惡﹐越縵《日記》於工畇叔昆季﹐痛詆無所不至。鄧鐵香疏參昀叔﹐聞亦蒓客授艸。文人相厄﹐一至於此﹐士論詫之。但沈乙庵嘗謂蒓客晚年﹐凡日記於詆周氏昆仲者﹐皆塗去名號﹐殆有悔心。君子之過﹐亦可共諒矣。

五○二﹑近年廢止舊曆﹐急於星火﹐奉行者變本加厲﹐並書春者亦禁之。樊山翁《己巳除夕》詩云「二千餘載到今天﹐不許人過舊曆年。可得不爲寒士計﹐秀才無分賣春聯。」蓋慨乎其言之矣。猶憶曩歲白門易幟後﹐當路揭櫫禁娼﹐並及星相巫卜﹐一時怨聲滿道途﹐然屈於法令﹐無如何也。鶴亭有《秣陵七絕》﹐錄其二云「楊柳樓臺化劫灰﹐品茶猶爲監園來。殘鶯病燕都飛盡﹐不見鍰船一个回。」「無家八百念孤寒﹐爭說江湖乞食難。今日九流齊餓死﹐不須辛苦怨儒冠。」「餓死」句讀之酸鼻。

五○三﹑諸城劉文淸公石庵﹐遭際承平﹐敭歷中外﹐其相業爲書名所掩﹐且工詩而詩名亦不著。遺集由從孫燕庭方伯印行。英煦齋﹝和﹞謂爲「髙而不﹝木瓠﹞﹐華而不縟﹐雄而不矜﹐逶迆而不靡」。𨿽不無溢美之詞﹐要其中正和平﹐語多見道﹐固爲吾鄕《篤素》《澄懷》諸集相近﹐亦見一時之風气矣。煦齋出公門下﹐受知最深。公初見時﹐卽詔之曰「子他日爲余作傳﹐當云﹕『以貴公子﹐爲名翰林。書名滿天下﹐而自問則小就不可﹐大成不能。年八十五不知所終。』迄嘉慶甲子歲﹐文淸年八十五。臘月二十二日﹐儤直尙書房﹐煦齋亦在懋勤殿作書。文淸呼至﹐告以雍正至乾隆初南齋舊事﹐復理所作傳語﹐且云「昨已屬瑛夢禪鐫印記﹐曰洞門童子﹐以當息壤。今爲期己迫﹐豈展期耶﹖」旣行復還﹐坐譚良久﹐起曰「吾去矣﹐毋戀。」是月二十四晨興﹐飲啖如常﹐至未申間坐而逝。事見煦齋所爲《文淸遺集》跋語中。生有自來﹐信非虛語。余最喜其《題畫》二首云「達人胸次闊﹐萬景相摩蕩。世緣了不侵﹐一室聊自養。築屋不須多﹐種竹或三兩。窗間聽禽友﹐庭下拜石丈。白雲從何來﹐亦復向何往。我心與之俱﹐吞吐不容彊。掃地有餘淸﹐香篆變俯仰。此際興頗佳﹐況有剝啄響。客本巖中居﹐來話羲皇上。幽夢杳難尋﹐茶煙裊書幌。一笑對江天﹐悠然脫塵鞅。」「杜老老何有﹐庭中有獨樹。歲寒松雪盛﹐柴門掩煙霧。墻頭過濁醪﹐此樂凡幾度。崢嶸富詩句﹐果腹給朝暮。已對阮生松﹐更有張園芋。蒼然圖畫中﹐乃得浣花路。」兩詩衝夷澹遠﹐如其作書。又《舒城懷荊公作》﹐亦足爲吾家半山張目者。詩云「貧弱深將國脈憂﹐爭教得柄緩持籌。諸公不激終常悔﹐小子何知徑與謀。一縣靑苗民亦便﹐到今免役法仍優。初心本爲蒼生出﹐安石寧宜處仲侔。」自注﹕「李師中謂荊公似王惇﹐宋人記師生極諂荊公﹐若爾﹔其言何足據乎。」荊公變法﹐毀譽參半。文淸此語﹐足爲雪誣。至《詩序》中所謂「痛元澤之死﹐而以名世歸之。假非其倫﹐幾於侮聖﹐荊公何至於此。」又如「對明道先生出言狂易﹐唐突富韓兩公。元澤亦何敢乃爾。夫《周秦行紀》之不出於牛奇章﹐《碧雲騢》之不出於梅宛陵﹐前人已辧之矣。於荊公父子佚事﹐奚不可爲申論之乎。」尢見論史特識。按文淸自謂生平「詩第一﹐題跋次之﹐書又次之。」見《饅饑亨詩注》。何暖叟《題伊默卿興文淸合裝詩卷》﹐有「韻語祕惜不謂足﹐慧力風趣書之餘﹐藝𨿽兼進有偏勝﹐難排公論矜私譽」之句﹐則仍推重其書也。

五○四﹑湖口髙碧湄﹝心夔﹞﹐所著有《陶堂志微錄》。其《城西》二首﹐蓋爲肅順而作﹐卻極好史料也。詩曰「連云列戟羽林郎﹐苑樹依然夕照倉。一狩北園盛車馬﹐再尋東閣杳冠裳。橢蘭苦污生前佩﹐炷麝能升死後香。赫赫爰書鑄史﹐天門折翼夢荒唐。」「寵冠親賢料遽衰﹐致身胡取亟登危。將軍淸靜歸淳酒﹐公子聲華誤繡絲。坊樂入筵天慶節﹐殿材營第水衡司。十年風義虧忠告﹐江海堙流此淚垂。」碧湄一字伯足﹐曾爲肅順賓客﹐肅順怙勢而驕﹐以忤西後致死﹐其是非姑不具論﹔獨能傾心文土﹐脫略恆蹊﹐其才亦不可掩。卽論中興之役﹐其居中贊畫﹐亦爲最有關系之人。先是咸豐十年﹐江南大營再陷﹐官軍悉潰﹐蘇常相繼失守。左文襄公聞而嘆曰「天下事其有轉機乎﹖」或問其故﹐文襄曰「大營將蹇兵罷﹐非得此洗蕩﹐何由措手。」又問﹕「誰可以善其後﹖」胡文忠曰「朝廷若以東南事付曾公﹐天下不足平也。」時物望咸屬文正﹐獨山莫子偲﹝友芝﹞﹐方在京﹐與二三名流﹐議江督非文正不可。而其時得君者﹐爲尙書肅順。適碧遏館其家﹐往商焉。碧湄白於肅順﹐肅順然之。翌日下直﹐逕至髙館﹐握手曰「事成矣﹐何以謝保人。」蓋已得兪旨矣。此一事也。文襄公在駱公幕府﹐以勇於任事﹐爲怨家所控﹐禍幾不測。同邑郭筠仙侍郎爲營救於肅順。肅順曰「此事已有廷奇﹐令查實卽就地正法﹐必欲挽回﹐非有大臣特保不可。」侍郎復求之吳縣潘文勤﹝祖蔭﹞﹐文勤曰「誰能擬疏者﹖」侍郎卽出諸袖中。旣上﹐肅順更爲言之﹐事得解。費二幹金﹐皆侍郎貸於人﹐而胡文忠償之。文忠旋與文正各具疏密薦﹐文襄遂得大用﹐卒建肅淸闈浙﹐開拓西陲之功。此又一事也。

五○五﹑肅順於一時俊流﹐罔不接納﹐而賓客中﹐尢以碧湄與王湘綺翁爲最年少。湘綺有《丙寅人日﹐因仿帙見髙大心夔﹐庚申人日見奇詩憶舊遊﹐作示知者》長篇﹐其一云「昔尋風雲遊上京﹐當前顧盼皆豪英。五侯七貴徧相識﹐行歌燕市心縱橫。九江狂生髙伯足﹐平生見人但張目。單衫側帽臨春風﹐二十紅顏美如玉。行年相較一歲彊﹐俱騁逸足馳康莊。曹劉阮陸不並世﹐文歌琴酒爭軒昂。公車召試等一擲﹐未抵梟盧要先得。髙車謬寫夷吾書﹐﹝余試禮部﹐賦得髙車髙捆﹐誤以爲管子書事也。﹞大捲濃塗保和策﹐﹝髙兩應殿試﹐均以謬誤置四等。﹞尙書﹝協辦大學士肅順。﹞賜第﹝在扇子湖﹞。花氍毹。醉翻酒盞相歡呼。盛胡﹝盛主事康﹞。俳優喧坐隅﹐徐郎﹝徐編修昌緒﹞。屈膝請爲奴。就中龍黃較淸穩﹐﹝龍編修湛霖﹐黃學正錫燾。﹞當筵未肯污茵裙。尹劉髙名﹝尹禦史耕云﹐劉司業熙載。﹞頗相怪﹐王門長裾事權貴。翩然黃鶴歸靑冥﹐重來已見山河攺。我隨亞相﹝協辦曾侯國藩。﹞困祁門﹐君畱朱邸謀東巡。淸晨夷歌滿都市﹐一炬便燼澄懷園。」其二云「嗣皇中興覽《堯典》﹐手詔畢邵誅共鯀。李斯五刑不足惜﹐彭王槁首誰相問。當時意气論交人﹐顧我曾爲丞相賓。俄羅酒味猶在口﹐幾回夢哭春花新。君歸湖口波浪惡﹐屢幹相侯只蕭索。同時得路俱騰驪﹐往日庸奴又髙爵。蜀中二李﹝李都轉榕﹐李糧儲鴻裔﹞。滇二劉﹐﹝劉知府樹堂﹐知縣樹義。﹞各懷銀印踞方州。郭卿少年擁八騙﹐﹝郭巡撫嵩燾。﹞張蔡已覺曹郎羞。﹝張員外世準﹐蔡郎中毓春。﹞龍兄兄弟亦豪快﹐﹝龍知縣汝霖。﹞尙平甘棠春蔽芾。黃許同稱太史官﹐﹝黃錫彤許振兩編修﹞。潘﹝潘副都祖蔭﹞。長﹝都統長善﹞。入坐儼相對。世人見我空逡巡﹐如君登第亦輪屯。惟誤莫﹝莫舉人友芝﹞。鄧﹝鄧巡道輔綸。﹞守書史﹐散作東西南北人。前歲娛園訪秋竹﹐招邀太守﹝王知府必達﹞同明燭。東湖夜水空如煙﹐相思桂樹年年綠。杯酒白刃心膽粗﹐別君豪气未敢除。人生少年苦作健﹐別時白面今有須。獨行昂藏久無趣﹐西遊華山不得去。南諭五嶺東渡淮﹐去年更折恆山樹。倦遊謝病從文君﹐移家承水學隱淪。知君一事苦相羨﹐新得西施能負薪。早春人日桃破尊﹐花下見君人日作。七年歡笑猶眼前﹐世上紛紛有哀樂。南方花早東風顚﹐憶君攜手靈臺前。馬纓紅拂綠絨席﹐牡丹香醉金桄船。東城西館不復夢﹐﹝東城內厲宅有馬纓﹐丁香雜樹﹐試禮部時假館也。山西會館在海澱﹐貢士覆試因譚禦史鐘麟借焉。﹞圓明宮柳生荒煙。四春老瘦泣珠箔﹐昭陽月冷人淒漣。長堤珂轡往來路﹐誰信於今走狐免。滄江寂寂臥對春﹐與君不得傷心語。廬山云連南嶽峯﹐名山萬里精靈通。休言沈面兩龍劍﹐猶能吐气作長虹。」肅順賜第在扇子湖﹐卽京西海澱。碧湄詩云「龔惟咸豐末﹐遊訁燕文彥藪。出門累車騎﹐並席持肱肘。旅食依昆明﹐風日美荷柳。主人古孟嘗﹐淚感臺傾後。」玩「昆明」﹑「荷柳」之句﹐其爲感舊無疑﹐城西之作﹐亦卽指此。詩中一則曰「赫赫愛書鑄史﹐天門折翼寢荒唐」﹐蓋辦其致死非罪也。一則曰「十年風誼虧忠告﹐江海堙流此淚垂」﹐蓋悔其納牖無方也。情文悱惻﹐可泣可歌﹐生死交期﹐於是乎見。廣雅有《送王壬秋歸湘潭》詩﹐自注﹕「王爲某故相客﹐故有中郎之感。」湘綺之篤於風義﹐又可與碧湄共傳矣。

五○六﹑鶴亭《過秣陵絕句》云「巷陌斜陽戰馬屯﹐喧喧笳鼓易黃昏。舊人零落無尋處﹐只剩州李審言。」審言名詳﹐興化明經﹐博通羣籍﹐工詩文﹐尢擅長駢體。辛亥後課讀滬上﹐一時耆舊﹐均極重其人。海藏《春陰簡李審言》詩﹐所謂「審言與我年相若﹐我觀其書頻驚愕。淸言移人味甚正﹐讀書得間趣尢博」者也。余庚申在滬﹐耳君名﹐惜未及一見。比詢南皮﹐知猶健存﹐竊爲私幸。君丙辰病臂痛返江北﹐有《懷人》絕句若干首。玆錄其六云「海藏樓下鎭徘徊﹐獨看櫻花逐夢來。並坐淸言誰得似﹐空成相憶一停杯。」﹝鄭太夷孝胥﹞。「一食淸齋理鬢絲﹐隱囊斜倚縱談時。麥根路畔停車客﹐正賦《新丰折臂》詩。」﹝沈子培曾植﹞。「灌卮塡壑李臨川﹐道服商量賣藝錢。欲避伯休名姓去﹐如君棲泊政堪憐。」﹝李枚菴瑞淸﹞。「亂頭粗服體中佳﹐家學能承簡學齋。不作秋衾銅輦夢﹐探山翠蘚漬靑鞍。」﹝陳仁先曾壽﹞。「展禽伐國人休問﹐蘧瑗輕裝走近關。憶著圍城便嗚咽﹐幸無文字累遺山。」﹝楊子勤鍾羲﹞。「崔魏斯文接老蒼﹐孔門用賦晚升堂。涪翁近悼邢居實﹐﹝劉朴生以嘔血死﹞。每對西風一斷腸。」﹝馮篙叟煦﹞。皆能稱其身分。

五○七﹑陶齋開府江南﹐廣致文士﹐評校金石﹐賓從之盛﹐一時無兩。審言亦其座上客之一人。迨後陶齋遘蜀難﹐所藏亦大都散佚。審言有《見陶齋藏石記印奉感賦》云「槐影扶疏紅紙廊﹐冶城東畔有滄桑。摩挲石墨人空老﹐憶到金陵便斷腸。」「脫略曾非禮數苛﹐上宮有女妒修蛾。濮陽金集儒書客﹐那得揚雄手載多。」「觥觥含憲出重閽﹐傳命居然奉敕尊。輕薄子玄猶並世﹐可憐不返蜀川魂。」蓋深惜之也。又有《悲埂陽》一篇云「氵更陽好古天下希﹐永寧多寶足配之。西園輪直忽再出﹐資州飲刃眞堪悲。憶昔長安盛文史﹐旌旗徧潘翁壘。《東觀餘論宣和圖》﹐孔融尊酒平原履。此時奔走趨聲價﹐此時人物稱王霸。波斯大賈碧眼胡﹐傾倒公卿飽殘炙。如君羼廁竹林遊﹐入仕山王亦勝流。監稅金錢搜祕冊﹐起家龍節鎭方州。方州持節無齟齬﹐西曆咸秦東吳楚。兼權鹽鐵錫銅山﹐交會流通誇少府。畢良史與廖瑩中﹐指揮狎客承下風。《淸明河圖》定窯鼎﹐爭羨門下矜奚童。搏扶九萬搖銀海﹐珠盤五惇凝光彩。百縑密拓《沮渠碑》﹐埃及文求五千載。廬陵鄙陽且伏膺﹐何論卞宋兩中丞。後生特起自天意﹐畢令嘗水分淄澠。好官滋味崦嵫景﹐斥去猶能保要領。出山富貴爲羣奴﹐交胸鈹劍生俄頃。泰山鴻毛有重輕﹐惜君此死太無名。頭顱萬里同譚尙﹐誰是田王涕淚傾。智瑤飲器傷殘忍擲還模糊嗟泯泯。持首無客徇田橫﹐歸元有子求無軫。昔爲人羨今人憐﹐紛紛過眼如雲煙。精靈啼血時來往﹐莫便空山化杜鵑。」亦可作詩史讀者。

五○八﹑淸末吾皖創辦存古學堂﹐沈子培﹑吳棣軒兩提學先後招審言任都講。辛亥八月以後﹐畱書三篋被去刂﹐審言寓書皖同鄕會﹐移問皖督﹐作何賠償。吾友徐積余見其書單﹐因以鈔本葉氏《語石》及《閨秀詞鈔》﹑汲古閣本《南北史》﹐補其所失﹐一時傳爲佳話。審言有長篇紀事云「九年飽飲建業水﹐舒州一行老無恥。竟拋書卷付豺很﹐廣褐零丁迹都市。往歲屬兒爲我求﹐幾爲皖鬼沈江流。阿父累汝汝收淚﹐存古本與今爲讎。沈侯致我非相靳﹐去刂後時承故人問。金投虛牝寂無聲﹐甑墮中途懶成慍。書丐平生天幸多﹐補亡贈副爲摩挲。眼明宛似歸窮子﹐招下無庸效景蹉。南陵舊是好事者﹐此誼公然向傾寫。贈書不藉虛山攜﹐識面曾非木庵寡﹐密勒路作春明坊﹐誰知僦宅托君旁。我居西海君東海﹐但覺煙霧生茫茫﹐橫刀日饋甘嘲曬﹐插架駢羅如束筍。不將モ貸薄陳湯﹐尙遲數詣酬劉尹。故舊如君好事稀﹐孰云此道至今微。﹝範云詩﹕思舊昔云有﹐此道今已微。﹞靑常不作生存哭﹐蒙叟休將別淚揮。﹝余與皖人書中有「毋令牧濟揮己竭之病淚﹐淸常作生存之哭」云云。」﹞積余南陵舊家﹐搜藏夙富。手校叢刻﹐尢多精奉。淥飲﹑菱圃﹐庶幾嗣音。囊在滬上﹐曾觀所藏﹐君聞余有《合肥詩徵》之輯﹐曾鈔所見詩以奇﹐並與余有网羅鄕獻﹐編輯叢書之約。宿願蹉跎﹐甚娩之也。

五○九﹑老友吳向之﹝廷燮﹞﹐熟嫻章制﹐博通舊間﹐曩者國有大政﹐多君視艸﹐余心敬其人有年矣。顧君不習爲韻語﹐偶有題識﹐例綴四言﹐淵雅近漢魏人語。近志盒以其《感臺事》一律見示﹐在君生平﹐洵爲僅見之作。詩曰「田橫海島辟臺陽﹐五百賓朋義幟張。郡議朱爭棄漢﹐人過赤嶺尙思唐。結繩刻木從新制﹐銀鏤金冠易舊裝。轉悔戈船虛戰伐﹐何如遺朔奉閩王。」蓋指唐徽卿在臺起義時事。吾友梁任公有《遊臺雜詩》﹐其一云「曾聞民主國﹐奄忽落人間。卽日眞如戲﹐呼天亦苦艱。薜蘿哀楚鬼﹐禾黍泣殷頑。暗記畱蠶紙﹐愁來一洗顏。」自注﹕「故老有以臺灣民主國之鈔幣及郵政局券相贈者﹐亦爲徽卿作也。」割臺議定﹐彼邦遺老﹐住傺無所適﹐相率以詩自晦。所至有詩社﹐萊園社在霧峯之麓﹐萬梅崦下﹐逸民林獻堂所築﹐最擅山水林木之勝。此外汐社﹑櫟社﹑竹社﹑南社等﹐皆其最著者。亦見任公詩注。任公斯遊﹐爲辛亥春間﹐其時故家遺老﹐猶有存者。一日此輦合訁燕任公於臺北之蕾芳樓。任公卽席致詞﹐已有耳屬在垣﹐笑顰皆罪之感。曾有詩紀事云「遠遊王粲漫懷歸﹐卻踏天涯訪落暉。花鳥向人成脈脈﹐海云終古自飛飛。尊前相見難啼笑﹐華表歸來有是非。料得隔江諸父老﹐不緣漢節始沾衣。」「尊前」一聯﹐最爲沈痛。

五一○﹑余友胡適之﹐囊編《章實齋年譜》﹐援引詳博﹐藝林所稱。書中謂實齋論學﹐於同時名人戴東原﹑汪容甫﹑袁子才皆有貶詞﹐而於子才尢持深惡痛絕態度﹐故集中攻擊袁氏之文甚多﹐有《題隨園詩話》十二首﹐大半謾罵之作。如雲﹕「江湖輕薄號斯文﹐前輩風規誤見聞。詩佛詩仙渾標榜﹐難當霹靂淨妖氛。」「誣枉《風》《騷》誤後生﹐猖狂相牢賦閒情。春風花樹多蝴蝶﹐都是隨園虫變成。」「堂堂相國仰諸城﹐好惡風裁流晶淸。何以稱『文』又稱『正』﹐《隨園詩話》獨無名。」第三首﹐適之自注﹕「此指劉統動。」並引章氏論文《辧僞篇》﹐謂劉統勛官江寧時﹐欲以法誅袁枚﹐而朱筠爲解脫之語爲證。章詩標明文正﹐其爲統動無疑。顱他書多以此事屬之石庵。石庵名墉﹐統動子也。先是﹐石庵於乾隆己丑由編修督學江南﹐適值子才居白下﹐主坫壇﹐聲气旣廣﹐謗議亦多。石庵風厲似乃翁﹐人有傳將予子才以不利者﹐並有逐回杭州之說。子才以符未至暫畱﹐並答其弟香亭云「白下蹉跎二十霜﹐正愁無計理歸裝。果然逐客眞吾福﹐如此西湖在故鄕。」久之候符不至﹐不但免驅並通往來﹐屬子才撰《江南謝表》奏之﹐逢人獎譽﹐乃知全屬訛傳。任滿﹐石庵升江右糧道﹐子才送別詩云「莽莽山萬重﹐惟嶽淩宇宙。蒼蒼樹萬枝﹐惟松挺堅瘦。四序𨿽平分﹐五行有獨秀。人胡獨不然﹐但觀所秉受。觥觥石庵公﹐實應金精宿。神羊不受羈﹐祥麟豈在囿。其剛玉莫燐﹐其淸石可漱。初聞領丹陽﹐官吏齊縮ㄕ。光風吹一年﹐懼戀極老幼。先聲將人奪﹐苦志將人救。抗上聳彊肩﹐覆下紆緩袖。張口輒詆其﹐上手多寬宥。姦豪旣帖柔﹐狐鼠亦俯伏。救災如救焚﹐除獘如除垢。殷然愛才心﹐白首還如舊。視學上下江﹐所拔多薪標。今𨿽卸臯比﹐羣才猶輻輳。顱榮去未幾﹝宗泰﹞﹐鮑照來復又﹝之鐘﹞。六一先生貧﹐三千弟子富。卽如山中氓﹐半面尙未覯。客秋當此時﹐蜚語羣相嗾。道公逐李斯﹐不許少畱逗。諸生弔於門﹐山鄰餞恐後。我未奉伍符﹐姑且儲糧糗。故鄕歸亦佳﹐內省終無疚。果然逢悟言﹐風影皆訛謬。匪徒免鞭驅。兼且通蘭臭。南國有表章﹐羣儒已制就。公獨掉頭言﹐必須某結構。自慚石鼓頑﹐忽被桐魚叩。妄將下裏音﹐彊擬鉤天奏。公竟矜寵之﹐逢人誇錦繡。情惜知己恩﹐嘿嘿辦香祝。一朝簡帝心﹐授玉節西走。甘棠枝可攀﹐膏雨澤難畱。人人愛依劉﹐聲聲思借寇。賤子抱區區﹐一言陳左右。送公旌遠行﹐望公徳日茂。公以天人姿﹐而兼宰相冑。髙如水監懸﹐那有吞舟漏。寧可察之詳﹐愼毋發之驟。猛如萬鈞弩﹐所貫無不透。但慮未中節﹐不愁不滿彀。已褰賈琮帷﹐可免葉公冑。能爲李橫衝﹐何妨伏不鬥。气斂理益明﹐業廣福彌厚。黃堂𨿽始基﹐黃扉將肯構。祿位奚足矜﹐動名自可壽。豈徒繼家聲﹐兼以答我後。」詩中旣寫出石庵公名﹐又謂其兼宰相冑﹐更足爲屬於文淸之鐵證。不知實齋當日何以如此措詞﹐殆亦得之傳聞﹐未暇博訪耶﹖然以宣齋之精審﹐尙有此誤﹐益見考証之難矣。

五一一﹑子才以退宦作寓公﹐擅有園林姬妾之盛﹐益以結納貴遊﹐臧否人物﹐自不免有陳同甫名太髙迹太近之嫌。實齋指摘﹐亦非無因﹐顱事實昭然﹐未容牽混﹐吾輩不能不訂正作者之失。又觀兩賢最後投分之深﹐更可矯文人相輕之習。以視晚近士夫但爭門戶意气﹐不惜顚倒是非﹐恣爲報復者﹐其賢不肖相去何遠哉﹗吾知適之必與余有同感矣。

五一二﹑襄陽錢仲價﹝葆靑﹞﹐鄂中詩人﹐曩於泊園坐上﹐數數見之。自湖邸分攜﹐瞬逾十載﹐每從石禪諸君詢其消息。近由吾友磨僧奇示君見懷一律云「淝上詩人老逸塘﹐近來壇坫主平章。﹝君有《近代詩選》﹞。三年赤手羣流合﹐一出蒼生四海望。气與喬松爭螺珂﹐力回殘局補痍創。因君還問段柯古﹐莫漫編書著《酉陽》。」末句謂正道翁也。又得磨僧書知余近狀。賦詩代簡云「不見瑯牙問訊疏﹐多君尺素薦雙魚。已臨危地懸崖馬﹐誰挽中天馭日車。觀相人忙如扌求火﹐﹝用陳希夷語﹐張乖崖事﹞。乘時水到可成渠。蓬萊第一峯頭客﹐上界神仙信有無。」比歲耽吟﹐聊以自適﹐故人存問﹐敢不拜嘉。若云「壇坫平章」﹐則吾豈敢。

五一三﹑海藏近以新刊詩集見贈﹐其第十卷

蓋壬戌五月後迄甲子仲冬之作也。曩余逭暑海濱﹐君曾見答三絕﹐今只兩首存卷中。其一云「投荒逸气自堂堂﹐濯足扶桑意豈狂。今日望公應卻步﹐只堪居土號淸涼。」似已佚去。余原詩有「看罷繁櫻已倦遊﹐閒身更爲海鷗畱。年來詩思頹唐甚﹐那有雄心到九州」之句。時余歸白神山未久﹐故君答詩云「虎擲龍攄徧九州﹐英雄誰肯死前休。功名無與夷齊事﹐薇蕨空山又一秋。」上二句殆兼指余﹐下二句則以自謂。君自辛亥後﹐鬻字自活﹐累卻弓招﹐海內外無不重其髙節。其癸亥七月入都直內府﹐距辛亥九月出京﹐恰爲十三年。以詩紀之云「世棄天畱等可哀﹐黍離荊棘更能來。還從銅輦尋殘夢﹐早向昆明辧卻灰。吞炭漆身殊未避﹐觸山逐日漫相猜。兩朝國士聲名在﹐駿骨猶堪比郭隗﹐」越一歲﹐惕畱坨亦同作云「貧賤糟糠事可哀﹐下堂覆水語何來。長驅李今心如日﹐獨對冬郎燭末灰。國士兩朝原自異﹐初心一攺莫相猜。同安齒冷先賢傅﹐肯說燕六始自隗。」乍讀此詩﹐幾難索解﹑有知其事者﹐謂甲子冬酉陽柄政﹐方以閣席見徵﹐卽北府舊時親貴﹐亦有力勸海藏不妨一出者。畱坨適有此作﹐遂用前韻。海藏報詩云「生祭文山足教忠﹐黃冠顧問意何窮。鄧林棄杖應難測﹐小待虞淵日再中。」心事然﹐詩特婉約。今兩詩海藏﹑畱集中𨿽均不載﹐以言風義﹐論者蓋兩賢之。

五一四﹑海藏今年七十又一矣﹐神明建王﹐轉勝囊時。有相者謂其必享大年﹐且有晚遇﹐君亦以此告客。其《己巳除夕前一日夜起庵卽事》云「一別髙樓奇此庵﹐五年況味更誰諳。枕堪待旦天難曉﹐薪已將然臥豈酣。滄海獨歸眞上策﹐舊京入夢柰空談。丹靑自寫靈臺狀﹐莫信人誇蔗境甘。」末二句卽指相者之言。余和詩云「抱膝閒吟戀小庵﹐孤芳寧計世人諳。普天夢夢君先覺﹐中澤嗷嗷戰尙酣。縱化虫沙猶是去刂﹐只餘風月不堪談。首陽千駟前言在﹐薇蕨由來苦亦甘。」腹聯謬爲諸老所稱。末二句則仍借用其昔年見答詩意﹐鍼對海藏晚遇之說﹐似爲賢者更進一解。去年海藏七十生日﹐餘贈詩有句云「君嘗詣我詩﹐妙語諭猿臂。逢時偶然耳﹐數奇何足異。己重物自輕﹐所得由養气。」年來與海藏過從較數﹐時作深談。「逢時」兩句﹐亦習聞之海藏者。以此壽君﹐並以此自勉。解人如海藏﹐固應莫逆於心﹐相視而笑也。

五一五﹑恫城古文家﹐首推方望溪﹑姚惜抱兩氏。惜抱亦盛稱其師劉海峯。二百年來﹐文采風流﹐照耀鄕國。冀州不作﹐抱潤代興。姚氏二難﹐﹝仲貴﹑叔節﹞。並負時望。通才接踵﹐益衍其傳。讀《桐雅》及《桐城耆舊傳》諸書﹐海內望縣﹐蓋未能或之先也。近余友吳守二﹐復以其族祖生甫先生直之《井遷集》見示﹐且曰「生甫先生爲望溪之友﹐海峯之師。家摯甫先生屢求其稿不獲﹐刻始由族人處得殘版﹐補刊重印﹐幽光沈鬱﹐幸爲表彰」云云。余固雅重守一之爲人﹐矧生甫先生固爲吾鄕先正耶。先生乾隆丙辰舉人。遊京師時﹐爲孫文定﹑盧雅雨所重。海峯及其弟藥邨相從受學﹐於古文尢得其傳。顧先生之名轉不甚著﹐顯晦有時﹐未可彊也。所著《井遙詩集》﹐凡六卷﹐淸妙靈雋﹐沁人心脾。北遊曾至馬蘭關﹐登長城﹐憑眺蒼茫﹐發爲歌詠﹐集中有《憶馬蘭關登髙詩》云「金臺何處不句畱﹐絕塞垣邊亦散愁。紫蟹黃花一尊酒﹐碧雲紅樹萬山秋。故園獨整山頭帽﹐舊雨誰同月下舟。索寞禪房鐘磬歇﹐昏燈夢襄去悠悠。」《春盡日有感﹐因憶去年客杭州》云「望見家山不是歸﹐譙陽花落故人稀。送春林下風侵鬢﹐得句尊前酒濕衣。寂寂晚愁擋竹杖﹐昏昏晝睡掩柴扉。何如長作酉拎客﹐每日攜朋上翠微。」先生以能文稱﹐詩特餘事﹐然亦精詣如此。守一爲先生族孫﹐有《喜井遷公詩文集印成》二律云「桐城宗派被埏垓﹐傳火遺薪劇怪哉。祕籍居然搜孔壁﹐髙文那許厄秦灰。僅存殘闕天應護﹐尙未摧燒嗣亦才。腫饗潛通關運會﹐摩挲故槧首頻回。」「經訓鉆研老不休﹐早將聲气薄時流。韜光自分埋千襖﹐拾唾猶堪放一頭。汲古有人辧鐘缶﹐革新無地著圖球。吾家法物同珍守﹐畱待他年訪禹疇。」玩詩意﹐於海峯似有微諷。海峯以能文稱﹐且爲井遷先生入室弟子﹐顧集中竟無文字述其本師﹐亦可異矣。

五一六﹑吾皖曹文正﹝振鱅﹞字儷笙﹐世所稱歙縣相國者也。文正不以詩名﹐向見其手寫詩稿﹐除試帖少作﹐餘皆古近體詩﹐經其師翁覃溪先生點定者。覃溪持詩律最嚴﹐於文正詩評隋尢刻﹐密行細楷﹐綴語最少﹐老輩風期﹐洵不可及。摘錄數則如下。《題放翁詩後》云「南渡詩人陸劍南﹐淸言娓娓味釅醒。先生眞意誰能會﹐心太平菴老學菴。」覃溪批云「去年冬日﹐每攜《放翁集》在內閣堂上候本時讀之。偶成小詩﹐總寫於此云﹕『苦心難挽古風還﹐神往《豳風七月》間。一騁蕭尢楊並駕﹐誰知衣缽在茶山。』自注﹕『曾文淸﹐放翁師也。」枉老憂時白傅閒﹐誰云禹稷異於顏。一杯擬酹長吟處﹐千載蘭亭曲水灣。』自注﹕『首七字實切放翁。』『絕塵邁往本天機﹐躍馬梁州試鐵衣。正白个中爭得力﹐桂林片石悟精微。』自注﹕『桂林城外間有放翁奇杜敬叔札云﹕絕塵邁往之作﹐大都得自舟車鞍馬間爲多。』『自鄶合如何例玉溪﹐三才萬象試端倪。玉堂格韻西昆體﹐只對坡公偶價低。』﹝放翁詩﹕『溫李眞自鄶。』李義山詩云﹕『李杜操持事略齊﹐三才萬象共端倪。』自注﹕﹞『西昆體﹐楊劉諸公訓和之作。東坡意不喜之﹐見坡公《金門寺絕句》。愚云惟坡公乃可議論西昆體耳。』」

五一七﹑文正《詠梧門司成詩寵﹐卽用蘇齋題西涯圖韻》四首其一云「新題額又小西涯﹐穩住詩人松樹街。好客隨時鋤徑艸﹐訪君特地柴扉。徧懸古像追形影﹐﹝齋中多摹古人畫像﹞。細話幽情見肺懷。我亦摩挲成米癖﹐愛誇石鼓硯名齋。」覃溪云「像與形影不應在一句內﹐『肺懷』二字不好。」其二云「拈向詩寵滿壁詩﹐爭名那惜更搜奇。三間矮屋疑移此﹐﹝『三間矮屋一重樓』﹐西涯句。﹞十友新圖問畫誰。﹝司成繪《西涯卷子》﹐摹文正《十友圖》中像於幀首﹐並欲晝同人像爲《十友圖》。﹞快覓淸華盒舊址﹐苦尋嶽麓寺遣碑。﹝時托伊墨卿爲訪《嶽麓寺碑》﹞。欲圓身世三生夢﹐然否金丹換骨時。﹝西涯八月而生﹐司成亦同之。」﹞「然否」二字﹐乃覃溪所易﹐原作「活脫」。批云「末七字擬攺之而未妥。」又云「『誰』字硬。」其三云「隔城便覺來往遙﹐過訪何須折簡招。老我吟哦空兩鬢﹐看兒誦讀又雙髫。﹝司成令嗣與予兒皆六歲始讀書﹞。眼昏日侍靑藜杖﹐腳紫時扶軟栗條。想到鄕園酣野趣﹐嵐光水影夕陽橋。」其四云「漁洋去後孰獨盟﹐心折藏齋五字城。曾見詞壇親弟子﹐﹝黃昆圃詹事爲漁洋弟子﹐珠齋猶及聞緒論﹞。況來詩境半門生。古今體看縱橫出﹐多少人經冶鑄成。好溯淵源尋正脈﹐石帆亭畔水澄淸。」「逾」字覃溪攺「澄」。又批云「後二首勝前二苜﹐大約用意處須凝蓄﹐不要扯長。」《夏日夜坐》云「無計畱人笑語陪﹐鐲看尋壘燕飛回。涼棚院裹日初上﹐冷布窗前風正來。向佛焚香縈細篆﹐呼僮潑水壓輕埃。倦身欲臥還慵起﹐兒報盆橊一朵開。」覃溪批云「總苦平易而不精練。」又批云「多讀﹑多看﹑多作﹑多講﹐四者必兼用之。多讀是專精一路﹔多看則旁閱眾家﹔多講者﹐一則講去自己之病之所以然﹐一則講古人之妙之所以然﹐二者亦不可偏廢﹔多作亦有二路﹐一則實路﹐一則虛路﹐不從實處著乎﹐則獘病暗伏於中者無以自見﹐所以必尋古人可詠之題﹐如題畫﹐題古迹﹑古碑之類也。虛者則是自己性情中懷舊感事等題﹐此最易著手﹐而卻最難見獘病﹐所以虛實兩路要一齊下手﹐不可偏廢也。」又批《匯中題吳子華照》兩詩後云「絕句則竟算未上路﹐排律竟成章矣。七古𨿽松弱﹐然可以漸漸串鏈﹐能將七古間架格調﹐運用手腕如意﹐然再及五古。五古最難﹐非一朝一夕所可就功。五七古俱妥﹐然後精求五律﹑七律﹐俱有把握﹐而後可作七絕耳。」又云「五古必須學杜。吳梅村五古亦頗有傷於太順者﹐所以不及其七古遠矣。」又云「七律須加以沈鬱頓捶﹐五律亦然。所以中唐人之五律不可學﹐以其太弱」云云。又《賦得天寒有鶴守梅花》﹐七言八句中有句云「衝霄合領司香職﹐啄雪常懷警露時。」覃溪批云「『司香」警露』一聯﹐髙華而兼澄淡﹐不愧頭廳人語。」以上諸批﹐皆覃溪甘苦有得之語﹐沾漑後學﹐信無涯渙。《遺集》四冊現由公後人名家騏者保存。卷首有「大學土曹振鋪私印」及「墓壽山錫宴十五老臣之一」兩章﹐而無自序。庵先生題詩﹐所謂「文正詩篇盥讀親﹐蘇齋評語。墨如新」者也。靖陶云「文正後裔返歙者僅長房﹐余俱畱北京未歸。」流傳先集﹐吾知這陶必能力任也。

五一八﹑「愛好」「貪多」﹐文士結習。而貪多之病﹐賢者不免。唐宋以來﹐詩之多者﹐首推白陸。他人無其才力﹐妄冀流傳﹐等之自鄶﹐又何譏焉。趙甌北《長夏曝書有作》云「文人例有一篇稿﹐鍥棗鋟梨紛不了。若使都傳在世間﹐塞破乾坤尙嫌小。」蓋旣乎其言矣。余最喜樊榭論詩「多作不如多攺﹐善攺不如善刪」之語。以此告人﹐並時以自箴。

五一九﹑詞爲詩餘﹐體例自別。然詞之小令﹐如《楊柳枝》《小秦王》之類﹐究與七言絕句﹐有何殊別﹖《白香詞譜》獨屏《柳枝》不載﹐意亦在此。近人詞家﹐如鄭叔問﹝文焯﹞﹑陳伯﹝銳﹞﹑均工爲此體。叔問《楊柳枝詞》五首云「數行煙樹薊門春﹐離袂經年若麯塵。莫爲西風搖落早﹐灞陵猶有未歸人。」「拂堤晴縷萬絲柔﹐只掃芳塵不掃愁。羌笛數聲鄕淚盡﹐夕陽紅濕水西樓。」「曉含斜月晚含煙﹐翠縷如雲掛玉泉。香輦不回秋又暮﹐棲烏頭白近霜天。」「乎居誰分解傷春﹐爭睹長堤走馬身。黯黯空城飛絮盡﹐哀笳吹起六街塵。」「雨洗風梳碧可憐﹐秋涼猶咽五更蟬。誰家殘月滄波院﹐夜夜漁燈网碎鈿。」伯《楊柳枝九首》云「行人頭白柳條靑﹐始恨春風不世情。若有當時豪賭興﹐長楸還試馬蹄輕。」「二月隋堤水皺池﹐流鶯已在最髙枝。一般飛絮無才思﹐卻任東風地吹。」「殘局湖山絕可憐﹐十年林燕故依然。酒旗畫角斜陽裹﹐猶自殷勤纜別船。」「西望長安道路遐﹐朱樓碧瓦切淸笳。勸君莫忘關山苦﹐啼過枝頭有莫鴉。」「玉虎絲沈不可牽﹐樓陰搖曳帶秋千。長宵那有羊車過﹐脈脈啼烏不井闌。」「盡有風流似昔年﹐幾回恨雨復噸煙。生來不入靈和殿﹐恐被君王一晌憐。」「短棹天涯酒易醒﹐曉風殘月有詞名。自從錯到江南路﹐冷眼看人幾送迎。」「已分漂零更不歸﹐心中眼底事多違。英雄若个桓宣武﹐空對江潭泣十圍。」「露皎煙黃夜欲深﹐白門監火恨沈沈。墻頭去盡閒車馬﹐老我安排鍛竈吟。」玩其詞意﹐蓋均庚子傷亂之作﹐有《黍離麥秀》之思焉。就中叔問之「雨洗風梳」一首﹐伯之「殘局湖山」一首﹐每一誦之﹐眞有洗馬對此茫茫之感。余友淳安邵次公﹝瑞彭﹞﹐今之詩人﹐詞特余緒。其《柳枝詞》三首云「羌笛西風烏夜飛﹐紅樓送客露沾衣。吳娘爭唱《江南好》﹐愁殺並州快馬兒。」「夢斷盧溝曉月寒﹐占來行路最艱難。關山送盡閒花艸﹐只有垂楊似去年。」「千里煙絲接鳳城﹐江樓燈火望中明。歌前別有年華怨﹐不爲瀟瀟莫雨聲。」嗣響鄭陳﹐洵無娩色﹐因並錄之。

五二○﹑歸安朱︹邨先生﹐海內知其詞名久矣﹐實則詩亦極工﹐特不多作。《贈李梅庵》云「骨折心摧淚亦乾﹐世人只作等閒看﹐猶聞下筆風雷起﹐便與臨觴醒醉難。著想何人到靑史﹐收身百計遜黃冠。尋仙采藥誠非妄﹐期汝行吟創大還。」梅庵卒亥以後﹐避地挹瀆﹐衣羽人服﹐廢吟止酒﹐閒一畫松﹐此詩頗能狀其爲人。又《次均王病山》云「極天兵火況修途﹐誰謂萍蓬匪定居。用意故須憂患外﹐告哀猶是亂離初。新知濡宜樽酒﹐舊項流傳尙井廬。日夕雙江急東下﹐莫因人事損音書。」病山曾備兵湘之常徳﹐亂後由黔中歸﹐復僑腐於此。武陵詩人陳伯以書醞相勞苦﹐病山酬詩云「還軫兵戈九折途﹐寄巢風雪一廛居。妻孥尙在眞成累﹐故舊相逢解念初。不死與誰消暮日﹐餘生何處是吾廬。余宗未返跫音絕﹐﹝謂王夢湘﹞。破涕緣君尺素書。」伯次均云「相忘龜尾在泥塗﹐猶勝常年藻悅居。形質𨿽存非復我﹐江山信美不如初。新愁突兀逃亡屋﹐舊夢依稀諫艸廬。未可全無消遣法﹐籬根補讀《橐脆書》。」三詩皆佳。病山詩多苦語﹐乃《曦發》《谷音》之遣。︹邨﹑伯之作﹐固是詞人本色。

五二一﹑綿竹楊叔嶠京卿銳﹐以戊戌變政及難﹐遺柩於己亥年回籍過鄂。梁節庵賦詩弔之﹐記其一云「玉屑孤兒消息來﹐未收悲痛札難開。早知聖主容臣直﹐每嘆同時少此才。破寺淒涼聰馬過﹐故鄕迢遞杜鵑哀。人生百歲猶爲夭﹐獨往空山數綠苔。」惜遺集竟不及載。節魔讀書焦山﹐伯嚴叔嶠均曾於雪中性訪。今梁集中《送楊三舍人還綿竹》詩﹐乃是時作。壤蘅近有《鎭江道中》一絕云「梁髯大隱海西寵﹐蜀客衝寒共夜談。觸我回車思舊痛﹐舍人墓艸久毿毿。」君與叔嶠同裏﹐所感固自不同。

五二二﹑《廣雅堂詩集》﹐一刊於廣州龍比部伯鸞﹐再刊於侗廬袁忠節﹝爽秋﹞﹐卽所謂「廣雅碎金」者。近坊間流傳本﹐兼有晚歲諸作﹐乃其易簣前手訂也。廣雅以達官名士爲詩人﹐同光壇坫﹐未之或先﹐隸事遣詞﹐無不精審﹐顱亦有偶誤者兩事。一爲《題襄陽杜徵南祠》云「碑無文字湮陵谷﹐公有動名照古今。共睹平吳功燦爛﹐誰知癖左智深沈。幕僚湛輩皆奇士﹐朝貴張華識苦心。羊傅徳優才未若﹐遺蹤卓冠漢江潯。」按《晉書羊祜傳》﹕「祜樂山水﹐每風景必造。峴山置酒﹐言詠終日不倦。嘗慨然嘆息﹐顧謂從事中郎鄒湛等曰﹕『自有宇宙﹐便有此山。由來賢達勝士﹐登此遠望﹐如我與卿者多矣﹐皆湮滅無聞﹐使人悲傷。如百歲後有知﹐魂魄猶應登此也』云云。湛曰﹕『公徳冠四海﹐必與此山俱傳﹐至若湛輩乃當如公言耳。』」是湛輩乃叔子幕僚﹐非徵南從事也。羊杜並稱﹐傳亦相連﹐此亦容易致誤之因。廣雅督鄂最久﹐感喟亦最深﹐詩中累用羊公故事。《九日蟹寶通寺塔》云「此塔閱人沙海數﹐豈惟蟹峴嘆銷沈。」又斷句云「我亦浮沈同湛輩﹐登盤娩食武昌魚。」皆傳誦人口。一爲《寒溪寺觀陶桓公手植桂》云「上造樊山頂﹐江湖相排蕩。下窮寒溪曲﹐暮色已莽蒼。同遊無懦夫﹐決履猶策杖。陋哉伏守詩﹐徒羨譙樂廣。磐石避雄劍﹐此意最倜儻。舊遊如在目﹐影堂鑠方丈。彈指去來今﹐滔滔天運往。神護千歲桂﹐飄香髙可仰。前賢殖嘉樹﹐後賢題祠膀。﹝胡文忠榜書﹞﹕「長沙之動」。一楚橫天下﹐古今陶胡兩。訪古愜幽邃﹐傷時轉慨慷。物存山自馨﹐人去吾安放。」詩中「一楚橫天下﹐古今陶胡兩」二句﹐如此精到之語﹐非廣雅殆不能道。顧第七句「陋哉伏守詩﹐徒羨訁燕樂廣」云云﹐隸事似亦有誤。按《文選》有謝玄暉《和伏武昌登孫權故城》一首﹐注云「伏字曼容﹐爲大司馬諮議參軍﹐出爲武昌太守。」玄暉此詩﹐旣爲和伏守之作﹐其中句云「釣臺臨講閱﹐樊山開廣讜。」當卽廣雅詩意所指﹐乃不以作者屬之玄暉﹐而屬之伏守﹐則亦賢者之失也。天津嚴範孫侍郎﹐有手注《廣稚堂詩》稿本﹐細楷密行﹐足資銓孜。惟詳於典實﹐略於本事﹐其於前詩「徒羨訁燕樂廣」句注語﹐引《晉書陶侃博》﹕「尙書樂廣﹐欲會荊揚士人。武庫今黃慶進侃於廣﹐人或非之﹐慶曰﹕『此子終當遠到﹐復何疑也』」云云﹐又誤以「樂廣」爲人名﹐似失廣雅引用原詩本意。甚矣作鄭箋之難矣。

五二三﹑廣雅詩中年以後之作﹐多有本事。犖犖大者﹐故老能詳﹐余《詩話》中前已及之。大抵文人寄﹐每托諸詠史﹑詠物﹐廣雅詩亦多此例。集中如《竈嫗辭》云「賢婦三言甫入門﹐得人嗤處只緣新。如何竈下蓬頭嫗﹐不聽登堂勸徙薪。」《食橄欖》云「回甘靑子出艱難﹐爛熟朱櫻眾喜歡。內熱淸涼空論定﹐幾曾同薦赤瑛盤。」《兔絲》云「文杏夭桃鬥一時﹐天涯芳艸襯燕脂。兔絲亦厭風霜苦﹐誰伴靑靑澗底枝。」《非荊公詩》云「大婦鳴環冶酒槳﹐彈箏小婦斗新妝。爲君辛苦成家計﹐凍折機絲不怨涼。」《元稹》云「賈誼多言絳灌傷﹐舊動新進敢衡量。最憐輕薄元才子﹐操縱英雄綠野堂。」玩其詞意﹐必非無病之呻。惜作者旣未自箋﹐自亦無從索解。惟《元稹》一首﹐似指虞山而言。集中有《送同年翁仲淵殿撰從尊甫藥房先生出塞》詩﹐自注﹕「藥房先生在詔獄時﹐余兩次入獄省視之。錄此詩以見余與翁氏分誼不淺。後來叔平相國﹐一意傾陷﹐僅免於死﹐不亞奇章之於贊皇。此等孽緣﹐不可解也」云云。廣雅督粵﹐軍用甚繁﹐虞山適長司農﹐於其奏銷﹐頻致駁詰。迄後奉旨入京﹐將與枚卜行﹐至中途﹐復以宜昌教案﹐電令近鄂﹐聞亦虞山設計尼之﹐故生平銜之甚至。注語乃晚年加入﹐賓僚請刪﹐亦不顧也。按《舊唐書裴度傳》﹕「時翰林學士元稹﹐交結內官﹐求爲宰相。與知樞密魏弘簡﹐爲刎頸之交。稹𨿽與度無憾﹐然頗忌前達﹐加於己上。度方用兵山東﹐每處置軍事﹐有所論奏﹐多爲稹輩所持」云云。廣雅在外﹐虞山居朝﹐此事與晉公﹑元相相類。虞山自負宿望﹐每以新進視廣雅﹐兩賢相厄﹐殆關夙緣。錄此二詩﹐以見朝局﹐亦同光史料也。至廣雅集中末捲﹐有《讀史絕句》二十一首﹐吾友忍堪聞之天琴老人﹐謂皆早歲之作﹐多年前卽見之於廣雅許﹐決非開府後詩﹐亦無庸彊索本事矣。

五二四﹑湘陰郭筠仙侍郎嵩燾﹐與左恪靖同裏舊交。恪靖佐湘撫幕﹐爲慧者所乘﹐幾蹈不測。其時奔走營救者﹐在外爲花縣﹑益陽﹐在內爲文勤﹑肅順﹐而斡運其閒者﹐則筠仙也。迄後恪靖督粵﹐筠仙適以巡撫同城﹐因論事不合﹐卒投劾去。集中有《由粵東假歸述懷畱別》四首﹐其二云「世事江河日夜流﹐古人先我有深憂。輸琛西海猶唐典﹐鼓棹南宮但越誣。犀首直須無事飲﹐鳶肩豈信有功侯。六條行部吾安放﹐虛擁旄麾學督郵。」其三云「積雨翻成噎噎陰﹐刺桐拂檻影蕭森。粵臺傾洞龍蛇窟﹐虞苑銷沈艸木林。無縱詭隨民病亟﹐是何濡滯主恩深。誰言肺腑戈矛起﹐愧平生取友心」。「六條」二句與「誰言」二句﹐皆爲恪靖而發。迨返湘後﹐帳觸往事﹐屢見詠歌。《周祭》云「十二萬年有此祭﹐誰與居者忽著我。髙巖大嶂奇崢嶸﹐終日掩關天上坐。遺山一出計已妄﹐牛奮箕張空自瑣。」自注﹕「周隙嶺爲予結廬之地﹐托始道光庚戌﹐與季髙爲山居結鄰之約。咸豐二年壬子﹐避粵寇之亂﹐遂徙家焉。」患難相依﹐而富貴相軋。古今人情類然耶﹖又《次均意城書感六首》之一云「夙昔思夷惠﹐悠悠幹載風。斷鰲猶震蕩﹐飛鳥入溟蒙。憂患深沈共﹐濤張今古同。健兒誇獨出﹐莫更問桓躬」。「健兒」句﹐自注﹕「謂左季髙也。」恪靖逝世﹐筠仙挽之云「國運遭日﹐臣心況瘁時。功成文武並﹐道大古今疑。勁气同官懾﹐深謀聖主知。老臣經國計﹐生死系安危。」「西法爭新巧﹐深機在遠交。甘閩歸締造﹐朝野互譏嘲。不忍須臾憤﹐翻隨議論淆。多防經術誤﹐遠略責包茅。」「觸眼傷沈濁﹐誰言古道存。攀援眞有術﹐排斥亦多門。直以功勛舊﹐無煩气誼惇。荒山余老淚﹐酹酒與招魂。」語多推重﹐已蠲夙嫌﹐道義之交﹐固應如此。與恪靖挽湘鄕聯語﹐同一用意﹐然第二首仍責其不諳外交。吾輩平心論之﹐似亦不能爲賢者諱。同光之際﹐士大夫通曉時務﹐周知四國者﹐筠仙實爲巨擘﹐如丁雨生﹑曾劫剛﹐又皆一時之選也。

五二五﹑同年貴築姚茫父﹝華﹞﹐博綜九流﹐兼精繪事﹐病廢以後﹐殘臂揮豪﹐撰述弗輟。余曩以尺幅索君書詩﹐久之未報﹐君遽以庚午初夏捐館。斷楮零縑﹐間多散佚。吾友藏齋﹐偶睹此幅於沽上市樓﹐爲詩見報﹐亟以兼金贖回﹐余感賦云「蓮花庵裹姚茫父﹐殘臂揮豪劇可憐。觸我山陽思舊痛﹐何時絮酒酹新阡。」﹝歿後卜葬西直門外姚山﹞﹐蓮花庵者﹐在宣武門外爛縵胡同之南。其地舊爲水月庵夾道﹐今易名爲蓮花寺灣。寺本明代舊剎﹐戴璐《藤陰雜記》稱其「樹木蓊郁﹐門徑極佳」。舊時朝士﹐多僦居者。段懋堂曾腐寺之別院。洪北江於嘉慶四年上書下獄﹐謫戍伊犁﹐其年九月二十四日﹐移厲蓮花寺待罪﹐與知交別﹐見先生自爲年譜中。迄後建寧張亨甫亦居之。《松寥閣集》中有《二十九日移居蓮花寺漫作》云「矮屋悠悠七十日﹐何妨此屋暫低頭。後生大似筍成竹﹐半世空如泥墮溝。安得萬間開廣廈﹐可知四海信虛舟。歸來燕子應相識﹐東幔西簾總舊遊。」自注﹕「己丑春﹐居寺之東廡﹐其夏居西廡﹐今亦居西廡而非舊室也。」又《淸明日移居蓮寺作》﹕「舊是詩人宅﹐﹝樹齋太史昔曾居此﹞﹑今宜倦客居。關河遲上冢﹐風雨正移書。奇迹地無定﹐觀空心有餘。只憐庭除樹﹐生意太蕭疏。」亨甫曾兩度厲此。光緒戊戌侯官陳石遺﹝衍﹞﹐亦寓寺內。經師吟人﹐後先輝映﹐亦云盛矣。茫父卜居﹐始自光緒甲辰﹐爲時已久。復於丙寅歲就庵之舊﹐略加修葺。庵內爲岱宗堂﹐後爲何陋軒﹐供王陽明像﹐另以泰山府君段懋堂﹑洪北江諸先生附祀其中。陳師曾爲繪《蓮花庵圖》﹐茫父題詩云「前聞誰憶《藤陰記》﹐門徑極佳似舊庵。別院百年荒已甚﹐幽棲一榻臥仍堪。著書今日玉屏後﹐﹝段若膺先生成《詩經韻譜》《艸經韻譜》於此﹐卽《六書音均表》也。時爲乾隆己未九月﹐明年三月﹐銓貴州玉屏縣﹐見《寄戴東原書》﹞。成詠昔人接葉難。﹝接葉亭在爛縵胡同中間﹐祝芷塘茸而居之。王蓬心爲繪圖徵詠﹐李調元句云﹕『兩屣送僧蓮寺近』﹐亦見《藤陰雜記》﹞。回首來時新種樹﹐倚天松柏欲相參。」又《疊前韻懷段懋堂先生詩》曰「金壇人往空遺迹﹐瑟瑟薜蘿此故盒。三月選官春未遠﹐百年問字晚猶堪。思穿鄰壁通香火﹐若話薪傳共朔南﹐才盡江郎能察篆﹐後來匡謬亦曾參。」茫父佳詩甚多﹐玆特錄其有關舊間者。其遺集《弗堂類稿》﹐現由及門刊行﹐莫鄭之後﹐君爲傳人矣。

五二六﹑吾友溧陽狄平子《哭黃公度詩》云「奇才天遺此沈淪﹐湘水愁予咽舊聲。莫問傷心南學會﹐風吹雨打更何人。」自注﹕「先生官湘省時﹐與陳右銘中丞﹐江建霞﹑徐硯父兩學使﹐皆爲南學會須袖」云云。按甲午敗後﹐變法議興。當時各行省奉行最力者﹐厥惟湘撫。公度方任陳臬﹐實贊其成。凡所興舉﹐如時務學堂﹑武備學堂﹑保衛局﹑商辦礦務﹑湘粵鐵路﹑內河小輪船﹐皆其犖犖大端﹐而南學會爲尢著。南學會者﹐公度與江建霞﹑譚復生﹑梁任公等主之。其時徳人奪我膠州﹐各邦且有分割中國之議。湘人設會講習﹐亟謀自保﹐將以次推行於南部各省﹐庶他日𨿽遇分割﹐而南部猶可不亡﹐此會之所以名「南學」也。公度在湘僅一年﹐旋以戊戌政變去官﹐養屙上海﹐翌年卽歸嘉應故里。其《己亥懷人》詩﹐卽是時作。《懷義寧陳右銘》云「白髮滄江淚灑衣﹐別來商榷更尋誰。閒雲野鶴今無事﹐可要籃輿共護持。」《懷善化皮鹿門》云「平生著述老經師﹐絕妙文章幼婦詞。今日臯比談攺制﹐黃書以外錄明夷。」《懷元和江建霞》云「南嶽雲開艸路初﹐歸來秋雨臥相如。零星幾卷靈鵝合﹐只算江郎制錦余。」《懷義寧陳伯嚴》云「文如腹中所欲語﹐詩是別後相思貲。三載心頭不曾去﹐有人白皙好須眉。」《懷宛平徐研父》云「臣罪當誅父罪微﹐呼天呼父血沾衣。白頭元鬢哀蟬曲﹐減盡維摩舊帶圍。」《懷瀏陽唐裁臣》云「頭顱碎擲哭瀏陽﹐一鳳而今謄楚狂。龜手正需藥﹐語君珍重百金方。」《懷李柄寰蔡艮寅唐才質》云「謬種千年《兔園冊》﹐此中埋沒幾英豪。國方年少吾將老﹐靑眼髙歌望爾曹。」《懷鳳凰熊秉三》云「龍泉知我劍隨身﹐三斗撐胸熱血新。是我眼中神俊物﹐熊罷男子鳳凰人。」之數君者﹐類皆南學中人也。

五二七﹑孤桐曩有《題徐善伯見視戊戌湘報全冊四十韻》﹐紀述綦詳﹐足徵信史﹐實爲近數十年極有關系之作。詩云「戊戌初變政﹐湖南日有功。經始時務堂﹐厥在丁酉冬。義寧爲中丞﹐﹝陳寶箴﹞。元和士所宗。﹝江標﹞。今雋誰舉首﹐嶽嶽鳳凰熊。榜書食蛤蜊﹐三君坐齋中。﹝初試時務學堂新生於學院食蛉蜊齋﹐陳江熊三公同監試﹞。諸生就廳事﹐管墨爭靳磐。﹝試題﹕年長生﹐《墨子論》﹔年幼土﹐《管子論》﹞。吾年十六耳﹐伸紙走蛇龍。時見絳袍客﹐凝意瞰諸童。﹝江建霞時著峯袍﹐往來巡察﹐丰神絕世﹞。蔡生名艮寅﹐攝影肩相從。與吾校一歲﹐弱亦將毋同。﹝蔡松坡原名艮寅﹐少吾一歲﹐在貢太傅祠拍照驗體格﹐與吾並肩﹐熊秉三規自照料﹞。炳寰文炳然﹐气度尢和雍。陳公激賞識﹐特假詞色隆。﹝李炳塞首場冠軍﹐交卷適與余相次﹐余見右帥問話甚久。炳寰號虎邨﹐內方外圓﹐儀容絕美﹐後死庚子漠口之亂﹞。時余方病瘧﹐細瘦如秋虫。程令裏軀幹﹐乃蹈孫山空。。新會乍入湘﹐舉邦爭迎逢。祠堂一夕宴﹐裘帶絕從容。﹝任公初至﹐全省官紳在左文襄祠宴之﹐盛極一時﹞。明年開新黌﹐總持推鉅公。汝南一登喚﹐萬籟鳴諸穹。吾不入梁門﹐勢迫非由衷。相見七年後﹐笑語兩融融。﹝任公後在東京設政聞社﹐余始見之。﹞繼學遺家弟﹐士憂拗而聰。﹝家弟陶年初名士憂﹞。題名赫然在﹐再覽吾神恫。爾時數湘政﹐警保堪追崇。嘉應黃公度﹐智略郁蟠胸。﹝黃爲臬司﹐設保街局﹞。會友號南學﹐房虛遞始終。﹝南學會每星期開講﹞。鹿門皮先生﹐致用經早通。湘報羅羣言﹐民气何蓬蓬。瀏陽兩奇傑﹐一掃浮翳空。﹝譚嗣同﹑唐才常﹞。樊易號怪物﹐﹝樊錐﹑易鼐鼐﹐後攺名宗夔﹞。何畢成鬼雄。﹝何來保﹑翠永年﹐何死漢口之難﹐畢亡命不知所終﹞。延年不纏足﹐﹝延年會﹐革除應酬惡習﹔不纏足會﹐解放女子﹐皆鳳凰瀏陽所創﹞。載筆賅纖洪。新聞此嚆矢﹐稚弱諱無庸。愛國自有眞﹐語語明朴忠。圖新世余載﹐所志昭宋聾。不知中何祟﹐視天猶夢夢。旣壯修及老﹐不閱於我躬。緬懷先覺士﹐愧憾兼無窮。善葆此環冊﹐得失非楚弓。天陰偶循誦﹐可以愈頭風。人事各代謝﹐吾能明其蹤。誰與證吾言﹐君舅香渠翁。﹝香渠﹐劉善澱﹐善伯之外舅也﹐時爲《湘報》總理。」﹞戊戌迄今﹐晌逾三紀﹐巨浸稽天﹐遂有今日﹐殆亦維新諸賢所不及料耳。

五二八﹑公度晚歲居裏﹐論學尢勤﹐憂時成痺。其乙巳正月致書平子﹐有「自顧弱質殘驅﹐不堪世用﹐負此身世﹐感我知交」等語。是歲二月﹐卽捐館捨。故平子挽詩云「竟作人間不用身﹐尺書重展涕沾巾。政壇法界俱沈寂﹐豈獨詞場少一人。」又散原集中﹐亦有《感奇人境廬詩》云「天荒地變吾仍在﹐花冷山深汝柰何。萬里書疑隨雁驚﹐幾年夢欲飽蛟龜﹐孤吟自媚空階夜﹐殘淚猶翻大海波。誰信鐘聲隔人境﹐還分新月到巖阿。」蓋卽答其見懷之作也。

五二九﹑咸同中興﹐湘軍突起﹐治水師者﹐並稱彭楊﹐謂彭剛直﹝雪琴﹞﹑楊勇殷﹝厚菴﹞也。先是賊以江心小姑山爲臺﹐於東岸彭郎磯﹐西岸小姑湫﹐築兩城環巨以阻水師﹐剛直力戰兩日破之。有《攻克彭澤奪回小姑山要隘》詩云「書生笑率戰船來﹐江上旌旗耀日開。十萬貔貅齊奏凱﹐彭郎奪得小姑回。」詩成刊於石壁﹐傳誦一時﹐散原有《江上雜詩》云「裊裊亭亭絕代人﹐水肌玉骨立幹春。彭郎奪得傳佳話﹐只倚催妝句句新。」自注﹕「昔年攻克九江諸郡縣﹐楊公嶽斌功最多﹐自彭公玉麟﹐有『彭郎奪得小姑回』之句出﹐遂專以推彭﹐而楊公亦嘗笑語人曰﹕『雪琴解賦詩﹐因得獨專其名』云云。」勇殷厚重少文﹐餘事臨池﹐頗有法度﹐特不以能詩稱耳。陳庵先生有《楊勇殷公家居所臨閣帖﹐芝仙觀察以一紙見詒﹐感舊賦謝》云「瘴云六月山堪烘﹐我初謁公滄海東。茅檐竹椽拄刀戟﹐刮颶夜捲如飛蓬。﹝公之援臺﹐法舶扼海道﹐易服乘漁舟夜渡。明年事定﹐猶屯軍都山中﹞。其秋把晤榕葉底﹐坐嘆鑄錯哀藏弓。﹝時爭臺獄不得直﹞。湘江一臥遂契澗﹐聞鼙又見邊烽紅。峭帆微服滿耳﹐年時手障餛身雄。山川百戰付豎子﹐天胡此醉神其恫。陔余弄筆累千紙﹐斂抑奇崛何沖融。左書彭畫足正气﹐鼎足晤對江樓中。賦詩報君愧衰憊﹐努力忠孝承門風。」詩中以左書彭畫﹐鼎足並稱﹐闡幽之旨﹐固與散原同也。

五三○﹑虞山言氏﹐一門風雅﹐前已及之。近仲遠更以新刊《堅白室》及《從吾好齋》合裝詩艸見示﹐驟睹二妙﹐喜可知也。《堅白室》者﹐其仲兄謇博大令有章所著。君曾從吳摯甫﹑範肯堂﹑李越鰻諸公遊﹐於肯堂親炙尢久。集中有《肯堂師啖以荔枝﹐不數日復有茶葉之賜﹐姚宜人益佐以西瓜﹐用山谷送範慶州韻呈謝》云「先生爲詩如將兵﹐淮陰非以十萬名。風水天然自淪渙﹐晴空千里飛迅霆。張皇幽眇闡宗旨﹐博我皇道宏漢京。論證了了妙處劑﹐足令眇視跛能行。敖曹枉說气如虎﹐至竟囁嚅效兒女。西昆獺祭終閏餘﹐源頭逕欲尋淸渠。紗囊分得丹砂顆﹐茗柯實理尢相須。況聞後命傳僕夫﹐五色鎭心文不枯。拜倒鷗波更無語﹐請淬鋒鍔酬風胡。」肯堂答詩云「世說小範十萬兵﹐不能戰勝徒其名。空提兩拳向四壁﹐推排日月驅風霆。帳中突兀見吾子﹐忽後自顧大莫京。調停居間吾不可﹐不吾帥者聽子行。語子瑰文猛如虎﹐伏而不出如處女。浩如積水千倍餘﹐千一之放流成渠。天仙化人妙肌理﹐墜馬啼妝百不須。莫學世間小丈夫﹐容光滑膩心神枯。駿馬眞當識塗徑﹐看予牛老已垂胡。」蓋雜述平昔論詩語以爲戲也。君有《寒柏百六詞》﹐均疊丹韻﹐兪恪士謂其才气橫溢﹐百戰不怯﹐信然。秦宥橫提學詩﹐世不多見﹐有和君作云「君詩能禿筆﹐十八甕親埋。芒角搜肝出﹐登臨雪涕來。愛才比淮海﹐憂國過輪臺。使越他年陸﹐觀濤此日枚。玉花猶伏壢﹐金粟已成堆。霸業荒魚腹﹐軍容泣馬嵬。滄桑爲大耳﹐芻狗不仁哉。吾道輸籬菊﹐霜前冒雨開。」君原作題爲《偕世臣禹臺秋眺﹐步石刻詩韻﹐並示秦宥橫﹑黎太初諸子五首》﹐其一云「茫茫家國恨﹐腔血碧難埋。陡覺羣陰沍﹐惟宜舊雨來。有風弱水﹐無力上彊臺。志業聊看劍﹐明良艷卜枚。安居嗤馬革﹐遠略壯龍堆。局促憐巢幕﹐元黃賦陟嵬。李﹝贊皇﹞張﹝江淩﹞洵卓爾﹐儀衍亦卑哉。聞道昌黎叟﹐能驅衡嶽開。」亦可見其懷抱。《從吾好齋詩艸》﹐仲遠弟百藥大令同爵著。君夙工倚聲﹐詩多近體﹐《井陘道中》云「踏徧羣山又石苔﹐綠波如帶自瀠洞。一鞭人影斜陽外﹐滚滚寒云扶馬來。」固詞人吐屬也。

五三一﹑仲遠昆弟﹐均以能詩名﹐蓋得力於庭誥者爲多。贈公應千丈家駒所著有《鷗影詞鈔》六卷﹐自謂二十以後﹐遁而學詞。實則丈於詩致力亦深﹐今所傳之《愷叟詩存》﹐彊半皆少作也。《梅花偕內作》云「一枝春忽到貧家﹐絕世風姿自足誇。嫁得孤山林處士﹐不須更聘海棠花。」厥配汪夫人雪芬﹐所著有《梅花館集》﹐與應千丈白首相莊﹐尢極唱酬之樂。集中有《梅花詩》云「數枝相對語能通﹐問我前身可許同。雪貌冰心有仙骨﹐幾曾夢到趙師雄。」吾谷尙湖﹐名媛輩出﹐海內所稱。而言氏自飡霞樓後﹐累葉蟬嫣﹐誦芬弗替﹐蓋賢者之澤長矣。

五三二﹑楊誠齋詩服膺香山﹑半山者甚至﹐至其神明變化﹐或且突過前人。《端午病中止灑》云「病裹無聊費埽除﹐節中不飲更愁予。偶然一讀《香山集》﹐不但無愁病亦無。」又《讀》詩云「船中活計只詩篇﹐讀了唐詩讀半山。不是老夫朝不食﹐半山絕句當朝餐。」誠齋於南末四大家中﹐最爲淸言見骨。晚年學詣益深﹐渙然自得﹐一時有「誠齋體」之稱﹐然古詩得力香山﹐絕句得力半山﹐淵源所自﹐不可掩也。放翁論詩﹐嘗有「我不如誠齋」之語。其《送子龍赴吉州椽》詩云「又若楊誠齋﹐淸介世莫比。一聞俗人言﹐三日歸洗耳。汝但問起居﹐餘事勿掛齒。」則並重其爲人。誠齋歷事三朝﹐始終一節。韓促冑築南園屬記﹐誠齋曰「官可棄﹐記不可作。」遂告歸。渭南對此﹐有怍色矣。

五三三﹑更邱劉松嵐﹝大觀﹞所著有《玉磐山房詩集》﹐翁覃溪序之﹐謂其「天機淸妙﹐寄托深遠」。而王蘭泉《蒲褐詩話》亦謂其「蕭閒刻峭﹐卓然自立於塵埃之表。」此可以見其詩詣矣。松嵐有《題籜石夫子詩集後》﹐詩云「神識自能超宇宙﹐元關無鑰劃然開。巖花硐艸無人識﹐獨有洪崖采得來。」自注﹕「謂覃溪閣學。」君嘗以虞道園詩乞覃溪批點﹐覃溪報書云「南宋以後﹐所謂蘇學盛於北﹐程學盛於南。惟虞文靖以貫串羣經之祕﹐而收拾樂府以下六朝三唐之精粹者﹐風雅之中流砥柱也。」此札墨迹﹐於廠肆見之﹐輒記其語。又《挽孫淵如》詩﹐其一云「《捲麓閻艸》自雕鍍﹐翰墨英靈漫不收﹝謂洪稚存﹞。若向九原逢仲則﹐爲言知已有隨州。」君曾刊黃仲則《兩當軒詩集》於京師﹐亦見《覃溪詩序》。

五三四﹑濫用新名詞入詩﹐每爲雅人所病。然亦有萬不能不用者﹐槪從禁避﹐似亦非宜。余夙持此論﹐乃與石遺不謀而合。其詩且已無餘用之﹐《匹園落成》云「檐澑聚成雙瀑長﹐雨中月色電燈光。臨春側想吾家閣﹐可笑貧兒不自量。」又《九日集灑樓﹐時余以病癢戒酒》云「滿城風雨未曾來﹐只盼霜天雁帶回。竹葉於吾尙無分﹐菊花𨿽好柰初胎。誰能太華峯頭去﹐並娩齊山笑口開。佳節總須求酩酊﹐彊攜啤酒注深杯。」「電燈」﹑「啤酒」﹐固皆新名詞也﹐果善用之﹐何傷詩格﹖況生今之世﹐萬國棣通﹐事物繁頤﹐必欲求之載籍﹐比附有時而窮。與其泥古而失眞﹐無苒自我而作古。新文學家所謂「時代性」者﹐吾人又安可一筆抹煞乎﹗余近以「墨雨」「歐風」入詩﹐亦是此意。

五三五﹑南昌邵潭秋﹝祖平﹞﹐今之少年能詩者。江西固詩人都會﹐余所知如王瘦湘﹝浩熊﹞﹑艾畦冰三五輩﹐並皆辦香西江﹐尢多取徑雙井。潭秋年少志銳﹐兼嗜唐音﹐初不以鄕裏宗派自囿﹐有足多者。近奇其《培風樓詩存》﹐捲尾《十年詩稿寫定後感賦》云「十載悲歡迹可蹤﹐浪吟那復倚聲容。暖妹幸脫一家鎖﹐窈默難弦萬壑松。遜志終妨人事學﹐祓愁應與酒爭鋒。筌啼笑指皆陳迹﹐覆瓿餐蟑信所從。」又《鈔選全唐詩竟感題》云「初唐四傑出﹐富艷如春花。喬劉實紺綺﹐張宋何髙華。盛時李與杜﹐飛動龍鸞孥。髙岑與王李﹐驂乘亦同車。鳴憂盡金五﹐容裔比雲霞。羣謂頗挺出﹐荊玉抱家家。大歷十才子﹐吐詞仰天葩。秀色難爲貞﹐蹈隙或抵瑕。韋柳皎而峻﹐孟寒髙而誇。精傑與深雄﹐兩兩實分衙。末流漸散亂﹐荒險羼僻邪。元白𨿽俗輕﹐尙爲詩教嗟。晚唐爲綺靡﹐薄惠生齒牙。淳風欲茫昧﹐古體髻已發。二許才未稱﹐方羅意有涯。後起有李杜﹐曾不救偏斜。世衰元音﹐細響徵箏琶。」又﹕「文章以气勝﹐一代不數輩。吾愛五夫子﹐眞來樹千載。太白逸天下﹐軒豁出塵塔。杜公抱忠憤﹐悲憫世如瘵。倔彊韓吏部﹐橫礫出胸肺。東野窮復窮﹐沈鷙六尺內。惟有太傅白﹐气和色無壞。吁嗟此五君﹐吐辭各極態。其人實賢傑﹐大事見詩外。他如劉與柳﹐遠謫蓄嘆慨。王孟曁儲韋﹐偶然淸气會。是皆軼餘子﹐惜未抵其最。拙哉昌谷生﹐乃以詩雕繪。」此可見君之志矣。君授課之江學校﹐散原旅杭﹐贈詩云「詩人心迹兩崢嶸﹐坐擁巖巒廣廈淸。從此雁邊江上塔﹐吟聲次第答鈴聲。」之江大學﹐在杭州秦望山下﹐竹樹茂密﹐風景絕佳﹐論者謂爲世界大學第二勝區。君詩所謂「門前蕭山樹﹐樓下蘭溪槳。」及「買魚脫童釣﹐咒筍茁鄰壤」者﹐頗能狀之。散原詩所謂「江上塔」﹐蓋指六和塔言。

五三六﹑有淸一代﹐黔中學使﹐以洪北江何東洲二氏爲首稱﹐流風餘韻﹐沾漑無窮。迄於晚季﹐則天津嚴範孫先生﹐提倡實學﹐亦得士心。一時才彥﹐多出其門﹐國變而還﹐去思未沫。範老與余爲忘年交﹐遊訁燕之歡﹐恍如昨日。自君逝世﹐社集亦稀﹐每過城南﹐敢忘腹痛。君於詩不自編集﹐遺言且戒付刊。然因詩存人﹐余之夙旨﹐況君詩亦本有不可磨滅者在乎。《六十自述》三首其三云「比歲從人汗漫遊﹐客中閒度幾春秋。茫無畔岸身家國﹐富有河山亞美歐。與我相親仍禹域﹐教人最憶是杭州。眼前又數番風信﹐準備西湖十日畱。」自注﹕「此十年中﹐庚遊汴﹑漢﹑潯﹑滬﹑杭﹑蘇﹐登焦山﹐又出楡關至奉天﹔壬遊日本﹔癸﹑甲遊歐洲﹔乙遊蘇門﹑皖﹑聾﹑無錫﹑南通﹑濟南﹐再到西湖﹔丙出居庸遊明陵﹑張垣﹐又登岱謁孔林﹐觀浙潮﹐三到西湖﹔丁遊桐廬﹑富春﹑禹陵﹑蘭亭﹐四到西湖﹐再遊蘇州﹐泛太湖﹔戊遊合眾國及檀香山﹐往返經日本。」遊蹤之廣﹐突過前賢。且所至必有詩﹐固不僅歐遊有專冊也。玆摘錄其淸新可誦者﹐《登富春山》云「辭峯圍繞水平鋪﹐坡老詩中有畫圖。今日富春江山望﹐天然又是一西湖。」《津浦道中》云「渡江兩度迓歸舟﹐又續西湖十日畱。天若與齡兼與健﹐一年一度向杭州。」《贈誦洛南行》云「社酒權教作別筵﹐鶯花爛鰻早春天。君歸觸我南遊興﹐修禊亭邊快閣前。」《遊八里臺歸途示誦洛》云「夾岸叢蘆一色靑﹐鵬聲續續水波澄。故鄕風景君應記﹐略似西興到紹興。」《北遊雜詩明思陵》云「思陵宮殿畫沈沈﹐塞徑蓬萬一尺深。讀徧昌平山水記﹐亭林此地最傷心。」

五三七﹑城南社中多後進﹐君與南海吳子通﹝壽賢﹞﹑紹興陳誦洛﹝鍾嶽﹞唱酬尢數。淸季子通與君弟臺系共事﹐因以識君﹐過從論詩﹐蹤迹寢密﹐有《紀緣冊》志其顚末。君題一律云「東塾能傳學﹐南皮劇愛才。遂今後起秀﹐見此不凡材。族望吳荷屋﹐詩名徐玉臺。阿連眞有幸﹐幾席日追陪。」子通以嶺南異才﹐沈淪僚底﹐某歲適有困呃﹐君斥千金助之。子通尢切知己之感﹐嘗爲余述其事云。

五三八﹑北方興學﹐範老實爲開山之第一人。今之南開大學﹐三十四年前﹐固嚴氏私墊也﹐陳誦洛詩云「樹人信有百年心﹐家塾初開慮已深。八里臺前黌捨在﹐春風桃李早成林。」卽詠此事。範老答之云「秀才學究兩無成﹐技類屠龍況未精。庠序莘莘人艷說﹐吾心功罪末分明。」末句沈痛之語﹐與廣雅之「劉郎葵麥」一絕﹐用意相同﹐亦維新史中一段公案也。

五三九﹑曩余偶持詩戒﹐範老贈詩有「公待再起東山日﹐暫廢淸吟亦未遲」之句。比年人境結廬﹐不聞理亂﹐閒中歲月﹐得句較多﹐惜君已不及見矣。猶憶曩歲君有贈餘一律云「京華傾蓋十年前﹐磊落廒奇見此賢。能誦寶書七百國﹐熟精兵法十三篇。補天事業孤懷耿﹐覺世文章萬口傳。吾眼中人俱老矣﹐又經幾度海成田。」余答詩云「神武掛冠君獨早﹐黑頭幾輩肯歸田。」自謂頗能搔著癢處也。君歿時﹐余有挽詩﹐繽蘅以未及同作爲恨。越一載﹐哲嗣慈約以君所注《廣雅堂詩》手稿﹐印成見詣。縹蘅追憶舊遊﹐題詩卷尾云「朔南二老各堂堂﹐曾與章侯議舉觴。﹝自注﹕「君與鄭海藏翁壬午同榜﹐又同庚同日生﹐復同居沽上。去歲七十﹐余與孤桐擬撰詞致祝﹞。歸隱節因垂釣著﹐成陰願已樹人償。明湖畔沽新釀﹐八里臺前泛野航。風景不殊余痛在﹐重披勝稿百回腸。」明湖者﹐沽上酒肆﹐社友醵飲﹐恆集於此。黃鑪根觸﹐吾輩所同也。

五四○﹑滬上黃浦灘公園﹐長夏銷炎﹐最爲曠適。舊日懸有「華人與狗不許入」之牌﹐狄平子感事詩云「江幹何處立斜暉﹐碧艸淸陰與夢違。燕子不知巡警例﹐隨風猶得自由飛。」盜憎主人﹐由來久矣。自有五卅流血慘案之役﹐租界當局﹐爲修好華人計﹐其禁始弛﹐而遊侶則華人轉多於外人。吾友劉放園有《黃浦灘公園夜坐》詩云「晝間苦熱避無方﹐入夜來尋半晌涼。江靜千燈成倒影﹐林深一月吐幽光。微嫌露重沾羅袂﹐漸覽潮生沒石塘。遊客𨿽多他族少﹐此間亦有小滄桑。」蓋紀其事。「江靜」一聯﹐景肖而語工﹐且不能移他處。海上吟人﹐無不擊節。

五四一﹑廣雅《金陵衤集詩十六首》﹐一時同作者甚盛。而以樊山爲最工﹐博綜舊聞﹐兼及近事﹐固不僅以風調勝也。詩云「老去屏山賦汴京﹐裕之俳體雪香亭。名篇十六渾相似﹐傳唱江南不忍聽。」「二喬國色並乘龍﹐總角英雄蓋代功。公瑾伯符俱不壽﹐天教寂寞古江東。」「紫蓋黃旗下有人﹐大航朱雀會風雲。鍾山虎踞龍蟠勢﹐具眼無如諸葛君。」「傷心玉樹有何春﹐佳麗江山要洗塵。除卻寄奴能虎步﹐南朝天下半詞人。」「一半春風付教坊﹐李平潘佑枉思量。曹彬句當江南事﹐愁坐圍城詠鳳皇。」「天塹橫分制佛貍﹐後來虞雍繼韓蘄。如今鐵甲乘潮上﹐不用量江費釣絲。」「瘦丁亭子水西門﹐古有儉邪尙識眞。今日節樓讀洋畫﹐流連江雪又何人。」「莫愁湖已乞中山﹐兒女英雄事可憐。萬古雲霄遺像在﹐勝棋樓子亦淩煙。﹝勝棋樓上有曾文正畫像﹞。」「《桃花燕子》話興亡﹐馬阮匆匆送建康。朝暮蜉蝣同一笑﹐臺南十日亦眞王。」「一從時相用商才﹐大賈如雲衮衮來。千載瞻園幽絕處﹐金錢花傍夕府開」。「文采風流遞不如﹐榦嘉末勝道咸初。江南後解輸前解﹐依傍倉山有薛廬。」「秦進畫舫暖圍春﹐時有漁郎來問津。閒坐何房思誤字﹐鈞衡誰是釣漁人。﹝曾忠襄鎭金陵﹐幕僚陳某招權納賄﹐多在釣魚巷伎館﹐或攺節署『三省釣衡』扁爲『三省釣魚』。」﹞雨花臺畔血痕蔫﹐龍膊收功四十年。怪事曾胡殊不料﹐有人俎豆到金田。」「濠泗風雲祚一僧﹐殺人如艸自矜能。紅燈尙托朱家裔﹐直恨無人發孝陵。」「西上陶桓意可傷﹐石城回首舊斜陽。可憐儀鳳門邊地﹐圈作威廉外教場。」「乖崖持節鎭三吳﹐苦恨升平一事無。今試維新開辟手﹐那能閒卻老尙書。」「乖崖」一首﹐謂廣雅也。按是時爲光緒甲辰﹐廣雅奉朝命與江督魏午藍會勘灣址工程﹐畱江寧月餘﹐徧遊名勝園林﹐得詩數十首﹐今均見集中。吾鄕蒯禮卿年丈光典﹐方綰鹺務﹐亦有和作﹐頗爲一時傳誦。其警句云「可憐跋扈桓宣武﹐彊迫興公賦《遂初》。」語意蓋指洹上癸卯歲計厄廣雅﹐不令回鄂而言。今據李審言《金粟齋遺集書後》﹐則謂是詩實其捉刀。審言曾主禮丈家﹐所言自可徵信。且謂原擬十六首﹐集中刪去五首。記其末一首云「詩吟佳麓謝玄暉﹐臨水登山更送歸。收拾六朝金粉气﹐庾公淸興在南畿。」此結束語﹐亦所以尊廣雅也。審言於禮丈推服甚至﹐《書後》中謂其「學博識精﹐議論奇偉﹐詩文特其緒餘」。又云「余館君家五年﹐自言有筆記數十冊﹐可名《三十年野獲編》。」余請觀之﹐則言「語多時忌﹐不敢遽出」云云。今易世己久﹐文网己殊﹐丈之從子若木﹐刊丈遺集﹐只及詩文。儻日記能並付剞劂﹐則有裨國故更大矣。

五四二﹑禮卿丈官翰林時﹐以博學雄辯有聲。歷官楚吳﹐晚持使節﹐晉秩京卿﹐蓋將大用矣。審言所謂「在同光初元﹐名都會勝流所集﹐君多預其列﹐成一談士之魁。」尢足狀其爲人。丈喜譚詩﹐顧不多作﹐其所爲乃不越且谷﹑義山家數﹐亦見審言所爲《書後》中。生平覃研金石﹐兼富搜藏﹐爲吾鄕士夫之最。有《題徐積余乃昌狼山訪碑圖》二絕云「書塵乙覽始關中﹐畫仿歐洪劇小松。仿佛承平多韻事﹐且將江海蕩心胸。」自注﹕「曾見黃小松《嵩洛訪碑圖》卷子﹐予亦在廠肆收得其《紫雲山題碑圖》冊子。『歐洪不解丹靑筆」《訪碑圖》中題句也。」其二云「怕說狼山數點靑﹐當年信國苦飄零。想君氈墨經過處﹐Е洞狂瀾不可聽。」自注﹕』『狼山靑數點」文信國《過賣魚灣》詩句。」又《前題意有未盡再題》一律云「唐宋風塵何擾擾﹐就中佼佼數吳王。人非盜賊姦雄輩﹐地畫吳山楚水長。剩有南唐盛文物﹐何須天祚弔興亡。披圖不盡蒼茫意﹐擬泐磨崖十丈彊。」又有《題李新吾希呂印存》五古﹐考證精霰﹐無愧學人。詩見石遺《近代詩鈔》中﹐玆不贅錄。丈與余相見頗晚。余第一次遊歐時﹐邂逅於森堡歐羅巴大旅館中﹐一談竟夜﹐許爲知己﹐遂訂交焉。又一年餘歸自歐﹐過訪金陸﹐丈體中較在歐時尢健﹐不過須髮略加白耳﹐疊與訁燕飲﹐並約觀劇﹐積余亦在座中。不及一稔﹐遽聞病逝﹐可哀也已。丈宏獎人才﹐有古人風﹐文如夏挺齋﹝詰霆﹞﹑刁度章﹝作謙﹞﹑廖敍疇﹝世功﹞﹐武如同邑季雨農﹝光恩﹞﹑陳淸源﹝世貞﹞諸子﹐凡所識拔﹐皆能樹立云。

五四三﹑甲辰一榜多異才﹐殼臣﹑遠庸﹑濟武﹑子武外﹐首數組安。今皆先後逝世﹐回首舊遊﹐豈勝根觸﹗組安與余不相見者逾十稔﹐朔南𨿽隔﹐音問累通。間君從政治軍﹐均不廢學﹐詩尢勤。五十以後﹐自號非翁﹐力疾應官﹐時作苦語﹐然不意其奄化如此之速也。君弟瓶齋﹐裒印遺集﹐皆生前手自寫定。首癸卯訖庚午﹐多經散原﹑映盒及其鄕人秦子質﹑余倦知﹑袁覆庵﹑汪閒止諸君評注﹐而閒止之評尢精。所謂看似平常﹐而自有一種旁薄噴溢不可一世之慨。讀君詩者﹐可以知君之爲人矣。君爲文勤公長子﹐生長勛門﹐多識耆宿﹐懷舊述徳﹐托之詠歌。錄其有關掌故者。《壬子戲題劉雨人藏石菴卷子》云「一從烽火連江漢﹐多少縑緗付劫余。誰分夜闌人倦後﹐眼明重見石菴書。」「禦園今已無殘瓦﹐舊事還能憶往年。我對遺箋成一笑﹐不曾長跪屬車前。﹝卷中有『迎駕往園子』語。」﹞《戊午題廣益堂》云「冠佩雍容數舉觴﹐當時職事戒無荒。廿年前事無人識﹐雪涕重經廣益堂。」《甲子題潘文勤消寒第一集冊子》云「老輩風流儻見之﹐承平文物耐尋思。同時先友都蔫落﹐剩讀雷州兵部詩。﹝冊中潘文勤﹑張文襄﹑吳塞齋﹑董研樵皆先友﹐王文敏爲先公年家子﹐陳逸山詩今於此冊見之。」﹞「胡篆當時已自遒﹐﹝王文敏詩注﹕『是日侍郎出示胡甘伯篆』﹞。張﹝文襄﹞王﹝文敏﹞吳﹝吝齋﹞趙﹝悲庵﹞各千秋。﹝冊中有詩﹞。消寒號令同金穀﹝張詩注﹕侍郎約後八集逃會者有箭﹞。八集今應易訪求。」「彜鼎圖書散若星﹐尙書第宅久凋零。龜巢半肪﹝皆文勤齋名﹞。成荊棘﹐記我來窺福壽庭。﹝文勤第宅在京師米市胡同﹐余於辛亥秋曾往過之﹐福壽庭褊猶存。﹞」《題滂喜齋蘭瑞圖冊》云「憲齋藝事本多能﹐﹝冊中吳畫雙鉤蘭及叢蘭﹞。只與胡﹝石查﹞秦﹝子街﹞得並稱。﹝嚴玉森詩列吳名在胡秦下﹞。終是狀元詩句好﹐人間誰信有徐凝。」自注﹕「題詩者兩狀元最惡﹐亦不知所指何人也。」《題戴醇士山水冊》云「天機淸妙气蕭閒﹐畫苑風流不可攀。書有東洲文柏峴﹐故應鼎立道咸間。」《題乾嘉名人詩稿冊子》云「編珠集腋事應難﹐廿載搜尋得要刪。莊方﹝耕﹞邵﹝二云﹞馮﹝魚門﹞程﹝春海﹞皆健者﹐須不流沫說船山。﹝跋者皆但稱張船山。」﹞「經學常州有大師﹐數行遺墨耐人思。莫將試律輕前輩﹐此是唐賢應制詩。﹝莊方耕寫《月中桂》試帖一首﹐跋者以爲疑。」﹞《鄭州有感》云「當時二老相逢處﹐﹝辛巳冬先公與左文襄會於此﹞。長記吾猶𦇤褓中。文武衣冠朝市攺﹐川原形勝古今同。班荊道故情何異﹐歃血加盟計已窮。四十七年如俯仰﹐黃流應笑太匆匆。」《題王壬翁食瓜圖》云「廣雅中年猶學董﹐激園當日本師何。獨憐妙筆無尋處﹐溫畫周詩佚已多。﹝南皮題詩﹕『是學香光書。』時徐壽翁學書道州﹐今猶可見筆法。湘綺翁日記﹕「《食瓜詩圖》荇農和最爲妙作﹐今與溫味秋畫皆不見圖中。」﹞「自阝圖題句今如讖﹐亂世髙名事可哀。何似此圖能閱世﹐盡教塗抹不成灰。﹝葉奐鄰題詩有「三刀六子語」。被難時爲妄人塗抹﹐然未損及晝本。」﹞按此圖今歸易吟村藏。

五四四﹑河北雄縣﹐爲畿南名邑。張玉裁內翰同書﹐夙以能詩稱。余初識君於蟬香館坐上﹐古心古貌﹐心敬其人。頻歲枉詩尢數﹐有讀余《今傳是樓詩話》題後一律云「蒼葭白露恨來時﹐況讀漁洋感舊詩。夢裹江湖紛涕笑﹐角端蠻觸決雄雌。題襟邗上曾賓谷﹐聞笛山陽向子期。付與先生寫懷抱﹐衡來或可解人頤。」又賦謝余詒《詩選》云「不見阮亭已數年﹐國風者君爲先。惟君與我有同嗜﹐餉我忽來詩一編。《楞嚴》當作百回讀﹐文字聊結前生緣。何時海上更修楔﹐一觴一詠追前賢。﹝丁卯上巳﹐公曾以修楔見約。」﹞余答之云「杜門不問今何年﹐長句寵我勞君先。題襟邗上風已渺﹐﹝惠詩以賓谷見擬。﹞感舊漁洋詩初編。文字精誠見肝鬲﹐江湖響沫關因緣。後山弟子吾所敬﹐歲寒倍念此士賢。」君學詩於石遺室﹐故及之。「感舊」句謂蟬香館主也。所著《一漚閣詩存》﹐海藏謂其「堅蒼有气」。《夜歸》云「河自東流我自西﹐累累破冢間蒿藜。雁行薄暮作云黑﹐人影漸長知月低。寺有僧來容共話﹐門無客到待誰題。頻年荒歉兼兵燹﹐怕見村兒掩面暱。」「雁行」一聯﹐海藏雲「乃唐賢佳作」。《蘇橋旅夜題壁》云「聒枕風濤睡未能﹐擁衾面壁似枯僧。菜根何味鼠窺幾﹐禾稼已收蝗撲燈。羣動寧知秋寂寞﹐孤懷難掩气峻峭。津橋作客今三載﹐倉猝西歸幾拊膺。」《猶有》云「猶有先人敝廬在﹐此心休與市兒同。但期館粥硼余口﹐遑卹蜩螗了我躬。畫伏夜行皆鼠子﹐朝三暮四困狙公。古來治亂詩能述﹐盍亦從頭讀《國風》。」以上兩詩腹聯﹐均爲海藏所賞。以詩詣論﹐蓋能出入巢經﹑伏之室者。

五四五﹑老友馬通伯先生﹐自肥上訂交﹐將及卅載。君以己巳秋間逝世﹐余久擬爲詩挽之﹐未果。志盒曩寫示二律甚佳﹐適如吾所欲言﹐蓋能知通伯生平者。第一首云「唐松宋畫等閒看﹐蘭若譚禪耐夜寒。願制毒龍參貝葉﹐不隨饑鳳食瑯殲。須眉中歲垂垂老﹐著作平生字字安。一載死遲應有恨﹐及身孔釋見摧殘。」自注﹕「第二句指在法源寺與授經曼仙夜半談憚事。『』韻則指其反對帝制﹐辭參政出都事。」第二首云「桐城耆舊總溫然﹐此是方姚以後賢。講捨文論淸訁燕夜﹐史家運厄火書年。長哀碧血曾千語﹐一掩黃腸共九泉。儻遇故人煩慰藉﹐孤兒鍵戶理遺編。」自注﹕「後四句均謂碧夢。」凡知碧夢與通伯交誼者﹐當自了了。《碧夢遺集》近甫編成﹐而志盒又逝。其遺集刊言丁﹐聞並屬之毅行﹐又一段山抹微云之佳話矣。

五四六﹑鑲蘅曩僦居宣武城南之南橫街﹐其間壁爲翁松憚相國故居﹔而隔巷之米市胡同﹐適爲吳縣潘文勤舊第﹐卽世所謂滂喜齋也。君有《畱別南園》及《移居城東》兩律﹐皆紀其事﹐海內外同作近數百人﹐應求之廣﹐並世所稱﹐山姜﹑漁洋﹐殆難專美。故餘贈君詩﹐有「四海交情爭說項﹐半囊詩句笑封侯」之句。惟和者踵接﹐付梓猶稽﹐玆先擇其較有典實者﹐實吾《詩話》。袁玨生云「宣南移向鳳城東﹐未若蝸居稍適中。﹝南橫街宅與君先後同居﹐癸丑移居北池子﹞。閘署冷官寧獨傲﹐十年卜宅半相同。﹝余官翰林﹐君官禮部﹐皆由南橫街移東城﹞。福廬隔巷心滋黴﹐﹝福廬師厲東四牌樓三巷﹐近已謝賓客矣﹞。申叔安巢迹已空。﹝南園爲列禮部故宅。申受﹑福廬同爲鑲蘅禮部前輩﹞。猶戀舊鄰難買得﹐觥觥名輩有潘翁」。《跋》云「南園舊居﹐爲河南申氏產。余於辛亥質屋時﹐得觀乾嘉舊契﹐爲陽湖劉文定之子少宗伯躍云折俸銀所置﹐宗伯之子爲申受禮部逢祿﹐兩代皆禮部世家。鑲蘅以禮曹百年後僦居此屋﹐遂成掌故。他日重輯《京師坊巷志》者﹐庶有所考焉。」張孟劬云「十年舊館憶同車﹐獨爾新詩繼浣花。豈有寸心吐芒角﹐絕憐兩鬢已蒼華。道人自具安憚地﹐博士依然賣餅家。﹝君所居爲申受故廬﹐申受墨守《公羊》﹐故云﹞。寥落客星餘幾輩﹐春明重到足咨嗟。」陳石遺云「平生雅慕隱墻東﹐卻住三山七塔中。忽索移居和樊榭﹐尙愁書局困斯同。車驅黑廠橫街近﹐腹痛黃墟酒所空。﹝君新居近隆福寺酒家﹐爲端匈齋督部訁燕客處﹞。知汝過從足吟侶﹐只應少个白頭翁。﹝謂春楡新逝。﹞」楊畱云「默數遷流記《水東》﹐卅年蹤迹帝城中。平津閣下來三度﹐﹝己酉﹑己丑﹑庚寅三次借居鄂立庭閣讀所﹐章佳文勤﹑文成﹑文毅後人也﹞。明照坊南感五同。﹝乙未至己亥與劉正卿同年同居明照坊﹐同榜﹑同官﹑同分校﹐同在國史館會典館﹞。竹裏又看新筍長﹐﹝今春移居ウ公舊廬﹐所種竹新萌怒生。﹞梧門回念舊巢空。﹝去國廿五年﹐癸亥歸裏﹐僦宅養蜂坊﹐時帆祭酒懸弧地也。居五年餘﹞。弦詩意造無宮徵﹐觀化相期學浪翁。」王志盒云「輕將越峴換湖東﹐﹝余久居上斜街越峴山館﹐爲宗氵修樓先生舊題。近遷淨業湖東﹐自題爲湖東艸堂。﹞廿裁巢痕一瞬中。但識牽船宜地遠﹐不堪思樹與君同。莊襟老帶蹤何定﹐岐宅崔堂主半空。﹝東城華屋多易新主﹞。相望城西今履道﹐天琴聽水兩詩翁。」和詩中多有夢華之感﹐尢以趙香宋之「不分燕方作邊塞﹐且將皇古說咸同」一聯﹐最爲沈痛。至海藏之「怪道曹唐堅不去﹐遊仙試爲問回翁」十四字﹐則寄慨更深矣。君南園舊居左右鄰有老槐兩株﹐桂林汪鞏庵爲作《借槐廬圖》。城東居廬﹐則吾宗別業﹐余所奇附﹐經營伊始﹐君卽服勞﹐宅前後老槐數株﹐皆數百年古物﹐洵足壓倒宣南。君從遊垂廿年﹐佐余最勤﹐余督勗之亦良篤﹐頗盼其勿以詞人自畫也。

五四七﹑繽蘅觴客新居﹐坐皆耆碩。庵老人詩卽席先成云「論都喋喋任西東﹐人海猶藏一粟中。倦圃宦遊眞意在﹐山姜詩韻勝流同。冷攤居近書常足﹐彥會身閒酒不空。銅狄摩挲還醉此﹐夢餘如對霸城翁。﹝坐有樊山﹞。」《次樊山翁》云「精廬新徙鳳城東﹐師友聊爲酒一中。家具囊琴攜鶴易﹐鄕風祀竈請鄰同。隱侯刻意吟雌霓﹐景重何心滓太空。﹝是夕月色極佳﹞。昔鑄同人曾眼見﹐掎嗟吾與霸城翁。」《次卓巴園》云「春晚酴曬開海東﹐水濱花事入詩中。﹝君遊北戴河﹐見寄一詩﹐有『畢竟海濱春事晚﹐酴醵五月尙開花』句﹞。兼旬莫笑山居暫﹐三徑懸知月夜同。市近車塵偏不混﹐秋來杯物尙能空。京華卅載頭如雪﹐剩得旁人喚作翁。」忍堪和詩中有「猶龍老子都還健」之句﹐自注﹕「謂軟腳之陳樊諸老也。」

五四八﹑余環遊之役﹐以庚戌夏﹐道出紐約﹐因訪美故總統葛蘭脫墓﹐觀吾鄕李文忠公所植樹﹐曾以長歌紀之﹐並寄李都護聖臯柏林。近檢舊篋﹐復得此稿﹐距前遊廿二年矣。詩云「我來紐約親拜葛翁墓﹐墓旁尙有李侯手植雙株樹。我與葛侯生不同洲﹐前後相距約半世紀間﹐﹝葛西一八二三年生﹞。升堂把臂宜其難。李侯與我同裏閘﹐如何一面緣猶惺。敢云兩賢不並世﹐母乃少賤難躋攀。頗憶今夏經過徳京之柏林﹐獲遇公子季臯拓胸襟。際晚一談迄朝曙﹐醉酒飽徳興軒翥。俊哉名子肖名父﹐中外爭以純仁許。我𨿽未見李侯﹐得見公子猶可想見李侯之爲人。昔聞李侯未達日﹐鄕人目以狂生嘲謔頻。一朝奇功滿天下﹐始悟英雄自有眞。爾來下走遨遊大地數十國﹐侯之軸車所至垂大名。每從西人校食譜﹐猶以侯名名新羹。﹝今美洲革華餐宮中有李鴻章雜碎﹑李鴻章湯等菜名﹞。君不見﹐葛翁兩任北美合眾之國伯裏璽﹐天徳畀以萬乘未聞絲毫驚。眼底人才渺如鯽﹐一見李侯心獨傾。落機山髙淮水淸﹐隔州相應爲同聲。道義之交無死生﹐名位豈足爲重輕。葛翁如有知﹐應感當年掛劍情。李侯如有知﹐應笑鄕邦復得一狂生。」詩𨿽不足存﹐順當遊記讀。季臯丈爲文忠幼子﹐最所鍾愛﹐權奇倜儻﹐亦饒父風。徳京訂交﹐相見恨晚。己庚之際﹐余客滬上﹐丈居鄰愛儷園過從之歡﹐爲平生最。憶歲丁卯﹐余居沽上﹐五十初度﹐丈有贈詩﹐余次答一律云「便以詩狂當酒顚﹐長安一別又三年。世除鮑叔誰知我﹐古有堯夫足比賢。犯座客星光斗極﹐枕流小築隱雲煙。眼前花甲君先到﹐準擬髙歌佐舞筵。」丈長余僅一歲﹐來書兼申六十介壽之約﹐故及之。「堯夫」句仍歐遊贈詩意也。辛亥國變後﹐丈卜築淞濱﹐罕與世接。鷓夷髙躅﹐人以爲難。詩不多作﹐自云五十後始爲之﹐是又今之髙渤海矣。

五四九﹑良鄕密邇北京﹐以產酒著﹐張廣雅曾以入詩。至炒栗則更都人常嗜者﹐蒼虯有《過良鄕》詩云「良鄕縐栗佐浮﹐猶記城南退食時。一代朝官心死盡﹐傷心容有李和兒」。按宋人說部云「汴舊京李和澑栗﹐名聞四方。紹興中﹐陳長鄕及錢愷使金﹐至燕山﹐忽有人持澑栗十枚來獻﹐自白雲﹕『汴京李和兒食品工也』蓋金至汴後﹐流轉至燕﹐仍以澑栗世其業」。北京炒栗之佳﹐儻卽傳其遺制。蒼虯此詩﹐作於庚申四月﹐彌見隸事之精。君集中又有《詠武昌賣餅叟》詩云「華表崢嶸不住塵﹐望門呼舊只酸卒。霜街一擔油酥餅﹐猶是當年皺面人。」自注﹕「曩歲往武昌﹐有賣餅叟﹐作秦聲﹐寒夜過深巷﹐其音幽咽。以長燕小鑪擔﹐閒以竹筒吹餅令熱﹐焦香噴鼻。自余入都﹐遭世變﹐忽忽二十年。今以事復來城中﹐聞聲呼之﹐果叟也。詢其年己七十﹐自言業賣餅四十年。感今舊事﹐爲成一絕」云云。昔放翁《食炒栗詩》有「喚起少年京輦夢﹐和寅門外早朝時」之句。舊事上心﹐同此根觸﹐況蒼虯更重以滄桑之感耶。

五五○﹑海藏集中﹐有《答嚴幾道句》云「湘水才人老失身﹐桐城學者拜車塵。侯官嚴叟頹唐甚﹐可是遺山一輩人。」第一句似指湘綺樓﹐第二句有謂卽指通伯者﹐余竊疑之。通伯抗論帝制﹐曾有長書﹐心迹瞰然﹐知者共諒。得志盒此詩﹐可爲張目。吾鄕周梅泉爲通伯髙足﹐其挽詩甚佳﹐錄之﹕「同光以來盛文學﹐濂亭摯甫稱大師。冀州衣缽付姚馬﹐《抱潤》一集尢淸奇。陽剛陰柔各有美﹐語本惜抱誰敢訾。望溪義法祭正脈﹐得骨得髓皆禪機。晚齡治經絕外慕﹐商兌漢宋窮淵微。文能載道體始貴﹐巧取六籍供觳敲。憶余隨宦歲在丑﹐父兄持我遊蓮池。座中矍鑠見吳叟﹐我時拜跪初勝衣。翌年馬翁館柏署﹐昌黎六一欣同時。我居京國始就傅﹐日夕ウ誦隨羣兒。稍長涉歷喜弄翰﹐一札曾荷宗工知。書來獎掖極齒頰﹐勸我汲古勤文辭。當時頭角頗自負﹐老大無似眞當笞。陵遙谷變四十載﹐風埃離合千愉悲。坑焚禍烈古靈泣﹐道喪文敝國亦移。裕之修史豈初志﹐苫爲耶律分謗譏。《美新》曲筆有餘痛﹐拂袖歸食龍山薇。傳聞臨終證圓脫﹐大覺已謝人間羈。於今皖學失宗仰﹐國寶共惜街吾私。南陳北馬夙齊譽﹐天眷一老猶憋遺。江山人物等可念﹐掛眼匡阜寒云迷。」詩中「裕之」等句﹐亦爲通伯辧誣。戊﹑己之際﹐赤焰方張﹐斯文將墜﹐故志盒詩有「及身孔釋見摧殘」之句。梅泉亦以「坑焚禍烈」爲言。後之治國聞者﹐可於此覘世變矣。

五五一﹑吾鄕劉壯肅撫臺六載﹐治績爛然。且喜延攬文士﹐侯官陳石遺﹝衍﹞﹐曾入幕中﹐談藝最洽。任公《遊臺雜詩》﹐尢數及壯肅﹐其一云「桓桓劉壯肅﹐六載駐戎軒。千里通馳道﹐三關鞏舊屯。卽今非我有﹐持此欲誰論。多事當時月﹐還臨景福門。」自注﹕「劉壯肅治臺六年﹐規模宏遠﹐經畫周備﹐後此日人治績﹐率襲其舊而光大之耳。雞籠至新竹間﹐鐵路二百二十餘里﹐卽壯肅舊物。其他新辟容軸之道﹐尙數百里﹐雞籠﹑滬尾﹑澎湖諸炮臺﹐皆壯肅手建。臺北省城﹐亦壯肅所營﹐今毀矣。獨畱四門以爲飾﹐景福門卽其一也﹐余頻過其下。」其二云「蕩蕩臺中府﹐當年第一州。桑麻隨地有﹐城郭入天浮。江晚魚龍寂﹐霜飛艸木秋。斜陽殘堞在﹐莫上大墩頭。」自注﹕「劉壯肅奉擬建臺中爲省治﹐築城工未蕆而去位。今城亦毀﹐移城門一角於大墩頭公園。」其三云「聞道平蠻使﹐追逋竟未休。网張隘勇綫﹐器漆社蕃頭。弱肉宜彊食﹐誰憐祗自尢。物情如可玩﹐不獨惜蒙鳩。」自注﹕「日人頃方銳意犁埽生蕃﹐廣張所謂隘勇綫者﹐蹙之於叢箐中。戰略與名稱﹐皆襲劉壯蕭之舊也﹐今殆郭淸無孑遺。吾遊博物館﹐見藥漬生蕃頭累累然。」任公固與壯肅無雅故﹐特低徊遺迹﹐孜徵治狀﹐劇心怵目﹐難已於言耳。臺灣旣割﹐舉國遂諱言臺灣二字。壯肅卒於裏第﹐特旨予血阝﹐而不正言其官爲前臺灣巡撫﹐不知票擬諸臣﹐是何居心。文道希所著《聞塵偶記》﹐已慨乎言之。任公研究臺事有年﹐其追懷壯肅長古一章﹐亦絕好史料﹐割愛未忍﹐特並錄之﹕「憶昨甲申之秋方用兵﹐南斗騷屑桴鼓鳴。海隅倒懸待霖雨﹐詔起將軍巡邊庭。將軍功成狎文忠﹐髙躅久謝塵軒攖。國家多難敢自逸﹐笑揖猿鶴飆南徵。半天波赤馳長鯨﹐魎魅甘人白晝行。百年驕虜玩處女﹐將軍飛下萬靈驚。雞籠一戰气先王﹐滬尾設險疇能攖。其時馬江已失利﹐黑雲漠漠愁孤城。忍饑犯瘴五千士﹐盡與將軍同死生。手提百城還天子﹐異事驚倒漢公卿。竭來海气千里平﹐呆呆紅日照屯耕。桑麻滿地長兒女﹐舉子往往劉其名。將軍謀深憂曲突﹐謂是脆單前可懲。酒泉樂浪宜置郡﹐用絕天驕揚漢旌。鑿山冶鐵作馳道﹐俯海列屯堅營。宅中議設郡護府﹐坐控南北如建瓴。料民度地正疆界﹐以利庸調防兼並。鄭渠鄴漳隨地有﹐下邑亦滿弦誦聲。平蠻直窮鳶墮處﹐要使鹿豕馴王靈。訐謨事事準官禮﹐邊功區區卑李程。中朝大官玩厝火﹐枋鷂豈諭鵬徙溟。司農出納吝銖寸﹐齊威卹鄰空典型。輪臺已聞罷邊議﹐況乃盈耳來靑蠅。將軍受事亦六稔﹐謂麋頂踵酬闕廷。軒車一去畱不得﹐藤蔓啼鶯空復情。大潛山下白雲橫﹐下有寒湫蛟可罾。手種菜甲日已長﹐有時南望微撫膺。任尙豈省班超策﹐辛湯或妒充國能。長城已壞他豈惜﹐雨拋鎖甲苔臥槍。夜來風惡鼉涎腥﹐上相出蒞城下盟。燕云投贈自古有﹐珠崖棄捐誰輸贏。可憐將軍臥大牀﹐眼中幢憧百髙猜。噩夢驚起月墮海﹐鹿耳餛身山自靑。滔滔沈恨九京﹐鵑夷不返余濤形。涇原更安得一範﹐西涼空復說三明。祗今去刂火又灰冷﹐東方千騎來輕盈。黠�竊踵將軍武﹐竟有豎子名能成。山河錦繡亦增舊﹐獨惜花鳥長凋零。吁嗟乎﹐漢家何代無奇英﹐陳湯無命逢匡衡。賈生得放旣云幸﹐晁錯效忠行當烹。及其摧殘已略盡﹐九牧所至如罄瓶。一朝有事與人遇﹐乃若持莛撼大楹。君不見將軍嘔心六載功不就﹐翻以資敵成永寧。天地生材亦易﹐悵望古今從玲姘。」詩中「嘔心資敵」數句﹐在任公固猶有無限感觸﹐珠崖自棄﹐尙忍言哉﹗余亦久抱遊臺之願﹐癸亥春已戒途矣﹐以事未果﹐筆屬及此﹐不禁耿然。

五五二﹑老友武進詩人徐石雪﹐以其同邑唐玉虯﹝鼎元﹞所著《五言樓詩艸》見詒。其師錢名山已舉「兵戈橫北郭﹐師友在柴門」﹑「百歲乾坤洽古歡﹐九秋風月逢今夕」﹑「世上爭誇拘盜功﹐匣中短盡龍淵气」諸句﹐爲之擊節不已。余觀集中五言如「精誠獨到處﹐耳目兩難欺」﹑「池小惟容月﹐家貧尙買花」﹑「夢遊星斗上﹐醉雜釣屠間」﹐七言如「一片虫聲出豆花﹐一房紅葉醉詩人」﹑「滿山松影落衣裳﹐種花何必自家看」﹐亦皆淸迥可誦﹐不落凡近。

五五三﹑宗室盛伯羲﹝昱﹞﹐同光間以淹博忠悱負時望﹐世稱意園祭酒者也。所著《郁華閣遺集》﹐遼陽楊畱﹝鍾義﹞爲之寫定﹐刊於武昌。集中《次均答楊子勤表弟》云「他鄕表弟杜陵詩﹐榜後逢人說項斯。桑梓文章誰可托﹐亂離親故不相知。﹝君隨宦楚中卅年不通問﹞。看荷門巷嬉遊地﹐﹝君家油漆作﹐舅祖煺公常攜余遊十剎海﹞。古柏祠堂下拜時。內外名家吾與爾﹐衰年尙能唱和奇。」「早從識字辦農晨﹐小雨新回大地春。違俗自甘傖楚目﹐力田豈是避秦人。但知名姓終非隱﹐欲保身家莫厭貧。丙捨酈亭最名勝﹐更須西上作比鄰。」畱原作題爲《賦呈意園》﹐云「五十之年公始滿﹐萬方多故竟如斯。沙堤求舊風都邈﹐中壘傅經事可知。臥病肯忘經世計﹐橫流何似抗言時。空餘南合稱名古﹐載酒相從許問奇。」「椿蔭堂開待帝晨﹐裕陵雨露四時春。百年門巷畱詩卷﹐中表交親得偉人。王室夢爭公漸老﹐陔華待養我猶貧。墓田喜並西山趾﹐礪飯寒殖好結鄰。」兩詩均爲海內傳誦。畱曾輯《八旗文經》及《白山詞介》等書。所著《雪橋詩話》﹐於北方獻徵﹐刻意搜采﹐眞不負意園桑梓文章之托矣。

五五四﹑《郁華閣集》中有《哀楊生作》云「杜鵑啼血聲不止﹐﹝一作『天津橋上秋風起』﹞。白衣少年佐天子。翻雲覆雨驟雷霆﹐竟與連人同日死。死竟無名世尙疑﹐朝衣倉卒就刑時。似聞唐代永貞際﹐劉柳諸人有獄詞。經史蟠胸掌故熱﹐鰲氏未誅蘇氏族。歸隱泉明奔姊喪﹐解官亦欲持兄服。隱忍徘徊戀主恩﹐主恩深厚敢深論。茂陵遺稿分明在﹐異議篇篇血戾痕。劇憐六館誇髙第﹐亦復城南飲文字。黃﹝漱蘭﹞李﹝仲約﹞當時皆偉人﹐與爾論交折年輩。萬里魂歸蜀道難﹐觚稜曉日自年年。杜陵漫灑云安淚﹐從此西州有杜鵑。」楊生卽楊叔嶠京卿銳﹐幼受學於其兄聽彜學博。戊戌秋間﹐聽彜逝世﹐叔嶠將乞假南歸﹐旋以召入樞垣﹐侵尋未果﹐遂及於難。詩中「解官持服」﹐殆卽指此。惟以永貞劉柳並稱﹐以余所聞﹐叔嶠爲人﹐沈潛溫克﹐固與同直之譚林不類。李韓同傳﹐亦屬不倫。太玄有《過楊叔嶠舊居詩》云「誰記津橋夜雨痕﹐秋風來弔蜀鵑魂。楊雄何意丹吾轂﹐江謐無端白汝門。朽骨已隨新法盡﹐匡牀尙有諫書存。若憑成敗論興廢﹐甘露當年未足論。」持論之公﹐可當詩史。

五五五﹑天津髙彤皆﹝淩雯﹞﹐吾友蒼檜之兄也。比年息影鄕園﹐主持壇宇﹐獻徵搜訪﹐不遺餘力﹐河朔士論﹐罔不重之。君自癸巳舉於鄕﹐以能文有聲。辛亥以還﹐無意榮進﹐中曾作掾金陵。幕府多暇﹐恣情遊覽﹐成《過江集》一卷﹐多攬勝弔古之作。蟬香館主題詞云「老來萬事不相關﹐天厚斯人特與閒。兀坐飽窺《七略》錄﹐勝遊恣賞六朝山。史才虛谷申耆後﹐詩格漁洋廣雅間。自古成名無礙晚﹐君家常侍好追攀。」可謂知君者矣。集中《飲秦淮酒樓》云「市樓淸酒照酡顏﹐簾影波光蕩漾閒。舂水晴生邀笛步﹐野雲低度覆舟山。造門蠟屐眞評出﹐入爨焦桐一識艱。不必蒓鱸誇味美﹐時時風物憶鄕關。」《金陵衤集詠》之一云「靑蓋迢迢去道旁﹐從玆江左慣牽羊。千秋莫笑燕支井﹐尙有心肝殉景陽。」《別瞻園》云「乎泉艸木識炎涼﹐一客徘徊憶故鄕。莫待西風憐白髮﹐伴人籬下看花黃。」骯髒一官﹐非君所樂﹐故詩中數及之。又有《甲寅長夏讀史衤集感》四十首﹐君自序云「襲確士之《啐語》﹐僅用標題﹕視阮翁之論詩﹐不同塗徑。」余則謂其風格在遺山蠶尾之間。異日全集刊行﹐當再從蒼檜索讀也。

五五六﹑益陽胡文忠書牘中﹐盛稱杜陵「在家常起早﹐憂國願年丰」之句﹐以爲平實有味﹐從政後讀之﹐更覺親切。余補輯《童蒙養正詩選》三集﹐亦錄此詩﹐良以「一日之計在於晨」﹐所關固綦鉅也。日本大田郡有邨怪不近百戶﹐曰寢坊助邨﹐以人晏起而蒙是名。是邨長幼﹐罔不頹靡。中有澤田力藏﹐欲革此獘﹐每旦擊鼓﹐使眾不能睡﹔又逐戶巡行﹐或門猶未開﹐彊聒使起﹐𨿽雨雪不閒。久之邨人被其化﹐皆早起﹐寢坊助之名﹐得以湔除。人徳澤田﹐謀醵金酬贈。澤田謂「君輩旣蚤起﹐酬鄙人已竟﹐奚以金爲﹖」余間而美其行﹐乃作歌以風世云「東方志士懲朝眠﹐舉邨敝習爲之蠲﹐此士安得億萬千﹗周流八極分化權﹐自彊不息咸法天。」歌爲壬戌居東時作﹐近甫定稿者。

五五七﹑《詠春艸詩》以楊孟載基一律爲最﹐李茶陵極稱之。詩云「嫩綠柔香遠更濃﹐春來無處不茸茸。六朝舊恨斜陽裹﹐南浦新愁細雨中。近水欲迷歌扇綠﹐隔花偏襯舞裙紅。平川十里人歸晚﹐無數牛羊一笛風。」項聯最爲膾炙人口。然「歌扇舞裙」﹐意在幫襯﹐似轉涉俗。蘇齋已發此論﹐且謂「夕陽裹」不如攺爲「夕陽外」﹐較有遠神。偶閱陳雲伯《碧城仙館集》﹐其《春艸》四律甚佳。錄其第四首云「家在江南水一方﹐空憐小謝賦池塘。采將芳杜情誰奇﹐佩到柔蘅影亦香。客路有人愁細雨﹐天涯何處不斜陽。玉關消息知何似﹐綠徧前朝舊戰場。」「客路」一聯﹐余謂與孟載之「六朝」一聯﹐可謂異曲同工。若其第二首之「人歸南浦輕陰后﹐夢在西州夕照間」一聯﹐則詞意近復。夕照斜陽﹐本系一物﹐於一題之中﹐似亦不宜兩見。甚矣詩律之難也。

五五八﹑東鄰吟侶中﹐上屋久泰別署竹雨﹐固今之有數詩人也。其《題畫》云「髙下石林微徑通﹐白雲搖曳一溪風。修琴道士去何處﹐門掩寒山落木中。」風致逸宕﹐饒有儲光羲﹑雍陶之勝。又《內子小祥忌日》云「寒花冷篆傍空幃﹐家祭告卿卿莫悲。兒女一年無一病﹐老夫健飲又詩。」字字眞摯﹐置之香山﹑誠齋集中﹐竟不能辦。竹雨爲詩人國分淸弟子﹐主編《東華衤集志》﹐搜集中外諸家詩文書畫﹐月刊一冊。昀谷過余﹐每見案頭詩刊﹐輒嗜讀不釋手。此君論詩精刻﹐對時賢頗少許可﹐而於竹雨則殊有好評。竹雨聞之﹐當亦引爲同調也。

五五九﹑太玄居東﹐與竹雨稔。返國後適值瀋變﹐隱居舊京。竹雨奇詩奉懷云「仙槎遙向故山岑﹐履迹蒼茫不可尋。萬里音書秋雁少﹐無邊感慨暮潮深。浮雲欲奪寥天色﹐明月能知隔海心。何日重爲文字飲﹐尊前翦燭共披襟。」太玄答之云「殊方妙契密苔岑﹐山館詩盟不厭尋。秋雨忽催歸計疾﹐海云遂共別愁深。酒消失喜懷人句﹐膏炮增淒念遠心。氛寢冥冥寒未了﹐淸遊回夢只沾襟。」君房語言妙天下﹐吾於太玄亦云。

五六○﹑新建陳子立秀才語熊秀玉處士曰「予讀《擊壤歌》﹐疑有錯簡。鄙意欲以『何有於我』爲句﹐『哉帝力』爲句。」秀玉曰「我欲以『我何有哉』爲句﹐『於帝力』爲句。」二公不多爲詩﹐而論詩精當如此。子立乃昀谷師也﹐昀谷爲餘言之。

五六一﹑常熟宗明經汝成字藥鋤﹐吾友子威之尊人也。精史地訓詁之學﹐博極羣書﹐鍥而不捨。咸豐庚申﹐紅巾陷常﹐殺戮最慘。君被擄至皖贛三年﹐歸後家無片瓦。遺詩多閔亂之作﹐蓋少陵《同谷》之遺也。《哀屍吟》云「城東城西城南城北﹐但見紅是血白是骨﹐不缺頭卽缺足。此何物耶﹖云是人民遭殺戮。嗚呼﹗云是人民遭殺戮。誰無父子兄弟﹖誰無父母妻族﹖生者望生還﹐死者不能續。死者不能續﹐生者淚漱漱。嗚呼﹗云是人民遭殺戮。」乃庚申紅巾破城後作。又《宿西江山樓夜雪》云「一夜朔風吹不絕﹐推窗萬仍玉生寒。誰憐獨客三千里﹐明日關山行路難。」《蕪湖道中憶家》云「異地鄕音別﹐誰憐遠客貧。秋風寒澈骨﹐不雨亦愁人。雁絕難通信﹐途窮欲問津。迢迢千里路﹐日落暮煙屯。」《歸鄕大霧》云「久客今歸來﹐但聽鄕人語。對面不見人﹐余鄕在何處﹖」以上爲洪楊時被擴作。《感事》云「花盡江南欲斷腸﹐一天愁思正茫茫。流鶯有恨春難駐﹐野水無言艸自芳。從此滿園人寂靜﹐何堪故國話淒涼。多君若問興衰事﹐敢怨東風鎭日狂。」自注﹕「庚申亂後作。」

五六二﹑老友隴上馬云亭都護﹐別數年矣。近奇示《晦珠館稿》﹐乃厥配書城夫人詩。余乃知君唱隨之樂﹐爲之神往。夫人名汝鄴﹐成都馬漵午部郎之女。漵午以名孝廉有聲太學﹐受知於長沙張文達﹐晚從政塞外﹐大府重之﹐民國初元病歿。夫人孤露劬學﹐食貧耐苦﹐並以課讀所入瞻母﹐志行堅卓﹐須眉所難。其閨興詩云「曾向穹蒼私立誓﹐北宮遺範敢爲師。」可以知所志矣。所爲詩淸婉曠夷﹐如其爲人。《閨興之七》云「論兵久己厭風塵﹐妙格簪花愛洛神。曉起裁箋同捉管﹐閨房樂勝畫眉人。」《偕外子遊西湖》云「最愛韜光竹萬竿﹐天然翠幔畫中看。春來更喜添佳趣﹐半助僧房玉版餐。」遣詞支均﹐均有義法。將來佳話流傳﹐亦不讓髙文良與季玉夫人專美矣。

五六三﹑壬申五月﹐芝丈招同太炎昀谷集正道居。太炎詢及予與昀谷近詩﹐昀谷舉《宿習》云「問道參禪訪遊俠﹐幾年陶鑄一書癡。夢中插翅諸天窄﹐倦後捫心百事非。今古英雄各顚倒﹐萬千名相總支離。笑予宿習銷難盡﹐逢著閒人好說詩。」又和予《閒雲》云「幾載徘徊北斗傍﹐野人妄念本尋常。桃源避世今何有﹐艸市安身策最良。夢與眞靈共搜討﹐起看天地久低昂。閒雲似說丁沽好﹐好種蓮花作道場。」予舉《閒雲》云「閒雲招我鎭夷猶﹐一往閒心浩莫收。縱使桑田復滄海﹐肯甘禹稷換巢由。千秋以後誰靑眼﹐好友相逢半白頭。滿地迷陽君不見﹐夜行底事未曾休。」又《和昀谷宿習》云「每從多劫追余習﹐我亦人間第一癡。三月初三又修楔﹐五旬過五合知非。平生憂樂夢頻攪﹐世路昏茫孰遠離。佛法分明奇文字﹐未妨寒拾共論詩。」太炎謂「昀谷詩無火气﹐什耕詩稍有火气﹐皆字字雋雅﹐一洗晚近繁縟粗獷之病。某生平論詩﹐無火气亦好﹐有火气亦好﹐獨不喜無病而呻耳。」少頃﹐又自書五言今體二苜﹐其一云「蹈海千行旅﹐磨堅一禿翁。蒹葭隨露白﹐鴻雁入云空。地坼成初郡﹐民勞不素風。試吟《紫芝曲》﹐應與夏黃同。」其二云「行年今六十﹐斯世孰吾徒。學佛無干慧﹐儲書不愈愚。握中余玉虎﹐樓上對香鑪。見說興亡事﹐孥舟問五湖。」且寫且言曰「此兩詩﹐亦一有火气﹐一無火气也。」余與昀谷爭睹爲快﹐皆一气鼓蕩﹐兼襄陽太白之勝﹐得之考據家﹐尢爲希有。旣而芝丈索觀予三人之作﹐頷之而不加評。蓋芝丈詩極沈摯﹐不能求之字句間。昀谷嘗稱其「稍存仁人心﹐作鬼亦自若」二語﹐謂﹕「才人﹑詩人﹑學人皆不能道。」然哉﹐然哉。余與太炎交垂三十餘年矣﹐藏君手書百通以上﹐庚申以後﹐半付飄零。此番滓沽歡聚﹐愈覺情親﹐臨行依依﹐不忍別去。畱贈聯語﹐爲﹕「扁舟散發今何地﹐靑眼髙歌尙有君。」老筆腴健﹐前溪見之﹐把玩不置﹐笑曰「太炎此十四字﹐未必肯舉似第二人也。」

五六四﹑組興陳誦洛﹝中獄﹞﹐一字嵩若﹐別額俠堪。近以所著《轉蓬集》﹐分贈予與昀谷。予兩人約各選警句﹐以觀所取之同異。越日互出相質﹐如﹕「閱歷漸於憂患得﹐才華眞爲簿書消。」予所賞也﹔「到底虎賁徒貌似﹐典刑何處覓中郎。」昀所賞也。至「多少蒼茫家國事﹐世人偏作酒徒看」﹐「我我周旋輯作我﹐更持孤抱向誰陳」諸句﹐及「論石不喜平﹐此獨平可喜。夜半月明來﹐一片擬秋水」一首﹐則兩人所同賞也。君爲城南社中健者﹐舊著有《俠寵詩存俠寵隨筆南歸志》《兩漠書歌謠輯》《晉書歌搖輯》《蟑香館別記》《今雨談屑》。年少北遊﹐歷宰滿城﹑肅審﹑三河﹑玉田﹑密雲﹑磁縣﹑蠡縣﹐所至有聲。津居張橋一陋巷中﹐與余蓬萊寓盧相距伊邇﹐過從較易。解宮以後﹐淡泊自甘﹐嗜詩如命。余答君詩﹐有「詩人循吏古亦鮮﹐談屑有味如連珠」之句﹐殆非飾詞也。蟬香評君《談屑》﹐謂「綠其筆妙﹐𨿽敍小事﹐亦復逋峭有致」。趙幼梅則謂汪堯峯之《說鈐》﹐不是過焉。中有一則﹐述與余訂交巓末特詳﹐摘錄如下﹕「前歲重陽﹐擇廬席次﹐始識王逸塘先生﹐修髯入畫﹐言論如風發泉湧。謂久耳誦洛才名﹐意爲老成飽學﹐不信今尙盛年也。席散﹐幼梅戲賦一絕句見贈曰﹕『新城夙昔重君名﹐意謂波瀾屬老成。誰信飄蕭人海裹﹐綺年玉貌一書生。』」去春予有淶水之行﹐先生置酒爲餞﹐予卽席賦謝﹐有「身在終須擔道義﹐途窮原不諱饑寒」之句﹐同座曹鑲蘅評爲「似宋賢刻意之作」。鑲蘅嘗受業先生之門﹐以詩文蜚聲海內﹐方之古人﹐猶籍提之於昌黎﹐蘇門之有秦晁也。先生詩多見道之言﹐如《答海藏》曰「秀林天不禁風摧﹐難用方能別大才。老驥見稱終在徳﹐幽蘭木折底須哀。」和《醇士》日﹕「念亂每心但熟﹐逃名轉冀俗相輕。」《和情仲》曰「霜後寒枝彌自惜﹐燒余幸艸豈人謀。」《簡海藏》曰「貞標不共山川攺﹐道气能瘳世俗貧。」至若《丁卯秋日西歸渡海》之一日﹕「蒼茫雲水渾無際﹐倦眼遙開悟大空。我與塑堂同一視﹐萬星歷歷到胸中。」浩瀚中自見精湛﹐蓋有非章句小儒所能夢見者矣。君近贈綴蘅詩﹐結語又曰「海內觥觥王督部﹐風人春風雨夏雨。歐陽門下得東坡﹐看汝中原建旗鼓。」刻畫無鹽﹐唐突西施。繽蘅見之當有同感也。

五六五﹑叔進﹑昀谷二居士《妙峯唱和詩》﹐周子幹同年謂是「天上人說法﹐不似世間文字。」予觀叔進句﹐如﹕「要求親切何須問﹐直下承當已太遲。」「稍畱毫髮皆爲病﹐眞到平常是大奇。」「老去初禪還喜樂﹐少年活計愛新奇。」「除卻禪宗那有學﹐可憐無術使人知。」昀谷句﹐如﹕「正冷淡時夢亦好﹐最分明處得偏遲。」「室可庇身不妨陋﹐書惟遮眼脇求奇。」「多暇尋常足頹放﹐無聊容易耗靈奇。」「目前大好安心地﹐索妙求玄總是癡。」實皆注重禪功﹐不似天人縹緲之語。

五六六﹑詠蟬詩﹐或舉午詣之「生死去來皆旅泊﹐是非彼此一喧啾」﹐昀谷之「碧桐枝上修琴譜﹐紅藕花中作道場」﹐以爲借蟬說法﹐從來無此快語。然昀谷謂午詣之「旅泊」﹑「喧啾」二語﹐古人亦不能到﹐「琴譜」﹑「道場」句﹐何足相敵。因自述五古數語﹐如﹕「沈約嘲經生﹐陸云嘆至徳。或過或不及﹐二俱沒其實。平生矜而廉﹐倘亦古之疾。」笑曰「此或品蟬恰當耳。」近聞昀谷﹑午詒論法相宗﹐獨取「八五現量」﹐並謂古今傳誦詩句﹐未有出於現量之外者。予因証之古人﹐如元亮之「采菊東籬下﹐悠然見南山」﹐右丞之「行到水窮處﹐坐看雲起時」﹐左司之「落葉滿空山﹐何處尋行迹」﹐豈非現量﹖又如陳王之「明月照髙樓」﹐宣城之「大江流日夜」﹐香山之「欲得身心俱靜好﹐自彈不及聽人彈」﹐子瞻之「此間有句無人賞﹐送與襄陽盂浩然」﹐誠齋之「袈裟未著嫌多事﹐著了袈裟事更多」之類﹐豈非現量﹖此外僻句﹑澀句﹑聱牙詰屈之句﹐不但人不能讀﹐越時稍遠﹐作者亦不能舉也。至於太俗太陋及一切粗獷之語﹐有似「現量」﹐而一無可采﹐則亦不足論矣。

五六七﹑昀谷《君莫舞》三章﹐其一云「無人不是我﹐𨿽至頑悍﹐天眞本蚵娜。君莫舞﹐萬品無非淸淨侶﹐何爲影思獨處。」其二云「無處不是家﹐𨿽在瘴霧﹐道力常亨嘉。君莫舞﹐萬國盡多安樂土﹐何爲矯首思天宇。」其三云「無日不是春﹐𨿽極寒焙﹐元气猶渾淪。君莫舞﹐萬年不失中和序﹐何爲抗志思太占。」三詩味淡聲希﹐所謂不食人間煙火者。午詒﹑皙子均極贊賞﹐謂與平子《四愁》相埒。余以爲方之平子尙不能盡﹐若次山《古風》﹐差足彷佛耳。

五六八﹑新建胡步曾﹝先脯﹞﹐研生物學﹐極有心得﹐而詩學亦有靜穆之致。七律如《宿小九華山九華禪院》云「池州九華不可攀﹐攜筇且看衢州山。著霜林果掛紅紫﹐趁伴野禽時往還。到門松頂月初上﹐息影僧寮更向闌。平明禮佛受五戒﹐更仗悲智鐫癡頑。」扌幻折如意﹐雙井遺音。七絕如《安遠道中》云「谷轉溪回艸樹昏﹐經行盡日不逢村。前山雨過雲猶濕﹐百道風泉並一喧。」《郊遊》云「櫻桃作花晴漸穩﹐野難出林風正髙。勝日作閒饒靜趣﹐息心亭畔聽松濤。」則又合坡谷爲一手矣。君與昀谷﹑劍丞同邑﹐行輩略後﹐昀谷時稱其人與詩。誠哉﹐新建之富詩人也。

五六九﹑詩鐘「女」「花」第二唱﹐集唐嵌字格﹐相傳鼎甲三名﹐爲「靑女素娥俱耐冷﹐名花傾國兩相歡。」「商女不知亡國恨﹐落花猶似墮樓人。」「神女生涯原是夢﹐落花時節又逢君。」聽水老人酷嗜敲詩戲﹐幾類竹談﹐𨿽深夜不以爲苦。月前渡海﹐座中偶以「日」「中」一唱爲題﹐老人應聲曰「日暮何堪途又遠﹐中乾其柰外猶彊。」聞東鄰某詩人見之﹐頗滋不悅﹐太玄曾爲予言之。太玄每來津﹐必有談藝之樂。覺庵餉以家庖﹐招予作陪。飯後涉及詩鐘女花故事﹐君乃《誦妓》兩聯云「月明小院花無主﹐風定閒階葉有聲。」又「曾向東山理絲竹﹐願移北斗掃攙槍。」末謂曾借用「神女落花」十四字﹐以實此題﹐人皆稱妙。予曰「作者僅得探花﹐君來博狀元矣。」相與大笑。君更誦《辮髮水煙袋》佳聯云「一代興亡譏索虜﹐萬家呼吸費銅官。」間聽水近有「周」「良」三唱云「人遇周施魚亦樂﹐世無良樂馬應羞。」又「萬木周遭藏水郭﹐片雲良久傍山樓。」予因誦曩與蟬香﹑正道敲「重」「易」一唱云「重耳居然能返壁﹐易牙未必解調羹。」「重山復水非無路﹐易俗移風要有人。」君謂「重山」一聯﹐其襟抱恢闊﹐風度端凝﹐足與希文之「願爲金鏡﹐請就幹將」二十字相頡頑。時適有老友年花甲續鸞弦者﹐君爲作伐﹐予乞撰聯。君曰「何不將『重山』十四字移寫贈之﹖」予曰「君眞滑稽人也。」太玄冰雪聰明﹐才思敏捷﹐卽此可見一斑。

五七○﹑鶴亭曩偕遐庵﹑叔雍遊虞山﹐訪得河東君墓﹐余《詩話》中前已及之。比歲淹畱白下﹐時有勝遊。又於南京太平門外訪得杜茶村墓﹐且致祭焉﹐表彰遺逸﹐攸關風教﹐正未可與詞人好事同年語也。近承寫示兩詩﹐並述顚末﹐略謂﹕「出太平門過蔣王廟﹐有地名王家井者。由此步行﹐度阡越陌﹐詢劉家井﹐佃人劉姓屋後﹐卽杜茶村先生墓。墓前有五碑﹐其一爲光緒中重刻方望溪所撰墓表﹐表內稱先生葬梅花村。今墓前𨿽有梅花﹐然詢村人以梅花村﹐則瞠然不省也。若先詢劉家井﹐則人人能知﹐但不能知其間有杜茶村墓耳。今年淸明﹐偕鄂人劉禺生﹑李葆初同往祭﹐攜鄂中所制糖供墓前﹐澆以酒﹐焚以紙錢。祭畢赴聚寶門外回回馬祥興家共飯。此肆極逼狹﹐而所制鴨冠於南都﹐尙系洪武初開設﹐馬氏世其業。達官貴人﹐旣嫌其陋﹐而路又遠﹐蓋無枉顧之者。是日﹐想及茶村先生生前或飲於此﹐特奔馳數十里就之﹐亦極思古之幽情矣。」鶴亭詩云「滄海罡風竭﹐靑山故國圍。生憐身是獨﹐死嘆鬼仍饑。文采一棺戢﹐興亡雙淚揮。爲公歌楚些﹐靈爽或來依。」「杯酒通門舊﹐餘生厄運同。每摩深翠石﹐曾見杜陵翁。﹝余家深翠山房爲先生三次過如臬所居﹞。歸櫬寧忘蔣﹐招魂合配龔。所嗟林古度﹐無地哭春風。﹝林古度先生亦葬鍾山﹐訪其墓不得。﹞」又孝感李葆初﹝啟攵琛﹞詩云「客死杜陵叟﹐十年復此翁。蒼山依北郭﹐孤冢臥春風。世亂如循轍﹐詩人一例窮。我來酌卮酒﹐徙倚夕陽中。」「望已當時重﹐名猶牧豎知。梅花荒老屋﹐丰艸沒殘碑。只合江籬薦﹐生憐風徳衰。孝陵傍終古﹐風雨護靈旗。」武進吳漫庵﹝鏡予﹞詩云「憔悴揚州地﹐能銷杜牧魂。避荒千里出﹐閱世一杯存。歌鳳音誰嗣﹐潛龍道自尊。孤芳今歇絕﹐艸綠舊時村。」最近又於重陽前一日﹐偕穎人﹑董卿﹑鶴亭﹑仲云﹐復往拜墓﹐並有聯句詩云「九月霜曼﹝髙穎﹞﹐郊遊愜連衽。歷塊飈車馳﹝董﹞﹐問塗村豎稔。荒榛翳短碣﹝鶴﹞﹐孤墳慟華寢。中有古遺民﹝仲﹞﹐剛介性所稟。門因蒙叟閉﹝穎﹞﹐節並乳山凜。千金換伊涼董﹐八口斷烹飪。常嗟衰鳳饑﹝鶴﹞﹐寧作寒蟬噤。大言罵傖父﹝仲﹞﹐變雅見詩品。黃岡老不歸﹝穎﹞﹐峨眉句誰撚。表阡桐城方﹝董﹞﹐同調宣州沈。餘白走且僵﹝鶴﹞﹐龔周交獨審。蹉跎瓜洲路﹝仲﹞﹐旅殯冷衾枕。寂寞梅花村﹝穎﹞﹐山瘡生噤癢。斯文懼淪喪﹝董﹞﹐志士多坎壕。永悲龍蟄穴﹝鶴﹞﹐空使魚驚滄。吾輩系一官﹝仲﹞﹐卒歲盜寸廩。瀝肝郁輪﹝穎﹞﹐追蹤慚踔跑。展拜薦菊泉﹝董﹞﹐畱題掃苔錦。暮鐘動鄰寺﹝鶴﹞﹐歸路謀市飲。水鄕足蟹﹝仲﹞﹐山廚富葵荏。舊雨暫歡會﹝穎﹞﹐良辰可勤恁。競病恣雕鍍﹝董﹞﹐老鈍煩鐫鏝。莫辭淹才盡﹝鶴﹞﹐那知粲貌瘦。聯吟紀斯遊﹝仲﹞﹐醉墨潑余瀋﹝穎﹞。」按茶村墓址所在﹐紀載每多歧出﹐沈歸愚《別裁》集﹐則云在聚寶門外﹐﹝毛亦史詩注﹞。卓爾堪《遺民集》﹐則云在燕子磯東麓。衡以地望﹐恐有傳訛﹐要以望溪墓表所述爲最可信。其所指鍾山梅花村﹐今之王家井者﹐當卽近是。然梅花之盛﹐已非復從前矣。茶村與巢民先生爲文字交﹐康熙二年﹐曾與陳其年﹑王阮亭輩修楔水繪園。或問茶村曰「阮亭詩何如﹖」苔曰「酒酣落筆搖五嶽﹐詩成獻傲淩滄洲。」又問﹕「君詩何如﹖」曰「但覺髙歌有鬼神﹐誰知餓死塡溝壑。」語見《池北偶談》。鶴亭爲水繪園孫﹐通門懷舊﹐所感獨深﹐讀其「餘生厄運同」一語﹐蓋情見乎詞矣。

五七一﹑茶村身世之厄﹐信爲明季諸賢之冠。按方傳稱其「以康熙丁卯六月某日卒於維揚。卜葬蔣山﹐其夙志也。喪歸初寄長幹僧捨﹐一二故人謀卜兆。子世濟曰﹕『吾有親而以葬事辱二三君子﹐是謂我非人也。』無何世濟亦卒。先生故三子﹐一子幼迷失﹐一爲僧遠方。眾莫敢主。又數年長沙陳公滄州來守金陵﹐始捐俸買小邱蔣山北梅花村葬之。或口占云﹕『江南有客杜茶村﹐文采風流世所尊。不有滄州陳太守﹐誰爲營葬太平門。』又朱少文云﹕『不合時宜癡太守﹐金錢不愛愛詩人。」』風義之篤﹐異代所稱。迄後楚北鄕人﹐頻加修葺﹐遂成名迹。朱培生明經鍾萱亦有詩云「百鳥啁啾饑鳳存﹐梅村應覺愧茶村。冬靑伐盡前朝樹﹐贏得詩人表墓門。」以上見江寧陳作霖﹝伯雨﹞所爲《可園詩話》中。伯雨博綜舊聞﹐成書甚夥﹐所言自可徵信也。

五七二﹑沈濤園中丞﹐有《展墓雜詩》之一云「只有廣場堪打麥﹐猶間遺事話燒煙。驂鸞一去無消息﹐化鶴歸來不記年。」爲其外祖林文忠公少穆作也。文忠動業彪炳﹐海內所知﹐條理縝密﹐見之書翰。人只詫其精勤﹐而不知基於素養者久矣。按文忠鄕榜﹐爲嘉慶九年甲子﹐時年二十﹐就旁邑記室﹐以前削牘見賞於閩撫張公師誠﹐遂延入幕﹐是爲知名之始。生平持論﹐以爲「交際啟事第憑尺一以通情﹐於此而不竭吾誠。烏呼﹗用吾誠。」公旣擅絕詞翰﹐復篤於師友淵源﹐𨿽羽書旁午﹐親切函札﹐從不假手於人﹐以故外間流傳遺札甚多。僚吏稟牘寫作佳者﹐每親自批答圈點付還。客有以瑣屑爲嫌者﹐文忠曰「寒士緣此增重﹐官吏亦緣此加意。」佐治人才所系﹐固不細也。湘陰李文恭公星沅﹐以名孝廉掌安化陶文毅﹝云汀﹞鄂藩任內書記﹐文忠知其詞翰爲天下第一﹐托人以千金聘之。會文恭已辭館入都會試﹐得館選﹐未果來。其後卒代文忠爲欽差大臣﹐督辦廣西軍務﹐卒於軍中﹐亦與之同。濤園《題文忠手札》詩中有句云「平生重師友﹐辧曲擅書記。後起賞長源﹐落星追管桂。」蓋謂此也。歙縣程春海侍郎贈文忠楹帖云「爲政如作眞書﹐綿密無間﹔愛人若保赤子﹐體會入微。」余所見文忠遺札﹐率皆密行細楷﹐長言往復﹐嘆其心血多人數斗﹐「綿密無間」一語﹐亦足狀之。

五七三﹑濤園生平熟讀《左傳》《坡集》﹐得力最久﹐每以入詩。海藏樓挽詩﹐所謂「共推《左》癖如元凱﹐酷慕詩流作老坡」者也。近人爲同光派詩﹐閩才獨盛。沈乙庵嘗戲謂之曰「假有張爲圖者﹐太夷爲『淸奇僻苦主』﹐君爲『博解宏拔主』﹐可乎﹖」君頗自任﹐猶若不足。其意气遒上﹐有如此者。見乙庵所爲《詩序》中﹐觀槿爲君外孫﹐承遺命刊君集﹐謂君於同光以來朝政時局﹐人物掌故﹐多所紀述﹐可作史觀。聽水老人贈君詩﹐亦有「史料一朝《正陽集》﹐才名並世海藏樓」之語。《正陽集》者﹐君監榷江淮間所作也。其時幕客有陳木庵﹑林暾谷二君﹐從容賦詠﹐積詩遂夥。集中有《喜馮庵至懷暾谷津門》云「東捨馮庵西晚翠﹐唱予和汝《正陽》詩。暑中熱客作歸計﹐花下郎官行苦饑。風雨孤燈師有道﹐星河萬里夜何其。此邦不信成都會﹐人物猶堪記一時。」卽是時作。又有《戊戌十一月二十三日寫經竟書後》云「春及東坡百日期﹐牛衣身後夢猶疑。誰知呵凍書丹夜﹐獨對淸齋禮佛時。望帝煩冤天許醉﹐世尊救苦事何裨。桐宮左右精靈繞﹐嫠也招魂恐未時。」距暾谷遇難後百日作也。君以女妻暾谷。女亦能詞﹐有才名。所著《崦樓詞稿》﹐君題詩云「婚嫁願初了﹐吾欲老邱樊。志業旣不遂﹐矧乃眾論喧。勞生暱兒女﹐息影求田園。邂逅及當時﹐年少王公孫。詞女得所適﹐食貧宜淸門。名聲忌藉甚﹐論詩鈍根。書叢恣瞑想﹐置筆窮混藩。一朝忽捨去﹐肝膽奉至尊。論思任親切﹐旬日看翔。士論謂庇主﹐子弄疑推袁。諸侯誣萇叔﹐太學訟陳蕃。成仁他弗卹﹐羣吠安足論。詩卷畱天地﹐千秋晚翠軒。勁節耐冰雪﹐忠魂依天閽。崦樓絕妙詞﹐合校聲暗吞。酬子瞰名章﹐空齡啼哀援。須臾忍性命﹐待子理覆盆。抑情更感逝﹐腹痛能無言。鍾山那子翁﹐晚歲彌溫存。結構決明年﹐突兀懸江村。﹝時家書有『卜築灣灣裹』之議。﹞老夫謀少憩﹐精衛方街冤。」以上均見《正陽集》中。攺革後有《義熙集》﹐其《甲寅八月十三日﹐感答南海兼報節庵》云「音容入夢已模糊﹐碧血寧爲絳市蘇。海外人歸爲位哭﹐劫余老去痛心無。前朝遺艸分明在﹐﹝楊氏遺孤墩徳宗手詔。﹞實錄他年點竄殊。料得斯文天未喪﹐更生正气不曾孤。」亦追悼晚翠軒之作。

五七四﹑吾邑淸初詩人﹐以許李二家爲最盛﹐李謂容齋﹑丹壑父子﹐許謂杜鄰﹝裔衡﹞﹑四山﹝孫荃﹞父子也。杜鄰爲明湘畹中丞﹝如蘭﹞之子﹐淸門文采﹐良有自來。中丞以萬曆進土﹐官至桂撫。邑志載其《香雪庵全集》共十二卷。今只存一卷﹐且無序跋﹐皆中丞山居及知光州遷工部郎時作。而撫吳撫桂﹐所作均佚﹐知其散失者多矣。集中《詠女將秦良玉援遼》云「鐵騎紅妝照漢城﹐蛾眉髙髻擁長旌。軍稱娘子香成陣﹐隊出佳人翠作營。花襯錦袍宜鬢綠﹐光寒寶劍逼釵明。提戈直奪胭脂塞﹐共道封侯屬女英。」可作詩史讀。

五七五﹑齊君白石﹐學畫學詩﹐俱在中年以後﹐一以冬心爲師。畫得冬心七八﹐爲東贏所重久矣。今觀其詩﹐如《疏籬對菊》云「西風吹袂獨徘徊﹐短短秋籬霜艸衰。一笑陶潛折腰罷﹐菊花還似舊時開。」《甘吉藏書》云「親題書目未饃糊﹐甘吉樓中與蠢居。此日開函揮淚讀﹐幾人不負乃翁書。」均有淡宕之致﹐亦冬心嫡派也。

五七六﹑予於詩鐘不多作﹐而「重」「易」一唱﹐偶得「重山復水非無路﹐易俗移風要有人」二句﹐誦洛嘗以屬之蟬香﹐旣知其誤﹐乃貽一箋云「因憶『斜陽占柳』﹐放翁亦作潛夫﹔『靑艸池塘』﹐師秀傳爲君實。古人名句﹐恆見雷同。爰賦小詩﹐以博莞爾﹕『未必南宗異北宗﹐東云時復遇西峯。他年誰定詩公案﹐一笑閣黎錯打鐘。』」詩筆爽麗。其實古人此類甚多﹐夏五傳疑﹐不足深論。誦洛乃復爲詩正之﹐亦足添一段公案也。

五七七﹑五言絕句﹐最不易工。偶閱宋詩﹐如菹仲淹《淮上遇風》云「一悼危於葉﹐傍觀亦損神。他時在平地﹐無忽險中人。」蘇軾嘲子由云「堆兒盡埃簡﹐攻之如蠢虫。誰知聖人意﹐不在古書中。」張舜民《百舌》云「學盡百禽語﹐終無自己聲。深山喬木底﹐緘口過平生。」張孝祥《野牧園》云「秋晚稻生孫﹐催科不到門。人閒牛亦樂﹐隨意過前村。」劉克莊《乍歸》云「宮滿無南物﹐飄然匹馬還。惟應詩卷裹﹐偸盡桂州山。」眞山民《吉水夜泊》云「入夜始維舟﹐黃蘆古渡頭。眠鷗知讓客﹐飛過蓼花洲。」邵定《漁家》云「漁家臨水住﹐春盡無花開。年年謝流水﹐流得好花來。」羅公升《謝友人惠菊》云「困粟分公瑾﹐千金壽仲連。山人不須此﹐再拜菊花前。」數詩𨿽非盛唐韻味﹐然亦爽似秋籟﹐有飄逸不盡之致。

五七八﹑宋人六言詩﹐如陸遊《雜興》云「舉足加劉公腹﹐引手捋孫郎須。士气日趨委靡﹐賴有二君掃除。」彭汝礪《田園樂》云「買田何須近郭﹐作屋卻要依山。靑山共我終始﹐白鳥隨人往還。」朱子《鉛山立春》云「行盡風林雪徑﹐依然水館山村。卻是春風有腳﹐今朝先到柴門。」文同《偶書》云「相如何必稱病﹐靖節何須去官。就下其誰不許﹐如愚是處皆安。」汪薦《演雅》云「布谷不稼不穡﹐巧婦無褐無衣。提壺不可挹酒﹐絡緯匪來貿絲。」湯漢《自儆》云「《春秋》責備賢者﹐造物計較好人。一點莫畱余滓﹐十分成就全身。」毛翊《墨竹》云「伯夷有夙世契﹐子猷結千古交。煙外三葉五葉﹐雨中一梢兩梢。」六言最易笨滯﹐此皆字字飛動﹐讀之令人心曠神怡。

五七九﹑詞有純是現量﹐不用風花雪月妝點字面者。如山谷云「拚了又捨了﹐定是者回休了﹐及至相逢又依舊。」顧復云「換我心爲汝心﹐始知相憶深。」呂渭老云「怎生分得煩惱﹐兩處勻攤。」李甲云「拚則而今己拚了﹐忘則怎生便忘得。」僧皎然云「問東君因甚將春﹐老卻閒人。」溫飛卿云「梧桐樹﹐三更雨﹐不道離情更苦。一葉葉﹐一聲聲﹐空階滴到明。」柳永云「忍把浮名﹐換了淺斟低唱。」石孝友云「擬寫相思持送汝﹐如何盡得相思意。」周紫芝云「杜鵑只解怨殘春﹐也不管﹑人煩惱。」徐一初云「便破帽飄零﹐也得傳千古。」無名氏云「扁舟寓興江湖上﹐無人知道名姓。」孫夫人云「別離情緒﹐待歸來都告。怕傷郎﹐又還休道。」劉燾云「告汝髙飛遠舉﹐前程事﹑永沒磨折。」程垓云「黃昏院落﹐問誰猶在憑闌處。」黃機云「只把從前不殺﹐也應換得長生。」趙以仁云「雁聲能到畫樓中﹐也願玉人知道有秋風。」趙惇儒云「悔不當時描得﹐如今何處尋覓。」嚴仁云「一春不忍上髙樓﹐爲怕見﹑分攜處。」李白雲﹕「應是天仙狂醉﹐亂把白雲揉碎。」姜夔云「楊柳津頭﹐梨花墻外﹐心事兩人知。」蘇軾云「道則渾是錯﹐不道如何卽是。者裹原無我與汝﹐甚喚做物情之外。」辛棄疾云「溪邊白鷺﹐來吾告汝﹐溪裹魚兒堪數。主人憐汝汝憐魚﹐要物我﹐欣然一處。」朱子云「睡處林風瑟瑟﹐覺來山月團團。身心無累久輕安﹐況有淸涼池館。」以上詞句﹐或言外得禪意﹐或卽癡處可以參禪﹐各有妙處。而蘇辛與朱子之詞﹐皆是正面﹐不用向外猜量﹐尢不易得。蓋詞者﹐詩之餘也。詩貴現量﹐則詞當不出現量之外﹐不過較詩更曲折耳。

五八○﹑詩有八病﹐一日「平頭」﹐謂第一字與第六字同聲﹐第二字與第七字同聲。二日「上尾」﹐謂第五字與第十字同聲。三日「蜂腰」﹐謂第二字與第四字同聲﹐犯在一句內﹐如蜂身之中紐。四日「鶴膝」﹐謂第五字與第十五宇同聲。五日「大均」﹐如五言用「新」字均者﹐九字中不得更著「眞」均中字。六日「小均」﹐除均外﹐但九字中有相犯同聲者是。七日「旁組」﹐如十字中已有「田」字﹐不得著「寅」「延」字。八日「正紐」﹐如「王」﹑「衽」﹑「任」﹑「入」四字爲一紐﹐一句之中﹐不得犯此。沈約云「八病惟上尾鶴膝最忌。」王元美謂休文拘滯﹐不免商君之酷。然休文又云「文章當從三易﹐易見事﹐一也﹔易識字﹐二也﹔易誦﹑三也。」此論至爲乎允﹐從古傳誦之句﹐未有出此三易之外者﹐亦相宗之所謂現量也。

五八一﹑或以作詩之要問崔徳符﹐曰「但多讀而勿使﹐斯爲善。」

五八二﹑五字句以上二下三爲脈﹐七字以上四下三爲脈﹐其恆也。若元微之「庾公樓悵望」﹐韓退之「𨿽欲悔舌不可捫」﹐皆蹇喫不可學。

五八三﹑今人作詩﹐必入故事﹐盛唐卽景造意﹐何嘗有此。故詩貴尙淸虛。

五八四﹑唐明皇令僧教康昆侖琵琶﹐僧云「且遺昆侖不近樂器十年﹐使忘其舊日本領﹐然後可教。」今人欲學詩﹐亦須忘其平日碉琢之習﹐然後可學。

五八五﹑張藉祖《國風》﹐宗漠樂府﹐尢長於用俗。王介甫題張集云「看是尋常最奇崛﹐成如容易卻艱辛。」凡用俗言俗事﹐較用古更難也。

五八六﹑王思任云「李賀以哀激之思﹐作晦僻之調﹐喜用『鬼』字﹑『泣』字﹑『死』字﹑『血』字﹐幽冷溪刻﹐法當得夭。」

五八七﹑老杜每逢宴集﹐往往贊人食味﹐如「且食雙魚美﹐誰看異味重」之類﹐不一而足。又「華筵直一金」。酸窮可憐﹐法當得貧。

五八八﹑世謂許渾詩不如不做﹐鄙其無才藻﹐無教化。孫光憲甚薄之。方回亦云「如人形有餘而均不足。」

五八九﹑世稱章孝標「云領浮名去﹐鐘撞大夢回」二句新爽﹐然上句較勝。

五九○﹑周朴多得猛句﹐無可時出雄句﹐咄咄火攻。貫休奇句似從天墜﹐皆不虛傳。湘鄕以大句贊芋仙﹐似用米湯太過。

五九一﹑儲光義閒婉眞至﹐髙處似元亮﹐平處似右丞﹐可稱妙品。然七言詩實無可采。

五九二﹑七言近體﹐求一壓捲之作﹐古無定論。嚴滄浪推崔顥《黃鶴樓》﹐何仲默﹑薛君采推沈期《盧家少婦》﹐王賓州則謂當於老杜「風急天髙」﹑「老去悲秋」﹑「玉露凋傷」﹑「昆明池水」四詩中求之。其實沈作較優。

五九三﹑蘇渙以盜始﹐以盜終。老杜稱爲靜者﹐寄詩望其致主堯舜﹐屢贊不已。世稱杜爲詩史﹐顱如是耶。

五九四﹑僖昭時﹐有白衫舉子﹐乞而歌於市云「執板髙歌乞个錢﹐塵中流浪且隨緣。直饒到老長如此﹐猶勝危時弄化權。」此人胸次超曠﹐目無宰相﹐大是可兒。

五九五﹑明代詩人﹐率多優孟衣冠﹐讀之令人沈悶。惟陳白沙明徹爽快﹐皆見道之言。五言如「吾道有宗主﹐千秋朱紫陽。說敬不離口﹐示我入徳方」﹐又「此心自太古﹐何必生唐虞。此道苟能明﹐何必多讀書」﹐又「眞樂何從生﹐生於氤氳間﹐氤氳不在酒﹐乃在心之玄」﹐又「混沌固有初﹐渾淪本無物。萬化自流形﹐何處尋吾一」﹐又「小雨閉空齋﹐靑靑竹映階。道人終日靜﹐一枕到無懷」﹐又「冬眠不覺曉﹐開門見白雲。雲中何所有﹐童子兩三人」﹐又「霜前淡淡花﹐瓢內深深酒。今日陶淵明﹐廬山作重九」﹐又「作詩尙平淡﹐當與風雅期。如飲玄酒者﹐器用瓦爲卮」。七言如「白日幾時生羽翼﹐金丹負我不神仙。東家茗頻分啜﹐兩腋淸風也可憐」﹐又「淸曉有人來扉﹐風吹衫袖白披披。昨宵雨打山窗破﹐莫怪先生下榻遲」﹐又「《擊壤》聲中酒國春﹐海風吹老石邊身。桃花幾樹衡門下﹐我是唐虞一輩民」﹐又「村徑西來入社松﹐北山終日白雲封。往來獨把梅花笑﹐只有沙堆不負公」﹐又「了無意緒向諸緣﹐到處茅椒可借眠。白日與人同在夢﹐不應疑我是神仙」。此類妙詩﹐不一而足﹐閒中層誦﹐可以開拓心胸。

