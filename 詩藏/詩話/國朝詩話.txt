國朝詩話﹝淸﹞楊際昌

●例言四則

國家百數十年來﹐聲教覃敷﹐風雅之盛﹐遠軼前代﹐壇坫巨公﹐又無明人水火相射之習﹐誠太和元气也。不揣譾劣﹐常思徧博采﹐匯選成集。而身處鄕曲﹐無力网羅﹐姑取案頭所有﹐參以管見﹐庸妄無所逃罪矣。

秀水朱竹太史《明詩綜》﹐多錄國初遺民。以鄙意論之﹐鼎革後﹐明之士大夫﹐或抗王師而死﹐或捐軀而死﹐周頑殷義﹐自當屬明。其餘無論登仕版與否﹐踐土食毛﹐孰非臣子﹖故易其例﹐槪收入捲內。

是役也﹐始於丙子﹐下帷韓兄星若之貯碧軒﹐迄今戊寅﹐繕寫甫得二卷。同人以予四十賤辰﹐亟請捐貲付刊。嗣後尙將陸續采輯﹐倘大雅見之﹐不鄙其瑣瑣﹐惠示名章﹐深所望云。

捲內不拘人之窮達﹐名之微顯﹐惟其人尙在者﹐詩𨿽佩服﹐姑存以有待﹐恐涉依附之私﹐不敢不避嫌也。

●卷一

國朝右文﹐超軼前代。世祖撫有宇內﹐不廢文翰。長洲尢悔侗嘗作《西廂傳奇》「臨去秋波」文﹐深邀睿鑑﹐嘆爲才子。後見《讀離騷樂府》﹐亦稱旨﹐俾教坊內人﹐播之管弦。及龍馭升遐﹐悔罷官﹐自北平歸﹐新城王司寇士礻眞寄詩云「南苑西風禦水流﹐殿前無復按《梁州》。飄零法曲人間徧﹐誰付當年菊部頭﹖」尢欷泣下﹐誠感恩之至也。康熙己未﹐尢以博學鴻詞科入翰林。詩篇頗富﹐《外國竹枝詞》《明史樂府》﹐世推絕妙。

黃岡杜處士茶村僑居金陵﹐與周侍郎櫟園亮工諸名士觀燈船﹐周出百金置席上爲采﹐賭鼓吹詞。茶村遽起攫之曰「鮑叔知我貧也。」就吟席振筆﹐立成長歌一百七十四句﹐客皆傾倒﹐詩名大著。然其《變雅堂稿》﹐究以五言古今體爲拔俗﹐偶作短章﹐亦非率爾。合肥龔宗伯芝麓鼎孳極賞其詠蘇子瞻一絕云「堂堂復堂堂﹐子瞻出峨眉。少讀《範滂傳》﹐晚和淵明詩。」謂下二句能盡子瞻一生也。

王新城詩﹐一代宗匠﹐總是風騷絕世。論魄力﹐《蜀道集》最勝﹐五言律尢生平所少。起句如《遇仙橋卽事》﹕「浮收渭北﹐初日照終南」。《寶雞縣》﹕「險絕古陳倉﹐停車落日黃。」《彌牟道中望八陣圖遺址》﹕「落日彌牟道﹐霜風百戰場。」《金方伯邀泛浣花溪》﹕「萬里橋邊去﹐還多弔古情。」《題三忠傳》「已失夔門險﹐誰云蜀道難﹖」《陽縣》﹕「十月陽縣﹐千崖石气靑。」《抵彜陵州》﹕「扁舟天上落﹐回首萬灘髙。」《峴山和孟公韻》﹕「往者不可作﹐含淒方在今。」聯句如《寶雞道中》﹕「遠天吳嶽影﹐斜日渭川流。」《益門鎭》﹕「棧髙不落﹐隴樹曉還蒼。」《鳳縣》﹕「千峯圍邸閣﹐一綫望中原。」《雨趨畱壩》﹕「路遙洋水北﹐天盡武關東。」《武侯琴室》﹕「至今籌筆地﹐猶見出師心。」《蒼溪縣》﹕「蠻江吹積雨﹐急峽束盤渦。」《閬中感興》﹕「秋風吹劍外﹐客鬢老巴西。」《望劍州懷喬文衣》﹕「才士無髙位﹐吟魂寄百蠻。」《夾江縣》﹕「江山眞萬里﹐雨雪到諸蠻。」《舟出巴峽》﹕「開見江樹﹐峽斷望人煙。」《巴東秋風亭謁寇萊公祠》﹕「淸猿吟楚塞﹐客淚落巴東。」《抵彜陵州》﹕「三湘初落木﹐萬里飽聞猿。」《宜都縣南中流大風》﹕「風生羊角戍﹐山盡虎牙關。」結句如《漢臺》﹕「風今寂寞﹐江漢自波瀾。」《虎跳驛》﹕「巴西兵馬后﹐多少未招魂﹖」《天柱山絕頂望見岷山作》﹕「大荒飛鳥外﹐眼底盡姚州。」《彌牟道中望八陣圖遺址》﹕「臥龍虛故迹﹐駐馬惜降王。」《九日謁昭烈惠陵》﹕「錦江非渭水﹐猶作霸陵看。」《抵歸州》﹕「興亡紛在眼﹐衮衮大江流。」《題三閭大夫廟》﹕「武關嗚咽水﹐猶怨楚襄王。」《黃陵廟》﹕「尙憶平成日﹐茫茫辧九州。」《隆中》﹕「岷江流不盡﹐西望一沾襟。」此等格調﹐皆不愧少陵夔州作也。

太倉吳祭酒偉業詩﹐輒使讀者哀惋。「我本淮王舊雞犬﹐不隨仙去落人間」﹐「忍死偸生廿載余﹐而今罪孽怎消除」﹐尢一字一淚也。

嘉定孫公致彌《題秦淮小榭四絕句》﹐丰致宛轉﹐極耐咀嚼。詩云「赤欄橋外柳千條﹐一曲靑溪漲晚潮。鵝管偸聲催月上﹐不知何計不魂消。」「南部煙花失舊聞﹐都無歌笑有愁。才人潦例佳人老﹐腸斷當年白練裙。」「艷曲空傳《燕子箋》﹐如雷羯鼓鬧燈船。可憐三五花梢月﹐曾向臨春閣外圓。」「Ы乃聲中酒半消﹐水天話總無聊。不須重數華胥夢﹐衰柳秋風見六朝。」

平樂太守佟釒英妻趙恭人﹐早寡﹐鞠子成進士。所居曰殘夢樓﹐因號殘夢主人。有《祭竈》詩云「再拜東廚司命神﹐聊將淸水餞行尊。年年破屋多塵土﹐須恕夫亡子幼人。」眞切有趣。又《題邊塞圖》云「黃沙漠漠迥無垠﹐萬古關河不度春。今見畫圖腸欲斷。可知當日戍邊人。」亦不類巾幗語也。

有一僧假紺池和尙宗渭「亂松殘雪寺﹐孤磬夕陽山」句﹐謁王阮亭先生﹐先生極賞之﹐贈詩云「愛公殘雪句﹐何減《碧篇》」。余謂此等詩初無深意﹐不過錄唐人幽淡句子作藍本耳。

陳恪勤公鵬年爲國朝偉人﹐偶見其《冬日感懷》詩內一首云「平生夢落五湖邊﹐竹馬重來事黯然。蠲賜歡聲方動地﹐滯淫秋水又浮天。東南財賦無籌策﹐士女嬉遊有歲年。春樹萬家煙霧裏﹐白公堤上每流連。」懷抱溢於楮墨矣。

孔東塘尙任用侯方域﹑李香君事作《桃花扇傳奇》﹐詩人題詠甚多。徳州田司農雯云「一例降旗出石頭﹐烏啼楓落秣陵秋。南朝有傷心淚﹐更向胭脂井畔流。」爲得作者本意。商丘宋太宰犖云「血作桃花寄怨孤﹐天涯把扇幾長吁。不知壯悔髙堂下﹐入骨相思悔得無﹖」乃朝宗鍼砭也。

蔚州魏尙書象樞作《循吏行送人之官》云「古人愛身今愛管﹐此身一失官何補﹗」維世名言﹐可想見其生平。

樂府以古質爲最髙﹐然髙處全在命意﹐意髙格自髙矣。吳南村宗漢《東門行》一首絕佳﹕「出東門﹐意欲前﹐欲前未及得前。遠聞兒啼女泣﹐使我僕馬爲流連。君但行﹐勿流連。堂上有兩親﹐機中有絲日一縑。賤妾糟糠﹐終不令君親饑且寒。道旁之水泥濁濁﹐長安馬﹐多食粟﹐一車覆﹐一車續。願君爲臣忠﹐爲吏廉﹐吹風到茅屋﹐結駟歸來非我欲。」

蕭芷崖詩以攻木爲業﹐暇則吟詠。《度關》五言律云「獨身遊萬里﹐深雪度重關。遼海吞邊月﹐長城鎖亂山。馬隨雞唱發﹐心逐雁飛還。東道多賢主﹐葡萄壯客顏。」音響瑯瑯﹐雅非凡筆。鈕玉樵目爲藝隱。

康熙間﹐朝鮮使臣來賀聖祖萬壽﹐有「河淸際千年一﹐嵩壽齊呼萬歲三」之句。用事甚熟﹐一經屬對﹐卽成奇特﹐非才人不辦。

金陵詩托興於王﹑謝燕子者﹐自劉夢得後頗多。康熙間﹐秀水布衣王價人一絕﹐爲時所稱﹕「水滿秦淮長綠﹐千秋王謝已灰塵。春風燕子家家入﹐無復當時舊主人。」視夢得意露﹐而詞則更淒婉。

楊鐵崖﹑李西涯樂府﹐同工異曲﹐久傳於世。吳江鈕易所著《新樂府》﹐有《權門犬》《椒山膽》二題﹐詞亦淋漓。《權門犬》云「權門犬﹐吠權門。好官自我爲﹐笑罵誰復論﹖嗥以南﹐嗥以北﹐權門有竇恣出入。鹵簿都城天地墨﹐徒令志士空嘆息。一朝權門冷落車馬稀﹐羣犬狺狺失所依。犬兮犬兮良可悲﹐搖尾權門空爾爲﹗」《椒山膽》云「椒山膽﹐何壯哉﹗一月官西遷﹐遠自狄道萬里來。君恩一何渥﹐臣心安敢灰﹗一腔熱血不敢冷﹐九死百折終不回。寧與夏曾同日死﹐不顧權門怒若雷。捐此七尺軀﹐上報明天子。忠臣之心聊復爾﹐刀鋸鼎鑊甘如旨。十罪五姦義不移﹐疏艸一入人人危。椒山自有膽﹐何用蚺蛇爲﹗」

龔尙書姬人顧橫波﹐善畫蘭﹐虞山錢宗伯牧齋謙益所寵柳是小字蘼蕪者題其上。宣城梅耦長庚有絕句云「半幅雙鉤楚澤春﹐南朝舊部總傷神。蘼蕪詩句橫波墨﹐都是尙書傳里人。」微文托諷﹐深得風人之旨。

牧齋《題沈朗倩石秋柳小景》絕句云「刻露巖石骨愁﹐兩株風柳曳殘秋。分明一段荒寒景﹐今日鍾山古石頭。」王阮亭和之云「宮柳煙含六代愁﹐絲絲畏見冶城秋。無情畫裏逢搖落﹐一夜西風滿石頭。」袁籜韞玉極爲嘆賞。阮亭亦輒自喜﹐書之《居易錄》。余意阮亭詩自俊﹐更是有意求工﹐牧齋則信筆寫出﹐所感已深耳。

如臯冒巢民襄園林之勝﹐賓客之美﹐一時莫並﹐同人唱和﹐亦多佳句。余最愛陳其年維崧「十隊寶刀春結客﹐三更銀甲夜開樽」﹐豪气勃勃。若徐方虎倬「人憐滄海遺民少﹐話聽開元逸事多」﹐更不止流連光景矣。

徐芝仙蘭《出居庸關》詩云「將軍此去必封侯﹐士卒何心肯逗畱。馬后桃花馬前雪﹐出關爭得不回頭﹗」新警可傳。

吳逆爲亂時﹐長沙朱氏女被營兵所掠。氏堅志﹐眾莫敢犯。舟至小孤山﹐投江死。屍逆流三日﹐浮至故居水濱﹐夢訴於父母。驚起迹之﹐獲其屍﹐懷間得絕句十首。有云「少小伶俜畫閣時﹐詩書曾奉母爲師。濤聲向夜悲何急﹐猶記燈前讀《楚詞》。」又云「狂帆慘說過雙孤﹐掩袖潸潸淚欲枯。葬入江魚浮海去﹐不畱羞冢在姑蘇。」此人此詩﹐載筆者詎容遺之耶﹗

澤州陳相公廷敬《聞笛》詩云「一片長安秋月明﹐誰吹玉笛夜多情﹖關山萬古無消息﹐腸斷風前入破聲。」丰致灑然﹐絕不妝點臺閣气象。

王阮亭極重徐東癡夜﹐爲刻集二百餘篇。偶憶其《淸明》詩云「今年春冷候常賒﹐野曠烏啼日又斜。寒食淸明都已過﹐墓田撩亂野棠花。」《轉城》詩云「來看東風剪柳條﹐土膏新軟雪全消。轉城三面無相識﹐黃葉隨人過板橋。」幽澹之致﹐故是軼俗。

吳東裏宗潛嘗有句云「大烹豆腐瓜茄菜﹐髙會荊妻兒女孫。」𨿽屬遊戲﹐亦自有趣﹐但不可相仿效耳。

秀水朱檢討竹彜尊與王阮亭齊名﹐世稱南朱北王。王專擅風神﹐朱兼騁才藻﹐以云作家﹐皆非妄有名也。朱七言近體少於王﹐然有可爲正宗者數首。如《陵》云「秣陵城闕暮封﹐估客帆檣落日逢。萬里星霜沙塞雁﹐五更風雨掖門松。長江鐵鎖空千尺﹐大道朱樓定幾重﹖此夕愁人聽鼓角﹐驚心不似景陽鐘。」《登大庾嶺》云「雄關直上嶺孤﹐驛路梅花歲月䢐。丞相祠堂虛寂寞﹐越王城闕總荒蕪。自來北至無鴻雁﹐從此南飛有鷓鴣。鄕國不堪重佇望。亂山落日滿長途。」《崧臺晚眺》﹕「傑閣臨江試獨過﹐側身天地一悲歌。蒼梧風起愁暮﹐髙峽晴開落照多。綠艸炎州巢翠羽﹐金鞭沙市走明駝。平蠻更憶當年事﹐諸將誰同馬伏波﹖」《畱別董三》﹕「離堂剪燭重燒燭﹐深夜他鄕說故鄕。作客蕭條官舍下﹐逢君歌哭壚傍。明朝分手仍南北﹐後會相期各渺茫。長路烽煙驚海甸﹐亂山風雨暗河梁。」《送曹侍郎備兵大同》﹕「司農議論朝端重﹐副相聲名輦下聞。豈意尙煩西顧策﹐翻教暫領朔方軍。河邊遠道人千里﹐天外鄕書雁幾羣。到日關城春色早﹐李陵臺畔柳紛紛」。《夢中送祁六出關》﹕「酌酒一杯歌一篇﹐沙頭落葉何紛然﹗朔方此去幾時反﹖南浦送君眞可憐。遼海月明霜滿野﹐陰山風動艸連天。紅顏白頭雙愁汝﹐欲寄音書何處傳﹖」《宣府鎭》﹕「髙城西北控燕都﹐吹角淸秋落日孤。尙憶武后巡玉塞﹐親從鎭國剖金符。宮槐禦柳今蕭瑟﹐虎圈鷹坊舊有無﹖邊事百年虛想象﹐誰誇天險塞飛狐﹖」工穩流麗﹐气韻亦不薄。

國初海內士子至京師者﹐先以所作呈龔芝麓﹐次必謁王阮亭﹑汪鈍翁琬﹑劉公勇體仁﹐汪輒詆﹐王輒贊﹐劉輒不還。劉未沒時﹐與友蘇銘至鳳陽龍興寺﹐禪喜竟日﹐回旅捨﹐是夕遂化去。見夢於蘇﹐吟詩云「六十年來一夢醒﹐飄然四大禦風輕。與君昨日龍興寺﹐猶是拖泥帶水行。」可知此公胸中初無礙。

毛太史西河奇齡選浙江閨秀詩﹐獨遺山陰王氏。王氏有女名端淑﹐寄以詩云「王嬙非不無顏色﹐怎柰毛君下筆何﹗」使事可謂巧絕。

家四負老人格久客工詩﹐老而貧﹐有《艸》四卷﹐未及刻。五言古詩《寄內》云「卿如念遠遊﹐殷勤事吾母。吾母鬢已斑﹐有子天涯走。終日倚門閭﹐望斷重回首。此身未得歸﹐淒切卿知否﹖」眞摯可追孟郊《遊子吟》。近體佳句﹐五言如「稻花香野岸﹐楓葉冷淸溪」﹐「鄕心花月夜﹐旅夢水山程」﹐「大江潮暗上﹐孤艇渡猶迷」﹐「雁度秋迥﹐人吟夕照低」﹐「敝裘霜降後﹐驅馬日熹時」﹔七言如「半牀絮冷關河夢﹐一雁書銜蘆荻秋」﹐「平橋遙系垂江柳﹐深巷斜飛隔市煙」﹐「楓林寂寂數蟬噪﹐荻浦靑靑一鶴行」﹐「詩成賴有髙人賞﹐財匱曾甘俠客憐」﹐「離家浪迹河山徧﹐投老荒園松菊存」﹐「樵鼓隨風驚遠夢﹐紙窗畱月照孤眠」﹐「百歲光陰消客枕﹐半生蹤迹寄僧房」﹐吐屬皆工雅。

錢牧齋極愛楊無補「魚食葉如遊樹﹐髙柳眠陰半在池」之句。上句尙有刻劃痕﹐下句則天然入妙矣。

王考功西樵士祿與諸名士同賦《丹鳳城南秋夜長》詩﹐時推擅場。詩云「丹鳳城南秋夜長﹐關河寒近落微霜。那須錦字論長恨﹐自有淸砧使斷腸。破衲沙頭雁欲去﹐拂堆上艸初黃。傷心不及邊城月﹐猶照盧家玳瑁梁。」纏綿婉摯﹐不愧風人。

世稱杜少陵爲詩史﹐學杜者不須襲其貌﹐正須識此意耳。吳梅村歌行﹐大抵發於感愴﹐可歌可泣。余尢服膺《圓圓曲》前幅云「慟哭六軍皆縞素﹐衝冠一怒爲紅顏。」後幅云「全家白骨成灰土﹐一代紅妝照汗靑。」使吳逆無地自容。體則元﹑白﹐可爲史則已如杜也。

偶然吟詠﹐可以覘人气槪。三原孫豹人枝蔚《遊焦山》詩﹕「風起中流浪打船﹐秦人失色海邊。也知賦命原窮薄﹐尙欲西歸太華眠。」殊非凡語。

王阮亭七言絕句﹐以夢得﹑義山﹑牧之爲宗﹐間啟秀於宋﹑元﹐藝林競賞﹐大約在使事設色。予意宮詞﹑懷古﹑題畫﹑《竹枝》諸體﹐點染生新﹐自是作手﹐終以眼前情景﹐天然有興會有情寄者﹐爲最上乘。試會若干首﹐質之海內同志。《髙郵雨泊》﹕「寒雨秦淮夜泊船﹐南湖新漲水連天。風流不見秦淮海﹐寂寞人間五百年。」《夜雨題寒山寺寄西樵禮吉》次首﹕「楓葉蕭條水驛空﹐離居千里悵難同。十年舊約江南夢﹐獨聽寒山半夜鐘。」《大風渡江》第一首﹕「鑿翠流丹杳靄間﹐銀濤雪浪急潺。布帆十尺如飛鳥﹐臥看金陵兩岸山。」《眞州絕句》第三首﹕「曉上江樓最上層﹐去帆婀娜意難勝。白沙亭下潮千尺﹐直送離心到秣陵。」《雨中度故關》﹕「危棧飛流萬仞山﹐戍樓遙指暮間。西風忽送蕭蕭雨﹐滿路槐花出故關。」《望見華山》﹕「蒲阪南來問釣船﹐風陵追上隔風煙。黃河一曲流千里﹐太華居然落眼前。」《灞橋寄內》次首﹕「太華終南萬里遙﹐西來無處不魂銷。閨中若問金錢卜﹐秋雨秋風過灞橋。」《荊山口待渡》﹕「西連丰沛走中原﹐風色蕭蕭野渡昏。一望孤城天接水﹐亂山合沓是彭門。」《自錦繡峯下至東林寺》﹕「江州郭外雪濃﹐翠璧丹崖錦繡重。行盡淸溪三百里﹐東林才打午時鐘。」《烈山》﹕「古寺紅墻出翠微﹐莓苔石壁滴人衣。一行白鷺衝船起﹐上半巖松頂飛。」《嘉陵江上憶家》﹕「自入秦關歲月遲﹐棧隴樹苦相思。嘉陵驛路三千里﹐處處春山叫畫眉。」《漢州紀夢》﹕「照壁孤檠不自聊﹐隔窗寒雨打紅蕉。驚回一枕鄕園夢﹐身在西川金雁橋。」

聖廟幸海子捕魚賜羣臣﹐命賦詩。查翰林愼行詩云「笠檐蓑袂平生夢﹐臣本煙波一釣徒。」稱旨﹐內侍傳「煙波釣徒」查翰林﹐以別於聲山學士。劉廉使在園廷璣云「可與『春城無處不飛花』韓﹐同一佳話。」

宛平王公崇簡《新歲感興》第二者﹕「憶昔何人秉國成﹐甘泉烽火歲頻驚。盈廷聚訟皆鉤黨﹐伏闕求官藉論兵。坐使威權歸北寺﹐遂令盜賊藺西京。五陵豪貴皆塵土﹐日暮靑燐徧野橫。」明湣帝朝事﹐包括殆盡。

眞定梁公淸標《古意》絕句﹕「邊城戍卒枕雕戈﹐艸白沙黃獵騎多。報道將軍行塞外﹐層冰夜渡黑羊洞。」以擬唐人﹐在髙﹑李頎之間。

四明鄭刺史寒村梁曉行有句云「野水無橋牽馬渡﹐曉星如月照人行。」寫景工絕。

呂文兆熊爲劉在園所器﹐在園廉察江右﹐呂《登滕王閣》詩﹐一時傳誦﹐气格殊健。詩云「洪都尙有滕王閣﹐偶此登臨秋色開。風月不隨帝子去﹐江山如待老夫來。酒當紅葉黃花勸﹐詩是殘霞孤騖催。大手文章天亦忌﹐龍門千載有餘哀。」王勃龍門人﹐結蓋借以自況。

「雪後天髙雙羽輕﹐金晴斜瞬暮平。誰知艮嶽山頭燕﹐風雨年年罵蔡京。」戴巖犖明說《題徽宗畫鷹》詩也﹐殊覺新穎。

趙韋齋開雍《次山東門懷古》﹕「歌舞臺空迹已更﹐莫愁湖水尙盈盈。英雄消歇知多少﹐紅粉猶傳身後名。」令人喟然。

江都王墨舟轂《嶽墓》詩﹕「繡旗手揭宮中賜﹐一日金牌下十二。後先兩詔死生殊﹐總爲獄成三个字。嗟哉嶽侯英且武﹐背嵬失取黃龍府﹗縱言矯詔陷爰書﹐也應收得中原土。豈知侯乃忠孝人﹐違命興師是不臣。得地難將功蓋罪﹐一生大節向誰伸﹖妖狐片語將星沒﹐玉環老卒埋香骨。忠魂未必戀湖山﹐還隨二帝悲寒月。」是詩無一懈筆﹐尢愛「豈知侯乃忠孝人」四句﹐可盡掃行權諸論。

會稽沈宜士元工詩﹐有《吹竹集》﹐絕句每入晚唐勝境。《揚州宮人斜》云「恩寵何常判死生﹐玉鉤斜近阿﹛麻女﹜塋。協塘帝魄癡如舊﹐一隊香魂舞月明。」《楚宮怨》云「巫山偏到楚疆來﹐行雨行撥不開。神女豈眞腰更細﹐君王只是夢陽臺。」《聞歌》云「揚州《水調》至今傳﹐不管離人尙未眠。一片商音何處去﹖分明收在淚痕邊。」

山陰沈仲臨居敬久客不得志﹐遺詩兩卷﹐多淒苦之音。《邊城雜詠》云「野馬悲嘶秋夜涼﹐邊風天半葉飛揚。驚人欹枕鐙明滅﹐始信《梁州》曲斷腸。」《舟中聞雁》云「徵鴻嘹嚦向南飛﹐回首家鄕淚濕衣。此去關山無定所﹐難將消息寄君歸」。可想其遇。

「木葉蕭蕭下﹐亭臯慘淡中。讀詩懷柳惲﹐賦別餞文通。殘夜雁翎白﹐斜陽鴉背紅。計程今日去﹐秋盡到河東。」「一官看汝去﹐行李嘆蕭條。補被包書卷﹐詩囊雜酒瓢。山過虞阪脊﹐截太行腰。遙憶江楓冷﹐鄕心廿四橋。」京口李基和《送江辰六之官解梁》作也﹐雅淡有中唐風。

左寧南良玉爲將功不掩罪﹐最後以誅馬﹑阮爲名﹐稱兵東下﹐尢爲不宜。然統觀史傳﹐其志尙可原也。王新城載筆屢斥之。予意吳梅村身歷變故﹐聞見必眞﹐如《圓圓曲》《臨淮老妓行》﹐皆無忌諱﹐何獨諱夫寧南﹖其《揚州》詩「東來處仲無他志」﹐謂寧南也。目以「處仲」﹐原其「無他志」﹐斟酌平允。惟錢虞山《題畫像歌》「誓剜心肝奉天子﹐拚灑毫毛布戰場」﹐過於袒護。此新城所以有「東林諸公諱其作賊」之議也。

虞山丙戌南還﹐《贈別故侯家妓人冬歌》詩﹕「繡嶺灰飛金穀殘﹐內人紅袖淚闌干。臨觴莫悵靑娥老﹐兩見仙人泣露盤。」「天樂荒涼禁苑傾﹐教坊淒斷舊歌聲。臨歧只合懵騰去﹐不忍聽他唱《渭城》。」《金壇逢水榭故妓》詩﹕「黃閣靑樓盡可哀﹐啼妝墮髻尙低徊。莫欺鳥爪麻姑少﹐曾見滄桑前度來。」「剩水殘山花信稀﹐瑣窗鸚鵡舊籠非。儂家十二珠簾外﹐可有尋常燕子飛﹖」《金陵雜題》詩﹕「頓老琵琶舊典則﹐檀槽生澀響丁零。南巡法曲誰人問﹖頭白周郎掩淚聽」。「舊曲新詩壓教坊﹐縷衣垂白感湖湘。開《閏集》教孫女﹐身是前朝鄭妥娘。」哀音感人﹐豈可但以風流結習目之。周郎名錫圭﹐字禹錫﹐吾越人。妥娘字如英﹐詩載《列朝詩選閏集》。

寶應朱秋崖克生《送魏推官學渠之成都任》律句云「佐郡分符入武擔﹐錦韉玉勒跨桃驂。梁園賓客歌《楊柳》﹐蜀國山河種石楠。叱馭寧辭九折阪﹐題詩應過百花潭。何年得訪嚴平宅﹖欲卜升沈望劍南。」時王西樵﹑汪鈍翁諸公皆賦詩﹐秋崖分韻得「覃」字﹐全首使事命意皆佳。

孟津王公覺斯鐸詩篇甚富﹐材力亦饒﹐所乏者情韻。間爲絕句﹐轉使人把玩不厭。「三十年前紫塞垣﹐眉長鬢短眼殊昏。淚垂只說功名誤﹐怕教兒孫過雁門。」詠《老兵》也。「竹簟銀牀生暗塵﹐空庭似水共冰輪。月華畱意遲遲落﹐好照昭陽歌舞人。」《秋宮怨詞》也。「古木蕭蕭野岸空﹐多年血戰起陰風。公然一派西山水﹐流到沙場便不同。」《白溝河》也。「宮中何必論蛾眉﹐薄命生來只自知。他日君王如見面﹐可憐又遇白頭時。」《宮意》也。

「滄江如此急﹐亂石自中流」﹐程山公名侯考。《登焦山》句也﹐極爲寧都魏叔子禧所賞。余未詳山公爲人﹐但以詩論﹐已拔俗千執矣。

平湖陸稼書先生隴其﹐眞儒也。朱竹有詩寄之﹕「主恩先後逐臣還﹐羨爾幽棲泖一灣。想得著書風幔底﹐桂花如霰落秋山。」下二句能狀其肅然自得之致。

國初遺民閻古古爾梅﹐蒙世祖恩赦後﹐《別柏鄕魏相公裔介合肥龔尙書》詩﹕「君相從來能造命﹐湖山此去好容身。」述感謝意殊得體。其他如詠秦始皇﹕「貴盛難消生妄想﹐聰明太盡轉癡愚。」詠歌風臺﹕「英雄原不羞貧賤﹐歌舞何曾損帝王。」「罵亦看何等客﹐腐儒原是使人輕。」議論暢快。《至函谷關》﹕「範叔西來人不識﹐田文東去吏猶眠。」使事工穩﹐不減胡宿也。

康熙丁丑﹐聖廟親徵葛爾丹﹐奏凱歸﹐羣臣多賦詩紀盛。昆山徐公果亭秉義仿唐楊巨源體﹐獻《聖武成功詩》十章。其四章云「帳殿神居迥﹐戎衣睿慮長。韋珠作服﹐な奉玉爲裝。蓄眾仁無敵﹐勝殘武獨揚。旌旃林蔽影﹐組練日流光。魚麗成前列﹐龍韜運上方。軍容分左右﹐黃鉞在中央」。形容典麗。九章云「鑾發秦川永﹐龍回晉水淸。睿情周隱﹐朗鑑肅票彡纓。兵自天河洗﹐功因月成。三農安衤發衤﹐一宿落槍。大漠煙何峻﹐周行砥似平。無窮宵旰意﹐浩蕩及蒼生。」尢能狀如天之仁﹐不愧《雅》《頌》遺軌也。

永年申和孟涵光﹐節湣公佳允子。與逸民殷嶽﹑張蓋﹑劉逢源友﹐開河朔詩派。七言絕句中﹐有不煩雕飾天然如畫者。《遊黃花谷》云「竹杖尋源入上方﹐滿山槲葉晚蒼蒼。亂碑零落遊人少﹐一道飛泉下夕陽。」《舟明湖》云「女墻倒影下寒空﹐樹杪飛橋度遠虹。歷下人家十萬戶﹐秋來都在雁聲中。」《溪上》云「微霜昨夜下庭槐﹐水畔登萬里臺。兩岸蘆花飛白雪﹐午橋煙裏一舟來。」《茅屋成》云「溪上新成屋數間﹐柳花蒲葉滿松關。醉來白眼西窗下﹐臥看煙中馬服山。」

山陰張登子陸《經雁門關》詩﹕「重關髙峻勢嵯峨﹐傑閣天開有雁過。六月寒風吹客袂﹐三春衰柳徧山坡。泉從絕頂分溪澗﹐到中峯隱薜蘿。每憶當年邊戍苦﹐烽煙無警荷戈多。」全首熨貼﹐結語尢振。

常熟錢木良擇《寄劉在園官臺州》詩云「人從楊柳煙中去﹐書是桃花洞口來。」極工設色。後歸空門。有《唐音審體》行世。

泰興季天中開生《出關艸》﹐多淋漓悲壯。《尙陽堡卽事》第五首﹕「鑿冰十丈得泉歸﹐卻望千門白雪圍。海岸漁樵生計少﹐天涯親舊過談稀。頑山入屋霜連枕﹐斷壑當門月上衣。狼虎乍啼兒女哭﹐夜添松火敵寒威。」《送左大來先生葬》﹕「重關不禁旅魂過﹐夢裏看君渡塞河。白日總非生事少﹐黃泉翻羨故人多。荒臺啼鳥圍松柏﹐廢苑寒銷薜蘿。未遂首丘須淺葬﹐好畱枯骨待恩波。」《遼陽道中》﹕「關連白艸暮平﹐東望龍樓紫气生。烽羽久停無野哭﹐管弦將動有春耕。海潮仍洗殘兵壘﹐邊日曾覷大將營。隋堞唐記皆寂寞﹐惟聞山杵夜虛鳴。」

近人論詩﹐或詆新城近體爲新聲忘倦﹐以其多尙丰神也。獨不見「絕頂髙秋盤鸛鶴﹐大江白日踏黿鼉」﹐「城上風猶護蜀﹐江間波浪失吞吳」﹐「髙秋華嶽三峯出﹐曉日潼關四扇開」﹐「兩戒中分蟠太華﹐孤城北折走黃河」﹐「大江日夜流如昔﹐武帝雄風去不還」﹐「吳楚靑蒼分極浦﹐江山平遠入新秋」等句乎﹖惟《秋柳》四律﹐韻遠而骨媚﹐初非正宗﹐《精華錄》猶未割愛﹐遂貽口實。先生有《趙北口見秋柳》二絕句﹕「十二年前乍到時﹐板橋一曲柳千絲。而今滿目金城感﹐不見柔條地垂。」「六載隋堤送客驂﹐樹猶如此我何堪﹗銷魂橋上重相見﹐一樹依依似漢南。」幾使讀者亦欲下宣武之淚﹐轉勝律句也。

龔合肥詩文下筆數千言立就﹐不加點竄﹐世祖嘗於禁中賞嘆其才。詩刻意摹杜﹐古體多用韻﹐予謂見長初不在此。雅愛其《贈白仲調長歌》起雲﹕「甲乙之歲無事無﹐臺城白晝嗥妖狐。」指南渡時事也。下云「中有一人髯且怒﹐昔母趙嬈父王甫。」指懷寧也。「髯且怒」﹐活用「髯參軍能令公喜﹐能令公怒」事﹐是懷寧气象。下句是懷寧罪案﹐老辣非淺學可辦。僉才爲絕句﹐如「倚檻春愁《玉樹》飄﹐空江鐵鎖野煙消。興懷何限蘭亭感﹐流水靑山送六朝」。「萬里秋陰入暮煙﹐盤空石磴斷虹前。西風殘葉能多少﹐變盡江山九月天」。气韻絕不凡也。虞山﹑太倉間﹐非公自難鼎足。顧茂倫有孝趙山子鈔《江左三大家詩》刻之。

嶺南陳元孝恭尹佳句﹐膾炙藝林﹐莫如「十年士女河邊骨﹐一笑君王鏡裏頭」﹐「南國干戈徵士淚﹐西風刀剪美人心。」然「一笑」句究似涉佻﹐不如下聯新穎﹐無傷大雅。

劉在園官括蒼時﹐有句云「官舍夜深曾過虎﹐人家日午不聞雞」﹐酷肖山僻景況。《戲友人納妓》云「花只合中看﹐一折歸來便不鮮」﹐可於唐人「黃金用盡教歌舞﹐畱與他人樂少年」﹐下一轉語。又歌行「嗟此紛紛假弟兄﹐五倫忘卻眞朋友」之句﹐亦有味也。

懷古詩﹐唐人推劉滄﹑許渾﹐然求其波瀾切﹑評斷確﹐終須宗社﹐若《詠懷古迹》諸者﹐可按也。後人不論何地﹐略切一二語﹐卽倚殘山剩水﹑蔓艸荒煙爲活計﹐其實不作可也。王墨舟《金陵懷古》第二作﹕「連江烽火亂如麻﹐猶自笙歌擁麗華。絳蠟不知天已曙﹐鳳帷初起月將斜。詔催江令翻新曲﹐書止隋軍奏暮笳。千古君臣渾不悟﹐依然髙唱《後庭花》。」借陳以刺福王也。魄力𨿽難擬杜﹐要非無爲而作者。

諸惕九鼎《咸陽》詩﹕「十二金人環殿闕﹐三千秦女捲衣裳。」對屬之工﹐亦幾類「秦地重關一百二﹐漢家離宮三十六」也。

渡揚子江詩﹐使事精采者少。王東亭士祜「地近沈舟悲戰伐﹐人從擊楫想風流」﹐自是名句。

「璧月庭花夜夜重﹐隋兵已斷曲阿衝。麗華膝上能多記﹐偏忘牀前告急封。」宗定九元鼎《吳音曲》也﹐有玉溪風致。

黃岡王公昊廬澤弘爲騷壇領袖﹐嘗詠畱侯祠﹕「報韓志切逢黃石﹐翼漢功成賴紫芝。」典雅可見一班。

詠揚州詩多新雋可愛﹐汪鈍翁絕句﹐筆妙尢過人。其一云「《水調》歌殘翠黛消﹐幾枝煙柳曳寒潮。隋家無限傷心事﹐第一休過廿四橋。」其二云「艷骨香魂怨月明﹐荒村有玉鉤名。春風吹徧靑靑艸﹐直到雷塘不斷生。」

朱竹最工絕句《竹枝》體﹐國朝無出其右。予所欣賞﹐間在其不甚著意者。如《題髙侍讀江村圖》﹕「菊間疏寮舊迹存﹐畫圖仿佛見江樹。雙橋盡許通舟楫﹐他日柳陰來叩門。」「杜甫南鄰有朱老﹐吾將徙宅問東家。水邊沙陵田闊﹐添種鴨桃千樹花」。興趣甚逸。

杜茶村《金山》諸律﹐如「江流元自湧﹐天地亦何心」﹐「極目非無岸﹐滄波接大荒」﹐「海气昏南北﹐鐘聲變古今」﹐胸孔眼界﹐超出尋常﹐是少陵嫡派。

新城《論詩》諸絕﹐秤等不逾﹐且多寓意。獨不解者﹐李滄溟詩𨿽有習气﹐七言近體自推髙手﹐乃云「未及尙書有邊習﹐猶傳林雨忽沾衣。」滄溟餘韻﹐何遽不如邊耶﹖嘗見鈍翁《說鈴》載先生言「若遇仲默﹑昌﹐必自把臂入林﹐若遇獻吉﹐便當退三捨避之。」鈍翁云「都不道及汝鄕於鱗耶﹖」先生默然。何滄溟之見遺於先生也﹖恨九原不作﹐無由質之。

華亭沈公繹堂荃《潞河道中》句云「夜气臨關紫﹐河流倒日黃。」《返照》句云「頹千里黑﹐返照半天黃。」押「黃」字皆入神。

魏環極《剝楡歌》﹕「黃沙日暮白村路﹐煙火盡絕泥塞戶。路傍老人攜稚兒﹐手持短鐵剝楡樹。我問剝楡何所爲﹖老翁倚馬哽咽悲。去歲死蝗前死寇﹐數十村落無孑遺。蒼蒼不卹儂衰老﹐獨畱餘生伴荒艸。三日兩日乏再飠﹐不剝楡皮焉能飽﹗楡皮療我饑﹐那管楡無衣。我腹縱不果﹐寧教我兒肥。嗟乎﹗此楡贍我父若子﹐日食其皮皮有幾﹖今朝有楡且剝楡﹐楡盡同來樹下死。我爲老翁頒丹綸﹐免貢蠲租十道使。而況天子軫遐邊﹐九閽胡云隔萬里﹖願告今日鄭監門﹐長歌繪作《流民》紙。」句句沈摯﹐結束尢得大臣之體。

李舒章雯詩宗王州﹑李於鱗﹐不無郛廓﹐然天才自俊。如《送江谷尙歸長沙》作﹕「長沙才子拂徵衣﹐淪落京華客漸稀。楚玉深懷人不見﹐江髙捲雁同飛。霜流湘浦蒹葭薄﹐月冷昭潭橘柚肥。只爲君家傳《別賦》﹐消魂尢在送將歸。」《早春遊萬附馬白石莊》作﹕「白石橋邊禦路是﹐沁園池館向淸溪。花分洛苑香猶靜﹐樹擬長楊葉未齊。金井牀寒妝閣後﹐玉樓簫斷鳳城西。靑山半入失軒裏﹐門外春風聽馬嘶。」細膩風光﹐非凡手可效﹐天固生之﹐以備聖朝鼓吹。

同裏沈菊莊天漁工於詩﹐至老不遇﹐後裔式微﹐遺稿散軼。予筐衍尙存二篇﹐乃少時見賞於慕公天顏者也。其一《韓淮陰釣竿歌》﹕「人謂釣竿三尺細﹐我謂淮陰生死系。淮陰淮陰未虎嘯﹐落寞王孫只垂釣。茹魚不飽體得全﹐況逢阿母相周旋。魚不易求誅羽易﹐且擲釣竿沛季。劍在手﹐印佩肘﹐噲等何人敢匹偶﹖千金之重酬漂母﹐一竿之微還憶否﹖淮陰江上魚嬉遊﹐未央宮中烹走狗。吁嗟乎﹗漢王嗜殺功髙臣﹐不聞嗜殺釣魚人。」其一《賦得去國漢妃還似玉》﹕「邊風獵獵馬嘶頻﹐卽此聲聞亦慘神。в發已堆胡女髻﹐修眉曾鎖漢宮顰。妝成自惜紅顏命﹐別後誰憐紫塞春﹖未必北庭無畫史﹐也甘塗抹作人。」

福淸林茂之古度鼎革後居金陵。嘗訪王阮亭於揚州﹐與諸名士宴集紅橋平山堂間﹐王親爲撰杖。林以詩屬王刪定﹐王錄其學六朝者﹐汰其染竟陵派者。予觀林詩如「松聲流夜雨﹐艸色積春煙」﹐「鄕心外盡﹐春色雨中過」﹐「流水到門響﹐梅花繞屋多」﹐「今日已春色﹐深山猶未知」等句﹐頗近韋﹑孟風致﹐但气韻薄耳。林八十餘﹐貧甚﹐冬夜眠敗絮中﹐有詩云「恰如孤鶴入蘆花。」桐城方爾止文寄以詩﹕「積雪初晴鳥曬毛﹐攜幼女出林臯。家人莫怪兒衣薄﹐八十五翁猶袍。」洵藝林韻事也。

吳郡徐元嘆波隱居工詩﹐譚友夏元春書其門曰落木。國初尙在﹐年七十。錢牧齋寄詩云「皇天老眼慰蹉跎﹐七十年華小劫過。天寶貞元詞客盡﹐江東畱得一徐波。」「落木空紅豆貧﹐木魚風響貝多新。常明燈下須彌頂﹐雪天香南見兩人。」詩有《謚簫堂》《染香》等集。五言句如「野水斷村路﹐孤煙生竹籬」﹐「小池晚雨到﹐古郡秋風初」﹐淸微沖淡﹐不染纖塵。

山陰壽朗洲致瀛﹐少時以「靑楓曲水岸﹐茅屋野煙村」句﹐見稱藝林。後棘闈屢躓﹐遂刻意攻詩。《友べ軒集》四卷﹐藏於家。詩喜多多益善﹐一題或數十首﹐一首或數千言。予所愛獨在少許勝人。《采蓮曲》云﹕若耶蓮種猶如昔﹐下塘紅盛上塘白﹐自注﹕「《會稽志》曰﹕『山陰荷最盛﹐出偏門至三山多白蓮﹐出三江門至梅山多紅蓮。』」采蓮女兒蓮步窄﹐翻輕波。驚小艇﹐不采多。《擬古》云「纖纖桑下韭﹐條條河畔柳。柳條任所攀﹐但弗出陽關。陽關欲斷魂﹐行人何昏昏﹖煙霧迷古道﹐萋萋動芳艸。日從東方來﹐輝光照我襟。對此輝光好﹐行樂應及今。」《嘆落梅》云「芳容漸覺老﹐憔悴依春艸。猶憶暗香時﹐憐之且莫掃。」《和沈菊莊詠史嚴先生》云「桐江一釣叟﹐偶與天子宿。只知是故人﹐足竟加其腹。」《安金藏》云「剖腹明廬陵﹐乃在伶人列。女主𨿽奇凶﹐感彼終了徹。」言簡味長﹐最是髙格。平生輕財重然諾﹐晚染足痱﹐杖頭錢亦缺﹐有句云「大造至公偏靳健﹐密交𨿽邇不知貧」﹐聞者喟然。

萊陽姜給事如農采﹐與弟考功如須垓﹐皆以金石爲肝膽才也。給事明崇禎辛未進士。壬午擢禮垣﹐五月中條上三十疏﹐以言事觸首輔怒﹐與行人司副熊魚山開元同下北鎭撫司獄﹐備極考掠﹐瀕死者數。甲申正月﹐謫戍宣州衛。會京師陷﹐湣帝殉社稷﹐金陵馬﹑阮用事﹐流離徽州﹑吳門間。國初奉母歸萊陽﹐山東巡撫招之﹐托疾免。還寓蘇州﹐自號宣州老兵。康熙癸丑病亟﹐遺命赴葬戍所﹐以故君未賜環也。及卒﹐其子葬之敬亭山下。予嘗見《赴戍敬亭》詩﹐結云「先皇千滴淚﹐獨在敬亭山」﹐大節盡此十字矣。考功崇禎庚辰進士。官行人時﹐見廨捨碑有阮大鋮姓名﹐特疏請碎之﹐重書勒石。湣帝允之﹐乃削去。徐孝廉昭法枋詩所云「擊姦穹碑碎」是也。鼎革後隱吳門﹐有《集》《佇石山人稿》。其《對酒行同秋嶽作》內云「艸凋騏驥分宜瘦﹐國危賢哲須自疚。末年朝議最紛紛﹐兄弟擊姦計不就。」以詩徵事﹐梗槪可想。秋嶽﹐秀水曹侍郎溶也﹐字鑑躬﹐別號金陀老圃。藏書最富。有《倦圃詩稿》﹐載《對酒嚴氏山樓同如須作》﹐內云「忤姦直諫熊與姜﹐比肩論事最親暱。朝堂盤踞多巨公﹐鄙軀未肯供呵叱。入殿𨿽稀雨露恩﹐當時頗畏風霜筆。」卽指魚山﹑如農也。

仁和徐野君士俊少奇敏﹐好讀書﹐至老勿倦。爲文跌宕自喜﹐詩亦然。《蜀中竹枝》云「蜀山髙髙天際齊﹐蜀江淸淸浣妾衣。髙塘驛中尋夢去﹐鬼門關上喚魂歸。」思致自別。全集名《雁樓》。年八十﹐面如嬰兒﹐世傳其曾遇異人授導引法云。

練川吳西寧符奇﹐明季曾雋武闈﹐分守水汛﹐有司簡之﹐棄去爲諸生﹐以詩見稱程松圓。國初首餼於庠﹐名益噪。屢困場屋﹐老死無嗣。吉水李公醒齋振裕並其弟茂含莊集刊行﹐曰《延陵合璧》。西亭詩未能婉而多風﹐七言絕句新致殊似杜樊川。如《過江陰》云「鴉啼日出少人行﹐聞說當年苦戰爭。多少江南形勝地﹐降旗先插石頭城。」《江行》其二云「漫說江南王气雄﹐六朝歌吹轉頭空。長江信是無情物﹐才有樓船便順風。」其三云「誰唱當年《玉樹歌》﹐眼前無復舊山河。江流枉自深千尺﹐不及宮前一井多。」其六云「故壘寒江一片﹐當年成敗幾紛紛。儒生功業空千古﹐酹酒荒臺弔允文。」《題畫冊褒姒舉烽》云「烽火兒嬉事可哀﹐西周宗社陡成灰。方知八百盟津會﹐只直驪山一笑來。」《西施泛湖》云「煙水蒼茫一棹空﹐館娃歌吹已。當時便赦孤臣死﹐那肯相隨到甬東﹗」《石湖晚眺》雲「雨足西橋一水長﹐秋風十里稻花香。範公祠下笙歌散﹐葉葉魚ザ弄夕陽。」

短章易於有趣﹐難於有勢。永城李公容齋天馥《曉獵》詩﹕「曉獵城西好﹐髙風遠帳開。紅塵不斷處﹐一騎臂鷹來。」勢如千百言﹐可見大方手筆。又《偶憶巢湖》詩﹕「巢湖又別誤華簪﹐湖上靑山夢裏酣。三月鰣魚九月橘﹐令人那不憶江南﹗」第三句﹐使後人於蒓鱸之外﹐更添詩料矣。

間王農山廣心詩秀气成采﹐長篇如《大梁行送林平子》﹐韻致仿佛梅村。七言近體佳句﹐如《冬至》﹕「東堂宦興銷殘雪﹐南國鄕心散早梅。」《送向西昆奉使還蜀》﹕「亂後艸堂江燕在﹐春來劍閣杜鵑鳴。」《掛劍臺》﹕「交情生死精靈在﹐劍气山川日夜浮。」《夏日集雙壽堂守魏惟度》﹕「海角斷虹殘雨後﹐城陰洗馬晚涼時。」《春寒》﹕「新綠市橋楊葉短﹐亂紅山寺杏花殘。」可換凡骨。先生繞膝三鳳﹐黼紱平﹐鍾毓固有自云。

江寧張南村扌《報國寺看松》詩﹕「不復辧何代﹐冷然想太初。孤根原耿直﹐髙節自蕭疏。未敢輕攜酒﹐焉能常讀書﹖此中眞世外﹐卻擬結吾廬。」閩人魏惟度憲云「起得がテ﹐使人神想。」固非妄嘆。

「君恩三疏得抽簪﹐綠野新開古塞陰。出處蚤關天下計﹐淸忠不盡老臣心。兩朝國是靑編在﹐一代身名曰發深。金甲已銷耕鑿穩﹐朔邊月快登臨。」陳澤州《送魏環極致政歸蔚州》詩也。「回首觚稜別紫宸﹐孤舟遙下富川濱。誰令江外漁樵侶﹐爭識先皇侍從臣。上殿似聞辛慶忌﹐行吟休擬楚靈均。千秋公議存靑史﹐應爲朝廷惜此人。」王新城《送張蕢山貞生歸廬陵》詩也。「十載江湖隱釣磯﹐跨鞍絕塞欲誰依﹖艸荒白帝家何在﹖瓜熟靑門事已非。著作千秋身未老﹐悲歌萬里客將歸。並州風勁霜如雪﹐送爾離亭淚滿衣。」昆山徐公健乾學《贈李研齋》名俟考。詩也﹐眞正爾雅﹐可參史乘﹐非泛泛投贈之什。

上元黃九煙周星《遊冒巢民春暉園》詩﹕「夢老吳山五十年﹐今朝始得臥蒼煙。三峯已叩生公石﹐一水還浮米芾船。海國衣冠名士會﹐醉鄕花月美人天。豪情勝事眞千古﹐那羨蘭亭共輞川﹗」宕逸可玩。後流寓湖州﹐年七十﹐忽縱飲大醉﹐沈南潯河死。所著《唐詩快》﹐脫盡滄溟﹑竟陵窠臼﹐足增人才識。

山陰錢去病霍有《望舒樓詩集》《長門怨》一首﹐予所最愛﹕「十度漢宮秋﹐不曾聞促織。一朝入長門﹐聲始喞喞。盛年羞別離﹐掩面空悲啼。靜夜疑妾心﹐傾耳聽車音。春殿昭陽歌舞空﹐玉階白露起秋風。還把鏡中顏自看﹐阿嬌仍是少時紅。」全首怨而不怒﹐起四句極善形容得意人忽然失意情景。

宮詞髙唱無過王龍標。龍標後仲初最擅名﹐然所長在於鋪陳諷刺﹐稍失惇厚之意。自花蕊而降﹐大抵宗仲初派。會稽孟耒山軒有《宮詞》二十二首。其第十首云「敢說蛾眉迥絕倫﹐主恩自徧漢宮春。王嬙出塞今還憶﹐況是殷勤侍酒人﹗」第十一首云「肯將歌舞誤長安﹐雨雪紛紛對酒看。侍妾𨿽然金屋暖﹐君王須念玉關寒。」命意髙出前人。

蒲州吳徵君天章雯初至京師﹐未知名。新城亟賞其詩﹐稱爲天才﹐常口誦諸巨公前﹐吳名大噪。予按新城《河中》詩「河聲近挾中條雨﹐關勢遙分太華旒」一聯﹐意象髙遠﹐非凡筆可效。天章「河聲夜聽昆侖遠﹐嶽色晴瞻太華髙」﹐更覺渾成也。天章復有「門有九曲昆侖水﹐千點桃花尺半魚」之句。意其生河嶽間﹐故應獨擅勝場。

湯潛先生斌﹐學問政事﹐彪炳國朝﹐初不藉詩以見﹐詩亦自佳。嘗《題畫》云「秋林不厭靜﹐髙士自能。盡日茅亭下﹐開窗對遠山。」著筆不多﹐胸次可想。

館閣相贈詩﹐極難淸新。嚴中允繩孫《贈顧舍人貞觀》詩﹕「曉日鳳城開﹐才是仙郎下直回。絳蠟未消封詔罷﹐滿身淸露落宮槐。」眞仙品也。

宗室香嬰居士文昭有絕句云「小徑深沈繡綠苔﹐曲闌干外盡徘徊。似疏產密三更雨﹐墻角碧桃無數開。」春澤亙融﹐淡淡寫出﹐使人愛玩不已。

唐人「妾夢不離江上水﹐人傳郎在鳳凰山」﹐可謂思深言婉矣。李屺瞻念慈《春閨曲》﹐卻翻一意云「聞道漁陽路﹐千山復萬山。如何妾夢裏﹐一夜一回還﹖」

莆田余澹心懷居建康﹐風流領袖﹐所著《板橋雜記》﹐世眼以爲艷情﹐道眼以爲殷鑑。《金陵懷古》詩﹐如《謝公墩》《孫楚酒樓》《雨花臺》諸作﹐漁洋山人比之劉賓客。近人多愛其「綠蘿僧院孤煙外﹐紅樹人家小閣西」一聯。予謂寫景𨿽工﹐要是裝色畫﹐非逸品也。不如「芳艸故都春閉戶﹐落花寒食夜開樽」﹐淡宕有味。

桐城張相公英七言律句﹐如「好水好山春艸路﹐輕煙輕雨杏花時」﹐「開戶最宜春夜月﹐到門無限夕陽山」﹐「方塘斷岸經春雨﹐野水平橋復舊痕」﹐「空山去郭十餘里﹐老樹成陰三兩株」﹐「繁英滿座風飄入﹐碧艸當階雨剪齊」﹐「古寺晚鐘春色外﹐遠村低樹夕陽邊」﹐「趁晴小葺看花屋﹐辟地先編護菜籬」﹐秀骨天成﹐淸新拔俗。硯齋相公廷玉詩體相肖﹐如《春日侍直暢春園卽事》五言律句「綠蕪酣宿雨﹐紅杏破輕煙」﹐「在藻魚吹浪﹐銜芝鹿近人」﹐「柳陰春水曲﹐花外暮山多」﹐「松影團成幄﹐花光散作」﹐不斤斤規撫燕﹑許﹐自非郊﹑島气象。他如《田園雜興》﹕「每趁斜陽曬网﹐好乘春雨扶犁。供客但將鱸﹐祈年只用豚蹄。」「課讀不妨春作﹐禦寒自織冬衣。門外兒童散塾﹐窗間少婦鳴機。」「煙生茅屋白﹐雨過菱塘水新。今歲秋田大稔﹐稻苗髙過行人。」「小橋流水村近﹐束柳長堤路斜。車馬不聞叩戶﹐雞豚自識還家。」太平風俗﹐描寫熙然。

登燕子磯詩﹐泥於眼前﹐則興寄不遠﹐泛從興亡著筆﹐皆是金陵懷古詩也。新城「岷濤萬里望中收」﹐先喝大勢。「振策危磯最上頭」﹐擒住題面﹐已如建瓴。下六句步步得手﹐自屬絕唱。若秦畱仙松齡「自昔稱奇險﹐殘陽試一登。江聲趨鐵甕﹐山勢束金陵。去住隨明月﹐興亡問老僧」﹐老勁極矣。結語「空亭憑絕﹐吟眺我猶能」﹐略弱﹐然不失爲名作。梅淵公淸七言律前四句云「石翼何年水面浮﹐飛來屹立大江流。波沈臺榭三吳夢﹐煙鎖艨艟六代愁。」亦妙。

虞山《漂母祠》詩﹐人以「千金知老母」寓意極深。沈臺臣受宏《經漂母墓》詩云「一飯成千古﹐令人心慨然。王孫倘不貴﹐老母竟誰傳﹗落日照淮水﹐西風吹墓田。猶多釣魚者﹐相視合相憐。」說得更暢矣。

宮定夢仁《居庸關》五言律﹕「疊翠空中見﹐嶙峋鞏帝京。黃花南作鎭﹐赤石北爲城。鴻雁風前急﹐橐駝夜半鳴。昔年兵甲气﹐此日靜無聲。」結體工整﹐幾可擅「長城」之目。

汪鈍翁嘗與李武曾良年卽席爲一畫師賦詩﹐李攬筆卽成云「王郎畫手今無匹﹐相值秦淮歲已闌。卻憶帝京消夏日﹐見君壑晝生寒。」汪嘆其章法髙老﹐遂撤管。足見先輩𨿽自矜許﹐不乏虛心也。

詠物詩有刻劃惟肖者﹐有淡遠傳神者﹐總以情寄爲主﹐風格佐之﹐乃不失比興之義。詠花一體﹐最易涉蕩子女郎聲口﹐試舉所見以立標準﹕如「百年冰雪身仍在﹐十日春風花已生」﹐萬年少壽祺賦艸堂舊梅句也。「初疑皎潔同身﹐細嗅氛氳是國香」﹐龔半千賢賦玉蘭句也。「節後有佳色﹐歲寒畱晚香」﹐吳鱗潭苑賦冬菊句也。「香色自能回造化﹐淸髙原不近時人」﹐沈華璧文璋賦梅句也。「小院飄時香未歇﹐春泥點去子才生」﹐孔東塘賦落梅句也。「暗風吹不落﹐寒月獨相侵」﹐陳靖共寅賦臘梅句也。「長夜應難叫﹐危冠空自雄」﹐錢飲光澄之賦雞冠句也。「村落猶分樹﹐江天但見霞」﹐卓鹿墟爾堪賦桃花句也。「微月步遙夜﹐輕風生素波」﹐釋海嶽賦水仙句也。「猶然心未老﹐卻早鬢如霜」﹐吳丹步雯聯賦蘆花句也。「若非淸到骨﹐安得气淩霜」﹐宋嵩南衡賦菊句也。「照日乍疑珠冷﹐臨風如見玉山頹」﹐劉古巖弘道賦雪球句也。「半夜月明人不見﹐秋風吹動一池香」﹐洪去蕪嘉植賦白蓮句也。「淸白一心應自賞﹐玲瓏八面任人看」﹐程千仞集賦繡球句也。「富貴無驕色﹐煙霞畱淡妝」﹐吳六章志奎賦白牡丹句也。「一枝能獨秀﹐數樹自成林」﹐程克用昌賦桂花句也。「傾國仙姿如欲語﹐可人幽韻不須香」﹐賦海棠句也。「獨犯炎威出﹐冷然冰雪姿」﹐汪舟次楫賦茉莉句也。托物寫懷﹐皆屬髙格。他如宋荔裳賦梨花﹕「艷曲還聞歌《玉樹》﹐故宮久已罷《霓裳》。」吳﹛艸園﹜次綺賦西湖宋時三桂﹕「西湖風月誰爲主﹐南宋山川獨此花。」另是一格。周櫟園《雨後看牡丹》﹕「細雨難催孤棹去﹐繁花苦約老人看。」直似少陵「幸不折來傷歲暮﹐若爲看去亂鄕愁」矣。

詩不可學富貴語﹐亦不可學寒乞語。鄭寒村《向郡贖典》詩﹕「一年才得一旬歸﹐又去衝寒贖典衣。滑滑冰紋驚鳥立﹐輕輕雪片傍人飛。農家掃捨將迎竈﹐野店催逋卻掩扉。爆竹數聲城郭近﹐斜陽漸喜似春暉。」結二語定非槁項牖下人口角。

富平李天生因篤﹐以博學鴻詞科入翰林﹐乞終養一┅﹐至性大文也。詩格奇辟﹐五言律尢工造句。如「倒壑噴髙雪﹐飛巖帶夕陽」﹐著意在「倒」﹑「飛」二字。「層封鼠迹﹐暴雨出龍聲」﹐著意在「封」﹑「出」二字。「蛛當戶冷﹐石蘚襯階柔」﹐著意在「冷」﹑「柔」二字。「磬聲緣壑細﹐燈焰入樓深」﹐著意在「緣」﹑「入」二字。「澗僻開花久﹐林回飛翠濃」﹐著意在「僻」﹑「回」二字。他如《登五臺絕頂》﹕「此邦連大漠﹐何路抵中原」﹐「塞馬嘶玄嶽﹐關楡墮紫荊」等句﹐渾成工妙﹐直入初﹑盛唐之室。

聖廟享國久﹐平樂事﹐羣臣歌詠甚盛。喬學士石林萊《南苑賜觀煙火歌》起雲﹕「上元之夜ㄔ朧﹐千門火樹交加紅。煙花九陌遞歌舞﹐聖人駕出蓬萊宮。」序述莊雅。中云「宵中纖翳忽四卷﹐極望天漢磨靑銅。砉然鐵鎖如可掣﹐一道直駕長橋虹。魚龍鞭蟄起空際﹐施設無乃煩天工。」又云「霞車纛翻暗壓陣﹐鐵騎胃集宵傳烽。重圍遙聽屋瓦震﹐百戰仰受梯攻。」形容奇麗。結云「人間此樂得未有﹐主恩特許臣民同。」浩然气象﹐於小題見之﹐眞如椽之筆也。

於少保祠詩﹐悲壯者甚多﹐不免似嶽忠武﹐可通用。錢塘陸士次「不將北宋爲南宋﹐翻藉新君返故君」﹐乃鐵案也。歙縣吳劍宜荃拜墓句﹕「八方驚土木﹐一老靖烽煙。」亦佳。

作詩貴有達識。嚴陵釣臺詩﹐往往說成千古人品只有隱逸﹐甚而挪揄光武﹐菲薄臺﹐尢可曬也。遼陽蘇小眉良嗣七言古詩結云「試想羊裘老子非熊翁﹐隱顯𨿽殊道則同。丈夫遭遇各有命﹐何事拘牽形迹中﹗」最爲豁達。

梅澹克鉞《團江謠》三首﹕「團江風景好﹐前對鴨蛋洲。小船如小屋﹐大船如大樓。」「大船泊洪涯﹐小船泊淺莎。大船賣鹽米﹐小船賣魚。」「道傍種楊柳﹐好作郎馬鞭。門前種楊柳﹐好與郎系船。」丰格在齊﹑梁以上。

大司馬吳畱村興祚詩﹐若「溪隱毒气﹐山多朽木香」﹐「饑鳶獵水去﹐老孛負歸」﹐「風吹溪瘴黑﹐日落嶺黃」﹐「魚起時浮嶽﹐波髙欲撼天」﹐「臥巖前白﹐花開洞口紅」﹐「雞犬聞獠洞﹐魚市蛋船」﹐「驚魂欣已定﹐白骨痛猶存」﹐「賊縱無深計﹐臣寧不遠謀」﹐「云求罪薄﹐焉敢論功髙」﹐皆入粵時情景也。公材器非凡﹐似此筆致﹐亦何減古作者。

予於明詩不尙鍾竟陵﹐然頗愛其《登髙》句﹕「子侄漸親知老至﹐江山無故覺愁生。」非獨暮年人增喟﹐壯齡讀之﹐亦自怦怦心動。今閱汪栗亭《稽古堂稿》詠《中秋》有「老當佳節珍良夜﹐人在鄕山愛好秋」之句﹐參之竟陵﹐所見略同。

「萬事總隨新曆換﹐一樽畱取隔年開」﹐程峯瑞礻龠《元旦》句也﹐極新極確。

詩景有虛有實﹐若虛實之間﹐不必常有此﹐卻自應有此﹐惟髙手自然寫出﹐新穎可喜。錢虞山「春風蘊藉養花天」﹐田山﹛艸疆﹜「衣上新泥燕子來」﹐李武曾「故人船到月當門」﹐施愚山「寒禽日暖作春啼」﹐皆臻妙境﹐可爲初學舉隅。

詩語成讖﹐往往有之。莆田魏宜仲天申﹐惟度雁行也。惟度以選詩畱白下﹐宜仲令於楚﹐寄詩招之。詩云「天涯薄宦一身輕﹐望斷吳江路不平。赤壁寒風空鶴夢﹐白門夜雨憶雞鳴。文章千載知虛席﹐貧病三春倚短檠。汝不肯來予莫往﹐再生應了子由情。」惟度得詩憂之﹐未幾宜仲死矣。

廖蓮山騰奎《長安卽事》詩﹕「上林春到囀流鶯﹐無數遊人載酒鐺。客枕誰來驚曉夢﹐盈盈都是賣花聲。」「春堤綠柳正含煙﹐醉拉佳人坐馬看。彩袖迎風嬌欲墮﹐呼郎緩轡莫揚鞭。」𨿽若近纖﹐卻是平世界士女恬熙光景﹐與俗艷不同也。

「Ч弟封侯列上卿﹐漢家危卵禁中兵。安劉幸爾歸平勃﹐誰守王陵白馬盟﹖」孫司空屺瞻在丰《詠史》作也﹐平允可入史斷。

徐方虎《蠶婦曲》﹕「蠶房新婦嬌紅玉﹐攜籠采桑拗靑竹。繡襪羅裙踏作泥﹐弱腕並刀切葉齊。良夜香幬體不著﹐身在燈前蠶在箔。戴勝才啼又杜鵑﹐紙窗風暖正三眠。意慵肩垂楊柳﹐欲靑梅懶舉手。鏡奩偸展暗咨嗟﹐眉黃不掃鬢欹斜。山頭繭白翁媼喜﹐小姑催入繰車裏。千繰萬繰多苦辛﹐寸絲不掛蠶婦身。低聲又約鄰家女﹐明日沙頭漂絮去。」極寫勤勞﹐無一字酸楚﹐兼能狀輕盈婉孌之態﹐非秀骨天成﹐不足辦此。

詩家用著力字多見重復﹐或由材窘﹐然情景旣工﹐亦不須避﹐如杜工部屢用「動」字﹐反奇妙也。邱南齋象升《嶺南集腰古驛》句﹕「雨沈埋古驛﹐榕老逼危樓。」《茶亭晚行》句﹕「晚摩石黑﹐驟雨逼天靑。」二「逼」字皆佳。《那烏山》句﹕「樹陰昏古廟﹐澗水澑殘磯。」《出洋》句﹕「蜃气昏如雨﹐鼉聲暴似風。」兩「昏」字皆佳。

萊陽宋荔裳琬﹐宣城施愚山閏章﹐漁洋所推南施北宋者也。施太夫人遭蒸梨之變﹐終身孺慕。蒞外任﹐以循良稱。膺鴻詞科﹐入史館﹐臨歿猶艸《馮恭定傳》﹐其勤職如此。宋故家令子﹐當景運維新﹐擢登仕版。遘浮謗頌系﹐事旋雪﹐補官郎署。外調蜀臬﹐入覲歿於京師。漁洋以先後入蜀﹐不一見爲恨﹐其人可知。曩四負老人爲予言「客江右時﹐與流寓呂逸田﹑釋心壁論康熙詩人﹐曾舉漁洋推施﹑宋語﹐揣量未定。子以爲何如﹖」予未及應﹐藏於心十年。今尋繹二先生集﹐施骨淸﹐宋才俊。施古今體擅長尢在五言﹐宋古今體擅長尢在七言。施如良玉之溫潤而栗﹐宋如丰城寶劍﹐時露光气。要其陶冶唐﹑宋﹐自抒性情﹐成昭代雅音則一﹐分鑣南北﹐殊非溢美。今老人不可作矣﹐予於二先生妄附末議。寒宵燈ㄠ﹐追憶龐眉﹐曷勝零落山丘之感。

吳漢槎兆騫出塞﹐諸名公不勝惋惜﹐見於詩詞者﹐吳梅村﹑顧梁汾其最著也。徐公健每對酒談及﹐忽忽不樂。後蒙恩赦歸﹐新城和健詩﹐有「太息梅村今宿艸﹐不畱老眼待君還」之句。余觀其《秋笳集》﹐如「龍山曉色連沙起﹐皮島濤聲蹴岸回」﹐「天盡龜林通鐵勒﹐地從魚海入銀河」﹐「軍容直入無雷地﹐戰气初銷盛雪天」﹐「種楡尙識秦人地﹐射柳空傳漢將壇」﹐「旌旆曉迷鴉嶺色﹐風濤春走雁沙聲」﹐「滿目沙場徵戰後﹐誰將耕鑿起凋殘」﹐「劍鋒用盡瘡痍在﹐愁殺松山夜突圍」等句﹐悲壯雄麗﹐自是出羣材﹐宜諸公之見重也。歸未久卽死﹐才人命薄﹐至今猶慨。吳少時簡傲不拘禮法﹐其師計靑轔名大加捶楚。後見所作《膽賦》﹐曰「此子必有盛名﹐然不免於禍」。兩言俱驗矣。

《三百篇》形容情景處﹐多以疊字﹐其連句用者﹐若《衛風碩人》之卒章是也。《古詩十九首》﹐用疊字亦精。楊公筠湄素蘊《贈戴又還詩》﹕「莽莽朝歌道﹐轔轔西歸輪。戚戚一杯酒﹐忄良忄良別故人。遙遙十餘年﹐悠悠各苦辛。」連用六句。《宿周府》詩﹕「亭亭門前柏﹐靑靑林中竹。灼灼澗底花﹐呦呦山下鹿。」連用四句﹐皆不厭其煩。其近體名句﹐五言如「千盤裏路﹐九曲客中腸」﹐「中驛鳴雞早﹐嚴關落日微」﹐「細泉穿石腹﹐老樹踞山腰」﹐「地脈臨關亢﹐風威近塞偏」﹔七言如「杖底嚴城臨衛水﹐峯前凍樹障秦關」﹐「亂後靑煙寒戍壘﹐春來嬌鳥雜邊聲」﹐「玉帳琵琶彈夜月﹐沙場風雨泣冤魂」﹐「隴頭月照千屯馬﹐棧閣連萬竈營」﹐「黃日暮低平野﹐白艸秋空沒斷山」﹐非元和後音律也。

山川景象﹐詩人無限名作。求其窮極筆力﹐專工縋幽鑿險者﹐昔則胚胎於謝康樂﹐神化於杜少陵﹐怪變於韓昌黎﹔今則虞山《登岱五十韻》《遊黃山》諸歌﹐新城入蜀入粵諸古體﹐大手筆也。其他如施宣城《玉甑峯》詩﹕「曉看江海間﹐巨艦ぁ一發。」《大龍湫》詩﹕「白龍倒影垂靑天﹐天河欲決沈桑田。」王黃湄又旦《大風雨自玉井歸西峯宿範湘濱道人復》詩﹕「天色變多端﹐一气自回復。徒侶對向失﹐苔滑沮紆曲。」馮訥生靈驤《棧》詩﹕「峯峯自回合﹐藤蔓束荒煙。盤盤緣石壁﹐磴磴捫靑天。」《過九折阪》詩﹕「捫蘿踏天梯﹐棧石欹還斷。大壑老蛟潛﹐金鱗時一閃。」皆不須詞費﹐已見神力。

《竹枝》體宜拗中須﹐淺中深﹐俚中雅﹐太刻劃則失之﹐入科諢更謬矣。劉夢得創調可按也。國朝大家﹐竹﹑阮亭外﹐作者林立。王碩園昊「靑油畫舫木蘭橈﹐猶趁吳王送女潮。郎心未識分離苦﹐容易行過寶帶橋。」吾鄕徐伯調緘《鏡湖詞》﹕「勾踐城南春水生﹐水中斗鴨自呼名。楊花飛遲雁飛急﹐郎進城時儂出城。」在此體中非艷稱者﹐格韻卻甚穩。伯調蚤歲曾見重於虞山﹐有「《越絕》新書徵宛委」之句。後交宋荔裳﹑施愚山﹐皆序其集。

銅雀臺詩﹐唐人後已難下筆。申和孟七言律﹐鄧偶樵廷羅七言古﹐頗出淸新﹐妙俱在結句。申詩云「漳南落木繞寒﹐野雉昏鴉魏武墳。不信繁華成白艸﹐可憐歌舞囑紅裙。西園亂石來三國﹐古瓦遺書認八分。七十二陵空感慨﹐至今誰說漢將軍﹗」鄧詩云「漳河冰雪深沒腰﹐寒沙十里東海潮。行人笑指一А土﹐荒涼銅雀當年橋。橋上春風何處招﹐美人一去空魂消﹐但恨曹瞞不見此蕭條。」

泰州黃仙裳善談負气﹐謾罵俗人。晚年貧苦﹐屢辭聘召﹐益肆力於詩歌。《與諸生講禹貢》詩內云「當其過門日﹐中心常苦悲。痛父殛羽山﹐遑顧呱呱兒﹗」眞不朽語。又《靑溪夜月續燈卽事》詩﹕「莫信繁華擅六朝﹐攜僧深坐話淸宵。金陵萬事都如夢﹐月色猶畱舊板橋。」題小意大也。

盛唐人送仕宦詩不作泛語﹐如「此鄕多寶玉﹐愼莫厭淸貧」﹐「別後能爲政﹐相思淇水長」之類。送遷謫詩不作苦語﹐如「聖代卽今多雨露﹐暫時分手莫躊躇」﹐「長沙不久畱才子﹐賈誼何須弔屈平」之類。嚴顥亭沆《送龔芝麓使粵東》﹕「灞陵衰柳映平蕪﹐持節爭看汲大夫。元老風霜標冀闕﹐淸時雨露下番禺。千山象郡蠻煙合﹐萬里羊城塞日孤。此去那論河內火﹐流民應上使臣圖。」方爾止《送王酉山之閩中》﹕「君行萬里莫淒然﹐自古文人多左遷。官舍況當榕樹綠﹐王程正及荔枝鮮。從軍瘴海知無事﹐送客楡關悵各天。他日量移吳與越﹐相逢重在水邊。」二詩皆不失典刑。

範天翮鴻《劍客》絕句﹕「翩翩俠气走天涯﹐只辧恩仇不問家。來往長懸三尺水﹐酒闌抽看落霜花。」餘如《從軍行》句﹕「戰士營中寒篥﹐美人帳下怨箜篌。」《白下中秋遊南郊》﹕「夕陽每戀江邊色﹐明月先開嶺上樓。」軒然有爽致。範會稽人﹐詩名《鴻爪集》。

髙處士琴山聖行與沈菊莊﹑家四負友﹐詩必錘煉﹐十餘日乃脫稿﹐詠古多佳。《屈大夫》云「瀟湘夜雨哭精靈﹐想見孤臣憔悴形。遺節自標漢史傳﹐沈憂誰識《楚騷經》﹖微茫煙景滄浪水﹐斷續歌聲漁父亭。千古幾人憑弔處﹐汨羅江畔艸靑靑」。《蘇屬國》云「羈畱絕域身漂泊﹐閱歷危途境苦辛。別有冰心懸漢節﹐從他雪窖困王臣。八千里外胡天月﹐十九年來塞艸春。不是中傳雁信﹐誰知海上牧羊人﹖」他如詠陶徵君﹕「潯陽髙節孤松老﹐彭澤淸風五柳輕。」《詠明妃》﹕「君王永憶傾城貌﹐天地偏分孤冢春。」詠嶽少保﹕「南渡君臣仇野戰﹐中原父老哭精忠。」皆儆切不刊。

商丘宋公七言古詩﹐心摹手追於眉山﹐得其淸放之气﹐各體亦秀﹐以臺閣人成山林格者也。《卽事六首》其一云「兩年宦況一囊詩﹐盡日都爲嘯詠時。欲向廳前了公事﹐二三老吏正圍棋。」其三云「東齋不復似官衙﹐竹徑松扉興自賒。最是園丁能解事﹐黃昏時節課澆花。」其五雲「雨過山光翠且重﹐一輪新月掛長松。吏人散盡家僮睡﹐坐聽寒溪古寺鐘。」此種風致﹐安得謂宦途中定是塵容俗狀耶﹖與新城獎掖後進幾四十年。毗陵郡子湘長蘅有《王宋合選》之刻。

《江左十五子詩》﹐商丘開府時所選也。分道揚鑣﹐一時競爽。匠門張太史大受筆力稍弱﹐七言絕句﹐丰致絕秀。《淸流關詠古》其一云「樹障重鳥ㄢ山﹐中原旗幟望空還。風流後主耽歌舞﹐不閉南朝第一關。」其二云「半疊《霓裳》舞未休﹐宋師不覺到淸流。可憐百戰南唐將﹐莫爲宮中大小周。」其三云「玉笙吹徹小樓寒﹐誰念東南戰血乾。夢斷故宮凋夜合﹐西風飛角過磨盤。」其四云「一鼓關前暉鳳擒﹐降王片紙出澄心。東流只有春江水﹐每念家山淚不禁。」曩義門何太史焯嘗稱匠門時藝﹐良質美手﹐英英鮮潤。詩詎不然耶﹖商丘原序云「書地而不書爵﹐所斯者遠。」厥後諸家﹐多官禁近﹐擅詞場﹐南沙蔣相公爲世宗親任﹐益嘆商丘之鑑遠矣。

●卷二

毛西河說經長於辧駁﹐文體長於序事﹐𨿽以攻紫陽蒙詬﹐實一代才也。詩擬唐人﹐意在矯虞山推重宋﹑元之枉﹐議者目爲唐皮。予按絢爛有餘﹐但未歸平淡耳。《飲馬城邊曲》二絕﹕「燕臺北望薊城山﹐飲馬城邊驅馬還。前度錦車休出塞﹐將軍近在艸橋關。」「城邊飲馬莫辭遐﹐將采燕山二月花。日在陣前誰敢敵﹖薊門關外盡風沙。」卻類髙﹑岑。他如五言絕句﹕「楓落林暫紅﹐艸疏路微白。墻低落澗光﹐門靜入山色。」山居景領會入細。五字三韻體中「種蔬逢好雨﹐送客在殘陽」﹐「山色門邊起﹐江聲城外來」﹐五言律中「林深無犬吠﹐一任亂鶯啼」﹐「盤溪三十度﹐總在碧中」等句﹐則天然超妙﹐非粉飾也。總之漢﹑魏﹑六朝﹑三唐﹑宋﹑元﹐必難禁其互相消長於天地間﹐隨體別裁﹐隨時挽救﹐自在識者﹐過分門戶﹐皆失平心。

題《桃花扇》詩﹐田山﹛艸疆﹜﹑宋漫堂最爲扼要。山陰茅布衣商隱逸有一作云「宮殿分旗駐大兵﹐秦淮水淺板橋傾。南朝無限傷心地﹐總有藍瑛畫不成。」點染頗雋。

「國廟衣冠此內藏﹐野花歲歲上陵香。邯鄲鼓瑟應如舊﹐贏得佳兒畢六王。」康孟謀乃心《題莊襄王墓》詩也﹐盛爲新城所稱﹐有「關中三季﹐不如一康」之目。三李﹐天生太史﹐其一也。康﹑李軒輊﹐恐難遽定。此詩固瓣香新城者﹐宜爲欣賞。

苕上嚴公存我斯詩格不甚髙﹐體制和雅﹐自是平歌詠。《西洋國貢獅子歌》﹕「皇帝端拱禦八極﹐坐開明堂朝萬國。龍庭是海盡輸誠﹐不貴異物貴明徳。爰有神獸毛羣王﹐雄姿特兀金精剛。產自西域筋骨異﹐獨秉正色含中央。銅爪鐵甲目如電﹐左顧右盼生光焰。有時哮呼發聲響﹐賁山合野林木戰。騰躍豈受人羈縻﹐張牙奮鬣形﹛髟不﹜﹛髟而﹜。肉視罷虎孩犀象﹐其餘瑣細皆紛披。探微妙手九齡贊﹐百鬼驚啼飛走竄。何況盤旋親見之﹐巖巖眞雄悍。吾聞聖人有道四靈出﹐百獸率舞兩階側。麒麟在藪白澤遊﹐懷仁效義無不集。當今天子垂衣裳﹐聲靈赫濯我武揚。陳書《旅獒》親虎觀﹐奏賦《羽獵》罷長楊。物無不庭遠自致﹐ヮ首雕題爭慕義。臣妾贄幣理固然﹐示以含容非所利。此物何來遐陬﹐梯山航海多春秋。豈同白狼誇周滿﹐何如赤豹歌韓侯。置之不近耳目玩﹐長林丰艸遠宮觀。殺胎覆巢戒田漁﹐懷柔服猛勤宵旰。安得使之戰陣催前鋒﹐虎豹股栗長戈舂。徵討不王戮後至﹐河淸海晏消邊烽。」鋪陳雄麗。如「不貴異物貴明徳」﹐「示以含容非所利」﹐「置之不近耳目玩」數語﹐尢得體也。

海陵吳賓賢嘉紀居陋軒﹐朗吟髙讀﹐自號野人。周櫟園刻其詩。《內子生日》有「絕無暇日臨靑鏡﹐頻過凶年到白頭」之句﹐眞可云糟糠婦矣。

余姚譚公子宗﹐落拓不羈﹐善音律。嘗於維揚酒樓唱《西樓錯夢》﹐備極婉轉。俄有人起自憐座﹐摘其中某字猶未穩。初負气不相下﹐繼詢其人﹐卽譜曲之於叔夜也。遂相與登西樓﹐訪穆素徽。時素徽已白髮矣。詩載倪繼宗《續姚紅逸詩》﹐如《采石磯夜泊》起數語云「得名縱有數﹐發生自奇特。下臨水蕭蕭﹐上欲翠滴滴。縱不遇謫仙﹐亦必傳此石。」翻案有致。

虞姬墓在靈壁縣東十餘里﹐昔人表白虞姬墓。三原韓聖秋詩爲增一「楚」字﹐賦三絕句。第二首云「題卿楚字慰卿魂﹐地下惟知故主恩。老雉傾劉千古罵﹐人奴賣國出鴻門。」足爲美人生色﹐亦足爲重瞳吐气。

作古題形摹吻肖﹐自《詩歸》出﹐已攻其謬。然有意爲幽深峭刻﹐復乖大方。間董閬石含《黃鵠歌》《陌上桑》《塘上行》三首﹐淺深恰當﹐意亦雅正。《黃鵠歌》云「覽黃鵠之雙飛兮﹐交頸巖阿。雄被彈射兮﹐遭逢軻。淒風苦雨兮﹐獨宿髙柯。嗟羽毛其摧折兮﹐顧影婆婆。感物傷懷兮﹐涕泗滂沱。我將攺兮﹐死者其謂何﹗前有茂樹兮﹐棲鳥何多﹖守志獨處兮﹐誓不相過。」《陌上桑》云「十五秦樓女﹐采桑南陌垂。妾心重恩義﹐調笑欲何爲﹖」《塘上行》云「蒲生綠水側﹐翠葉何芊芊﹗顧影曾幾時﹐憔悴非復前。繞池被芙蕖﹐顏色幽且妍。薄俗異新故﹐中道乃見捐。上有雙鴛鴦﹐喈喈不忍分。銜恩誓相守﹐風雨同翩翩。妾心本無他﹐男子情易遷。盛衰詎有常﹐飄零分所安。願君若明鏡﹐照妾如當年。」

禪林詩多以淸曠幽淡見長﹐𨿽是本色﹐仍不離蔬┺。廣東釋剩人函可《關山月》一篇﹐卓然非者﹕「月向巫閭山上出﹐不照生人照死骨。死骨千年更不還﹐魂隨山月度重關。關山疊疊歸魂苦﹐蒼茫不記來時路。閨中少婦獨夜眠﹐心心囑夢去寒邊。夢去魂歸不得遇﹐明月如霜艸語。」

汪鈍翁官京師﹐與王阮亭齊名﹐阮亭詩所云「姓氏慚龍腹﹐文章忝雁行」也。汪性狷急﹐與時多忤﹐交遊鮮善終者。退居堯峯後﹐與阮亭亦不免齟齬。及卒﹐阮亭有「知交滿海內﹐議論根柢﹐終推此君」之語﹐未始不重之也。以予管見﹐汪古文優於王﹐王詩優於汪。汪七言絕句﹐陶冶南宋﹑元人﹐自成機杼﹐世多樂誦。律詩則卑視之﹐然其間亦自有唐調。如《秋日送人之秦》「千里烽煙連朔气﹐萬家砧杵斷寒聲」﹐《送蔣給事之任九江》「峯疊似屏圍楚塞﹐水流如帶繞湓城」﹐《送九之河南》「河流直接三臺險﹐山色遙連少室秋」﹐《送客遊楚》「十年湖海愁將老﹐萬里烽煙喜漸開」﹐《吳中感懷》「鷓鴣盡日啼春雨﹐睥睨連天起暮」﹐《寄贈吳門故人》「家臨綠水長洲苑﹐人在靑山短簿祠」﹐《送魏子存之成都》「望帝愁魂春樹外﹐臥龍故壘夕陽間」﹐《送許侍禦西巡》﹕「三衛龍媒饒水艸﹐五原狼燧絕煙塵」等句是也。絕句《無題》二首﹐一云「故宮髙與碧山齊﹐無數垂楊接禦堤。玉輦不來花落盡﹐晾鷹臺上鳥空啼。」一云「新湯泉咽不流﹐繚垣欹側野塘秋。月明深鎖長生殿﹐夜半無人誓女牛。」淒婉綿邈﹐極得唐人丰韻。著《說鈴》時﹐以爲無名氏題﹐見之慈仁寺東廊下。及晚年鈔入集中﹐豈《說鈴》乃偶爾卮言歟﹖抑編校者誤入集中歟﹖姑爲先生闕疑。

良工不示人以璞﹐詩家亦何常禁設色﹐要須腴不害骨﹐乃爲作家。周釜山茂源律句﹐如《舟泊錢唐》﹕「隔岸靑山神禹廟﹐中流白浪伍胥潮。」《雨中諸子集機山別業》﹕「何當花月春江夜﹐共此蒹葭秋水心。」《贈魏惟度》﹕「鄕夢花殘烏石雨﹐旅愁雁叫白門霜。」《城隅晚眺》﹕「燕子初歸春雨後﹐桃花半老夕陽中。」《得家書》﹕「經年乍得盤中句﹐憶遠頻看錦上文。」《將赴山遊之約風雨遣懷》﹕「芳樹雨餘山閣暮﹐楝花風急海天涼。」《雨後過回龍》﹕「龍女乍回香徑濕﹐雁王初下夕陽遲。」《彭古晉歸自南康邀同楚越諸子小集》﹕「冰天破笠東林寺﹐雪夜孤燈左蠡船。」皆刻意烹煉也。先生官秋部﹐以卹刑駐節雪苑﹐有山人得罪﹐別駕欲加以刑﹐山人倉卒中托言秋部執友﹐冀緩其責﹐實未嘗謀面也。別駕謁先生問之﹐先生引爲好友﹐山人獲免﹐一時推長者。官比部時﹐郎署爲王﹑李諸公舊遊﹐日與同官諸名彥過從﹐飲酒賦詩﹐大風雪勿輟﹐風流亦復可慕。

明季時海內瘡痍﹐秦淮獨爲行樂地﹐若狂尢在冶情﹐亂後詩人憑弔﹐名章絡繹。江寧陳幼木菁歌行前幅云「公子王孫不惜錢﹐千金買笑擁芳筵。十二樓中覓妖冶﹐琵琶滿載采蓮船。文軒繡幕斗驕奢﹐朱檻雕窗掩碧紗。四時歌舞暫不歇﹐夜來明月朝來花。秦淮女兒愛追歡﹐珠簾暮捲倚闌干。魂消來往中流客﹐一路香風吹麝蘭。」描寫盡致矣。

國朝歌行﹐其初遺老虞山入室韓﹑蘇﹐太倉具體元﹑白﹐合肥學杜﹐不無蛟螭螻蚓之雜﹐才气自大﹐韓﹑蘇﹐杜之嫡派也﹐元﹑白﹐初唐之遺響也。聖廟時﹐巨公濟濟﹐總以南朱北王爲職志。朱始尙才華﹐後極馳騁﹐佳處兼似靑蓮。王則杜﹑韓皆宗﹐而得力於蘇爲多﹐平生頗略元﹑白﹐性趣使然也。予謂果有風情﹐元﹑白體自不可廢。常熟錢湘靈陸燦《牡丹花下集同袁籜唐袒命方爾止張瑤星余淡心黃兪邰諸君子長句一首》云「前歲花時渡江去﹐去歲吳門三月暮。三度花開一度看﹐今年恰在金陵住。金陵舊時帝王都﹐歲歲花開如畫圖。此花又殿春風後﹐朱衣王謝相傳呼。一筵釀費中人產﹐一花千人萬人眼。金盤彩藍競詒贈﹐招邀名士分折柬。永和蘭亭金穀園﹐月落檀板催金樽。百尺烏絲長到地﹐淸詞艷句爭飛翻。得所稼花易消歇﹐子規啼血棲宮闕。無復天彭百馱花﹐王孫五勝埋香骨。花殘人散可憐春﹐十處園林九戰塵。欲往城南訪耆舊﹐酒徒零落空芳辰。太史園中花百種﹐紅欹綠捧花頭重。花神有意洗妝遲﹐要勒詞頭固君寵。諸公同日看花來﹐鄧生酒甕還重開。廿年無此好事者﹐無詩不醉那能回﹖酒醉詩成花欲語﹐明歲花開待予汝。春雨春風作主人﹐鸞飄鳳泊同羈旅。」《杜於皇蒼略來看寓園芍藥酒後有感南村花時作歌》云「吾鄕花事虎涇口﹐陸家芍藥三百畝。年年有約看花行﹐每到花時掣吾肘。南村作計討花忙﹐秋分種植墻之後。沐以香醪築以臺﹐其冬苫漑山妻手。明年甲辰三月暮﹐花開爛熳缸盈酒。老夫江外戴星還﹐山妻對花觴余壽。那知芍藥年年開﹐山妻下地余出走。兒子花時一寄書﹐報余朵數千千有。憑闌不見種花人﹐乞食長閒看花叟。叟寓金陵萬竹園﹐紅藥翻階賤如韭。牡丹花約別花翁﹐一日登堂多白首。杜家兄弟遲數日﹐來問芍藥行開否﹖誰道春風一夜歸﹐攢簇芳菲滿窗牖。絲絲細雨濕花魂﹐花口微含到申酉。只愁明日晴還落﹐似說欹紅未堪揉。花神直遇賞心人﹐詩若不成罰大斗。著屐昏黃放客行﹐一叟花前嘆老醜。梁園縱美怕登樓﹐輞川飽飽空縛帚。摩詰堂前錢仲文﹐春衫裹淚頻抖擻。一枝剩欲簪雙鬢﹐後山詩句眞不朽。自昔詩人不偶吟﹐感花嘆舊情何厚﹗南村花朵故嫣然﹐客底看花傷井臼。一任花開艷婀娜﹐分付園丁牢禁牡。君不見﹐當時王謝藥闌傾折久。」不失元﹑白風情也。

新安呂元素履恆﹐忠節先生孫也。《夢月巖詩集》﹐气格聲調似明七子﹐故非卑響﹐終未免規無痕。中原詩人﹐自王孟津宗尙空同﹐多以盛唐自命。元素﹐孟津外孫﹐宜派別相承也。予所采者﹐五言近體《問孫家灣藕花》首﹕「偶然漁父引﹐率爾向深隈。路轉幾峯去﹐香從何間來﹖風吹欲墮﹐山月照初開。目盡髙處﹐還登萬仞臺。」自注﹕「上有扁鵲廟臺址。」七言近體句如「楊柳樓髙鶯對語﹐梨花院靜燕交飛」﹐「江漢秋聲吹白露﹐關山寒色照黃花」﹐「茅屋望中殘雪在﹐寒舂聲裏夕陽低」﹐「積雨全低檐際樹﹐微風遙見水邊花」﹐「路指夕陽初見塔﹐風迥秋嶺忽聞鐘」﹐「亭邊花气迎人出﹐石上松陰待客來」﹐「山雨夜聞栽竹後﹐溪朝對捲簾初」﹐「葉輕將墮風旋起﹐菊冷方含露開」﹐「林光隱見南湖水﹐鳥影髙低西塞山」。五言絕句如《采蓮》首﹕「湖中荷葉深﹐與儂作紈扇。不是照秋水﹐無人見儂面。」七言絕句如《宛在軒贈謝明府》首﹕「髙軒日暮且停觴﹐喬木陰多四座涼。醉臥不聞風竹響﹐隔窗吹過芰荷香」。《江妃怨》首﹕「羯鼓聽殘宮漏沈﹐《樓東賦》就更微吟。坐看石上梅花影﹐曾與君王月夜臨。」在作者恐非得意處﹐卻是才人本色﹐不蹈習气。

李笠翁漁工度曲﹐詩則遊戲耳。李外曲最擅名者﹐袁籜﹑洪思﹑孔東塘也。袁風流才子﹐落拓不羈。守荊州﹐忤道員﹐罷歸。嘗策騎夜行過某宅門外﹐聞內演《西樓》﹐狂喜墮地。塡詞工小令﹐見《紅橋唱和集》。詩少傳誦者。洪遭家難﹐流寓坎Б。年五十餘﹐自苕返杭﹐落水死。遺詩大半經漁洋山人點定﹐今亦不甚流播。予於坊選中見數首﹐極愛其「流水去不息﹐白時在山」句。東塘以國子先生宣力淮揚﹐頗著賢聲。詩甚富﹐《湖海集》七卷﹐則鄧孝威漢儀﹑宗定九﹑黃仙裳﹑吳園次諸公評閱也。才思發﹐揮灑自如﹐絕無鍥舟刻楮之迹。太衝口處﹐不免元輕白俗﹔極脫極俊處﹐自是作手。予所重尢在骨格老蒼﹐古體如《維揚聞顏修來考功訃》《單刀行》《寄田綸霞》《書錢節婦傳略》《丁廉使》《亂後寄家信》《贈蔡霖蒼》七篇。近體如《贈陳健夫》云「君亦悲歌士﹐遙從燕市來。逢山題野竹﹐隨路折江梅。白馬嘶難住﹐黃河凍不開。曾無三酒﹐同上釣魚臺。」《二十四橋》云「不見舊時橋﹐仰問當年月。何處一聲簫﹐半夜猶淒絕。」《揚州》云「阮亭合是揚州守﹐杜牧風流數後生。廿四橋邊添酒社﹐十三樓下說詩名。曾經畫舫無柳﹐再到紗窗總舊鶯。亦有《蕪城》詞賦手﹐煙花好句讓多情。」《北固山看大江》云「孤城鐵甕四山圍﹐絕頂髙秋坐落暉。眼見長江趨大海﹐靑天卻似向西飛。」

閨情詩本《國風》之遺﹐題𨿽小﹐須以大方出之。沈繹堂先生《擬冬閨》四絕﹐其一云「江關極目思悠悠﹐吳楚煙霜萬里愁。才折梅花逢遠使﹐春風楊柳到髙樓。」其二云「孤帆江上憶春初﹐彈指流光忽歲除。料是客中忘日月﹐南鴻不寄一緘書。」其三云「髙城疊鼓奏鳴笳﹐畫閣金樽度歲華。見說主人能醉客﹐非關蕩子不思家。」其四云「江天冰雪益淒其﹐兒女燈前話別離。擬倩東風傳笑語﹐五更吹入夢回時。」情至而不傷格。先生宗仰盛唐﹐此其餘技也。

左寧南幕下﹐柳敬亭善說書﹐蘇昆生善唱曲﹐國初名公巨卿﹐贈詩屢屢﹐亦「舊人惟有何戡在﹐重與殷勤唱《渭城》」之意也。一技被寵﹐於興亡要是無關﹐詩不宜過分。陳其年贈柳絕句﹕「憶昔孤軍鄂渚秋﹐武昌城北戰愁。如今衰白誰相問﹐獨對西風哭故侯﹗」只述其感念寧南﹐自有斟酌。

山陰黃儀逋逵豪飲工詩﹐自比太白。久客江南﹐爲名流推許。卒於姑蘇﹐朱廣文殯之虎丘﹐立石以表。遺稿散佚。《端午》有句云「午時天下醉﹐水底一人醒。」《中秋》有句云「天下月惟今夜賞﹐古來賦有幾人誇﹖」尙傳人口。

漢﹑魏迄盛唐投贈詩題﹐書姓名兼及職銜行輩﹐自元﹑白交書字﹐後之書名者寡矣。朱竹《曝書亭集》﹐獨遵古法。

詩家連篇歌詠﹐須意思錯綜﹐章法聯貫﹐分之自爲一章﹐合之統如一章﹔又有行乎不得不行之情寄托其間﹐在作者方非誇斗﹐在讀者不厭流連。否則材𨿽富﹐句𨿽佳﹐總未免平原才多之患﹐風雅遺則﹐轉於是衰矣。稽諸前哲﹐古體則《十九首》﹑阮嗣宗《詠懷》﹑陳伯玉《感遇》﹑李太白《古風》﹔近體則杜少陵《秋興》﹐人人膾炙﹐稍有訾議者﹐必嗤其妄﹐作者原自不苟也。虞山以下﹐非獨多篇﹐且頻頻疊韻﹐瑕瑜究不相掩。

開﹑寶以前﹐和詩只和其題﹐詩中見和意而已﹔韻則分拈﹐絕無次用者。此派濫觴於元﹑白﹐浸淫於皮﹑陸﹐自蘇﹑黃而降﹐非是不見才之長﹑情之重矣。善歌繼聲﹐固勢所必至﹐未嘗無流獘滋其間也。作者惟自見身分﹐自出機杼則可。多玉巖時珍《滕王閣》詩﹐宋漫堂次韻和之。多落「快」韻﹕「座中年少有王郎﹐一賦才成眾稱快。」宋云「來持節繼閻公﹐天畔褰裳意良快。」多落「薤」韻﹕「遙峯隱隱淡於煙﹐遠樹紛若薤。」宋云「臨風惆悵覓遺篇﹐斷碣銷沈失倒薤。」多落「怪」韻﹕「落霞孤鶩景依然﹐筆有化工吁可怪。」宋云「逢逢鼉鼓何處鳴﹖震起魚龍驚百怪。」多落「疥」韻﹕「莫將駢語薄前人﹐我欲題詩羞壁疥。」宋云「新詩題壁得未曾﹐讀罷眞成爪爬疥。」句意皆別﹐仍出自然。潘稼堂耒《南雄旅次》律詩﹕「輿卒能言驛傳苦﹐館人偏記禁林名。」關中劉省名俟考。云「消魂再聽流鶯語﹐勸去重驚杜宇名。」錫山巖蓀友繩孫云「萬里靑山俱作客﹐十年丹禁不成名。」間董三川名侯考。云「懷香惜別多詩句﹐掃壁挑燈記姓名。」「名」𨿽平韻﹐諸公各各造意。

集句之端﹐啟自石曼卿﹑王半山﹐後人由句而首﹐由近體而古﹐以化去痕迹﹐仍見精采爲工。聯句之格﹐縱於《鬥鷄》《石鼎》﹐以工力悉敵﹐气脈不斷爲工。竹集中﹐俱擅其勝。

康熙間山林詩﹐石門吳孟舉之振最有名﹐《黃葉村莊詩集》寢食宋人﹐五言古體《黃河夫》篇﹐直追少陵矣。近體工寫景﹐七言絕句尢足自張一軍。《課蠶詞》十六首﹐描寫風俗﹐應推絕唱。第二首云「孤虛旺相驗蠶符﹐浴種還嫌風色粗。記取東南蠶室利﹐算來把火是三姑。」自注﹕「術家先期饋蠶符﹐有大姑﹑二姑﹑三姑把蠶之別﹐爲丰儉之驗。」第三首云「火貧低簇半溫涼﹐晴日融和暖透窗。舍下秀才蒙上考﹐頒來官紙白如霜。」自注﹕「俗以官給紙糊窗﹐蠶必大利。」第四首云「三日晴和兩日陰﹐初生蠶子細如鍼。家家禁忌行人絕﹐吠犬鳴雞亦斷音。」第五首云「桑葉團團蠶二眠﹐暄涼饑飽要心堅。白頭巫媼談休咎﹐消息今年勝舊年。」第六首云「芹菜泥乾燕乳見﹐鯉魚風動柳飛絲。交皆繞屋啼桑扈﹐正是吳蠶出火時。」自注﹕「蠶三眠須涼爽﹐去火盆﹐故俗名三眠爲出火。」第七首云「三起三眠日夜忙﹐早蠶將熟恰淸涼。爭傳葉價俄騰貴﹐兩槳如飛去采桑。」第十三首云「下路桑枝著地低﹐杭城都用采桑梯。算來總是三吳地﹐物土相宜已不齊。」第十五首云「麥收蠶熟百無憂﹐酒釅茶香挽客畱。底用催科惱官府﹐八分秋稅已過頭。」

嶺南詩追琢唐音﹐體尙蒼涼﹐情多感慨﹐音節最擅場﹐韻致稍減。漁洋山人極賞陳元孝「映花溪路閉﹐漱水石根虛」﹐「積雪回孤棹﹐寒江共此心」﹐「桄榔過雨垂空地﹐玳瑁乘潮上古城」﹐「三徑艸生殘雨後﹐數家門掩落花中」等句﹐厥旨甚微。予竊取其意﹐元孝句如「落日客尋江上寺﹐出林僧放月中船」﹐「隔岸山光橫枕上﹐遠天帆影落墻頭。」絕句如《題畫》﹕「深山深處有人爭﹐擬寄身畫裏行。日掩柴門無个事﹐碧溪寒葉一聲聲。」《贈眞際上人》云「道在寧知白髮生﹐禪房闃寂好經行。月明滿地無人會﹐消受菩提葉葉聲。」似與前數句相近。梁藥亭佩蘭絕句﹕「風回江岸雪初收﹐吹落江波作水流。望裏山垂一片﹐九華峯影在船頭。」「舟泊潯陽水气陰﹐九江流入洞庭深。榜人月黑連檣語﹐半是吳音半楚音。」「前頭金笛後銀簫﹐隔浦歌聲向晚嬌。醉倚夕陽人影外﹐綠煙如水浸紅橋」。亦其稿中別調也。

山陰金晴村璧﹑荊溪吳他山介於交甚密﹐吳夭死﹐金窮死。蕭山詩老沈漁莊堡並交兩人﹐鬻產刻其詩。金詩淸朗﹐吳詩韶秀。金《寒食京口踏靑》律﹕「水流光去十里﹐踏靑溪壑徧流連。無窮吳楚王孫艸﹐兩點金焦寒食煙。燕子空江尋舊壘﹐桃花古墓落春田。斷腸不爲身爲客﹐薄暮餳簫聽黯然。」《寄懷顧梁汾舍人》絕﹕「一代風流老辟疆﹐才名不減惠泉香。只今十五琵琶女﹐猶唱元和舊樂章。」「海內紛紛絕妙詞﹐曉風殘月少人知。一聲柳七新紅豆﹐妒殺江南舊《柘枝》。」佳句如《江上懷古》﹕「煬帝幾何花歲月﹐寄奴一片莽江山。」「峯抱金陵全盛勢﹐潮吞鐵甕可憐聲。」《陸丞相祠》﹕「君臣魚腹同埋日﹐家國波心立盡時。」《登長幹寺浮圖》﹕「如螺山髻環鍾阜﹐似練江光抱石城。」吳律詩佳句如《贈潘文水》﹕「一杯在手渾忘世﹐四季看花不出門。」《贈王補臣》﹕「巷北烏衣新燕子﹐墻東白髮舊才人。」《夢中吟》﹕「靑山自有千春色﹐流水曾無一息情。」《重陽前二日訪倪似》﹕「詩成落月愁盈帙﹐節近重陽風滿郊。」絕句如《柳枝詞》第四首云「淸晝鳴禽小閣東﹐時時弄影過簾櫳。情多自爾嬌柔慣﹐軟輕搖不爲風。」《偶占》云「羈客江臯暮﹐衣迎霜降單。空山惟葉響﹐冷月少人看。」

武進董文友以寧《隴頭流水歌詞》﹕「白日欲落﹐北風大作。」八字爲一首﹐淒涼寥廓之況﹐宛然在目﹐眞有漢﹑魏遺風。

詩題至無可翻新﹐可以不作﹐作必須挽以深厚﹐否則愈新愈尖﹐愈尖愈薄﹐不成雅響。如《詠明妃》﹐其一也。柏鄕相公二絕﹐獨渾成。詩云「深宮不睹君王面﹐命薄何由怨畫師。時上龍堆聽曉角﹐髙鴻陣陣過焉支。」「金屋自藏傾國色﹐寧甘沙漠死紅顏。年年靑艸知何意﹐牧馬悲鳴散黑山。」

談允謙《邊關春晚曲》﹕「馬上胡姬酪滿瓶﹐風沙千里走龍庭。停鞭借問江南客﹐卻道如何是踏靑﹖」「胡姬隊隊弄胡琴﹐酒滴童酥取次斟。花柳旣無鶯燕少﹐總然春去不關心。」脫胎「春風不度玉門關」意﹐卻不入苦調。

報國寺松﹐諸名公長篇題詠﹐多擅其勝。仁和陳祚明二絕句﹐韻頗不減﹕「花宮雙樹倚瑤壇﹐老蕭束拂地寒。千古興亡人不見﹐春風秋月舊長安。」「屈鐵虯枝翠葉齊﹐秋陰古殿夕陽低。人間亦有千年物﹐不必煙霞鎖碧溪。」陳又有《元夕燈詞》﹕「楚語吳歌朱邸長﹐六街燈火夜蒼蒼。相逢半是他鄕客﹐若个猶能憶故鄕﹖」亦雋永。

常熟吳修齡殳嘗著《正錢錄》以駁牧齋﹐王漁洋﹑計攺亭東極不喜之﹐汪鈍亦寄書往復。吳之攻錢﹐力固不敵﹐要不失爲才士。律詩仿玉溪﹐弔古佳者﹐漁洋已錄《感舊集》中。其《西溪》一首﹐思路殊未可棄。西溪在杭域西四十里﹐宋髙宗擇都曰「西溪且畱下。」吳詩云「宗嶽中原事可爲﹐君王只戀越江湄。後人自有山在﹐畱下西溪待阿誰﹖」

王懌民忭《秋日雜感》詩﹕「須知靑白時人眼﹐莫羨玄黃公子裳。」使料甚雋。

「錦衣白晝故鄕祠﹐可似歸來富貴時﹖鉅壁軍聲河浪怒﹐咸陽宮火野煙悲。誰言猴冠輸爭鹿﹐已帝鴻溝任逝騅。莫聽傷心歌四面﹐淮陰侯墓更淒其。」方育盛《宿遷項王廟》詩也。「吁嗟乎﹗」天意眞可疑﹐韓侯功髙三族夷。拒涉拒通矢天日﹐兵權旣去反何爲﹗家人告變安知實﹐欲加之罪豈無辭﹗後賢涼稱不叛劉﹐紫陽《綱目》嗣《春秋》。會陳書執楚王信﹐繼書後殺淮陰侯。不以反書不去爵﹐推明心迹闡厥幽。呂氏殘忍赤人族﹐圖王呂氏生反覆。詎知身死肉未寒﹐家無少長駢就戮。志載軼事韓公雍﹐當年治兵粵西東。粵有洞長諸韋氏﹐表稱原系韓侯宗。昔當夷族中尉過﹐竊侯幼子投蕭何。丞相私給漢圖記﹐渡江寓書越王佗。攺封韋氏長諸蠻﹐蕭書佗冊今班班。《釣臺歌》也。方作令項王气平﹐張作令韓侯目暝﹐皆屬不刊。

李屺瞻生十四日而母亡﹐其名字皆志哀也。嘗作長歌《書汪五河爲其母挽詩後》云「汪生手中一編詩﹐將詩示我淚如絲。自言哀傷爲其母﹐泣向知交乞挽詞。汪母懿行不可滅﹐還珠禮佛皆奇絕。餘子澹心爲作傳﹐一字一讀聲一咽。汪生純孝復多才﹐三年廬墓長幹隈。一時贈言多名士﹐就中李生心獨哀。吁嗟乎﹗汝母棄汝孫繞膝﹐我母棄我十四日。懷中呱呱不解痛﹐容貌聲音那可悉﹖我父語我淚沾巾﹐始知母死由我身。因之名予曰念慈﹐終天此恨嘗酸辛。人生甘脆隨所計﹐風木北堂安可系﹖將來應亦г微祿﹐墓門木拱復何濟﹗汪生汪生聽我終斯章﹐努力明徳畱爾芳。古來顯揚皆有道﹐無爲徘徊悲泣心徒傷﹗」

國初詩﹐大江以南多尙文﹐大江以北多尙質﹐各有不可磨滅處﹐則視乎性情得正。髙陽李坦園相公﹛尉﹜《投河嘆》一篇﹐逼近古調﹕「彼嗷嗷者鴻兮﹐我生不辰﹐弗爾獲同兮。鴻有羽﹐東西南北翔兮。我饑無力﹐匍匐難行兮。」一解。「哀我凶年﹐我廬已捐﹐我田已圈﹐我突無煙﹐我婦子斯遷﹗」二解。「洶乎其流﹐滹沱之水兮。孑乎其遊﹐流離之子兮。招招舟子﹐艤船近岸兮。我囊無資﹐不濟以看兮。仰天長號﹐淚不可以斷兮。」三解。「滹沱之水﹐流漸漸兮。安得鱗鬣﹐飛渡無淹兮。嗟我骨肉﹐夜斯殲兮。踴如鳧浴﹐浮且淺兮。瘦腹枯腸﹐蛟鼉所嫌兮。」四解。「咄舟子兮胡不仁﹐競刀錐兮怒人神。」舟子笑曰「彼峨冠而髙坐者﹐夫寧匪人﹖咄舟子兮何足嗔﹗」五解。「維聖朝兮恩如天﹐發棠移粟民命延。卮無當兮﹐膏則。死者已矣兮﹐不可復起。嗟嗟官吏兮﹐念爾孫子。」六解。自序云「甲午春大饑﹐民多南徙﹐夫婦𦇤子女至滹沱﹐欲濟無資﹐舟子難之﹐遂舉室赴河死。」詩中摹寫慘淒﹐一結尢仁人之言。

漢陽李過廬昌祚古詩絕去浮響﹐眞摯可傳。《永安道上值果兒生日漫作示之篇》﹕「生汝亦不早﹐汝年且十五。憶昔年三四﹐挈汝出庭戶。避地將萬里﹐艱虞何能數﹖昨忽來京師﹐羨言圖書府。三年食官糧﹐無復充絮縷。四世傳淸白﹐幸不謫終﹛宀婁﹜。汝生祖未見﹐今又失曾祖。我痛汝同哀﹐汝慰我解組。發棹自津門﹐十日五風雨。嘆息汝生後﹐多爲行道苦。遇合各有時﹐吾志寄仰俯。努力念前修﹐豈必爲公輔﹗」《白下別張爾公》篇﹕「江風寒何早﹐肅肅向我吹。石頭城上來﹐十日不成寐。橋邊一舟艤﹐乃見芑山子。相思二十年﹐相隔數千里。相將各有懷﹐脈脈不能哆。天欲成君志﹐而我遂如此。斯文應有屬﹐君學誠良史。視我直蕓署﹐鬱鬱相扌艮毀。有母未遑將﹐一官眞敝蹤。嗟嗟歷多難﹐世情日漶漫。逢場盛顏色﹐深夜浹背汗。誰爲素心人﹐安得不永嘆。我行悲思殷﹐知我莫如君。十月濤聲急﹐岸柳拂暮。腸斷不爲別﹐徒爾涕紛紛。」父子朋友間率眞傾吐﹐又非漫無裁剪。

江都吳﹛艸園﹜次由拔貢歷官湖州太守﹐擒大猾﹐修勝迹﹐見稱公卿間。顧喜與賓客遊﹐四方士過從無虛日﹐卒以是罷官。梅村有句云「官隨殘夢短﹐客比亂山多」﹐𨿽似諧語﹐蓋實錄也。才綺如其名﹐工塡詞及短幅駢體。詩則歌行如《靑山下望黃將軍墓道》﹐淋漓頓挫﹐逼梅村。五言律如《送人歸裏》首﹕「關塞雪初盡﹐大河春水生。送君歸薜荔﹐值我憶紫荊。浪穩怡鳧性﹐髙出雁聲。故鄕煙樹外﹐立馬一含情。」乃明七子派之佳者。

吾越忠貞之裔﹐若姚江黃徵君太衝宗羲﹐宿學重望﹐身備文獻﹐其最表表者﹐不必以詩見也。其餘著述﹐不甚流布。山陰祁氏﹐世居梅市﹐與予裏距二十五里耳﹐曩時理孫﹑班孫諸哲﹐且難搜訪其遺篇。近從故紙堆中﹐見上虞倪文貞曾孫士長駕《澹多軒》詩一帙﹐丰致頗雅。五律如《折楊柳》﹕「北塞流星驛﹐西秦明月關。」《長安秋夜月》﹕「愁從曉角起﹐思逐故鄕來。」七律如《宋陵》﹕「馬﹤骨此﹥半掩江南土﹐鉦鼓難消塞北塵。」「一自風沙迷故國﹐幾多臺殿沒斜陽。」「赤虹劍血長天落﹐白馬銀濤滄海奔。」七言絕句如《金陵覽古燕支井》﹕「自古興亡史冊存﹐貪生避井事偏新。髙公不解風流意﹐玉碎香消答主人。」《孫楚酒樓》﹕「月戶星橋煙火稠﹐遊人都上舊名樓。何年李白同觴此﹐明月湖濱載莫愁﹖」《舊院》﹕「溫柔當日彊名鄕﹐紅袖年來盡白楊。十四樓頭風雨夜﹐誰將詞句問韋莊﹖」自注﹕「韋詞云『騎馬倚斜橋﹐滿樓紅袖招。』」《銅城驛舍》﹕「斜陽古道艸毿毿﹐才上徵鞍又解驂。處處蠻歌沙外唱﹐可知俱不似江南。」

李侍郎退敬於維揚舟次﹐與新城論近代布衣詩﹐新城舉吳非熊兆﹑程孟陽嘉燧﹐退云「終須還他刑第一。」明季﹐吳受知曹石倉學﹐程受知錢牧齋。新城五言許吳﹐七言許程﹐甚允。刑詩藻麗不及吳﹐淸新不及程﹐骨格則勝﹐退殆略才重格也。退善指摘人文章﹐嘗摘鈍翁所用「菁莪」字爲俗學﹐云「《詩》有《菁菁者莪》之什﹐無『菁莪之什』。」汪大服。詩體淸削﹐《讀水經注》《懷洞庭》七律﹐和者甚多。自定若干首刻之﹐囑其子二十餘年後方可印行。其矜尙如此。刑字孟貞﹐髙淳人。

徳州盧紫房世氵篤好老杜﹐築亭祀工部象﹐自稱杜亭亭長﹐著《讀杜私言》《杜詩胥鈔》。虞山自題小箋﹐云應其請。新城論杜詩箋傳﹐有「苦爲《南華》求向郭﹐前惟山谷後錢盧」之句﹐固遺老中服古者也。詩逞才气﹐如駿馬騰踏﹐不受羈勒。新城獨登《古意》一首﹐意在別標遒上﹐非盡薄其餘也。盧與同鄕程正夫先貞詩派不同﹐深相契許。

王邁人庭官布政﹐以淸惠稱。罷歸後足不入城市﹐常衣布袍行田間﹐人不知其大僚也。予嘗論陶﹑韋五字詩﹐自是髙品﹐但無其性情﹐必難神似。如先生眞堪嗣響﹐約抄二首﹐以志大槪。《雨後》云「落日殘雨餘﹐林樹半昏黑。南山白間﹐澹然見秋色。冷風何淒淒﹐微微野煙息。歸巢鳥更鳴﹐當戶還織。惆悵獨坐時﹐悠悠思何極﹗」《秋雨遣懷》云「抱病身獨﹐起行日云晏。蕭條空林中﹐靡靡秋雨徧。殘葉踏饑禽﹐荒村吠寒犬。虛室靜琴書﹐階冷苔蘚。欲愁生計疏﹐還嗟世情淺。自在丘園﹐非能薄軒冕。悠悠歲月深﹐情誰當遣﹖」

漁洋﹑漫堂皆有《過采石磯太白樓題蕭尺木畫壁歌》﹐皆淋漓盡致。予心慕蕭畫﹐恨無由登樓一見。嗣觀吳靑壇震方所輯《說鈴》內載吳寶崖陳琰《曠園雜誌》云「胡季瀛守太平日﹐慕尺木名﹐三訪之﹐俱辭不見﹐胡怒。時新修太白樓成﹐遂於案牘中插入尺木名攝之。比至﹐送詣樓中﹐曰﹕『圖成卽當開釋。』尺木年已七十餘﹐力疾應命﹐畫匡廬﹑峨眉﹑泰岱﹑衡嶽四大名山﹐七日而就。」蕭名從﹐兼能詩。《梅花下贈唐祖命允甲作》﹕「同情臥冰雪﹐每覺春來遲。何意君作客﹐弛擔在茅茨。寒風裂窗紙﹐偶見向南枝。獨挈一樽酒﹐髙吟五字詩。」迥然拔俗。

諸曁陳章侯洪綬畫由天縱﹐甫四齡﹐於婦翁家新堊壁﹐登案畫漢前將軍關侯象八九尺。明季與北平崔靑蚓齊名。縱酒狎奴。有妾顧淨亦善花艸﹐錢塘馮研祥嘗贈以詩。鼎革後自稱老遲﹐又曰老蓮。遺詩不多﹐有「楓溪梅雨山樓醉﹐竹塢茶香佛閣眠」之句﹐采入《漁洋詩話》。

吳中世家﹐如荊石之後有煙客﹐州之後有元照﹐以仕宦善畫﹐少陵所謂「文采風流今尙存」也。文處士與也點爲文肅公孫﹐窮居以書畫自給﹐得待詔家法。八齡時從長老泛石湖﹐得句云「長橋連月湧﹐遠水隔山分」﹐洵夙慧也。

王胥庭熙「到門流水遠﹐尋境白遮」﹐「人行沙岸小﹐樹近夕陽偏」。曹升六貞吉「橋橫殘照出﹐雪壓大河流」。姚若侯文然「橋束重重水﹐樓橫面面山」﹐「柴門臨水閉﹐竹圃護籬深」。吳伯其淇「楚淒似雨﹐湘艸淡如煙」。徐善長元夢「落日銜千樹﹐寒流抱一村」。邱季眞象隨「天沈危岸下﹐江折亂山多」。王山長岱「沙鳥衝煙白﹐晴霓背雨紅」。王於一猷定「長江流剩夢﹐短棹撥殘星」。汪栗亭士釒宏「葉一湖天際合﹐煙帆數點雁邊來。」吳園次「山路乍回秋艸白﹐江流不斷晚黃」。繆念齋彤「移樹影窗中入﹐雨帶秋聲檻外來」。張約齋廷璐「竹枝風影更宜月﹐荷葉露香偏勝花」。胡其章周「藏古寺飛秋葉﹐帶雨寒樵上晚船」。閔賓連麟嗣「松盤絕壁畱山徑﹐鳥起危巢駭杖聲」。楊傳人繼經「白合艸堂湖上路﹐紅泉石磴雨中峯」。沈平山堂「橫笛短吹樵徑雨﹐枕蓑臥釣船風」。皆詩中畫也。其深細處﹐正恐畫手難到﹐所以爲髙。

詩不拘何派﹐情韻總不可離﹐離則非纖人卽傖父也。姑舉所見近體句﹐如孫子長永祚「一身多病猶爲客﹐二月連陰不見春」。丁野鶴耀亢「異域相逢俱萬里﹐名山小別卽千年」。韓石耕﹛田田﹜「一簾細雨仍飛燕﹐幾日殘花又送春」。周子ㄈ肇「十年世事全萍梗﹐四海交淸半鬢絲」。黃庭表與堅「王宮滅沒余А土﹐霸爲消沈付夕陽」。許九日旭「白門柳色千條雨﹐皖口山形二月春」。顧伊人湄「一棹鐘聲殘照裏﹐六橋山色暮寒中」。王異公撰「謝公屐冷山無恙﹐白傅船空水自流」。徐存永延壽「千里別情芳艸外﹐五更殘夢落花前」。崔不雕華「丹楓江冷人初去﹐黃葉聲多酒不辭」。楊聖企通俊「三楚江濤環建業﹐六朝風物弔臺城」。李大村國宋「身日向江湖老﹐人事空悲水旱余」。許天玉必「大江春老人橫槊﹐故國天髙弩射潮」。曹澹余申吉「三春雪影畱吳舫﹐臘月鴻聲憶楚吟。」孫笠山蕙「官廨遺碣在﹐人琴往迹大江流」。王幼輿維坤「風雨愁連小寒食﹐鄕關淚濺閏花朝」。李丹壑孚靑「南國荒雞中夜夢﹐秣陵殘日六朝山」。此種情韻﹐堪鼓吹諸巨公。

華亭宋轅文徵輿﹑尙木徵璧﹑子建存標﹐陳大樽所稱三宋也。詩遵大樽派﹐然自有丰致。如轅文《長信艸》五絕﹕「靑靑長信艸﹐無意學逢迎。不厭淒涼地﹐春來還自生。」豈非六朝髙手﹖

建昌楊因之思本《踏花明日值雨》詩﹕「折得花來不贈人﹐小瓶相對一枝春。遙憐昨夜行歌處﹐落艸沾泥倍愴神。」極善寄托。

金孝章俊明初名衮﹐字九章﹐吳縣諸生。鼎革初﹐筮焦氏《易林》﹐得蠱之艮﹐遂棄去。善書﹐工畫梅。嘗乞友人呼得下谷賦生挽詩。其詩《暗香若梅寄盛柯亭》句云「窮來吾道有貞吉﹐老去醉鄕無是非。」想見髙尙矣。

余姚釋豁堂正絕句﹐如《剡溪舟中望謝太傅東山舊隱》《戲酬友人惠日鑄茶》諸作﹐爲漁洋所賞。猶未若《赤壁》云「扁舟絕壁酬西風﹐千古雄雌在眼中。欲得周郎重回顧﹐銅弦鐵板唱《江東》。」更脫香火气。漁洋又稱滇南釋蒼雪讀徹「一夜花開湖上路﹐半春家在雪中山」﹐及其弟子秋臯「鳥啼殘雪樹﹐人語夕陽山」句。蒼雪自佳﹐秋臯之病﹐不異「亂松殘雪寺﹐孤磬夕陽山」也。詩家寫景髙下﹐總在死活。

萊陽董亦樵樵學計於趙伯士﹐漁洋賞其五言「春風公瑾墓﹐細雨呂蒙城」句﹐七言「春風嗚咽鳴珂地﹐寒雨淒涼散蠟辰」句。七言情致淒惻動人﹐五言則下三字隨地可成對屬﹐以上二字湊合﹐亦學唐膚習﹐去「气蒸」﹑「波撼」力量遠甚。董隱居食貧﹐嘗棄薪道旁﹐人珍藏之。婺郡閨秀倪氏髙其人﹐遺以方竹枝。趙賦《遼宮詞》﹐連篇皆工。山東掖縣人。

詩人相調﹐本非正則﹐能雅卽佳。薛戶部大武奮生數輕鈍翁爲文士﹐鈍翁調以絕句云「十載雕稍擅名﹐未嘗縛學長徵。他時若得登三事﹐但乞蕭郎作騎兵。」典而有趣。

刻劃小題﹐不可入惡道。王太平遵坦《戲詠佛手柑》﹕「斷此黃金體﹐施諸樹林。度人難下指﹐合掌卽傳心。味向駢枝悟﹐香從反覆尋。禪天有眞訣﹐巨擘競森森。」應推妙手。

周櫟園領袖騷壇﹐近體工於古﹐七言工於五言﹐淸新流麗。如「半綻桃花全待雨﹐平飛柳絮欲爲煙」﹐「深秋梁苑新沙磧﹐明月靑溪舊板橋」﹐「西山夢冷花藏寺﹐南浦人來雨壓城」﹐「敝廬響滴千山雨﹐破衲新縫九月霜」﹐「瑯琊赤映方生日﹐泰岱靑分未了山」等句﹐皆豹斑也。又有《示弟》絕句﹕「爾又遠來予未去﹐髙堂淸淚幾時乾﹖」此則先生風雅源頭所在。

經史學問﹐詞林如竹考核稱首﹐遺民中黃太衝﹑顧亭林炎武相望江浙間﹐顧文遜黃﹐黃詩遜顧。顧與同邑歸玄恭莊齊名﹐有「歸奇顧怪」之目。其人與太衝異趨﹐平生足迹幾徧天下﹐詩則淸雅有法。《賦得老鶴萬里心》長律云「何來千歲鶴﹐忽下九臯陰。一自仙人去﹐摧頹已至今。臨風時獨舞﹐警露亦長吟。乍識人民異﹐還悲歲月侵。寒飈連北極﹐急景向西岑。寂歷依空帳﹐紆回失舊林。三珠天外冷﹐甲子世間深。尙想蓬萊日﹐終思弱水陰。神州迷再舉﹐帝闕杳千尋。多少乘軒者﹐知同一寸心﹖」細意熨貼﹐絕不似放誕人作。

鄧州彭禹峯而述長身修髯﹐聲若洪鐘﹐一飲能盡數升﹐一食能盡一彘肩。有戡亂功﹐龔芝麓寄詩所謂「軍中轉粟靑天上﹐使者論功大夏西」也。其詩軒爽﹐亦推中州弁冕。七律如「白露蠻江凋木葉﹐黃沙羯鼓下營州」﹐「千盤路吐檳榔烏﹐一綫天開毒瑁池」﹐「隔岸春城來檻外﹐亂帆斜日到尊前」﹐「殘碑艸沒斜陽外﹐戰壘深斷岸間」﹐「萬里蠻鄕同作客﹐一城黃葉此登臺」﹐「天涯尊酒畱書劍﹐海內風塵老弟兄」﹐紙上英气勃勃。

髙侍郎念東珩詩才甚迅﹐每宴飲﹐歌行近體衝口而出﹐代書者筆不暇停﹐一閱卽棄。漁洋極贊其《祭告南嶽》詩內二首云「綠淨不可唾﹐此語足千古。天水澹相涵﹐中有數聲櫓。」「幾月舟行久﹐今朝倦眼開。萬峯飛舞處﹐一片大江來。」予以爲尢屬五絕老境。

金沙蔣虎臣超仕居史官﹐性好山水﹐前身峨眉老僧﹐晚化於伏虎寺。《春日郊行有感》詩﹕「糝綠嫣紅郭外稠﹐花開不待客登樓。穗頭鶴髮黃扉客﹐多少靑春是夢遊﹖」慧根見於此矣。

太原趙懿侯瑾詩類江南派﹐如「須憑竹葉開愁思﹐莫遣楊花到酒船」﹐「漁船遠系藏雅柳﹐煙墅橫開買酒樓」﹐「階上月明寒蟋蟀﹐池邊露冷落芙蓉」﹐「別酒慣沾揮袂處﹐客愁常滿峭帆中」﹐皆可誦。

孫文定公廷銓詠息夫人云「無言空有恨﹐兒女粲成行。」識者多喜其諧語解頤﹐畢竟非大方得意處。不若《詠史》云「田叔歸來竇后傷﹐蕭條梁苑下微霜。一時賓客多枚馬﹐不遣雄文悟孝王。」意義深永。難弟廷鐸五言古多澹雅﹐近體如「夕陽猶反照﹐初月已生明」﹐極類香山勝處。

「空江微微月東出﹐何人舟中只鐵笛﹖傳呼隔水不知名﹐寂寞滄江回夜色。吳音越調聲淒愴﹐遠遊客子思故鄕。燕子梨花春已暮﹐欲歸不歸空斷腸。」吳處士六益懋謙《聞舟中吹笛》作也﹐可云「俊逸鮑參軍」。

董蒼水兪舉孝廉﹐以事永廢﹐卜築南村﹐歌嘯自如。宋荔裳稱其究極於風雅正變之間。鈍翁獨標《送客入都》詩云「蕭條易水逝﹐驅馬向空臺。岸柳春前放﹐江鴻雪後來。」以爲雅淡自然。前輩賞鑑如此。

商丘侯朝宗﹑陽羨陳定生貞慧﹑如臯冒巢民﹑桐城方密之以智﹐明季稱四公子。入國初﹐方歸空門﹐陳﹑侯旋歿﹐獨冒存﹐與諸名士觴詠。梅村稱定生﹑朝宗儀觀偉然﹐巢民舉止蘊藉﹐吐納風流。予觀冒集《小秦淮曲》云「澹煙絲柳橫塘﹐明月淸秋讀謝莊。夾岸哀箏橫笛外﹐誰家小立怨昏黃﹖」風流猶可想見。

江寧顧與治孟遊少稱神童﹐性任俠。晚歷坎坷﹐無子。施愚山經紀其喪﹐後其友方爾止搜羅遺稿刻之。有句云「空山澹無言﹐來者成古今。」十字足畱千古。

上元紀伯紫映鐘﹐歌行得陸劍南淸挺之气﹐近體極愛其「寺古花爲歷﹐山深鳥報更」語。其妹嫁莒州杜氏﹐早寡﹐以節終。有絕句云「棲鴉流水點秋光﹐愛此蕭疏樹幾行。不與行人綰離別﹐吟成謝女雪飛香。」漁洋在秦淮有「棲鴉流水空蕭瑟﹐不見題詩紀阿男」之句。阿男﹐婦字也﹐伯紫見之﹐以雜綺語之什﹐殊不喜。後婦請旌﹐漁洋入爲儀曹﹐力主覆疏﹐云「以懺悔少年之過」。詩林佳話﹐何可無此。

馬嵬詩﹐荔裳先生「何事漁陽動鼓鼙﹐香魂不逐六龍西。可憐杜宇聲聲血﹐只在長生殿裏啼」一絕﹐惻惻入情﹐婉而多風。寧都曾庭聞畹詩云「濯錦明河萬里開﹐上皇羽蓋自西爲。那堪此地靑靑冢﹐更待紅塵蜀道回﹖」與宋同工。曾初名傳燈﹐其弟傳燦﹐字靑藜﹐亦能詩﹐虞山甚稱之。

詩家惡剿襲﹐不忌脫胎。張虞山養重「南樓楚雨三更遠﹐春水吳江一夜增」﹐脫「寒雨連江夜入吳」意也﹐筆妙頓覺生新。張他詩多雋﹐推重名公卿間。

題畫詩沈鬱淋漓﹐少陵獨步﹐自後作者﹐凡遇珍玩碑碣﹐多師其意﹐用全力出奇。牧齋《華山廟碑》《松談閣印史》《太淸樓二王法帖》三歌﹐心摹韓﹑蘇《石鼓》。漁洋一生歌行﹐尢沈著於此﹐幾欲淩轢遺山﹑道園﹐追攀東坡﹑山谷。其徒張桐峯琴《子昂六馬圖歌》﹐不愧火傳。歌云「子昂畫馬能畫骨﹐軒軒紙上眞龍出。六匹神駿不一態﹐骨相權奇形滅沒。相傳子昂善唐馬﹐韓之上曹霸下。至今才識宋王孫﹐筆勢飛騰意瀟灑。此馬神肖昭陵圖﹐想見眞主來天都。煌煌拳毛﹐炎炎什伐赤。黑闥旣擒滅﹐支胡亦褫魄。更有靑騅特勒驃﹐騰空飛練驚波濤。又見紫燕白啼鳥﹐追風越塊秋天杳。竇氏薛氏無一生﹐六馬橫行四海平。太宗功成駿骨靈﹐陵前勒石垂丹靑。向非乘運附聖主﹐長鳴伏櫪悲荒。我展此圖推案起﹐房公魏公亦幸耳。牝牡驪黃誰辧此﹐未遇其人則已矣。」

常熟多詩人﹐大抵師法中晚。馮定遠班表章《才調集》﹐寢食以之﹐尢工爲艷詞。如《題畫屏》一絕云「時勢梳妝色色新﹐吳娃偏自小腰身。修蛾鬢能多少﹐枉向陽林賦《洛神》。」陸敕先貽典所稱美刺有體﹐可見一斑。

康熙初﹐孝廉長洲宋旣庭實穎最騰譽。尢悔云「一時有江東獨秀之目。」鈍翁擬之阮思曠。宋和鈍翁《歲暮雜感》詩﹕「年少才名也自雄﹐老來城北半飄蓬。閉門種菜渾事﹐輸與人間霹靂弓。」「去無心鳥絕蹤﹐道人心地懶支筇。《楞嚴》半偈阿難省﹐一片光明雪浪中。」故非凡品。

髙太史澹人士奇荷聖廟深眷﹐入直扈從最久﹐平盛事﹐詩所不盡者﹐載諸筆記﹐使寒素見之﹐恍親禁近也。華亭錢舍人寶汾芳標內直詩亦佳。中二首云「靈臺進歷沸Ω韶﹐閶闔晨開會百僚。先賫諸王歸邸第﹐茜羅封裹出重霄。」「軒皇鼎就久乘龍﹐東觀綈函感睿容。更選詞臣搜故事﹐穹碑常照孝陵松。」尢能傳慈孝之徳。錢初名鼎瑞﹐字寶汾。前身從天童來。一日與客坐齋中﹐有天童僧持一緘書至﹐錢啟視﹐殊不駭﹐但云「倉猝柰何﹗」明日徧召親故與訣﹐書一偈云「來是白來﹐去是白去。笑指天童山﹐是我舊遊處。」微笑而逝。

四川釋破山海明﹐周旋正希先生於死後。《山居卽事》詩﹕「園裏竹雞晴引子﹐崖前石虎老生斑。」尙有俠气。

登眺古迹﹐須自抒懷抱﹐若限定公家言﹐必無好詩。曲周劉津逮逢源《九日登赤壁》作﹕「九日至黃州﹐聽然獨西笑。赤壁落吾手﹐於焉恣遊眺。一杖淩層崖﹐劃然發長嘯。把酒呼魚龍﹐踞石登虎豹。小亭遺像存﹐長髯側烏帽。卓然東坡叟﹐煜煜神光照。羣兒戲弄兵﹐蟻鬥何足道﹗想公弔古心﹐還爲後人弔。鶴影落寒空﹐笛聲來遠棹。杖策下荒岑﹐江煙起魚竈。」「羣兒」二語﹐故作傲岸﹐仿佛嗣宗廣武原一嘆。

馬源思澄《雞雛》詩﹕「貧家亦有事﹐早起飼雞雛。雞雛二十餘﹐一一聽我呼。跌宕如走丸﹐見食競相趨。粱粒豈必多﹐所快給斯須。其母延頸來﹐兩眼何瞿瞿﹗呼子集墻下﹐爛漫比プ。黠者登母肩﹐弱者伏母膚。鼓翅土中嬉﹐飽滿忘其愚。」摹寫雅絕。

歌行合肥喜用杜鵑﹐新城﹑商丘喜用蘇韻﹐初非風雅定軌﹐有才固無礙也。吳江朱長孺鶴齡《山行次昌黎韻》一首﹕「山石歷亂淩翠微﹐楓杉十里蜻蜓飛。細泉百道流木末﹐黃梅雨過楊梅肥。入寺不聞聲剝啄﹐精舍半掩人來稀。老僧睡起偏袒坐﹐飯我靑精充我饑。須臾策杖出平莽﹐半山鐘磬聞禪扉。丹梯徑斷樵牧絕﹐見﹛山欺﹜竇煙霏。巨石蟠立猛獸﹐翠屏卻立如長圍。緣源萬轉興未極﹐落花拂拂沾人衣。此中仙景遇仿佛﹐焉用刺促隨韁幾。從此息機混鳥﹐摧家采藥何時歸﹖」意不能出韓範圍﹐機致尙佳。長孺平生沈浸古籍﹐所注杜少陵﹑李義山集行於世﹐曩時士林以杜注牾牧齋﹐李注剽竊釋石林詆之﹐今聲價各不相掩也。

錢塘布衣胡彥遠介﹐古今詩俱淸迥有骨。梅村被徵入都﹐彥遠投以四律﹐如「身隨杞宋爲文獻﹐代過商周重鼎彜」﹐「歸心更度桑乾水﹐伏櫪重登郭隗臺」﹐「榛苓過眼成虛谷﹐禾黍關心拜故宮」﹐「花暗鳳池思劍﹐春深虎觀夢江湖」﹐能令梅村悲喜交集。妻翁少君詩亦佳﹐《重過西湖》云「風風雨雨鳥空啼﹐艸綠山腰水滿是。畫閣已傾歌舞散﹐十年重到六橋西。」

予僻居村墅﹐力不能購書﹐遠省文翰﹐見少益珍。蜀人費此度密「大江流漢水﹐孤艇接殘春」一聯﹐漁洋極賞者也﹐心慕有年。近睹其他作﹐大約五字多工。《古琴》絕句﹕「古琴久不理﹐塵積斷痕斑。爲君彈一曲﹐明月滿江山。」逸致翩翩。

山左顏考功修來光敏﹐少時讀其制義﹐仗气愛奇﹐動多振絕。詩體亦然。漁洋所舉在《淸流關》《長幹寺》《渡江》諸首﹔愚山所舉在五言《太華》《燕子磯》﹐七言《麥雨》《地震》諸首。予以爲先生詩﹐不拘何體﹐覽之皆啟發人。

寶應陳冰壑鈺與朱秋齊名。《送友人歸江州》絕句﹕「潯陽南望天連水﹐大孤小孤黃葉稀。一片歸帆秋正好﹐滿江煙雨鷺鶯飛。」意象甚工遠勢。

漁洋生自世家﹐靑年科第﹐目擊遺老漸就衰謝。順治﹑康熙之際﹐正聲甫奏﹐王﹑李流獘亢而浮﹐鍾﹑譚流獘僻而細﹐猶有存者。慨然以風雅自任﹐天姿學力又皆秀絕﹐操王﹑孟宗旨﹐陶鑄天下士。士被吹噓者﹐大抵務爲沖淡蘊藉﹐𨿽歷久亦有蹊徑﹐要無俗氛入其壇坫。昭代軒﹐應推首功。先生謁虞山尙在早歲﹐虞山一見﹐以代興相許。至今追思餘韻﹐虞山老眼﹐先生苦心﹐皆不朽也。先生門下如宗定九之七絕﹐汪舟次之五古﹐堪立髙足。汪《西山紀遊六百字》﹐筆力到家。近體如「怒濤回萬里﹐老屋受長風」﹐「人初入混沌﹐天不攺靑蒼」﹐「漏天懸日月﹐絕壁走雷霆」﹐其尢卓卓者。

江西詩人﹐陳伯璣允衡﹐其翹楚也。伯璣早爲鄕先達熊雪堂文舉黎左嚴元寬所許﹐後流寓江南﹐名甚噪。所撰《詩慰》﹐國雅宗工多稱之。其詩魄力頗弱﹐五言古法襄陽﹑蘇州﹐以淡勝。《拜先大夫墓下述》一篇﹐惻惻動人﹐得性情之正。詩云「母氏望門閭﹐已是苦寒日。兒今別翁墳﹐悲風飄淚濕。墳前萬松樹﹐樹樹兒手植。十年過人長﹐能作菁蔥色。再拜告土人﹐人誰非子職﹗但願護根株﹐愼勿肆戕賊。兒行多回顧﹐夢繞松枝泣。來歸當有時﹐早晚難自必。將欲東遊南﹐又思西去北。傭書與授經﹐庶幾近食力。骨肉永相保﹐此身任通塞。翁靈無不之﹐兒衷難罄述。」及卒﹐施愚山有詩云「稚子當何依﹐殘編逝誰理﹖平生八口憂﹐此日君都已。」亦可哀也。

歸安吳長庚光《棲霞寺》五律﹕「萬木隱深翠﹐夕陽明亂峯。遙聞白外﹐暝落靑山鐘。竹徑飛泉瀉﹐松門遠梵重。因懷靜者趣﹐長得謝塵蹤。」神韻不及摩詰《香積寺》﹐立格頗肖。

三楚自竟陵後﹐海內有楚派之目﹐昊廬先生一雪之。秦中自空同酷擬少陵﹐萬曆之季﹐文太靑翔鳳復爲揚波﹐海內有秦聲之目。牧齋云「《小戎》《駟﹝A164﹞》外﹐何可無《蒹葭》《秋水》﹖黃湄先生起﹐遂有此致矣。江都汪蛟門懋麟﹐輦下十子」之一也。爲郎時﹐與吾越沈康臣胤範同捨﹐論詩極合時稱。汪﹑沈詩體亦相近﹐七言古佳處﹐多寓跌宕於平淡中﹐學梅村而失之靡曼者﹐二家可救。

益都楊水心涵《題自畫芭蕉》句云「縱然裂盡秋聲急﹐也似髙人著破衫。」思致殊巧。

西樵詩近體修削太過﹐讀者如啖橄欖﹐得吵於回﹐不若阮亭時露丰采。《和阮亭秋柳》作﹐骨格較髙。歌行如《焦山古鼎》《湖心亭大風雨》《北固多景樓》三篇﹐阮亭亦遜其遒宕。百幾十年來﹐詩人林立﹐如先生淸骨﹐未易多覯。

阮亭論武進董玉虯文驥《外遷隴右道畱別》詩云「『逐臣西北去﹐河水東南流』﹐初謂常語。後讀《北史》﹕魏孝武西奔宇文泰﹐循河西行﹐流涕謂梁禦曰﹕『此水東流﹐而朕西上。』深嘆董語用古之妙。」此論眞以金鍼度人。若竟如嚴滄浪云「詩有別材﹐非關書也」﹐貽誤可勝窮乎﹗滄浪所云﹐兆於鍾嶸稱「淸晨登隴首」﹑「髙臺多悲風」等句﹐以爲「羌無故實」﹐其流極於伯敬﹑友夏。來者玩阮亭此論﹐不獨無廢書之患﹐亦自無堆垛割剝之患矣。董詩甚拔俗﹐五言古如《緣無定河行》《扶蘇墓》《八盤》《華不注》《問始皇墓》﹐七言古如《題長平驛壁》﹐皆學少陵。

南海程湟溱可則冠南宮﹐入禁苑﹐爲議者索瘢﹐攺官郎署﹐益肆力詩文。絕句如《夜泊九思灘卻寄韶州諸子》﹕「作客蓉江雨浹旬﹐靑山日與故人親。雄州一去灘聲急﹐無數靑山不見人。」《題老將騎馬圖》﹕「一騎平沙大漠風﹐據鞍誰識伏波雄﹖平生白艸黃意﹐猶在蕭蕭落日中。」非大歷後體。

彭羨門孫詩工近體﹐丰神絕類阮亭﹐嘗刻《彭王倡和集》。王極稱其《廣州竹枝》﹐及「依然極浦生秋水﹐終古寒潮送夕陽」﹐「湖光盡日依樓堞﹐山色終朝滿縣城」句﹐誠雅韻也。彭又有《南還至橫浦驛前與程五別處》作﹕「憶向淸秋采白﹐今來江上值殘春。一從橫浦三年別﹐南北俱爲萬里人。」格甚髙渾。

葉訁刃方藹以徳聞﹐予告家居﹐忽有陳其居鄕不法者﹐仁皇帝命蘇撫田雯察之。雯以鄕評之實入奏﹐仁皇帝曰「朕固知葉方藹不如是也。」將大用而言方藹卒﹐易名文敏。其詩追摹蘇﹑陸﹐《賦枯樹》云「敢將榮悴爭時代﹐獨與巖流共古今。」非有品人不能道。

陳其年駢體﹐世以匹悔﹔塡詞﹐世以匹竹﹔詩則知否各半。予觀其集﹐歌行佳者似梅村﹐律佳者似間派﹐大約風華是其本色﹐惟骨少耳。七言絕淸詞麗句﹐足擅一家。

曹學士顧爾堪詩斟酌華實﹐不落畦町。作《錢牧齋挽詞》﹕「入世雄心老漸灰﹐昔年鉤黨競風雷。俊廚何救東京歿﹐刁顧還從北渡來。天爲文章畱末路﹐人推牌版冠羣材。先朝《實錄》尢淹貫﹐多少微詞記定哀。」是此老公斷。

計甫艸以孝廉歷交公卿間﹐多以才略相許。《豫讓橋》一絕﹕「秋盡蓬山慘不驕﹐流泉夾岸夕陽遙。傷心國士酬恩地﹐瘦馬單衫豫讓橋。」頗露梗槪。嘗至鄴城﹐表謝茂秦墓。過順徳﹐求歸震川《廳記》所稱遺址不可得﹐於署旁廢圃設瓣香﹐流涕再拜﹐觀者大笑﹐勿顧也。坐事黜﹐及己未徵博學鴻詞﹐宛平將薦之﹐甫艸已歿﹐亦命也夫﹗

查梅壑士標《題淸涼寺掃葉上人壁》云「拈花久礙人天眼﹐掃葉猶畱解脫心。何事無花並無葉﹐千山明月一空林。」於禪門宗旨﹐直可參「菩提本無樹﹐明鏡亦非臺」一偈。

顧見山大申《戚城》詩﹕「漢家營六宇﹐羣雄受羈紲。徒手並秦項﹐壯心頓房闥。楚歌抱幼子﹐飲泣訣愛妾。羽翼彼已成﹐恩寵中道歇。含笑對四公﹐列ㄨ痛傷割。朱顏銷永巷﹐旨酒摧晨獵。淸蹕不可期﹐黃泉爲誰說﹖我來戚城邊﹐蓬飛風凜冽。烏鴉啄城頭﹐巢傾烏子滅。不見當時人﹐但聞水嗚咽。烏飛上髙柯﹐未央宮若何﹖」手法絕髙。

遵化周伯衡體觀﹐愚山稱其多尙自然﹐不事雕飾﹐信然。五古如《壕黍村》云「壕黍何年村﹖離離盡茅屋。居人百餘家﹐生事在樵牧。山間田可耕﹐種植惟黍。村北車箱谷﹐亂石雜惡木。村西溪水曲﹐溯洄白澳。村東結園圃﹐折柳緣山麓。村南椒栗林﹐陰陰气森肅。行人出其下﹐翠滴衣衫綠。村中兩茅店﹐所飯豆與粥。行人苟不早﹐半投村中宿。村老多白﹐村童多赤足。獨饒太古風﹐伏臘相親睦。」閱者竟如到彼矣。東西南北實寫﹐似拙彌工。又絕句﹕「不見當年劉克猷﹐西風吹淚古黃州。舊時江路能來否﹖落日招魂古驛樓。」先生與劉同年成進士﹐情之所至﹐矢口成文﹐已爲絕唱。

錢塘陸講山圻爲西冷耆宿﹐明季送張西銘葬﹐賦五言長律﹐一時推傑作。入國初﹐以史案牽連﹐尋釋﹐遠遊不歸﹐莫知所終。洪思詩云「君問西冷陸講山﹐飄然一缽竟忘還。乘或化孤飛鶴﹐來往天臺雁宕間。」

仁和丁藥園澎﹐少時以《白燕樓》詩著名。官禮曹﹐貢使廉知藥園爲主客﹐持紫貂玉犀﹐從吏人易其詩歸國。香山雞林﹐寧足誇呼﹖

鄧舍人《詩觀》諸選﹐流播海內﹐意在力返唐音。所作詩多偉麗﹐七律句如「萬里烽煙長艸ハ﹐一生魂夢客銅駝」﹐「蠻花爭傍陳隋碣﹐海道曾過秦漢兵」﹐「垂柳軍城殘日動﹐新煙漁浦戰荒」﹐「隔岸樊山晴欲雨﹐夕陽蟠冢水連天」﹐「易代磨崖爭日月﹐當年奮筆掃鯨鯢」﹐「運移典午人皆散﹐日落春申樹幾重」﹐皆瑯瑯作金石聲。

寶應陶昭萬《樵風徑》絕句﹕「若耶渡邊秋思多﹐南風北風吹白波。行人來往不知處﹐日暮山深聞棹歌。」風景宛然﹐其集气骨淸蒼﹐卓然名家﹐當少陵《新安吏》《新婚別》諸樂府﹐記崇禎間事﹐陸士衡所謂「方言哀而已嘆」﹐絕非妄作。平生絕干求﹐以硯田給妻子。己未舉薦鴻博﹐堅辭﹐以布衣終。

西冷毛馳黃先舒《吳宮詞》﹕「蘇臺月出夜烏棲﹐宴罷吳王醉似泥。別有深思酬不得﹐向君歌舞背君啼。」最爲漁洋欣賞﹐謂下二語未經人道。其《西湖竹枝詞》﹕「晴湖歷歷艸萋萋﹐水向東流日向西。桃花落盡楊花落﹐好鳥啼休苦鳥啼。」詞旨雋永﹐亦自不減前作。

鈍翁《楊柳枝詞》﹐刻意標新。石門虞景明黃昊有作云「楊花如雪撲徵衣﹐馬上徵夫苦憶歸。曾向曲中回首望﹐不知眞在路旁飛。」用義山「幾度木蘭舟上望﹐不知原是此花身」意翻出﹐雋逸絕倫﹐比似鈍翁﹐幾欲以少許勝多許。

宣城風雅極盛﹐愚山先生已爲海內職志﹐梅氏諸賢復英英秀發﹐振聖兪家風。髙檢討阮懷詠古詩多綺﹐近體如「石徑到門通畫舫﹐香林過雨見疏燈」﹐「白風裏暮愁重﹐紅藕香中秋夢多」﹐「艸衣過雨懸瓜架﹐水鳥無人上釣舟」﹐「靈禽鳴澗月初上﹐石門落花春已深」﹐殆放翁後身也。《池北偶談》載宣城科甲久替﹐康熙己未﹐先生與愚山以薦辟﹐孫予立卓茆楚畹薦馨以鼎甲同入翰林。施園有梅﹐三月復開四花﹐方位恰應四人所居﹐亦異矣。先生少時夢至文昌宮授史官﹐後復夢如初﹐遂引疾歸。次年卒﹐自知其期。

鍾廣漢淵映善談古今﹐對人作靑白眼﹐人多忌之。詩才故自俊﹐嘗至越中看月﹐得句云「乍生天柱嶺﹐直照越王都。」

張一衡霍《讀史》﹕「舞陽變色後﹐無人信童子。」奇句也。韓宗伯雅重之﹐送其還侯官﹐有「往惠予瑯﹐气與江湖奔。眞奇欣激賞﹐交臂不可諼」之語。

金壇潘孟升髙詩格淡而味腴﹐絕句如「細雨絲絲濕淺沙﹐嫩寒池閣客分茶。雙扉不上鳩鳴午﹐落盡城南山杏花」。「一種沙禽一種啼﹐鷓鴣格格洞庭西。行人早到黃陵泊﹐莎艸連天日又低」。「江水悠悠送畫橈﹐東風何處不魂消。春歸萬里無消息﹐又過垂楊舊板橋」。愛玩不置。

蕭山何毅之傑﹐與同邑西河﹑山陰徐伯調﹑會稽姜鐵夫梗﹐後先有名。聖祖南巡﹐獻詩十章﹐曾邀睿賞。查聲山太史跋其詩曰「聖鑑所及﹐足慰毅生平稽古之力。」

晉江黃兪邰虞稷寓居白下﹐昆山徐立齋元文先生疏薦﹐以諸生召入明史館﹐食七品俸﹐有「抽書盡日向東華」之句。姜太史西溟宸英爲錢孝修名俟考。《題山中采藥圖捲》詩云「題詩舊日東華侶﹐好句初看淚滿襟。恨識斯文猶未盡﹐九重泉下幾知音。」自注云﹕爲哀兪邰前輩。「篤誼往往如此。西溟布衣時蒙九重深眷﹐己未鴻博不與﹐丁丑以暮年擢髙第﹐海內榮之。今予向四明老友錢黃初秉琮索其遺稿﹐已不可得矣。」

錢塘潘雪帆問奇﹐長篇如《寧武將軍歌》《玉容歌》《靑藤歌》﹐音調甚佳。七律造句如「雁鴻遠趁思鄕路﹐鷹隼髙盤釀雪天」﹐「秋月影侵吳客枕﹐荻花聲變楚江風」﹐「舊雨滄江雙鬢白﹐秋鐙老屋一編靑。」絕句如詠畱侯﹕「智如降準都瞞過﹐也信人間有赤松。」詠明妃﹕「當時多少承恩女﹐靑冢何曾得到今﹖」《題桃源圖》﹕「當年不種桃千樹﹐未必漁郎入得來。」皆非陳言。其執友江都田梅岑登詩如「共喜天邊客﹐暫爲花下人」﹐「幾間竹屋欲傾倒﹐一帶花籬半舊新」﹐亦雅。

侯氏多才﹐朝宗爲白眉。其文向來多重之﹐𨿽鈍翁善掎摭﹐亦云「書策志銘多奇構。」寧南一傳﹐所訾失實耳﹐序事未嘗不許之。平心而論﹐醞釀未深﹐才气自大。詩則雪社諸子相爲推服而已。予觀《四憶堂集》﹐病在學杜﹐不見性靈。五言《哀詞》九章﹐終不可沒。絕句如《遊吳遇李校書》﹕「回首江城隔碧霄﹐兩行雨楚王朝。武昌新柳今何在﹐夢裏猶聞說舞腰。」自注﹕「校書舊出楚宮。」「零落衫裾到芰荷﹐湘靈皎月照愁多。停舟曾向潯陽過﹐怕聽當年太傅歌。」才人韻致自在。

會稽魯庶常秋塍曾煜﹐爲前輩李穆堂紱所得士﹐入詞館﹐未久予告歸﹐至老不起。勤訂經史﹐詩其餘技。嘗病唐賢詠帝京用事多泛﹐博據典故﹐作《唐宮》長篇。晚刻《秋塍詩鈔》﹐諸體皆稟先民﹐《催租行》一首﹐尢見風人譏刺之義。詩云「陳熟﹐大戶催租督田僕。主家之貴新開府﹐僕之來兮猛如虎。主家之富贏千倉﹐僕之來兮貪如狼。老農瞥見嚇破膽﹐鮮衣危帽坐飲啖。諦視畜牧盡刮收﹐小者鵝鴨大羊牛。忽來調戲機上女。旁有睨者爲大怒。﹛鼓冬﹜々打鼓以號眾﹐壯夫數十頃刻聚。交ㄏ其發厭老拳﹐僕之去兮脫如免兔。嗚呼﹗僕之去兮脫如兔﹐寒鴉啞啞孤村暮。」

