歸田詩話﹝明﹞瞿佑

◎序

古詩《三百篇》﹐孔子取《思無邪》一言以蓋之。夫思無邪者﹐誠也。人能以誠誦詩﹐則善惡皆有益。學詩之要﹐豈有外於誠乎﹖余觀歷代工詩者﹐在漢魏晉則有曹劉陶謝輩﹐在唐則有李杜柳岑輩﹐在宋則有歐蘇黃陳輩﹐在元則有虞楊揭範輩。諸賢詩﹐刊行久﹐固足以爲後學法矣。餘同鄕宗吉瞿先生早以明經薦﹐筮仕於仁和臨安宜陽三邑庠﹐升國子助教﹐文名播於篇章﹐膾炙人口舊矣。復升籓府長史﹐克勝輔導之任。無何居閒寓多臺﹐太師英國張公延爲西賓﹐甚加禮貌。先生不以夷險易心﹐暇日則篤嗜評古人篇什﹐取其旨趣微妙者著之。及觸景動情﹐形於吟詠以自遣者﹐亦錄之。凡百二十條﹐析而爲上中下三卷﹐目曰《歸田詩話錄》﹐先生自述其事弁諸首。一日﹐其侄徳恭曁弟徳定量徳潤共圖鋟梓﹐持以示余﹐展玩再四﹐不能釋手。觀諸錄中所載先生誦少陵詩﹐則有識大禮之稱﹔誦太白詩﹐則有大胸次之美﹔誦唐人采蓮詩﹐則美其用意之妙﹔誦晦庵感興詩﹐則知其辟異端之害﹔誦東野詩﹐而服前人窮苦終身之論﹔誦晏元獻詩﹐則嘆斯人富貴气象之豪。及見前人林景熙《詠陸秀夫》詩﹐而知表殉國之忠﹔《詠家鉉翁》詩﹐而知表持身之節。以至錄自己《香奩八詠》之詩﹐和他人《西湖竹枝》之作﹐並雜述之類無遺。非先生以誠而得古人作詩之要﹐蘊蓄之久﹐安能記之詳而評之當哉﹖殆與宋儒輔氏讀《國風》《凱風》篇而引文王《羑里操》以爲證﹐硃文公注《小雅》《大東》篇。而嘆非老於文墨者﹐有不能默契之妙﹐其致一也。先生敬以夷險殊塗﹐一動其心﹐則困苦抑鬱之不暇﹐安能肆情於風月﹐而評前人之述作乎﹖餘恨生晚﹐不得侍函丈以聆其緒論爲慊﹐姑書是於先生自序之次。時成化二年﹐歲次丙戌﹐冬十月穀旦。

賜進士前翰林院庶吉士文林郎河南道監察禦史浙江辛卯

解元八十翁錢塘木訥書

錢塘瞿存齋公著《歸田詩話》三卷﹐蓋述其師友之所言論﹐宦遊四方之所習聞﹐而有關於詩道者。自序其端﹐藏之於家久矣。其侄徳恭徳定量徳潤共謀刻梓以傳。徳恭之子中書舍人廷用﹐求餘一言志之。公生長多賢之裏﹐山川奇詭秀麗之州﹐而又嗜好問學﹐取諸外以充於內者多矣。旣壯而仕﹐歷仁和臨安宜陽三庠訓導﹐升國子助教﹐親籓長史﹐皆淸秩也。因得以溫燅舊學﹐其所造詣尢深﹐時時發爲詩歌﹐寄興髙遠﹐世謂「詩必窮而後工」﹐豈信然哉﹗及謫居塞外﹐羈窮困約之中﹐吟詠不廢。晚歲歸休故里﹐自顧其才無復施用於世﹐乃益肆情於詩﹐以自娛逸於淸湖秀嶺煙雲出沒杳靄之間﹐浩然與古之達者同歸。間錄是捲﹐謂將時加披覽﹐如見師友﹐聆其訓誨之勤﹐而受其勸勉之益。於此見公之問學自修﹐老而彌篤﹐非尋常淺學﹐輒矜持其所有者爲可及也。余觀卷中所載﹐如謂陸秀夫殉國﹐家鉉翁持節﹐汪水雲賜還﹐實足以醜姦臣﹐壯義士﹐豈獨娛戲風月﹐以資人之笑談而已哉﹖故爲之序。

成化三年﹐四月二十又九日

翰林院學士奉議大夫兼經筵官同修國史蒲田柯序

錢塘存齋瞿先生宗吉﹐在國初時﹐著詩話三卷﹐大略似野史﹐有抑揚可法之旨﹐非汗漫無稽之詞﹐久成全梓。或取而觀之﹐可資多識﹐特其名號近於訂頑砭愚起爭端之謂﹐不若直謂之「存齋詩話」也。昔範文正見片文隻字有關世道﹐不忍輕棄﹐況此其全編乎﹗予不敏﹐敢以正於詩壇君子。

弘治庚申冬賜進士知錢塘縣事安成胡道識。

予久羈山後﹐心倦神疲﹐舊學荒蕪﹐不復經理。每間居默坐﹐追念少日篤於吟事﹐在鄕裏侍尊長遊湖山。及勝冠以來﹐結朋儔﹐入場屋。迨屍教席﹐登仕途﹐至覆患難﹐謫塞垣。少而壯﹐壯而老﹐日邁月徵﹐駸駸晚境﹐而呻吟占畢﹐猶不能輟。平日耳有所聞﹐目有所見﹐及簡編之所紀載﹐師友之所談論﹐尙歷歷胸臆間﹐十已忘其五六。誠恐久而並失之也﹐因筆錄其有關於詩道者﹐得百有二十條﹐析爲上中下三卷﹐目曰《歸田詩話》﹐置几案間﹐時加披覽﹐宛然如見長上而接師友﹐聆其訓誨之勤﹐而受其勸勉之益也。不覺欣然而喜﹐喜極而悲﹐悲而掩卷墮淚者屢矣。昔歐陽文忠公致仕後﹐著《歸田錄》﹐敍在朝舊事﹐謂追想玉堂如在天上。今予老與農圃爲徒﹐亦竊「歸田」之號。𨿽若僭妄﹐然輟耕壠上﹐箕踞桑陰﹐與涼竹簟之暑風﹐曝茅檐之晴日﹐以求一息之快。地位𨿽殊﹐而心事則無異也。知我者見此﹐或能爲之一慨云。

洪熙乙巳中秋日存齋瞿佑自序

◎卷上

△鄕飲用古詩

古詩《三百篇》﹐皆可弦歌以爲樂﹐除施於朝廷宗廟者不可﹐其餘固上下得通用也。洪武間﹐予參臨安教職。宰縣王謙﹐北方老儒也。歲終行鄕飲酒禮﹐選諸生少俊者十人﹐習歌《鹿鳴》等篇﹐吹笙撫琴﹐以調其音節。至日﹐就講堂設宴﹐席地而歌之。器用罍爵﹐執事擇吏卒巾服潔淨者。賓主歡醉﹐父老嘆息稱頌﹐儼然有古風。後遂以爲常﹐凡宴飲則用之。如會友則歌伐木﹐勞農則歌《南山》﹐號新居則歌《斯幹》﹐送從役則歌《斯幹》﹐送從役則歌《無衣》﹐待使役則歌《皇華》之類﹐一不用世俗伎樂﹐識者是之。

△唐三體詩序

方虛谷序《唐三體詩》云「子曰﹕『《詩》三百﹐一言以獘之曰「思無邪」』此詩之體也。又曰﹕『小子何莫學夫《詩》﹖可以興﹐可以觀﹐可以羣﹐可以怨。邇之事父﹐遠之事君﹐多識於鳥獸艸木之名。』此詩之用也。聖人之論詩如此﹐後世之論詩不容易矣。後世之學詩者﹐捨此而他求﹐可乎﹖近世永嘉葉正則水心倡爲晚唐體之說﹐於是「四靈」詩江湖宗之﹐而宋亦晚矣。聖人之論詩﹐不暇講矣﹐而漢晉以來﹐河梁﹑柏梁﹑曹劉陶謝﹐俱廢矣。

又有所謂汶陽周伯﹝A102﹞者三體法﹐專爲四韻五七言小律詩設﹐以爲有一詩之法﹐有一句之法﹐有一字之法。止於此三法﹐而江湖無詩人矣。唐詩前以李杜﹐後以韓柳爲最。姚合而下﹐君子不取焉。宋詩以歐蘇黃陳爲第一﹐渡江以後﹐放翁石湖諸賢詩﹐皆當深玩孰觀﹐體認變化。𨿽然﹐以吾硃文公之學而較之﹐則又有向上工夫﹐而文公詩未易可窺測也。近髙安沙門至天隱﹐乃大魁姚公勉之猶子﹐聰達博贍﹐禪孰詩孰﹐又從而注伯﹝A102﹞所集之詩。一山魁上人﹐回之方外友也﹐將磧砂南峯袁公之命﹐俾回爲序﹐以弁其端云。大徳九年乙巳九月紫陽山虛叟方回序。「按此序議論甚正﹐識見甚廣﹐而於周伯﹝A102﹞所集三體詩﹐則深寓不滿之意。書坊所刻皆不載﹐而獨取裴季昌序。近見唐孟髙補寫三體詩一帙﹐書此序於卷首﹐故特全錄於此﹐與篤於吟事者﹐共詳參之。

△少陵識大體

老杜詩識君臣上下﹐如雲「萬方頻送喜﹐無乃聖躬勞」﹐「至今勞聖主﹐何以報皇天」﹐「周宣漢武今王是﹐孝子忠臣後代看」﹐「神靈漢代中興主﹐功業汾陽異姓王」。《上歌舒開府》及《韋左相》長篇﹐𨿽極稱贊朝霞與見素﹐然必曰「君王自神武﹐駕馭必英雄」﹐「霖雨思賢佐﹐丹靑憶老臣」﹐可謂知大體矣。太白作《上皇西巡歌》《永王東巡歌》﹐略無上下之分。二公𨿽齊名﹐見趣不同如此。

△太白胸次

太白詩云「劃卻君山好﹐平鋪湘水流。巴陵無限酒﹐醉殺洞庭秋。」是甚胸次﹖少陵亦云「夜醉長沙酒﹐曉行湘水春。」然無許大胸次也。洪武間錢塘宰鄭桂芳﹐歙之黟縣人﹐能詩而好客﹐醉後每誦太白此四句。又誦李適之詩﹕「避賢初罷相﹐樂聖且銜杯。借問門前客﹐今朝幾个來﹖」亦足以見其襟抱不凡也。桂芳有詩數百首﹐號《樂淸軒集》﹐府教徐大章爲之序云。

△黃鶴樓

崔顥題黃鶴樓﹐太白過之不更作。時人有「眼前有景道不得﹐崔顥詩在上頭」之譏。及登鳳凰臺作詩﹐可謂十倍曹丕矣。蓋顥結句云「日暮鄕關何處是﹐煙波江上使人愁。」而太白結句云「總爲浮雲能蔽日﹐長安不見使人愁。」愛君憂國之意﹐遠過鄕關之念﹐善占地步矣﹗然太白別有「捶研討會黃鶴樓」之句﹐其於顥未嘗不耿耿也。

△相如琴臺

老杜《琴臺》詩云「茂陵多病後﹐尙愛卓文君。酒肆人間世﹐琴臺日暮云。野花畱寶靨﹐蔓艸見羅裙。歸鳳求凰意﹐寥寥不復聞。」寶靨羅裙﹐蓋詠文君服飾﹐而用意亦精矣。以大家數而爲此語﹐近於雕琢。然全篇相稱﹐所以不可及。近閱《李琬傳》﹐有「蔓艸野花畱服飾﹐風魂月魄斷知聞」﹐知其出於此﹐然亦善用事。

△詩能解患

詩𨿽能致禍﹐然亦能解患。王維陷賊中﹐受僞命祿山於凝碧池置宴作樂﹐維有詩云「萬戶傷心生野煙﹐千官何日再朝天﹖秋槐葉落空宮裏﹐凝碧池邊春天管弦。」及唐收復兩京﹐凡污於賊者﹐以五等定罪﹐肅宗見此詩﹐得免。太白坐永王璘事﹐系潯陽獄。朝命崔圓鞫問於獄中﹐上詩曰「邯鄲四十萬﹐同日長平。能回造化筆﹐或冀一人生。」得減死流夜郎。東坡爲舒亶李定等所論﹐自湖州逮系禦史臺獄﹐時宰欲致之死。於獄中作詩寄子早曰「聖主如天萬物春﹐小臣愚暗自亡身。百年未滿先償債﹐十口無歸更累人。是處靑山可埋骨﹐他年夜雨獨傷神。與君世世爲兄弟﹐更結來生未了因。」「柏臺霜气夜淒淒﹐風動瑯璫月向低。夢繞雲山心似鹿﹐魂飛湯火命如難。眼中犀角眞吾子﹐身後牛衣愧老妻。百歲神遊定何處﹐桐鄕知葬浙江西。」神宗見而憐之﹐遂得出獄﹐謫授黃州團練副使。後作《中秋月》詞云「惟恐瓊樓玉宇﹐髙處不勝寒。」神宗覽之曰「蘇軾終是愛君﹐得攺汝州聽便。」

○因詩見罪

薛令之爲太學正﹐有詩云「初日上團團﹐照見先生盤。盤中何所有﹐苜蓿長闌干。」明皇見之怒。續題云「鴟鴞觜爪長﹐鳳凰羽毛短。若嫌松柏寒﹐任逐桑楡暖。」因斥去之。王維攜孟浩然在朝霞林﹐適駕至﹐得見﹐命誦所爲詩﹐有「北闕休上書﹐南山歸故廬。不才明主棄﹐多病故人疏」之句。怒曰﹔「卿自棄朕﹐朕何曾棄卿﹖」卽放還山。惟太白召見沈香亭﹐應制作《淸平調》詞三首﹐頗見優寵﹐然僅得待詔翰林而已。及在禁中與貴妃宴樂﹐妃衣褪微露乳﹐以手捫之曰「軟柔新剝雞頭肉。」祿山在傍接對云「滑膩如凝塞上酥。」帝續之曰「信是胡兒只識酥。」不怒而反以爲笑。謬戾如此﹐天下安得不亂﹖

○／font﹥○

浯溪中興原先

元次山作《大唐中興頌》﹐抑揚其詞以示意﹐磨崖顯刻於浯溪上。後來黃魯直張文潛皆作大篇以發揚之﹐謂肅宗擅立﹐功不贖罪。繼其作者皆一律。識者謂此原先乃唐一罪案爾﹐非頌也。惟石湖範至能八句云「三頌遺音和者稀﹐形容寧有刺譏辭﹖絕憐元子《春秋》法﹐卻寓唐家《淸廟》詩。歌詠當諧琴博拊﹐策書自管璧瑕疵。紛紛健筆剛題破﹐從此磨崖不是原先。」然誠齋楊萬里《浯溪賦》中間云「天下之事﹐不易於處﹐而不難於議也。使夫謝奉策於髙邑﹐稟重巽於西帝。違人欲而圖功﹐犯眾怒而求濟。則夫千麾萬旟者﹐果肯爲明皇而致死耶﹖」其論甚恕。

○邊帥事

嚴武在當時不以詩名﹐其節度西川﹐有詩數首﹐僅載老杜集中。如雲﹕「昨夜秋風入漢關﹐朔云邊雪滿西山。更催飛將追驕虜﹐莫遣沙場匹馬還。」趙雲澗尙書好誦之曰「气魄雄壯﹐眞邊帥事也。」

○彩蓮詞

貣有初﹐泰父尙書侄也﹐刻意於詩。嘗謂予曰「荷葉羅裙一色裁﹐芙蓉花臉兩邊開。棹入橫塘尋不見﹐聞歌始覺有人來。」王昌齡《采蓮詞》也。詩意謂葉與裙同色﹐花與臉同色﹐故棹入花間不能辧﹐及聞歌聲﹐方知有人來也。用意之妙﹐讀者皆艸艸看過了。

○山石句

元遺山《論詩三十首》﹐內一首云「有情芍藥含春淚﹐無力薔薇臥晚枝。拈出退之山石句﹐始知渠是女郎詩。」初不曉所謂﹐後見《詩文自警》一編﹐亦遺山所著﹐謂「有情芍藥含春淚﹐無力薔薇臥晚枝」﹐此秦少遊《春雨》詩也。非不工巧﹐然以退之山石句觀之﹐渠乃女郎詩也。破卻工夫﹐何至作女郎詩﹖按昌黎詩云「山石犖確行徑微﹐黃昏到寺蝙蝠飛。升堂坐階新雨足﹐芭蕉葉大卮子肥。」遺山固爲此論﹐然詩亦相題而作﹐又不可拘以一律。如老杜云「香霧雲鬟濕﹐淸輝玉臂寒。」「俱飛蛺蝶元相逐﹐並蒂芙蓉本自雙。」亦可謂女郎詩耶﹖

○淮西碑

昌黎作《平淮西碑》﹐旣已登諸石﹐憲宗惑於讒言﹐詔斷其文﹐更命學士段文昌爲之﹐在當時莫能別其文之髙下也。及東坡《錄臨江驛小》詩云「淮西功業冠吾唐﹐吏部文章日月光。千載斷碑人膾炙﹐不知世有段文章。」公論始定。然李義山與昌黎相去不遠﹐其《讀淮西碑》長篇至五十餘句﹐稱贊備盡﹐則是非不待百年而已定矣。

○陸渾山火

昌黎《陸渾山火》詩﹐造語險怪﹐初讀殆不可曉﹐及觀《韓氏全解》﹐謂此詩始言火勢之盛﹐次言祝融之禦火﹐其下則水火相克相濟之說也。題云《和皇甫氵是韻》。氵是與李翺皆從公學文﹐翺得公之正﹐氵是得公之奇。此篇蓋戲效其體﹐而過之遠甚。東坡有《雲龍山火》詩﹐亦步驟此體﹐然用意措辭﹐皆不逮也。

○示兒詩

昌黎《示兒》詩云「始我來京師﹐止攜一束書。辛勤三十年﹐以有此屋廬。此屋豈爲華﹐於我自有餘。中堂髙且新﹐四時登牢蔬。前榮饌賓親﹐冠婚之所於。庭內無所有﹐髙樹八九株。西偏屋不多﹐槐楡翳空虛。松果連南亭﹐外有瓜芋區。主婦治北堂﹐膳服適戚疏。恩封髙平君﹐子孫從朝裾。開門問誰來﹖無非卿大夫。不知官髙卑﹐玉帶懸金魚。問客之所爲﹖峨冠講唐虞。酒食罷無爲﹐棋槊以相娛。躚躚媚學子﹐墻屏日有徒。嗟我不修飾﹐比肩於朝儒。詩以示兒曹﹐其無迷厥初。」硃文公云「韓公之學﹐見於原道。其所以自任者﹐不爲不重。而其平生用力深處﹐終不離乎文字言語之工。其好樂之私﹐日用之間﹐不過飲博過從之樂。所與遊者﹐不過一時之文士﹐未能卓然有以自拔於流俗者。觀此詩所誇﹐乃感二鳥﹑符讀書之成效極致﹐而《上宰相書》所謂「行道憂世者」﹐則已不復言矣。其本心何如哉﹖按硃子所以責備者如是﹐乃向上第一等議論。俯而就之﹐使爲子弟者讀此﹐亦能感發志意﹐知所羨慕趨向﹐而有以成立﹐不陷於卑污苟賤﹐而玷辱其門戶矣。韓公之子昶﹐登長慶四年第。昶生綰衮﹐綰咸通四年﹐衮七年進士。其所成立如是﹐亦可謂有成效矣。詩可以興﹐此詩有焉。

○五言警句

宋蔡天啟與張文潛論韓柳五言警句。文潛舉退之「暖風抽宿麥﹐淸雨捲歸旗」﹐子厚「壁空殘月曙﹐門掩候虫秋」﹐皆爲集中第一。今考之﹐信然。

○東野詩囚

遺山《論詩》云「東野悲鳴死不休﹐髙天厚地一詩囚。江冊萬古潮陽筆﹐合臥元龍百尺樓。」推尊退之而鄙薄東野至矣。東坡亦有「未足當韓豪」之句。又云「我厭孟郊詩﹐復作孟郊語。」蓋不爲所取也。東野詩如「食薺腸亦苦﹐彊歌聲無歡。出門卽有礙﹐論證謂天地寬」﹖又云「夜吟曉不休﹐苦吟鬼神愁。如何不自閒﹐心與身爲讎。」气象如此﹐宜其一生跼蹐也。惟《登第》云「春風得意馬蹄疾﹐一日看盡長安花。」頗放繩墨。然長安花﹐一日豈能看盡﹖此亦讖其不至遠大之兆。

○尖山險諢

柳子厚詩﹕「海畔尖山似劍鋩﹐秋來處處割愁腸。若爲化作身千億﹐散上峯頭望故鄕。」或謂子厚南遷﹐不得爲無罪﹐蓋𨿽未死而身已上刀山矣。此語𨿽過﹐然造作險諢﹐讀之令人慘然不樂。未若李文饒云「獨上髙樓望帝京﹐鳥飛猶是半年程。碧山似欲畱人住﹐百匝千遭繞郡城。」𨿽怨而不迫﹐且有戀闕之意。

○顧況勉樂天

白樂天少日以詩贄謁顧況。況見其名﹐戲曰「長安米貴﹐居大不易。」及閱其詩﹐有云「野火燒不盡﹐春風吹又生」。曰「有才如此﹐居亦不難。」宋薛奎未第時﹐贄謁馮魏公﹐首篇有「囊書空自負﹐早晚達明君」。馮掩卷謂曰「不知秀才所負何事﹖」讀至第三篇

云「千林如有喜﹐一气自無私。」乃曰「秀才所負如此。」恭後登第﹐官至參政。王拱辰歐陽公皆其婿也。

○昭君詞

詩人詠昭君者多矣﹐大篇短章﹐率敍其離愁別恨而已。惟樂天云「漢使卻回憑寄語﹐黃金何日贖蛾眉﹖羣王若問妾顏色﹐莫道不如宮裏時。」不言怨恨﹐而惓惓舊主﹐髙過人遠甚。其與「漢恩自淺胡自深﹐人生樂在相知心」者異矣。

○長恨歌

樂天《長恨歌》凡一百二十句﹐讀者不厭其長﹔元微之《行宮》詩才四句﹐讀者不覺其短﹐文章之妙也。

○琵琶行

樂天《琵琶行》云「門前冷落鞍馬稀﹐老大嫁作商人婦。」東坡舉此以諭杭妓琴操﹐卽感悟而求落籍。龍仁夫《題琵琶亭》云「老大姮娥負所天﹐忍將離恨寄哀弦。江心正好觀秋月﹐卻抱琵琶過別船。」中含諷意。又有女子題詩船窗雲「爺娘重利妾身輕﹐獨抱琵琶萬里行。彈到陽關齊拍手﹐不知元是斷腸聲。」含無限悲怨﹐非抱器過船者比也。

○樂天晚年

樂天晚年﹐優遊香山綠野﹐近乎明哲保身者。甘露之禍﹐王涯賈★舒元輿輩皆焉。樂天有詩云「當君白首同歸日﹐是我靑山獨往

時。」或謂樂天幸之﹐非也。樂天豈幸人之禍者哉﹖蓋悲之也。晉潘嶽《贈石崇》﹐有「白首同所歸」之句。及遭刑﹐俱赴東市﹐崇顧嶽曰「可謂白首同所歸矣。」樂天蓋用此事。彼劉夢得之《靖恭佳人怨》﹐柳子厚之《古東門行》﹐其於武元衡﹐則眞幸之矣。樂天連爲杭蘇二州刺史﹐皆有惠政在民。杭則有三賢堂﹐並林和靖蘇東坡祠之。蘇則有思賢堂﹐並韋應物劉夢得王仲舒範希文祠之。其遺愛猶未泯﹐不但以詩名也。

○鶯鶯傳

元微之當元和長慶間﹐以詩著名。傳入禁中﹐宮人能歌詠之﹐呼爲「元才子」﹐風流醖藉可知也。其作《鶯鶯傳》﹐蓋托名張生。復制《會眞詩》三十韻﹐微露其意﹐而世不悟﹐乃謂誠有是人者﹐殆癡人前說夢也。唐人敍述奇遇﹐如《后土傳》托名韋郎﹐《無雙傳》托名仙客﹐往往皆然。惟沈亞之《橐泉夢記》﹐牛僧孺《周秦行記》乃自引歸其身﹐不復隱諱。然《周秦行記》與僧孺所著《幽怪錄》﹐文體絕不相類﹐或謂乃李徳裕門下士所作﹐以暴僧孺之犯上無禮﹐有僭逆意﹐蓋嫁禍云爾。理或然也。

○夢得多感慨

劉夢得初自嶺外召還﹐賦《看花》詩云「元都觀裏桃千樹﹐盡是劉郎去後栽。」以是再黜。久之又賦詩云「種桃道士歸何處﹖前度劉郎今又來。」譏刺並及君上矣。晚始得還﹐同輩零落殆盡。有詩云「昔年意气壓羣英﹐幾度朝回一字行。二十年來零落盡﹐兩人相遇洛陽城。」又云「休唱貞元供奉曲﹐當時朝士已無多。」又云「舊人惟有何戡在﹐更與殷勤唱渭城。」蓋自徳宗後﹐歷順憲穆或文武定量凡八朝。暮年與裴白優遊綠野堂﹐有「在人稱晚達﹐於樹比冬靑」之句。又云「莫道桑楡晚﹐爲霞尙滿天。」其英邁之气﹐老而不衰如此。

○先入言爲主

予爲童子時﹐十月朝從諸長上拜南山先壠﹐行石磴間﹐紅葉交墜﹐先伯元範誦杜牧之「停車坐愛楓林晚﹐霜葉紅於二月花」之句。又在薦橋舊居﹐春日新燕飛繞檐間﹐先姑誦劉夢得「舊時王謝堂前燕﹐飛入尋常百姓家」之句。至今每見紅葉與飛燕﹐輒思之。不但二詩寫景詠物之妙﹐亦先入之言爲主也。

○還珠吟

張文昌《還珠吟》﹕「君知妾有夫﹐贈妾雙明珠。感君綢繆意﹐系在繡羅襦。妾家髙樓連苑起﹐良人執朝明光裏。還君明珠雙淚垂﹐何不相逢未嫁時。」予少日嘗擬樂府百篇﹐《續還珠吟》云「妾身未嫁父母憐﹐妾身旣嫁室家全。十載之前父爲主﹐十載之後夫爲天。平生未省窺門戶﹐明珠何由到妾邊﹖還君明珠恨君意﹐閉門自咎涕漣漣。」鄕先生楊復初見而題其後云「義正詞工﹐使張籍見之﹐亦當心服。」又爲序其編首﹐而百篇皆加評點﹐過蒙與進。先生元末鄕貣進士﹐洪武間擢知荊門州﹐卒於官。

○華淸宮

周伯﹝A102﹞三體詩﹐首載杜常《華淸宮》詩﹐連用二「風」字﹐讀者不知其誤。曏見一善本﹐作「曉乘殘月入華淸」﹐易此一字﹐殊覺气味深長。

○詠芭蕉

路徳延﹐儋州巖相之侄。少日《詠芭蕉詩》云「一種靈苗異﹐天然體性虛。葉如斜界紙﹐心似倒抽書。」爲時所稱。及巖廢黜﹐遂不復振﹐屢舉不第。賦詩云「初騎竹馬詠芭蕉﹐曾忝名公誦滿朝。五字便容登要路﹐一枝還許折靑霄。豈知流落萍蓬遠﹐不覺蹉跎歲月遙。國計未寧身未遇﹐竄身江海混漁樵。」自述其不得志也。晚依硃友亭﹐賦《孩兒》詩一百韻。或讒於友寧﹐謂以孩童諭之﹐竟以掇禍。然詩多佳句﹐如「共指云生岫﹐齊呼

天」。曲盡兒嬉這狀。又云「項橐爲師日﹐甘羅拜相年。」亦有勸勉之意。但末句云「明時方重徳﹐勸爾減狂顚。」誠若譏之矣。

○鼓吹續音

元遺山編《唐鼓吹》﹐專取七言律詩﹐郝天挺爲之注﹐世皆傳誦。少日效其制﹐取宋金元三朝名人所作﹐得一千二百首﹐分爲十二卷﹐號《鼓吹續音》。大家數有全集者﹐則約取之。其或一二首僅爲世所傳﹐其人可重﹐其事可記者﹐𨿽所作未盡善﹐則不忍棄去﹐存之以備數﹐此著述本意也。又謂「世人但知宗唐﹐於宋則棄不取。眾口一辭﹐至有詩盛於唐壞於宋之說。私獨不謂然﹐故於序文備舉前後二朝諸家所長﹐不減於唐者。附以己見﹐而請觀者參焉」。仍自爲八句題其後云「《騷》《選》亡來雅道窮﹐尙於律體見遺風。半生莫售穿楊技﹐十載曾加刻楮功。此去未應無伯樂﹐後來當復有揚雄。吟窗玩味韋編絕﹐舉世宗唐恐未公。」旣成﹐求觀者眾﹐轉相傳借。或有嫉之者﹐藏匿其半﹐因是遂散失不存。再欲裒集﹐無復是心矣。

○宋仁宗昭陵

宋仁宗在位四十二年﹐民安俗阜﹐天下稱治。葬昭陵﹐有題詩道傍者曰「農桑不擾歲常登﹐邊將無功吏不能。四十二年如夢過﹐春風吹淚灑昭陵。」惜其人姓名不傳。史臣贊之曰「帝在位四十二年﹐吏治若偸惰﹐而任事蔑殘刻之人﹔刑法似縱弛﹐而決獄多平允之士。國未嘗無嬖幸﹐而不足以類治世之體﹔朝未嘗無小人﹐而不足以勝善類之气。君臥上下﹐惻怛之心﹐忠厚之政﹐所以培壅國基者厚矣。」《傳》曰「爲人君﹐止於仁。」帝誠無愧焉。厥後荊公變法﹐至詆爲不治之朝﹐甚矣其肆爲彊辯而不顧也﹗

○宣仁後上仙

宋宣仁太后上仙﹐置道場內殿。有長老升法座﹐一僧參問曰「太后今歸何處﹖」對曰「太后身歸佛法龍天上﹐心在兒孫社稷中。」舉朝稱善。

○富貴气象

晏元獻公詩﹐不用珍寶字﹐而自然有富貴气象。如「梨花院落溶溶月﹐柳絮池塘淡淡風」﹐「樓臺側畔楊花過﹐簾幕中間燕子飛」等句。公嘗舉此謂人云「貧兒家有此景致否﹖」晏叔原﹐公侄也。詞云「舞低楊柳樓心月﹐歌罷桃花扇底風。」蓋得公所傳也。此二句﹐勾欄中多用作門對。

○至寶丹

王岐公詩﹐喜用金玉珠翠等字﹐世謂之至寶丹。其子明之在姑蘇有所愛﹐比至京師﹐公彊畱之。逾時﹐作詩云「黃金零落大刀頭﹐玉★歸期畫到秋。紅錦寄魚風逆浪﹐紫簫吹鳳月當樓。伯勞知我經春別﹐香蠟窺人徹夜愁。好去渡江千里夢﹐滿天梅雨是蘇州。」句意甚工﹐而富艷奇巧。蓋得公家法也。

○漁家傲

範文正公守延安﹐作《漁家傲》詞曰「塞上秋來風景異﹐衡陽雁去無畱意。四面邊聲連角起﹐千障裏﹐寒煙落日孤城閉。濁酒一杯家萬里﹐燕然未勒歸無計。羌管悠悠霜滿地﹐人不寐﹐將軍白髮徵夫淚。」予久羈關外﹐每誦此詞﹐風景宛然在目﹐未嘗不爲之慨嘆也。然句語𨿽工﹐而意殊衰瘋﹐以總帥而所言若此﹐宜乎士气之不振﹐所以卒無成功也。歐陽文忠呼爲「窮塞主」之詞﹐信哉﹗及王尙書守平涼﹐文忠亦作《漁家傲》詞送之﹐末云「戰勝歸來飛捷春天﹐傾賀酒﹐玉階遙獻南山壽。」謂王曰「此眞元帥之事也。」豈記嘗譏範詞故爲是以矯之歟﹖

○謝公墩

王荊公《詠謝公墩》云「我名公字偶相同﹐我屋公墩在眼中。公去我來墩屬我﹐不應墩姓尙隨公。」或謂荊公好與人爭﹐在朝則與諸公爭新法﹐在野則與謝公爭墩﹐亦善謔也。然公《詠史》云「穰侯老擅關中事﹐長恐諸侯客子來。我亦暮年專一壑﹐每逢車馬便驚猜。」則公不獨欲專朝廷﹐𨿽邱壑亦欲專而有之﹐蓋生性然也。

○詠鴟詠魚

荊公《詠鴟》云

﹕「依倚秋風气勢豪﹐似欺黃雀在蓬蒿。不知羽翼靑冥上﹐腐鼠相隨勢亦髙。」又《詠小魚》云「繞岸車鳴水欲乾﹐魚兒相逐尙相歡。無人掣入滄溟去﹐汝死那知世界寬。」二詩皆托物興詞﹐而有深意。

○詠塔自諭

荊公《詠北髙峯塔》云「飛來峯上千尋塔﹐聞說雞鳴見日升。不畏浮雲遮望眼﹐自緣身在最髙層。」鄭丞相淸之《詠六和塔》云「經過塔下幾春秋﹐每恨無因到上頭。今日始知髙處險﹐不如歸臥舊林邱。」二詩皆自諭﹐荊公作於未大用前﹐安晚作於旣大用後﹐然卒皆如其意﹐不徒作也。

○一日歸行

荊公《一日歸行》云「賤貧奔走食與衣﹐百日奔走一日歸。生平歡意苦未盡﹐正欲老大相因依。空房蕭颯施帷﹐靑燈半夜哭聲稀。音容想象知何處﹐地下相逢果是非。」劉須溪云「此悼亡作也﹐古無復悲如此者。」傅汝礪《憶內》云「湘臯煙艸碧紛紛﹐淚灑東風憶細君。浪說嫦娥能入月﹐虛疑神女解爲云。花陰晝坐閒金翦﹐竹裏春遊冷翠裙。畱得舊時殘錦在﹐傷心不忍讀回文。」眞致𨿽不及﹐而淒惋過之。予自遭難﹐與內子阻隔十有八年﹐謫居山後﹐路遠弗及迎取﹐不意愛成永別。《祭文》云「花冠繡服﹐享榮華之日淺﹔荊釵布裙﹐守困厄之時多。忍死獨居﹐尙圖一見﹐敍久別之舊事﹐講垂死之餘歡。促膝以擁寒鑪﹐齊眉以酌春釀。」蓋祖荊公詩意也。及讀汝礪詩﹐而益加悲惻焉。

○溫公挽詞

呂獻可爲中丞﹐因謐王荊公被黜。後臥病﹐以手書托司馬溫公以墓銘。溫公亟省之﹐已瞑目矣。溫公呼之曰「更有以見屬乎﹖」復張目曰「天下事﹐尙可爲﹐君實勉之。」後溫公相天下﹐再致元祐之盛﹐而獻可不及見矣。及溫公薨﹐獻可之子由庚作挽詩云「地下相逢中執法﹐爲言今日再升平。」蓋記其先人之言也。讀者悲之﹗

◎卷中

○廬山瀑布

太白《廬山瀑布》詩後﹐徐凝有「一條界破靑山色」之句。東坡云「帝遣銀河一派垂﹐古今惟有謫仙詞。飛流濺沫知多少﹖不爲徐凝洗惡詩。」及其自題漱玉亭云「擘開靑玉峽﹐飛出兩玉龍。蕩蕩白銀闕﹐沈沈水晶宮。願隨琴髙生腳踏赤鯶公。手持白芙蕖﹐跳下淸泠中。」意气偉然﹐眞可以追蹤太白矣。然太白又有「海風吹不斷﹐山月照還空」﹐亦奇妙句﹐惜世少稱之者。

○與李之儀簡

東坡詩云「小兒不識愁﹐起坐牽我衣。我欲嗔小兒﹐老妻勸兒癡。兒癡君更甚﹐不樂復何爲﹖還坐愧此言﹐洗盞當我前。大勝劉伶婦﹐區區爲酒錢。」其曠達如此。又《與李之儀小簡》云「伏惟起居佳勝﹐眷聚各安慶。無他祝﹐惟保愛之外﹐酌酒瑟婦飲。尙勝俗侶對梅二丈詩云爾。」梅二丈謂聖兪也。

○東坡傲世

韓文公上《佛骨表》﹐憲宗怒﹐遠謫。行次藍關﹐示侄孫湘云「一封朝春天九重天﹐夕貶潮陽路八千。欲爲聖明除獘政﹐肯將衰朽惜殘年。雲橫秦嶺家何在﹖雪擁藍關馬不前。知汝遠來應有意﹐好收吾骨瘴江邊。」又《題臨瀧寺》云「不覺離家已五千﹐仍將衰病入瀧船。潮陽未到吾能說﹐海气昏昏水拍天。」讀之令人淒然傷感。東坡則放曠不羈﹐出獄和韻﹐卽云「卻對酒杯渾似夢﹐試拈詩筆已如神。」方以詩得罪﹐而所言如此。又云「卻笑睢陽老從事﹐爲予投檄向江西。」不以爲悲而以爲笑﹐何也﹖至惠州云「日啖荔枝三百顆﹐不妨長作嶺南人。」《渡海》云「九死南荒吾不恨﹐玆遊奇絕冠平生。」方負罪戾﹐而傲世自得如此。𨿽曰「取快一時」﹐而中含戲侮﹐不可以爲法也。

○詩無愁恨意

東坡詩云「寂寂東坡一病翁﹐白頭蕭散滿霜風。兒童誤喜硃顏在﹐一笑那知是酒紅。」又云「公退淸閒如致仕﹐酒餘歡適似還鄕。不妨更有安心法﹐臥對縈簾一炷香。」皆言閒退而無愁恨之思。至黃山谷則云「老色日上面﹐歡悰日去心。今旣不如昔﹐後當不如今。」讀之令人慘然不樂。

○浣花醉歸圖

山谷《題浣花醉歸圖》云「中原未得平安報﹐醉裏眉攢萬國愁。」能道出少陵心事。趙子昂詩云「江花江艸詩千首﹐老盡平生用世心。」亦仿佛得之。

○後山不背南丰

陳后山少爲曾南丰所知﹐東坡愛其才﹐欲牢籠於門下﹐不屈﹐有「向來一瓣香﹐敬爲曾南丰」之句。又《妾薄命》云「主家十二樓﹐一身當三千。忍著主衣裳﹐爲人作春妍。」亦爲南丰作。然《送東坡》則云「一代不數人﹐百年能幾見﹖風帆目力盡﹐江空歲年晚。」推重向慕甚至﹐特不肯背南丰爾﹐志節可尙也。一生淸苦﹐妻子寄食外家﹐《寄外舅郭大夫》云「嫁女不離家﹐生男已當戶。」得《得家信》云「深知報消息﹐不敢問何如﹖」況味可知也。詩格極髙。呂本中選江西宗派﹐以嗣山谷﹐非一時諸人所及。

○陳秦才思之異

「閉門覓句陳無己﹐對客揮毫秦少遊。」山谷詩﹐諭二人才思遲速之異也。後山詩如「壞墻得雨蝸成字﹐古屋無人燕作家」﹐寥落之狀可想。淮海詩如「翡翠側身窺綠酒﹐蜻蜓偸眼避紅妝」﹐艷冶之情可見。二人他作亦多類此。後山宿齋宮﹐驟寒﹐或送綿半臂﹐卻之不服﹐竟感疾而終。淮海謫藤州﹐以玉盂汲水﹐笑視而卒。二人於臨終屯泰不同又如此﹐信乎各有造物也。

○崇徽公主手痕

歐陽文忠公《題崇徽公主手痕》云「玉顏自古爲身累﹐肉食何嘗國謀﹖」硃文公云「以議論言之﹐第一等議論﹔以詩言之﹐第一等詩。」其全篇云「故鄕飛鳥尙啁啾﹐何況悲笳出塞愁。靑冢芳魂知不返﹐翠崖遺迹爲誰畱﹖玉顏自昔爲身累﹐肉食何嘗國謀﹖行路路至今空嘆息﹐巖花野艸自春秋。」全篇前後亦相稱。公主僕固懷恩女﹐唐代宗冊立之﹐以嫁吐蕃﹐此其出塞時所記云。

○李畱後知鄆州

「北州從事藹家聲﹐東土還聞政有成。組甲光寒圍夜帳﹐采旗風暖看春耕。金釵墜鬢分行立﹐玉塵談詩四座傾。當富貴常情誰不愛﹖羨君蕭灑有餘淸。」此歐公《送李畱後知鄆州》詩也。公語人云「人開口好言富貴﹐如此詩所誇﹐淸而不俗﹐非善處富貴者不能也。」

○燕子樓

陳薦彥升彭城《八詠》﹐惟燕子樓全篇皆佳。「僕射新阡狐兔遊﹐侍兒猶在水連樓。風淸玉簟慵欹枕﹐月好珠簾懶上鉤。殘夢覺來滄海闊﹐新詩吟罷紫蘭秋。樂天才思如春雨﹐斷送芳華一夜休。」薩天錫《過彭城》一絕云「雪白楊花撲馬頭﹐行人春盡過徐州。夜深一片城頭月﹐曾照張家燕子樓。」亦脫灑可誦。

○詠二石

陳克子髙《題三品石》云「臨春結綺今何在﹖屹立亭亭終不攺。可憐江令負君恩﹐白頭仍作北朝臣。」《題望夫石》云「望夫處﹐江悠悠﹐化爲石﹐不回頭。山頭日日風和雨﹐行人歸來石應語。」二詩皆超出常格﹐而意警拔﹐不與諸作同。

○周公禮樂

蔡京當國﹐倡爲丰亨豫大之說﹐以肆蠱惑。其生日﹐天下郡國皆有饋獻﹐號「太師生辰綱」﹐富侈可知也。文士錦囊玉軸﹐競競進詩詞。獨喜周邦彥詩云「化行《禹貣》山川外﹐人在周公禮樂中。」及燕山之役﹐其子攸與童貫北徵﹐京寄詩云「百年盟誓宜深慮﹐六月師徒盍少休。緇衣堂下風光美﹐及早歸來捧壽甌。」旣知伐遼爲非策﹐不於朝廷明言之﹐而私以諭其子﹐誤國不忠甚矣﹐周公禮樂安在哉﹖張商英拜相﹐唐子西作《內前行》云「周公禮樂未要作﹐置身姚宋亦不惡。」蓋謂周公未易學得﹐如姚宋亦可矣。詞旨輕重﹐要當如是﹐徒爲媚竈語﹐何益之有﹗

○村學堂

曹組元寵《題村學堂圖》云「此老方捫虱﹐眾雛爭附火。想當訓誨間﹐都都平丈我。」語𨿽調笑﹐而曲盡村俗之狀。近吳敬夫一聯云「闌干苜蓿先生飯﹐顚倒天吳稚子衣。」其景況可想也。

○金明池

金明池爲宋東京遊賞之地﹐當時有詩云「柳外雕鞍公子過﹐水邊糸丸戾麗人行。」風景可以想見。又有人送邊帥赴任云「前隊貔貅衝曉色﹐後車鶯燕雜春聲。」行色之盛﹐宛然在目。惜全篇不傳。

○荔支詩讖

微宗於禁苑植荔支﹐結實以賜燕帥王安中。《禦制》詩云「葆和殿下荔支丹﹐文武衣冠被百蠻。思與近臣同此味﹐紅塵飛鞚過燕山。」蓋用樊川「一騎紅塵妃子笑﹐無人知道荔支來」句意﹐竟成語讖。

○杏花二聯

陳簡齋詩云「客子光陰詩卷裏﹐杏花消息雨聲中。」陸放翁詩云「小樓一夜聽春雨﹐深巷明朝賣杏花。」皆佳句也﹐惜全篇不稱。葉靖逸詩﹕「春色滿園關不住﹐一枝紅杏出墻來。」戴石屏詩﹕「一冬天气如春暖﹐昨日銜頭賣杏花。」句意亦佳﹐可以追及之。

○中興公布詩誤

磨崖中興原先﹐黃張二大篇﹐爲世傳誦﹐然各有誤。山谷云「南內淒涼誰得知﹖」按李輔國遷上皇居西內﹐非南內也。文潛云「玉環妖血無人掃。」按貴妃於佛堂前縊死﹐非濺血也。南渡後﹐於湖張安國一篇﹐世少知者。詩云「錦衤朋兒啼思塞酥﹐重牀燎香驅羣胡。黃裙錦襪無尋處﹐一夜驚眠搖帳柱。朔方天子神爲謀﹐三郎歸來長慶樓。樓前拜舞作奇祟﹐中興之功不贖罪。日光玉潔十丈原先﹐蛟龍蟠拏與天齊。北望神京雙淚落﹐太息何人老文學﹖」可繼黃張之後。

○感興詩論二教

硃文公感興詩﹐其間二篇云「飄飄學仙侶﹐遺世在雲山。盜啟元命祕﹐竊當生死關。金鼎蟠龍虎﹐三年養神丹。刀圭一入口﹐白日生羽翰。我欲往從之﹐脫屣諒非難。但恐逆天道﹐偸生詎能安﹖」「西方論緣業﹐卑卑諭君愚。流傳世代久﹐梯接淩空虛。顧盼指心性﹐名言超有無。捷徑一以開﹐靡然世爭趨。號空不踐實﹐躓彼荊棘塗。誰哉繼三聖﹐爲我焚其書。」論二教之害﹐然亦有輕重。

○多景樓

龍洲劉攺之鎭江多景樓詩云「江流千古英雄淚﹐山掩諸公富貴羞。」蓋自吳晉以來﹐立國於南者﹐恃長江天險﹐兢兢保守。北望中原﹐置之度外﹐況沙漠之境﹐氈毳之域哉﹖詩意蓋深寓此恨也。及至我朝太祖命將出師﹐直抵塞外﹐太宗親徵﹐遠逾漠北﹐名王貴族﹐悉來歸附﹐龍沙之地﹐蕩稀一空﹐奇功偉績﹐眞所謂「雪恥酬百王﹐成功冠千古」者矣。或以爲自古但聞北並南﹐不聞有南並北者﹐謬論也。

○三髙亭

吳江三髙亭﹐祠越範蠡﹑晉張翰﹑唐陸龜蒙﹐或題一詩於上云「人誚吳癡信不虛﹐追崇越相果何如﹖千年家國無窮恨﹐只合江邊祀子胥。」自後過者閣筆。

○沈園感舊

陸放翁晚年過沈園二絕句云「落晶城頭畫角哀﹐沈園非復舊池臺。傷心橋下春波綠﹐曾見驚鴻照影來。」「夢斷香消四十年﹐沈園柳老不吹綿。此身行作稽山土﹐猶弔遺蹤一泫然。」詩意極哀怨。初不曉所謂﹐後見劉克莊《續詩話》﹐謂翁初婚某氏﹐伉儷相得﹐而失意於舅姑﹐竟出之。某氏攺事人﹐後遊沈園﹐邂逅相遇﹐翁作詞有「錯﹐錯﹐錯」﹐「莫﹐莫﹐莫」之句﹐蓋終不能忘情焉爾。翁得年最髙﹐有句云「世味掃除和蠟盡﹐生涯零落並錐空。」「老病已全惟欠死﹐貪嗔𨿽去尙餘癡。」「客從謝事歸時散﹐詩到無人愛處工。」予垂老流落﹐途窮歲晚﹐每誦此數聯﹐輒爲之淒然﹐似爲予設也。

○瀘溪送澹庵

王瀘溪《送胡忠簡謫嶺表》二詩﹐有「癡兒不了公家事﹐男子要爲天下奇」之句﹐秦檜見而大惡之﹐以謗訕流辰州。二詩人皆傳誦﹐忠簡和韻﹐少有見者。詩云「巖耕名已振京關﹐未信終身袖手閒。萬卷不移顏氏樂﹐一生無愧伯夷班。致君自許唐虞上﹐待我誰能季孟間。宗社年來欠元老﹐蒼生拭目看來還。」「士气年來弱不支﹐逢時言行欲俱危。不因湖外三年謫﹐安得江南一段奇﹖非我獨淸緣世濁﹐此心論證識只天知。萬牛回首須公起﹐大廈將顚要力持。」淸峭警拔﹐與前詩相稱。瀘溪在辰州﹐人爭迎以爲師。孝宗更化﹐許自便。光宗卽位﹐忠簡薦之﹐召對便殿﹐除直敷文閣﹐年已九十餘矣。

○龍洲送簡卿

劉攺之《送王簡卿歸天臺》二詩﹐辛稼軒致書云「送五侍郎詩偉甚﹐眞所謂『橫空排硬語﹐妥貼力排傲』者也。」詩云「欲數人才難屈指﹐有如公者又東歸。班行失士國輕重﹐道路不言心是非。載酒靑山隨處飲﹐吟詩玉塵爲誰揮﹖歸期趁得東風早﹐莫放梅花一片飛。」「千巖萬壑天臺路﹐一日分爲兩日程。事可語人酬對易﹐面無慚色去畱輕。放開筆下閒風月﹐收斂胸中舊甲兵。世事看來忙不得﹐百年到手是功名。」予以爲可繼王瀘溪《送胡澹庵》詩後。又髙九萬《送方秋巖以諫去國》云「忠言歷歷未曾行﹐盡載圖書出帝京。餘子但知才可忌﹐先生當以去爲榮。門闌竹石關心久﹐部曲溪山照眼明。長嘯歸歟莫惆悵﹐浙江風定自潮平。」時人以爲不下劉龍洲《送王侍郎歸天臺》詩﹐然規模機軸﹐皆自李師中《送唐禦史》詩來。

○姜白石雲山句

姜堯章詩云「小山不能云﹐大山半爲天。」造語奇特。王從周亦云「未知眞是獄﹐只見半爲云。」似頗近之。然較之唐人「野水多於地﹐春山半是云」之句﹐殊覺安閒有味也。

○戴石屏奇對

戴式之嘗見夕照映山﹐峯巒重疊﹐得句云「夕陽山外山。」自以爲奇﹐欲以「塵世夢中夢」對之﹐而不愜意。後行村中﹐春雨方霽﹐行潦縱橫﹐得「春水渡傍渡」之句﹐以對﹐上下始相稱。然須實歷此境﹐方見其奇妙。

○劉后村書所見

後村劉克莊絕句云「新剃闍黎頂尙靑﹐滿村聽講《法華經》。那知世有彌天釋﹐萬衲如雲座下聽。」謂小道易惑眾﹐而不知有大道也。又云「刮膜良方直萬金﹐國醫曾費一生心。誰知髽髻攜籃者﹐也有盲人問黓★鍼。」謂精藝難成﹐而小藝亦可售也。又云「黃童白叟往來忙﹐負鼓盲翁正作場。死後是非誰管得﹐滿村聽說蔡中郎。」亦可感嘆云。／１廷博案﹕後一詩亦見陸放翁集中。／２

○龐右甫過汴京

「蒼龍觀闕東風裏﹐黃道星辰北半邊。月照九衢平似水﹐胡兒吹笛內門前。」此宋龐右甫《過汴京》詩也﹐甚感慨有味。楊仲弘作《紀夢》詩﹐乃全用其一聯﹐何也﹖

○陸秀夫殉國

宋衛王卽位海上﹐秀夫爲首相。時播越海濱﹐庶事疏略﹐每朝會﹐秀夫獨儼然正立如治朝﹐𨿽流離中﹐猶日書《大學》章句以勸講。及厓山兵潰﹐秀夫行驅其妻子入海﹐卽負帝同溺。或畫爲圖者﹐石田林景熙賦詩云「紫宸黃閣共樓船﹐海气昏昏日月偏。平地已無行在所﹐丹心猶數中興年。生藏魚腹不見水﹐死抱龍髯直上天。板蕩純臣如此﹐流芳千古更無前。」詞嚴義正﹐足以發明其心事云。

○家鉉翁持節

元兵南下﹐次髙亭﹐宋朝納降。吳堅爲左相﹐家鉉翁爲參政﹐與賈餘慶劉岊爲祈請使北行。文天祥詩云「當代老儒居首揆﹐殿前陪拜率公卿。」又云「程嬰存趙眞公志﹐賴有忠良壯此行。」前謂吳﹐後謂家也。至北﹐鉉翁抗節不屈﹐拘畱河間。世祖崩﹐成宗卽位﹐始賜衣服﹐遣還鄕裏﹐年逾八十矣。林景熙有詩送之云「瀕死孤臣雪滿顚﹐冰氈齒盡偶生全。衣冠萬里風塵老﹐名節千年日月縣。淸唳秋荒遼海鶴﹐古魂春冷蜀山鵑。歸來親舊舊驚相問﹐禾黍離離夕照邊。」可謂不負文山所期矣。

○汪水雲賜還

水雲汪元量﹐宋亡﹐以善琴召赴大都﹐見世祖﹐不願仕﹐賜黃冠遣還。幼主送詩云「黃金臺上客﹐底事又思家。歸問林和靖﹐寒梅幾度花﹖」宋宮人多以詩送行者﹐有云「客有黃金共璧懷﹐如何不肯贖奴回﹖今朝且盡穹廬酒﹐後夜相思無此杯。」意極淒惋。元量有詩一帙﹐皆敍宋亡事。如雲﹕「亂點傳籌殺六更﹐風吹庭燎滅還明。侍臥春天罷降元表﹐臣妾簽名謝道淸。」餘詩大抵類是﹐可備野史。元馬易之題其帙後云「三日錢塘海不波﹐子嬰系組納山河。兵臨魯國猶弦誦﹐客過商墟獨嘯歌。鐵馬渡江功赫奕﹐銅人辭漢淚滂沱。知章喜得黃冠賜﹐野水閒雲一釣蓑。」

○東魯遺黎

信云父﹐山東人﹐元兵南下﹐爲張宏範元帥館客。文山被獲﹐宏範命云父款待之。日侍談論﹐頗有向南之意。《賜文山》詩云「宗廟有靈賢相出﹐黔黎無患太皇明。」文山因教以詩法﹐卽領悟﹐作樂府云「東風吹落花﹐紛紛辭故枝。莫怨東風惡﹐花有再開時。」文山稱賞﹐因贈以詩云「東魯遺黎老子孫﹐南方心事北方身。幾多江左腰金客﹐便把君王作路人。」蓋是時宋臣或有反面事北者。文山詩云「遺老猶應愧蜂蟻﹐故人久已化豺狼。」又云「黑頭汝自誇江令﹐冷齒人猶笑褚公。」皆有所指也。

○敍金末事

元遺山在金末﹐親見國家殘破﹐詩多感愴。如雲「髙原水出山河攺﹐戰地風來艸木腥」﹐「花啼杜宇歸來血﹐樹掛蒼龍蛻後鱗」﹐「白骨又多兵死鬼﹐靑山元有地行仙」﹐「燕南趙北無全士﹐王后盧前總故人」﹐皆寓悲愴之意。至云「神功聖徳三千牘﹐大定明昌五十年」﹐不忘前朝之盛﹐亦可念也。

○嶽咢鄂王墓

嶽王墓詩﹐自董靜傳「如公更緩須臾死﹐此虜安能八十年」之後﹐﹝廷博案﹕此聯系宋葉紹翁詩﹐靜傳詩在《西湖百詠》﹐可考也。﹞趙子昂「南渡君臣輕社稷﹐中原父老望旌旗」﹐世皆稱誦。和者二人﹐亦傑作也。徐孟嶽雲﹕「童大王回事已離﹐嶽將軍死勢尢危。直教萬歲山頭雀﹐去繞黃龍塞上旗。飲馬徒聞腥恐洛﹐洗兵無復望條支。湖邊一把摧殘骨﹐蓋世功成百世悲。」髙則誠云「莫向中州唱《黍離》﹐英雄生死系安危。內廷不下頒師詔﹐絕漠全收大將旗。父子一門甘伏節﹐山河千里竟分支。孤臣尙有埋身地﹐二帝遊魂更可悲。」少日過葛嶺﹐憶有人和韻題墓上云「山前有客祠彭越﹐塞上無人斬郅支。」和「支」字韻亦佳。當時不能全記﹐再過之﹐則已墁之矣。又有人爲排律一首云「北狩君親遠﹐南遷將相誇。偸安依鳳巘﹐抱恨寄龍沙。咨嶽歸神器﹐遭秦載鬼車。」結句云「太師墳上土﹐遺臭徧天涯。」蓋江海自蔡州回﹐駐軍牧牛亭﹐命軍士於秦檜冢上便溺以快意﹐人因謂之「遺臭冢」云。

○吳越王畫像

臨安縣城北觀音寺吳越武肅王畫像﹐精神雄偉﹐儼然如生。有僧題八句於上云「天與精忠不等閒﹐手提一劍定江山。國開吳越風塵際﹐功在桓文伯仲間。鐵券金書藏策府﹐錦衣玉節照鄕關。猶將忠孝遺身後﹐曾謂曹瞞作老姦。」結句謂錢俶納土﹐得謚忠孝﹐而不曉曹瞞老姦何謂﹖後閱郡誌﹐武肅嘗晝寢假寐﹐鑪火燂湯於前。有童子侍側﹐見湯沸﹐恐驚寢﹐連以水沃之。武肅窺見其所爲﹐後以他事殺是童子﹐每見其現形﹐武肅曰「吾在軍旅殺人多矣﹐絕無影響﹐此童乃獨能如是﹗」遂封爲本縣城隍神。此事與魏武佯睡而殺覆被美人相類﹐蓋藏伏機心以試人﹐此姦雄所爲﹐或恐指此。

○宋故宮

先步祖士衡《和楊廉夫宋故宮》詩云「歌舞樓臺擬汴州﹐可憐蠻觸戰蝸牛。臨書玉枕雕檐靜﹐行酒靑衣罽帳愁。捲土自應從亶父﹐滔天誰復放驩兜。臺空樹老寒鴉集﹐落日白波江上秋。」廉夫喜其和「兜」字韻勝。蓋廉夫詩用紅兜字﹐元慶宋宮爲佛寺﹐西僧皆戴紅兜帽也。然結句更遒健。

○靈巖寺

姑蘇靈巖寺﹐館娃宮舊基也。吳僧《舟別岸》一詩云「白晝娃宮宴未旋﹐東風吹下越來船。捧心方妒三千女﹐嘗膽誰知二十年﹖花暗屟廊蜂蝶困﹐艸深香徑鹿麋眠。憑欄一段傷心事﹐都在西山夕照邊。」用意遣詞甚佳。貣有初嘗爲予稱誦之。

○鸚鵡洲

崔塗《鸚鵡洲》詩云「曹瞞尙不能容物﹐黃祖何由解愛才﹖」後無繼之者。陳剛中一篇云「大江東南來﹐孤洲屹枯蘚。中有千載人﹐殘骨寄偃蹇。惟漢黨錮禍﹐薦紳半摧殄。況復啖葛奴﹐盡使羽翼翦。天乎鸞鳳姿﹐乃此侶猰犬。想當落筆時﹐酒酣玉色灑。鸚鵡何足詠﹐僅以雕虫顯。我來策蓬顆﹐淸淚淒以泫。尙恨迷幾先﹐不爲無道捲。賢哉龐徳公﹐一犁老襄峴。」詞語跌宕﹐議論老成﹐佳作也。

○子昂書歸來辭

趙子昂以宋王孫仕元朝﹐擅名詞翰。嘗書淵明《歸去來辭》﹐得者珍藏之。有僧題絕句於後云「典午山河半已墟﹐褰裳宵逝望歸廬。翰林學士宋公子﹐好事多應醉裏書。」後人不復著筆。

○虞伯生艸詔

虞伯生際遇文宗﹐置奎章閣爲學士。天歷至順間﹐文治蔚然可觀。順帝爲明宗子﹐文宗忌之﹐遠竄海南。詔書有曰「明宗在北之時﹐自以爲非其子。」伯生筆也。文宗晏駕﹐寧宗立﹐八月崩﹐國人迎順帝立之。帝入太廟﹐斥去文宗神主﹐而命四方毀棄舊詔。伯生時在江西﹐以皮繩栓腰﹐馬尾聲縫眼﹐夾兩馬間﹐逮捕至大都﹐嫉之者爲十七字詩曰「自謂非其子﹐如今作天子。傳語老蠻子﹐請死。」至則以文宗親攺詔槁呈﹐順帝之曰「此朕家事﹐外人豈知﹖」遂得釋。兩目由是喪明﹐不復能楷書。此與宋晏殊撰李宸妃碑事相類。妃實誕仁宗﹐而殊承章獻太后旨﹐謂妃無子﹐生一公主早卒。仁宗𨿽甚恨之﹐而卒不重罪﹐皆盛徳事也。

○薩天錫紀事

薩天錫以宮詞得名﹐其詩淸新綺麗﹐自成一家﹐大率相類。惟《紀事》一首﹐直言時事不諱。詩云「當年鐵馬遊沙漠﹐萬里歸來會二龍。周氏君臣空守信﹐漢家兄弟不相容。只知奉璽傳三讓﹐豈料遊魂隔九重﹖天上武皇亦灑淚﹐世間骨肉可相逢﹖」蓋泰定帝崩於上都﹐文宗自江陵入據大都﹐而兄周王遠在沙漠﹐乃權攝位﹐而而遣使迎之。下詔四方云「謹俟大兄之至﹐以遂固讓之心。」及周王至﹐迎見於上都﹐歡宴一夕﹐暴卒。復下詔曰「夫何相見之頃﹖宮車弗駕﹐加謚明宗。」文宗遂卽眞﹐皆武宗子也。故天錫末句云然。

◎卷下

○翰院憶江南

虞邵庵在翰林有詩云「屏風圍坐鬢毿毿﹐銀燭燒殘照暮酣。京國多年情盡攺﹐忽聽春雨憶江南。」又作《風入松》詞云「畫堂紅袖倚淸酣﹐華發不勝簪。幾回晚直金鑾殿﹐東風軟花裏停驂。書詔許傳宮燭﹐輕羅初試朝衫。禦溝冰泮水挼藍﹐飛燕語呢喃。重重簾幕寒猶在﹐憑論證寄銀字泥緘﹖報道先生歸也﹐杏花春雨江南。」蓋卽詩意也﹐但繁簡不同爾。曾見機坊以詞織成帕﹐爲時所貴重如此。張仲舉詞云「但畱意江南﹐杏花春主﹐和淚在羅帕。」卽指此也。

○退朝口號

邵庵《退朝口號》雲「雨浥輕塵道未乾﹐朝回隨處借花看。墻東千樹垂楊柳﹐飛絮來時近馬鞍。」「日出風生太液波﹐畫橋影裏采船過。橋頭柳色深如許﹐應是偏承雨露多。少日在四明從王叔載先生學詩﹐先生舉此詩數首云「細讀而詳味之﹐如醉後厭飫珍羞﹐而食宣州雪梨相似﹐爽口可愛也。」又云「元朝諸人詩﹐𨿽以範楊虞揭並稱﹐然光變化﹐諸體咸備﹐當推道園﹐如宋朝之有坡公也。」予謹識之﹐久而益信。

○宗陽宮玩月

楊仲弘以宗陽宮《玩月》詩得名﹐然他作如「風雨五更雞亂叫﹐江湖千里雁相呼」﹐「挾書萬里朝明主﹐仗劍三年別故鄕」﹐「窗間夜雨消銀燭﹐城上春云壓采旗」﹐「空桑說法黃龍聽﹐貝葉繙經白馬馱」﹐沈雄典實﹐先叔祖每稱之。長篇如《古墻行梅梁歌》﹐亦皆爲時所推許。夫人瞿氏﹐予祖姑也﹐嘗以仲弘親筆艸槁數紙授予﹐字畫端謹﹐而前後點竄幾盡﹐蓋不苟作如是。

○羅剎江潮

錢思復以《浙江潮賦》得名﹐起句云「維羅剎之巨江兮﹐實發源於太末。」試官喜之﹐遂中選。蓋滿場無知羅剎爲浙江別號者。後作《西湖竹枝曲》云「阿姊信近段家橋。」先伯元範戲之云「此段家橋創見﹐卻與羅剎江不同也。」蓋西湖斷橋﹐以唐人詩「斷橋荒艸合」得名﹐亦謂孤山路至此而盡﹐非有所謂段家者。《竹枝曲》凡十章﹐皆佳作。首章云「阿姊信近段家橋﹐山妒蛾眉柳妒腰。黃龍洞前黑雲起﹐早回家去怕風潮。」予時年幼﹐愛而盡和之。首章云「昨夜相逢第一橋﹐自將羅帶系郎腰。願郎得似長江水﹐日日如期兩度潮。」甚爲思復稱獎。思復號心白道人﹐張氏據吳﹐遂不仕﹐退居吳江筒川﹐與楊廉夫唱和。有句云「笠澤水寒魚尾聲赤﹐洞庭霜落樹頭紅。」又云「漢史丁公那及齒﹐陶詩甲子不書元。」蓋感時事也。

○香奩八題

楊廉夫晚年居松江﹐有四妾﹕竹枝柳枝桃花杏花﹐皆能聲樂。乘大畫舫﹐恣意所之﹐豪門巨室﹐爭相迎致。時人有詩云「竹枝柳枝桃杏花﹐吹彈歌舞撥琵琶。可憐一解楊夫子﹐變作江南散樂家。」或過杭﹐必訪予叔祖﹐宴飲傳桂堂﹐畱連累日。嘗以《香奩八題》見示﹐予依其體﹐作八詩以呈。槁附家集中忘之久矣。今尙記數聯﹐《花塵春迹》云「燕尾聲點波微有暈﹐鳳頭踏月悄無聲。」《黛眉顰色》云「恨從張敞毫邊起﹐春向梁鴻案上生。」《金一卜歡》云「織錦軒窗聞笑語﹐采蘋洲渚聽愁吁。」《香頰啼痕》云「斑斑湘竹非因雨﹐點點楊花不是春。」廉夫加稱賞﹐謂叔祖云「此君家千里駒也。」因以「鞋」「杯」命題。予制《沁園春》以呈。大喜﹐卽命侍妓歌以行酒。詞云「一掬嬌春﹐弓樣新裁﹐蓮步未移。笑書生量窄﹐愛渠盡小﹔主人情重﹐酌我休遲。醖釀朝云﹐斟量暮雨﹐能使熬生風味奇。何須去﹐向花塵畱迹﹐月地偸期。風流到手偏宜﹐便豪吸雄吞不用辭。任淩波南浦﹐惟誇羅襪﹔賞花上苑﹐祇勸金卮。羅帕髙擎。銀瓶低注﹐絕勝翠裙深掩時。華筵散﹐柰此心先醉﹐此恨誰知﹖」歡飲而罷﹐袖其槁以去。

○雨淋鶴

張仲舉﹐至正初爲集慶路學訓導﹐禦史下學點視稟膳﹐鄰齋出對云「豸冠點饌。」是日適用驢肉﹐仲舉戲續云「驢肉作羹。」禦史聞之大怒﹐欲逮捕之﹐乘夜逃奔揚州。時揚州方全盛﹐眾素聞其名﹐皆延致之。仲舉肢體昂藏﹐行則偏竦一肩﹐眾爲詩以譏笑之。惟韓介玉一絕云「垂柳陰陰翠拂★﹐倚欄紅袖玉纖纖。先生掉臂長街上﹐十里硃樓盡下簾。」坐中皆失笑。時有相士在座﹐或曰「仲舉病鶴形也。」相士曰「不然﹐此雨淋鶴形﹐雨霽則衝霄矣。」後入大都﹐致位貴顯﹐果如其言。

○歌風臺

張光弼廬陵人﹐至正間﹐爲浙省員外。張氏專擅﹐棄位不仕﹐以詩酒自娛﹐號一笑居士。有詩云「一陣東風一陣寒﹐芭蕉長過石闌干。只消幾度瞢騰醉﹐看得春光到牡丹。」蓋言時事也。一日﹐作《歌風臺詩》﹐乘醉來過﹐爲予朗誦之。詩云「世間快意寧有此﹐亭長還鄕作天子。沛宮不樂復何爲﹖諸母父兄知舊事。酒酣起舞和兒歌﹐眼中盡是漢山河。韓彭誅夷黥布戮﹐且喜壯士今無多。縱酒極歡畱十日﹐慷慨傷懷淚沾臆。萬乘旌旗不自尊﹐魂魄猶爲故鄕惜。由來樂極易生哀﹐泗水東流不再回。萬歲千秋誰不念﹐古之帝王安在哉﹖莓苔石刻今如許﹐幾度西風灞陵雨。漢家社稷四百年﹐荒臺猶是開基處。」蓋得意所作﹐豪邁跌宕﹐與題相稱。又嘗作唐宮詞數首﹐爲予誦之。中間云「可憐三首《淸平調》﹐不博西涼酒一杯。」予曰「太白於沈香亭應制﹐親得禦手調羹﹐貴妃捧硯﹐力士脫靴﹐不可謂不遇﹐何必『西涼酒一杯』乎﹖」光弼亦大笑。嘗曰「吾死埋骨西湖﹐題曰﹕『詩人張員外墓』足矣。」後亦如其言。

○蘆花被

亡友邱彥能藏《蘆花被圖》﹐蓋模寫酸齋梁山濼故事。貣泰甫首題律詩一首﹐吳子立繼之﹐其餘數首而已。彥能寶惜此卷﹐不妄與人題﹐後遇吳敬夫﹐以其有詩名﹐出而求題。敬夫爲賦數首﹐皆不愜意。最後一首云「秋風吟就蘆花被﹐一落人間知幾年﹖澤國江山今入畫﹐詩人毛骨久成仙。髙情已落滄洲外﹐舊夢猶迷白鳥邊。展捲不知時世換﹐水光山色故依然。」彥能喜﹐始請登於捲。彥能嘗以唐三學士《弈棋圖》求題﹐予爲賦絕句云「三人當局各藏機﹐思入幽玄下子遲。畢竟是論證髙一著﹐風檐日影靜中移。」彥能嘆賞。敬夫亦以《雪》詩見示﹐予和其「西」字韻云「夜靜有舟來剡曲﹐時平無馬入淮西。」敬夫亦加譽焉。予時年甚少﹐敬夫爲鄕前輩﹐彥能亦倍年以長。二人墓有宿艸久矣﹐因念舊交﹐爲之慨然。

○鍾馗圖

鄕丈淩彥翀﹐名云翰﹐號柘軒。至正間﹐以《周易經》與士衡叔祖同登浙省鄕榜﹐授平江路學正﹐不赴。才髙而學博﹐爲鄕黨所推。一日來訪叔祖不在﹐以所《和石湖田園雜興》詩一帙畱寄舍下。數日﹐予盡和之。及見大驚﹐喜爲作序文於前﹐因是遂刮目相視﹐且嘆叔祖之不能盡知也。繼以梅詞《霜天曉角》一百首﹐柳詞《柳梢靑》一百首﹐號梅柳爭春者﹐屬予和之。予亦依韻和就﹐大加賞拔。予視先生猶大父行﹐而先生不以齒徳自居﹐過以小友見待﹐每於諸長上前﹐稱之不容口﹐喜後進之有人也。洪武庚申冬﹐爲人《題鍾馗圖》云「朔風吹沙目欲瞇﹐官柳搖金梅綻蕊。終南進士倔然起﹐帶束藍袍靴露趾。手掣硬黃書一紙﹐若曰上帝錫爾祉。蝟磔於思含老齒﹐頤指守門荼與壘﹐肯放妖狐搖九尾聲。一聲爆竹人盡靡﹐明日春光萬餘里。」不數日﹐爲鄕人官於外郡者飛舉。裏胥臨門﹐不容辭避﹐迫肋上路﹐到京授四川學官﹐遂成詩讖。在任以乏貣舉謫南荒以卒﹐歸骨西湖。予送之葬﹐有絕句云「一去西川隔夜臺﹐忍看白璧瘞蒼苔。酒朋詩友凋零盡﹐只有存齋冒雨來。」蓋感知己也。

○吳敬夫父子

吳敬夫之子攺過﹐爲官四川﹐敬夫思之﹐作詩云「劍閣淩雲鳥道邊﹐路難聞說上靑天。山川萬里身如寄﹐鴻雁三秋信不傳。落葉打窗風似雨﹐孤燈背壁夜如年。老懷一掬錘情淚﹐幾度沾衣獨泫然。」嘗爲予誦之。敬夫卒﹐攺過丁憂還家訪予﹐自誦其詩曰「薄宦蕭然作遠遊﹐行囊那得一錢畱﹖孟光不比蘇秦婦﹐肯笑歸來只敝裘。」自誇其廉﹐且矜其妻之賢也。予因舉敬夫前詩﹐謂曰「尊翁有念子之情﹐而子乃獨歸美其婦﹐何耶﹖」攺過慚笑而去。

○桂孟平題新話

庚辰歲秋﹐權停江北五布司學校。予在河南﹐孟平在山東﹐各齋學印赴禮部交納。孟平訪予於大中街旅捨﹐相見甚歡。予置酒﹐出《紀行返棹編》示之﹐孟平贈詩﹐有「江湖得趣詩盈捲﹐故舊忘懷酒滿樽」之句。予後授太學助教﹐孟平授谷府奉祠﹐寄小詞﹐末句云「捲起綠袍袖﹐舞个大齋郎。」鄰堂王達善助教亦好作詞﹐見之大笑﹐喜其善謔也。孟平刻意於詩﹐有日課之工﹐嘗手書百篇寄予。孟平後卒於長沙﹐予亦遭難﹐家事零落﹐所寄詩亦被人取去。獨《題翦燈新話》長篇載在卷首﹐幸而存焉﹐乃訓導錢塘邑庠日所作也﹐備錄於此﹐以寓鄰笛之悲云。「山陽才人疇與侶﹐開口爲今闔爲古。春以桃花染性情﹐秋將桂子薰言語。感離撫遇心怦怦﹐道是無憑還有憑。沈沈帳底晝吹笛﹐煦煦窗間宵翦燈。倏而晴兮忽而雨﹐悲欲啼兮喜欲舞。玉簫倚月吹鳳凰﹐金柵和煙鎖鸚鵡。造化有迹屍者誰﹐一念才萌方寸移。善善惡惡苟無失﹐怪怪奇奇將有之。丈夫未達虎爲狗﹐濯足滄浪泥數斗。气酣骨聳錚有聲﹐脫幘目光如電走。道人靑蛇天動搖﹐不斬尋常花月妖。茫茫塵海漚萬點﹐落落雲松酒半瓢。世間萬事泡幻爾﹐往往有情能不死。十二巫山誰道深﹖雲母屏風薄如紙。鶯鶯宅前芳艸迷﹐燕燕樓前明月低。從來松析有孤操﹐不獨鴛鴦能並棲。久在錢塘江上信﹐厭見潮來又潮去。燕子銜春幾度回﹐斷夢殘魂落何處﹖還君此編長嘯歌﹐便欲酌以金叵羅。醉來呼枕睡一覺﹐髙車駟馬遊南柯。﹖

○莫士安寄問

莫士安﹐湖州人﹐爲國子助教﹐以古文擅名﹐詩筆亦敏贍﹐同輩皆弗及也。司業廳前有丹杏一株﹐當繁盛時﹐監丞王峻用置酒花下﹐同席者分韻各賦五言古體一章。次年﹐予轉擢周府﹐次子達亦領河南鄕薦﹐士安寄詩云「問訊先生復自憐﹐家風喜得二郎賢。兩經寒暑無書寄﹐一卷《春秋》有子傳。丹杏開花思舊會﹐黃楊厄閏直殘年。洪恩若許還鄕去﹐茅屋荒苔老石田。」「丹杏開花」指舊事﹐時士安謫吳中治水﹐故有「黃楊厄閏」之語。

○宣和畫木犀

定量和畫瓶中折枝木犀﹐莫士安嘗舉鄕人張來儀一詩云「玉色官瓶出內家﹐天香濃浸月中葩。六宮總愛新涼好﹐不道金風捲翠華。」爲予稱誦之。予遂擬作一首云「金溝水活玉瓶寬﹐分得天葩下廣寒。可惜秋香容易落﹐不如畱向月中看。」士安亦稱善。

○折桂枝

章彥復自福建省檢校回杭﹐過鄞﹐先君置酒待之。予適自學捨歸﹐彥復卽席指雞爲題﹐命賦詩。予勉成四句以呈云「宋宗窗下對談髙﹐五徳聲名五彩毛。自是範張情誼重﹐割烹何必用牛刀﹖」彥復大加稱賞﹐手寫桂花一枝﹐並題詩其上以贈云「瞿君有子早能詩﹐風采英英蘭玉姿。天上麒麟元有種﹐定應髙折廣寒枝。」時予年始十四云。

○十月桃

先伯嘗誦《十月桃花》詩一聯云「劉郎再來歲雲暮﹐王母一笑天回春。」當時不曾問爲何人所作﹐並請舉其全篇爲可惜也。又記錢用壬爲張氏參政﹐新納妾名「小桃」﹐謝元功以詩賀之﹐一聯云「平分阿母池頭景﹐淺發參軍幕下春。」當時亦稱頌之。

○芭蕉花

仁和誠意齋生陳瑤爲學勤敏﹐而性資老成﹐憲官至學出對云「筆底春風轉轉生。」瑤對曰「弦間曉澑嘈嘈瀉。」又出對云「輕搖糸丸扇﹐淸風透入人懷。」瑤對曰「髙捧玉盤﹐明月飛來我手。」庭下芭蕉開花﹐命題賦詩。瑤一聯云「白藕作花還葉葉﹐碧蜂生子自房房。」形容酷似之﹐諸生皆袖手。後以歲貣赴京﹐除敍州邑簿﹐非其志也。竟以事累謫死南荒﹐惜哉﹗

○賣花聲

謝宗可《百詠》詩﹐世多傳誦﹐除《走馬燈》《蓮葉舟》《混堂》《睡燕》數篇外﹐難得全首佳者。曏見邱彥能誦其《賣花聲》一首﹐《百詠》中不載。詩云「春光叫盡費千金﹐紫艷紅香藉好音。幾處喚回遊冶夢﹐誰家不動惜芳心﹖韻傳楊柳門庭晚﹐響徹秋千院落深。忽被捲簾人喚信﹐蝶蜂隨擔過墻陰。」

○詠鐵笛

楊廉夫初居吳山鐵冶嶺﹐號鐵崖﹐後遷松江﹐又號鐵笛道人。卞宜之作《鐵笛》詩寄之云「一段淸冰百鏈鋼﹐曾翻宮徵事虛皇。裂開黃鶴磯頭石﹐驚落靑鸞鏡裏霜。仙子珮環新樂府﹐韓林風月舊文章。道人淸節磨礱久﹐卻笑桓伊獨據牀。」廉夫喜之。同時有《制鐵笛賦》者﹐造語粗率﹐不若詩也。

○詠炭詩

《詠炭》詩﹐楊誠齋有「烏銀玉質金石聲﹐見火忽作爆竹鳴。不知何喜喞喞吟﹐不知何怒泄不平。到渠怒定兩耳熱﹐銅瓶在傍卻鐃舌」一篇。曾見貣有初傳誦郭矮梅八句﹐甚工。詩云「樵靑黎面學昆侖﹐斫月燒雲樹欲髡。萬竈黑煙灰出劫﹐一星紅焰火還魂。污身若有仙翁幻﹐報國今無義士吞。曾似茅齋風雪夜﹐地鑪榾柮暖溫溫。」又《詠簾》詩﹐止記中間二聯云「紅影眼花春撲撲﹐玉鉤心事日懸懸。思歸梁燕心長切﹐望幸宮娥眼欲穿。」矮梅﹐江西人﹐惜不記其名字。

○楊妃襪

詩社以楊妃襪爲題﹐楊廉夫一聯云「安危豈料關天步﹐生死猶能系俗情。」題目𨿽小﹐而議論甚大﹐所以諸人莫能及。

○禦溝流葉

雅正卿有《四美人圖》詩﹐惟《禦溝流葉》最佳﹕「彩毫將恨付霜紅﹐恨自綿綿水自東。金屋有關防虎豹﹐玉書無路托鱗鴻。秋期暗度驚催織﹐春信潛通誤守宮。莫道人間音問杳﹐明年錦樹又西風。」琢句甚工。

○哀姑蘇

吳元年﹐國兵圍姑蘇﹐臨危﹐張士誠聚其族齊雲樓﹐舉火焚之﹐縊不死﹐就擒。王叔閏有詩哀之云「天星夜墮水犀軍﹐又見吳宮走鹿羣。睥睨金湯徒自棄﹐倉皇玉石竟俱焚。將軍只合田橫死﹐國士今無豫讓聞。風雨明年寒食節﹐麥孟誰灑太妃墳。」先伯亦有絕句云「虎鬥龍爭旣不能﹐雞鳴狗盜亦何曾﹖陳平韓信皆歸漢﹐只欠彭城老範增。」蓋張氏據有浙西富饒地﹐而好養士。凡不得志於前元者﹐爭趨附之﹐美官丰祿﹐富貴赫然。有爲北樂府譏之云「★羅辮兒緊札梢﹐頭戴方檐帽。穿領闊袖衫﹐坐个四人轎﹐又是張吳王米虫兒來到了。」及城破﹐無一人死難者﹐武夫健將﹐惟束手賣降而已。詩意有所謂也。

○紀吳亡事

姑蘇之被圍也﹐唐伯剛和人「泥」字韻云「玉樓金屋愁如海﹐布襪靑鞋醉似泥。」謂當時居權要者﹐不如處閒散之樂也。社友王元載亦誦一詩﹐不知何人所作。詩云「二十四友金穀宴﹐千三百里錦帆遊。人間無此榮華樂﹐無此榮華無此愁。」詩意與前詩亦相類。﹝廷博案﹕此葛天民詩﹐見《貴耳集》。﹞

○弔白門

陳剛中《白門》詩云「布死城南未足悲﹐老瞞可是算無遺。不知別有三分者﹐只在當時大耳兒。」詠曹操殺呂布事。布被縛﹐曰「縛太急。」操曰「縛虎不得不急。」意欲生之。劉備在坐﹐曰「明公不見呂布事丁建陽董太師乎﹖」布罵曰「此大耳兒叵柰不記轅門射戟時也﹖」張思廉作《縛虎行》云「白門樓下兵合圍﹐白門樓上虎伏威。戟尖不掉丈二尾聲﹐袍花已脫斑斕衣。捽虎腦﹐截虎爪。眼視虎﹐如貓小。猛跳不越當塗髙﹐血吻空腥千里艸。養虎肉不飽﹐虎饑能噬人﹔縛虎繩不急﹐繩寬虎無親。坐中叵柰劉將軍﹐不從猛虎食漢賊﹐反殺猛虎生賊臣﹐食原食卓何足嗔﹖」記當時事調笑可誦。思廉有《詠史樂府》一編﹐皆用此體。

○西湖竹枝

西湖《竹枝詞》﹐楊廉夫爲倡﹐和者甚眾﹐皆詠湖山之勝﹐人物之美﹐而寓情於中。大率一律﹐惟二人詩云「春暉堂上挽郎衣﹐別郎問郎何日歸﹖黃金臺髙倘回首﹐南髙峯頂白雲飛。官河繞湖湖繞城﹐河水不如湖水淸。不用千金酬一笑﹐郎恩才重妾身輕。」用意稍別﹐惜不記其人姓名。

○吳山遊女

貣有初﹐泰甫尙書侄﹐工詩。春日見吳山遊女之盛﹐作絕句云「十八姑兒淺淡妝﹐春衣初試柳芽黃。三三五五東風裏﹐去上吳山答願香。」特過予誦之。其詩新嫩奇巧﹐多類是﹐惟《送戴伯貞還廣西》一律云「桂江煙水接瀟湘﹐逐客南歸道路長。捲裏漫多新制作﹐篋中猶是舊衣裳。逢人盡說官如水﹐老我相看鬢已霜。此去莫教音問斷﹐雁飛今喜過衡陽。」敍事委曲﹐而感慨系之﹐出諸作之上。

○送還俗入道

孫花翁《送女冠還俗》云「脫卻霞綃上醮衣﹐女童髽髻綠楊垂。重調螺黛爲眉淺﹐再試弓鞋舉步遲。紫府煙花鶯喚醒﹐丹房雲雨鶴通知。簾低紅杏春風暖﹐淸夢應曾見舊師。」段吉甫《送妓入道》云「歌舞當年第一流﹐洗妝今日別靑樓。便從南嶽夫人去﹐肯爲蘇州刺史畱。琳館月明簫鳳下﹐瑣窗花老鏡鸞收。卻憐愁絕潯陽婦﹐嫁得商人已白頭。」事不同而語皆工。

○觀燈句

洪武間﹐杭州元夕張燈頗盛。予因遊觀﹐有句云「三市華燈依舊好﹐一天明月爲誰圓﹖」惟郁魯珍和云「春燈閒論誰家好﹐夜月初看此度圓。」句意甚新﹐爲眾推許。魯珍後爲官陜西﹐被罪﹐退居獨山村中﹐不復入城。寄詩云「我已栽成三徑菊﹐君今著就幾編書﹖」然竟以《題松石軒詩卷》被累﹐死獄中。其被逮也﹐見予誦許仲晦詩「村逕繞山松葉滑﹐柴門臨水稻花香」﹐「牛羊晚食鋪平地﹐鸛鶴晴飛磨遠天」﹐「日落遠波驚宿雁﹐風吹輕浪起眠鷗」等句﹐謂寫村居之景﹐曲盡其妙﹐今不復見矣。予因其言﹐念郢州詩之妙﹐而亦哀魯珍之不幸也。

○晚涼句

「水殿云廊三十六﹐不知何處晚涼多﹖」王子定量詩。「晚涼浴罷閒無事﹐水閣東頭看月生。」吳主一詩。二人在當時皆以詩鳴﹐此其得意句也。

○汴梁風土

汴梁爲宋東京﹐士人遊宦者少得淸暇﹐以遂宴賞之樂﹐當時有「賣花提上觀桃李﹐折酒樓前聽管弦」之句。伴讀黃體方續之雲「雨後淤泥塡紫陌﹐風前塵土障靑天。」蓋街道無溝渠﹐又不用磚石甃﹐遇雨則行潦縱橫。而地迫黃河﹐風起則塵沙敝日﹐不可開目。嘗集體仁門﹐體方戲語同列云「此所謂『東華軟紅塵』也。」

○相國寺

汴梁相國寺﹐暇日予與黃體方過焉﹐將謂有南方花木之勝﹐香茗之供﹐而鄙陋殊甚。僧皆氈帽皮靴﹐發長過寸﹐言貌粗俗﹐體方呼爲「惡僧」。口占云「步入空門見惡僧﹐紅氈被體發鬅鬙。」予續之曰「一言能得君王意﹐安得當年老贊寧﹖」蓋宋初﹐贊寧爲寺主。太祖至寺行香﹐問曰「朕見佛拜是不拜是﹖」對曰「現在佛不拜過去佛。」大合帝意﹐遂爲定禮。

○梧竹軒

丁鶴年﹐回回人。至正末﹐方氏據浙東﹐深忌色目人。鶴年畏禍﹐遷避無常居。有句云「行蹤不異梟東徙﹐心事惟隨雁北飛。」識者憐之。作詩極工﹐《題梧竹軒》云「鳳鳥當年此地過﹐至今梧竹滿邱阿。曾聞翦葉書周史﹐又聽翻枝入楚歌。金井月明秋影薄﹐石壇風細夜涼多。中郎老去知音少﹐共負奇材柰爾何﹖」時作者已滿捲﹐此詩一出﹐皆爲斂衤任。又《逃禪室與蘇生話舊》云「不學揚雄事章《玄》﹐且隨蘇晉暫逃禪。無錐可卓香嚴地﹐有柱難擎杞國天。謾托丹霞燒木佛﹐誰憐玉露泣銅仙﹖茫茫東海皆魚鱉﹐何處堪容魯仲連﹖」感時書事﹐而鏈句精致如此。後至杭﹐見予所集《鼓吹續音》﹐翻閱再過﹐惜其中有未盡善者﹐謂予﹕「當以此爲限﹐更博求諸作﹐得一善者﹐則易去一疵者﹐此亦著述之法也。」因手鈔所作序文而去。今此集久已散失﹐而鶴年言猶在耳﹐可爲太息也。

○竹雪齋

盱江胡子昂﹐能詩嗜飲﹐字體逼趙松雪﹐因自號「竹雪」。求予作竹雪齋詩﹐久不及奉。近隨邊將守禦興和﹐枉道來顧﹐去後復以書來督﹐始爲作長歌一篇寄去﹐子昂甚喜﹐亦和韻來答。予詩曰「盱江才子世無匹﹐作字哦詩俱第一。酒酣落筆風雨生﹐滿幅龍蛇飛翐々。平生與竹同歲寒﹐手種千竿復萬竿。開窗倚檻忽有得﹐四圍總是靑瑯玕。山空歲晚獨相對﹐一夜幻成銀色界。靜聽春蠶食葉聲﹐閒看瑞鳳穿花態。瓊琚玉珮下朝端﹐聯珠積翠紛成團。曳履先生太寒乞﹐煮茶學士眞儒酸。何似銜杯自賓主﹐戲呼元穎相爾汝。臨池一掃陣雲開﹐狂欲歌兮喜欲舞。手斡造化天無功﹐顚張醉素趨下風。一紙千金世珍惜﹐不數前朝松雪翁。」子昂和韻云「《春秋》家學疇可匹﹐道徳文章追六一。吁嗟白璧點蒼蠅﹐塵尾祛之猶翐々。一從遊宦閱暑寒﹐桐江拋卻老釣竿。劬書磨盡萬鋌墨﹐狂吟題徧千瑯玕。山陰正與剡溪對﹐蘭亭曾把烏絲界。霜猿抱樹恣盤袁安愛以菊爲主﹐墨汁淋漓能貌汝。老夫撚斷幾莖有些﹐笑看邊城六花舞。熬生於我最有功﹐一醉四座生春風。个中眞趣知者寡﹐此意寄謝存齋翁。」仍題云「兼柬唐太守晏僉憲袁教習。」時三人與予同寓保安。後一年興和失守﹐子昂死焉。悲夫﹗

○捐生妓館

陳耑﹐字子肅﹐生富豪家﹐與予同歲。從叔祖學詩﹐好爲奇俊語﹐《春日遊湖上》有句云「茜紅女兒歌《白紵》﹐墨黑燕子來烏衣。」後商於閩中﹐盤桓妓館﹐寄予詩云「靑銅三百一斗酒﹐荔子十八誰家娘﹖」信奇俊可喜。逾一歲﹐竟卒於妓館﹐年始二十三云。

○新婚詠梅

鄰友陸保連新娶﹐忽詠梅花詩云「練裙縞袂誰家女﹖背立東風怨曉寒。」不久遽卒﹐蓋識兆也。

○和獄中詩

永樂間﹐予閉錦衣禦獄﹐胡子昂亦以詩禍繼至﹐同處囹圄中。子昂每誦東坡《系禦史臺獄》二詩﹐索予和焉。予在困吝中﹐辭之不獲﹐勉爲用韻作二首。時孫碧雲蘭古春二髙士﹐亦同在圜室﹐見之過相賞嘆。今子昂已矣﹐追念舊處患難﹐爲之泫然。詩云「一落危途又幾春﹖百憂交集未亡身。不才棄斥逢明主﹐多難扶持望故人。有字五千能講道﹐無錢十尢可通神。忘懷且共團圞坐﹐滿炷鑪香說善因。」「酸風苦霧雨淒淒﹐愁掩圜扉坐榻低。投老漸思依木佛﹐受恩未許拜金雞。艱難饋食憐無母﹐辛苦回文賴有妻。何日湖船載春酒﹐一稿撐過斷橋西﹖」

○廉夫詩格

楊廉夫詩﹕「二月皇都花滿城﹐美人多病苦多情。一隻孔雀行瑤圃﹐十二飛鴻上錦箏。酒掬眞珠傳玉掌﹐羹分甘露倒銀罌。不堪容易少年老﹐爭遣狂夫作後生。」又云「天街如水夜初涼﹐照室銅盤璧月光。別院三千紅芍藥﹐洞房七十紫鴛鴦。繡靴蹋踘句驪樣﹐羅帕垂彎女直妝。願汝康彊好眠食﹐百年歡樂未渠央。」又云「公子銀瓶分汗酒﹐佳人金勝翦春花。」又云「金埒近收靑海駿﹐錦籠初教雪衣娘。」又云「小洞桃花落香雪﹐大隄楊柳舞晴煙。」皆言宴賞遊樂之意﹐亦其平生性和所好也。

○光弼詩格

張光弼詩﹕「免冑日趨丞相府﹐解鞍夜宿五侯家。玉杯行酒聽春雨﹐銀燭照天生晚霞。世亂且從軍旅事﹐功成須插禦筵花。漢王未可輕韓信﹐尙要生擒呂左車。」又云「西樓柳風吹晚涼﹐石橊裙映黃金觴。纖歌不斷白日速﹐微雨欲度行雲涼。笑看席上賦鸚鵡﹐醉聽門前嘶驌驦。早晚平吳王事畢﹐羽書飛捷入朝堂。」蓋時在楊完者左丞幕下﹐故所賦如此。又云「峽蝶畫羅宮樣扇﹐珊瑚小柱教坊箏。」又云「玉瓶注酒雙鬟綠﹐銀甲調箏十指寒。」又云「新汝滿面猶看鏡﹐殘夢關心懶下樓。」多爲杭人傳誦。其一時富貴華侈﹐盡見於詩云。

○年老還鄕

鄞士黃徳廣﹐至正初﹐入大都求仕﹐所望不過南方一教職而已。交遊竟無一援引之者﹐客居以教書爲生﹐娶妻生子﹐二十年餘。元末﹐天下擾攘﹐比歲饑饉﹐南北路阻﹐始附海舟而歸。去日少壯﹐回則蒼彥華發﹐故舊罕在者。誦賀知章「兒童相見不相識﹐卻問客從何處來」之句﹐以寓慨嘆。予從先師往訪之﹐見其所持扇上一詩﹐乃在北日所作者。詩云「東風一曲《浣溪沙》﹐客子行吟對日斜。猶記金陵貰春酒﹐小姬能唱後庭花。」亦醖藉可誦﹐而命運不遇如此。蓋元朝任官﹐惟尙門第﹐非國人右族﹐不輕授以爵位。至於南產﹐尢疏賤之﹐一官半職﹐鮮有得者。馴至失國﹐殆亦由此去。

○塞垣風景

予謫保安周府教授﹐滕碩亦以事累繼至。見予每誦元遺山《送李參軍赴塞上》長篇﹐謂「舊讀此詩﹐備悉塞垣之苦﹐料今日親涉此境」﹖輒潸然墮淚﹐若不能堪者。予愛其詩﹐因請詳讀而備錄之﹕「五日過居庸﹐十日度桑乾。受降城北幾千里﹐出塞入塞沙漫漫。古來丈夫淚﹐不灑離別間。今日送君行﹐涕泗流欲潸。生男莫作班定遠﹐萬里馳書望玉關。生女莫作王明妃﹐一去紫臺空珮環。我知驥子墮地走四方﹐我知鴻稭意气淩雲端。艸間斥鷃亦自樂﹐扶搖萬里何能搏﹖一衣敝縕袍﹐一飯苜蓿盤。歲時壽翁媼﹐團圞有餘歡。縱令一朝便得八州督﹐曾如庭下彩衣起舞春斕斑。去年洛陽陌﹐今年指天山。地遠馬肩破﹐霜重貂裘單。朔風浩浩來﹐客子慘在彥。野孤嶺上一回首﹐未必君心如石頑。君不見衡山烏乳哺﹐不得須臾閒。眾雛一分散﹐慈烏四顧聲悲酸。塞鴻來時八九月﹐白頭阿母望君還。」全篇敍塞垣之景﹐客旅之情﹐誠詳悉矣。滕與予同庚﹐到此不半載﹐竟以憂卒。而予猶畱滯於此﹐未得解脫云。

◎跋

錢塘瞿存齋先生﹐明洪武中﹐以薦歷仁和臨安宜陽三學教職﹐入爲國子助教﹐升周府右長史。永樂初﹐以詩禍謫戍保安﹐洪熙乙巳赦還。此《歸田詩話》三卷﹐蓋還鄕以後所作也。先生《明史》無傳﹐詩禍之說﹐見於《萬曆杭州府誌》﹑郎瑛《七修類稿》﹐謂其坐輔導失職﹐系錦衣獄﹐罪竄保安。先生本集不可得見﹐無由考其得禍者爲何詩﹖同時以詩禍閉錦衣獄者﹐更有胡子昂﹐而子昂又無可考。又同時被謫至保安者﹐有滕碩鄧林﹐而滕鄧二君亦不詳其故。序詩話者﹐或稱其居閒金臺﹐或稱其謫居塞外。殆由文皇入據大統﹐人心未安﹐常恐人臣竊議其後﹐所謂詩禍﹐或寓誹譏﹐當代詞人多爲隱諱﹐不能悉其故矣。若云輔導失職﹐則恐未然。考周王橚爲文皇同母弟﹐文皇待之極厚。建文時﹐橚有異謀﹐次子有動告變﹐竄徙蒙化。已復召還京錮之。永樂初﹐復爵加祿﹐歸其舊封。至十八年﹐有告橚反者﹐察之有﹐文皇憐之不復問。夫周籓與成祖並見疑於建文﹐故成祖踐阼之初﹐首爲復國。其後𨿽反狀有﹐且猶憐之。則當復國之初﹐豈有刻意防閒罪及輔導之理﹖先生謫戍事在永樂初﹐若因十八年橚反一事﹐而謂其失職﹐疑其時先已被譴矣。萬厴府誌極稱其師道振舉﹐輔弼有法﹐似郎氏有傳聞之誤也。惟府誌云「久之釋歸﹐復原職。內閣辦事﹐年八十七卒。」今《通誌》亦因之。參之他書﹐皆無復職辦事之語﹐不知其何所本也﹖先生著述甚富﹐見於《府誌》者﹐有《春秋貫珠》《詩經正葩》《閱史管見》《鼓吹續音》﹔見於《七修類稿》者﹐有《通鑑集纜飧誤》《香臺集》《香臺續詠》《香臺新詠》《翦燈新話》《樂府遺音》《興觀詩》《順承稿》《存齋遺稿》《詠物詩》《屏山佳趣樂全稿》《餘淸曲譜》《天機云錦》《遊藝錄》《大藏搜奇》《學海遺珠》《歸田詩話》﹐見於《明詩綜小傳》者﹐有《存齋樂全集》《香臺百詠》。諸種中惟《樂府遺音》五卷﹐曾於《兩浙遺書總錄》中﹐見其已獲經進。《詠物新題百首》﹐予於吳山書肆購得之﹐是影鈔正統刊本﹐未知與《香臺新詠》《香臺百詠》《詠物詩》名異而書同否也﹖《喜吹續音》﹐則先生已自言其散失不存﹐僅存題後八句。而《靜志居詩話》亦深惜其不得見﹐及題後一詩﹐又不采入《詩綜》。可知《歸田詩話》﹐竹垞尙未之見也。詩話標題不一﹐胡道序謂之存齋﹐焦氏《志明史》《志》《千頃堂書目》皆謂之《吟堂》《百川書志》《浙江通誌》皆作「存齋」「歸田」。要之「吟堂」也﹐「存齋」也﹐「歸田」也﹐一書三名﹐無足異也。今吾友鮑君以文據先生自序定爲「歸田」﹐刊畢屬爲校正。因雜采眾說﹐附綴於後﹐以俟博涉羣籍者考訂焉。

乾隆乙未十月四日﹐硃文藻跋

