宋詩話輯佚﹟陳輔之詩話宋陳輔

一﹑宋玉屈原

文忠公自稱六一居士﹐王荊公自稱楚老。今《詩話》凡舉六一楚老﹐指二宗師也。➀六一云「屈原《離騷》讀之使人頭悶﹐然摘三句反復味之﹐與《風》《雅》無異。宋玉比屈原﹐時有出藍之色。」﹝《類說》本﹞

➀案﹕以上諸語似非詩話原文﹐乃後人旁注之語。

二﹑淸風明月常有光景常新

楚老云➀﹕「世間好語言﹐已被老杜道盡﹔世間俗語言﹐已被樂天道盡。」然李贊皇云「譬之淸風明月﹐四時常有﹐而光景常新。」又似不乏也。﹝《類說》本《叢話》前十四﹞

➀《叢話》「楚老云」作「荊公嘗言」。

三﹑歐詩如玉燭

楚老云「歌詩如玉燭。」葉致遠曰「得非四時皆是和气﹐滿幅俱同流水平﹖」公曰「致遠可謂善鑑裁者。惜乎不令歐公生前聞之。」﹝《類說》本﹞

四﹑王建宮詞

王建宮詞﹐荊公獨愛其「樹頭樹底覓殘紅﹐一片西飛一片東﹐自是桃花貪結子﹐錯教人恨五更風」﹐﹝謂其意味深婉而悠長也。﹞➀﹝《類說》本《叢話》前二十二《玉屑》十六《竹莊》十三《詩林》二《優古堂詩話》《能攺齋漫錄》八﹞

➀《詩林》有此語。

五﹑紅綃香潤入梅天

﹝密學﹞➀王君玉有《望江南》十首﹐自謂謫仙。楚老➁酷愛其「紅綃香潤入梅天」之句。﹝《類說》本《叢話》前二十六﹞

➀《叢話》無「密學」二字。➁《叢話》「楚老」作「荊公」。

六﹑馮寇二公詩

馮長樂七崴吟《治圃詩》云「已落地花方遣掃﹐未經霜艸莫教鋤。」仁厚天性全生靈性命﹐已兆於此。寇萊公八崴吟《華山詩》云「只有夭在上﹐更無山與齊。」其師謂萊公父曰「賢郎怎不作宰相﹗」﹝《類說》本﹞

七﹑體物賦情

﹝詩家之工﹐全在體物賦情﹐情之所屬惟色﹐色之所比惟花。如﹞➀唐人牡丹詩云「紅開西子妝樓曉﹐翠揭麻姑水殿春」﹐若攺春作秋﹐全是蓮花持。林和靖梅花詩云「疏影橫斜水淸淺﹐暗香浮動月黃昏」﹐近似野薔薇也。﹝《類說》本《說郛》本《叢話》前二十七《總龜》後二十八﹞

案﹕王楙《野客叢書》卷二十二云「『疎影橫斜水淸淺』﹐野薔薇安得有此蕭灑標致﹖」費衮《梁溪漫志》七亦稱「是未爲知詩者」。

➀《說郛》本及《總龜叢話》均無以上數語。

八﹑三韓使人金山詩

熙寧中﹐三韓使人朴寅亮作《金山詩》﹐其敍舊云前後詩云「人不見山之爲金。」云「萬疊佨岑天倚杵﹐一竿斜日水浮金。」﹝《類說》本﹞

案﹕此則當有脫誤。

九﹑瀑布詩

徐凝瀑布「一條界破靑山色」﹐誠不如範文正「自虹下澗飲﹐長劍倚天立」。有僧議徐詩不見布﹐輒自吟﹕「�軸捲不盡﹐天機長放來。」此得形而不得勢﹐何異三韓使人云「金山不見金」﹐意外過求之敝也。

一○﹑應制詩

《舊唐詩》柳公權《應制聯句》﹕「燻風自南來﹐殿閣生微涼。」然當暑居廣殿﹝髙閣﹐﹞➀南風之來﹐不止微涼而已。《新史》易曰「殿角➁生餘涼」﹐蓋屈桷叢椽﹐受風勁快﹐此兩字有功於修詞也。﹝《類說》本《叢話》前三十八﹞

➀《類說》本無此二字。➁《叢話》「角」作「桷」。

一一﹑冥搜造極

人心思究經術﹐往往不能致精﹐惟詩冥搜造極﹐所謂「應須入海求」。唐人有云「句自夜中得﹐心從天外歸。」﹝《類說》本﹞

一二﹑蓬萊仙

世有蓬萊仙者﹐語言極有精致。陶隱居云「得爲材鬼﹐猶勝頑仙。」﹝《類說》本﹞

一三﹑攺恨字作幸字

蕭楚才知溧陽縣時﹐張乖崖作牧﹐一日召食﹐見公几案有一絕云「獨恨太平無一事﹐江南閒殺老尙書。」蕭攺恨字➀作幸牢﹐公出視槁曰「誰攺吾詩﹖」左右以實對。蕭曰「與公全身。公功髙位重﹐姦人側目之秋﹐且天下一統﹐公獨恨太平﹐何也﹖」公曰「蕭弟➁一字之師也。」﹝《類說》本《叢話》前二十五《賓退錄》《樂趣》五﹞

案﹕戴埴《鼠璞一字師》條亦記此事。

➀《叢話》無「字」字。➁《樂趣》「蕭弟」作「君」。

一四﹑月詩用韻

王承之云﹕太祖一夕玩月﹐命學士盧多遜曰「可以作詩。」多遜曰「請用何韻﹖」太祖曰「用兒字韻。」多遜奏詩曰「太液池邊月上➀時﹐好風吹動萬年枝。誰家玉匣新開鑑﹖➁露出淸光些子兒。」

案﹕此則與《王直方詩話》同。

➀《後山詩話》「月上」作「看月」。➁《後山詩話》「鑑」作「鏡」。

一五﹑道味

﹝韓﹞➀愈➁《寄孟弄➂部聯句》云「美君知➃道腴﹐逸步謝天械。」或問道果有味乎﹖余曰「如介甫『午雞聲不到禪林﹐栢子煙中靜擁衾。竹雞呼我出華胥﹐起滅➄篝燈擁燎鑪。各據稿梧同不寐﹐偶然聞雨落階除』﹐皆淡中意味﹐非造此景不能形容也。」﹝《說郛》本《樂趣》三﹞

案﹕此則同《溪詩話》五。

➀「愈」字上當有「韓」字。➁《樂趣》「愈」作「余」。➂「刑」﹐《說郛》原作「邢」﹐誤﹐據《昌黎集》攺﹔《樂趣》作「兵」﹐亦誤。➃「知」﹐原作「如」﹐據《昌黎集》及《溪詩話》攺。➄《樂趣》「滅」作「覓」。

一六﹑好石

張祜性酷好太湖石﹐三吳太守﹐多遺以贈之。故陸魯望以詩哭之曰「一林石筍散豪家。」﹝《說郛》本﹞

案﹕《總龜》四十三引此則未注出處。《樂趣》十六引此則作詩史。

一七﹑杜詩

「明朝有封事﹐數問夜如何﹖」此幸➀而得之﹐坐以待旦之意。「避人焚諫艸﹐騎馬欲雞棲」﹐所謂「嘉謀嘉猷﹐入告爾後於內﹐➁﹝乃順之於外﹞。➂日斯謀斯猷﹐惟我後之徳也」。﹝《說郛》本《歷代》三十六﹞

案﹕此則同《溪詩話》一。

➀《杜工部詩話》「此幸」作「是俯」。➁「內」﹐原作「外」﹐誤。➂《溪詩話》有此五字。

一八﹑文正公詩

範文正《淮上遇風》云「一棹危於葉﹐旁觀欲➀損神。他年在平地﹐無忽險中人。」𨿽弄翰戲語﹐卒然而作﹐兼➁濟加澤之心。未嘗忘也。﹝《說郛》本《柳亭詩話》二十五﹞

案﹕此則同《溪詩話》七。《詩林廣記》四引此則僅云《詩話》。

➀《溪詩話》「欲」作「亦」。➁「兼」﹐原作「險」﹐據《溪詩話》攺。《柳亭詩話》無此字。

一九﹑又

範文正公「雷霆日有犯﹐姑可報吾親」﹐誰謂臣子忠﹝孝﹞➀難於兩全也﹖蒞官不敬﹐戰陣➁無勇﹐本非事親事﹐禮記﹝必﹞➂以爲非孝﹐公之謂歟﹖﹝《說郛》本﹞

案﹕此則同《溪詩話》七。

➀《溪詩話》七有「孝」字。➁「陣」下原有「衰」字﹐據《溪詩話》刪。➂《溪詩話》無「必」字。

二○﹑煎茶詩

唐趙璘述《因話錄》﹐載其家兵部君性尢嗜茶﹐能自煎。謂人曰「茶須緩火炙﹐活水煎。」坡有「活水還須緩火煎」﹐恐亦用此。﹝《說郛》本﹞

案﹕此則同《溪詩話》七。

二一﹑燈火

子美《夜宴左氏莊》﹕「檢書燒燭短。」燭正不宜觀書﹐檢閱時暫可也。退之「短檠二尺便且光」﹐可謂燈窗人中語。猶有未便﹐燈不籠﹐則損目﹐不宜勤且久。山谷「夜堂朱墨小燈籠」﹐可謂善矣﹐而虛堂非夜久所宜。子瞻「推門入室書縱橫﹐蠟紙燈籠晃雲母」。慣親燈火﹐儒生酸態盡矣。﹝《說郛》本﹞

案﹕此則同《溪詩話》三。

二二﹑怨詩

李山甫咸通中不第﹐嘗有詩怨執政曰「勸君不➀用誇➁頭角﹐夢裏輸贏總未知。」➂﹝《說郛》本﹞

➀《唐紀》七十「不」作「莫」。➁「誇」﹐原作「絡」﹐據《唐紀》攺。➂《全唐詩話》及《唐紀》「知」均作「眞」。

二三﹑乃心王室

柳遷南荒有云「愁向公筵➀問重譯﹐欲投章甫作文身。」太白雲﹕「我似鷓鴣鳥﹐南遷懶北飛。」➁皆褊忮躁辭﹐非畎畝惓惓之義。杜詩云「馮唐𨿽晚達﹐終覬在皇都」﹔﹝又﹞➂「愁來➃有江水﹐焉得北之朝」。其《賦張曲江》云「歸老守故林﹐戀闕悄延頸」﹐﹝其﹞➄乃心王室可知。﹝《說郛》本《杜工部詩話》﹞

案﹕此則同《溪詩話》卷三。

➀案《柳集》及《溪詩話》「筵」作「庭」。➁《杜工部詩話》「飛」作「歸」。➂《杜工部詩話》有「又」字。➃案《杜集》「來」作「邊」。➄《杜工部詩話》有「其」字。

二四﹑飲博

馮衮收蘇州日﹐多縱飲博﹐因大勝﹐以所得均與座客。吟云「八尺臺盤照面新﹐千金一擲斗精神。合是賭時須賭物﹐不堪回首乞閒人。」﹝《說郛》本﹞

二五﹑讀書與下筆

世人常言老杜讀盡天下書﹐過矣。老杜能用所讀之書耳﹗彼徒見其語有「讀書破萬卷﹐下筆如有神」。萬卷人誰不讀﹐下筆未必有神。﹝《仕學規範》三十六﹞

