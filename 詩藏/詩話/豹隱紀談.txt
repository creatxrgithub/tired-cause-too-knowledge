

豹隱紀談﹝一卷﹞

宋無姓氏

杜工部詩云「發短何勞白﹐顏衰肯更紅。」鄭都官云「衰鬢霜供白﹐愁顏酒借紅。」白太傅云「鬢爲愁先﹝老﹞﹝白﹞﹐顏因醉後頳。」陳后山云「發短愁催白﹐顏衰酒借紅。」語意相類﹐必有定其優劣者。

阮郎中贈妓詞云「東風撚就﹐腰肢纖細﹐系的粉裙兒不起。近來只慣掌中看﹐忍教在﹑燭花影裏。更闌應是﹐酒紅微褪。暗蹙損﹑眉兒嬌翠。夜深著兩小鞋兒﹐靠那个﹑屏風立地。」

石次仲詠妓趨庭陳狀云「醉紅宿翠﹐髻嚲烏雲墜。管是夜來不得睡﹐那更今朝早起。春風滿搦腰肢﹐階前小立多時﹐恰恨一番風雨﹐想應濕透鞋兒。」

吳興之水晶宮﹐不載圖經。刺史楊漢公﹝九月十五日夜﹞絕句云「江南地暖少南風﹐九月炎涼正得中。溪上玉樓樓上月﹐淸光合作水晶宮。」後來林子中聞滕元發得湖州﹐以詩賀何洵直邦彥曰「淸風樓下兩溪春﹐三十餘年一夢新。欲識玉皇香案吏﹐水晶宮主謫仙人。」因爲故事。

吳門風俗多重至節﹐謂曰「肥冬痩年」﹐互送節物。寓官顏侍郎度有詩云「至節家家講物儀﹐迎來送去費心機。腳錢﹝盡處﹞渾閒事﹐元物登時卻再歸。」

嘉定間平江妓送太守詞曰「春色元無主﹐荷東君﹑著意看承﹐等閒分付。多少無情風與浪﹐又那更﹑蝶欺蜂妬。算燕雀﹑眼前無數。縱使簾櫳能愛護﹐到如今﹑已是成遲暮。芳艸碧﹐遮歸路。看看做到難言處。怕宣郎﹐輕轉旌旗﹐易歌襦袴。月滿西樓弦索靜﹐云蔽昆城閬府。便恁地﹑一帆輕舉。獨倚闌干愁拍碎﹐慘玉容﹑淚眼如紅雨。去與住﹐兩難訴。」或云是蒲江盧申之作。

嘉熙四年正月﹐吳制使潛貼黃奏﹕「臣竊見﹐錢塘建都百有餘年﹐以陽陰言之。海門巽水﹐早晚兩潮﹐今沙漲潮塞﹐未必非天啟國家以轉移之機﹐大有爲之會也。況諜者所報﹐多雲金賊爲窺湖湘之計﹐萬一不幸設有疎虞﹐則去行都﹐邵陽袁撫衢信而已。臣以爲平江地勢寬闊﹐物產富厚﹐他日可爲臨幸之備。蓋南斷長橋﹐﹝西﹞阻松江﹐北決江湖之水﹐以斷毗陵之路﹐則不患無形勢。因吳之饒﹐則不患無谷粟。團江海亡命﹐則不患無兵。而又去江不遠﹐可以系屬人心﹐收召豪傑﹐有進之形﹐無退之迹。欲乞試入聖抱﹐須作區處。」當軸者不欲無故遷都﹐扼而不行﹐實中吳萬姓之幸也。

楊誠齋詩云「天上歸來有六更。」蓋內樓五更絕﹐柝鼓變作﹐謂之「蝦蟆更」。禁門方開﹐百官隨入﹐所謂六更者也。外方則謂之攢點云。

淳佑攺元正月十九日﹐理宗皇帝駕幸太學﹐禦筆云「王安石謂﹕『天命不足畏﹐祖宗不足法﹐人言不足信。』此三語爲萬世之罪人。豈宜從祀孔子。朝廷合與削去﹐﹝於﹞以正人心﹐息邪說。關系不小﹐合議指揮。」有旨﹐令國子監日下施行。

徐參政淸叟﹐微官時贈建寧妓唐玉詩云「上國新行巧樣花﹐一枝聊插鬢云斜。嬌羞未肯從郎意﹐故把芳容半面遮。」吳履齋丞相﹝賀新郎﹞詞云「可意人如玉。小簾櫳﹑輕勻淡佇﹐道家妝束。長恨春歸無尋處﹐全在波明黛綠。看冶葉﹑倡條渾俗。比似江梅淸有韻﹐更臨風﹑對月斜依竹。看不足﹐詠不足。曲屛半掩春山簇。正輕寒﹑夜永花睡﹐半敧殘燭。縹緲九霞光裏夢﹐香在衣裳剩馥。又只恐﹑銅壺聲促。試問送人歸去後﹐對一奩﹑花影垂金粟。腸易斷﹐情難續。」

景定三年三月﹐差人化遺骸﹐疏云「死於道路﹐可憐幽滯孤魂﹔示以津梁﹐大發慈悲善念。葬之野﹐則露手露腳﹔送之歸﹐則無﹝土﹞﹝主﹞無家。聚是眾骸﹐付之一火。佛能救苦﹐乃做看經道場﹔鬼復爲人﹐別去超生好處。咦﹐三月落花人世界﹐一川流水佛慈航。」

「身嘗靜退緣知止﹐心不傾邪畏好還。」葛文康詩也。人有能味其言﹐以養其志﹐必無意外之慮矣。

自來﹝巡﹞﹝縣﹞尉下鄕擾人﹐𨿽監司郡守亦不能禁止﹐邇來尢甚。京口旅邸中有戲效古風雅之體﹐作﹝雞鳴﹞詩曰「﹝雞鳴﹞﹐刺縣尉下鄕也。雞鳴喈喈﹐鴨鳴呷呷﹐縣尉下鄕﹐有獻則納。雞鳴於塒﹐鴨鳴於池﹐縣尉下鄕﹐靡有孑遺。雞旣鳴矣﹐鴨旣羹矣﹐鑼鼓鳴矣﹐縣尉行矣。﹝雞鳴﹞三章﹐章四句。」

天生好句﹐未嘗無對。俚俗之語﹐得之爲難。《﹝粟﹞﹝栗﹞齋詩話》載二對﹐云「死人身邊有活鬼﹐彊將手下無弱兵。」一云「老手舊肐膊﹐窮觜餓舌頭。」今有一對﹐亦可比擬﹐如﹕「麻油拌生菜﹐呷醋咬陳姜。」石湖居士戲用鄕語云﹕土俗以二至後九日爲寒燠之候﹐故諺有「夏至未來莫道熱﹐冬至未來莫道寒」之語。又﹐﹝夏至後﹞一說云「一九至二九﹐扇子不離手﹔三九二十七﹐喫水如蜜汁﹔四九三十六﹐爭向露頭宿﹔五九四十五﹐樹頭秋葉舞﹔六九五十四﹐乘涼不入寺﹔七九六十三﹐夜眠尋被單﹔八九七十二﹐單被添夾被﹔九九八十一﹐家家打炭墼。」﹝冬至後﹞云「一九至二九﹐相喚不出手﹔三九二十七﹐籬頭吹篳篥﹔四九三十六﹐夜眠如露宿﹔五九四十五﹐太陽開門戶﹔六九五十四﹐貧兒爭意气﹔七九六十三﹐布﹝擦﹞﹝衲﹞兩尶﹛兀﹢巖﹜﹔八九七十二﹐貓狗爭陰地﹔九九八十一﹐犂耙一齊出。」範公吳人﹐不免用鄕語。

〖完〗齋詩話》載二對﹐云「死人身邊有活鬼﹐彊將手下無弱兵。」一云「老手舊肐膊﹐窮觜餓舌頭。」今有一對﹐亦可比擬﹐如﹕「麻油拌生菜﹐呷醋咬陳姜。」石湖居士戲用鄕語云﹕土俗以二至後九日爲寒燠之候﹐故諺有「夏至未來莫道熱﹐冬至未來莫道寒」之語。又﹐﹝夏至後﹞一說云「一九至二九﹐扇子不離手﹔三九二十七﹐喫水如蜜汁﹔四九三十六﹐爭向露頭宿﹔五九四十五﹐樹頭秋葉舞﹔六九五十四﹐乘涼不入寺﹔七九六十三﹐夜眠尋被單﹔八九七十二﹐單被添夾被﹔九九八十一﹐家家打炭墼。」﹝冬至後﹞云「一九至二九﹐相喚不出手﹔三九二十七﹐籬頭吹篳篥﹔四九三十六﹐夜眠如露宿﹔五九四十五﹐太陽開門戶﹔六九五十四﹐貧兒爭意气﹔七九六十三﹐布﹝擦﹞﹝衲﹞兩尶﹛兀﹢巖﹜﹔八九七十二﹐貓狗爭陰地﹔九九八十一﹐犂耙一齊出。」範公吳人﹐不免用鄕語。

