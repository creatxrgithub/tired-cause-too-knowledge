

●三編﹟卷一

李之歌吟﹐杜之排律﹐元白之諷諭﹐溫李之香奩﹐皆爲唐人絕調。至若昌黎尊儒﹐異乎濂洛風雅﹔太祝雜興﹐別於範陸田園。江湖嫗唱﹐孰與王孟之山林﹔坡潁賡酬﹐何似韓孟之聯句。安在唐宋詩無界域哉﹗

自《瓶粟齋詩話初編》《續編》出﹐同其說者首有善化瞿君兌之﹝宣穎﹞。兌之之書日﹕「執事爲詩𨿽不主一端﹐而示人軌則大抵導源三唐﹐純乎正軌。《詩話》中舉杜老《玄元皇帝廟》等詩﹐以爲宜熟讀﹐尢與鄙人平昔之見若合符契。蓋古人之熨貼處﹐非於此等詩求之﹐不易領會。尊論拈出『穩』字﹐亦是此意﹐杜詩有極拙處﹐然無不穩處。」又曰「東坡是不負責人﹐只當人間遊戲。荊公則气象法度﹐剛正精嚴﹐確是子產﹑孔明一流。光宣之間流行宋詩﹐亦不得謂非一進境﹐然矯枉過正﹐不無流獘。嘗謂欲救其失﹐莫若轉而求之元詩之華重﹑明詩之冷峭。唐以上不可幾﹐則取法元明﹐尙不失爲一種方便接引。公亦深許袁譚﹐彼此所見大都不謀而合」云云。公安﹑竟陵爲世詬病。卽荊公詩﹐隨園亦譏爲門外。得蛻園爲之張目﹐余竊喜持論之不孤矣。

隨園評東坡詩「大踏步便出」。余謂坡詩多開門見山﹐惟「夢裹似曾遷海外﹐醉中不覺過江南」一聯最深婉﹐爲集中律句之雋。

坡詩在宋時惟兩本﹕一分類本﹐創始於東萊呂氏﹐而集成於梅溪王氏﹔一編年本﹐則吳興施徳初及其子武子編纂成之。然《文獻通考藝文》僅及施氏本。施本世不多見﹐而梅溪本頗多舛誤。康熙初﹐雲間楊碹之甥朱翠庭得宋刻施本﹐參互孜訂而折衷之﹐一仍梅溪分類之舊﹐世號善本。然梅溪搜采諸家之注﹐多繁簡失當﹑割裂不善之病﹐可見注書之難。集凡三十二卷﹐余弱冠時曾點勘一過﹐旋擱置。今偶復溫之﹐覺近三四年間所爲律句頗有近蘇者﹐豈少時沾匄﹐去數十年猶有餘馥耶﹖余家舊有查注蘇詩殘本﹐亂後亡失﹐至爲惋惜。

東坡七古﹐如《石鼓》《聚星堂雪》《遊博羅香積寺》《同正輔遊白水山》等作﹐皆以排偶行之﹐縱橫開闔﹐意到筆隨﹐杜韓而後一人也。五古最忌平鋪﹐老杜《北徵》有許多巒在內。坡公《甘露寺》詩三十二韻﹐如坡ヌ曼衍﹐了無奇境﹐幸中間插「花落有餘想」二句作一束﹐結處「方其盛壯時」一段重復展開﹐遂如神龍掉尾﹐全局皆振。此法不可不知。

東坡寫景物﹐喜用側筆取致。如雲﹕「路人皆言君未遠﹐騎馬少年淸且婉。」又云「江邊父老能說子﹐白須紅頰如君長。」此「騎馬少年」﹑「白須紅頰」者﹐卻借旁人口中說出﹐自己不肯正說。又《答郡中同僚賀雨》雲﹕「瀟瀟止還作﹐坐聽及三鼓。天明將吏集﹐泥土滿靴屨。」若俗手爲之﹐必直下言「滂沱而傾盆」矣。此云「泥土滿靴」﹐則天明之大雨可知。

坡詩每喜添設一「老」字以足句者﹐如雲﹕「便腹從今笑老韶」﹝《次韻劉貢父幡勝》﹞﹑「紙帳心期老孟光」﹝《和參寥》﹞﹑「華發蕭蕭老遂良」﹝《次韻狄大夫見贈》﹞﹑「猶似浮江老阿童」﹝《忘其題》﹞﹑「觀魚並記老莊周」﹝《壽州李定出錢》﹞﹐他如謂玄奘曰「老奘」﹝《和合浦愈上人》﹞﹑馮衍曰「老衍」﹝《題馮通直明月湖詩》﹞﹑「老優孟」﹝《見次韻王定國謝韓子華過飲詩》﹞﹑「老方朔」﹝《見歐陽季默以大魚爲饋求詩詩》﹞之類尢多。然有富有不富﹐不必援以爲例。

東坡和陶﹐殊無意義。陶公天懷澹定﹐躁釋矜平﹔坡則處處運巧使才﹐機鋒橫出﹐蓋仍是吾家體﹐不過用其韻耳。如雲﹕「卯酒暈玉頰﹐紅綃捲生衣。寧當娣黃菊﹐未肯姒戎葵。」此詠長春也﹐語太琢太纖。《和飲酒》云「三杯洗戰國﹐一斗澆彊秦。」太火。惟《和西田獲稻》云「晝功不自覺﹐夜气乃潛還。」十字差近。余嘗謂東坡剛激﹐偏欲和陶﹔梅溪柔緩﹐偏欲和韓﹐皆古人不自藏拙處。

宋《梅溪詩文集》五十卷﹐樂淸王十朋著﹐朱子爲之序。先生憤靖康之難﹐時存復仇之志﹐讀其奏議及《觀國朝故事》等詩﹐無不以用人爲先﹑備寇爲急﹐迥異當與始要持國者流。詩則非其長也﹐集中多用經語﹐如雲﹕「澹臺至室必公事﹐平仲與人能久交」﹑「君子於言端欲訥﹐賢人終日只如愚」﹐皆頭巾气太重。顧氏《日知錄》所謂「以理爲宗﹐不得詩文之趣」也。然平生於詩服膺杜韓﹐故古風較勝。

七古用韻以平接平及插韻之法﹐余前《詩話》已略言之。頃檢篋﹐又得名山翁一說﹐云「七古首句不入韻極難﹐東坡『我家江水初發源﹐宦遊直送江入海』﹐天造地設﹐不可多得。遺山『黃花水簾天下絕﹐我初聞之雪溪翁』﹐老橫無敵﹐然此猶一平一仄也。退之《石鼓歌》用兩平﹐殊不見好。」

宋義士林景曦《霽山集》﹐出《永嘉詩人祠堂叢刊》﹐爲如臯孝廉冒鶴亭﹝廣生﹞校刊。名山極賞之﹐嘗以貽余﹐且曰「南宋江西詩派盛行﹐大率粗惡不愜人意﹐惟霽山幽秀工穩﹐取法唐賢﹐放翁以後﹐未有能詩如霽山者。嘗欲合陶淵明﹑司空表聖﹑林霽山﹑倪雲林刊爲《四遺民詩》而未果。」

六言詩﹐或以韻勝﹐或以典勝。其體防於唐而盛於宋﹐蘇﹑黃﹑範﹑陸諸大家集中時有之。東坡常譏半山此體爲「野狐憚」﹐然如「柳葉鳴蜩綠暗﹐荷花落日紅酣。三十六陂春水﹐白頭相見江南」﹐風調亦何必減人﹖淸乾嘉詩人頗亦優爲﹐郭頻伽云「春人最憐春盡﹐花落只在花前。今雨不來舊雨﹐柳棉飛盡桐棉。」「蠶老三眠三起﹐桑綠畦東畦西。夢醒不醒雨響﹐天明未明鴉啼。」「天遠水遠人遠﹐多感多病多愁。傷別傷春傷逝﹐杭州蘇州越州。」此又別成一格。近見蛻園《蔬酌吟》云「醋防損齒鄭國﹐蜜能解毒仲殊。嗜好敢云絕俗﹐瓶索空廚。」「無負公子不至﹐負腹將軍說降。垂腳莫輕侯景﹐斷頭幾見王雙。」「貿中書說鯗鮓﹐鄴下讖傳魚羊。幸不檳榔餉客﹐偶然鶯粟煎湯。」「雅訓宜尋幽菽﹐至言如味戎鹽。句醜須君紅勒﹐睡酣容我黑甜。」詩極典贍﹐余腹儉﹐苦難下注。東坡云「貧家見珠貝﹐眩晃目難審。」正可爲諭。

淵明不肯爲五斗米折腰見督郵﹐賦《歸去來辭》以去﹐古今髙其節。然漢馮良年二十爲尉﹐捧檄迎督郵﹐卽路慨然﹐恥在廝役﹐至殺馬裂冠﹐遁至犍爲。妻子求索﹐從迹斷絕﹐見艸中敗車死馬﹐衣裳朽腐﹐以爲爲虎狼所害﹐爲持喪﹐逾十年而返。事載《後漢周燮傳》。此在陶公前﹐其志行之堅苦尢遠過之﹐而人皆不知﹐言之不可以已也如是。然「言之無文﹐行而不遠」﹐東坡弔李臺卿云「所恨言無文﹐至老幽不顯。」慨乎哉﹗

盧仝居洛陽時﹐鄭餘慶爲畱守﹐李素爲尹﹐仝皆不見﹐殆段千木﹑田子方之流﹐而新﹑舊《唐書》無傳﹐《新唐書》於《韓愈傳劉義附傳》中惟一及其名。使無愈《奇玉川子》一詩﹐則仝之爲人幾不見。愈之詩曰「辛勤奉養十餘人﹐上有慈親下妻子。先生結髮憎俗徒﹐閉門不出動一紀。」又曰「《春秋》三傳東髙閣﹐獨抱遣經究終始。」仝學行操守蓋如此。終云「先生固是余所畏﹐度量不敢窺涯埃。先生有意倘降臨﹐更遣長須致雙鯉。」時愈爲洛陽令也﹐其愛敬仝可謂至矣。然仝文字荒怪﹐《昌黎集》中有《效玉川子月蝕》一詩﹐乃愛其文奇﹐取仝稿而爲之刪潤存之﹐故語气一仍仝舊﹐非愈作也。然愈不敢矜己能﹐又不忍掠其美﹐故言「效」﹐亦大費斟酌矣。

西岑倪蕓莊先生倬《我我書屋詩稿》八卷﹐舊藏汪洋蔣氏。戊午春﹐蘊深吏部壽祺之孫舉以貽余﹐稿字楷法工整﹐不知出誰何手筆。先生領嘉慶五年鄕薦﹐官長洲教諭。詩約六七百篇﹐𨿽不規規於古人法度﹐而其人襟懷瀟灑與夫承平時淳風美俗﹐故可於楮墨間得之。錄其《丙午新年雜憶》﹐云「無事春前日已長﹐歡場追逐費思量。雞豚隔夜招鄰社﹐村裏渾家在醉鄕。我亦老農忘姓氏﹐人從淳古話羲皇。桃符愛乞先生筆﹐落墨居然艸聖狂。」「客來不速慣忘形﹐奮袖掀髯眼倍靑。課字筆晨楚楚﹐攤書燈火夜星星。徵歌東陌還西陌﹐哄坐棋經雜酒經。獨有彥倫莊雅甚﹐談言微中最堪聽。」「澱湖南畔泖湖西﹐訪戴舟沿罨畫溪。屋角趁晴犍犢出﹐陌頭占雨鶉鴣啼。戲場小市春三月﹐漁蒓涼波柳一堤。相識逢迎隨處有﹐柴門已殺丈人雞。」「範袍管席鎭相憐﹐憶著前塵倍惘然。逝者已隨流水去﹐懷人剛在白雲邊。能供季偉烹雞餵﹐已買淵明種秫田。寄語故鄕諸舊侶﹐吳淞合有弄潮船。」第二首自注云「韻園工書﹐實堂善圍棋﹐泉南好徵典故﹐芥山﹑竹溪愛誦余小詩﹐酒則諸君共之﹐不飲者泉南一人耳。春秋佳日﹐過從流連﹐薄醉興酣﹐談諧間發﹐度阡越陌﹐羣從和之﹐可謂極一時聚首之樂矣。」注中所舉諸人﹐韻園爲趙斐友﹑泉南爲周郁濱﹑芥山爲黃如玉﹐皆諸生﹔實堂爲蔡氏﹑竹溪爲陶氏﹐名則不可考。他如「容易成仙書裹蠹﹐不知許事水邊鷗」﹑「幹家屋矮晴繅繭﹐十里湖平晚打魚」﹐及泖湖棹歌三十首皆佳。棹歌效竹坨體﹐多記故鄕風土﹐辭多不錄。按熊志列先生於《儒術》而不入《文苑傳》中﹐僅言其工古文﹐亦不及其他﹐殊以爲異。先生有《嘉慶庚辰二月十日病中口占》云「千年丹藥求安在﹐萬丈靈山上未能。昨夜玉淸宣召急﹐狐輪飛過海西塍。」庚辰爲嘉慶二十五年﹐度其時先生年近六旬矣。此詩乃其絕筆。我家與倪氏舊有連﹐故九世祖春華公有題先生《爲慟集》詩。《爲慟集》﹐先生哀其猶子之作也。

篝山何氏﹐世善醫﹐又多能詩。頃果園覓得藏翁題陸守廉詩冊遺墨見示﹐規繩極嚴﹐誦之非但足覘其詣力﹐並見老輩諒直不苟﹐阿諛爲近。錄於下云「統觀全捲﹐筆致淸麗﹐不乏佳句。而通體間有不合處﹐不能以爲非也﹐然究不能以爲是。不明詩體﹐將排律詩放開﹐信筆做去﹐往往如此。」又云「旣稱爲詩﹐雅俗必有辧矣。因字成句﹐因句成篇﹐性情隨其人﹐而體格不能變也。必觀全篇而後可以論工拙﹐不拘拘於字句間也。」又云「胸次超曠﹐落筆自然髙速﹐不可以名利累其心。」又云「於唐人中擇其性所近者﹐專主一家。俟能立腳﹐然後參觀各家﹐由唐入宋﹐則無獘也。」又云「先古後近﹐先五言而後七言。」又云「俗字俗典﹐在所必去。壽挽題圖及友朋贈答之作﹐苟無深意﹐皆可不作。」又曰「才地薄﹐書卷少﹐無江山之助﹑師友之資﹐靜居一室﹐卽景言情﹐滿紙風雲月露之詞﹐有作不如無作。」陸名時英﹐住陸家圩﹐工隸書﹐有《亦圃吟稿》。

另一札寄守廉兄吟如雲﹕「令弟以詩垂問﹐帖蟄不敢當﹐謹以奉繳。張水部實出昌黎之門﹐僅稱爲友。余於姚子壽先生質問二十年﹐並未報蟄﹐友而兼師。古人風義如此﹐不拘拘形迹間也。爲學須以古人爲準﹐毋就凡近」云云。觀此書﹐知守廉實請業藏翁之門。然此書卻辭旨婉遜﹐尾尾動人。師弟同在朋友之倫﹐﹝《論語》師稱弟子曰「小於」﹐或曰「二三子」﹐或徑呼名﹔弟子於師多稱「夫子」﹐亦有稱師之字者。﹞自孟子嚴爲分別﹐後世師於弟子遂皆呼友。劉屏山集有《病中賞梅贈元晦老友》題﹐《蔡元定傳》﹐朱子有「季通我老友」之語﹐朱子爲屏山弟子﹐蔡又朱子弟子也。因憶余嘗以「老友」稱行百﹐吳門潘舍人軼仲頗非之﹐第念舍人於「道長」﹑「道兄」﹑「學長」﹑「學兄」等稱謂不肯苟且﹐意其必有說也﹐不敢辯。後讀屏山集﹐乃悔失言。今人好爲人師﹐於其有聞者輒誦於口﹐曰「某我弟子也」﹔而在弟子﹐則往往諱其師﹐以學於人爲恥﹐皆可鄙也。

吳江金君松岑﹐晚好《易》﹐年五十﹐從吳門曹叔彥先生元弼遊。其儀適﹐具受業弟子紅帖﹐修摯之日﹐行跪拜禮﹐師中坐﹐受之不辭。時松岑詩名已滿江浙﹐而師之年僅長五齡。嗣是每歲首必叩賀無間﹐吳人以爲美談。余曰「有曹氏之學﹐宜松岑爲之弟子﹔有松岑之才﹐宜曹氏爲之師﹐兩無愧也。」曹氏﹐光緒甲午進士﹐賞翰林院編修﹐以治《易禮》著稱﹐著有《禮經校釋》《周易鄭氏義箋釋》《周易集解補正》等十餘種行世。年八十餘﹐今猶存﹐而松岑則已物故。

考據家以考據爲詩﹐古無有也。老杜《八分小篆歌》只及李蔡碑文﹐東坡《石鼓》亦只言「上窺羲頡﹐下揖冰斯」﹐徵引並不繁富。有淸乾嘉間考據之學大盛時﹐則如翁阮諸公﹐廣搜金石拓本﹐引經證史﹐羣騁淹博﹐一時成爲風會。而江左孫淵如﹝星衍﹞《習鼎歌》《熹乎石經拓本》諸詩﹐視儀徵之《晉磚》﹑大興之《五鳳五年磚》《漢石經殘字歌》等作﹐殊無多讓。詩則聱牙詰屈﹐往往累數十百言不盡。近人如陳石遣衍﹑李墨巢﹝宣龔﹞諸老﹐猶喜沿其體﹐然非詩書膏吻﹐糾蜆﹝入聲﹞蟠胸﹐不易爲也。石鼓﹐孫氏堅信爲宇文周時物。﹝見「穆書失政和﹐獵鼓疑宇文」詩句注。﹞殆好奇之過。按石鼓在唐以前世罕知之﹐至韋應物﹑韓愈爲詩歌詠﹐遂爲孜古家珍視。惟韋以爲文王之鼓﹐而宣王時刻其詩﹔韓則直謂宣王之鼓。而歐陽氏《集古錄》則疑之﹐以爲不知韋韓之詩何所據也﹐然亦不敢下斷語。余前《詩話》論退之《石鼓歌》一則﹐竊疑爲成王時物﹐此與宋程大昌《雍錄》所載﹐見解恰同。

邑人張頡鏈孝廉仁壽《味蒓移筆記》云「我邑於乾嘉間以漢學名者﹐首推王蘭泉侍郎。至咸豐間﹐而熊蘇林戶部其光實能繼武戶部﹐博通經訓﹐兼精弧三角術。﹝見嘉善諸可寶氏《三續疇人傳》。﹞惜生值粵亂﹐轉徙兵間﹐沒年僅四十餘﹐著述悉付劫灰。沒後﹐其弟純叔﹝其英﹞重加點檢﹐只得詩百餘首﹐今所刻《蘇林詩剩》是也。其平生論及學問之作﹐頗與洪北江《捲施閣》相近。」光緒末﹐其子鞠孫太史祖詣復於他處搜得文一篇﹐系辧正阮氏《丰字瓦考》者﹐洋洋數千言﹐考證極爲精核﹐附刻詩集後。昔阮氏學海堂輯《皇淸續解》獨缺此門﹐此外亦無人爲輯單行。斷幅殘縑﹐恐不再傳而散佚﹐深可惜也。

常熟兪君運之﹝鴻籌﹞﹑衡陽李君佩秋﹝沫﹞各以書來﹐言與余神交幾將二十年﹐因盛道相思﹐欲謀一面。豈不嫌俗物敗人意耶﹖二君皆篤志好古﹐收拾放紛﹐闡發潛翳﹐見聞多而考證確﹐誦其詩知其學矣。錄運之《題鐵琴銅劍樓校書圖﹐爲瞿甥鳳起作》云「古人校書如掃塵﹐心嚴自冷消埃氛。日思誤字亦一適﹐剖析疑義傳其眞。君家淸芬食舊徳﹐五世遣編抱江式。至樂何如几案間﹐燈地篝香勤拂拭。點勘魚虎施丹鉛﹐密行細字相委塡。不容刪衍康成傳﹐抱蜀謫訛《管子》篇。春明坊外停車間﹐墨客爭鄰宋宣獻。古書有約許流通﹐善本傳鈔迹寒唆。樂易居難迥不侔﹐雌黃苦爲後人謀。晁陳絕學猶能繼﹐文獻中原此僅畱。嗟哉百六丁浩劫﹐武康山中鬼晝泣。髙樓琴劍已飄零﹐更見探丸膚賓篋。歸來有願幾時償﹐畫裹分明雲水鄕。悴掌只餘沾旬意﹐待噓嘉種發寒香。」《題松禪老人臨董文敏山水捲》云「二禪畫意差堪並﹐垂老江湖放逐時。易代可憐同一瞬﹐南朝何事易名遲。﹝文敏﹐崇禎時不應溫體仁壽文﹐謝病放歸。卒後﹐至弘光時始補謚﹐其際遇優於文恭﹐而略相似。」﹞「雨淋皴法誰能識﹐蜩臂枯枝老更靈。尙有秋園遣佩在﹐蠻箋十樣仿華亭。﹝文敏創雨淋墻頭皴法﹐文恭有仿制華亭。」﹞「一卷家山流轉頻﹐鬥詩人去墨猶新。沈園長物凋零盡﹐玉茗花枝斫作薪。﹝捲爲沈石友舅氏舊藏﹐舅與養浩叔繪《門詩圖》。令書齋有玉茗一株﹐爲明初物﹐浩叔題詩及之﹐今摧伐久矣。」﹞《聞鐵琴銅劍樓藏書易輸﹐追賦作此﹐寄慰樓主》云「瀾語當年盡子虛﹐簣齋記事復粗疏。﹝張幼樵澗於日記﹕癸已六月常熟翟氏藏書有出售說。﹞登瀛枉下宣和韶﹐未獻王家鎭庫書。﹝淸末端匈齋以獻書許酬京卿﹐樓主先人婉之。」寧登瀛不爲卿「宋人語也。」﹞「靑箱長物日摩挲﹐輸限應知感慨多。誰分南唐李后主﹐淒涼揮淚別宮娥。﹝用牧齋《宋本漠書跋》語意。」﹞祕笈空憐飯一炊﹐區區聚散又何奇。鄭堂易米還畱記﹐絕勝庚寅一炬時。「《懺生從兄舊藏逸林道人詩稿四卷﹐不著姓名。松禪老人題詩﹐以卷中」河南爲氏膺爲名「句爲孤證﹐並孜褚氏乃釜山族望。余循此恬﹐果從陳見復昭文志獲悉﹐道人確姓褚氏﹐名道潛﹐字休庵﹐原名膺。江西按察副使圻之後。嘗謁史閣部於軍前﹐甚見賓禮。尋歸隱。吳二饒爲作傳。此稿埋名將三百年﹐一旦竟發潛翳﹐爲之欣喜累日。賦此以志墨緣》云﹕」氏補瞿硎傳﹐碑畱孫叔名。殘編孤證在﹐墜緒一朝明。見復搜求廣﹐瓶廬考聶精。懷哉二饒傳﹐奇士槪生平。身世謝臯羽﹐故人唐魯公。《北徵》蘄復漢﹐﹝詩分《北徵》《夢》曙等四卷。﹞南渡憤從戎。砥柱摧江左﹐云嵐哭夢中。同時何次徳﹐溝水判西東。﹝閣部答多爾衮書出幕友桐城何亮工乎。何順治丁酉卽舉孝廉。「﹞張氏《味蒓彩筆記》云﹕」多爾衮致史閣部書﹐相傳出華亭李舒章雯手筆。舒章與陳子龍齊名﹐後仕淸室﹐掌制誥。今內閣中書舍人題名舒章﹐哀然居首﹐實爲降王長矣。「余喜其與此注有連系﹐故並識之﹐亦以供治先代國聞者一掌故也。

佩秋久寓海上﹐頗諳雲間故事﹐以愛峯泖山水﹐頗有坡翁陽羨買田之念。《題靑浦縣續志見寄》云﹕」宋志雲間三卷文﹐我曾掇拾助方聞。﹝余舊撰《紹熙雲間志考》證一書﹐於原誤刊誤多所堤正。﹞卻從析置披羣牒﹐﹝《靑浦志》﹐余藏有乾隆﹑光緒二本。嘉靖王元翰八卷則未見。﹞史見繃摩襲古芬。﹝全劍老﹑戴果老﹑沈瓶翁所纂《續志》﹐堪與紹熙未﹑胡﹑林三子媲美。熙《志》纂修者﹕朱端常﹐官兵部尙書﹔林至﹐爲考亭髙弟﹐著書甚多﹐官祕書郎﹔胡林卿﹐官建康府教授﹐皆華亭追士。貴郡《正徳》《嘉慶志》皆不詳﹐此余所考得者。﹞五畝待營崧子宅﹐一懷新傍道婆墳。﹝余槁葬亡室太原君於寅春廟﹐距黃道婆墳僅數里。寅春廟在吳家行左近。﹞他年峯泖誇流寓﹐片席漁樵或許分。「題余《靑浦後續詩傳》小印本﹐仍用前韻﹐云﹕」幾家撰集陸鄕文﹐繼軌惟君晚有聞。苦向叢殘搜逸韻﹐略從刊播誦遺芬。谷音嘹唳華亭鶴﹐鬼唱淒淸鮑氏墳。剩想窮年勤研削﹐然脂細寫坐宵分。「余亦報以詩曰﹕」君家柱史善徵文﹐海曲潛身拾舊聞。石鼎吟成松斗韻﹐牙簽書就葉飄芬。歌魚肯鼓馮罐鋏﹐下馬能言董相墳。﹝君辧崧宅以袁山松將軍得名﹐今作崧澤非是。﹞他日雲間流寓傳﹐名山一席定誰分。「

松江張琢成先生﹐去歲在北京﹐見《雲間邦彥圖》有松禪老人題詩云﹕」之子金閨彥﹐勤勤意有餘。能修狀人記﹐肯奇絕交書。尺素常思問﹐扁舟會訪予。吳淞衣帶水﹐且爲致尊鱸。「並有跋云﹕」《雲間邦彥圖》﹐門人顧香遠所刻。光緒壬寅初春寄示﹐時適拜蔣忠烈象﹐因思我鄕先賢及舊家所藏畫像﹐亦當摹繪成幅﹐奉諸祠宇。憾吾老不能從事也。正月二十九日翁同穌識。「香遠名蓮。琢老次其韻云﹕」國運顚連日﹐阿衡放逐余。正當思過日﹐忽得及門書。跆濟方祠蔣﹐商量或起子。徳衰嗟老鳳﹐結念只蒓鱸。「通體義正辭嚴﹐一結尢不寬假﹐蓋《春秋》」責賢者備「之義也。因憶葆蓀有句云﹕」東曹幸是知機早﹐不爲蒓鱸或不歸。「思尊鱸一也﹐而詩人之褒貶異詞焉。立身處世之難如此。琢老云﹕」圖爲楓涇李海霞所得。李不自祕﹐以貽余﹐今藏松江圖書館。「琢老關心文獻﹐近有纂輯《雲間詩存》之舉。余與琢老別已逾十年﹐不知此盛業得告成未也。戊子秋﹐余爲慧珠爲詩﹐祝其七十壽云﹕」此木軒中足嘯歌﹐﹝柴間名﹞幽居谷水濯淸波。﹝谷水居﹐浴室也。﹞達人隨處堪容膝﹐此是先生安樂窩。「」風雅雲間息息傳﹐張皂幽眇筆如椽。先生自有千秋業﹐三絕寧惟老鄭虔。「

武進吳樵長先生山秀﹐好音韻之學﹐玄瓠稿敖﹐辧之甚審。泛覽之餘﹐多所摘錄﹐津津有味。頃介其南菁舊同學果園老人鈔其所得寄余﹐如雲﹕」《孟子》『摩頂放踵』﹐『摩』﹑『放』爲唇音﹐『頂』﹑『踵』爲舌音﹔『流連荒亡』﹐『流連』爲雙聲﹐『荒亡』爲疊韻。《蘭亭序》「悟言一室」﹐上雙聲﹐下疊韻﹔『放浪形骸』﹐上疊韻﹐下雙聲。「諸如此類頗多。又盡搜杜詩中用唇音爲對者﹐如」露從今夜白﹐月是故鄕明「﹑」才大今詩伯﹐家貧苦宦卑「﹑」越裳翡翠無消息﹐南海明珠久寂寥「﹑」江山故宅空文藻﹐雲雨荒臺豈夢思「﹐亦復多至六七十聯。又云﹕」杜集中雙聲疊韻尢多﹐因引錢竹汀言『自宋以來﹐注杜者無慮千百家﹐於訓詁事實﹐討索靡遣﹐至以雙聲疊韻求杜詩﹐則自周君松靄始』。周君著述世不傳﹐然心向往之「云云。余謂自劉勰創一避﹑二省﹑三權﹑四調之說﹐沈約創詩人八病之論﹐於是牽掣滯礙﹐詞章家益以爲苦。然杜老不過曰﹕」晚節漸於詩律細。「又曰﹕」老去詩篇渾漫與。「」律細「云者﹐豈指」永明體「而言乎﹖若然﹐則又何以云」漫與「也﹖讀古人書﹐不必於此等處深求﹐深求則恐泥。

聲韻之學始於六朝。《南史陸厥傳》﹕」汝南周﹐善識聲韻。「又謝莊知雙聲疊韻。近代鄧筠﹝廷楨﹞《雙硯齋筆記》於雙聲疊韻言之甚詳。《曝書亭集》竹詫《致查徳尹編修》一書云﹕蒙昔聞吾友富平李天生之論矣﹐少陵自許」晚節漸於詩律細「﹐曷言乎」細「﹖凡五﹑七言近體﹐唐賢落韻於一紐者不連用﹐夫人而然。至於一﹑三﹑五﹑七句用仄字﹐上﹑去﹑入三聲﹐少陵必隔別用之﹐莫有疊者﹐他人不爾也。余聞是言而未深信﹐退與李十九﹝武曾﹞共宿京師逆旅﹐挑燈擁被﹐共誦少陵七律﹐中惟八首與天生所言不符﹕其一《鄭駙馬宅宴洞中》石﹕」春酒杯濃琥珀薄「﹑」誤疑茅堂過江麓「」自是秦樓壓鄭谷「﹐疊用三入聲字﹔其一《江村》云﹕」老妻畫紙爲棋局「﹑」多病所須惟藥物「﹐疊二入聲字﹔其一《秋興》云﹕」織女機絲虛夜月「﹑」波飄菇米沈云黑「﹐疊二入聲字﹔其一《江上值水》云﹕」爲人性僻耽佳句「﹑」老去詩篇渾漫興「﹑」新添水檻供垂釣「﹐疊三去聲字﹔其一《題鄭縣亭子》云﹕」雲路嶽蓮臨大路「﹑」巢邊野雀羣欺燕「﹐疊二去聲字﹔其一《至日遣興》云﹕」欲知趨走傷心地「﹑」無路從容陪語笑「﹐疊二去聲字﹔其一《卜居》云﹕」已知出郭少人事「﹑」無數蜻蜒齊上下「﹑」東行萬里堪秉興「﹐疊三去聲字﹔其一《秋盡》云﹕」籬邊老卻陶潛菊「﹑」雪嶺獨看西日落「﹑」不辭萬里長爲客「﹐疊三入聲字。旣而觀宋元舊雕本及《文苑英華》﹐証之﹐則」過江麓「作」出江底「﹐」多病「句則日」賴有故人分祿米「﹐」夜月「作」月夜「﹐」漫興「作」漫與「﹐」大路「作」大道「﹐」語笑「作」笑語「﹐」上下「作」下上「﹐」西日落「作」西日下「﹐合之天生所言﹐無一犯者。張頡鐘《筆札》載此書﹐並云﹕」足見杜詩聲律之嚴﹐而讀杜者心思之捆。自北大諸君新體之詩行﹐而村傖街之語﹑淫女狂且暱枕之言﹐皆謂之詩﹐並韻無之﹐曾童謠之不若。朱氏之說﹐𨿽於杜陵爲末節﹐於詩家亦爲捆流﹐然再閱數年﹐恐此種議論亦成絕學。「張氏此論﹐實獲我心。乃嘆樵翁孤詣﹐與古爲徒﹐空谷足音﹐能不聞而喜耶﹖

樵長生平﹐喜讀老杜﹑遣山詩。其論遺山﹐謂其」工於說窮說苦﹐如『客裹鹽憐節物﹐亂來鼓吹失歡聲』﹑『老來行路先愁遠﹐貧裹辭家更覺難』﹑『歉歲村墟更荒惡﹐窮冬人影亦伶俜』等十數聯。「又謂﹕」瓶翁言老杜喜用『一』字﹐而遺山亦有之﹐如『雞棲漁梁一村落』﹑『六合空明一蓮葉』等句是也。「皆足補余《詩話》所未及。樵長任常州中學教師三十餘年﹐今已七十矣。嘗自釋其字曰﹕」許氏訓『樵』曰﹕『散木。』『樵長』云者﹐猶言不材之木之尢者耳。「故和餘韻云﹕」散材自畏搜林斧﹐大海應多漏綱瑚。「有徳之言﹐溫恭乃爾。晚遭喪亂﹐修羊益瘦。然篤於風義﹐𨿽從井救人不悔﹐蓋今之熟腹人也。

邑人張雄伯孝廉家鎭﹐在南菁書院時與上海趙韻丞﹝世修﹞最莫逆。所爲詩亦相似﹐俱以豪放見稱。遺稿不甚富﹐余最愛其」曲中幽怨靑山在﹐河上離懷落日涼「一聯﹐然上句從」曲終人不見﹐江上數峯靑「﹐下句從」攜手上河梁﹐遊子暮何之「脫化﹐此詩家」奪胎法「也。他如」夜冷生梅雨﹐秋涼感麥天「﹑」客裹論文豈常局﹐夜深說劍有寒錯「﹐皆非庸流吐屬。

韻丞天分絕髙﹐而詩功未極洗煉﹐然一種抑塞磊落之气﹐自不可掩。錄其《月夜獨坐有懷》﹐云﹕」端居苦無侶﹐騷然意不適。娟娟對初月﹐素心耿遙夕。美人阻江波﹐良晤焉可得。相去無百里﹐便似天涯隔。感此重沈吟﹐欲言誰可說。墻陰老虫語﹐助我聲啾喞。停琴不能彈﹐音聲自憐惜。憐惜豈無人﹐相思暮天碧。「《冬夜遣悶》云﹕」遊鱗潛淵源﹐飛羽倚叢薄。凡族各有依﹐吾躬靡所托。書劍江湖心﹐十年已蕭索。陳經召生徒﹐講學頗不樂。救時術迂疏﹐昆俗迹飄泊。居貧安足羞﹐幹仕是我錯。江鄕十畝田﹐不殖久荒落。亂世逐浮名﹐何如返耕作。安得絕塵慮﹐攜家遁林壑。「律句如」斷煙橫岸直﹐圓月出云遲「﹑」艸地煙痕薄﹐梅天暑气微「﹐皆淸雋。韻丞上世有名文哲字璞函者﹐爲」吳中七子「之一。乾隆時進剿金川﹐文哲隨尙書溫福﹐我邑王昶隨大學士阿桂。未幾﹐溫軍潰於木果木﹐文哲殉難﹐得蔭卹。韻丞爲世家子﹐少躒弛不羈﹐嘗云﹕」愛酒劉伶那惜命﹐尋花杜牧不知貧。老去尋春花興減﹐愁邊結客酒徒多。「可想見其風槪。後沒於京師﹐旅櫬蕭條﹐知交嗟嘆。有遣詩一卷﹐雄老爲鳩貲刊行之。

●三編﹟卷二

錢塘吳錫麒﹝谷人﹞《有正味齋集》﹐詩十六卷﹑駢文二十四卷﹑詞八卷﹐《外集》五卷﹐嘉慶中吳氏手訂自刻。其詩與香蘇山館相似﹐大都爲當時風尙所囿﹐不能盡脫試帖气味。惟五言淸越﹐似辦香樊榭者。律句如」白蘋何處風正急﹐黃鳥不知春欲歸「﹑」到門春水綠平岸﹐夾岸野花紅過橋「﹐此類正不多也。餘如」月在諸外﹐僧歸一磐邊「﹑」水明雙鷺外﹐秋冷一星初「﹑」客路長亭外﹐江流短夢邊「﹑」詩淸流水外﹐僧老閉門中「諸聯﹐蓋摹擬」遠磐秋山裹﹐淸猿古木中「﹑」樹色秋帆外﹐灘聲夜枕前「句法﹐然在唐人亦不爲名句也。《外集》皆五言八韻﹐視《唐人試帖》一書中所錄﹐瞠乎遠矣﹐然可想見承平時館閣之閒暇。

《芳茂山人詩錄》﹐陽湖孫星銜著﹐光緒初《平津館叢刊》本。其詩﹐五言古大率規摹二謝﹐參以韓孟﹐幽秀刻削﹐自成一家。如《上大茅》云﹕」目流衣邊云﹐足滑崖上翠。陷知仙蹤深﹐斷若鬼斧利。「憩郁岡云﹕」山棲寡俗駕﹐客至道人喜。開門響叢筠﹐系馬落松子。檐澀掛薜蘿﹐階荒合榛杞。蕉心冷逾碧﹐茗味苦還美。念沈鐘聲前﹐影閉竹花裹。「七古多效長吉。五律」虛堂零竹雨﹐孤屋幕茶煙「﹑」露肘天風冷﹐鉤衣竹翠深「﹑」樹濃知鵲在﹐煙動識人行「﹑」獨樹度云影﹐一星爭月光「﹑」堤樹畱殘蒂﹐湖波定曉云「﹑」暫遊知客樂﹐獨往得愁佳「諸聯﹐信堪上躡郊島﹐下鑠四靈。詩凡八卷﹐首《澄淸堂稿》二卷﹐皆古風﹐爲其手定本﹐自爲圈點﹐極嚴﹔次冶城絮養集二卷﹐亦山人手訂﹔其餘《澄淸堂續稿》《冶城絮養續稿》《濟上停雪集》《租船詠史詩》等各一卷﹐則山人沒後﹐其兄南麓星街搜輯而補編者。

鄭國人物﹐備艸創﹑討論﹑修飾﹑潤色之才﹐故在春秋時﹐辭命最善。蓋文章結撰﹐原如築屋﹕艸創﹐架構也﹔討論﹐選材也﹔修飾﹐補罅漏也﹔潤色﹐加藻也。任是何種文字﹐須順序循此四个途徑做去。

詩家鍛字法﹐有意境平常而全在下一字見工者﹐如」綠樹村邊合﹐靑山郭外斜「之」合「字﹑」斜「字是也。倘易」繞「字﹑」多「字﹐便爲初學語矣。所謂」失之毫釐﹐謬以千里「也。又如」大漠孤煙直﹐長河落日圓「﹐奇在一」直「字﹑」圓「字。或曰﹕」煙自直﹐日自圓﹐何奇之有﹖「曰﹕大漠﹑長河之地﹐大都莽莽蒼蒼﹐四無隱蔽﹐所以見其直﹑見其圓。設云孤煙白﹑落日紅﹐則便爲村落墟裏間光景﹐曷以盡廣莫無垠之奇乎﹖學者神而明之﹐舉一反三可矣。

名山老人言詩要有理。余曰﹕東坡云﹕」淸風偶與山阿曲﹐明月聊隨屋角方。「試思風如何能曲﹐月如何能方﹐其中自有一个理在。鄭板橋云﹕」擔酒人來風亦醉﹐賣花人過路猶香。「亦同。後人不善理會﹐往往效顰貽笑。如某云﹕」船移春水人皆綠﹐樓傍斜陽夢亦紅。「又某云﹕」人來竹院須皆綠﹐樓近桃花夢亦紅。「夫夢無迹象﹐誰見其紅﹖且移船看竹﹐韻事也﹐設有客焉﹐須綠人綠﹐豈非如夜叉鬼卒﹐可怖人耶﹖上句理𨿽通﹐風景殺矣。此袁中郎所謂」惡道語「也。曩兪稷卿先生廷揚句云﹕」人孤燈影瘦﹐春足月光肥。「爲曲園老人所賞。若諸畝香聯之」愁多嫌夢重﹐詩瘦覺身輕「﹐則理又難通矣。余最愛倪蕓莊」花多便覺春山艷﹐雨遇微聞綠水香「十四字﹐以爲自然工妙。

東坡云﹕」欲令詩語妙﹐無厭空且靜。靜故了羣動﹐空故納萬景。「郭頻伽詩﹕」芭蕉不作尋常響﹐一陣花奴羯鼓催。「此的是蕉雨﹔又云﹕」梧桐葉上無多雨﹐一滴聽他又幾時。「此的是梧桐雨。練溪曹東廠云﹕」一葉扁舟回首望﹐白雲無盡野塘前。「又云﹕」白雲惹衣袖﹐不覺入山深。「以」無盡「狀水雲﹐以」惹「字狀山云﹐情景逼眞﹐此都在空靜中體會出。又東廠《飯圩寺題壁》云﹕」月隨潮至花陰濕﹐浪打門來暑气微。「」濕「字﹑」微「字﹐亦復詩心靜細。

靈芬館《得閒集病起懷人》詩注﹕」蔣伯生少府言﹕余生平於詩服膺三人。﹝謂黃仲則﹑王船山及余耳。﹞或問三子詩學﹐余曰﹕仲則之詩﹐可學而能﹔船山﹑頻伽之詩﹐不可學而能也。問何故﹐曰﹕嚴滄浪不云乎﹖『詩有別才﹐非關學也﹔詩有別趣﹐非關理也。』無他﹐詩以道性情﹐性情之至者﹐極於能感人而止耳。「

石遣老人﹐曩在張文襄節署。一日﹐文襄宴客﹐老人席上賦詩﹐有」作健逢辰領元老﹐夕陽城郭萬鴉沈「之句﹐文襄於」領「字頗致不滿﹐老人譏爲不知詩。余曰﹕詩從東坡《陪歐陽公宴西湖》詩」城上烏棲暮靄生「意蛻出﹐而」領「字則本韓愈」夜領張徹投盧仝「句也。詩自佳﹐然退之名位髙於徹﹐言」領「宜也。老人幕賓也﹐以之施文襄﹐豈挾其齒徳之尊乎﹖然朝廷尙爵﹐幸文襄之不爲嚴武耳。

範文正詠蚊云﹕」飽似櫻桃重﹐饑如柳絮輕。「又宋人詠蟹云﹕」水淸難免雙螫黑﹐秋老難逃一背紅。「皆有所刺。或日蟹詩刺朱匡也。詠物詩固當語有所寄﹐然宋人尖纖﹐不如唐人之深婉。深婉猶近風人美刺﹐尖纖則幾於詛矣。蓋溫柔惇厚之旨﹐愈降而愈無存也。然若唐李羣玉之」芍藥花開菩薩面﹐棕櫚葉散夜叉頭「﹐語弁鄙而言中無物﹐味同嚼蠟矣。

友朋賡和之詩﹐始於元白﹑皮陸﹐而極盛於宋。按和詩之體不一﹕意如答問而不同韻者﹐謂之和詩﹔同其韻而不同其字者﹐謂之同韻﹔用其韻而次第不同者﹐謂之用韻﹔依其次第者﹐謂之步韻﹐亦日次韻。次韻最困人﹐如相毆而自縶手足也。蓋心思爲韻所束﹐於命意布局最難照顧。近代丁仲祜先生福保輯《淸詩話》﹐言之頗詳。我社中工爲此體者﹐首推果園先生。餘丁亥春重遊曹家廟看牡丹﹐有詩﹐果老次韻云﹕」谷雨逢時天轉晴﹐詩人重作看花行。碧紗應有前題在﹐金粉空憐夕照明。倩影如披沒骨畫﹐舊遊只剩瘦腰生。與君同賞知何日﹐況更頭顱白幾莖。「題云﹕《讀瓶翁曹家廟題壁詩﹐知二十八年同遊舊侶﹐只存一人。余戊寅春避難野母涇﹐曾往看花一次。忽忽十年﹐根觸前塵﹐百感交集矣》。余愛其工穩而又典切﹐爲擊節領誦久之。其與人唱和之作多類是。曹廟牡丹﹐爲淸初所植﹐名」玉樓春「﹐花最盛時﹐開至四五百朵﹐惜以地僻﹐遊者絕鮮。近年裙屐漸多﹐已成邑中遊賞之一。餘詩云﹕」難得殘春日日晴﹐江村能作踏莎行。靑衫翻酒不嫌污﹐老眼看花猶自明。細數移舟空舊侶﹐重來題壁似前生。﹝自庚寅至今凡兩遊﹐存者僅餘一人矣。﹞明年此會知誰健﹐珍重天香折一莖。「

婁縣章甓庵﹝士銓﹞藏神龍本《蘭亭》一百二十餘種﹐爲桂未谷所手集。章珍如拱璧﹐不輕示人。章官京師時﹐嘗約期與上海朱錫百﹝壽朋﹞﹑我邑張頡鎊仁壽﹑徐企商彭齡諸曹京同觀﹐未及期而章病卒。章本豪於飲﹐病前一夕﹐頡公宴之酒家﹐徵歌侑觴﹐章醉傾僕﹐遂病不起。錫百挽以聯曰﹕」何處玉山頹﹐秋冷黃鑪﹐剩有悲歌翻菊部﹔頻年金石癖﹐香銷墨海﹐更無歡會蘭亭。「可謂工雅絕倫。

嘉定近百年來學者﹐當推表母舅夏蕉飲先生曰殘。先生著《字系》一書﹐以許書本字與經典通用字參互考訂﹐以類相從﹐由篆而隸而楷﹐孳乳蛻變而下﹐誠爲後學識字階梯。先生以拔萃官浙江淳安知縣﹐淸末任上海震旦學院監院。光緒丙午﹐余肄業震旦時一謁之。翌年﹐先生養屙歸裏﹐閉戶著書。丁巳春捐館捨﹐余有詩挽之曰﹕」豫章生山中﹐盤踞頗得地。材大世莫用﹐輪困自枯萎。夏公瑰偉士﹐才行世無比。退之擅雄文﹐子云識奇字。秦碑與漢碣﹐一一窺其祕。縑楮日塡委﹐揮毫興所至。緊昔蒞琴堂﹐悃幅似漢吏。寢息虞芮爭﹐規摹龔黃治。雉山古僻壤﹐鹽車厄騏驥。解組賦《歸來》﹐邱園寄髙致。世局屢反覆﹐紛紛市朝事。韋叟遣一經﹐嗟哉就淪棄。謁公滄海上﹐十載如夢寐。然瘦鶴姿﹐一別猶堪記。凋零慨耆舊﹐槎水空寒翠。他日西州門﹐一灑羊曇淚。「

張鑄江先生心鏡﹐父子祖孫三世工詩善飲﹐邑中播爲美談﹐而皆居官廉正﹐尢爲淸議所歸。先生以光緒壬辰進士歷宰甘肅臯蘭﹑張掖﹑正寧﹑河州﹑階州等州縣﹐有古循吏風。民國初﹐卒於蘭州省寓。詩宗唐音﹐惜多散佚﹐存者僅三﹑四十篇耳。玆錄其《州道中》二律﹐云﹕」西去河梁萬里長﹐束瞻潼華莽斜陽。眼前雲樹分關隴﹐望裹河山控益梁。疆索猶存秦郡縣﹐長官可有漢循良。散山自古稱天府﹐溝壑於今半死傷。「」不堪舉目望淒迷﹐淸渭東邊濁涇西。是處田園胃荊棘﹐幾家門巷沒蒿藜。風雲盤礡盧三輔﹐景物荒涼漢五溪。最是傷心萬家邑﹐五更寥落不聞雞。「庚子﹑辛丑﹐秦晉大無﹐餓殍載道﹐此爲赴正寧任目擊慘狀而作﹐不啻一幅《流民圖》矣。著有《隴西朴札》一卷。令嗣頡熔先生仁壽﹐壬寅舉人﹐官內閣侍讀兼制誥局副科長。鼎革後﹐攺蒙藏院貪事﹐任封科副科長。先生致力經史考據之學﹐雅不欲以詩自嗚﹐故流傳絕﹐僅見其《贈徐伯匡公輔廣文》云﹕」京國聯裾賦壯遊﹐而今非復帝王州。與君同有滄桑感﹐愧我微官尙滯畱。君年逾冠我垂髫﹐榮幾蕓窗共寂寥。往事如塵朝市變﹐聯又聽雨瀟瀟。﹝余今春歸葬先大父﹐寓君書齋。﹞「又《詠楓葉》云﹕」平鋪麗錦鴛鴦渚﹐碎剪明霞玳瑁天。「《蘆花》云﹕」楊花輕薄羞同舞﹐旅鬢蕭疏易倦遊。「管中窺豹﹐時見一斑。尢工四六。戊申冬﹐遜淸孝欽後﹑景帝相繼崩殂﹐嗣皇登極﹐凡諸詔策﹐多出其手。性耿介﹐在蒙藏院時﹐外藩世爵﹐私爭蔭襲﹐暮夜苞苴﹐恬不爲恥﹐先生泊然不爲動。滿蒙王公﹐咸敬憚之。親友知其嗜酒﹐時爲雞黍之局。先生造飲﹐無不報。人憐其貧﹐至有不忍招之者。著有《味蒓筆記》兩卷﹐於經義﹑史學﹑訓詁﹑金石等類多所闡發﹐旁及朝章國故﹑山川人物﹑詩文流派﹐該洽博辧﹐近人筆記罕能奪席。《筆札》一卷﹐爲捃摭各家論著與耳目聞見﹑遊戲小品﹐論斷亦頗精聶。

頡鏈先生嗣君聊止﹝厚載﹞﹐庚寅春﹐余訪之於海上﹐以其《養拙軒詩稿》委爲點定。聊止詩如虢國朝天﹐蛾眉淡掃﹐轉益風華﹐殆滄浪所謂」詩有別才「者也。錄其《庚辰七月一日城南詩社聚飲致美軒﹐時租界解嚴﹐社友皆得會合﹐章一山枝李擇庵金藻二老亦戾焉﹐卽以城南重聚命題》云﹕」難得詩壇二老偕﹐諸公著意與安排。不分畛域終當合﹐略共杯盤已自佳。四坐春風傳好句﹐一天新雨洗長街。津門耆舊今餘幾﹐莫負淸尊且放懷。「《贈歌伶李香勻》云﹕」玉貌猶能照綺筵﹐畫樓舊侶渺如煙。﹝謂馮武越﹑王小隱輩。﹞十年往事何從說﹐相對尊前各恫然。「《冬夜騎自由車返寓》云﹕」屠鯨射虎已衰遲﹐心事如潮若个知。尙有年時飛動意﹐寒宵鐵馬絕塵馳。「其他律句﹐如《甲申元旦》云﹕」從無大藥能醫老﹐尙有閒情得賞春。「《將歸感賦》云﹕」憂來轉覺孤樓適﹐歸去惟餘兩鬢蒼。「《書感》云﹕」但得詩工窮亦願﹐能嘗酒美命當拚。「《美睡》云﹕」暫安心魄寧非福﹐便擲乾坤合與休。「《詠菊》云﹕」縱使後時還獨秀﹐更於遣世見孤標。「《孤懷抑鬱﹐作此自遣》云﹕」大幹世界終嫌窄﹐十月衣裳已覺單。「《人前》云﹕」痛飲豈能千日醉﹐索居只與一燈親。「《哀吟》云﹕」志士空憂千歲事﹐故人忽盡百年程。「皆佳。又」愁深坐待骨成灰﹐老無餘念但多情「﹐讀之令人惘惘。有贈餘句云﹕」功名夢入江湖冷﹐文字緣同骨肉深。「嗟夫﹐非聊止孰能爲此言乎﹗余亦題其集云﹕」意气徑傾遊俠傳﹐聰明都寫性靈詩。「聊止久寓京津﹐民國中﹐供職直省﹐署祕書廳﹑交通銀行等處﹐並歷任京津各報編輯。倭難作﹐展轉川滇間。爲人重气誼﹐跌宕豪邁。粉墨登場﹐紅裙泥飲﹐習爲故常。夙與梅蘭芳交好﹐梅名未盛時﹐多作歌詩﹐登津報揄揚之﹐時謂其有捧梅之癖。近在滬養屙﹐才華稍稍斂抑矣。

義寧陳師曾﹐畫爲近代第一﹐詩學亦深造。曩讀乃翁《散原精舍詩》﹐苦其奧澀。而師曾詩則簡齋﹐而不爲後山﹐工者𨿽其婦翁範肯堂亦不能遇﹐然往往爲畫名所掩。年未登中壽卒。身後友人輯其遣詩爲一冊﹐不免雜以少作﹐流傳者又絕。其旅京時﹐寓南新華街張棣生宅﹐有槐一株﹐因以槐堂自號﹐紀以詩曰﹕」老槐相對淨秋光﹐坐嘆張侯用意長。著我斯堂元不負﹐因人成事竟何妨。棲遲孤枕三年夢﹐蕭瑟西風八月涼。有客打門來問訊﹐余畦贏得種花忙。「後移居褲子胡同﹐復有四詩﹐云﹕」小成結構辟雙扉﹐西極西城過客稀。靜院但聞禽語細﹐終朝不見馬塵飛。借他園綠遮窗幌﹐移我庭芳護石衣。隨意攤書新睡足﹐晚涼吹雨對霏微。「」門前幾樹綠成陰﹐比似槐堂孰淺深。晚雨送涼初瀉玉﹐午云穿日亂篩金。安排幾席惟髙枕﹐檢點尊彜入醉吟。托足京華何所得﹐了然無礙是閒心。「」老槐伴我泣鰥魚﹐今見攜雌復引雛。別去得無三宿戀﹐竭來回顧七年居。狂花落葉猶堪賦﹐拓本陳編載滿車。竊比東坡山谷例﹐此堂稱號合歸余。「『避人避地兩無聊﹐晝寢南窗朽不雕。自笑禪中能處虱﹐心懸枝上獨承蜩。紛紜世局風雲幻﹐喜懼親年定省遙。豈爲丹砂句漏令﹐巢林聊可托焦鷓。」後有續《藤陰雜記》者﹐不可不摭入也。師曾沒前三年﹐一夕與友人論及吳缶老年七十有九﹐長於師曾四十二歲﹐師曾若逮其年﹐則畫當何若云云。是夕﹐遂夢自檢其年譜﹐至七十二歲﹐上書「天池物化」四字。次日檢書﹐則靑藤果以七十三歲卒﹐遂作詩云「書畫詩文自等差﹐奇情信道卽天池。我今遊藝將何次﹐七十三年或可知。」「七十三年亦自喜﹐墨池遊戲卽天池。君之第四吾第一﹐博得頭銜老畫師。」是想是因﹐可謂奇絕﹐豈其不壽﹐固已自疑之乎﹖

文人夙慧﹐往往多不壽。余夙聞汪洋王大覺﹝徳鍾﹞名﹐惜其已爲勸學死﹐不獲締交。大覺早遊南社﹐與吳江陳巢南﹑葉楚傖﹑柳亞子等以文字相切磋﹐聲華藉甚。以大覺之才﹐天假之年﹐加以熔裁淬礪之力﹐不難上追「三十六體」﹐卽下之﹐如淸代孫春雨﹑陳團扇輩﹐亦足方駕齊驅。著有《風雨閉門廬詩文稿》數卷﹐今汰其繁蕪﹐錄其淸綺。《小住退園﹐下榻冬心精舍﹐略具泉石﹐花木敷榮﹐旅興灑然可詠》云「旅懷厭喧囂﹐賓館稍離俗。空窗受雨聲﹐涼飈上疏木。客攜茶具來﹐汲泉漱甘馥。匡坐散餘酲﹐淸事亦云足。斷雲斂晚霽﹐林花媚幽獨。空潭釀夕寒﹐冉冉生虛綠。脫巾閒小立﹐負手吟水竹。」又云「淸宵耽苦吟﹐月上知深坐。人語始寂寥﹐深簾映茶火。泠泠叢筱響﹐陰陰蕉葉彈。霧气隔林飄﹐瞥見流螢墮。涼風起淸吹﹐池荷披幾朵。撫玆夕景佳﹐境靜神亦妥。適意輒忘眠﹐遣興恣慵惰。逍遙物外情﹐詩心比諫果。」又云「客捨惇古歡﹐掛眼絕塵務。逢迎江海英﹐登髙俱能賦。矯矯姚祕書﹐﹝謂鵝雛﹞抗志在緗素。黃初舊典型﹐裁章見風度。日哺筆札閒﹐論文過從屢。叔季薄斯文﹐絕學久衰惇。嗟哉壺飧儒﹐俯出惡少胯。願策軒轅車﹐載馳康莊路。一洗瓦釜鳴﹐元音振《韶蘸》。此志勿浪傳﹐投珠恐逢怒。」《秋日齋居﹐懷湖南鈍安》云「空堂下明月﹐靜夜有微霜。之子音書斷﹐天涯道路長。偶然吟水竹﹐忽復憶瀟湘。萬里飄徵雁﹐鳴琴思未央。」《遇仇氏贅園》云「位置三弓地﹐紆回耐客尋。苔階閒鶴步﹐風柳散蟬吟。軒靜花光入﹐潭空水气沈。主人髙臥早﹐應惜把茅心。」《雨花臺騁望》云「形瞵當年百戰曾﹐酒醒髙唱一攀登。齊梁文物歸西邸﹐淮泗風濤下秣陵。人去霸圖空指顧﹐雲開山勢自峻峭。華林舊苑都消歇﹐太傳遺墩也葛藤。」《秦淮畫舫》云「酒醒今宵蕩綺愁﹐據邀笛一句畱。冷泠弦索瀟瀟雨﹐恰似吳娘水閣頭。」其他﹐工雅則云「故將山南呼李廣﹐小兒許下問楊修」﹑「家祭猶能遵漢臘﹐市謠已信死蒼天」﹔丰縟則云「珠簾夜月調金縷﹐寶鏡春云貼翠鈿」﹑「天涯芳艸裙腰綠﹐水上芙蓉鏡面紅」﹔悵恫則云「漠漠冷云依古木﹐搖搖秋思落銀薴」﹑「薄病已憐楊柳倦﹐曉妝不妒海棠妍」﹔淸新則云「風初劈柳寒猶在﹐水欲平橋雨乍收」﹑「過雪園林明夕照﹐入春簾襆放初晴」﹐皆見才調。

南匯召樓﹐奚氏舊家也。鐵棠伯父子欣﹐工筆﹐兼擅丹靑﹐與趙搗叔﹝之謙﹞﹑吳缶老﹝昌碩﹞交善。其弟雁賓﹐舉於鄕﹐負文望。家世孝悌惇朴﹐鐵棠勤學養親。其母湘波老人﹝潤音﹞錢氏﹐年已七十九﹐主女受母教﹐皆能詩。頃以其母手編一家韻語見示。《春日》云「遲遲春日送和風﹐燕子呢喃翠幕中。晝靜綠聰簾捲處﹐海棠低掛一枝紅。」「低掛」二字﹐能傳海棠之神。《秋日》云「題糕佳節滿城風﹐適興來遊校ǘ中。菊傲新霜開更艷﹐淡黃淺碧更深紅。」耕煙散人《東竺圖》無此絢爛。《庚申舊作》云「三餐有愧安閒飯﹐一醉能消磊珂塵。」憂世傷時之語見於言外﹐蓋老人嘗捐金釧振水災也。他如《錢武肅王祠》云「山外山莊湖外湖﹐大王名號任人呼。錦衣堂邃紅塵隔﹐猶有丰碑任拓摹。」《題扇》云「忽忽秋風至﹐羅衫已覺寒。從今暫捐棄﹐莫作負恩看。」皆可入《名媛詩歸》。鐵棠《遊莫愁湖》云「策蹇城西興不孤﹐郁金堂畔舊庭蕪。六朝風月搖靑柳﹐十里荷蕖映碧湖。打槳人來尋艷迹﹐下棋客去弔殘圖。桑田幾度成滄海﹐欲遣閒愁問酒墟。」《壽燕子叔祖》云「江邊授策滄波遠﹐海曲尋詩夕照斜。」皆灑脫不凡。

悼亡詩﹐不過追寫燕婉之情﹐極於悲抑幽咽而止﹐能情文並茂固佳﹐否則寧朴毋華﹐過華則失其眞也。元相悼亡﹐亦只二結語最淒楚。昔見黃莘田《香艸齋集》有悼亡詩二十首甚佳﹐如雲﹕「馬鞍山下奠壺漿﹐麥飯多應減舊香。爲叩墓門申一慟﹐今年不是婦親將。」「淒涼舊事散如雲﹐感逝傷離到十分。屈指連年知己盡﹐閏門何可再無君。」近吳江郭君南周﹝琮﹞出示悼亡舊作多首﹐錄四首﹐云「廿二年來印素心﹐儉勤規我感良箴。欲將往事從頭訴﹐語未終時淚滿襟。」「弱質心知蕙早摧﹐斂裳已自手親裁。而今客裹倉皂甚﹐那有衣衫稱體來。」﹝朱夫人歿於病院。﹞「熒營隻影客心驚﹐星夜遄歸不計程。扶汝出門扶櫬返﹐一回頭已判幽明。」「憶昔歸寧作暫離﹐丁寧切莫誤歸期。當時小別猶難別﹐何況今朝永別時。」酸鼻語﹐與黃作同工。至聯語之工者﹐丹徒吳眉老云「不過是貧賤夫妻﹐有子有孫﹐總算到頭收晚福﹔際此饑寒年月﹐無齋無莫﹐可憐埋骨在他鄕。」

「正喜淸晨鵲噪聲﹐西南又報失名城。老僧從此無聞見﹐不管門前雨與晴。」此名山先生《甲申鵲噪》詩也。是年八月﹐先生歸道山﹐明年倭降不及見。先生與余往還詩札﹐此爲最後。有《名山詩文集》九集。其平日鈔奇殘章零句﹐如「學弈未成拋子易﹐讀書太廣論人難」﹑「鏈句自能忘世慮﹐讀書原爲送天年」﹑「空將白日埋靑簡﹐難得黃金副赤心」﹑「莫嫌歲莫冰霜酷﹐從古春寒會殺人」﹐或皆集中無之。晚歲暱一女伶江蘭﹐錄爲假女﹐有詩云「木蘭荀灌本奇才﹐一夕趨庭繞膝來。如此年光如此酒﹐阿爺何事不心開。」

名山翁愛才如命﹐說士自甘。凡獲一俊﹐必爲之狂喜﹐馳書相告。如雲﹕「溫州夏承燾﹐少年好學﹐最近《西湖》詞有云﹕』湖山信美。莫告訴梅花﹐人間何世。『以爲竟似宋人語。」又云「有許遂白石者﹐自京都來函。蒙贈詩﹐自云詩學山谷﹑後村﹐語气極老蒼﹐而年只十七﹐殆今世之異才也。」又翁於投詩者﹐必欲詳知其人履歷﹐此與隨園見陶篁村詩﹐至欲江湖沿路以訪﹐同一用心。

鄒子志孟《詠石崇》云「十斛明珠無限恨﹐誤君還誤墜樓人。」《謁嶽王墓》云「黃龍未搗身先死﹐不恨金人恨鐵人。」詠史詩須如此乃爲名雋。《暮春晚眺》云「春欲歸時客未歸﹐子規聲襄落花飛。柳塘煙水蒼茫際﹐負手閒吟送夕暉。」《西湖》云「載酒聽鵬過畫橋﹐柳絲無力系輕橈。不知蘇小家何在﹐閒弄東風十萬條。」淸揚宛妙﹐含毫邈然。律句淸新者﹐如《金陵雜詠》云「六代有山皆壯麗﹐千秋無水不溫柔。」《龍華春遊》云「羲之便擬修佳楔﹐杜老還應賦《麗人》。」《偶興》云「書因堆案多磨角﹐筆不眠易退尖。」余與志孟別已二十年。己丑﹑庚寅﹐余赴練溪﹐志孟輒具美餵相款﹐謙居弟子之列。爲人沈靜惇敏﹐年五十﹐向平之願已了﹐眞福人也。倭亂後﹐究心內典。練塘有淨業社﹐君爲護法。著有《峯泖山莊吟艸》﹐余爲之點定。

曹生樹衣﹝修倫﹞﹐朴誠坦直﹐詩亦淸眞靜正。有《歸遲書屋詩稿》四卷。錄其佳句﹐五言云「日斜村市散﹐風急客帆多」﹑「臘殘初試暖﹐春到喜開晴」﹑「窗嵌殘月小﹐簾捲晚風淸」﹑「月明涵水淨﹐燈炮結花妍」﹑「客陪歸燕話﹐酒祓落花愁」﹑「菜圃餘香濕﹐雲峯落照明」﹔七言云「吟成小律渾忘苦﹐沽得新酷便解憂」﹑「一年何月無明月﹐十日離家便憶家」﹑「鳥歸渾似人投宿﹐犬吠方知客到門」﹑「三尺短篷漁唱晚﹐一鉤涼月客遊稀」﹑「漫奇人籬佳節到﹐有懷親捨白雲遮」。又《年假回裏》云「入門贏得雙親笑﹐遠遠聞聲喚阿球。」《病中口占》云「醒來翻覺身輕健﹐叉手閒看指甲長。」二詩嘗自嫌其俗﹐欲削去。余曰「此眞情實境﹐的好詩也。」亟爲拾存之。樹衣畱心故鄕文獻﹐輯有《練溪文拾》《泖塔匯志》《練溪祠廟》《寺觀》《橋梁志》《練溪兵事記》等書﹐其《練溪詩拾》已印行。余輯《靑浦後續詩傳》及雜著數十卷﹐皆君一手鈔錄。余戲之曰「昔泛稚春不蓄門人﹐如足下者﹐我正恨蓄之不多也。」

余寓郭氏小靈芬館﹐樹衣輒來同宿﹐余必有詩。《庚寅春》云「曹生朴勤士﹐所苦未嘗辭。送酒一身雨﹐﹝君在大雨中﹐沽酒餉余。﹞鈔書雙鬢絲。老吟誇興健﹐夜話愛眠遲。此會知非易﹐兵戈惜此時。」重九和其《對榻》韻云「對榻情如昨﹐依於幾硯閒。淸談尋苦茗﹐病骨寫秋山。﹝君時方病胃﹐甚瘦。﹞夢醒孤蛩語﹐詩成一雁還。白頭相與慰﹐歡意兩無慳。」君志行髙潔﹐聚徒爲生。果老嘗語余云「優哉遊哉﹐聊以卒歲﹐跛仙一人而已。」蓋幸其不離世网也。跛仙﹐君自號。

自政體攺革﹐社會趨重勞農﹐風气爲之丕變。詩人亦往往喜爲秧歌﹐寫鄕村現代生活﹐不嫌其俚﹐蓋亦古《竹枝》之遺也。超倫云「捨南捨北隔長川﹐樹影離披日影圓。飯罷場頭開晚會﹐秧歌最軟算金娟。」「夜色沈沈四野虛﹐小彪警夜吠茅廬。前村篝火明還滅﹐明日儂家喫鱔魚。」寫魚稻鄕風景逼眞。雪泥云「黃梅雨過插新秧﹐少婦分工腳手忙。道是綠氍毹上舞﹐不知人在水中央。」「前園蔬果後園瓜﹐隴畝靑苗屋角麻。不用丰收問那種﹐夠他生產是農家。」「紅顆番茄綠辣椒﹐露華香撲小團焦。摘來款客多餘賣﹐淸曉肩頭一擔挑。」東鄕及滬之四郊多種地﹐蓋農而兼圃﹐亦描寫如畫。又《夏令學習會聽講》云「許我參加夏令班﹐白頭聽講不偸閒。歸來戲答孫兒問﹐乃祖今朝上學還。」末句令人絕倒。

桐鄕吳鏡芙﹝斯美﹞﹐嘗以探親來靑﹐袖詩枉顧﹐曰「君非丙午震旦舊同學耶﹖」因道英﹑法﹑徳穆護及同班生姓名。相與熟視﹐久之﹐皆恍如隔世﹐蓋一別四十餘年矣。鏡芙言曾供職外交部甚久﹐一任蘇門答臘領事。爲人眞誠通脫﹐喜飲酒。錄其《耕牛嘆》云「六畜有專職﹐各自效其能。惟犬知守夜﹐惟雞知司更。我牛不如駿﹐笨拙只任耕。自我到農家﹐倏忽及壯齡。辛勤隴畝間﹐寒暑腳不停。竭我汗血力﹐佐助歲功成。但冀倉滿粟﹐敢辭瘡生腰。微勞異羊豕﹐所望免鼎烹。不謂時勢變﹐賤犢貴甲兵。主人顧我厚﹐撫愛同孩嬰。豈肯遽見棄﹐無柰急官徵。孟秋七月初﹐新谷猶未登。誅求已到骨﹐身重物命輕。屠剝違夙願﹐忍痛驅我行。行行輒反顧﹐戀戀有餘情。似聞秉國者﹐志在蘇疲氓。疲氓正飲泣﹐且聽牟牟聲。」頗近香山諷諭。《打包》云「足繭千山敢自憎﹐頭顱如許百無能。打包明日知何處﹐慚愧人間粥飯僧。」行役之勞﹐槪可想見。

章君賦瀏句云「中原膏血資豺虎﹐太史文章走馬牛。」蓋軍閥時作﹐危詞苦語﹐足隕賈生之涕。徐君衡原句云「天歷嚴寒才見霽﹐邦由多難轉能興。」在解放後作﹐處窮順變﹐能舒杞人之憂。時代不同﹐觀感隨異﹐所謂「各言其志」耳。

●三編﹟卷三

武進黃仲則﹝景仁﹞詩﹐於漢魏六朝﹑唐太白﹑昌谷諸家頗致工力﹐乾嘉諸老畢秋帆﹑王蘭泉等盛稱之。集中如《塗山禹廟》《平金川》《鐃歌》等作﹐尢爲賣力。律句如「江城雁帶邊聲苦﹐澤國秋蒸海气腥」﹑「花月卽今猶似夢﹐江山從古不宜秋」﹑「江漢欲浮天地外﹐山川渾老戰爭余」﹐蒼涼悲壯﹐何減《秋笳》。有《除夕》詩﹐落句云「獨立市橋人不識﹐一星如月看多時。」尢爲時人膾炙。仲則壯遊京師﹐中攬匡廬﹑彭蠡之勝﹐終遊秦晉﹐沒於蒲州﹐年未四十也。按黃氏《兩當軒集》﹐最初爲嘉慶初長寧趙氏刻﹐凡十四卷﹐而《蒲褐山房詩話》謂﹕「其生平所作﹐未有成編。余遣人赴蒲錄其集以歸﹐最爲完善。世𨿽有愛而梓之者﹐然去取失宜。今詳加抉擇﹐存全本於書塾中﹐以待後之篤嗜者之論定」云云。道光初﹐海鹽吳修又補刻爲十六卷。咸豐﹑光緒時﹐其孫志述﹑孫婦吳氏又刻之﹐卽今所行本也。然皆非王氏書塾舊本矣。集附詩餘三卷﹐遣文一卷。而《武進縣誌》則載﹕「詩集二十卷﹑《竹眠詞》四卷。」《湖海詩傳》但云有《兩當軒》《蔗梢》諸集而已。

《靈芬館集》六十五卷﹐吳江郭頻伽《鏖》著﹐初集四卷﹑二集十卷﹑三集四卷﹑四集十二卷﹑雜著二卷﹑續集九卷﹑詞六卷﹑詩話十二卷﹑續六卷﹐皆嘉道間刊佳槧也。頻伽詩﹐不拘流派﹐蓋熔冶唐宋香山﹑誠齋諸家詩而自成一體﹐能曲折道人胸臆間意﹐使人動魄悅魂﹐詠嘆淫佚﹐不能自己。如《後移居》云「移家在何許﹐乃在東門東。門前一溪水﹐中有塔影紅。三間爲艸堂﹐兩架爲前榮。有樓峙堂後﹐側塔影中。有屋倚堂左﹐水流與前通。屋傍何所有﹐有地可十弓。上墻繚繞之﹐計種韭與菘。家具已少見﹐盍簪亦足容。顧此豈夏屋﹐於我良已丰。祭竈煩竈妾﹐請鄰來鄰翁。一翁扶杖嘆﹐敬告主人公。當時造此屋﹐曾見板築功。其餘不復論﹐請君視垣墉。成此不卅載﹐後嗣如飄蓬。君今入此屋﹐畜眼豈意逢。我間未及答﹐書以示阿桐。」其二云「屋傍有古冢﹐其來不知年。面勢若避之﹐想在置屋先﹐叢棘蔓其穴﹐跛羣登其顚。有樵縱野火﹐無復掛紙錢。我來爲太息﹐酹酒贈之言。人處爭奪內﹐事事求安全。築室慮不廣﹐築墻慮不堅。何曾計此日﹐寂寞委荒阡。想當處屋時﹐聞此定不然。今我見培螻﹐爲戒儼目前。爲君飭家人﹐縛竹爲其藩。爲君戒兒童﹐勿驚君長眠。匹如比鄰住﹐豈論徳與怨。嗚呼冥漠君﹐聽此雍門彈。」律句如「一夢只隨春短短﹐十年何止瘦惰倍」﹑「途窮牢落千秋想﹐气短低回一飯心」﹑「滿眼靑山秋上老﹐打頭黃葉酒人來」﹑「狂來藉艸當風坐﹐醉後搖船載月回」﹑「偶逢舊雨能無酒﹐暫放新晴定爲花」﹑「酒人已散心知老﹐書賈猶來想未貧」﹑「小病似因連日醉﹐偶閒便覺別人忙」﹑「殘葉無風猶戀樹﹐活雲如水欲浮山」﹑「溪漲碧於新柳眼﹐山墻短及野梅肩」﹑「春流得雨柔雙櫓﹐芳艸如煙綠一城」﹑「雨活苔痕都似水﹐池搖樹影不驚魚」﹑「柳意困如人乍起﹐梅痕淡似酒全消」﹑「水際野梅如晉士﹐病中老衲作盧裝」﹑「水喜搖人常不定﹐云難待族忽孤飛」﹑「樓心人去孤明月﹐宮體詩成送杏花」﹐諸如此類佳聯﹐無慮百什。

《靈芬館集》中﹐用典多有疏脫處。如《小遊仙詩》云「當時只有狂徐福﹐曾隔文熄覷阿環。」余據李義山詩﹐乃東方朔非徐福﹐已於前《詩話》辯之。《燕巢》詩誤「涎涎」爲「涎涎」﹐﹝據《漢書梁皇后傳》。﹞《渡曹娥江》詩誤「婆娑」爲神名﹐﹝據邯鄲淳《曹娥碑》「婆娑樂神」﹞《題孫古蕓上冢圖》詩誤司馬徳操爲徐元直。﹝據《襄陽》記﹞然縹發之傷﹐少陵﹑東坡亦皆不免。

歙縣黃賓虹翁﹐年近九十矣﹐寓居武林棲霞嶺下﹐猶日孳孳於金石書畫。昨歲遊靈峯寺﹐歸寫梅竹二幀﹐分贈友人髙葩叟﹑瞿蛻園二君﹐並題一詩云「瀉玉水淙淙﹐云深矗一峯。寒梅齊吐馥﹐修竹自成叢。來問田家徑﹐歸鳴山寺鐘。還期三友並﹐它日訪長松。」賓翁久擅畫名﹐海內外交相推重﹐致詩名爲所掩。此詩古澤元音﹐置之唐賢集﹐可亂楮葉。

庚寅三月﹐海上諸知好邀爲修楔之會。余自倭難後﹐不赴滬者十二年矣。遂下榻果園寓齋﹐果老極盡東道之誼。而陳君季鳴﹑王君蕖川﹑蔡君庸言﹑庸言弟其智﹑韻芝夫婦亦各治丰餵﹐相招文字之飲﹐以王君鶯弦室一集爲盛。是夕到者﹕吳眉孫﹝庠﹞﹑汪旭初﹝東﹞﹑瞿兌之﹝宣穎﹞﹑王欣夫﹝大隆﹞﹑蔡正華﹑戴果園及余﹐賓主八人。酒罷﹐以「對酒當歌﹐人生幾何」拈韻賦詩。眉老云「聞聲久相思﹐會面苦不易。跫然空谷音﹐忽報詩人至。仿佛平生歡﹐重逢急把臂。語笑猶未終﹐新篇案頭置。」末云「春秋多佳日﹐雕龍縱談藝。吳淞好煙波﹐扁舟可時系。乘興訪戴來﹐謂果園先期尺書遞。叩門呼王郎﹐﹝謂蕖川﹞迎客同倒屣。」情眞意厚。欣夫云「瓶翁靑溪秀﹐幽居與時背。老學忘調饑﹐耽吟闡三昧。平生乾首詩﹐珍若珠百誹。滄浪羚角諭﹐後學得津逮。吁嗟詩教衰﹐雞鳴風雨晦。一編力起廢﹐徵題到蕪穢。世局日翻新﹐腐儒貧合耐。聚散類萍蓬﹐气自諧沆瀣。翁如千丈松﹐森森峙泰岱。我貌愧嫫母﹐醜陋難施黛。交勉葆天和﹐毋使焚其內。著書遣有涯﹐居貞定無悔。」溢美語﹐殊慚感。欣夫美容止﹐善談論﹐篆隸甚工。正華云「紛紛雨後花﹐依依風前柳。引領春驟來﹐沈冥一時剖。嘉約承故人﹐欣然接杯酒。五味相間行﹐盤飧頗不苟。興來各話舊﹐歲月一何久。聚散自有時﹐榮悴蓋亦偶。快意貴當前﹐無令此生負。臨觴不爲樂﹐復待來玆否。君倘恕醉人﹐何辭盡十斗。」正華少治六朝詩﹐宜其淸婉似小謝。兌之云「漫與疏詩律﹐神交卽故人。飽閭書值賤﹐愁共酒杯親。永憶燈前雨﹐蕭然物外春。輸君在鄕縣﹐猶得飽湖蒓。」

旭老著有《寄庵隨筆》﹐曾采及拙作。故調寄《采桑子》云「一編曾誦龜堂句﹐極訴飄零﹐健筆縱橫﹐信有文章老更成。想思已是三年舊﹐此夕班荊﹐執手堪驚﹐飯顆山前太瘦生。」余亦贈詩云「驅使才華五十秋﹐眼看滄海獨憑樓。山中歸久春云懶﹐林下行多野鶴遒。幸識魯山眞不恥﹐欲從彭澤與俱遊。稻粱歲熟非難飽﹐應笑饑鴻拙自謀。」旭老年已古稀﹐溫和醇粹﹐而風骨卓立。其《隨筆》載及績溪汪詩圃﹝淵﹞《麝塵蓮寸集》一書﹐中間有一段史實﹐以無底稿﹐詢之已不能道其詳﹐惟云汪辟疆﹑黃季剛﹝侃﹞盛譽此書。其序吳湖帆《聯珠集》牽連及之。湖帆搜覓﹐久之﹐僅得其一﹐欲再覓以餉余。越二年﹐始由潘景鄭徇湖帆之請割愛見貽﹐蓋潘亦吳人也。則《隨筆》之外﹐又添一重公案矣。詩圃爲皖中宿儒﹐工倚聲﹐有《瑤天笙鶴詞》《詩圃吟稿》行世﹐而旭老不知也。余與詩圃在民國初屢有詩翰往還。旭老疑年不相及﹐余曰「度其時﹐詩圃當在七旬外矣。」其所印詩詞稿﹐餘皆有之﹐經亂散失。

眉老原籍泰縣﹐注丹徒學籍﹐襟韻灑落﹐言談衮衮﹐鋪啜風流﹐有諸葛公眞名土之風。嘗見其《詠角黍》云「滿筐菇葉翠離披﹐柰是江城黍熟時。抉取一雙窮鬼目﹐蒲觴聊與薦鐘馗。」「分甘莫漫饞涎滴﹐得食須憑射手精。弓箭安排呼九子﹐眼中頭角盡崢嶸。」「不須肉割花豬美﹐最愛紅嵌豆子圓。小令《唐多》翻一曲﹐十分甜味澈中邊。」「心空能解通身縛﹐年老無須益智功。甘白兩般俱可愛﹐只憐圭角未磨磐。」極文章遊戲能事。又有《詠時世妝沁園春》十闋﹐覺金訶鞋杯﹐無此香艷。詞多﹐不能錄。眉老任交通銀行祕書二十年﹐自言早歲遊冶平康﹐中年好蒲博﹐晚乃藉讀書爲遣。果老嘗語余云「君知是翁矍鑠乎﹖年已七十矣﹐其姬侍猶在產子也。」余驚詫曰「眞天下之健者已。」相與咀噱。

江陰適園陳氏﹐故喬木世家。吾友季嗚之祖式金﹐書畫負盛名﹐世所稱「寄舫先生」者也﹔父燮卿觀察﹐光緒丙戌進士﹐以考取出洋遊歷人員﹐嘗周流英﹑法兩國及屬邑阿爾吉烈﹑五印度等處﹐山水宗法鹿﹔叔森卿先生﹐幼有疾﹐而畫宗大癡﹐均有名於時。觀察有四子﹕長伯圭﹐亦能以畫世其家﹔次仲翔﹑次叔瑩﹐均精校┈﹐仲翔且以政事顯﹔四卽季鳴﹐工詩善書﹐尢精小篆。民十後﹐避兵蟄居海上。家學淵源﹐娛情淸祕﹐神思散朗﹐然有晉人風。余今春赴滬﹐屢過其文無館小飲﹐或季鳴攜尊過果園寓齋﹐頌酒弦詩﹐此歡不朽。有《喜瓶翁至》一律云「更已三年別﹐常懷一字師。甑塵原不恨﹐瓶粟亦何辭。有酒直須醉﹐看花當及時。願君分寸晷﹐重爲定吾詩。」淸眞如話﹐卻韻味無窮。

適園在江陰城南隅﹐寄舫先生遊憩之所築也。擅池亭丘壑之勝﹐中棄宋元以來書畫碑板珍品數百餘種﹐又模┨古賢名迹頗多﹐題曰《藏眞集》﹐刻同光間。爲濱江名勝之一。時江南﹑北書畫家﹐以先生精鑑藏﹐爭來乞定眞贗。凡經過目﹐鈐有印章者﹐聲價頓增﹐其名重如此。著有《適園自娛艸》二卷﹐詩致疏逸﹐似元人。如雲﹕「僻處江頭寂寞濱﹐敢將疏懶說天眞。饒云館裹閒無事﹐日與煙雲作比鄰。」《題畫》云「不喜南宗嗜北宗﹐皴痕愛學劍抽鋒。若教健筆從纖細﹐悶倒人間磊落胸。」其畫詣可見。有《論畫絕句》二十六首﹐錄其八云「《龍眠》圖畫《孝經》眞﹐藝苑流傳拱斗辰。鐫石鴻堂稱二妙﹐神超詣絕照千春。﹝《龍眠》《孝經圖》爲吾家第一品﹐近已刻石﹐識者寶之。﹞」「小李將軍《揭缽圖》﹐賀家舊寶比明珠。毫芒盡相窮工巧﹐直溯源頭趙宋模。﹝宋人《揭缽圖》﹐精品也。近亦鐫石。甫及竣事﹐而江陰陷﹐惜哉。﹞」「細入毫芒意欲翩﹐日中諦審筆如煙。徐將工整消浮躁﹐入妙何妨色太妍。﹝院晝未藤錦雉。﹞」「紛披老筆叱撥駒﹐魄力眞與扛鼎俱。後賢莫識气粗率﹐墨痕誰得粗中腴。」﹝沈石田。﹞「劍气珠光化渾融﹐北宗眞派與南同。周圭折角鋒稜洗﹐省識文人筆札工。」﹝唐六如﹞。「仇君腕底颯生風﹐刻翠雕瓊未是工。生趣豪端眞力滿﹐要非幸列四家中。」﹝仇實父﹞。「云鵬法古筆開張﹐浴郁峯巒萬象藏。墨簇點勻空撒豆﹐房山一辦蒸心香。」﹝丁云鵬﹞。「王孫神化筆通靈﹐歷亂縱橫具典型。寫盡滄桑無限恨﹐悲歌慷慨不堪聽。」﹝石濤和尙﹞。中歲以疲於四方酬應﹐懸格﹐凡索畫者﹐須酬以詩。故《自題易畫軒》有句云「一幅丹靑詩一首﹐無聲端藉有聲來。」編有《易畫軒詩帙》﹐皆名公勝流題贈之作﹐藝林傳爲佳話。園甫成﹐洪楊事起。劫後歸來﹐粗事修葺﹐而先生遽以艾年不祿。嗣君燮卿觀察奉母園居時﹐始完成先志。顧鼎革後﹐兵禍頻仍﹐又就頹廢。季鳴云「自己酉迄今四十餘年﹐不勝滄桑之感焉。」

江陰陶社創始於祝丹卿﹝廷華﹞﹑謝冶庵﹝鼎熔﹞二先生﹐先後印有陶《社甲﹟乙﹟丙集》。冶庵與季鳴俱喜刊印其鄕先生遺著﹐故復繪有《陶社校書圖》。治老爲詩壇耆宿﹐嘗見其《贈沈錫君》云「秋風幾度夢蓉湖﹐太息田園日就蕪。不識杜鵑三百本﹐春來猶憶主人無﹖」《東湖酒樓詠絮﹐贈友人別》云「楊花如雪滿汀洲﹐裊裊隨人上酒樓。只恐春深化萍去﹐舊愁消盡長新愁。」皆頻伽《宋元人絕句選》中佳調也。其他律句可入主客圖者﹐如「名酒也如良友淡﹐好花不減美人狂」﹑「倚門老嫗花簪鬢﹐入市村農帕裹頭」晉江詞﹑「案頭鳥糞供香火﹐屋角蛛絲買夕陽」﹝《東陽許白雲先生祠》﹞﹑「才名噪似查查浦﹐遺愛深於柳柳州」﹝《文無館齊頭艦中冷遺墨。泫然感賦》﹞﹑「未到麥秋晨气燥﹐已逢槐夏午風涼」﹝《生日口占》﹞﹑「詩未嘔心何待祭﹐琴𨿽焦尾詛成灰」﹑「參苓有效難醫俗﹐文字無靈枉送窮」﹝《庚寅除夕》﹞。余夙聞冶老名﹐冶老亦爲余作《靑浦後續詩傳﹟序》。去年之滬相左﹐未獲把臂﹐造物眞巧弄人哉﹗

歌謠《竹枝詞》𨿽淺俚﹐須音節古﹑韻味長﹐幽情怨思﹐讀之淒然﹐乃合體制。冶庵《潯陽謠》云「潯陽江水日夜流﹐潯陽女兒蕩扁舟。東流江水不復返﹐昨夜紅顏今白頭。」唐侶笙﹝鳴鳳﹞《宜黃竹枝詞》云「生來家住山中山﹐門外長溪彎復彎。日夜溪聲流不住﹐妾心流不到人間。一繭絲幹縷麻一縷﹐繭絲那有麻絲齊。願作嘔營溪畔女﹐不爲濯錦江邊妻。」侶笙亦江陰人也。兩作工力悉敵。侶笙又有《過大庾牡丹亭》云「嶺南山態入冬醒﹐都向臨川夢襄靑。官閣梅花開似雪﹐我來獨弔牡丹亭。」「十九寓言玉茗堂﹐荒臺雲雨刺曇陽。後人漫築離魂冢﹐惹說西川杜麗娘。」《南城望麻姑山》云「麻姑山上洞云深﹐望望仙蹤不可尋。籜竹未容如兔脫﹐稚松已肯學龍吟。」「直從天姥傳衣缽﹐爲笑彭郎作槁砧。最愛盤空雙髻擁﹐何時重到一登臨。」風韻皆佳。侶笙﹐民初官江西推事。

梅聖兪詠河豚云「春洲生荻芽﹐春岸飛楊花。河豚當此時﹐貴不數魚暇。」歐公《詩話》云「河豚出於春暮﹐食絮而肥﹐南人多以荻芽爲羹。」東坡亦云「萎蒿滿地蘆芽短﹐正是河豚欲上時。」而《石林詩話》云「浙人食河豚﹐始於上元前。柳絮時﹐人已不食﹐謂之斑子。」說與歐公異﹐殆地气不同耶﹖我鄕三四月間﹐名小河豚曰「斑魚」﹐蓋卽「斑子」矣。「斑」讀開口音。又鄕人有「要喫河豚﹐先掘蘆根」之諺。蘆筍如竹﹐萌生於根。或曰其性涼淸血﹐能解河豚毒﹐理或然歟﹖河豚產江陰最有名﹐語曰「河豚不藥江陰人。」本東坡「雪白河豚不藥人」詩句﹐謂其善烹責也。曩有江陰人莊某寓余家﹐詢之﹐曰「河豚之毒在血﹐須滌淨。子亦不可食。責時忌塵﹐須謹蓋。其法盡矣。」曾以烹熟者一尾見餉﹐鮮腴異常鱗。余咕二十字云「河豚產江陰﹐魴鯉賤不如。脂肪膏吻頰﹐非魚亦非豬。」啖者以爲工。

蒓羹﹑菇菜見於《張翰傳》﹐詩人多用之﹐而不知菇米爲何物。按《周禮﹟天官﹟膳夫》﹕「食用六谷。」《注》﹕「六谷﹐徐﹑黍﹑稷﹑粱﹑麥﹑。﹐雕胡也。」《地官﹟舍人》﹕「掌粟米之出入。」《注》「九穀六米。」《疏》﹕「六米者﹐九谷之中﹐黍﹑稷﹑稻﹑粱﹑﹑大豆有米。麻與小豆﹑小麥無米。故云九穀六米。」「」同「菇」﹐是菇米列九谷之中﹐米爲谷實之總稱﹐非專指稻也。《唐本艸圖經》﹕「菇又謂之茭白﹐其臺中黑者謂之茭郁﹐至後結實乃雕胡米也。」近代植物學家亦謂菇生於陂澤﹐髙五六尺﹐葉如蒲葦。春秋兩季﹐中心生白臺﹐狀如藕而軟﹐俗謂之「茭白」。秋間開花﹐成長穗﹐結實如米﹐謂之「菇米」﹐色白而滑膩﹐儉歲可爲糧。杜詩﹕「波飄菇米沈云黑。」蓋太液池中多種之﹐正狀其結實之多。影沈於水者黯淡如雲﹐非謂米黑也。

「雨後山光映夕暉。樓臺出樹白雲圍。不知流水歸何處。卻有樵隨流水歸。」此雪泥題畫詩也。雪泥謂不加思索﹐率爾而成。余謂雪泥詩往往失之太易﹐此則天機流暢﹐妙在率爾﹐所謂「文章本天成﹐妙手偶得之」。雪泥平生詩﹐當以此爲第一。又曰「田家賽社驗丰收﹐場角西風早報秋。霜葉滿林翻鴨腳﹐黃泥護筍長貓頭。」又曰「雲山浮自疊。秋樹淨還明。何處無亭子﹐溪邊緩步行。」皆宋元題畫淸品。

朱君馨谷﹝云樊﹞﹐世居邑之觀型堂。朱氏﹐淸末以藝菊名。有園可六七畝﹐曰蔬園﹐板橋流水﹐結構疏野。馨谷年少朴誠﹐好篆刻﹐覃精六法﹐勤於綴輯﹐鄕先生王步香﹑王韻存遣詩及步香《吳下諺聯》等﹐皆爲鳩貲印行。嘗誦其尊甫引傳《題方誌壺自繪小象》一絕﹐石﹕「先生結束似坡翁﹐巾履何求與俗同。風月襟懷消不得﹐等閒收拾畫圖中。」引傳好學有文﹐早卒。

《長離閣集》﹐孫淵如婦王采薇字玉瑛著。詩只七十餘首﹐句如「月滿無人地﹐鐘殘有雁天」﹑「花逐調琴指﹐鶯隨入鏡枝」﹑「碧苔琴影瘦﹐黃葉客衣單」﹑「簾斜生鳥影﹐屏小貼花魂」﹑「小樹雨餘蜂去靜﹐亂花風壓燕銜髙」﹑「吹夢夜風先到樹﹐弄愁寒雨不妨花」﹑「寒天細竹人孤倚﹐斜日空檐燕對飛」﹐皆幽寒孤潔﹐與其夫絕相似。故隨園云「完山之鳥無異吭之嗚﹐云和之笙有雙之奏。」然出之閨中人﹐古今亦罕。采薇年止二十四卒﹐蓋鎚鑿幽眇﹐宜其雹碎春紅也。《吳會英才集》以孫氏夫婦詩殿之﹐蘭泉先生以爲非。近代崇明施淑儀女士選《淸代閨秀詩存》﹐著論反之。其實時代不同﹐斯所見亦不同耳。

曩昔閏閣之有文者﹐署名多稱「某某女史」﹔其後年老者﹐稱「某某老人」。崇徳老人﹐曾文正公季女也﹐名紀芬﹐適江蘇巡撫衡陽聶仲芳﹝緝規﹞﹐有自著年譜。民國中猶存﹐年腧九十矣。乾嘉時﹐甘茶老人鍾氏﹐名令嘉﹐字守箴﹐鉛山蔣非燐室﹐心余先生母也﹐著有《柴車倦遊艸》。洗蕉老人戴氏﹐同光時人﹐武進憚次山中丞室。嘗見其有《落葉》七律四首﹐甚工﹐我邑汪秋軒先生有利作。

畢幾庵﹝希卓﹞《芳菲菲室詩話》﹕「嘗聞先伯祖乃秋公兆丰云﹕』昔年於吾郡利津門外瓦窯地方開河﹐掘得古棺﹐前和刻有」大唐開元蔣夫人之墓「﹐無志銘可考﹐靑浦許定生女史淑慧感而賦之﹐云﹕『回首蘼蕪葬落花﹐傷心天寶舊繁華。曾無翠碣鐫唐字﹐何處靑溪問蔣家。胡蝶秋墳金穀聚﹐鴛鴦春隴玉鉤斜。紅肅吹冷胭脂劫﹐豈獨隋宮有暮鴉。』」張氏《味蒓糝筆記》載之﹐謂其「情文絕佳﹐有才如此﹐亦我邑閨秀之足紀者。余久離桑梓﹐固不知女史爲何如人﹐而訪之鄕邦文士﹐知者亦。計其年代﹐去今不遠﹐已有名氏翳如之慨﹐所爲『悵望千秋一灑淚』也」云云。

《筆記》又云「癸卯在汴﹐吳江陸幹甫年丈廷楨屢顧談藝﹐偶言及其先世居靑浦金澤鎭﹐隱居不仕﹐日與鎭中名流論詩鬥酒。久之﹐至所傭成衣匠亦復能詩。其詩集﹐諸名流爲刊行。丈尙記其一聯云﹕『自笑生平不安分﹐剪刀聲裹尙裁詩。』頗工致可誦」云云。余頗疑之﹐蓋金澤成衣匠有詩集﹐從未見先民紀載﹐惟《靈芬館詩話》卷一云「吾鄕吳餛﹐號獨遊﹐業執鍼之事。操業往來余家﹐見架上詩冊輒絀繹咿唔。今年回裏﹐忽出數詩質余﹐不覺歡喜贊嘆﹐以爲古未嘗有也。」又頻伽集中與獨遊唱和頗多﹐當時獨遊名必盛。而陸氏先世與郭氏爲同鄕﹐所稱成衣匠疑卽吳餛也。云金澤者﹐殆傳聞之誤耳。又《詩話》載一縫人柏姓者能畫。頻伽云「世人貴耳賤目﹐安知此中有人。」余因憶曩嘉善朱卣香﹝錫櫃﹞語余﹐其鄕有蘿發匠某﹐能詩﹐有《詠鴉片》一聯云「黃金灰裹盡﹐白日夢中過。」余謂淸季訟鴉片害者﹐上自朝廷章奏﹐下至里巷書報﹐莫不洋洋數幹百言﹐然總不如此十字之驚惕。

郭君南周﹐頻伽五世從孫也﹐商而儒行﹐篤實懇款。余與南周初以詩相投贈﹐遂成莫逆。嗣是﹐余遊練溪﹐輒主其小靈芬館﹐南周翦燈伴宿﹐弟昆不啻也。時值政體攺革之初﹐食硯者生理幾絕﹐南周月致釜鐘爲余舉火﹐顧飲然無徳色﹐此在古人已難﹐在斯世爲尢難矣。有贈餘詩曰「平生思慕夢魂牽﹐名士何期對榻眠。知己交從花甲外﹐風光領齲ㄕ尊前。精神金石同堅固﹐臭味芝蘭有後先。﹝余生平知己者二人﹐一珠裏吳元亭﹐乃總角交﹔一卽瓶翁﹐可謂花甲文矣。﹞此後加餐各努力﹐猶堪談笑遣華顚。」又和余「兄」字韻云「年過六旬才把臂﹐生遲五月合呼兄。」蓋君與餘皆戊子生﹐惟君舉以十月而餘五月﹐君望而余朔也。語語從肺腑中出。余《庚寅贈別》云「不愛壺觴盡意傾﹐暮春呼我練溪行。二年爾汝惟肝膽﹐四海交遊幾弟兄。剪燭話殘前夜雨﹐倚槐聽老故園鶯。﹝君家後園有古槐楡各一﹐余與君徙倚其下。﹞新詩錄別渾無那﹐愁殺盈盈水半程。」長樂畫家黃藹農先生爲繪《泖右聽鶯圖》﹐取餘詩意也。

嘉定章君賦瀏﹝欽亮﹞﹐居黃渡﹐著有《蓬累室詩存》。章君喜爲雄偉之辭﹐然余愛其《臘八日齋頭紅梅盛開﹐同人有消寒之飲》﹐云「縱酒漫云名土癖﹐坐花如接美人顏。」《盛子駿才索近作﹐書此奇之》云「滄波長笛添詩興﹐小閣臨江聚故交。」淸麗閒妙﹐的爲風人吐屬。袁海叟﹝過黃渡﹞詩有「年年長笛送滄波」之句﹔又浦浪臣名鷗﹐住陶祁村﹐乾嘉時人﹐有臨江小閣﹐皆本地風光也。見自注。

《吹萬樓集》十八卷﹐金山髙葩叟所著也。葩叟入南社最早﹐多與黨人遊﹐而終未隸黨籍。性恬澹﹐好遊風月﹐能談山川﹐能說詩﹐淸奇飄逸﹐兼而有之。如《焦山》云「佳處茅庵結﹐煙霞萬古畱。疏鐘云外度﹐積翠雨初收。責茗江堪吸﹐擎杯玉不浮。坡仙去千載﹐懷想一登樓。」《五月八日淸晨攜幼孫遊梵王渡兆丰公園》云「微風拂衣袂﹐初日照園林。爲愛遊人少﹐言穿茂樹深。閒吟到池畔﹐髙臥藉藤陰。懷古何年事﹐空王起梵音。」《經畫眉三眺嶺﹐溪山交映﹐陰翳可愛﹐爲賦一詩》云「入林此處足幽棲﹐萬壑叢篁俯碧溪。曲徑陰深山木合﹐畫眉嶺上畫眉啼。」《黃山歸途》云「細雨淳安夜泊船﹐江光漠漠水如煙。霞源山瀑知何處﹐應在微茫百丈顚。」「漸江水更接桐江﹐風利帆輕好送將。掠向鷓騖灘外過﹐客星猶是作光芒。」「江空夜冷月無光﹐烏石灘連七里攏。篷背雨聲鳴不已﹐黎明知過釣臺傍。」他如「一雨連朝天似醉﹐萬花如海我能豪」﹝《十月初十疊菊爲山﹐命酒有作》﹞﹑「歌誣激水生淸響﹐艸木逢秋有異香」﹝《鸚鵡湖夜泊》﹞﹑「天圍萬樹圓如鏡﹐雲起諸峯翠上樓」﹝《惠山登雲起樓》﹞﹑「頻來但覺身如奇﹐小立焉知世已忘」﹝《獨遊兆丰公園》﹞﹑「花影上階扶不起﹐萬蛙鼓吹月明中」﹝《初夏月夜口占》﹞﹐皆摘句圖中佳句也。七古《題分湖舊隱圖》《憶霞曲》等篇﹐有梅村風味﹐篇長不錄。葩叟世居張堰秦山﹐家饒於貲﹐其閒閒山莊有花木林泉之趣。嘗搜集古今治《詩》家《詩》說至千餘種之多﹐因自號葩叟。藏書三十萬卷﹐倭難中略殆盡﹐因僑居滬濱。余與叟詩翰往還三十餘年﹐顧至滬卒未一晤。君贈詩亦有「卅載神交慳識面」之句﹐乃知同此悵惘矣。

余與張君師白別二十年矣。民國初﹐師白供職太湖水利局﹐余赴蘇時一晤之。後知其攺入導淮委員會﹐倭難作﹐輾轉川滇。師白風儀俊美﹐有冠玉之譽。勝利後入銀行辦事﹐歸裏相值﹐言論意气﹐一如曩時﹐然丰姿已少減﹐知其飽歷風塵矣。生平於金石﹑書畫﹑碑帖﹑古玩皆有夙嗜。近以其所著《指尺集》一冊見示﹐書法娟妙如嫗波﹐詩亦多可誦之作。《靑靑水中蒲三首效昌黎》云「靑靑水中蒲﹐下有一雙鯉。剖腹空無書﹐吾心摧且毀。」「靑靑水中蒲﹐長在水中央。可望不可卽﹐惘然吾意傷。」「靑靑水中蒲﹐取之以爲楫。有楫而無舟﹐如何能諧合。」古調古心﹐得風人哀怨之旨。《拾石歌》云「拾石去河邊﹐小雨濕襟背。石紋帶水明﹐俯檢心所愛。搜羅不厭多﹐一握又一袋。歸來品甲乙﹐頗有得意態。或欠成績佳﹐怏怏爲不快。取盆供案頭﹐朝朝與之對。眩ǐ還選新﹐拾取一而再。每天如程課﹐腰腳不言憊。米老無此狂﹐眞欲屈膝拜。此風荊┥長﹐執迷亦無害。消閒攜侶偕﹐怡情兼習耐。不費一文錢﹐精神換寶貝。因之導淮人﹐羣趨結成隊。此中誰最優﹐黃葉溫邵蔡。十周紀念近﹐準備石子賽。﹝七月一日爲導淮委員會成立十周紀年。﹞」押韻皆自然﹐「貝」韻爲現代生存合理語﹐尢佳。《中秋雜感》云「吾家小院有髙樓﹐月夜淸談景最幽。此日髙樓誰作主﹐一年明月又當頭。」蓋傷故鄕之淪於倭寇也﹐如三峽哀猿﹐聞者下淚。《和鳳墀》云「蜀道環山平地稀﹐麥蚊吸血繞飛。客居久斷蒓鱸味﹐豈不懷鄕倦欲歸。」習見典﹐爲本家人用便妙。自注﹕「川中多黃桷樹﹐生飛虫﹐體細幾不能辧﹐刺膚作奇痛﹐甚至潰爛﹐名蚊絲蠅﹐又名麥蚊。」初﹐師白旣悼亡﹐其中表親郁芍村女士戲度其中指寸節修短卜休咎﹐遂諧琴瑟。惟婚前適遭寇亂﹐乃將悲歡離合之遇悉紀以詩﹐因以名集﹐亦韻事也。

王子蕖川﹐喜蓄書﹐其所居鶯弦室翻帑插架﹐頗多佳槧。今夏遊燕﹐以所著《驤首集》一卷奇示﹐雄奇之作頗似其師松岑。如《月夜越黃河鐵橋》云「巨輪碾鐵聲倉瑯﹐長虹彈壓黃河黃。車箱髙臥張眼望﹐明月照野生微涼。旅人夜話殊未央﹐追風北去偕云將。此景奇絕何可忘﹐令我肝膽森劍錯。千軍馳逐萬馬驤﹐號令傳達嚴於霜。迅波劈箐勢陸梁﹐願東入海毋爲斯民殃。遠影推排﹐一瞥難禁﹐當空餘歷下﹐城頭燈火光。」律句佳者﹐如《將作北遊﹐賦詩畱別送行諸君》云「小別仍煩詩鼓吹﹐長徵端賴布行纏。」《車過徐州﹐攬形勢甚壯》云「欲去釣鰲臨大海﹐自來戲馬出雄才。」《白河閒步》云「論史眞堪生怒癭﹐聽潮還欲起哀音。」《遊寧園》云「小艇畫波分野色﹐迥廊接坐受花光。」有至居庸關句云「延昭畫像髙漫漶﹐胡元紀功碑尙存。」自注﹕「石壁有末將楊五郎﹑六郎畫像。」余按楊業六子﹕延朗﹑延浦﹑延訓﹑延環﹑延貴﹑延彬。業戰死﹐朝廷錄其子供奉宮廷。朗爲崇儀副使﹐守保州﹐禦契丹有功﹔延朗後攺名延昭﹐均見本傳。則延昭明明爲業長子﹐非六郎也。乃傳中又云「延昭在邊防二十年﹐契丹憚之﹐目爲楊六郎。」同在一傳﹐何以前後所載不同若此﹖蕖川云「玩文气﹐似前此曾有六郎其人﹐爲契丹所敬憚﹐故以相擬﹐然乎﹖否耶﹖」王昶《臺懷隨筆》﹕「乾隆五十七年三月十四日﹐聖駕過五郎村大營﹐完縣所屬村﹐以楊延昭名。楊氏父子兄弟宋初往來守戍於此﹐故以五郎﹑六郎名村寨者甚眾」云云﹐亦不加深孜也。余謂小說家據奉傳「六郎」一語﹐遂有「四郎」﹑「五郎」諸稱﹐原無確證。保州﹐《宋史﹟地理誌》屬河北西路﹐本莫州﹔淸苑縣﹑完縣舊屬保定﹐皆在今河北地。顧亭林《昌平山水記》據宋王曾《行程錄》﹐確信業戰死古北口﹐以爲《宋史》乃元脫脫所撰﹐去業已遠﹐辟戰死長城北口之非。古北口在密雲縣東﹐今亦屬河北。大抵楊氏父子功在燕云﹐長城一帶均震其威﹐刻石畫像﹐在處有之。故張鑄江先生《隴西朴札》亦云「蕭關襟帶﹐甘涼咽喉﹐靈武北巖壁上鑿石爲寵﹐供楊延昭像」云云。

《隴西朴札》云「甘肅濱河一帶﹐上人以牛羊去毛及骨肉﹐全腔鼓之以气﹐藉以濟渡﹑載運糧食﹐名曰『皮筏』。考漁洋山人《皇華紀聞》云﹕樂府有《渾脫舞》《明皂雜錄》《歷代名畫記》皆云公孫大娘善舞西河劍器﹑渾脫﹐故杜詩云云。注家多不詳渾脫之義。朱中丞《浣水續談》云﹕唐長孫無忌以烏羊皮爲渾脫氈帽﹐時號『趟公渾脫』。余於役三關﹐次太子灘。隔岸羣夷來見﹐亂流而渡﹐見有騎一物浮水面者﹐問之﹐曰﹕渾脫也。蓋取羊皮渾脫其骨肉而制之﹐故名。趙公之帽﹐義亦應爾。愚因憶南卓《羯鼓錄》載杜鴻漸嘗於嘉陵江樓月夜﹐以柘枝擊羯鼓﹐見岸上羣羊皆低昂盤旋﹐舞應節奏。則舞名渾脫﹐亦當以羊取義云云。又考山人《居易錄》載李宗麓﹝開先﹞太僕《塞上曲》云﹕『黃河萬里障邊隅﹐黠虜年來謀計殊。不用輕帆與短棹﹐渾脫飛渡只須臾。』李自注﹕『脫音駝。』據此﹐皮筏卽渾脫﹐『脫』作如字讀者﹐非但山人。但云用羊皮﹐不知又有用牛皮者。」西北邊陲﹐歷來紀載之書甚少﹐先生宦隴二十年﹐《朴札》一書於甘隴山川﹑謠俗﹑宗教﹑物產言之綦詳﹐於國計民生頗有獻替﹐惜無有力者爲之印行。頃其文孫聊止郵以見示﹐並委爲校仇﹐乃題一律於後﹐云「洮岷形勝接西逞﹐布菱恩威二十年。符竹郡分靑海左﹐壺漿人謁白登前。車鄰駟鐵猶幹載﹐方記圖經此一編。我托先君親炙後﹐遺書細與校烏焉。﹝先生教授裏中時﹐先子曾遊其門。﹞」書中言「甘隴古爲秦地﹐民俗彊悍﹐樂於戰鬥」﹑「蘭州﹐漢時爲匈奴渾邪王地﹐後攺張掖郡」﹑「酒泉宜酒﹐相傳源通靑海」云云。

●三編﹟卷四

錢湘靈間詩於顧仲恭﹐仲恭曰「詩從讀經史中出者﹐上也﹔從讀詞賦中出者﹐次也﹔從讀詩中出者﹐下矣。」余補充其說﹐曰﹕詩能引經不腐﹐引史有識﹐上也﹔從詞賦中出﹐而無短釘掇拾之病﹐次也﹔從詩中出﹐而不登家數﹑不脫窠臼﹐下矣。

溫庭筠《達摩支曲》恰如一篇《恨賦》。起首「搗麝成塵香不滅﹐拗蓮作寸絲難絕」﹐蓋翻義山「春蠶」﹑「蠟炬」一聯意﹐白傳所謂「此恨綿綿無盡期」也。溫詩邊幅少狹﹐芒眠綺密﹐而時失之纖﹐不如義山之髙渾。

明初﹐髙靑邱與楊基﹑張羽﹑徐賁齊名﹐世以比唐初四傑。或遂以髙詩爲有明之冠﹐非確論也﹐然自是一代正宗。

靑邱古詩﹐華不損枝﹐腴不傷骨﹐蓋合漢魏﹑初﹑盛唐詩﹐去其腌而其醇﹐不爲劊絕之言﹐而音自淸越。王達《聽雨樓記》謂其「語精而意圓﹐句穩而情暢」﹐斯得之矣。厥後﹐梅村頗沿其體﹐然多俗句﹑累句﹐殊不逮也。

明初﹐詩人林鴻﹑鄭定﹑王褒等號爲「閩中十子」﹐而鴻爲之雄。其論詩﹐以爲「漢魏骨力𨿽雄而菁華不足﹐齊梁以下但務春華﹐惟唐作者可謂大成」。閩人言詩者﹐率宗其說。鴻有《鳴盛集》。警句如「檄雨古潭暝﹐禮星寒殿開」﹑「苦霧沈旗影﹐微霜涇鼓聲」﹐時謂其「奇正而不詭於法」﹐實開閩派之先。有淸之季﹐閩派詩又大盛﹐然一變而宗江西﹐號爲「同光體」。林晚翠﹑黃駒庵爲《宗派圖》中嫡乳﹐惟海藏﹑石遣則猶存十子遣軌﹔墨巢宗黃﹐風格雋上﹔余知交中霜傑﹑慕倫亦能分壇樹幟﹐所謂豪傑之士也。

長汀江翊云﹝庸﹞﹐有《庚寅近詩》一小冊。翻閱之﹐平和爾雅﹐無鏤腎掐胃之苦﹐蓋有林茂之趣味﹐閩詩人中自爲風气者也。《後山生日﹐集碩果亭﹐分韻得辦字》云「碩果亭峙吳淞濱﹐釀酒看花吾已慣。後山生日適見招﹐餅餌堆盤咄嗟辦。公沒年未及五十﹐偃蹇一官飽憂患。送行出境事亦微﹐覓句閉門語殊熳。宦途翻被孫劉扼﹐詞筆能邀坡谷盼。吾詩粗率憚苦吟﹐可許心香分一辦。」他如《贈冒鶴亭》云「買山資爲推襟盡﹐充棟書難換酒嘗。」《和程伯臧》云「筆底溪山渾老境﹐眼前風月是愁端。」自注﹕「伯臧工山水。」感慨語亦以蘊藉出之。又有遊佘山詩﹐多關涉鄕邦紀載﹐錄數首供他日方誌之采。《泗涇舟中》云「埭口吹螺午放船﹐﹝七寶客航﹐昔日解纜以吹螺爲號﹐名響螺船。﹞驕陽乍斂水含煙。秋來領略江南味﹐最是菱塘蟹斷邊。」《佘山半山樓》云「叢桂花時一款關﹐軒亭結構半峯間。江程卅里煙波路﹐此是淞濱最近山。」《望董香光飡霞館》云「曉雨絲絲午乍晴﹐野花如雪蘸波明。松梢一角飡霞館﹐似在香光畫裹行。」《鳳皇山下》云「移山不乏愚公輩﹐崖石新畱斧鑿痕。未卜他年重到日﹐九峯還有幾峯存。」所著《佘山三日遊記》謂「近滬無山﹐建築石材皆取給於九峯。近日滬商更利用機械炸藥﹐日夜開采﹐甚至一山石已劈去遇半﹐恐不及百年﹐並此山而無之。九峯中獨一佘山賴異國宗教之力得以保存」云云。《靑浦道中》云「荇港蘆灣短棹過﹐鷗亮泛泛水微波。斜風細雨人歸去﹐何日磯頭著釣蓑。」

長樂黃翁藹農﹝葆戊﹞﹐自署靑山農﹐工金石書畫。余以果園之介﹐嘗一謁其寓廬﹐花磁茗碗﹐陳設精雅。蒙出近作見示﹐大抵諧婉駘宕﹐主於自然。嘗曰「詩豈易爲哉﹗我寫吾詩﹐聊自怡悅耳。」有《己丑夏七十回憶詩》云「人老多咨嗟﹐我老獨自喜。父兮生我時﹐雁行第十子。孫曾已滿堂﹐晚出贅疣耳。少孤哀母勞﹐母恩報罔已。墮地到成丁﹐一生出九死。坎坷歷艱危﹐貪謂無生理。不圖過古稀﹐頑健輕步履。偶數舊世親﹐存者更有幾。每逢燕集中﹐居然尊我齒。當年父母心﹐始願不及此。抱孫事等閒﹐世業任後起。獨吟蔗香館﹐泰來不忘否。往事耐尋思。來日誰能擬。鏡中白須眉﹐畱影示鄕裏。」詩殊爛漫﹐可擬隨園《喜老篇》。藹翁少時秉母誡﹐棄去場屋文﹐壯遊名山﹐四十後奉母居海上﹐傭書粥畫爲養。顯宦頗有招之者﹐謝不出。安吉吳昌碩﹑中山王病山﹑歸安朱古微﹑侯官陳石遺諸名流咸與爲交。顧詩不苟作﹐五十後始與李拔可﹑周梅泉諸公唱和﹐所作漸多﹐編存《蔗香館集》《復蘇酬唱集》。性至孝﹐母年八十餘沒﹐猶孺慕不已﹐友朋酬酢﹐間或及之﹐未嘗不泫然也。回憶詩和章頗多﹐余最愛果老云「七十靑山農﹐稽古耽《滂喜》。置身斯邕間﹐碌碌藐餘子。」單刀直入﹐翁之才藝﹐起便寫盡。中云「幸坐春風中﹐僵柳爲之起。」只十字﹐恬和溫粹之態已是躍然。此寫生手也。又云「人謂義獻流﹐毋寧曾閔擬。藹藹慈孝村﹐庶幾小闕裏。」以美其懿行作結﹐气足神完。慈孝村﹐翁所居也。

新建程窳堪先生學恂﹐字伯臧﹐年已望八﹐詩文書畫無不工。民國初﹐奉省吏命視察江蘇各縣吏﹖臺殿最﹐曾來我邑。近寓海上。讀其《庚寅歲不盡二日﹐茅家酒店消寒第五集卽事﹐得端字》云「海欲雪風號寒﹐掛錢拄杖行蹣跚。杜康爲我祛憂端﹐市樓一角天地寬。有酒無肴君莫姍﹐魚見越味初釘盤。更設餅夾與蒸饅﹐快啖己足驚窮酸。當筵酒政不置官﹐忘形譫浪無糾彈。同我气類臭如蘭﹐有時淸辯生微瀾。文通健筆專詩壇﹐﹝江翌云﹞張口一吸西江乾。安道不出心自安﹐﹝戴果園﹞《石屏》一集何時刊。林家竹林樂且般﹐﹝林向欣及松峯﹞小阮後出神尢完。李侯喪匹居寡歡﹐﹝佩秋﹞無人笑說鮎上竽。長齋辛老還加餐﹐﹝心禪﹞昔與俱上惶恐灘。李髯垂老气桓桓﹐﹝蔬畦﹞猿臂事業餘箭瘢。寄也不娶僧掛單﹐﹝宋小坡﹞廣平鐵石人所難。文無耽吟嘔心肝﹐﹝陳季鳴﹞詩功九轉終成丹。蛻園才過冬郎韓﹐﹝瞿兌之﹞胸中密記諳金鑾。乍歸陳子卸徵鞍﹐﹝頌洛﹞袖中詩本珍瑯殲。閩侯二陳吾服嘆﹐﹝謂滄趣﹑石遺二老﹞趙亭秀句工雕剜。﹝陳慕倫﹞蘇﹝淵雷﹞冒﹝叔予﹞年少丰羽翰﹐气力上欲雲霄幹。談鋒激射疑奔湍﹐坐中惜少河陽潘。﹝伯鷹﹞我方諸子岌與嶇﹐思慚古井況已眢。酒戶狹小熱脫冠﹐把盞但敢壁上觀。於菟絕繩去誰闌﹐吾屬今合名虎殘。日月易逝如走丸﹐火速寫記庶可彈。酒家南董語非護﹐他年請作黃鑪看。」篇中安插諸人﹐排募貼妥﹐眞力彌滿﹐萬象在旁﹐知此老寢艙於諸名大家集者深矣。江西詩人﹐宋代最盛﹐廬陵﹑臨川﹑豫章﹑吉水皆大家也。自呂氏創《詩派圖》﹐風气所播﹐駛鰻與少陵分壇坫。元代名家則有道園﹑曼碩。淸則鉛山蔣氏﹑南昌彭氏﹐髙宗目爲「江西二才子」。光宣間﹐散原老人又復遙承法嗣﹐祖陳祧黃﹐海內詩家尊爲祭酒。然余謂古詩重在音節﹐故結調宜響。近人效江西詩者﹐好爲生澀苦硬之句﹐實則雙井詩如冰絲雪竹﹐格韻絕髙﹐非啞調也。古詩音節如按曲然﹐𨿽一音之亢墜﹐不得差累黍。試讀古人詩﹐無不諧律者。今人欠缺讀功﹐故不領會耳。因心折程翁詩﹐遂不覺辭之贅如此。

瞿君兌之﹝宣穎﹞﹐風流淹雅﹐傾倒一時﹐余每以不得盡讀其詩爲慊。庚寅春﹐海上鶯弦室宴集時﹐袖出所著《補書堂詩稿》四厚冊見示﹐並鄭重委爲去取。攜歸﹐乃暢讀之。兌之騷國雄才﹐宗臣遣冑。湘綺﹑葵園二王氏爲湘中耆宿﹐又皆師之。學有淵源﹐交多賢俊。其詩﹐五言古宗《選》﹔近體宗少陵﹑義山﹐沈雄博麗﹐一洗近代囂淩紕鰻之習﹐信長沙嫡派也。錄其《述祖》徳﹐云「明哲鑑今古﹐淸濁定屈伸。神理蘊在己﹐宏濟資及民。洋洋可樂饑﹐寂寂貴全眞。遐覽竦威鳳﹐潛遊隱文鱗。室有椎髻侶﹐階長帶艸春。然重湖外﹐佇望鯨鱷馴。未免下士笑﹐惟聖爲知滓。悠悠二老風﹐曠世絕埃塵。﹝曾欠父手繪《自濟圖》﹐並爲先曾大母繪《分燈課子圖》。﹞」其二云「伊昔阻昌期﹐昏霧蕩寓縣。潢池適反覆﹐海客多橫煽。已嗟半壁淪﹐幾睹堯城變。獻賦厄修途﹐論兵騁英眄。旣戀江湖楫﹐遂謝臺省掾。貞明返樓居﹐江蓓遘眼患。橫流寓孤憤﹐山樊假遊衍。後來傳經笈﹐親見登云彥。貞元會有時﹐終然寰海晏。﹝先欠父官刑部主事﹐值咸豐庚申之變﹐悲憤失明﹐假歸﹐遂不出。﹞」兌之作此詩﹐年十六也。《西直門外拜李文正公墓》云「昔聞茶陵作相日﹐紀网淸寧未全失。中鐺伺主導佚遊﹐威柄漸從幸門出。盈廷攘臂競直聲﹐不悅仁人胡甚疾。公之獨畱憂更深﹐大臣體國無名心。不嫌牛驥甘同阜﹐要使鵑梟懷好音。當時蚍蜉紛撼樹﹐事過平心論相度。子規啼月瀟湘深﹐風流文采還如故。城西賜第已丘墟﹐西涯髻鬢煙水余。梧門覃溪兩好事﹐異代能尋庾信居。芳郊三月春如海﹐里人趨下荒祠拜。畏吾已不知名﹐惟有生金碑尙在。麓山南望足沾衣﹐遼鶴重來有是非。國花吹盡遊人寂﹐空鎖苔門黯夕暉。。按某氏《西湖塵談》云﹕」西涯少入詞林﹐在館閣四十餘年。正徳中爲相﹐有士人瞰亡﹐投一絕云﹕『才名直與鬥山齊﹐伴直中書日又西。回首湘江春艸綠﹐鷓鴣啼罷子規啼。』蓋諷其歸也。「詩中正引此事。遜淸光緒朝﹐西後慶邸專政﹐國是蜩螗。文愼公辛丑入直行在﹐尋扈從﹐還京三疏﹐特赦黨魁﹐卒以忤旨放還。吳眉老謂拜茶陵墓乃有感於家國舊事而作﹐言在此﹐意在彼﹐當聽其弦外之音。知言哉﹗《讀王荊公傳》云﹕」當時薦疏動公卿﹐誰料盈廷水火爭。遼夏兵謀輸敵國﹐李牛黨論誤書生。漢家制度元當攺﹐南渡江山勢早成。至竟孱王羞十世﹐裕陵泉下定吞聲。「《讀元遺山集》云﹕」入燕委曲寧初意﹐存趙艱難有至謀。「論史有識。兌之蹤迹﹐北至幽燕﹐東抵邃沈﹐南浮百粵。集中七古﹐《謁明陵》發思古之幽情﹐《河梁行》攄懷舊之蓄念﹐皆長至二千餘言﹐沫流手胝﹐不能盡鈔也。余題其集云﹕」玉立髙歌意態舒﹐淸門文采接華裾。郝隆入幕通蠻語﹐庾信承家讀賜書。剩借鵑夷終日飲﹐誰尋馬糞舊時居。露盤滴盡銅仙淚﹐回首觚稜恨有餘。「」聖手爭推老拾遺﹐百年朝市一瓢詩。蛟螭螻蚓才難盡﹐翡翠鯨魚筆總宜。敬禮定文寧不忝﹐君苗焚硯已爲遲。談深不覺頻前席﹐海噬鶯花爛漫時。「

上海女詩人周鏈霞﹐飲香名久矣。去歲鶯弦室宴集﹐蕖川招之﹐有諾言矣﹐而終不見珠耕之蒞。頃友人寄示其《題畫梅》詩兩絕﹐淸詞秀句﹐不近煙火﹐信乎毛嬙﹑西子﹐不必見面而始知其美也。」水墨疏香夢裹春﹐年年陋巷伴安貧。米鹽不是瓊瑤屑﹐莫怪梅花冷笑人。「」瘦影橫斜倚薄醺﹐晚來寒雨又紛紛。春愁如夢無尋處﹐只有香魂化冷云。「書法亦姿態橫生。餘效淸初周荔生匿纖纖字簏中詩紙故事﹐珍而藏之。他日儻有好事如吳蘭雪者爲之記乎﹖

己丑﹑庚寅﹐餘三遊練溪。而庚寅之秋﹐則得果園爲伴﹐新知舊好﹐雞黍招要﹐備承款接﹐題襟錄別﹐各有篇章﹐亦一時之盛也。玆錄存如乾首﹐以志鴻雪。曹子樹衣《九月五日別瘦師》云﹕」我師澹蕩人﹐所遊爭倒屣。徘徊未浹旬﹐又動歸心矣。靑溪與練溪﹐僅隔衣帶水。水程卅里遙﹐雲樹迷尺咫。吾儕生世間﹐行樂而已耳。乍聚便分襟﹐那不相思起。顯晦隨去來﹐得失無悲喜。惟有詩酒緣﹐乃能解我痞。「情眞語摯。田君紹年云﹕」排日淸遊掃客愁﹐踏歌忽漫送歸舟。他時要訪詩人宅﹐記取靑溪古渡頭。「庚寅﹐夏君希霖﹝同軌﹞《次志孟韻贈別》云﹕」綠肥紅瘦暮春時﹐一曲離歌動客思。愧我贈君無別物﹐壓裝幾首送行詩。「二詩皆似《隨園詩話》中風調。志孟《庚寅重九﹐喜果師瓶師至﹐卽晚觴賦詩》後解云﹕」詩宜入畫畱雙絕﹐人怯登臨感萬方。白髮門生能幾个﹐一時談笑滿山莊。「《送瓶師返棹﹐仍疊前韻》後解云﹕」近來壇坫無諸將﹐此別雲天各一方。洄溯蒹葭秋水碧﹐扁舟應已過漁莊。「情文並茂。三泖漁莊﹐蘭泉先生故居﹐在珠裏。希霖《送果老歸海上》云﹕」別離逾十稔﹐小話滄桑。言踐故人約﹐來尋舊艸堂。詩吟秋月迥﹐酒撥甕云香。後會期何日﹐毋忘曲水觴。「果園《次韻答樹衣畱別》結穴云﹕」話長絳蠟短﹐曲罷靑迥。陶徑松猶存﹐吳江楓已冷。匆匆三日畱﹐別思淒以耿。欲輸冉子情﹐愧乏粟五秉。「果老與樹衣先人東廠交好﹐練川爲其舊遊地﹐宜其遇故人子而感不絕懷也。是日﹐果老於南周席上唱昆曲﹐興頗豪﹐故有」曲罷靑「之句。《訪平湖馬劍虹不遇》云﹕」款段優遊鄕裏知﹐髙風猶在系人思。如何松下空相訪﹐惆悵支筇小立時。「其他佳聯如姚潤身云﹕」解窺佳客堂前燕﹐偸試新聲葉底鶯。「顧守愚﹝伯塤﹞云﹕」人間勝會畱三日﹐天上文星聚一方。「果園云﹕」家中活佛慈萱茂﹐案上神農本艸香。「謂希霖以醫養親也。又樹衣元唱有押」災「字韻者﹐坐中步韻皆束手﹐惟南周」菊香詩有夢﹐秫熟酒無災「十字最新異。果園云﹕」應時逢蟹訊﹐傳食比蝗災。「紀眼前事﹐亦諧妙。余《次韻答志孟贈別﹐兼謝諸知好》云﹕」廾年前已識鄒陽﹐投老埋名隱酒狂。﹝志孟別署醉侯。﹞秋末螫肥詩正健﹐霜前雁到夢初長。興髙地占登臨勝﹐緣熟天畱飲啄方。作謝諸君盡靑眼﹐時淸好與辦漁莊。「宴集之地﹐多在郭氏小靈芬館﹑夏氏一粟齋﹑鄒氏峯泖山莊。同人匯其詩﹐成《泖濱小集》《泖右聽鶯集》《練溪就菊集》三帙。練塘在縣之西﹐原爲吳﹑江﹑靑三縣轄地﹐淸末並隸靑浦鎭﹐東西長二里﹐水木淸華﹐市廛殷盛﹐且歷來罕經兵燹﹐故寺觀橋梁猶存唐以來故迹。姚潤身句云﹕」練溪應是桃源地﹐贏得詩人結伴遊。「

余作《詩話》﹐頗欲得人詆訶掎摭﹐以爲知己。頃孫滄叟﹝儆﹞寄示其同年故人江西辛心禪﹝際周﹞一書﹐快如所願。書云﹕」承借《瓶粟齋詩話》﹐瀏覽一過﹐甄錄謹嚴﹐評鷺公允﹐在近人詩話中﹐足稱佳構。若更益以山川涉歷之奇﹐助以豪俊交遊之廣﹐作者所詣當不止是。惟中有數條﹐爲鄙意所未愜者﹐如《寓庸室詩鈔》一則云云﹝續編卷一﹐﹞按小頗爲諸曁余鐵山﹝重耀﹞同年之祖﹐鐵山官贛時﹐以原稿付影印﹐稿爲上元梅伯言先生圈點加評﹐手迹宛然﹐與作者年代懸不相及。今云﹕『余與小頗未嘗通尺素﹐不知何自來﹖』殆未撚小頗先生爲何人耳。「又云﹕」﹝續編卷五﹞『鵷雛極推尊宛陵﹐以爲在歐梅蘇黃之外﹐別標古淡。「梅』卽宛陵﹐宜別舉一家。又柯山詩語病云云﹝初編卷六﹞﹐按『與君騎竹卽同遊』﹐蓋以竹當馬而騎之﹐名爲騎馬﹐實卽騎竹﹐此與『臥牛衣』不同例。『又曰』云云二十五字可刪。」辛老所舉﹐益見余見聞之隘﹐爲學之疏。惟歐梅乃歐蘇之誤﹐蘇謂子美也。信筆書之﹐不自覺耳。辛老有《飯後獨遊襄陽小公園》云「愁多轉覺了無愁﹐摩腹閒攜一杖遊。獨坐藤陰貪納爽﹐不知午日正當頭。」「小園勝處是藤廊﹐廊畔垂楊罩碧塘。靜看噴泉飛細雨﹐泠然心境兩淸涼。」「萬紫千紅照眼明﹐雜花繡徑不知名。幽懷偏愛靑林好﹐避影孤尋樹底行。」賈島云「獨行潭底影﹐數息樹邊身。」詩境似之。

滄叟又錄其舊好二人詩見示。一如臯潘安﹐年七十。《題南通費伯子以所藏鄕先民書畫贈南通師範學校》云「文物相承五百年﹐襟江帶海話崇川。費君不惜傾囊買﹐師校從今借火傳。盡發私藏歸共賞﹐能教後學企前賢。三元橋畔重回首﹐寶气虹光欲燭天。」不加藻績﹐老筆紛披。一崇明朱貫微﹝誦韓﹞﹐年七十八﹐副舉人﹐滄叟同年也。《春歸》云「一年一度春歸去﹐春去春來客感同。相送政逢社公雨﹐此行應趁石尢風。多情花鳥含愁裹﹐無際雲山似夢中。更約玉壺明歲買﹐老夫能發醉顏紅。」唐人云「年年歲歲花相似﹐歲歲年年人不同。」宋人云「老不甘心柰鏡何。」皆作無可柰何語﹐讀《春歸》一結﹐覺此老豪懷不減。

揚州李審言先生詳言「沈瘦東詩𨿽承吳下派﹐而讀書尙有餘於詩之外者﹐稍加酸辣味則不墮入甘酪﹐爲北人所誚也。」此論登諸上海新聞報紙。當時朱邐庸先生見之﹐摘入其日記中﹐﹝戊辰四月十六日《遜廬日記》﹞因云「此種語气﹐自負博學﹐令人嘔气。」余謂齲叟之不慊﹐避叟之不平﹐皆愛我者也。然解叟之論﹐幾於嚴師矣。惜避叟不早言之﹐不然﹐困而學之二十年﹐或不致老死而卒墮於甘酪乎﹖

受﹐友之古文。《說文》二手相交﹐蓋有互助之義。後世友道衰緩﹐急不可恃﹐於是貧士有將伯之呼。淵明《乞食》云「行行至斯裏﹐叩門拙言辭。」一「拙」字﹐心中含有無限苦楚。繼云「主人解我意﹐貽贈豈虛來。」此解意人殊難得﹐惜陶公不著其名。自魯公作乞米之書﹐於是效者踵起﹐蓋藉以遮囁嚅不前之態。至漫吟一詩而受意外之惠﹐則黃仲則都門秋思云「全家都在秋風裹﹐九月衣裳未剪裁。」畢尙書見之﹐立贈五百金﹐當時傳爲佳話。然黃詩多太寒乞﹐如雲﹕「吳市簫聲燕市築﹐一般淒斷有誰憐。」洪北江《詩話》頗譏之。郭頻伽《飛瓊詞》雲「水心亭子壓波平﹐昨夜朦朧月未明。約略垣娥微啟事﹐有人下界太寒生。」「不深庭院不多秋﹐宿粉殘妝一半畱。聊與膽瓶添畫本﹐秋葵花淡海棠愁。」考其時﹐爲呈阮蕓臺相國而作﹐托詞微婉﹐較黃詩蘊藉多矣。近人楊了公作《梅花百絕句》﹐中有一絕云「君是梅花吾是雪﹐寒光那得比春光。有時欲借春光暖﹐時與梅花略一商。」有知之者曰「爲汪明甫作也。汪疏財仗義﹐了公時與通有無者。」可謂趣絕﹑韻絕。

居今日﹐與世俗談禮法﹐無異語夏虫以冰然。張子仁友﹐孝謹馴良﹐恂恂雅飭﹐在鄕裏中﹐輩行𨿽晚而行誼絕髙。仁友早年營生滬市﹐博菽水資奉母。母年今古稀矣。性好吟詠﹐因從果園老人遊﹐頗得門徑。倭亂時﹐稿皆散失。嘗有句云「當餐每動思親念﹐撫劍空懷報國心。」《四十述懷》云「白髮無情慈母老﹐靑閨有夢病妻牽。」家國之愛﹐惻惻動人。曾以《追哭家華周忌》詩二律見示﹕「料峭春寒慘折蘭﹐臨風一慟淚丸瀾。八年拊畜三生了。百里奔馳一面難。檢篋空存舊摹字﹐迎門無復再牽欄。欲憑夢境追前緒﹐蠟炬成灰漏點殘。」「猶思墮地厥聲遒﹐正是靈辰月一鉤。鶴髮提攜情宛在﹐﹝兒四歲上學﹐祖母伴讀甚久。﹞鰲頭騰奮願難酬。﹝兒頗勤舉﹐嘗言願得首名。﹞諱言往事防親覺﹐怕睹遺容觸我愁。此日哭兒行自哭﹐饑驅浪迹幾時休。」痛入心脾﹐一讀不堪再讀矣。仁友每寧親歸﹐輒蒙載酒過存。今春﹐余赴其嘉招﹐贈以詩曰「負米不言悴﹐歸來春夢重。家余親健樂﹐酒爲客貧供。階蘚新滋雨﹐庭花老耐冬。﹝有枇杷一樹﹐栽已久矣。﹞愛君地幽僻﹐復此一攜筇。」「君年今四十﹐所學自知歸。崖蜜世多嗜﹐江鰩人或譏。仍應尊飯顆﹐略可法摩圍。坐有汪居士﹐知音嗟已稀。」汪謂筧風也。

昆山徐燕謀﹝承謨﹞﹐果老嬌客也。爲人辧﹐有口﹐詼諧滑稽﹐頗究心詩﹑古文辭。詩五言淸眞似陶﹐如《閒居寫懷》云「我年未四十﹐白髮已盈頭。頗拙一生計﹐顧懷千歲憂。一生猶有極﹐千歲何時休。骯髒取違俗﹐與古仍不侔。孤懸悠悠閒﹐大海渺芥舟。嗟彼誇毗子﹐善柔逐波流。不義取富貴﹐冠帶同沐猴。焉能如柳下﹐與偕而油油。寧失伯夷隘﹐道異絕相謀。幸早薄浮名。捲藏世不仇。幸有硯田耕﹐疏蠣何用愁。苦李不自苦﹐累累全道周。」君言此詩在倭寇陷滬後作。以明防前﹐以智慮後﹐陸平原云「志土多苦心。」信然夫。

常州鄧春澍﹐以鬻畫爲生。近以境遇困苦﹐牢騷抑鬱﹐托於陽狂﹐致以言獲譴。臘月十九爲東坡生日﹐吳樵翁有詩曰「臣朔侏儒各飽饑﹐少思多睡是吾師。天寒正好深藏手﹐﹝坡公句﹞更擬張頤說是非。」「亦懼狂言醉後乖﹐半酣每自抑歡懷。縱然未解空杯趣﹐但摸稜亦大佳。」﹝坡詩﹕『偶得酒中趣﹐空杯亦常持。』﹞「歲歲今朝不可忘﹐知公魂魄戀吾鄕。明年縱健人應老﹐且學先生爲口忙。」﹝坡詩﹕『自笑生平爲口忙。』又言﹕『醉飽髙眠眞事業。』﹞詩蓋有爲而發。因憶金源詩人李汾句云「只因有口談時事﹐幾被無心觸禍機。」余亦有句云「世事何非莫須有﹐古人可法磨兜堅。」

余先後姬侍四﹐而蘇產者居其三。蔣氏素羽﹐小字鳳秋﹐最明艷﹐解音律﹐能歌舞。嘉定陳巽倩太史楠和余《鳳兒詞》云「年十三餘嫁沈郎﹐妾家小住館娃鄕。姑蘇臺畔舂藍尾﹐曾記吹簫引鳳皇。」「鳳窮羣女盡纖腰﹐最是含羞小鳳嬌。覬面有緣生百媚﹐人間咫尺卽藍橋。」﹝乙卯春邂逅於海上。﹞潘省安舍人集古人句﹐切其小字爲聯﹐作奩贈云「舞裙香暖泥金鳳﹔悴袖涼生薜荔秋。」蔣氏相隨八載﹐章臺之柳﹐傷於攀折。四在芬沈氏﹐金山人也。歸余時年才二十﹐今十八年矣。庚寅五月﹐登爲繼室﹐海上名流及故鄕朋舊以詩詞賀者不下二十餘家﹐雅重者極於薰香摘艷﹐調譫者爲之噴飯絕纓。然余愛蔡君庸言﹝其謹﹞一絕云「詩人心力半消磨﹐紅袖靑衫韻事多。佳話近傳星替月﹐爭如頤道有鷗波。」自注﹕「錢塘詩人陳雲伯嫡配龔夫人下世﹐姬人管筠字靜初﹐持家有淑徳﹐乃爲之正位焉。云伯有《頤道堂詩文集》。管亦能詩﹐有《小鷗波館詩鈔》﹐人稱『鷗波夫人』。」運用故實﹐自與泛泛者不同。按三國鍾會爲其母傳﹐稱﹕「夫人張氏﹐太傳定陵成侯命婦也。」又曰「論者謂依《春秋》『成風定姒』之議﹐宜崇典禮﹐不得稱妾名。」則斯禮由來已久﹐惟古者母以子貴﹐大抵死後追尊。至世俗﹐夫在爲妾正位﹐謂之「扶正」﹐不知始於何時﹖

辛卯春﹐朱君積誠﹝聲樹﹞自滬攜其先人遊庸先生家駒遺稿枉顧﹐委爲訂定。朱氏故居奉賢泰日橋﹐自避叟髙祖翼周公以下五世﹐以孝友著稱。避叟父字史枚﹝士蟑﹞﹐重遊泮水﹔叔字甄卿﹝士璜﹞﹐舉咸豐己未﹔避叟舉光緒己卯﹐重宴鹿鳴﹔兄云逵﹝家驛﹞﹐孝廉方正﹐一門彬彬儒雅。叟工書﹐邃於經學﹐尊程朱﹐嘗爲肇文文遊書院山長﹑卒卯江南鄕試簾官﹑民國己未﹑庚申間江南通誌局分纂。倭難作﹐避滬﹐終於寓次。余自丙辰以後﹐辱先生折輩行以文字相交幾三十年﹐積函累寸。先生憤世嫉俗之槪﹐一發於詩﹐今特錄其淸恬疏雋之什。《晚眺偶成》云「蔬圃斜陽立暮寒﹐梅花窈窕竹檀樂。波消凍後奩開鏡﹐月近圓時影側盤。艸屈金勾靑隱隱﹐菜敷玉甲碧團團。投林宿鳥如相就﹐信步追詩得靜觀。」《次韻桐城方佛生廣文澤久金陵書館見懷》云「一事憑君誇壯絕﹐長江萬里抱書樓。酒懷相與淸和濁﹐詩興不窮春復秋。鷗鷺蒼茫看泛泛﹐魚龍起伏聽悠悠。行年不覺七旬近﹐坐倚南窗熨古愁。」《卽事》雲「雨餘日气逗花光﹐寒蝶翩翩到亦忙。生怪山妻風趣別﹐蠟梅剛趁鬢邊香。」《詠燕》云「閉門不慣周旋熟﹐爲汝開簾有送迎。」《白芍藥》云「等閒不敢還呼婢﹐眼底分明是玉人。」《題袁﹑蔣﹑趙三家集》﹐袁云「元輕白俗肩隨裹﹐宋矩唐規睥睨中。」《蔣》云「气槪頗余燕趙烈﹐聲情似進楚《騷》哀。」趙雲﹕「弄丸熟得宜僚意﹐飛劍靈通越女神。」皆搔著癢處。《調吹萬畱須》云「豈可詩人無繞涿﹐吟聲起處撚莖時。頭顱任禿三千丈﹐眉宇新添一倍姿。乍便遊行來虱子﹐可嫌觸撥到燕支。昂藏更作參軍想﹐玉貌臨風遲我思﹝往年見君照片。﹞」《詠向導社》云「鴛鴦到處團歡會﹐蚌蛤隨時孕異胎。」尢令人忍俊不禁。句如「天涯風露催涼訊﹐屋角星河掛澹煙」﹑「燈邊夢合情多少﹐月下吟遲影去來」﹑「脫絮尙防寒料峭﹐惜花無那落翩翻」﹑「硯冰漸釋流香麝﹐窗紙輕敲活凍蠅」﹑「夢遲布被新翻絮﹐香過銅瓶乍插梅」﹑「庭陰剩綠橫梢媚﹐缸水停淤澈底淸」﹑「輕吹衣褶風頻到﹐小坐軒楹月在前」﹑「塞上霜飛衰師白﹐營門日落大旗紅」﹑「海上波濤連絕島﹐天涯壁壘擁寒煙」﹑「千里江聲杯底合﹐六朝山色杖頭濃」﹑「大漠龍吟余慷慨﹐遼天鶴語覺荒寒」﹐淸雄典則﹐兼有其才。稿自光緒乙酉迄壬午冬止﹐存詩一萬三數千首﹐余爲刪存其十之一。

粥叟字云逵﹐自號心岫詞人﹐才情躒弛。少慕任俠﹐疏財好交。著有《天香移詩》二卷。《廉亭晚眺同昂若弟》﹕「磧雨苦連朝﹐開晴喜薄暮。東臯攜侶來﹐﹝時有張﹑衛二客﹞芳艸隨行步。林亭饒野景﹐笑語得天趣。客日盍歸歟﹐柴門已微霧。」簡靜可亂《三昧集》。「芳艸」五字﹐尢似六朝人語。《己酉冬月二十七日黃昏地震﹐眾嘩然﹐詩以釋之》﹕「至誠動則變﹐道本乎中庸。亦惟知者動﹐樂水理可通。地球一行星﹐日夜空气中。動靜依軌序﹐大造運不窮。我國位亞東﹐萬邦皆動容。旋轉見大力﹐變化出宏功。一陽萌動時﹐春光何融融。語大莫能載﹐小言聊發蒙。」漢儒《春秋》災異之說﹐一掃而空。《泖湖棹歌》﹕「鱸魚蒓菜足江鄕﹐菇米秋登作去聲酒香。一夜醉眠舟不系﹐隨風吹到秀州塘。」「榜女盈盈十五年﹐輕搖柔櫓晚風前。低頭愛看湖心月﹐月與湖光一樣圓。」律句「故人顏色秋同好﹐良夜壺觴月並來」﹑「春轉鳥聲如報我﹐寒消花態欲親人」﹑「初夏風光宜白袷﹐故人書信抵黃金」﹐皆淸妙。

律句有下三字各爲一事物者﹐如東坡「三過門中老病死﹐一彈指頃去來今」﹐後人頗效之。有贈鄭板橋者云「鄭虔三絕詩書畫﹐陶令一官歸去來。」王仲則云「投詩美備色香味﹐去俗遠於風馬牛。」近人朱避庸云「傲寄一廬風雪月﹐寒消三友竹松梅。」謝冶庵云「一冬無賴風雨雪﹐三徑未荒松竹梅。」我邑徐宗石先生昌鏑句云「渺若浮雲福祿壽﹐順如流水子孫曾。」蓋先生七十自壽作也。徐氏族多大年﹐先生壽至八十四。哲嗣愼侯孝廉公修壽七十五。余遷居西門﹐與先生居衡宇相對﹐故衡原﹝正權﹞次余「休」字韻贈云「宅近淸溪朝便汲﹐樓聽春雨夜遲休。芳鄰永結從今始﹐若論親情已百秋。」衡原﹐先生冢孫也﹐今亦六十四矣。詩朴誠如其人。

紹興陳頌洛先生中嶽﹐民國初歷宰滿城﹑肅寧﹑三河﹑玉田等縣﹐有政聲﹐顱宦囊如洗。在津門時﹐與張君聊止甚交好。所爲詩﹐鮮明緊健﹐絕去凡俗。浙中自定盒﹑越鰻而後﹐斯爲嗣音。《二月初九日華璧臣先生招飲城南﹐席散﹐同過楊子若書齋小坐》云「亂後重勞問起居﹐況當九死一生余。直從未坐狂麈酒﹐肯向侯門浪曳裾。文字只今眞賈禍﹐湖山無處更逃虛。回車小憩差堪味﹐若薅新烹月亡初。」《除夕》云「到手年光擲已輕﹐男兒三十尙無成。昨宵一夢眞愁絕﹐海水西流月倒行。」「我詩不工常愛作﹐人喚詩人我亦應。此意微茫動歌泣﹐夜寒且自擁深燈。」《上海至寧波道中》云「一去飄然海上船﹐移情那復有成連。舵樓髙處吾髙臥﹐不管中流浪拍天。」五言佳者﹕「依人同有喟﹐閱世總如傷」﹝《上海逢杜爾梅》﹞﹑「夜雪連歸棹﹐春風絕敝廬」﹝《人日得趙幼梅詩卻寄》﹞﹔七言「平生憂樂誰能會﹐我輩饑寒古所同」﹝《贈萬公雨》﹞﹑「客程歷久疏鄕語﹐世昧嘗多澹宦情」﹝《疊前韻和友梅瑾存》﹞﹑「長年仕宦貧猶昔﹐衰世交遊俠已稀」﹝《寢庵寄示近詩感賦奉答》﹞﹑「啼催人花底老﹐疲驢馱我雨中寒」﹝《髙碑店曉發》﹞﹑「荷葉落殘中婦鏡﹐蘆花髙過酒人船」﹝《中秋前五日嚴範孫丈招飲城南八里臺》﹞﹑「一雨疑秋涼石徑﹐萬花堆水艷江園」﹝《管園賞荷得園字》﹞﹑「山盡濃皴添古色﹐水因急瀉帶商音」﹝《大水峪道中》﹞。著有《轉蓬集》一卷﹐多在河北時作。集中詠史詩甚多﹐皆有見地﹐惜不能備錄。近日息影滬濱﹐又得讀其《題醉葉樓秋楔圖》﹐云「老樹不勝酒﹐滿林紅葉飛。誰同霞袂舉﹐應是洛川妃。世有春非艷﹐詩隨玉並霏。風流知好在﹐回睇故依依。《已丑九日展庵吟集﹐酒後登豁蒙樓﹐分韻得海字》云﹕」儒冠餓死殊不悔﹐我曹結習要非罪。今年可使無重九﹐主人旣勇客豈怠。展魘百書散滿架﹐如木輪困石磊塊。零篇掇拾亦奇寶﹐詩耆褸指靡一在。﹝辟疆出示所藏伎庵﹑散原﹑海藏﹑蒼虯諸公詩翰。﹞極知身在道愈顯﹐轉嘆才稀世又攺。澹陽照產秋頗好﹐登髙咫尺請自隗。南朝寺俯南朝水﹐國有興亡視千載。江山意緒莽牽動﹐俊哲事功善期待。臨分躑躅更何言﹐揮涕漫勞流入海。「此詩神味絕似坡翁。

鄞縣周君岐隱﹐詩工於下字。其五言能狀難寫之景﹐龍遊余越園深賞之。如」雨後天如豁﹐風中云有聲「﹑」黃葉山中路﹐淸秋雁背云「﹑」鳥語煙自流﹐葉落魚爭聚「﹑」地枯春不艸﹐沙遠海初桑「。《聞朱贊父自甬抵滬﹐驅車訪之﹐話至宵深始別》云﹕」欲慰難爲語﹐三年事事乖。桑麻空世業﹐文物散髙齋。萬慮催華發﹐千辛鑠老懷。不辭深坐久﹐門外卽天涯。「語語肫摯。絕句亦淸奇﹐如」風雨初闌朝旭弱﹐幾分秋意著人寒「﹑」驀覺樹頭秋意早﹐微風吹過小闌干「﹑」涼意乍生殘暑退﹐片雲擎雨過孤山「。君名利川﹐曾任浙江通誌館分纂。兼精醫﹐遂以岐隱自號。著有《太白山房集》。

浙派詩如畫﹐𨿽不如北地之雄峻﹐然往往爭奇競秀﹐讀之爽神。如奉化孫翼父﹝詒﹞詩﹐胎息放翁﹐上窺陶杜﹐饒有淸醇馨逸之致﹐殆考盤寤歌之碩人乎﹖《得漱瑯詩函卻寄》云﹕」之子昔同學﹐他鄕今別離。偶憑數行字﹐聊報寸心知。當路誰相念﹐吾儕豈入時。思君正愁絕﹐況讀奇懷詩。「《秋懷》云﹕」秋懷澹蕩與云俱﹐庭院新飛一葉梧。閉戶聊將書遣日﹐無田且免吏催租。貧猶作達耽詩句﹐壯不求官畏世途。飲水飯疏吾亦足﹐儒生活計本區區。「《夏日書齋題壁》云﹕」詩自推敲酒自傾﹐鄕村事事足怡情。修篁弄影碧雲濕﹐遠岫罩煙殘日明。地可釣遊貧亦樂﹐門無車馬夢還淸。所思不見涼風起﹐坐倚簾攏待月生。「《別廬山》云﹕」煙光如幕山俱暝﹐泉響驚雷壑自呼。此趣他年應不忘﹐滿天風雨下匡廬。「《幽居》云﹕」鄰園艸木長﹐我屋綠陰舒。一鳥窺檐立﹐主人方讀書。「好句如」地涵江气花偏早﹐詩帶離愁句不妍「﹑」重來巷陌更新戶﹐相見風塵剩短衣「﹑」病身止酒猶多興﹐餘事爲詩每見才「。著有《瓶梅齋詩錄》四卷﹐方欲乞冒鶴亭先生點定授梓而遽病沒﹐甫逾五十也﹐惜哉﹗

錢塘陳子彜﹐襟懷灑落﹐詩亦雋雅不羣。如」艱難世路誰靑眼﹐容易秋風到白頭「﹑」四海風塵余涕淚﹐暮年身世入謳吟「﹑」老年書喜臨端楷﹐小病詩還費苦吟「﹑」孤檠秋雨三更夢﹐寸艸春暉萬里心「﹐皆爲時人傳誦。有別業在西溪﹐日有竹居。作詩奇意云﹕」有酒今朝醉與偕﹐自甘頹放暢情懷。何當歸棹西溪去﹐活住靑山死便埋。「間者軒渠。

姨表兄鄒湛如﹐論詩至苛﹐己所爲詩﹐亦絕不操觚率爾。惜其少習試律﹐命意遣辭﹐往往未盡超拔﹐然其佳者﹐故非凡手所能並也。如雲﹕」濁酒澆愁偏易醒﹐燈弄影不嫌癡「﹑」疏鐘到忱起詩夢﹐殘日墮簾生酒愁「﹑」樹少虛廊延月早﹐雨餘淸簞覺秋深「﹑」小書似亂山疊﹐老屋悔爭仙骨躍「﹑」雨闌小院茶煙濕﹐花落虛酒夢輕「﹑」護花勝子勤寒暖﹐嗜酒如錢掄寡多「﹑」伎月催詩停枕上﹐喬風偸暖到尊前「。著有《甓廬吟稿》二卷﹐沒後﹐嗣君循三委爲刪拾﹐因選存其百首歸之。

《瓶粟齊詩話﹟初》《續》兩編﹐凡十六卷﹐印行於戈子之冬﹐《三編》四卷則於寅冬印之。凡不佞四十年占畢昕勤﹐與夫師友老輩﹑四方縞投贈之好﹐大略盡其中矣。顧於是書則有不能已於言者﹐蓋傷令弟子練溪曹子樹衣﹐方爲絮福﹐甫畢二卷﹐而街衣於是年除夕前速赴王樓﹐下觀其成也。故不佞哭之﹐詩曰﹕」匆匆殘暇慨頹波﹐淒絕桓伊唱挽歌。蓄我好懷都掃地﹐哭君老淚忽傾河。蒼茫孤館秋云冷﹐生有『泖右秋云冷』句﹐人謂詩讖。寂寞遺篇落葉多。門外正畱殘雪影﹐撩人苦思柰桌何。"此編爲諸友好督促﹐力爲籌資印成﹐凡五越月而蔽事。此五越月中﹐死生契闊之懷﹑朋輩見愛之篤﹐庸詎無感乎﹖現有作潘﹐用綴數語於簡末。辛卯臯月瓶翁識。

