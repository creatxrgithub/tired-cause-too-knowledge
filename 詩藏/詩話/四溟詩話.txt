《四溟詩話》明謝榛撰

●王漁洋序

謝榛字茂秦﹐臨淸人。眇一目﹐喜通輕俠﹐度新聲。年十六作樂府商調﹐臨徳間少年皆歌之。已而折節讀書﹐刻意爲歌詩﹐遂以聲律有聞於時。寓居鄴下﹐趙康王賓禮之。嘉靖間挾詩卷遊長安﹐脫黎陽盧於獄﹐諸公皆多其行誼﹐爭與交歡。而是時濟南李於鱗﹑吳郡王元美結社燕市﹐茂秦以布衣執牛耳。諸人作「五子」詩﹐咸首茂秦﹐而於鱗次之。則於鱗名益盛﹐茂秦與論文﹐頗相飧責﹐於鱗遺書絕交。元美諸人咸右於鱗﹐交成秦﹐削其名於「七子」「五子」之列。然茂秦遊道日廣﹐秦晉諸藩爭延致之﹐河南北皆稱謝榛先生諸人𨿽惡之﹐不能窮其所往也。趙康王薨﹐茂秦歸東海﹐康王之曾孫穆王復禮茂秦﹐爲刻其餘集。當「七子」結社之始﹐尙論有唐諸家﹐茫無適從。茂秦曰「選李杜十四家之最佳者﹐熟讀之以奪神气﹐歌詠之以求聲調﹐玩味之以裒精華﹐得此三要﹐則造乎渾淪﹐不必塑謫仙而畫少陵也。」諸人心師其言。厥後𨿽爭擯茂秦﹐其稱詩之指要﹐實自茂秦發之。茂秦今體工力深厚﹐句響而字穩﹐「七子」「五子」之流﹐皆不及也。茂秦詩有兩種﹕其聲律圓穩﹐持擇矜愼者﹐弘正之遺響也﹔其應酬牽率﹐排比支綴者﹐嘉隆之前茅也。余錄嘉隆「七子」之詠﹐仍以茂秦爲首﹐使後之尙論者﹐得以區別其薰蕕﹐條分其涇渭。若徐文長之論﹐徒以諸人倚恃紱冕﹐淩壓韋布﹐爲之呼憤不平﹐則晨余躋茂秦之本意也。

●序

四溟山人﹐眇一目﹐稱「眇君子」﹐然其論詩眞天人具眼﹐州《藝苑卮言》所不及也。詩之工﹐則有目者咸識之。全集中有《詩家直說》四卷校訂而授之梓。惜未得善本補其殘缺﹐又何敢嫌其繁冗﹐謬加刪削爲哉﹖山人之義心俠骨﹐非徒以風雅見重。奕世猶將興起﹐而同時有擠而抑之者﹐交道之難﹐可慨也。王阮亭綠詩﹐以山人冠嘉隆「七子」﹐所爲序﹐亦極意推崇﹐存之以當山人小傳。若趙王爲之刻集﹐藩邸諸君頗多題跋。然文之所傳者少﹐故不具綠。乾隆甲孟夏﹐繡水石齋胡曾撰。

前明謝四溟先生爲趙藩重客﹐嘗刊其全集以行世﹐迄今又二百餘年矣﹐梨板無存﹐日就湮沒﹐良可惜焉。行篋中有先王父一齋公手抄《四溟詩話》﹐然非足本﹐河北觀察使胡韭溪訪求全集﹐幸而得之。公子石齋汲古旣深﹐闡幽更切﹐披覽《詩話》﹐有契於心﹐因屬顧君稼梅繕寫發雕﹐而自爲校訂﹐不加刪削﹐則珍惜之意也。計甫艸之過鄴﹐請於當事﹐立原先墓門﹐是四溟生前知己旣有康王穆王﹐歿世旣久﹐又得甫艸石齋爲之表彰﹐四溟可以無憾。若賈姬之贈﹐載於《恆史》﹐王固愛才﹐姬亦守節﹐「眇君子」之榮﹐不遠過於「七子」「五子」之流也哉。乾隆甲淸和月﹐海昌沈維材跋。

●卷一

《三百篇》直寫性情﹐靡不髙古﹐𨿽其逸計﹐漢人尙不可及。今學之者﹐務去聲律﹐以爲髙古。殊不知文隨世變﹐且有六朝唐宋影子﹐有意於古﹐而終非古也。

唐山夫人《房中樂》十七章﹐格韻髙嚴﹐規模簡古﹐乎商周之《傾》。迨蘇李五言一出﹐詩體變矣﹐無復爲漢初樂章﹐以繼《風雅》﹐惜哉﹗

詩以漢魏並言﹐魏不逮漢也。建安之作﹐率多平仄穩帖﹐此聲律。而後流於六朝﹐千變萬化﹐至盛唐極矣。

詩有可解﹑不可解﹑不必解﹐若水月鏡花﹐勿泥其迹可也。

《越裳操》止三句﹐不言白雉而意自見﹐所謂「大樂必易」是也。及班固《白雉》詩﹐加之形容﹐古體變矣。

傅玄《艷歌行》﹐全襲《陌上桑》﹐但曰「天地正厥位﹐願君攺其圖。」蓋欲辭嚴義正﹐以裨風教。殊不知「使君自有婦﹐羅敷自有夫」﹐已含此意﹐不失樂府本色。

《木蘭詞》後篇不當作。末曰「忠孝兩不渝﹐千古之名焉可滅。」此亦玄之見也。

詩文以气格爲主﹐繁簡勿論。或以用字簡約爲古﹐未達權變。善用助語字﹐若孔鸞之尾聲﹐不可少也。太白深得此法。予讀《文則》《冀越記》《鶴林玉露》﹐皆謂作古文不可去助語字﹐俱引《檀弓》「沐浴佩玉」爲證。余見略同。

作詩繁簡各有其宜﹐譬諸眾星麗天﹐孤霞捧日﹐無不可觀。若《孔雀東南飛》《南山有鳥》是也。

六朝以來﹐畱連光景之獘﹐蓋自《三百篇》比興中來。然抽黃對白﹐自爲一體。

《紫驑馬歌》曰「燒火燒野田﹐野鴨飛上天。」此古詞也。《折柳行》曰「默默施行違﹐厥罰隨事來。」亦古辭也。《陌上桑》曰「駕虹霓﹐乘赤云﹐登彼九嶷歷玉門。「此魏武帝之作也。《秋胡行》曰「思與五喬乘雲遊八極。」此嵇康之作也。《董逃行》曰「遙望五嶽端﹐黃金爲闕班嶙。」此魏人撥作也。古人命題措辭如此。歐陽公曰「《小雅》《雨無正》之名﹐據序所言﹐與詩絕異。」當闕其所疑。

題外命意﹐善作者得之。不然﹐流於迂遠矣。

揚雄作《反騷》《廣騷》﹐班彪作《悼騷》﹐摯虞作《湣騷》﹐應奉作《感騷》﹐漢魏以來﹐作者繽紛﹐無出屈宋之外。

《詩》曰「覯閔旣多﹐受侮不少。」初無意於對也。《十九首》云「胡馬依北風﹐越烏巢南枝。」屬對𨿽切﹐亦自古老。六朝惟淵明得之﹐若「芳艸何茫茫﹐白楊亦蕭蕭」是也。

凡作近體﹐誦要好﹐聽要好﹐觀要好﹐講要好。誦之行雲流水﹐聽之金聲玉振﹐觀之明霞散﹐講之獨繭抽絲。此詩家四關。使一關未過﹐則非佳句矣。

詩有造物﹐一句不工﹐則一篇不純﹐是造物不完也。造物之妙﹐悟者得之。譬諸產一嬰兒﹐形體𨿽具﹐不可無啼聲也。趙王枕易曰「全篇工致而不流動﹐則神气索然。」亦造物不完也。

古《采蓮曲隴頭流水歌》﹐皆不協聲韻﹐而有《淸廟》遺意。作詩不可用難字﹐若柳子厚《奉寄張使君》八十韻之作﹐篇長韻險﹐逞其問學故爾。

唐律﹐女工也。六朝隋唐之表﹐亦女工也。此體自不可少。

魏武帝《善哉行》﹐七解﹔魏文帝《煌煌京洛行》﹐五解。全用古人事實﹐不可泥於詩法論之。

作詩𨿽貴古淡﹐而富麗不可無。譬如松篁之於桃李﹐布帛之於錦繡也。

計至三謝﹐乃有唐調﹔香山九老﹐乃有宋調﹔胡元諸公﹐頗有唐調﹔國朝何大復李空同﹐憲章子美﹐翕然成風。吾不知百年後﹐又何如爾。

杜子美詩﹕「日出籬東水﹐云生捨北泥。竹髙鳴悲翠﹐沙僻舞騅。」此一句一意﹐摘一句亦成計也。蓋嘉運詩﹕「打起黃鶯兒﹐莫教枝上蹄。啼時驚妾夢﹐不得到遼西。」此一篇一意﹐摘一句不成詩矣。

用事多則流於議論。子美𨿽爲「詩史」﹐气格自髙。

《世說新語》﹕「謝公問諸子弟﹕『《毛詩》何句最佳﹖』玄曰﹕『昔我往矣﹐楊柳依依。今我來思﹐雨雪霏霏。』」聖經若論佳句﹐譬諸九天而較其髙也。嚴滄浪曰「漢魏古詩﹐气象渾厚﹐難以句摘﹐況《三百篇》乎﹖」滄浪知詩矣。

陶潛不仕宋﹐所著詩文﹐但書甲子。韓不仕梁﹐所著詩文﹐亦書甲子。節行似潛而詩綺靡﹐蓋所養不及爾。薛西原曰「立節行易﹐養性情難。」

《輟耕錄》曰「樊宗師《絳守居園池記》﹐艱深奇澀﹐人莫能誦。宋王晟劉忱爲之注釋﹐趙仁舉爲之句讀﹐誠可怪也。韓退之作宗師墓志銘曰﹕『文從字順各識職。』蓋譏之也。」退之《城南聯句》﹐意深語晦﹐相去幾何。

古詩之韻如《三百篇》協用者﹐「西北有髙樓﹐上與浮雲齊」是也。如洪武韻互用者﹐「灼灼園中葵﹐朝露待日」是也。如沈韻拘用者﹐「有鳥西南飛﹐熠熠似蒼鷹」是也。漢人用韻參差﹐沈約《類譜》﹐始爲嚴整。「早發定山」﹐尙用「山」﹑「先」二韻。及唐以詩取士﹐遂爲定式。後世因之﹐不復古矣。楊誠齋曰「今之《禮部韻》之拘哉﹖」鄒國忠曰「不用沈韻﹐豈得謂之唐詩。」古詩自有所葉﹐如﹕「靡室靡家﹐犭嚴狁之故。」曹大家字本此。

詩宜擇韻。若秋﹑舟﹐平易之類﹐作家自然出奇﹔若眸﹑甌﹐粗俗之類﹐諷誦而無音響﹔若鎪﹑搜﹐艱險之類﹐意在使人難押。

《鶴林玉露》曰「詩惟拙句最難。至於拙則渾然天成﹐工巧不足言矣。」若子美「雷聲忽送千峯雨﹐花气渾如百和香」之類﹐語平意奇﹐何以言拙﹖劉禹錫《望夫石詩》﹕「望來已是幾千載﹐只是當年初望時。」陳后冊謂「辭拙意工」是也。

《余師錄》曰「文不可無者有四﹕曰體﹐曰志﹐曰气﹐曰韻。」作詩亦然。體貴正大﹐志貴髙遠﹐气貴雄渾﹐韻貴雋永。四者之本﹐非養無以發其眞﹐非悟無以入其妙。

《塵史》曰﹕王得仁謂七言始於《垓下歌》《柏梁》篇祖之。劉存以「交交黃鳥止於桑」爲七言之始﹐合兩句爲一﹐誤矣。《大雅》曰「維昔之富不如時。」《公布》曰「學有緝熙於光明。「此爲七言之始。亦非也。蓋始於《擊壞歌》﹕」帝力於我何有哉﹖「《雅》《頌》之後﹐有《南山歌子產歌》《采葛婦歌》《易水歌》﹐皆有七言﹐而未成篇﹐及《大招》百句﹐《小招》七十句﹐七言已盛於楚﹐但以參差語間之﹐而觀者弗詳焉。

賈誼《惜誓》《賦》曰「衰老」﹐遭際漢文而曰「亂世」﹐气短量狹如此。《漢》《史》《誼傳》獨載《弔屈原》《鵬鳥》二賦﹐而無此篇。洪興祖以爲環異奇偉﹐非誼莫能及﹐而並錄傳中﹐豈興祖誤耶﹖

謝瞻《從宋公戲馬臺送孔令》曰「聖心眷佳節﹐揚鑾戾行宮。」謝靈運曰「良辰感聖心﹐云旗興暮節。」是時晉帝尙存﹐二公世臣媚裕若此。靈運又曰「韓亡子房奮﹐秦帝魯連恥。」何前佞而後忠也﹖

《漢書》曰「不歌而誦謂之賦。」若《子虛》《上林》﹐可誦不可歌也。然亦有可歌者﹐若《長門賦》曰「夫何一佳人兮﹐步逍遙以自虞。魂逾佚而不返佤﹐形枯槁而獨居。」《悼李夫人賦》曰「美連娟以雩兮﹐命巢絕而不長。飾新宮以延佇兮﹐泯不歸乎故鄕。」二賦情詞悲壯﹐韻調鏗鏘﹐與歌詩何異﹖

謝靈運撥魏文帝《芙蓉池》之作﹐過於體貼。宴賢之際﹐何乃自陳徳業哉﹖

江淹撥劉琨﹐用韻整齊﹐造語沈著﹐不如越石吐出心肺。

作詩譬諸用兵﹐愼敵則勝。命題𨿽易﹐不可率然下筆。至於渾化﹐無施不可。

《霏雪錄》曰「唐詩如貴介公子﹐舉止風流﹔宋詩如三家村乍富人﹐盛服揖賓﹐辭容鄙俗。」殊不知老農亦有名言﹐貴介公子不能道者。林逋曰「茂陵他日求遺稿﹐猶喜曾無《封禪書》。」此乃反唐人之意。竇庠曰「漢家若欲論封禪﹐須及相如未病時。」

韋蘇州曰「窗里人將老﹐門前樹已秋。」白樂天曰「樹初黃葉日﹐人欲白頭時。」司空曙曰「雨中黃葉樹﹐燈下白頭人。」三詩同一機杼﹐司空爲優﹐善狀目前之景﹐無限淒感﹐見乎言表。

魏武帝《短歌行》全用《鹿鳴》四句﹐不如蘇武「《鹿鳴》思野艸﹐可以諭佳賓」點化爲妙。「沈吟至今」可接「明明如月」﹐何必《小雅》哉﹖蓋以養賢自任而牢籠天下也。眞西山不取此篇﹐當矣。及觀《藝文類聚》所載魏武帝《短歌行》曰「對酒當歌﹐人生幾何﹖譬如朝露﹐去日苦多。明明如月﹐何時可掇﹖憂從中來﹐不可斷絕。月明星稀﹐烏鵲南飛﹐繞樹三萜﹐無枝可依。山不在髙﹐水不在深﹐周公吐哺﹐天下歸心。」歐陽詢去其半﹐尢爲簡當﹐意貫而語足也。

劉才甫曰「魏武《短歌行》﹐意多不貫﹐當作七解可也。」

黃山谷曰「彼喜穿鑿者﹐棄其大旨﹐取其發興於所遇林泉﹑人物﹑艸木﹑魚虫﹐以爲物物皆有所托﹐如世間商度隱語﹐則詩委地矣。」予所謂「可解﹑不可解﹑不必解」﹐與此意同。

七言絕句﹐盛唐諸公用韻最嚴﹐大歷以下﹐稍有旁出者。作者當以盛唐爲法。盛唐人突然而起﹐以韻爲主﹐意到辭工﹐不假雕飾﹔或命意得句﹐以韻發端﹐渾成無迹﹐此所以爲盛唐也。宋人專重轉合﹐刻意精煉﹐或難於起句﹐借用傍韻﹐牽彊成章﹐此所以爲宋也。

七言絕律﹐起句借韻﹐謂之「孤雁出羣」﹐宋人多有之。寧用仄字﹐勿借平字﹐若子美「先帝貴妃俱寂寞」﹑「諸葛大名垂宇宙」是也。

《山房隨筆》四《禽言》﹐予錄其一曰「鵓鴣鴣﹐勃鴣鴣﹗帳房徧野相喧呼。阿姊含羞對阿妹﹐大嫂揮涕看小姑。一家不幸俱被擄﹐猶幸同處爲妻孥。願言相憐莫相妒﹐這个不是親丈夫。」此作可悲﹐讀者尙不堪﹐況遭其時乎﹖

晉傅咸集七經語爲詩﹔北齊劉晝緝綴一賦﹐名爲《六合》。魏收曰「賦名《六合》﹐其愚已甚﹔及觀其賦﹐又愚於名。」後之集句肇於此。

唐人集句謂之「四體」﹐宋王介甫石曼卿喜爲之﹐大率逞其博記云爾。不更一字﹐以取其便﹔務搜一句﹐以補其闕。一篇之作﹐十倍之工。久則動襲古人﹐殆無新語。黃山谷所謂「正堪一笑」也。

《玉海》曰「《胡笳十八拍》四卷﹐漢蔡琰撰。幽憤成此曲﹐以入琴中。」唐劉商﹑宋王安石李元白各以集句效琰﹐好奇甚矣。

漢武帝柏梁臺成﹐詔羣臣能爲七言者﹐乃得與坐。有曰「總令天下誠難治」﹐有曰「和撫四夷不易哉」﹐有曰「三輔盜賊天下危」﹐有曰「盜阻南山爲民災」﹐有曰「外家公主不可治」。是時君臣宴樂﹐相爲警誡﹐猶有二代之風。後世以詩諷諫而獲罪者﹐可勝吧哉﹗

漢髙帝《大風歌》曰「安得猛士兮守四方。」

後乃殺戮功臣。魏武帝《對酒歌》曰「耄耋皆得以壽終﹐恩澤廣及艸木昆虫。」坑流民四十餘萬。魏文帝《猛虎行》曰「與君結新婚﹐托配於二儀。」甄后被讒而死。張華《勵志》詩曰「甘心恬澹﹐棲志浮雲。」竟以貪位被殺。郭璞《遊仙》詩曰「長揖當塗人﹐去作冊林客。」亦爲王惇所殺。隋煬帝《景陽井銘》曰「前車已覆﹐後乘將沒。」淫亂尢甚於陳。唐玄宗《過寧王宅》詩曰「復尋爲善樂﹐方驗保山河。」天寶荒政﹐宗廟播遷。李林甫《贈韓席侍郎》詩曰「揆予秉孤直﹐虛薄忝文昌。」日懷姦險﹐蠹害朝政。盧仝《送伯齡》詩曰「努力事干謁﹐我心終不平。」後與王涯之禍。髙駢《寫懷》詩曰「卻恨韓彭興漢室﹐功成不向五湖遊。」節度淮南﹐驕橫被誅。予筆此數事﹐以爲行不顧言之誡。

自我作古﹐不求根據﹐過於生澀﹐則爲杜撰矣。

﹝以下闕。﹞

束《補亡》詩﹐對偶精切﹐辭語流麗﹐不脫六朝气習。

嚴滄浪曰「《木蘭歌》『朔气傳金柝﹐寒光照鐵衣』﹐酷似太白﹐非漢魏人語。」左舜齊曰「況有『可汗大點兵』之句﹐乃唐人無疑。」魏太武時﹐柔然已號「可汗」﹐非始於唐也。通篇較之太白﹐殊不相類。

韋孟詩﹐《雅》之變也﹐《昭君歌》《風》之變也﹐《三百篇》後﹐二作得體。梁太子不取《昭君》﹐何哉﹖

馬柳泉《賣子嘆》曰「貧家有子貧亦嬌﹐骨肉恩重那能拋﹖饑寒生死不相保﹐割腸賣兒爲奴曹。此時一別何時見﹖徧撫兒身舐兒面。『有命丰年來贖兒﹐無命九泉抱長怨。』喫驚兒『切莫憂爺娘﹐憂思成病論證汝將』。抱頭頓足哭聲絕﹐悲風颯颯天茫茫。」此作一讀則攺容﹐再讀則下淚﹐三讀則斷腸矣。

漢武帝「秋風起兮白雲飛」﹐出自「大風起兮雲飛揚」﹔「蘭有秀兮菊有芳﹐懷佳人兮不能忘」﹐出自「沅有芷兮灃有蘭﹐思公子兮未敢言」。漢武讀書﹐故有沿襲。漢髙不讀書﹐多出己意。

李師中《送唐介》錯綜寒﹑山兩韻﹐謂之「進退格」﹐李賀已有此體﹐殆不可法。

範徳機曰「詩當取材於漢魏﹐而音律以唐爲宗。「此近體之法﹐古詩不泥音律﹐而調自髙也。

《國寶新編》曰「唐風旣成﹐詩自爲格﹐不與《雅》《頌》﹐唐體沿於《國風》。《雅》言多盡﹐《風》辭則微。今以《雅》文爲詩﹐未嘗不流於宋也。」此王欽佩但爲律詩而言﹐非古體之法也。

五言詩皆用實字者﹐如釋齊己「山寺鐘樓月﹐江城鼓角風。」此聯假說合聲律﹐要含虛活意乃佳。詩中亦有三昧﹐何獨不悟此邪﹖予亦效顰曰「漁樵秋艸路﹐騅犬夕陽村。」

左太衝《魏都賦》曰「八極可圍於寸眸。」子美「乾坤萬里眼」之句﹐意本於此。若曰「眸」﹐則不佳。

陸機《文賦》曰「詩緣情而綺靡﹐賦體物而瀏亮。」夫「綺靡」重六朝之獘﹐「瀏亮」非兩漢之體。徐昌曰「詩緣情而綺靡。」則陸生之所知﹐固魏詩之查穢耳。

髙仲武謂朱彎《菊詩》曰「『受气何曾異﹐開花獨自遲。』哀而不傷﹐深得風人之旨。」末曰「忍棄東籬下﹐看隨秋艸衰」﹐不如「過時而不采﹐將隨秋艸萎」﹐溫厚有气。

李頎貽張旭詩曰「左手持蟹螯﹐右手執《丹經》。」此用畢卓語。旣持蟹螯﹐又執《丹經》﹐豈命人舉杯耶﹖蓋偶然寫興以害意爾。賈島《望山》詩曰「長安百萬家﹐家家張屏新。論證家最好山﹐我願爲其鄰。」然好山非近一家﹐何必擇鄰哉﹖此亦寫興害意﹐與頎同病也。

唐人歌詩﹐如唱曲子﹐可以協絲簧﹐諧音節。晚唐格卑﹐聲調猶在。及宋柳耆卿周美成輩出﹐能爲一代新聲﹐詩與詞爲二物﹐是以宋詩不入弦歌也。

蓋嘉運所制樂府曰《胡渭州》《雙帶子》《蓋羅縫》《水鼓子》。此皆絕句﹐述連戍行旅之懷﹐與題全無干涉。或被之管弦﹐調法不同。今之詞名類此。前論「燒火燒野田」諸作﹐恐亦此意邪。

律詩重在對偶﹐妙在虛實。子美多用實字﹐髙適多用虛字。惟虛字極難﹐不善學者失之。實字多則意簡而句健﹐虛字多則意繁而句弱。趙子昂所謂兩聯宜實是也。

子美《和裴迪早梅相憶》之作﹐兩聯用二十二虛字﹐句法老健﹐意味深長﹐非巨筆不能到。

韋應物曰「江漢曾爲客﹐相逢每醉還。浮雲一別後﹐流水十年間。歡笑情如舊﹐蕭疏鬢已斑。何由不歸去﹐淮上有秋山。」此篇多用虛字﹐辭達有味。

李西涯曰「詩用實字易﹐用虛字難。盛唐人善用虛字﹐開合呼應﹐悠揚委曲﹐皆在於此。用之不善﹐則柔弱緩散﹐不復可振。「夏正夫謂涯翁善用虛字﹐若『萬古乾坤此江水﹐百年風日幾重陽』是也。西涯虛實﹐以字言之﹔子昂虛實﹐以句言之。二公所論﹐不同如此。

景多則堆垛﹐情多則ウ弱﹐大家無此失矣。八句皆景者﹐子美「棘樹寒云色」是也。八句皆情者﹐子美「死去憑論證報」是也。

《詩法》曰「《事文類聚》不可用﹐蓋宋事多也。」後引蘇黃之詩以爲式。教以養生之訣﹐繼以致病之物﹐可乎﹖

嚴滄浪曰「學其上﹐僅得其中﹔學其中﹐斯爲下矣。豈有不法前賢﹐而法同時者﹖」李洞曹松學賈島﹐唐彥謙學溫庭筠﹐盧延讓學薛能﹐趙履常學黃山谷。予筆之以爲學者誡。

蘇子卿曰「明月照髙樓﹐想見餘光輝。」子美曰「落月滿屋梁﹐猶疑照顏色。」庾信曰「落花與芝蓋齊飛﹐楊柳共春旗一色。」王勃曰「落霞與孤鶩齊飛﹐秋水共長天一色。」梁簡文曰「濕花枝覺重﹐宿鳥羽飛遲。」韋蘇州曰「漠漠帆來重﹐冥冥鳥去遲。」三者𨿽有所祖﹐然靑愈於藍矣。

秦嘉妻徐淑曰「身非形影﹐何得動而輒俱﹔體非比目﹐何得同而不離。」陽方曰「惟願長無別﹐合形作一身。」駱賓王曰「與君相向轉相親﹐與君雙棲共一身。」張籍曰「我今與子非一身﹐安得死生不相棄﹖」何仲默曰「與君非一身﹐安得不離別﹖」數語同出一律﹐仲默尢爲簡妙。

《金鍼詩格》曰「內意欲盡其理﹐外意欲盡其象。內外涵蓄﹐方入詩格。若子美『旌旗日暖龍蛇動﹐宮殿風微燕雀髙』是也。」此固上乘之論﹐殆非盛唐之法。且如賈至王維岑參諸聯﹐皆非內意﹐謂之不入詩格﹐可乎﹖然格髙气暢﹐自是盛唐家數。太白曰「劃卻君山好﹐平鋪湘水流。巴陵無限酒﹐醉殺洞庭秋。」迄今膾灸人口。謂有含蓄﹐則鑿矣。

寫景述事﹐宜實而不泥乎實。有實用而害於詩者﹐有虛用而無害於詩者﹐此詩之權衡也。

予與李元博秋日郊行﹐荊榛夾徑﹐艸虫之聲不絕。元博曰「凡秋夜賦詩﹐多用『蛩づ』﹐而晝則弗用﹐何哉﹖」予曰「此實用而害於詩﹐所謂『靨子在顙則丑』是也。」

貫休曰「庭花水泠泠﹐小兒啼索樹上鶯。」景實而無趣。太白曰「燕山雪花大如席﹐片片吹落軒轅臺。」景虛而有味。

謝惠連「屯云蔽層嶺﹐驚風湧飛流」﹐一篇句法雷同﹐殊無變化。

江淹撥顏延年﹐辭致典縟﹐得應制之體﹐但不變句法。大家或不拘此。

詩有辭前意﹑辭後意﹐唐人兼之﹐婉而有味﹐渾而無迹。宋人必先命意﹐涉於理路﹐殊無思致。及讀《世說》﹕「文生於情﹐情生於文。」王武子先得之矣。

宋人謂作詩貴先立意。李白鬥酒百篇﹐豈先立許多意思而後措詞哉﹖蓋意隨筆生﹐不假布置。

唐人或漫然成詩﹐自有含蓄托諷。此爲辭前意﹐讀者謂之有激而作﹐殊非作者意也。

左舜齊曰「一句一意﹐意絕而气貫。」此絕句之法。一句一意﹐不工亦下也﹔兩句一意﹐工亦上也。以工爲主﹐勿以句論。趙韓所選唐人絕句﹐後兩句皆一意。舜齊之說﹐本於楊仲弘。

唐人詩法六格﹐宋人廣爲十三﹐曰「一字血脈﹐二字貫串﹐三字棟梁﹐數字連序﹐中斷﹐鉤鎖連環﹐順流直下﹐單拋﹐雙拋﹐內剝﹐外剝﹐前散﹐後散﹐謂之層龍絕藝。」作者泥此﹐何以成一代詩豪邪﹖

「毋逝我梁﹐毋發我笱。我躬不閱﹐遑卹我後。」「要要艸虫﹐阜螽。未見君子﹐憂心忡忡。」此二詩《風》《雅》重出﹐後人藉爲口實而蹈襲也。

韋孟《諷諫》詩﹐乃四言長篇之祖﹐忠鯁有餘﹐溫厚不足。太白《雪讒》詩百憂章﹐去韋孟遠矣。崔道融《述唐事實》六十九篇﹐志於髙古而力不逮。

四言古詩﹐當法《三百篇》﹐不可作秦漢以下之語。顏延年《宴曲水》詩曰「航琛越水﹐輦贐逾嶂。」《郊祀歌》曰「月禦案節﹐星驅扶輪。」譬如淸廟鼓瑟﹐箏以和之﹐審音者自不亂其聽也。

班姬托扇以寫怨﹐應托雁以言懷﹐皆非徒作。沈約《詠月》曰「方暉竟戶入﹐圓影隙中來。」刻意形容﹐殊無遠韻。

堆垛古人﹐謂之「點鬼簿」。太白長篇用之﹐白不爲病﹐蓋本於屈原。

史詩勿輕作。或己事相觸﹐或時政相關﹐或獨出斷案。若胡曾百篇一律﹐但撫景感慨而已。《平城》詩曰「當時已有吹毛劍﹐何事無人殺奉春。」《望夫石》詩曰「古來節婦皆消朽﹐獨爾不爲泉下塵。」惟此二絕得體。

長篇之法﹐如波濤初作﹐一層緊於一層。拙句不失大體﹐巧句最害正气。

張說《送蕭都督》曰「孤城抱大江﹐節使往朝宗。果是臺中舊﹐依然水土逢。京華逢此日﹐疲老瘋如冬。竊羨能言鳥﹐銜恩向九重。」此律詩用古韻也。李賀《詠馬》曰「白鐵挫靑禾﹐パ聞落細莎。世人憐小頸﹐金埒愛長牙。」此絕亦用古韻也。二詩不可爲法。

徐《室思》曰「浮雲何洋洋﹐願因通我辭。一逝不可歸﹐嘯歌久踟躕。人離皆復會﹐我獨無返期。自君之出矣﹐明鏡ウ不治。思君如流水﹐何有窮已時﹖」宋孝武帝撥之曰「自君之出矣﹐金翠暗無精。思君如日月﹐回環晝夜生。」曁諸賢撥之﹐遂以「自君之出矣」爲題。楊仲弘謂五言絕句﹐乃古詩末四句﹐所以意味悠長﹐蓋本於此。

吳筠曰「才勝商山四﹐文髙竹林七。」駱賓王曰「冰泮有銜蘆。」盧照鄰曰「幽谷有綿蠻。」陳子昂曰「銜杯且對劉。」髙適曰「歸來洛陽無負郭。」李頎曰「由來輕七尺。」唐彥謙曰「耳聞明主提三尺﹐眼見愚民盜一А。」此皆歇後﹐何鄭五之多邪﹖

曹子建《白馬篇》曰「白馬飾金羈﹐連翩西北馳。借問論證家子﹐幽並遊俠兒。」此類盛唐絕句。

魏文帝曰「梧桐攀鳳翼﹐云寸散洪池。」曹子建曰「遊魚潛綠水﹐翔鳥薄天飛。」阮籍曰「存亡從變化﹐日月有浮沈。」張華曰「洪鈞陶萬類﹐大塊稟羣生。」左思曰「皓天舒白日﹐靈景耀神州。」張協曰「金風扇素節﹐丹露啟陰期。」潘嶽曰「南陸迎修景﹐朱明送末垂。」陸機曰「逝矣經天日﹐悲哉帶地川。」以上𨿽爲律句﹐全篇髙古。及靈運古律相半﹐至謝全爲律矣。

枚乘始作《七發》﹐後有傅毅《七激》﹑張衡《七辯》﹑崔る《七依》﹑馬融《七廣》﹑劉向《七略》﹑劉梁《七舉》﹑崔琦七《七蠲》﹑桓麟《七說》﹑李尢《七款》﹑劉廣世《七興》﹑曹子建《七啟》﹑徐《七諭》﹑王粲《七釋》﹑劉邵《七華》﹑陸機《七徵》﹑孔偉《七引》﹑湛方生《七歡》﹑張協《七命》﹑顏延之《七繹》﹑竟陵王《七要》﹑蕭子範《七誘》。諸公馳騁文詞﹐而欲齊驅枚乘﹐大抵機括相同﹐而優劣判矣。趙王枕易曰「《七發》來自《鬼穀子七箝》之篇。」

《文式》曰「詞溫而正謂之徳。謝靈運『南州實炎徳﹐桂樹陵寒山』是也。」然出於屈子「嘉南州之炎徳兮﹐麗桂樹之冬榮」。

蔡琰曰「薄志節兮念死難。」魏武帝曰「周公吐哺﹐天下歸心。」旣以周公自任﹐又曰「天命在吾﹐吾爲周文王矣。」老瞞如此欺人。詩貴乎眞﹐文姬得之。

詩有不立意造句﹐以興爲主﹐漫然成篇﹐此詩之入化也。

陸厥《孺子妾歌》曰「安陵泣前魚。」劉長卿《湘妃廟》曰「未作湘南雨﹐知爲何處云。」盧仝《贈馬異》曰「神農畫八卦。」楊敬之《客思》曰「細腰沈趙女。」唐彥謙《新丰》曰「半夜素靈先哭楚。」此皆用事之謬。

江淹有《古籬別》﹐梁簡文劉孝威皆有《蜀道難》﹐及太白作《古籬別蜀道難》﹐乃諷時事﹐𨿽用古題﹐體格變化﹐若疾雷破山﹐顚風簸海﹐非神於詩者不能道也。

陸暢作《蜀道易》﹐以諛韋臯﹐翻案太白﹐辭義粗淺。

杜牧之《淸明》詩曰「借問酒家何處有﹐牧童遙指杏花村。」此作宛然入畫﹐但气格不髙。或易之曰「酒家何處是﹐江上杏花村。」此有盛唐調﹐予撥之曰「日斜人策馬﹐酒肆杏花西。」不用問答﹐情景自見。

劉禹錫《懷古》詩曰「舊時王謝堂前燕﹐飛入尋常百姓家。」或易之曰「王謝堂前燕﹐今飛百姓家。」此作不傷气格。予擬之曰「王謝豪華春艸裏﹐堂前燕子落誰家﹖」此非奇語﹐只是講得不細。

陳無已《寄外舅郭大夫》詩曰「巴蜀通歸使﹐妻孥且定居。深知報消息﹐不敢問何如。身健何妨遠﹐情深未肯疏。功名欺老病﹐淚盡數行書。」趙章泉謂此作絕似子美。然兩聯爲韻所牽﹐虛字太多而無餘味。若此前後爲絕句﹐气骨不減盛唐。

僧處默《勝果寺》詩﹕「到江吳地盡﹐隔岸越山多。」陳后山鏈成一句﹕「吳越到江分。」或謂簡妙勝默作。此「到」字未穩﹐若更爲「吳越一江分」﹐天然之句也。

葉平巖《暮春卽事》一首﹕「雙雙瓦雀行書案﹐點點楊花入硯池。閒坐小窗讀《周易》﹐不知春去幾多時﹖」俱削上二字﹐仍是宋人絕句。

《詩人玉屑》﹕「偸語謂之鈍賊﹐傅長虞『日月光太淸』﹐陳後主『日月光天徳』是也。」然「太淸」不宜用「光」字﹐陳句渾厚有气﹐此述者優於作者。

耿《贈田家翁》詩﹕「蠶屋朝寒閉﹐田家晝雨間。」此寫出村居景象。但上句語拙﹐「朝」﹑「晝」二字合掌。若作「田家閒晝雨﹐蠶屋閉春寒」﹐亦是王孟手段。

凡起句當如爆竹﹐驟響易徹﹔結句當如撞鐘﹐淸音有餘。鄭谷《淮上別友》詩﹕「君向瀟湘我向秦。」此結如爆竹而無餘音。予易爲起句﹐足成一首﹐曰「君向瀟湘我向秦﹐楊花愁殺渡江人。數聲長笛離亭外﹐落日空江不見春。」

江總「平海若無流」﹐馬周「潮平似不流」﹐杜甫「江平若不流」﹐三公造語相類﹐馬句穩而佳。

陳思王《美人篇》云「珊瑚間木難。」「求賢良獨難。」此篇兩用「難」字爲韻。謝康樂《述祖徳》詩云「展季救魯人。」「勵志故絕人。」此亦兩用「人」字爲韻。魏晉古意猶存﹐而不泥聲韻。沈侯《白馬篇》云「停鑣過上蘭。」「輕舉出樓蘭。」《緩聲歌》云「瑤信陵空。」「羽轡已騰空。」此二篇亦兩用「蘭」字﹑「空」字爲韻。夫隱侯始定聲韻﹐爲詩家楷式﹐何乃自重其韻﹐使人藉爲口實﹖所謂「蕭何造律﹐而自犯之」也。

杜少陵「避人焚諫艸」之句﹐善用羊祜事﹐此卽晏子「諫乎君不華乎外」之意。

子美「星垂平野闊﹐月湧大江流」﹐句法森嚴﹐「湧」字尢奇。可嚴則嚴﹐不可嚴則放過些子。若「鴻雁幾時到﹐江湖秋水多」﹐意在一貫﹐又覺閒雅不凡矣。

白樂天《昭君》詩曰「漢使卻回憑寄語﹐黃金何日贖蛾眉﹖君王若問妾顏色﹐莫道不如宮裏時。」此𨿽不忘君﹐而辭意兩拙。予因之效顰曰「使者南歸重妾思﹐黃金何日贖蛾眉﹖漢家天子如相問﹐莫道容光異舊時。」

《離騷》語𨿽重復﹐髙古渾然﹐漢人因之﹐便覺費力。

梁元帝《春日》詩﹐用二十三「春」字﹐鮑泉奉和﹐亦用二十九「新」字﹐不及淵明《止酒》詩﹐用二十「止」字﹐略無虛設﹐字字有味。

予初賦《俠客行》曰「笑上胡姬賣酒樓﹐賭場贏得錦貂裘。酒酣更欲呼鷹去﹐擲下黃金不掉頭。」此結亦如爆竹而無餘音。遂更之曰「天寒飲罷酒家樓﹐擲下黃金不掉頭。走馬西山射猛虎﹐晚來風雪滿貂裘。」子美《少年行》﹐結句與前首相類﹐因擬之曰「獨過酒肆據胡牀﹐指點銀瓶索酒嘗。連盞鯨吞不辭醉﹐直驅白馬赴長楊。」

●卷二

詩有簡而妙者﹐若劉楨「仰視白日光﹐皎皎髙且懸」﹐不如傅玄「日月光太淸」。阮籍「一身不自保﹐何況戀妻子」﹐不如裴說「避亂一身多」。戴叔倫「還作江南會﹐翻疑夢裏逢」﹐不如司空曙「乍見翻疑夢」。沈約「及爾同衰暮﹐非復別離時」﹐不如崔塗「老別故交難」。衛萬「不捲珠簾見江水」﹐不如子美「江色映疏簾」。劉猛「可恥垂拱時﹐老作在家女」﹐不如浩然「端居恥聖明」。徐凝「千古還同白練飛﹐一條界破靑山色」﹐不如劉友賢「飛泉界石門」。張九齡「謬忝爲邦寄﹐多慚理人術」﹐不如韋應物「邑有流亡愧俸錢」。張良器「龍門如可涉﹐忠信是舟梁」﹐不如髙適「忠信涉波濤」。崔塗「漸與骨肉遠﹐轉於僮僕親」﹐不如王維「久客親僮僕」。李適「輕帆截浦拂荷來」﹐不如浩然「揚帆截海行」。亦有簡而弗佳者﹐若鮑泉「夕鳥飛向月」﹐不如曹孟徳「月明星稀﹐烏鵲南飛」。蘇「雙珠代月移」﹐不如宋之問「不愁明月盡﹐自有夜珠來」。劉禹錫「欲問江深淺﹐應如遠別情」﹐不如太白「請君試問東流水﹐別意與之誰短長」。陸機「三荊歡同株」﹐不如許渾「荊樹有花兄弟樂」。王初「河梁返照上徵衣」﹐不如子美「翳翳桑楡日﹐照我徵衣裳」。武元衡「夢逐春風到洛城」﹐不如顧況﹕「歸夢不知湖水闊﹐夜來還到洛陽城」。陳季「數曲暮山靑」﹐不如錢起「曲終人不見﹐江上數峯靑」。李義山「江上晴雲雜雨雲」﹐不如劉夢得「東連日出西邊雨﹐道是無情還有情」。王融「灑淚與行波」﹐不如子美「故憑錦水將雙淚﹐好過瞿塘灩堆」。李洞「藥杵聲中搗殘夢」﹐不如柳子厚「日午睡覺無餘聲﹐山童隔竹敲茶臼」。

詩中淚字若「沾衣」﹑「沾裳」﹐通用不爲剽竊。多有出奇者﹐潘嶽曰「涕淚應情隕。」子美曰「近淚無干土。」太白曰「淚盡日南珠。」劉禹錫曰「巴人淚應猿聲落。」賈島曰「淚落故山遠。」孟云卿曰「至哀反無淚。」何仲默曰「笛裏三年淚。」李獻吉曰「萬古關山淚。」盧仝曰「黃金礦裏鑄出相思淚。」此太涉險怪矣。

予客京師﹐遊翠巖七眞洞﹐讀壁上詩曰「紛披容與縱笙歌﹐蕙轉光風艷綺羅。露濕桃花春不管﹐月明芳艸夜如何﹖珠浩蕩隨蘭棹﹐云旆低回射玉珂。深入醉鄕休秉燭﹐盡情揮取魯陽戈。」耶律丞相門客趙衍所作﹐淸麗有味﹐頗類唐調。惜乎《大元風雅》不載﹐故表而出之。

大篇決流﹐短章斂芒﹐李杜得之。大篇約爲短章﹐涵蓄有味﹔短章化爲大篇﹐敷演露骨。

《捫虱新話》曰「詩有格有韻。淵明『悠然見南山』之句﹐格髙也﹔康樂『池塘生春艸』之句﹐韻勝也。」格髙似梅花﹐韻勝似海棠。欲韻勝者易﹐欲格髙者難。兼此二者﹐惟李杜得之矣。

許彥周曰「作詩淺易鄙陋之气不除﹐熟讀李義山黃魯直之詩﹐則去之。」譬諸醫家用藥﹐稍不精潔﹐疾復存焉﹐彥周之謂也。

陳后山曰「學者不由黃韓而爲老杜﹐則失之淺易。」此與彥周同病。

陸士衡《日出東南隅》﹐謝靈運《還舊園》﹐沈休文《拜陵廟》﹐皆不過二十韻。洛陽王偉用五十韻獻湘東王﹐迨子美《夔府》﹐乃有百韻。

詩以一句爲主﹐落於某韻﹐意隨字生﹐豈必先立意哉﹖楊仲弘所謂「得句意在其中」是也。

《三國典略》曰「邢邵謂魏收之文剽竊任﹐魏收謂邢邵之賦剽竊沈約。」蓋六朝气習如此近有剽竊何李者﹐其二子之類歟﹖

《類文見》曰「梁武帝同王筠和太子《懺悔》詩﹐始爲押韻。」晚唐多效之﹐迨宋人尢甚。本朝劉廷萱《詠梅花》自押眞韻百篇﹐何其多也﹗

許敬宗擬江令《九日》三首﹐皆次韻﹐初唐殆不多見。

羅隱曰「世祖升遐夫子死﹐原陵不及釣臺髙。」範仲淹曰「世祖功臣三十六﹐雲臺爭似釣臺髙。」儲嗣宗曰「春風莫逐桃花去﹐恐引漁人入洞來。」謝枋得曰「花飛莫遣隨流水﹐怕有漁郎來問津。」袁郊曰「后羿徧尋無覓處﹐不知天上卻容姦。」瞿宗吉曰「后羿空能殘九日﹐不知月裏卻容私。」範謝瞿皆出祖襲﹐瞿得點化之妙。

韓退之稱賈島「鳥宿池邊樹﹐僧敲月下門」爲佳句﹐未若「秋風吹渭水﹐落葉滿長安」气象雄渾﹐大類盛唐。

長篇古風最忌鋪敍﹐意不可盡﹐力不可竭﹐貴有變化之妙。

淮南王曰「王孫遊兮不歸﹐春艸生兮萋萋。」陸機曰「芳艸久已茂﹐佳人竟不歸。」謝曰「春艸秋更綠﹐公子未西歸。」王維曰「春艸年年綠﹐王孫歸不歸。」詩人往往沿襲淮南之語﹐而無新意。孟遲曰「蘼蕪亦是王孫艸﹐莫送春香入客衣。」此作點化而有餘味。

陳後主曰「日月光天徳﹐山河壯帝居。」气象宏闊﹐辭語精確﹐爲子美五言句法之祖。

律詩𨿽宜顏色﹐兩聯貴乎一濃一淡。若兩聯濃﹐前後四句淡﹐則可﹔若前後四句濃﹐中間兩聯淡﹐則不可。亦有八句皆濃者﹐唐四傑有之﹔八句皆淡者﹐孟浩然韋應物有之。非筆力純粹﹐必有偏枯之病。

《瞿仙詩譜》以太白「長安一片月」爲張季鷹之作﹐不知何據﹖然淸響殊非晉人气格。

徐陵《雜曲》曰「張星舊在天河上﹐從來張姓本連天。」蓋指張麗華而言。是時陳後主最寵麗華﹐此奉諛之辭爾。

李空同評孟浩然《送朱二詩》曰「不是長篇手段。」浩然五言古詩近體﹐淸新髙妙﹐不下李杜。但七言長篇﹐語平气緩﹐若曲澗流泉而無風捲江河之勢﹐空同之評是矣。

李拯《讀史》曰「佳人自折一枝紅﹐把唱新詞曲未終。惟向眼前憐易落﹐不如拋擲任東風。」謝疊山謂寓梁武事﹐未詳。詠史宜明白斷案﹐章碣曰「坑灰未冷山東亂﹐劉項元來不讀書。」此孰不知邪﹖

太白曰「蒼梧山崩湘水竭。」張籍曰「菖蒲花開月長滿。」李賀曰「七星貫斷嫦娥死。」此同一機軸﹐賀句更奇。

宋玉《大言賦》曰「並吞四夷﹐飲枯河海﹐越九州﹐無所容止。」《小言賦》曰「無內之中﹐微物生焉。比之無象﹐言之無名。視之則渺渺﹐望之則冥冥。離婁爲之嘆悶﹐神明不能察其情。」二賦出於《列子》﹐皆有托寓。梁昭明太子《大言》詩曰「觀鯤其若轍鮒﹐視滄海之如濫觴。經二儀而﹐跨六合以翺翔。」《細言詩》曰「坐臥鄰空塵﹐憑附螟翼。越咫尺而三秋﹐度毫而九息。」此祖宋玉而無謂﹐蓋以文爲戲爾。

《樂書》﹕「伏羲造琴瑟以律呂﹐樂曰《立基》﹐神農樂曰《下謀》﹐黃帝樂曰《咸池》。」蓋樂始於伏羲﹐而成於黃帝﹐是以淸和上升﹐風俗不變﹐未有詩也。李西涯謂詩爲樂始﹐誤矣。何妥曰「伏羲減瑟﹐文王足琴。」抑先伏羲有瑟邪﹖

《莊子》曰「魚出遊從容。」是魚樂也。白居易曰「獺捕魚來魚躍出﹐此非魚樂是魚驚。」翻案《莊子》而無趣。《家語》曰「水至淸則無魚。」杜子美曰「水淸反多魚。」翻案《家語》而有味。

或曰「詩﹐適情之具。染翰成章﹐自然髙妙﹐何必苦思以鑿其眞﹖」予曰「『新詩攺罷自長吟』﹐此少陵苦思處。使不深入溟渤﹐焉得驪頷之珠哉﹖」

詩不厭攺﹐貴乎精也。唐人攺之﹐自是唐語﹐宋人攺之﹐自是宋語﹐格詞不同故爾。省悟可以超脫﹐豈徒斷削而已﹗

作詩勿自滿。若識者底訶﹐則易之。𨿽盛唐名家﹐亦有罅隙可議﹐所謂瑜不掩瑕是也。已成家數﹐有疵易露﹔家數未成﹐有疵難評。

古人之作﹐必正定而後出。若丁敬禮之服曹子建﹐袁宏之服王洵﹐王洵之服王誕﹐張融之服徐覬之﹐薛道衡之服髙構﹐隋文帝之服庾自直﹐古人服善類如此。

詩有天機﹐待時而發﹐觸物而成﹐𨿽幽尋苦索﹐不易得也。如戴石屏「春水渡傍渡﹐夕陽山外山」﹐屬對精確﹐工非一朝﹐所謂「盡日覓不得﹐有時還自來」。

詩以兩聯爲主﹐起結輔之﹐渾然一气。或以起句爲主﹐此順流之勢﹐興在一時。

皇甫曰「陶詩切以事情﹐但不文爾。」非知淵明者。淵明最有性情﹐使加藻飾﹐無異鮑謝﹐何以發眞趣於偶爾﹐寄至味於澹然﹖陳后山亦有是評﹐蓋本於。

趙章泉韓澗泉所選唐人絕句﹐惟取中正溫厚﹐間雅平易。若夫雄渾悲壯﹐奇特沈鬱﹐皆不之取。惜哉﹗洪容齋所選唐人絕句﹐不擇美惡﹐但備數爾。間多仙鬼之作﹐出於偏稗小說﹐尢不可取。

盧弼和《邊庭四時怨》﹐頗似太白絕句。

李太白曰「襟前林壑斂暝色﹐袖上煙霞收夕霏。」此用謝康樂之句﹐但加四字。王摩詰曰「漠漠水田飛白鷺﹐陰陰夏林囀黃鸝。」𨿽用李嘉之聯﹐加此四字﹐爽健自別。

意巧則淺﹐若劉禹錫「遙望洞庭湖水面﹐白銀盤裏一靑螺」是也。句巧則卑﹐若許用晦「魚下碧潭當鏡躍﹐鳥還靑嶂拂屏飛」是也。

陳琳曰「聘哉日月遠﹐年命將西傾。」陸機曰「容華夙夜零﹐體澤坐自捐。玆物苟難停﹐吾壽安得延。」謝靈運曰「夕慮曉月流﹐朝忌曛日馳。」李長吉曰「天東有若木﹐下置銜燭龍。吾將斬龍足﹐嚼龍肉﹐使之朝不得回﹐夜不得伏﹐自然老者不死﹐少者不哭。」此皆气短。無名氏曰「人生不滿百﹐常懷千歲憂。晝短苦夜長﹐何不秉燭遊。」此作感慨而气悠長也。

嚴滄浪《從軍行》曰「翩翩雙白馬﹐結束向幽燕。借問論證家子﹐邯鄲俠少年。彎弓隨漢月﹐拂劍倚胡天。說與單於道﹐今秋莫近邊。」此作不減盛唐﹐但起承全襲子建《白馬篇》。

《松石軒詩評》﹐全是詩料﹐且深於詩﹐何以啟發初學﹖

鍾嶸《詩品》﹐專論源流﹐若陶潛出應璩﹐應璩出於魏文﹐魏文出於李陵﹐李陵出於屈原。何其一脈不同邪﹖

蔡文姬《胡笳十八拍》曰「城南烽火不曾滅﹐疆場徵戰何時歇﹖殺气朝朝衝塞門﹐胡風夜夜吹邊月。」此爲太白古風法之祖。

《漢武內傳》﹕「上元夫人彈雲林之瑟﹐歌《步玄》之曲曰﹕『綠景淸飆起﹐云蓋映朱葩。蘭房辟琳闕﹐碧空起沙。』」此歌華麗無味﹐或六朝贗作。西王母《白雲謠》曰「白雲在天﹐邱陵自出。道路悠遠﹐山川間之。將子無死﹐尙能復來。」辭簡意盡﹐髙古莫及。

王建《畱別杜侍禦》曰「有川不得涉﹐有路不得行。沈沈百憂中﹐一日如一生。」此語無異孟郊。末曰「願君去隴阪﹐長使道路平。」此結頗類子美。

屈宋爲詞賦之祖。荀卿六賦﹐自創機軸﹐不可例論。相如善學《楚詞》﹐而馳騁太過。子建骨气漸弱﹐體制猶存。庾信《春賦》﹐間多詩語﹐賦體始大變矣。子美曰「庾信平生最蕭瑟﹐暮年詞賦動江關。」托以自寓﹐非稱信也。

《碧雞漫志》曰「斛律金《敕勒歌》曰﹕『敕勒川﹐陰山下﹐天似穹廬﹐籠蓋四野。天蒼蒼﹐野茫茫﹐風吹艸低見牛羊。』」金不知書﹐同於劉項﹐能發自然之妙。韓昌黎《琴操》𨿽古﹐涉於摹撥﹐未若金出性情爾。

詩有四格﹐曰興﹐曰趣﹐曰意﹐曰理。太白《贈汪倫》曰「桃花潭水深千尺﹐不及汪倫送我情。」此興也。陸龜蒙《詠白蓮》曰「無情有恨何人見﹐月曉風淸欲墮時。」此趣也。王建《宮詞》曰「自是桃花貪結子﹐錯教人恨五更風。」此意也。李涉《上於襄陽》曰「下馬獨來尋故事﹐逢人惟說峴山原先。」此理也。悟者得之﹐庸心以求﹐或失之矣。

趙章泉謂「作詩貴乎似」﹐此傳神寫照之法。當充其學識﹐養其气魄﹐或李或杜﹐順其自然而已。

韓昌黎曰「婦人不下堂﹐遊子在萬里。」托興髙遠﹐有風人之旨。杜少陵曰「丈夫則帶甲﹐婦人終在家。」此文不逮意。韓詩爲優。

陳陶《送沈以魯》曰「髙臺送歸客﹐滿握軒轅風。落日一揮手﹐金鵝雲雨空。鰲洲石梁外﹐劍浦羅浮東。玆興不相接﹐煙際鴻。」此有太白聲調。「《隴西行》曰「可憐無定河邊骨﹐猶是春閨夢里人。「此語淒婉味長。嚴滄浪謂陶最無可觀﹐何也﹖

詩無神气﹐猶繪日月而無光彩。學李杜者﹐勿執於句字之間﹐當率意熟讀﹐久而得之。此提魂攝魄之法也。

謝靈運「池塘生春艸」﹐造語天然﹐淸景可畫﹐有聲有色﹐乃是六朝家數﹐與夫「靑靑河畔艸」不同。葉少蘊但論天然﹐非也。又曰「若作『池邊』﹑『庭前』﹐俱不佳。」非關聲色而何﹖

子美曰「碧知湖外艸﹐紅見海東云。」此景固佳。然「知」「見」二字著力。至於「一徑野花落﹐孤村春水生」﹐便覺自然。

學詩者當如臨字之法﹐若子美「日出東籬水」﹐則曰「月墮竹西峯」﹔若「云生捨北泥」﹐則曰「雲起屋西山」。久而不悟﹐不假臨矣。

予賦《牡丹》曰「花神默默殿春殘﹐京洛名家識面難。國色從來有人妒﹐莫教紅袖倚闌干。」及讀羊士諤《郡中卽事》曰「紅香落盡暗香殘﹐葉上秋光白露寒。越女含情已無限﹐莫教長袖倚闌干。」因與暗合﹐遂刪己作。予每讀古人詩﹐有全句同者﹐卽於稿中攺竄。

杜子美《七歌》﹐本於《十八拍》。文天祥《六歌》﹐與杜異世同悲。李獻吉亦有《七歌》﹐惜非其時爾。

今之學子美者﹐處富有而言窮愁﹐遇承平而言干戈﹐不老曰老﹐無病曰病﹐此摹擬太甚﹐殊非性情之眞也。

劉貢父評嚴維曰「『柳塘春水慢﹐花塢夕陽遲。』夕陽遲則擊花﹐春水慢何須柳也。」此聯妙於狀景﹐華而不靡﹐精而不刻﹐父之說鑿矣。

劉禹錫贈白樂天兩聯用兩「髙」字﹕「雪裏髙山頭白早。」「於公必有髙門慶。」自注曰「髙山本髙﹐髙門使之髙﹐二義不同。」自恕如此。邴產最忌重字﹐或犯首尾聲可矣。子美曰「江閣邀賓許馬迎。」「醉於馬上往來輕。」王維曰「尙衣方進翠云裘。」「萬國衣冠拜冕旒。」二公重字﹐不害爲大家。

「江有汜」﹐乃三言之始。迨《天馬歌》﹐體制備矣。嚴滄浪謂創自夏侯湛﹐蓋泥於白氏《六帖》。

六言體起於谷永陸機長篇一韻﹐迨張說劉長卿八句﹐王維皇甫冉四句﹐長短不同﹐優劣自見。若《君道曲》「中庭有樹自語﹐梧桐推枝布葉」﹐此𨿽髙古﹐亦太寂寥。

九言體﹐無名氏擬之曰「昨夜西風搖落千林梢﹐渡頭小舟捲入寒塘坳。」聲調散緩而無气魄。惟太白長篇突出兩句﹐殊不可及﹐若「上有六龍回日之髙標﹐下有衝波逆折之回川」是也。

四言體始於《康衢歌》﹐曁《三百篇》則盛矣。滄浪謂起自韋孟﹐非也。

《三百篇》已有聲律﹐若「蒹葭蒼蒼﹐白露爲霜」﹐曁《離騷》「洞庭波兮木葉下」之類漸多。六朝以來﹐黃鍾瓦缶﹐審音者自能辧之。

《文式》﹕「放情曰歌﹐體如行書曰行﹐兼之曰歌行﹔快直詳盡曰行﹐悲如蛩づ曰吟﹐讀之使人思怨﹔委曲盡情曰曲﹐宜委曲諧音﹔通乎俚俗曰謠﹐宜蓄近俗﹔載始末曰引﹐宜引而不發。」此𨿽體式﹐猶欠變通。蓋同名異體﹐同體異名耳。同名者﹐若「瓠子決兮將柰何」﹐此《瓠子歌》也。「陟彼北邙兮﹐噫﹗」此《五噫歌》也。「四夷旣獲﹐諸夏康兮。」此《琴歌》也。「桂華馮馮翼翼﹐承天之則。」此房中歌也。「失我焉支山﹐令我婦女無顏色。」此《匈奴歌》也。「桂華馮馮翼翼﹐承天之則。」此《房中歌》也。「失我焉支山﹐令我婦女無顏色。」此《匈奴歌》也。「鮑氏﹐三人司隸再入公。」此《鮑司隸歌》也。「悲歌可以當泣﹐遠望可以當歸。」此悲歌也。「東方欲明星爛爛。」此《雞鳴歌》也。「太乙況﹐天馬下。」此《天馬歌》也。「靑靑黃黃﹐雀石頹唐。」此《地驅樂歌》也。「水中之馬﹐必有陸地之船。」此《前緩聲歌》也。「江邊黃竹子﹐堪作女兒箱。」此《黃竹歌》也。「春風我轉入曲房。」此《挾瑟歌》也。「帝悅於兌執矩固司藏。」此《白帝歌》也。「是邪﹖非邪﹖」此《李夫人歌》也。同體者﹐若「北上太行山﹐艱哉何巍巍」﹐此《苦寒行》也。「邂逅承際會﹐得充君後房。」此《同聲歌》也。「營邱負海曲﹐沃野爽且平。」此《齊驅樂》也。「我本良家子﹐將適單於庭。」此《明妃辭》也。「關東有義士﹐興兵討羣凶。」此《蒿裏曲》也。「主人且勿喧﹐賤子歌一言。」此《東武吟》也。「虎嘯谷風起﹐龍躍景云浮。」此《合歡詩》也。「置酒廣殿上﹐親友從我遊。」此《箜篌引》也。「白馬﹤角辛﹥角弓﹐鳴鞭乘北風。」此《白馬篇》也。「中散不偶世﹐本自飡霞人。」此《五君詠》也。「處塵貴不染﹐被褐重懷珍。」此《善門頌》也。「紫煙世不覿﹐赤鱗庖所捐。」此《白雲贊》也。體無定體﹐名無定名﹐莫不擬斯二者﹐悟者得之。措詞短長﹐意足而止﹔隨意命名﹐人莫能易。所謂信手拈來﹐頭頭是道也。

《捫虱新話》曰「文中有詩﹐則語句精確﹔詩中有文﹐則詞調流暢。」而引謝玄暉唐子西之說。胡氏誤矣。李斯上秦皇帝書﹐文中之詩也﹔子美《北徵篇》﹐詩中之文也。

武元康曰「文有聲律皆似詩﹐詩不粗鄙皆是文。」

杜約夫曰「六朝文中有詩﹐宋朝詩中有文。」

楊仲弘律詩三十四格﹐謂自杜甫門人吳成鄒遂傳其法。然窘於法度﹐殆非正宗。

範徳機曰「絕句則先得後兩句﹐律詩則先得中四句。當以神气爲主﹐全篇渾成﹐無之迹﹐唐人間有此法。」

孔融離合體﹐竇韜妻回文體﹐鮑照十數體﹑建除體﹐謝莊道裏名體﹐梁簡文帝卦名體﹐梁元帝歌曲名體﹑姓名體﹑鳥名體﹑獸名體﹑龜兆名體﹑鍼穴名體﹑將軍名體﹑宮殿名體﹑屋名體﹑車名體﹑船名體﹑艸名體﹑樹名體﹐沈炯六府體﹑八音體﹑六甲體﹑十二屬體。魏晉以降﹐多務纖巧﹐此變之變也。

古辭曰「黃蘗向春生﹐苦心隨日長。」又曰「桑薊蠶不作繭﹐晝夜長懸絲。」又曰「理絲入殘機﹐何悟不成匹。」又曰「桐枝不結花﹐何由得梧子。」又曰「殺荷不斷藕﹐蓮心已復生。」此皆吳格指物借意。李義山曰「春蠶到老絲方盡﹐蠟燭成灰淚始幹。」劉禹錫曰「東邊日出西連雨﹐道是無情還有情。「措詞流麗﹐酷似六朝。蘇子瞻曰「破衫尙有重逢日﹐一飯何曾忘卻時。「造語殊乏風致。

《詩》曰「遊環肋驅﹐陰引鋈續。」又曰「鉤膺鏤錫﹐郭弘淺蔑。」此語艱深奇澀﹐殆不可讀。韓柳五言﹐有法此者﹐後學當以爲誡。

屈原曰「眾人皆醉我獨醒。」王績曰「眼看人盡醉﹐何忍獨爲醒。」左思曰「功成不受爵﹐長揖歸田廬。」太白曰「若待功成拂衣去﹐武陵桃花笑殺人。」王李二公﹐善於翻案。子美曰「明年此會知誰健﹐醉把茱萸仔細看。」劉浚曰「不用茱萸仔細看﹐管取明年各彊健。」太拙而無意味。楊誠齋翻案法專指宋人﹐何也﹖

李靖曰「正而無奇﹐則守將也﹔奇而無正﹐則鬥將也。奇正皆得﹐國之輔也。」譬諸詩﹐發言平易而循乎繩墨﹐法之正也﹔發言雋偉而不拘乎繩墨﹐法之奇也﹔平易而不執泥﹐雋偉而不險怪﹐此奇正參伍之法也。白樂天正而不奇﹐李長吉奇而不正﹐奇正參伍﹐李杜是也。

洪興祖曰「《三百篇》比賦少而興多﹔《離騷》興少而比賦多。」予嘗考之《三百篇》﹐賦七百二十﹐興三百七十﹐比一百一十。洪氏之說誤矣。

《法言》曰「堯舜之道丘佤﹐夏商周之道將兮﹐而以延其光兮。」子云《法言》以準《論語》﹐學屈原且不及﹐況孔子哉﹗

《文筌》曰「五言絕句主情景﹐七言絕句主意事。」又曰「五言絕句撇景入事﹐七言絕句掉句入情。」前後之法﹐何相反邪﹖

陳繹曾曰「凡律髙則用重﹐律中則用正﹐律下則用子。」律大要欲調句耳﹐詩至於化﹐自然合律﹐何必庸心爲哉﹖

劉禹錫曰「建安裏中兒﹐聯歌竹枝﹐聆其音﹐中黃鍾之羽﹐其卒章﹐激訐如吳聲。𨿽傖佇不可分﹐而含思宛轉﹐有淇澳之艷音也。」唐去漢魏樂府爲近﹐故歌詩尙論律呂。夢得亦審音者﹐不獨工於辭藻而已。

李西涯閣老善詩﹐門下多詞客。劉梅軒閣老忌之﹐聞人學詩﹐則叱之曰「就作到李杜﹐只是酒徒﹗」李空同謂劉因噎廢食﹐是也。

陸士規能詩﹐秦檜門客也。來自湘楚謁檜﹐檜以小嫌不與接見﹐因小相誦其《過黃陵廟詩》曰「東風吹艸綠離離﹐路出黃陵古廟西。帝子不知春又去﹐亂山無主鷓鴣啼。」檜稱賞不憶﹐待之如初。噫﹗檜亦尙詩也哉﹖

李西涯久於相位﹐陸滄浪以詩諷之曰「聲名髙與鬥山齊﹐伴食中書日已西。回首湘江春艸綠﹐鷓鴣啼罷子規啼。」

《詩人玉屑》集唐人句法﹐悉分其類﹐有裨於初學。但風騷句法﹐皆有標題。若「馬捲時銜艸﹐人疲數望城」﹐則曰「公明布卦」﹔若「匠泥隨燕嘴﹐花蕊上蜂須」﹐則曰「東方占鵲」。殆與棋譜﹑牌譜﹐相類﹐論詩不宜如此。

子美五言絕句﹐皆平韻律體﹐景多而情少。太白五言絕句﹐平韻律體兼仄韻古體﹐景少而情多。二公各盡其妙。

許用晦《金懷古》﹐頷聯簡板﹐對爾頸聯﹐當贈遠遊者﹐似有戒愼意。若刪其兩聯﹐則气象雄渾﹐不下太白絕句。

律詩無好結句﹐謂之虎頭鼠尾聲。卽當擺脫常格﹐出不測之語。若天馬行空﹐渾然無迹。張祜《金山寺》之作﹐則有此失也。

子美《居夔州》﹐上句曰「春知催柳別﹐農事聞人說」﹐「別」「說」同韻。王維《溫泉》﹐上句曰「新丰樹裏行人度﹐聞道甘泉能獻賦」。「度」「賦」同韻。此非詩家正法。章碣上句皆用翰韻﹐尢可怪也。

「歡」「紅」爲韻不雅﹐子美「老農何有罄交歡」﹐「娟娟花蕊紅」之類。「愁」「靑」爲韻便佳﹐若子美「更有澄江銷客愁」﹐「石壁斷空靑」之類。凡用韻審其可否﹐句法瀏亮﹐可以詠歌矣。

孫太初曰「到處論交山最賢。」以山爲賢﹐蓋有所祖。《周禮》曰「輪人五分其轂之長﹐去一以爲賢。」《禮記》曰「某賢於某若干純。」謝靈運曰「豈以名利之場而賢於淸曠之域哉。」唐太宗曰「李守並州﹐突厥不敢南﹐賢於長城遠矣。」

子美曰「細寸荷鋤立﹐江猿吟翠屏。」此語宛然入畫﹐情景適會﹐與造物同其妙﹐非沈思苦索而得之也。

李林甫《嶽應制》曰「云收二華出﹐天轉五星來。十月農初罷﹐三驅禮後開。」兩聯皆用數目字﹐不可爲法。王摩詰《送丘爲》曰「五湖三畝宅﹐萬里一歸人。」此聯疊用數目字﹐不可爲病也。

章孝標下第曰「連云大廈無棲處﹐更傍論證家門戶飛﹖」後及第曰「馬頭漸入揚州路﹐爲報時人洗眼看。」其量狹大類孟郊。

淵明詠雪曰「傾耳無希聲﹐在目皓已結。」此語殆似顏謝。羅大經謂其輕虛潔白﹐盡在於是。但識其趣﹐體則未也。

排律結句﹐不宜對偶。若杜子美「江湖多白鳥﹐天地有靑蠅」﹐似無歸宿。

五言律首句用韻﹐宜突然而起﹐勢不可遏﹐若子美「落日在簾鉤」是也。若許渾「天晚日沈沈」﹐便無力矣。

崔后渠贈予詩曰「三月淸洹上﹐翩翩兩度來。ゼ詞傾玉海﹐弔古賦銅臺。岐路楊朱淚﹐江湖李白杯。令公今謝事﹐回首尙憐才。」楊朱李白﹐自然的對。戎昱詩曰「衛靑師自老﹐魏絳賞何功。」較之後渠﹐精確不及。

詩以佳句爲主。精鏈成章﹐自無敗句。所謂「善人在坐﹐君子俱來」。

《瀛奎律髓》不可讀。間有宋詩純於心﹐發語或唐或宋﹐不成一家﹐終不可治。《讕言長語》曰「若讀《瀛奎律髓》﹐要人自擇。」

盧仝曰「相思一夜梅花發﹐忽到窗前疑是君。」孫太初曰「夜來夢到西湖路﹐白石灘頭鶴是君。」此從玉川變化﹐亦有風致。

詩不可太切﹐太切則流於宋矣。

武元衡曰「殘雲帶雨過春城。」韓致光曰「斷雲含雨入孤村。」二句巧思﹐不及子美「澹雲疏雨過髙城」句法自然。

方幹﹕「未明先見海底日﹐良久遠雞方報晨。」方晦叔「山雞未鳴海日出」﹐此簡妙勝幹矣。

作詩最忌蹈襲﹐若語工字簡﹐勝於古人﹐所謂「化陳腐爲新奇」是也。

李頻曰「星臨劍閣動﹐花落錦江流。」譬諸「佳人掌」而對「壯士拳」也。若曰「月落錦江寒」﹐便相敵矣。

金學士王庭筠《黃花山》一絕﹐頗有太白聲調。詩曰「掛鏡臺西掛玉龍﹐半山飛雪舞天風。寒云直上三千尺﹐人道髙歡避暑宮。」連華泉謂詩與行艸﹐俱入化矣。

子美不遭天寶之亂﹐何以發忠憤之气﹐成百代之宗。國朝何仲默亦遭壬申之亂﹐但過於哀傷爾。

空同子曰「古詩妙在形容﹐所謂水月鏡花﹐言外之言。宋以後﹐則直陳之矣。求工於句字﹐心勞而日拙也。枚氏《七發》﹐非必於七也﹐文渙而成七。後之作者無七﹐而必於七﹐然皆俳語也。杜甫見道過韓愈﹐如『白小羣分命』﹑『文章有神交有道』﹑『隨風潛入夜』﹑『水流心不競』﹑『出門流水住』等語﹐皆是道也。王維詩﹐髙者似禪﹐卑者似僧﹐奉佛之應﹐人心系則難脫。」

馬子端曰「《楚詞》悲感激迫﹐獨《橘頌》一篇﹐溫厚委曲。」子美「明霞髙可餐」﹐卽「維北有斗﹐不可以挹酒漿」之意。

張崇徳曰「屈原《天問》﹐全學莊子《天運》。莊子寓乎忘形﹐屈原滯於孤憤。」

李仲淸曰「陳伯玉詩髙出六朝﹐惟淵明乃其伉儷者﹐當與兩漢文字同觀。」

杜約夫曰「宋人論詩甚嚴﹐無乃唐人之癭歟﹖」呂紫薇所謂「文章木上癭」﹐約夫暗合孫吳爾。

徐伯傳問詩法於康對山﹐曰「熟讀太白長篇﹐則胸次含宏﹐神思超越﹐下筆殊有气也。」

黃司務問詩法於李空同﹐因指場輔中べ豆而言曰「顏色而已。」此卽陸機所謂「詩緣情而綺靡」是也。

李獻吉極苦思﹐詩垂成﹐如一二句弗工﹐卽棄之。田深父見而惜之。獻吉曰「是自家物﹐終久還來。」

何仲默詩曰「元日王正月﹐傳呼晚殿班。千官齊鵠立﹐萬國候龍顏。辧色旌旗入﹐衝星劍還。聖躬無乃捲﹐幾欲問當關。」李獻吉攺爲「不敢問當關」。曹仲禮曰「吾舅所攺﹐未若仲默元句。」

趙子昂曰「作詩但用隋唐以下故事﹐便不古也﹔當以隋唐以上爲主。」此論執矣。隋唐以上泛用則可﹐隋唐以下泛用則不可。學者自當斟酌﹐不落凡調。

漢人作賦﹐必讀萬卷書﹐以養胸次。《離騷》爲主﹐《山海經》《輿地誌》《爾雅》諸書爲輔。又必精於六書﹐識所從來﹐自能作用。若揚衤★﹑戍削﹑飛衤﹑垂﹛髟肖﹜之類﹐命意宏博﹐措辭富麗﹐千匯萬狀﹐出有入無﹐气貫一篇﹐意歸數語﹐此長卿所以大過人者也。

宋之問「в發俄成素﹐丹心已作灰」﹐子美「白髮千莖雪﹐丹心一寸灰」﹐張說「洞房懸月影﹐髙枕聽江流」﹐子美「疏簾殘月影﹐髙枕遠江聲」﹐李羣玉「水流寧有意﹐云泛本無心」﹐子美「水流心不競﹐云在意俱遲」﹐徐晶「翡翠巢書幌﹐鴛鴦立釣磯」﹐子美「翡翠鳴衣桁﹐蜻蜓立多方絲」﹐韋莊「百年流水盡﹐萬事落花空」﹐子美「流水生涯盡﹐浮雲世事空」﹐陳陶「九江春水闊﹐三峽暮云深」﹐子美「九江春水外﹐三峽暮帆前」﹐諸公句意相類﹐子美自優。

子建詩多有虛字用工處﹐唐人詩眼本於此爾。若「朱華冒綠池」﹑「時雨淨飛塵」﹑「松子久吾欺」﹑「列坐竟長筵」﹑「嚴霜依玉除」﹑「遠望周千里」﹐其平仄妥帖﹐尙有古意。

鮑防《雜感》詩曰「五月荔枝初破顏﹐朝離象郡夕函關。」此作托諷不露。杜牧之《華淸宮》詩曰「一騎紅塵妃子笑﹐無人知是荔枝來。」二絕皆指一事﹐淺深自見。

吳筠《覽古》詩曹﹕「蘇生佩六印﹐奕奕爲殃源。主父食五鼎﹐昭昭成禍根。李斯佐二辟﹐巨釁鍾其門。霍孟翼三後﹐伊戚及後昆。」此古體敍事﹐文勢使然﹐蓋出於無意也。若分爲兩篇﹐皆謂之隔句對﹐自與近體不同爾。

杜約夫問曰「點景寫情孰難﹖」予曰「詩中比興固多﹐情景各有難易。若江湖遊宦羈旅﹐會晤舟中﹐其飛揚軻﹐老少悲歡﹐感時話舊﹐靡不慨然言情﹐近於議論﹐把握信則不失唐體﹐否則流於宋調﹐此寫情難於景也﹐中唐人漸有之。冬夜園亭具樽俎﹐延社中詞流﹐時庭雪皓目﹐梅月向人﹐淸景可愛﹐模寫似易﹐如各賦一聯﹐撥摩詰有聲之畫﹐其不雷同而超絕者﹐諒不多見﹐此點景難於情也﹐惟盛唐人得之。」約夫曰「子能發情景之蘊﹐以至極致﹐滄浪輩未嘗道也。」

太白夜宿荀媼家﹐聞比鄰舂臼之聲﹐以起興﹐遂得「鄰女夜舂寒」之句。然本韻「盤」﹑「餐」二字﹐應用以「夜宿五松下」發端﹐下句意重辭拙﹐使無後六句﹐必不落歡韻。此太白近體﹐先得聯者﹐豈得順流直下哉﹖附詩云「夜宿五松下﹐寂寥無所歡。田家秋作苦﹐鄰女夜舂寒。跪進雕胡飯﹐月光明素盤。令人慚漂母﹐三謝不能餐。」

傅咸《螢火賦》﹕「𨿽無補於日月兮﹐期自照於陋形。當朝陽而戢景兮﹐必宵昧而是徵。進不競於天光兮﹐退在晦而能明。」駱賓王賦﹕「光不周物﹐明足自資。處幽不昧﹐居照斯晦。」二子皆有托寓﹐繁簡不同。子美「暗飛螢自照」之句﹐意愈簡而辭愈工也。

「孔雀東南飛」﹐一句興起﹐餘皆賦也。其古朴無文﹐使不用妝奩服飾等物﹐但直敍到底﹐殊非樂府本色。如雲﹕「妾有繡腰襦﹐葳蕤自生光。紅羅復斗帳﹐四角垂復囊。箱簾六七十﹐綠碧靑絲繩。物物各自異﹐種種在其中。」又云「雞鳴外欲曙﹐新婦起嚴妝。著我繡袖珍裙﹐事事四五通。足下躡絲履﹐頭上玳瑁光﹐腰若流紈素﹐耳著明月當。指如削蔥根﹐口如含丹朱。纖纖作細步﹐精妙世無雙。」又云「交語速裝束﹐絡繹如浮雲。靑雀白鵠舫﹐四角龍子幡﹐婀娜隨風轉﹐金車玉作輪。躑躅靑馬﹐流蘇金多數鞍。齋錢三百萬﹐皆用靑絲穿。雜采三百匹﹐交廣市鮭珍。」此皆似不緊要﹐有則方見古人作手﹐所謂沒緊要處便是緊要處也。

◎補

作詩要割愛。若俱爲佳句﹐間有相妨者﹐必較重輕而去之。此《文賦》所謂「離之則雙美﹐合之則兩傷」﹐士衡先得之矣。

予遊天壇山﹐賦七言一律「天畔飛霞照萬山」﹐尋易「山」字爲「峯」﹐遂成絕句曰「度嶺攀崖自一節﹐黃冠竹下偶相逢。振衣直上升仙石﹐天畔飛霞照萬峯。」此亦割愛之法。﹝以上二條據胡曾耘雅堂刻本補。下同。﹞

●卷三

凡詩債業委﹐固有緩急﹐亦當權變。若先作難者﹐則殫其心思﹐不得成章﹐復作易者﹐興沮而語澀矣。難者𨿽緊要﹐且置之度外。易者𨿽不緊要﹐亦當冥心搜句﹐或成三二篇﹐則妙思種種出焉﹐勢如破竹﹐此所謂「先江南而後河東」之法也。

於《辛苦吟》﹕「壠上扶犁兒﹐手種腹長饑。窗下擲梭女﹐手織身無衣。」此作有關風化﹐但失之粗直。李紳《憫農》詩﹕「四海無閒田﹐農夫猶餓死。」無名氏《蠶婦》詩﹕「徧身綺羅者﹐不是養蠶人。」二作气平意婉﹐可置前列﹐但互相祖襲爾。《鹽鐵論》曰「歐冶能因國君銅鐵作金鍾大鏞﹐而不能自作一鼎盤。」此論髙古﹐乃三詩之源﹐然气象不同。

《古詩十九首》﹐平平道出﹐且無用工字面﹐若秀才對朋友說家常話﹐略不作意。如「客從遠方來﹐寄我雙鯉魚。呼童烹鯉魚﹐中有尺素書」是也。及登甲科﹐學說官話﹐便作腔子﹐昂然非復在家之時。若陳思王「遊魚潛綠水﹐翔鳥薄天飛。始出嚴霜結﹐今來白露」是也。此作平仄妥帖﹐聲調鏗鏘﹐誦之不免腔子出焉。魏晉詩家常話與官話相半﹐迨齊梁開口﹐俱是官話。官話使力﹐家常話省力﹔官話勉然﹐家常話自然。夫學古不及﹐則流於淺俗矣。今之工於近體者﹐惟恐官話不專﹐腔子不大﹐此所以泥乎盛唐﹐卒不能超越魏進而追兩漢也。嗟夫﹗

作詩不必執於一个意思﹐或此或彼﹐無適不可﹐待語意兩工乃定。《文心雕龍》曰「詩有恆裁﹐思無定位。」此可見作詩不專於一意也。

任城張良玉別號栗齋居士﹐以琴鳴於時﹐嘗賦《閒居》云「手香丸藥後﹐心靜理琴時。」此聯閒雅有味﹐然出自呂居仁「手香橙熟後﹐發脫艸枯時」。此作者不及述者。

詩忌粗俗字﹐然用之在人﹐飾以顏色﹐不失爲佳句。譬諸富家廚中﹐或得野蔬﹐以五味調和﹐而味自別﹐大異貧家矣。紹易君曰「凡詩有鼠字而無貓字﹐用則俗矣﹐子可成一句否﹖」予應聲曰「貓蹲花砌午。」紹易君曰「此便脫俗。」

「忠孝」二字﹐五七言古體用之則可。若能用於近體﹐不落常調﹐乃見筆力。於《送戍客南歸》詩云「莫渡汨羅水﹐回君忠孝腸。」此卽野蔬借味之法﹐而亦知此邪﹖

凡襲古人句﹐不能翻意新奇﹐造語簡妙﹐乃有愧古人矣。謝莊《月賦》﹕「洞庭始波﹐木葉微脫。」蓋出自屈平「洞庭波兮木葉下」。譬以石家鐵如意﹐攺制細巧之狀﹐此非古良冶手也。王勃《七夕賦》﹕「洞庭波兮秋水急。」意重气迫﹐而短於點化﹐此非偸狐白裘手也。許渾《送韋明府南遊》詩﹕「木葉洞庭波。」然措詞𨿽簡而少損气魄﹐此非縮銀法手也。

凡作文﹐靜室隱幾﹐冥搜邈然﹐不期詩思遽生﹐妙句萌心﹐且含毫咀味﹐兩事兼舉﹐以就興之緩急也。予一夕欹枕面燈而臥﹐因詠蜉蝣之句﹐忽機轉文思﹐而勢不可遏﹐置彼詩艸﹐率書嘆世之語云「天地之視人﹐如蜉蝣然﹔蜉蝣之觀人﹐如天地然。蜉蝣莫知人之有終也﹐人莫知天地之有終也。」

作詩本乎情景﹐孤不自成﹐兩不相背。凡登髙致思﹐則神交古人﹐窮乎遐邇﹐擊乎憂樂﹐此相因偶然﹐著形於絕迹﹐振響於無聲也。夫情景有異同﹐模寫有難易﹐詩有二要﹐莫切於斯者。觀則同於外﹐感則異於內﹐當自用其力﹐使內外如一﹐出入此心而無間也。景乃詩之媒﹐情乃詩之胚﹐合而爲詩﹐以數言而統萬形﹐元气渾成﹐其浩無涯矣。同而不流於俗﹐異而不失其正﹐豈徒麗藻炫人而已。然才亦有異同﹐同者得其貌﹐異者得其骨。人但能同其同﹐而莫能異其異。吾見異其同者﹐代不數人爾。

自古詩人養气﹐各有主焉。蘊乎內﹐著乎外﹐其隱見異同﹐人莫之辧也。熟讀初唐盛唐諸家所作﹐有雄渾如大海奔濤﹐秀拔如孤峯峭壁﹐壯麗如層樓疊閣﹐古雅如瑤瑟朱弦﹐老健如朔漠橫雕﹐淸逸如九臯鳴鶴﹐明淨如亂山積雪﹐髙遠如長空片雲﹐芳潤如露蕙春蘭﹐奇絕如鯨波蜃气﹐此見諸家所養之不同也。學者能集眾長合而爲一﹐若易牙以五味調和﹐則爲全味矣。

凡立意措辭﹐欲其兩工﹐殊不易得﹐辭有短長﹐意有小大﹐須構而堅﹐束而勁﹐勿令辭拙意妨。意來如山﹐巍然置之河上﹐則斷其源流而不能就辭﹔辭來如松﹐挺然植之盤中﹐窘其造物而不能發意。夫辭短意多﹐或失之深晦﹔意少辭長﹐或失之敷演。名家無此二病。

李羣玉《雨夜》詩﹕「請量東海水﹐看取淺深愁。」觀此悲感﹐無發不皓。若後削冗句﹐渾成一絕﹐則不減太白矣。太白《金陵畱別》詩﹕「請君試問東流水﹐別意與之誰短長。」妙在結語﹐使坐客同賦﹐論證更擅場﹖謝宣城《夜發新林》詩﹕「大江流日夜﹐客心悲未央。」陰常侍《曉發新亭》詩﹕「大江一浩蕩﹐悲離足幾重。」二作突然而起﹐造語雄深﹐六朝亦不多見。太白能變化爲結﹐令人叵測﹐奇哉﹗附羣玉詩云「遠客坐長夜﹐雨聲孤寺秋。請量東海水﹐看取淺深愁。窮愁重於山﹐終年壓人頭。朱顏與芳景﹐暗附東波流。鱗翼俟風水﹐靑雲方。孤燈冷素焰﹐虫響寒房幽。借問陶淵明﹐何物可忘憂﹖無因一酩酊﹐髙枕萬情休。」

都下一詩友過餘言詩﹐了不服善。余曰﹕𨿽古人詩﹐亦有可議者。蓋擅名一時﹐寧肯帖然受人底訶。又自謂大家气格﹐務在渾雄﹐不屑屑於句字之間﹐殊不知美玉微瑕﹐未爲全寶也。或睥睨當代﹐以爲世無敵﹐吐英華而媚千林﹐瀉河漢而澤四野。隻字求精工﹐花鳥催之不厭﹔片言失輕重﹐鬼神忌之有因。大哉志也﹗嗟哉人也﹗

夫尢景七情﹐合於登眺。若面前列羣鏡﹐無應不眞﹐憂喜無兩色﹐偏正惟一心﹔偏則得其半﹐正則得其全。鏡猶心﹐光猶神也。思入杳冥﹐則無我無物﹐詩之造玄矣哉﹗

或問作詩中正之法。四溟子曰「貴乎同不同之間﹕同則太熟﹐不同則太生。二者似易實難﹐握之在手﹐主之在心。使其堅不可脫﹐則能近而不熟﹐遠而不生。此惟超悟者得之。」

甲辰歲冬﹐余客居大梁﹐有李生者﹐屢過款宿﹐及晨起盥櫛﹐旭日射窗﹐因索新句。李云「曉日照疏窗。」余亦成「寒日澹虛牖」。賈子聞之曰「此出一機杼﹐而織手不同。」戊午歲從遊鄴下﹐夜酌王中宦別館﹐請示一字造句。以「燈」爲韻﹐予就枕構思﹐乃得三十四句云「煙葦出漁燈﹐書聲半夜燈﹐山扉樹裏燈﹐風幢閃佛燈﹐竹院靜禪燈﹐蛾影隔籠燈﹐星懸寶塔燈﹐心空一慧燈﹐風雨異鄕燈﹐捲客望村燈﹐鬼火戰場燈﹐除夜兩年燈﹐雪市減春燈﹐茅屋祗書燈﹐樹隱酒樓燈﹐穴鼠暗窺燈﹐殿列九華燈﹐星聚廣陵燈﹐棋罷暗篝燈﹐疏林見遠燈﹐蛩吟半壁燈﹐農談共瓦燈﹐屋漏夜移燈﹐明滅幾風燈﹐窗昏夢後燈﹐流螢不避燈﹐寒閨織錦燈﹐形影共寒燈﹐調鷹徹夜燈﹐海舶浪搖燈﹐夜泊聚船燈﹐霜風逼旅燈﹐靈焰鳳膏燈﹐春宮萬戶燈。」此行遠自邇之法﹐俾其自悟耳。及曉起﹐寒雀在前﹐有幽意﹐李吟一句云「羣雀噪前檐。」予應聲曰「檐日聚寒雀。」夫能寫眼前之景﹐須半生半熟﹐方見作手。李生亦佳士也﹐予嘗授之韻學﹐博記雅談﹐懸河瀉於廣席﹐使醉客復醒。其善用所長如此。

夫紳作詩者﹐其形也易腴﹐其气也易充﹔貫乎經史﹐粹乎旨趣﹐若江河有源﹐而滔滔弗竭﹐欲造名家﹐殊不難矣。凡擇韻平妥﹐用字精工﹐此𨿽細事﹐則聲律具焉。必先固基址而髙其梁棟﹐樓成壯麗﹐乃見工輸之大巧也。予昔遊都下﹐力拯盧楠之難﹐諸縉紳多其義﹐相與定交。艸茅賤子﹐至愚極陋﹐但以聲律之學請益﹐因折衷四方議論﹐以爲正式。及出詩艸﹐妍亦不忌﹐媸亦不誚﹐此虛心應接使然。得以優遊聖代﹐而老於嘯歌﹐幸矣。每惜禰衡《鸚鵡》一賦﹐而遽戕其生﹐可爲恃才傲物者誡。

己酉歲中秋夜﹐李正郎子朱延同部李於鱗王元美及余賞月。因談詩法﹐予不避譾陋﹐具陳顚末。於鱗密以指掐予手﹐使之勿言。予愈覺飛動﹐不輟。月丁乃歸。於鱗徒步相攜曰「子何太泄天機﹖」予曰「更有切要處不言。」曰「何也﹖」曰「其如想頭別爾﹗」於鱗默然。

余偕詩友周一之馬懷玉李子明﹐晚過徐比部汝思書齋﹐適唐詩一卷在幾﹐因而披閱﹐歷談聲律調格﹐以分正變。汝思曰「聞子能假古人之作爲己稿﹐凡作有疵而不純者﹐一經點竄則渾成。子聊試筆力﹐成則人各一大白﹐否則三罰而勿辭。如戴叔倫《除夜宿石頭驛》詩云﹕『旅館誰相問﹖寒燈獨可親。一年將盡夜﹐萬里未歸人。寥落悲前事﹐支離笑此身。愁顏與衰鬢﹐明日又逢春。』此晚唐入選者﹐可能搜其疵而正其格歟﹖」予曰「觀此體輕气薄如葉子金﹐非錠子金也。凡五言律﹐兩聯若綱目四條﹐辭不必詳﹐意不必貫﹐此皆上句生下句之意﹐八句意相聯屬﹐中無罅隙﹐何以含蓄﹖頷聯𨿽曲盡旅況﹐然兩句一意﹐合則味長﹐離則味短。晚唐人多此句法」遂勉更六句云「燈火石頭驛﹐風煙揚子津。一年將盡夜﹐萬里未歸人。萍梗南浮越﹐功名西向秦。明朝對淸鏡﹐衰鬢又逢春。」舉座鼓掌笑曰「如此气重體厚﹐非『錠子金』而何﹗」

梁比部公實曰「崔塗《歲除》詩云﹕『亂山殘雪夜﹐孤燭異鄕人。』觀此羈旅蕭條﹐寄意言表。全章老健﹐乃晚唐之出類者。戴叔倫《除夜》詩云﹕『一年將盡夜﹐萬里未歸人。』此聯悲感久客﹐寧忍誦之﹗惜通篇不免敷演之病。」

作詩譬如江南諸郡造酒﹐皆以曲米爲料﹐釀成則醇味如一。善飲者歷歷嘗之曰「此南京酒也﹐此蘇州酒也﹐此鎭江酒也﹐此金華酒也。」其美𨿽同﹐嘗之各有甄別﹐何哉﹖做手不同故爾。

古人作詩﹐譬諸行長安大道﹐不由狹斜小徑﹐以正爲主﹐則通於四海﹐略無滯阻滯。若太白子美﹐行皆大步﹐其飄逸沈重之不同﹐子美可法﹐而太白未易法也。本朝有學子美者﹐則未免蹈襲﹔亦有不喜子美者﹐則專避其故迹。𨿽由大道﹐跬步之間﹐或中或傍﹐或緩或急﹐此所以異乎李杜而轉折多矣。夫大道乃盛唐諸公之所共由者﹐予則曳裾躡ハ﹐由乎中正﹐縱橫於古人眾迹之中﹔及乎成家﹐如蜂采百花爲蜜﹐其味自別﹐使人莫之辧也。

凡作詩不宜逼眞﹐如朝行遠望﹐靑山佳色﹐隱然可愛﹐其煙霞變幻﹐難於名狀。及登臨非復奇觀﹐惟片石數樹而已。遠近所見不同﹐妙在含糊﹐方見作手。

予初冬同李進士伯承遊西山﹐夜投碧雲寺﹐並憩石橋﹐注目延賞。時薄靄﹐然澗泉奔響﹐松月流輝﹐頓覺塵襟爽滌﹐而興不可遏﹐漫成一律。及早起臨眺﹐較之昨夕﹐仙凡不同﹐此亦逼眞故爾。附詩云「並馬尋名寺﹐登髙藉短筇。飛泉鳴古澗﹐落月在寒松。石路經千轉﹐雲巖復幾重﹐人間多夢寐﹐論證聽上方鐘﹖」

章給事景南過余曰「子嘗云『詩能剝皮﹐句法愈奇』﹐何謂也﹖」曰「譬如天寶間李謫仙杜拾遺髙常侍岑嘉州王右丞賈舍人相與結社﹐每分題課詩﹐一時寧無優劣﹖或興髙者先得警策處﹐援筆立就﹐自能擅場。如秋間偶過園亭﹐梨棗正熟﹐卽摘取戢之﹐聊解饑渴﹐殊覺爽快人意。或有作﹐讀之悶悶然﹐尙隔一間﹐如摘胡桃並栗﹐須三剝其皮﹐乃得佳味﹐凡詩文有剝皮者﹐不經宿點竄﹐未見精工。歐陽永叔作《醉翁亭記》﹐亦用此法。」

禰正平《鸚鵡賦》﹐走筆立成﹐膾灸千古。譬如丹柰有色有味﹐到口卽佳﹐不假於剝皮也。

凡制作擊名﹐論者心有同異﹐豈待見利而變哉﹖或見有佳篇﹐面𨿽云好﹐默生毀端﹐而播於外﹐此詩中之忌也。或見有奇句﹐佯爲沈思﹐欲言不言﹐俾其自疑弗定﹐此詩中之姦也。或見名公巨卿所作﹐不拘工拙﹐極口稱賞﹐此詩中之諂也。諂者利之媒﹐尋者利之機﹐忌者利之蠹。然愼交則保名。三者有一﹐不能無損﹐如藥加硝黃之類﹐其耗於元气者多矣。

凡以詩求正者﹐在乎知己﹐否則無益﹐徒有自之誚。或終篇稱許﹐而不雌黃一字﹐恐有誤則貽笑爾。或灼見其疵﹐𨿽有奇字隱而不言﹐恐人完其美﹐振其名﹐是出於意﹐非忌而何﹖

範希文作《嚴子陵祠堂記》云「先生之徳﹐山髙水長。」李泰伯易「徳」爲「風」﹐至今彰希文之服善。此泰伯偶然爾。近有詞流﹐與人一字之益﹐每對眾言之﹐其不自廣也如此。及出所作﹐稱之則快意﹐議之則變色﹐𨿽杜少陵更正﹐亦不免忌心萌焉。夫偶定人之未安﹐何其自矜﹔竟沮人之有益﹐甘於自誤吁﹗彼何人哉﹖吁﹗彼何人哉﹗

大梁李生好記人惡詩﹐每每傳之一笑。予謂之曰「觀子胸中所蘊如此﹐則穢濁其心﹐安能吐芳泣發淸雅乎﹖子從我遊二十餘年﹐試誦我詩一篇或一聯﹐以見黃鍾瓦缶﹐聲調同異﹐則工拙兩存乎心﹐所論公平﹐靡不服矣。」生茫然無以對。

走筆成詩﹐興也﹔琢句入神﹐力也。句無定工﹐疵無定處﹐思得一字妥貼﹐則兩疵復出﹔及中聯愜意﹐或首或尾聲又相妨。萬轉心機﹐乃成篇什。譬如唐太宗用兵﹐甫平一僭竊﹐而復干戈疊起。兩獻捷﹐方欲論功﹐餘寇又延國討。百戰始定﹐歸於一統﹐信不易爲也。夫一律猶一統也﹐兩聯如中原﹐前後如四邊。四邊不寧﹐中原亦不寧矣。思有無形之戰﹐成有不賞之功﹐子建以詞賦爲燻績是也。

予一夕過林太史貞恆館畱酌﹐因談詩法妙在平仄四聲而有淸濁抑揚之分。試以「東」「董」「棟」「篤」四聲調之﹐「東」字平平直起﹐气舒且長﹐其聲揚也﹔「董」字上轉﹐气咽促然易盡﹐其聲抑也﹔「棟」字去而悠遠﹐气振愈髙﹐其聲揚也﹔「篤」字下入而疾﹐气收漸然﹐其聲抑也。夫四聲抑揚﹐不失疾徐之節﹐惟歌詩者能之﹐而未知所以妙也。非悟何以造其極﹐非諭無以得其狀。譬如一鳥﹐徐徐飛起﹐直而不迫﹐甫臨半空﹐翻若少旋﹐振翮復向一方﹐力竭始下﹐塌然投於中林矣。沈休文固已訂正﹐特言其大槪。若夫句分平仄﹐字關抑揚﹐近體之法備矣。凡七言八句﹐起承轉﹐合﹐亦具四聲﹐歌則揚之抑之﹐靡不盡妙。如子美《送韓十四江東省親》詩云「兵戈不見老萊衣﹐嘆息人間萬事非。」此如平聲揚之也。「我已無家尋弟妹﹐君今何處訪庭闈﹖」此如上聲抑之也。「黃牛峽靜灘聲轉﹐民江寒樹影稀。」此如去聲揚之也。「此別應須各努力﹐故鄕猶恐未同歸。」此如入聲抑之也。安得姑蘇鄒倫者﹐樽前一歌﹐合以金石﹐和以瑟琴﹐宛乎淸廟之樂﹐與子按拍賞音﹐同飲巨觥而不辭也。」貞恆曰「必待吳歌而後劇飲﹐其如明月何哉﹗」因與一醉而別。

夫平仄以成句﹐抑揚以合調。揚多抑少﹐則調勻﹔抑多揚少﹐則調促。若杜常《華淸宮》詩﹕「朝元閣上西風急﹐都入長楊作寸聲。」上句二入聲﹐抑揚相稱﹐歌則爲中和調矣。王昌齡《長信秋詞》﹕「玉顏不及寒鴉色﹐猶帶昭陽日影來。」上句四入聲相接﹐抑之太過﹔下句一入聲﹐歌則疾徐有節矣。劉禹錫《再過玄都觀》詩﹕「種桃道士歸何處﹐前度劉郎今又來。」上句四去聲相接﹐揚之又揚﹐歌則太硬﹔下句平穩。此一絕二十六字皆揚﹐惟「百畝」二字是抑。又觀《竹枝詞》所序﹐以知音自負﹐何獨忽於此邪﹖

杜牧之《開元寺水閣》詩云「六朝文物艸連空﹐天澹雲間今古同。鳥去鳥來山色裏﹐人歌人哭水聲中。深秋簾幕千家雨﹐落日樓臺一笛風﹐惆悵無因見範蠡﹐參差煙樹五湖東。」此上三句落腳字﹐皆自天其聲﹐韻短調促﹐而無抑揚之妙。因易爲「深秋簾幕千家月﹐靜夜樓臺一笛風」。乃示諸歌詩者﹐以予爲知音否邪﹖王摩詰《送少府貶郴州》許用晦《姑蘇懷古》二律﹐亦同前病。豈聲調不拘邪﹖然子美七言﹐近體最多﹐凡上三句轉折抑揚之妙﹐無可議者﹐其工於聲調﹐盛唐以來﹐李杜二公而已。

凡字有兩音﹐各見一韻﹐如二冬「逢」﹐遇也﹔一東「逢」﹐音蓬﹐《大雅》「鼉鼓逢逢」﹔四支「衰」﹐減也﹔十灰「衰」音崔﹐殺也﹐《左傳》「皆有等衰」﹔十三元「繁」﹐多也﹔十四寒「繁」﹐音盤﹐《左傳》「曲縣繁纓」﹔四豪「陶」﹐姓也﹐樂也﹔二蕭「陶」音遙﹐相隨之貌﹐《禮記》「陶陶遂遂」﹐臯陶﹐舜臣名。作詩宜擇韻審音﹐勿以爲末節而不詳考。賀知章《回鄕偶書》云「少小離鄕老大回﹐鄕音無攺鬢毛衰。」此灰韻「衰」字﹐以爲支韻「衰」字誤矣。何仲默《九日對菊》詩云「亭亭似與霜華斗﹐冉冉偏隨月影繁。」此元韻「繁」字﹐以爲寒韻「繁」字亦誤矣。予書此二詩﹐以爲作者誡。

阮籍《詠懷》詩﹕「𨿽云君子賢﹐明目安可能。」陸機《挽歌》﹕「殉歿身易亡﹐救子非所能。」潘尼《贈王元貺》﹕「膏蘭孰爲銷﹐濟治由賢能。」夏侯湛《東方朔贊》﹕「倜儻博物﹐觸類多能。」張平子《東京賦》﹕「因進距衰﹐表賢簡能。」《離騷》﹕「紛吾有此內美兮﹐又重之以能。」此協耐。王逸注﹕「熊屬多力﹐絕人之才者謂之『能』。然諸公皆本逸注。予謂蒸韻能協用於灰韻﹐猶存古意﹐何以效其穿鑿而費講邪﹖又「三足鱉」﹐唐徳誠禪師作頌﹐以此押韻云「三十年前坐釣臺﹐鉤頭往往得黃能。金鱗不遇空勞力﹐收拾絲綸歸去來。」

予客京時﹐李於鱗王元美徐子與梁公實宗子相諸君招余結社賦詩。一日﹐因談初唐盛唐十二家詩集﹐並李杜二家﹐孰可專爲楷範﹖或云沈宋﹐或云李杜﹐或云王孟。予默然久之﹐曰「歷觀十四家所作﹐咸可爲法。當選其諸集中之最佳者﹐錄成一帙﹐熟讀之以奪神气﹐歌詠之以求聲調﹐玩味之以衰精華。得此三要﹐則造乎渾淪﹐不必塑謫仙而畫少陵也。夫萬物一我也﹐千古一心也﹐易駁而爲純﹐去濁而歸淸﹐使李杜諸公復起﹐孰以予爲可教也。」諸君笑而然之。是夕﹐夢李杜二公登堂謂余曰「子老狂而遽言如此。若能出入十四家之間﹐俾人莫知所宗﹐則十四家又添一家矣。子其勉之﹗」

人盧浮邱名楠者﹐過鄴﹐訪予艸堂﹐樽酒款洽﹐因談﹕「作詩有難易遲速﹐方見做手不同。」盧曰「格貴雄渾﹐句宜自然。吾子何其太苦﹖恐刻削有傷元气爾。」曰「凡靜臥宜想頭流轉﹐思未周處﹐病之根也。數攺求穩﹐一悟得純﹐子美所謂『新詩攺罷自長吟』是也。吾子所作太速﹐若宿構然。再假思索﹐則無瑕之玉﹐倍其價矣。」盧曰「凡走筆率成一篇﹐𨿽欲求疵而治﹐竟不可得﹐做手定矣。柰何﹖」曰「觀子直寫胸中所蘊﹐由乎气勝﹐專效背水陣之法﹐久而𨿽熟﹐未必皆完篇也。子所作﹐惟以仙丹而療人間百病。予詩如扁鵲診脈﹐用藥不失病源。」盧曰「平生口喫不能劇談﹐但與子操筆對賦﹐各見所長。」予曰﹐這是盧生倔彊不服善處。然其佳句甚多﹐予每稱賞﹐但不能悉記。其《讀書秋艸園》﹐情景俱到﹐宛然入畫﹐比康藥「春艸」之句﹐更覺古老。妙哉句也﹗固哉人也﹗

予自正徳甲戌﹐年甫十六﹐學作樂府商調﹐以寫春怨﹐尙記首一闋云「隔花漏殘春夢醒﹐星斗落江城。珠箔金鉤低控﹐玉釵珊枕斜橫。畫堂前紫燕交飛﹐綠楊枝黃鳥和鳴。倚危欄﹐又看三月景﹐杳然不見多情。斷腸芳艸碧﹐﹝初未閱《太和正音譜》﹐故有硬字。﹞回首亂峯靑。」統若干曲﹐請正於鄕︸蘇東臯﹐東臯曰「爾童年愛作艷曲﹐聲口似詩﹐殆非詞家本色。初養精華而別役心機﹐孤此一代風雅何邪﹖」因教之作詩。澹泊自如﹐而不墜厥志。迄今五十餘年﹐播然一叟﹐惟詩是樂。動靜有時﹐而神逸於內﹐不知爲山林之小隱歟﹖爲市朝之大隱歟﹖蘇丈﹐吾師也﹐不得見我今日﹐悲哉﹗

作詩譬如有人日持箕帚﹐徧於市釐掃沙﹐簸而揀之﹐或破錢折簪﹐研討會銅片鐵﹐皆投之於袋﹐饑則歸飯﹐固不如意﹐往復不廢其業。久而大有所獲﹐非金則銀﹐足贍卒歲之需﹐此得意在偶然爾。夫好物得之固難﹐警句尢不易得。掃沙不倦﹐則好物出﹔苦心不休﹐則警句成。

人非雨露﹐而自澤者﹐徳也﹔人非金石﹐而自澤者﹐名也。心非源泉﹐而流不韻者﹐才也﹔心非鑑光﹐而照無偏者﹐神也。非徳無以養其心﹐非才無以充其气心猶舸也﹐徳猶舵也。鳴世之具﹐惟舸載之﹔立身之要﹐惟舵主之。士衡士龍有才而恃。靈運玄暉有才而露。大抵徳不勝才﹐猶泛舸中流﹐舵師失其所主﹐鮮不覆矣。

凡作詩文﹐或有兩句一意﹐此文勢相貫﹐宜乎雙用。如李斯上秦始皇書﹕「不問可否﹐不論曲直﹐非秦者去﹐爲客者逐。」王褒《聖主得賢臣頌》﹕「生於窮巷之中﹐長於蓬茨之下﹐無有遊觀廣覽之知﹐顧有至愚極陋之累。」秦漢以來﹐文法類此者多矣﹐自不爲病。王勃《尋道觀》詩﹕「玉笈《三山記》﹐金箱《五嶽圖》。」

駱賓王《題玄上人林泉》詩﹕「芳杜湘君曲﹐幽蘭楚客詞。」皆句意𨿽重﹐於理無害。若別更一句﹐便非一聯造物矣。至於太白《贈浩然》詩﹐前云「紅顏棄軒冕」﹐後云「迷花不事君」兩聯意頗相似。劉文房《靈祜上人故居》計﹐旣云「幾日浮生哭故人」﹐又雲「雨花垂淚共沾巾」﹐此與太白同病。興到而成﹐失於檢點。意重一聯﹐其勢使然﹔兩聯意重﹐法不可從。

《木蘭詞》云「問女何所思﹖問女何所憶﹖女亦無所思﹐女亦無所憶。東市買駿馬﹐西市買鞍韉﹐南市買轡頭﹐北市買長鞭。」此乃信口道出﹐似不經意者﹐其古朴自然﹐每而不亂。若一言了問答﹐一市買鞍馬﹐則簡而無味﹐殆非樂府家數。「萬里赴戎機﹐關山度若飛。朔气傳金柝﹐寒光照鐵衣。將軍百戰死﹐壯十士年歸。」絕似太白五言近體﹐但少結句爾。能於古調中突出幾句律調﹐自不減文姬筆力。「雄兔腳撲朔﹐雌兔眼迷離。雙兔傍地走﹐安能辧我是雄雌﹖」此結最著題﹐又出奇語﹐若缺此四句﹐使六朝諸公補之﹐未必能道此。

謝靈運《折楊柳行》﹕「鬱鬱河邊樹﹐靑靑野田艸。」此對起𨿽有模仿﹐而不失古調。至於「騷屑出穴風﹐揮霍見日雪」﹐此亦對起﹐用於中則穩帖。卓文君《白頭吟》﹕「皚如山上雪﹐皎如雲間月。」其古雅自是漢人語。鮑明遠擬之曰「直如朱絲繩﹐淸如玉壺冰。」此亦用漢人機軸﹐𨿽能織文錦羅﹐惜時樣不同爾。

子美《遣意》二首﹐皆偏入格。「四更山吐月﹐殘夜水明樓。」突然而起﹐似對非對﹐而不失格律。時孤城四鼓﹐睡起憑髙﹐則前山半吐月矣。其淸景快人心目﹐作者可以寫其眞﹐良工莫能狀其妙﹐不待講而自透徹﹐此豈偶然得之邪﹗此豈冥然思之邪﹗至於「囀枝黃鳥近﹐泛渚白鷗輕」﹐此亦對起﹐頗似簡板。況用二虛字﹐意多气靡﹐緩於發端。夫鳴於枝上者黃鳥﹐則近而可親﹔泛於渚次者白鷗﹐則輕而可愛。著於前聯則可。子美起對固多切者﹐宜在中而不宜在首﹐此近體定法也。又《寄劉峽州四十韻》﹐末二句云「江湖多白鳥﹐天地有靑蠅。」長律自無徹尾聲屬對﹐若蒸韻不窮﹐想更有布置。

陳思王《五遊》詩云「披我丹霞衣﹐襲我素霓裳。徘徊文昌殿﹐登陟太微堂。上帝休西靈﹐欞﹐羣後集東廂。帶我瓊瑤佩﹐漱我沆瀣漿。路躕玩靈芝﹐徙倚弄華芳。王子奉仙藥﹐羨門進奇方。」此皆兩句一意﹐然祖於古樂府。觀其《陌上桑》﹕「湘綺爲下裙﹐紫綺爲上襦。耕者忘其犁﹐鋤者忘其鋤。」《焦仲卿妻》﹕「東西植松柏﹐南北種梧桐。枝枝相覆蓋﹐葉葉相交通。」《相逢行》﹕「黃金爲君門﹐白玉爲君堂。」《羽林郎》﹕「長初連理帶﹐廣袖合歡裙。」此皆古調﹐自然成對。陳思通篇擬之﹐步驟𨿽似五言長律﹐其辭古气順如此。

宗考功子相過旅館曰「子嘗謂作近體之法﹐如孫登請客。未諭其旨﹐請詳示何如﹖」曰「凡作詩先得警句﹐以爲發興之端﹐全章之主。格由主定﹐意從客生。若主客同調﹐方謂之完篇。譬如蘇門山深松艸堂﹐具以琴樽﹐其中綸巾野服﹐兀然而坐者﹐孫登也。如此主人﹐庸俗輩不得躋其階矣。惟竹林七賢﹐相繼而來﹐髙雅如一﹐則延之上坐﹐始足其八數爾。」子相曰「若作古體﹐亦用此法﹐可乎﹖」曰「凡作古體近體﹐其法各有異同﹐或出於有意無意之間﹐妙之所由來﹐不可必也。妙則天然﹐工則渾然﹐二體之法﹐至矣盡矣。」

嘉靖間﹐有初學詩者﹐開口便多奇气。此𨿽天賦美質﹐其成之敗之﹐則又在乎人矣。專尙奇者﹐乃盛唐之端﹐晚唐之漸也。譬遊五嶽﹐出門有伴引之﹐循乎大道而不失其正﹔否則歧路之間﹐又分歧路﹐愈失愈遠﹐而流蕩莫之返矣。正者﹐奇之根﹔奇者﹐正之標。二者自有重輕。若歧而又奇﹐則墮於長吉之下。惜乎﹗長吉不與陳拾遺同時﹐得一印正﹐則奇正相兼﹐造乎大家﹐無可議者矣。

和古人詩﹐起自蘇子瞻。遠謫南荒﹐風土殊惡﹐神交異代﹐而陶令可親﹐所以飽惠州之飯﹐和淵明之詩﹐藉以自遣爾。本朝有和唐音者﹐得一繭而抽萬絲﹐逞獨能而敵眾妙﹐專以坡老爲口實﹐則兩心異同﹐識者自當見之。譬一武士﹐登九里山﹐觀古戰場﹐命人掘地﹐因得折戟斷劍﹐余矢缺刀﹐乃自稱元戎﹐前與韓彭諸將對敵﹐戰則無功﹐敗則取笑﹐其不自量也﹐愚哉﹗

凡作詩﹐悲歡皆由乎興﹐非興則造語弗工。歡喜之意有限﹐悲感之意無窮。歡喜詩﹐興中得者𨿽佳﹐但宜乎短章﹔悲感詩﹐興中得者更佳﹐至於千言反覆﹐愈長愈健。熟讀李杜全集﹐方知無處無時而非興也。

予客都門﹐雪夜同張茂參劉成卿二計部酌酒談詩。茂參曰「賈舍人《早朝大明宮》詩及諸公和者﹐可能定其次第否﹖」予曰「有美玉羅於前﹐其色赤黃白黑﹐爛然相輝﹐色𨿽異而溫潤則同﹐予非玉工﹐焉能品其次第哉﹗成卿世之宗匠﹐盍先定之。」成卿曰「予僭評之﹐何異蠡測海爾。杜其一也﹐王其二也﹐岑其三也﹐賈其四也。」予曰「子所論詎敢相反。顚之倒之﹐則伯仲叔季定矣。賈則气渾調古﹐岑則詞麗格雄﹐王杜二作﹐各有短長﹐其次第猶是一輩行。或有擬之者﹐難與爲倫。」茂參曰「使諸公有知﹐許誰爲同調邪﹖」

作詩能不自滿﹐此大雅之胚也。𨿽躋上乘﹐得正法眼評之尢妙。勤以旱之﹐苦以精之﹐謙以全之。能入乎天下之目﹐則百世之目可知。

夫才有遲速﹐作有難易﹐非謂能與不能爾。含毫攺削而工﹐走筆天成而妙﹔其速也多暗合古人﹐其遲也每創出新意﹔遲則苦其心﹐速則縱其筆。若能處於遲速之間﹐有時妙而純﹐工而渾﹐則無適不可也。

李商隱作《無題》詩五首﹐格新意雜﹐托寓不一﹐難於命題﹐故曰「無題」。本朝何李二公﹐各擬一首﹐惜未完美。鄴下杜約夫亦擬四首﹐皆佳。然太淸則寒﹐气薄不壽。附其詩云﹕一「內家標格破時妝﹐萬引千呼出洞房。楚曲風煙愁倩女﹐武陵花月夢仙郎。故開金索飛鸚鵡﹐偶弄瓊簫下鳳凰。恩怨自思成底事﹐坐看疏雨濕丁香。」二「月明獨立桂花陰﹐惆悵恩多怨亦深。並逐鴛鴦眞有意﹐雙開菡萏本無心。班姬苦思題團扇﹐卓女幽情托素琴。天畔彩雲休散卻﹐鳳臺此夜會知音。」三「楊柳遙遮百尺樓﹐水晶簾箔護嬌羞。鄰姬鬥巧輸瓊佩﹐公子聽歌贈玉鉤。靑鳥暗隨明月落﹐彩雲虛傍碧天流。庭花爛熳春無限﹐不信盧郎負莫愁。」四「美人初試石橊裙﹐縹緲飛香別院聞。玉笛臨風吹《折柳》﹐錦機向月織回文。花殘金穀鶯聲寂﹐天斷湘江雁影分。憑仗隴梅將信息﹐蓬山遙隔萬重云。」

大梁田深甫從李獻吉遊﹐嗜酒詩﹐十三科不第﹐終於兵部司務。嘗擬少陵《秋興》詩﹐得盛唐气骨﹐眼中不多見也。附詩二首云﹕一「宮梧隕翠翠下承明﹐禦水流寒繞帝京。北極天連鵲觀﹐西山雲起鳳凰城。露凝雙闕開金掌﹐月照千門鎖玉衡。惟有伶俜梁苑客﹐旅魂零落不勝情。」二「西山龍藏五雲團﹐聞說先皇此鑾。百道泉光飛寶地﹐萬年松影靜瑤壇。綺羅香寢幽花閉﹐劍聲沈曙月寒。玉蕊瓊枝長不老﹐空餘輦路石漫漫。」

昔予嘗遊京西玉巖山蘭若﹐松下拂石而坐﹐微作吟哦聲。適來一叟﹐問曰「子何爲邪﹖」曰「賦詩遺興爾。」予時揮扇﹐叟曰「偶得一句﹐請對之﹕『山寺風涼何用扇﹖』」予應聲曰「江樓月朗不須燈。」叟曰「眞一詩人也。」曳杖而去﹐問諸僧﹕「此爲論證﹖」曰「山下劉都督也。」翌日﹐諸縉紳聞之曰「彼村叟以童子對而考一詩人﹐可笑﹗」

人盧浮邱﹐豪俊士也﹐負才傲物﹐人多忌之。曾以詩忤蔣令﹐令枉以疑獄﹐幾十五年不決。余愛其才﹐且憫其非罪﹐遂之都下﹐歷於公卿間﹐暴白而出之。因《感懷》詩云「長存排難意﹐遂有泛交情。」以示比部李滄溟。滄溟曰「數年常聞髙論﹐皆古人所未發﹐余每心服﹐可謂知己﹐而亦以爲泛交之流耶﹖」指其詩而頷之者再。大司徒張龍岡過南都﹐謂諸縉紳曰「四溟子以我輩爲泛交﹐可訝也。」

余聞二公之言﹐心甚歉然。夫盧生得免﹐予願少遂﹐作詩自況﹐偶得之耳。二公譏之﹐其亦孟子所謂「固哉」者歟﹖附滄溟寄餘詩云「向來燕市飲﹐此意獨飛揚。把袂看人過﹐論詩到爾長。世情搖白首﹐吾道指滄浪。去信俱貧病﹐風塵動涉茫。」

予客京師﹐有一縉紳相善﹐嘗謂予曰「每見人惡詩﹐予意憎之而不樂交也。」曰「予則異於是。若以詩定交﹐海內寧幾人邪﹖或有不讀書者﹐知我爲詩人而加禮﹐豈可沮其誠乎﹖譬如郊外古剎﹐凡田翁村嫗﹐往往焚香禮佛﹐惟恐竭誠不逮﹐安知有三乘五蘊之妙﹖使如來復生﹐亦不鄙其愚也。夫作詩才有不同﹐各由工拙。愛憎系乎爲人﹐詩何與焉﹖」縉紳笑而然之。吳僧道潛嗜詩﹐憎凡子如讎﹐此性褊尢甚。附詩云「數聲柔櫓滄浪外﹐何處江村人夜歸。」

嘉靖戊午歲夏日﹐余偕浙東莫子明遊嵩山少林﹐及至蘆巖﹐觀泉奔流界壁﹐泠然灑心﹐因得「飛泉漏河漢」之句。子明曰「此全襲太白『飛流直下三千尺﹐疑是銀河落九天』﹐略無點化。」予曰「約繁爲簡﹐乃方士縮銀法也。」附詩云「才探二室勝﹐又過一禪家。淨愛莓苔色﹐香憐エ葡花。飛泉漏河漢﹐疊嶂擁煙霞。心自有天竺﹐西方行路賒。」

成臯王傳易及子玄易問作詩有「縮銀法」﹐何如﹖予因舉李建燻詩「未有一夜夢﹐不歸千里家」﹐此聯字繁辭拙﹐能爲一句﹐卽縮銀法也。限以米香。香及半﹐玄易曰「歸夢無虛夜。」香幾盡﹐傳易曰「夜夜鄕山夢寐中。」予曰「一速而簡切﹐一遲而流暢。其悟如池中見月﹐淸影可掬。若益之以勤﹐如大海息波﹐則天光無際。悟不可恃﹐勤不可間。悟以見心﹐勤以盡力。此學詩之梯航﹐當循其所由而極其所至也。」翌日﹐傳易復問余曰「昨所談建徠之作﹐句穩意切﹐莫辧其疵﹐無乃虛字多邪﹖」予曰「晚唐人多用虛字﹐若司空曙『以我獨沈久﹐愧君相見頻』﹐戴叔倫『此別又萬里﹐少年能幾時』﹔張籍『旅泊今已遠﹐此行殊未歸』﹐馬戴『此境可長往﹐浮生自不能』﹐此皆一句一意﹐𨿽瘦而健﹐𨿽粗而雅。蓋建徠兩句一意﹐則流於議論﹐乃書生講章﹐未嘗有一夜之夢而不歸乎千里之家也。歐陽永叔亦有此病。《明妃曲》﹕『耳目所及尙如此﹐萬里焉能制夷狄。』夫『耳目』之『所及』者『尙』然『如此』﹐況『萬里』之外﹐『焉能制』其『夷狄』也哉﹗」傳易曰「然。」

秋夕予過北園宗禪師精舍﹐鄰有朱道人亦來﹐因談及虎溪三笑事。宗乃誦皇甫曾送邕上人詩﹕「晚與門人別﹐依依出虎溪。」予曰「此結用事太泛﹐趁韻而已。」宗曰「今夕與公繼此故事﹐若不各一詩﹐我輩幸矣。」時皎月在天﹐涼飆振木﹐淸景可愛。徘徊於露艸之間﹐漫成一律云「二髙多道气﹐吾欲共巖棲。瑤艸元無種﹐靑蓮不染泥。鶴鳴丹鼎外﹐月在法云西。相送眞成笑﹐分明過虎溪。」朱曰「此時三笑𨿽同﹐吾輩愧遠公靜修多矣。」相送園西而別。

嘉靖甲寅春﹐予之京﹐遊好餞於郭北申幼川園亭。趙王枕易遺中使畱予曰「適徐左史致政歸楚﹐欲命諸王縉紳輩賦詩志別﹐急不能就﹐子盍代作諸體二十篇﹐以見鄴下有建安風﹐何如﹖」予曰「諾。明午應教畢﹐北首路矣。」幼川曰「果哉斯言﹗有才固敏﹐何興能長。況詩備諸體﹐焉得寸心立意﹐而卒應紛然﹐以臻精妙﹐信乎不易。昔江文通擬古諸作﹐豈在一朝一夕而振藻思哉﹖」曰「予試擴公輸子之法﹐遽造宮殿﹑樓閣﹑臺館﹑亭榭﹐並築基址﹐齊構梁棟﹐及其妙轉心機﹐詰旦歷觀落成﹐則輪奐一新﹐丹碧相耀﹐此見作手變化也。夫欲成若干詩﹐須造若干句﹐皆用緊要者﹐定其所主﹐景出想象﹐情在體巾﹐能以興爲衡﹐以思爲權﹐情景相因﹐自不失重輕也。如十成六七﹐或前後缺略﹐句字未穩﹐皆沓於案﹐息燈而臥﹔曉起﹐復檢諸作﹐更益之﹔所思少窒﹐仍放過﹐且閱他篇﹐不可執定﹐復酌酒酣臥﹔迨心思稍淸﹐起而裁之﹐三復探頤﹐統歸於渾成。若必次第而成﹐則興易衰而思易疲矣。愚見是否﹖」幼川曰「吾見難其易者得其一﹐未見易基俊者得其多。以一爲難則工﹐以多爲易而能工邪﹖梁周興嗣帝命以千字限一夕成文﹐蓋擊乎生死。子與之不同﹐何苦乃爾﹖」曰「予用背水陣法﹐頗類興嗣。旣言不愆行期﹐自不容緩。愜知己之意﹐折妒者之心﹐使異地則不能也。」迨午﹐中徵詩﹐付以全稿轉上。幼川曰「子才如此﹐王左右惡得無忌。昔聞盧生楠以詩獲罪蔣令﹐子爲徧陳當道﹐始脫其獄﹐由此人皆稱重。若不虛己﹐是亦盧楠而救盧楠﹐其不免夫﹖」予謝曰「知我者鮑子也。」

嘉靖戊申歲﹐曾總制銑以復河套事﹐及夏閣老言﹐俱被姦諛陷於刑戮。上以科道不言﹐命錦衣衛徧加捶楚﹐其蔓連多矣。辛丑歲﹐李贊畫尙倫預有此議﹐竟不果。予賦詩慰之曰「獻策金門空自歸﹐馬頭西向逐雲飛。長城夜月催刁鬥﹐靑海嚴霜犯鐵衣。秋到連庭能禦虜﹐古來功業在知機。百年幾欲收河套﹐多少英雄有是非。」夏公婚吳郎中舂﹐以是詩達公所﹐公慨然和之﹐其詩不傳。此聞之李鴻臚寶云。壬戌歲﹐嚴閣老嵩罷歸江南﹐會諸縉紳談及河套不可復取﹐曰「謝四溟山人獨有先見。」此聞之鄒處士倫云。嵩論與鄙見略同﹐然借此成曾夏二公獄﹐另有史氏之評。

予初秋遊都下韋園﹐暮歸值雨﹐遂畱殷太史正夫書齋﹐秉燭獨酌。正夫曰「聞子能鍼唐詩之病﹐勿祕其法。」予因檢宋之問《宴山亭》詩「攀巖踐苔易﹐迷路出花難」﹐不及駱賓王《詠雁》「帶月淩空易﹐迷煙逗浦難」﹐用韻妥帖。復檢劉長卿《雨中過靈光寺》詩「向人寒燭靜﹐帶月夜鐘深」﹐不及皇甫曾《晚至華陰》「雲霞仙掌出﹐松柏古祠深」﹐韻亦妥帖。正夫曰「前二韻欠穩﹐子試定之。」曰「攀巖踐苔滑﹐迷路出花遲。」「向人寒燭靜﹐隔寸夜鐘微。」正夫曰「宋劉二詩﹐譬猶髙堂大廈﹐梁棟不加華藻﹐未爲完美。子𨿽斗良材﹐惜未結構﹐但築樓閣之基爾﹐勞思何益。凡閱古人之詩﹐輒有采取﹐或因拙致工﹐因繁爲簡﹐其珠玉歸囊﹐便是自家物﹐不愈乎六朝蹈襲以成風﹖此作者祕法﹐但不滯其機爾。」予曰「聞此確論﹐知其無妒也。」

木玄虛《海賦》﹕「陰火潛然。」顧況《送從兄使新羅》詩﹕「陰火暝潛燒。」張祜《送徐彥夫南遷》詩﹕「陰火夜長然。」王初《南中》詩﹕「陰火雨中生。」凡作詩不惟專尙新奇﹐𨿽雷同必求獨勝。王能鏈句﹐晚唐亦知此邪﹖

《太玄經》《劇卦》﹕「海水羣飛。」庾信《和張侍郎》詩﹕「成羣海水飛。」呂溫《諸葛武侯廟原先》﹕「四海飛水。」然庾呂沿襲﹐兩拙並見﹐不若陸云《答平原》全用無議也。有客益爲七言﹐曰「海水羣飛天混茫。」尢爲警策。譬如冶人能接伏波銅柱﹐爲插天之標﹐而不見其迹也。

學《選》詩不免乎套子﹐去套子則語新而句奇。務新奇則太工﹐辭不流動﹐气乏渾厚。如辭勝气﹐气勝辭﹐套子用否之間﹐善作者不墮於一隅也。

一夕﹐朱駕部伯鄰招飲官舍﹐因閱《雅音會編》﹐予笑曰「此康生偶爾集次﹐始爲近體泄機也。且如東韻幾二百字﹐其穩當可用者﹐應題得句﹐大抵不出十餘字﹐但前後錯綜不同爾。統觀諸家之作﹐其文勢句法﹐判然在目﹐若品匯諸韻相間﹐不露痕迹﹐而妙於藏用也。或得其捷要而易入﹐或窺其淺近而深求。夫百篇同韻﹐當度古人押字不苟處﹐能造奇語於眾妙之中﹐非透悟弗能也。或才思稍窘﹐但搜字以補其缺﹐則非渾成气格﹐此作近體之獘也。」伯鄰曰「觀其排律﹐或百韻﹐或三一十韻﹐意思繁衍﹐句法變化﹐眾險疊出而益勝﹐但擇穩當者﹐信乎不多也。」予曰「短律貴乎精工﹐長律宜浩瀚奇崛﹐其法不可並論。」

作詩有專用學問而堆垛者﹐或不用學問而勻淨者﹐二者悟不悟之間耳。惟神會以定取捨﹐自趨乎大道﹐不涉於歧路矣。譬如楊升庵狀元謫戍滇南﹐猶尙奪得侈﹐其粳﹑糯﹑黍﹑稷﹑脯﹑﹑ゾ﹑種種羅於前﹐而箸不周品﹐此乃用學問之癖也。又如客遊五臺山訪禪侶﹐廚下見一胡僧執爨﹐但以淸泉注釜﹐不用粒米﹐沸則自成飠粥。此無中生有﹐暗合古人出處。此不專於學問﹐又非無學問者所能到也。予因六祖惠能不識一字﹐參禪入道成佛﹐遂在難處用工﹐定想頭﹐鏈心機﹐乃得無米粥之法。詩中難者﹐莫過於情詩﹐然樂府尢盛於元﹐千萬人口中咀嚼﹐外無遺景﹐內無遺情﹐𨿽有作者﹐罕得新意。姑借六祖之悟﹐以示後學﹐誠以六祖之心爲心﹐而入悟也弗難矣。因擬《別調曲》三首﹕「家信鄴城門向西﹐靑樓上與鄴城齊。郎行好記門前柳﹐春夢南來路不迷。」「夜深別酒見微醺﹐趙舞燈前猶向君。從此腰肢瘦無力﹐牀頭間殺石橊裙。」「木落天寒郎欲行﹐樽前離怨一鳴箏。燕姬纖手調新曲﹐不是西樓今夜聲。」《怨歌行》二首﹕「澹妝寂寞妾愁深﹐若个濃妝歡至今。郎到薊門傳尺素﹐論證知濃澹在郎心。」「長夜寒生翠幕低﹐琵琶別調爲誰淒﹖君心無定如明月﹐才照樓東復轉西。」《遠別曲》一首﹕「阿郎幾載客三秦﹐長憶儂家漢水濱。門外兩株烏臼樹﹐叮嚀說向寄書人。」《搗衣曲》一首﹕「秦關昨寄一書歸﹐百戰郎從劉武威。見說平安收涕淚﹐梧桐樹下搗寒衣。」

陳一庵太守因徽藩誣春天﹐謫戍瓊州﹐寓邱文莊別墅﹐日詩酒。每聞縉紳間盛稱蘇舜澤總制《雪》詩﹕「初隨鳴雨喧相續﹐轉入飄風靜不聞。」寫景入微﹐非老手不能也。若楊誠齋「篩瓦巧從疏處透﹐跳階誤到暖邊融」﹐便是宋人本色。

凡字異而意同者﹐不可槪用之﹐宜分乎彼此﹐此先聲律而後義意﹐用之中的﹐尢見精工。然禽不如鳥﹐翔不如飛﹐莎不如艸﹐涼不如寒﹐此皆聲律中之細微。作者審而用之﹐勿專於義意而忽於聲律也。

◎補

古樂府云「有所思﹐���江�。���遺君﹐雙珠玳瑁簪。」此承�三��������難因學此句發端云﹕奉��卮���﹐����之雕琴」﹐元微之《金當玉歌》云「������之玉﹐金鎖禹步之流珠。」歐陽永叔《��原�》云「酌君以荊州魚枕之蕉﹐贈君以宣城鼠須之管。」黃山谷《送王郎》云「酌君以蒲城桑落之酒﹐泛君以湘累秋菊之英。」明遠不以古樂府爲法﹐而起語突出﹐諸公轉相效尢﹐何也﹖

●卷四

白樂天《畫竹歌》云「西業七莖勁而健﹐省向天竺寺前石上見。東叢七莖勁而健﹐省向天竺寺前石上見。東叢八莖疏且寒﹐憶曾湘妃廟裏雨中看。」此作造語淸潤﹐讀者襟抱灑然﹐能發萬里之興﹐所謂淘沙揀金﹐難得之句也。釋景云《畫松》詩云「畫松一似眞松樹﹐且待思量記得無﹖憶在天臺山上見﹐石橋南畔第三株。」此詩全襲樂天﹐未見超絕。皎然所論「三偸」﹐云公可當一二。

《世說新語》﹕徐孺子九歲時﹐嘗月下戲。或云「若令月中無物﹐當極明邪﹖」子美詩﹕「斫卻月中桂﹐淸光應更多。」意祖於此。造句奇拔﹐觀者不覺用事﹐所謂「讀書破萬卷﹐下筆如有神」﹐杜老不欺人也。

岑參《寄左省杜拾遺》詩云「聯步趨丹陛﹐分曹限紫微。曉隨天仗入﹐暮惹禦香歸。白髮悲花落﹐靑雲羨鳥飛。聖朝無闕事﹐自覺諫書稀。「杜甫《答岑補闕見贈》云「窈窕淸禁闕﹐罷朝歸不同。君歸丞相後﹐我往日華東。冉冉柳枝碧﹐娟娟花蕊紅。故人得佳句﹐獨贈白頭翁。」岑詩警絕﹐杜作殊不愜意。譬如善弈者﹐偶爾輕敵﹐輸此一著。

岑嘉州《初至犍爲作》云「山色軒楹內﹐灘聲枕席間。艸生公府靜﹐花落訟庭閒。雲雨連三峽﹐風塵接百蠻。到來能幾日﹐不覺鬢毛斑。」此結突如起句﹐謂之「兩頭蛇」。予因以完造物首尾聲自具﹐更煉中聯﹐不失格律。然論文貴嚴﹐亦不免吹毛求疵之誚。附云「之官能幾日﹐兩鬢易成斑。雷雨低三峽﹐風塵暗百蠻。鳥啼公府靜﹐花落訟庭閒。獨夜饒詩思﹐灘聲枕席間。」

瀋王西屏道人《寄懷大司馬郭公》二首﹕「憶昔論交卽見知﹐幾年良晤信難期。停雲北極頻回首﹐落木西風獨賦詩。金鼎鹽梅殷相業﹐玉階劍履漢官儀﹐。君今選將淸邊徼﹐畫省憂心退食遲。」「徵驂別後幾登樓﹐極目山川憶舊遊。霜華寒已Ё﹐冥冥云物夕仍畱。九關甲士圖功日﹐三輔丁男習戰秋。聞道天驕還北遁﹐萬年佳气繞皇州。」二詩辭雅气暢﹐造詣不凡。前聯典重﹐不減少陵﹕後聯假對干支﹐極妙。許用晦「年長每勞推甲子﹐夜寒初共守庚申」﹐實對干支﹐殊欠渾厚﹐無乃晚唐本色歟﹖

許用晦釋淸塞皆以「甲子」「庚申」爲的對﹐予病其粗直﹐且非正格。因次用晦之韻﹐聊寄興爾。附《贈王山人》詩﹕「丹侶相期貰酒頻﹐飛來野鶴老於人。世輕俗物非關傲﹐庭有仙芝未是貧。半嶺飡霞延甲子﹐孤燈照夜守庚申。碧桃又發花千樹﹐誰向深山共好春﹖」

詩中罕用「血」字﹐用則流於粗惡。李長吉《白虎行》云「衮龍衣點荊卿血。」顧逋翁《露靑竹鞭歌》云「碧鮮似染萇弘血。」二公妙於句法﹐不假調和﹐野蔬何以有味。

詩有至易之句﹐或從極難中來﹐𨿽非緊關處﹐亦不可忽。若使一句齟齬﹐則損一篇元气矣。

梁簡文《怨歌行》云「十五頗有餘﹐日照杏梁初。」起句似相承者。譬諸叢花缺處﹐半出美人繡襦﹐不見螓首蛾眉﹐可能無恨﹐況襲《陌上桑》而用之突然﹐或易爲《窈窕誰家姝》﹐庶得平穩﹐不失起語格式。

凡作詩要情景俱工﹐𨿽名家亦不易得。聯必相配﹐健弱不單力﹐燥潤無兩色。能用此法﹐則不墮歧路矣。少陵狀景極妙﹐巨細入玄﹐無可指擲者。寫情失之疏漏﹐若「讀書難字過﹐對酒滿壺頻」﹐上句眞率自然﹐下句爲韻所拘爾。昌黎寫情亦有佳者﹐若「飲中相顧色﹐別後獨歸情」﹐辭澹意濃﹐讀者靡不慨然。每拙於寫景﹐若「露排四岸艸﹐風約半池蘋」﹐下句淸新有格﹐上句聲調齟齬﹐使無完篇﹐則血脈不周﹐病在一譬故爾。

甲子歲秋日﹐予赴晉陽故人之招﹐栗晉川畱餞園亭﹐以詩志別﹐分韻得「秋」字﹐援筆立就﹐一气渾成。湧若長江大河﹐滔滔拍天﹐而劃然中斷﹐其意見於言表﹐淸雅不減劉文房﹐气格過之。附詩云「盍簪方宴晤﹐引轡復西遊。艸白晉陽路﹐霜淸汾水秋。詩名無去信﹐客計有淹畱。心在浮雲外﹐飄然不系舟。」

詩賦各有體制﹐兩漢賦多使難字﹐堆垛聯綿﹐意思重疊﹐不害於大義也。詩自蘇李五言曁《十九首》﹐格古調髙﹐句平意遠﹐不尙難字﹐而自然過人矣。詩用難韻﹐起自六朝﹐若庾開府「長代手中興衰」﹐沈東陽「願言反魚★」﹐從此流於艱。唐陸龜蒙「織作中流百尺ヶ」﹐韋莊「淺薄不悠悠去似糸並」﹐「ヶ」﹑「糸並」二字﹐近體尢不宜用。譬若王羲之偕諸賢於蘭亭禊﹐適髙麗使者至﹐遂延之席末﹐流觴賦詩﹐文雅𨿽同﹐加此眼生者﹐便非諸賢气象。韓昌黎柳子厚長篇聯句﹐字難韻險﹐然誇多斗靡﹐或不可解。拘於險韻﹐無乃庾沈啟之邪﹖

陳思王《白馬篇》﹕「俯身散馬蹄。」此能盡馳馬之狀。《鬥鷄》詩﹕「觜落輕毛散。」善形容斗難之勢。「俯」﹑「落」二字有力﹐一「散」字相應。然造語太工﹐六朝之漸也。

瀋憲王南山《和懶云上人韻》曰「幽徑斷行路人蹤﹐浮圖對遠峯。結冰堅碧沼﹐凝雪老靑松。雙樹下開講﹐千燈中現容。天空雨花徧﹐門有白雲封。」此作妙於禪語﹐使王摩詰見之﹐亦當心服。若寧獻王臒仙周憲王誠齋﹐𨿽皆嗜詩﹐相去懸絕矣。

嘉靖壬子春﹐予遊都下﹐比部李於鱗王元美徐子與梁公實﹑考功宗子相諸君延入詩社。一日﹐署中命李畫士繪《六子圖》﹐列座於竹林之間﹐顏貌風神﹐皆得虎頭之妙。自戲爲贊曰「我是眞汝﹐汝非眞我。」因拘於哿韻﹐不能成章。迄今丙寅春﹐旅寓上黨﹐偶用古韻﹐乃成曰「兩鬢﹛髟監﹜﹛髟參﹜﹐一身麼麼。﹝上聲。﹞我是眞汝﹐汝非眞我。我嘯我歌﹐汝聲汝啞。人生多愆﹐眞不如假。循迹山中﹐忘言月下。嗟哉暮年﹐何時願果﹖」或謂吻合禪機﹐前身亦緇流中人也。

或曰「江韻不附於陽韻之後﹐而附於東﹑冬之後﹐何哉﹖」曰「江韻之字﹐皆出於東﹑冬二韻﹐若金傍著工爲『』﹐木傍著『舂』爲『樁』﹐余類此。凡作古詩三韻互用﹐謝康樂《田南謝園》詩曰「樵隱俱在山﹐由來事不同。卜室倚北阜﹐啟扉面南江。」漢魏諸賢如此尢多。

凡「山河」「郎廟」之類﹐顚倒通用﹐若「天地」不可倒用﹐倒則爲泰卦。曹子建《桂之樹行》曰「下下乃窮極地夫。」豈別有見耶﹖又如「詩酒」「兒女」﹐皆兩物也﹐倒則爲一矣。

賈誼上疏曰「髙帝瓜分天下﹐王功臣也。」鮑昭《蕪城賦》曰「出入三代﹐五百餘載﹐竟瓜剖而豆分。」此自我作古之法也。沈氏《詠五色火籠》曰「可憐潤霜質﹐纖剖復毫分。」婦人亦知此邪﹖

劉長卿《送道標上人歸南嶽》詩曰「悠然倚孤棹﹐卻憶臥中林。江艸將歸遠﹐湘山獨往深。白雲畱不信﹐綠水去無心。衡嶽千峯亂﹐禪房何處尋﹖」此作雅淡有味﹐但虛字太多﹐體格稍弱。安慶王《西池送月泉上人歸南海》﹐得「帆」字﹐曰「閒身無所系﹐江海信孤帆。石上畱金偈﹐人間祕玉函。天開達摩井﹐云護普陀巖。論證復爲禪侶﹐相依松與杉。」此篇多使實字﹐奇崛有骨﹐善用險韻﹐譬如棧道馳馬﹐無異康衢。唐人不多見也。又《贈別玉峯上人》詩曰「關山去迢遞﹐飛錫有誰同﹖行苦三乘裏﹐心開萬法中。定回云滿榻﹐偈後月低空。相憶聽鍾磬﹐泠然度曉風。」此作乃見超司﹐禪家之正宗也。

元和初﹐王生夢侍吳王﹐命作西施挽詞﹐曰「西望吳王闕﹐云書鳳字牌。連江起珠帳﹐擇土葬金釵。鋪地紅心艸﹐三層碧玉階。春風無處所。姜恨不勝懷。」此韻狹而險﹐唐人以來罕用之。王生所作﹐𨿽涉粗淺﹐然夢中成章﹐亦奇矣。若陸龜蒙皮日休以佳韻賡和﹐乃七言近體。使作五言﹐遠過王生矣。予客晉陽﹐亦用佳韻二首。《秋懷》詩曰「東望太行路﹐巖幾斷崖。易歸千里夢﹐難遣九秋懷。夜色霜明樹﹐寒聲葉滿階。著書思趙邸﹐靜掩舊茅齋。」《秋日自遣》詩曰「甘向淸時﹐無令素願乖。存虛饒气色﹐撥累緩形骸。葉響風前樹﹐苔靑雨後階。何須學宋玉﹐登眺苦秋懷。」

嚴滄浪謂﹕「作詩譬諸劊子手殺人﹐直取心肝。」此說𨿽不雅﹐諭得極妙。凡作詩﹐須知道緊要下手處﹐便了當得快也。其法有三﹕曰事﹐曰情﹐曰景。若得緊要一句﹐則全篇立成。熟味唐詩﹐其樞機自見矣。

江淹《貽袁常侍》詩曰「昔我別秋水﹐秋月麗秋天。今君客吳阪﹐春日媚春泉。」子美《哭蘇少監》詩曰「得罪臺州去﹐時違棄碩儒。移官蓬閣後﹐貴歿潛夫。」此皆隔句對﹐亦謂之「扇對格」。然祖於《采薇》詩﹕「昔我往矣﹐楊柳依依。今我來思﹐雨雪霏霏。」予《贈紀丞》詩曰「謝莊曾授簡﹐月白見秋毫。崔立能吟句﹐松寒起夜濤。」僭附於名篇之末﹐亦見餘一體爾。

潘嶽《永逝文》曰「子之承親﹐孝齊閔參﹔子之友悌﹐和如瑟琴。事君直道﹐與朋信心。𨿽實唱髙﹐猶賞爾音。弱冠厲翼﹐羽儀初升。公弓旣招﹐皇輿乃徵。內贊兩宮﹐外宰黎蒸。忠節允著﹐淸風載興。」此嶽文中用韻已嚴﹐豈獨沈約定之也。

阮卓《遊魚》詩曰「相忘自有樂﹐莊惠豈能知﹖」此出《南華經》﹕「惠子曰﹕『爾非魚﹐安知魚之樂耶﹖』曰﹕『爾非我﹐安知我不知魚之樂耶﹖』」阮生翻案尢妙。古詩曰「胡馬依北風﹐越鳥巢南枝。」此感寓自然。範云《贈沈左衛》詩曰「越鳥憎北樹﹐胡馬畏南風。」此𨿽翻案﹐殊覺費力。

曹唐《擬漢武帝憶李夫人》詩曰「白玉帳寒鴛夢絕﹐紫陽宮遠雁書稀。」全篇稼麗﹐其風致可想。然用「雁書」誤矣。予考漢史及《武帝內傳》﹐方士少翁能致鬼﹐帝命招李夫人之魂﹐見而哀之﹐因爲歌曰「是邪非邪﹖」元狩四年﹐方士文成將軍少翁伏誅。天漢元年﹐遣蘇武使匈奴。昭帝始元五年﹐蘇武還自匈奴。「雁書」事當在子卿將歸之時。曹﹐羽流也﹐隨興賦成﹐不及詳考爾。

鮑明遠《白頭吟》曰「申黜褒女進﹐班去趙姬升。周王日淪惑﹐漢帝益嗟稱。」沈休文《怨歌行》曰「坎Б元叔賦﹐頓挫敬通文。遽論班姬寵﹐夙窆賈生墳。」二詩多用姓名﹐自不害爲古作。今人忌之﹐是矣。

鎭康王西巖《四月八日過昭覺禪院同諸宗丈賦得松字》詩曰「石龕幡影閃金容﹐此日曾聞浴九龍。心印始歸香象迹﹐法輪更斷野狐宗。風傳錘磬流空谷﹐天落雲霞拂古松。傑閣還登一丁望﹐萬年佳气曖諸峯。」此題最難。其格律精工﹐气象渾厚﹐深得禪家宗旨。若與遠公同時﹐亦當推蓮社之長矣。

作詩有三等語﹕堂上語﹐堂下語﹐階下語。知此三者﹐可以言詩矣。凡上官臨下官﹐動有昂然气象﹐開口自別。若李太白「黃鶴樓中吹玉笛﹐江城五月落梅花」﹐此堂上語也。凡下官見上官﹐所言殊有條理﹐不免局促之狀。若劉禹錫「舊時王謝堂前燕﹐飛入尋常百姓家」﹐此堂下語也。凡訟者說得顚末詳盡﹐猶恐不能勝人。若王介甫「茅檐長掃淨無苔﹐花木成蹊手自栽」﹐此階下語也。有學晚唐者﹐再變可躋上乘。學宋者﹐則墮下乘而變之難矣。

沈氏《彩毫怨》曰「葉下洞庭初﹐思君萬里餘。露濃香被冷﹐月落錦屏虛。欲春天江南曲﹐貪封薊北書。書中無別意﹐帷帳久離居。」楊升庵所選《五言律祖》六卷﹐獨此一篇平妥勻淨﹐頗異六朝气格。

岑嘉州《送王司馬》詩﹕「海樹靑官舍﹐江云黑郡樓。」何仲言《下方山》詩﹕「繁霜白曉岸﹐苦霧黑晨流。」謝惠連《搗衣》詩﹕「宵月皓空閨。」李嘉《送王收》詩﹕「細艸綠汀洲。」此皆以聲色字爲虛活用者。蓋有所祖﹕《春秋》「丹桓宮楹」﹐《周頌》「亦白其馬」﹐《史鑑》「秦始皇伐其木﹐赭其山」﹐《漢書》「二千石朱兩幡」﹐班孟堅《燕山銘》「朱旗絳天」﹐揚子云《解嘲》「客徒朱丹吾轂﹐將赤吾之族也」﹐《華元歌》「皤其腹」﹐韋昭《天命》詩「烏赤其色」﹐陸士龍《靈邱竹賦》「朱明俯而丹野﹐炎暉仰而絳天」﹐《南史》「梁武帝曰﹕『不還我陳保印﹐吾當白汝。』」江文通《靈邱竹賦》「夏彩於沙汀」﹐柳子厚《賀王參元失火書》「黔其廬﹐赭其垣」。此法用者多矣﹐非文之宗匠弗知也。

詩韻罕用「腥」字﹐胡曾《洞庭湖》絕句﹕「魚龍吹浪水雲腥。」造句盡佳。瀋憲王《夜雨》頸聯﹕「樹濕鴉君重﹐云低龍气腥。」格律尢勝。杜子美《索居》三十韻﹕「宇宙一膻腥。」此句非不能工﹐蓋長律牽於韻爾。

栗太行曰「詩貴解悟﹐識有偏全﹐斯作有髙下。古人成家者如得道﹐故拈來皆合﹐拘拘於迹者末矣。」又曰「詩莫古於《風雅》﹐皆可解。漢樂府有不可讀者﹐聲詞雜寫之誣由譜錄爾。」又曰「宋詩偏於濁而不瀟灑﹔元詩偏於淸而不沈鬱﹔國朝宣徳以前是元﹐弘治以前是宋﹐正徳嘉靖間浸浸有古義。」又曰「李獻吉何仲默﹐古體可追古人﹐近體尙隔一塵。」

古《三墳書》﹕「長殺順性。」傳曰「聖人以盡物壽。」予《贈貧士》詩﹐暗合此義﹕「敝裘捫虱盡﹐生殺自天機。」

賦詩要有英雄气象﹐人不敢道﹐我則道之﹔人不肯爲﹐我則爲之。厲鬼不能奪其正﹐利劍不能折其剛。古人制作﹐各有奇處﹐觀者自當甄別。

徳平王南岑《贈別素愚上人》﹕「釋子來何處﹖廬山復太行。翻經淹歲月﹐補衲犯冰霜。浩劫塵緣盡﹐彌天覺路長。智珠元不染﹐好去照迷方。」此作甚佳﹐其來有源。憲王南山素嗜談禪﹐詩亦妙悟﹐信乎伯仲齊名﹐豈非寒山拾得化身邪﹖

作詩先以一聯爲主﹐更思一聯配之﹐俾其相稱﹐縱不佳﹐姑存以爲「筌句」。筌者﹐意在得魚也。然佳句多從庸句中來﹐能用「取魚棄筌」之法﹐辭意兩美﹐久則渾成﹐造名家不難矣。釋皎然《賦得啼猿送客》云「萬里江外﹐三聲月峽深。何年有此路﹐幾客共沾襟﹖斷壁分垂影﹐流泉入苦吟。淒涼離別後﹐聞此更傷心。」觀其前聯平澹意長﹐餘皆筌句﹐予皆削疵彊半﹐稍變气格。髡翁復起﹐可能心服否乎﹖乃附於後﹕「聽爾江夕﹐愁人巫峽深。何年有此路﹖幾客共沾襟﹖倒影回淸澗﹐衮聲出遠林。東西無定處﹐偏感宦遊心。」此所謂假古人之作爲己稿是也。

劉孝綽妹詩﹕「落花掃更合﹐叢蘭摘復生。」孟浩然﹕「林花掃更合﹐徑艸踏還生。」此聯豈出自劉歟﹖二作淸麗﹐各有優劣。

呂居仁《春日卽事》﹕「雪消池館初春後﹐人倚闌干欲暮時。」或云「淸景入畫﹐答之情意﹐物之容態﹐二意盡之。」予觀此作﹐宛然一美人圖也。

韓《秋夜卽事》﹕「星河秋一雁﹐砧杵夜千家。」安慶王西池《重九前一夜》﹕「樹聲喧一枕﹐秋色冷千家。」此聯與韓出一機杼﹐織組自別。

凡詩用「恩」字﹐不粗則俗﹐難於造句。陳思王「恩紀曠不接」﹐梁武帝「籠鳥易爲恩」﹐謝玄暉「恩變龍庭長」﹐張正見「讒新恩易盡」﹐蘇廷碩「戈甲爲恩輕」﹐杜子美「漏网辱殊恩」﹐竇叔向「恩深犬馬知」﹐髙蟾「君恩秋後葉﹐日日向人疏」﹐李義山「但保紅顏莫保恩」﹐此皆句法新奇﹐變俗爲雅﹐名家自能吻合。作文亦然﹐若陸士衡「廣樹恩不足以敵怨」是也。予《悼徽藩》詩﹕「撫膺臣妾淚﹐葬骨死生恩。」《器沈參軍鏈》詩﹕「今日孔融畱二子﹐應知生死感餘恩。」此二作易於措詞﹐由其悲感故爾。

栗道甫自弱冠工詩﹐與兄仁甫齊名。《遊五龍山》詩云「巖壑古畱迹﹐藤蘿春可捫。遊人歷世代﹐零露越朝昏。鶴夢通云島﹐猿啼下石門。浮沈只自異﹐感念復何言。」《一樓夜眺》詩云「微月照空林﹐悠然姜我心。人聲四壁靜﹐夜色一川陰。野寺看燈遠﹐山堂入霧深。村邊歌吹髮﹐聽罷更蕭森。」《大行山中》詩云「山中風候別﹐況復是秋天。雨腳當門變﹐溪聲隔嶼傳。峽深饑虎嘯﹐潭古毒龍眠。中ニ惟隱﹐蕭條世外玄。」觀此諸作﹐含英咀華﹐風調別﹐其盛唐之流歟﹖

比諭多而失於難解﹐嗟怨頻而流於不平﹔過稱譽豈其中心﹐專模擬非其本色﹔愁苦甚則有感﹐歡喜多則無味﹔熟字千用自弗覺﹐難字幾出人易見﹔貌然想頭﹐工乎作手﹐詩造極處﹐悟而且精﹐李杜不可及也。

《老子》曰「五音令人耳聾。」張景陽《七命》﹕「百籟羣鳴聾其山。」此「聾」字太奇﹐𨿽有所祖而費講。

黎城懶云上人了悟禪蘊﹐亦能詩。《都門除夕》云「早眠輕節序﹐垂老倦精神。半夜兩年夢﹐孤燈千里身。缽分新歲飯﹐衣拂舊時塵。後飲屠蘇者﹐其如感嘆頻。」《題山水便面》﹕「攜筇小步踏蒼苔﹐遙指靑山云正開。澗水松風聽不絕﹐又教童子抱琴來。」二作體格勻淨﹐頗振唐聲﹐使與皎然輩同賦﹐孰爲擅場﹖嗟其身歿神存﹐寧不以我爲知己邪﹖

人物志﹕「一國之政﹐以無味和五味。」注曰「水以無味﹐故五味得其和。猶君體平澹﹐則百官施其用。」《隆慶攺元望京都有感》云「鹽梅無水不成味﹐宰輔得君方盡才。」因翻用《說命》和羹事﹐又被古人道破﹐此卽「無米粥」之法﹐學者心會可也。

詩中用虛活字﹐時有難易﹕易若剖蚌得珠﹐難如破石求玉。且工且易﹐愈苦愈難。此通塞不同故也。縱爾冥搜﹐徒勞心思。當主乎可否之間﹐信口道出﹐必有奇字﹐偶然渾成﹐而無齟齬之患。譬人急買帽子入市﹐出其若干﹐一一試之﹐必有个恰好者。能用戴帽之法﹐則詩眼靡不工矣。

凡作詩以「靑」字爲韻﹐鮮有佳者。杜子美《不離西閣》云「江雲飄素練﹐石壁斷空靑。」下句奇特有骨。錢仲文《省試湘靈鼓瑟》云「曲終人不見﹐江上數峯靑。」摘出末句平平語爾﹐合兩句味之﹐殊有含蓄。諸葛騰甫《渝城人日柬李給事》﹐前聯辭意並佳﹐天造奇景﹐宛如披四川圖﹐使人興不可遏﹐但神馳於夢寐耳。其詩附後﹕「訪舊來何晚﹐輕帆落驛亭。江回劍外白﹐山擁漢中靑。萬里逢人日﹐孤城感客星。知君懷諫艸﹐翹首望明廷。」﹝騰甫名鯨﹐別號問華﹐諸葛武侯四十二代孫。﹞

鎭康王西巖《題宋參政瞻遠樓》﹕「江樓懸樹杪﹐山色到窗中。」精拔有骨﹐上句尢奇。王右丞《登辧覺詩》﹕「窗中三楚盡﹐林上九江平。」曠闊有气﹐但「上」字聲律未妥。又西巖《陪國主謁塋途中有感》﹕「仗劃浮煙破﹐旗衝過鳥翻。」句法森嚴﹐何異沈宋應制。崔《題唐都尉山池》﹕「雁翻蒲葉起﹐魚撥荇花遊。」聯𨿽全美﹐但晚唐纖巧之漸﹐若與陪駕之作並論﹐譬諸艷姬從命婦升階﹐气象自別。韓《晚春旅捨》﹕「樹頭蜂抱花須落﹐池面魚吹柳絮行。」祖於而敷演七言﹐斯又下矣。

子美詩﹕「仰蜂黏落絮﹐行蟻上枯梨。」「芹泥隨燕觜﹐花蕊上蜂須。」「悲翠鳴衣桁﹐蜻蜓立釣絲。」「魚吹細浪搖歌扇﹐燕蹴飛花落舞筵。」諸聯綺麗﹐頗宗陳隋。然句工气渾﹐不失爲大家。譬如上官公服﹐而有黼黻繡﹐其文彩照人﹐乃朝端之偉觀也。晚唐此類尢多。又如五色羅﹐織花盈匹﹐裁爲少姬之襦宜矣。宋人亦有巧句﹐宛如村婦盛塗脂粉﹐學徐步以自媚﹐不免爲傍觀者一笑耳。

嘉靖乙巳歲因訪西林禪侶﹐談及龐居士涅﹐代作偈子云「來時忽墮﹐去時不躲。我歸太空﹐太空卽我。」《南華經》曰「適來﹐夫子時也﹐適去﹐夫子順也。安時以處順﹐哀樂不能入也。」李東岡謂予有悟禪旨﹐故與莊子默契焉。

子美《秋野》詩﹕「水深魚極樂﹐林茂鳥知歸。」此適會物情﹐殊有天趣。然本於子建《離思賦》﹕「水重深而魚悅﹐林茂而鳥喜。」二家辭同工異﹐則老杜之苦心可見矣。

陸士衡《爲周夫人寄車騎》云「昔者得君書﹐聞君在髙平。今者得君書﹐聞君在京城。」及觀劉采春《羅曲》云「那年離別日﹐只道往桐廬。桐廬人不見﹐今得廣州書。」此二絕同意﹐作者粗直﹐述者深婉。然將種臨敵而不勝女兵﹐所謂小戰則怯是也。

宗約敬軒《次栗太行枉顧韻》曰「城隅葺小軒﹐車馬不聞喧。邱壑元規興﹐蓬蒿仲蔚園。君詩淸可挹﹐吾道拙能存。何似歲星隱﹐常依金馬門。」此作工於押韻﹐而衝澹自然﹐其劉長卿之亞歟﹖乃弟誠軒《灸背》詩曰「昨夜淸霜重﹐晴檐灸背初。寧言工我賦﹐兼得課兒書。鍾鼎形骸外﹐溪山夢寐余。角巾庭際影﹐坐惜鬢毛疏。」儼然寫一負暄障子。老成之語﹐曠達之气﹐此造少陵之漸也。又《詠石山子》曰「累石壯精舍﹐憑虛無古今。悠然倚杖興﹐重以愛山心。地轉仇池穴﹐天移王屋岑。主人得幽趣﹐何處更登臨﹖」後聯翻用杜句﹐愈覺出奇。《秦州雜》詩﹕「萬古仇池穴﹐潛通小有天。」起句平直﹐但寫其神異爾。

《孺子歌》﹕「滄浪之水淸兮﹐可以濯我纓。」孟子屈原﹐兩用此語﹐各有所寓。李陵《與蘇武》詩﹕「臨河濯長纓﹐念子恨悠悠。」此偶然寫意爾。沈約《渡新安江貽遊好》詩﹕「願以潺水﹐沾君纓上塵。」所謂襲故而彌新﹐意更婉切。柳宗元《衡陽別劉禹錫》詩﹕「今朝不用臨河別﹐垂淚千行便濯纓。」至怨至悲﹐太不雅矣。

庾信《詠荷》詩﹕「若有千年蔡﹐須巢但見隨。」梁簡文《納涼》詩﹕「遊魚吹水沫﹐神蔡上荷心。」「蔡」𨿽大龜﹐然字面入詩﹐殊欠明爽。包佶《秋日園林》詩﹕「鳥窺新罅栗﹐龜上半欹蓮。」晚唐𨿽下六朝﹐由其不用「蔡」字﹐乃佳。

孔文谷曰「陳子昂之古風﹐尙矣﹐其含光飛文﹐懷幽吐奇﹐郎廟而有江山之致﹐煙霞而兼黼黻之裁。著色成文﹐吹气從律﹐則燕公曲江髙矣﹐美矣﹐擅其宗矣。杜子美稱李太白詩﹐淸新俊逸﹐然卻太快。太白謂子美詩苦﹐然卻沈鬱﹐緣其性褊躁幸直﹐而多憂愁憤厲之气。其用字之法﹐則老將之用兵也。王摩詰孟浩然韋應物﹐典雅衝穆﹐入妙通玄﹐觀寶玉於東序﹐聽廣樂於鈞天﹐三家其選也。過此以往﹐不能徧觀而盡識矣。」又曰「長篇是賦之變體﹐而去。一『兮』字﹔近體則研鏈精切﹐隱括諧儷﹐如文錦之有尺幅﹐絕句皆樂府也。長篇當以李嶠《汾陰行》爲第一﹐近體當以張說《待宴隆慶池應制》爲第一。杜甫《秋興》則「聞道長安似弈棋」一篇﹐尢勝。絕句如王摩詰﹕「廣武城邊逢暮春﹐汶陽歸客淚沾巾。落花寂寂啼山鳥﹐楊柳靑靑渡水人。」與「渭城朝雨」一篇。韋應物﹕「雨中禁火空齋冷﹐江上流鶯獨坐聽﹐把酒看花想諸弟﹐杜陵寒食艸靑靑。」皆風人之絕響也。

予夜觀李長吉孟東野詩集﹐皆能造語奇古﹐正偏相半﹐豁然有得﹐並奪搜奇想頭﹐去其二偏。險怪如夜壑風生﹐暝巖月墮﹐時時山精鬼火出焉﹔苦澀如枯林朔吹﹐陰崖凍雪﹐見者靡不慘然。予以奇古爲骨﹐平和爲體﹐兼以初唐盛唐諸家﹐合而爲一﹐髙其格調﹐充其气魄﹐則不失正宗矣。若蜜蜂歷采百花﹐自成一種佳味與芳馨﹐殊不相同﹐使人莫知所蘊。作詩有學釀蜜法者﹐要在想頭別爾。是夜枕上勉成數詩﹐以示同好﹐始知予言不謬也。《暮秋寄懷徐子與時宦長蘆》云﹕⑴「理郡雙旌轉﹐皇畿亦壯遊。海鹺天下味﹐案牘汝南憂。風笛姜寒署﹐霜林照夜樓。還思濯纓處﹐禦水正涵秋。」⑵「官舍披書坐﹐蕭然且獨醒。沙煙秋漠漠﹐海雨晝冥冥。妒久金增色﹐才孤劍養靈。夢歸何所見﹐天目亂峯靑。」⑶「未滿詩意﹐南來幾日閒。一愁縈馬上﹐萬役走人間。署敞憐風物﹐城髙見海山。不知謫宦久﹐﹝先守汝寧被謫。﹞猶是舊容顏。」⑷「鐵网拔珊瑚﹐驚人不可無。才今兼二陸﹐格古變三吳。登眺秋光迥﹐浮沈老气孤。因思《采菱曲》﹐客至話西湖。」⑸「數卷從幽事﹐官閒自憐。阮公悲感日﹐蘧伯是非年。海賦知華國﹐鄕書問稅田。更憂吳餉晚﹐長望浙西船。」⑹「宦轍有難易﹐憂中名獨完。山髙偏气色﹐河廣自波瀾。文字豹斑老﹐冰霜孤白寒。鳳兮不言餒﹐天許碧瑯。」⑺七「候虫吟暗壁﹐秋興起徐陵。宦味澹於水﹐羈懷淸奪冰。夜喧風裏樹﹐寒翳雨中燈。競謁金張第﹐疏慵獨未曾。」⑻「何處轉遊宦﹐河亭坐夕暉。亂帆鱗次泊﹐眾鳥尾聲銜歸。地勝閒堪賦﹐杯淸悶可揮。風煙是京甸﹐寧復羨魚磯。」⑼「宦邸長蘆靜﹐中懷自出塵。鑑光一秋水﹐瑟調幾陽春。終古盈虛月﹐流年感慨人。竹林余裂素﹐可復寫誰眞。」⑽「詞人非傲物﹐名著自堪嗟。官冷棋應進﹐懷髙酒更賒。鶴爲閒處伴﹐菊是澹中花。同賦上林者﹐秋風天一涯。」⑾「正變關騷雅﹐深宵誰與論﹖吳歌惟片月﹐燕俗且孤樽。舊侶靑雲冷﹐秋懷黃葉繁。寄書故鄕使﹐風雨亦過門。」⑿「舊社名相累﹐艱虞偏在君。世憎騷雅盛﹐天任死生分。並失龍珠影﹐長垂鳳藻文。﹝社友梁公實宗子相相繼而歿。﹞相知論往事﹐南北共愁雲。」

有客問曰「夫作詩者﹐立意易﹐措辭難﹐然辭意相屬而不離。若專乎意﹐或涉議論而失於宋體﹔工乎辭﹐或傷气格而流於晚唐。竊嘗病之﹐盍以教我﹖」四溟子曰「今人作詩﹐忽立許大意思﹐束之以句則窘﹐辭不能達﹐意不能愁。譬如鑿池貯靑天﹐則所得不多﹔舉杯收甘露﹐則被澤不廣。此乃內出者有限﹐所謂『辭前意』也。或造句弗就﹐勿令疲其神思﹐且閱書醒心﹐忽然有得﹐意隨筆生﹐而興不可遏﹐入乎神化﹐殊非思慮所及。或恩字得句﹐句由韻成﹐出乎天然﹐句意雙美。若接竹引泉而潺浮動之聲在耳﹐登城望海而浩蕩之色盈目。此乃外來者無窮﹐所謂『辭後意』也。」客曰「適聞內外二說﹐能發古人未發者。願以盛唐諸家﹐直指內外祕蘊﹐令人頻悟﹐以歸正宗﹐不落傍門小徑也。」四溟子曰「予𨿽歷舉唐詩引證﹐畢竟難曉。況爾心非我心﹐焉知我心之有得也﹖以我之心﹐置於爾心﹐俾其得我之得﹐𨿽兩而一矣。請出一字爲韻﹐以試心思。」乃得「天」字﹐遂成若干句云「『兵气截胡天』﹐『鴟號月黑天』﹐『長陰夢裏天』﹐『斜陽禾黍天』﹐『靈聚洞中天』﹐『荷影亂湖天』﹐『星搖海底天』﹐『千江各貯天』﹐『道在混茫天』﹐『帆影落江天』﹐『云蘿隱洞天』﹐『神龍穴海天』﹐『雕橫朔漠天』﹐『明河半在天』﹐『心空定裏天』﹐『气慘戰場天』﹐『波明日本天』﹐『江淸魚在天』﹐『山鍾落半天』﹐『湖淸鏡裏天』﹐『鶴夢不離天』﹐『江波不定天』﹐『百越瘴浮天』﹐『帆盡五湖天』﹐『人老醉鄕天』﹐『丹气夜薰天』﹐『微茫畫裏天』﹐『登嶽上捫天』﹐『隴樹插秦天』﹐『地展日南天』﹐此乃句由韻成也。『天馬行無迹』﹐『天覆空靑色』﹐『天冷饒邊气』﹐『天陰鬼火亂』﹐『天寒鷹力健』﹐『天聚峨嵋雪』﹐『天勢海相吞』﹐『天閒收駿馬』﹐『天羈曠達才』﹐『天許百年狂』﹐『井天開地鏡』﹐『仰天心貯月』﹐『倚天云護劍』﹐『木天通夜鼠』﹐『楚天三峽斷』﹐『海天無際色』﹐『諸天空色界』﹐『通天鳥道寒』﹐『江天月兩分』﹐『霜天紅樹老』﹐『井平天影出』﹐『虎鬥天風合』﹐『隱見天河影』﹐『峽開天一綫』﹐『漠北天常雪』﹐『籠鳥天相隔』﹐『日髙天更靑』﹐『霞明天姥峯』﹐『禪林天雨花』﹐『長河截天影』﹐『風響參天樹』﹐『混沌是天胚』﹐『萬物各天機』﹐『一法通天竺』﹐『龍鬥海天翻』﹐『雨暗江天色』﹐『雁得楚天春』﹐『蹄涔縮天影』﹐『王气浮天闕』﹐此乃因字得句也。夫人妙悟有因﹐自能作古。然文字起於鳥迹﹐艸書精於舞劍﹐爾獨不能因人之悟﹐以開己之悟邪﹖」客謝而去﹐顧予笑曰「子何太泄天機也﹖」

作詩得之多寡遲速﹐統系於心﹐因分內外二說﹐俾人易曉。此作近體之法﹐然古體亦有異同處﹐學者權宜用之。

或曰「子謂作古體﹑近體槪同一法﹐寧不有誤後學邪﹖」四溟子曰「古體起語比少而賦興多﹐貴乎平直﹐不可立意涵蓄。若一句道盡﹐余復何言﹖或兀坐冥搜﹐求聲於寂寥﹐寫眞於無象﹐忽生一意﹐則句法萌於心﹐含毫轉思﹐而色愈慘澹﹐猶恐入於律調﹐則太費點檢斗削而後古。或中有主意﹐則辭意相稱﹐而發言得體﹐與夫工於鏈句者何異。漢魏詩純正﹐然未有六朝唐宋諸體縈心故爾。若論體制﹐則大異而小同﹐及論作手﹐則大同小異也。未必篇篇從頭敍去﹐如寫家書然﹐畢竟有何警拔﹖或以一句發端﹐則隨筆意生﹐順流直下﹐渾成無迹﹐此出於偶然﹐不多得也。凡作近體﹐但命意措詞一苦心﹐則成章可逼盛唐矣。作古體不可兼律﹐非兩倍其工﹐則气格不純。今之作者﹐譬諸宮女﹐𨿽善學古妝﹐亦不免微有時態。」

詩乃模寫情景之具﹐情融乎內而深且長﹐景耀乎外而遠且大。當知神龍變化之妙﹐小則入乎微罅﹐大則騰乎天宇。此惟李杜二老知之。古人論詩﹐舉其大要﹐未嘗喋喋以泄眞機﹐但恐人小其道爾。詩固有定體﹐人各有悟性。夫有一字之悟﹐一篇之悟﹐或由小以擴乎大﹐因著以入乎微﹐𨿽小大不同﹐至於渾化則一也。或學力未全﹐而驟欲大之﹐若登髙臺而摘星﹐則廓然無著手處。若能用小而大之之法﹐當如行深洞中﹐捫壁盡處﹐豁然見天﹐則心有所主﹐而奪盛唐律髓﹐追建安古調﹐殊不難矣。予著詩說猶如孫武子作《兵法》﹐𨿽不自用神奇﹐以平列國﹐能使習之者﹐戡亂策燻﹐不無補於世也。

詩貴乎遠而近。然思不可偏﹐偏則不能無獘。陸士衡《文賦》曰「其始也收視反聽﹐思傍訊﹐精騖八極﹐心遊萬仞。」此但寫冥搜之狀爾。唐劉昭禹詩云「句向夜深得﹐心從天外歸。」此作祖於士衡﹐尢知遠近相應之法。凡靜室索詩﹐心神渺然﹐西遊天竺國﹐仍歸上黨昭覺寺﹐此所謂「遠而近」之法也。若經天竺﹐又向扶桑﹐此遠而又遠﹐終何歸宿﹖或造語艱深奇澀﹐殊不可解﹐抑樊宗師之類歟﹖

「若妙識所難﹐其易也將至﹔忽之爲易﹐其難也方來。」此劉勰明詩至要﹐非老於作者不能發。凡構思當於難處用工﹐艱澀一通﹐新奇疊出﹐此所以難而易也。若求之容易中﹐𨿽十脫稿而無一警策﹐此所以易而難也。獨謫仙思無難易﹐而語自超絕﹐此朱考亭所謂「聖於詩者」是也。

上黨李之茂﹐工舉子業﹐亦能詩。元日過柏堠僧捨﹐因憶予有作云「索居無歲事﹐騎馬入禪林。勝地堪逃俗﹐名香可淨心。偶思靈運句﹐暫與惠休吟。庭樹來山鳥﹐當春多好音。」《雪中再過僧捨少憩》云「俗累便幽寂﹐禪房喜再臨。午齋經罷熟﹐積雪夢回深。四野偏同色﹐纖塵不染心。衝寒有餘興﹐猶勝訪山陰。」此二作宛有劉隨州風致﹐而細潤過之。

孫軒子曰「凡作詩貴識鋒犯﹐而最忌偏執。偏執不惟有焦勞之患﹐且失詩人優柔之旨。如賈島『獨行潭底影』﹐其詞意閒雅﹐必偶然得之﹐而難以句匹。當入五言古體﹐或入仄韻絕句﹐方見作手。而島積思三年﹐局於聲律﹐卒以『數息樹邊身』爲對﹐不知反爲前句之累。其所爲『一句三年得﹐吟成雙淚流』﹐𨿽曰自惜﹐實自許也。不識鋒犯﹐偏執不回至於如此。唐人中識鋒犯者﹐莫如子美﹐其『落日在簾鉤』之作﹐亦難以句匹者也﹐故置之首句﹐俊麗可愛﹔使束於聯中﹐未必若首句之妙。學者觀其全篇起結雄健﹐頸頷微弱可見矣。因擬閬仟﹐勉成一絕﹐附之末簡﹕『雜樹已秋風﹐空山又斜景。杖策不逢人﹐獨行潭底影。』」

遜軒子博學嗜詩﹐志在古雅﹐且得論詩之法。及擬閬仙一絕﹐不下唐調。其頓悟也如此。

凡鏈句妙在渾然。一字不工﹐乃造物之不完﹐愚論已詳首卷。許渾《原上居》詩﹕「山春南去棹﹐楚夜北歸鴻。」此亦上一字欠工﹐因易爲「江春南去棹﹐關夜北歸鴻」。劉長卿《別張南史》詩﹕「流水朝還暮﹐行人東復西。」此上二字欠工﹐因易爲「旅思朝還暮﹐生涯東復西」。周朴《塞上行》詩﹕「巷有千家月﹐人無萬里心。」此中二字欠工﹐因易爲「巷冷幾家月﹐人孤千里心」。諸作完其造物﹐以俟後之賞鑑者。

九佳韻窄而險﹐𨿽五言造句亦難﹐況七言近體。押韻穩﹐措詞工﹐而兩不易得。自唐以來﹐罕有賦者。皮日休陸龜蒙《館娃宮》之作﹐𨿽弔古得體﹐而無渾然气格﹐窘於難韻故爾。容軒子《送鄒逸人歸洞庭山》得「淮」字﹐亦用此韻﹐其平妥勻淨﹐因難以見工﹐致能追古人於太華萬仞之顚﹐翩翩然了無難色。使遇寬韻而愈加思索﹐則他日造詣﹐示見其止也。其詩云「離筵太促愧茅柴﹐羨爾吳歌壯旅懷。幾賦縱橫千气象﹐半生飄泊老形骸。艸靑驅馬春辭晉﹐月白揚帆夜渡淮。三徑已荒逢舊侶﹐一樽風雨共山齋。」附日休詩云「艷骨已成繭麝土﹐宮墻依舊壓層崖。弩臺雨壞逢金鏃﹐香徑泥消露玉釵。硯沼畱溪鳥浴﹐さ廊空信野花埋。姑蘇麋鹿眞閒事﹐須爲當時一愴懷。」附龜蒙次韻﹕「鏤楣悄落濯春雨﹐蒼翠無言空斷崖。艸碧未能忘帝女﹐燕輕猶自識宮釵。江山只有愁容在﹐劍應和丑气埋。賴有伍員騷思少﹐吳王才免似荊懷。」

夫情景相觸而成詩﹐此作家之常也。或有時不拘形勝﹐面西言東﹐但假山川以發豪興爾。譬若倚太行而詠峨嵋﹐見衡漳而賦滄海﹐卽近以徹遠﹐猶夫兵法之出奇也。予客晉陽﹐《對西山》詩云「好山俱在目﹐樓上坐移時。碧樹亦佳侶﹐白雲非遠期心閒聊對景﹐興轉別成詩。操筆有常變﹐兵家韓信知。」馮少洲評曰「老子每每自負。」

凡五七言造句﹐以情會景﹐可長者工而健﹐可短者簡而妙﹐若良匠選材﹐長短各適其用爾。

七言近體﹐起自初唐應制﹐句法嚴整。或實字疊用﹐虛字單使﹐自無敷演之病。如沈云卿《興慶池侍宴》﹕「漢家城關疑天上﹐秦地山川似鏡中。」杜必簡《守歲侍宴》﹕「彈弦春天節梅風入﹐對局探鉤柏酒傳。」宋延淸《奉和幸太平公主南莊》﹕「文移北斗成天象﹐酒近南山獻壽杯。」觀此三聯﹐底蘊自見。曁少陵《懷古》﹕「一去紫臺連朔漠﹐獨畱靑冢向黃昏。」此上二字𨿽虛﹐而措辭穩帖。《九日藍田崔氏莊》﹕「藍水遠從千澗落﹐玉山髙並兩峯寒。」此中二字亦虛﹐工而有力。中唐詩虛字愈多﹐則異乎少陵气象。劉文房七言律﹐《品匯》所取十九首﹐上四字虛者亦彊半。如「不知鳳沼霖初霽﹐但覺堯天日轉明」﹐「鴛衾久別難爲夢﹐鳳管遙聞更起愁」之類。凡多用虛字便是講﹐講則宋調之根﹐豈獨始於元白﹗髙秉所選﹐以正宗大家爲主﹐兼之羽翼接武﹐亦不免三二濫觴者。

雪夜過恕庵主人﹐諸子列坐﹐因評錢劉七言近體兩聯多用虛字﹐聲口𨿽好﹐而格調漸下﹐此文隨世變故爾。敏軒子曰「予觀錢仲文《送李評事赴潭州》一首﹐瘦而不健﹐虛病使然。子但言脈理入微﹐盍與之良藥﹐以復元气﹖使予輩得窺樞機﹐以躋少陵階也。」予遂約爲五言云「自適宦遊情﹐湖南有杜蘅。簡書催物役﹐心賞緩王程。山寺披云入﹐江帆帶月行。應懷幕下策﹐談笑靜蒼生。」孫軒子曰「子嘗言鏈句之法有二忌﹕如冶人當造五寸之釘﹐而彊之七雨﹐𨿽長而細﹐不利於用也﹔如圬者築七尺之墻﹐五尺以磚﹐二尺以坯﹐然遭久雨﹐磚則無恙﹐而坯自頹矣。此二忌錢劉亦有之﹐再一隱括以示三昧。」予亦效邯鄲之步﹐則不失故態爾﹐遂以錢詩「不知鳳沼霖初齊﹐但覺堯天日轉明」﹐去上二字﹐可爲五言。又以「鴛衾久別難爲夢﹐鳳管遙聞更起愁」﹐約爲「鴛枕虛驚夢﹐鸞簫遠遞愁」。又以劉詩「暮雨不知口處﹐春風只到穆陵西」﹐亦約爲「雨昏口處﹐春到穆陵西」。遜軒子曰「予得這矣。」因以羅隱詩「別岸客帆和雁落﹐晚程霜葉向人飛」﹐亦約爲「暮帆和雁落﹐霜葉向人飛」。然句無冗字﹐則工而健矣。附《送李評事》詩云「湖南遠去有餘情﹐蘋葉初齊白芷生。謾說簡書催物役﹐遙知心賞緩王程。興過山寺先云到﹐笑引江帆帶月行。幕下由來貴無事﹐佇聞談笑靜黎。」

凡造句已就﹐而復攺削求工﹐及示諸朋好﹐各有去取﹐或兼愛不能自定﹐可兩棄之﹐再加沈思﹐必有警句。譬泅者入海﹐捨蚌珠而獲珠﹐自不失重輕也。予《元日有感》詩後聯﹕「神會徐陳侶﹐心從屈宋師。」復攺「神會應徐在﹐心通屈宋知」。因眾論不同﹐難爲優劣﹐遂別造一聯﹐所謂割愛之法也。附詩云「七十尙詩﹐閒來命酒卮。隔宵增一歲﹐耐老慰羣兒。糟粕求新味﹐雲霄入苦思。嗟哉世無補﹐花鳥日相期。」

鎭康王西巖《寄懷劉紫山侍禦回自滇南》詩云「桄榔幾度感花開﹐鄕國傳書不易來。曾醉離亭牽我夢﹐因思佐郡識君才。滇南風壤三年盡﹐天畔星槎萬里回。遙望舊知秋欲杪﹐月明何處是行臺﹖」《寄贈楊二山中丞以關內巡撫移任山右》詩云「紫宸一旦爾書催﹐早歲秦城戟開。二華曾畱標勝賦﹐三關更見折衝才。荒沙落日間戎壘﹐古木飛霜凜憲臺。壯士應看射雕處﹐不教胡騎暮南來。」此二作最得盛唐格律﹐嚴而不刻﹐順而不直。較之獻吉則平妥﹐較之仲默則老健。其膾灸人口也宜哉。

作詩亦有權宜﹐或行法而後體制。譬匠氏選材﹐𨿽有巨細長短﹐而各致其用﹐可堂則堂﹐不可則亭矣。於《塞下曲》﹐先得「烏鳶已相賀」之句﹐出自《淮南子》「大廈成而燕雀相賀」。此「賀」字尢有味﹐如賦一絕則不孤此句﹐流於敷演﹐格斯下矣。詩云「紫塞曉屯兵﹐黃沙披甲臥。戰鼓聲未齊﹐烏鳶已相賀。燕然山上云﹐半是離鄕魂。衛霍待富貴﹐豈能無干坤﹖」予擬一絕云「漢將討樓蘭﹐旗蕩朔云破。戰鼓半天聲﹐烏鳶已相賀。」

裨諶艸創﹐世叔討論﹐子羽修飾﹐子產潤色。鄭國凡作辭命﹐必經四賢之手﹐故見重於列國。予因之以爲詩法。每有疑字﹐示諸社友定正﹐工而後已﹐能受萬元益而不受一損﹐其立心何如也。或者過於服善﹐不思可否﹐欲求完美﹐反臻气格不純。昔陳王稱丁敬禮服善﹐恐異地則不然。惟賤士人得而指摘﹐其虛心請教﹐惟言是從﹐或有一二不合調者﹐當自詳審而無偏聽之獘﹐求其純﹐亦不難矣。或曰「夫少陵之作﹐气格渾雄﹐𨿽有微疵﹐不傷大體。譬之滄海﹐無所不容。適聞斯論﹐何其不廣也﹖」四溟子曰「予詩如幽溟寒泉﹐湛然一鑑﹐自不少容渣滓﹐務渾淨則易純﹐使百代之下﹐知予苦心若是﹐安敢望於少陵也﹖」

凡作詩要知變俗爲雅﹐易淺爲深﹐則不失正宗矣。因觀於《沙場》詩﹕「士卒浣徵衣﹐交河水流血。」施肩吾《及第後過江》詩﹕「江神亦世情﹐爲我風色好。」二作如此。胡不云「戰士浣徵衣﹐忽變交河色」﹐「尙憶布衣歸﹐江神亦風浪」﹐庶得穩帖。

詩中「火」言「寒」者罕見。庾子山詩﹕「絡緯無機織﹐流螢帶火寒。」下句甚奇﹐惜其對不稱爾。予得一聯﹕「人煙隔水靜﹐鬼火照沙寒。」狀其沙寒荒涼﹐宛然銷魂矣。附《憶雁門》詩云「昔年雁門路﹐霜气逼徵鞍。野望天何慘﹐山行老更難。人煙隔水靜﹐鬼火照沙寒。戰伐空悲感﹐風姜戍角殘。」

孫太初《收菊花貯枕》詩云「呼童收落英﹐晨起淸露。滿囊貯秋﹐寒香散庭戶。夜來夢東籬﹐枕上得佳句。」好个題目﹐唐人未之有也。前五句淸雅﹐惜末句殊無深意﹐若更爲「陶潛宛相遇」﹐則淸而純矣。

正月晦日﹐集晉川園亭﹐因韓退之段成式曾於是日皆作《送窮文》﹐予賦《畱窮》詩﹐以述其志云「送窮何所往﹖托寓豈無由﹖易使世情薄﹐難期天意周。路艱妨驥足﹐歲旱涸龍湫。辛苦幽人味﹐侵淩逆旅讎。聖賢不異轍﹐愚昧更深謀。志定無他夢﹐身安寧復憂。殘燈抱膝夜﹐落葉閉門秋。老矣惟孤杖﹐蕭然一敝裘。病餘淸似鶴﹐懶極拙於鳩。著述因誰力﹖饑寒爲爾愁。相依各隱見﹐百事共沈浮。窮自有離合﹐心何偏去畱。踟躕兼晦朔﹐寂寞且林邱。莫灑步兵淚﹐花時足勝遊。」予因古人送窮二作﹐卽於切要處思得一聯﹕「窮自有離合﹐心何偏去畱。」借此爲發興之端﹐遂以尢韻擇其當用者若干﹐則意隨字生﹐便得如許好聯。及錯綜成篇﹐工而能渾﹐气如貫珠﹐此作長律之法﹐久而自熟﹐無不立成。心中本無些子意思﹐率皆出於偶然﹐此不專於立意明矣。其中一聯﹕「才屈驕爲蠹﹐名歸苦是。」初以爲奇﹐不免咬君之病﹐一割愛務求平順﹐復造一聯﹕「辛苦幽人味﹐侵淩逆旅讎。」吟誦間﹐忽岔出想頭﹐因「味」字得一絕﹐云「道味在無味﹐咀之偏到心。猶言水有迹﹐暝坐萬松深。」正所謂思無定位。甫臨滄海﹐復造瑤池。其神遊兩間﹐無適不可。此亦變通之法。古人祕而不泄﹐無乃自重其道歟﹖

揚子云《逐貧賦》曰「人皆文繡﹐予褐不完﹔人皆稻粱﹐我獨藜餮。貧無寶玩﹐予何爲歡。」此作辭𨿽古老﹐意則鄙俗﹐其心急於富貴﹐所以終仕新莽﹐見笑於窮鬼多矣。韓昌黎作《送窮文》﹐其文勢變化﹐辭意平婉﹐𨿽言送而復畱。段成式所作﹐效韓之題﹐反揚之意﹐𨿽流於奇澀﹐而不失典雅。較之揚子﹐筆力不同﹐揚乃尺有所短﹐段乃寸有所長。惟韓子無得而議焉。

自然妙者爲上﹐精工者次之﹐此著力不著力之分﹐學之者不必專一而逼眞也。專於陶者失之淺易﹐專於謝者失之。孰能處於陶謝之間﹐易其貌﹐換其骨﹐而神存千古。子美云「安得思如陶謝手﹖」此老猶以爲難﹐況其他者乎﹖

作詩有相因之法﹐出於偶然。因所見而得句﹐轉其思而爲文。先作而後命題﹐乃筆下之權衡也。一夕﹐讀《道徳經》﹕「大巧若拙。」「巧」「拙」二字﹐觸其心思﹐遂成《自拙嘆》云「出門何所營﹖蕭條掩柴荊。中除不灑掃﹐積雨莓苔生。感時倚孤杖﹐屋角鳩正鳴。千拙養气根﹐一巧喪心萌。巢由亦偶爾﹐焉知身後名﹖不盡太古色﹐天末靑山橫。」《漫書野語》云「太古之气渾而厚﹐中古之風純而朴。」夫因朴生文﹐因拙生巧﹐相因相生﹐以至今日。其大也無垠﹐其深也叵測﹐孰能返朴復拙﹐以全其眞﹐而老於一邱也邪﹖

余讀柳子厚《掩役夫張進骸》詩﹐至「但願我心安﹐不爲爾有知」﹐誠仁人之言也。夫子厚一代文宗﹐故其ゼ詞振藻﹐能占地步如此。鎭康王西巖每於春間﹐命校人於郊外舉白骨之暴露者﹐拾而瘞之﹐能不自以爲功﹐人見之以爲常。殊不知周文澤及枯骨﹐遺俗尙存﹔比之子厚自文其事者遠矣。余偉是舉﹐因賦詩頌之﹐今附於左云「淸明野柳搖晴煙﹐家家墳頭燒紙錢。歲增黃土掩宿莽﹐還生芳艸相新鮮。復見白骨交加暴風日﹐但逢陰雨多姜然。欲問無言隔冥漠﹐不睹面貌焉知年﹖死也何辜﹖生也何愆﹖肉飽幾烏鳶﹐余腥螻蟻纏。有靈無定處徒爾爲飆旋。鎭康王者感念切﹐命人俯拾陌與阡。萬骨同埋鄰黑水﹐更酹椒漿達九泉。地下銜恩皆欲報﹐百代願爲耕福田。每葬枯骨擬周俗﹐未枯之骨猶可憐。俯仰自知心有天﹐山人賦此陰騭篇。」

◎補

予賦《唐生胗脈歌》﹐中四句云「命若懸絲生死間﹐系之造物寧愁顏﹖古今來往一朝暮﹐聖賢不見惟�山。」予因生死二字﹐偶成數語﹕「世不生我﹐莫知有天地焉。人𨿽知有天地﹐非我知也。夫有知歸無知﹐天地有無之間爾。生死天地之機﹐天地生死之舍﹐孰能逃其捨而奪其機乎﹖」此劉勰所謂「思無定位」是也。

