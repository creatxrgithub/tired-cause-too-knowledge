《說詩晬語》淸沈徳潛

●卷上

辛亥春﹐讀書小白陽山之僧捨﹐塵氛退避﹐日在光嵐翠中﹐幾上有山﹐不必開門見山也。寺僧有叩作詩指者﹔時坐古松亂石間﹐聞鳴鳥弄晴﹐流泉赴壑﹐天風送謖謖聲﹐似唱似答﹐謂僧曰「此詩歌元聲﹐爾我共得之乎﹗」僧相視而笑。旣復乞疏源流升降之故﹐重其請﹐每鐘殘鐙候﹐有觸卽書。或準古賢﹐或抽心緒﹐時日旣積﹐紙墨遂多。命曰ㄧ語﹐擬之試兒ㄧ盤﹐遇物雜陳﹐略無詮次也﹐然俱落語言文字迹矣。歸愚沈徳潛題於聽松閣。

△一

詩之爲道﹐可以理性情﹐善倫物﹐感鬼神﹐設教邦國﹐應對諸侯﹐用如此其重也。秦﹑漢以來﹐樂府代興﹔六代繼之﹐流衍靡曼。至有唐而聲律日工﹐興漸失﹐徒視爲嘲風雪﹐弄花艸﹐遊歷燕ぅ之具﹐而詩教遠矣。學者但知尊唐而不上窮其源﹐猶望海者指魚背爲海岸﹐而不自悟其見之小也。食𨿽不能竟越三唐之格﹐然必優柔漸漬﹐仰溯風雅﹐詩道始尊。

△二

事難顯陳﹐理難言罄﹐每物連類以形之﹔郁情欲舒﹐天機隨觸﹐每借物引懷以抒之﹔比興互陳﹐反覆唱嘆﹐而中藏之忄愉慘戚﹐隱躍欲傳﹐其言淺﹐其情深也。倘質直敷陳﹐絕無蘊蓄﹐以無情之語而欲動人之情﹐難矣。王子擊好晨風﹐而慈父感悟﹔裴安祖講鹿鳴﹐而兄弟同食﹔周盤誦汝墳﹐而爲親從徵。此三詩別有旨也﹐而觸發乃在君臣﹑父子﹑兄弟﹐惟其可以興也。讀前人詩而但求訓詁﹐獵得詞章記問之富而已﹐𨿽多奚爲﹖

△三

詩以聲爲用者也﹐其微妙在抑揚抗墜之間。讀者靜气按節﹐密詠恬吟﹐深前人聲足難寫﹑響外別傳之妙﹐一齊俱出。朱子云「諷詠以昌之﹐涵濡以體之。」眞得讀詩趣味。

△四

古人意中有不得不言之隱﹐值有韻語以傳之。如屈原「江潭」﹐伯牙「海上」﹐李陵「河梁」﹐明妃「遠嫁」﹐或忄亢慨吐臆﹐或沈結含淒﹐長言短歌﹐俱成絕調﹔若胸無感觸﹐漫爾抒詞﹐縱辦風華﹐枵然無有。

△五

有第一等襟抱﹐第一等學識﹐斯有第一等眞詩。如太空之中﹐不著一點﹔如星宿之海﹐萬源湧出﹔如土膏旣厚﹐春雷一動﹐萬物發生。古來可語此者﹐屈大夫以下數人而已。

△六

以詩入詩﹐最是凡境。經史諸子﹐一經徵引﹐者入詠歌﹐方別於潢潦無源之學﹝曹子建善用史﹐謝康樂善用經﹐杜少陵經史並用﹞。但實事貴用之使活﹐熟語貴用之使新﹐語如己出﹐無斧鑿痕﹐斯不受古人束縛。

△七

詩貴性情﹐亦須論法。亂雜而無章﹐非詩也。然所謂法者﹐行所不得不行﹐止所不得不止﹐而起伏照應﹐承接轉換﹐自神明變化其中﹔若泥定此處應如何﹐彼處應如何﹝如磧沙僧解三體唐詩之類﹞﹐不以意運法﹐轉以意從法﹐則死法矣。試看天地間水流在﹐月到風來﹐何處著得死法﹗

△八

曾子固下筆時目中不知劉向﹐何論韓愈﹖子固之文﹐未必髙於中壘﹑昌黎也﹐然立志不苟如此。作詩須得此意。

△九

賈生惜誓篇曰「黃鵠一舉兮﹐見山川之紆曲﹔再舉兮﹐睹天地之方員。」作文作詩﹐必置身髙處﹐放開眼界﹐源流升降之故﹐了然於中﹐自無隨波逐浪之獘。

△十

詩不學古﹐謂之野體。然泥古而不能通變﹐猶學書者但講臨摹﹐分寸不失﹐而己之神理不存也。作者積久用力﹐不求助長﹐充養旣久﹐變化自生﹐可以換卻凡骨矣。

△十一

「康衢」﹑「擊壤」肇開聲詩。上自陶唐﹐下曁秦代﹐凡經﹑史﹑諸子中有韻語可采者﹐當歌詠之﹐以探其原。

△十二

三百篇中﹐四言自是正體。然詩有一言﹔如緇衣篇「敝」字「還」字﹐可頓住作句是也。有二言﹕如「﹛魚嘗﹜鯊」﹑「祈父」﹑「肇」是也。有三言﹕如「螽斯羽」﹑「振振鷺」是也。有五言﹕如「誰謂雀無角」﹑「胡爲乎泥中」是也。有六言﹕如「我姑酌彼金」﹑「嘉賓式燕以敖」是也。至「父曰嗟予子行役」﹑「以燕樂嘉賓之心」﹐則爲七言。「我不敢亻效我友自逸」﹐則爲八言。短以取勁﹐長以取妍﹐疏密錯綜﹐最是文章妙境。

△十三

二南﹐美文王之化也。然不著一﹑齊﹑治﹑化字﹐衝澹愉夷﹐隨興而發﹐有知如歸人﹐無知如物類﹐同際太和之盛﹐而相忘其所以然﹐是王風气象。

△十四

詩有不用淺深不用變換﹐略易一二字﹐而其味油然自出者﹐妙於反覆■嘆也。苡﹑殷其﹛﹜後﹐張平子四愁得之。

△十五

雄雉末章﹐進君子以身善世之道﹐猶所云萬里之外﹐以身爲本也。漢東門行﹕「今時淸廉﹐難犯教言﹐君獨自愛莫爲非。」重言以丁寧之﹐去風人未遠。

△十六

諷刺之詞﹐直詰易盡﹐婉道無窮。衛宣姜無復人理﹐而君子偕老一詩﹐止道其容飾衣服之盛﹐而首章末以「子之不淑﹐云如之何」二語逗露之。魯莊公不能爲父復讎﹐防閒其母﹐失人子之道﹐而猗嗟一詩﹐止道其威儀技藝之美﹐而章首以「猗嗟」二字譏嘆之。蘇子所謂不可以言語求而得﹐而必深觀其意者也﹐詩人往往如此。

△十七

州吁之亂﹐莊公致之﹐而燕燕一詩﹐猶念「先君之思」。七子之母﹐不安其室﹐非七子之不令﹐而凱風之詩﹐猶云「莫慰母心」。溫柔惇厚﹐斯爲極則。

△十八

人有不平於心﹐必以淸比己﹐以濁比人﹐而谷風三章轉以涇自比﹐以渭比新昏﹐何其怨而不怒也﹖杜子美「在山泉水淸﹐出山泉水濁」亦然。

△十九

匏有苦葉﹐刺淫亂也。中惟「濟盈不濡軌」二句﹐隱躍其詞以諷之。其餘皆說正理﹐使人得聞正言﹐其失自悟。

△二十

莊姜賢而不答﹐由公之惑於嬖妾也。乃碩人一詩﹐備形族類之貴﹐容貌之美﹐禮儀之盛﹐國俗之富﹐而無一言及莊公﹐使人言外思之﹐故曰主文譎諫。

△二十一

陟岵﹐孝子之思親也。三段中但念父母兄之思己﹐而不言己之思父﹐母與兄。蓋一說出﹐情便淺也。情到極深﹐每說不出。

△二十二

政繁賦重﹐民不堪其苦。而萇楚一詩﹐惟羨艸木之樂﹐詩意不在文辭中也。至苕之華明明說出﹐要之並爲亡國之音。

△二十三

鴟詩連下十「予」字﹐蓼莪詩連下九「我」字﹐北山詩連下十二「或」字﹐情至不覺音之繁詞之衤復也。後昌黎南山用北山之體而張大之﹝下五十餘「或」字。﹞然情不深而侈其詞﹐只是漢賦體段。

△二十四

顏之推愛「蕭蕭馬鳴﹐悠悠旆旌」﹐謝玄愛「昔我往矣﹐楊柳依依」四語﹐予最愛東山三章﹕「我來自東﹐零雨其。鸛鳴於垤﹐婦嘆於室。」末章﹕「其新孔嘉﹐其舊如之何﹖」後人閨情胎源於此。又愛「蒹葭蒼蒼﹐白露爲霜。所謂伊人﹐在水一方。」蒼涼イ渺﹐欲卽轉離﹐名人畫本﹐不能到也。明陳臥子謂秦人思西周之詩﹐卓然特見。

△二十五

大小雅皆丰﹑鎬時詩也。何以分大小﹖曰﹕音體有大小﹐非政事有大小也。雜乎風之體者爲小﹐純乎雅之體者爲大。試詠鹿鳴﹑四牡諸詩﹐與文王﹑大明諸詩﹐气象﹤辶向﹥然各別。

△二十六

宣王﹐中興主也﹐然其後或宴起﹐或料民﹐至廢魯嫡﹐殺杜伯﹐而君徳荒矣。詩人於東都朝會時﹐終之以「允矣君子﹐展也大成」﹐何識之遠而諷之婉也﹖漢人長楊﹑羽獵﹐那能有此﹖

△二十七

鶴鳴本以誨宣王﹐而拉雜詠物﹐意義若各不相綴﹔難於顯陳﹐故以隱語爲開導也。漢枚乘奏吳王書本此。

△二十八

斯幹考室﹐無羊考牧﹐何等正大事﹐而忽然各幻出占夢﹐本支百世﹐人物富庶﹐俱於夢中得之﹐恍恍惚惚﹐怪怪奇奇﹐作詩要得此段虛景。

△二十九

巷伯惡惡﹐至欲「投畀有北」﹐何嘗畱一餘地﹖然想其用意﹐正欲激發其羞惡之本心﹐使之同歸於善﹐則仍是溫厚和平之旨也。墻茨﹑相鼠諸詩﹐亦須本斯意讀。

△三十

大東之詩﹐歷數天漢牛斗諸星。無可歸咎﹐無可告訴﹐不得不悵望於天﹔若此時之天﹐非西周盛王時之天者然。司馬子長云「勞苦倦極﹐未嘗不呼天。」得之矣。

△三十一

文王七章﹐語意相承而下﹐陳思贈白馬王詩﹐顏延之秋胡行﹐祖其遺法。

△三十二

古人祝君如捲司之詩﹐稱道願望至矣。而頌美中時寓責難﹐得人臣事君之義。魏人公宴﹐唐人應制﹐滿簡浮華耳。

△三十三

美徳之形容﹐故曰頌。其詞渾渾爾﹐穆穆爾﹐不同雅音之切響也。記曰「淸廟之瑟﹐朱弦而疏越﹐一唱而三嘆﹐有遺音者矣。」故可以感格鬼神。

△三十四

魯﹐諸侯也﹐安得有頌﹖至魯有頌﹐且祀后稷以配天﹐非禮矣。今讀以下四篇﹐皆僖公之詩。先儒謂季孫行父請於周而作頌。知東遷以上﹐魯無頌也。卽謂頌之變亦可。

△三十五

周頌和厚﹐魯頌誇張﹐商頌古質﹐此頌體之別。

△三十六

離騷者﹐詩之苗裔也。第詩分正變﹐而離騷所際獨變﹐故有傺噫郁之音﹐無和平廣大之響。讀其詞﹐審其音﹐如赤子婉戀於父母側而不忍去。要其顯忠斥佞﹐愛君憂國﹐足以持人道之窮矣。尊之爲經﹐烏得爲過﹖

△三十七

楚辭陳引諭﹐點染幽芬於煩■憂之中﹐令人得其悃款悱惻之旨。司馬之長云「一篇之中﹐三致意焉。」深有取於辭之重節之衤復也。後人穿鑿注解﹐撰出提挈照應等法﹐殊乖其意。

△三十八

騷體有少歌﹐有倡﹐有亂。歌詞未申發其意爲倡﹐獨曁在和總篇於爲亂。蓋言之不足﹐故長言之﹔長言之不足﹐故反覆詠嘆之也。漢人五言興而音節漸亡﹔至唐人律體興﹐第用意於對偶平仄間﹐而意言同盡矣。求其餘情動人﹐何有哉﹖

△三十九

天問一篇﹐雜舉古今來不可解事問之﹐若己之忠而見疑﹐亦天實爲之﹐思而不得﹐轉而爲怨﹐怨而不得﹐轉而爲問﹐問君加他人不得﹐不容不問之天也。此是屈大夫無可柰何處。

△四十

九歌哀而艷﹐九章哀而切。九歌事神以諭君﹐猶望君之感悟也。九章感悟無田﹐沈淵已決﹐不覺其激烈而悲愴也。

△四十一

卜居﹑漁父而篇﹐設爲問答﹐以顯己意﹐客難﹑解嘲之所從出也。詞義顯然﹐楚辭中之變體。

△四十二

屈原﹑微﹑箕﹐皆同姓之臣﹐離騷二十五與麥秀之歌﹐辭不同而旨同。﹝有詩說﹑離騷說另出﹐此錄其大旨二十七則。﹞

△四十三

詩三百篇﹐可以被諸管弦﹐皆古樂章也。漢時詩樂始分﹐乃立樂府﹐安世房中歌﹐系唐山夫人所制﹐而淸調﹑平調﹑瑟調﹐皆其遺音﹐此南與風之變也。朝會道路所用﹐謂之鼓吹曲﹔軍中馬上所用﹐謂之橫吹曲﹐此雅之變也。武帝以李延年爲協律都尉﹐與司馬相如諸人略定律呂﹐作十九章之歌﹐以正月上辛用事﹐此頌之變也。漢以後因之﹐而節奏漸失。

△四十四

樂府之妙﹐全在繁音促節﹐其來於於﹐其云徐徐﹐往往於回翔屈折處感人﹐是卽依永和聲之遺意也。齊﹑梁以來﹐多以對偶行之﹐而又限以八句﹐豈復有詠歌嗟嘆之意耶﹖

△四十五

樂府寧朴毋巧﹐寧疏毋煉。張籍短歌行雲﹕「曹蒲花開月常滿。」傷於巧也。無名氏木蘭詩云「朔气傳金柝寒光照鐵衣。」後人疑爲韋元甫假﹐傷於煉也。古樂府聲律﹐唐人已失﹐試看李太白所擬﹐篇幅之短長﹐音節之髙下﹐無一與古人合者﹐然自是樂府神理﹐非古詩也。明李於鱗句摹字仿﹐並其不可句讀者追從之﹐那得不受人譏彈﹖

△四十六

四言詩締造良難﹔於三百篇太離不不得﹐太肖不得。太離則失其源﹐太肖襲其銑也。韋孟諭諫﹑在鄒之作﹐難精難精穆穆﹐未離雅正。劉琨答盧諶篇﹐拙重之中﹐感激豪蕩﹐準之變雅﹐似離而合。張華﹑二陸﹑潘嶽輩﹐忄厭忄厭欲息矣。淵明停﹑時運等篇﹐淸腴簡運﹐別成一格。

△四十七

風騷旣息﹐漢人代興﹐五言爲標準矣。就五言中較然而體﹕蘇李贈答﹐無名氏十九首﹐是古詩體﹔廬江小吏妻﹑羽林郎﹑陌上桑之類﹐是樂府體。

△四十八

五言古﹐長篇難於鋪敍﹐鋪敍中有峯巒起伏﹐則長而不漫﹔短篇難於收斂﹐收斂中能含蘊無窮﹐則短而不促。又長篇必倫次整齊﹐起結完備﹐方爲合格﹔短篇超然而起﹐悠然而止﹐不必另綴起結﹐苟反其位﹐兩者俱亻眞。

△四十九

龐言繁稱﹐道所不貴﹐蘇李詩言情款款﹐感悟具存﹐無急言謁論﹐而意自長﹐神自遠﹐使聽者油油善入﹐不知其然而然也﹐是爲五言之祖。蘇李之別﹐諒無會期矣﹐而云「安知非日月﹐弦望自有時」﹐何怊惆而纏綿也﹗後人如何擬得﹗

△五十

古詩十九首﹐不必一人之辭﹐一時之作。大率逐臣棄妻﹐朋友闊絕﹐遊子他鄕﹐死生新故之感。或寓言﹐或顯言﹐或食覆言。初無可辟之思﹐驚險之句﹔而西京古詩﹐皆在其下﹐是爲國風之遺。

△五十一

廬江小吏妻詩共一千七百四十言﹐雜述十數人口中語﹐而各肖其聲口性情﹐眞化工筆也。中別小姑一段悲愴之中﹐自足溫厚。唐人棄婦篇直用其語云「憶我初來時﹐小姑始扶牀。今別小姑去﹐小姑如我長。」下節去「殷勤養公姥﹐好自相扶將」﹔而忽轉二語云「回頭語小姑﹐莫嫁如兄夫。」輕薄之言﹐了無餘味﹐此漢唐詩中國之分。

△五十二

漢五言一韻到氐者多﹐而「靑靑河畔艸」一章﹐一路換韻聯折而下﹐節拍甚急﹐而「枯桑知天風」二語﹐忽用排偶承接﹐急者緩之﹐是神化不可到境界。

△五十三

文姬悲憤詩﹐滅去脫卸轉接之痕﹐若斷若續﹐不碎不亂﹐讀去如驚蓬坐振沙礫自飛。視胡笳十八拍似出二手。宜範史取以入傳。

△五十四

蘇﹑李以後﹐陳思繼起﹐父兄多才﹐渠尢獨步。使才而不矜才﹐用博而不逞博﹔鄴下諸子﹐文翰鱗集﹐未許執金鼓而抗顏行也。故應爲一大宗。

△五十五

陳思極工起調﹐如「驚風飄白日﹐忽然歸西山」﹐如「明月照髙樓﹐流光正徘徊」﹐如「髙臺多悲風﹐朝日照北林」﹐皆髙唱也。後謝玄暈「大江流日夜﹐客心悲未央」﹐極蒼蒼莽莽之致。

△五十六

阮公詠懷﹐反覆零亂﹐洽寄無端﹐和愉哀怨﹐ㄈ詭不羈﹐讀者莫求歸趣﹐遭阮公之時﹐自應有阮公之詩也。箋釋者必求時事以實之﹐則鑿矣。劉彥和稱﹕「嵇旨淸峻﹐阮旨遙深。」故當截然分道。

△五十七

壯武之世﹐茂先﹑休奕﹐莫能輊軒﹔二陸﹑潘﹑張﹐亦稱魯衛。左太衝拔出於眾流之中﹐胸次髙曠﹐而筆力足以達之﹐自應盡掩諸家。鍾記室嶸﹐季孟潘﹑陸間﹐謂﹕野於士衡﹐而深於安仁。太衝弗受也。過江以還﹐越石悲壯﹐景純超逸﹐足稱後勁。

△五十八

士衡舊推大家﹐然通贍自足﹐而絢采無力﹐遂開出排偶一家。降自齊﹑梁﹐專工隊仗﹐邊幅復狹﹐令閱者白日欲臥﹐未必非陸氏爲之濫觴也。所撰文賦云「詩緣情而綺靡。」言志章教﹐惟資塗澤﹐先失詩人之旨。

△五十九

漢﹑魏詩只是一气轉旋﹐晉以下始有佳句可摘。此詩運升降之別。

△六十

陶公以名臣之後﹐際易代之時﹐欲言難言﹐時時寄﹐不獨詠荊軻一章也。六朝第一流人物﹐其詩自能曠世獨立。鍾記室謂其原出於應璩﹐目爲中品。一言不智﹐難辭厥咎已。

△六十一

晉人多尙放達﹐獨淵明有憂勤語﹐有自任語﹐有知足語﹐有悲憤語﹐有樂天安命語﹐有物我同得語﹐倘幸列孔門﹐何必不在季次﹑原憲下﹖

△六十二

詩至於宋﹐性情漸隱﹐聲色大開﹐詩運一轉關也。康樂神工默運﹐明遠廉俊無前﹐允稱二妙。延年聲價𨿽髙﹐雕鏤太過﹐不無沈悶﹔要其厚重處﹐古意猶存。

△六十三

前人評康樂詩﹐謂﹕「東海揚帆﹐風日流利。」此不甚允。大約匠心獨造﹐少規往則﹐鉤深極微﹐而漸近自然﹐流覽中﹐時時浹理趣。劉勰云「老莊告退﹐而山水方滋。」遊山水詩﹐應以康樂開先也。

△六十四

陶詩合下自然﹐不可及處﹐在眞在厚。謝詩經營而反於自然﹐不可及處﹐在新在俊。陶詩勝人在不排﹔謝詩勝人正在排。

△六十五

鮑明遠樂府﹐抗音吐懷﹐每成亮節。代東門行﹑代放歌行等篇﹐直欲前無古人。

△六十六

齊人寥寥﹐謝玄暉獨有一代﹐以靈心妙悟﹐覺筆墨之中﹐筆墨之外﹐別有一段深情妙理。元長﹝王融﹞諸人﹐未齊肩背。

△六十七

蕭梁之代﹐君臣贈答﹐亦工艷情﹐風格日卑矣。隱侯﹝沈約﹞短章﹐略存古體﹔文通﹝江淹﹞﹑促仲言﹝何遜﹞﹐辭藻斐然﹐𨿽非出羣之雄﹐亦稱一時能手。陳之視梁﹐抑又降焉﹐子堅﹝陰鏗﹞﹑孝穆﹝徐陵﹞﹐略具體裁﹐專求佳句﹐差彊人意云爾。

△六十八

梁﹑陳﹑隋間﹐專尙琢句。庾肩吾云「雁與俱陣﹐沙將蓬共驚」﹑「殘虹收宿雨﹐缺岸上新流」﹑「水光懸蕩壁﹐山翠下添流」﹐陰鏗云「鶯隨入戶樹﹐花逐下山風」﹐江總云「露洗山扉月﹐開石路煙」﹐隋煬帝云「鳥驚初移樹﹐魚寒欲隱苔」﹐皆成名句﹔然比之小謝「天際識歸舟﹐中辧江樹」﹐痕迹宛然矣。若淵明「采菊東籬下﹐悠然見南山」﹑「平疇交遠風﹐良苗亦懷新」﹐中有元化自在流出﹐烏可以道裏計﹖

△六十九

梁時橫吹曲﹐武人之詞居多﹐北音競奏﹐鉦鐃鏗鏘﹔企諭歌﹑折楊柳歌詞﹑木蘭詩等篇﹐猶漢魏人遺響也。北齊敕勒歌﹐亦復相似。

△七十

北朝詞人﹐時流淸響。庾子山才華富有﹐悲感之篇﹐常見風骨。爾時徐﹑庾並名﹐恐孝穆華詞﹐瞠乎其後矣。

△七十一

子山詩不專造句﹐而造句亦工。步虛詞云「漢帝看桃核﹐齊侯問棗花。」軍行雲﹕「塞﹤辶向﹥﹛番飛﹜楡葉﹐關寒落雁毛。」從軍云「地中鳴鼓角﹐天上下將軍。」法筵云「佛影胡人記﹐經文漢語翻。」酬薛文學云「羊脇連九阪﹐熊耳對雙峯。」少陵所云淸新者耶﹖而武林陳允倩謂老杜不能靑出於藍﹐直是亦步亦趨。未免揚許失實。

△七十二

隋煬帝艷情篇什﹐同符後主﹐而邊塞諸作﹐鏗然獨異﹐剝極將復之候也。楊素幽思健筆﹐詞气淸蒼﹐後此射洪﹝陳子昂﹞﹑曲江﹝張九齡﹞﹐起衰中立﹐此爲勝﹑廣云。

△七十三

古今流傳名句﹐如「思君如流水」﹐如「池塘生春艸」﹐如「澄江靜如練」﹐如「紅藥當階翻」如「月映淸淮流」如「芙蓉露下落」如「空梁落燕泥」﹐情景俱佳﹐足資吟詠﹔然不如「南登霸陵岸﹐回首望長安」忠厚悱惻﹐得遲遲我行之意。

△七十四

唐顯慶﹑龍朔間﹐承陳﹑隋之遺﹐幾無五言古詩矣。陳伯玉力掃俳優﹐仰追曩哲﹐讀感遇等章何啻黃初﹑正始間也﹖張曲江﹑李供奉斷起﹐風裁各異﹐原本阮公。唐體中能復古者﹐以三家爲最。

△七十五

蘇﹑李十九首後﹐五言最勝。大率優柔善入﹐婉而多風。少陵才力標舉﹐縱橫揮霍﹐詩中國又一變矣。要其感時傷亂﹐憂黎元﹐希稷﹑Ι﹐生平抱負﹐悉流露於楮墨間﹐詩之變﹐情之正也。宜新寧髙氏﹐別爲大家。

△七十六

五言長扁﹐固須節次分明﹐一气連屬。然有意本連屬而轉似不相連屬者﹐敍事未了﹐忽然頓斷﹐插入旁議﹐忽然聯續﹐轉接無象﹐莫測端倪﹐此運左﹑史法於韻語語中﹐不以常格拘也。千古以來﹐且讓少陵獨步。

△七十七

少陵新婚別云「嫁女與徵夫﹐不如棄路傍。」近於怨矣﹐而「君今往死地」以下﹐層層轉換﹐勉以努力戎行﹐發乎情止乎禮義也。羌村首章﹐與綢繆詩「今夕何夕」見此良人」﹑「見此粲者」﹑東山詩「有惇瓜苦﹐在栗薪」同一神理。

△七十八

陶詩胸次浩然﹐其中有一段淵深朴茂不可到處。唐人祖述者﹐王右丞有其淸腴﹐孟山人有其遠﹐儲太祝有其朴實﹐韋左司有其沖和﹐柳儀曹有其峻潔﹐皆學焉而得其性之所近。

△七十九

才大者聲色不動﹐指顧自如﹐太白五言妙於神行﹐昌黎不無蹶張矣﹐取其意規於正﹐雅道未澌。

△八十

孟東野詩﹐亦從風騷中出﹐特意象孤峻﹐元气不無斫削耳。以郊﹑島並稱﹐銖兩未敵也。元遺山云「東野窮愁死不休﹐髙天厚地一詩囚。江山萬古潮陽筆﹐合在元龍百尺樓。」揚韓抑孟﹐毋乃太過﹖

△八十一

韓﹑孟聯句體﹐可偶一爲之﹐連篇累牘﹐有傷詩品。

△八十二

大風﹑柏梁﹐七言權輿也。自時厥後﹐如魏文燕歌行﹑陳琳飲馬長城窟﹑鮑照行路難﹐皆稱傑構。唐人起而不相沿襲﹐變態備焉。學七言古詩者﹐當以唐代爲揩式。

△八十三

班史東方朔傳云「八言七言上下。」然東方詩不傳﹐而八言體﹐後人亦無繼之者。

△八十四

文以養气爲歸﹐詩亦如之。七言古或雜以兩言﹑三言﹑四言﹑五六言﹐皆七言之短句也。或雜以八九言﹑十餘言﹐皆伸以長句﹐而故欲振蕩其勢﹐回旋其姿也。其間忽疾忽徐﹐忽翕忽張﹐忽氵亭氵縈﹐忽轉掣﹐乍陰乍陽﹐屢遷光景﹐莫不有浩气鼓蕩其機﹐如吹萬之不窮﹐如江河之滔漭而奔放﹐斯長篇之能事極矣。四語一轉﹐蟬聯而下﹐特初唐人一法﹐所謂「王楊盧駱當時體」也。

△八十五

歌行起步﹐宜髙唱而入﹐有「黃河落天走東海」之勢。以下隨手波折﹐隨步換形﹐蒼蒼莽莽中﹐自有灰綫蛇蹤﹐蛛絲馬迹﹐使人眩其奇變﹐仍服其警嚴。至收結處﹐紆徐而來者﹐防其平衍﹐須作斗健語以止之﹔一往峭折者﹐防其气促﹐不妨作悠揚曳語以送之﹐不可以一格論。

△八十六

轉韻初無定式﹐或二語一轉﹐或四語一轉﹐或連轉幾韻﹐或一韻疊下幾語。大約前則舒徐﹐後則一滚而出﹐欲急其節拍以爲亂也。此亦天機自到﹐人工不能勉彊。

△八十七

詩篇結局爲難﹐七言古尢難。前路層波疊浪而來﹐略無收應﹐成何章法﹖支離其詞﹐亦嫌煩碎。作手於兩言或四言中﹐層層照管﹐而又能作神龍掉尾之勢﹐神乎技矣。

△八十八

髙﹑岑﹑王﹑李﹝頎﹞四家﹐每段頓挫處﹐略作對偶﹐於局勢散漫中求整飭也。李﹐杜風雨分飛﹐魚龍百變﹐讀者又爽然自失。

△八十九

太白想落天外﹐局自變生﹐大江無風﹐濤浪自湧﹐白捲舒﹐從風變滅﹐此殆天授﹐非人力也。集中笑矣乎﹑悲來乎﹑懷素艸書歌等作﹐開出淺率一派﹐王元美稱爲百首以後易厭﹐此種是也。或云﹕此五代庸妄子所擬。

△九十

少陵歌行﹐如建章之宮﹐千門萬戶﹔如鉅鹿之戰﹐諸侯皆從壁眉﹐膝行而前﹐不敢仰視﹔如大海之水﹐長風鼓浪﹐揚泥沙而舞怪物﹐靈蠢畢集。與太白各不相似﹐而各造其極﹔後賢未易追逐。夔州以後﹐比之掃殘毫穎﹐時帶頹禿。

△九十一

少陵有倒插法﹐如送重表侄王水評事篇中「上雲天下亂」云云「次云最少年」云云﹐初不說出某人﹐而下倒補云「秦王時在座﹐眞气驚戶牖。」此其法也。麗人行篇中﹐「賜名大國虢與秦」﹑「愼莫近前丞相嗔」﹐亦是此法。又有反接法﹐述懷篇云「自寄一封書﹐今已十月後。」若云「不見消息來」﹐平平語耳﹐此云「反畏消息來﹐寸心亦何有。」斗覺驚心動魄矣。又有透過一層法﹐如無家別篇中云「縣吏知我至﹐召令習鼓鼙。」無家客而遣之從徵﹐極不堪事也﹐然明說不堪﹐其味便淺﹐此云「家鄕旣蕩盡﹐遠近理亦齊。」轉作曠達﹐彌見沈痛矣。又月突接法﹐如醉歌行突接「春光澹沲秦東亭」﹐簡薛華醉歌突接「气酣日落西風來」﹐上寫情欲盡未盡﹐忽入寫景﹐激壯蒼涼﹐神色俱王﹐皆此老獨開生面處。

△九十二

三句一轉﹐秦皇嶧山碑文法也﹐元冷飲店山中興頌用之﹐岑嘉州走馬川行亦用之﹐而三句一轉中﹐又句句用韻﹐與嶧山碑又別。

△九十三

歌行轉韻者﹐可以雜入律句﹐借轉韻以運動之﹐純綿裹鍼﹐軟中自有力也。一韻到底者﹐必須鏗金鏘石﹐一片宮商﹐稍混律句﹐便成弱調也。不轉韻者﹐李杜十之一二﹐﹝李如粉圖山水水歌﹐杜如哀王孫﹑瘦馬行類。﹞韓昌黎十之八九。後歐﹑蘇諸公﹐皆以韓爲宗。

△九十四

或問﹕「何者古詩中律句﹖」曰「不露文章世已驚﹐未辭剪伐誰能送﹖」「何者別於律句﹖」曰「五嶽祭秩皆三公﹐四方環鎭嵩當中。」

△九十五

七字每平仄相間﹐而義山韓碑一篇中﹐「封狼生ァァ生貔」﹐七字平也﹔「帝得聖相曰度」﹐七字仄也。气盛則言之短長與聲之髙下皆宜。

△九十六

昌黎豪傑自命﹐欲以學問才力跨李杜之上﹔然恢張處多﹐變化處少﹐力有餘而巧不足也。獨四言大扁﹐如元和聖徳﹑平淮西碑之類﹐義山所謂句奇語重﹐點竄塗攺者﹐𨿽司馬長卿亦當斂手。

△九十七

白樂天詩﹐能道盡古今道理﹐人以率易少之。然諷諭一卷﹐使言者無罪﹐聞者足戒﹐亦風之遺意也。惟張文昌﹑王仲初樂府﹐專以口齒利便勝人﹐雅非貴品。

△九十八

仲初當窗織云「當窗羨靑樓倡﹐十指不動衣盈箱。」人卽無志節﹐何至羨靑樓倡耶﹖文昌節婦吟云「感君纏綿意﹐系在紅羅襦。」贈珠者知有夫而故近之﹐更褻於羅敷之使君也﹐猶感其意之纏綿耶﹖𨿽云寓言贈人﹐何妨圓融其辭﹔然君子立言﹐故自有則。

△九十九

李長吉詩﹐每近天問﹑招魂楚騷之苗裔也﹔特語語求工﹐而波瀾堂廡又窄﹐所以有山節藻之誚。杜牧之謂﹕「賀且未死﹐少加以理﹐可以奴僕命騷。」果末天假以年﹐所造遂止此乎﹖

△一○○

王元美云「奇過則凡。」學長吉者宜知之。

△一○一

五言律﹐陰鏗﹐何遜﹐庾信﹐徐陵已開其體﹔唐初人研揣聲音﹐穩順體勢﹐其制乃備。神龍之世﹐陳杜沈宋﹐渾金璞玉﹐不須追琢﹐自然名貴。開﹑寶以來﹐李太白之明麗﹐王摩詰﹐孟浩然之自得﹐分道揚鑣﹐並推極勝。杜子美獨辟畦徑﹐寓縱橫排於整密中﹐故應包涵一切。終唐之世﹐變態𨿽多﹐無有越諸家之範圍者矣。以此求之﹐有餘師焉。

△一○二

起手貴突兀。王右丞「風勁角弓鳴」﹐杜工部「莽莽萬重山」﹑「帶甲滿天地」﹐岑嘉州「送客飛鳥外」等篇﹐直疑髙山墜石﹐不知其來﹐令人驚絕。

△一○三

中聯以虛實對﹑流水對爲上。卽徵實聯﹐亦宜各換意境。略無變換﹐古人所輕。卽如﹕「蟬噪林逾靜﹐鳥鳴山更幽。」何嘗不是佳句﹐然王元美以其寫景一例少之。至「圓荷浮小葉﹐細麥落輕花」﹐宋人已議之矣。

△一○四

三四語多流走﹐亦竟有散行者﹔然必有不得不散之勢乃佳。苟艱於屬對﹐率爾放筆﹐是借散勢以文其陋也。又有通體俱散者﹐李太白夜泊牛渚﹑孟浩然晚泊潯陽﹑釋皎然尋陸鴻漸等章﹐興到成詩﹐人力無與﹐匪垂典則﹐偶存標格而已。外是﹕八句平對﹐五六散行﹐前半扇對之式﹐皆極詩中變態。

△一○五

三四貴勻稱﹐承上斗峭而來﹐宜緩脈赴之﹔五六必聳然挺拔﹐別開一境。上旣和平﹐至此必須振起也。崔司勛贈張都督詩﹕「出塞淸沙漠﹐還家拜羽林」﹐和平矣﹐下接云「風霜臣節苦﹐歲月主恩深。」杜工部送人從軍詩﹕「今君度沙磧﹐累月斷人煙」﹐和平矣﹐下接云「好武寧論命﹖封侯不計年。」泊嶽陽城下詩﹕「岸風翻夕浪﹐舟雪灑寒燈」﹐和平矣﹐下接云「畱滯才難盡﹐艱危气益增。」如此拓開﹐方振得起。溫飛卿商山早行﹐於「雞聲茅店月﹐人迹板橋霜」下﹐接「槲葉落山路﹐枳花明驛墻」﹔周處士朴賦董嶺水﹐於「禹力不到處﹐河聲流向西」下﹐接「過衙山色遠﹐近水月光低」﹐便覺直塌下去。

△一○六

中二聯不宜純乎寫景。如「明月松間照﹐淸泉不上流。竹喧歸浣女﹐蓬動下漁舟。」景象𨿽工﹐詎爲模楷﹖至宋陸放翁﹐八句皆寫景矣。

△一○七

收束或放開一步﹐或宕出遠神﹐或本位收住。張燕公﹕「不作邊城將﹐誰知恩遇深﹖」就夜飲收住也。王右丞﹕「君問窮通理﹐漁歌入浦深。」從解帶彈琴宕出遠神也。杜工部﹕「何當擊凡鳥﹐毛血灑平蕪。」就畫鷹說到眞鷹﹐放開一步也。就上文體勢行之。

△一○八

唐玄宗「劍閣橫峻」一篇﹐王右丞「風勁角弓鳴」一篇﹐神完气足﹐章法﹑句法﹑字法俱臻絕頂﹐此律詩正體。而太白﹕「五月天山雪﹐無花只有寒。笛中聞折柳﹐春色未曾看。」一气直下﹐不就羈縛。右丞﹕「萬壑樹參天﹐千山響杜鵑。山中一夜雨﹐樹杪百重泉。」分頂上二語而一气赴之﹐尢爲龍跳虎臥之筆。此皆天然入妙﹐未易追摹。

△一○九

大歷後漸近收斂﹐選言取勝﹐元气未完﹐辭意新而風格自降矣。劉隨州工於鑄語﹐不傷大雅﹐然「老至居人下﹐春歸在客先」﹐「萬里通秋雁﹐千峯共夕陽」﹐名俊有餘﹐自非盛唐人語。

△一一○

賈長江﹕「秋風吹渭水﹐落葉滿長安。」溫飛卿﹕「古戍落黃葉﹐浩然離故關。」卑靡時乃有此格。後惟馬戴亦間有之。

△一一一

七言律﹐平敍易於徑遂﹐雕鏤失之佻巧﹐比五言爲尢難。貴屬對穩﹐貴遣事切﹐貴捶字老﹐貴結響髙﹐而總歸於血脈動蕩﹐首尾渾成。後人祗於全篇中爭一聯警拔﹐取靑妃白﹐有句無章﹐所以去古日遠。

△一一二

沈卿龍池樂章﹐崔司勛黃鶴樓詩﹐意得象先﹐縱筆所到﹐遂擅古今之奇﹔所渭章法之妙﹐不見句法﹐句法之妙﹐不見字法者也。

△一一三

卿獨不見一章﹐骨髙气髙﹐色澤情韻髙﹐視中唐「鶯啼報新年」詩﹐味薄語纖﹐牀分上下。

△一一四

維﹑李頎﹑崔曙﹑張謂﹑髙﹑岑參諸人﹐品格旣髙﹐復饒遠韻﹐故爲正聲。老杜以宏才卓識﹐盛气大力勝之。讀秋興八首﹑詠懷古迹五首﹑諸將五首﹐不廢議論﹐不棄藻繢﹐籠蓋宇宙﹐鏗戛韻鈞﹔而橫縱出沒中﹐復含醞藉微遠之致﹔目爲大成﹐非虛語也。明嘉﹑隆諸子﹐轉尊李頎。鍾﹑譚於杜律中轉斥秋興諸篇﹐而推「南極老人自有星」月章﹐何啻藝﹗

△一一五

大歷十子後﹐劉夢得骨气魄﹐似又髙於隨州。人與樂天並稱﹐緣劉﹑白有倡和集耳﹐白之淺易﹐未可同日語也。蕭山毛大可尊白詘劉﹐每難測其指趣。

△一一六

柳子厚哀怨有節﹐律中騷體﹐與夢得故是敵手。

△一一七

義山近體﹐襞績重重﹐長於諷諭。中多借題攄抱﹐遭時之變﹐不得不隱也。詠史十數章﹐得杜陵一體。至云「但須巢司閣﹐豈假鴟在泮林﹗」不鬼讀書人持論。

△一一八

溫﹑李擅長﹐固在屬對精工﹐然或而無意﹐譬之剪采爲花﹐全無生韻﹐弗尙也。義山「此日六軍同駐馬﹐當時七夕笑牽牛」﹐飛卿「回日樓臺非甲帳﹐去時冠劍是丁年」﹐對句用逆挽法﹐詩中得此一聯﹐便化板滯爲跳脫。

△一一九

晚唐人詩﹕「鷺鷥飛破夕陽煙」﹑「水面風回聚落花」﹑「芰荷翻雨潑鴛鴦」﹐固是好句﹐然句好而意盡句中矣。又張洞庭湖詩﹕「靑艸浪髙三月渡﹐綠楊花撲一溪煙。」綠楊一語﹐分明屯屯阝港小景﹐賦洞庭湖宜爾耶﹖「破」字「聚」字﹐「潑」字「撲」字﹐求新在此﹐不登大雅之堂正在此。

△一二○

長律所尙﹐在气局嚴整﹐屬對工切﹐段落分明﹐而其要在開闔相生﹐不露鋪敍轉折過接之迹﹐使語排而忘其爲提排﹐斯能事矣。唐初應制﹐贈送諸篇﹐王﹑楊﹑盧﹑駱﹑陳﹑杜﹑沈﹑宋﹐燕﹑許﹑曲江﹐並皆佳妙。少陵出而瑰奇鴻麗﹐一變故方﹐後此無能爲役。元﹑白滔滔百韻﹐俱能工穩﹔但流工穩﹔但流有餘﹐裁未足﹐每爲淺率家效顰。溫﹑李以下﹐又無論已。七言長律﹐少陵開出﹐然淸明等篇已不能佳﹐何況學步餘子﹖

△一二一

絕句﹐唐樂府也。篇止四語﹐而倚聲爲歌﹐能使聽者低徊不倦﹔旗亭伎女﹐猶能賞之﹐非以揚音抗節有出於天籟者乎﹖著意求之﹐殊非宗旨。

△一二二

五言絕句﹐右丞之自然﹐太白之髙妙﹐蘇州之古澹﹐並入化機﹔而三家中﹐太白近樂府﹐右丞﹑蘇州近古詩﹐又各擅勝場也。他如崔顥長幹曲﹑金昌緒春怨﹑王建新嫁娘﹑張祜宮詞等篇﹐𨿽非專家﹐亦稱絕調。

△一二三

七言絕句﹐以語近情遙﹐含吐不露爲主。只眼前景口頭語﹐而有弦外音味外味﹐使人神遠太白有焉。

△一二四

王龍標絕句﹐深情幽怨﹐意旨微茫。「昨夜風開露井桃」一章﹐只說他人之承寵﹐而己之失寵﹐悠然可思﹐此求響於弦指外也。「玉顏不及寒鴉色」兩言﹐亦復優柔婉約。

△一二五

「秦時明月」一章﹐前人推獎之而未言其妙。蓋言師勞力謁﹐而功不成﹐繇將非其人之故﹐得飛將軍備邊﹐邊烽自熄﹐卽髙常侍燕歌行歸重「至今人說李將軍」也。防邊築城﹐起於秦﹑漢﹐明月屬秦﹐關屬漢﹐詩中互文。

△一二六

李滄溟推王昌齡「秦時明月」爲壓捲﹐王鳳洲推王翰「蒲萄美酒」爲壓捲﹐本朝王阮亭則云「必求壓捲﹐王維之渭城﹐李白之白帝﹐王昌齡之奉帚平明﹐王之渙之黃河遠上其庶幾乎﹖而終唐之世﹐亦無出四章之右者矣。」滄溟﹑鳳洲主气﹐阮亭主神﹐各自有見。愚謂﹕李益之「回樂峯前」﹐柳宗元之「破額山前」﹐劉禹錫之「山圍故國」﹐杜牧之「煙籠寒水」﹐鄭谷之「揚子江頭」﹐气象稍殊﹐亦堪接武。

△一二七

詩有當時盛稱而品不貴者﹐王維之「白眼看他世上人」﹐張謂之「世人結交須黃金」﹐曹松之「一將功成萬骨枯」﹐章碣之「劉項原來不讀書」﹐此粗派也。朱慶余之「鸚鵡前頭不敢言」﹐此纖小派也。張祜之「淡掃蛾眉朝至尊」﹐李商隱之「薛王沈醉壽王醒」﹐此輕薄派也。又有過作苦語而失者﹐元稹之「垂死病中驚起坐﹐暗風吹雨入船窗」﹐情非不摯﹐成蹙蹶聲矣。李白「楊花落盡子規啼」﹐正不須如此說。

●卷下

△一

宋初臺閣倡和﹐多宗義山﹐名「西昆體」。﹝以義山爲「昆體」者非是。﹞梅聖兪﹑蘇子美起而矯之﹐盡﹛翻飛﹜科臼﹐蹈厲發揚﹐才力體制﹐非不髙於前人﹐而淵涵氵亭氵畜之趣﹐無復存矣。歐陽七言古專學昌黎﹐然意言之外﹐猶存餘地。

△二

王介甫才力頗張﹐而意味較薄﹐桃花源一篇外﹐良苦互見矣。王逢力求生新﹐亦同時之錚錚者。

△三

蘇子瞻胸有洪鑪﹐金銀鉛錫﹐皆歸鑄。其筆之超曠﹐等於天馬脫羈﹐飛仙遊戲﹐窮極變幻﹐而如意中所欲出﹐韓文公後﹐又開辟一境界也。元遺山云「只知詩到蘇黃盡﹐滄海橫流是誰﹖」嫌其有破壞唐體之意﹐然正不必以唐人律之。蘇門諸君子﹐淸才林立﹐並入寰中﹐猶之邾﹑莒已。蘇詩長於七言﹐短於五言﹔工於比諭﹐拙於莊語。

△四

劍南集原本老杜﹐殊有獨造境地﹐但古體近粗﹐今體近滑﹐遜於杜之沈雄騰踔耳。明代楊君謙﹑本朝楊芝田專錄其嘆老嗟卑之言﹐恐非放翁知己。

△五

放翁七言律﹐隊仗工整﹐使事熨貼﹐當時無與比埒。然朱竹摘其雷同之句﹐多至四十餘聯。緣放翁年八十餘﹐「六十年間萬首詩」後﹐又添四千餘首﹐詩篇太多﹐不暇持擇也。初不以此遂輕放翁﹐然亦足爲貪多者鏡矣。八句中上下時不承接﹐應是先得佳句﹐續成首尾﹐故神遠气厚之作﹐十不得其二三。

△六

南渡後詩﹐楊廷秀推尢﹑蕭﹑範﹑陸四家﹐謂尢延一﹝袤﹞﹑蕭東夫﹝徳藻﹞﹑範致能﹝成大﹞﹑陸務觀﹝遊﹞也。後去東夫﹐易以廷秀﹐稱尢﹑楊﹑範﹑陸﹐蕭幾不能舉其名氏﹐而詩亦散逸矣。傳其詠梅云「百千年蘚著枯樹﹐一兩點花供老枝。」又云「湘妃危立凍蛟背﹐海月冷掛珊瑚枝。」意孑孑求新﹐而入於澀體者耶﹖

△七

朱子五言﹐不必嶄絕淩厲而意趣風骨自見﹐知爲徳人之音。

△八

「西江派」黃魯直太生﹐陳無己太直﹐皆學杜而未嚌其炙者。然神理未浹﹐風骨獨存。南渡以下﹐範石湖變爲恬縟﹐楊誠齋﹑鄭徳源變爲諧俗﹐劉潛夫﹑方巨山之流﹐變爲纖小﹔而四靈諸公之體﹐方幅狹隘﹐令人一覽易盡﹐亦爲不善變矣。

△九

蘇﹑李數篇﹐老杜奉爲吾師﹐不朽之作﹐不必務多也。楊誠齋積至二萬餘﹐周益公如之。以多爲貴﹐無如此二公者﹔然排沙簡金﹐幾於無金可簡﹐亦安用多爲哉﹖

△一○

宋末謝臯羽集﹐意生語造﹐古體欲獨辟町畦﹐方之元和時﹐在盧仝﹑劉叉之列。

△一一

宋詩中如「捲簾通燕子﹐織竹護雞孫」﹑「爲護貓頭┺﹐因編麂眼籬」﹑「風來嫩柳搖官綠﹐起奇峯湧帝靑」﹑「遠近┺爭滕薛長﹐東西鷗背晉秦盟」﹐皆卑卑者。至「若見江魚應慟哭﹐此中曾有屈原墳」﹐則怪矣。「腳跟頭上麗兩靑天」﹑「月子灣灣照九州」﹐則俚矣。學宋人者﹐並無宋人學問﹐而但求工對偶之間﹐﹝如「木上座」﹑「竹夫人」﹑「趙盾日」﹑「展禽風」之類。﹞曲摹里巷之語﹐捨大聲而愛折楊﹑皇﹐宜識者之不欲觀也。擴淸俗諦﹐以求大方﹐斯眞宋詩出矣。「春水渡旁渡﹐夕陽山外山。」何工於著景也﹗「客遊兒廢學﹐身拙婦持家。」何工於言情也﹗此種何嘗不是宋詩﹖

△一二

谷音一卷﹐系宋遺民詩﹐皆不落塵混﹐淸鏘可誦者。月泉吟社一卷﹐便不足觀。

△一三

中州集﹐錢牧齋極爲獎激。然可取者﹐元裕之小序。詩品薄弱﹐又在南宋諸公下也。集中所傳﹐如﹕「好景落誰詩句裏﹖蹇驢駝我畫圖間。」好句不過爾爾。王元美謂直於宋而大淺﹐質於元而是情。豈苛論哉﹖

△一四

元裕之七言古詩﹐气王神行﹐平蕪一望時﹐常得峯巒髙插濤瀾動地之﹐又東坡後一能手也。絕句寄托遙深﹐如出都門﹑過故宮等篇﹐何減讀庾蘭成哀江南賦﹖

△一五

虞﹑楊﹑範﹑揭四家﹐詩品相敵﹐中又以「漢廷老吏」﹝伯生自評其詩。﹞爲最。他如吳淵穎之兀﹐易之之流利﹐薩天錫之鮮耀艷﹐故應並張一軍。趙﹑王﹑孫曁金華諸子﹐聲價𨿽髙﹐未宜方駕。

△一六

鐵崖樂府﹐詆訁此者比於妖魅。然廉折稜﹐異於男子而巾幗服者。論宋元詩﹐不必過於求全也。鐵門諸子中﹐玉笥生亦復可采。過此以往﹐近乎塡詞﹐等之自鄶已。

△一七

元季都尙詞華﹐劉伯溫獨標骨﹐時能規無杜﹑韓。髙季迪出入於漢﹑魏讓克﹑唐﹑宋諸家﹔特才調過人﹐步蹊未化﹐故變元風則有餘﹐追大雅猶不足也。要之﹐明初辭人﹐以二公爲冠﹐袁景文﹝凱﹞次之﹐楊孟載﹝基﹞次之﹐張志道﹝以寧﹞次之﹐徐幼文﹝賁﹞張來儀﹝羽﹞又次之。髙﹑楊﹑張﹑徐之名﹐特並舉於北郭十子中﹐初非通論。

△一八

張志道送阮子敬一篇﹐連跗接萼﹐神似﹝飲馬長城﹞詩。袁景文題蘇李泣別圖﹐神韻雙絕﹐應在劉賓客﹑李庶子間。

△一九

髙典籍﹝秉﹞長於五言﹐如﹕「海國霜气涼﹐秋聲落遙野。飛雨霞際晴﹐夕陽雁邊下。」風致疑出常建。閩中林子羽輩﹐未之或先。

△二○

永樂以還﹐崇臺閣體﹐諸大老倡之﹐眾人應之﹐相習成風﹐靡然不覺。李賓之﹝東陽﹞力挽頹瀾﹐李﹝夢陽﹞﹑何繼之﹐詩道復歸於正。

△二一

李獻吉雄渾悲壯﹐鼓蕩飛揚﹔何仲默秀朗俊逸﹐回翔馳驟。同是憲章少陵﹐而所造各異﹐乎一代之盛矣。錢牧齋信口掎摭﹐謂其摹擬剽賊﹐同於嬰兒學語。至謂讀書種子﹐從此斷絕。此爲門戶起見﹐後人勿矮人看■可也。兩人學少陵﹐實有過於求肖處。錄其釒長﹐指其所短﹐庶足服北地﹑信陽之心。

△二二

徐昌大不及李﹐髙不及何﹐而倩朗淸潤﹐骨相崎﹐自能獨尊吳體。邊庭實﹑王子衡﹐同羽翼李何﹐而地位少下。康對山涉筆膚庸﹐一往易盡。七子之名﹐不必存也。

△二三

僧雪江送王伯安謫龍場驛丞云「蠻煙瘦馬經荒驛﹐瘴雨寒雞夢早朝。」上句寫遠竄景色﹐人猶能之﹐下則文成之忠愛俱見矣。又趙鶴登岱云「山壓星辰從下看﹐海浮天地自東回。」胸中不知吞幾夢也﹗

△二四

楊用負髙明伉爽之才﹐沈博絕麗之學﹐隨物賦形﹐空所依傍。讀宿金沙江﹑錦津舟中諸篇﹐令人對此茫茫﹐百端交集。李何諸子外﹐拔戟自成一辦。

△二五

五言非用所長﹐過於麗﹐轉落凡近也。同時有薛君き﹝慧﹞﹐稍後有髙子業﹝叔嗣﹞﹐並以沖淡爲宗﹐五言古風﹐獨饒髙韻。後華子潛﹝宗﹞希韋﹑柳之風﹐四皇甫﹝衝﹑孝﹑氵方﹑濂﹞仰三謝之體﹐𨿽未穿溟氵幸﹐而氛垢已離﹐正﹑嘉之際稱爾雅云。

△二六

王元美天分旣髙﹐學殖亦富﹐自珊瑚木難盈牛溲馬勃﹐無所不有。樂府古體﹐卓爾成家﹐七言近體﹐亦會會見大方﹔而鍛煉未純﹐且多酬應牽率之態。

△二七

李於鱗擬古詩﹐臨摹已甚﹐尺寸不離﹐固足招詆訁其之口。而七言近體﹐髙華矜貴﹐脫去凡庸﹐正使金沙並見﹐自足名家。過於回護與過於掊擊﹐皆偏私之見耳。

△二八

謝茂秦古體﹐局於規格﹐絕少生气。五言律句烹字煉﹐气逸調髙。集中「出三邊外﹐風生萬馬間」﹑「人吹五更笛﹐月照萬家霜」﹑「絕漠兼天盡﹐交河蕩日寒」﹑「夜火分千樹﹐春最短落萬家」﹐髙﹑岑遇之﹐行當把臂。七言送謝武選一章﹐隨題轉摺﹐無迹有神﹐與髙靑丘送沈左司詩﹐並推神來之作。

△二九

王﹑李旣興﹐輔翼之者﹐病在沿襲雷同﹔攻擊之者﹐又病在﹛番飛﹜新弔詭。一變爲袁中郎兄弟之詼諧﹐再變爲鍾伯敬﹑譚友夏之僻澀﹐三變爲陳仲醇﹑程孟陽之纖佻﹔回視嘉靖諸子﹐又古民之三疾矣。論者獨推孟陽﹐歸咎王﹑李﹐而並認論李﹑何爲作俑之始。其然﹐豈其然乎﹖

△三十

萬曆以來﹐髙景逸﹝攀龍﹞﹑歸季思﹝子慕﹞五言﹐雅淡淸眞﹐得陶公意趣。仁義之人﹐其言藹如也。

△三十一

詩至鍾﹑譚諸人﹐衰極矣。陳大樽墾辟榛蕪﹐上窺正始﹐可云枇杷晚翠。

△三十二

寫竹者必有成竹在胸﹐謂意在筆先﹐然後著墨也。慘澹經營﹐詩道所貴。倘意旨間架﹐茫然無措﹐臨文敷衍﹐支支節節而成之﹐豈所語於得心應手之技乎﹖

△三十三

古人不廢煉字法﹐然以意勝而不以字勝﹐故能平字見奇﹐常字見險﹐陳字見新﹐朴字見色。近人挾以鬥勝者﹐難字而已。

△三十四

點染風花﹐何妨少爲失實﹖若小小送別﹐而動欲沾巾﹔聊作旅人﹐而便云萬里。登陟培﹛土婁﹜﹐比擬華﹑嵩﹔偶遇庸人﹐頌言良哲。以至本居泉石﹐更懷Т世之思﹔業處歡娛﹐忽作窮途之哭。準之立言﹐皆爲失體。記曰「志之所所至﹐詩亦至焉。」本乎志以成詩﹐惡有數者之患﹖

△三十五

用意過深﹐使气過厲﹐揉藻過﹐亦是詩家一病。故曰「穆如淸風。」

△三十六

意主渾融﹐惟恐其露﹔意主蹈厲﹐惟恐其藏。究之恐露者味而彌旨﹔恐藏者盡而無餘。

△三十七

朱子云「楚詞不皆是怨君﹐被後人多說成怨君。」此言最中病痛。如唐人中﹐少陵故多忠愛之詞﹐義山間作風刺之語﹔然必動輒牽入﹐卽偶爾賦物﹐隨境寫懷﹐亦必云主某事﹐刺某人﹐水月鏡花﹐多成粘皮帶骨﹐亦何取耶﹖

△三十八

鍾伯敬云「但欲洗去故常語。然別開一徑﹐康馗有弗踐者焉。故器不尙象﹐淫巧雜陳﹔聲不和律﹐艷訁失競響。」此持論極善﹐且似自砭其失處。蓋詩當求新於理﹐不當求新於徑。譬之日月﹐終古常見﹐而光景常新﹐未嘗有兩日月也。

△三十九

援引典故﹐詩家所尙。然亦有羌無故實而自髙﹐臚陳卷軸而轉卑者。假如作田家詩﹐只宜稱情而言﹔乞靈古人﹐便乖本色。

△四十

嚴儀卿有「詩有別才﹐非關學也」之說。謂神明妙悟﹐不專學問﹐非教人廢學也。誤用其說者﹐固有原伯魯之譏﹔而當今談藝家﹐又專主漁獵﹐若家有類書﹐便成作者﹐究其流極﹐厥獘維鈞。吾恐楚則失矣﹐齊亦未爲得也。

△四十一

擬古詠懷﹐斷不宜入近世事與近世字面﹐錦葛同裘﹐嫌不稱也。若本敍述近事﹐卽方言謠諺﹐不妨引入﹐顧用之何如耳。

△四十二

樂府中不宜雜古詩體﹐恐散朴也﹐作古詩正須得樂府意。古詩中不宜雜律詩體﹐恐凝滯也﹐作律詩正須得古風格。與寫篆八分不得入楷法﹔寫楷書宜入篆八分法同意。

△四十三

詠古詩未經闡發者﹐宜援據本傳﹐見微顯闡幽之意。若前人久經論定﹐不須人云亦云。王摩詰西施詠﹑李東川謁夷齊廟﹐或別寓興意﹐或淡淡寫景﹐以避雷同剿說﹐此別行一路法也。

△四十四

太衝詠史﹐不必專詠一人﹐專詠一事﹐己有懷抱﹐借古人事以抒寫之﹐斯爲千秋絕唱。後人粘著一事﹐明白斷案。此史論﹐非詩格也。至胡曾絕句百篇﹐尢爲墮入惡道。﹑

△四十五

懷古必切時地。老杜公安縣懷古中云「灑落君臣契﹐飛騰戰伐名。」簡而能該﹐眞史筆也。劉滄咸陽﹑鄴都﹑長洲諸詠﹐設色寫景﹐可互相統易﹐是以酬應爲懷古矣。許渾稍可觀﹐然落句往往入套。

△四十六

遊山詩﹐永嘉山水主靈秀﹐謝康樂稱之﹔蜀中山水主險隘﹐杜工部稱之﹔永州山水主幽峭﹐柳僕曹稱之。略一轉移﹐失卻山川眞面。

△四十七

詠物﹐小小體也﹔而老杜詠房兵曹胡馬則云「所向無空闊﹐眞堪死生。」徳性之調良﹐俱爲傳出。鄭都官詠鷓鴣則雲「雨昏靑艸湖邊過﹐花落黃陵廟裏啼。」此又以神韻勝也。彼胸無寄﹐筆無遠情﹐如謝宗可﹑瞿佑之流﹐直猜謎語耳。

△四十八

唐以前未見題畫詩﹐開此體者老杜也。其法全在不粘畫上發論。如題畫馬畫鷹﹐必說到眞馬眞鷹﹐復從眞馬眞鷹開出議論﹐後人可以爲式。又如題畫山水﹐有地名名可按者﹐必寫出登臨憑弔之意﹔題畫人物﹐有事實可拈者﹐必發出知人論世之意。本老杜法推廣之﹐才是作手。

△四十九

古人詠雪多偶然及之。漢人「前日風雪中﹐故人從此去」﹐謝康樂「明月照積雪」﹐王龍標「空山多雨雪﹐獨立君始悟」﹐何天眞絕俗也﹗鄭都官「亂飄僧捨茶煙濕﹐密灑歌樓酒力微」﹐是成底語﹖東坡尖叉韻詩﹐偶然遊戲﹐學之恐入於魔。

△五十

詠梅詩應以庾子山之「枝髙出手寒」﹐蘇東坡之「竹外一枝斜更好」爲上。林和靖之「雪後園林才半樹﹐水邊籬落忽橫枝」﹐髙季迪之「流水空山見一枝」﹐亦能象外孤寄﹔餘皆刻畫矣。杜少陵之「幸不折來傷歲暮﹐若爲看去亂鄕愁」﹐此純乎寫情﹐以事外賞之可也。

△五十一

東坡詩﹕「幽玉盡處見桃花。」又云「竹外桃花三兩枝。」自是桃花名句。

△五十二

隱侯云「彈丸脫手。」固是詩家妙諭。然過熟則滑﹔惟生熟相濟﹐於生中求熟﹐熟處帶生﹐方不落尋常蹊徑。

△五十三

一首有一首章法﹔一題數首﹐又合數首爲章法。有起﹐有結﹐有結﹐有倫序﹐有照應﹔若闕一不﹐增一不得﹐乃見體裁。陳思贈白馬王﹑謝家兄弟酬答﹐子美遊何將軍園之類是也。又有隨所興觸﹐一章一意﹐分觀錯雜﹐總述累累。射洪感遇﹑太白古風﹑子美秦州雜詩之類是也。後人一題至十數章﹐甚或二三十章。然意旨辭采﹐彼此互犯﹐𨿽構多篇﹐索其指歸﹐一章可盡﹐不如割愛之爲愈已。

△五十四

詩不可不造句。江中日早﹐殘冬立春﹐亦尋常意思﹐而王灣云「海日生殘夜﹐江春入舊年。」一經錘煉﹐便或警絕﹐宜張曲江懸以示人。

△五十五

詩中韻腳﹐如大廈之有柱石﹐此處不牢﹐傾折立見。故有看去極平﹐而斷難更移者﹐安穩故也。安穩者﹐牢之謂也。杜詩﹕「懸崖置屋牢。」可悟韻腳之法。

△五十六

對仗固須工整﹐而亦有一聯中本句自爲對偶者。五言如王摩詰「赭圻將赤岸﹐擊汰復揚ぎ」﹐七言如杜必簡「伐鼓撞鐘驚海上﹐新妝ㄚ服照江東」杜子美「桃花細逐楊花落﹐黃鳥時兼白鳥飛」之類﹐方板中求活時或用之。

△五十七

律詩起句﹐可不用韻﹐故宋人以來﹐有入別韻者。然必於通韻中借入﹐如冬韻詩起句入東﹐支韻詩起句入微﹐豪韻詩起句入蕭﹑肴是也。若庚﹑靑韻詩﹐起句入眞﹑文﹑寒﹑刪﹔先韻詩﹐起句入覃﹑鹽﹑咸﹐亂雜不可爲訓。

△五十八

寫景寫情﹐不宜相礙﹐前說晴﹐後說雨﹐則相礙矣。亦不可犯衤復﹐前說沅灃﹐後說衡湘﹐則犯衤復矣。卽字面亦須避忌字同義異者﹐或偶見之﹐若字義俱同﹐必從更易。如「暮空磧時驅馬」﹑「玉靶角弓珠勒馬」﹐終是右丞之累。杜詩云「新詩攺罷自長吟。」攺則獘病去﹐長吟則神味出。

△五十九

詩中髙格﹐入詞便苦其腐﹔詞中麗句﹐入詩便苦其纖﹐各有規格在也。然腐之爲病﹐塡詞者每知之﹔纖之爲病﹐作詩者未盡知之。

△六十

古人同作一詩﹐不必同韻﹐卽同韻亦在一韻中﹐不必句句次韻也。自元﹑白創始﹐而皮﹑陸倡和﹐又加甚焉。以韻爲主﹐而以意相從﹐中有欲言﹐不能通達矣。近代專以此見長﹐名曰和韻﹐實則﹤走爾﹥韻﹐宜血脈橫亙﹐句聯意斷也。有志之士﹐當不囿於俗。

△六十一

毛犀黃雲「詩必相題﹐猥瑣尖新淫褻等題﹐可無作也﹔詩必相韻﹐故拈險俗生澀之韻﹐可無作也。」昏昏長夜﹐得此豁然。

△六十二

雜體有大言﹑小言﹑兩頭纖纖﹑五雜組﹑離合姓名﹑五平﹑五仄﹑十二辰﹑回文等項﹐近於戲弄﹐古人偶爲之﹐然而大雅弗取。

△六十三

人謂詩主性情﹐不主議論。似也﹐而亦不盡然。試思二雅中何處無議論﹖杜老古詩中﹐奉先﹑詠懷﹑北徵﹑八哀諸作﹐近體中﹐蜀相﹑詠懷﹑諸葛諸作﹐純乎議論。但議論須帶情韻以行﹐勿近傖父面目耳。戎昱和蕃云「社稷依明主﹐安危旋轉婦人。」亦議論之佳者。

△六十四

不讀唐以後書﹐固李北地欺人語。然近代人詩﹐似專讀唐以後書矣。不如布帛菽粟﹐常足厭心切理也。

△六十五

錢﹑郎贈送之作﹐當時引以爲重﹔應酬詩﹐前人亦不盡廢也。然必所贈之人何人﹐所往之地何地﹐一一按切﹐而復以己之情性流露於中﹐自然可詠可歌﹐非幕下張君房輩所能代作。

△六十六

詩本六籍之一﹐王者以之觀民風﹐考得失﹐非爲艷情發也。𨿽四始以後﹐離騷興美人之思﹐平子有定情之詠﹔然詞則之男女﹐義實關乎君父友朋。自梁﹑陳篇什﹐半屬艷情﹐而唐末香奩﹐益近褻﹐失好色不淫之旨矣。此旨一差﹐日遠名教。

△六十七

詩貴寄意﹐有言在此而意在彼者。李太白子夜吳歌﹐本閨情語﹐而忽冀罷徵。經下邳圮橋﹐本懷子房﹐而意實自寓。遠別離﹐本詠英﹑皇﹐而借以咎肅宗之不振﹐李輔國之擅權。杜少陵玉華宮云「不知何王殿﹐遺構絕壁下﹖」傷唐亂也。九成宮云「巡非瑤水遠﹐迹是雕墻後。」垂夏﹑殷鑑也。他若諷貴妃之釀亂﹐則憶王母於宮中。刺花敬定之僭竊﹐則想新曲於天上。幾斯旨﹐往往有之﹐但不如三百篇有小序可稽﹐在讀者以意逆之耳。

△六十八

漢人羽林郎篇﹕「頭上藍田玉﹐耳後大秦珠。一鬟五百萬﹐兩鬟千萬餘。」陌上桑篇﹕「頭上倭墮髻﹐耳中明月珠。緗綺爲下裙﹐紫綺爲上襦。」焦仲卿妻篇﹕「腰若流紈素﹐耳著明月。指如削蔥根﹐口如含珠丹。」何工於賦美人也﹗而其原出於碩人之美莊姜。古人重其行﹐兼及其容﹐婦容不與徳﹑言﹑工並列耶﹖

△六十九

唐時五言﹐以試士﹐七言以應制。限以聲律﹐而又得失諛美之念﹐先存於中﹐揣摩主司之好尙﹐迎合君上之意旨﹐宜其言之難也。錢起湘靈鼓瑟﹑王維奉和聖制雨中春望外﹐傑作寥寥﹐略觀可矣。

△七十

何景明明月篇序﹐大意謂﹕子美七言詩﹐詞固沈著﹐而調失流轉﹐不如唐初四子者音節可歌。蓋以子美爲歌詩之變體﹐而四子猶三百之遺風也。然子美詩每從風雅中出﹐未可執詞調一節以議之。王阮亭論詩云「接迹風人明月篇﹐何郎妙悟本從天。王楊盧駱當時體﹐莫逐刀圭誤後賢。」能不被前人瞞過。

△七十一

杜詩﹕「江山如有待﹐花柳自無私」﹑「水深魚極樂﹐林茂鳥知歸」﹑「水流心不競﹐在意俱遲」﹐俱入理趣。邵子則云「一陽初動處﹐萬物未生時。」以理語成詩矣。王右丞詩不用禪語﹐時得禪理﹔東坡則云「兩手欲遮瓶裏雀﹐四條深怕井中蛇。」言外有餘味耶﹖

△七十二

王右軍作字不肯雷同﹐黃庭經﹑樂毅論﹑東方畫像贊﹐無一相肖處﹐筆有化工也。杜詩復然﹐一千四百餘篇中﹐求其詞意犯衤復﹐了不可得﹐所以推詩中之聖。

△七十三

杜詩別於諸家﹐在包絡一切﹐其時露敗缺處﹐正是無所不有處。評釋家必代爲辭說﹐或周遮徵引以斡旋之﹐甚有以時文法解說杜詩﹐於提伏串插間者。浣花翁有知﹐定應齒冷。

△七十四

殷云「名不副實﹐才不合道﹐縱權壓梁﹑竇﹐吾無取焉。」芮挺章云「道苟可得﹐不棄於廝養﹔事非理﹐何貴於膏梁﹖」眞能特立不昧心語。

△七十五

髙仲武以郎士元「暮蟬不可聽﹐落葉豈堪聞」謂工於發端。然「暮蟬﹑落葉」石兩景乎﹖「不可聽﹑豈堪聞」有兩意乎﹖此持論未當處。

△七十六

曹子建棄婦篇﹐筆妙何減長門﹖然二十四語中﹐重二「庭」韻﹐二「靈」韻﹐二「鳴」韻﹐二「成」韻。古人𨿽有之﹐不得引爲口實。

△七十七

古人有誤用事實處﹕弦髙本犒秦師﹐謝康樂云「弦髙犒晉師。」莊子﹕「柳生左肘﹖」柳﹐瘍類也。王右丞老將行雲﹕「今日垂楊生左肘。」是以瘍爲樹矣。又「衛靑不敗由天幸」句﹐誤用霍去病事。而髙常侍送渾將軍出塞亦云「衛靑未肯學孫吳。」同時誤用﹐未知何故﹖

△七十八

張承吉以金山詩折服徐凝﹐然中惟頷聯稍勝。「樹影中流見﹐鐘聲兩岸聞」﹐寫景太窄﹔結語「因悲在城市﹐終日醉醺醺」﹐何村俗也﹗東坡貶徐凝「一條界破靑山色」爲惡詩﹐而不指摘承吉﹐或偶然未及爾﹖

△七十九

姜白石詩說一篇之妙﹐全在結句。如截奔馬﹐辭意俱盡﹔如臨水送將歸﹐辭盡意不盡。又有意盡辭不盡﹐剡溪歸棹是也﹔辭意俱不盡﹐溫伯雪子是也。微妙語言﹐諸家未到。

△八十

唐詩選自殷﹑髙仲武后﹐𨿽不皆盡善﹐然觀其去取﹐各有指歸。惟王介甫百家詩選﹐雜出不倫。大旨取和平之音﹐而忽入盧仝月蝕﹔斥王摩詰﹑韋左司﹐而王仲初多至百首﹐此何意也﹖勿怖其盛名﹐珍爲善本。

△八十一

韋才調集選﹐固多明麗之篇﹔然如會眞詩及「隔墻花影動」等作﹐亦采入太白﹑摩詰之後﹐未免雅鄭同奏矣。柰何闡揚其體﹐以教當世耶﹖

△八十二

方虛谷瀛奎律髓﹐去取評點﹐多近凡庸﹐特便於時下捉刀人耳。鼓吹一書﹝嫁名元遺山者﹞﹐尢爲下劣。學者以此等爲始基﹐汩沒靈臺﹐後難洗滌。昔康昆侖學琵琶﹐段師令其十年不近樂器﹐洗盡邪雜﹐方許受教。作詩家毋誤入路頭﹐爲康昆侖之續也。

△八十三

司空表盡云「不著一字﹐盡得風流。」「采采流水﹐蓬蓬遠春。」嚴滄浪云「羚羊掛角﹐無迹可求。」蘇東坡云「空山無人﹐水流花開。」王阮亭本此數語﹐定唐賢三昧集。木玄虛云「浮天無岸。」杜少陵云「鯨魚碧海。」韓昌黎云「巨刃摩天。」惜無人本此定詩。

△八十四

韓子髙於孟東野﹐而爲爲龍﹐願四方上下逐之歐陽子髙於蘇﹑黴﹐而以黃河淸鳳凰鳴比之。蘇子髙於黃魯直﹐而己所賦詩云「效魯直體」以推崇之。古人胸襟廣大爾許。

△八十五

記曰「寬而靜﹐柔而正者﹐宜歌頌。廣大而靜﹐疏達而信者﹐宜歌大雅。恭險而好禮者﹐宜歌小雅。正直而靜﹐廉而謙者﹐宜歌風。」凡習於聲歌之道者﹐鮮有不和平其心也。今人忌才揚己﹐揎拳露臂﹐觀其意气﹐可覘所養矣。

△八十六

負罪引慝﹐思古無訁尢﹐際人倫之窮者﹐何厚於自責也﹖卽涕泣美弓﹐情非得己﹐然惟餘怨艾之意﹐不聞訶讓之詞。乃有遭讒異於正則﹐處變異於小弁﹐而忿語訁孛情﹐動相譏議﹐小則見絕於友朋﹐大則獲戾於君父﹐君子憂之矣。盡言翹過﹐國佐已然﹐綴文之士﹐其知所節焉。

△八十七

性情面目﹐人人各具。讀太白詩如見其脫屣千乘﹔讀少陵詩﹐如見其憂國傷時。其世不我容﹐愛才若渴者﹐昌黎之詩也﹔其壹笑怒罵﹐風流儒雅者﹐東坡之詩也。卽下而賈島﹑李洞輩﹐拈其一章一句﹐無不有賈島﹑李洞者存。倘詞可飠鬼貧﹐工同ひ﹐而性情面目﹐隱而不見﹐何以使尙友古人者讀其書想見其爲人乎﹖

△八十八

美人﹑佳人﹐初無定稱。簡兮以西周盛王爲美人﹐離騷以君爲美人﹐漢武以賢士爲佳人﹐光武稱陸閎爲佳人﹔而蘇蕙稱竇滔云「非我佳人﹐莫之能解。」又婦人以男子爲佳人矣。

△八十九

九歌﹕「思夫君兮太息。」指中君也。「思夫君兮未來。」指湘夫人也。孟浩然﹕「衡門猶未掩﹐佇立望夫君。」指王白也。夫讀同扶音﹐猶「之子」之稱﹐非婦人自其所天之謂。

△九十

樂府蝦旦篇﹐旦同蟬﹐水族之細者﹐從旦不從且。李於鱗誤用蝦且﹐押入魚﹑虞韻﹐後人讀同疽音﹐不知其非也。古人造字﹐有旦無且﹐看說文等書自見。吳地有旦山﹐見越絕書﹐今亦誤爲且山。

△九十一

漕者﹐以水通輸之謂﹐讀去聲。昌黎﹕「通波非難圖﹐尺水乃可漕。善善不汲汲﹐後時徒悔懊。」可證也。惟泉水章﹕「思須與漕。」載馳章﹕「言至於漕。」屬衛邑者當平聲讀。又雍字如時雍﹑辟雍﹑肅雍﹐作和字訓者﹐俱平聲。雍州之雍屬地名者﹐從去聲。

△九十二

人以忙遽爲倉皇﹐然古人多作倉黃。少陵﹕「誓欲隨君去﹐形勢所倉黃。」「蒼黃已就長途往﹐邂逅無端出餞遲。」柳州﹕「蒼黃見驅逐﹐誰識死與生﹖」又云「數州之犬﹐蒼黃吠噬。」無作倉皇者。倉皇二字﹐應是後人誤用﹐因倉卒皇遽而連及之也。歐公伶官傳則云「倉皇東出。」已屬宋人文集矣。

△九十三

今人負恩爲辜負。按﹕辜﹐﹛自辛﹜也﹐絕非此意。少陵﹕「孤負滄洲願。」昌黎﹕「孤負平生志。」義山﹕「映書孤志業」之類﹐無用辜者。又李陵答蘇武書﹐有「孤負陵心」﹑「陵𨿽孤恩」之句﹐更在唐人以前。

△九十四

中興之中讀去聲。元凱左傳敍云「祈天永命﹐紹開中興。」陸徳明音﹕丁仲反。若當興而興﹐故謂之中﹐不必恰在中間也。杜詩﹕「今朝漢社稷﹐新數中興年。」「萬里傷心嚴譴日﹐百年垂死中興時。」余不可悉數。中酒之中﹐讀平聲。漢書樊噲傳﹕「項羽旣饗軍士中酒。」師古注﹕「飲酒之中﹐不醒不醉﹐故謂之中也。」太白﹕「醉月頻中聖﹐迷花不事君。」東坡﹕「君獨未知其趣爾﹐臣今聊復一中之。」亦不可悉數。後人中興平讀﹐中酒仄讀﹐每每兩失。

△九十五

張平子歸田賦云「仲春令月﹐時和气淸。原隰郁茂﹐百艸滋榮。」明指二月。謝詩﹕「首夏猶淸和。」言時序四月﹐猶餘二月景象﹐故下云「芳艸亦未歇」也。自後人誤讀謝詩﹐有「四月淸和雨乍晴」句﹐相沿到今﹐賢者不免矣。試思「猶」字﹐竟作何解﹖

△九十六

楚辭﹕「逢此世之。」注謂急遽意。讀同穰。韓昌黎文﹕「新師不牢﹐將逋。」杜牧之詩﹕「參軍與尉簿﹐塵土驚。」白樂天詩﹕「委命不。」正得此意。後世誤同贊襄﹐凡所造遣用﹐百不合一。

△九十七

少陵觀公孫大娘弟子舞劍器行序云「觀公孫氏舞劍器﹑渾脫﹝音駝﹞﹐瀏漓頓挫﹐獨出冠時。」按樂府雜錄謂﹕「劍器﹐健舞曲名。」唐書﹕「中宗引近臣宴集﹐宗晉卿舞渾脫。」則知劍器﹑渾脫皆舞名﹐後人誤以劍器爲舞劍﹐而以軍脫二字與瀏漓頓挫並讀﹐未免使人笑粲。

△九十八

後漢逸民傳序引揚雄言「鴻飛冥冥﹐弋人何篡焉﹖」注﹕篡﹐取也。陳射洪云「弋人何篡﹖鴻飛髙。」用揚語也。惟張曲江詩﹕「今我遊冥冥﹐弋者何所慕﹖」攺篡爲慕矣。然昌黎在曲江陵﹐贈人詩仍云「肯效屠門嚼﹖久嫌弋者篡。」前賢讀書﹐不肯一誤再誤如此。

△九十九

詩人每用瀾熳字﹐玩詩意乃淋漓酣足之狀。然考說文﹑玉篇等書﹐從無熳字﹐而王文考魯靈光殿賦有「流離爛漫」句﹐韓昌黎南山詩有「爛漫堆眾皺」句﹐皆爛旁從火﹐漫旁從水。攺漫爲熳﹐不知起於何時﹖焉烏成馬﹐習焉不覺﹐殊可怪也。杜詩﹕「眾雛爛熳睡。」俱從火傍。然是後代鐫本所訛﹐不可引以爲據﹝以上偶舉大槪﹐以枚數闔﹐何能遽盡﹐細心求之﹐其訛自出﹞。

