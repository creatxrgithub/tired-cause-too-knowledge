

詩話後編民國魏元曠撰

●卷一

淸江杜作航﹝葦如﹞﹐館選後居憂。光緒丙申﹐予北上﹐遇於漢臯﹐見橐中詩﹐取而論之﹐亦話之亞也。葦如不作詩﹐僅於此得其二首﹐久存之篋﹐不忍終棄﹐並篋中舊有及近所得﹐次爲《後編》。

大箸李評甚允﹐僕於此夙少究心。然廿載故交﹐得失又每相類﹐各數生平結契﹐未有如兩人心相合﹑迹又相符者。今復萍蹤偶值﹐風雨論文﹐彷佛當年橐筆章門情事﹐時復感慨身世﹐相與欷獻。諷誦此冊﹐不能無言。

憶別﹑憶弟﹑憶內﹑憶兒女﹐隨處觸發﹐情見乎詞﹐想見歡聚時何等融泄。讀到「慈靄彌柴關」數語﹐「嗟哉董生誰與儔」﹐昌黎詩未免欺我。室無萊婦﹐彭澤爲恨。「願君毋顯宦」﹐安得此賢內助之言﹖令我掩卷三嘆息。

「莫怪束裝多喜色﹐雲山都是未曾經。」足見牖下之拘﹔「初從世路通酬應﹐時向他鄕學語言。」足見書生之拙﹔「能下闐茸何所患﹐無多嗜好不妨貧。」則世鮮坦夷﹐中多堅忍﹐於斯具見矣。

「一般中谷仳嘆﹐都是丰年禮義民。」杜史鄭圖﹐詩中有畫。憫僕悲騾﹐《捲耳》義也。卽小證大﹐益信仁言不虛。「盜報秦穆」四語﹐則仁而武矣。太平武備﹐「旌旄零落養兵時」一語道盡。因恩關而望徵商之罷﹐𨿽空言徒托﹐而諷諭特工。「出爲民生利病遊」﹐詠顧寧人卽以自道﹐《遠遊篇》末﹐勉副斯言。

「中原方致力﹐豈敢忘習勤。」評者以爲大有陶士行風槪。「笑談得句皆成趣﹐出處容心未是賢。」則更有陶靖節天懷矣。

《望金陵》云「物產固丰南﹐天綱常總北。」東南膏腴﹐西北形勝﹐二語可當一部《括地誌》﹐不僅戛戛獨造﹐作驚人語。《經下邳詠黃石公》云「身晦志不滅﹐道存精豈磨。卻笑史冊上﹐姓氏牛毛多。」此更舉頭天外﹐以視三傑﹑二十八將﹑二十四功臣﹐幾不值一噱﹐況下此者乎﹖

海舶鼓輪﹐滬達津沽反不似江湖羈滯。曾經往返﹐輒誦「乾坤日夜浮」之句﹐謂不得此手筆﹐爲百谷王一狀奇觀。《八月十三夜海中觀月》一聯云「海沈深黑色﹐天俯莽蒼容。」𨿽未必槌碎黃鶴樓﹐而此寫月夜波平。又《渡海》寫風潮浪湧﹐中四語云「上不見飛鳥﹐下不見浮埃。黑水嵌嶪黝壁立﹐腥波砰擊驚霆回。」二詩俱爲畫工所不能到。

集中多俯仰古今之作﹐邇來讀萬卷書﹑行萬里路﹐胸次見解﹐看者刮目。將來問世增刪﹐又數十年甘苦寸心﹐寧俟瑣瑣﹐抑有不妨互證者。《西歸》述事秉鈞一段﹐作者自謂平情﹐似仍未免過激。竊意此公罪案在一「苟」字。發撚敉平﹐已成暮气﹐黑頭漸白﹐誑謂久存﹖苟且補苴﹐貽禍至此。數十年來﹐鑠金銷骨﹐此公頗不介意。聞者亦多以爲情理外事﹐故求其解而不得。常欲以一「苟」字蔽之﹐尙恐未眞。頃晤藍君﹐聞有自北來者﹐談及此公入都﹐或向尊前叩之﹐答以「苟延之局﹐何必認眞」。或謂何出此言﹖此公且笑且飲﹐謂須罰酒一杯。卽此數言﹐情形畢見﹐而一苟無不苟﹐亦槪可識矣。諸葛公有言「鞠躬盡瘁﹐死而後已。」詩謂﹕「漸昧聖哲理。」誠哉﹐其昧聖哲之理也﹗

沈師楊友倦倦﹐身後則生平酬唱又不足言。憶己丑與君同出沈師門下。其明年﹐僅一謁見京邸。師遂典春官試﹐旋出視閩學﹐奏請宋儒遊子從祀西廡。未幾﹐復閱邸抄﹐則卹韶下矣。洪師文卿亦於是時詔旨優卹。讀隨園諸知己詩﹐每呼負負。而數年來病軀銜卹﹐困守鄕關﹐得與君重晤客中﹐追念洪師視學吾江﹐造土之殷﹑得人之盛﹐而吾兩人亦異於眾人之遇也。壬辰京邸﹐師節東歸﹐談罷贏洲卽及經訓舊事﹐彌復循循不倦﹐乃一瞬間人琴遽杳﹗詰嗣部郎洛方承楓蔭﹐亦赴蓉城。聞君此話﹐心骨益悲。又讀祭沈師詩﹐不能自己﹐率成二章﹐以申夙感﹕「《賢良》三策陟巍科﹐禮義曾經屈尉佗。太息君恩沛身後﹐只畱香火子孫多。」「廡西從祀表先儒﹐摘疏旋操太史觚。苫塊餘生悴桃李﹐未隨徐犀奠生芻。」

憶十年前與諸君子久聚章門﹐坦坦如也。猥以道不加修﹐遽自炫鬻﹐名場弗困﹐世途遂險。鬱鬱旣久﹐病亦隨之。讀《思戒篇》﹐良用慨然。亟書一通﹐懸之座右﹐以鍼膏盲而起廢疾。書曰「非知之艱﹐行之惟艱。」並願作者旣貺人﹐行自念也。

海內知交﹐不乏賢俊﹐讀我詩如葦如者幾人﹖所謂「李評」﹐乃故龍溪令李新甫也。李自弱冠知予﹐聞用刑部﹐贈語曰「姚江道學﹐椒山忠烈﹐二者敢問所安﹖」李於予詩如「浮世何人堪俊傑」﹐則曰「作者自命何如﹖」「論放心胸才幾尺﹐就中樓閣已無雙」﹐則曰「又多乎哉﹗」其論與葦如似﹐惜此本不存。

●卷二

檢點篋笥﹐得詩稿數紙﹐愴懷感舊﹐錄以存之。魯民《次鶴巢韻兼酬扶常》云「徘徊金馬不思鱸﹐索笑花前調未孤。近塞風多涼取決﹐泥人酒薄意何如。緇塵逐隊知津早﹐素面朝天閱世疏。浪駭濤驚問來日﹐側身匪是掛冠初。」《寄申甫呼蘭》云「典郡三年萬里行﹐錦韁愁控舊書生。邊塵黯淡兵戈後﹐外吏艱難歲序更。漂室颶風容鬼哭﹐濟川心事與誰盟。觚稜日色遼天月﹐等有蒼茫萬里情。」《無題》云「釵光扇影郁金堂﹐十六天魔舞袖長。翠羽交歡邀月姊﹐紅攫無分著檀郎。多情枉寄相思字﹐新沐爭貽百和香。莫報西風渡關塞﹐建章花葉不禁狂。」申甫《讀史雜感》云「天地無情眼易枯﹐漢家大將半人奴。軍前容易通侯印﹐國是艱難六尺孤。見說同舟猶楚越﹐可能折箠定羌胡。腰舟脫帶防寧過﹐誰識傷心老蔡謨。」鶴巢《有贈》云「無端身價乍低昂﹐一笑妖嬈合擅場。世態近如狐更媚﹐願卿加意捧心妝。」《鶴儔女史病滬奇謝》云「白日慘易暮﹐蕭然來者誰。郵使叩關入﹐折開雙鯉窺。屢分鮑叔惠﹐益增遊子悲。何曾諱乞食﹐冥報恐無期。」「失意須求死﹐無心聽講經。塵勞方未了﹐古佛本無靈。得水潛鱗躍﹐投金垂眼靑。怨恩分未易﹐泉路正冥冥。」「澹進文章著﹐窮途涕淚眞。江南病孤客﹐塞北勵完人。恩遇何曾富﹐名傳自不貧。鏡中空色相﹐明月證前身。」「人生集與散﹐只在須臾時。願將須臾時﹐百年無暫移。見遲復速別﹐卻作千載思。憔悴畏晤面﹐晤面畏更悲。」又《一萼紅》一闋﹐不知誰作﹐似是陶然亭題壁﹐鶴巢錄以示予者﹐詞云「帝城間﹐莽紅塵十丈﹐來此一憑欄。風柳黃愁﹐煙蕪綠怨﹐春色還當秋看。漫隨意﹑蘅臯散策﹐認片碣﹑鸚冢蘚衣寒。粉堞蹲鴟﹐石幢棲鴿﹐知我無歡。二百年來觴詠﹐有名流幾輩﹐試問幽蘭。引蝶無花﹐聽鶯乏樹﹐惆悵空剩啼鵑。待歸去﹑蒼茫獨立﹐又薊門﹑斜日角聲殘。矯首浮雲虧蔽﹐那是西山。」亦有心人之吐屬也。

予生三十﹐足迹未出百里。光緒己丑﹐弔客髙安﹐渡章河而西﹐爲遠行之始。自是江海頻年﹐舟車南北﹐歲涉徵途。國變歸來﹐以校書郡樓往遊夢山﹐再渡章河。忽忽三十餘年﹐人世已非﹐感成二絕﹐云「綠野黃茅秋樹陰﹐錦屏銀燭畫堂深。人生何地無佳境﹐城郭山林各稱心。」「再渡章河世已非﹐卅年前事總依稀。相看只有靑山在﹐依舊蒼蒼橫翠微。」

陳伯平氏之季介萬松以菊幀屬題。所圖種類甚眾﹐同爲花之隱逸者。古今髙士同一孤節﹐然心迹志趣亦各不同﹐世亦惟以髙士之目槪之﹐如斯菊是已﹐可慨也。題以歸之﹐云「晚節幾人重﹐紛披嘆落英。不爭天气數﹐自葆性孤淸。同類亦殊種﹐傲霜偏有情。何嘗故違俗﹐心迹獨分明。」

崇陵成﹐梁文忠﹝鼎芬﹞嘗躬植陵樹﹐有《衣冠種樹圖》。壬戌大婚﹐吳興劉翰怡﹝承幹﹞京卿自滬入覲﹐隨謁崇陵。見陵樹荒毀﹐碑亭傾倒﹐奏請獨任修補。帝動容﹐慰曰「可感。」陳仁先﹝曾壽﹞侍郎爲寫《崇陵補樹圖》﹐咸詠歌其事。李振唐﹝之鼎﹞大令來書請題﹐因感奪東西陵樹而賣之者熊希齡之徒﹐何莫非先朝故臣﹑受國厚恩者﹖爲賦以紀其事﹐云「景皇求治如追日﹐罔卹夷言傾社稷。梁格莊移殯未寒﹐禪周事已孤兒逼。煢煢聖後怛相從﹐崇陵幸爾功能訖。衣冠種樹溯文忠﹐何啻昌平黍苗泣。先朝陵墓勤守護﹐丰碑大篆皇王。天啟神人自有眞﹐懷柔震疊無今昔。東西陵樹气佳哉﹐鬱鬱蔥蔥蔽京邑。不辭斬伐作林場﹐侍從名流工貨殖。安陽敬建賊臣林﹐南都方築元凶甓﹝校「凶」字原以�代。﹞故君寢殿孰瞻依﹐十載風霜嗟剝蝕。吳興父子赤符宗﹐海上校書聊晦迹。毀家未遂少康成﹐造舟趨覲姬昌吉。禮成謹復謁橋山﹐石臥麒麟秋艸沒。白楡紫柏慨蕭疏﹐落日寒云增嘆息。殷勉入奏慰宸衷﹐尺寸程功擎獨力。斷蘗枯株付剔除﹐古翠新蒼森掩抑。肅瞻無攺舊規模﹐憑陵合妥神謦腫。可感深承幼主褒﹐克終自靖遣臣績。圖成觀者皆有言﹐耿耿孤忠心血赤。嗟予莫復遠行遊﹐斯世賢豪久相失。西川未拜杜鵑魂﹐東周不夢飛鴻舄。爲感斯圖望析津﹐天弧一角榮光熾。茫茫後死尙無期﹐海濱會與吳興覬。」

修水﹐原義寧州攺﹐其邑文風素尙﹐近今猶然。有李柏道人者﹐避迹僧寺﹐與朱自然﹑鄭古眞同志﹐兼講方外之道。治古文﹐𨿽所學不深﹐固亦堅苦有志﹐具節操之士也。寄其師冷醉呆所贈五古一篇﹐云「歐風扇中國﹐占學絕塵響。瓦釜作雷鳴﹐周鼎棄榛莽。羣瞽飲狂藥﹐相將入迷罔。我見苦難耐﹐如芒刺胸掌。悵然捨之去﹐空山獨來往。故國喜逢人﹐中宵勞渴想。得君風雅士﹐驚笑作奇癢。天眞奉爛熳﹐意气自倜儻。秋鷹刷羽翰﹐天馬脫羈鞅。吟詩有天趣﹐風流自激賞。舌開頃刻花﹐珠墮九天上。近聞頗好道﹐秋蟬蛻泥壤。﹝原注﹕君自號蛻蟬子。﹞行當換凡骨﹐恣飲金瀣沆。予生久荒學﹐馬齒漸加長。相知在肝膈﹐豈用空言獎。頗聞董生言﹐學道在勉彊。抑玆雄騖气﹐斂退就蟄養。根深花葉茂﹐源遠波瀾廣。以君幹莫鋒﹐淬厲倍精爽。當躍大冶鑪﹐含芒獨千丈。早年惠我詩﹐謙云三捨讓。楚軍殊老矣﹐未敢與晉抗。前賢畏後生﹐此語誠非誑。」武昌葛煜夫聞其入山﹐贈詩四章﹐云「錮守甘泉石﹐髙坑一道人。衣傳尊李耳﹐印佩陋蘇秦。醉後狂難及﹐醒來句有神。漫言科臼異﹐談笑自相親。」「玩世今無匹﹐風流似米顚。評書原不讓﹐嗜石亦能賢。﹝原注﹕君好石愛書。﹞杜老尋親日﹐侯芭問字年。干戈猶夙昔﹐回首一潛然。」「大局傾頹久﹐難逢日再中。天開南北統﹐地逐馬牛風。蠻觸情何亟﹐蒼黎力已窮。君看交戰處﹐十室九成空。」「滿目皆荊棘﹐誰爲大丈夫。方輿無淨土﹐韋布有鴻儒。豹變思君子﹐鷹揚起釣徒。巖阿多隱逸﹐臨事莫支吾。」醉呆名晟﹐光緒壬寅孝廉。國變﹐集租五百石﹐立明經社於祖祠﹐以教族人。煜夫名潮﹐工書法﹐多撰箸。亦見世外固多荒廢寂寥而不相聞知者。

瑞藍石如﹝鈺﹞太史﹐因事來郡過訪﹐贈句云「不倦丙河教﹐湖濱迹偶畱。市中容大隱﹐物外可閒遊。思誤邢殊適﹐瞻天把有憂。潛龍懷往哲﹐孺子在南州。」諸友雕謝﹐無復來章﹐讀此如聽山陽笛。

範藕舫歸自滇南﹐值國變﹐賃居湖樓﹐謝絕世事﹐仍以鬻畫爲生計﹐未幾下世。萬松得其遺槁二﹐刻集後所作。愛其聲韻獨絕﹐惜其遺夫﹐屬載之《詩話》中。《湖樓卽事》云「湖月湖雲水上樓﹐笛聲呼起古今愁。閒鷗不識先生面﹐萬里歸來白了頭。」《春夜》云「寶帳華燈憶昔年﹐紅塵無分作神仙。而今擱起遊仙夢﹐一枕匡牀聽雨眠。」予尢愛其次首﹐幽恩怨調﹐不減梅村。

萬松曁宋公威﹑彭酷士商集羣花爲予壽﹐卽次以爲蕊榜﹐酒邊豪興﹐慨然諾之﹐先自詠主司云「韓蘇不及操文柄﹐玉秤曾教付婉兒。天與評花勝評士﹐金門臚唱彼何如。」光緒之朝﹐首主亂政者﹐爲常熟相國﹐文道希大考一等得之。珍姬辱身傖商﹐則黃思水﹑張謇二撰先之。謇尢附賊﹐謀亡淸室﹐爲欺世微利之梟。至僕隸於共和﹐武人走卒之下不可指數﹐亦更不足言。遇宋將韓張之夫人與汧國芳芷者流﹐豈值一唾哉﹗

●卷三

予七十﹐弟戴以四詩爲壽﹐云「愁來抱膝撚霜髭﹐不問玄丹懶采芝。大地春風回杖履﹐河汾弟子拜人師。」「蘭苕翡翠少年場﹐通徳承門忝季方。今日兕觥稱在澗﹐江城風雨憶連。」「萬卷詩書晚致身﹐花時富貴獻長春。十年冷掛朝官籍﹐親見黃擁衣賊臣。」「風雲海耄爲期﹐金石淮西恨不碑。後五百年作生日﹐要憑六一壽昌黎。」六一之知﹐俟諸五百年後﹐予亦謂然。都中漫社諸詩人﹐聞之申甫同年﹐亦各以詩來﹐均無一面之識者。畢節路朝鑾﹝瓠盒﹞詩云「稽天巨浸知何世﹐壞壁藏書尙有人。箸述難忘開實事﹐嘯歌聊托葛懷民。耆英洛社衣冠古﹐弟子河汾徳業新。乞取仙漿酌南斗﹐廬峯髙出秀嶙峋。」常熟孫雄﹝師鄭﹞詩﹕「潛樓同調有潛園﹐豹隱南山靜閉門。羣盜紛紜天地閉﹐騷人忠謇薄夫惇。暮年詞賦江開動﹐名世文章大雅存。生不逢辰偏耄壽﹐放翁家訓付兒孫。」漢陽周貞亮﹝退舟﹞詩﹕「雙江釀就水如酪﹐遙爲騷流祝降寅。舊蘿《春明》孫退叟﹐新知《日錄》顧寧人。瓊樓玉宇風千古﹐鐵鎖金橋月一輪。莫向潛園尋往事﹐傳書久已陋唐甄。」奉節張朝墉﹝伯翔﹞詩﹕「西曹舊夢繞孤臣﹐乞得匡廬自在身。經史寶田宏纂述﹐江關詞賦感勞人。故宮花艸經年別﹐倮國人民淚眼新。魯殿靈光欣在望﹐遙飛一盞頌恆春。」其所書紙﹐則乾隆間髙麗貢宣。靜海徐翩﹝右翌﹞賦《洞庭春色詞》﹐紙爲乾隆間仿金粟山《藏經》造﹐殆皆內府物也。詞云「海鳥煽波﹐河伯不朝﹐天乎何年﹖正復路多歧﹐素絲皆染﹐市言成虎﹐羣蟻趨膻。學語小兒能謾聖﹐更直道﹑從誰覓似弦。數遣事﹐剩躍龍橋畔﹐一老巍然。泚筆光宣朝政﹐溯幾番浪湧濤掀。﹝校據詞譜﹐此句奪二字。﹞問誰始厲階﹐公牟畫餅﹐孰隳國脈﹐長腳妨賢。辧盡妍媸軒鏡朗﹐便正气﹑乾坤萬古懸。祝公壽﹐願徳猷勁偃﹐滌盡煩冤。」跋曰「曩見所箸﹐於戊戌﹑庚子兩役言之綦詳。其所彰瘴抉擇﹑曲盡幽隱﹐惑於新進邪說﹑以耳爲目者不知也。僕以讀書體仁公邸捨﹐目擊其事﹐故覺其言之眞摯而可貴耳。頻年以來﹐彼黨衣缽代嬗﹐凡所誣構﹐展轉流播﹐積非成是﹐幾使當時賢者蒙垢含恥﹐不得伸於地下。使非先生所述﹐燃犀溫渚﹐別白臧否﹐則亦何以見直道之公耶﹖僕以腐心時論﹐不敢噤默﹐每有所懷﹐將欲緘之鐵函﹐以告萬世。幸都髙文﹐爲之起舞。」申甫言徐之爲人剛正嚴毅而好學﹐有相國風。觀所作﹐足信。相國爲子座師﹐予於相國得失﹐皆直書之﹐絕無隱諱。右翌以爲公言﹐亦可見其心之無所偏私也。吾江則熊笙肪舍人之子冰﹝艾畦﹞詩云「避迹丘園葆景光﹐半生名徳重江鄕。閉門箸作開興廢﹐照世文章慰顯揚。﹝予嘗爲舍人撰墓志﹐故云。﹞野鶴窺巢蒼栝直﹐凍蚪知暖早梅香。古稀一老眞稀有﹐紫气遙瞻君子堂。」鮑奉寬者﹐元裔也﹐與弟戴男覃識於京師﹐來詩云「春王正月敞仙臺﹐洛下耆英壽域開。蓮社挑源知靖節﹐瓊樓玉宇念蓬萊。龍銜桂炬連燈樹﹐月映梅花入酒杯。丰沛遺民欣此會﹐長安不遠獻詩來。」城中則髙安彭粹中﹝酶士﹞一律﹕「湖上相從春復秋﹐一盒欹枕魯溪頭。當時儒術行今說﹐末葉詞流盛本州。亂後識公吾恨晚﹐歸來箸論世爭求。江鄕拄杖看燈日﹐正好庚寅紀孟陬。」故舊自申甫一序外無作者。昔日文采風流﹐不無消歇之嘆。

正月十六﹐古謂之「耗磨日」﹐官私不開倉庫。唐張說詩云「上月今朝減﹐流傳耗磨辰。還將不事事﹐同醉俗中人。」契丹謂之「鶻裏臥」﹐華言「偸時」也。金元舊俗﹐是日各家皆嚴備﹐遇偸至則笑而遣之﹐𨿽妻女車馬寶貨爲人所竊﹐獲得亦不加罪﹐以其爲放偸日也。予生日有句自曬云「了無倉庫憑耗磨﹐飽獵詩書爲放偸。」

申甫書尾附和漫社二作﹐《乙丑除夕》云「一年此夕奇零數﹐六十明朝老大身。艸艸乘除難覆算﹐茫茫塵海尙迷津。無官例外能違俗﹐有酒燈前一守神。爆竹聲中最愁絕﹐燕南楚北孑餘民。」《丙寅元旦》云「柔兆義徵《鴻烈》《訓》﹐攝提歲紀馬遷《書》。積威西域天無外﹐立學南宮國有儒。﹝皆丙寅故事。﹞往事兩都今莫嗣﹐新詩元日各先驅。薄材尷蹇難酬和﹐懶駕迫鋒百兩車。」典切深穩﹐奇慨遙深﹐非徒運用故事者。比朋舊多喪﹐以詩奇問者無人﹐數年得此﹐如空谷足音已。

魯民遠居莊捨﹐每除夕必有作﹐蓋孤懷獨處﹐易於感事﹐蘇辛之調爲多。甲子之除﹐得長律四首﹐云「世亂年荒鬢益絲﹐擁鑪休問夜何其。饑驅寇賊空村堡﹐水後田廬失歲時。星象難占天黯淡﹐江湖能寄徳支離。堂堂去日非辜負﹐刻意明農彊說詩。」「劍南到死余忠憤﹐嗣響原來逸晚唐。幾見芳洲歌杜若﹐等諸峽夜感滄桑。蕭條異代名難滅﹐寂寞荒村世與忘。四壁風生酒力薄﹐擁衣和夢倚胡牀。」「興元曾望屬車塵﹐今日龍章庇遠人。十載潢池猶弄盜﹐萬家煙樹總無春。東曹空憶朝正使﹐漢臘仍存去國臣。坐對奎文輝簞戶﹝中座懸欽賜宸翰﹐﹞欲傾老淚注天津。」「數椽天地一蘧廬﹐愧比南陽抱膝居。花徑朝曦和露灌﹐瓜畦微雨帶經鋤。袁劉鼠輩況愈下﹐荊楚遣風歲又除。總把齊民增《要術》﹐漫傳新句逼黃初。」和予《丙寅除夕》原韻云「宵星隕墜拱無辰﹐一息微陽不當春。萬物蕓生足芻拘﹐百年樂事自天倫。魚殃木禍看都慣﹐鶴唳風聲聽未眞。尙有遺民懷鎬洛﹐茅檐垂涕說皇仁。」

●卷四

甲子夏﹐愛儷園主人入都﹐因端康皇貴妃得覲幼帝。帝賜以散盤拓本﹐上鈐「宣統禦覽之寶」﹐下則銘拓﹐再下則盤拓﹐旁綴一章﹐曰「金溪周康甫所拓吉金文字印」﹐並詔云「此盤尙存宮內。」隨以數本賜舊直南書房諸臣。愛儷主人志以一詩﹐中云「兩環髙矗左右分﹐蜿蜒屈曲皆雷文。中有古篆善刻畫﹐堆垛都化爲煙雲。」又云「《周金文存》憶舊刊﹐哀然曾冠簡之端。當時識猶珍重﹐今感君恩賜大觀。」散氏盤於周代金文爲最古﹐前人輯《周金文存》﹐曾以盤銘弁首。銘詞三百五十七字。翁覃溪學士有絕詩三首詠之﹐言盤巳久佚﹐且識半行亦皆殘滅。翁爲侍從名臣﹐擅長文學﹐且僅得銘詞拓本﹐盤拓尙未之見。今由天語﹐得知盤故存在﹐足證翁識之失﹐並得完善原拓﹐幸何如也﹗且因之推賜﹐得畱原拓於人間。曾不數月﹐帝乃倉猝移宮﹐先朝寶物﹐悉爲盜卻﹐此盤不知歸於何所矣。予昔聞梅筱巖河督云﹐彼隨諸欽差與夷人議和﹐在上海收得二物﹕一爲顏魯公墨迹﹔一爲堯篷﹐似蒲非蒲﹐相連十二葉﹐每一月則一葉易色﹐當奏繳還大內。近傳載宮中寶物者﹐皆末及此筆﹐恐無知者。唐虞神物﹐毀存莫卜﹐記之以備軼聞。

是歲十月初九日﹐京師突變﹐帝後被逼出宮﹐各車一乘。瑾太妃方在殯﹐瑜﹑晉二太妃涕泣﹐臥地不起﹐乃與喪俱畱。十一月初三日封閉宮廷﹐瑜太妃出居公主府﹐晉太妃不知所歸。孫師鄭爲賦《落葉詩》十二首﹐詠初九日事。首章末句云「此樹婆娑生意盡﹐剪燈愁殺庾蘭虛。」《續落葉詩》八首﹐則述十一月三日事。和者數百人﹐皆苞蕭麥秀﹐悲痛欲絕。申甫和作內一首云「桂館雙株閱歲華﹐東皇寵命晚頻加。瓊瑰粒粒盈懷淚﹐金縷絲絲護臂紗。薄命再逢人換世﹐分飛同是燕無家。風輪百卻難回避﹐殿角愁看未葬花。」直賦太妃﹐稍乖莊敬。又句云「輸他蒙韃胡松樹﹐猶得靑靑似舊時。」則語切而痛深。竊謂以落葉爲諭﹐究頗失體。

丙寅三月初五日﹐西北軍自京退南口﹐是日大雨。時不雨已六月。師鄭作詩紀之﹐首章云「從來時雨諭王師﹐甘苦心田只自知。臣爲中原畱淨土﹐尙餘落日照降旗。丰隆震響驚迷夢﹐脈霖流膏應《雅》詩。杲杲驕陽三捨避﹐窮檐待澤已嫌遲。」又句云「辧姦暈月知萌蘗﹐行邁《王風》感黍禾。牖戶綢繆須及早﹐還防大澤孕龍蛇。」憂慮之心﹐誠不可忽﹐得詩人之旨。

吳孚威﹝佩孚﹞﹐敗後退居嶽州時﹐日以吟嘯自適。或傳其二詩云「嶽陽父老共盤壺﹐舉目河山自不殊。樓外春風吹細雨﹐酒香飛入洞庭湖。」「靑艸山前蘆蕨肥﹐洞庭湖裏鷓鴣飛。春風春雨無窮盡﹐帝女仙人歸不歸。」與咸同間名將陳國瑞《題黃鶴樓》句「黃鶴飛去且飛去﹐白雲可畱不可畱」同一吐屬。黃舍人翼曾以予所箸《酌酌古論》奇之﹐欣然復簡曰「成敗利鈍﹐借鑑有資。」及再出﹐總師漢臯﹐舍人上書與言﹐則不答矣。聞張作霖爲馮玉祥所紿﹐郭松齡亦以受賄倒戈﹐有句云「笑倚欄桿暗點頭。」蓋私喜報復之不爽﹐抑知不待命退師縱寇﹐己實爲之首﹐未識點頭時亦嘗思及否﹖嘗當席繪墨竹盈幅﹐自題云「未出土時先有節﹐到淩雲處總無心。」座客皆爲之擱筆。予謂何不題云「養成千尺幹霄气﹐錯節盤根不厭頻。畢竟托身須得地﹐白楡歷歷庶爲。」

予爲靜海徐相國桐師作傳﹐系之以詩。右翌屬和云「王迹西京去不畱﹐空憐末俗騁囂浮。流丸信待甌臾止﹐沒齒寧期美譽酬。自有髙文傳正气﹐欲搴砥柱障橫流。使君風義超南董﹐雪涕名山奮筆秋。」相國秉正立朝﹐爲眾所忌。後以拳禍盡節﹐負疚莫白﹐故其來書云「先從叔在朝三四十年﹐前後司文衡者數四﹐所得士不下千人。平時出入其門﹐影纓曳組者﹐詩歌頌禱﹐無日無之。一旦衰歇﹐相率裹足﹐卽素倚爲重之同年如曲園﹑門下如某某者﹐刊集時所疇昔往來文字﹐皆屏而弗錄﹐他更無論。不意百年之後﹐所恃以傳正誼﹑明絕學者﹐乃在晚年所得疏逖韋布之賢。於此知利祿中無人才﹐而山林中亦至性。古今賢士大夫先後相承﹐所持以心心相印﹐得爲气類之感召者惟此。天地間至大至剛之气充塞﹐光被往來﹐無間而已。」蓋予於相國僅榜後一謁耳。右翌復以相國《年譜節略》屬予與申甫爲序﹐賦詩陳述云「陸沈天地晦變中﹐山均芒履出諷議。阿結駟謀竊鉤﹐筆明廷導荒昧。元臣气結淚欲枯﹐苦斥邪蒿陳至味。蒼皇會遘風雨惡﹐鋤變起亂始沸。道在尊攘志豈同﹐一視等夷詎非憒。物諭隳靡有蟊賊﹐赤舌燒城藐天醉。金精玉粹盡掩芒﹐白日埋憂走魑魅。何圖正誼植原野﹐直道終伸浩然气。西江二老論豈偏﹐往迹疏逖素非暱。發爲至文聲塞天﹐昭明直揭豁蒙翳。蒼蒼匡藩久易位﹐乃有主兵忘┕衛。一身兩頭眚勿誅﹐抉指捍胸反爲罪。此論不揭世終惑﹐一指障山目爲蔽。風塵洞感至精﹐回想淸明曳紳佩。持歸再拜吟且諷﹐願寫幹篇當受記。公本爲國吾敢私﹐俟諸百世且無墜。」申甫亦師乙未門下士﹐不常至門﹐未爲師所知者。

丁卯人日夜﹐夢覲帝於學宮廟殿後﹐蒙口敕賜杖。疏逖孤臣﹐安得妄意及此﹐然不能無感而增身世之悲也。詩以紀之﹕「扈從無能臥故園﹐私心空系舊宮垣。孰知衰老江湖夢﹐猶拜吾君賜杖恩。」

或傳髙麗遺臣李範晉近自刎﹐絕命詩云「國亡君失我何歸﹐支廈擎天舊事非﹐萬里孤臣忠膽裂﹐悲風浙瀝雪霏霏。」「歐美棲遲十六年﹐忽看宗社破無全。國仇未報生何益﹐一劍橫腔亦快然。」飄泊孤忠﹐久羈域外﹐志莫能遂﹐懷君不忘﹐卒於一死﹐孰謂不磨大節乃見諸蕞爾之臣。

●卷五

段避庵﹝笏﹞親家﹐以亂不容城居﹐歸臥故里。丁卯春日﹐寄《奉懷》二律﹐云「春柳依依春艸靑﹐別來魂夢繞湖亭。黃巾不犯康成宅﹐白髮猶傳伏氏經。當代靈光尊魯殿﹐昔年故舊等晨星。狺狺捌犬欺蘭佩﹐肯住城巾損素馨。﹝自注﹕李義山詩﹕『城中獵犬欺蘭佩﹐莫損幽芳久未歸。』﹞」「鳳泊鸞飄兩鬢皤﹐與君身世感蹉跎。亂離好作歸田計﹐憂患都綠識字多。烽火南天驚唳鶴﹐京華北望泣銅駝。何當湖上攜尊酒﹐共泛扁舟醉碧波。」蓋猶申去歲之約﹐不知未幾方罹張儉叩門憂禍﹐得免幸矣。用義山詩切合無似。「康成」之諭﹐則以駐寇村中﹐獨予所居宅未住一兵。然不犯其鄕﹐殊愧髙密耳。避庵於光緒之季以孝廉注銓縣丞﹐晦迹不出﹐藉一教習糊口者二十餘年﹐起居東湖之上﹐故耿耿不忘。當乙卯之秋﹐予有餘杭之遊﹐遊庵恐有所就﹐致書直言﹐以固節爲勉。予家方閒甚﹐曾不爲兒女私憂﹐惟勗友明以義﹐有古人之風﹐宜其自處不苟。乃各以七十之年﹐幾於不知死所﹐亦可嘆也。萬松挈家避亂江寧﹐轉徙姑蘇﹐居故人龍伯純宅數月﹐得遊金陵閶門諸勝。歲暮歸來﹐寄函相訊﹐附句云「生計每於兵後拙﹐閒情難向客中刪。」又詩數章﹐《題汪鷗客秦淮訪舊圖》云「白門煙柳晚蕭蕭﹐載酒重尋舊板橋。一帶笙歌人似夢﹐河房燈火見前朝﹐」《得歌者蘭因書卻寄》云「驛騎寒梅報早春﹐淚痕光照墨華新。廿年牢落風懷死﹐海內相哀尙有人。」避亂如斯﹐得未曾有。楹貼云「貧賒美酒貪畱客﹐老戀殘書懶避兵。」下語爲伯純詩句。如此居停﹐可以忘亂。

予爲故人洪貞一作墓表﹐屬弟戴書之。書成﹐附志一詩云﹔「眉山文字信州阡﹐許國孤忠此石堅。彊半淚痕滋墨瀋﹐死生心事鼎湖髯。」貞一﹐玉山人也。

徳化羅伯誠﹝裕樟﹞﹐舊同書院故交﹐磊落士也。宗師皆目爲國器。不一第﹐以孝廉浮沈疆幕。晚畱滬上。門人黃爲鼐﹐其侄胥也﹐寄其《六十九生日詩》﹐云「歲暮日斜三十九﹐昔人已嘆百無成。我今況又餘三十﹐蓬梗苕華贅此生。對酒成癡家國恨﹐拚書吞泣古今情。尢憐弟妹鄕關隔﹐瑣尾旄丘萬感並。」錄之以見吾輩气類不孤﹐特沈鬱困頓者之多也。

髙安朱琴孫﹝錫庚﹞﹐沒後二十餘年﹐其子震元錄其詩﹐乞序﹐久置篋中。丁卯﹐震元來避難﹐乃序而歸之。其和許文敏﹝振﹞贈其尊人韻有句云「幾見饑寒困豪傑﹐未甘質朴讓先賢。」時年二十有四﹐以拔萃貢隨侍尊人赴計偕﹐道汴謁文敏﹐其世戚也。自見其懷抱如此。及甲午﹐領薦再赴汴﹐約予偕行﹐不果。抵汴後﹐戒於東戰﹐未及入都﹐歸而得疾。苟約弗爽﹐非琴孫之不亡﹐卽予之不第﹐必居一焉。數之所定﹐不可易也。

昔予五十﹐二月入都﹐同人約爲補祝﹐予請席於法源寺﹐就看牡丹。伯琴答簡曰「是有粥鼓齋魚之況﹐非羔羊春酒所宜。擬稱尊於文節祠中﹐看花於憫忠觀內。」時伯琴主席﹐所約爲髙農部遐九﹑雷駕部菊農﹑吳水部劍秋﹑魯農部達生﹑華編修瀾石﹑黃駕部申甫﹑盧舍人扶常及饒之麟﹝瑞徵戶部七品小京官﹞﹑彭士華﹝翰齋己丑同年副貢﹐﹞皆同鄕故舊﹐並予弟銓部建侯﹐凡十一人。春气猶寒﹐花期未屆﹐於葉底覓得一朵﹐僧謂此花昨才吐蕊﹐今晨甫開。眾謂此如來獻壽花也。建侯賦云「料峭春寒廿四風﹐等閒綠滿梵王宮。開尊齊上先生壽﹐值得花王一朵紅。」達生詩云「攜尊載酒趁芳辰﹐樂事相關屬故人。莫向東風嗟老大﹐大家同保後凋身。」「一枝農艷賜東皇﹐昨夜新開佐壽觴。笑汝平生甘澹泊﹐偏將富貴媚花王。」「福分輸君獨占先﹐大椿長蔭棣華妍。琴尊歌詠饒佳趣﹐若論邀天勝樂天。」「風流舊事記翩翩﹐賭唱旗亭敞綺筵。一卷千秋今手訂﹐古人猶是學詩年。」「頻年作伴鳳城南﹐退直朝朝共笑談。形迹倍親風調減﹐慚予馬齒已增三。」扶常詩云「容易年華彊自寬﹐等閒身世共無端。雄文不屑千秋想﹐痛飲聊尋一日歡。憔悴形骸冰雪冷﹐潛藏心事夢魂安。牡丹未許稱君壽﹐願與松姿守歲寒。」作者所勉﹐後皆能自踐其言。彭鶴儔爲繪入《連枝紅杏》卷中﹐而系以詩云「細雨廉纖坼嫩葩﹐輕寒裊裊襲總紗。零紅愧祝先生壽﹐故放人間第一花。」暗寓其身世﹐眞意心女子也。去歲七十﹐都下名流以詩來祝﹐多於疇昔﹐則莫非板蕩苞蕭之感﹐讀之惟潛然泣下。文節﹑湣忠已前爲之兆矣。

持﹑退廬沒後﹐詩郵相問﹐終歲寂然。篋中朋舊諸作﹐藏之近三十年﹐發而讀之﹐權若平生。錄存於編﹐以志衰年之感。友朋中能詩﹑以窮而死者﹐爲園湯樾坡﹝起瑞﹞﹐予己丑同年也。庚子閏中秋﹐予招之飲﹐因事先散用何子貞太史瓦壽齋韻賦以寄慨云「連朝蛩砌泛秋霖﹐堊壁蝸涎摹繆篆。竹欞聽雨晝攤書﹐濟勝無才學彭扁。故人市酒召賓朋﹐墨客揮毫聯妙選。廬陵沈博延陵豪﹐瑤詞咳唾珠流轉。我亦榮分一席班﹐珍羞不數官廚腆。況復吾儕理數寬﹐觥酬例不繁文衍。瑾洗昏黃燭已燒﹐東坡狂笑調牛散。瑣事描摹似畫圖﹐計偕縷述如徵典。座上君房妙語言﹐分明一幅吳淞剪。瀹茗恣言興未衰﹐催符促迫俗難免。小艸賤疏詰謝安﹐淸談風月敗徐勉。杯酒緣慳尙如此﹐功名遑問瓊林宴。冒雨歸來捧腹思﹐九流七《略》毫無善。欲買胡盧隱此身﹐放心先做芭蕉捲。」時方治醫﹐因別號胡隱。樾坡長於諧謔﹐偶述其下第同歸途中言笑﹐以爲趣談。座客則歐陽宋卿﹑吳可臣也。《論持寄懷》云「吾江詩派祖涪翁﹐能自名家迥不同。出入《風》《騷》胎息遠﹐取攜韓杜揣摩空。得來佳趣都名理﹐埽去陳言卽化工。絢爛極時平淡好﹐渾淪元气在胸中。」「三百而還費品題﹐後先家數判町畦。須知《板》《蕩》存周道﹐焉用詼諧入險幟。金石文章摩海島﹐芷蘭幽怨入湘西。山川閱歷詩才橫﹐津逮於今路不迷。」附書八首﹐寄予都中﹐錄其三云「近況益寒瘦﹐約似眼前景。嚴霜禿樹杪﹐積雪半山頂。遑云婚嫁事﹐猶愧斧堂營。所可爲君告﹐入春痰气平。魯侯工獎借﹐使我未遑謝。人鬼脫胎仙﹐輸君出流亞。」予告以達生稱其文字近益風華﹐故謙言之。又母棺未葬﹐逮樾坡沒﹐子幼﹐家益窮﹐予乃舉兩棺並葬之﹐以慰其斧堂之疚。樾坡窮益甚﹐詩益工﹐詢其日所作爲﹐則披覽諸子外﹐枯抱遺經而已。宜其中多見道之言﹐一去從前鏤靡之習。蓋窮則事簡﹐事簡則心靜﹐故察理皆眞。且窮則人皆棄我﹐不能不尋古人作活。非窮能工詩﹐蓋學能工詩也。況所學復軌於正﹐其工也固宜。然非窮則不能學﹐卽謂窮能工詩句也。使窮而益趨於放辟下﹐則詩又烏能工﹖《照相》云「管城子無食肉相﹐大錯鑄成此模樣。監水時嫌照影眞﹐影無匿處何形狀。照相於今侈西法﹐電光入匣能收放。托月烘云頃刻間﹐想象其人人輒像。予生有鏡具靈臺﹐洞澈微軀肝膽髒。星日云霆咫尺懸﹐肯容方寸絲毫妄。捨是而徒貌取之﹐白屏陸扇蘇圖尙。圖寫猶憎此多事﹐形存何貴儼然望。」其寄予詩終於此篇。是年之作﹐篇篇解脫﹐知不久於人世。入冬遂沒﹐時庚子之後一歲。

癸卯汴試﹐徵途極苦。達生道中三詩﹐儼然劍南風味﹐閒情逸興﹐不減平時﹐宜其戰捷。《渡潞河遇雨旅宿》雲「雨聲催客渡前津﹐歇馬呼船潞水濱。乍入南疆殊气候﹐屢經北道感風塵。長途已困時偎枕﹐孤館無聊且買春。鎭日蕭蕭聽未已﹐隴頭知是麥懷新。」《小蔡道中作》﹕「小輪輕碾露團團﹐壯麥風來刺面寒。極目中原靑未了﹐河陽一路當山看。」《確山道中作》﹕「一春心事付長途﹐歸計無多念轉紆。緩轡不妨泥滑滑﹐新聲乍聽鵓姑姑。雨過平野靑於染﹐風約輕雲絮欲鋪。試望楚山晴有色﹐故鄕風景未應殊。」其《赴汴自懷柔北來﹐試畢南歸﹐捷後乃復入都﹐攺官赴湘﹐登望湖亭寄懷》云「記躡雲光上此亭﹐十年舊事感飄零。湖山有約人重到﹐風雨無聊客獨聽。日暮長鯨鏗古寺﹐江空一雁起前汀。詩懷遠去無由寄﹐呼取村沽醉。」達生嘗共計偕﹐阻風吳城﹐同登此亭﹐遽自京曹別去﹐故不能無感。滬上繁華﹐爲海內所無﹐然錯雜夷風﹐與昔之長安﹑金陵﹑維揚﹑姑蘇迥別。獨達生一律工切﹐不能移置他處﹐詩云「驟馬輕車鎭日狂﹐物言車服雜匯涼。腥羴气帶鯨波遠﹐來往人如蟻磨忙。商舶八方通輻輳﹐髙樓十里半笙簧。金錢買夜何須閏﹐月電交光正未央。」

陶稚箕﹝福履﹞《火車行》云「火車起﹐電車繼。時一周﹐路百里。技乎神﹐工乎鬼。行道人﹐膻附蟻。馬可殺﹐車可毀。生計絕﹐窮民死。煙紛紛﹐車粼粼。車過處﹐劃人墳。白骨暴﹐號冤魂。吁嗟乎﹐火非火﹐電非電。來如風﹐去如箭。智者憂﹐愚者羨。道旁老樹獨無知﹐車去車來如不見。」火車所經﹐無冢不掘。漢臯善士﹐至預雇百人﹐卽其地已經界畫者﹐節節私挖﹐置樺斂骨﹐以免臨時拋棄。有軍士於城根得一前朝女冢﹐屍如初斂﹐衣衾猶鮮﹐見風始敗。其棺乃陰沈木﹐眾碎分售之﹐以薄槽易葬焉。人固有埋骨數百年﹐忽遭禍卻﹐不能安有其土者﹐未有數萬冢同罹此慘﹐𨿽子孫賢富﹐且眾親都之而不能救護也。昔文王掩骼以爲仁﹐今玆之政﹐乃暴骨以爲利。刑律﹕發棺見屍者斬。而路工則掘棄無忌。法禁小民﹐而國家破之﹐新政靡不如此。囊在江南﹐梅公筱巖問曰「今之議鐵路利害者﹐紛然莫決﹐究之如何﹖」予曰「利害易見﹐都無可言。但世運所開﹐非人之所能泥也﹗」猶曰政治所關﹐不卹害及枯骨。九江乃掘叢冢以治公園﹐客有自北來者﹐告曰「南皮義冢之在天津者﹐爲故相之孫盜賣﹐並冢售之。聽買者治冢中骨爲物以貨。」不可思議之忍毒﹐無不爲之。溯其源﹐則皆用夷變夏之作俑也。宜乎兵劫之莫可紀極耳﹗

●卷六

海廟祀東海之神﹐在萊州府城北。庚寅之秋﹐予旅東萊掖署﹐時族叔少程﹝起鵬﹞知掖縣事﹐出示其《謁廟禮成﹐登蠡勺亭觀海》五古云「庚寅秋八月﹐敬謁海神廟。祀禮旣成﹐登亭試憑眺。縱目水天寬﹐蕩胸波濤搖。萬派盡朝宗﹐百川如舉釅。潛盤多虯龍﹐飛渡絕隼鷂。微茫蓬萊宮﹐浩渺芙蓉崤。瀾回紫气來﹐潮湧雪山嘯。涵空色滄溟﹐浴日光晃耀。惟大乃能容﹐極深思更窿。孰泛河源搓﹐誰鑿尾閭竅。景純經可讀﹐元虛賦難肖。蠡測亦何愚﹐蛙跳殊堪笑。秦皇舟且回﹐漢武仙莫召。漁帆收殘雨﹐蜃市映斜照。魚鹽富國儲﹐蘆葦供民燒。方今際升平﹐馮夷正奉詔。丕冒率土濱﹐威徳服荒微。重譯獻珠貝﹐邊防靖烽爝。小臣沐恩波﹐幸免曠職誚。願持靑玉竿﹐坐把六鰵釣。」越日﹐予往遊焉﹐宏壯與嶽廟等。亭在殿後﹐所觀乃海ㄛ﹐中有芙容島﹐與亭相值﹐峭拔入云﹐天然孤秀。廟前羅列諸琛﹐布地而市﹐多白海東來者。是行以在途遇雨春﹐邀往。其孫默襄﹝翰章﹐﹞雨春之子也﹐嘗遊予門﹐性嗜詩﹐錄其《丁卯新正詠懷次範石湖韻》五首﹕「腰圍瘦減舊鶉衣﹐並日塵封墨突炊。壓屋頑云低黯黯﹐滿林花萼放遲遲。百年歲月供彈指﹐斗室盤桓笑伏雌。釀雪末成先集霰﹐一簾寒雨有聲詩。」「半生陳迹憶茫然﹐暮景飛騰到眼前。聊遣愁懷惟旨酒﹐最關心事是丰年。傷貧季路能成病﹐卻饋藍瓊不愛錢。四壁蕭條何所有﹐一盒風雨著詩禪。」「素衣京洛悵塵沾﹐散發江湖意自厭。世態炎涼堪失笑﹐宦途名利有誰兼。冠裳去後神恆泰﹐學問深時夢亦甜。埽地焚香吾事畢﹐從今紙尾不須簽。」「山林何地遂幽棲﹐仲蔚蓬蒿托一枝。憂國空懷《王霸》略﹐傷心怕誦《石壕》詩。雞豚絕壁兵過後﹐寒燠愆期亂長時。惆悵天心誰料得﹐滿枰急劫付殘棋。」「樂天知命我何曾﹐閒倚柴門一架藤。剪彩剛看人日勝﹐籠紗又近上元燈。惱人雨雪愁如病﹐入世情懷冷似冰。獨有看山心未已﹐三湘七澤臨登。」默襄中歲饑驅﹐然能固窮守分﹐不忘向學﹐乃吾宗後起之秀﹐詩蓋過其祖云。

滇南陳小圃﹝榮昌﹞太史詩四首﹐各附跋語﹐殆銘之座右﹐用以自警者。其一曰「終日無擇行﹐夢中乃爲惡。譬如穿窬賊﹐白晝不敢作。始知醒時幻﹐不如夢時眞。神魂一顚倒﹐當以墮節論。夢時欲求安﹐醒時宜加密。醒有欺心事﹐夢有誅心律。」附語曰「夢寐有不安之事﹐皆心先病也。故夢寐乃證心之地﹐學者宜知孜焉。」其次曰「眾人如羊羣﹐闖然一虎入。眾人如雞羣﹐昂然一鶴立。百雞不如一鶴﹐百羊不敵一虎。是以君子身﹐擎天作孤柱。巢許目無堯﹐夷齊目無武。舉世以爲非﹐特立白千古。」附語曰「人之所以艸木同腐者﹐尙同害之也。非獨立不懼﹐烏能拔流俗﹑追先正﹑立身行道﹑揚名於後世哉﹗」其三曰「遠人皆可欺﹐惟此最密邇。所以大英雄﹐往往畏妻子。西楚有霸王﹐漢髙制之死。功狗無不烹﹐獨難馴雌雉。古來聖賢人﹐心知其如此。刑於傳祕方﹐謹獨而已矣。」附語曰「天下智術權力能橫絕一時﹐而妻子或不可制﹐身範不足以服之也。孟子曰﹕『身不行道﹐不行於妻子。』故學道必以是爲始。」其四曰「爲學如中酒﹐腳耍不可名。非得兩人扶﹐必至東西傾。舟以雙槳進﹐車以雙輪行。成周有王業﹐亦以夾輔成。治身如治國﹐無忘求友生。」附語曰「每覽古人以求友爲第一義﹐而『夾持』二字尢見良朋左右之力﹐因爲此詩﹐以發明其旨﹐且以之自勗云。」四詩予見於其鄕人孫少元之壁﹐詢知爲太史作。太史爲予會試房師﹐嘗一督學貴州﹐兩爲房考宮。年未四十卽乞假終養﹐去時丙申七月。謁見才及三次。太史與予友鮑潤漪諸人素善﹐觀此詩﹐益知人生鍼芥﹐非偶然者。當其督貴州學﹐雲南撫臣丁振鐸以其揭參去職﹐學臣劾去隔省疆吏﹐前例未有。時朝廷重正學猶如此﹐守而不變﹐未始不可復乾嘉之治也。後聞師主辧雲南新學﹐監督學生東渡。及來京師﹐予往謁之﹐則非復昔年恂恂气象﹐語多避辭﹐心若有恧然不自得者。然後知邪世不能亂﹐誠未易其人也。武昌亂作﹐避居靑島﹐歸滇後不復有聞。知必能晦迹﹐終不失所守以欺其所言耳。

紹唐和予《夜坐感事》云「十年滯卽署﹐憔悴似馮唐。交賤惟屠狗﹐官多恥爛羊。天心方厭漢﹐史論快烹桑。頗恢侯門客﹐累累入薦章。」「巢覆無完卵﹐飄搖苕葦枝。剪鶉天亦醉﹐磨蠍命難知。槁死應無地﹐窮居尙忤時。七哀悲骨月﹐遙和杜陵詩。」時猶居銓部﹐已知必至此一日﹐槁死無地﹐予猶懼焉。紹唐以先死而免﹐然問影樓藏書一朝散落﹐並樓不保﹐能無哭向秋墳﹖

逼九《雙烈題辭》云「女子從人臣事君﹐死生以之何足云。成仁取義古多有﹐精金百鏈良玉焚。那無須眉森似戟﹐位禹臯夔龍契益。一人垂拱仰國鈞﹐四海含生依柱石。中原蔥鬱气如雲﹐羊胃羊頭盡策熟。蝸角偶爭蠻觸長﹐虫沙同棄鸛鵝軍。風塵旣警物色變﹐貴介頓效賤妾賤。巾幗居然受敵營﹐長樂老人開笑面。天下事勢已如此﹐河嶽英靈鍾女子。醴泉芝艸無根源﹐鴻毛泰山審生死。同居二女志同行﹐淄澠水合椒桂芳。冰雪有姿終是冷﹐沈檀非蒸不聞香。君不見能執干戈衛社稷﹐童汪蹄殤勿殤。偉哉蔡氏小星𨿽小殉主同殺身﹐檁然不貳忠烈臣。願語世上紆金拖紫丈夫子﹐莫使貞魂晴笑人。」遐九究於詩﹐然從不肯作。數年同居﹐僅得此首﹐非不平之極﹐詛肯一鳴﹖

申甫《雜詩》﹕「人生不如意﹐十事常八九。究其如意時﹐事業亦無取。無乃學術疏﹐危疑喪其守。力小而任重﹐夙志鮮不負。得意諒非難﹐吾難得意後。箸書欲傳世﹐傳否視其文。其文陋者蹶﹐其文髙者尊。尢必視其理﹐文僕理則君。方圓出規矩﹐無法徒呶喧。卽今言算書﹐《周髀》《九章》存。至理罔弗賅﹐要言何不煩。胡爲今之人﹐溯流未窮源﹖曉曉立論說﹐轉聖西人言。詎知西人法﹐不出我所云。何當付一炬﹐故訓從討論。」此詩後半與前不相蒙﹐推類而及。前言箸書法﹐結言讀書法。申甫嘗言西法之妙﹐盡於《九章》﹐故有是作。算書予未究心﹐但古書精簡﹐罔不賅貫﹐不獨《九章》爲然也。然後起之書亦多發明﹐惟箸作不逮前人﹐不免支離崦晦﹐易生迷誤。作者抗論﹐蓋亦陽明格物致病之戒也。顧未具體要﹐亦難頓悟。欲令入學之初﹐卽從事古書簡淡﹐恐亦未肯玩索﹐或致河漢。博學說約﹐溯流窮源﹐能是者鮮矣。《失婢》云「京師多盜賊﹐終夜嚴戒備。拒知事叵測﹐竟出所備外。小婢年十齡﹐身小膽粗大。晨興灑埽畢﹐潛逃挾衣帶。頓忘豢養恩﹐去如飛鳥快。歧路又有歧﹐羊亡追者憊。此去得所歸﹐何分彼我界。倘或鬻狹斜﹐如疾何從瘥。相從萬里來﹐一朝事狼狽。嗟汝寡識知﹐使我重愧喟。」藹然仁者之言﹐非彊爲解說者。此其初入京就宦之作﹐舊性未漓﹐故見猶在﹐故立言如此。朝家立政用人﹐使內外大小臣工﹐皆如艸茅初出﹐不沾宦習﹐以之臨民赴事﹐莫非惇然純厚之風﹐國不長治﹐未之有也。《讀史有感》云「彊教鷗鷺狎鷓鸞﹐太液煙波取次看。相識盡多同調少﹐受知容易報恩難。袁安憂國頻流涕﹐馬援徵蠻老據鞍。前哲風流今寂寞﹐燈前掩卷一長嘆。」後知龍江府。江撫周樹模﹐其房師也﹐受知頗深。周之介弟犯警﹐申甫鞭責其僕﹐自陳欲隆師譽﹐以比曾胡。周怒劾之。誠報恩之難﹐抑未知所報耳。《在呼蘭寄懷》云「魯溪有逸士﹐被服珠與玉。蟬蛻人間世﹐塵濁無由俗。萬事付一笑﹐箸書時跋燭。」亦故人知我之深者。

予在奉瀋﹐扶常往訪﹐就登山海關﹐題句云「荒臺斜日上陰山﹐作客登臨袖手閒。左抱長城右滄海﹐今開孔道古嚴關。平時鼓角猶悲楚﹐天近雲霞互往還。莫望薊門憂鎖鑰﹐憑欄且自破愁顏。」古今關塞﹐𨿽時勢不同﹐其爲險呃終於不易。十年兵戰﹐此關出入猶屬薊門鎖鑰耳。

●卷七

昔居京師﹐惟伯琴縱迹最密﹐往來詩亦最多。有五律數首﹐予最喜之。《冬日西曹值宿》云「官冷吏無色﹐天寒鳥不歌。嚴霜憐砌艸﹐斜日戀庭柯。西市冤魂少﹐南監潰將多。可憐生死地﹐萬古重蕭何。」天時﹑人事﹑物象﹐四十字中無一不盡﹐一結尢奇意無限﹐格髙音響﹐句健神遐﹐當推西曹絕唱。刑部決獄﹐終歲不少﹐然皆要蔽再四﹐求生不得﹐然後定讞﹐信無冤魂﹐實非過論。赴熱河途中三首﹐《宿密雲》云「亦自稱畿縣﹐其如近塞垣。荒城仍倚市﹐亂石欲塡門。土銼炊煙直﹐旌竿落日昏。眾雛欣得米﹐爛熳倒盤飧。」《早發》云「豈不畏霜露﹐宵徵苦四更。風監隨馬尾﹐邊月墮雞聲。說輻驚嬌女﹐披裘重友生。忍寒三十里﹐初日出林明。」《石匣》云「寂寂孤城畔﹐荒荒亂石間。戍樓摧半壁﹐車轍破全山。樹古樵斤澀﹐冰堅馬力孱。由來稱絕險﹐天遣探烏蠻。」數詩皆琢句生勁﹐結局蒼渾﹐稱邊塞之作﹐在伯琴尢不可多得。《元旦早朝王河行宮》云「頒朔尊元日﹐朝正忝從臣。舊宮仍禦气﹐邊郡自王春。神聖經營遠﹐風雲想象新。懸知宵旰甚﹐未敢望時巡。」莊雅雍和﹐句皆得體﹐憂感之深﹐見之言外。

熱河愼刑司由刑部派往﹐以佐都統﹐專司讞獄﹐不問政治﹐非漢郡國相之比。伯琴《畱別諸友》云「五年困京曹﹐碌碌不稱意。聞有塞外行﹐欣然攬長轡。灤陽古雄郡﹐先帝宸遊地。外控兩蒙番﹐內實屏燕冀。制選三刑司﹐三年佐邊帥。豈徒參軍謀﹐實亦資撫字。自從庚申秋﹐翠華長不至。邊郡稍蕭條﹐諸番時縱恣。頗聞萑苻中﹐羣盜多遊騎。殺掠到雞狗﹐追捕窮官吏。兩蒙十七旗﹐犬牙相錯織。盟長非其人﹐往往生猜忌。今年及瓜時﹐賤子適奉使。𨿽從都護後﹐未必非邊寄。去國未雲遠﹐憂責誠不細。朝出東直門﹐靡靡腧郊隧。隆冬十一月﹐漠北風沙厲。白日下邊亭﹐朔气隨哀吹。所愧邊塞人﹐尙有妻孥累。倚閭戀慈親﹐送遠勞予季。還言謝諸友﹐此莫非王事。」曩昔往者﹐不過志在數千金﹐視爲調劑之差而已﹐不惟政治﹐卽讞獄亦少盡心者。伯琴竟以邊奇自任。旣至﹐與都統極相得﹐惟伯琴是聽。明年﹐迎其太夫人就養﹐益勗其勤於所職﹐盜枉多所平反。朝廷方寵信拳匪﹐都統奉廷奇召集民團﹐夜往商之﹐伯琴謂﹕「拳爲敵教民而用﹐熱無教民﹐何以拳爲﹖且都中正陽門一火﹐焚二千餘家﹐熱如有此﹐何以堪之﹖」都統恍然曰「決矣。」次日遂排眾識而止。拳敗﹐熱河獨得無恙。時敗軍奔熱河者﹐日必數起。伯琴晨夕佐都統應付﹐境內晏然。觀畱別所述﹐可謂能踐其言。此爲其試外任吏事之始。《遣興》云「想到林泉夢亦淸﹐眼前云物任縱橫。頻年官有書生味﹐一卷詩無大老名。蕓案教兒完夕課﹐筍輿扶母看春耕。羣知未是投荒客﹐布襪靑鞋自在行。」則目無塵俗﹐超然天眞之樂。伯琴生平之境﹐此爲第一。朱肖泉明府出其先人《嶽阜登髙圖》﹐伯琴題云「誰把新亭老淚傾﹐勝遊同指海陵城。西風獵獵參軍帽﹐斜日荒荒少保營。古廟旌旗余殺气﹐隔江烽火亂軍聲。眼前人事成塵劫﹐愁向殘縑識姓名。」「中興諸將半雲臺﹐誰記當時幕府才。霜菊蟹螯賓主散﹐雪泥鴻爪畫圖開。江關搖落詩千首﹐詞客飄零酒一杯。三十八年遣墨在﹐獨憐金甲委蒼苔。」《贈塗謹齋同年》云「頗聞燕市悲歌日﹐曾上長沙痛哭書。往事蒼茫一回首﹐十年身世兩何如。卻看大澤龍蛇蟄﹐應笑髙堂燕雀居。寂寞夢中宣室召﹐西風吹鬢漸蕭疏。」伯琴詩才淸俊﹐用意眞切﹐如此之作﹐皆其本色。《去燕》云「來去無端事總非﹐此行辛苦逐鴉飛。盧家梁冷窺殘月﹐關盼樓空倚落暉。海上音疏云斷續﹐江南花發夢依稀。尋常百姓家原好﹐忍復搴簾待汝歸。」此送吳妓隨夫南歸﹐一結深得風人之旨。

《詠懷用杜工部夔府書懷韻》云「鄕國雲山外﹐神京日月邊。兵戈仍處處﹐羈宦自年年。藏鉸愁開匣﹐披衣懶上船。江湖情不展﹐身世事茫然。胸有千秋在﹐官應百歲遷。雄心看鬢髮﹐豪興發詩篇。屋小歸云暗﹐總虛落月圓。簡編靑擁座﹐庭樹綠參天。過懶從吾拙﹐偸閒托地偏。盈虧觀物理﹐來往任流川。陶令門常閉﹐陳蕃榻久懸。呼僮鋤菜甲﹐聽僕掃楡錢。西笑何心爾﹐東陵絕可憐。豆棚迎曉露﹐瓜蔓引淸泉。幾日秋霖急﹐連牀屋漏穿。哀鴻思戢翼﹐寒雁怯隨肩。當直聊趨署﹐分曹忝備員。眼看人齷齪﹐愁與世夤緣。牢落嗟奚益﹐浮沈意自便。素絲慚薄垢﹐明鏡蕩浮煙。狐貍雄當道﹐驛駱梗不前。婆娑傷老子﹐癡夢笑頑仙。戎馬何時息﹐音到處傳。大風歌激烈﹐陰雨淚潺。已痛瘡痍徧﹐胡堪膏髓煎。乾坤一震蕩﹐寰海遂鮏羴。禮數爭驕虜﹐焦勞減禦筵。公卿威犬彘﹐諸將愧鷹鷗。國勢羼如此﹐元凶惡未悛。彊顏輸幣帛﹐藉口止戈。大度中朝禮﹐孤臣海外權。存亡爭義命﹐形勢惜拘攣。封豕終夷戮﹐長城忍棄蠲。鹿鳴悲走險﹐熊夢載歸畋。王室𨿽多故﹐金甌缺尙全。不過仍召虎﹐誰謂讓周宣。側聽當時韶﹐旁求不世賢。但教能拔十﹐奚取諾盈千。異俗喧卑甚﹐中樞政教先。濫竽難比數﹐推轂柱聯翩。辛苦宜嘗膽﹐更張愼攺弦。直須求瞑眩﹐端合棄蹄筌。民力無多矣﹐司農盍念焉。餘波休涸澤﹐短袖自回旋。紫塞烽煙赤﹐靑蕪戰血玄。秋霪傷稼穡﹐春艸長陂田。南詔邊防促﹐西涼鼓角連。羽書千里檄﹐丹詔五云賤。座客貂冠滿﹐羣公衮職鮮。孰籌諸葛筆﹐應扣祖生舷。余亦孤懷壯﹐思之百慮牽。不才甘落﹐多難每迆遭。頡利纓能系﹐終軍蠕漫捐。亂離心測測﹐奔走涕漣漣。時論趨秦晉﹐經營效澗瀘。鄭勞思北鑰﹐齊豈限東阡。痛哭長沙策﹐沈吟越石鞭。傾陽徒默默﹐弔影獨娟娟。髙舉懷雄鵠﹐卑棲咽暮蟬。馮唐老郎署﹐王積困沈綿。久客山陽笛﹐貧家舊物壇。老親封藥裹﹐幼女索花鈿。有弟稱雙璧﹐同官假半椽。每懷幽澗石﹐魂繞故山巓。擺落微名累﹐從容肺病痊。園收丰本韭﹐池種出蓮。白粲香勝雪﹐黃雞小過拳。偶分淸俸鶴﹐休問講堂鱸。放犢閒扶杖﹐騎驢不受韉。起看云滄諗﹐臥聽水涓涓。伐竹開荒徑﹐誅茅補破埂。朝吟捨問﹐夜課小兒纏。樽酒邀朋從﹐濠梁飽醉眠。早拚身坐廢﹐未必道能堅。砍賦都矜價﹐施鹽競取妍。錦蒙駑蹀躞﹐銀漢鵲翩翺。海內猶戎服﹐巖疆各樹旃。勾陳出關輔﹐妖彗入微躔。請劍臣心碎﹐焚香帝座虔。有時望霄漢﹐自覺外陶甄。棲鳳難爲筱﹐傷麟抱此編。泥塗恨衰謝﹐車馬惱塡駢。去去將焉極﹐行行興詎專。櫝藏彈雀玉﹐囊解射雕弦。丹黽長生訣﹐金篦上乘禪。淹畱成小劫﹐遊戲悟眞詮。伯樂羣空冀﹐荊軻客滯燕。短衣辭李廣﹐絕域謝張騫。簪紱平生誤﹐蓬壺景物延。新茶烹雀舌﹐孤篆蒸籠涎。醒眼尋蚨蝶﹐迥腸拜杜鵑。藜牀容徙倚﹐松徑繞盤旋。蹤迹嗔魑魅﹐筋骸鏈。養屙恆合閉﹐避俗屢裳褰。倦翮依林鳥﹐淸機悟ㄢ鳶。萍流知有分﹐樗散敢忘愆。他日諸蠻靖﹐靈臺幾輩鐫。丕基垂永永﹐佳气郁芊芊。感激勞歌苦﹐推頹志力孱。朝廷那復小﹐莫遂效胡銓。」此伯琴居宜黃館時所作﹐無字不眞。時眷未入都﹐獨與其弟工部同居﹐往來者亦惟予及貞一數人﹐轍相與盤桓豆棚菜畝之間﹐感傷國事﹐皆有退志﹐後半歸田之想﹐初非虛語。「屋小」一段﹐稿是館中情景。「孤臣」數語﹐時爭傳劉永福據臺灣﹐不肯交付日本﹐自稱「伯裏璽天徳」﹐一時詩人感事之作﹐莫不及之。半載之後﹐得歸自渡臺者之言﹐乃知不然。今詩家集中猶有存其作者﹐非知其事﹐無從索解也。和成之後﹐滇隴相繼告警﹐而於蔭霖﹑陳寶箴諸有賢名者先後起用﹐復有西遷之議。所皆當時實事﹐朝政之最足關懷者。敷陳詳盡﹐忠愛悱惻﹐出入風雅﹐至今讀之﹐如在昔日。使伯琴長如居館時﹐成就必不若此﹐詩卷長畱天地間﹐猶其餘事。錄之以存今昔之慨。

●卷八

予乙未出都﹐伯琴送以詩云「金風西北來﹐歸客東南徵。子行諒自慰﹐我畱若爲情。念子磊落才﹐四十初成名。匣中老幹將﹐撫事心怦怦。柰何麟閣士﹐爲郎西曹廳。致君豈無術﹐遭時竟何成。乾坤日震蕩﹐四郊鼓鼙聲。餒肉飽豺虎﹐蛔縮羣公卿。嗟我二三子﹐轉燭依秋螢。三日不見面﹐見面悲塡膺。槐之風騷騷﹐孤月宵熒熒。子又翩然去﹐千里歸帆輕。錦衣拜髙堂﹐介壽雙稱觥。歡笑雜婦子﹐趨膾齊弟兄。萬方𨿽頌洞﹐一門猶承平。眷此天倫樂﹐思我鱸尊羹。」及再入都﹐聞將告歸﹐感贈二律云「少日盛聞推國士﹐幾年相與守閒官。浮沈一任呼牛馬﹐飄泊依然是鳳鸞。勿漫長歌當痛哭﹐可憐天步屬艱難。人間膠漆冰霜解﹐願與先生共歲寒。」「論道談經間苦吟﹐兩家僮僕識交深。十年長我慚兄事﹐萬里思親見子心。南圃菜花春寂寂﹐西垣鈴索晝沈沈。只愁一過天中節﹐落月停雲感不禁。」後首次句﹐何減工部「慣看賓客兒童喜」﹐人有深交﹐僮僕皆識之﹐特不能如此之敬悅無間﹐主人固不之覺耳。予與伯琴同署﹐復種菜寓圃﹐初擬五月歸﹐故有下四句。迨出都﹐諸友祖飲旬日﹐予初不肯爲畱別之言﹐諸友亦欲矯此﹐而終不能已﹐𨿽以貞一素寡吟詠﹐猶夢得長句。瀕行﹐復攜酒肴就祖﹐罄終日歡﹐歌呼感慨皆有之。予舉昌黎「志士例須憐麯蘗﹐丈夫終莫生畦徑」二語爲贈。旣夕﹐意未足﹐更數予舊識得許比部幾婁﹝受衡﹞﹐立速之至﹐張比部冕堂﹝祖笏﹞聞之﹐亦來。遂再縱飲﹐約偕送就道。漏三下﹐予彊促之﹐乃悵悵散。時在座者﹐遐九﹑菊農﹑伯琴﹑劍秋﹑申甫﹑貞一﹑塗舍人鈍庵﹝步衢﹞﹑塗孝廉謹齋﹝朝弼﹞。遐九同寓二年﹐無詩且默﹐貞一曰其不言勝於言者多矣﹐明日獨送出城﹐視車發乃歸。蓋了酉八月也。貞一詩云「萬籟蕭然誰過我﹐秋風初下北平城。暫稱知己人難得﹐老學狂徒世所驚。此去頗覘遊子意﹐頻年已負故園情。臨歧執手休饒舌﹐送汝還山事耦耕。」伯琴詩云「一片城頭月﹐三年兩送君。西烏勞反哺﹐北雁怯離羣。宦達親朋少﹐仳離盜賊紛。旗亭折楊柳﹐風笛不堪聞。一經過舊來處﹐江海正防秋。廢艦依空堡﹐荒臺鎖暮流。貪狼窺析木﹐胡馬尙登州。幕府天南北﹐君寧借箸籌。」「指日徵帆卸﹐江鄕米價髙。饑寒逢此輩﹐辛苦向吾曹。水國魚龍遁﹐空倉雀鼠號。莫辭陶令宅﹐三徑長蓬蒿。」時歲荒﹐予歸兼有事堤工。「似汝能髙舉﹐深慚某在斯。微官彊弩末﹐多病早秋時。靑史看他日﹐黃童羨好兒。章江逢老可﹝謂其兄可臣﹞﹐爲數鬢邊絲。」菊農詩云「軒冕榮何慕﹐萊衣服自尊。探囊余述作﹐負米有晨昏。兵气銷蓬島﹐濤聲壯海門。經過休覽古﹐形勢待重論。」鈍庵詩云「中原餉兵號勁旅﹐承平粉飾堅壁壘。鯨鯢跋浪海氛虐﹐餒肉避鋒輜重委。愴懷時局同感憤﹐獨君抗論最卓爾。昔時負笈景陸堂﹐鐵中錚錚勵行止。說經無分漢宋戶﹐但求不悖孔孟旨。經濟講余研詞章﹐源溯昌黎派子美。回思舊事十餘年﹐晨星落落走與死。枇把不共蒲柳翠﹐公車徵辟又一紀。相期無負各奚似﹐噫嘻歲序眞流水。我逐風塵君粉署﹐鼎娠事業從玆起。秋官足佐春夏官﹐太和翔洽道在邇。讀書讀律精平反﹐肯縱鷹恣爪嘴。髙車駟馬可能容﹐於公門第通徳裏。不羨龍門擅作史﹐心誠保赤無逾此。匯徵況葉拔茅吉﹐遺棄樗櫟升蘭芷。天壤賢才原輩出﹐克惇實行殊罕比。去年陽月句攵都門﹐習聆塵誨違尺咫。貧賤聯交終不易﹐肯以道義相礪砥。我生太拙賦性鈍﹐未嘗遐棄獨知己。匆匆乞假歸章門﹐詛啻他山錯石毀。晉養髙堂煥萊服﹐後求乎臣先乎子。桂花風送棣花香﹐一庭豫順不勝喜。人生至樂總性分﹐弗徒循職盡倫理。閒與父老話田園﹐芒鞋藤笠依桑梓。此情此景非君有﹐一腔熱血曷能已。天時人事正相迫﹐海風飄兮波彌彌。迥障狂瀾力須﹐策臣志士堪屈指。忍教白駒繁空谷﹐王道平平君子履。名臣自古皆勞人﹐聖明在上速宜仕。」申甫詩云「長安幾人稱宦達﹐華發暗凋牙齒脫。借口報國事微官﹐碌碌終年困芻秣。入手功名舟上灘﹐欺人歲月弦離等。國旣無補親竟負﹐生子何如終衤豆褐。我友魏侯振奇人﹐內行肫篤逾等倫。說經獨取杜元凱﹐絕裾久薄溫太眞。前年同上春官第﹐握手一笑便相契。微名得失等雞虫﹐胡騎憑陵感身世。明年君揚東海帆﹐我亦北來聞《韶》《咸》。策蹇時過朝命酒﹐煆詩甫就夜馳緘。激昂時事見肝膽﹐琢磨道徳互史監。才學百我性情一﹐嗜好往往同酸鹹。昨日詩來忽告別﹐歸心一動不可紲。白雲回首意低徊﹐舊交判袂聲嗚咽。遊子歸夢繞江湖﹐故人努力希稷契。侵晨驅車出國門﹐偉哉魏侯何其決。君家季弟今子由﹐才气橫溢隘九州。秋深當矯萬里翮﹐我未見面心先酬。趨庭重復論《詩》《禮》﹐循陔相與潔羞。家人婦子笑相對﹐此樂直可輕王侯。嗟予胸襟劇逼窄﹐論事勃然面項赤。畛畦分明塊壘多﹐君歸何從覓砭石。欲隨君去苦遲畱﹐旁觀相諒心自責。君家魯溪我古臨﹐波流縈帶煙雨深。居近慈烏易消息﹐江空錦鯉不浮沈。期君時惠山中信﹐藉慰天涯遊子心。」「論事勃然面項赤」﹐墑時有此﹐難其自寫得出。次年﹐弟戴計偕入都﹐獨與款密﹐《易》所謂「千里之外應之」者歟﹖謹齋詩云「孤鴻海畔來﹐呼羣得所侶。矯羽幹雲霄﹐秋風戾安止。聞君將南行﹐使我心動屢。司寇秉肅殺﹐獄命實攸系。聖朝尙寬大﹐流獘亦在此。亂世用重刑﹐無乃太過爾。持平使折中﹐此道百王揆。釋之善平反﹐於公能斷理。以子經術儒﹐來佐士師紀。豈曰權不尊﹐片言仍折耳。胡乃遽思親﹐決志歸省視。不薄秋曹冷﹐非羨尊鱸美。官卑後爲臣﹐親耄先求子。去作湖山人﹐應念風塵士。憶昔章門秋﹐訂交忘此彼。京華復相聚﹐雲天不尺咫。道義與切磋﹐性情相磨砥。益我神智疏﹐釋我衷懷鄙。勸我不可歸﹐使我頰盈泚。夜雨聞鐘聲﹐春風聽鈴語。海瀛方簸蕩﹐金幣適增恥。戰和兩失算﹐巨憂從玆始。孰轉乾坤手﹐孰拊英雄髀。孰克洞其源﹐孰忍究其委。賈生策治安﹐痛哭而已矣。季子十上書﹐不丰嗟毛羽。腐儒計誠迂﹐無補蒼穹毀。憂天愚忱繆﹐捧日孤忠矢。气欲作長虹﹐橫亙四萬里。心還薄太虛﹐嚼然無一滓。人琴旣已亡﹐寶劍空徙倚。斯世總縈懷﹐奔走塵沙裏。明知無所遇﹐甘爲賤鞭使。未嘗不欲仕﹐又惡執隨詭。勉彊學周旋﹐百爲無一似。峻峭泰山石﹐寡淡淸溪水。度與世非宜﹐應對只唯唯。大道何分途﹐爲人與爲己。憫俗徒咨嗟﹐樂天良有以。君子順大化﹐幽人貞素履。浮雲滿太空﹐變幻終莫擬。盛衰得失間﹐主宰惟我恃。陰陽錯往來﹐山川殊流峙。物生妙後先﹐各成其一是。何況出處道﹐與時偕行已。還問吾魏子﹐靜與參斯旨。白露下晴臯﹐深秋寒在邇。別緒復紛紛﹐雲山悵迆邐。」後予往來京師﹐屆冬則歸省﹐無志斯世。伯琴深知之﹐復因予歸﹐賦一詩爲贈﹐悲予之志﹐不復如前之期許矣﹗「關河木葉下紛紛﹐門外驪駒不忍聞。千里一官勞負米﹐十年五度惜離羣。焉支塞遠風前笛﹐銅柱山髙日暮云。今日敢辭醇酒醉﹐最傷心是信陵君。」昔諸君子賦詩贈言﹐已是長歌當哭﹐不爲一人之別惜也。其才气抱負皆思有爲﹐逆知國難方殷﹐不欲徒灑新亭之淚。後或小試其端﹐皆不碌碌﹐乃不數年﹐鬱鬱分散﹐死亡顚沛﹐終於廟社丘墟。舊情往事﹐不可復追﹐編詩至此﹐付之一慟而已﹗

