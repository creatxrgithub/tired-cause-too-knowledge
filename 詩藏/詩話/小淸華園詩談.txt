《小淸華園詩談》﹝淸﹞王壽昌

●卷上

○總論

詩有四正﹕性情宜正﹐志向宜正﹐本源宜正﹐是非取捨宜正。

詩有六要﹕心要忠厚﹐意要纏綿﹐語要含蓄﹐義要分明﹐气度要和雅﹐規模要廣大。

詩有四淸﹕心境欲淸﹐神骨欲淸﹐气味欲淸﹐意致音韻欲淸。

詩有三眞﹕言情欲眞﹐寫境欲眞﹐紀事欲眞。

詩有三超﹕識見欲超﹐气象欲超﹐語意欲超。

詩有四髙﹕格欲髙﹐興欲髙﹐地步欲髙﹐手眼亦欲髙。

詩有四近﹕宜近情﹐宜近理﹐宜近風雅﹐宜近畫圖。

詩有三深﹕情欲深﹐意欲深﹐味欲深。

詩有三淺﹕意欲深而語欲淺﹐煉欲精而色欲淺﹐學欲博而用事欲淺。

詩有三嚴﹕紀律欲嚴﹐對仗欲嚴﹐棄取欲嚴。

詩有三寬﹕聲病無礙者宜寬﹐如蜂腰﹑鶴膝之類。俗論太刻者宜寬﹐如論杜詩每聯上句第七字﹐上去入間用之類。瑜多瑕少者宜寬。

詩有三畱﹕畱好意以待發揮﹐畱好字以助警策﹐畱好韻以振精神。

詩有四不可﹕骨不可露﹐气不可浮﹐情不可過﹐意不可偏。

詩有四勿傷﹕煉勿傷气﹐曲勿傷意﹐淡勿傷味﹐瘦勿傷神。

詩有三不盡﹕景盡情不盡﹐語盡意不盡﹐興盡味不盡。

詩有三可借﹕故事可借﹐字意可借﹐古人句可借。

詩有三不欲勝﹕文不欲勝質﹐境不欲勝情﹐情不欲勝理。

詩有五不可失﹕麗不可失之艷﹐新不可失之巧﹐淡不可失之枯﹐壯不可失之粗豪﹐奇不可失之穿鑿。

詩有五可五不可﹕可頌不可諛﹐可刺不可訕﹐可怨不可疾﹐可樂不可淫﹐可哀不可傷。

詩有四能四不可不能﹕能放不可不能收﹐能入不可不能出﹐能呼不可不能應﹐能卽不可不能離。

詩以古爲主﹐以髙爲上﹐自然者次之﹐渾然者次之﹐超然者次之﹐純粹精煉者次之﹐淸新秀逸壯健者次之﹐奇麗瘦淡者次之。

古體欲無句﹐近體欲無字。

古體有句則體弱﹐近體有字則气薄。

古體何以無句﹖曰﹕《十九首》﹐詩之祖也。吾見其詩矣﹐未見其句也。爾後惟陶堪嗣響﹐至謝乃有句可摘﹐而格斯降已。

近體何以無字﹖曰「江流天地外﹐山色有無中」﹐王維《漢江》較諸「樹點千家小﹐天圍萬嶺低」﹐岑參《西亭觀眺》奚啻天道人殊哉﹗

唐人七古气勢縱橫﹐文情變幻﹐如神龍翔空﹐離奇天矯﹐不可方物﹐誠爲詩境奇觀。然只可調之唐體﹐不可謂之古體。何也﹖以古气皆已發泄無遺也。

作字者﹐可以篆隸入楷書﹐不可以楷法入篆隸。作詩者﹐可以古體入律詩﹐不可以律詩入古體。以古體作律詩﹐則有唐初气味﹔以律詩入古體﹐便落六朝陋習矣。然於轉韻長篇﹐則又可不拘。

○條辧

何謂性情﹖曰﹕詩以道性情﹐未有性情不正而能吐勸懲之辭者。《三百篇》中﹐其性情亦甚不一﹐而總歸於無邪﹐故𨿽里巷之歌謠﹐皆可爲萬世之典訓。自時厥後﹐以代而衰﹐遂至流爲放辟邪侈而不可止。間有賢者崛起其間﹐各樹騷壇之幟﹐而往往不能無偏倚駁雜之獘。略而言之﹐如李少卿之偏於忿憾﹐曹孟徳之偏於深險﹐阮嗣宗之偏於幽憤﹐張茂先之偏於浮華﹐郭景純之偏於隱怪﹐陶元亮之偏於髙尙﹐鮑參軍之偏於感時疾俗﹐謝康樂之偏於矯情肆志﹐江文通之偏於繁艷﹐沈休文之偏於瑣屑﹐庾之偏於綺靡﹔又如王﹑楊﹑盧﹑駱之偏於浮薄﹐李太白之偏於豪縱﹐劉夢得之偏於褊狹﹐孟東野之偏於孤峭﹐玉川子之偏於險怪﹐李長吉之偏於奇幻﹐白香山之偏於坦率﹐元微之之偏於柔媚﹐李義山之偏於瑰異﹐溫飛卿之偏於婉弱。其餘諸賢﹐亦各有獘。惟杜少陵性情眞摯﹐憂國愛君之意﹐盎然於楮墨之間﹐猶有詩人遺意。但多憂傷感憤﹐擬諸《三百》﹐實爲變風變雅﹐終非盛世之音。若韓昌黎以唐代名儒﹐性情頗得其正﹐故篇什之間﹐每吐徳音﹔然以文筆爲詩﹐往往不免過於豪放。要之古來作者﹐各有短長。學者貴取其所長﹐棄其所短﹐馴而至於溫柔惇厚之歸﹐則《雅》《頌》之音﹐庶可復睹耳。

又曰﹕於親當如束廣微之《補南陔》﹐謝康樂之《述祖徳》﹐曁孟東野之「慈母手中綫﹐遊子身上衣。臨時密密縫﹐意恐遲遲歸。誰言寸艸心﹐報得三春暉」。《遊子吟》近體當如「君此卜行日﹐髙堂應夢歸。莫將和氏淚﹐滴著老萊衣。嶽雨連河細﹐田禽出麥飛。到家調膳後﹐吟好送斜暉」。殷遙《送友人下第歸省》曁劉夢得之「兄弟盡鴛鸞﹐歸心切問安。貪榮五彩服﹐遂掛兩梁冠。侍膳曾調鼎﹐循陔更握蘭。從今別君後﹐常向徳星看」。《送太常蕭博士棄官歸養赴東都》於君當如「行行重行行」﹐𨿽去國而猶念故君﹔「湛露攺寒司」﹐王融《淥水曲》𨿽遊豫而必箴王度。處常則如杜少陵之「花隱掖垣暮﹐啾啾棲鳥過。

星臨萬戶動﹐月傍九霄多。不寢聽金鑰﹐因風想玉珂。明朝有封事﹐數問夜如何」。

《春宿左省》遇變當如李義山之「玉帳牙旗得上游﹐安危須共主君憂。竇融表已來關右﹐陶侃軍宜次石頭。豈有蛟龍愁失水﹖更無鷹隼與髙秋﹗晝號夜哭兼幽顯﹐早晚星關雪涕收」。《重有感》曁少陵之「時危思報主﹐衰謝不能休」﹐張燕公說之「遙遙西向長安日﹐願上南山壽一杯」﹐錢員外起之「霄漢常懸捧日心」之類﹐斯爲純臣耳。至若孔文舉之「巖巖鍾山首」﹐痛疾權姦之跋扈﹔陳思王之「微陰翳陽景」﹐欲延漢祚於式微﹐則又耿耿孤忠﹐可與日月爭光者矣。於兄弟當如陳思之《贈白馬》﹐康樂之《與惠連》。近體則如少陵之「亂後嗟吾在﹐羈棲見汝難。艸黃騏驥病﹐沙晚脊令寒。楚設關城險﹐吳吞水府寬。十年朝夕淚﹐衣袖不曾乾。」《第五弟丰獨在江左近三四歲寂無消息覓便寄此》﹐柳柳州之「零落殘魂倍黯然﹐雙垂別淚越江邊。一身去國六千里﹐萬死投荒十二年。桂嶺瘴來似墨﹐洞庭春盡水如天。欲知此後相思夢﹐常在荊門郢樹煙」。《別捨弟宗一》至若少陵之「此時同一醉﹐應在仲宣樓」﹐及「弟勸兄酬何怨嗟」﹐則不減《常棣》之歌。右丞之「遙知兄弟登髙處﹐徧插茱萸少一人」﹐則無殊《陟岡》之詠。此外若謝宣遠瞻之答靈運﹐則勵以令猷﹔少陵之送侍禦﹐則望其搏擊﹐是又能於友於之外﹐勉之以徳者。於夫婦則當如蘇子卿之《別妻》﹐顧彥先榮之《贈婦》﹐潘安仁之《悼亡》﹐曁張正言謂之「南園春色正相宜﹐大婦同行小婦隨。竹裏登樓人不見﹐花間覓路鳥先知。櫻桃解結垂檐子﹐楊柳能低入戶枝。山簡醉來歌一曲﹐參差笑殺郢中兒」。《春園家宴》元微之之「謝公最小偏憐女﹐嫁與黔婁百事乖。顧我無衣搜畫篋﹐泥他沽酒拔金釵。野蔬充膳甘長藿﹐落葉添薪仰古槐。今日俸錢過十萬﹐爲君營奠復營齋」。《遣悲懷》於朋友則當如蘇﹑李之贈答﹐陶靖節之《停》﹐杜少陵之《夢李白》﹐韓昌黎之「我願身爲﹐東野化爲龍。四方上下逐東野﹐𨿽有離別無由逢。」近體當如劉虛之《寄江韜求孟六遺文》﹐王摩詰之《酌酒與裴迪》﹐李校書端之「愁心一倍長離憂﹐夜思千重戀舊遊。秦地故人成遠夢﹐楚天涼雨在孤舟。諸溪近海潮皆應﹐獨樹邊淮葉盡流。別恨轉深何處寫﹖前程惟有一登樓」。《宿淮浦憶司空文明》劉夢得之「一夜霜風凋玉芝﹐蒼生望絕士林悲。空懷濟世安人略﹐不見男婚女嫁時。遺艸一函歸太史﹐孤墳三尺近要離。朔方徙歲行當滿﹐欲爲君刊第二碑」。《哭呂衡州》元微之之「樂事難逢歲易䢐﹐白頭光景莫令孤。弄濤船更曾觀否﹐望市樓還有會無﹖自注﹕『望市樓﹐蘇之勝地。』眼力少將尋案犢﹐心情且彊擲梟盧。孫園虎寺隨宜看﹐不必遙遙羨鏡湖」。《戲贈樂天》與《送崔侍禦之嶺南二十韻》﹐皆懇切周詳﹐無微不至﹐尢見交情之篤云。

何謂志向﹖曰﹕在心爲志﹐發言爲詩。志淫好辟﹐古有明徵矣。且如魏武在篡漢﹐故多雄傑之辭。陳思志在功名﹐故多激烈之作。步後志在慮患﹐每有憂生之嘆。伯倫志在沈飲﹐特著《酒徳》之篇。劉太尉琨志在勤王﹐常吐傷亂之言。

陶彭澤志在歸來﹐實多田園之興。謝康樂志在山水﹐率多遊覽之吟。他如顏延年志在忿激﹐則詠《五君》。張子同志和志在煙波﹐則歌《漁父》。宋延淸志在邪媚﹐因賦《明河》之篇。劉夢得志在尢人﹐乃作看花之句。凡此之倫﹐不一而足﹐惟本工部志在君親﹐故集中多忠孝之語。《曲禮》曰「志之志至﹐詩亦至焉」﹐不信然乎﹖故學者欲詩體之正﹐必自正其志向始。

何謂本源﹖曰﹕仇仁父曰「古體吾主《選》﹐近體吾主唐。」近體主唐可也﹐古體主《選》﹐無乃已疏乎﹖或請其說﹐曰「不有《三百篇》乎﹖吾於古體﹐得《斯幹》之縱橫變幻焉﹔吾於近體﹐得《陟岵》之情深意遠焉。」

何謂是非取捨﹖曰﹕好賢如《緇衣》﹐惡惡如《巷伯》。故賢愚不分﹐不足以論人﹔是非不辧﹐不足以論事﹔取捨不明﹐不足以禦事變而服人心。是故太衝《詠史》﹐其是非頗不乖人心所同然﹔嗣宗《詠懷》﹐其予奪幾可繼《春秋》之筆削。他如陶題甲子﹐見受禪之非宜﹔謝過廬陵﹐雪沈冤於旣死。此後惟杜工部﹐論事則云「幽薊余蛇豕﹐乾坤尙虎狼。諸侯春不貢﹐使者日相望。愼勿吞靑海﹐無勞問越裳。大君先息戰﹐歸馬華山陽。」《有感》﹐下同。「丹桂風霜急﹐靑梧日夜凋。由來彊地﹐未有不臣朝。授鉞親賢往﹐卑宮制詔遙。終依古封建﹐豈獨聽簫韶﹗」又﹕「韓公本意築三城﹐擬絕天驕拔漢旌。豈謂盡煩回紇馬﹐翻然遠救朔方兵﹖胡來不覺潼關溢﹐龍起猶聞晉水淸。獨使至尊憂社稷﹐諸君何以答平﹖」《諸將》﹐下同。「回首扶桑銅柱標﹐冥冥氛未全銷。越裳翡翠無消息﹐南海明珠久寂寥。殊錫曾爲大司馬﹐總戎皆插侍中貂。炎風朔雪天王地﹐只在忠臣翊聖朝。」論人則如﹕「蜀主窺吳幸三峽﹐崩年亦在永安宮。翠華想象空山裏﹐玉殿虛無野寺中。古廟杉松巢水鶴﹐歲時伏臘走村翁。武侯祠屋常鄰近﹐一體君臣祭祀同。」《詠懷古迹》﹐下同。「諸葛大名垂宇宙﹐宗臣遺像肅淸髙。

三分割據紆籌策﹐萬古霄一羽毛。伯仲之間見伊呂﹐指揮若定失蕭曹。運移漢祚難恢復﹐志決身殲軍務勞。」如此等作﹐讀之可見其經濟之實學﹐筆削之微權焉。他如「漢家靑史上﹐計拙是和親。社稷依明主﹐安危婦人。豈能將玉貌﹐便擬靖胡塵﹖地下千年骨﹐誰爲輔弼臣」。戎昱《和蕃》曁「猿鳥猶疑畏簡書﹐風常爲護儲胥。徒令上將揮神筆﹐終見降王走傳車。管樂有才眞不忝﹐關張無命欲何如﹗他年錦裏經祠廟﹐《梁父》吟成恨有餘。」李商隱《籌筆驛》又「西師萬眾幾時回﹖哀痛天書近已裁。文吏何曾重刀筆﹐將軍猶自舞輪臺。幾時拓土成王道﹖從古窮兵是禍胎。陛下好生千萬壽﹐玉樓常禦白杯」。《漢南書事》數詩亦其後勁者矣。

何謂忠厚﹖曰﹕平子《四愁》﹐悲路遠之莫致﹔子建《七哀》﹐願爲風以入懷。《塘上行》陸機擬作之「願君廣末光﹐照妾薄暮年」﹐被棄而猶懷願戀﹔《石首城》謝靈運作之「皎皎明發心﹐不爲歲寒欺」﹐遭讒而素心不渝﹐可謂厚矣。然此非徒「臣罪當誅﹐天王聖明」﹐爲是善則歸親﹐過則歸己之語而已也。

必其至誠惻怛之意充溢於中﹐隨其所發﹐無非慈祥豈弟之音。如元次山結之「追呼尙不忍﹐況乃鞭撻之」﹐《舂陵行》杜少陵之「彤廷所分帛﹐本自寒女出」﹐《自京赴奉先縣詠懷》乃爲眞忠厚耳。他如岑嘉州參之「不擇南州尉﹐髙堂有老親。樓臺重蜃气﹐邑裏雜鮫人。海暗三山雨﹐花明五嶺春。此鄕多寶玉﹐愼莫厭淸貧」。《送張子尉南海》𨿽不必爲忠厚之語﹐而忠厚之意自盎然於楮墨之間﹐乃所謂「仁義之人﹐其言藹如」者。餘如王右丞之「執政方持法﹐明君無此心」﹐劉隨州長卿之「得罪風霜苦﹐全生天地仁」﹐錢員外之「窮達戀明主﹐耕桑亦近郊」﹐裴僕射度之「道直身還在﹐恩深命輕輕」之類﹐亦猶有詩人溫厚之遺云。

何謂纏綿﹖曰﹕如古之「客從遠方來﹐遺我一端綺」。及少陵之「暫往比鄰去﹐空聞二妙歸。幽棲誠簡略﹐衰白已光輝。野外貧家遠﹐村中好客稀。論文或不愧﹐重肯款柴扉」。《範二員外邈吳十侍禦郁特枉駕闕展待聊寄此作》白香山之「平生心迹最相親﹐欲隱墻東不爲身。明月好同三徑夜﹐綠楊宜作兩家春。每因暫出猶思伴﹐豈得安居不擇鄰﹖何獨終身數相見﹐子孫還作隔墻人」《欲與元八卜鄰先有此寄》是也。

何謂語要含蓄﹐義要分明﹖曰﹕張曲江九齡之「孤鴻海上來﹐池潢不敢顧。

側見雙翠鳥﹐巢在三珠樹。矯矯珍木巓﹐得無金丸懼﹖美服患人指﹐髙明逼神惡。

今我遊冥冥﹐弋者何所慕」。《感遇》及少陵之「錦城絲管日紛紛﹐半入江風半入。此曲只應天上有﹐人間能得幾回聞」《贈花卿》是也。

何謂和雅﹖曰﹕晉《白舞歌》﹐及淵明之「孟夏艸木長﹐繞屋樹扶疏。眾鳥欣有﹐吾亦愛吾廬。旣耕亦已種﹐是還讀我書。窮巷隔深轍﹐頗回故人車。

歡言酌春酒﹐摘我園中蔬。微雨從東來﹐好風與之俱。覽《周王傳》﹐流觀《山海圖》。俯仰終宇宙﹐不樂復何如」《讀山海經》是也。近體如賈舍人至之「銀燭朝天紫陌長﹐禁城春色曉蒼蒼。千條弱柳垂靑瑣﹐百囀流鶯繞建章。劍聲隨玉墀步﹐衣冠身惹禦鑪香。共沐恩波鳳池上﹐朝朝染翰侍君王」。《早朝大明宮呈兩省僚友》曁楊司業巨源之「晴明紫閣最髙峯﹐仙掖開簾範彥龍。五色天書辭煥爛﹐九重春殿語從容。彩毫應染鑪煙細﹐淸仍含玉漏重。二十年前同日喜﹐碧霄何路得相逢」。《寄中書同年舍人》如此等作﹐皆雍容和雅﹐盛世之音也。

何謂廣大﹖曰﹕顏延年之《郊祀》《曲水》《釋奠》以及《侍遊》諸作﹐气體崇閎﹐頗堪嗣響《雅》《頌》。近體則沈﹑宋﹑燕﹑許﹑右丞輩﹐亦時有宏壯之觀。然終不如少陵之「安得壯士挽天河﹐盡洗甲兵長不用」﹐曁「舜舉十六相﹐身尊道何髙。秦時任商鞅﹐法令如牛毛」﹐及「洛陽宮殿化爲烽﹐休道秦關百二重。滄海未全歸《禹貢》﹐薊門何處盡堯對﹖朝廷衮職𨿽多預﹐天下軍儲不自供。稍喜臨邊王相國﹐肯銷金甲事春農」。《諸將》此眞禹﹑稷己溺之心﹐《三百篇》後﹐無此度量矣。

何謂气象﹖曰「絳幘雞人報曉籌﹐尙衣初進翠裘。九天閶闔宮殿﹐萬國衣冠拜冕旒。日色才臨仙掌動﹐香煙欲傍衮龍浮。朝罷須裁五色詔﹐聲歸到鳳池頭。」王維《和賈至舍人早朝大明宮之作》不謂之「詩中天子」不可也。昔人評《王摩詰》爲「詩中王子」「訟堂寂寂對煙霞﹐五柳門前聚曉鴉。流水聲中視公事﹐寒山影裏見人家。觀風競美新爲政﹐計日還知舊觸邪。可惜陶潛無限酒﹐不逢籬菊正開花。」崔峒《題桐廬李明府官舍》不謂之窮陬縣令不可也。

何謂眞﹖曰﹕自來言情之眞者﹐無如靖節﹔寫景之眞者﹐無如康樂﹑玄暉﹔紀事之眞者﹐無如潘安仁﹑左太衝﹑顏延年。少陵皆兼而有之﹐故往往有生字拙句﹐人皆不解其故﹐不知乃直書所見﹐初不假乎雕飾者﹐但嫌其發泄太盡耳。如言情﹐陶但云「銜戢知何謝﹐冥報以相貽。」杜則曰「誓將與夫子﹐永結爲弟昆。」又曰「過門更相呼﹐有酒斟酌之。」杜則云「髙聲索果栗﹐欲起還被肘。」又曰「脫有經過便﹐念來存故人。」杜則云「何時一尊酒﹐重與細論文﹖」寫景﹐康樂但云「昏旦變气候﹐山水含淸暉。」杜則曰「岱宗夫如何﹖齊魯靑未了。」玄暉但云「天際識歸舟﹐中辧江樹。」杜乃曰「吳楚東南坼﹐乾坤日夜浮。」又云「白日麗飛甍﹐參差皆可見。」杜則曰「俯視但一气﹐焉能辧皇州﹖」又云「餘霞散成綺﹐澄江淨如練。」杜則曰「錦江春色來天地﹐玉壘浮變古今。」其气韻非不超越前人﹐而格則變矣。獨其《彭衙》《北徵》諸作﹐敍事抒情﹐曲折如繪﹐誠有非潘﹑顏諸子所能者﹐謂之「詩史」﹐豈不信然。此外如李君虞益之「問姓驚初見﹐稱名憶舊容」﹐盧郎中之「少孤爲客早﹐多難識君遲」﹐司空文明曙之「乍見翻疑夢﹐相悲各問年」﹔又如太白之「秋色無遠近﹐出門盡寒山」﹐摩詰之「遠樹帶行客﹐孤城當落暉」﹐岑嘉州之「秋色從西來﹐蒼然滿關中。五陵北原上﹐萬古靑」﹐錢員外之「返照亂流明﹐寒空千嶂淨」﹔又如韓吏部之《元和聖徳詩》﹐柳柳州之《平淮夷雅》﹐李義山之《韓碑》《西郊百韻》等作﹐皆切實締當之至者。

何謂古﹖曰「君子防未然﹐不處嫌疑間。瓜田不納履﹐李上不整冠。嫂叔不親授﹐長幼不比肩。勞謙得其柄﹐和光甚獨難。周公下白屋﹐吐哺不及餐。一沐三握發﹐後世稱聖賢」《古君子行》是也。他如少陵之《飲中八仙歌》﹐猶有古意存焉。近體則「車臯薄暮望﹐徙倚欲何依﹖樹樹皆秋色﹐山山惟落暉。牧童驅犢返﹐獵馬帶禽歸。相顧無相識﹐長歌懷采薇」。王績《野望》曁沈卿期之「龍池躍龍龍已飛﹐龍徳先天天不違。池開霄漢分黃道﹐龍向天門入紫微。邸第樓臺多气色﹐君王鳧雁有光輝。爲報寰中百川水﹐來朝此地莫東歸。」《龍池篇》此等詩乃太羹玄酒之味﹐《鹹》《英》《韶》《》之音﹐非世俗所能知者﹐但學者不可不本源於此。

何謂髙﹖曰﹕《古詩十九首》尙矣﹐其次則陳思之《白馬》七篇﹐彭澤之《飲酒》六首﹐左太衝之《詠史》﹐顏延年之《五君》﹐亦皆邈不可追者。近體則宋員外之問之「歸來物外情﹐負杖閱巖耕。源水看花入﹐幽林采藥行。野人相問姓﹐山鳥自呼名。去去獨吾樂﹐無能愧此生」。《陸渾山莊》王右丞之「晚年惟好靜﹐萬事不關心。自顧無長策﹐空知返舊林。松風吹解帶﹐山月照彈琴。君問窮通理﹐漁歌入浦深」。《酬張少府》曁沈卿之「盧家少婦郁金堂﹐海燕雙棲玳瑁梁。九月寒砧催木葉﹐十年徵戍憶遼陽。白狼河北音書斷﹐丹鳳城南秋夜長。誰爲含愁獨不見﹐更教明月照流黃」。《古意》崔司勛顥之「昔人已乘黃鶴去﹐此地空餘黃鶴樓。黃鶴一去不復返﹐白千載空悠悠。晴川歷歷漢陽樹﹐芳艸萋萋鸚鵡洲。日暮鄕關何處是﹖煙波江上使人愁」《黃鶴樓》是也。

何謂自然﹖曰﹕古詩如「今日良宴會」﹑「庭中有奇樹」是也。其次則子建之《公宴》《美女》二篇﹐曁淵明之「少無俗韻﹐性本愛丘山。誤落塵网中﹐一去三十年。羈鳥戀舊林﹐池魚思故淵。開荒南野際﹐守拙歸園田。方宅十餘畝﹐艸屋八九間。楡柳蔭後檐﹐桃李羅堂前。曖曖遠人村﹐依依墟裏煙。狗吠深巷中﹐雞鳴桑樹顚。庭戶無塵雜﹐虛室有餘閒。久在樊籠裏﹐復得返自然」。《歸園田居》周弘讓之「行行訪名嶽﹐處處必流連。遂至一巖裏﹐灌木上參天。忽見茅茨屋﹐曖曖有人煙。一士開門出﹐一士呼我前。相看不道姓﹐焉知隱與仙」。《畱贈山中隱士》亦庶幾焉。近體則王子安之「城闕輔三秦﹐風煙望五律。與君離別意﹐同是宦遊人。海內存知己﹐天涯若比鄰。無爲在歧路﹐兒女共沾巾」。《送杜少府之任蜀州》太白之「靑山橫北郭﹐白水繞東城。此地一爲別﹐孤蓬萬里徵。

浮遊子意﹐落日故人情。揮手自玆去﹐蕭蕭班馬鳴」。《送友人》又「見說蠶叢路﹐崎嶇不易行。山從人面起﹐傍馬頭生。芳樹籠秦棧﹐春流繞蜀城。升沈應已定﹐不必問君平」。《送友人入蜀》右丞之「杜門不復出﹐久與世情疏。以此爲長策﹐勸君歸舊廬。醉歌田舍歌﹐笑讀古人書。好是一生事﹐無勞獻《子虛》」。

《送孟六歸襄陽》少陵之「細艸微風岸﹐危檣獨夜舟。星垂平野闊﹐月湧大江流。

名豈文章著﹐官應老病休。飄飄何所似﹐天地一沙鷗。」《旅夜書懷》張正言之「八月洞庭秋﹐瀟湘水北流。還家萬里夢﹐爲客五更愁。不用開書帙﹐偏宜上酒樓。故人京洛滿﹐何日復同遊」《同王徵君湘中有懷》等篇是也。

何謂渾然﹖曰「上山采蘼蕪」及「憶梅下西洲」是也。太衝之「鬱鬱澗底松」﹐淵明之「昔欲居南村」﹐亦其次也。近體則杜員外之「獨有宦遊人﹐偏驚物候新。霞出海曙﹐梅柳渡江春。涉气催黃鳥﹐晴光轉綠。忽聞歌古調﹐歸思欲沾巾」。《和晉陵陸丞早春遊望》沈卿之「長歌遊寶地﹐徙倚對珠林。雁塔風霜古﹐龍池歲月深。紺園澄夕霽﹐碧殿下秋陰。歸路煙霞晚﹐山蟬處處吟。」《遊少林寺》孟山人浩然之「八月湖水平﹐涵虛混太淸。气蒸夢澤﹐波撼嶽陽城。欲濟無舟楫﹐端居恥聖明。坐觀垂釣者﹐徒有羨魚情」。《臨洞庭上張丞相》岑嘉州之「詔出未央宮﹐登壇近總戎。上公周太保﹐副相漢司空。弓抱關西月﹐旗翻渭北風。弟兄皆許國﹐天地荷成功」。《奉送李太保兼禦史大夫充渭北節度使卽光尉光弼弟》及「聯步趨丹陛﹐分曹限紫微。曉隨天仗入﹐暮惹禦香歸。白髮悲花落﹐靑羨鳥飛。聖朝無闕事﹐自覺諫書稀」。《寄左省杜拾遺》杜少陵之「帶甲滿天地﹐胡爲君遠行﹖親朋盡一哭﹐鞍馬去孤城。艸木歲月晚﹐關河霜雪淸。別離已昨日﹐因見古人情」。《送遠》張正言之「楚地勞行役﹐秦城罷鼓鼙。舟移洞庭岸﹐路入武陵溪。江月隨人影﹐山花趁馬蹄。離魂將別夢﹐先已到關西」。《送裴侍禦歸上都》七言則杜少陵之「蓬萊宮闕對南山﹐承露金莖霄漢間。西望瑤池降王母﹐東來紫气滿函關。移雉尾開宮扇﹐日繞龍鱗識聖顏。一臥滄江驚歲晚﹐幾回靑瑣點朝班」。《秋興》「羣山萬壑赴荊門﹐生長明妃尙有村。一去紫臺連朔漠﹐獨畱靑冢向黃昏。畫圖省識春風面﹐環空歸月夜魂。千載琵琶作胡語﹐分明怨恨曲中論」。《詠懷古迹》髙常侍之「黃鳥翩翩楊柳垂﹐春風送客使人悲。怨別自驚千里外﹐論交卻憶十年時。開汶水孤帆遠﹐路繞梁山匹馬遲。此地從來可乘興﹐畱君不住益淒其」。《送前衛縣李き少府》皇甫曾之「長安雪後見歸鴻﹐紫禁朝天拜舞同。曙色漸分雙闕下﹐漏聲遙在百花中。鑪煙乍起開仙仗﹐玉成行引上公。共荷發生同雨露﹐不應黃葉久從風」《早朝日寄所知》等作是也。

何謂超然﹖曰﹕古之「迢迢牽牛星」﹐司馬紹統彪之「百艸應節生」﹐及淵明之「結廬在人境﹐而無車馬喧。問君何能爾﹖心遠地自偏。采菊東籬下﹐悠然見南山。山气日夕佳﹐飛鳥相與還。此中有眞意﹐欲辧已忘言」《飲酒》是也。

其次則王右丞之「下馬飲君酒﹐問君何所之﹖君言不得意﹐歸臥南山陲。但去莫復問﹐白無盡時」。《送別》亦庶幾焉。近體則杜員外之「行止皆無地﹐招尋獨有君。酒中堪累月﹐身外卽浮。露白宵鐘徹﹐風淸曉漏聞。坐攜餘興往﹐還似未離羣」。《秋夜宴臨津鄭明府宅》沈卿之「聞道黃龍戍﹐頻年不解兵。可憐閨裏月﹐長在漢家營。少婦今春意﹐良人昨夜情。誰能將旗鼓﹐一爲取龍城」。

《雜詩》太白之「陶令辭彭澤﹐梁鴻入會稽。我尋《髙士傳》﹐君與古人齊。臥畱丹壑﹐天書降紫泥。不知楊伯起﹐早晚向關西」。《口號贈徵君盧鴻》又「牛渚西江夜﹐靑天無片。登舟望秋月﹐空憶謝將軍。余亦能髙詠﹐斯人不可聞。明朝掛帆去﹐楓葉落紛紛」。《夜宿牛渚懷古》右丞之「淸川帶長薄﹐車馬去。流水如有意﹐暮禽相與還。荒城臨古渡﹐落日滿秋冊。迢遞嵩髙下﹐歸來且閉關」。《歸嵩山作》「中歲頗好道﹐晚家南山陲。興來每獨往﹐勝事空自知。行到水窮處﹐坐看起時。偶然值鄰叟﹐談笑無還期」。《終南別業》岑嘉州之「正月今欲半﹐陸渾花未開。出關見靑艸﹐春色正東來。夫子且歸去﹐明時方愛才。還須及秋賦﹐莫卽隱蒿萊。」《送杜佐下第歸陸渾別業》郎士元之「暮蟬不可聽﹐落葉豈堪聞﹖共是悲秋客﹐那知此路分。荒城背流水﹐遠雁入寒。

陶令東籬菊﹐餘花可贈君」。《送錢大》馬戴之「孤與飛鳥﹐千里片時間。念我何畱滯﹐辭家久未還。微陽下喬木﹐遠色隱秋山。臨水不敢照﹐恐驚平昔顏」。

《落日悵望》七言則張燕公說之「去歲荊南梅似雪﹐今年薊歸雪如梅。共知人事何常定﹐且喜年華去復來。邊鎭戍歌連日動﹐京城燎火徹明開。遙遙西向長安日﹐願上南山壽一杯」。《幽州新歲作》賈閬仙島之「此心曾與木蘭舟﹐直到天南潮水頭。隔嶺篇章來華嶽﹐出關書信過瀧流。峯懸驛路殘斷﹐海浸城根老樹秋。

一夕瘴煙風捲盡﹐月明初上浪西樓」。《寄韓潮州愈》周朴之「東南一境淸心目﹐有此千峯插翠微。人在下方衝月上﹐鶴從髙處破煙飛。巖深水落寒侵骨﹐門靜花開色照衣。欲識蓬萊今便是﹐更於何處學忘機」。《桐柏觀》僧齊己之「麓山南面橘洲西﹐聞道新齋與竹齊。野客可曾將鶴贈﹖山僧未說有詩題。窗中罨靄千嶂﹐枕上潺月一溪。此處正安吟榻好﹐松陰冷濕壁新泥」《聞尙顏上人創新居有寄》等作是也。

七言之自然者﹐如「漢文皇帝有髙臺﹐此日登臨曙色開。三晉山皆北向﹐二陵風雨自東來。開門令尹誰能識﹖河上仙翁去不回。且欲近尋彭澤宰﹐陶然共醉菊花杯」。崔曙《九日登望仙臺呈劉明府》少陵之「一片花飛減卻春﹐風飄萬點正愁人。且看欲盡花經眼﹐莫厭傷多酒入唇。江上小堂巢翡翠﹐苑邊髙冢臥麒麟。細推物理須行樂﹐何用浮名絆此身。」《曲江》李東川頎之「朝聞遊子唱離歌﹐昨夜微霜初渡河。鴻雁不堪愁裏聽﹐山況是客中過。關城曙色催寒近﹐禦苑砧聲向晚多。莫見長安行樂地﹐空令歲月易蹉跎」。《送魏萬之京》岑嘉州之「回風度雨渭城西﹐細艸新花踏作泥。秦女峯頭雪未盡﹐胡公陂上日初低。愁窺白髮羞微祿﹐悔別靑山憶舊溪。聞道輞川多勝事﹐玉壺春酒正堪攜」。《首春渭西郊行呈藍田張二主簿》滄洲子朱灣之「尋得仙源訪隱淪﹐漸來深處漸無塵。初行竹裏惟通馬﹐直到花間始見人。四面山誰作主﹐數家煙火自爲鄰。路逢樵客何須問﹐朝市如今不是秦」《尋隱者朱九山人艸堂》等作是也。

詩之慷慨悲歌者﹐易見精神﹔其富貴頌揚及其所希冀者﹐往往委靡不振。少陵所以特出流輩﹐良由是耳。他如許郢州渾《金陵懷古》云「《玉樹》歌殘王气終﹐景陽兵後戍樓空。楸梧遠近千官冢﹐禾黍髙低六代宮。石燕拂晴亦雨﹐江豚吹浪夜還風。英雄一去豪華盡﹐惟有靑山似洛中。」何啻精神百倍。然而錢員外起《登樂遊原晴望上中書李侍郎》云「爽气朝來萬里淸﹐憑髙一望九愁輕。

不知鳳沼霖初霽﹐但覺堯天日轉明。四野山河通遠色﹐千家砧杵動秋聲。遙想靑丞相府﹐何時開閣引諸生﹖」結句失粘亦未學不字字精神也。

何謂气韻﹖曰﹕如張睢陽巡之「試一臨﹐虜騎附城陰。不辧風塵色﹐安知天地心。門開邊月近﹐戰苦陣深。旦夕更樓上﹐惟聞橫笛音」。《聞笛》及祖員外詠之「燕臺一去客心驚﹐笳鼓喧喧漢將營。萬里寒光生積雪﹐三邊曙色動危旌。沙場烽火侵胡月﹐海畔山擁薊城。少小𨿽非投筆吏﹐論功還欲請長纓」《望薊門》是也。

何謂格調﹖曰﹕如張燕公之「涼風吹夜雨﹐蕭瑟動寒林。正有髙堂宴﹐能忘遲暮心。軍中宜劍舞﹐塞上重笳音。不作邊城將﹐誰知恩遇深。」《幽州夜飲》曁李東川之「新加大邑綬仍黃﹐近與單單去洛。顧眄一過丞相府﹐風流三接令公香。南川粳稻花侵縣﹐西嶺霞色滿堂。共道進賢蒙上賞﹐看君幾歲作臺郎」《送綦毋三》是也。

何謂精﹖曰﹕如王右軍之「仰視碧天際﹐俯瞰淥水濱。寥闃無涯觀﹐寓目理自陳。大矣造化工﹐萬殊莫不均。羣籟𨿽參差﹐我無非新」。《蘭亭集》曁常少府建之「淸晨入古寺﹐初日照髙林。曲徑通幽處﹐禪房花木深。山光悅鳥性﹐潭影空人心。萬籟此俱寂﹐惟聞鐘磬音。」《破山寺後禪院》杜少陵之「花近髙樓傷客心﹐萬方多難此登臨。錦江春色來天地﹐玉壘浮變古今。北極朝廷終不攺﹐西山寇盜莫相侵。可憐後主還祠廟﹐日暮聊爲《梁父吟》」《登樓》是也。

若「眾香天上梵仙宮﹐鐘磬寥寥半碧空。淸景乍開松嶺月﹐亂流常響石樓風。山河杳映春外﹐城闕參差曉樹中。欲盡出尋那可得﹐三千世界本無窮」。武元衡《春題龍門香山寺》非不著意求精﹐而未免太覺費力﹐便乏自然之趣。

煉字不如煉句﹐煉句不如煉意﹐煉意不如煉格。何謂煉字﹖曰﹕如王子安之「蘭气薰山酌﹐松聲韻野弦」﹐岑嘉州之「澗花然暮雨﹐潭樹暖春」之類是也。

何謂煉句﹖曰﹕如少陵之「美花多映竹﹐好鳥不歸山」﹐太白之「山隨平野盡﹐江入大荒流」﹐劉隨州長卿之「竹憐新雨後﹐山愛夕陽時」之類是也。何謂煉意﹖

如左太衝之「非必絲與竹﹐山水有淸音」﹐庾子山之「今朝梅樹下﹐定有詠花人」﹐常少府之「天際一帆影﹐預懸離別心」﹐曁王灣之「空路靑山外﹐行舟綠水前。

潮平兩岸闊﹐風正一帆懸。海日生殘夜﹐江春入舊年。鄕書何處達﹖歸雁洛陽邊」《次北固山下》之類是也。何謂煉格﹖如古之「橘柚垂華實﹐乃在深山側。聞君好我甘﹐竊獨自雕飾。委身玉盤中﹐歷年冀見食。芳菲不相投﹐靑黃忽攺色。人倘欲我知﹐因君爲羽翼」。及右丞之「絕域陽關道﹐胡沙與塞塵。三春時有雁﹐萬里少行人。苜蓿隨天馬﹐葡萄逐漢臣。當令外國懼﹐不敢覓和親」。《送劉司直赴安西》少陵之「西蜀櫻桃也自紅﹐野人相贈滿筠籠。數回細寫愁仍破﹐萬顆勻圓訝許同。憶昨賜沾門下省﹐退朝擎出大明宮。金盤玉箸無消息﹐此日嘗新任轉蓬」。《野人送朱櫻》其餘如《秋興八首》《諸將五篇》等作﹐皆格之最整煉者也。

何謂壯﹖曰﹕如曹孟徳之《短歌》《碣石》﹐陸士衡之《猛虎行》等篇是也。近體則杜工部之「玉露凋傷楓樹林﹐巫山巫峽气蕭森。江間波浪兼天湧﹐塞上風接地陰。叢菊兩開他日淚﹐孤舟一系故園心。寒衣處處催刀尺﹐白帝城髙急暮砧」《秋興》是也。若「擬膾樓蘭肉﹐蓄怒時未揚。秋鼙無退聲﹐夜劍不隱光。虎隊手驅出﹐《貌篇》心捲藏。古今皆有言﹐猛將出北方」。孟郊《猛將吟》便不免粗豪矣。因自笑曾有《偶興》一律云「於今尙作仲宣哀﹐顚倒英雄有是哉﹗虎气怒搖山月墮﹐龍文斜射塞開。天畱一劍酬知己﹐士肯終身老不才﹖擊築歌殘還痛哭﹐悲風獵獵起吹臺」。其叫哮亦已甚矣。

何謂健﹖曰「廣武原西北﹐華夷此浩然。地盤山入海﹐河繞國連天。遠樹千門色﹐髙檣萬里船。鄕心日雲暮﹐猶在楚城邊。」張祜《登廣武原》曁少陵之「風急天髙猿嘯哀﹐渚淸沙白鳥飛回。無邊落木蕭蕭下﹐不盡長江滚滚來。萬里悲秋常作客﹐百年多病獨登臺。艱難苦恨繁霜鬢﹐潦倒新停濁酒杯」《登髙》是也。

何謂淸﹖曰﹕如謝希逸莊之「夕天霽晚气﹐輕霞澄暮陰。微風淸幽幌﹐餘日照靑林。收光漸窗歇﹐窮園自荒深。綠池翻素景﹐秋槐響寒音。伊人倘同愛﹐弦酒共棲尋」。《北宅祕園》。曁沈卿之「獨遊千里外﹐髙臥七盤西。山月臨窗近﹐天河入戶低。芳春平仲綠﹐淸夜子規啼。浮客空畱聽﹐褒城聞曙雞」。《夜宿七盤嶺》任翻之「楚國多春雨﹐柴門喜晚晴。幽人臨水坐﹐好鳥隔花鳴。野色連空闊﹐江流接海平。門前向溪路﹐今夜月分明」。《春晴》張燕公之「空山寂歷道心生﹐虛谷迢遙野鳥聲。禪室從來塵外賞﹐香臺豈是世中情。間東嶺千重山﹐樹裏南湖一片明。若使巢由同此意﹐不將蘿薜易簪纓」。《氵邕湖山寺》楊司業巨源之「白鳥棲庭樹枝﹐綠尊仍對菊花籬。許詢本愛交禪侶﹐陳人傳有好兒。明月出秋館思﹐遠泉經雨夜窗知。門前長者無虛轍﹐一片寒光動水池」《題賈巡官林亭》是也。

何謂新﹖曰﹕如太白之「江城如畫裏﹐山曉望晴空。兩水平明鏡﹐雙橋落彩虹。人煙寒橘柚﹐秋色老梧桐。誰念北樓上﹐臨風懷謝公」。《秋登宣城謝北樓》於良史之「春山多勝事﹐賞玩夜忘歸。掬水月在手﹐弄花香滿衣。興來無遠近﹐欲去惜芳菲。南望鐘鳴處﹐樓臺深翠微」。《春山月夜》曁蘇許公之「東望望春春可憐﹐更逢晴日柳含煙。宮中下見南山盡﹐城上平臨北斗懸。細艸偏承回輦處﹐飛花故落舞觴前。宸遊對此歡無極﹐鳥弄歌聲雜管弦」。《奉和春日幸望春宮應制》劉夢得之「長愛街西風景﹐到君居處便開顏。淸光門外一渠水﹐秋色墻頭數點山。疏種碧松過月朗﹐多栽紅藥待春還。莫言堆案無餘地﹐認得詩人在此間」《秋日題竇員外崇徳裏新居》是也。

何謂秀﹖曰﹕如郭景純璞之「翡翠戲蘭苕﹐容色更相鮮。綠蘿結髙林﹐蒙蘢蓋一山。中有冥寂士﹐靜嘯撫淸弦。放情淩霄外﹐嚼蕊挹飛泉。赤松臨上游﹐駕鴻乘紫煙。左挹浮丘袂﹐右拍洪崖肩。借問蜉蝣輩﹐寧知龜鶴年」。《遊仙》近體如孟襄陽之「義公習禪寂﹐結宇依空林。戶外一峯秀﹐階前眾壑深。夕陽連雨足﹐空翠落庭陰。看取蓮花淨﹐方知不染心」。《題義公禪房》岑嘉州之「雞旌旗露未乾。獨有鳳凰池上客﹐《陽春》一曲和皆難」《和賈至舍人早朝大明宮之作》是也。

何謂逸﹖曰﹕古之逸調﹐不可枚舉。略指其槪﹐如左太衝之「皓天舒白日﹐靈景耀神州。列宅紫宮裏﹐飛宇若浮。峨峨髙門內﹐藹藹皆王侯。自非攀龍客﹐何爲來遊﹖被褐去閶闔﹐髙步追許由。振衣千仞岡﹐濯足萬里流」《詠史》是也。近體則如劉虛之「道由白盡﹐春與靑溪長。時有落花至﹐遠隨流水香。

門向山路﹐深柳讀書堂。幽映每白日﹐淸輝照衣裳。《闕題》李太白之燕支黃葉落﹐妾望白登臺。海上碧斷﹐單於秋色來。胡兵沙塞合﹐漢使玉關回。徵客無歸日﹐空悲蕙艸摧」。《秋思》王右丞之「褒斜不容憲﹐之子去何之﹖鳥道一千里﹐猿聲十二時。官橋祭酒客﹐山木女郎祠。別後同明月﹐君應聽子規」。

《送楊長史赴果州》儲太祝光羲之「縣官淸且儉﹐深谷有人家。一徑入寒竹﹐小橋穿野花。碓喧春澗滿﹐梯倚綠桑斜。自說年來稔﹐前村酒可賒。」《張谷田舍》少陵之「江上愁多雨﹐蕭蕭荊楚秋。髙風下木葉﹐永夜攬貂裘。勛業頻看鏡﹐行藏獨倚樓。時危思報主﹐衰謝不能休」。《江上》陳羽之「水隔羣物遠﹐夜深風起頻。霜中千樹橘﹐月下五湖人。聽鶴忽忘寢﹐見女如得鄰。明年還至此﹐共看洞庭春」。《春園卽事》賈浪仙之「半夜長安雨﹐燈前越客吟。孤舟行一月﹐萬水與千岑。島嶼夏起﹐汀洲芳艸深。何當折松葉﹐拂石剡溪陰」。《憶吳處士》曁太白之「鳳凰臺上鳳凰遊﹐鳳去臺空江自流。吳宮花艸埋幽徑﹐晉代衣冠成古丘。三山半落靑天外﹐二水中分白鷺洲。總爲浮能蔽日﹐長安不見使人愁」。

《登金陵鳳凰臺》少陵之「春山無伴獨相求﹐伐木丁丁山更幽。澗道餘寒歷冰雪﹐石門斜日到林丘。不貪夜識金銀气﹐遠害朝看麋鹿遊。乘興杳然迷出處﹐對君疑是泛虛舟」《題張氏隱居》是也。

何謂奇﹖曰﹕語之奇者﹐如右丞之「仙官欲住九龍潭﹐毛節朱幡倚石龕。山壓天中半天上﹐洞穿江底出江南。瀑布杉松常帶雨﹐夕陽彩翠忽成嵐。借問迎來雙白鶴﹐已曾衡嶽送蘇耽」。《送方尊師歸嵩山》意之奇者﹐如元微之之「霆轟電延數聲頻﹐不柰狂夫不藉身。縱使被雷燒作燼﹐寧殊埋骨爲塵﹖得成蝴蝶尋花樹﹐倘化江魚掉錦鱗。必若乖龍在諸處﹐何須驚動自來人」。《放言》格之奇者﹐如少陵之「城尖徑仄旌旆愁﹐獨立縹緲之飛樓。峽坼霾龍虎臥﹐江淸日抱黿鼉遊。扶桑西枝對斷石﹐弱水東影隨長流。杖藜嘆世者誰子﹖泣血迸空回白頭」《白帝城最髙樓》是也。然奚必爾哉﹗但如右丞之「日落江湖白﹐潮來天地靑」﹐少陵之「路危行木杪﹐身遠宿端」張祜之「地盤山入海﹐河繞國連天」﹐曹松之「汲水疑山動﹐揚帆覺岸行」﹐柳子厚之「山腹雨晴添象迹﹐潭心日暖長蛟涎」﹐可矣。子美之「白摧朽骨龍虎死﹐黑入太陰雷雨垂」﹐已不免於駭人。

至玉川子《月蝕》等篇﹐則鑿矣。

何謂麗﹖曰﹕美人香艸﹐古人原有而云﹐後人不究其言﹐遂至流爲鄭衛之音﹐如西昆﹑香奩之類﹐可謂流蕩忘返矣。不知延年之《羽林郎》﹐子建之《美女篇》﹐宋子侯之《董嬌饒》﹐繁欽之《定情篇》之類﹐皆非漫爲婉媚以搖動人心﹐其大旨實有在耳。要之情有所寄﹐則思婦怨女之辭﹐可以悟君親於頃刻﹐意無所指﹐則男女贈答之語﹐徒以啟蕩子之邪淫。所以同一情詩﹐張茂先不及陳思王之可貴者﹐其所指異也。然不必爾也。古體如康樂﹑玄暉諸作﹐近體杜員外之「年光陌上發﹐香輦禁遊。艸綠鴛鴦殿﹐花紅翡翠樓。天杯承露酌﹐仙管雜風流。

今日陪歡宴﹐皇恩不可酬」。《梨園亭侍宴應制》曁少陵之「城上春覆苑墻﹐江亭晚色靜年芳。林花著雨胭脂濕﹐水荇牽風翠帶長。龍武新軍深駐輦﹐芙蓉別殿漫焚香。何時詔此金錢會﹖暫醉佳人錦瑟傍」。《曲江對雨》如此等作﹐不必皆綺羅蘭麝﹐而亦何嘗不麗。若王容之「寶髻耀明﹐香羅鳴玉。大是諸女兒﹐一一皆春態。入花花不見﹐穿柳柳陰碎。東風拂面來﹐由來亦相愛」。《大是女》𨿽樂府之體﹐不嫌其艷﹐然已太冶矣。至若「繡衣公子宴池塘﹐淑景融融萬卉芳。珠翠照天春未老﹐管弦臨水日初長。風飄柳綫金成穗﹐雨洗梨花玉有香。醉後不能離綺席﹐擬憑靑帝系斜陽」。劉兼《貴遊》則不惟冶﹐而且蕩矣。

「殷紅淺碧舊衣裳﹐取次梳頭ウ淡妝。夜合帶煙籠曉日﹐牡丹經雨泣殘陽。低迷隱笑原非笑﹐散漫淸香不似香。頻動橫波阿母﹐等教見小兒郎」。元稹《鶯鶯詩》則不惟蕩﹐而且淫矣。

昔人謂獅子搏象用全力﹐搏兔亦用全力。余以爲杜詩亦然。故有時似淺而實不淺﹐似淡而實不淡﹐似粗而實不粗﹐似易而實不易。此境最難﹐然其祕在「深入淺出」四字耳。如「捨南捨北皆春水﹐但見羣鷗日日來。花徑不曾緣客掃﹐蓬門今始爲君開。盤飧市遠無兼味﹐樽酒家貧只舊醅。肯與鄰翁相對飲﹐隔籬呼取盡餘杯」。《客至淺》矣而不可謂之淺。「淸江一曲抱村流﹐長夏江村事事幽。

自去自來梁上燕﹐相親相近水中鷗。老妻畫紙爲棋局﹐稚子敲鍼作釣鉤。多病所須惟藥物﹐微軀此外復何求」。《江村》淡矣而不可謂之淡。若「去年花裏逢君別﹐今日花開又一年。世事茫茫難自料﹐春愁黯黯獨成眠。身多疾病思田裏﹐邑有流亡愧俸錢。聞道欲來相問訊﹐西樓望月幾回圓」。韋應物《寄李儋元錫》便不禁咀嚼矣。

何謂瘦﹖曰﹕如劉隨州之「相思楚天外﹐夢寐楚猿吟。更落淮南葉﹐難爲江上心。衡陽問人遠﹐湘水向君深。欲逐徵帆去﹐茫茫何處尋」。《逢郴州使因寄鄭協律》及右丞之「積雨空林煙火遲﹐蒸藜炊黍餉東。漠漠水田飛白鷺﹐陰陰夏木囀黃鸝。山中習靜觀朝槿﹐松下淸齋折露葵。野老與人爭席罷﹐海鷗何事更相疑」。《積雨輞川莊作》少陵之「露下天髙秋气淸﹐空山獨夜旅魂驚。疏燈自照孤帆宿﹐新月猶懸雙杵鳴。南菊再逢人臥病﹐北書不至雁無情。步檐倚杖看牛斗﹐銀漢遙應接鳳城」《夜》是也。若「看秋水心無事﹐坐對寒松手自栽。廬嶽髙僧畱偈別﹐茅山道士寄書來。燕知社日辭巢去﹐菊爲重陽冒雨開。淺薄將可稱獻納﹖臨歧終日獨遲徊。」皇甫冉《秋日東郊》則似近枯矣。

何謂深﹖曰﹕少陵之「夜闌更秉燭﹐相對如夢寐」﹐曁「喜心翻倒極﹐嗚咽淚沾巾」﹐情之深也。「不爲困窮寧有此﹐緣恐懼轉須親」﹐意之深也。「天明登前途﹐獨與老翁別」﹐味之深也。又情之深者﹐白樂天之「銀臺金闕夕沈沈﹐獨宿相思在翰林。三五夜中新月色﹐二千里外故人心。渚宮東面煙波冷﹐浴殿西頭鐘漏深。猶恐淸光不同見﹐江陵卑濕足秋陰」《八月十五日夜禁中獨直對月憶元九》是也。意之深者﹐杜子美之「瞿唐峽口曲江頭﹐萬里風煙接素秋。花萼夾城通禦气﹐芙蓉小苑入邊愁。珠簾繡柱圍黃鵠﹐錦纜牙檣起白鷗。回首可憐歌舞地﹐秦中自古帝王州」《秋興》是也。吵之深者﹐李義山之「井絡天彭一掌中﹐漫誇天設劍爲峯。陣圖東聚夔江石﹐邊柝西懸雪嶺松。堪嘆故君成杜宇﹐可能先主是眞龍﹖將來爲報姦雄輩﹐莫向金牛訪舊蹤」《井絡》是也。

何謂曲﹖曰「有心許斧子﹐言當采五芝。芝艸不可得﹐汝亦不能來。汝來當可得﹐芝艸與汝食。」《右英夫人吟》勢曲矣﹐而語未曲也。「不爲憐同病﹐何人到白」﹐劉長卿語曲矣﹐而意未曲也。若髙常侍之「謫去君無恨﹐閩中我舊過。大都秋雁少﹐只是夜猿多。東路山合﹐南天瘴癘和。自當逢雨露﹐行矣愼風波」。《送鄭侍禦謫閩中》曁王右丞之「明到衡山與洞庭﹐若爲秋月聽猿聲﹖

愁看北渚三湘遠﹐惡說南風五兩輕。靑艸瘴時過夏口﹐白頭浪裏出湓城。長沙不久畱才子﹐賈誼何須弔屈平」。《送楊少府貶郴州》如此深婉﹐乃爲眞曲耳。憶幼時曾有《宮怨》一絕云「聞道君恩重﹐果然勝太山﹐遙遙才一望﹐壓損翠眉彎。」似亦得曲字之意者。

何謂嚴﹖曰﹕如右丞之「揚子談經處﹐淮王載酒過。興闌啼鳥緩﹐坐久落花多。徑轉回銀燭﹐林開散玉珂。嚴城時未啟﹐前路擁笙歌」。《從岐王過楊氏別業應教》及賈員外曾之「銅龍曉辟問安回﹐金輅春遊博望開。渭水晴光搖艸樹﹐終南佳气入樓臺。招賢已從商山老﹐乘還徵鄴下才。臣在東周獨畱滯﹐欣逢睿藻日邊來」。《奉和春日出苑矚目應令》韓吏部之「天仗宵嚴建羽旄﹐春送色曉雞號。金鑪香動螭頭暗﹐玉聲來雉尾髙。戎服上趨承北極﹐儒冠列侍映東曹。

太平時節身難遇﹐郎署何須嘆二毛」《奉和盧四兄曹長元日朝回》是也。

何謂沈雄﹖曰﹕如宋員外之「帳殿郁崔巍﹐仙遊實壯哉﹗曉連幕捲﹐夜火雜星回。谷暗千騎出﹐山鳴萬乘來。扈從良可賦﹐終乏天才」。《扈從登封途中作》曁少陵之「昆明池水漢時功﹐武帝旌旗在眼中。織女機絲虛夜月﹐石鯨鱗甲動秋風。波漂菇米沈黑﹐露冷蓮房墜粉紅。關塞極天惟鳥道﹐江湖滿地一漁翁」《秋興》是也。

何謂豪宕﹖曰「昔聞洞庭水﹐今上嶽陽樓。吳楚東南坼﹐乾坤日夜浮。親朋無一字﹐老病有孤舟。戎馬關山北﹐憑軒涕泗流」。杜甫《登嶽陽樓》及柳柳州之「城上髙樓接大荒﹐海天愁思正茫茫。驚風亂芙蓉水﹐密雨斜侵薜荔墻。

嶺樹重遮千里目﹐江流曲似九回腸。共來百粵文身地﹐猶自音書滯一方」《登柳州城樓寄漳汀封連四州刺史》是也。

何謂典重﹖曰﹕如張燕公之「東壁圖書府﹐西園翰墨林。誦《詩》聞國政﹐講《易》見天心。位竊和羹重﹐恩叨醉酒深。載歌春興曲﹐情竭爲知音」。《恩敕麗正殿書院宴應制》曁韓昌黎之「南伐旋師太華東﹐天書夜到冊元功。將軍舊壓三司貴﹐相國新兼五等崇。鴛鷺欲歸仙仗裏﹐熊羆還入禁營中。長慚典午非材職﹐得就官卽至公」《晉公破賊回重拜臺司奉和》是也。

何謂俊爽﹖曰﹕如右丞之「風勁角弓鳴﹐將軍獵渭城。艸枯鷹眼疾﹐雪盡馬蹄輕。忽過新丰市﹐還歸細柳營。回看射雕處﹐千里暮平」。《觀獵》劉夢得之「相門才子稱華簪﹐扶節東行捧徳音。身帶霜威辭鳳闕﹐口傳天語到雞林。煙開鰲背千尋碧﹐日浴鯨波萬頃金。想見扶桑受恩處﹐一時西拜盡傾心」《送源中丞充新羅冊立使》是也。

何謂明淨﹖曰﹕如少陵之「落日放船好﹐輕風生浪遲。竹深畱客處﹐荷淨納涼時。公子調冰水﹐佳人雪藕絲。片頭上黑﹐應是雨催詩」。《陪諸貴公子丈八溝攜妓納涼晚際風雨》曁盧郎中綸之「半夜中峯有磬聲﹐偶逢樵者問山名。上方月曉聞僧語﹐下界林疏見客行。野鶴巢邊松最老﹐毒龍潛處水偏淸。願得遠公知姓字﹐焚香洗缽過浮生」《夜投丰徳寺謁液上人》是也。

詩貴有神﹐如「龍出水風聲急﹐海鶴鳴臯日色淸」﹐誦之覺有一片天籟﹐悠然於耳目之間。他如同一「翻」字﹐而「返照入江翻石壁」﹐終不如「孤月浪中翻」之活者﹐返照之翻尙在石壁﹐孤月之翻卽在浪中也。至若「五更鼓角聲悲壯﹐三峽星河影動搖」﹐讀之令人心神惕然﹐此是何等神气﹗記幼時先祖鐵公諱極﹐字建中。每於花間小酌﹐輒呼壽昌至前﹐口授唐詩數首。一日﹐誦「星斗疏明禁漏殘﹐紫泥封後獨憑欄。露和玉屑金盤冷﹐月射珠光貝闕寒。天襯樓臺籠苑外﹐風吹歌管下端。長卿爲《長門賦》﹐未識君臣際會難」。韓《中秋禁直》誦至前六句﹐忽覺無限晶光異彩﹐陸離於眉睫之間﹔一片金石淸音﹐琳郎於檐隙之際。此蓋有自然之神韻﹐溢乎楮墨之外﹐初非人力所能與也。此條語意𨿽含而不露﹐然學者誠於前數語內細玩之﹐則知「翻」字之神卽在「浪」字上托出﹐「風聲」之神卽在「龍出水」四字上托出﹐「鶴鳴」之神卽在「日色淸」三字上托出。其餘皆可觸類而求之也。受業曹倉謹識。

●卷下

頌美當如應吉甫禎之《華林園》﹐沈休文之《樂遊苑》。近體則當如張曲江之「宗臣事有徵﹐廟算在休兵」﹐李太白之「君王多樂事﹐還與萬方同」。曁右丞之「渭水自縈秦塞曲﹐黃山舊繞漢宮斜。鑾輿迥出千門柳﹐閣道回看上苑花。

裏帝城雙鳳闕﹐雨中春樹萬人家。爲乘陽气行時令﹐不是宸遊玩物華」。《奉和聖制從蓬萊向興慶閣道中畱春雨中春望之作》與少陵之「得歸茅屋赴成都﹐直爲文翁再剖符。但使閭閻還揖讓﹐敢論松菊久荒蕪﹖魚知丙穴由來美﹐酒憶郫筒不用沽。五馬舊曾諳小徑﹐幾回書札待潛夫」。《將赴成都艸堂途中先寄嚴鄭公》皆美不忘規﹐最爲得體。若李巨山嶠之「承恩咸已醉﹐戀賞未還鑣」﹐及「遽惜歡情歌吹晚﹐揮戈更卻曜靈回」﹐曁宋延淸之「不愁明月盡﹐自有夜珠來」﹐皆導君以樂而忘返﹐殊非「臣卜其晝﹐未卜其夜」之心也。至若「麗藻飛來自相庭﹐五文對錯八音淸。初瞻綺色連霞色﹐又聽金聲繼玉聲。才出山西文共武﹐歡從塞北弟兼兄。白頭老尹三川上﹐雙和陽春喜復驚」。令狐楚《奉和僕射相公酬忠武李相公見寄之作》則太近諛矣。

韋孟之《諷諫詩》﹐辭嚴義正﹐眞所謂法語之言﹐然惟保傅之尊乃可。其餘當如曹子建之「煮豆然豆萁」﹐章懷太子之「種瓜黃臺下」﹐意𨿽迫切而辭甚淒惋﹐聞者無不惻然動心。近體則當如太白之「宮中誰第一﹖飛燕在昭陽」﹐右丞之「明珠歸合浦﹐應逐使臣星」﹐及張正言之「銅柱朱崖道路難﹐伏波橫海舊登壇。越人自貢珊瑚樹﹐漢使何勞獬豸冠﹖疲馬山中愁日晚﹐孤舟江上畏春寒。由來此貨稱難得﹐多恐君王不忍看」。《杜侍禦送貢物戲贈》皆能寓嚴厲於和平﹐乃所謂婉而多風者。至李義山「鈞天𨿽許人間聽﹐閶闔門多夢自迷」﹐則更婉矣。

若沈卿之「金榜扶丹掖﹐銀河屬紫閽。那堪將鳳女﹐還以嫁烏孫﹖玉就歌中怨﹐珠辭掌上恩。西戎非我匹﹐明主至公存。」《送金城公主吐蕃應制》已欠含蓄。

至「左遷凡二紀﹐重見帝城春。老大歸朝客﹐平安出嶺人。每行經舊處﹐卻想似前身。不攺南山色﹐其餘事事新」。劉禹錫《初至長安》則似痛詆矣。若夫劉公之《贈五官中郎將》也﹐曰「勉哉修令徳﹐北面自寵珍」。則規之以正。少陵之《送嚴公入朝》也﹐曰「公若登臺輔﹐臨危莫愛身。」則責之以忠。張祕書之《寄蘇州白使君》也﹐曰「此處吟詩向山寺﹐知君忘卻曲江春。」則曉之以義。他如魏鄭公徵之賦《西漢》﹐太宗謂其每言必約我以禮﹔李景伯之詠《回波》﹐至忠稱爲此直諫之臣。此又非尋常諷諭之可比矣。

刺惡之詩﹐貴字挾風霜﹐庶幾聞者足戒。如阮嗣宗之「黃鵠遊四海﹐中路將安歸」﹐《詠懷》顏延年之「君子失明徳﹐誰與偕沒齒」﹐《秋胡詩》語𨿽含蓄而義實凜然。他如太白《古別離》﹐於父子君臣之際﹐不勝忿激悲痛之情﹔少陵《麗人行》﹐於戚裏嬖幸之間﹐無限迫切隱憂之意﹐亦可謂淋漓盡致矣。近體如李義山之「東徵日調萬黃金﹐幾竭中原買斗心。軍令未聞誅馬稷﹐捷書惟是報孫歆。但須巢阿閣﹐豈假鴟在泮林﹖可惜前朝玄菟郡﹐積骸成莽陣深」。

《隨師東》又「七國三邊未到憂﹐十三身襲富平侯。不收金彈拋林外﹐卻惜銀牀在井頭。彩樹轉燈珠錯落﹐繡檀回枕玉雕鎪。當關不報侵晨客﹐新得佳人字莫愁」。

《富平少侯》此外如柳子厚「射工」﹑「颶母」之類﹐李徳裕「毒霧」﹑「沙」之句﹐𨿽甚切直而終不失爲風雅之遺。若「破卻千家作一池﹐不栽桃李種薔薇。

薔薇花落秋風起﹐荊棘滿庭君始知」。賈島《下第題壁》則無怪乎其犯眾怒已。

怨詩如「冉冉孤生竹」﹐比之《綠衣》﹐似不減其惇厚﹔「悲與親友別」﹐較諸《谷風》﹐實倍覺其和平。他如婕妤之《紈扇》﹐子建之《佳人》﹐皆怨而不怒﹐尙有詩人之遺焉。近體如宋員外之「度嶺方辭國﹐停軺一望家。魂隨南翥鳥﹐淚盡北枝花。山雨初含霽﹐江欲變霞。但令歸有日﹐不敢怨長沙」。《度大庾嶺》李義山之「曾共山翁把酒時﹐霜天白菊繞階墀。十年泉下無人問﹐九日尊前有所思。不學漢臣栽苜蓿﹐空教楚客詠江蘺。郎君官貴施行馬﹐東閣無因再得窺」。《九日》皆能寓悲涼於蘊藉。然不如韓昌黎之「一封朝奏九重天﹐夕貶潮陽路八千。欲爲聖朝除獘事﹐肯將衰朽惜殘年﹗橫秦嶺家何在﹖雪擁藍關馬不前。知汝遠來應有意﹐好收吾骨瘴江邊」。《左遷至藍關示侄孫湘》𨿽不無怨意而終無怨辭﹐所以爲有徳之言也。若「日髙猶掩水窗眠﹐枕簟淸涼八月天。泊處或依沽酒店﹐宿時多傍釣魚船。退身江海應無用﹐憂國朝廷自有賢。且向錢塘湖上去﹐冷吟醉二三年」。白居易《舟中晚起》語𨿽近《衛風》之《簡兮》﹐而心實似賭气。他如「迢遞髙城百尺樓﹐綠楊枝外盡汀洲。賈生年少虛垂涕﹐王粲春來更遠遊。永憶江湖歸白髮﹐欲回天地入扁舟。不知腐鼠成滋味﹐猜意雛竟未休」。李商隱《安定城樓》宜不免令狐氏之切齒也。至若李益之「感恩知有地﹐不上望京樓」﹐則竟成亂臣賊子語矣。

唐人之詩﹐有淸和純粹可誦而可法者﹐如「北斗掛城邊﹐南山倚殿前。標金闕迥﹐樹杪玉堂懸。半嶺通佳气﹐中蜂繞瑞煙。小臣持獻壽﹐長此戴堯天」。

杜審言《蓬萊三殿侍宴奉敕詠終南山》髙嶺逼星河﹐乘輿此日過。野含時雨潤﹐山雜夏多。睿藻光巖穴﹐宸襟洽薜蘿。悠然小天下﹐歸路滿笙歌。宋之問《夏日仙萼亭應制》「寒山上半空﹐臨眺盡寰中。是日巡遊處﹐晴光遠近同。川明分渭水﹐樹暗辧新丰。巖壑淸音暮﹐天歌起《大風》」。張說《奉和聖制登驪山矚眺應制》孫逖之「香閣東山下﹐煙花象外幽。懸燈千嶂夕﹐捲幔五湖秋。畫壁余鴻雁﹐紗窗宿鬥牛。更疑天路近﹐夢與白遊」﹐《宿門寺》崔顥之「聞君爲漢將﹐虜騎罷南侵。出塞淸沙漠﹐還家拜羽林。風霜臣節苦﹐歲月主恩深。爲語西河使﹐知余報國心」﹐《贈梁州張都督》「客行逢雨霽﹐歇馬上津樓。山勢雄三輔﹐關門扼九州。川從陜路去﹐河繞華陰流。向晚登臨處﹐風煙萬里秋」。

《題潼關樓》李白之「羽林十二將﹐羅列應星文。霜仗懸秋月﹐霓旌捲夜。嚴更千戶肅﹐淸樂九天聞。日出瞻佳气﹐蔥蔥繞聖君」。《侍從遊宿溫泉宮作》「羣峭碧摩天﹐逍遙不計年。揆尋古道﹐倚樹聽流泉。花暖靑牛臥﹐松髙白鶴低。語來江色暮﹐獨自下寒煙」。《尋雍尊師隱居》岑參之「谷口來相訪﹐空齋不見君。澗花然暮雨﹐潭樹暖春。門徑稀人迹﹐檐峯下鹿羣。衣裳與枕席﹐山靄碧氤氳」。《髙冠谷口招鄭》杜甫之「東郡趨庭日﹐南樓縱目初。浮連海岱﹐平野入靑徐。孤嶂秦碑在﹐荒城魯殿余。從來多古意﹐臨眺獨躊躇」。《登衮州城樓》又「淸秋望不極﹐迢遞起層陰。遠水兼天淨﹐孤城隱霧深。葉稀風更落﹐山迥日初沈。獨鶴歸何晚﹐昏鴉已滿林」。《野望》劉長卿之「到君幽臥處﹐爲我掃莓苔。花雨無時落﹐松風終日來。路經深竹過﹐門向遠山開。豈得長髙枕﹐中朝正用才」。《集梁耿開元寺所居院》許渾之「紅葉晚蕭蕭﹐長亭酒一瓢。殘歸太華﹐疏雨過中條。樹色隨關迥﹐河聲入海遙。帝鄕明日到﹐猶自夢漁樵」。

《赴闕題潼關驛》僧處默之「路自中峯上﹐盤回出薜蘿。到江吳地盡﹐隔岸越山多。古木叢靑靄﹐遙天起白波。下方城郭近﹐鐘磬雜笙歌」。《聖果寺》崔顥之「太華俯咸京﹐天外三峯削不成。武帝祠前欲散﹐仙人掌上雨初晴。河山北枕秦關險﹐驛路西連漢平。借問道傍名利客﹐何如此地學長生」。《行經華陰》李頎之「遠公遁迹廬山岑﹐開士幽居樹林﹐片名孤窺色相﹐淸池皓月照禪心。指揮如意天花落﹐坐臥房春艸深。此外俗塵都不染﹐惟餘玄度得相尋」。

《題公山池》杜甫之「老去悲秋彊自寬﹐興來今日盡君歡。羞將短髮還吹帽﹐笑倩旁人爲正冠。藍水遠從千澗落﹐玉山髙並兩峯寒。明年此會知誰健﹐醉把茱萸仔細看」。《九日藍田崔氏莊》「兵戈不見老萊衣﹐太息人間萬事非。我已無家尋弟妹﹐君今何處訪庭闈﹖黃牛峽靜灘聲轉﹐白馬江寒樹影稀。此別應須各努力﹐故鄕猶恐未同歸」。《送韓十四江東覲省》「楚王宮北正黃昏﹐白帝城西過雨痕。返照入江翻石壁﹐歸擁樹失山村。衰年肺病惟髙枕﹐絕塞愁時早閉門。

不可久畱豺虎亂﹐南方實有未招魂」。《返照》「佳辰彊飲食猶寒﹐隱幾蕭條戴冠。春水船如天上坐﹐老年花似霧中看。娟娟戲蝶過幔﹐片片輕鷗下急湍。

白山靑萬餘里﹐愁看直北是長安」。《小寒食舟中作》皇甫冉之「北人南去雪紛紛﹐雁叫汀洲不可聞。積水長天隨遠客﹐荒城極浦足寒。山從建業千峯出﹐江至潯陽九派分。借問督郵才弱冠﹐府中年少不如君」。《送李錄事赴饒州》劉長卿之「春風倚棹闔閭城﹐水國春寒陰復晴。細雨濕衣看不見﹐花落地聽無聲。

日斜江上孤帆影﹐艸綠湖南萬里情。東道若逢相識問﹐靑袍今已誤儒生」。《贈別嚴士元》錢起之「未央月曉度疏鐘﹐鳳輦時巡出九重。雪霽山門迎瑞日﹐開水殿候飛龍。輕寒不入宮中樹﹐佳气常浮仗外峯。遙羨枚臯扈仙蹕﹐偏承霄漢渥恩濃」。《和李員外扈從溫泉宮》韋應物之「夾水蒼山路向東﹐東南山豁大河通。

寒樹依微遠天外﹐夕陽明滅亂流中。孤村幾歲臨伊岸﹐一雁初晴下朔風。爲報洛陽遊宦侶﹐扁舟不系與心同」。《自鞏洛舟行入黃河卽事寄府縣僚友》郎士元之「石林精舍武溪東﹐夜叩禪扉謁遠公。月在上方諸品靜﹐心持半偈萬緣空。蒼苔古道行應徧﹐落木寒泉聽不窮。更憶雙峯最髙頂﹐此心期與故人同」。《贈錢起秋夜宿靈臺寺見寄》盧綸之「東風吹雨過靑山﹐卻望千門艸色。家在夢中何日到﹖春來江上幾人還﹖川原繚繞浮外﹐城闕參差落照間。誰念爲儒逢世難﹐獨將衰鬢客秦關」。《長安春望》劉禹錫之「渡頭輕雨灑寒梅﹐際溶溶雪水來。

夢渚艸長迷楚望﹐夷陵土黑有秦灰。巴人淚應猿聲落﹐蜀客船從鳥道回。十二碧峯何處所﹖永安宮外是荒臺」。《松滋渡望峽中》

昔人謂「詩有別材」﹐而「別」實非詩之正體﹐但於莊雅嚴正之中﹐偶雜一兩篇﹐亦足豁人心目。如遊名山大川者﹐忽遇斷崖曲港﹐則耳目爲之一新。如聞《咸》《英》《韶》《》者﹐忽聽移宮換羽﹐則神思爲之一豁。是「別」亦詩中不可少之一境也。玆於唐人中錄取數則﹐以爲學者楷式。如李白之「白鷺洲前月﹐天明送客回。靑龍山後日﹐早出海來。流水無情去﹐徵帆逐吹開。相看不忍別﹐更進手中杯」。《送殷淑》杜甫之「涼風起天末﹐君子意如何﹖鴻雁幾時到﹐江湖秋水多。文章憎命達﹐魑魅喜人過。應共冤魂語﹐投詩贈汨羅」。

《天末懷李白》「去郭軒楹敞﹐無村眺望賒。澄江平少岸﹐幽樹晚多花。細雨魚兒出﹐微風燕子斜。城中十萬戶﹐此地兩三家」。《水檻遣心》釋景之「翁居處靜﹐鳥入門飛。早起釣魚去﹐夜深乘月歸。露香菇米熟﹐煙暖荇絲肥。瀟灑塵埃外﹐扁舟一艸衣」。《叟》王維之「桃源四面絕風塵﹐柳市南頭訪隱淪。

到門不敢題凡鳥﹐看竹何須問主人。城上靑山如屋裏﹐東家流水入西鄰。閉戶著書多歲月﹐種松皆作老龍鱗」。《春日與裴迪訪呂逸人不遇》李白之「鸚鵡來過吳江水﹐江上洲傳鸚鵡名。鸚鵡西飛隴山去﹐芳洲之樹何靑靑﹗煙開蘭葉香風暖﹐岸夾桃花錦浪生。遷客此時徒縱目﹐長洲孤月向誰明」。《鸚鵡洲》杜甫之「愛汝玉山艸堂靜﹐髙秋爽气相鮮新。有時自發鐘磬響﹐落日更見漁樵人。盤剝白鴉谷口栗﹐飯煮靑泥坊底芹。何爲西莊王給事﹐柴門空閉鎖松筠」﹖《崔氏東山艸堂》王建之「百官朝下五門西﹐塵起春風滿禦是。黃帕蓋鞍呈過馬﹐紅羅系項斗回雞。館松枝重墻頭出﹐渠柳條長水面齊。惟有教坊南艸色﹐古苔陰地冷淒淒」。

《早春五門西望》張籍之「端坐吟詩忘忍饑﹐萬人中覓似君稀。門連野水風常到﹐驢放秋原夜不歸。日暖乘收新落葉﹐天寒更著舊生衣。曲江亭上頻頻見﹐爲愛鸕鶿雨裏飛」。《贈項斯》李山甫之「柳礙東風一向斜﹐春陰澹澹野人家。有時三點兩點雨﹐到處十枝五枝花。萬井樓臺疑繡畫﹐九原松柏似煙霞。年年今日誰相問﹖獨臥長安泣歲華」。《寒食》韓之「旅捨殘春宿雨晴﹐恍然心迹憶咸京。

樹頭蜂抱花須落﹐池面魚吹柳絮行。禪伏詩魔歸淨域﹐酒衝愁陣出奇兵。雨梁免被塵埃污﹐拂試朝簪待眼明」。《殘春旅捨》於鵠之「少年初拜大長秋﹐半醉垂鞭見列侯。馬上抱雞三市斗﹐袖中攜劍五陵遊。玉簫金管迎歸院﹐錦袖紅妝擁上樓。更向苑西新買宅﹐月波春水入門流」。《公子行》朱長文之「蕪城西眺極蒼流﹐漠漠春煙間戍樓。瓜步早潮吞建業﹐蒜山晴雪照揚州。隋家故事不能問﹐鶴在仙池期我遊」。《春眺揚州西岡寄徐員外》如「一山門作兩山門﹐兩寺原來一寺分。東澗水流西澗水﹐南峯起北峯。前臺花發後臺見﹐上界鐘淸下界聞。

遙想吾師行道處﹐天花桂子落紛紛」。白居易《寄韜光禪師》已是詩中外道。至於雜取地理人物之名﹐成篇﹐乃小巧遊戲﹐非大方所尙﹐集中無此﹐不爲不備也。

詩之可寬者﹐如前人所論王勃「披襟乘石磴」之字意重沓。陳子昂「銀燭竈靑煙」之八腰字皆仄。劉庭芝之「寒盡鴛鴦被﹐春生玳瑁牀。庭陰幕靑靄﹐簾影散紅芳」﹐「被」﹑「牀」﹑「庭」﹑「簾」字連用。杜審言之「酒中堪累月﹐身外卽浮。霜白宵鐘徹﹐風淸曉漏雨」﹐「月」﹑「」﹑「霜」﹑「風」字連用。沈期「昔年分鼎地」﹐前四句句首之「昔年」﹑「今日」﹑「一旦」﹑「千秋」疊用。杜審言「獨有宦遊人」﹐中四句腰字之「出」﹑「渡」﹑「催」﹑「轉」疊用。宋之問「復道開行殿」﹐前六句腰字「開」﹑「列」﹑「吹」﹑「動」﹑「回」﹑「入」疊用。杜甫「南國晝多霧」﹐中二聯腰字之「行」﹑「宿」﹑「吹」﹑「語」疊用。賈至《南州有贈》之前六句﹐句首「越井」﹑「湘川」﹑「江邊」﹑「海內」﹑「嶺嶠」﹑「京華」連用。皇甫冉「落日憑危堞」﹐中二聯腰字之「通」﹑「繞」﹑「依」﹑「動」疊用。王維「絳幘雞人報曉籌」之衣服字太多﹐且重「衣」字「色」字。劉滄之「經過此地無窮事﹐一望淒然感廢興。渭水故都秦二世﹐咸陽秋艸漢諸陵。天空絕塞聞邊雁﹐葉盡孤村見夜燈。風景蒼蒼多少恨﹐寒山半出白層」。《咸陽懷古》每上句第七字皆去聲﹐且「事」﹑「世」二字又一韻。又「蕭寺樓臺對夕陰﹐澹煙疏磬散空林。風生寒渚白動﹐霜落秋山黃葉深。淨獨看晴塞雁﹐月明遙聽遠村砧。相思不見又經歲﹐坐向松窗彈玉琴」。《秋日山寺懷友》不惟中四句「風生」﹑「霜落」﹑「淨」﹑「月明」平頭﹐而每上句第七字亦皆去聲。有唐以詩取士﹐其律甚嚴﹐而當時名家猶不拘如此。後人乃執此等病以繩詩﹐豈其律較唐尢來耶﹖抑亦不知詩者之妄談耳﹗

然亦有𨿽似無害而實不可援以爲例者﹐如沈期之「長歌遊寶地」﹐不惟中四句「雁塔」﹑「龍池」﹑「紺園」﹑「碧殿」旣已疊用﹐而首句之「寶地」﹑「珠林」﹐結語之「歸路」﹑「山蟬」﹐又復重沓。楊廉之「萬乘臨眞境﹐重陽眺遠空。慈浮雁塔﹐定水映龍宮。寶鐸含飈響﹐仙輪帶日紅。天文將瑞色﹐輝煥滿寰中」。《奉和九日登慈恩寺浮圖應制》中四句之上三字語意一類。溫庭筠「山近覺寒早﹐艸堂霜气晴。樹凋窗有日﹐池滿水無聲。果落見猿過﹐葉乾聞鹿行。素琴機慮盡﹐空伴夜泉淸」。《早秋山居》中四句之「樹凋」﹑「池滿」﹑「果落」﹑「葉乾」疊用。僧皎然之「不下南昌縣﹐書齋每日。野花當砌落﹐山鳥逐人還。有興常臨水﹐無時不見山。千峯數可盡﹐不出小窗間」。《題沈少府書齋》重三「不」字。髙之「巫峽啼猿數行淚﹐衡陽歸雁幾封書。靑楓江上秋天遠﹐白帝城邊古木疏」﹐連用四地句。此外如老杜之「韋曲花無賴﹐家家惱殺人」﹐「石角鉤衣破﹐藤枝刺眼新」之句法﹔岑嘉州「塞花飄客淚﹐邊柳掛鄕愁」﹐「澗水吞樵路﹐山花醉藥欄」之字法﹔孟山人「魚龍亦避驄」﹐岑嘉州「爲官好欲慵」﹐韋蘇州「浦樹遠含滋」之韻腳﹔溫飛卿「野橋連寺月﹐髙竹半樓風」之對法參差﹔韋左司「孤村幾歲臨伊岸﹐一雁初晴下朔風」之對仗不倫﹔張祕書「向人風倒酒瓶」之詼態可哂﹔杜牧之「一嶺桃花紅錦マ﹐半溪山水碧羅新」﹐及李咸用「蜀魂叫回芳艸色﹐鷺鶯飛破夕陽煙」之晚唐習气可厭﹔韋蘇州之「宮樹野煙和」﹐「宮樹」如何和「野煙」﹐是語病也﹔錢員外之「幽溪鹿過苔還靜」﹐「苔」本自「靜」﹐不應「鹿過」而忽有動時﹐乃著「還」字﹐是無味也。如此之類﹐不可枚舉﹐要皆不可爲訓者爾。

唐人有詩𨿽佳而不免有病﹐初學不可不知者﹐如王勃《春日還郊》之後四句﹐盧照鄰《春晚山莊》之前四句﹐陳子昂《晚次樂鄕縣》之前解﹐駱賓王《秋雁》之中四句﹐張九齡《三月三日申王園亭宴集》之中二聯之類﹐皆失黏。唐初詩律未嚴﹐是以諸家之作﹐時有出入﹐𨿽非病而亦不得不以爲病。若徐安貞《聞鄰家理箏》之中二聯﹐髙《送李き少府》之前解﹑《夜別韋司士》之中二聯﹐宋之問《嵩山石淙侍宴》之前解﹐王維《積雨輞川》之前解﹑《送方尊師歸嵩山》之後解﹐岑參《九日使君席》之前解﹑《暮春虢州東亭》之中二聯﹐盧綸《酬崔侍禦》之前半﹑《得耿司法書》之前半﹐錢起《贈闕下裴舍人》之前四句﹐韋應物《自鞏洛舟行入黃河》之前解﹐司空曙《長安曉望》之後解之類﹐皆失黏﹐斯則眞所謂病也。又劉夢得《暮霞千萬狀﹐賓鴻次第飛﹐及「酒對靑山月﹐琴韻白風」﹐皆不論平仄。王昌齡之「江上巍巍萬歲樓」﹐篇中凡四用疊字。如此之倫﹐皆白璧之瑕﹐明珠之也。

到有全不拘律者﹐如王勃之「隴阪長無極﹐蒼山望不窮。石徑縈疑斷﹐回流映似空。花開綠野霧﹐鶯囀紫巖風。春芳勿遽盡﹐畱賞故人同」﹐《入秦川界》杜審言之「今年遊寓獨遊秦」﹐《春日京中有懷》王維之「酌酒與君君自寬﹐人情反覆似波瀾。白首相知猶按劍﹐朱門先達笑彈冠。艸色全經細雨濕﹐花枝欲動春風寒。世事浮何足問﹐不如髙臥且加餐」﹐《酌酒與裴迪》岑參之「嬌歌急管雜靑絲﹐銀燭金杯映翠眉。使君地主能相送﹐河尹天明坐莫辭。春城月出人皆醉﹐野戍花深馬去遲。寄聲報爾山翁道﹕今日河陽勝昔時」﹐《夜送嚴河南》李白之「宛溪霜夜聽猿愁﹐去國常如不系舟。獨憐一雁飛南海﹐卻羨雙溪解北流。

髙人屢解陳蕃榻﹐過客難登謝樓。此處別離同落葉﹐朝朝分散敬亭秋」﹐《寄崔侍禦》杜甫之「靑蛾皓齒在樓船﹐橫笛短簫悲遠天。春風自信牙檣動﹐遲日徐看錦纜牽。魚吹細浪搖歌扇﹐燕蹴飛花落舞筵。不有小舟能蕩槳﹐百壺那送酒如泉」﹐《城西陂泛舟》如此之類﹐不勝枚舉。此體在五言中﹐謂之齊﹑梁體。唐初七言中亦有此體﹐然只可偶一爲之﹐不可援以爲例也。

唐人佳句﹐有可以照耀古今﹐膾炙人口者。如陳拾遺之「古木生際﹐歸帆出霧中」﹐玄宗皇帝之「春來津樹合﹐月落戍樓空」﹐張子容之「艸迎金埒馬﹐花待玉樓人」﹐孟襄陽之「松月生夜涼﹐風泉滿淸聽」﹐「荷風送香气﹐竹露滴淸響」﹐「微淡河漢﹐疏雨滴梧桐」﹐太白之「地形連海盡﹐天影落江虛」﹐「山隨平野盡﹐江入大荒流」﹐「池花春映日﹐窗竹夜鳴秋」﹐岑嘉州之「尋河愁地盡﹐過磧覺天低」﹐「竹深喧暮鳥﹐花缺露春山」﹐「日沒鳥飛疾﹐山髙過遲」﹐少陵之「水流心不競﹐在意俱遲」﹐「气生虛壁﹐江聲走白沙」﹐「暗水流花徑﹐春星帶艸堂」﹐綦毋拾遺之「塔影掛淸漢﹐鐘聲扣白」﹐崔曙之「空色不映水﹐秋聲多在山」﹐「輕歸海疾﹐月滿下山遲」﹐錢員外之「一葉兼營渡﹐孤帶雁來」﹐「一徑入溪色﹐數家連竹陰」﹐「驚蓬連雁起﹐牧馬入多」﹐郎士元之「河源飛鳥外﹐雪嶺大荒西」﹐皇甫冉之「驛路收殘雨﹐漁家帶夕陽」﹐李校書之「抱琴看鶴去﹐枕石待歸」﹐韋蘇州之「喬木生夏涼﹐微吐華月」﹐李嘉之「野渡花爭發﹐春塘水亂流」﹐賈浪仙之「過橋分野色﹐移石動根」﹐楊司業之「鑪煙添柳重﹐宮漏出花遲」﹐嚴維之「柳塘春水漫﹐花塢夕陽遲」﹐劉方平之「萬影皆因月﹐千聲各爲秋」﹐張祕書之「長因送人處﹐憶得別家時」﹐崔峒之「淸磬度山翠﹐來竹房」﹐於良史之「風兼殘雪起﹐河帶斷水流」﹐李義山之「惜花春起早﹐愛月夜眠遲」﹐「池光不受月﹐野气欲沈山」﹐「晚涼風過竹﹐深夜月當花」﹐馬戴之「猿啼洞庭樹﹐人在木蘭舟」﹐張喬之「夜火山頭市﹐春江樹杪船」﹐杜荀鶴之「風暖鳥聲碎﹐日髙花影重」﹐僧處默之「到江吳地盡﹐隔岸越山多」﹐僧齊己之「前村深雪裏﹐昨夜一枝開」﹐《早梅》沈卿之「間樹色千花滿﹐竹裏泉聲百道飛」﹐髙常侍之「開汶水孤帆遠﹐路繞梁山匹馬遲」﹐岑嘉州之「到來函谷愁中月﹐歸去溪夢裏山」﹐李東川之「一聲已動物皆靜﹐四座無言星欲稀」﹐《琴歌送別》太白之「瑤臺含霧星辰滿﹐仙嶠浮空島嶼微」﹐「城隅綠水明秋日﹐海上靑山隔暮」﹐少陵之「雷聲忽送千峯雨﹐花气渾如百和香」﹐陶峴之「鴉翻楓葉夕陽動﹐鷺立蘆花秋水明」﹐劉隨州之「漢口夕陽斜渡鳥﹐洞庭春水遠連天」﹐韓之「蟬聲驛路秋山裏﹐艸色河橋落照中」﹐司空文明之「風吹曉漏經長樂﹐柳帶晴煙出禁城」﹐劉方平之「秋後見飛千里雁﹐月中聞搗萬家衣」﹐楊司業之「立馬望秋塞靜﹐射雕臨水晚天晴」﹐劉夢得之「馬思邊艸拳毛動﹐雕盼靑睡眼開」﹐元微之之「繞郭煙嵐新雨後﹐滿山樓閣上燈初」﹐許郢州之「溪初起日沈閣﹐山雨欲來風滿樓」﹐李頻之「去雁遠衝夢雪﹐離人獨上洞庭船」﹐趙嘏之「殘星幾點雁橫塞﹐長笛一聲人倚樓」﹐韋莊之「心如嶽色秦地﹐夢逐河聲出禹門」﹐「載酒客尋吳苑寺﹐倚樓僧看洞庭山」﹐方幹之「樹影不隨明月去﹐溪聲常帶落花來」﹐「鶴盤遠勢投孤嶼﹐蟬曳殘聲過別枝」﹐項斯之「月明古寺客初到﹐風動門僧未歸」﹐僧隱巒之「溪邊十里五里花﹐外三峯兩峯雪」。此等句當與日星河嶽同垂不朽。

古人名句﹐如範蔚宗之「山梁協孔性﹐黃屋非堯心」﹐陸士衡之「夕息抱影寐﹐朝䢐銜思往」﹐「和風飛淸響﹐鮮垂薄陰」﹐潘安仁之「歸雁應蘭﹐遊魚動圓波」﹐謝康樂之「白抱幽石﹐綠筱媚淸漣」﹐「日相輝映﹐空水共澄鮮」﹐「春晚綠野秀﹐巖髙白屯」﹐顏延年之「庭昏見野陰﹐山明望松雪」﹐鮑明遠之「松色隨野深﹐月露依艸白」﹐謝宣城之「日華川上動﹐風光艸際浮」﹐「葉低知露密﹐崖斷識重」﹐簡文帝之「落花還就影﹐驚蟬乍失林」﹐丘遲之「風遲山尙響﹐雨息猶積」﹐庾肩吾之「殘虹收度雨﹐缺岸上新流」﹐何水部之「薄巖際出﹐初月波中上」﹐「岸花臨水發﹐江燕繞檣飛」﹐「夜雨滴空階﹐曉燈暗離室」﹐「江暗雨欲來﹐浪白風初起」﹐王籍之「蟬噪林逾靜﹐鳥鳴山更幽」﹐陰鏗之「大江靜猶浪﹐扁舟獨且徵」﹐「鶯隨入戶樹﹐花逐下山風」﹐江令之「見桐猶識井﹐看柳尙知門」﹐「露洗山扉月﹐霜開石路煙」﹐蕭愨之「泉髙下澑急﹐松古上枝平」﹐庾子山之「荷風驚浴鳥﹐橋影聚行魚」﹐「樹宿含櫻鳥﹐花畱釀蜜蜂」﹐「早雷驚蟄戶﹐流雪長河流」﹐煬帝之「山虛弓響徹﹐地迥角聲長」﹐楊越公之「風起洞庭險﹐煙生夢深」﹐薛道衡之「遙原樹若薺﹐遠水舟如葉」﹐「人歸落雁後﹐思發在花前」﹐孔紹安之「墜葉還相覆﹐落羽更爲羣」﹐明餘慶之「劍花寒不落﹐弓月曉逾明」等句﹐皆髙華名貴﹐可誦可法者。

佳句自來難得有偶﹐如謝叔源混之「水木湛淸華」﹐康樂之「池塘生春艸」﹐「明月照積雪」﹐鮑令暉之「鴻歸知客寒」﹐謝宣城之「喧鳥覆春洲」﹐「香風蕊上發」﹐江文通之「秋日懸淸光」﹐任之「疊嶂易成響」﹐庾肩吾之「山翠下添流」﹐顏之推之「雞鳴起戍人」﹐鮑泉之「蓮寒池不香」﹐庾子山之「人衣香一園」﹐「城影入黃河」﹐又《梅花》之「枝髙出手寒」﹐薛道衡之「空梁落燕泥」﹐沈卿之「髙樹早涼歸」﹐宋員外之「銜花翡翠來」﹐常理之「小膽空房怯」﹐孟襄陽之「漁子宿潭煙」﹐常少府之「茅亭宿花影」﹐岑嘉州之「新雨帶秋嵐」﹐少陵之「月掛客愁村」﹐劉隨州之「千峯共夕陽」﹐「春歸在客先」﹐司空文明之「山翠借廚煙」﹐賈浪仙之「僧敲月下門」﹐少陵之「天顏有喜近臣知」﹐錢員外之「深樹來鳥不知」﹐楊司業之「千花成塔禮寒山」﹐白香山之「碓無人水自舂」﹐杜牧之之「枕繞泉聲客夢涼」﹐項斯之「山當日午回峯影」之類﹐皆系興會所至﹐偶然而得。彊欲偶之﹐𨿽費盡苦思﹐終不能敵﹐是蓋有不可以力爭者。然賈浪仙「鳥從並口出」﹐積思至數年﹐始得「人自嶽陽來」之對﹐戴叔倫偶得句云「夕陽山外山」﹐欲以「塵世夢中夢」對之﹐殊不愜意。偶行郊外﹐時春雨初霽﹐行潦縱橫﹐忽得「春水渡旁渡」之對。是知物莫不有偶﹐亦由人無恆心耳。倘有偶得佳句而不能屬對者﹐宜題於淸雅幽潔之處﹐庭軒花竹之間﹐常玩味而諷詠之﹐久之必有悠然來會者。

發端語如「皚如山上雪﹐皎如間月」﹐明遠效之而爲「直如朱絲繩﹐淸如玉壺冰」﹐神气𨿽減而風味不減。「生年不滿百﹐長懷千歲憂」﹐太白效之而爲「處世若大夢﹐胡爲勞其生」﹐體格𨿽遜而工力不遜。他如「渴不飲盜泉水﹐熱不息惡木陰」之排﹐「潛虯媚幽姿﹐飛鴻響遠音」之淸灑﹐「郢客吟《白雪》﹐逸響飛靑天」及「暮從碧山下﹐山月隨人歸。卻顧所來路﹐蒼蒼橫翠微」之超俊﹐「東風何時至﹐已綠湖上山」及「春艸紛碧色﹐佳人曠無期」之森秀﹐「挽弓當挽彊﹐用箭當用長」之古勁﹐「熊羆咆我東﹐虎豹號我西﹐我後鬼長嘯﹐我前狨又啼」之突兀險肆﹐「落日山水好﹐漾舟信歸風」之淸麗恬﹐「南山塞天地﹐日月石上生」之奇峭﹐「江上調玉琴﹐一弦淸一心」之靜細﹐「夜坐不厭湖上月﹐晝行不厭湖上山」曁「日色欲盡花含煙﹐月明欲素愁不眠」之瀟灑淸逸﹐「君不見黃河之水天上來」與「棄我去者昨日之日不可畱﹐亂我心者今日之日多煩憂」之豪放﹔近體如「海上生明月﹐天涯共此時」之淸遠﹐「犬吠水聲中﹐桃花帶雨濃」及「窗影搖羣動﹐墻陰載一峯」之幽秀﹐「人事有代謝﹐往來成古今」之奧衍﹐「山暝聽猿愁﹐滄江急夜流」曁「南樓渚風起﹐樹杪見滄波」之遒邁﹐「片雨過城頭﹐黃鸝上戍樓」及「送客飛鳥外﹐城頭樓最髙」之俊逸﹐「天官動將星﹐漢地柳條靑」曁「莽莽萬重山﹐孤城山谷間」之沈毅﹐「萬壑樹參天﹐千山響杜鵑」之瀏亮﹐「夫子何爲者﹖棲棲一代中」曁「世上漫相識﹐此翁殊不然」之挺老﹐「萬壑樹聲滿﹐千巖秋气髙」之警煉﹐「孤與飛鳥﹐千里片時間」之超遠﹔他如岑嘉州之「亭髙出鳥外﹐客到與齊」﹐錢員外之「山色不厭遠﹐我行隨趣深」﹐皇甫侍禦之「暝色赴春愁﹐歸人南渡頭」﹐王貞白之「山色四時碧﹐溪光七里淸」﹐皆可法也。

七律發端倍難於五言﹐如杜員外「今年遊寓獨遊秦﹐愁思看春不當春」之奧折﹐錢員外之「二月黃鸝飛上林﹐春城紫禁曉陰陰」曁盧允言「東風吹雨過靑山﹐卻望千門艸色」之幽秀﹐劉得仁「禦林聞有早鶯聲﹐玉檻春香九陌晴」之朗潤﹐竇叔向「夜合花開香滿庭﹐夜深微雨酒初醒」之逸﹐司空文明「迢弟山河擁帝京﹐參差宮殿接平」之沈鬱﹐杜牧之之「江涵秋影雁初飛﹐與客攜壺上翠微」之淸超﹐溫飛卿之「澹然空水共斜暉﹐曲島蒼茫接翠微」之蒼秀﹐元微之之「鳳有髙梧鶴有松﹐偶來江外寄行蹤」之松爽﹐尙可備脫胎換骨之用。然但宜師其勢﹐不當仿其意。如太白《鳳凰臺》詩﹐已不免世俗訾議﹐不若崔司勛《黃鶴樓》之於《龍池篇》﹐如鳴蟬之脫殼而出也。

結句貴有味之味﹐弦外之音。言情則如沈休文之「夢中不識路﹐何以慰相思」﹐陳後主之「當由分別久﹐夢來還自疑」﹐包融之「春夢隨我心﹐悠揚逐君去」﹐王右丞之「解纜君已遙﹐望君猶佇立」﹐錢員外之「惟憐一燈影﹐萬里眼中明」﹐李昌符之「乍歸猶似客﹐鄰叟亦相過」﹐奚賈之「君是何年隱﹐如今成白頭」﹐岑嘉州之「山回路轉不見君﹐雪上空畱馬行處」﹐丁仙芝之「酒後畱君待明月﹐還將明月送君回」﹐太白之「願隨夫子天壇上﹐與仙人掃落花」﹐又「請君試問東流水﹐別意與之誰短長」﹐「借問欲棲珠樹鶴﹐何年卻向帝城飛」﹐髙常侍之「聖代卽今多雨露﹐暫時分手莫躊躕」﹐張祕書之「願君到處自題名﹐他日知君從此去」﹐韓之「別後依依寒夢裏﹐共君攜手在東田」。紀事則有顏特進延之之「屢薦不入官﹐一麾乃出守」﹐謝法曹惠連之「腰帶準疇昔﹐不知今是非」﹐木蘭之「雄兔腳撲朔﹐雌兔眼迷離。雙兔傍地走﹐安能別我是雄雌」﹐太白之「吾亦澹蕩人﹐拂衣可同調」﹐少陵之「萬方頻送喜﹐無乃聖躬勞」﹐戎昱之「自有盧龍塞﹐煙塵飛至今」﹐右丞之「玉靶角弓珠勒馬﹐漢家將賜霍嫖姚」﹐少陵之「西蜀地形天下險﹐安危須仗出羣材」﹐元微之之「我是玉皇香案吏﹐謫居猶得住蓬萊」。寫景則有左太衝之「相與觀所尙﹐逍遙撰良辰」﹐謝康樂之「惜無同懷客﹐共登靑梯」﹐鮑明遠之「不見長河水﹐淸濁俱不息」﹐蕭愨之「不愁花不飛﹐到畏花飛盡」﹐儲太祝之「想見中林士﹐巖扉常不關」﹐太白之「只愁歌舞散﹐化作彩飛」﹐少陵之「天寒翠袖薄﹐日暮倚修竹」﹐劉隨州之「溪花與禪意﹐相對亦忘言」﹐錢員外之「曲終人不見﹐江上數峯靑」﹐張若虛之「不知乘月幾人歸﹐落月搖情滿江樹」﹐白香山之「到岸請君回首望﹐蓬萊宮在海中央」﹐馬戴之「別有一條投澗水﹐竹筒斜引入茶鐺」﹐伍喬之「山磬數聲敲暝天」。寓諷則有王仲宣之「克符周公業﹐奕世不可追」﹐傅長虞咸之「但願隆弘美﹐王度日淸夷」﹐謝宣城之「故人心尙爾﹐故心人不見」﹐沈休文之「願以潺沫﹐г君纓上塵」﹐杜少陵之「故老思飛將﹐何時議築壇」﹐「願聞哀痛詔﹐端拱問瘡痍」﹐劉隨州之「行當蒙顧問﹐吳楚歲頻饑」﹐李東川之「早晚薦雄文似者﹐故人今已賦《長楊》」﹐盧允言之「幾日政聲流戶外﹐九江行旅得相歡」。書懷則有魏文帝之「棄置勿復陳﹐客子常畏人」﹐阮步兵之「願睹卒歡好﹐不見悲別離」﹐劉太尉之「何意百煉鋼﹐化爲繞指柔」﹐孟山人之「永懷愁不寐﹐松月夜窗虛」﹐韋蘇州之「何因不歸去﹐淮上有秋山」﹐杜員外之「寄語洛城風日道﹐明年春色倍還人」﹐太白之「仰天大笑出門去﹐我輩豈是蓬蒿人」﹐少陵之「同學少年多不賤﹐五陵衣馬自輕肥」﹐又「魚龍寂寞秋江冷﹐故國平居有所思」。言樂則有蘇許公之「宸遊對此歡無極﹐鳥弄歌聲雜管弦」。言哀則有少陵之「夜闌更秉燭﹐相對如夢寐」。是皆一唱而三嘆﹐慷慨有餘音者。

宜以詩生韻﹐不宜以韻生詩。意到其間自然成韻者﹐上也﹔句到其間韻自來湊者﹐次也﹔以句求韻尙覺妥者﹐又其次也﹔若由韻而成詩﹐是詩由韻生而非由我作﹐詩之下者也。

詩之天然成韻者﹐如謝康樂之「遠巖映蘭薄﹐白日麗江臯」﹐鮑明遠之「復澗隱松聲﹐重巖伏色」﹐謝宣城之「魚戲新荷動﹐鳥散餘花落」﹐柳惲之「亭臯木葉下﹐隴首秋飛」﹐蕭愨之「芙蓉露下落﹐楊柳月中疏」﹐「泉鳴知水急﹐來覺山近」﹐庾子山之「路髙山裏樹﹐低馬上人」﹐駱義烏之「樓觀滄海日﹐門對浙江潮」﹐杜員外之「日气含殘雨﹐陰送晚雷」﹐宋延淸之「風來花自舞﹐春入鳥能言」﹐郭代公之「久戍人將老﹐長徵馬不肥」﹐楊師道之「芳艸無行徑﹐空山正落花」﹐陳拾遺之「風泉夜聲雜﹐月露宵光冷」﹐張燕公之「洞房懸月影﹐髙枕聽江流」﹐張曲江之「去舟乘月後﹐歸鳥息人前」﹐宗楚客之「太液天爲水﹐蓬萊雪作山」﹐王右丞之「樓髙萬戶上﹐輦過百花中」﹐「遠樹蔽行人﹐長天隱秋塞」﹐「五湖三畝宅﹐萬里一歸人」﹐「隔牖風驚竹﹐開門雪滿山」﹐孟襄陽之「落日池上酌﹐淸風松下來」﹐「微淡河漢﹐疏雨滴梧桐」﹐太白之「卽事已如夢﹐後來我誰身」﹐「碧斂海色﹐流水折江心」﹐岑嘉州之「近鐘淸夜寺﹐遠火點江村」﹐髙常侍之「夕陽連積水﹐邊色滿秋空」﹐「海對羊城闊﹐山連象郡髙」﹐崔曙之「斜光照疏雨﹐秋气生白虹」﹐少陵之「無風出塞﹐不夜月臨關」﹐「入簾殘月影﹐髙枕遠江聲」﹐「遠水兼天淨﹐孤城隱霧深」﹐「地平江動蜀﹐天闊樹浮秦」﹐祖員外之「林藏初霽雨﹐風退欲歸潮」﹐李東川之「芳艸日堪把﹐白心所親」﹐「秋聲萬戶竹﹐寒色五陵松」﹐「漁舟帶晚火﹐山磬發孤煙」﹐李嶷之「月色徧秋露﹐竹聲兼夜泉」﹐劉隨州之「香隨靑靄散﹐鐘過白來」﹐錢員外之「村落通白﹐茆茨隱紅葉」﹐李冶之「遠水浮仙棹﹐寒星伴使車」﹐賈浪仙之「轉壑驚飛鳥﹐穿山踏亂」﹐李義山之「五更疏欲斷﹐一樹碧無情」﹐溫飛卿之「雞聲茅店月﹐人迹板橋霜」﹐沈卿之「漢家城闕疑天上﹐秦地山川似鏡中」﹐岑嘉州之「朝登劍閣隨馬﹐夜渡巴江雨洗兵」﹐少陵之「路經灩雙蓬鬢﹐天入滄浪一釣舟」﹐劉隨州之「長安萬里傳雙淚﹐建徳千峯寄一身」﹐楊夔之「數片石從靑嶂得﹐一條泉自白來」﹐賈浪仙之「山鐘夜渡空江水﹐汀月寒生古石樓」﹐溫飛卿之「波上馬嘶看棹去﹐柳邊人歇待船歸」﹐李義山之「內苑只知含鳳嘴﹐屬車無復插雞翹」﹐李郢之「蘭葉露光秋月上﹐蘆花風起夜潮來」﹐譚用之之「秋風萬里芙蓉國﹐暮雨千家薜荔村」之類是也。

韻之自然與句湊者﹐謝宣城之「端楚山見﹐林表吳岫微」﹐範彥龍之「江幹遠樹浮﹐天末孤煙起」﹐梁元帝之「遠樹裏出﹐遙船天際歸」﹐沈卿之「小池殘暑退﹐髙樹早涼歸」﹐陳拾遺之「巖懸靑壁斷﹐地險碧流通」﹐張燕公之「千峯出浪險﹐萬木抱煙深」﹐李巨山之「霞仙路近﹐琴酒俗塵疏」﹐太白之「邊月隨弓影﹐胡霜拂劍花」﹐右丞之「窗中三楚盡﹐林外九江平」﹐「白回望合﹐靑靄入看無」﹐李東川之「萬物我何有﹐白空自幽」﹐少陵之「片天共遠﹐永夜月同孤」﹐錢員外之「牛羊下山小﹐煙火隔深」﹐郎士元之「河源飛鳥外﹐雪嶺大荒西」﹐李尙書忄登之「飛北闕輕陰散﹐雨歇南山積翠來」﹐髙常侍之「白勸盡杯中物﹐明月相隨何處眠」﹐少陵之「豫章翻風白日動﹐鯨魚跋浪滄溟開」﹐「思家步月淸宵立﹐憶弟看白日眠」﹐錢員外之「長樂鐘聲花外盡﹐龍池柳色雨中深」﹐李君虞之「幾處吹笳明月夜﹐何人倚劍白天」﹐元微之之「萱近北堂穿土早﹐柳偏東面受風多」﹐李義山之「一春夢雨常飄瓦﹐盡日靈風不滿旗」﹐溫飛卿之「不見水應有恨﹐偶逢鷗鷺便成家」﹐李羣玉之「城臨戰壘黃晚﹐馬度寒沙夕照微」﹐吳融之「低遠渡帆來重﹐潮落寒沙鳥下頻」之類是也。

以句求韻而尙妥者﹐江文通之「庭樹發紅彩﹐閨艸含碧滋」﹐沈卿之「月明三峽曉﹐潮滿九江春」﹐陳拾遺之「野戍荒煙斷﹐深山古木平」﹐太白之「霜威出塞早﹐色渡河秋」﹐丘爲之「鳥與孤帆遠﹐煙和獨樹低」﹐劉隨州之「春風吳渚綠﹐古木剡溪深」﹐錢員外之「鵲驚隨葉散﹐螢遠入煙流」﹐郎士元之「春色臨關盡﹐黃出塞多」﹐張正言之「看花尋徑遠﹐聽鳥入林迷」﹐皇甫冉之「艸色村橋晚﹐蟬聲江樹稀」﹐許渾之「魚沈秋水淨﹐鳥宿暮山空」﹐宋員外之「巖邊樹色含風冷﹐石上泉聲帶雨秋」﹐少陵之「榿林礙日吟風葉﹐籠竹和煙滴露梢」﹐盧允言之「路繞寒山人獨去﹐月臨秋水雁空驚」﹐劉夢得之「沈舟側畔千帆過﹐病樹前頭萬木春」﹐許郢州之「山翠萬重當檻出﹐水光千里抱城來」﹐溫飛卿之「雕邊認箭寒重﹐馬上聽笳塞艸愁」之類是也。

至若陸士衡之「鮮膚一何潤﹐秀色若可餐」﹐謝宣城之「池北樹如浮﹐竹外山猶影」﹐沈休文之「野棠開未落﹐山櫻發欲然」﹐杜員外之「標金闕迥﹐樹杪玉堂懸」﹐孟山人之「天邊樹若薺﹐江畔洲如月」﹐太白之「檐飛宛溪水﹐窗落敬亭」﹐常少府之「戰餘落日黃﹐軍敗鼓聲死」﹐王右丞之「鰲身映天黑﹐魚眼射波紅」﹐岑嘉州之「逐虜西逾海﹐平胡北到天」﹐髙常侍之「思深常帶別﹐聲斷爲兼秋」﹐少陵之「薄巖際宿﹐孤月浪中翻」﹐又《孤雁》「誰憐一片影﹐相失萬重」﹐張均之「水光浮日出﹐霞彩映江飛」﹐韋蘇州之「日落羣山陰﹐天淸百泉響」﹐錢員外之「月臨朱戟靜﹐河近畫樓明」﹐盧允言之「覆陣烏鳶起﹐燒山艸木鳴」﹐李義山之「晚晴風過竹﹐深夜月當花」﹐少陵之「子規夜啼山竹裂﹐王母晝下旗翻」﹐「三年笛裏關山月﹐萬國兵前艸木風」﹐錢員外之「輕寒不入宮中樹﹐佳气常浮仗外峯」﹐皇甫侍禦之「家住層城鄰漢苑﹐心隨明月到胡天」﹐白香山之「淸句三朝誰是敵﹐白須四海半爲兄」﹐李義山之「夜捲牙旗千帳雪﹐朝飛羽騎一河冰」﹐鄭都官谷之「飲澗鹿喧雙派水﹐上樓僧踏一梯」﹐吳融之「水上驛流初過雨﹐樹籠是去不離鶯」﹐沈彬之「邊騎不來沙路失﹐國恩深後海城荒」﹐一韻之響﹐遂能振起百倍精神﹐此又不可不知者。

從來詠物之詩﹐能切者未必能工﹐能工者未必能精﹐能精者未必能妙。李建勛「惜花無計又花殘﹐獨繞芳叢不忍看。暖艷動隨鶯翅落﹐冷香愁雜燕泥乾。綠珠倚檻魂初散﹐巫峽歸夢又闌。忍把一尊重命樂﹐送春招客亦何歡」。《落花》切矣而未工也。羅隱「似共東風別有因﹐絳羅髙捲不勝眷。若教解語應傾國﹐任是無情亦動人。芍藥與君爲近侍﹐芙蓉何處避芳塵﹖可憐韓令功成後﹐孤負華過此身」。《牡丹》又「暖觸衣襟漠漠香﹐間梅遮柳不勝芳。數枝艷拂文君酒﹐半里紅依宋玉墻。盡日無人疑悵望﹐有時經雨自淒涼。舊山山下還如此﹐回首東風一斷腸」。《杏花》曁李中之「森森移得自山莊﹐植向空庭野興長。便有好風來枕簟﹐更無夢到瀟湘。蔭來砌蘚經疏雨﹐引下溪禽帶夕陽。約羽人同賞處﹐安排棋局就淸涼」。《竹》工矣而未精也。雍陶之「雙鷺應憐水滿池﹐風飄不動頂絲垂。立當靑艸人先見﹐行傍白蓮魚未知。一足獨拳寒雨裏﹐數聲相叫早秋時。

林塘得爾須增價﹐況與詩人物色宜」。《詠雙白鷺》精矣而未妙也。鄭谷之「暖戲煙蕪錦翼齊﹐品流應得近山雞。雨昏靑艸湖邊過﹐花落黃陵廟裏啼。遊子乍聞徵袖濕﹐佳人才唱翠眉低。相呼相喚湘江闊﹐苦竹叢深春日西」。《鷓鴣》曁杜牧之「金河秋半虜弦開﹐外驚飛四散哀。仙掌月明孤影過﹐長門燈暗數聲來。

須知胡騎紛紛在﹐豈逐春風一一回﹖莫厭瀟湘少人處﹐水多菇米岸莓苔」。《早雁》如此等作﹐斯爲能盡其妙耳。

擬古貴得其神﹐而後求之气韻﹐而後求之趣味﹐而後求之格調﹐而後乃求諸語意之間。太白擬古而不似古﹐蘇州效陶而不似陶。謝康樂《鄴中八首》﹐如「排霧矚聖明﹐披對淸朗」等辭﹐終不攺生平本色。江文通《雜擬三十》﹐如「涼風蕩芳气﹐碧樹先秋落」諸句﹐究不似漢﹑魏古音。其《田居》一篇﹐可謂得其神似﹐然雜諸陶集中﹐後人猶辧其爲江詩者﹐神韻不同也。自是以還﹐代相仿效﹐優孟衣冠﹐聊存仿佛耳。惟陶徵君「榮榮窗下蘭﹐密密堂前柳。初與君別時﹐不謂行當久。出門萬里客﹐中道逢嘉友。未言心先醉﹐不在接杯酒。蘭枯柳亦衰﹐遂令此言負。多謝諸少年﹐相知不忠厚。意气傾人命﹐離隔復何有」。

《擬古》𨿽不規規揣稱﹐而神韻自不減於古人。其後則李義山之「勝槪殊江右﹐佳名逼渭川。虹收靑嶂雨﹐鳥沒夕陽天。客鬢行如此﹐滄波坐渺然。此中眞得地﹐漂蕩釣魚船」。《河淸與趙氏昆季燕集擬杜工部》曁「人生何處不離羣﹐世路干戈惜暫分。雪嶺未雪天外使﹐松州猶駐殿前軍。坐中醉客延醒客﹐江上晴雜雨。美酒成都堪送老﹐當壚仍是卓文君」。《杜工部蜀中離席》如此等篇﹐神情𨿽不能全肖﹐然已得其八九矣。

弔古之詩﹐須褒貶森嚴﹐具有《春秋》之義﹐使善者足以動後人之景仰﹐惡者足以垂千秋之炯戒。如左太衝之「詠史」﹐則曰「何世無奇才﹐遺之在艸澤」﹐不勝動人以遺賢之憂﹔李太白之《懷禰衡》﹐則曰「才髙竟可施﹖寡識冒天刑」﹐不禁深人以恃才之惕﹔謝宣城之《孫權城》﹐感盛衰於倏忽﹐知書軌之薦必同﹔杜少陵之《九成宮》﹐慨遺迹於雕墻﹐見夏﹑殷之鑑不遠。他如「溪回松風長﹐蒼鼠竄古瓦。不知何王殿﹐遺構絕壁下。陰房鬼火靑﹐壞道哀湍瀉。萬籟眞笙竽﹐秋色正瀟灑。美人爲黃土﹐況乃粉黛假﹖當時侍金輿﹐故物獨石馬。憂來藉艸坐﹐浩歌淚盈把。冉冉徵途間﹐誰是長年者﹗」杜甫《玉華宮》這體如少陵之「丞相祠堂何處尋﹖錦官城外柏森森。映階碧艸自春色﹐隔葉黃鸝空好音。三顧頻煩天下計﹐兩朝開濟老臣心。出師未捷身先死﹐長使英雄淚滿襟」。《蜀相》錢員外之「漢家無事樂時雍﹐羽騎年年出九重。玉帛不朝金闕路﹐旌旗常繞彩霞峯。且貪原獸輕黃屋﹐豈畏漁人犯白龍﹖薄暮方歸長樂觀﹐垂楊幾處綠煙濃」。《漢武出獵》李義山之「紫泉宮殿鎖煙霞﹐欲取蕪城作帝家。玉璽不緣歸日角﹐錦帆應是到天涯。於今腐艸無螢火﹐終古垂楊有暮鴉。地下若逢陳後主﹐豈宜重問《後庭花》﹗」《隋宮》「玄武湖中玉漏催﹐雞鳴埭口繡襦回。誰言瓊樹朝朝見﹐不及金蓮步步來﹖敵國軍營漂木﹝A081﹞﹐前朝神廟銷煙煤。滿宮學士皆顏色﹐江令當年只費才」。《南朝》溫飛卿之「蘇武魂銷漢使前﹐古祠髙樹兩茫然。邊雁斷胡天月﹐隴上羊歸塞艸煙。回日樓臺非甲帳﹐去時冠劍是丁年。茂陵不見封侯印﹐空向秋波哭逝川」。《蘇武廟》如此諸作﹐其淒惻旣足以動人﹐其抑揚復足以懲勸﹐猶有詩人之遺意也。至若劉夢得之「王樓船下益州﹐金陵王气黯然收。

千尋鐵鎖沈江底﹐一片降幡出石頭。人世幾回傷往事﹖山形依舊枕寒流。從今四海爲家日﹐故壘蕭蕭蘆荻秋」。《西塞山懷古》讀前半篇曁義山「敵國軍營」二句﹐今人凜然知憂來之無方﹐禍至之無日﹐而思患預防之心﹐不可不日加惕也。

吁﹐至矣﹗

