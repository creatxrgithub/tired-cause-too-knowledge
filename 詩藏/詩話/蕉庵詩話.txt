蕉庵詩話民國魏元曠

●卷一

宋尙書陶谷有句云「尖檐帽子卑凡廝﹐短鞠靴兒末厥兵。」歐陽公時已不知「末厥」爲何語﹐然與「卑凡」相例可知。乃恰爲今日詠「尖檐」﹑「短鞠」﹐上下皆然﹐不獨「兵」﹑「廝」也。

乾隆朝有請廢天下寺觀者﹐髙宗爲賦一詩日﹕「江河日下豈能迥﹐二氏如今亦可哀。何必辟邪仍泥古﹐畱資畫稿與詩材。」不獨得體﹐所見蓋深遠。九州之內﹐名山奇境恆連亙數百里﹐非有寺觀﹐則人迹不能常至﹐必皆淪爲虎豹魑魅之域﹑盜賊嘯聚之宅。欲如三代設虞衡掌之﹐則羽毛﹑骨角﹑寶藏之利未登﹐而費已不可計。且會昌之政﹐反覆可見。惟人主不好﹐自無土木金碧﹑愚民信惑之害。予謂宜仿宋時提舉宮觀之制﹐使文學退老之臣任之﹐以本寺觀所入供其俸給外﹐酌養其徒幾人﹐予之牒籙﹐則無藏匿姦宄之獘。修葺以時﹐不韋聽其徒自爲﹐致古名剎道場多廢沒不可求也。郡邑寺觀﹐近皆據爲局署﹐士人入城﹐每旁徨無棲止之所。苟世復修文﹐且無地安弦誦已。歐陽公《集古錄跋尾》﹐凡屬浮屠碑﹐必斤斤致辯﹐謂因字書收之﹔乃昌黎每爲文送浮屠氏﹐時與其人往來﹐然世之言辟佛者﹐必歸於韓公﹐而不歸於廬陵﹐以其時也。子《初入京經煤山》詩﹕「山色依然對寢宮﹐紅亭碧樹鬱蔥龍。千秋殷鑑宸遊地﹐一代亡魂夕照中。舊已冕旒終王气﹐新來閶闔又春風。啼鴉猶使行人惻﹐況在當時更不同。」若隱含今之情事。帝居乾淸﹐隔絕三殿。諸臣皆由後門出入﹐朝夕經由煤山﹐聞鴉心惻﹐未知有異當時。

光緒乙未二月﹐北上﹐夜宿唐沽﹐逆旅主人爲告道途泥濘﹐以使相出沽議和﹐大雪三日。又其入都請訓﹐大風揚沙。已乃嘆息不更有言。予感其意﹐題壁云「上相和戎志不渝﹐茫茫此局竟誰扶。路人久已知司馬﹐輿論居然勝董狐。小市頓裝寒縮屋﹐短更催夢夜停沽。可憐無復澶淵戰﹐能使貪壬謗擲盧。」冰雪徵途﹐猶悵然計偕身世。

日本一役﹐阻和之章﹐日滿樞署。子謂吳鈷﹝伯琴﹞曰「諫者但極言後日之禍﹐朝廷豈不知之﹖蓋以京城孤注爲患﹐不知天津陸道至京三百餘里﹐關內外兵不下二十萬。寇果敢於登陸﹐惟橫截海口﹐絕其後援﹐可不戰而困。不然﹐其兵輪已至樂亭﹐並無防戍﹐可以上岸疾馳﹐豈必由大沽口耶﹖」因代伯琴作書﹐上其座師翁尙書同穌。後翁署吏部﹐見選司洪嘉與﹐問吳魴是同鄕否。曰「然。」嘆曰「亦是好者﹐唉。」似有不可言之隱。予《西歸述事畱別伯琴》詩所云「從君攄韜鈐﹐誠節當軸貢。有策籌賈生﹐無人繼南仲。」時特召陳寶簏等起用﹐眾皆望治。予謂新進狂言﹐日騰輦轂﹐遠近信惑﹐諸賢無卓識﹐將動於聽而受其禍﹐故又有句云「百爾承主知﹐毋斯令名隕。」

予《南宮覆試寓宿朝房》詩﹕「仍是當年文戰常﹐禁城傳唱漏聲長。滿輪海月照閶闔﹐初夜天風宿建章。身近紫薇幹气象﹐心歸黃屋動星芒。聰明籠燭羣仙集﹐臥聽雞人報未央。」人間之樂﹐莫過《霓裳》﹐天下當時﹐風景眞不啻前人所詠。唐宋以來﹐千年盛事﹐一旦廢之﹐夢裏鈞天﹐不堪回首。

朝鮮織造主事全中基﹝洛人﹞﹐以國難來乞師。年餘﹐無代奏者﹐遂自叩閽。都察院按國中民人叩閽例﹐送刑部獄者再。歲晏出獄﹐凍餓廢寺中。洪嘉與﹝貞﹞一間而往視﹐爲制麻冠布袍﹐並金贈之。明年﹐復有進士李鈺﹝秋岡﹞來﹐見全如此﹐嘆息回懷仁去﹐贈貞一句云「他時歸話茅檐下﹐爲道中朝有此人。」

陶福履﹝稚箕﹞戶曹《雜事詩》《當月》云「髙秋深署夜如年﹐濮被初來上直眠。但檢文書公事了﹐解操鎖鑰吏才賢。開編預喜畱官燭﹐買醉先須辦俸錢。天下太平曹務簡﹐白頭郎署亦欣然。」《監印》云「一月三回事本寬﹐累人只是著衣冠。鑰匙早請多遲到﹐付字紛來要細看。最怕檔房畱過久﹐預愁股票用難完。人生富貴誰眞假﹐也算權時作印官。」京曹寬簡﹐戶部監印﹐須衣冠竟日。見贈云「西曹郎總擅詩名﹐王李而還見魏生。君去白雲樓畔望﹐至今風竹有淸聲。」予亦甚愛直宿夜坐時淸景。

李步沆﹝幼匏﹞﹐官提牢﹐建堂於廳事後﹐環之翠筱﹐曰「以暢生意。」自題云「虛懷蕭颯風生竹﹐庶獄澄淸月照琴。」能見其襟抱。

丙申居京﹐感事賦《遊仙詩》云「望仙爭欲住蓬壺﹐每恨長風引巨臚。誰識至今蟠木下﹐坐愁塵起海將枯。」「道籙何人叩紫宮﹐相隨騎鹿逐東風。淮南雞犬成仙後﹐一半沈埋飲博中。」「身戕金石禍無儔﹐黃白孜孜講未休。寄語下方諸弟子﹐長生莫向鏈師求。」「弄兒方朔母偏憐﹐下玩劉皇玉殿前。深惜多情呂劍士﹐苦從塵濁覓眞仙。」

戊戌之變﹐由諸大臣欲效法曾胡。事後惟侍郎張蔭桓﹑李端棻二人遣戍。予《有感》云「諸公衮衮慕前賢﹐爭欲牢籠物望先。甘被童駿牽傀儡﹐幾看寰宇徧鮏羴。白頭皆北嗟何及﹐靑史逋誅亦可憐。終是聖朝寬大政﹐不教鉤黨坐相連。」孰知流毒之深﹐非但鮏羴﹐竟至陸沈矣。

度支困絀﹐屬司條陳補救﹐有甚不經者。刑部攺律﹐首加多罰贖。客方捫虱﹐因戲爲《虱讞》﹕「夜夢禪中虱﹐喞喞羣呼冤。問爾麼麼虫﹐何有冤可言﹖虱呼堂上官﹐聽虱詳評論。人生斯世上﹐安有父子恩﹖固曰生自我﹐气血同一原。虱豈不屬毛﹐豈不離裏然。稟受爾血气﹐親出肌肉間。虱饑吮汝膚﹐痛癢乃相關。試問汝養子﹐劬勞形羸孱。不遑顧饑渴﹐仍須破頑慳。惡旣怒其逆﹐良亦憂其賢。養虱膚血微﹐養子心血煎。謂子相追隨﹐不過杖履前。虱刻不去身﹐所愛宜何先﹖哀哀生則同﹐乃忍獨賊殘。聽罷進虱語﹐人物難等倫。爲汝引條例﹐科以殺子孫。減等擬重杖﹐加罰六百鍰。」刑律﹕殺子孫﹐擬徒。減卽不應重杖。惟贖圖銀太少﹐故用《呂刑》大辟﹐減等加之。笑謂客曰「此合孔僅﹑張湯爲一手﹐得此計臣﹐司農可不仰屋﹖」

李傅相鴻章﹐初授考察商務大臣﹐使赴粵東。稚箕《感事詩》﹕「早知市道如朝貴﹐竟把牙郎接上臺。」蓋深爲文忠惜之。顧未久卽詔立商部﹐且與帝座接矣。

甲辰南歸﹐《渡海舟中寄題進士館》云「侈說明時盛典逢﹐羣仙五百萃琳宮。班分內外才皆達﹐洋走東西徑亦通。一紙文憑終季考﹐六時心事下堂鐘。可憐三策賢良後﹐猶向黔奴作學童。」魯藩﹝達生﹞大書於講堂﹐其諸同年讀之﹐相與一笑而已。

廣信龍虎山上淸宮天師者﹐漢張道陵之裔﹐𨿽經奏革﹐世仍稱之。「天師」之封﹐多出於唐﹐以祖老子故也。鬼魅之事﹐世不能無﹐獨以符錄禁役之﹐不習燒鏈幻化之術﹐故無道家之害。乙巳﹐予道滬上﹐與天師眷同癘旅館。主人欲得其符﹐乞予書易之﹐因贈以長句﹕「羣邪辟易避眞符﹐劍气騰光到海隅。大地雲霞輝簡策﹐小天星斗曳衣裾。雷霆印在靈長護﹐龍虎山深世不殊。豈似燕齊方士術﹐蓬瀛松羨詭虛無。」

舉貢保送﹐止於庚戌。考場規制﹐多沿會試﹐出榜日亦聽紅錄﹐然皆不甚重其事。腐有新中者﹐戲以句賀之﹕「媒妁通言幣造廬﹐舊時六禮未全無。𨿽云潦艸完婚嫁﹐猶是分明見舅姑。裝裹新娘原樣在﹐乖離夫婿故歡渝。誠知贈芍新期好﹐膏沐耿容柰汝殊。」「畫得雙眉幾許長﹐風流半是老徐孃。洞房乍喜停紅燭﹐佩帶應羞解紫囊。久已作家成棄婦﹐居然上界引仙郎。小姑莫遣來廚下﹐試與羹湯恐不嘗。」保送所取﹐不稱進士﹐不用翰林。畱學則有其目﹐而試極艸率﹐命官無似﹐未有如光宣間者。

予《裁部四詠》云「不須哀怨《白頭吟》﹐已是淒涼翡翠衾。垂淚獨歸空閣裏﹐固應甘分不甘心。」「冰泮新刪六禮章﹐風流誰敢賤腧墻。胡麻一飯邀郎飽﹐花底吹笙學風皇。」「未學梳頭便作家﹐全身寵愛已無加。寄生更入千金室﹐妒殺分房姊妹花。」「鬻身曾已借前籌﹐七出重科敢自由。卻被工顰人取笑﹐侯門老婢不中畱。」其目曰「靑年守節」﹑「自由結婚」﹑「隨母下堂」﹑「當堂擇配」﹐蓋有回籍不出者﹑有夤綠別調者﹑有堂官奏請者﹑有簽分攺部者﹐好事者爲標題如此。後並吏部入內閣﹐去畱聽之閣丞﹐固吏部曹司也﹐目日「姊妹主婚」。復詠云「母志無端奪所天﹐頓令香閣散花鈿。同妝刺繡當年伴﹐今日翻勞議聘錢。」

光宣五七年間﹐都中惟以觀劇﹑挾妓﹑譙會﹑賭麻雀牌爲事﹐有顧影不及之槪。或傳一詩云「六街如火電監紅﹐徹夜輪蹄西復東。天樂聽完聽慶樂﹐惠丰喫罷喫同丰。頭銜半是員郎主﹐談助無非白髮中。除卻早衙簽押事﹐預先知會逛胡同。」「白」﹑「發」﹑「中」﹐三牌名。可謂曲盡當時朝士。

部曹中書降攺州縣﹐銓選得缺﹐例須數千金。嶺南尢爲嫵仕之省﹐有「時運通﹐放山東﹔通又通﹐放廣東」語。讀東坡惠﹑潮諸作﹐嘗感賦云「嶺表炎荒瘴毒攢﹐坡公曾此向黎蠻。如今豈易南遷去﹐須隸黃金買降官。」京朝遷轉淹滯﹐𨿽甲科亦多謀捐攺。自新部設後﹐朝官皆充然蝓樂﹐乃無復爲斯計者。

禦史汪春霖劾慶王認陳夔龍妻爲干女﹐移陳督直隸﹔其子載振認朱家寶之子爲干兒﹐調朱撫安慶。朝廷責江污蠛親貴﹐著回原衙門。有人於廣和居題壁云「公然滿漢一家人﹐干女干兒色色新。也當朱陳通嫁娶﹐本來雲貴是鄕親。﹝陳黔籍﹐朱滇人。﹞鶯聲呢思呼爺日﹐豚子依依戀母辰。﹝注﹕謂謝珊珊。﹞一種風情誰識得﹐諸君何苦問前因。」「一堂兩世作干爺﹐喜气重重出一家。照例自然稱格格﹐請安應不喚爸爸。岐王宅裏翻新樣﹐江令歸來有舊衙。兒自弄璋翁弄瓦﹐寄生艸對寄生花。」詩固涉輕薄﹐然前二年甫以段芝貴獻珠袍爲壽並進女優被劾﹐亦見慶邸父子了無顧忌。大吏干進﹐無所不至﹐以致酒肆壁間﹐騰嘲如此。

胡思敬﹝紹唐﹞辛亥出都﹐席間有句云「江家豆腐伊家﹐一到離筵便不鮮。」「江豆腐」﹐鄕人江韻濤部郎作﹐惟廣和居傳其制﹔「伊傅」﹐則伊秉綬所傳。都中酒館﹐凡有名肴菜﹐多以所傳人姓稱之﹐如「潘魚」﹑「吳魚片」之類。紹唐此行﹐以不得其言﹐浩然決去﹐故尋常食物皆觸之生感。

《憶妓》詩﹕「窈窕多情態﹐聰明妙語言。墮懷寒月魄﹐擎掌落花痕。邂逅憐秋夜﹐因緣契夙根。托身知得所﹐不苟羨朱門。」「舊巷憐空在﹐新歡總不如。相偎神楚楚﹐含笑語徐徐。旖旎情何限﹐娉婷態有餘。無端忽私喜﹐偵得姓名初。」「偶認琵琶巷﹐閒徵豆蔻詞。女奴隨筆硯﹐菊部胭脂。綺席連宵醉﹐香巢一夕辭。空勞魚雁意﹐相問不相知。」丁酉秋﹐洪貞一贈句云「暫稱知己人難得﹐老學狂徒世所驚。」不意乃道著十年後事。

馬伶三人﹐小者才十二歲﹐聲藝俱佳。盧兆蓉﹝扶常﹞間招之侍飲。翠伶柔靦﹐逼眞女郎。所居與予同巷﹐予自署歸﹐輒值其赴歌場。兩車相遇﹐必嫣然笑訊。扶常爲索句﹐答以二絕﹕「春風曲巷對門居﹐奉倩神傷問訊疏。偏是朝朝逢下直﹐車中一笑最憐渠。」「紅氍毹上繡屏前﹐絕世聰明絕代妍。未及下場尊酒畔﹐瑯殲滿座照頹然。」扶常曁葉鶴巢﹑饒麓樵﹑郭復初以其幼小﹐天眞爛熳﹐頗相賞。有買伶艷噪一時﹐與翠相軋。楊增犖﹝昀谷﹞好談佛﹐自稱竟公﹐與其友癭公傾心於賈。偶因夜譙﹐賈﹑翠俱在﹐童公特以詩調扶常諸人﹐云「天生花月有精神﹐不信流鶯浪報春。今日尹邢應共見﹐低頭自痛是何人。」予次日得詩﹐因答諷云「曉風殘月按紅牙﹐斗舞天魔更散花。怪底銅龍寒咽夜﹐獨牽心事到毗伽。」鶴巢嘗答扶常云「神通遊戲有無間﹐絲竹蒼生信等閒。要有漸離悲壯日﹐未容聲樂老文山。漢河鞀鼓海陽襄﹐巴郢知希古共傷。畱得梨園成白髮﹐爲談天實事興亡。」亂後﹐扶常與馬伶遇諸海上﹐贈句云「丁歌甲無總茫茫﹐曲破《霓裳》已斷腸。等是流離傷瑣尾﹐天涯揮淚送王郎。」今皆野屋荒江﹐相期終古。復初聞益窮困無聊。方顧曲當筵﹐已識爲歡幾何﹐聊與浮雲送白日也。

●卷二

紹唐言頃歲海內知交﹐多有攺易其名字者。予所知﹐則扶常攺名耿﹐字黑庵﹐號艸夫﹔鶴巢稱寧愚﹔建屋稱魯民﹔華瀾石更號持盒﹔紹唐亦以退廬稱。感賦云「孤蹤各自志沈淪﹐豈爲包藏遠害身。不與棲棲通姓字﹐接輿沮溺究何人。」

昀谷好吟詠﹐往來諸名士間。有《歲暮懷人》詩見懷﹐云「文章澹逸歐曾後﹐人物蕭疏魏晉間。」皆嘆其眞切。予謂殊不及寄余《客遼》句﹕「淒絕了翁身漸老﹐風塵南北寸心違。」

張黑﹐都中武醜之最名者。昀谷官部曹時與論技勇﹐折節交之。辛亥歲暮﹐遇於天津﹐把臂入市痛飲﹐卽事賦贈云「勝國飄零楚兩生﹐於今又見米嘉榮。捷同小僕蹤誰測﹐話到先皇淚有聲。落日一沽成渭曲﹐隨身雙劍負荊卿。幽燕自古多遊俠﹐長恐龍門失姓名。」此詩後半最超拔。墮淚尊前﹐予固許張有此俠性。

亂初作﹐南省皆匪徒﹐擁兵擅立﹐衣冠無度﹐或如俳優。士大夫多梳頭蓄髮。寧愚有行﹐魯民制巾贈之﹐畱別云「請纓無路黃冠了﹐戴笠爲盟皂帽宜。珍重先生烏角意﹐松云白首證心期。」「十載彈冠願已違﹐簪裾傀儡昨原非。頭巾老與時妝忤﹐得否靑山兀岸歸。」至九江﹐果解巾去發﹐乃得行。

壬子二月﹐紹唐過潛園﹐畱數日﹐贈詩云「春風二月雨絲斜﹐來訪潛園舊友家。亂後逢君宜皂帽﹐客中畱我飯胡麻。營巢自笑身如燕﹐避地還疑國在蝸。一臥柴關堅不起﹐云深何處丹砂。」又錄其《市漢阻風》二絕見示﹐云「石竅風生萬木號﹐輕舶安敢犯洪濤。乘危亦有爭先者﹐掛得蒲帆十丈髙。」「同舟共濟談何易﹐順水猶當避逆風。逆到幾時風腳轉﹐爨薪垂盡米囊空。」予曰「米空薪盡﹐憂之柰何﹖卽丹砂﹐亦安得彊覓之﹗」有贈予《待渡圖》者﹐寧愚爲題云「欲濟誠知舟楫難﹐滄桑須待轉頭看。煙波莫嘆前途暮﹐還祝帆風起謝安。」與紹唐「丹砂」句用意正同﹐出語較直﹐爲之憮然。

寧愚自潛園轉省﹐舟覆章江﹐幾不免毀其狐裘﹐奇訊云「回舟驚說困波臣﹐猶是泥塗呃未申。﹝來時中途遇雨﹐困於跋涉。﹞擊楫方期祖士稚﹐懷沙幾逐屈靈均。狐裘重起蒙茸嘆﹐蛟窟寧容骯髒身。不謂爲歡幹物忌﹐躍淵聊爾試斯人。」答云「那有陸沈生可托﹐本來溝壑死維均。」

寧愚家有狗﹐忽亡去﹐索回數日﹐復投所亡主﹐寧愚爲賦《二主狗》云「累累爭苦喪家貧﹐堯桀於今那認眞。搖尾自惟憐可乞﹐忘情誰信性能馴。分甘蠅臭原非類﹐食盡人余亦共嗔。飯爾未終行爾叱﹐敢持投骨獨齦齦。」予謂此非怒罵﹐乃忠告耳。

亂後﹐都中女伶盛行﹐名優均爲之退舍﹐戲本亦皆新翻。艸夫《重入都觀劇》詩﹕「銀雀鈿蟬動地春﹐九城歌管逐番新。緣何不尙皇元樂﹐朝士紛紛半舊人。」

偶在玉汝幾間得魯民所書一律﹐云「海上攜琴獨往還﹐亂離親舊倍情關。驚心蛟鱷橫吹浪﹐失笑﹝B177﹞﹝B150﹞彊負山。對酒莫談天下事﹐看花好趁客中閒。憑君錄取春明夢﹐付與千秋涕淚間。」意必所作。詢之﹐乃達生贈艸夫者。又和人《歲寒三友》詩﹐《松》云「未容螻蟻安爲國﹐慣看鼯﹤鼠生﹥幻作人。」《竹》云「早知蒲拜常腧節﹐欲作蕉彈柰捲心。」

癸丑小年日﹐寧愚自都中奇詩數首﹐《次韻病起》云「天遣煙霞護燕居﹐未黔墨突且回車。王風熄絕思尼父﹐秦火灰餘叩伏書。鑄鼎那窮神物幻﹐厝薪誰燭亂生初。津橋啼鳥春遲早﹐一覺華山歲又除。」先是﹐秋間﹐予有所欲往﹐臨歧疾作﹐病起後遂絕志不出﹐成《堅冰志》《光宣貪載》等書﹐紀以一律。此和作也。《舟發鄂渚有懷諸友》《用艸夫韻》﹕「池枯雨刮潛麟起﹐天遠雲橫斷雁多。」《艸夫告魯民已經下凡﹐自謂不知謎底﹐戲詰以詩》﹕「槁佛驚傳出定新﹐神君仙尉豈前因。本宏菩薩慈悲願﹐可捨如來幻化身。借枕邯鄲都戲術﹐成丹勾漏自天人。未應土偶疑桃梗﹐何地逃禪外卻塵。」

篋中檢得片紙﹐錄絕句云「如此淸標如此才﹐彩雲一朵想丰裁。神芝自是瑤臺種﹐終向靈和殿裏栽。」憶之﹐乃癸丑春間夢中作﹐恍惚有人乞題﹐三韻皆其所限﹐亦不知所指﹐特詩意若有所隱﹐故當時記之。

予未通籍時﹐有《紀夢》詩﹕「身入蓬萊禁內遊﹐碧琉璃殿護滄洲。萬株琪樹東瀛曉﹐四面珠垣北斗囚。快都天船浮舴艋﹐遠聞神廏驊驑。怪他王母長生訣﹐一卷《南華》祕閣收。」奇境今猶在目﹐而北斗果幽天闕矣。光緒庚寅﹐自萊州歸﹐宿淸江浦。夢至一寺﹐中庭有大石冢﹐前矗丰碑﹐無名氏文字﹐但紀前行道裏方向。廊有一僧﹐貌奇古﹐揖而謂曰「此我生壙﹐待子爲偈久矣。」予曰「諾」。遂題其墓門云「生前空說六如經﹐嘆佛法原無住著﹔身後但畱一片石﹐與行人指點迷途。」亦夢之奇者。及今思之﹐皆合予之身世。

浙江章棧﹝一山﹞﹐國變後避棲上海﹐用淞社《明季雜詠》與《詠近事》二題合賦﹐共十四首。艸夫並原注先後奇示﹐依次錄之﹕「平則門前駐闖兵﹐內家潛語請行成。當時若亦循堯事﹐早以共和繼大明。﹝太監請烈皇禪位﹐見《明史李自成傳》。」﹞「崧澇繼序建行朝﹐雪滿江南枝未凋﹐畢竟殘畱短局﹐勝於春臘可憐宵。﹝辛亥十二月二十五日進位﹐二十三日立春﹐京津十月間先傳『有春無年』之謠。」﹞「武英殿上拜官家﹐異代衣冠禮有加。﹝李自成入宮﹐先登是殿。總統受任﹐亦先朴是殿演禮。﹞十二萬金門額重﹐明淸閱盡見中華。﹝大淸門額乃仍前明之舊﹐背面「大明門」三字猶存﹐系靑晶石。西人欲以十二萬全易去﹐不果﹐存內務府庫中。中華門攺用銅版。」﹞「萬孫遇順運重更﹐羣道靑田數學精。豈意崇文與宣武﹐紀元兩代更分明。﹝明太祖尙書以國祚問劉誠意伯﹐對曰﹕『萬子萬孫﹐遇順而止﹐』京師左右門名崇文﹑宣武﹐近人謂是崇禎﹑宣統之讖。」﹞「昌平王趙義聲髙﹐﹝王政行﹑趙一桂﹐皆營葬明思陵者。﹞不減唐林與謝翺。景廟山陵今永奠﹐節庵忠愛冠詞曹。﹝崇陵工久停﹐梁星海廉訪每詣徳宗殯宮前奠祭﹐號哭不去。當事感之﹐始復督修。」﹞「蘿發曾驚甲令新﹐僧寮彊半是遣民。誰知椎結仍難保﹐不媚中朝媚外人。」「莫怪前朝重甲科﹐一編犬馬盡搜羅。﹝李世雄著《狗馬史》﹐有抄本行世。﹞滿街都督職方狗﹐孰與嘉禾文虎多。」「《三朝要典》議重翻﹐半壁江山不復論。黨派紛紜爭到死﹐輸贏一例擲中原。」「《徵輸失計溯遼東﹐孝秀潢池處處同。﹝崇禎十六年詔﹐有『不料孝秀入於潢池』之語。﹞誤殺袁熊冤未雪﹐後身人巧勝天工。」「學使規條肅似霜﹐鄭森食餼願難償。黃袍孰與靑衫易﹐故相依稀郭仲常。﹝鄭成功歲試﹐欲得食餼﹐三司皆爲緩額﹐提學副使郭仲常不許。」﹞「娼優合隊入梨園﹐舞罷更闌笑語溫。《燕子箋》和《鄂州血》﹐興亡都付白昆侖。﹝《鄂州血》﹐新劇名﹐傳淸帝遜位事。」﹞「承疇已死又南徵﹐莫怪天門目不明。﹝承疇謁郭都賢天門於山中﹐見其目瞇﹐問疾起於何時。曰﹕『正自識君時始。』﹞黃鶴樓前祠制府﹐文襄化碧恨難平。﹝武昌以張文襄爲革命元始家﹐其祠獨不毀。」﹞「遠遜臺灣徐沈陳﹐﹝徐孚遠﹑沈荃期﹑陳士京皆避地島上。﹞鄭家辟館禮嘉賓。卽今靑島遙相望﹐海外人傳墊角巾。﹝徳國待流寓靑島遺臣特加敬禮。」﹞「殘明社局萃東南﹐《心史》沈沈在鐵函。今日吾曹聊復爾﹐眼中滄海指彈三。」一山太史﹐予在都嘗一見﹐才气豁達﹐固功名之士﹐不意擾攘之際﹐乃竟決然遠引。

艸夫《次韻一山卻聘避居靑島》云「浮生局踏人間世﹐猶羨鷦鷯轉徙寬。」又云「避亂身全與亂親。」未及數月﹐靑島遂有戰事﹐詩若爲之讖。《和萬松作》﹕「勸農喚渡寒江漲﹐思古尋碑野寺深。」眞佳句。非世亂家居﹐亦無此情況。

華焯﹝持盒﹞亂後居省城﹐杜門謝客﹐寓懷於詩﹐見贈云「新秋人气蘇﹐不覺日在檐。虛室客常罕﹐跫然來老潛。名言酌豈易﹐暫對意長飲。喜君堤下禾﹐未化葭與蒹。且獲且箸書﹐大福天許兼。遣文賴綴輯﹐玆事理無謙。寡學愧愚ウ﹐述作難窺覘。詠歌聊自娛﹐所志亦已廉。性命諒細微﹐中虛外患淹。經時料藥裹﹐蟬蠢紛書簽。萬象欺我懦﹐變滅無洪纖。終須拾眾卉﹐未肯安天嫌。積思動嘉契﹐禿管試一拈。敢摩大國壘﹐紀律無由嚴。身病可柰何﹐詩病君當砭。」所作眞朴﹐大率類此。「終須拾眾卉」二語﹐蓋矢志有在。復寄長句索贈﹕「魏侯文字不易得﹐昔別許與時一篇。會有神靈知息壤﹐預愁風雪逼流年。老來學道定求損﹐寂處耽吟應見憐。取慰空虛熨魂魄﹐敢希名姓附君傳。」蓋與予論詩有悟﹐故求益之殷﹐直傾肺腑而出。《聞艸夫復生子﹐戲奇二絕》云「四十生兒寧晚耶﹐兩株瓊樹忽交加。中書君久束髙閣﹐分付添丁塗老鴉。」「郎罷詩書空滿腹﹐生兒且勿問愚賢。眼前卻益公家事﹐準備頭口算錢。」

黃維翰﹝申甫﹞《甲寅都中感事》詩﹕「鼎湖龍去事倉皇﹐滄海難尋舊植桑。慚愧田橫門下客﹐旁穿塋穴殉先王。」「逡巡北面自稱臣﹐一代雄文托《美新》。不負金川門一慟﹐布衣龔翔汝何人。」《觀劇》云「院本新翻費剪裁﹐一時名角盡登臺。魚龍曼衍天魔舞﹐祗向昆明演劫灰。」「名角」者﹐本言爲有名之腳色﹐班中皆書作「名角」。俗呼出色者爲「尖子」﹐或謂「角」卽「尖」義。又云「撅笛宮墻偸聽得﹐天家多少不凡才。」則直刺諸親貴之登場﹐非比前首別有所指也。

新昌城北有古柏園﹐地極幽僻﹐黃鵬﹝子雅﹞偕紹唐讀書其中。王雅仿陶靖節賦《歸鳥》以見志﹐曰「翩翩歸鳥﹐徘徊於林。蒼松古柏﹐日夕追尋。求而得之﹐實欣我心。爰居爰止﹐樂此淸陰。」「翩翩歸鳥﹐三年不鳴。依棲木末﹐破巢重營。飄然髙引﹐繒繳何驚。餐英飲露﹐一身自輕。」「翩翩歸鳥﹐日對斜暉。遙瞻天路﹐豈不遐思。羅張滿地﹐恐蹈危機。安敢懷遠﹐振翼孤飛。」「翩翩歸鳥﹐中心悠悠。引頸延首﹐好音相求。載瞻載望﹐爰得我儔。𨿽無我儔﹐爰得我遊。」

子雅又有《讀春秋》《談天寶》二律﹕「王綱解紐遽遷東﹐周室衰微列國雄。葛戰爭天地閉﹐河陽巡狩廟堂空。盟洮拜胙猶存禮﹐請隧圍原竟翔功。太息晉齊仍篡奪﹐不堪匡定兩朝中。」「羯鼓西來盡室空﹐十年三道鎭河東。宗祧失守哥楊罪﹐京室收回郭李功。擲器樂工猶殉節﹐屈身勛戚竟卑躬。天心厭亂才三載﹐禍起閨闈刃帳中。」用意蓋亦適稱羿募之比。

魯民歸後﹐置莊田湖渚間﹐日與農人相接﹐居然一野老。名其莊曰願丰。《秋成卽事》云「築室環流水﹐端居稱野人。稻香南北畝﹐茅舍兩三。僮僕皆胼胝﹐先生不捂紳。農夫喜相告﹐脫粟已嘗新。」「蒼茫縱孤眺﹐煙樹遠村多。避世猶人境﹐臨流且浩歌。風帆迥夕照﹐沙鳥弄晴波。荻葦交汀嶼﹐野塘開芰荷。」「抱膝南檐下﹐涼迎水面風。土階縈野艸﹐竹壁喞秋虫。雙槳來漁艇﹐橫鞭過牧童。虛堂亦倉積﹐生事足三冬。」「野曠月無礙﹐光涵夜不沈。百煩滌秋爽﹐萬籟寂更深。休問元龍气﹐誰爲《梁父吟》。斗杓余北望﹐露下一披襟。」情懷景物﹐大似少陵之居蜀江﹐非復臯夔夙抱。其在吏部與計典﹐有句云「愁心書考羣空馬﹐無計屯恩爵爛羊。」迄今誦之﹐猶發當時仕途之嘆。

乙卯三月﹐紹唐至湖上退廬﹐遲予未至﹐見寄云「萬種傷心事﹐傷心只在心。解人惟見汝﹐避祿早歸林。但倚書爲命﹐寧愁突不黔。他時徵野史﹐應向魯溪尋。」「細數南州彥﹐誰居第一流。吾儕姑自勉﹐碩果聽天畱。未息巴人訟﹐方懷漆室憂。足音終寂寂﹐垂涕望髙丘。」持盒次韻和之﹕「可惜東湖水﹐知君小住心。徐亭荒瓦礫﹐﹝自注﹕二月一夕大雷雨﹐孺子亭全傾圮。﹞蘇圃接花林。魚尾垂垂赤﹐烏頭故故黔。一春風雨裏﹐差喜數招尋。」「魯溪有逸上﹐所住共江流。積雨暫時歇﹐孤村何事畱。閒知魚鳥樂﹐老剩稻粱憂。聞說翠微好﹐吾儕可一丘。」予之近況﹐「魚鳥」二句頗爲道出。時有日本之難﹐已宣戰期﹐國內震恐﹐旣仍歸好﹐持盒復次「黔」韻﹐詠《新霽》云「意外得新霽﹐冥冥蒼昊心。余云戀平野﹐羣鳥保芳林。剩可忘哀樂﹐何當較哲黔。勞歌暫濡﹐世亂日相尋。」「余云」一聯﹐寫盡一時上下心事﹐卽詠新霽﹐亦爲佳句。

黨部將解﹐猶有角爭權利﹑悻悻不已者。持盒詠《斗雀》況之﹕「爭端生飲啄﹐蠢蠢本無朋。已覺羽毛挫﹐翻矜爪觜能。未堪登鼎俎﹐幸與外弓繒。平昔穿人屋﹐吾猶不爾憎。」

艸夫得麓樵書﹐以蓮﹑淸諸伶在滇來告。賦二絕寄答﹕「凝碧歌殘五殿涼﹐中原鼙鼓幾滄桑。天南一別無消息﹐翻幸才人謫夜郎。」「遠向昆明演卻灰﹐宣南寧憶舊歌臺。杜撞自是憐身世﹐卻爲龜年灑涕來。」

●卷三

侍郎寶廷﹝竹坡﹞典閩試回﹐中途納江山船女。旣覆命﹐卽自劾罷。或謔之曰「宗室八旗名士艸﹐江山九姓美人麻。」江山船惟桐﹑嚴九姓﹐自明隸樂籍。侍郎負才﹐在宗室中與祭酒盛昱齊名。侍郎尢慷慨言事﹐嘗上疏痛陳時局之艱﹐云「元亡猶可北歸﹐國家若亡﹐並不得如元﹗」後竟以徉狂死。祭酒初無子﹐不以爲意﹐曰「吾卽有子﹐亦終於滅亡人手。」數十年間﹐宗室之具有遠識者﹐獨此兩人。皆長於文學﹐故道徳之次﹐文學爲足貴也。

宗室例皆四品系黃帶﹐不學無識而長於酬對。京師爲之語曰「胸中烏黑口明白﹐腰下鵝黃頂暗藍。」不獨屬對之工﹐實無一字不切。嘗有太息爲予言者曰「吾滿洲王气﹐前人發泄已盡。今八旗之人﹐但一著衣冠﹐則神志沮喪﹐不久當胥爲隸役﹐質性已近之矣。」

阮尙賢﹝鼎南﹞﹐越裳遣民﹐其父嘗與範尙志來乞師。癸丑夏﹐遊燕都﹐出所箸《南枝集》﹐中有句云「豈知秦檜和金計﹐難遂包胥復楚心。」蓋於越法之戰致憾於合肥者深矣。「椎秦已破千金產﹐佐宋難憑半部書」﹑「十年未遂殲仇志﹐猶自吹簫學子胥」﹐則辛亥旅晉所作。若「石馬園林秋艸冷﹐銅駝宮闕夕陽沈」﹐尢悲壯蒼涼。

先大夫生平交遊﹐惟許彭澤周逢春亮齋先生。予角時獲聆先生與友人一律﹐今忘其首句﹐詩云「�������﹐一年兩度慘徵衣。江湖作客君猶慣﹐風雪漫天我未歸。晏歲情難忘故里﹐倦遊心儻念慈闈。周南畱滯成何事﹐況復歡場有是非。」深得溫柔惇厚之旨。別十二年﹐晤先大夫於章門﹐初面卽曰「予未從賊﹐可以見吾故人。」先大夫贈之句云「漫悼多生逢浩卻﹐且欽名教得完身。」不知今日有幾人能具此心肝也。

「打冰人喚渡﹐呵凍客爭程。」丰城楊彜﹝竹薌﹞《歲暮赴金壇》作。予所知﹐獨其有古烈士風﹐今沒已三十餘年矣。存此以志亡友之感。居今日﹐尢不能不遐思其人。

吾邑熊鏡心﹐稱龍沙子﹐貫澈三教﹐迹近道流。咸同間孝廉﹐晚爲學官﹐不知所終。有詩云「看盡江河同是水﹐鏟除星斗不爲天。何時鑄出陰陽鏡﹐照徹軒皇未出先。」人惟驚其奇辟﹐不知一言道之歸﹐一言其著﹐又言必從源頭上觀。孟氏所謂「觀水有術﹐必觀其瀾。」堯之則天無名﹐必曰煥乎其有文章。無六經刪定﹐亦無以見宣尼。內典丹書﹐不過羲文枝葉。道妙之奧﹐正未易索解人。

新建範金鏞﹝藕舫﹞﹐性癖丹靑﹐善仕女﹐尢工寫生。於花卉艸虫皆取其眞者置案上﹐細察其紋理﹐纖毫畢數。聚蝶至百餘種﹐故獨絕﹐有「範蚨蝶」之稱。早歲成進士﹐晚由禮部攺選雲南知縣。棄官歸﹐仍日伏几﹐寒暑不輟﹐長髯粗服﹐直一老畫士耳。詩好用俗語﹐涉趣致諷﹐嘗自題《鍾馗》云「老鍾事事都隨便﹐見鬼如何就認眞。」又云「帽破袍穿靴脫兜﹐一條頑鐵豈吳鉤。只因幻出奇窮相﹐行過寒林鬼縮頭。」亦飽經世態而然。

樂平彭若梅﹝鶴儔﹞﹐自稱翥山女子﹐工詩善畫﹐隨其師藕肪至京﹐予假別墅居之。饋一扇﹐畫折枝菊花﹐題云「人間煙火隔籬笆﹐怪底詩淸爲飲茶。歸去莫嫌三徑冷﹐先生原是傲霜花。」予置不用。或問之﹐曰「愧此詩耳。」《題謝文節公祠》云「萬事無如一死難﹐忠臣猶是宋衣冠。陔蘭何幸依祠宇﹐爲語名流著眼看。」《法源寺看牡丹》云「妝點精廬補化工﹐此花何事殿春紅。人間富貴渾如是﹐都在瞿曇一笑中。」富貴之後﹐衰敗隨之﹐故牡丹開過﹐春韶卽暮。眼前盛衰之理﹐前人竟未道及。忠臣祠宇﹐依附猶榮﹔名流墮落﹐艸木不如。謝公聞之﹐必重發曹娥之嘆。《和伯琴去燕》云「寒雁相逢都是客﹐香巢零落總成泥。」當時蓋以自傷﹐今則蕩婦孤臣﹐同聲墮淚已。

嘗道出長江﹐遇梅子肇﹐偶話金陵舊遊﹐及妓玉蘭。子肇云「僅一侍飲﹐近隔十年﹐尙憶之耶﹖」因口占絕句答之﹕「記得妝成走馬催﹐憑肩斜倚五葳蕤。襄王一夢猶堪憶﹐何況分明顧曲來。」右軍所謂「向之所欣﹐俯仰之間﹐已爲陳迹﹐猶不能不以之興懷」﹐此所以爲右軍﹐而不能爲王惇﹑褚淵輩所爲也。申甫《寄職方同僚》云「沈沈況是十年事﹐一宿空桑尙有情。」與此意正同。

申甫復有句云「千金枉說求枯骨﹐十載驥膦地上行。老兵識字渾無用﹐洗滌河山要霸才。」四野羅賢而英雄困沒﹐古今一轍。昔唐陳陶云「莫道羔裘無壯節﹐古來成事盡書生。」然削平大難﹐以書生從事者一僅見諸咸同間﹐實皆賴霸才﹐特致太平則仍待書生耳。《贈良弼》云「可憐一代連城璧﹐多少庸夫按劍看。」予謂良弼無過人之職﹐而負气陵物﹐卒於殺身取敗﹐按劍之來﹐所自召也。

申甫勇於任事﹐以職方主事﹐隨東督徐世昌出關。黑龍江巡撫周樹模﹐其會試房師也﹐深器之。調署呼蘭府﹐政聲甚著﹐屢膺薦牘﹐遂攺郡。嘗以詩送民政司趙淵入觀﹐云「四面有歌皆楚些﹐中原無使主齊盟。」淵頗有邊望﹐周忌之。及守龍江﹐與淵益相得。周憤然謂其背己﹐左右因贊之曰「詩謂『四面楚歌』者﹐刺公之用鄕人也。」乃大怒﹐劾之落職。時自請升擢之奏甫入﹐小人反覆之速﹐其難事蓋如此。先有《擬古意》寄予﹐云「處姊未適人﹐阿妹已遠嫁。爲言作婦難﹐姑多尢可怕。」當不料可怕者乃出其寵姑。

寧愚居靑島﹐詩思大進。《題劉伯紳雙松一石圖》云「木落巖枯萬象更﹐丈人猶有歲寒盟。爲憑尺澤通雲气﹐來聽蒼龍作雨聲。」「傾廈難支砥柱孤﹐得完貞介亦眞吾。虛名底事陳秦誤﹐三品封階五大夫。」「窟宅煙霞友薜蘿﹐陶觴米肪盡婆娑。磨磐盤錯渾閒事﹐擺落林慚澗愧多。」「皮骨淸寒劫火遺﹐漸看堅瘦亦支離。東園艸沒南山矸﹐塡海參天可有期。」《題野中尉氏放牛圖》云「偶隨紫气度幽關﹐細艸南山雨露安。一飯功成秦百里﹐未須縱火艷田軍。」「丘山犀首重威名﹐壯志爲犧气尙橫。鞭弭乍收還牧圉﹐都從鬥虎識餘生。」「鼻繩袖手兩忘機﹐刀劍今爲買犢資。但使萊蕪能作牧﹐文犀安取貢黃支。」「靑莎一笛晚晴風﹐相奪蹊田事總空。邇解任人呼我意﹐三千蒼兕那爭雄。」尉氏﹐徳人﹐蓋丑生﹐故爲圖以自寫﹕野中﹐日本人。《遊金陵愚園小飲﹐期所約不至﹐用艸夫韻﹕》「鈍帆望斷馬當風﹐借眼河山亦鏡中。艦外聽癡類鶴﹐酒酣拔劍技屠龍。十年水木衰榮夢﹐百轉蓬沙譎蕩蹤。淚灑江東王气歇﹐夕陽寧爲鄧林紅。」此詩極爲艸夫所賞﹐腹聯逼眞山谷﹐末句頗自省悟。

紹唐《感事》云「旗鼓中原角兩雄﹐一畱江左一山東。不扶靈武興龍業﹐縱作淮陰亦狗功。書史恨無麟筆直﹐論材終覺馬羣空。建安多少新人物﹐盡在先朝白簡中。」

偶檢篋中﹐得申甫《哭塗步衢鈍庵》詩五首﹐錄其二﹕「出關橫短策﹐訪我遼河濱。慷慨從軍作﹐艱危報主身。溪鳶飛站站﹐穴鼠磔頻頻。五國城邊月﹐秋宵爾倍親。」「軍容方奏凱﹐病骨已支。饋藥書頻奇﹐歸舟信緲茫。策勛余戰伐﹐憎命豈文章。犀角諸兒異﹐楹書好護藏。」初﹐申甫因予始識鈍庵﹐在京同腐宅﹐故有句云「曾推公瑾宅﹐共友信陵君。」後鈍庵由內閣中書攺宮黔南﹐方以剿匪功膺薦擢﹐旋被議﹐遂入提督張勛幕﹐深爲倚任。時張統軍吉林﹐申甫守呼蘭﹐相遇於邊塞。未幾﹐鈍庵病歸﹐遂下世。鈍庵堅果精密﹐能軍事。張駐徐州﹐軍威爲天下所歸。使鈍庵在﹐則幕中不至乏才﹐有爲當不遽敗。讀斯作﹐爲之慨然。

麓樵奇迹京師﹐艸夫謂其「酸鹹殊俗﹐十年絕迹歡場﹐只結習未除﹐間與落花徜徉﹐近尢多白頭宮女之感」。錄寄其《贈女伶菊芬之普陀禮佛》云「杜陵昔飄泊﹐江湖兩鬢皤。旣嘆李娘舞﹐復感楊氏歌。嗟我值世變﹐沈憂顧如何。昨年乃遇女﹐老眼一揩摩。一聲唳鸞鶴﹐羽衣降素娥。迆邐無行地﹐冷然度銀河。有時著戎服﹐紫巾五文靴。將軍自天下﹐樓船橫碉戈。不圖久病夫﹐奮臂頓痊瘥。豈眞神化人﹐可以祛煩苛。一旦忽傳語﹐頂禮之普陀。我謂心卽佛﹐焉用遠適佗。客言女少小﹐中經憂患多。生父旣早世﹐隨母頻奔波。𨿽得善歌舞﹐盛名日巍峨。女意終不懌﹐晨夕雙蛾。南海早矢願﹐匪敢比優婆。願言懺夙孽﹐奉母老巖阿。我聞心歡喜﹐女見信非訁爲。錦衣和玉貌﹐人間一剎那。況乃生今世﹐直入捺落迦。大士觀自在﹐金身長不磨。翠竹黃花中﹐妙音送頻伽。女性夙聰悟﹐奚待棒與訶。點首應微笑﹐拈花適來過。我尢進一解﹐聊副義切磋。佛法固云大﹐亦恐召羣魔。一念澈樂國﹐跬步墮毯羅。孰言有聖感﹐勿惑基駘它。」光緒戊申﹐予在瀋陽時﹐菊芬﹑菊處同負關外盛名。杜云卿尢聰慧﹐嘗於座中談京邸事﹐亡國之徵﹐有見諸其言者。讀麓樵詩﹐回憶當時﹐覺紅拂之流﹐去人不遠。

丙辰三月二十八日夜﹐夢過市肆﹐見一窩紅燒羊頭﹐羣傭列坐﹐割而食之。袁氏勸進之封﹐何以異此﹗醒而感賦云「夢裏羊頭夢裏侯﹐膻列肆坐羣饕。先生春夢由來短﹐曙色微明雨未休。」

過張定武宅﹐一軍士坐於門﹐督土木工。見予椎結﹐色然起立﹐舉兩巨擘曰「忠臣也。」定武猶心存淸室﹐宜其卒如此。爲口占句云「綱常久已慨沈淪﹐舉世惟知利澤新。上將未忘淸一發﹐老兵猶解說忠臣。」他日予購紙於店﹐店主目予﹐忽慨然曰「如此方對得住自己﹐對得住祖宗。」有面目﹐得不愧此傖卒﹖

魯民省輔於稼溪﹐由崇仁偕往臨川﹐騎一驢極蹇﹐因口占云「莽莽羣山得得蹄﹐蹇驢難策空持。幸無馳騁雄心在﹐曾買牛兒當馬騎。」《簡兮》以譽爲嘲﹐此則厲感於趣。嘗因事入城﹐中途遇村農二人﹐一謂﹕「先生何時赴京﹖」魯民笑而未應。一私語之曰「先生是大淸國臣子。」魯民慨然爲賦絕句﹕「河山破碎剩斯民﹐了了鄕音意倍親。自愧十年空竊祿﹐今名又愧竊淸臣。」予次韻感和云「爭負堂堂大國民﹐安然篡竊事躬親。孰言僻陋田家子﹐尙識亡淸分有臣。」

詩有與事暗合者。埠兒《正月十八日登吳山》絕句﹕「此日吳山說大觀﹐捫蘿拾級躡層巒。風雲未定波濤湧﹐怕上髙峯極目看。」未及終歲﹐浙經變亂三次。《和友人作押杯字韻》﹕「董生經術何堪羨﹐剽竊《春秋》說《玉杯》。」語甚創辟﹐特爲韻故﹐非有所指者。康有爲以《公羊》學倡戊戌之亂﹐語隱若刺之﹐皆暗合也。知詩家之注﹐穿鑿附會者多矣。

達生壽予六十詩五首﹐頗道盡予之身世﹐詩云「千門萬戶彩鐙新﹐知是先生誕降辰。﹝予生元夕後一日。﹞命世有懷期共樂﹐得天本厚自長春。舉頭月照宵逾好﹐婪尾杯傾酒幾巡。試聽連村簫鼓競﹐綏丰猶似太平民。」「全家交慶永團園﹐境遇𨿽窮心自寬。夜雨髙樓開棣萼﹐春風滿院長芝蘭。校書頗似劉中壘﹐避地何須管幼安。洛下機云堪一噱﹐故山無恙足盤桓。」「城西古寺牡丹開﹐五衰曾同晉祝來。富貴春婆三月夢﹐江關逋客十年哀。欲傾囊底安危智﹐誰是興中撻伐才。老驥至今甘櫪伏﹐馳驅未許力虺ㄨ。」「粉署回翔並弟昆﹐樓船局促數晨昏。麻花各拭臨風目﹐幸艸孤存未燒根。齒馬自慚三歲長﹐吻鴟同望九重尊。酒尊茗錳尋前夢﹐手撚霜髭淚暗吞。」「不談導引不逃禪﹐終日垂簾坐破毽。一代文章堪作殿﹐雙流耆舊待成編。徐徐已了向平願﹐薄薄能收下氵巽田。投老得安安便得﹐撫時感事莫愴然。」

●卷四

光緒丁酉七月﹐赴國子監送考。夜半子正﹐城門始開。城洞倚墻懸一監﹐循宮墻道上﹐每數丈內輒立一監﹐宮墻亦懸有蹬﹐隱約微明﹐與疏星相映。街塵未起﹐夜色如水﹐煙籠禁樹﹐殿閣參差。寂寂千門﹐惟車聲相續﹐投北而去。建章風月﹐恍惚前人所詠。車中得句云「自恨官卑無職事﹐五更難得早朝行。」是時禁鑰猶嚴﹐惟啟子城西偏一門﹐仍不通行人﹐朝士之車亦許入不許出。丙午以後﹐則火城徹夜﹐城門不閉。近且並城垣毀之。殘月曉風﹐想惟三數內人相對淒涼宮禁耳。

達生《渡湘江》詩﹕「山與船低昂﹐云共月吞吐。」歐公所謂「難狀之景」。予昔亦有句﹕「山隨船俯仰。」今久不出江湖﹐讀之猶若身在波濤間﹑逆風鼓棹時也。其《罷嘉禾任奇答諸友》云「掖垣仙侶尺書馳﹐都是淮南《招隱》詞。不識中天方鼎鼎﹐巢由心事到臯夔。」末句奇創﹐然可爲深嘆。若其自得﹐則有云「破冢布帆無恙出﹐浮生尊酒墜歡尋。」

舟行往境﹐最可憶者﹐甲午計偕﹐與達生同一小舟。風雪兼旬﹐計偕之舟俱阻鄙陽潮中。旣而同出姑塘﹐上下關津﹐旗帆如織﹐望之皆赴禮部者﹐爲賦云「入春雨雪苦纏綿﹐添得鄱湖水拍天。連日晴開風力緊﹐開頭爭放孝廉船。」庚寅歲暮﹐自景徳鎭歸﹐中途遇雪﹐浩白無際﹐兩岸凍株﹐頓成瓊林玉樹﹐賦云「天公有意添佳興﹐特遣山陰道上行。」二十四日抵饒州﹐入城訪陳如陵﹝酉峯﹞﹐屬小年節﹐畱飲其家﹐卽席感詠云「故人雞黍他鄕重﹐隨例杯筵壯歲難。」蓋陳亦客居於此。夜宿湖中云「家中遙想團年樂﹐夢裹新成送竈詩。」

徳化蔡澤賓﹝公ウ﹞學博﹐沒三十年﹐退廬忽於書肆叢殘故籍中得其手寫詩一帙﹕《擬楊廉夫小樂府體詠史》三十首﹑《讀皇甫士安髙士傳詠》九十一首﹑《章門懷古》六首﹑詠物三首﹐凡一百三十首。恍然作故人於九原﹐相見於隔世。錄其《三國誌髙士》三首﹐《杜微》云「舉主非不賢﹐吾志自髙尙。咄咄杜國輔﹐不答諸葛亮。」《田疇》云「誤認阿瞞好﹐居然荷戟從。黃初如眼見﹐應悔賣盧龍。」《石徳林》云「寒貧復寒貧﹐見人輒拜跪。可憐一片心﹐傲岸孤懷裏。」《詠焦先》云「孝然隱蝸廬﹐了不與世接。咄爾篡奪朝﹐不值目一瞥。古今多逸民﹐塗軌各殊轍。塗轍𨿽則殊﹐可信心源合。」公ウ窮困孤潔﹐履髙士之行﹐故以自況。《詠鶴》云「傲骨生本具﹐淸名舊已聞。如何迷本性﹐低首入雞羣。」則深爲晚節自污者惜矣。

寧愚居島﹐書來必附以詩。秋末言懷﹐又得其《和一山詠雁》四首﹕「暮天荒影斷江洲﹐鍛羽蘆中又幾秋。辛苦風霜南北共﹐隨陽猶說稻粱謀。」「零落江湖尙主賓﹐湘弦繳那相因。生成孤介難爲偶﹐不向冥冥怨弋人。」「浮沈音羽印痕虛﹐嘹唳聲嘶侶漸疏。一陣未成風轉急﹐上林方阻北來書。」「雲霄目斷羽毛丰﹐緲緲前途萬里風。日影亂隨鴉陣黑﹐問天欲借字書空。」劉廷琛﹝幼云﹞避居靑島。諸舊人嘗同事者﹐亦多避荒窮野。寧愚﹑一山﹑商云汀輩輒相依島上。「零落江湖尙主賓」﹐身世猶可少慰﹐未若云表孤冥﹐益增寂寞耳。《奉懷穆如先生》云「飄零白髮冠危﹐老去南雷尙乞師。灰死人心寒窘手﹐萬方一慨欲何之。」穆如﹐前督臣升允也。

《挽子雅》云「世亂悲久生﹐命葉隨風轉。忽聞君耗噩﹐心惻淚仍泫。始因魏伯子﹐臨風屢稱善。繼偕玉川遊﹐古貌識京輦。胸橫气嶽嶽﹐口作語謇謇。彌迆湘流弔﹐慷慨易水餞。壯歲一靑衿﹐偶貢優行選。枝官虱祠曹﹐人棄獨俯僥。𨿽然魯廢禮﹐教向蘇湖闡。勵志革頑傲﹐帖坐噤無辯。大風吹揚塵﹐閒雲亦流捲。苦昧計然術﹐折閱一飽鮮。荒及寸田秋﹐耕隱南山蠍。時有蛀憐夔﹐渺若龍視蜒。百年付甕盞﹐但苦味道淺。文史恣跌蕩﹐丘園髙偃蹇。狂俗走西﹐俠骨傲東辮。方以拙自存﹐咄咄門蘭剪。頗疑天醜正﹐理數互乖舛。由來伯牛疾﹐初嬰亦疥癬。君樂立厭世﹐藥治屏和扁。虛生不如死﹐取捨信能辧。泥洹一路絕﹐義不戀殘喘。萬期一須臾﹐理亦足排遣。只傷拔劍心﹐長風願未展。沈幾觀變定﹐天道或迪顯。胡爲一朝忿﹐瞑焉逝淸沔。矯首士林林﹐險薄習滑Й。奧學與淸節﹐南州幾冠冕。气類孤如此﹐復悼基楨殄。寧都元凶殲﹐一笑情靡繾。不磨亦不滅﹐偸活面有。熊熊文余芒﹐功實踐。孰云馬不羈﹐聖道獎狂狷。冢當要離伴﹐風爲田疇衍。銘君才鈍拙﹐吟苦須斷撚。欲持蓋棺論﹐封石付苔蘚。瞻言《有道碑》﹐將淚灑羊峴。」此詩擇事具史識﹐盡子雅生平。惟「冢當要離伴」二語﹐尙是其少時風槪﹐近則篤志向道。其天資髙卓﹑制行堅苦﹐基楨之任﹐予意亦屬之。子雅死﹐未易見其人﹐誠悼其殄已。

帝遜位五年﹐宗人府署猶存﹐寧愚食俸如故。一山贈句云「一个漢宮新室外」﹐無國而有官﹐蓋亦古今異事。仍得策名舊君﹐實較諸遣臣爲幸。

昔在都中﹐工部胡承諫﹝果臣﹞識一妓﹐貌韶秀﹐然病已不起﹐舊客無一過者。果臣慨以千金納之﹐爭以買駿爲誚。偶訪鶴巢至胡宅﹐因話其事﹐果臣邀入相見。𨿽玉骨柴立﹐風致猶存。予贈以二絕句云「憨兒教見病花枝﹐气屬如絲拜起遲。知是主人難致客﹐暗含喜色上雙眉。」「再世飛瓊報不疑﹐萎紅誰肯檻中移。彥升故舊應無地﹐豈獨長安輕薄兒。」近有所感﹐因憶及之。

「莫向西風怨搖落﹐春來依舊占髙枝。」此麓樵《詠落葉》詩。予以二十字爲作轉語云「落葉下髙枝﹐飄流各滄海。明年靑靑者﹐終無故歡在。」又其《嘲梅》云「孤山處士絕塵埃﹐紙帳蘆簾夢幾倒。何事爭春情太熱﹐雪中故故冒寒開。」

持盒家居﹐營葬地﹐寄其《謁先塋》一律云「歸來始拜南陽阡﹐虛堂神理猶。歷世今成老孫子﹐無邪獨見玆山川。嵐光如媚拄頤笏﹐松韻欲入平生弦。徘徊私叩墓門語﹐陟屺心情非昔年。」不作一尋常哀慕語﹐五十六字中有無限身世事在。山谷詩﹐極刻意爲之﹐不掩鍛鏈之迹﹐然自渾灝﹐其佳處﹐蒼勁中別具隱秀。持盒夙宗山谷﹐此作近之。

艸夫要持盒以詩壽予六十﹐屬與予皆病劇﹐旣幸無恙﹐因寄長篇言懷且補祝云「人生離合紛總總﹐雙鯉尺書歲幾奉。念予春來有好懷﹐童稚尊曇左右擁。維摩說病昔自病﹐身似芭蕉虞不鞏。書來開讀三嘆息﹐我亦稜芩空藥籠。鄕人謝李入鬼錄﹐轉眼牛羊上丘壠。當時果隨二子逝﹐敢望時評判輕重。太歲之神聊戲人﹐龍蛇已過今無恐。升陽迫陰又地震﹐南國煙塵方洞。誰移鰲首戴山根﹐恨與修羅同藕孔。口銜干戚刑天舞﹐俯瞰吾儕如蠛蠓。豈知性命要苟全﹐心事昭昭倚天寵。日中必й或失時﹐聞雞不起非無勇。冰崖雪谷千丈松﹐得壽何嫌稱散冗。髙齋日據槁梧瞑﹐無成與虧弦不動。箸書扃不示人﹐棄筆縱橫已成冢。文字日損至於無﹐過耳春禽與秋螢。老來婚嫁儻身累﹐古籍校譬防目腫。入城爲愛湖上樓﹐晴日西山气髙聳。湖荷未葉水光白﹐坐對玉盤貯銀汞。東頭樂此當頻來﹐莫被Θ犁長梏摹。」魯民困於農事﹐終歲不入城﹐誠有「Θ犁梏萃」之槪。予於文字﹐眞將「損至於無」﹐歲才一二首而已。失時無勇之嘆﹐非其人孰知之﹖眞摯沈痛﹐又脫山谷而近少陵。

彭澤汪國垣﹝辟疆﹞﹐遇於程宅席上。次日謁予﹐未晤﹐有詩云「汐社遣民幾輩存﹐漉巾坐對雨鐙昏。煙蘿刻意心如在﹐江海收身道益尊。彊語文章人共惜﹐卽論世卻我何言。城南躡屣從公處﹐轉覺餘情入酒溫。」「彊語文章」﹐知我者猶未能道及。於此少年﹐不能無感。

湘中前侍禦趙啟霖﹝芷生﹞﹐以《山居》二十首寄退廬。錄其五﹕「澈底渾無用﹐幽棲但苟全。逃名靑史外﹐送日綠蕪邊。播蕩知何世﹐盤桓別有天。予懷自多愜﹐已覺愧林泉。」「萁朔何曾攺﹐柴門亦自珍。當階桐葉長﹐緣圃豆苗新。骯髒仍初服﹐疏狂尙角巾。空山無可語﹐一問爛柯人。」「東軒數武外﹐曲徑接松陰。風雨一相續﹐莓苔如許深。幽尋乘石磴﹐隨意過云岑。莫話神州事﹐浮生亦陸沈。」「不辭來往數﹐野老與園丁。占候諳農諺﹐周旋講《孝經》。天心方緬邈﹐吾道在沈冥。日暮墟煙起﹐樵歌亦可聽。」「舊句畱紅藥﹐前塵過綠槐。倚樓腸易斷﹐支枕夢初回。歷歷看棋局﹐荒荒有釣臺。何須千載後﹐始似鶴歸來。」亂後﹐賢者伏處﹐亦各自得田園之樂﹐要不能無杜陵哀世耳。

都中歌者崔靈芝﹐工《蚨蝶杯》﹐每內廷供奉﹐輒演此出。駕部雷鳳鼎﹝菊農﹞嘗贈句云「十年不作鈞天夢﹐腸斷崔郎《蚨蝶杯》。」壬子秋﹐菊農猶在京﹐都崔重演﹐爲感賦云「行行煤市又斜街﹐五步逢樓十步臺。忍聽崔郎歌此曲﹐故宮新雨落秋槐。」𨿽《凝碧》同情﹐然痛深於右丞已。

復辟敗後﹐菊農自臨川來﹐訪予湖上﹐出其前歲《中秋待月不至賦呈梅盒道人》﹐云「誰道今宵多得月﹐四更月未上紗。微風槐落一片葉﹐小雨桂開全樹花。玉宇瓊樓空有夢﹐人間天上兩無家。癡心坐待云銷盡﹐重把淸光照鬢華。」玉魄乍明﹐壞云重掩﹐恐終不沭淸光之照。又有句云「故山何地容疏放﹐斷髮餘生飲恨長。」予昔賞其《詠菊》云「早歲詩非平淡境﹐後開花似老成人。」孰知晚境轉入怨悱幽傷﹐竟不得趨於平淡耶﹖「北闕遙瞻天子气﹐東山重起帝王師。」李翊煌﹝博孫﹞壽陳彊庵師傅句﹐意固不與宗社之亡也。菊農將歸臨川﹐晤予不及﹐屬熊騰﹝萬松﹞告予載入詩話。且言博孫箸述﹐恐其後人未必能傳﹐存此以見其人。博孫𨿽與菊農同邑﹐官京曹時交不甚深﹐乃倦倦其身後如是﹐古人惇厚之風﹐過此殆不可復見。

光緒之季﹐大臣多挾贓私﹐屏居滬上﹐享繁華聲色之樂。迨及國變﹐王公世族﹑故舊大僚並海內名流充滿津滬﹐爭以租界爲避荒之野。宜黃符璋﹝笑拈﹞大令有句云「禹域九州蠻界好﹐天弧一角客星多。」蓋紀實也﹐語亦戛戛獨造。

邇來國內無事不規步歐日﹐進用率多畱學少年。伯琴《過某氏園林》有句云「共道好花來異域﹐可憐十九不知名。」

魯民喜予人日過願丰莊﹐云「君返衡廬我避荒﹐老年相見不尋常。卽今健在雙逢鬢﹐乘興來遊一葦航。野有《春秋》嚴亂賊﹐世無石勒抗髙光。一尊暫得開懷抱﹐不用題詩寄革堂。」莊居去故村園𨿽只隔八九里﹐然稍偏僻﹐一年中不數見。諸友天涯﹐則惟「落月屋梁」﹑「暮天雲樹」已耳。

持盒近作懷古詩﹐寄《詠顧寧人》一首﹐云「靑史幾大事﹐歷歷有成虧。傷哉亭林叟﹐乃以不爲爲。剪髮走邊塞﹐不遇奇男兒。南北拜諸陵﹐歌詩憤以悲。忠誠苟不如﹐未可托無時。」寧人之時﹐可以不爲﹐而志猶不已﹐故述之以勉。

艸夫奇其《壽質齋和尙》近作﹐云「樓處云根日月長﹐山中一枕幾滄桑。眼看蜃气彌天滿﹐坐悟禪心與世忘。衣缽千年傳法雨﹐樓臺三面起靈芒。趙州別後趕承懶﹐回首懸知兩鬢霜。」注﹕「質齋住萬載靈芒山﹐頻年盛建樓閣。」又《鄭坊舟中阻風》二絕云「萬竅呼號動地悲﹐冥冥陰雨欲昏時。篙工只畏風波險﹐不悟爭途已後期。」「羈旅浮沈一葉輕﹐中流容與百無成。精禽休說塡滄海﹐破浪誰爲萬里行。」用意皆進一層﹐墑切當時事實﹐與紹唐﹑市汊作意各有在﹐此更沈痛。艸夫詩境近進﹐所作益少。

藕舫爲萬松寫所憶﹐近出以屬題﹐爲賦二絕﹐云「翠襟蕭颯倚紅欄﹐桐葉淸陰百尺寒。惆悵別來魂夢斷﹐紫鸞驂路出長安。」「獵火宵殘五柞宮﹐茂陵詞客老西風。分明一片秋云影﹐猶在瓊樓想象中。」

昔遊京西戒壇山﹐中有村僮歌曰「笑嘻嘻﹐把頭低。」只六字耳﹐其乍見相悅之情﹐極陳思﹑徐陵之筆所不能到﹐所謂天籟不可及也。詩之道﹐古聖以之垂教﹐非徒言志﹐將以感人。《三百篇》所以必具三體﹐其中惟「賦」最難﹐如正變諸《雅》﹐始可以觀法。嘗以語艸夫。

魯民讀《詩話》﹐題云「變《雅》而還讀楚《騷》﹐暮天涼月朔風號。一緘碧血千秋在﹐淚灑貞元見汝曹。」「彩筆當年气象幹﹐江湖散發雪漫漫。體裁未始無臺閣﹐安得畱將諫疏看。」「《王風》熄絕有遣氓﹐新室爭埋舊策名。樵唱漁歌仍散見﹐他年詩案不平鳴。」「椎秦復楚恨難平﹐走江關一劍橫。王粲樓頭殘照裏﹐髙風斷雁兩三聲。「坐愁石爛海將枯﹐空有悲歌缺唾壺。節促音哀心萬里﹐杜陵峽夜短檠孤。」「姦魄空誅死後寒﹐孤臣野哭總無端。珠璣綰出興亡事﹐天寶談來鼻已酸。」「荷芰新裁埽薜蘿﹐西風夢繞楚江波。美人不自傷憔悴﹐寄遠頻聞苦語多。」「外服王臣上國光﹐賫裝橐筆已神傷。老兵傖卒田家子﹐觸緒能畱墨數行。」「彈淚飛卿本事詩﹐南朝金粉妒胭脂。舞衫歌扇邀相見﹐已付山陽笛裏吹。」「爲憐死覓驚人句﹐彈指滄桑兩鬢絲。收合晨星聚魂魄﹐傷心無復晚唐辭。」

●續編

近人於門際置鈴索通內以代傳呼﹐不知古人已先有之﹐東坡詩﹕「晨起不待鈴索掣。」

袁項城葬故里﹐僭稱「袁林。」或過而弔以詩﹐入京後﹐讀者爭和之。魯民爲其門人徐生次韻作易原字一聯﹐云「盡有牛羊上丘壠﹐也曾螻蟻夢中原。」大爲眾擊賞。覃兒《庚申入京重遊萬姓園感賦》云「西山自昔宸遊地﹐王孫池館遠朝市。十載重來感萬端﹐臨春結綺思空系。驅車迆邐出城﹐道旁官柳長風煙。平林依舊郁蒼翠﹐藻畫桁稅生微塵。曲徑縈紆尙能識﹐夾籬花片仍繽紛。頻年江表著遊屐﹐多少春光等閒擲。艸綠瀛洲又幾時﹐斜陽滿院皆陳迹。海譯山驅駿有聲﹐揭來百獸舞升平。無端催換紅羊卻﹐千羽階前列未成。數株古柏錚如鐵﹐權蚜幾度經霜雪。亭樹欹傾半就荒﹐靑靑負汝後凋節。花間取酒恣明媚﹐遊人合少新亭淚。聊與王孫進一邑﹐我今拚作髙陽醉。醉後相攜興倍賒﹐擡來松子試新茶。眼前未便風光負﹐應有愁人憶屬車。」景物情抱﹐頗愴予懷。曩昔從宦﹐猶童稚耳。黑庵病沒﹐持盒挽之云「憂世心常結﹐危身病已根。藥寧無妄試﹐人有不亡存。忠義懲浮慕﹐﹝原注﹕君詩『柰何羈旅徒﹐忠義率浮慕』﹞。文章見大原。堂堂一杯土﹐但許長蘭蓀。」「軍府乞師淚﹐良朋急難心。行尋屠狗輩﹐聽老杜鵑音。滄海橫流甚﹐九原霾恨深。當年作商賈﹐何愧顧亭林。﹝原注﹕亭林詩云﹕『稍稍去鬢毛﹐攺容作商賈。』壬予見於天津﹐君問曰﹕『此後何爲乎﹖』予曰﹕『歸老故山耳。』君曰﹕『予將行商於江海間也。』」﹞「十載春明夢﹐寧爲吏隱來。賈生能痛哭﹐方朔故嘲詼。無事頻中酒﹐多情泛愛才。黃鑪不重過﹐鄰笛有餘哀。」「交誼關欣戚﹐一朝分死生。無多如此友﹐何處更輸情。歌詠資濡啕﹐山川阻合並。空憐轉塵尾﹐不復賞琴聲。」「聞說微之病﹐翻憂白也亡。寒鉦了無焰﹐落月解窺梁。天弄吾寧脫﹐星災子竟當。遲將書一紙﹐酬與淚千行。﹝原注﹕予自皖病歸﹐頗劇﹐君聞之﹐哭曰﹕『吾友殆死矣。』爲之竟夕不寐﹐死前三日事也。君病則予未聞﹐死後乃知之。﹞」黑庵近歲與持盒論詩甚相得﹐故有「空憐轉塵尾」之慨。「人有不亡存」﹐亦知己之言。顧其性行之可不亡﹐非世人所知﹐獨可存其文字耳﹗「多情泛愛才」﹐自謂得其神髓﹐乃指其時眷歌伶﹐藉以遣興言。五詩賅總黑庵生平。當下筆時﹐惟恐一字不眞。寄予猶再三相訊。但見心肝傾吐﹐非交深如兩人﹐不能哀摯至此。

讀《願丰莊記》﹐寄題云「買田葭畔﹐結屋楊林中。於才良不遇﹐於道未爲窮。少誦《荊軻》詩﹐晚愛《桃源記》。蠻觸所不爭﹐一片淸涼地。君非忘世者﹐悃悃憂民衷。功名出山云﹐所不得者龍。諸葛靜遠人﹐袁劉視如鼠。艸廬無疑扉﹐但詣老龐語。把茅坐南面﹐睥睨吞江湖。問富數以對﹐門前萬鷗鳧。垂釣寒溪流﹐幾日到君所。試酌夷春茶﹐風味亦不苦。」此詩視韋孟爲超﹐較陶公則爽﹐在持盒別爲一境﹐亦《莊記》有以動其興也。與魯民相識半生﹐此爲通詩之始。

恭王久居靑島﹐與諸遺臣皆相得。壬戌之冬﹐以島收回﹐將避之他境。或傳其一詩云「冬事蕭條斗轉樞﹐海山入夜北風粗。下簾猶覺餘寒重﹐多少哀鴻泣路隅。」詩亦尋常﹐然而有卹民之心。次﹑三言外凜乎慘然﹐知有亡國之悲者﹐宗室特王一人耳。

宣統二年﹐巡撫馮汝駿奏攺友教書院爲審判廳﹐以予言而止。本澹臺子羽祠也﹐舊嘗假居﹐空閒淸寂。今用爲商團﹐以鳩費故﹐招致北方雜樂鬻技於內。歸十一年﹐都技感事﹐爲賦云「一書曾與保馨香﹐祠宇𨿽存俎豆荒。猶記當年淸境在﹐中宵水鳥嘎驚霜。」「銀片丁錚曲句淸﹐重聞方樂北來聲。淒涼一段梨花鼓﹐聽入孤臣耳倍明。」大鼓曲傳於山左﹐以銀片節之﹐曰「架花大鼓」﹔以拍板節者﹐謂之「京音大鼓。」魯民和云「坐部勾前立部陪﹐太常鐘虞撥寒灰。人間聲淚拋應滿﹐羯鼓胡琴小忽雷。」「友教風微世巳衰﹐忝依祠宇擁臯比。分明肅拜登歌地﹐忍讀淒涼奏伎詩。」魯民嘗長方言學堂﹐卽所攺友教書院也。

內子沒後﹐不常入夢。癸亥淸明前數夕﹐琿兒忽夢其向人借錢。越日﹐遂攜楮往家埽墓。國變歸來﹐室如懸磬﹐內子備歷其苦。邇時家境殊昔﹐兒亦能具雞豚之養。內子不能待。每對物轍感恩之﹐聞夢益愴然於懷﹐爲賦云「白頭已近百年身﹐靑鬢偏憐舊愛眞。誰道夜臺仍覓債﹐最傷晚歲獨居貧。風生冢墓兒悲木﹐淚隋房攏妾侍巾。思欲報君無處所﹐每因廢箸對盤珍。」

昔時從遊之士﹐年來凋落殆盡。潛樓近遣其家子弟輩相從授經﹐因之來學者日眾﹐斯文庶不終喪。悅而有感﹐得絕句云「斯盡森森綠玉筠﹐舊栽叢竹悵寒津。如今更種新桃李﹐畱取門墻一段春。」

貞木來書﹐告將循世俗﹐與其仲兄舉五十冥壽﹐卽行禪祭。因念偕黑庵官京師時﹐同人有生日會﹐𨿽破涕爲歡﹐而盛筵難再。生年不永﹐死日偏速﹐吾於盧君能無悲悼﹖得五古一首﹕「嗟哉吾盧君﹐死已及撣祭。皇攬五十揆﹐算並冥中紀。初旬之六日﹐月屬春之季。介弟感淒愴﹐與設中庭祀。謹從先王禮﹐亦采世風事﹐兕介九原觴﹐吉守三年。深知哀不忘﹐詎信幽能契。嗟哉吾盧君﹐幾載住燕薊。但心國步艱﹐《小雅》痛幽厲。傷極轉成徵﹐握手笑相視。傾金祓磨蠍﹐辰至醉斯市。照座气騰虹﹐列席香凝綺。明知歡會短﹐遂及天地閉。一散去江湖﹐幾輩生忉利。嗟哉吾盧君﹐幸甫越壯歲。少康猶在夏﹐灌或躬殪。何圖三數子﹐先後溘然逝。應知地下見﹐憤血滿胸臆。感今憶疇昔﹐語盡悲無藝。」

貞木於其兄譚祭後﹐奇詩十章來﹐其最沈痛者數首﹕「人亡關气運﹐身死尙聲名。塵海交遊滿﹐情詞涕淚傾。猶存吾道直﹐豈障巨流橫。一代舍人集﹐艱貞識此生。」此詩一气呵成﹐語語眞切。「不堪垂白母﹐昕夕痛山丘。形瘁心先碎﹐情傷淚暗流。精靈如未昧﹐魂魄諒堪求。後死吾爲累﹐酸辛甚楚囚。」「支離余病骨﹐醫藥自經營。惶惕心難定﹐渾享耳數鳴。課兒揩淚眼﹐奉母抑悲情。靜夜恆無寐﹐哀時更哭兄。」述其住京時二句﹕「酒兵談杜牧﹐天女伴王維。」讀之猶見舍人當年情事。末首「煙結香盒篆」句亦佳。

內子惟視予疾一至京師﹐又嘗言「幸前汝死﹐好與我作一文字。但得過六十。」卒時甫五十有五。檢文集忽憶及此﹐得長句云「本來都識少君賢﹐自道無慚中壘篇。處困每輸心獨壯﹐撰文差慰死能前。未周甲子虧年壽﹐—入部門信宦緣。哀逝已多衰已甚﹐舊情根觸總淒然。」

予居退廬六年﹐校刻《豫章叢書》凡百種。旣蕆事﹐徙居梵云閣﹐時壬戌春仲。入夏﹐避暑匡廬。是年退廬病故﹐祠於所居。以校刻其遺書﹐再徙退廬。有感云「六年白首此閒居﹐別去重來思有餘。碎語莫非聽慣鳥﹐亂堆都是校殘書。主人已往空題木﹐湖水多情尙廬。桐蔭薇藤俱好在﹐紅蕤垂散綠紆徐。」

持盒近篤志閩洛﹐特作《泰山篇》見志﹐云「泰山有絕頂﹐萬古幾人登。常情自慰藉﹐不恥病未能。夢一古道士﹐相邀陟陵峭。揖我謂我好﹐何曾責飛升。靑松翼道列﹐石磴盤層層。目駭中性懦﹐遜謝弗敢承。當前竟截斷﹐有待何時興。從來學仙者﹐其人多气矜。蓬壺跨鸞鶴﹐逍遙安足稱。再拜謝吾過﹐勉哉約行滕。」予讀之多誤會。經其來書解釋﹐謂「學仙多气矜」者﹐乃言狂者進取﹐故爲聖人所與﹕「蓬贏鸞鶴」乃言辭章之工無足取﹐悔從前錯用功力。先是與予論學﹐主張教授門人宜先以程朱之說﹐頗不以予遽授六經爲然。曾答書辧難﹐故誤解以「气矜」指予﹐「逍遙淩虛」形讀經爲過髙。以此見古人之集﹐爲注家誤解者不少也。

《梨花落》者﹐申甫感事之作。序曰「部門大鼓書有《蓮花落》《梨花落》數種。銀姑娘者﹐山東產﹐善唱《梨花落》﹐聲情慷慨﹐聽者肅然攺容﹐其殆別有懷抱耶﹖旅居無聊﹐風雲多故﹐戲爲短句﹐用代彈詞﹐惜不得如銀姑娘者使歌之。」「梨花一樹白於銀﹐接葉移根絢晚春。漫笑輿臺桃與李﹐自家原是寄生身。」「落落風光薄薄雲﹐菊花開後又逢君。自慚墮混污顏色﹐顚倒人間蛺蝶蓑。」「記徙花枝到日邊﹐有人長跪拜花前。人情翻覆花無賴﹐消受春光又一年。」笙歌未歇酒猶溫﹐院落溶溶月色昏。一陣狂風一陣雨﹐連朝怪底不開門。」「攜酒何人爲洗妝﹐一甌蠲渴比瓊漿。丁娘十索花前立﹐不索眞珠索印囊。」持盒和之﹕「縞幫弄水漢江傍﹐遊侶沽春艷洗妝。貢作九仙殿前樹﹐花開花落媚東皇。」「離杯未許醉如泥﹐粉頰微渦帶雨啼。前度鵑聲猶在耳﹐又聽門外玉驑嘶。」「偶憑風力上文茵﹐還被遊蜂戲蝶嗔。一樣李花可憐色﹐相隨飄蕩綠楊津。「香雲夢醒戀瑤池﹐欲待淸秋子滿枝。輸與五官消夏品﹐寒泉瓜李薦南皮。」申甫作趣而切﹐和作稍深婉。此詩本不入集﹐蠛蠓之爲﹐非所寄慨﹐聊與存銀姑娘耳。其事其人﹐恰比沿門之唱﹐雅語出之﹐失詩旨矣。

育兒在安慶遇馬伶之父。居京時甫十二歲﹐隔十數年矣﹐猶相識﹐殷殷話舊。時惟攜一坤伶﹐其幼女也﹐名噪甚。詢蓮﹑淸諸人﹐則皆分散。昔艸夫最眷蓮﹑淸﹐寧愚亦有所鍾。馬爲回回﹐與飲﹐必教門酒家。艸夫往歲入京﹐匆匆一醉﹐猶必覓其舊座。艸夫沒已三年﹐寧愚復新逝﹐聞之愈不勝山陽之感。灑涕成句云﹕

風塵飄泊老伶工﹐淮海無端座上逢。濁世翩翩還識得﹐宣南門巷舊兒童。

相隨非復孟才人﹐袍笏爭憐小妹新。一段興亡天寶事﹐舞衫淒絕舊精神。

輕裘持贈走倉皇﹐重醉旗亭黯自傷。誰共長淮秋夜月﹐尊前垂淚話盧郎。

迢遞寒空雁侶疏﹐西風又報落髙梧。當時席上今誰在﹐剩有眉山大小蘇。

