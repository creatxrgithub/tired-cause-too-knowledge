升庵詩話明楊愼○重編升庵詩話弁言《升庵詩話》﹐自明以來無善本。有刻入升庵文集者﹐凡八卷﹔﹝自五十四卷至六十一卷。﹞有刻入升庵外集者﹐凡十二卷﹔﹝自六十七卷至七十八卷。﹞有入《丹鉛總錄》者﹐凡四卷﹔﹝自十八卷至二十一卷。﹞《函海》又載其十二卷及補遺三卷。此詳彼略﹐此有彼無﹐前後異次﹐卷帙異數。其字句之訛﹐則各本皆然。魯魚亥豕﹐往往不能句讀﹐殆皆仍其傳寫之誤耳。明刻書夙以多訛聞﹐玆復益以傳寫之誤﹐升庵嘉惠後學之心﹐後學其何以領悟邪﹖升庵淵通賅博﹐而落魄不檢形骸﹐放言好僞撰古書﹐以自證其說。﹝如稱宋本《杜集麗人行》中有「足下何所有﹖紅蕖羅襪穿鐙銀」二句﹐錢牧齋徧檢各宋本《杜集》﹐均無此二句。又如岑之敬《棲烏曲》載《樂府詩集》﹐有「明月二八照花新﹐當壚十五晚畱賓」之句。升庵截此二句﹐添「回眸百萬橫自陳」一句﹐別題爲岑之敬《當壚曲》。又如李陵詩有「紅塵蔽天地﹐白日何冥冥」二句﹐下闕﹐見《古文苑》﹐見《文選》李善本《西都賦注》。《升庵詩話》備載全詩﹐下多十二句﹐云出《修文禦覽》。此書亡來已久﹐殊不可信。以文義考之﹐「白日何冥冥」下﹐何得遽接云「招搖西北指﹐天漢束南傾」邪﹖又載七平七仄詩﹐七平如《文選》「離飛綃垂纖羅」﹐今考傅武仲舞賦﹑《古文苑》《文選》﹐皆云「華飛綃雜纖羅」﹐不言「垂纖羅」也。凡此種種﹐皆失之僞撰。又如稱渤海北海之地﹐今哈密扶余﹐中國之滄州景州名渤海者﹐蓋僑稱以張休盛云云。不知哈密在西﹐扶余在東﹐絕不相及。滄景一帶﹐地皆瀕海﹐故又有瀛州瀛海諸名﹐謂曰僑置﹐殊非事實。又「香雲」「香雨」﹐並出王嘉《拾遺記》﹐而引李賀元稹之詩﹐又以盧象「雲气杳流水」句﹐誤爲「香」字﹐此亦其引據疏舛處。﹞王州譏其求之字宙之外﹐而失之耳目之前。陳耀文且有《正楊》之作以詆之﹐後學或引以病升庵。然升庵之才器﹐實在有明諸家之上﹐瑕玷𨿽多﹐而精華亦復不少﹐《四庫提要》謂求之於古﹐可以位置於鄭樵羅泌之間﹐後學棄其瑕砧而取其精華可也。余讀升庵集﹐仰其爲人。會有《歷代詩話續編》之刻﹐爰搜集各本﹐詳加校訂﹐訛者正之﹐復者刪之﹐缺者補之。至其僞撰之句﹐則原之以存其眞﹐據其題中第一字之筆畫數﹐攺編一十四卷﹐自謂較各本爲善矣。割裂古人書﹐世所詬病﹐若《升庵詩話》之散如盤沙﹐不割裂無以得善本﹐而或者升庵嘉惠後學之心﹐反以余之割裂而顯也。敢以質諸當世君子。中華民國四年冬﹐無錫丁福只識。●卷一○一笑杜詩「一箭正墜雙飛翼」﹐黃山谷注作「一笑」﹐蓋用賈大夫妻射雉事也。○九字梅花詩元天目山釋明本中峯有《九字梅花》詩云「昨夜西風吹折中林梢﹐渡口小艇滚入沙灘初坳。野樹古梅獨臥寒屋角﹐疏影橫斜暗上書窗敲。半枯半活幾个ㄓ蓓蕾﹐欲開未開數點含香苞。縱使畫工奇妙也縮手﹐我愛淸香故把新詩嘲。」池南唐文薦﹝﹞謂余曰「此詩不佳﹐影不可言敲。又後四句有齋飯酸餡气。」屬予作一首﹐乃品占云「玄冬小春十月微陽回﹐綠萼梅蕊早傍南枝開。折贈未寄陸凱隴頭去﹐相思忽到盧仝窗下來。歌殘《水調》沈珠明月浦﹐舞破山香碎玉淩風臺。錯恨髙樓《三弄》叫云笛﹐無柰二十四番花信催。」近觀盧贊元《酴花》詩云「天將花王國艷殿春色﹐酴洗妝素頰相追陪。絕勝濃英綴枝不韻李﹐堪友橫斜照水攙先梅。瑤池董雙成浴香肌露﹐竹林嵇叔夜醉玉山頹。風流何事不入錦囊句﹐淸和天气直拘靑陽回。」亦九字律也。詩亦有思致﹐以李花爲不韻﹐甚切體物﹐前人亦未道破者。○人日梅詩李君玉《人日梅花》詩﹕「半落半開臨野岸﹐團情團思媚韶光。玉鱗寂寂飛斜月﹐素手亭亭對夕陽。」亦有思致。「玉鱗寂寂飛斜月」﹐眞奇句也﹐「暗香浮動」恐未可比。○十字平音唐詩﹕「三十六所春宮殿﹐一一香風透管弦。」又﹕「綠波東西南北水﹐紅闌三百九十橋。」又﹕「春城三百九十橋﹐夾岸朱樓隔柳條。」又﹕「煩君一日殷勤意﹐示我十年感遇詩。」陳郁云「十音當爲諶也﹐謂之長安語音﹐律詩不如此﹐則不葉矣。」○十樣鸞箋韓浦詩云「十樣鸞箋出益州。」《成都古今記》載其目﹐日深紅﹐曰粉紅﹐曰杏紅﹐曰明黃﹐曰深靑﹐曰淺靑﹐曰深綠﹐曰淺綠﹐曰銅綠﹐曰淺云﹐凡十樣。又有松花﹑金沙﹑流沙﹑彩霞﹑金粉﹑桃花﹑冷金之別﹐卽其異名。又《蜀志》載﹐王衍以霞光箋五百幅賜金堂令張﹐霞光卽深紅箋也。又有百箋﹐以其幅長可寫百韻詩爲名。其次學士箋﹐則短於百韻焉。○七平七仄詩句「吐舌萬里唾四海。」﹝宋玉《大言賦》﹞「七變入臼米出甲。」﹝緯書﹞「一月普見一切水﹐一切水月一月攝。」﹝佛經﹞「離飛﹛髟肖﹜垂纖羅。」﹝《文選》﹞「梨花梅花參差開。」﹝崔魯﹞「有客有客字子美。」﹝杜﹞○七經詩集句之始晉傅咸作《七經》詩﹐其《毛詩》一篇略曰「聿修厥徳﹐令終有淑。勉爾遁思﹐我言維服。盜言孔甘﹐其何能淑。讒人罔極﹐有面目。」此乃集句詩之始﹐或謂集句起於王安石﹐非也。○七夕曝衣沈期《七夕曝衣篇》云「君不見昔日宜春太液邊﹐披香畫閣與天連。燈火灼九衢映﹐香气氛氳百和然。此夜星繁河正白﹐人傳織女牽牛客。宮中擾擾曝衣樓﹐天上娥娥紅粉席。舒羅散彩雲霧開﹐綴玉垂珠星漢回。朝霞散彩羞衣架﹐晚月分光劣鏡臺。上有仙人長命綹﹐中看寶媛迎歡繡。毒瑁筵中別作春﹐瑯窗裏翻成晝。椒房金屋寵新流﹐竟气嬌奪得不自由。漢文宜惜露臺費﹐晉武須焚前殿裘。」期此詩﹐首以藻繪﹐終歸諷戒﹐深可欽玩。近刻沈集不載此詩﹐蓋本類書抄合﹐非當日全集也。○八角磨盤《朱子語錄》云「人謂楊億通禪學者﹐以其有『八角磨盤』之句耳。」按《北澗禪師偈》云「六月一日前﹐萬象森羅替說禪。六月一日後﹐八角磨盤空裏走。今朝正當六月一﹐無位眞人赤骨律。金毛獅子解翻身﹐無角鐵牛眠少室。十聖三賢總不知﹐笑倒寒山並拾得。」楊億因演而爲頌曰「八角磨盤空裏走﹐金毛獅子變作狗。擬欲藏身北斗中﹐應須合掌南辰後。」○八詠沈約《八詠》詩云「登臺望秋月﹐會圃臨春風。秋至湣衰艸﹐寒來悲落桐。夕行聞夜宿﹐晨徵聽曉鴻。解佩去朝市﹐被褐守山東。」此詩乃唐五言律之祖也。「夕夜」「晨曉」四字﹐似復非復﹐後人決難下也。東坡詩「朝與鳥﹝一作鳥。﹞鵲朝﹐夕與牛羊夕」﹐二句尢妙﹐亦祖沈意。○丁屈朋斜姜平子﹐天水人﹐仕於苻堅。堅宴君臣賦詩﹐平子詩內丁字直而不屈﹐堅問其故﹐答曰「屈下者不正之物﹐未足以獻也。」堅悅﹐擢上第。此與劉晏朋字未正之對相似。○上番杜工部《竹》詩「會須上番看成竹」﹐獨孤及詩「舊日霜毛一番新﹐別時芳艸兩回春。不堪花落花開處﹐況是江南江北人」﹐「番」去聲﹐但杜公《竹》詩「番」字於義不葉。韓石溪都憲家﹐有蔡夢弼《杜詩注》﹕「上番音上Υ。」蜀名竹叢曰林Υ。《易說卦》﹕「爲蒼Υ竹。」古注﹕「音浪。」○上巳詩王融《上巳》詩﹕「粵上斯巳﹐惟暮之春。」二句古雅。《詩評》﹕四言詩﹐「《三百篇》之後﹐曹植王融」。○上林賦連綿字《上林賦》「垂條扶疏﹐落英幡糸麗﹐紛溶Ω﹛艸參﹜﹐猗犭尼從風﹐瀏蒞﹝B09﹞歙」數句﹐皆言艸木從風之形與聲也。但其用字旣古﹐其音又與俗音不同﹐今略解之。紛溶﹐猶丰茸也。Ω﹛艸參﹜﹐卽蕭森。猗犭尼﹐猶猗那也﹐字一作旖旎﹐又作猗儺。瀏蒞﹐卽流麗。﹝B09﹞歙﹐卽吸。字古作﹝B13﹞﹐見《石鼓文》﹐省寫作﹝B09﹞﹐五臣注遂誤以爲卉字。按《長門賦》「列丰茸之遊樹」﹐謝靈運詩「升長皆丰茸」﹐﹝按謝集「丰茸」實作「丰容」。﹞則紛溶﹑丰茸一也。杜詩「巫山巫峽气蕭森」﹐則Ω﹛艸參﹜﹑蕭森一也。《毛詩》「猗儺其枝」﹐《楚辭》「紛旖旎乎都房」﹐阮籍詩「猗靡情歡愛」﹐則猗犭尼也﹐猗儺也﹐旖旎也﹐猗靡也﹐一也。陶弘景詩「淒切嘹唳傷夜情」﹐趙顏昭詩「流麗鳴春鳥」﹐則瀏蒞與嘹及流麗一也。杜詩「秋風吸吹南國」﹐則﹝B09﹞歙與吸一也﹐字有古今﹐音有楚夏﹐類如此﹐聊舉其略耳。○於薦晃叔用詩﹕「不擬伊優陪殿下﹐相隨《於薦》過樓前。」劉后村曰「晁氏家世貴顯﹐而叔用不肯於此時陪伊優之列﹐而甘隨《於薦》之後﹐可謂賢矣。」伊優事見《東方朔傳》﹐人皆知之。《於薦》事﹐博學者或不知也。按《明皇雜錄》﹕「元宗禦五鳳樓觀宴時﹐命三百里內刺史縣令各以聲樂集樓下。時多以車載樂工數百﹐皆衣文繡﹐服箱之牛皆爲虎豹犀象之狀。魯山令元徳秀惟遣樂工數十人﹐聯袂歌《於薦》而已。《於薦》者﹐徳秀所爲歌也。帝聞異之﹐嘆曰「賢人之言哉﹗」﹝此事亦見《唐書》列傳。﹞宋時聖壽日﹐州縣皆集僧道誦經﹐惟陸象山令儒生講洪範《皇極錫福》一章﹐時議韙之。事與此同。○弓周天順初﹐英廟大獵﹐從官皆戎服弓矢以護蹕﹐應制賦詩。有祭酒劉﹝某﹞詩﹐以「周弓」爲「弓周」。大學生輕薄者帖詩於監門云「獵羽楊長共友僚﹐周弓詩倒作弓周。祭酒如今爲酒祭﹐銜官何以達廷朝。」廣東舉人王佐上詩於劉云「樂羊終是愧巴西﹐許下惟聞哭習脂。豈是先生無好句﹐弓周何愧古人詩。」本爲能得司成之喜﹐劉覽愈怒。後王佐刻其《桐鄕》詩﹐載此首﹐遂大傳其事。○山行經村徑「一徑有人迹﹐到來惟數家。依稀聽機杼﹐寂歷看桑麻。雨濕渡頭艸﹐風吹墳上花。卻驅羸馬去﹐數點歸林鴉。」長孫左輔﹐開元以前人﹐其詩與李適齊名﹐今刻本「左」作「佐」﹐非。○山谷詩黃山谷詩可嗤鄙處極多﹐其尢無義理者﹐莫如「雙鬟女弟如桃李﹐早年歸我第二雛」之句﹐稱子婦之顏色於詩句﹐以贈其兄﹐何哉﹖朱文公謂其詩多信筆亂道﹐信矣。○下落花李太白詩﹕「玉窗靑春下落花。」花已落﹐又曰下﹐增之不覺綴﹐而語益奇。○小姑無郎古樂府《淸溪小姑曲》云「開門白水﹐側近橋梁。小姑所居﹐獨處無郎。」唐李義山詩﹕「神女生涯元是夢﹐小姑居處本無郎。」小姑﹐蔣子文第三妹也。楊炯《少姨廟碑》云「虞帝二妃﹐湘水之波瀾未歇﹔蔣侯三妹﹐靑溪之軌迹可尋。」○小兒拳黃山谷詩「蕨牙初長小兒拳」﹐以爲奇句﹐然太白詩已有「不知行徑下﹐初拳幾枝蕨」之句﹐已落第二義矣。○女狀元女侍中﹐魏元叉妻也﹔女學士﹐孔貴嬪也﹔女校書﹐唐薛濤也﹔女進士﹐宋女娘林妙玉也﹔女狀元﹐王蜀黃崇嘏也。崇嘏﹐臨邛人。作詩上蜀相周庠﹐庠首薦之﹐屢攝府縣﹐吏事精敏﹐胥徒畏服。庠欲妻以女﹐嘏以詩辭之曰「一辭拾翠碧江湄﹐貧守蓬茅但賦詩。自服藍衫居郡掾﹐未拋鸞鏡畫蛾眉。立身卓爾靑松操﹐挺志堅然白璧姿。幕府若容爲坦腹﹐願天速變作男兒。」庠大驚﹐具述本末﹐乃嫁之。傳奇有《女狀元春桃記》﹐蓋黃氏也。○子美贈花卿「錦城絲管日紛紛﹐半入江風半入云。此曲只應天上有﹐人間能得幾回聞。」花卿名敬定﹐丹稜人﹐蜀之勇將也﹐恃功驕恣。杜公此詩譏其僭用天子禮樂也﹐而含蓄不露﹐有風人言之無罪﹐聞之者足以戒之旨。公之絕句百餘首﹐此爲之冠。唐世樂府﹐多取當時名人之詩唱之﹐而音調名題各異。杜公此詩﹐在樂府爲入破第二疊。王維「秦川一半夕陽開」﹐在樂府名《相府蓮》﹐訛爲《想夫憐》﹔「秋風明月獨離居」爲《伊州歌》﹔岑參「四去輪臺萬餘」爲《蔟拍六州》﹔盛小叢「雁門山上雁初飛」爲《突厥三臺》﹔王昌齡「秦時明月漢時關」爲《蓋羅縫》﹔張仲素「亭亭孤月照行舟」爲《湖渭州》王之渙「黃河遠上白雲間」爲《梁州歌》﹔張祜「十指纖纖似筍紅」爲《氐州第一》﹔苻載「月裏嫦娥不畫眉」爲《甘州歌》﹔無名氏「十年一遇聖明朝」爲《水調歌》﹕「雕弓白羽獵初回」爲《水鼓子》﹐後轉爲《漁家傲》云。其餘有詩而無名氏者尙多﹐不盡書焉。○子書傳記語似詩者「美色不同面﹐悲音不共聲。」﹝《論衡》﹞「片玉可以奇﹐奚必待盈尺。」﹝《抱朴子》﹞「兩江珥其市﹐九橋帶其流。」﹝揚雄﹞「生無一日歡﹐死有萬世名。」﹝《列子》﹞「善禦不忘馬﹐善射不忘弓。」﹝《韓詩外傳》﹞「文繡被臺榭﹐菽粟食鳧雁。」﹝《晏子》﹞「日日獻玉衣﹐旦旦進玉食。」﹝《列子》﹞「駿馬養外廏﹐美人充下陳。」﹝《戰國策》﹞「操行有常賢﹐仕宦無常遇。」﹝王充﹞「觸露不扌舀葵﹐日中不剪韭。」﹝古諺﹞「飛鳥號其君﹐鹿鳴求其友。」﹝《楚辭注》﹞「膏以肥自芮﹐翠以羽殃身。」﹝蘇秦﹞「薰以香自燒﹐膏以明自煎。」﹝陳畱父老﹝「良將如收電﹐可見不可追。」﹝《抱朴子》﹞「髙不絕山阜﹐跛羊升其顚。深不絕涓流﹐稚子浴其淵。」﹝牟子﹞「急行無善步﹐促柱少和聲。」﹝王充﹞「孔子辭廩邱﹐終不盜帶鉤。許由讓天下﹐終不利封侯。」﹝《淮南》﹞「髙山尋云霓﹐深谷肆無景。」﹝羊祜《疏》﹞「南遊罔﹛穴良﹜野﹐北息沈墨鄕。」﹝《淮南》﹞「日回而月周﹐時不與人遊。」﹝《淮南》﹞「百里不販樵﹐千里不販樵﹐千里不販糴。」﹝古諺﹞「兩貴不可同﹐兩勢不可雙。」﹝《說苑》﹞「女愛不敝席﹐男歡不盡輪。」﹝《鬼穀子》﹞「禦馬不釋策﹐操弓不反檠。」﹝《家語》﹞「鵲巢知風起﹐獺穴知水生。」﹝《韓詩外傳》﹞「丰屋知名家﹐喬木知舊都。」﹝《呂覽》﹞「井水無大魚﹐新要無長木。」﹝上﹞「餓狼守庖廚﹐餓虎牧牢豚。」﹝仲長統《昌言》﹞「代馬依北風﹐越鳥翔故巢。」﹞《吳越春秋》﹞「荊山不貴玉﹐鮫人不貴珠。」﹝《韓詩外傳》﹞「蠹彖僕柱梁﹐蚊虻走牛羊。」﹝《新序》﹞「靑崖若點黛﹐素湍如委練。」﹝羅含《湘中記》﹞「白沙如霜雪﹐赤巖若朝霞。」﹝上﹞「沿庭對嶽陽﹐修眉鑑明鏡。」﹝上﹞「神邱有火穴﹐光景照千里。昆侖有弱水﹐鵝毛不能起。」﹝《玄中記》﹞「蟪蛄鳴於朝﹐寒づ鳴於夕。」﹝《風土記》秋日﹞「蠅成市於朝﹐景成市於夕。」﹝夏﹞「煦气成虹霓﹐揮袖起風塵。」﹝劉邵《趙都賦》﹞「不寶咫尺玉﹐而愛寸陰旬。」﹝《司馬法》﹞「鼓聲不過閶﹐鐸聲不過閬。」﹝上﹞「鐸以聲自毀﹐膏以明自鑠。」﹝《淮南》﹞「大江如索帶﹐舟船如鳧雁。」﹝《郡國志》﹞「跣跗被商舄﹐重鐸吟詩書。」﹝王充﹞「醴泉有故源﹐嘉禾有舊根。」「白璧不可爲﹐容容多後福。」﹝《左雄傳》﹞「仲尼長東魯﹐大禹出西羌。」﹝《晉書戴叔鸞傳》﹞「明月不妄映﹐蘭葩豈虛鮮。」﹝郭璞﹞「新霽靑陽升﹐天光入隙中。」﹝佛經﹞「日從蒙汜出﹐初樹照無影。」﹝上﹞「隴阪縈九曲﹐不知髙幾里。」﹝《三秦記》﹞「髙樹翳朝云﹐文禽蔽淥水。」﹝應璩﹞「平流鼓怒浪﹐靜樹振驚飈。」「搖木不生危﹐松柏不處卑。」﹝《國語》﹞「遁關不可復﹐亡犴不可再。」﹝《淮南》﹞「一淵不兩蛟。」﹝《淮南》﹞「兩雄不並棲。」﹝《三國誌》﹞○子由四絕句蘇子由《題李龍眠山莊圖》四詩﹐奇景奇句﹐可誦可想。放翁謂子由詩勝子瞻﹐亦有見也。﹝子由四絕句﹐關見卷十四﹐可參觀之。﹞氵祭﹐閩中水名﹐鄭樵號夾氵祭可證。﹝仙遊縣九鯉湖有九氵祭。﹞○三千歌舞許渾《淩臺》詩曰「宋祖淩樂未回﹐三千歌舞宿層臺。」此宋祖乃劉裕也。《南史》稱宋祖淸簡寡欲﹐儉於布素﹐嬪禦至少﹐嘗得姚興從女﹐有盛寵﹐頗廢事﹐謝晦微諫﹐卽時遺出﹐安得有三千歌舞之事也。審如此﹐則是石勒之節宮﹐煬帝之江都矣。渾非有意於誣前代﹐但胸中無學﹐目不觀書﹐徒弄聲律以僥幸一第﹐機關用之旣熟﹐不覺於懷古之作亦發之﹐而後之淺學如楊仲弘髙秉郝天挺之徒﹐選以爲警策﹐而村學究又誦以教蒙童﹐是以流傳至此不巖耳。○三羅詩晚唐江東三羅﹐羅隱羅鄴羅虯也。皆有集行世﹐當以鄴爲首。如《閨怨》云「夢斷南窗啼曉烏﹐新霜昨夜下庭梧。不知簾外如月﹐還照邊庭到曉無。」《南行》云「臘晴江暖鵜飛﹐梅雪香沾越女衣。魚市酒村相識徧﹐短船歌月醉方歸。」此二詩﹐隱與虯皆不及也。○三雅杯劉孝綽詩﹕「共ゼ雲气藻﹐同舉雅文杯。」於志寧詩﹕「俱裁七步詠共傾三雅杯。」句法相似。○三句詩古有三句之詩﹐意足詞贍﹐盤屈於二十一字之中﹐最爲難工。彳扁檢前賢詩﹐不過四五首而已。岑之敬《當壚曲》云「明月二八照花新﹐當壚十五晚畱賓﹐回眸百萬橫自陳。」最爲絕倡。唐傳奇無名氏《春詞》云「楊柳裊裊隨風急﹐西樓美人春夢中﹐繡簾斜卷千條入。」﹝一作《楊妃舞曲》﹐後跋云「三句之詩﹐妙絕古今。」《幽怪錄》所載同。﹞宋謝臯羽《寄鄧牧心》云「杜鵑花開桑葉齊﹐戴勝芋生藥艸肥﹐九鎖山人歸未歸﹖」洪武中詹天瞿《寄山中友人》云「桂樹蒼蒼月如霧﹐山中故人讀書處﹐白露濕衣不可去。」﹝一本有「𨿽佳﹐比之唐人則恧矣」。﹞又《古步虛詞》云「三十六天髙太淸﹐元君夫人蹋云語﹐吟風颯颯吹玉笙。」近日雲南提學彭綱《詠刺桐花》云「樹頭樹底花楚楚﹐風吹綠葉翠翩翩﹐露出幾枝紅鸚鵡。」亦風韻可愛也。刺桐花﹐雲南名爲鸚哥花﹐花形酷似之。彭公此詩本四句﹐命吏寫刻於匾﹐遺其一句﹐復誦之﹐自覺意足﹐乃不更攺。余聞之晉寧侍禦唐池南云。○女郎秦玉鸞憶所歡「蘭幕虫聲切﹐椒廷月影斜。可憐秦館女﹐不及洛陽花。」唐人「玉顏不及寒鴉色」蓋祖此意。○口脂杜子美《臘日》詩﹕「口脂面藥隨恩澤﹐翠管銀罌下九霄。」唐制臘日宣賜脂藥。李嶠有《賜口脂表》云「靑牛帳裏﹐未輟轤香﹔朱鳥窗前﹐新調鉛粉。揉之以辛夷甲煎﹐然之以桂火蘭蘇。」令狐楚表云「雪散凝紅紫之名﹐香膏蘊蘭蕙之气。合自金鼎﹐貯於雕奩。」劉禹賜有《代謝賜表》云「宣奉聖旨﹐賜臣臘日口脂面脂﹐紫雪紅雪﹐雕奩旣開﹐珍藥斯見﹐膏凝雪瑩﹐合液騰芳。」可補杜詩注之遺。○六朝七言律﹝其體不純﹐《寄張禹山》。﹞「蝶黃花紫燕相追﹐楊低柳合路塵飛。已見垂鉤掛綠樹﹐誠知淇水沾羅衣。兩童夾車問不已﹐五馬城南猶未歸。鶯啼春欲駛﹐無爲空掩扉。」﹝右梁簡文《情曲》﹐後二句又作五言也。﹞「長安城中秋夜長﹐佳人錦石搗流黃。香杵紋砧知近遠﹐傳聲遞響何淒涼。七夕長河爛﹐中秋明月光。翳翁塞邊絕候雁﹐鴛鴦樓上望天狼。」﹝右後魏溫子升《搗衣》﹐第五六句又作五言。﹞「文窗玳瑁影嬋娟﹐香帷翡翠出神仙。促柱點唇鶯欲語﹐調弦系爪雁相連。秦聲本自楊家解﹐吳兪那知謝傅憐。愁芳夜促﹐蘭膏無那煎。」﹝右陳後主《聽箏》﹐後二句五言。﹞「舊知山裏絕氛埃登髙日暮心悠哉。子平一去何時返﹐仲叔長遊遂不來。幽蘭獨夜淸琴曲﹐桂樹閉雪濁酒杯。槁項同枯木﹐丹心等死灰。」﹝右隋王無功《北山》﹐後二句五言。﹞○六赤打葉子李洞集有《贈龍州李郎中》﹐先夢六赤﹐後因打葉子﹐因以詩上。其詩云「紅蠟香煙撲畫楹﹐梅花落盡庾樓淸。光輝圓魄銜山冷﹐彩鏤方牙著腕輕。寶帖牽來獅子鎭﹐金盆引出鳳凰傾。徵黃喜兆莊周夢﹐六赤重新擲印成。」六赤者﹐古之瓊﹐今之骰子也。葉子﹐如今之紙牌酒令。鄭氏書目有南唐李后主妃周氏編《金葉子格》﹐此戲今少傳。○六言詩始任云「六言詩始於谷永。」愼按《文選注》引董仲舒《琴歌》二句﹐亦六言﹐不始於谷永明矣。《樂府滿地》尾一解「命如鑿石見火﹐居世竟能幾時」﹐亦六言也。○水寺鐘「夜入霜林火﹐寒生水寺鐘。」張祜詩也。「芳艸漁家路﹐斜陽水寺鐘。」李國用句也。○木綿唐李商隱詩「木綿花暖鷓鴣飛」﹐又王計「紙錢飛出木綿花」。南中木綿樹﹐大如抱﹐花紅似山茶而蕊黃﹐花片極厚﹐非江南所藝者。張勃《吳錄》云「交趾安定縣有木綿樹﹐實如酒杯﹐口有綿﹐可作布。」按此卽今之斑枝花﹐雲南阿迷州有之﹐嶺南尢多。注﹕廣洋有《斑枝花曲》。○井公六博古樂府「井公能六博。玉女善投壺」﹐蓋因井星形如博局﹐而附會之﹐亦詩人」北斗挹酒漿之意也。曹子建詩﹕「仙人攬六著﹐對博泰山隅。」齊陸瑜詩﹕「九仙會歡賞﹐六博具娛神。戲谷聞餘地﹐銘山憶舊秦。」周天子淵詩﹕「誰能攬六著﹐還須訪井公。」庾子山詩﹕「藏書凡幾代﹐看博已千年。」陳張正見詩﹕「已見玉女笑投壺﹐復睹仙童欣六博。」○尹式詩尹式《和宋之問》詩﹕「愁發含霜白﹐衰顏寄酒紅。」杜子美云「發短何須白﹐顏衰肯再紅。」宋陳后山云「短髮愁催白﹐衰顏酒借紅。」皆互相取用﹐各不失爲佳。○弔月錢起詩﹕「月弔啼烏寒鴉起。」李賀詩﹕「李蟪蛄弔月曲欄下。」○仇池筆記《陽關三疊》﹐每句皆再唱﹐而首句不疊。○巴陵贈賈至舍人「賈生西望憶京華﹐湘浦南遷莫怨嗟。聖主恩深漢文帝﹐憐君不遣到長沙。」賈至中書省舍人左遷巴陵﹐有詩云「極浦三春艸﹐髙樓萬里心。楚山晴靄碧﹐湘水暮流深。忽與朝中舊﹐同爲澤畔吟。感時還北望。不覺淚沾襟。」太白此詩解其怨嗟也﹐得溫柔惇厚之旨矣。○孔欣詩南朝孔欣樂府云「相逢狹路間﹐道狹正踟躕。輟步相與言﹐君行欲焉如﹖淳朴久已散﹐榮利疊相驅。流落尙風波﹐人情多遷渝。勢集堂必滿﹐運去庭亦虛。競趨嘗不暇﹐誰肯顧桑樞。未若及初九﹐攜手歸田廬。躬耕東山畔﹐樂道讀玄書。狹路安足遊﹐方外可寄娛。」此詩髙趣﹐可並淵明。欣早歲辭榮﹐不負其言矣。○止觀之義杜詩﹕「白首重聞止觀經。」佛經云「止能捨樂﹐觀能離苦。」又云「止能修心﹐能斷貪愛。觀能修丰盛﹐能斷無明。」止如定而後能靜﹐觀則慮而後能得也。○公冶長通鳥音世傳公冶長通鳥語﹐不見於書。惟沈期《燕》詩云「不如黃雀語﹐能免冶長災。」白樂天《鳥雀贈答詩序》云「余非冶長﹐不能通其意。」似實有其事﹐或在亡逸書中﹐如《衝波傳魯定公記》之類﹐今無所考耳。○日抱無黿鼉韓石溪廷延語余曰「杜子美《登白帝最髙樓》詩云﹕『峽坼云霾龍虎臥﹐江淸日抱黿鼉遊。』此乃登髙臨深﹐形容疑似之狀耳。云霾坼峽﹐山木蟠﹐有似龍虎之臥﹔日抱淸江﹐灘石波蕩﹐有若黿鼉之遊。」余因悟舊注之非﹐其云「雲气陰黯﹐龍虎所伏﹐日光圓抱﹐黿鼉出曝」﹐眞以爲四物矣。卽以杜證杜﹐如「江光隱映黿鼉窟﹐石勢參差烏鵲橋」﹐同一句法﹐同一解也。蘇子《赤壁賦》云「踞虎豹﹐登虯龍﹐攀棲鶻之危巢﹐俯馮夷之幽宮。」亦是此意﹐豈眞有烏鵲黿鼉虯龍虎豹哉﹖○月黃昏林和靖《梅》詩﹕「疏影橫斜水淸淺﹐暗香浮動月黃昏。」《葦航紀談》云「『黃昏』以對『淺淺』﹐乃兩字非一字也。月黃昏﹐謂夜深香動﹐月爲之黃而昏﹐非謂人定時也。蓋晝午後﹐陰气用事﹐花房斂藏﹔夜半後﹐陽气用事﹐而花敷蕊散香。凡花皆然﹐不獨梅也。」坡詩﹕「只恐夜深花睡去﹐髙燒銀燭照紅妝。」宋人《梔子花》詞「惱人以便是夜深時」﹐是此理。余嘗有詩云「曉屏睡夢暖香中﹐花气薰人怯曉風。」亦與此意同﹐蓋物理然耳。○文選生煙字宋人小說謂劉禹賜《竹枝詞》「西春水文﹝一作紋。﹞生」﹐乃生熟之生﹐信是。《文選》謝詩﹕「遠樹曖芊芊﹐生煙紛漠漠。」亦然。小謝之句﹐實本靈運。靈運撰《徵賦》云「披宿莽以迷徑﹐睹生煙而知墟。」○文與句坡公亟稱文與可之詩﹐而世罕傳。《丹淵集》余家有之﹐其五言律有韋蘇州孟襄陽之風﹐信坡公不虛賞也。今錄其數首於此。《詠閒樂》云「晝睡欲過午﹐好風吹牀。溪云生薄暮﹐山雨送微涼。粉裊衣裳潤﹐蘭薰枕席香。歸來閒且樂﹐多謝墨君堂。」《過友人居》云「籬巷隔菇蒲﹐閒扉掩自娛。水虫行插岸﹐林鳥過提壺。白浪搖秋艇﹐靑煙蓋晚廚。主人誇野飯﹐爲我煮秋鱸。」《晚次江上》云「宛轉下江岸﹐霜風繞人衣。翩翩渚鴻壓﹐閃閃林鴉歸。前壑已重靄﹐遠峯猶落暉。孤舟欲何向﹐擘浪去如飛。」《玉峯園避暑值雨》雲﹕「南園避中伏﹐意適晚忘歸。墻外谷雲起﹐檐前山雨飛。興饒思秉燭﹐坐久欲添衣。爲愛東巖下﹐泉聲通翠微。」《極寒》云「燈火宜冬杪﹐圖書稱夜長。簾鉤掛新月﹐窗紙漏飛霜。酒體慚孤宦﹐氈裘逐異鄕。誰知舊山下﹐梅艷滿東墻。」《江上主人》云「客路逢江國﹐人家占畫圖。靑林隨遠岸﹐白水滿平湖。魚小猶論尺﹐鷗輕欲問銖。何時遂休去﹐來此伴潛夫。」《詠梨花》云「素質靜相依﹐淸香暖更飛。笑從風外歇﹐啼向雨中歸。江令歌瓊樹﹐甄妃夢玉衣。畫堂明月地﹐常此惜芳菲。」《詠杏花》云「仙杏一番新﹐妖嬈洗露晨。待妝嫌粉重﹐欲點要酥勻。月淡斜分影﹐池淸倒寫眞。君須憐舊物﹐曾伴曲江春。」此八詩置之開元諸公集中﹐殆不可別﹐今曰宋無詩﹐豈其然乎﹗○文思遲速「相如含筆而腐毫﹐枚臯應詔而奏賦。」言文思遲速之異也。唐人云「潘緯十年吟古鏡﹐何涓一夕賦瀟湘。」書家亦云「思訓經年之力﹐道率一日之功。」○天窺象緯逼杜工部《龍門奉先寺》詩「天窺象緯逼」﹐或作「天闕」﹐殊爲牽彊。張表臣《詩話》據舊本作「天窺」﹐引《史記》「以管窺天」之語﹐其見卓矣。余又按《文選》潘嶽《閒居賦》「窺天文之祕奧」﹐注引陸賈《新語》﹕「楚王作乾之臺窺天文。」杜子美精熟《文選》者也。其用天窺字﹐正文此﹐況天文卽象緯也﹐不但用其字﹐亦用其義矣。子美復生﹐必以余爲知言。○天風海濤趙汝愚詩﹕「江月不隨流水去﹐天風常送海濤來。」朱文公愛之﹐遂書「天風海濤」字於石﹐今人不知爲趙公詩也。○天馬歌《天馬歌》﹕「天馬徠﹐歷無艸。」「艸」卽「皂」字﹐從「﹝A06﹞」從「早」﹐「艸」字可染皂也﹐後借爲「皂隸」之「皂」。「歷」解爲槽櫪之「歷」﹐言其性安馴﹐不煩控制也。師古解爲水艸之「艸」﹐失之。●卷二○夭邪唐詩﹕「錢唐蘇小小﹐人道最夭邪。」又﹕「長安女兒雙髻鴉﹐隨風趁蝶學夭邪。」﹝夭音歪。﹞○不嫁惜娉婷杜子美詩「不嫁惜娉婷」﹐此句有妙理﹐讀者忽之耳。陳后山衍之云「當年不嫁惜娉婷﹐傅粉施朱學後生。不惜捲簾通一顧﹐怕君著眼未分明。」深得其解矣。蓋士之仕也﹐猶女之嫁也﹐士不可輕於從仕﹐女不可輕於許人也。著眼未分明﹐相知之不深也。古人有相知之深﹐審而始出﹐以成其功者﹐伊尹孔明是也。有相知不深﹐確乎不出﹐以全其名者﹐嚴光蘇云卿是也。有相知不深﹐闖然以出﹐身名俱失者﹐劉歆﹑荀是也。白樂天詩﹕「寄言癡小人家女﹐愼勿將身輕許人。」亦子美之意乎﹖○不借軍持陸放翁詩﹕「遊山雙不借﹐取水一軍持。」不借﹐艸鞋也﹐言其價賤不須借也。《古今注》﹕「漢文帝履不借以臨朝。」漢時已有此名矣。軍持﹐淨瓶也﹐出佛經。賈島《送僧》詩云「我有軍持憑弟子﹐嶽陽江裏汲寒流。」○太白懷鄕句太白《渡金門》詩﹕「仍憐故鄕水﹐萬里送行舟。」《送人之羅浮》詩﹕「爾去之羅浮﹐余還憩峨眉。」又《淮南臥病懷寄蜀中趙徵君蕤》詩云「國門遙天外﹐鄕路遠山隔。朝憶相如臺﹐夜夢子云宅。」皆寓懷鄕之意。趙蕤﹐梓州人﹐字云卿﹐精於數學﹐李白齊名。蘇《薦西蜀人才疏》云「趙蕤術數﹐李白文章。」宋人注李詩遺其事﹐並附見焉。《圖經》云「蕤﹐漢儒趙賓之後﹐鹽亭人﹐屢徵不就﹐所蓍有《長短經》。」○太白句法太白詩﹕「天山三丈雪﹐豈是遠行時。」又雲「水國秋風夜﹐殊非遠別時。」「豈是」「殊非」﹐變幻二字﹐愈出愈奇。孟蜀韓琮詩﹕「晚日低霞綺﹐晴山遠畫眉。靑靑河畔艸﹐不是望鄕時。」亦祖太白句法。○太白用徐陵詩徐陵詩﹕「竹密山齋冷﹐荷開水殿香。」太白詩﹕「風動荷花水殿香。」全用其語。○太白梁甫吟李太白《梁甫吟》﹕「手接飛猱搏虎﹐側足焦原未言苦。」蓋用《尸子》載中黃伯及莒國勇夫事﹐而楊子見蕭粹可﹐皆不能注﹐今錄其全文於此。《尸子》曰「中黃伯曰﹕『余左執太行之猱﹐而右搏虎。夫貧窮者﹐太行之猱也﹐疏賤者﹐義之虎也﹐而吾日遇之﹐亦足以試矣。』」又曰「莒國有石焦原者﹐廣五十步﹐臨百仞之﹐莒國莫敢近也。有以勇見莒子者﹐獨卻行齊踵焉。所以稱於世。夫義之爲焦原也﹐亦髙矣。賢者之於義﹐必且齊踵﹐所以服一時也。」○太白用古樂府古樂府﹕「暫出白門前﹐楊柳可藏烏。歡作沈水香﹐儂作博山鑪。」李白用其意﹐衍爲《楊叛兒》﹐歌曰「君歌楊叛兒﹐妾勸新丰酒。何許最關情﹐烏啼白門柳。烏啼隱楊花﹐君醉畱妾家。博山鑪中沈香火﹐雙煙一气淩紫霞。」古樂府﹕「朝見黃牛﹐暮見黃牛。三朝三暮﹐黃牛如故。」李白則云「三朝見黃牛﹐三暮行太遲。三朝又三暮﹐不覺鬢成絲。」古樂府云「郎今欲渡畏風波。」李白雲﹕「郎今欲渡緣何事﹐如此風波不可行。」古樂府云「春風復多情﹐吹我羅裳開。」李反其意云「春風復無情﹐吹我夢魂散。」古人謂李詩出自樂府古選﹐信矣。其《楊叛兒》一篇﹐卽「暫出白門前」之鄭箋也。因其拈用﹐而古樂府之意益顯﹐其妙益見。如李光弼將子儀軍﹐旗幟益精明。又如神僧拈佛祖語﹐信口無非妙道﹐豈生吞義山拆洗杜詩者比乎﹖○五云太中杜詩﹕「五云髙太甲﹐六月曠摶扶。」注不解五云之義﹐嘗觀王勃《益州夫子廟碑》云「帝車南指﹐遁七曜於中階﹔華蓋西臨﹐藏五云於太甲。」《西陽雜俎》謂「燕公讀碑﹐自『帝軍』至『太甲』四句﹐悉不解。訪之一公﹐一公言北斗建午﹐七曜在南方﹐有是之祥﹐無位聖人當出﹐華蓋以下﹐卒不可悉」。愚謂老杜讀書破萬卷﹐自有所據﹐或入蜀見此碑而用此語也。《晉天文志》﹕華蓋在旁六星曰六甲﹐分陰陽而配節候。太甲恐是六甲一星之名﹐然未有考證﹐以一行之邃於星歷﹐張燕公段柯古之殫見洽聞﹐而猶未知焉﹐姑闕疑以俟博識。○五言律起句五言律起句最難﹐六朝人稱謝工於發端。如「大江流日夜﹐客心悲未央」﹐雄壓千古矣。唐人多以對偶起﹐𨿽森嚴﹐而乏髙古。宋周伯弓選唐三體詩﹐取起句之工者二﹕「酒渴愛江淸﹐餘酣漱晚汀。」又「江天淸更愁﹐風柳入江樓」是也。語誠工﹐而气衰颯。余愛柳惲「汀洲采白蘋﹐日落江南春」﹔吳均「咸陽春艸芳﹐秦帝捲衣裳」﹐又「春從何處來﹐拂水復驚梅」﹔梁元帝「山髙巫峽長﹐垂柳復垂楊」﹔唐蘇「北風吹早雁﹐日日渡河飛」﹔張柬之「淮南有小山﹐嬴女隱其間」﹔王維「風勁角弓鳴﹐將軍獵渭城」﹔杜子美「將軍膽气雄﹐臂懸兩角弓」﹔孟浩然「八月湖水平﹐涵虛混太淸」。𨿽律也﹐而含古意﹐皆起句之妙﹐可以爲法﹐何必效晚唐哉﹖伯弓之見﹐誠小兒也。○五言律八句不對五言律﹐八句不對﹐太白浩然集有之﹐乃是平仄穩貼古詩也。僧皎然有《訪陸鴻漸不遇》一首云「移家𨿽帶郭﹐野徑入桑麻。近種籬連菊﹐秋來未著花。到門無犬吠﹐欲去問西家。報道山中去﹐歸來每日斜。」𨿽不及李白之雄麗﹐亦淸致可喜。○五字郭頒《世語》曰「司馬景王命中書郎虞松作表﹐再呈不可意。鍾會取艸﹐爲定五字﹐松悅服﹐以呈景王。景王曰﹕『不當爾耶﹖』松曰﹕『鍾會也。』景王曰﹕『如此可大用。』」沈期詩「五字擢英才」﹐用此事也。解者以五字爲詩﹐誤矣。○元載韓冑杜牧之《河湟》詩曰「元載相公曾下箸﹐憲宗皇帝亦畱神。旋見衣冠就東市﹐忽遺弓劍不西巡。」觀此﹐則載曾謀復河湟﹐史亦不言其事。愚謂元載欲復河湟﹐韓冑欲伐金虜﹐近日夏言欲取河套﹐其事則是﹐其時則非﹐其人尢非也。力小任重﹐鮮不僕﹐信哉﹗況三人者﹐取死之罪多矣﹐一節烏足掩之。○元微之第三歲日詠春風憑楊員外寄長安柳「三日春風已有情﹐拂人頭面稍輕盈。殷勤爲報長安柳﹐莫惜枝條動軟聲。」第三歲日﹐正月初三日也。楊員外名汝士﹐亦詩人。此詩題甚奇﹐可作詩家故事。○元微之唐憲宗挽詞「天寶遺餘事﹐元和盛聖功。二凶梟帳下﹐三叛斬都中。始服沙陀虜﹐方吞邏ュ戎。狼星如要射﹐猶有鼎湖弓。」二凶謂楊惠琳李師道﹐傳首京師﹐三叛謂劉辟李吳元濟﹐斬於都市﹐斯亦近詩史矣。○元朝番書元朝主中國日﹐用羊皮寫詔﹐謂之「羊皮聖旨」。其字用蒙古書﹐中國人亦習之。張孟詩云「鴻再剖一天地﹐書契復見科斗文。」張光弼《輦下曲》云「和寧沙中撲﹤辶敕﹥筆﹐史臣以代鉛槧事。百司譯寫髙昌﹐龍蛇復見古文字。」侏亻離犬羊之俗﹐而以科鬥龍蛇稱之﹐蓋春秋多微辭之義也。○元次山好奇文章好奇﹐自是一病﹐好奇之過﹐反不奇矣。元次山集凡十一卷﹐《大唐中興頌》一篇﹐足名世矣。詩如Ы乃一絕已入選﹐《舂陵行》及《賊退示官吏》﹐𨿽爲杜公所稱﹐取其志﹐非取其辭也。其餘如《洄溪》詩﹕「松膏乳水田肥良﹐稻苗如蒲米粒長。糜色如珈玉液酒﹐酒熟猶聞松節香。」又﹕「修竹多夾路﹐扁舟皆到門。」東坡常書之﹐然此外亦無畱良矣。○元洪二子題山詩元遺山《北嶽》詩﹕「東州死愛華不注﹐向在陋邦何足數。敬寧不著謝宣城﹐斷岸何緣比天姥。」言山水在通都﹐易得名也。洪震老﹐元人﹐淳安《東泉山》詩﹕「通都大邑人爭馳﹐一泉一石小亦奇。云深路絕無人處﹐縱有佳山誰得知﹖」言山水在僻遠﹐人不知也。二詩意絕相類﹐亦名言也。○王季友詩王季友《觀於舍人壁山水畫》云「野人宿在人家少。」《唐音》誤「人家」作「山家」。旣云野人﹐何得少宿山家邪﹖○王融詩「遊禽暮知返﹐行人獨不歸。坐銷芳艸气﹐空度明月輝。賓容入朝鏡﹐思淚點春衣。巫山彩雲合﹐淇上綠條稀。待君竟不至﹐雙雙秋雁飛。」「想象巫山髙﹐薄暮陽臺曲。煙雲乍捲舒﹐蘅芳時斷續。彼美如可期﹐晤言紛在矚。憮然坐相望﹐秋風下庭綠。」此計多誤字﹐以《樂府》及《英華玉臺新詠初學記》參對定之。○王褒渡河「秋風吹木葉﹐還似洞庭波。常山臨代郡﹐亭繞黃河。心悲異方樂﹐腸斷《隴頭歌》。薄暮疲徵馬﹐失道北山阿。」首二句警絕。○王邱東山詩「髙潔非養正﹐盛名亦險艱。智哉謝安石﹐攜妓入東山。雲巖響金奏﹐空水灩朱顏。蘭露滋香澤﹐松風鳴環。歌聲入空盡﹐舞影到池閒。杳眇同天上﹐繁華非世間。捲舒混名迹﹐縱誕無憂患。何必蘇門嘯﹐冥然閉淸關。」王邱﹐初唐人﹐《省鼠谷應制》詩出沈宋上。此詩淸新俊逸﹐太白之先鞭也。○王績贈學仙者「采藥層城遠﹐尋師海路賒。玉壺橫日月﹐金國霞。仙人何處在﹐道士未還家。誰知彭澤也﹐更覓步兵邪﹖春釀煎松葉﹐秋杯泛菊花。相逢寧可醉﹐定不學丹砂。」此詩深有風諭於世之妄意長生者﹐比之朱子脫屣非難﹐殊爲正論﹐無愧文中子之友於矣。○王摩詰遺詩王摩詰詩﹐今所傳僅六卷。如「輕陰閣小雨﹐深院晝慵開。坐看蒼苔色﹐欲上人衣來」一首﹐見於洪覺範《天廚禁臠》﹔「人家在仙掌﹐雲气欲生衣」二句﹐見於《董畫跋》。而本集不載﹐則知其詩遺落多矣。○王少伯贈張荊州「祝融之峯紫翠銜﹐歲如何其雪嶄巖。邑西有路緣石壁﹐我欲從之愁﹛穴絕﹜嵌。魚有心兮脫网罟﹐江無人兮鳴楓杉。王君飛舄仍未去﹐蘇宅中意遙緘。」險韻奇句﹐韓文公所謂「橫空盤硬語﹐妥帖力排」也。○王周嘉陵江「嘉陵江水色﹐一帶柔藍碧。天女瑟瑟衣﹐風梭晚來織。」晚唐絕句﹐此殆爲冠﹐而洪氏唐絕不收。○王奐惆悵詞「夢裏分明入漢宮﹐覺來燈背錦屏空。紫臺月落關山曉﹐腸斷君王信畫工。」「李夫人病已經秋﹐武帝來看不舉頭。修雩華消歇盡﹐玉墀羅袂一生愁。」漢武帝思李夫人賦曰「美連娟以修雩兮﹐命剿絕而不長。」《西京雜記》武帝《落葉哀蟬曲》云「羅袂兮無聲﹐玉墀兮塵生。」亦思李夫人所作也。剪裁之妙﹐可謂佳絕。舊本「徳所華」﹐誤謬不通﹐劉珥江見元人刻本﹐定爲「修雩」字﹐誠一快也。余又見陳子髙演此詩爲《太平時》塡詞﹐易舊句「楚云湘血」爲「玉墀羅袂」﹐始爲全美﹐今從之。○王績野望詩「東臯薄暮望﹐徙倚欲何依。樹樹皆秋色﹐山山惟落暉。牧人驅犢返﹐獵馬帶禽歸。相顧無相識﹐長歌懷采薇。」王無功﹐隋人﹐入唐﹐隱節旣髙﹐詩律又盛﹐蓋王楊盧駱之濫觴﹐陳杜沈宋之先鞭也﹐而人罕知之﹐況文中子之道徳乎﹖乃知名亦有幸不幸﹐古云蓋棺事乃定﹐若此者﹐千年猶未定也。○王粲用劉歆賦語劉歆《遂初賦》﹕「望亭隧之兮﹐飛旗幟之翩翩。」王粲《七哀》詩﹕「登城望亭隧﹐翩翩飛羽旗。」實用劉歆語。○王筠詠邊衣王筠《詠徵婦裁衣行路難》﹐其略云「衤兩襠雙心共一抹﹐衤日腹兩邊作八撮。衤攀帶𨿽安不忍縫﹐開孔才穿猶未達。胸前卻月兩相連﹐本照君心不照天。」數句敍裁衣曲折纖微﹐如出縫婦之口。詩至此可謂細密矣。○王建宮詞王建宮詞一百首﹐至宋南渡後推動七首﹐好事者妄取唐人絕句補入之。「淚盡羅巾夢不成」﹐白樂天詩也。「鴛鴦瓦上忽然聲」﹐花蕊夫人詩也。「寶帳平明金殿開」﹐王少伯詩也。「日晚長秋簾外報」﹐又「日映西夫松柏枝」二首﹐乃樂府《銅雀臺》詩也。「銀燭秋光冷畫屏」及「閒吹玉殿昭華管」二首﹐杜牧之詩也。余在滇南見一古本﹐七首特全﹐今綠於左﹕「忽地金輿向月陂﹐內人接著便相隨。卻回龍武軍前過﹐當殿教看臥鴨兒。」唐著作佐郎崔令欽《教坊記》云「左右兩教坊﹐左多善歌﹐右多工舞﹐外有水泊﹐俗號月陂﹐形如偃月也。」又云「妓女入宜春苑﹐謂之內人﹐亦曰前頭人﹐言常在駕前也。其家在教坊﹐四季給米。得幸者﹐謂之十家。」「畫作天河刻作牛﹐玉梭金鑷采橋頭。每年宮女穿鍼夜﹐敕賜新恩乞巧樓。」「春來賴困不梳頭﹐賴逐君王苑北遊。暫向玉階花下立﹐簸錢贏得兩三籌。」「彈棋玉指兩參差﹐階局臨虛斗著危。先打角頭紅子落﹐上三金子半連垂。」「宛轉黃金白柄長﹐靑荷葉子畫鴛鴦。把來不是呈新樣﹐欲進微風到禦牀。」「供禦香方加減頻﹐水沈山麝每回新。內中不許相傳出﹐已被醫家寫與人。」「藥童食後進云漿﹐髙殿無風扇小涼。每到日中重掠鬢﹐衩衣騎馬繞宮廊。」○王適詩「忽見寒梅樹﹐開花漢水濱。不知春色早﹐疑是弄珠人。」此王適《梅花》詩也。《唐音》選之﹐一首足傳矣。適﹐唐初人。《陳子昂列傳》云﹕幽人王適見《感遇》詩曰﹕是必爲海內文宗矣。卽其人也。予見《蜀志》載王適《蜀中旅懷》一首云「有時須問影﹐無事則書空。棄置如天外﹐平生似夢中。別離同夜月﹐愁思隔秋風。老少悲顏駟﹐盈虛悟翟公。」蓋因旅遊入蜀而見子昂也。近注《唐音》以王適爲韓退之銘其墓者﹐不知開元以後安得此句法哉。不惟胸中無書﹐又且目中無珠﹐妄淺如此﹐何以注爲﹖○王陽明紀夢詩愼嘗反復《晉書》﹐目王導爲叛臣﹐頗爲世所駭異。後見崔后渠《松窗雜錄》﹐亦同余見。近讀陽明《紀夢》詩﹐尢爲卓識眞見﹐自信鄙說之有稽而非謬也。其自序曰「正徳庚辰八月廿八夕﹐臥小閣﹐忽夢晉忠臣郭景純氏以詩示予﹐且極言王導之姦﹐謂世之人徒知王惇之逆﹐而不知王導實陰主之。其言甚長﹐不能盡錄﹐覺而書其所示詩於壁﹐復爲詩以紀其略。嗟乎﹗今距景純若干年矣﹐非有實惡深冤﹐鬱結而未暴﹐寧有數千載之下﹐尙懷憤不平若是者耶﹗」詩云「秋夜臥小閣﹐夢遊滄海濱。海上神仙不可到﹐金銀宮闕尙嶙峋。中有仙人芙蓉巾﹐顧我宛若平生親。欣然就語下煙霧﹐自言姓名郭景純。攜手歷歷訴衷曲﹐義憤感激難具陳。切齒尢深怨王導﹐深姦老猾長欺人。當年王惇覬神器﹐導實陰主相緣夤。不然三問三不答﹐胡忍使惇殺伯仁。寄書欲拔太眞舌﹐不相爲謀敢爾云。惇病已篤事已去﹐臨哭嫁禍復賣惇。事成同享帝王貴﹐事敗仍爲顧命臣。幾微隱約亦可見﹐世史掩覆多失眞。袖出長篇再三說﹐覺來字字能書紳。開窗試抽晉史閱﹐中間事迹頗有因。因思景純有道者﹐世移事往千餘春。若非精誠果有激﹐豈得到今猶憤嗔。不成之語以筮戒﹐惇實气沮竟殞身。人生生死亦不易﹐誰能視死如輕塵。燭微先幾炳《易》道﹐多能餘事非所論。取義成仁忠晉室﹐龍逢龔勝心可倫。是非顚倒多有﹐吁嗟景純終見伸。禦風騎气遊八垠﹐彼惇之徒艸木糞土臭腐同沈淪。」郭景純夢中詩﹕「我昔明《易》道﹐故知未來事。時人不我識﹐遂傳一技。一思王導徒﹐神器良久覬。諸謝豈不力﹐伯仁見其底。所以惇者仇﹐罔顧天經與地義。不然百口未負托﹐何忍置之於死地﹗我於斯時知有分﹐日中斬柴市。我死何足悲﹐我生良有以。九天一人拊膺悲﹐惡室諸公亦可恥。舉目山河徒嘆非﹐攜手登亭空灑淚。王導眞姦雄﹐千哉人未議。偶感君子談中及﹐重與寫眞記。固知倉卒不成文﹐自今當與頻謔戲。儻其爲我一表揚﹐萬世萬世萬萬世。」○王昌齡長信秋詞「芙蓉不及美人妝﹐水殿風來珠翠香。卻恨含情掩秋扇﹐空懸明月待君王。」司馬相如《長門賦》﹕「懸明月以自照兮﹐䢐淸夜於洞房。」此用其語﹐如李光弼將義之師﹐精神十倍矣。作詩者其可不熟《文選》乎﹖○王昌齡殿前曲「昨夜風開露井桃﹐未央前殿月輪髙。平陽歌舞新承寵﹐簾外春寒賜錦袍。」此詠趙飛燕事﹐亦開元末納玉環事﹐借漢爲諭也。○王昌齡從軍行「秦時明月漢時關﹐萬里長徵人未還。但得龍庭飛將在﹐不教胡馬度陰山。」此詩可入神品﹐「秦時明月」四字﹐橫空盤硬語也﹐人所難解。李中溪侍禦嘗問余﹐余曰﹕揚子云賦「槍爲﹐明月爲堠」﹐此詩借用其字﹐而用意深矣。蓋言秦時𨿽遠徵﹐而未設關﹐但在明月之地﹐猶有行役不逾時之意。漢則設關而戍守之﹐徵人無有還期矣﹐所賴飛將禦邊而已﹐𨿽然﹐亦異乎守在四夷之世矣。○王之渙梁州歌「黃河遠上白雲間﹐一片孤城萬仞山。羌笛何須怨《楊柳》﹐春光不渡玉門關。」此詩言恩澤不及於邊塞﹐所謂君門遠於萬里也。薛能《柳枝詞》「和花香雪九重城」﹐亦此意。○王雪山論詩王雪山云「詩人偶見鵲有空巢﹐而鳩來居﹐談詩者﹐便謂鳩性拙不能爲巢﹐而恆居鵲之巢﹐此談詩之病也。」今按詩人興況之言﹐鳩居鵲巢﹐猶時曲云「烏鴉奪鳳巢」耳﹐非實事也。今便謂烏性惡﹐能奪鳳巢﹐可乎﹖「食我桑葚﹐懷我好音」﹐亦美其地也﹐而注者便謂桑葚美味﹐食之而變其音。不食葚﹐試養一﹐經年以葚食之﹐亦豈能變其音哉﹗今俗諺云「螞蟻戴籠頭」﹐例此言﹐亦可言蟻著轡可駕乎﹗宋人不知比興﹐遂謬解若此﹐儒生白首誦之﹐而不敢非﹐可怪也。﹝王雪山﹐南宋人。﹞○方澤杜常詩話云﹕杜常方澤﹐在唐詩人中﹐名姓不顯﹐而詩句驚人﹐今惟存《華淸宮》一首。《孫公談圃》亦以爲宋人﹐近注《唐詩三體》者﹐亦引《談圃》而不正指其非唐人﹐蓋不欲顯選者之失耳。予又見範蜀公文集中有《手記》一卷﹐記其一時交遊名流﹐中有杜常名姓﹐下注曰「詩學。」又《宋史》有《杜常傳》云﹕杜常﹐太后之侄﹐能詩。以史與《談圃手記》參之﹐爲宋人無肄矣。如唐《鼓吹》以宋胡宿詩入唐選。宿在《宋史》有傳﹐文集今行於世﹐所選諸詩在焉﹐觀者不知其誤﹐何耶﹖《鼓吹》之選﹐皆晚唐之最下者﹐或疑非遺仙﹐觀此益知其僞也。﹝按此節與卷五杜常《華淸宮》條小異﹐並存之。﹞○丹的潘嶽《芙蓉》賦﹕「丹輝拂紅﹐飛須垂的。斐披嚇﹐散煥熠。」的﹐子藥切﹐婦人以丹注面也。吳才老解爲「指的」﹐非。○平楚謝詩﹕「寒城一以眺﹐平楚正蒼然。」楚﹐叢木也。登髙望遠﹐見木杪如平地﹐故云平楚﹐猶詩所謂平林也。陸機詩「安轡遵平莽」﹐謝語本此。唐詩「燕掠平蕪去」﹐又「遊絲蕩平綠」﹐又因謝詩而衍之也。○北走李文正嘗與讓人論詩曰「杜子美詩『北走關山開雨雪』與『胡騎中宵堪北走』﹐兩『北走』字同乎﹖」愼對曰「按字書﹐疾趨曰走﹐上聲﹐驅之走曰春天﹐去聲。北走關山﹐疾走之走也﹐如《漢書》『北走邯鄲道』之走。胡騎北走﹐驅而走之也﹐如《漢書》『季布北走胡』之走是﹐疑不同。」先生曰「爾言甚辧﹐然吾初無此意。」盧師邵侍禦在側曰「恐杜公亦未必有此意。」蓋如此解詩﹐似涉於太鑿耳。○甘泉歌秦始皇作驪山陵﹐周回跨陰盤縣﹐界水背陵﹐使東西流﹐運大石於渭北﹐諸民怨之﹐作《甘泉之歌》云「運石甘泉口﹐渭水不敢流。千人唱﹐萬人謳﹐金陵餘石大如區。」此歌見《三秦記》。余編《風雅逸編》﹐秦以前古歌謠﹐搜括無遺﹐而乃復遺此。刻梓已行﹐不容竄入﹐遂筆於此﹐信乎纂錄之難周也。●卷三○打油詩小市水漲﹐妓居北巖寺﹐黠少年作詩曰「水漲倡家住得髙﹐北巖和尙得松腰。丟開《般若經》千卷﹐且說風流話幾條。最喜枕連添耍笑﹐由他岸上湧波濤。師徒大小齊聲祝﹐願得明年又一遭。」亦可笑。○皮日休館娃宮懷古「響さ廊中金玉步﹐采香徑裏綺羅身。不知水葬歸何處﹐溪月彎彎欲效顰。」杜牧之詩﹕「西子下姑蘇﹐一舸逐鴟夷。」後人遂謂範蠡載西施以去﹐然不見其所據。余按《墨子》云「西施之沈﹐其美也。」蓋勾踐平吳后﹐沈之於江也﹐又兼此詩可證。李義山《景陽井》一首﹐亦葉此意。○令狐楚塞上曲「陰磧茫茫塞艸排﹐桔橰烽上暮煙飛。交河北望天連海﹐蘇武曾將漢節歸。」令狐楚與王涯張仲素同時爲中書省舍人﹐其詩長於絕句﹐號「三舍人詩」﹐同爲一集。○仙女湘妃廟「碧杜紅衡縹渺香﹐冰絲彈月弄新涼。峯巒到曉渾相似﹐九處堪疑九斷腸。」此詩出塵絕欲主非食煙火人語也。○戎昱霽雪詩「風捲殘雲暮雪晴﹐江煙洗盡柳條靑。檐前數片無人掃﹐又得書窗一夜明。」暗用孫康事﹐妙。○玉華仙子歌李康成《玉華仙子歌》﹕「璇階電綺閣﹐碧題霜羅★。」蔡孚《打球篇》﹕「紅鬣錦鬟風驟驥﹐黃駱絲鞭電紫驑。」以電霜風雷實字爲眼﹐工不可言﹐惟初唐有此句法。○玉瑕錦類杜詩七言律﹐如《玉臺觀》第三句「遂有馮夷來擊鼓」﹐第七句「更有紅顏生羽翼」﹐《寄馬巴州》首句「勛業終歸馬伏波」﹐第五句「獨把漁竿終遠去」﹐猶王右軍書帖多誤字﹐皆玉瑕錦類﹐不可效尢也。今之臨文荒率者﹐動以二公爲口實﹐是壽學邯鄲之步﹐良可笑哉﹗○半山用字王半山文﹕「梁王墜馬﹐賈傅自傷﹔門人泔魚﹐曾子垂涕。」又詩曰「泔魚已發年事﹐搏虎方驚此日身。」泔魚事出《荀子》﹐云「曾子食魚﹐有餘﹐曰﹕『泔之。』門人曰﹕『泔之傷人﹐不若奧之。』曾子泣涕曰﹕『有異心乎哉﹗』傷其聞這晚也。「《左傳》﹕」林楚怒焉﹐及衢而騁。」《莊子》「艸木怒生」﹐又說「大鵬怒而飛﹐其翼若垂天之云」。林希逸曰「莊子好用一怒字。」王介甫詩「山木悲鳴水怒流」﹐此老善用苦人好字面。○半山用王右丞詩王維《書事》詩﹕「輕陰閣小雨﹐深院晝慵開。坐看蒼苔色﹐欲上人衣來。」洪覺範《天廚禁臠》云「此詩含不盡之意﹐子由所謂不帶聲色者也。」王半山亦有絕句﹐詩意頗相類。按半山詩云「山中十日雨﹐雨晴門始開。坐看蒼苔文﹐欲上人衣來。」蔡正孫編《詩林廣記》﹐乃以「若耶溪上踏莓苔」一首當之﹐謬矣。○半江近傳邵文敬「半江帆影落樽前」之句﹐以爲奇絕﹐遂號爲邵半江。然唐趙嘏詩「半江帆盡見分流」之句﹐宋米元章亦云「六朝山色落樽前」﹐已落前人第二矣。○半豹郭頒《世語》云「殷仲文讀書﹐若半袁豹﹐則筆端不減陸士衡。」蓋惜其有才而寡學也。李商隱《四六》啟云「學殊半豹﹐藝愧全牛。」○右丞詩用字王右丞詩﹕「暢以沙際鶴﹐兼之云外山。」孟浩然云「重以觀魚樂﹐因之鼓歌。」𨿽用助語辭﹐而無頭巾气。宋人黃陳輩效之﹐如﹕「且然聊爾耳﹐得也自知之。」又如﹕「命也豈終否﹐時乎不暫畱。」豈止學步邯鄲﹐效顰西子﹐乃是醜婦生瘡﹐雪上再霜也。○石湖妙句範石湖《初夏》詩﹕「雪白荼コ紅寶相﹐尙攜春色見薰風。」靈巖詩﹕「雪浪長風三萬頃﹐蒼煙古木二千秋。」《白玉樓步詩序》甚工﹐類《畫記》。○石碣陽鐫額《東臯雜錄》云「漢碑﹐額多篆﹐身多隸﹐隸多凹﹐篆多凸﹐惟張平子碑則額與身皆篆也。」愼按﹕三代鍾鼎文有款識﹐隱起而凸曰款﹐以象陽﹔中陷而凹曰識﹐以象陰。刻之印章﹐則陽文曰朱文﹐陰文曰白文﹐蓋古今金石同一例也。劉禹錫《宜城歌》云「花臺側生樹﹐石碣陽鐫額。」不見漢碑﹐不知此句爲何說也。○石去卸亭唐人《送元中丞江淮轉運》詩一首﹐王維錢起集皆有之﹐其云「去問珠官俗﹐來經石去春。東南卸亭上﹐莫使﹝使或作問。﹞有風塵。」用事頗隱僻。石去﹐用《荀子》「紫去魚鹽」及《文選》「石去應節而揚葩」事也。卸亭﹐吳大帝駐輦所憩﹐後人建卸亭﹐在晉陵﹐庾信詩「卸亭一回望﹐風塵千里昏」是也。今刻本或攺「石去」作「右卻」﹐「卸亭」或攺作「衍亭」﹐轉刻轉誤﹐漫一正之。○石苔可踐隋王無功詩﹕「石苔應可踐﹐叢枝幸易攀。淸溪歸路直﹐乘月醉歌還。」閒詠此詩﹐有疑難者曰「石苔之滑﹐踐之豈不顚﹖」余曰「非也﹐觀詩中一幸字﹐便得其解﹐蓋言石苔本難踐﹐幸有叢枝可攀援耳。」古人用意﹐須三思乃得之。謝靈運詩﹕「苔滑誰能步﹐葛弱豈可捫﹖」此反其意。唐杜審言詩﹕「攀崖踐苔易﹐迷路出花難。」又順用無功詩意也。章後齋聞予此言﹐所見略同﹐因成一絕﹐見本集。○石尢風郎士元《畱盧秦卿》詩云「知有前期在﹐難分此夜中。無將故人酒﹐不及石尢風。」石尢風﹐打頭逆風也。行舟遇之﹐則不行。此詩意謂行舟遇逆風則住﹐故人置酒而以前期爲辭﹐是故人酒不及石尢風矣﹐語意甚工。近人吳中刻唐詩﹐不解石尢風爲何語﹐遂攺作古淳風﹐可笑又可恨也。○石城樂《石城樂》﹐宋臧質作。《碧玉歌》一名《千金意》﹐晉孫綽作。《慕容攀墻視》﹐慕容垂作。樂府皆失其名﹐當表出之。﹝胡應麟曰「按《慕容攀視》三首﹐殊不類垂作﹐蓋當時童謠耳。」﹞○石屏奇句宋人詩話稱戴石屏「春水渡傍渡﹐夕陽山外山」﹐以爲奇句。余觀唐韓君平「夕陽山向背﹐春艸水東西」﹐意同而語尢工。○四言詩劉彥和云「四言正體﹐雅潤爲本﹔五言流調﹐淸麗居宗。」鍾嶸云「四言文約義廣﹐取效《風雅》﹐便可多得﹐每苦文繁而意少﹐故世罕習焉。」劉潛夫云「四言尢難﹐《三百篇》在前故也。」葉水心云「五言而上﹐世人往往極其才之所至﹐而四言詩﹐𨿽文辭巨伯﹐輒不能工。」合數公之說論之﹐所謂易者﹐易成也﹔所謂難者﹐難工也。方元善取韋孟《諷諫》云「誰謂華髙﹐企其齊而。誰謂徳難﹐厲其庶而」﹐以爲使經聖筆﹐亦不能刪﹐過矣。此不過步驟《河廣》一章耳。予獨愛公孫乘《月賦》「月出皎兮﹐君子之光。君有禮樂﹐我有衣裳。」張平子《西京賦》﹕「豈伊不虔﹐思放天衢。豈伊不懷﹐歸於楡。天命不忄舀﹐疇疇敢以渝。」《隸釋》載漢碑《唐扶頌》﹕「如山如岱﹐嵩如不傾。如江如河﹐澹如不盈。」其句法意味﹐眞可繼《三百篇》矣。或曰「唐山夫人《房中樂歌》何如﹖」曰「是眞可以繼《關雎》﹐不當以章句摘也。」曰「然則曹孟徳『月明星稀』﹐稽叔夜『目送歸鴻』﹐何如﹖」曰「此直後世四言恥﹐工則工矣﹐比之《三百篇》﹐尙隔尋丈也。」○四言詩自然句江淹《別賦》﹕「春艸碧色﹐春水綠波。送君南浦﹐傷如之何。」取諸目前﹐不雕琢而自工﹐可謂天然之句。他如梁元帝﹕「秋水文波﹐秋云似羅。」唐羅昭諫《蟋蟀賦》﹕「美人在何﹖夜影流波。與佇立﹐徘徊思多。」抑其次也。近世知學六朝初唐﹐而以生澀爲工﹐漸流於不通﹐有攺「鶯啼」曰「鶯呼」﹐「猿嘯」曰「猿唳」﹐爲士林傳笑﹐安知此趣耶﹖○四嬋娟孟東野詩﹕「花嬋娟﹐泛春泉。竹嬋娟﹐籠曉煙。雪嬋娟﹐不長妍。月嬋娟﹐眞可憐。」其辭風華秀艷﹐有古樂府之意。雪嬋娟﹐今本或作妓嬋娟﹐非也。余嘗令繪工薈此爲四時嬋娟圖﹐以花當春﹐以竹當夏﹐以月當秋﹐以雪當冬也。○白渠歌「田於何所﹖池陽谷口。鄭國在前﹐白渠在後。舉鍤成云﹐決渠爲雨。水流竈下﹐魚躍入釜。涇水一石﹐其泥數斗。且漑且糞﹐長我禾黍。衣食京師﹐百萬餘口。」《漢紀》所載比《漢書》多「水流」「魚跳」二句。○白薴《韻語陽秋》曰「《宋書樂志》有《白薴舞》。」《樂府解題》譽《白薴曰「質如輕雲色如銀﹐制以爲袍余作巾﹐袍以光軀巾拂塵。」王建云「新縫白薴舞衣膩﹐來遲要得吳遼。」元稹云「西施自舞王自管﹐《白薴》翩翩鶴翎散。」則白薴﹐舞衣也。王建云「新換霓裳月色裙。」豈《霓裳羽衣舞》亦用白邪﹖《柘枝舞》起於南蠻諸國﹐而盛於李唐﹐傳於今者﹐尙其遺制也。章孝標云「柘枝初出鼓聲招﹐花鈿羅裙聳細腰。」言當招之以鼓。張承云「《白雪》慢回拋舊曲﹐黃鶯嬌轉唱新詞。」言當雜之以歌﹐今制亦爾。而鄭在徳詩云「三敲畫鼓聲催急﹐一朵紅蓮出水遲。」則所用者一人而已。法振詩云「畫鼓催來錦臂攘﹐小娥雙起整霓裳。」則所用又二人。按樂苑用一女童﹐帽施金鈴﹐轉有聲﹐其來也於蓮花中藏花折而後見﹐則當以一人爲正﹐今或用五人﹐與古小異矣。○白頭烏《三國典略》曰「侯景篡位﹐令飾朱雀門﹐其日有白頭烏萬計﹐集於門樓。童謠曰﹕『白頭烏拂朱雀﹐還與吳。』」杜工部詩﹕「長安城頭頭白烏﹐夜上延秋門上呼。」蓋用其事﹐以侯景比祿山也。而《千家注》不知引此。○白蓮詩陸魯望《白蓮詩》﹕「素花多蒙別艷欺﹐此花端合在瑤池。無情有恨何人見﹐月曉風淸欲墮時。」觀東坡與子帖﹐則此詩之妙可見。然陸此詩祖李長吉﹐長吉《詠竹》詩云「斫取靑光寫楚辭﹐膩香春粉黑離離。無情有恨何人見﹐露壓煙籠千萬枝。」或疑無情有恨不可詠竹﹐非也。竹亦自嫵媚﹐孟東野詩云「竹嬋娟﹐籠曉煙。」左太衝《吳都賦》詠竹雲「嬋娟檀欒﹐玉潤碧鮮。」合而觀之﹐始知長吉之詩之工也。○白樂天酬嚴給事玉蕊花「嬴女偸乘鳳去時﹐洞中潛歇弄瓊枝。不緣啼鳥春饒舌﹐靑瑣仙郎可得知。」此豈老姥能解者。○白樂天暮江吟「一道殘陽鋪水中﹐半江瑟瑟半江紅。可憐九月初三夜﹐露似眞珠月似弓。」詩有丰韻﹐言殘陽鋪水﹐半江之碧﹐如瑟瑟之色。半江紅﹐日所映也﹐可謂工致入畫。○司空圖論詩「陳杜濫觴之餘﹐沈宋始興之後﹐傑出於江寧﹐宏思於李杜﹐極矣﹗右丞﹑蘇州趣味澄﹐若淸氵允之貫達。大歷十數公﹐抑又其次﹐元白力勁而气孱﹐乃都市豪估耳。劉公夢得﹑楊公巨源﹐亦各有勝。劉徳仁時得佳致﹐亦足滌煩。」又曰「王右丞韋蘇州﹐澄澹精糸致﹐格在其中﹐豈妨於遒舉哉﹖賈浪仙誠有警句﹐觀其全篇﹐意思殊餒﹐大抵於蹇澀﹐方可致才﹐亦爲體之不備也。」其論皆是。而推尊右丞﹑蘇州﹐尢見卓識﹐宜其一鳴於晚唐也。其文集罕傳﹐余家有之﹐特標其論詩一節。又有韻語云「自知非詩﹐詩未爲奇。奇研昏練﹐爽戛魄淒。神而不知﹐知而難狀。揮之八垠﹐卷之萬象。河渾氵允淸﹐放恣從橫。濤怒霆蹴﹐掀鰲倒鯨。空擢壁﹐冰擲戟。鼓煦呵春﹐霞深露滴。鄰女自嬉﹐補袖而舞。色絲屢空﹐續以麻糸句。鼠革丁丁﹐之則穴。蟻聚汲汲﹐積而ㄨ凸。上有日星﹐下有《風雅》。歷詆自是﹐非吾心也。」其目曰《詩賦》﹐首句言「自知非詩」﹐乃是詩也﹔謂「未爲奇」﹐乃是奇也。句法亦險怪。胡致堂評其淸節髙致﹐爲晚唐第一流人物﹐信矣。圖字表聖﹐避亂居王官谷。○司空圖狂歌「昨日流鶯今日蟬﹐起來又是夕陽天。六龍飛轡長相窘﹐何忍臨歧更著鞭。」此戒人之嗜欲傷生者也。申包胥曰「人生實難﹐有不獲其死者乎﹖」蔡洪曰「六龍非我馬﹐白晶非我燭。」亦是此意。○司空圖聽雨「半夜思家睡裏愁﹐雨聲落落屋檐頭。照泥星出依前黑﹐淹爛庭花不肯休。」古諺云「乾星照濕土﹐來日依舊雨。」○司空圖重陽阻雨「重陽阻雨獨銜杯﹐移得山家菊未開。猶勝登髙閒望斷﹐孤煙殘照馬嘶回。」亦得閉戶靜中之趣。○司空圖馮燕歌「魏中義士有馮燕﹐遊俠幽並最少年。避★偶作滑臺客﹐嘶風躍馬來翩翩。此時恰遇鶯花月﹐堤上軒車晝不絕。兩面髙樓笑語聲﹐指點行人情暗結。擲果潘郎誰不慕﹐朱門別見紅妝露。故故推門掩不開﹐似教歐軋傳言語。馮生敲鐙袖籠鞭﹐半拂垂楊半惹煙。樹間靑鳥知人意﹐的的心期暗與傳。傳道張嬰偏嗜酒﹐從此春閨爲我有。梁間客燕正相欺﹐屋上鳴鳩空自斗。嬰歸醉臥非★汝﹐豈知負過人懷懼。燕依戶扇欲潛逃﹐巾在枕傍指令取。誰言狼戾心能﹝一作難。﹞忍﹐待我情深情不隱。回身本爲取巾難﹐倒柄方知授霜刃。馮君拊否則劍卽持﹝一作遲。﹞疑﹐自顧平生心不欺。爾能負彼必相負﹐假手他人誰在誰。窗間紅艷猶可掬﹐熟視花鈿情不足。惟將大義斷胸襟﹐粉頸初回如切玉。鳳皇釵碎各分飛﹐怨魄嬌魂何處歸﹖淩波若喚遊金穀﹐羞被扌邪揄淚滿衣。新人藏匿舊人起﹐白晝喧呼駭鄰里。誣執張嬰不自明﹐貴免生前遭拷捶。官將赴市擁紅塵﹐掉臂人來擗看人。傳聲莫遣有冤濫﹐盜殺嬰家卽我身。初聞僚吏翻憂嘆﹐﹝集作憂﹐疑非。﹝呵叱風狂詞不變。縲囚解縛自猶疑﹐疑是夢中方﹝集作云。﹞脫免。未死勸君莫浪言﹐臨危不顧始知難。已爲不平能割愛﹐更將身命救深冤。白馬賢侯賈相公﹐長懸金帛才雄。拜章朗讀﹝集作請贖。﹞馮燕罪﹐千古三河激義風。黃河東注無時歇﹐注盡波瀾名不滅。爲感詞人沈下賢﹐長歌更與分明說。此君精爽知猶在﹐長與人間畱炯戒。鑄作金燕香作堆﹐焚香酹酒聽歌來。」《麗情集》作《濃亞之歌》﹐中亦云「爲感詞人」云云。下賢﹐亞之字也。○古詩二言至十一言黃帝《彈歌》「斷竹﹐﹝C08﹞木﹐飛土﹐逐肉」﹐二言之始也。《詩頌》「振振鷺﹐鷺於飛。鼓咽咽﹐醉言歸」﹐三言之始也。「郁陶乎予心」﹐「顏厚有忸怩」﹐五言之始也。《詩雅》「我不敢效我友自逸」﹐八言之始也。杜詩「男兒生不成名身已老」﹐九言也。李太白「黃帝鑄鼎於荊山煉丹砂﹐凡砂成騎龍飛上太淸家」﹐十言也。東坡詩「山中故人應有招我歸來篇」﹐十一言也。「我不敢效我友自逸」﹐亦可作兩句﹐若長吉「酒不到劉伶墳上土」八言﹐一句渾全。○古詩「客從北方來﹐言欲到交。遠行無他貨﹐惟有鳳皇子。百金我不欲﹐千金難爲市。久在籠中居﹐羽儀紛不理。放之飛翺翔﹐何時到故里。」此漢無名氏詩也。以爲王羲之﹐非也。○又古詩﹕「文彩雙鴛鴦﹐裁爲合歡被。著以長相思﹐緣以結不解。」著﹐昌慮切。鄭玄《儀禮注》﹕「著﹐充之以絮也。」緣以絹也﹐鄭玄《禮記注》﹕「緣﹐飾邊也。」長相思﹐謂以絲縷絡綿交互网之﹐使不斷﹐長相思之義也。結不解﹐按《說文》結而可解曰紐﹐結不解曰締。締謂以鍼縷交鎖連結﹐混合其縫﹐如古人結綢繆﹐同心制﹐取結不解之義也。旣取其義以著愛而結好﹐又美其名曰相思﹐曰不解云。合歡被﹐宋趙徳麟《侯鯖錄》有解。會而觀之﹐可見古人詠物托意之工矣。○古詩十九首拾遺「閨中有一婦﹐搗衣寄遠人。深夜不安寢﹐杵聲聞四鄰。夫婿從軍久﹐別離無冬春。欲寄向何處﹐邊塞多風塵。蘭ぇ徒芬香﹐無由近君身。」此《古詩十九首》之遺也。鍾嶸云「古詩凡四十餘首」﹐陸機所擬十餘首﹐至梁昭明選十九首﹐其餘有見於《樂府》及《玉臺新詠》者﹐若「上山采蘼蕪」﹐「橘柚垂華實」﹐「紅塵蔽天地」﹐「十五從軍徵」﹐「四坐且莫喧」﹐「悲與親友別」﹐「穆穆淸風至」﹐「蘭若生春陽」﹐「步出城東門」﹐「白楊初生時」﹐凡十首﹐皆首尾全。近又閱《類要》及《北堂書鈔修文殿禦覽》會合叢殘得此首﹐其碎句無首尾者﹐載之於《詩話補遺》。○古歌銅雀詞「長安震西雙員闕﹐上有一雙銅雀宿。一鳴五生﹐再鳴五熟。」此詩《文選注》所引有缺字﹐今考《太平禦覽》足之。劉禹錫詩﹕「銅雀應丰年。」○古詩用古韻南平王劉鑠《過歷山湛長史艸堂》詩云「玆山蘊靈詭﹐憑覽趣亦贍。九峯相接連﹐五渚逆縈浸。層阿疲且引﹐絕﹛山品﹜暢方禁。澑泉夏更寒﹐林交晝長蔭。伊予久緇涅﹐復得味苦淡。願逐安期生﹐於焉愜髙枕。」「贍」音「愼」﹐「淡」「枕」與「浸」「蔭」﹐皆相葉爲韻﹐蓋用古韻也。又庾信《喜晴應詔》詩云「禦辯誠膺﹐維皇稱有建。柏梁驂四馬﹐髙陵馳六傳。河堤崩故柳﹐秋水髙新堰。王城水斗息﹐洛浦《河圖》獻。伏泉還習坎﹐陰風已回巽。桐枝長舊圍﹐蒲節抽新寸。山藪欣藏疾﹐幽棲得無悶。有慶兆民同﹐論年天子萬。」亦古韻也。吳才老《韻補》﹐自謂博極君書﹐而不引此﹐何邪﹖劉鑠﹐字休玄﹐《文選》載其《擬古》二首﹐其別詩惟見此首耳。湛長史﹐名茂之﹐其《酬休玄》詩云「閉戶守玄漠﹐無復車馬迹。衰廢歸邱樊﹐歲寒見松柏。身慚淮陽老﹐名忝梁園客。習隱非市朝﹐追賞在山澤。離離插天樹﹐磊磊間云石。將此怡一生﹐傷哉駒過隙。」六朝詩今罕傳﹐並紀於此。○古今樂錄宋武帝出遊鍾山﹐幸何美人墓﹐朱碩仙歌曰「爲憶所歡時﹐緣山破﹛艸仍﹜荏。山神感儂意﹐盤石銳峯動。」帝不悅曰「小人弄我。」時朱子尙亦善歌﹐復爲一曲曰「曖曖日欲暝﹐觀騎立跺朱。太陽猶尙可﹐且願停斯須。」於是並蒙賞。按「荏」音「冗」﹐蓋方言也。○古行路難「千門皆閉夜何央﹐百憂俱集斷人腸。探揣箱中取刀尺﹐拂拭機上斷流黃。情人逐情𨿽可恨﹐傷畏邊遠乏衣裳。已繰一繭催衣縷﹐復搗百和燻衣香。猶悵舊時腰大小﹐不知今日身短長。衤兩襠雙心共一抹﹐衤白衤復兩邊作八撮。襻帶𨿽安不忍縫﹐開孔才穿猶未達。胸前卻月兩相連﹐本照君心不照天。願君分明得此意﹐勿復流蕩不如先。含悲蓄怨判不死﹐封情忍思待明年。」此詩敍寄衣而細微曲折﹐如出縫婦之口﹐詩至此可謂細密矣。○古鏡詩「我有古時鏡﹐初自壞陵得。蛟龍猶泥塗﹐鬼魅幸月蝕。」無名氏作﹐見《梁書》。○古胡無人行「望胡地﹐何險側。斷胡頭﹐脯胡臆。」此古詞𨿽不全﹐然李太白作《胡無人》尾句全效﹐而注不知引。又郭氏《樂府》亦不載﹐蓋止此四句﹐而余亡矣。○古字窺作古字「窺」作「」。《論語》﹕「見室家之好。」《易》「觀﹐利女貞。」《史記》﹕「以管天。」《莊》子﹕「上靑天。」陸賈《新語》﹕「楚王作乾之臺天文。」潘嶽《閒居賦》﹕「天文之祕奧。」杜詩﹕「天象緯逼」﹐正用上數語﹐不識古字者﹐攺爲「天闕」。王安石云「天閱」﹐黃山谷亟贊其是﹐東坡云「只是怕他。」○古書不可妄攺古書不可妄攺﹐聊舉二端。如曹子建《名都篇》﹕「膾鯉雋胎蝦﹐寒鱉炙熊番。」此舊本也。五臣妄攺作「い鱉」。蓋「い鱉膾鯉」﹐《毛詩》舊句﹐淺識者孰不以爲「寒」字誤而從「い」字邪﹖不思「寒」與「い」字形相遠﹐音呼又別﹐何得誤至於此﹖《文選》李善注云「今之時餉謂之寒﹐蓋韓國饌用此法。」《鹽鐵論》「羊淹雞寒」﹐《崔駟傳》亦有「雞寒」﹐曹植文「寒蒸」﹐劉熙《釋名》「韓雞爲正」﹐古字「寒」與「韓」通也。王維《老將行》「恥令越甲鳴吾君」﹐此舊本也。近刊本爲不知者攺作「吳軍」﹐蓋「越甲吾君」﹐似是連對﹐不思前韻已有「詔書五道出將軍」﹐五言古詩有用重韻﹐未聞七言有重韻也。維豈謬至此邪﹗按劉向《說苑》﹕「越甲至齊﹐雍門子狄請死之﹐曰﹕『昔者王田於囿﹐左轂鳴﹐車右請死之﹐曰「吾見其鳴吾君也。」今越甲至﹐其鳴君﹐豈左轂之下哉﹗』」正其事也。見其事與字之所出﹐始知攺者之妄。○古蠟祝丁零威歌遺句《禮記蠟祝辭》云「土反其宅﹐水歸其壑﹐昆虫無作﹐艸木歸其澤。」而蔡邕《獨斷》又有「丰年若土﹐歲取千百」。增此二句﹐義始足。丁零威歌﹕「城郭是﹐人民非﹐何不學仙冢累累﹖」而《修文禦覽》所引云「何不學仙去﹐空伴冢累累。」增此三字﹐文義始明﹐書所以貫乎博考也。○古賦形容麗情《九歌》「滿堂兮美人﹐忽獨與予兮目成」﹐宋玉《招魂》「矣光眇視目曾波」﹐相如賦「色授魂與﹐心愉於側」﹐枚乘《菟園賦》「神連未結﹐已諾不分」﹐陶淵明《閒情賦》「瞬美目以流盼﹐含言笑而不分」﹐曲盡麗情﹐深入冶態﹐裴硎《傳奇》﹐元氏《會眞》﹐又瞠乎其後矣﹐所謂「詞人之賦麗以淫」也。○古梅蕭東之《古梅》二絕云「湘妃危立凍蛟背﹐海月冷掛珊瑚枝。醜怪驚人能嫵媚﹐斷魂只有曉寒知。」其二云「百千年蘚著枯樹﹐一兩點春供老枝。絕壁笛聲那得到﹐只愁斜日凍蜂知。」甚有風裁。○氵八月朽月蜀西南多雨﹐名曰漏天﹐杜子美詩「鼓角漏天東」﹐又「徑欲誅云師﹐疇能補天漏」是也。自秋分後遇壬謂之入г﹐吳下曰入液。宋黃仁傑《夔州苦雨》詩﹕「九月不虛爲朽月﹐今年賴得是丰年。」氵八音讀爲怕﹐平聲。《東方傳》諧語云「令壺齟﹐老析塗。」塗與氵八同﹐注云丈加切﹐其下解云「塗者﹐漸洳徑也。」亦雨濕泥濘之義。《爾雅》﹕「十二月爲畢。」塗月氵八月之諺𨿽俗﹐其音義字形﹐亦遐而尙矣。○羊腸熊耳庾開府詩﹕「羊腸連九坡﹐熊耳對雙峯。」鮑照詩﹕「二崤虎口﹐九折羊腸。」可謂工矣。比之杜工部「髙鳳聚螢﹐驥子鶯歌」之句﹐則杜覺偏枯矣。○行道遲遲詩「行道遲遲﹐中心有違」﹐思致微婉。《紫玉歌》所謂「身遠心邇」﹐《洛神賦》所謂「足往神畱」﹐皆祖其意。○米元章米元章之書法﹐人皆知之﹐其詩律之妙﹐人或不盡知也。予愛其《望海樓》一詩云「雲間鐵甕近靑天﹐縹緲飛樓百尺連。三峽江聲流筆底﹐六朝帆影落樽前。幾番畫角催紅日﹐無事滄洲起白煙。忽憶賞心何處是﹐春風秋月兩茫然。」又《詠潮》云「怒气號聲迸海門﹐州人傳是子胥魂。天排云陣千家吼﹐地擁銀山萬馬奔。勢與月輪齊朔望﹐信如壺漏報朝昏。吳亡越霸成何事﹐一唱漁歌過遠村。」又《垂虹亭》一絕云「斷雲一葉洞庭帆﹐玉破鱸魚霜破柑。好作新詩繼桑薴﹐垂虹秋色滿東南。」○托物起興昔崔延伯每臨陣﹐則令田僧起爲《壯士歌》﹐然後單馬入陣﹐所向無前﹐至僧起死﹐則不復能戰。宋子京修《唐書》﹐﹛難灬﹜二椽燭﹐妾媵夾侍﹐望之如神仙。吳元中居翰苑﹐每艸制誥﹐則使婢遠山磨墨﹐運筆措詞﹐宛右畫﹐此所謂托物起興﹐仗境生法也。○百東坡東坡《泛潁》詩﹕「散爲百東坡﹐頃刻復在玆。」劉須溪謂本《傳燈錄》﹐按《傳燈錄》良價禪師因過水睹影而悟﹐有偈云「切忌從他覓﹐迢迢與我疏。我今獨自往﹐處處得逢渠。渠今正是我﹐我今不是渠。」○竹香杜子美《竹》詩﹕「雨洗娟娟淨﹐風吹細細香。」李長吉《新筍》詩﹕「斫取靑光寫楚詞﹐膩香春粉黑離離。」又昌谷詩﹕「竹香滿淒寂﹐粉節塗生翠。」竹亦有香﹐細嗅之乃知。●卷四○竹筍江魚杜子美《送人迎養》詩﹕「靑靑竹筍迎船出﹐白白江魚入饌來。」用孟宗姜詩事。韋蘇州《送人省覲》亦云「沃野收紅稻﹐長江釣白魚。」又云「洞庭摘朱果﹐松江獻白鱗。」然杜不如韋多矣﹐靑靑字自好﹐白白近俗﹐有似兒童「白白一羣鵝﹐被人趕下河」之謠也﹐豈大家語哉﹖○竹枝詞元楊廉夫《竹枝詞》﹐一時和者五十餘人﹐詩百十餘首。余獨愛徐延徽一首云「習說盧家好莫愁﹐不知天上有牽牛。拋萬斛胭脂水﹐澑向銀河一色秋。」○伏毒寺詩杜詩﹕「鄭國伏毒寺﹐瀟灑在江心。」劉禹錫詩﹕「曾作關中客﹐頻經伏毒巖。晴煙沙苑樹﹐曉日渭川帆。」○帆字音帆字﹐符咸切﹐舟上幔也。又扶泛切﹐使風也。舟幔則平聲﹐使風則去聲﹐蓋動靜之異也。劉熙《釋名》曰「隨風張幔曰帆。」注去聲。《廣韻》曰「張巾風曰帆音與梵同。」《左傳宣》十三年注﹕「拔旆投衡上﹐使不帆風。」謂車旆之受風﹐若舟帆之帆風也。舟帆之帆平聲﹐帆風之帆去聲。疏云「帆是扇風之名。「孫綽子曰﹕」動不中理﹐若帆舟而無柁。」《南史》﹕「因風帆上﹐前後連煙。」《荊州記》云「宮亭湖廟神能使湖中分風而帆南北。」晉湛方生有《帆入南湖》詩﹐又有《還都帆》詩﹐謝靈運有《遊赤石進帆海》詩﹐劉孝威有《帆渡吉陽洲》詩。《選》詩「無因下徵帆」﹔徐陵詩「南茨大麓﹐北帆淸湘」﹔劉刪詩「回艫乘派水﹐舉帆逐分風」﹔張曲江詩「徵鞍稅北渚﹐歸帆指南陲」﹔張燕公詩「離魂似徵帆﹐常往秀飛」﹔趙冬曦詩「帝城馳夢想﹐歸帆滿風飈」﹔杜詩「浦帆晨初發」﹔韓退之詩「無因帆江水」﹔包何詩「錦帆乘風轉﹐金裝照地新」﹔孟浩然詩「嶺北回徵帆﹐巴東問故人」﹔徐安身詩「暮雨衣猶濕﹐春風帆正開」。近蘇州刻孟詩﹐攺「徵帆」爲「徵棹」﹐何仲默笑曰「徵帆攺徵棹﹐錦帆亦攺曰錦棹﹐可乎﹖」蓋淺學妄攺﹐非初誤也。○同能不如獨勝孫位畫水﹐張南本畫火﹐吳道玄畫﹐楊繪塑﹐陳簡齋詩﹐辛稼軒詞﹐同能不如獨勝也。太白見崔顥《黃鶴樓》詩﹐去而賦《金陵鳳凰臺》。○劣唐詩學詩者動輒言唐詩﹐便以爲好﹐不思唐人有極惡劣者﹐如薛逢戎昱﹐乃盛唐之晚唐。晚唐亦有數等﹐如羅隱杜荀鶴﹐晚唐之下者﹔李山甫盧延遜﹐又其下下者﹐望羅杜又不及矣。其詩如「一个禰衡容不得」﹐又「一領靑衫消不得」之句。其他如「我有心中事﹐不向韋三說。昨夜洛陽城﹐明月照張八」﹐又如「餓貓窺鼠穴﹐饑犬舐魚砧」﹐又如「莫將閒話當閒話﹐往往事從閒話生」﹐又如「水牛浮鼻渡﹐沙鳥點頭行」﹐此類皆下淨優人口中語﹐而宋人方采以爲詩法﹐入《全唐詩話》﹐使觀者曰﹐是亦唐詩之一體也。如今稱燕趙多佳人﹐其間有跛者﹐眇者﹐羝氳者﹐疥且痔者﹐乃專房龍之曰是變燕趙佳人之一種﹐可乎﹖○多景樓周繇「盤江上幾層﹐峭壁半垂藤。殿鎖南朝像﹐龕禪外國僧。海濤舂砌檻﹐山雨灑窗燈。日暮疏鐘起﹐聲聲徹陵。」又﹕「每日憐晴眺﹐閒吟只自娛。山從平地有﹐水到遠天無。老樹多封楚﹐輕煙暗染吳。𨿽居此廊下﹐入戶亦踟躕。」此二詩勝張祜《金山》詩﹐而人罕稱之。○任希古和七月七日臨昆明池「秋風始搖落﹐秋水正澄鮮。飛眺牽牛渚﹐激賞鏤鯨川。岸珠淪曉魄﹐池灰斂曙煙。泛槎分寫漢﹐儀星別構天。雲光波處動﹐日影浪中懸。驚鴻結蒲弋﹐遊鯉入莊筌。萍葉疑江上﹐菱花似鏡前。長林代輕幄﹐細★卽芳筵。文華開翠瀲﹐筆海控淸漣。不挹蘭尊聖﹐空仰桂舟仙。」此詩工致嚴密﹐杜詩「石鯨鱗甲」之句實祖之﹐結句尢工。○成文中秋月「王母妝成鏡未收﹐倚闌人在水精樓。笙歌莫占淸光盡﹐畱與溪翁下釣舟。」此厭繁華而樂淸靜之意。鄭谷《春艸》詩「香輪莫碾靑春破﹐畱與遊人一醉眠」﹐亦此意也。○呂用之唐呂用之在維揚日﹐佐髙駢專權擅政。有商人劉損妻裴氏﹐有國色﹐用之以陰事構取。損憤惋﹐因成詩三首﹐曰「寶釵分股合無緣﹐魚在深淵日在天。得意紫鸞休舞鏡﹐斷蹤靑鳥罷銜錢。金杯傾覆難收水﹐玉軫傾欹賴續弦。從此蘼蕪山下過﹐只應將淚比流泉。」「鸞辭舊伴知何止﹐鳳得新梧想稱心。紅粉尙殘休﹛艸幕﹜々﹐白雲將散信沈沈。已休磨琢投期玉﹐賴更經營買笑金。願作山頭似人石﹐丈夫衣上淚痕深。」「舊嘗遊處彳扁尋看﹐睹物傷情死一般。買笑樓前花已謝﹐畫眉窗下月空殘。雲歸巫峽音容斷﹐路隔星河去住難。莫道詩成無淚下﹐淚如泉湧亦須乾。」詩成﹐吟詠不輟。一日晚﹐見一虯鬢老叟﹐行步迅疾﹐眸光射人﹐揖損曰「子衷心有何不平之事﹖」損具對之﹐叟夜果入用之家﹐化形於斗拱之上﹐叱用之曰「所取劉氏之妻並其寶貨﹐速還之﹐否則隨刃落矣。」用之驚惶﹐夜遺事賫金並裴氏還損﹐損夜從舟去﹐虯鬢亦無蹤迹。○呂溫題陽人城「忠驅義感卽風雷﹐誰道南方乏武才。天下起兵誅董卓﹐長沙子弟最先來。」呂東萊《麗澤編》取此詩。伍子胥兵法云「天無陰陽﹐地無險易﹐人無勇怯。將有智愚﹐算有多少﹐政有賞罰。」此言當矣。孔明屯五丈﹐魏人畏之如虎﹐所用蜀兵也。虞允文采石之戰﹐殪逆亮於頃刻﹐所用者吳兵也。○西郊詩《韻語陽秋》杜子美《西郊》詩云「無人競來往」﹐或云「無人與來往」﹐或云「無人覺來往」﹐「競」「與」皆常談﹐「覺」字非子美不能道也﹐蓋煬者辟竈﹐有道之所驚﹐捨者爭席﹐隱居者之所貴也。○西施劉長卿《題西施障子》曰「窗風不舉袖﹐但覺羅衣輕。」二語𨿽太白可頡頏也。○朱鷺古樂府有《朱鷺曲》﹐解云「因飾鼓以鷺而名曲焉。」又云「朱鷺咒鼓﹐飛於云末。」徐陵詩有「梟鐘鷺鼓」之句﹐宋之問詩「稍看朱鷺轉﹐尙識紫驑驕」﹐皆用此事。蓋鷺色本白﹐漢初有朱鷺之瑞﹐故以鷺形飾鼓﹐又以朱鷺名《鼓吹曲》也。梁元帝《放生池碑》云「元龜夜夢﹐終見取於宋王。朱鷺晨飛﹐尙張羅於漢後。」與朱鷺飛雲末事相葉﹐可以互證﹐補《樂府解題》之缺。○朱萬初墨元有朱萬初﹐善制墨﹐純用松煙﹐蓋取三百年摧朽之餘﹐精英之不可泯者用之﹐非常松也。天歷乙巳﹐開奎章閣﹐揀儒臣親侍翰墨﹐榮公存初﹑康裏公子山皆侍閣下﹐以朱萬初所制墨進﹐大稱旨﹐得祿食藝文館。虞文靖公贈之詩曰「霜雪摧殘氵閒壑非﹐深根千歲斧斤違。寸心不逐飛煙化﹐還作玄云繞紫微。」蓋紀玆事也。又跋其後曰「近世墨﹐以油煙易松﹐姿媚而不深重。萬初旣以墨顯﹐又得眞定劉法造墨法於石刻中﹐以爲劉之精藝深心﹐盡在於此﹐必無誤後世﹐因覃思而得之。余嘗謂松煙墨深重而不姿媚﹐油煙墨姿媚而不深重﹐若以松脂爲炬取煙﹐二者兼之矣。若宋徽宗嘗以蘇合油搜煙爲墨﹐至金章宗購之﹐一兩墨價黃金一斤﹐欲仿爲之不能﹐此謂之墨妖可也。」○朱慶余仙遊寺「云抱龍堂蘇石乾﹐山遮白日寺門寒。長松瀑布饒奇狀﹐曾有仙人駐鶴看。」末句切題﹐不然﹐是寺皆可用。○朱慶余閨意上張水部「洞房昨夜停紅燭﹐待曉堂前拜舅姑。妝罷低聲問夫婿﹐畫眉深淺入時無。」詩人多以美人自諭﹐薛能《吳姬》之詩﹐亦其一也。宋人詩話云「東坡如毛嬙西子洗妝﹐與天下婦人鬥巧」﹐亦此意。洪容齋云「此詩不言美麗﹐而味其詞意﹐非絕色第一不足以當之。」其評良是。○朱滔括兵麗情集朱滔括兵﹐不擇士族﹐悉令赴軍﹐自閱於球場。有士子容止可觀﹐進趨純雅。滔問曰「所業者何﹖」曰「學爲詩。」曰「有妻否﹖」曰「有。」卽令作寄內詩﹐援筆立成﹐詞曰「握筆題詩易﹐荷戈徵戍難。慣從鴛被暖﹐怯向雁門寒。瘦盡寬衣帶﹐啼多漬枕檀。試畱靑黛著﹐回日畫眉看。」又令代妻作詩答曰「蓬鬢荊釵世所稀﹐布裙猶是嫁時衣。胡麻好種無人種﹐合是歸時底不歸。」滔遺以束帛﹐放歸。○朱玄晦眞人詩「郭外西郊柳已芽﹐中流極目浩無涯。江明白白紅紅樹﹐春在三三兩兩家。幾度來遊同社燕﹐一樽相屬到昏鴉。此邦物色吟幾盡﹐爲謝山中好物華。」﹝眞迹在內江。﹞○江淹詠美人春遊「江南二月春﹐東風轉綠蘋。不知誰家子﹐看花桃李津。白雪凝瓊貌﹐明珠點絳唇。行人咸嘆息﹐爭擬洛川神。」此詩見《文通外集》。點絳唇﹐後人以爲曲名﹐以此知是詩膾炙人口久矣。○江平不流杜詩「江平不肯流」﹐意求工而語反拙﹐所謂鑿混沌而畫蛇足﹐必夭性命而失卮酒也。不若李羣玉樂府云「人老自多愁﹐水深難急流」也。又不若巴渝《竹枝詞》云「大河水長漫悠悠﹐小河水長似箭流。」詞愈俗愈工﹐意愈淺愈深。○江蒲《周禮》「浦」作「弦浦」。《左傳》「萑浦」作「萑蒲」。杜詩﹕「側生野岸及江蒲。」江蒲﹐江浦也。○江南行「江煙濕雨鮫綃軟﹐漠漠遠山眉黛淺。水國多愁又有情﹐夜槽壓酒銀船滿。細柳搖煙凝曉空﹐吳王臺榭春夢中。鴛鴦喚不起﹐平鋪淥水眠東風。西陵路遠月悄悄﹐油壁輕車蘇小小。」「細柳搖煙」一作「繃絲采怨」。○江烏海燕余最愛樂府「桂殿江烏對﹐屏海燕重」之句﹐不知何人作也。○江總長安九日詩「心逐南云逝﹐身隨北雁來。故園籬下菊﹐今日爲誰開。」總爲梁人﹐歷梁陳隋至唐貞觀中九十餘矣。此詩在唐時作﹐故編之。○江總怨詩「采桑歸路河流深﹐憶昔相期柏樹林。柰許新縑傷妾意﹐無由故劍動君心。」六朝之詩﹐多是樂府﹐絕句之體未絕﹐然髙妙奇麗﹐良不可及。氵斥流而不窮其源﹐可乎﹖故特取數首於卷首﹐庶乎免於賣花擔上看桃李之誚矣。古樂府「下山逢故夫」詩曰「新人工織縑﹐舊人工織素。」故劍﹐用干將莫邪雌雄二劍離而復合事。○沙海《戰國策》「暉臺之下﹐沙海之上」﹐《九域志》有沙海﹐孟浩然《和張三自穰縣還途中遇雪》詩﹕「風吹沙海雪﹐來作柳園春。」正是梁地事。○冷朝陽送紅綫酒「采菱歌怨木蘭舟﹐送客魂銷百尺樓。還似宓妃乘霧云﹐碧天無際水東流。」紅綫﹐薛蒿之靑衣也。有劍術﹐夜飛入橫海軍解圍﹐嵩畱之不得﹐會幕下詩人送之﹐冷朝陽此詩爲冠。酒闌﹐托以更衣﹐倏忽不見﹐亦異哉﹗○佛經似詩句佛經有云「樂行不如苦住﹐富客不如苦住﹐富客不如貧主。」又見《洞山語錄》﹕「破鏡不重照﹐落花難上枝。」絕似唐人樂府也。○仲尼登泰山宋景文公《筆記》云「仲尼登泰山﹐見七十二家﹐字各不同。」其事甚新﹐但未詳其所出。○岑參蔟拍六州歌頭「西去輪臺萬里餘﹐也知音信日應疏。隴山鸚鵡能言語﹐爲報家人數寄書。」伊州渭州梁州氐州甘州涼州﹐謂之六州。宋時大喪以《六州歌頭》引之﹐本朝用《應天長》。○吹蠱鮑照《苦熱行》﹕「含沙射流影﹐吹蠱痛行暉。」南中畜蠱之家﹐蠱昏夜飛出飲水﹐光如曳彗﹐所謂行暉也。《文選》注﹕「行暉﹐行旅之暉。」非也。○近水樓臺範文正公鎭錢塘﹐兵官皆被薦﹐獨巡檢蘇麟不遇﹐乃上詩曰「近水樓臺先得月﹐向陽花木易爲春。」公卽薦之。○沐繼軒荔枝詩國朝武將能詩者﹐洪武中孫炎﹐其後湯東谷允績﹑廣帥王一淸﹑定襄郭登﹐人皆知之。雲南都督繼軒沐﹐字學皇象﹐畫學米元章﹐詩學六朝盛唐﹐以僻遠﹐人罕知之。余嘗選其數絕句於《皇明詩抄》﹐其《詠臨安荔枝》長篇云「建水夫何如﹐厥土早而熱。蠻花開佛桑﹐候禽罷。莽云覆溟﹐梅雨滋★翳。接地茂緗權﹐遮空舒黛葉。翠葆霞煌﹐錦幄風掀揭。香麝忌經過﹐飛★防盜竊。勁雛赤膚脫﹐肥奢瓊穰凸。明怪可飧﹐冰丸訝許嚙。眞珠堆綠云﹐毒瑁乘彩纈。鳳爪天下奇﹐龍牙眾中傑。飽食慚素飧﹐長吟望林樾。」﹝奢﹐獻﹑歇二音﹐盛貌﹐又肥大意。﹞○耳衣唐人邊塞曲﹕「金裝腰帶重﹐錦縫耳衣寒。」耳衣﹐今之暖耳也。○卵色天唐詩﹕「殘霞蹙水魚鱗浪﹐薄日烘云卵色天。」東坡詩﹕「笑把鴟夷一樽酒﹐相逢卵色五湖天。」正用其語。《花間詞》「一方卵色楚南天」﹐注以卵爲泖﹐非也。注東坡詩者﹐亦攺卵色爲柳色﹐王龜齡亦不及此邪﹖○阮何雙唐詩﹕「云仍王謝並﹐風貌阮何雙。」《南史》﹕宋孝武選侍中四人﹐並以風貌﹐王﹑謝莊爲一雙﹐阮韜﹑何偃爲一雙。○君攸桂楫泛中河「黃河曲渚通千里﹐濁水分流引八川。仙槎逐源終未返﹐蘇亭遺迹尙依然。眇眇云根侵遠樹﹐蒼蒼水气合遙天。波影雜霞無定色﹐湍文觸岸不成圓。赤馬靑龍交出浦﹐飛雲蓋海遠淩煙。蓮舟渡沙轉不礙﹐桂棹距浪弱難前。風重金烏翅自轉﹐汀長錦纜影微懸。榜人欲歌先扣﹐津吏猶醉彊持船。河堤極望今如此﹐行杯落葉詎虛傳。」此六朝詩也。七言律未成而先有七言排律矣﹐雄渾工糸致﹐固盛唐老杜之先鞭也。○余延壽折楊柳「大道連國門﹐東西種楊柳。葳蕤君不見﹐裊弱垂來久。綠枝棲暝禽﹐雄去雌獨吟。餘花怨春盡﹐微月起秋陰。坐望窗中蝶﹐起攀枝上葉。好風吹長枝﹐婀娜何如妾。妾見柳園新﹐髙樓四五春。莫吹胡塞曲﹐愁殺隴頭人。」○余知古論退之文唐人余知古與歐陽生論文書云「韓退之作《原道》﹐則崔豹《答牛亨書》﹔作《諱辯》﹐則張詔《論舊名》﹔作《毛穎傳》﹐則袁淑《太蘭王九錫》﹔作《送窮文》﹐則揚子云《逐貧賦》。」○老泉詩蘇老泉詩﹕「佳節每從愁裏過﹐壯心偶傍醉中來。」白樂天詩有「百年愁裏過﹐萬感醉中來」之句﹐老泉未必祖襲﹐蓋偶同耳。○老子論性文子引《老子》曰「人生而靜﹐天之性也。感物而動﹐性之欲也。」漢儒取入《禮記》﹐遂爲經矣。若知其出於老氏﹐宋儒必洗垢索瘢﹐曲爲譏評﹐但知其出於經﹐則護持交贊﹐此亦矮人之觀場也。文如「澹泊明志﹐寧靜致遠」﹐本出於《淮南子》﹐而諸葛稱之。若儒者知其劉安語﹐將坐睡唾去也。○狄香張衡《同聲歌》﹕「灑掃淸枕席﹐芬以狄香。」﹐履也。狄香﹐外國之香也。謂以香薰履也。近刻《玉臺新詠》及《樂府詩集》攺「狄香」作「秋者」﹐大謬。吳中近日刻古書﹐妄攺例如此﹐不能一一盡彈正之。○串《文選》謝惠連詩﹕「聊用布親串。」注﹕「串﹐習也。」梁簡文詩﹕「長顰串翠眉。」《南史》﹕「軍人串敢粗食。」○何兆玉蕊花「羽車潛下玉龜山﹐塵世何緣睹顏。惟有多情天上雪﹐好風吹上綠雲鬟。」兆﹐蜀人。○吾猶昔人柳子厚《戲題石門長老東軒》詩曰「坐來念念非昔人﹐萬彳扁蓮花爲誰用﹖」《法苑珠林》﹕「梵志出家﹐白首而歸﹐鄰人見之曰﹕『昔人尙存乎﹖』梵志曰﹕『吾猶昔人﹐非昔人也。』」子厚正用此事﹐而注者不知引。○坐猿坐鶯杜詩「楓樹坐猿深」﹐又「黃鶯並坐交愁濕」﹐「坐」字奇崛。張說詩﹕「樹坐參猿嘯﹐沙行入鷺羣。」前人已云矣。○估客樂《估客樂》﹐齊武帝之所作也。其辭曰「昔經樊鄧役﹐阻潮梅根渚。感意追往事﹐意滿辭不敍。」阻潮﹐一本作「假楫」。武帝作此曲﹐令釋寶月被之管弦﹐帝遂數乘龍舟遊江中﹐以越布爲帆﹐綠絲爲帆纖﹐石爲篙足。篙傍者﹐悉著郁林布作淡黃﹐舞此曲﹐用十六人云。按史稱齊武帝節儉﹐常自言朕治天下十年﹐當使黃金與土同價﹐然其從流忘返之奢如此﹐貽厥孫謀﹐何怪乎金蓮布地也。○邢象玉古意「家中新酒熟﹐園裏木初榮。佇杯欲取醉﹐悒然思友生。忽聞有奇客﹐何姓復何名﹖嗜酒陶彭澤﹐能琴阮步兵。何須問寒暑﹐逕坐共山亭。舉袂飛鳥﹐持巾掃落英。心神無俗累﹐歌詠有新聲。新聲是何曲﹐滄浪之水淸。」象玉﹐初唐人﹐與王無功爲友﹐此詩脫灑而含古意。○邵公批語先太師戊戌試卷﹐出舉子蹊逕之外﹐考官邵公﹝名暉﹞批云「奇寓於純粹之中﹐巧藏於和易之內。」當時以爲名言。後觀《龍川集》﹐乃知是陳同甫作論法也。先輩讀書博且精﹐不似後生之束書不觀﹐遊談無根也﹐因書之家乘。○角妓垂螺張子野詞﹕「垂螺近額﹐走上紅ブ初趁拍。」晏小山詞﹕「雙螺未學同心綰﹐已占歌名。月白風淸﹐長倚昭華笛裏聲。」又云「紅窗碧玉新名舊﹐猶綰雙螺。一寸秋波﹐千斛明珠覺未多。」「垂螺」「雙螺」﹐蓋當時角妓未破瓜時額飾﹐今搬演淡色﹐猶有此制。○吳趨趨非平聲《莊子》有「不任其聲而趨舉其詩焉」﹐崔注云「不任其聲﹐憊也﹔趨舉其詩﹐無音曲也。」劉會孟曰「趨者﹐情愜而詞迫也。」與《吳趨》之趨當音七注切。○吳二娘吳二娘﹐杭州名妓也。有《長相思》一詞云「深花枝﹐淺花枝﹐深淺花枝相間時﹐花枝難似伊。巫山髙﹐巫山低﹐暮雨瀟瀟郎不歸﹐空房獨守時。」白樂天詩﹕「吳娘暮雨瀟瀟曲﹐自別江南久不聞。」又﹕「夜舞吳娘袖﹐春歌蠻子詞。」自注﹕「吳二娘歌詞有『暮雨瀟瀟郎不歸』之句。」《絕妙詞選》以此爲白樂天詞﹐誤矣。吳二娘亦杜公之黃四娘也﹐聊表出之。○禿節晁以道家有宋子京手書《杜少陵詩》一卷﹐「握節漢臣歸」乃是「禿節」﹐「新炊間黃粱」乃是「聞黃粱」。以道跋云「前輩見書自多﹐不似晚生但以印本爲正也。」愼按﹕《後漢書張衡傳》云「蘇武以禿節效貞。」杜公正用此語﹐後人不知﹐攺「禿」爲「握」。晁以道徒知宋子京之舊本﹐亦不知禿節之字所出也﹐況今之淺學乎﹖○巫山曲「下壓重泉上千仞﹐香去結夢西風緊。縱有英靈得往來﹐猊軛鼯軒亦顚隕。嵐光雙々雷隱隱﹐愁爲衣裳恨爲鬢。莫灑朝行何所之﹐江邊日月情無盡。珠零冷露丹墮楓﹐細腰長臉愁滿宮。人生對面猶異同﹐何況千巖萬壑中。」羅隱詩多鄙俗﹐此詩不類其平生﹐見《固陵文類》﹐其集不收。○巫峽江陵盛弘之《荊州記》巫峽江水之迅云「朝發白帝﹐暮到江陵﹐其間千二百里﹐𨿽乘奔禦風﹐不以疾也。」杜子美詩﹕「朝發白帝暮江陵﹐頃來目擊信有徵。」李太白﹕「朝辭白帝彩雲間﹐千里江陵一日還。兩岸猿聲啼不盡﹐扁舟已過萬重山。」𨿽同用盛弘之語﹐而優劣自別。今人謂李杜不可以優劣論﹐此語亦太憒憒。白帝至江陵﹐春水盛時行舟﹐朝發夕至﹐雲飛烏逝不是過也。太白述之爲韻語﹐驚風寸而泣鬼神矣。太白娶江陵許氏﹐以江陵爲還﹐蓋室家所在。○回風撾《語林》云「王惇嘗坐武昌釣臺﹐聞行船打鼓﹐嗟稱其能。俄而一槌小異﹐惇以扇柄撞幾曰﹕『可恨。』時王應侍側﹐曰﹕『不然﹐此是回風撾。』使視之﹐云船人入夾口。應知鼓又善於惇也。」予舊有《江行》詩云「回風移鼓摻﹐策杖送音。」蓋用此事﹐下句用《莊子漁父》事。○宋人絕句宋詩信不及唐﹐然其中豈無可匹體者﹐在選者之眼力耳。如蘇舜欽《吳江》詩﹕「月從洞庭來﹐光映寒湖凸。四顧無纖塵﹐魚躍明鏡裂。」王半山《雨》詩云「山中十日雨﹐雨晴門始開。坐看蒼苔紋﹐欲上人衣來。」孔文仲《早行》云「客行謂已旦﹐出視見落月。瘦馬入荒陂﹐霜花重如雪。」崔《春日》云「落日不可盡﹐丹林紫谷開。明明遠色裏﹐歷歷暝鴉回。」寇平仲《南浦》云「春風入垂楊﹐煙波漲南浦。落日動離魂﹐江花泣微雨。」郭功甫《水車嶺》云「千丈水車嶺﹐懸空九疊屏。北風來不斷﹐六月亦生冰。」蘇子由《中秋夕》云「巧轉上人衣﹐徐行度樓角。河漢冷無雲﹐冥冥獨飛鵲。」《旅行》云「猿號枯木﹐魚龍泣夜潭。行人已天北﹐思婦隔江南。」朱文公《雨》詩云「孤燈耿寒焰﹐照此一窗幽。臥聽檐前雨﹐浪浪殊未休。」張南軒《題南城》云「坡頭望西山﹐秋意已如許。云影渡江來﹐霏霏半空雨。」《東渚》云「團團陵風桂﹐宛在水之東。月色穿林影﹐下碧波中。」《麗澤》云「長吟《伐木詩》﹐停立以望子。日暮飛鳥歸﹐門前長春水。」《西嶼》云「系舟西岸邊﹐幅巾自來去。島嶼花木深﹐蟬鳴不知處。」《采菱舟》云「散策下舸亭﹐水淸魚可數。上采菱舟﹐乘風過南浦。」五詩有王維輞川遺意﹐誰謂宋無詩乎﹖●卷五○何兆章仇公席上詠眞珠姬「神女初離碧玉階﹐彤一﹝一作彩。﹞云猶擁牡丹鞋。應知子建憐羅襪﹐顧步徘徊拾翠釵。」章仇兼瓊時爲成都節度使。○宋人論詩宋人論詩云「今人論詩﹐往往要出處﹐『關關雎鳩』出在何處﹖」此語似髙而實卑也。何以言之﹖聖人之心如化工﹐然後矢口成文﹐吐辭爲經﹐自聖人以下﹐必須則古昔﹐稱先王矣。若以無出處之語皆可爲詩﹐則凡道聽塗說﹐街談巷語﹐酗徒之罵坐﹐裏媼之詈雞﹐皆詩也。亦何必讀書哉﹖此論旣立﹐而村學究從而演之曰「尋常言語口頭話﹐便是詩家絕妙辭。」噫﹗《三百篇》中﹐如《國風》之微婉﹐二《雅》之委蛇﹐三《頌》之簡奧﹐豈建黨語口頭話哉﹖或舉宋人語問予曰「『關關雎鳩』﹐出在何處﹖」予答曰「『在河之洲』﹐便是出處。」此言𨿽戲﹐亦自有理。蓋詩之爲教﹐多識於鳥獸艸木之名。關關﹐狀鳥之聲﹔雎鳩﹐舉鳥之名。河洲指鳥之地﹐卽是出處也。豈必祖述前言﹐而後爲出處乎﹖然古詩祖述前言者﹐亦多矣。如雲「先民有言」﹐又云「人亦有言」﹐或稱「先民有作」﹐或稱「我思古人」。《五子之歌》述皇祖有訓﹐《禮》引逸計稱﹕「昔吾有先正﹐其言明且淸。」《小》刺厲王而錯舉《洪範》之五事﹐《大東》傷賦斂﹐而歷陳保章之諸星﹐此卽古詩述前言援引典故之實也﹐豈可謂無出處哉﹖必以無出處之言爲詩﹐是杜子美所謂僞體也。○宋人多議論可厭宋人議論多而成功少﹐元人評之當矣。且以一事言之。張君房謂藝祖受禪歲在庚申﹐庚者金也﹐申亦金位﹐當爲金徳。謝絳謂作京於汴﹐天下中樞﹐當爲土徳。程伊川謂唐爲土徳﹐故無河患﹐宋爲火徳﹐故多水患。甚矣宋人之饒舌也﹐其君之厭聽也宜哉。○宋之問嵩山歌「登天門兮坐盤石之嶙峋﹐前淙淙兮未半﹐下漠漠兮無垠。紛窈窕兮巖倚披以鵬翅﹐洞膠葛兮峯稜層以龍鱗。松移岫轉﹐左變而右易﹔風生雲起﹐出鬼而入神。吾不知其若此靈怪﹐願遊杳冥兮見羽人。」重曰「天門兮穹崇﹐回合兮攢叢。松萬仞兮拄日﹐石千尋兮倚空。晚陰兮足風﹐夕陽兮紅。試一望兮兌攵魄﹐況眾妙之無窮。下嵩山兮多所思﹐攜佳人兮步遲遲。松間明月常如此﹐君再遊兮復何時。」此詩本集不收﹐嵩山有石刻﹐今但傳後四句耳。○宋子虛詠史宋子虛詠史凡三百餘首﹐其佳者如《詠甘羅》云「函谷關中富列倨﹐黃童亦僭上卿謀。當年園綺猶年少﹐甘隱商山到白頭。」《詠綠珠》云「紅粉捐軀爲主家﹐明珠一斛委泥沙。年年金穀園中燕﹐銜取香泥葬落花。」《詠張果》云「滄溟幾度見揚塵﹐曾醉堯家丙子春。近日喜無天使至﹐蹇驢畱得載閒身。」《徐佐卿化鶴》云「化作遼東羽翼回﹐適逢沙苑獵弦開。寧知萬里靑城客﹐直待他年箭主來。」《詠陸贄》云「詔下山東感泣來﹐謫歸門巷鎖蒼苔。奉天以後誰持筆﹐不用當時陸九才。」《詠宋宮人王婉容》云「貞烈那堪黠虜求﹐玉顏甘沒塞垣秋。孤墳若上鄰靑冢﹐地下昭君見亦羞。」王婉容隨徽欽北去﹐粘罕見之﹐求爲子婦﹐婉容自刎車中﹐虜人葬之道旁﹐可謂英烈矣。○批頰唐盧延遜詩﹕「樹上諮諏批頰鳥﹐窗間壁剝叩頭虫。」王半山詩﹕「翳林窺搏黍﹐藉艸聽批頰。」元人《送春》詩﹕「批頰穿林叫新綠。」韓致光《春恨》詩云「殘夢依依酒力余﹐城頭批頰伴啼烏。平明乍捲西樓幕﹐院靜初聞放轆轤。」批頰蓋鳥名﹐但不關爲何形狀耳。或曰卽鵯デ也﹐催明之鳥﹐一名夏雞﹐俗名隔登雞。○沈君攸薄暮動弦歌柳谷向晚沈餘日﹐蕙樓臨暝徙斜光。金戶半入叢林影﹐蘭徑時移落蕊香。絲繩玉壺傳綺席﹐秦箏趙瑟響髙堂。舞裙拂履喧珠﹐歌音出扇繞塵梁。云邊雪飛弦柱促﹐畱賓但須羅袖長。日暮邀歡恆不倦﹐處處行樂爲時康。○沈氏竹火籠詩陳範靜妻沈滿願《竹火籠》詩曰「剖出楚山筠﹐織成湘水紋。寒消九微火﹐香傳百和薰。氤氳擁翠被﹐出入隨緗裙。徒悲今麗質﹐豈念昔淩雪。」此詩言外之意﹐以諷士之以富貴攺節者﹐卽孟子所云「鄕爲身死而不受﹐今爲宮室之美妻妾之奉而爲之」者﹐而含蓄蘊藉如此。「徒悲」「豈念」四字﹐尢見其意﹐上薄《風雅》﹐下掩唐人矣。宋人稱李易安「所以嵇中散﹐至死薄殷周」之句﹐以爲婦人有此大議論﹐然太淺露。比之沈氏此詩﹐當在門墻之外矣。○沈彬弔邊人「殺聲沈後野風悲﹐漢月骯時望不歸。白骨已枯沙上艸﹐佳人猶自寄寒衣。」此詩亦陳陶之意﹐仁人君子觀此﹐何忍開邊以流毒萬姓乎﹗○沈彬入塞詩唐沈彬有詩二卷﹐舊藏有之。其《入塞》詩云「年少辭鄕事冠軍﹐戍樓閒上望星文。生希沙漠擒驕虜﹐死奪河源答聖君。鳶覷敗兵眠血艸﹐馬驚冤鬼哭愁雲。功多地遠無人紀﹐漢閣笙歌日又曛。」此言盡邊塞之苦。郭茂倩《樂府》亦載之﹐而句字不同﹐其本集所載爲勝﹐特具錄之。○李太白論詩李太白論詩云「興寄深微﹐五言不如四言﹐七言又其靡也﹐況使束於聲調俳優哉﹖」故其贈杜甫詩有「飯顆」之奐﹐蓋譏其拘束也。余觀李太白七言律絕少﹐以此言之﹐未窺六甲﹐先制七言者﹐視此可省矣。○李太白相逢行太白《相逢行》云「朝騎五花馬﹐謁帝出銀臺。秀色誰家子﹐雲中珠箔開。金鞭遙指點﹐玉勒乍遲回。夾轂相借問﹐知從天上來。憐腸愁欲斷﹐斜日復相催。下車何輕盈﹐飄飄似落梅。嬌羞初解佩﹐語笑共銜杯。銜杯映歌扇﹐似雲月中見。相見不相親﹐不如不相見。相見情已深﹐未語可知心。胡爲守空閨﹐孤眠愁錦衾。錦衾與羅幃﹐纏綿會有時。春風正澹蕩﹐暮雨來何遲。願言三靑鳥﹐卻寄長相思。光景不待人﹐須臾發成絲。壯年不行樂﹐老大徒傷悲。持此道密意﹐無令曠佳期。」此詩予家藏樂史本最善﹐今本無「憐腸愁欲斷」四句﹐他句亦不同數字﹐故備錄之。太白號鬥酒百篇﹐而其詩精練若此﹐所以不可及也。○李白帖眉州象耳山有李白畱題云「夜來月下臥醒﹐花影零亂﹐滿人襟袖﹐疑如濯魄於冰壺也。李白書。」今有石刻存﹐又見《甲秀堂帖》。○李白橫江詞「橫江館前津吏迎﹐向余東指海云生。郎今欲渡緣何事﹐如此風波不可行。」古樂府《烏棲曲》﹕「采菱渡頭擬黃河﹐郎今欲渡畏風波。」太白以一句衍作二句﹐絕妙。○李陵詩《修文殿禦覽》載李陵詩云「紅塵蔽天地﹐白日何冥冥。微陰盛殺气﹐淒風從此興。招搖西北指﹐天漢東南傾。嗟爾窮廬子﹐獨行如履冰。衤豆褐中無緒﹐帶斷續以繩。寫水置瓶中﹐焉辧淄與澠。巢父不洗耳﹐後世有何稱。」此詩《古文苑》只載首二句﹐見於《修文殿禦覽》。鍾嶸所謂「驚心動魄﹐一字千金」﹐信不誣也。當補入之﹐以傳好古者。○李育飛騎橋詩《吳志》孫權徵合淝﹐爲魏將張遼所襲﹐乘駿馬﹐上津橋﹐板撤丈餘﹐超度得免﹐故以名橋。在今廬州境中。詩本逸云﹐略追記之附於此﹕「魏人野戰如鷹揚﹐吳人水戰如龍驤。气吞魏主惟吳王﹐建旗敢到新城傍。霸主心當萬夫敵﹐麾下蒼黃無羽翼。塗窮事變接短兵﹐生死之間不容息。馬奔津橋橋半撤﹐光光有聲如地裂。蛟駭橫飛秋水空﹐鶚驚徑度秋云缺。奮迅金羈汗г臆﹐濟主艱難天借力。艱難始是報主時﹐平日主君誰愛惜。」此詩五七歲時先君口授﹐小子識之。張飛當陽阪﹐曹操不敢逼﹐而逍遙津甘寧淩統不能禦張遼﹐則寧統之將略﹐下張飛遠甚矣。○李益詩李益集有《樂府雜體》一首云「藍葉郁重重﹐藍花石橊色。少女歸少年﹐光華自相得。愛如寒鑪火﹐棄若秋風扇。山嶽起面前﹐相看不相見。春至艸亦生﹐誰能無別情。殷勤展心素﹐見新莫忘故。遙望孟門山﹐殷勤報君子。旣爲隨陽雁﹐勿學西流水。」此詩比興有古樂府之風﹐唐人鮮及。或云非益詩﹐乃無名氏代霍小玉寄益之詩也。○又尢延之《詩話》云「《會眞記》『隔墻花影動﹐疑是玉人來』﹐本於李益『開門風動竹﹐疑是故人來』。」然古樂府「風吹窗簾動﹐疑是所歡來」﹐其詞乃齊梁人語﹐又在益先矣。近世刻李益集不見此詩﹐惟曾忄造《詩囿》載其全篇﹐今錄於此﹕「微風驚暮坐﹐臨牖思悠哉。開門復動竹﹐疑是故人來。時滴枝上露﹐稍沾階下苔。幸當一入幌﹐爲拂綠琴埃。」題云《竹窗聞風寄苗發司空曙》。○李郢酬王舍人雪中風寄「三日柴門擁不開﹐階庭平滿白皚皚。今朝踏作瓊瑤迹﹐爲有詩從鳳沼來。」後人或妄攺「詩從」作「詩仙」﹐語意索然。○李郢宿杭州虛白堂「秋月斜明虛白堂﹐寒蛩喞喞樹蒼蒼。江風徹曉不得寐﹐二十五聲秋點長。」《唐語林》盛稱此詩。○李賀昌谷北園新筍「斫取靑光寫《楚辭》﹐膩香春粉黑離離。無情有恨何人見﹐露壓煙啼千萬枝。」汗靑寫《楚辭》﹐旣是奇事﹐膩香春粉﹐形容竹尢妙。結句以情恨詠竹﹐似是不類。然觀孟郊《竹詩》「嬋娟籠曉煙」﹐竹可言嬋娟﹐情恨亦可言矣﹐然終不若《詠白蓮》之妙。李長吉在前﹐陸魯望詩句非相蹈襲﹐蓋著題不得避耳。勝棋所用﹐敗棋之著也﹐良庖所宰﹐族庖之刀也﹐而工拙則相遠矣。○李端古別離詩李端《古別離》詩雲「水國葉黃時﹐洞庭霜落夜。行舟聞商賈﹐宿在楓林下。此地送君還﹐茫茫似夢間。後期知幾日﹐前路轉多艱﹝一作山。﹞巫峽通湘浦﹐迢迢隔云寸。天晴見海檣﹐月落聞鐘﹝一作津﹞鼓。人老自多愁﹐水深難急流。淸宵歌一曲﹐白首對汀洲。與君桂陽別﹐令君嶽陽待。後事忽差池﹐前期日空在。水落雁嗷嗷﹐洞庭波浪髙。遠山云似蓋﹐極浦樹如毫。朝發能幾里﹐暮來風又起。如何兩處愁﹐皆在孤舟裏。昨夜天月明﹐長川寒且淸。菊花開欲盡﹐薺菜泊來生。下江帆勢速﹐五兩遙相逐。欲問去時人﹐知投何處宿。空冷猿嘯時﹐泣對湘潭竹。」此詩端集不載﹐古樂府有之﹐然題曰二首﹐非也﹐本一首耳。其詩眞景實情﹐婉轉惆悵﹐求之徐庾之間且罕﹐況晚唐乎﹖大歷以後﹐五言古詩可選者﹐惟端此篇與劉禹錫《搗衣曲》﹑陸龜蒙「茱萸匣中鏡」﹑溫飛卿「悠悠復悠悠」四首耳。○李耆卿評文李耆卿評文云「韓如海﹐柳如泉﹐歐如瀾﹐蘇如潮。」余謂此評極當﹐但謂柳如泉未允﹐易泉以江可也。耆卿名塗﹐臨川人﹐朱子門人之門人也。所著有《古今文章精義》﹐與陳癸《文則》識趣相仿佛云。○李餘寒食詩「玉輪江上雨絲絲﹐公子遊春醉不知。翦渡歸來風正急﹐水濺鞍帕嫩鵝兒。」元徵之稱蜀士李余劉猛工爲新樂府。餘詩傳者﹐僅此二首。○李余臨邛怨「藕花衫子柳花裙﹐多蓍沈香慢火薰。惆悵妝成君不見﹐空教綠綺伴文君。」李余﹐成都人文宗太和八年狀元。蜀士在唐居首選者九人﹐謝洪陳伯玉﹐內江範金卿﹐閬州九樞﹐樞弟尹極﹐夔州李遠﹐巴州張曙﹐綿州於環。○李嘉王舍人竹樓「傲吏身閒笑五侯﹐西江取竹起髙樓。南風不用蒲葵扇﹐紗帽閒眠對水鷗。」長夏之景﹐淸麗瀟灑﹐讀之使人神爽。鏡川楊文懿公愛此詩﹐嘗以「對鷗」名其閣﹐先師李文正公爲作賦云。○李義山螢詩「水殿風淸玉戶開﹐飛光千點去還來。無風無月長門夜﹐偏到階前點綠苔。「似是螢謎﹐不書題可知也。○李義山柳詩「曾逐東風拂舞筵﹐樂遊春苑斷腸天。如何肯到淸秋日﹐已帶斜陽又帶蟬。」宋廬陵陳模《詩話》云﹕」前日春風舞筵﹐何其富盛﹐今日斜陽蟬聲﹐何其淒涼﹐不如望秋先零也。形容先榮後悴之意。「○李義山景陽井」景陽宮井剩堪悲﹐不盡龍鸞誓死期。惆悵吳王宮外水﹐濁泥猶得葬西施。「觀此﹐西施之沈信矣。杜牧所云逐鴟夷者﹐安知不謂沈江而殉子胥乎﹖「鴟革浮胥骸」﹐亦子胥事也。○李約觀祈雨「桑條無葉土生煙﹐簫管迎龍水廟前。朱門幾處歌舞﹐猶恨春陰咽管弦。」與聶夷中「二絲五」之詩並觀﹐有《三百篇》意。○拋﹝A12﹞擊壤宋世﹐寒食有拋﹝A12﹞之戲﹐兒童飛瓦石之戲﹐若今之打瓦也。梅都官《禁煙》詩﹕「窈窕踏歌相把袂﹐輕浮賭勝各飛﹝A12﹞。」﹝A12﹞﹐七禾切。或雲起於堯民之擊壤。○杜少陵論詩杜少陵詩曰﹕」不及前人更勿疑﹐遞相祖述竟先誰。別裁僞體親《風雅》﹐轉益多師是汝師。「此少陵示後人以學詩之法。前二句﹐戒後人之愈趨愈下。後二句﹐勉後人之學乎其上也。蓋謂後人不及前人者﹐以遞相祖述﹐日趨日下也。必也區別裁正浮僞之體﹐而上親《風雅》﹐則諸公之上﹐轉益多師﹐而汝師端在是矣。此說精妙。杜公復生﹐必蒙印可﹐然非予之說也。須溪語羅履泰之說﹐而予衍之耳。○杜詩本選謝宣遠詩「離會𨿽相雜」﹐杜子美「忽漫相逢是別筵」之句實祖之。顏延年詩「春江壯風濤」﹐杜子美「春江不可渡﹐二月已風濤」之句實衍之。故子美諭兒詩曰「熟精《文選》理」。○杜詩奪胎之妙陳僧丰盛標《詠水》詩﹕「舟如空裏泛﹐人似鏡中行。」沈期《釣竿》篇﹕「人如天上坐﹐魚似鏡中懸。」杜詩﹕「春水船如天上坐﹐老年花似霧中看。」𨿽用二子之句﹐而壯麗倍之﹐可謂得奪胎之妙矣。○杜詩步檐字杜子美詩﹕「步檐倚杖看牛斗。」檐﹐古﹛詹﹜字。《楚辭大招》﹕「曲屋步閻。」《注》﹕「曲屋﹐周閣也。步閻﹐長砌也。」司馬相如賦﹕「步閻周流﹐長途中宿。」「閻」亦古「﹛詹﹜」字也。又梁陸垂《鍾山寺》詩﹕「步檐時中宿﹐飛階或上徵。」沈氏滿願詩﹕「步檐隨新月﹐挑燈惜落花。」杜公蓋襲用其字﹐後人不知﹐妄攺作「步蟾」﹐且前句有「新月」字﹐而結句又云「步蟾」﹐復矣。況「步蟾」乃舉子坊牌字﹐杜公詩寧有此惡字耶﹖甚矣﹐士俗不可不醫也。○杜詩數目字「漢宮一百四十五﹐多下珠簾閉鎖窗。何處巢夏將半﹐茅檐煙寺語雙雙。」此杜牧《燕子》詩也。「一百四十五」見《文選》注。大抵牧之詩好用數目垛積﹐如「南朝四百八十寺」﹑「二十四橋明月夜」﹑「故鄕七十五長亭」是也。○杜詩與包佶同意包佶詩「波影倒江楓」﹐與杜詩「石出倒聽楓葉下」同意﹐二句並工﹐未易優劣也。○杜詩左擔之句杜子美《愁坐》詩曰「髙齋常見野﹐愁坐更臨門。十月山寒重﹐孤城水气昏。葭萌氐種回﹐左擔犬戎存。終日憂奔走﹐歸期未敢論。」葭萌左擔﹐皆地名也。葭萌人知之﹐左擔人罕知也。注者不知﹐或攺作「武擔」﹐又攺作「立擔」﹐皆可笑。按《太平禦覽》引李克蜀記云「蜀山自綿谷葭萌道徑險窄﹐北來擔負者不知不容易肩﹐謂之左擔道。」又李公胤《益州記》云「陰平縣有左肩道﹐其路至險﹐自北來者﹐擔在左肩﹐不得度右肩。」常璩《南中志》云「自道至朱提﹐有水步道九道﹐有黑水及羊官水道﹐度三津﹐至險難行﹐故行者謠曰﹕『酋溪赤水﹐盤蛇七曲。盤羊烏櫳﹐气與天通。降賈子﹐左擔七里。』又有牛叩頭﹑馬搏阪﹐其險如此。」據此三書﹐左擔道有三﹐綿谷一也﹐陰平二也﹐朱提三也﹐義則一而已。朱提今之烏撒﹐雲貴往來之西路也。○杜詩野艇字杜詩古本「野艇恰受兩三人」﹐淺者不知「艇」字有平音﹐乃妄攺作「航」字﹐以便於讀﹐謬矣。古樂府云「沿江有百丈﹐一濡多一艇。上水郎擔篙﹐何時至江陵。」艇音廷﹐杜詩蓋用此音也。故曰﹕胸中無國子監﹐不可讀杜詩。彼胸中無杜學﹐乃欲訂攺杜詩乎﹖○杜詩訛字《燕子》詩「穿花落水益沾巾」﹐範徳機善本作「帖本」。「一笑正墜雙飛翼」﹐黃山谷云「一笑」俗作「一箭」﹐非。「紛紛戲蝶過閒幔」﹐張文潛本作「開幔」。○杜詩天棘杜詩﹕「江蓮搖白羽﹐天棘蔓靑絲。」鄭樵雲「天棘﹐柳也。」此無所據﹐杜撰欺人耳。且柳可言絲﹐在初春﹐若茶瓜畱客之日﹐江蓮白羽之辰﹐必是深夏﹐柳已老葉濃陰﹐不可方言絲矣。若夫蔓云者﹐可方言兔絲﹑王瓜﹐不可言柳。此俗所易知﹐天棘非柳明矣。按《本艸索隱》云「天門冬﹐在東嶽名淫羊藿﹐在南嶽名百部﹐在西嶽名管松﹐在北嶽名顚棘。」顚與天﹐聲相近而互名也。此解近之。○杜工部荔枝詩杜子美詩﹕「側生野岸及江蒲﹐不熟丹宮滿玉壺。云壑布衣鮐背死﹐勞生害馬翠眉須。」杜公此詩﹐蓋紀明皇爲貴妃取荔枝事也。其用「側生」字﹐蓋爲瘦文隱語﹐以避時忌﹐《春秋》定哀多微辭之意﹐非如西昆用僻事也。末二句蓋昌黎感二鳥之意﹐言布衣抱道﹐有老死云壑而不徵者﹐乃勞生害馬以給翠眉之須﹐何爲者耶﹖其旨可謂隱而彰矣。山谷謂「云壑布衣」﹐指後漢臨武長唐羌諫止荔枝者﹐此俗所謂厚皮饅頭﹐夾紙燈籠矣。山谷尙如此﹐又何以責黃鶴蔡夢弼輩乎﹖○杜鵑花「蜀國曾聞子規鳥﹐宣城還見杜鵑花。一叫一回腸一斷﹐三春三月憶三巴。」此太白寓宣州懷西蜀故鄕之詩也。在白爲蜀人﹐見於《劉全白志銘》《曾南丰集序》﹑魏楊遂《故宅祠記》及自敍書﹐不一而足﹐此詩又一證也。近日吾鄕一士夫﹐爲山東人作詩序﹐云太白非蜀人﹐乃山東人也。余以前所引證詰之﹐答曰「且諂山東人﹐祈綽楔貲﹐何暇核實。」○杜審言詩杜審言《早春遊望》詩﹐《唐詩三體》選爲第一首是也。首句「獨有宦遊人」﹐第七句「忽聞歌古調」﹐妙在「獨有」「忽聞」四虛字。《文選》殷仲文詩「獨有淸秋日」﹐審言祖之﹐蓋𨿽二字﹐亦不苟也。詩家言子美無一字無來處﹐其祖家法也。○杜逸詩《合璧事類》載杜工部詩云「三月雪連夜﹐未應傷物華。只緣春欲盡﹐畱著伴梨花。」此詩舊集不載。又﹕「寒食少天气﹐春風多柳花。」又﹕「小桃知客意﹐春盡始開花。」則今之全集遺逸多矣。○杜牧柳詩「嫩樹新開翠影齊﹐倚風情態被春迷。依依故國樊川恨﹐半掩村橋半拂溪。」杜牧之﹐樊川人﹐集名《樊川集》。○杜牧池州別孟遲先輩「昔子來陵陽﹐時常苦炎熱。寺樓最褰軒﹐坐見飛鳥沒。一樽中夜酒﹐半破前峯月。煙院松飄蕭﹐風廊竹交戛。好鳥響丁丁﹐小溪光氵八氵八。離袖應勞﹐恨粉啼還咽。慵憂長者來﹐病怯長術喝。呼兒旋供衫﹐走門空踏襪。手把一枝物﹐桂花香帶雪。喜極至無言﹐笑余翻不悅。人生直作百歲翁﹐亦是萬古一瞬中。我欲東召龍伯翁﹐水盡到底看海空。酌君一杯酒﹐與君狂且歌。離別豈足更關意﹐衰老相隨可柰何。」二詩奇崛﹐而用韻古﹐舊見石刻﹐多磨滅﹐節而書之。○杜牧詩「盡道靑山歸去好﹐靑山能有幾人歸。」比之「林下何曾見一人」之句﹐殊有含蓄。○杜牧連上聞胡笳「何處吹笳薄暮天﹐塞垣髙鳥沒狼煙。遊人一聽頭先白﹐蘇武爭禁十九年。」蘇武之苦節如此﹐而歸來只爲典屬國﹐漢之寡恩﹐霍光之罪也。王維詩﹕「蘇武才爲典屬國﹐節旄空盡海西頭。」○杜牧登樂遊原「長空澹澹沒孤鴻﹐萬古消沈在此中。看取漢家何事業﹐五陵無樹起秋風。」此詩諸家皆選﹐而首句誤作「孤鳥沒」﹐不成句﹐今據善本正之。○杜牧之律詩至晚唐﹐李義山而下﹐惟杜牧之爲最。宋人評其詩豪而艷﹐宕而麗﹐於律詩中特寓拗峭﹐以矯時獘﹐信然。○牧之屏風美人屏風周畫纖腰﹐歲久丹靑色漸凋。斜倚玉窗鸞發女﹐拂塵猶自妒嬌嬈。○杜常華淸宮「行盡江南數十程﹐曉星殘月入華淸。朝元閣上西風急﹐都入長楊作雨聲。」宋周伯弓《唐詩三體》以此首爲壓卷第一。詩話云「杜常方澤姓名不顯﹐而詩句驚人如此。」按杜常乃宋人﹐杜太后之侄﹐《宋史文苑》有傳。孫公《談圃》亦以爲宋人。《範蜀公文集》有《笏記》一卷﹐紀時賢姓名﹐而杜常在其列﹐下注「詩學」二字﹐其爲宋人無疑﹐周伯弓誤矣﹐然詩極佳。「曉星」﹐今本作「曉風」﹐重下句「西風」字﹐或攺作「曉乘」﹐亦不佳。余見宋敏求《長安志》﹐乃是「星」字。敏求又云「長楊非宮名﹐朝元閣去長楊五百餘里﹐此乃風入長楊樹葉似雨聲也。」深得作者之意。此詩姓名時代誤﹐「曉風」字誤﹐「長楊」意誤﹐特爲正之。○社南社北韋述《開元譜》云「倡優之人取媚酒食﹐居於社南者﹐呼之謂社南氏﹐居於北者﹐呼之謂社北氏。」杜子美詩「社南社北皆春水」﹐正用此事﹐後人不知﹐乃攺「社」作「捨」。○門外︵兒「門外︵兒吠﹐知是蕭郎至。襪下香階﹐冤家今夜醉。扶得入羅幃﹐不肯脫羅衣。醉則從他醉﹐猶勝獨睡時。」此唐人小辭。前輩言﹐觀此可知詩法﹐或以問子蒼﹐曰「只是轉折多。」蓋八句而四轉折也。○姑蘇臺「無端春色上蘇臺﹐鬱鬱芊芊艸不開。無風自偃君知否﹐西子裙裾拂過來。」此初唐人詩也。白樂天詩「艸綠裙腰一道斜」﹐祖其意也。●卷六○忠簡武穆詩名宗嶽二公﹐以忠節戰功冠於南宋﹐戎馬倥傯﹐筆硯想無暇也。余嘗見宗忠簡石刻《華陰道》二絕云「煙遮晃白初疑雪﹐日映斕斑是花。馬渡急流行小崦﹐柳絲如織映人家。」又云「菅茅作屋幾家居﹐云碓風簾路不紆。坡側杏花溪畔柳﹐分明摩詰《輞川圖》。」嶽公《湖南僧寺》詩有「潭水寒生月﹐松風夜帶秋」之句﹐唐之名家﹐不過如此。嗚呼﹐二公其可謂全才乎﹗○兩女郎詩女郎李月素《贈情人》詩云「感郎千金意﹐含嬌抱郎宿。試作帳中音﹐羞開燈前目。」張碧蘭《寄阮郎》云「君似洛陽花﹐妾似武昌柳。兩地惜春風﹐何時一攜手。」眞花月之妖也。○雨粟鬼哭王充嘗辯雨粟鬼哭之妄云「《河圖洛書》﹐聖明之瑞應也。倉頡之制文字﹐天地之出圖書﹐何非何惡﹐而令天雨粟鬼夜哭哉﹗使天地鬼神﹐惡人有書﹐則其出圖書非也。」此乃正論。《漢書緯書》又云「兔夜哭﹐謂憂其毫將爲筆也。」堪一笑。○含笑花謎施宜生《含笑花》詩﹕「百步淸香透玉肌﹐滿堂皓齒圍明眉。褰帷跛客相迎處﹐射雉春風得意時。」○京師易春晚杜審言詩﹕「始出鳳凰池﹐京師易春晚。」奇句也。蓋言繁華之地﹐流景易邁。李頎詩﹕「好在長安行樂地﹐空令歲月易蹉跎。」亦此意耳。近刻本攺作「陽春晚」﹐非也。○軋軋鴉杜牧《登九峯樓》詩﹕「白頭搔殺倚柱徧﹐歸棹何時軋軋鴉。」軋軋鴉﹐棹聲也。﹝按《樊川集》﹐「歸棹」句實作「歸棹何時聞軋鴉。」﹞○咄歌「棗下何纂纂﹐榮華各有時。棗初欲赤時﹐人從四方來。棗適今日罄﹐誰當仰視之。」「咄」﹐《晉書》作「咄嗟」。《魯靈光殿賦》作「吒」。○河州王司馬詩司馬王公﹐陜西河州人。其直節英名﹐人皆知之﹐而不知其文藻也。餘同年太史玉壘王公元正﹐爲余誦其八詩﹐今記其五﹕《回瀾閣》云「不成亭館不成樓﹐矮屋重棚立水頭。非擬金梁橫巨海﹐也爲砥柱屹中流。座中爽气消三伏﹐檻外飛湍肅九秋。幾度登臨仰前哲﹐昌黎古作邈難儔。」《醒心亭》云「鑑池池上結茅亭﹐卸卻煩襟任獨醒。云影散來無外物﹐天光澄處是虛靈。靑靑艸色開窗見﹐颯颯松聲隔座聽。塵慮不幹眞境絕﹐焚香兀坐理《黃庭》。」《秋香徑》云「歸老溪園徑未荒﹐徑邊黃菊有餘芳。芒鞋踏處濡朝露﹐藜杖攜來帶晚香。淸景且宜供笑傲﹐髙年何必問行藏。淵明把酒來籬下﹐我亦隨緣醉此傍。」《丹霞塢》云「不學逋仙學董仙﹐杏花開彳扁石墻邊。渾疑日下朝云界﹐半是人間也老天。晚景催人𨿽潦倒﹐春光在眼且畱連。村翁攜酒來相訪﹐憩此徜徉共醉眠。」《水竹居》雲「水繞柴門竹繞闌﹐歸來寓此足盤桓。一溪冰玉涵春意﹐萬个瑯耐歲寒。對景只求詩興好﹐臨流肯放酒杯乾。衰遲幸入康莊境﹐一任紅塵蜀道難。」王公詩﹐人罕傳﹐今特錄之。○芳梅詩「新歲芳梅樹﹐繁苞四面同。春風吹漸落﹐一夜幾枝空。小婦今如此﹐長城恨不窮。莫將遼海雪﹐來比後庭中。」此劉方平《梅花》詩也。旣不用事﹐又不拘對偶﹐而工糸致天然﹐𨿽太白未易先後也。《梅花》詩被宋人作壞﹐令人見梅枝條可憎﹐而香影無味﹐安得誦此詩及梁元帝徐陵陰鏗江總諸詠﹐一洗梅花之辱乎﹖○嶽陽樓詩餘昔過嶽陽樓﹐見一詩云「樓上元龍气不除﹐湖中範蠡意何如。西風萬里一黃鵠﹐秋水半江雙白魚。鼓瑟至今悲二女﹐沈沙何處弔三閭。朗吟仙子無人識﹐騎鶴吹簫上碧虛。」乃視其姓名﹐則元人張翔﹐字雄飛﹐不知何地人也。雄飛在元不著詩名﹐然此詩實可傳。同時虞伯生範徳機皆有嶽陽樓詩﹐遠不及也﹐故特表出之。○明駝使《木蘭辭》﹕「願借明駝千里足﹐送兒還故鄕。」今本或攺「明」作「鳴」﹐非也。駝臥﹐腹不帖地﹐屈足漏明﹐則走千里﹐故曰明駝。唐制﹐驛置有明駝使﹐非邊塞軍機﹐不得擅發。楊妃私發明駝使賜安祿山荔枝﹐見小說。○明月可中劉禹錫《生公講堂》詩﹕「髙坐寂寥塵漠漠﹐一方明月可中庭。」山谷須溪皆稱其「可」字之妙。按《佛祖統紀》載宋文帝大會沙門﹐親禦地筵﹐食至良久﹐眾疑日過中﹐僧律不當食。帝曰「始可中耳。」生公乃曰「白日麗天﹐天言可中﹐何得非中。」遂舉箸而食。禹錫用「可中」字本此﹐蓋卽以生公事詠生公堂﹐非杜撰也。彼言白日可中﹐變言明月可中﹐尢見其妙。○采蓮曲「錦帶雜花鈿﹐羅衣垂綠川。問子今何去﹐出采江南蓮。遼西三千里﹐欲寄無因緣。願君早旋反﹐及此荷花鮮。」八句不對﹐太白浩然皆有此體。○芬月沈期詩「芬月期來過」﹐又稱「芳月」。○妖浮羊孚曰「吳聲妖而浮。」○所欽《韻語陽秋》嵇康《贈弟秀才》四言詩云「感悟馳情﹐思我所欽」﹐則以所欽爲弟。陸機《贈從兄車騎》詩云「寤寐靡安豫﹐願言思所欽」﹐則以所欽爲兄。又《贈馮羆》詩云「慷慨爲誰感﹐願言懷所欽」﹐則以所欽爲友。○靑精飯杜詩﹕「豈無靑精飯﹐使我顏色好。」靑精飯﹐一名南天燭﹐又曰墨飯艸﹐以其可染黑飯也﹐道家謂之靑精飯﹐故《仙經》云「服艸木之正﹐气與神通。食靑燭之津﹐命不復隕」﹐謂此也。○靑樓曲「白馬金鞍從武皇﹐旌旗十萬宿長楊。樓頭小婦鳴箏坐﹐遙見飛塵入建章。」此詠遊俠恩幸﹐有如此之夫﹐有如此之婦﹐含諷感時﹐意在言表。○靑嵐帚陳陶《詠竹》詩﹕「靑嵐帚亞思君祖﹐綠潤偏多憶蔡邕。」陳張君祖《竹賦》﹕「靑嵐運帚﹐碧空掃煙。」蔡邕《竹贊》云「綠潤碧鮮﹐紺文紫錢。」○長安貧兒鏤臂文「昔日已前家未貧﹐苦將錢物結交親。如今失路尋知己﹐行盡關山無一人。」鏤臂﹐或謂之靑﹐狹斜遊人與倡狎多爲此態。○長頸髙結韓文《石鼎聯句序》﹕「長頸髙結﹐喉中作楚語。」結字斷句﹐結音髻﹐義亦同。《西漢書》「髻」皆作「結」﹐文公正用此﹐今多作「結喉」﹐誤矣。且「中作楚語」﹐成何文理。○長河旣已縈《古文苑》王融《遊仙》詩﹕「長河旣已縈﹐層山方可礪。」「縈」今本誤作「榮」﹐解者遂謬云榮如艸木之榮華﹐猶言海變桑田﹐可笑。不思縈﹐縈帶也。帶河礪山眼前事﹐何必遠引。○妾魚古者一國嫁女﹐同姓二國媵之。《儀禮》有媵爵﹐謂先飲一爵﹐後二爵從之也。《楚辭》「魚鱗鱗兮媵予」﹐江海間有魚﹐遊民三﹐如媵隨妻先一後二﹐人號爲婢妾魚。唐詩﹕「江魚羣從稱妻妾﹐塞雁聯行號弟兄。」○弦超贈神女詩「今日何日辰良﹐今夕何夕夜長。瑯疏瓊牖沿房﹐中有美女齊姜。參差匏管笙簧﹐歌聲含宮反商。蕭暉窈窕芬芳﹐明燈朗炬煌煌。卸巾解褫裳﹐願言與了偕臧。」此詩甚佳而罕傳﹐余嘗選古今六言詩﹐刻憶成﹐偶遇此詩﹐謾記於此。○帛道猷詩晉世釋子帛道猷﹐有《陵峯采藥》詩曰「連峯數千里﹐修林帶平津。茅茨隱不見。雞鳴知有人。」此四句古今絕唱也﹐有石刻在沃州巖。按《弘明集》亦載此詩﹐本八句﹐其後四句不稱﹐獨刻此四句﹐道猷自刪之耶﹐抑別有髙人定之耶﹖宋秦少遊詩﹕「菇蒲深處疑無地﹐忽有人家笑語聲。」道潛詩﹕「隔林仿佛聞機杼﹐知有人家在翠微。」𨿽祖道猷語意而不及。庚溪作詩話﹐謂少遊道潛比道猷尢爲精練﹐所謂「蘇烘壤以充幃﹐謂申椒其不芳」也。○阿回太白詩「羌笛橫吹《阿回》」﹐番曲名。張祜集有《阿濫堆》﹐蓋飛禽名﹐明皇禦玉笛采其聲翻爲曲子﹐卽此也。番人無字﹐止以聲傳﹐故隨中國所書﹐人各不同耳﹐難以意求也。○泥人嬌俗謂柔言索物曰泥﹐乃計切﹐諺所謂軟纏也。杜子美詩「忽忽窮愁泥殺人」﹐元微之《憶內》詩「顧我無衣搜畫匣﹐泥他沽酒拔金釵」﹐《非煙傳》詩曰「郎心應以琴心怨﹐脈脈春情更泥誰」﹐楊乘詩「晝泥琴聲夜泥書」﹐元鄧文原《贈妓》詩「銀燈影裏泥人嬌」﹐柳耆卿詞「泥歡邀寵最難禁」。字又作訁尼﹐《花間集》「黃鶯嬌囀訁尼芳妍」﹐又「記得泥人微斂黛」。字又作妮﹐王通叟詩「十三妮子綠窗中」﹐今山東目婢曰小妮子﹐其語亦古矣。○松下古人詩句﹐不知其用意用事﹐妄攺一字﹐便不佳。孟蜀牛嶠《楊柳枝詞》﹕「吳王宮裏色偏深﹐一簇煙條萬縷金。不分錢唐蘇小小﹐引郎松下結同心。」按古樂府《小小歌》有云「妾乘油壁車﹐郎乘靑驄馬。何處結同心﹐西陵松柏下。」牛詩用此意詠柳而貶松﹐唐人所謂尊題格也。後人攺「松下」作「枝下」﹐語意索然矣。○周捨還田舍詩「舊遊久已倦﹐歸來多暇日。未鑿武陵﹛山品﹜﹐先開仲長室。松篁日月長﹐蓬麻歲時密。心存野人趣﹐貴使容吾膝。況玆薄春晴﹐髙秋正蕭瑟。」眞得田家之意。○周燾詩周燾有《觀天竺寺激水》詩云「拳石耆婆色兩靑﹐竹龍驅水轉山鳴。夜深不見跳珠碎﹐疑是檐間滴雨聲。」○武后如意曲「看朱成碧思紛紛﹐憔悴支離爲憶君。不信比來長下淚﹐開箱驗取石橊裙。」張君房《脞說》云「千金公主進洛陽男子﹐淫毒異常﹐武后愛幸之﹐攺明年爲如意元年。是年﹐淫毒男子亦以情殫疾死﹐後思之作此曲﹐被於管弦。嗚呼﹐武后之淫虐極矣﹗殺唐子孫殆盡。其後武三思之亂﹐武氏無少長﹐皆誅斬絕焉。𨿽武攸緒之賢﹐而不能免也。使其不入宮闈﹐恣其情欲於北裏教坊﹐豈不爲才色一名伎﹐與劉采春薛洪度相輝映乎﹖」魯三江《詠史》詩云「唐代宗風本雜夷﹐周家又見結龍。不如放配河間傳﹐免使摧殘仙李枝。」○武侯祠詩正徳戊寅﹐予訪余方池編修於武侯祠﹐見壁間有詩云「劍江春水綠﹐五丈原頭日又曛。舊業未能歸後主﹐大星先已落前軍。南陽祠宇空秋艸﹐西蜀關山陽隔暮云。正統不﹛斬心﹜傳萬古﹐莫將成敗論三分。」後有題云「此詩始終皆武侯事﹐子美或未過之。」方池不以爲然。予曰「此亦微顯闡幽﹐不隨人觀場者也﹐惜不知其名氏。」○坡詩東坡「春事闌珊芳艸歇」﹐或疑「歇」字似趁韻﹐非也。唐劉瑤詩「瑤艸歇芳心耿耿」﹐傳奇女郎王眞詩「燕折鶯離芳艸歇」﹐皆有出處﹐一字不苟如此。謝康樂「芳艸今未歇」。○坡詩月明看露上蘇東坡詩八首﹐大率皆田中語﹐其第四首云「種稻淸明前﹐樂事我能數。毛空暗春澤﹐鍼水聞好語。分秧及初夏﹐漸喜風葉舉。月明看露上﹐一一珠垂縷。秋來霜穗重﹐顚倒相撐拄。但聞畦壠間﹐蚱蜢如風雨。新舂便入甑﹐玉粒照筐」云云。此詩敍田家自淸明至成熟﹐曲盡其趣。注未能盡發其妙﹐今補之於後。「漸喜風葉舉」﹐秧初立苗後﹐得風則長。《呂氏春秋》所謂「禾心中央﹐疏爲冷風」是也。「月明看露上」﹐農夫云秧苗得露﹐皆先潤其根。由根上節至葉﹐稍垂一點﹐月明窺見其上。洪舜兪《平齋集》有《魏城晚涼倚窗觀稼》二絕云﹕」晚風不動稻苗平﹐葉葉頭邊沆瀣明。井養不窮功用在﹐誰將易象細推評。」其二云「飛明一點上苗端﹐難作建黨露雨看。碧眼道人參解得﹐黃河夜半氵斥昆湍。」以此補坡詩注﹐眞妙也。此事奇﹐坡詩詠之奇﹐《平齋》二詩注之又奇﹐特表出之。○宗懍荊州泊「南樓西下時﹐月裏聞來棹。桂水舳艫回﹐荊州津濟鬧。移帷向星漢﹐引帶思容貌。今夜一江人﹐惟應妾身覺。」有《國風》之意﹐怨而不怒﹐艷而不淫。○宗懍春望「日暮春臺望﹐徙倚愛餘光。都尉新移棗﹐司空始種楊。一枝猶桂馥﹐十步有蘭香。望望無萱艸﹐沈憂竟不忘。」此詩用事奇崛工糸致。漢人尹都尉著書﹐名《種楊法》﹐中有云「棗鼠耳﹐槐兔目」之語。《淮南子》﹕「二月之官司空﹐其樹楊。」用事頗僻﹐故須略釋。棗楊桂蘭﹐所見也﹐興也。萱艸﹐所懷也﹐比也。八句之中﹐艸木居其五焉﹐在後人不勝其堆垛矣。用之不覺者﹐以意勝也。與顧野王《芳樹》詩相似。○昔昔鹽梁樂府《夜夜曲》﹐或名《昔昔鹽》﹐昔卽夜也。《列子》﹕「昔昔夢爲君。」鹽亦曲之別名。○波漂菇米客有見予拈「波漂菇米」之句而問曰「杜詩此首中四句﹐亦有所本乎﹖」予曰「有本﹐但變化之極其妙耳。」隋任希古《昆明池應制》詩曰「回眺牽牛渚﹐激賞鏤鯨川。」便見太平宴樂气象。今一變云「織女機絲虛夜月﹐石鯨鱗甲動秋風。」讀之則荒煙野艸之悲見於言外矣。《西京雜記》云「太液池中有雕菇﹐紫籜綠節﹐鳧雛雁子﹐唼喋其間。」《三黃舊圖》云「宮人泛舟采蓮﹐爲巴人棹歌。」便見人物遊嬉﹐宮沼富貴。今一變云「波漂菇米沈云黑﹐露冷蓮房墜粉紅。」讀之則菇米不收而任其沈﹐蓮房不采而任其墜﹐兵戈亂離之狀具見矣。杜詩之妙﹐在翻古語﹐《千家注》無有引此者﹐𨿽萬家注何用哉﹖因悟杜詩之妙。如此四句﹐直上與《三百篇》「羊賁者﹐三星在」同﹐比之晚唐「亂殺平人不怕天」﹑「抽旗亂插死人堆」﹐豈但天壤之隔。○孟浩然詩句孟集有「到得重陽日﹐還來就菊花」之句﹐刻本脫一「就」字﹐有擬補者﹐或作「醉」﹐或作「賞」﹐或作「泛」﹐或作「對」﹐皆不同﹐後得善本是「就」字﹐乃知其妙。唐詩亦有之﹐崔顥「玉壺淸酒就君家」﹐李郢詩﹕「聞說故園香稻熟﹐片帆歸去就鱸魚。」杜工部詩題有《秋日泛江就黃家亭子》。而古樂府馮子都詩有「就我求淸酒﹐靑絲系玉壺。就我求珍肴﹐金盤鯉魚」﹐則前人已道破矣。○孟東野感懷「晨登洛陽陌﹐目極天茫茫。君物歸大化﹐六龍頹西羌。豺狼日已多﹐艸木日已霜。饑年無遺粟﹐眾鳥去空場。路傍誰家子﹐白首離故鄕。含酸望松柏﹐仰面訴穹蒼。去去勿復道﹐苦饑離故鄕。」此詩似阮嗣宗。○孟遲旅望闡幽「靑山歷歷水悠悠﹐望遠傷離獨倚樓。日暮風吹官渡柳﹐白鴉飛出古城頭。」此詩題又作「蕪城」﹐或作「孟簡」﹐未知孰是。○金雌詩晉末桓玄之亂﹐有《金雌詩讖》曰「云出而雨漸欲舉﹐短如之何乃相阻。交哉亂也當何所﹐惟有隱巖植禾黍﹐西南之朋困桓父。」雨雲者﹐「玄」字也。短者﹐祚短也。蓋桓玄滅亡之兆。又云「大火有心水抱之﹐悠悠百年是其時。」火﹐宋之分野﹔水﹐宋之徳也。金雌不知何語﹐亦如赤伏符之類耳。﹝後考《隋書》《經籍志》郭文著《金雄記》《金雌詩》。﹞○金山寺詩「靈山一峯秀﹐岌然殊眾山。盤根大江底﹐插影浮雲間。雷霆常間作﹐風雨時往還。象外懸淸景﹐千載長躋攀。」此唐人韓垂《題金山寺》詩也﹐當爲第一。張祜詩𨿽佳﹐而結句「終晶醉醺醺」﹐已入「張打油﹐胡釘鉸」矣。○金魚金龜佩魚﹐始於唐永徽二年﹐以鯉爲李也。武後天授元年﹐攺佩龜﹐以玄武爲龜也。杜詩「金魚換酒來」﹐蓋開元中復佩魚也。李白《憶賀知章》詩「金龜換酒處」﹐蓋白弱冠遇賀知章﹐尙在中宗朝﹐未攺武后之制。○金人詠物詩《中州集》金羽士王予可《詠西瓜》云「一片冷沈潭底月﹐半灣斜捲隴頭云。」孫鐸《詠玉簪花》云「披拂西風如有待﹐徘徊涼月更多情。」鄭子聃《詠酴》詩云「玉斧無人解修月﹐珠裙有意欲畱仙。」皆極體物之工。○金張籍《蠻中》詩﹕「銅柱南邊毒艸春﹐行人幾日到金。」金﹐交地名﹐《水經注》所謂「金淸渚」也。今刻本作「麟」﹐非。○季札墓碑陶潛《季札贊》曰「夫人戾止﹐爰詔作銘。」謂題季子有《吳延陵君碑》也。此可證其爲古無疑。秦觀疑其出於唐人﹐未考《陶集》乎﹖○季隨蕭穎士《蒙山》詩﹕「予尙捐俗紛﹐季隨躡遐軌。」季隨卽周八士中一人也。蒙山有季隨隱迹事﹐未知所出﹐亦奇聞也。○東坡評陶詩陶詩質而實綺﹐臒而實腴。○東坡梅詩禪宗公布古唐僧《古梅》詩云「雪虐風饕水浸根﹐石邊尙有古苔痕。天公未肯隨寒暑﹐又孽淸香與返魂。」東坡《梅花》詩﹕「蕙死蘭枯菊已摧﹐返魂香八隴頭梅。」正用此事﹐而注者亦不之知也。○東山李白杜子美詩﹕「近來海內爲長句﹐汝與東山李白好。」流俗本妄攺作「山東李白」。按樂史序《李白集》云「白客遊天下﹐以聲妓自隨﹐效謝安石風流﹐自號東山﹐時人遂以東山李白稱之。」子美詩句﹐正因其自號而稱之耳﹐流俗不知而妄攺。近世作《大明一統志》﹐遂以李白入山東人物類﹐而引杜詩爲證﹐近於郢書燕說矣。噫﹐寡陋一至此哉﹗○東閣官梅杜工部《和裴迪登州東亭送客逢早梅相憶見寄》詩云「東閣官梅動詩興﹐還如何遜在揚州。」按遜傳無揚州事﹐而遜集亦無《揚州梅花詩》﹐但有《早梅》詩云「菟園標節序﹐驚時最是梅。銜霜當路發﹐映雪凝寒開。枝橫卻月觀﹐花繞淩風臺。應知早飄落﹐故逐上春來。」杜公以裴迪逢早梅而作詩﹐故用何遜比之。又以卻月淩風﹐皆揚州臺觀名耳。所謂東閣官梅者﹐乃新津之地也﹐非揚州有東閣也。宋世有妄人﹐假東坡名作杜詩注一卷刻之﹐一時爭尙杜詩﹐而坡公名重天下﹐人爭傳之﹐而不知其僞也。其注此詩云「遜作揚州法曹﹐廨捨有梅一株﹐遜吟詠其下。後居洛思之﹐因請再任﹐及抵揚州﹐梅花盛開﹐相對知識化終日。」按何遜未嘗爲揚州法曹﹐是時南北分裂﹐遜爲梁臣﹐何得復居洛陽﹖洛陽乃魏地也﹐旣居魏﹐何得又請再任﹐請於梁乎﹖請於魏乎﹖其說之脫空無稽如此﹐略曉史冊者﹐知其僞矣。近日邵文莊寶乃手抄其注﹐入杜詩七言律刻行﹐豈不誤後學耶﹖僞蘇注之謬﹐宋世洪容齋嚴滄浪﹐劉須溪父子﹐馬端臨《經籍考》﹐皆力辧其謬﹐而文章鉅公如邵文莊者﹐乃獨信之﹐亦尺有所短也。僞蘇注中﹐如謂「不分桃花紅勝錦」爲李夫人之語﹐「十年厭見旋旗紅」爲四皓語﹐皆架空妄說﹐如妄人風漢之言﹐然猶借古人名也。又謂碧山學士爲梁章褒﹐又「昏黑應須到上頭」爲隋常琮語﹐並人名亦杜撰之。又妄撰景差五言律一聯﹐尢可笑。蘇李始有五言古詩﹐而楚襄王時乃有五言律乎﹖其人信白丁也。而讀者不之悟﹐其柰之何﹗○東丹王千角鹿圖遼太祖阿保機二子﹐長曰突欲﹐﹝《遼史》名倍。﹞次曰堯骨。﹝後攺名徳光。﹞唐明宗天成元年丙戊﹐遼主滅渤海﹐﹝渤海﹐北海之地﹐今哈密扶余也。中國之滄州景州名渤海者﹐蓋僑稱以張休盛。﹞攺爲東丹國﹐以倍爲東丹王。其後述律後立次子徳光﹐東丹王曰「我其危哉﹐不如適他國以成泰伯之名。」遂立石海上﹐刻詩曰「小山壓大山﹐大山全無力。羞見故鄕人﹐從此投外國。」遂越海歸中國﹐唐明宗長興六年也。明宗賜予甚厚﹐賜姓李﹐名贊華﹐以莊宗妃夏氏妻之﹐拜懷化軍節度使。東丹王有文才﹐博古今﹐其泛海歸華﹐載書數千卷﹐尢好畫。世傳東丹王《千角鹿圖》﹐李伯時臨之﹐董北苑有跋﹐《宣和畫譜》列其目焉。﹝東丹王事見《遼志》及《宣和畫譜》﹑董畫跋﹑陳桎《通鑑續編》梓之以便覽考。﹞○亞枝花白居易集有「亞枝」﹐謂臨水低枝也。孟東野詩﹕「南浦桃花亞水紅﹐水邊柳絮由春風。」白詩又云「亞竹亂藤多照岸」﹐亦佳句也。○桂子劉績《霏雪錄》載杭州靈隱寺月中墜桂子事﹐似涉怪異。余按《本艸圖經》云「江東諸處多於衢路間拾得桂子﹐破之辛香﹐古老相傳﹐是月中下也。」不知當地何以獨無焉﹐寧非月路耶﹗余杭靈隱寺僧云種得一株﹐近代詩人多所論述。《漢武洞冥記》云有遠飛雞﹐朝往夕還。常銜桂實﹐歸於南土﹐所以北方無之。南方月路﹐固宜有也。月路之說尢怪異﹐漫志之。白樂天詩﹕「偃蹇月中桂﹐結根依靑天。天風繞月起﹐吹子下人間。」自注云「杭州天竺寺有月中桂子。」○洞宮仙傳燕昭王得洞光之珠以飾宮﹐王母三其地﹐名曰洞宮。劉滄有《宿洞》詩﹕「沐髮淸齋宿洞宮。」又唐人稱道院曰洞宮﹐楊巨源詩﹕「洞宮曾向龍連宿﹐云徑應從鳥外還。」○珊瑚鉤詩話張表臣云「刺美風化﹐緩而不迫﹐謂之風。采摭事物﹐ゼ華布體﹐謂之賦。推明政治﹐莊語得失﹐謂之雅。形容盛徳﹐揚勵休功﹐謂之公布。幽憂憤悱﹐寓之比興﹐謂之騷。感觸事物﹐托於文章﹐謂之辭。程事較功﹐考實定名﹐謂之銘。援古刺今﹐箴戒得失﹐謂之箴。猗裁遷抑﹐以揚永言﹐謂之歌。非鼓非鐘﹐徒歌謂之謠。步驟馳﹐騁﹐斐然成章﹐謂之行。品秩先後而推之﹐謂之引。聲音雜比﹐髙下短長﹐謂之曲。吁嗟慨嘆﹐悲憂深思﹐謂之吟。吟詠性情﹐總合而言志﹐謂之詩。蘇李而上﹐髙古簡淡﹐謂之古。沈宋而下﹐法律精切﹐謂之律。」此詩之語眾體也。○侯夫人梅詩侯夫人《看梅》詩云「砌雪無消日﹐捲簾時自顰。庭梅對我有嬌意﹐先露枝頭一點春。香淸寒艷好﹐誰惜是天眞。玉梅謝後靑陽至﹐散與君芳自在春。」亦是一體。○星橋蘇味道詩「星橋鐵鎖開」﹐本陳張正見詩「天路橫秋水﹐星橋轉夜流」之句。○津陽門詩全見《詩林振秀》。曾子固云「白樂天《長恨歌》﹐元微之《連昌宮詞》﹐鄭《津陽門》詩﹐皆以韻語紀常事。」鄭詩世多不傳﹐余因子固言﹐訪求得之。其詩長句七言﹐凡一千四百字﹐一百韻﹐止以門題爲名﹐其實敍開元陳迹也。其敍五王遊獵云「五王扈遊夾城路﹐轉聲校獵渭水湄。﹝或作」濱「﹐誤。﹞弓繡緯不知數﹐翻身滅沒皆蛾眉。赤鷹黃鶻雲中來﹐妖狐狡兔無所依。」自注﹕「申王有髙麗赤鷹﹐岐王有北山黃鶻﹐逸翮奇姿特異。」其敍《賜浴》云「暖山度臘東風微﹐宮娃賜浴長湯池。刻成玉蓮噴香液﹐漱回煙浪深逶迆。犀屏象薦雜羅列﹐錦鳧繡雁相追隨。」注與王建「池底鋪錦」事相合。其敍三國姣淫云「上皇寬容易承事﹐十家三國爭光輝。鳴鞭後騎何蹀躞﹐宮妝禁袖皆仙姿。」其敍教坊歌舞云「瑤光樓南皆紫禁﹐梨園仙宴臨花枝。迎娘歌喉玉﹛穴叫﹜﹛穴條﹜﹐蠻兒舞帶金葳蕤。」自注﹕「迎娘蠻兒﹐乃梨園子弟之聞名者。」其敍離宮之盛云「飲鹿泉邊春露唏﹐粉梅檀杏飄朱墀。金沙洞口長生殿﹐玉蕊峯頭王母祠。蓬萊池上望秋月﹐無雲萬里懸淸輝。上皇夜半月中去﹐三十六宮愁不歸。」末四句﹐則世所傳遊月宮事也。其敍幸蜀歸復至華淸云「鑾輿入華淸宮﹐滿山紅實垂相思。飛霜殿前霜悄悄﹐迎風亭下風ざざ。雪衣女失玉籠在﹐長生鹿瘦銅牌垂。象牀塵凝★颯被﹐畫檐虫网玻黎碑。煙中劈破摩詰畫﹐雲間自失玄宗詩。孔雀松殘赤琥珀﹐鴛鴦瓦碎靑畱璃。」其敍舞馬羽裳云「馬知舞徹下珠榻﹐人惜曲終更羽衣。」自注﹕「宮妓梳九妓仙髻﹐衣孔雀翠羽。七寶纓絡﹐爲《霓裳羽衣》之舞。舞罷﹐珠翠可掃焉。」其事皆與雜錄小說符合。然其詩則警策淸越﹐不及元白多矣。聊舉其略云。○郝仙女廟詞博陵縣有郝仙女廟。仙女﹐魏靑龍中山人﹐年及笄﹐姿色姝麗﹐采蘋水中﹐蒼煙白霧﹐俄失其所在。母哀求水濱﹐願言一見。良久﹐異香襲人﹐隱約於波渚間﹐曰「兒以靈契﹐托迹綃宮﹐陰主是水府。世緣已斷﹐毋用悲悒。而今而後﹐使鄕梓田蠶歲宜﹐有感而通﹐乃爲吾驗。」後人立廟焉。而有題《喜遷鶯》詞於壁云「汀州蘋滿﹐記翠籠采采﹐相將鄰媛。蒼渚煙生﹐金支光爛﹐人在霧綃鮫館。小鬟頓成雲散﹐羅襪淩波不見。翠鸞遠﹐但淸溪如鏡﹐野花畱靨。情捲驚變現。身後神功﹐繞就吳蠶繭。漢女菱歌﹐湘妃瑤瑟﹐春動倚雲層殿。彤車載花一色﹐醉盡碧桃淸宴。故山晚﹐嘆流年一笑﹐人間飛電。」○郝經論書郝陵川論書云「太嚴則傷意﹐太放則傷法。」又云「心正則气定﹐气定則腕活﹐腕活則筆端﹐筆端則墨注﹐墨注則神凝﹐神凝則象滋。無意而皆意﹐不法而皆法。」皆名言也。凡元人評書畫皆精當﹐遠勝宋人。○掛胡林魏裴潛爲衮州太守﹐嘗作一胡牀﹐及其去﹐畱以掛柱。梁簡文帝詩﹕「不學胡威絹﹐寧掛裴潛牀。」太白詩﹕「去時無一物﹐東壁掛胡牀。」○幽州臺詩陳子昂《登幽州臺歌》云「前不見古人﹐後不見來者。念天地之悠悠﹐獨愴然而涕下。」其辭簡直﹐有漢魏之風﹐而文集不載。○幽陽陳子昂詩﹕「微月生《西海》﹐幽陽始化升。」月本陰也﹐而謂之幽陽。三五陽也﹐而平明已缺﹐此語亦道家說﹐坎爲月而中滿。女本陰也﹐而爲嬰兒之理也。《國語》亦云「女陽物而晦時。」●卷七○神弦曲「中庭有樹自語﹐梧桐摧枝布葉。」陳后山詩「庭梧盡黃隕﹐風過自成語」﹐又「衝風窗自語﹐ネ壁蝸成字」﹐皆用此事。○神氵糞陳希夷詩﹕「倏爾火輪煎地脈﹐愕然神氵糞湧山椒。」「神氵糞」出《列子》﹐卽《易》所謂「山澤通气」﹐《參同契》所謂「山澤气相蒸﹐興雲而爲雨」是也﹐地理書﹐沃焦尾閭﹐皆此理耳。○爲善最樂《書》云「民訖自若是多盤。」注云「民之行已盡用善道﹐是多樂也。」東平王蒼曰「爲善最樂。」周公曰「心逸日休。」《內典》云「爲善若熟﹐種種快樂。」亦是此意。○律詩當句對王維詩﹕「門外靑山如屋裏﹐東家流水入西鄰。」嚴維詩﹕「木奴花映桐廬縣﹐靑雀舟隨白鷺濤。」謂之當句對。○泉明李太白詩﹕「昔日繡衣何足榮﹐今朝貰酒與君傾。且就東山賒月色﹐酣歌一夜送泉明。」泉明卽淵明﹐唐人避髙祖諱﹐攺淵爲泉也。今人不知﹐攺泉明作泉聲﹐可笑。○洪容齋唐人絕句洪容齋集錄唐人絕句五十餘卷﹐詩近萬首。然予觀之﹐猶有不盡﹐隨卽書於簡端二十餘首。近又得二首﹐其一無名氏《詠姑蘇臺》云「無端春色上蘇臺﹐鬱鬱芊芊艸不開。無風自偃君知否﹐西子裙裾拂過來。」其二柳公綽《題梓州牛頭寺》云「一出西城第二橋﹐兩連山木晚蕭蕭。井花淨洗行人耳﹐畱聽溪聲入夜潮。」○香球金縷白樂天詩﹕「《柘枝》隨畫鼓﹐調笑從香球。」又云「香球趁拍回環匝﹐花盞拋巡取次飛。」皆紀管弦酒席中事﹐但不知「香球」何用﹐如今人詞中用「金縷」字﹐亦竟不知金縷於歌何關﹖○香雲香雨雨未嘗有香也﹐而李賀詩「衣微香雨靑氛氳」﹐元微之詩「雨香雲淡覺微和」﹐云未嘗有香﹐而盧象詩云「雲气香流水」。○若光嵫景江淹詩﹕「屬我嵫景半﹐黨爾若光初。」嵫景﹐崦嵫之景﹔若光﹐若木之光。一諭老﹐一諭少也。○苻堅詩「商風隕秋籜」﹐苻堅詩也﹐何讓漢魏。○風箏詩古人殿閣﹐檐稜間有風琴﹑風箏﹐皆因風動成音﹐自諧宮商。元微之詩﹕「爲啄風箏碎珠玉。」髙駢有《夜聽風箏》詩云「夜靜弦聲響碧空﹐宮商信任往來風。依稀似曲才堪聽﹐又被風吹別調中。」僧齊己有《風琴引》云「按吳絲﹐雕楚竹﹐髙托天風拂爲曲。一一宮商在素空﹐鸞鳴鳳語翹梧桐。夜深天碧松風多﹐孤窗寒夢驚流波。愁魂傍枕不肯去﹐翻疑住處鄰湘娥。金風聲盡薰風發﹐冷泛虛堂韻難歇。常恐聽多耳漸煩﹐淸音不絕知音絕。」王半山有《風琴》詩云「風鐵相敲固可鳴﹐朔兵行夜響行營。如何淸世容髙枕﹐翻作幽窗枕上聲。」此乃檐下鐵馬也﹐今名紙鳶曰風箏﹐亦非也。○屏風牒梁蕭子云上飛白書屏風十二牒。李白詩「屏風九疊云錦張」﹐牒卽疊也。唐詩「山屏六疊郎歸夜」﹐宋詞「屏風疊疊開紅牙」﹐今攺「疊」作「曲」﹐非。○軍門曰和《孫子兵法》﹕「兩君相對曰和。」《戰國策》﹕「章子爲齊將﹐與秦軍交和而捨。」又《楚策》﹕「開西和門。」注﹕「軍門曰和。」唐鄭培詩「戎壘三和夕」﹐《文苑英華》攺作「秋」﹐誤矣。○飛霜殿範元實《詩話》﹕「白樂天《長恨歌》工矣﹐而用事猶誤。『峨眉山下少人行。』明皇幸蜀﹐不行峨眉山也﹐當攺云劍門山。『七月七日長生殿﹐夜半無人私語時。』長生殿乃齋戒之所﹐非私語地也。華淸宮自有飛霜殿﹐乃寢殿也﹐當攺『長生』爲『飛霜』則盡矣。」按鄭《津陽門》詩﹕「金沙洞口長生殿﹐玉蕊峯頭王母祠。」則長生殿乃在驪山之上﹐夜半亦非上山時也。又云「飛霜殿前月悄悄﹐迎風亭下風ざざ。」據此﹐元實之所評信矣。○洛陽花雪何遜《與範云聯句》詩云「洛陽城東西﹐卻作經年別。昔去雪如花﹐今來花似雪。」李商隱《送王校書分司》詩云「多少分曹掌祕文﹐洛陽花雪夢隨君。定知何遜緣聯句﹐每到城東憶範云。」又漫成一絕云「不妨何範盡詩家﹐未解當年重物華。遠把龍山千里雪﹐將來擬並洛陽花。」二詩皆用此事﹐若不究其原﹐不知爲何說也。○洛春謠劉須溪所選《古今詩統》﹐亡其辛集一冊﹐諸藏書家皆然。予於滇南偶得其全集﹐然其所選﹐多不愜人意﹐可傳者止十之一耳。辛集中皆宋人詩﹐無足采取﹐獨司馬才仲《洛春謠》﹐曹元寵《夜歸曲》﹐尙有長吉義山之遺意﹐今錄於此。《洛春謠》云「洛陽碧水揚春風﹐銅駝陌上桃花紅。商樓疊柳綠相向﹐綃帳金鸞香霧濃。龍裘公了五陵家﹐拳毛赤兔雙蹄白。金鉤寶逐飛香﹐醉人花叢惱花魄。靑蛾皓齒別吳倡﹐梅粉妝成半額黃。羅屏繡幕圍寒玉﹐帳裏吹笙學鳳皇。細綠團。紅曉煙涇﹐車馬云櫛櫛。瓊蕊杯深琥珀濃﹐鴛鴦枕鏤珊瑚澀。吹龍笛﹐歌白﹐蘭席淋漓日將暮。君不見灞陵岸上楊柳枝﹐靑靑送別傷南浦。」《夜歸曲》云「饑烏啞啞啼暮寒﹐回風急雪飄朱闌。鎖窗鄕閣艷紅獸﹐畫幕金泥搖彩鸞。吳妝秀色攢眉綠﹐能唱襄陽《大堤曲》。酒酣橫管咽孤吹﹐吹裂柯亭傲霜竹。遠空寒云渾不動﹐老狐應渡黃河凍。暗回微暖入江梅﹐何處荒榛掛麼鳳。歸來穩跨靑連錢﹐貂茸擁鼻行翩翩。籠紗蜜炬照飛霰﹐十二玉樓人未眠。」○後山詩話鮑明遠《行路難》壯麗豪放﹐若決江河﹐詩中不可比擬﹐大似賈誼《過秦論》。○冷朝光越溪怨「越王宮裏如花人﹐越水溪頭采白蘋。白蘋未盡人先盡﹐誰見江南春復春。」朝光詩僅此一首﹐亦奇作也。○哀曼晉鉦滔母孫氏《箜篌賦》曰「樂操則寒條反榮﹐哀曼則晨華朝滅。」「曼」與「慢」通﹐亦曲名。○馬戴詩嚴羽卿云﹕馬戴之計﹐爲晚唐之冠。信哉。其《薊門懷古》云「荊卿西去不復返﹐易水東流無盡時。日暮蕭條薊城北﹐黃沙白艸任風吹。」雅有古調。至如「猿啼洞庭樹﹐人在木蘭舟」。𨿽柳吳興﹐無以過也。○馬戴楚江懷古「露气寒光集﹐微陽下楚邱。猿啼洞庭樹﹐人在木蘭舟。廣澤生明月﹐蒼山夾亂流。雲中君不見﹐竟夕自悲秋。」前聯𨿽柳惲不是過也﹐晚唐有此﹐亦希聲乎﹗嚴羽卿稱戴詩爲晚唐第一﹐信非溢美。○馬戴諭鳧詩句「積靄沈斜月﹐孤燈照落泉。」諭鳧詩也。「積悴含微月﹐遙泉韻細風。」馬戴詩也。二詩幽思同而句法亦相似。○南浦詩寇準《南浦》﹕「春風入垂楊﹐煙波漲南浦。落日動離魂﹐江花泣微雨。」妙處不減唐人。○南云詩人多用「南云」字﹐不知所出﹐或以江總「心逐南云去﹐身隨北雁來」爲始﹐非也。陸機《思親賦》云「指南云以寄欽﹐望歸風而效誠。」陸云《九湣》云「眷南云以興悲﹐蒙東雨而涕零。」蓋又先於江總矣。○南裔志蚺惟大蛇﹐旣洪且長。采色映﹐其文錦章。食象吞鹿﹐腴成養瘡。賓饗嘉食﹐是豆是觴。○南州行「挺艇至南國﹐國門連大江。中洲兩邊岸﹐數步一垂楊。金釧越溪女﹐羅衣胡粉香。織縑春卷幔﹐采蕨暝提筐。弄瑟嬌垂幌﹐迎人笑下堂。河頭浣衣處﹐無數紫鴛鴦。」此二詩﹐﹝一見《英華》﹐一見《樂府》。﹞蓋初唐人作也。所謂暗中摸索﹐亦可知者。髙秉乃編之於中唐﹐眞無見哉。○庭贗墨「庭贗墨出蘇家﹐麝煤添澤紋烏靴。柳枝瘦龍印香字﹐十襲一日三摩挲。」此山谷《題庭贗墨》詩﹐然其制可見﹐今贗者亦希見矣。○胡唐論詩胡子厚與予論詩曰「人有恆言曰﹕唐以詩取士﹐故詩盛﹔今代以經義選舉﹐故詩衰。此論非也。詩之盛衰﹐系於人之才與學﹐不因上之所取也。漢以射策取士﹐而蘇李之詩﹑班馬之賦出焉﹐此豈系於上乎﹖屈原之《騷》﹐爭光日月﹐楚豈以騷取人耶﹖況唐人所取五言八韻之律﹐今所傳省題詩﹐多不工。今傳世者﹐非省題詩也。姑以畫論﹐晉有顧凱之﹐唐有吳道玄﹐晉唐未嘗以畫取士也。至宋則馬遠﹑夏﹐不足爲顧﹑吳之衙官﹐近代吳小仙﹑林良﹐又不足爲馬﹑夏之奴僕。畫旣有之﹐詩亦宜然﹐謂之時代可也。」余深服其言。唐子元薦與予書﹐論本朝之詩﹕「洪武初﹐髙季迪袁可潛一變元風﹐首開大雅﹐卓乎冠矣。二公而下﹐又有林子羽﹑劉子髙﹑孫炎﹑孫ナ﹑黃元之﹑楊孟載輩羽翼之。近日好髙論者曰沿習元體﹐其失也瞽。又曰國初無詩﹐其失也聾。一代之文﹐曷可誣哉﹗永樂之末至成化之初﹐則微乎﹤豸肖﹥矣。弘治間﹐文明中天﹐古學煥曰﹕藝苑則李懷麓張滄洲爲赤幟﹐而和之者多失於流易﹔山林則陳白沙莊定山稱白眉﹐而識者皆以爲傍門。至李何二子一出﹐變而學杜﹐壯乎偉矣。然正變云擾而剽襲雷同﹐比興漸微而風騷稍遠﹐唐子應徳箴其偏焉。嘉靖初﹐稍稍厭棄﹐更爲六朝之調。初唐之體﹐蔚乎盛矣﹐而纖艷不逞﹐闡緩無當﹐作非神解﹐傳同耳食。陳子約之議其後焉。」張子愈光﹐滇之詩人也。以二子之論爲的﹐故蓍之。○胡燕《玄中記》﹕「胡燕斑胸聲小﹐越燕紅襟聲大。」李賀詩﹕「勞勞胡燕怨酣春。」《吳越春秋》﹕「越燕向日而熙。」丁仙芝詩﹕「曉幕紅襟燕。」○胡曾詠史「漠漠黃沙際碧天﹐問人云此是居延。停驂一顧猶魂斷﹐蘇武爭銷十九年。」此詩全用杜牧之句。愼少侍先師李文正公﹐公曰「近日兒童村學教以胡曾《詠史詩》﹐入門先壞了聲口矣。」愼曰「如《詠蘇武》一首亦好。」公曰「全是偸杜牧之《聞胡笳》詩。」退而閱之﹐誠然。曾之詩﹐此外無畱良者。○胡琴婢勝兒吳泰伯祠在閶門之東。每春秋﹐市人相率牲醴﹐多圖善馬彩輿美女以獻之。時金銀行以輕綃畫侍婢捧胡琴以從﹐其貌勝於舊繪者﹐名爲勝兒﹐蓋他獻者無以匹也。女巫方舞﹐有進士劉景復送客之金陵﹐置酒於廟東通波館﹐忽欠伸思寢﹐夢紫衣冠者言襄王奉屈。劉生隨至廟﹐周旋揖讓而坐﹐王語劉生曰「適納一胡琴妓﹐藝精而色麗﹐知吾子善歌﹐故奉邀作胡琴一曲以寵之。」生初頗不酣﹐命酌人間酒一杯﹐已醉﹐乃作歌曰「繁弦已停雜吹歇﹐勝兒調弄邏婆撥。四弦攏三五聲﹐喚起邊風駝明月。大聲嘈嘈奔氵屈々﹐浪蹙波間倒溟渤。小弦切切怨ざざ﹐鬼哭神悲秋悉。倒腕斜挑掣流電﹐春雷直戛騰秋鶻。漢妃徒得端正名﹐秦女虛誇有仙骨。我聞天寶十年前﹐涼州未作西戎窟。麻衣右衽皆漢民﹐不省胡塵暫蓬勃。太平之末狂胡亂﹐犬豕奔騰恣唐突。玄宗未到萬里橋﹐東洛西京一時沒。海內漢民皆入虜﹐飲恨吞聲空咽け。時看漢月望漢天﹐怨气沖星成彗孛。國門之西八九鎭﹐髙城深壘閉閒卒。河湟咫尺不能收﹐免粟推車徒兀兀。今朝聞撥《涼州曲》﹐使我心神暗超忽。勝兒若向邊塞彈﹐徵人淚血應闌干。」吟畢以獻﹐王召勝兒授之。王之侍兒有妒者﹐以金如意擊勝兒﹐劉生驚而寤﹐歌傳於吳中。○音韻之原或問餘音韻之原﹐余曰﹕唐虞之世已有之矣﹐《舜典》曰「聲依永﹐律和聲」是也。「股肱喜哉﹐元首起哉﹐百工熙哉。」又﹕「元首明哉﹐股肱良哉﹐庶事康哉。」熙之葉「喜」「起」﹐明之葉「良」「康」﹐卽吳才老韻之祖也。「日出而作﹐日入而息﹐鑿井而飲﹐耕田而食﹐帝於我有何力哉。」卽沈約韻之祖也。﹝王充《論衡》作「帝於我有何力哉」﹐力與上文「息」「食」爲韻。《列子》作「帝力於我何有哉」﹐恐是傳寫之倒。﹞大凡作古文賦公布﹐當用吳才老古韻﹐作近代詩詞﹐當用沈約韻。近世有倔彊好異者﹐旣不用古韻﹐又不屑用今韻﹐惟取口吻之便﹐鄕音之葉﹐而著之詩焉﹐良爲後人一笑資爾。○柳公綽梓州牛頭寺詩「才出城西第一橋﹐兩邊山木晚蕭蕭。井花莫洗行人耳﹐畱聽溪聲入夜潮。」此詩今刻於樂至縣湧泉寺。﹝與前洪容齋《唐人絕句》條下所載略異﹐並錄之。﹞○柳花香李太白詩﹕「風吹柳花滿店香。」溫庭筠《詠柳》詩﹕「香隨靜婉歌塵起﹐影伴嬌嬈舞袖垂。」傳奇詩﹕「莫唱踏春陽﹐令人離腸結。郎行久不歸﹐柳自飄香雪。」其實柳花亦有微者﹐詩人之言非誣也。﹝李又有「瑤臺雪花數千點﹐片片吹落春風香」之句。﹞○柳枝詞《麗情集》載湖州妓周徳華者﹐劉采春女也﹐唱劉禹錫《柳枝詞》云「春江一曲柳千條﹐二十年前舊板橋。曾與美人橋上別﹐恨無消息到今朝。」此詩甚佳﹐而劉集不載﹐然此詩隱括白香山古詩爲一絕﹐而其妙如此。○洵美且都《詩》﹕「有女同車﹐顏如舜華。將翺將翔﹐佩玉瓊琚。彼美孟姜﹐洵美且都。」孟姜﹐世族貴女也。美﹐質之佳麗也。都﹐飾之閒雅也。「顏如舜華」﹐可以言美矣。「佩玉瓊琚」﹐可以言都矣。蓋冶容艷態﹐多出於膏腴甲族薰Ο含浸之下。彼山姬野婦﹐𨿽美而不都﹐縱有舜華之顏﹐加以瓊琚之佩﹐所謂婢作夫人﹐鼠披荷葉。故曰三代仕宦﹐方會穿衣喫飲﹐苟非習慣﹐則舉止羞澀﹐烏有閒雅乎﹖漢宮尹夫人之見邢夫人﹐賈充家郭氏之見李氏﹐亦可證也。譬則士之有所卓立﹐必藉國家教養﹐父兄淵源﹐師友講習﹐三者備而後可。采薪之女﹐教之容止﹐七日而傾吳宮。釣渭之夫﹐立之尙父﹐三年而集周統﹐豈理之常也哉。○逐子杜詩﹕「大家東徵逐子回。」劉須溪云「『逐』字不佳。」予思之﹐杜詩無一字無來處﹐所以佳﹐此「逐」字無來處﹐所以不佳也。今稱人之母隨子就養曰逐子﹐可乎﹖然亦未有他好字易之。近有語予以「將」字易之﹐《詩》云「不遑將母」﹐蓋反言見義﹐若春秋杞伯姬以其子來朝﹐而書杞伯姬來朝其子之例也。爲文富於萬篇﹐貧於一字﹐其難如此。古樂府有「一母將九雛」之句﹐則「將」字其愜﹐當試與知音訂之。○卿云歌《太平禦覽》引《卿云歌》﹕「卿云爛兮﹐糸漫漫兮。」「糸」﹐今諸書所引誤作「札」。○陳同甫與朱子書同甫《與朱子書》略云「因吾眼之偶開﹐便以爲得不傳之絕學﹐三三兩兩﹐附耳而語﹐有同告密﹐畫界而立﹐一似結壇﹐盡絕一世之人於門外﹐而謂二千年之君子﹐皆盲眼不可點洗﹐二千年之天地日月﹐若有若無﹐世界皆是利欲﹐亦過矣。」予喜其言﹐有切於士病﹐故書之以自警。劉安世嘗云「願士夫有此名節﹐不願士夫立此門戶。」此元之士病。黃履翁云「願士夫務道學之實﹐不願士夫立道學之名。」則淳熙以後士病也。黨籍僞學之禁﹐𨿽小人無忌憚﹐亦君子有以招之也。○陳子昂詩陳子昂《送客》詩云「故人洞庭去﹐楊柳春風生。相送河州晚﹐蒼茫別思盈。白蘋已堪采﹐綠芷復含榮。江南多桂樹﹐歸客贈生平。」今本作「平生」﹐非。書所以貴舊本也。余見新本﹐疑其誤而思之未得﹐一見舊本釋然。○陳白沙詩白沙之詩﹐五言沖淡﹐有陶靖節遺意﹐然賞者少。徒見其七言近體﹐效簡齋康節之渣滓﹐至於筋斗﹑樣子﹑打乖﹑个裏﹐如禪家呵佛罵祖之語。殆是《傳燈錄》偈子﹐非詩也。若其古詩之美﹐何可掩哉﹖然謬解者﹐篇篇皆附於心學性理﹐則是癡人說夢矣。○陳孚遠詩元陳孚遠《歸帆》絕句云「日落牛羊歸﹐渡頭動津鼓。煙昏不見人﹐隱隱數聲櫓。」識者以爲不減王維。○陳文惠公詩陳文惠公堯佐《吳江》詩云「平波渺渺煙蒼蒼﹐菇蒲才熟楊柳黃。扁舟系岸不忍去﹐西風斜日鱸魚香。」後人於其地立鱸香亭﹐和者計百餘人﹐皆不及也。噫﹐此詩尙敢和耶﹗又《碧瀾堂》詩云「苕溪淸淺溪斜﹐碧玉光涵一萬古／家。誰向月明中夜聽﹐洞庭漁笛隔蘆花。」二詩曲盡東南之景﹐後之作者﹐無復措手。○荀子解詩予嘗愛荀子解《詩卷耳》云「捲耳﹐易得也﹐頃筐﹐易盈也﹐而不可貳以周行。」深得詩人之心矣。小序以爲「求賢審官」﹐似戾於荀旨﹐朱子直以爲文王朝會徵代﹐而後妃思之是也。但「陟彼崔嵬」下三章﹐以爲托言﹐亦有病婦人思夫﹐而卻陟岡飲酒﹐攜僕望﹐𨿽托言之﹐亦傷於大義矣。原詩人之旨﹐以後妃思文王之行役而云也。「陟岡」者﹐文王陟之也。「馬玄黃」者﹐文王之馬也。「僕」者﹐文王之僕也。「金」「兕觥」者﹐冀文王酌以消憂也。蓋身在閨門﹐而思在道途﹐若後世詩詞﹐所謂「計程應說到梁州」﹐「計程應說到常山」之意耳。曾與何仲默說及此﹐仲默大稱賞﹐以爲千古之奇。又語予曰「宋人尙不能解唐人詩﹐以之解《三百篇》﹐眞是枉事﹐不若直從毛鄭可也。」○鳥夜啼「芳艸二三月﹐艸與水同色。攀條摘香花﹐言是歡气息。」唐劉禹錫詩﹕「煙波與春艸﹐千里同一色。」溫飛卿詩﹕「蠻水揚光色如艸。」楊孟載詩﹕「春艸春江相妒綠。」○怪石詩黃庶﹐字亞夫﹐嘗有《怪石》一絕傳於世云「山鬼水怪著薛荔﹐天祿辟邪暱莓苔。鉤簾坐對心語口﹐曾見漢家池館來。」人士膾炙﹐以爲奇作。唐張碧詩亦不多見﹐嘗有《池上怪石》詩云「寒姿數片奇突兀﹐曾作秋江秋水骨。先生應是厭風雷﹐著向池邊塞壠窟。我來池上傾酒樽﹐半酣書破靑煙痕。參差翠縷擺不落﹐筆頭驚怪黏秋云。我聞吳中項容水墨有髙賈﹐邀得將來倚松下。鋪卻雙繒直道難﹐掉首空歸不成畫。」二詩殆未易甲乙也。○酒龍陸龜蒙詩﹕「花匠礙寒應束手﹐酒龍多病尙垂頭。」又《詠茶》詩﹕「思量北海徐劉輩﹐枉向人間號酒龍。」北海謂孔融﹐徐邈及劉伶也。○連臂間地戚夫人侍兒賈佩蘭《歌上靈之曲》﹕「連臂間地以爲節。」間﹐以足踏地而歌也﹐醜犯切。揚雄《蜀都賦》﹕「間淒秋﹐發陽春。」○康浪寧戚《飯牛歌》﹕「康浪之水白石爛。」康浪水在今山東﹐見《一統志》﹐可考。今《樂府》誤作滄浪之水。滄浪在楚﹐與齊何干涉也。駱賓王文云「觀梁父之曲﹐識臥龍於孔明﹔聽康浪之歌﹐得飯牛於寧戚。」此可以證。近書坊刻駱集﹐又妄攺「康浪」作「康衢」﹐自是堯時事﹐與寧戚何干涉也。○席箕李賀《塞上》詩﹕「天遠席箕愁。」劉會孟注「席箕」如箕踞坐。予按秦韜玉《塞上曲》云「席箕風緊馬燹豪」﹐此豈箕踞義哉﹖「席箕」恐是塞上地名﹐書之以俟知者。﹝李本寧太史云﹕席箕是艸名﹐出《太平廣記》。燹音延。﹞○晉沈琉前溪歌前溪滄浪映﹐通波澄淥淸。聲弦傳不絕﹐寄汝千載名。○荔枝六言曾吉甫《荔子》六言二首﹐其一云「蕉子定成噲伍﹐梅丸應愧盧前。金穀危樓魂斷﹐白州舊井名傳。」其二云「紅皺解羅襦處﹐淸香開玉肌時。繡嶺堪憐妃子﹐薴蘿不數西施。」○浮渲梳頭《本事詩》載劉禹錫《李司空席上贈妓》詩云「浮渲梳頭宮樣妝﹐春風一曲《杜韋娘》。」今本「浮渲梳頭」作「髙髻雲鬟」﹐又以爲韋應物詩者﹐誤也。蓋韋與劉皆嘗爲蘇州刺史﹐是以傳疑。「浮渲」字妙﹐畫家以墨飾美人鬢髮﹐謂之渲染。○範季隨評詩宋範季隨云「唐末詩人﹐𨿽格致卑淺﹐然謂其非詩則不可。今人作詩﹐𨿽句語軒昂﹐但可遠聽﹐其理則不可究。」○髙秉選唐詩正聲「五言古詩﹐漢魏而下﹐其響絕矣。六朝至初唐﹐止可謂之半格。」又曰「近體﹐作者本自分曉﹐呂者亦能區別。」髙秉選《唐詩正聲》﹐首以五言古詩﹐而其所取﹐如陳子昂「故人江北去﹐楊柳春風生」﹐李太白「去國登玆樓﹐懷歸傷莫秋」﹐劉虛「滄溟千萬里﹐日夜一孤舟」﹐崔曙「空色不映水﹐秋聲多在山」﹐皆律也。而謂之古詩﹐可乎﹖璧之新寡之文君﹐屢醮之夏姬﹐美則美矣﹐謂之初笄室女﹐則不可。於此有盲妁﹐取損罐而充完璧﹐以白練而爲黃花﹐苟有孱婿﹐必售其欺。髙秉之選﹐誠盲妁也。近見蘇刻本某公之序﹐乃謂「正聲」﹐其格渾﹐其選嚴。噫﹗是其孱婿乎﹗○髙宗過溫湯「溫渚停仙蹕﹐丰郊駐曉旌。路曲回輪影﹐巖虛傳漏聲。暖澑驚湍駛﹐寒空碧霧輕。林黃疏葉下﹐野白曙霜明。眺聽良無已﹐煙霞斷續生。」此篇《文苑英華》作太宗。按驪山石刻年紀麟徳十月朔日﹐爲髙宗無疑。應制和者﹐王徳貞楊思玄鄭夔眞﹐又皆髙宗朝士也。○夏侯湛補亡詩夏侯湛《補亡詩》曰「旣殷斯虔﹐仰說洪恩。名定匡省﹐奉朝侍昏。宵中告退﹐雞鳴在門。孳孳溫恭﹐夙夜是惇。」○徐凝宮詞「水色簾前流玉霜﹐漢家飛燕在昭陽。掌中舞罷簫聲絕﹐三十六宮秋夜長。」徐凝詩多淺俗﹐《瀑布》詩爲東坡所鄙﹐獨此詩有盛唐風格。○連綿字左太衝《招隱》詩﹕「峭靑蔥間﹐竹柏得其眞。」五言詩用四連綿字﹐前無古﹐後無今。○海魚空鳥「大海從魚躍﹐長空任鳥飛。」唐荊州陟巳寺僧玄覽詩也。朱文公嘗書之﹐且跋之曰「大丈夫處世﹐不可無此气象。」蓋亦取之。玄覽齋壁有張ロ畫松﹐符載贊之﹐衛象詩之﹐覽悉加堊焉。曰「無事疥吾壁也。」異哉﹐此髡奴能知魚鳥任其飛躍﹐又何必介意於三才子之筆乎﹖○海紅劉長卿集有《夏中崔中丞宅見海紅搖落一花獨開》詩﹐海紅未詳爲何花。後見李白詩注云「新羅國多海紅﹐唐人多尙之﹐亦戎王子之類也。」又柑有名海紅者﹐見《橘譜》。●卷八○蚌盤「金翠絲簧略不舒﹐蚌盤淸宴意何如。豈知三閣繁華主﹐解爲君王妙破除。」孫元晏有詠史百首﹐胡曾汪遵之比也﹐惟此一首﹐差彊人意。○桃花詩唐自貞觀至景龍﹐詩人之作﹐盡是應制。命題旣同﹐體制復一﹐其綺繪有餘﹐而微乏韻度﹐獨蘇「東望望春春可憐」一篇﹐迥出君英矣。予又見中宗賞桃花﹐應制凡十餘人﹐最後一小臣一絕云「源水叢花無數開﹐丹會紅萼間靑梅。從今結子三千歲﹐預喜仙遊復摘來。」此詩一出﹐君作皆廢中宗令宮女唱之﹐號「桃紅竹」﹐惜不知作者名。然宋元近時選唐詩者將百家﹐無有選此者。未之見耶﹖不之識耶﹖○凍冫各《集韻》﹕「淞﹐凍冫各也。」《三蒼解詰》﹕「液雨也。其字音送﹐俗曰霧淞。」《漢書五行志》﹕「雨木冰﹐亦曰樹介﹐又曰木稼﹐稼卽介之訛耳﹐寒甚而木冰﹐如樹著介冑也。」曾南丰集云「齊地寒甚﹐夜如霧凝於木上﹐日出飄滿庭階﹐尢爲可愛﹐遂作詩云﹕『園林初日淨無風﹐霧淞花開樹樹同。記得集英深殿裏﹐舞人齊插玉籠﹛髟容﹜。』」齊地以爲丰年之兆﹐諺云「霜淞如霧淞﹐窮漢備飯甕。」然淞之極﹐則以爲樹介冰木﹐諺云「木若稼﹐達官怕。」蓋寒淺則爲霧淞﹐寒極則爲木冰。霧淞召丰﹐而木冰召凶也。李獻吉詩﹕「大寒冰雨何紛紛﹐曉行日臨江吐云。」蓋詠木冰也。又云「今朝走白露﹐南枝參差開。此宮散花女﹐騎龍下瑤陔。」蓋詠霧淞也。各極體物之妙雲。○韋應物螢火詩「月暗竹亭幽﹐螢光拂席流。還如故園夜﹐又度一年秋。」「暫愜觀書興﹐何慚秉燭遊。府中徒冉冉﹐明發好歸休。」此二詩絕佳﹐予愛之。比之杜子美﹐則杜似太露。○韋應物蘇州郡齋燕集詩詩話稱韋蘇州《郡齋燕集》詩首句「兵衛森畫戟﹐燕寢凝淸香。海上風雨至﹐逍遙池閣涼」爲一代絕倡。余讀其全篇﹐每恨其結句云「吳中盛文史﹐羣彥今汪洋。方知大藩地﹐豈曰財賦彊。」乃類張打油胡釘鉸之語﹐𨿽村教督食死牛肉燒酒﹐亦不至是繆戾也。後見宋人《麗澤編》無後四句。又閱韋集﹐此詩止十六句﹐附顧況和篇亦止十六句﹐乃知後四句乃吳中淺學所增﹐以美其風土﹐而不知釋迦佛腳下不可著糞也。三十年之疑﹐一旦釋之﹐是日中秋﹐與弘山楊從龍飲﹐讀之以爲千古之一快﹐幾欲如貫休之撞鍾矣。○韋應物寄淮上綦毋三「滿城憐傲吏﹐終日賦新詩。請報淮南客﹐春帆浪作期。」「請」字當作去聲。白樂天詩﹕「當時綺季不請錢。」自注﹕「請﹐平聲。」○韋應物浣紗女「錢塘江畔是誰家﹐江上女兒全勝花。吳王在時不得出﹐今日公然來浣紗。」有風調。○韋莊古別離「晴煙漠漠柳毿毿﹐不那離情酒半酣。遙把玉鞭云外指﹐斷腸春色在江南。」韋端己送別詩多佳﹐經諸家選者不載。《贈進士》詩﹕「新馬杏花色﹐綠袍春艸香。」○韋莊江行西望寄友「西望長安白日遙﹐半年無事駐蘭橈。欲將張翰松江雨﹐畫作屏風寄鮑昭。」用事新奇可愛。鮑照﹐唐人﹐避武后諱﹐攺曰昭。○韋詩誤字韋蘇州詩「獨憐幽艸澗邊生」﹐古本「生」作「行」﹐「行」字勝「生」字十倍。○孫器之評詩定陶孫器之評詩曰「魏武帝如幽燕老將﹐气韻沈雄。曹子建如三河少年﹐風流自賞。鮑明遠如饑鷹獨出﹐奇矯無前。謝康樂如東海揚帆﹐風日流現﹐陶彭澤如絳雲在霄﹐舒捲自如。王右丞如秋水芙蓉﹐倚風自笑。韋蘇州如園客獨繭﹐暗合音徽。孟浩然如洞庭始波﹐木葉微落。杜牧之如銅丸走阪﹐駿馬注坡。白樂天如山東父老﹐課農桑﹐事事言言皆著實。元微之如李龜年說天定遺事﹐貌悴而神不傷。劉夢得如鏤冰雕瓊﹐流光自照。李太白如劉安雞犬﹐遺響白雲﹐其歸存﹐恍無定處。韓退之如囊沙背水﹐惟韓信獨能。李長吉如武帝食露盤﹐無補多欲。孟東野如埋泉斷劍﹐臥壑寒松。張籍如優工行鄕飲﹐酬獻秩如﹐時有詼气。柳子厚如髙秋獨眺﹐霽晚孤吹。李義山如百寶流蘇﹐千絲鐵网﹐綺密環妍﹐要非適用。宋朝蘇東坡如屈注天潢﹐倒連滄海﹐變眩百怪﹐終歸雄渾。歐公如四瑚八璉﹐正可施之宗廟。荊公如鄧艾縋兵入蜀﹐要以險絕爲功。山谷如陶弘景入官﹐析理譚玄﹐而松風之夢故在。梅聖兪如關河放澑﹐瞬息無聲。秦少遊如時女步春﹐終傷婉弱。後山如九臯獨唳﹐深林孤芳﹐衝寂自妍﹐不求識賞。韓子蒼如梨園按樂﹐排比得侖。呂居仁如散聖安禪﹐自能奇逸。其他作者﹐未易殫陳﹐獨唐杜工部如周公制作﹐後世莫能擬議。」○孫逖詩「漁父歌金洞﹐江妃舞翠房。」最爲秀句﹐今本作「漁火」﹐非。○孫思邈詩孫思邈四言詩曰「取金之精﹐合石之液。列爲夫婦﹐結爲魂魄。一體混沌﹐兩精感激。河車覆載﹐鼎候無忒。洪鑪列火﹐煤焰翕赫。煙未及點﹐焰不假碧。如畜扶桑﹐若藏霹靂。奼女气索﹐嬰鬼聲寂。透出兩儀﹐麗於四極。壁立幾多﹐馬馳一驛。宛其死矣﹐適然從革。惡黜善遷﹐情回性易。紫色內達﹐赤芒外射。熠若火生﹐乍疑血滴。號曰中還﹐退藏於密。霧散五內﹐川流百脈。骨變金植﹐顏駐玉澤。陽徳乃敷﹐陰功乃積。南宮度名﹐北斗落籍。」此詩詞髙古類魏伯陽﹐而世傳者少﹐錄於此云。○茸母孟婆宋徽宗在北虜﹐淸明日詩曰「茸母初生認禁煙﹐﹝茸母﹐艸名﹐北地寒食茸母生。﹞無家對景倍淒然。帝城春色誰爲主﹐遙指鄕關涕淚連。」又《戲作小詞》云「孟婆孟婆﹐你做些方便﹐吹个船兒倒轉。」﹝孟婆﹐宋汴京勾欄語﹐謂風也。﹞「茸母」「孟婆」﹐正是的對。﹝邵桂子《甕天解語別天會錄》。﹞○袁伯文詩「玉墀滴淸露﹐羅幌已依霜。逢春每先絕﹐爭秋欲幾芳。」袁伯文《楚妃引》也。「風閨晚翻靄﹐月殿夜凝明。願君早流盼﹐無令春艸生。」徐孝嗣《白雪曲》也。「淚滴珠難盡﹐容殘玉易消。倘隨明月去﹐莫道夢魂遙。」張文收《樂》也。「羅敷初總髻﹐蕙芳正嬌小。月落始歸船﹐春眠恆著曉。」又﹕「別前花照露﹐別後露垂葉。歌舞須及時﹐如何坐悲妾。」李嘏《怨詩》也。數詩﹐少時愛而誦之。然諸選皆不收﹐何見耶﹖○袁紹杯《後漢鄭玄傳》﹕「袁紹總兵冀州﹐遺使要玄﹐大會賓客。玄最後至﹐乃延升上坐﹐飲酒一斛。紹客多豪俊﹐並有才說﹐玄依方辧對﹐咸出問表﹐莫不嗟服。」杜詩「江上徒逢袁紹杯」﹐公以玄自比爲儒而逢世亂也。須溪批云「如此引袁紹事不曉。」噫﹗須溪瞇目之言不曉﹐眞不曉也。王洙注引河朔飲事﹐尢無干涉。不讀萬卷書﹐不能解讀杜詩﹐信哉。○袁崧山川記髙山嵯峨﹐巖石磊落。傾側縈回﹐下臨峭過於。行者攀緣﹐牽援帶索。○素足女李白詩﹕「東陽素足女﹐會稽素舸郎。相看月未墮﹐白地斷肝腸。」按謝靈運有《東陽江中贈答》二首云「可憐誰家婦﹐緣流洗素足。明月在雲間﹐迢迢不可得。」答詩云「可憐誰家郎﹐緣流乘素舸。但問情若爲﹐月就雲中墮。」太白蓋全祖之也﹐而注不知引。○書貴舊本觀樂生愛收古書﹐嘗言古書有一種古香可愛。余謂此言未矣﹐古書無訛字﹐轉刻轉訛﹐莫可考證。余於滇南見故家收《唐詩紀事》抄本甚多﹐近見杭州刻本﹐則十分去其九矣。刻《陶淵明集》﹐遺《季札贊》。《艸堂詩餘》舊本﹐書坊射利﹐欲速售﹐減去九十餘首﹐兼多訛字﹐余抄爲《拾遺辯誤》一卷。先太師收唐百家詩﹐皆全集﹐近蘇州刻則每本減去十之一﹐如《張籍集》本十二卷﹐今只三四卷﹐又傍取他人之作入之﹔王維詩取王涯絕句一卷入之﹐詫於人曰此維之全集﹐以圖速售﹐今王涯絕句一卷﹐在《三舍人集》之中﹐將誰欺乎﹖此其大關系者。若一句一字之誤尢多。略舉數條﹐如王渙《李夫人歌》「修雩華銷歇盡」﹐「修雩」訛作「徳所」﹔武元衡詩「劉琨坐嘯風淸塞」﹐訛作「生苑」﹐琨在邊城﹐則「淸塞」字爲是﹐焉得有苑乎﹖杜牧詩「長空澹澹沒孤鴻」﹐今妄攺作「孤鳥沒」﹐平仄亦拗矣﹔杜詩「七月六日苦炎蒸」﹐俗本「蒸」作「熱」﹔「紛紛戲蝶過開幔」﹐俗本「開」作「閒」﹐不知子美父名閒﹐詩中無「閒」字﹔「邀歡上夜關」﹐今俗本作「卜夜間」﹔「曾閃朱旗北斗殷」﹐妄攺「殷」作「閒」﹐成何文理﹖前人已辯之矣。劉巨濟收許渾詩「湘潭云盡暮煙出」﹐今俗本「煙」作「山」﹐亦是淺人妄攺。湘水多煙﹐唐詩「中流欲暮見湘煙」是也。「煙」字大勝「山」字。李義山詩﹕「瑤池宴罷畱王母﹐金屋妝成貯阿嬌。」俗本作「玉桃偸得憐方朔」﹐直似小兒語耳。陸龜蒙《宮人斜》詩「章著愁煙似不春」﹐俗本作「艸樹如煙似不春」﹐尢謬。小詞如周美成「忄音忄音坊曲人家」﹐「坊曲」妓女所居﹐俗攺「曲」作「陌」。張仲宗詞「東風如許惡」﹐俗攺「如許」作「妒花」﹐平仄亦失貼。孫夫人詞「日邊消息空沈沈」﹐俗攺「日」作「耳」。東坡「玉如纖手嗅梅花」﹐俗攺「玉如」作「玉奴」﹐其餘不可勝數也。書所以貴舊本者﹐可以訂訛﹐不獨古香可愛而已。○書堂飲散復邀李尙書下馬賦杜云「湖月林風相與淸﹐殘樽下馬復同傾。久拚野鶴如雙鬢﹐遮莫鄰雞下五更。」湖上林中﹐地已淸矣。湖有月﹐林有風﹐景益淸矣。故著「相與淸」字。俗本作「湖上」﹐或作「湖水」﹐皆淺。旣有湖﹐不須著「水」字﹐若云「湖上林風」﹐不得著「相與淸」字﹐此工糸致細潤﹐味之自知。「遮莫」﹐猶言假說教也﹐當時諺語。○梁宮人前溪歌「池曙與未曙﹐百鳥啼前窗。獨眠抱被嘆﹐憶我懷中儂﹐單情何時雙。」用韻甚古。窗﹐粗叢切﹔雙﹐﹝闕﹞工切。今《樂府》刻倒其字作「窗前」﹐失其音矣。○梁元帝陽云館柳詩「楊柳非花樹﹐依樓自覺春。枝邊通粉色﹐葉底映紅巾。帶日交窗影﹐西風掃隙塵。入簾應有意﹐偏宜桃李人。」此詩諸本所載不同﹐以定本正之。○梁元帝登百花亭懷荊楚﹝此詩又以爲邵陵王綸作。﹞「極目才千里﹐何由望楚津。落花灑行路﹐垂楊拂砌塵。柳絮飄春雪﹐荷珠漾水銀。試酌新淸酒﹐遙勸陽臺人。」﹝見江州石本。﹞○梁元帝螢火詩本隨秋艸並﹐今與夕風淸。縈空若星隕﹐拂樹似花生。屏疑神火照﹐簾似夜珠明。逢君拾光彩﹐不吝此身輕。○梁武白辭「朱絲玉柱羅象筵﹐飛促節舞少年。短歌流目未肯前﹐含笑一轉私自憐。」此諭君臣朋友相知不盡者也。《楚辭》「私自憐兮何極」﹐三字極有意。人君之聘臣﹐宰相之薦賢﹐相知必深﹐相信必素﹐而後可出。「曰黃昏以爲期兮﹐羌中道而攺路。」「交不終兮怨長﹐期不信兮告予以不閒。」屈子所以三致意而怨嘆也。還觀古今炯戒多矣﹐有相知相信之深﹐一出而成功者﹐伊尹傅說也﹔有相知相信未深﹐確乎不拔者﹐嚴子陵蘇云卿也。孔明感三顧而出﹐先主終違艸廬之言﹐守小信不取荊州﹐狼狽當陽﹐欲奔蒼梧﹐非孔明求救孫將軍﹐是亦劉表而已。後人好議論者﹐猶云「只合終身作臥龍」。下此如苻秦之王猛﹐唐氏之魏徵﹐不思其身後之言﹐伐晉﹐伐髙麗﹐以致敗亡。余謂二君之驕忿甚矣﹐王猛魏徵縱不死﹐亦不能止其行也。又下此則範增韓生而已﹐是女之見金夫而不有躬者也。宋人詩話﹐以此詩爲古今第一﹐良有深見﹐而不著其說﹐余特爲衍之。○梁武帝父子詩讖梁武帝《冬日》詩﹕「雪花無著蒂﹐冰鏡不安臺。」梁簡文《詠月》詩﹕「飛輪了無轍﹐明鏡不安臺。」竟成二讖。○梁簡文詠楓葉詩「萎綠映葭靑﹐疏紅分浪白。落葉灑行舟﹐仍持送遠客。」此詩二十字﹐而用彩色四字﹐在宋人則以爲憶矣﹔以爲彩色字多﹐不莊重﹐不古雅﹐如此詩何嘗不莊重古雅耶﹖○梁簡文和蕭侍中子顯春別「別觀蒲桃帶實垂﹐江南豆蔻生連枝。無情無意尙如此﹐有心有恨徒自知。」《詩》云「隰有萇楚﹐猗儺其枝。夭之沃沃﹐樂子之無知。」此詩祖其意。○書云詩人冬至用書云事﹐宋人小說以爲分至啟閉﹐必書云物﹐獨以爲冬至事﹐非也。余按《春秋感精符》云「冬至﹐有云迎送日者﹐來歲美。」宋忠注曰「云迎日出﹐云送日沒也。」冬至獨用書云事﹐指此未爲偏失也。○﹤千谷﹥眠《楚辭》﹕「遠望兮阡眠。」陸機詩﹕「林薄杳阡眠。」呂延濟曰「阡眠﹐原野之色。」按《說文》﹕「﹤千谷﹥﹐山谷靑﹤千谷﹥々也。」則「阡眠」字當作「﹤千谷﹥眠」。又《列子》云「鬱鬱芊芊。」注﹕「芊芊﹐茂盛之貌。」李白賦「彩翠兮芊眠」。「﹤千谷﹥眠」作「芊眠」﹐亦通。《文選》別作「千眠」﹐字皆從目。○唐詩葳蕤唐詩「春樓不閉葳蕤鎖」﹐又「望見葳蕤舉翠華」﹐「葳蕤」旗名﹐鹵簿中有之。孫氏《瑞應圖》云「葳蕤瑞艸﹐王者禮備至則生。」今之字書﹐例解爲艸木之狀﹐未得其原也。○唐詩主情唐人詩主情﹐去《三百篇》近﹔宋人詩主理﹐去《三百篇》卻遠矣。匪惟作詩也﹐其解詩亦然。且舉唐人閨情詩云「裊裊庭前柳﹐靑靑陌上桑。提籠忘采葉﹐昨夜夢漁陽。」卽《捲耳》詩首章之意也。又曰「鶯啼綠樹深﹐燕語雕梁晚。不省出門行﹐沙場知近遠。」又曰「漁陽千里道﹐近於中門限。中門逾有時﹐漁陽常在眼。」又云「夢裏分明見關塞﹐不知何路向金微。」又云「妾夢不離江上水﹐人傳郎在鳳凰山。」卽《捲耳》詩後章之意也。若如今詩傳解爲托言﹐而不以爲寄望之詞﹐則《捲耳》之詩﹐乃不若唐人作閨情詩之正矣。若知其爲思望之詞﹐則詩之寄興深﹐而唐人淺矣。若使詩人九原可作﹐必蒙印可此說耳。○唐詩翻三百篇意唐劉采春詩﹕「那年離別日﹐只道往桐廬。桐廬人不見﹐今得廣州書。」此本《詩疏》「何斯違斯」一句﹐其疏云「君子旣行王命於彼遠方﹐謂適居此一處﹐今復乃去此﹐更轉遠於余方。」韋蘇州詩﹕「春潮帶雨晚來急﹐野渡無人舟自橫。」此本於《詩》「彼柏舟」一句﹐其疏云「舟載渡物者﹐今不用而與眾物泛泛然俱流水中﹐諭仁人之不見用。」其餘尙多類是。《三百篇》爲後世詩人之祖﹐信矣。○唐詩絕句誤字唐詩絕句﹐今本多誤字﹐試舉一二﹐如杜牧之《江南春》云「十里鶯啼綠映紅」﹐今本誤作「千里」﹐若依俗本﹐「千里鶯啼」﹐誰人聽得﹖「千里綠映紅」﹐誰人見得﹖若作十里﹐則鶯啼綠紅之景﹐村郭樓臺﹐僧寺酒旗﹐皆在其中矣。又《寄揚州韓綽判官》云「秋盡江南艸未凋」﹐俗本作「艸木凋」。秋盡而艸木凋﹐自是常事﹐不必說也﹐況江南地暖﹐艸本不凋乎。此詩杜牧在淮南而寄揚州人者﹐蓋厭淮南之搖落﹐而羨江南之繁華﹐若作艸木凋﹐則與「靑山明月」﹑「玉人吹簫」不是一套事矣。余戲謂此二詩絕妙﹐「十里鶯啼」﹐俗人添一撇壞了﹐「艸未凋」﹐俗人減一畫壞了﹐甚矣﹐士俗不可醫也。又如陸龜蒙《宮人斜》詩云「艸著愁煙似不春」﹐只一句﹐便見墳墓淒惻之意。今本作「艸樹如煙似不春」﹐「艸樹如煙」﹐正是春景﹐如何下得「不春」字。讀者往往忽之﹐亦食不知味者也。○唐詩不厭同唐人詩句﹐不厭雷同﹐絕句尢多﹐試舉其略。如「忽見陌頭楊柳色﹐悔教夫婿覓封侯。」王昌齡《春閨怨》也。而李頎《春閨怨》亦云「紅粉女兒窗下羞﹐畫眉夫婿隴西頭。自怨愁容長照鏡﹐悔教徵戍覓封侯。」王勃《九日詩》云「九月九日望鄕臺﹐他席他鄕送客朴。人今已厭南中苦﹐鴻雁那從北地來。」而盧照鄰《九日》詩亦云「九月九日眺山川﹐歸心歸望積風煙。他鄕共酌金花酒﹐萬里同悲鴻雁天。」杜牧《邊上聞胡笳》詩云「何處吹笳薄暮天﹐塞垣髙鳥沒狼煙。遊人一聽頭堪白﹐蘇武爭禁十九年。」胡曾詩云「漠漠黃沙際碧天﹐問人云此是居延。停驂一顧猶魂斷﹐蘇武爭消十九年。」戎昱《湘浦曲》云「虞帝南巡不復還﹐翠娥幽怨水雲間。昨夜月明湘浦宿﹐閨中環度空山。」髙駢云「帝舜南巡不復還﹐二妃幽怨水雲間。當時珠淚垂多少﹐只到而今竹尙斑。」白樂天詩﹕「綠浪東西南北水﹐紅闌三百九十橋。」劉禹錫云「春城三百九十橋﹐夾岸朱樓隔柳條。」杜工部﹕「新春看又過﹐何日是歸年﹖」李太白雲﹕「萬里關塞斷﹐何日是歸年﹖」鶯鶯詩﹕「自從銷瘦減容光﹐萬轉千回賴下牀。不爲傍人羞不起﹐因郎憔悴卻羞郎。」陽詹《太原妓》詩﹕「自從銷瘦減容光﹐半是思郎半恨郎。欲識舊時云髻樣﹐開奴牀上鏤金箱。」李賀《詠竹》云「無情有恨何人見﹐露壓煙籠千萬枝。」皮日休《詠曰蓮》云「無情有恨何人見﹐月曉風淸欲墮時。」陸龜蒙《送棋客》詩云「滿目山川似弈棋﹐況當秋雁正斜飛。金門若召楊元保﹐賭取江東太守歸。」溫庭筠《觀棋》詩云「閒對楸枰傾一壺﹐黃華坪上幾成盧。他時謁帝銅池水﹐便賭宣城太守無。」○唐舜妓著靴舒元輿《詠妓女從良》詩云「湘江舞罷卻成悲﹐便脫蠻靴出鳳幃。誰是蔡邕琴酒客﹐曹公懷舊嫁文姬。」可考唐時妓女舞飾也。按《說文》﹕「﹐四夷舞人所著屨也。」《周禮》有婁氏﹐亦是四夷之舞。今之樂部舞妝﹐皆出四夷。唐人舞妓皆著靴﹐猶有此意。盧肇《枯枝舞賦》﹕「靴瑞錦以鶯云匝﹐袍蹙金而雁欹。」樂府歌﹕「錦靴玉帶舞回云。」杜牧之《贈妓》詩曰「舞靴應任傍人看﹐笑臉還須待我開。」黃山谷《贈妓詞》云「風流太守﹐能籠翠羽﹐宜醉金釵﹐且畱取垂楊掩映映庭階。直待朱輪去後﹐便從伊穿襪弓鞋。」則汴宋猶似唐制﹐至南渡頭妓女窄襪弓鞋如良人矣。故當時有蘇州頭杭州腳之諺云。﹝「蠻靴」一本作「鸞靴」﹐盧肇賦一本云「靴瑞錦以鸞匝﹐袍蹙金而雁欹」﹐以鸞當是﹐並識於此。﹞○唐彥謙垂柳「絆惹東風別有情﹐世間誰敢斗輕盈。楚王宮裏三千女﹐饑損蠻腰學不成。」蠻腰或作纖腰﹐非。詠柳而貶美人﹐詠美人而貶柳﹐唐人所謂尊題格也﹐詩家常例。○唐彥謙詩唐彥謙絕句﹐用事隱僻﹐而諷諭悠遠似李義山。如《春天捷西蜀題沱江驛》云「野客乘軺非所宜﹐況將儒服報戎機。錦江不識臨邛酒﹐幸免相如渴病歸。」卽李義山「相如未是眞消渴﹐猶放沱江過錦城」之意也。餘如《登興元城觀烽火》云「漢川城上角三呼﹐護蹕防邊列萬夫。褒姒冢前烽火起﹐不如泉下破顏無。」《鄧艾廟》云「昭烈遺黎死尙羞﹐揮刀斫石恨譙周。如何千載畱遺廟﹐血食巴山伴武侯。」此卽唐人《題吳中範蠡廟》云「千年宗國無窮恨﹐只合江邊祀子胥」之句也。《漢殿》云「鳥去雲飛意不通﹐夜壇斜月轉桐風。君王寂慮無消息﹐卻就眞人覓鉅公。」首首有醞藉﹐堪吟詠﹐比之貫休胡曾輩天壞矣。考其世﹐蓋僖宗時人也。○唐人傳奇小詩詩盛於唐﹐其作者往往托於傳奇小說﹐神仙幽怪﹐以傳於後﹐而其詩大有絕妙今古﹐一字千金者﹐試舉一二。「卜得上峽日蟋來風浪多。巴陵一夜雨﹐腸斷木蘭歌。」又﹕「雨滴空階曉﹐無心換夕香。井梧花落盡﹐一半在銀牀。」又﹕「舊日聞簫處﹐髙樓當月宮。梨花寒食夜﹐深閉翠微中。」又﹕「人事無人笑﹐含嬌何處嬌。徘徊花上月﹐空度可憐宵。」○唐求送人之邛州「鶴鳴山下客﹐滿篋荷瑤琨。放馬荒田艸﹐看碑古寺門。漸寒沙上路﹐欲暝水邊村。莫忘分襟處﹐梅花撲酒樽。」唐求﹐嘉州氵未江人﹐所謂「詩瓢唐山人」也。此詩爲集中第一。○唐詩人鄭仲賢余弟姚安太守未庵忄造﹐字用能﹐酒邊誦一絕句云「『亭亭畫舸系春潭﹐只待行人酒半酣。不管煙波與風雨﹐載將主恨過江南。』兄以爲何人詩﹖」余曰「按《宋文鑑》﹐則張文潛詩也。」未庵取《艸堂詩餘》﹐周美成《尉遲杯》注云「唐鄭仲賢詩。」余因嘆唐之詩人﹐姓名隱而不傳者何限﹖或張文潛愛而書之﹐遂以爲文潛之作耳。○屠蘇爲艸名周王褒詩﹕「飛甍翡翠﹐繡桷畫屠蘇。」屠蘇本艸名﹐畫於屋上﹐因艸名以名屋。杜詩云「願隨金﹐走置錦屠蘇。」屋名也。後人又借屋名以名酒﹐「元是屠蘇酒」是也。又大帽形類屋﹐亦名屠蘇﹐《南史》謠云「屠蘇日覆兩耳」是也。○望行人「自從江樹秋﹐日日望江樓。夢見離珠浦﹐書來在桂州。不同魚比目﹐終恨水分流。久不開明鏡﹐多應是白頭。」王建詩多俗﹐此詩卻有初唐之風﹐當表出之。●卷九○渚宮妓髙使君別宴「悲莫悲兮生別離﹐登山臨水送將歸。武昌無限新栽柳﹐不見楊花似雪飛。」髙駢自渚宮移鎭揚州﹐別宴口占楚詞二句﹐使幕下續之﹐久未有應。有一妓進曰「賤妾感相公之恩﹐續貂可乎﹖」卽收淚吟曰云云﹐合座大加賞嘆﹐駢厚贈之。其詩絕佳﹐𨿽使溫李爲之﹐不過如此。「飛」一作「時」。○盛小叢突厥三臺「雁門山上雁初飛﹐馬邑闌中馬正肥。昨夜陰山逢驛使﹐殷勤南北寄徵衣。」盛小叢﹐雁門妓女也。此詩甚佳﹐樂府歌之。《三臺》﹐曲名﹐自漢有之﹐而調之長短﹐隨時變易。韋應物集有《上皇三臺》﹐元曲有《鬼三臺》﹐訛爲「三臺」云。○豆蔻杜牧之詩﹕「娉娉裊裊十三餘﹐豆蔻梢頭二月初。」劉孟熙謂《本艸》云「豆蔻未開者﹐謂之含胎花﹐言少而娠也。」其所引《本艸》﹐是言少而娠者也。且牧之詩﹐本詠娼女﹐言其美而且少﹐未經事人﹐如豆蔻花之未開耳﹐此爲風情言﹐非爲求嗣言也。若倡而娠﹐人方厭之﹐以爲綠葉成陰矣﹐何事入詠乎﹖○莊子解《莊子》爲書﹐𨿽恢譎佚宕於《六經》外﹐譬猶天地日月﹐固有常經常運﹐而風雲開闔﹐神鬼變幻﹐要自不可闕﹐古今文士每奇之。顧其字面﹐自是周末時語﹐非後世所能悉曉。然尙有可徵者﹐如正獲之問於監市履犭希﹐乃《大射》有司正﹑司獲﹐見《儀禮》。解之以牛之白顙者﹐與豚之亢鼻者﹐與人之有痔病者﹐不可以適河﹐乃古天子春有解祠﹐見《漢郊祀志》。唐子乃掌堂塗之子﹐猶周王侯之子稱門子。義臺乃儀臺。鄭司農云「故書儀爲義。」「其ㄕ肩肩」﹐乃見《考工記》﹕「梓人爲磬文﹐數目﹤肩頁﹥脛。」肩卽﹤肩頁﹥字。如此類不一﹐而士無古學﹐不足以知之。諸家解者﹐或敷演淸談﹐或牽聯禪語﹐或彊附儒家﹐漫曰此文字奇處妙絕﹐又惡識所謂奇妙。千八百載﹐作者之意郁而未伸﹐剽竊之用﹐轉而多誤。﹝羅勉道《莊子循本序》。﹞《內則》「卵醬﹐讀作鯤」﹐《國語》亦云「魚禁鯤鮞」﹐皆以鯤爲魚子。莊子乃以至小爲至大﹐便是滑稽之開端。﹝《南史吉傳》﹕「鯤鮞螻蟻﹐尙貪其生。」﹝音渥﹞。召﹝音刀料﹞。鶻鳥﹝音嘲﹞。西蜀範無隱云「未成心﹐則眞性混融﹐太虛同量﹐成心則已離乎性﹐有善有惡矣。人處世間﹐應酬之際﹐有不免乎成心﹐發思而求之於未成之前﹐則善惡不萌﹐是非無朕﹐何所不齊哉﹖」﹝其論精當﹐足以盡祛前惑。﹞「夢而爲蝶﹐不知有周﹔覺而爲周﹐不知有蝶。其勢不能合﹐必有時而分矣。萬物之化亦如此。﹝休獨疑﹞《逍遙遊》﹐盡性也。《齊物論》﹐窮理也。《養生主》﹐修身也。」﹝碧虛陳景允。﹞「聖人成焉﹐以身徇道而成功。聖人生焉﹐以道徇身而全生也。」﹝陳詳道注。﹞「忽生而渾沌死﹐以諭外王之功成﹐而內聖之道民。」陳碧虛曰「好生者以世事爲樂﹐趣死者以人世爲勞﹐惟超生死者﹐可以論其大槪矣。」﹝髑髏注。﹞○莊定山詩莊定山早有詩名﹐詩集刻於生前﹐淺學者相與效其「太極圈兒大﹐先生帽子髙」﹐以爲奇絕。又有絕可笑者﹐如「贈我一壺陶靖節﹐還他兩首邵堯夫」﹐本不是佳語﹐有滑稽者﹐攺作《外官答京宦苞苴》詩云「贈我兩包陳福建﹐還他一疋好南京。」聞者捧腹。然定山晚年詩入細﹐有可並唐人者。古詩如《題竹》及《養庵》兩篇﹐七言如《題玉川畫》﹐五言律如﹕「野暝微孤樹﹐江淸著數鷗。與君眞自厚﹐不是兩相畱。」七言律如《遊瑯琊寺》﹕「偶上蓬萊第一峯﹐道人今夜宿芙蓉。塵埋下界三竿丈﹐月在西巖七十峯。」《羅漢寺》云「溪聲夢醒偏隨枕﹐山色樓髙不礙墻。」又如﹕「狂搔短髮孤鴻外﹐病臥髙樓細雨中。」《病眼》云「殘書漢楚燈前壘﹐艸閣江山霧裏詩。」《舟中》云「千家小聚村村暝﹐萬里河流岸岸同。」又﹕「秋燈小榻畱孤艇﹐疏雨寒城打二更。」又﹕「北海風回帆腹飽﹐長河霜冷岸痕髙。」《和沈仲律原字韻》云「心無牛口漧秦穆﹐迹繼龍頭愧邴原。」又云「藜羹莫道無萊婦﹐蘭畹應知負屈原。」《寄劉東山》云「塵外有人占紫气﹐鏡中疑我尙朱顏。」《次東嶠韻》云「電懸雙眼疑秋水﹐髻擁三花禦野風。」又﹕「豈無湖水甘神氵糞﹐更有溪毛當紫芝。」《書東山艸堂扁》云「封題云臥東山扁﹐歌詠司空表聖詩。天闕星辰遺舊履﹐橘洲歲月有殘棋。石橫流潦潛蚪角﹐梅迸垂蘿屈鐵枝。自笑野人閒袖手﹐雲煙濃淡忽交馳。」次首云「沙苑艸非騏驥秣﹐瀟湘竹是鳳凰枝。紫虛有約千回醉﹐笑指僧趺亦坐馳。」又﹕「招隱誰甘同寂寞﹐著書不獨爲窮愁。」《木昌道中》云「行客自知無歲暮﹐賓鴻不記有家歸。」《寄鄧五羊》云「後時自許甘邱過於﹐前席將無問鬼神。浮世虛名非得已﹐出山小艸卻悲人。別時笑語風吹斷﹐會處迷離夢寫眞。四十餘年一回首﹐乾旋坤轉有冬春。」此數首若隱其姓名﹐觀者決不謂定山作也。○晁詩晁元忠詩﹕「安得龍湖潮﹐駕回安河水。水從樓前來﹐中有美人淚。人生髙唐觀﹐有情何能已。」晏小山《畱春令》云「別浦髙樓﹐曾漫倚對江南千里。樓下分流水﹐聲中有當日憑髙淚。」全用其語。○粘天庾闡《揚都賦》﹕「濤聲動地﹐浪勢沾天。」本自奇語。昌黎祖之曰「洞庭漫汗﹐粘天無壁。」張祜詩「艸色粘天恨」﹐黃山谷「遠山粘天吞釣舟」﹐秦少遊小詞「山抹微云﹐天粘衰艸」﹐正用此字爲奇。今俗本作「天連」﹐非矣。○側寒唐詩「春寒側側掩重門」﹐王介甫「側側輕寒剪剪風」﹐許奕小詞「玉樓十二春寒側」﹐呂聖求詞「側寒斜雨」﹐「側寒」字詞人相承用之﹐不知所出﹐在意側不正也。側寒字甚新﹐特拈出之。○掘柘﹝掘音擔。按此節已略見卷三《白薴舞》條。﹞《樂苑》云「羽調有《柘枝曲》﹐商調有《掘柘枝》。」此舞因曲爲名﹐用二女童﹐帽施金鈴﹐轉有聲﹐其來也於二蓮花中藏之﹐花折而後見﹐對舞相呈﹐實舞中雅妙者也。段成式《寄溫庭筠云艸藍紙》詩曰「三十六鱗充使時﹐數番猶得寄相思。待將袍ビ重抄了﹐寫盡襄陽《掘柘詞》。」《掘柘詞》﹐溫集中亦有。○探情以華《文選》王仲宣詩﹕「探情以華﹐睹著知微。」本於《史記律書》「情核其華﹐道著明矣」之語。華者﹐貌也。然《史記》之語﹐觀仲宣之詩而益明﹐仲宣之詩﹐得李善之解而始白﹐觀書所以貴乎博證也。○補稻畦水詩「芊芊炯翠羽﹐剡剡生銀漢。鷗鳥鏡裏來﹐關山云邊看。秋菇成黑米﹐精鑿傳白粲。玉粒足晨炊﹐紅鮮任霞散。」陸龜蒙《引泉》詩﹕「曾聞瑤池澑﹐亦灌朱艸田。鳧伯弄翠蕊﹐鸞雛舞丹煙。淩風捩桂舵﹐隔霧馳西船。」二詩曲盡農田之景﹐然而詞語且宕落。○《說文》﹕「﹐亦名蔣。」徐鉉曰「﹐《西京雜記》及古詩皆作『雕明』﹐《內則》注作『雕胡』﹐亦作『安胡』。枚乘《七發》『安胡之飯』﹐注﹕『今所食茭苗米也。』」宋玉賦﹕「主人之女﹐炊雕胡之飯。」《爾雅》﹕「雕蓬。」孫炎云﹕『米茭也﹐米可作飯﹐古人以爲五飯之一。」《周禮》﹕「魚宜。」幹寶云「米飯﹐膳以魚﹐同水物也﹐其米色黑。」杜詩「波漂菇米沈云黑」﹐言人不收取而雁亦不啄﹐但爲「波漂」「沈云」而已﹐見長安兵火之慘極矣。○雪贊書紈扇羊孚作《雪贊》曰「資淸以化﹐乘气以靡。遇象能鮮﹐卽潔成輝。」桓允遂以書扇。余嘗有《夏日》詩云「紈扇書﹐羊孚雪。玉笛吹﹐李白梅。」○假詩黃貿阝山評翁靈舒戴式之詩云「近世有江湖詩者﹐曲心苦思﹐旣與造化迥隔﹐朝推暮敲﹐又未有以漑其本根﹐而詩於是乎始卑。」然予以爲其卑非自江湖始﹐宋初九僧已爲許洞所困﹐又上氵斥於唐﹐則大歷而下﹐如許渾輩﹐皆空吟不學﹐平生鏤心哎血﹐不過五七言短律而已。其自狀云「吟安一个字﹐斷數行須。」不知李杜長篇婁千首﹐安得許多胡須ㄎ扯也。苦哉﹗又云「詩在灞橋風雪中﹐驢子上。」不思周人《淸廟》﹐漢代《柏梁》﹐何必爾耶﹖又曰「尋常言語口頭話﹐便是詩家絕妙詞。」又云「詩從亂道得。」又自云「我平生作詩﹐得貓兒狗子力。」噫﹗此等空空﹐知萬卷爲何物哉﹗然猶是形月露而狀風雲﹐詠山水而寫花木。今之作贗詩者異此﹐謂詩必用語錄之話﹐於是無極﹑先天﹑行窩﹑弄丸﹐疊出層見。又云「須夾帶禪和子語。」於是打乖﹑打睡﹑打坐﹑樣子﹑撇子﹑句子﹐朗誦之有矜色﹐疾書之無怍顏﹐而詩也掃地矣。○ω櫪李屏山《達摩贊》﹐所謂「ω櫪」者﹐稱杖也。範石湖詩﹕「病憐ω櫪隨身慣﹐老覺屠蘇到手遲。」○麥含金《梁鴻傳》載鴻詩二首﹐「麥含含兮方秀」﹐刻本皆如此。《藝文類聚》引之﹐作「麥含金」爲是。「金」與「含」相似而衍爲二字也﹐此當表出之。○符載甘州歌「月裏嫦娥不畫眉﹐只將雲霧作羅衣。不知夢逐靑鸞去﹐猶把花枝蓋面歸。」此詩飄飄欲仙﹐樂府以爲《甘州歌》﹐而禪宗公布古引之。蓋名作眾所膾炙也。符載﹐成都人﹐見《唐文粹》。○淸新庾開府杜工部稱庚開府曰淸新。淸者﹐流麗而不濁滯﹔新者﹐創見而不陳腐也。試舉其略﹐如「文昌气似珠﹐太史明如鏡。」「凱樂聞朱雁﹐鐃歌見白麟。」「楊柳歌落絮﹐鵝毛下靑絲。」「覆局能懸記﹐看碑解暗疏。」「池水朝含墨﹐流螢夜聚書。」「含風搖古度﹐防露動林於。」﹝古度﹑林於皆竹木名﹐自來無人用也。﹞「漢陰逢荷﹐緇林見杖。」「濁醪非鶴髓﹐蘭肴異蟹胥。」「漢帝看桃核﹐齊侯問棗花。」「冬嚴日不暖﹐歲晚風多朔。」「賦用王延壽﹐書須韋仲將。」「千柱蓮花塔﹐由旬紫紺園。」「建始移交讓﹐徽音種合昏。」「螢排亂艸出﹐雁拾斷蘆飛。」「羊腸連九阪﹐熊耳對雙峯。」「北梁送孫楚﹐西堤別葛龔。」「古槐時變火﹐枯楓乍落膠。」「香螺酌美酒﹐枯蚌藉蘭肴。」「盛丹須竹節﹐量藥有刀圭。」「京兆陳安世﹐成都李意期。」「山精逢照鏡﹐樵客值圍棋。」「野鑪燃樹葉﹐山杯捧竹根。」「被壠文瓜熟﹐交塍香穗低。」「學異南宮敬﹐貧同北郭騷。」「蒙吏觀秋水﹐萊妻紡落毛。」「雪花開六出﹐冰珠映九光。」「階下雲峯出﹐窗前風洞開。」「澗底百重花﹐山根一片雨。」「峽路沙如月﹐山峯石似眉。」「荷風驚浴鳥﹐橋影聚行魚。」「水影搖叢竹﹐林香動落梅。」「水似桃花色﹐山如甲煎香。」「路髙山裏樹﹐云低馬上人。」「酒正離悲促﹐歌工別曲淒。」「山明疑有雪﹐岸白不關沙。」《詠杳花云「依稀映林塢﹐爛熳開山城。」《寄王琳》云「玉關道路遠﹐金陵信使疏。獨下千行淚﹐開君萬里書。」《望渭水》云「樹似新亭岸﹐沙如龍尾灣。猶言吟暝浦﹐應有落帆還。」此二絕﹐卽一篇《哀江南賦》也。《重別周尙書》云「陽關萬里道﹐不見一人歸。惟有河邊雁﹐年年南向飛。」《詠桂》云「南中有八桂﹐繁華無四時。不識風霜苦﹐安知零落期。」唐人絕句﹐皆亻放效之。○庾信詩庾信之詩﹐爲梁之冠絕﹐啟唐之先鞭。史評其詩曰綺艷﹐杜子美稱之曰淸新﹐又曰老成。綺艷淸新﹐人皆知之﹐而其老成﹐獨子美能發其妙。余嘗合而衍之曰﹕綺我傷質﹐艷多無骨。淸易近薄﹐新易近尖。子山之詩﹐綺而有質﹐艷而有骨﹐淸而不薄﹐新而不尖﹐所以爲老成也。若元人之詩﹐非不綺艷﹐非不淸新﹐而乏老成。宋人詩則彊作老成態度﹐而綺艷淸新﹐槪未之有。若子山者可謂兼之矣。不然﹐則子美何以服之如此。○庾肩吾燭影詩「垂焰垂花比芳樹﹐隨風隨水俱難駐。秦娥軟舞隙中來﹐李吾夜續光中度。燭龍潛曜城鳥啼﹐陰陰疊鼓朝天去。」一作「春枝拂岸影上來﹐還杯繞客光中度」。○晨雞鳴髙樹「晨雞振翮鳴﹐出洞擅奇聲。蜀道隨金馬﹐天津應玉衡。摧冠驗遠石﹐系火出連營。爭棲斜揭暮﹐解翼橫飛度。試飲淮南藥﹐翻上仙都樹。枝低且候潮﹐葉淺還承露。枝低觸嚴霜﹐葉淺伺朝陽。不見猜君怯寶劍﹐勇戰出花場。當損黃金距﹐誰論白玉。豈知長鳴逢漢帝﹐恃气遇周王。流名說魯國﹐分影入陳倉。不復愁苻朗﹐猶能感孟嘗。」金馬碧雞﹐無中生有﹐妙句也。《緯書》﹕玉衡星精爲雞。○梔子同心梁徐悱妻劉三娘詩﹕「兩葉𨿽爲贈﹐交情永未因。同心何處切﹐梔子最關人。」唐施肩吾《雜曲》﹕「憐時魚得水﹐怨罷商與參。不如山梔子﹐卻解結同心。」結句又與劉三娘《光宅寺詩》同。○陶淵明九月九日「野人迷節候﹐端坐隔塵埃忽見黃花吐﹐方知素節回。映崖千段發﹐臨浦萬株開。香气徒盈把﹐無人送酒來。」按周麟曰「淵明古體蟠曲﹐入八句中﹐渾然天成﹐唐末諸人所不能也。」○陶弼陶弼﹐宋仁宗時人﹐有詩名﹐仕於兩廣﹐詩絕似晚唐。《宋文鑑》選其二首﹐《虔化縣》云「暖雪梅花樹﹐晴雷贛石溪。」《出嶺》云「天文離捲石﹐人影背含沙。」其他如《僧寺》云「花露生瓶水﹐松風落架書。」《早行》云「照枕殘雞月﹐吹燈落葉風。」李洞諭鳧﹐可相伯仲。○陪族叔侍郎曄及賈舍人至遊洞庭「洞庭西望楚江分﹐水盡南天不見云。日落長沙秋色遠﹐不知何處弔湘君。」此詩之妙不待贊﹐前句云「不見」﹐後句「不知」﹐讀之不覺其復。此二「不」字﹐決不可易。大抵盛唐大家正宗作詩﹐取其流暢﹐不似後人之拘拘耳。柳發此義。○又「帝子蕭湘去不還﹐空餘秋艸洞庭間。淡掃明湖開玉鏡﹐丹靑畫出是君山。」洞庭爲楚之巨浸大觀﹐近日士夫崇尙別號﹐楚人以洞庭取號者﹐比比是﹕曰洞野﹐曰洞澤﹐曰洞胡﹑洞陽﹑洞陰﹑洞濱。唐池南侍禦云「太白詩中『明湖』二字﹐奇甚無人拈出爲別號及亭扁者。」○悠字單用《詩》「悠悠蒼天」﹐注﹕「眇邈無期貌。」後人押韻﹐罕有單用者﹐惟《莊子》有「荒唐謬悠」﹐《後漢書》「任重道悠」﹐張平子《西京賦》「建辰旅之太常﹐紛焱悠以空裔」﹐佛經「道性天悠」﹐可以單押。○悠字押韻《說文》「攸﹐行水也。」字本從水﹐省作攸﹐借爲所字。《古文苑西嶽碑》﹕「靈則有攸。」秦嘉《迷婚》詩﹕「神啟其吉﹐果獲令攸。」《文選》﹕」紛焱悠以容裔。」注﹕「旌旗搖動貌。」悠字﹐《詩》中除「悠悠」之外﹐只有「焱悠」與《莊子》「謬悠」﹑《內典》「道性天悠」可押。「攸」﹐所也。韓文﹕「壺儀之攸。」《左傳》﹕「湫乎攸乎。」注﹕「乘危貌。」又「郁攸」﹐火气也。《五行傳》「卸於怵攸」﹐言人君遇災﹐以憂爲所﹐則可免也。「怵攸」﹐猶言敬作所也。《前漢書敍傳》﹕「攸攸外寓。」《支遁傳》﹕「嘗遊外國﹐歲數囊悠。」﹝按此條與前條小異﹐故兩存之。﹞○寄衣曲唐長孫佐輔《寄衣曲》云「徵人去年戍遼水﹐夜得邊書字盈紙。揮刀就燭裁紅綺﹐結作同心達千里。君寄邊書書莫絕﹐妾答同心心自結。同心再解心不離﹐書字頻開字愁滅。結成一夜和淚封﹐貯書只在懷袖中。莫如書字固難久﹐願學同心長可同。」佐輔﹐盛唐人﹐詩集亡逸。此詩《英華》亦不載﹐故謹錄之。○寄明州於駙馬「平陽音樂隨都尉﹐畱滯三年在浙東。吳越聲邪無法曲﹐莫教偸入管弦中。」南方歌詞﹐不入管弦﹐亦無腔調﹐如今之弋陽腔也。蓋自唐宋已如此﹐謬音相傳﹐不可詰也。東坡《贈王定國歌姬》云「好把鸞黃記宮樣﹐莫教弦管作蠻聲。」亦是此意。○寄梅事寄梅事始見於《說苑》﹕「越使諸發云﹕『豈有一枝梅﹐可寄國君者乎﹖』」又詩話載南北朝範曄與陸凱相善凱在江南寄梅花一枝詣長安與曄﹐且贈一云云。按曄爲江南人。陸凱字智君﹐代北人。當是範寄陸耳﹐豈在長安﹐安得梅花寄曄乎﹖○崔融從軍行穹廬雜種亂金方﹐武將神兵下玉堂。天子旌旗過細柳﹐匈奴運數盡枯楊。關頭月落橫西裔﹐塞下凝雲斷北荒。漠漠邊塵飛眾鳥﹐昏昏朔气君羊。依稀蜀杖迷新竹﹐仿佛胡牀識故桑。臨海舊來聞驃騎﹐巡河本自有中郎。坐看戰壁爲平土﹐近待軍營作破羌。○崔道融梅詩楊誠齋愛唐人崔道融《詠梅》云「香中別有韻﹐淸極不知寒。」方虛谷云「惜不見全篇。」余近見雜抄唐詩冊子﹐此首適全﹐今載之﹕「數萼初含雪﹐孤標畫本難。香中別有韻﹐淸極不知寒。橫笛和愁聽﹐斜枝倚病看。朔風如解意﹐容易莫催殘。」因思古人詩文﹐前代不傳﹐或以出於後﹐未可知也。如蒲城縣李邕書《云麾將軍碑》﹐已爲人擊斷。正徳中﹐劉東阜謫居蒲城﹐乃爲鐵閂束之﹐復完。饒州《薦福寺碑》﹐宋代爲雷所轟﹐近日商人取其三段合爲一﹐尙可印摹。吁﹐亦奇事矣﹗○崔塗王維詩崔塗《旅中》詩﹕「漸與骨肉遠﹐轉於僮僕親。」詩話亟稱之。然王維《鄭州》詩﹕「他鄕絕儔侶﹐孤客親僮僕。」已先道之矣﹐但王語渾含勝崔。○崔魯華淸宮詩崔魯《華淸宮》詩四首﹐每各精練奇麗﹐遠出李義山杜牧之上﹐而散見於《唐音》及《品匯漁隱叢語》長安古志中﹐各載其一而已﹐今並錄於此。其一曰「門橫金瑣闃無人﹐落日秋聲渭水濱。紅葉下山寒寂寂﹐濕云如夢雨如塵。」其二曰「銀河漾漾月輝輝﹐樓礙星邊織女磯。橫玉叫雲天似水﹐滿空霜霰不停飛。」其三曰「掩金雞蓄禍機﹐翠華西拂蜀雲飛。珠簾一閉朝元閣﹐不見人歸見燕歸。」其四曰「艸遮回磴絕鳴鑾﹐雲樹深深碧殿寒。明月自來還自去﹐更無人倚玉欄幹。」○崔道融讀杜紫微集「紫微才調復知兵﹐常遣風雷筆下生。猶有枉拋心力處﹐多於五柳賦《閒情》。」梁昭明太子序陶淵明集云「白璧微瑕﹐惟在《閒情》一賦。」杜牧嘗著《孫武子》﹐又作《守論戰論原十六衛》皆有經濟之略﹐故道融以此絕句少之。杜牧嘗譏元白雲﹕「淫詞語﹐入人肌膚﹐吾恨不在位﹐不得以法治之。」而牧之詩淫者﹐與元白等耳﹐豈所謂睫在眼前猶不見乎﹖○許渾唐詩至許渾﹐淺陋極矣﹐而俗喜傳之﹐至今不廢。髙秉編《唐詩品匯》﹐取至百餘首。甚矣﹐秉之無目也。秉不足言﹐而楊仲弘選《唐音》﹐自謂詳於盛唐而略於晚唐﹐不知渾乃晚唐之尢下者﹐而取之極多。仲弘之賞鑑﹐亦羊質而虎皮乎﹖陳后山云「近世無髙學﹐舉俗愛許渾。」斯卓識矣。孫光憲云「許渾詩﹐李遠賦﹐不如不做。」當時已有公論﹐惜乎伯謙輩之懵於此也﹗○許彥周詩話許彥周《詩話》云「客言李杜詩中說馬如《相馬經》﹐有能過之者乎﹖」僕曰「《毛詩》過之。」曰「《六經》固不可擬﹐然亦未嘗仔細說馬相態行步也。」僕曰「願熟讀之。『兩驂如舞』﹐此會語所謂花踏羊行是也。『兩驂如手』﹐此會語所謂熟使喚是也。思之便覺『走過掣電傾城知』與『神行電邁涉恍惚』﹐爲難騎耳。」○魚米唐田澄《蜀城》詩﹕「地富魚爲米﹐山芳桂是樵。」俗名沃土爲魚米之地﹐本此。○魚若乘空柳子厚《小石潭記》﹕「潭中魚可百許頭﹐皆若空遊無所依。」此語本之酈道元《水經注》﹕「淥水平潭﹐淸潔澄深。俯視遊魚﹐類若乘空。」沈期詩「魚似鏡中懸」﹐亦用酈語意也。又古詩﹕「水眞綠淨不可唾﹐魚若空行無所依。」○魚魚雅雅古樂府《朱鷺曲》﹕「朱鷺曲﹐魚以烏﹐鷺何食﹐食茄下。」「烏」古與「雅」同葉﹐音作「雅」。蓋古字烏也雅也﹐本一字也。「雅」與「下」相葉﹐始得其音。「魚以雅」者﹐言朱鷺之威儀﹐魚魚雅雅也。韓文《元和聖徳》詩「魚魚雅雅」之語本此。「茄」古「荷」字。○隋末詩讖江都迷樓宮人杭靜《夜半歌》云「河南楊柳樹﹐江北李花營。楊柳飛綿何處去﹐李花結果自然成。」又煬帝作《鳳冒歌》云「三月三日到江頭﹐正見鯉魚波上游。意欲持鉤往撩取﹐恐是蛟龍還復休。」皆唐興之兆。又煬帝《索酒歌》云「宮木陰濃燕子飛﹐興衰自古漫成悲。他日迷樓更好景﹐宮中吐焰奕紅輝。」其後迷樓爲唐兵所焚﹐竟葉詩讖。﹝出《海山記》。﹞○陸賈素馨陸賈《南中行紀》﹕「雲南中有花﹐惟素馨香特酷烈。彼中女子以采絲穿花心繞髻爲飾。」梁章隱《詠素馨花》詩云「細花穿弱縷﹐盤向綠雲鬟。」用陸語也。花繞髻之飾﹐至今猶然。予嘗有詩云「金碧佳人墮馬妝﹐鷓琳裏采秋芳。穿花貫縷盤香雪﹐曾把風流惱陸郎。」姜夢賓笑謂予曰﹔「不意陸賈風流之案﹐千年而始發耶﹖」○陸希聲梅花塢「凍蕊凝香色艷新﹐小山深塢伴幽人。知君有意淩寒雪﹐羞共千花一樣春。」唐詩梅花詩甚少﹐絕句尢少﹐此首「凍蕊凝香」﹐乃「疏影暗香」之先鞭也。○陸機太白詩音陸機《招隱》詩﹕「哀音附靈波﹐頹響赴曾曲。」「附」音「拊」。太白詩﹕「羌笛橫吹《阿濫》回﹐向月樓中吹《落梅》。」下「吹」字音去聲﹐不惟便於讀﹐亦義宜爾也。○陸機詩《文選》陸機詩﹕「感別慘舒翮﹐思歸樂遵渚。」舒翮謂鵠﹐遵渚謂鴻﹐言感別之情﹐慘於舒翮之飛鵠﹔思歸之志﹐樂於遵渚之徵鴻也。●卷十○曹松警句「華嶽影寒淸露掌﹐海門風急白潮頭。」松詩多淺俗﹐此二句差有中唐之意。○曹孟徳樂府曹孟徳樂府﹐如《苦寒行猛虎行短歌行》﹐膾炙人口久矣。其稀僻罕傳者﹐如「不戚年往﹐憂世不治」﹐「存亡有命﹐慮爲之蚩」﹐又云「壯盛智丰盛﹐殊不再來﹐愛時進趣﹐將以惠誰」﹐不特句法髙邁﹐而識趣近於有道﹐可謂文姦也已。○曹子建遺詩曹子建《棄婦篇》云「石橊植前庭﹐綠葉搖縹靑。丹華灼烈烈﹐璀彩有光榮。光好燁流離﹐可以處淑靈。有鳥飛來集﹐拊翼以悲鳴。悲鳴夫何爲﹐丹華實不成。拊心長嘆息﹐無字當歸寧。有子月經天﹐無子若流星。天月相終始﹐流星沒無精。棲遲失所宜﹐下與瓦石並。憂懷從中來﹐嘆息通雞鳴。反側不能寐﹐逍遙於前庭。踟躕還入房﹐肅肅帷幕聲。褰帷更攝帶﹐撫弦彈鳴箏。慷慨有餘音﹐要妙悲且淸。收淚長嘆息﹐何以負神靈。招搖待霜露﹐何必春夏成。晚爲良實﹐願君且安寧。」此詩郭茂倩《樂府》不載﹐近刻子建集亦遺焉。幸《玉臺新詠》有之﹐遂錄以傳。○張說蘇摩遮「臘月凝寒積帝臺﹐齊歌急鼓送寒來。油囊取得天河水﹐上壽將添萬歲杯。」《蘇摩遮》﹐當時曲名﹐宋詞作《蘇幕遮》。說詩凡四首﹐第一首云「《摩遮》本出海西胡﹐琉璃寶眼紫髯須。」以此考之﹐卽今之《舞回回》也。○張籍答朱慶余「越女新妝出鏡心﹐自知明艷更沈吟。齊紈未是人間貴﹐一曲菱歌直萬金。」此詩蓋深許之。朱慶餘詩﹐王荊公《百家選》多取之。○張正見詠雞張正見《詠雞》詩曰「蜀郡隨金馬﹐天津應玉衡。」上句用「金馬碧雞」事﹐下句用《緯書》玉衡星精散爲雞事也。以無爲有﹐以虛爲實﹐影略之句﹐伐材之語﹐非深於詩者﹐孰能爲之﹖亞滄浪乃云「張正見之詩﹐𨿽多亦奚以爲」﹐豈知言哉﹖○張旭詩張旭以能書名﹐世人罕見其詩。近日吳中人有收其《春艸帖》一詩﹐陸子淵爲余誦之﹐所謂「春艸靑靑萬里餘﹐邊城落日見離居。情知塞上三年別﹐不寄雲間一紙書」﹐可謂絕倡。余又見崔鴻臚所藏有旭書石刻三詩﹐其一《桃花磯》云「隱隱飛橋隔野煙﹐石磯西問漁船。桃花盡日隨流水﹐洞在靑溪何處邊。」其二《山行畱客》云「山光物態弄春暉﹐莫爲輕陰便擬歸。縱使晴明無雨色﹐入云深處亦沾衣。」其三《春遊值雨》雲﹕「欲尋軒檻列淸樽﹐江上煙雲向晚昏。須倩東風吹散雨﹐明朝卻待入華園。」字畫奇怪﹐擺云捩風﹐而詩亦淸逸可愛﹐好事者模爲四首縣之。《春艸》一首眞迹﹐藏江南人家。○張祜上方寺詩「寶殿依山險﹐淩虛勢欲吞。畫閻齊木末﹐香砌壓云根。遠景窗中岫﹐孤煙海上村。憑髙柳一望﹐歸思隔吳門。」此詩張祜集不載﹐見於石刻﹐眞絕唱也。祜以《金山》詩得名﹐此詩相伯仲﹐惜其無傳﹐故書。○張祜氐州第一「十指纖纖玉筍紅﹐鷹行輕度翠弦中。分明自說長城苦﹐水咽云寒一夜風。」按張祜集題本作《邱家箏》。○張李詩張子容詩﹕「海气朝成雨﹐江天晚作霞。」李嘉詩﹕「朝霞晴作雨﹐涇气晚生寒。」二詩語極相似﹐然盛唐中唐分焉﹐試辧之。○張說詩江總《折楊柳》云「塞北寒膠拆﹐江南楊柳結。不悟倡園花﹐遙同蔥嶺雪。春心旣駘蕩﹐春樹聊攀折。共此依依情﹐無柰年年別。」唐張說詩亦云「塞上綿應拆﹐江南艸可結。欲持梅嶺花﹐遠競楡關雪。」微變數字﹐不妨雙美。○沈滿願詩沈滿願詩﹕「徵人久離別﹐故國音塵絕。夢裏洛陽花﹐覺來蔥嶺雪。」劉方平《梅》詩﹕「歲晚芳梅樹﹐繁苞四面同。春風吹漸落﹐一夜幾枝空。小婦今如此﹐長城恨不窮。莫將遼海雪﹐來此後庭中。」○張仲舉詞用唐詩銘張仲舉《踏沙行》云「芳艸平沙﹐斜陽遠樹﹐無情桃葉江頭渡。醉來扶上木蘭舟﹐將愁不去將人去。」唐李端詩﹕「江上晴樓翠靄間﹐滿闌春水滿窗山。靑楓綠艸將愁去﹐遠入吳云暝不還。」張詞全用李詩語﹐若不知其出處﹐亦不見其工糸致也。○張方詩「二水頭車馬行﹐靈龜背後玉龍橫。漲瀧往日矜河伯﹐砥柱千年要石兄。氵水右旋江會合﹐天臺曲直卦文明。吾心怵惕便施手﹐事所當爲不問名。」﹝紹定辛卯三月。﹞○張邵張祁張邵字才彥﹐簡池人。其子孝祥﹐狀元及第﹐秦檜羅織下獄。檜死﹐乃仕﹐後寓烏江﹐遂家焉。祁字晉彥﹐有詩名﹐《渡湘江》詩曰「春通瀟湘渡﹐眞觀《八景圖》。雲藏嶽麓寺﹐江入洞庭湖。晴日花爭發﹐丰年酒易沽。長沙十萬戶﹐遊女似京都。」○張祜和杜牧之九華見寄孤城髙柳鳴曉鴉﹐風簾半鉤淸露華。九峯聚翠宿危檻﹐一夜孤光懸冷沙。出岸遠暉帆欲落﹐入深寒影雁差斜。杜陵歸去春應早﹐莫厭靑山謝家。○張繼詩《國語》﹕「室無懸耜﹐野無奧艸。」《尉繚子》兵法﹕「耕有春懸耜﹐織有日斷機。」言用兵之妨於耕織也。唐張繼詩﹕「女停襄邑杵﹐農廢汶陽耕。」蓋祖《尉繚子》之語。○張亨父詩張泰字亨父﹐姑蘇人。詩句淸拔﹐名於一時。其《正月十六日》詩云「長安元夕少燈光﹐此夜歡娛覺更忙。十里東風吹翠袖﹐九門銀燭照紅妝。虹橋禦陌爭春步﹐云閣誰家晚香。醉著吟鞭急歸去﹐老夫當避少年狂。」其手書稿﹐愼於先師李文正公處見之。○張飛書涪陵有張飛《刁鬥銘》﹐其文字甚工﹐飛所書也。張士環詩云「天下英雄只豫州﹐阿瞞不共戴天仇。山河割據三分國﹐宇宙威名丈八矛。江上祠堂嚴劍﹐人間刁鬥見銀鉤。空餘諸葛秦州表﹐左袒何人復爲劉。」○張王右丞《贈張》詩云「屏風誤點惑孫郎﹐團扇艸書輕內史。」李頎亦贈云「小王疲體閒支策﹐落月梨花空滿壁。詩堪記室妒風流﹐畫與將軍作敵。」其爲名流所重如此。記室﹐左思也。將軍﹐顧凱之也。之畫有《神鷹圖》﹐予猶及一見之於京肆﹐以索價太厚﹐未之購也。○梅聖兪詩梅聖兪詩﹕「南隴鳥過北隴叫﹐髙田水入低田流。」山谷詩﹕「野水自添田水滿﹐晴鳩卻喚雨鳩來。」李若水詩﹕「近村得雨遠村同﹐上圳波流下圳通。」其句法﹐皆自杜子美「桃花細逐楊花落﹐黃鳥時兼白鳥飛」之句來。○梅注東坡詩王梅注東坡詩﹐世稱其博。予偶信手糸番一冊﹐《除夜大雪畱濰州》詩云「敢怨行役勞﹐助爾歌飯甕。」《山東民謠》云「霜淞打霧淞﹐貧兒備飯甕。」「淞」音宋﹐積雪也﹐以爲丰年之兆。坡詩正用此。而注云「山東人以肉埋飯下﹐謂之飯甕。」何異小兒語耶﹖又《祈雪霧豬泉》云「歲宴風日暖﹐人牛相對閒。」「人牛」字用東方朔《占書》「春與歲齊﹐人牛並立」之語﹐而注亦失引。○牽絲謝靈運詩﹕「牽絲及元興﹐解龜在景平。」注引應琚詩﹕「不悟牽朱絲﹐三署來相尋。」李善注云「牽絲﹐初仕也。解龜去仕也。」《文苑英華》康子元《參軍帖子判》云「萬里牽絲﹐俄畢子荊之任﹔九流懸鏡﹐行披彥輔之云。」又似用爲孫楚事。○僞書誤人劉子率曰「郭子橫《洞冥記》﹑王子年《拾遺記》﹐全構虛辭﹐用驚愚俗。」卓哉子玄之見也。余推其餘如任《述異記》﹐殷蕓《小說》﹐沈約《梁四公子記》﹐唐人《杜陽雜編天寶遺事》﹐宋人《云仙散錄淸異錄》﹑杜詩僞蘇注﹐盛行於時﹐殊誤學者。司馬公作《通鑑》﹐亦誤取《天寶遺事》﹐況下此者乎﹗○崇山兜崇山﹐今以爲湖廣之慈利縣﹐非也。沈期集有《從崇山向越裳》詩﹐其《序》云「按《九眞圖》崇山至越裳四十里。杉谷起古崇山﹐竹從道明國來﹐於崇山北二十五里合﹐水欹缺﹐藤竹明昧﹐有三十峯夾水﹐直上千餘仞﹐諸仙窟宅在焉。」其詩云「朝發崇山下﹐暮坐越裳陰。西從杉谷度﹐北上竹深。竹道明水﹐杉谷古崇岑。」以此証之﹐崇山乃在交廣之域爲是。○黃眉墨妝後周靜帝令宮人黃眉墨妝﹐至唐猶然。觀唐人詩詞﹐如「蕊黃無限當山額」﹐又「額黃無限夕陽山」﹐又「學盡鴉黃半未成」﹐又「鴉黃粉白車中出」﹐又「寫月圖黃罷」﹐其證也。然溫飛卿詩﹐有「豹尾車前趙飛燕﹐柳風吹散蛾間黃」之句﹐王荊公詩亦云「漢宮嬌額半塗黃」﹐事已起於漢﹐特未見所出耳。又《幽怪錄》神女智瓊額黃。○黃鸝畱諺云「黃鸝畱﹐看我麥黃葚黑否。」見陸璣《艸木疏》。今作「黃栗畱」。○黃蝶胡蝶或白或黑﹐或五彩皆具﹐惟黃色一種﹐至秋乃多﹐蓋感金气也。李白詩「八月胡蝶黃」﹐深中物理。今本攺「黃」爲「來」﹐何其淺也﹖白樂天詩亦云「秋花紫﹐秋蝶黃茸茸。」○黃鶴樓詩宋嚴滄浪取崔顥《黃鶴樓》詩爲唐人七言律第一。近日何仲默薛君采取沈期「盧家少婦郁金堂」一首爲第一﹐二詩未易優劣。或以問予﹐予曰「崔詩賦體多﹐沈詩比興多。以畫家法論之﹐沈詩披麻皴﹐崔詩大斧劈皴也。」○黃夾纈林「黃夾纈林寒有葉」﹐白居易詩也。集中不收。「夾纈」﹐錦之別名。「黃夾纈林」句甚工。杜詩所謂「霜凋碧樹作錦樹」﹐同意。○黃雲《春秋運斗樞》曰「黃雲四合﹐女訛驚邦。」《感精符》曰「妻黨翔﹐則黃雲入國」。「妻黨翔」﹐謂女謁盛也。《淮南子》曰「黃天之气﹐上爲黃雲﹐下爲黃泥。」江淹詩﹕「河洲多沙塵﹐風吹黃雲起。」李太白詩﹕「黃雲城南烏欲棲。」﹝補《文選》注之未備。﹞○紫慕容氏目云軒轅之後﹐從於紫之野。《晉書慕容氏贊》曰「紫徙構﹐元塞分疆。角端偃月﹐步搖翻霜。乘危蝟起﹐怙險鴟張。守以不徳﹐終致餘殃。」宋人《送虜使》詩云「風急紫催玉勒﹐日長靑瑣聽薰弦。」正用此事。○華不注《左傳》成公二年﹐晉克戰於鞍﹐齊師敗績﹐逐之﹐三周華不注。相傳讀「不」字但作「卜」音。伏琛《齊記》引摯虞《畿服經》﹐「不」音「跗」﹐如《詩》「萼不кк」之「不」﹐謂花蒂也。言此山孤秀﹐如華跗之注於水。其說甚異而有徵。又按《水經注》云「華不注山﹐單椒秀澤﹐孤峯刺天﹐靑崖翠發﹐望同點黛。」《九域志》云「大明湖望華不注山﹐如在水中。」李太白詩﹕「昔我遊齊都﹐登華不注峯。玆山何峻秀﹐彩翠如芙蓉。」比之芙蓉﹐蓋因華不之名也。以數說互証之﹐伏氏音「不」爲「跗」﹐信矣。○菩薩唐詞有《菩薩蠻》﹐不知其義。按小說﹐開元中南詔入貢﹐危髻金冠﹐瓔珞被體﹐故號菩薩﹐因以制曲。佛經戒律云「香油塗身﹐華被首」是也。白樂天《蠻子朝》詩曰「花抖擻龍蛇動」﹐是其證也。今曲名「」作「蠻」﹐非也。○揭調樂府家謂揭調者﹐髙調也。髙駢詩﹕「公子邀歡月滿樓﹐佳人揭調唱伊州。便從席上西風上到蕭關水盡頭。」○雯華金國夫人王予可詩詞﹐多用「雯華」字﹐見《中州集》。元好問詩﹕「剝裂雯華漬月秋。」又《寶宮寺》聯云「七重寶樹圍金界﹐十色雯華擁匣梁。」「雯」﹐云文也。又石文似云﹐亦曰雯華。古《三墳》書﹕「日云赤曇月云素雯。」劉因《登寺閣》詩﹕「雯華寶樹忽當眼。」○湖陰曲題誤王惇屯於湖﹐帝至於湖﹐陰察營壘而去。此《晉紀》本文。於湖﹐今之歷陽也。「帝至於湖」爲一句﹐「陰察營壘」爲一句。溫庭筠作《湖陰曲》﹐誤以「陰」字屬上句也。張耒作《於湖曲》以正之。○傅玄雜詩傅玄《雜詩》﹕「攝衣步前庭﹐仰觀南雁翔。玄景隨形運﹐流響歸洞房。」五臣汪﹕「景﹐雁影也﹐映於月光而色率也。」二句皆承上文說雁﹐其旨始白﹐五臣注亦不可廢。○湓浦衣帶陸魯望《寄江州司馬》詩﹕「湓浦嘗聞似衣帶﹐廬峯見說似香鑪。」此二句極工﹐蓋用何遜詩﹕「湓城俯湓水﹐湓水縈如帶。日夕望髙樓﹐耿耿靑雲外。」而注不知引。○開梅山宋章《開梅山》詩云「開梅山﹐梅山萬仞摩星躔。捫蘿鳥道十步九曲折﹐時有僵木橫崖顚。負麻直上視南嶽﹐回首蜀道猶平川。人家迆邐列板屋﹐火耕磽確名田。穿堂之鼓堂穿壁﹐兩頭擊鼓歌聲傳。長藤弔酒跪而飲﹐何物爽口鹽爲先。馬郎酣歌苗女和﹐不待媒妁自相牽。白巾纏髻衣繞κ﹐野花山果靑垂肩。如今丁口漸蕃息﹐世界𨿽異非桃源。熙寧天子廑聖慮﹐命將傳檄令開邊。給牛貨種使耕墾﹐植桑插稻輸緡錢。人人歡呼願歸順﹐裹頭異語淳風旋。不特得地一千里﹐王道蕩蕩堯爲天。漢皇默武竟何益﹐性命百萬塗戈鋌。李廣自殺馬援死﹐寂寞銅柱並燕然。伊溪之源最沃壤﹐擇地作邑民爭先。大開庠序明禮樂﹐撫柔新俗威無專。小臣作詩諧樂府﹐梅山之崖石可鐫。此詩可勒不可泯﹐頌聲萬古長潺。」之此詩﹐專頌開梅山之利。又按濟北晁無咎《開梅山》一篇云「開梅山﹐梅山開自熙寧之五年。其初連峯上參天﹐巒崖盤斂閡君巒。南北之帝鑿混元﹐此山不圮藏雲煙。躋攀鳥道出薈蔚﹐下視蛇塗相夤緣。窮南山﹐南山石室大如屋﹐黃閔之記盤瓠行迹今依然。髙辛氏時北有犬戎寇﹐國中下令購頭首﹐妻以少女金盈斗﹐徧國無人有畜狗。厥初得之病耳婦﹐以盤覆瓠化而走。堪嗟吳將軍﹗屈死犭斤々口。帝皇下令萬國同﹐事成違信道不容。竟以女妻之﹐狗乃負走逃山中。山崖幽絕不復人迹通。帝𨿽悲思深﹐往來輒遇雨與風。更爲獨力之衣短後裾﹐六男六女相婚姻﹐木皮艸實五色文﹐武溪赤髀皆子孫。侏離其聲異言語﹐情黠貌癡喜安土。自以吾父有功母帝女﹐淩夷夏商間﹐稍稍病侵侮。周宣昔中興﹐方叔幾振旅。《春秋》絕筆逮戰國﹐一負一勝安可數。邇來梅山恃險阻﹐黃茅竹箭如霪雨。南人顚踣斃溪弩﹐據關守隘類穴鼠。一夫當其厄﹐萬眾莫能武。欲知梅山開﹐誰施神禹斧。大使身服儒﹐賓客盈幕府。檄傳徭初疑﹐叩馬卒歡舞。坦然無障礙﹐土石塡溪渚。伊川被髮祭﹐一變卒爲虜。今𨿽關梁通﹐失制後誰禦。開梅山﹐開山易﹐防獠難﹐不如昔人閉玉關。」則言不必開﹐蓋因章小人專其事﹐爲淸議所不與也。然梅山地今爲長沙府之安化縣五寨﹐自熙寧至今永無蠻獠之患﹐則之此舉﹐一秦之長城也。不然﹐則爲長沙之害﹐豈減於廣西之徭僮哉﹖○曾子固詩曾子固《享祀軍山廟歌》云「土膏起兮﹐流泉駛兮。我䢐於田﹐偕婦子兮。旣耕且﹛艸﹜﹐蕓且耔兮。一歲之工﹐在勤始兮。野無螟彖﹐田有水兮。非神之力﹐其誰使兮。我苞盈兮﹐我實成兮。揮釒兼扌致扌致﹐風雨聲兮。藏露積﹐如坻京兮。遺秉滯穗﹐富鰥煢兮。酒食勸酬﹐消忿爭兮。非神之助﹐歲莫登兮。我有室家﹐神所兮。我有旄倪﹐神所壽兮。神之惠我﹐惟其舊兮。上之報神﹐亦云厚兮。釃酒刑牲﹐肴核丰兮。吹簫考鼓﹐聲逢逢兮。我民歲獻﹐無終窮兮。千秋萬歲﹐保斯宮兮。」此詩王荊公稱賞﹐以爲有《雅頌》之意﹐當表出。昧者言子固不能詩﹐豈其然乎﹖○衤豆褐杜少陵《冬日懷李白》詩「衤豆褐風霜入」﹐惟宋元本仍作「衤豆」﹐今本皆作「短褐」。「衤豆」音「豎」﹐二字見《列子》。○楊柳枝壽杯詞「曉晴樓上卷珠簾﹐往往長條拂枕函。恰直小蠻初學舞﹐擬偸金縷押春衫。」「池連影動散鴛鴦﹐更引微風亂繡牀。只待玉窗塵不起﹐始應金雁得成行。」此無名氏《柳枝詞》也﹐郭茂倩《樂府》所遺。今以未盡者﹐並爲錄之。姚合《柳枝詞》云「黃金絲掛粉墻頭﹐動似顚狂靜似愁。遊客見時心自醉﹐無因得見玉搔頭。」「勾踐初迎西子年﹐琉璃爲掃溪煙。至今不攺當時色﹐畱與王孫系酒船。」羅隱《柳枝詞》云「灞岸晴來送別頻﹐相偎相倚不勝春。自家飛絮猶無定﹐爭解垂絲絆路人。」「一簇靑煙鎖玉樓﹐半垂欄畔半垂鉤。明年更有新條在﹐惱亂春風卒未休。」○楊素詩文楊素作《柳弘誄》云「山陽王弼﹐風流長逝。穎川荀爽﹐零落無時。修竹夾池﹐永絕梁園之賦﹔長楊映沼﹐無復落川之文。」又嘗以五言詩七百字贈播州刺史薛道衡﹐詞气穎拔﹐風韻秀出﹐爲一盛作。見《文苑英華》。素本以武功顯﹐而文藻若此。○遊景仁黃鶴樓詩遊景仁《黃鶴樓》詩﹕「長江巨浪拍天浮﹐城郭相望萬景收。漢水北吞云夢入﹐蜀江西帶洞庭流。角聲交送千家月﹐帆影中分兩岸秋。黃鶴樓髙人不見﹐卻隨鸚鵡過汀洲。」景仁名侶﹐廣安人﹐南渡四賢相之一﹐有文集﹐今不傳﹐獨此詩見《楚志》。○湛方生酬南平王「閉戶守玄漠﹐無復車馬迹。衰廢歸邱樊﹐歲寒見松柏。身慚淮陽老﹐名忝梁園客。習隱非市朝﹐追賞在山漢。離離插天樹﹐磊磊間云石。將此怡一生﹐傷感駒度隙。」亦見《毗陵志》。方生﹐晉之文人﹐後仕於劉宋。○黑雲唐李賀《雁門太守行》首句云「黑雲壓城城欲摧﹐甲光向日金鱗開。」《摭言》謂賀以詩卷謁韓退之﹐韓暑臥方倦人事閽人辭之﹐開其詩卷﹐首乃《雁門太守行》﹐讀而奇之﹐乃束帶出見。宋王介甫云「此兒誤矣﹐方『黑雲壓城』時﹐豈有『向日』之『甲光』也﹖」或問﹕「此詩韓王二公去取不同﹐誰爲是﹖」予曰「宋老頭巾不知詩﹐凡兵圍城﹐必有怪云變气﹐昔人賦鴻門有『東龍白日西龍雨』之句﹐解此意矣。予在滇﹐值安鳳之變﹐居圍城中﹐見日暈兩重﹐黑雲如蛟在其側﹐始信賀之詩善狀物也。」○諭鳧詩諭鳧詩﹕「雁天霞腳雨﹐漁夜葦條風。」上句絕妙﹐下句大不稱﹐此所以爲晚唐也。○集句亡友安公石﹐嘉州人﹐妙於集句﹐以「鱸魚正美不歸去」對「瘦馬獨吟眞可哀」。又﹕「請君酌我一斗酒﹐與爾共消萬古愁。」又﹕「梁間燕子聞長嘆﹐﹝李義山句﹞樓上花枝笑獨眠。﹝劉長卿﹞」「水國蓮花府﹐﹝韓﹞雲帆楓樹林。﹝杜工部﹞」又﹕集杜句《弔葉叔晦》﹐讀者爲之泣下。其詩云「臨江把臂難再得﹐便與先生成永訣。文章曹植波浪闊﹐死爲星辰亦不２。老去新詩誰與傳﹐男兒性命絕可憐。出門轉盼已陳迹﹐妻子山中哭向天。中夜起坐萬感集﹐人生有情淚沾臆。鳳凰麒麟安在哉﹖石田茅屋荒蒼苔。君不見空墻日色晚﹐悲同爲我從天來。」○斑何晏《景福殿賦》﹕「光明熠﹐文彩斑。」皇甫士安《勸志》﹕「靑紫之斑。」「斑」卽斕斑也﹐斕字俗書。到漑《餉任杖》詩「文彩旣斑爛」﹐「爛」卽俗「斕」字。韓文公詩「華燭光爛爛」﹐注亦作平音。「斑爛」字古體﹐俗用「斕」字。○華山畿「相送勞勞渚﹐長江不應滿﹐是儂淚成許。」與《讀曲歌》「明月不應停﹐特爲相思苦」同調。○溫庭筠觀棋「閒對楸枰傾一壺﹐黃華坪上幾成盧。他時謁帝銅池水﹐便賭宣城太守無。」晉羊保云「金溝淸Г﹐銅池搖。旣佳光景﹐當得劇棋。」以棋賭勝爲宣城太守。○道林嶽麓二寺詩長沙道林嶽麓二寺之勝﹐聞於天下﹐蓋因杜工部之一詩也。杜公之後﹐有沈傳師二詩﹐崔玨一詩﹐韋蟾一詩﹐皆效工部之體。余舊見家藏石刻有之﹐近閱《長沙志》﹐已失其半﹐今具錄於此。學傳師《道林嶽麓寺》詩云「道林嶽麓仲與昆﹐卓犖請從先後論。松根踏雲二千步﹐始見大屋開三門。泉淸或戲蛟龍窟﹐殿豁數盡髙帆掀。卽今異鳥聲不斷﹐聞道看花春更繁。從容一衲分若有﹐蕭瑟兩鬢吾能髡。逢迎侯伯轉覺貴﹐膜拜佛像心加尊。稍揖英皇濃淚﹐試與屈賈招淸魂。荒唐大樹悉楠桂﹐細碎枯艸多蘭蓀。沙彌去學五印字﹐靜女來縣千尺幡。主人念我塵眼昏﹐半夜號令期至暾。遲回𨿽得上白舫﹐羈紲不敢言綠樽。兩祠物色采拾盡﹐壁間杜甫原少恩。晚來光彩更騰射﹐筆鋒正健如可吞。」又《嶽麓寺》一篇云「承明年老輒自論﹐乞得湘守東南奔。爲聞玆國富山水﹐靑嶂逶迆僧家園。含香珥筆皆耆舊﹐謙抑自忘臺省尊。不令執簡候亭館﹐直許攜手遊山樊。忽驚列岫晚來逼﹐朔云洗盡煙嵐昏。碧波回嶼三山轉﹐丹檻繞郭千艘屯。華鑣蹀躞徇沙步﹐大旆別錯輝松門。つ枝競擎龍蛇勢﹐折不減風霆痕。相重古殿倚巖腹﹐彩引新徑縈云根。目傷平楚虞帝魂﹐情多思遠聊開樽。危弦細管逐歌﹐畫鼓繡靴隨節翻。鏘金七言淩老杜﹐入木八法蟠髙軒。嗟予潦倒久不利﹐忍復感激論元元。」崔玨《道林寺》詩曰「臨湘之濱嶽之麓﹐西有松寺東岸無。松風十里擺不斷﹐竹泉瀉入千僧廚。宏梁大棟何足貴﹐山寺難有山泉俱。四時惟夏不敢入﹐燭龍安敢停斯須。遠公池上種何物﹐碧羅扇底紅鱗魚。香閣朝鳴大法鼓﹐天宮夜轉三乘書。野花市井栽不著﹐山雞飲啄聲相呼。金檻僧回步步影﹐石盆水濺聯聯珠。北臨髙處日正午﹐舉手欲摸黃金烏。遙江大船小於葉﹐遠林對齊如蔬。潭州城郭在何處﹐東邊一片靑模糊。」韋蟾《道林寺》詩曰「石門道接蒼梧野﹐愁色陰深二妃寡。廣殿崔嵬萬壑間﹐長廊詰曲千巖下。靜聽林飛念佛鳥﹐細看壁畫馱經馬。暖日斜明くぐ梁﹐濕煙散冪鴛鴦瓦。北方部落檀香塑﹐西國文書貝葉寫。壞欄迸竹醉好題﹐窄路垂藤困堪把。沈裴筆力斗雄壯﹐宋杜詞源兩風雅。他方居士來施齋﹐彼岸上人投結夏。悲我未離擾擾徒﹐勸我休學悠悠者。何時得與劉遺民﹐同入東林白蓮社。」四詩佳句層出﹐而體制一揆﹐所稱沈裴宋杜﹐裴乃裴休﹐宋乃宋之問也。二詩失傳﹐杜詩見本集。○猶唱猶吹《後庭花》﹐陳後主之所作也。主與幸臣各制歌詞﹐極於輕蕩。男女唱和﹐其音甚哀。故杜牧之詩云「煙籠寒水月籠沙﹐夜泊秦淮近酒家。商女不知亡國恨﹐隔江猶唱《後庭花》。」《阿濫堆》﹐唐明皇之所作也。驪山有禽名阿濫堆﹐明皇禦玉笛﹐將其聲翻爲曲﹐左右皆能傳唱。故張祜詩曰「紅葉蕭蕭閣半開﹐玉皇曾幸此宮來。至今風俗驪山下﹐村笛猶吹《阿濫堆》。」二君驕淫侈靡﹐嗜歌曲﹐以至於亡亂。世代𨿽異﹐聲音猶存。故詩人懷古﹐皆有猶唱猶吹之句。嗚呼﹐聲音之入人深矣﹗○隋煬帝野望詩「寒鴉飛數點﹐流水繞孤村。斜陽欲落處﹐一望黯銷魂。」此詩見《鐵圍山叢譚》﹐秦少遊攺爲小詞。○煬帝曲名《玉女行觴》《仙人畱客》﹐皆煬帝曲名。○隋後主詩隋後主越王侗《楊叛兒歌》云「靑春正陽月﹐結伴戲京華。龍媒玉珂馬﹐鳳軫繡香車。水映臨橋柳﹐風吹夾路花。日昏歡宴罷﹐相將歸狹斜。」越王嗣位﹐史稱其眉目如畫﹐溫厚仁愛﹐風格儼然﹐後爲王世充所弒。臨命禮弗曰「願自今以往﹐不復生帝王家。」噫﹗亦可憐矣。觀其辭藻如此﹐若不生帝王家﹐豈不爲文人學士耶﹗隋越王謚恭帝﹐李淵立代王侑﹐亦謚恭帝。二主同謚﹐蓋東西不相聞也。○甄后塘上行「蒲生我池中﹐綠葉何離離。豈無蒹葭艾﹐與君生𨿽離。念君去我時﹐獨愁常苦悲。想見君顏色﹐感結傷心脾。念君常苦悲﹐夜夜不成寐。莫以豪賢故﹐棄捐素所愛。莫以魚肉賤﹐棄捐蔥與薤。莫以麻賤﹐棄捐菅與蒯。倍恩常苦枯﹐蹶船常苦沒。教君安息定﹐愼莫致倉卒。與君一別離﹐何時復相對。出亦復苦愁﹐入亦復苦愁。邊地多悲風﹐樹木何搜搜。從君致獨樂﹐延年壽千秋。」此詩《樂府》亦載﹐而詳略不同。然詞義之善﹐無如此錄之完美﹐故書於此。「蹶船常苦沒」﹐黃河中行舟常有此患﹐俗云著淺。《說文》﹕「﹐船著不行也。」《尙書大傳》云「三﹐國名﹐亦在黃河側。」甄后此句﹐正北方之語﹐特表出之。甄后﹐中山無極人﹐爲魏文帝後﹐其後爲郭嬪譖賜死﹐臨終作此詩。魏明帝初爲王時﹐納虞氏爲妃﹐及卽位﹐毛氏有寵而黜虞氏。卞太后慰勉之。虞氏曰「曹氏自好立賤﹐未有能以令終﹐殆必由此亡國矣。」其後郭夫人有寵﹐毛后愛弛﹐亦賜死。魏之兩世家法如此。虞氏亡國之言良是。詩可以觀﹐不獨《三百篇》也。元人傳奇﹐以明帝爲跳槽﹐俗語本此。○嵐彩飛瓊劉伯溫《憶山中》篇﹕「四時嵐彩飛瓊雪﹐百道泉流湛玉霜。」上句本種放詩「嵐沈玉膏冷」﹐下句嵇含《山居賦》「氵帝﹝A14﹞之膏玉。」○殘燈詩韋蘇州《對殘燈》詩云「獨照碧窗久﹐欲隨寒燼滅。幽人將遽眠﹐解帶翻成結。」梁沈氏滿願《殘燈》詩云「殘燈猶未滅﹐將盡更揚輝。惟餘一兩焰﹐猶得解羅衣。」韋詩實出於沈﹐然韋有幽意而沈淫矣。○解紅曲名有《解紅》者﹐今俗傳爲呂洞賓作﹐見《物外淸音》﹐其名未曉。近閱和凝集有《解紅歌》云「百戲罷﹐五音淸﹐《解紅》一曲新教成。兩个瑤池小仙子﹐此時奪卻《柘枝》名。」《樂書》云「優童《解紅》舞﹐衣紫緋繡襦﹐銀帶花鳳冠。」蓋五代時人也。焉有呂洞賓在唐世預塡此腔耶﹖○解音賈僧皎然《題周畫毗沙天王歌﹕「憶昔胡兵圍未解﹐感得此神天上下。」「解」讀如道家「尸解」之「解」﹐與下相葉。吳氏《韻補》亦失此一字不收云。●卷十一○扌追碎黃鶴樓李太白過武昌﹐見崔顥《黃鶴樓》詩﹐嘆服之﹐遂不復作﹐去而賦《金陵鳳凰臺》也。其事本如此。其後禪僧用此事作一偈云「一拳扌追碎黃鶴樓﹐一腳踢翻鸚鵡洲。眼前有景道不得﹐崔顥題詩在上頭。」傍一遊僧亦舉前二句而綴之曰「有意气時消意气﹐不風流處也風流。」又一僧云「酒逢知己﹐藝壓當行。」元是借此事設辭﹐非太白詩也﹐流傳之久﹐信以爲眞。宋初﹐有人僞作太白《醉後答丁十八》詩云「黃鶴髙樓已扌追碎」一首﹐樂史編太白遺詩﹐遂收入之。近日解學士縉作《弔太白》詩云「也曾扌追碎黃鶴樓﹐也曾踢翻鸚鵡洲。」殆類優伶副淨滑稽之語。噫﹐太白一何不幸耶﹗○湘煙許渾詩﹐劉巨濟涇曾得其手書「湘潭云盡暮煙出」﹐「煙」字極妙﹐兼是許這手筆無疑也。後人攺「煙」作「山」﹐無味。大抵湘中煙色與他方異。張泌詩﹕「中流欲暮見湘煙。」沈翠微《湘中》詩﹕「魚躍浪花翻不面﹐雁拖煙練束林腰。」頗中湘中晚景。朱慶餘詩亦云「浦迥湘煙暮﹐林香嶽气春。」○評李杜楊誠齋云「李太白之詩﹐列子之禦風也。杜少陵之詩﹐靈均之乘桂舟駕玉車也。無待者﹐神於詩者與﹖有待而未嘗有待者﹐聖於詩者與﹖宋則東坡似太白﹐山谷似少陵。」徐仲車云「太白之詩﹐神鷹瞥漢﹔少陵之﹐駿馬絕塵。」二公之評﹐意同而語亦相近。余謂太白詩﹐仙翁劍客之語﹔少陵詩﹐雅士騷人之詞。比之文﹐太白則《史記》﹐少陵則《漢書》也。○晚見朝日謝靈運詩﹕「曉聞夕飆急﹐晚見朝日暾。」此語殊有變互。凡風起必以夕﹐此云「曉聞夕飆」﹐卽杜子美之「喬木易髙風」也。「晚見朝日」﹐倒景反照也。孟郊詩﹕「南山塞天地﹐日月石上生。髙峯夕駐景﹐深谷夜先明。」皆自謝詩翻出。○晚唐絕唱許渾《蓮塘》詩﹕「爲憶蓮塘秉燭遊﹐葉殘花敗尙維舟。煙開翠扇淸風曉﹐水泛紅衣白露秋。神女暫來云易散﹐仙娥終去月難畱。空懷遠道難持贈﹐醉倚西闌盡日愁。」此爲許《丁卯集》中第一詩﹐而選者不之取也。他如韋莊「昔年曾向五陵遊」一首﹐羅隱《梅花》「吳王醉處十餘里」一首﹐李郢《上裴晉公》「四朝憂國鬢成絲」一首﹐皆晚唐之絕唱﹐可與盛唐崢嶸﹐惟具眼者知之。○晚唐兩詩派晚唐之詩分爲二派﹕一派學張籍﹐則朱慶余陳標任蕃章孝標司空圖項斯其人也﹔一派學賈島﹐則李洞姚合方幹諭鳧周賀「九僧」其人也。其間𨿽多﹐不越此二派﹐學乎其中﹐日趨於下。其詩不過五言律﹐更無古體。五言律起結皆平平﹐前聯俗語十字一串帶過﹐後聯謂之「頸聯」﹐極其用工。又忌用事﹐謂之「點鬼簿」﹐惟搜眼前景而深刻思之﹐所謂「吟成五个字﹐斷數莖髯」。也。余嘗笑之﹐彼之視詩道也狹矣。《三百篇》皆民間士女所作﹐何嘗髯﹖今不讀書而徒事苦吟﹐斷肋骨亦何益哉﹗晚唐惟韓柳爲大家。韓柳之外﹐元白皆自成家。餘如李賀孟郊祖《騷》宗謝﹔李義山杜牧之學杜甫﹔溫庭筠權徳輿學六朝﹔馬戴李益不墜盛唐風格﹐不可以晚唐目之。數君子眞豪傑之士哉﹗彼學張籍賈島者﹐眞處衤昆中之虱也。二派見《張洎集》序項斯詩﹐非余之臆說也。○景龍文館學士長寧公主宅流杯「憑髙瞰迥足怡心﹐菌閣桃源不暇尋。余雪依林成玉樹﹐殘英點岫卽瑤岑。」此詩非絕句體﹐然以半律視之﹐則極工矣。○貫休題蘭江言上人院「只是危吟坐翠屏﹐門前歧路自崩騰。靑雲名士時相訪﹐茶煮西峯瀑布冰。」結句淸妙﹐取之。○貫休古意「憶在山中時﹐丹桂花葳蕤。紅泉浸瑤艸﹐日夕生華滋。篛屋開地鑪﹐翠墻掛藤衣。經行竹窗邊﹐白猿三四枝。東峯有老人﹐眼碧頭骨奇。月上來打門﹐月落方始歸。授我微妙訣﹐恬淡無所爲。別來六七年﹐只恐日月飛。」中多新句﹐超出晚唐。貫休又有「霜月夜徘徊﹐樓中羌笛催。晚風吹不盡﹐江上落殘梅」一首。貫休在晚唐有名﹐此首有樂府聲調。𨿽非僧家本色﹐亦猶惠休之碧雲也。「習家池碧艸萋萋﹐嵐樹光中信馬蹄。漢主廟前湘水碧﹐一聲風角夕陽低。」僧無本詩也﹐亦佳。○絕句絕句者﹐一句一絕﹐起於《四時詠》「春水滿四澤﹐夏云多奇峯。秋月揚明輝﹐冬嶺秀孤松」是也。或以爲陶淵明詩﹐非。杜詩「兩个黃鸝鳴翠柳」實祖之。王維詩﹕「柳條拂地不忍折﹐松柏梢雲從更長。藤花欲暗藏猱子﹐柏葉初齊養麝香。」宋六一翁亦有一首云「夜涼吹笛千山月﹐路暗迷人百種花。棋散不知人換世﹐酒闌無柰客思家。」皆此體也。樂府有「打起黃鶯兒」一首﹐意連句圓﹐未嘗間斷﹐當參此意﹐便有神聖工巧。○絕句四句皆對絕句四句皆對﹐杜工部「兩个黃鸝」一首是也。然不相連屬﹐卽是律中四句也。唐絕萬首﹐惟韋蘇州「踏閣攀林恨不同」及劉長卿「寂寂孤鶯啼杏園」二首絕妙﹐蓋字句𨿽對﹐而意則一貫也。其餘如李嶠《送司馬承礻眞還山》云「蓬閣桃源兩地分﹐人間海上不相聞。一朝琴裏悲黃鶴﹐何日山頭望白雲。」柳中庸《徵人怨》云「歲歲金河復玉關﹐朝朝馬策與刀釒。三春白雪歸靑冢﹐萬里黃河繞黑山。」周朴《邊塞曲》云「一隊風來一隧沙﹐有人行處沒人家。黃河九曲冰先合﹐紫塞三春不見花。」亦其次也。○無名氏六言詩﹝或云李季章作。﹞蔣凝賦止四韻﹐老詩無全章。丫頭花鈿滿面﹐不及徐妃半妝。○無名氏水鼓子「弓白羽獵初回﹐薄夜牛羊復下來。靑冢路邊荒艸合﹐黑山峯外陣雲開。」《水鼓子》﹐後轉爲《漁家傲》。○無名氏水調歌「千年一遇聖明朝﹐願對君王舞細腰。乍可當熊任生死﹐誰能伴鳳上雲霄。」此詩借宮詞以諷。盧照鄰詩﹕「得成比目何辭死﹐願作鴛鴦不羨仙。」許棠詩﹕「導引何如鴝鵒舞﹐步虛爭似鷓鴣詞。」髙季迪詩﹕「酒醒金屋曙河流﹐願賜銅盤一滴秋。他日君王上仙去﹐瑤池猶幸得同遊。」妙得此意。○無名氏楊柳枝「萬里長江一帶開﹐岸邊楊柳是誰載﹖錦帆未落西風起﹐惆悵龍舟更不回。」此弔隋煬帝也。俯仰感慨﹐蓋初唐之詩。後世《柳枝詞》皆祖之。○無名氏詩唐無名氏詩﹕「江上送行人﹐千山生暮氛。謝安團扇上﹐爲畫敬亭云。」僧皎然《送邢臺州》云「海上仙人屬使君﹐石橋琪樹古來聞。他時畫出白團扇﹐乞取天臺一片雲。」二詩命意用事相類。晉人重扇題畫﹐謂之便面﹐又曰方曲。如羊孚《雪贊》「右軍蒲葵」﹐是其事也。○葉晦叔論詩晦叔云「七言律大抵多引韻起﹐若以側句入﹐尢峻健。如老杜『幽棲地僻』是也﹐然猶是對偶。若以散句起﹐又佳﹐如『苦憶荊州醉司馬』是也。」洪容齋《送晦叔》詩﹕「此地相從今歲晚﹐登臨況是客歸時。卻將襟抱向誰可﹐正爾艱難惟子知。情到中年工作惡﹐別於生世易爲悲。梅花盡醉沾江上﹐黯淡西風凍雨垂。」正用此體。予謂絕句如劉長卿「天書遠召滄浪客」一詩﹐尢奇。七言律﹐自初唐至開元﹐名家如太白浩然韋儲集中﹐不過數首﹐惟少陵獨多至二百首。其雄壯鏗鏘﹐過於一時﹐而古意亦少衰矣。譬之後世舉業﹐時文盛而古文衰廢﹐自然之理。○瓠蘆河苜蓿烽岑參《塞上》詩﹕「苜蓿烽邊逢立春﹐瓠蘆河上淚沾巾。」《西苑記》云「塞外無驛郵﹐往往以烽代驛。玉門關外有五烽﹐苜蓿烽其一也。」又云「瓠蘆河下廣上狹﹐洄波甚急﹐深不可渡。上置玉門關﹐卽西境之回喉也。」﹝按《岑集》「烽」實作「峯」。﹞○閭邱均成都閭邱均﹐在唐初與杜審言齊名。杜子美贈其孫閭邱師詩云「鳳藏丹霄莫﹐龍去白水渾。」蓋稱均之文也。均亦曾至雲南﹐有《刺史王仁求碑文》《爨王墓碑文》﹐皆均筆也。《爨墓碑》﹐落陽賈余絢書。予修《雲南志》﹐以均與余絢﹐入《流寓志》中。○虞世南織錦曲「寒閨織素錦﹐含怨斂雙蛾。綜新交縷澀﹐經脆斷絲多。衣香逐舉袖﹐釧動應鳴梭。還恐裁縫罷﹐無信往交河。」此虞世南《織錦曲》也。分明是一幅織錦圖。「綜」音「綜」﹐「經」音「逕」。非深知織作者﹐不知此二句之妙。○稱許有乃祖之風老杜髙自稱許﹐有乃祖之風。上書明皇云「臣之述作﹐沈鬱頓挫﹐揚雄枚臯﹐可企及也。」《壯遊》詩則自比於崔魏班揚。又云「气靡刂屈賈壘﹐目短蕭劉墻。」《贈韋左丞》則曰「賦料揚雄敵﹐詩看子建親。」甫以詩雄於世﹐自比諸人﹐誠未爲過。至竊比稷與契﹐則過矣。史稱甫好論天下大事﹐髙而不切﹐豈自比稷契而然邪﹖至云「上感九廟焚﹐下憫萬人瘡。斯時伏靑蒲﹐廷爭守禦牀」﹐其忠藎亦可嘉矣。○稱贊文章之妙王半山評歐文云「積於中者﹐浩如江河之停蓄﹔發於外者﹐爛如日星之光輝。其淸音幽韻﹐淒如飄風急寸之驟至﹔其雄詞閎辯﹐快如輕車駿馬之奔馳。」又稱老泉文云「其光芒爛爛﹐若引星辰而上也﹔其逸馳奔放﹐若決江河而下也。」葉水心稱李巽巖之文曰「風霆怒而江河流﹐六驥飼而八音和﹐春暉秋明而海澄嶽靜也。曾點之瑟方希﹐化人之酒欲淸。」○楚妃吟「窗中曙﹐花早飛。林中明﹐鳥早歸。庭前日﹐暖中閨﹐香气亦霏霏。香气飄﹐當軒淸唱調。獨顧慕﹐含怨復含嬌。蝶飛蘭復薰﹐裊裊輕風入翠裙。春可遊﹐歌聲梁上浮。春遊方有樂﹐沈沈下羅幕。」句法極異。○足盈訪﹛彌玉﹜北魏承根《贈李寶》詩﹕「世道衰陵﹐淳風殆緬。衢交問鼎﹐路盈訪﹛彌玉﹜。徇競爭馳﹐天機莫踐。」「﹛彌玉﹜」﹐按《玉篇》與「彌」同﹐而此詩與「緬」﹑「踐」同韻﹐又以對「問鼎」﹐則音義皆不同﹐亦不知指何也。﹝後考他本﹐乃是﹛彌玉﹜字﹐古文「稱」﹐從「璽」。見《說文》。﹞○頌聲寢變風息成康沒而頌聲寢﹐陳靈興而變風息。○遠水如岸海濱之人曰「遠望海水﹐似髙於地﹐有如岸焉﹐蓋水气也。」煬帝《望海》詩曰「遠水翻如岸﹐遙山倒似云。」○鄕裏夫妻俗語云「鄕裏夫妻﹐步步相隨。」言鄕不離裏﹐如夫不離妻也。古人稱妻曰「鄕晨」。沈約《山陰柳家女》詩曰「還家問鄕裏﹐詎堪持作夫﹖」《南史張彪傳》曰「我不忍令鄕裏落他處。」姚令戚曰「會稽人曰家。」其義同也﹐見《溪叢語》。○雉噫揚子言孔子之去魯﹐曰「不聽政諫而不用《雉意》」者﹐注﹕「《雉噫》﹐猶歌嘆之聲﹐梁鴻《五噫》之類也。」按《家語》﹕「孔子去魯﹐歌曰﹕『彼婦之口﹐可以出走。彼婦之謁﹐可以死敗。優哉遊哉﹐聊以卒歲。』」此卽《雉噫》之歌也。唐文﹕「聆鳳衰於接輿﹐歌《雉噫》於桓子。」○滇中詩人滇中詩人﹐永樂間稱平居陳郭。郭名文﹐號舟屋。其詩有唐風﹐三子遠不及也。如《竹枝詞》云「金馬何曾半步行﹐碧雞那解五更鳴。儂家夫婿久離別﹐恰似兩山空得名。」又《登碧雞山太華寺》一聯云「湖勢欲浮雙塔去﹐山形如擁五華來。」一時閣筆。信佳句也﹐但全篇未稱耳。其全集予嘗見之﹐如此二詩﹐亦僅有也。○瑟居梁武帝詩﹕「瑟居超七淨。」「瑟」與「索」同。「蕭索」字一作「蕭瑟」﹐則「索居」亦得作「瑟居」也。蓋「瑟」「索」皆借用字﹐正字作「戚」。○瑟瑟白樂天《琵琶行》﹕「楓葉荻花秋瑟瑟。」此句絕妙。楓葉紅﹐荻花白﹐映秋色碧也。瑟瑟﹐珍寶名﹐其色碧﹐故以瑟影指「碧」字。讀者艸艸﹐不知其解也。今以問人﹐輒答曰「瑟瑟者﹐蕭瑟也。」此解非是。何以証之﹖樂天又有《暮江曲》云「一道殘陽照水中﹐半江瑟瑟半江紅。」此瑟瑟豈蕭瑟哉﹖正言殘陽照江﹐半紅半碧耳。樂天有靈﹐必驚予爲千哉知音矣。○雍陶哀蜀人爲南詔所俘「雲南路出洱河西﹐毒艸長靑瘴霧低。漸近蠻城誰敢哭﹐一時收淚羨猿啼。」雲南在唐爲南詔﹐其蠻王閣羅鳳及酋龍三犯成都﹐俘其巧匠美女而歸﹐至今大理有巧匠三十六行。近嘉靖中取雕漆工廿餘人﹐挈家北上﹐供應內府﹐皆蜀俘人之後也。去離家﹐俘於犬羊﹐苦已極矣。又畏死吞聲而不敢哭﹐所以羨猿聲之啼也。一「羨」字妙。或攺作「聽」﹐非知詩者。○瑞香花詩瑞香花﹐卽《楚辭》所謂露甲也。一名錦薰籠﹐又名錦被堆。韓魏公詩云「不管鶯聲向曉催﹐錦衾春曉尙成堆。香紅若解知人意﹐睡取東君莫放回。」張圖之攺「瑞香」爲「睡者」﹐詩云「曾向廬山睡裏聞﹐香風占斷世間春。采花莫撲枝頭蝶﹐驚覺陽臺夢里人。」陳子髙時﹕「宣和殿裏春風早﹐紅錦薰籠二月時。流落人間眞詫事﹐九秋風露卻相宜。」蓋詠九日瑞香也。又唐人詩云「誰將玉膽薔薇水﹐新濯瓊肌錦繡禪﹝音單。﹞」體物旣工﹐用韻又奇﹐可謂絕唱矣。余亦有一章。○賈島佳句賈島詩﹕「長江風送客﹐孤館雨畱人。」二句爲平生之冠﹐而其全集不載。僅見於坡詩注所引。○偃曝孟浩然﹕「艸堂時偃曝﹐蘭日周旋。」偃曝﹐謂偃臥曝背也。用《文選》王僧達「寒榮共偃曝」之句。今刻孟詩﹐不知其出處﹐攺作「掩曝」﹐可笑。而謬者猶曰詩刻﹐必去注釋﹐從容咀嚼﹐眞味自長﹐此近日彊作解事小兒之通獘也。蓋頤中有物﹐乃可言咀嚼而出眞味﹐若空腸作雷鳴﹐而彊焉戛齒之狀﹐但垂饑涎耳﹐眞味何由出哉﹗○詠王安石劉文靖公因《書事絕句》云「當年一綫魏瓠穿﹐直到橫流破國年。艸滿金陵誰種下﹐天津橋上聽啼鵑。」宋子虛《詠王安石》亦云「投老歸耕白下田﹐靑苗猶未罷民錢。半山春色多桃李﹐無柰花飛怨杜鵑。」二詩皆言宋祚之亡由於安石﹐而含蓄不露﹐可謂詩史矣。○塞北江南杜氏《通典》論涼州云「地勢之險﹐可以自保於一隅。財富之殷﹐可以無求於中國。故五涼相繼與五胡角立﹐中州人士避難者﹐多往依之。」蓋其气士之可樂如此。唐韋蟾詩曰「賀蘭山下果園成﹐塞北江南舊有名。」稱其爲塞北之江南以此。○詠蟬詩陸龜蒙《蟬》詩云「伴貂金置影﹐映雀畫成圖。」按《梁書》﹐武帝賜吳興太守何戢蟬雀畫扇﹐陸詩用此事也。○詠被中繡鞋「雲裏蟾鉤落鳳窩﹐玉郎沈也摩挲。陳王當日風流減﹐只向波心見襪羅。」夏侯審爲大歷十才子之一﹐而詩集不傳﹐惟此一絕及《織錦圖》「君承皇詔安邊戍」一歌而已。往年劉潤之在蜀刻大歷十子詩﹐無夏侯審集﹐余以二詩訊之﹐潤之笑曰「兩枚棗子如何泡茶﹖」余笑﹕「子誠晉人也。」○落月屋梁「落月滿屋梁﹐猶疑照顏色。」言夢中見之﹐而覺其猶在﹐卽所謂「夢中魂魄猶言是﹐覺後精神尙未回」也。詩本淺﹐宋人看得太深﹐反晦矣。傳神之說非是。○落梅詩冰崖蕭立等《落梅》詩云「玉龍戰退鹿胎乾﹐好在晴沙野水看。舞翠夢回仙袂遠﹐射雕人去露檐寒。連環骨冷香猶暖﹐如意痕輕補未完。誰在髙樓吹笛處﹐輕衫當戶獨憑闌。」此詩工糸致似李義山。後六句皆用美人事﹐甚奇﹐不類晚宋之作﹐當表出之。唐詩﹕「新柳園林鵝毳色﹐落梅田地鹿胎斑。」○落星遠「落星依遠戍﹐斜日半平林。」梁元帝句也。「故鄕一水隔﹐風煙兩岸通。」陳後主句也。唐人髙處始能及之。見《五代新說》。○感遇詩或語予曰「朱文公《感興》詩比陳子昂《感遇》詩有理致。予曰﹕」譬之靑裙白髮之節婦﹐乃與靚妝ㄚ服之宮娥爭妍取憐﹐埒材角妙﹐不惟取笑旁觀﹐亦且自失所守。要之不可同日而語也。彼以《擬招》續《楚辭》《感興》續《文選》﹐無見於此矣。故曰離之則雙美﹐合之則兩傷。」要有契予言者。○罨畫畫家稱﹕罨畫﹐雜彩色畫也。吳興有罨畫溪﹐然其字當用「﹤靑盍﹥」﹐「罨」乃魚网﹐非其訓也。張泌詩﹕「罨岸春濤打船尾。」謂魚网遮岸也。此用字最得字義。﹝左思《蜀都賦》﹕「罨翡翠﹐釣由。」﹞○詩用熨字《說文》﹕「熨﹐持火申繒也。一曰火斗。」柳文所謂鈷釒母也。古音「郁」﹐今轉音「暈」。杜工部詩﹕「美人細意熨帖平。」白樂天詩﹕「金斗熨波刀剪文。」溫庭筠詩﹕「綠波如熨割愁腸。」陸魯望詩﹕「波平熨不如。」又﹕「天如重熨皺。」王君玉詞﹕「金半熨秋江。」晁次膺詞﹕「去日玉刀封斷恨﹐見時金半熨愁眉。」○詩用兒字古詩有用近俗字而不俗者﹐如孫光憲《采蓮》詩曰「菡萏香連十頃陂﹐小姑貪戲采蓮遲。晚來弄水船頭濕﹐更脫紅裙裹鴨兒。」李君玉《釣魚》詩曰「七尺靑竿一丈絲﹐菇蒲葉裏逐風吹。幾回舉手拋芳餌﹐驚起沙灘水鴨兒。」又《贈琵琶妓》詩有曰「我見鴛鴦飛水去﹐君還望月苦相思。一雙裙帶同心結﹐早寄黃鶯孤雁兒。」盧仝新年亦有詩云「新年何事最堪悲﹐病客還聽百舌兒。太歲只遊桃李徑﹐靑風肯換歲寒枝。」○詩小序朱子作《詩傳》﹐盡去小序﹐蓋矯呂東萊之獘﹐一時气信之偏﹐非公心也。馬端臨及姚牧安諸家辧之悉矣。有一條可發一笑﹐並記於此。小序云「《靑莪》﹐樂育人才也。《子衿》﹐學校廢也。」《傳》皆以爲非。及作《白鹿洞賦》﹐有曰「廣靑衿之疑問。」又曰「樂《菁莪》之長育。」或舉以爲問﹐先生曰「舊說亦不可廢。」此何異俗諺所謂「玉波去四點﹐依舊是王皮」乎﹖○詩文用字須有來歷先輩言杜詩韓文無一字無來歷﹐予謂自古名家皆然﹐不獨杜韓兩公耳。劉勰云「『灼灼』狀桃花之鮮﹐『依依』盡楊柳之貌﹐『喈喈』逐黃鳥之聲﹐『嗷嗷』學鴻雁之響﹐𨿽復思經千載﹐將何易奪﹖」信哉其言。試以灼灼捨桃而移之他花﹐依依去楊柳而蓍之別樹﹐則不通矣。近日詩流﹐試舉其一二﹕不曰鶯啼﹐而乃曰鶯呼﹔不曰猿嘯﹐而曰猿唳﹔蛇未嘗吟﹐而去蛇吟﹔蛩未嘗嘶﹐而曰蛩嘶﹔厭桃葉蓁蓁﹐而攺云桃葉抑抑﹐桃葉可言抑抑乎﹖厭鴻雁嗷嗷﹐而彊云鴻雁嘈嘈﹐鴻雁可言嘈嘈乎﹖油然者﹐作云之貌﹐未聞淚可言油然﹔薦者﹐祭之名﹐士無田則薦是也﹐未聞送人省親﹐而曰好薦北堂親也﹔夜郎在貴州﹐而今送人官廣西恆用之﹔孟諸在齊東﹐而送人之荊楚襲用之﹔泄瀉者﹐穢言也﹐寫懷而攺曰泄懷﹐是口中暴痢也﹔館甥﹐女婿也﹔上母舅聲而自稱館甥﹐是欲亂其女也﹔眞如諸天﹐禪家語也﹐而用之道觀﹔遠公大顚﹐禪者也﹐而以贈道人﹔送人屢下第﹐而曰批鱗書幾上﹔本不用兵﹐而曰戎馬豺虎﹔本不年邁﹐而曰白髮衰遲﹔未有興亡之感﹐而曰麋鹿姑蘇﹔寄雲南官府﹐而曰百粵伏波。試問之﹐曰「不如此不似杜。」是可笑也。此皆近日號爲作手﹐彳扁刻廣傳者。後生效之﹐益趨益下矣。謂近日詩勝國初﹐吾不信也。而且互相標榜﹐不慚大言﹐造作名字﹐掩滅前輩﹐是可爲世道慨﹐豈獨文藝之未乎﹖又有以騷人墨客而合之曰騷墨﹐﹝見《雲南志》詩文。﹞以汗牛充棟而合之曰汗充﹐﹝見《雲南甲午試錄序》。﹞皆文理不通﹐足以發後世一笑。○詩句用意張說《送客》詩曰「同居洛陽陌﹐經日賴相求。及爾江湖去﹐念別思悠悠。」又一首云「常時好閒獨﹐朋舊少相過。及爾宣風去﹐方嗟別日多。」二首一意。余又記羽士吳筠《別章叟》一首云「平昔同邑裏﹐經年不相思。今日成遠別﹐相對心淒其。」能道人情﹐亦前人未說破也。○詩押徊字宋賞花釣魚和詩﹐「徘徊」無別押者﹐優人有徘徊太多之謔。餘思《漢書相如傳》有「安翔徐徊」﹐昭帝廟號從徊﹐揚雄賦有「徊徊徨徨」﹐唐松陵詩有「遲徊」﹐庚信文有「徠徊」﹐當時諸公未之精思耳﹐何可謂無。○詩用惹字王右丞詩﹕「楊花惹暮春。」李長吉詩﹕「古竹老梢惹碧雲。」溫庭筠﹕「暖香惹夢鴛鴦錦。」孫光憲﹕「六宮眉黛惹春愁。」用「惹」字凡四﹐綿絕妙。○詩史宋人以杜子美能以韻語紀時事﹐謂之「詩史」。鄙哉宋人之見﹐不足以論詩也。夫六經各有體﹐《易》以道陰陽﹐《書》以道政事﹐《詩》以道性情﹐《春秋》以道名分。後世之所謂史者﹐左記言﹐右記事﹐古之《尙書春秋》也。若詩者﹐其體其旨﹐與《易書春秋》判然矣。《三百篇》皆約情合性而歸之道徳也﹐然未嘗有道徳字也﹐未嘗有道徳性情句也。二南者﹐修身齊家其旨也﹐然其言琴瑟鐘鼓﹐荇菜苡﹐夭桃李﹐雀角鼠牙﹐何嘗有修身齊家字耶﹖皆意在言外﹐使人自悟。至於變風變雅﹐尢其含蓄﹐言之者無罪﹐聞之者足以戒。如刺淫亂﹐則曰「鳴雁﹐旭日始旦」﹐不必曰「愼莫近前丞相嗔」也﹔憫流民﹐則曰「鴻雁於飛﹐哀鳴嗷嗷」﹐不必曰「千家今有百家存」也﹔傷暴斂﹐則曰「維南有箕﹐載翕其舌」﹐不必曰「哀哀寡婦誅求盡」也﹔敍饑荒﹐則曰「羊賁首﹐三星在」﹐不必曰「但有牙齒存﹐可堪皮骨榦」也。杜詩之含蓄蘊藉者﹐蓋亦多矣﹐宋人不能學之。至於直陳時事﹐類於訕訐﹐乃其下乘末腳﹐而宋人拾以爲己寶﹐又撰出「詩史」二字以誤後人。如詩可兼史﹐則《尙書春秋》可以並省。又如今俗卦气歌﹑納甲歌﹐兼陰陽而道之﹐謂之「詩《易》」可乎﹖﹝胡應麟曰「按『詩史』﹐其說出孟《本事》。」﹞○詩賦用字顏延年《赭白馬賦》﹕「戒出豕之敗駕﹐惕飛鳥之寺衡。」「出」字不如「突」字。杜子美詩﹕「大家東徵逐子回。」「逐」字不如「將」字。白居易詩﹕『千呼萬喚始出來。「始」字不如「才」字。詩文有作者未工﹐而後人攺定者勝﹐如此類多有之。使作者復生﹐亦必心服也。○詩文奪胎後漢肅宗詔曰「父戰於前﹐子死於後。弱女乘於亭障﹐孤兒號於道路。老母寡妻﹐設虛祭﹐飲泣淚﹐想望歸魂於沙漠之表﹐豈不哀哉﹗」李華《弔古戰場文》祖之。陳陶《隴西行》云「可憐無定河邊骨﹐猶是春閨夢里人。」可謂得奪胎之妙。○蜀棧古壁詩餘於蜀棧古壁見無名氏號硯沼者書古樂府一首云「休洗紅﹐洗多紅在水。新紅裁作衣﹐舊紅番作裏。回黃轉綠無定期﹐世事反覆君所知。」此詩古雅﹐元郭茂倩《樂府》亦不載。李賀詩云「休洗紅﹐洗多顏色淡。卿卿聘少年﹐昨夜殷橋見。封侯早歸來﹐莫作弦上箭。」視前詩何啻千里乎﹖○蜀詩人唐時蜀之詩人﹐陳子昂了子閭邱均李白阮咸雍陶劉灣何兆李余劉猛﹐人皆知之。《北夢瑣言》云「符載楊衡宋濟張仁寶﹐皆蜀人﹐棲隱靑城山。」符載字厚之﹐文學武藝雙絕﹐文見《唐文粹》。楊衡詩﹐見《唐音》。宋濟詩﹐止有《東陵美女》一首。張仁寶﹐閬中人﹐見劉后村《千家詩》。○又唐世蜀之詩人﹐陳子昂﹝射洪﹞﹑李白﹝彰明﹞﹑李余﹝成都﹞﹑雍陶﹝成都﹞﹑裴廷裕﹝成都﹞﹑劉蛻﹝射洪﹞﹑唐球﹝嘉州﹞﹑陳詠﹝靑神﹞﹑岑倫﹝成都﹞﹑符載﹝成都﹞﹑雍裕之﹝成都﹞﹑王嚴﹝綿州布衣﹞﹑劉暌﹝綿州鄕貢進士﹞﹑李渥﹝綿州﹞﹑田章﹝綿州﹞﹑柳震﹝雙流﹞﹑阮咸﹝成都﹞﹑劉灣﹝蜀人﹞﹑張曙﹝巴州﹞﹑僧可朋﹝丹稜﹞﹑扈處﹝蜀人﹞﹑毛文錫﹝蜀人﹞﹑朱桃椎﹝蜀人﹞﹑杜光庭﹝靑城﹞﹐若張韋莊牛嶠歐陽炯﹐皆他方流寓而老於蜀者。嘗欲裒集其詩爲一帙﹐而未暇焉。○蜀詩人王謙王謙﹐蜀人。有詩一卷﹐中有《約趙冰壺賞海棠》一篇云「湘羅壓繡華春風﹐瑤姬慢舞香ブ紅。細腰百轉弓靴稱﹐銀鵝金鳳花成叢。《六麼》換手調弦索﹐一串妖聲穿繡幕。沈翠飛香天正樂﹐寒玉團團帖天角。」其詩絕如李賀﹐嘗一臠可知鼎味也。○鳳林《水經》﹕「河水又東﹐歷鳳林北。」注﹕「鳳林﹐山名﹐五巒俱峙。」杜詩﹕「鳳林戈不息﹐魚海路常難。」張籍詩﹕「鳳林關裏水長流﹐白艸黃楡六十秋。邊將皆承主恩澤﹐無人解道取涼州。」●卷十二○搗衣《字林》云「直舂曰搗。古人搗衣﹐兩女子對立﹐執一杵﹐如舂米然。」今易作臥杵﹐對坐搗之﹐取其便也。嘗見六朝人畫《搗衣圖》﹐其制如此。圖後有行書魏賦云「夜如何其﹐秋兮已半。拽魯縞﹐攘皓腕。始於搖揚﹐終於淩亂。驚飛燕之兩行﹐遏彩雲而一斷。隱髙樓而如動﹐度遙城而如散。夜有露兮秋有風﹐杵有聲兮衣可縫﹐佳人聽兮意何窮。步逍遙於涼景﹐暢容與於晴空。黃金釵兮碧雲發﹐白綸巾兮靑女月﹐佳人聽兮良未歇。臂長虹兮乍開﹐淩倒景而將越。但見餘韻未畢﹐微影方流。逶迆洞房﹐半入宵夢。窈窕閒館﹐方增客愁。李都尉以胡笳動泣﹐向子期以鄰笛增憂。古人獨感於聽﹐今者況兼乎秋。願君無按龍泉色﹐誰道明珠灑中投。」賦𨿽非偶﹐自是齊梁風流之習也。○蓮花詩張文潛《蓮花》詩﹕「平池碧玉秋波瑩﹐綠云擁扇靑搖柄。水宮仙子斗紅妝﹐輕步淩波踏明鏡。」杜衍《雨中荷花》詩﹕「翠蓋佳人臨水立﹐檀粉不勻香汗濕。一陣風來碧浪翻﹐眞珠零落難收拾。」此二詩絕妙。又劉美中《夜度娘歌》﹕「菱花炯炯垂鸞結﹐爛學宮妝勻膩雪。風吹涼鬢影蕭蕭﹐一抹疏云對斜月。」寇平仲《江南曲》﹕「煙波渺渺一千里﹐白蘋香散東風起。惆悵汀州日暮時﹐柔情不斷如春水。」亡友何仲默嘗言宋人書不必收﹐宋人詩不必觀﹐餘一日書此四詩訊之曰「此何人詩﹖」答曰「唐詩也。」余笑曰「此乃吾子所不觀宋人之詩也。」仲默沈吟久之﹐曰「細看亦不佳。」可謂倔彊矣。○慈湖撫琴行「蕭蕭指下生秋風﹐漸漸幽響颼寒空。月明夜气淸人骨﹐何處仙搖丁東。野鶴驚起舞﹐流水咽復明。一唱三嘆意未已﹐幽幽話出太古情。龍吟虎嘯遞神怪﹐千山萬過於風雨晦。海濤震蕩林木響﹐亂撒金盤冰雹碎。和气回春陽﹐縹渺孤鸞翔。三江五湖煙水闊﹐波聲★★鳴漁榔。悲猿臨澗欲渡不敢渡﹐但聞澗下蕭瑟松風長。閒雲泄碧落﹐勢去還回薄。神仙恍惚無定所﹐微冷似欲止所作。馭風一笑歸蓬瀛﹐猶有餘音繞寥廓。」慈湖此詩﹐不減盛唐﹐亦嘗苦辛﹐非苟作者。又何必指李杜爲癡﹐笑昌黎﹐薄逸少﹐空萬古爲無人耶﹖○裴迪詩湖廣景陵縣西塔寺有陸羽茶泉。裴迪有詩云「景陵西培寺﹐蹤迹尙空虛。不獨支公住﹐曾經陸羽居。艸堂荒產蛤﹐茶井冷生魚。一汲淸冷水﹐髙風味有餘。」迪與王維時﹐其詩自輞川倡和外無傳。此詩﹐予見之石刻云。○繁知一﹝繁音婆。﹞繁知一﹐蜀之巫山人﹐《贈白樂天》詩云「忠州刺史今才子﹐行過巫山必有詩。爲報髙唐神女道﹐速排云寸候淸辭。」樂天見之﹐邀繁生同舟﹐且曰巫山有王無競沈期皇甫冉李端四詩。晚不肯作。古人之服善無我如此。沈與皇甫李端詩﹐人多知之。王無競一首罕傳﹐今錄於此﹕「神女下髙唐﹐巫山正夕陽。徘徊作行雨﹐婉戀逐襄王。電影江前落﹐雷聲峽外長。朝云無處所﹐臺殿郁蒼蒼。」樂天取此在期三子之上﹐信哉。○趙李阮籍《詠懷》詩﹕「西遊咸陽中﹐趙李相經過。」顏延年以爲趙飛燕李夫人。劉會孟謂「安知非實有此人﹐不必求其誰何也」﹐不詳詩意。「咸陽」「趙李」謂遊俠近幸之儔﹐《漢書谷永傳》「小臣趙李從微賤尊寵﹐成帝常與微行」者。籍用趙李字正出此。若如顏延年說趙飛燕李夫人﹐豈可言經過﹖如劉會孟言當時實有此人﹐唐王維詩亦有「日夜經過趙李家」﹐豈唐時亦實有此人乎﹖乃知讀書不詳考深思﹐𨿽如延年之博學﹐會孟之精鑑﹐亦不免失之﹐況下此者耶﹖﹝「趙李」﹐按《漢書》乃宣帝時趙季李款。﹞○漢古詩逸句「庭中有奇樹﹐上有悲鳴蟬。」「泛泛江漢萍﹐飄蕩永無根。」「靑靑陵中艸﹐傾葉朝日。陽春被惠澤﹐枝葉可攬結。」「餓狼食不多﹐饑狼食不多﹐饑豹食有餘。」「蝴蝶遊西園﹐莫宿桑樹間。」「天霜木葉下﹐鴻雁當南飛。」﹝古詩四十餘處﹐《文選》收其十九首﹐今其遺句見於類書多有之﹐聊錄其一二。斷圭缺璧﹐猶勝瓦礫如山也。﹞「人遠精神近﹐寤寐夢容光。」﹝無名氏﹞「初和北風至﹐吹我章華臺。浮雲多暮色﹐似從崦嵫來。」﹝同上﹞「石上生菖蒲﹐一雨八九節。仙人勸我冫食﹐令人好顏色。」﹝同上﹞「羈縶系世网﹐進退維準繩。」﹝江偉﹞「去婦不顧門﹐萎韭不入園。」﹝諸葛孔明﹞「探懷授所歡﹐願醉不顧身。」﹝王仲宣﹞「皎月垂素光﹐玄云爲﹛髟方﹜﹛髟弗﹜。」／１劉公﹞「元景如映璧﹐繁星如散錦。」﹝庾闡﹞「金荊持作枕﹐紫荊持作牀。」﹝古歌﹞「爭先非吾事﹐靜照在忘求。」﹝王右軍﹞「來若迅風散﹐逝如歸云徵。」﹝李克﹞「翕如翔云會﹐忽若驚風散。」﹝棗腆﹞「遙看野樹短﹐遠望樵人細。」﹝虞騫﹞「黃鳥鳴相追﹐交交弄好音。」﹝古詩﹞「相思心旣勞﹐相望ㄕ亦ぉ。」﹝陸彥聲﹞「迅飆翼華蓋﹐飄若鴻飛。」﹝石崇﹞「元淸渺渺觀﹐浴景出東氵亭。」﹝仙詩﹞「逍遙元津際﹐轡景落滄溟。」﹝同上﹞○箕仙詩宋元小說載箕仙詩多矣﹐近日一事尢異。正徳庚辰﹐有方士運箕賦詩﹐隨所限韻﹐敏若夙構﹐而語不凡。其爲喬冢宰賦《白巖行》曰「六丁持斧施神工﹐鑿開西南萬仞之崆峒。芙蓉一朵插天表﹐勢壓天下君山雄﹐冰壺倒月色澄澈﹐瑤臺倚斗光玲瓏。百丈虹霓望吞吐﹐八埏霖雨瞻空。虛空不受一塵染﹐靈光直與銀河通。乳泉掛壁噴晴雪﹐玉梅懸谷搖香風。上有神仙玉虛子﹐淩風出沒遊太空。發虯伐蛟下入海底水晶窟﹐朝眞謁帝獨步天上瓊瑤宮。頭角崢嶸自卓立﹐胸襟磊落誰磨龍。商家傅說作良弼﹐宋室張浚多奇功。憶昔江樓吹鐵笛﹐明月一醉三人同。邇來一別世間甲子不知數﹐但見幾度玉洞桃花紅。金龜老﹐黃鶴翁﹐各分一諱貽此公。天然意趣自相合﹐芳稱長在塵寰中。好將大手整頓乾坤了﹐歸來一笑﹐拂云看劍重會滄溟東。」此詩成一卷﹐箕仙運筆所書。詩旣跌宕﹐字又飛舞﹐豈術士能贗作者。吁﹐異哉﹗○慢字爲樂曲名陳后山詩﹕「吳吟未至慢﹐楚語不假些。」任淵注云「慢謂南朝慢體﹐如徐庾之作。」余謂此解是也﹐但未原其始。《樂記》云「宮商角徵羽﹐五者皆亂﹐疊相陵﹐謂之慢。」又曰「鄭衛之音﹐亂世之音也﹐比於慢矣。」宋詞有《聲聲慢》《石州慢》《惜餘春慢》《木蘭花慢》《拜星月慢》《瀟湘逢故人慢》﹐皆雜比成調﹐古謂之嘖曲。「嘖」與「賾」同﹐雜亂也。琴曲有名散﹐元曲有名犯﹐又曲終入破﹐義亦如此。○端硯詩唐李咸用《端溪硯》詩﹕「媧天補剩石﹐昆劍切來泥。著指痕猶濕﹐經旬水未低。呵云潤柱礎﹐筆彩飲虹霓。鵒眼工諳謬﹐羊肝士乍。連冫斯光比鏡﹐囚墨膩於﹝B16﹞。捧受同交印﹐矜持過秉。宜從方袋挈﹐枉把短行批。淺水金爲斗﹐泓澄玉作堤。」此詩不特句佳﹐亦具賞鑑﹐可補《硯譜》之遺。○奪胎換骨漢賈捐之議罷珠崖疏云「父戰死於前﹐子斗傷於後﹐女子乘亭鄣﹐孤兒號於道﹐老母寡婦飲泣巷哭﹐遙設虛祭﹐想魂乎萬里之外。」《後漢南匈奴傳》﹑唐李華《弔古戰場文》全用其語意﹐總不若陳陶詩云「誓掃匈奴不顧身﹐五千貂錦喪胡法。可憐無定河邊骨﹐猶是春閨夢里人。」一變而妙﹐眞奪胎換骨矣。﹝按卷十一《詩文奪胎》之條與此稍異﹐特兩存之。﹞○綠沈杜少陵《遊何山林》詩﹕「雨拋金鎖甲﹐苔臥綠沈槍。」竹坡周少隱《詩話》云「甲拋於雨﹐爲金所鎖。槍臥於苔﹐爲綠所沈。有將軍不好武之意。」此瞽者之言也。薛氏《補遺》云「綠沈﹐精鐵也。」引《隋書》文帝賜張淵綠沈之甲。趙徳麟《侯鯖錄》謂綠沈爲竹﹐引陸龜蒙詩「一架三百竿﹐綠沈森杳冥」。𨿽少有據﹐然亦非也。予考「綠沈」乃畫工設色之名。《鄴中記》云「石虎造像牙桃枝扇﹐或綠沈色﹐或木蘭色﹐或紫紺色﹐或郁金色。」王羲之《筆經》云「有人以綠沈漆管見遺。」《南史》梁武帝西園食綠沈瓜﹐是綠沈卽西瓜皮色也。梁簡文詩﹕「吳戈夏服箭﹐驥馬綠沈弓。」虞世南詩﹕「綠沈明月弦。」劉邵《趙都賦》﹕「弩有黃間綠沈。」若如薛與趙之說﹐鐵與竹豈可爲弓弦耶﹖楊巨源詩﹕「吟詩白羽扇﹐校獵綠沈槍。」與杜少陵之句同﹐皆謂以綠沈色爲漆飾槍柄。○碑生金陰鏗詩曰「表柱應堪燭﹐碑書欲有金。」上句用張華燃燭化狐事。下句碑生金事﹐人鮮知之。考《水經注》﹕「魏受禪﹐碑六字生金﹐論者以爲司馬金行﹐故曹氏六世而晉代之也。」又《符子》曰「木生蠍﹐石生金。」又賈逵祠前碑石生金﹐千寶以爲晉中興之瑞。《郭璞傳》﹕「碑生金﹐庾氏禍至矣。」陰所用﹐蓋出此。○銀燭《穆天子傳》﹕「天下之寶﹐珠燭銀。」郭璞曰「銀有精光如燭也。」梁簡文詩﹕「燭銀逾漢女﹐寶鐸邁昆吾。」江總《貞女峽賦》﹕「含照曜之燭銀﹐氵斥潺之膏玉。」唐人詩用「銀燭」字本此。○復裙詩陳蕭鄰《詠復裙》詩﹕「金沙淨﹐離離寶縫分。纖腰非學楚﹐寬帶爲思君。」○爾公爾侯宋人經義云「以爾爲公﹐則夙夜在公﹔以爾爲侯﹐則謹爾侯度。勞於王事﹐逸無期矣﹔職思其憂﹐豫無期矣。何如怡然處順﹐愼哉爾之優遊﹐確乎不拔﹐勉哉爾之遁思乎﹖」蓋爲國家計﹐則深惜賢者之去﹔爲賢者計﹐則又深體其情之不容不去也。此深得詩人之旨﹐可補《詩傳》之未備﹐故特錄之。○僧皎然冬日送客「平明走馬上村橋﹐花落梅溪雪未消。日短天寒愁送客﹐楚山無限路迢迢。」無酸餡气﹐佳甚。○僧無鄴落葉詩「繞巷夾溪紅﹐蕭條逐北風。別林遺宿鳥﹐浮水感鳴蛩。石小埋初盡﹐枝長葉未終。帶霜書麗什﹐閒讀白雲中。」句𨿽太巧﹐亦建黨思量不到也。○褥糸急芙蓉《集韻》﹕「縫衣曰糸急。」今俗云穿鍼糸急綫是也。杜詩「褥糸急繡芙蓉」﹐而字借「隱」。○銅虹曉虹器物疑識有王氏銅虹燭錠﹐「虹」與「缸」同﹐如漢賦「金缸銜壁」﹑唐詩「銀缸斜背解明」之類也。李賀詩﹕「飛燕上簾鉤﹐曉虹屏中碧。」亦謂貴人晏眠而曉燈猶在缸也。○來今文語辭「來」「聿來」﹐不知所始。按《楚辭》﹕「車旣駕兮而歸﹐不得見兮心傷悲。」舊注﹕「﹐去也。」又按《呂氏春秋》﹕「膠鬲見武王於鮪水曰﹕『西伯去﹖無欺我也。』武王曰﹕『不子欺﹐將伐殷也。』膠鬲曰﹕『至﹖』武王曰﹕『將以甲子日至。』」注﹕「﹐何也。」若然﹐則「」之爲言「盍」也。若以解《楚辭》﹐則謂「車旣駕矣﹐盍而歸乎」﹐以不得見而心傷悲也﹐意尢婉至。則今文所襲用「來」者﹐亦謂「盍來」也﹐非是發語之辭矣。《文選》注劉向七言曰「來歸耕永自疏」﹐顏延年《秋胡妻》詩曰「來空復辭」﹐義皆謂「盍來」﹐始通。○﹐國名﹐古肅愼地也。其地產寶石﹐大如巨栗﹐中國謂之「」。文與可《朱櫻歌》云「金衣珍禽弄深樾﹐禁朱櫻斑若纈。上幸離宮促薦新﹐藤籃寶籠貂發。凝霞作丸珠尙軟﹐油露成津蜜初割。君王午坐鼓《猗蘭》﹐翡翠一盤紅。」葛魯卿《西江月》詞云「餘紅帶柳﹐琉璃漲綠平橋。人間花月見新妖﹐不數江南蘇小。恨寄飛花蔌蔌﹐情隨流水迢迢。鯉魯風送木蘭橈﹐回棹荒雞報曉。」二公詩詞皆用事﹐人罕知者﹐故特疏之。○賦比興李仲蒙曰「敍物以言情謂之賦﹐情物盡也。索物以托情謂之比﹐情附物也。觸物以起情謂之興﹐物動情也。」○蔡孚打毯篇「徳陽宮北苑東陬﹐云作髙臺月作樓。金錘玉鎣千金地﹐寶杖周紋七寶球。竇融一家三尙主﹐梁冀頻封萬戶侯。容色從來荷恩顧﹐意气平生事俠遊。共道用兵如斷蔗﹐俱能走馬入長楸。紅鬣錦鬟風驟驥﹐黃絡靑絲電紫驑。奔星亂下花場裏﹐初月飛來畫杖頭。自有長鳴須決勝﹐能馳迅足滿先籌。曹王漫說彈棋妙﹐劇孟休矜六博投。薄暮漢宮愉濼罷﹐還歸堯室曉垂旒。」七言排律﹐唐人亦不多見。初唐有此首及謝偃《新曲》﹑崔融《從軍行》﹐可謂絕倡。其後則杜工部《淸明》二首。此外何其寥寥乎﹖楊伯謙選《唐音》及取王建二首﹐醜惡之甚﹐觀者自能識這。中唐則僧淸江一首﹐溫庭筠一首﹐皆雋永可誦。伯謙綜不能取初唐三首﹐獨不可取淸江庭筠之二首乎﹖何所見之不同也。淸江庭筠《詩品匯》憶收﹐玆不書。○摯虞論詩賦四過假象太過﹐則與類相遠。命辭過壯﹐則與事相違。辧言過理﹐則與義相失。麗靡過美﹐則與情相悖。○賤妾亦何爲古詩﹕「君亮執髙節﹐賤妾亦何爲。」《文選》範云《古意》詩注引之作「擬何爲」﹐「擬」字勝「亦」字。○選詩補注劉履作《選詩補注》﹐效朱子注《三百篇》﹐其意良勤矣。然曲說彊解﹐殊非作者之意。如郭璞《遊仙》詩﹐附會於君臣治道﹐此何理耶﹖且所見寡陋﹐如儲光羲詩﹕「格澤爲君駕。」格澤﹐星名。《大人賦》「建格澤之長竿」是也。履乃云「獅子名曰白澤。『白』與『格』相近﹐白澤卽格澤也。」此何異村學究之欺小童耶﹖○劍門明皇詩予往年過劍門關﹐絕壁上見有唐明皇詩云「劍閣橫空峻﹐鑾輿出狩回。翠屏千仞合﹐丹伏五丁開。灌木縈旗轉﹐仙云拂馬來。乘時方在徳﹐嗟爾勒銘才。」是詩《英華》及諸唐詩綿不載﹐故記於此。○盤渦蜀江三峽中﹐水波圓折者名曰盤。「盤」音「漩」。杜詩﹕「盤渦鷺浴底心性。」張《黃牛峽》詩﹕「盤渦逆入嵌崆地﹐斷壁髙分繚繞天。」○慧遠詩晉釋慧遠《遊廬山》詩﹕「崇巖吐气淸﹐幽岫棲神迹。希聲春天君籟﹐響出山澑滴。有客獨冥遊﹐徑然忘所適。揮手撫雲門﹐靈關安足辟。畱心叩玄扃﹐感至理弗隔。孰是騰九霄﹐不奪衝天翮。妙同趣自均﹐一悟超三益。」此世罕傳﹐《弘明集》亦不載﹐獨見於廬山古石刻耳。﹝一作《東林寺志》。﹞「孰是騰九霄」﹐與陶靖節「孰是都不營」之句同調﹐眞晉人語也。杜子美詩﹕「得似廬山路﹐眞隨慧遠遊。」正用此事﹐字亦不虛。千家注杜﹐乃不知引此。○樂曲名解《古今樂錄》云「傖歌以一句爲一解﹐中國以一章爲一解。」王僧虔《啟》曰「古曰章﹐今曰解。解有多少﹐當是先詩而後聲。詩敍事﹐聲成文﹐必使志盡於詩﹐音盡於曲﹐是以作詩有丰約﹐制解有多少。又諸曲調皆有辭有聲﹐而大曲又有『艷』有『趨』有『亂』。辭者﹐其歌詩也。聲者﹐若羊吾夷伊那何之類也。艷在曲之前﹐趨與亂在曲之後﹐亦猶《吳聲西曲》前有和後有送也。」愼按﹕艷在曲之前﹐與《吳聲》之和﹐若今之引子﹔趨與亂在曲之後﹐與《吳聲》之送﹐若今之尾聲。羊吾夷伊那何皆辭這餘音弱弱﹐有聲無字﹐𨿽借字作譜而無義﹐若今之哩羅連牛也。知此可以讀古樂府矣。齊歌曰歐﹐吳歌曰兪﹐楚歌曰些﹐巴歌曰翟。○樂府誤字陜西近刻左克明《樂府》本﹐節郭茂倩《樂府詩集》﹐誤字尢多﹐略舉一二。如《讀曲歌》云「逋發不可料﹐憔悴爲誰睹。欲知相憶時﹐但看裙帶寬幾許。」逋發謂發之散亂未料理也。「逋」字下得妙﹐今攺作「通發」﹐何解也。今據郭本正之。又《烏棲曲》云「宜城殳酒今行熟。」殳酒﹐重釀酒也。不知何人妄攺作「投泊」。殳酒熟則有理﹐「投泊」豈能熟也﹖𨿽郭本亦誤。按《北堂書鈔》云「宜城九醞酒曰殳酒」﹐並引此句。晉《白舞》詞「羅徐轉紅袖揚」﹐何承天《芳樹曲》「微飆揚羅」﹐皆誤「」作「鞋」。○些樂城《唐書》驃國之地﹐南盡溟海﹐﹝卽今滇海。﹞北通南詔些樂城﹐東北距陽苴咩城六千八百。些樂﹐卽杜詩所謂「和親邏ュ城」是也。今作摩些﹐其字𨿽異﹐地一也﹐音一也。○滕王杜子美《滕王亭子》詩﹕「民到於今歌出牧﹐來遊此地不知還。」後人因子美之詩﹐注者遂謂滕王賢而有遺愛於民﹐今郡誌亦以滕王爲名宦。予考《新舊唐書》﹐並云元嬰爲荊州刺史﹐驕佚失度。太宗崩﹐集宦屬燕飲歌舞﹐狎暱廝養。巡省部內﹐從民借狗求﹐所過爲害﹐以丸彈人﹐觀其走避則樂。及遷洪州都督﹐以貪聞。髙宗給麻二車﹐助爲錢緡。小說又載其召屬宦妻於宮中而淫之。其惡如此。而少陵老子乃稱之﹐所謂「詩史」者﹐蓋亦不足信乎﹖未有暴於荊洪兩州而仁於閬州者也。○滕王﹝此與前《民歌出牧》條說異。﹞杜工部有《滕王亭》詩﹐寺「揭得滕王《蛺蝶圖》」﹐皆稱滕王湛然﹐非元嬰也。王勃記滕王閣﹐則是元嬰耳。○請急杜工部《Τ側行》﹕「已令請急會。」黃山谷云「晉令﹕急假者﹐五日一急﹐一歲則六十日。」《晉書》「車武子早急出﹐謁子敬﹐盡急而還」是也。○劉貢父「靑袍也自公。」貢父《詩話》云「『也』字作『夜』音﹐不可如字讀也。白公云『也向慈恩寺裏遊』是也。」○劉須溪廬陵劉辰翁會孟﹐號須溪﹐於唐人諸詩集及李杜蘇黃大家﹐皆有批點。又有批評《三字口義》及《世說新語》﹐士林服其賞鑑之精博﹐然不知其節行之髙也。余見元人張孟浩《贈須溪》詩云「首陽餓夫甘一死﹐叩馬何曾罪辛巳。淵明頭上漉灑巾﹐義熙以後爲全人。」蓋宋亡之後﹐劉公竟不出仕也。噫﹐是與伯夷陶潛何異哉﹗須溪私印﹐古篆「三代人物」四字自許﹐良不爲過。張孟浩蓋亦同時合志者。他如閩中之謝臯羽﹐徽州之胡余學﹐慈溪之黃東發﹐自以中國遺人﹐不屈夷狄者﹐不知其幾。宋朝待士之厚﹐其效可驗矣。○劉須溪世以劉須溪爲能賞音﹐爲其於《選》詩﹑李杜諸家皆有批點也。予以爲須溪元不知詩﹐其批《選》詩首云「詩至《文選》爲一厄。五言盛於建安﹐而勃爲甚。」此言大本已迷矣。須溪徒知尊李杜﹐而不知《選》詩又李杜之所自出。予嘗謂須溪乃開剪截羅緞鋪客人﹐元不曾到蘇杭南京機坊也。○劉靜修跋王子端書「子端衰衣超遼海﹐後學一變爭奇新。黃山驚嘆竹泣﹐鍾鼎《騷雅》潛精神。」默翁語也。「雪溪仙人詩骨淸﹐畫筆尙餘詩典刑。聲光舊塞天壤破﹐議論今著兒曹輕。」遺山語也。二公之言必有能辧之者。東坡謂書至於顏柳﹐而鍾王之法益微﹔詩至於李杜﹐而魏晉以來髙風絕塵亦少衰矣。朱文公亦以爲然。默翁蓋知此者﹐是以不取於子端矣。子端名庭筠﹐號雪溪。黃山﹐趙秉文也。竹﹐黨學士也。默翁﹐徒單修撰也。○劉禹錫詩元和以後﹐詩人之全集可觀者數家﹐當以劉禹錫爲第一。其詩入選及人所膾炙﹐不下百首矣。其未經選﹐全篇如《棼絲瀑》云「飛流透嵌隙﹐噴灑如絲棼。含暈迎初旭﹐翻光破夕曛。餘波繞石去﹐碎響隔溪聞。卻望瓊沙際﹐逶迆見脈分。」樂府絕句云「大め髙帆一百尺﹐新聲促柱十三弦。揚州市裏商人女﹐來占西江明月天。」《詠硯》云「煙嵐余斐﹐水墨兩氤氳。好與陶貞白﹐松窗寫紫文。」《詠鶯雜體》云「鶯能語﹐多情。春將半﹐天欲明。始逢南陌﹐復集東城。林疏時見影﹐花密但聞聲。營中緩催短笛﹐樓上欲定哀箏。千門萬戶垂楊裏﹐百囀如簧煙景晴。」五言摘句﹐如﹕「桃花迷隱迹﹐葉慰忠魂。」又﹕「殘兵疑鶴唳﹐空壘辧烏聲。」又﹕「路塵髙出樹﹐山火遠連霞。」又﹕「登臺吸瑞景﹐飛步翼神飆。」《詠花》云「香歸荀﹝一作陶﹞令宅﹐艷入孝王家。」《園景》云「傅粉瑯節﹐薰香菡萏莖。橊花裙色好﹐桐子藥丸成。」《妓席》云「容華本南國﹐妝束學西京。月落方收鼓﹐天寒更炙笙。」七言﹐如﹕「中國書流讓皇象﹐北朝文士重徐陵。」又﹕「桂嶺雨餘多鶴迹﹐茗園晴望似龍鱗。」又﹕「連檣估客吹羌笛﹐蕩槳巴童歌《竹枝》。」又﹕「眼前名利同春夢﹐醉裏風情敵少年。」又﹕「野艸芳菲紅錦地﹐遊絲撩亂碧羅天。」又﹕「靑城三百九十橋﹐夾岸朱樓隔柳條。」又﹕「三花秀色通春幌﹐十字春波繞宅墻。」又﹕「海嶠新辭永嘉守﹐夷門重見信陵君。」又﹕「水底遠山云似雪﹐橋邊平岸艸如煙。」又《外集》有《觀舞》一首云「山雞臨淸鏡﹐石燕赴遙津。何如上客會﹐長袖入華ブ。體輕若無骨﹐觀者皆聳神。曲盡回身去﹐層波猶注人。」宛有六朝風致﹐尢可喜也。劉全集今多不傳﹐予舊選之爲句圖﹐今錄其尢著者於玆云。○劉言史樂府雜詞「蟬翼紅冠粉黛輕﹐云和新教羽衣成。月光如雪金階上﹐迸卻玻璃義甲聲。」義甲﹐妓女彈箏護甲也﹐替指﹐或以銀﹐或以玻璃﹐杜詩「銀甲彈箏卸」是也。其曰「義甲」者﹐甲外有甲曰義﹐如假髻曰義髻﹐樂有義嘴笛﹐衣服有義欄﹐皆外也。項羽目所立楚王爲義帝﹐以義男義女視之﹐其無道而猾賊甚矣﹐身死東城﹐詎非兆於此乎﹖○劉言史詩劉言史《蕭湘舟中聽夷女唱曖乃歌》云「夷女采山蕉﹐緝紗浸江水。野花滿髻妝粉紅﹐閒歌《曖乃》深峽裏。《曖乃》知從何處生﹖當年泣舜斷腸聲。翠華寂寞嬋娟沒﹐綠空餘紅淚情。靑煙冥冥覆杉桂﹐崖壁淩天風雨細。昔人怨恨此地遺﹐碧杜緗蕤含怨姿。淸猿未盡鼯鼠切﹐汨水流到湘妃祠。北人莫作蕭湘遊﹐九疑云入蒼梧愁。」《曖乃》﹐楚人歌也。《元結集》作「款乃」﹐字不同而義一。此詩世亦罕傳﹐且錄之。○劉駕絕句劉駕﹐晚唐人。詩一卷﹐余家舊有之﹐今逸其本。嘗記其四首﹐其一《春夜》云「一別杜陵歸未期﹐憑魂夢接親知。近來欲睡渾難睡﹐夜夜夜深聞子規。」其二《秋懷》云「歲歲干戈阻路歧﹐望山心切與心違。秋來何處開懷抱﹐日日日斜空醉歸。」《望月》云「淸秋新霽與君同﹐江上髙樓倚碧空。酒盡露零賓客散﹐更更更漏月明中。」《晚登成都迎春閣》云「朱櫛憑闌眺錦城﹐煙籠萬井二江明。香風滿閣花滿樹﹐樹樹樹頭啼曉鶯。」詩頗新異﹐聊爲筆之。近閱司馬才仲《無題》二首云「香夢依稀逐漸云﹐桃根渡口惜離分。春愁滿紙無多句﹐句句句中多爲君。」其二﹕「肌生香雪步生蓮﹐一撚腰肢一撚年。頻見樽前渾不語﹐心心心在阿誰邊。」蓋效之也。○劉駕詩劉駕詩體近插﹐無可采者﹐獨「馬上續殘夢」一句﹐千古絕唱也。東坡攺之作「瘦馬兀殘夢」﹐便覺無味矣。○劉元濟詩近覽《廬山舊志》﹐見唐人劉元濟《經廬嶽回望江州想洛陽有作》云「龜山帝始營﹐龍門禹初鑿。出入經變化﹐府仰憑寥廓。未若玆山功﹐連延並巫霍。東北流艮象﹐西南距坤絡。宏阜自郁盤﹐髙煙復回薄。熱入紫桑渚﹐陰開彭蠡。九江杳無際﹐七澤紛相錯。雲霞散吳會﹐風波騰爲阝若阝。迹隨造化久﹐利與乾坤博。兮響積气通﹐紛綸潛怪作。石渠忽見踐﹐金房安可托。地入天子都﹐巖有仙人藥。二幾迢遞﹐三宮何。咫尺窮杳冥﹐跬步皆恬漠。才驚羽翰幽﹐居靜龍蛇蠖。明牧振雄詞﹐棣華殊灼爍。盛業匡西夏﹐深謀贊禹亳。黃雲拂鼎飛﹐絳气橫川躍。佐歷符賢運﹐人期夢天爵。禮樂富垂髫﹐詩書成舞勺﹐淸輝靖電﹐利器騰霜鍔。遊聖挹衢樽﹐鄰畿恭木鐸。墻仞包武侯﹐波瀾控文若。旋聞刈翹薪﹐遽睹折葵藿。稷Ι序揆圖﹐良平公輔略。重臣資出守﹐英藩諒求謨。豫樟觀偉材﹐江洲訪靈。陽岫晚氛氳﹐陰崖莫蕭索。雌伏屢鯨奔﹐雄飛更鷙搏。驚壘透煙霞﹐騰猿亂枝格。故園有歸夢﹐他山非行樂。他鄕徒可遊﹐湟澗終旋泊。景物觀淮海﹐雲霄望河洛。城闕紫微星﹐圖書玄扈閣。神功多粉繪﹐元气猶斟酌。丞相下南宮﹐將軍趨北洛。橫簪並附蟬﹐列鼎俱調鶴。四野時迷路﹐五月先投侖。池榭宣瓊管﹐風花亂珠箔。舊遊勞寤寐﹐新知無悅樂。天寒欲贈言﹐歲暮期交約。夜琴淸玉柱﹐秋灰變緹幕。風雲動翰林﹐宮徵調文龠。言泉激爲浪﹐思緒飛成繳。千里揮珠璣﹐五采含丹ぬ。鍾鼓旋驚﹐瑾瑜俄抵鵲。竊價慚庸怠﹐叨聲逾寂寞。長望恨南溟﹐居然翳東郭。」此詩綺繪煥發﹐比興溫然﹐𨿽王楊盧駱﹐未能先也。然不甚流傳﹐而王周李山甫林寬盧延遜周晏胡曾之徒鄙猥俚賤﹐優人羞道者﹐乃有集行世。噫﹐至言不出﹐俗言勝也﹐文亦有幸不幸哉﹗○劉后村三詩劉后村集中三樂府效李長吉體﹐人罕知之﹐今錄於此。其一《李夫人招魂歌》云「秦王女兒吹鳳簫﹐淚入星河翻鵲橋。索娥劃襪踏玉兔﹐回望桂宮一點霧。粉紅小堞沒柳煙﹐白茅老仙方睡圓。尋愁不見入香髓﹐露花點衣碧成水。」其二《趙昭儀春浴行》﹕「花奴一雙鬢垂耳﹐綠繩夜汲露桃蕊。靑桂寒煙濕不飛﹐玉龍呵暖紅薇水。翠靴踏雲云帖妥﹐燕釵微卸香絲﹛髟﹜。小蓮夾擁眞天人﹐紅梅犯雪放一朵。鸞錦屏風盡水月﹐抱頸唼蘭葉。劉郎散卻金餅歸﹐笑引香綃護癡蝶。」其三《東阿王紀夢行》﹕「月靑露紫羅衾白﹐相思一夜貫地脈。帝遺纖阿控紫鸞﹐昆侖低下海如席。曲房小幄雙杏坡﹐玉鳧吐麝董錦窠。軟香蕙雨衩釵濕﹐云三尺生紅靴。金蟾吞漏不入咽﹐柔情一點薔薇雪。海山重結千年期﹐碧桃小核生孫枝﹐精移神駭屏山知。」三計皆佳﹐不可云宋無詩也。○劉原父喜雨詩劉原父《喜雨》詩云「涼風響髙樹﹐淸露墜明河。𨿽復夏夜短﹐已覺秋气多。艷膚麗華燭﹐皓齒揚淸歌。臨觴不肯醉﹐柰此粲者何。」此詩無愧唐人﹐不可云宋無詩也。○劉綺莊揚州送人「桂楫木蘭舟﹐楓江竹箭流。故人從此去﹐遠望不勝愁。落日低帆影﹐歸風引棹謳。思君折楊柳﹐淚盡武昌樓。」龔明之《中興紀聞》云「唐人劉綺莊爲昆山尉﹐研窮古今緗帙﹐所積甚富﹐嘗分類應用事注釋於下﹐如《六帖》之狀﹐號《昆山編》﹐今其書尙存。」○劉勰論文劉勰云「鉛黛所以飾貌﹐而盼倩生於淑姿﹔文采所以飾言﹐而辯麗本於情性。」予嘗戲云「美人未嘗不粉黛﹐粉黛未必皆美人。奇才未嘗不讀書﹐讀書未必皆奇才。」●卷十三○劉三娘光宅寺見少年頭陀有感「長廊欣目送﹐廣殿悅逢迎。何當曲房裏﹐幽隱無人聲。兩葉𨿽爲贈﹐交情永未因。同心何處切﹐梔子最關人。」韓「檳榔滿把能消酒﹐梔子同心好贈人」﹐正用此事。○劉希夷江南曲「暮宿南州艸﹐晨行北岸林。日懸滄海闊﹐水隔洞庭深。煙景無畱意﹐風波有異潯。歲遊難極目﹐春戲易爲心。朝夕無榮遇﹐芳菲已滿襟。」「艷唱潮初落﹐江花露未。春洲驚翡翠﹐朱服弄芳菲。畫舫煙中淺﹐靑陽日際微。錦帆衝浪濕﹐羅袖拂行衣。含情罷所采﹐相嘆惜流輝。」「君爲隴西客﹐妾遇江南春。朝遊捨靈果﹐夕采弄風蘋。果气時不歇﹐蘋花日以新。以此江南物﹐持贈隴西人。空盈萬里懷﹐欲贈竟無因。」「皓如楚江月﹐靄若吳岫云。波中自皎潔﹐山上亦氤氳。明月畱照妾﹐輕雲持贈君。山川各離散﹐光气乃殊分。天涯一爲別﹐江北不相聞。」「艤舟乘潮去﹐風帆振早涼。潮平見楚甸﹐天際望維揚。洄氵斥各千里﹐煙波接兩鄕。云明江嶼出﹐日照海流長。此中逢歲晏﹐浦樹落花芳。」「暮春三月晴﹐維揚吳楚城。城臨大江汜﹐回映洞蒲淸。晴雲曲金閣﹐珠箔碧雲裏。月明芳樹君鳥飛﹐風過長林雜花起。可憐離別誰家子﹐一至於此情何已。」「北堂紅艸盛丰茸﹐南湖碧水照芙蓉。朝遊暮起金花盡﹐漸覺羅裳珠露濃。自惜鉛華三五歲﹐已嘆關山千萬重。情人一去無還日﹐欲贈懷芳恨不逢。」「憶昔江南全盛時﹐平生怨在長洲曲。冠蓋星繁江水上﹐衝風飄落洞庭綠。落花袖紅紛紛﹐朝霞髙閣洗晴雲。誰言此處嬋娟子﹐珠玉爲心以奉君。」希夷八詩﹐柔情綺語﹐絕妙一時﹐宜乎招宋延淸之妒也。○劉文房詩劉文房詩﹕「已是洞庭人﹐猶看灞陵月。」孟東野詩﹕「長安日下影﹐又落江湖中。」語意相似﹐皆寓戀闕之意。然總不若王仲宣云「南登灞陵岸﹐回首望長安」﹐涵蓄蘊藉﹐自然不可及也。○劉之遴酬江總詩「上位居崇禮﹐寺署鄰棲息。忌聞曉騶唱﹐每畏晨光。髙談意未窮﹐晤對賞無極。探急共遨遊﹐休沐忘退食。曷用消鄙吝﹐枉趾觀顏色。下上數千載﹐揚確吐胸臆。」探急謂其請急也。古云請急﹐今曰給假。○蟆陵白樂天詩﹕「自言本是京城女﹐家在蟆陵下住。」蟆陵在長安。謝良輔詩﹕「取酒蟆陵下﹐家家守歲傳卮。」齊己詩﹕「翠樓春酒蝦蟆陵﹐長安少年皆共矜。」○鋃鐺《後漢書》﹕「崔烈以銀鐺鎖。」﹝上音當。﹞鋃鐺﹐大鎖也。今多訛作金銀之「銀」﹐至有「銀鎖三公腳﹐刀撞僕射頭」之句。其傳訛習舛如此。○論詩畫東坡先生詩曰「論畫以形似﹐見與兒童鄰。作詩必此詩﹐定知非詩人。」言畫貴神﹐詩貴韻也。然其言有偏﹐非至論也。晁以道和公詩云「畫寫物外形﹐要物形不攺。詩傳畫外意﹐貴有畫中態。」其論始爲定﹐蓋欲以補坡公之未備也。○澀浪蔡衡仲一日舉溫庭筠《華淸宮》詩「澀浪浮瓊砌﹐晴陽上彩ヵ」之句﹐問予曰「澀浪﹐何語也﹖」予曰「子不觀營造法式乎﹖宮墻基﹐自地上一丈餘﹐疊石凹入如崖險狀﹐謂之疊澀。石多作水文﹐謂之澀浪。」衡仲嘆曰「不通《水經》﹐知澀浪爲何等語耶。」因語予曰「古人賦《景福靈光含元》者﹐一一皆通水經﹐以郭熙界畫樓閣知之耳。」○蕭遇詩蕭遇《春日》詩﹕「水堤煙報柳﹐山寺雪驚梅。」唐人賞之﹐謂不減庾子山。○蕭子顯春別「江東大道日華春﹐垂楊掛柳掃輕塵。淇水昨送淚沾巾﹐紅妝宿昔已迎新。昨別下淚而送舊﹐今已紅妝而迎新。」娼樓之本色也。六朝君臣﹐朝梁暮陳﹐何異於此。○蕭紀巫峽詩巫峽七百里﹐巴水三回曲。黃牛隱復見﹐淸猿斷還續。○蕭愨春庭晚望「春庭聊綜望﹐春臺自相引。窗梅落晚花﹐池竹間新﹛旬﹜。」「泉鳴知水急﹐云來覺山近。不愁花不飛﹐只畏花飛盡。」二詩載入《千裏面談》《寄張禺山》。○學選詩李太白終始學《選》詩。杜了美好者亦我是效《選》詩﹐後漸放手﹐初年甚精細﹐晚年橫逸不可當。○豎子阮籍登廣武而嘆曰「時無英雄﹐使豎子成名。」豈謂沛公爲豎子乎﹖傷時無劉項也。豎子指晉魏間人耳。李太白詩﹕「沈醉呼豎子﹐狂言非至公。」亦誤認嗣宗語也。東坡詩﹕「聊興廣武嘆﹐不待雍門彈。」○樹如薺《羅浮山記》云「望平地樹如薺。」自是俊語。梁戴詩「長安樹如薺」﹐用其語也。後人翻益工﹐薛道衡詩﹕「遙原樹若薺﹐遠水舟如葉。」孟浩然詩﹕「天邊樹若薺﹐江畔洲如月。」○衛象吳宮怨「吳王宮闕臨江起﹐不捲珠簾見江水。曉气晴來雙闕間﹐潮聲夜落千門裏。句踐城中非舊春﹐姑蘇臺上起黃塵。只今惟有西江月﹐曾照吳王宮里人。」此詩與王子安《滕王閣》詩相似﹐少誦之﹐知爲初唐人無疑﹐而未有明證。偶閱《李嶠集》﹐有《詠衛象餳絲結》﹐知爲巨山。同時髙秉選唐詩﹐乃收之晚唐﹐不考之甚矣。○橫浦論詩橫浦張九成謂王粲《贈蔡子篤》詩大有變風之思﹐嵇叔夜《送秀才從軍》詩有古詩人之風﹐劉公《贈從弟詩》﹐有《國風》余法。○避賢杜詩「銜杯樂聖稱避賢」﹐用李適之「避賢初罷相﹐樂聖且銜杯」句也。今本作「世賢」﹐非。「更取楸花媚遠天」﹐今本作「椒花」﹐非。椒花色綠﹐與葉無辧﹐不可言媚。○錦衣夜不襞王子安《臨髙臺》云「錦衣夜不襞﹐羅帷晝未空。歌屏朝掩翠﹐妝鏡晚窺紅。」「錦衣夜不襞」應「妝鏡晚窺紅」﹐「羅帷晝未空」應「歌屏朝掩翠」﹐形容富室豪家恣情極樂﹐反易晝夜﹐最有深意。今本爲妄人攺竄作「錦衣晝不襞﹐羅帷夕未空」﹐此乃常事﹐不足詠也。○雙鯉古樂府詩﹕「尺素如殘雪﹐結成雙鯉魚。要知心裏事﹐看取腹中書。」據此詩﹐古人尺素結爲鯉魚形卽緘也﹐非如今人用蠟。《文選》﹕「客從遠方來﹐遺我雙鯉魚。」卽此事也。下云烹魚得書﹐亦譬況之言耳﹐非眞烹也。五臣及劉履謂古人多於魚腹寄書﹐引陳涉罩魚倡禍事証之﹐何異癡人說夢邪﹗○螢詩唐劉禹錫《秋螢引》云「漢陵秦苑遙蒼蒼﹐陳根腐葉秋螢光。夜空寂寥金气淨﹐千門九陌飛悠揚。紛綸輝映半明滅﹐金鑪星噴燈花發。露華洗濯淸風吹﹐攢茅不定招搖垂。髙麗罘ぜ過蛛网﹐斜歷璇題舞羅幌。曝衣樓上拂香裙﹐承露臺前轉仙掌。槐市諸生夜對書﹐北窗分明辧魯魚。行子東山起徵思﹐中郎騎省悲秋气。銅雀人歸自入簾﹐長門帳空來照淚。誰言向晦常自明﹐見童走步嬌女爭。天生有光非自﹐遠近低昂暗中見。撮蚊妖鳥亦夜飛﹐翅如車輪人不見。」宋張文潛《熠熠行》云「碧梧含風夏夜淸﹐林塘五月初飛螢。翠屏玉簟起涼意﹐一點秋心從此生。方池水深涼雨集﹐上下輝輝亂凝碧。幸因簾捲到華堂﹐不畏人驚照涼夕。漢宮千門連萬戶﹐夜夜熒煌暗中度。光流太液池上波﹐影落金盤月中露。銀闕茫茫玉漏遲﹐年年爲爾足愁思。長門怨妾不成寐﹐團扇美人還賦計。避暑風廊人語悄﹐闌下撲來羅扇小。已投幽室夜分明﹐更伴殘星天未曉。君不見建章宮殿洛陽西﹐破瓦頹垣今古悲。荒榛蕪艸無人迹﹐只有秋來熠熠飛。」劉禹錫張文潛二集今不傳﹐余家有之﹐兼愛二詩之工﹐故錄之於此。昔年餘寓居大理三塔寺﹐榛莽滿目﹐飛螢數萬如白晝。余戲相從諸生曰「車胤見此﹐不必囊螢。隋煬帝見此﹐不必下詔搜索矣。」因作《流螢篇》。何仲默枕藉杜詩﹐不觀余家﹐其於六朝初唐未數數然也。與予及薛君采言及六朝初唐﹐始恍然自失﹐乃作《明月流螢》二篇擬之﹐然終不若其效杜諸作也。如予此篇﹐明珠按劍及鯤鵬斥﹐皆與流螢無效涉﹐可以知詩之難矣。○數回細寫愁仍破杜詩﹕「數回細寫愁仍破。」寫﹐洗野切。《禮記》﹕「器之漑者不寫﹐其餘皆寫。」注謂傳之器中﹐《史記》﹕「始皇三十五年﹐寫蜀荊地材﹐皆至關中。三十六年﹐每破諸侯﹐寫放其宮室﹐作之咸陽。」《左傳》注﹕「寫器令空。」《東觀漢記》﹕「封車載貨﹐寫之權門。」晉夫人語二弟云「傾筐倒寫。」又四夜切。《石鼓》文﹕「宮車其寫。」義與「卸」通。捨車解馬曰寫﹐舟車出載亦曰寫。○ズズ﹐小船名﹐音「摟構」﹐見《呂蒙傳》。白樂天詩﹕「兩片紅旗數聲鼓﹐使君ズ上巴東。」又﹕「﹛屏﹜﹛星﹜州乘送﹐ズ騷船迎。」又﹕「還乘小ズシ﹐卻到古湓城。」「シ」當作「」字之誤也。○錦城絲管唐人樂府多唱詩人絕句﹐王少伯李太白爲多。杜子美七言絕近百﹐錦城妓女獨唱其《贈花卿》一首﹐所謂「錦城絲管日紛紛﹐半入江風半入云。此曲只應天上有﹐人間能得幾回聞」也。蓋花卿在蜀﹐頗僭用天子禮樂﹐子美作此諷之﹐而意在言外﹐最得詩人之旨。當時妓女獨以此詩入歌﹐亦有見哉。杜子美詩﹐諸體皆有絕妙者﹐獨絕句本無所解。而近世乃效之而廢諸家﹐是其眞識冥契﹐猶在唐世妓人之下乎﹖○錢詠史﹝音許。﹞「負罪將軍在北朝﹐秦淮芳艸綠迢迢。髙臺愛妾魂應斷﹐始擬邱遲一爲招。」此詠梁將軍陳伯玉之事。伯玉負罪﹐自梁奔魏﹐其後邱遲以書招之﹐有云「江南三月﹐艸長鶯啼﹐雜花亂開。」又曰「髙臺未傾﹐愛妾猶在。」詩皆用書中語﹐括書詠史如此﹐射雕手也。如胡曾汪遵﹐不堪爲奴僕矣。○險諢句吳均詩﹕「秋風瀧白水﹐雁足印黃沙。」爲沈約所笑。唐人以此句爲險諢句﹐傳奇詩多有之﹐沈靑箱「夜月琉璃水﹐春風卵色天」是也。韓退之「水作靑羅帶﹐山如碧玉簪。」杜牧詩﹕「錢塘鸚鵡綠﹐吳岫鷓鴣斑。」東坡詩﹕「山爲翠浪湧﹐水作玉虹流。」大家亦時有之也。○﹛艸琰﹜艸杜工部有《除﹛艸琰﹜艸》詩云「艸有害於人。」「﹛艸琰﹜」音「Ь」﹐蜀名﹛艸琰﹜麻﹐或作「蕁」﹐非。○濂溪詩《濂溪集和費令遊山》詩云「是處塵勞皆可息﹐時淸終未忍辭官。」此乃由衷之語﹐有道之言﹐所以不可及也。今之人﹐口爲懷山之言﹐暗行媚竈之計﹐良可惡也。唐僧曇秀云「住山人少說山多。」杜牧雲「盡道靑山歸去好﹐靑山曾有幾人歸。」○蕃馬胡兒宋柳如京《塞上》詩﹕「鳴直上一千丈﹐天靜無風聲正乾。碧眼胡兒三百騎﹐盡提金勒向云看。」其詩宋人盛稱之﹐好事者多圖於屏障﹐今猶有其稿本。唐人好畫蕃馬於屏﹐《花間》詞云「細艸平沙﹐蕃馬小屏風」是也。又曲有《伊州》《涼州》《氏州》﹐後卒有祿山吐蕃之變。宋人愛圖鳴胡兒﹐卒有金元之禍。元人曲有「入破」「急煞」之名﹐未幾而亂。○鄰捨詩陳張正見《鄰捨》詩曰「檐髙同落照﹐巷小共飛花。」符載詩﹕「綠迸穿籬筍﹐紅飄隔戶花。」於鵠詩﹕「蒸藜嘗共竈﹐澆薤亦同渠。傳屐朝尋藥﹐分燈夜讀書。」劉長卿﹕『雞聲共林巷﹐燭影隔茅茨。「徐鍇詩﹕」井泉分地脈﹐パ杵共秋聲。「梅聖兪詩﹕』籬根分井口﹐壁隙透燈光。」總不如杜工部《贈朱山人》云「相近竹參差﹐相過人不知。幽花欹滿樹﹐曲水細通池。歸客村非遠﹐殘樽席更移。看君多道气﹐從此數相隨。」渾成不見剞劂﹐而句句切題。○鄰舟詩括蒼鮑欽止詩集﹐余舊見之﹐其中《與榮子陽鄭公華白朐山鄰舟行》一首﹐頗得鄰舟江行之趣﹐余愛而誦之﹐今錄於此﹕「舟行有後先﹐相去能幾許。鏗轟金鼓聲﹐見面不得語。水花來幽香﹐岸柳過疏雨。登艫各乘流﹐解帆會聯浦。攜我小龍團﹐睡起就君煮。」○凝音佞《詩》﹕「膚如凝脂。」「凝」音「佞」。唐詩﹕「日照凝紅香。」白樂天詩﹕「落絮無風凝不飛。」又﹕「舞繁紅袖凝﹐歌切翠眉愁。」又﹕「舞急紅腰凝﹐歌遲翠黛低。」徐臣詞﹕「重省別時﹐淚漬羅巾猶凝。」張了野詞﹕「蓮臺香燭殘痕凝。」髙賓王詞﹕「想蒓汀水雲愁凝﹐閒蕙帳猿鶴悲吟。」柳耆卿詞﹕「愛把歌喉當筵逞﹐遏天邊亂雲愁凝。」今多作平音﹐失之﹐音律亦不協也。○凝笳疊鼓謝玄暉《鼓吹曲》﹕「凝笳翼髙蓋﹐疊鼓送華。」李善注﹕「徐引聲謂之凝﹐小擊鼓謂之疊。」岑參《凱歌》﹕「鳴笳扌鼓擁回軍。」急引聲謂之鳴﹐疾擊鼓謂之扌。凝笳疊鼓﹐吉行之文儀也。鳴笳扌鼓﹐師行之武備也。詩人之用字不苟如此﹐觀者不可艸艸。○諺語有文理諺語云「三九二十七﹐籬頭吹栗。」言冬至後寒風吹籬落﹐有聲如栗也。合於《莊子》「萬竅怒號」之說﹐而可以爲《豳風》「一之日發」之解矣。賈人之鐸﹐可以諧黃鍾。田夫之諺﹐而契周公之詩。信乎六律之音出於天籟﹐五性之文發於天章﹐有不待思索勉彊者﹐此非自然之詩乎﹖余嘗戲集諺語爲古人詩詞中所引者數條﹐今附於此。「月如彎弓﹐少雨多風。中仰瓦﹐不求自下。」羅景綸詩用之。「朝霞不出市﹐暮霞走千里。」範石湖詩用之。「乾星照濕土﹐來日依舊雨。」王建詩用之。﹝「照泥星出依然黑﹐爛漫庭花不肯休。」﹞「炮車云」。東坡詩用之。﹝「今日江頭風勢惡﹐炮車雲起雨欲作。」﹞「風花雲起﹐下散四野﹐如煙霧也。」晁無咎詩用之。﹝「明日揚帆應復駛﹐蒸雲散亂作風花。」﹞「日沒胭脂紅﹐無雨也有風。」梅聖兪詩用之。﹞「日腳射空金鏤直﹐西望千山萬山赤。野老先知雨又風﹐明日望此重云黑。」﹞「東﹛魚﹜晴﹐丁﹛魚﹜雨」﹐則《詩》所謂「朝齊於西﹐崇朝其雨」也。「霜淞打雪淞﹐貧兒備飯甕」﹐則東坡詩所謂「敢怨行役勞﹐助爾歌飯甕」也。「日暈主雨﹐月暈主風」﹐則梅聖兪所謂「月暈每多風﹐燈花先作喜。明日掛歸帆﹐春湖能幾里」也。「天河中有黑雲﹐謂之黑豬渡河﹐主雨」﹐則蕭冰崖所謂「黑豬渡河天不風﹐蒼龍銜燭不敢紅」也。「秋甲子雨﹐禾頭生耳」﹐則杜工部所謂「禾頭生耳禾穗黑」也。他如「雨灑上元燈﹐云掩中秋月」﹐又「黃梅寒﹐井底乾」﹐又云「河射角﹐好夜作。犁星沒﹐水生骨」﹐又云「春寒四十五﹐貧兒市上舞。貧兒且莫誇﹐且過桐子花」﹐又云「黃梅雨未過﹐冬靑花未破。冬靑花已開﹐黃梅再不來」﹐又云「舶棹風雲起﹐旱魃深歡喜」﹐又云「商陸子熟﹐杜鵑不哭」﹐皆爲唐宋詩人引用。若陸璣《詩疏》引諺云「黃栗畱﹐看我麥黃椹黑否」﹐《詩疏》引「蜻ㄇ鳴﹐衣裘成。蟋蟀鳴﹐懶婦驚」﹐夏小正注引「天河東西﹐漿洗寒衣」﹐《國語》注引古語「上長冒橛﹐陳根可拔﹐耕者急發」﹐《四民月令》引農謠「三月昏﹐參星夕。杏葉盛﹐桑葉白」﹐又云「杏子開花﹐可耕白沙」﹐又「貸我東墻﹐償我白梁」﹐先儒皆以解經﹐不但詩詞之資而已。詩詢芻堯﹐舜察邇言﹐良有以哉﹖○顏謝詩評沈約云「延年體裁明密﹐靈運興會標舉。」○薰風啜茗杜子美《何將軍山莊》詩﹕「薰風啜茗時。」今本作「春風」﹐非。此詩十首﹐皆一時作。其曰「千章夏木淸」﹐又曰「紅綻雨肥梅」﹐皆是夏景可證。○扌鼓岑參《凱歌》﹕「鳴笳扌鼓擁回軍。」今本「扌」作「疊」﹐非。近制啟明定昏﹐鼓三通曰發扌﹐當用此字﹐俗作「擂」﹐非。「扌」亦俗字﹐然差善於「擂」。古樂府﹕「官家出遊雷大鼓。」「雷」轉作去聲用。○聶夷中公子行「花枝滿墻頭﹐花裏誰家樓。美人樓上歌﹐不是古梁州。」傷新聲日繁﹐古調日微也。○﹤風音﹥﹤風兪﹥沈期有《夜泊越州》詩云「﹤風音﹥﹤風兪﹥縈海若﹐霹靂耿天吳。」「﹤風音﹥﹤風兪﹥」蓋指﹤風音﹥風也﹐字書不載此二字。○薄音婆王昌齡《塞上》詩﹕「故瓶落膊紫薄寒﹐碑葉城西秋月圓。明敕星馳封寶劍﹐辭君一夜斬樓蘭。」○儲光羲七言律儲光羲詩五卷﹐五言古詩過半﹐七言律止《田家卽事》一首而已。「桑柘悠悠水蘸堤﹐晚風晴景不妨犁。髙機猶織臥蠶子﹐下阪饑逢餉飠盍妻。杏色滿林羊酷熟﹐麥涼浮隴雉媒低。生時樂死皆由命事在蠊天迥不迷。」○儲詩儲光羲詩﹕「落日燒霧明﹐農夫知雨止。」耿詩﹕「向人微月在﹐報雨早霞生。」此卽諺所謂「朝霞不出市﹐暮霞走千里」也。劉禹錫《武陵》詩﹕「積陰春暗度﹐將霽霧先昏。」耿詩﹕「晚雷期稔歲﹐重霧報晴天。」皆用老農占驗語。予舊日《秋成》詩云「艸頭占月暈﹐米價問天河。」亦用諺語「月暈長江水﹐日暈艸頭空」﹐又「七月七夕﹐視天河顯晦﹐卜米價丰歉」﹐蓋老農有驗之占云。○謠作﹝B11﹞《爾雅》曰「徒歌曰謠。」《說文》「謠」作「﹝B11﹞」﹐注云「﹝B11﹞﹐從肉言。」今按徒歌不謂者﹐用絲竹相和也。肉言歌者﹐人聲也﹐出自胸臆﹐故曰肉言。童子歌曰童﹝B11﹞﹐以其言出自其胸臆﹐不由人教也。晉孟嘉云「絲不如竹﹐竹不如肉。」唐人謂徒歌曰肉聲﹐卽《說文》肉言之義也。○衡州《衡州詩》云「悠悠委薄俗﹐鬱鬱回剛腸。」此語甚悲。許彥周《詩話》云「昔蒯通讀《樂毅傳》而涕﹐後之人亦當有味此而泣者也。」○簏簌唐李郢詩﹕「薄雪燕蓊紫燕釵﹐釵垂簏簌抱香懷。一聲歌罷劉郎醉﹐脫取明金壓繡鞋。」簏簌﹐下垂之貌。又作「﹛鹿﹜Λ」。李賀《春坊正字劍子歌》﹕「ソ絲團金懸﹛鹿﹜Λ。」其義一也。薛君采語予云。○燭剪詩元武伯英《詠燭剪》詩﹕「啼殘瘦玉蘭心吐﹐蹴落春紅燕尾香。」爲一時所賞。國朝古廉李公時勉《詠剪刀》詩﹕』吳綾剪處魚吞浪﹐蜀錦裁時燕掠霞。深院響傳春晝靜﹐小樓工罷夕陽斜。「公之直節淸聲﹐而詩嫵媚如此﹐信乎賦梅花者不獨宋廣平也。●卷十四○鍾常侍詩話劉繪字士章。「抱玉者聯肩﹐握珠者踵武。」﹝言文士之多。﹞「骨气奇髙﹐詞彩華茂﹐情兼雅怨﹐體被文質。」﹝曹子建詩﹞「陶性靈﹐發幽思。言在耳目之內﹐情寄八荒之表」。﹝評阮籍﹞「咀嚼英華﹐厭飫膏澤﹐文章之淵泉也。」﹝陸機﹞「詞彩蔥﹐音韻鏗鏘。」﹝張協﹞「名章迥句﹐處處間起﹔麗興新聲﹐絡繹奔會。」﹝謝靈運﹞「托諭淸遠﹐良有鑿裁。」﹝嵇康「鑿」音「蔟」。﹞「善爲淒忄戾之詞﹐自有淸拔之气。」﹝劉越石﹞「得景陽之詭訁叔﹐含茂先之靡。骨節彊於謝混﹐驅邁疾於顏延。總四家而擅美﹐跨兩代而孤出。」﹝鮑照﹞「奇章秀句﹐往往警遒。足使叔源失步﹐明遠變色。」﹝謝﹞「詩體總雜﹐善於摹擬﹐筋力於王微﹐成就於謝。」﹝江淹﹞範云「淸便宛轉﹐如流風回雪。」丘遲「點綴映媚﹐似落花依艸。」孔雅圭「生於封﹐而文爲飾。」﹝封﹐今之廣東出猩猩處。﹞○龍池春遊曲「紅心艸茁紅桃開﹐龍池渺渺春水來﹐春鳥蹄不歇﹐春燕語更切。少婦踏靑遊﹐傷春無限愁。紅蕖蹀曳羅襪﹐羅襪塵生暗香發。密意難傳陌上郎﹐含羞折花空斷腸﹐跺佇路側ツ斜陽。」永昌張含詩也。○龍衮羊裘宋人題釣臺詩曰「龍衮新天子﹐羊裘老故人。」陳白沙竊爲己句云「七尺羊裘幾銖兩﹐千秋龍衮共低昂。」子陵豈有意與龍衮較低昂乎﹖句法亦贅﹐不及宋人。○簡文楓葉詩梁簡文帝《楓葉》詩云「萎綠映葭靑﹐疏紅分浪白。落葉灑行舟﹐仍持送遠客。」此詩情景婉麗﹐本集亦不載。○薛濤詩「聞說邊城苦﹐如今到始知。好將筵上曲﹐唱與隴頭兒。」此恭濤在髙駢宴上聞邊報樂府也。有諷諭而不露﹐得詩人之妙。使李白見之﹐亦當叩首。元白流紛紛停筆﹐不亦宜乎﹖濤有詩集﹐此首不載。○薛能柳枝詞「和花香雪九重城﹐夾路春陰十萬營。惟向邊頭不堪望﹐一株憔悴少人行。」此詩意言粉飾太平於京都﹐而廢弛防守於邊塞也。本集作「和花煙絮」﹐趙松雪作「和花香雪」。《唐詩三體》作「和風煙雨」﹐非也。當從本集及松雪所書始有味。○薛道衡和許給事善心戲場轉韻「京洛重新年﹐復屬化圓。雲間璧猶轉﹐空裏鏡孤懸。萬方皆集會﹐百戲盡來前。臨衢車不絕﹐夾道閣相連。驚鴻出洛水﹐翔鶴下伊川。艷質回風雪﹐笙歌韻管弦。佳麗儼成行﹐相攜入戲場。衣類何平叔﹐人同張子房。髙髙城裏髻﹐峨峨樓上妝。羅裙飛孔雀﹐綺帶垂鴛鴦。月映班姬扇﹐風飄韓壽香。竟夕魚負燈﹐徹夜龍銜燭。歡笑無窮已﹐歌吹還相續。羌笛《隴頭吟》﹐胡舞龜北曲。假面飾金銀﹐盛服搖珠玉。宵深戲木蘭﹐競爲人所歡。臥馳飛玉勒﹐立騎轉銀鞍。從衡旣躍劍﹐揮霍復跳丸。抑揚百獸舞﹐盤珊五禽戲。狻猊弄斑足﹐炬象垂長鼻。靑羊跪復跳﹐白馬回旋駟。忽見羅浮起﹐俄看郁島至。峯領旣崔嵬﹐林叢亦靑翠。の下騰倚﹐猴猿或企。金徒列舊刻﹐玉律動新灰。甲荑垂陌柳﹐殘花散苑梅。繁星漸寥落﹐斜月尙徘徊。王孫猶勞戲﹐公子未歸來。共酌瓊酥酒﹐同傾鸚鵡杯。普天逢聖日﹐兆庶喜康哉。」按《隋柳傳》有《請禁正月十五日角戲奏》云「就邑內外﹐每以正月望夜﹐鳴鼓聒天﹐燎炬照地﹐人戴獸面﹐男爲女服﹐倡優雜會﹐詭狀異形﹐髙棚跨路﹐廣幕淩雲﹐肴醑肆陳﹐絲竹繁奏。以穢爲歡娛﹐用鄙褻爲笑樂﹐淫行因此而生﹐盜賊由玆而起。請行天下﹐並卽禁斷。」卽此時事也。○鴻嘶猿唳周賀詩「鴻嘶荒壘閉」﹐鴻未聞嘶也。近日一士夫詩「枕上聞猿唳」﹐余弟敍庵戲之曰「猿變爲鶴矣。」○鴻篆謝莊詩「義標鴻篆」﹐宋詔「嘉篆缺文」﹐皆謂書也。王融詩﹕「金滕開碧篆。」又云「彩標紫毫﹐華垂丹篆。」文人用往篆皆同。《南史》﹕「靑箱起焰﹐素篆從風。」言焚書也。○謝臯羽詩謝臯羽《》發集詩皆精致奇峭﹐有唐人風﹐未可例於宋視之也。予尢愛其《鴻門燕》一篇﹕「天云屬地汗流宇﹐杯影龍蛇分漢楚。楚人起舞本爲楚﹐中有楚人爲漢舞。鵜淬光雌不語﹐楚國孤臣泣俘虜。君看楚舞如楚何﹐楚舞未終聞楚歌。」此詩𨿽使李賀復生﹐亦當心服。李賀集中亦有《鴻門燕》一篇﹐不及此遠甚﹐可謂靑出於藍矣。元楊廉夫樂府力追李賀﹐亦有此篇﹐愈不及臯羽矣。其他如《短歌行》﹕「秦淮沒日如沒鶻﹐白波漾空濕弦月。舟人倚棹商聲發﹐洞庭脫木如脫髮。」《建業水》云「太白八月魚腦減﹐武昌城頭鼓ヨヨ。」《海上曲》雲「水花生雲起如葑﹐神龍下宿藕絲孔。」《明河篇》云「牽牛夜入明河道﹐淚滴相思作秋艸。婺女城頭玩月華﹐星君冢上無啼鳥。」《俠客歌》云「潮動西風吹杜荊﹐離歌入夜斗西傾。飛廟下蛇含艸﹐靑拭吳鉤入匣鳴。」《效孟郊體》云「牽牛秋正中﹐海白夜疑曙。野風吹空巢﹐波濤在孤樹。」律詩如「騷花殘楚水﹐烽火到交州」﹕「夜气浮秋井﹐陰花冷碧田」﹔「山鬼下茅屋﹐野雞啼薴蘿」﹔「戍近鳳鳴柝﹐江空雨送船」﹔「鄰逋燈下索﹐鄕夢戍邊回」﹔「柴關當太白﹐藥气近樵靑」﹔「暗光珠母徙﹐秋影石花消」﹔「下方聞夕磬﹐南斗掛秋河」。𨿽未足望開元天寶之蕭墻﹐而可以據長慶寶歷之上座矣。○謝詩謝《酬王晉安詩》﹕「南中榮橘柚﹐寧知鴻雁飛。」後人不解此句之妙。晉安卽閩泉州也。「南中榮橘柚」﹐卽諺云「樹蠻不落葉」也。「寧知鴻雁飛」﹐卽諺云「雁飛不到處」也。樹不凋﹐雁不到﹐本是瘴鄕﹐乃以美言之﹐此是隱句之妙。○謝靈運逸詩謝靈運有集﹐今亡。其詩獨《文選》及《樂府》《藝文類聚》所載數十首耳。余見《永嘉記》所引斷章﹐諸選不收者﹐今錄於此。《溫州楠溪》詩曰「澹瀲結寒波﹐檀欒秀霜質。洞合水屢迷﹐林回巖愈密。」《登石室★僧》詩曰「迎旭淩絕﹐映弦歸椒浦。結架非丹楹﹐藉田資宿莽。」又《泉山》詩曰「淸旦索幽異﹐方舟越郊。石室穿林陬﹐飛泉發樹梢。」《丹山》詩曰「遨遊碧沙渚﹐坦蕩丹山峯。」○謝靈運逸句謝靈運詩﹕「明月入綺窗﹐﹛髟方﹜﹛髟弗﹜想蕙質。」「消憂非萱艸﹐永懷寧夢寐。」﹝寐﹐葉音密。﹞上二句乃杜工部「落月滿屋梁」之所祖。○謝自然升仙謝自然﹐女仙﹐白日飛升﹐當時盛傳其事。至長安﹐韓昌黎作《謝自然詩》﹐紀其迹甚著﹐蓋亦得於傳聞也。予近見唐詩人劉商集有《謝自然卻還舊居》一詩云「仙侶招邀自有期﹐九天升降五云隨。不知辭罷虛皇日﹐更向人間住幾時﹖」觀此詩﹐其事可知矣。蓋謝氏爲妖道士所惑﹐以幻術貿遷他所而淫之﹐久而厭之﹐又反舊居。觀商詩中所云「仙侶招邀」﹐意在言外﹐惜乎昌黎不聞也。然則世之所謂女仙者﹐皆此類耳。○謝偃新曲靑樓綺閣已含春﹐凝妝艷粉復如神。細細香裙全漏影﹐離離薄扇詎障塵。樽中酒色恆宜滿﹐曲裏歌聲不厭新。紫燕欲飛先棟﹐黃鶯始弄卽嬌人﹐撩亂絲垂昏柳陌﹐參差濃葉暗桑津。上客莫畏斜光晚﹐自有西園明月輪。○宛與ネ同韋莊《應天長》詞云「想得此時情切﹐淚沾紅袖宛。」「宛」字義與「ネ」同﹐而字則讀如「ネ」字入聲始得其葉。然《說文玉篇》俱無「宛」字﹐惟元詞中「馬驟宛人語喧」﹐北音作平聲﹐四轉作入聲正葉。○覆窠俳體打油釘鉸《太平廣記》有仙人伊周昌﹐號伊風子﹐有《題茶陵縣詩》云「茶陵一道好長街﹐兩邊栽柳不栽槐。夜後不聞更漏鼓﹐只聽槌芒織艸鞋。」時謂之「覆窠體」。江南呼淺俗之詞曰「覆窠」﹐猶今云「打油」也。杜公謂之「俳諧體」。唐人有張打油作《雪》詩云「江山一籠統﹐井上黑窟籠。黃狗身上白﹐白狗身上腫。」《北夢瑣言》有胡釘鉸詩。○濾水羅詩唐人白行簡以《水羅賦》得名﹐其警句云「焦螟之生必全﹐有以小爲貴者﹔江漢之流𨿽大﹐蓋可一以貫之。」靈一詩曰「濾泉侵月起﹐掃徑避虫行。」濾水蓋僧家戒律有此﹐欲全水虫之命﹐故濾而後飲。今蜀中深山古寺猶有此規。白居易《送文暢》詩﹕「山宿臺溪虎﹐江行濾水虫。」○關山一點杜詩﹕「關山同一點。」「點」字絕妙。東坡亦極愛之﹐作《洞仙歌》云「一點明月窺人」﹐用其語也﹔《赤壁賦》云「山髙月小」﹐用其意也。今書坊本攺「點」作「照」﹐語意索然。且「關山同一照」﹐小兒亦能之﹐何必杜公也。幸《艸堂詩餘》注可證。○韓退之別盈上人「山人愛山出無期﹐俗士牽俗來何遲。祝融峯下一回首﹐便是此生長別離。」宋人詩話取韓退之「一間茅屋祭昭王」一首﹐以爲唐人萬首之冠。今觀其詩只平平﹐豈能冠唐人萬首﹖而髙秉《唐詩品匯》取其說﹐甚矣﹐世人這有耳而無目也﹗○韓退之同張水部籍遊曲江寄白二十二舍人「漠漠輕陰晚自開﹐靑天白日映樓臺。曲江水滿花千樹﹐有底忙時不肯來。」「城中車馬應無數﹐能解閒行有幾人。」亦是此意。○韓退之詩韓文公《贈張曙》詩云「久欽江總文才妙﹐自嘆虞翻骨相屯。」以忠直自比﹐而以姦佞待人﹐豈聖賢謙己恕人之意哉﹗考曙之爲人﹐亦無姦佞似江總者。若曰以文才論﹐何不以鮑照何遜爲比﹐而必曰江總乎﹖此乃韓公平生之病處﹐而宋人我學之﹐謂之占地步。心術先壞矣﹐何地步之有﹖○韓贈李冀「王孫別捨擁朱輪﹐不羨空名樂此身。戶外碧潭春洗馬﹐樓前紅燭夜迎人。」今本「別捨」作「別上」﹐「空名」作「名公」﹐皆謬。此據善本攺之。○韓詩唐人評韓詩﹐謂「比興深於劉長卿﹐筋節減於皇甫冉」。比興﹐景也。筋節﹐情也。○韓晦日呈諸判官「晦日新晴春意饒﹐萬家攀折度長橋。年年老向江城寺﹐不覺東風換柳條。」唐人以正月三十日爲晦日﹐君臣宴飲﹐應制賦計。此詩在池州作也。又有《病中遣妓》一首﹐見《三體》﹐姓名誤作司空圖。圖﹐王屋山隱士﹐豈有妓可遺乎﹖○韓琮楊柳枝「梁苑隋堤事已空﹐萬條猶舞舊春風。那堪更想千年後﹐誰見楊花入漢宮。」韓琮在蜀作此﹐以諷王宗衍﹐亦有古意。○顚當顚當窩深如蚓穴﹐綱絲其中﹐土蓋與地平﹐大如楡莢﹐常仰早其蓋﹐伺蠅蠖過輒翻蓋捕之﹐才入復閉﹐與地一色﹐並無絲障可尋也。《爾雅》謂之王失蜴﹐《鬼穀子》謂之失母。秦中兒童戲曰「顚當顚當牢守門﹐翳翁寇汝無處奔。」範成大六言詩曰「恐妨胡蝶同夢﹐笑倩顚當守門。」唐劉崇遠《金華子》云「就師兒童以艸臨此虫穴呼之﹐謂之釣駱駝。須臾此虫出穴。有明經劉寡辭曰﹕『此卽《爾雅》王失易也。』時人服其博識。浙中謂之駝背虫﹐其形酷似駱駝也。」﹝失母﹐一作失鬼。﹞○麗人行逸句松江陸三汀深語予﹕「杜詩《麗人行》﹐古本『珠壓腰衤及稱稱身』下有『足下何所著﹐紅渠羅襪穿鐙銀』二句﹐今本亡之。」淮南蔡衡仲昂聞之擊節﹕「非惟樂府《鼓吹》﹐兼是周美人畫譜也。」○鐃歌曲漢《鐃歌曲》多不可句。沈約云「樂人以音聲相傳﹐訓詁不可復解。凡古樂錄﹐皆大字是辭﹐細字是聲﹐聲辭合寫﹐故致然爾。」此說卓矣。近日有好古者效之﹐殆可發笑。○韻語陽秋書生作文﹐務彊此弱彼﹐謂之尊題。至於品藻髙下﹐亦略存公論可也。白樂天在江州聞商婦琵琶﹐則曰「豈無山歌與村曲﹐嘔啞嘲哳難爲聽。今夜聞君琵琶語﹐如聽仙樂耳暫明。」在巴峽聞琵琶云「弦淸撥利語錚錚﹐背卻殘燈就有。賴是無心惆悵事﹐不然爭柰子弦聲。」至其後作《霓裳羽衣歌》﹐乃曰「湓城但聽山魈語﹐巴峽惟聞杜鵑哭。」乍賢乍佞﹐何至如此之甚乎﹖韓昌黎美石鼓之篆﹐至有「羲之俗書逞妍媚」﹐亦彊此弱彼之過也。○魏收挾瑟歌「春風宛轉入曲房﹐兼送小苑百花香。白馬金鞍去未返﹐紅妝玉箸下成行。」此詩緣情綺靡﹐漸入唐調。李太白王少伯崔國輔諸家皆效法之。○魏收贈裴伯茂詩「臨風想元度﹐對酒思公榮。」誠秀句也。惜不見全篇。○魏文帝蒲桃詔東坡橄欖詩魏文帝示君臣詔曰「中國珍果甚多﹐蒲桃當其朱夏涉秋﹐尙有餘暑﹐醉酒宿酲﹐掩露而食﹐甘而不飠﹐脆而不酸﹐冷而不寒﹐味厚汁多﹐除煩解渴。釀以爲酒﹐甘於曲ろ﹐善醉而易醒。道之固已流氵羨咽唾﹐況親食之耶﹖南方有橘﹐醋正裂人牙﹐時有甜耳。他方之果寧有匹者。」東坡《橄欖》詩﹕「待得餘甘回齒頰﹐已輸崖蜜十分甜。」俗諺傳南人說橄欖回味淸甘﹐北人云「待他回味時﹐我棗兒已甜了半日矣。」坡詩蓋用此意。今觀魏文帝以蒲桃壓橘２﹐亦相類﹐可入《笑林》也。○羅隱紅梅詩羅隱《詠紅梅》詩云「天賜燕脂一抹腮﹐盤中風味笛中哀。𨿽然未得和羹用﹐曾與將軍止渴來。」此卻似軍官宿娼謎也。○羅鄴嘉陵江「嘉陵南岸雨初收﹐江似秋嵐不煞流。此地終朝有行客﹐無人一爲棹扁舟。」不煞流﹐不甚流也。「煞」音近「廈」﹐今京中諺猶然﹐謂癡曰煞瓜﹐肥曰煞大。宋孝宗見《容齋隨筆》云「煞有好處」是也。○鏡聽李廓王建皆有《鏡聽詞》。鏡聽﹐今之向卜也。○寶襪腰彩襪﹐女人脇衣也。隋煬帝詩「錦袖淮南舞﹐寶襪楚宮腰」﹐盧照鄰詩「倡家寶襪蛟龍被」是也。或謂起自楊妃﹐出於小說僞書﹐不可信也。崔豹《古今注》謂之腰彩﹐注引《左傳》「袒服」﹐謂日日近身衣也。是春秋之世已有之﹐豈始於唐乎﹖沈約詩﹕「領上蒲桃繡﹐腰中合歡綺。」謝偃詩﹕「細風吹寶襪﹐輕露顯紅紗。」○蘭廷瑞詩滇中詩人蘭廷瑞﹐楊林人也。予過其家﹐訪其稿﹐僅得數十首。如《夏日》云「終日憑闌對水鷗﹐園林長夏似深秋。槐龍細灑鵝黃雪﹐涼意蕭蕭風滿樓。」《冬夜》云「枕上詩成喜不勝﹐起尋筆硯旋呼燈。銀瓶取浸梅花水﹐已被霜風凍作水。」《題嫦娥奔月》圖曰「竊藥私奔計已窮﹐槁砧應恨洞房空。當時射日弓猶在﹐何事無能近月中。」三詩皆可喜。○蘭艸古樂府﹕「蘭艸自然香﹐生於大道傍。腰釒兼八九月﹐俱在束薪中。」孟郊詩「昧者理芳艸﹐蒿蘭同一鋤」﹐實本古樂府意。○半亭杜詩近有士人熟讀杜詩﹐余聞之曰「此人計必不佳﹐所記是棋勢殘著﹐元無金鵬變起手局也。」因記宋章子厚日臨《蘭亭》一本﹐東坡曰「章七終不髙﹐從門入者非寶也。」此可與知者道。○蘇公主宅夜宴「車如流水馬如龍﹐仙史髙臺十二重。天上初移衡漢匹﹐可憐歌舞夜相從。」初唐絕句多爲對偶所累﹐成半律詩﹐此首獨脫灑可誦。○蘇堤始末東坡先生在杭州潁州許州﹐皆開西湖﹐而杭湖之功尢偉。其詩云「我在錢塘拓湖淥﹐大堤士女爭昌丰。六橋橫絕天漢上﹐北山始與南山通。忽驚二十五萬丈﹐老葑席捲蒼云空。」此詩史也﹐而注殊略。今按寧長編云「杭本江海之地﹐水泉碱苦。唐刺史李泌始引西湖水作六井﹐故井邑日富。及白居易復浚西湖﹐所漑千餘頃。然湖多葑﹐近歲廢而不理﹐湖中葑田積二十五萬餘丈﹐而水無幾矣。運河失湖水之利﹐則取給於江潮。潮渾多淤﹐河行中﹐三年一淘﹐爲市井大患﹐而六井亦幾廢。公始至﹐浚茅山鹽橋二河﹐以茅山一河專受江潮﹐以鹽橋一河專受湖水。復造堰閘以爲湖水蓄泄之限﹐然後潮不入市間。至湖上周視良久曰﹕『今願去葑。葑田如雲﹐將安所置之﹖湖南北三十里﹐環湖往來﹐終日不達。若取葑田﹐積之湖中爲長堤以通南北﹐則葑田去而行者更矣。』堤成﹐杭人名之曰蘇公堤云。」合是觀之﹐則公之有功於杭人大矣。予昔在京曰﹐問之杭之士夫﹐亦不知。今閱公詩注亦略﹐故詳注之。嗚呼﹗治水之難久矣。宋之世﹐修六塔河三股河﹐安石以範子淵李仲昌專其事﹐聽小人李公義﹑宦官黃懷忠之言﹐用鐵龍爪川杷﹐天下皆笑其兒戲。積以數年﹐糜費百十萬之錢﹐漂沒數十萬之丁夫﹐迄無成功﹐而猶不肯止。其績敗功圮﹐而姦臣李淸臣爲考官﹐猶以修河問策欲掩護之。甚矣宋之君臣愚且戇也。視東坡杭湖潁湖之役﹐不數月之間﹐無糜百金而成百世之功﹐其政事之才﹐豈止十倍時流乎﹗公又欲鑿石門山運河以避浮山之險﹐當時妒者盡力排之。又欲於蘇州以東鑿挽若爲千橋﹐以迅江勢﹐亦不果用﹐人皆恨之。噫﹐難平者事﹐古今同一慨矣﹗○蘇李五言詩蘇文忠公云「蘇武李陵之詩﹐乃六朝人擬作。」宋人遂謂在長安而言「江漢」﹐「盈卮酒」之句又犯惠帝諱﹐疑非本作。予考之﹐殆不然。班固《藝文志》有《蘇武集李陵集》之目。摯虞﹐晉初人也。其《文章流別誌》云「李陵眾作﹐總雜不類﹐殆是假托﹐非盡陵志。至其善篇﹐有足悲者。」以此考之﹐其來古矣。卽使假托﹐亦是東漢及魏人張衡曹植之流始能之耳。杜子美云「李陵蘇武是吾師。」子美豈無見哉﹗東坡《跋黃子思詩》云「蘇李之天成」﹐尊之亦至矣。其曰「六朝擬作」者﹐一時鄙薄蕭統之偏辭耳。○蘇子卿梅花詩﹝後周人。﹞中庭一樹梅﹐寒多葉未開。只言花是雪﹐不悟有香來。上郡春恆晚﹐髙樓年易催。織書偏有意﹐教逐錦文回。○蘇子由四絕句「泉流逢石缺﹐脈散成寶网。水作瓔珞看﹐山是如來想。」﹝《瓔珞巖》﹞「巖花不可攀﹐翔蕊久未墮。忽墜幽人前﹐知了觀空坐。」﹝《雨花巖》﹞「白龍晝飲潭﹐修尾掛石壁。幽人欲下看﹐雨雹晴相射。」﹝《白龍潭》﹞「蒼壁立積鐵﹐懸泉瀉天紳。行山見已久﹐指與未來人。」﹝《陳鼓氵祭》﹞此四詩﹐泉旣奇﹐詩亦稱﹐何異王右丞。○勸農詩「仕宦之身﹐南州北縣。商賈之人﹐天涯海岸。爭如農夫﹐六親對面。門無官府﹐身卽彊健。夏絹新衣﹐秋米白飯。不知金貴﹐惟聞傑賤。鵝鵝成羣﹐豬羊滿圈。官稅早了﹐逍遙用誕。安眠稱睡﹐直千直萬。」此詩詞旨平易﹐足以諭俗。程沙隨跋云「不知何人作。汪聖錫書於進賢﹐其門人程迥授邑得之﹐髙季安刻於石。近蜀中亦刻之﹐竟不知其名氏。」余按﹕此乃謝艮齋《勸農》詩也。《鶴林玉露》亦載這﹐而缺數句。今據其集錄之。○鶯啼修竹杜子美《滕王亭》詩﹕「春日啼修竹裏﹐仙家犬吠白雲間。」修竹用梁孝王事﹐犬吠雲中用淮南王中﹐人皆知之矣。予嘗怪修竹本無鶯啼字也﹐後見孫綽《蘭亭詩》「啼鶯吟修竹﹐遊鱗戲瀾濤」﹐乃知杜老用此也。讀書不多﹐未可輕議古人。○鐵馬汗常趨安祿山之亂﹐歌舒翰與賊將崔乾戰﹐見黃旗軍數百隊﹐官軍以爲賊﹐賊以爲官軍﹐相持久之﹐忽不見。是日昭陵內石馬皆汗流。杜詩﹕「玉衣晨自舉﹐鐵馬汗長趨。」李義山亦云「天教李令心如日﹐可待昭陵石馬來。」○驅雁鮑照詩﹕「秋霜曉驅雁﹐春雨暗成虹。」佳句也。杜子美詩「朔風驅胡雁﹐慘淡帶沙礫」之句本此。又陽休之《洛陽伽藍記》﹐有「北風驅雁﹐千里飛雲」之語。庾信詩「秋風驅亂螢」﹐句亦奇甚。○顧況詩句顧況詩﹕「遠寺吐朱閣﹐春潮浮綠煙。」二句情景絕妙﹐𨿽入《文選》可也。然況集不載﹐因知古人詩文﹐𨿽全集亦有遺者。如張文昌《白鼉行》有漢魏歌謠之風﹐《長干行》有《國風》《河廣》之意﹐集中不載。李徳裕《鴛鴦篇》有自無詩﹐而《唐詩紀事》幸載之。○顧野王芳樹詩「上林通建章﹐雜樹彳扁林芳。日影桃蹊色﹐風吹梅逕香。幽山桂葉落﹐馳道柳條長。折榮疑路遠﹐用表莫相忘。」詠芳樹﹐而中四句用桃梅桂柳﹐不覺其冗。若宋人則以爲忌矣。在古人則多多益善﹐與宗懍《春望》詩相似。○顧非熊非熊《天洞閣到啼猿閣卽事》詩﹕「萬壑褒中路﹐何曾不架虛。濕云和我起﹐ㄡ帶余塗。巖啼垂果﹐湍禽接迸魚。每逢維艇處﹐塢裏有人居。」○鷺絲謎杜牧之《詠鷺絲》詩﹕「霜衣雪發靑玉嘴﹐羣捕魚兒溪影中。驚飛遠映碧山去﹐一樹梨花落晚風。」分明鷺絲謎也。○驚瀧唐張泌詩﹕「溪風送雨過秋寺﹐澗石驚瀧落夜潭。」瀧﹐奔湍也。今本作「龍」﹐非。○讀書萬卷杜子美云「讀書破萬卷﹐下筆如有神。」此子美自言其所得也。讀書𨿽不爲作詩設﹐然胸中有萬卷書﹐則筆下自無一點塵矣。近日士夫爭學杜詩﹐不知讀書果曾破萬卷乎﹖如其未也﹐不過拾《離騷》之香艸﹐丐杜陵之殘膏而已。又嘗記宋宣政間﹐文人稱翠汝文葉夢得汪藻孫覿四人。孫嘗自評曰「吾之視浮溪﹐浮溪之視石林﹐各少十年書。石林視翟忠惠亦然。」識者以爲確論。今之學文者﹐果有十年書乎﹖不過抄《玉篇》之難字﹐效紅勒之軋辭而已﹐乃反峻其門墻﹐髙自標榜﹐必欲晚古人而薄前輩﹐何異蜉蝣撼大樹乎﹗○鷓鴣歌詞許渾《韶州夜燕》詩云「鴝鵒未知狂客醉﹐鷓鴣先聽美人歌。」《聽歌鷓鴣》詞云「南國多情多艷詞云《鷓鴣》淸怨繞梁飛。」又有《聽吹鷓鴣》一絕﹐知其爲當時新聲﹐而未知其所以。及觀李白《云》詩云「客有杜陽至﹐能吹《山鷓鴣》。淸風動窗竹﹐越鳥起相呼。」鄭谷亦有「佳人才唱翠眉低」之句﹐而繼之以「相呼相應湘江闊」﹐則知《鷓鴣曲》效鷓鴣之聲﹐故能使鳥相呼矣。○艷雪韋應物《答徐秀才》詩云「淸詩舞艷雪﹐孤抱瑩玄冰。」極其工糸致﹐而「艷雪」二字尢新。又《五弦行》云「如伴流風縈艷雪﹐更逐落花飄禦園。」又《樂燕行》云「艷雪淩空散﹐舞羅起徘徊。」屢用「艷雪」字﹐而不厭其復也。或問予﹕「雪可言艷乎﹖」予曰「曹子建《洛神賦》以『流風回雪』比美人之飄雪搖﹐雪固自有艷也。然雪之艷﹐非韋不能道﹔柳花這香﹐非太白不能道﹔竹之香﹐非子美不能道也。」○靈徹詩僧靈徹有詩名於中唐。《古暮詩》云「松樹有死枝﹐冢墓惟莓苔。石門無人入﹐古木花不開。」《天臺山》云「天臺眾山外﹐歲晚當寒空。有時半不見﹐崔嵬在雲中。」《九日》云「山僧不記重陽節﹐因見茱萸憶去年。」諸篇爲劉長卿皇甫冉所稱﹐予獨取《天臺山》一絕﹐眞絕唱也。○衢州斷碑詩衢州爛柯橋斷碑詩不全﹐中有句云「薄煙冪遠郊﹐遙峯沒歸翼。」可謂奇絕﹐蓋六朝人語﹐唐人罕及也。又傳爲古仙句也。○灩《灩歌》云「《灩》大如朴﹐瞿唐不可觸。金沙浮轉多﹐桂浦忌經過。」此舟人商估刺水行舟之歌﹐樂府以爲梁簡文所作﹐非也。蜀江有瞿唐之患﹐桂江有桂蒲之險﹐故涉瞿唐者則準灩﹐涉桂浦者則準金沙。今樂府桂浦作「桂楫」﹐非也。●附錄﹝以下諸條是這次點校時補入的。「杜工部詩」至「杜牧弄水亭詩」據楊愼《詩話補遺》補﹐「陸士衡詩」至「貫休題蘭江言上人院」﹐據《函海》本《升庵詩話》補。﹞○杜工部詩《燕子》詩「穿花落水益沾巾」﹐範徳機善本作「帖水」。「一笑正墜雙飛翼」﹐黃山谷云「一笑﹐俗作一箭﹐非。」「紛紛戲蝶過閒幔」﹐張文潛本作「開幔」。○王霞卿進士鄭殷彜旅遊會稽﹐寓唐安寺﹐見粉壁有題云「郎琊王氏霞卿﹐光啟三年陽春二月登於是閣﹐臨軒轉恨﹐睹物增悲﹐𨿽看煥爛之花﹐但比淒涼之色。時有輕綃捧硯﹐小玉觀題﹐詩曰﹕『春來引步暫尋幽﹐愁見風光倚寺樓。正好不對煙月﹐雙眉不展自如鉤。』」鄭生和曰「題詩仙子此曾遊﹐應是尋春別鳳樓。賴得從來未相識﹐免教錦帳對銀鉤。」霞卿乃色邑宰韓嵩自京師挈之任所﹐嵩遇暴寇而卒﹐鄭生欣然謁之﹐時王霞卿竟辭以疾而不見焉﹐但令總角婢子輕綃持詩答曰「君是煙霄折桂身﹐聖朝方切用儒珍。正堪西上文場戰﹐空向途中泥婦人。」鄭得詩大慚而退。唐會昌中三鄕有女子題詩於壁曰「西逐良人西入關﹐良人身歿妾空還。謝娘衛女不相待﹐爲雨爲雲過此山。」進士陸眞洞王祝劉谷王條李昌鑿王面李亻髙張綺髙衢韋冰賈馳十一人和之﹐曰「三鄕略。」未聞謁之而不內﹐恧而退者也。○李芳儀﹝《續麗情集》﹞芳儀﹐江南國主李景女也。納土後住京師﹐初嫁供奉官孫某﹐爲武疆都監妻﹐生女﹐皆爲遼中聖宗所獲﹐封芳儀﹐生公主一人。趙至忠虞部自北虜歸朝﹐嘗仕遼爲翰林學士﹐修國史﹐著《虜庭雜記》﹐載其事。時晁補之爲北都教官﹐覽其書而悲之﹐與顏復長道作《芳儀曲》云「金陵宮殿春霏微﹐江南花發鷓鴣飛。風流國主家千口﹐十五吹簫粉黛稀。滿堂詩酒皆詞客﹐奪錦揮毫在瑤席。後庭一曲風景致﹐收淚臨江悲故國。令公獻籍朝未央﹐敕書築第優降王。魏俘曾不輸織室﹐供奉一官奔武疆。秦淮潮水鍾山樹﹐塞北江南易懷土。雙燕淸秋夢柏梁﹐吹落天涯猶並羽。相隨未是斷腸悲﹐黃河應有卻還時。寧知翻手明朝事﹐咫尺山河不可期。倉皇三鼓滹沱岸﹐良人白馬人誰見﹖國亡家破一身存﹐薄命如雲信流轉。芳儀如我名字新﹐教歌遺舞不由人。采珠拾翠衣裳好﹐深紅暗盡警胡塵。陰山射虎邊風急﹐嘈雜琵琶酒闌泣。無言數徧天河星﹐只有南箕近鄕邑。當年千指渡江來﹐十指不知身獨哀。中原骨肉又零落﹐黃鵠寄意何當回。生男自有四方誌﹐女子那知出門事﹖君不見李陵椎髻泣窮年﹐丈夫漂泊猶堪憐。」江州廬山眞風觀﹐李主有國日施財修之﹐刊姓名於石﹐有太寧公主永嘉公主﹐皆李景女﹐不知芳儀者孰是也﹖○秦少遊女靖康間﹐有女子爲民掠﹐自稱秦學士女﹐道中題詩云「眼前𨿽有還鄕路﹐馬上曾無放我情。」讀者淒然。曾裘父爲作《秦女行》云「妾家家世居淮海﹐淮海文名喧宇內。自從貶死古藤州﹐門戶凋零三十載。可憐生長深閨裏﹐耳濡目染知文字。亦嘗彊學謝娘詩﹐女子未嫌稱博士。年長來來逢世亂﹐��不堪回首看。一身漂蕩逐胡兒﹐被驅不異犬與雞。奔馳萬里向沙漠﹐天長地久無還期。北風蕭蕭易水寒﹐雪花滿地經燕山。千杯虜酒愁中醉﹐一曲琵琶淚裏彈。吞聲飲恨從誰訴﹐偶然信口題詩句。眼前有路可還鄕﹐馬上迷魂不知處。詩成吟罷更茫然﹐豈意嘆地能流傳。當時情緒亦可念﹐至今聞者爲悲酸。憶昔中郎有女子﹐亦虜中垂一紀。暮年多幸逢阿瞞﹐厚幣贖之歸故里。惜哉此女不得如﹐終竟老死畱窮廬。空餘詩話傳淒惻﹐不減《胡笳十八拍》。」○蘇云卿云卿與張浚魏公友﹐魏公旣相﹐云卿隱豫章東湖﹐鬻蔬自給。公托帥漕聘之﹐微服乃得見。詰朝再至﹐則閉關矣。啟之﹐惟書與金在﹐不啟封。曾茶山作歌云「東湖湖面波涉イ﹐東湖岸上春土肥。先生鋤云明月曉﹐種來蔬甲今成畦。把茅蕭蕭環四壁﹐此身不願人間識。乾坤淸夷那復知﹐寸心香緲２黃塵隔。故人子方今九云﹐交情不斷江湖濱。江西使漕卻騶騎﹐故作敲門問字人。黃金百鎰箋一幅﹐多謝春風到茅屋。君爲使者吾邦民﹐見君容我更樵服。故人與我情重哉﹐君且歸矣明當來。明朝啟扉人不見﹐黃金不動書不開。使者持書三太息﹐封書徑上黃扉側﹐翩翩鶴馭雲冥冥﹐空向湖山訪行迹。向來桐山嚴子陵﹐曾得故人雙眼靑。芒鞋卻踏金華路﹐太史驚誇說客星。先生得書掉頭去﹐並此湖光不回顧。夢夫孀婦截鬢鬟﹐亦有老大閨中女。」茶山此歌可激貪鄙。張世南《遊宦紀聞》載宋隱逸﹐記蘇翁本末甚詳。宋得翁東湖遺址﹐北面挹湖山築庵﹐以寄仰髙之思﹐章泉先生名曰灌園庵。○張千載千載字毅甫﹐廬陵人﹐文山友也。文山貴顯﹐屢以官辟﹐皆不就。文山自廣還至吉州城下。千載來見曰「丞相赴北﹐某亦往。」遂以故宋官營求江西省資之北﹐寓於文山囚所側近﹐日以美食奉之。文山知是千載﹐義焉。凡畱燕三年﹐潛造一櫝﹐文山受刑後﹐卽藏其首﹐仍尋訪文山妻歐陽夫人於俘虜中﹐俾出火其屍。千載拾骨置囊﹐並櫝南歸﹐付其家葬之。次日﹐其子夢父文山怒云「繩矩未斷。」其子心動﹐毅然啟視之﹐則有繩束其發。當其云云夢爾﹐且發爾何足計﹖又萬無繩系理。繩見﹐眾服公英爽可畏。劉須溪紀其事﹐贊於文像後曰「問居忽忽﹐萬古咄咄。天風慘然﹐如動生發。如何尋約﹐亦念續芻。豈其英爽﹐猶累形軀。同時之人﹐能不類此。昔忌其生﹐今妒其死。」○鏡殿唐髙宗造鏡殿﹐武后意也。四壁皆安鏡﹐爲白晝移戲之需。帝一日獨坐其中﹐劉仁軌奏事入﹐驚走下階曰「天無二日﹐上無二王。臣見四壁有數天子﹐不祥莫大焉。」帝立命撤去﹐後聞之不悅。帝崩後﹐復建立。楊廉夫詩﹕「鏡殿靑春移戲多﹐玉肌相照影相摩。六郎酣戰明空笑﹐隊隊鴛鴦漾綠波。」○瓊花揚州有蕃觀﹐觀中有瓊花﹐卽陳後主所謂《玉樹後庭花》曲中云「瓊樹朝新」也。其花後萎﹐好奇者云「瓊花無種」﹐過矣。宋傅子容詩云「比加礬總未嘉﹐要須博物似張華。因看異代前賢帖﹐知是唐昌玉蕊花。」注云「唐楊汝士云﹕『唐昌觀玉蕊以少故貴。』」王汝玉名爲玉蕊﹐王介甫名爲楊花﹐取其色白也。山谷名曰山礬﹐以其可以供染也﹐卽今梔化。佛經名エ卜花。《本艸》名越桃。劉禹錫計﹕「玉女來看玉樹花﹐異香先行七香車。攀枝弄雪頻回首﹐驚怪人間日易斜。」張籍詩﹕「五色雲中紫鳳車﹐尋仙來到洞仙家。飛輪回首無蹤迹﹐惟見斑斑滿地花。」王建詩﹕「一樹瓏璁玉刻成﹐飄廊點地色輕輕。女冠夜覓香來處﹐惟見階前碎月明。」注云「唐元和中﹐唐昌觀中玉蕊花盛開﹐有仙女來遊﹐取數枝飄然而去。」余謂此詩未必然﹐蓋目劉張詩有「玉女」「云車」「飛輪」「回首」之句﹐遂傅會其說。又目仙女飄然而去﹐遂傅會天下無種之說﹐不知詩人詠物托言也。滇云處處有之﹐村姑來插盈路﹐仙女一何多也。○艸書枯澀徐浩眞書多渴筆﹐懷素艸書多枯澀﹐在書法以爲妙品。戴幼公《贈懷素詩》曰「忽爲壯麗就枯澀﹐龍蛇盤騰獸屹立。」曾收《懷素艸書歌》﹕「連拂數竹勢不絕﹐藤懸槎蹙生其節。」竇★亦云「殊彤詭狀不易說﹐中含枯燥充驚絕。」任華云「時復枯燥何衤離﹐忽覺陰山突兀橫翠微。」蓋深知懷素之三昧者。姜白石云「徐季海之渴筆﹐譬如綺筵之素饌﹐美人這淡妝。」倪思以癡重筆迹﹐謂之墨豬。元班彥功之字﹐評者以爲死豬腸﹐可以諭矣。○阮籍詩「昔余遊大梁﹐登於黃華顚。應龍沈冀州﹐妖女不得眠。」按《趙國策》﹐趙武靈西至河﹐登黃華之上﹐夢處女鼓琴歌詩﹐因納吳廣女娃嬴孟姚。其先亡世而兆於簡子之夢﹐及入宮而奪嫡亂國﹐豈非妖女乎﹖張平子《應問》曰「女魃北而應龍翔﹐而合觀之﹐可見其微意。」蓋當是時魏明帝郭后毛后妒寵相殺﹐正類武靈王事﹐故隱語怪說﹐亦《春秋》定哀多微辭意也。顏延年曰「阮公身事亂朝﹐常恐遇禍﹐因玆詠懷﹐𨿽志在譏刺﹐而文多隱避﹐百代之下﹐難以情惻﹐故粗明大意﹐略其幽旨也。」信哉﹗○多根樹《佛經》云「西城多根樹﹐蔽芾而婆娑。東西南北中﹐五方不相見。國中有女﹐求偶者眾多。初有一男求女﹐約中枝會。復有四男子亦欲求之宿﹐女亦以言許東西與南北﹐各各抱被去。至晚﹐女不來。東枝郎唱曰﹕『旭日光已出﹐農夫向田去。妄語旣不來﹐可捨多根樹。』西枝郎吟曰﹕『彼妙必然來﹐定是下妄語。如何旭日光﹐急速現下土。』南枝郎嘆曰﹕『旭日光已出﹐農夫早向田。我等如癡羊﹐一夜受凍眠。』北枝郎賡曰﹕『我等沒巴鼻﹐只爲求他妻。今遭寒與凍﹐各各被他迷。』中枝郎泣曰﹕『我不憂己身﹐一夜寒凍情。但恐多根樹﹐枝葉不復生。』神樹聞而笑曰﹕『汝勿憂外事﹐但憂身事急。樹枯生有時﹐欲苦無停息。』」○冫各冫三都尉居塞上﹐一治曰勒冫索谷﹐一治居延﹐一治番和。澤﹐大洛切﹐從★。冫各冫﹐冰著樹如索﹐故曰冫索也。北方寒夜﹐冰華著樹如絮。《春秋》謂之「雨木冰」。《五行志》曰「樹介﹐言冰封如介冑也。」訛作樹稼。諺曰「木若稼﹐達官怕。」《集韻》﹕「冫松﹐凍冫各也。」又液雨也﹐曾南丰集云「齊地寒甚﹐務凝於木上﹐日出飄滿庭﹐充爲可愛﹐遂作詩云﹕『園林日出淨無風﹐霧冫松花開樹樹同。記得集英深殿裏﹐舞人齊插玉瓏松。』又曰﹕『香銷一榻氍毹暖﹐月映千門霧冫松寒。』」又以爲年登之兆。諺云「霜冫松打霧冫松﹐貧兒備飯甕。」余舊有詩云「怪得天雞誤曉光﹐靑腰玉試銀妝。瓊敷綴葉齊如剪﹐端樹花開冷不香。月白詎謎三里霧﹐去黃先兆萬家。貧兒飯甕歌聲好﹐亦出何須賀謝莊﹖」○賞梅懸燈﹝升庵《卮言閏集》﹞余少年與恆忱二弟賞梅世耕莊﹐懸掛燈於梅枝上﹐賦詩云「疏梅懸髙燈﹐照此花下酌。只疑梅枝燃﹐不覺燈花落。」王浚川見而賞之曰「此奇事奇句﹐古今未有也。」近閱趙徳莊《眼兒媚》詞云「黃昏小宴到君家﹐梅粉試春華。暗香素蕊﹐橫枝疏影﹐月淡風斜。更饒紅燭枝頭掛﹐粉蠟聞香奪得。元宵近也﹐小園先試﹐火樹銀花。」則昔人亦有此興矣。○﹤齒楚﹥字音﹝升庵《藝林伐山》﹞﹤齒楚﹥字﹐《玉篇》不載﹐齒怯也﹐音楚﹐去聲。今京師謂怯皆曰﹤齒楚﹥﹐不獨齒怯也。曾茶山《和曾宏父餉柑》詩云「莫向君家樊素口﹐瓠犀微﹤齒楚﹥﹝初舉切﹐齒傷醋也﹐《寺音類聚》。﹞遠山顰。」黃山谷《和人送梅子》云「相如病渴應須此﹐莫與文君蹙遠山。」茶山之詩全效之。方秋崖《楊梅詩》﹕「並與文園消午渴﹐不禁越女春山。」○杜牧弄水亭詩弄水亭前溪﹐艷翠綃舞。綺席艸芊芊﹐紫峯嵐伍伍。檻前汀雁棲﹐枕上巴帆去。停樽遲晚月﹐咽咽上幽渚。斷霓天帔垂﹐狂燒漢旗怒。塍泉落環﹐畦苗差纂組。不能自免去﹐但愧來何暮。○子山詩用古韻庾子山《喜晴》詩﹕「王城水斗息﹐洛浦河圖獻。伏泉還習坎﹐陰風已回巽。桐枝長舊圍﹐蒲節抽新雨。山藪欣藏疾﹐幽棲得無悶。有慶兆民同﹐論年天子萬。」巽音旋﹐雨音斷﹐悶音慢﹐皆古韻也。補失引﹐今著之於此。○古詩文宜攺定字顏延年《赭白馬賦》﹕「戒出豕之敗駕﹐惕飛鳥之寺衡。」「出」字不如「突」字。白居易詩﹕「千呼萬喚始出來。」「始」字不如「才」字。詩文有作者未工而後人攺定者勝﹐如此類多有之。使作者復生﹐亦必心服也。○唐盧中讀庾信集「四朝十帝盡風流﹐建業長安兩醉遊。惟有一篇《楊柳曲》﹐江南江北爲君愁。」庾信字子山﹐本梁這臣﹐後入東魏﹐又西魏﹐歷後周﹐凡四朝十帝。其《楊柳曲》云「君言丈夫無意气﹐試問燕山那得碑﹖」蓋欲自比班固從竇憲。又云「定是懷王作計誤﹐無事翻覆用張儀。」蓋指朱異釀成侯景之亂也。後之議者﹐悲其失節而湣其非當事權﹐此詩云「爲君愁」是也。庾信不足責﹐若馮道身爲宰相﹐而視攺朝易姓若弈棋﹐王安石以爲合於伊尹五就桀之意。嗚呼﹗爲此言﹐其心可知矣。使其老壽不死﹐遇靖康之亂﹐其有不捨殘骸事兀術斡離卜乎﹖而宋之大儒編之名臣這例﹐吾不知其何見也﹖

