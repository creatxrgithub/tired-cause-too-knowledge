石遺室詩話民國陳衍撰

●卷一

一﹑乙酉之春﹐鄭蘇堪﹝孝胥﹞歸自金陵。嘗借余鍾嶸《詩品》﹐因謂余曰「盍仿其例﹐作《唐詩品》﹖」後數年﹐旅食上海﹐聞蜀人宋蕓子﹝育仁﹞撰有《唐詩品》﹐從葉損軒﹝大莊﹞處翻閱之﹐非吾意中之《唐詩品》也。又數年﹐戊戌客武昌張廣雅督部所﹐子培﹑蘇堪繼至。夏秋多集兩湖書院水亭﹑水陸街姚園﹑墩子湖安徽會館﹐多言詩。子培欲余記所言爲詩話。自是﹐易中實﹝順鼎﹞﹑曾重伯﹝廣鉤﹞﹑陳伯嚴﹝三立﹞諸人﹐遇則急詢詩話﹐而余實未之爲也。

二﹑道咸以來﹐何子貞﹝紹基﹞﹑祁春圃﹝窩藻﹞﹑魏默深﹝源﹞﹑曾滌生﹝國藩﹞﹑歐陽碉東﹝輅﹞﹑鄭子尹﹝珍﹞﹑莫子偲﹝友芝﹞諸老始喜言宋詩。何﹑鄭﹑莫皆出程春海侍郎﹝恩澤﹞門下。湘鄕詩文字皆私淑江西。洞庭以南﹐言聲韻之學者稍攺故步﹐而王壬秋﹝闓運﹞則爲《騷》《選》﹑盛唐如故。都下亦變其宗尙張船山﹑黃仲則之風﹐潘伯寅﹑李蒓客諸公稍爲翁覃溪﹐吾鄕林歐齋布政﹝壽圖﹞亦不復爲張亨甫﹐而學山谷。嗣後﹐樊榭﹑定盒﹐浙派中又分兩途矣。

三﹑丙戌在都門﹐蘇堪告余﹐有嘉興沈子培者﹐能爲「同光體」。同光體者﹐余與蘇堪戲目同光以來詩人不專宗盛唐者也。見子培數詩﹐雅健付意理。後十年相見﹐索舊作﹐皆棄斥﹐無—存者。余謂﹕「君博探羣書﹐冶史學﹐泊西北輿地。余亦喜冶考據之學。其實皆爲人作計﹐無與己事。作詩尙是自家意思﹐自家言說。」子培意不能無動﹐間一爲之。次年﹐余移居水陸街﹐君居姚園﹐相去不數武。秋冬﹐病瘧寒﹐困臥﹐遂日有所作﹐或一日數誇示之﹐或夜三四鼓猶打門送詩。不兩三月﹐已積百餘首﹐多可存。中有《威靈仙》《金雞那霜》二詩﹐至佳妙﹐爲梁節菴持去﹐不復得矣。時余有《冬述四首示子培》﹐其一云「詣談無晨昏﹐積雨斷還往。泥塗敗馳道﹐搏躍可過顯。昨聞東山下﹐寒色足泱漭。千松聚一壑﹐中有一泉響。稍爲羣赭山﹐一洗粗獷。駕言思出遊﹐懷哉幾吾黨。梁公﹝節菴﹞勞教授﹐鄭老﹝蘇堪﹞疲鞅掌。寬間尙有子﹐合作馬曹賞。卻思去年雪﹐招手鶴樓上。薄寒中背呂﹐拳曲不可彊。波及居士裝﹐披蓑代鶴氅。今年詩逐瘧﹐破膽到蜩炳。烏頭時爲帝﹐腰腳藉稍養。屢期閱市行﹐且抱樊口想。稍晴具三餐﹐聊用適莽蒼。」其二云「與子旣南來﹐夏甑遭蒸炊。屋旁有廢圃﹐徼幸南風吹。露宿息喘汗﹐稍蘇星漢移。風濕作薄癬﹐爬搔徧膚肌。先生屋打頭﹐相從對念﹝口屍﹞。藏冰渺北陸﹐浮瓜非南皮。借問淸涼散﹐寄書鄭當時。答言生地黃﹐搗之以終葵。焦焚至毒時。沃之聊數匙。皖公有鄕祠﹐百畝環荷池。追涼仍揮汗﹐薄啜荷葉糜。蔚然苻婁庭﹐移居惜微遲。石臺撫雙梧﹐涼露忽已滋。子由將北行。瘦馬不獨騎。追送平山堂﹐茱萸仍分持。虐寒豈杵臼﹖乃以秋爲期。淨名久默然﹐文字禪在玆。」其三云「往余遊京華﹐鄭君過我邸。告言子沈子﹐詩亦同光體。雜然見贈答﹐色味若粢醴。十年始會面﹐輟《樂》正讀《禮》。從之索舊作﹐發篋空如洗。能者不自珍﹐翻悔筆輕泚。我言詩教微﹐百喙乃爭啟。風雅道殆喪﹐龐言天方癬。內輕感外重﹐怨悱遂醜詆。何人抱微尙﹐不絕似追蠡﹖宋唐皆賢劫﹐勝國空祖禰。當塗逮典午﹐導江僅至灃。先生特自牧﹐頗謂語中綮。年來積懷抱﹐發泄出根柢。𨿽肆百態妍﹐石瀨下見底。我𨿽不曉事﹐老去目未瞇。諒有古性情﹐汨汨任有瀰。」第四首不言作詩事。

四﹑子培有《寒雨積悶﹐雜書遣懷﹐襞積成篇。爲石遺居士一笑》詩﹐八十餘韻﹐余與君論詩語﹐略具其中。詩云「寒云如覆盂﹐漏天不可補。曜靈避面久﹐畏客牢鍵戶。﹤黑詹﹥嬿江海蒸﹐衤參纚霰霄聚﹐閉關且何事﹖臥聽簾澑氵予。繼續綴殘更﹐﹝口空﹞轢虛鬴。失行雁濡翼﹐噤曉雞上距。水官厲威嚴﹐雨師從呂鉅。盡收天一气﹐並作銀潢抒。代云不成馬﹐衛蛛空飲甄。河亡九里潤﹐海溢萬家滬。南朔相倚伏﹐亢霪不均普。物物固難量﹐賤天柰何許﹖雌風四維來﹐龍具不能禦。了無喁於唱﹐亦不土囊怒。翕習慣投隙﹐披拂僅如縷。俄焉目中曠﹐帔若負屍疰。老妻頗多智﹐裝棉劑吳楚。臧蚶燕趙產﹐縮肭甚饑鼠。固知廣川谷﹐實有異寒暑。荊南五月來﹐炙熱劇烹煮。伏金骨俱爍﹐秋暴背其腐。商飆一泠汰﹐暫得寬腸肚。寧復此愁霖﹐而兼濕寒茹。不憂竈生怠﹐將恐皿爲蠱。橘枳攺柯實﹐蜃爵紛介羽。嗟惟人不化﹐何用適風土﹖狐裘故黃黃﹐掩形不如褚。淸川浴垢疥﹐焉事資章甫﹖西園蕃艸木﹐花葉故舉舉。噶花實非梅﹐滇茶詎能苦﹖蹉蹉老櫧樹﹐占地凍不瘕。旁有南燭實﹐浪稱仙飯糈。名𨿽疏藥錄﹐味不廁菱蒟。鮮鮮若新沐﹐風檻羣媚嫵。玆族畏霜乾﹐徹幸且滿渭。寧知膏澤贏﹐蠍蠍益孳乳。窮陰未肯釋﹐蹙頭唏老圃。陳君泥滑滑﹐稅輿踐今雨。幽室共盤辟﹐髙吟忽揚。長舒汲古綆﹐髙彍克敵弩。相君筆削資﹐談笑九流敍﹐乃知古詩人﹐心門日迎拒。程馬蛻形骸﹐杯盤代尊俎。莫隨气化運﹐孰自喙鳴主﹖開天啟疆域﹐元和判州部。奇出日恢今﹐髙攀不輸古。韓白劉柳騫﹐郊島賀籍仵。四河道昆極﹐萬派播溟渚。唐余逮宋興﹐師說一香炷。勃興元祐賢﹐奪嫡西江祖。尋視薪火傳﹐皙如斜上譜。中州蘇黃余﹐江湖張賈緒。譬彼鄱陽孫﹐七世肖王父。中泠一勺泉﹐味自岷觴取。沿元虞範唱﹐涉明李何數。彊欲判唐宋﹐堅城捍樓櫓。咄玆盛中晚﹐幟自閩嚴樹。氏昧荀中行﹐謂句弦偭矩。持玆不根說﹐—眇引羣瞽。叢棘限墻闈﹐通塗成岨吾。誰開人天眼﹖玉振侍君拊。啁嘻奇揚推﹐名相遞參伍。零星寒具油﹐沾漬落毛塵。柰何細字札﹐街袖忽持去。坐今誦苕人﹐倍文失言詁。鄭候淩江來﹐髙論天尺五。畫地說『三關』﹐撰策籌九府。臒顏戴火色﹐烈瞻執雕虎。蕩胸萬千字﹐得句故難住。梁鴻瓜廬身﹐禮殿擊韃鼓。滄海浩橫流﹐中蟬屹砥柱。可憐灌灌口﹐味肉失居脯﹐那復問尖又﹖秋虫振翅股。懷哉海陵生﹐江艸昌柔幬。癅癅濟陽跛﹐海燕對胥宇﹐季子踏京華﹐尺書重圭組。太陰沈暮節﹐病叟局寒女。出戶等夜行﹐焉將燎庭炬﹖百憂中繳繚﹐四望眩方所。賴君排倡側﹐冰窟日譴讀。消此雨森森﹐蠲彼愁處處。天門開訣蕩﹐曷月日加午﹖城隅卓刀泉﹐中有鐵花駐。橢栝百千株﹐夾道儼圍禦。樊口渺東望﹐松風冷相語。千載漫郎遊﹐招招若呼侶。東坡眠食地﹐固是余所佇。郁沒老涪皤﹐赭山疇踵武。興來舴艋艇﹐徑欲掠江滸。政恐回驪撾﹐商羊復跳舞。」蓋余謂詩莫盛於「三元」﹕上元開元﹐中元元和﹐下元元祐也。君謂三元皆外國探險家覓新世界﹑殖民政策開埠頭本領﹐故有「開天啟疆域」云云。餘言今人彊分唐詩﹑宋詩﹐宋人皆推本唐人詩法﹐力破餘地耳。廬陵﹑宛陵﹑東坡﹑臨川﹑山谷﹑後山﹑放翁﹑誠齋﹐岑﹑髙﹑李﹑杜﹑韓﹑盂﹑劉﹑白之變化也﹔簡齋﹑止齋﹑滄浪﹑四靈﹐王﹑孟﹑韋﹑柳﹑賈島﹑姚合之變化也。故開元﹑元和者﹐世所分唐宋人之樞斡也。若墨守舊說﹐唐以後之書不讀﹐有日蹙國百里而已﹐故有「唐余逮宋興」及「彊欲判唐宋」各云云。

五﹑蘇堪三十以前專攻五古﹐規撫大謝﹐浸淫柳州﹐又洗鏈於東野﹔沈摯之思﹐廉悍之筆﹐一時殆無與抗手。三十以後﹐乃肆力於七言。自謂爲吳融﹑韓偓﹑唐彥謙﹑梅聖兪﹐王荊公﹐而多與荊公相近﹐亦懷抱使然。余敍君詩﹐論之詳矣。君嘗言「作詩工處﹐往往有在悵惘不甘者。」因舉荊公「別浦隨花去﹐回舟路已迷。晴香無覓處﹐日落畫橋西」二十字﹐爲與神宗遇合不終﹐感寓之作。余謂貴人之不能詩者無論已﹐其能詩而最有山林气者﹐莫如荊公﹐遇亦隨之﹐非居金陵後始然也。陳仁先﹝曾壽﹞嘗本余此說作一七言古﹐甚工。

六﹑蘇堪多惘惘之作﹐如《送檉弟入都》有云「事業那可說﹖所憂寒與饑。我如風中帆﹐奔濤猛相持。不怨漂流苦﹐但恨常乖離。何時得停泊﹖甘心趨路歧。向來負盛气﹐不自謂我非。」《立秋永田丁日枝山下新居作》有云「中宵起舒嘯﹐夜气漫林谷。鄕心茫欲碎﹐離念牽更酷﹐我愁婦亦歡﹐身世類轉轂﹕」又「微官欲何道﹐一飽忍千辱。悲呻久不寢﹐人世寐正熟」﹐《濠堂落成》云「惜哉此江山﹐與我俱不偶。」《歲暮》云「妄懷當世意﹐端欠此心安。」《漢口春盡日北望有懷》云「往事夢空春去後﹐髙樓大遠恨來時﹐」當時讀之﹐已恐其難以「愚魯到公卿」矣。督辦﹑龍州﹑邊防諸作﹐窮塞主語﹐猶不足異也。

七﹑蘇堪所刻《海藏樓詩》﹐盎棄少作。有—冊尙存余處﹐爲舉數首於後。《錄貞曜先生詩》云「復古孤莫立﹐佞今羣所褒。初非榮世物﹐而亦爲名勞。風雅業墜地﹐上心滋淫慆。先生不偶世﹐結束歸堅牢。咄嗟浮遊子﹐沒齒徒滔滔。」其二云「髙意屬秋回﹐惠心屏春華。手揮海上琴﹐衣綴巖間霞。詩濤湧退之﹐束手徒咨嗟。羌以意表論﹐邈玆神理遐。不爲一世可﹐坐使千秋嘩。」其三云「五年南國遊﹐一卷東野詩。奇余獨往意﹐重此絕世辭。連城必良玉﹐三染必素絲。勿驚絢爛文﹐終與大璞期。誇厚含陶思﹐超異同謝規。誰言中唐聲﹖此是《小雅》遺。太息貞懿土﹐老死山嶷嶷。」其四云「端人思無邪﹐篤行言自文。運思𨿽匪涯﹐立義務有云。下士逐紛華﹐百年心如燻。性情蕩不支﹐榮枯隨世氛。行跖而言夷﹐此語非所聞。余表先生節﹐以振頑懦羣。」其五云「畢生獨吟詩﹐得此物外身。中有感懷篇﹐惻愴難具陳。玉堂悲玄鳥﹐故國望星辰。素月忽經天﹐鴟鴞不可因。憂時匪吾事﹐遠念何酸卒﹗位卑懼爲罪﹐言孫遇益屯。春暉一終曲﹐忠孝兩斷斷。咄哉眉山叟﹐銅斗豈足論﹖」又《錄韋蘇州詩題後》云「違華卽沖漠﹐散性難自整。豈云與俗殊﹖意獨得沈省。平生一深念﹐異代愛雋永。三嘆古之賢﹐曾同惜䢐景。」又《錄柳州詩華題卷後》云「河東文章伯﹐童冠拔時選。翻飛觸世网﹐壯歲坐遷轉。盛名自取病﹐眾詬實不淺。懲疚辭徒悲﹐晚景遇益蹇。麗思郁欲流﹐驚才局未展。橫經眇心貫﹐讀《騷》儼躬踐﹐蓄悲語離奇﹐取幽气奧衍。發爲澹蕩仵﹐噓吸出墳典。五言曁七言﹐老手廢雕篆。每放寂寞遊﹐偶托釋老辯。鮑謝方抗行﹐李杜足非靦。以玆只妙篇﹐千古解宜鮮。當代競宗韓﹐北辰故易顯﹐那知東方曙﹐啟明上云巘。晴窗與往復﹐塵慮得驅遣。心折弔屈文﹐語息特修謄。偉人不世出﹐我輩類狂狷。懷哉文先生﹐吾硯蝕秋蘚。」

八﹑讀以上數詩﹐足以知蘇堪詩功所自矣﹐君嘗使余題詩卷後﹐卽效其體云「幽人張玉琴﹐遠在江水湄。相思積素襟﹐忽誦懷袖詩。君詩我夙好﹐矜寵負髙姿。發爲論詩言﹐審音多微辭﹐於唐知柳州﹐昭代知東癡。更端他說進﹐廓如辭辟之。匪嚴誰臯陶﹖匪隘無伯夷。時人偶啖名﹐藉藉空嗟咨﹐未解嚌眞味。焉知辧豪釐﹖被服必顏采﹐周旋動謝規。諒非志嘐嘐﹐夷考行已違。詩教本性情﹐六義各有宜。隘也匪直嚴﹐有間豈在微﹖君言信盤深﹐我道非駢枝。跛足苟有極﹐異同復何爲﹖」君以此詩爲精進﹐尢賞「微」韻二語。

九﹑林暾谷﹝旭﹞年二十餘卽自刊其《晚翠軒詩》﹐余實主張之﹐因乞爲敍﹐艸艸不成文章也。尙有未刻詩數十首﹐視已刻者尢勝﹐稿多在余處﹐《張園卽目呈石遺丈》云「深篁傍水飄蛛网﹐中有拒霜照眼明。窮巷幽姿端可比﹐秋風斜日若爲情。殘荷前日看猶在﹐遠客臨行思自生。聊欲吟詩當報禮﹐仁人新敍敵連城。」《海西庵憶梁伯烈》云「端坐能窮萬物妍﹐江波日日自洄漩。信知丈室維摩詰﹐得傍瓜廬焦孝然。賢守早亡長遠客﹐山僧深閉亦安眠。枇把千樹眞過我﹐來值繁霜十月天。﹝自注﹕節庵愛晚翠軒之名﹐欲爲作記。文言﹕『焦山此樹最多﹐宜以軒屬我。』鄭蘇堪有《幕中批把》詩﹐皆繁霜身世也。」﹞《無題》云「錦車使者歸來日﹐霧閣云聰又起家。楚岫夢回洵美矣﹐漢宮望久詎非耶﹖君王自失河南地﹐顏色能驕西海花。生不逢時尙傾國﹐肯將薄命續《琵琶》。」《南塘詩》三首云「南塘水漲多新景﹐河瀆神祠厭渺潺。桅影梃梃過屋角﹐水鷗貼貼下花間。鋪行維器堆船賣﹐士女春衣上冢還。風物荒城惟有此﹐卻思歸路可迫攀。」「南塘水漲多新景﹐連日無妨取醉吟。窮眼難逢花滿院﹐春愁誰兒柳成林﹖依依灑半將移晷﹐采采闌前欲去心。上巳淸明歸並了﹐只除行樂總休侵。」「南塘廟裹花爭好﹐我與櫻桃獨有情。來度淸明思略似﹐回尋詩句夢頻更。﹝『誰念離人愁欲絕﹐櫻桃花下過淸明』﹐甲午京寓詩。﹞柁樓驚艷闌前過﹐弦柱含聲醉後鳴。並合要將愁力勝﹐不堪風景滿前生。」《南堤桃花紅白雜開》云「堤根數樹對泱泱﹐傳粉施朱自試妝。淮水東流思不盡﹐春陽欲暮日初長。山僧栽種開誰管﹖遊女經過折亦彊。自被詩人誚輕薄﹐柳陰不妒有鳴榔。」《送春擬韓致光》云「循例作詩三月盡﹐眼遭飄落太驚心。折成片片思全盛﹐綴得疏疏祝久禁。肯記帽檐曾競戴﹐無情屐齒便相侵。冬郎漫把傷春酒﹐早日池塘已綠陰。」全是後山集中學杜得意之作。第三首稍爲別調﹐爲賽金花賦也。賢守謂王可莊。

一○﹑蘇堪爲詩﹐一成則不攺。在天津時與余書﹐所謂「骨頭有生所具﹐任其支離突兀」也。陳韜菴﹝寶琛﹞則必攺而後成﹐過後遂不能攺﹐謂結構心思已打斷矣。罷官鄕居﹐有作必就商於先伯兄木菴先生書。伯兄有《與韜菴夜談》云「貪涼初夜垂簾坐﹐新月辭人早上樓。斜漢漸中秋指顧﹐空階如掃露沈浮。咫聞乍愛貞元士﹐癖好誰甄雅故流﹖落與間中商句法﹐定交京兆馬籠頭。」又《呈弢菴》云「元祐諸公天人姿﹐慶曆聖徳天所毗。旣淸海甸捲懷已﹐不殫厥鍔焉施爲﹖鄕黨流風要人紀﹐文獻晻昧煩探披。泉虛石佇蓋可負﹐況詠華黍賡參差。靑春登朝彊仕歸﹐猿鶴懼喜迎龍夔。摩崖浯溪興不衰﹐老於文學今其誰﹖溫良顏色入座有﹐時以句法相質疑。龍章鳳姿愛憋跛﹐亂頭粗服參旄釐。東屯西瀼隔還往﹐歲四五至窮昏曦。坐公聽水之齋思﹐松篁琴築彈流澌。山舉踏月夜半至﹐挾捲報道詩尋醫。」又《弢菴以詩商定復寄一首》云「窮巷誰敲月下門﹖奇疑正許夜深論。千金《呂覽》難加點﹐五善《皇華》有夙根。秋露如珠棉覺薄﹐書燈帶穗墨無痕。披衣作答旋敲枕﹐反覆尋恩勞夢魂。」又《卽事書懷示弢菴》云「句法危疑鯁在喉﹐移時不吐是吾憂。老來大事無他屬﹐悟得勞生末放休。食蟹看花行且近﹐依仁遊藝復何求﹖料羊齏甕皆前定﹐此意當年況白頭。」伯兄旣逝﹐弢菴亦復出山﹐在都數年﹐有作則必商定於余。今年六月﹐復以全稿屬去取﹐病中尙爲圈點數冊﹐約存六百首﹐勸刊行之。

一一﹑同年陳伯嚴﹐彊菴典試江西所得士。丙戌余在都門﹐己丑在長沙﹐聞張鐵君﹝亭嘉﹞屢稱其能文。見其《遊廬山詩》一卷﹐學韓﹐與實甫諸人同作者。後識李亦元﹝希聖﹞﹐言君爲文在陳承祚﹑蒞蔚宗之間。遲之又久﹐始相見﹐君已中更患難﹐憔悴垂垂老矣。贈餘一律云「勝流沈﹝乙盒﹞鄭﹝蘇堪﹞抗顏行﹐說子淵淵無盡藏。狼籍詩篇爲客久﹐摩挲扌具看人彊。過逢江漢頭俱白﹐上薄《風騷》气獨蒼。更欲用心到聖處。坐收俊語掛奚囊﹖﹝自注﹕君有選刻朋葷所爲詩之意。」﹞余次韻二首答之云「匡卓東南一太行﹐扶輿元气久深藏。陳徐不作憑誰繼﹖虞揭而還覺汝彊。滚滚沅湘流涕盡﹐棲棲江漢髯毛蒼。題襟贈縞酸寒否﹖待轉風輪竅上囊。」「東冶亭邊字數行﹐誰知懷袖卻收藏﹖間聲廿載才今雨﹐把臂千秋幾古彊。《河嶽》殷看落落﹐海山表聖說蒼蒼。雁聲淒戾西風裹﹐詩榻離披冷隱囊。」時余方喪伯兄。

一二﹑曾重伯亦相知十餘年﹐而後見面。癸卯在都﹐次冒鶴亭韻贈余﹐因題余《元詩紀事》後云「置酒新亭便可悲﹐如山退筆未能奇。見君磅礡傲新界﹐告我踞觚捐故知。楚士蒼涼窮北望﹐閩山秀絕最南枝。論詩常恨無周譜﹐喜得因君獲導師。」余亦次韻答之云「《渭城》唱徹總堪悲﹐況汝驚才世所奇。兩面又千萬里別﹐二人早十五年知。桓伊遜此笛三弄﹐吾衍報之簫一枝。欲識蓬萊深淺事﹐只宜重問李師師。」謂亂後聯軍入都﹐儀鸞殿中事。

一三﹑庚寅在上海﹐從袁叔瑜《緒飲》處始見易實甫所刻《丁戍行捲》﹐及《出都》《吳蓬》《樊山》《沌水》《蜀船》《巴山》《錦裏》《峨眉》《靑城》《林屋》《遊梁》《摩圍閣》各詩卷﹐學謝﹑學杜﹑學韓﹑學元白﹐無所不學﹐無所不似﹐而以學晚唐者爲最佳。後又從葉損軒處見其《魂東》《魂北》各集。古體務爲恣肆﹐無不可說之事﹐無不可用之典﹔近體尢惟以裁對鮮新工整爲主﹐則好奇之過﹐古人所謂君患才多也。庚子過武昌﹐出《魂西集》屬題﹐余戲效其體﹐用「魂」「西」二字爲韻﹐云「華裾客子過題門﹐幾上牛腰束┺存。萬里麻鞍行在所﹐一囊古錦樂遊原。堂堂國事西臺哭﹐艸艸交期《北夢》言。欲喚臨川湯玉茗﹐爲君宛轉記《還》魂。」「體格唐三十六齊﹐更將五十六評題。潼關華嶽新髙掌﹐林屋匡廬舊赫蹄。今僕黑頭方衮衮﹐才人白下尙棲棲。樊南甲乙樊川兩﹐肯讓樊山與漸西。」舉止生硬﹐效顰終不似也。

一四﹑葉損軒郡丞爲詩三十年﹐寢饋於漁洋﹑樊榭﹐語多冷雋。梁節庵﹝鼎芬﹞亟稱之﹐刻有《寫經齋稿》四卷。余最愛其和先伯兄一絕句云「敝廬校《禮》槁垂成﹐同谷羌村夢屢驚。只算寒山尋拾得﹐一無人處兩人行。」時吾閩方有馬江之敗﹐損軒方讀《禮》﹐招伯兄避兵陶江。陶江一名陽崎﹐兄居上崎楞巖﹐損軒居下崎五屏山莊﹔中隔一水﹐日夕過從。兩人外皆田夫野老也。木幾﹐損軒官江南﹐見實甫《魂東》諸集﹐喜之﹐頓攺故步﹐《續稿》《又續稿》﹐七律詩十居八九﹐惟求裁對工整﹐視舊作若出兩人矣。

一五﹑舊在損軒齋頭見節菴詩卷﹐經其評題圈點者﹐佳處多在悲慨﹑超逸兩種。如「興往思友生﹐悲來涕山川」﹑「到門驚老大﹐臨水與徘徊」﹑「兩湖售種應成果﹐他日重逢莫問年」﹑「才見一筵笑﹐俄分百里大」﹑「千齡一日磧﹐此日誠艱哉」﹑「觴急可以緩﹐花落還當開」﹑「百年紅燭短﹐一水夕陽深」﹑「花前絮後無人在﹐檢點靑苔月色昏」﹑「江水不可涸﹐我淚不可乾」﹑「客行頭漸白﹐人坐燭微紅」﹑「一水飲人分冷暖﹐眾花經雨有安危」﹑「間鶯未識誰家柳﹐臨水難回少日顏」﹑「園丁未服生疏鶴﹐春色猶妍老大藤」﹑「漸與世疏詩筆放﹐偶緣春好酒杯寬」﹑「衝船雙鷺去﹐列岫一亭收」﹑「事過百年人始貴﹐我無一物意還多」﹑「啼風一鳥驕﹐臨水數花諂」諸聯﹐皆可入《主客圖》者。節菴少入詞林﹐言事鐫級歸裏﹐又避地讀書焦山海西菴﹐乃肆力爲詩﹐時窺中﹑晚唐及南﹑北宋諸名家堂奧。時王可莊修撰﹝仁堪﹞方出守鎭江﹐素弟畜節菴﹐時資給之﹐故有《謝王二太守兄送米》詩云「侏儒欲死君弗治﹐淸談可飽吾不饑。山樓曉覺叩門急﹐行人喘汗知爲誰。忍菴吾兄念羈獨﹐新收官俸聊分遺。尙嫌薄少意末盡﹐那用鄰僧乞送爲﹖我生天幸百不死﹐適吳一賦猶《五噫》。疏慵未寫魯公帖﹐視此溝壑如居時。艱難一粒亦民力﹐無功坐食還自嗤。丈夫會須飽天下﹐豈以瑣屑矜其私﹖江南百姓待澤久﹐請從隗始鋪仁慈。」書生喜作大言﹐亦作詩成例應爾也。後可莊旣逝﹐君有《過鎭江》二首云「脫葉嘶風欲二更﹐燈船夜泊潤叢城。芳菲一往成調節﹐言笑重來已隔生。寒鳥淒淒背江去﹐疏星歷歷向人明。此行不敢過衢市﹐怕聽窮檐涕淚聲。」屢見君以此詩書扇贈人﹐蓋黃鑪之感深矣。伯嚴亦有二詩﹐詩意極相似。《由九江之武昌﹐夜半羈郵亭﹐待船不至》云「廬峯長影插江流﹐濤白煙靑頓唾秋。彊臥郵亭數星斗﹐孤明燈火聚鳧鷗。支離皮骨殘宵見﹐生死親朋一念收。魂夢十年迷玉笛﹐茫茫開眼此淹畱。」《過黃州憶癸已歲與楊叔喬屠敬山汪穰卿同遊》云「提搞數子經行處﹐絕好西山對雪堂。勝地空憐縱歌詠﹐諸峯猶自作光芒。黿鼉夜立邀人語﹐城郭燈歸隔雨望。頭白重來問興廢﹐江流繞盡九回膽。」山陽子期﹐所思尢悲苦也。

一六﹑伯嚴論詩最惡俗﹑惡熟。嘗評某也「紗帽气」﹐某也「館閣气」﹐余謂亦不盡然。卽如張廣雅﹝之洞﹞詩﹐人多譏其念念不忘在督部﹐﹝時督武昌。﹞其實則何過哉﹖此正廣雅詩長處﹐如《正月十七日發金陵夕至牛渚》云「牛渚春波濺漲時﹐武昌官柳已成絲。東來溫嶠曾無效﹐西上陶桓抑可知。」《九曲亭》云「華顚文武兩無成﹐羞見江山照旆旌。只合巖棲陪老衲﹐虛樓掃榻聽松聲。」其二云「矜此勞人作少畱﹐卻煩冠蓋滿汀洲。隔江欲喚楊夫子﹐載酒攜書伴我遊。﹝自注﹕黃罔教諭楊君守敬。﹞」《胡祠北樓送楊捨》人云「煙攪離腸酒易醒﹐搴蓉緝芷送揚胎。鬢邊霜雪秋催白﹐山勢龍蛇雨洗靑。剩有讀碑思峴首﹐不辭揩淚灑新亭。淒淸喜有寥天雁﹐且破愁顏北向聽﹑《秋日同賓客登黃鵠山曾胡祠望遠》云「羣公整頓好家居﹐又見邊塵戰伐余。鼓角猶思助飛動﹐江山何意變凋疏﹖三年菜色災仍澹﹐一樹巖香老未舒。我亦浮沈同湛輩﹐登盤愧食武昌魚﹐」《九月十九日八旗館露臺髙賦呈節菴伯嚴諸君》云「磯上巖城晚吹涼﹐淩風壯觀補重陽。柳仍婀娜秋生色﹐荷已離披水吐光。風動白波寒楚佩﹐夢回靑瑣在江鄕。寒煙去雁窮懷抱﹐彊爲羣賢一舉觴。」以上數詩皆可謂綿邈尺素﹐滂沛寸心﹐《廣雅堂集》中之最上工者。然「東來溫嶠」﹑「西上陶桓」﹑「牛渚江波」﹑「武昌官柳」﹑「文武」也﹑「旆旌」也﹑「鼓角」也﹑「汀洲冠蓋」也﹐以及峴首之碑﹐新亭之淚﹐江鄕之夢﹐靑瑣湛輩之同浮沈﹐秋色寒煙之窮塞主﹐事事皆節鎭故實﹐亦復是廣雅口气﹐所謂詩中有人在也。伯嚴不甚喜廣雅詩﹐故余語以持平之論﹐伯嚴亦以爲然。廣雅有《和日本長岡子爵》詩﹐非不語語雅切﹐但隸事太夥﹐而「江城習悴慚陶侃﹐齊國多艱語晏嬰」一聯﹐以平仄不調﹐攺「習勞」爲「習悴」﹐幾於不詞﹐然對句白佳。

一七﹑人亦有言弢菴詩有館閣气﹐余曰「弢菴是館閣中人﹐𨿽罷官居鄕二十餘年﹐究與眞村夫野老不同。『滄趣』名樓﹐則滄江靑瑣之思﹐亦詩人循例事也。」《上巳花下﹐悵然有感﹐因和ㄈ玉用昌黎寒食日出遊韻》云「幽棲近水花不病﹐臘雪孕春開特盛。海棠紅過藤始華﹐紫雲慕天百重映。人稀野僻足孤賞﹐雀ㄋ蜂喧故無競。懸知京國輸馨妍﹐只惜楔辰欠觴詠。惡風掀空如掃籜﹐狼籍頓毀容妝正。明年會有艷陽天﹐似此爛熳恐難更。衰榮更疊固其所﹐排斥須臾詎非命﹖風姨很蚌少女狂﹐推使操弄靑帝柄﹖念昔螭頭賜沐歸﹐眾香得气一陽慶。液池瓊島蓬蓬春﹐立馬諦看矍然敬。南尋天寧北極樂﹐西上翠微豁淸復。側帽平窺韋杜大﹐銜杯自樂堯舜聖。鳳城回首十寒食﹐一散風花難合並。滄江病臥倘天憐﹐故遣繁英娛野性。難消薄福且招妒﹐稍負殊芳例遭橫。情綠憚力戰勝難﹐淸淚如泉繞花迸。春光向闌致可戀﹐新秧貼蜀夾荷鏡。批風抹月吾猶人﹐種樹養魚是亦政。止灑從教議醒狂﹐懶吟翻喜當敵勁。君如爲花來已遲﹐除坐綠陰及夏今。」可謂哀感頑艷矣。

一八﹑論詩文者每有大家﹑名家之分﹐此文人結習也。或以位尊徒眾而覬爲大家﹐或以壽長詩多而覬爲大家﹐或以能爲大言﹑托於忠君愛國﹑稷契許身而亦覬爲大家﹐其實傳不傳不關於此。昔傳宋牧仲﹝犖﹞位尊金多﹐表章風雅﹐見漁洋詩名蓋世﹐求得其二十八字﹐引爲比肩﹐云「尙書北闕霜侵茸﹐開府江南雪滿頭。誰識當時兩年少﹕王揚州與宋黃州﹖」詩出﹐一時聲價增重。然百年後﹐《西陂》一集有不能舉其名者。漁洋則全由錢牧齋延譽增重﹐旣爲其詩集作序﹐又贈長句﹐有云「麒麟奮蹴踏﹐萬馬喑不驕。勿以獨角麟﹐儷彼萬牛毛。」用宋文憲贈方正學語也。又采其詩入所撰《吾炙集》﹐詩序至云「貽上之詩﹐文繁理富﹐銜華佩實。感時之作﹐惻愴於杜陵﹔緣情之什﹐纏綿於義山。其談藝四言﹐曰典﹑曰遠﹑曰諧﹑曰則。沿波討原﹐平原之遺則也﹔截斷眾流﹐杼山之微言也﹐《小雅》之復作也。微斯人﹐其誰與歸﹖」推挹無以復加矣。牧齋黨同伐異﹐極詆竟陵﹐故盛獎馮定遠及漁洋以敵之。漁洋筆記﹑詩話屢舉以誇示於人。又復位尊年髙﹐門弟子眾。所謂「橫山門下﹐尙有詩人」者﹐沈歸愚﹝徳潛﹞受業吳江葉氏﹐爲漁洋再傳弟子﹐一時又以年髙位尊主持壇坫也。「貪多」﹑「愛好」﹐朱王並稱。竹亦壽髙﹐而詩不少﹐然以檢討退休﹐飲水著書﹐則位不尊矣。吳慶伯詩多過於劍南﹐世無能舉其名者。錢香樹﹝陳羣﹞亦年髙位尊﹐與歸愚有「天下二大老」之目﹐今誰問其集者﹖蔣藏園﹝士銓﹞﹑袁簡齋﹝枚﹞﹑趙甌北﹝翼﹞皆以詩篇富有﹐有志爲大家。蓋明以來﹐何﹑李﹑王﹑李之徒大抵然也。然劍南萬首﹑樂天三千首外﹐杜則僅腧千首﹐韓則不過數百﹐又何嘗以多爲貴哉﹖近人樊樊山﹝增祥﹞已屆萬首﹐易實甫略相等。余《送實甫之官》詩所謂「漸西樊山舊同調﹐賦詩刻燭乘公餘。艱辛容易各有致﹐樊易叉手袁撚須。冰堂髙足得三子﹐《於湖》牛渚悲云殂」者也。袁爽秋﹝昶﹞有《於湖集》﹐所著書皆署「漸西村捨」﹐作詩冷澀﹐用生典﹐與樊易二君皆抱冰堂弟子﹐而詩派迪然不同﹐葉損軒嘗以況《晚翠軒集》﹐故暾谷有「夫子談詩迪不羣」及「絕似蕪湖袁使君」之句。

一九﹑樊山詩才華富有﹐歡娛能工﹐不爲愁苦之易好﹐余始以爲似陳雲伯﹑楊蓉裳﹑荔裳。而樊山自言﹐少喜隨園﹐長喜甌北﹔請業於張廣雅﹑李越縵﹐心悅誠服二師﹐而詩境並不與相同。自喜其詩﹐終身不攺塗易轍。尢自負其艷體之作﹐謂可方駕冬郎﹐《疑雨集》不足道也。嘗見其案頭詩稿﹐用薄竹紙訂一厚本﹐百餘葉﹐細字密圈﹐極少點竄﹔不數月又易一本矣。余緝有《師友詩錄》﹐以君詩美且多﹐難於選擇﹐擬於往來贈答諸作外﹐專選艷體詩﹐使後人見之﹐疑爲若何翩翩年少﹐豈知其淸臒一叟﹐旁無姬侍﹐且素不作狎斜遊者耶。

二○﹑實甫少作﹐工者致多﹐山水遊第一﹐詠物次之。《疊韻詠芍藥》句云「春疑三月閏﹐夢醒十年狂。」「北地傾城色﹐西天聚窟香。」「自憐天下色﹐生不作花王。」「西子歸時恨﹐東皇去後香。」「春似中唐晚﹐人如小杜狂。」《疊韻詠牡丹》句云「七寶樓臺臨洛下﹐六宮粉黛讓昭陽。」「樓臺露重衣裳濕﹐宮殿風微笑語莊。」「云如赤帝來時气﹐風在紅兒立處香。」「剪來十萬雲霞片﹐收盡三千世界香。」《平望》句云「眺來平楚蒼然色﹐聽到中吳白者聲。﹝《宋書樂志》有《白者歌》﹐卽《白薴》也。」﹞《錢唐雜感》句云「陌上有歌歸緩緩﹐江東無气鬱蔥蔥。」「北人自昔難歸北﹐西子而今尙住西。」《荊州懷古》句云「無邊野色朱公冢﹐不斷江聲白帝城。」「景升兒子皆豚犬﹐泰國婚姻是虎狼。」「六代霸圖終翼軫﹐一家兵禍起農參。」「《哀江南賦》如《哀郢》﹐淒絕才人異代心。」《白帝城懷古》句云「漢朝未攺黃皇室﹐蜀士終成赤帝家。」《峨眉登眺》句云「五嶽外畱餘气厚﹐九州西見此山髙。」《山行至常道觀》句云「樵聲應谷如千萬﹐僧影臨溪恰一雙。」《雨後返常道觀》句云「十里白雲如墮海﹐半天紅葉欲燒樓。」《舟中卽事》句云「綠頭呼鴨鴨﹐白項聽烏烏。」《天竺道中》句云「一笠夕陽色﹐來從黃葉中。竹禽穿冷翠﹐山果墮危紅。」略舉十數聯﹐古錦囊中物﹐末易悉數也﹐

二一﹑《醉後短歌》云「秋色太湖來﹐漁竿落吾手。釣得四腮鱸﹐攜歸貫之柳。三髙祠下帆﹐八測塘邊酒。一醉水天寬﹐浮名復何有﹖」《三生石》云「夢裹還將售夢尋﹐吳山越水淚痕深。千人石與三生石﹐知我南來一片心。」《西湖柳枝詞》云「天替湖山聘阿嬌﹐唐宮眉樣楚宮腰。儂家第六橋邊住﹐讓與梅花住斷橋。」「萬縷鴉痕染夕陽﹐一般顏色女兒箱。趙家銷盡金多少﹐糝得西湖似酒黃。」「《枯樹傷心》賦幾行﹐替他南渡寫滄桑。垂楊自是多情種﹐莫化才人化帝王。」「千年風月百年人﹐一樣湖山兩樣春。輸與楊枝管哀樂﹐送完南渡又南巡。」《松滋渡》云「紗帽隨鷗鳥﹐﹝杜子美句。﹞漁歌激《楚辭》。﹝孟襄陽句﹞。詩人何處所﹖惆悵過松滋。」《巴東秋風亭懷寇萊公題二十八字》云「學術深時心術亡﹐澶淵相業自堂堂。諸公解讀《霍光傳》﹐更請從頭讀孔光。」《題道旁紅梅》云「艷色空絕世﹐荒山猶冠春。順顏不可犯﹐似遇髙唐人。」《司馬相如》云「賦筆徒聞冠兩京﹐朱弦才識倦遊情。梁園雪與文園雨﹐便爲相如送一生。」

二二﹑餘九歲時﹐先伯兄講授唐詩。自秋䢐冬﹐王﹑孟﹑韋﹑柳詩成誦一二百首﹐上及陳伯玉﹑張曲江之作。次年﹐乃及李﹑杜與晚唐。十餘歲時﹐已習舉業﹐然有終年學爲詩﹐日課一首者。時閩人詩極陳腐﹐襲杜之皮﹐而木菴先兄年二十餘﹐出語髙雋渾成﹐絕無所師承﹐天才超逸然也。所與遊者﹐惟陳子駒明經﹝祺﹞﹑徐云汀孝廉﹝一鶚﹞﹑李星村太學﹝願庚﹞﹑楊子恂庶常﹝仲愈﹞﹑林希村季才﹝如玉﹞數人﹐則才華自喜﹐自命能爲玉溪生﹑杜樊川近體者﹐伯兄久而厭之。同治季年﹐乃與葉損軒中書﹑徐仲眉副將﹑陳蕓敏編修﹐倡爲厲樊榭﹑金冬心﹑萬柘坡﹑祝芷塘輩淸幽刻削之詞。京師淨名社降神﹐移至閩。劍池冶亭﹑烏石山雙園﹑陶江玉屏山莊時時夜集。《驂鸞倡和集》動厚盈寸﹐今此冊已亡﹐甚可惜。所存零星殘闕﹐猶記《至閩示同社緒子》﹐其一云「江波綠上郭西門﹐潑眼山光媚酒尊。鴨腳雞頭生事足﹐兔葵燕麥幾家存。半扉水落畱魚發﹐一桁霜晴曬犢禪﹐水向荒寵尋十子﹐寒泉秋菊剪燈論。」其二云「綠榕城郭畫中來﹐海气層空撥不開。鸛鶴髙秋盤大野﹐蛟龍獨夜嘯危臺。叩關金鼓三傳箭﹐橫槊樓船數舉杯。瘦馬贏童渡江去﹐將軍孤負令如雷。」其三首二句忘之﹐余云「自攜方竹尋華洞﹐又裹乾魚禮幔亭。寂寂落花書庫攺﹐茫茫秋水墓門扃。九原泉路交期在﹐頭白山陽倚節聽。」其四忘之矣。第一首言由上游入閩﹐先至西郭外小西湖﹐訪湖上宛在堂詩寵諸先生﹐及所見景物。次首言明末淸初唐魯二王﹑鄭成功﹑耿精忠諸割據事﹐釣龍臺王气已銷世。三首又回溯所經西路山水﹐武夷玉華洞諸處﹐結言生死交情也。

二三﹑又《冬夜》一首云「南方雨硬不成雪﹐東道風流只憶云。云在山中正髙臥﹐因風過雨又逢君。漁衫衤交衤了寒於島﹐詩祭蒼Υ掃向墳。十種《楞嚴》一摩勒﹐紅鑪雪點欲何云﹖」又《鬼語》一首云「鬼語出深竹﹐細聽殊寂然。搴帷下階立﹐松際月初弦。淸露泠泠下﹐蛛絲濕可憐。蒼苔怨延佇﹐化石早梅邊。」猶憶見其下筆時﹐一語一轉﹐愈轉愈僻﹐至第七句﹐幾於無可著筆矣﹐第八句出﹐共歡語有化工。

二四﹑又一夜黃石齋先生降神﹐五古三十韻﹐字大如斗﹐只記首四句云「蚌枯珠走盤﹐蠶死絲在﹛矍﹜。文章有光焰﹐妙手乃丹艙。」末十一韻云「著錄九經富﹐擁書萬卷拓。號宅五柳排﹐編籬六枳絡。倉皇赴時難﹐此事竟落。衣冠歸首邱﹐述作散寒橐。發興渡江水﹐夜闊星影爍。羣喧何崩騰﹗此士實謇誇。信知歲已寒﹐嘹唳感孤鶴。《風雅》久悼喪﹐惟以資浮掠。海濱昔何地﹖倏忽間气索。文章辧器識﹐願子捨盧駱。西方念碩人﹐毋爲長秉龠。」余素不信有鬼神事﹐亦坡公對米老辯顚﹐所謂吾從眾而已。

二五﹑木菴伯兄四十以後倦遊﹐能爲醫﹐奉母不出者十餘年。村居陶江﹐城居龔氏雙驂園﹑武陵園。損軒﹑蕓敏皆出山﹐乃與陳弢菴閣學﹑龔靄仁布政﹝易圖﹞﹑劉特舟州牧﹝玉璋﹞遊﹐具林壑琴尊之樂。歲得詩百十首﹐盡棄少作。論詩宗旨略見前後與損軒諸詩。有《損軒見過﹐去後亻疑作論詩﹐僅得六首》云「萬派同流學海瀾﹐豈知古調是重彈﹖更相爲笑都無當﹐止作貧兒暴富看。」「八代文章枉起衰﹐馬班爛調豎儒知。由來耳目爭新樣﹐不廢江河果是誰﹖」「焚書豈識更求書﹖萬古洪荒到石渠。黔首不曾愚一个﹐翻教人世重鈔胥。」「博奕能消飽食身﹐一般無益敝精神。翰林土地倡家柳﹐各有千秋抹淚人。」「當時雅頌萃承平﹐捷徑終南結伴行。今日妝成屬天寶﹐不應情性太憨生。」「新城秀水名家於﹐『愛好』『貪多』亦自佳。若使編詩容諫諍﹐盡刪《蜀道》削《風懷》。」又《論詩示損軒》云「亂頭粗服吾何敢﹖鳥語虫吟得自由。不信古人傳作地﹐篇篇札闥寫洪休。」「春蘭秋菊不同時﹐下筆先知認我儀。燈火羌村魂魄在﹐那能更和達官詩﹖」「乾坤眞气漸淪亡﹐剩有毛錐一寸長。不與前人塡故實﹐自家一一說衷腸。」「驛驑捕鼠不如獨﹐補履幹將勢不行。各自分茅何礙事﹖故人情性太分明。」

二六﹑又《答損軒》云「偶然問答神形﹐不擬詩來款竹扃。寫意虫魚非注《雅》﹐驚心山海不溫《經》。縣官手段武虛谷﹐教諭頭街宋旣庭。落向水屯阝覓秋興﹐止宜同醉莫同醒。」又《作詩》云「作詩未必輸古人﹐傳詩未必到細民。《國風》十二多顯者﹐考亭作《傳》休斷斷。」又《題漁洋精華綠》云「一代唐音起射洪﹐不爭才力盡沈雄。於公陰徳瑯琊蔭﹐想見升平气象同。」又《戲爲絕句效杜老》云「健筆盤不肯直﹐費人懸解是吾師。他年嗤點關何事﹖且復相逢千載期。」「句法若能順流俗﹐須知此事市門如。師資一遠塵容出﹐不讀《法華》須讀《書》。」「漫興尋花老不聊﹐尙餘酒美得相招。儂今終歲不把盞﹐日出茶湯空自料。」

二七﹑任是如何景象﹐俱寫得字字逼眞者﹐惟有老杜﹐其餘則如時手寫眞﹐肖得六七分﹐已歡喜過望矣。杜如「旁見北斗向江低﹐仰見明星當空大」﹐寫出曠野夜行景﹔「暗水流花徑﹐春星帶艸堂」﹑「飛星過水白﹐落月動沙虛」﹑「擇木知幽鳥﹐潛波想巨魚」﹐寫出無月夜景﹔「雷聲忽送千峯雨﹐花气渾如百和香」﹐寫出暑天鬱蒸將雨景﹔「震雷翻幕燕﹐驟雨落河魚」﹐則眞大雨景矣﹔「樓雪融城濕﹐宮云去殿低」﹐眞雪後陰天景。

二八﹑「西川有杜鵑﹐東川無杜鵑。涪萬無杜鵑﹐云安有杜鵑」﹐此殆學「魚戲蓮葉東」四句﹐而不可常爲者也。「巨刃摩天揚」﹑「刺手拔鯨牙﹐舉瓢酌天漿」﹐此大言欺人﹐非眞有其事者也。奇莫奇於「千巖無人萬壑靜﹐十步回頭五步坐」﹔妙莫妙於「一重一掩吾肺腑﹐山鳥山花吾友於」﹔快莫快於「靑惜峯巒過﹐黃知橘柚來。江流大自在﹐安坐興悠哉」﹔壯莫壯於「豫章翻風白日動﹐鯨魚跋浪滄溟開」﹔橫莫橫於「白摧朽骨龍虎死﹐黑入太陰雷雨垂」。及其細膩風光也﹐則一蝴蝶﹐而云「娟娟戲蝶過間幔」﹑「穿花蛺蝶深深見」矣﹔一蜻蜒﹐而云「點水蜻蜓款款飛」﹑「無數蜻蜒飛上下」矣﹔一鷗也﹐而云「片片輕鷗下急湍」﹑「但見羣鷗日日來」﹑「相親相近水中鷗」矣﹔一螢火也﹐而云「暗飛螢自照」﹑「巫山秋夜螢火飛﹐疏簾巧入坐人衣」矣﹐所謂體物瀏亮也﹐世徒賞其「孤雁不飲啄」﹑「促織甚微細」而已。

二九﹑「堂前撲棗任西鄰﹐無食無兒一婦人。不爲困窮寧有此﹐緣恐懼轉相親」﹐開宋人無限法門﹐世徒賞其「帶甲滿天地」﹑「致此自僻遠」而已。

三○﹑漁洋山人自喜其「螢火出深碧﹐池荷間暗香」之句﹐謂可擬範徳機「雨止修竹間﹐流螢夜深至」二語。漁洋最工摹擬﹐見古人名句﹐必唐臨晉帖﹐曲肖之而後已。持斯術也﹐以之寫景﹐時復逼眞﹔以之言情﹐則往往非由衷出矣。蘇堪少日﹐嘗書韋詩後云「爲己爲人之歧趣﹐其微蓋本於性情矣。性情之不似﹐𨿽貌其貌﹐神猶離也。夫性情受之於天﹐胡可彊爲似者﹖苟能自得其性情﹐則吾貌吾神﹐未嘗不可以不似似之﹐則爲己之學也。世之學者慕之﹐斯貌之﹔貌似矣﹐曰異在神﹔神似矣﹐曰異在性情。嗟乎﹐𨿽性情畢似﹐其失己不益大歟﹖吾終惡其爲佞而已矣。韋詩淸麗而傷雋﹐亞於柳﹔多存古人舉止﹐則髙於王。遣王而錄韋﹐與其不苟隨時﹐然亦不可與入古。柳之五言可與入古矣﹐以其淵然而有氵亭也。柳之論文也﹐曰得之爲難。韋之爲韋﹐亦曰得之而已矣。弗能自得其性情﹐而希得古人之得﹐盡爲人者也。」蘇堪論入古處﹐尙有古之見存﹔其論性情﹑神貌﹐則固淵明問答之旨﹐濠梁魚我之機也。戊戌﹐余與子培同居武昌﹐夏嘆如坐甑中。一日﹐逭暑於漢陽伯牙琴臺。傍晚﹐隔江有雨﹐稍分涼气。入夜﹐月出﹐吞吐壞云裹﹔俯視臺下湖水﹐萬荷不辧花葉﹔螢火數十點﹐浮沈其間﹐微風蕩之﹐髙不及臺而墜。忽忽坐達曉﹐有句云「風螢升復沈﹐雲月出還閉。露坐遂到明﹐俯仰是何世﹖」寫螢火尙未蹈襲前人意﹐當時眞景物如是也。後在都中﹐夏夜獨遊翠微山靈光寺。寺故閎壯﹐兵火後壞垣榛莽﹐佛屋僅有存。翠微公主墳已頹大半。一畝廢池在其下﹐荷葉數百柄﹐少花﹐髙柳數株。池上爲寶竹坡先生﹝廷﹞讀書處﹐罷官歲必數宿焉﹐其廬已毀。有泉涓涓出石竇﹐注於池。坐池上待月﹐得詩云「寺後孤峯冠翠微﹐畫師偏喚虎頭癡。空山待吐二更月﹐淨土惟存一畝池。螢火荷香深碧裹﹐流泉石竇細嗚時。坡公百宿題詩處﹐桑海茫茫愴寤思。」則猶是漁洋先生之螢火矣。

三一﹑竹坡先生壬午典閩試﹐歸途取江山船女兒爲妾。自上書舉劾落職。在官喜言事﹐繼吳柳堂﹝可讀﹞後﹐爲毅帝爭繼嗣者方起﹐公言最切直﹐遂不復起用。生平嗜酒耽詩﹐好山水遊。使車所至﹐必搜奇訪勝﹐流連旬月不能去。登泰岱﹐入武夷﹐泛太湖﹐上金﹑焦﹐足迹篇兩峯三竺。罷官後﹐時與窮交數人﹐及伯福﹑仲福兩公子﹐篇遊京東西諸山﹐歲得詩數百首。居常貧乏﹐不能自存﹐賴友朋資助。得錢則買花沽酒﹐呼故人賦詩酣醉。余嘗春初見公著敝媼袍﹐面破殆盡﹐綿見焉。偶遊昆明湖﹐遇公於湖上酒家﹐則酩酊而行ΝΜ矣。公詩天才豪宕﹐以曲達爲主。五言近體﹐時近右丞﹑嘉州﹐余則香山﹑《擊壤》﹑放翁﹑誠齋﹐近人則初白﹑隨園﹑北江﹑船山。長短數千首﹐遊山者居其七八。《田盤》一集尢爲刻。妙峯﹑香山﹑翠微﹑桑乾﹑戒壇﹑潭柘諸處﹐公之龍門八節灘也。冷家莊﹑三家店﹑靈光寺諸處﹐公之行窩也。公有《西山紀遊行》《田盤歌》及《七樂》三長篇﹐皆一二千字﹐可當遊記古賦讀。

三二﹑《雨中登南嶺靜室》云「冒雨登南山﹐行行雨漸歇。俯見滿澗花﹐仰見滿峯雪。」《山中見杏花》云「今年春歸早﹐行矣畱不住。相追入深山﹐餘春猶未去。南風穿澗來﹐殘花紅滿樹。綠陰迫難待﹐新葉已潛露。生機無暫停﹐觀物理可悟。」《田盤》云「田盤如瘦人﹐骨節皆露外。山靈戲遊人﹐有意弄奇態。徑無十步直﹐石有萬種怪。燕薊多名山﹐屈指此爲最。」《冷家莊》云「山村四面花﹐花多人家少。山靜不逢人﹐滿樹啼春鳥。日落暮云深﹐山气寒於曉﹐」《夢醒偶成》云「夢中見靑山﹐仿佛曾遊處。驚醒不開眸﹐恐放奇峯去。」《山中卽景》云「暮色四圍合﹐峯巒漸杳冥。殘春寒間暖﹐薄酒醉如醒。月上花逾白﹐煙生山更靑。泉聲在深澗﹐入夜尙泠泠。」《季夏之望大雨晚晴二更偕大兒壽富登東峯望月》云「夜涼云盡散﹐露气滿羣峯。絕頂一登眺﹐林巒靑萬重。天空惟有月﹐山靜偶聞鐘。賴有兒扶杖﹐無須二客從。」《靈光寺題壁》云「冒冷赴山寺﹐危途仗短筇。尋詩呼客共﹐扶老許兒從。冰下水聲細﹐雪中松色濃。明朝合開霽﹐同上最髙峯。」《山雨用廣化寺春日題壁韻》云「卽景索新句﹐墻頭舊韻存。黑雲山角寺﹐紅樹雨中村。恍惚峯艱辧﹐迷離澗半吞。同遊少佳客﹐詩律與兒論。」《季春之望遊西山和公玉韻》云「煙霞眞有癖﹐行樂忘艱辛。忍負春如海﹐欣逢月滿輪。鶯花嫌老病﹐山水愛閒人。莫說來遊易﹐登臨亦夙因。」《之西山途中口占》云「秋深出西郭﹐迢遞望憚關。霜後換新樹﹐雲中忘舊山。好遊愁老近﹐多病幸身閒。賴有同懷客﹐孱顏不憚攀。」《西山卽景與伯從集詩牌》云「閒遊任行坐﹐無處不春光。一水髙峯護﹐數家深谷藏。山云濕芳艸﹐花气暖斜陽。遠望重重隔﹐紅桃雜白棠。」《靈光寺溪上偶成》云「南園韶景最宜人﹐稱著多愁積病身。水滿山溪是柳潤﹐雪消巖洞石苔新。久看發白寧中歲﹐才見花紅已暮春。嘆息浮生如此速﹐且將歡笑易悲辛。」《下愁兒嶺隔河望藥王廟》云「年來有例作春遊﹐天許閒身得自由。欲藉煙霞祛老病﹐聊將詩句寫心憂。隔河村近難分路﹐繞寺花多但見樓。振刷精神對佳景﹐愁兒嶺過莫言愁。」以上皆先生山中之作閒適可誦者。憶丙戌在都﹐公畱飲分韻賦詩﹐極道西山紅葉之勝﹐約秋來同遊﹐息息南返﹐迄未追陪。後二十餘年﹐同弢菴﹑畏廬至祕魔崖﹐壁間題字尙如新﹐賦二十八字云「尙餘二客話山邱﹐卅載門生共白頭。絕似平山堂下過﹐龍蛇飛動壁間畱。」

三三﹑都下詩人十餘年來頗復蕭寂。自餘丁未入都﹐廣雅相國入樞廷﹐樊山﹑實市﹑蕓子俱至﹐繼而弢菴﹑蘇堪﹑右衡﹑病山﹑梅菴﹑確士﹑子言先後至。計余居都門五年﹐相從爲石七言詩者無慮數十人。討論之契﹐無如趙堯牛﹝熙﹞﹑陳仁先﹝曾壽﹞﹔進學之猛﹐無如羅東﹝伶最﹞﹑梁眾異﹝鴻志﹞﹑黃秋嶽﹝﹞。堯生以詩名有年﹐所作無膚數千首。扶東諸子肆力爲詩﹐不三數年也。

●卷二

一﹑舊歲冬月﹐秋嶽有《感事詩一百十韻》云「天女威靈替﹐黃神統緒彰。過秦餘賈誼﹐興漢起張良。薄雪消寒會﹐殘燈獨夜房。孤吟勞躑躅﹐長句著興亡。勢轉擒胡月﹐歌成破虜章。握乾臨夏宇﹐出震溯東方。女直山長白﹐曼珠气內黃。申胥初拯楚﹐回紇竟侵唐。讖應三宮桂﹐城屠十日揚。魯唐膏斧鉆﹐闖獻笑蜩螗。編籍龍區種﹐遷藩虎戮倀。雷霆嚴禁网﹐云日護靈囊。南辟三苗地﹐西降兩面羌。但誇淸海岱﹐幾見棄河氵皇。靑海來回部﹐金川躡犍樣。耀功《七徳舞》﹐橫海十花檣。猛鷙威如贊﹐沈猜疾比狼。崢嶸文字獄﹐拖沓狒猩裝。四庫盈緗帙﹐長渠浚竹塘。羅名千叟宴﹐鞠暱八旬觴。自信施長策﹐常期永耿光。積威弦上箭﹐鉅痛檻中羊。鼓器盈斯溢﹐淫刑法已涼。撫躬矜帶礪﹐迥念飲滄桑。妖孽延川陜﹐潛兵犯殿墻。曾無戡亂意﹐足慰輟耕望。粵海輸駕粟﹐舟山覆雀航。逋臣增國恥﹐幻夢侈天禳。兵燹圓明劫﹐乘輿避暑莊。驟驚龍駕迥﹐竟罹豹房殃。五嶺烽煙急﹐三江羽檄忙。艱難憐左李﹐伉慨嘆洪楊。已見傾全局﹐居然復舊疆。神符猶在握﹐天弩自收芒。元結中興頌﹐盧循續命湯。梯航通遠譯﹐風會貫重洋。臥榻容鼾睡﹐陰謀扌益項吭。一人忘顧訁是﹐羣牧任披猖。宮掖成相厄﹐巖廊乃不覆。舳鱸亡日本﹐藩屬失狼荒。感悟回明睿﹐憂虞飭紀綱。層陰方訛訛﹐郅治遏泱泱。變法爭譏鞅﹐懷忠竟殺萇。贓疑藥瞠眩﹐綿掇疾膏盲。減膳堯衰顙﹐垂簾姒假裳。斂財侔地媼﹐事鬼惑天潢。傀簡巫回僻﹐紅燈咒渺茫。戈船環渤海﹐車駕蒞咸陽。和局元臣殉﹐軍需歲幣償。肉懸人鼎俎﹐魚累火池隍。回馭哀初切﹐瑞居志已荒。虎神千壘燼﹐龍劫兩宮喪。太極臨軒穆﹐東平攝政蒼。小侯兼宿衛﹐大吏恣賕贓。集苑多烏鳥﹐腧垣等寇攘。桐分管蔡﹐貂珥列金張。京兆雙瓊博﹐邯鄲大道倡。上書刀斷指﹐下詔肉醫瘡。社鬼東鄰哭﹐靈星北產禳。爾曹傾一旦﹐先帝淚千行。敝俗銷淸議﹐名流混濁漳。休徵箕掃井﹐騷擾蟹將糖。新檄馳巴郡﹐嚴兵墮武昌。退朝憂咄吒﹐毀室恨旁徨。傳箭初搜乘﹐投簽遽拊牀。貔貅臨漢口﹐旌旆據泰倉。破竹原無敵﹐乘流固莫當。揭竽咸褐纛﹐裂土各璋。山左薨吳漠﹐江州拒史祥。張巡誠勇決﹐髙克任翺翔。設險紅衣炮﹐崩雷突火槍。歃盟書衤日服﹐失水棄余皇。露布收安陸﹐降旖出建康。南封徵鹵將﹐北築翦吳堂。霸楚推黃歇﹐徵川殺魏。車書新軌畫﹐榮戟動參商。父老三章約﹐風波一葦杭。北軍除呂祿﹐季漢倚袁滂。大寶知難祕﹐同舟力共匡。威弧張殺伐﹐義旅迓壺漿。富弼專和議﹐蕭何窘轉糧。郡王誰北地﹖帝子泣芒陽。挽栗愁爲繼﹐團沙孰與量﹖枉令懷難綬﹐惟解鏑金箱。叔實心肝盡﹐淮南肺腑傷。輸緡招卜式﹐竊國議田常。兵諫非云譎﹐人謀實不臧。豆萁休暗泣﹐斤斧鎭相戕。江轉新林浦﹐云屯石子岡。弭兵辭向戍﹐縱敵諫文鴦。必死千夫指﹐難回百鏈鋼。楚弓同得失﹐漢幟睹飛揚。不逝烏𨿽馬﹐還驚赤尾魴。六師風振籜﹐羣命艸凋霜。棋局終誰負﹖干戈且未央。羣龍無首吉﹐鬥虎股創妨。局踏憂天步﹐嵯峨拜國殤。詞華悲庾信﹐身世感黃香。顱惜三縑字﹐蕭閒萬里聊。玉壺澄素志﹐畫省學潛郎。入抱蛟龍筆﹐蟠胸鐵石腸。棲遲靑瑣闥﹐惆悵綠榕坊。舊侶懷蕭艾﹐深憂爲稻粱。熒熒窺太白﹐渺渺望沅湘。絲染知難免﹐歧多涕正長。貞元原剝復﹐厄閏愼扶將。霜露仍南國﹐松楸憶北邙。樗蒲劉毅癖﹐曲蘗畢郎狂。湣切恆沙劫﹐皈思廣利王。笑人聲寂寂﹐投筆淚浪浪。他日編盧歷﹐誰當擬柳芳﹖」此詩中之《遇秦論》《哀江南賦》也。

二﹑眾異自遊遼陽歸﹐詩益深摯。《哭丁叔雅》云「恆幹不解捨﹐不祥未可離。夙昔具此意﹐持以當告誰﹖叔雅未中壽﹐云胡脫畢羈﹖眞宰豈主張﹖此中存天倪。憂貧賤士事﹐達者固不爲。至非冠蓋徒﹐憔悴寧所悲。獨惜長安市﹐气類隨風披。未來有世界﹐心源終在玆。」其二云「人生有家室﹐苦樂已均半。解脫向文字﹐無異益憂患。吁嗟吾與子﹐寧免墮此漩。長安一攜手﹐文酒見崖岸。今年斷還往﹐衡宇幸可望。驥情未相接﹐存沒遽爾判。過車折馬﹐腹痛雜微嘆。化鶴君倘歸﹐忍見舊時捲。」《送昀谷之官蜀中》云「朝官勝外吏﹐文酒與靴版。捨玆說官味﹐得失當不掩。時流落世諦﹐乞外動驚惋。延眞去隨牒﹐此意誠不淺。峨峨劍門路﹐細雨隨小蹇。詩人例遊蜀﹐陳迹那可免﹖堂堂趙侍禦﹐贈別語微婉。不言行路難﹐但與志遊覽。延眞幸念此﹐嗔喝任官長。」其二云「郡將豈足貴﹖所貴能親民。親民亦虛語﹐仕宦只爲身。臥治已上考﹐畫諾稱絕倫。吁嗟此黔首﹐肥瘠越與秦。吏治譬烹魚﹐人才猶積薪。積重未可返﹐坐念楊侯仁。連帥今世賢﹐懷哉余所陳。」其三云「我詩初不工﹐爲之亦非久。就中有甘苦﹐不敢諭諸友。何生夙好事﹐鏝版落人手。延眞最先睹﹐譽我不去口。方今論文字﹐名位爲美醜。官卑詩竟好﹐所得恐多苟。君今遠作吏﹐此事還廢否﹖絕臺有止境﹐髙詠儻不朽。吟成幸郵我﹐媵以嘉妙酒。」

三﹑拔東有《弔奇禪和尙詩》云「生死臂屈伸﹐人世無去住。法緣彈指頃﹐歸云無尋處。酸辛我豈免﹖亦曰有情故。天潼憶兩宿﹐雲气入巾屨。論詩見燭跋﹐示我天痕句。﹝師《宿天臺》詩﹕『袖底白生知海色﹐眉端靑壓是天痕。』寫以示余﹐蓋得意句也。﹞他年藏骨地﹐笑指手植樹。歸舷得長篇﹐因循滯尺素。初驚飛錫來﹐云當十日聚。良晤甫隔夕﹐宿約不及曙。﹝師言是夕過訪﹐余謝焉﹐乃約翌晨﹐已示寂矣。﹞西風遲掃門﹐馬背馱禪去。﹝是日師訪雷西楞。出門﹐西楞問﹕『和尙的禪帶去否﹖』師言﹕『你見那裹有禪﹖』西楞曰﹕『馬上馱的甚麼﹖』師曰﹕『請。』乃揚鞭去。﹞禪宗失龍象﹐《大雅》歇《韶》《》。聲聞兩俱寂﹐問師了無語。﹝師戒體陳涅室﹐余入視焉。﹞沈沈法源鐘﹐葉落風自渡。幽明我所解﹐夢示王文度。」向見東日購金銅小佛無數﹐積唐人寫經﹐多多益善﹐羅列迦音閣下。讀此詩﹐乃知佛馱如意﹐文簡之詩室﹐簡棲之文字禪也。馬背馱禪﹐可入《破山語錄》矣。

四﹑東《遊天潼呈寄禪上人》詩云「只役苦炎威﹐涼揚覓山牖。天潼渺何許﹖欲往但搔首。午气勢無逭﹐臨流聊自救。一葉從所往﹐淸風與之守。遠林日已沈﹐大月皓如晝。平奩雙鏡動﹐文觳千波皺。螢燈亂漁火﹐蛙鼓催鳴漏。科頭臥船唇﹐仰面數星斗。夢迎風露深﹐一枕試曲肘。驚眼明朝暾﹐維舟已谷口。僧將篌輿迎﹐並挾嵐光誘。魚磯聚溪童﹐麂籬立村婦。山泉奮亢稻﹐畦缺補蔬韭。巖居爾何娛﹖不識胥徭宥。叢篁翳髙壓﹐呼吸涼云受。距剎尙十里﹐山容歷如繡。連峯翠逶迆﹐聳秀失培螻。髙鬟恣萬態﹐妍枝無一醜。妙績赴我前﹐一晌落輿後。心知難追摹﹐延景疲左右。秀嶺忽當面﹐萬綠入懷袖。危磴嵌林杪﹐俯气狎猿狄。川原局列野﹐豁若揭蒙。初疑靈境竭﹐忽笑蠡測陋。腧嶺辟前扃﹐下趨落深臼。一輿山所圍﹐折旋變昏畫。林靄綠如瀉﹐界白但巖澑。髙松排空來﹐蚪柯恣蟠糾。數里深列衙﹐大材足堂構。睥睨數百祀﹐儻借佛力佑。豈感斤斧赦﹖直犯風雷斗。天半萬玉鳴﹐彊聒笙敖奏。渺不睹匹練﹐但見雲气覆。四山靑蒙蒙﹐大竹森千畝。據髙此聚族﹐厚積非自寇。崇峯破天慳﹐太白鎭地組。千畝朝所尊﹐肅肅誰敢友﹖禪關豁雄深﹐巖穴儻齊壽。琳宮瞥霞起﹐祕閣街瓊鏤。奎章先朝煥﹐經藏勝代有。緇徒嚴戒律﹐廣座洪鐘扣。奇師出家雄﹐異材挺天授。行腳半天下﹐奮髯气抖擻。宏交盡人豪﹐投詩盈篋粗。思力幽扃破﹐髙論玄穹剖。眞宰一何私﹐爲師辟靈驚。噫餘困塵鞅﹐老鶴笑顏厚。入山豈不深﹖信宿行太驟。歸舷袖巖云﹐合眼飛泉吼。」

五﹑余由暾谷識梁任公。當時任公剛弱冠﹐見者方疑爲賈長沙﹑陸宣公﹑蘇長公復生﹐而暾谷言其將深探釋典。未幾﹐暾谷奇餘一詩﹐蓮池大師塔下作者﹐詩意悲苦﹐心甚惡之。自是遂成佛生天﹐萬古一瞑矣。任公一去十數年﹐世界學問無所不究﹐嘆其心血何止多人數斗﹗惟詩不多見。近見其《謝東惠寄唐人寫維摩經二首》云「雷音居士不宿飽﹐日抱唐人手寫經。因想上方香積國﹐飯餘毛孔出芳馨。」「燉煌石室森寶書﹐隨風散墮天一隅。故人多情遠相餉﹐吉光夜夜生吾廬。」如見賢劫初成﹐未有日月﹐光音天下降﹐皆有身光﹐飛行自在﹐未餐地肥﹐林藤香稻時也。暾谷詩云「天外飛禽逐磐音﹐石壇幡影見深深。詩人宿具開山手﹐世難旋移卜隱心。老樹刺天靑自直﹐空潭畱日綠還沈。有情多是棲棲者﹐初地微茫豈易尋﹖」

六﹑楊昀谷﹝增犖﹞湛深佛理。今年爲佛學會。奔馳南北萬里路﹐而未聞其挽奇禪詩。君數年來一官都下﹐塊然獨處如苦行僧。終歲苦吟﹐有作必以示余與堯生﹑瘦公。亂後﹐篋衍零落﹐僅存數首。《秋日同香宋侍禦遊西山宿戒壇》云「秋風吹白雲﹐掛在城西岑。一山如馬鞍﹐中有七寶林。唐碑漸苔沒﹐石罅花深深。坐久夕陽下﹐數蟬調古琴。松濤與鐘磬﹐並起作梵音。吾曹抱冷性﹐涼月初在襟。有酒且復酌﹐此樂難重尋。倦後夢無據﹐山靈知此心。」《山中同香宋作》云「亂後石幢在﹐到來秋味眞。一寵松入定﹐三日雨畱人。老至思殘衲﹐山空得古春。酒闌同說夢﹐和月問前身。」《贈曇寬上人》云「卅年畱得破袈裟﹐鎭日關門誦《法華》。愛眾常聞申五戒﹐安禪不廢演三車。參山度海身將老﹐食粥棲茅願已奢。記取松風傳妙偈﹐人間何地似君家﹖」《壽堯公》云「坐對黃花憶生日﹐一杯重屬傅鶉觚。近來闕事復安在﹖老去閒情頗不孤。詩力驅風斗松石﹐夢痕和月落江湖。與君脈脈共秋味﹐誰信人間有腐儒﹖」

七﹑京都近郭無山﹐重九登髙﹐陶然亭幾無容足地。己酉﹐餘同堯生天寧寺荒臺登髙﹐攜酒對飲﹐有詩云「趙公健遊者﹐萬里下蛾眉。隨意登髙去﹐聊紆作客悲。廢臺遲落木﹐衰考短交期。只有源源醉﹐多爲數首詩。」堯生和作云「古人不盡當時意﹐歷歷登髙總自悲。爲客經秋仍往節﹐去年看雪正蛾眉。﹝光明作重九。﹞功名歲晚非天予﹐法喜宵寒共石遺。﹝『我室惟法喜』﹐坡公句也。予今年六月事。﹞塔影山光黃葉外﹐因君回首菊花期。」第六句言吾兩人共悼亡也。次年登髙又同在天寧寺﹐則有眾異﹑秋嶽諸子﹐皆有詩﹐余與堯生無詩。又次年﹐武昌兵事起﹐渡海過登州﹐停船蓬萊閣下。又次年﹐重至京師﹐同陳劍潭仍往天寧寺登髙。寺駐兵﹐不得入。時堯生東遊日本﹐因憶舊遊﹐奇堯生云「悲哉秋爲气﹐艸木忽變衰。蕭瑟戮栗中﹐遠行思將歸。往年兩登髙﹐西郊挹翠微。趙侯及二黃﹝嘿園﹑秋嶽﹞﹐載酒慰孤羈。後至追梁生﹝眾異﹞﹐艸堂還賦詩。去年逢亂離﹐戰場菊方開。停舟過之罘﹐傑閣望蓬萊。今年尋舊遊﹐趙侯安在哉﹖哦詩上日光﹐秋色正西來。紅葉共酡顏﹐流霞入深杯。聯轡惟吾宗﹐簪萸雙摧。兄弟各終鮮﹐憔悴疑同懷。適逢羅﹝東﹞與黃﹝嘿園﹞﹐老兵阻登臺。萬事那可必﹖到門車空回。」其己酉前一年﹐堯生在八里莊摩訶菴登髙云「樹邊人語見屯阝莊﹐酒旆風微葉漸黃。小坐一餐如旅客﹐出城八里屬良鄕。寺經劫火猶畱塔﹐秋老山容漸有霜。不負騎驢尋野色﹐寒花十日古重陽。」其眾異詩云「中年哀樂各有在﹐佳節何嘗與人事﹖登山臨水送將歸﹐彊借春秋供感慨。長安客話今五稔﹐白日堂堂不相貸。宵來風雨乍滿城﹐失喜朝暾破秋睡。出遊寒食已陳迹﹐到手重陽那可棄﹖傷髙懷遠要有﹐便歷城西訪隋寺。避俗逢僧殊可憫﹐入門看塔誰能會﹖塔鈴不作近時語﹐塗人那解西來意﹖平生乘興百不撓﹐少日心情略能記。朱顏漸與明鏡辭﹐孤往人間定何世﹖邇來赴事常苦晚﹐要似疲癃難起廢。誰知槐市石遺翁﹐早挈秋光歸馬背﹖」秋嶽詩云「秋士困俗喧﹐佳節亦憂惱。言尋招提境﹐望遠散襟抱。放車出煙郭﹐塵垛沒馳道。平林生髙風﹐墉陰日色縞。浮圖矗云外﹐峭拔俯蘭撩。寺門破械僧﹐蕪碧勤芟掃。荒臺匿樹罅﹐乘興恣探討。連山豁西北﹐瘦嶂天所造。幽燕入搔首﹐城市聲浩浩。今年寒事晚﹐眾綠尙娟好。朱顏終難恃﹐嚴霜焉可保。蘭臺有詩人﹐攜酒登臨早。自慚秦少章﹐得伴後山老。﹝陳無已有《九日寄秦覯》詩﹞。」

八﹑江叔海﹝瀚﹞有《登石景山同堯生侍禦作》云「勞勞車馬黃塵陌﹐惟有西山不厭看。與客初來登石景﹐去年曾此渡桑乾。﹝客冬由此過渾河﹐遊潭柘戒壇。﹞遙峯鳥道髙秋出﹐廢院虯松白日寒。宦豎丰碑隨處有﹐﹝西山各寺﹐多明代諸建﹞。可憐民力勝朝嬋﹐」又《題堯生石景山詩後》云「西郊嵐翠待髙吟﹐詩思曾看策蹇尋。頓使山川發奇彩﹐似聞鸞鶴有遣音。三秋不盡登臨興﹐五夜難忘諫諍心。抗疏餘閒還蠟屐﹐衝寒更擬入云深。」此又燕京登髙一故事也。詩舉止大方﹐不廢唐響。

九﹑余初至都﹐冒鶴亭﹝廣生﹞爲余賃居上斜街。羣木繞屋﹐古槐夭矯空﹐是數百年物﹔層楹軒爽﹐稍具亭榭﹐繚以朱藤﹑海棠﹑丁香諸雜花﹐間以湖石﹑棗樹覆之。袁玨生﹝勵準﹞謂是顧俠君先生小秀野艸堂﹐何援叟題有檻聯云「艸堂小秀野﹐花市下斜街」者也。余居半載﹐遂賦悼亡。朋輩相慰藉者﹐時過從談譙賦詩。樊樊山云「傾蓋逢君勝故知﹐春明何意聚牙期﹖悲懷早止辛樓酒﹐選本新添癸集詩。﹝君曾著《元詩紀事》數十卷﹐尙有續刻。﹞老作斜街花市長﹐貧無背郭艸堂資。絳雲舒捲丹霄上﹐比似淵明此最宜。」又次韻云「門多長者駐驂﹐門內佳花湧缽曇。善本棗梨同秀野﹐小園楊柳異江潭。選詩斷爛嗤貽上﹐﹝漁洋《十種詩選》﹐余雅不喜。﹞縋井幽光闡所南。風雅衰於嘉慶末﹐笑他祭酒翔詩龠。﹝詩寵主人特好事耳﹐詩實不工。」﹞東云「背城幽築占春深﹐僵石疏花柳十尋。舊主尙聞尊酒帝﹐荒菴今已屬詩淫。相從鋪啜誇餘子﹐每喜《風》《騷》得嗣音。更酹淸觴慰犭爰叟﹐斜街花事末銷沈。﹝石遺精庖﹐節菴誇爲冠絕。何道州『艸堂小秀野』楹帖﹐濤園爲石遺書之。」﹞吳綱齋﹝士監﹞次韻云「居鄰秀野慣停黲﹐相約精廬訪竺曇。結夏槐風舞龍樹﹐尋秋蘆雪滿鳧潭。眼中廚顧髙京雒﹐別後珠感海南。苦爲潛擎補遺憾﹐論功計厲合同龕。﹝竹汀先生著《元詩紀事》﹐未有流傳。君銳意成書﹐刊於江南﹐近又重緝﹐多至數十卷﹐可與《唐宋詩紀事》鼎峙矣﹐」﹞昀谷云「斜街記訪俠君廬﹐小坐貪看月上初。便具杯盤皆雅澹﹐微吟艸樹亦淸疏。秋風一別驚殘臘﹐閩海應能著老漁。俊僕臨池如谷口﹐寄詩端合使渠書。﹝君有僕能詩﹐艸書酷似鄭蘇堪。」﹞余蒔云「三雅門前昔駐驂﹐而今戒酒住翟曇。芳菲合署棗花寺﹐犖確疑分積水潭。竹《舊聞》賡日下﹐艸堂雕本共江南。元詩大有因緣在﹐畱得編排地一寵。﹝余舊嗜酒﹐悼亡後大病﹐戒之。」﹞

一○﹑丁叔雅﹝惠康﹞有《奉懷石遺老人病狀》詩云「苦念空齋老病夫﹐近來詩思定何如﹖斜街短屋飛花滿﹐蕭寺華年把瑤虛。與汝安心寧已了﹐偸閒作計未全疏。憑誰更話溫存味﹖慵捲晶簾對道書。」此見過視病歸後作也。余答詩云「畸人丁野鶴﹐能訪老迦陵。春去愁如海﹐詩來意似冰。斜街婪尾藥﹐老屋半身藤。君看繩牀客﹐枯眠卽是僧。」君又有《石遺老人答以新詩﹐覺前意有未盡﹐重申一首》云「君爲秋士悲多病﹐我久春明意未舒。獨夜淒惶竅蚯蚓﹐盈襟塵淚泣枯魚。繩牀經案原非病﹐藥宛齋糜柰已臒。萬事不如麻木好﹐可能言說亦刪除。」招余集江亭云「精藍舊事傳江總﹐座上詩人是古靈。半日浮生余覺夢﹐十年小劫有孤亭。無多名士垂垂老﹐如此長條故故靑。最是道心無住著﹐落英芳甸眼曾經。」叔雅爲丁禹生撫部少子﹐家有園林﹐富藏書﹐多精槧鈔本﹐旁及書畫﹑金石﹑瓷器﹐皆足雄視一時﹐而皆棄不顧﹐一身流轉江湖﹐若窮士之飄泊無依者。能詩﹑善書﹑精鑑別﹐聲名藉甚﹐當世士夫無不知有丁叔雅。在同時三公子中﹐當兄事伯嚴﹐弟畜彥復。後畱滯京師。余識之不數年﹐蹤迹至相密邇﹐事餘如兄長。余時方喪妻﹐君亦喪其愛妾﹑愛子﹐支離憔悴﹐殆不可爲懷。然余遇悲從中來﹐能痛自發泄﹐極之於其所往﹐𨿽根株髙不可拔﹐亦所謂蹂躪其十二三﹐蓋扌幻怒而少息者。叔雅意旣不廣﹐口復不能自宣其湮郁。其不言而自傷者﹐臣精暗已銷亡﹐竟夭天年﹐聞者無不悼痛。年來每有所作﹐輒用舊紙錄存余所﹐若預知其將死者。少與其鄕曾剛甫參議﹝習經﹞齊名。客邸所需﹐及病中醫藥﹑身後棺殮﹐皆剛甫一人任之﹐可謂古道可風者矣。余哭之二首云「叔雅蘊藉人﹐天懷復澹蕩。云胡凶短折﹖此理足惘惘。我觀人間世﹐攻取日擾攘。六極終曰弱﹐寇賊所滋長。𨿽云情與理﹐遣恕時自廣。行爲輒拂亂﹐微慍積何往﹖所恃戰勝力﹐摧陷見開朗。君胡久相忍﹐譬若癬暗養﹖我時決使道﹐亦或豁以爽。剛柔終異質﹐變化非可彊。仲官旣漚羸﹐孝章復撇。遂令歸無形﹐寒郊送泱漭。」「入春哭嘯桐﹐入夏哭叔雅。毅豹乃同歸﹐各自發癥瘕。造物汝何仇﹖友朋不我假。意行或臨水﹐看花每適野。長安塵垛中﹐似此人蓋寡。吹笙彈鳴琴﹐聊復我心寫。﹝嘗與章曼仙﹑伍叔葆數人爲古樂會。﹞風月不用錢﹐方謂恣陶冶。愁人秋夜長﹐詎料燈燭炮﹖聯翩錄新詩﹐蛀紙足揮灑。似知生有涯﹐貽我動盈把。行當印千本﹐祭告詩窮者。性靈化煙雲﹐知識空般若。」

一一﹑叔雅外﹐仁先最憐餘者﹐常以詩相慰。有云「見法空間喜悅多﹐不堪隱幾老維摩。詩能遣恨尋醫去﹐酒可忘憂柰病何﹗在昔髙眠動湖海﹐只今袖手看關河。大江東去風流盡﹐愁絕當筵一曲歌。」君善飲﹐每對酒酣時﹐餘歌「大江東去」﹐則浮一大白。又次韻答余云「早識齏羹勝醢胬﹐如何車馬易鋤犁﹖堂堂人與詩爭老﹐緩緩春來意更淒。萬事都如杯覆水﹐先生不復酒成醯。從知千偈初無語﹐應候何妨故故啼﹖」余原韻云「刀劍瘢創肉欲臀﹐世間捨我孰泥黎﹖法如可喜妻何戀﹖春縱非秋月亦淒。朱體靑肝歸紂絕﹐冰牀雪被試摩醯。此寒更比堯年甚﹐漫向旁人作浪啼。」

一二﹑「觸忤三年傷逝淚﹐花枝不照九原紅」﹐漁洋山人《梧臺道中》詩句也。自注云「先宜人及兒渾沒腧一年﹐沂沒二年﹐先兄西樵沒亦半載矣。」又《哭兄東亭先生》詩注云「亡室張宜人以丙辰九月歿﹐予有詩云﹕『三載西風雁影分﹐登髙淚盡隴頭云。而今腸斷重陽節﹐又采寒花酹細君』。時方哀西樵先生也。」是漁洋數年之間﹐喪二兄﹑二子及妻。餘甲辰十二月喪仲兄﹐乙巳正月喪第三子﹐八月喪伯兄﹐丙午三月喪蘋女﹐丁未八月喪妻﹐而第二子已先喪於庚子。噫﹐何其相似也﹗弢菴有詩挽先室人云「鸞龍一淚已伶俜﹐潘鴦秋來又損靑。鸛鳥平生惟比翼﹐鰥魚從此剩長醒。檢書賭茗成追憶﹐割俸營齋自寫銘。無可柰何還彊慰﹐南華元自有眞經。」自注﹕「石遺來告悼亡﹐距哲兄木菴之沒才三載耳。」

●卷三

一﹑工詩難﹐言詩尢不易。在孔門惟賜與商可與言《詩》﹐而文學之子遊不與焉。子貢穎悟﹐故《淇澳》之切磋琢磨﹐自知取譬。「始可」云者﹐引重之辭﹐若謂不如是便不足以言《詩》。子夏篤謹﹐倩盼素絢﹐直苦思不解而問之﹐譬以繪事而始諭。「始可」云者﹐僅可之辭﹐若謂今而後乃可與言《詩》矣。子貢聞一知二﹐故曰「告諸往而知來者。」子夏之起予﹐則答問而已。康成之箋《詩》﹐子夏之謹守也。孟子曰「誦其《詩》﹐讀其《書》﹐不知其人可乎﹖是以論其世也。」又曰「固哉﹗髙叟之爲詩也。」又曰「說《詩》者﹐不以文害辭﹐不以辭害志﹐以意逆志﹐是爲得之。」此子貢言《詩》之旨不同於子夏者也。後世詩話汗牛充棟﹐說詩焉耳﹔知作詩之人﹐論作詩之人之世者﹐十不得一焉。不論其世﹐不知其人﹐漫曰「溫柔惇厚﹐詩教也」﹐幾何不以受辛爲天王聖明﹐姬昌爲臣罪當誅﹐嚴將軍頭﹑嵇侍中血﹐舉以爲天地正气耶﹖

二﹑王逸之注《楚辭》﹐施宿之注蘇﹐任淵之注黃陳﹐稍資論世。錢牧齋之箋杜﹐𨿽訾之者謂非君子之言﹐然已十得七八﹐何可厚非﹖李義山﹑陳后山詩﹐有非注斷斷不知其好處者﹐得注乃嘆其眞善學杜。桐鄕馮氏之注義山﹐考訂翔實﹐實足知人論世﹐諸家無能及者﹐而筆墨之拖沓乃不可耐。蘄水陳太初先生﹝沆﹞之《詩比興箋》﹐眞能撥雲霧而睹靑天﹐縋幽沈而出井底﹐由先生旣深於詩功﹐檄於史事﹐而胸次雅亮﹐文筆髙潔﹐又足以發明之﹐學詩者不可不肄業及之也。曾滌生《十八家詩鈔》僅錄一二。

三﹑《詩比興箋》亦間有可議者。如李陵《與蘇武詩》《箋》云「蘇李之別友朋﹐與文姬之別母子﹐皆自古至今更無比況之事。故文姬悲憤﹐蘇子瞻斥爲贗作﹐以其淺露徑盡﹐與蘇李相反也。」竊謂不然。文姬與蘇李﹐時代相後三百餘年﹔文姬究一婦女耳﹐母子之親非止朋友可比﹐故二詩哀痛質直﹐非身親其境者不能道。若出贗作﹐正有許多文飾之詞耳。《白頭吟》《箋》云「《玉臺新詠》載此篇﹐題作《皚如山上雪》﹐不云《白頭吟》﹐亦不云何人作。《宋書》大曲有《白頭吟》﹐作古辭。《禦覽》《樂府詩集》同之﹐亦無文君作《白頭吟》之說。自《西京雜記》僞書始傅會文君﹐然亦不著其辭﹐未嘗以此詩當之。及宋黃鶴注杜詩﹐混合爲一﹐後人相沿﹐遂爲妒婦之什云云。」案信《白頭吟》爲文君作﹐不始於宋黃鶴。李太白雲﹕「一朝將聘茂陵女﹐文君因贈《白頭吟》。」郭茂倩《樂府》《白頭吟》﹐末尙有「郭東亦有樵」諸句﹐殊不易解。潘嶽《哀詩》《箋》云「此亦安仁《悼亡詩》也﹐而有《十九首》之風﹐遠軼《悼亡》三章。比興之與鋪述﹐含意之與直情﹐固不侔耳。」案詩中如「摧如葉落樹﹐邈若雨絕天。雨絕有歸云﹐葉落何時連」﹐「葉落」五字固足抵千百﹐然必謂流芳遣掛之爲辭費﹐則《三百篇》「蒙楚」之「錦衾」﹑「角枕」﹐「誰與獨旦」﹐《大車》之「異室同穴﹐有如檄日」﹐皆賦體﹐而非比興也。

四﹑前淸詩學﹐道光以來一大關捩。略別兩派﹕一派爲淸蒼幽峭。自《古詩十九首》﹑蘇﹑李﹑陶﹑謝﹑王﹑孟﹑韋﹑柳以下﹐逮賈島﹑姚合﹐宋之陳師道﹑陳與義﹑陳傅良﹑趙師秀﹑徐照﹑徐璣﹑翁捲﹑嚴羽﹐兀之範槨﹑揭斯﹐明之鍾惺﹑譚元春之倫﹐洗鏈而熔鑄之﹐體會淵微﹐出以精思健筆。蘄水陳太初《簡學齋詩存》四卷﹑《白石山館手稿》一卷﹐字皆人人能識之字﹐句皆人人能造之句﹐及積字成句﹐積句成韻﹐積韻成章﹐遂無前人已言之意﹑已寫之景﹐又皆後人欲言之意﹑飲寫之景﹐當時嗣響﹐頗乏其人。魏默深﹝源﹞之《淸夜齋稿》稍足羽翼﹐而才气所溢﹐時出入於他派。此一派近日以鄭海藏爲魁壘﹐其源合也﹔而五言佐以東野﹐七言佐以宛陵﹑荊公﹑遺山﹐斯其異矣。後來之秀﹐效海藏者﹐直效海藏﹐未必效海藏所自出也。其一派生澀奧衍。自《急就章》《鼓吹詞》《鐃歌十八曲》以下﹐逮韓愈﹑孟郊﹑樊宗師﹑盧仝﹑李賀﹑黃庭堅﹑薛季宣﹑謝翺﹑楊維楨﹑倪元璐﹑黃道周之倫﹐皆所取法﹐語必驚人﹐字忌習見。鄭子尹﹝珍﹞之《巢經巢詩鈔》爲其弁冕﹐莫子偲足羽翼之。近日沈乙菴﹑陳散原實其流派。而散原奇字﹐乙菴益以僻典﹐又少異焉﹐其全詩亦不盡然也。其樊榭﹑定貪兩派﹐樊榭幽秀﹐本在太初之前﹔定盒瑰奇﹐不落子尹之後。然一則喜用冷僻故實﹐而出筆不廣﹐近人惟寫經齋﹑漸酉村捨近焉﹔一則麗而不質﹐諧而不澀﹐才多意廣者﹐人境廬﹑樊山﹑琴志諸君時樂爲之。

五﹑《學古集》四卷﹐嘉慶間仁和宋左彜﹝大樽﹞著﹐後附《詩論》一卷﹐世之有志於古者盛稱之。傳本頗罕﹐楊昀谷﹑胡瘦唐皆向余借鈔。《詩論》甚正﹐惟爲詩跬步必求合於古﹐與所論實有不掩者。《詩論》云「太白有云﹕『將復古道﹐非我而誰﹖』古道必何如而復也﹖《三百》後有《補亡》《離騷》後有《廣騷》《反騷》﹐蘇李贈答﹑《古詩十九首》﹑樂府後有雜擬﹐非復古也﹐剿說雷同也。《三百》後有《離騷》《離騷》後有蘇李贈答﹑《古詩十九首》﹐蘇李贈答﹑《古詩十九首》外有樂府﹐後有建安體﹐有嗣宗《詠懷詩》﹐有陶詩﹐陶詩後有李杜﹐乃復古也﹐擬議以成其變化也。」又云「詩以寄興也。有意爲詩﹐復有意爲他人之詩﹐修詞不立其誠﹐未或聞之前訓矣。蔡中郎早曰﹕『諸生競利﹐作者鼎沸。其髙者頗引經訓風諭之言﹐下則連偶俗語﹐有類俳優﹐或竊成文﹐虛冒名氏。』𨿽言辭賦﹐厥後詩之仿效﹐亦莫不然。子云作賦﹐常擬相如以爲式﹐尋以爲非賢人君子詩賦之正也﹐於是輟不復爲﹐而大覃思渾天﹐作《玄》文。桓譚以爲文義至深﹐而論不詭於聖人﹐前之擬相如﹐猶不寄興之詩也﹐競利也﹔後之作《玄》文﹐猶寄興之詩也﹐非競利也。」乃吳徳旋其詩﹐述其言﹐謂法古歌謠﹐作雜言一卷﹔法漢﹑魏﹑六朝﹐作五言古詩一卷﹔法太白﹐作七言古詩一卷﹔法王﹑孟﹑李三家﹐作五言今體詩一卷﹔余體皆不爲﹐餘人皆不法。則陶詩後﹔有李可不復有杜矣。孔子曰「信而好古。」昌黎曰「不懈而及於古。」好古非復古﹐及於古非擬古也。有作必擬古﹐必求復古﹐非所謂有意爲詩﹐有意爲他人之詩乎﹖明之何﹑李﹑王﹑李﹐所以爲世詬病也。茗香之詩之擬古﹐不如太初之自及於古矣﹔茗香之復古﹐不如太初《詩比興箋》之善於好古矣。

六﹑《詩論》又云「詩之鑄鏈云何﹖曰﹕善讀書﹐縱遊山水﹐周知天下之故而養心气﹐其本乎﹗感變云何﹖曰﹕有可以言言者﹐有可以不言言者﹔其可以不言言者﹐亦有不能言者也﹔其可以言言者﹐則又不必言者也。」夫可以不言﹐而亦有不能言者﹐則不言固矣﹔若可以言﹐而又不必言﹐不幾於無言矣乎﹖當云其可以言言者﹐又有其不必言者也。

七﹑《詩論》又云「不佇興而就﹐皆迹也﹔軌儀可範﹐思識可該者也。有前此後此不能工﹐適工於俄頃者﹐此俄頃亦非敢必覬也﹐而工者莫知其所以然。」此又誤於王文簡模糊惝欺人之談也。夫古今所傳佇興而得者﹐莫如孟浩然之「微雲淡河漢﹐疏雨滴梧桐」﹑「掛席幾千里﹐名山都未逢。泊舟潯陽郭﹐始見香鑪峯」諸語。然當時實有微云﹑疏雨﹑河漢﹑梧桐諸景物﹐謀於目﹑謀於耳﹔實是千里未逢名山﹐至漫陽始遇香峯﹐謀於目﹑謀於心﹐並無一字虛造﹐但寫得大方不費力耳。然如此人人眼中之景﹐人人口中之言﹐而必待孟山人發之者﹐他人一腔俗慮﹐掛席千里並不爲看山計。自襄陽下漢水﹐至於九江﹑黃州﹑赤壁﹑武昌﹑西山﹐皆卑不足道﹐惟匡盧東南偉觀﹐久負大名。但俗人未逢名山﹐不覺其鬱鬱﹔逢名山﹐亦不覺其欣欣耳。河漢有云﹐梧桐有雨﹐至爲常事﹐粗心人所不畱意﹐自胸襟髙雅者遇之﹐則古人所謂「輕雲蔽月」﹑「桐間露滴」者﹐兩相湊泊﹐不覺以「淡」字「疏」字寫之而成佳語﹐所以適工於俄頃﹐而前此後此不能工﹔其俄頃不能必工者﹐則皆粗心領會﹐與下字未當耳﹐又何至莫知其所以然耶﹖

八﹑又云「武帝令他夫人飾從禦者數十人﹐爲邢夫人來前。尹夫人前見之﹐曰﹕『非邢夫人身也。此不足當人主矣。』於時帝乃詔使邢夫人衣故衣﹐獨身來前﹐尹夫人望見之﹐曰﹕『此眞是也。』於是乃低頭僥而泣﹐自痛其不如也。誦古人詩﹐不可懵其故衣獨身來前時。然佳人不同面﹐美人不同體。李夫人之於邢夫人﹐夷光﹑鄭旦之於李夫人﹐同不同未可知也。」夫李夫人之於邢夫人﹐夷光﹑鄭旦之於李夫人﹐必是不同﹐何不可知之有﹖

九﹑又云「詩至靖節﹐色香臭味俱無﹐然乎﹖曰﹕非也。此色香臭味之難可盡者﹐以極澹不易見耳。」夫靖節之詩﹐色香臭味俱備﹐亦並不極澹﹐何不易見之有﹖夫必太羹玄酒﹐而後可謂之極澹。不特靖節﹐卽《三百篇》﹐亦何嘗太羹玄酒哉﹖

一○﹑茗香詩佳者至多﹐實有神與古會者。然如《詠懷》之「客遠狗猶吠﹐飯香農恰歸」之「恰」字﹐《自臨平山暮歸》之「誰與諾重來﹖有客惠然肯。倒押「肯」字韻﹐似非《學古集》中應有語。

一一﹑陳仁先爲太初先生曾孫﹐詩學自有淵源。初相見於武昌兩湖書院梁節菴山長座上。弱冠璧人﹐飲酒溫克﹐喜就餘言詩。出其所作﹐則皆抗希《騷》《選》﹐唐以下若無足畱意者。余不敢深言置可否﹐但曰﹕君甚似蘇堪年少不作七言詩之時﹐恐可言者耳。自是相見不言詩者數年。別去不相見者又數年。丁未余入都﹐君已中甲科﹐官刑部﹐調學部。聞余至﹐約遊棗花寺觀牡丹。稍談詩﹐知常與周少朴﹝樹模﹞﹑左笏卿﹝紹佐﹞兩侍禦倡和﹐所祈向乃在昌黎﹑義山﹑荊公﹑山谷﹐大異昔日宗旨。繼讀近作﹐則古體雄深雅健﹐今體悱惻纏綿﹐不禁爲之狂喜﹐急贈詩云「昔讀君詩筆嶄然﹐只愁寶劍罕成篇。豈知江海頻年別﹐忽睹雲霞變態妍。興會每從探討出﹐深蒼也要取材堅。羌無利祿荒寒路﹐肯與周旋定是賢。」仁先有《遊天寧寺同左笏丈作》云「驅車塵冥冥﹐隱見孤塔圓。大佛相接引﹐一徑凝蒼煙。升堂坐初定﹐微風度旃檀。開窗納遠秀﹐小幅橫輞川。春芳滿秋砌﹐悴葉猶扶妍。想見腰鼓發﹐車馬何喧闐﹗暫榮悟常寂﹐愛此蕭境閒。茶余恣遊眺﹐奧復窮諸天。殿古金界壤﹐樹老秋陽殷。何代萬石鐘﹐橫身臥髙阡﹖出手試一擊﹐龍吼殷河山。煌煌乾隆碑﹐天筆矜如椽。明政移寺﹐狐鼠多功緣。眞源一飄瀉﹐薰腐爲洗湔。惜哉灑掃缺﹐歲久生荊營。園陵虛有神﹐運化悲循環。俯仰日向暮﹐勝迹空流連。松風無世情﹐謖謖吹面寒。」又《天寧寺聽松聲》云「斜陽紅滿地﹐雷雨忽在顚。仰看四沆寥﹐聲出雙松間。屬耳倏已遠﹐飛度萬壑泉。老龍動鱗甲﹐破碎還蒼堅。金剛萬豪毛﹐一一威神全。仰屈尋丈地﹐開闔成諸天。落落孤直胸﹐回蕩生髙寒。提挈四天下﹐度入太古年。想見陶隱居﹐擁衣但髙眠。無聞玆未能﹐且證聲音禪。」又《秋日同李伯虞侍郎左笏卿給事周孝甄禦史往太淸觀尋菊不得﹐遂至龍泉寺﹐歸過酒樓小飲﹐次周孝丈韻》云「節寒气逾爽﹐逸興當秋闌。輕車赴晚道﹐影墮蒼茫間。當年亭館地﹐今日斜陽寬。靈宮訪秋菊﹐落葉空池壇。人在菊成畝﹐人去余荒園。因知隱逸士﹐豈不視所餐﹖回步過蕭寺﹐著履蒼苔乾。長松迆古徑﹐雜卉羅修欄。龍蛇動四壁﹐贊賞還微嘆。文字爲小技﹐今成空谷蘭。歷歷鐘梵音﹐諸天度鳳鸞。地淸坐忘瞑﹐茶罷神愈完。妙境如追逋﹐瞬瞥迹已殘。歸車就市飲﹐嘈切千指彈。一心造暄寂﹐同境殊悲歡。百年非可知﹐放懷尋所安。」《戒壇臥松歌》云「戒壇之松天下奇﹐尋常所見皆十圍。一松據臺獨下垂﹐橫出十丈猶蠖妮。健鵬探爪風在下﹐渴蛟飲澗鱗之而。縋幽欲引陰墊出﹐承敲力負蒼崖危。萬鉤壓空不及殆﹐反走潛根應遇倍。雨洗蒼骨未濡足﹐眼底渾河犯髙塏。雲開穿枝落日黃﹐萬里暮色浮孤觴。欲憑咫尺精靈意﹐貫入冥搜百怪腸。」前三首工於發端﹐嘉州﹑少陵《登慈恩寺塔》《玉華宮》《大云寺贊公房》諸詩皆其例。至全首音節髙抗﹐如空堂之答人響﹐則以平韻古體詩﹐出句末字多用平音也。此祕韓孟始發之﹐韓如《譴瘧鬼》《示兒》《庭楸》《讀東方朔雜事》等篇皆是﹔孟尢多。「驅車塵冥冥」四句﹐寫往天寧寺一路如畫﹐「屬耳」二句﹐從淵明雪詩﹑昌黎琴詩得來。《臥松歌》透爪陷胸﹐全是杜骨韓濤矣。

一二﹑詩有六義﹐興居一焉﹐興﹑觀﹑羣﹑怨皆是也。後世謂之「詩情」。其鄰於樂者曰「興趣」﹑曰「興會」﹔鄰於哀者曰「感觸」﹐故工詩者多不能忘情之人也。任公有《臘不盡二日遣懷》云「淚眼看云又一年﹐倚樓何事不淒然﹖獨無兄弟將誰懟﹖長負君親只自憐。天遠一身成老大﹐酒醒滿目是山川。傷離念遠何時已﹖捧土區區塞逝川。」《元日放晴二日雨三日陰霾》云「入春三日覺春深﹐隔日春如判古今。容我瞢騰行坐臥﹐從渠翻覆雨陰晴。擁鑪永夕成微醉﹐袖手看云得短吟。落盡檐花無一語﹐百年誰識此時心﹖」《庚戌歲暮感懷》云「歲雲暮矣夜冥冥﹐自照寒燈問影形。萬種恨埋無量劫﹐有情天老一周星。催人鬢雪搖搖白﹐撩夢家山歷歷靑。今古玆晨同一槪﹐只應長醉不成醒。」「鼎湖雞犬不能仙﹐一慟龍髯歲再遷。禹域大同勞昨夢﹐堯臺深恨重泉。斧聲燭影由來事﹐馬角烏頭不計年。忍望海西長白路﹐崇陵艸勁雪漫天。」「夢短雞鳴第一聲﹐明朝冠蓋盛春明。家家柏葉宜春酒﹐處處駝蹄七寶羹。聞道天門開訁失蕩﹐盡容卿輩答升平。官家閒事誰能管﹖萬一黃河意外淸。「故園歲暮足悲風﹐吹入千門萬戶中。是處無衣搜杼柚﹐幾人鬻子算租庸。近聞誅斂空羅雀﹐儻肯哀鳴念澤鴻。金穴如山非國富﹐流民休亦怨天公。」「風雨吾廬舊嘯歌﹐故人天末意如何﹖急難風義今人少﹐傷世文章古恨多。力盡當年從爛石﹐淚還天上莫成河。由來力命相回薄﹐山鬼何從覓薜蘿﹖」「入骨酸風盡日吹﹐那堪念亂更傷離﹖九洲無地容伸腳﹐一盞和花且祭詩。運化細推知有味﹐癡頑未賣漫從時。勞人歌哭爲昏曉﹐明鏡明朝知我誰﹖」《奉懷南海先生星加坡兼請東渡》云「共有千秋萬古情﹐爲誰歲歲客邊城﹖讒言苦妒齊三士﹐世務寧勞魯兩生。漢月依微連海气﹐蠻花悱惻吐冬榮。相逢莫話中原事﹐恐負當年約耦耕。」「不道桃源許再來﹐舊時魚鳥費疑猜。風吹弱水蓬萊近﹐春逐先生杖履回。萬事忘懷惟酒可﹐十年有約及櫻開。﹝先生以己亥二月去日本﹐有詩云﹕『櫻花開罷我來遲﹐我正去時花滿枝。半歲看花住三島﹐盈盈春色最相思。』﹞何時一舸能相卽﹖已剔沈槍掃綠苔。」以上十首﹐所謂遠托異國﹐昔人所悲﹐蘇子卿之《河梁》耶﹖蔡文姬之《笳拍》耶﹖沈初明《通天臺》之表耶﹖庾子山《哀江南》之賦耶﹖同時善作悲呻之語者﹐尙有太夷﹐如「殘秋去國人如醉」﹑「憂天已分身將壓﹐感逝還期骨易灰」﹑「往事夢空春去後﹐髙樓天遠恨來時」﹑「北風吹客忽已晚﹐壯歲辭人殊不回」﹑「兀兀只成天共醉﹐茫茫始信世無才」﹐與君之「獨無兄弟將誰懟﹖長負君親只自憐」﹑「天遠一身成老大﹐酒醒滿目是山川」﹑「催人鬢雪搖搖白﹐撩夢家山歷歷靑」﹑「官家閒事誰能管﹖萬一黃河意外淸」﹑「勞人歌哭爲昏曉﹐明鏡明朝知我誰」﹐可以把臂共懷抱者。

一三﹑稚辛詩不多見。壬子冬月﹐相遇裏中﹐皆暫歸卽去﹐故鄕翻成客裹也。向之索近作﹐有云「曾聞共命是頻伽﹐啼落曼陀一樹花。七字題詩猶疥壁﹐廿年歸客已無家。遠峯掃黛眉如語﹐舊事成塵眼欲遮。只有湖波流不盡﹐照人靑鬢點霜華。」題云《歲丙申將去福州﹐畱詩西湖禪壁﹐和者數十首。頃歸自吳﹐滄桑換世﹐壞壁重題﹐他日又當若何根觸也。丙申舊作》云「一天離緒望吳門﹐彳亍湖需晝易昏。山槲葉黃詞客面﹐水ヶ花瘦女兒魂。上方聽法傳淸梵﹐他日尋詩拂壞垣。誰爲慰畱行不得﹖癡禽著意太溫存。」「山槲」一聯﹐極似放翁「斷橋煙雨梅花瘦﹐絕澗風霜槲葉深」﹔「七字。一聯﹐極似東坡「老僧已死成新塔﹐壞壁無因見舊題」﹐亦情景天然﹐無意遇之也。放翁之「沈沙舟畔千帆過。翦翮籠邊百鳥翔」﹐豈故襲「沈舟側畔千帆過﹐病樹前頭萬木春」乎﹖「縱轡迎涼看馬影﹐袖鞭尋句聽蟬聲」﹐豈故襲「晚涼看洗馬﹐灌木亂鳴蟬」乎﹖讀詩多﹐作詩多﹐不覺其然也﹔或異曲而同工﹐或貌同而心異﹐或前賢反畏後生﹐或今人不及古人。若放翁此二聯﹐則猶未足以追蹤而方駕矣。稚辛名孝檉﹐蘇堪同懷﹐眞難爲弟者。然蘇堪精悍而稚辛婉約。嘗論余《揚州雜詩》云「七絕句少變平時聲調﹐故知風物移人﹐此地最宜絕句詩﹐漁洋老人眞君之成連哉。」今附錄餘詩於後﹐不能不嘆君之知言也。詩云「詩人垂老到揚州﹐禪榻茶煙兩考愁。猶及花時看芍藥﹐平山堂下一句畱。」「豆蔻微吟杜牧之﹐紅橋腸斷《冶春詞》。最宜中晚唐人筆﹐此地來題絕句詩。」「斜陽紅向小樓過﹐明月三分占最多。若道徐凝詩句惡﹐竹西佳處柰君何﹖」「廢池喬木罷吹簫﹐何處波心廿四橋﹖一上平山堂上望﹐山眞隱隱水迢迢。」「風亭彷佛半山寺﹐水榭依稀印月潭。認取小金山塔子﹐居然江北是江南。」「月白風淸過露筋﹐梅花嶺上郁孤墳。人生如此揚州死﹐禪智山光黯暮云。」

一四﹑鐵崖道人《竹枝詞》《漫興》各絕句﹐專學杜者。漁洋《冶春詞》專學鐵崖﹐余酷喜之﹐以爲漁洋集中無出此數首及懷人絕句右者。今人習於沈歸愚先生各《別裁集》之說﹐以爲七言絕句必如王龍標﹑李供奉一路方爲正宗﹔以老杜絕句在盛唐爲獨創一格﹐變體也﹐由其才力橫絕﹐偶爲短韻﹐不免有蟠屈之象﹐惟《贈花卿》《逢李龜年》數首乃爲絕唱云云。不思七言絕句和樂皆五句﹐其平仄相間﹐惟作四句﹐則始於湯惠休《秋思引》﹐亦爲古《竹枝》《柳枝》之音﹐跌宕奇古﹐何嘗必如盛唐哉﹖必學盛唐者﹐王阮亭標舉神韻﹐沈歸愚墨守明人議論故耳。《花卿》《龜年》諸作﹐在老杜正是變調﹐偶效當時體。宋芷灣﹝湘﹞有絕句二首云「豈果開元天寶間﹐文章司命付梨園﹖諸公自有旗亭見﹐不愛田家老瓦盆。」「滿眼餘波爲綺麗﹐少陵家法必《風》《騷》。千秋尙有昌黎老﹐流出昆侖第二條。」題云《人皆議少陵絕句爲短﹐予以爲少陵自不肯爲人之所長。若夫古今派別﹐焉可誣也。杜自云「法自儒家有﹐心從弱歲疲。」或輒以別調目之﹐是可異己﹐作二絕句》﹐可謂獨見語﹐先我而實獲我心者矣。王蘭泉﹑翁覃溪於嶺南詩人稱馮魚山﹑黎二樵輩﹐而不及芷灣。芷灣刻意學杜寫景言情幽秀一路﹐所刻詩只見《丰湖漫艸》《續艸》二卷﹑《不易居齋》一卷﹐近體居八九﹐語多不猶人﹐《湖居後十首》短古最工。世僅傳其《伯牙琴臺》七古一首﹐非其至也。

一五﹑吾鄕同輩之爲詩者﹐又有沈愛蒼撫部﹝瑜慶﹞﹑林琴南孝廉﹝紆﹞﹐皆不專心致志於此事﹐然時有可觀者。愛蒼號濤園。以二百四十萬錢買福州城內烏石山甌香許氏舊濤園﹐爲其父文肅公祠。園有古松﹐故以濤名。余識濤園時方總角﹐行坐誦吳梅村詩﹑庾子山《哀江南賦》。忽忽四十年﹐其子女皆受業於余﹐重以姻婭﹐曾出資爲余刊《元詩紀事》。見人佳文字﹐輒咨嗟嘆賞不自己。親炙知名士﹐如蟻之附膻。有《左》癖﹐作詩文未有不扯ㄎ及之者。以外則施注﹑三合注蘇詩﹐圈點數徧﹐動以自隨。古體詩才筆自喜﹐𨿽用蘇法﹐亦不盡然﹐往往序長於詩﹐時與元末王逢《梧溪集》﹑周霆震《石初集》﹑張憲《玉笥集》相彷佛。余序君《正陽集》曾言之。《正陽集》者﹐君榷鹽淮北正陽關時﹐以旬月補綴舊題﹐成詩二三百首之名也。其《懷朱軍門洪章》一首﹐最爲妥帖排募﹐云「每飯意不忘鉅鹿﹐眼前魏尙翻爲戮。少年不自惜功勛﹐垂老對人羨蒲谷。蒼頭特起黔中黔﹐太守益陽與薰沐。潁川罵坐雄萬夫﹐酒失豈眞棄心腹﹖一爲楚將亦冠軍﹐遷地爲良敢雌伏。屯兵堅城勢欲絀﹐連營百里气轉蹙。忽驚地道隳垂成﹐四百兒郎糜血肉。卽今丰碑龍脖子﹐空使詩人嘆同谷。破敵收京誰第一﹖再接再厲瘡垂復。衝鋒居後受賞前﹐公等因人何碌碌。當時大樹恥言功﹐今夕灞陵還止宿。文吏刀筆錯鑄鐵﹐幕府文書罪罄竹。誰知東海又傳箭﹐矍鑠據鞍更蹋鞠。不侯枉自矜長臂﹐再植何堪擬羣木﹖飄零艸疏訟陳蕩﹐鼙鼓聞聲思李牧。白首忘年悵較遲﹐奮筆成詩助張目。行空甲馬如有聞﹐我有長歌方當哭。」全首隸事穩切﹐惟「同谷」句與此題無涉﹐似宜攺用陳濤斜事。有序甚長﹐極有聲色﹐錄後云「壬辰四月﹐余管江南水師學堂﹐值新寧尙書大閱禮成﹐方盛服陪侍﹐有幹韋跗注趨而過余﹐則雲南鶴麗鎭總兵朱公洪章也。款曲傾吐﹐立談未能畢其辭。丰碑屹立於道左﹐乃曾威毅伯爲公紀所部四百人同日死事之壠也。正值忌日﹐健兒具酒脯。待公奠畢﹐與余登鍾山絕頂﹐指示賊所築天保城。拳石列坐﹐下瞰形勢﹐遂縱所談。公貴州鎭遠人。益陽文忠爲守時﹐以親軍從殺賊﹐文患其壯之﹐隨下武漢﹐無役不從。文忠母壽﹐諸將畢賀。公中酒傷其曹﹐文忠辭焉。密使曾文正收之﹐遂隸曾部。與畢公金科攻吉安城。文正以憂歸。江撫滿州某挾糧臺夙嫌﹐靳餉促戰﹐畢公戰歿﹐公突圍奪屍還。文正再出﹐令選精銳數千人﹐從威毅搗金陸。時威毅所部皆楚將﹐公以黔軍特立。有危險事﹐公任其衝﹐以此知名﹐威毅亦信任之。開龍脖子地道﹐垂成而陷﹐四百人無一全者﹐公僅以身免。二次地道成﹐威毅集諸將﹐問誰當前鋒﹐莫對﹐公憤﹐退而出隊﹐從火焰中躍衝缺口上。賊辟易﹐以矛授所部﹐肉薄蟻附而登﹐諸將從之。城復論功﹐李臣典於克城次日以傷殞﹐威毅慰公﹐以李列首﹐公次之﹐呈報安慶大營。文正按官秩先後﹐公列第四﹐故諸將有列封五等者﹐公賞輕車都尉世職﹐以提督記名而已。公謁威毅﹐語不平﹐威毅以靴刀授之曰﹕『奏名易次﹐吾兄主之﹐實幕客李某所爲髙下也﹐盍刃之﹖』公笑而罷。湘中王闓運成《湘軍誌》﹐乖曾氏意。威毅使東湖王定安攺訂之﹐亦緣官書﹐未攺正公前事。時承平日久﹐公感髀肉之生﹐不能無觖望於威毅﹐因論其書﹐至抵幾而罵。威毅𨿽優容之﹐新進排擠﹐幾不能自全。公悲懷慷慨﹐乞余爲文爲詩訟之﹐久之未就。甲午東海事起﹐南皮張公移節江南﹐檄余總籌防事。以將才問﹐首以公應。南皮亦夙耳其名﹐令募十營守吳淞。在防各營統歸節制。嗣移駐江浙連界之金山衛。修臺築壘﹐市廛不擾﹐軍民肅然。公久廢驟用﹐又嘆啃宿將﹐同事者輒訾議牽掣之﹐使不得行其意。未幾﹐傷發﹐卒。南皮公屬余艸疏﹐請卹於朝﹐遂得以所聞於公﹐略敍曲折﹐得旨賜謐建祠﹐飾終典禮備焉﹐公可以掀髯於地下矣。余因曩言﹐不敢負亡友﹐略具顚末﹐賦詩紀之。雲霄張目﹐庶無諾責。侯官沈瑜慶記。」

一六﹑琴南號畏廬﹐多才藝﹐能畫能詩﹐能駢體文﹐能長短句﹐能譯外國小說百十種。自謂古文辭爲最﹐沈酣於班孟堅﹑韓退之者三十年。所作兼有柏梘﹑袢湖之長﹐而世人第以小說家目之﹐且有深詆之者。余常爲辯護﹐謂曾滌生所分陽剛陰柔之美﹐𨿽不過言其大槪﹐未必眞畫鴻溝。然畏盧於陰柔一道下過苦功﹐少時詩亦多作﹐近體爲吳梅村﹐古體爲張船山﹑張亨甫。識蘇堪後﹐悉棄去﹐除題畫外﹐不問津此道者殆二十餘年。庚戌﹑辛亥﹐同人有詩社之集﹐乃復稍稍爲之﹐雅步媚行﹐力戒甚囂塵上矣。今先錄題畫者數首﹐巳與吳仲圭﹑王山農﹑沈石田諸人相彷佛﹐髙者可追文與可﹑米元章。《雜題》云「蘆蕩不可見﹐竹雞亦好聽。絕憐歸路迥﹐溪暗一林星。」末五字眞工。《爲太夷作畫》二首云「曾從畱下過秦亭﹐無數雲松作隊靑。飽飯僧寮無別事﹐長廊坐看少微星。」「年來酷似藍田叔﹐復社詩流頗見知。寫奇漢陽江上客﹐看山莫待晚秋時。」鄙見欲易「莫待」作「且過」。又《雜題》云「時時昭慶寺前過﹐三兩梧桐蔭酒蘆。我自關心南宋局﹐旁人只說重西湖。」末二句太直﹐鄙見欲易作「只道關心南宋局﹐我來原自愛西湖」﹐用太白「自愛名山入剡中」意﹐較含蓄些。「水榭蕭蕭弄薄寒﹐哦詩偎熱碧闌干。江南江北多紅葉﹐畫與詞人一路看。」「百折扶欄搭柳絲﹐鶯啼艸長禁煙時﹐房攏容得春多少﹐長日湘簾豌地垂。」《寫西溪竹坪》云「萬竹連云蘸碧流﹐分明畫裹是杭州。南漳若買田三頃﹐生計當隨烏檸牛。」《寫蘆花小艇》云「曾記西溪載酒時﹐櫓聲軋軋入蘆漪。不知渦水南僧壁﹐尙否畱吾數首詩。」《寫溪上小樓》云「長日松聲聒枕頭﹐何人來上水邊樓﹖年年供菊兼儲釀﹐樊榭祠南過一秋。」又《雜題》云「晚葉蓄秋絳﹐曉峯蘇夜靑。二年京洛客﹐夢到望耕亭。」憶甲申秋馬江旣敗﹐余避地建溪﹐畏廬嘗奇懷云「野王昔流寓﹐臺城方破裂。」又《秋感見奇》云「錢溪不失險﹐洄氵伏亦屏障。劉胡縱跳蕩﹐倡仄病轉餉。」用事均切。

一七﹑庚戌一春﹐堯生﹑瘦唐﹑剛甫﹑毅夫﹑叔海﹑挾東諸同人創爲詩社。上巳余與叔海爲主人﹐集於天寧寺﹐晚飲余寓齋。剛甫云「好遊共城郭﹐觴詠連上巳。豈伊排日歡﹖固云暫得美。主人陳后山﹐閉門參太始。春風入戶牖﹐明月耀桃李。慨然撫流節﹐拂拭事巾履。旣遊還命酌﹐澄觀究今視。艸堂迹未掃﹐邇來三日祀。年年惜餘春﹐日日取寸。政爾事言句﹐終然趣轍軌。淨業妙雙遣﹐澈悟惟一惟。逐世謝勇功﹐端居貴明恥。庶屏元規污﹐來歌滄浪水。」毅夫云「庾信臨江宅﹐由來宋玉居。地偏重郭外﹐樹老七朝余。膀產今無酒﹐藏山各有書。竹文在否﹖懷古一愁余。」逸云云「數里城西路﹐無花只見塵。昔年曾此聚﹐﹝庚子五月﹐侍堯生師遊此﹞。斜日少遊人。風厲春難冶﹐松髙塔與鄰。禪堂容小坐﹐所悵是芳辰。」瘦唐云「陳侯晚歲遊京國﹐笑拂詩寵作奇廬。騁說故應傾稷下﹐論才直欲到黃初。攢眉入社愁無酒﹐叉手閉門貪著書。坐誤芳辰花事去﹐夕陽古寺獨回車。」逸云名庸﹐叔海令子﹐畱學日本﹐法政髙才﹐舊官大理院推事﹐今官髙等廳丞。而雅嗜舊學﹐詩筆淸超。此首「風厲」十字﹐尢似其師香宋集中刻意之作。是日﹐叔海至寺中待客﹐余料理飲餵未至﹐逸云﹑瘦唐皆以爲客至主人不來也﹐故詩中均及之。胡鐵華﹝琳章﹞云「秀野堂今屬石遣﹐鉤沈本事出《元詩》。老逢上巳花經眼﹐客散禪天酒滿。舊夢湖山成大隱﹐昔人晉宋有深期。江淹彩筆陳遵轄﹐一瓣心香叩導師。﹝謂香宋師。」﹞

一八﹑庚戌花朝後一日﹐余招鬯威﹑芷靑﹑仲毅﹑次公﹑秋嶽數子﹐集小秀野寓廬小飲﹐限各賦五言律一首。鬯威云「艸堂小秀野﹐花事下斜街﹝成語﹞。人意誰能適﹖天懷固自佳。點茶供弈局﹐釘坐檢詩牌。良夜厭厭永﹐應知酒似淮。」芷靑雲﹕「樹閣花朝雨﹐杯分秀野春。詩圖翻主客﹐茶夢破天人。數子湛冥意﹐髙齋淸淨因。乾嘉舊風味﹐一往動心塵。」又和餘韻云「槐街一片月﹐人海照淸尊。閱世《東京錄》﹐排愁《北夢言》。考絲憐杜牧﹐鬥酒狎齊髡。夫子風光主﹐郎潛漫共論。」仲毅云「絕代迦陵老﹐箋詩秀野堂。憐余能寂寞﹐刻意問行藏。微抱關朝局﹐閒身稱酒場。殘春花自好﹐聊復慰流芳。」次公云「狂生舉世棄﹐夫子意徒然。樹禿人偏集﹐街斜月自圓。微官增感喟﹐气類足雕鐫。爲問陳無已﹐誰如國寶賢﹖」秋嶽雲﹕「羣植斂春陰﹐檐牙夜气沈。花晨余小雨﹐酒病雜疏吟。刻燭成何促﹐扶輸愧未任。詩盟寧敢後﹐書報陂岑。」又二首云「帝闈滿冠蓋﹐金粉解畱人。賴有支離客﹐能尋寂寞春。郎潛寧宿願﹐名隱遂天眞。亂世儒誰貴﹖聊懷席上珍。」「乍暖輕寒節﹐崎歷落人。斜街畱雅躅﹐佳節值長春。何遜諧臻妙﹐梁鴻語最眞。已題神秀偈﹐何以慰盧珍﹖」諸子皆年少﹐出筆各極其勝﹐一時之盛也。餘詩云「春來人事集﹐久不對方尊。好我二三子﹐﹝中惟鬯威不在二三子之列﹞。起餘五七言。南中花已粲﹐北地樹猶髡。《居易》他年錄﹐行藏嫩細論。」四月八日﹐又同仲毅﹑秋嶽崇效寺看牡丹﹐仲毅觴余酒樓﹐秋嶽賦詩云「庭除酹餘春﹐郊原見初夏。吾師湖海志﹐老意崛難下。縱轡排風埃﹐一往尋蘭若。繁花尙蓓蕾﹐顏色閉嬌嫵。惟餘雙虯臂﹐蒼癭立楸櫝。摩挲輒三嘆﹐貞心汝能寫。回車成小譙﹐罵發照杯犖。相從梁伯鸞﹐談吐見澹雅。賞春尋常事﹐髙躅世所寡。更持一觴酒﹐以祝長壽嘏。」

●卷四

一﹑《摔石齋詩》造語盤崛﹐專於章句上爭奇﹐而罕用僻字僻典﹐蓋學韓而力求變化者。如《觀眞晉齋圖》云「張醜性僻畫與書﹐旣購小楷《寶章待訪錄》﹐米菴自號志厥初。後得宣和祕玩《此事帖》﹐麻箋廿字遊龍如。從子豪奪去﹐去者日以疏。豈知九行章艸士衡《平復帖》﹐又得海嶽翁所跋﹐李公所儲。謝公《慰問》向同軸﹐況更遠勝索靖《月儀》乎﹖名齋遂仿寶晉意﹐齋日眞晉良不誣。文稱作圖以當記﹐醜乃自記書於圖。圖才數筆若未了﹐山無多山﹐屋無多屋﹐石腳三兩松竹俱。我嫩欲詩只爲愛觀畫﹐卻復槳括醜記詩則無。」《題王太守祖庚

春江歸釣圖》云「吾禾有武原﹐武原有華亭。華亭有張溪﹐本隸一圖經。居𨿽分地久﹐名忝同徵早。相望廿餘年﹐髻須各成老」云云。《﹤立立﹥洞庭東岸行》云「羣山趨暫頓﹐脈已落湖腹。浸所未及吞﹐岸亦頗如谷。實則湖之餘﹐非能自盈縮。朝煙荒汊間﹐有堤接兩麓。我思萬壑瀦﹐車馬失其陸。終更厭風波﹐去舟常必速。洞庭緊何心﹖閱世任相逐。引領見靑岡﹐依云且餐宿。」《遊澹山巖》云「觀書昔和澹山句﹐今到兩詩鐫壁處。萬翠堆巖力收怒﹐洞天呀豁歡喜具。深下發寒仄滑步﹐項隆且橈屋式度。幾百尺空懸未僕﹐可容千人席寬布。石牀石幾不可數﹐亂落如星大小互」云云。《過鈷鍋潭未及遊》云「柳侯詭構勝﹐泄郁遊於辭。深樹道左潭﹐捨旃聊系思。次山所題美﹐柳顧鮮及之。柳記所感寓﹐魯直亦少推。古人太重己﹐動不屑屑爲。畱語西山西﹐觀月方臨玆。」《石鼓書院》云「瀟湘隨我零陵北﹐恰與邵陽水卽。浸江石起如大磯﹐右顧回雁峯開霏。夕陽滿身偕二令﹐朱陵洞外風飄衣。處土之廬講習所﹐邦人猶記朱張侶。西溪艸碧沒窪尊﹐檻俯東流去何許﹖題名可識余史杠﹐惜無琴客彈秋江。」王蘭泉《湖海詩傳》乃謂掉石爲詩多率意而成﹐非知言也。

二﹑《巢經巢集》《正月陪黎雪樓舅遊碧霄洞作》﹐效昌黎《南山》而變化之﹐詩云﹕黃寅翻劫波﹐誤落荒服外。睚眥恚五嶽﹐中原各尊大。胸蓄不分涎﹐要唾盡始快。日月不照灼﹐深神鬼怪。吐泄奪造化﹐扌完釒柬鼓橐鞘。天動九地裂﹐頓辟一世界。雷電下槌撼﹐投楔卻奔潰。面帝彈不法﹐情天轉繆愛。顧畱與遐土﹐廣彼耳目隘。不計數萬載﹐莫能啟鏑祕。始見此誰子﹐魘死者應再。十年詫靈境﹐寤寐騁神大。宿糧得阿舅﹐攜小妹共載。貽砑見巨口﹐俯瞟嚇然退。定魂下客覆﹐窩筱半明晦。一謦嘯呼﹐響砰磅硼磕。非雷而非霆﹐隱隱欲欲會。舉蘊照隕峒﹐廣容數萬輩。眈眈深廈中﹐具千百狀態。大孔雀迦陵﹐寶瓔珞幢蓋。鐘鼓干羽幀﹐又杵臼磨。虎獅並犀象﹐舞盾劍旌旆。礎楹棼藻井﹐釜登豆鼐。更龜鰲蠅蟾﹐及擂鍪鎧。厥仙佛菩薩﹐拱立坐跪拜。攜篷擦戚施﹐與勉瞽兀癩。倒茄垂瓜盧﹐懸人頭肝肺。盤桿間橙榻。可以臥與磧。人世盡纖末﹐悉備﹤谷空﹥壑內。黠哉山之靈﹐乃逞玆狡猶。殘竇與勝穴﹐得一卽勝槪。視區區諸洞﹐實不啻蒂芥。如何老窮僻﹐似爲地所畫﹖元柳目未經﹐陶謝屐不逮。焉能驅誇娥﹐徙安行窩背﹖持壺走大暑﹐壑谷指公在。移山空浩然﹐發我惜奇嘅。試假生鐵筆﹐爲爾破荒昧。後來應有人﹐咄同感喟。」視用或某或某者﹐又有生熟之別。惟「陶謝」句「陶」字似湊﹐不如徑用「謝公」。

三﹑固始秦右衡﹝樹聲﹞﹐一字晦嗚﹐今之孫樵﹑劉蛻也。癸卯廷試經濟特科﹐首場列一等。覆試卷中用「桑」字﹐閱卷大臣不識﹐時廣雅督部述職在都﹐特派爲總裁﹐羣問焉。廣雅曰「似見《逸周書》。」然仍抑置二等。由水曹郎出守雲南曲靖﹐官至廣東提學使。余始與相見於武昌﹐偶談相撲故事﹐某君曰「卽漢角觚。」余曰「似本《公羊》。」君曰「宋萬搏閔公是也。」余心識之。再見都門﹐贈余以所著駢體文一冊。余曰「可方石笥山房。」君意未足。余曰「然則唐四傑何如﹖」少作詩﹐惟見《和漚尹枉贈五古》云「三虫告天歸﹐亂笑飛語。吾君太行獲﹐畢數在雕虎。肝腎日淪剝﹐蒜發擢春縷。夜气何淒淒﹐銀釒工欲終古。」丙申作於都門者﹐或以爲造語奇詭﹐昌谷嗣音﹐實則樊紹述鄂州城樓之倫。聞其在官時﹐上書大吏言事﹐字寫《十七帖》﹐發電文用駢體。余《辛亥歲暮懷人絕句》云「中州人物推秦七﹐奇字蟠胸揚子云。奏記長官皆艸聖﹐聱牙急遞盡駢文。」

四﹑王聘三﹝乃徵﹞﹐四川中江人﹐自署病山。由翰林擢禦史﹐著直聲。出守西江﹐與右衡皆以治績稱最﹐被薦可大用。入都時共吟集﹐不輕易下筆。旋尹京兆﹐連典大藩。由豫將赴黔﹐薄遊嵩洛﹐寄余《嵩洛吟艸》一卷﹐乃知其詩功不淺也。《遊嵩山道中雜詩》云「野性頻年官裹錮﹐遊心一夜客中生。呼僮爲蠟登山屐﹐未到看山已眼明。」「小國當年稱鄭周﹐聯岡疊阜衛周遭。古人設險今人笑﹐半勗飛車遇虎牢。」「斗大山城水國同﹐官衙如艇碧漪中。三更破夢藕花雨﹐六月生寒楊柳風。」「驅車十二輾轅道﹐馬爲饑嘶僕慍含。自入崎嶇還自慰﹐人間捷徑有終南。」「太室峯西少室旁﹐溪泉流韻艸花香。蘼蕪薜荔停輿處﹐欲繼盧鴻作艸堂。」「投宿少林荒寺裹﹐達摩面壁至今傳。亭亭石影二千載﹐當日工夫只九年。」「天半蓮花少室峯﹐蒼崖路斷碧雲封。山靈不耐紅塵客﹐只有樵蹤與虎蹤。」《嵩陽觀漢柏》云「嵩洛精靈幾千載﹐翦柯拂漧吐嵯峨。人間斤斧虛剝削﹐天上風雷與蕩摩。未異散材辭匠石﹐稍畱香葉映巖阿。少陵無事憂傾廈﹐萬古空山孰與多﹖」《渡洛水》云「立馬灘頭晚渡空﹐孤城西峙亂流東。八荒云淨暮天碧﹐身在河聲嶽色中。」「千年此地兵爭局﹐久付悠悠洛水聲。今日八方無險易﹐欲搞鴻藻賦東京。」《伊闕佛龕》云「兩山束伊流﹐奇功自神禹。崎百丈崖﹐辟作雙闕俯。後世務荒誕﹐廳鑿思踵武。玲瓏萬竅穴﹐邃密千堂廡。恆河沙數佛﹐一一靈光吐。就中傳三寵﹐傾想徧寰宇。是時夏气淸﹐孤嵐洗新雨。飛泉流百道﹐石罅排若弩。瀹泉試吳桐﹐淸韻日亭午。摩挲殘碣字﹐慷慨獨思古。元魏昔末造﹐貴賤憂俘虜。靈祐乞偶像﹐金錢糜山烏。謀國術不臧﹐癡愚計何補﹖我疑西方教﹐眞諦非斯取。涓涓生昔哀﹐悠悠觸今憮。披襟向晚歸﹐涼風射輕縷。」《百泉》詩云「南人說江南﹐春水如煙碧。北士翔百泉﹐江南無此敵。我來費平章﹐從容與捃摭。方塘不百畝﹐萬竅宣地脈。一監直窺底﹐奄有眾象積。樓臺四森列﹐樹影倒成壁。無風生漪瀾﹐不雨疑淅瀝。一寸二寸魚﹐遊唼萬隊驀。翠荇浴微波﹐掀舞虯髯磔。日落四山暮﹐澹澹沒飛翮。稍聞石澑淸﹐俯視星點白。少焉月東上﹐殊光射的礫。珠十萬斛﹐殺文幾千尺。炫晃驚鶻棲﹐空明蕩蟾魄。湧金與賁玉﹐﹝泉上兩亭名﹞。擬似容未檄。平生幽賞意﹐探勝恣遊屐。匡廬及羅浮﹐以泉名藉藉。豈期殊異境﹐到此若創獲。美物在天地﹐信匪繩一格。超然悟眞諦﹐聽爾勞揀擇。流連炎暑消﹐信宿心顏憚。作詩補唐賢﹐﹝唐人前無百泉詩﹞。待證後遊客。」《夏峯祠》云「公和淸嘯後﹐復有夏峯尊。峨峨蘇門山﹐天使屬兩孫。松髙修竹寒﹐白雲棲入軒。」《淸化觀竹塢》句云「綠陰覆屋家家篇﹐碧澗分泉處處通。」《登太室絕頂》云「千盤翠磴臨無地﹐一綫黃流遠際天。」

五﹑樊山有《蘇門集》一卷﹐實遊記日記也。詩數十首並載其中﹐刻成先印紅樣本示余﹐請題詩。余謂劍南﹑石湖遊覽詩﹐不入《入蜀記》《驂鸞錄》《吳船錄》﹐金王寂《遼東行部記》﹐元長春眞人《西遊記》﹐乃與詩並載﹐因書三絕句於捲端云「《入蜀》《黲鸞》攬勝來﹐羌無詩句漫疑猜。《遼東行部西遊記》﹐此例金元北派開。」「明月淸風四萬錢﹐倘移鄂杜價無邊。沃洲且買人知處﹐何必巢由始是賢﹖﹝君有買地卜居議﹞。」「遺山曾上湧金亭﹐鸞鳳餘音彷佛聽。突兀太行元气句﹐定應蔓艸付飄零。﹝記中有《讀碑》《榍碑》諸詩﹐而不及遺山詩刻。」﹞集中詩如《至百泉》云「道人勸我洗徵衫﹐云影天光上下涵。還我滿身煙水气﹐卜居何必定江南﹖」「云窗露閣俯淸漪﹐水月光中洗眼時。題作弄珠樓第二﹐最髙寒處坐塡詞。﹝余家有弄珠樓﹞。」《孫登嘯臺》云「先生嘯旨隱而深﹐把臂安能入竹林﹖不預浮江龍馬事﹐似聞隔嶺鳳鸞音。並無巢父瓢兼樹﹐冷笑嵇生鍛與琴。新世界中無石隱﹐髙臺吾欲易黃金。」《湧金亭》云「千石魚陂上有亭﹐眉山大字鑿寒瓊。明明玉水三危露﹐突突珍珠萬顆星。輞水煙波應借色﹝金屑泉﹞﹐杭州門榜欲爭名﹝湧金門﹞。卅年何限紅塵夢﹖直到滄浪水上醒。」《晚至閘上望太行積雪》云「金屑泉邊過夕陽﹐亂峯如戟拱天閶。時人不識鳶肩客﹐獨倚橋欄看太行。」「昨夜瑤天下玉龍﹐琪花密綴滿山松。何須遠說祁連塞﹖橫跨中原有雪峯。」《池上絕句》云「耕煙秋樹麓臺山﹐都在淸暉閣下看。閒倚石欄掩書坐﹐滿腔畫意水精寒。」「冬筍穿籬犢角斜﹐艸深泉暖足魚。林亭盡得江南意﹐只少秦淮賣酒家。」「山如碧玉水如銀﹐也要亭臺點綴新。待得裝成金粉樣﹐可無瀟灑六朝人。」句云「光搖雲水瞳人活﹐气得淸空肺葉蘇。《曉起開南窗看水》。」諸作以視病山詩﹐王蒼秀而樊瀟灑﹐譬諸泉上兩亭﹐王賁玉而樊湧金矣。

六﹑實甫與伯嚴諸人遊廬山詩舊有合刻本﹐實甫又別錄其最得意者若干首﹐名《廬山詩錄》﹐請廣雅相國評定。《靑玉峽龍潭》云「蒼崖天所圍﹐徑轉吐雄瀑。靈山孕眞源﹐金膏出其腹。奔雲從空來﹐數里勢屢曲。意嫌鴻蒙隘﹐未肯受迫束。化工惜元气﹐萬古與之蓄。跌爲孤潭幽﹐神物有起伏。紆徐向平川﹐餘響戛寒玉。誰云一泓窘﹖百寶可沐浴。倒穿大瀛底﹐日月出亦綠。地深雲霞多﹐自暮抵朝旭。如聞淸猿啼﹐下飲澗水淥。玆區實琴徳﹐冥接軒與頊。遂令遺世士﹐無言轉溫肅。鐫痕洗春苔﹐萬石盡可讀。我遊豈云屢﹖終老難饜足。若有《離騷》人﹐攀蘿照奇服。」廣雅評「化工」至「沐浴」數語云「眞實體物﹐力量甚大。」《棲賢澗石》歌云「棲賢澗谷有奇石﹐倒臥靑冥神所擘。鰲背驚翻海水飛﹐龍髯陡接天云立。奔霆日夜搖撼之﹐萬古空山皆霹靂。跌勢紛如矢墜空﹐涓流巧作珠穿隙。其旁淸穩百盤陀﹐倚澗臨流可敷席。水石相遭豈不平﹖自從天籟發噌咳。道人兩耳癡聾久﹐問是水鳴還石鳴。試撫孤琴動山響﹐方知水石兩無聲。」廣雅評云「沈著而又超妙。」《噴雪亭瀑》云「驚雷破山龍衙衙﹐數里已聞飛瀑嘩。隔山兩重可望見﹐猶被靑嶂微相遮。連岡疊嶺起又伏﹐其徑屈曲常山蛇。先聞絕境早神往﹐一旦得路如奔廏。適逢峻壁梯磴險﹐以手代足相鉤爬。滿山石鏡亦可悅﹐日光照耀瑩丹霞。三步回看五步坐﹐遠銜鄱嶺明金沙。力窮足繭瀑始出﹐兩谷跌斷中貽砑。觀龍垂胡各叫絕﹐乃嘆述者言非誇。泣珠恍探泉客窟﹐織銷疑入鮫人家。細如煙紈襲霧毅﹐危若冰柱轉雪車。何年共工陷鰲柱﹐海水傾向東南斜﹖九洲天驚雨腳逗﹐袖手頗復哀神媧。靑霄倒垂星宿海﹐客欲往泛愁無槎。力穿深潭九地破﹐對足或抵歐羅巴。橫飛水气百步外﹐色有騰綠兼頻赧。淒寒頓成滿肌粟﹐奇幻疑是雙眼花。石梁界空何代造﹖我意未較天臺差。其旁獨樹張大蓋﹐太古冰霰融根芽。得非神棲茁五葉﹐否則奇卉開三椏。小僮相從頗解事﹐支鑪煮瀑烹新茶。瀑似天龍下聽講﹐我如佛坐圍袈裟。更從石屋訪遺迹﹐殘博壞蘚空盤蝸。士有山林往不返﹐問名與氏知誰耶﹖吾儕疏嫩本天放﹐晚殉一壑非窮奢。奔馳不歸少至老﹐人海一墮終無涯。誅茅枕流願莫遂﹐相對惟有長咨嗟。」廣雅評云「此詩並《靑玉峽》《棲賢澗石》數首可稱偉觀﹐乃覺前人詠瀑詩非傷淺卽嫌空耳。『織綃』﹑『紈』﹑『毅』嫌復﹐易『煙紈』五字尢勝。」余意「以手代足」四字終嫌傷雅﹐竹坡先生亦喜用之﹐無已易「代」爲「佐」何如﹖「對足」當抵美利堅﹐非歐羅巴﹐可否刪去此韻﹖「三步回看」句﹐只攺杜詩兩字﹐似可酌。實甫通人﹐必不余慍﹐故敢言之﹐《萬杉寺五爪樟》云「萬杉化去無一杉﹐惟有寺前老樟在。樟分五體共一本﹐身歷百齡更千載。旁達澗壑根已深﹐直上干霄气不餒。云垂太陰逗雷霆﹐風翻白日動光彩。危柯半入煙冥冥﹐細葉還鋪雪睢睢。化人偉奇丈六身﹐猛士雄健尺八腰。全張數爪鱗之而﹐俯視眾木形傀儡。古來賢豪誰撫摩﹖其人已死不相待。惟有五老之奇峯﹐共對靑天無倦怠。𨿽言乾坤要支拄﹐未免得罪庸與猥。下穿已愁傷富媼﹐上又恐妨眞宰。獨立無友大哉警﹐眾人皆忌甚矣殆。自恃刀斧莫能入﹐皮堅有類披鐵皚。大材詎肯腐山林﹖神物猶思避殖醢。吾聞豫章生七年﹐便可與龍鬥滄海。何況此樹世希有﹐壽過凡樟逾百倍。願爲橫海大樓船﹐知君九死終不悔。」廣雅評云「雄偉恣肆﹐如張顚以頭濡墨﹐狂寸作得意艸書﹐眞世間奇作也。以詩境論﹐惟韓昌黎有之耳。」余謂此首若與陳仁先《戒壇松歌》並驅中原﹐未知鹿死誰手。

七﹑兪確士學使﹝明震﹞庚戌入都﹐訪余於秀野艸堂﹐云有近詩一冊﹐在弢菴處﹐請余商定。旋提學甘肅﹐寄示紀行數詩﹐附以書云「春明接座﹐植義揚辭﹐越石﹑孟公﹐殆兼其勝。咄嗟敍離﹐攬轡南轅。拳拳夙夜﹐暮春度隴﹐經陟阻艱。戴星而奔﹐則晨風砭骨﹔日昃而息﹐則驚埃被面。逮至縣車邃谷﹐單衣鬱蒸﹔稅駕咸泉﹐連朝銜渴。此則西邁之所獨殊。五月四日到隴﹐初十任事。處瘠則勞﹐如駒在勒﹐學校敝廢﹐百端未理﹐尙無萌蘗﹐徒具其名。固前人隳廢之咎﹐抑亦多所掣孩者之有以致之。時政日新月異﹐此亦何可爲常﹖走頗欲應機立斷﹐殫精以赴。然一齊眾楚﹐事有難言。伏思愛顧之隆﹐惇篤气類﹐用敢冫賣陳淸聽﹗仰冀向當路同事諸公﹐具言其槪﹐加以督責﹐事權專屬﹐庶有藉手。否則廢弛如前﹐擁虛名而任厥咎﹐愚者不爲﹐亦惟有奉身引退耳。離羣獨遊﹐沈思紆結﹐朱華蔭渚﹐緬想嘯歌﹐擊轅之詞﹐鈔呈一噱。」駢詞雅似北江。《宿新安縣示陳子言》云「我從洛陽來﹐坦途無百里。峨峨見城闕﹐崤陵列屏幾。車馬亂流渡﹐隱隱如浮蝗。莫弔古戰場﹐中原事未已。風起遠天黃﹐落日淡如水。況爲行路人﹐茫茫誰遣此﹖須臾日西匿﹐回光射成紫。幻影逐明生﹐饑烏投暗止。此是古今情﹐悠悠吾與子。」《過州》云「茫茫古豳土﹐直接隴西路。我來值蠶月﹐戒行不待曙。晨光輿麥齊﹐晶瑩綴寒露。微月在棗林﹐不見柔桑處。王化首明農﹐但取衣食足。智識與世新﹐生活有程度。柰何三千年﹐穴居惟瑾戶。日出不逢人﹐髙原莽盤互。始知地上人﹐得水乃生聚。涇流日淺縮﹐千尺俯塵霧。人事漸東趨﹐天心厭西顧。不見古雍州﹐八水已非故。滄海變桑田﹐吾何憂旦暮﹖」《行土峽中﹐抵會寧行館﹐次子言韻》云「與子長安來﹐一月已過半。朝發靑家驛﹐畏途愁日晏。懸車下絕壁﹐濁流倏彌漫。飛鳥到來深﹐頹云匿不散。槎櫥生地穴﹐破碎撐霄漢。仰望白日乾﹐俯穿泥沒肝。車從澗底行﹐心與懸崖亂。出險眼忽明﹐停鞭指行館。酒注肝肺熱﹐深談復達旦。新機萬弩發﹐勢若水脆浙。方輿自風气﹐朝報成斷爛。欲通江海情﹐孰與置郵傳﹖忽憶去年遊﹐湖亭瀹茗宛。﹝去歲四月﹐同遊西湖﹞。今夕復何夕﹖風沙滿庭院。」《隴頭》云「尋常人事紛如發﹐況復時艱百態新。髙柳兩行心萬轉﹐隴頭黃霧不成春。」讀數詩﹐如見洛陽以西堙塞錮蔽情狀。余復確士書有云「前月蒙惠書及詩二紙﹐感气類之離索﹐述道途之阻艱﹐勞者之情﹐乃畀居者共之矣。」

八﹑廬江陳子言﹝詩﹞與確士爲文字骨肉﹐屏絕世務﹐冥心孤往﹐一意苦吟﹐今之賈閬仙﹑李才江也。庚戌十月五日﹐余招飲斜街寓廬﹐同集者楊昀谷﹑趙堯生﹑胡瘦唐﹑王書衡﹑馬通伯﹑姚叔節﹑吳君遂﹑冒鶴亭﹑林畏廬。君歸賦詩云「日晡適城南﹐奔騎如突鶻。斜街在釜底﹐人家矗而凸。流風腧百年﹐佳處尙林樾。俠君秀野堂﹐今曰石遣室。淸流日駢羅﹐韻事未衰歇。鄕味出閩海﹐珍錯煮石發。雋有江珧鮮﹐甘眞海月匹。談諧萃古懼﹐勃竄入理窟。比捨有癭藤﹐彊叟舊所宅。﹝朱彊鄰先生嘗賃居查查浦﹐舊宅卽在比鄰﹞。賃者今爲誰﹖叩門懼遭叱。霜天拄歸策﹐墜緒聊一摭。」

九﹑丁酉﹐余客上海﹐祥符周季貺﹝星詒﹞訪余於髙昌廟寓廬﹐談藝甚久﹐乞余所刻《孜工記辧證》《元詩紀事》諸書去。旋同蕭敬甫一報謁之。季貺守吾閩久﹐與傅節子﹝以禮﹞以目錄家齊名。先是﹐潘駿文爲福建布政使﹐藩庫中有《武英殿叢書》藏板﹐板頗有殘闕﹐然其書全部爲冊尙八百餘﹐爲卷數千﹐海內叢書卷帙繁者﹐除《學津討原》《澹生堂余苑》亂後版毀外﹐此其巨擘矣。余識潘公子蕓孫﹐使告其父﹐能修補完善﹐並酌定零售價值﹐以廣銷行﹐亦藝林一佳話。後皆如吾言爲之﹐派節子﹑季貺二人總纂修。惜前年兵事起﹐版移藏於山麓舊鰲峯書院﹐竟毀於火。季貺年老解組﹐僑寓蘇州﹐別去未久﹐遂歸道山。不數年節子﹑敬甫相繼下世。季貺詩專爲五言律﹐有《窳擴詩質》一卷。《贈蕭敬孚》云「性情膠漆合﹐賞解過從頻。嗜學如甘肉﹐醉心猶飲醇。見聞徵野錄﹐言動一天眞。確爾安儒素﹐東南只數人。」《自吳歸越﹐霧中順風渡錢塘江》云「近家心轉急﹐劈箭快揚齡。飄受顚風健﹐江蒸沫雨腥。浪花翻素瀨﹐煙色亙玄冥。迎渡稽山好﹐褰云一角靑。」《春夜》云「不睡百憂集﹐春深此艸堂。山風時啟戶﹐江月直窺牀。轉燭窮花態﹐緘茶養露香。幸多閒事業﹐消得夜茫茫。」《雨後野步》云「負手仰看樹﹐無心錯過橋。」又「池水剛添寸﹐翻騰鴨便驕。」《秋懷》云「孤憤云無緒﹐荒愁月與知。」《幽憤》云「寒虫無婉語﹐腐樹有奇香。」《吳淞舟中夜眺》雲「水雲天一雁﹐星月殿雙鷗。」《夜行蕭山道中》云「林月淡將隱﹐海云微欲紅。鐘先雞趣曙﹐秋縱隼盤空。」《過慧日菴南野阪看月》云「煙莽荒成趣﹐宜吾冷性情。」《化鹿山中紀行》云「秋爽遊懷健﹐靑鞍不厭遐。路痕隨艸轉﹐石脈赴江斜。」又「樹枯藤代花。」《寄懷樾村刺史》云「暝色數星大﹐蟬吟獨樹豪。」《題畫》云「萬綠破深甕﹐孤云兀廢臺。」《寄敬孚滬瀆》云「傭書供養母﹐客裹自安貧。掌錄徵遣獻﹐豪譚見本眞。」又「衝泥猶我過﹐看景恐君歸。」又《喜敬孚自滬上來訪》云「百年能幾聚﹖每見各驚衰。」觀屢與敬甫詩﹐眞寫得逼肖﹔又見君結契之寡﹐數見集中者﹐惟譚仲修與敬孚﹐而老輩之懇切愛友﹐實有古人風。嘗論昌黎《寄盧仝》《醉畱東野》各詩﹐其親愛敬禮朋友處﹐坡公所不及﹐此韓門所以獨有千古也。余亦識敬孚十餘年﹐見其不作詩﹐遂無一詩及敬甫﹐有愧季貺多矣。譚仲修評君詩云「朴屬微至﹐於古人近元次山﹐今人則莫子傯。」孫仲容跋云「髙渺之致﹐寓諸平易﹔崎之懷﹐返之沖淡。杼山長老有云﹕『淸景當中﹐天地秋色。』可輿論先生之詩矣。」余謂次山以五言古開香山諷諭之體﹐君詩固《篋中集》中孟云卿﹑沈千運諸人之流亞也。

一○﹑蕭敬孚﹝穆﹞﹐桐城人。年未六十﹐須髮盡白﹐目力甚短﹐讀書太勤苦也。少受知於曾文正﹐爲位置上海制造局譯書處。月入不過十數金﹐前後三十年﹐乃增至三十金﹐株守不去。季貺詩所謂「確爾安儒素」及「傭書養母﹐客裹安貧」者也。所嗜惟豕肉﹑豆腐﹐極似順徳馬季立所嗜惟腌肉﹑白菜。每自提籃入市市物﹐居停﹐某公坐馬車遇之﹐耳其爲曾文正門下也﹐令僕人下代提﹐走數步﹐敬孚取還自提。然以數十年刻苦節省﹐益以賣文所得﹐家頗富藏書。勤於鈔寫校勘﹐多善本。王益吾祭酒﹝先謙﹞刻《續皇淸經解》《續古文辭類纂》﹐多半取材於敬孚。嘗語余曰「吾𨿽寒士不作官﹐然曾文正所云租﹑蔬﹑魚﹑豬﹑書﹑車等物﹐居然皆備。」余極羨之。

一一﹑仁和譚仲修﹝廷獻﹞﹐又名獻﹐久爲武昌經心書院山長。余至湖北﹐仲修已去。其爲顧子朋題《寒林獨步圖》云「寂寞淮流尙氏秦﹐寒林負手獨吟身。無多黃葉古今水﹐如此靑山醒醉人。」風調極似漁洋山人《感舊集》所載申見盟﹑潘孟升兩絕句。申云「日日秋陰命筍輿﹐故人天上得雙魚。荷花未老村醪熟﹐爲道無閒作報書。」潘云「寒鴉谷谷雨疏疏﹐薺麥風輕上觜魚。憶得往時寒食節﹐全家上冢泊船初。」仲修《復堂日記》載有南皮張瓞民﹝祖繼﹞絕句云「把酒登髙欲問天﹐無私畢竟是虛傳。裴航生有何功徳﹐旣作鴛鴦又作仙﹖頗足解頤。

一二﹑季貺外孫冒鶴亭﹐早慧有聲﹐長而好名特甚。余見其所刊《五周先生集後跋》及《外家紀聞》﹐文筆步趨古人。戊戌余寓都下蓮華寺﹐暾谷介紹來相識。癸犯始見君詩﹐佳句甚多。率筆者亦時有﹐如「日色不到處﹐苔气綠一尺」﹑「短橋臥流水﹐竟日無人迹」﹑「梅邊笛瘦人雙玉﹐花影笙低月一九」﹑「請君試問頭上月﹐曾照淸寒與攀摘」﹐皆《才調》《叩彈集》中人語。全首如《疊韻懷仲虎歸太倉》雲「水紋衫薄晚涼生﹐憶爾孤篷落日橫。行到玉峯回首望﹐斷霞紅處是天平。」「閒殺長門賣賦才﹐中年傷樂復傷哀。黃金早識文章賤﹐悔不臨邛賞酒來。」《疊韻寄義門》云「江湖流落玉溪生﹐長念神州淚眼橫。一曲鈞天聞廣樂﹐始知夢裹有承平。」又「諸生可有封侯相﹐試問橋頭日者來。」《同敬夫先生夜話疊韻》云「吾曹都是不辰生﹐豺虎紛紛世路橫。只有《罪言》唐杜牧﹐更無奇策漢陳平。」《自楊花橋夜歸口占示內子》云「跋跋車走傍江幹﹐十里歸程近轉難。常恐林間明月墮﹐抵家不及兩人看。」《重過葉蘭臺先生故居書贈道生裕甫》云「阿大中郎總不凡﹐故知回首我何堪﹖靑蛙閣閣池塘路﹐淒絕當時秋夢盒。」《餞春詩兼懷肯堂》云「當時不醉更何待﹖後日相思亦惘然。曾笑仙人太無賴﹐要畱老眼看桑田。」「酒酣拍篇闌干說﹐今夜星無座客稠。忽憶論心範無錯﹐落花如雪過揚州。」《送潘蘭史歸廣州》云「燕臺三月雨冥冥﹐門外驪歌那忍聽﹖春水方生君便去﹐今宵何處酒能醒﹖」《因循》云「拋殘金彈知何惜﹖夢篇銀牀總未春。東澤偶然畱綺語﹐北方從古有佳人。暫來小閣同延佇﹐閒話中年各苦辛。裘馬五陵空嘆啃﹐珍珠十斛已因循。」都可與仲則﹑般山得意之作相挹袖矣。君喜塡詞﹐詩中多詞家語。「今宵」句﹐耆卿之語也﹔「梅邊」句﹑「曾照」句﹐白石之語也﹔「花影」句﹐從「杏花疏影裹」﹑「雙髻坐吹笙」諸句來也﹐然自是詩句非詞句﹔「靑蛙」句﹐又從汪純翁「乳燕飛飛蛙閣閣﹐楚萍謝絮滿池塘」來矣﹔「酒酣」二句﹐又從仲則「忽憶酒闌人散後﹐共搴珠箔數春星」來矣。

一三﹑周彥升明經﹝家祿﹞﹐海門人﹐與張季直修撰﹝謇﹞﹑朱曼君孝廉﹝銘盤﹞均爲黃漱蘭先生﹝體芳﹞門下士﹐同遊吳武壯﹝長慶﹞幕。從軍髙麗﹐著有《朝鮮樂府》一卷。長於考據之學。陸寶忠督學湖南﹐但主畫諾﹐命題衡文﹐皆君一人總其成。詩不多作﹐有《石遣先生枉贈長句次韻》云「東城寂寞動經年﹐忽漫勞君枉贈篇。興發湖山爭突兀﹐愁深江海阻沿緣。倦遊且作躬耕計﹐飽食猶思博奕賢。料理叢殘身後集﹐閉門何暇更憂天﹖」又《石遣見示寄蘇堪詩再次韻》云「屈宋風流盡﹐閩江得二賢。﹝一時有陳鄭之稱﹞。嶽淵互淳峙﹐圭璧各方圓。白髮何須諱﹖靑編已足傳。更尋耦耕約﹐東海有桑田。﹝二君皆有買田通州之議﹞。」余原韻云「與君此地過三年﹐一字曾無贈答篇。嵇阮形骸殊可略﹐淨名言說漸無緣。移文豈到周居士﹖好客長吟沈下賢。尙有田園春興在﹐上洄下氵巽事由天。」第六句謂子培贈君詩﹐余最喜誦之。君又有和《蘇堪登洪山閱兵臺兼憶曩遊》句云「幕府勝譚陪峴首﹐上游淸望系神州。」洪山爲廣稚相國督鄂時大搜軍實之地﹐臺據山顚﹐蘇堪﹑子培皆有詩。君曾參廣雅幕也。

一四﹑丙戌﹑己丑間﹐余由蘇堪識季直﹐今隔二十餘年不相見矣。憶於蘇堪扇頭見其《題松鶴圖》絕句云「養鶴先增二頃田﹐種松繞屋長風煙。縱教此事都難得﹐畫裹婆娑也自賢。」此種意調偶作甚可喜。

一五﹑余亦有二絕句云「我有陶江數畝田﹐妻梅養鶴足生全。李家山下遲歸去﹐只恐無人送羽仙。」「昨日歸來從岱頂﹐古松千樹郁盤盤。並無一鶴巢居者﹐都去乘軒刷羽翰。」戲爲朱古微題《歸鶴圖捲》也。未幾﹐武昌兵事起﹐髙軒者流﹐皆如衛師之熠於熒澤。余亦歸去李家山下﹐不乘車而戴笠矣﹐寧詩讖乎﹖

一六﹑黃仲艘弢學使﹝紹箕﹞少承家學﹐工駢體文﹐金石字畫皆精於鑑別。詩不多作﹐又散落殆盡﹐其遊宜昌三遊洞諸處﹐題詠皆佳﹐今不可得矣。有《題憚南田像》云「流離生是拔心艸﹐窮老猶摹沒骨花。京洛貴人爭購畫﹐誰知忠孝舊傳家﹖」「絕藝同時石谷翁﹐曾看侔色尺綃中。兩家神逸誰髙下﹖多恐吳生是畫工。」《題顧亭林像》云「審韻探碑絕業餘﹐子云後世竟何如﹖薦紳坐諭裨瀛外﹐辛苦親編肇域書。」「河朔江南幾大師﹐百年儒術漸支離。夏峯不作南雷死﹐瞻仰神姿一涕演。」舉止穩藉﹐語有稱量﹐極似《廣雅堂集》中詠史諸作。鮮菴固廣雅入室弟子也。

一七﹑南通州範肯堂明經﹝當世﹞有《中秋月》句云「噫余瘦削不成影﹐見汝盈盈在上頭。」淒咽似倪雲林《中秋》之作﹐皆不久下世矣。

一八﹑大興兪恪土有《遊天童待寄禪不至》云「此來眞隔世﹐了了悟初心。入谷窺天近﹐因松坐雨深。秋蟬悲旦暮﹐山鳥課晴陰。好景無眞相﹐君聽流水音。」極似常建﹑劉寄虛語。

一九﹑余於戊戌正月識順徳馬君﹝貞楡﹞於武昌。君字季立﹐以老明經充兩湖書院分教﹐曾及陳蘭甫先生﹝澧﹞之門﹐治經通《尙書》《左傳》。貌似畫像中錢竹汀﹐而衣履襤褸﹐時時見肘決踵。歲入幹金﹐購書外不名一錢。近年兼教存古學堂﹐乃積三千金買一宅。今春由都門寄餘一絕句﹐有序云「余在武昌十餘年﹐只剩得菱湖邊一屋。此地背山面湖﹐夏日荷花彌望﹐恍住舟中。晚見隔湖燈火﹐不知其在城市也。去秋武昌兵起﹐家人避走漠上﹐余客京師﹐意此屋必不保矣。石遣知余最深﹐歲暮有詩見懷云﹕『太學書生待汝來﹐窮途垂老客金臺。屋廬書籍辛勤有﹐莫便昆明付劫灰。』蓋石遺知余館谷銳減﹐薦爲大學堂教習﹐故獨遊京師也。今春返鄂﹐則屋舍依然﹐失喜卻賦云﹕『牽蘿補屋十年餘﹐長物全無只破書。烽火已消松鶴在﹐依然綠蔭舊時居。』」余識季立以來﹐未見其爲詩﹐而甚嗜餘詩﹐評品多當。余嘗贈以五言律云「嶺外談經者﹐吾知馬季良。抱遣三傳訂﹐衛道百夫防。雪履穿東郭﹐春衣典艸堂。詩窮非汝事﹐端爲說詩彊。」「雪履」二句﹐見者謂能狀季立也。余嘗欲刻《師友詩錄》﹐前歲爲友人促成數卷﹐因寄書季立﹐使錄一二詩付余﹐君寄長句云「識君忽忽腧十年﹐臧否約略同媸妍。相知豈在文字末﹖刻鏤肺腑通天淵。君才濟世不大用﹐有如天馬遭牽纏。溢爲歌詩發奇气﹐精偉卓絕百千篇。況復好事及朋友﹐搜討佳什付雕鐫。我生固蔽兼躁急﹐君爲開正藥其偏。又推臭味引同調﹐自顧《下裏》慚喧傳。邇來世事浮雲攺﹐念我衰朽難安全。此意不言我默感﹐臨風北望徒拳拳。」

●卷五

一﹑昌黎「同工異曲」之說﹐卽劉子玄《史通》所謂「貌異心同。者也。但「貌異心同」所「同」者﹐以用意言「同工異曲」所「同」者﹐以用事﹑隸辭言。葉損軒爲江南牧令﹐喜言孜據﹐要餘贈詩﹐余結韻勉之云「君看經師出大令﹐金壇曲阜雙嶙峋。」謂段懋堂﹑桂未谷皆爲縣令﹐皆治許學也。損軒和詩亦欲覓兩縣令治小學者相敵﹐苦思數日﹐乃得句云「汶潑令長𨿽異代﹐中天萬古雙嶙峋。」謂許君爲浚長﹐作《字林》之呂忱爲滋令也。余笑曰「君數年辛苦﹐方由令升爲牧﹐今又將降爲長耶﹖」後余居武昌﹐蘇堪總鐵路事﹐居漢口。李拔可爲記室﹐喜斗麻雀牌﹐亦要餘贈詩。有云「樗蒲運甓等無用﹐互訟廷尉難爲平。」時張廣雅督部方以陶侃自命﹐故用陶事也。近寓都門﹐畏廬日以譯小說得多金﹐又喜賭麻雀﹐弢菴因和詩諷之云「讀書博簍等傷性﹐多文𨿽富君勿貪。」各用博進故事﹐而命意極相似。

二﹑吾鄕詩人多在會城之西南鄕。弢菴居螺洲﹐去城三十餘里﹐南而稍偏西﹐築滄趣樓。面隔江尙幹鄕之方山﹐五峯插天﹐摺疊如列屏﹐視匡廬之五老﹑香鑪﹐廉悍過之。由馬江西望﹐則又突兀似五虎頭﹐故俗呼五虎山﹐落荒嶠而名不著也。洲上良田廣宅﹐有華嚴菴﹐具林塘之致﹐有桫樨樹﹐皆髙數十尺﹐有水松栝者﹐皆緣以朱藤花﹐使若木本者然﹐猶北地淩霄花多緣楸樹也。弢菴同懷弟有叔鈸﹝寶璐﹞﹐族侄有蕓敏﹐族孫有汝翼翥。汝翼編修與李純客﹝慈銘﹞﹑吳子儷﹝觀禮﹞友善﹐能爲駢散文與詩﹐皆不傳。蕓敏駢文學陽湖﹐詩學浙派﹐力避髙調﹐而苦落纖仄。《次韻和椒玉先生》云「簾鉤風緊不曾開﹐病起將書校幾回。鍵戶豈知春色至﹖捧詩還當故人來。中年各有衰親慕﹐早慰深憐稚子才。﹝謂三彌﹞。行止難求詹尹卜﹐何曾熱蘿戀彊臺﹖」《夜過伯初﹐見三彌案頭有司馬景和碑內夾和杜五古一首﹐三彌作也。喜而賦贈﹐將索損軒同年和以張之》云「故人有子字三彌﹐七歲能爲五字詩。﹝三彌七歲詠蚊﹐有『縣官無汝肥』句﹞。肯共而翁逃宋派﹐不妨學杜得其皮。避兵也署《陶江集》﹐臨帖居然北魏碑。致語寫經老居士﹐他年三捨避偏師。」君早慧﹐余侄三彌亦早慧﹐君最喜之。《論詩寄蘭生》云「燕瘦環肥各賞音﹐偶於浙派見精深。論詩未信捲麓語﹐樊榭何人更鑄金﹖」「三朝選本亦區區﹐七子松陵枉並驅。一例詩翁饒派別﹐故應籜石勝歸愚。」

三﹑叔毅耽經學﹐漠宋兼采﹐能散體文﹐能詩﹐極少作。以庶常攺官部曹﹐閉戶鄕居﹐累歲不入城。彊菴哀辭所謂「不名一編﹐不出一廛」者也。有《雪坪與弢菴聯句》云「雪坪生夏寒﹐奇勝吾齋甲。下臨無盡溪﹐上有太古峽。巖懸喬木翳﹐磴迆危欄夾。谷響易聚空﹐江光未迷眨。苔深平妥簟﹐籜積凹勝構。攤書牀是簏﹐燒茗灰成劫。曲幾滑可憑﹐窪尊淨宜呷。仙遣賭弈枰﹐天借眠琴匣。千模從意造﹐羣客誰爪掐﹖想當春雨後﹐側足奔流狎。河勢走呂梁﹐橫絕不可閘。洎乎秋月夜﹐列坐微風洽。桂子落天壇﹐馨發那由篷﹖寂頑見佛性﹐夷坦息世乏。鳥飛戀其巢﹐獸逸寧思柙。醉當臥陶石﹐遊或荷劉鐳。雪坪生夏寒﹐盤澗盟須歃。」舊稿傳寫﹐脫去兩人名字﹐三十餘句﹐不辧其孰伯孰叔矣﹐然妥貼不頗﹐居然韓孟之工力悉敵也。

四﹑弢菴猶子徵宇﹝懋鼎﹞﹐肆力後山﹐俯視一切。嘗手錄舊作二十餘首付余﹐密字丈餘﹐可裝一長卷也。《齊齊哈爾遇林葵云》云「卜奎去閩崤﹐鳥飛猶半年。鄕人來者誰﹖將毋我爲先。忽驚見林子﹐雪中足跫然。借問自何方﹐桂管西南邊。攜婦涉關塞﹐不顧寒無氈。婦爲女子師﹐身列幕下賢。破荒出宏抱﹐但憑願力堅。上農載末耜﹐榛莽皆良田。歲晚冰峨峨﹐志士當勉旃。」《自昂昂溪至齊齊哈爾道中》云「黃塵滚滚淡斜曛﹐亂轍枯槎淺不分。天影四低平野盡﹐一行黑點是牛羣。」「一帶寒林路外斜﹐荒風起處絕棲鴉。平原小作坡陀勢﹐障得前村十數家。」《將去英倫﹐書居停女葛悌冊子》云「七尺昂藏獨立難﹐飄然挾策復東還。願卿勿倚年華盛﹐及取春風問指環。」先錄數首﹐皆從詩榻中苦吟來也。

五﹑從螺洲訴江西上﹐爲義嶼﹐又西爲陽崎。溪山寒碧﹐樹石幽秀﹐稻田外繚以江橘﹐間以桃﹑李﹑荔支﹑橄欖﹑龍眼之屬。外臨大江﹐中貫大小二溪。大溪通以二橋﹐宋時所造﹔小溪潮落﹐度以石工﹐潮長喚舟而渡﹐則六分洲也﹐彌望皆橘﹐無他物。溪水灩灩時﹐極似杭州西溪。二橋左右則有玉屏山﹑李家山﹑楞巖諸邱壑﹐嵚崎歷落﹐如行光福﹑鄧尉﹑盧邱山塘間。土著爲巖﹑陳二姓﹐已數百年。陳氏少聞人﹐嚴氏則幾道﹝復﹞久客於外﹐令子伯玉﹝璩﹞以三千餅金典葉氏玉屏山莊﹐小住又去。玉屏山莊者﹐葉損軒之父作宰江南﹐買玉屏山﹐以萬金卜築焉。池館幽致﹐有陶江書屋﹑歸來艸堂﹑偕寒堂﹑寫經齋﹑玲瓏閣諸勝。山莊外﹐田園果樹幾占一鄕之半。過江至古靈﹑西溪諸處。損軒少負才名﹐輿蕓敏並以院試《會昌一品制集序賦》﹐風檐寸晷﹐下筆二三千言﹐爲濟寧孫萊山學使﹝毓汶﹞所賞識。光緒初年﹐以中書舍人稱詩都下。蕓敏體弱多病﹐登第後屢出衡文﹐故少所作。損軒時時往來吳山浙水間﹐所爲詩心摹力追於石湖﹑後村。集中《西溪》一卷﹐最爲幽秀。《溪堂閒居六首》之一云「微波無力不生鱗﹐卻似將春尙未春。只好入詩休入畫﹐畫來愁絕水邊人。」此卽從司馬池絕句「冷於陂水淡於秋﹐遠陌初從見渡頭。幸是丹靑不能畫﹐畫來端合一生愁」意來也。損軒嘗以詩稿請蘇堪去取﹐蘇堪時方爲大謝﹑柳州﹐頗致微詞。旋悔之﹐因與君書﹐特舉此詩首二句爲問云「足下近來尙能作『微波無力不生鱗』云云否﹖」君乃釋然。《遊古靈村四首》雲「水折峯盤別有天﹐連岡茶筍不論錢。園林見說梅如雪﹐正要山中住一年。」「石峭溪幽景益眞﹐橋闌井甕字猶新。此村豈止饒林壑﹖九百年前大有人。」「山光長傍古靈祠﹐谷鳥巖花盡入詩。潘柄鄭潛居尙在﹐村中訪得宋元碑。」「山程佳處耐閒行﹐一石都堪悅我情。古樹蓬科多不識﹐可能彊派是何名﹖」西溪者﹐由陶江西上﹐轉入永福諸處也。

六﹑余交張珍午﹝元奇﹞民政十餘年﹐癸卯都門別後﹐余仍客武昌﹐君出守嶽州﹐與武昌一江上下﹐郵筒隔宿可至。至必有詩若書﹐錄數首於後。《石遺詩老許來遊不果﹐以詩至﹐次韻答之》云「雄傑湖山古大州﹐登樓一眺釋千憂。江潮夜靜時聞些﹐庭艸秋深不系囚。見說嘉賓猶入幕﹐可因安道竟回舟。壯懷隨處須馳放﹐莫使金羈絡馬頭。」又《澹菴同年次石遣韻見懷﹐再依原韻奉酬》云「老向湖壩乞一州﹐自將詩句托嫠憂。黃金難活溝中瘠﹐自梃仍多階下囚。妙手紛紛爭舉奕﹐禪心寂寂只虛舟。輸君日注《參同契》﹐髙臥鰲峯獨掉頭。」《澹菴同年因石遺不願內調﹐寄詩請爲說法﹐次韻奉和﹐並示石遣》云「今人愛誦石遣詩﹐詩筆縱橫近益奇。一世才名空偃蹇﹐百家學說待論思。林花已悟飄茵旨﹐劍气寧忘出匣時﹖衡嶽至今畱芋火﹐爲君重叩嫩殘師。」又癸卯送余出都云「十日深談塞百悲﹐借君跌宕發雄奇。撐腸萬卷書寧腐﹐垂翅重淵事可知。大冶祥金認幹莫﹐多方歧路誤駢枝。援琴歸譜蒼涼曲﹐漫說成連是我師。」嶽州爲張燕公淒惋得江山助處﹐於公最稱﹐故詩筆皆壯於發端﹐而千憂百悲﹐中間時時流露。數詩推許太過﹐豈亦燕公政事堂榜王灣詩句之意歟﹖《歲除日喜晤蘇堪》云「到門示我入遼詩﹐別後霜華各點髭。墜地同時身易老﹐﹝佘與蘇堪俱生庚申﹞。回天無力路多歧。看人羣逐中原鹿﹐請子一爲當道熊。正是平津開合望﹐驛車催送鄭當時。」「罷」韻甚切當﹐君當少日﹐曾館陶江握軒處﹐故次其詩於此。

七﹑己酉在都﹐幾道見示《十二月初七日閱邸抄作》云「自笑衰容異壯夫﹐歲寒日暮且踟躕。平生獻玉常遭刖﹐此日聞《韶》本不圖。豈有文章資黼黻﹖恥從前後說王盧。一流將盡猶容汝﹐靑眼髙歌見兩徒。」幾道以馬江習流學子﹐旣遊學西國﹐精英文﹐復肆力探究四部之書。所譯《原富》《天演論》《名學》各種﹐文筆雅馴﹐殆罕其匹。此邸抄乃中朝采訪數十年績學有名者﹐賞給進士。看花之年﹐𨿽同於東野﹔及第之賜﹐大異於方幹。得意馬蹄﹐難逢開口之笑﹔同阜牛驥﹐終免仰首之鳴。詩末聯較有意趣﹐視古人弟子得桂﹑先生灌園者﹐迥不同矣。余急和其韻云「夫子雄才敵萬夫﹐苦吟字字費踟躕。偶將雁塔題名記﹐寫入詩寵祭脯圖。五十本來少進士﹐百年能幾大胡盧﹖看君放蕩無涯思﹐莫管南公輿左徒。」唐人最重進士﹐有「五十少進士﹐四十老明經」之謠。君並示送朝鮮某侍郎詩﹐故末句及之。

八﹑甲申﹑乙酉間﹐損軒家居﹐招伯兄移家陶江者二年。木菴詩中所分爲《陶江集》者﹐此時作也。後十餘年庚子﹐余亦以避亂至陶江﹐遂購薄田﹐買果樹﹐爲退休計。先室人及子女媳婦﹐前後住數年﹐余則最久者未及一月﹐故村居之詩﹐前歲始有作焉。

九﹑前歲九月﹐舉家歸自京師。家人借居陶江力氏廬﹐余攜張僕居城中﹐時往來於城鄕之間。歲暮有《歸陶江》詩四首寄力醫隱云「歸來斂翼向江村﹐失喜君家剩舊園。補葺窗欞安榮幾﹐量移書匱啟柴門。不多寒碧聊舒眼﹐無主幽香漸返魂。﹝園有梅﹑竹﹞。苦憶去年風雪裹﹐唐花紅白醉芳尊。」「數畦寒菜長荒村﹐彷佛江關賦《小園》。野菊猶花都豌地﹐山桃已蕊恰當門。絕江喚渡殊耽閣﹐﹝時將從瀨下游葛嶺﹞。念遠登髙欲斷魂。天末來書聊慰藉﹐蠣房春餅佐淸尊。」「李家山下自成村﹐典得君家十畝園。叱犢扶犁田破塊﹐打魚漉澤水開門。蠟賓曾感官家局﹐社祭將招古昔魂。能護《全閩詩》在否﹐稱王水陸一何尊。﹝佘刻《全閩詩綠於武昌﹐方成而兵事起。中有林垌詩。相傳坦爲陶江社公﹐俗稱『水陸尊王﹞』。」「楞巖髙處瞰山村﹐邱壑松篁此最尊。桶水分江登拾級﹐爨煙繞捨閉重門。峯巒隱見占晴雨﹐池館經過愴夢魂。曾是母兄偕隱地﹐於陵來灌桔橰園。」醫隱﹝鈞﹞郎中者﹐永福芹漈人。與損軒相先後寓居陶江。幼苦貧﹐隨其父至李家山下﹐拾林中朴檄歸供炊爨。顧有大志﹐語其父曰「異日若買得是處田園﹐亦足樂也。」父呵之。時山下田園﹐皆陳氏數百年產﹐旋歸葉氏。後二十餘年﹐葉氏中落﹐竟易主於力氏。前歲又典於余﹐以其金營北京鵝房之田。醫隱有次韻和余云「陳家村又葉家村﹐野老猶呼李垞園。里社飲賓多父執﹐先疇服穡記師門。﹝園本鄕賢陳蘭畹先生公產﹞。池邊坐數魚吹沫﹐花外行知蝶斷魂。捨己蕓人君莫笑﹐﹝鵝房田有兼爲他人經理者﹞。何如銅鏡換金尊﹖」「玉屏山下水環村﹐四十年前此灌園。無主落花常滿地﹐成圍老樹尙當門。白雲親捨兒時淚﹐春艸池塘客子魂。世事升沈都閱盡﹐算來還是布衣尊。」「上下斜街似一村﹐東園載酒醉西園。尋芳覽勝常聯騎﹐破曉衝寒擅入門。再過亭臺新易主﹐歸來環佩孰招魂﹖今年春意萌芽早﹐獨坐花前嫩舉尊。」君精醫學外﹐稍治《說文》。向不爲詩﹐藏書數萬卷﹐而詩集闕如。近年始購有《全唐詩》及香山﹑劍南兩集。「招魂」一聯謂君居下斜橋﹐余居上斜街﹐宅今歸林肖旭﹐而余妻實卒其中也。

一○﹑余僕張宗揚﹐侯官紳帶鄕人。鄕在萬山中﹐由陶江西上﹐十餘里至洪江﹐又水路西上數十里﹐至小篛﹐又陸路四十里﹐乃至其鄕。泉石林木﹐奧如睪如。鄕名紳帶者﹐以溪流形勢言之也。宗揚從餘十餘年﹐年亦三十矣﹐喜弄文墨﹐無流俗嗜好﹐行艸書神似蘇堪﹐見者莫辧。挨東﹑眾異﹑梅生最喜之。欲學詩於余﹐余無暇教之。惟從余奔走南北﹐若匡廈﹑彭蠢﹑黍岱﹑上谷﹑居庸﹑昌平﹑桑乾﹐京西之香山﹑翠微﹐江上之金﹑焦﹑北固﹑鐘山﹑石鐘﹑西山﹑赤壁﹐漢上之大別﹑郎官﹐湖上之南北髙峯﹐以及姑蘇﹑金陵﹑錢塘﹑武昌﹑南昌諸名勝﹐無遊不從。釘鉸之作﹐遂亦裒然徑寸。然識字甚少﹐艱於進境。前歲除夕﹐亦和余「村」韻三首云「詩人無不愛江村﹐我願江頭得小園。藐菜蒔花成老圃﹐種松栽竹繞柴門。此時巖下梅應發﹐﹝主人所居名楞最﹞。遙想闇香都斷魂。待到曉來潮水漲﹐鮮魚味嫩佐芳尊。」「夜眠如在萬梅村﹐﹝室中瓶梅甚夥﹞。曉起尋詩城北園。﹝主人女公子園林在城北﹞。寄語主人休遠念﹐出遊自鎖幾重門。冬冬臘鼓歲雲暮﹐耿耿蘭釒工搖夢魂。爆竹聲喧街拆靜﹐昨宵獨酌酒盈尊。」「雪峯水碓響村村﹐艸棘爲籬護菜園。記得童時返樵擔﹐山中日落早關門。田園不覺十年別﹐世事茫茫若夢魂。欲與主人同笠屐﹐到吾艸舍醉匏尊。」三首起句俱好。又九日次韻和余天寧寺登髙之作云「蕭瑟秋忽晚﹐景物俱變衰。客中何寂寥﹐畸人思東歸。重陽好天气﹐晴暉風力微。迢遞望故鄕﹐鄕情總牽羈。居守不出遊﹐閉門獨詠詩。喬木脫將盡﹐矮菊尙未開。昨夜微霜落﹐淒淒壓蒿萊。西山當此時﹐紅葉正美哉。故園弟與妹﹐尺書絕不來。天寒賴有酒﹐日日醉霞杯。愁我多疾病﹐憔顇彎發摧。昔人半銷磨﹐舊事徒傷懷。往年登髙處﹐矗矗鄰霄臺。太息屢爲客﹐渡海還幾回。」意自尋常﹐音節卻亮。

一一﹑臚廈鄕在螺洲﹑陶江之間﹐鄭友其﹝錫光﹞﹐其鄕人也。余交友其晚﹐一見相憐﹐不自知所以然﹐友其常以爲佛言有緣者。罕爲詩﹐嘗和余寄懷之作云「不薄嵇生七不堪﹐相從情味最深醇。忤時幸許言無罪﹐諧俗應憐老未諳。尺札跫然天外至﹐夙因當向佛前參。平生婚宦銷磨處﹐根觸無端未忍談。」君以宿學入翰林﹐未幾卽修然引去。精內典﹐喜與浮屠氏遊。中年屢遘傷心之故﹐思以道力戰勝﹐解脫蠶繭繳繞﹐故有「平生婚宦」云云﹐讀之使人淒然也。余寄君詩二首﹐今只存「齊」韻一首云「一監方塘月墜西﹐荷風竹露坐淒淒。贈言敢謂深潭水﹐惜別先拚醉爛泥。莎柵聯吟容會合﹐禮堂髙足忍分攜。最憐艸澤狂歌處﹐他日歸來路欲迷。」時君掌教鰲峯書院﹐院有監堂﹐前後荷池﹐旁挺髙樹﹐常邀余爛醉池上。君飲量至洪﹐數倍於余﹐而獨喜與余飲。一夜醉後話別﹐君亦有出山意﹐因及往事﹐瑣屑悲辛﹐使余酒气不知何往﹐分攜時不禁共誦坡詩「世間那有千尋竹﹐月落空庭影許長」矣。

一二﹑君有《裏居聞石遣內調甚喜﹐得寄嶽州詩﹐知殊不欲行﹔竊廣其意﹐並示珍午》云「前賢五十始爲詩﹐五十爲官事大奇。詩好巳居吾輩上﹐官遲彌耐世人思。低徊江漢行將老﹐旋轉乾坤或此時。官職詩名元不礙﹐一摩張楚是吾師。」又《次石公韻懷珍午﹐並寄石公》云「淸貧太守似湖州﹐贏得剛腸百不憂。劇郡梗書寧厚祿﹐窮鄕株守恍詩囚。傳聞漢上常聯句﹐乘興山陰欲買舟。一事想君開口笑﹐經師新辟賈長頭。」二詩工穩﹐「官遲」句眞耐人尋味。

一三﹑葉肖韓侍禦﹝在琦﹞與珍午齊名﹐而珍午則對客揮毫﹐肖韓則閉門索句。有《積翠寺新樓雨中吟集﹐用石湖淸心堂觀晚菊韻﹐呈傲玉年丈﹐就爲叔伊三丈送行》云「山樓糾詩事﹐難得吾髯到。檐陰別一榻﹐燒燭雨中照。髯從人海歸﹐看俗頭先掉。維摩繕病室﹐新爲聯牀小。故應興不淺﹐並轡遊未了。玆吟算鄕物﹐老輩亦妍巧。且紆陶謝手﹐聽缽時一笑。買魚雜菱栗﹐容易雙瓶倒。偶攜孤句雋﹐欲遣千愁掃。忽驚客旋去﹐門外驪駒噪。」筆意簡練﹐是從苦吟來者。木菴伯兄甚許君詩﹐嘗爲余誦其七古一首﹐言蠶織事﹐今悉忘之矣。

一四﹑劉步溪長於理財學﹐持論最與余合。尢精鹽莢﹐舊學多所探究﹐未知其工詩也。有《長至雪夜到都呈橘叟》云「累書不答突如來﹐執手燈前萬事哀。向晦君猶難偃息﹐多歧我且少徘徊。居然相對能今夕﹐似此爲歡得幾回﹖見峴未消還集霰﹐熙熙人說是春臺。」《畱別橘叟》云「客裹光陰也自忙﹐來時雪虐去風狂。無緣咫尺親朝爽﹐能復流連待眾芳。庭樹向人如惜別﹐車聲入夢已迥腸。去年手種臨河柳﹐準擬歸期及吐黃。」用意用筆﹐頗到恰好處﹐「向晦」句尢親切有味﹐橘叟﹑弢菴﹐其妻兄也。

一五﹑默園爲弢菴詩弟子﹐《滄趣樓詩》大半能背誦﹐七言律久稱入室﹐淸雋句居多。客秋有《聽水師招同石遺丈宿師子窩》一律云「荒榛宿莽晚蒼蒼﹐三兩疲驢陟數岡。山半畫廊連棟起﹐望中渾水帶沙長。風號欲遣寒專夜﹐葉赭多因雪先霜。三宿浮屠猶自感﹐更堪人世有滄桑。」气勢壯往﹐視平日最爲傑作。是日師弟皆苦吟﹐良久而後就。暮歸﹐三人同載﹐猶推敲不已。弢菴成一短古﹐起四句最得勢﹐云「秋深赴霜林﹐常恐風先我。誰知前夕雪﹐斷送陸渾火﹖」余構思不就﹐旣以驪珠被探﹐所餘皆鱗爪之而﹐亦以西山紅葉舊已有詩﹐更索亦無新語也。促和數日﹐乃彊作髙調云「淒緊西風連夜霜﹐登髙來作展重陽。看山覓句騎驢慣﹐出郭尋秋下直忙。樹石淩寒凝水墨﹐林巒著色丹黃。行窩一臥臨崖坐﹐兩幅天然畫本張。」此遊先至師子窩﹐大風止宿﹐月色昏黃﹐窩居未及上翠微處﹐因未霜先雪﹐樹葉不及丹黃﹐遽成焦墨色﹐故陳黃兩詩云然。次日至祕魔崖﹐風止日暄﹐坐崖下數時許。對面諸山千百樹﹐或丹﹐或赭﹐或紫﹐或深黃﹑淺黃﹐耀以斜陽﹐遠望若叢菊盛開﹐羅列髙髙下下﹐景色與師子窩迥異。弢菴年腧六十﹐有濟勝具﹐數與余遊山﹐皆騎驢。林贊虞﹝紹年﹞尙小一歲﹐前數年同遊戒壇﹑潭柘﹐則動必肩輿。余有二詩云「人境乏秋色﹐入山眺霜林。連村僅微黃﹐出郭方沈吟。炭谷路屢轉﹐山气漸蕭森。寒巒郁眾木﹐夕暉恍未沈。豁然一呈露﹐世界變黃金。惜哉遲雨霜﹐渲染色不深。」「城中數葉紅﹐山中燦於火。有如觀陸渾﹐公言豈欺我﹖入門惟柿葉﹐丹赤勝花朵。古松變臥龍﹐盤屈敵坎坷。偃蹇如壓雪﹐異狀余猶夥。戒壇以松勝﹐潭柘松亦可。水聲復潺潺﹐一夜竹間墜。」

一六﹑南海潘若海﹝博﹞喜塡詞﹐專學夢窗﹐久與朱古微﹝祖謀﹞遊﹐濡染然也。數以詩枉贈﹐有云「西山漸換秋顏色﹐定有新詩與品題。」秀句可誦。答之云「投我瓊瑤闕報章﹐琴書枕簟日邀涼。西山果換秋顏色﹐呼酒登臺一據牀。」君詞家﹐故特用白石﹑夢窗詞中語。君又有《秋雨臥病》見示﹐句云「涼意三分妒薄羅﹐西山塵外蹙雙蛾。當軒亂眼皆黃葉﹐敲枕關心到敗荷。」兩詩皆不能忘情於西山者。

一七﹑林宰平﹝志鈞﹞爲詩極用意。常從弢菴遊西山﹐得詩祕不示人。偶見其贈芷靑一首云「安得生來不入城﹖城中冷暖見陰晴。殘秋久客有倦意﹐經亂聞雞多惡聲。歷虫沙歸寂滅﹐一心家國太分明。桃椎曳索風塵外﹐盡自無言意豈平﹖」殊有伯鸞《五噫》之意。

一八﹑李次貢﹝景壠﹞前數年需次杭州﹐喜其湖山有美﹐寓書告余﹐欲肆力學詩﹐嘗夢至余斜街艸堂﹐因有《枕上閱石遺室師友詩錄奇懷》云「別來時序易遷流﹐夢到斜街認舊遊。三月潛從花底去﹐六時忙向枕邊休。貧知無諂詩聊學﹐道娩難聞食尙謀。寄語簡齋樹桃李﹐要栽小艸助淸幽。」第三聯兩用端木氏語﹐不忘取字意也。次貢又嘗夢餘招飲﹐令卽席賦詩﹐醒止記一句云「人如嵩華酒如淮」﹐而次日余果招之飲﹐亦異矣。

一九﹑前歲畏廬避地天津﹐忽發憤大作詩﹐自命「杜陵詩史」。寫十數首寄示余﹐工者二三﹐未工者七八﹐不及都門遊集諸作多可存也。寓書勸其淘汰﹐並奉懷絕句云「畏廬畏亂復畏貧﹐稚子旁妻寄析津。飄泊干戈曹霸筆﹐鋪張排比杜陵人。」聞畏廬頗不樂。夫鋪張排比﹐元微之以贊美少陵﹔元裕之則云「少陵自有連城璧﹐爭柰微之識賦。」﹝是鋪張者﹐少陵之斌﹞。余以爲鋪張排比﹐亦談何容易。今錄其沈摯而不鋪張者於後。得石遺書寄懷云「累聚境易忽﹐暫離味彌長。石遣去秀野﹐桃李荒深堂。柴車三過門﹐伏軾思吟觴。比聞生壙成﹐屏衛多松篁。淸江面千帆﹐明滅如瀟湘。作達已非易﹐知止何不臧﹖華士昧勇退﹐臨老望深藏。吾子矢狷介﹐豈惟能文章﹖卽不構喪亂﹐歸耕亦有鄕。庭梅方盛開﹐幽香滿琴牀。萬綠柴荊﹐款關惟何郎﹝梅生﹞。勝侶日夕合﹐搖搖燈燭光。酒半忽念我﹐風前書數行。迹暌意則親﹐耿耿遙相望。」去歲五月餘至都﹐與畏廬同寓醫隱處。六月南歸﹐君送以長句云「明知行促故牽裾﹐門外新泥已濺車。﹝時大雨新霽﹞。名輩漸稀君愈貴﹐淸貧能耐計非疏。灰心肯掛滄桑眼﹐索畫仍描水竹居。病起定饒相見地﹐風前不盼雁來書。」時有大學校講席之約﹐期余復來也。次聯極見用意。

二○﹑亡友劉紹庭大令﹝大受﹞有句云「石徑破煙髙」﹐想見山路陡絕處﹔又「夢轉窗猶黑」﹐尋常意亦人所未言﹔又「荒灣漲落妨頹岸﹐髙木煙深壓小村」﹐甚似劍南。《都昌城樓》云「危樓恐出鸛雀上﹐倒影直浸蛟龍潭。」《借讀彭澤縣誌》云「形勝休云僻一隅﹐由來陸口壯東吳。縣移舊治蒙彭蠡﹐江界中流割小孤。」與余《江上望彭澤》云「靑山奔赴來彭澤﹐湖水淸泠接小孤」甚相似﹐而壯闊翔實勝之。《邯鄲題壁》云「此徒竟使延黃輔﹐大盜由來起綠林。」《楊郎山夜卽事》云「云陣欲東下﹐急風爭向南。精靈戰雷電﹐蛟鱷拔湫潭。斷港羣舟拜﹐中河大浪酣。艱虞更畱滯﹐水宿況眞諳。」皆得力於孟﹑杜嶽陽樓諸詩者。他如「心酸梅子黃時雨﹐淚熱桃花洞口潮」﹑「薄酒那禁殘月下﹐懷人多在斷雲邊」﹐又何淒斷乃爾。

二一﹑君有《不得家書甚久﹐書來知內子小疾》云「家書不來六十日﹐終日望書如有疾。今朝書到卻生愁﹐病妻服藥晝掩室。自言已占無妄喜﹐恐慰離人語非實。挑燈作書急相報﹐破窗秋風入我筆。聲聲絡緯吟頹墻﹐單衾輾轉中夜長。捲帷微嘆霜月落﹐關河欲曙天蒼茫。」眼前語讀來但覺悲涼懇至﹐誰謂唐詩之不可學耶﹖今紹庭之墓不知幾宿艸﹐其夫人亦黃土矣。錄此不覺黯然。

二二﹑仲常家兄﹝豫﹞﹐四十以前作詩亦不少﹐絕不畱稿。丁丑旅食屏南﹐山行得七言古一首寄余﹐惟記一韻云「千年奇境僻未著﹐當無蜀道若是班。」又在屏南縣署﹐用工部《秦州雜詩》韻二十首﹐惟記數聯云「啞啞庭前樹﹐慈烏待哺歸。棲枝𨿽稍穩﹐得食一何微﹖」又「天風吹昆侖﹐飄下眾芳繁。落混花無主﹐辭山泉有源。」又「息翮羨林鳥﹐奔波憐澗泉。」

二三﹑季新亡弟﹝遷﹞﹐年少逸才﹐鬱鬱不得意。幼失怙﹐兩兄不忍過於督責。有所眷歌者夭逝﹐弟傷之甚痛﹐兼以自傷也﹐見諸詩詞者﹐不下百十首。錄一二云「更上湖亭倍惘然﹐十分秋色是今年。夕陽眞是無情物﹐不許愁人哭墓田。」「二載何曾一日歡﹖此心不減越梅酸。細思往事都成讖﹐長抱奇愁欲化丹。」「縱不題詩也愴神﹐今年燕子罷勞辛。此中白眼知多少﹐終古黃衫有幾人﹖」句云「世上黃金原似土﹐抱中碧玉自無瑕。」備極沈痛。「化丹」句奇創﹐似楊鐵崖﹑張伯雨語。又五言一律云「風物已淒緊﹐吾心殊不佳。墓門空掛劍﹐香徑已埋釵。霜信催衰鬢﹐秋期葬病骸。詞人白首臥﹐松竹滿蕭齋。」尢淒厲不堪卒讀。卒以不壽﹐年僅二十有八。又有句云「庭無過客僮慵掃﹐案有拋書兒亂攤。」可以想其淸貧之況矣。

二四﹑亡友髙逋孫﹝鍾泉﹞﹐少孤嗜學。家貧無所得書﹐無所得師﹐則閱市借人﹐出門求友﹐十餘歲斐然成章。《花事》云「花事殊無據﹐東風面太生。梁低空待燕﹐地僻少聞鶯。簾外幾春雨﹐樓頭多晚晴。踏靑鞋未繡﹐何日是淸明﹖」「花事寒中釀﹐宵來欲減衣。燭燒春共短﹐香裊夢相依。暗雨苔潛長﹐幽篁筍定肥。寂寥門巷裹﹐才見燕雙飛。」《謝酒》云「傍到香肌已減寒﹐桃花釀醋艷含酸。年來不領靑州事﹐合向平原署曠官「《詠史》云「夫何碎唾壺﹖癡心慕魏武。神器非等閒﹐中宗豈懦主﹖石頭不噬臍﹐上計死奚補﹖刁劉無足論﹐伯仁宛千古。」「稱孤不負漢﹐坐擁見雍容。偏朝奇男子﹐首數石世龍。子房同卓識﹐髙皇誠景從。並驅輕光武﹐恐是君未逢。」《宛在堂題壁》云「數畝林塘結構粗﹐兩朝大雅此輪扶。參差《漠上題襟集》﹐仿佛《西江詩派圖》。風月且談今夕好﹐湖山莫說故鄕無。某邱某水釣遊處﹐社祭先生徳不孤。」堂中祀明淸兩朝閩首郡詩人也。《澄瀾閣對柳有感》云「愛汝臨風作態頻﹐依稀交讓尹邢身。﹝柳有二本﹞攀條我少纖纖手﹐護惜還須倩玉人。」「莫向長橋管送迎﹐乾坤幾輩解鍾情﹖我來已負靑靑髯﹐愁聽誰家玉笛聲。」「攀條」二語﹐謂余曾同室人至澄瀾閣下﹐室人題詩云「澄瀾髙閣畔﹐獨有柳條新。共此依依立﹐靑春二十人。」又君贈餘詩﹐所謂「修竹數竿依翠袖﹐香泥百艸繞裙腰」者也。又《瓶中梨花》句云「未贈白人權命﹐再逢靑帝已無根。」《艸堂漫記》句云「好書久借緣多病﹐舊句頻刪厭說貧。」《小西湖卽景》句云「過橋喧落葉﹐臨水飽秋光。」又《春晚卽事》句云「貧家紅紫都如洗﹐獨有靑苔上井欄。」君美風姿﹐守身如玉﹐未嘗偶作狹邪遊。婦邵氏﹐世家女。淸貧相對﹐知者方目爲伏川﹑髙柔﹐而幽憂瘦損﹐余深恐其爲湯卿謀。不數年﹐遽病肺卒。遺詩一冊﹐錄數首於此﹐又使人惜死於無窮也。

二五﹑王蘭生﹝景﹞遣詩三四百首﹐蜀遊作居十之八九。詩骨淸瘦﹐然有矯健不羣者。《梅子關》云「萬仞摩天梅子關﹐關前七十二溪環。路人爲指巴亭縣﹐數片殘云無定間。」二十八字一气趕下﹐頗有太白「朝辭白帝」一首气象﹔李涉之「遠別秦城」一首﹐與太白可謂廝爲二流矣。然末二句﹐又從「黃河遠上」下半首變化出。唐人此三詩一河﹑一江﹑一漢﹐眞異曲同工﹐後人無從再著筆矣。

二六﹑蘭生詩淡雅有餘﹐雄深不足﹐近日作者多爾﹐不獨君也。再錄其稍髙抗者。《萬景樓》云「九峯三水各悠悠﹐遠近蒼黃眼底收。人比白雲難小住﹐天晴積雨慰斯遊。當階艸色晚將變﹐壓樹蟬聲秋更遒。未敢樓前久延佇﹐鄕心鶴企易生愁。」《送嚨初》云「布帆買就君先往﹐極目蠻江滚滚來。夔國尋詩杜甫宅﹐荊門張樂馬融臺。休因風雪銷餘興﹐便見江山仗大才。明歲扁舟下黃鶴﹐一杯遲我菊花開。」《酉陽院齋對月》云「十日荒山雪未晴﹐頭番今見月輪明。都無佳思煩相照﹐惟有澄懷對太淸。徵雁低昂翩去影﹐寒砧遠近起愁聲。往時不識閒居樂﹐回首眞難萬里情。」斷句如《病起登髙望絕頂望峨眉》云「客裹無方散舊屙﹐彊登髙望望三峨。皺痕乍洗淸秋出﹐爽气遙分宿雨多。」《夷陵旅夜》云「問路心懸入峽水﹐奇書目斷過江船。」《犍爲野望》云「山勢銳於牛礪角﹐江湍郁似馬羈槽。」《曉發江安卽目》云「山泉气壯來羣馬﹐野樹根孤立半人。」五言如《鎖江亭晚望》云「孤城雙鳥下﹐獨客亂山前。」《黃艸峽》云「西風黃艸峽﹐眞作未歸人。」

二七﹑徐仲眉﹝葆齡﹞﹐侯官人。少孤貧﹐充武營書識﹐保武職﹐升至副將。代某提督作《左文襄奏稿敍》﹐爲李子和督部﹝鶴年﹞賞識﹐延入幕府。與木菴伯兄﹑陳蕓敏﹑葉損軒友善。年五十餘矣﹐風骨淸峻。有廬一區﹐琴書瀟灑﹐工小篆﹐自書門前楹聯云「南州髙士宅﹐東海偃王孫。」顏臥室日落葉菴﹐設一榻甚致﹐邀同人分韻賦落葉菴詩榻詩。生平有詩古文詞數百首﹐無子﹐卒後散落殆盡﹐惟存《次韻和淨名社》一首云「粗官不自惜﹐顧之等破甑。庖有枯桐材﹐入爨正自稱。山廚足薯蕷﹐煨煮聽妾媵。風味退院僧﹐所異鬢髮。何來文章伯﹐光焰長虹亙﹖上界足官府﹐豈乏雲山鄧﹖我詩本無法﹐截鳧續鶴經。入海聞連琴﹐過門聆魯磬。蕩滌柴棘胸﹐豁若靑銅瑩。鷗程憶南船﹐驢綱懷北監。奔波卅年中﹐塵夢勞未醒。苦吟秋葉黃﹐浩歌春云暝。也知瀹性靈﹐終嫌雜短釘。誰爲解天彊﹖猿引絕飛磴。立願結團瓢﹐一幾兼一凳。晨參玉版禪﹐暮入蒲團定。枝梧白蘇外﹐小小一蹊徑。從公得導師﹐庶把樨香證。」有《曝書亭詩》八冊在余處﹐朱印如新﹐忽忽四十年矣。

●卷六

一﹑曾剛甫有《壬子八九月間所讀書題詞》十五首﹐實論詩絕句也。《穆天子傳》云「《黃竹》三章悔可追﹐周家仁厚有流遺。君王寡樂吾眞信﹐不待歸途哭盛姬。﹝『我䢐黃竹』三章眷念民瘓﹐其詞甚哀﹐又繼以自數其過﹐此周家仁厚開基之效也。穆王此節﹐便應獲沒只宮。𨿽有徐偃﹐其不足以搖天下明矣。然於此見當日遨遊﹐實鮮樂趣﹐非止居樂甚寡也。」﹞《曹子建集》云「雅怨兼深見性情﹐交親不薄涕縱橫。君王故有憂生嘆﹐未覺中和始可經。﹝子建沈摯﹐惇於性情﹐鍾記室謂情兼雅怨是也。昔王拿州讀『謁帝承明廬』﹐便回環往復百數十徧不可休。予於「初秋涼气發」一篇亦然﹐每至『子其寧爾心﹐親交義不薄』﹐蓋不知涕之何從也。」﹞《謝康樂集》云「漫道凡夫聖可齊﹐不經意處耐攀躋。後人率爾談康樂﹐且向前賢學制題。﹝康樂詩﹐記室贊許允矣。至其制題﹐正復妙絕今古。倘張天如所謂『出處語默﹐無一近人』者耶﹖柳州五言刻意陶謝﹐兼學康樂制題﹐如《湘口館瀟湘二水所會》《登蒲州石磯望江口潭島深回斜對香零山》等題﹐皆極用意﹐惜此旨自柳州至今﹐無聞焉爾。不賢識小﹐政爾慚皇﹐後有大雅﹐當哂我南人學問只有牖中窺日而已。」﹞《謝宣城集》云「康樂玄言余晉法﹐宣城麗句啟唐風。馬駒踏殺倘成讖﹐後代終輸臨濟雄。﹝玄暉風華明艷﹐實開唐格﹐當時鍾記室卽稱至爲後進士子所嗟慕﹐至其名章秀句﹐有唐一代沾漑不絕﹐不止太白再四稱服已也。大謝則終唐世只柳州一人問津﹐他無聞焉。譬之禪宗﹐不幾讓臨濟獨盛耶﹖」﹞《柳河東集》云「不安唐古气堂堂﹐五言直逼華子岡。後人未識儀曹旨﹐只與時賢較短長。﹝柳州五言大有不安唐古之意﹐胡應麟只舉《南硐》一篇以爲六朝妙詣﹐不知其諸篇固酷摹大謝也。」﹞《初唐四子》云「梁陳藻麗入唐初﹐四子雍容語甚都。沈宋王岑誇格韻﹐若論絢素此權輿。﹝初唐四子承六代藻麗之制﹐陳﹑杜﹑沈﹑宋繼起﹐乃漸工體格。至王﹑孟﹑岑﹑髙﹐加以神韻而已。椎輪之功﹐四子不可沒矣。」﹞《陳杜沈宋集》云「陳杜精思沈宋才﹐有唐詩格此胚胎。問年三百饒於律﹐坐見諸賢揖讓來。﹝胡元瑞以爲有唐一代律有餘古不足﹐歸咎於文皇《帝京篇》﹐不知當時旣以詩賦爲制科﹐則拘限聲病﹐專攻體格﹐勢所必至矣。四家者實唐詩格調之祖。少陵﹐必簡孫﹐乃集一代大咸﹐楊誠齋所謂『三世之後﹐莫之與京』也。」﹞《元次山集》云「沈憂涉世言幽約﹐狷介爲文气苦辛。若信杯樽足藏酒﹐酣歌猶是太平人。﹝唐文蹇溘﹐極於樊宗師﹐開其先者次山也。然次山究爲雅正﹐其所編《篋中集》﹐如沈千運﹑孟云卿等六七人﹐咸與次山同聲气﹐蓋於唐古中自爲一格﹐非盧玉川﹑馬河南比也。皇甫持正心儀次山﹐而以其碎爲可惋﹐不知次山固自成爲一種狷介文字也。」﹞《王右丞集》云「慚皇宮職偶同公﹐寥落千年悵望中。但得晚來修白業﹐不妨文字馬牛風。﹝予官右丞日﹐何翻髙以詩戲之曰『此眞詩人官職也』。自塊文質無底﹐何敢比輞川﹖特以夙惇禪悅﹐於公良有同情﹐萬一他時有會處﹐則某甲𨿽不識一字﹐要須還他堂堂地做个人。」﹞《岑嘉州集》云「兼工眾體盛唐時﹐屈指王岑有定辭。彊與較量聊舉似﹐玉階仙仗《早朝》詩。﹝盛唐眾體皆工﹐數右丞﹑嘉州。《早朝》詩﹐岑尢特絕﹐元瑞欲推右丞﹐佘未許也。」﹞《韋蘇州集》云「少年卓犖頗經奇﹐老去爲文多素詞。我愛齊梁遺制在﹐凝香畫戟《郡齋》詩。﹝蘇州少作多豪縱﹐餘淸澹似張曲江﹐晚學陶﹐世稱韋柳。其不及柳州者﹐少一峭耳。然《郡齋燕集》一篇固與儀曹《南間》爭俊也。」﹞《玉川子集》雲「水北水南起隱君﹐玉川破屋老攻文。孔經自信衣裳在﹐惜哉盧《傳》今無存。﹝許彥周言《春秋》盧《傳》﹐僕家有之﹐今亡矣。辭簡而遠﹐得聖人意爲多。是盧《傳》宋時猶存。今眞不可見矣。『孔經在衣裳』﹐玉川自信之語﹐迹其終身固窮﹐於道當有所得。退之數幹時宰﹐猶嫌躁進﹐無怪其不敢窺涯渙矣。」﹞《昌黎詩鈔》云「平生選本不掛眼﹐偶愛玆編亦大奇。親與綫裝完一冊﹐迹來閒卻已多時。﹝予向不愛選本詩文﹐頃偶於地攤上買《昌黎詩鈔》一冊﹐親與綫裝﹐不覺失笑。」﹞《譚友夏集》云「次山有文碎可惋﹐東野佳處時一遭。揚下甜瓜栽苦瓠﹐楚風當日亦心勞。﹝竟陵﹑公安爲世所斥﹐然明自隆萬以降﹐摹擬剽竊﹐流獘萬端﹔楚風一倡﹐遂變爲詭俊纖巧。文章與世運升降﹐蓋至是而明業亦衰焉。至其小品文字﹐間亦冷雋可觀﹐又不容槪沒矣。」﹞尙有一首《讀靖節桃花源記》﹐與論詩無涉﹐未錄。剛甫詩學甚深﹐古詩體晉宋﹐七言律參用晚唐﹑北宋法。此十數首﹐多甘苦有味之言。子建憂生﹐次山狷介﹐左司豪縱﹐玉川固窮﹐陳杜格調胚胎﹐王岑兼工眾體。禪宗獨盛於臨濟﹐白業悵望於千秋。契合深微﹐如聞慨嘆。至三章《黃竹》﹐動地哀聲﹐旨𨿽本於玉溪﹐論能翻乎謀父。然僕尙有言者﹕鍾嶸《詩品》﹐專思遺貌取神﹐啟滄浪「有別才﹐非關學」之說﹐其失當處爲後人所疵議者眾矣﹐不獨宋茗香爭升堂入室各節也。

二﹑元瑞《詩藪》﹐余輯《元詩紀事》﹐不得已多采之﹐然皆明人見識。所取七言律﹐不出趙孟俯之論﹐用虛字便不佳﹐中兩聯塡滿方好者。明人論詩﹐王元美《藝苑卮言》﹑徐迪功《談藝錄》略有可聽﹐胡元瑞不足與辯也。

三﹑康樂制題極見用意。然康樂後﹐無腧老杜者﹐柳州不過三數題而已。杜詩如《早秋苦熱堆案相仍》《櫓樹爲風雨所拔》《茅屋爲秋風所破》《遭田父泥飲美中丞》《通泉驛南去通泉縣十五里山水作》《水閣朝霽宴嚴云安》《信行遠修水筒》《槐葉冷淘》《行官張望補稻畦水歸》《催宗文樹雞柵》《秋行官張望督促東渚耗稻向畢﹐淸晨遣女奴阿稽豎子阿段往問》《暇日小園散病﹐將種秋菜﹐督勒耕牛﹐兼書觸目》《醉爲馬墜﹐諸公攜酒相看》《聶耒陽以僕阻水﹐書致酒肉﹐療饑荒江﹐詩得代懷﹐興盡本韻﹐至縣呈聶令》《南曹小司寇舅於我太夫人堂下﹐累土爲山﹐旁植慈竹》《江上值水如海勢聊短述》《王侍禦攜酒至艸堂﹐便請邀髙使君同到﹐王竟攜酒﹐髙亦同過》《王錄事許修艸堂貲不到聊小詰》《課小豎鋤斫捨北果林枝蔓﹐荒穢淨訖移牀》《寒雨朝行視園樹》《自壤西荊扉且移居東屯茅屋》《刈稻了詠懷》《九日諸人集於林》《孟倉曹步趾領新酒醬見遺老夫》《續得觀書﹐正月中旬定出三峽》﹐皆隨意結構﹐與唐人尋常詩題迥不相同者。宋人則往往效之。

四﹑竟陵詩派冷僻則有之。斥之不畱餘地者﹐錢牧齋之言也﹐竹垞和之﹐至以爲亡國之音。今觀《隱秀軒集》中﹐如《上巳雨登雨花臺》云「去年當上巳﹐小集寇家亭。今昔分陰霽﹐悲歡異醉醒﹐可憐三月艸﹐未了六朝靑。花作殘春雨﹐春歸不肯停。」《烏龍潭吳太學林亭》云「城午亭先晚﹐園春水欲秋。蜂狂花約束﹐鶯過柳遮畱。雲气能香石﹐湖陰半壓舟。良辰多下鑰﹐閒殺此林邱。」《巴東道中示弟栓》云「山中未必雨﹐雲起已生愁。峽窄天多暮﹐江髙地易秋。連朝皆陟﹐玆路獨臨流。欲畫瞿塘勝﹐歸途定覓舟。」《自題畫贈陳子素》云「以我雲煙筆﹐傳君邱壑心。無人山路遠﹐不夜水亭陰。妙借空齋气﹐淸添四壁音。可言幽曠內﹐未有客棲尋。」亦不過中﹑晚唐之詩而已﹐何至大驚小怪﹐如諸君所云云者。《店堂尺牘》云「馮伯宗曰﹕『伯敬柬友夏曰﹕曹能始覺近日詩文有淺俗之病﹐亦是名成後不交勝己之友﹐不聞逆耳之言所致。近日範仲合謂自《詩歸》行﹐無一人敢向伯敬言﹐誤伯敬不淺。此非名人遞相誚也﹐人苦不自知耳。』」然《竟陵詩話》云「閱虞山集中﹐有粗俗語﹐至於不可耐﹑不可醫者凡百餘條。復看鍾譚詩﹐洗刷殆盡﹐解衣浴此無垢人﹐非虞山身蒙不潔者可比。乃其《論詩絕句》有云﹕『不服丈夫勝婦人﹐昭容一語是天眞。王微楊宛爲詞客﹐肯與鍾譚作後人。』謂不及北裏兩妓也﹐率口輕薄﹐目爲浪子不虛。」又云「紀文達謂《列朝詩集》以記醜言僞之才。濟黨同伐異之姦﹐黑白混淆﹐無復公論。」又云「昌黎詩筆恢張﹐而不遣賈島﹑孟郊﹐故人皆山斗仰之。今談藝家不知視竟陵何如﹐而鍛鏈周內﹐幾令身無完膚﹐不意風雅中有此羅織經也。」施愚山與陳伯璣書云「昨承寄到伯敬集﹐適在筍輿中﹐遂至讀盡。其手近隘﹐其心獨狠﹐要是著意讀書人﹐可謂之偏枯﹐不得目爲膚淺。其於師友骨肉存亡之間﹐深情苦語﹐令人酸鼻﹐未可以一冷字抹煞。大抵伯敬集如橘皮橄欖湯﹐在醉飽後﹐洗滌腸胃最善﹐饑時卻用不得。然當伯敬之時﹐天下文士酒池肉林矣﹐那得不推爲俊物﹖」伯璣復書云「伯敬所處在中﹑晚之際﹐復爲黨論所擠。當時以大行擬科﹐忽出而爲南儀曹﹐志節不舒﹐故文气多幽抑處﹐亦如子厚之不能望退之也。黨論以十亂呼之﹐與鄒臣虎諸公同列﹐皆好學孤行﹐不肯逐隊之士﹐幾同子厚見累於王叔文矣。冷之一言﹐其詩﹑其文皆主之﹐卽從古人淸警出﹐其平日究心經﹑史﹑《莊》《騷》﹐以官爲隱﹐以讀書爲官﹐其人實不可及。」《格齋詩話》云「孫月溪先生曰﹕『《詩歸》一書頗爲談詩者所訾﹐然極可醫庸俗之病。』」《隱秀軒文集》自云「僕於近人﹐非不彊項。讀古人詩﹐便覺爽然自失。輕詆今人詩﹐不若細看古人詩﹔若細看古人詩﹐便不暇詆今人詩也。每見古人終身爲詩﹐究其所存﹐不過一帙﹐或僅數章﹐則心甚畏其貴裁也。精於裁必審於作﹐愼於示人﹐乃其髙於自處﹐此予所謂選而後作﹐毋作而聽人選者也。余閱唐人全詩﹐畏杜審言之少﹐而劉愼虛只十四首﹐其嚴冷之意﹐尢肅如不可犯。」是竟陵之詩﹐窘於邊幅則有之﹐而冷雋可觀﹐非摹擬剽竊者可比﹐固不能以一二人之言﹐掩天下人之目也。

五﹑顧黃公《耳提錄》云「伯敬詩原有佳處﹐如『聽子酣歌徹﹐知君誦讀成』﹐又如『雷聲入水圓』之句﹐皆不娩大雅。」《鵠山文略》云「五言如『沿岸攜初月﹐登庭及莫鴉』﹑『空林行有得﹐靜坐夜方知』﹑『幽思宜孤往﹐髙情多所捐』﹑『細火沾林露﹐遙鐘過浦霜』﹑『湖晚收殘暑﹐林秋戀夕陽』﹑『新水分冰半﹐孤煙出樹難』﹑『酒色藏孤憤﹐英雄受眾疑』﹔七言如『行經絕澗數花落﹐坐見半山孤鳥翻』。譚詩如『慈親漸老無多望﹐執政方嚴敢亂吁』﹑『颯爽時飛幹澗雨﹐蕭森不學眾晴』。」《隨園詩話》云「人謂鍾譚詩入魔﹐而其佳句自不可拚﹐如『子侄漸親知老至﹐江山無故覺情生』。」此皆前人之不貶鍾譚者也。余特表而出之者﹐以鍾譚好處﹐在可醫庸俗之病。若謂其究心經﹑史﹐或未敢信。近日號稱能詩者﹐多半效鍾譚﹐有賈島之苦僻﹐無孟郊之堅蒼﹐上焉者爲武功﹑永嘉﹑「江湖」。其甚者則南宋詞家語﹐爲之不已﹐詩道不窮﹐無復之成馬一角之殘山剩水乎﹖

六﹑譚友夏作﹐如《登淸涼臺》云「臺與夕陽平﹐同來趁晚晴。隔江山欲動﹐半壑樹無聲。艇子遙歸浦﹐菴僧近搶荊。煙嵐處處合﹐殘興尙能淸。」《得伯敬書》云「人傳君病甚﹐亦覺久無書。近始來音旨﹐中仍略起居。藥香諸佛下﹐歸志一官初。我信田園好﹐山川或未如。」《答王修微》云「相送萬里碧﹐月光生道心。始知人意淺﹐不及流深。」《飲山中人家》云「荷气生前座﹐橊花紅一溪。牧童歸應客﹐黃犢過山西。」《舟聞》云「楊柳不遮明月愁﹐盡將江色與輕舟。遠鐘渡水如將濕﹐來到耳邊天已秋。」「孤岸漁家已閉門﹐泊舟洲上近平原。笛聲吹水水吹月﹐一段蒼茫不可言。」「臺與夕陽平」本吳夢窗詞意。余以「掩荊扉」爲「掩荊」﹐與伯敬之「及暮鴉」﹑「行有得」﹑「夜方知」皆歇後語﹔「聽子知君」二句﹑「君與子復」﹑「來到耳邊」﹑「孤岸漁家」等句﹐皆不免枯窘寒儉相。

七﹑鄕人中能爲深微淡遠之詩者﹐有何梅生﹝振岱﹞﹐非惟淡遠﹐時復濃至。其用力於柳州﹑郊﹑島﹑聖兪﹑後山者﹐皆頗躋其敲也。常自恨其爲鄕人﹐家貧不能常出遊﹐以廣大其詩。余謂詩固宜廣大﹐然不精微﹐何以積成廣大﹖讀書先廣大而後精微﹐由博返約之說也。作文字先精微而後廣大﹐故能一字不苟﹐字字有來歷﹐非徒爲大言以欺人﹐卽算學之微積﹐禪宗漸之義也。抑亦思由博返約﹐其博果何自來﹐亦漸而非頓乎﹖不廣大固所患﹐不精微尢其大患﹐則畫虎刻鵠之譬矣。梅生佳語﹐獨居深念時已不少﹐而浙遊最多。如《鶴澗小坐》云「地天忽自通﹐一碧不可絕。舉眸悚陰森﹐恐入神靈窟。萬篁爭奮挺﹐叢梔皆聳拔。橋行俯寒澗﹐自古流蒼雪。忄音忄音琴思生﹐冥冥鶴迹沒。出山衣蘚香﹐湖光湔不滅。」眞寫得出﹐起四語是東野境界。《理安寺泉》云「百澗競成響﹐一潭私自澄。縈苔下絕壁﹐小甕爲幽亭。聲外尙含秋﹐意中欲無僧。久坐聞香气﹐何必存禪名﹖江湖流濁世﹐湍激何時平﹖眞當守此水﹐心根同孤晶。」起是柳州境界﹐余則宋人語。《孤山獨坐雪意甚足》云「山孤有客與徘徊﹐悄向幽亭藉綠苔。鐘定聲依無際水﹐詩成意在欲開梅。暮寒潛自湖心起﹐雪點疑隨雨腳來。一飲恣情宜早睡﹐兩峯待看玉成堆。」君嘗以此詩書余扇頭﹐見者無一不極賞「鐘定」一聯﹐子培﹑東尢愛其有禪理。己酉冬月微雪﹐挈一僕自斷橋至孤山﹐延佇移時﹐覓句不得﹐讀此詩﹐爲我言之矣。《孤山曉望》云「菇蒲聲中見人影﹐殘月癅竿掛答箸。翠禽摘水作花飛﹐一行都上風篁嶺。欲曙湖心天轉黑﹐寒松無風如塔直。是誰喚起海霞髙﹖紅抹峯南轉北。」視坡公「微風蕭蕭吹菇蒲」之作﹐極爲神似。《冷泉亭》云「枯冬貯春靑﹐含气發靜秀。巖花附松篁﹐霜雪壓彌茂。下有一泓水﹐風吹碧煙皺。寒林寫猿思﹐數葉石塔後。斜陽與之紅﹐向空見明瘦。昔夢落何許﹖片雲臥晴岫。抒懷誦駱詩﹐倚冷坐移晝。」《步至靈隱書所見》云「長松老鬣交空翠﹐晚稻秋香打晴穗。人家樹頂偶鳴雞﹐艸徑風前有遺毳。寒流細石引人深﹐遇澗逢橋聊一憩。鈴聲沈沈出煙際﹐小隊香藍馱細騎。野翁山行盡槲笠﹐越女村裝亦髙髻。風傳唄語驚葉下﹐三笠相聞隔秋靄。我生於佛不知虔﹐偏近僧居足吟思。興來倚石立移時﹐看竹聽泉忘入寺。」余爲曾剛甫題唐人寫經卷有云「吾同佛生日﹐視佛亦平平。惡殺似蕭衍﹐膜銜殊未能。喜遊浮屠宮﹐三宿乃未曾。復持《神減論》﹐不減任爭衡。」與君末數語用意略同。君又有《遊長慶寺》句云「山僧自是吟邊物﹐只好遮林傍水看。」亦此意也﹐然語言妙天下矣。《孤山舊遊處﹐重來仍居此感賦》云「別杭未兩載﹐我老湖逾碧。不知湖上山﹐識否前遊客。臨流一顧影﹐衰槁成春色。我顏非被酒﹐對景神自憚。始知煙水气﹐足蘇秋士瘠。孤山尢芳靜﹐勢與前湖隔。小榭裹晴漪﹐空廊耿虛白。寬襟理前蘿﹐默坐試秋夕。昔來梅繞檐﹐今來月照席。惟有勝遊心﹐不隨景光易。」又云「靈隱寺門溫舊路﹐冷泉亭上似前生。臨風坐久澗花墜﹐欲暮吟成山靄生。完翠自春知佛意﹐停漪餘響放雷鳴。猿公去後經香絕﹐爲我蓮天問月明。」餘四至西邇﹐重至時隔十八年﹐有詩﹐起四語云「西湖別來十八年﹐湖水黯黯碧於前。垂楊老大似雙鬢﹐不成一事空寥然。」而君以「我老湖逾碧」五字括之。

八﹑張幼樵﹝佩綸﹞有《讀管子十首》﹐其一云「制度雜王霸﹐名論出孝宣。豈伊徳升降﹖良由運推遷。豕韋與大彭﹐荒眇世不傳。古今論霸術﹐惟仲開其先。桓盛不與子﹐貳室重耳賢。霸心生桑下﹐殆感齊姜言。畏威能威民﹐已得管之全。內政善隱寄﹐示信在伐願。遂修占荊功﹐主盟百餘年。微管例微禹﹐生才非偶然。」其二云「器小設或問﹐魯論意未申。善叩得由賜﹐反復稱其仁。黜仲自孟始﹐意非抑齊人。楊朱道塞路﹐竊管淆其眞。﹝見《列子楊朱篇》。﹞焉知降大任﹐興政在得民。關市罷正布﹐荒亡警遊巡。道約而言要﹐頗近七篇醇。實予文不予﹐吁嗟不召臣。」其三云「前功師伊呂﹐末派近關老。班《志》列道家﹐秉執固有道。隋唐史識陋﹐源流不深考。廁之申商間﹐牛驥乃同阜。成宣後無才﹐上中配顚天。蘭臺豈無徵﹖定論著人表。」其四云「建策官山海﹐富彊及百世。陋哉桑大夫﹐利競榷酤細。賢良辧廷中﹐鹽鐵固無獘。近來國用薄﹐獨謹牢盆稅。形色昧人﹐算學流四裔。出金助蚩尢﹐兵勝雍狐芮。吾師復鐵官﹐要令器械利。有事簡軍資﹐無事效會計「其五云「量人治軍捨﹐支湊詳書塗。片言扼兵要﹐料敵在察圖。頗疑《地圖篇》﹐一一紀方輿。傳者失其本﹐九地矜闔廬。沛公赤帝子﹐劉秀赤伏符。論功首蕭鄧﹐形勢收寰區。千秋一畫地﹐博陸分賢愚。案行武侯壘﹐藩混洪規模。兪兒贊右涉﹐老馬爲前驅。異說勿誇尙﹐坐使軍謀疏。」其六云「代狐魯梁銻﹐作計太瑣瑣。石壁亦寓言﹐所謀未必果。輕重師其意﹐交鄰權也可。不憂用在賓﹐當使利歸我。貧者弱之原﹐猾夏啟周禍。太府算錢刀﹐小農察瓠頑。我時間市政﹐深懼術中墜。吳語爾何人﹐倔彊聊江左。」其七云「大庖有不豆﹐大勇有不鬥。垂死論相材﹐惜哉朋不壽。飛鴻苦參差﹐郭狗欲狂走。想見君臣間﹐公誠盡匡救。平生爲國訕﹐墮淚聆遣奏。明允論已苛﹐吾不取嘉礻右。」其八云「誰爲齊威優﹖猶勝劉玄徳。一朝堂阜囚﹐釁沐治髙國。三顱𨿽頻煩﹐東行慨孝直。臨危寄大事﹐荊亡蜀剪翼。森森軍令篇﹐流恨街亭劾。散關自耀師﹐渭南終少食。流涕寫《六韜》﹐不到嗣君側。﹝先主與後主劫丞相寫《申》《韓》《管子》《六韜》各一通﹐未送道亡﹞。試殺杜參靑﹐宛記張儼默。」其九云「牧民有常經﹐大哉國維四。子厚何偏宕﹐廉恥屬之義。彊用後世語﹐謬解古文字。謂非《管子》言﹐四維止於二。得無有激云﹐禮樂爲虛器。時令與斷刑﹐大率皆此類。端明雅耆柳﹐不以夢得比。太息置斯文﹐正俗有深意。」其十云「嶽嶽房梁公﹐豈屑事章句﹖誰削博士名﹐彊文昭注。惟公天下才﹐帷幄參謀慮。一編疑得此﹐奚取河汾訴﹖貞觀四部書。學土廣論著。衝遠《左氏》學﹐士勛《谷梁》疏。二家頗采擷﹐箴起寧與預。公亦登瀛洲﹐了不問訓故。徒勞輯《晉書》﹐豈若訂《管》誤﹖賢者合識大﹐吾曹分蟬蠹。」丙子﹑丁丑問﹐從損軒處讀幼樵在都降神諸詩﹐才筆淹雅﹐與他人所扶者不同。近弢菴出示其遺詩數冊﹐略翻一徧﹐乃知其用功於經﹑子兩部者甚深﹐非略知史事﹑髙談經濟者比也。平日有《管子注》之作﹐故此十詩言之深切有味。末首自表作注之意﹐第二首能爲盂軻氏作調人覓出左證﹐第六首﹑第八首與鄙作《詠史》及《送河瀨如侗歸日本》詩所見略同。

九﹑張鐵君侍郎﹝亨嘉﹞﹐素不以詩名﹐然偶爲之﹐必慘淡經營﹐一字不苟﹐所謂學人之詩也。《葦灣泛舟》云「太行擁幽都﹐西北勢一曲。濫泉數伏見﹐蹙沸如噴玉。豬之瀏而淸﹐不似焦釜沃。是時大火中﹐燒野苦炎熵。卻憶阮公詠﹐來泛蓬池淥。侵晨踐遊約﹐出門始見旭。忽如涉魚齒﹐甚雨驟相屬。芰荷相媚賦﹐鷗鷺互翔浴。秧田碧彌望﹐饒衍頗似蜀。誰云土疆築﹖宜稻乃冀俗。今日曷不樂﹐取醉托釅酥﹖大嚼侯截﹐閒觀東山局。勝地足歡娛﹐人事有根觸。畏晚攬歸轡﹐落日酷煩溽。預約潭柘遊﹐及秋來秉燭。」《遊積水潭》云「白浮導脈城西隅﹐廣源髙梁並一渠。中間午貫復東注﹐取象銀漠橫天都。名泉十九入禦苑﹐卻畱咫尺容乘桴。鐵閘外靈螭伏﹐洪濤百斛隨奔趨。鎭水神祠翼然起﹐積髙爲雍眞神區。怪石皺瘦古織女﹐老松正直偉丈夫。前村後村足魚菜﹐十里五里喧菇蒲。淨業門前最幽勝﹐朝陽璀璨明芙蕖。扁舟便入藕花去﹐仿佛身在江南圖。銀錠橋邊偶信步﹐蒼然山色來平蕪。十剎非剎海非海﹐名從主人聊相呼。黃雲幣地苦塵鞅﹐到此便擬登瀛壺。勝朝三百六十寺﹐財力半由中涓輸。行人指說藜光事﹐貂气焰嗟可吁。當時劉謝競投劾﹐茶陵老子殊睽孤。西涯西涯在何許﹖鴻臚祭酒說非誣。後來視今猶視昔﹐蓬萊水淺桑田枯。我來六月正逃暑﹐浮瓜雪藕羅盤盂。閩都荔子駭新摘﹐登筵未攺白玉膚。東海鬣﹐調以醢雜廷朐。自余菜各丰旨﹐忘形賓主爭手。衤兪衣甘食一無補﹐雀鼠空耗縣官租。辛有之嘆吾知矣﹐伊川被髮毋乃愚。共登第一樓頭望﹐仰天幾輩呼烏烏。」二詩不過數百字﹐凡用經﹑史十許處﹐幾於字字皆有來歷。君於都門勝處﹐最喜積水潭﹐數繩以語余﹐蓋水石較淸曠﹐近則浣女多而水滋矣。《題吳仲圭水墨山水後》云「楮千絹八百﹐玆惟元章語。至正距今五百秋﹐眞本流傳復幾許﹖有元名者梅沙彌﹐一峯黃鶴爲儔侶。畫師能事各臻極﹐尹邢相﹤辶Ф﹥俱千古。勝吳勝王徒紛紛﹐此論未公吾不與。﹝盛百熙祭酒題句云﹕『唐晝王勝吳﹐元晝吳勝王。』故云。﹞溪山深秀曩曾見﹐元气淋漓璞初剖。城尙書老好事﹐手攜此卷珍ギ璃。蒼蒼莽莽林下風﹐視曩所見猶伯伍。山中一夜雨霏霏﹐杜鵑花開滿洲渚。想見濡毫吮墨時﹐中有巨師眞法乳。尙書愛畫如愛士﹐傾心緒納頗自喜。善價豈怯萬黃金﹖但惜時無右丞輿道子。」《過嚴關》云「始安山下路﹐迆邐出嚴關。自接秦城壯﹐曾無蜀道艱。前車防合歹﹐臥榻逼黎軒。莫漫輕形勝﹐籌邊識隱患。」《題端陶齋制府所藏天發神讖舊拓本》云「討鹵聲威聾魏公﹐曾無片石鎭江東。可憐靑蓋終朝洛﹐卻有奇文與紀功。」「頌聲每爲昏朝作﹐異瑞恆於閏史呈。大帝子孫盡豚犬﹐坐令渾氵睿浪成名。」「周鼓秦碑豈等倫﹐體兼篆籀語何因﹖鯖魚一帖分明在﹐賦媚還疑出兩人。」「諭麋一紙價連城﹐段石岡頭石已傾。千六百年磨劫在﹐深寧何意旣休明﹖」

一○﹑歲了未﹐日本巖崎文庫以日金十一萬八千圓購歸安陸氏書四千部﹐爲卷二十萬有奇﹐爲冊四萬四千餘。島田彥楨作《﹤百百﹥宋樓藏書源流孜》及《購獲始末》數千言﹐汾陽王書衡推丞﹝式通﹞題絕句十二首﹐並系以注云「意輕疏雨陋芳椒﹐賓客文章下筆驕。割取書城歸舶載﹐蘋風淒絕駱駝橋。﹝李宗蓮《﹤百百﹥宋樓藏書志序》盛稱潛園先生求書之勤﹐謂乾嘉間﹐石冢嚴氏芳椒堂﹑南潯劉氏疏雨山房皆以藏書名。嘗見二家書目﹐著錄寥寥﹐豈足與先生比長短﹖𨿽大言﹐蓋實錄也。﹞」「儀顧堂前子弟佳﹐一家志趣尙難諧。淸風輝映《吳興錄》《晉石廠》承《咫進齋》。﹝歸安姚彥侍方伯名覲元﹐罷官後寓蘇州蕭家巷。公子慰祖字公蓼﹐父子皆好藏書﹐方伯刻《咫進齋叢書》﹐公蓼別刻《晉石廠叢書》。」﹞「丁董羅陳嗜好偏﹐書亡同損一宵眠。重思獻縣違心語﹐泡影山河祗偶然。﹝叔雅﹑授經﹑叔韞﹑士可皆有書癖﹐聞言相告﹐束手而已。紀文達言﹕『趙淸常歿﹐子孫鬻其遺書﹐武康山中白晝鬼哭﹐何所見之不達耶﹖大地山河﹐佛以爲泡影﹐區區者復何足云﹖我百年後﹐儻圖書器玩散落人間﹐使賞鑑家指點摩挲曰﹕此紀曉嵐故物。是亦佳話﹐何所恨哉﹖』語最曠達。然文達又言﹕『嘗見媒媼攜玉佩數事﹐云某公家求售﹐外裹殘紙﹐乃北宋槧《公羊傳》四葉﹐爲惆悵久之。』則仍未能達觀也。故葉緣裝太史詩云﹕『山河泡影談何易﹖一見《公羊》涕不禁。』」﹞「翁潘大雅今銷歇﹐江費風流並寂寥。坐使靜嘉騰寶气﹐人生快事讓君驕。﹝陸氏﹤百百﹥宋樓﹑十萬卷樓﹑守先閣之書﹐盡歸巖崎氏靜嘉堂文庫。日本藏書向闕史﹑集部﹐今驟得此﹐宜彥楨稱爲人世大快事。」﹞「疏艸重尋一涕演﹐藏書初願總參差。雷塘弟子思前夢﹐親見虛懷討論時。﹝長沙張文達師擬奏設圖書館﹐疏橐已具﹐事不果行﹐師於今春二月薨於位。回憶便坐雅譚﹐光景在目﹐不覺涕淚之何從也。」﹞「調停頭白範純仁﹐俯仰千秋獨愴神。有客爲書曾乞命﹐湘濱宿艸已三春。﹝首用廣雅相國詩句。光緒癸卯年﹐相國在京﹐湘鄕李亦元刑部名希聖﹐曾進建館藏書之議﹐相國有意提倡﹐會以出京中止﹐而亦元不久下世﹐嗣無議及此事者。」﹞「巴陵方與歸安陸﹐一樣書林厄運過。雁影齋空題跋在﹐流傳精槧已無多。﹝亦元遺著有《雁影齋題跋》﹐所見多巴陵方氏藏書。庚子後大半散失。」﹞「海外琳瑯亞漢京﹐客探祕笈品題精。微聞東士傳新語﹐翻案來朝畏後生。﹝客秋九月二十八日﹐在日本東京偕仲弢﹑子培兩提學﹐至鞠町禦料理地宮內省所轄之圖書寮﹐觀內府藏書。典守者羅列精本﹐請定甲乙﹐意殊誠懇。培老謂東遊以來﹐惟玆事差彊人意。仲老戲曰﹕『君勿﹐防島田明日翻案。』」﹞「歐化東行漢籍摧﹐書生有志力能回。竹添餘論篁村教﹐家學師承造此才。﹝彥楨所師爲竹添君﹐名光鴻﹐字井井﹐著有《左傳會箋》《論語會箋》《棧雲峽雨日記》。其尊人篁村先生﹐名重禮﹐學兼漢宋﹐平生無他嗜好﹐但愛書籍。藏棄二萬餘卷﹐見鹽谷時敏所作《篁村島甲先生墓碑銘》。」﹞「未窺舊籍談新理﹐不讀西書恃譯編。亞槧歐鉛同一映﹐千元百宋更懵然。﹝侯官嚴幾道先生每教人以瀏覽古書﹐熟精西文﹐爲研究新學之根柢。客冬晤先生於上海﹐語及近年國文之炭衰﹐科學之無實﹐太息不已。時先生新從京師襄校歸。」﹞「三島於今有酉山﹐海濤東去待西還。愁聞白髮談天實﹐望贖文姬返漢關。」「如海王城大隱深﹐遣經獨抱幾沈吟。白雲蒼狗看無定﹐難遣墻東避世心。」書衡工駢體文﹐嘗自言生平遇題詠而後有詩﹐未有無端佇興而就者。然此十數首﹐宛轉關情﹐絕無生澀之態。書衡亦使余賦詩﹐余則以爲藏書而不能讀﹐終於必亡﹐不如使能讀能保存者得之﹐其不至零落殘毀﹐轉可恃也。成一長句云「亡弓人得何必楚﹖吾道東去原大公。奚庸沾沾矜得餅﹐有如無力欺老翁。夏父不足盱有餘﹐逼人幾欲動火攻。神州玆事幾厄運﹐豈獨一炬嗟湘東﹖連鱸宗器一朝盡﹐窺江胡馬常倥傯。比來筏材足浮海﹐陽襄聯翩辭瞽宗。國家揆文本有道﹐萬流並育宜沖融。圖新捨舊醉歐化﹐國粹棄擲委蒿蓬。戴盧黃顧出異域﹐瞿楊丁方來胸中。緘滕扃鏑束髙閣﹐與木乃伊將毋同。須知殺汝璧焉往﹐難恃窮兼守宮。由來負乘非所據﹐致寇不關無髙墉。沼吳植篁快報復﹐長星杯酒偏從容。物歸識寶惡棄地﹐楚材奔晉方匆匆。」夫亡弓人得﹐孔子遺言﹔國亡焚書﹐蕭繹舉動。某君作跋﹐謂言歸異域﹐反不如臺城之炬﹐絳雲之燼﹐可謂義憤人與。至紀曉嵐曠達之語﹐當非違心。蓋圖書﹑器玩𨿽散落﹐猶在人間﹐若宋槧《公羊》﹐殘破只餘四葉﹐以裹玉佩﹐則其書已歸亡有﹐不能無惋惜矣。

一一﹑李葆恂字文石﹐號猛菴﹐義州子和督部﹝鶴年﹞少子。幼隨宦入閩﹐問字於故人睫蕓敏給事之門。家富收藏﹐金石書畫﹐所見旣廣﹐鑑別至精審﹐與宜都楊惺吾﹝守敬﹞屹爲海內南北兩大家。端陶齋有所得﹐非請二人鑑定﹐不自信也。惺吾精輿地學﹐著書滿家﹐砣砣窮年﹐惟恐壽之不足﹐嘗乞余以子平法算之。余謂可至耄期﹐則大喜。隨黎蒓齋使者﹝庶昌﹞至日本﹐值維新伊始﹐其國人唾棄舊學書﹐蒓齋﹑惺吾以至賤價得之﹐滿載連臚而歸。後旦人始悟﹐至今以爲恨事。前數年島田彥楨以十萬餅金購歸安陸氏﹤百百﹥宋樓價值數十萬金之書﹐作《﹤百百﹥宋樓藏書源流考》﹐猶述惺吾﹑蒓齋事﹐以爲此役聊足報復。惺吾藏書數十間屋﹐年老避亂轉徙﹐時被家人盜賣。子不能讀﹐作官負債累累﹐惺吾至欲賣書償之。平生不作詩﹐必不得已有酬應之作﹐轍使余捉刀﹐則書楹帖爲報﹐至余僕亦時有贈遺﹔否則楹帖一對﹐匾額一紙﹐皆鬻二餅金﹐戚友不賞也。去歲在滬正窘﹐而日人爭購楹帖七百對﹐得餅金千四百圓。李梅菴﹝瑞淸﹞亦賣字爲食﹐端謹作北魏體﹐所得乃不及遠甚。惺吾與何詩孫﹝維僕﹞近年皆有海外東坡之謠﹐繼知其妄﹐乃大慰。文石詩不多見﹐而偶作必工。常言作詩若禁用虛字﹐則吾閣筆矣。有《贈伯嚴吏部》云「相見遽言別﹐思君廿載勞。冥心更世變﹐埋照益名髙。句健規雙井﹐杯深藐二豪。無言看鬢髮﹐江海日滔滔。」又《和伯嚴韻贈石遺》云「經學羣推馬鄭行﹐禮堂傳寫好儲藏。及身盛業千秋定﹐知汝髙名廿載彊。思入風雲詩律壯﹐客遊江漢鬢毛蒼。修然自遠無人識﹐脫穎何須諭處囊﹖﹝君新辭商業學堂監督。」﹞又《挽木菴先生呈石遺》云「伯也交余折輩行﹐道山歸臥壑舟藏。術推三統具懸解﹐﹝同治末﹐葆恂年未冠﹐侍蕓敏師﹐謁先生於道山﹐聽講律曆之學。﹞智效一官猶挽彊。﹝晚爲博野縣令﹐謝病歸﹐昔人謂仕宦如寸寸挽彊弓。﹞老去酒懷常浩浩﹐別時詩鬢已蒼蒼。聯珠集好應編定﹐分付諸郎護錦囊。﹝先生予敬孝廉﹐能讀父書。」﹞支對押韻﹐皆不苟且。伯嚴有《酬李文石》﹐云「啖餅夷門兩少年﹐搖搖日月見霜顚。江流照影知吾在﹐寰宇尋碑覺汝賢。隨筆欲妨孫退谷﹐折枝旁寫憚南田。銷沈心事聽秋雨﹐吹夢橫吟到酒邊。」

●卷七

一﹑湘鄕李亦元﹝希聖﹞曩聞余有《詩話》之作﹐端楷錄所作七言律十數首﹐自都寄余﹐請去畱。爲錄《望帝》《湘君》二首﹐報以詩曰「眇眇愁余有所思﹐玉溪寄楚人詞。湘君目斷靈旗影﹐望帝心傷《錦瑟》詩。已續《廣陵》妖亂志﹐更堪元老《夢華》悲。誰知亭角陳居士﹐客子光陰少撚髭﹖」效亦元作玉溪生體也。亦元能爲駢體文。張鐵君學使﹝亨嘉﹞按試長沙﹐余總襄校﹐亦元有《擬桓溫責王猛書》﹐頗具晉宋气骨﹐取入湘水校經堂第一。庚子之亂﹐著有《拳匪傳信錄》﹐自肇亂至於西狩﹐不及萬言﹐能盡情變﹐自負可追王闓運《湘軍誌》。《望帝》詩爲淸景帝作﹐《湘君》詩爲珍妃死於井中作也。《湘君》詩曰「靑楓江上古今情﹐錦瑟微聞嗚咽聲。遼海鶴歸應有恨﹐鼎湖龍去總無名。珠簾隔雨香猶在﹐銅輦經秋夢已成。天寶舊人零落盡﹐隴鸚辛苦說華淸。」《望帝》云「玄菟城頭紫气橫﹐長安月照國西營。天邊馬角無消息﹐海外龍髯有死生。貢使只應供夏葛﹐歸期猶及薦春櫻。煙花繞禁今如昨﹐莫遣張衡續《兩京》。」

二﹑與亦元同時﹐專學玉溪生者﹐吳縣曹君直舍人﹝元忠﹞﹐工處時出雁影齋上。余嘗論玉溪末流有詠史之作﹐專摭本傳事實﹐若一首論贊者﹐「西昆」諸公是也﹔有專事摘艷薰香﹐托於芬芳悱惻者﹐《初學》《有學》二集是也﹔有屬辭比事﹐專學「捷書惟是報孫歆﹐陶侃軍宜次石頭」諸聯者﹐婁東律句﹐爲甌北所標舉者是也。亦元苦追義山﹐實與牧齋相近。君直有《贈天韻閣主》云「碧玉小家女﹐靑樓大道旁。楊花生命薄﹐李樹代誰僵﹖涼笛繅煙思﹐秋衣怨夕香。南湖好風月﹐端合住鴛鴦。」「欲續鴛湖詠﹐重逢皆令才。白龍魚共服﹐靑雀鴆爲媒。風調麼娘擅﹐春情阿母猜。華亭有歸鶴﹐莫是故鄕來。」「誤入華劫﹐回頭計總差。樓前盡珠翠﹐門外卓金車。風響衣交串﹐日嬌裙透花。誰知紅燭底﹐背坐位琵琶。」「同是傷淪落﹐相逢未嫁年。然脂詩是恨﹐洗面淚爲緣。紅萼愁無主﹐黃花瘦可憐。底須稱弟子﹐問字玉臺前。」《書季貺先生題古玉佛堪詩後》云「維摩丈室安容膝﹐彌勒團菴小打頭。寄語道人張伯雨﹐別須精舍艦玄洲。﹝玄洲精舍有玉像寵﹐見《句曲外史集》。﹞」「金石收藏有別子﹐寫經造像盛流行。轉嫌白石書齋膀﹐未署金塗佛塔名。」《題冷香先生寫窳梔詩意冊》云「翠磴竹陰流﹐綠潭松气濕。倒景水中天﹐茅亭一靑笠。」「石闕肖佛寵﹐玉澗鳴仙樂。曲罷偶回頭﹐推琴山月落。」「申屠因樹屋﹐仲長背山居。讀書樂無極﹐南面王不如。」「荷沼風香遠﹐桐階露气淸。玄霜臺上月﹐淒絕玉笙聲。」「紙窗臨水開﹐箭徑入山近。昨夜鹿雛眠﹐槲葉深一寸。」「荒荒欲雪天﹐澹澹穿空日。風來木衣單﹐云去山骨出。」「貼地冷煙流﹐曖空寒月皎。起弄《小梅花》﹐叫云殘笛曉。」可謂工整綿麗矣﹐然猶出入於溫李之間者也。

三﹑戊戌九月﹐蘇堪出都至漢口﹐督理京漢鐵路事。嚴幾道自都寄書﹐中附一詩云「解後人天別﹐都來幾晝昏。渚蓮淸逭暑﹐叢桂遠招魂。投分欣傾蓋﹐沈冤痛覆盆。不成扶孱弱﹐直是構恩怨。憶昨皇臨極﹐殷憂國運屯。長吟懷牖戶﹐痛哭爲黎元。扌求溺情原切﹐求賢詔屢惇。明堂需已梓﹐列辟貢。豈謂資羣策﹖翻成罪莠言。釁眞由近習﹐禍已及親尊。動魄移宮獄。傷心養士恩。嘆應同董養﹐人況異陳蕃。夫子南邦彥﹐當時士論存。一枝翹國秀﹐三峽倒詞源。每欲禽塡海﹐深憐虱處禪。奇材相措拄﹐髙步各攀援。卿月輝三接﹐皇風敞四門。淒涼鳴晚﹐容易刈芳蓀。且靳東朝論﹐誰揚太學旖。血疑漂地軸﹐精定叩天間。謠諑氛仍惡﹐交親淚暗吞。雨雲眞旦暮﹐憂患塞乾坤。莫更秦頭責﹐休將衛舌捫。艸堂貲孰寄﹖吾合老丘樊。」爲林暾谷作也。余見幾道詩始此﹐在蘇堪座上相與嘆賞。後十餘年﹐乃與幾道同客京師﹐時時爲文酒之聚。

四﹑辛亥歲暮﹐余在閩有懷人絕句。《懷幾道》云「昔讀君詩自太夷﹐五言長律極哀思。木菴道子吾摩詰﹐別有滄浪畫諭詩。」蓋君嘗言﹕若以畫諭詩﹐則木菴先生爲吳道子﹐石遺室爲王摩詰也。

五﹑戊戌六士之難﹐暾谷在獄中﹐有一絕句﹐傳誦於外云「靑蒲飲泣知何用﹖慨慷難酬國士恩。我欲君歌『千里艸』﹐本初健者莫輕言。」當時疾暾谷者謂暾谷實與謀﹔袒暾谷者謂此詩他人所爲﹐嫁名於暾谷。余謂此無庸爲暾谷諱也。無論是時余居蓮華寺﹐暾谷無日不來﹐「千里艸」二語﹐實有論議而主張之者﹔但以詩論﹐首二句先從事敗說起﹐後二句乃追溯未敗之前﹐吾謀如是﹐不待咎其不用﹐而不用之咎在其中。如此倒戟而出之法﹐非平日揣摩後山絕句深有得者﹐豈能爲此﹖捨暾谷無他人也。

六﹑二十年前﹐從湘人童伯和處見章太炎所著《左傳經說》﹐以爲杭州人之傑出者﹐言於林迪臣﹑髙嘯桐﹐使羅致之。戊戌正月﹐客張廣雅督部所﹐廣雅詢海內文人﹐余與孫仲容﹑皮鹿門﹐以次及君。廣雅以爲文字詭譎﹐余復言終是能讀書人。迨余入都﹐聞廣雅已電約君至鄂﹐旋聞以與朱彊甫談革命﹐彊甫以告星海﹐星海將懸而榜之﹐未果﹐狼狽歸。迨余回鄂﹐案上有君書一函﹐言以上狀﹐並言至滬訪余不遇﹐聞余入杭﹐又訪余於杭亦不遇﹐終斥廣雅之非英雄。余以其書呈廣雅。君學問優長﹐小學世尢罕其匹﹐詩未之見。近見其《自敍與鄒容獄中倡和詩》云「威丹素知雕刻摹篆之術﹐因窺小學﹐誦五百四十部首說解﹐皆略上口﹐而不習爲韻語。旣入獄﹐欲以詩語遣悶。余曰﹕第爲之﹐𨿽不工亦無害。威丹且卽題《塗山》一絕。塗山在蜀﹐世傳塗山女故國也。其詩曰﹕『蒼崖墮石連雲走﹐藥叉帶荔修羅吼。辛壬癸甲今何有﹖且向東門牽黃狗。』余向疑威丹不能詩﹐及讀是絕﹐奇譎似盧仝﹑李賀﹐以爲天才。戲作一絕和之云﹕『頭如蓬葆猶遭購﹐足有旋輪未善馳。天爲老夫畱後勁﹐吾家小弟始能詩。』」亦西陸蟬聲後一故實也。

七﹑公度詩多紀時事﹐惜自注不詳﹐閱者未能盡悉。如《書憤》有云「一自珠崖棄﹐紛紛各效尢。」言失膠州而旅順﹑大連灣﹑威海衛﹑廣南灣俱去也。

又「如何盟白馬﹐無故賣盧龍」﹐言光緒二十二年使俄密約也。又「乍聞襖廟火﹐已見徳車旌」﹐言因殺二教士而失膠州也﹐「徳車旌」﹐借用《曲禮》甚巧。又「竟間秦失鹿﹐轉使魯無鳩」﹐言各國勢力範圍圖﹐獨中國無分也。《感事》有云「誰知髙後垂簾事﹐又見成工負時。九鼎齊鳴驚雉ず﹐千金懸格購龍醫。」又「剛聞赤板連名奏﹐便召長槍第六郎。珠襦武帳諸臣侍﹐亟詔明晨幸未央。」又「五百控弦謀劫制﹐一丸進藥失先嘗。傳書信口訶西母﹐攺制稱尊托素王。又「金甌親卜比公卿﹐領取冰街十日榮。東市朝衣眞不測﹐《南山》鐵案竟無名。」又「父子相從泣獄扉﹐老翁七十荷徵衣。一家艸索看生縛﹐三寸桐棺待死歸。」又「心肝誰奉藏衣詔﹖骨肉難徵對簿詞。」又「百人誰白孱王罪﹖攺子終傷慈母恩。金塊龐涼含隱痛﹐杯弓蛇影負奇冤。」言戊戌八月事也。《已亥雜詩》有云「案頭英蕩門前戟﹐豈有蘧僚覆庾冰﹖」言奉命出使﹐駐上梅道公所。或言康﹑梁匿焉﹐上海道蔡鉤派兵圍守﹐大索之。「蘧繚」事用得甚趣。《臘月二十四日詔立皇嗣感賦》有云「十世忽遭陽九厄﹐再傳失紀仲壬年。」又「先皇遺恨鼎湖弓﹐世及家傳總大公。誰誤禮經爭繼統﹖妄拚屍諫效孤忠。」又「怪事聞呼柰何帝﹐俺詩敢唱厲憐王。」《庚子元旦》云「承天仰看金輪轉﹐震地訛傳玉斧聲。漢厄愁看正月卯﹐代來幾協大橫庚。」又「未知王母行籌樂﹐歲歲添籌到幾何﹖」言訛傳景帝被害也。《初聞京師義和團事感賦》有云「今日黃天傳角道﹐非徒赤子弄潢池。」又「九百《虞初》小說流﹐神施鬼設訁羽兵謀。」又「盡將兒戲塵羹事﹐付與尸居木偶人。」《述聞》有云「狂喝雉盧天一笑﹐怒訶狗腳帝三拳。」又「螟蛉果贏終誰撫﹖猿鶴沙虫總可哀。」又「說有蒼天不死方﹐盜泉一飲眾皆狂。鬼吏三官明作賊﹐神兵六甲解擒王。」又「一拳打碎舊山河﹐兩手公然斗柄按。火焚襖廟連烽燧﹐轍涸鵪臣乞海波。」又「合縱敢拒三天下﹐雪恥將尋九世簪。」《再述》有云「誓師仗鉞大王雄﹐虐使連聲詈宋聾。寇來直指齊云觀﹐兵起誰張救日弓﹖」又「剛聞窮海通飛雁﹐翻又穹廬縱盜羊。」又「朝議正爲劉氏袒﹐裏優忽唱李公顚。」《諭剿義和團感賦》有云「自天下降愚黔首﹐爲帝驅除比赤眉。」《三用韻酬仲辟》有云「國人爭看天魔舞﹐帝女難言神鵲祥。今尙拳拳持璽綬﹐人言籍籍撲縑囊。」又「當璧咸尊十阿父﹐折思服小單於。」《四用前韻》有云「歸元續篋催函送﹐計口緡錢責幣償。」《五用前韻》有云「今日家居誰撞壞﹖老身社飯自思量。」又「掩抑魚軒賦載驅﹐吞聲在野鵒朱朱。扈行尙縱花門賊﹐入衛難徵竹使符。」《七用前韻》有云「夢鸚終悔臨朝武﹐氏蚌應編異姓王。賜劍乍悲吳命短﹐執戈又弔《楚辭》殤。」又「六宮亦寫《零丁帖》﹐九牧旁觀《罔兩圖》。」皆言拳匪之亂也。又《羣公》四首有云「羣公衮衮各名聲﹐一死鴻毛等重輕。事事太阿權倒授﹐人人六等罪分明。」又「甲仗空迎回紇馬﹐﹝聯軍入保定﹐廷雍出迎。﹞血衣竟染漠臣鞭。操戈逼父心先死﹐﹝聯軍入城後﹐徐承煜以保家全宗﹐逼乃父桐自經死。﹞按劍呵人目尙懸。﹝殺許侍郎﹑袁太常之韶﹐實出啟秀手﹔監視行刑者﹐卽途承煜。」﹞又「各戴頭顱萬里行﹐九州無處可偸生。上尊猶拜養牛賜﹐五鼎先看福鹿烹。﹝莊王在蒲州﹐趙舒翹﹑英年在西安﹐皆賜死。」﹞又「街刃尙希忠烈傳﹐蓋棺免索太師頭。﹝剛毅﹑李秉街皆自盡。」﹞「六等」定罪﹐略謂啟秀﹑徐承煜﹐皆爲聯軍所拘﹐後皆伏法﹔八國各以兵押送﹐毓賢戍新疆﹐行至蘭州伏法﹔廷雍爲聯軍所誅﹐余賜死﹑遣戍有差。公度尙有《天津紀亂》五律十二首﹑《京亂補述》五律六首﹐皆無自注﹐未錄。

八﹑富順宋蕓子﹝育仁﹞﹐余向在武昌見其舊刻詩數卷﹐多半學徐﹑庾﹑陰﹑何之作﹐其師承於湘綺者然也。以無二本索回﹐今一字不復記憶矣。近年同在禮學館大學堂﹐過從尢數﹐有新刻《哀怨集》一卷﹐取名於《詩序》「哀窈窕﹑思賢才」及「怨悱不亂」二語。所賦多甲午﹑庚子兩年事及悼其亡姬者。今錄《感舊詩》自注之有關時事者六首﹐云「一聽撅鵑感不勝﹐羅喉蔽日隱觚稜。麻鞋行在翻無淚﹐獨向靑烽哭佛燈。﹝袁許被難﹐余奔西山。數日聞國破﹐與弟子蒲淵﹑劉復禮日從山村詣羅喉嶺﹐望京師烽火。」﹞「束人髙閣自登樓﹐庾亮平生俊不休。棟折一言偏寤意﹐有入廷尉望山頭。﹝甲午之役﹐合肥爲朝士所排﹐常熟密查﹐覆奏其心無他﹐乃以大學士入閣辦事。余自使間歸﹐見常熟﹐不禁傷瘁﹐嘆曰﹕『棟折榱崩。』言未旣﹐常熟曰﹕『我軌其咎。』初言意未指此﹐旣聞﹐始憶庾亮出奔對戴若思語。元規欲假事誅蘇峻﹐峻曰﹕『只能山頭望廷尉﹐豈能廷尉望山頭﹖』遂作難。兵事初起﹐余上書常熟﹐曾引此爲言也。」﹞「自許江陵業未終﹐蓋棺功過論何從﹖欲畱彊飯他年社﹐早悟棲塵訪赤松。﹝孫濟寧尙書久柄政﹐洎處兩宮危疑間﹐遂引疾。孝欽太后再訓政﹐欲復柄用﹐卒告疾不起﹐俄終。」﹞「靑蒲造膝淚空揮﹐荊棘銅駝事已非。到死無言看日影﹐似聞白首慨同歸。﹝己亥立儲﹐爲內禪計﹐各國暗持保護義﹐乃因民仇教發難﹐圍使館﹐以逼內禪。欲宣戰﹐召六部九卿集議禦前。上持不可﹐顧問許景澄﹐且揮淚引其手﹐伏殺機矣。佘往見問狀﹐師云﹕『見銅駝於荊棘耳。』且屬避去。臨辭再語曰﹕『此語勿向人道也。』比師見收﹐尙擬營救﹐次日與袁爽秋太常同戮西市﹐師始終無言。」﹞「開篋見君前日書﹐新亭淚盡到今無。可憐垂白相逢日﹐幽憤猶聞話少孤。﹝宣戰召集禦前﹐袁太常侃侃力爭。又貽書某樞有云『不知端王是何居心』。且引許竹質少宰所見相同爲證﹐遂同日見收﹐臨刑猶頓足﹐忠憤懍然。事前公自知不容於亂世﹐作《幽憤詩》﹐擬嵇叔夜。一日就余談﹐各道少孤之苦。」﹞「交譬邦國誤談經﹐師敗同謀合殉名﹐便是墮車聞鼓死﹐石城猶勝褚淵生。﹝庚予之役﹐王廉生祭酒奉命督內城守﹐出示引《周禮》『殺人而義勿仇﹐如有譬者﹐邦國交譬之』﹐爲義和團地也。聯軍入城﹐君與夫人投井死﹐時論謂其畏而死。余獨謂謀人軍師﹐敗而死之義也。」﹞甲午之役﹐全由帝﹑後兩黨爭權爭意見﹐主戰者冒昧不更事﹐異議者坐觀其敗以爲快。濟寧剛悍﹐素以李贊皇﹑張江陵自命﹐坐待和議成而卽去﹐非徒爲處兩宮間危疑也。故再訓政後﹐孝欽數遣內侍視疾﹐傳諭使出﹐終不奉韶。自中日事起﹐新學漸興﹐稍知舊說首﹐持之益堅。然如國君死社稷﹑夷夏之防﹑食焉不辟其難諸大義﹐全失經旨﹐何論微言﹖大夫若入﹐固無若申息之老何﹔若連谷荒谷之類﹐大書不一書﹐則誠非生民之幸事也。

九﹑陳劍潭孝廉不喜作詩﹐而偶作必骯髒語。《答石遺》云「劉表鎭荊襄﹐諸葛臥田畝。雅樂動九州﹐炎綱已紛紐。」「漢廷俱朽骨﹐漁陽聲自哀。如何鸚鵡洲﹐孤冢無蒿萊﹖」「少小慕奇俠﹐長懷漆室悲。獨憐病母衰﹐江表時逶迆。」「哀哉鮮民生﹐誓傍丘隴側。顧瞻黃口兒﹐更靦翻飛翼。﹝一子思求科學﹐乃復出遊。」﹞「莽莽江漢間﹐曹劉爭霸地。異人久不作﹐世亂吾焉寄﹖」「言求當世士﹐幸復得石遣。石遺不作官﹐借箸籌當時。」「丈夫貴樹立﹐敝帚復何貴﹖潦倒偶狂歌﹐聊發雄怪气。」「登髙望箕穎﹐腥風萬里來。沈洗無淨淵﹐彊顏混塵埃。」劍潭名澹然﹐桐城人。孤寒無恃﹐雅不喜桐城派文﹐自命能爲太史公。客遊南北廿餘年﹐挾策賣文﹐幹諸侯﹐抵卿相﹐喜言經世﹐而盈頭雪刺﹐不名一錢。身世極似汪容甫﹐然極厭考據及六朝人文﹐則大相反。平生最詆翁叔平﹐次則張廣雅﹐故常爲二氏門下士所齡駝。《擬古》有云「屈子湛汨羅﹐終古江流白。生死安足論﹖孤懷聊自適。」又《夜坐》云「空山何寂寞﹐但聽松聲寒。出門見明月﹐方知天地寬。」《示內》云「飄零短髮吾將老﹐寥落秋燈汝更衰。」又云「平生絕笑蘇髯老﹐憔悴生兒盼作卿。」皆有淸響可聽。

一○﹑劍潭門下士許難先﹝復﹞﹐欲從余學詩﹐塵事卒卒﹐亦未果也。有《贈懷寧王浩如》云「皖江便是田橫島﹐義士悲歌記阮亭。入塞橫流終古濁﹐問天如夢更誰聽﹖夷門已痛侯生老﹐楚客空憐屈子醒。願汝莫哀酣斫地﹐奇才吾最眼中靑。」起結頗不空泛。

一一﹑姚叔節﹝永槪﹞﹐亦桐城孝廉﹐石甫先生之孫﹐則與其姊胥馬通伯﹝其昶﹞均能爲桐城先輩之文者。贈余《愼宜軒詩文集》各一冊。余謂通伯文追惜抱﹐君文乃法望溪﹐至其詩﹝以爲具體而已﹞未細省也。近復出新稿百十首使商榷﹐乃知其用功非淺。如《送孫純齋赴潛山》二首云「往時補被入舒潛﹐景物逢秋潤可沾。矮桕著丹遮屋角﹐修篁引翠到山尖。別來泉石應如故﹐此去風光想更添。爲問窖麻舂竹地﹐可能容我突常黔﹖﹝通伯及餘三數姻友﹐有造紙廠在水吼嶺。」﹞「君行便道遊山谷﹐谷裹今無百丈松。丹嶂舊藏禪祖骨﹐白雲時起漢家封。巖題剝蝕文能讀﹐法宇蕭條佛缺供。惟有石牛堪負重﹐八風不動自從容。」《練潭道上書感》云「棠梨花密杏花疏﹐物色風光慰病軀。官道著泥晴尙滑﹐春山藏靄淡如無。種桑日望當攀采﹐佩玉知難利走趨。驚撫頭顱空老大﹐竿船眞欲泛松湖。」《題沈乙菴方伯寒林坐臘圖﹐圖後自書病僧篇》云「萬木蕭摻人迹絕﹐春气潛藏根似鐵。枯莎敷座洞門深﹐寂減更無言可說。僧病非身亦非心﹐異香成穗繞雙林。卻憐八表同昏際﹐願放光明破闇陰。」《用山谷遊王舍人園韻題天柱閣》云「築閣行省司﹐地直龍山陽。天晴西北望﹐嶽色不可藏。自古賢政策﹐在暇不在忙。沈公有道气﹐官居等寶坊。論徵古典籍﹐坐集儒衣裳。時流老成淚﹐或慚燕寢香。去年江淮饑﹐稻黍不芬芳。庫藏又久空﹐安得化金方﹖貸粟監河侯﹐救此災剝牀。憂多公膳減﹐孤負數百觴。世方競炎熱﹐誰解心淸涼﹖赫然聲利場﹐照以明月光。橫流波浩浩﹐正色天蒼蒼。潛霍有佳境﹐中開天地房。宛委古藏書﹐待公與意量。其男多朴野﹐爭席魚相忘。其女半髙髻﹐未知時世妝。公令四境安﹐容我接輿狂。」《題子善秋景》云「柳老西風作意驕﹐孤蟬獨自抱疏條。不知更有春來否﹐到眼秋光太寂寥。」《偶題》云「西風吹雨似輕埃﹐零落殘芳尙亂開。秋蝶向花無意興﹐繞叢三匝卻飛迥。」《偶懷梁節菴胡漱唐》云「上書不報拂衣去﹐絕類西京梅子眞。最痛篇終陳苦語﹐異時逆耳更無人。」

一二﹑淸末造重用滿人﹐以謀中央集權﹐舉軍機處﹑海陸軍﹑財政﹑外交諸重任﹐均以皇宗親貴掌之。時事旣日非﹐言官中若趙啟霖﹑江春霖﹑胡思敬﹑趙熙﹑陳田數人﹐皆直言極諫﹐先後罷斥引退相繼去。方慶工奕匡將引其黨某爲軍機大臣﹐江春霖特疏糾參。疏上﹐逐回原衙門行走。春霖旋假歸養母﹐都下賦詩送行者甚眾﹐以陳弢菴七律後二聯用事爲最切﹐云「書壁會當思魯直﹐裂麻竟不相延齡。陔余尙有酬恩地﹐勤與鄕鄰講《孝經》。」時以某爲軍機大臣﹐亦能論也。張鐵君云「白日黃塵車擊軹﹐東門出祖江禦史。纖兒撞壞好家居﹐誰司言職吾當恥﹖」余云「四海爭傳眞禦史﹐九重命作老翰林。」蓋未須下斷語也。因憶東有《送趙芷孫禦史﹝啟霖﹞》句云「此後臺中望江﹑趙﹝熙﹞﹐未應料理五湖船。」芷孫去時﹐漱唐未入臺﹐尙有江趙。江去時﹐蘇堪句云「臺中閱道應無恙」﹐則僅有趙矣。

一三﹑姚叔節《偕子善伯豈遊北海登萬壽山作歌》云「紫微垣昏無帝座﹐金鱉玉ぐ行人遇。白頭宮監尙守門﹐得錢引我恣遊臥。萬壽山卽遼瓊華﹐樹石蔥龍少塵垛。髙塞記有四國文﹐築亭蓋覆碑丰大。嵌墻法帖石稍殘﹐承露銅人盤未破。雕闌繡柱半傾頹﹐玉几珠簾隨蕩播。皆云庚子乘輿西﹐外國兵屯任點ネ。長松幸未作薪燒﹐宮花豈免當芻莖﹖當時敷設直千萬﹐捆載徑行那敢邏﹖於今皇帝法唐虞﹐持較元明猶足賀。崇陵壞土惜未復﹐誰與招魂歌楚些﹖刑余尙抱犬馬思﹐公等能言勿辭懊。我聞此語已淒然﹐含情復續悲塡咽。吾曹額本三千外﹐今日凋零只一千。舊餐官米久停放﹐月領公家銀四錢。太液龍舟曠不禦﹐昨來偶爲將軍牽。欲求恩澤不敢說﹐得卽歸家學種田。西山落日半輪縣﹐宮闕依稀在暮煙。枯荷折葦鳧雁集﹐秋風吹雨如吹綿。山陽安樂以愚全﹐唐十六宅尢堪憐。世局原隨士議遷﹐眼前推倒三千年。但使西鄰無責言﹐阜財利用國本堅。虞賓自爾安不顚﹐咄汝刀鋸法應捐﹐吾亦偸生何憾焉﹖」《方伯豈仲斐招遊天壇觀古柏作歌》云「天壇鎖鑰放三日﹐士女長安空巷出。琉璃廠內鞭影驕﹐正陽門外車聲疾。方生邀客及衰朽﹐微醺莫放斜陽失。未到先驚勢駿雄﹐入門已覺情蕭瑟。繞壇一碧皆種柏﹐羅列駢生咸秩秩。元耶明耶世不知﹐百株千株數難悉。陰森奪日色淒涼﹐慘淡生風寒凜栗。怪根直下渴重泉﹐霜皮縐裂蟠修纖。眞宜虎豹據爲宮﹐恐有狐貍攫作室。旁幹猶承累葉露﹐中枝折爲前宵。無情樹木尙如此﹐系日長繩知乏術。祈年殿上望西山﹐金碧依然暮靄間。王气已隨龍虎盡﹐夕陽只見雁烏還。往聖千秋垂教澤﹐嚴礻已昊天威百辟。彼蒼視聽悉依民﹐精意分明存簡冊。大道原爲天下公﹐此心不隔耶回釋。齋宮肅穆水環垣﹐想見千官助駿奔。中夜燔燎半空赤﹐連營宿衛萬夫屯。五千運過蒼天死﹐更聞開作公園矣。倚天拔地之古柏﹐願與遊人重愛惜。」前一首語意甚朴﹐惟「臥」韻差入後音節蒼涼﹐極近遣山﹔後一首气息尢見沈鬱。

一四﹑壽伯福編修﹝富﹞﹐竹坡先生長公子﹐生平吟詠甚富。庚子殉國難後﹐遣稿不可得﹐僅存寄餘二律云「瀟灑元龍意气眞﹐登堂握手便相親。山河千里有知己﹐文字三生悟夙因。賭酒闔詩消永晝﹐落花飛絮寫殘春。那知傾蓋論交日﹐已是驪歌送別辰。」「西山轉瞬又經秋﹐木葉丹黃豁兩眸。萬樹霞光當日落﹐滿林春色爲霜畱。峯頭畫本隨時變﹐囊裹新詩到處收。惆悵燕京好風景﹐故人何事不同遊﹖」又《喜得石遺書》句云「酒盞昔因佳客洗﹐燈花今爲故人開。」庚子之亂﹐君恐被辱﹐約其弟仲福仰藥﹐不死﹔復雉經。君體肥重﹐使仲福抱持投繯﹐而後仲福亦自經。余弔之云「國破猶能漧淨死﹐巢傾寧有顱瞻情﹖屈原夷叔空相況﹐三百年前黃蘊生。」明亡﹐陶菴兄弟皆自經死﹐何其相似也﹗

一五﹑淸宗室詩人﹐竹坡先生外﹐盛伯義祭酒昱曾於可莊﹑弼臣坐上識之。後在武昌﹐梁節菴亟稱其詩。其表弟楊子勤﹝鍾羲﹞爲寫《郁華閣遣詩》百十首﹐分爲三卷刻之。《題廉惠卿補萬柳堂圖》云「北人入中土﹐始自黃炎戰。營衛無常處﹐行國俗未變。淳維王故地﹐不同不竄。長城絕來往﹐啞啞南北雁。耕牧風俗殊﹐壤地咫尺判。李唐一代賢﹐代北殷士裸。遼金干戈興﹐島索主奴怨。眞人鐵木眞﹐一怒九州莫。畏吾廉孟子﹐秀出中州彥。煙波萬柳堂﹐裙屐新荷譙。《詩》《書》澤最長﹐胡越形無間。色目多賢才﹐耦俱散州縣。中州《石田集》﹐淮上《廷心傳》。終憐右榜人﹐不敵怯薛健。臺閣無仁賢﹐天下遂畔亂。沙頓亦名家﹐淒涼歸舊院。文正孔子戒﹐哲人有先見。至今食舊徳﹐士族江南冠。孝廉尢絕特﹐翩翩富文翰。薄宦住京師﹐故國喬木戀。堂移柳尙存﹐憔悴艸橋畔。當年歌驟雨﹐今日車飛電。繪圖屬我題﹐使我生健羨。捉筆意酸辛﹐鋪捲淚凝霰。我朝起東方﹐出震日方旦。較似卻特家﹐文治尢糾縵。豈當有彼我﹖柯葉九州。小哉洪南安﹐彊分滿蒙漢。闡闔生齒繁﹐農獵本業斷。計臣折扣余﹐一兵錢一串。飲泣持還家﹐當差贖弓箭。乞食不宿飽﹐獘衣那蔽釬﹖壯夫猶可說﹐市門嬌女嘆。奴才恣揮霍﹐一筵金大萬。津門徳國兵﹐鑲輝八兩半。從龍百戰餘﹐幽縶同此難。異學旣公言﹐邪會眞隱患。興凱入彼界﹐鐵軌松花岸。北歸與南渡﹐故事皆虛願。聖人方在禦﹐艸茅誰大諫﹖起我黃帝冑﹐驅彼白種賤。大破旗漢界﹐謀生皆任便。能使手足寬﹐轉可頭目捍。易世不可言﹐當時亦淸晏。武肅墳上松﹐百畝垂條幹。萬柳補成陰﹐春城綠一片。載酒詩人遊﹐嘉樹兩家擅。」韻蒔詩興趣不及偶齋﹐書卷時復過之。此篇借他人之酒杯﹐澆自己之壘塊﹐足爲契丹﹑女眞﹑蒙古各族吐气占身分。歸怨南安﹐何嘗不允當﹐然當日入關伊始﹐予聖自雄﹐侈然自尊大﹐甘言易入﹐逆耳難從。文襄捨身自污﹐意存報漠﹐固非範文程﹑錢謙益之流所能夢見。但孔子想慕大同﹐不得已而言湯武。《春秋》之義﹐用夷禮則夷之﹔進於中國﹐則中國之﹐夷﹑夏之防﹐以有政教無政教爲斷。許夷狄者﹐不一而足﹐恐其野心之不終戢也。詩中如「農獵本業斷」﹑「市門嬌女嘆」﹑「故事皆虛願」﹑「艸茅誰大諫」諸韻﹐皆傷哉言之。「起我黃帝冑」二句﹐則仍拘墟之見﹑過當之言矣。又《杜鵑行哀楊生也》云「天津橋上秋風起﹐白衣少年佐天子。翻雲覆雨驟雷霆﹐竟與逆人同日死。死竟無名世尙疑﹐朝衣倉卒就刑時。似聞唐代永貞際﹐劉柳諸人有獄詞。經史蟠胸掌故熟﹐鰲氏未誅蘇氏族。歸隱泉明奔姊喪﹐解官亦欲持兄服。隱忍徘徊戀主恩﹐主恩深厚敢深論。茂陵遣稿分明在﹐異論篇篇血淚痕。劇憐六館誇髙第﹐亦復城南飲文字。黃﹝漱﹞李﹝仲約﹞當時皆偉人﹐與爾論交折年輩。萬里魂歸蜀道難﹐觚稜曉日自年年。杜陵漫灑云安淚﹐從此西州有杜鵑。」第四句非持平之論。永貞﹑劉﹑柳﹐儼亦不倫﹐八司馬未陷大辟﹐亦非與人骨肉事。

一六﹑又丁酉歲杪﹐爽秋觀察寄所刻叢書及所著文集﹐來書云「赤縣困窮﹐九流混濁﹐終當引去。重感其意﹐四疊與雲門倡和韻﹐敬以奉報。不幹時事﹐亦無標榜﹐不遇刺取惠書名﹐如千里之賦《一廛》爾。」云「阿佟抗議記袁安﹐幾載烽煙失馬韓。獅象不流金界水﹐鰲魚新置鐵橋官。﹝自興安至三韓﹐東西巨流﹐止一混同。朱蒙以弓擊水﹐卽此是也。﹞虛名色目臣唐兀﹐異姓林牙據拔寒。太息東溟波浪惡﹐嚴灘歸釣亦殊難。﹝《街藏通誌》《蠻書》《吉林外紀》《黑龍江外記》《寧古塔紀略》《元親徵錄》《礻必史注》《湛然居士集》《嚴州圖經》《景定嚴州續志》。」﹞「經籍如今合表揚﹐縱橫名墨太猖狂。術家日日占兵忌﹐醫匠紛紛變古方。司馬文章皆粟帛﹐臥龍終始在耕桑。那容一舸便歸去﹖村捨漸西煙水鄕。﹝《經籍舉要》《尊經閣祀典錄》《汪氏兵學三種》《太素》《齊民要術》《農桑輯要》《相雨經》及爽秋所著文集。」﹞二詩組織甚雅。

一七﹑任公有《遊臺詩》一卷﹐多淒惋語。七言如「尊前相見難撅笑﹐華表歸來有是非」﹑「曹社鬼謀殊未已﹐楚人天授欲何如」﹑「最是夕陽無限好﹐殘紅蒼莽接中原」﹑「君家可有千年鶴﹐細話堯年積雪時」﹑「我本哀時最蕭瑟﹐更逢庾信一沾巾」。五言如「此日足可惜﹐來日更大難」﹑「人生幾淸明﹖明旦成古歡」﹑「客館傳新火﹐家山界晚晴」﹑「事去勞精衛﹐年深失湛盧」﹑「薜蘿哀楚鬼﹐禾黍泣殷頑」﹑「零落《中州集》﹐蒼茫野史亭」﹑「一夢風吹海﹐無言月過庭」。全首如《木棉橋》云「春煙漠漠雨修修﹐劫後逢春愛寂寥。誰遣蜀魂撅不了。淚痕紅上木棉橋。」《雜詩》云「千古傷心地﹐畏人成薄遊。山河老舊影﹐花鳥入深愁。人境今何世﹖吾生淹此畱。無家更安往﹖隨意弄扁舟。」「慘綠相思樹﹐殷紅躑躅花。能消幾風雨﹖取次送年華。北首天將壓﹐南來日又斜。銅仙行處斷﹐鉛淚滿天涯。」七言極似元裕之。「我本哀時」二語﹐具庾子山所謂「楚老相逢﹐泣將何及」者矣。其女公子令嫻有《侍大人遊臺灣集霧峯莊林氏萊園﹐分韻得舉字》云「生小寄他邦﹐故國勞延佇。遠遊侍尊親﹐肯辭山河阻。矧乃賢主人﹐延客啟別墅。中廚辦丰臍﹝成句﹞﹐鬥酒呼童煮。自娩非徐孺﹐乃逢陳仲舉。暮春花正繁﹐濃陰釀初署。鵝鴨殊不喧﹐鶯燕自爲侶。有時作勞歌﹐主客盡激楚。信美吾山川﹐柰何傷離黍﹖」結悲壯﹐「暑」韻秀麗。

●卷八

一﹑作詩文要有眞實懷抱﹑眞實道理﹑眞實本領﹐非靠著一二靈活虛實字﹑可此可彼者斡旋其間﹐便自詫能事也。今人作詩﹐知甚囂塵上之不可娛獨坐﹐「百年」﹑「萬里」﹑「天地」﹑「江山」之空廓取厭矣。於是有一派焉﹐以如不欲戰之形﹐作言愁始愁之態﹐凡「坐覺」﹑「微聞」﹑「稍從」﹑「暫覺」﹑「稍喜」﹑「聊從」﹑「政須」﹑「漸覺」﹑「微抱」﹑「潛從」﹑「終憐」﹑「猶及」﹑「行看」﹑「盡恐」﹑「全非」等字﹐在在而是﹐若捨此無可著筆者。非謂此數字之不可用﹐有實在理想﹑實在景物﹐自然無故不常犯筆端耳。《明史》論鍾譚詩派云「自袁宏道矯王李之獘﹐倡以淸眞﹐惺復矯其獘﹐變爲幽深孤峭。與譚元春評選唐人詩﹐爲《唐詩歸》﹐又評隋以前詩﹐爲《古詩歸》。鍾譚之名滿天下﹐謂之竟陵體。」沈春澤撰《鍾詩序》云「自先生以詩文名世﹐後進學之者﹐大江以南更甚。然而得其形貌﹐遣其神情﹐以寂寥言精鏈﹐以寡約言淸遠﹐以俚淺言沖淡﹐以生澀言新裁﹐篇章字句之間﹐每多重復﹐稍下一二助語﹐輒以號於人曰﹕『吾詩空靈已極。』余以爲空則有之﹐靈則未也」云云﹐不啻爲今日言之。

二﹑昭文孫師鄭吏部雄﹐號鄭齋。治經學﹑駢體文﹐而絕喜言詩。輯前淸道﹑咸﹑同﹑光《四朝詩史》十餘集﹐集百十人﹐無貴賤老幼與相識不相識﹐以詩至者﹐無不甄錄。用鋼筆寫印﹐髙可隱人﹐捆載贈所知。又分爲甲乙各集﹐鏤板行世﹐數請余爲。余謂﹕「君作《詩話》﹐稱余嚴於論詩﹐今並蓄兼收若此﹐余何以措詞﹖」君曰「吾《詩史》之名固不稱﹐第儲史料﹐以待後人之去取﹐當亦無惡於志。」乃本君此意言之。君《題薛銘大令詩稿後》有云「朱子論作文﹐勿使差異字。選言戒鉤棘﹐說理尙平易。﹝《朱子語類》卷一百三十九云云。﹞詩文體縱殊﹐探源靡二致。」又云「謫仙曠世才﹐逸足追風驥。落筆撼五嶽﹐絕塵飛六轡。少陵郁忠肝﹐字字流血淚。髙歌泣鬼神﹐獨醒喚眾醉。慷慨南董筆﹐從容北山議。天若假之鳴﹐詞取達其意。蛇神牛鬼徒﹐形穢三捨避。」又云「詩中隱有我﹐詩外更有事。回甘道味濃﹐叩寂餘音嗣。古云貂裘雜﹐不如狐裘粹。﹝見《淮南子》。﹞哂彼頷釘儒﹐獺祭誇多識。作詩如用兵﹐操縱身使臂。奇兵不在眾﹐敢戰推驃騎。」持論平正。因憶方虛谷有《秋晚雜書》詩千首﹐今錄其六云「堂堂陳去非﹐中興以詩鳴。曾呂兩從橐﹐殘月配長庚。尢蕭範陸楊﹐復振乾淳聲。爾後頓寂寥﹐艸虫何薨薨。永嘉有四靈﹐詞工格乃平。上饒有二泉﹐旨淡骨獨淸。學子熟取捨﹐吾非私重輕。《極玄》𨿽有集﹐豈得如淵明﹖」「竊嘗評少陵﹐便生太宗時。豈獨魏鄭公﹐論諫垂至玆﹖天寶得一官﹐主昏事已危。脫命走在所﹐窮老拜拾遣。卒坐鯁直去﹐漂落西南陲。處處苦戰鬥﹐言言悲亂離。其間至痛者﹐莫若《八哀》詩。我無此筆力﹐懷抱頗似之。」「人言太白豪﹐其詩麗以富。樂府信皆爾﹐一掃梁隋腐。余編細讀之﹐要自有朴處。最於贈答篇﹐肺腑露情愫。何至昌谷生﹐一一雕麗句﹖亦焉用玉溪﹐纂組失天趣﹖沈宋非不工﹐子昂獨髙步。畫肉不畫骨﹐乃以帝閒故。」「六經天日月﹐諸子如四時。史自班以上﹐語奇文亦奇。踵武蔚宗輩﹐語有文無之。小宋刊《新唐》﹐不悟宵寐規。以藝傳李杜﹐待之毋乃卑。他人有遣集﹐一覽不再窺。惟此與韓柳﹐咀嚼無厭期。儕彼楓落生﹐吾欲鐫此疵。」「道自漢魏降﹐裂爲文與詩。工詩或拙文﹐文髙詩或卑。香甌假山序﹐不妨自一奇。鰣橘多骨核﹐乃至肆詆訾。恭維陳無己﹐此事獨兼之。五七掩杜集﹐千百臻秦碑。四海紫陽翁﹐歸美豈其私﹖所以此虛叟﹐取爲晚節師。」「世稱陶謝詩﹐陶豈謝可比﹖池艸故未凋﹐階藥已頗綺。如唐號元白﹐白豈元可擬﹖中有不同處﹐要與分朴詭。鄭圃趙昌父﹐潁川韓仲止。二泉豈不髙。顧必四靈美。咸潮生薑門﹐蜜蜞以爲旨。未若玉山雪﹐空鐺煮荒薺。」虛谷生平﹐詳於周密《癸辛雜誌》者﹐不值一錢。然詩功甚深﹐所纂《瀛奎律髓》﹐𨿽專論近體詩﹐淺見寡聞者不能道也。此數首宗旨﹐取朴去艷﹐於趙宋一代詩學辧別甚眞。蓋虛谷本西江派﹐故陽秋若此﹐非後世隨聲附和妄思依傍李杜門戶者比﹐不可以人而廢言也。尙有《羅壽可詩序》﹐言宋詩派別尢詳﹐與方詩略同。云「詩學晚唐﹐不自四靈始。宋五代舊習﹐詩有白體﹑《昆》體﹑晚唐體。白體如李文正﹑徐常侍昆仲﹑王元之﹑王漢謀。《昆》體則有楊﹑劉《西昆集》傳世﹐二宋﹑張乖崖﹑錢僖公﹑丁壓州皆是。晚唐體則九僧最逼眞﹐寇萊公﹑魯三交﹑林和靖﹑魏仲先父子﹑潘逍遙﹑趙撞獻之徒﹐凡數十家。歐公出焉﹐一變爲李太白﹑韓昌黎之詩﹐蘇子美二難相爲頡頑﹐梅聖兪則唐體之出類者也。蘇長公踵歐公而起。王半山備眾體﹐精絕句﹐五言或三謝。獨黃雙井專爲少陵﹐秦﹑晁莫窺其藩。張文潛自然有唐風﹐別成一宗。惟呂居仁克肖陳后山﹐棄所學﹐學雙井。黃致廣大﹐陳極精微﹐天下詩人北面矣。立爲汪西派之說﹐銓取或不盡然。陳簡齋﹑曾文淸爲南渡之巨擘。乾淳以來﹐尢﹑範﹑楊﹑陸﹑蕭其尢也﹐髙古淸勁﹐盡掃餘子。又有一朱文公。嘉定而降﹐稍厭西江﹐永嘉四靈復爲九僧晚唐體﹐日淺日下﹐然尙有餘杭二趙﹑上饒二泉﹐典型未泯。今學者不於三千年間﹐上溯下沿﹐窮探邃索﹐往往追逐近世六七十年間之所向﹐非區區之所敢知也。」所論稍偏﹐要自博辯。

三﹑師鄭又有《柬伯嚴四首》之一云「鍾阜蕭然晝掩關﹐民胞物與訂愚頑。世無知己諧同調﹐帝有恩言放故山。江漢羣英推領袖﹐匡廬五老照容顏。銓曹後進無能役﹐鉆仰思居弟子班。」伯嚴知交滿天下﹐第三句似未切當﹔首聯寫散願如見其人。《讀袁太常﹝昶﹞詩集有感》云「夢兆早符於少保﹐碑文誰撰蔡中郎﹖」

四﹑黃孝覺字孝覺﹐東摯友。舊與曾次公同肄業京師譯學館﹐同喜倚聲﹐甚相得也。少見作詩﹐有《柬園夜坐》云「廊虛閣迥搏芳微﹐坐起無端晚忘歸。萬里還家明月在﹐靑春作伴昔人非。曲池水長知魚樂﹐細路花深養蜜肥。亦擬城東買村捨﹐只嗟心力故山違。」《短述》云「疊摺空箱舊嫁衣﹐謝家殘夢過依稀。上淸齋醮符靈讖﹐下苑滄波失後期。窈窕東鄰求對值﹐迢遙南雁寄當歸。無愁最是黃昏燕﹐猶自穿花款款飛。」甚似吾閩楊徽之﹑劉克莊之作。

五﹑次公《過津門春晚有感》云「柁樓春晚浪聲斜﹐南望烏雲不是家。此去帝城三百里﹐滄江日夕見飛花。」讀之頗使人憮然﹐與蘇堪之「出門俯滄海﹐登髙見帝都」﹐𨿽有剛柔異質﹐其神理實不殊也。

六﹑久不見芷靑。去年遇於京邸酒樓﹐立談良久﹐次日寄近詩一束﹐摘數聯如左。《春夜》云「默持一種蕭寥意﹐彊與人間旖旎春。轉劫鶯花飛過眼﹐環燈哌笑總傷神。」《病起示文農》云「火風已歷三憚劫﹐露電仍畱一粟身。」《夜坐》云「如此夜光花獨秀﹐未來春夢月同新。」《悼亡女薔兒》云「汝死儻歸漧淨土﹐而翁猶是亂離人。」《睡起》云「閒吟淺醉時中聖﹐澹月疏筠最可人。」芷靑舊多悵惘之作﹐亂後彌甚。昔木菴先生有句云「淺吟閒醉無人間﹐擁被拋書當放衙。」又句云「遮眼鶯花如過峽﹐彌天薤露失晴湖。」皆中年悼感時所作。芷靑盛歲富讀書﹐願多借他題發揮﹐爲雄深瑰奇文字﹐暫置哀樂﹐勿使傷人也。

七﹑林懺慧﹝學衡﹞年少喜讀書。往者作詩多以質余﹐未之深許。客冬相見故鄕﹐出示近作﹐自言已得詩中三昧。錄一首以質吾黨之能詩者﹐題云《次公言有素心蘭數本甚佳﹐賣者索值髙﹐未卒得﹐詩以譬之》﹐詩云「曾侯擬滋九畹蘭﹐從我索句助淸歡。微生耽花自成癖﹐風懷垂澹殊未闌。矧玆幽賞世所獨﹐佳人空谷知者難。袖金就人乃僥仰﹐爲花服媚寧求安﹖但期不落纖兒手﹐馨逸𨿽悴猶勝殘。人生百年同委露﹐亦有淸操誰相看﹖含情微欲致娟慕﹐倘對素契時倚欄。攜詩歸途香在袂﹐散作一雨生暮寒。」又斷句云「出郭春寒人似燕﹐倚欄花寂客如僧。」

八﹑習爲駢體文者﹐往往詩情不足﹐以在六義中﹐賦﹑比多而興少﹐《頌》《大雅》多而《風》《小雅》少也。然武進屠敬山﹝寄﹞工六朝駢文﹐而《結一宦詩》則詩情亦復不淺。《無端》云「家在長洲茂苑中﹐無端錦瑟怨梧宮。畫船載酒不歸去﹐花落五湖秋水紅。」《曉渡揚子江》云「早潮未上東方白﹐風定春江水一碧。寢中柔櫓三兩聲﹐推篷已在江之北。故園三月花正酣﹐鬧春冠蓋屯遊黲。鷓鴣啼徧渡頭樹﹐問予何事離江南﹖」《夏日劉內翰庠招陪汪太守堯辰﹐攜酒方直牧駿謨寓齋》云「過雨看修竹﹐秋光六月生。杖藜山下興﹐尊酒客中情。野鳥窺簾去﹐新蟬挾樹鳴。習池風味好﹐何意在彭城﹖」《雨霽陪劉內翰庠山齋晚眺》云「山齋日岑寂﹐古木自生煙。一雨有秋意﹐數聲聞暮蟬。流云挾幔入﹐飛瀑激沙漩。多暇陪中壘﹐羣經借共傳。」《訪劉內翰雲龍山中》云「淸晨罷梳洗﹐忽憶山中客。出郭磴道紆﹐云深講經宅。入門聞鳥語﹐開洞見鹿迹。飛閣生松風﹐晴軒籠虛碧。讀書此何時﹖落葉秋山積。」《雨後登眺近郭山亭》云「微雨淨園林﹐山光淡城郭。客懷奇亭臯﹐散步躡秋籜。雜花分戶映﹐好鳥當窗落。虛煙飛靄靄﹐野水流漠漠。韞眞隘洞林﹐偃臥得邱壑。嘉賞愜幽期﹐斜暉未淹薄。」《獨雁》云「關塞涼風起﹐蕭條獨雁過。中原饑饉後﹐何處稻粱多﹖顧景思儔匹﹐低飛畏网羅。蘆花秋萬里﹐好去宿煙波。」《淸溪曲》云「妾家住淸溪﹐楊柳溪東西。溪頭有明月﹐夜夜聞烏啼。喚郎采蓮去﹐相約淸溪水。花底一尺天﹐晚香吹夢起。燒郎油壁車﹐藉妾繡羅襦。歡愛忘白日﹐共食淸溪魚。」《宮詞》二首云「龍池舊日寬如海﹐宣使新開注玉泉。午夜鳳城然炬啟﹐相公進入宛渠船。」「偸隨阿監入深宮﹐與別宮人總不同。太母上頭傳賜坐﹐不教侍立繡屏風。」《感事四首》其一云「炎暑方未闌﹐徵兵防八閩。連舫通析木﹐髙鏟彗長云。深源盛名士﹐子房畫策臣。違眾令獨將﹐不如棄其軍。蒼黃戒徵軸﹐咫尺根胡氛。犀甲耀﹐龍臚自紛紜。伏波旒空返﹐赤壁師竟焚。引領海天闊﹐太息終何云﹖」《雜詩》五首其一云「隆漢盛公卿﹐鬱鬱登天衢。致身本經術﹐應務良不疏。《春秋》可折獄﹐《三百》當諫書。如何中道衰﹐漸用章句儒﹖章句亦不足﹐篆刻徒區區。河間工數錢﹐乃更開鴻都。居官且食膈﹐不卹城上烏。」《感事》第一首言閩省馬江之敗。《宮詞》第一首言李鴻章進小輪船﹐第二首言李連英進其妹纏足者入宮﹐詳《春冰室野乘》﹐或言其事不實。

九﹑故人李次玉子拔可﹝宣龔﹞曾爲海藏掌書記。居漢口﹐旬日必過江至余寓中。嘗有二小詩﹐云「石遣小住藤爲屋﹐無悶新居竹滿庭。準擬過江尋一憩﹐午涼容我作詩醒。」「不知魚鳥歸何處﹖卻與蚊蠅共一區。眼底了無芳艸色﹐那能長日閉門書。」蓋最早爲海藏詩派者。無悶﹐海藏號。又有寄餘詩甚佳﹐只記得「陶江歸去日﹐霜橘不論錢」十字。

一○﹑蘭生子ㄈ田﹝我臧﹞亦喜作詩。如「鄕味關心春尾筍﹐家書頗戒雨前茶」﹑「落花中酒去年病﹐撅鳥勸人三月歸﹝《晚歸穎口》」﹐﹞極似乃父得意句。《曉起同冀伯隨石遺長者黃鶴樓看雪》云「千山萬嶺飛鳥絕﹐一老兩生樓上頭。」《九日寄公荊》云「不是登髙無處所﹐登髙何事可開懷﹖」則雄健矣。《過姚園》云「姚家園裹無多麗﹐頗有海棠百十枝。花下主人子培子﹐殘衫破帽坐論詩。」《初至杭州》云「展轉復展轉﹐小舟殊迫窄。昨夜江南人﹐今日湖西客。」《冷泉亭》云「山外方亭午﹐亭中疑已暝。山淥能醉人﹐使我久不醒。」皆佳句也。

一一﹑歲辛卯﹐余旅食上海﹐始識湘鄕葛心水﹝道殷﹞。心水方自測量黃河歸﹐讀所撰《測量三省黃河圖例言》數千言﹐言測量事甚縷。因撚心水幼究心算術﹐尢耽西人格致之學﹐旁及醫理。傾談娓娓不少休﹐而口操土音﹐始聽十僅得二三﹐後且七八。於古人書﹐喜《管子》《墨子》《淮南》﹐近人喜阮蕓臺﹑焦裏堂。砣砣窮年﹐至衣履見肘決踵而不卹。未幾又應湖北輿圖局測量之招﹐歸成《測天揭要﹐屬余爲敍。最喜余《黃州》《大別山》《洞庭湖》諸詩﹐見轍諷誦不已。少作詩﹐惟見其《長夏讀經憶道友解悟二章》云「太白牛車識者稀﹐河源盡處得支機。自從三宿空桑後﹐不信人間有是非。」「貝葉翻經萬古傳﹐盲人捫象罔嘩然。涅盤四百皆魔說﹐最上乘禪不是禪。」又別余云「信有三生石﹐來尋海上因。沈吟期許意﹐都是眼中人。」語淺而情深﹐有小序云「道殷居海上八年﹐知交中能文章而得性情之正者﹐叔伊外尙有一胡式卿。適鄂省輿圖局開﹐調道殷承乏﹐行有日矣。式卿贈以駢體文﹐叔伊贈以長句﹐期許之詞不同﹐意則無不同也。尢愛叔伊之詩﹐音節古疋﹐穆然思深﹐不禁短句答之。」後聞心水還鄕教授學堂﹐十餘年不通音問矣。

一二﹑式卿名澄廓﹐湘潭布衣。旅食上海﹐館谷甚薄﹐而心慕黃仲則﹑汪容甫之爲人。余以其骨相淸寒﹐家有老母﹐頗戒之。駢散文﹑古今體詩﹑長短句﹐無不問津。𨿽未有成﹐而時有淸折可喜者。贈餘詩數首﹐未足錄﹐記其《送友人還湘》詞﹐換頭以下云「我已離家十月﹐念摩惇無日不銷魂。筆札依人生計﹐哀樂有難言。爲勸白頭慈母﹐依門閭不必拭撅痕。說遠人眠食﹐近來差勝在家園。」本色語哽咽欲絕。與《竹眠詞二十四歲初度》云「似水才名﹐如煙好夢﹐斷盡黃窗苦筍腸。臨風嘆﹐只六旬老母﹐苦節宜償」諸句﹐可以並傳。後歲餘歸裏﹐不久卽逝。今錄此爲之愴然。

一三﹑黃方舟太守鳳岐﹐一別十五年﹐相遇京邸﹐急招共醉。贈以敝集﹐君賦詩云「詩老人非老﹐﹝自敍大集有『詩與人俱老』語﹔以余觀之﹐人未與詩俱老也。﹞情濃酒亦濃。蒼茫歌《猛虎》﹐意气感元龍。舊格翻新調﹐今時見古胸。自憐多難後﹐失喜此相逢。」君以老孝廉﹐素精技擊﹐徒手敵百十人。從軍雲南﹑廣西﹐皆自上馬擊賊﹐疆吏倚若長城。後安慶兵亂﹐亦君擊平之。然落拓數奇﹐並未得專城一郡也。

一四﹑餘思遊華山久矣﹐苦於洛陽至潼關鐵軌未通﹐此路車行甚艱﹐遲延不果。今讀鄭叔進﹝沅﹞《商南道中見紅梅感賦詩》﹐視兪恪士《新安》諸作﹐尢見行役之瘁矣。詩云「商南城西第一嶺﹐初春地僻凝孤冷。紅梅嫣然出荊棘﹐過客紛紛那解省。不知天公獨何意﹐遣此名花事幽屏﹖髙寒自謝絕時俗﹐點染猶能競春景。謫墮幾時情可唏﹐妍媚𨿽增態逾靜。我行入陜無一適﹐日疲犖確遭榛梗。盤登冷餅充朝饑﹐寢藉殘芻消夜永。緣溪尺寸足廁闕﹐逢人十九腮垂癭。忽逢絕艷照幽巖﹐駐馬裴回淚如綆。四山濯濯無寸蘗﹐獨樹妹妹擢奇穎。如今棄置分固爾﹐相逢流落安能忍﹖目迷魂倒竟忘行﹐僕夫匿笑日移影。比來撼頓詩思蹙﹐賴見此花爲一醒。折攀未忍畱柰何﹐去矣莫辭長酩酊。」詩筆極似坡公。

一五﹑海寧王國維﹐字靜菴﹐深於詞曲之學﹐著有《曲錄》六卷﹑《戲曲考原》一卷﹐刻在《晨風閣叢書》中。自印有《人間詞甲稿》﹐詩附焉。如雲﹕「人生過處惟存悔﹐知識增時只益疑。」「偶作山遊難盡興﹐獨尋僧話亦無聊。」「因病廢書增寂寞﹐彊顏入世苦支離。」「萬木沈酣新雨後﹐百昌蘇醒曉風前。四時可愛惟春日﹐一事能狂便少年。」「到眼名園初屬我﹐出城山色便迎人。」「詩緣病輟彌無賴﹐憂與生來詎有端﹖」「百年頓盡追懷裹﹐一夜難爲怨別人。」「風裹垂楊態萬方」。皆可入《蒲褐山房詩話》《詩人徵略》﹑摘句圖者。君在日本學哲學﹐有論著﹐見《靜菴文集》。

一六﹑友人詩句﹐有零星一二語﹐足供采錄者。施仲魯﹝烴﹞別十餘年矣﹐前月忽遇諸塗﹐則方由津至都﹐匆匆立談數語﹐約彼此相訪。不數日寄來一賤﹐言抱病回津﹐賦詩畱贈﹐鍛鏈未成﹐只得兩句云「盡納宮商歸變徵﹐誰將哀怨付詩人﹖」殆謂所纂《詩話》少取歡娛之作也。

一七﹑己亥彥復客武昌﹐所常過從者子培及余。余答子培詩﹐所謂「屢簡吳郎益舊題」也。彥復與余拉雜倡和者甚多﹐稿零落殆盡。有《讀陳石遣詩集遂和其諭請原韻》云「客邸鎭無聊﹐向人借書看。遊興久已闌﹐吟侶亦漸罕。暮攜陳子詩﹐兀兀誦至旦。珠玉隨風翻﹐咳唾落天半。詠懷追步兵﹐耆酒過中散。云夢偶相值﹐江湖遊汗漫。師門君所思﹐世途吾已憚。𨿽有鴻羽儀﹐不及羊頭爛。澤畔放臣吟﹐樓頭思婦嘆。詞妥極艱辛﹐語妙益淒惋。始覺涪翁豪﹐不遜臨川鍛。吾師擅風雅﹐薪傳火未斷。救衰𨿽已遲﹐振靡或未晏。誰爲壓捲篇﹖有人唱之渙。」彥復﹐淸提督吳武壯﹝長慶﹞子﹐名保初﹐一字君遂﹐以將門之子﹐儒雅能文﹐學詩於寶竹坡先生﹐詩中所稱師門者也。時人以君並譚嗣同﹑丁惠康﹑陳三立稱四公子。任子得官﹐在刑部數年﹐非其所好。前後與剛毅﹑端方齟齬﹐憔悴以死。事詳余所作傳中。余有一詩﹐題系《彥復屢以詩見枉﹐迄未有贈答﹐以二十字書其哭姬人詩卷後》﹐云「事事肖吾師﹐﹝謂竹坡先生。﹞姬亡屢哭之。尋常詩已肖﹐尢肖哭姬詩。」蓋喜納姬﹐喜爲詩﹐尢喜爲長慶體之詩﹐師弟二人相同也。彥復答云「鯫生百不肖﹐惟哭肖吾師。哭肖詩不肖﹐吾師夙知之。」亦足解頤。

一八﹑叔雅旣逝﹐欲裒其詩﹐刊一小集。人事卒卒﹐至今未得如願﹐良可娩嘆。今先錄手稿存余處者於後。《伯葭爲余篆印﹐不失古意﹐遂以長歌報之》云「程君用刀實用筆﹐如劍切泥錐畫沙。自言雕琢得天巧﹐時流醉呼金石家。運斤鏈鍛各殊術﹐藝而進道聖所嘉。當其凝神與古會﹐漠碑秦碣生光華。懸鍼垂露體態異﹐銀鉤鐵畫無疵瑕。綁書六義本精密﹐持較不使毫釐差。都人踏破鐵門限﹐徵求陳請如趨衙。巧爲拙奴於古語﹐逐臭好異君其嗟。竭來市井競姿媚﹐古法新法紛騰孥。增刀減筆隨意造﹐謹嚴盡失歸浮誇。漢章元紐不汝爾﹐大書深刻寧非耶﹖近者更有東來法﹐自矜鬼斧仍奇袤。部居流別都不講﹐頗覺字勢成旁斜。別裁僞體定有待﹐誰容鼓瑟喧胡笳。壯夫願勿薄小技﹐鏤刻肝腎非揄揶。時當從君問奇字﹐載酒略略同侯芭。」《寓齋鼓琴﹐涉意成詠》云「逸豫謝塵事﹐廓落余懼。絲桐張髙秋﹐繞指鳴哀彈。急弦無懦響﹐寡和含淒酸。詠嘆復沈吟﹐不覺夜向闌。先民賾憂患﹐所匪一端。當歌發愾嘆﹐聞樂集丸瀾。詎徒伊郁感﹐知音良獨難。賢聖不可作﹐惝摧心肝。朱弦何疏越﹐一唱遣三嘆。審音在識微﹐鄭衛遂以判。遐心原太始﹐常恐宮羽換。昌黎昔致嘅﹐無由見眞濫。及玆千載遙﹐累黍郵可按。成虧亦已悟﹐張弛聊把玩。繕性得和平﹐抱卻寄蕭散。沈思獨爾爲﹐庶用明衝澹。」「飄郁歸思﹐晨風懷北林。佳人殊未來﹐何以重南金﹖淸商厲孤響﹐搖落謝芳心。不畏霜雪盛﹐所悲歲序侵。白駒皎空谷﹐季女饑山南。邈矣《廣陵散》﹐悠哉《梁甫吟》。玄賞諒非昔﹐無悶貴自今。揮手息羣動﹐在抱何欽欽。」「解慍天下理﹐鳴堂單父治。吹萬變時雍﹐宮聲滿天地。音起本人心﹐鏗鏘寓精意。以此默有懷﹐夜寐承所示。大音本希聲﹐古調寧復冀﹖如何操縵者﹐飛揚輕自恣﹖靖節實超然﹐識趣標孤寄。索居寡學道﹐髙隱事求志。儻可畢憂虞﹐在禦從此始。」末書「堪隱居士稿。」《贈程伯葭南歸眥陵》云「誰歟行者車輟鞍﹖鴻冥髙飛避繳繒。使我心悲嗟良朋﹐掉頭乃似遊方僧。丁三先生亦何能﹐年年傲骨空峻峭﹗君來相附如癡蠅﹐坐此流俗紛嗔憎。蠍來長安萬馬騰﹐赫赫羣彥爭薛藤。君獨胡爲气塡膺﹖灌夫默默自引繩。五侯招邀故不磨﹐似此功業何由稱﹖懸知天幸非所承﹐尊羹方欲從季鷹。風花轉瞬如飄燈﹐南山之蛟寒可罾﹐它時儻復懷觚稜。」《晉陵程伯葭屬題黃鶴山樵溪亭觀瀑圖》云「程侯示我古畫軸﹐叔明髙步何堂堂。吳興本自好山水﹐放筆幾欲淩穹蒼。畫師贓嘆鬼夜笑﹐剝奪造化無畱藏。眉書圖贈孟髙士﹐經君題品誰能當﹖是時炎曦正炬赫﹐披拂戶牖延淸涼。老松矗立四五幹﹐溪石齒齒流洋洋。中間瀑布爭噴薄﹐懸崖峭壁森兩旁。茆齋幽人獨偃坐﹐溪山對賞疑相忘。知其胸次絕髙迪﹐煙雲供養非荒唐。五百年來無此作﹐倪迂舊說吾尢詳。豎儒耳食恣剽竊﹐礙王﹝右丞﹞礙亻疑董﹝北苑﹞紛低昂。至人無心詎踐迹﹖偶爾發興垂縑緗。揮毫瀟灑自快意﹐焉與俗子供張皇。市兒估客尢可笑﹐遠爲朽骨揚芬芳。髙騰聲價糅眞贗﹐坐圖巨富傾慳囊。﹝近聞購山樵晝﹐有值千金者﹐故及之。﹞山樵有知應齒冷﹐通靈遂使走且僵。嗟余好遊實天性﹐筋骨駑弱疲津梁。寶藏垂橐意色惡﹐費中人產殊旁徨。讀書品畫亦不易﹐臥遊淸願烏從償﹖還君此本三嘆息﹐惜無奇語如元揚。」《友人書訊近狀作此答之》云「因君厚愛翻成娩﹐而我何能爾許奇﹖白眼加人來俗子﹐黑頭虛夢笑癡兒。抗懷政作千愁想﹐入世曾無一事宜。常恐後生描畫盡﹐豈知窮老苦吟詩﹖」

一九﹑南海譚叔裕﹝宗浚﹞﹐髙要馮展云先生﹝譽驥﹞髙足。督學蜀中﹐刊有《蜀秀集》﹐所錄多知名士。備兵滇南﹐有《於滇集》一卷﹐東持以示余。《登嶽州城樓》云「目極江城萬戶煙﹐艙聲帆影落尊前。憑髙便有無窮感﹐卻指長安落日邊。」嶽陽樓下臨洞庭湖﹐水大如海勢﹐對面一片君山﹐平如靑玉案。訴江過漢﹐江流多黃濁。過白螺山城陵磯﹐望見洞庭﹐則淸如碧玉﹐蓋瀟﹑湘﹑沅﹑澧諸水﹐從萬山下注﹐澄泓淳蓄於此湖也。余《渡湖》有句云「江漢朝濁黃﹐沅湘暮綠淨。」又云「君山烏可劃﹐晴天片雲瑩。」又《登樓》有句云「巴陵無所往﹐日上嶽陽樓。山對靑玉案﹐水環碧玉流。」君山形平方﹐故四面望之﹐皆如玉界尺。此「靑玉案」﹐須借作几案之案﹐不能作宛類解矣。又憶張君常守嶽州時﹐作詩每念京國﹐憶巢痕﹐有張燕公淒惋之意。余次韻奇慰之﹐云「信有人間張嶽州﹐江山寥落助離憂。只今魯國儕邾小﹐﹝時寄示《送朝鮮劉侍郎詩》。﹞自古騷人本楚囚。秋水易傳鴻雁信﹐西風偏滯木蘭舟。﹝君數招遊﹐未果往。﹞倚欄倘向長安望﹐不在夕陽紅盡頭。」髙季迪詩「知爾西行定回首﹐如今江左是長安」﹐實暗翻宋人詞「回首夕陽紅盡處﹐應是長安」意。余又仿季迪法﹐翻張蕓叟意﹐不知其亦翻譚君句意也。

二○﹑淸嶺南詩人﹐余甚推宋芷灣。譚君有《讀宋芷灣詩集》云「六千里外饒吟興﹐二百年來此異才。大抵勝遊皆我似﹐獨憐生面讓君開。波濤奇詭同蘇海﹐雲雨荒唐軼楚臺。莫等橫流滄海盡﹐要須筆力萬牛回。」芷灣典四川﹑貴州試﹐歷守雲南曲靖﹑廣南﹑永昌等府﹐遷湖北糧道卒﹐故第三句云然也。譚君於滇所經山刻水厲處﹐如魚网溪﹑甕子洞灘﹑白石壓﹑銅灣﹑黃絲滚灘﹑鷺騖灘﹑大惡灘﹑黃石灘﹑寶洞灘﹑大王灘﹑文徳關﹑飛雲洞﹑珠澑灣﹑牟珠洞﹐皆寫以五七字詩﹐如「玆灘以惡名﹐畏路自終古」。又「淩兢入破舟﹐八九陷水府。譬登百仞梯﹐又值萬鈞弩。勢逾鑿空奇﹐力抵衝鋒苦」。又「哀鳴地爲愁﹐側墮天盡俯。噴泉色紺藍﹐極望似虻蠱」。又「客感千萬緒﹐客程千萬灘。乃知鬼神幻﹐不許乾坤寬」。又「寶洞狹於洞﹐怪石橫猙猙。奇在石能語﹐大聲塞噌咳。拗迫怒光上﹐虛無哀籟縈」。又「湘灘險而駛﹐粵灘險而深﹐贛灘石气連深沈﹐昔年擊汰愁我心。巫灘峽灘亦奇絕﹐歲晚風寒曾弭節。今來黔灘更阻艱﹐水盡能飛石能活。我疑太白龍標兩死魄﹐幻作急浪紛喧陘。不然鬼方古有伐﹐畱此崢嶸絕壁胡爲哉」。又「地形似逐灘低昂﹐人命半憑灘喜怒」。又《半坡塘》云「誰知下嶺顚﹐正接上峯趾」﹐似本馬第伯《封禪儀記》中語。又《海心亭小坐》云「潭光與天影﹐似欲占全城。」極似大明湖楹聯「一城山色半城水」意。又《登大觀樓》云「百戰驚余仍傑構﹐九州行盡此奇觀。」末聯云「歸向虎門臺上望﹐此江源委得全看。」又《盤龍江》云「禹王不作李冰死﹐誰遣江流環柱城﹖」又《衙齋》云「客來哌鳥報﹐吏散落花多。」皆佳句也。又《題陳衡山梧月山館圖》云「落葉已蕭槭﹐況兼庭月斜。黔陽秋萬點﹐一半在君家。」二十字似已足﹐下尙有四句﹐欲仿前人之節柳子厚《漁翁》七古矣。又《黔陽舟次》云「臥疾黔陽瘴癘侵﹐蕭蕭猿嘯出空林。若非逐客千行淚﹐未必灘流爾許深。」用意結響﹐皆直逼唐賢。

二一﹑人境廬詩﹐驚才絕艷﹐人謂其濡染定盒﹐實則宗仰《發集》甚至。十九年前﹐與余集於滬上酒樓﹐極喜言謝臯羽。當時只見其和損軒一二詩而已。近始讀其全集﹐則固甚似臯羽也。《雜感》云「大塊鑿混沌﹐渾渾旋大圜。隸首不能算﹐知有幾萬年。羲軒造書契﹐今始歲五千。以我視後人﹐若居三代先。俗儒好尊古﹐日日故紙研。六經字所無﹐不敢入詩篇。古人棄糟粕﹐見之口流涎。沿習甘剽盜﹐妄造叢罪愆。黃土同搏人﹐今古何愚賢﹗卽今忽已古﹐斷自何代前﹖明窗敞琉璃﹐髙鑪熱香煙。左陳端溪硯﹐右列薛濤箋。我手寫我口﹐古豈能拘牽﹖卽今流俗語﹐我若登簡編。五千年後人﹐驚爲古斑斕。」《人境廬雜詩》云「春風吹庭樹﹐樹樹若爲秋。忽作通宵雨﹐來登近水樓。濕云攢岫出﹐疊浪拍天浮。不識新波長﹐沙邊有睡鷗。」「亦有終焉志﹐其如綠髯何﹖雲間猶作雨﹐水止亦生波。春暖先鴉起﹐湖寬讓鯽多。門前新種柳﹐生意未婆娑。」「紫藤花壓架﹐開落到如今。舊雨傷黃土﹐殘春悵綠陰。尋香猶惘惘﹐埋玉故深深。庭下閒叉手﹐多餘戀舊心。」《代柬寄詩五蘭谷並問諸友》云「覆地桐陰綠﹐中爲人境廬。剛柔分日課﹐兄弟各頭居。艸艸常畱飯﹐忽忽亦讀書。近來仍過我﹐見我衮師無﹖」《三十初度》云「學劍學書無一可﹐摩挲兩彎漸成絲。爺娘歡喜親朋賀﹐三十年前墮地時。」君志在用世﹐有經世才﹐觀以上數詩﹐年少時無心流露已如此。甲午中日之役﹐君方爲新嘉坡總領事﹐張廣雅督部由湖廣移督兩江﹐以籌防需人檄調回﹐又置之閒散﹐公度甚不樂。《玄武湖歌》有云「天風浩浩三萬里﹐吹我犯斗星槎回。河山不異風景好﹐今者不樂何爲哉﹖」卽指此也。

二二﹑塞張滄海﹐號篁溪﹐遊日本習法律學。歸﹐喜爲詩﹐多激昂慷慨之詞。獨取其《陶然亭題壁》一聯云「幻爲蝴蝶空畱影﹐墮入泥犁亦出塵。」自注﹕「循陶然亭下弔香冢﹑鸚鵡冢。」香冢在亭西北小埠上﹐碑陰題云「浩浩愁﹐茫茫劫。短歌終﹐明月缺。鬱鬱佳城﹐中有碧血。碧亦有時盡﹐血亦有時滅﹐一縷煙痕無斷絕。是耶非耶﹖化爲蚨蝶。」又詩云「飄零風雨可憐生﹐芳艸迷離綠滿汀。落盡夭桃又李﹐不堪重讀痙花銘。」余謂此必好事者爲之﹐以供遊人作小詩料。憶戊申有《病中聞明日春盡》云「一世蹉跎盡﹐寧須計一春﹖連旬欹枕病﹐明日別筵新。粉黛皆黃土﹐精華亦軟塵。毋爲兒女淚﹐垂老效沾巾。」時余方悼亡﹐然解脫之想﹐與篁溪十四字頗同之也。

●卷九

一﹑自古詩人足迹所至﹐往往窮荒絕域﹐山川因而生色﹐更千百年成爲勝迹﹐表著不衰。嘉州以岑﹐秦隴以杜﹐夜郎以李以王﹝昌齡﹞﹐柳永以柳﹐瓊儋以蘇﹐然皆未至裨海﹑瀛海而遙也。中國與歐美諸洲交通以來﹐持英蕩與惇盤者不絕於道﹐而能以詩鳴者﹐惟黃公度﹐其關於外邦名迹之作頗爲夥頤。而南海康長素先生以逋臣流寓海外十餘年﹐多可傳之作。如《三月五日在瑞士呂順﹐遊阿爾頻山。晚步﹐梨花壓山﹐芳艸數里﹐越山渡澗﹐幽絕無人﹐徘徊花下﹐遠聞琴聲﹐湖波漪漣﹐夕霞照山﹐溯洄從之﹐疑古桃源也。雪星花獨阿爾頻山產之﹐遊者珍之﹐皆插襟上而歸》詩云「雪峯白顚﹐湖水碧波。林樹蜜蜜﹐樓閣ェェ。店旗風﹐船笛煙過。遵彼微徑﹐言登陵陂。芳艸芊芊﹐人迹不加。一攬萬綠﹐極望無他。曖曖雪星﹐白綿作葩。獨產阿頻﹐瑞艸同嘉。微馨抽襟﹐袖本還家。逾嶺渡澗﹐惟聞鳥訁華。梨花億萬﹐覆壓巖阿。時春三月﹐燦爛開花。一山縞素﹐雪飛日斜。婉變黃蜂﹐尋香逐華。吾久徘徊﹐疑桃源耶﹖策杖曲﹐攀石。有屋抗山﹐繞花婆娑。微聞琴聲﹐以和。有美一人﹐玉面淸歌。蓬山豈遠﹖神仙所家。水影漪漣﹐霞邊蕩摩。夕陽下山﹐歸路坡陀。淸絕難忘﹐之大羅。」《君士但丁有遺殿﹐戶牖尙存﹐屹然髙十丈。其制摩色金盤甚麗﹐多其遺制﹐吾曾購得之》詩云「君士但丁帝﹐雄姿不可方。丹靑有遣殿﹐戶牖半頹墻。三國歸靈統﹐柬都辟皇。金盤摩色麗﹐摩撫起蒼涼。」《那釐利在錫蘭山巓六千尺﹐開大原﹐有湖﹐多花﹐不暑﹐風景佳絕﹐當爲南洋諸島最勝處》詩云「楞伽絕頂六幹尺﹐罨畫明湖翠碧開。繁柳繁花滿園路﹐不寒不暑好樓臺。﹝印音呼錫蘭爲楞伽。」﹞《錫蘭再訪佛迹數處﹐其塔殿最莊嚴者皆千年來物﹐非佛迹也。自晏那拉積布拉外﹐楞伽眞迹近在歐林布二十里者﹐迦利膩圓塔頗大﹐周廊二百柱﹐天已暮﹐燃燈擲花佛前﹐塔前有菩提樹﹐僧摘葉相贈》詩云「圓塔嵯峨迦利膩﹐周廊繞篇摘菩提。此是楞伽說心處﹐道場悄悄佛燈淒。」諸詩別有結構﹐惟《湛然居士集》西遊詩﹑長春眞人《西遊記》中詩﹑陳剛中《交州集》可相彷佛。惜所見未多﹐當再搜錄。

二﹑學問之道﹐惟虛受益﹐又曰有若無﹐實若虛。余測交海內數十年﹐能虛其心者﹐林暾谷﹑趙堯生﹑羅東﹑梁任公數人而已。任公有《庚戌秋冬間﹐因若海納交於趙堯生侍禦﹐從問詩古文辭﹐書訊往復﹐所以進之者良厚。顧羈海外﹐迄未識面﹐輒爲長謠以寄遐億》云「道術無古今﹐致用乃爲貴。交親無新舊﹐相尙在風義。我以古人心﹐納交當世士。夙慕獨多才﹐捧手得數子。直節劉子政﹐粹徳楊伯起。﹝裴村﹑叔嶠兩京卿。﹞其人與其言﹐磊磊在靑史。蚤年所往還﹐尢敬延陵季。諸郎盡麟鳳﹐暱我逾昆季。﹝吳季淸先生及徳嗣鐵樵﹑仲弢﹑於發兄弟。﹞料簡心相宗﹐擎索象數旨。執禦迄無成﹐哭寢但顙Г。﹝吾嘗與季淸先生同治佛學﹐與鐵樵同治數學。﹞觥觥周孝侯﹐剛果通大理。官迹篇三川﹐气骨橫一世。此並趙侯友﹐夙昔不我棄。趙侯雲中鶴﹐軒軒抗髙志。名節樹藩籬﹐藝林厚根柢。峨眉從西來﹐去天尺有咫。終古孕冰雪﹐元精逼象緯。禦風問眞源﹐獨往恣所止。八十四盤陂﹐陂陂印屐齒。蕩胸極雄深﹐卽境領新異。所以其文行﹐邈輿俗殊致。開元及元和﹐去今各千襖。君獨遵何轍﹖接彼將墜紀。詩撼少陵律﹐筆摩昌黎壘。擇言轉气盛﹐刊華得神擬。浩浩揚天風﹐鬱鬱斐蘭芷。幽幽繚洞壑﹐漠漠弄洲址。訁失蕩天門開﹐恢詭蜃市起。迅健駿下阪﹐澹宕魚戲水。有時一篇中﹐攝受萬態備。探源析正變﹐證詣愜醇肆。自從同光來﹐斯道久陵替。豈期萬人海﹐復聽九阜唳﹖固知言皆宜﹐要在中有恃。文章𨿽小道﹐可以覘識器。釋褐及中年﹐簪筆作諫議。上策皆賈晁﹐陳義必牧蟄。遙遙千聖心﹐落落天下計。昔昔勤論思﹐字字進血淚。亦知逆耳言﹐夙乾道家忌。黎元正倒懸﹐斧鉆安得避﹖回天精街瘩﹐逐惡鷹鸚鷙。諫艸畱禦牀﹐直聲在天地。﹝君所上封事﹐什九畱中。﹞自我出國門﹐交舊半棄置。逖聽得雲天﹐懷想空夢寐。何期絕塵姿﹐盼睞及下駟。羣動蟄三冬﹐尺素枉千里。我學病馳騖﹐所養失端委。皇皇求助友﹐懇懇得礱砥。商量到刊分﹐往復累百紙。吁嗟末俗心﹐相應以矯僞。豈聞傾蓋交﹐乃辱百朋賜﹖天步正艱難﹐民生日憔悴。銜石念海枯﹐入淵援日墜。吾徒乘願來﹐爲此一大事。君其體堅貞﹐走也將執轡。燕市風蕭蕭﹐須浦月彌彌。相望不相卽﹐歌答雜商徵。閒居潘安仁﹐就我方謀醉。聊因天末風﹐一訊君子意。」堯生問學道義﹐相知者無不愛敬﹐而任公推挹之意﹐實逾尋常﹐非虛心求益之誠﹐何以言之不足又長言之﹐長言不足又詠嘆之如此﹖第三韻所謂「我以古人心﹐納交當世士」﹐信非欺人語也。然堯生爲諫官﹐視國事如已事﹐任公倦懷故國﹐气類自極相感﹐所謂「吾徒乘願來﹐爲此一大事」也。至於鄙人﹐老大頹廢﹐耳冷心灰﹐尙有文字禪﹐未能空諸言說耳。任公乃裒其生平所爲詩數百首﹐使縱尋斧﹐鄙人遂居之不疑﹐字斟而句酌之﹐蓋所以待暾谷﹑待堯生﹑待東者固如是也。任公詩如其文﹐天骨開張﹐精力彌滿﹐《臺陽》一集﹐可推敲者十之一二﹐他集則百之一二而已。此首亦經推敲過者﹐尙餘「銜石念海枯」句與「回天精衛瘩。句事復﹐擬易「精衛」爲「鴟」﹐與癅口回天意均合﹐不憶當日何以未加獻替。

三﹑東舊作最結構者﹐《爲長沙張文達師靈輛南下志哀》三首﹐及《盤山紀遊》《金陵紀遊》各詩。《志哀》詩云「淩晨促府趨﹐行李廣路塞。入門問諸孤﹐灑涕气彌結。執其少者手﹐泫對腸欲裂。傷哉十齡童﹐類父入毫髮。持喪若成人﹐賓僚嗟秀出。贈言勉孝友﹐勤讀光先烈。聆語信知感﹐亢宗理可必。婢僕淚恨襟﹐不忍棄斯宅。風淒靈舉舉﹐日慘眾哀激。觥觥尙書府﹐龍門髙百尺。萬流爭趨壑﹐存問及譯。去年壽觴舉﹐冠蓋傾一國。今年素車來﹐杳不盈什一。生死交情見﹐喧寂世態出。飛出國門﹐易水流嗚咽。」其二云「憶昔辛壬間﹐籌學集眾謗。憂危耿不寐﹐委曲一當。積誠恃信主﹐卓絕賴冥創。於﹝式枚﹞黃﹝紹箕﹞文章宗﹐吳﹝汝綸﹞嚴﹝復﹞天下望。汪﹝詒書﹞王﹝儀通﹞號博物﹐張﹝鶴齡﹞李﹝希聖﹞實哲匠。五百識賢聚﹐時流孰堪抗﹗屹立鎭駭流﹐百川此東障。亻先亻先生徒會﹐天門開訁失蕩。羣材待陶甄﹐皇風日敷鬯。志未竟十一﹐孤懷冀誰諒﹖萬方悲一槪﹐山頹吾安仰﹖」其三云「斯文日殂喪﹐大道嗟久裂。朝貴謝宏獎﹐風流竟衰歇。公實秉至誠﹐求士若饑渴。獎誘到薄伎﹐苞苴絕宵謁。汪汪千傾波﹐日月亙吞納。公存士气申﹐公歿正气滅。王路塞淸夷﹐履蹈莽荊棘。文采致爲災﹐直節終自賊。嗟哉受恩人﹐渺若非素識。悠悠天地間﹐念此心魂折。吾生絕知己﹐誰更念薄劣﹖還當慰公靈﹐益勵歲寒節。」余在湘﹑在都﹐與公皆未相見。甲辰公管學務﹐張鐵君光祿爲京師大學堂總監督﹐電招余就教務事﹐而余先在武昌張廣雅督部幕府﹐不能來。廣雅電告文達﹐文達覆電﹐極道饑渴﹐東此詩第三首所云云﹐殆紀實也。第一首望其幼子能亢宗﹐委曲畢達﹔第二首說興學叢謗﹐苦心孤詣﹐其餘慨斯文之就喪﹐及冷暖之世情。作者眞性情﹐無心流露矣。

四﹑詩有更易一﹑二字﹐刪節一﹑二句﹐而全體頓覺一振者。東與堯生及余爲文字骨肉﹐肆力爲詩未久﹐佳章傑構已足裒然成集。乃旣使堯生持修月之斧﹐又使余煉補天之石﹐余不敢辭。授餘一冊﹐計二百三十餘首﹐痛爲刪去九十餘首。其存者﹐十之九皆一字不易﹐有待推敲者十之一耳。有一首﹐題系《邱嗇庵屬題所藏黃葉屯阝山人獲石圖﹐山人甕地作池﹐得一石案有斑篆七字﹐畱贈山人黃葉村﹐圖而記之﹐亦淮上一故實也》﹐詩云「山人獲石碧池裹﹐石上畱題黃葉字。黃葉本屬山人村﹐自寫石交傳石史。淮上當年此異聞﹐嘉道風流久更新。邱生忽與山人遇﹐黃葉爲村畫中住。昨日攜圖向我來﹐畫固堪傳事更佳。前生君豈江南客﹖一翟秋江臥小齋。來世風賤騷雅﹐笑君此卷胡爲者﹖美人誰報靑玉案﹖老衲宜親白蓮社。小篆斑紋破紙看﹐黃葉山人意態閒。人閒畫石誰能癖﹖住傺風塵一冷官。」此詩妙處﹐在「邱生忽與山人遇」二句﹐山人已久作古人﹐邱生何從與遇﹖卽於此圖中遇之﹔則此圖之畫山人﹐爲邱生所得﹐不待言矣。此兩句所以剪斷許多支節也。原詩「嘉道風流」句下有「自從圖入邱生手」等四句﹐則此二句不見其妙﹐故爲刪去前四句﹐徑以「邱生忽與山人遇」接「嘉道風流」句下﹐而篇末「黃葉山人意態閒」句更見點睛欲活矣。此等結構﹐放翁﹑遣山﹑道園時有之。

五﹑又《題羅兩峯鬼趣圖》云「子非鬼安知鬼之樂﹐胡然開圖令人愕﹖偶從非想非非想﹐靑天白日鬼劇作。羣鬼作事自謂祕﹐逢迎萬態無不至。豈虞鬼後不生眼﹖一一丹靑窮敗類。中有數鬼飄峨冠﹐自矜鬼術攫美官。果能變鬼如官好﹐余亦從鬼求奧援。問鬼不語鬼獰笑﹐鬼似擯我非同調。吁嗟鬼趣今何多﹐兩峯其如新鬼何﹖」此首著墨不多﹐而窮形盡相﹐鬼之被人揶揄乃至於此。然宋徵於鬼﹐薛徵於人﹐可以人而不如鬼乎﹖可爲不自菲薄者誦矣。入手四句﹐用老杜「堂上不合生楓樹」寫法﹐最爲得勢﹔惟「果能變鬼」二句稍鈍置﹐擬易「豈知變態能如鬼﹖未鬼早巳得奧援」。昔韓退之爲玉川攺《月蝕》詩﹐滿紙陰森有鬼气﹐吾亦欲玉川吾東﹐他時爲鬼董上添一故實矣。

六﹑換東又有《自邢臺至鄴道中書所見》云「千樹萬樹梨花云﹐十里五里黃茆村。楡錢柳絮不知數。一路野花紅向人。望中平蕪極天碧﹐紫燕黃蜂逐南陌。婦子嬉嬉急早耕﹐太行已換靑蔥色。如此春光客未歸﹐懷古中原嘆何益﹖」寫出中州一帶﹐方春時艸木暢茂﹐雜花盛開﹐數百里上下一碧﹐間以紅白。餘丁未三月﹐攜家由鐵道入都﹐誦「平蕪盡處是靑山﹐行人更在靑山外」詞句﹐與先室人相視而笑。先是﹐余曾由湖北遊揚州淸江﹐汪社耆畫一篷送行﹐一片平蕪﹐上有雙燕﹐別無他物﹐云「仿戴鷹阿筆意者。」室人題此二句詞於上﹐一時頗覺有別意也。此詩「平蕪」本作「蘼蕪」﹐前四句已說各種花艸景色﹐此句又說一香艸﹐於律似未細﹐易作「平蕪」﹐則與前四句有近景遠景之不同﹐與「太行」句接成一片﹐而以「如此春光」總束之﹐詩格甚新﹐而無可疵議矣。

七﹑偶見何翩髙﹝藻翔﹞有《書所見》一首云「曉過濯龍槐柳東﹐兩潘二陸記相逢。人如秋去春來燕﹐天有朝南暮北風。漫以鴟爭腐鼠﹐任教鳧乙認歸鴻。望塵縱向車前拜﹐解璽寧須舊侍中。」此詩絕似坡公﹐卽東《鬼趣圖詩》意也。

八﹑癭公《莫愁湖茗坐曾公閣﹐因展氵更陽尙書所畱莫愁小影題後》云「湖稅當年歸別業﹐﹝湖爲徐中山王別業。﹞僧樓今日祀人豪。﹝姚惜抱『江天小閣坐人豪』句﹐曾文正至賞之。許仙屏建閣湖上﹐公書榜焉。﹞波光浮檻荷千蓋﹐山色侵船綠一篙。城郭末陵歸夕照﹐江山茗宛坐吾曹。盧家少婦驚鴻影﹐恐占玆湖位最髙。」與余《題莫愁小像》云「不是無愁是莫愁﹐女兒解作石城遊。湘鄕事業中山亞﹐才占荷塘一半秋」用意相近。又《半山寺卽荊公捨宅》云「亂栽花竹公歸處﹐捨宅千秋剩此堂。髡柳尙效含雨翠﹐萬荷齊柄遠風香。爭墩轉益林泉趣﹐補屋寧知艸樹荒﹖﹝陶齋補亭﹐今漸就荒。﹞更策疲驢衝潦去﹐鍾山一角坐招涼。」余亦有《過半山寺》詩﹐末四句云「屋角謝公墩﹐我名與公字。今昔此蒼生﹐願拜何人賜﹖」林暾谷云「不下斷語﹐結有神通。」又謂《題莫愁小像》詩爲女兒吐气。癭公又有《登淸涼山》云「煙巒林杪出云扃﹐欲挈江流赴石城。袖底三山收紫翠﹐尊前六代入空冥。一流向盡傷頹照﹐千劫蒼茫此亭。收入湖光從倦鳥﹐疏楊歸路帶寒星。」此詩淸空而不泛。

九﹑癭公遊盤山作﹐亦有三首最工者。《上盤頂云罩寺﹐暮不達而返》云「一筇身出萬松顚﹐腳底諸峯气藐然。張袂平收東海水﹐剪雲散作薊門煙。飄搖淸梵斜陽古﹐睥睨荒臺冷月懸。慚謝僧雛容匿笑﹐投林還在暮鴉先。」《宿萬松寺》云「千峯絕頂支牀處﹐夢裹松濤雜梵聲。髙月轉宵迥夜气﹐空階鳴葉進涼醒。萬緣滅後余禪味﹐一枕頹然接太淸。補被尙思從老衲﹐稍憐寒拾不同盟。」《萬松寺待曉》云「萬峯髙下影窗前﹐星斗依微接曙天。溫酒徑思然宿火﹐尋詩無著近枯禪。霞光動海諸天豁﹐日气蒸山眾態妍。百折篌輿過鳥背﹐梵鐘先我落平阡。」林贊虞極道盤山之奇﹐不可不遊﹐至今未往﹐讀此詩如行萬松云罩間矣。

一○﹑歌者賈璧云名滿天下﹐羅癭公﹑易中實亟稱其有土夫風。癭公旣屢有贈言﹐中實﹑樊山皆以千言長歌張之﹐儀態萬方﹐華九變﹐蓋已極侔色揣稱之能事矣。不謂三六橋都護﹝多﹞贈賈郎詩﹐能以少許敵多許也。詩云「萬人如海笑相迎﹐月扇云衫隱此生。我惜賈郎仍不幸﹐倘逢劉季亦良平。」謂張良貌似婦人女子﹐陳平美如冠玉也。二人皆子都﹑宋朝之美﹐非西施﹑鄭旦之美﹐可謂擬於其倫矣。然使曲士聞之﹐未有不嘩然羣笑者也。六橋贈癭公有云「人品如西晉﹐家居愛北平。」甚雅切。

一一﹑六橋歌行似樊山﹐尢似實甫﹔七律似宣甫﹐尢似樊山。近見其《十疊牙字韻和夔盒主人》云「兼並文武大林牙﹐﹝《遼百官志》﹕『大林牙﹐翰林學士也。』又行樞密有左右林牙。﹞天錫能詩敢比誇。潑墨如傾饒樂水﹐﹝喀喇沁爲古鮮卑地﹐饒樂水出焉。﹞運籌當賽瀋陽瓜。﹝近人《瀋陽百泳》詩云﹕『批紅判白知何事﹖盡有輸贏說賽瓜。』﹞人才《金史》師安石﹐王位元朝脫不花。莫笑梁園舊賓客﹐春風不坐坐東衙。﹝此間稱副都統署曰東衙門。」﹞《弔耶律倍》云「天子能爲薄不爲﹐此心千古有誰知﹖聯唐未必全無力﹐立木甘吟去國詩。讓國名如太伯賢﹐乘槎計比範蠡全。美人書卷同浮海﹐勝作遼皇廿一年。」句如「鞭馬電馳登柳子﹐﹝峪名﹞樓船風順度松花」﹑「倦遊莫對王維竹﹐好學曾嘗鄭灼瓜」﹑「兀良北伐思阿術﹐耶律南來盼禿花」﹑「身復在官殊善果﹝唐鄭善果﹐﹞膂能擒將讓奴瓜。﹝遼耶律奴瓜」﹞﹑「十分熱血烏拉艸﹐一片冰心哈蜜瓜」﹐皆極似樊山處。

一二﹑番禺潘蘭史﹝飛聲﹞久客上海﹐前歲偶來都門﹐以《江湖載酒圖》屬題。圖凡百方﹐余題一絕句云「一自金風亭長去﹐江湖寂寞酒船無。誰知猶有藕漁老﹐滑笏春賤百幅圖。」蘭史多塡詞﹐少作詩﹐有《羅浮游記》一卷﹐附詩十餘首﹐可與實甫《羅浮紀遊詩》競秀﹐摘其警句如左。《宿白鶴觀》有云「颯颯長松林﹐天地忽然碧。」又「月來百花醒﹐云睡萬壑寂。妥夢酣靑山﹐定光出千尺。」《胡蝶洞》有云「蘿中下一蝶﹐馱魂上松關。仙人如春煙﹐窈窕雙翠鬟。」《華首臺》有云「一橋雨花任流水﹐來塵海原非根。」《洗衲石》有云「山花猶早春﹐雲水已秋色。落我無塵衣﹐寸寸作秋碧。」又「白雪散平林﹐綠天若初夕。」寫得羅浮二山上下純綠﹐證以實甫諸詩﹐蘭史不欺我矣。實甫《酥醪觀後多古松》句云「斜陽化爲月﹐走入萬綠中。綠亦化爲海﹐日入不得紅。」又「檜白化荇藻﹐滿地相橫縱。」又「下有千年苔﹐上有千年松。」又「我有靑玉棺﹐﹝自注﹕廬山靑玉峽瀑布下有米南宮題『第一山』擘窠字﹐余嘗臥『山』字中間一畫內﹐戲呼爲『靑玉棺』。﹞洗以瀑如龍。玆壇如我墓﹐題以靑瑤宮。」《黛海歌》云「羅浮非土亦非石﹐乃是太古以來空中純黛色﹐積成黛海浸天濕。」又「山爲黛海之波瀾﹐云爲黛海之潮汐﹐泉爲黛海之風雨﹐瀑爲黛海之冰雪。更將黛色染兩眉﹐乃是一日與一月。天入黛海不能碧﹐日入黛海不能赤﹐月入黛海不能白。旁人不知羅浮是海水﹐但道綠嶂蒼崖兼翠壁。」

一三﹑《飲冰室詩話》云「蘭史有《羅浮紀遊》﹐余最愛其二絕云﹕『羅浮大雲海﹐洞陰多野雲。雲水日相滌﹐仙山古無塵。』﹝右滌云橋。﹞『雲濤天半飛﹐月乃出石罅。萬壑蕩空明﹐仙山古無夜。』﹝右洗月洞。」﹞余謂第二首較勝。《分霞嶺望上界三峯》有云「鐵橋髙髙架云壑﹐振衣千仞如行空。松崖馴伏百啞虎﹐藤杖幻化雙銅龍。飛雲崢嶸出天外﹐上界尙有三髙峯。帝恐飛雲日飛盡﹐天門豁露人可蹤。特驅三峯作屏嶂﹐隱現霞彩升於東。懸知太華尙夜碧﹐粵山兀立千芙蓉。南荒南盡復何有﹖但見一气趨空蒙。」《黃龍洞觀瀑》有云「黃龍不見飛白龍﹐作勢未許煙霞封。遠進千疊萬疊石﹐倒掛千株百株松。」又「天風更助之而態﹐松濤怒捲趨西峯」﹐皆淸響可聽。蘭史有逸妻佩瓊居士﹐有《飛素遣稿》﹐惜未之見。

一四﹑林亮奇見余作《詩話》﹐告余尙有兩詩人恐所不識。余曰「去年過滬遊張園﹐李拔可曾介二客相見﹐亦爲此言﹐則諸君貞壯﹑夏君劍丞也。各道傾想之意﹐君所言得無是乎﹖」亮奇曰「然。」後詢諸蘇堪﹑子培﹐則各有所左右。劍丞有《澄意先生屬題薛道人秋幢贊佛圖》云「金沙灘上馬郎婦﹐曾向人間地獄來。秋樹自培將盡葉﹐火蓮寧有未然灰﹗歌筵鐘梵誰能聽﹐紈素丹靑莫漫猜。比似東坡畱偈語﹐要知佛性不輸回。」貞壯有《桂伯華師自日本來書﹐云近與吾友通州範彥殊﹑彥矧兄弟相倡和﹐旣以書報﹐賦奇長句》云「觥觥徳化桂夫子﹐更念通州兩範生。日共哦詩對東海﹐夢憐羈客在秋城。脫身幸自兵間出﹐盡室今爲浦上行。欲補《春秋》告三世﹐直從據亂到升乎。」惜不多見。

一五﹑亮奇與宰平有所作不肯示人。亮奇有《崇效寺牡丹和眾異》云「難追貓獠性微聞﹐佛境花光翠半分。細葉篇看驚繭栗﹐長波淮記惜殘云。﹝丁未春與淘芙﹑柘焦探花四目汀園不及﹐惘然有記。﹞探尋獨襯亭軒籠﹐調護應添莫薰。不是約齋舊遊客﹐回車也動思氤氳。」又《五月十一夜聞歌觸賦》云「一笑誰家好酒邊﹐韶陰如水坐年年。月光燈气奇離夜﹐鬢影衣香淡宕天。欲買胭脂供絕艷﹐難拚絲管壓繁妍。座中儂亦江南客﹐怕聽瀟瀟暮雨前。」力避俗艷﹐時復彷佛定菴。

一六﹑宰平《次亮奇牡丹韻》云「名花一見破千聞﹐色相還從眼底分。簾幕影空開淨宇﹐旃檀香遠擁紅雲。地偏不惜連朝過﹐日暖初宜帶葉薰。寂寞靑墩溪畔客﹐東風獨立思氤氳。」眾異有《牡丹謝後始往﹐示亮奇﹑秋嶽》云「平生見事較人遲﹐不僅看花獨後期。卻共殘僧數枝葉﹐似憐春物與矜持。沈吟不去終何益﹖喧寂隨緣絕可思。十載歡場未驚艷﹐眼貧眞過少年時。」

一七﹑逸云亦有《崇效寺作》云「喧闐車馬厭京華﹐蕭寺開尊對日斜。紅艷牡丹憐嫩葉﹐靑蔥楸樹展髙花。衣香遊女春三月﹐地接江亭水一窪。松杏佛堂容小坐﹐不辭雙鬢洗晴沙。」逸云好爲詩﹐亦罕示人。余向之索近作﹐乃出《春夜懷人》一首云「皎皎霜前月﹐松枝拂地寒。巷深車轍斷﹐親健酒懷寬。拭目看新績﹐支頤覓墜歡。美人渺天末﹐遙夜憶瑯殲。」淸言見骨﹐詩如其人﹐「親健」句尢見性情。

一八﹑宰平有《八月廿六早獨遊江亭》云「行野廓秋思﹐無爲守一室。車塵騰九衢﹐到此諸想黜。淸曠接旦气﹐心事對白日。葦寒花影澀﹐風勁逝羽疾。迢迢雉堞靜﹐俯仰自蕭瑟。窪水弄云景﹐枯涸亦誰卹﹖看山憶舊躅﹐爲樂瞬已失。小立豈久畱﹐去住固難必。」此詩亦索之始出者﹐甚似柳州《南碉》作。君爲人得靜者機﹐與芷靑極相契﹐多遊江亭。今芷靑竟夭﹐此後有作﹐宿艸之感﹐更當何如耶﹖

一九﹑朱芷靑詩多憔悴憂傷之意﹐余向以爲憂。今春一別﹐遽夭天年。余初得東函告﹐悲不可抑﹐縷爲哀詞哀之。而仲毅﹑秋嶽函續至﹐乃知芷靑方病﹐卽得夢﹐自知必死。遂爲書貽仲毅﹐托以身後﹐並與諸朋好訣別。言自問平生無所長﹐惟當於感情﹐心光浩然﹐可自信。嗚呼﹗芷靑自知之明﹐知芷靑者無異詞也。仲毅言芷靑博聞廣記﹐性情過人﹐儔輩無兩﹐其了然生死之故﹐亦非恆人所及。生有自來﹐於此益信。仲毅與芷靑交至篤。芷靑家故貧﹐其尊人一老比部﹐攺革後無官。仲毅爲芷靑營一官﹐足以事畜﹐死後爲其老父圖一生事﹐並醵千金﹐遣其妻女﹐可云不忘死友。秋嶽言芷靑沒後﹐朋儕無不貫涕。臨沒語其家人﹐當停柩廣慧寺。因憶辛亥冬間﹐芷靑曾示一詩﹐題爲《廣慧寺視亡女祥琳遺彗感賦》﹐詩云「而翁入世百不可﹐宿業遷延到汝身。汝死儻歸淸淨土﹐而翁猶是亂離人。一棺觸我彌天恨﹐萬事從渠過眼塵。廣慧寺前斜日裹﹐惘然家國入孤顰。」詩味極愴痛﹐當時讀之﹐已覺其過哀﹐不虞遂成讖云云。此詩芷靑亦曾寫示余﹐余甚不樂。哀詞中所謂芷靑𨿽喪母﹑喪幼女﹑善病﹐然年富有聲﹐官祿及教授﹐所入足養老父﹐不當終已言愁者也。朋好挽芷靑詩可成一帙﹐因多未錄。

二○﹑余嘗言仲毅自出關﹐客瀋陽經年﹐詩益婉摯﹐嘗寫十首寄余。《瀋陽小河源野步》云「興來舉足城東隅﹐美此一水千踟躕。路人矜誇指衣帶﹐云是渾河之所瀦。水邊茶肆足歌舞﹐亦有遊女褰裳襦。酒船傭保勸我沽﹐故知石魚非此湖。惟餘此水能綠淨﹐照我七尺淸且臒。東流何暇更汝惜﹐自愧未老顏非朱。三年京國役魂夢﹐記上江亭愁日晡。天遊隨地可貧賤﹐胡爲墮落居穹廬﹖此邦冰雪有代謝﹐腥臊埃墻無時無。水聲嗚咽如有訴﹐直似空谷傾城妹。詩人畸士兼腐儒﹐百不一可應時需。平生懷抱豈殊眾﹐漫謂丘壑供野娛。墜歡散失無覓處﹐何況淸景難追摹。歸來合眼夢煙水﹐浣筆欲作江南圖。」《久不晤沈隱﹐書來言方爲大府治官書﹐苦不得值﹐調之》云「文人受賕古有例﹐儒者治生未無計。班金陳米自解人﹐頗怪異時劉麼擠。盧生不廉況年少﹐正坐饑寒落荒裔。乍論肉食已流涎。卻對胡沙賈危涕。打門府檄促視艸﹐遮眼官書等囚系。治庖屍祝不受償﹐命筆爲刀書作隸。《淮西》石本絹五百﹐詔許昌黎市文藝。盧生胸次多古人﹐文學縱橫詩律捆。要令利市動葷金﹐莫遣達官戒傷惠。揚云不受蜀賈錢﹐《劇秦美新》亦已贅。相如得金便賣賦﹐歸與文君供取醉。較量得失果孰賢﹐不貪金銀那識气﹖但論日食饜五鯖﹐何貴環書來十吏﹖我生賦命本窮薄﹐忍說讀書作吾累。殘杯冷炙今已無﹐授牘抽毫倘能試。潭潭公府眞髙居﹐聞說靑雲皆自致。吾舌幸在硯未焚﹐欲記南園頌西第。」前首淒戾激揚﹐次首嘲詼跌宕﹔前首極似蘇堪《答子培湖捨見訪不遇》之作﹐次首極似任公嘲潘若海之作。餘八首皆七言律﹐當續論之。

二一﹑去年過滬﹐讀樊山《與蘇堪冬雨劇談》之作﹐瘦淡似蘇堪﹐不類平日之富麗﹐嘆才人能事不可測﹐往往效他人體也。惜未鈔其詩﹐惟得蘇堪和作云「久於南皮坐﹐習聞樊山名。老矣始一見﹐趙璧眞連城。落筆必典贍﹐中年越崢嶸。才人無不可﹐皎若日月明。春華終不謝﹐一洗窮愁聲。南皮夙自負﹐通顯足勝情。達官兼名士﹐此祕誰敢輕﹖晚節殊可哀﹐祈死如孤悍。其詩始抑鬱﹐反似優平生。吾疑卒不釋﹐敢請樊山評。」其二云「嘗序伯嚴詩﹐持論辟淸切。自嫌誤後生﹐流浪或失實。君詩妙易解﹐經史气四溢。詩中見其人﹐風趣乃雋絕。淺語莫非深﹐天壤在豪末。何須塡難字﹐苦作酸生活﹖會心可忘言﹐卽此意已達。」其三云「窮愁固易工﹐憂患寧愛好﹖奮飛抉世网﹐結習猶煩惱。午怡論詩骨﹐見謂饑不飽。心知小潺﹐河海愧浩渺。何期樊山老﹐閩荔諭益巧。荔甘而詩澀﹐唐突天下姣。庶幾比諫果﹐回味得稍稍。嗜澀轉棄甘﹐攢眉應絕倒。」﹝夏午詒贈詩云「人世無此骨﹐餐之不療饑。」﹞今年復讀樊山《暮春蘇堪見過作》云「春事如水流﹐羣鶯自相逐。昨雨忽然晴﹐喬林生萬綠。海藏樓中客﹐來看辟疆竹。君我在天壤﹐眇然同一粟。逃名名轉盛﹐世以靈光目。詩卷行江南﹐佳語萬口熟。虛堂來淸風﹐巖電炯相燭。談笑碧桃間﹐落花紅簌簌。」其二云「君家富櫻花﹐吾花亦滿籬。君樹髙於我﹐作花紅倍之。君園花開早﹐我屋花較遲。君花備五色﹐我花淡白姿。同根而異態﹐姊妹分妍媸。君來看我花﹐如魯適邾郎。觀花卽可知﹐我與君之詩。」其三云「百請不一至﹐不速翩然來。君招鄕人飲﹐排闥弗我猜。聲气自相感﹐疏密匪形骸。滄海一杯酒﹐暫忘禾黍哀。京庖移江左﹐味與脾土諧。魚羹及炒栗﹐南宋以爲佳。今何以異是﹐如在黃金臺﹖亦非飲食求﹐特取懷抱開。持問主人翁﹐一月笑幾回﹖」此三首𨿽存眞態﹐亦稍似蘇堪。「排闥」韻﹐卽余至上海﹐蘇堪飲余酒樓﹐余特過樊山﹐邀之作不速也。蘇堪又答樊山云「幽憂成簡出﹐苦吟類心疾。有詩不與人﹐聊自嘔抑鬱。故人偶相從﹐借酒道契闊。樊山忽入座﹐眞若山排闔。感君已再顧﹐詣謝意久闕。微雨花覆窗﹐小坐極可悅。詰朝出新句﹐語妙意曲折。形骸殊聲气﹐疏者孰與密﹖庶爲知者道﹐流俗莫彊聒。春歸益閉戶﹐刻意還閣筆。」「排闥」韻寫得有神。

二二﹑今春在海藏樓見蘇堪詩有爲審言作者﹐似頗著意。因問審言何人﹐蘇堪言李姓﹐詳名﹐有著述﹐能詩。近見雜報端有數首﹐非近日妙手空空一派﹐急錄之。《題劉聚卿臧北宋汴學二體石經拓本》云「夜光投闇珠吐澤﹐來自無端誇嘖嘖。往聞工先得此時﹐只費奚囊錢數百。﹝淮友說如此。﹞料簡殘裹飾千錦﹐腌餵古香傾坐客。頤志齋中驚顆頤﹐穿屋神光照鄰壁。東洲老人呋舌詫﹐題詩妙摹復初格。睦州早逝失傳經﹐﹝儉翁長子壽昌﹐字頤伯﹐早通經訓﹐能傳翁學﹐以禦史出爲嚴州府﹐勤事而死。﹞徇臧無緣向兒索。長物連雞不並棲﹐畱示諸孫工斗隙。皇天默相落君手﹐柘翁精爽妥安宅。何異蔡邕贈仲宣﹐況有連城償趙璧。旣不入萬﹝漠陽萬中立﹞又不陶﹝端公﹞﹐經兮有主我爲憚。當年上傲畢與錢﹐後者視今今視昔。恍如置身嘉礻右朝﹐親與英賢稱莫逆。何時復訪陳畱碑﹐朴被徑臥檐下碣﹖」《見陶齋臧石記印本感賦》云「槐影扶疏紅紙廊﹐冶城東畔又滄桑。摩挲石墨人空老﹐憶到金陵便斷腸。」「脫略曾非禮數苛﹐上宮有女妒修蛾。濮陽金集儒書客﹐那得揚雄手載多﹖觥觥含憲出重閽﹐傳命居然奉敕尊。輕薄子玄猶並世﹐可憐不返蜀川魂。」《肺病數日不出效海藏體》云「一徑雜風雨﹐閉門春艸深。鳥飛雲意靜﹐地僻足音沈。未覺妨吾適﹐時能致獨吟。日衰頻對鏡﹐已分二毛侵。」余於北宋石經﹐旣代人題長句三十六韻﹐復爲聚卿所嬲﹐自題二十八韻﹐見者皆以爲復初體。其實復初焉能創一體﹖余題《蜀石經》曾辯之。

二三﹑向只知朱古微﹝祖謀﹞工詞﹐直逼夢窗﹐近乃知其工詩。有《和遠根乞米曲》云「宣州詩翁恆苦饑﹐索米夢持篆窠歸。舉家瞰粥臒不肥﹐平原筆力弩釋機。先生研田十年機﹐漑墨一斗鍵其扉。臨川三昧熒熒暉﹐濃鋒蹶豈諸城痱。赫蹄紙百不供揮﹐璽書增俸疇敢希。月料半流埒茹薇﹐焉能休糧脫塵幾﹖道山延閣接太微﹐胡不陳書紫宸闈﹖胡不曼胡短後衣﹖捷書夜艸旄頭飛﹐何爲顱頷幽篁圍﹖乾愁漫誕不可磯﹐諸公遑辧妃與豬。一邱之貉蒙庶幾﹐菜傭求益來已稀。牛鐸黃鐘荒是非﹐枵然者腹負大誹。安用陶胡奴累欷﹖逝將著鞭驂子腓。安吳筆訣絕幾韋﹐他年奇字森煙霏。」遠追春海﹑子尹﹐近友伯嚴﹑右衡。又詩中之夢窗也﹐可以藥近日之枵然其腹者矣。

二四﹑向見若海詩﹐頗覺其多塡詞家言。東因特出數首見示。《題彊屯阝老人歸鶴圖》云「彊村老人如老鶴﹐不向人間爭飲啄。九霄唳罷獨歸來﹐夢醒空山雪花落。老人養鶴如養兒﹐俸薄不免時啼饑。胸中飽貯出塵想﹐不識貴人軒與墀。傳聞此鶴人所贈﹐毛骨奇逸不凡近。亦如老人古心性。玉立塵埃冰雪淨。老人當世稱詞仙﹐鶴亦起舞能應弦。荒庭僵石橫蒼煙﹐與鶴相對應忘年。此鶴平生有故事﹐出處去就略可記。大鶴山人鶴阿師﹐爲寫斯圖傳畫史。鶴兮鶴兮得所歸﹐靑田石老苔生衣。月明試向華表立﹐人世如今有是非。」《贈伯嚴吏部》云「戎馬倉皇老此翁﹐天教身世杜陵同。廿年歌哭江湖上﹐八口流離道路中。夢斷中興成白首﹐酒醒宙合戰羣龍。夕陽冷照離離黍﹐掩淚題詩續變風。」皆極與靑邱相近。

二五﹑自前淸革命﹐而舊日之官僚伏處不出者﹐頓添許多詩料。「黍離麥秀」﹑「荊棘銅駝」﹑「義熙甲子」之類﹐搖筆卽來﹐滿紙皆是。其實此時局羌無故實﹐用典難於恰切。前淸鐘虞不移﹐廟貌如故﹐故宗廟宮室未爲禾黍也。都城未有戰事﹐銅駝未嘗在荊棘中也。義熙之號𨿽攺﹐而未有稱王稱帝之劉寄奴也。舊帝後未爲瀛國公﹑謝道淸也。出處去就﹐聽人自便﹐無文文山﹑謝疊山之事也。余今年出都﹐有和秋嶽一絕句﹐云「未須天意憐衰艸﹐豈望人間重晚晴﹖春興田園吾自足﹐義熙端不托泉明。」故今日世界﹐亂離爲公共之戚﹐興廢乃一家之言。寧海章一山﹝欞﹞極不忘故主者﹐歸裏要餘贈詩﹐首次聯云「獨有會稽楊抱遣﹐淒吟天寶亂離詩。扁舟已就思鱸計﹐華表應疑化鶴歸。君浙人﹐聊以楊廉夫相況耳。一山次韻答云「海內詩人陳石遺﹐臨行寫贈泰山詩。生年同在周秦際﹐夢想躬逢堯舜時。零落曲臺成古記﹐﹝君前爲禮學館纂修﹞。委蛇大學尙宗師。﹝君偶以事至都﹐爲大學學子暫畱。﹞申公轅固皆著舊﹐一卷殘經好護持。」周秦之諭亦未切﹐余敢不拜嘉。

●卷一○

一﹑初梅宛陵詩無人道及。沈乙盒言詩夙喜山谷。余偶舉宛陵﹐君乃借余宛陵詩亟讀之﹐余並舉殘本爲贈。時蘇堪居漠上﹐餘一日和其詩﹐有「著花老樹初無幾﹐試聽從容長醜枝」句﹐蘇堪曰「此本宛陵詩。」乃知蘇堪亦喜宛陵。因贈餘詩﹐有云「臨川不易到﹐宛陵何可追﹖憑君嘲老醜﹐終覺愛花枝。」自是始有言宛陵者。後數年入都﹐則舊板《宛陵集》﹐廠肆售價至十八金。於是上海書肆有《宛陵集》出售﹐每部價銀元六枚﹐乙盒﹑蘇堪﹐聞皆有出資提倡。

二﹑宛綾嘗語人曰「凡爲詩﹐必能狀難寫之景﹐如在日前﹔含不盡之意﹐見於言外﹐乃能爲至。」此實至言。前二語﹐惟老杜能之﹐東坡則有能有不能﹔後二語﹐阮﹑陶能之﹐韋﹑孟﹑柳則有能有不能﹔至能兼此前後四語者﹐殆惟有《三百篇》。漠魏以下﹐則須易一宇﹐曰「狀易寫之景﹐如在目前﹔含不盡之意﹐見於言外。」

三﹑宛陵此四句﹐前二語實難於後二語。姜白石《詩說》云「僻事實用﹐熟事虛用。」學有餘而約以用之﹐善用事者也﹔意有餘而約以盡之﹐善措詞者也。」「句中無餘字﹐篇外無畏語﹐非善之善者也﹔句中有餘味﹐篇中有賒意﹐善之善者也。」「始於意﹑格﹐成於句﹑字。」「詩有四種髙妙﹕一曰理髙妙﹐二曰意髙妙﹐三曰想髙妙﹐四曰自然髙妙。」「一篇全在結句﹐如截奔馬﹐詞意俱盡﹔如臨水送將歸﹐盡意不盡辭﹔若夫意盡詞不盡﹐剡溪歸棹是也﹔辭意俱不盡﹐溫伯雪子是也。」《漁洋詩話》引之﹐以爲論詩未到嚴滄浪﹐頗亦足參微言。案白石此言﹐頗盡作詩之妙﹐然不過宛陵後二語而已。至於司空表聖《詩品》﹑嚴儀卿《滄浪詩話》爲漁洋所表章者﹐則已足檗栝之也。滄浪之「羚羊掛角﹐無迹可求」等語﹐故爲髙論﹐故爲廋語﹐故爲可解不可解之言﹐直以淺人作深語﹐艱深文固陋而已﹐表聖「不著一字」之旨﹐亦不過二十四品中之一﹐白石之「溫伯雪子」﹐又何以異﹐又何嚴滄浪之未到乎﹖

四﹑白石譬諭盡不盡處﹐亦有未當。「截奔馬」正是詞盡意不盡﹔奔馬本意﹐不止於是﹐截之使止於是也。「臨水送將歸」已是詞意俱不盡﹐何必「溫伯雪子」﹖溫伯雪子﹐直有意無詞﹐豈止詞意不盡﹖

五﹑嚴滄浪云「少陵詩法如孫吳﹐太白詩法如李廣。」殊爲得之。孫吳有實在工夫﹐李廣則全靠天分﹐不可恃也。漁洋於滄浪﹐不取此二語﹐而取「羚羊掛角」之說﹐蓋未嘗學杜故也。表聖之「不著一字﹐盡得風流」﹐已在可解不可解之間。「羚羊掛角」是底言乎﹖至如禪家所云「兩頭明﹐中間暗」及詩家之「鴛鴦繡出從君看﹐不把金鍼度與人」﹐竟是小兒得餅﹐且將作謎語索隱書而後已乎﹖漁洋更有「華嚴樓閣﹐彈指卽現」之諭﹐直是夢魘﹐不止大言不慚也。

六﹑今人非不能如白石所言﹐約以用之﹐然而學未嘗有餘矣﹔非不能如白石所言﹐約以盡之﹐然而意未必有餘矣。約﹐又何足貴乎﹖句中且未能無餘字﹐篇外且不能無長語﹐而遽言句中有餘味﹐篇中有餘意﹐亦誰信之﹖始於意格﹐成於句字﹐然後再言髙妙。大抵作古體詩患在無結想﹐患在結想之不髙妙﹔作近體詩患在意不足﹐如七律詩八句﹐柰無八句之意﹐則空滑搪塞﹐無所不至矣。但果是作手﹐尙張羅得來﹐八句中有兩三句﹑三四句可味﹐余亦可觀耳。意有餘﹐而後如截奔馬﹐如臨水送將歸﹐非施手段﹑善含蓄不可﹔意僅足﹐則剡溪歸棹﹐故作從容﹐故畱餘地﹐工於作態而已。

七﹑《簡學齋詩》﹐亦宛陵所謂「含不盡之意﹐見於言外」者。《甲戌南歸道中作》云「朝見大行靑﹐莫見大行碧。行人無時休﹐山意去不息。立馬望中原﹐縱橫見城邑。去雁無定聲﹐垂云可憐色。戰餘艸木荒﹐歲晚風沙直。萬事信冥冥﹐我行徒惻惻。不有霜雪威﹐詎知陽春徳﹖」此首在《簡學齋詩出都》六首中。另有《白石山館詩》原稿﹐經其曾孫﹝曾壽﹞石印者作此題。魏默深云「秋舫五古﹐至此詩而大進矣。」又云「骨重神寒﹐眞實力量﹐固自不同。」包愼伯云「蒼涼古直。」余謂首韻固從「朝見黃牛﹐暮見黃牛」脫化出﹔然此詩全體實與王摩詰之「朝與周人辭﹐暮投鄭人宿」一首結構極相近。「行人」二句﹐卽「明當渡京水﹐昨晚猶金穀」神理也﹔「立馬」二句﹐卽「宛洛望不見﹐秋霖晦平陸」神理也﹔「去雁」四句﹐卽「虫思機杼悲﹐雀喧禾黍熟。主人東阜上﹐時稼繞茅屋」神理也﹔「萬事」二句﹐卽「他鄕絕儔侶﹐孤客親僮僕」神理也﹐但前後位置變易。而太初此詩﹐落想較大﹐气息較近漢魏。「山意去不息」五字﹐疑有化工。「立馬」十字﹐蘇堪《渡海》詩之「風煙知異縣﹐道裏計中原」極似之。《靈泉寺》云「萬樹結一綠﹐蒼然成此山。行入山際寺﹐樹外疑無天。我心忽蕩漾﹐照見三靈泉。泉性定且淸﹐物形視所遷。流行與坎止﹐外內符自然。一杯且消渴﹐吾意不在禪。」默深云「陰森如見。」賀耦耕云「『泉性』二句﹐惟靜者能宰天下之動。」吳蘭雪云「妙有明理。」又云「字字澄鏈﹐五古中最髙之作。」包愼伯云「偉抱獨觸﹐慨當以慷。」余謂諸公評皆過當。此首在太初﹐非其至者。起四語﹐樊榭能之﹐亦未至於陰森。《寒溪寺》云「靈泉秋在朝﹐寒溪秋在暮。寺門開夕陽﹐落葉閉斜路。卻聽流水聲﹐寒色上衣屨。霸圖歇千載﹐亭館化丘墓。獨憐僧與佛﹐終日坐深樹。空山一鐘響﹐曳杖吾亦去。」默深云「淸幽如見﹐一結悠然。」《雪中家伯愚谷先生枉過燕支山賦呈二首》其一云「積雪滿林屋﹐沒我階上苔。三日閉門坐﹐悄然對寒梅。誰知先生杖﹐爲我山中來﹖」默深云「常尉。」《項師竹﹑張馥亭自麻城來訪﹐欣然有作》云「快雪天易晴﹐蕭然成獨醉。梅間一雀噪﹐雙雙故人至。知我相念深﹐感君遠來意。前夜江上風﹐舟來亦不易。相逢且爲歡﹐誰問別後事﹖空山不知寒﹐星月同寤寐。」劉芙初云「三四句與『柴門鳥雀噪﹐歸客千里至』各自入妙。」耦庚云「『前夜』二句極淺語﹐卻有眞味。」龔定菴云「誦之盎然而和﹐其和在神。」蘭雪云「其節安以和」。默深云「子美夢太白詩意﹐蘇州寄山中道士詩格。」余謂「前夜」十字可抵「攜手上河梁」二語﹐然後知雪夜訪戴之非有十分交情也。《送唐竟海歸省》有云「坐我明鏡中﹐照之發深愧。」末云「去後思更深﹐恆懼君所棄。」耦庚云「我亦常存此懼。」默深云「知己之言﹐至情之語。」《送魏默深歸湖南》云「出門求師友﹐入門戀庭闈。古人學如此﹐君今乃庶幾。三年長安住﹐艱苦厚自持。在紛气不亂﹐獨行貌若疑。甚愧君意厚﹐繽紛摘吾疵。願同歲寒節﹐柰何捨我歸。門閭此時望﹐雨雪安可違﹖羨君南遊樂﹐自感遊子衣。此去過長沙﹐我父官於斯。登堂見我母﹐具道兒今肥。古來賢豪士﹐常願生同時。同時不同气﹐偶合終成離。送君旋閉戶﹐積此悠悠思。」耦庚云「『在紛』二句﹐畫出默深﹐可以觀所養矣。『同生』四句﹐愛敬到極處﹐施之默深﹐可謂善用其情。」蘭雪云「讀與唐﹑魏贈答諸篇﹐至性虛衷﹐可愛可敬。」《寄答竟海四首》有云「故人一紙書﹐遙自江南路。其言淸且溫﹐一室爲回煦。想當臨發時﹐眞性感豪素。」其三有云「昨日雲中叟﹐招我海上山。感激從之去﹐不知險且艱。道逢舊相好﹐攬衣遮我還。豈不思返轍﹖後有千仞淵。失足分寸地﹐孱軀墮荒煙。」默深云「頑夫廉﹐懦夫有立志。如此等作﹐但從詩中尋求者﹐能有此耶﹖」其四有云「執業須執眞﹐結交須結久。知再見君時﹐還相許與否﹖至哉書中言﹐入道去其苟。」諸作多勉歲寒﹑戒損友﹐時有透過一層處。

八﹑憶庚戌在都﹐仁先與苕雪《徐思允》﹑治薌﹝傅嶽棻﹞﹑季湘﹝許寶蘅﹞﹑儀眞﹝楊熊祥﹞諸君﹐亦建詩社﹐各有和昌黎《感春》詩甚佳。函向仁先索其稿﹐惟寄苕雪《感春》四首﹐治薌則他作﹐秀湘﹑儀眞則無矣﹐當更求之。苕雪詩其一云「出門四顧何所之﹖不尋同樂尋同悲。人人看春不我顧﹐還歸空齋誦文詞。莊生沈冥少莊語﹐《離騷》反覆如亂絲。二子胸中感百怪﹐所以蹤迹絕詭奇。忽然扶日臍昆侖﹐俄見垂翼翔天池。東風捲地野馬怒﹐安得乘此常相追﹖」其二云「我悲固無端﹐我樂亦有涯。斗食佐史免耕﹐得借一室棲全家。官書不多日易了﹐舊業𨿽薄還堪加。文章豪橫逞意气﹐艸木幽秀舒精華。如今一事不可得﹐豈免對景空咨嗟﹖」其三云「立春二十日﹐日日寒凜冽。九陌長起塵﹐眾卉焉敢茁。爾來日漸暖﹐又恐驟發泄。少年狂不止﹐老病苦疲茶。百鳥已如簧﹐飛花亂回雪。勸君守遲暮﹐病發不可絕。」其四云「一年靑春能幾多﹖坐令千古悲蹉跎。夜燒紅燭照桃李﹐日典春衣償醉歌。百川東流去不返﹐淚眼長注成修河。我從崎嶇識天意﹐才見光景旋風波。去年看花載酒處﹐今年不忍重經過。一人修短尙難料﹐萬物變化將如何﹖」四詩頗覺有古意無俗艷。仁先四首用昌黎原韻云「春之來兮自何所﹖雪澌冰泮兮悲故處。眾人熙熙登春臺﹐欲往從之意忽阻。今我不樂誦書史﹐其骨已朽空白語。驕气淫志何益身﹖漫擲幽憂付來許。」其二云「我聞先聖感春時﹐遲遲白日心傷悲。我巢漂搖苦風雨﹐綢繆一綱振天維。深衣玉几式憂患﹐簾外萬息潛相吹。天人當春悄懷抱﹐下土蠢蠢疇知之。蓬門小女貯薄怨﹐春風入幕輕猜疑。蜂顚蝶舞絮撩亂﹐含意凝睇羞陳辭。蕩蕩靑天那可問﹖屈葬魚腹陶沈酮。江花惱人訴不得﹐杜鵑撅血成冤癡。仙凡貴賤勢殊絕﹐心煩意亂知無宜。紉蘭經年香气減﹐忍此綿邈當語誰﹖」其三云「晨興不能食﹐夜思不成臥。役役形空勞﹐忽忽志潛惰。江湖入懷新﹐鄕井合眼墮。一醉三年畱﹐投轄眞無柰。」其四云「掛冠神武猗何人﹖洗耳松風拂龍鱗。不知有冬漫春夏﹐了無榮悴空喜嗔。我今何爲在塵世﹐看花對酒長憂貧﹖長安市兒弄狡檜﹐變化往往能通神。仙人長爪雙鬢雪﹐彈指東海三揚塵。嗟哉吾黨二三子﹐呻吟蛩驅還相親。淸晨坐起天气白﹐下照萬木濃光新。不須停杯待爛漫﹐隱幾一蘿山中春。」《三百篇》以來﹐感春之意﹐鍾於詩人﹐李杜尢多此作﹐但不題《感春》耳。昌黎所以不同李杜者﹐語較生澀。仁先服膺昌黎甚至﹐如「眾人熙熙」二句﹑「我聞先聖」二句﹑「深衣玉几」四句﹑「不知有冬」二句﹑「淸晨坐起」二句﹐皆善於肖韓者﹔若「江花惱人」二句﹑「我今何爲」二句﹐則頗似杜。此中消息﹐可與知者言也。

九﹑治薌《自申歸鄂舟中書感》云「舟行溯江尾﹐未覺離海門。洪濤接混茫﹐運化同崩奔。但見滔日勢﹐誰知濫觴源﹖非聞海若語﹐將爲河伯言。世亂輕遠行﹐心寂辧羣喧。結侶得良友﹐密坐情話溫。遠樹若禾稼﹐微見靑黃痕。秋風正搖落﹐蕭瑟滿乾坤。流波無時休﹐生理實難論。家山阻雲濤﹐荒江日昏昏。」此兵亂後作也﹐言外有一種亂離气象。前半賦而實比興也。《舟行中江上流﹐晨起卽景》云「晨興檁秋深﹐江光淨毛髮。水煙如白雲﹐漠漠山水合。舟近漸疏散﹐次第見叢薄。安得長空蒙﹐中著幽人宅。淸景急迫摹﹐歸與畫師說。﹝松廠時尙在鄂。」﹞寫江上早行景逼肖。

一○﹑苕雪有《憶廣化寺》云「千金築館辟蒿萊﹐卻鎖重門未忍開。湖上淸光餘幾許﹖春來風信又多回。事經變幻忘初意﹐土失雕鐫定不才。此局廢興爭屬目﹐寧論吾輩寸心灰。」張廣雅管學部時﹐於廣化寺設編譯局﹐仁先﹑苕雪諸人與焉。

一一﹑余在湖北時﹐仁先卽亟言周念衣﹝從煊﹞之工詩﹐至都屢讀之﹐曾寫多篇見貽﹐惜亂後失去。《鄂垣和仁先天寧寺聽松濤簡寄》云「昔我京師困羈旅﹐穿花踏月眠僧庵。天寧古寺獨未到﹐佳勝往往聽人談。老松兩株最奇崛﹐變化云物生風嵐。都門故人詩筆豪﹐雕刻細木非所甘。一篇松濤寫天籟﹐寸管直欲開江潭。我居深山松最多﹐斤斧所赦尢鬖鬖。年深上引千歲鶴﹐月黑下臥南山。樵夫牧豎倚呼嘯﹐豈有車馬經趁趕﹖歲寒心同託根異﹐君賦其北吾歌南。」《和仁先菊花》云「我亦年年遣物華﹐晚尋黃菊是生涯。似緣躑落成秋界﹐頗見盆盂窘好花。薄霰上枝回暝色﹐一叢分路入山家。何時酩酊同江渚﹐更約劉郎手畫叉﹖」二首復由仁先搜寄者﹐憶佳者不止此也。

一二﹑左笏卿兵備﹑周少朴撫部﹐皆常與仁先唱和者。笏卿有《同沈觀蒼虯遊天寧寺》云「天寧我屢來﹐玆遊特蕭爽。開軒望西山白雲如鶴氅。萬籟已笙竽﹐松風振奇響。時聞妙香至﹐前廊丹桂兩。浮圖矗其南﹐不知幾十丈。下有孤鳥翔﹐極視入蒼莽。昔傳有光怪﹐倒影散窗幌。常思伺靈境﹐異事徵惚倪。槐柏六七株﹐翠葉參天上。知非百年物﹐老態成崛彊。鬱鬱虯龍姿﹐自帶風煙長。經

閱幾遊人﹐視我猶褓𦇤。金色見如來﹐植立示一掌。山河滿大地﹐世界何修廣。誓度萬劫人﹐豈曰非非想﹖我方讀《楞嚴》﹐自笑落塵网。炊沙諒難成﹐苦搔不著癢。那能通寂照﹐一旦祛疑罔﹖日腳白晶晶﹐秋暉下平壤。昏鴉亦投林﹐嘶騎動歸鞅。夕磬何泠泠﹐悟悅足心賞。」笏老極喜餘詩﹐去年忽忽相見﹐未暇讀近作。憶舊所見於仁先處者﹐傑構亦不止此也。

一三﹑少朴有《秋日同李伯虞侍郎左笏卿給事陳蘇生侍禦仁先比部往太淸觀尋菊不得﹐遂止龍泉寺》云「年芳苦易歇﹐人意殊未闌。及秋問花事﹐執手靑林間。天髙雲气淨﹐頓覺心眼寬。南窪叢古寺﹐佳樹接天壇。峨峨太淸觀﹐中有數畝園。客來逢霜節﹐落英常可餐。去年種菊人﹐今隨原艸乾。徑荒無一枝﹐瓦盆堆廢欄。人花兩凋零﹐觸境空長嘆。回車就僧話﹐語笑驚阿蘭。懸壁富名迹﹐擺落如籠鸞。當時固有聞﹐紙墨今尙完。名聲託文字﹐歲久終缺殘。鐘梵動潮風﹐落葉已如彈。使我結習除﹐不逐時悲歡。暫遊獲靜坐﹐且就僧牀安。」音節極亮﹐與仁先之作霜鐘相應矣。

一四﹑仁先論詩﹐極有獨到處。嘗云「杜詩『但覺髙歌有鬼神﹐焉知餓死塡溝壑』已極沈鬱頓挫之致矣﹐更足以『相如逸才親滌器﹐子云識字終投閣』二語﹐此是古人拙處﹐卽是古人不可及處。漁洋不能解此﹐宜其小成就也。」又云「『春風舉國裁宮錦﹐半作障泥半作帆』﹐何等恢麗。首句以『不戒嚴』三字起之﹐嚴重之至﹐又承以『誰省諫書函』五字﹐朴質之至。古人之詩如是﹐否則可入小倉《詩話》矣。」又云「讀蘇詩有悟以極邊際之語﹐達極圓滿之理乃妙﹐否則如程﹑邵之作﹐不免腐气﹐且正面說理﹐亦並不能圓滿。」余謂吾輩生古人後﹐好詩已被古人說盡﹐尙有著筆處者﹐有無窮新哲理出﹐可以邊際之語寫之也。仁先又云「覺菴一日問李黃孰勝﹐答以黃殆未如李也。」李謂義山﹐黃謂山谷。

一五﹑仁先近體詩如《舟中寫心》云「暫寫閒懷向水濱﹐片時鷗鳥肯相親。蒼壓終古收殘照﹐碧樹前宵送晚春。豈與韓維憂日暮﹐要知康節在風塵。冥看正見孤飛翼﹐一爾翻然未易馴。」《莘田使來得書感賦》云「江湖屈落劉莘老﹐風雪微茫歲又闌。寄字盡隨秋雁沒﹐舊奴還作主人看。三年宗國無窮事﹐一飯尋常九折難。思折庭梅問消息﹐暮云無際楚天寒。」《贈念衣並懷左周二丈》云「昔從周左爲秋社﹐長憶先生鄂渚間。今見黃州新句法﹐更懷靑瑣舊朝班。南能北秀天難並﹐京洛江湖意等閒。料理詩篇眞事業﹐漫辭蕭瑟對江山。」《偶成》云「曝書忽見故人書﹐猛覺虛光未掃除。只此心情猶昨昔﹐居然三十竟何如﹖慣愁出入公超市﹐小付生涯範粲車。白日靑春花气午﹐不多時夢尙蘧蘧。」《次韻覺廠棗花寺看牡丹》云「睡起未妨花事晚﹐芳春將去一嫣然。笑看詞客過千輩﹐不懺風情又此筵。紅杏靑松都莫問﹐『貪多』『愛好』已能傳。虛廊舊夢無尋處﹐料理回腸苦筍鮮。」《落花》云「早知零落付微塵﹐不耐當前恨又新。長歲只供三日賞﹐殘杯寧洗一春貧﹖寥天歷歷風輪轉﹐白日昭昭色相眞。客去花飛終有極﹐眼穿腸斷可無人。」《讀劍南詩》云「愛讀劍南七字詩﹐自傷自慰總堪悲。彊弓惡馬眞何物﹐村酤園蔬又一時。萬里神州供涕淚﹐百年歲月易差池。拋將直北黃龍憾﹐來寫江南《白紆》詞。」《次韻莘田畱別》云「同臥秋窗月﹐庭梧影已疏。人生幾良夜﹖明日是徵途。往世身如系﹐還山願不殊。沈沈百年事﹐到此片言無。」《與莘田夜話去後作》云「殘燈君獨去﹐深院雨來時。契闊他年意﹐溫涼竟夕思。」君處境極順﹐而五﹑七言時有黯然之意﹐羣怨哀樂﹐《風騷》之感本同﹐而玉溪﹑臨川﹑山谷所誦法者又然也。滄桑後﹐年方腧壯﹐避地海上﹐遂有終焉之志。太夷﹑散原﹑樊山﹑乙菴輩﹐賢人所聚﹐悉數未可終。求諸昔者﹐蓋楊鐵﹑倪迂﹑金粟﹑梧溪﹑龜巢﹑海巢﹑貞居之倫﹐於焉復睹矣。

一六﹑武昌城外有洪山﹐有寶通寺﹐有浮圖﹐有閱兵臺﹐爲歲時遊觀之所。仁先有《周念衣約遊洪山不果﹐枉贈一首﹐次韻畱別》云「年前料量千回意﹐袖手籠寒及暮春。向晚落花看更急﹐將行縱酒莫辭頻。遠山孤塔千尋夢﹐宿雨寒蕉一个身。欄榭曲幽閒亦好﹐郊原浩蕩付何人﹖」念衣詩云「傾城士女洪山去﹐各有情懷對暮春。君不彊遊時可惜﹐世方多難事來頻。垂楊應上枯僧肘﹐碣蘚終淹獨客身。他日望君鴻鵠志﹐直畱孤塔與愁人。」因憶蘇堪有《洪山登閱兵臺》云「跨城山勢各依依﹐遙愛浮圖插翠微。桑麥欲成春半過﹐江湖長繞客安歸﹖其亡隱痛南公語﹐可去曾聞穆氏幾。莫倚髙臺看落日﹐論兵殘淚向誰揮﹖﹝去歲在都召對﹐極言練兵之急。」﹞仁先之「郊原浩蕩付何人」﹐念衣之「直畱孤塔與愁人」﹐太夷之「江湖長繞客安歸」﹐警句各據其勝。仁先﹑念衣土著人﹐蘇堪爲客者﹐語各有當也。

一七﹑寧鄕程子大詩才瑰麗﹐刻有《楚望閣集》十五卷。《春日示侄鰲》云「艸堂臥病春自﹐彩竹塢花嬌可憐。𨿽無長公來著屐﹐幸有小阮吟隨肩。墻頭柳晚虹見﹐籬落破┺朝雷顚。十年欣汝得慰藉﹐不逐春物時賢。」《題辟疆先生菊飲詩卷和韻》云「捲幔秋心黯艸堂﹐陶公閒醉阮公狂。百年老去有詩卷﹐九日歸來非故鄕。霜澀擁簾嫌酒薄﹐風彊掃地逼年荒。江山文藻都銷歇﹐曾說豪情比孟嘗。」《題黃左臣秦局拓本》第三首云「漠江江水濃於酒﹐武昌之魚貫之柳。錄別惟應盡一湯﹐祖龍天地休回首。」句如《讀寄禪憶四明山水詩》云「萬頃蓮花洋拍岸﹐千盤舍利塔爲峯。」又「太白峯頭問童子﹐玄黃劫外禮空王。振衣海色低窮發﹐洗缽詩心入大荒。」《平靖關趨信陽》云「中州人物追何李﹐大楚雄風失子男。」《題任城紀遊圖》雲「水竹署亭長﹐琴畫生晝涼。」有逸語﹐有豪語﹐有悲慨語。子大文詞外兼精工藝﹐潦倒一官﹐由郡悴而郡守﹐廣雅督部檄使監督學堂。一時余主商業﹐君主工業﹐因集股興設工廠﹐竹器﹑木器﹑漆器﹑繡貨﹑造紙﹑印刷之類﹐罔不精工。惜中國資本家無膽識﹐觀望不前﹐致股本不繼﹐終歸失敗。武昌兵事起﹐遊宦者無不倉皇出走﹐獨君與華陽顧印伯大令﹝印愚﹞株守危城﹐貧不能去者二年。今年餘在都﹐印伯至始知之。未幾余歸裏﹐而印伯死矣。

一八﹑節菴稱印伯能爲晚唐詩。余識之廿年﹐初未之見﹐惟見印伯健啖﹐飲量甚洪﹐工行楷﹐善爲詩鐘耳。印伯與綿竹楊叔嶠﹝銳﹞﹐廣雅督蜀學時爲所識拔二童子。後追隨廣雅者數十年。叔嶠旣被難﹐印伯有老母﹐遂由舉人爲縣令﹐謀祿養﹐需次湖北也。今年梁任公在都﹐修楔於西郊萬生園﹐會者數十人﹐印伯與焉。賦詩一首﹐分得「朗」字﹐詩云「卽事欣在今﹐惜日慨旣往。臨河歲癸丑﹐吾意一僥仰。西郊自淸淑﹐北樓出曠朗。主稱三日佳﹐客別廿年彊。祓舊孰謂新﹖錄述乃甄廣。江梅遲慰眼﹐﹝自注﹕園中紅白梅方盛開。﹞湍帶損余想。淸言酒一斛﹐遊迹屐幾兩。後攬將感斯﹐逢春勤寓賞。」余見印伯詩只此也。因哭之云「華陽顧所持﹐能作晚唐詩。詩成輒自寫﹐簪花格最宜。自我識所持﹐但見倒酒卮。肴核旣健啖﹐飯至仍不辭。﹝尋常每食飯二大碗﹐醉飽後亦然。﹞向來楊子云﹐共侍抱冰師。子云兵解去﹐華陽獨苦饑。養母勉奉檄﹐一官漢之湄。旣飽亦復醉﹐百聯吟折枝。古董誰似我﹖落花逢君時。﹝庚子之亂﹐君於漠上遇舊歌者﹐集《桃花扇》傳奇『古董先生誰似我』﹐對杜詩『落花時節又逢君』﹐書楹聯贈之﹐見者嘆其工切。﹞天寶竟再逢﹐武昌丁亂離。金臺瑤瓏﹐憔悴鬢忽絲。潮平月落去﹐明歲以爲期。何期遂千古﹐老母當付誰﹖詩卷與酒杯﹐已矣復何詞﹖」此詩平鋪直敍﹐毫無結撰﹐音節又近陳隋﹐錄之者聊以當君一小傳耳。

一九﹑語云「歡娛難工﹐愁苦易好」﹐而悼亡詩工者甚。王阮亭﹑尢西堂不過爾爾﹐則以此種詩貴眞﹐而婦女之行多庸庸無奇。潘令元相所已言﹐幾不能出其範圍也。林肖輪﹝黻楨﹞有《感秋》一集﹐皆悼亡時所作。其《悼亡》十首有云「吁嗟兩孤雛﹐接翼良苦辛。平生良司徒﹐絕代溫太眞。」又「昔爲窮林鳥﹐今逝活水鱗。」又云「孤鴻聲徹天﹐寒月浩煙水。下有窮居人﹐婦亡弟復死。夫婦中表親﹐兄弟各孤子。」又云「閉房一念哀﹐蓋棺百憂釋。幸無塊肉遣﹐寬此牛馬役。冥心事齋莫﹐觸響疑魂魄。」又云「安得去年春﹐典衣供瘦蛾﹖病中厭操作﹐細事眞煩苛。艱難及身知﹐影事隨人過。」又云「佳人或再得﹐智婦不可求。屢空能起予﹐相對忘百憂。」又云「百態皆夭徵﹐千妝無俗姿。信如琉璃脆﹐護持乃至玆。」又云「貧家無艷妻﹐信乃不祥物。坐令百鏈腸﹐宛轉爲渠屈。」又云「雲鬟帶山春﹐玉臂圍江色。長年鏡中﹐萬事酒杯側。」皆白描不假雕飾﹐幾於梅聖兪之「閱篇人間婦﹐無如美且賢」諸作矣。《影堂》云「憶曾擁髻論生死﹐才共看花道盛衰。惘惘但如秋燕去﹐寥寥彌覺夜燈哀。往如可諫吾何憾﹐心不能傷只白灰。睡起嗒然成獨嘆﹐影堂斜日入幃來。」《虛室》中二聯云「殘秋雨挾新寒至﹐遙夜心如落葉枯。魂魄不來應有怨﹐鷗波已誤更何圖﹖」《戊申歲暮》云「分明臘鼓數聲哀﹐惆悵江梅一夜開。老女傷春偏自諱﹐才人向佛總難灰。人間萬里回風至﹐門外當年好月來。獨有蛛絲能作祟﹐等閒塵网舊妝臺。」又句云「恨人到處常孤立﹐野鳥離羣獨自來。」視王荊公《一日歸行》﹑元傅汝礪《悼亡》《感獨》《百日》《入室》《憶內》《追和蕙蘭》諸作﹐頗足嗣響。

二○﹑陳可齋﹝與同﹞﹑緘齋﹝與同﹞兄弟﹐少日貧苦相依﹐力學逾恆﹐友愛至篤。稍長各登乙科﹐薄遊南北。中年緘齋入詞林﹐典試山左﹐陸沈金馬者有年﹔可齋歸裏理鹽莢﹐入資爲選人﹐選宜興縣令﹐未之官﹐歿於京師緘齋所。緘齋本悼亡善病﹐悲痛傷肺腑﹐送櫬歸﹐遇於滬上﹐憔悴支離﹐深恐其不能久。未幾復入都﹐遂卒於京邸矣。未幾﹐其子又卒﹐遺稿零落。前歲從可齋子索其兄弟往來之作數首。如《除夕和未君》云「風雨過除夕﹐華堂雜笑聲。老因兒女覺﹐肩喜弟兄平。舊債和詩負﹐良時與酒淸。何當談濟世﹐歲晚有餘情。」《喜晤未君》云「三年別淚未曾乾﹐握手翻思會面難。半偈齋頭一宵話﹐不知身是在長安。」《庚寅人日小集江亭﹐明旦蘇堪詩來答之》云「佳約春遊鵲喚醒﹐衝寒聯袂上汪亭。吟邊短髮還吹白﹐睡後遙山未放靑。花藥待尋槐市路﹐筵箄似叩艸堂靈。眼前勝會無多子﹐便合攜觴一再經。」又《元旦》句云「官愛江南好﹐春歸日下先。」以上皆可齋入都﹐就選宜興縣令時作也。

二一﹑緘齋有《臨行示履新二子》云「彊著朝衫作散官﹐所嗟百事盡艱難。靑山我已埋兄骨﹐長日兒宜勸母餐。中歲光陰如石火﹐貧家生計只儒冠。要知南北懸懸苦﹐早晚緘書報暖寒。」《寄南中諸猶子》云「嫩隨靑瑣赴朝班﹐直爲纏錮又出山。但使諸雛能茹苦﹐不妨倦鳥且遲還。種松新瓏魂應戀﹐乞米金門鬢易斑。日暮下斜街畔望﹐雁聲淒戾斷雲閒。」《登樓懷兄弟》云「十日空齋雨又風﹐蕉花桂子落成叢。無人解會登髙意﹐萬疊靑山滿眼中。」諸詩皆眞而不俚。緘齋在都﹐與伯希﹑可莊﹑子培﹑仲﹑叔衡﹑蘇堪最善﹐蘇堪詩所謂「城西朋好誰相憶﹖定是丁陳輿沈黃。海上昨逢潤州守﹐一時回望奉先坊」者也。奉先坊卽下斜街。時可莊出守鎭江﹐緘齋气味靜佳﹐而取醉追歡﹐居然年少。蘇堪又云「逢場未減淸狂槪﹐帶醉偏尋寂寞遊。」眞善寫緘齋者矣。

二二﹑余甥沈丹曾﹝翊淸﹞﹐文肅長孫﹐久典馬瀆船司空﹐由孝廉積官四川道員﹐加四品卿銜。丁未﹐陸軍部奏派八省閱兵﹐積勞道病﹐抵都遽卒﹐年未五十。生平有詩百十首﹐長於敍事。《奉贈西鄕元帥從道﹐並送槽原陳政北行﹐時將之榍木閱操》云「九州若戶庭﹐四海皆兄弟。矧我同洲人﹐風气先秦啟。久聞東國鄰﹐才俊羣濟濟。觥觥西鄕公﹐起家承戟綮。責言起生番﹐出師重撫髀。吾祖適巡防﹐握手臺陽邸。兵衛方森嚴﹐轅門樹幢榮。公命撤健兒﹐娓談淸見底。瑯矯瘴癘地﹐水惡土多癬。軍旅易歌壺﹐戈船代急遞。﹝西鄕君欲得本國消息﹐先祖派船代送。﹞萁豆本同根﹐唇齒詎異體﹖上書告先皇﹐臣甘任羣詆。在魏不在吳﹐觀釁休目瞇。﹝先祖疏言﹐此次罷兵﹐臣甘受謗。日本唇齒之邦﹐宜互相保護﹐不宜自興戰事。﹞移節旋三江﹐納言兪九陛。老臣謀國心﹐病榻時揮涕。典學扭遣箴﹐噬臍防角觚。乞念輔車依﹐庶幾甲兵洗。﹝先祖薨於光緒五年﹐遺疏言日本不可輕視。﹞廿年反掌間﹐書生狃管蠡。囈語忘溫公﹐秉鈹憑元禮。無謂國無人﹐遺言洞根柢。我來觀軍容﹐離宮設響醴。識面願荊州﹐儀型樂愷悌。感君念故人﹐魚麗歌鼴鱧。上野拜阿兄﹐瞻仰奠淸醍。﹝上野公園拜公兄西鄕隆盛先生像。﹞龍胥酋原君﹐舊學情﹛艸泥﹜々。﹝曾同在何子莪宮詹幕下。﹞相見復別離﹐去索長安米。﹝時將從西徳三郎公使至北京。﹞勗我富國謨﹐藥石甘如薺。﹝訂觀印刷局印票﹐謂中國必開銀行。﹞孫周本同年﹐拜母及姒娣。況玆三世交﹐登堂宜首詣。攜手上河梁﹐彷佛餞於彌。北風方戒寒﹐河流時彌彌。對挽羨鹿車﹐行憶襯香緹。﹝酋原夫人亦同至華。﹞蘭芷有同心﹐騷情逗沅澧。顧君十日畱﹐直托輜軒溪。我行榍木場﹐秋艸莎﹛艸隋﹜堤。遠眺宇都宮﹐隴阪平如坻。馳馬疾追風﹐﹝馬隊﹞斷橋濟以棲。﹝工隊有造舟爲粱法。﹞拓玆眼界寬﹐滌我肥腸臂。憶在閩海時﹐漆膠無觸抵。把臂更何時﹖尊酒下春紕。」此首用「八薺」全韻﹐敍舊隸事﹐朴屬微至。甥幼從余讀﹐勤勉異常﹐學問思辧﹐弗得弗措﹐從公時猶然。在船司空﹐竹頭﹑木屑纖細不遣﹐兼自課弟。余時在臺陽﹐嘗有《寄懷》詩云「他鄕無賴彊登髙﹐故國園林憶聽濤。偕弟讀書眞一樂﹐攜家負米笑徒勞。」自後常遠別。庚子避亂﹐盡室自武昌回﹐借居濤園﹐﹝文肅公祠。﹞旋卜居陶江。甥從馬瀆同肖韓舟來訪﹐次日余亦舟過螺江陳菴所﹐遂至船司空。甥有長句一首紀其事﹐菴有和作。余忽忽赴鄂﹐只報以一律云「瀕行送我一長句﹐往復滄江無限情。極浦趁潮生又落﹐空林踏月暗還明。山中風物冬逾好﹐客子光陰老更驚。種橘買田吾縱返﹐恐君蜀道記登程。」丁未入都﹐相聚數月﹐遂爾長逝。第六子覲冕字冠生﹐在北京大學堂﹐受業於余。極喜學詩﹐時有佳句﹐如「水色碧消春後雪﹐柳芽黃淡雨餘天。」﹝《家集十剎海酒樓》﹞「云老栝靑還白﹐匝地丁香綠未花。」﹝遊法源寺丁香未開﹞「吟君詩句千巖響﹐和與松風萬壑哀。」﹝《次韻沈與白見寄》﹞「山色欲焦經雨活﹐炊煙初直受風斜。」﹝《飲翠樓書適》﹞「踞牀苦似入禪僧﹐合筆癡於被凍蠅。機盡鼠緣燈架過﹐詩成月已屋山升。」﹝《燈下作》﹞「翻書畏憚心知雜﹐疊石嶙峋影與憐。」﹝《澀眸》﹞「雲開竹轎迎初日﹐磴盡茶樓斷半山。」﹝《登石鼓山﹞得筍兄書卻寄》云「南北相望數弟昆﹐亂離猶幸一家存。年來多難疑天意﹐別後封書帶淚痕。」《夢醒》云「家山只合夢中歸﹐入夢家山半是非。窗裹寒燈窗外月﹐一聲秩雁向南飛。」「支牀咀嚼夢中詩﹐潑水寒衾漸自知。墻外車聲隱雷過﹐五陵裘馬正紛馳。」《舟中睡起》云「離人合看初弦月﹐待到圓時更自愁。」《春日》云「多少春寒渾不定﹐減衣懶似不添衣。」冠生連失怙恃﹐兄弟妻子﹐時復離別可憐﹐故不覺其音之近悲。當多讀書﹐少覓句以養之。

二三﹑余識勒省旃﹝深之﹞廿餘年﹐始識楊昀谷﹑丁叔疋﹐皆與省旃相善﹐而省旃死久矣。從叔疋得其遺詩一卷﹐大略似其鄕先生香蘇山館之作。《過江口占》云「妙髙臺遠隔煙雲﹐望裹峯巒枕夕曛。苦學丹靑眩金碧﹐江山孤負李將軍。」「空明一鏡白鷗閒﹐遠岫無名妥翠鬟。一霎東風騰萬馬﹐浪山如雪沒焦山。」「空將天塹作金甌﹐六代江山王气收。但有淸華少雄闊﹐南朝爭怪不風流。」「三旬厭向揚州住﹐瓜步重來艸未生。五日濃陰天不洗﹐落花堆過佛貍城。」「晚鐘繼續下南徐﹐卻好澄江落日初。萬頃茫茫星火亂﹐滿江春綱上刀魚。」「作客連年到石頭﹐孤衾聽雨慣扁舟。今宵宿處添淸夢﹐帆影江聲海嶽樓。」第一首句好意微不達。《依微》一律云「怪得依微漏點淸﹐枕函邀夢兀難成。春歸始信花無謂﹐夜短終疑月不情。十二碧城迷處所﹐兩三紅袖自生平。銀潢咫尺滄波迥﹐柰此流云葉葉聲。」此首能兼溫李所長﹔「春歸」十四字﹐是揚州夢中人似覺非覺語。省旃爲少仲撫部﹝方﹞子﹐年少有才華﹐以拔萃應廷試第一。聲名藉甚﹐然貌寢而日顚倒於花叢﹐中年落魄金盡﹐羣雌頗厭苦之﹐而省旃非此不樂也。《程樂菴陶補孫告歸田裏﹐相約同行﹐賦詩見意》云「自笑眞同水上萍﹐歸哉甘作老明經。故人望气應能識﹐從此長安晦酒星。」《阻風燕子磯》句云「壓林奇石噓雲气﹐出寺秋鐘帶水聲。」《登永濟寺觀音閣﹐復下由小徑至上臺洞而還》有云「山勢欲飛去﹐髙閣淩空起。」又「山風起前途﹐木葉紛如駛。病骨畏髙寒﹐知爲山靈恥。」《贈人》句云「君看翻覆手﹐我當去來潮。」語皆超脫﹐省旃一字元俠。

二四﹑久檢陳孝威贈余長古不得﹐昨讀元俠《蕉鹿吟稿》﹐見有贈孝威詩﹐因復搜舊篋﹐乃得之。詩云「吳癭昔居梅福市﹐久聞君名在兩耳。湖湘死友歐陽﹐劇飲狂談世無比。與我相逢黃鶴樓﹐誇君當代之奇士。出城尋君不見君﹐乃見虞農彼哉彼。君兒聲漸在天津﹐與我頗兒共硯幾。一朝拳哄聯軍來﹐我兒逃歸君兒死。嗟乎僧慧我最驕﹐六歲乃化陸園鬼。海藏弔君癭弔我﹐思子奇文一何詭。前年識君上斜街﹐癭公嘯公同戾止。眼中髙叟成古人﹐使我淸淚如鉛水。去年吾宗偶一歸﹐歡言握手衙齋裹。深尊相對語未終﹐忽復忽忽戒行李。是時頗兒從兒﹐遊學歐洲幾萬里。弟兄並肩共寫眞﹐吾宗見之誇不已。海波拍天需壓裝﹐臨別丐我贈此紙。我與君情若季昆﹐頗兒看作君家子。海外歸來定見君﹐拜君膝下君應喜。君今寄我五言詩﹐道我葡萄酒甚美。我已枯腸生芒角﹐殘兵何敢摩君壘﹖嗟我半生親牘背﹐法曹蠻府人老矣。聞君愛住秣陵城﹐何不卜築蔣山趾﹖我今布莢窮海邊﹐簿書左右紛塡委。願得拂衣返故丘﹐埋頭蓬顆以沒齒。黃塵擾擾亂如雲﹐髙枕風湍堅不起。」孝威﹝瀏﹞﹐一字亮伯﹐又字寂園。與余相見晚而意甚親。此詩敍述如話﹐末注云「作成不果寄﹐恐傷其心﹐以奇吾癭公。瘦公讀之﹐又當苦念吾公穆﹐柰之何哉﹗」彥復轉以示余。公穆﹐彥復子﹐穎異﹐亦早夭也。孝威居官精鑷﹐爲吾閩鹺使﹐度支責籌款﹐持商家急﹐旣叢怨﹐轉以去官﹐計亦拙矣。要餘贈詩﹐前四句云「彷佛陳同甫﹐深尊酒屢溫。能令人欲殺﹐自信我猶存。」君詩所謂「道我葡萄酒甚美」也。君江浦人﹐與秣陵一水之隔﹐故有「卜築蔣山」﹑「髙枕風湍。云云。又有一絕句云「聞說宜軒老畫師﹐空函不答耐人思。從今牘背流余墨﹐只寄斜街數首詩。」首二句別有本事也。

二五﹑丹徒丁叔衡﹝立鉤﹞自出守沂州﹐病蹇歸﹐主講南菁書院﹐遂不復相見。從子培﹑蘇堪求其遣詩不可得。庚戌﹐其侄ウ公﹝傳靖﹞共事禮學館。喜爲詩﹐學梅村﹐有《擊築艸》一卷﹐玆采其有新意者數首。《偶成》云「徐福當年早見幾﹐載書東渡去如飛。那知異代焚坑禍﹐轉在童男泛海歸﹖」於畱學生之蔑棄舊學者﹐可謂譫而虐矣。《讀新刑律》云「櫻花一夢記模糊﹐眼底心頭意自殊。寄語從今桑濮上明珠但莫贈羅敷。」《南歸雜詠》云「良鄕塔影望中遙﹐往日郵程第一宵。三百年來題壁驛﹐唐家渭水宋陳橋。」「當時博野幾純儒﹐北學榛蕪啟徑途。顏李遺書競傳習﹐偏無人道尹元孚。」「趙佗此地有先廬﹐守冢人來帝號除。西漢文章光日月﹐開山作手兩封書。」「相公節鈸鎭漳濱﹐晝錦堂開爛縵春。怎怪孫曾思北伐﹐安陽門第亦胡塵。」「黃流終古困宣防﹐今日虹橋百丈彊。海水羣飛河轉定﹐一杯我欲問蒼茫。」「廣武山前咽暮笳﹐步兵醉語太槎櫥。羨他絕代王摩詰﹐不詠興亡詠落花。」「客路三千未覺賒﹐忽忽漢上已停車。平生看慣金焦水﹐一見江流似到家。」

●卷一一

一﹑廣雅相國敍歷內外數十年﹐捨髙陽李相國﹝鴻藻﹞外﹐孤立無助﹐而最有憾於翁叔平相國﹝同缽﹞﹐嘗有《抱冰堂弟子記》百餘則﹐中言之頗詳。己酉自定詩集﹐於《送同年翁仲淵殿撰從尊甫藥房先生出塞》詩﹐自注詩後云「藥房先生在詔獄時﹐余兩次入獄省視之﹐錄此詩以見余與翁氏分誼不淺。後來叔平相國一意傾陷﹐僅免於死﹐不亞奇章之於贊皇。此等孽緣﹐不可解也。」其《過張繩菴宅》四絕句末首云「什年奇气伏菇蘆﹐虎豹當關气勢粗。知有衛公精爽在﹐可能示夢儆令狐。」首句謂幼樵獲譴後二十年不起用﹐次句言皆叔平阻之。幼樵﹐後所喜﹔叔平﹐帝黨也。後二句用贊皇示夢事﹐則以令狐絢譬叔平﹐縐亦牛黨﹐陷徳裕至死者也。徳裕旣歿﹐見夢令狐絢曰「公幸哀我﹐使得歸葬。」絢語其子滴﹐漓曰「執政皆其憾可乎﹖」旣夕又夢﹐絢懼曰「衛公精爽可畏﹐不言禍將及。」白於帝﹐得以喪還。其實幼樵卒時﹐叔平亦早已罷斥。廣雅尙不能忘情﹐怨毒之於人甚矣哉。又《讀盛伯希集》云「密國文詞冠北燕﹐西亭博雅萬珠船。不知有意還無意﹐遺稿曾無奏一篇。」當時朝官略分南北兩派﹐稍前一輩﹐若廣雅﹑幼樵諸人﹐髙陽主之﹔稍後一輩﹐若伯熙﹑可莊諸人﹐常熟主之。此詩指伯熙一摺﹐推翻軍機﹐朝局一變也。又《讀白樂天以心感人人心歸樂府》句云「誠感人心心乃歸﹐君民末世自乖離。豈知人感天方感﹐淚灑香山諷諭詩。」此首爲廣雅絕筆之詩﹐因與攝政王載澧爭親貴典兵﹐各要政不聽﹐椎心嘔血﹐一病至死。遺疏有「守祖宗永不加賦之規﹐凜古人不戢自焚之戒」云云﹐天下誦而悲之。

二﹑廣雅相國見詩體稍近僻澀者﹐則歸諸西江派﹐實不十分當意者也。蘇堪序伯嚴詩﹐言「往有鉅公﹐與余談詩﹐務以淸切爲主。於當世詩流﹐每有張茂先我所不解之諭」。鉅公﹐廣雅也。其於伯嚴﹑子培及門人袁爽秋﹝昶﹞﹐皆在所不解之列﹐故於《送子培赴歐美兩洲》則云「君詩宗派西江傳﹐君學包羅北徼編。」《過蕪湖弔袁漚薄》則云「江西魔派不堪吟﹐北宋淸奇是雅音。雙井半山君一手﹐傷哉斜日廣陵琴。」不喜江西派﹐卽不滿雙井﹐特本漁洋說﹕「山谷𨿽脫胎於杜﹐顧其天姿之髙﹐筆力之雄﹐自辟門庭﹐宋人作《江西宗派圖》﹐極尊之﹐以配食子美﹐要亦非山谷意也」云云。故陽不貶雙井﹐而斥江西爲魔派﹐實則江西派豈能外雙井﹐雙井豈能髙過子美﹑雄過子美﹐而自辟門庭哉﹖漁洋未用功於杜﹐故不知杜﹐不喜杜﹐亦並不知黃﹐乃爲是言。廣雅少工應試之作﹐長治官文書﹐最長於奏疏﹐旁皇周匝﹐無一罅隙﹐而時參活著。故一切文字﹐力求典雅﹐而不尙髙古奇崛。典故切﹐雅故淸。其《摩圍閣詩》有云「黃詩多槎牙﹐吐語無平直。三反信難曉﹐讀之鯁胸臆。如佩玉瓊琚﹐捨車行荊棘。又如佳茶Η﹐可啜不可食。子瞻與齊名﹐坦蕩殊雕飾。枉受黨人禍﹐無通但有塞。差幸身後昌﹐徳壽摹妙墨」云云。故余近敍友人詩﹐言大人先生之性情喜廣易而惡艱深﹐於山谷且然﹐況於東野﹑後山之倫乎﹖東坡之貶東野﹐漁洋之抑柳州﹐皆此例也。廣雅於伯嚴詩尢多不解﹐有《九日從抱冰宮保至洪山實通寺餞送梁節菴兵備》云「嘯歌亭館登臨地﹐今日都成隔世尋。半壑松篁藏梵籟﹐十年心迹比秋陰。飄髯自冷山川气﹐傷足寧爲卻曲吟。作健逢辰領元老﹐下窺城郭萬鴉沈。」此在伯嚴最爲淸切之作﹐廣雅不解其第七句﹐疑元老不宜見領於人。伯嚴告余云。

三﹑廣雅詩之最淸切者﹐如《焦山觀實竹坡侍郎畱帶》第三首云「故人宿艸已三秋﹐江漢孤臣亦白頭。我有傾河注海淚﹐頑山無語送寒流。」第三句用陸放翁《祭朱子文》語﹐放翁語又本《世說》也。《拜寶竹坡墓二首》云「翰苑猶傳四諫風﹐至尊能納相能容。楓林畱得愁吟老﹐長樂疏星獨聽鐘。」「子政忠言日月光﹐淸貧獨少化金方。市樓一盞良鄕酒﹐那得魚頭共此觴﹖﹝自注﹕君貧甚﹐官侍郎時﹐余嘗淩晨訪之﹐惟新熟良鄕酒一罌﹐與余對飲﹐更無鮭菜﹐咸齋一碟而已。用魯宗道事。」﹞公與竹坡先生交情甚篤﹐故情文兼至若此。《悲懷》云「霜筠雪竹鍾山老﹐灑涕空吟一日歸。」用荊公《悼亡》詩語。《挽彭剛直》云「天降江神尊﹐气吞海若倍。」用淸河公及東坡詠錢武肅事﹐用事精切﹐皆可方駕坡公﹑亭林者。《登采石磯》云「艱難溫嶠東徵地﹐慷慨虞公北拒時。衣帶一江今涸盡﹐祠堂諸將竟何之﹖眾賓同灑神州淚﹐尊酒重哦夜泊詩。霜鬢當風忘卻冷﹐危闌煙柳夕陽遲。﹝自注﹕磯上有太白樓﹐彭剛直﹑楊勇懲祠。」﹞嘗評公詩﹐古體財力雄富﹐今體士馬精研。古體如《銅鼓歌》《送莫子偲遊趙州》《送王壬秋歸湘潭》《九日慈仁寺毗盧閣登髙》《秋興》《憶蜀遊詩》《嘉州酒歌》《登牛首山望終南曲江樊川輞川作歌》《花之寺看海棠》《戒壇松歌》《湖北提學官署艸木詩》《憶嶺南艸木詩》《金陵遊覽詩》《慈仁寺雙松猶存往觀有作》﹐皆集中之工者。近體則已錄諸首外﹐如《人日遊艸堂寺》《送吳秋衣往西川爲道士》《挽吳子珍》《濟南雜詩》《題許海秋母山水畫卷》《此日足可惜絕句》《九日登天寧寺樓》《武備學堂絕句》。諸作有安陽﹑半山﹑石湖之勝。此論曾刊印《師友詩錄》中﹐公薨前數月﹐特取閱之。

四﹑公初識余﹐以林贊虞侍郎由禦史出守昭通﹐道過武昌謁公﹐見贊虞扇頭有餘贈行三絕句﹐至爲激賞﹐心識之。後數年招至武昌﹐遂畱幕府﹐曾呈詩有云「一臥忽驚天醉甚﹐萬牛欲挽陸沈艱。上游形勝看如昨﹐要拱中原控百蠻。」是歲列彊彊借膠澳各處﹐時事日棘﹐惟賴公爲劉弘﹑陶侃﹐不敢妄以諛詞進也。

五﹑爽秋詩僻澀苛碎﹐不肯作猶人語﹐然亦多妍秀可喜者。如《池上》云「微風裁動竹﹐積雨欲生魚。萍合皴逾綠﹐橊疏綻史朱。道經攤晚幾﹐禿幀引晨梳。吏散喧中寂﹐書妍直復紆。忘懷去來際﹐朝市一江湖。」《夕坐》云「修篁已生孫﹐苦柏未餐子。纂纂棗壓籬﹐瀲瀲荷貼水。濕云乍歸嵐﹐飛電俄照幾。餘淸含疏林﹐眾籟夕未起。涼生簟漪碧﹐潤入苔紋紫。蕭然坐捐書﹐自適而已矣。」《偶書》云「幾莖瘦┺闖籬根﹐無數纖蘿上短垣。漫士聽經曾踞竈﹐貧家曬藥亦當門。紅蓮綻水香猶沁﹐綠竹搖窗影自翻。欲治幽憂仍未得﹐飛虫粘綱不聞喧。」《野望》云「陂樹樹生秋色﹐杜曲山山罨落暉。甚欲西遊石壁寺﹐還憑禦者問何之。﹝自注﹕此楊景度語。」﹞《失馬戲作絕句》云「老來行步本難工﹐誰悟盈虛塞上翁﹖爾欲賦閒胡不告﹐瞥然收拾市朝縱。」「絡頭似厭金籠苦﹐此去逃空不可馴。倘與畫牛同一韻﹐隨方水艸得閒身。﹝自注﹕用陶宏景事。」﹞《小漚巢不寐作》云「夜窗岑寂少淸娛﹐一似霜松意味枯。暗壁已瘩虫喞喞﹐髙枝乍挹露塗塗。鬼嗤人作千年調﹐佛與魔空一句無。深娩長年未聞道﹐湖樓但憶飯雕菇。」《寄挽歸善鄧公》云「文昌潘老久無書﹐況悼鴻臚性韻疏。勁竹摧殘顏不攺﹐名山樵采約仍虛。幽光翳蝕終當曜﹐浩气風霆縱所如。只惜元封文武盡﹐金庭屈軼久應儲。」譚仲修云「微言幽思。」《久不歸禮掃先墓書示弟侄》云「儀曹摧颯南遷日﹐漸叟支離北去時。回望長傾寒食淚﹐荒林猿鳥隔山陂。」《宿畱》云「墓前告誓竟何如﹖員石臺卿遠遜渠。寒夜起挑將炮檠﹐齋心嫩對半殘書。懸疣來日終須決﹐病葉經秋偶未除。縱挈鴻毛難比並﹐何方鍼孔一逃虛﹖」譚仲修云「深雋。」《憶舊山》云「山雨山風落翠微﹐溪晡溪曉破森霏。夢中腸繞吳閶闕﹐陌上花燻錦樹衣。溪挾百霆迥箭激﹐山垂兩乳勒驂腓。枉帆若遣過山下﹐莫笑橫江一鶴歸。」《欲倚》云「欲倚句文爲鼓吹﹐翻嗤陶謝尙枝梧。天遊六鑿環相困﹐囊粟三年錐也無。不使廷爭酬造化﹐何當朴直乞江湖﹖無人寄與疏麻訊﹐惟聽昏檐凍雀呼。」以上皆將放監司時作。

六﹑《久混》云「久混諸曹┕楣郎﹐尙能弄筆映窗光。過江預想扁舟穩﹐幾點晴雲指歷腸。」《漫書四絕句排悶》云「長安日瞰風沙客﹐老得監州作幸民。想見謝家山一曲﹐明窗幾潤無塵。」「解脫涪翁十日畱﹐﹝自注﹕崇寧元年壬午夏﹐黃文節以吏部郎領太平州事﹐九日而罷。﹞眞成無柁一虛舟。石牛谷裹深深寺﹐絕澗春淙自在流。」《遇野寺擬題》云「平生頗領物外趣﹐迥向叢藍心地空。試問疲牛溺泥裹﹐豈殊鈍鳥宿蘆中﹖早知眾累生靈府﹐晚悟浮緣障主翁。洞下試拈穿鼻孔﹐門風眞妄兩俱融。」《戲詠懷寧土風》云「滑滑春泥不放晴﹐修修梅雨打窗聲。天於古井闌中見﹐人在彈棋局上行。﹝房屋天井極小﹐街道隨坡髙下﹐無一平直。﹞甜酒無緣澆白墮﹐香亢聊當飯靑精。皖公山小眉痕淺﹐那有千巖疊翠成。」余所至南北省會八九處﹐殆無如懷寧之陋劣者﹐此詩寫得逼肖。以上皆外放鄣郡監司後﹐未到任以前之作。

七﹑《淸晨偶書》云「滄江號秋虫﹐輕陰籠淡日。秋花𨿽爛漫﹐气象亦蕭瑟。蕉林匝地暗﹐翠扇展橫逸。曾無修竹彈﹐任障層軒密。欲喚臨池僧﹐掣窮艸書律。汝豈任刻碉﹖中堅無一實。會看霜風至﹐眞態萎黃出。吏捨乏佳興﹐周旋窘一室。旣度世姿﹐漸無理人術。深齋抱微明﹐隙景難究詰。今固未必是﹐昨亦豈全失﹖得喪付混同﹐外物不可必。惟當假至言﹐齋心養衰疾。」《和友人夜至湖堤小橋上望月》雲「水南郁森沈﹐灌木秋气斂。微茫辧遠岫﹐薄煙霏冉冉。搴攜淸夜遊﹐佳气欲泛剡。潭馨荷蓋殘﹐村火松明閃。徘徊略佝上﹐璧月吐復掩。坼云合鱗皴﹐寵燈射星點。奔泉注江閣﹐氵聒氵聒穿蘆崦。卽目娛淸景﹐意行脫拘檢。惠能雕萬物﹐莊亦離諸染。何似濠梁語﹖會心不應減。」譚仲修云「此入山谷老境。」余謂爽秋五言古實以潘﹑陸﹑顏﹑謝骨格傅以北宋諸賢面目﹐故覺其僻漩苛碎﹐然工力甚深﹐終不愧雅音也。《寄楡園逸叟》云「識舟亭畔雨連夕﹐春藻堂前秋已中。對榻悠悠幾淸夢﹐看云脈脈兩衰翁。釣壇槲葉落誰掃﹖芳郭楓林知漸紅。一官局束不稱意﹐半枯已是龍門桐。」此首亭﹑堂﹑壇﹑郭各名太多﹐終嫌傷律﹐與《偶書》一首驅使艸木太多﹐旣有「瘦┺」﹑又有「綠竹」﹐尢誚羚癡符也。其二云「自從畏壘奇庚桑﹐疵癘今憂民物妨。手版分應投劾去﹐肘囊未制活人方。晶晶夢痕疑識路﹐潿潿秋浸欲浮牀。貽書曲折煩君意﹐千里封題遠寄將。」《西晚望》云「江上楓林秋未殷﹐秋深風物已蕭閒。試開北戶支頤望﹐稍見龍眠一角山。」《江上》云「江上撐空幹疊山﹐江楓吹度暝帆還。浪淘人物前朝去﹐虎踞龍盤只等閒。」江上楓丹葉漸無﹐南來日日飯雕胡。只輸一事城南社﹐詩律窮年晚更粗。」以上在於湖作者。

八﹑癸未春挈眷入都﹐小住陳汝翼編修處﹐數遇李蒓客戶部﹝慈銘﹐﹞貌古瘦。讀其爲某封翁所作墓志銘﹐散行中時時間以八字駢語﹐殆所謂陽湖派體也。汝翼笑言﹕此蒓老諛墓之作﹐非百金不下筆者﹐吾則十金以上卽售﹔然價廉市易﹐有時歲入轉多也。時未見蒓客之詩﹐後得刻本﹐亦未細閱。識沈子培﹐乃亟稱其工。識樊雲門﹐則推服其師等於張廣雅。實則淸淡平直﹐並不炫異驚人﹐亦絕去浙派釘之習。惟遇孜據金石題目﹐往往精碥可喜。《盂鼎銘拓本爲伯寅侍郎賦》云「桀桀《盂鼎銘》﹐吳﹝子閣學﹞陳﹝壽卿編修﹞考已備。侍郎精古籀﹐抉摘無遺義。我所三摩挲﹐尢在『玫』『斌』字。﹝銘文『玫王』三見﹐『斌王』一見﹐俱左加『玉』字。﹞於古無可徵﹐請更對以意。呂謐丁公﹐《說文》作玎誼。丁癸本殷號﹐周人始議謐。偏旁隨事增﹐古蓋有斯例。唐虞及三代﹐以玉供神事。大夫有石室﹐郊宗詳其制。王公當用玉﹐疑非起後世。謐爲作主用﹐加玉所以志。此乃眞古文﹐千鈞一髮系。寄語一孔儒﹐橋舌莫詫異。﹝《說文》所引玎公﹐蓋出《左傳》『徼福於太子丁公』句。許氏序言所稱《左氏傳》皆古文﹐其所見作玎公也。」﹞《齊子仲姜鑄二首﹐爲鄭盒賦》云「我讀齊縛文﹐書闕乏左證。獨取聖枇字﹐古誼藉以正。親砌偶考妣﹐從女疑非敬。《說文》有枇字﹐乃訓祀司命。此文兩皇枇﹐配祖義相應。﹝文有曰『皇祖聖叔﹐皇枇聖姜。」皇祖又成惠叔﹐皇枇又咸惠姜』﹐俱從示作枇。﹞幸得三代物﹐可與波長諍。《左傳》有聲姜﹐《公羊》乃作聖。聖聲字本通﹐俱從耳能聽。﹝《白虎通》﹕『聖者﹐通也﹐聲也。』《風俗通》﹕『聖者﹐聲也。』《說文》﹕『聖﹐通也。』﹞附會不生國﹐謐法未可憑。﹝《周書謐法解》﹕『不生其國曰聲。』蓋不足信。﹞聖之訓爲睿﹐義亦同善令。聖叔與聲姜﹐慈文非假倩。以此裨《雅》說。博按倘非病。」其二云「齊景賜晏子﹐郵殿鄙六十。或謂卽都昌﹐先爲丑父邑。﹝本《齊乘》。﹞此曰陵叔孫﹐陵疑逢之別。下述侯氏命﹐賜邑三百室。其外邑又力﹐加田進以律。比阝獨兼都鄙﹐古文猶可識。﹝文有云﹕『疾氏易之邑﹐二百又九十﹐又九邑﹐與比阝之人民都鄙。』疾氏者﹐君也﹔易卽錫也﹔此金文通例。錫之邑二百又九十者﹐二百九十戶也﹔又九邑者﹐又錫以十室之邑九﹔至都鄙者﹐謂全邑也。﹞古者賜采地﹐田與邑殊列。卿田祿萬鍾﹐賦稟有定則。邑乃出特賜﹐置宰守宗柘。用以旌殊功﹐歸老爲世及。意者逢丑父﹐惠叔名是易。故云勞齊邦﹐子孫食其績。﹝又有云﹕『惠叔有成﹐勞於齊邦。』﹞刻畫頗曼患﹐吾黨重蓋闕。寶書秦盡焚﹐《世本》宋又絕。徒抱好古心﹐展玩三太息。」又《爲伯寅侍郎題合鐘拓本》一首。甚精霰﹐因奇字太多﹐未錄。

九﹑蒓客詩孜證亦間有未確者。《新唐書李徳裕傳》﹕「始吉甫相憲宗﹐牛僧儒﹑李宗閔對直言策﹐痛詆當路﹐條陳失政。吉甫訴於帝且泣﹐有司皆得罪﹐遂與爲怨。吉甫又爲帝謀討兩河叛將﹐李逢吉沮解其言﹐功未就而吉甫卒。裴度實繼之。逢吉以議不合罷去﹐故追銜吉甫而怨度﹐檳徳裕不得進。至是間帝暗庸﹐誅度使與元稹相怨﹐奪其宰相而己代之。欲引僧孺益樹黨﹐乃出徳裕爲浙西觀察使。俄而僧孺入相﹐由是牛李之憾結矣。」而《題宋畫香山九老圖卷詩》自注乃云「牛﹑李黨者﹐謂僧孺﹑宗閔也。有以李指衛公者誤。」不知何所據而云然。張志和《漁父詞》之西塞山﹐乃在吳中﹐非長江湖北界之西塞山。而《夜過西塞山作》首云「蘄黃山水窟﹐夜靜煙景迷。突兀見西塞﹐壁立荒江湄。」末乃云「玄眞不可作﹐三嘆《漁父詞。」》似有誤矣。是時蒓客發武昌﹐下九江﹐過安慶﹐至滬﹐有《寄張孝達編修》詩﹐蓋張爲湖北學政﹐而蒓客客張試院﹐不久又去也。又《近聞》四首﹐作於甲寅﹐乃自注云「先是賊首洪秀全爲其下楊秀淸所殺﹐近聞秀淸亦死﹐則傳訛也。」然詩刻於光緒十六年﹐𨿽前已寫定﹐何不刊攺﹖亦與自序所云「由家及國﹐滄海之變故固亦多矣。存其詩﹐亦足以徵閭裏之見聞」者有未合乎﹖

一○﹑向只知孫仲容爲孜據之學﹐緘札往來﹐未詢其爲詩也。偶至靈隱寺書藏﹐見書目上有《孫仲容詩》一冊。記其《吉日癸巳石刻》二首云「銘璩賓山迹已蕪﹐空巖馬監費傳撫。汲中一卷遊行傳﹐校得殷周六歷無﹖」「昆侖西母事微茫﹐《黃竹》歌成已耄荒。不有驛驑千里足﹐只愁徐偃是眞王。」曾剛父《讀穆天子傳》詩﹐則謂《黃竹》三章卽是悔過之詞﹐所以獲沒祗宮﹐途偃不能搖其天下﹐用意與此詩稍異而較深。

一一﹑康熙間﹐桐城戴名世《南山》集之獄﹐論者之。曾翻其全集中﹐並無可罪語。或曰以《孑遣錄》命名得罪也﹐或曰卽爲「南山」之名﹐取義雄狐﹐刺內亂故也。然余嘗爲馬通伯跋名世墨迹詩冊﹐乃送其師張相國﹝英﹞予告歸裏者﹐五言古八章﹐所言亦太無顧忌矣。首章有云「一朝遠引去﹐誰得系鱗羽﹖萬族紛皇皇﹐悵然緬宗主。飄然不回顧﹐竟還舊居處。」隱言其去之得計﹐不必枉己濟物也。三章有云「疏逖萬里身﹐淸切千門地。譬陟嵩華顚﹐跬步虞失墜。洪濤履忠信﹐浮雲視名利。息機任其眞﹐當軸奚所累。」明言不去危地﹐必將得禍﹔棄不義之富貴﹐則履險如夷。四章有云「不知恩寵專﹐豈戀臺衡貴﹖正延東合賓﹐忽入東門畫。」言見幾而作﹐不俟終日﹐恩寵𨿽專﹐鄙夷不屑﹐故方登臺衡﹐卽求去也。五章有云「蒼發初未攺﹐玉顏況無衰。縶維亦奚爲﹐公去久克期。五年遂前請﹐放騁如脫羈。」明言致仕並不因衰老﹐直不屑而已﹐𨿽縶維何用哉﹖律以曾靜﹑胡中藻諸獄﹐卽此已足供鍛鏈矣。

一二﹑吳梅村《淸涼山贊佛詩》五首爲前淸詩中一疑案。第一首第四韻云「王母攜雙成﹐綠蓋雲中來。」言董姓也﹔以下「漢王坐法宮」云云﹐至「對酒毋傷懷」﹐言皇帝定情﹐種種寵愛﹐以及樂極生悲﹐念及身後事也。第二首第三韻云「可憐千里艸﹐萎落無顏色。」言董姓者竟死也﹔以下「孔雀蒲桃錦」云云﹐至「輕我人王力」﹐言種種布施﹐以及大作道場﹐皇帝亦久久素食也﹔未韻「戒言秣我馬﹐遨遊淩八極」﹐先逗起皇帝將遠遊也。第三首首韻云「八極何茫茫﹐曰往淸涼山。」言將往淸涼山求之﹐以應第一首首六句云「西北有髙山﹐云是文殊臺。臺上明月池﹐千葉金蓮開。花花相映發﹐葉葉同根栽。」言生有自來﹐本從五臺山來﹐故亦往五臺山去也。自「此山蓄靈異」至「中坐一天人﹐吐气如旃檀。寄語漠皇帝﹐何苦畱人間」諸句﹐言來去明白﹐與山中見此天人﹐寄語勸皇帝出家﹐脫屣萬乘也。「房星竟未動﹐天降白玉棺。惜戰善財洞﹐未得誇迎鑾」四句﹐言非光明正大捨身出家﹐乃托言升遐也。第四首自「嘗聞穆天子」云云﹐至「殘碑泣風雨」﹐言古天子之遠遊求仙﹐及佳人難再得﹐遂棄天下臣民者﹐以譬實系出家而託言升遐之事﹐不然如安南國王陳日博傳位世子﹐出家修行﹐庵居安子山紫霄峯﹐自號「竹林大土」者﹐正可比例也。至「天地有此山」以下﹐則明言皇帝在五臺山修行矣﹐故有「怡神在玉几」及「羊車稀復幸﹐牛山竊所鄙。縱灑蒼梧淚﹐莫賣西陵履」各云云也﹐於是相傳爲章皇帝﹑董妃之事。然滿洲蒙古無董姓﹐於是有以《董貴妃行狀》﹐與《影梅庵憶語》相連刊印者。有謂《紅樓夢》說部𨿽寓康熙間朝局﹐其言賈寶玉因林黛玉死而出家﹐卽隱寓此事者。《紅樓夢》中諸閨秀結詩社﹑各起別號﹐獨黛玉以瀟湘妃子稱。冒辟疆《寒碧孤吟》爲小宛而作﹐多言生離﹐而序言「太白之才﹐明皇能憐之﹔貴妃可侍﹐巨可奴」﹐末又言「旦夕醉倚沈香﹐詔賦名花傾國。當此捧硯脫靴時﹐猶然憶寒碧樓否耶」。《憶語》則旣有與姬決捨之議﹐又有獨不見姬與數人彊去之夢﹐恐其言皆非無因矣。

一三﹑近見東有《漁洋秋柳詩注》一段甚詳﹐系淸遠朱聘三﹝汝珍﹞手錄曲阜鄭鴻舊注﹐而東加以刪削者。援據鮮新可喜﹐鴻稱生長新城﹐聞於漁洋後人號超峯所述﹐自足傳信。但以余所聞﹐「南雁」自指南中諸遺老﹐「西烏」指亭林在山西時﹐「夜飛」謂暗中煽動﹐「風流枚叔﹐回首違心」指牧齋。廣雅相國又言山東巡撫署爲明濟南王故宮﹐漁洋《秋柳詩》爲故王作。大抵事隔二百餘年﹐傳聞異詞矣。

一四﹑竹《風懷詩二百韻》﹐相傳爲其小姨作者。別有《鴛水仙緣》一小說詳其事﹐聞沈乙菴有一鈔本﹐又爲何人持去矣。案竹年十七﹐贅於馮教諭鎭鼎家。馮孺人名福貞﹐今《風懷詩》云「巧笑元名壽」﹐則當名壽貞矣。馮孺人字海媛﹐今詩云「妍娥合喚嫦」﹐則當字海娥矣。馮孺人生於辛未年﹐肖羊﹐今詩云「問年愁豕誤」﹐則當生於乙亥年﹐小馮孺人四歲矣。其詩云「慧比馮雙禮」﹐則明言馮姓也。詩云「裏是碧雞垃」﹐則明言宅在碧漪坊也。詩云「居連朱雀巷」﹐則明言碧漪坊去朱文恪第近止百步也。詩云「次三蔣侯妹」﹐則明言其爲馮孺人之妹也。楊炯《少姨廟碑》云「蔣侯三妹﹐靑溪之軌迹可尋。」則明言其爲小姨也。詩云「偶作新巢燕」﹐則隱言新就贅也﹔「何心敝笱魴」﹐則隱言齊子歸止﹐其從如水﹐古者以侄娣從也。詩云「連江馳羽檄﹐盡室隱村艙」﹐則乙酉年避兵馮村五兒子橋也。詩云「嬌同左蕙芳」﹐則左思《嬌女詩》云「其姊字蕙芳」﹐言其有姊也。其餘「蘿蔫情方狎﹐萑苻勢忽猖」﹐則言年十七時避兵練浦﹐如蔫與女蘿之相依。己丑二十一歲﹐萑苻四起﹐乃挈馮孺人至塘橋﹐所居隘﹐遂賃梅裏宅﹐移居之﹐詳《靜志居詩話》及《年譜》。詩又云「廡攺梁鴻賃﹐路豈三橋阻﹖孟裏經三徙﹐樊樓又一廂。同移三畝宅﹐並載五湖航。天定從人欲﹐兵傳迫海疆。爲園依錦裏﹐相宅夾淸漳」﹐皆言其離合蹤迹﹐最明者爲「練浦一舟蕩」句﹐五兒子橋在練浦塘東也。余非確實可據者﹐亦無煩牽合矣。

一五﹑饅執亭《題顧俠君先生小秀野圖》四首云「茂京妙繪無由見﹐上吉遣圖有舊題。﹝《秀野艸堂圖》﹐乃王麓臺臨董文敏廬鴻單堂舊本。此圖則康熙三十五年禹鴻臚之鼎所作。﹞百四十年池館盡﹐落花如雪覆春泥。」「分得昆山宅畔蕉﹐軟紅塵土此中消。﹝竹集有《題副相徐公種蕉圖》詩﹐亦禹鴻臚筆。﹞定知投轄畱賓地﹐城鼓三嚴徹永宵。」「古字應須問仲舒﹐酒龍詩虎劇狂疏。艸堂終有歸來賦﹐敢戀淸塵第七車。」「小山窠石野王家﹐淸露戎葵隱士花。畱取《水屯阝》重寫本﹐﹝魏坤《水村第二圖》﹐塹城﹑秀水皆有題跋。﹞一時佳句滿京華。﹝圖首竹八分﹐小秀野題詩者凡十九人。」﹞此圖乃俠君先生玄孫杏樓水部屬題者。余畱都下五年﹐皆寓居艸堂﹐補種桃﹑杏﹑楊﹑柳甚多﹐朋輩往來﹐富有題詠﹐旣屢見前數卷中。壬子癸丑﹐重至京師﹐屋已歸鄕人林少頊參事。有《重過小秀野艸堂故居和哲維舊歲之作》云「五載斜街舊艸堂。篇栽桃杏共垂楊。壞垣未補猶山色﹐頹榭全傾只石廊。陳迹履綦塵漠漠﹐歸魂環佩月荒荒。夜闌秉燭分攜處﹐佳句曾勞寄數行。」哲維原作云「悲烽一夕江關﹐垂老詩人掉臂還。過客已憐江令宅﹐壞垣能見翠微山。懸知畎畝終吾事﹐便惋塵沙未算閒。南望戰云初不極﹐欲移歸夢入刀銀。」屋後一帶髙坡短垣﹐望西山最好。哲維句寫得如畫﹐使人諷誦不厭。芷靑亦有《臘月二十三日獨遊斜街花市感賦》云「爲愛斜街特地來﹐暫憑馨逸洗坌埃。殘年雪意連髡柳﹐小市風光入綺梅。劫後重遊殊自惘﹐花前萬念不如灰。艸堂舊句吾能記﹐夢裹春明總可哀。」哲維先有五言一首云「驕兵墮名城﹐眾志悉潰渙。養癬累百年﹐積毒快一旦。哀時老詞客﹐歸淚進珠彈。翩然別秀野﹐秋卉若含惋。神州果瓦碎﹐淨土孰可逭﹖未如臥故山﹐陶江渺以漫。先生思鄕意﹐不共徵雁斷。由來騷人厄﹐八九丁離亂。等身積詩卷﹐千載足自扡。所憐問字人﹐跛踵但嗟嘆。」此詩送余別艸堂歸裏也。其夜哲維同仲毅來話別﹐四更始去﹐余登車行矣﹐故有「夜闌秉燭分攜」之句。沅陵何寶生﹝榮光﹞亦有《壬子春暮入都經上斜街秀野艸堂悵然作》二首云「佇立宣南舊寓廬﹐江山文藻渺愁予。斜街花事殘春盡﹐盼斷閩天一紙書。」「杜老哀時事事非﹐艸堂花竹尙依依。問奇莫載玄亭酒﹐空使淄塵ネ素衣。」因讀《饅饑亭集》﹐補錄文端詩﹐連類及之。

一六﹑祁文端爲道咸間鉅公工詩者。素講朴學﹐故根柢深厚﹐非徒事吟詠者所能驟及。常與倡和者惟程春海侍郎﹐蓋勁敵也。《自題饅饑亭圖並序》云「《顏氏家訓》﹕『吾嘗從齊主幸並州﹐自井陘關入上艾縣。東數十里有獵閭塹﹐後百官受馬糧﹐在晉腸東百餘里亢仇城側﹐並不知二所本是何地﹐博求古今﹐皆未能曉。及檢《字林》《韻集》﹐乃知獵閭是舊﹤谷﹥余聚﹐亢仇舊是饅饑亭﹐悉屬上艾。時太原王劭欲撰《鄕邑記注》﹐因此二名﹐間之大喜。』按今太原縣﹐故晉陽也。北齊移晉陽縣於汾水東。饅饑亭在晉陽東百餘里﹐當卽今壽陽縣地。余嘗愛其奇字﹐取以自號﹐擬築亭以復古迹。宦遊十餘年﹐斯願未遂。蕓臯前輩爲寫此圖﹐潤山繼之﹐遂成二妙﹐合裝長卷﹐並紀以詩云﹕『誅茅何地起三椽﹖潑墨無心得兩箋。畫裹似聞人失笑﹐溪山如此不歸田。』『西華南衡踏碧﹐醫巫閭頂倚松杉。袖中萬里靑山色﹐卻向秋窗夢駕巖。﹝壽陽有鶯巖﹐見《隋書》。」﹞卻略嶺南堪築樓同過水小劣容舟。如何一片團團月﹐祗爲行人照馬頭﹖﹝『馬頭惟有月團團』﹐昌黎《次壽陽驛》句也。』﹞『擬乞閒身奉板輿﹐太行雲下有吾廬。問奇便學王君懋﹐盤肉都空且著書。』」又《春海以山谷集見示》云「胎骨能追李杜豪﹐肯從蘇海乞余濤。但論宗派開雙井﹐已是綏山得一桃。人說仲連如鷂子﹐我憐東野作虫號。蝤蛑瑤柱都嘗徧﹐且酌淸尊試茗醪。」《自題饅饑亭集》云「規撫《臺齋集》﹐仿佛鮚亭。奇字得《家訓》﹐故鄕存地形。詩名卑不稱﹐宦味老曾經。娩鬼香山社﹐閒吟任醉醒。」首二句可謂擬必於倫。《望廬山》句云「有如蒲阪道中看太華﹐三峯飛影過潼關。黃河曲折走關下﹐亦如大江橫鎖潯陽間。」元遣山《論詩絕句》自注有云「柳子厚﹐唐之謝靈運﹔陶淵明﹐晉之白樂天。」回環比擬﹐異曲同工矣。

一七﹑程春海侍郎肆力爲詩﹐多於句調上見變化。如《澧州》云「當夫昏墊際﹐悔不疏瀹早。及夫灑澹後﹐晏坐食新。」《贈王大令香杜兼呈鄧湘臯》云「吾拜先生筆﹐欲作每箝口。吾拜鄧子詩﹐握管輒棘手。」《贈沈栗仲》云「恨君不識袁孝尼﹐恨我不識元魯山。」又「進觀君藝何ょ斕﹐能詩畫書弈劍丸。所可測者器數間﹐不可測者海波瀾。」《送張石洲歸裏》云「記衰時多誤﹐君去誰予諍﹖解創私自喜﹐君去誰予證﹖」《乙未春闈知貢舉作》云「其學有馬鄭﹐其文有班揚。不乃命世才﹐借文爲梯桄。不乃福果人﹐其文無短長。」《邗溝舟次》云「月飲更詩飲﹐絮語到夜闌。忽然幾席近﹐忽然海天寬。」《大庾嶺》云「誰其鑿此張子壽﹐誰欲塞此丞相嘉﹖」《送季髙行》云「幾年謁帝承明慮﹐幾年手把種樹書﹖幾年丸涕伏堊室﹐一日作賦淩空虛。」又「儻喜博觀拓眼界﹐則有羣玉瑯環居。倘喜射生戰禽獸﹐則有驚翎金僕姑。」《澹巖》云「左揖元道州﹐右揖柳柳侯。玆巖者不得兩先生姓字畱﹐得無艸木含泣泉石羞。兩先生者不得玆巖遊﹐得無神物惜慳其求。」《婕亻予玉印》云「得無纖指親控搏﹐金霞帳底月蛤圓。得無擎此掌中看﹐夜光珠照膚體寒。得無佩此來珊珊﹐可憐姊妹承恩歡。」

一八﹑春海詩用典亦間有誤﹐如雲﹕「袖《易》瓠本稱宋初。﹝自注﹕是日攜宋槧單疏本《周易》。﹞」然瓠本乃葫蘆中《漢書》也。亦有過喜用典者﹐如「卻笑雍通梨栗後﹐但能舁得竹萌車」﹐「竹萌」﹐筍也﹐見《說文》﹐謂淵明兒子舁籃輿也。然眞┺豈可作輿舁哉。

一九﹑七言古﹐柏梁體十之八九﹐否則提韻﹐否則轉韻﹐實學山谷者。七律多澀體﹐如《渡淮》云「遂磨洪澤而東鏡﹐似築深江以外墻。」《氵郭水道中》云「用世豈徒統﹐持身安得橛株枸﹖」伯嚴近體多學此種也﹐如《喜雨》雲﹕「得酒千花醉﹐逢春萬病回。」《題陳錫先生手稿》云「明詩掃地鍾譚出﹐誰挽頹風說建安﹖卻愛閉門陳正字﹐淸如郊島創如韓。」則淸眞矣﹐「淸如郊島」七字似今日作詩正則也。又句云「王屋山頭頻弭蓋﹐天都峯頂鎭街杯。」視荊公之「廬山南墮當書案﹐湓水東來入酒卮」﹐不能無鴻乙之分也。

二○﹑先伯兄木庵先生善說杜詩﹐不下百十則。嘗謂「莫厭傷多酒入唇」之「傷」卽《孟子》「傷廉」﹑「傷惠」之「傷」﹔「傷」字乃對得上句「欲盡」之「欲」字。向來含混讀過﹐不求甚解矣。「意匠慘淡經營中」﹐王阮亭攺作「經營成」﹐論者以爲點金成鐵。然須知少陵無一字無來歷﹐「經營中」三字實本古樂府「小立經營中」句。「寡妻羣盜非今日﹐天下車書共一家」﹐「寡妻」如何與「羣盜」並舉﹖蓋卽「喜心翻倒極﹐嗚咽欲沾巾」意﹐不覺其口號之語無倫次也。然亦從《大雅》「刑於寡妻﹐至於兄弟﹐以禦於家邦」翻出來﹐至愛者寡妻﹐至惡者羣﹐舉其兩極端言之耳。先生懶於著書﹐所口說過而輒忘﹐多無從記憶矣。余亦言山谷之「商略督郵風味惡﹐不堪持到蛤蜊前」﹐前韻似湊﹐不知古人以物送人﹐必有一物居首。弦髙牛十二犒秦師﹐以乘韋先。「蛤蜊前」之「前」字﹐卽「乘韋先」之「先」字﹔少儀之「乘壹酒束脩與犬」亦是也。先生極以爲然。

二一﹑節菴在官﹐喜說忙﹐又喜作整暇。辛丑冬從西安歸﹐問余近作﹐寫數首示之。除夕忽來數箋﹐各下評語﹐多當者。《秋夜讀杜工部孟襄陽詩》云「豺虎冤魂滯北方﹐東南魑魅亦猖狂。一家轉徙空皮骨﹐百折乖張有肺腸。豈敢妄爲杜工部﹐祗堪歸作孟襄陽。尙疑疏雨微雲外﹐松月虛窗夢未涼。」評云「是作家。」《思歸》云「買田陽羨願眞違﹐數畝陶江亦未歸。海上牧羊公等在﹐﹝通州墾牧公司﹐所知多入股者。﹞山中種橘老來肥。勞生天豈容髙枕﹐亂世人尢賤布衣。文字倘關憂患事﹐姓名粗記已全非。」評云「用筆轉折自如。」《寄菴》云「一年一度到林亭﹐眞共攤書就綠陰。艸艸歸人如過客寥寥舊雨對開襟。荒江月黑籃輿滯﹐淺渚潮生短棹臨。少待躬耕全性命﹐望衡渡沔是初心。」評云「收二句感深言不盡﹐『艸艸』二句稍快﹐因下二句已是敍景。」《李亦元寄詩一帙﹐屬爲評定﹐中望帝﹑湘君二首爲最》﹐﹝詩已見卷七。﹞評云「才調繽紛。」《題易實甫魂西集﹑戲效其體》﹐﹝詩已見卷一。﹞評云「妙妙」。《贈周彥升》﹐﹝詩已見卷四。﹞評云「員適。」《蘇堪書來屢以詩老相稱奉調》云「往日錢蒙叟﹐論專睨昔賢。八閩推許友﹐一老自松圓。來往如吾子﹐風流易浪傳。空憐布衣士﹐頭白未歸田。」評云「擬贈一『蓄』字。」《作貨幣論一卷刊之﹐戲成示蘇堪》云「多事紛紛怨孔方﹐求田問舍賴依彊。歸山何與江神事﹖要敬錢神一辦香。」評云「得『直』字。」《出門望隔江山色》云「郭東郭西樵何有﹖山北山南路未無。今歲東風眞著力﹐居然綠意照江湖。」評云「可入《萬首絕句》。」

二二﹑余居武昌時﹐有所作必示蘇堪﹑子培﹐必加評品。《雨後同子培﹑子封對月》云「此雨宜封萬戶侯﹐能將全暑一時收。未知太華如何碧﹐想見洞庭無限秋。」子培云「眞是香山風味。」《再答子培》云「藥裹書簽拉雜攜。艸堂猶似蜀都西。未遭田父緣多病﹐屢簡吳郎益舊題。坐黑晚窗思寫遠﹐吟黃秋葉紙淒迷。因君老屋橫街語﹐預想京塵憶印泥。」子培云「事理相扶﹐昭彰朗徹﹐諷詠再三﹐不能去手。雨窗沈悶﹐欲繼雅音﹐而抽思不續。」《次韻答子培》云「憑余自寫陳居士﹐步屨頻來不┺將。入室屢呼無門者﹐借書私喜有詩藏。長江見白難爲客﹐東野於韓詎在旁﹖隨意恣談鼓坐久﹐累君煙月受淸涼。」子培云「生勁乃類文湖州﹐筆妙眞不可測。」《冬述》四首﹐﹝詩三首已見卷一。﹞子培云「別具町畦﹐亦以此法得一長古。」《二月移居水陸街二首示子培》云「移居數數太無端﹐愛此庭中眾綠團。藤架方春篩月朗﹐鵲巢經歲避風寒。﹝墻外大白楊樹﹐上有大鵲巢。﹞一襟幽思閒拋慣﹐十扇明窗晏起難。衡宇初望君不駐﹐只應攜捲樹根攤。」子培云「『十扇』七字斬新。」其二云「一畝荒園故足窺﹐不如園裹卽書帷。﹝故居有空園﹐納涼最宜。﹞綠苔生榭宜鋪板﹐汲井當門待插籬。借蔭喜分鄰樹美﹐傷根悔把舊花移。落帆黃鶴三年共﹐細菌寒匏欠夥頤。」子培云「眞北宋人語﹐王梅間左挹而右拍矣。』以外詩長者均不錄。

●卷一二

一﹑余生平論詩﹐稍存直道﹐然不過病痛所在﹐不敢以爲勿藥﹔宿癅顯然﹐不能謬加愛玩耳。至於是丹非素﹐知同體之善﹐忘異量之美﹐皆未嘗出此也。孫師鄭不厭其嚴﹐冒鶴亭則惡其刻﹔甚者叢怨成陳﹐十年之交﹐絕於一旦。故《詩話》之作﹐遲之又久而不敢出也。

二﹑昔魏丁敬禮嘗求人定其文。唐牛奇章文字嘗被劉夢得塗竄殆盡﹐厥後二人相見﹐歡好如故相識。陳菴詩成﹐必與余兄弟商榷再四﹐𨿽不盡捨己從人﹐固今之丁敬禮也。鄭蘇堪有詩稿—捲﹐爲余少時所嗤點﹐或竊以獻諸蘇堪﹐蘇堪鄙其人﹐轉以告余﹐又今之奇章公矣。樊樊山有贈餘詩﹐皆極相引重。余送行詩有云「樊山爲政如爲詩﹐敏捷變化無不宜。」和韻詩有云「三家才調偏歐北﹐萬首侯封羨劍南。」前詩固董仲舒所云「爲政不行﹐甚者必變而更化之」﹐太史公所謂「善者因之﹐其次利道之﹐其次教誨之﹐其次整齊之﹐最下者與之爭」者也。後詩則公詩集自敍言少爲詩﹐愛袁﹑趙而不喜蔣﹐余謂近袁尢近趙也。不知者以爲有微詞﹐大誤矣。

三﹑甌北言元遺山才不甚大﹐書卷亦不甚多﹐較之蘇﹑陸﹐自有大小之別。然正惟才不大﹐書不多﹐而專以精思銳筆﹐淸鏈而出﹐故其廉悍沈摯處﹐較勝於蘇陸。余嘗謂蘇堪詩七言古今體酷似遣山。甌北說𨿽不盡然﹐而可爲斷章之取。至於五言古﹐則非遺山所能槪者矣。幾道告余﹐或以此言告蘇堪﹐蘚堪頗慍。余素信蘇堪不以人言臧否爲意。況遣山固郝伯常所稱「歌謠跌宕挾幽並之气﹐髙視一世」﹐《金史》本傳所稱「奇崛而絕雕刻」者乎﹖偶以幾道言問蘇堪﹐答書略云「兄前敍吾詩﹐許與已覺太過﹐刻後自視﹐殊有不愜處。柰何不許知者之評鷺乎﹖僕𨿽不徳﹐然恩怨恢疏﹐不介於抱﹔至友朋相愛之情﹐則老而彌篤。知我有幾人﹐豈吾所忍怒哉﹖」此眞蘇堪平生之言﹐敢信其久要不忘者也。

四﹑周松孫學部有《作詩久不進﹐書此自勉》云「少時見人所爲詩﹐心不知好姑效之。棘頭攢刺連紙是﹐丑絕自防人嗤。後乃稍稍敢放筆﹐塗抹點竄矜多姿。徘徊濫靡所棄﹐四顧何趾心然疑。邇來忽復不自量﹐欲以難苦爭恢奇。退之子美不可曦﹐宛陵介甫吾當師。頭搖如風兩目直﹐兀坐戟指日冥追。三年不得一句似﹐舉鼎絕臏將誰欺。憤之乃欲都不作﹐無事仍當持酒卮。京師酒價舊數倍﹐吾窮取適惟詩宜。聖云好者不如樂﹐吾將白首以爲期。」能達己意﹐是曾用功於宛陵者。松孫由庶常攺刑部﹐又攺縣令﹐其師榮協揆又調之入學部。榮去﹐鬱鬱不得意。嗜酒﹐飲輒醉罵人。余嘗以未稱其詩遭罵者﹐笑置之﹐醒而戒其勿然。卒病酒瘵死。「頭搖」句自寫其狀逼肖﹐每見其飲醉則兩目直而罵坐矣。

五﹑林贊虞侍郎好山水遊而不爲詩﹐惟記送江杏屯阝侍禦歸裏有二絕句﹐次首云「我亦當年柱下官﹐封章無補淚丸瀾。送君猶自增新愧﹐兩載曾容負豸冠。」蓋杏屯阝以禦史逐回翰林院本衙門﹐贊虞亦由翰林爲禦史﹐言事屢觸孝欽怒﹐傳旨嚴加申飭﹐然未被逐﹐故云。

六﹑郭春楡侍郎﹝曾圻﹞亦有送杏二律﹐惟記中二聯云「初衣一賦今方遂﹐諫艸無私那用焚﹖姜桂性成生自辣﹐鼎鐺耳在詎無聞﹖」「姜桂」二句移不到第二人身上。春楡聞尙有《綠淨亭》及《檢書》各古體甚工﹐惜未見。

七﹑友人詩句有零星一二語足供采錄者。施仲魯﹝蝰﹞別十餘年矣﹐忽遇諸塗﹐則方由津至都﹐忽忽立談數語﹐約彼此相訪。不數日奇來一箋﹐言抱病回津﹐賦詩畱贈﹐鍛鏈未成﹐只得兩句﹐云「盡納宮商歸變徵﹐誰將哀怨付詩人﹖」殆謂所纂《詩話》﹐少取歡娛之作也。

八﹑王捍鄭太守﹝仁俊﹞著述等身﹐長於輯佚之學﹐最善者爲《遼文萃》《西夏文綴》。余與乙庵促使付梓。今與《唐文粹》《宋文監》《元文匯》諸書共有千古矣。閒喜爲詩﹐有《集石鼓文壽易笏山先生》四言十首﹐工巧雅切﹐柰籀文僻字﹐多聚珍板所無﹐難於排印。惟記有斷句十字云「吳楚兩存古﹐江湖一散人。」可作君齋楹帖。蓋君本吳人﹐時湖北﹑江蘇各創設一存古學校﹐皆君總其教務也。

九﹑陳季咸孝廉﹝熙績﹞爲詩喜學今樂府﹐余語以此體難於出色。喪耦三十年不續娶﹐久客京師﹐嘗作《春愁曲》﹐只記末二句云「影妻椅妾不勝寒﹐猶有盆梅慰幽獨。」寫出岑寂況味﹐用事雅切異常﹐是《中晚唐叩彈集》中語。

一○﹑蘇堪堂弟棕齡﹝繆﹞嘗蜀遊歸﹐貧實幾不能自存﹐老屋兩三楹﹐花木蕭瑟﹐顧孺人﹐弄稚子﹐夷然久之。喜爲詩﹐有《風雨後庭竹盡折感作》云「疾風驅云若排山﹐鳴條嗷竅夜益頑。沛然甚雨更助虐﹐漏牀穿屋如懸湍。庭前叢竹正娟綠﹐一夕摧殺無完竿。秋來正望搖明月﹐臥看疏影篩金屑。豈意狼狽乃至此﹐嗟汝太剛那不折﹖收拾枯朽天墨色﹐坐念饑鳳來無食。」又賦余庭中小池云「至人嬉以天﹐遨心在物表。餛溟與蹄涔﹐得意遺大小。先生息踵徒﹐聞道早如嗷。世亂矢掛冠﹐歸山謝塵擾。居有宅一區﹐人力更爲沼。巛合匠制﹐種竹俯寒瀏。倚欄餌遊﹐意睨傲蒙叟。鄙夫翔榱題﹐視此得無丑。月明吾能來﹐監止所獲厚。」前詩託意甚髙﹐不必定效杜陵之大言﹔後詩亦居易素位之旨﹐勿徒作蒙叟齊物觀也。

一一﹑曾幼荃州佐淞﹐次公尊人也。工塡詞﹐詩近九僧﹑四靈。有《春日感懷》云「野棠花落悵春殘﹐不定江天暖復寒。乳燕鳴鳩都嫩散﹐琴歌酒賦久闌珊。感時頗有風人恨﹐惜別能無獨處嘆。自是因循辜綠鬢﹐生涯忍向鏡中看。」句如《齋居》云「寒人殘燈裹﹐春深破夢中。」《雜擬》云「流鶯期不來﹐芳艸長無數。」《集遠翠軒》云「淸漪瀲影平過槳﹐晴翠當軒遠接城。」晴雲﹕「云意澄夕霽﹐山光增暮晴。」《復雨》雲﹕「峭寒欺薄袂﹐斷夢竄重衾。」《卽事》云「寒虫與燈語﹐落月爲人遲。」又「病骨經冬峭﹐詩心入夜危。」《梅》云「枝髙都不見﹐時有暗香來。」

一二﹑髙逋村有《春閨雜詩》二十四首云「梨花如雪雨跳珠﹐翡翠簾低錦炕鋪。倦到海棠弱到柳﹐輕寒剪剪擁銅鑪。」「宿雨才收曉色勻﹐滚球不起落花塵。月華裙底靑靑艸﹐印盡殘紅損綠茵。」「二分陰靄一分晴﹐窗眼無塵障水晶。脂粉慵施掠雙鬢﹐不教鸚鵡喚聲聲。」「點點泥痕柳絮沾﹐新裁縞袖護蔥尖。無端貪看雙飛燕﹐半卷花陰上竹簾。」「病柳難禁碎雨零﹐護花一路尙金鈴。如何簾箔籠鸚鵡﹐禪語喃喃學誦經。」「佩佩睡臉小桃酣﹐玉鏡斜臨筆自拈。莫把雙眉誇夫胥﹐今宵新月恰初三。」「曉窗暖日影全沈﹐繡到鴛鴦懶度鍼。聞道海棠開欲了﹐綠章何事乞春陰﹖」「訶子新裁半臂長﹐芙蓉秋水發幽芳。凝脂洗罷春才暖﹐好整裙衫細理妝。」「桃花門徑日初斜﹐好事春晴說在家。情分一般如姊妹﹐纖纖玉腕自烹茶。」「我來猶是笑拈花﹐兩頰芙蓉暈斷霞。鸚鵡無端呼客到﹐累伊蓮蕊罷趺跏。」「淺淺鞋拗月半鐮﹐淩波錦裹玉雙尖。踏靑肯阻西湖路﹐一帶湔裙水正添。」「重簾不捲擁詩瓢﹐寶鴨香微鎭日燒。斜掠臂金研花露﹐幾行新墨上鮫銷。」「等閒梳洗罷春潮﹐萬紫千紅少助嬌。揀得好花偏並蒂﹐剪刀未下已魂銷。」「金釵未拔亦何爲﹖容易花前捧玉卮。載酒不關春問字﹐泥他夫胥教塡詞。」「酒痕半袖柰花黏﹐燕子歸來不下簾。斜展羅衾輕卸帳﹐玉郎沈醉夢初甜。」「昨宵已徹卻寒簾﹐衫子冰淩淺碧箝。垂到肩來削到背﹐吳棉半臂不教添。」「春晴十日減餘寒﹐丁字簾低亞字欄。玉立亭亭花外影﹐短墻新粉倚瑯。」「夜深猶是說看花﹐一榻臨階錦褥斜。半頰小桃偏擁月﹐不教罩粉已飛霞。」「懸枝曉露訝新晴﹐履迹蒼苔步步輕。遣卻翠翹無覓處﹐柳陰挾彈打流鶯。」「花前環佩響玲玎﹐八幅裙拖九子鈴。汗臉幾行紅杏雨﹐秋千庭院艸初靑。」「柘枝亞字掌中嬌﹐素襪風生恍九霄。雙袖落花新上燭﹐玲瓏子怯春宵。」「釀得餘寒憶昨宵﹐水晶簾下掠雙髫。無端私語偸鸚鵡﹐玉鏡春生兩頰潮。」「卻拋火研小窗西﹐春暖臨池墨易齊。不爲凍毫偏耐嚙﹐玲瓏玉斗瓠犀。」「碧欄幹外品羣芳﹐一撚殘紅恰罷妝。領取花香與粉气﹐些些消息要平章。」《畱春詞》集句云「碧桃花下美人過﹐朱顏減盡鬢絲多。畱春不住登城望﹐頭上花枝柰老何。」「杜鵑夜半猶啼血﹐春風得意馬蹄疾。別意與之誰短長﹖吳歌楚舞歡未畢。」「眞態生香誰畫得﹖惟有相思似春色。月明花落又黃昏﹐欲往城南望城北。」「黃鶯住久渾相識﹐知君對花三嘆息。未到曉鐘猶是春﹐主人有酒歡今夕。」以上諸詩皆君十七歲時所作﹐置諸《香艸箋》中未能盡辧﹐不爲不早慧也。

一三﹑先室人在日﹐取《眞誥》說﹐顏所居曰「蕭閒堂」。丁未八月﹐室人旣逝﹐歲暮不可爲懷﹐成五言長律三百韻﹐敍述生平﹐名曰《蕭閒堂詩》﹐以多爲貴﹐蓋元﹑白﹑皮﹑陸以來所未有也。楊昀谷題詩後云「蕉萃潘郎苦費辭﹐蕭閒堂上夢離離。百年幾日容孤臥﹐四海何人解《五噫》﹖老去情懷原作惡﹐病來歌哭總成癡。浮雲遮斷三生路﹐木葉安心恐已遲。」樊山題後云「三筆今爲無價寶﹐五洲君是有心人。福州綠荔惟存液﹐相府紅蓮爲寫眞。﹝君客冰師幕最久。﹞對剔秋檠商漢學﹐彊扶衰鬢閱京塵。哀蟬一誄三千字﹐豈獨能傷奉倩神﹖」又有一首云「想見拈髭暝坐時﹐年華覆水一燈知。雙攜京國愁奔命﹐三首河陽豈費詞﹖前閣暗香聞故故﹐斜街殘日過遲遲。尋常文字能哀感﹐此是春蠶百轉絲。」詩極工﹐末不署名﹐不記何人之作矣。蘇堪亦有五古一首﹐稿佚不可得。柯遜菴撫部﹝逢時﹞寄挽二章云「小劫人間五十年﹐尋常了卻向平綠。孿孿共命迦陵鳥﹐黯黯傷春蜀道鵑。箋注稿畱中壘傳﹐﹝著有《列女傳集解》十卷。﹞儀容典淑女師篇。鴻妻萊婦同髙躅﹐多恐淸言遜此賢。」白雲黃鶴往輜駢﹐往日淸遊付杳冥。夢室流芳遣掛在﹐妝臺耀首寶釵停。些辭聞設閒安家﹐神術誰通髻仿佛靈﹖淒絕落英秋菊盡﹐西風催制瘞花銘。」數詩皆古人所謂工於哀挽者。此外彊菴﹑叔疋﹑仁先均有替人垂淚之作﹐已見前數卷中。柯詩用《楚詞》「像設君室﹐靜閒安些」語﹐實甫挽對亦用之。而先室人旣號道安室﹐又稱蕭閒堂﹐「閒」﹑「安」二字殊巧合信也。

一四﹑近於石遣室前鑿小池﹐同人多以詩落之。梅生云「舊夢街西憶綠漪﹐芙蓉燭底露華滋。未忘捨宅名蕭寺﹐猶爲悲秋賦《小池》。量水恰容雙照影﹐戴花無復一開眉。吟魂可似牀間月﹐來與初寒慰掩帷。」直是補作一首挽詩﹐余有《小池賦》﹐末段皆傷逝意也。

一五﹑黃陂蕭北丞﹝延平﹞精醫學。余居武昌時﹐婦病屢瀕於危﹐皆服北丞方而愈。有《同陳士可遊洪山謁嶽羅二公祠》云「長江蜿蜒赴鄂渚﹐黃鵠龜山爲門戶。上游形勢控三吳﹐武昌重鎭雄終古。洪山蟠亙城東隅﹐屹然屏障奠名都。衡嶽匡廬壯南服﹐此山𨿽小足與俱。凡物扼要不在大﹐寸轄能轉千里車。洪楊當日窺荊楚﹐揭竿狂驟如風雨。羅山輟講起湘鄕﹐縱橫掃蕩趨武昌。扼吭先據玆山顚﹐驅賊猛著祖生鞭。豈知困獸猶能鬥﹐飛炮直中腦血鮮。裹創再戰勢愈厲﹐一身𨿽創一軍全。歸來握手呼潤芝﹐難紆楚患堪嗟咨。存亡呼吸神明定﹐臨危一語不及私。惟公講學宗先儒﹐知止數語卽陰符。道學久爲世詬病﹐奇功一雪儒生迂。南皮夫子表精忠﹐特崇廟貌欽英風。前有作者嶽少保﹐智勇節義將毋同。邇來世事愈變幻﹐長鯨環噬相爭雄。《洪範》六極一曰弱﹐欲延國脈難爲功。儒者至精爲兵事﹐休矜小技工雕虫。壯哉二公畱浩气﹐與山永鎭東門東。」頗覺直幹少支蔓。

十六﹑余嘗欲緝古今人詩﹐翔實地理形勝﹐而詩句又復雅馴者﹐匯爲一編。庶山川能說﹐登髙能賦﹐兼《毛詩傳》九能之二而有之。近見志伯愚都護銳《廓軒竹枝詞》一卷﹐自張家口至烏裏雅蘇臺﹐詳其山川道裏形勢風俗者凡一百首。林葵云解元傳甲自楡關至卜奎及所歷黑龍江省山川形勝﹐有七言律若干首﹔鄭星帆孝廉祖庚自夏口至蘆溝鐵道所經山川形勝﹐有七言律五十首﹐皆可稱翔實﹐詩復雅馴者﹐惜多不勝錄。星帆詩如《武勝關》云「五載重過武勝關﹐飛車穿入萬重山。渾忘冥呃稱奇險﹐﹝亦作耶厄黽塞﹐今平靖關。軛﹑轅﹑隧三關總號城口﹐卽史皇及司馬戍所塞者。﹞直使方城付等閒。﹝荊豫界以北嶺古曰方城﹐內方卽三關﹐西通幡冢﹑荊山﹐南抵大別﹑小別﹐外方卽三鴉﹐西連太華﹑熊耳﹐東盡桐柏﹑陪尾。﹞大隧尙分荊豫界﹐直轅寧阻往來艱﹖義陽三戍今何許﹖﹝宋攺義陽爲信陽。﹞從此東篁使轍環。」《信陽州》云「淮水東來第一州﹐長途鑿峴速馳郵。﹝梁曹景宗等救義陽﹐次鑿峴。﹞光黃綰轂交西道﹐襄鄧名城逼上流。兩戒山川收楚尾﹐三關形勢抗延頭。﹝田益宗謂與南齊對抗延頭﹐十旬必克。黃陂有延頭戍。宋戍主光順之執謝晦處。﹞六朝重鎭千秋話﹐申息縱橫失故邱。」句如《孝感》云「衣痕白雁開前雨﹐﹝白雁關﹐古直轅﹔黃峴關﹐古大隧。﹞夢影黃茅嶺外笳。」《汝寧駐馬店》云「雞喚汝南宜月旦﹐鵝鳴洄曲又晨垌。」《郾城》云「淺艸平原過召陵﹐林端修路遠如繩。徵羌城毀忘瓜戍﹐討虜渠湮廢稻塍。」《臨頻》云「受終壇坫遺繁鎭﹐罵坐賓朋累潁陰。故址豢龍懷古夢﹐荒亭臯鼴悔兵心。」《新鄭》云「有熊故土肇軒轅﹐自合無璣愴舊藩。」又「洧蕩雙泊仍林渚﹐桔秩重閨付邑垣。」《鄭州》云「京索合流遇難堞﹐項劉畫界記鴻溝。」《榮澤》云「乘軒鶴怨懿公旗﹐挑敵弧張魏麋。城北盟臺談踐土﹐河陰運道讀殘碑。今無濟隧瀦榮播﹐舊剩梁溝灌堰陂。」《廣武山》云「東廣武連牛峪豆﹐大敖倉納石門禾。」《亢村新鄕道中》云「嘉首獲聞中樂裏﹐紂戈倒向北延滓。」《淇縣》云「黑龍泉繞靈山樹﹐黃雀橋臨蕩水波。」《縣》云「重兵侈說壁黎陽﹐萬古枋頭百戰場。就食多依徐世積﹐觀河爭避李同光。」《湯陰》云「伏道北馳商芰裏﹐宜溝西入趙中牟。」《彰徳》云「九軍節使無堅壘﹐八斗才人出帝家。」《臨洛關》云「東陽萬甲廉頗壘﹐北鄙雙屯建徳城。」《順徳府》云「凝脂偶詠蠻宮妹﹐避面爭傳漢苑人。早見宗盟忘衛毀﹐休嗟夷禍煽張晝。」《內邱》云「百戰石門爭險要﹐千秋氵氐上感恩仇。」《髙邑》云「鉅鹿藪襟寧晉泊﹐釣魚盤對廣阿樓。」《元氏》云「峪窺靑艸通靈畫﹐嶺隔黃沙近贊皇。」《正定》云「成徳曾勞韓愈諭﹐鎭州不見杜威奔。」《望都》云「兩源合入龍泉澱﹐八渡增修馬溺關。」《定興》云「祁關嗚咽遒闌在﹐拒馬蒼涼易水空。」《涿州》云「如畫人家圖督亢﹐入山殘照隱樓桑。」置諸陳獨漉﹑趙甌北集中﹐殆不能辧。星帆熟史學﹑輿地﹐在閩中各學校充史地教授有年﹐口講指畫﹐了然可聽也。奎云詩未奇來﹐《廓軒竹枝詞》當細采之。

一七﹑近人賦詩之速者﹐樊山﹑實甫外﹐有伯嚴﹑堯生。二人詩格不相同﹐與樊﹑易尢不相同﹐其爲速則同。嘗見伯嚴遇有燕集﹐於一夕間以七言律篇贈坐客。堯生嘗與菴﹑昀谷﹑餘數人聯句﹐往往占句獨多。昀谷攺官將之蜀﹐君成《竹枝詞》三十首送行﹐專寫入蜀山水自鄂渚至成都者。余愛之﹐請君書一橫幅畀余﹐君立增首尾四詩爲贈云「石遺老子天下絕﹐談詩愛山無世情。大好金華讀書處﹝伯玉﹞﹐聞風心到錦官城。」「送客魂銷下裏詞﹐故人楊子最能詩。遲君一縱巴山棹﹐細雨迎秋唱《竹枝》。」「千山萬水三生約﹐好句親題送子云。西向定將人日報﹐艸堂花發最思君。」「水驛山程約略齊﹐並應漁具手中攜。閒吟爲伴陳無己﹐一夜鄕心繞蜀西。」次日見君送行詩又增爲六十首矣。餘夢想蜀遊﹐未知此生能到否﹐盡錄之﹐以當《入蜀記》讀也。「心感中年別故交﹐一官如芥共堂坳。西行卻有髙僧意﹐萬水千山自打包。」「十載東方鬢已新﹐散原無閣築延眞。扁舟此日還爲客﹐滿眼江湖綠戀人。」「身外殘書塞兩扉﹐一舟搖入海天微。輕裝穩壓彭蠡碧﹐頭白匡山話早歸。」「日照香鑪生紫煙﹐知君於此漱瑤泉。醉中一浣銀河筆﹐大瀑如龍落九天。」「老愛山房聽雨眠﹐送君心已到開先。此中禪味分明在﹐落月東林去眇然。」「一月出山天色晴﹐中秋夜泊九江城。思君不見桂花發﹐水上之官明月生。」以上送昀谷先過家江西。

一八﹑「路轉樊山樹樹秋。維舟漢口又沙頭。彜陵訪過歐陽迹﹐一路猿聲送峽州。」「西陵水色勝新安﹐朝暮黃牛上峽難。人在空齡歌一曲﹐雁聲遙應第三灘。﹝空鈴峽上卽晉時新崩三灘也。」﹞「小泊香溪到玉虛﹐洞中垂乳是仙居。只緣心上明妃在﹐水味濃香滿《漢書》。」「屈原廟前楓葉紅﹝歸州﹞﹐平明打鼓上巴東。秋風亭下香火絕﹐手板無人謁寇公。」「巫山峽影玉淸泠﹐人在冰壺一色靑。水響猿啼神女怨﹐雲晴雨淡楚王靈。」「巫山窈窕復玲瓏﹐墨作圍屏玉作峯。一鏡桃花低綠水﹐瑤姬寫影在當中。」「縹緲巫山十二峯﹐晴峯奇秀雨峯濃。美人峯更薰香立﹐如此巫山愁煞儂。」「一舸瞿塘日易西﹐峽門鹽甲與天齊。千秋杜甫吟能健﹐白帝城髙接滚溪。」「漢主徵吳此路迥﹐連營一蹶使人哀。三分不續髙光業﹐八陣遙當灩堆。」「云安縣前江水春﹐桓侯廟裹早梅新。盈盈石上浣衣女﹐何處淩波無洛神﹖」「燕寵峽轉漸安流﹐南浦人煙出萬州。風便南賓三日到﹐翠屏山向白公樓。﹝南賓今忠州﹐翠屏山有陸宣公墓﹐隔江卽香山樓。」﹞「平都古寺風泠泠﹐﹝今部都。﹞山木入天揚翠旖。仙人一去鹿無迹﹐日斜山鬼下空庭。」「黃艸峽晴魚翠飛﹐漁人支网石梁歸。山花紅入半江水﹐溪女采花歌翠微。」「水折山紆一道靑﹐春來巴峽滿啼鶯。王維此地會經泊﹐際曉吟花憶上京。」「巴山行近子規啼。巴水三回折向西。巴曼墓隨荒艸合﹐李嚴城枕石峯低。」「浮圖大勢壯江州﹐二水朝天抱郭流。報賽無人尋禹廟﹐亂煙籠樹滿夷樓。」「天晴三日出渝關﹐千里龍泉始見山。日與稻田髙下轉﹐人疑桑墅有無間。﹝周孝懷觀察勸蠶桑之業﹐期五年後歲增千萬已上。」﹞「行盡靑山見錦城﹐菊花天气雨初晴。馬頭樹色殊秦棧﹐大野靑浮一掌平。」「一擔行囊半擔書﹐爭看太守到成都。知公公事崔丞樣﹐首問靑城次桂湖。」以上送昀谷由湖北至成都。

一九﹑「九天開出一成都﹐華屋笙簫溢四隅。半壁由來天府重﹐獨憐劉禪是人奴。」以下說成都以及蜀中所有可遊之地。「張儀城接文翁室﹐逸少馳心廣異聞。不到成都爭識得﹐當鑪人有卓文君。」「少城花木稱公園﹐冬日紅梅夏日蓮。莫向武擔尋石鏡﹐摩訶池水亦桑田。」「自古成都四大寺﹐北門昭覺樹參天。老僧會得涪翁語﹐花气薰人欲破禪。﹝寺僧取妻生子﹐更主娣侄以從。事發到官﹐自稱無後爲大也。」﹞「角巾閒訪二仙菴﹐斐冕交情問古櫓。不爲遨頭向花市﹐古來名士愛城南。」「城南水竹最淸暉﹐處處叢祠白鷺飛。前歲梅花三度宿﹐令人心淡不能歸。」「靑羊一帶野人家﹐稚女茅檐學煮茶。籠竹綠於諸葛廟﹐海棠紅絕放翁花。」「春水香流萬里橋﹐枇杷門巷倚橋髙。井泉艷過花箋色﹐便恐桃花是薛濤。」「周子能官愛艸堂﹐蠟中題壁贊公房。兩年不見頭增白﹐每對桃花憶故鄕。」「萬事由天守一迂﹐春來花鳥覓屯阝沽。閒行泥飲遭田父﹐爲道耕田識字夫。」「老愛耕田訪桂湖﹐升庵遺迹重新都。桂香濃到中秋夜﹐歷歷湖邊坐酒徒。」「便道尋秋灌口涼﹐淘沙作堰歲功長。伏龍觀裹江聲發﹐玉壘天晴一望鄕。」「天師古洞艷山名﹐第一江源了上淸。仙迹試尋銀杏古﹐白雲紅葉畫靑城。」「錦城東下路蕭然﹐九眼橋南綠接天。兩岸漸多黃竹子﹐女兒耕得華陽田。」「江口彭山百里程﹐鷺鶯飛處問灘名。水天一色玻璃碧﹐風蕩漁磯作玉聲。」「眉州紗谷拜蘇祠﹐紅映荷花看打碑。﹝媛雯詩。﹞一雨中巖山盡活﹐綠波浮動一蟆頤。」「平羌風艸媚於蘭﹐綠淨無人守釣竿。一邏龍泓山似玉﹐玉人臨鏡掃眉看。」「漁歌裊裊荔枝樓﹐漢代犍爲定此州。人愛陸家官味好﹐江心一點畫烏尢。﹝太夷甚稱放翁嘉州詩。」﹞「烏尢山是古離堆﹐氵未水沙明一鏡開。竹外三濺九秋色。勸君莫掉酒船回。」「船頭掠水亂鷹飛﹐古佛淩雲坐翠微。人說海師遣蛻在﹐樹頭依約一僧歸。﹝像髙三十六丈。」﹞「髙望山前宿雨收﹐夕陽如畫滿城頭。雁聲搖曳江天遠﹐人在西南第一樓。﹝石湖語。」﹞「斑竹灣頭客散遲﹐小船炊火集漁師。西行是入氵我眉路﹐一角籬花露酒旗。」「觀音一石水爭波﹐此地銅河入雅河。石外豁然平野綠﹐桃花源裹得春多。」「傍竹人家盡種蔬﹐石邊蠻洞是秦餘。蕭然一灞鄕風異﹐兒自耕山女讀書。」「五里沙原盡虎頭﹐水鄕一族占林邱。棗林桑墅看逾好﹐風物依依似鄭州。」「靑衣渡口飯蘇稽﹐竹繞行人百鳥啼。何處藐姑臨水立﹖仙山靑玉出城西。」「符文一水似江鄕﹐麥艸靑靑菜子黃。老忤陳登求下策﹐氵我眉山下問山莊。」「南安四徼近烏蠻﹐地勢東來半土山。兩日行程查宋到﹐山城過雨百花開。」「余家榮縣水田西﹐春至秧痕一剪齊。故老若詢遊宦味﹐只應畱舌示山妻。」「山妻一歲隔幽明﹐少婦嬌兒白髮兄。君儻到門應憶我﹐孤云落日話京城。」「古洞靑陽九夏幽﹐昔年攜史洞中遊。故人若聽重陽雨﹐野寺丹黃樹葉秋。」「秋雨重陽最憶君﹐兩家風土各知聞。何堪八載長安住﹖水驛山程夢子云。﹝交君始癸卯。」﹞「故人王相臨邊久﹐莫爲浮雲嘆此身。坐與岷氵我爲地主﹐當年揚馬是州民。」「雪山西望苦邊籌﹐落日何人不旅愁﹖臨別慰君還一笑﹐詩人謫宦比黃州。﹝漱唐語。」﹞「萬山一一來時路﹐盡譜鄕心上《竹枝》。從古詩人多入蜀﹐花潭杜老望君時。」

二○﹑蜀人向楚﹐堯生詩弟子﹐年少淸才﹐气味如醇醪。有《思歸》一詩云「落盡楊花滿禦溝﹐不堪烏夢憶延秋。周章小智還匡國﹐陶令髙歌且倦遊。臘至怕聞三虱訟﹐朝來誰爲眾狙謀﹖潯陽自有人間世﹐浩蕩乾坤一白鷗。」讀之使人惘然。

二一﹑剛甫《花朝江亭譙集》云「疲蹇倦皇路﹐遊遨欣近郊。所思緩郁紆﹐得閒輕脫逃。玆晨始妍暖﹐條風遞林梢。曠朗兀崇基﹐樓衝祕神臯。遠矚春稍稍﹐側聽鳴交交。招邀飲文字﹐酌略窺夷巢。履迹歲旣深﹐顚毛時屢搔。浮沈憫慮新﹐遷斥嗟物勞。適道貴無違﹐委心信所遭。悵望斜川遊﹐流連步兵庖。諒無自調情﹐且進杯中醪。」《淸明日同社約訪萬柳堂遺址﹐予到遲社散﹐僧方掩樓扉﹐獨自登樓凝望﹐蒼然晚暮矣》云「舊栽楊柳半成薪﹐慚愧尋枝摘葉人。異代同時俱悵望﹐良辰佳約阻逡巡。固知萬事歡難並﹐卻恐孤遊迹易陳。獨立小樓無可語﹐偶從暝色得淸新。」《法源寺丁香花下》云「軍馬尋常去殷轔﹐春光報答果何曾﹖千年戰伐空陳迹﹐滿眼芳菲似中興。忙裹偸閒寧惜醉﹐花間著語故相矜。沈沈萬念旋生減﹐娩爾東廊掃地僧。」《送楊昀谷》云「昔賢每惜中年別﹐此地曾聞大隱居。扣篋待商揚子字﹐經時遲枉阮公書。固應不寐宵頻起﹐卻悔相過近較疏。寥落故人今可數﹐秋風庭樹意何如﹖」《花朝同陳菴﹑鄭蘇堪﹑林畏廬﹑趙堯生﹑陳石遣﹑胡漱唐﹑林山腴﹑梁眾異﹑冒鶴亭﹑溫毅夫﹑羅挾東﹑潘若海詣花之寺》云「空色難彊名﹐欣慨每交並。尋常萬花谷﹐寂寞招提境。餘寒淹節序﹐積陰失朝暝。近郭少農事﹐春鳩鳴逾靜。探幽果宿諾﹐寂愜微秉。卽事難爲歡﹐得途不可騁。嘉遨緬宛洛﹐良儔類汝頭。偶巾下澤車﹐稽首華嚴頂。徑迹旣如掃﹐來蹤復誰省﹖寥落愧吾徒﹐花時一延頸。」《雪晴江亭社集》云「匝月重陰正郁陶﹐稍晴妍日麗神臯。偶陪杖屨經中澤﹐試拓軒窗聽伯勞。春色還人應倍好﹐鬢絲流恨只空搔。文章末技今無用﹐報答風光歲一遭。」《南河泊》云「春遊戀近郊﹐勝處未可置。荷泊遊亦舊﹐歲輒一二至。襟袖發眞想﹐心賞屢幽異。有如溫陳編﹐意外工文字。軒車隘通衢﹐此或沮洳棄。豈知埃燼外﹐一泓足淸Г﹖荷芰晚未茁﹐茗薺新堪試。水鄕吾生長﹐愛水固其理。淵滓無近姿﹐回轉有餘思。𨿽非川上嘆﹐似是濠濮詣。解帶差爲適﹐濯纓良可洎。懷哉劉凝之﹐棄官淸潁尾。」《菴先生招遊淨業寺》云「臨流臺殿影參差﹐碧瓦朱欄自一時。已倦春遊花正發﹐未知哀樂鬢先絲。烹魚漑釜能生憶﹐去軫抽琴欲致辭。舊是承平觴詠地﹐百年寥落到今玆。」《潘若海約極樂寺看海棠﹐阻風未往﹔晚飯西安樓》云「千憂謀一嬉﹐彊引終不近。玆遊固何與﹖一失數日悶。荒荒國花堂﹐海棠稱老本。潘侯有宿約﹐結束寧待勸。今年春重陰﹐遊事頗遲鈍。豈知稍晴霽﹐徒覺風力奮﹖崩騰挾萬馬﹐顚頓雜塵坌。積陰風易作﹐始信後山論。年光殊可憐﹐尺箠日取寸。黃塵三月尾﹐髙臥類酒困。發歌定《五噫》﹐著說似《孤憤》。人生妄意必﹐一笑有定分。眼前春尙在﹐未致愁茵混。遊乎可再來﹐且辦西安飯。」《趙香宋同年約法源寺看丁香》云「遊心難再羈﹐迫此靑陽莫。投鞍事初地﹐抱臂獲良晤。沈沈大雄殿﹐丁香覆兩廩。峭蓓資文字﹐香潤及巾屨。連檐竟崦靄﹐久坐宛淸曙。固知佛日長﹐稍覺天倪露。乎生趙禦史﹐補闕匡王度。暫斂風霆手﹐正要玉雪句。入世有生老﹐隨緣無迎拒。長年眇歡驚﹐及春理芳緒。餘花今未歇﹐陳迹昔已屢。初非兩眸計﹐似深一宿悟。達生幸能托﹐淨義略可樹。春芳固外物﹐且任騰騰去。」《天寧寺牡丹》云「流芳迅不停﹐杪春猶紆余。盈盈牡丹叢﹐初日秦羅敷。好色始《國風》﹐意行不趑趄。障扇章臺街﹐走馬城西隅。入門眼先明﹐紅笑語則無。誰謂驚艷篇﹐小說等《虞初》。生物日趨功﹐愛好理詛殊﹖想見造化心﹐以此愚凡夫。年年看花遊﹐未肯自作疏。共同車馬塵﹐誰眞達者徒。斜陽經塔院﹐烈風與之俱。髙標兀崢嶸﹐堊像森模糊。半日溫柔中﹐乃復肝膽粗。」以上皆庚﹑辛兩年﹐春遊結社之作﹐十之六七也。五言出入大謝﹑柳州﹐得力於巽公院﹑法華寺﹑石門精室諸詩者深矣。《題袁覺生所藏潘蓮巢焦山圖》云「滿眼江山涕淚成﹐廾年浮玉舊題名。故山好在今難訊﹐柰此江流日夜聲。」《題關河行旅圖》云「極目關河欲莫時﹐勞勞行客去何之﹖當樓殘照霜風緊﹐如讀《甘州》柳永詞。」二詩聲情激越﹐「如讀《甘州》」句﹐正可移贈。

二二舊慈仁寺看松﹐爲辛亥詩社第一集﹐詩多不盡錄﹐各摘其佳句如下。溫毅夫﹝肅﹞云「國初設廟市﹐書葉何翻翻。亭林乃大儒﹐愛此駐髙軒。誰歟共炊爨﹖隴西李王孫﹝李天生﹞。道咸起何叟﹐厥臂取諸猿。古誼約祁張﹐建祠潔蘋蘩。曾公治許書﹐賃廡窮朝昏。」言何猿叟與祁春圃﹑張石洲輩建顧祠於寺旁事也。漱唐云「遙遙古精藍﹐矯矯雙松樹。宵深風雨來﹐鱗爪挾之怒。春日美且妍﹐騁轡宣南路。言尋魯兩生﹐﹝張文襄詩『儼如魯兩生﹐偃蹇不可招』﹞。設蒓談掌故。」又「鄭君遼東回﹐衣帶楡關雨。善保遊方﹐疇能用大瓠。」畏廬云「卻懷前迹尋殘碣﹐不覺深談遇晚鐘。」鈍宦云「國初耆舊不可見﹐見汝如與汪﹝堯峯﹞王﹝漁洋﹞逢。方今時世厭衰丑﹐一之肆羣洶洶。薪燒《論語》尙不卹﹐況汝天性難馴龍。」癭公云「林翁十指有松气﹐胸中一幅參天黛。他年春明羅掌故﹐各有題詩足搜采。癭庵同在城南角﹐西山落照寒城帶。」「林翁」二句謂畏廬繪圖也。蟄公云「雙松舊偃蹇﹐兩淚定相對。李賀銅仙移﹐盧仝玉碑碎。百見百傷心﹐一讀一感喟。」言寺久廢﹐攺爲昭忠祠也。弱父云「松邊軼事固多有﹐三百年來幾杯酒。朱王一去祁何興﹐荒盒載祀亭林叟。千載之前胡馬屯﹐化身大士劫火燔。﹝寺有窯變觀音﹐庚子燉於兵火。﹞過來萬景盡如夢﹐爾松須鬣猶翻翻。長安人愛花如海﹐誰識松間立吾輩﹖」林山腴﹝思退﹞云「林翁支離叟﹐畫筆泣眞宰。懸知柯節成﹐胸中蟠碥。詩含古松气﹐羣公肅文采。佇看海鶴姿﹐松間何皚睢。」太夷云「南城往往見老樹﹐託命精藍資掌故。諸松毛骨想父祖﹐吟嘯寺門誰與顧﹖」菴云「街西三寺無一存﹐慈仁獨以松畱痕。雙松成三久代嬗﹐望古銷盡漁洋魂。山光滿鏡昔登閣﹐戒公息叟遺孤墩。﹝昆盧閣久廢﹐同治間祁文瑞在寺養屙﹐戒公和尙爲築閣寺後最髙處﹐以鏡攝山影﹐文端題額﹐署款『息叟』。﹞顧閻盒火接涼翠﹐中有梵籟無塵喧。詎知轉眼便泡影﹖窯像指畫同泥洹。﹝寺有窯變觀音像﹑傅雯指晝佛迹﹐並燼矣。」﹞堯生云「一幅春云蒼翠姿﹐或云生自六朝時。人情好事誰能據﹖天外蟠空勢自奇。古佛與人爭歲月﹐老龍山水作之而。尊前九日渾如昨﹐蕭瑟前身問畫師。﹝前年重九﹐曾同石遺翁一遊。」﹞佘云「天畱此叟經桑海﹐代與遣民話劫灰。畫裹夜叉雙突兀﹐眼中春物百胚胎。」堯生所謂「我云詩是石遺佳﹐不見龍身夜叉臂」者﹐乃癸卯同鶴亭到寺訪松﹐先有「已枯偃蓋形﹐半禿夜叉臂」及「上丰而下殺﹐龍身與常異」之句﹐實則漁洋《題黃子久王叔明合作山水圖》已云「老松撐突夜叉臂」矣﹐堯生特阿其所好也。

二三﹑是歲人日﹐集癭公四印齋﹐分韻作詩。蘇堪方從關外來﹐余有云「衝雪入關眞失喜﹐穿雲登岱預爲期。」或曰「何計之早﹖」堯生亦有詩云「長安二月乍飛雪﹐此雪如催故人別。新昌庭省送將歸﹐海藏觴春畱一月。」「馬卿昨日方至都﹐﹝通伯﹞不知趙子能來無﹖﹝湘帆﹞行攀嵩少三花樹﹐並仿秦松五大夫。﹝今年所晝遊事。」﹞後余與堯生皆踐所言。

二四﹑今年裏居﹐裏中人多結詩社﹐皆作嵌字兩句詩﹐世所謂「詩鐘」﹐亦名「折枝」者也。王又點﹝允皙﹞孝廉最工此道﹐傳誦佳句極多。七月相見﹐欲結一詩社﹐不作折枝﹐與余商量社約。餘言庚戌春在都下﹐與趙堯生﹑胡瘦唐﹑江叔海﹑江逸云﹑曾剛甫﹑羅東﹑胡鐵華諸人創爲詩社。遇人日﹑花朝﹑寒食﹑上巳之類世所號爲良辰者﹐擇一目前名勝之地﹐挈茶果餅餌集焉﹐晚則飲於寓齋若酒樓﹐分紙爲卽事詩﹐五七言古近體聽之。次集則必易一地﹐匯繳前集之詩﹐互相評品爲笑樂。其主人輪流爲之。辛亥則益以陳菴﹑鄭蘇堪﹑冒鶴亭﹑林畏廬﹑梁仲毅﹑林山腴﹐而無江氏父子。此法似可仿行﹐惟閩中勝地不如都下之夥﹐須擇數家略有亭館花木者爲聚集地。又點乃於立秋後一日招集城南沈叔眉先生祠﹐其地林木陰翳﹐尢多棗樹﹐小有陂塘。余得七言律一首云「裏中詩事久荒寒﹐卽景分題憶墜歡。詞客碧棲能跌宕﹐﹝碧棲﹐又點號﹐工塡詞。﹞享堂綠蔭暫盤桓。折枝故技捐銅缽﹐落葉新秋報井闌。纂纂行歌君莫厭﹐眼前風景寫來難。」又點中二聯云「尙有七人充作者﹐﹝是日集者七人。﹞可憐八月未中秋。﹝新曆已八月。﹞林陰犖確行來好﹐城角漣漪買得不﹖﹝時有此議。」﹞何梅生中二聯云「猶有遣詞存沈謝﹐﹝枚如先生附祀。﹞於今談藝屬陳王。詩堪送熱宜秋集﹐病不能杯愛酒香。」林雪舟﹝宗澤﹞中二聯云「踞席料多疏雋語﹐﹝是日以事未至。﹞鏖詩肯占莽荒區。秋光林外看應好﹐詞客城南算不孤。」劉小云﹝崧英﹞中二聯云「世亂騷才甘自晦﹐地幽勝事本無多。眞靈相望秋曼迪﹐豪宕能回夕照酡。」周愈予﹝愈﹞首次聯云「郁熱蒸人未覺秋﹐繞祠艸樹絕淸幽。追詩信步斜陽徑﹐彊醉聊捐積日愁。」林大年﹝則銘﹞首次聯云「中原兵气未曾銷﹐行樂中年豈待招﹖願以詩人終牖下﹐得依先哲在山椒。」鄭國容﹝容﹞古體中後數韻云「碧棲此佳招﹐風雅聚气類。褰衣亂木間﹐商飈習然至。露果低可摘﹐風蟬逸欲墮。平池明樹底﹐細路接城次。野趣謝塵囂﹐冷身足吟醉。新蟾送斜陽﹐空明滿蒼翠。歸路更悠然﹐白葛生涼意。」郭舜卿﹝則﹞壽云「沈祠城南隅﹐依山位置妥。舊遊曾一至﹐索記今猶頗。詩人此追涼﹐境靜意淡沱。小閒足珍惜﹐與世暫彼我。佳招良可念﹐柰此七月火。瘴云熱滿城﹐百事無一可。相從愧未能﹐病渴理藥裹。」葉伯璁﹝心炯﹞有云「初秋猶蘊蒸﹐佳招意略適。舉世事荒嬉﹐孰從風騷役﹖迂哉碧棲丈﹐吟有素癖。我語慚蟬嘶﹐未敢分片席。」小云又有古體云「衰造憂患多﹐孤弦寡賡續。攬此文翰侶﹐翩然集髙躅。循池及城根﹐瀹茗得山淥。芳尊款夕曛﹐嘉樹蔭繁綠。倦翮發淸瞬﹐涼ざ散炎溽。談諧見詣力﹐眞率脫幾束。詠歌取自娛﹐釒垂鑿毋乃酷。藉玆策駑疲﹐詩罰不妨酷。哦松當公事﹐差幸非迫促。」

●卷一三

一﹑前淸同治間﹐恭忠親王長軍機﹐沈文定﹝兆霖﹞由山酉巡撫入爲樞臣﹐眷任甚隆。光緒初﹐左文襄﹝宗棠﹞廁焉﹐不能久於其位﹐出督兩江。仁和吳子﹝觀禮﹞久客文襄幕﹐辛未始成進士﹐得館選﹐著有《圭盒詩》﹐多關系時事。其最傳者爲《冢婦篇》《小姑嘆》《天孫機》《鄰家女》諸首。《冢婦篇》云「門祚本寒素﹐質陋長善愁。託身適貴族﹐甲第連朱樓。先後眾娣姒﹐什伯親疏儔。冢婦主中迹﹐明慧稱才優。威姑有喜怒﹐一意承溫柔。溫柔豈不懿﹖所願無魯尢。任勞先任怨﹐匪但心休休。馨腥久相習﹐早辧薰與箔。況今家多難﹐舊業蕪田疇。我居介婦末﹐疏逖空涕流。鞠凶伊可畏﹐未雨急綢繆。求賢庶自輔﹐爲爾歌好逑。有姆倘善教﹐引近奚諮謀。資沅富蘭芷﹐明珠在炎洲。光气世寶重﹐紉佩懸巾鞲。小姑曁諸婦﹐或恐志不侔。和眾與推挽﹐竊願從之遊。門庭旣淸肅﹐內寧無外憂。冢婦爾毋怠﹐墜宗實爾羞。」此首卽爲文襄作也。「冢婦」指恭王﹐「介婦」謂文塞。文襄以一書生躋位將相﹐處疑忌之地﹐故有「門祚寒素」﹑「什伯親疏」各云云「疏逖涕流」﹑「小姑諸婦」各云云「恐志不侔」﹐故終被排擠﹐不能久安其位。「引近諮謀」﹑「和眾推挽」﹐皆冢婦之責。故以「有姆善教」望之。「資沅蘭芷」﹐則明文襄爲湘人也。

二﹑《小姑嘆》云「入門爲幼婦﹐稽首歌姑恩。三日會廚下﹐諸姒爲我言。家世守先業﹐田園甲幽燕。無端遘苗害﹐凋敝年復年。冢婦自明慧﹐嫩漫思避喧。小姑育南土﹐於歸家太原。稍知道途事﹐臧獲皆稱賢。歸寧侍阿母﹐中饋同周旋。初云佐筐﹐已乃司笑鍵。事事承母命﹐處處蒙人憐。深潭不見底﹐柔蕤故爲妍。女巫託靈談﹐寧止糜金錢﹖人或爲姑語﹐善遣離堂前。非無姊妹行﹐遠嫁多在邊。捨旃勿復道﹐何以祈安全﹖諸姒語未終﹐我憂泣涕漣。思欲諫冢婦﹐室遠情未聯。小姑初見我﹐頗若親嬋娟。苦口倘能語﹐諸姒寧憚煩﹖陰雲冪檐際﹐隱隱聞杜鵑。徘徊就私室﹐終夜不成眠。」此首指沈文定言也。沈𨿽籍宛平﹐本吳江人﹐故曰「育南土」﹔爲山西巡撫﹐故曰「於歸太原」﹔爲人厚貌深情﹐「深潭」﹑「柔蕤」﹐月旦甚確﹔「女巫」云云﹐言外交上引用非人﹔「歸寧待阿母」至「處處蒙人憐」﹐言其蒙眷有權力﹐文襄必陰受文定齡蛇者﹐故圭盒言之若此﹔「聞杜鵑」殆謂南人作相乎﹖非止不如歸去意也。

三﹑《天孫機》云「少小織縑素﹐稍長裁錦緋。貧女無早嫁﹐爲人作嫁衣。紛然理邊幅﹐刀尺從指揮。細意重熨帖﹐服成架仿揮。嫁者亦殊貴﹐冠帔紉珠璣。女紅乃嫻習﹐鍼神世所稀。納徵羅彩幣﹐鸞鳳行雙飛。心苦意暇﹐招我襄閨幃。度我鴛鴦譜﹐文理窺精微。作別送之子﹐楊柳何依依。一朝被召出﹐棘墻桑四圍。春蠶食葉盡﹐獻絲朝副樟。美人職染采﹐肇蛻揚芳菲。知我事紡績﹐問我天孫機。天孫亦何巧﹐經緯分當幾。天吳與紫鳳﹐顚倒辧是非。我陋不足道﹐景賢陳所希。請師女公子﹐徳音期無遠。」此首圭盒自述也。「貧女」自謂﹐「嫁者」﹑「女公子」﹐皆謂左文襄。「爲人作嫁衣」謂佐幕也﹐「招我襄閏幃」謂佐文襄幕也﹔「鍼神世所稀」謂文襄本政治家好手也﹔「一朝被召出」四句﹐謂自左營歸﹐應春官試登第﹔「美人」謂李文正﹝鴻藻﹞﹐時爲庶吉士教習﹐故曰「職染采。」圭盒於文正爲師弟﹐故託爲問答之詞若此。文正亦入樞府﹐故以「請師女公子」爲言。

四﹑《鄰家女》云「小時門前劇﹐女伴相頡頑。鄰家久洽比﹐歡如姊妹行。西鄰早奉帚﹐華冠七實。倩盼自矜寵﹐意態殊飛揚。良人稍裁抑﹐悲啼毀容妝。因緣復助篷﹐低首含淒涼。淒涼固自諭﹐顧我何莊莊。東鄰擬班左﹐系紗懸洞房。時還佐中饋﹐有無勞阻皇。周旋舊儔侶﹐厚貌逾尋常。貌厚倘可語﹐敷衤任言其詳。昔聞漆室女﹐憂時獨旁徨。亦有馮婕妤﹐奮身熊敢當。縱非主內政﹐求賢愼扶將。入門易見嫉﹐子云戒其傷。亦勿取容悅﹐蘭麝徒薰香。泠泠《洞簫賦》﹐笑我耽篇章。不望琥珀佩﹐矧彼珩與璜。人言同社燕﹐後先成鳳凰。西飛髙舉趾﹐東飛鳴鏘鏘。同聲庶賀世﹐何以協歸昌﹖」此首「西鄰」謂潘文勤﹝祖蔭﹐﹞「東鄰」謂翁師傅﹝同化﹞也。潘直南齋最久﹐以癸酉試事落職﹐再起爲侍郎﹐所謂「早奉帚」與「良人稍裁抑」﹑「因緣復助篷」也。翁時爲戶部侍郎﹐所謂「時還佐中饋」等語也。二公圭盒同年舊知﹐故寫眞逼肖。後半首規諷以正也。以上多聞諸陳菴師傅云。

五﹑圭盒有《遇馬嵬坡》云「翠訇忽忽過馬嵬﹐梨花落盡佛堂開。如何龍武隨西幸﹖卻似韓擒鐵騎來。」持論至允。菴有《讀孟子》《讀漢書》二絕句云「王政齊梁且未行﹐魯衰滕褊更何成﹖七篇何與蠅營事﹖僥幸臧倉浪掛名。」「蕭蕭鶴觀晚春時﹐槐裏千官盛漠儀。不是侍中歸五柞﹐柄臣學術有誰知﹖」托意遣詞﹐極似朱竹。《讀史二首》詩云「漢皇將將屈羣雄﹐心許淮陰國士風。不分後來羞絳灌﹐名髙一十八元功。」「海內文章有定稱﹐南來庾信北徐陵。誰

知著作修文殿﹐物論翻歸祖孝徵。」蓋被擠於江村﹐出南書房時作也。菴詩第一首言戊戌某公督閩﹐傾陷以媚政府事。第二首言慈安太后之葬﹐孝欽後以毅皇帝幼沖﹐不遣出臨﹐曾上疏力爭事。《漢書》《武五子傳》﹕「帝﹝武帝也﹞崩﹐太子立﹐是爲孝昭帝﹐賜諸侯玉璽書。旦﹝燕王也﹞得書不肯哭﹐曰璽書封小﹐京師疑有變。遣幸臣工孺等之長安﹐以問禮儀爲名。王孺見執金吾廣意﹐問帝崩所病﹐立者誰子﹐年幾歲。廣意言待詔五柞宮﹐宮中罐言帝崩﹐諸將軍共立太子爲帝﹐年八﹑九歲﹐葬時不出臨。歸以報王。」「五柞」句用事可謂工切矣。

六﹑張簣齋詩用事無不精切者。《夢所寄詩六絕﹐依韻答之》云「薊樹東枝塞柳西﹐一封上谷載靑泥。壯夫肯恥長城窟﹐考牧猶肥萬馬躓。」「名聲韁鎖誰羈絡﹖勛業彤旅亦等閒。便借築巖成大隱﹐敕兒家事莫相關。」「流傳臣亮街亭表﹐天鑑春秋督咎心。未學鳳雛輕一死﹐平生《梁父》恨孤吟。」「絳侯不解結袁絲﹐劉柳從來善退之。恩怨一身何足校﹖羣公平賊是匡時。」「燻盡牙香與賜裘﹐椰冠學士配軍頭。故人書到渾無酒﹐寂寞溪山感獨遊。」「拈詩已訝筆如神﹐夢赦難分想與因。卻笑拾遺膠漆地﹐頻年關塞憶累臣。﹝謂洪琴西及余。」﹞

七﹑又《出次察罕陀羅海﹐五月二十六日都統急割追還紀事》云「子公棄惇煌﹐恐爲遺虜笑。方揚郅支功﹐宜得長安召。嗟余衣偏衣﹐崎嶇事閩嶠。未獲襄老屍﹐恥作孫歆報。無赦有新條﹐檁檁十行詔。﹝時部章﹐軍務獲咎戍員﹐不準沿途援恩韶保畱﹐不準納贖﹐旋奉旨佩綸無庸察辦。﹞餘生隨地適﹐書題安絕徼。邊風五月春﹐肺疾差堪療。牛牟遮羊芊﹐伴我書聲好。策杖一泉淸﹐排闥萬山繞。雄鎭足懷荒﹐孤亭頗遮要。尺寸我所爭﹐固合永歌嘯。﹝俄羅斯欲得此爲商肆﹐余以察罕要隘﹐力爭罷議。﹞深宵劍篋鳴﹐豈有餘光耀﹖無端萬國客﹐叩門集羣噪。頗疑雞林賈﹐領略詩中妙。掘鼠方苦饑﹐豈懼丁零盜﹖一障山頭斬﹐偶人都象肖。匈奴倘尋仇﹐亦足快讒娟。﹝和議旣成﹐孤拔以喪告﹐有傳其斃於馬江者﹐日本遊歷使赫田顧向造余求見﹐卻之﹐則以書白此事。蒙古王公及各國商賈踵門者日數十人。輦下流言﹐都統恐滋事﹐始援鳥魯木齊例﹐追還張家口。﹞軍府重防閒﹐何人走相告﹖夜半火符來﹐候吏咄賀弔。差如嶺外流﹐不次得遷調。行屋初安牀﹐橫峯正支竈。囊中錢已空﹐攺計翻悔懊。可憐檻中狙﹐朝暮任顚倒。僮奴理歸裝﹐作意相慰勞。姑逐旋風飄﹐倘回太陽照。便是刀環徵﹐萬事那人料﹖」又《北海軒》其四云「黃能突羽淵﹐絕倒文舉書。﹝文舉《與王朗書》語。﹞我笑王會稽﹐迷謬東冶余。靦顏就朝列﹐並肩華子魚。男子貴自立﹐萬口任毀譽。烏林蒙衝艦﹐官渡辟歷車。羣雄疊彊弱﹐那復關孫吳﹖吾今不復敗﹐百折意自如。稽天捲巨浸﹐坐譚豈良圖﹖吁嗟諫用兵﹐意與方平殊。」其九云「中郎徙朔方﹐側睨王智舞。惜哉北海尊﹐不作北道主。契丹問三蘇﹐官轍限定武。惜哉中山醪﹐不入扌同馬乳。遐方艸昧開﹐韻事吾曹補。徙所卽嵩邙﹐偏裔今齊魯。嫩隨李將軍﹐短衣看射虎。」以上諸詩﹐自述一二往事﹐功罪已略可見。然不讀菴所撰墓志﹐於當日實在情事﹐終不明了也。簣齋詩用事太密﹐惜其子弟門生無任天社﹑馮孟亭其人者爲之詳注﹔甚至舊稿傳鈔﹐訛字滿紙支離﹐無從辧識。余爲選錄數十首﹐當陸續論次之。菴所撰墓志﹐亦擬采摘印證﹐俾閱者有以知當時朝局黨派云。

八﹑簣齋又有《雁》詩數首﹐皆以自況者。其二云「一雁何殊色﹖空羣世所驚。蕭條仍北鄕﹐艱瘁爲南徵。寸旦冰難解﹐悲秋月自明。主人終不殺﹐矜惜尙能鳴。」其三云「行列由來整﹐臨江急陳開。滄洲非信宿﹐墮浦豈驚回﹖雪爪深誰辧﹖風毛逆不摧。楚鳧兼越乙﹐無迹任疑猜。」其四云「今日桑乾曲﹐橫飛帶晚暉。驚弦渾欲墮﹐系帛敢求歸。饑擇中原粟﹐寒催絕幕衣。輕鷗同拍水﹐閒在早忘機。」其五云「枉嫁燕山胥﹐東西未有家。也甘遵渚陸﹐終是隔風沙。病榻繁砧杵﹐嚴城咽鼓笳。可憐無夢到﹐零落水葒花。」「空羣世所驚」句卽其受傷之故。「臨江急陣開﹐滄洲非信宿」各句卽其可告無罪之處。末首直與楊升庵「黃安人雁飛﹐曾不到衡湘」一詩古今同慨矣。

九﹑往余敍蘇堪詩﹐嘗謂菴詩爲謝枚如﹑張幼樵作者﹐常工於他作。蘇堪詩工者固多﹐爲顧子朋作則尢工﹐且無不工。菴有《山中懷簣齋》云「東坡飲啖想平安﹐塞上秋風又戒寒。久別更添無限感﹐卽歸豈復曩時歡﹖數聲去雁霜將降﹐一片荒雞月易殘。獨自聽鐘兼聽水﹐山樓醒眼夜漫漫。」「卽歸」句七字直叢百感。《簣齋以小像見寄﹐感題卻寄》云「十載街西形影隨﹐五年南北尺書遲。夢中相見猶疑瘦﹐別後何時已有髭﹖機盡狎嫗原自適﹐聲銷賣藥漸無知。江心憶拜張都像﹐熱淚如潮雨萬絲。」「夢中」一聯﹐當時最爲傳誦﹔末二語謂吾鄕臺江上流爲洪江﹐水中有小島﹐名小金山﹐山上僅容一寺﹐寺中有一小塔﹐客堂中供明都禦史張經像。經以倭兵事被陷死者。簣齋自臨前敵﹐始終駐馬江﹐未入城。旣敗﹐被議遣戍﹐由馬江訴流而臺江﹑而洪江﹑而建溪﹐然後早路北行也。菴送別於小金山﹐故追憶之云。簣齋自塞上和前詩﹐疊韻再寄京師云「觀棋聞又入長安﹐金塊三年信誓寒。夜雨夢回疑婦嘆﹐﹝邊夫人於謫戍次年沒京師。﹞竹林酒熟憶朋歡。肯將龜莢從詹尹﹐倘愛鐘魚對懶殘。住慣煙波畏塵土﹐停雲直北柰迷漫。」簣齋有《始得伯潛書﹐時築室石鼓山中﹐以詩寄懷》﹐前四句云「十年同夢躡天梯﹐﹝在都時有同遊石鼓山之約。﹞自屏尊壘急鼓顰。一觸网羅江水闊﹐幾回書札塞云迷。﹝君先寄三書﹐均未達。」﹞菴又有《滬上晤簣齋﹐三宿畱別》云「相看短髮未全斑﹐十五年來一瞬間。可似東坡遇莘老﹐安排浮白對靑山。」「卻將談笑洗蒼涼﹐三夜分明夢一場。記取吳淞燈裹別﹐不須寒雨憶洪塘。」洪塘卽小金山寺拜張都像處也。又《入江哭簣齋》雲「雨聲蓋海更連江﹐進作辛酸淚滿腔。一酹至言從此絕﹐九幽孤憤孰能降﹖少須地下龍終合﹐孑立人間鳥不雙。徙倚虛樓最腸斷﹐年時期與倒春釷。」菴生死交情﹐殆無有出簣齋右者。

一○﹑竹坡先生亦菴平生摯友。有《哭竹坡》云「大夢先醒棄我歸﹐乍聞除夕淚頻揮。隆寒並少靑蠅弔﹐渴葬懸知大鳥飛。千里訣言遺稿在﹐一秋失悔報書稀。黎渦未算平生誤﹐早羨陽狂是鏡機。」又《鼓山覓竹坡題句不得愴然有賦》云「小別悲同永訣看﹐當年聞語淚先潸。國門一出成今日﹐泉路相思到此山。月魄在天終不死﹐澗流赴海料無還。六丁攝取空遣墨﹐剔徧荒苔夕照間。」又《泛月入山﹐道得蘇寵江南寄詩﹐竹坡蘇寵座主也﹐感賦因寄》云「詩筒把向江天讀﹐拍拍春潮月滿船。夜夢欲因度雲海﹐前遊可惜欠風泉。別來痛逝知君共﹐他日論文識子偏。緘淚寄將頻北望﹐解裝一爲酹新阡。」

一一﹑蘇堪詩最工於哀挽者﹐亦有《懷座主寶竹坡侍郎》云「滄海門生來一見﹐侍郎憔悴掩柴扉。休官竟以詩人老﹐祈死應知國事非。小節蹉跎公可惜﹐同朝名徳世多譏。西山晚歲饒還往﹐愁絕殘陽掛翠微。」尢工者爲《傷忍盒》云「彼蒼不足恨﹐人事實可哀。莫復念忍盒﹐念之心膽摧。烈士盡奪气﹐況我平生期。四海盡驚嘆﹐矧我夙昔懷。聚時不甚惜﹐皎皎心弗欺。別時不甚憶﹐落落意弗疑。如何無窮志﹐殉此七尺骸﹖交情日太短﹐天絕非人爲。命也審如此﹐終古寧可追﹖」蘇堪五古長處在層層逼進﹐不肯平直說去。此與東野「杜鵑聲不哀﹐斷猿啼不切。月下誰家砧﹐一聲腸一絕。杵聲不爲客﹐客聞發自白。杵聲不爲衣﹐欲令遊子歸。」「誰言碧山曲﹐不廢靑松直。誰言濁水泥﹐不污明月色。我有松月心﹐俗騁風霜力。貞明旣如此﹐摧折安可得﹖拔心艸不死﹐去根柳亦榮。獨有失意人﹐恍然無力行」等詩﹐異曲同工﹐蓋服膺於東野者深也。其二云「朝士重淸流﹐此風亦久息。不隨薄俗移﹐通介見所植。抗言得棄外﹐天日無慚色。誰知活人手﹐未恨江湖窄﹗爲民奮請命﹐有此二千石。世間污吾子﹐捐去誠上策。但縻老親淚﹐冤苦滯魂魄。當時殉名人﹐著望各籍籍。貪夫混烈士﹐事定眾乃白。公等當期頤﹐王濟我恨惜。」「抗言得棄外」以下﹐所謂有聲徹天﹑有淚徹泉者。又《冬日雜詩》末首云「猗嗟我從祖﹐髙行世所獨。有時聞微言﹐終身在初服。孤露薄有知﹐所賴見尊宿。今年吾道苦﹐此老夢已覺。別時知難再﹐揮手反見速。衰顏一何瘦﹐忍淚竊注目。不殊辭所生﹐摧割痛在腹。未曾聞怛化﹐每憶已自哭。理當棄妻子﹐卒侍啟手足。何言迫生計﹖恨愧滿衷曲。因思議私謐﹐介節誅不辱。𨿽然異出處﹐知己配文肅。哲人萎二老﹐願見那可復﹖吾其放於夷﹐猖狂混淸濁。」介節公﹐諱世恭﹐字虞臣﹐咸豐壬子成進士﹐攺戶部主事﹐歸裏授徒不出。左文襄督閭﹐聘爲鳳池書院山長十年。王立動﹝凱泰﹞撫閩﹐攺聘爲致用書院山長十年﹐又攺主正誼書院講席﹐數年卒。畢生布衣蔬食﹐枯坐一室如老僧﹐能背誦十三經﹐教人循循有序。余前後在書院請業者二十餘年。蘇堪十餘歲丁外艱後﹐惟師介節公一人﹐故此詩沈痛如此。至《述哀》七首哭其兩兄者﹐過悲﹐不堪卒讀矣。

一二﹑又《哭顧五子朋》云「自意死窮邊﹐不復能見子。歸來誰與歸﹖得我子所喜。南行暫展墓﹐海上聊徙倚。一歡謂可必﹐何用書累紙﹖豈知有玆事﹐捨我遽爲鬼。投袂欲相追﹐失望對逝水。眼前盡成夢﹐萬事不我埃。」首韻云「不復能見子」﹐次韻應云「得子我所喜」﹐然語意便鈍置﹔今云「得我子所喜」﹐則一轉移間﹐蹊徑頓異矣。其二云「平生老縱酒﹐惟我能切諫。頻年迹稍疏﹐念子不及亂。頗聞態如故﹐俗士望而憚。傷哉卒坐此﹐一醉渙其汗。盞山孤可哀﹐潭水深自恨。畸人去不返﹐題壁誰來看﹖」其三云「持論絕不同﹐意气極相得。每見不能去﹐歡笑輒竟夕。西州門前路﹐爾我畱行迹。相送至數里﹐獨返猶惻惻。小橋分手處﹐驢背斜陽色。千秋萬歲後﹐於此滯魂魄。爲君詩常好﹐世論實不易。夢中還殘錦﹐才盡空自惜。」其四云「稱疾因解兵﹐用世志已灰。尙思得佳傳﹐非君孰能爲﹖君𨿽避衰世﹐浩气殊不虧。一生意凜凜﹐可以厲詭隨。願列君傳中﹐存亡能幾時﹖江西陳伯嚴﹐爲文有古姿。他年求下筆﹐竊比聃與非。」第三首黯然神傷﹐與君《過侯府懷陳幼蓮》詩極相似﹐詩云「東城巷陌年年異﹐雙栝空最能記。故人何往門庭是﹖門外悲風入吾袂。當年無日不相見﹐晝語夜談樂難比。憶嘗酒半去不告﹐君自追我及水次。仰天執手長太息﹐過爾摧折非吾意。子宜爲世善自愛﹐是時被酒已微醉。我居才距一牛鳴﹐彊遣肩輿爲送致。一日塘邊獨徙倚﹐野鴨蔽天帶霜气。北來下輿當我前﹐指看秋巒共稱快。平生平生幾知己﹖此情此情非夢寐。盞山顧五號能詩﹐寫我思君得深味。」

一三﹑《哭子朋》第三首「爲君詩常好」二句﹐卽指餘言。今最錄爲子朋作者數首﹐與知詩者共論之。《題子朋齋壁》云「客去晚窗明﹐行吟山鳥驚。殘陽一峯靜﹐秋水半潭淸。幾席余文字﹐祠堂近老成。終知歸寂寞﹐徙倚若爲情。」《雨中宿子朋齋臨烏龍潭》云「幽人默相感﹐衝雨命藍輿。樹暗城西路﹐雲深水北居。添衣攜短褐﹐共飯洗芳蔬。庭鶴聲誰警﹐潭龍气自噓。對眠淸榻冷﹐立語暮鐘疏。世事堂堂夕﹐山中夢熟初。」《薛廬同子朋待月》云「欲雪城西嘗對飲﹐舊遊新歲感崢嶸。平生已畏論懷抱﹐湖海何緣識姓名﹖﹝湖南人某君題詩壁間﹐有鄭張之目﹐張謂季直。﹞入寺看江孤閣冷﹐烹魚炊稻暮鐘晴。與君晚遇良非淺﹐小待梅梢好月生。」《雜詩》云「石頭城西去來客﹐路熟深盞山碧。山下詩人顧石公﹐念我狂癡時嘆息。」《三月三十日顧子朋招集薛廬》云「龍潭一片故依然﹐坐客浮沈過十年。能共送春中酒後﹐可堪照影綠波前。入山計就眞忘世﹐《招隱》詩成更問天。秦老顧生莫惆悵﹐好畱豪气伴華顚。」《五月連雨答子朋》雲「雨晦風昏斷來往﹐窗竹孤鳴映書幌。壓瓦宵驚鍾阜移﹐開門曉看淮流廣。寂寂樂城話對牀﹐平生聽雨愛虛堂。年來顧五空相念﹐短髮靑衫滯建康。﹝稚辛時亦在寧。」﹞《子朋屬題山水小幅》云「江東顧五倦遊還﹐占取城西水一灣。捲捲淸詩皆入畫﹐底須俗筆污溪山。」「二土風流比阮嵇﹐年來物役苦難齊。欲知白下閒縱迹﹐只向書堂覓舊題。﹝子朋所居深柳讀書堂中﹐余舊題詩最多。」﹞蘇堪七言絕句之工者﹐殆無逾此二首及《吳氏艸堂》二首﹐意境風神俱足﹐古人所謂飲啖皆佳也。第二首與《吳氏艸堂》第二首﹐余每誦之﹐以爲韋蘇州之「獨憐幽艸」﹑東坡之「竹外桃花」亦無以過。此第二首﹐蘇堪亦嘗自誦之。《吳氏艸堂》雲「雨後秋堂足斷鴻﹐水邊吟思入寒空。風情誰似霜林好﹖一夜吳霜照影紅。」「水痕漸落露漁汀﹐禿柳枝疏也自靑。喚起吳興張子野﹐共看山影壓浮萍。」

一四﹑蘇堪詩曾用工姚合體者﹐《題子朋齋壁》《雨中宿子朋齋》諸首似學武功﹐而出入於岑嘉州﹑韋蘇州﹔《雜詩五首》﹐則雜諸餘澹心《金陵懷古》詩﹑王阮亭《懷人絕句》中﹐幾不能辧。澹心詩《謝公墩》云「髙臥東山四十年﹐一堂絲竹敗苻堅。至今墩下瀟瀟雨﹐猶唱當時柰何許﹖」《孫楚酒樓》云「江南城西酒樓紅﹐無數楊柳迎春風。孫楚去後李白醉﹐千年不見紫髯公。」《雨花臺》雲「雨花臺下艸靑靑﹐落日猶街木末亭。一綫長江三里寺﹐千年鶴唳九秋螢。」《勞勞亭》云「蔓艸離離朝送客﹐驪駒愁唱新亭陌。夜深苦竹啼鷓鴣﹐空簾獨宿頭皆白。」王阮亭以爲不減劉賓客者也。阮亭《懷人維句》不入《精華錄》﹐漁洋全集有之。詩多不錄。

一五﹑自韋蘇州有「對牀聽雨」之言﹐東坡與子由詩復屢及之。「聽雨」遂爲詩人一特別意境。余少居福州東城﹐後有廢園﹐多花木。七八歲時﹐讀孟浩然「夜來風雨聲﹐花落知多少」﹑王摩詰「桃紅復含宿雨﹐柳綠更待朝煙」﹑陸放翁「小樓一夜聽春雨﹐深巷明朝賣杏花」諸詩﹐遂酷愛聽雨。當時尙未知吾家簡齋有「杏花消息雨聲中」之句﹑虞道園有「杏花春雨江南」之句也。長識損軒﹑蘇堪﹐皆有愛雨之癖。余伯兄木庵先生則最惡雨﹐平生不作雨詩﹐兼賦有《畏雨訴》。惟宰博野時﹐久旱得雨﹐乃有《喜雨》一詩云「二十幾旬無此聲﹐聞聲感激涕縱橫。風馳電掣惟恐盡﹐海倒江翻只要傾。不睡拚教兩夜永﹐遲明看取一池平。奢心得隴眞堪笑﹐移向春前萬寶成。」眞香山也。蘇堪最喜姜白石「人生難得秋前雨﹐乞我虛堂自在眠」二句﹐其《同季直夜坐吳氏艸堂》云「一聽秋堂雨﹐君知病漸蘇。欲論十年事﹐庭樹已模糊。」略用白石意也。損軒善爲雨詩﹐余甚賞其「得雨徹宵聽」之句。嘗從邳州回上海﹐又往鎭江﹐有《江船喜雨》絕句雲「雨自吳淞海外來﹐滿天涼意一船開。入江直過松寥頂﹐颯颯瀟瀟又幾回﹖」「愛雨常爲聽雨吟﹐孤燈黃葉亂山深。建州溪上嚴州瀨﹐一刻秋宵直萬金。」「家人都算我將歸﹐又恐歸期被雨違。雨裹叩門人睡起﹐濕薪炊飯更薰衣。」寫雨景又是一種風味。《題新賃江閣》云「晚來臥聽雨淙淙﹐山意將秋繪在窗。塔上一鈴知斷渡﹐階前半甕許分江。」又《滬樓雨夜》云「我家好雨亦如斯﹐旣負山居又負詩。」又云「今年發願禮南屏﹐更把乾魚謁幔亭。預向天公殷致祝﹐要畱此雨在山聽。」皆佳。

一六﹑損軒有《夜聞虫聲》云「虫聲不下百十種﹐涼月一丸窗紙虛。何苦同聲催月落﹖四更將轉五更初。」又《茅齋偶題》云「枯樹天然髙士筆﹐暮鴉點綴兩三行。」皆自然。木庵有《節署西軒雜詩》云「聽鼓夢回殘月上﹐吹燈人臥綠陰中。幽虫不識悲秋苦﹐一味淒淸唱曉風。」又斷句云「花月皎四更初」﹐與損軒「虫聲」云云﹐異曲同工。

十七﹑詩讖之說每常有之。損軒晚年作律詩﹐喜屬對工整﹐在邳州有詩題云《貓兒窩在邳之東﹐可對吾鄕螺女江﹐因寄菴閣學》﹐句云「螺女江歸陳學士﹐貓兒窩屬葉邳州。」以示余。余曰「螺女故事﹐已不甚髙妙。至貓兄窩有何好處﹖必欲據爲已有耶﹖」後君卒歿於邳州﹐其絕筆詩題云《二月十九日渡運河﹐風浪大作﹐自念無生理﹔晚抵貓兒窩﹐借周防營土室病臥兩夜》﹐詩云「曉雨春流利似攏﹐獻花不借女兒窗。招魂我在貓窩裹﹐門對長河入大江。」陰寒有鬼气﹐由窩回州﹐不數日卽歿。此窩眞屬葉邳州矣。

一八﹑余初識蘇堪時﹐蘇堪僑寓金陵。余詢江左詩人﹐答書云「此間金壇馮煦﹑上元顧云﹐皆治詩甚苦。」二人者時方肄業金陵鍾山﹑惜陰兩書院﹐爲薛慰農﹝時雨﹞﹑林歐齋﹝壽圖﹞二先生髙弟。後余至江南識子朋﹐屢醉於所居薛廬﹐然未嘗與倡和。子朋復出遊四方﹐遂始終未見子朋一詩。馮夢華壬午同年﹐未與識面﹐惟從何研孫﹝維棟﹞處得其詩稿一小冊﹐經喪亂後所作﹐多淒咽之音。其中副車﹐與木庵先兄同年。守鳳陽時﹐先兄客淮北﹐往來每止宿官齋﹐談藝甚洽。從先兄處讀其近作﹐似轉不及舊作之眞摯。舊作如《次米忌日作》云「君沒今二年﹐逍遙竟何之﹖陰雲黯虛堂﹐獨坐淒心脾。側身望墟墓﹐宿艸何離離。慨然思而母﹐孤寄淮南陲。家貧不得養﹐忍痛與母辭。去年復北徵﹐見母慘以淒。歲暮多冰霜﹐一一仰母慈。不以我遠疏﹐愛之如平時。呼我入君室﹐步步皆涕演。圖書亂無次﹐尺寸埋塵埃。不忍更檢點﹐念是君所披。彊起承母歡﹐濁酒奉一卮。憂來易爲醉﹐惝恍君在帷。搴帷不見君﹐始覺中腸悲。收子已九齡﹐不識《書》與《詩》。事我有如父﹐我乃棄如遣。母也勤顧復﹐精神不知疲。渾噩亦天則﹐願君陰相師。俯仰一無補﹐死友將何爲﹖撫膺極愧憤﹐有淚不敢垂。」《八月十六日病中寄兄妹》云「殘燈黯黯夜堂虛﹐回首南天一累獻。六月音書猶未達﹐半年眠食復何如﹖空江積雨愁寒潦﹐薄病窮秋夢敝廬。兩地傷心苦迢遞﹐獨隨歸雁下荒墟。」《將之建康與妹別﹐並寄仲兄吳中》云「冷雨淒淒夜欲闌﹐荒雞破夢太無端。百年易盡何堪別﹐十日相逢竟未歡。衰帽單車殘驛暗﹐孤篷短燭暮潮寒。只今兩地同羈旅﹐莫更歸云獨自看。」《句容晚望奇兄妹》云「陰陰灌木泣饑鵑﹐野燒孤靑晚未消。三嶺東從句曲合﹐百流西向建康朝。荒城斜日寒將暝﹐壞屋嚴風勁欲搖。爲語故園莫相憶﹐疲驢破帽正飄蕭。」《除夕奇仲兄》云「陳迹依依似昔年﹐燈前俯仰重淒然。四方漂泊歸無地﹐百里艱難怨各天。故國書遲勞遠望﹐空齋酒盡得髙眠。吳霜莫更催愁鴦﹐一夕離心並可憐。」《答研孫》云「相逢吾與子﹐風雨黯虛堂。意气摧愁病﹐詩歌接混茫。讀書憂太苦﹐入世忌能狂。千里沅湘路﹐燈前說故鄕。」《送研孫歸湘中》云「陰陰霽色赴遙嵐﹐攜手荒城思不堪。爲語離人莫回首﹐亂鴉殘照是江南。」「橫笛吹寒斷雁秋﹐舊時云物此淹畱。黃陵暮雨孤帆遠﹐楚竹湘煙一望愁。」《和研孫登秣陵城之作》云「荒煙衰艸晚蕭蕭﹐倦客登臨恨未銷。寒蝠虛檐吹雨暗﹐饑鷹廢壘挾霜驕。九秋敗葉辭枯樹﹐百戰孤城咽暮潮。勝有戍樓舊雉堞﹐更街殘照送南朝。」數詩於骨肉交朋之間﹐纏綿淒惻﹐殆欲駿駿追步杜陵者。昔尢袤之《全唐詩話》引髙仲武云「長卿員外詩體𨿽不新奇﹐甚能飾鏈。十首以上語意稍同﹐於落句尢甚。」余謂明淸兩代詩人墨守唐賢者往往坐此。聲情激越﹐是其所長﹐差少變化耳。此數首結聯多用「莫」字﹐中間「寒潦」﹑「寒潮」﹑「荒城」﹑「荒墟」﹑「空齋」﹑「虛堂」﹑「百年」﹑「十日」﹑「百里」﹑「四方」等字未免疊見﹔然如「空江」一聯﹐「意气」一聯﹐「十日」句﹐「壞屋」句﹐「亂鴉」句﹐「黃陵」句﹐皆能推陳出新﹐自表用意者。

●卷一四

一﹑說詩標舉名句﹐其來已久﹐此詩話所由防也。謝安石與子侄輩各舉《三百篇》中心賞之句﹐玄舉「昔我往矣﹐楊柳依依」四句﹐道蘊舉「吉甫作誦﹐穆如淸風」二句﹐空白舉「訏謨定命﹐遠猷辰告」二句。鍾記室作《詩晶》﹐遂謂「『淸晨登隴首』﹐羌無故實﹔『明月照積雪』﹐詎出經典﹔『思君若流水』﹐旣是卽目﹔『髙臺多悲風』﹐亦惟所見」﹐以示宗旨。由是流傳名句﹐寫景者居多。如老阮之「門外大江橫」﹐陶潛之「傾耳無希聲﹐在目浩已潔」﹝詠雪﹞﹑「往燕無遺影﹐來雁有餘聲」﹑「平疇交遠風﹐良苗亦懷新」﹑「采菊東籬下﹐悠然見南山」﹐大謝﹝靈運﹞之「池塘生春艸﹐園柳變鳴禽」﹑「曉霜楓葉丹﹐夕曛嵐气深」﹐小謝﹝朓﹞之「紅藥當階翻﹐靑苔依砌上」﹑「餘霞散成綺﹐澄江淨如練」﹑「天際識歸舟﹐雲中辧江樹」﹐邱遲之「風輕花落遲」﹐王籍之「鳥鳴山更幽」﹐謝貞之「風定花猶落」﹐何遜之「夜雨滴空階」﹐柳惲之「亭阜木葉下﹐隴首秋雲飛」﹑「汀洲采白蘋﹐日暖江南春」﹐皆寫景也。大約代不數人﹐人不數語。至隋煬帝忌人能作「空梁落燕泥」﹑「庭艸無人隨意綠」句而殺之﹐亦可知工於寫景之不易矣。唐鄭翼請觀《崔信明全集》﹐曰只有「楓落吳江冷」五字﹐余將擲之水中﹔孟浩然「掛席幾千里﹐名山都未逢。泊舟潯陽郭﹐始見香鑪峯」四語﹐王摩詰至寫以爲圖﹔「微雲淡河漢﹐疏雨滴梧桐」二語﹐舉座英華﹐盡爲合筆。大歷以降﹐猶有「曲徑通幽處﹐禪房花木深」﹝常建《破山寺》句﹞﹑「曲終人不見﹐江上數峯靑」﹝錢起《湘靈鼓瑟》句﹞諸傳作﹔韋蘇州之「春潮帶雨晚來急﹐野渡無人舟自橫」﹐後人取以建庵﹐名野渡庵。元和後並講求於一字兩字﹐如「僧推月下門」﹑「僧敲月下門」﹔「此波涵帝澤」﹑「此中涵帝澤」﹔「昨夜數枝開」﹑「昨夜一枝開」之類﹐開宋人許多詩說。歐陽公述陳舍人之論「身輕一鳥過」﹐王荊公之論「暝色赴春愁」﹐葉石林之論「穿花」﹑「點水」﹐以至王右丞之「漠漠」﹑「陰陰」﹐杜少陵之「無邊」﹑「不盡」﹐說詩者以爲有三昧焉。祖詠賦終南殘雪﹐至「林表明霽色﹐城中增暮寒」﹐自謂意盡﹐不終篇而止。司空表聖自謂得味外味﹐亦第舉「綠樹連村」﹑「棋聲花院」二聯﹐皆寫景也。

二﹑唐以前名句多全聯寫景者。宋人除陸放翁﹑範石湖﹑楊誠齋諸家外﹐往往寫景中帶著言情﹕一聯中或一句寫景﹐一句言情﹔或兩半句寫景﹐兩半句言情。豈好景果爲前人寫盡乎﹐抑亦厭賦體淺直﹐不如比興深而曲耳﹖然景中帶情﹐六朝﹑盛唐人已有之﹐如薛道衡之「人歸落雁後﹐思發在花前」﹑杜甫之「感時花濺淚﹐恨別鳥驚心」是也。沈休文云「相如工爲形似之言﹐二班長於情理之說。」宋張戒《歲寒堂詩話》云「建安﹑陶﹑阮以前詩﹐專以言志﹔潘﹑陸以後詩﹐專以詠物。」此言情與景分者也。劉彥和云「因情造文﹐不爲文造情。」又云「情在詞外曰隱﹐狀溢目前曰秀。」梅聖兪云「含不盡之意﹐見於言外﹔狀難寫之景﹐如在目前。」此言情與景合者也。

三﹑宋人寫景句膾炙人口者﹐如晏元獻之「梨花院落溶溶月﹐柳絮池塘淡淡風」﹐林和靖之「疏影橫斜水淸淺﹐暗香浮動月黃昏」﹑「雪後園林才半樹﹐水邊籬落忽橫枝」﹐梅聖兪之「春洲生荻芽﹐春岸飛楊花」﹑「野鳧眠岸有閒意﹐老樹著花無醜枝」﹐東坡之「竹外桃花三兩枝﹐春江水暖鴨先知」﹐荊公之「坐看靑苔色﹐欲上人衣來」﹑「細數落花因坐久﹐緩尋芳艸得歸遲」﹐山谷之「近人積水無鷗鷺﹐時有歸牛浮鼻過」﹐亦不過代數人﹐人數語﹐視唐人傳作之多﹐不及遠甚。此外惟放翁之「小樓一夜聽春雨﹐深巷明朝賣杏花「﹑「山重水復疑無路﹐柳暗花明又一村」﹑「雲歸時帶雨數點﹐木落又添山一峯」﹑「白菡萏香初過雨﹐紅蜻蜒弱不禁風」﹐較多數聯耳。其東坡之「簾前柳絮驚春晚﹐頭上花枝柰老何」﹑「酒闌倦客惟思睡﹐蜜熟黃蜂亦懶飛」﹐陳簡齋之「客子光陰詩卷裹﹐杏花消息雨聲中」﹐詩中皆有人在﹐則景而帶情者矣。

四﹑近人詩句工於寫景者﹐亦復不可多得﹐惟蘇堪最多。蘇堪平日論詩﹐甚注意寫景﹐以爲不易於言情﹐較難於事。所舉名句﹐若柳州之「壁空殘月曙﹐門掩候虫秋」﹑「回風一蕭瑟﹐林影久參差」﹐香山之「一道斜陽鋪水中﹐半江瑟瑟半江紅」﹐王荊公之「南浦辭花去﹐回舟路已迷。暗香無覓處﹐日落畫橋西」﹐趙紫芝之「行向石欄立﹐淸寒不可云。流來橋下水﹐半是洞中云」﹐皆各極超妙者。自作則「亂峯出沒爭初日﹐殘雪髙低帶數州」﹑「月影漸寒秋浩洞﹐柝聲彌厲夜嵯峨」﹑「月黑忽驚林突兀﹐泉枯惟對石瞧蟯」﹑「楚澤混茫方入夏﹐暮云峭啐忽連山」﹑「白下溪流向人靜﹐紫金山色入春妍」﹑「入春風色連林覺﹐過雨山園一半開」﹑「兩郡楚山臨岸起﹐一江初日抱樓生」﹐可謂夥頤矣。他如廣雅之「日落江光都轉白﹐春來穀气盡含靑」﹑「柳仍婀娜秋生色﹐荷已離披水吐光」﹐偶齋之「一水翻山趨大海﹐萬峯拔地束孤城」﹐木庵之「聽鼓夢回殘月上﹐吹燈人臥綠陰中」﹐搜庵之「疏鐘墜澗無尋處﹐佳月籠云恣賞難」﹐散原之「瓦鱗新雪生春艷﹐旗角寒云捲雁髙」﹑「臥堤柳影一千尺﹐出屋檣桅三兩枝」﹑「雨了諸爭自獻﹐煙開孤艇已能呼」﹐乙盒之「秋笛無緩聲﹐秋蟄有哀鳴」﹑「石臺倚倒影﹐零露在衣發」﹑「黃花屈宋艷﹐伴我張寒色」﹐節菴之「一月出林添綠淨﹐數花當戶及黃昏」﹑「園丁未服生疏鶴﹐春色猶妍老大藤」﹐髙者唐人﹐次者亦塞人﹐然人亦不過一二聯也。

五﹑劍丞溺苦於詩﹐其造語大有不驚人不休之意。去年數至都下﹐弢菴﹑樊山諸老盛許之。一日掞東招余﹐余後至﹐見劍丞與昀谷方斷斷爭論。劍丞謂唐宋詩人獨有一梅聖兪耳﹐昀谷大非之﹐稍訾及宛陵﹐因取決於余。余平解之曰「論詩固不必別白黑而定一尊。劍丞言似太過。然十數年前﹐蘇堪有與餘詩云﹕『歸川不易到﹐宛陵何可追﹖』當時余蓋與蘇堪首表章宛陵者。」昀谷﹑劍丞相與一笑而罷。嗣臘月二十九日﹐挨東﹑晦聞招昀谷﹑劍丞﹑貞長﹑師曾﹑梓芳﹑敷庵﹑眾異﹑秋嶽及余集法源寺﹐祭後山先生﹐蓋後山以是日逝也。昀谷詩云「近人偏嗜梅都官﹐君胡獨取陳后山﹖書來約我法源寺﹐酹以芳醑敷椒蘭。今日何日歲欲闌﹐我恨不如老衲閒。月餘怳怳無一字﹐政坐不諳曹洞禪。知陳最深者三賢﹐曾鞏蘇軾黃庭堅。王云掃門已不及﹐僅從魏衍得數編。君之黨陳與梅抗﹐三賢𨿽好無此專。我於是日不與祭﹐亦如王子嗟緣慳。吾曹論古何敢偏﹖窮源要溯天中天。梅陳好句絕可愛﹐其力僅足造一關。彊譽一家冠千古﹐逆知古人心未安。後山有知必大笑﹐子言允矣詩仍寒。我懼一寒尙未徹﹐去來苦被塵勞牽。袖詩呈佛不知愧﹐佛當洗我菩提泉。」此詩起語與中數語甚趣﹐尙未忘與劍丞爭辯之說﹐然持論平允。右梅右陳者當皆無以難之。後余與劍丞論詩﹐知亦一時興到語﹐非眞守一先生之言也。

六﹑昨歲劍丞以近作一帙屬余加墨﹐爲圈點百十處歸之﹐皆取其於曠見奧﹑於顯見微者。余向於古人論宛陵﹑後山詩﹐於今人論伯嚴﹑子培詩﹐皆如是觀。劍丞疑餘所評許者不盡由衷之言﹐則不然也。鄙意古人詩到好處﹐不能不愛﹐卽不能不學﹐但專學一家之詩﹐利在易肖﹐獘在太肖﹔不肖不成﹐太肖無以自成也。余亦請劍丞評餘詩﹐則謂由學人之詩作﹝去聲﹞到詩人之詩﹐此許固太過﹔然不先爲詩人之詩﹐而徑爲學人之詩﹐往往終於學人﹐不到眞詩人境界。蓋學問有餘﹐性情不足也。古人所以分登髙能賦﹑山川能說﹑器物能銘等爲九能﹐反之又東坡所謂孟浩然有造法酒手段﹐苦乏材料耳。劍丞詩最佳者﹐如《雲棲寺竹徑》云「理安長櫓直插地﹐雲棲大竹髙參天。二寺復然到聖處﹐櫓不蠹朽竹愈堅。昔稱理安境無對﹐未見雲棲眞枉然。漸尋竹徑避白日﹐步步到寺循花磚。又如葺葉作廊覆﹐左右柱立皆修椽。露骨專車巖壑底﹐表影累尺僧房巓。空亭駐足一遐想﹐夜至風露宜娟娟。人言此寺惟有竹﹐他景不勝名虛傳。正惟有竹便佳絕﹐雜樹亦眾何稱焉﹖願筍不斷盡成竹﹐連坡長到澄江邊。」起與余之「韜光竹在地﹐雲棲竹在天」略相似。至「昔稱」二句﹑「又如」二句﹑「人言」六句﹐用筆造語﹐皆得髓於宛陵而神似之。世之服膺宛陵者﹐一時恐未有其匹。

七﹑宛陵用意命筆﹐多本香山﹔異在白以五言﹐梅變化以七言。東坡意筆曲達﹐多類宛陵﹔異在音節﹕梅以促數﹐蘇以諧暢﹔蘇如絲竹悠揚之音﹐梅如木石摩戛之音。質之劍丞﹐以爲然否﹖

八﹑劍丞《別林居》云「昔者賈浪仙﹐揚州借園宅。初無人我見﹐久更忘主客。一朝將別去﹐以詩酬竹石。竹石且能言﹐再請從所適。浪仙果與俱﹐辭去如弗獲。竹爲浪仙蒼﹐石爲浪仙白。主人縱不懌﹐彊止終何益﹖至今某氏園﹐惟有浪仙迹。吾無浪仙才﹐敢以今比昔。寧謂竹石情﹐勝吾松與柏﹖」《歲盡南歸》云「上京客已久﹐北候難早春。一日忽思去﹐去不別四鄰。驚心省漢臘﹐禮俗最近人。及時嘉拜慶﹐長吏宜免嗔。窗糧渡河淮﹐三夕臥車茵。昨行堅冰上﹐今睹波鱗鱗。洵知江气暖﹐入屋如烘薪。吾廬盛松栝﹐不見百二旬。婦子出林下﹐爲撲衣上塵。」此二首亦宛陵五言作法。宛陵七言古作法易辧﹐五言古作法不易辧。又《南歸十九日仍北行》云「天色微能辧雁行﹐河監收焰隔重岡。載人北去車難駐﹐換歲身經思更荒。不見淮波春渺渺﹐只愁岱嶽夜茫茫。往來共此三幹路﹐客思無端異短長。」起二語寫鐵道早行情景﹐如在目前﹐與伯嚴之「廬峯長影插江流﹐濤白煙靑頰唾秋。彊臥郵亭數星斗﹐孤明燈火聚見鷗」可稱二妙﹐一上鐵道﹐一九江郵亭候江輪船也。余爲劍丞圈點詩一帙﹐可采者甚多﹐索之﹐則由詩廬寄其家中﹐不在行篋矣﹐故所錄止此。

九﹑與確士別數年﹐去年復得相見﹐始盡讀其十數年來之詩﹐共一厚冊﹐屬爲評定﹐蓋由王﹑孟而進規老杜者。確士多靜者機﹐訥於語言﹐淡遠處從苦吟而出﹐非漁洋﹑時帆之貌爲淡遠﹔度隴後則七言古詩得杜法。今年復示余近作數紙經蘇堪圈點者﹐後題八字云﹕雋語易得﹐杜味難得。」余謂「杜味」二字至當。余前所見者用杜法﹐今所見者得杜味也。如《歲暮園居雜感》云「漸喜知間斷﹐閒門各一天。還家仍獨客﹐亂世有餘年。畦菜經霜碧﹐江魚入市鮮。老夫惟果腹﹐無酒亦陶然。」「稍見通錨貨﹐殘年米價平。月圓知漢臘﹐巷哭有驕兵。帥府徵歌舞﹐遺黎算死生。出門流水斷﹐愁絕一冬晴。」「寒日如煙淡﹐遙峯與雁平。微吟萬象待﹐早起一身輕。對局搜殘﹐攤書擁百城。不親無益事﹐辜負有涯生。」「小閣畱賓處﹐寒山不攺靑。悠悠萬人海﹐落落兩晨星。避世全哀樂﹐忘身自典型。蕭蕭一亭竹﹐畱爾不會聽。﹝自注﹕李梅庵﹑陳仁先畱居數日。」﹞「還家」﹑「不親」二聯﹐自是杜陵語﹐「小合」二聯﹐似摩詰矣﹐然終是杜﹐與《放船》《入宅》《雨》《懷錦水居止》諸律相近﹐王閒適﹐杜兼悲慨也。若「微吟」一聯﹐則「遲回度隴怯﹐浩蕩及關愁」句例耳。

一○﹑又《讀散原鬼趣詩》云「夜讀散原詩﹐矮屋環冬靑。亂托鬼語﹐叱詫來精靈。我無寂減想﹐閱世終冥冥。萬古一髑髏﹐黠者先逃刑。合眼夢唐虞﹐糟粕遣六經。齊民豈有術﹐魑魅能潛形。竹梢寒月來﹐燈影如孤螢。窮巷與世隔﹐人鬼無畦町。微吟坐達旦﹐一鳥窺檐聽。」《園竹》云「培土竹樹根﹐日腳下墻屋。鄰翁荷鋤來﹐寒天吾汝粥。城中幾名園﹐亂後遭踐蹴。人心無瓦全﹐艸木含親睦。今日晴不風﹐煙洗數竿綠。交影上危亭﹐輕陰脫拘束。豈伊耐歲寒﹖心虛了無觸。坐送蕭蕭聲﹐百憂寧可贖﹖」《園柏》云「種柏靑溪旁﹐古色上墻屋。十年憂患人﹐樹此峭岐骨。鬱鬱歲俱深﹐童童立可獨。今年一冬晴﹐河乾凍龜縮。惴惴愁四鄰﹐荒園日气濁。全命凜冰霜﹐居安對雍肅。從玆翦荊棘﹐一寒閉門足。但恐旱象成﹐明年無此福。」《寄李梅庵道士》云「滄桑一道士﹐短屋坐蕭爽。得食有童心﹐黃冠仍大頹。有時得名迹﹐阿弟同欣賞。醉學李濤顚﹐灑墨大如掌。人間果何世﹖破筆入蒼莽。昨聞阿弟病﹐日日趁車往。車往復車來﹐的的關痛癢。觀君蓄弟心﹐觸我救時想。出世莫出家﹐酸辛告吾黨。吁嗟解人難﹐念君徒怏怏。」《奇陳仁先》云「瀟灑陳孟公﹐有俗無不棄。手寫詠菊詩﹐閉門自成世。將花入性情﹐不觸色香味。千曲無盡思﹐蕭寥在腸胃。昨夢坐茅庵﹐君持《菊譜》至。上粘榦葉花﹐枝枝有題記。笑指枯目僧﹐謂是花中意。覺來渾不解﹐淸景倏已逝。明月滿竹林﹐獨照無蘿地。蕭寥復蕭寥﹐髙天動寒吹。」《竹》《柏》二詩﹐其知者以爲學《病柏》《病橘》《枯傻》《枯楠》諸作﹐實學《四松》《營屋》諸作。寄李﹑陳二詩﹐有不能以《貽阮隱居》《寄贊上人》《贈蜀僧閭丘師兄》等諸作例之者﹐杜陵有亂離之悲﹐無滄桑之感也。

一一﹑自咸同以來﹐言詩者喜分唐宋﹐每謂某也學唐詩﹐某也學宋詩。余謂唐詩至杜﹑韓而下現諸變相﹔蘇﹑王﹑黃﹑陳﹑楊﹑陸諸家沿其波而參互錯綜﹐變本加厲耳。然必欲分之﹐亦自有辧。確士﹑晉卿二人皆歷少陵﹑嘉州所歷之地﹐爲少陵﹑嘉州所爲之詩﹐余嘗晉卿王君﹝樹蚺﹞詩《續集》云「人之言日﹐明之人皆爲唐詩﹐淸之人多爲宋詩。然詩之於唐宋果異與否﹖殆未易以斷言也。鹹同以降﹐古體詩不轉韻﹐近體詩不尙聲貌之雄渾耳。其敝也﹐蓄積貧薄﹐翻覆只此數意數言。或作色張之﹐非其人而爲是言﹐非其時而爲是言﹐與貌爲漢﹑魏﹑六朝﹑盛唐者何以異也﹖余交晉卿淺﹐別去二十餘年﹐惟聞晉卿官方嶽﹐出玉門蝓天山﹐管領古西域三十六國。向治孜據﹐工古文詞﹐著述行世有幾﹐道遠莫得詳﹐海內學人不易得﹐時時往來心中。今年相見京師﹐出近詩五卷使序之﹐曰﹕『吾生平撰述﹐未嘗乞人一序也。』受而讀之﹐則如讀岑參之涼州﹑北庭﹑隴頭﹑磧西﹑交河﹑臨洮﹑輪臺﹑燕支﹑熟海﹑火山﹐杜陵之赤谷﹑寒硤。鐵堂峽﹑木皮嶺﹑泥功山﹑石櫃閣﹑桔柏渡諸詩也。能詩者不必至其地﹐至者不能詩﹐能之亦才力不稱其景物之壯遠。余於詩文﹐無所偏好﹐以爲惟其能與稱耳。淺嘗薄植。勉爲淸雋一二語﹐自附於宋人之爲江湖末派之詩耳﹔而步武岑﹑杜之詩以爲詩﹐固治孜據﹑工古文詞者所饒爲哉﹗」今錄數首﹐與海內治詩者共辧之。《入子午谷》云「薄曉發石泉﹐冬日含春暉。行行入層巖﹐艸木靑不腓。夜來北風勁﹐吹起雲幹堆。天女剪寒花﹐撒手片片飛。漫天三日雪﹐不辧山徑蹊。攀藤陟崔巍﹐下臨千丈溪。麻鞍蹋冰石﹐性命懸微絲。一谷通秦喉﹐萬險無一夷。當關塞丸泥﹐諸葛不敢窺。老亮愼用兵﹐善正不善奇。天心久去漢﹐空作鷸蚌持。惜哉魏延策﹐一失不可追。」《雞頭關》云「寒風出陰崖﹐吹我度雞頭。重關倚層雲﹐下顧猿狄愁。眾水匯一泉﹐滚滚東南流。漢中大如丸﹐萬捨隨沈浮。南瞻漢王城﹐片瓦不可杯。當時逐鹿人﹐零落同山邱。英雄一骸骨﹐千載空悠悠。」《龍門板》云「兩日山中行﹐復沓如平垣。崎嶇百餘里﹐歸然見龍門。修棧蹋蒼虺﹐首尾雲中蟠。北峯祖羣峭﹐羅立髙曾孫。陰柯舞魑魅﹐矗壁愁猱猿。頑龍穴山腹﹐穿破盤古根。一水入無底﹐哆口汨汨吞。西出吐涎腥﹐駛入長江奔。女媧補天能﹐失手塞漏坤。吾欲探其幽﹐趄喪精魂。」《望朱圉山過羲皇故里》云「伏羌之西朱圉山﹐先儒傳注相流傳。朱圉反在烏鼠下﹐導山次序毋乃顚。昔與陶君討山脈﹝陶拙存﹐﹞陳子爲說洮西偏﹝陳予康。﹞中有一山類伏虎﹐兩峯夾之雄且殷。朱圉祝本同義﹐卓尼字變音流遷。土司取名實可證﹐有若豬野訛居延。古來地輿失圖學﹐《禹貢》誤說尢連篇。行行廿里近城郭﹐羲皇故里丰碑鐫。曾聞羲都在天水﹐遺址又復畱秦安。世儒嗜古好附會﹐名人名地爭依攀。驅車訪古日已暮﹐下馬四顧心茫然。」

一二﹑余舊論伯嚴詩避俗避熟﹐力求生澀﹐而佳語仍在文從字順處。世人只知以生澀爲學山谷﹐不知山谷仍槎極﹐並不生澀也。伯嚴生澀處與薛士龍﹝季宣﹞乃絕相似﹐無人知者。嘗持浪語詩示人﹐以證此說﹐無不謂然。然辛亥亂後﹐則詩體一變﹐參錯於杜﹑梅﹑黃﹑陳間矣。《由滬還金陵散原別墅雜詩》云「夙戀山水區﹐辛勤營此屋。艸樹亦繁濃﹐頗欣生意足。移居席未暖﹐烽燧已在目﹐提攜臥疾雛﹐指星庇海曲。棲息屢攺火﹐奮身省新築。四望帶城陴﹐春气染花竹。狹巷聞賣漿﹐居鄰換黃犢。卸裝此盤桓﹐倏駭萬霆逐。窗壁爲動搖﹐坐立幾俱僕。地震兼鳴嘯﹐平生所歷獨。夜中震復然﹐破寐叫傭僕。置彼災祥說﹐一枕百憂續。」「鍾山親我顏﹐鬱怒如不平。靑溪繞我足猶作嗚咽聲。前年恣殺戮﹐屍橫山下城。婦孺蹈藉死﹐委塡溪水盈。誰云風景佳﹖慘淡弄陰晴。檐底半畝園﹐界劃同棋枰。指點女墻角﹐鄰子戕驕兵。買菜忤一語﹐白刃耀柴荊。側跽素髮母﹐孥嬰哀哭並。叱吒卒不顧﹐土赤血崩傾。夜樓或來看﹐月黑燐熒熒。」前首述曲折﹐後首卽以「鬱怒」﹑「嗚咽」二語還贈此詩。

一三﹑又《畱散原別墅雜詩》警句云「登樓望山川﹐死气沈沈處。閒愁千萬絲﹐吐掛鵑啼樹。」又云「金風含瘡痍﹐低昂穿雁騖。江城初易帥﹐士卒猶狂顧。何術息閭閻﹖酣寐復其故。埃氛乍開闔﹐笳角遞奔赴。鍾山終暱余﹐矜此白頭遇。」又云「觚庵臨溪居﹐琴書不受垢。鑑水納眾山﹐處處開戶牖。」又云「投身與我鄰﹐割據擁其有。爲想孟月終﹐道人下榻久。居士亦踵至﹐騁望侑杯酒。染書播淸吟﹐呵气活枯柳。」又云「夜气生乾坤﹐有此幾與榻。抽身萬人海﹐息踵坐老衲。」又云「塞向耿燈火﹐六尺繩牀平。合眼夢戈戟﹐始念屍縱橫。」又云「晨光百鳥翻﹐起拂凋傷木。敗蕉與枯葦﹐爨丁付縛束。墻角彈所穿﹐塗堅不待築。」皆戛戛生新﹐而絕不鉤棘者。道人謂李梅庵﹐居士謂陳仁先﹐卽恪士詩中所謂「落落兩晨星」也。又《江上望焦山有懷昔遊》二絕云「風暖云明倒酒瓶﹐閒看鴻瀨滿沙汀。垂垂日腳孤舟下﹐襟袖光飛一點靑。」「隔歲支筇蒼莽顚﹐藏山肺腑世無傳。插椽箕斗松寥合﹐憶抱江聲赤腳眠。」頗不似伯嚴平日詩。樊樊山云「此詩卽在黃集中亦是上品。」

一四﹑近人寫景之工者﹐復得數聯﹐殊有突過前人之處。如冒鶴亭之「日色不到處﹐苔气綠一尺」﹐何梅生之「天地忽自通﹐一碧不叼絕」﹔冒句蒼古﹐何句較爲奇辟。陳仁先之「夜色鍾柴門﹐二人自成世」﹐兪恪士之「明月瀟竹林﹐獨照無夢地」﹐蘇堪之「夜色不可畫﹐畫之以殘月」﹐皆深宵無睡﹐善寫夜色者。或嫌「鍾」字太喫力﹐然無以易之。又仁先之「驅車塵冥冥﹐隱見孤塔圓」﹐寫一路往天寧寺遠見隋塔之景﹐眞寫得出﹔李拔可之「車行追日落﹐淮泗失回顧」﹐寫津浦鐵道傍晚望西行駛之景﹐眞寫得出﹔而李句較見蒼莽。拔可此詩全首皆工﹐不止首二句﹐以下云「亂峯隱塵埃﹐野水淸可渡。連村闕人力﹐捨柳無他樹。去年雪苦晚﹐一麥猶堪慮。道旁哺蔡饑﹐船粟爭濡響。勝衣已學乞﹐姑息眞汝誤。展轉入徐州﹐嚴城郁髙怒。秦越異肥瘠﹐朱陳互嫁娶。當關有虎豹﹐行李生恐怖。語罷自推窗﹐暝色沒雁騖。」「亂」句﹑「嚴城」句﹑「暝色」句﹐皆逼肖車行景﹔三韻至六韻﹐全於「闕人力」處寄慨﹔「蔡饑」用得切當﹐「學乞」寫得可笑可哀。視蘇堪《登石鐘山作》﹐彼超詣﹐此沈著也。

一五﹑拔可詩最工嗟嘆﹐古人所謂淒惋得江山助者﹐不必盡在遷客羈愁也。《題吳丈劍隱監園圖》云「事業欲安說﹐溪邊柳成圍。當時叩門人﹐百過亦已衰。此園在城東﹐地偏故自奇。世俗便貴耳﹐濁醪爭載窺。那識賞寂寞﹐但間簧與絲。我鄕喜獨遊﹐扁舟弄漣漪。拊檻一片雲﹐鍾山遠乎籬。花竹不迎拒﹐魚鳥無瑕疵。豈惟客忘主﹐靑溪吾所私。中間共出處﹐就官淮之湄。土瘠民力瘁﹐百無一設施。鄂渚得再覬﹐徵車方北馳。歸途望楚氛﹐微服鵲退飛。陵谷事已攺﹐變遷到茅茨。相逢忽攬捲﹐不收十年悲。鄭記似柳州﹐平淡乃過之。夙忝文字飲﹐可能欠一詩。巷南數椽屋﹐有枝亦無依。儻免熠耀畏﹐怊惱還當歸。芳艸結忠信﹐吾言玆在玆。」此詩寫二十年來在靑溪﹑鍾阜間交遊蹤迹﹐離合悲歡﹐直舉蘇堪《吳氏艸堂》《晚登吳園小臺》《正月二日試筆》《上巳吳園修禊》《濠堂》《題吳監泉新成水榭》《舟過金陵》諸詩懷抱﹐略萃於一詩。拔可少遊白下﹐後自築屋靑溪旁﹐小有林亭﹐經亂頗遭蹂躪﹐又目擊武昌兵亂﹐故語意時含淒惋。余嘗謂金陵詩﹐自王子敬《桃葉》﹑陳後主「璧月」《後庭花》外﹐惟李太白《鳳凰臺》一首﹑劉夢得《懷古》一首及五絕句稱爲髙唱。至荊公退處﹐而名作以多類撫景感時﹐藉抒悒悒之抱。蘇堪﹑拔可先後寓居金陵﹐又皆服膺荊公詩﹐發音之同﹐有自來矣。

一六﹑拔可又有《過盟鷗榭有懷太夷奉天》云「庭前病檜自蕭疏﹐門外驚鷗不可呼。飽聽江聲十年事﹐來尋陳迹一篇無。投荒坐惜人將老﹐望魯空嗟道已孤。賴有勝天堅念在﹐稍分肝膽與枝梧。盟鷗榭乃漢口鐵路局臨江一室﹐蘇堪總局務時﹐決壁施窗﹐爲燕客談詩之所。余居武昌﹐多渡江畱宿。拔可從事於此數年﹐詩學大進﹐故不無今昔之感云。

一七﹑今年三月一日﹐寓廬有春社之集﹐集者樊山﹑笏卿﹑沈觀﹑叔海﹑實甫﹑確士﹑綱齋﹑眾異﹑秋嶽並餘十人﹐人各有詩﹐詩長不具錄﹐節摘編排﹐以當一篇序記焉。樊山詩云「石遣愛淡交﹐不數數相見。十日前謂余﹐景光老可戀。耆舊此數翁﹐棲心在琴硯。月當一再會﹐互出新詩看。淸言美於酒﹐舊書熟於飯。人生貴意適﹐嘔心非所願。」都下最盛詩鐘之會﹐余頗苦之。因與樊山諸老謀另結一社也。笏卿詩云「東城最深處﹐閩客此爲家。略有園林意﹐小桃新著花。邀人作春社﹐把盞酌流霞。」余建社於東城寓廬也。社建於暮春之初﹐故以春名。樊山又云「野王有二老﹐出入相與偕。﹝自注﹕余與少朴同往。﹞西頭至東頭﹐六七里以來。橫穿玉蠑橋﹐直走銅駝街。迆邐入深曲﹐坊巷揭粉牌。遇門不自覺﹐歷扣三四扉。久乃得君居﹐兩轅復折回。」沈觀詩云「端居常謝客﹐亦未輒詣人。詩翁招我飲﹐命駕乃欣欣。幽棲在何許﹖繚曲東城根。過巷車百轉﹐誤打鄰家門。街童指謂客﹐此屋侯官陳。」皆言路偏居僻﹐覓許久始到也。樊山又云「排闔笑且呼﹐主人迎降階。疏疏白竹籬﹐花樹歷亂裁。堂室並修潔﹐灑掃無纖埃。書畫滿東壁﹐親斟綠茗杯。」沈觀又云「入門有花竹﹐眼洗都邑塵。架書與壁畫﹐古色紛玢。」實甫詩云「僦居得花頗不易﹐室宇淸淨疑禪關。天爲維摩設此榻﹐更以佳俠羅佩環。碧桃半開杏花盛﹐縫衣拂帽枝堪攀。」叔海詩云「灼灼桃始華﹐垂垂柳初陰。」確士詩云「老味淡處眞﹐春光閒可掬。窗外花始蕾﹐餘寒怯春服。」皆言敝廬小有花樹也。綱齋詩云「樊山大師已先至﹐巍然一老蘭陵儒。泊園健者筆更健﹐識度復曠騰髙衢。竹勿老人興飈舉﹐龐眉不帶煙霞臒。三年社幟樹海曲﹐我亦危屆追履絢。長汀淹雅設綿蒓﹐漢壽善詠探靈珠。觚庵度隴詩最富﹐普梨聽徹《涼州》無﹖梁黃才名今二妙﹐眾中嶷秀眞吾徙。」社中諸人也。樊山齒最長。沈觀有園西北城﹐顏日洎。竹勿﹐笏卿自號。「三年」二句﹐謂與樊山﹑沈觀﹑笏卿在上海結超社。叔海﹐長汀人﹐方爲禮制館總纂。實甫﹐古漢壽人。觚庵﹐確士號﹐前提學甘肅。叔海又云「畱連趁佳日﹐顧盼皆南金。燕歌終愛昔﹐楚材方盛今。」謂同社皆南人﹐樊山﹑笏卿﹑沈觀﹑實甫皆楚籍。「燕歌」句﹐謂坐中談北方女伶事。沈觀又云「開篋示佛像﹐以寸量金身。日本天文造﹐刻鏤今猶新。」謂出觀日本天文十年造像。又云「蕭奴解烹炙﹐鼎味妖眾賓。」樊山又云「嘉蔬羅鬃案﹐女酒酌花甕。廚人故佼佼﹐識字工文詞。治飪出新意﹐如其所爲詩。」實甫又云「君治酒食能召客﹐豪舉足破儒生慳。」笏卿又云「一事尢堪異﹐詩奴似易牙。」綱齋又云「所思旣得酥梨筍﹐雜以海錯羅珍腴。」皆謂家僕能治肴﹐亦知文字也。沈觀又云「相對數甲子﹐五百念八春。」確士又云「相對數甲子﹐人生如轉燭。」言坐中總數年歲也。樊山又云「捫腹旣醉飽﹐試客無他題。請以今日事﹐發爲珠玉輝。」言相約卽事賦詩也。諸君詩皆如畫如話﹐樊山自謂「我詩如序記﹐筆與意相隨」者﹐恐不得一人專美矣。余與梁﹑黃作未錄。

●卷一五

一﹑吾鄕林歐齋先生﹝壽圖﹞以部曹充軍機章京﹐至領班﹐轉京兆尹﹐外放布政使。京兆尹向出爲巡撫﹔爲藩司﹐非所願也。藩秦中時﹐有《憶舊》絕句云「苑園流水繞銀河﹐記得宮墻撅笛歌。別駕久遷供奉老﹐貞元朝士亦無多。」「分明夜夢見離宮﹐春盡鶯啼檢落紅。鸚鵡銜恩獨西放﹐隴云無際月朦朧。」言其事也。後以籌餉忤左文襄﹐被劾落職﹐常於詩中致不滿文襄之意。《憶昔行》云「走馬西來幾開府﹐憶昔登壇建旗鼓。將軍宗正祝玆侯﹐安劉之子兵各主。棘門霸上兒戲耳﹐樹壘𨿽多可襲擄。亞夫細柳最堂堂﹐吏士持滿彀弓弩。備胡未久悵移師﹐﹝宮保左公移師徵撚。﹞《北徵》孤憤攄臣甫。﹝餘策撚必踏冰北竄﹐請於北山口築圍﹐左公未納。撚竟由此逸去﹐騖擾畿輔。﹞燕山雪花大於席﹐璽書再三相勞苦。奔壁不驚取堅臥﹐但遣當絕糧糈。潁陰少年被甲前﹐裹瘡請戰亦可取。﹝聞陳國瑞主戰。﹞善爲太尉謀敝吳﹐坐待雎陽力限楚。監軍聞拜竇王孫﹐散金進賢整部伍。遂使盈廷向魏其﹐甘自畫溝老項羽。漢家需才優武爵﹐會見功成進茅土。關中地溢天下亢﹐六郡良家奮材武。往者挽轄來褐衣﹐何意黃圖碎莫補﹖怕逢父老說亂離﹐急盼王臣托心膂。遊魂未收釜底魚﹐困獸遽逸柙中虎。封侯以屬妄校尉﹐賓客廁養皆俊侶。頭會箕斂祖周官﹐東向坐責儒生腐。誰其薦者魏無知﹖金多奚卹諸將語。尾生孝已不宜今﹐彼曾無益勝敗數。問君所當賊幾何﹖悵巧如狙黠如鼠。溯從聽狐踏兩河﹐慘見嗷鴻塞三輔。蚩蚩爾氓緩勿死﹐元戎返旆會活汝。」《髙將軍歌》云「帳下健兒倉卒起﹐汝不我生我汝死。可憐楚粵百戰身﹐奉行帥府書一紙。推心置腹古何人﹖未去肘腋傷臂指。前日過我貌堂堂﹐奮袂誓欲淸河隍﹐此才亦是邦之良。魚腸進酒燭未半﹐漫漫長夜無時旦。一生謹愼諸葛君﹐綸巾羽扇信軼羣。胡爲殺我髙將軍﹖﹝髙﹑王兩提督爲文襄二健將﹐賴以乎閩﹐殲寇於粵之嘉﹑應州者。髙軍門西徵﹐爲部下所戕。左襄素以諸葛自命﹐常署曰『老亮』﹐故詩云然。髙名連升。」﹞《饋糧嘆》云「千里鴿糧有饑色﹐塞河不滿使者責。前車後車馬流血﹐崆峒險甚太行脊。曾牒諸將迎汝前﹐馳之驅之勉策鞭。越程三宿慘不見﹐旌旗黯黯塵蔽天。不見官兵﹐乃見賊兵。官兵畏死﹐汝安得生﹖生無二三死八九。走報大營逢使酒﹐申訴未終撞玉斗。昔有蕭何今娩否﹐士如饑嘩職誰咎﹖使者踉跆歸上書﹐天子仁聖憐其愚。事至艱難要設法﹐仍會帥府籌挽輸。此首系頸眞區區﹐且爲若曹忍須臾。賊兵報抵南山隅。」《於霞仙中丞處讀湘陰左公論西事疏﹐喜聞將抵潼津》云「南斗戴天髙﹐西徵犯暑勞。臥龍騰渭水﹐秣馬報陳濤。三策紆籌筆﹐五年期賣刀。聞聲皆落膽﹐地唱同袍。」《潼關營次﹐謁宮保尙書左公並晤張聽庵吳子兩觀察》﹐中云「玉關徑須尋尺論﹐布指秦川僅成寸。」又云「崆峒賓佐盡傑良﹐姻婭使覯吳與張。立談未竟賜紙筆﹐許於二子參短長。東家軍旅有未學﹐如訪疾苦聞之嘗。」以上皆當時傳作有微詞者。吾鄕數十年來老輩中﹐惟歐齋致力爲詩。「五年」句﹐乃文襄自許期限﹕「五關」二句﹐言文襄用兵﹐自負講求地圖也。

二﹑歐齋先生釋褐後﹐與馬平王少鶴﹑瑞安孫琴西﹑仁和邵位西﹑臨桂龍翰臣諸公遊﹐畱心掌故﹐著有《啟東錄》﹐鄕邦文獻則有《榕陰談屑》﹐實卽詩話也。有云「詩才白天分中帶來﹐有是種方有是樹。張亨甫嘗戲其友云﹕『君等譬學佛﹐半路修行﹐吾乃自幼出家。』噫﹐亨甫可謂有是種成是樹矣。而才气有餘﹐學殖或不足﹐使天假以年﹐安能量其所至﹖」又云「道光間﹐亨甫陵鑠一代﹐獨許翁蕙卿詩﹐奇才逸气﹐同輩罕儷。贈詩云﹕『近來海內爲長句﹐蕙卿欲軼髙靑邱。』又云﹕『世無李太白﹐髙才竟誰偶﹖』蕙卿性孤介﹐老於諸生。嘗盡漢﹑魏﹑齊﹑梁﹑唐﹑宋之源流﹐心摹而手追之。少年自傷名不出里巷﹐同輩無能知之﹐故狎遊以自晦。四十以後﹐閉關守窮﹐人罕見其面﹐乃遭蚍蜉之撼﹐薄以溫李體。馬平王定甫﹑瑞安孫琴西﹑介休王霞舉﹐海內所推能詩者﹐嘗於余處見其《金粟如來詩寵集》﹐結鄭少谷﹑王子衡之遙契焉。三君輒日﹕『使蕙卿出遊大江南北﹐必能極所變以盡其才。惜不永年﹐如髙靑邱﹐而遇不逮。』知言哉﹗」閩派盛於明﹐非盛唐之詩不讀。及鍾伯敬入閩﹐竟陵體風行﹐稍有學中晚唐﹑宋人者。有淸初葉猶然。至沈歸愚唐詩﹑明詩﹑國朝詩三《別裁集》出﹐海內奉爲圭臬﹐閩人又專爲通套盛唐詩矣。歐齋先生少慕張亨甫﹐中年以後學山谷﹐《黃鵠山人集》前後頗不相類。此《談屑》成於晚年﹐而重視靑邱﹑薄視溫李尙如此﹐殆少年議論之未刪者歟﹖亨甫以學佛譬作詩﹐自負自幼出家﹐輕他人半路修行﹐然髙適﹑韋應物皆半路修行者﹐世固有生天在前而成佛在後者也。蕙卿全稿﹐林畏廬有之﹐聞在孫師鄭處﹐當求而論次之。

三﹑《談屑》又云「先太夫人之教壽圖也﹐母而兼師﹐授《論語》﹐口占云﹕『入學志讀書﹐書亦無多字。有若似聖人﹐孝弟根本備。卜子爲經師﹐君親身力致。時習卽習此﹐三章通一義。』及學作文﹐又口占示之云﹕『之乎者也矣焉哉﹐必要用心去學來。此字文中不可少﹐欲求端要自童孩。』識者謂爲要言。比長﹐補弟子員﹐勉以句云﹕『學到能貧殊不易﹐士無自賤乃爲髙。』終身誦之弗敢忘。」第一首可謂讀書得間﹐能見其大矣。對句千古名言﹐爲士者皆宜終身誦之者也。

四﹑蘇堪二十餘歲時不作七言詩﹐偶作絕句﹐多不經意﹐然淒戾邈之音﹐往往使人神往﹐諷詠不忘。有《渡江紀程》﹐中一段云「益北岸轉處﹐有廟西向﹐門扃而鎖﹐門前垂楊一樹﹐搖落可憐﹐尙能掩映夕陽也。索筆題墻上曰﹕『誰見夕陽當古廟﹖伴他衰柳映江流。題詩我亦如飛鳥﹐極目長天春復秋。』」又《居金陵》一絕句云「江上飛花縈燕翦﹐門前細艸斷羊腸。數聲題春歸盡﹐一院風香白日長。」彷佛漁洋。前一首極似唐人小說《夢遊錄》中諸作。

五﹑蘇堪尊人仲濂年丈﹝守廉﹞﹐由庶常攺官部曹。長於倚聲﹐有《考功詞》一卷。詩少作﹐只記其《夕陽》一絕句雲「水碧沙明慘淡間﹐問君西下幾時還。樂遊原上驅車過﹐愁絕詩人李義山。」與王阮亭之「僕射陂頭疏雨歇﹐夕陽山映夕陽樓」﹑黃莘田之「夕陽大是無情物﹐又送墻東一日春」可以同稱「某夕陽」矣。

六﹑嘗謂樊榭《燕子磯》詩末二句云「俯江亭上何人坐﹖看我扁舟望翠微」﹐十四字中﹐作四轉折。質言之﹐爲「看他在那裹看我在這裹看他看我」也。何梅生有《江閣望狷生去舟》云「去飄那葉吾能辧﹐江閣潮生著意看。他日歸篷應過此﹐有誰爲我戀闌干﹖」末二語用意用筆﹐曲折處甚似樊榭。彼實景﹐此虛構﹔彼就上下兩處著想﹐此就先後兩時著想也。《舟夜》云「寒逐江聲上枕旁﹐起看殘月在髙檣。眞疑短卻前宵漏﹐進作今宵一味長。」與「秋宵只爲一人長」異曲同工﹔彼疑一人異於眾人﹐此疑一夜異於他夜也。又《寄狷生潯陽》云「覓夢欲長宜盡醉﹐江流到海更江流。」妙語如環之無端﹐此皆以意筆勝者。

七﹑梅生工絕句﹐在元章﹑與可﹑放翁之間。《初二日飲姚未僧家醉歸》云「古香一室不緣花﹐飲客醇醪自啜茶。勝事今年勤記取﹐開春二日醉姚家。」《不勝》云「不勝思古憂時意﹐畏見深心短气人。自滌甍盆安怪石﹐燈前百徧賞嶙峋。」《壺尊》云「倦將求息何能息﹐彊自爲寬那得寬﹖靜看飛雲閒看鳥﹐旣憑庭樹又憑欄。」此首本八句﹐余爲節去前四句。《今亦》云「今亦何嘗是﹖無須悔昨非。苕川西上路﹐無數釣魚磯。」此首本八句﹐余爲節去中四句。

八﹑因讀梅生「開春二日」句﹐憶起葉損軒一絕句﹐云「補官得傍雨花臺﹐無主山多對合開。光緒江寧丞壁記﹐放衙劉氏小園來。」題系《長千里劉氏園與於民宮廨甚近﹐衝泥往遊》。此種絕句從香山「後魏帝孫唐宰相﹐六年七月葬咸陽」﹑「開元一株柳﹐長慶二年春」等詩來也。

九﹑老友張君常長吾鄕民政時﹐被斫不死﹐憂患之餘﹐詩境較幽。余序君詩集﹐所謂「近作淸苦不怡﹐遂足以感召憂患。中夜旁徨﹐良久而乃釋」者也。君有故人鄭仲瑜﹐乞榷稅以比祠祿﹐畀以洪塘﹐殊瘠薄﹐然特有佳山水。未幾﹐君去閩寓析津﹐得仲瑜書﹐有「洪塘水長﹐輕舟往來。偶觸吟情﹐輒思嚴公重蒞」語。君奇答四絕句云「嚴杜交期意最親﹐錦城生事老淸貧。辭官竟斷郊垌迹﹐長想烏皮隱幾人。」「風帆沙鳥古洪塘﹐閱盡津梁遇客忙。此亦洞霄提舉意﹐詩人合住水雲鄕。」「半洲墓與石倉園﹐此水汪汪有古魂。六月炎塵吹不到﹐小金山下大江奔。」「行吟憔悴老誰知﹖樗散驚看兩鴦絲。我亦蓬蒿思掩徑﹐那能回面共纖兒﹖」「烏皮隱幾」﹑「錦官生事」﹑「鄭公樗散」﹐皆杜語﹐恰稱乞榷稅淸況﹐亦所謂「生理須憑黃合老」也。張半洲﹝經﹞墓﹑曹石倉﹝學﹞園﹑小金山寺﹐皆洪塘名迹。讀四詩又使余驟濃歸思﹐欲捨京華塵土﹐而老雲水之鄕矣。

一○﹑君常生長會城﹐實爲侯官西鄕厚美堰人﹐與洪塘相近﹐余未之知也。因餘論吾鄕詩人﹐多出西南諸鄕。君曾館陶江葉氏﹐次其詩於損軒之下。「客冬君來長」句一首﹐自明其爲西鄕人。余和詩調之﹐首云「孟軻稱舜何諄諄﹐所憂未免爲鄕人。一鄕願人日鄕願﹐往往亂徳恐失眞。君胡去鄕三十載﹐歷歷鄕井翻自陳。」又云「村夫野老寧俊物﹐褐櫫誰樂儕凡民﹖」末云「吾鄕螺渚陽崎外﹐風流寂寞江之濱。尙溪怡庵不可作﹐豫生一去辭都巡。歲闌倡和尙三兩﹐江鄕風味談津津。」怡庵﹐林葵﹐蘇堪舅氏﹐能小詩﹐能畫﹔豫生﹐許貞幹﹐能爲常州派駢體文。尙溪﹑都巡﹐皆西鄕地名﹐去洪塘不遠。末二語謂客冬至都﹐主搜庵所﹐除夕旣和君常作﹐又與幾道有倡和詩﹐亦老來不可多得者也。

一一﹑因憶君常由禦史奉諱歸裏﹐主講鰲峯書院時﹐余偶從武昌歸陶江﹐典玉屏山莊東屋居之。江鄕往來﹐有彊庵﹑肖韓﹑丹曾諸人。有「罾」韻七言長古﹐丹曾倡之﹐君常﹑肖韓和之﹐歿庵則次韻者再。君常詩云「打魚江上看施罾﹐垂絲老樹黏枯藤。野廬茶竈偶覓飲﹐去無所詣來無朋。廿年泥爪易變滅﹐舊夢說與山中僧。東華側帽復賡和﹐頭白重見情難勝。寢門天末欠一酹﹐定文身後誰眞能﹖玲瓏小閻富藏庋﹐撒手幻作雲煙騰。玉屏山色了如昨﹐危飆忍見江波興。船頭雙影泛淸曉﹐六月到此消炎蒸。盡攄感噫入長句﹐袖底出示書如蠅。我時耽詠先鳥起﹐墨瀋狼藉頭胡髻。城中疫死日數百﹐瞰人鬼魅紛相乘。東家西鄰闐無影﹐池館夜靜孤蟾升。橘洲丈人尢念我﹐郵筒急遞淩陂塍。往復得詩盡十紙﹐但分邾魯忘淄澠。自爲怡悅事亦頗﹐田宅遑計貽孫曾。終朝塡委苦胝手﹐對客那肯拋吟勝﹖索逋火迫等債券﹐況假惡韻爲科懲。照人文采老史氏﹐沾丐下逮靈臺丞。焦原自履不云險﹐從而陟者彌淩兢。宵哦然燭竭枯吻﹐坐數街鼓撾冬鏊。昔時賓館盛設醴﹐滄桑一霎悲塡膺。園亭易主亦敝屣﹐所嗟散落幹瑤滕。江東治譜夙眼見﹐步兵老矣歸季鷹。尖叉斗句取自適﹐丰扛弱足爭衡稱。神山石髓豈易得﹐百年閩嶠畱詩徵。更約鰲峯作重九﹐黃花酒且沽蘭陵。」紆回往復﹐悲慨於舊館者深矣。題系《丹曾觀察同肖韓太史孥舟過螺江並遊玉屏山莊﹐各賦長句見示﹐彊丈繼和﹔以余於損軒有賓館之舊﹐不可無詩﹐次韻奉酬。》首數句言館玉屏時事﹔「東華」二句謂損軒入都相倡和﹔「寢門天末」數句言損軒逝而書籍散落﹐遣稿未定﹔「玉屏山色」八句﹐轉捩甚見腕力﹐不覺其爲次韻﹔「池館夜靜」以下﹐屢轉不盡﹐頗有望衡九面之趣。

一二﹑幾道劬學﹐老而彌篤。每與餘言詩﹐虛心翕受﹐粥粥若無能者。癸丑歲不盡二日﹐與話陶江風物﹐因贈一長句。幾道答和﹐中二聯云「卽今除夕非佳節﹐莫向桃符寫舊銜。天下詩才衡左海﹐故園勝處數楞巖。」寄伯嚴云「已回舂雁數鰣魚﹐目斷南云少尺書。可有園林供獨往﹐倘緣花月得相於。江湖無地樓饑鳳﹐朝暮何年了眾狙。說與閉門無己道﹐去年詩句太勤渠。」皆的是革命以後感想。

一三﹑窮而後工之說﹐時復有之。郭春楡侍郎亂後寓析津﹐無俚中輒寄情吟詠﹐有《默園枉贈綠淨亭四十韻﹐次韻奉答》云「黃郎磊落才﹐萬言可日試。孝穆石麒麟﹐摩頂聞寶志。抱璞久未售﹐寤歌矢獨寐。傳家十硯齋﹐橫枝推法嗣。幾年江海別﹐所詣益深邃。風騷振餘響﹐莩甲出新意。浸淫百氏書﹐糟粕例吐棄。扶桑萬里遊﹐蓮幕一枝寄。落霞孤騖詞﹐傾倒洪都帥。承平養士恩﹐酬知剩文字。明經應制科﹐奮起還拔幟。余樽婪尾春﹐冷署回翔地。退食殊蕭閒﹐飽攬西山翠。郵亭僧捨間﹐題壁墨常漬。晉安風疋遺﹐得君重鼓吹。斷句閒流傳﹐遣秉與滯穗。龍蛇忽起陸﹐坐見虞淵墜。敝廬隔人境﹐舊雨誰復至﹖惟君勤過存﹐相訪月數四。茆亭僅容膝﹐補葺殊造次。乞鄰得桃栽﹐芟徑除棘刺。淸談恆徹宵﹐一榻爲君置。銜杯稱聖賢﹐抱甕泯機智。袖詩忽索和﹐譬釣懸鉤餌。出匣見龍泉﹐神鋒何銳利。獎借或過情﹐敷陳皆古義。蚓竅彊學吟﹐敢附洞簫謐。餘生況苟活﹐豈復關此事。相對欲何言﹐舉目山河異。蘇程老兄弟﹐窮旅眷親懿。我已懷遊思﹐君當守默識。世變未可知﹐待時且藏器。矍鑠聽水翁﹐晚節彌衝粹。淵源早得師﹐杖履仍日侍。籍涅在韓門﹐餘子三捨避。羣雄尙鬥爭﹐四野多烽燧。潛淵有驚鱗﹐摩霄無健翅。東陽吾所欽﹐郊居方息累。墩名詎敢爭﹐澗飲期無愧。朗吟珠玉章﹐蒼茫恨天醉。」字字妥帖﹐尢於押韻見工。嘿園於春楡爲妹﹐拔貢廷試﹐春楡則座師也。「獎借」句似太謙﹐「落霞」一聯謂嘿園幕遊江西﹐沈愛蒼權巡撫也。愛蒼陳粵臬﹐署中亦有綠淨亭﹐故未有「郊居」﹑「爭墩」各句。

一四﹑陳逸儒孝廉﹝壽彭﹞從哲兄敬如﹝季同﹞遊歐西﹐通英文﹐譯書報﹐文筆不苟﹐力摹司馬子長。婦薛氏﹐好學淹雅﹐日擁百城﹐益以善病﹐足迹罕出戶外。撰述甚富﹐詩﹑詞﹑駢體文哀然﹐年四十餘殂謝﹔一女亦能文﹐殉焉﹐逸儒方爲合梓遺集也。逸儒數奇﹐晚乃入郵傳部爲官﹔未幾鼎革﹐又入海軍部授武職。有句云「門卒端宜梅尉隱﹐步兵不禁阮生狂。」梅福﹑阮籍皆生當鼎革之際﹐門卒﹑步兵皆以文人爲之﹔君又嗜飲﹐可謂字字雅切。余索君詩可入《詩話》者﹐久不出。偶過余﹐止誦此兩語﹐余謂卽此足以傳矣。

一五﹑近日新識數詩人﹐皆東坡所謂「叩門如有求」者。詩亡雅廢之時﹐猶復得此﹐理宜懼悅﹐議者或以爲聲气標榜﹐顧亦問其眞致力於此否耳。鉛山胡子方﹝朝梁﹞﹐陳伯嚴詩弟子﹐自號詩廬﹐詩以外無第二嗜好也。嘗爲人嬲使觀劇﹐自午至酉﹐萬聲闐咽中﹐攢眉搜腸﹐成五言古一篇﹐和其師散原《題聽水第二齋》韻者。入官署治文書外﹐日抱其新舊詩稿如束筍﹐詣所知數里外﹐商量不勃。其爲詩專學山谷﹐七言律中二聯﹐多兀傲不調平仄﹐然其筆端實無絲毫俗韻﹐殊可喜也。《夏日卽事》云「人生快意是會合﹐盡日好風來東南。芳塘半畝水淸淺﹐茅屋一間人兩三。看水看山殊未厭﹐栽桑栽竹粗已諳。靑雲可致不須致﹐我願食貧如薺甘。」嚴幾道云「疏宕遒雋﹐神肖山谷。」梁節庵云「蕭疏兀傲﹐收處不稱。」《對南山》云「自來骨肉關至性﹐行矣關山良獨難。橐筆還家尋一笑﹐傾囊市脯勸加餐。南山有云欲招我﹐淸夜間雨能洗肝。明日鄰園乞新竹﹐呼僮斬取釣魚竿。」梁節庵云「『洗肝』雋句﹐坡詩﹕『江水洗我肝。』」《江上奇懷友人繭公》云「驚人雄辯雜詼諧﹐偏是中年意興佳。得酒便思呼等輩﹐除詩略不置餘懷。有時脈脈簾垂地﹐一任靑靑艸滿階。美矣江山看不足﹐何年卜築在江淮﹖」《丁叔疋農部挽詩》云「我於朝士一無可﹐如子淸才百不多。落日樓頭成苦語﹐西風江上舊相過。誰知此別感今昔﹐何處詩魂足嘯歌﹖天豈能孤吾黨意﹖長吟獨往柰君何。」《除夕發書四弟》云「一歲向燈盡﹐萬哀竟夕生。衰宗存弱弟﹐遣墨撫吾兄。閱世多深語﹐隔書有哭聲。故園人不寐﹐應共此時情。」「隔書」句與蘇堪「書來意萬幹﹐隔此紙一重」同工。《奉太夷先生謝書近作》云「大化無宿畱﹐人事紛成虧。誰則無一營﹐而惰其四支﹖孔孟走胺胺﹐所志扶阽危。巢許圖自安﹐逃世絕攀追。夫子澹泊人﹐繕節能自持。頗笑腐儒拙﹐欲雪名士譏。龍州握兵符﹐畱得邊人思。拂衣謝簪組﹐褰裳脫絆羈。天下匹夫責﹐敢以無位辭。欲躋斯民康﹐似急其所私。不惜手足勞﹐願世無溺饑。近聞海藏樓﹐髙築東海湄。卅年飽憂患﹐一枕尋軒羲。寧欲自玆往﹐閉門與時違。東山信可樂﹐蒼生願恐非。染翰公餘事﹐薄植非敢窺。尺幅寫新詩﹐千里肯見遺。詩中誇暖叟﹐暖叟我所師。安得十年勤﹐侍公學臨池﹖別來再秋風﹐睹懷天人姿。」梁節庵評首數句云「陶詩『人生自有道﹐衣食固其端。捨是反不營﹐而以求自安』﹐此得其意。」

一六﹑《寫義寧師詩竟﹐輒書所觸以呈》云「大塊噫气幻萬千﹐上飛下走日月旋。詩人能事通造化﹐驅使萬物歸新篇。吾師讀書善養气﹐胸次浩蕩收百川。作詩不須故作勢﹐卻自淩厲橫無前。」《題溫叟勺湖款春圖》云「吳子坐我室東隅﹐殷勤際我《款春圖》。人間何處春可款﹖門外已報花無餘。東風吹絮作雪舞﹐鋪階入硯紛模糊。豈知春意忽然盡﹐恨不秉燭恣遊娛。」《人日立春餞別師曾彥通兄弟》云「負手欲何爲﹖髙吟到人日。眼前春始歸﹐明日君又別。」《贈陳師曾﹐時師曾自日本歸》云「陳家兄弟文章伯﹐佳句流傳江海間。已嘗讀之爲傾折﹐亦復彊和忘愚頑。歸來道气照人眼﹐可有奇方起我孱﹖風暖日長關底事﹐荒城月上抱書還。」陳伯嚴云「直造宋賢勝處。」《夏居漫興》云「雙塘之水明如鏡﹐一帶垂楊靑可攀。得意醉而非醉候﹐遊身材與不材間。有時嘍喑仰天語﹐消得尋常負手閒。幸是中年健腰腳﹐短衣匹馬好還山。」陳伯嚴云「格與前首同。」《述懷》云「年年作計隨人後﹐短髮長歌只自疑。來日萬端付之酒﹐江南片月爲吾私。非關早歲思齊物﹐合有寒儒瘦到詩。我已窮於孟東野﹐髙天厚地更何之﹖」《次韻師曾見贈》云「幽居正好學逃世﹐窮巷何人來款關﹖物外嫗歌消白日﹐尊前哀樂易芳顏。偶然臨水一垂釣﹐早晚開門飽看山。與子同生山水窟﹐卽今飄泊未能還。」以上各詩﹐佳處略從同同。蓋山谷學杜﹐得其一體者。在杜如「愛汝玉山艸堂靜﹐髙秋爽气相鮮新。有時自發鐘磬響﹐落日時見漁樵人」﹑「錦官城西生事微﹐烏皮幾在還思歸。昔去爲憂亂兵入﹐今來惟恐鄰人非「﹐不過百首之一﹑二。在山谷則十首之三﹑四﹐然猶僅三﹑四也﹐君則十之七﹑八矣。不俗在此﹐僅能不俗亦在此。餘贈一古詩略規之﹐後贈余兩詩﹐則聲律甚調矣。

一七﹑詩廬詩爲師曾兄弟作者特佳﹐气味至相投也。師曾﹝衡恪﹞爲伯嚴長公子﹐多才藝﹐篆刻逼漢人﹐畫得倪黃風味。詩其家學﹐然不多作﹐作必不俗。《法源寺看花》云「我心不能春﹐春色忽到眼。兀立禪堂下﹐猶帶淚痕潸。森森出墻枝﹐弄晴殊瑟。畱此娛須臾﹐但愁風力。」時君方有騎省之戚也。《梨花》云「嬌云無力倚墻東﹐正好低枝可避風。與汝隔窗斜對面﹐一春開落忒關儂。」《月下寫懷》云「叢竹綠到地﹐月明影斑斑。不照死者心﹐空照生人顏。」亦悼亡作。君深於情者﹐故爲余畫《蕭閒堂著書圖》﹐題詩有云「至情深刻骨﹐萬事莫與償。」「萬事」五字眞能寫我心﹐可抵悠悠者幹百言也。

一八﹑偶憶王貢南﹝毓菁﹞有《上元對月詩》云「又對霜樓月﹐人天柰別離。酒溫今夕盞﹐花照去年枝。素影畱明鏡﹐淸輝鑑薄帷。春來和悅意﹐淒惻似秋時。」似亦傷逝之作﹐識貢南久﹐究不知其曾經此恨否也。又憶辛亥六月遊歷下﹐遇貢南於明湖。貢南言「君歸去必有詩﹐請以一語及我﹐掛名君集中」。後余得《歷下雜詩》七首﹐末首云「漱玉亭邊柳作綿﹐讓君索句此流連。湖州老去易安逝﹐不忍來過金綫泉。﹝泉今爲書局﹐貢南寓焉。」﹞亦悼亡語。貢南又有《苔》絕句云「幾日春陰悶小庭﹐踏莎人去雨冥冥。天涯芳艸斜陽外﹐別是銷魂一種靑。」亦復淒黯。

一九﹑無錫侯雪農﹝毅﹞﹐一字疑始﹐遊學英倫﹐嚴幾道弟子也。嗜詩﹐有《秋日寄嚴夫子京師》云「迢遞關河遠﹐西風又報秋。遙知增老健﹐無復動吟愁。十載苦常別﹐深恩娩未酬。寸心托云縷﹐捲向帝王州。」不必深意而眞情自見﹐不得以唐賢老調少之。幾道云「如一筆書﹐故佳。」亦非過譽。《別意次劉瓠丈公韻》云「疏蓮麗水自菲菲﹐寂寂芳陂事已非。誰倩靑禽傳錦字﹖難牽素縷上春機。酒邊密意空相約﹐夢裏前言忍更違。願著晨風漧裏翼﹐也隨歸雁向南飛。」又《送別瓠尊世丈》句云「促膝常聯腸斷句﹐論心每到月殘時。」《海上望月》句云「春懷漸覺如殘柳﹐酸淚何因到落花﹖」皆深於詩情者。

二○﹑疑始有《甲寅仲春至江亭舊所居室》﹐首二聯云「歲月如人總不居﹐綠楊幾見換蕭疏。深深竹院尋還在﹐隱隱西山看欲無。」塵外西山﹐頗寫得出。次首第二聯云「荒庭倚樹眞亡我﹐白日持燈不見人。」「白日持燈」﹐爲西人世語﹐謂碌碌者看不見也。《夢中得句》云「晴霞幻物隨人意﹐落絮當風類我心。」落想頗新。君刊有《說理雜詩》四十首﹐自跋有云「四十首所言﹐大抵拾古今人唾餘。惟第十一﹑十四﹑十五及三十二四首﹐爲所臆造。余最取十四﹑十五二首﹐以爲傳聲者浪﹐傳光者以太﹐夫人知之矣。蜃市樓臺﹐光何自傳﹖無綫電音﹐聲何自傳﹖則別有無形之浪也。人之心思智慧﹐萬有不齊﹐所謂不同如其面﹐𨿽覬面而相隔若山河矣。然設有兩人焉﹐其智慧之比例﹐無幾微不相等者﹐則此人之心思𨿽不言﹐而彼人可以諭。所謂相視而笑﹐莫逆於心﹐所謂目擊道存﹐皆非妄語也。古人夢寐相感﹐嚙指通誠之類﹐則心浪之力量過人﹐足以遠達﹐而受感者實心與相印也。」君詩云「腦府孕奇靈﹐動蕩構思意。積浪傳八方﹐萬物供驅制。觸類成感應﹐離電同其致。至誠開金石﹐前賢豈吾戲。」「心浪或凝郁﹐歷久未易散。推移流大宇﹐托物時隱見。塵心駭非常﹐萬象況能幻。鬼神六合外﹐聖人存不論。」疑始尙有《題王氏姑母小照》《紀夢篇》兩詩﹐間得香山﹑東野眞摯處﹐篇長未錄。

二一﹑疑始有《絕句答友人》云「王﹝石谷﹞畫蘇書溫李詩﹐桐城文派夢窗詞。咸同以後成風尙﹐吾意難同肯詭隨。」此語皆實錄﹐惟「溫李詩」三字不甚確。余憶元人吾子行有一絕句﹐描畫宋末風尙云「烹茶茅屋掩柴扉﹐雙聳吟肩更撚髭。策杖逋仙山下去﹐騷人正是興來時。」子行作有《閒居錄》云「晚宋之作詩﹐多謬句﹐出遊必云﹐策杖』﹐門戶必日『柴扉』﹐結句多以梅花爲說﹐塵腐可厭。余因聚其事爲一絕句」云云。與疑始詩用意頗相似﹐可供一噱。

二二﹑江西近日多詩人﹐陳伯嚴﹑楊昀谷﹑胡漱唐外﹐旣識夏劍丞﹑胡詩廬﹑陳師曾﹐又有彭澤汪辟疆國垣﹑南丰劉伯遠鎬。辟疆年少好學﹐有《贈胡詩廬》句云「同光二三子﹐差與古澹會。骨重神乃寒﹐意匠與俗背。」又云「吾子吐佳句﹐志欲古賢配。理弦三五彈﹐泠泠非俗愛。又如振霜鐘﹐淸響度林外。」又云「吾鄕散原翁﹐吐語多姿態。排募出恢詭﹐瑰麗遂無對。」狀散原及詩廬詩頗肖。《送廠歸永新》句云「石潭瀉落琴亭水﹐疑帶蘆溝嗚咽聲。潑墨遠天人獨往﹐凝寒小閣醉初成。」《伯遠宦閩有年﹐造余寫一詩﹐送友人之海上者》云「子云校書忘朝夕﹐泄柳閉門甘獨處。咫尺之間稀往還﹐不如任君長別去。春江正好理舟楫﹐江關應不喧鼙鼓。鶯飛艸長近何如﹖倘憶故人一傳語。」

二三﹑昆陵程伯葭﹝氵育﹞以《精忠柏圖記》屬題﹐末有銘語三句甚佳﹐覓不得﹐只得《白葭圖自題句》十字云「蘆花秋兩岸﹐天地我中流。」得自夢中者﹐頗有泛然不系之樂。

二四﹑自詩鐘盛行﹐結社爲古今體詩者日以少﹐用思異也。偶搜近日喜作詩鐘者之詩﹐如湘鄕陳翼牟﹝士廉﹞有《火車過信陽州》云「亂石畱殘雪﹐奔輪殷怒雷。地迥幹樹轉﹐煙湧萬山開。」寫景極肖。《楔集萬生園》云「詠歌追康樂﹐競病陋休文。」番禺陳公甫﹝慶佑﹞《前題分得山字》﹐首韻云「癸丑暮春隨意遇﹐淒然何世間人間﹖」末韻云「《華林馬射》銷沈盡﹐賦手空餘庾子山。」四川李姚琴﹝稷勛﹞《答顧印伯》云「得過且安今夜枕﹐緘愁補答隔年書。」湘鄕章曼仙﹝華﹞《卜居城南﹐秋夜書懷》云「人境無車馬﹐花時有燕鶯。疏星露修竹﹐黃月弄瑤笙。」諸君皆能覓佳句者﹐惜傳誦止此。憶前數年﹐曼仙與丁叔雅﹑伍叔葆數人創古樂會﹐古琴古瑟﹐操鰻鏗然﹐余不知音而嗜音﹐亦與焉。常在雲山別墅危樓上吹笙﹐自下聽之﹐恍有天半仙人之想。未幾﹐叔雅下世﹐叔葆出守﹐風流雲散矣。讀曼仙「疏星」﹑「黃月」句﹐悒然久之。

二五﹑友人詩句可誦者﹐再錄如下。黃孝覺《江亭》云「城尖徑仄微微雪﹐布襪靑鞍滑滑泥。」用杜語恰合。程穆廠﹝康﹞﹐子大猶子﹐印伯詩弟子﹐《哭印伯》云「維摩衣械飄殘雨﹐彭澤巾車散落花。」淒黯﹔《得印伯師武昌奇詩》云「潔膳手親江渚釣﹐買山心許道林鐘。」羅敷庵﹝﹞《逢晦聞京師有贈》云「深念獨居幹慮進﹐眼髙四海一身閒。」《鄭子梅仙惠茶索書》云「來日大難唇舌漧﹐相響江湖賴吾子。」雅切而筆意健舉。辟霍初﹝鐸﹞《廢壘》云「紅羊劫後桃幹樹﹐不記避秦人姓名。」有寄托。

●卷一六

一﹑淨名社《驂鸞詩》﹝詳前編﹞在閩倡和者﹐殆二三百首。仲兄手錄密行細字一冊﹐厚徑寸﹐屢亡復存。己酉歸裏﹐於書堆中檢得﹐攜至都﹐擬刊傳之﹐不數日而復失﹐自是覓無有﹐永不復見矣。近又檢出陳蕓敏所鈔零星殘稿﹐錄如下。《冬夜集光祿坊林佶人先生故居》雲「水國花疏一雁來﹐閉門無事彊銜杯。綠榕朱橘滄江雨﹐轉眼風光到早梅。」《贈徐仲眉》云「南州徐孺子﹐風義古人多。貽我新詩句﹐因君一嘯歌。秋云低近屋﹐哀雁忽臨河。百感酒中集﹐寒燈吹女蘿。」《贈葉損軒》云「論詩文與可﹐妙集號《丹淵》。吾友石林子﹐師承已有年。漸翻同社格﹐頗戒老夫圓。黃葉西風起﹐淸江夜刺船。」《贈陳蕓敏》云「橫槊誰年少﹖平生數簡齋。磨成華省墨﹐歸對隱居釵。老屋書幹捲﹐疏簾蝶一階。春云催汝起﹐滑滑軟紅街。」《贈陳伯初》云「吾愛方山子﹐岐亭一訪君。敢躋茶餅社﹐願試酒槍軍。白首論交地﹐黃幡戒殺文。魚王分供罷。攜手話秋云。」《贈李星村》云「西園今夜譙﹐誰畫伯時來﹖粲粢諸門子﹐英英數霸才。晚花偏偃艸﹐秋雨不成苔。颯爽前王地﹐扁舟上釣臺。」《贈主人劉禮耘﹝學畬﹞》云「祧唐寧抱宋﹐奉杜卽承陶。一字庸非吝﹐干言敢自豪。羚羊秋峽雨﹐斷雁楚江濤。奇語劉師服﹐偏師壓爾曹。」此淨名社第二次降神於福州所作也。損軒﹑蕓敏﹑伯初家兄﹐皆舊同社﹔仲眉﹑星村﹑禮耘﹐新入社者。仲眉官副將﹐以能文充閩督幕府﹐﹝已詳前編。﹞垂老無子多病﹐故有「百感」云云。損軒﹑蕓敏﹐方表章宋詩鈔。損軒村居陶江﹐蕓敏方以編修假歸﹐故有第二﹑三首云云。星村號琴奇老人﹐窮老失明﹐年七十無所歸﹐刻有《琴寄詩剩》一冊﹐舊居釣龍臺畔﹐故第五首云云。林佶人先生故居﹐久歸劉氏﹐故禮耘爲地主。是夜鹿原先生亦降神﹐有三絕句云「園林依舊此園林﹐孤負平生樹木心。金石圖書三萬卷﹐雲煙過眼又而今。」「陌阡回首艸靑靑﹐剩有山光敞石屏。京國舊遊嗟似雨﹐老來天末感晨星。」「風雨松楸啼子規﹐敝廬莫問水之湄。佳城枉署詩人字﹐多謝重刊第二碑。」款署「光祿故主人」﹐所居有石芝山館﹑景屏軒﹑來鶴廬諸處﹐故有「山光石屏」句。鹿原爲鳳池林氏﹐族葬義井山﹐松柏幹株﹐故有第三首云云。淨名本吳企晉先生泰來號﹐在京師降神二年﹐皆稱淨名﹐至閩則稱不庵居士。蓋趙璞函先生文哲殉金川木果木之難者﹐皆在吳中七子中也。

二﹑次夜在仲眉家﹐《降壇詩》云「參天松檜佛樓層﹐跌坐蒲團起杖藤。風雨國殤甘作鬼﹐江湖倦客合依僧。譚詩說理超先覺﹐變相含光證大乘。後約莫愆須記取﹐何妨小破讀書燈﹖」此詩謂此來棲息石鼓山也。又云「老人久在石鼓﹐遲諸君不至﹐小詩奉正。」《忘歸石》云「娟娟泉脈微﹐黯黯樹色剝。誰云吾忘歸﹐歸當何處托﹖」《達摩洞》云「嗟哉我六祖﹐有洞已無缽。所以某皈依﹐不妨不削髮。」《喝水巖》云「阿師鹵莽人﹐喝水殊不情。夜寒空林中﹐如聞淩厲聲。」《無名橋》云「路入靈源洞﹐有橋而無名。題日無名橋﹐歲十二月成。」《尾亭》云「朝登尾亭﹐跪禮晦翁壁。捨儒而歸佛﹐餘罪不敢直。」《無諍居》云「禪師已茶毗﹐何取言歷也無諍斯有諍﹐持告同社者。」《齋堂》云「來餐常住飯﹐何必普門子﹖伊川固有言﹐禮樂蓋在是。」《旦過堂》云「出門天地隘﹐細誦孟郊詩。旦過堂中住﹐飯好吾喫之。」《佛牙》云「析骨以還父﹐析肉以還母。牙介骨肉間﹐所以爲已有。」《祖堂》云「祖堂眞祖乎﹖居士乃無座。歸來結茅庵﹐靑山轉窺破。」《舍利窟》云「西方教則聖﹐其俗殊可憎。火葬流人間﹐藉口茶毗燈。」《忠懿王》云「前王持節地﹐名山報功祠。不見韓雇句﹐空摩於兢碑。」《半山亭》云「小坐半山亭﹐俯視林浦水。海門山蒼蒼﹐一气空蒙裹。」《石頭路滑》云「險莫險乎此﹐一跌入輸回。柰何夜行人﹐抵死登彊臺。」《秋因石室》云「蘿雲筱雨間﹐危坐我非佛。人生歸宿林﹐敬爲同志告。」《離垢庵》云「蹙然惡玆垢﹐於意亦已隘。並此而無之﹐何以持晚蓋﹖」《不庵居士》云「剛峯恃其剛﹐乖崖恃其乖。二者吾不取﹐呼之爲愚齋。」以上十七首﹐意理甚足﹐十五首皆石鼓中名迹。秋因石室﹐則不庵先生所擬建。末結以《不庵居士》一首﹐愚齋多以爲朱子號﹐或以爲趙汝愚號者﹐近是。

三﹑又次夜《降壇詩》云「惰惜細雨晝鳴廊﹐小約詩翁集艸堂。折腳鐺中常住飯﹐缺唇瓶裹曼殊香。大河獨夜橫戈夢﹐京國西風賭酒場。誰識黃絕人不死﹖水仙供養贊公房。」《寄王蘭君大令余杭﹐並邀同社諸子同作》云「絕憶余杭王使君﹐湖西買棹訪秋云。印細雨花如墨﹐琴閣寒煙艸似裙。官米無多華黍足﹐俸錢有限佛燈分。行香好酹雲棲老﹐莫忘岐亭戒殺文。」「十年不作浙西遊﹐心迹蕭疏愧白鷗。精舍經生都宿艸﹐湖樓名士又扁舟。枯荷滿院來新雨﹐衰柳雙堤起暮愁。不管興亡況離別﹐荒寵頹榭一勾畱。」「靑山白首競才名﹐前輩端應畏後生。香火誰成居士傳﹖西風獨賦酒入行。衰年詩卷方腧嶺﹐曉雨黃花正入城。除卻重陽與寒食﹐老夫何事肯關情﹖」「舊巢有夢戀薇花﹐刻集何堪附大家﹖未了佛緣思雪寶﹐難忘社約是京華。談詩風味如三雅﹐議禮條陳呃八叉。老對陳襄偕葉適﹐蘇門寒餓竟無茶。」昔漁洋山人謂「橫山門下﹐尙有詩人」﹐指沈歸愚先生也。吳中七子皆歸愚髙足﹐歸愚序七子詩選﹐以明前後七子例之。歸愚辦香﹐固在漁洋也。淨名社詩淸新俊逸﹐宜其不出漁洋﹑竹坨之範圍矣。

四﹑不庵居士有贈余兄弟短古各一首。贈余云「叔子體故弱﹐好詩宜少爲。中夜忽起坐﹐瓶寒香在玆。明日遊山約﹐友人重奇辭。」贈季弟云「季子罕覬面﹐適從何處歸﹖花今遲遲開﹐甚時娛春暉﹖」末二句忘之。余季至聰穎﹐時頗好冶遊﹐故詩有諷辭。贈仲兄者﹐全首亡矣。

五﹑次韻﹑疊韻之詩﹐一盛於元白﹐再盛於皮陸﹐三盛於蘇黃﹐四盛於乾嘉間王蘭泉﹑吳白華﹑王鳳喈﹑曹來殷﹑吳企晉諸人。大抵承平無事﹐居臺省淸班﹐日以文酒過從﹔相聚不過此數人﹐出遊不過此數處﹐或卽景﹐或詠物﹐或展觀書畫﹐考訂金石版本﹐摩挲古器物﹐於是爭奇鬥巧﹐竟委窮源﹐而次韻﹑疊韻之作夥矣。自樊山﹑沈觀﹑實甫諸公至都﹐而楚風大盛﹐爭奇鬥巧之作﹐日有所聞。以左笏卿之攢眉苦吟﹑傅治之簿書鞅掌﹐亦復長篇巨制﹐賡唱疊和﹐所謂一人善射﹐則百夫決拾也。近如貂字韻雪詩﹐十剎海樊山韻﹑竹勿韻﹐皆疊次不已﹐亦一時之盛也。

六﹑沈觀近作﹐頗恣肆放﹐百態妍然﹐淸眞閒適處﹐每使人諷詠不厭﹐不專恃才气見長也。《和樊山泊園看花韻》云「裊娜新紅髮故枝﹐年芳未晚悵來遲。記從栗里人歸後﹐幾過桃花飯熟時。楚客誅茅猶有宅﹐松江賞雨可無詩﹖春云勒住緋和紫﹐泥飲拚爲十日期。」《和樊山與笏卿過泊園納涼韻》云「夜月無心問缺盈﹐得淸涼地可長生。閱時喬木不知老﹐依艸夏虫空自鳴。畱客茶瓜分野餉﹐說詩蔬筍似僧淸。素心有待同晨夕﹐莫惜南城往北城。」《早春和眾異》云「又當艸長鶯飛日﹐隔歲池臺尙我春。已老未衰翻自喜﹐相知最樂況方新。嬉遊無分遭平世﹐今昨俱非懺此身。彊說阿婆塗抹事﹐花枝冷笑白頭人。」《涼夜》云「禿鬢修髯何許人﹖壁燈明暗影隨身。非仙已自經千劫﹐聞道知猶隔幾塵。夜靜忽驚飛雨過﹐秋涼還與敝袍親。魯齋學派遣山史﹐世俗流傳恐不倫。」《寓居潛若宅中﹐齋前老槐二株﹐百年前物也。日夕納涼其下﹐遂爾成詠》云「兩槐森向人﹐坐閱世代長。婆娑送日月﹐海田今幾桑。余此半畝陰﹐淸簟夏日涼。時俗貴薄媚﹐兀爾何其蒼。與樹論年輩﹐當我大父行。附身綴醜癅﹐液漏如脂肪。蠹蝕心半空﹐蚍蜉撼不僵。老气致雷雨﹐淸風生坐旁。中有白須翁﹐蹲踞一胡。擁鼻作洛詠﹐艸際鳴寒蜇。樹知我誰何﹐亦豈解詩章﹖我自愛佳蔭﹐看月轉西廊。」《和竹勿追涼十剎海歸飲泊園韻》五首云「逃暑百事廢﹐亦復懶讀書。懷哉城南叟﹐時來共一壺。本不爲盤飧﹐況有酒與魚。醉中故兀兀﹐覺後亦蘧蘧。叔夜龍性人﹐意苦當關呼。如何不憚煩﹐更駕窮途車﹖」「君出無他適﹐肯來就我言。籠詩常在袖﹐相見或不冠。自言老欲眠﹐忘事如師丹。此說吾未信﹐文稿屋三間。日鈔細字書﹐腕脫爲後山。頗似入墊童﹐逃學來吾園。」「園樹密不剪﹐池荷稀未開。虛室無關鎖﹐面面納輕颼。水外魚出戲﹐花邊蝶亂飛。卽事足欣賞﹐意行無町畦。猶有癖未除﹐幾堆石怪奇。擬築看山樓﹐攬翠天之西。」「我思淨業湖﹐湖樓郁宕蟯。年年荷花時﹐買酒醉晴郊。紅隱翠蓋﹐一水爲之招。吾廬隔西涯﹐曾不里許遙。弄花半新人﹐攀柳無舊條。幸得二叟從﹐及此綠未凋。」「君詩味古淡﹐收我汗漫心。眞意披肺肝﹐淺語轉覺深。感慨徒爲爾﹐昔固知有今。吾輩行日中﹐息影當以陰。腳下有惠泉﹐隨時可酌斟。荷露相與烹﹐芳气彌予襟。」近體皆妙於語言﹐情景曲傳得出﹔古體極似滄趣樓《京寓雜詩》。滄趣詩七首只記其二﹐試錄之以訊審音者﹕「墻東鋤爲園﹐築榭坐風月。貪涼眠復遲﹐病肺例秋發。所欣新種竹﹐足雨竿竿活。稚樹與雜花﹐因依各萌達。天功庸可恃﹐灌漑要無闕。經月鑿井成﹐畦蔬亦成列。身勞兒女喜﹐隨地恣采掇。優遊蠲吾屙﹐誰謂役於物﹖」「海荷開已闌﹐張叟病未已。一樽豈或尼﹖坐見涼風起。頗聞休假中﹐詩卷自料理。思舊搜遺文﹐無人會微恬。宣南盛气類﹐往者逝如水。卅載終合並﹐與公俱老矣。樓臺𨿽無地﹐世擬集賢裏。但願長賡酬﹐香山竊自比。」尙有「隔巷車轔轔﹐知是沈十二」一首﹐尢似《和竹勿》首末二首﹐覓得當再錄之。大槪滄趣詩喜謹嚴﹐沈觀稍馳騁﹔而出以閒適﹐則多同也。

七﹑沈觀又有《六月七日同盧愼之郭嘯麓楊五書王晦如閻慶皆十剎海看荷花》云「千年淨業湖﹐湖水綠以藍。前有西涯宅﹐後有梧門寵。南皮昔來遊﹐賢主畱一酣。橋東賦詩處﹐碧柳仍穆穆。風中萬柄荷﹐紅倚鏡函。士女騁姿媚﹐屢停樓下驂。衰翁亦好事﹐求友得兩三。沿湖看落日﹐目盡西山嵐。頗憶少年時﹐始著朝士衫。北都富名勝﹐往往恣幽探。雙松訪慈仁﹐萬柳尋城南。無量淨業花﹐尢子性所耽。朝玩及日晡﹐蓮實攜滿籃。遠香銀錠橋﹐念之有餘甘。海水玆已淺﹐湖路猶能諳。何限綺羅人﹐冷笑霜雪髯。堤旁張老室﹐每聞過客談。﹝張文襄故宅在湖之南。﹞安得就菇中﹐爲我畱茅庵﹖」沈觀極喜十剎海﹐爲詩者屢﹐此首言之最詳﹐細思之甚有道理。昔歐陽公《有美堂記》﹐言山水登臨之美﹐人物邑居之繁﹐二者每不可得而兼。惟金陵﹑錢塘爲四方之所聚﹑百貨之所交﹐物盛人眾﹐爲一都會﹐而又能兼有山水之美﹐以資富貴之娛。大誠有之﹐小亦宜然﹐則十剎海是也。京師遊觀之所﹐若陶然亭﹑葦灣﹑棗花寺﹑天寧寺﹑法源寺之類﹐方牡丹﹑丁香﹑海棠﹑荷花﹑蘆葦盛時﹐遊人非不集﹐然旁無酒樓﹐非攜行廚不可以譙客﹐乘興約伴而來﹐不數時許﹐腹饑當去矣。惟十剎海有水有木﹐有葦有荷﹐酒家有樓﹐可以見對岸人家﹐樓臺如畫。隨意飲食﹐旣醉飽﹐可以就近遊積水潭﹑髙廟﹐訪所謂十剎故迹﹐彷佛行金陵﹑靑溪上流﹐而兼有後湖﹑莫愁湖之勝。況於沈觀之所居與近﹐隨時可至者乎。

八﹑一日在樊山處﹐出觀所藏唐麟徳殿硯﹐嘆爲至寶﹐同人約作歌詩張之。次日﹐沈觀遂賦長歌﹐引據詳確﹐不畱餘地矣。樊山自作﹐又復才思紛披﹐恢恢有餘。笏卿繼之﹐更能議論風生﹐穿穴處無意不搜。余亦思作一首﹐至是無可下筆矣。硯長周尺八寸﹐寬四寸﹐髙寸餘﹐背橫刻「麟徳殿」三字篆文﹔中刻「賜太淸宮道士楊弘元」九字﹔右側面刻「開成二年開國侯白居易恭記」等字﹔左旁低處刻「領山南西道李徳裕敬觀」等字﹔其額刻宋道君花押﹔左側面刻香山太傅硯」五字。弘元﹐不知何許人。香山封開國侯﹐《唐書》不載。贊皇不喜白公﹐題名其旁﹐皆難於索解處也。余長夏臥疾﹐偶思李徳裕由中書侍郎同平章事攺充山南西道節度使﹐在太和八年十月﹔徳裕見上﹐自陳請畱京師﹐旋以爲兵部尙書﹔十一月李宗閔言徳裕制前巳仃﹐不宜自便﹐復以徳裕爲鎭海節度使。是徳裕領山南四道者﹐爲時至暫。恭觀麟徳殿硯﹐刻名硯側者﹐卽在此時。故書官書名於左方低處﹐上空半行無宇﹐以示恭敬。後三年爲開成二年﹐白傅乃鐫字於徳裕右方﹐字多銜長﹐頂行寫。若其硯早歸白傅﹐白與牛相相善﹐徳裕怨牛甚﹐至不肯開視白傅詩卷﹐寧肯書名於其下耶﹖遂本此意﹐亦作長句一首﹐示樊山諸公﹐云「樊山示我一唐硯﹐我謂至寶宜作歌。泊園次日成首唱﹐引據詳確不可磨。樊山自作富才思﹐笏老繼之窮搜羅。譬如驪珠已探取﹐並鱗之而余不多。知難而退且閣筆﹐魏公藏拙豈我詫﹖兼旬病臥偶思索﹐頗有鄙見堪縷。贊皇平章攺節度﹐披猖牛黨方稱戈。山南西道互更調﹐﹝時李宗閩卽由山南西道入同平章事。﹞八年十月維太和。題名硯側正此際﹐列銜低處字矮矬。請畱京師暫未往﹐旋領鎭海遭坎軻。香山得硯後三載﹐開成石經同摩。街長字多頂行寫﹐居贊皇右髙及硪。不然捲面貼如意﹐𨿽有好語屏不哦。題非君命硯私物﹐甘署紙尾理則那﹖有唐三宗魏三祖﹐貞觀開寶雙嵯峨。文宗聯句足繩武﹐憑髙幾欲涕滂沱。玄元皇帝本《道徳》﹐尊崇道教尊獻獻。羽流名輩不勝數﹐弘元不著知誰何。白公妻黨弘農望﹐輩行或者儕沙哥。長安臥病有楊九﹐貞元端合出一柯。當時此硯得拜賜﹐研朱點易平不頗。未幾卻入履道宅﹐笏老推測當非訛。開成挽歌奉敕撰﹐定撫此硯懷恩波。雙齒忽落嘆衰老﹐一蟬坐對相吟哦。此時此硯新試筆﹐文櫃銀橈同婆娑。昔吟《秦中》歌《長恨》﹐貞元元和時已過。文臣唐宋多五等﹐僅比緋紫光自他。白公無子外孫幼﹐行狀失載誰與訶﹖我嘗評詩許朋輩﹐樊山才調白同科。平生襟抱亦相似﹐到處安樂畱行窩。短長何止三千首﹐吟詩不苫髻不皤。硯乎硯乎物得主﹐不共楊枝駱馬悲蹉跎。」此作頗有訂正笏卿詩中未細處﹐然笏卿謂弘元或白公妻族﹐以硯移贈﹐而白集有楊弘貞其人﹐或弘元兄弟﹐則考古得間﹐令人不覺首肯者。笏卿詩云「樊侯富收藏﹐所蓄皆精好。有硯唐時物﹐觀者詫奇寶。周侯爲作詩﹐引據稿且賅。樊侯亦自作﹐兩作爭雄傀。又復命我作﹐我孱何能爲﹖聊於兩作外﹐管見述所窺。硯材靑帶紫﹐的知是端溪。水中石色然﹐易簡譜言之。長吉所歌者﹐未審楊生誰。太和開成間﹐弘元蓋同時。白公無黨意﹐以妻虞卿妹。弘元或妻族﹐硯儻由此致。前後長慶集﹐不見弘元名。有楊弘貞者﹐豈其元弟兄﹖麟徳殿三字﹐體近《爨寶子》。及其溫澗處﹐又似陽冰矣。舊書稱道士﹐乃是趙常盈。記載容有誤﹐且當從《論衡》。白爲祕書監﹐太和始建元。丁未至丁巳﹐相距迨十年。少傅馮翊侯﹐此時方具官。白公丙寅卒﹐明年贊皇貶。世傳元和錄﹐詩語固浮淺。何必白公物﹐不入贊皇眼。道君四字押﹐樊侯見之夥。米黃風行後﹐筆勢喜婀娜。信爲北宋書﹐諦觀人意可。一硯敵九寶﹐花石特瑣瑣。道君得此硯﹐宜在政和中。老志曁靈素﹐事與弘元同。硯兮有奇遇﹐兩朝都進禦。亦復有道气﹐飽諳《莊列》趣。又依大手筆﹐墨瀋恣傾注。曾艸《長恨歌》﹐風情白天賦。曾艸《秦中吟》﹐諷諭冀君寤。能逃五國城﹐明哲其殆庶。今者歸樊侯﹐功用益明著。但惜太勞苦﹐吟詩夜達曙。白公未作詩﹐以待樊侯故。千年旦暮耳﹐文字原有數。我詩不自量﹐蹇足追駿步。持用傲微之﹐吾交兩白傅。」

九﹑沈觀作云「樊山癖古過婉鑾﹐開篋示我唐時硯。黝澤宜入君子手﹐淸嚴不類孔王面。諦視非端亦非歙﹐鶴眼無稱龍尾賤。背陰刻賜楊弘元﹐三字眉標麟徳殿。唐尊道教由玄元﹐乃出上方所寶資黃冠。未識何緣更爲白傅有﹐左旁繆篆題香山。香山昔爲祕書監﹐殿前講論雜仙梵。同時太淸楊道士﹐揮麈生風談不倦。﹝自注﹕唐文宗誕節﹐韶白居易與安國寺沙門義林﹑太淸宮道士楊弘元講論於麟徳殿﹐見《三教論街》。﹞豈將此硯供獻酬﹐樂與詩翁伴鉛槧﹖下署觀者李贊皇﹐節度衛國官能詳。吾聞贊皇不閱白公之文恐意轉﹐胡乃於此細字書密行﹖又聞贊皇蓄硯常數百﹐不減愛石牛奇章。或重此爲天府物﹐故以手迹畱文房。流傳遣寶樊山收﹐是亦今之馮翊侯。山行不虞魑魅奪﹐雲起疑有蛟龍湫。我守寸田日無事﹐久忘怨李與恩牛。摩挲此硯三嘆息﹐占情勃郁來心頭。銅雀臺下泥﹐髙歡宮中瓦﹐香姜名字恣搏捂。一鼎焉用辧贗岑﹐王稱帝號由來假。不知此說然不然﹐一笑陶泓知我者。」中據《三教論衡》處﹐爲此題鐵證。

一○﹑宋詩人工於七言絕句而能不襲用唐人舊調者﹐以放翁﹑誠齋﹑後村爲最﹐大略淺意深一層說﹐直意曲一層說﹐正意反一層側一層說。誠齋又能俗語說得雅﹐粗語說得細﹐蓋從少陵﹑香山﹑玉川﹑皮﹑陸諸家中一部分脫化而出也。如「歸去江南無此景﹐未須喫飯且來看」﹑「中間不是平林樹﹐水色天容折不開」﹑「點檢風來無覓處﹐破窗一隙小於錢」﹑「小兒不耐初長日﹐自織筠籃勝打閒」﹑「醉去昏然臥綠窗﹐醒來一枕好淒涼」﹑「阜莢樹陰黃艸屋﹐隔籬犬吠出頭來」﹐全首如「詩人長怨沒詩材﹐天遣斜風細雨來。領了詩材還又怨﹐問天風雨幾時開。」「逢著詩人沈竹齋﹐丁寧有口不須開。被渠譜入旁觀錄﹐四馬如何挽得回。」「晴明風日雨乾時﹐艸滿花堤水滿溪。童子柳陰眠正著﹐一牛喫過柳陰西。」「人家爭住水東西﹐卽是臨溪卻背溪。拶得一家無去處﹐跨溪結屋更精奇。」「莫言下嶺便無難﹐賺得行人錯喜歡。正入萬山圈子裹﹐一山放出一山攔。」「風雨掀天浪打頭﹐只須一笑不須愁。近看兩日遠三日﹐气力窮時會自休。」此外以粗語﹑俗語入詩者﹐未易悉數。善學之可以上追聖兪﹑後山﹐不善學而一味爲之﹐或流於釘鉸﹑《擊壤》。後世袁簡齋多學誠齋﹐近人則竹坡先生﹑木庵先生﹑林暾谷亦時爲之。木庵句云「放過愁陣髙撞手﹐弄出神通大作詩」﹑「憶得中秋在家日﹐上樓看塔響胡梯」﹑「周身疾痛兼屙癢﹐不是支離叟是誰」﹑「六十三年三月仕﹐可能盡說不如人」﹐全首云「絕句詩多懶可知﹐也饒律細構篇遲。起承轉合村夫子﹐一種工夫百種思。」「古人詩酒事相連﹐酒遣詩多勢自然。誰見惟詩無點酒﹖千篇可當幾千篇。」「止管吟詩妻子咎﹐我無妻者不妨吟。生愁造物相猜忌﹐除卻將何寄此心。」「隔日猶餘倦﹐方知刻意非。下階雞讓步﹐傍樹蟻緣衣。」「墻矮看天大﹐池新見土肥。宜春紅紙淡﹐無二似村扉。」暾谷有《暑夜泛姜詩溪》云「淸溪十里幾多盤﹐收束將窮卻放寬。山要攔人攔不住﹐側身讓過乞人看。」「擊汰聲齊力未孱﹐扁舟催進幾灣灣。我們冠者偕童子﹐只有篙師束手閒。」「大家莫把仙源說﹐那有仙源到兩回﹖昨日好山撐不近﹐明宵須換小船來。」《荷葉洲雜詩》云「云繞靑山山繞江﹐一洲中著四淙淙。登樓忽憶靑龍閣﹐﹝在宜昌。﹞淸景原來亦有雙。」《將去大通﹐久雨始晴﹐治詩就畢》云「一春不恨不曾晴﹐晴去荒洲作麼生﹖今日肯晴寧有意﹐可知天也速人行。」「詩無數首那言刪﹐吟到三年豈便安﹗早日何曾知句法﹖旁人謂不費

心肝。」可謂神似誠齋。此時正與木庵講求此道也。近時林宰平每作絕句﹐亦多似誠齋。《濰縣道中》云「偶於樹罅見人家﹐茅頂叢苔木援斜。此地官私都不管﹐聽他自在鬧蝦蟆。﹝自注﹕蝦蟆村距縣四十餘里。」﹞「百里泥行不見山﹐閒逢拳石亦開顏。河流自向無人岸﹐抱石還來繞一灣。」《上方山歡喜臺至云梯》云「面面看山盡不同﹐澗迥崖斷忽相通。直教眼腳爭猜度﹐到此方知造物工。」沈濤園近有《由戒壇至潭柘》六絕句﹐末首云「松陰中著一亭閒﹐捫腹逍遙散步還。五月行人不知暑﹐拖綿帶夾聽潺潺。」亦誠齋體。

一一﹑暾谷有《戊戌元日江亭卽事》云「倚闌雲起亂鴉呼﹐黯黯西山望未無。乍入閻虛催夕景﹐還連風色落平蕪。主憂避殿當元日﹐臣職操兵見嗇夫。如我閒官神所笑﹐何祥欲問自疑迂。」此首乃是年元旦日蝕﹐暾谷偕友人詣江亭觀音大士問簽作者。相傳簽詩中有巴﹑蜀﹑湘﹑閩等字﹐含有四章京被禍語意﹐當時固不覺﹐而詩中「主憂避殿」﹑「臣職操兵」各語﹐詩讖分明﹐已見圍攻頤和園﹑孝欽訓政﹑景帝禁處瀛臺諸兆﹐亦奇矣哉。

一二﹑又《直夜》云「鳳城六月微涼夜﹐省宿無眠思欲彈。月轉觚稜成曙色﹐風搖燭影作淸寒。依違難述乎生好﹐寂寞差欣咎眚寬。身鎖幹門心萬里﹐淸輝爲照倚闌干。」《呈太夷丈》云「聞命書思旣竭才﹐池亭起早獨徘徊。寒生曉夢知方雨﹐雷轉秋陰喜漸開。救僞未妨行督責﹐乘時自合仗雄才。先生平日吾師事﹐試問如何區畫來。」此二詩﹐暾谷參與新政時所作﹐去被逮不及十日﹐暾谷爲章京纜十日而難作也。詩意淸淒﹐似雲棲謁蓮池大師塔之作﹐而跟臘不寧處過之。曰「無眠」﹑曰「思欲嬋」﹑曰「依違」﹑曰「差欣咎眚寬」﹑曰「旣竭力」﹑曰「猶徘徊」﹑曰「如何區畫」﹐其自知力小任重﹐自憂自危者至﹐而已不得脫也。「身鎖」二句﹐思其婦﹔「寒生」二句﹐尙望事機可轉。言爲心聲﹐哀哉﹗

一三﹑暾谷頗事冶遊﹐後識孟徳後人﹐歡場中時有身世之感。《與石遣丈大興裏飲罷﹐過宿有嘆》云「往日矜誇一任護﹐遠來共醉事殊難。髙樓罷酒天初雨﹐短榻挑燈夜向闌。流落傾城同一嘆﹐忖量終歲得多歡。此懷恐逐晨鐘盡﹐畱遣回腸報答看。」是夜座中所述﹐矜奇傲詭﹐又足淒斷。

一四﹑壬子後﹐堯生自滬歸蜀﹐寄居重慶﹐幾陷不測。又次年歸榮縣﹐憂患離索之餘﹐愈視友朋如性命。寄詩多首代書﹐使余分致諸故人﹐語意沈痛﹐皆從肺腑中進出﹐非薄俗輕雋之子所能勉托也。《得癭公書﹐識京華故人消息﹐喜極志感》云「燈下欣如聚故人﹐經年南北斷知聞。苦吟健飯陳無己﹐行乞枯僧楊子云。惟汝梁鴻妻共廩﹐有人王霸子成羣。獨憐老跨耕牛者﹐彊唱農歌媚細君。」此首總憶諸故人﹐而眞摯之情已不同尋常矣。三句謂余﹐四句謂楊昀谷﹐六句謂畏廬﹐七八句謂曾剛甫。《上任公》前四句云「無名死近不才身﹐一發餘生賜老民。寡識送將彌處士﹐反騷畱得楚靈均。」卽言癸丑重慶之亂﹐有假托君名肇事者﹐幾被連及﹐任公諸人營救乃白也。「《反騷》」用得有趣。《知昀叟近狀百感作寄》云「並無歸路到禪關﹐獨影棲棲燕市間。講肆爲生通馬隊﹐歲寒畱約斷巴山。佳兒已解應官未﹐舊侶同嗟得食艱。莫唱秋墳聊近酒﹐老來還泊落星灣。」首二句言昀谷禪寂﹐而未得安身立命之地﹔三句謂掌教知事傳習所﹔四句謂昀谷四川郡守﹐終未到省。《墊庵爲農戲寄》云「老去多牛號乃公﹐全家力作畝南東。半生識字千天怒﹐八口占星盼歲丰。畱命桑田休問海﹐傳香麥隴自聞風。杏花菖葉陂如鏡﹐椎髻相看一笑中。」剛父官度支部十餘年﹐至左參議﹐積廉俸至萬餘金﹐亂後不欲復仕﹐盡以買天津軍糧埕之田﹐乃斥鹵不堪耕種者。堯生微聞之而未知其詳﹐中四句云云﹐若尙有收成之望也者﹐然「占星」﹑「傳香」﹐已近望梅止渴矣。憑石遺奇海藏樓云「前歲曾吟鄭君裏﹐櫻花紅白閉禪關。悠悠世事憑翻覆﹐落落詩流倦往還。誰識心雄萬夫上﹖無窮事在一樓間。未來天地從君卜﹐大海潮頭壁立山。」《懷畏廬叟》中四句云「一飽一饑畱命在﹐古心古貌立人間。遣民汐社偕陳鄭﹐列國虞初鑄馬班。」《寄叔海先生》末四句云「我歸故里如羈客﹐人指中華剩酒徒。幸入靑山無片屋﹐免教賣婦貼官租。﹝自注﹕國民供億之苦﹐財政貴人不知也。」﹞而讀之使人累欷者﹐莫如《讀石遣室詩話記慨》云「故人各各風前葉﹐秋盡東西南北飛。今日長安餘幾个﹖前朝大夢已全非。一燈說法懸孤月﹐五夜招魂向四圍。當作《楞嚴》幹偈讀﹐老無他路別何歸﹖」《又上石遺叟》云「我自入山無出理﹐計難相見只相思。長安如日行不到﹐前歲傳書今始知。數畝陶江應有宅﹐一貧匡鼎坐談詩。因風夜下啼鵑拜﹐並訊人間老帝師。一老無他路」句﹑「我自入山。三句﹐眞沈痛矣﹔「一燈說法。二句﹐括餘十數卷詩話中許多議論﹑許多生死交情。沈摯心思﹐出以深透筆力。余旣報以五言二首﹐君復寄數詩﹐乃令大兒聲曁代報一律云「眞詩直遣千回讀﹐補盡書中不盡詞。已共林花驚聚散﹐各憑尊酒自維持。﹝與堯生共有尊中之好。﹞篇篇急就翁差放﹐字字艱辛子獨知。﹝來詩有三首﹐專論《石遺室文》。﹞五夜一燈萬里路﹐互招魂魄續交期。」尙深至﹐爲余所欲言也。

一五﹑胡瘦唐作詩不如堯生之多﹐而興來亦復不能自休。余最喜其《遊西山絕句》二十首﹐惜無其稿矣。有《題吳吉士秋林讀書圖長句》一首﹐論咸同以來朝士學派﹐致慨於新學之敗壞舊學﹐頗跌宕可喜。詩云「毅皇中興盛文彥﹐京朝學派凡三變。壽陽白髮稱老師﹐內殿傳經受殊眷。六書絕業尊二徐﹐淳熙槧本曾親見。曾侯百戰收江寧﹐然燭軍門讀《文選》。一時幕客俱應劉﹐疲騾馱書一千卷。門才獨數蕩尙書﹐金石摩自矜炫。白眼髙歌滂喜齋﹐殘磚斷瓦搜羅徧。倏忽承平四十年﹐《廣陵》一曲隨蒼煙。絕域方言滿都市﹐曹郎酉臂爭版權。《太玄》奇書覆醬瓿﹐胡兒碧眼登經筵。漢廷公卿艸間起﹐笑溺儒冠罵儒士。東方誦書廿萬言﹐不肯低頭拾靑紫。執戟金門長苦饑﹐侏儒飽食何曾死﹖南州舊交吳翰林﹐跌宕縱橫富文史。竭來示我《秋林圖》﹐一卷行吟雜悲喜。鄙湖水漲匡山髙﹐鄕夢遙遙幾千里。」竊謂祁文端﹑曾文正﹑潘文勤三公﹐皆於嘉道間朴學歇絕之餘﹐稍興朴學。三公中祁以朴學兼能詩﹔曾本學詞章﹐晚而畱心朴學﹔潘喜朴學而已﹐詞章未工。三公學派﹐只可謂之三嬗﹐不可謂之三變。此詩以文端精刊許書﹐文正重《選》學﹐推揚﹑馬﹐文勤喜金石古刻﹐故云然。然《饅軌亭集》幾與程侍郎方駕﹐湘鄕禮遇苗先簏﹑莫子傯輩﹐皆講朴學者﹐不僅王壬秋﹑李眉生諸人﹐爲陳﹑徐﹑應﹑劉選也。至文勤旣逝﹐翁叔平相國惟以書畫與南皮張文達相輝映﹐視文達較能詩耳。今日則號稱讀書者﹐能畱心目錄版本之學﹐已翹然自異於眾﹐又學風之一變矣。

一六﹑大兒聲曁近治法律學﹐善爲綜竅文字﹐時作小詩﹐多流連景光而已。去年奇一長句﹐不無鬱鬱久居之嘆﹐爲作惡者累日﹐題爲《上巳日花下憶都門舊遊﹐寄呈家大人》。詩云「六年隨宦居宣南﹐斜街老屋團詩寵。老泉冷官甘寂寞﹐文酒風味常醇醇。我時廢讀《範滂傳》﹐堂北無復栽宜男。忘憂乏術意頹喪﹐長公才識深懷。學書學劍百不就﹐讀書讀律聊相參。江關烽火達北極﹐如梟束徙紛負擔。求田問舍且種菜﹐湖海豪气消何堪﹖看花對酒悵不禦﹐上心往事兼酸甘。都門車馬厭塵土﹐惟有花事吾猶諳。法源丁香香雪海﹐崇效寺裹春沈酣。天寧花之漸減色﹐國香極樂猶二三。萬荷葦灣與十剎﹐蘆荻積水澄淸潭。歸來艸堂秀而野﹐入門穿徑香腌腌。舊遊如夢去未遠﹐而此屈墊同僵蠶。亦知風光過眼耳﹐當春發思誰能戡﹖嚴君倦遊復乘興﹐文史講席經還談。著書多暇樹繞屋﹐葡萄滿架藤爲盒。壓墻百竿竹嫻嫻﹐拂檐千絲柳氌毯。花前念遠更感逝﹐地僻門外稀停驂。會當負笈補晚學﹐四始六義趨庭探。」用筆頗能審曲面勢。「男」﹑「慚」﹑「甘」﹑「蠶」﹑「戡」五韻﹐更覺屈折有力。兒二十餘歲時﹐困於場屋﹐從余居上海﹐爲雜報文字。後居武昌﹐學爲公牘文字。庚子避亂還鄕﹐在陶江經始田園﹐數年差足自活。丁未入都﹐方欲遊學日本﹐隨卽喪母。余以次﹑三二子皆習西文﹐將畢業而凶短折﹐心惡之﹐遂不令往。蹉跎頹廢以至於今﹐故其詩有身世之感云。

●卷一七

一﹑杜牧之敍李長吉詩云「少加以理﹐則可以奴僕命《騷》。」言昌谷仿詭之詞﹐容有未足於理處也。理之不足﹐名大家常有之。山谷《題畫詩》云「石吾甚愛之﹐勿使牛礪角。牛礪角尙可﹐牛闡傷我竹。」此用太白「獨漉水中泥﹐水濁不見月。不見月尙可﹐水深行人沒」調也。然不見月𨿽以譬在上者被人蒙蔽﹐而就字面說﹐月之不見﹐於事固無大礙﹐以較行人之沒於水﹐自覺其尙可。若其石旣爲吾所甚愛﹐惟恐牛之礪角損壞吾石矣﹐乃以較牛闕之傷竹﹐而日礪角尙可﹐何其厚於竹而薄於石耶﹐於理似說不去。昌黎詩云「荊山已去華山來﹐日照潼關四扇開。」漁洋本之﹐以對「髙秋華嶽三出﹐曉日潼關四扇開。」益都孫寶侗議之﹐曰﹕畢竟是兩扇。或曰﹕此本昌黎﹐非杜撰。孫憤然曰﹕昌黎便如何﹖漁洋不服﹐謂孫持論好與之左。余謂漁洋「潼關」句於韓詩止易一字﹔而「函關月落聽雞度﹐華嶽雲開立馬看」又髙靑邱之句﹐華嶽自是三峯﹐虧漁洋苦湊「髙秋」﹑「出」三字﹐無甚髙妙﹐亦何必哉﹖且分明是兩扇﹐必說四扇﹐似不得藉口於古人。昌黎時關門不敢知其如何﹐總以不說謊爲妥。又漁洋《雨後觀音門渡江》詩云「飽掛輕帆趁暮晴」﹐雨後作﹐言「暮晴」是矣﹐而第三句又云「吳山帶雨參差沒」﹐又說雨何耶﹖爲之解者曰「初晴﹐山尙帶雨耳。」然非方落雨﹐何以會沒﹖若因天暝而沒﹐又何以知其帶雨耶﹖此𨿽小疵﹐亦宜檢點﹐非效紀文達之好批駁古人詩也。

二﹑詩要處處有意﹐處處有結構﹐固矣。然有刻意之意﹐有隨意之意﹐有結構之結構﹐有不結構之結構。譬如造一大園亭然。亭臺樓閣全要人工結構矣﹐而疏密相間中﹐其空處不盡有結構也﹐然此處何以要疏﹐何以要空﹐卽是不結構之結構。作詩亦然。一篇中某處某處要刻意經營﹐其餘有只要隨手抒寫者﹐有不妨隨意所向者。譬如走路然﹐今日要訪何人﹐今夜要宿何處﹐此是題中一定主意﹐必須歸結到此者。至於途中又遇何人﹐立談少頃﹐又逢何景﹐枉道一觀﹐迆邐行來﹐終訪到要訪之人﹐終宿到可宿之處而已。若必一步不停﹐一人不與說話﹐一步路不敢多走﹐是置郵傳命之人﹑擔夫爭道之行徑矣。譬諸構屋﹐是樓閣鉤連﹐亭臺攢簇﹐並無山花野艸生長之方﹐陂陀回伏﹐自然之天趣矣。

三﹑彊庵嗜遊山。今夏同默園﹑宰平遊上方山﹐至兜率寺﹐有詩示二子。第三韻以下云「峯回澗束林翠合﹐森壁畱罅穿天光。折盤開闔路幾絕﹐數武一換山陰陽。豈無飛流與爭道﹖上有欄梔臨洋。石梯歷級三百盡﹐復磴稍坦云屏張。」此詩最警句在「數武一換山陰陽」一韻﹐此山之特別卽在此。古人詩文之言山水者﹐以能寫重沓曲折處見工。柳州遊記云「舟行若窮﹐忽又無際。」王右丞詩云「隨山將萬轉﹐趨途無百里。」又云「遙愛云木秀﹐初疑路不同。安知淸流轉﹐偶與前山通﹖」此言港汊之轉折也。又云「分野中峯變﹐陰晴眾壑殊。」此極言終南山之大﹐而峯巒重疊也。彊庵此作﹐「峯迥澗束」兩聯﹐言旣至接引寺﹐入山則兩邊皆峭壁插天﹐中通一道﹐寬不數武﹐窪其半如溝﹐山泉占之﹐壁數武一轉﹐如是者兩三里﹐乃上石磴﹐約三百級﹐鐵紲闌之﹐旁則飛流爭道矣﹐合柳州﹑右丞語意熔鑄而成。末云「洞遊巖坐挈先後﹐爭取余晷腰腳彊。經行犖確亦勞止﹐差喜所得堪汝償。」言腳力有餘﹐商量卽往雲水洞各處﹐而回顧已遊之景﹐得足償勞﹐逆挽竟住﹐亦有力。又《歸自上方﹐寄贊虞侍郎》次聯云「云梯猿引猶能上﹐陰洞蛇行幸免創。」上句卽前詩所謂石級三百﹐下句謂入雲水洞﹐口漸入漸小﹐始而偃儐﹐繼而獸行﹐繼而鰲行﹐終則臥而蛇行始得入﹐小不畱意卽被傷也。最佳末三句﹐云「玆遊所欠要天償。巖夾澗無飛瀑﹐好樹彌山未著霜。」搜庵作七律﹐每自嫌結聯多順承上數句﹐未能變化出奇。此首末二句對收﹐已善用杜法﹐而「無飛瀑」﹑「末著霜」皆從第六句「玆遊所欠」來﹐乃擒筆非縱筆﹐故站得住﹐殊足推陳出新。「玆遊」本作「前遊」﹐彊老有詩﹐多就余商榷﹐遂僭易之。

四﹑滄趣有《感春》四律﹐作於乙未中日和議成時﹐其一云「一春無日可開眉﹐未及飛紅已暗悲。雨甚猶思吹笛驗﹐風來始悔樹旖遲。蜂衙撩亂聲無準﹐鳥使逡巡事可知。輸卻玉塵三萬斛﹐天公不語對枯棋。」三﹑四略言冒昧主戰﹐一敗塗地﹐實毫無把握也﹔五言臺諫及各衙門爭和議﹐亦空言而已﹔六言初派張蔭桓﹑邵友濂議和﹐日人不接待﹐攺派李鴻章以全權大臣赴馬關媾和﹐遲遲不行﹔七﹑八則賠款二百兆﹐徳宗與主戰樞臣坐視此局全輸耳。其二云「阿母歡娛眾女狂﹐十年養就滿庭芳。誰知綠怨紅啼景﹐便在鶯歌燕舞場。處處鳳樓勞剪彩﹐聲聲羯鼓促傳觴。可憐買盡西園醉﹐贏得嘉辰一斷腸。」此首言孝欽太后以海軍經費浪用諸建築頤和園與諸娛樂之事。是年適六旬壽辰﹐當大慶賀﹐以戰事敗而罷。其三云「倚天照海倏成空﹐脆薄原知不耐風。忍見化萍隨柳絮﹐倘因集蓼毖桃虫。一場蝶夢誰眞覺﹖滿耳鵑聲恐未終。苦倚桔橰事澆灌﹐綠陰涕尺種花翁。」此首言海軍告焙﹐末聯言北洋枉學許多機器制造﹐付諸一擲而已﹔六句言翁同穌以南人作相也。其四云「北勝南彊較去畱﹐淚波直注海東頭。槐柯夢短殊多事﹐花檻春移不自由。從此路迷漁父棹﹐可無人墜石家樓﹖故林好在煩珍護﹐莫再飄搖斷送休。」首聯言俄﹑徳﹑法三國代爭已失之遼南﹐而移禍於割臺也﹔三句言臺撫唐景崧自立民主國﹐僅數日而已﹔四句言李經方充割臺使﹐在艦中定約簽字。此四詩見之已久﹐作者祕不欲宣。時世滄桑﹐又方有刻集之議﹐屢與余商定去畱。余爲刪存六百首﹐因詳此詩所指﹐以告觀覽者。

五﹑讀荊公集竟﹐摘句如下。七言如「騷人自欲畱佳句﹐勿憶君詩思已窮」﹑「柳絲不動千絲直﹐荷葉相倚萬蓋陰」﹑「鷗鳥一雙隨坐嘯﹐荷花十丈對冥搜」﹑「病身最覺風露早﹐歸夢不知山水長」﹑「徐上靑雲猶未晚﹐可無音問及滄浪」﹑「云尙無心能出岫﹐不應君更嫩於云」﹑「試問道人何所夢﹐但言渾忘不言無」﹑「除卻東風沙際綠﹐一如看送過江時」﹑「白髮逢春惟有睡﹐睡聞啼鳥亦生憎」﹑「春風日日吹香艸﹐山北山南路欲無」﹑「絮飛度屋何許柳﹐花落塡溝無數桃」﹑「綠瓊洲渚靑瑤嶂﹐付與詩工敢琢磨」﹑「長遭客子畱連我﹐未快穿雲涉水心」﹑「數能過我論奇字﹐當復令君見異書」﹑「嗟我與公皆老矣﹐拂天松柏見栽時」﹑「如何更欲通南埭﹐割我鍾山一半靑」﹑「背人照影無窮柳﹐隔屋吹香並是梅」﹑「拈花嚼蕊長來往﹐只有春風似我閒」﹑「臨溪放仗依山坐﹐溪鳥山花共我閒」﹑「此花似欲畱人住﹐啼鳥無端勸我歸」﹑「無人語與劉玄徳﹐問捨求田意最髙」﹑「丈夫出處非無意﹐猿鶴從來自不知」﹑「看似尋常最奇崛﹐成如容易卻艱辛」﹑「山如碧浪翻江去﹐水似靑天照眼明」﹑「十年流落負歸期﹐臨水登山各有思」﹑「更作世間兒女態﹐亂栽花竹養風煙」﹑「若見桃花生聖解﹐不疑還自有疑心」﹑「各據槁梧同不寐﹐偶然聞雨落階除」﹑「窺人鳥喚悠揚夢﹐隔水山供宛轉愁」﹑「春色惱人眠不得﹐月移花影上欄千」﹔五言如「春風取花去﹐酬我以淸陰」﹑「染云爲柳葉﹐翦水作梨花」﹑「眠分黃犢艸﹐坐占白鷗沙」﹔數句及全首者如「久間陽羨溪山好﹐頗與淵明性分宜。但願一門皆貴仕﹐時將車馬過茅茨」﹑「一陂春水逵花身﹐花影妖嬈各占春。縱被春風吹作雪﹐絕勝南陌碾成塵」﹑「賀蘭溪山幾株松﹐南北東西有幾峯。買得往來今幾日﹐尋常誰與坐從容」﹐此首直不似絕句﹐「北風吹人不可出﹐淸坐且可與君棋。明朝投局亦未晚﹐從此亦不復吟詩」﹑「尙有殘紅已可悲﹐更憂回首祗空枝。莫嗟身世渾無事﹐睡過春風作惡時」。《寄王逢原》七古末四句石﹕「我方官拘不得往﹐子有閒暇宜能來。晤言相與入聖處﹐一取萬古光芒迥。」《酬朱昌叔》七律後四句云「山蟠直瀆輸淮口﹐水抱長幹轉石頭。乘興舟輿無不可﹐春風從此與公遊。」《思王逢原》七律後四句云「廬山南墮當書案﹐湓水東來入酒。陳迹可憐隨手盡﹐欲歡無復似當時。」兩詩同一用筆用意﹐但一將來﹐一已往﹐一滿意﹐一悲傷耳。六言如「柳葉鳴蜩綠暗﹐荷花落日紅酣。三十六陂春水﹐白頭想見江南」﹐與「三十年前此地﹐父兄持我東西」用意亦同﹐但一遙想﹐一追念耳。以上荊公佳句﹐皆山林气重而時覺黯然銷魂者﹐所以𨿽作宰相﹐終爲詩人也。余嘗語子培﹐荊公詩甚妖冶。子培曰「何以言之﹖」余曰「『怊惆俯淩波﹐殘壞難整』﹐不謂之妖冶﹐得乎﹖」

六﹑芳原綠野﹐妝點春景者﹐莫如桃李花﹐荊公「崇桃兮炫晝﹐積李兮縞夜」二語盡之矣。惟少陵詩喜說桃花﹐昌黎﹑荊公詩喜說李花。殆以桃花經日經雨﹐皆色褪不紅﹐一望成林時﹐不如李花之鮮白奪目。所以少陵之愛桃花﹐亦在深紅間淺紅時。余作《法源寺丁香》詩﹐所謂「昌黎半山總愛李﹐愛其縞色天不晡」也。王谷原《丁辛老屋》詩﹐爲桃花作者最多。《過湖上風甚不果泛舟﹐沿錢塘門至錢王祠望湖中桃花》云「今年東風太早計﹐正月已催黃鳥鳴。紅得桃花遽如許﹐更將底物作淸明﹖」「柳邊花下馬輕跑﹐瞥地紅梢更綠梢。可惜湖船風太急﹐不然搖到晚鐘敲。」兜圍紅影襯靑山﹐裹住湖濱不放閒。誰做爭春紅杏例﹐一花樹下一丫鬟﹖」《吳山看桃花獨飲旗亭》﹕「一朵一枝還一株﹐心心香惱蜜蜂須。落燈風裹爭催趁﹐詩老何煩與說﹖」《江行風順﹐疾行二百里﹐一路看桃花》云「楊柳能靑李能白﹐閒靑閒白極萋迷。可憐裝點大癡畫﹐紅過嚴家釣瀨西。」《冒雨乘蘆烏船過金華見桃花不絕》云「矍鵒舞酣碓水白﹐鶉鴣呼急山云低。細麥綠深岸髙下﹐小桃紅濕村東西。」村角野桃無數開﹐菜花李花鋪作堆。黃蝴蝶慣成團去﹐白鷺駑看打隊來。」《灘行武義道中雨霽看桃花》云「寸寸橫波朵朵鬟﹐水紋山黛信灣環。岸頭卻望花臨水﹐船裹遙看紅到山。」《縉雲道中值雪看桃花》云「翦翦輕寒壓敝襦﹐雪花偏與綴花須。天公料也有晴意﹐但到晴時花已無。」《瞻園看桃花》云「廾四番風作意狂﹐濃春深貯大功坊。枕邊幾夜江南雨﹐換得園林碎錦裝。」「人柳三眠低拂花﹐慶奴風態更天斜。惹來雙燕差肩坐﹐軟語商量莫定家。」「浩浩春風不自持﹐兔葵燕麥也時宜。井欄壅卻淳熙字﹐便問碧桃渾未知。」桃花之作可謂多矣﹐詩格亦與楊廉夫之學少陵者相伯仲。宋芷灣亦可把臂入林。沈子培嘗論谷原詩勝於樊榭﹐余謂谷原固有老於樊榭者﹐然樊榭佳處較多。此亦如山水遊者﹐或謂西子湖不如鴛鴦湖﹐自矜獨見﹐究竟西子湖四面有山﹐格局天然勝也﹐但亭榭樓臺﹐過於裝點耳。

七﹑閱放翁詩竟﹐摘句如下﹕「名酒過於求趙璧﹐異書渾似借荊州」﹑「溪山勝處身難到﹐風月佳時事不休」﹑「愁得酒卮如敵國﹐病須書卷作良醫」﹑「自愛安閒忘寂寞﹐天將彊健報淸貧」﹑「淺碧細傾家釀酒﹐小紅初試手栽花」﹑「瓶竭重招曲道土﹐牀空新聘竹夫人」﹑「綠樹霧香鶯獨語﹐畫廊風惡燕雙歸」﹑「號野百虫如自訴﹐辭柯萬葉竟安歸」﹑「喚船野岸橫斜渡﹐問路雲山曲折登」﹑「殘軀未死敢忘國﹐病眼欲盲猶愛書」﹑「津吏報增三尺水﹐山僧歸入萬重云。﹑「相逢只怪影亦好﹐歸去始知身染香」﹑「坐收國士無雙價﹐獨出東皇太一前」﹝梅﹞﹑「午枕爲兄哦舊句﹐晚窗畱客算殘棋」﹑「登庸策免多新報﹐老子癡頑總不知」﹑「看畫客無寒具手﹐論書僧有折釵評」﹑「琴傳數世漆文斷﹐鶴養多年丹頂深」﹑「山僧欲去還畱話﹐更盡西齋一炷香」﹑「使君豈必如椰大﹐丞相元來要瓠肥」﹑「胸中那可有一事﹐天下故應無兩人」﹑「只知秋菊有佳色﹐那問荒雞非惡聲」﹑「江山常逐客帆遠﹐歲月不禁衙鼓催」﹑「記書身大似椰子﹐忍事癭生如瓠壺」﹑「國家科第與風漢﹐天下英雄惟使君」﹑「月明滿地看梅影﹐露下隔溪聞鶴聲」﹑「凍雲傍水封梅萼﹐嫩日烘窗釋硯冰」﹑「大度乾坤容落魄﹐多情風月笑衰遲」﹑「長安之西過萬里﹐北斗以南惟一人」﹑「但知禮豈爲我設﹐莫問客從何處來」﹑「恨身不能插兩翅﹐與汝相守寬百憂」寄子﹑「志士淒涼閒處老﹐名花零落雨中看」﹑「我是天公度外人﹐看山看水自由身」﹑「微倦放教成午夢﹐宿酲畱得伴春愁」﹑「尋碑野寺云生屨﹐送客溪橋雪滿衣」﹑「十年塵土靑衫色﹐萬里江山畫角聲」﹑「別都王气半空紫﹐大將牙旗三丈黃」﹑「寒與梅花同不睡﹐悶尋鸚鵡說無聊」﹑「儲淚一升悲世事﹐減愁三尺看君書」﹑「雨聲已斷時間滴﹐雲气將歸別起峯」﹑「發無可白方爲老﹐酒不能賒始覺貧」﹑「楓葉欲殘看愈好﹐梅花未動意先香」﹑「老狐五百年前錯﹐孤鶴三幹歲後歸」﹑「造物與閒仍與健﹐鄕人知老不知年」﹑「癡欲煎膠粘日月﹐狂思入海訪蓬萊」﹑「正欲淸言間客至﹐偶思小飲報花開」﹑「淋漓縱酒滄溟窄﹐慷慨髙歌華嶽傾」﹑「宦情薄似秋蟬翼﹐鄕思多於春繭絲」﹑「迎風枕簟平欺暑﹐近水簾攏預借秋」﹑「繞庭數竹饒新筍﹐解帶量松長舊圍」﹑「縈回水抱中和气﹐平遠山如蘊藉人」﹑「江山重復爭供眼﹐風雨縱橫亂入樓」﹐以上數十聯隨意摘後﹐乃翻《甌北詩話》所摘放翁詩句數百聯對之﹐重見者不過數聯。又七言不對者如下﹕「拔地靑蒼五千仞﹐勞渠蟠屈小詩中」﹑「老夫合是徵西將﹐胸次先收一華山」﹑「此身合是詩人未﹖細雨騎驢入劍門」﹑「何方可化身幹億﹖一樹梅花一放翁」﹑「綠章夜奏通明殿﹐乞借春陰護海棠」﹑「從今詩在巴東縣﹐不屬灞橋風雪中」﹑「商略前身是飛燕﹐玉肌無粟立黃昏」梅﹑「風鬟霧鴦歸來晚﹐忘卻荷花記得愁」﹑「三更畫船穿藕花﹐花爲四壁船爲家」。古體如「士初許身輩稷契﹐歲晚所立慚廉藺」﹑「荒林月黑虎欲行﹐古道人稀鬼相語」﹑「正如奇材遇事見﹐平日乃與常人同」。數句者﹐如「江頭漁家結茅廬﹐靑山當門畫不如。江煙淡淡雨疏疏﹐老翁破浪行打魚。恨渠生來不讀書﹐江山如此一句無。我亦衰遲慚筆力﹐共對江山三嘆息」﹑「山中大雪二尺彊﹐道邊虎迹如大。衰翁畏虎復畏寒﹐招喚不來公勿怪」。

八﹑何梅生《姑畱稿》一冊經余評品﹐選百十首﹐付胥鈔藏之。中多精語﹐拈出與知音者共賞焉。《同霜傑入杭》云「始發意已遠﹐江聲秋杳漫。紅齡非不小﹐人意自然寬。」《鼓山靈源洞》云「松去月盈尺﹐月髙松影圓。」郊島之間。《鼓山達摩洞》云「古洞受江色﹐無雲常夜光。」是東野語。《偶題》雲「水靜如畱影﹐花暝不辧衣。樓臺橫海色﹐車馬亂晴暉。」中﹑晚情韻﹐气骨則駿駿初唐矣。《夏夜》云「夏殊不淺气猶寒﹐夜豈忘深睡故難。」又「蕭蕭葉吹能爲雨﹐艷梔香乃勝蘭。」樂天﹑誠齋閒適之作。《常席作》云「晚識芳菲恨﹐春懷換故吾。」傷心人同此懷抱也。《和內子對菊》云「細將肥瘦量今影﹐進以歡愁理舊心。」又「釵頭瓶上相思意﹐未辧花人孰淺深。」《黃家樓上林樹蓊藹宜夏》云「樹影爭入樓﹐進綠塞窗牖。」《雨夜與墨泉﹐時君將赴粵》云「有如小稱意﹐告慰約互並。」朴實親摯之言不啻骨肉。《今晨》云「骨酸思母撫﹐食減怪僮加。」《喜購序至》云「一喜勝諸藥﹐平生只異身。」《病夜得詩以左手書之》云「左書殊自勁﹐伏枕寫新詩。燭焰風髙下﹐虫聲秋系縻。江湖將八月﹐志士有幹思。一病無由奮﹐皇天肯放慈。」以上二詩皆學杜而得其骨者﹐深透耐人思﹐惟杜有之﹐大歷諸子則著力不多矣。《暝色》云「暝色不可寫﹐只疑天漸低。」《張園》云「更無人與分荷气﹐只覺風來盡露香。」荷花佳處全在早起時﹐括古人幾許名句。《瓶中雜花》云「久欲斂芳懷﹐臨賞不可止。」《四更起坐》云「夢回夜气初澄後﹐吟答秋聲欲下時。」《雨夜》云「半睡已將新夢接﹐極思翻覺百愁平。細燈善養寒滋味﹐疏雨眞諧嫩性情。」《東坡生日集二梅精舍》云「百羨多捐愛見存﹐違合之悲難割置。」《初一夜同阿嵐飲》云「微醺人意天然好﹐無樂能歡似少時。」又「竹風檐際撞千玉﹐花气中宵曳一絲。」以上數詩﹐會心微妙﹐時見哲理。梅生與林狷生孝廉﹝大任﹞至相善﹐來往詩極多。《述懷奇狷生潯陽》云「吾嘗對俗子﹐气索如積病。」又「審性足知命﹐未用測天意。」又「眾忽獨感深﹐羣謹若仇避。」又「願子念我好﹐尢念其可憎。我亦攻子闕﹐落落羞畦町。」《再寄狷生約遊西湖》云「賤者無所餘﹐素志儻一肆。」又「論文析奧蘊﹐得意卽取醉。如是者數年﹐別去亦無慰。」《小樓對雨寄狷生》云「樓西南隅气更佳﹐雙峯列峙圓如卵。峯下詩人學屏居﹐花樹冥冥悶池館。舉家聽雨向名山﹐此福能消今亦罕。朝來示我山中吟﹐區畫新寒紀昨暖。」五言時得韓孟精殷處。狷生爲子莊故人少子﹐能爲幽峭之詩。遊杭時曾奇餘數首﹐惜失之矣。

九﹑師曾詩少學《選》體﹐存者不多。《感懷》﹝自注﹕將就婚漢陽﹐感念前室﹐愴然於懷。﹞云﹕」閒居心不怡﹐徘徊眄遙岡。層靄蕩空冥﹐修林日摧黃。萋艸蔓廣陌﹐寒潦澹方塘。尋迹非故塵﹐卽景散餘芳。昔懼如未䢐﹐沈思安能詳﹖」此半首神似大謝。《觀朝雨》雲﹕「煙林秀遠色﹐晨雨縱橫來。輕寒散平麓﹐飛翠上層臺。」四句直是小謝原作。《苗木道中》云「絕頂明明月﹐髙寒照我行。」《公湛以詩酬我之畫﹐復以詩報之》云「投以無聲詩﹐而以有聲和。其聲何泠泠﹐松風半空墮。僥仰江海間﹐朋好餘幾个﹖汝我形影乖﹐堅意不可破。」略似東野。《汪氏兄弟招飲焦山松寥閣》云「窮居罕淸曠﹐勞役闕盤遊。經過上下江﹐曾不陟崇丘。焦君郁峨峨﹐髻鬃靈幽。嘉我二三子﹐招邀覽芳洲。揚齡送長風﹐開軒玩洪流。豁達坐修椽﹐一解煩暑憂。茂木藹蒼翠﹐激石戛琳謬。」似顏。《聞公湛南歸》云「天寒髙樹林﹐日暮倚樓心。鴻雁穿雲重﹐蛟龍失水深。」《次韻諸貞長》云「飛花巢燕終無定﹐細認軒窗倘再來。」《微雪》云「小閣一鑪深自暖﹐迥腸萬語不成篇。」《畫梅歌》云「我今畫梅無所本﹐意未經營手先冷。攢空野棘兩三條﹐又似枯藤掛寒嶺。」《鶴臒過訪有作》云「田家作苦三年矣﹐過我飛鳴非子耶﹖」《溪上雜吟》云「蘆叢匝水森髙碧﹐瓜蔓迎涼點碎金。」《悼亡》云「事同飲鴆銷膏盡﹐夢付馳駒積恨長。」《爲季常畫對酒圖並題》云「醉眼看醒人﹐紛紛果何事﹖」十字可作《反離騷讀》。《法源寺看花次知白韻》云「客裏光陰何事了﹖萬花難寫倚闌情。」《憶石湖舊遊》云﹕」扁舟無力回天地﹐雨打風吹過石湖。」翻用杜詩好。《祕魔崖》云﹕」古言山可居﹐於此境益信。」又云「我若置几案﹐久坐滅悔吝。」《題濠梁觀魚圖》云「尺波有天地﹐何必遊江湖﹖苟緩薪火熱﹐釜中亦自娛。」《雜詩》云「眾流盡靡靡﹐反覺壓岸髙。」又云「收身歸及早﹐幸免沒踝泥。」《閱盡》云「人去百年亡姓氏﹐字畱三歲化鴛鴦。」《秋曉》云﹕」出有魚堪网﹐歸無婦可謀。」《吳仲成再婚感而有贈》云「新婚人所歡﹐再婚人所嘆。不識新人意﹐常憶故人顏。」皆佳句也。師曾篤於伉儷﹐冉悼汪氏亡﹐悲之尢甚。年來有詩﹐必使余酌定之。一卷百餘首﹐悼亡作居十三四﹐卽非悼亡題目﹐亦牽動及悼亡﹐與餘十年來眞同病矣。眞摯語至多﹐莫如《題春綺遺像》一首云「人亡有此忽驚喜﹐兀兀對之呼不起。嗟余隻影系人間﹐如何同生不同死﹖同死焉能兩相見﹐一雙白骨荒山裹。及我生時懸我睛﹐朝朝伴我摩書史。漆棺幽閎是何物﹖心藏形貌差堪擬。去年歡笑已成塵﹐今日夢魂生淚。」

一○﹑閱詩廬詩竟﹐摘句如左。《次韻義寧師見貽》云「志存京洛江湖外﹐﹝山谷詩『不居京洛不江湖』。﹞身在支離漂泊余。」《重九偕晦九登雞鳴寺》云「彊開懷抱對重九﹐喜有友生勝弟兄。」《訓梁節庵先生見貽詩扇》云「南國佳人自幽絕﹐西江落月相吐吞。」陳伯嚴云「『吞』韻入古」。《挽外姑》云「尋常歡會不自省﹐此日追思倍覺哀。。野望云「交遊離別地﹐酒淚短長痕。」《送陳師曾之日本》云「二三素心人﹐各有蒼茫意。」《感二毛》云「瓶冰識天寒﹐別久懷親知。南山白雲下﹐有母遲歸兒。豈知歸去顏﹐已非出門時。」陳伯嚴云「沈摯」。《梁節庵》云「略得孟旨」。《秋感》云「偶然弔古感秋意﹐便欲入林逃世喧。」《雨中小飲》云「四座且歌餘且和﹐萬花如醉雨如綿。」《寄陳大陳六》云「努力直須在少年﹐當春正好勤詩篇。」《歲除效孟郊體》云「人被日月驅﹐奔竄無寧止。日月汝誰迫﹐跳走不自己﹖」《新秋對月》云「祗爲亂來成入洛﹐不忘醉裹說歸吳。」《贈中國學報社》云「徒以一念不悅學﹐妄使聖賢遭擊掊。」又云「人心一放水瀉地﹐𨿽有聖哲爲束手。」《秋思》云「虫聲吟聲互斷續﹐各適其適無猜疑。」《移居後閘》云「所至親栽樹﹐其如類轉蓬。」《遊香山》云「山入髙秋增突兀﹐天從絕頂界靑蒼。」此外佳句尙多。

一一﹑疑始詩頗學義山。《春興》云「柳綠因風透﹐窗虛映日明。象尋夢蝶﹐鴛枕聽流鶯。舊曲杜紅譜﹐新茶樊素烹。此生何所望﹖合老碧霞城。」又《日本櫻枝詞序》云「《柳枝》《柘枝》《竹枝》諸詞﹐托情里巷﹐體近《風騷》。黃任軒謂日本櫻花獨繁﹐而土女之遊賞櫻花者亦獨盛﹐宜有《櫻枝詞》。則引元微之《折枝花贈行》詩『櫻桃花下送君時﹐一寸春心逐折枝』句爲故實﹐約予同作。率成九首﹐從夢得《柳竹枝》例也。」詩云「櫻花三月滿蓬瀛﹐雪綴云裝眼明。幹鶯萬鶯繞花囀﹐幹人萬人看花情。」「銀燭髙燒耀月明﹐墨堤櫻花盛處十里最衝淸。小姑挽得時新髻﹐紛向花前款款行。」「一片繁英壓玉枝﹐暗香郁霧影參差。穿花蛺蝶雙雙過﹐惹得遊人情更癡。」「與君攜手花田步﹐步入花田不見君。匪系枝濃鳥相失﹐﹝梁簡文《櫻桃花》詩﹐花茂蝶爭飛﹐枝濃烏相失』。﹞人花一色忒難分。」「掇花贈妾郎愛妾﹐將妾比花妾謝郎。妾自不如花茜媚﹐問花可有妾心腸﹖」「菱樣櫻糕撲鼻香﹐賣糕人著紫羅裳。纖纖檢个蓮花餡﹐蜜味要郎仔細嘗。」「風動花飛白日馳﹐折枝無柰送郎時。郎心便似花易謝﹐妾在天涯那得知﹖」腸斷櫻枝送別詞﹐旗亭唱罷淚如絲。明年花似今年好﹐莫到明年更別離。」殊有楊鐵崖風調。

一二﹑泰興朱曼君孝廉銘盤工駢文﹐有《桂之華文集》。甲午夏客死於旅順。有《贈邱履平》一律云「苦道欲歸去﹐家山無寸田。誰能臨碧海﹐長日對靑天﹖相見亦無語﹐能饑恐得仙。不須論兵法﹐零落十三篇。」邱名心坦﹐袁爽秋詩中所謂「海州大俠」﹐與曼君曾同爲吳武壯座上客也。詩有盛唐人門面。

一三﹑王壬秋先生詩﹐惟於友人屏幅上時見之﹐皆學盛唐﹑學《選》體者也。近乃於友人齋頭翻閱其詩集一過﹐有《祁門》五言律二十苜之一最工﹐云「已作三年客﹐愁登萬里臺。異鄕驚落葉﹐斜日過空槐。霧濕旌旗斂﹐煙昏鼓吹開。獨慚攜短劍﹐眞爲看山來。」首二句將少陵「萬里悲秋常作客﹐百年多病獨登臺」調換言之耳﹔攜短劍而作客三年﹐亦濡滯矣﹐而托言爲看山來﹐末韻不可謂不冷雋。然世有尹士﹐又將有微詞矣。余舊見臺撫劉壯肅於內山營次有七言古﹐中數句云「萬峯刺天一鳥道﹐亦跋險阻瞻囊韃。歸來自笑成何事﹐妝點一卷遊山編。」未知視王何如耳。

一四﹑甲寅春暮﹐湘潭王湘綺老人入都就國史館館長之任﹐年八十有三矣。步履食飲談諧﹐健如五十許人﹐須皓白而半白黑髮辮尙存。都下聞人爭張燕相逢迎﹐余時與配食之列。春盡日集法源寺看丁香﹐寺僧繪圖﹐要客題詩。餘詩云「丁香花滿院﹐一老發如銀。猶是春三月﹐居然集百人。寺僧希島佛﹐坐客廁山民。共有今朝句﹐風光本足珍。」用事不無稍遷就處﹐然無字以易之。老人於前淸末年賞給翰林院檢討﹐願以後輩禮見諸老大前輩﹐大會於江亭﹐老人賦五言古一章。石屏袁樹五嘉谷﹐經濟特科之彭羨門﹑劉繩庵也。是日紀以七律一首﹐中二聯最爲雅切﹐云「車聲蘆蕩人如海﹐花影槐廳夢化煙。白髮漫談天實事﹐金幢兼感壽昌年。﹝自注﹕亭舊爲慈悲院﹐有疊壽昌幢。」﹞樹五有侄丕鈞﹐字百舉﹐肄業大學文科﹐有遊西山句云「太行西北來﹐脈絡千萬支。中有馬鞍山﹐如馬方奔馳。偃蹇不能禦﹐蹴踏生雄姿。」又云「一瞬數十里﹐但覺天地搖。」狀坐汽車頗肖。

一五﹑余於前編《詩話》偶錄李審言數詩﹐謂非近日詩人妙手空空者可比。審言見之﹐謂「石遺殆未知餘論詩之說見於《拭觚》者」。記以一詩云「偶間北海知劉備﹐惜未任華遇少陵。儇薄自迷三里霧﹐煩欹誰辦一袢冰﹖遊吳物論惟輕宋﹐﹝自注﹕趙秋谷遊關門事﹐阮吾山謂所指者西陂耳。﹞朝魯宗盟竟長滕。心折長蘆吾已久﹐別材非學最難憑。」滄浪論詩﹐余所不憑﹐曾於《羅癭庵詩敍》暢言之。惜審言所著《拭觚》終未之見。至此詩使事雅切﹐仍以「非妙手空空兒」評之耳。

一六﹑舊日知交﹐亂後久不得見。去春見沈雨人﹝云沛﹞﹐讀其近作二首。《春寒感事贈楊泗洲》云「兼旬雨雪滯芳辰﹐今日淸明已暮春。豈合霜華競桃李﹖但憑風力長荊榛。黃鐘已毀陽無律﹐黑眚方來夜未晨。灰死燭龍呼不起﹐焦原愁殺履冰人。」《甲寅三月春寒特甚﹐東海相國自靑島來京師﹐呈詩見意》云「堯舜咨嗟四海窮﹐千鈞一髮介華戎。已看秦火燔姬錄﹐未必荊人得楚弓。葛相隆中應有策﹐漢王馬上竟何功﹖束山攜手前盟在﹐雨雪漉漉正北風。」年來大局﹐分樂觀﹑悲觀兩派。雨人曾長郵傳部﹐閱世已深﹐當二次革命之後﹐作此悲觀﹐不堪卒讀矣。

一七﹑前提學使柯鳳孫﹝劭態﹞﹐淹賅蒙古事﹐重撰《元史》數百卷﹐漸次付刊。喜談詩﹐少見所作。亂後重晤都門﹐讀其《過定興謁鹿文端公墓》一律﹐云「遒屏城外相公阡﹐哀挽都門憶往年。人到九京思士會﹐車遇三步愧橋玄。虞淵落日悲身世﹐《蒿裏》西風拜墓田。誰識平津舊賓客﹖塵埃衮衮送華顚。」次聯工整﹐末聯淒黯。

●卷一八

一﹑自來文人好標榜﹐詩人爲多﹐明之詩人尢其多。以詩也者﹐易能難精﹐而門徑多歧﹐又不能別黑白而定一尊﹐於是不求其實﹐惟務其名﹐樹職志﹐立門戶﹐是丹非素﹐入主出奴矣。明太祖時﹐吳則有「北郭十子」﹐爲髙啟﹑楊基﹑張羽﹑徐賁﹑余堯臣﹑王行﹑宋克﹑呂敏﹑陳則﹑釋道衍﹔越則有「會稽二肅」﹐爲唐肅﹑謝肅﹔粵則有「南園五子。」爲孫黃﹑黃哲﹑王佐﹑李徳﹑趙介﹔閩則有「十子」﹐爲林鴻﹑王恭﹑王儐﹑髙廷禮﹑陳亮﹑鄭定﹑王褒﹑唐泰﹑周玄﹑黃玄。景帝時有「景泰十才子」﹐爲劉溥﹑湯胤績﹑蘇平﹑蘇正﹑沈愚﹑晏鐸﹑王淮﹑鄒亮﹑蔣主忠﹑王貞慶。孝宗時有「前七子」﹐爲李夢陽﹑何景明﹑徐禎卿﹑邊貢﹑王廷相﹑康海﹑王九思﹐七子中去王廷相﹐加朱應登﹑顧﹑陳沂﹑鄭善夫﹐號「十子」。世宗時有「嘉靖八才子」﹐爲李開先﹑王愼中﹑唐順之﹑陳束﹑趙時春﹑任瀚﹑熊過﹑呂髙﹔有「後七子」﹐爲李攀龍﹑王世貞﹑謝榛﹑梁有譽﹑宗臣﹑徐中行﹑吳國倫﹔「後五子」爲張九一﹑張嘉胤﹑汪道昆﹑餘日徳﹑魏裳﹔「廣五子」爲盧﹑歐大任﹑兪允文﹑李先芳﹑吳維嶽﹔「續五子」爲黎民表﹑王道行﹑石星﹑趙用賢﹑朱多蝰﹔「末五子」爲屠隆﹑胡應麟﹑李維楨﹑吳旦﹑李時行﹔而梁有譽﹑歐大任﹑黎民表﹑吳旦﹑李時行又爲「南園後五先生」。神宗時﹐有「嘉定四先生」﹐爲程嘉燧﹑李流芳﹑婁堅﹑唐時升﹔又有「公安派」﹐則袁宗道﹑袁宏道﹑袁中道﹔「竟陵派」爲鍾惺﹑譚元春。然此百十人中﹐沒世有稱者不過三四十人﹐其餘𨿽有名﹐亦無稱者﹐不過占志乘中數行地位而已。

二﹑近閱報紙﹐載有一段云「長沙易培基﹝寅村﹞﹐究心問學﹐結廬白沙泉畔﹐閉戶讀書﹐尢精校刊之學﹐見已校定經典五十餘種。於髙郵王氏之學﹐蓋篤好之。少時肄業兩湖書院﹐著書糾正王氏《公羊箋》之誤。楊惺吾奇賞之﹐賦詩相贈﹐有『大著撾碎湘綺樓』之句。近於友人處得其所著《淸史例目糾誤》﹐訂正繆筱珊之失﹐識者服其精審。此外尙有孜証之作﹐訂正王益吾《漢書補注》及《水經注》之誤」云云。按《淸史例目糾誤》﹐余曾略見之﹐是處甚多﹐至服膺髙郵王氏之學﹐乃過信湘鄕曾氏之說。有淸孜據家﹐精博者甚多。髙郵率意攺字﹐開咸同以來單文孤証之病﹐其不以「倪天之妹」爲山海經刑天之妹也者幾希。

三﹩﹩﹩﹩吾友馬君季立﹐貽余《尺岡艸堂遣集》四冊﹐凡文四卷﹑詩八卷﹐而使爲之序﹐蓋季立鄕人陳君子瑜﹝璞﹞所著。君女適伊氏墨卿先生族弟﹐能文墨繪事﹐於季立爲舅之妻。陳君子早逝﹐遺集皆其女刊之﹐屬季立求能詩文者爲序。余辭不獲﹐乃言曰「本朝盛各種學問﹐而惟詩實不振。無已﹐浙人爲盛。嶺南詩人初未大盛﹐張曲江後﹐其著者南園前後五子﹐屈﹑陳﹑梁三家而已。程可則﹑王說作﹑王震生﹑陳喬生﹑伍鐵山之倫﹐名章散句﹐采摘於新城﹑長水諸筆記詩話﹐風調時時可喜。乾嘉以降﹐若馮魚山﹑黎二樵﹐張藥房﹑趙渭川輩﹐爲翁覃溪﹑王蘭泉所稱道者﹐亦未足以特立。宋芷灣極力學杜幽秀一路﹐然爲詩不多﹐工者皆近體。程春海言近人詩多困臥紙上﹐陳蘭甫能於紙上躍起﹐惜余未見其詩。春海之言必可信。季立﹐蘭甫弟子﹐能舉以示我乎﹖陳君詩大略近體勝於古體﹐七言勝於五言。全首可傳者﹐如《宿招二水樵寓齋》《看梅學海堂》《富春》《雨過昆陽》《新打洪守風》《村居度歲》《由舟湖至金田村省耕》《題空山鼓琴圖》《送王中丞撫閩中》《追悼石芷叔》《柬伍襄卿》《苦熱》《同人賞雪學海堂》《題野水閒鷗館圖》《彭園主人見招三首》《題朗山梅窩新居》《山響樓看雨》《山堂連飲數日漫成》《次韻朗山見懷之作》《陳香根訂小蓬山館之遊》《朗山招集山堂》《和史穆堂》《和孫稼亭》《題畫絕句》﹐亦以夥矣。王說作﹑陳震生﹑馮魚山﹑黎二樵之倫﹐未能或之先也。陳君以孝廉宰江右有聲﹐退居裏中﹐爲學海堂學長﹐與蘭甫﹑鄒特夫諸公遊﹐而身後寥落﹐故人無有問其遺詩文者﹐可嘆也。晚年多作律詩﹐淸新語頗與芷灣相近﹐殆塵事去而詩境益廓淸乎﹖表而出之﹐以告世之數嶺外詩人者。」

四﹑《尺岡艸堂》詩句可摘者﹐如「前開戶牖俯絕澗﹐後有亭榭窺江波」﹑「奇如削或未成﹐好花粗有無求備」﹑「嶺雲避月全依樹﹐海雨隨風半入樓」﹑「淸絕百虫號夜籟﹐不須更聽五更鐘」﹑「穹蒼已定偏安局﹐崧嶽空生將帥才」﹑「意外登臨今日酒﹐眼中蒼翠舊時山」﹑「咫尺煙波勞遠夢﹐尋常事業誤歸期」﹑「郊垌偶涉成新趣﹐野老相逢訊近聞」﹑「竹間徑造何須問﹐松下相於可與言」﹑「幽花未許人看早﹐晴日如矢口客約來」﹑「舊識僧今多退院﹐同遊客亦半支筇」﹑「短章疑讀逸民傳﹐厚地難埋飲者名」﹑「莫放扁舟過對岸﹐岸旁垂柳厭低篷」﹑「惜猶未朴山堂被﹐臥到參橫月落時」﹔五言如「夜靜軒窗外﹐林風相與言」﹑「疏鐘猶動曉﹐喬木已前朝」﹑「喜雨卻惜花﹐欣戚並一抱」﹐有極似荊公處。

五﹑樊山以《續刻詩集》紅本見贈﹐翻閱乃知前和余「驂」字韻詩﹐由再疊以至七疊者﹐皆未之見。感和一首﹐三疊前韻云「詩卷馱來騁一驂﹐卷中重疊見髙曇。挽彊力徹七重札﹐惜別情深千尺潭。汁濕空傳移汝後﹐門村不數在淮南。有如錯過廬山面﹐補看屏風借佛寵。」此詩五韻皆實字﹐所有故實﹐樊山用之殆盡﹐再疊本難出色。首韻「驂」字﹐據《說文》「駕三馬」也﹐《檀弓》鄭注﹕「馬日驂。」孔疏﹕「《說文》云﹕『﹐旁馬也。』是在服馬之旁。又詩云﹕『騏駢是中﹐驪是驂。』驂在外也﹐孔子得有驂馬者。案《王度記》云﹕『天子駕六馬﹐諸侯四﹐大夫三﹐士二。』古《毛詩》云﹕『天子至大夫皆駕四。』孔子旣身爲大夫﹐若依《王度記》則有一驂馬﹔若依《毛詩》說﹐則有二驂馬也。」驂字從參﹐自從三馬取義﹐然則《說文》實用《王度記》說。樊山﹐卿也﹐宜有三馬﹐不駕時﹐其一驂可使馱詩卷送人。淳熙間﹐髙曇登對﹐上稱其不爲髙談﹐梁相戲云「髙曇不爲髙談。」樊山數疊韻﹐皆與餘論詩之作。四五六三句﹐皆謂樊山時將赴江寧布政使之任。而東坡由淮南移汝﹐「汁濕」韻只五疊﹐「門村」韻只四疊﹐樊山且七疊也。昔顱亭林自注其詩云「出某書。」某公譏之曰「寧獨亭林看過某書﹖」余此詩乃如此詳注者﹐平生作詩用字﹐屢次啟人疑議。如舊作《月蝕詩》﹐有云「蝦蟆出地金色﹤走兆﹥」﹐「﹤走兆﹥」字作「躍」解。後又作《月蝕詩疊前韻》云「三郎竹馬池塘﹤走兆﹥。」「﹤走兆﹥」字又作「越」解﹐蓋「月光光﹐照池塘。騎竹馬﹐過洪塘」﹐閩舊謠詞。「﹤走兆﹥」卽「過洪塘」之「過」也。近又作《戲示樊山》一詩﹐有「旗靡轍亂﹤走兆﹥」一句。有人見之大笑﹐曰「轍﹐地上車迹也﹐如何會跳起來﹖」余曰「君只知『﹤走兆﹥』之通『跳』﹐作『躍』解﹐亦知『﹤走兆﹥』本訓『越』乎﹖《左傳》『吾視其轍亂』﹐轍何以會亂﹖卽敗奔時﹐倉皇急遽﹐亂越轍迹而行﹐轍亂﹤走兆﹥乃轍亂越﹐非轍亂躍也。」余平生押「﹤走兆﹥」字韻三次﹐作兩種解﹐何至誤用乎﹖故此「驂﹐」字若不引據明白﹐見者又將謂驂乃駕三馬﹐豈有一馬稱驂之理。豈知孔子脫驂﹐固只脫一馬﹐斷不三馬盡脫﹐而徒行以歸也。

六﹑又余少日嘗作《吳山晚眺》詩﹐有云「晴湖靑蒙蒙﹐澄江白晃晃。煙開塔旋螺﹐風平帆張鯗。」此二聯皆一句寫西湖﹐一句寫錢塘江。煙開則靑蒙蒙中保仿諸塔漸漸現出﹐塔圓而上尖﹐本似螺形﹐故以螺絲之轉旋而出譬之。錢江中風帆甚多﹐風平則帆正﹐譬以張鯗者。鯗﹐乾魚也。凡以魚作鯗﹐必將魚劈開﹐以竹撐其四面﹐按之使幹如掌﹐曬乃易乾﹐極似正面張帆。有傖父彊作解事﹐謂余曰「『鯗』字恐『鱟』字之誤。」余曰「君第見《吳梅村集》有『鱟帆』詩耳。鱟殼𨿽亦似帆﹐然太短而上彎如瓢﹐不如鯗之較似﹔且風正時之帆矗而平﹐鱟殼決不似。吾詩二句皆自取譬﹐並非用典也。」

七﹑立秋後一日﹐陳士可﹝毅﹞招同樊山﹑笏卿﹑子封﹑實甫﹑君立﹑鴻甫﹑冶蘚﹐燕集宣南畿輔先哲祠。實甫言伯嚴在武昌﹐重九日張文襄招同登髙﹐伯嚴有詩﹐末二句云「作健逢辰領元老﹐夕陽城郭萬鴉沈。」元老自指文襄。文襄批駁「領」字﹐謂何以反見領於伯嚴也。餘言伯嚴早以此事告余﹐笑文襄說詩之固﹐「領元老」豈吾領之哉﹖實甫又言「蘇堪董漢口鐵路局﹐有絕句云﹕『門外大江橫﹐轉覺詩難好。吟就武昌花﹐奇與南皮老。』文襄極稱賞此詩﹐蘇堪亦常自述之。首二句謂鐵路局臨江﹐詩本應好﹐如老阮之能賦『門外大江橫』﹐而自謙才不及阮﹐故反不能好﹐此『崔顥題詩在上頭』之意﹐無甚可議﹔若後二句﹐則誰無所吟﹐誰不可奇﹐有何超妙處﹖」余謂﹕「文襄於蘇堪詩實有偏嗜﹐極稱賞者甚多﹐並不專賞此首﹔賞此首殆亦賞其前二句。然後二句亦自有趣。門外橫一大江﹐詩應好而轉不好﹐然則無詩可吟乎﹖適買有武昌花﹐﹝作此詩時﹐余在坐﹐適買牡丹數盆。﹞聊復吟之。吟成誰寄﹖隔江有南皮老者﹐𨿽黃髮番番﹐不妨以詠花之詩寄之。若詠花必寄與年少風流者﹐則轉索然寡味矣。」一坐粲然。是日余得詩一首﹐次樊山納涼韻云「未秋北地已先涼﹐入夏渾河欲﹖昆茫。端藉西風收宿雨﹐待將池月換山光。萬鴉沈郭悲元老﹐一笑橫江下建康。回首題襟詩事盡﹐散原分散海藏藏。」蘇堪屏居不出﹐伯嚴又離居金陵也。

八﹑泊園詩句可摘者﹐《雨夜》云「幽咽春聲不可聽﹐虛堂人散酒初醒。閉門已綠空階艸﹐捲幔偏明濕地星。」《答王晦如飲泊園作》云「濠濮漸知魚鳥樂﹐飯芻猶可馬奴供。」《和梁眾異病中呈張珍老韻》云「意存芳潔難諧俗﹐語過淸寒恐似僧。」《試畢畱別同事諸公》云「了無關節龍圖閣﹐與共秋吟鳳昧堂。」《種竹》云「無竹一大事﹐寒碧繞肝肺。」又云「碧蘆假節候﹐未可共寒歲。」《盆竹》云「嬰無六尺長﹐乃過首陽節。」

九﹑樊山近詩﹐余所心賞者﹐如《和濤園西山絕句六首》之三云「林際春申一槪然﹐滬南有海惜無山。東華縱復多塵土﹐翠殺京西十二鬟。」「潭柘開眸瑩水光﹐戒壇袒臂受松涼。西山更比西湖好﹐終古仙鄕在帝鄕。」「一別西山歲幾周﹐龐公妻子勸淸遊。終當賃取金燈院﹐紅葉林邊住一秋。」《疊納涼韻簡乙庵》雲「雨近東軒竹樹涼﹐郭熙畫意入蒼茫。湘簾骨捆通花气﹐皖墨膠輕發硯光。北海經神藐張角﹐南朝瘧鬼避桓康。﹝君年來瘧疾良已。﹞不須看到城南獵﹐靜對鞲鷹手欲藏。」以上數詩﹐讀之頗有涼意。《次韻酬秋嶽句》云「少年橫秋得老气﹐新學餘閒溫舊詩。」

一○﹑王又點工塡詞﹐在玉田﹑碧山之間。偶作小詩﹐非常淸脆。其女公子能畫山水﹐又點嘗使畫便面餉余﹐爲題詩云「鄕村小女憨嬉慣﹐亂翦秋江貼扇頭。卻被老夫持換酒﹐石遣廚下好糟丘。」見者皆以爲次句七字妙絕﹐曰「亂翦」﹑曰「貼」﹐才是憨嬉小女舉動﹐而「翦取吳淞半江水」﹐正題畫語﹐用此恰好。《題畏廬爲髙嘯桐所作畫》云「固哉髙叟何曾固﹖能掛敲帆掠水來。歲晏此身當共惜﹐空林踏月莫輕回。」記余前歲裏居﹐又點邀立一詩社﹐第幾集﹐出觀李易安小照﹐限各題近體一首。又點云「南雁相逢備苦辛﹐西風瘦盡捲簾人。猶饒馨逸天宜妒﹐才富圖書運已屯。四十年中成小劫﹐幾千里路避胡塵。分明好古能文鑑﹐猶剩流芬賺愴神。」此題甚不易好﹐近體尢難﹐往往成一首《漱玉詞》《金石錄》題後詩耳﹐且尢易涉佻。又點作莊雅不泛﹐又不著迹﹐「馨逸」﹑「流芬」各語﹐俱下得好。餘詩云「天水河山幾戰塵﹐宗周嫠婦絕酸辛。都將家國干行淚﹐並入眉心一寸顰。霧考不傳垂老影﹐蓑衣誰寫苦吟身﹖儂家亦有閒安像﹐金綫泉邊一愴神。」起四句故將小題大做﹐家破﹐國幾亡﹐夫又死﹐能無干行淚乎﹖昔人詞云「一寸眉心﹐怎容得許多顰皺﹖」「才下眉頭﹐卻上心頭。」易安詞也。五﹑六不過以易安兩種容貌裝飾爲襯耳﹔末韻言余喪妻後過易安故宅﹐則非他人所願有者矣。袁抱存公子﹝克文﹞有《題易安茶蘼春去圖句》云「春到茶蘼人亦瘦﹐未秋恐已比黃花。」又云「莫是前身李鍾隱﹐落花流水在江南﹖」皆絕妙好詞也。抱存從眾異﹑芷靑﹑秋嶽識余﹐數年兩三面﹐神情若寒素。喜爲詩﹐淸俊與芷靑﹑秋嶽諸子相上下。《自題寒廬茗話圖》一首云「一粟眇滄海﹐結廬天地廣。長松盤云根﹐寒流戛玉響。石气入几案﹐湖光蕩帷幌。𨿽慚丘壑小﹐頗有濠濮想。大鵬九萬里﹐吾求僅方丈。勿折鷦鷓枝﹐勿掘螻蟻壤。悠悠與世期﹐長此足俯仰。」頗有稱心而談之槪。

一一﹑詩有先寫情景而後補點其事﹐遂覺不直致而有味者。如閔葆之爾昌有《九月十六夜月》云「皓月中天敞素輝﹐偏能入檻復穿幃。一年如此夜應少﹐萬里仍多人未歸。秋色芙蓉開晚秀﹐寒林烏鵲夢南飛。空庭立久忘淸寐﹐忽覺霜華上客衣。」《寄憶李美叔》云「故人有弟同爲客﹐送別江鄕更惘然。愛我自將兄事敬﹐傭書頗仗主人賢。舊遊十載銷秋夢﹐滄海漧帆隔暮煙。太息荒原今宿艸﹐知君愁詠脊令篇。」二詩異曲同工。前一首前數句便說得月色撩人﹐不覺出向庭中看月﹐乃覺自己爲萬里未歸之人﹐然末韻不點出「客衣」「客」字﹐則前四句爲望月懷人之作﹐未始不可。後一首前數句隱隱寫一無兄之弟依人情況﹐然末聯不點出「宿艸」「脊令」﹐則故人亦不必其爲已亡之友也。

一二﹑喜山水遊而所至多者﹐以余所知﹐無如實甫﹑叔海。實甫所至有詩﹐余已讀之。叔海詩見者絕少﹐索之再三﹐乃以數紙見畀。今先錄蜀遊之作余所夢想而未至者﹐以當臥遊。《初入峨眉過伏虎寺》云「殷憂莫與寫﹐駕言遊峨眉。陵虛路猶緬﹐尋異心已怡。石磴上昏昏﹐珍木下離離。深潭積寒冰﹐幽谷炎曦。雲水共馳騖﹐林壑相蔽虧。縈紆隨所向﹐旋覺東西迷。瑯瑯聞梵音﹐俾我忘塵羈。願伸獨往意﹐永與俗人辭。」《雙飛橋》云「晴雲四縈薄﹐空山轉雷聲。牛心寺下閣﹐我聞自嚴生。奇景猶未睹﹐頓覺心神淸。眾峯施靡間﹐軒然石梁橫。寒淵兩白龍﹐萬古相喧爭。直教鴻蒙濕﹐豈卹山靈驚。林深气候異﹐倏忽殊陰晴。坐此云外石﹐靈气時相迎。不待龍門勝﹐已將廬阜輕。﹝龍門峽瀑布﹐範成大《吳船錄》極稱之。」﹞《登鉆天坡宿洗象池》云「百道靈泉奔﹐幹仞峭壁立。天門一何髙﹐飛鳥愁振翼。迆邐攀修條﹐參差履危石。拂衣白雲散﹐仰面靑霄逼。日令愛奇境﹐未忍吝登陟。﹝於晦若至此﹐怯其險峻欲止﹐余再三慫恿之﹐乃上。﹞落日梵宮棲﹐塵寰從此隔。」《自夔門入巫峽作》云「仲夏蜀江惡﹐犯漲來夔門。淫預正散發﹐瞿唐堪斷魂。驚濤濺雪飛﹐怒石作雷喧。棹歌自髙唱﹐輕舟任傾翻。俯黿鼉遊﹐仰看熊罷蹲。松孤覺風髙﹐嶂密使晝昏。消搖送飛鳥﹐淒愴聞啼猿。騷騷夕流駛﹐靄靄朝云屯。境險景彌異﹐命微憂無存。憑窗獨吟賞﹐還復傾芳尊。破浪子生志﹐請附宗子言。」《自嘉定府城泊淩雲山下》云「玆郡經已屢﹐水宿喜淹畱。旣解迎春門名纜﹐還系淩雲舟。寵聳孤塔﹐突兀撐髙樓。三江巖下合﹐一城天際浮。矯首望峨眉﹐冥茫若可求。終然謝塵网﹐願逐陸通遊。」《峽中重詠》云「三峽連楚蜀﹐險危古所嘆。莫春駕輕橈﹐微波恣吟玩。石束江作溝﹐巖露天若綫。豈惟陰陽異﹖曾是晨昏變。眾互崢嶸﹐羣木自蔥蓓。騁望目欲迷﹐回顧情彌眷。湍平石門灘﹐云伏髙唐觀。旣哂襄王夢﹐更嗤蜀主戰。萬事俱恍惚﹐適己差爲善。」數詩全用謝法﹐而間出入於顏光祿。遊覽行旅之作﹐以此爲正宗。余生平嗜山水遊﹐而嫩與事阻﹐所至惟東南之顯者﹐天臺﹑雁宕﹑黃山﹑白嶽﹑四明﹑羅浮俱未至﹐焉問遠焉。然最所神往者﹐山則華嶽﹐水則蜀江﹐𨿽老而念不衰。讀叔海詩﹐惟恨其少﹐將再搜堯生之作﹐以爲參看﹐惜亦零落殆盡矣。又叔海《陪易笏山先生登靑城山遇雨》句云「眼前但見白蒙蒙﹐三十六峯無一峯。」此種雨中遊山景﹐余屢遇之。

一三﹑峨眉山中勝處有玉液泉﹑希夷石﹐堯生各有一詩云「天地開時便此泉﹐一泓還在佛生前。夢中無路荊州去﹐夜月蒼龍獨矯然。」「莫將混沌比希夷﹐鑿云根石不知。一笑人間驢背失﹐與參泉味在山時。」又《乙未遊峨眉紀行》云「小橋榕樹出西關﹐行李經秋客又還。未到鳳園先見畫﹐滿城黃葉是匡山。」「一角靑山似玉壺﹐半巖臨樹好僧居。客來爲揭西庵字﹐句曲仙人此著書。」「孫公鏈藥此通神﹐曾使靈山萬木春。芝艸術花無恙在﹐眼前多少病中人。」「老樹霜紅滿卦壇﹐神京曾自覓微官。片時春夢三山曉﹐萬里秋風一劍寒。」「吳生畫壁有唐稱﹐古鼎流丹石化稜。一去千年人事變﹐荒庵頭白守孤僧。」《巫峽泉》云「午色風潭靜﹐山根水穴開。秋深寒地肺﹐石古結云胎。蘚意通猿過﹐泉聲帶雨來。蘇門有吟嘯﹐松籟發天哀。」《江行》云「山遠樹層層﹐江天雨更激。晚霞明雁路﹐秋水落魚罾。畫意隨人澹﹐鄕心入夜增。平臯有風力﹐一棹下孤鷹。」《東山寺》云「楚塞秋聲合﹐荊門樹色開。客心爭到海﹐江國一登臺。落日孤鴻沒﹐靑山萬鳥來。嚴城吹畫角﹐風散峽猿哀。」《歸州》云「寒江日夜流﹐萬古送行舟。急柝歸舟市﹐微燈石佛樓。八荒同月色﹐一葉落鄕愁。此際灘聲裹﹐洪荒四望秋。」《烏尢雜詩》云「烏尢秋霽水鱗鱗﹐紅葉無風祗似春。畫出襄陽歸意冷﹐一船山影坐詩人。」「雲中隱約有人家﹐洞口春流似茗芽。異事忽徵樵子說﹐千年仙鼠白如鴉。」「人生不少杭州死﹐獨立香中占一山。萬木已枯春自在﹐此花風雪不知寒。」「杉皮雪屋老巖耕﹐白水坡前自在行。見說今年山芋大﹐不知人世有黃精。」趙詩多攻虛﹐江詩多紀實也。

一四﹑田盤之勝﹐殆冠京畿諸山。弢庵﹑贊虞﹑挾東莫不繩之。余寓都將十年﹐京西巖壑﹐十至八九﹐京東道遠﹐終未至也。傅沅叔提學﹝增湘﹞﹐今之好遊者。辛亥余遊泰山﹐道出津門﹐林子有告余﹐沅叔方從泰山歸﹐當諮問之。已而沅叔所以指告之者甚詳﹐亦極道田盤之勝出泰山上﹐並示余遊田盤詩數首。未幾﹐武昌兵事起﹐余南去北來﹐書篋中物零落略盡﹐屬有《詩話》之作﹐覓沅叔詩不可得。今年重晤沅叔﹐知其去年寓杭州累月﹐並遊天目﹑天童諸山﹐將回津鈔詩寄示。而餘一日翻檢舊書﹐則沅叔田盤詩數紙在焉﹐亟錄之以餉欲遊田盤者。《別天成寺》云「殘春送我出天成﹐三宿浮屠尙有情。別後難爲今夕夢﹐再來誰識舊題名﹖庭花何意遲遲發﹖野鳥如呼緩緩行。有約靑山終不負﹐買田二頃待歸耕。」《西甘澗》云「步出西甘澗﹐垂松綠過橋。煙蘿畱隱客﹐云葉壓歸樵。僧老餘悲詫﹐泉幽破寂寥。中盤初入徑﹐宿黛似相招。」《由田家峪至白峪寺﹐山勢平秀﹐茅舍錯落﹐春耕方急﹐果樹著花如錦﹐宦成歸隱者多於此買田焉》云「盤阿棲隱處﹐幽絕是東山。春事田園樂﹐詩情水石閒。鐘疏知寺遠﹐松老待云還。聞有投簪客﹐編茅此掩關。」《登云罩寺舍利塔》云「大行走薊野﹐其陽日田盤。萬年孕奇秀﹐千仞淩蒼顏。五峯插霄漢﹐掛月尢嵫峴。古寺出靑杪﹐隱隱流頰丹。塔影塞外落﹐鈴聲天半寒。我昨渡臨洵﹐縹緲堆螺鬟。緣道出山麓﹐仰面窺霜壇。眞疑住眞仙﹐勝絕非人寰。山靈夜詔我﹐幽夢猶未闌。破曉理策行﹐亭午披禪關。人出鳥道上﹐路轉千峯端。何時開云棧﹐淩空鳴玉鑾﹖孤松挾石起﹐作勢如飛鸞。一鐘懸樹末﹐古銹長煽斕。意興旣飄髮﹐腰腳初忘艱。西望西山西﹐一笑向長安。東觀東海東﹐手拂珊瑚竿。前擁薊門樹﹐後指古白檀。萬象紛來赴﹐千里歸憑欄。碧嶂掛天紳﹐羅列如朝班。翠屏與紫蓋﹐一一蛟螭蟠。連岑恣ㄈ詭﹐到此皆幽閒。似畏中峯嚴﹐俯貼不敢於。靑天何蕩蕩﹐大地何漫漫。起陸爭龍蛇﹐竄穴驚貍貓。長城出遼塞﹐壘堞無堅完。落落悲風來﹐猶帶秦民酸。世變亦何已﹐急景如飛湍。嗟余墜世网﹐束縛斬纓冠。修名苦不立﹐憂患相循環。如以一壞土﹐障彼千丈瀾。如以單極統﹐轉彼百尺磐。年時旣非舊﹐智力復苦孱。猿鳥失本性﹐置之籠檻間。一旦見林壑﹐欣然天地寬。勝遊豈易得﹐幽賞天所悝。平生幾兩屐﹐到處窮躋攀。憶昔來玆寺﹐弟昆尋淸歡。相引上絕頂﹐撫松一盤桓。九原不可作﹐感逝摧心肝。摩壁尋舊題﹐墨黯字未刷。伯子獨深喟﹐早見霜毛班。季子塔上書﹐石繡苔花乾。靑山久相待﹐孤云誰與還﹖濡筆續前題﹐大書恣深刊。山石有時泐﹐結想眞愚頑。自寫歌嘯樂﹐寧卹招譏彈﹖何當謝塵駕﹐長伴山僧閒﹖春花發古艷﹐澗水鳴幽潺。天風振衣袂﹐更飽煙霞餐。如何輕揮手﹐好景讓人看﹖」登髙望遠﹐百感交集﹐好遊者往往悲樂相尋﹐康樂﹑柳州出以幽復肅括耳。此詩能於舒展中時用鉤勒者。

一五﹑舊過居庸關﹐欲作一律詩未成﹐只得兩句云「側想井陘天一綫﹐如穿函谷地中開。」井陘﹑函谷﹐皆未經其地﹐徒以居庸居太行八陘之一﹐作想當然語也。近讀拔可《車發太原》詩云「山行若面壁﹐萬竈出井底。溪乾似夷塗﹐一雨倒千里。山洪激射處﹐寸鐵變繞指。洪來不及避﹐性命眞已矣。頗聞誦南皮﹐避水亭可紀。秋毫苟及物﹐世論久猶膛。壽陽扼山脊﹐距地突髙起。日光易向背﹐冷暖隔尺咫。占云晉藏富﹐冶可互市。如何棄不采﹐失此通道旨﹖邦人賦《蟋蟀》﹐舊說襲表裹。莫守閉關言﹐險阻不足恃。」益可想見井陘之險在居庸上矣。

一六﹑江亭爲都下常遊之地﹐遊而有詩者必至眾﹐挨東向余索近人傳作﹐余無以應之。自來勝地名作﹐多以近體﹐以其易於傳誦也。餘數十年來﹐江亭詩何嘗不存數首﹐然多古體。若以古體﹐則仲毅之作便佳。《庚戌淸明日﹐與獨笑風持同登》云「斯亭在長安﹐髙曠略得地。政如長安客﹐抵死不願吏。林垌夙所嘉﹐結構亦有致。以玆愜微尙﹐終歲十數至。荒乘懷已孤﹐取徑世所棄。玆遊得二子﹐不飲亦已醉。吾儕未聞道﹐坐識形骸累。猶能就蕭寂﹐祓我經世意。倚闌試垂手﹐掛眼念山翠。風景固不殊﹐泫然有新淚。」其二云「故山誰與歸﹐京國誰與住﹖江亭五寒食﹐去日已無數。男兒重時會﹐眞若鵲待冤。何期好身手﹐僥仰混世故。春城花冥冥﹐到眼但如霧。坐令少年場﹐孤賞奇微慕。傷髙取悅魂﹐盡興若可去。斜陽在煙柳﹐歷劫此遲暮。」古體所以異於今體者﹐今體往往說江亭處多﹐古體往往說登亭之人處多也。

一七﹑書生好作大言﹐自以爲器識遠大﹐此結習殆牢不可破。無論太山﹑秋毫﹐兩俱無窮﹔殤子非天﹐彭﹤耳冉﹥非老﹔聖人語大極諸莫載﹐語小極諸莫破﹔《大言賦》《小言賦》不足以盡之也。韓杜詩之能爲大言者﹐至「巨刃摩天揚﹐刺手拔鯨牙」﹑「舉瓢酌天漿」﹑「未制鯨魚碧海中」﹑「鯨魚跋浪滄溟開」而止耳﹐可謂莫載否乎﹖

一八﹑李習之論文﹐謂六經之創意造言皆不相師。故其讀春秋也﹐如未嘗有《詩》也﹔其讀《詩》也﹐如未嘗有《易》也﹔其讀《易》也﹐如未嘗有《書》也﹔其讀屈原﹑莊周也﹐如未嘗有六經也。古之詩人亦然﹐一人各具一筆意。謝之筆意﹐絕不似陶﹔顏之筆意﹐絕不似謝﹔小謝之筆意﹐絕不似大謝。初唐猶然﹐至王右丞而兼有華麗﹑雄壯﹑淸適三種筆意﹔至老杜而各種筆意無不具備。大歷十子筆意略同﹔元和以降﹐又各人各具一種筆意。昌黎則兼有淸妙﹑雄偉﹑磊珂三種筆意。北宋人多學杜韓﹐故工七言古者多﹕南宋人稍學韋柳﹐故有工五言者﹔南渡蘇黃一派流入金源。宋人如陳簡齋﹑陳止齋﹑範石湖﹑姜白石﹑四靈輩﹐皆學韋柳﹐或至或不至﹐惟放翁無不學﹐獨七言古不學韓蘇﹐誠齋學白﹑學杜之一體﹐此其大較也。

一九﹑黃山谷謂「疏影橫斜」一聯不如「雪後園林」一聯云云。余爲廣其例曰「韓退之之『日照潼關四扇開』不如其『一間茅屋祀昭王』﹐柳子厚之『獨釣寒江雪』不如其『欺乃一聲山水綠』﹐『柳州柳刺史﹐種柳柳江邊』不如白樂天之『開元一株柳﹐長慶四年春』。」

二○﹑詩貴澹蕩﹐然能濃至﹐則又濃勝矣﹔詩喜疏野﹐然能精微﹐又精善矣﹔「鳴鳩乳燕靑春深﹐落花遊絲白日靜」﹑「雷聲忽送千峯雨﹐花气渾如百和香」﹐可謂濃至﹔「穿花蛺蝶」一聯﹐可謂精微。

●卷一九

一﹑東坡七言古﹐中間全用對句排募到底﹐本於老杜《嶽麓山道林二寺行》﹔他如《洗兵馬》《追酬髙蜀州人日見奇》﹐則全對句而有轉韻﹐東坡卻少學。後山七律﹐結聯多用澀語對收﹐則學杜而得其皮者。山谷﹑鐵壓多學杜之七言絕句。

二﹑白樂天《寄韜光禪師》云「一山門作兩山門﹐兩寺原從一寺分。東澗水流西澗水﹐南山雲起北山云。前臺花發後臺見﹐上界鐘聲下界聞。遙想吾師行道處﹐天香桂子落紛紛。」此七言律創格也。惟靈隱﹑韜光兩寺實一寺﹐一山門實兩山門者﹐用此格最合。其餘東西澗﹑南北峯﹑前後臺﹑上下界﹐無一字不眞切﹐故此詩不可無一﹐不能有二。惟東坡能變化學之﹐《遊西菩寺》次聯云「白雲自占東西嶺﹐明月誰分上下池﹖」略翻樂天意說之也。據咸淳《臨安志》﹐寺前有東西雙峯﹐寺中有淸涼池﹑明月池﹐有似靈隱﹑韜光﹐故東坡亦分東西﹑上下言之。又《贈上天竺辯才師》云「南北一山門﹐上下兩天竺。」又《自普照遊二庵》云「長松吟風晚雨細﹐東庵半掩西庵閉。」皆用此例﹐亦以天竺寺有上下﹐庵有東西故也。王摩詰《訪呂逸人詩》云「城上靑山如屋裹﹐東家流水入西鄰。」又樂天詩所自出。

三﹑濤園說詩﹐時有悟入處。近年在上海﹐與蘇堪諸人作「溫經會」﹐不止胸有《左》癖矣。嘗云「昌黎《南山》詩連用五十一『或』字﹐少陵《北徵》已有『或紅如丹砂﹐或黑如點漆』之句﹐實則莫先於《小雅北山》『或燕燕居息﹐或盡瘁事國』﹐十二句連用十二『或』字。」余謂﹕《北山》將苦樂不均兩兩比較﹐視《南山》專狀山之形態﹐有寬窄難易之不同。《北山》到底竟住﹐斬截可喜。《南山》則不免辭費﹐故中多復處﹐如「或戾若仇讎」﹐非卽「或背若相惡」乎﹖「或密若婚媾」﹐非卽「或向若相佑」乎﹖「或隨若先後」﹐非卽「或連若相從」乎﹖其餘「或赴若輻輳」與「或行而不輟」﹑「或妥若弭伏」與「或頹若寢獸」﹐大同小異之處尙多。故昔人謂《北徵》不可無﹐《南山》可以不作也。且其疊用「若」字﹑「如」字﹑「或」字﹐又本於《髙唐賦》之「湫兮如風﹐淒兮如雨」﹑「若生於鬼﹐若出於神」﹐《神女賦》之「耀乎若白日初出照屋梁﹐皎若明月舒其光」﹑「嘩乎如華﹐溫乎如瑩」﹐《洛神賦》之「翩若驚鴻﹐婉若遊龍」﹑「髻胡兮若輕雲之蔽月﹐飄飄兮若流風之回雪」﹑「皎若太陽升朝霞﹐灼若芙蕖出淥波」﹑「肩若削成﹐腰如約素」﹑「或戲淸流﹐或翔神渚﹐或采明珠﹐或拾翠羽」諸句來也。等而上之﹐《淇澳》之「如切如磋﹐如琢如磨」﹑「如金如錫﹐如圭如璧」﹐《板》之「如塤如篪﹐如璋如圭﹐如取如攜」﹐《蕩》之「如蜩如螗﹐如沸如羹」﹐《三百篇》早有之矣。

四﹑詩有用事甚切不能以白描見工者。濤園《由戒壇至潭柘六絕句》之一云「金光示夢托幽州﹐儒佛平分願力周。別縉答書各精絕﹐太平相國擅風流。﹝自注﹕讀壁間大興《朱文正碑記》。」﹞大興佞佛媚神﹐兄弟一爲學士﹐一爲宰相﹐與摩詰﹑夏卿兄弟皆佞佛﹐一爲右丞﹐一爲相國者正同﹔「未絕風流相國能」﹐杜詩也。余有《懷舊絕句三十三首》﹐中《懷黃小魯兵備》云「投老漢陽黃魯髯﹐靄園樓閣幾堆鹽。追酬人日髙常侍﹐詞翰招魂待伯嚴。」亦用杜詩。伯嚴每至武昌﹐必住小魯靄園﹐常招余及實甫諸人賞雪賦詩。小魯有贈余長句一首﹐久覓不得﹐近乃得之﹐又《懷寶竹坡侍郎壽伯福仲福兩公子》云「山賊頗疑謝靈運﹐行吟絕類楚靈均。闔門十口歸泉路﹐孔釋空嗟抱送親。」余初見竹師時﹐兩公子方幼﹐初讀《大學》《論語》﹐故用徐卿二子詩語。濤園《展墓雜詩》有二首最佳﹐云「奔湍十里傍山行﹐亂石澄沙作鏡淸。腸斷父兄攜我處﹐白頭來此聽溪聲。」「臨風啜茗廳蘆店﹐歇擔聽泉玄帝亭。不惜餒余畱艸艸﹐娩無健步踏靑靑。﹝自注﹕先公遺訓﹐子孫步行上冢。」﹞「腸斷」句用荊公詩亦切。近又點有《寄姜齋》詩首聯云「人間好手姜齋叟﹐獨障東風作惡場。」珍午爲奉天巡按使﹐東事方棘﹐用荊公詩恰好。

五﹑久不見次公詩﹐忽得其來函﹐有近作數首。《寄心與》云「不見詩人何水部﹐秋來爲句定何如﹖孤弦豈待成三嘆﹖出手還應敵萬夫。小札伶俜隨雁去﹐空山寂寞憶吾無。西風仔細塵相污﹐莫遣黃花負酒鱸。」附注云「念聖頗知近代砌詩之非﹐而筆意亦復不能切近﹐甚願有以詔之。」次公詩向來過於苦澀﹐方思道之使出﹐此作卻甚切近﹐迪不似往日之作矣。憶前年與次公談心與詩﹐頗以余爲過許。去年忽言心與不易得﹐吾知次公眼力漸能放寬﹐筆意漸能放出矣。句云「看人檐蝠翻今夜﹐與子秋蛩共一。」又《秋後十日登陶然亭因題二絕句》之一云「題壁江亭得幾回﹖平肩艸樹欲灰。詩人別有登髙眼﹐不在尋常庾賦哀。」《十三夜坐月》云「皓月不易覯﹐流云空夕陰。居人黯無寐﹐下榻赴相尋。觸足蟆爭奮﹐傷髙雁恐喑。幽憂誰解似﹖還與夜沈沈。」皆不入晦澀者。

六﹑近來致力爲詩者﹐梓方﹑師曾﹑敷庵﹐大半辦香黃﹑陳﹐而出入於宛陵﹑荊公﹐月率有新作數篇﹐遠來請商酌。敷庵尢苦吟﹐如《呈伯嚴丈》云「散原晶節匡山峻﹐老主詩盟一世雄。天宇冥鴻避繒繳﹐蘧廬萬象入牢籠。欲同無己尊雙井﹐每過斜川問長公。曾酌西江微辧味﹐伐毛從與乞玄功。」此首可謂雅切精微。《同內子遊崇效寺看牡丹》云「趨人巧勝住長安﹐佳日攜持得小歡。著語花間忘漸老﹐追春蘭若故相干。當門未減芳菲意﹐坐對眞同耆舊看。閒裹不妨歸轡緩﹐騁懷猶蹋六街寬。」「著語」﹑「坐對」二語有意味。《乙卯上巳集十剎海分韻得服字》云「性癖耽散誕﹐起倒不供俗。勝日偏著忙﹐疲腳爲遊目。不愁春路泥﹐去覓河橋曲。得水如得寶﹐渺然在濠濮。矧玆水可師﹐自潔而納濁。相攜就風漪﹐寧用兼竹肉﹖隔年煩穢迹﹐祓除苦不速。一嬉捐百憂﹐臨流岸巾幅。驗候鳴禽變﹐視景隙駒促。日昏可微寒﹐及此未春服。」此詩佳處有數。自癸丑上巳任公集部下數十人﹐修楔於萬生園﹐於是歲有是舉﹐數見不鮮﹐師曾以爲循例之集﹐難得好詩者也。今如「隔年」云云﹐則一年一修禊﹐眞嫌少不嫌多矣。十剎海水本不深﹐今年尢濁﹐今云「得水如得寶」﹐又云「自潔而納濁」﹐爲水占身分﹐卽爲己解嘲。至路遠人多酬酢繁﹐「勝日著忙」一韻盡之矣。余是日亦與﹐嫩作詩﹐以意授曁兒使代作﹐云「今年節序晚﹐三日春气王。柳綠花亦紅﹐新水鴨頭漲。主人誠好事﹐選勝費供張。主十客則百﹐百種采時望。熙熙疑啖名﹐矯矯類髙尙。﹝所請客有不至者。﹞平生樂遊意﹐魚鳥且相忘。酒杯偶借人﹐詩筆吾自放。詩成人得之﹐人得我何喪﹖臨水復須臾﹐天際雨雲釀。」

七﹑今年中秋前一夕雨﹐中秋日小雨﹐雨止猶陰﹐其夜忽大晴﹐坐月南窗下﹐四更方寢﹐欲得一詩不成。次日樊山見過﹐攜示《中秋喜晴》一律云「南山莫復詠朝臍﹐離合陰晴理不齊。隔宿廣寒施膏沐﹐今宵世界入玻璃。經年大隱依金馬﹐滿院秋香扇木犀。說餅移花兒女事﹐老人拈取作詩題。﹝《通考》﹕中秋爲移花日。」﹞是雨後次夜得月詩﹐三四眞所謂如祖腹中語者矣。敷庵一律亦佳﹐云「天公作勢不教晴﹐失喜雲開皎月生。蓄意預期今夕樂﹐舉頭忽動故鄕情。倚欄歷落看星斗﹐照屋東西有弟兄。報答秋光無別事﹐長謠眞欲到天明。」掞東云「風雨方愁敗月明﹐層陰將夕翳髙城。長空忽遣浮雲盡﹐萬里相看秋气淸。兒女中庭分芋栗﹐鄰家深夜沸琴箏。遙憐玉臂淸寒甚﹐水宿吳江第幾程﹖﹝內子方自廣州北來﹐計程當至上海也。」﹞樊山並示《中秋前夕雨》雲﹕「五水殘荷葉葉鳴﹐鳳城一夜雨連明。建昌約略無多柳﹐第一難禁是此聲。」「燈火笙歌滿帝都﹐中秋兒女競嬉娛。從來天意人難料﹐明日焉知月有無。」「淺注茶甌深閉門﹐吳綿桂布有餘溫。寫經窗外芭蕉雨﹐不信能消衲子魂。」「有酒盈尊粟滿瓶﹐夜編詩艸曉溫經。老年物物俱平等﹐苦雨酸風盡可聽。」「節物催人稱老懷﹐彩旗金兔滿天街。嫦娥見慣渾閒事﹐轉愛淸秋雨滴階。」余夙謂樊山今之白樂天﹐觀此數詩﹐愛月亦復喜雨﹐眞白傅性情矣。

八﹑師曾詩時有深厚可誦者。如《讀大人攜家集河舫詩感賦》云「幽居藹暮春﹐懷歸念彌切。昏夜夢到家﹐白日腸百結。髙軒眺空翠﹐小幾坐統腕。暖雨開昭晴﹐初花美可擷。出門臨大路﹐障面塵滿壁。奔騰咫尺地﹐萬事一飄瞥。昨者弟書至﹐函中父詩出。全家健遊衍﹐江南佳气節。雲光漾簪裾﹐逸興動城闕。秦淮數篙水﹐恍與蓬瀛接。嗟我滯東海﹐定省久隔絕。廢澀片幅紙﹐捧讀若造膝。曠哉望波濤﹐怒焉生怵惕。所求已微茫﹐荏苒送歲月。長懷擁殘捲﹐短景羨飛翮。乾坤未寇亂﹐骨肉竟闊別。妻孥置天外﹐弟妹渺難集。人生信隨化﹐聖跖亦混迹。漂泊無東西﹐甘苦諭魂魄。何以慰親歡﹖頑健彊加食。」《雨夜至龍泉寺晤柳翼謀淩宴池兩君》云「拾磴見淩子﹐入門揖柳侯。僧房若桃源﹐容我漁人舟。各吐所歷事﹐刺刺夜不休。柳侯謂予言﹐寅也嘗同遊。﹝翼謀宮同六弟遊臥佛寺。﹞其時建子月﹐嚴寒凍氈裘。曉日雪色白﹐晶瑩燦林邱。佛尙合眼臥﹐浮閻幾沈浮。豈復得此會﹐咄吒非人謀。嗟余獨後來﹐路險窮冥搜。雨涇垂天云﹐蒙蒙匝四周。步出靈光寺﹐暗葉鳴我頭。踏足翻蹄涔﹐髻窺龍湫。石竇薜荔仄﹐一燈射兩眸。層霄漏微月﹐一見不復畱。神人閡精魂﹐颯颯千巖秋。觀空咫尺地﹐泱漭淩滄洲。手攬靑芙蓉﹐憑虛結飛樓。笑謝雞虫境﹐還同猿鶴儔。」次首中數韻寫出黑夜山行景﹐甚似少陵。

九﹑悼亡詩古今不知凡幾﹐眞悲哀者卻少。師曾屢有作﹐無不眞悲哀者。《春綺卒後百日往哭殯所﹐感成三首》云「我居西城闈﹐君殯東郭門。迢迢白楊道﹐萋萋荒艸原。來此盡一哭﹐淚洗兩眼昏。旣不簋設﹐又無酒一尊。焚香啟素幄﹐四壁慘不溫。念我棺中人﹐欲呼聲已吞。形影永乖隔﹐目渺平生魂。我何不在夢﹖時時聞笑言。倏忽已三月﹐卒哭禮所惇。我哭有巳時﹐我悲郁難宣。藕斷絲不絕﹐況此綢繆恩。苦挽已殘月﹐畱照心上痕。」「故人九原上﹐新人三寸棺。相繼前後水﹐一往不復還。我何當此戚﹐淚眼送奔瀾﹖生時入我門﹐綠發承珠冠。死別卽塵路﹐靈輛載鳴鑾。忽忽十年事﹐眞作百歲觀。念此常惻愴﹐凋我少壯顏。少壯能幾何﹖厭朝露團。會當同歸盡﹐萬事空漫漫。」「孑身轉脫然﹐於我一何忍﹗相期白首歡﹐豈意娛俄頃﹖當時攜手處﹐一一苦追省。伸紙見遺墨﹐檢篋得零粉。衣綻何人補﹖書亂惟自整。亦有滿院花﹐獨賞不成景。一昨致盆蘭﹐三日葉枯隕。似我同心人﹐壽命怯不永。郁陶對暗壁﹐淚若繁星隕。天乎何困予﹖江海弔寒梗。有生有憂患﹐此味今再領。」第二首「冠」﹑「鑾」二韻﹐眼前事人不能道﹐愈瑰麗乃愈悲痛﹐所謂不堪回首也﹔瑰麗處如讀《漢書》《韓延壽傳》。師曾哀樂過人﹐眞悲哀語﹐皆非淺衷人所知。

一○﹑陳后山逝日﹐會祭賦詩﹐昀谷別有命意外﹐以師曾作爲佳。詩云「志士何所貴﹖溫飽無慚顏。凜此耿介節﹐誰不爲後山﹖我讀後山詩﹐冷徹毛髮間。沈思無他奇﹐投老終一寒。荒茫八百載﹐絕壑空躋攀。衣食誠細故﹐義在非苟安。推其惡惡心﹐塗炭污衣冠。奉身若璧﹐況肯蟻附膻。僧寮設齋供﹐公其來盤桓。殘年作癡事﹐或與同鹹酸。我惜未赴約﹐追懷成永嘆。」此詩可謂筆筆正鋒﹐墨無旁瀋矣。

一一﹑穆庵以近作一卷請爲去取。篇數無多﹐皆七律。有一首最爲自然﹐題系《近於津門刻成塞向翁詩﹐題四韻﹐以貽知翁者》﹐詩云「平生師友死難忘﹐僥仰津門去日長。斷手南丰詩一卷﹐傷心東野淚干行。夢中相見寧能語﹐醉裹言歸未是鄕。題奇杜陵諸故舊﹐浮雲江海日淒涼。」又《沈君硯農爲余作嶽雲聞笛詩卷序﹐甫脫稿遽歸道山﹔鬯威何君爲補書卷上﹐並許助勘印師遺稿﹐長句志感》云「經年積慘應銷骨﹐師友倉皇賦《大招》。漫約精魂訪圓澤﹐還將生死問參寥。山陽聞笛人何往﹖蜀道啼鵑恨未消。獨有王云知魏衍﹐後山詩許助編雕。」句云「花市魂歸傷晚菊﹐菱湖人往泣殘荷。」「每參詩味蜂成蜜﹐追憶談機劍剃鐘。」「夢去齋荒余酒意﹐﹝印師有安酒意齋。﹞秋寒墳遠郁詩魂。」「對牀夜雨渾成憶﹐將母危城忍更論。」皆爲其師印伯作也。《送李矯庵》云「殘陽欲墮畱疏木﹐結習都除到散花。」《再贈小石》云「我比未歸衡浦雁﹐君寧再食武昌魚﹖」語意多淒惋﹐年少旅食﹐又益以感逝傷時也。

一二﹑詩以含蓄爲工﹐夫人知之﹐然含蓄殊不易。張篁溪以《歸釣圖》請人題詩﹐而篁溪初未歸也。余生平語言戇直﹐作詩亦時復如是。題二十字云「有溪復有篁﹐其魚樂於我。願君直其鉤﹐釣不釣俱可。」年少爲官﹐本不必歸﹐並不必言歸也。林宰平題一五言律云「所得是幽適﹐深期水竹居。低迷南國夢﹐寥寂故溪魚。獨繭危非絕﹐方舟觸已虛。嚴灘幹載意﹐共遂此心初。」曰「深期」﹑曰「低迷」﹑曰「寥寂」﹐嚴灘以意言﹐遂初以心言﹐可謂妙於語言。「獨繭」二句妙又在語言之外。

一三﹑梁節庵讀書焦山時﹐王可壯守鎭江﹐兩人至相契。可莊沒﹐節庵過鎭﹐有詩甚淒惻﹐常以書扇﹐前編《詩話》已詳之。鄭稚辛有《遇節庵》七古云「竭來嶺海南風吹﹐中有一老形支離。平生不識談忌諱﹐世人妄指乖崖師。闕裏諸生優入聖﹐弦歌莫起傷時病。五年吟榻損腰圍﹐放浪曾隨陳與鄭。我讀君詩恨未多﹐潤州夜泊愴如何﹖何當摩得焦巖石﹐《痙鶴銘》前見擘窠﹖」末四句卽言其事。節庵此詩宜刻焦山石上﹐爲《鎭江志》他日添一故事也。節庵年才過五十﹐須髻蒼白﹐頗有龍鍾之態﹐故有「形支離」﹑「損腰圍」云云。

一四﹑逸儒有《中禦河詩》云「中禦河橋斜日晴﹐柳條禿盡見輕盈。雲鬟髙髻欄幹擁﹐毳幕韋鞲屈戌明。逆旅儼膺六國印﹐盤餐猶享五侯鯖。莫嗟避地滓難問﹐別有桃源近禁城。」此首言辛亥革命之際﹐淸室睹貴擁厚貲者﹐以重價賃交民巷六國飯店全座﹐巧爲藏身之固。外國人租界革黨明知之﹐莫敢誰何也。時當秋冬之交﹐河沿柳條禿盡﹐旗女之髙髻者﹐輕盈見於樓上欄前矣。樓中則毳幕韋鞲﹐銅鋪屈戌﹐明可照人也。第三聯比擬尢爲工切﹐樓蓋臨中禦河云。又《有見》云「東風扶上酒家樓﹐紫紫紅紅破客愁。興廢何關兒女事﹖拋家髻換牡丹頭。」風調頗似元末張光弼﹑楊廉夫之作。

一五﹑沈壽銘本浙人﹐流寓閩中﹐抑鬱不得志以死﹐年才二十餘﹐有《碧蘿山房遺稿》一卷。其友程旭庭參政﹝樹徳﹞序之﹐稱其爲文倜儻有奇气﹐詩似黃仲則。哀其遇﹐謀欲傳之。句如「湖水極天詩句碧﹐巖花撲幾道書香」﹑「榕竹陰中幹嶂月﹐桔橰聲裹一溪煙」﹑「淸簟柳陰畱客榻﹐疏燈木末讀書樓」﹑「斜陽疑夢碧紗外﹐落葉如潮紅樹邊」﹐寫吾鄕烏石山一帶鄰霄臺﹑積翠寺﹑雙驂園風景﹐如展圖畫矣。又云「今夜南樓知更好﹐江城如畫月如霜」﹐卽憶積翠寺作也。全首如《馬江暮歸》云「布帆水鳥不停飛﹐暝色髙低入翠微。十里江風吹雨急﹐暮寒滿載一舟歸。」《夜雨懷如》云「蕭齋三日雨﹐永夕起相思。有酒念吾子﹐終年無一詩。夢殘花外滴﹐秋老髻邊絲。不寢篝燈讀﹐微風自入帷。」

一六﹑同邑林希村﹐名如玉﹐後攺名﹐由優貢生舉孝廉﹐屢困公車﹐晚以縣令需次浙江﹐憔悴以死。少日嗜奇記丑﹐爲駢文驚才絕艷﹐在金應麟﹑王曇之間。作詩喜掉書袋﹐足迹所經﹐有《露筋祠》《銅雀臺》《陳橋驛》《湯文正故里》《易水蘆溝橋》《琉璃河》《拒馬河》《滹沱河》《督亢陂》《方順河》《樓桑村》《黃石公修道處》《盧子植墓下》《酈道元故居》《張桓侯故里》《趙佗故里》《尋華陽臺故址》諸詩﹐多循例懷古﹐因地求題﹐因題求詩者。獨喜其《虞山弔錢宗伯》四絕句﹐末一首云「倉皇同志有忻城﹐鐵騎橫江把臂行。愁殺石城閒艸木﹐當年親見褚淵生。」工穩而不黏著。又《社集賦得莫愁湖鴛鴦》云「笙歌艇子破愁圍﹐載得王昌緩緩歸。左右成行三十六﹐一湖春水落花肥。」李易安論詞﹐所謂本色與險麗﹐兼而有之矣。中間遊蜀年餘歸﹐余以便面使細書所作數十首﹐未幾失之﹐可傳者遂寥寥矣。希村與吾鄕梁開萬﹝億年﹞﹑林枳懷﹑葉與恪﹑林怡庵諸人結酒社﹐日髙睡起﹐卽入酒樓終日痛飲﹐醉則歌呼笑罵﹐夜深乃扶醉歸﹐蓋晉七賢﹑八連之流也。開萬爲芷鄰中丞孫﹐與恪爲毅庵先生曾孫﹐怡庵爲蘇堪舅氏﹐希村爲勿中丞少子﹐枳懷亦饒有產業﹐皆能不事事而沈飲。至今思之﹐猶可見吾閩同治間恬嬉之景云。余前數年偶歸裏﹐郊行過後縣﹐﹝小西湖邊地名。﹞亂山中忽見希村之墓﹐不覺失聲悲吒。故去年《懷舊詩三十三首》之一云「罷官憔悴向西湖﹐誰識髙陽舊酒徒。腹痛過車逢宿艸﹐可堪鬥酒只雞無。」

一七﹑曾肌叟﹝福謙﹞﹐舊歲抱其所爲詩請余爲﹐辭不獲﹐乃爲之言日﹕「人生自五十以往﹐少日朋好﹐猶有密邇相過從者﹐不易得也﹐況於文酒會合﹐又在他鄕數千里之外乎﹖釩叟少舉於鄕﹐與先伯兄稔﹐余時年方十五六。厥後余兩試禮部﹐肌叟始成進士﹐於今且三十年矣。人非金石﹐焉得不衰且老﹖又況凱叟由部曹攺官縣令﹐遠適蜀中﹐宰數邑﹐循聲甚著﹐而被議以歸。窮老客都門﹐筆墨自活﹐眷屬畱滯天一方﹐前後喪數子喪妻。噫﹐古今文人多窮﹐未有如凱叟之甚也﹗然肌叟天機曠達﹐有詩數卷﹐能爲袁簡齋﹑張船山﹐下筆每不自休。故喜從時流爲詩鐘﹐追奔逐北﹐日夜不勸歟。畏廬老人議集鄕人之在都門年六十者﹐月一爲文酒之聚﹐肌叟之詩﹐尢宜於香山老人之會者矣。」有《自檢吟艸》一絕句云「年來詩思太闌珊﹐俗狀塵容困應官。細把作詩與官較﹐好官猶易好詩難。」有《哭大兒爾鴻》五古數首﹐朴質沈痛﹐太悲﹐不忍錄之矣。《庚子人日遊浣花艸堂》句云「百年虛度幾人日﹐萬里來遊此艸堂。」《辛丑人日重遊浣花艸堂》句云「梅紅竹翠浣花溪﹐風日暄和出郭齊。艸艸各攜新酒檻﹐年年莫負好詩題。」能稱題﹐自是好詩也。

一八﹑康步壓同年詠﹐汀州人﹐未弱冠登科﹐以中書舍人畱寓都門數年﹐從寶竹坡先生學詩﹐詩意淸苦﹐亦境遇然也。《偶作》句云「愁殺濃云如潑墨﹐隨風幻作故鄕山。」《淨業湖樓飲酒有懷王芷亭先生》云「宿雨霽城隈﹐登臨眼界開。山云渡溪澗﹐湖水潤樓臺。昔日諸詩老﹐何人共酒杯﹖可憐堤上柳﹐依舊送靑來。」《秋夜獨坐》句云「秋聲初到樹﹐月影欲移花。」《通州道中》云「鄕心越閩海﹐秋邑上燕臺。」《中秋對月有懷菊客》云「間道今宵月﹐天涯共此明。可憐歡笑日﹐不解別離情。路已歧南北﹐身何問死生﹖秋階風露冷﹐贏得兩淒淸。」此詩甚淒淸。菊客﹐壽伯福號﹐竹坡先生長公子﹐步壓所日與倡和者也。

一九﹑蔣則先楷﹐荊門人﹐官山東知縣﹐有《長城嶺》詩云「朝自夏張來﹐莫投張夏去。徵車此暫停﹐齊魯分處。」《歸舟口號》云「江南江北山馳去﹐我向春江水來處。舟尾浪花如雪翻﹐回頭已辧漢陽樹。」《陶然亭》云「定知疏野勝繁華﹐拂露衝煙一徑斜。爲綰春心垂柳綫﹐故含秋意長蘆芽。虛堂寥落年年燕﹐淺水縈紆處處蛙。梵宇尙存耶律石﹐不知人世幾紛孥。」頗肖南下窪一路行來景物。

二○﹑會稽施山字壽伯﹐有《通雅堂詩鈔》十卷﹐仲魯尊人也。《泊富春》句云「山多竹樹尢生色﹐風遇江潮不帶塵。」寫出極淸江色。《村居》云「鑪峯佛髻到門靑﹐修竹柯山水上亭。屋側樓前雙槳去﹐笱祖時節雨冥冥。」《夜宿鄱陽﹐風霾大作﹐望廬山不見﹐禱之以詩》云「三百里鄙陽﹐源頭章貢長。連天沈夜气﹐立海障秋光。南斗搖明減﹐銀河入混茫。精誠如可格﹐明日豁靑蒼。」《登黃鵠山》云「浩浩流江水﹐蒼蒼郁楚山。人民非昔日﹐黃鶴不須還。」《月夜過黃鶴樓廢址》云「巴水秦川過漢臯﹐江明沙白靜風濤。九州多事天難問﹐萬籟無聲月已髙。地負重山原險隘﹐客遊三楚易牢騷。樓臺興廢尋常事﹐極目東南戰伐勞。」

二一﹑金夔伯﹝石﹞﹐亦會稽人。與顧石公交甚密﹐有《贈石公》云「石公居在盞山麓﹐閉戶著書甘陸沈。訪君幽徑想濠濮﹐投我新篇如《谷音》。詩界漫從禪理證﹐霜華早向髻邊侵。槁梧坐據足消日﹐任爾成虧昭氏琴。」「沈」﹑「音」﹑「琴」三韻﹐皆極肖石公之爲人﹐「徑」字稍差。

二二﹑偶與樊山談張野秋尙書﹝百熙﹞﹑吳子修學使﹝慶坻﹞。兩人皆使蜀﹐喜爲詩﹐詩相似﹐存詩多寡亦相等。樊山謂子修較勝。今各舉兩三首﹐以訊言詩者。子修《秦亭山下作》云「宴坐向林薄﹐客懷殊悄然。幹山寒作雪﹐一艇晚衝煙。稔歲罐村叟﹐幽棲緬昔賢。葦花楓葉外﹐詩思奇誰邊﹖」《雨中度百牢關》云「百牢關上逼靑層﹐七折危坡策蹇登。雨气束來接幡冢﹐江聲西走出嘉陵。畫分秦蜀知天險﹐細說山川有客能。少小曾經今老矣﹐恨無奇句狀峻峭。」《野秋衡陽舟次》云「城郭日初夕﹐關河秋欲霜。人隨湘水遠﹐天帶嶽雲涼。疏柳依荒渡﹐寒花隔故鄕。離心與飛雁﹐一夜過衡陽。」《謁少陵先生艸堂兼展陸放翁遺像》云「成都舊茅屋﹐遣構識幽棲。亭閻地俱古﹐江山風始淒。百花一潭近﹐萬竹四松齊。﹝四松﹐萬竹公詩。﹞不見杜陵叟﹐夕陽空鳥啼。」「配食劍南老﹐始間嘉慶朝。可憐心激壯﹐猶見發飄蕭。舊國束歸晚﹐中原北望遙。英靈定何在﹖杯酒一相招。」《贈程子大》句云「秋千明月張三影﹐冠劍丁年溫八叉。」皆有唐調。

二三﹑北人能詩者少﹐有之則往往意直詞顯﹐而筆气卻不靡弱。雄縣張玉裁﹝同書﹞大學文科畢業﹐充陸軍大學教員。喜爲詩﹐筆勢軒爽﹐但時作悲慨語﹐十首以上詞意多相近。余勸其多讀少作﹐且讀書不但讀詩﹐自有左右逢源之候。如《晚眺》云「夕陽莫惜近黃昏﹐一片孤城古薊門。貪看秋光忘久坐﹐殘紅莽蒼接中原。」《夜坐》云「荒亭一雨淨纖塵﹐規後看花涕淚新。日暮更無修竹倚﹐一鉤涼月上吟身。一泣月寒蟄抱葉蟬﹐秋來事事感華年。小窗畏讀《秋聲賦》﹐且檢《南華秋水篇》。」《上石遺師》云「不承謦欲又經年﹐每讀髙文意爽然。三載排除無事擾﹐八閩山水以詩傳。放翁索句衰年健﹐子美攜家久客便。知有萬人聽說法﹐一燈炯炯月孤縣。」句如「江山已老人猶在﹐又趁斜陽作薄遊」﹑「四壁虫聲侵曉急﹐半花影入燈悲」﹑「文能貴紙偏憎命﹐色不傾城恥效顰」。《詠天壇檜》云「堅貞不共山河攺﹐遲暮憑教霜雪侵。」皆可誦者。

二四﹑都下譙集﹐多相率爲詩鐘﹐否則劇棋也﹐否則徒鋪啜而散也。隨意淸談﹐能流連半日者寡矣。余最喜淸談﹐然往往相思命駕﹐而一坐未有深言﹔無意過從﹐而娓娓不能遽已。每誦汪君剛﹝曾武﹞句云「偶然好夢皆奇遇﹐隨意淸談亦宿緣。」以爲知言。君又有句云「總因歡聚少﹐愈覺別離難。」皆倉山《詩話》中佳料也。

●卷二○

一今春有人持《張都護詩存》一冊見貽﹐錢塘張今頗上將錫鑾所作。開卷有蘇堪一序﹐略云「孝胥稱疾解兵﹐樓居五年。其出關也﹐挾崎歷落之气﹐悲歌慷愾﹐而至瀋陽。姜齋民政語余曰﹕『子聞遼東有快馬張其人乎﹖吾都護張公今頗是也。』明日見之﹐長身赭面﹐眉目聳異。三十年間﹐馳騁關外﹐捕賊卻敵﹐崛起牧令﹐以歷監司。其排難解紛﹐抑彊扶弱﹐滿﹑蒙﹑羌﹑漢﹐望若神人。家人婢媼﹐舉其名以止兒啼﹐此又一張遼矣。余喜就之語﹐益習﹐輒告余遼瀋近來失敗之狀﹐以及邊塞異聞﹑軍中軼事﹐已而撫髀喟曰﹕『吾年且七十矣﹐前年喪愛妾﹐今鬱鬱無以自聊﹐惟衝風躍馬﹐以奇平生志業不遂之孤憤耳。』此公之意態﹐殆與楡關之連峯﹑壺島之怒潮﹐同爲余東行懷抱之新得也」云云。七月今頗入都﹐忽介醫隱過訪余﹐縱讀數十年來典兵治民決獄事﹐時方爲束三省將軍﹐欲邀余出關遊千山。旣別﹐余述爾日彼此所言者﹐賦五言二十四韻贈之。今頗喜爲詩﹐多悲壯語﹐又時有淒艷語。《甲午中秋前日﹐左冠廷軍門戰沒平壤﹐詩以弔之﹝公諱寶貴山東費縣人﹞》云「屹屹孤城獨守難﹐祖邦西望各軍單。大同江上中秋月﹐長照英雄白骨寒。」《軍克寬甸口號》云「邊城久陷倭人手﹐一戰能收匪所思。四野歡呼元佐懼﹐新軍初試大功時。」今頗爲余談寬甸戰事甚詳。《淸明野望》云「亂後逢佳節﹐難爲塞上春。幽花開白骨﹐紅照陌頭人。一片斜陽裹﹐千聲野哭新。聽來腸欲斷﹐況是客中身。」以上甲午後之作﹐「幽花」一聯淒艷極矣。《中秋無月》云「牢落天涯望止戈﹐和戎消息近如何﹖嫦娥未忍開明鏡﹐千里沙場戰骨多。」庚子作也。《王郎歌有》云「結交廿年吾畏友﹐一城日夜謀攻守。詛知檄下守中立﹐局外虎狼教袖手。」又云「吁嗟奇局亙古無﹐客軍血竭吾脂枯。」又云「俄兵不退日兵進﹐主人中立村爲墟。吁嗟奇局亙古無﹗」此首癸卯冬日俄戰時作也。亡友黃仲搜嘗云「中國可謂局中外立矣。乃自以爲局外中立乎﹖」《九日偕同人登鳳凰山》云「世路險如此﹐山空任虎行。孤松蟠地起﹐亂石倚天生。杯酒重陽日﹐烽煙兩國兵。我來登絕蠍﹐海宇盼澄淸。」《日本倉遷君櫻云﹐督上兵於鳳城南河建長橋利行人》有云「徑盡橋來山更轉﹐造成世路曲如弓。」《次日本軍政大原武慶韻》云「天風吹送雪聲乾﹐擊劍談兵夜未殘。浩劫乾坤塵莽莽﹐他山松柏气丸丸。」《寄森井國雄野鶴》云「野鶴橫飛向戰場﹐鳳山鴨水幾翺翔。筆鋒殺敵無餘事﹐獨倚寒燈拂劍霜。」以上皆日俄戰時作。《中秋月下》云「故教明月滿﹐來照客身單。」《過大髙嶺》云「磊石支行竈﹐炊煙散晚霞。」《鄂城春感》云「黃鶴不歸杯獨舉﹐白虹如此劍空磨。」《舟夜懷子久三弟》云「推篷看月月如水﹐徵雁數聲天未明。」《題友人畫帳》云「年來一副看花眼﹐獨向天南望洗兵。」《再經丰樂河》云「昔年匹馬孤徵地﹐又向江天鼓棹來。落日掛帆風力飽﹐羣山列戟戰場開。軍余野壘生春艸﹐亂後殘村出灰。」《舟泊安陸﹝昔霆軍大破撚於此﹞》云「戰地重經百感生﹐扁舟獨系楚王城。﹝校﹞城字原作臺﹐出韻。據別本攺。﹞十年回憶親戎陣﹐萬里長驅踏虜營。禾黍已髙驃騎壘﹐波濤猶恣海門鯨。湖山淸靜吟懷壯﹐極目乾坤無限情。」《晚泊襄陽》云「襄陽舊是論兵地﹐回首間關破陣年。春艸綠封新鬼墓﹐野雲紅燒夕陽天。」三詩爲老將重經戰地者生色﹐後詩卽永滁河銘軍大敗後之戰﹐令頗曾爲余述之。《谷城書懷》云「生事勞行役﹐春光谷伯城。幽花明客眼﹐細雨滑鳩聲。」《山行》云「障面疑無路﹐穿雲始見村。防秋茅結屋﹐捍虎石爲門。」《晚行》云「落日疑防虎﹐饑鷹欲趁人。」《余梔馬嘆》《經漢川天門兩縣潦地慨然有作》《送曾子全從軍之秦》八首﹑《寓懷》一首皆有壯气﹐《寓懷》作已於餘贈詩中。

二﹑三六橋有《朔漠訪碑圖》﹐徵知交題詠。所訪之碑﹐云有數十種﹐非專訪一「闕特勤」碑也﹐闕特勤其最著者耳。余亦勉湊一首﹐略舉《度人經》回鷓九姓兩三事﹐孤陋寡聞﹐不足道也。綱齋作詩﹐長於考證﹐此題亦專言「闕特勤」一碑云「北徼貞石似星鳳﹐諸老夢想和林碑。李﹝文誡師﹞袁﹝忠節公﹞王﹝文敏公﹞盛﹝意園祭酒﹞恣搜討﹐曾從末座參然疑。斡羅布拓苦未審﹐﹝俄人用洋布拓之送至譯署。﹞姜盒初至施氈椎。﹝志文貞始用紙拓﹐流傳甚少。﹞吾友可園晚持節﹐眩霓處月鋒車馳。萬安宮圮獨憑弔﹐窩朵故址無畱遣。兩盟之間訪巨碣﹐摩卒讀忘胼胝。手打百本餉朋輩﹐築亭蔽翼勤護持。碑陰深泐突厥字﹐旁行左右蟠蛟螭。雙溪醉隱惜未見﹐得君表爆珍瓊瑰。﹝碑陰及左右側均哭厥文﹐從未經人道及﹐君始椎拓之。﹞我思李唐全盛日﹐北庭金滿開藩它。鼠尼木昆來稽顯﹐都摩支闕觀朝儀。下馬捧免學舞蹈﹐丹鳳樓下揚稜威。骨咄次子實人傑﹐光復舊物恢層基。兄爲可汗身作佐﹐默啜虐政親芟夷。棄仇獨能用暾谷﹐殊方載赫無愧辭。呂向裔詔致賻娟﹐戰圖畫像森崇祠。禦書特遣髙手刻﹐六人姓氏知爲誰﹖﹝特以髙於六人往刻此碑﹐見《新唐書》。﹞察書市石越沙磧﹐幹載屹立光北陲。『特勤』音轉卽『臺吉』﹐古今譯語無柴搋。耶律北人可徵信﹐史文作『勒』原誤歧。方今北盟正云擾﹐雄圖妄覬成吉思。金奔巴瓶詛足信﹐覺迷益使從者迷。展圖噴息拓遐想﹐安得再遇開元時﹖」案此碑六橋自有跋云「是碑在圖謝圖汗﹑三音諾顏兩盟交界處﹐距額爾徳尼昭二百里許。庚戌駐節庫倫﹐乘邊之暇﹐搜獲古金石數十種。此碑尢爲鑲寶﹐可讀者共四百五字。逾年重拓二百紙﹐有一二字又爲風霜漫漶﹐於是建亭護之。所稱『闕特勤』者﹐非名﹐官也。曰諱﹐從俗以成文也。古碑例書官不書名﹐此爲故闕特勤之碑﹐可知官矣。何官﹖貳特勤也。骨咄祿之次子﹐宓伽可汗之弟﹐非貳特勤而何﹖疑卽《欽定金史國語解》之徳特伯伊勒也。解曰﹕『疊勃極烈﹐悴貳之官。』疊勃極烈﹐卽徳特伯伊勒也。蒙古謂其次日徳特。《漢書》﹐單於旣得翕侯﹐以爲自次王。《陳湯傳》﹕『康居有副王﹐傳云毗伽可汗﹐以特勤爲左賢王。』此三者又可爲貳特勤之證。可汗爲酋長﹐特勤亞於可汗﹐以序行論﹐以官爵論﹐『闕』均可訓『次』。且隋大業中﹐西突厥酋長射匱有弟曰闕達設﹐今蒙古汗王第二子﹐猶稱徳特臺吉。滿洲語謂『貳﹐讀若拙﹐與「闕」音尢近。突厥語與蒙古語輕重緩促微有不同。突厥曰可汗﹐今日汗﹔可汗妻日可惇﹐今日哈屯﹔大臣曰業護﹐今日賽特﹔長言之爲徳特伯伊勒﹐短言之豈非闕特勒乎﹖『特勒』爲『特勤』本音﹐汗王子弟之通稱﹐近世所謂臺吉者也。譯人人殊﹐碑作勤﹐蓋禦制禦書﹐取雅馴耳。然不僅此。唐

人以『勒』作『勤』亦數見焉。《唐書》武后攺『默啜』爲『斬啜』﹐又攺『骨咄祿』爲『不卒祿』。碑云特勤﹐可汗之弟也﹐可汗猶朕之子也。父子之義﹐旣在惇崇﹐兄弟之親﹐得無連類﹖其攺『勒』爲『勤』宜矣。『撐梨』皆借字﹐撐犁孤塗﹐此言天子。『屠耆』此言賢﹐皆匈奴語。『眩靄﹐』《漢書》《匈奴傳》﹕『又北益廣田﹐至眩雷爲塞。』服虔注﹕『地在烏孫北。」處月』﹐《五代史唐本紀》﹕『沙陀者﹐大磧也﹐在金莎山之陽﹐蒲類海之束。處月居此磧﹐號沙陀突厥。﹐是眩露古塞名﹐處月部落也。唐世突厥浸太﹐北燮西鄰﹐以包全境而言。丁零故地在突厥北﹐今俄羅處義爾古徳部﹐其疆域廣矣。此碑自元耶律鑄以來﹐世所罕覲。𨿽經俄人曁志姜盒將軍先後發明﹐中外談金石者又各有考證﹐然碑陰並左右側附刊突厥文字﹐無一流傳。亟命廣拓﹐以公藝林。有阿史那氏墨綠者﹐宜共珍之。」此跋考訂極爲翔實。「特勤」必當作「特勒」﹐「疊勃極烈」與「徳特臺吉」兩證至確﹐作「勤」者唐人肥攺之也。綱齋好學深思﹐必未見此跋﹐故反以作「勒」爲誤歟﹖起數語﹐想見潘文勤﹑李文誠諸老考證北徹石刻椎輪下手之時。

三﹑亡友李次玉﹝格﹞﹐自號佛客﹐拔可尊人。年少驚才﹐益以悼亡﹐工愁善病﹐喜倚聲﹐能爲險麗之詞﹐出入秦柳﹐時一涉筆二安。二十餘歲時﹐嘗刻詞一卷﹐要余作﹐詞不可得﹐亦亡之久矣。憶丁酉正月﹐余薄遊建寧將歸﹐而次玉至﹐道往武夷。聚逆旅中者十日﹐深言備至﹐騷屑夜闌。瀕行送以絕句云「九曲溪山我舊遊﹐滯淫春雨幔亭舟。獨畱一角流香澗﹐讓汝題詩在上頭。」澗﹐武夷最佳處﹐余獨未至。此詩未刻集中﹐今尙能記之。又乙末正月在金陵﹐與次玉﹑暾谷數人騎馬遊燕子磯﹐中途次玉墮馬而返。三十年舊遊﹐獨憶此兩聚﹐如在目前耳。

四﹑余不工詞﹐斷絕下筆者且三十年﹐而友朋乞作者﹐乃時時有之。甚至古微爲今世詞家一大宗﹐亦再三使其詞﹐余辭謝堅不敢承矣。然生平謬論﹐不存文稿中﹐亦有不必盡掩者﹐雜述之如下。敍《次玉詞》﹐尙記得兩小段云「昔宋人選詞﹐命曰《樂府雅詞》﹔論詞則曰﹕『不惟淸虛﹐又且騷雅。』夫宋人之工於論詞者﹐前惟李易安﹐後則張玉田。易安自爲詞﹐當行本色﹐時復險麗爲工﹐固宜詆謨所及﹐無當意者。玉田持論如彼﹐至其自爲亦不能盡如所言。而騷稚之論﹐則歸於無獘者也。」又日﹕「詞者意內而言外也。意內者騷﹐言外者雅。苟無悱惻幽隱不能自道之情﹐感物而發﹐是謂不騷﹔發而不有動宕閎約之詞﹐是謂不雅。而唐宋人采樂府之音以制新詞﹐乃以詞爲其專名﹐惜可知已。」

五﹑又作《次玉詞竟》﹐意有未盡者﹐漫書之﹕論詞於北宋人﹐則曰婉約﹐而豪放者病矣﹔論詞於南宋人﹐則曰淸空﹐而質實者病矣。又其至者﹐則曰當行本色﹐而險麗者抑次矣﹔然語淸空者﹐固目質實爲晦墟﹔貴本色者﹐以險麗爲著力。而淸空﹑本色﹑豪放皆有滑易之病也﹐救其病固無過於騷雅。

六﹑自浙派盛行﹐家玉田而廣碧山。然其獘也﹐人工賦物﹐技擅雕虫。蟋蟀﹑熒火之詠﹐不絕於篇﹔春水﹑孤雁之作﹐開卷而是。遊詞之誚﹐良無解已。矯之者爲南唐﹐爲北宋﹐然而連篇累牘﹐《子夜》《讀曲》﹐謬云托興﹐其實賦也。夫檀樂金碧﹐乃云「何處合成愁」﹔千古江山﹐能作「煙柳暗南浦」。以夢窗爲一於質實者﹐固屬目論﹔以稼軒爲專於豪放者﹐尢瞽說也。

七﹑《敍胡式淸詞》云「夫爭淸空與質實者﹐防其偏於澀也﹔爭婉約與豪放者﹐防其流於滑也。二者交病﹐與其滑也寧澀矣﹐謂澀猶爾於稚也。今試取晏元獻﹑秦淮海﹑周淸眞諸家詞讀之﹐非當行本色﹑淸空而婉約者乎﹖然險麗語入於澀者﹐時時遇之。但不若近人專奉浙派﹐本無微言深托﹐動詠小物﹐爲世詬病耳。」

八﹑《敍吳縣曹君直云瓿詞》云「賢者之有所爲﹐必有其自得之趣﹐於世人之所共趣者﹐不必刻意避之。而苟非其所自得﹐惟於人所共趣從而趣之﹐以蘄合於時好﹐苟以分毫末之名﹐必其所不爲者矣。詞之有南北宋﹐猶唐人詩之有初﹑盛﹑中﹑晚也。今之爲詞者﹐莫不南宋是宗﹐浙派之南宋耳。聯綴冷艷各詞﹐努力出一二雋折語﹐非不翹然足自也。余則癖嗜北宋﹐豈如明人之詩必盛唐乎﹖詞之爲道﹐已疊石爲山﹐植盆爲花﹐若求工於一字﹑二字﹐乃至於四字﹑五字﹑六七字﹐直花花葉葉爲之矣。且譬如花﹐爲北宋者﹐有如山桃﹑溪棠﹑梨花﹑木筆之屬﹐木本者也。卽在艸木﹐亦芍藥﹑牡丹﹐繁然一株花也。爲南宋者﹐則折枝淸供焉耳﹐能如白石道人之具體荷花有幾耶﹖君直爲詩必玉溪生﹐詞則北宋﹐不於世人所共趣者從而趣之﹐可不謂賢者乎﹖余不爲詞且二十年﹐此道旣淺而荒﹐徇君直請﹐姑妄見而妄言之﹐其爲世人所駭且笑也必矣。甲辰九月書。」此外尙有二序﹐一爲吾鄕宋已舟﹝謙﹞﹐一爲寧鄕程彥淸﹝頌芬﹞﹐稿皆不見矣。

九﹑門人湘潭陳阜孫﹝阮﹞精《易》學﹐研究哲理。嘗言「孔氏之門人無不學《詩》。《論語》二十篇中﹐言《詩》凡六﹕『白圭之玷』﹐南容以三復﹔『切磋琢磨』﹐子貢以知來﹔『倩盼絢素』﹐子夏以起聖﹔『不忮不求﹐何用不臧』﹐子路誦以終身﹔『如臨深淵﹐如履薄冰』﹐曾子誦於沒世﹔『誠不以富﹐亦只以異』﹐子張則不言而諭焉。自非六子者﹐誦《詩三百》﹐其或有諭有不諭哉﹗朱新安不諭詩人之辧惑﹐不諭記者之微言﹐移甲就乙﹐勿思爾矣。」此言朱晦翁注《論語》﹐移「子張問崇徳辧惑」章末之「誠不以富」二句﹐以屬「齊景公有馬幹駟」章﹐而以「崇徳辧惑」章之引《詩》﹐爲涉下章「齊景公」三字而誤出﹐爲不諭詩旨也。夫《我行其野》詩第三章

「不思舊姻﹐求爾新特」四句﹐言棄舊憐新﹐求一獨來無媵之女﹐不足以得富﹐適以自異於人道﹐是惑也﹐故孔子引以證惑之當辧。若以屬「齊景公有馬幹駟」章﹐則以「異」爲贊美之詞﹐「富」爲鄙薄之物﹐礙不於倫﹐與「不思舊姻」二句意全然不貫矣。阜孫之說是也。阜孫流落京師﹐求一小學校教授而不得﹐天寒歲暮﹐衣薄無裘﹐安事《詩書》﹐無怪今人之誦言矣。

一○﹑今年重陽前一日﹐默園來請續往歲天寧寺登髙之會﹐因約挨東﹑貞長﹑仲毅﹑秋嶽﹑宰平諸人﹐前後至焉。寺僧以荒臺及臺下數屋賃外國人﹐門上鑰不得入﹐在塔下徘徊久之﹐啜茗而去。宰平有詩二首云「重陽無雨復無風﹐寺靜人閒一笑同。檐語飄鈴虛想象﹐塔形控野自髙雄。節寒盆底菊初蕊﹐柿老霜前葉漸紅。回首家山烏石頂﹐小樓只在夕陽東。」「世亂鬱鬱久爲客﹝杜句﹞﹐此語辛酸不可聞。隨興又成今日意﹐得閒便與俗人分。虫聲迫砌數叢艸﹐雁影髙秋一握云。轉盼仍須感陳迹﹐只愁無酒遣微醺。」「檐語飄鈴」﹐擬易「鈴語飄檐」。眾異云「廣安門外天寧寺﹐不叩松扉過五年。﹝庚戌九日曾遊。﹞九日獨來當客去﹐一生赴事讓人先。情知秋色關霜葉﹐眼見滄波入稻田。只惜髙標如此塔﹐尙嬰塵土未摩天。」兩人詩皆借塔見意﹐一喜其髙﹐一惜其尙未髙也。「雁影」句亦俊拔。

一一師曾爲蹇季常作《對酒圖》﹐並題五言古二首甚工。此題至寬泛﹐大槪不得意之人縱情於酒﹐以發其騷牢﹐以寓其輕世肆志﹐此亦何須更說者。昨見林宗孟《長民》一首﹐格調頗似錢漳石﹑程春海﹐云「蒼天胡獨弄此老﹐畀以逍遙畀煩惱。郎州有穴不肯依﹐燕市屠沽插形槁。時亦挾策上侯門﹐時與樵夫說王道。時復刻意追淸曠﹐舉眼看人年冷燠。口舌得官言轉妄﹐窮愁致病顏逾好。似俠非俠儒非儒﹐篋中零落《說難》稿。多情無柰世難何﹐酒國逃亡事徵討。百甕寒菹未消卻﹐一尊淸濁朝朝倒。枯腸芒角每流露﹐苦語支吾擬軒。我昔交君各年少﹐海嶽看花春深浩。檻外平蕪接遠林﹐書囊來去足情抱。如今歲月不一面﹐咫尺欲前有泥潦。十五年中幾悲歡﹐人事天時太艸艸。支離攘臂終無用﹐便欲藏形須及早。近聞束薪三鍾粟﹐病者受賜日已少。乃知此事尙難致﹐何況江田美魚稻。君且狂醒了此生﹐我亦婉變死相保。圖中兀兀最傳神﹐四十年人頭欲皓。」宗孟爲伯穎令子﹐年少不事舉業﹐擂染詩古文詞。近來奔走國事﹐亦鬃鬃四十許人矣。去歲述其尊人事狀﹐淸淨無俗態﹐余極勸其致力作文云。

●卷二一

一﹑秋嶽近裒其所爲詩﹐使余去畱﹐爲畱二百首左右﹐玆拉雜舉其雅健可誦者如後。《癭公若海約遊西山﹐期而未往﹔癭有詩見及﹐賦此謝之》云「日趨官府避靑山﹐慚負招邀百態頑。翻被髙人嘲偃蹇﹐蒼釐惆悵寫詩還。」翻用蘇詩恰好。《贈胡梓方》云「被服應衣山谷褐﹐宗派篤守居仁圖。」胡詩專學山谷也。《奉懷沈觀先生》云「酷熟惟能接擺黴﹐新荷遙想對冥搜。」沈觀罕詣人﹐屢遊十剎海看荷﹐用唐人詩﹑荊公詩恰好。《寄陳簡盒先生》云「劫後河山百事哀﹐漫勞邊帥念詩才。龍川應有中興論﹐莫遣憂時屬艸萊。」《上巳修楔賦呈任公先生﹐分韻得茂字》云「一從去國墮蠻荒﹐目斷江春令人瘦。歸來舊巷認烏衣﹐重向西臺感朱味。今年歲星又相屬﹐細柳新蒲禁煙後。」又云「流風兩置渺不異﹐陸沈戮力猶當救。興亡俯仰剩人豪﹐黨錮聲名王叔茂。」《再次亮奇聞歌韻》云「家山詞曲誰能念﹖客子光陰彊自妍。」《病中謝眾異亮奇遇存》云「髙居龍象緣難寂﹐小枕虫天夢自溫。」《海上晤太夷先生》云「斯人一別淪江海﹐猿臂眞成嘆數奇。猶有光芒天所﹐固應肝膽世難窺。」《再成一律呈太夷兼謝題贈之作》云「五年屬夢海藏樓﹐今日憑瞻意更遒。叢菊漫蠲陶令恨﹐江關能動子山愁。從知不寐依南斗﹐忍死埋憂老此邱。風骨建安休擬似﹐自憐孱筆負滄洲。」《奉贈散原先生》云「平生幹徧誦君詩﹐執袂驚看意轉疑。」又「羣兒流汗終難及﹐天意沈冥抑可知。」《春日雜詩》云「南人行樂北人悲﹐絕句新翻夢得詩。不道王孫腰寶塊﹐曼聲猶學叫天兒。」《送江杏村侍禦歸養》云「當道豺狼誰敢間﹐失時麟鳳欲安歸﹖」又「自是聖朝無闕事﹐小侯四姓尙春衣。」《四月十五夕對月》云「長星勸汝酒干杯﹐酪酊千春去不回。欲掬肺肝洗空碧﹐可迥霄漢接樓臺。」時謠傳哈雷彗星將與地球遇也。《飲酒醉歸家車中作》云「微軀豈惜化虫臂﹖拙宦終當同馬曹。」《鐵扇子歌》云「海風夜嘯臺江水﹐赤嵌城頭甲光紫。黃騁衰瘠鼓鼙哀﹐慷慨悲歌鐵扇子。須髯蟈磔气參云﹐吐語嵯峨隔座聞。橫艸功名須致死﹐逢人爲話多將軍。咸豐初年寇起粵﹐蛇豕縱橫恣奔突。南發北撚相掎持﹐殺气蕭條連回鵑。胡公勝算扼武昌﹐力據重鎭防披猖。誰歟健將曰多鮑﹐多公騎戰尢擅長。余爲帳下僧騰客﹐坼弛狂才公獨惜。摧鋒自當曳落河﹐罵坐曾驚武安席。初從太湖收潛山﹐陣云直壓集賢關。大呼陷壁一辟萬﹐鐵騎騰蹴輪朱殷。多公諸戰世少偶﹐生縛名王常八九。羽書連夕下江淮﹐先聲僵走四眼狗。江淮孽寇非麼麼﹐將軍銜命刀納к。顧余鏖陣當並力﹐血戰追憶掛車河。黎明銜枚馬前走﹐感激公恩翼左右。麾城撕邑敢辭勞﹐金印期當懸肘後。十千美酒肉拌貂﹐酒半意气靑雲驕。平陵岸頭豎子耳﹐讒口或恕霍嫖姚。將軍握手重嗟嘆﹐嗇夫喋喋休相護。揮鞭立下十三城﹐只恐此才壓絳灌。中天明月刁鬥寒﹐起坐胡數戰瘢。南八男兒終不負﹐可憐流俗紛譏姍。秦川癬篥吹成血﹐孤軍慘淡兵如雪。盞屋城邊白日昏﹐橫飛鐵雨頭顱裂。渭水東流太白髙﹐終髙回首多蓬蒿。裹屍馬革臣無恨﹐報啟官家金綫袍。將軍身沒烽煙息﹐劉虜殘客歸南北。諸將乘時建纛牙﹐當年樊啥誰能識﹖自從棄置常咨嗟﹐歸來不競鼓與笳。閉門學種使君菜﹐靑門敢比故侯瓜。比聞南藩虜氛惡﹐扁舟渡海雄心作。上書大府不報聞﹐瘴煙黯黝愁蕭索。昨夜艨艟蔽海東﹐鯤身兵火連山紅。吾謀不用眞咄咄﹐據鞍顧盼空自雄。獨向廣筵淚橫臆﹐摩挲鐵扇無顏色。祁連髙冢望西州﹐九原毅魄應相憶。我聞斯語心暗驚﹐危時頗牧翻歸耕。新亭風景日夕異﹐猶說天河洗甲兵。」有序云「姜軍門玉順﹐多忠勇公部將也。驍健絕倫﹐戰功最著。忠勇公篤愛之。嘗有想軍門於公者﹐公太息曰﹕『吾鞭梢所指﹐姜玉順能爲我下之﹐是健兒喋喋胡爲者﹖』公旣以擊叛回藍天順中炮﹐薨於盞匡﹐軍門益落拓不偶。甲申戰事起﹐渡臺以策下大帥﹐不能用。居常鬱鬱﹐每客座酒闌﹐輒爲人說忠勇公西徵戰事﹐泣數行下。軍門手持摺疊扇﹐以鐵爲脇﹐因長歌以紀之。」此詩屬辭比事﹐直逼梅村。餘論詩向罕錄長慶體﹐然偶爲之﹐亦自可喜。秋嶽賦此時年方十九﹐與濤園懷朱洪章作異曲同工也。《題東野集》云「石遣先生向我道﹐學詩韓孟可深造。海藏稱詩主淸復﹐東野宛陵置懷抱。吾聞歐九譽都官﹐眞味橄欖久逾好。孟詩豈徒耐咀嚼﹖精气陸離射蒼昊。貧孟非貧詩自傳﹐新意默默來無邊。世兒鹵莽誚寒瘦﹐冷落仙機織鳳篇。」《春日雜詩》六首之三云「鄭公萬人傑﹐微須目如電。徵袍挾遼雪﹐櫬樅踏京甸。壯懷郁不試﹐春盡洛陽殿。吾師昨邂逅﹐鞭轡駐髙宴。平生識荊意﹐侍坐遂一見。詩名特餘事﹐健思金百鏈。行書如臥虎﹐跳蕩老更擅。」「吾憐趙閱道﹐犯顏勇批鱗。朝彈兼圻吏﹐暮劾椒房親。不聞天聽回﹐長受黃門嗔。塵封蘭臺﹐陳陳徒輪困。」「春風翩然來﹐的歷天桃紅。斜街招飲啖﹐花气如堪烘。坐中胡侍禦﹐磊落欽古風。所見或固偏﹐臣心實至忠。勇哉收身歸﹐江水春蒙蒙。」以上數首﹐精神皆頗團結。

二﹑往與沈子培寓武昌官紗局﹐閒步江頭﹐見張廣雅督部所書「藍縷」﹑「開彊」各扁﹐字大如栲栳。子培每嘆﹐此邦居長江上下游之衝﹐啟疆數千年﹐何以至今尙多藍縷气象﹖卽如臨江之黃鶴樓﹐旣毀十餘年﹐而未重建﹔城中南樓﹐則橫臨囂塵闐闐之間﹐無可眺望。乃各以勝迹負大名於古今。後數年子培守武昌﹐余遊廬山﹐因訪之﹐過滕王閻﹐其無足觀﹐略等南樓。乃知山川名勝有本於天然者﹐有賴人力點者﹐有𨿽樁點亦不佳﹐徒因人以傳者。近陳翼牟出示《南樓感舊》詩四首並序﹐略云「南樓在武昌郡城中﹐上踞曾峯﹐下瞰通衢﹐隆崛崔奉﹐邈焉孤聳。僕生於樓西之寓廬﹐去樓才百步。稍長﹐遊眺其上﹐苔碧松蒼﹐古歡欲墜﹐每吟山谷『鄂州南樓天下無』之句﹐僥仰今昔﹐感嘆彌襟。先大夫馳驅王事﹐去來無定﹐然每還郡城﹐必數數登南樓。是時江漢澄淸﹐風物和麗﹐庭闈色笑之歡﹐朋簪譙遊之樂﹐謦敍增愉﹐詠歌靡間。康樂言四美難並者殆兼之矣。歲庚子﹐侍先大夫至武昌﹐覽西山﹑黃州諸勝﹐復屢登所謂庾亮南樓者。崇規幽構﹐稍遜鄂州﹐然風月固自佳也。居二載﹐先大夫掛冠歸﹐僕亦遵海北上﹐自是蹤迹不復至南樓矣。歲序如環﹐身世多故﹐營凋墓艸﹐哀動陔蘭。常侍思舊之賦﹐中散薄祜之嗟﹐百感交於一身。自念飄梗半生﹐惟居武郡最久﹐遊南樓最習。感往增愴﹐輒賦詩四章﹐非張南樓﹐以志不忘云爾﹕『婉蜒黃鶴山﹐雄鎭名鄂州。蛇蟠走百里﹐鶴去忽千秋。南樓跨山起﹐結構何崇遒。奇峯忽中斷﹐砑然石洞幽。巨靈擘鴻蒙﹐遣何年畱﹖振衣一登臨﹐浩蕩豁雙眸。長江曳白練﹐滔﹖舀東南流。黃塵迷八弦﹐靈籟聞啁啾。萬瓦耀金碧﹐俯視闐闔稠。車馬喧往來﹐喟焉感蜉蝣。哀樂嬗今昔﹐歲序相環周。淸景懸心目﹐棲棲懷舊遊。」我生南樓下﹐去樓不尺咫。澄宇淨瑕穢﹐風物信淸美。萋萋芳艸綠﹐搦娟秋風起。吹笛招鸞鶴﹐涉江搴蘭芷。俯仰驚菌蟪﹐寂寞年光駛。浮雲變崇朝﹐驚波激逝水。時事多興廢﹐剝復觀終始。新錦回黃綠﹐異尙淆朱紫。迥首緬良時﹐盛衰固如此。」少小侍庭闈﹐學詩戒面墻。觀政隨徵車﹐江漢翩翺翔。幾度別南樓﹐勞燕念星霜。洪波涉梁子﹐款段過光黃。飄蓬逐奔塵﹐忽忽成老蒼。偶作樊山遊﹐淹滯二載彊。聽泉寒溪寺﹐哦松讀書堂。從遊奉色笑﹐公讜樂未央。屢登庾公樓﹐風月嘯胡。嘉名遠輝映﹐懷古情芬芳。依依武昌柳﹐陰陰南國棠。遙興《陟岵》思﹐白雲空飛揚。永遣釜鐘憾﹐徒增風樹傷。三失愧臯魚﹐惻怛摧中腸。」鳴鳥念同羣﹐飛花戀故枝。感彼同心人﹐索居慘不怡。弱冠吟《秋柳》﹐塗抹挾淸詞。王丈﹝笛樓太守﹞垂謬賞﹐雅才許言詩。﹝少擬漁洋《秋柳》詩﹐丈兄而激賞。﹞悲秋發淸嘯﹐一見湯生寄。﹝歲生追士曾佑君﹐有《鄂州秋感》詩。﹞藻思瀹冰雪﹐靈根探天池。朱鶴唳云端﹐鵬搏思怒飛。各有萬里志﹐燕雀彼何知。談天識鄒衍﹐﹝沅帆參事代鈞。﹞被服光陸離。形勝攬域外﹐九洲環瀛裨。捲舒入尺素﹐縮地言非欺。﹝君譯印《中外輿地全圖》﹐志大願宏﹐未竟業而卒。﹞奇想排閭闔﹐陋論一映吹。正名辧異同﹐商榷得良規。﹝余撰《海國輿地釋名》﹐以稿就正﹐君允爲作序﹐未果。﹞乖離視參商﹐畹晚曜靈馳。一瞬忽幹齡﹐惕玆朝露曦。嘉卉有榮瘁﹐華月有圓虧。存亡亦偶然﹐觀化奚足疑﹖末契托金石﹐曩遊眷芳菲。他時過南樓﹐聞笛有餘悲。」源本蕭選﹐妥帖排募﹐卽以序中「常侍思舊」二語移贈何如﹖至感徒增愴﹐非張南樓﹐君已自言之矣。

三﹑畏廬近遊江南回﹐囊中出新詩數首﹐曲折取勢中﹐意頗貫注﹐錄其一首最佳者。《下關寓樓望鍾山隱然﹐欲訪蘇堪故居未果﹔卽題其集》云「望裹鍾山勢郁蒼﹐卻從月下想濠堂。欲尋前迹無三里﹐別構髙樓已十霜。溪水還畱曾照影﹐櫻花久作避人香。善夫慣吐酸心語﹐那復酸心似海藏。」

四﹑偶過仲毅﹐談貞長詩﹐以《過恕齋故居》一首爲最工﹐次則《夜過海藏歸紀所語》一首。《過恕齋》云「故人築宅臨道邊﹐我亦居此曾三年。明明七載同所止﹐吳風楚霧心茫然。西山昨日成新阡﹐一棺戢身碑有穿。園中花木皆故物﹐衛公戒子悲平泉。人間一事猶掛眼﹐當日屋成君病眠。憂時憤俗復彊出﹐老守一轍無他遷。翦除豪猾奮彈戮﹐時論百喙稱其賢。惟淸與介君可信﹐宮府不通繪與箋。國門再入騰謗譽﹐言有不用憂悄悄。鳴笳建纛送還鎭﹐我時竊嘆君難全。牙兵日橫柄潛奮﹐崇朝禍發張空眷。古來覆敗類如此﹐爲之者人成者天。江聲東流日夜急﹐君胡負此淸泠淵﹖黃州鼓角不可聽﹐別語𨿽祕人能傳。戶庭重過見寒月﹐楡柳已老無鳴蟬。迥車腹痛在何日﹖我今躑躅來門前。」題系《夜從靜安寺遄歸﹐過恕齋故居﹐聞恕齋昨日葬西山矣﹔感賦。》恕齋﹐故武昌督部也。此詩之工﹐在能抑絕蔽掩﹐如老泉之稱退之者。貞長𨿽故者﹐無失其爲故﹐然「賢」韻﹑「鴦」韻是實語﹐「園中」三句﹑「黃州」二句﹐必實語矣﹔「淵﹐﹐韻包括古今多少人﹕「全」韻吾於匐齋亦云然。《過海藏》云「海云斂月涼生芒﹐栝竹影地森成行。馬蹄蹴踏若翻水﹐但惜損此寒瓊光。打門夜半撼鄰睡﹐主人延客先下堂。兼旬再見已足喜﹐況能坐對秋宵長。主人論詩得眞理﹐近稱米氏推歐陽。上規韓白許永叔﹐出以簡淡非尋常。老顚落筆不局曲﹐意境往往齊蘇黃。前聞「沈侯」語「夏五」﹐文字不可輕其鄕。此言當爲永叔發﹐我意若合衡與量。嘉元在何世﹖縱有作者人謂狂。明星耿耿天作霜﹐我歸所止神旁皇。人間俗淪成嗤點﹐段拂豈果師元章﹖」蘇堪舊曾標舉永叔﹐損軒亦甚喜之。後蘇堪復稱米老﹐余所常聞。「沈侯」殆指子培﹐「夏五」殆指劍丞。子培舊服膺山谷﹐所謂「不可輕其鄕者」﹐當指山谷。歐陽似非其所喜。段拂﹐南宋初官至執政。

五﹑散原諸子多能文辭﹐餘贈師曾詩﹐所謂「詩是吾家事﹐因君父子吟」者也。師曾近作﹐眞摯處幾欲突過乃父。其弱弟彥通﹐則巾角搔頭﹐與師曾鬃鬃有須者迥不相侔。素工長短句﹐近亦偶爲詩﹐《無題四首》之三云「端是天人玉儼臨﹐酒懷蘭語蕩靈襟。閒詞獨服焦延壽﹐字字幽馨出《易林》。」「王母旌旗鎭上宮﹐黃河天瀉玉琿琮。中原靈气今朝盡﹐輸與雙成住碧峯。」「平生風雨不言愁﹐一度尊前意卻休。仍是惠休多慧業﹐三生平白夢揚州。」《梁溪曲四首》之三云「曲罷眞能服善才﹐十年海上幾深杯。不知一曲梁溪水﹐多少桃花照影來。」「休言滅國仗須眉﹐女禍彊於十萬師。早把東南金粉气﹐移來北地奪胭脂。」「監痕紅似小紅樓﹐似水簾攏似水秋。豈但柔情柔似水﹐吳音還似水般柔。」有序﹐言「自前淸末年﹐京師南妓最盛﹐皇室貴冑﹐無不惑溺﹐遂以苞苴女渴亡國。而梁溪亦成北來南去之李師師」云云。作此種詩﹐卻有名貴气。

六﹑吾鄕小西湖有宛在堂﹐在水中央﹐小孤山開化寺之旁﹐明髙澱傅﹝汝舟﹞創以祀明以來詩人林子羽諸先生者也。堂三楹﹐堂前老藤一架﹐百餘年物﹐廣庭雜蒔花木﹐若芭蕉﹑紫薇之類﹐繚以低粉墻﹐墻以花磚疊成方空﹐可望湖光。自明至淸同光間﹐屢有興廢﹐所祀詩人屢有附益﹐則爲林子羽﹑王孟揚﹑傅木虛﹑髙宗呂﹑鄭善夫﹑謝雙湖﹑謝在杭﹑陳叔度﹑趙十五﹑葉臺山﹑曹石倉﹑徐幔亭﹑徐興公﹑黃莘田﹑楊雪椒﹑林範亭﹑劉芭川十七先生。歲以寒食重陽﹐具酒餿祭焉。光緒間堂久不修﹐漸以傾塌﹐又疊遭大水﹐遂圮。余偶歸裏過之﹐惟見臨桂朱桓所書匾額﹐尙庋開化寺客堂中。黃莘田先生所書葉文忠詩句楹聯」桑柘幾家湖上社﹐美蓉十里水邊城」者﹐已不復見。藤花亦委地枯盡矣。癸丑裏居數月﹐與何梅生﹑王又點﹑龔塵諸人爲觴詠之集。一日集林雪舟寒碧樓下﹐謀修復之。卽以命題賦詩﹐余成長句云「西江詩派東林社﹐北郭南園競風雅。明人論詩喜斷代﹐髙傅辦香傍蘭若。一寵宛在水中央﹐林月湖風足瀟灑。《詩》亡《雅》廢無人問﹐一木不支聽傾廈。休文在官尙好事﹐聞道幹金粵裝捨。出山松雪去堂堂﹐誰監堊壁煉泥者﹖春秋佳日念林亭﹐寒碧樓前酒共把。四賢重修談近事﹐梧門詩寵嘆敗瓦。何當突兀見此屋﹐寒食重陽奠杯犖。彥種疏募可間緣﹐艸創裨諶試謀野。」此堂創於明人﹐而祧去唐﹑五代﹑宋﹑元詩人者﹐宋﹑元人﹐明所屏棄﹐唐時閩首郡未有名大家﹐而堂中又止祀首郡詩人也。「捨」韻謂沈愛蒼宦粵﹐聞堂圮﹐捐貲幹金。「者」韻謂西湖鳥石山勝處﹐多由陳彊庵監督修理﹐惜今已出山。宜昌四賢堂﹐愛蒼曾捐貲重修。京都法梧門詩寵﹐則故址無覓處矣。是歲冬月﹐余復至都﹐愛蒼亦在﹐因商諸艘庵﹐撥款興工﹐由林惠亭料理。適惠亭主水利局﹐浚湖修堤﹐重建澄瀾閻﹐此堂於次年落成。乃增祀林茂之﹑許甌香﹑鄭石幢﹑鄭荔鄕﹑薩檀河﹑謝甸男﹑陳恭甫﹑林少穆﹑林歐齋﹑謝枚如﹑龔靄仁﹑陳木庵﹑葉損軒﹑林暾谷十四人。進主時愛蒼歸裏﹐復增張亨甫一人﹐凡三十二先生矣。張非首郡人﹐愛蒼主張﹐蓋破例也。

七﹑宛在堂所祀諸人﹐惟林範亭絕不以詩稱﹐人頗疑之。讀愛蒼《述憶》一詩﹐方知其梗槪。有《序》云「吾鄕林範亭先生﹐名廷禧﹐閩縣人。九歲有神童之目﹐應童子試《童子不衣裘裳賦》﹐援筆立就。起語有「十年曰幼﹐五尺稱童」句﹐一時傳誦﹐遂冠其軍。弱冠成進士﹐觀政郎署﹐京察一等﹐簡放雲南迆西道。值回變﹐衣冠坐堂上﹐賊以矛陷之﹐立殞﹐一妾殉焉。瑜慶聞先公言﹐先生性坦易﹐神情瀟灑﹐當時賢士大夫樂與之遊﹐善飲能詩﹐而不以詩名。下直過從﹐恆抑鬱若無可告語。失後母歡﹐門庭之內﹐扡格勃溪﹐有未可以常理測者﹐先生終未忍以語人。丙辰以後﹐宦轍杳不相聞。林歐齋方伯言其正命時﹐京師未得耗。中夜輪直樞廷入城﹐見有迆西道燈前引﹐云車風馬﹐馳掣而沒。逾月而警報至﹐大吏避嚴譴﹐以蔽詞蔽先生。後經昭雪﹐癅卹如例。先生無嗣﹐太翁狼狽歸﹐有弟不才﹐槁餓而死。己卯先公由金陵寓書林勿中丞﹐請擇其族人嗣之﹐以干金置祭田﹐並將木主配食西湖宛在堂。蓋開化寺旁捨﹐鄕人以祀閩中詩人林子羽以下十五人者。先生丁家國之變﹐旣不獲歸骨﹐詩亦散逸無存。悲夫﹗先公爲謀血食﹐藉慰忠魂﹐九原可以不憾。瑜慶得聞其略﹐今又二十年矣。恐久而失傳﹐並沒先人風誼綠起也。長句紀之云﹕一燈相對話疇昔﹐往事前言忍棄擲。談史傳書執手悲﹐萇弘化血傷心碧。神芝突出信無根﹐出言長老驚辟易。弱冠登朝眾所傾﹐獨居深念愁難憚。斜街花好時過從﹐﹝先公京寓上斜街。﹞作達微言隱相釋。一朝持節滇海西﹐就道從知心匪石。雜耕未安反側子﹐倉卒彎弓反相射。丈夫守官妾死夫﹐官閣殘骸憐枕藉。家國之窮恨有餘﹐忠孝粗完心未適。名流剪紙爲招魂﹐萬里天閻來咫尺。江南垂父念神交﹐爲買墓田展宗柘。家室漂搖事可知﹐湖山香火分玆席。春渚蘭泉例好事﹐樊榭山谷合相惜。前輩風流事可師﹐我爲傳志勤拾摭。當時辟嗎未致詳﹐述徳感懷傷水夕。」

八﹑堂中增祀諸人﹐林茂之﹝古度﹞﹐福淸人。詩本刻意六朝﹐與鍾﹑譚善﹐乃擂染楚派。後竟陵風力衰微﹐流寓金陵﹐往來揚州﹐王阮亭極與周旋。所有舊作﹐經鍾伯敬﹑譚友夏丹黃者﹐阮亭爲刪削殆盡﹐只存風華近六朝之作﹐與曹能始﹑吳非熊唱和者。許甌香﹝友﹞﹐侯官人。錢牧齋有《吾炙集》﹐一時名流皆止選一二首﹐惟甌香選至十九首。石幢名方城﹐荔鄕﹝方坤﹞兄﹐兄弟有《掃齋倡和集》。荔鄕所著有《五代詩話補》《全閩詩話》《國朝詩鈔小傳》。警句如「金山如麗人﹐明炫華屋。焦山如靜女﹐翠袖倚修竹」﹐余每遇京江﹐輒喜誦之。

九﹑謝甸男﹝震﹞﹐侯官人。與陳恭甫編修友善﹐著有《禮案》二卷﹑《四書小箋》一卷﹑《櫻桃軒詩》二卷。今錄數首於下。《春日城南訪陳三陳六兄弟》云「靑蚨一百書一編﹐靑蚨索醉書索眠。行逢佳處便開讀﹐城南十里花含煙。鳴鳩斷續喚殘雨﹐故人遲我舒吟肩。入門一笑春釀熟﹐暝色已逗羣峯巓。兒童愛客秉燈燭﹐婦媼絮語羅蔬鮮。苦辭酒薄不足飲﹐前村社火人聲叩。燈光爆影射屋角﹐柘枝瓦鼓闐軒前。十觴累舉未覺醉﹐但喜气象招丰年。須臾鐘動雞膈膊﹐枕上史約桃花川。﹝川在髙蓋山麓﹐陳氏之先種桃讀書其地﹐因名焉。」﹞《得恭甫杭州書》云「熱腸信有陳恭甫﹐癡絕無如謝甸男。爲報花時歸陌上﹐已看梅雨落江南。曲中楊柳愁頻折﹐夢裹空侯字久淪。結習未空從努力﹐欲將宗惜問瞿曇。《」寒食登髙會閣》云「一百五日花亂飛﹐繁條下矚紅已稀。誰家澆飯哭靑冢﹖有客登樓愁翠微。薄暮東風吹雨急﹐遠村流水送春歸。登臨無限傷遲暮﹐北望長吟淚滿衣。」句如《落花》云「何曾中酒瞢騰立﹐似有離魂婉娩依」﹑「舟橫野渡霞將暮﹐客上離亭酒半醺」。《北行雜詩》云「荒祠鬼馬斷頭立﹐叢冢羣烏相命嘩。」《自題》云「相經半死仍孤賞﹐虫號相思亦可憐。」詩多近哀感一路。陳恭甫編修所撰傳有云「榦隆末﹐自四川歸﹐過漢中﹐謂人曰﹕終南亙七百餘里﹐連跨數郡﹐秦蜀門戶也。守險安可忽﹖且鄖庸以西﹐夔巫以東﹐巴閬之北﹐武都之南﹐大山老林﹐蝗蟓其間。今將吏狃承平而弛控馭﹐不數稔難其作乎﹖及嘉慶初﹐邪教起襄陽﹐蔓延秦蜀﹐果以南山爲巢窟。朝廷於是卽山內置大帥﹐宿重兵﹐震言皆卒驗。初震銳意功名﹐抑塞奔走﹐英華寢衰﹐則間挾其牾時嫉俗之孤憤﹐寓之於文章。儀曹懷寧汪徳鈹﹐雅士也﹐與震友善。見其文嘆曰﹕『甸男﹐其占之傷心人乎﹖』方震壯時﹐踔厲激蕩﹐志气若不可一世。然每風雨淒晦﹐煙月靚深﹐徘徊景光﹐欷獻不自己﹐不知哀樂之何從也。」

一○﹑陳恭甫先生有《劉奐爲鄕貢招同人泛舟西湖﹐飲宛在堂﹐懷古二首》云「昨宵涼雨灑簾攏﹐勸我湖西一棹風。秋水初添盈尺綠﹐野花爭放幾枝紅。菱舟打槳歸村女﹐蓼岸沈罾坐釣翁。眺盡稻畦飛白鷺﹐古來誰繼芍陂功﹖﹝湖自潘敏惠浚後﹐迨福文襄重治﹐計四十年。今又適符其歲﹐湮淤者多﹐孫宮保倡議復之﹐殆有天也。」﹞其二云「湖社詩人舊接肩﹐新祠修竹面淪漣。靑山有例歸髙士﹐黃上無由訪故阡。﹝周梁園所立陳趙二詩人墓﹐故址競不可訪。﹞文獻百年煩月旦﹐﹝宛在堂祀明林子羽﹑王孟敬﹑鄭少谷﹑髙宗呂﹑傅木虛﹑葉文忠﹑曹節湣﹑徐幔亭﹑興公﹑謝在杭十子﹐乾隆初黃莘田所立也。堂久圮。道光四年﹐剴君重建之﹐益以謝雙湖﹑陳叔度﹑趙十五及莘田﹐凡十四人﹐皆取其蹤迹習於湖者。然文忠相業光顯﹐不必與詞人爭一席也。﹞蒹葭一水自風煙。花亭艸閣多零落﹐把瓊斜陽獨愀然。」二詩稍有故事。前首寫湖上景物極肖﹐如秋水不過盈尺﹐野花不過幾枝﹐菱舟村女﹐沈罾釣翁﹐稻畦中頗多白鷺﹐可以點綴詩篇者﹐如是而已。次首自注謂葉臺山不必與詞人爭一席﹐余不謂然。事業自是一事﹐文章又自一事﹐不相掩也。陳叔度﹝鴻﹞傳作﹐止「一山在水次﹐終日有泉聲」十字﹐便占一席。臺山頗能詩﹐卽如「桑柘幾家」一聯極肖湖景﹐何妨亦分一席。故此次重修此堂﹐增祀十數人﹐除歐齋﹑枚如﹑靄仁﹑木庵爲四人門生故舊所推舉外﹐其茂之﹑甌香﹑石幢﹑荔鄕﹑檀河﹑甸男﹑恭甫﹑少穆﹑退庵﹑損軒﹑暾谷﹐皆余與彊庵所定議。亦有謂少穆先生已附祀李忠定祠﹐無需及此者。余以爲古來詩人﹐如歐陽文忠﹑蘇文忠﹐何嘗以事業掩其文章哉﹗湖中舊只有一畫船﹐屬宛在堂﹐記船上有一版聯云「新漲拍橋搖櫓過﹐雜花生樹倚看。」系少穆先生寫作﹐湖景宛然在目。十一人中﹐惟退庵﹝梁苣瞵先生章鉅﹞後未入祀。

一一﹑左海集中與退庵倡和詩最多。間有本事可傳者﹐如《題苣林藩伯燈窗梧竹圖》﹐題下有注云「嘉慶丙子﹐蘇齋與苣林﹑蘭卿論詩﹐落句有『多少窗燈梧竹響﹐欲憑舊雨爲傳神』之句。茴林﹑蘭卿因先後繪此圖。」詩云「詩老門庭晚最親﹐蘇齋得士契無鄰。妙齡李崤呼才子﹐髙詠梁鴻邁古人。意味應從皮骨別﹐興觀直取性情眞。疏簾梧竹窗燈夕﹐彈指流光一愴神。﹝蘇督歸道山﹐距繪圖時已十七年。」﹞又《黃樓詩和梁莛林藩伯》云「黃巷門庭憶徳溫﹐黃樓新構面梅軒。但教地踵蘭成宅﹐何事名爭謝傅墩﹖白社人開九老會﹐﹝公辭官適符白香山歸洛之年﹐朋舊過從無虛月﹐亦與香山同。﹞綠楊春接兩家園。﹝余宅與藩伯隔垣﹐前後亦有兩小樓。﹞買鄰百萬因君重﹐付與云仍細討論。」黃巷爲唐黃璞故居﹐璞字徳溫。他如《梁ぇ林藩伯新葺滄浪亭﹐徵詩卻寄》﹐首云「姑蘇有蘇亭﹐得名七百載。巒壑更廢興﹐煙霞已色攺。」又云「小志續商丘﹐紀年在丁亥。東吳佳麗地﹐臺榭紛磊磊。況鄰輿騎場﹐傳捨逼凡猥。熙熙城市間﹐疇暇歌欺乃。」又云「勛業齊靈巖﹐豈惟此亭嵬﹖」《藤花吟館詩﹐爲梁苴林儀曹作》首云「藤花有屋在帝鄕﹐居者芝麓朱周黃。吾鄕亦傳米友後﹐以庵名集詩瑯瑯。﹝侯官許不棄有《紫藤花庵詩鈔》﹞。風流猶爲樹愛惜﹐艸木自與人輝光。百年勝韻已銷歇﹐接迹乃見江田梁。﹝儀曹族系在長樂江田。」﹞又云「晉安風雅今誰張﹖堂堂吟社招壺觴。坐中健者雁門薩﹐﹝檀河明府。遊彤卣侍禦﹞陳﹝秋坪同知﹞尊宿驂兩襄。」又云「看君尙登三堂集﹐東南崤外羅文章。﹝君頃緝閩中唐集爲《東南崎外詩文鈔》﹞。」可見兩先生平日相與之善。聞後以《通誌》及黃樓事﹐頗有違言。左海有《鰲峯載筆圖》﹐題詩者甚眾。張亨甫一作﹐於黨牛怨李之處最奮詆訶﹐亦吾鄕一小公案也。

一二﹑昔人有刻一印章﹐蓋於所藏書上﹐其文曰「賣與借人皆不孝。」噫﹗何所見之不達﹐而所言之不智也。左海《丁丑臘月嬰疾垂危﹐小除枕上口占十首》之二云「垂白髙堂慮采薪﹐覓梨通子幼難嗔。龍鍾檢點平生事﹐未是人間可死人。」「不讀楞嚴禮玉晨﹐縹緗充棟可安身。買來萬本皆淸俸﹐不許兒孫更借人。」此等詩似可不存。

一三﹑左海於朋輩中最善謝甸男﹐甚推薩檀河。左海學人之詩﹐檀河才气﹐可以弟畜左海也。其《贈檀河》一首云「大雅扶輪久絕蹤﹐幹將神物有時逢。」又《寄朱小岑布衣》云「閩川名士煩君訪﹐窟指詞壇復幾人﹖江左才華存孝綽﹐﹝劉次北永標有《盥白齋稿》。﹞石渠髙議見長賓。﹝林樾亭喬番﹑林暢原茂春。﹞雁門遺研耕畬富﹐﹝薩檀河王街﹐雁門學士之後﹐家藏遺研﹐作《祖研行》。﹞少谷餘波濯淖新。﹝鄭涵山振圖有《觀瀾堂稿》。﹞誰信一時閒月旦﹐中原風雅望扶輪﹖」亦鄕邦文獻一二也。《題謝甸男詩後》云「十載同攀杞梓枝﹐深叢傲兀見孤罷。身遊冀雍荊梁慣﹐才壓封胡遏末奇。六籍笙簧供鼓吹﹐九霄河漢沃肝脾。石渠髙議經師盛﹐惟遲匡來與說詩。」斷句如《戲贈甸男》云「叔寶愁多似江水﹐玄暉夢遠是靑山。」《南歸述懷呈謝甸男》云「日邊名士多於鯽﹐江上歸心不爲鱸。」《越中諸生數百人悉題余西湖講捨校經圖爲別﹐賦謝》云「如此江山天下少﹐古來吳樾霸圖多。」先生爲阮儀徵髙弟子﹐文藻博麗﹐有六朝﹑三唐風格﹐與同年張惠言﹑吳鼐﹑鮑桂星﹑王引之齊名。儀徵巡撫浙江﹐延主講杭州敷文書院﹐兼課詁經精舍生徒。典廣東﹑河南試﹐二三場遺卷一二萬﹐盡閱之。及見錢竹汀﹑段懋堂﹑王懷祖﹑程易疇諸先生﹐故學益精博。丁母憂後﹐終於家居﹐主鰲峯書院講席。裏黨義舉﹐若省會大成殿﹑明倫堂﹑貢院號捨﹑東西湖水利﹐莫不首其議﹐與諸同志成之。以漳浦黃石齋先生孤忠絕學﹐呈請從祀孔子廟﹐卒如所請。所著有《五經異義疏證》《尙書大傳定本》《洪範五行傳》《左海經辧》《歐陽夏侯經說考》《魯齊韓詩說考》《禮記鄭讀考》《兩漠拾遣》《左海文集》《左海駢體文》《絳跗艸堂詩集》《東越儒林文苑後傳》《遂初樓雜錄》。儀徵選其《五經異義疏證》《左海經辧》及《文集》中說經者入《皇淸經解》。雅慕武夷山水﹑紫陽精舍﹐晚年自號隱屏山人﹐作《隱屏山人傳》。疾時不谷食﹐卻醫藥﹐惟日啜武夷巖茗﹐瞰柑柚少許。枕上作絕句云「夢想仙巒二隱屏。問天應著少微星。人間無此溪山好﹐便欲乘雲上幔亭。」詞意惝倪﹐若有所會﹐﹝以上節摘阮元所撰《陳編修傳》。﹞此詩今不在集中。

一四﹑西湖嶽墳詩﹐舊傳趙子昂﹑髙則誠諸作最工﹐皆取其斟酌飽滿也。若論飽滿﹐則吾鄕薩檀河﹝玉街﹞一律豈多讓焉﹖詩云「賀酒黃龍事竟空﹐淒涼一闋《滿江紅。》十年戰伐歸三字﹐五國羈魂泣兩宮。水咽西陵虛夜月﹐枝生南向怨秋風。將軍不受金牌詔﹐解甲丹墀死更忠。」又《登北固山》句云「大兒古有孔文舉﹐生子今無孫仲謀。」《與陳恭甫論詩》云「元詩才過海壯﹐永嘉名徳渡江賢。」《秦淮客捨對菊》云「世無束晉陶徵士﹐客本南朝沈隱侯。」《七夕漫興》云「世路艱難寧一水﹐人生離合悟雙星。」「人間大有新婚別﹐世上爭如《長恨歌》。」《題瑯琊王碑》云「紇幹山頭雀凍死﹐君乃開門節度使。爭如鄭五領平章﹐坐使朱三作天子。」檀河自命霸才﹐此皆其意筆工整者。《登北固山》出句未切。「沈隱侯」句﹐比菊之瘦也。《髙郵絕句》云「明月揚州水調空﹐古祠搴木淡煙籠。藕花香處無人見﹐故送蕭娘一笛風。」自注﹕「米碑無露筋神姓氏﹐徐文長《蕭荷花詞》詩謂卽露筋娘娘。施愚山云﹕相傳爲蕭鄭二姓。」《樂遊原呂氏妾葬處》云「閩蜀相望何處家﹖返魂知作斷腸花。六如我誦《金剛》偈﹐一種丰湖葬子霞。」「杜陵原畔樂遊園﹐碧艸煙綿認墓門。獨立蒼茫翻弔古﹐夕陽無限近黃昏。」《吳門夏日》云「行春橋外風花盡﹐銷夏灣頭柳色搖。已是晚秋愁絕處﹐吳娘暮雨又瀟瀟。」

一五﹑建寧張亨甫先生﹝際亮﹞﹐道光間詩名藉甚。讀全集竟﹐錄其《武夷宮望大王幔亭諸峯》一首云「肅肅靈官古﹐蕭蕭老樹存。誰知五嶽外﹐自擁數峯尊。人采煙霞气﹐仙爲水石魂。穹巖遺蛻在﹐聊與示曾孫。」名句在唐宋之間。又《宿天遊道院》句云「我舟訴曲流﹐玆峯渺雲際。安知幹仞顚﹐數折轉幽邃﹖陰泉奏虛籟﹐空巖養寒气。風髙夜多聲﹐天暝石增勢。中宵大星出﹐側掛落平地。蕭森萬象動﹐空闊百靈至。」又《醉題一覽亭》句云「黃葉落澗中﹐響在白雲裹。」乃不專仗筆气以爲盛唐者。至《王郎曲》最爲傳作﹐余獨愛其首四句云「天下三分月﹐二分在揚州﹐一分乃在王郎之眉頭﹐彎彎抱月含春愁。」王﹐揚州人也。

一六﹑識黃晦間三數年﹐未得其詩一錄之。有《秋夜贈貞壯》云「日日逢君潭水邊﹐看花情態共茫然。宵寒尙待攜持去﹐車過方知躑躅賢。老大憐渠庸自計﹐沈吟無意便成篇。得詩彊爲紅顏解﹐此事他人恐不傳。」《上巳日諸名輩集十剎海修楔﹐予以病未至﹐爲詩寄謝》云「佳辰已負獨酬詩﹐坐輟斯遊詛失期﹖湔祓未能勝久病﹐興懷原不在同時。當春委結吾何往﹖揆日鳴弦事亦知。湖糯不違彊十里﹐了無陳迹與畱遺。」二詩意態均閒雅。

一七﹑余少而旅食四方﹐鄕先輩之居裏門者﹐多未奉手。歐齋林先生外﹐尙有枚如謝先生。謝先生治詩古文詞數十年﹐窮老汲汲不少休。顧道咸以來﹐程春海﹑何子貞﹑曾滌生﹑鄭子尹諸先生之爲詩﹐欲取道元和﹑北宋﹐進規開天﹐以得其精神結構所在﹐不屑貌爲盛唐以稱雄。謝先生晚出﹐馳驅中原﹐篤守舊派﹐心儀閩十子及前後七子﹐未饜於後起之才俊。《賭棋山莊集》亦不甚流播於時。近余始假得畢觀之﹐乃知先生之詩深於情﹐喜山水遊﹐遊必有詩﹐以出遊嶺南後爲勝﹐入秦入贛而更勝﹐體格在張亨甫﹑林歐齋間。在先生著作中﹐居古文詞﹑長短句之右。如《嶺南雜詩》云「江東烽火滿危橋﹐﹝江東橋在漳州。﹞都轉風流剩酒瓢。知守齋頭芳艸歇﹐奔波誰與念松寥﹖﹝知守齋﹐龍溪鄭都轉雲麓吟詩處。都轉素善張亨甫﹐亨甫遊嶺南﹐都轉視之極厚。亨甫自號松寥山人。」﹞「三家最勝屈翁山﹐後起無如宋芷灣。更有桐華老詞客﹝吳石華﹞﹐心香焚鷓鴣斑。」「孟塗慷慨賦髙軒﹐卻有尙書聽直言。一瞬南園三十載﹐海濱消長幾潮痕。﹝盂塗遊嶺南﹐上書於廣督蔣攸鈷言利獘﹐蔣喜﹐厚贈之。」﹞「粵秀芝蘭費校量﹐圖經百卷認丹黃。張侯惕庵去後陳侯﹝恭甫﹞出﹐絳帳巍巍學海堂。」惕庵任香山﹑鶴山﹐有徳政﹐能造士﹔《廣志》曾經恭甫參定。二君皆閩人。四詩小有故事﹐次首論詩亦當。惟惕庵﹑恭甫未主學海堂講席。「絳帳」句似未合。遊秦晉時﹐有《偶念吳天章傅靑主遺事感作》云「詩髓誰探第一籌﹖崔祁相遇亦低頭。桃花依舊河魚上﹐目斷侖九派流。﹝王漁洋當謂『吾門人極多﹐然得髓者天章也』。『門前九派黃河水﹐萬點桃花尺半魚』﹐天章句﹐漁洋極欣貪。」﹞「賣藥溫書自往還﹐忽逢顧怪一開顏。汀茫未起先生倦﹐門外何人是傅山。﹝亭林狷介絕俗﹐人目爲顧怪。至陽曲﹐多寓傅靑主街生堂粱室中。一日晚起﹐靑主叩門曰﹕汀茫已久﹐先生尙未起耶﹖亭林不解﹐靑土笑曰﹕先生講古音﹐不知古音『天』音『汀』﹑『明』音『茫』耶﹖」﹞案黃河並無九派﹐第一首詩注引誤。天章詩乃「門前九曲侖水﹐千點桃花尺半魚」。見《蓮洋集》及《漁洋詩話》。「崔祁」﹐謂崔華﹐號崔黃葉﹔祁文友﹐號祁魚蝦。一漁洋門人﹐一漁洋同年也。《靜志居詩話》﹕「寧人早年入復社﹐與同邑歸莊齊名﹐兩人皆耿介不混俗﹐鄕人有『歸奇顧怪』之目。」往者葉損軒作詩喜用本朝人事﹐有《夜宿潘莊》云「殘月來窺斗帳明﹐橘林尙有桔橰聲。餵牛飼豕尋常事﹐不待汀茫睡不成。」

一八﹑枚如《過灞橋》云「壞園無主野花開﹐馬足飛蓬轉怒埃。忽憶烏衣堂上客﹐欲將開府換池臺。﹝灞橋縣丞署﹐在水中央﹐環以垂楊萬縷。吾鄕土文勤公過其地﹐笑曰﹕官若可求﹐吾願以巡撫換分縣也。」﹞文勤名慶雲。《贈王華州舜臣﹝贊襄﹞》云「太華分支處﹐橫琴對翠微。簿書畱道气﹐山水悟禪機。城有新茅屋﹐官如大布衣。前身或摩詰﹐筍蕨共忘饑。」《登嶽》云「華嶽如髙人﹐壁立謝俗戀。其外削而文﹐其中隘以辧。萬石疊天骨﹐石石元气鏈。旁絕艸木扶﹐下視風雲賤。金帝總西成﹐玄宰待殷薦。倘非眞積心﹐何由萬物奠﹖聯峯入地肺﹐崛起各生面。依傍固不須﹐秋實吁可羨。」二詩甚稱題﹐「辧」﹑「賤」﹑「面」三韻尢雋。《由閻王碥蒼龍嶺入金鎖關》云「閻羅力量薄﹐劈石未成路。怪龍愛人騎﹐張鱗出煙霧。削脊起天半﹐諸崖絕回互。杌柏踏虹橋﹐寸跬不容誤。平生少機心﹐當得山靈護。趨險魑魅逃﹐助順蛟螭悟。一愼息百憂﹐淩虛作細步。天關忽撤鎖﹐虎豹不我怒。萬松奏淸籟﹐貺客先《韶》﹐試問玉井蓮﹐花開當幾度﹖金仙若有言﹐相逢惜遲暮。」《由東峯至落雁峯》云「忽逐飛雁同髙舉﹐眼底何曾有險阻﹖諸峯俯首一峯尊﹐淸渭濁河渺何許﹖金銀宮殿接上方﹐空中偶墜仙人語。不知前身果何屬﹖笑折蓮花問玉女。洗頭盆小天池枯﹐但見危梁竄蒼鼠。禮官威儀有盛衰﹐神靈眞气無消沮。小艸都因雨露奇﹐野人輒覺須眉古。吁嗟我本謝家孫﹐到處當爲靑山主。如何作詩不驚人﹖欲追李白尋初祖。」《玉女宮》云「元君玉女皆帝孫﹐玄牝交爲天地根。東生西成陽歸陰﹐坤厚載物神功尊。岱宗未登登華嶽﹐溪毛我欲羞蘭蓀。首陽對面若逃避﹐大河一气相吐吞。遙拱金精爲左輔﹐秀色悅眼煙霞溫。明星當戶照鏡﹐綠鬟盥手蓮花盆。鞭龍駕鳳朝玉闕﹐石馬夜叫羣靈奔。婦人主財古有語﹐醴泉肯使恩膏屯。村姑閨彥俱誦徳﹐越險跪拜勤朝昏。下看湘妃折斑竹﹐上引西母開金。雲裳霧考隱環佩﹐碧霞或亦停瑤軒。時時二女接顏色﹐峯頭曉掛扶桑暾。」句如《金天宮》云「老松森殺气﹐一殿壓諸山。」《翠云觀夜宿》云「星光墜衣袂﹐化作秋月白。」《別嶽》云「生機十之三﹐死機十之七。翁山登華記﹐苦語出險筆。」﹝校﹞《贈王華州舜臣》下原別爲一則﹐今據文意與上則合爲一則。﹞

一九﹑龔靄仁布政﹝易固﹞天資敏捷﹐白官文書以至詞賦﹐皆下筆立就﹐不甚思索。詩才雅近隨園﹐間出入於甌北﹐身世亦兼似兩人。弱冠入詞林﹐散館出宰滇南。四十餘歲﹐罷官歸裏﹐腰纏百萬﹐廣築園林﹐徜徉終老﹐此其似袁者也。但壽僅六十餘﹐不及袁﹐而富遠過之。中間由縣令出爲軍諮﹐從僧王及丁稚黃﹑閻丹初諸公﹐歷官各省﹐而郡守﹐而監司﹐而方伯﹐此其似趙者也。其《自題辛稼軒傳後詩序》云「八月十三夜﹐與葉臨恭坐蠡測軒中﹐偶商出處﹐予以六壬卜之﹐得連茹課﹐相視而笑。預臾淨名子降﹐忽贈予詩曰﹕『今宵與子話前生﹐萬里功名積累成。畢竟英雄與才子﹐不知誰是黨懷英。』予笑曰﹕『吾豈懷英乎﹖』曰﹕『非也。公乃稼軒。稼軒一轉爲方密之﹐再轉爲公。』予戲曰﹕『三百年乃一出世﹐何不同耶﹖』曰﹕『公試取稼軒本傳觀之。懷英亦在世﹐公見之乎﹖』子愕不解。以坎離間卦事﹐意屬臨恭﹐詢之﹐曰﹕『別有在也。』子又疑是楊子恂﹐惜已逝。曰﹕『公不憶以十萬錢贈劉攺之事乎﹖子恂卽攺之也。』予益愕﹐謂前後何相若﹐豈人生因果皆有定乎﹖抑人之生皆有根源乎﹖曰﹕『顯晦𨿽殊﹐性情則一。』再問不答。予與臨恭檢《稼軒傳》讀之﹐則起家軍諮﹐由山左而返江南﹐皆與餘同。因題四律﹐而懷英則不可識矣。」自來文人結習﹐喜談前身﹐以自誇異也。布政園林﹐城中有四處﹕城北日環碧軒﹐其所自居﹐以水勝﹐以荔支勝﹕城東南日芙蓉別島﹐日武陵園﹐以水石勝﹔城南曰雙驂園﹐以山與荔支勝。占烏石山西南一角﹐有烏石山房﹑袖海樓﹑飡霞仙館﹑啖荔坪﹑蕉徑﹑注契洞﹑淨名庵﹑南社詩寵諸勝﹐背仰鄰霄臺﹐肩倚積翠寺﹐南俯雙江﹐東瞻石鼓﹐西望雪﹑洪塘﹐以近矚怡山﹑小西湖。木庵伯兄奉母借居數年﹐文酒醉裙之樂﹐無旬日無之。後伯兄又借住武陵園者數年。君有《八月十六夜與仿玉坐袖海樓》云「四面靑山坐困人﹐一樓明月足容身。兩人對酒蔬盤瘠﹐五夜談詩蠟炬親﹐檻外長松時拂帽﹐階前小艸亦成茵。淨名寥寂臨恭去﹐不負中秋自主賓。」袖海樓西偏﹐長松數十﹐樓摩其頂﹐其尢長者倚欄時松梢成拂帽也。君與伯兄至契﹐唱和之多﹐𨿽元白﹑皮陸不能過。深談常至夜分﹐此詩皆實錄也。《園居秋日雜詩》三十首﹐筆極揮灑﹐云「流水無人花自開﹐仙山縹渺夢樓臺。黑甜呵欠徐徐醒﹐落盡梧桐瘦盡梅。」「西風昨夜報霜華﹐半畝疏籬枕菊斜。秋蝶渾如人意嫩﹐但尋香艸不尋花。」「野秋云打稻天﹐數家雞犬夕陽邊。老農老圃吾將倦﹐飯熟黃粱不肯眠。」「牧童驅犢過前溪﹐我憶當時錦障泥。牛背馬蹄都一夢﹐前山那復問髙低。」「薄涼天意好溫存﹐梧葉西邊日半昏。我自看山人看竹﹐綠陰滿地不關門。」』靑山偃蹇入城來﹐抗手相迎盡日陪。我是主人卿是客﹐分明都向畫圖開。」「五嶽歸來好讀書﹐生成懶癖不能除。三冬文史將何用﹖臣朔荒唐莫管渠。」「白日乘雲便上天﹐妻孥雞犬亦牽連。排空馭气仍驚險﹐子勿多言我欲眠。」「海外虯髯似有人﹐模糊舊事落前塵。藥師自謁楊公後﹐不盡低徊惜此身。」「昨非今是莫分明﹐東指蓬萊海水生。可惜麻姑長鳥爪﹐替吾搔背不能醒。」「散盡黃金結客多﹐門前今日可張羅。閒忙多屬他人事﹐鳥自髙飛柰爾何﹖」「一諳投機解寶刀﹐少年意气悔吾曹。酒香花气沙場血﹐半在詩襟半戰袍。」「鴻雁聲中歲月秋﹐故山猿鳥替人愁。建溪十八灘頭水﹐終日喧騰到福州。」「薄泛扁舟入五湖﹐一天風雪返三吳。霜淸月落丹楓冷﹐啞啞歸來白項烏。」「解難排紛魯仲連﹐功成受賞亦徒然。從今買个靑山住﹐畫債詩逋不論錢。」「蚊蚋撩人撥不開﹐芭蕉分影上頭來。西風冷後羣囂靜﹐細雨和煙濕綠苔。」「捫虱當時气未平﹐登壇亦自愛談兵。近來戒射南山虎﹐醉尉相逢不問名。」「在山泉水在山云﹐靜到無心百不合。布韈靑鞋吾已慣﹐不知冠蓋有紛紜。」「孔雀離披送入籠﹐仰看百鳥在髙空。扮楡霄漢𨿽千里﹐喙息同居天壤中。」「靑虫食葉吐秋絲﹐作繭辛勤只自知。忽夢羅浮成五色﹐是周是蝶尙迷離。」「松濤竹籟兩無聲﹐鹿豕同羣兩不驚。雀且休矜觜爪﹐林中鸛鵠解呼名。」「秋欲天晴春欲陰﹐闌干轉折護花深。漢阜解佩渾多事﹐風露中庭對素心。」「百首新詩百樹梅﹐臺邊亭外縱橫栽。呼龍我憶耕瑤艸﹐曾向蓬萊頂上來。」「羅襦紅透雪肌膚﹐六月蟬鳴萬斛珠。我是江南已歸客﹐荔支識得主人無﹖」「蚶羹蠍飯本尋常﹐等是蒓鱸夢一場。腹不負人人負腹﹐烹鮮咬菜費商量。」「結構園林末是閒﹐安排筆硯對溪山。此心已被云畱住﹐一縷靈機自往還。」「王漁洋與宋西陂﹐年少朱顏感鬢絲。乞得閒身吾未老﹐名山勝處盡題詩。」「信口吟成信手拋﹐紛紛筆墨落墻坳。應劉凋謝盧楊散﹐南社晨星感舊交。」諸詩多追憶前塵語。時君初歸﹐雙黲甫落成﹐曾見墨瀋淋漓﹐新題樓下粉壁上。君詩向不苦吟﹐末章首句自道﹐蓋定評矣。南社者﹐君與林錫三﹝天齡﹞學使﹑郭谷齋﹝式昌﹞按察﹑楊豫庭﹝叔懌﹞觀察﹑陳子駒﹝過祺﹞明經﹐五人皆以庚寅生﹐曾同刻「惟庚寅吾以降」一印﹐可以公用。結社聯吟﹐時有「南社五虎」之稱。園成時﹐林﹑楊﹑陳三君已逝﹐君因建詩寵﹐故有「晨星」之感云。

二○﹑藹老長於集句爲楹聯。《烏石山房》云「平生最愛說東坡﹐日啖荔支三百顆。天下幾人學杜甫﹐安得廣廈千萬間﹖」《袖海樓》云「釣竿欲拂珊瑚樹﹐海燕雙棲玳瑁梁。」《飡霞仙館》云「欲上靑天攬明月﹐閒與仙人掃落花。」皆稚切者。《藏書樓》出句云「讀書如女工﹐一月能得冊五日。」其對句忘之﹐似對不過。有《購海寧陳氏藏書三幹余種》二首云「捨此他無術可嬉﹐貧兒驟富便成癡。搬姜無用將憐鼠﹐還酒從今不借鴟。髙閣料應終日束﹐名山已悔十年遲。封侯食肉尋常事﹐得作書癡亦大奇。」又《閒門》前四句云「四山倒影漾空明﹐拔地樓臺卻在城。人向亂書堆裹瘦﹐園從名畫稿中成。」亦極似簡齋者。

二一﹑建灘之險﹐曾南丰記曾言之。君有《建溪灘搖》雲「水大怕南蛇﹐小水十白秤鉤。三日菩薩水﹐平安到福州。紙船鐵梢公﹐一灘一回頭﹐歸人歡喜行人愁。」數語頗簡括。南蛇﹑秤鉤皆灘名﹐延平以下最險者。最大水名菩薩。「紙船」句﹐謂船易破而篙師工夫好也。

二二﹑子駒能畫﹐工塡詞﹐與木庵先兄至相得﹐無三日不過從。所作零落殆盡﹐無全首流傳者。只紀幼時見其書扇頭詞三句云「往日靑堤白練裙﹐誰料今生﹐艸艸送君﹖」畏廬記其題畫二句云。「九月涼風灞陵道﹐蹇驢西上水東流。」子駒與徐云汀一鶚孝廉﹑謝枚如﹝章挺﹞中書﹑李星村﹝應庚﹞太學諸人結社塡詞。云汀有詩一卷﹐其郭鹿泉所刻﹐木庵先兄有序。今亦不傳。只記其詩鐘一聯云「老樹獨蒼如鬢影﹐春江油碧是愁痕。」系限「獨」﹑「油」二字﹐嵌在第三字者。星村一宇琴奇﹐有《琴寄老人詩剩》一冊。惟從畏廬記其一律云「原頭宿艸不重肥﹐我亦人間萬事非。有墓淸明來一慟﹐無家魂魄汝何依﹖零星掛紙冥資薄﹐倉卒焚香野祭微。歲歲蕭郎代添土﹐可憐故鬼尙啼饑。」此上其所眷妓冢之作﹐可謂字字酸辛。琴寄少有驚才﹐能爲駢體文﹐喜狹邪遊。有兄作令皖江﹐資給頗丰﹐盡付醉裙之用﹐遂以杜牧之﹑柳耆卿自命。頹唐窮老﹐無家奇食於友朋以終﹐亦可悲矣。

●卷二二

一﹑林少穆先生則徐有《云左山房詩鈔》﹐使事穩切﹐對仗工整。有《和馮云伯登府誌局卽事原韻》之二云「風物蠻鄕也足誇﹐楓亭丹荔幔亭茶。新潮拍岸添瓜蔓﹐﹝端午前後﹐積雨經旬﹐敝居門前﹐河水漫溢。﹞小艇穿橋宿藕花。﹝予近浚小西湖﹐作大小二舟﹐小者可入城橋。﹞愧比逋仙亭畔鶴﹐枉談莊叟井中蛙。琴尊待踐湖西約﹐一棹臨流刺淺沙。」又《舟過吳門與芷林話舊﹐出倪雲林湖山書屋畫卷索題﹐卽和卷中雲林原韻》之二云「小西湖上采菱船﹐千里芙蓉淺水邊。倘憶白鷗與偕隱﹐蒼煙古木也依然。﹝去歲在小西湖﹐作佇月﹑綠筠兩舫。今春荷亭徧種紅藕﹐惜花時不獲與諸君同遊也。」﹞附雲林原詩云「湖水淸空好放船﹐靑山依約白鷗邊。忽思周處祠前路﹐古木蒼煙正渺然。」林公兩詩﹐皆吾鄕小西湖掌故也。《題楊雪榮慶琛金陵策蹇圖》之二云「昨宵尊酒話扮楡﹐不攺鄕音攺鬢須。試指三山證離合﹐五君應共入新圖。﹝君與蘭卿﹑竹圃﹑蔭士共飲節署﹐作家鄕語。閩稱『三山』﹐全陵亦謂『三山』。去年芷林作《三山離合圖》﹐繪余及蘭卿。今此會五人﹐擬亦圖之﹐以志良遏云。」﹞《次鄧子期爾頤坡公生日原韻時有他感》云「陽羨求田慕穎箕﹐一場春夢乍醒時。無端白鶴新居睡﹐又觸烏臺舊案詩。﹝公在惠州成白鶴新居﹐有縱筆詩﹕『報道先生春睡美﹐道人輕打五更鐘。』執政聞而怒之﹐再謫儋耳。﹞磨蠍命宮嗟黨籍﹐蟄龍泉路引靈旗。微生鑑此惟修拙﹐爲懲羹著意吹。」此公遣戌伊犁時所作﹐故末句云然。《塞外雜詠》云「雄關樓堞倚雲開﹐駐馬邊墻首重回。風雨滿城人出塞﹐黃花眞笑逐臣來﹝太白句。」﹞「路出郵亭驛鐸嗚﹐健兒三五道旁迎。誰知不是髙軒過﹐阮籍如今亦步兵。」「攜將兩个阿孩兒﹐走馬穿林似衮師。不及靑蓮夜郎去﹐拙妻龍劍許相隨。」「天山萬笏聳瓊瑤﹐導我西行伴寂寥。我與山靈相對笑﹐滿頭晴雪共難消。」「徑丈圓輪引軸長﹐車如髙屋太昂藏。晚晴風定搴帷坐﹐似倚樓頭看夕陽。」句如《赴戍登程﹐口占示家人》云「苟利國家生死以﹐豈因禍福避趨之。」《秋夜不寐起而獨酌》云「肝腸賴爾出芒角﹐俯仰笑人隨桔橰。」《河內弔玉溪生》云「郎君東閣驕行馬﹐後輩西昆學祭魚。」《題朱笥河先生谷梨精舍詩翰》云「遊到玉華曾作記﹐聚來石┺自成亭。」《馬嵬坡》云「拋得蛾眉安將士﹐人間從此重生男。」公少工駢儷﹐饒有才華﹐有《仁親以爲寶》時藝﹐篇中警句云「表裏山河﹐天下有失而復得之國﹔墓門拱木﹐自古無死而復生之親。」一時誦之。

二﹑公曾典試滇中﹐《鎭遠道中》云「兩山夾溪溪水惡﹐一徑秋煙鑿山腳。行人在山影在溪﹐此身未墜膽已落。」《下坡》云「俯睨忽無地﹐致身何太髙﹖」《安平》云「豁開原野少崔巍﹐暫脫重山若脫圍。歷險始知平地好﹐驟寒翻訝早秋非。」《卽目》云「不知身與諸天接﹐但覺雲從下界生。飛瀑正拖千嶂雨﹐斜陽先放一峯晴。」《漁梁江》云「很石多於灘下水﹐亂山圍就甕中天。」舊與贊虞遊西山﹐遇陡峻處﹐余輒下輿步行。贊虞笑云「黔中山行﹐險者百倍於此。」今讀公詩﹐如見其一二。又記易函樓年丈﹝佩紳﹞有《度吳章嶺》云「眼看日午湖中影﹐身在湖西天上峯。」與「行人在山影在溪」句用意極相似。

三﹑林歐齋布政有《黃鵠山人詩》十八卷﹐前數卷尙與薩檀河﹝玉衡﹞﹑張亨甫﹝際亮﹞相近﹐後數卷則學西江﹐譽之者以爲山谷復生﹐毀之者亦復過當。集中《遊華山》一卷最佳。《歷百丈崖出犁溝》云「化身爲醯雞﹐俯仰天在甕。何人試斧斤﹐良此斗弄﹖岌立黑海影﹐飛插靑冥動。不知勢安極﹐但覺根連踵。詢知老君溝﹐猶隔媼神洞。巨ニ仰髙懸﹐單椒疑久壅。雷擘百丈焦﹐云死千年凍。仄日避幽陰﹐裊煙出罅縫。幽蛇脫節﹐蓼烏鼠鑿空。外垂足二分﹐上挽臂百痛。气息微再續﹐目力黜無用。危崖忽掩合﹐長繩急掣送。翻矜濟勝具﹐能免涉險恫。秋聲颯過橋﹐虫鳥气始縱。遠見神禹州﹐圖成河洛貢。淸渭帶縈迥﹐中條趾錯綜。暫憩亂松間﹐坐受怪石供。前峯益傲兀﹐修綆遙提控。發新耜﹐層層積寒淞。霜稜起嶙峋﹐山骨出磨磐。昔賢煉泥丸﹐絕境引仙。凡軀未離垢﹐靈迹輒眾。閶闔望不扃﹐風霆日相哄。往追謝公豪﹐恥作阮生慟。先登賈餘勇﹐後勁繼隨從。回溯所歷艱﹐顚倒警夜蘿。」《北峯曉起﹐由閻王碥度蒼龍嶺﹐至金鎖關》云「殘月隨冥茫﹐曉色破窗幌。門前一匹練﹐合沓云來往。風掀鱗鬣張﹐宛見空上。鬼力欲夾持﹐仙气紛飄蕩。閻羅亦讓路﹐巨靈遙撫掌。婉蜒掉其尾﹐呼吸Г有顙。旁氵亭巨瀆形﹐曼引秋霆響。安知舜禹前﹐不受神姦罔﹖巡狩從夔龍﹐木石潛罔兩。委蛇儼紳帶﹐扶翼余欄晃。眾巒忽收束﹐崇墉豁幽敞。剝膚蘚病斑﹐奮爪松搔癢。當關極累﹐避寇昔搶攘。慘澹叩帝閽﹐擁護排天仗。聲化阻舞幹﹐性命寄伏莽。坦夷願始今﹐顚危倏成曩。自攀鐵鎖來﹐福地何蕭爽。洗頭盆東傾﹐就以拄吾杖。」《由中污往東峯》云「溪流分兩派﹐稍折玉井東。常挾雷雨勢﹐白日灑悲風。轉自細辛坪﹐不見瀑懸空。猶環星宿海﹐絢爛翻靑紅。髙揭北斗柄﹐元气斟鴻。種成十丈蓮﹐花葉插龍蓰。飛行躡其罅﹐卻出崎危中。遙知朝陽觀﹐尙隔鎭嶽官。長林窈以密﹐側嶂孤且雄。架天作長橋﹐飛來五彩虹。欹絕磴歷﹐叫條幽棲通。遠見萬綠淨﹐石瘦松愈丰。晝寒蓄流水﹐夜碧凝淸鐘。秋色忄詹來赴﹐眞賞嗟安窮。」《登南峯》云「三峯皆磊﹐揖讓東西升。南峯獨正色﹐懍懍肅無朋。塵氛掃鬼井﹐殺气森圭稜。盤太古松﹐其健摩秋鷹。抉摘落明星﹐靈窟帝所憑。絳宮昔觴宴﹐諸峯列豆登。玉女獻蓮花﹐笑以仙掌承。巨靈遙斂手﹐苔發披。幽礻必人不到﹐秀霽天常澄。投書拒韓愈﹐拄杖笑杜陵。獨放謫仙狂﹐酌酒天池能。猶恨乏佳句﹐搔首輒撫膺。我來攜謝﹐靑雲梯共登。雙丸弄日月﹐烏兔挾飛升。長空度雁影﹐萬里風霜凝。揉碎河與渭﹐蛟龍寒可罾。勝遊復我輩﹐往迹誰代興﹖持以叩帝座﹐咫尺聞天應。」吾鄕前輩詩﹐工者多斟酌飽滿﹐若「甕」韻﹑「綜」韻﹑「風」韻﹑「朋」韻﹑「罾」韻﹐端是健句﹐「升」韻﹑「能」韻﹐則學山谷押韻者。

四﹑枚如先生絕句可采者﹐如《劉十一筠川﹝永松﹞新構館捨﹐曰得過艸堂﹐索詩作此》云「蹤迹頻年感逝波﹐眼前興廢竟如何﹖秋風吹夢藤花下﹐一曲池欄夜月多。﹝筠川前於蔚廬治池欄﹐邀同輩落之﹐﹛艸巳﹜川詩所謂『一欄興廢關何事﹖憐取臨風共倚人』。今﹛艸巳﹜川去﹐而池欄亦毀矣。」﹞「移花補竹見精神﹐小築三間擁百城。卻憶臺江李公子﹐他生辛苦乞聰明。﹝筠川置書極多﹐欲以臺江李星村『此世眞堪爲性命﹐他生能否得聰明』句爲楹帖。」﹞《一自》云「一自歐陽﹝詹﹞起海濱﹐春云秋日若爲妍。晉江﹝王愼思﹞彩筆銷沈後﹐不見梅崖﹝朱仕繡﹞又百年。」「海內談詩小艸齋﹐曹徐里社自分題。東來蹋月支提下﹐尙有崔郎共馬蹄。﹝先方伯在杭先生到寧徳﹐與崔西叟刺史稱莫逆﹐同遊太姥﹑霍童。」﹞四詩均有淸气。﹛艸巳﹜川及在杭先生皆宛在堂中人也。又有《柳花》句云「十日東風五日雨﹐二分流水一分塵。」甚見雅切。《黃巖觀瀑》云﹔「匡廬瀑布天下奇﹐界破靑山非惡詩。」吾亦云然﹐但「一條」二字實粗耳。《自天遊巖至玉柱峯》云「玆山孕靈秀﹐純乎以骨勝。一巖一文章﹐一石一天性。卓越令人驚﹐淸淨使我敬。其气各自奇﹐其勢若相競。有時孤峯轉﹐恍疑兩岸迸。」寫九曲山勢甚肖。

五﹑福建詩人名不甚著﹑集不甚顯者﹐明則張襄湣﹝經﹞﹐有《半洲詩集》﹔陳季立﹝第﹞﹐有《五嶽遊艸》《毛詩古音考》《屈宋古音義》等書﹐近人合刻爲《一齋全集》﹔陳叔度﹝鴻﹞﹐受知於曹能始﹐居石倉園渺閣﹔孫學稼﹝君實﹞﹐有《蘭雪軒集》﹐散失未及刊﹐徵士陳惕園﹝庚煥﹞爲之錄﹐有《聖湖孫先生亡詩拾遺記》﹐詳《惕園初稿》﹔翁未靑﹝白﹞﹐有《梅莊遺艸》﹔丁徳峯﹝之賢﹞﹑朱爲章﹝國漢﹞﹐何梅合刊爲《綏安二布衣詩》﹔陳昂有《白雲集》﹐皆近體﹐林古度爲之刊定﹐詳﹝池北偶談﹞。淸則張遠﹐有《無悶堂集》﹔許天玉﹝必﹞﹐有《鐵堂詩鈔》﹔林子牛﹝夢斗﹞﹐有《雪詩鈔》﹔嚴太乙﹝仙藜﹞﹐有《野航詩鈔》﹐葉觀國《綠筠書屋詩鈔》有《榕城雜詠百首》﹐孟超然《瓶﹛艸﹜居士詩鈔》有《福州竹枝辭十八首》﹐述福州風土頗詳﹔林香海﹝澍蕃﹞﹐有《南陔集》﹔張亨甫有《婁光堂》等集﹔何金門﹝長韶﹞﹐有《敝帚齋集》﹔張怡亭﹝紳﹞﹐有《怡亭詩集》《閩中合集》﹔若何梅《綏安存雅》﹑鄭王臣《莆風淸籟集》﹑祝昌泰《浦城遺書》所刊翁梅莊﹑楊仲弘等集﹐王遐春《唐人合集》所刊林邵州﹑韓冬郎等集﹐莫友棠《屏麓詩話》﹑王道徵《避暑》《銷寒》等錄﹐皆畱心風雅者。以上出謝枚如《論詩絕句》自注。

六﹑吾閩學署中有三百三十有三士亭﹐是一絕好詩題﹐惜未聞有傳作。惟祁文端有《題圖》一律云「開徑知三益﹐爲山自一拳。我來尋石友﹐仍值補松年。歲月雲煙過﹐風流書畫傳。延平劍終合﹐肯逐郁林船。」《﹤谷曼﹥﹤谷九﹥亭集自跋》云「康熙甲申﹐沈心齋先生涵﹐視學閩中﹐於其署作亭﹐植松竹梅﹐顏曰友淸軒。乾隆庚子﹐朱竹君先生﹝筠﹞復構補松精舍﹐多士人致一石﹐鐫名其上﹐顏曰三百三十有三士亭﹐並爲之記。山左有門﹐別有蕉林﹐徑通東北隅﹐構亭曰不炎之亭﹐名其林曰葉林。嘉慶丙子﹐汪雨園先生﹝潤之﹞﹐屬太倉王子若茂才﹝應綬﹞作圖﹐存署中。道光初年失去﹐庚子徐松龕﹝繼畬﹞偶得之﹐歸於吳崧甫學使﹝鐘駿﹞。暑熱假觀﹐題句﹐並記其顚末如此。」辛亥攺革後﹐學署爲陸軍測繪局﹐近又由劉景屏運使購作存古學校。椎揭舊碑寄示﹐則嘉慶九年﹐析津邵自昌視學時﹐重刊竹君先生舊記﹐並記緣起﹐略云「向聞福建學署﹐有三百三十有三士亭。余來此﹐則額爲補石亭。及問學使錢雲巖學士﹐乃知前亭爲風敗﹐學士新之﹐求原額謂已毀﹐又以增補山石﹐遂攺題。然舊額不睹﹐良爲悵然。越數日偶檢叢積﹐忽焉遇之﹐整之爲還故處。竹君先生有記﹐勒巨石上。石理粗﹐剝落不可讀﹐同遊秀水鄭君師愈曾錄其文云﹕『余奉命來福建﹐科試福﹑延平﹑汀﹑邵武﹑建寧五府士旣畢﹐旋福州試院﹐實當庚子之夏。余北人﹐不勝此間之暑也。暇日於其西偏隙處構小亭。諸生聞之爭來﹐人致一石﹐刻名其上﹐凡九府二州五十八縣及於海外咸具﹐刻名者至三百餘人。因名其山上之亭曰三百三十有三士亭。面亭浚池﹐淸泉氵翁然而出﹐因名其泉曰養亨泉。《易》曰﹕山下出泉。言泉之蒙者﹐必養而後亨也。山之左有門﹐別爲蕉林﹐林可髙五丈餘﹐百年物矣。余辟其口而得徑﹐通東北隅﹐亦構小亭﹐可逃此間之暑﹐因名其亭曰不炎之亭﹐而名其林曰葉林。昔唐韓先生除鱷氵雞之潭﹐而潮人知學﹔柳先生作永州《小石城山》諸記﹐而南人得所指授﹐爲文章有法度。余視此竊內愧焉﹐而有托於此者﹐抑以志吾南來與諸生相遭之迹﹐如是而已。亭旣成﹐當去此﹐而代餘者爲余弟石君﹐亭之石有主者矣。諸生脫不忘余﹐識餘言而勉勸爲學﹐以學此山也。乾隆四十有五年﹐歲次庚子﹐冬十月十日﹐大興朱筠記。』冬窗無事﹐賦長句二十韻寄題云﹕『少人多石傳楚南﹐山如碧玉攢爲。誰知東越富石友﹐卓立三百三十三。想經女媧手所鏈﹐周天度數原相參。只除如來卅二相﹐悉落下界來同寵。若令對影成三人﹐一一如彼月印潭。千山﹝山名﹞峯與千人石﹐坐此多士差能堪。若令讀經分剛日﹐《尙書》廿八篇先探。《毛詩》三百篇有五﹐人手一篇毋多談。三千二百四十卷﹐全部正史𨿽淵涵。若令柔日更分讀﹐十卷而儉人開函。荔支各啖三百顆﹐珍珠十萬傾筠籃。奉橘若只三百枚﹐向隅多恐食不甘。竹君儻有竹千畝﹐人分三畝天蔚藍。石君儻有萬石亭﹐三十取一排層甚。吾鄕水石略可數﹐奇礓郁林﹤谷牙﹥且﹤谷含﹥。吟台光祿已官廨﹐芙蓉別島猶雙驂。頗聞此亭落人手﹐巧偸豪奪紛負擔。未知散失剩幾許﹐願君愛護防耽耽。』」此作專求刻畫數目﹐𨿽蒙算博士之誚﹐所不卹矣。

七﹑前人詩文集已有刊本者﹐若其本出於自定﹐則集外之作皆其所不欲存﹐後人卽不必更爲掇拾﹐掇拾之轉失其自行割棄之意。若其集本非自定﹐則有所掇拾﹐未必其非遺珠也。《圭詩錄》一冊﹐非吳子亻先生所自定﹐丁威起﹝震﹞拾其集外之作數十首﹐中數首有謝麟伯﹝維藩﹞評語。余索而觀之﹐似皆不及已刊者之善。其《次韻馬八》《夜雨喜晴》《雨後》三詩﹐評云「淸剛雄厚﹐可謂盡杜陵之能事。」未見其允。《聽雨不寐重有作》二首云「羽書飛不到咸陽﹐積雨軍門秋夜長。險極早聞防地震﹐﹝聞秦中淫雨日久必地震。﹞寇窮今始信天亡。一川水曲堪憑險﹐萬竈煙寒待饋糧。刁鬥無聲鈴柝靜﹐自翻錦帶拂幹將。」「天時人事兩無因﹐推挽徘徊客思新。雲气蒸衣秋似夏﹐水光入帳夜疑晨。堇荼不攺周原無﹐苜蓿空餘漢苑春。欲喚燭龍銜火去﹐一從涇渭照流民。」評云「情景逼眞。」似尙不如《苦雨》第二首前四句﹐云「不惜銀河水﹐天心急洗兵。煙中秦樹暗﹐樹杪渭川明。」「寇窮」句﹑「一川」句﹑「天時」二句﹐均有語病也。《復雨》一首云「膏腴渭北成荒遠﹐颯爽秋中變噎陰。追憶往時鄕國恨﹐幾番淫雨陣雲深。江城比屋巖墻覆﹐村社連宵戍鼓。此日王師無羽翼﹐恰教秦越鎭關心。」評云「『秦越』字略嫌有意綰合﹐轉不蒼渾。」則道著詩中痛癢處矣。圭因攺作二句云「此日王師阻重險﹐淒涼百里待援心。」第七句已妥善﹐「淒涼」四字尙嫌重滯。

八﹑趙叔﹝之謙﹞﹐會稽人﹐爲潘伯寅尙書所推服。閱其《詩剩》一冊﹐摘錄警句云「塔形危處湧﹐樹態老中憨。」《畫梅》云「老幹槎牙酒气魄﹐疏花圓滿鶴精神。」「形」字滯相。

九﹑周彥升壬寅入都﹐有詩云「澍雨經年不入城﹐黃沙無稅滿瑤京。莫貪良夜頻相遇﹐更恐官司禁月明。」此詩殆托諷國家無物不稅﹐恐月光無稅﹐亦將被禁矣。然意稍晦。張廣雅詩「寒煙去雁窮懷抱」﹐兩用範希文詞《蘇幕遮》﹐云「秋色連波﹐波上寒煙翠。」前已略話之。然歐陽永叔所呼爲「窮塞主」者﹐實指《漁家傲》詞﹐其云「塞下秋來風景異﹐衡陽雁去無畱意」云云﹐頗述邊鎭之苦也。又「危欄煙柳夕陽遲」﹐用辛幼安《摸魚兒》詞「休去倚危欄﹐斜陽正在﹐煙柳斷腸處」句﹐前皆未指出。

一○﹑漢陽黃小魯兵備﹝嗣東﹞﹐有《訁燕集崇府山樓﹐送張雨珊歸長沙﹐陳伯嚴歸南昌﹐以采菊東籬下悠然見南山爲韻﹐分得見字﹐賦呈石遺》云「衡廬各千仞﹐滄桑閱萬變。人生醉非夢﹐道窮節乃見。維時歲乙巳﹐陸沈挽江甸。孤注倚寇老﹐粵楚嫗歌徧。陟彼崇福山﹐觴詠接瑤燕。仰窺星可數﹐俯視江如練。乾坤一艸廬﹐林亭若驛傳。長嘯餐落英﹐觥觥集羣彥。武夷老經師﹐行廚羅珍饌。盍簪朋不速﹐投轄客爭羨。睥睨數千載﹐咳唾十萬卷。手無寸鐵持﹐興酣騁白戰。孤唳遼天鶴﹐﹝謂李文石觀察。﹞依人南樓燕。﹝謂陳士可博士。﹞蜀市無白頭﹐﹝陳白完太守年最少。﹞匡山有眞面。七子盡湘累﹐一經傳楚﹝口彥﹞。玆會十三人﹐儒冠世所賤。閉門造軌轍﹐披襟雜狂狷。眾芳豈不美﹖故人更戀戀。張侯孝友家﹐陳子湖海選。嶽嶽兩人豪﹐瑣瑣在姻眷。加餐須努力﹐不朽名山餞。」崇福山在武昌城南隅﹐上有靄園﹐爲小魯別業﹐伯嚴﹑實甫至武昌﹐皆捨館焉。實甫所以有《靄園詩事》之刻也。雨珊爲張野秋尙書兄﹐小魯姻親。時以廣雅督部爭回粵漢鐵路﹐諸君至鄂﹐商議承接興辦。是日羣集靄園﹐爲文字飲。余亦攜酒饌宴諸君﹐遂合席焉。餘詩所謂「送別登髙沾白露﹐合尊促席借黃花。羣公冠蓋多三楚﹐行省車書各一家」者也。故小魯此詩﹐儼以余爲東道主人。然是集爲送張陳二人還鄕﹐首句從衡廬說起﹐可謂開門見山。「滄桑」﹑「陸沈」﹑「驛傳」﹑「軌轍」﹐皆就鐵路寓意﹐「練」﹑「長」﹑「彥」三韻最勝。文石﹐奉天人﹔士可﹐鄂人﹐方依陶齋撫部。「燕」韻雅切。

一一﹑余舊寓上斜街小秀野艸堂﹐髙林叢雜﹐夜色最佳﹐仁先絕愛之。有懷余絕句云「佳節從來憶兄弟﹐中年恨事更相參。何生重倚斜街月﹐酒後論詩說木庵﹖」不曰何年何時何宵﹐而曰「何生」﹐沈痛極矣。余甚愛蘇堪二絕句寫夜色者﹐《二十夜待月》云「峯明月未上﹐流碧滿庭除。空山獨吟人﹐百虫來和余。」「夜色不可畫﹐畫之以殘月。幽人偶一見﹐復隨淸景沒。」仁先殘句尙有可摘。如《齋舊藏莫愁小像》云「一湖春水漧何事﹖九月砧聲驚早寒。家世淒迷傳故國﹐芳情零落付詞壇。」《退省庵》云「人生哀樂無窮事﹐一水何能遣此狂。」《感懷祖徳》云「長歌明發篇﹐浩嘆京國年。」《冬懷》云「病木發狂花﹐彈指生意了。」

一二﹑竹坡先生詩屢言西山花開之盛﹐如「楓葉宜夕陽﹐梨花宜明月」﹐又「依山寺古惟存塔﹐隔水村遙但見花」﹐又「澗遠微聞水﹐山空但見花」﹐又「月下梨花開﹐花下酒人坐」﹐又「花气爰春山」﹑「花林月上影如煙」﹐讀之使人神往。惜幾次往遊﹐皆在夏秋時。

一三﹑余識印伯且二十年﹐同客武昌者十年﹐而罕見其所爲詩。《詩話》前編僅錄其《修禊作》一首。近得其弟子程穆庵所印《塞向老人遺詩二十首》﹐有《答洛生七弟汴梁見懷十首﹐兼懷桂生豫生陳生並序》云「洛生七弟書來﹐言辛亥歲秋後與桂生八弟會於汴梁。賦時見懷﹐以『那知風雨夜﹐復此對牀眠』爲韻﹐依韻報之云﹕『別難序遽更﹐書阻愁無那。江湖徹關塞﹐天地入兵火。一炬豈由人﹐百罹逝逢我。冥行安得塗﹖枝梧自右左。避兵古亦有﹐蹈地奚擇可。蹙蹙僥仰間﹐臨臯付危坐。』『昔別記何許﹖庭葉初辭枝。袖中故人書﹐遲爾還山期。酌酒雙玉龕﹐侑以閒山詩。念爾賢隱莊﹐水竹司娛嬉。﹝洛生卜葬叔父母於信陽山中﹐地名賢隱﹐頗饒水竹。﹞山中難久畱﹐歲晚情淒其。一別成四愁﹐當前寧預知。』『披襟同庶人﹐楚客誇雄風。秋飈動七澤﹐激蕩蘭臺宮。鏘鏘金鐵鳴﹐燒壁蒸天紅。潭窟舞支祁﹐柱維觸共工。樓船不可濟﹐橫鎖江流中。鵠磯萬雷霆﹐危堞支秋逢。蕭蕭閉環堵﹐霜葉圍書叢。延喘旦復夕﹐饑凍余禿翁。』『檐角扌耆夜霜﹐硝丸墮如雨。頗賴近社安﹐徹宵聽更鼓。﹝武昌城中保安社比戶醵錢鳩丁﹐每夕柝聲繞捨不絕﹐槍炮聲亦不絕﹐橫飛疊落﹐幸未穿屋而下。聞柝則知近街中尙無警﹐又一夕苟免也。﹞十口合髦悼﹐﹝老母八十一歲﹐幼孫芝苗七歲。﹞食息且棟宇。脫衣易升斗﹐鹽薪亦悉數。稍儲旬日糧﹐餘事委聾瞽。枵中殘字在﹐捫腹餒自煮。』『嚴城數訁諜﹐魚雁無憑藉。百日斷消息﹐沈沈井中夜。畫江限衣帶﹐南北備無罅。遠念梁宋遊﹐阻兵安稅駕﹖孰謂捨弟來﹖相望僅一捨。信使梗連營﹐此情足哀詫。知狀歲已遷﹐回省淚余瀉。﹝桂生弟去年九月中從北軍幕府來﹐曾駐蕭家港者旬日。爾時江漢分塹﹐一紙莫傳﹐但聞之道路﹐略知老兄在圍城中﹐舉家未出走耳。今春書來﹐乃具道之。』﹞『閉塞知成冬﹐天道罔不復。江春度梅柳﹐漸喜通書牘。生存幾親舊﹐慰問逮幽獨。頹齡人閱世﹐往迹岸爲谷。諸弟審所在﹐觀穎各寄躅。老去歌急難﹐看云淚相續。得報歸陸渾﹐敢望守杜曲。何時會江陵﹐言就艸堂宿。』『同谷饑拾橡﹐哀歌懷弟妹。詩稱吾家事﹐奔竄未忍廢。耽吟亦何苦﹐漫與寄憂愾。他鄕各異縣﹐時運疊更代。宦學本無殖﹐漂蕩復誰懟﹖稍覬爭息﹐書冊二贏載。略綴菇中筆﹐學種東坡菜。四海吾子由﹐白髮晚相對。』『庸敬以吾長﹐肩隨聯雁行。於今五兄弟﹐各瘦何人彊﹖豫也來自申﹐同我奉髙堂。﹝豫生九弟與餘同有老母﹐頃來遊武漢間﹞。陳也同兄居﹐﹝陳生十弟﹐從洛生居汴中。﹞桂也方北翔。﹝桂生在京師。﹞手附黃耳書﹐心知白眉良。玉山亦何有﹖璞稿余荒涼。聊從漉葛巾﹐劣許穿藜牀。」浣花歸無堂﹐陽羨居無田。歲歲籬下奇﹐矧玆燕幕懸。聞君說賢隱﹐丙捨依牛眠。山鄰頗願朴﹐水木尢靜娟。旁捨種梗秫﹐可冀營數椽。曩愛何信陽﹐出手《明月篇》。有斐追初唐﹐秀奪徐李邊。退居所結廬﹐想象帶林泉。誅茅庾就宋﹐或者宿昔緣。對老不任耕﹐課讀能勉﹝A11A﹞。宗文遣樹柵﹐信行水聯。庶吟下氵巽獲﹐與子安餘年。』」十首中多用少陵詩事﹐以情景同也。第七首未錄。印伯奉九旬老母困圍城中﹐年餘方得拔出。視少陵之孤身逃匿長安大云寺﹐﹝本杜園粱氏說。﹞半歲遂奔行在者﹐危苦且過之矣。第六首「躅」韻﹐少陵有《遠懷捨弟穎觀》等詩也。「何時會江陵」句﹐用捨弟觀赴藍田取妻子到江陵事恰切。他如《辛亥嘉平得穆庵書﹐賦答並寄十發翁》句云「長路尙迂花石戍﹐全家擬向翠微峯。」《奉答十發翁兼酬穆庵寄和之作》句云「友於花鳥扶斑白﹐天性山林遠鼎鐘。」皆工於用事。

一四﹑戊戌余客武昌﹐始識寧鄕程子大﹐詞翰繽紛﹐楚艷之侈也。梁節庵乃語余﹕「君未識其長兄伯翰乎﹖根柢深醇﹐華實兼茂﹐惜其亡久矣。」後十有八年﹐乃得讀伯翰之詩古文詞﹐及子大所爲行狀。伯翰諱頌藩﹐號葉﹐同治癸酉科拔貢﹐朝考第一﹐以七品小京官分戶部。其學始浸淫於晉﹑宋﹑齊﹑梁﹐其繼泛濫乎經史﹐其歸湛潛乎宋儒性理之言。迹其先後文章之塗軌﹐以至立身行己﹐入官之小用小效﹐與嶺南朱九江﹝次琦﹞如出一轍。其文之最著者爲《釋用》《釋誨》《知困軒記》《再與張冶秋書》。詩多《選》體﹐如《旅夜讀書有述寄諸弟》云「少小苦失學﹐悠悠遂中年。經訓昧率循﹐文辭蟬嫣。桃李非不妍﹐飄忽隨風煙。松柏秉冬心﹐歲寒柯葉全。所以古達人﹐聞道甘忽焉。白日不我貸﹐浮薄送華顚。嗟余悔之晚﹐陳篋如扣。重以生事迫﹐憂虞日相煎。回思家塾中﹐靑燈幾榻聯。此境我不再﹐羣季無棄捐﹐長吟表衷曲﹐目斷西南天。」此詩所謂志士多苦心矣。《梁編修鼎芬以言事去官﹐歸廣東﹐瀕行贈》詩云「入谷聖者嘆﹐棲苴大雅憂。王霸共棉曖﹐乾坤遂沈浮。披腹叫閶闔﹐拂衣歸林邱。富貴亦何有﹖風雲不相求。亮哉歲寒節﹐一旬爭千秋。鄕國波濤深﹐賈胡鮏羴稠。永言根柢潔﹐毋嬰面口柔。重巒養玉气﹐淸淵淬吳鉤。再出昌華風﹐終窮歸魯叟。霜威颯京洛﹐長亭西日遒。世局多蒼茫﹐大道無阻修。勉旃天地心﹐寄訊楚粵郵。」節庵酬詩云「介節今無似﹐新詩我所兄。一官常隱市﹐餘子各傾城。讀罷惟長嘯﹐愁來慣獨行。胸中拄鐵石﹐不敢負深盟。」又《題伯翰遺詩》云「獨夜荒江老屋居﹐此詩尙在此人無。定知涕淚無干日﹐夢裏相逢一慰予。」又《贈子大追憶伯翰》云「二十年時綠鬢間﹐賢兄傳狀待修刪。鳳麟落世嗟無命﹐虎豹欺人竟在關。四印信爲山谷友﹐萬人難贖少遊還。慚余視息堪泥滓﹐尙憶初逢《瘞鶴》山。」讀諸詩﹐可以見二人相契之情矣。伯翰近體﹐亦偶作中﹑晚以後語﹐如雲﹕「杜門輪有角﹐敲句月生稜。」《題畫》云「此手黃筌似﹐回身碧玉猜。」若《典衣》云「典衣不忍別﹐袖墨十年痕。羈旅況相卹。冰霜定客魂。敢忘慈母綫﹐不識富兒門。忽作大裘想﹐彌天萬族溫。」則學杜矣。

一五﹑往者李亦元每自譽其詩﹐命自舉得意之作﹐誦一絕句云「��重逢又十年﹐雲門風物尙依然。楊花瘦盡桃花落﹐開到酴醵更可憐。」自言其鄕雲門寺旁﹐鄭氏有三女﹐皆有色。長者嫁一兵﹐次嫁賈人﹐先死﹐三者尢艷。感而題壁﹐屬余必載之《詩話》。歐陽君重曰「此尙不及爲我題《吳楚兩生圖》者。」詩云「京兆相逢俠少場﹐吳生落拓楚生狂。短衣匹馬橫門道﹐一試郊原春艸長。」余曰「吳生」句正好與「楊花」句作對﹐君重卻占便宜了﹐楚生卽君重也。亦元有《挽陳右銘撫部聯句》﹐甚長﹐末二句云「被放行吟﹐抗疏猶爭鸚鵡夢﹔空山落日﹐吞聲再拜杜鵑魂。」實則只此四語足矣。

一六﹑蘇堪在日本有詩題曰《決壁施窗﹐豁然見海﹐名之曰無悶》。君重甚推其制題之善。余曰「陳簡齋詩亦有題曰《開壁置窗》《命曰遠軒》。」詩系五古一首﹐又疊韻二首。余有《蕭閒堂》五言長律三百韻。蘇堪告余﹐米襄陽集中亦有《蕭閒堂詩》。二事皆偶然相類耳。

一七﹑文人有文人見解﹐以之論史﹐要不足以服古人者。曹君直《讀吳志》句云「靑蓋早知歸晉室﹐白衣應悔取荊州。」支對非不工﹐然英雄攻取﹐豈能以後來之歸晉室而當時遂不取荊州哉﹖又《弔張世傑》云「歌聲已唱靑山轉﹐天意難回白雁謠。遺恨壓山山下水﹐不能化作浙江潮。」南宋亡時﹐浙江潮固三日不至﹐然江潮卽至﹐蒙古兵遂不渡哉﹖

一八﹑詩語有俯拾卽是﹑不取諸鄰者。蘇堪有句云「我倦不能寢﹐雞鳴眞欲啼。」「雞鳴」卽雞啼﹐而重讀「啼」字﹐則「鳴」無哭義﹐「啼」有哭義矣。

一九﹑南昌熊艾畦﹝冰﹞有《春雨懷紹唐詩禦》云「春城三月暮﹐一雨不知寒。舊對賢人酒﹐新裁處士冠。」極似《漁洋詩話》中佳句。

二○﹑近多未澈面人﹐而投詩爲贄﹐或推許太過﹐非所敢居﹔或期望之殷﹐非僕所願受者。積之旣夥﹐擇其雅馴者﹐錄一二以報盛意。髙州朱振基﹐庵門人也﹐贈七言古一首﹑七言律四首。七古云「海內詩人陳石遺﹐生平論詩能發微。選詩淸窈兼瑰奇﹐間亦兼及自家詩。冒昧贈詩何語宜﹐春晴百丈垂遊絲。遊絲著處無丑枝﹐吾生嶺南雅聲希。前後七子弦輟徽﹐海角見星﹝見星廬﹐髙州前輩之卓者﹐爲後七子之一。﹞攀仰遲。中州文獻況未窺﹐瞽者倀倀其何之﹖間有長吟秋士悲﹐判行萬里來京師。十千買得《庸言》歸﹐熊蹯將食不待而。徑欲行嚼無威儀﹐歸案未坐先呼妃。傾動四座多驚移﹐摩肩擘手觀所披。手與目爭紙欲撕﹐食竟膾炙甘分貽。說肉品味脆且肥﹐每拈一義動解頤。半生捫燭今知非﹐此是元音那復疑﹐熟讀深思當自知。」「儀」韻﹑「撕」韻﹐可以由此學昌黎。江亢虎有數絕句見贈﹐其一云「金元故事討叢殘﹐文字因緣豈等閒。我贊一辭唐突否﹖石遺詩骨似遺山。﹝公熟全無故事﹐多所撰述。」﹞後始相見於江亭。旌徳呂學沅有《奉題日本松平康國先生詩艸》云「寶瑟遙彈顫急聲﹐老懷尊酒怕啼鶯。揚州誤會樊川恨﹐一卷《陰符》寡姓名。」呂生詩學玉溪也。此外尙有合肥李國柱﹐字曉耘﹔南康賴籌﹐字瀟侯﹐皆年少勤於學詩者。

●卷二三

一﹑鍾伯敬﹑譚友夏共選《古詩歸》《唐詩歸》﹐風行一時﹐幾於家弦戶誦。蓋承前後七子肥魚大肉之後﹐所選唐詩﹐專取淸瘦淡遠一路。其人人所讀﹐若李太白之《古風》﹐杜少陵之《秋興》《諸將》﹐皆不入選﹐所謂厭芻豢﹑思螺蛤也。惟鍾譚於詩學﹐𨿽不甚淺﹐他學問實未有得﹐故說詩旣不能觸處洞然﹐自不能拋磚落地﹐往往有「說不得」﹑「不可解」等評語﹐內實模糊影響﹐外則以艱深文固陋也。張九齡《湖口望廬山瀑布泉》云「天淸風雨聞。」譚云「瀑布詩此是絕唱矣。進此一想﹐則有可知不可言之妙。」夫天淸本不應有風雨﹐而聞風雨﹐自是瀑布﹐有何不可言之妙﹖徐安貞《聞鄰家理》《箏》云「北斗橫天夜欲闌﹐愁人倚月思無端。忽聞畫閣秦箏響﹐知是鄰家趙女彈。曲成虛憶靑蛾斂﹐調急應憐玉指寒。銀鎖重關聽未辟﹐不如眠去夢中看。」鍾云「末七字寫出鄰家理箏之神。『眠』﹑『夢』奇矣﹐忽下一『看』字﹐尢奇。」此詩本一至無聊之作﹐由聞想到看而已﹐何奇與尢奇之有﹖因其彈之善﹐想其靑蛾必斂﹑玉指必寒﹐然皆不得見也﹐只有眠去夢中﹐或可看到。鍾謂寫理箏之神﹐是謂理箏者眠﹐理箏者夢笑﹐又誰看之乎﹖宋之間《洞庭湖》云「地盡天水合。」鍾云「妙在不說出『廣』字。」案言洞庭之廣﹐卽用「廣」字﹐自不見工夫﹐若旣言「地盡天水合」﹐自無須更說「廣」字。王維《酬張少府》云「君問窮通理﹐漁歌入浦深。」鍾云「透悟說不出。」夫問窮通而付諸入浦漁歌﹐且益以「深」字﹐卽理亂不知﹐黜陟不聞﹐入山必深﹐入林必密之理﹐並不識所謂窮通也﹐有何說不出﹖《漢江臨汛》云「江流天地外。」鍾云「眞境說不得。」此說江之寬﹑江之永﹐若天地不能限制耳﹐有何說不得﹖《晚春嚴少尹與諸公見過》云「鵲乳先春艸﹐鶯啼過落花。」鍾云「『先』字﹑『過』字﹐幻妙之甚。」譚云「『過』字尢不可思議。」案此言艸未靑而鵲已乳﹐花已落而鶯方啼耳﹐有何幻妙﹐有何不可思議﹖孟浩然《京還贈張維》云「早朝非晚起﹐束帶異抽簪。因向智者說﹐遊魚思舊潭。」鍾云「『說』字深﹐妙在是說不得。」案晚起抽簪之樂﹐猶遊魚以舊潭爲樂﹐故思之﹐故向智者說之﹐何以說不得﹖王昌齡《聽流人水調子》云「孤舟微月對楓林﹐分付鳴箏與客心。」鍾云﹕『分付』字﹑『與』字說出鳴箏之情﹐卻解不出。」案此說孤舟微月對楓林情景﹐寫入鳴箏﹐與感入客心﹐故曰『分付』﹐並非說出鳴箏之情也﹐何以解不得﹖崔國輔《麗人曲》云「紅顏稱絕代﹐欲並眞無侶。獨有鏡中人﹐由來自相許。」鍾云「鏡中人﹐何人也﹖一想便得﹐又想不得。」案何以想不得﹖李白《月下獨酌》云「天若不愛酒﹐酒星不在天。地若不愛酒﹐地應無酒泉。」鍾云「卽《大東》織女﹑牽牛﹑啟明﹑長庚﹑天畢﹑南箕﹑北斗意﹐妙在實求不得。」案旣知卽《大東》意是矣﹐又何實求不實求之有﹖《獨坐敬亭山》云「眾鳥髙飛盡﹐孤云獨去閒。相看兩不厭﹐只有敬亭山。」鍾云「說出矣﹐說不出。」案題是「獨坐」﹐詩只二十字﹐尙要寫獨坐情景﹐敬亭山之好處卽於獨坐不厭中傳之﹐益以山亦不厭白之獨坐﹐更寫出山之好處﹐直如太白之爲人矣﹐尙謂之說不出乎﹖謝玄暉「玆山亙百里」一首凡一百字﹐未能寫出山之特別處﹐轉覺辭費矣。杜甫《北徵》云「瘦妻面復光。」鍾云「五字解不得﹐想得出。」案上二句乃「粉黛亦解苞﹐衿稍羅列」﹐則此時之妻面𨿽瘦而有喜色﹐自應現出光采﹐卽在州時所盼望之「雙照淚痕乾」也﹐並不難解。《陪王使君晦日泛江﹐就黃家亭子》云「山豁何時斷﹖江平不肯流。稍知花攺岸﹐始驗鳥隨舟。」鍾云「寫舟行奇幻入神。」案此四句寫景之妙﹐心中實有體驗﹐筆下實有工夫﹐非奇幻之謂也。蓋江平水緩﹐泛舟不覺其流﹐忽見有山豁然乃覺之。於是視其岸﹐而岸攺矣。何以知之﹖岸上之花攺也。仰觀其鳥﹐而鳥不攺﹐始悟舟行鳥飛相隨之故﹐而其實皆江平疑不肯流誤之也。此詩之妙﹐全在第二句點出眼睛。反之﹐江最不平最肯流者﹐無如《放船》一首云「送客蒼溪縣﹐山寒雨不開。直愁騎馬滑﹐故作放船回。靑惜峯巒過﹐黃知橘柚來。江流大自在﹐坐穩興悠哉。」此首最妙在第三聯﹐寫下水船其去如箭之狀。亦借兩岸之峯巒﹑橘柚形容之﹐工夫在一寫過去﹐一寫未來。過去者初未畱神﹐迨見有一片靑蒼之色﹐始想是峯巒﹐而惜其已過矣﹔於是畱神未來者﹐又見遠遠一片黃色。揣想之﹐知其爲橘柚也。然此首直說易解﹐非如前首於不流中說流也。「攺岸」之「攺」﹐從《左傳》「服攺矣」來。「攺岸」「隨舟」﹐又從佛家「舟行岸行」之說來。《後遊》云「江山如有待﹐花柳更無私。」鍾云「『無私』二字解不得﹐有至理。」《江亭》云「寂寂春將晚﹐欣欣物目私。」鍾云「自私無私﹐各有其妙﹑傳不出。」均此春物﹐而忽言「無私」﹐忽言「自私」﹐宜敬伯之解不得﹑傳不出也。不思江山何待﹐卽待此花柳等物﹐爲之點綴。前此經過秋冬﹐搖落閉墊﹐黯然無色﹐一旦春來﹐爛熳者行將至矣﹐故言待也。「萬木無聲待雨來」之「待」亦此意。花柳得气而生﹐各效其紅紫靑綠之色﹐以妝點江山﹐𨿽欲閉而不發﹐花柳不能自主也﹔使捲而藏之﹐花柳亦不願也﹐供人把玩﹐供人攀折﹐眞可謂無私矣。然凡物之各盡其能事而不遺餘力者﹐皆由自私來也。桃之或紅或白﹐李之白﹐杏之紅﹐柳之長條細葉﹐各有獨到之處。花柳無知則已﹐使其有知﹐必陰喜自負﹐汲汲然上承雨露風日﹐下吸土膏泉脈﹐以增髙而繼長﹐故逢春傾陽﹐皆有欣欣向榮之意。由是能自立者﹐各有以自見。人之尋花問柳﹐於花柳實有榮焉。在花柳只知自私﹐在人則但見其無私。不自私無以爲無私也。《船下夔州郭宿﹐雨濕不得上岸﹐別王十二判官》云「依沙宿舸船﹐石瀨月娟娟。風起春燈亂﹐江鳴夜雨懸。晨鐘云外濕﹐勝地石堂煙。柔櫓輕鷗外﹐含淒覺汝賢。」鍾云「忽說月﹐才是宿雨。」又云「妙在『懸』字﹐是說雨後。」又云「鐘言濕又言云外﹐作何解﹖」案此首明明白白﹐只須順序說下。如鍾說﹐以爲雨後出月﹐才是宿雨﹐則雨已止矣﹐試問風何以又起﹐雨何以又懸﹐江何以又鳴乎﹖須知首二句是說船下夔州郭﹐天晚停宿﹐並未雨。石瀨上月尙娟娟﹐須臾而風起春燈亂矣﹐須臾而雨急江鳴矣。蜀江岸峻﹐雨下如綆縻﹐篷底聽之﹐知江之鳴﹐由雨之懸也。明晨雨止﹐寺鐘鳴﹐以關心天气人間之﹐覺鐘聲不如尋常響亮﹐似從云外來﹐被濕云裹住﹐則知天未大晴。推篷起視﹐雨濕不得上岸矣。末三句說不上岸別王判官。若昨夜已雨晴月出﹐不但江雨不應鳴﹐晨鐘亦不應濕。有「晨鐘」一句點明時候﹐知此詩作於此晨。雨乃昨夜之雨﹐非昨日之雨﹔月乃雨前之月﹐非雨後之月矣。詩之可當日曆如此。《中宵》云「西合百尋余﹐中宵步綺疏。飛星過水白﹐落月動沙虛。」譚云「『過』字妙﹐『白』字更妙。每見飛星而不能詠﹐於此始服。」案題系《中宵》﹐詩中又說明月落﹐飛星於此時過水﹐故倍覺其白﹐不然且月明星稀矣。首句言「西閣百尋」﹐故能見「飛星過水」﹐拖暈甚長﹐不然地窄天小﹐飛星且見首不見尾矣。《漫成二首》云「野日荒荒白﹐江流泯泯淸。」鍾云「每疊字皆用得不可解﹐妙。」案水之有波瀾者﹐必不能淸﹐「不盡長江滚滚來」是也。「泯泯」者波浪滅沒﹐大有江平不肯流之意﹐安得不淸﹖伯敬鈍根人﹐故說詩蒙頭蓋臉如此。乃彊作解事﹐負一時盛名﹐可異已。

二﹑然鍾譚評詩亦有甚當者。如髙適《除夜》云「旅館寒燈獨不眠﹐客心何事轉淒然﹖故鄕今夜思千里﹐霜鬢明朝又一年。」譚云「故鄕親友思千里外人霜鬢﹐其悲無窮。若兩句開說﹐便索然矣。」鍾云「譚此解從『陟岵』﹑『陟屺』詩中看出。」又《哭單父梁少府》云「開篋淚沾臆﹐見君前日書。夜臺猶寂寞﹐疑是子雲層。」鍾云「『夜臺無李白﹐沽酒與何人』﹐是爲自家死後占地步。『夜臺猶寂寞』二句﹐是爲他人死後占地步。然太白謔浪﹐達夫語淒感。」杜甫《月夜》云「今夜州月﹐閏中只獨看。遙憐小兒女﹐未解憶長安。」譚云「『徧插茱萸少一人』﹑『霜鬢明朝又一年』﹐皆客中人遙想家中相憶之詞﹐已難堪矣。此又想其未解憶﹐又是客中一種愁苦。」杜審言《春日京中有懷》云「今年遊寓獨遊秦﹐愁思看春不當春。」鍾云「比『今春花鳥作邊愁』妙些。」又詩末聯云「奇語洛城風日道﹐明年春色倍還人。」鍾云「七言律結法如此活露者﹐可救滯濫之病。」儲光羲《同王十三維偶然作》云「顧望浮雲陰﹐往往誤傷苗。」鍾云「讀此﹐覺老杜『仰面貪看鳥﹐回頭錯應人』語輕些。」王維《納涼》云「喬木萬餘株﹐淸流貫其中。」鍾云「好筆端似《水經注》。」《送丘爲落第歸江東》云「五湖三畝宅﹐萬里一歸人。」鍾云「似劉長卿。」案長卿專學王維此種句﹐非維似長卿也。孟浩然《宿建徳江》云「野曠天低樹﹐江淸月近人。」鍾云「二語似杜。」髙適《重陽》云「百年將半仕三已﹐五畝就荒天一涯。」鍾云「悲壯深老﹐意法俱妙。」案世傳達夫年五十始學爲詩﹐此詩明云百年將半﹐尙未五十也﹐而詩之蒼老已如此。岑參《送顏少府》云「愛客多酒債﹐罷官無俸錢。」譚云「看他對待流走之趣。」李白《春思》云「春風不相識﹐何事入羅幃﹖」鍾云「比『小開罵春風』老成些。」《月下獨酌》云「但得醉中趣﹐勿爲醒者傳。」譚云「『但得琴中趣﹐勿勞弦上聲』﹐傳琴酒之趣。但以含蓄不做破不說破爲妙。」王昌齡《失題》云「一人計不用﹐萬里空蕭條。」譚云「髙達夫『惆悵孫吳事﹐歸來獨閉門』﹐妙在悶气不言。此詩『一人』云云妙在開口明怨。」髙適《薊中作》又云「豈無安邊書﹐諸將已承恩。」鍾云「『欲言塞下事﹐天子不召見』﹐歸咎於君﹔『豈無』云云﹐歸咎於臣。同一憂感﹐不若此語得體﹐激切溫厚。」《賦得還山吟送沈四山人》云「眠時憶問醒時事﹐夢魂可以相周旋。」譚云「『夢魂可以相周旋』﹑『知君以此忘帝力』﹑『我公不以爲是非』﹐皆以此一種句法妙絕今古﹐當看其用筆老處。」杜甫《送重表侄王水評事使南海》云「秦王時在坐﹐眞气驚戶牖。」譚云「『眞气到林藪』﹑『眞气驚戶牖』﹐一幽一爽。」案「煙月資淸眞」﹐「眞」字亦此意。《戲題韋偃爲雙松圖歌》云「韋侯韋侯數相見﹐我有一疋好東絹。重之不減錦繡段﹐已令拂拭光浚亂﹐請公放筆爲直幹。」譚云「於幽寂後﹐不妨入此一段老放。若全全是此﹐則粗硬矣。」《落日》云「芳菲緣岸圃﹐樵爨倚灘舟。」鍾云「『稍知花攺岸』云云﹐『靑惜峯巒過』云云﹐此舟行幽境。此二語舟泊幽境。」《滚西寒望》雲「水色含羣動﹐朝光切太虛。」鍾云「『檐鵲晨光起﹐小雨晨光內』﹐曉景之細而幽者。『水色』云云﹐曉景之大而幽者﹐皆體物觀理之言。」

三﹑詩貴風骨﹐然亦要有色澤﹐但非尋常脂粉耳﹔亦要有雕刻﹐但非尋常斧鑿耳。有花卉之色澤﹐有山水之色澤﹐有彜鼎圖書種種之色澤。王右丞金碧樓臺山水也﹔陳后山淡淡靛靑巒頭耳﹔黃山谷則加赭石﹐時復著色朱砂﹔陳簡齋欲自別於蘇黃之外﹐在花卉中爲山茶﹑蠟梅﹑山礬﹔吳波不動﹐楚山叢碧﹐李太自足以當之﹔木葉微脫﹐石气自靑﹐孟浩然足以當之﹔空山無人﹐水流花放﹐韋蘇州足以當之﹔粉紅駭綠﹐韓退之之詩境也﹔縈靑繚白﹐柳子厚之詩境也。

四﹑五律須四十字字字淸髙﹐惟初唐至太白爲然﹐老杜則無所不有矣。然自摩詰已然。老杜五律﹐髙調似初唐者﹐以「國破山河在」一首爲最。

五﹑五律自大歷以後﹐髙調者漸少。宋人七律可追唐人﹐五律罕可誦者。其髙者僅至晚唐而止。蓋一句只五字﹐又束於聲律對偶﹐難在結響有餘音﹐易同於排律句調。欲學初唐五律﹐求之於音節﹐須求之於用字﹐音節由用字出也。

六﹑讀何李詩到極渾成處﹐但覺多爲前人所已言。

七﹑讀大復《明月篇》﹐反覆再四﹐不知其命意所在﹐但覺滿紙塡明月故實耳。但作一明月詩亦未嘗不可﹐漁洋必謂其接迹風人﹐妙悟從天﹐則彊作解事矣。大復最多月詩﹐殆必欲爲李太白乎﹖其十四夜﹑十六夜﹑十七夜各月詩﹐刻畫題面而已。又《扌壽衣》詩太髙華﹐不稱扌壽衣人身分。

八﹑張枯詩云「人生只合揚州死﹐禪智山光好墓田。」元遺山套用其調云「人生只合梁園死﹐金水河頭好墓田。」「金水」句自不如「禪智山光」之佳。然張詩泛說﹐元詩有本事也。漁洋知遺山之套張祜句﹐而《書虞伯生詩後》云「愛詠君詩當招隱﹐靑山一發是江南。」不知其套用東坡句。東坡《澄邁驛通潮閣》詩云「杳杳天低鵲沒處﹐靑山一發是中原。」伯生詩實明明借用東坡句﹐故下旣云「白頭不歸神獨往」﹐又云「買魚沽酒待明月﹐定是黃州蘇子瞻」﹐義云「圖中風景偶相似」。

九﹑昌黎《寄崔立之》云「生當耕吾疆﹐死也埋吾陂。文章自傳道﹐不仗史筆垂。」是丈夫語﹐足見此老倔彊處。夫一部廿四史中人﹐不知凡幾﹐其𨿽有名而不稱者眾矣。人至專靠史傳中傳名﹐恐多不在知名之列。否𨿽史傳無名﹐而可傳者自在也。

一○﹑昌黎《病中贈張十八》詩後半言籍終敗而降服﹐己如黃河﹐籍如岑頭隴﹐已導之識歸處﹐未免遇於揚己卑人。

一一﹑每嘆東坡《送安失解西歸》云「他年名宦恐不免﹐今日棲遲安可追﹖」爲透過一層說法﹐卽翻用「早知窮達有命﹐恨不十年讀書」意也。

一二﹑少陵之「邊秋一雁聲」﹑「露從今夜白」﹐從江淹《別賦》「值秋雁兮飛日﹐當白露兮下時」﹐不覺脫化而出。「月是故鄕明」﹐亦翻用謝莊「隔千

裏兮共明月」意耳。

一三﹑詩有四要三獘﹕骨力堅蒼爲一要﹐興味髙妙爲一要﹐才思橫溢﹐句法超逸﹐各爲一要。然骨力堅蒼﹐其獘也窘﹔才思橫溢﹐其獘也濫﹔句法超逸﹐其獘也輕與纖。惟濟以興味髙妙則無獘。唐之孟浩然﹑王摩詰﹑杜少陵﹑韋蘇州﹐宋之東坡﹑荊公﹑放翁﹐皆有眞興趣者。孟韋才思﹐庸有不及時耳。漁洋自誇學王﹑孟﹑蘇州﹐則非有眞興趣﹐而才思骨力亦不足以赴之。

一四﹑詩最患淺俗。何謂淺﹖人人能道語是也。何謂俗﹖人人所喜語是也。

一五﹑今人作詩﹐學元白者﹐視詩太淺﹐視元白太淺也﹔學韋柳者﹐視詩太深﹐視韋柳太深也﹔學溫李者﹐只知溫李之整麗﹔學韓蘇者﹐只知韓蘇之粗硬。非眞知諸家者也。

一六﹑《復齋漫錄》﹕「東坡言古今七律偉麗之句﹐永叔一聯云﹕『蒼波萬古流不盡﹐自烏雙飛意自閒。』」《苕溪漁隱叢話》遂例舉數聯﹐並及東坡「令嚴鐘鼓三更月﹐野宿貔貅萬竈煙」之句。其實此等句﹐初非難事﹐古今詩人皆有﹐舉不勝舉。東坡獨舉永叔一聯﹐未爲論。若虞伯生之「天連閣道晨畱輦﹐星散周廬夜屬橐」﹐亦所謂偉麗者。

一七﹑錢牧齋撰《少陵先生年譜》﹐據《舊唐書》本傳「沂沿湘流﹐遊衡山﹐寓居末陽﹐啖牛肉白酒﹐一夕而卒。年五个九」﹐定是年爲大歷五年﹐定《聶未陽以僕阻水﹐書致酒肉﹐療饑荒江。詩得代懷﹐興盡本韻﹐至縣呈聶令》一首爲杜老絕筆﹐殊不然也。案杜老絕筆﹐當在《風疾舟中伏枕書懷》《三十六韻呈湖南親友》一首。詩中有云「十暑岷山葛﹐三霜楚戶砧。」自述半生流轉處所歲月﹐最爲明了。公《發秦州》詩自注﹕「乾元二年十二月十一日﹐自隴右赴成都紀行。」第二首《木皮嶺》云「季冬攜童稚﹐辛苦赴蜀門。」第四首《水會渡》云「中夜尙未安﹐微月沒已久。」是十二三下半夜之月也。第十二首《成都府》詩有云「曾城塡華屋﹐季冬樹木蒼。」又云「初月出不髙。眾星尙爭光。」是二十五六下半夜之月﹐是十二月下旬﹐已到成都也。自乾元二年至大歷三年﹐凡十年﹐皆在蜀中﹐所謂「十暑岷山葛」也。公有《大歷三年春﹐白帝城放船出瞿唐峽﹐久居夔府﹐將適江陵﹐漂泊有詩》﹐凡四十韻。又有《暮春江陵﹐送馬大卿公恩命追赴闕下》詩。至《風疾舟中伏枕書懷》時﹐巳歷三年﹐皆在楚地﹐所謂「三霜楚戶砧」也。惟此詩中云「故國悲寒望﹐羣云慘歲陰。水鄕霾白屋﹐楓岸疊靑岑。鬱鬱冬炎瘴﹐蒙蒙雨滯淫。」是巳屆大歷五年之冬。又詩中有云「舟泊常依震﹐湖平早見參。」是又從湘水上游下至洞庭湖也。其所有《泊嶽陽城下》《登嶽陽樓》《陪裴使君登嶽陽樓》諸詩﹐則來時初至嶽州所作﹐蓋《泊嶽陽城下》云「圖南未可料﹐變化有鯤鵬」﹐《陪裴使君》云「敢違漁父問﹐從此更南徵」也。其時爲大歷三年冬﹑四年春﹐蓋《泊嶽陽城下》云「舟雪灑寒燈」﹐《陪裴使君》云「雪片叢梅發﹐春泥百艸生」﹐《宿白沙驛》云「湖外艸新靑﹐萬象皆舂气」﹐《湘夫人祠》云「空墻碧水春」﹐《祠南夕望》云「山鬼迷春竹」﹐《入喬口》云「落日對春華」﹐《銅官渚》云「春火更燒山」﹐《北風﹝新康江信宿方行》﹞云「春生南國瘴」也。故自《泊嶽陽城下》以至《宿靑艸湖》《宿白沙驛》《湘夫人祠》《入喬口》《銅官渚守風》《望嶽》《入衡州》等篇﹐皆由北而南之作。自《回棹》﹐以至《舟中苦熱遣懷》《過南嶽入洞庭湖》《暮秋將歸秦畱別湖南幕府親友》《風疾舟中伏枕書懷》諸篇﹐爲由南而北之作。不然﹐泊嶽陽城下﹑登嶽陽樓巳在大歷三年冬﹑四年春﹐而五年冬﹐又至洞庭湖泊舟何耶﹖《聶耒陽以僕阻水》一首在入衡州以後﹐回棹以前﹐杜公何得遽卒耶﹖耒陽阻水當在大歷五年春夏之交﹐風疾書懷在其冬。其夏舟中苦熱﹐已有「恥以風病辭﹐胡然泊湘岸」之句﹐則杜公之卒必在大歷六年﹐而扁舟下荊楚間﹐竟以寓卒。旅殯嶽陽﹐享年五十九。元稹撰《墓系銘》﹐言之鑿鑿﹐焉有卒於未陽之事耶﹖

一八﹑秀水萬柘坡﹝光泰﹞以能宋詩名﹐有《柘坡居士集》﹐然工者實不多。《綠陰》云「抱影連朝戶不開﹐林光靑到納涼杯。一池倒浸鶯簧語﹐半屋橫遮客屐來。」《冷泉亭》云「松翠遮無路﹐泉聲聽在門。」《西湖晚歸》云「艙聲饑雁語﹐馬影亂雲鋪。紺塔南山北﹐靑旗有酒無。」

一九﹑冬心先生詩工者亦不多。《午亭山村》云「溪上靑山接太行﹐午亭便是午橋莊。能消裴令生前恨﹐繡尾魚今尺二長。」此種詩偶作亦有趣。裴令臨終﹐恨繡尾魚未長﹐見《云仙雜記》。浙派詩喜用新僻小典﹐妝點極工致﹐其貽譏釘卽在此。樊榭亦然。冬心尢以此自喜﹐此杭州南屏詩社一派也。嘉興﹑寧波又不盡然。冬心名句如「消受白蓮花世界﹐風來四面臥當中」﹑「水明於月宜同夢﹐樹老如人又十年」﹑「孤竹瘦於尊者相﹐野雲白似道人衣」﹑「佛煙聚處疑成塔﹐林雨吹來半雜花」﹐都從林和靖先生「春水淨於僧眼碧﹐晚山濃似佛頭靑」等句來也。若「故人笑比庭中樹﹐一日秋風一日疏」﹐《晉陽遇同鄕李叟》云「明朝殘樹殘山外﹐一弔離宮賀六渾」﹐《春苔》云「多雨偏三月﹐無人又一年」﹐則較覺渾成矣。

●卷二九

一﹑光緒初年﹐福州有三狂生﹐皆林姓﹐一畏廬﹐一述庵﹝崧祁﹞﹐一某。述菴乙酉舉於鄕﹐早卒。《挽林少溪》云「牽裾惘惘去遲遲﹐便是人間死別時。篋裹剩將慈母綫﹐扇頭畱得阿兄詩。龍蛇嫁呃天難問﹐烽火橫江病不知。搔首爲君添一慟﹐可憐生是好男兒。」少溪﹐畏廬弟﹐航海死臺灣。述菴與畏廬摯交﹐故痛切若此。《送許蓮蓀之臺灣省親》句云「天憐孝子帆無恙﹐海畏才人浪不狂。一事不才容我倦﹐萬山如箭送君行。」《與鄭璧侯》云「黃金鑄膽眞如水﹐白髮盈頭屢望云。」《花朝東陳績齋》云「百歲幾人常對酒﹐千金欲換更無裘。蕭蕭風雨相如壁﹐落落乾坤太白樓。」皆雄而雋。《艷體絕句》云「背人小綰髻丫叉﹐隔著牀帷六幅紗。隱隱衣裳作雲气﹐水晶簾外望梨花。」殊有元微之風味。

二﹑述菴令子涼生﹝之夏﹞﹐軍人也﹐兼文武才。比來深自韜晦﹐隱於浙帥府參謀者十餘載。地有湖山之美﹐益以出遊。聞有詩數千首﹐未之見也。從幹寶處錄得數首。《橫豆坑》云「閒客關心處﹐方隅驗廢興。亭傾茅不葺﹐橋斷樹爲憑。貧產疏防盜﹐荒城易見僧。齋民元有術﹐今日亦何曾。」自注﹕「坑﹐天臺縣屬。」《歸途行亂山中半日》云「亂峯無結束﹐磅礡盡南趨。樹轉初藏寺﹐泉奔輒礙途。遠樵知虎善﹐新墾見牛劬。一自傳劉阮﹐荒寒閟海隅。」二律極見結構﹐次首一起卻有亂頭粗服之致。或傳其多振筆直書者﹐妄也。《登瓊臺未過桃源洞》云「瓊臺南去飯胡麻﹐云物娟娟仙子家。我自閨中有荊布﹐不須溪上見桃花。」忽放出道學面孔。幹寶與涼生至交﹐不啻昆季﹐嘗數千里奔赴其病。有《春望懷涼生》云「江海漧重路﹐雲天一片情。相思似春艸﹐到處自然生。」竟是唐賢風味。

三﹑涼生久寓杭州﹐所與共爲詩者﹐諸貞壯外﹐只知有同鄕林鼎燮﹝步瀛﹞。余與鼎燮初相稔於都門﹐自以鹽官薄宦之江﹐遂罕得消息。惟四年前﹐忽忽一晤於西湖﹐余明日行矣。時余編《近代詩鈔》已出版﹐未得鈔鼎燮詩爲憾。玆從幹寶﹑謙宣覓得數首﹐亟錄之。《寄懷涼生杭州》云「逆旅停車夜月涼﹐年時詩酒有淸狂。湖樓猶在波光裹﹐林樹蒼蒼髙過墻。」《同謙宣秀淵集澄瀾閣》云「此閣何妨當作家﹐羣山罨畫水交叉。層層屋瓦靑依樹﹐簇簇園花馥入茶。屢至難於詩句好﹐久談忘卻日光斜。舊交散盡新知少﹐石帚天民各鬢華。」《寒雨旬日未出門》云「斷酒蕭綱辦飯羹﹐兼旬積雨廢街行。江春猶瘦難舒柳﹐花信因寒恐病鶯。心已忘機從訕笑﹐詩惟追古不聲名。汾沮鄙儉僞牽局﹐何日龜陰負耒耕﹖」《自定海奇口口杭州》云「微官莫療半生貧﹐海角閒居負盡春。幾樹垂楊無賴雨﹐十年倦翮未歸人。陰凝不信關天意﹐著述相期愛此身。長憶樓臺燈火夜﹐何時重與一杯親﹖」《贈幹寶》云「無本於昌黎﹐未識气先感。吾聞蘇幹寶﹐書味長醇醇。去歲誦其詩﹐蛟龍欲手攬。今夏湖上舟﹐杯酒見肝膽。作詩本性情﹐詞句謝鑿鏨。气勢任自然﹐盤硬無不敢。吾荒年且衰﹐一室廢鉛槧。子詩成來商﹐謂我辧精釋。問道於靑盲﹐食味嗜昌歜。湖之水溶溶﹐湖花開菡萏。一笑掉扁舟﹐詩與遠山澹。」句如《次韻林十二謙宣》云「故人書到吾無事﹐急遞筒開中有詩。」「時對寺門僧坐久﹐行詢鄰捨菊開不﹖」《石浦山遊》云「山南山北春光好﹐桃花李花隨意開。」又云「山形到處𨿽有異﹐眞意在靜語可賅。山遊山遊得山意﹐四時不礙矧春回。」以上皆有靜者機﹐故是詩人之詩。《除夕感言》云「邊云如墨壓滇城﹐﹝英法議采七府礦產。﹞萬戶猶聞爆竹聲。鄕誼每從爲客摯﹐年光緊向此宵更。勞生悔不同樵牧﹐薄宦何堪問姓名。笑指陌頭縈拂艸﹐也隨名卉共春爭。」能於「一年將盡夜﹐萬里未歸人」外﹐別抒悲慨。

四﹑癸亥﹑甲子間﹐數至廈門﹐所識詩人以周墨史﹝殿薰﹞﹑黃雁汀﹝翰﹞稱最。嘗招遊萬石巖﹐水石樹木﹐遠勝虎溪鹿洞﹐余紀以五古十六韻。雁汀和作云「鷺島乏名區﹐幽巖但一二。生是懶散人﹐遊蹤亦罕至。先生今後山﹐魏寇業請肄。經年蒞此邦﹐趨謁今始遂。逢迎上萬石﹐載酒因問字。是晨秋風厲﹐颯颯雨沾袂。山靈欣杖履﹐午霽相獻媚。中巖在咫尺﹐松榕晚逾翠。拾級穿林入﹐泉石倍淸致。追隨到太平﹐延平挾冊地。當時百惡戰﹐涉想猶心悸。僥視萬瓦間﹐拔易紛幾幟。衤任席何年登﹖巖壑偶然奇。瑤章賁隔日﹐洛誦不忍置。鸞音引蟀吟﹐老去乏才思。執蟄勉成章﹐請益從此始。」

五﹑墨史和作云「廈島山皆拔海出﹐剝盡皮膚見山骨。就中山石何處多﹖萬石巖前羅萬笏。我從黃石幾來遊﹐據石當關相出駝。﹝曾與雁汀仿施鴻葆奪關事。﹞玆遊添得老詩人﹐萬石低頭一石凸。此石乃自太古遣﹐鍛鏈功深光發越。早聞蹤迹徧寰區﹐五嶽歸來脫布襪。不嫌此地山如拳﹐翻愛玆巖頗突兀。相逢一笑訂石交﹐歷險探幽窮洞窟。忽到延平讀書處﹐懷古幽情觸石發。不周天柱有時崩﹐太平古剎猶崔奉。劃然長嘯山谷鳴﹐擲地石聲久未歇。更有王郎﹝謂孝泉﹞斫地歌﹐苫恨山石時見伐。嗚乎廈島山皆拔海出﹐海島山根萬仞沒。奇石奇才淪海濱﹐安得詩人一一爲揚挖﹖」此詩以余號石遺﹐遂煉成一塊五色石﹐仍以擲地作石聲﹐還贈此詩。雁汀哲嗣鋅字儆民﹐亦有一律云「山靈如素識﹐喜聽足音來。撰杖從先輩﹐談詩無棄才。亂雲時作雨﹐頑石不容苔。無限興亡事﹐蒼茫付劫灰。」

六﹑今年避兵﹐又至廈門。墨史館余於鎭南關外一公廨﹐有花木之勝﹐門對鴻山﹐山上刺桐﹐經冬猶蒼翠﹐臥齋中望之﹐恍如吾家皆山樓之對烏石山也。墨史先以詩至﹐句句雅切﹐遂更唱疊和﹐幾成一集。墨史詩云「樂安懸榻待周璆﹐﹝夏間有至省之約。﹞愧我愆期負九秋。今日眞成反賓主﹐重歌《杖杜》肯來遊。」「大難逅邂歲寒時﹐棲息休嫌屈一枝。預種梅花待髙士﹐﹝堂邊老梅數株﹐先生故喜居此。﹞安排紙帳乞新詩。」「淨土寧無一片存﹖鷺門舊號小桃源。龐公此日攜家至﹐合便更名小鹿門。」余亟次韻云「交馳函電捧荊璆﹐小別情懷恰隔秋。此是望門投止日﹐卻疑會合上文遊。」「差勝燖湯剪紙時﹐南飛眾鳥得安枝。翻於賓至如歸後﹐東道先來七字詩。」「松菊故園聞幸存﹐平安日報盼源源。皆山樓與黃樓近﹐慚愧當年通徳門。」雁汀次韻云「渴思玉趾步嗚謬﹐盼斷蒹葭倏一秋。邂逅相逢忘慰藉﹐轉欣杖履得從遊。」「避地重來益感時﹐蓬蒿徑乏碧梧枝。髙岡𨿽好無鳴鳳﹐慨誦靑衿學校詩。﹝丈方辭廈門大學講席。」﹞「大雅於今歸獨存﹐時賢麇至叩心源。春風我亦樞衣者﹐私喜登門免掃門。」前數年餘避兵至上海﹐有絕句述朱古微同年戲言渴望余至﹐云「故人情重托詼諧﹐果爾相逢笑口開。回首三年饑渴意﹐只除祝汝避兵來。」雁汀第一首末二句可謂貌異心同。墨史又疊韻三首﹐第二首云「敢比空堂奉客時﹐屋椽仍舊是卑枝。盤飧有幸供髙士﹐又入彭衙工部詩。」雁汀疊韻云「澗泉萬石響琳璆﹐不到於今又幾秋。尙欲招邀云頂去﹐畱云洞裹紀淸遊。」「柰此風聲鶴唳時﹐安巢慚愧屈低枝。倘教移向吳莊住﹐吾浩堂添別集詩。﹝紀石靑寓吳莊﹐著有《吾浩堂詩集》。」﹞「場老空畱釣石存﹐﹝禾山有陳場老釣磯。﹞衣冠族望尙追源。﹝《廈門誌》有云『陳氏衣冠族』。﹞能紆長者來遊轡﹐地以人傳並一門。」唐陳黯以久不第稱「場老」。此詩原唱「璆」韻難押﹐余疊韻不工﹐乃避而倒次原韻。﹝今不綠﹞。碩士柯榮試﹐亦公廨居停主人﹐故第三首次韻云「冬來臥病困蓬門﹐至誼能惇讓子源。函電交馳嗟不與﹐願公諒我失溫存。」語朴質可感。或疑「溫存」字近纖﹐不知司空表聖詩云「地鑪生火自溫存。」不過送暖之意而已。墨史第三首云「邱陵從上叩禪門﹐海闊天空悟性源。小坐鴻山懷雁侶﹐髙攀云頂約猶存。」此首言同遊鴻山寺﹐末指雁汀約遊雲釐巖也。碩士又疊韻第三首云「洪濟山髙峙鷺門﹐涪翁間說約探源﹐讓君捷足同登去﹐休笑良夫一跛存。」或疑跛是「卻克」﹐不知《谷梁》定本作「良夫」。

七﹑云頂巖爲廈門眾山最髙者。雁汀招同墨史﹑文典﹝陳沙﹞往遊﹐始以小車走十里至禾山﹐一路彌望稻田﹐間以陂塘﹐頗有江南風景。過陳場老釣磯﹐憩商業學校﹐肩輿入山﹐數里先造云頂寺。俯視眾山﹐皆撲地如土自。雁汀載餅餌鼎肉﹐飽飯於寺僧。復行數里﹐登絕頂觀日臺。歸各有詩。余云「百怪千奇石刺天﹐九溪十澗恍嗚泉。﹝初入山﹐極似杭州九溪十八澗。﹞平橋忽向蘆睛轉﹐仄磴剛容竹轎旋。拔地眾峯都俯伏﹐有亭絕頂尙髙懸。一層更上觀雲海﹐始信巖名不浪傳。」墨史云「正是晴明作好天﹐雨餘來聽四山泉。短筇直上身差健﹐眾壑回看眼欲旋。古寺峯腰原陡絕﹐方臺巖頂更孤懸。茫茫雲海開奇境﹐要仗詩人筆與傳。」雁汀云「海外林巒別有天﹐遙從樹杪走流泉。剛欣陟巘翻原降﹐每到臨崖又折旋。古寺已無平地著﹐髙臺直向半空懸。眾山覽小披新詠﹐岱嶽端憑杜老傳。」立典云「出遊恰值好晴天﹐杯飲欣陪試聖泉。臺迥日斜猶映帶﹐洞幽云住若周旋。人登絕頂山皆向﹐石聳危屏樹半懸。不爲催歸風雨急﹐僧樓題句早爭傳。」於云頂巖之髙﹐皆寫得出。墨史「旋」韻較新。碩士句云「髙臺下視芳洲小﹐大海中分白鷺旋。」

八﹑余有《云頂巖回謝雁汀》詩﹐雁汀和韻﹐佳在前四句﹐云「爲上禾山第一山﹐髙軒特地過柴關。分齋何敢方前哲﹐擅壑猶堪老此間。」墨史和韻﹐佳在後四句﹐云「片雲應爲猶龍至﹐﹝石丈生丙辰﹐自言登山多遇雨﹐佘曰﹕雲從龍﹐固應爾。﹞細雨能催倦鳥還。頗怯詩筒傳絡繹﹐難將步韻比躋攀。」

九﹑闔題鬥勝之作﹐本不足傳。有時詠史﹑詠物亦有能見其大者。墨史有《張良》絕句云「殖醢韓彭系鄧侯﹐毒於烏喙敢夷猶。五湖盡入炎劉地﹐不托遊仙何處遊﹖」李繡伊﹝禧﹞句云「陰符季子椎朱亥﹐那比興劉與報仇。」

一○﹑閩南吟人介從墨史者﹐有南安蘇警予﹝甦﹞﹑晉江謝云聲﹝龍文﹞﹐遠奇合刻絕句一冊。蘇名《隨天付與廬雜詩》。《野望》云「河山破碎入黃昏﹐一段荒城鳥雀喧。極目蒼茫雲水外﹐蕩胸浩气接中原。」《除夕和云聲》句云「詩人竟比催租吏﹐剝啄催持到五更。」謝名《靈簫》《閣雜詩》。《聽雨》句云「添花催柳小樓東﹐但覺寒生萬點中。」《鄭延平水操臺》云「英雄無限傷心事﹐易代猶翻鼓浪潮。﹝臺在鼓浪嶼日光嚴左。」﹞《野望》云「悄立蒼茫何所事﹖四郊暝色迫人歸。」

一一﹑鷺門能詩者尙有柯伯行﹝徵庸﹞﹑陳丹初﹝桂琛﹞﹑余雨農﹝煥章﹞﹑李繡伊﹝禧﹞﹑蔡維中﹑翁純玉﹝兆全﹞諸君。伯行和余畱別詩云「尊酒消寒聚一堂﹐敢云祖道送行裝。憂時詞客陳同甫﹐造士經帥馬季長。海鶴髙飛標骨格﹐泥鴻印爪盡文章。可容籍浞韓門附﹐浪獻蕪詞笑大方。」繡伊以萬壽巖古鐘影片贈行﹐亦和前韻云「未聽松聲過佛堂﹐聊將榻本壓歸裝。千年神物鐘無恙﹐一代詞宗壽共長。春訊江幹隨杖履﹐離情席上抒篇章。名園知近烏山麓﹐惆悵梅花隔一方。﹝舊曾讀書烏石山十三本梅花書屋。」﹞雨農﹑丹初﹑維中﹑純玉詩手邊覓不出﹐呼負負矣。

一二﹑在廈識朱鐸民﹝鏡宙﹞﹐諗爲太炎女夫﹐年少喜藏書。至福州﹐有《石遺前輩招飲有作》云「吾愛陳夫子﹐詩盟主建安。一樓山萬笏﹐三徑竹千竿。海內存知己﹐﹝成句﹐指太炎嶽丈。﹞平生薄熱官。濁醪澆塊壘﹐世事等閒看。」第二聯眼前語﹐非常雅切。余與君皆嗜飲。

一三﹑南安蘇樂天﹝鴻圖﹞﹐教授鼓浪嶼學校﹐屢至廈島訪余。著《樂天齋文錄》一巨冊﹐體糅新舊﹐而鬯茂條達﹐所見時有警辟處。贈餘七言古一首﹐推挹太過﹐玆摘錄其中數語云「著作恢弘世所稀﹐更搜殘闕壽千棋。餘事旁溢爲歌詩﹐雄渾仿詭泣蛟螭。騷壇品藻析毫釐﹐海內爭傳一字師。﹝當代陳弢菴﹑趙堯生﹑兪恪士﹑梁任公﹑羅掞東諸公﹐有作每就商定。﹞我聞其名久傾葵﹐今秋始幸得見之。神光鍔鍔貌魁頑﹐和气接人春風吹﹐飽妖言論療腹饑。」余有傷時處﹐未錄。

一四﹑張揚芬者﹐自號抱膝翁﹐江都人。遠寄小照屬題﹐爲書二十字。翁次韻和五首﹐第二首云「山中亦世界﹐惜少新道徳。促膝抱梅妻﹐冷覷嫦娥色。」第四首云「夙聞陳太邱﹐四方仰道徳。老來風趣多﹐想見嬰兒色。」

一五﹑有鞠隱者﹐不知何許人﹐寄贈二律。警句云「蕭寺看云扶瘦杖﹐秋堂聽雨減疏燈。詩心妙比琴無索﹐宦味閒於鳥脫繒。」又「遺老襟期梅偃蹇﹐通人胸次竹低昂。」「疏燈」句最佳。惟餘甚不主張「遺老」二字﹐謂一人有一人自立之地位﹐老則老耳﹐何遣之有﹖

一六﹑吳興王戟髯﹝樹榮﹞﹐未與會面﹐偶以詩簡來往﹐已采數首入《近代詩鈔》。後始見其《題葉小鸞遺迹一百韻》﹐直是一篇《孔雀東南飛》﹐前有序﹐後有跋﹐過長未能錄﹐欲讀者可求其單行印本也。

一七﹑當塗奚無識﹝侗﹞詩語奇崛﹐余嘗敍其詩﹐以爲近於散原一派者。然前數年餘避兵滬上﹐無識有奇懷一律﹐則甚似拙作﹐云「能窮能健百無求﹐筆硯平安更不憂。豪气欲吞黃歇浦﹐詩鄰如卜海藏樓。在天羣刺供談笑﹐起世孤懷付校警。何用短箋慰羈泊﹐知公心已養空遊。」豪气出以健筆﹐眞欲吞黃歇浦矣。末句是補注老莊者口吻。﹝君有此二著﹞。君嘗寄紙索書對聯﹐侑以《莊子補注》。余大書現成句八字寄之﹐云「濠濮閒想﹐羲皇上人。」頗覺切合。蓋君方弦歌江浦縣﹐以爲三徑之資也。無識治小學﹐用力甚深﹐有《藻漁集殷架文爲詩見懷賦一首》﹐詩系五古﹐並自注約二千餘言﹐斑剝陸離﹐得未曾有﹐以太長未錄﹐玆再錄其不甚似散原者。《九日登北極閣》云「叢林翳翳掩城阿﹐延賞寒空又一過。野气蒼涼秋日瘦﹐山靈憔悴劫灰多。五年抗迹欺云壑﹐何處髙翔避蔚羅﹖照影分明後湖水﹐心池猶恐有風波。」《審言臥病滬上﹐有書來賦奇》云「李先發藻儒林者﹐分手遲回七歲年。不信著書天雨粟﹐長愁窺戶海成田。故人消息能窮餓﹐絕學商量見愛憐。累讀一緘忘不得﹐白頭病肺滬江邊。」《辛酉守歲》云「酸風飄雨漏聲殘﹐宿雪連階燭影寒。尙覺啼呼滿郊野﹐寧容歡喜對杯盤﹖壯懷漸惡仍今夕﹐淺醉初消又萬端。占歲明朝要晴旭﹐東窗揩眼幾回看。」此首儼具先憂後樂懷抱。句如《雪浪石》云「愛力相續壽乃久﹐中有百代詩人魂。」諦視文理極奇詭﹐如瞿塘峽灩預根。《雞鳴寺》云「癡哉凡夫心﹐學佛昧眞諦。所以六道中﹐乃有餓死帝。」《髙淞荃爲敍莊子補注賦呈》云「世且囂然疑此意﹐誰相知者定吾文﹖」《春郊》云「春風滿地難收束﹐一尺夭桃已著花。」

一八﹑南通馮善徵有《達廬詩錄》一厚冊﹐前有馮夢華撫部一序﹐曾同宦四川也。詩甚雅健﹐多古體長篇。有《黃河鐵橋歌》最工﹐不靠新名詞﹐能將新題目寫得逼肖。因長未錄﹐欲讀者求之本集可也。

一九﹑近賢詩淸脆者多﹐雄俊者少。潮安石銘吾﹝維展﹞﹑潮州劉仲英﹝仲英﹞﹑閩縣曾履川﹝克端﹞皆可以走僵籍浞者。履川﹐肌叟﹝宗魯﹐後更名福謙﹞孫。凱叟字伯厚﹐以卽用知縣官蜀﹐兩袖淸風﹐遣子孫以淸白而已。履川少劬學﹐間關數千里﹐自蜀至京師﹐請業於一時聞人﹐肆力詩古文辭。前歲餘有子之喪至都﹐履川來見﹐出示舊作散體文數首﹐則才气有餘﹐範以方姚榘﹐並撰五言古三首爲蟄﹐兀傲不羣﹐讀之使人气王。其一云「老去亂屢經﹐名髙桐踵至。頗哀石遣翁﹐看盡湖海气。索句有閉門﹐四海馳姓字。廿年騰驥子﹐微傳未憂墜。豈意髙明家﹐天故不子惠。欲使窮愈工﹐憂患巧位置。嗟哉骨肉親﹐終學形骸僞。闔棺如欲語﹐一瞑竟長棄。淚盡思子亭﹐萬里猶馳轡。浩規行且來﹐蒼生日凋瘵。哀此垂絕軀﹐眾手爭一試。死所誰復知﹐瞪目視諸帥。」其二云「怪奇郁文字﹐萬世寧能減。沆瀣感意气﹐翻疑造化設。大羣委末化﹐慘痛紛顚蹩。橫流跳猛獸﹐未足方其烈。夫子吾鄕彥﹐聲譽照江國。忍淚余看天﹐震名咸橋舌。抱一式天下﹐餘事包孔墨。神慮迥濤瀾﹐一卷沁冰雪。末學眩髙文﹐輒思尋其穴。洪鑪鑄萬化﹐妙技試點鐵。平生百無戀﹐師友念獨結。此意當誰告﹖刳肝有瀝血。」其三云「學𨿽未可知﹐气不甘人下。騏膦騁天衢﹐吾寧捨十駕。豪桀摧萬古﹐庶幾一戰霸。懷此亦有年﹐獨唱畏人和。豈伊知者希﹐念之輒悲吒。顧瞻鄕裏親﹐愛就耆舊話。儼若父祖臨﹐或者警余惰。晚景迫世變﹐翻恐漸凋謝。謦獄接所歡﹐私意珍無價。獨感招致誠﹐猶幸及親炙。奇才愧昌谷﹐敢賦《髙軒過》。心肝嘔示公﹐所求在譏罵。」三詩勃郁煩冤﹐末篇直不啻千回百轉矣。

二○﹑仲英有《讀石遺集》七言長古云「侯叟﹝乙符丈﹞示我石遺集﹐謂光宣來此一人。我知公名始丙辰﹐越八載今始識眞。棄粕吐酮吸古醇﹐芟蕪抉穢絕陳陳。漓幽涵遠何淸新﹐結廬秋山明月鄰。掬泉蹋石藉芳茵﹐朱徽藥鼎坐古春。不知人世有纖塵﹐以此持諭或等倫。儷之斯世譬鳳麟﹐更難能者言靄仁。使我讀之幾逡巡﹐同時陳鄭吾能云。並示爬梳去翳繁﹐取材髙古非俗藩。陵踔凝鏈不可馴﹐但恐狡張債脈筋。馨蘭自燔東坡論﹐荒寒不似人世文。淒緊旣非中和言﹐衰季志危心放奔。誰與挽回元气元﹖宛陵香山公所欣。更推南宋非斷斷﹐筆意陰同固其因。更有神契俗不聞﹐聖道自漢中沈淪。矯矯唐宋義始伸﹐涵泳微旨復性純。志粹气完心寬溫﹐發爲聲文無躁紛。香山遭世多遭迆﹐聖兪頓躓宋燕蹬。自比鮎魚辛酸辛﹐微有苦語雜笑噸。皆能蘊藉無憤嗔﹐不妄悻悻肆哀呻。惟公養境與之羣﹐豈求辭語能窮源﹖捧書贊嘆語遂煩﹐我年十七志皇墳。更貪排比忘朝昏﹐資荷作鏡ウ不分。益之愈亂如治軍﹐未甘自棄敝帚珍。欲求智炬然途遵﹐因書問訊鷺江漬。更請安心不二門﹐海月珠光燦云昱。何時重照韓公軒﹖江城握管意存存。」篇中兩處暗轉﹐極見結構﹐余報以一律云「劉生雄驚孟郊材﹐淩紙論文怪發來。並世欲推壓元白﹐古人直遣娩歐梅。宋唐區畫非吾意﹐﹝來詩『矯矯唐宋』﹐原作『有宋』﹞。漢魏臨摹是死灰。萬卷有書眞讀破﹐吐頤棄粕快銜杯。」

二一﹑銘吾有《讀石遣室詩集﹐呈石遣老人八十八韻》云「有淸一代間﹐論詩首漁洋。漁洋標神韻﹐《雅》《頌》不敢望。歸愚主溫厚﹐詩教非不臧。然或失而愚﹐字缺挾風霜。是皆傍門戶﹐終莫拓宇疆。壽陽祁相國﹐輔以曾湘鄕。壽陽宗杜韓﹐春海相頡頑。湘鄕詩若字﹐低頭豫章黃。杜韓蘇黃間﹐暖翁目助張。邵亭巢經巢﹐列宿森其旁。諸公丁世亂﹐《雅》廢《詩》將亡。所以命辭意﹐迥異沈與王。窮者秋蟪館﹐並世伏堂。詩人信以窮﹐詩道於以昌。石遺老人出﹐揭櫫號同光。雙井孕散原﹐半山孳海藏。弢菴於二者﹐亦頗扼其吭。節庵工超逸﹐中晚多感傷。乙菴喜詰屈﹐深語難淺商。觚菴學簡齋﹐杜味得蒼涼。香宋比陵陽﹐精卓莫低昂。劍丞視伯足﹐長者或徐行。博麗斗工巧﹐雲門共龍陽。暾谷迨觀槿﹐後山步趨艙。蒼虯起後勁﹐陳鄭觀旁徨。﹝散原嘗云﹕『此世有仁先﹐使余與太夷詩皆不免爲傖父。』﹞壬秋守漢魏﹐舊派衍湖湘。公度五七言﹐謝翹欲與翔。喜蘇不喜黃﹐南皮一文襄。各不爲地囿﹐道分而鑣揚。諸子自一時﹐石遺實兼長。石遣持偏師﹐能以弱制彊。石遺揮巨刃﹐大道辟榛荒。石遣拗禿筆﹐有時放毫芒。每每下一語﹐鏈於百鏈鋼。生澀者平易﹐平易者微茫。微茫者冷峭﹐冷峭者郁蒼。池館恣閒適﹐江山助淒愴。風雨供馳騁﹐鳳鸞接髙揚。詞約而事備﹐貌柔而气剛。視孟窮累累﹐視韓富穰穰。窮可醫肥俗﹐富可鯖貧糧。有如一老樹﹐著花自芬芳。又如老雄鷄﹐爪觜獨擅場。橄欖初苦澀﹐啖之甘回嘗。洪鐘無大小﹐扣之聲鏗鏘。白日忽飛動﹐大風翻巨樟。攀躋旣非易﹐摹仿焉可常。雲從皮陸入﹐畢竟多皮相。用心已到聖﹐直逼夫子墻。近人盛宗宋﹐時服炫古妝。根本不盛大﹐謬云欲祧盧。學人與詩人﹐大抵非殊方。往持詩教者﹐大官坐廟堂。石遣位非髙﹐大力鄙小倉。小倉結公卿﹐遂今天下狂。公獨潔其身﹐俗士踣且僵。公身𨿽獨善﹐公名乃彌彰。晶詩軼鍾嶸﹐話詩淩滄浪。徵詩逾南山﹐評詩壓兩當。﹝仲則有《詩評》一卷﹞。說詩淵無盡﹐千頃波汪洋。誦詩如聞政﹐尢能振紀綱。庚戌客宣南﹐偶見長短章。丙辰過申江﹐公名震書坊。立志學公詩﹐此願久不償。雜報乏胥鈔﹐剪采貯奚囊。𨿽未窺全豹﹐淸詞沁肺腸。厥後常知公﹐講學居上庠。慶曆胡安定﹐元和韓侍郎。今歲侯乙符﹐言公壽而康。言公工琢璞﹐琢焉成圭璋。言公斂槎櫥﹐不肯露鋒錐。儕輩偶疵謬﹐捨公孰相匡﹖後生偶造請﹐公語必精詳。侯子言未終﹐而余起肅將。年來詩道衰﹐白戰方披猖。其中空無有﹐咀嚼若秕糠。話言謂獨創﹐寒山實濫觴。謂辟新紀元﹐《擊壤》早津梁。自命活文學﹐病已入膏盲。筌蹄視經史﹐可嗟不自量。野狐思參禪﹐野馬思脫鱷。野艸終彌蘿﹐野火終自殃。際此道掃地﹐念公愈不忘。惡風日Е洞﹐有公抵危檣。途路日紛歧﹐有公不亡羊。今讀石遣集﹐恍如飲瓊漿。侯子抱此本﹐余臂欲先攘。蛇江隔鷺島﹐一葦幸可杭。」篇中振起處筆意奇橫。

二二﹑嶺南門人﹐姚君殷﹝梓芳﹞外﹐多未見面。石銘吾曾至廈門訪余﹐余已回裏。侯乙符﹝節﹞欲來不果﹐刻又赴南洋羣島矣。乙符生平有詩一二千首﹐下筆千百言立就﹐余恐其率易也﹐題其集後云「短長千百首﹐頗覺患才多。磨礪新釒垂鑿﹐推排老臼窠」云云。蓋潮汕饒有詩人﹐率宗隨園﹐見乙符漸事苦吟﹐多怪詫之﹐同志者惟銘吾﹑仲英及丁叔疋之兄訥菴﹝乃潛﹞耳。故乙符有《春日試筆奉懷石遣師》云「傳薪已及嶺南人﹐饜妖名言簇簇新。詩學一家工手法﹐筆談千里當身親。文章結構艱辛處﹐花木園亭爛熳春。老我侯芭頻問字﹐停車待話去來因。」《石師惠寄詩文集奉呈》云「公詩久風行﹐小子未深覽。朝日出陽谷﹐聞見何陋ウ。惠我數寸集﹐元气味醇醇。豎義必堅卓﹐嶽軍不可撼。名言時領略﹐契如嗜昌歜。海藏論詩訣﹐初如咀橄欖。散原務生澀﹐沈鬱雜哀感。公以老鴻博﹐精深出閒淡。冊年主騷壇﹐抗手問誰敢﹖我讀《金石跋》﹐文字歸總攬。詰屈驟難解﹐會心時一頷。近體糅唐宋﹐廉悍究難搶。持此勤揣摩﹐丹黃溢鉛槧。籍浞學昌黎﹐巨刃欲破膽。」其二云「十年走風塵﹐山水拓詩境。一舸江之南﹐鶯花誰管領﹖莫愁澹煙波﹐玄武菱荇。半山艮其背﹐平山造其頂。六朝幾陳迹﹐在在足引頸。放膽動賦詩﹐罄控肆馳騁。未嘗畏流宕﹐何以策精警﹖豈知行吟地﹐公早摹淸景。筆力所揮灑﹐宏深而俊穎。及玆亟鉆仰﹐故技庶可屏。趙徳爲之師﹐更爲潮人請。﹝時方函請先生來遊潮陽。」﹞句如《春日同秋園閒行》云「尋芳風雪後﹐新題自督課。花意若目成﹐山影一肩馱。此間安詩榻﹐餐秀飽寒餓。」可以「秀色可餐」四字贈之。《飛霞洞》云「羣峯恍列屏﹐二水如束帶。」眼前語寫得出。《觀大龍湫瀑布》云「四圍峭壁風凜冽﹐气象嚴肅意孤危。」深山中奇絕巖壑﹐七字眞寫得出。《千步沙觀潮》云「其來如捲席﹐大陸變巨沛。」亦寫得出。《拙政園用吳梅村連理山茶原韻》﹐居然梅村﹐太長未錄。

二三﹑訥菴作詩力求鍛鏈﹐造語迥不猶人。玆錄其警辟而復幽秀者。《上巳雨》雲﹔「沿岡度陌若無情﹐坐惜輕紅墮欲平。蠻植勸人還寂寞﹐屋山吹霧失晴明。相逢已晚茶蘼恨﹐且住爲佳杜宇聲。回首昔年行樂地﹐秋千鈐索最縱橫。」《夜坐白蘭花下》云「退志何卒卒﹐於此蔭林樾。明月不吾戀﹐而吾戀明月。微涼拂梢來﹐坐裹香已奪。詎惟鼻知之﹖且以善宵魄。光光艸頭螢﹐照人共今夕。我欲囊其焰﹐覓久了無迹。世事政爾耳﹐已往安所獲﹖對伊指牛女﹐不說河漢隔。塵中自多離﹐附會寧有益。深夜葉墜露﹐微微濕巾幀。始覺林際月﹐移影已尋尺。月旣不我待﹐我亦將遠客。」《夏日捨舟山行》雲「水流本無質﹐人事淸濁之。問其所以然﹐流水亦不知。畏熱覓溪行﹐不令暑相欺。靑山似惠我﹐潑翠舒我眉。我不識靑山﹐奚其低昂爲﹖水遠送鷗到﹐鷗習已無機。信我如鷗閒﹐來聽吟鷗詩。坐久已忘鷗﹐亦忘我爲誰。」句如《吳山早秋》云「久客先秋覺﹐逢僧共影臒。驚濤猶霸國﹐暮气欲沈城。」《閒居》云「冷檠遮短夢﹐急雪定羣峯。枕醒催孤雁﹐齋空斷百虫。」《答逸老》云「吾嘗與子言﹐逃俗猶避漲。」重九云「冷云覆屋不出戶﹐淸坐無花情自佳。」《次韻曾月樵》云「望裹靑山無可宅﹐愁邊黃葉不成題。」《消夏雜詠》云「便面初成暑雨圖﹐持將涼意扇江湖。」所作名《匏存室詩鈔》。

二四﹑南通費範九﹝師洪﹞常與余文字往來。喜爲詩﹐張嗇庵髙弟也。有《讀範彥殊蝸牛捨詩賦奇》云「此事君家有祕傳﹐遙遙詩脈鎭相連﹐春風又被蝸牛捨﹐獨霸淮南三百年。」「詩人大率長貧者﹐吐納江山气自奇。芳艸古祠題句在﹐何時一棹弄晴曦﹖」《潘安過訪﹐卽招範彥殊陳保之邵伯言同酌﹐夜分始散》云「春色隨人赴今夕﹐淸談未忍負燈光。曠懷天地容孤放﹐到眼滄桑易老蒼。一片鳧鷗僧捨靜﹐四圍花柳客衣香。當前縱有千秋想﹐三十江湖尙稻粱。」句如《中秋集憶肪》云「危尊待月戰云邊﹐月斂淸光未忍圓。無復閒謠酬令節﹐只餘孤憤散荒煙。」語皆淸而摯。

二五﹑前數年有《近代詩鈔》之役﹐故人之作﹐多未入選﹐其時萬避兵滬上﹐未遑徵集也。吾鄕若劉筱云﹝崧英﹞﹑林大年﹝則銘﹞﹐其尢稔者。筱云壯遊蜀中﹐中年宦江右嶺南﹐不得意歸。教授學校﹐益以賣文鬻宇﹐僅免寒餓。飲量故洪﹐醉則髙歌﹐醒則孤吟。盡棄少作﹐尙有詩數百首。平生口未嘗臧否人物﹐而觀其詩﹐不乏憤時嫉俗之語。玆錄其稍自得者。通仙裏云「迎仙門北通仙裏﹐大樹長池白板扉。陋室數間兩年住﹐只貪湖上看斜暉。」君故自有室廬﹐而旁妻別居於此﹐故又有《通仙裏第二宅落成賦視同社諸子》云「漫營小屋不能深﹐徙處聊完卜築心。負郭陂塘皆我有﹐窺樓嶺樹待君臨。暫來警夜馴鄰犬﹐相對忘機狎水禽。咫尺湖西遊冶地﹐閉門肯許俗塵侵。」此於賃屋左近別營一屋﹐故首聯云云。其地甚僻﹐有陂池﹐其屋有樓﹐可以見山望湖﹐故二三聯云云。《池上雜興雲》﹕「宅後林塘當小湖﹐春波微動躍鯫隅。晚禽各自發淸瞬﹐渾似通名朝老夫。」《自嘲》云「和仲自觀猶可厭﹐﹝本蘇詩。﹞長貧如我更堪羞。老來彌與酒難斷﹐運去敢云文易酬。只管浩歌休嫂罵﹐頗能奇想不窮愁。裏門耐作酸寒事﹐歲課生徒已十周。」《竹窗雜感》云「立苗欲疏竹欲密﹐東正倚遮炎日。閱年舊竹只許長﹐豈意新篁乃拔出。地寬聊可容攢生﹐雨足幸乘生气溢。此時且勿貪天功﹐歲寒未必不蕭瑟。笑爾後生孟晉多﹐猶爲先生怨遺佚。」筆意婉曲。《昔遊詩》云「峽江八百里﹐雪霽攢奇。萬態不暇接﹐孥空皆玉龍。灘舟駛如箭﹐猶恐崩冰春。朝發白帝城﹐暮泊巫山曲。巫山望無極﹐十二相續。三日抵江陵﹐驚魂始斂束。」此少陵追昔遊之例也。《詠玉尺山檜》云﹔「老檜撐天四十尺﹐絕不依墻不附石。孤根挺直懸瘦蛟﹐望之森然無枝格。近梢綴葉非凡姿﹐離立樹叢寧矜奇﹖徘徊其下若有悟﹐柳誠懸字涪翁詩。」《聞雁》云「倦翮昏林盡熟眠﹐叫羣猶自度遼天。前身不是耽吟客﹐怎與詩人夜有緣﹖」《七月初三晚看云》云「曉出驕陽便若焚﹐晚來何益見氤氳﹖未能一雨蘇羣﹐任爾彌天不算云。」皆不作人云亦云語。

二六﹑好句甚多﹐如《寄潘穆荃茂才新嘉坡》云「滿島金銀气﹐孤燈鐵石人。」《贈何梅生》五古﹐篇長﹐錄其警句云「千鳩與萬雀﹐啾喞輕相瀆。」又云「我肥縱非癡﹐君瘦較爲福。」又云「寒花亂鍤瓶﹐好書髙連屋。」首聯言梅生分纂志局﹐嫉謗者多也。君腰腹甚大﹐故詩中屢自言之。《林劍農飲余江樓》云「引杯好與消秋色﹐臨水能令減暮愁。」《花朝移柳》云「不合羣芳稱壽日﹐獨爲此樹左遷時。」「左遷」二字用得有趣。《和國容》云「野燒誰能爲幸艸﹖扶桑見說庇彊枝。」《和梅生客夜》云「深院月生宵靜後﹐故人天遠夢醒時。」《東園雪丁香》云「年來忘與冰姿熟﹐春去猶爲玉戲看。」《從山僧乞竹》云「入世此君寧免俗﹐淩雲底事不如人。」《挽鄭無辯》云「劇憐玩世工諧謔﹐頗怪論詩過刻深。」《聞警》云「裘帶漫言儒將度﹐橐韃難結客軍誠。」《挈熙兒遊西公園》云「偶耽稚子嬉春樂﹐稍減衰顏逐歲蒼。」《次梅生韻》云「得屏囂塵差類隱﹐自澆磊塊復誰尢﹖」病中偶成云「漸怯西風成老態﹐暫疏旨酒柰愁腸。」《庭柯》云「庭柯歲歲添新葉﹐凡體年年減舊容。」余舊見此二詩﹐頗不樂。酒人至與酒疏﹐素健人至說病﹐往往不能久。未幾年君竟下世。《次國容根樓晚眺韻》云「晴多漸靳池塘水﹐寒酷因思嶺海裘。﹝有弟在粵。﹞」《聯英社女弟子餉佳菊》云「風來吹酒增醇釅﹐吟罷題箋當綺紈。」《道山亭落成重陽日幼招飲》云「肯辜佳日從轟飲﹐緩放黃花似鍛詩。望裹靑山稀故態﹐晚來秋色耐遙思。」《閏花朝集舊濤園》云「長筵攤花羅瓶﹐歲凡幾集消芳馨。」又云「燈光棲壁如明星﹐花影人影交晶屏﹐眾秀可餐香可聽。」

二七﹑大年詩名《虛心齋》。遊蹤所至﹐北燕齊﹐南湘楚﹐東吳越﹐率有題詠﹐而吟朋若何梅生﹑劉筱云﹑鄭無辯輩﹐多在裏中﹐唱和尢數數。《霜夜菊前同梅生作》云「先生酒病愛霜天﹐默坐秋齋意適然。片月不孤今夜好﹐數花𨿽瘦向君妍。宵闌淸話寧輸飲﹐老去新詩盡可傳。早晚靑山謀小隱﹐枳籬竹屋枕書眠。」《再答梅生》云「花下吟深月轉廊﹐與君不忍負秋光。未眠散步幽人慣﹐敢比蘇州詠夜涼。」《贈梅生》云「不獨年來蹤迹親﹐愛憎殊俗見君眞。安能名隱聊相晦﹐未悔同淸穩得貧。載酒時過揚子宅﹐閉門且避庾公塵。彌天鳥雀紛啼噪﹐坐任垂垂白髮新。」《同小云過蒙泉山館藜觀畱飲》雲「雨中嘯侶赴嘉招﹐三五吟朋話此宵。已自淸泠泉更冷﹐本無塊碥酒仍澆。閒搜石蘚前題在﹐坐聽風篁醉意消。老去輸君專一壑﹐捲簾嵐翠挹朝朝。」《憶杭州舊遊》云「尙有孤山百樹梅﹐春風常入夢中來。當時鬢影湖波識﹐坐嘆姿年去不回。」君詩气韻在二皇甫﹑劉文房之間。有淒黯近冬郎者﹐如《友人約往越王觀桃花至則已謝》云「苦揩病眼試相望﹐枉向花叢逐隊忙。流水愁邊余斷片﹐綠陰盡處見斜陽。玆遊誰遣來何暮﹖全盛元知事不常。明日池塘消一盞﹐傷心豈獨有冬郎。」句如《湖樓春暮》云「年年春盡啼鶯外﹐風雨彌天嫩出遊。」又云「白髮憑闌能幾醉﹐不應禪坐下簾鉤。」《別玉尺山》云「好花竟入俗人手﹐老樹可完太古春。」《春雨病思》云「偶病不曾將酒廢﹐少間頓覺此身輕。」《與無辯飲酒樓》云「長夏與誰商遣日﹖中年底用戒貪杯。」君裏居幾無日不醉﹐有子宮京師﹐能辦酒錢也。《宛在堂看雨》雲﹕「幽禽解語停佳客﹐枯樹能花絡瘦藤。」《同雨漁於山觀大水訪楞根上人畱飯》云「春色明朝成悵恫﹐溪流一瞥沒村墟。髙僧先掃林間榻﹐熟客新嘗雨後蔬。」《春感》云「幾經換主園林在﹐終覺爭巢鴉鵲癡。」《陳氏艸廬夜飲》云「墻頭樹影如山立﹐塔頂鈴聲到寺沈。」

二八﹑吾鄕中詩之戛戛獨造﹑不肯一語猶人者﹐梅生﹑惕庵可稱二難。然二人面目又頗不同。梅生作所錄已不少﹐惕庵則遣珠尙多。《夜歸雙驂圖》云「艸荒徑仄夜三更﹐攜影籠束道廢城。境寂多聞如有遇﹐心懸遠火卻關情。了知鬼亦不到處﹐稍喜園猶鄕日名。踽踽未須增感慨﹐生人吳壤本孤徵。」《天遺惠詩答之》云「稅屋荒寒暫定居﹐詣人來客並稀疏。俗聞妙自施千障﹐曠矚遙能攬六虛。早付苓通天下事﹐忻承語笑袖中書。只殘一物難消遣﹐未辦奴星結柳車。」二詩寫出所居荒僻無對景象。「心懸」本作「心孤」﹐以與「孤徵」復﹐爲攺作「懸」﹐然不如「孤」字矣。《花朝孝泉招飲村店和石遺師韻》云「春半南中未見春﹐髙樓歸雁正愁人。厲風誰怒常終日﹖佳月相墾恐鬲塵。望海登邱空意遠﹐讀詩舉酒一神親。二分流水從無賴﹐便置除憂去累身。」《淸明有懷﹐寄碧棲福州梅生陀庵京師》云「逢辰羌亦欲云云﹐倚徧句闌易夕曛。疏壤涉春殊未綠﹐小山負海直能云。攜家上冢傾城郭﹐寺追花盛屐裙。南朔佳時端可念﹐等閒玄發

數奇分。」《石遺先生命和荷塘遇雨之作》云「連塍界陌見幽塘﹐雨過田田送水香。未厭無花迎白墮﹐稍忻有繳貌靑涼﹐髙吟誰會嗟呀意﹐薄植虛雲長養方。馮仗束君好回施﹐南風四月倘爭場。」《南普陀長至夜望月呈石遺師》云「窮日盲風可小休﹐穹樓寥夕暫舒眸。淸光無攺頑山醜﹐暗汐如將枉渚浮。試遣微吟回夙尙﹐漫憑節物逭鄕愁。人間鵬眞何限﹐乞示心源學至遊。」《感懷奉奇石遺師碧棲丈福州》云「髙層徙倚日俄西﹐似劍羣錯望益迷。又向南天見新月﹐依然孤處介荒蹊。逢辰集感催宣發﹐賞醉馮誰績曩題﹖雪後看山正同快﹐﹝裏中春雪甚大。﹞夢回不柰曉鴉啼。」君詩體格在近人沈子培﹑陳散原之間﹐古體之佳者選入《近代詩》鈔不過十之一二﹐當時未見全稿也。比使補鈔﹐則所鈔皆近體矣。又《石遣先生以和公荊重九詩命和》云「半世登髙共弟兄﹐今年獨起異鄕情。羌無萸菊資吟思﹐劣有杯袢對月明。展轉兵間來七字﹐和歌海外逮孤生。斜川早嗣東坡法﹐劫娩從前闕奇聲。」此首君詩之最不生澀者。哲嗣達深﹐以廈門大學學生及余門﹐嗜飲能詩﹐有《春盡日旅廈陪石遣先生小飲》云「並少殘紅太可憐﹐送春何處作春筵﹖樓前綠剩齊腰柳﹐池上香遲撲鼻蓮。盡醉不妨泥似我﹐開懷安得酒如泉。東公怪汝輕相別﹐一倍還人約隔年。」

二九﹑余初至廈門大學﹐可與言詩者惟葉生俊生﹝長靑﹞﹑龔生達淸。旋屆重陽﹐同往南普陀登髙。俊生先有一律云「微霜昨夜點江濱﹐歲序推遷感又新。佳節他鄕回溯處﹐﹝石師言壯歲後重陽多作客。﹞哀時詞客苦吟身。登臺杜老猶能健﹐賣賦相如未算貧。﹝近售稿得數十全。﹞獨有家山增悵望﹐白雲非復舊思親。﹝時方丁先大母憂。」﹞余次韻和之云「橫捨髙樓壯海濱﹐重陽風日足淸新。數峯排合如相識﹐冊載登臺尙此身。案有和詩殊不寂﹐瓶余濁酒未爲貧。兩生靑眼髙歌望﹐昕夕過從倍覺親。」達深亦次韻云「追隨杖履鷺江濱﹐陟彼南山景物新。下望樓船愁老眼﹐行看瓦礫見金身。﹝謂普陀寺。﹞逢辰酒盞胸澆塊﹐累世師門學體貧。風日淸嘉良可念﹐珠璣咳唾復相親。」「貧」韻最雅切。惕庵數昆季皆受業於余伯兄﹐惕庵又將以伊川待余也。

三○﹑俊生字俊生﹐後攺名長靑﹐字長卿。在廈學余舉充文字學教員。劬於著作﹐詩亦絕去俗塵﹐惟過求生澀﹐再錄其不生澀者。《三日陪石遺師惕庵丈再至虎溪巖》云「此是從遊第幾回﹖溪山如見故人來。層巖觀瀑虛前約﹐﹝淸明約遊三節澗未果。﹞野寺臨流作小陪。大有舞雩風浴意﹐﹝某校小學生數十衣此。﹞可無蘭渚詠歌才﹗只今倪仰情何限﹐便遣春愁付酒杯。」《坐雨終日讀石遣室詩有作》云「書齋課雨兼吟望﹐不識蕭閒堂裹人。知否將公詩徑寸﹐依公聲調讀千巡。」余嘗語俊生﹕「厲樊榭《燕子磯》絕句爲能學唐人『故鄕今夜思千里﹐二語﹐而變化出之。」俊生體會成此首。昔人論文﹐所謂貌┆心同者矣。然達夫﹑樊榭只末二句回環用筆﹐此詩則合三句而回環用筆﹐尢覺一新。又俊生讀詩﹐抑揚抗墜﹐能仿餘聲調﹐余家兒童皆以爲逼肖。《雨後》雲「雨後山光數笏靑﹐芒鞍一路有詩情。春田處處鳴流水﹐可想懸巖斷峽聲。」《贈若掄》云「由來遇合豈無天﹐三載辭家苦坐氈。窮海見聞惟濁浪﹐野花開謝自經年。心殷兄弟親朋友﹐地老干戈遠市廛。且喜論交疏酒肉﹐荒村古木傲蒼煙。」《題斟玄所著陜西紀遊後》云「石鼓東登藐三島﹐華顚北睇小雙俄。題名竟過髙標塔﹐畫壁應歌遠上河。望气牛封知尹喜﹐側身鳥瞰失秦阿。遙思靑主居停處﹐﹝西北大學校長傅君聘主講。﹞起喚汀茫柰汝何﹖」《至鼓山聽水齋》云「枕流漱石眞成癖﹐幾度空齋待月明。谷鳥儻知歸樹好﹐古泉猶吐出山聲。」句如《寄公荊》云「識荊不恨論交晚﹐積懸知繼業雄。」用「荊」字恰切。《訪梅》云「衝寒何處尋髙格﹐寫照誰人善白描﹖」《江樓遠望》云「雲气漸隨雙雁盡﹐濤聲無攺一鷗閒。」《陪惕庵丈論詩》云「著眼用心幾聖處﹐不重幹軀重魂魄。」又云「世人通病端┆此﹐七步八叉稱巨擘。」《飲直園寄懷遊翰明江蘇》云「翰明善詩復善飲﹐酒兼賢聖詩豪雄。我亦愛酒兼愛詩﹐詩料妙手愁空空﹐遣詞聊從白傅白﹐陶情常共紅友紅。」

三一﹑遊翰明﹝騫﹞﹐遵義人﹐極慕其鄕先生鄭子尹。年少力學﹐研究周秦諸子。工詩文﹐在廈門校中嘗呈四律。中二首云「名山著作日星垂﹐價重雞林未足奇。﹝美國圖書館有石遺室近著。﹞吏部精能出天地﹐艸堂元气入肝脾。正聲刪定詩萬首﹐文獻搜羅筆一枝。莫慮壯懷漸消歇﹐纂修直欲到期頤。」避地逍遙當泛槎﹐一生彊半是浮家。看山有約常攜酒﹐到處移居必種花。偶爾南圖嘉嶼僻﹐幾回西望蜀川賒。﹝最慕蜀中山水﹐以亂未果遊。﹞藍輿不藉門生舁﹐早晚登臨腳力加。」可云妥貼排暮。餘二首有頌禱語﹐未錄。年來翰明因家貧﹐投筆從軍矣。

三二﹑潮州謝幼安﹝倬﹞﹐亦大學諸生﹐喜爲詩﹐時作窮愁幽憂之語。善病﹐忽自謂必死﹐要朋友作挽詩。余作一絕句辟之云「吳中名士曾求死﹐海外東坡亦浪傳。我勸伯倫休荷鋪﹐何方埋骨事由大。幼安答云「曾板子在回何敢﹖造物無親古所傳。不道離騷眞可反﹐魂招宋玉向遙天。」

三三﹑王孝泉﹝振先﹞同客廈島﹐少作詩﹐有作必穩愜。《贈俊生》云「久聚不知樂﹐將離百感生。贈言吾豈敢﹐劬學子能鳴。風雨猶如晦﹐波濤壯此行。他年多述作﹐記共硯田耕。」

三四﹑丙寅三月重至廈門﹐學子劬學者又得兩人﹕晉江邱立﹑吳大彭。立字豫凡﹐肆力文字學﹐時有心得﹐而罕爲詩。大階未有字﹐使余字之﹐字曰圭峯。詩筆輕倩﹐最近十硯老人。《憶家》云「客裹風情薄似紗﹐倚樓日日望歸鴉」﹐「春長見相思子﹐不許離人不憶家。」廈島滯山皆紅豆﹐所謂相思子也。句如《春日偶成》云「花事不多簾影外﹐春愁無限雨聲中。」《秋日村居》云「畱客宜於微雨後﹐登樓好在夕陽時。潮平兩岸歸漁艇﹐葉落孤見酒旗。」《楊花》云「一江流水無多綠﹐三月東風太薄情。」《石遣師避亂鷺江》云「鷺江一片佳山水﹐暫得詩人作主人。」再益以讀書﹐則濃至矣。

三五﹑門人何寶生﹝榮光﹞﹐二十年前兩湖師範生也。自安東寄懷余云「經師回憶事申轅﹐講座湖堂笑語溫。書局幾經陵谷變﹐譎觚彌覺斗山尊。八閩文獻歸叢﹐六籍菁華養道根。我是先芬叨表著﹐豈徒籍附韓門﹖」末聯謂余曾爲其尊人表墓﹐第三句謂余總志局﹐三遇兵亂﹐志稿幾不保。

三六﹑長靑文字骨肉﹐有桂林陳柱尊﹝柱﹞﹑鹽城陳斟玄﹝鐘凡﹞﹐皆考據家兼教育家﹐各主任江南一大學文科。斟玄遊覽山水﹐作遊記而不作詩﹐或云有之﹐祕不示人。柱尊亦僅讀一二首﹐如《見桂林山水之奇登桂臺》云「亂石欲飛天﹐其勢不可制。挺作萬山雄﹐桂臺最淩厲。我來拾級登﹐山頭小畱滯。南望盡萬家﹐北望窮天際。紅塵飛不到﹐靑天或可至。臨風一開襟﹐眞能雄一世。倉卒下山去﹐恐與石飛逝。」自注﹕「山在桂林。」句如《追題句漏洞》云「洞啟云常關﹐塵來風自掃。」又「徑階或傷衣﹐穴窄時礙帽。」又「縱未盡幽深﹐已略明要妙。」又「┆邦𨿽信美﹐玆山更獨造。」自注﹕「洞在北流。」

三七﹑山陰兪伯敍以字行﹐晚始相見於京師。得讀長句數首﹐知與羅敷庵﹑黃晦聞相稔﹐蓋不苟爲詩者。《中秋次敷庵韻同晦聞作》云「云外微芒月暗生﹐起看大角正纏兵。已酬佳節三杯過﹐難放深宵一晌明。歲久淹畱生桂樹﹐露涼激楚變蟬聲。城南詩客當玆夕﹐同耐千窮賦短檠。」《春晚道階和尙招法源寺看花》云「辛夷一過看丁香﹐移病遊春似未妨。隔巷市聲驚夢早﹐入城花擔壓肩忙。衰齡三黼猶彊飯﹐世事干篇已健忘。日日風沙暗雙眼﹐又隨齋鼓入僧房。」二詩體格皆極似羅﹑黃二君。《殘臘夜坐有懷》云「彈燭觀梅信有情﹐坐消寒夜賴餘酲。旋添香炷看煙上﹐靜對茶鑪聽浪生。舊俗漸微存節物﹐故園𨿽在廢春耕。靑氈有味黃齏好﹐一蹋緇塵誤已成。」此首气味在放翁﹑後村之間。句如《東城臨眺》云「大野黃塵古北平﹐客心愁送雁南徵。登臺人去望遐想﹐入市歌來少壯聲。」《有談珠江之勝者》云「無柳陰中無畫舫﹐有闌漧處有靑山。

三八﹑說詩社人多有園﹐離孫沈冠生有濤園﹐女夫吳鐵庵﹝鐸﹞有吳園。自是林謙宣﹝葆忻﹞營息園﹐江伯修﹝古懷﹞營雙荔園﹐馬感﹝光楨﹞營及園﹐各有勝處。而蘇幹寶﹝南﹞上校獨有宅一區﹐在了戊山下軍門前﹐無所謂園也。一日忽成《河園》詩一首﹐示同社索和。詰之﹐則曰「屋後臨河﹐有板橋達對岸﹐有地數弓﹐有榕﹐有雜樹﹐有短垣蔽之﹐官所有也。卽假以爲吾園﹐可乎﹖」余首成五言古二十二韻張之石﹕」昔余客春申﹐所居旁臨河。臨河籬爲墻﹐蒙密牽薜蘿。余復抉其籬﹐以河爲吾沱卽池。每當江月來﹐穆穆搖金波。更乘江潮上﹐閃閃紋旋靴。滿庭皆荇藻﹐花影方婆娑。損軒濤園輩﹐車馬時相遇。夜談每失眠﹐欠伸眼屢搓。至今卅余載﹐猶憶此行窩。蘇生有室廬﹐頗恨乏庭柯。屋後枕河流﹐可以耀自佗。隔河余尺地﹐雜樹髙峨峨。添種幾竿竹﹐臨風舞饈饈。南窗此坐對﹐置身儼澗邁。逐水通柴門﹐板橋平不頗。卽此爲吾園﹐客來足嘯歌。返照隨船來﹐估客肩相摩。何┆掛西窗﹐南堂詠東坡。何┆釣水檻﹐比鄰喧鴨鵝。所以名河園﹐作詩洗臼窠。因此懷舊居﹐陳迹陳人多。持較《臨河帖》﹐感慨當如何﹖」於是社中人各有詩﹐哀然成集矣。旣而西園﹝陳文翰﹞﹑鹿莊﹝陳壽譎﹞﹑說洲﹝陳海瀛﹞﹑如香﹝張培挺﹞諸人﹐入社在後﹐幹實則催其補作﹐督促甚急。西園一首甚有逸趣﹐云「只園幹二百人俱﹐河園恆河沙區區。玆河況復非汝有﹐從而園之尢近誣。蘇侯與客俱胡盧﹐循名貴實無乃迂﹐我言此園特橋耳﹐盍以丁戊名之乎﹖﹝君宅丁戊山麓。﹞許家丁卯故有例﹐他年舉似詩人廬。不然以姓亦不惡﹐西湖有堤長姓蘇。君言我意殊不爾﹐平生喙硬膽气廢。人皆有園我獨無﹐入門何以對妻孥。忽然鑿空發奇想﹐玉津金穀成斯須。古人牽船岸上住﹐非園園之曾何殊﹖園成不難名不易﹐一字知費幾躊躇。試呼河伯出鯉魚﹐開園醉客春風初。」但《周官》以九職任民﹐二日園圃毓艸木﹐蓋圃以種菜蔬﹐園以樹果木﹐故毛《傳》云「園﹐所以樹木也。」許書云「園﹐所以樹果也。」總之﹐有樹木卽可稱園﹐不問其大小也。

三九﹑題河園詩尙有可諷者﹐再錄如下。陳友漁﹝樵﹞句云「奇哉此園奇河旁﹐一步之闊十步長。野梅夾榕榕倚桑﹐疏篁娟娟出短墻。知君胸次萬象藏﹐眼底涔蹄心汪洋。南正與園相望﹐踞牀可納園中涼。」黃樨觀﹝道光﹞云「園地尺與尋﹐河流蹄與涔。中有一詩人﹐其量江海深。愼哉彼鄰叟﹐非理故相侵。茵混人間世﹐蘇侯無容心。所以園𨿽小﹐三上足髙吟。所以河𨿽狹﹐仰見嵩之岑。」中有本事。陳肖潔﹝忻侯﹞句云「樹影天然兼水影﹐詩家宛似一漁家。」幹寶自己句云「宅後隔河岸﹐兩樹已充初。」其地之小可知矣。伯修句云「𨿽無池與沼﹐河水淸不涸。𨿽無亭與榭﹐河梁身可托。有河斯有園﹐長足慰寂寞。」董仲純﹝子良﹞詩云「蘇子河園落成久﹐我時適向錢塘走。歸來合眼構意園﹐大好湖山皆我有。靈鷥飛來作屋墻﹐煙霞嵌空當產牖。無邊花木不老春﹐孤山寒梅六橋柳。湖光萬頃葡萄酷﹐醉呼白蘇爲吟友。眼開乃在陋室中﹐意之所適忘好醜。回園河園安在哉﹖河廣如帶園如斗。人坐板橋如坐船﹐雜樹兩三映左右。古人擅壑子擅河﹐持較意園略同否﹖」此眞可爲河園解圍矣。

四○﹑幹寶有《社侶小集河園分得約字》云「藤牀竹幾列橫杓﹐六七吟朋亦寬綽。河流涓涓水自瀠﹐岸樹陰陰枝互錯。城中三伏日輪烘﹐傍晚河埂罷焦灼。擎茶把酒勤獻酬﹐說鬼談狐恣笑譫。樹梢風起水光搖﹐衫袖颼覺稀薄。宵分更看夜潮生﹐三五估船行與泊。河園𨿽小多可欣﹐願客常來不須約。」

四一﹑去福州省垣水程百餘里﹐地名頭﹐屬連江界。有山如蓋﹐其色靑﹐翹然拔出於眾山之間者﹐靑芝也。以其多洞﹐又名亙洞。餘十餘歲卽耳其勝﹐蹉跎數十年﹐前數年始往遊。山乏水與樹﹐專以石勝。洞屈曲貫通﹐髙下銜接﹐陽羨之善捲﹐匡廬之白鹿﹐杭州之靈鷥﹑煙霞﹑紫雲﹐皆遠不逮也。余未遊之前﹐曾爲人作一記﹐未能形容其眞相。旣遊﹐作一律﹐項聯云「碧空百石穿珠曲﹐壁立重陘拔地生。」亦不過狀其大槪而已。寶有《宿梅花樓與陳彥秋談百洞山諸勝》詩較詳﹐云「賢豪自愛佳山水﹐山水亦藉賢豪傳。董公去後百洞塞﹐榛莽蕪沒三百年。陳侯乃繼董公起﹐玲瓏百洞仍貫穿。董公偏重靑芝寺﹐猿公師子與八仙。至今巖壁遺迹在﹐銀鉤鐵畫泐吟篇。深憐虎館遭薄視﹐似寵眾女屏嬋娟。陳侯導我搜剔處﹐虎館實較石宦妍。履幽蹈險窈無地﹐窺空睨罅小有天。如蛇赴壑備蜿蜒﹐如蟻穿穴幾轉旋。陳侯於此補題詠﹐董公闕憾可以蠲。季綏﹝陳子兆﹞履涼生﹝林子之﹞夏昔同到﹐所惜巖洞遊未全。梅花樓頭月如霰﹐﹝夜微雨。﹞銜杯共聽溪潺。畱詩我乏葉相句﹐搜奇侯娩董公賢。」百洞山爲明末董崇相侍郎﹝應舉﹞所開辟﹐葉臺山相國﹝向髙﹞則表章福淸之福廬﹐互相賦詩誇示。然玆山葉相國亦甚稱賞﹐洞中畱有詩刻也。幹寶詩長多於古體﹐已見《近代詩鈔》者不復錄。其摯友二人皆能詩﹐一陳不浮﹝天聽﹞蹈海死﹐不存一字﹔一季綏﹐只記得二句云「朝詠淸晨登隴首﹐宵吟微月透簾攏。」皆借用五言成句。

四二﹑軍人能詩者﹐又有一黃挺生﹝懋和﹞﹐故人子穆先生﹝敬熙﹞令子也。充海軍陸戰隊旅部參謀長。巡洋至廈門﹐閭余在大學﹐停舟過訪﹐不見殆廿餘年矣。握手道故極歡。次日以詩來﹐云「昔年支社早知名﹐絕世才華莫與京。海內文章曹子建﹐江東詞賦謝宣城。地偏難得黃花賞﹐市遠聊將白酒傾。父執今玆存有幾﹖嫗衣來拜慰平生。」家常語尢見摯愛之情。支社者﹐子穆與林畏廬﹑李畬曾諸人所結吟社﹐余亦偶與。急和之云「慣看賓客舊兒童﹐卓犖英姿照眼中。難得揚帆能過我﹐何曾投筆始從戎。幾年索句傳師法﹐七字耽吟有父風。白酒黃花勞點綴﹐先施漸愧到衰翁。」君至倉卒﹐無以餉客﹐惟對酌膏粱酒﹐下以水果餅餌。校中菊花不少﹐少佳種者﹐故君有「地偏」云云﹕支社專賦七律﹐故有「七字耽吟」云云。

四三﹑續得挺生詩數紙﹐再錄如左。﹝挽唐庭孫﹞云「戰馬悲鳴失主回﹐徒令籌筆恨難灰。臨流空灑英雄淚﹐酹酒長增壯士哀。未報風雲收大澤﹐欲從夢寐覓泉臺。只今血染陳陶水﹐猶作江頭匹練來。」此詩佳在處處切此番戰地﹐第二句是參謀長語。句如《贈經夫》云「偶得奇書思共讀﹐久藏鬥酒待同傾。」《馬江夜泛》云「潮聲夜入江幹寺﹐蜃气朝浮海上峯。」《登長門炮臺》云「不與滄桑同換﹐我心深淺問蓬萊。」《登東山石室》云「滄海波濤難渡鳥﹐遙天風雨欲沈山。」君年少治軍﹐豪壯語自其本色。而《花朝》句云「燒殘銀燭還同賞﹐寫罷蠻賤已廢眠。」又淸言何綺矣。

四四﹑余天遣詩﹐嘗言樊樊山平生以詩爲茶飯﹐天遺亦然。說詩社中人﹐陳梅亦庶乎近之。初入社時﹐每間三數日﹐必以詩筒至﹐至必數首﹐不啻日課一詩矣。先錄其斷句之佳者如左。《春感》云「似我慣聽僧捨雨﹐避人還倚酒家旗。如何能制懷歸淚﹖一个西湖一卷詩。」又云「心隨歸雁穿雲去﹐詩似寒鶯出谷鳴。」《晤愛吾》云「夢中相見猶肝膽﹐亂後何須問漢秦﹖雨意初來深院後﹐雷聲欲作大江春。」登望耕臺云「天公爲破幽人顏﹐雨隨詩意生遠山。」《聞東巖山開詩社》云「來遊只覺風盈耳﹐入夢頗疑松生腹。行吟時與濤聲和﹐長嘯能令山鬼伏。」《西園師見示和舜卿詩》云「地僻每思長日臥﹐眼明忽睹故人詩。」《秋懷》云「三百里頻增客感﹐十餘年漸長吟髭。」《人日集息園》云「社人初集庚申歲﹐社事中興甲子年。問世不殊天寶亂﹐題詩欲續艸堂篇。」《修墓》云「行子坐爲衣食累﹐還鄕況有亂離憂。」《懷壺社同人》云「春半遠山猶未晚﹐規余對酒恐難狂。」《和感溫崎江榷捨作》云「監稅詩人原有例﹐移官亂日爲無田。」《舊耿莊》云「平池水積兼旬雨﹐繞徑花爭卓午睛。」《飲友人家》云「止雨喜看燈市閘﹐入春漸覺醉人多。」《與秀淵虛谷》云「不爲饑驅寧作吏﹐直排眾論以爲詩。」《和感漚》云「我說還鄕子閉門﹐半生此願各空存。」《送叔藩》云﹕」送君便有畱君意﹐十里蘭陂水可漁。」《歲晚》云「珍玆毛羽推孤鶴﹐耐彼風霜敬野梅。」五言如《花朝集半野軒》云「夭桃欲灼人﹐農李如隔幔。盈盈出畫堂﹐盛服以待旦。」寫得出。《立春後買花》云「坐看春意足﹐便算吾年丰。」春曉云「鴉先羣鳥曉﹐蜂占百虫春。」全首者如《題林楓丹西湖把釣圖》云「三山之間富山水﹐何處不可容釣徒。而君掉頭不肯住﹐去釣於越之西湖。」「竿在手日卓午﹐蒼茫獨立孤亭孤。千章古木水一曲﹐晚風諼諼生菇蒲。定知旁有漁父笑﹐書生之見何其迂。不辭千里觸熱至﹐終朝垂釣魚則無。不知君意別有在﹐故鄕無此好畫圖﹐因之著个似漁而非漁。」陳澤觀﹝鳴則﹞亦題此圖云「湧金門外客夥頤﹐銷金鍋裹誰可兒﹖管弦車馬日塡咽﹐問君何處垂釣絲﹖君言三潭印月底﹐絆繚寒風衣袂起。遊人畏晚不肯畱﹐此地此時意釣耳。不須更問魚有無﹐興至而行盡而止。何人爲寫好束絹﹐手卷湖天入行李。歸來坐我髙齋頭﹐耳邊髻鬃聞流水。」題頗寬廓。二作皆能束之使緊。

四五﹑梅峯有《觀樓含章指書》云「八口憑君食指食﹐一指可抵千萬筆。當其興酣落紙時﹐指揮顧盼風雨疾。有時見指不見書﹐靜如治絲細引結。有時見書不見指﹐動如龍蛇走郁律。張顚以頭君以指﹐書家創例乃有匹。抵抱撅捺指用四﹐君也去三用其一。筆工聞之爽若失﹐有生便與筆俱來﹐彼中書君可不設。」指書始於何人﹐未考。樓君名卜雄﹐諸曁人﹐嘗爲梅書聯貺余。

四六﹑梅峯七律﹐如《林莊約舜卿不至》云「漁蓑野艇水平湖﹐來寫荒莊主客圖。林杪鐘聲搖欲定﹐門前屐響認還無。」《江樓春望有懷蘭蓀》云「浮嵐翠滿江樓﹐如此春光合出遊。歲始愛聞人語樂﹐天晴彌覺鳥聲柔。」《元旦聞雷》云「此是開年第一聲﹐東鄰野老最關情。或云盛夏憂洪水﹐又恐中原更構兵。」皆聚精會神於上半首。嘗論七言律不易討好﹐卽在意不足鋪頒八句﹐則後半往往妥適而已。其《入春》一律云「入春事簡早休衙﹐愛聽家人笑語嘩。嬌女斷蔥成短笛﹐雛兒然爆作飛花。漫云小巧終何用﹐也算靈心漸有芽。蹬節已過須上學﹐且將紙筆任塗鴉。」此首气勢不及前三首﹐然卻完全似放翁。

四七﹑梅峯哭其師西園五古四首﹐情詞切至﹐格調不落恆蹊﹐以頗長未錄。其《社集雙荔園懷西園師﹐翌日至林氏祠議師葬期》云「棟花白後詩人逝﹐荔子紅時獨客悲。此夕何心數鄕物﹐明朝有淚對荒池。湖天百尺營無日﹐香火三秋薦有期。滄海門生淒絕處﹐江幹丹腕望多時。」《社人議於九日祀西園師於宛在堂》云「準擬迎公祀水濱﹐辦香報此苦吟身。後村不作將幹載﹐趙璧而還只一人。孤鶴難收淸夜唳﹐老梅苦憶去年春。從今躑躅西郊路﹐湖月林風助愴神。」《哭友漁社丈》云「干戈倥傯謁元戎﹐肝膽輪困共我公。亂日理財猶用士﹐平生抵死不言窮。林亭飲罷荷花白﹐湖海魂歸荔子紅。最時夜深淒絕處﹐劍池水滿月當中。」《吳園觀荷》云「南植紅蓮北白蓮﹐淡濃抹若爭妍。吳儂生長湖山曲﹐﹝用蘇句。﹞管領名花六月天。」園近北湖越山﹐第三句借用恰切。

●卷三○

一﹑桑溪爲近郊最佳處﹐餘數遊無詩﹐只有一記﹐卽同說詩社十數子往遊所作。諸子詩佳者頗多﹐西園一律云「一冬失計掩柴荊﹐如此溪光不出城。平野無花霜葉艷﹐遠山有雨濕雲橫。稍添亭榭眞堪畫﹐便買田園欲退耕。盡興晚歸還縱酒﹐潺猶帶耳邊聲。」句云「山猶龍啟通文舊﹐地與東憚聖井連。」言閩王與後宮楔遊舊迹也。友漁七言古句云「兩山屈曲夾溪流﹐溪流如腸石如齒。剜苔剔蘚見題字﹐文人好事石爲紙。」幹寶云「未知溪流處﹐先聽溪流聲。山回忽見溪﹐奔湍何潛。溪石列嵯峨﹐洶湧如吐瓊。褰裳俯溪流﹐眺詠適我情。」

二﹑同社哭西園詩﹐佳者甚多。西園行己接物無可疵議﹐而學問切磋﹑同人交誼尢摯也。黃樨觀云「年來汐社數交期﹐尊酒論文喜賞奇﹐寫照臨湖君始病﹐築樓故里返何遲。番風棟子傷春日﹐﹝卒於谷雨後。﹞斜月梧桐絕筆時。昨夜夢中嗚咽起﹐淚痕墨瀋共離披。」樨觀句﹐如《人日田園招飲》云「又於人日題詩句﹐如坐春風長筆花。」《示卻病》云「羽毛豈爲卑棲鍛﹐文字終當亂日昌。」《和感嫗崎江榷捨詩》云「羣山髙處云仍懶﹐一水忙時客自幽。」《晨起四山皆雪﹐同人約作禁體》云「左鼓不鳴右旗掩﹐騁子妍辭事酣戰。嗟嗟世界方苦寒﹐髙處更寒君莫戀。」

三﹑余去年別營小園﹐以其小而方也﹐名之曰「」。﹐古窗字。多栽桃李花﹐方春已有開者﹐宴客於此﹐其時尙未定園名﹐故陳說洲詩云「樓屋新成未著名﹐食單先遣議門生。息園春色終當讓﹐人日題詩不敢輕。座上衣冠皆舊對﹐庭前花木有嘉聲。歸來醉墜初無恙﹐熟視泥塗意自平。﹝飲歸墜車。﹞」往歲餘多於人日宴客﹐嗣謙宣成息園﹐適有牡丹﹐遂讓其作主人。乙丑年後﹐復歸於我﹐故此詩第三句云云﹐亦一故事也。「醉墜」用少陵詩題恰好。

四﹑又余每於春盡日宴客。甲子春盡日客鷺門﹐有《寄懷說詩社諸子》云「說詩社中廿許人﹐一歲飲我數十巡。杯盤肴核束脩意﹐酒脯言報勞精神。惟逢人日春盡日﹐匹園主人不作賓。園中花發本造次﹐一春點差紛綸。山觳野簌集諸子﹐詩篇明日投鮮新。年來避兵因旅食﹐樓居望遠江海湄。柳條弄色偶一見﹐不知幾處花飄茵。今年春盡尢無賴﹐愁紅數朵度芳晨。不羞老去效年少﹐早共兒女悲沾巾。諸君今日在何許﹐息園春抑吳園春﹖有詩定繼賈主簿﹐誰和寂寞眞山民。」此詩社中和者只數首﹐林西園一首似亦未工。說洲和韻云「李膺孔融通家人﹐門闌望拜時逡巡。堂堂海內文章伯﹐驅使萬卷如有神。每從滄趣聞論列﹐南皮開府舊上賓。可仕不仕名愈重﹐扁舟散發歸垂綸。一篇出手傳萬口﹐餘子贓汗走驚麇。邇來說詩坐里社﹐靈光下燭閩海湄。酒酣以往聽滚滚﹐不愁爛醉污車茵。生郊戎馬花事寢﹐坐傷龍尾占伏辰。迢迢鷺島隔一水﹐風流想望林宗巾。新詩遠捧意隆重﹐故園春盡逾思春。松枝束指歸訊近﹐佇看近集鐫手民。」時說洲初入社﹐故首從未見面時說起﹐末「辰」﹑「民」二韻最爲工切。《題海南所居》云「歲輒三遷似轉蓬﹐去將安適鼠方丰。﹝東坡詩﹕『亡貓鼠益丰。』﹞瘴鄕地濕常疑雨﹐老屋窗虛易受風。啜茗漸教諳世昧﹐灌花聊與補天工。墻束容我須臾臥﹐堂上俳優舞未終。」

五﹑昔劉知幾言修史文字﹐有貌┆心同者。詩亦有之。余往在京師﹐遊慈仁寺有句云「眼中春物百胚胎」﹐曾剛甫極賞之。說洲於乙丑人日匹園招飲﹐有句云「春前新意湧如泉」。七字只一「春」字相同﹐而結想則大同小┆﹐一寫北地之春﹐一寫南方之春﹐冷暖┆也。

六﹑說詩社中詩才敏捷者有伯修﹑謙宣﹝林葆忻﹞﹑感樞。伯修﹑謙宣皆有詩數百首﹐感嫗詩未多見﹐然頗有長篇。玆錄其近體數苜。《丙寅上巳西園同年入祀宛在堂﹐與祭﹐感賦》云「經年未與西堂祭﹐爲汝千秋始一來。花樹有知應憶舊﹐﹝曾同西園評花湖上。﹞湖山無色若街哀。﹝是日陰雨。﹞流螢門巷人何在﹖﹝西園有『門前人比流螢』句。﹞斜月梧桐夢不回。﹝『夢時我還家﹐落日搖江楓。醒時我在客﹐斜月明梧桐』爲西園絕筆詩。﹞剩有辦香酬晚集﹐奠余掩淚幾低徊。」「流螢」﹑「斜月」各句﹐範徳機所謂語太幽有鬼气者也。今適供感嫗一聯詩料﹐何等渾成﹐何等淒惻﹐不再論於西園名下矣。《示劉伯遠都轉》云「文采風流故自賢﹐白頭淪落豈關天。美官不換三竿日﹐厚糈何如數頃田。濁世功名投混上﹐照人肝膽見花前。只今若作平生錄﹐醉舞狂歌二十年。」《同天遺﹑範屋﹑介庵湖上看月﹐四鼓而歸》云「疏林澹月舊朋知﹐適意平生得幾時﹖春夢已隨流水去﹐煩襟欲借好風吹。酒醒鬢影空相惜﹐人靜湖光若可私。生事明朝渾不管﹐偏看三匝鵲無枝。」《次如香湖遊晚歸韻》云「野艸繁花自鬥妍﹐短程多事著先鞭。別畱面目看湖水﹐浪擲文章換酒錢。俯仰意超臺合外﹐囁嚅气盡簿書前。勞生何似閒身好﹐爛醉場中自在眠。」句如《苦熱》云「惡木盜泉時自審﹐焦頭爛額亦徒然。不信麾戈能卻日﹐只除舉扇與遮塵。」皆陳蘭浦所謂不同困臥紙上者。

七﹑謙宣長篇以挽《江杏村侍禦》爲最妥帖排募﹐云「伯父文直公﹐四十轉禦史」。「一疏獨批鱗﹐申飭奉嚴旨。再起益敢言﹐南荒貶萬里。潮陽與夷陵﹐時論持相擬。公亦列門墻﹐直聲眞可比。戊申客宣南﹐階前識杖履。公方入烏臺﹐特達百寮底。朝野慶得人﹐想望風始。行人避聰馬﹐婦孺識直指。惟時臺諫官﹐仗馬寒蟬耳。而公獨嶽嶽﹐誓必肅綱紀。本初竊國柄﹐早巳懷不軌。手握畿輔兵﹐目睨帝王璽。公首揭其姦﹐奏章震遐邇。風雨已如晦﹐雞鳴猶不已。同惡有慶父﹐最不飭籃簋。苞苴夜進門﹐詔命晝出己。爵如羊頭濫﹐官皆頭鄙。公謂此巨惡﹐不去難不止。瀝血以作書﹐刳旰以爲紙。伏闕至三四﹐自分無生理。衝聖憐汲戇﹐但把豸衣褫。溫詔返詞曹﹐猶近天顏咫。主恩自優容﹐臣母已暮齒。請乞骸骨歸﹐一慰門板倚。權貴交相賀﹐謂莫餘毒矣。距知善人去﹐國步卽傾圮。橫涕望西陵﹐孤吟滯九鯉。空山甲子年﹐臥病遂不起。我忝附通家﹐東芻寄哀誅。地下逢文直﹐定爾訊猶子。爲道落江湖﹐種種發如此。」近體如《林西園入祀宛在堂》云「重修楔事及春三﹐雨歇風漪接遠嵐。度地待營香火社﹐﹝時議建說詩社。﹞招魂先妥水雲庵。此堂風月無邊好﹐一盞寒泉分外甘。算是湖山眞作主﹐年年兩度拜詩寵。﹝『片時占作湖山主』﹐西園句。」﹞《試燈節集息園﹐呈石師並示同社》云「客子歸裝欲浣塵﹐﹝與師均歸自廈。﹞直園先占息園春。﹝人日事。﹞舊酷人日初開甕﹐﹝是日開八年舊醅。﹞佳茗天心試入唇。﹝余方得天心巖奇種。﹞燈影還如前度好﹐髯絲卻較去年新。髙樓尙待湖西築﹐來歲題詩滿水濱。」句如《聞石師說靑芝之勝》云「咽喉保障資防海﹐巖洞深幽別有天。」《湖上偶成》雲「水暖人家初放鴨﹐艸薰野徑漸聞虫。石磯得雨長新綠﹐村店沽春發醉紅。」《以薔薇贈林紀洲》云「如此春光不容惜﹐亦知來日已無多。」《雨後同林鼎燮﹑張秀淵澄瀾閣茗坐》云「柳色自靑吾發白﹐雨聲乍歇夕陽斜。」《大風雨同伯修﹑師晦飲開化寺》云「風雨不違前日諾﹐湖山收入早秋詩。」《同秀淵﹑伯修飲洪橋酒樓﹐將遊塔江寺》云「策杖來尋臨水寺﹐登樓先看隔江山。過橋合讓誰題柱﹐避世何妨隱抱關。」《洪塘道中》云「一塔江心知有寺﹐數家水曲不關門。土人能說張經略﹐里社猶傳翁狀元。」《挽王仿田》云「已將世事還能者﹐爲問伊誰是可人﹖」《次西園來韻》云「典裘買宅眞奇絕﹐卻爲藏書拓一窩。」《九日飲息園》云「世亂無如貧賤好﹐城危差幸室家安。烽煙未熄笙歌起﹐幕府髙開井裏寒。」《同觀心玩月》云「疏影梅花容我補﹐傷神詩句得秋先。料君別有難言隱﹐對此蟾光覺太圓。」《過濤園視觀心》云「此情於我成陳迹﹐偕隱輸君未棄官。」時君與觀心皆經悼亡也。《陪螺江太傅遊石鼓》云「今宵崇讓裏﹐明日給孤園。小雄觀瀑返﹐大頂宿云屯。」皆穩切。大略律詩注意中二聯﹐流轉可誦者多。《題棲隱村》云「玆山未聞名﹐惟子乃得專。子名日以大﹐山名日以傳。當時鄭夾﹐﹝村有路通夾滌。﹞今日陳莆田。」又云「我家在城市﹐所恨遠溪山。子家近溪山﹐乃復居市闐。請將樓隱村﹐換我水流灣。」

八﹑往者林贊虞侍郎﹝紹年﹞喜山水遊﹐而罕作紀遊詩。令子子有葆恆提學無遊不從。侍郎逝後﹐子有時出遊﹐亦未讀其詩。近從其從弟謙宣抄詩一束見示﹐喜錄數首。《沅叔以九日出遊﹐將由祕魔壓道香山以達大觀寺﹐卻寄》云「記踏京塵又七霜﹐登髙幾度過重陽。馬蹄得得成孤往﹐雁影年年負故鄕。坐對黃花認佳節﹐可無紅葉作秋光。幽懷輸與藏園叟﹐排日藍輿叩上方。」《重陽後一日挈內子恩侄文女遊祕魔壓獅子窩觀霜葉》云「霜風獵獵展重陽﹐舉宅藍輿叩上方。濃翠樹如爭晚節﹐殷紅山漸鬥妍。老妻解說看松好﹐﹝弘徳寺前有松數株奇絕。﹞稚女渾知拾橡忙。似此刑於良不惡﹐一邱何日課耕桑﹖」不知者必以「刑於」二字爲腐﹐不宜用之於詩。然少陵詩云「山鳥山花吾友於」﹐董文友詞云「山鳥刑於﹐山花友於」﹐用之正見其趣。展重陽系十九日﹐用之重陽後一日﹐亦無不可。句如《謁先文直公墓》云「壯健江聲仍隔岸﹐靑蒼松影漸參天。艱難萬里爲歸客﹐離亂重來定幾年。」《次卓爲登髙韻寄謙宣弟》云「茱萸例作詩人料﹐松菊懸知舊徑荒。」《云梯庵》云「人語落松顚。」不記有人說過否﹖尙有《寄園落成》五古數首﹐甚妥帖﹐以有刺時語﹐未錄。

九﹑說詩社中以詩爲性命者無如林西園﹝翰﹞。初西園未入社﹐余見其《秋日雜興》二絕句云「中原此局算衰殘﹐蕭瑟江關活計難。白髮黃金雙怪物﹐看人老大與饑寒。」「肯損秋齋一夜眠﹐望空微喟擘瑤箋。七分星月三分雁﹐占斷東南萬里天。」此等落想不凡﹐似惟東坡集中始有之。又二首云「朱顏綠發舊風姿﹐笑向秋霜一致辭。大勢今年侵略盡﹐鬢毛直下又吟髭。」未敢人前翊獨醒﹐沾唇小飲本無名。一杯一石同時醉﹐紫蟹黃花爲不平。」則誠齋﹑放翁有之矣。西園初學昌谷﹐間以玉溪生。入社後盡捐故技﹐一意爲雅健沈摯之詞。佳者不勝錄﹐摘錄其警句如下。《雨後至湖上》云「孤亭斜日望悠悠﹐不爲殘鐘定去畱。天遣雨師驅俗客﹐我將炎暑當淸秋。」《答仲純海嘯紀災作》云「獨使書生憂水旱﹐幾聞官府念饑寒。」《送春》云「何方不遣晨鐘動﹐分付前山解事僧。」《遊鼓山》云「舉家來遊佛不嗔﹐佛以山色爲施捨。此行意在山水間﹐禮佛齋僧皆虛假。」又云「懶僧長以水撞鐘﹐古佛惟將石作瓦。硐泉爲耳謀淸涼﹐風葉著身飾幽雅。」《和謙軒息園落成作》云「吾家豪俊世所驚﹐卜宅酒衙常淸醒。」又云「藏書萬卷不屬意﹐意在梅譜兼鶴經。」《題秀淵知非齋詩》云「能作雋語似王孟﹐能使勁筆如韓蘇。一家之言不足學﹐死守門戶眞庸奴。」《侯四十生日索詩》云「今之爲關能賦詩﹐未有詩人習爲暴。所憂索詩如索逋﹐撾門向我搜括到。歲暮政求雞犬寧﹐腹貧自笑筐篋倒。」《人日說詩社初集息園》云「人如社燕重尋約﹐詩似春雪未發聲。寒雨撲檐髡樹立﹐雜花照酒蠟燈明。」《李生爲作秋山行旅圖並以詩來》云「邱壑不關年少事﹐畫山只合贈山人。」《觀制造鑄幣及槍炮》云「酷哉富媼至不仁﹐是生五金鑄萬惡。貝幣不行錢法起﹐矢石無威火器作。」又云「我來有聲發屋梁﹐雷公風伯紛搏攫。輪扁何時掣萬輪﹖追奔定折誇父腳。」又云「弭兵之事今所難﹐聚鐵未爲鑄大錯。看君造錢如泥沙﹐一揮可塡萬溪壑。看君造兵如山陵﹐昆吾爲墟若耶涸。九府論功駕桑孔﹐四疆作戰資衛霍。」《聞石遣師談百洞山之勝》云「說山說皮不說骨﹐鬼斧神工寫未出。夷者拓爲梵王宮﹐奧者造成虎豹窟。木貧石富水絕無﹐鬼面焦枯見凹凸。此山當以怪動人﹐左旗右鼓空出鴕。」《古藤花曲》云「公館不合棲虎貔﹐繁條礙路花豈知。將軍斫花如斫賊﹐威猛有過封家姨。」末云「願君惜取斫花手﹐回轡斫賊淸四陲。」《感時》云「行邊無數龍淵劍﹐道是橫磨卻未磨。」《送師範學校講師歸日本首》云「天雞引吭若木顚﹐蓬萊萬里來飛仙。佩囊相向出丹藥﹐能換凡骨登九天。」中云「國家文獻嘆衰謝﹐擔荷絕學勞仔肩。神州史事不可道﹐緘口欲學磨兜堅。坤輿一日蹙百里﹐僥仰圖籍應涕漣。仙人胡爲亦不樂﹖一揖烏石辭靑氈。說史莫說甲午後﹐畫地莫畫東南邊。」末云「國仇師恩本二事﹐隔海相望山娟娟。」《過薛公池》云「學貴普及今所聞﹐載當以車量以斗。十年以後斯道危﹐六經駭視如蝌蚪。」《觀頤和園》云﹕」一花一艸中人產﹐爲土爲沙太府錢。」以上數題﹐皆語意之近沈痛者。

一○﹑全首如《遏必隆刀歌》云「遏必隆刀七實鞘﹐黃門跪進黃袱包。錫比麾鈸專徵剿﹐重器不屑割犀蛟。待吸頸血貴人噸﹐紫光勛臣斬蒿茅。白頭解甲鳴金鐃﹐懸之太廟球圖凹。殿上貔虎寒不琥﹐乃孫不肖弓裘拋。祖刀斬首懸竿梢﹐至尊輟朝後徹庖。方今疆圉蹄迹交﹐風雨漂搖欲危巢。管蔡啟釁矜無然﹐安得請刀太廟誅羣呶廠此爲端莊二王興義和團作也。《格登山禦碑歌》筋節音節俱好﹐以稍長末錄。

一一﹑西園悼亡之作﹐沈痛中尢有想入非非處。《淑慧哀詞》云「來無所住去何依﹖夢裹頻伽得並飛。一十七齡壽者相﹐升天入地兩非非。」「靈臺無礙極周遊﹐修到泥犁不易修。解脫恆河沙數劫﹐菩提樹下駕春虯。」「維摩十笏現樓臺﹐卿爲人間苦惱來。就我造因渾不了﹐生生有我住塵埃。」《哭淑慧》云「嫁得文簫解畫眉﹐昆侖石爛總堪疑。平生不信銷魂獄﹐直到天荒地老時。」「土花蛛网滿羅帷﹐十二筠簾月上時。眉目肌膚都想見﹐癡心還道是生離。」句如「天上長河海上山﹐夢魂未忍覓紅顏」﹑「騎鸞爲我呼箕伯﹐吹散情天萬種愁」﹑「欲並一生幹斛淚﹐勻泥作墓葬文鴦」。《丙午五月初一日》句云「昨夜夢化人﹐導見枯骨枯。幹八十日前﹐花貌將雪膚。」《中元節祭先室人》云「一念幽冥動百哀﹐中元法食望歸來。杯盤悔乏齊眉舉﹐衣鴦惟餘伏枕猜。」又絕句云「一杵霜鐘百感灰﹐漸知貧病是輪回。萬錢營奠曾何益﹖要補山門幾樹梅。」

一二﹑其他警句如《中秋夜陰雨》雲﹕「何時吐明月﹖不使黃霧塞。天上無蝦蟆﹐天下無盜賊。」《春夜渡揚子江放歌》云「我將捨舟尋崔蟯﹐倚樹爲掛箕山瓢。藏光韜形避帝堯﹐勿以萬乘臨漁樵。」《不忍池魔窟歌》云「萬人爲鴛萬人鴦﹐日日看花花日否。花不如人人看人﹐薔薇嬌靨櫻桃口。」《除夜有成》云「木有怒根能揭地﹐云多怨气欲燻天。」末云「約略平生如意事﹐醉呼殺賊夢遊仙。」《聞都中大僚死事》云「本意閉門觀斗蟀﹐卻賠一命殉山河。」《七月初三日喜雨》雲﹕「颯颯似間天雨粟﹐彎彎不記月如弓。」《聞陳一齋先生入祀宛在堂奇監賓》云「邊事𨿽非吟事在﹐平生此意愛蘇南。」《題陶靖節圖》云「典午𨿽亡栗裏存﹐宋末爲得晉未失。此巾曾漉鄰家酒﹐此服未入督郵室。」又云「國亡不忍看禾黍﹐歲晚何心飽粳秫。」五言如「積書傲將相﹐不讀亦解顏」﹑「天意造離亂﹐似妒此公閒」﹑「吾儕有創論﹐作詩勝餌藥」。《對花夜坐》云「花意勸行樂﹐無爲傷時艱。」《海天閣》云「白雲挾出山﹐一臥事不易。」

一三﹑閒適句如「艸痕界斷雙江路﹐山色成一橐詩」﹑「做美天收初夜雨﹐遲行人戀故鄕山」﹑「系馬屢愁山雨至﹐易衣時覺酒痕新」﹑「萸酒醉呼山鬼共﹐風箏響並塔鈴髙」。有確似長吉者﹐如「一雙鵂鵲立不叫﹐枯枝久絕樵斧迹。我哦楚《騷》心膽涼﹐石幢忽墜蟾蜍魄」。有故作趣語者﹐如「閒與老妻同一棹﹐自矜湖上載西施」。

一四﹑詩有不甚費力而自佳絕者。如陳友漁《宿雪寺》云「透寺巒出水蓮﹐又如百獸護參禪。野雲歸後鐘初杵﹐林雨收時月上弦。說法老僧八十歲﹐開山古樹一千年。沙門也喜邀遊客﹐蟹眼新煎卓錫泉。」第二聯使人讀之不厭。《明遠樓雨中望石鼓》云「雷雨翻空屋宇震﹐溽暑中來涼一陣。黑雲接山作山形﹐石鼓驟髙數百仞。大小皆茫然﹐如懸瀑布如湧泉。萬松化龍得雲雨﹐何不掉尾吟吾前﹖」此首則似乎師子搏兔﹐用全力矣﹐然看去亦極自然。舂感三首之一云「花朝底事負良辰﹐藥鼎聲中百感新。問世心隨春色謝﹐思鄕意到病時眞。纏愁欲祝蠶無繭﹐愛靜生憎燕作鄰。尺素遠來多晚輩﹐始知身已老風塵。」《聞石遺師談靑芝之勝》云「夢中曾過萬松關﹐耳食如經百洞山。遊客詩詞題壁在﹐先生杖履帶云還。石多怪┆寄狀﹐人歷玲瓏剔透間。名勝豈能皆眼見﹐聊將想象當登攀。」時君尙未遊鼓山﹐故首句云然。《過鼓山廨院》云「院後羣松欲化龍﹐院中寂寂不聞鐘。過門已識閒僧懶﹐一任疏蘿上破墉。」《花朝集半野軒因病不與》云「風塵息影早知難﹐偸得閒來病亦安。已覺連朝逃酒陣﹐豈惟今日避詩壇﹖新雷破夢燈光小﹐夜雨添愁藥鼎寒。又是池魚長尺許﹐不堪欹枕念春盤。」《重九日伯修哲庵招飲卻店樓》云「髙風吹我上髙樓﹐小樹陪人占小橋。簞篥暮城聲隱隱﹐茱萸歸夢路迢迢。吳園有酒江園醉﹐三月名花九月嬌。﹝櫻花忽開。﹞遊篋歸來剩何物﹖秋光猶帶廣陵潮。」時君方遊江浙歸也。君年將五十﹐始肆力爲詩﹐其深造如此﹐髙達夫未能專美於前矣。惜見其進未見其止也﹐遺稿名《丘園。》

一五﹑友漁斷句時有力避凡近者。如《登海天閣》云「大石兩旁題作碣﹐閩江萬頃縮爲池。」又云「爲報京華遣老道﹐苔痕不上落成詩。」《生子戲答肖絮》云「爲人牛馬如足賀﹐一飽還讓君先施。﹝時肖鱟亦才生子。」﹞《集濤園有懷社侶》云「松濤欲捲新詩去﹐社燕相思舊侶來。」《公譏陳太傅》云「重來聽水東山屐﹐俯視滄洲百尺樓。」《月夜由白沙泛舟而下》云「兩岸漸平江漸闊﹐一輪初掛汐初來。」《登金山》云「北固山垂江岸盡﹐中泠泉對寺門淸。」《焦山秋望》云「江樓借我消殘暑﹐天塹供人入小詩。」五言如《月夜登貴庵山》云「拾級叩廟門﹐攜月想入室。」《初夏冶亭小集》云「及時聚三益﹐垂老學詩囚。」《憶棲隱村》五排以稍長未錄。

一六﹑《題棲隱村圖》詩﹐同社皆作﹐幹寶作極爲自然﹐云「畫中風景吾能說﹐一度幽探老不忘。最好橋邊添酒肺﹐未應山腹失僧房。急流投澗雷聲大﹐怪樹孥云鬼臂長。有屋數間田十畝﹐此鄕不隱隱何鄕﹖」句如特觀云「溪魚味美贏封舴﹐山芋年丰┆采薇。」梁芬敏﹝禹瓚﹞云「君家棲隱村﹐隱者在何許﹖惟其人不傳﹐有之乃千古。」芬敏近長齋皈佛﹐並詩亦不爲矣。伯修云「君看天下山水奇﹐終須詩人幾首詩。」

一七﹑秀淵﹝張葆達﹞善評詩﹐甚嚴而當。自爲詩亦務求剝膚存液﹐常欲以少許勝人多許。余已選數首入《近代詩鈔》。近出其年來所作﹐則矯健無前。如《七月初九夜大風雨和鹿莊作》云「風雲雷雨日月星﹐一元默運天蓋髙。皙謀肅義過則玩﹐於秋行刑無可逃。帝乃震怒命風後﹐汝位東南權其操。又命汝龍爲之貳﹐爲朕發櫛而苗薅。臣後臣龍拜稽首﹐幹乘萬騎揮弓刀。山移海倒沙石走﹐𨿽有巢窟誰堅牢。含沙射影在在是﹐山都木客時時遭。伏莽則蝮蛇豺虎﹐吞舟則蛟鱷鯨鰲。下至蒼蠅赤蟻醜﹐附臭穢以爭腥臊。凡爲民害殺無赦﹐如掃枯如燎毛。窮檐何知坐嘆息﹐四壁滲漉聲颼揚。非常之原爾勿懼﹐從來永逸當一勞。因嗤蘭臺侍從陋﹐雌雄貴賤陳滔滔。又怪漆園莊叟誕﹐眾竅大小詳諫。豈知迅烈有必變﹐聖也修省況吾曹。亂國重典古有訓﹐嗚乎安得士師咎﹐嗚乎安得士師咎﹖」《題友漁棲隱村圖》云「四山夾澗泉潺﹐晴耶雨耶迷雲煙。樵夫牧子三五輩﹐山上村落山下田。披圖我疑非人世﹐欲往從之路渺然。匡廬金焦豈不好﹐終覺俗物污林巒。何如玆山落荒僻﹐魚鳥花樹全其天。山人在山山自幽﹐山人出山山更閒。世無知者子勿惜﹐縋鑿須防謝山賊。」《和吳哲庵遊山遇虎》云「聖王不作暴物熾﹐冥穴躉剪無專職。豺狼橫道蝗蕃田﹐殺人害谷日幹百。有虎有虎名𨿽暴﹐荒山窮谷自成國。饑食藜藿渴飲泉﹐於世何尢人何迫﹖子不戒愼犯其境﹐虎寧怯懦爲子匿﹖威能攫人不用威﹐力能吞人不恃力。始知大豪巨猾賢﹐猶勝煦仁孑義賊。夷狄則進門墻揮﹐斯義吾當斯虎直。風髙月黑林莽多﹐目睛夾鏡爪牙磨。一聲長嘯千巖過﹐人間弓矢將柰何。」

一八﹑近體如《冬感》二首云「大雪南方猶未雪﹐斷風無力雨霏霏。陰睛預課檐前鳥﹐寒暖頻更身上衣。書爲授兒溫漸熟﹐詩將寄友看還非。去年今日豹屏路﹐秋後霜林映夕暉。」「入共朝餐出晚鐘﹐官齋隨伴又經冬。事稀顧我猶多愧﹐秩散於人倘見容。宿雨能靑深淺竹﹐閒雲欲暝兩三。莫嫌風物歸蕭瑟﹐拾自詩人意便濃。」二詩雜諸劍南集中殆不能辧。《和感嫗崎江榷捨之作》云「士不功名臺閣間﹐何如吏隱返鄕關﹖五年官舍科贏絀﹐一棹江流習往還。力可十千呼美酒﹐醉輕百萬買紅顏。浩然更有湖山興﹐野鶴沙鷗相與間。﹝原詩有『但祝篝車如願後﹐湖西日暮一扁舟』﹐故云。」﹞昔沈子培論詩﹐以爛熳爲最佳境﹐以上三首近之矣。此首起調獨生新。《次韻無競上巳日社集娛園兼呈如香》云「無競風情落幀巾﹐閉門索句不知春。如香才調紛珠玉﹐掃徑迎賓更可人。一醉借名三月節﹐孤吟自斷百年身。直呼花气相推激。更遣燈光照苦辛。」《和芬敏屏山晚眺》云「山連北城壯﹐樓與白雲齊。此地十年到﹐吾詩七字題。臺洪江上下﹐旗鼓嶺東西。未敢多延佇﹐天陰戰鬼啼。」以上二首灑落不羣﹐前一首格調生新。《同芬敏翼才如香暮遊北湖》云「環城一泓水﹐隔水幾家村。婦剪抽畦菜﹐童收臥地豚。虛舟待野客﹐趁渡傍林根。點點山鴉盡﹐重重嶂日昏。」此首亦是放翁。

一九﹑林西園﹝【校】「林」原誤作陳。﹞詩善於斬關奪隘。如《題棲隱村圖捲》云「前人結茅傍山麓﹐本願子孫守樵牧。陳侯生世誤讀書﹐塵土功名悔馳逐。懷歸寫此靑山靑﹐眼中雲气樓窗欞。慢藏一旦發扃祕﹐譙讓正恐來山靈。吾州名勝略可匹﹐卅六洞天得第一。逢人未敢誇桃源﹐今當戎馬縱橫日。」此其下半首也。《南臺志社詩樓成詩以落之》云「髙髙越王臺﹐月照作詩苦。顧玆窮事業﹐只合托賃廉。羣公雅好事﹐拓地作豪舉。慘淡營此樓﹐歸然瞰平楚。山川信壯闊﹐云物供區處。秋聲正西來﹐江流自東注。」此其中段也。《四十初度感賦》云「吏俗賈人賤﹐其志將毋同。而我不自愛﹐兩役嘗兼充。一旦俱捨去﹐快如鳥脫籠。只無儋石儲﹐何以閱我躬﹖獨共庭樹語﹐天不輟嚴冬。本實苟未撥﹐何歲無春風﹖」《答梅冬日感懷》云「十載困抱關﹐自拔苦不早。吁嗟兩少年﹐幾共柝聲老。我旣幸脫鞲﹐君亦悔戀阜。夜寒放膽眠﹐裳衣免顚倒。如何鮮旨畜﹐出處復艸艸﹖」以上二首皆工於嗟嘆者。《題鹿莊哀妹辭後》云「此雪能香比玉剛﹐見危授命事堂堂。九壇誤祭洪經略﹐生死殊途各反常。」詩共四首﹐命意頗不猶人﹐此其末首。

二○﹑陳鹿莊﹝壽橘﹞天懷甚坦﹐向所爲詩歡娛多而愁苦少。近出一卷﹐則婉而多風矣。如《凍鶴》云「乘軒夢冷臥靑田﹐風雪彌漫歲晚天。孤立不爭雞騖食﹐玆寒一任甚堯年。」《感世絕句》云「肚皮滿不合時宜﹐有癖耽吟徹底癡。至竟老妻最解事﹐輕裝爲附劍南詩。」「亂至辭官計已疏﹐閉門未許賦閒居。匹夫無璧誠知罪﹐深悔當年誤讀書。」「兵戈滿地世堪哀﹐歲暮爭投避債臺。不爲居貧爲辭富﹐輕筋我亦渡江來。」「西崦人家靜掩扉﹐大難賓至竟如歸。終朝一飽無餘事﹐帶眼多應放舊圍。」「不愁寒也不愁饑﹐散步長廊覓句宜。歸去自佳畱亦好﹐偸閒日課兩篇詩。」《白頭翁》云「山河危涕未曾收﹐雙駕星星只百憂。野鳥那知興廢事﹐等閒霜雪也蒙頭。」暴雨雲﹕「濃云潑墨勢如傾﹐飛鏃縱橫猛可驚。驟至料無終日理﹐看看檐澑且收聲。」《除夕》云「騰騰爆竹一年終﹐城市山林約略同。也與吾家存漢臘﹐更兼遣俗襲豳風。明年租稅先期了﹐今夕杯盤盡意丰。定爲舊題無好句﹐故教守歲艸廬中。」《村捨雜詠》云「柴扉換新符﹐倒置君莫笑。識字憂患多﹐荷鈕饑可療。」「風較城中大﹐月比城中多。宜冬不敢知﹐宜夏夫如何﹖」「雄鷄從其雌﹐得虫輒疾走。行行若倡隨﹐爭食忘其耦。」《野步》云「艸木及春萌﹐看山趁晚晴。歸牛知路窄﹐側立讓人行。」《散步前村》云「兵塵不到水雲鄕﹐家住桃源日月長。野老那知新服制﹖笠蓑未攺舊時裝。」《村翁邀往前山觀桃花》云「一叟前行拄瘦筇﹐度阡越陌幅巾從。天公早把丹靑筆﹐點染山頭春色濃。」以上兩三詩頗有野趣。

二一﹑舊詩畱余處者再擇錄如下。《立春後六日西湖公譙並度地建說詩樓》云﹔「人日佳招欠一詩﹐立春又泛息園卮。大難風雨同羣集﹐自古樓臺近水宜。亂後只餘文字樂﹐醉中不問別離期。﹝鄂樓謙宣將遠行。﹞湖山也有畱賓意﹐濕葦寒庖飯熟遲。」《林西園同年入祀宛在堂》云「昔日湖堂共倚欄﹐辦香今作古人看。淸尊惆悵幽明隔﹐遭集區分內外刊。﹝石師爲分作內外集。﹞但使幾篇成膾炙﹐不辜半世嘔心肝。此間片席還漧淨﹐末座能參亦大難。」二詩皆眼前語﹐說來頗有味。《題友漁棲隱村圖》一律﹐中二聯亦自淸妥﹐擬只畱首尾﹐攺作截句云「大隱逃名棲碧山﹐名亦恥落人間。遙知結屋西崖者﹐養得苔痕日掩關。」《登樓看山雪約社人作禁體》本十韻七古﹐擬刪節只畱七韻云「昨宵雪來五更時﹐重衾不暖吾先知。羣山萬壑失蒼翠﹐大筆點誰執持﹖老梅作花見彊項﹐新柳展葉成龐眉。南中得此誇壯觀﹐語之北客爲所嗤。擁裘吾輩猶覺冷﹐懸鶉百結哀窮兒。忍寒索句成何事﹐雙肩山聳寧非癡﹖人生泡幻春雪耳﹐得錢沽酒無復疑。」句如《展墓》云「松是去春栽﹐蔥蔥不數尺。艸是去秋鋤﹐離離復如昔。墓艸日以靑﹐兒發日以白。」又云「子孫寧路人﹖一來逾半年。」眞語不能僞作。《讀昌谷集》云「當年嘔心事苦吟﹐探視錦囊嗔阿母。寄言母兮且勿嗔﹐心肝不隨骸骨朽。」末七字警語欲追長宣。晚湖云「老圃今年秋更瘦﹐危亭獨立影何孤。」

二二﹑壽寧林隆山棟禮部﹐舊贈其所著《梅湖吟稿》一冊﹐未細閱也﹐近始知爲西園婦翁﹐則下世已數年矣。國變後還山﹐詩多幽趣。《夏日山居卽事》云「世事干山外﹐山深許讀書。風來窗自啟﹐蟬唱意何如﹖午日永松蔭﹐遙天低艸廬。未須方管樂﹐但願侶崔徐。」「浩詠出門去﹐白雲如我閒。好山常獨往﹐樵子偶同還。茅舍春新葺﹐竹扉宵不關。園蔬頻餉客﹐未覺野人慳。」句如《題梅湖圖》云「陳醪新茗閩川冠﹐豆腐花豬天下無。」《湖頭泛舟》云「野裊波暖將雛出﹐溪樹春歸逐水髙。」《贈山中老人》云「久居窈谷長林裹﹐便有洪荒太古心。」其《夢到家作》一律﹐則尙滯都門時也﹐云「八載長安踏軟塵﹐今朝喜見故園春。小孫迎戶呼翁至﹐雛燕入簾窺客頻。萬戶侯封多壯士﹐一村花事屬詩人。宅柳休擬先生柳﹐身是無名太古民。」

二三﹑天下有其名甚大而其實平平無奇者。蘇州寒山寺以張鑾一詩膾炙人口﹐至日本人尢婦孺皆知。余前後曾得兩絕句﹐一云「只應張繼寒山句﹐占斷楓橋幾樹楓。」實則並無一楓也﹔一云「算與寒山寺有緣﹐鐘樓來上夕陽邊。」實則並無鐘也。桐城方賁初﹝守彜﹞有絕句云「曾讀《楓橋夜泊》詩﹐鐘聲入夢少年時。老來遠訪寒山寺﹐零落孤僧指斷碑。」殆亦與餘同其感想矣。

二四﹑門人龍楡生﹝沐勛﹞詩﹐叔寶神淸﹐而仲宣體弱﹐年少專攻選體﹐爲所束縛也。近多看陳簡齋集﹐近體漸有變態。《苦雨》雲﹕「日日窮陰壓小樓﹐冷風吹浪打汀洲。寒侵書幌歸雙燕﹐雨閣疏簾見一鳩。幽興漸同花黯淡﹐好春惟與夢沈浮。鑪翠色應如染﹐爭肯飛來赴客愁。」《沈陰如昨悵然重賦》云「幾見汀洲故更新﹐髙樓獨立海之湄。飛花又過寒食節﹐欹枕忽憶江南春。燕子呢喃欺客夢﹐東風料峭上吟身。嘔心不作驚人句﹐一度搜腸一愴神。」《初夏集美寓樓玩月》云「淡淡遙山見黛痕﹐寶珠嶼似阮公墩。縱然不及湖煙好﹐他日猶應系夢魂。」

二五﹑又《九日天馬山登髙》一律﹐頗有悲壯之槪﹐云「犖確何嫌一徑微﹖故山風物記依稀。極天烽火悲重九﹐撼地寒潮逼四圍。無佛稱尊聊復爾﹐有花堪插亦忘歸。傷心嫩數南飛雁﹐獨立蒼茫念昨非。」《曉行集美村遙望金門島》云「羈思愁永夜﹐臥聽百鳥喧。被衣起視之﹐殘月已無痕。宿霧籠衰艸﹐牛羊出遠村。紅光發荒島﹐幹林捧朝暾。翩翩估客帆﹐欲蔽海東門。澄波鏡面平﹐炯炯入望昏。陰晴山向背﹐依約云吐吞。萬變豈終極﹐幽懷渺若存。飄搖委輕軀﹐沈潛固靈根。秋色盡堪娛﹐匪獨菊可餐。庶保養生術﹐悠然返田園。」此首兼學陶謝﹐並得其气味﹐前半確是集美村景物﹐後半確是自己思想。

二六﹑黃晦聞詩弟子曰何達安﹝之兼﹞﹐江右人。楡生摯友﹐同教授集美學校。工塡詞﹐嗜詩﹐詩才極淸而苦瘦。如《寄素昭》云「匝月愁凝闕奇音﹐故鄕兵气正深深。一春生意風前盡﹐數載歡驚物外尋。已斷眾緣成獨往﹐乍凋雙鬢爲誰吟﹖經秋不見應無恙﹐難解年時蘊結心。」今之少年往往好作苦語﹐固緣世亂而早爲客﹐亦一時風气所趨也。

二七﹑南通劉松之﹝元弼﹞﹐文似孫可之。教授集美兩載﹐辭歸。《別楡生﹑達安》云「天涯磊珂兩詩人﹐從此相望重愴神。直似去官猶戀闕﹐不知何處著吟身。肺腸結轎憑誰省﹖肝膽輪困覺汝眞。別後新詞常寄我﹐江幹明日輾徵塵。」松之艱於生計﹐故言之憮然。又《寄陳鳳五休寧》云「獨客數千里﹐西風一雁過。書從天外落﹐愁是客中多。體病吟仍健﹐心雄考已皤。相憐兩憔悴﹐焉得楚狂歌。」

二八﹑門人諶湛溪﹐貴州平遠人。學礦學﹐爲礦師有年﹐充廈門大學教授。相見已隔廿年許﹐自言舊日所知舊學﹐曠若隔世矣。然喜言詩﹐令出所作﹐則生澀似學古樂府以逮謝臯羽。《答黃禮卿》云「天孫分巧太支離﹐半偈微茫不自持。禪意百幹惟一指﹐新長短誤雙眉。試收甘旨禦冬日﹐莫作衣裳爲嫁時。揚子江頭商女泣﹐泣云日日只悲絲。」其二云「漫道悲絲未展眉﹐開箱檢點又支頤。天衣難補當新制﹐襪綫差長莫自疑。金粉湖山銷越艷﹐東南光彩耀吳姬。﹝謂蟄仙﹑李直。﹞明朝有詔裁宮錦﹐尺剪不教胡女持。」《代內贈》云「一到人間百事非﹐百年人只送春歸。關山有意添新夢﹐衣帶無情長舊圍。井桃未知天月遠﹐蓮心敢信藕絲微。蝶飛此夜九千里﹐欲織回文不上機。」《答內》云「結髮至今二十載﹐細思相聚無多時。太常何事愛幽獨﹐季子重遊輕別離。學劍學書消壯歲﹐不鳴不躍豈男兒﹖待到髙適能詩日﹐相攜入山偕老期。」《寄秉農山》云「漫道仙心十有八﹐桑田夢到飯胡麻。黃泉幽路滿荊棘﹐﹝客歲挽錢浩如下聯云﹕『君今長眠地下﹐我今長工地下。靜動𨿽┆﹐各從世外到黃泉。』﹞白日長安足竈蛙。傾身豈竟刑天舞﹖持簡盍窺阿母家。欲問葛洪丹鼎事﹐故教靑鳥入南華。」數首皆有寄托而無俗韻。湛溪與農山同學摯友﹐而農山絕不作詩。《廈門別後見寄》云「華嶽三石削成﹐一回瞻眺一心傾。未知四度秦川眼﹐何似陳門立雪情。」

二九﹑陳省吾﹝耀鴆﹞入說詩社最晚﹐以詩十三首爲蟄。錄數首於後。《次無競感賦韻時丁巳祀竈日》云「歲闌無夢逐繁華﹐流落江湖似出家。有句難醒司命醉﹐負暄不分夕陽斜。後時益遣思佳日﹐得气偏教讓雜花。桃李爭妍人自槁﹐春風多事到天涯。」《和鄭稚辛宛在堂秋祭》云「後時益遣念佳辰﹐可柰重陽臥病身。石壁廿年空醉墨﹐湖堂終古屬詩人。無多飲啖猶關分﹐一昨兵塵總愴神。生晚讓渠名字大﹐還輸曾作太平民。」《珠江夜月》句云「世忘急景嬉殘夜﹐天以淸光被客身。」均感慨有味。《挽嚴又陵先生》句云「髙文當代推嚴樂﹐合傳何人稱孟荀﹖」頗切當。《廣州西園酒家古木棉歌》云「自我來嶺南﹐七閱嶺南春。春風風人已如醉﹐人日況復逢佳辰。南園北園夙載酒﹐惟見羣卉爭妍新。牡丹深紅辛夷白﹐香艷徒與供笑噸。今來西園裹﹐木棉絕可喜。參天廿丈閱麗年﹐造物畱玆示奇詭。不然六榕無一存﹐淨慧寺僅去尺咫。西園主人斟叵羅﹐勸我試作木棉歌。《獨漉》已往翁山死﹐才薄將柰木棉何﹖我歌先問樹﹐一根胡兩柯﹖中間各銜癭﹐崇綴如蜂窠。得毋植物有圓覺﹐並幹連理能諧和。鶼鸛之禽驅蛩獸﹐微生亦解相佐佑。然萁煮豆習成風﹐胞與何人眞在宥。我作木棉歌﹐更爲木棉壽。材大不中爲棟梁﹐質美寧容作薪標。居於才與不才間﹐莊生木雁言非謬。春初花尙孩﹐春半花盛開。虯枝作勢向空板﹐點綴億萬紅瓊瑰。定知其間可巢鳳﹐凡鳥誰足相追陪﹖經春涉夏還作絮﹐衣被南服休疑猜。酒家得汝名不朽﹐會須酌我美酒三百杯。」木棉花﹐漳泉以至嶺南多有之﹐福州則未之見。花大如杯﹐紅如玫瑰﹐並未見其作絮﹐不知何以稱棉﹐據此詩則作絮矣。廈門所植﹐髙者常兩三丈﹐廿丈者無有也。此詩意態頗似粵人宋芷灣之作。余嘗謂廈門樹木特別者三種﹕紅豆﹑刺桐﹑木棉花。湊一絕句云「滿山盡是相思樹﹐老乏風情只憶家。獨坐髙樓誰是伴﹖刺桐花與木棉花。」

三○﹑梅近有二絕句﹐甚似其鄕先生劉後村。《立春後一日冒雨至湖上觀梅並寫照》云「討春已過立春辰﹐春在靑山綠水濱。細雨絲絲風片片﹐梅花百樹著吟身。」《翼日同仲起至湖上寫影﹐時有微雪﹐少來遊者》云「與我相從寂寞濱﹐梅花如雪艸如茵。此中風景君須記﹐十里西湖屬兩人。」後一首末句與葉損軒之「只算寒山尋拾得﹐一無人處兩人行」取徑相近。又句云「聚及早春商社事﹐老猶┆縣作詩人」﹑「入座莫言離亂事﹐街杯便算太平民」﹑「公事忙從初日白﹐詩心生及夜燈紅」﹐皆佳。

三一﹑福安鄭守堪﹝宗霖﹞有《西園入祀宛在堂》七律云「早知君復必傳名﹐豈爲湖堂有重輕。先輩於今同位置﹐故人到此了平生。來遲未與寒泉薦﹐夢覺眞成落月驚。絕念詩寵將享日﹐師門哀感那勝情。」《追紀天遺老人入祀》云「晚於湖上日相親﹐香火分明認夙因。蕭瑟平生雙老淚﹐蒼茫天地一吟身。髙風汐社同埋恨﹐片月西江未洗貧。百本梅花幹歲鶴﹐閩山亦有姓林人。」第一首首聯爲西園占身分﹐自是確論﹐第四句不勝淒黯。第二首第二聯似不過一窮老詩人通常寫照﹐而於天遣之一生別無他好﹐只嗜吟詩﹐而所吟之詩無首非一雙老淚者﹐字字恰切。「貧」韻尢切天遣一官江右﹑不名一錢﹐末韻妥貼渾成。又《將曉》下半首云「暝猜世局魂都悸﹐默數年華意漸平。笳吹隔墻喧不息﹐恍疑身是落邊城。」寫得出。警句如「秦皇焚書恨未盡﹐畱得種子淪賤貧。餓死溝壑聖所賜﹐腐腸曷怪成枯鱗。」又「雁鳴能引人呼嘯﹐蛩語如吟世亂離。閱盡滄桑還不死﹐太平何日問希夷﹖」

三二﹑天遺詩爲小西湖而作者十居六七。湖𨿽一勺之水﹐然吾鄕可遊處甚寡﹐會心良不在遠。孟尉之投金瀨﹐其細已甚﹔坡公得壠﹐十日而九日河之湄。故余爲其遺詩作序﹐援樊榭老人以相況也。﹝樊榭詩爲西子湖而作者十居五六。﹞《石遣丈歸自鷺江﹐因病久未趨謁。昨過開化寺﹐回首往歲偕遊諸處﹐悵然有作》云「不是西湖景物非﹐欲持故目與心違。未涼殿宇皆秋气﹐偌大亭林剩夕暉。來日逆知黃菊損﹐背人靜看白鷗飛。舊遊空在思何益﹖再會能無感式微。」起兩聯秋气滿紙﹐古人云遂爲詩人所覺者此也。《三月三日宛在堂春祭﹐到者五六十人﹐可謂盛矣。喜而有作》云「湖上斜陽一倚欄﹐天晴猶自帶餘寒。平波如掌殊堪愛﹐雜卉無名不厭看。討勝幸從詩老後﹐薦馨聊結古人歡。今年此會滋生色﹐風雅依稀舊晉安。」次聯非眞有山林气者說不出﹐所謂會心不在遠也。二詩收皆減色。君詩末多衰颯﹐余常憂其與晚景有關﹐後果然。《湖夜》云「獨遊興味易闌珊﹐道左忻逢素所歡。夜半西湖如我醒﹐月中淸景當詩看。歸人欲盡心逾爽﹐寂處相容地尙寬。生受涼風能幾許﹖車塵明日又漫漫。」此殆天遺詩之最適者。無辧所謂「明日天遣定有詩﹐詩中定道月光奇」者﹐正在此詩矣。《晚赴敏生約湖上飲酒相與泛月歸﹐呈石遺丈》云「荷風散晚涼﹐湖气滿亭子。舉頭未見月﹐月意先在水。酒闌扶醉行﹐人靜景愈美。夜幽燈力微﹐時有驚禽起。平生江海志﹐晚歸弄淸砒。身世一扁舟﹐且作須臾喜。艸樹已望秋﹐冰輪缺如此。一似早衰人﹐憔悴不自理。悵然攜影歸﹐遇我淸泠底。﹝家臨河上﹐月夜輒看水久之。﹞湖遠月依然﹐未嫌在城市。」

三三﹑天遣嗜好惟對酒看花。余小園稍有花樹﹐人日﹑春盡日﹐必招飲﹐必有天遺。其餘花朝﹑上巳﹑寒食各佳辰﹐不出遊亦必置酒。花開遲早﹐天遺往往以詩來探﹐飲則必有詩。卒之歲﹐招之飲﹐以畏冷辭﹔彊之至﹐飲亦不暢。余方慮其不能久﹐及秋下世矣。卒前兩日寄陳香雪有云「黃葉已干行且落﹐可容少待看秋光。」眞乾且落矣。《春盡日石遣丈招飲匹園》云「晨興喜新晴﹐忘卻春垂盡。招邀得寸紙﹐陡覺新題緊。日斜過匹園﹐花淨樹畱影。主人如春風﹐入座意先醒。相將上層樓﹐煙嵐出屋頂。全山餘一片﹐可惜無多景。﹝丈云﹕烏石山被人占盡﹐只有此一片耳。﹞悵然下呼酒﹐咄嗟足蔬笱。尊前六七人﹐餞春須痛飲。一年幾佳日﹐獨讓詩人省。繁華事易非﹐淚落還彊忍。春去行復來﹐人老長酩酊。莫問落花時﹐桑海亦俄頃。」《人日石遺丈召飲》云「艸堂人日有佳招﹐坐遣風花不寂寥。佳處園林歸一老﹐百年文獻話先朝。食單可許門生議﹐春色從難白髮饒。歲歲彊歡拚美飲﹐差彊身世是漁樵。」《匹園海棠二株﹐一自十月至今猶盛﹐一則不作一花。感作呈石丈》云「海棠能作先春花﹐占斷流光處士家。滿意正當全樹發﹐向隅別有數枝斜。菀枯各自參消息﹐種漑元無辧等差。同在東風噓拂裹﹐讓人獨秀幾嗟呀。」此詩君蓋別有寄慨﹐余急次韻慰之﹐有「攀折也歌《金縷曲》﹐沈埋猶在玉鉤科﹔云云。君又有《久不到匹園﹐海棠諒已花矣。回首去年﹐悵然有作》﹐次聯云「想見春風依舊好﹐自憐殘客再來遲。」余家海棠三株﹐樓前二株﹐髙已過墻。此花本絕艷﹐而君詩總說得淒黯﹐殆罷官後境遇蕭條之故。然君狷介自持﹐可取卽在此也。

三四﹑守堪好詩甚多﹐佳句尢夥﹐幾不勝收。如《次競字韻》五古云「吟事譬兵事﹐此論古已競。老兵律必嚴﹐新兵气恆盛。例如兩師出﹐衛靑霍去病。」疊韻云「閩詩今大昌﹐壇坫盟爭競。古追漢魏晉﹐律邁初中盛。烹炙六籍精﹐研磨四聲病。」《次梅冬日感懷》云「城居先眾寒﹐屋小朔風早。古無干歲人﹐念之頓忘老。梅意與我同﹐花開葉任稿。」《題陳友漁棲隱村》云「我家艸堂有一樵﹐與侯同名稱健者。」《和寶宛在堂吟集》云「江山亂亟詩逾健﹐文字緣深誼自長。」《感嫗生日》云「富貴壽考爾何物﹖糞土倚頓殤彭聰。」《人日集息園》云「蟄居感衰亂﹐渾忘歲已春。六日不出戶﹐惘惘逢玆辰。忽聞息園集﹐勃發春精神。」又云「生落人日後﹐萬事宜後人。」又云「同社得諸子﹐大若晉楚秦。而鄭蕞爾國﹐焉敢爲等倫﹖」《和鹿莊茱萸村》云「避亂寧知論魏晉﹐哀生忽已沒黃虞。」《和如香秋陰》云「涼風自弄衰花影﹐濁酒難豪白髮心。獨抱牢愁向誰語﹖離墻呼出倦飛禽。」《弔畏廬》云「一代畫師入能品﹐百家詞派洗閩人。」《乙丑除夕》云「披猖榛莽山間盜﹐零亂松楸夢裹親。」《丙寅元日》云「椒觴在手聊堪醉﹐吾意須臾見太平。」《題虎口餘生圖》云「蒿目世無干淨土﹐天不生人恣生虎。」《題山與樓》云「樓爲君所獨﹐山爲人所同。與君不與人﹐毋乃山非公。君笑曰否否﹐山豈與吾厚。與人人棄之﹐遂爲吾樓有。」又云「山與本山意﹐詛吾力能致。與樓非與吾﹐吾更安得棄。」

三五﹑詩情幽詩筆峭者﹐其人多瘦。張如香﹝培挺﹞﹐瘦人也。《秋懷》四首云「好秋如髙人﹐隔歲才一遇。人苦入秋悲﹐我愛畱秋住。開軒迎爽气﹐林葉遇無數。回飆約之歸﹐似指迷途誤。疏花明晚照﹐瘦蝶不一顧。幽香貴自持﹐奚足獻遲暮。靜觀得物情﹐去去復何慕﹖」「窗明日影橫﹐秋熟猶難觸。黃昏得一雨﹐殘暑失其酷。繁聲集破蕉﹐分潤上棋局。髙枝渴鳥蘇﹐調吭如鳴玉。園居太寒窘﹐頗憶看湖淥。得涼情稍慰﹐失月意未足。還期入宵晴﹐淸光照杯酴。」「夜起看秋曼﹐片雲薄如楮。廊虛星光涵﹐曳履停蛩語。流螢出叢筱﹐開合若相佇。風過聞笛聲﹐詩思在何許﹖」「連夕逢秋陰﹐待月過更殘。今宵得霽月﹐待我白雲端。有如故人來﹐呼酒急爲歡。懸蛛曳風檐﹐寒蟀吟井闌。窗竹篩涼影﹐歷亂千瑯殲。池荷明露珠﹐不惜傾盈盤。羣物爭涼夜﹐淸輝私誠難。頗思乘風遊﹐玉宇專髙寒。」《湖遊》云「薄暮詩愁理不開﹐林陰深處幾徘徊。討春細事還人後﹐桃杏花過始一來。」《暮春》云「團紅糝綠眼迷塵﹐大好春光亦惱人。花片半檐苔半院﹐一分春勝十分春。」皆詩瘦如其人矣。《宛在堂春祭》云「誰謂窮愁便不名﹐詩家麟合勝公卿。僕碑發墓尋常事﹐著眼千秋意白平。」《送伯修之泰寧》云「莫向層霄假羽毛﹐未容曲巷翳蓬蒿。出門誰詡非投暗﹖惜別惟期免《廣騷》。末世深交還盜道﹐窮途謬賞亦人豪。君詩原帶幽燕气﹐躍馬邊關調更髙。」如香故家子﹐年少登科﹐家有林亭﹐以不善治生﹐漸卽窘境。《送伯修》一首可謂借他人之酒杯澆自己之壘塊矣。《題鹿莊聯軒作》後半有云「我生孤露兄弟鮮﹐庭荊三折傷同根。敝廬反頓等破甑﹐難支一木供豪吞。過軒令我心如焚﹐歸來抽毫坐夜分。叫羣冷雁聲落云﹐匡無對那忍間。」幾使人不能卒讀。然有此美才﹐未必詩終能窮人也。

三六﹑江伯修﹝古懷﹞﹐亦最不善治生者﹐以舊館職降志爲邑宰﹐脂膏不潤﹐且以失其官﹐亦可謂拙宦矣。買地築一園﹐舉債累累﹐至從軍於數千里外﹐又刁﹔得久安其身。《有人日奇林息園句》云「戰後有家還樂事﹐天涯到處盡驚魂。兵氛天地無春色﹐歸意江湖有夢痕。」可以知其近況矣。伯修南至南詔﹐北出楡關﹐行數萬里路。有詩幹余首﹐佳句甚夥﹐余曾爲作序還之。全稿在其行篋﹐無從多采。《八月十六日集沁園》云「荔支樹下池水淸﹐虛堂照水光晶瑩。涼風颼揚起天際﹐斗覺屋外皆秋聲。昔年此地不可問﹐過者惟聽寒蛙鳴。主人築屋不數楹﹐已數易主爲今名。滿堂賓客十有二﹐一老說詩最可聽。酒酣耳熱夜繼日﹐月色恰比前宵贏。月臨池上色逾好﹐風平水定羣魚行。羣魚若解說詩意﹐魚我之樂庶其平。」《謙宣以牡丹盛開招飲》云「爲愛新年彊自歡﹐連朝春酒慰春寒。小園共有蘭成賦﹐一著輸君有牡丹。」《淸明日西園招集冶亭》云「臨池長憶舊遊時﹐課讀餘閒弄碧漪。隔院書聲還不斷﹐千年劍气定何之﹖林花亭角春剛半﹐尊酒燈前夜任遲。難得良辰兼雅集﹐豈徒勝地系人思。」末用靈運「四美」說恰合。冶亭在越山歐冶池上﹐古迹之最古者﹔沁園本荔水莊﹐爲李蘭屏先生奉親地﹐古迹之甚近者﹐在福州皆不可多得之勝。句如《同張八陳大登大夢亭》云「春色不辭來禿樹﹐水邊猶得聚浮萍。」

三七﹑陳澤觀﹝鳴則﹞年來從事水利局﹐亦多小西湖詩。如《出郭》云「出郭行行日向西﹐身閒路熟景淸淒。絕無滯穗田成坼﹐剩有團焦屋較低。鳥避艸人飛上樹﹐童窺水馬坐臨溪。豆棚瓜架歸零落﹐更數炊煙晚未齊。」寫出一種荒寒蕭瑟之景﹐恍於秋冬行福州近郊諸處。《湖上探梅》句云「北雪南風爭勝仗﹐東阜西崦息勞薪。」《社人燕集鏡湖亭兼約勛夫友漁》云「不解爲云去逐龍﹐同州┆縣始相逢。從知客是登樓粲﹐頗訝師如倒屣邕。夾影湖光開一監﹐犁眉月色照幹。如何中酒催歸去﹖未聽山門午夜鐘。」

三八﹑林雪舟﹝宗澤﹞喜表章他人之詩﹐而懶於自作﹐有作皆絕去點塵。如《西園仲純招集宛在堂》雲「雨襄斜陽晝不成﹐坐看一月出髙城。淸光一片眞佳絕﹐惜欠煙中打槳聲。」「此景分明合有詩﹐可能不睡向風漪。人間何處無燈火﹐不是今宵對酒時。」是能以少許勝人多許者。《同社招集荔水莊舊址》云「西園三百載﹐二老最風流。金石成新錄﹐圖書認舊樓。可堪文藻地﹐空剩艸堂秋。太息城西水﹐銷沈到白鷗。」自注﹕「二老鹿原﹑榕園」。雪舟最熟鄕邦掌故﹐言之如數家珍。荔水莊已數易主﹐君言其水木之勝﹐乃小集於此。

三九﹑陳肖絮﹝圻侯﹞﹐法律專家﹐喉舌復辧才無礙。壯歲得貞疾﹐幾於慣而伏行。則專意學詩﹐進境甚速﹐而自謂了無長進。有《志愧》三絕句云「自是凡胎已著埃﹐百回辜負道場開。蚤知佛法無邊大﹐敢向山門喫棒來。」「夢裹陽臺若有情﹐醒來雲雨一天淸。美人僅隔盈盈水﹐只許相思未目成。」「束風著意護羣芳﹐農杏天桃斗一場。不是海棠卻沈睡﹐闌干寂寞總無香。」三首皆設譬之詞﹐後二首尢趣。《謙宣息園落成》云「富人築園窮丹靑﹐詩人築園先正名。不待園成名曰息﹐可知詩人非干榮。吾身息偃亦云久﹐吾園未辦空復情。僥仰玆園一動念﹐眼中樓閣何崢嶸。憶昔與君同遊宦﹐意气有若黃河傾。聞人懷居輒齒冷﹐私謂天下不足平。吾今久病且成廢﹐君縱多才難畢呈。有園無園同一息﹐此中奚復論重輕。」長才抑鬱﹐借題一吐其慨慷﹐未幾遂下世矣﹐傷哉﹗句如《半野軒》云「暝痕曲折環山合﹐月意模糊隔樹看。」寫景曲肖。

四○﹑仲純自號意園﹐又自號弓園﹐實未有園。一弓之地﹐何處蔑有也。不多作詩﹐而詩筆跳脫可喜。《答謙宣招飲賞牡丹》云「也作詩人也作官﹐也將隙地拓來寬。新懸齋匾顏中隱﹐欲富春光買牡丹。杯酒快陪元巳集﹐盤蔬況勝腐儒餐。此花自昔吾州少﹐定惹鄕鄰接踵看。」《答梅招集環碧池之作》云「我悵春光畱不住﹐匹園餞送有餘思。何期環碧飛觴日﹐緊接花光索句時。宿酒𨿽醒猶作病﹐舊逋未了又催詩。長篇說盡池塘景﹐險韻雄詞敢鬥奇。」

四一﹑哲庵家有池館﹐突過龔氏環碧軒﹐詩筆故自淸俊。如《半野軒社集》云「柴門𨿽設亦常關﹐花竹蕭蔬相對閒。城市山林原一樣﹐綠陰深處卽深山。」「盤飧閉戶差兼味﹐老圃池塘足取資。未免豚蹄抱奢願﹐詩人一飽可無詩。」如所言亦足樂也。而以家累用不足﹐日僕僕爲升斗之謀﹐亦可慨矣。

四二﹑舊歲陳愛吾﹝乃元﹞訪余於廈門大學﹐始相識。今歲以書局事﹐同梅峯枉過。昨梅峯出示其舊作二首。《登同安天馬山﹝莆田有天馬山﹐故以同安別之﹞》云「化工爲山累土石﹐山足山頭撐山脊。昂頭奮足欲奔騰﹐羈鞠不施郁奇迹。漢家烈士鄭將軍﹐雄據此土爭寸尺。﹝謂鄭延年。﹞嘶風久已不合聲﹐毛拳細艸毿毿碧。我行躍馬立其﹐俯視鷺江一練白。美人﹝峯名﹞含笑侍其旁﹐豪气柔情共脈脈。呼童攜酒逐我行﹐遊山何須雙不借。興致未闌日已西﹐暮煙四合迷古驛。歸來墮馬笑樵夫﹐髀肉欲生感今昔。」筆气豪邁﹐「白」韻尢壯。《除夕道上遇雨》雲﹕「一聲爆竹歲華闌﹐沐雨長途感百端。空谷云封人語響﹐故山夢入筍輿寒。有懷投筆雄心在﹐無力掀天熱淚彈。偏是客中斟臘酒﹐明朝春色馬頭看。」殊有關山失路之感﹐次聯能寓情於景。

四三﹑侯官林韻芳女士﹝芳﹞﹐四川循吏戟門先生﹝振榮﹞之女﹐適邱卓生茂才﹐中年而寡。能詩文詞﹐下筆敏捷。邱本故家﹐有池館﹐名小荔灣吟榭。中落後﹐三子僅支持家計。韻芳教授女學校﹐鬻文字以養九旬生母﹐今之黃皆令也。十數年來逢餘生日﹐必以詩爲壽﹐有甚雅切者﹐余《詩話》例不錄壽詩﹐今只錄雜詩數首。《讀石遣先生遊山詩﹐因之神往﹐次韻奉和》云「令人神往晚春晴﹐入畫山光覽勝行。身健多應天所賦﹐名髙更與世何爭。遙知笠屐傳幽致﹐只恨釵裙枉此生。目有暮年好詞賦﹐江關不數庾蘭成。」《初夏召飲匹園疊遊山韻》云「恰喜淸和雨乍晴﹐山深好作聽鶯行。著書歲月人長健﹐驚座才名世敢爭。鐘戀殘春賈島佛﹐花飛髙合玉溪生。齋廚櫻笱多宜酒﹐金穀題詩任不成。」《直園新築成召飲鳴謝》云「未能載酒及師門﹐許坐春風宴直園。一飲渾如十日醉﹐買絲端合繡平原。」「月底聽歌帶醉回﹐姬人能歌。梅花爛熳艸堂開。明朝人日題詩寄﹐只當巡檐索笑來。」《芳昨於半野軒折得海棠數枝﹐因念花光樓下正在盛開》云「想見當時燭底﹐耐人樓下看花光。折枝何似三妹媚﹐笑靨嫣然勸舉觴。」「百尺髙樓幾度來﹐幾生修到此街杯。名花自喜名流賞﹐越向風前得意開。」句如「一閣花光詩絕唱﹐三山《荔譜》志兼修。」以上皆未免過譽﹐然才調自不可沒。

四四﹑余生平見人失子﹐每爲┆常作惡﹐以爲此人生至逆之境也。前歲此厄旣輪到我﹐作一聯語挽之云「我何人斯﹖乃繼孔仲尼﹑卜子夏﹑鄭康成﹑朱元晦而哭汝﹔壽非福也﹐請看傅靑主﹑顧黃公﹑竹奼翁﹑查初白之暮年。」海內朋輩及門人以詩哀挽者且百篇﹐擬匯爲《哀錄》刊之﹐以冠《激楚堂遺集》﹐卒卒未就。今先錄其最沈痛者數首於此。陳散原云「殘年未滅思兒淚﹐今與而翁共此悲。我只吞聲延气息﹐而翁猶及費文辭。互爲藥誤天難問﹐獨許才彊世所期。料得九原憐二老﹐兵戈相望更何之﹖」蓋前二年散原方喪其長子師曾。師曾與洎兒同官京師﹐甚相稔也。夏劍丞云「送君歸閩日﹐問君相見期。君言別暫耳﹐寇至當復來。果來必避寇﹐八九可揣猜。柰何從北至﹐一棺載兒骸。此耗初未聞﹐聞之驚且駭。念君有佳兒﹐方舉拜慶杯。伏中帆瘴海﹐竟爲寒熱媒。微祿忍曹官﹐錄錄斂其才。以是處亂世﹐何朕召飛災﹖君往一撫視﹐羣醫力難回。君歷舉古人﹐自況以塞哀。孔聖至近賢﹐十輩命等儕。老皆喪首子﹐報施謬是非。辛酉我哭子﹐至今有餘悲。慰君無一言﹐自慰辭多乖。一面別君去﹐對坐無好懷。」

四五﹑李次貢三首云「我從石遣師﹐黌捨初執經。洎師歸故山﹐乃始識公荊。邂逅酒座間﹐以意度姓名。肖師在微尙﹐非辧貌與聲。詩腴人則瘦﹐欲淡官自輕。佐師脫千稿﹐下筆气崢嶸。哀哉此便已﹐君書有未成。」「壽天原不常﹐公荊無死理。間關謀壽觴﹐往返輕萬里。力疾作家書﹐猶自諱不起。與父訣須臾﹐艱難忍死俟。命淺親恩深﹐言在無言裹。生死操諸天﹐天有不可恃。以孝傷其生﹐何以勗爲子﹖」「奔哭視吾師﹐百慰無一可。忍淚撫君兒﹐乃僅離𦇤褓。師謂老而頑﹐汝壯反不保。百年人事長﹐衰殘反負荷。行挈汝妻孥﹐歸理汝遺稿。文字有淵源﹐人肯惜梨棗。不朽在令名﹐何必爭壽考。」

四六﹑楡生亦有挽曁兒五言二章云「久不得師書﹐念師若饑渴。如何五月別﹐開緘轉淒咽。平生哭子淚﹐又爲今玆熱。曁也長而賢﹐蒼顏森竹柏。柰何知命年﹐乃不可說測。柰何乞巧夕﹐巧與老親訣。敢日詩窮人﹐胡乃有斯厄﹖吾鄕老散原﹐此痛亦同轍。賤子兩豚犬﹐眾鬼紛攫奪。𨿽則懷中物﹐恩情豈斷絕﹖我有千結腸﹐利劍不能割。我有九逝魂﹐風波不可越。願師廣其慮﹐獅吼爲我發。願師轉悲心﹐拈花爲我說。浩然本大空﹐解脫亦虛設。我今黯無言﹐開帷鑑寒月。」缺月浸疏篁﹐破碎弄光輝。悠悠一枕夢﹐夢繞匹園飛。彷佛初夏時﹐微風搖雙扉。過庭有鯉趨﹐似聞語依依。鄰雞忽已唱﹐嚴霜亦已霏。宛爾有生滅﹐覺來無是非。」間用韓孟法﹐仍是《選》體气味。

四七﹑李審言云「石遺一門自師友﹐婦如梁端王照圓。晉有壽髦浙文盎﹐公荊媲之無間然。秦女乘鸞向煙霧﹐才子今復凋天年。運蘇﹝靑主孫名﹞桐稻譽貽厥﹐那得文度依膝前﹖鳳毛漸老苗結實﹐中道橫實尢淮焉。吾觀曁也犯不祥﹐獨於文字工鉆研。艸亡木卒鐵崖語﹐主司奮墨輕相捐。擢犀擢象自有策﹐《漢書》僻如《南華》篇。汝曁落第固宜耳﹐人窮如此天方憐。廣桑山與白玉樓﹐擇一畀汝期髙騫。尙餘老父七十翁﹐頭童眼合窮丹鉛。《曝書亭集霜紅寵》﹐依例附汝千秋傳。師曾哀後哀公荊﹐惜吾老友同後先。吾家長男亦久逝﹐豚犬兒耳非汝賢。」

四八﹑宗孟死至可哀﹐僕有五言一首哀之﹐頗爲解脫﹐後讀拔可作﹐則吾所不如矣。亟錄之﹐云「朝爲法曹長﹐暮和乞食吟。相君削瓜面﹐誰知不祥金。抗志長者﹐爲文非刻深。軍旅未嘗學﹐竺戈豈所任。何故喜用短﹐納交違初心。揖客席未暖﹐二毛翻遭禽。吞炭語患難﹐南冠終土音。死固不擇蔭﹐神州行陸沈。」「雪池共一飯﹐羣兒如梯階。那解失怙悲﹐還隨戰骨來。爲位縱野哭﹐淚眼聊一揩。奪得烏鳶余﹐權爲狐貉埋﹐死者已忘死﹐生者未忘骸。向來狗名人﹐禍患夙所胎。脫命亦歧路﹐望門誰見哀﹖爲厲苟殺賊﹐猶勝幹徘徊。但念左輪殷﹐悼此不世才。」

四九﹑吳小鏗素亦苦吟﹐祕不示人﹐惟梅生偶見之﹐謂近四靈體。近見陳彊老代書一楹帖云「蛙喧池自靜﹐鳥眾樹能容。」頗有寄托。梅生之言可信也。

●卷三一

一﹑近於書堆檢得堯生舊作一首《戲和癭公贈酒》﹐未收入《近代詩鈔》者。急錄之﹐云「羅侯不飲能好客﹐客中往往有酒癖。酒半羅侯擲客去﹐兩腳盤山蹋天碧。酒人十九無酒錢﹐各盼羅侯轉雙屐。宣南雪花大如席﹐一夜西山玉龍白。賴逢溫尉解痛飲﹐遂要楊子長安陌。液中闌入便宜坊﹐羅侯見之當蹙額。天生羅侯故難測﹐歸自盤山攜玉液。將詩送到一香﹐謂有千年老松節。羅侯官閒手詩冊﹐丈室焚香老禪伯。酒國如何通掌故﹖是酒恐出迦音策。亦如羅浮君未識﹐終日千山說泉石。羅侯指酒向余笑﹐汲井何須辧泉脈。人生無事無來處﹐若不昏昏當自責。我聞再拜羅侯賜﹐羅侯詩似峽泉劈。自今仗馬老不鳴﹐甕天當入盤山籍。萬愁且以酒澆之﹐酒盡還尋半塘宅。」屈曲恣肆﹐恍共都門雪天痛飲情景。今生恐難再矣。半塘﹐王幼遐號﹐癭公寓其舊宅也。

二﹑閨秀能詩者﹐多未深造﹐以眞肄力者少﹐脫不了女兒口气也。同邑劉秀明有《都門出遊遇雪》云「花飛六出晝漫漫﹐踏徧瓊瑤不畏寒。梅爲爭春新璀璨﹐松堪耐冷老盤桓。得時自覺平吳易﹐乘興何嗟訪戴難。且趁良辰娛美景﹐慢將髙臥學袁安。」次句有易安居士在建業城上披蓑戴笠气象。後二聯有議論﹐與但工寫景者不同。秀明極喜看雪﹐自言居京都數年﹐大雪必出遊﹐嚴寒不怯﹐雪詩最多﹐南歸則無此樂矣。故又有「西山回首路漫漫﹐偃蹇喬松再見難」﹐及「三分詩興人無寐﹐一載時光指暗彈。靜夜沈沈香縷縷﹐春風紙閣雪花攢」各云云﹐皆追憶詞也。《七夕後二日﹐風雨大作﹐卽事有感》云「忽似驚濤半夜生﹐天公慣作不平鳴。雨摧電桿燈無焰﹐風震山樓壁有聲。大木拔教橫逕臥﹐飛花卷向隔墻縈。幾多茅屋無干土﹐愁倚危牀坐到明。」竟有杜陵懷抱﹐誰謂女人不可作丈夫語耶﹖秀明所居樂豳樓﹐亭臺髙敞﹐不以獨樂而忘世若此。《春燕》云「乍見瀟湘隱落暉﹐俄焉新月上荊扉。幽居那識春何許﹐喜聽梁間舊燕歸。」與李易安「梁燕語多終日在﹐薔薇風細一簾香」二語情景極相似。《韻琛大妹抱恙﹐作此慰之》云「一感微風病百端﹐蕙蘭弱質不禁寒。詩心當與花爭發﹐書味休隨蠟共殘。詠雪才華珍重惜﹐浮雲世事等閒看。瘦生倘爲長吟苦﹐隨意觀書莫染翰。」頸聯勉勵語有興會﹐而末韻頗難指詞﹐收束得法。《樓居和外子韻》云「閒雲歸岫碧天寬﹐眼底風光欲畫難。遠樹春山濃潑翠﹐小樓獨坐捲簾看。」蓋樓外幹疇幹頃﹐南抵髙蓋山﹐方山又遠出髙蓋之上﹔束望石鼓﹐圓頂兀立﹐絕無依傍﹐與他處所見不同也。

三﹑王子仁﹐余婭也。兩少女娟秀嗜書史﹐行七者名眞﹐號耐軒﹐行八者名閒﹐號堅廬﹐皆能畫能詩文詞。幼從鄭無辯﹑何梅生學﹐梅生並誨之琴。子仁官福建外交司長﹐所居崇樓臨臺江﹐爲置書萬卷實焉。滿園髙樹幽花﹐皆詩料也。二女每自恨作詩不脫兒女子口吻﹐所遊僅吾鄕石鼓﹑杭州西子湖﹑都門諸名勝﹐無名山大川蕩其胸次。然梅生詩詞幽遠精深﹐一時罕有其匹﹐眞詩人之詩也。二女經其陶鑄﹐所作雜置梅生集中幾不能辧。分別言之﹐耐軒根柢陶﹑韋﹑王﹑孟﹐下逮閭仙﹑四靈﹐而絕句有極似荊公﹑後山處﹐意筆能力避直致也。《蟬》云「抱枝飲露自甘心﹐不爲風多減卻吟。猶恐晨朝攙俗韻﹐滿林唱徹五更深。」全首從義山詩翻出﹐「自甘心」三字用和靖語﹐身分恰合﹐第二句又所謂「不惜十指弦﹐爲君千萬彈」也。《梨花》云「漫言桃李鬧紛紛﹐不是梅花未許鄰。猶似惜梅香故在﹐和香除卻任淸眞。」此首用意用筆不止後山﹐眞誠齋矣﹐彼「繞屋吹香並是梅」句﹐恐前賢猶當畏後生也。尙有前一首末二句云「羞與餘花爭俗艷﹐故將白雪點新。」的是梨花﹐斷非梅花。然視後一首之追進一層﹐則止堪作前馬矣。《春陰》云「春陰日日怯登樓﹐只向芳園小作遊。迎著桃花成一笑﹐要渠去我眼中愁。」《別鑪》云「畱寒卻暖恨無因﹐夜火殘紅意最親。桑下苦除三宿戀﹐別鑪滋味也如人。」寒食云「紫陌依然禦柳斜﹐春城無復五侯家。漢宮寂寂聞啼鳥﹐日暮束風猶落花。」何梅生批云「漁洋學唐之作﹐信然矣。」余謂此首乃耐軒壓捲之作﹐以二十八字寫盡亡國景物﹐義山之「半作障泥半作帆」﹑牧之之「隔江猶唱《後庭花》」不能過也。耐軒間關入都﹐不虛此行矣。《抄詩入夜》云「曾因弱病累心驚﹐每爲翻書問幾更。今夜淒然燈下坐﹐猶疑隔室喚兒聲。」此憶其亡父之作也。耐軒憶父作甚多﹐此首最眞切。又《有感》云「撫置也曾從膝上﹐悲涼今只有傷神。」此見他人之父撫愛其子而感傷者。《山行有感》云「此邱彷佛馬鞍邱﹐一望淒然淚不收。溪上幽花堤上艸﹐臨風盡作《蓼莪》愁。」馬鞍邱﹐其父葬處。《登羅漢臺》云「羣橫翠各爭奇﹐一片江天落照時。若使此中來白傅﹐也應卽景寄微之。」《無題》云「當鑪吟到白頭詞﹐織錦回文也可悲。若道有才終著恨﹐無才有恨阿誰知﹖」句如《靈源洞》云「髙巖著綠生新色﹐細艸吹香入舊情。無限遊心淒欲絕﹐靈源石上似三生。」《睡起聞茶聲》云「不似人間風與水﹐冷冷別有一家聲。最是幽滋味好﹐擁衾懶起聽茶聲。」此二聯與先室人「燈影不負菊﹐茶聲無讓松」一聯┆曲同工。靜夜云「吟窗幽絕處﹐月瘦近簾鉤。」與先室人「衫袖風添﹐簾攏月當鉤」一聯亦相似。魚池云「行到池邊吟望久﹐舊欄漧處長新愁。」亦「畫欄今已朽﹐何況倚欄人」意也。《夜窗聽雨》雲﹕「今夜枕邊何所夢﹖松江煙裹一蓑衣。」《花朝》云「蜂蝶忙飛俱有事﹐臨風獨著一閒儂。」亦不肯直致者。《探梅》云「一路幽香聞不斷﹐著人似作十分親。」《晚園》云「何處詩情來眼底﹖綠陰深裹一花開。」《墻花》云「東風不管人間事﹐又放墻花數紅。」《望晴》云「還坐小窗殊未愜﹐聊拋書卷學吹笙。臨水登山無一可﹐裁詩覓句總難成。」《小齋》云「琴裹心間原自領﹐書中味足更何加。」《暮春》云「閉門非爲春深病﹐生性由來嫩是眞。」《夏日幽居》云「幾卷道經消永晝﹐滿簾竹影快新晴。」《送春》云「靜坐聽鶯鶯語老﹐捲簾待燕燕歸遲。」皆不減放翁者。「靜坐」句從周美成詞語來。《歲晚思家》云「誰識片雲頭上黑﹐催詩不至只催愁。」《與得枚丈石屋山見憶》云「欲向湖山尋舊迹﹐春風恐並舊愁來」用意略同。

四﹑五言如《野望》云「流云有禪意﹐到處不依依。」《夜香》云「靜極難爲適﹐閒中有未忘。」《賞雨》雲﹕「焚香何所賞﹖夜雨是深憚。」《車行》云「春風憐我意﹐爲送到湖邊。」《論交》云「彈冠終有以﹐結襪豈無因。」《早起》云「花開如昨日﹐月落已今晨。」《山遊》云「林泉一適意﹐萬事風馬牛。」《風止》云「君看昨夜風﹐驚心而動魄。來時何其威﹐此去無遺迹。世事無不然﹐縱暴亦當畫。」能見其大。《晚雨》雲﹕「園蕤寒不住﹐凝想坐難睡。」《雨後海棠無恙》云「我無塵念牽﹐爾不遭物忌。歡言愜淸賞﹐孰云非天意。」二詩一憂一喜﹐具見懷抱。《樓夜》云「空階疑雨聲﹐落葉勢漸猛。」《春晴》云「不解賞春晴﹐詩思何由起。」《山遊》云「卻於芳艸裹﹐尋得白雲心。」《齋罷》云「髙峯隨云出﹐云積半巖間。巖亦不隱云﹐推云上林端。」《到山》云「玩景苦不盡﹐趨途如作環。回顧我徒侶﹐隱約翠微間。」《雨夜》云「倚牀渾不寐﹐欲作通宵賞。」《倚欄》云「秋削羣峯瘦﹐雲開一水寬。詩情無限好﹐只在倚欄幹。」五言多能得詩中靜趣。他如《新燕》《陳莊》《所居樓日對劣勛峯屢言遊未果》《遇网百擋》等作﹐通首皆佳﹐限於篇幅未錄。

五﹑堅廬詩閒適自喜﹐專學陶韋。《曉月》云「髙樓曠野气﹐憑闌好時節。何以慰寂寥﹐愛此下弦月。素星已半落﹐淸輝猶未絕。懸嶺疑有無﹐依云欲明滅。曙色正相催﹐佳景幽難說。」往嘗論少陵工詩﹐首在寫景逼肖﹐「風林纖月落」﹐未上弦月也﹔「殘夜水明樓」﹐下弦月也。「懸嶺」十字﹐實下弦以後之月五更始出者。蘇堪舊有《擬謝靈運怨曉月賦》﹐手稿藏余處﹐寫景甚工﹐惜一時覓不出﹐未知視此詩何如也。《秋室卽事》云「四鄰寂無嘩﹐斗室卽邱壑。」《望江》云「欄外何所見﹖長江煙中出。翠靄蕩夕霏﹐急流碎寒日。」《苦熱》云「或思坐幽篁﹐或欲依松柏。廢書無所爲﹐猶未爽胸膈。」《樓上對月》云「夜來無所爲﹐憑樓廣幽意。明覺天宇髙﹐涼疑露華墜。淸輝寐欲無﹐靜賞情更恣。」《風止》云「園樹葉摧殘﹐綠陰非疇昔。墻頹卽可營﹐樹茂非朝夕。」《晚雨》雲﹕「窗外何所有﹐細雨如煙至。村墟明滅見﹐靑山次第┆。」以上多近小謝。近體《閒詠》云「琴弦時卜雨﹐花影乍迎晴。」《小室》云「江出重重樹﹐簾開面面山。瓶花供白業﹐尊酒伴朱顏。」《閒聰》云「佳气生春袖﹐斜陽半夕扉。」《暮江》云「畫欄通夕倚﹐爲愛欲明天。」七言《小窗》云「莫怪旁人笑我狂﹐小窗無事也添忙。欲鉤湘箔風偏緊﹐才減羅衫晚已涼。爲愛靑燈初展捲﹐卻憐微雨又焚香。蕭寥夜坐疑無賴﹐辦得微吟趣便長。」似劍南。《登樓》云「黯淡春江日欲沈﹐髙樓西角獨登臨。靑山迥繞閩州地﹐不斷天涯萬里心。」倔彊可喜﹐李贊皇之獨上髙樓﹐不免日暮途遠矣。《松》云「不爲風霜損綠陰﹐深藏空谷自甘心。」與耐軒之「飲露自甘心」可謂同心之言。《望晴》云「無柰天公作意奇﹐雨來偏向有花時。」《初晴晚步》云「花香細坐吟因久﹐艸碧閒行步自遲。」《萬松岡晚步》云「不是詩人未許知﹐天風澹蕩夕陽時。」《十五夜》云「鑪冷花寒夢乍醒﹐泠然露气滿中庭。」此與木庵先生「花濃月皎四更時」句同意。

六﹑江右都昌黃養穌﹝福基﹞﹑次純﹝仁基﹞﹐鶉山樵隱百我司曹﹝錫朋﹞之嗣也。往者胡詩廬學詩於散原﹐而面目不類其師。養穌風格似詩廬﹐而面目卻肖散原。玆錄其不甚似散原者。《讀散原精舍詩》云「肝肺槎櫥陳吏部﹐吟噫風莽觸胸奇。冥搜元化幽荒气﹐自靈根曠古姿。詭語橫天窺罔兩﹐貞懷濺雪耿須眉。荷衣不與頹流老﹐國論淵淵是可師。」第二句及第五六句仍似散原。《讀近代詩鈔有懷石遺先生》云「一編流轉到山阿﹐山气靈光與蕩摩。脫手風騷關世運﹐抽身塵上息勞歌。亭懷野史《中州》在﹐社續吳溪變雅多。千里陶江寒浩渺﹐晚窗秋葉近如何﹖」贈餘詩者多矣﹐往往非不及卽太過﹐不如此首字字切實﹐包括餘一生行藏﹐起筆說從僻處讀到《詩鈔》﹐甚得勢。末句用余「坐黑晚窗思寫遠﹐吟黃秋葉紙淒迷」詩事也。爲散原作者似散原﹐爲余作者則甚似余﹐亦┆矣。《園居》云「未肯遨嬉向江海﹐耽人花石與淸疏。長噓中酒春無礙﹐瘦鬲鐫詩水不如。香散藥欄一簾雨﹐靑分梧幾半園蔬。登樓稍覺橫山近﹐日日白雲來起子。」句如《除夕》云「頹顏短彎支殘夜﹐濁酒園蔬剩舊貧。」末三字佳。《書感》云「寥寂自傷醒似醉﹐是非微覺曲成弦。」《寄純弟南昌》云「徑自癡頑凝道气﹐可能淡定養詩魂。」《春盡日貽珠樓茗坐》云「小檻人稀花獨秀﹐髙樓春去雨無聲。」《暑气初成循檐得句》云「身容萬綠中間住﹐詩引幹洄澹濘思。」《雪晴曉望》云「山气氤氳春欲動﹐溪光明艷日生東。」《過幼時讀書處》云「井華分硯初懷舊﹐苔壁畱題恐近名。」《胡侍禦沒後三年重過退廬》云「亂後幾枯銜木淚﹐我來三聽辧亡論。」《重九前五日純弟約遊橫山》云「因亂轉能親骨肉﹐登髙何處避寒饑﹖晴明莫說尋山便﹐還望秋霖漲涸池。」末二句饒有後樂之念。《病起》云「能貧能病還多事﹐野薅齋糜更苦吟。」五言如《雜詩》云「萍荇菱芡藻﹐未減萬柄荷。」《園居》云「筍香畱錨﹐餐芹綠漲盤。」《病中作》云「林居雨自佳﹐臥聽殊了了。向來好雨聲﹐況復病溫燥。雨喧人自寂﹐聽雨忘達曉。此雨倘未休﹐我病或可好。」此與蘇堪「一聽虛堂雨﹐知君病漸蘇」同工矣。全首有《雪中放歌》《淡如奇示新刊詩卷》﹐均佳﹐稍長未錄。

七﹑養穌詩顏《鏤冰室》﹐次純名《淸余閣》。次純詩無多﹐而可采者不。《寄酬和兄》云「鈴語淒淸攪夜眠﹐歸思偏發麥秋前。眾雛含笑親應健﹐花萼畱風詩可弦。透甲筍香知餉美﹐緘書箴石接燈妍。吟魂每抱明蟾影﹐映取西堂曉夢邊。」《假歸渡姑塘遇風》云「急裝赴晚渡﹐賴是新月生。篙師怪我頑﹐輕與長毯爭。跳波忽化雨﹐沾衣凝作聲。感此舟一葉﹐孰若吾生輕﹖時危謠易盛﹐念母心怦怦。不惜顚簸苫﹐但傷老淚傾。誰爲照肝膽﹖三兩寒星明。」絕句尢多有味者。《泛舟至三村看桃花》云「同來打槳指深幽﹐飄水衣香一舸浮。知否摘花須問主﹐幾家生計在枝頭。」《發家書更綴一詩贈內》云「陌上言歸柳暗初﹐排愁以夢計終疏。累卿月下浣紗手﹐爲攬淸光讀此書。」《塗埠車中》云「秋漲凝寒菇葉齊﹐推窗獨對萬鴉低。我行已在匡山外﹐午夢還應誤向西。」《畱別吳君》云「計時君已不多畱﹐及此畱人始欲愁。但乞茅檐三日雨﹐蓮波萬疊阻歸舟。」《訪友不值》云「佳話相期竟不然﹐空教剝啄破輕煙。逸妻掃葉紅才了﹐正是晚霜收桕天。」句如「月色滿襟殊未覺﹐萬虫呼我起招涼」﹑「桂花山路應堪踏﹐楓葉江頭又此行」﹑「倦擁村書無限好﹐稍談家國不能長」﹑「備盜禪房余朴陋﹐忍饑遊客怯崔嵬」。寄餘五言古一首﹐曲而至﹐稍長未錄。

八﹑《鶉山樵隱詩》﹐都昌黃百我部曹錫朋著。古詩皆《選》體﹐律詩妥帖排募者居多。與胡瘦唐詩禦至契﹐嘗合陳伯嚴﹑李梅庵﹑朱艾卿﹑諭庶三列諸《五君詠》。《秋感》八首﹐所謂「梅尉辭官失諍臣」﹐指瘦唐也。《與漱唐同年夜語》云「交味釀於公瑾醴﹐吟情孤似伯牙弦。」卽瘦唐百我詩﹐所謂聚首都城﹐過從甚密者也。《閱湘綺樓詩集絕句》云「秦灰吹盡問耆英﹐九十傳經見伏生。艷說扶風絳紗帳﹐累人淸節是才名。」「早時歌曲動皇都﹐曾詠圓明涕淚俱。此日江亭拚一醉﹐未堪回首盼蒼梧。」「蒲帛誰云晚見招﹖自傷白髮已蕭蕭。樓中鐵笛畱餘韻﹐腸斷廉夫客婦謠。」絕不爲皮裹陽秋矣。《山居感懷》云「薇蕨應非周艸木﹐桃花未識漢山河。」《詠菊》云「一生俱淡色香味﹐三徑就荒歸去來。」皆名句也。《遊廬山暮歸》云「辧色忽已暝﹐迷蹊苦難回。碎玉山泉鳴﹐淸馨池荷開。耳鼻皆識塗﹐險夷兩無猜。」六句寄托遙深﹐自命不凡。《憩捨北大樹下》云「貧家廢營構﹐安有臺沼樂。求之虛寂中﹐意造足邱壑。」此新名詞所謂精神上快活耳。

九﹑近來詩派﹐海藏以伉爽﹐散原以奧衍﹐學詩者不此則彼矣。若樊山之工整﹐祈向者百不一二﹐六橋﹑合公其最也。遼陽黃黎雍﹝式敍﹞有詩一卷﹐名《松客集》﹐遠道寄余﹐則散原﹑季直亟稱其才﹐推許甚至﹐而與陳鶴柴縞紆最密。然其詩與散原數子絕不相類﹐而頗似樊山。《過淸舊宮》云「倚虹堂外柳如墅﹐玉水蹤琿一道斜。目斷靑荷中婦鏡﹐心傷白髮上陽花。枝頭鸚鵡懷唐室﹐園裏蝦蟆泣晉家。畱得扣墀纖步影﹐金蓮往事不勝嗟。」句如《呈柯鳳老》云「一世令狐徳學﹐十年司馬子長書。」《題馬蓋卿避園》云「仲雅新居三影閣﹐文淵老住二薇亭。地於萬舞幹吟裹﹐人在三休四適間。」《山夜懷澹溪》云「峨峨鼓就《髙山操》﹐惻惻歌成《上堵吟》。」《適齋去職將歸吉林》云﹕」三葉不遷顏駟老﹐《五噫》初就伯鸞歸。」《三十初度自述》云「叔子寧如銅雀妓﹐沂公本是木魚僧。」「濁世難逢開口笑﹐醜人工作捧心顰。」《越百步緊登三十三天》云「峭崖百丈髙﹐裂此盈尺道。」則散原﹑海藏之佳處矣。

一○﹑今年春間﹐余有三疊「晨」韻詩﹐因揖唐先有詩﹐五疊釋戡韻﹐速余北遊也。詩云「素心誰與共宵晨﹖著述流傳已等身。書到尙將思子淚﹐春寒苦憶閉門人。逢辰簪勝何曾老﹐繞屋看山未是貧。至竟長安行樂地﹐髙歌日日動梁塵。」關切之意﹐深於「桃花潭水」矣。其《疊貧韻答秋嶽》云「吟來詩好君應瘦﹐話到才難世巳貧。」《信筆疊人韻》云「從赤松遊原易事﹐爲蒼生出待

何人﹖」皆工。曹鑲蘅疊韻見懷下半首云「吟觴應憶宣南盛﹐書局差同洛下貧。不信津梁公欲倦﹐還堪騎馬踏京塵。」亦苦盼北來之意。

一一﹑與堯生音問阻隔者又三年矣。近忽得其一書三詩﹐大賞余《獨眠》及《斗室》二詩﹐嗜好眞在酸鹹之外。其見懷有「無故思君切」﹑「每醉將君說」﹑「懷舊出詩看」等句﹐眞吾兩人相念之切﹐到無可柰何時﹐跳不出此幾句白話詩﹐亦惟堯生能寫得出也。

一二﹑戴聖儀奇到黃巖七十四叟柯輔周﹝驛威﹞《四時讀書歌》四首﹐可謂耄而好學﹐急摘其雋句﹐以爲年少者勸。《春時》云「間我讀書胡狂嘯﹖歲歲逢春老猶少。」《夏時》云「勿云夏日炎可畏﹐長如小年貴於金。」《秋時》云「四顧天宇滿商意﹐喜有心花秋不凋。」《冬時》云「問我讀書何其勇﹖歲寒逼人神爲悚。」

一三﹑靑浦沈瘦東﹝其光﹞介李審言寄﹖《瘦東詩鈔》一小冊。審言云「瘦東詩私淑其鄕先輩蘭泉侍郎。」翻閱之﹐則五言古皆選體﹐七言古皆步趨北宋。近體佳句獨多。《大雪寒甚﹐空齋歌嘯﹐念生理窘迫﹐且與老饑相抗﹐賦此自嘲》云「空階積雪夜來深﹐曉起窺園凍不禁。衰柳似人髡短髮﹐寒鴉如葉點疏林。忍饑判作溝中斷﹐得句猶矜費下音。閉戶未妨髙臥樂﹐古人先已獲吾心。。第四句從紀阿男「棲鴉流水點秋光﹐愛此蕭疏樹幾行」二句化出﹐一幅倪迂畫本矣。《題春澍紀遊畫冊》云「雲溪洗硯墨花春﹐自寫鴻泥證昔塵。萬水漧山行得得﹐一生長作畫中人。」眼前語甚妙。《無錫公園》云「池面春波漾谷紋﹐林間亭榭絕塵氛。我來未覺風光晚﹐才落梅花一二分。」極似放翁﹑後村得意處。《除日》云「俗塵衮衮逼人來﹐花下雙扉懶不開。別有歲除閒況味﹐手攜刀剪剔叢梅。」《初夏遊曲水園》云「艸合渾無徑﹐荷香不在花。」視金冬心「荷葉繞門香勝花」﹐尢不費力。《曉起》云「斫竹思開徑﹐看山擬毀墻。」與黃秋嶽「壞墻能見翠微山」句┆曲同工。《常州飲鄧子春澍四韻堂》云「君詩不獨淸而妍﹐亦有妙筆迫荊關。邇來作計頗不左﹐畫山卽賣還遊山。吳中山水天下絕﹐一夜東風萬梅發。昨從玄墓銅坑歸﹐畫本詩篇盡冰雪。」《遣興》云「桐花落盡尋方麯﹐梅子黃時買步泥。」遠似樊榭﹐近似樊山。《遣悶》云「喜有吳郎過捨好﹐許同朱老喫梅來。」《倚樓》云「新晴鵲噪東西屋﹐平野秋橫遠近山。」《題半野亭壁》云「酒熟開尊香滿屋﹐詩成書竹紛黏衣。」《立夏》云「花畱晚尊迎朱夏﹐燕領新雛語綠陰。」《幽居書懷》云「湖尊出水蝸涎滑﹐山筍掀泥犢角尖。」皆新穎。《蒲褐山房詩話》中所不多有也。至《哭淮安段笏林》﹐何減蘇堪《哭子鵬》﹔《哭求珩》﹐何減蘇堪《哀東七》﹐以過悲不錄。

一四﹑瘦東詩侶吳縣鄒尊瑩﹝湛如﹞《寒夜漫興》云「燈小影逾瘦﹐衾寒蘿更淸。」《曉立》云「苔因礙路時刪綠﹐花爲依墻倍襯紅。」《有感》云「樹髙偏易黃秋色﹐心直無難白故人。」《奇潘省安農部》云「小書似亂山疊﹐老屋梅爭仙骨腥。」亦皆《蒲褐山房詩話》材料也。湛如有甓廬詩鈔。

一五﹑寧徳陳襄侯贊勛率其哲嗣﹝景綱﹞來見﹐以詩爲蟄﹐詢諸西園﹐蓋苦吟有年所者。別後奇來數首﹐一律最雅飭﹐云「蒯侯短劍落江湖﹐曾記趄謁大巫。杜老肯將花徑掃﹐阿咸許附竹林無﹖說詩有眼瞳人活﹐飲水知源肺葉蘇。光怪歸裝人早料﹐此行定探得驪珠。﹝蒙賜尊著。」﹞句如《得石遺集》云「捧讀鴻編尊所聞﹐然燈說法獨殷勤。敬恭一辦香誰爲﹖鍛鏈諸家火要文。」「文」韻佳。景綱字希舉﹐有見贈詩﹐中數語云「昨夜夢見公﹐矍鑠未華顚。問公壽幾何﹐公言我少年。尙有萬首詩﹐付與萬口傳。噫噫汝來前﹐授汝以眞詮。」亦黃仲則﹑張亨甫輩家法也。

一六﹑黃玉樵﹝廷璋﹞﹐寧徳人﹐襄侯詩弟子。《望月懷襄侯師》云「詩腸生白露﹐望眼逐流輝。」《寄懷孫梅伯》云「苦語零星動客悲﹐近來不畫入時眉。」《村居卽日》云「衣桁數家收落日﹐書燈幾點傍荒邱。」皆好句也。

一七﹑達淸嗜酒懶作詩﹐而時有可喜之作。《園居懷石遣師》云「橫庭松石影交叉﹐尙有蒼蒼一徑斜。此景眞堪日日醉﹐鄰翁未許時時賒。行書想又百十幅﹐木筆今第幾花﹖擬向虛堂娛獨坐﹐攜詩索醉一喧嘩。」《十五夜在廈大映雪樓憶石師》云「海濤拍岸夜深時﹐坐月銜杯聽講詩。風景不殊天各一﹐眼前何物可相思﹖」前首天眞爛漫﹐後首則倒戟而出之矣。其從弟觀禮﹐亦及余門﹐亦嗜飲能詩。《夜泊白水營》云「舉杯成獨醉﹐澎湃聽江流。亂夢幹山雨﹐漂身一葉舟。安知今夜月﹐不滿故山樓。愧運租者﹐髙吟消客愁。」

一八﹑默園自武昌奇示近作數首﹐余最愛《九日遇抱冰堂》結聯﹐云「登髙預計明年處﹐廿載江亭幸放還。」遊覽地之多﹐以北部稱最。江亭𨿽不過一小邱﹐而二百年文酒所翠﹐景物別有一種風味﹐久寓北部者率未能恝置也。

一九﹑永定賴岐生﹝維周﹞﹐才筆兀傲而刻摯﹐文似黃石齋﹑李寒支﹐詩直是金亞匏﹐苦語使人不能卒讀﹐亦其遇使然﹐非無病而呻者比。多錄之﹐亦以知亂離有至於此極者。《丙寅紀亂》云「辭家旣兼旬﹐親語猶在耳。老母送我行﹐痛惜意難已。豈期到南州﹐亂髮不可止。八月十三晚﹐大亂從此始。翌日人語喧﹐大軍滿城市。擾攘數日間﹐後禍誰能揣﹖其月十八晨﹐賊遂全師潰。越戶恣飽掠﹐當者輒飲匕。喋血通衢中﹐民命等羊豕。我居邇市廛﹐賊至寧可避﹖傾我橐中物﹐盡我室中器。但能償賊眼﹐莫復論細碎。分贓看旣盡﹐哄哄去如矢。遺我以兀然﹐有身無地置。蜷伏樓闌中﹐憑髙互巡視。稍聞推戶聲﹐便起如著魅。飛奔屋脊上﹐𨿽險了無忌。一夜奔鄰家﹐不復知何地。主人起肅客﹐世亂無彼此。瀹茗意自勉﹐畱宿情尢摯。天明越戶歸﹐驚定還拭淚。同鄕偶存問﹐謠詠不可紀。飄然出戶去﹐滿眼淒涼意。秋風抱湖吹﹐黌捨面目┆。行行過吾師﹐推戶久乃至。開門辧客聲﹐喜極忘所以。後會期將來﹐擴劫豈足齒。歸來才一朝﹐賊潰無畱趾。聚此賊萬千﹐背城聊一試。九月初三日﹐圍其東南鄙。積漸圍旣合﹐四至成炮壘。但見煜煜光﹐砉然彈過矣。玉石旣不分﹐了無生全理。攻守久漸弛﹐圍解偶得出。街衢往復還﹐十九餘毀跪。民食看看盡﹐賊來忍不舁。初猶索米鹽﹐繼則必佳敲。所願寬一死﹐區區敢惜費。老幼空巷逃﹐婦女尢憔悴。呼男喚女聲﹐聞之气亦餒。念此無辜民﹐顚沛至如此。昂藏七尺軀﹐對玆寧不娩﹖猶有環城居﹐萬家扇威熾。餘威不可逼﹐屍臭欲酸鼻。我居幸得全﹐所差僅尺咫。當時檢行裝﹐勉作火廬備。鄭重告諸弟﹐火至死無二。生當共此逃﹐死當共此死。死亦何所悲﹖所悲吾親爾。哀哉兩決絕﹐此恨誠無比。攻殺近一月﹐十事憶難四。我欲不紀之﹐事過恐失墜。紀之傷我心﹐哀痛如何制﹖且當冥萬念﹐歌以當哀誅。」《南昌圍解逃九江》云「九月十五日﹐狼狽圖一走。同行十許人﹐舉車數幹口。蟻命懸旦夕﹐可哀尢諸婦。男兒死卽爾﹐賊焰寧可斗﹖車行一何遲﹐情迫愈覺久。懷憂復忍饑﹐內熟成昏瞀。窗間偶張望﹐屍敗蹲羣狗。傷哉且歸座﹐卽死知誰某。明月皎以潔﹐初過塗家阜。萬籟不復聲﹐起視亦何有﹖少聞兒啼聲﹐旣又喚其母。似聞拍使睡﹐語捆不可究。我時覓隙地﹐僵臥如醉酒。闖然出九江﹐此睡酣無偶。頗怪胡芝甫﹐醒我何其陡。星河曙耿耿﹐去矣此賊藪。」此亦丙寅作也。《逃兵問》云「爾兵幸來前﹐吾將一問爾。爾豈無父母﹐爾豈無妻子﹖一旦南方來﹐半爲饑寒始。富貴期所求﹐遂爾以命市。誰知戰禍開﹐不死亦斑疚。朝爲秦人兵﹐暮作楚人士。當夫鏖戰日﹐又何論爾彼。平生固無仇﹐此日爲誰死﹖模糊血肉軀﹐十九埋螻蝗。捨此姑不論﹐苦毒旣難比。譬如今季冬﹐嚴寒徹骨髓。衣單冒雪風﹐間日飽糠秕。趨敵幸生還﹐不然如宰豕。爾主則何如﹖珍羞必盡美。夜闌焰赫初﹐妖姬欲敗。鼙鼓喧郊原﹐主臥猶未起。晉秩誰得知﹖堂哉呼電旨。死爾千萬人﹐官一人而已。同室而操戈﹐實出野心使。戰而未必勝﹐勝亦未必仕。退伍尢可悲﹐得之必飲匕。爾其速歸休﹐食貧修耒耜。父母與妻子﹐尢可知其喜。」《始得家書報鄕亂》云「消息旣日惡﹐客懷漸冰炭。羣言不可衷﹐疑信終參半。要當決家書﹐解此久懸案。今夜燈開時﹐赫然堆眼畔。持此不敢發﹐厚楮非常翰。倒我兩眶淚﹐鎭我百病漢。嗚呼此厚楮﹐是中寧忍看。明明封面書﹐欹斜事必亂。不然驚顫余﹐倉忙震兩腕。哀哉數十口﹐奔進知何竄﹖墻根喞喞聲﹐豈其家人嘆﹖剪下傷心肝﹐此事誰能斷﹖」九月廿八日﹐賊始敗永定。兩賊互掎角﹐此賊走捷徑。吾村號幹戶﹐正復起賊興。賊首劉志陸﹐翻騰不及監。疾馳五十里﹐遂爾無畱乘。所餘贏餓卒﹐賊命不一聽。散擾入民居﹐萬物皆夙訂。但能賞賊眼﹐破爛亦頗稱。因而沿路居﹐比戶無一剩。貧家幸無恙﹐云以米鹽贈。諒哉祖考恩﹐積徳一朝應。」「吾家賡丞翁﹐父子鄕裏望。國亡猶禮賢﹐古人實可尙。不謂賊徒來﹐報施至此妄。翁則縛林間﹐刀槍舁其上。頗恃蚨力﹐僅得逃懲創。令子擄陣間﹐以之攻前仗。人言必無幸﹐善行語皆誑。天奪逆賊心﹐黑夜敗山嶂。遂爾逃荒山﹐幾幾歸槁葬。奇語賢父子﹐當爲鄕裏亢。彊暴有時焚﹐爲善終能當。」「南山有少婦﹐夜半聞賊至。慌忙懷娶婉﹐還復肩細碎。後戶旁山林﹐夜昏雨翻隧。摸索迷東西﹐眼眩心乃魅。踵滑身遂傾﹐槎櫥洞其鼻。但聞兒啼聲﹐兒啼母漸樊。淤血蔽衰顏﹐眢眼翻愕眙。一命歸窮泉﹐兒啼欲誰飲﹖」「賊來兩晝夜﹐去當初一晨。天陰雨滂沱﹐騷擾定無倫。頗聞某家郎﹐擄去近浹旬。死生莫可卜﹐父老家尢貧。但願信再來﹐爾旣歸爾身。汪李竄咸同﹐千里絕炊煙。聞之先大母﹐亂後空無鄰。但見墻根石﹐略可辧前闈。饑民咽松毛﹐甚則啖死人。往昔聞此言﹐夜夢驚吾親。當時無良史﹐遂令痛長湮。只今賊過處﹐刮盡地上塵。吾鄕尙如此﹐他鄕寧較馴。縱敵在一朝﹐遺禍貫全閩﹐嗚呼事可知﹐吾歸欲何詢﹖」「一年兩大禍﹐此禍寧能堪。憶我六月歸﹐請述母子談。四月初七日﹐聞賊心漸恢。忽然蔽山來﹐空村無一男。貧家惟母守﹐鎭日抱孫探。舉家遁山中﹐萬鈞一身擔。賊來如堤潰﹐食盡乃無額。其去以月杪﹐但聞賊漸南。當時道路言﹐使我成昏憨。母言猶信宿﹐鄕亂遂再酣。粒米貴於珠﹐坐令賊賤焰。何況繼以劫﹐後患尢難勘。民生在衣食﹐鄕人將何貪﹖」「牛哀必化虎﹐昔聞今見之。嗚呼八閩人﹐就死當無期。不見申包胥﹐一哭破吳師。丈夫誓許國﹐恩仇豈不知﹖要能報大仇﹐亡國何足悲。生平恨古人﹐閩亂史無辭。遂使後之人﹐披志不可治。歲月積旣長﹐巨痛忘曩時。行當作信史﹐畱以貽後支。《公羊》大復仇﹐古訓不吾欺。」此乙丑作也。《匹園謁石遺師》云「平生抱恨居山縣﹐更值家貧少冊書。及事名師時旣後﹐況逢衰日亂之餘。堂堂此老天能健﹐艸艸來遊願未虛。準擬閉門修舊業﹐紛爭蠻觸且憑渠。」此丁卯冬日作。岐生尙有《論詩絕句》二十八首﹐亦嗜好與俗殊酸鹹者﹐限於篇幅未錄。

二○﹑松之本好吟﹐遊杭所作尢夥﹐余已饒有甄錄矣。近生理益困﹐奇來詩文一束筍﹐眞有窮而愈工者。《納悶》云「也欲買牛無劍賣﹐茫茫前路復何之﹖」又云「行廚淡飯皆鄕味﹐瘦筍春盤是食單。」《續定寵秋心詩》云「便過一生吾也得﹐莫愁此腹不能枵。」《喜到家》云「不隨羣動緣眞懶﹐總有千愁付健忘。」《石師報書﹐謂近作可入摘句圖並贈詩文續集﹐賦謝》二首云「萬點桃花尺半魚﹐阮亭曾溢美其徒。魚蝦黃葉無多子﹐那辦張爲《主客圖﹖」》「大集從來不持贈﹐憐貧破例具深心。殘年嗜好無他物﹐當作劉叉許攫金。」松之有書﹐至自謂必死﹐欲乞先爲墓志云云。昌黎薦士﹐無救東野之窮﹔餘慶憐才﹐庶免閱鄕之厄。願天下尙有鄭餘慶其人者。詩有「逝者如斯一擲梭﹐也知去死已無多。陳徐鬼錄庚庚在﹐梁宋吹臺惘惘過」等語﹐不忍卒讀矣。

二一﹑南通詩人張季直﹑範肯堂父子外﹐則門人劉松之﹐均選入《近代詩鈔》若《詩話》矣。費範九﹝師洪﹞﹐近始見其《淡遠樓稿》一卷﹐乃知其爲季直詩弟子﹐詩卻不學季直之生澀。《平潮市同善堂落成》云「名堂仍舊說﹐饗客要新詩。屢徙花當檻﹐多斟月入。心惟諸佛護﹐事必百年期。望望桃村上﹐濃陰共覆之。」的是此題語。《和顱時輔雪楔詞》云「遙想趨庭春正酣﹐移園詩說滿淮南。從知陸橘姜魚外﹐佳句娛親味更甘。」寫得佳句值錢處。《喜奚度公自江浦至》云﹕」瀟灑江城五月天﹐相逢豪气落尊前。好風先送《瓶梅》句﹐﹝先晤錢笑吾﹐爲述《君詠瓶梅》有『問誰試刀翦﹐彊汝媚軒窗』句。﹞一笛當窗弄碧煙。」「鳴琴百里才原屈﹐典冊三年道自新。浦上容君成宦隱﹐萬山靑翠擁詩人。」度靑﹐余故人﹐甚工詩﹐尙未見其《瓶梅》句﹐讀此深如黃祖腹中矣。《內子來江寧﹐因同遊諸勝》云「故鄕常覺山嫌少﹐今喜山光亂入城。紅樹參差秋滿地﹐與君攜手畫中行。」「西去芙蓉一徑幽﹐澄澄雲水上簾鉤。六朝環佩多於雨﹐只剩空湖號莫愁。」余舊有《題馬通伯圖捲句》云「潑眼山光一縣城。」與君「山光」句頗相似。「亂」字好。《平潮市西北丰利寺﹐宋代古剎也。有銀杏樹二株﹐蒼然占茂﹐蔭可數畝﹐今攺建國民學校。爲賦一詩﹐付校生護之》云「寺經六百載﹐兩樹若相持。風雨聞龍吼﹐人民付鶴悲。森森叱樵斧﹐穆穆護書帷。幹尺昂霄气﹐諸君幸與期。」第二句寫得出﹐第四句沈痛。《太倉許九疇來避亂﹐相見旅捨》云「執手倉皂淚欲吞﹐亂離剩見一身存。腥風血雨江南地﹐何計能收劫後魂﹖」沈痛。句如《秦淮得月樓閒坐》云「女墻舊月尢可人﹐見慣塵沙換珠綺。」「舊月」二子﹐經用鮮明。《寄祝程子大徵君六十》云「宇宙猶容雙眼大﹐兵戈不礙一身貧。」《題季弟士惟遺象》云「士能殉學他何問﹐天不憐才昔已然。」《聞頓延卿丈病逝》云「直以著書窮歲月﹐況當流涕對山河。」皆骯髒而不衰颯。《陳心銘約遊靈谷寺﹐樹木叢茂﹐志公塔髙出樹杪﹐塔額有張嗇庵師題字﹝文曰眞空眞住﹞流連至夕而返》云「一偈眞空古塔存﹐巍然猶見志公尊。夕陽西下諸悄﹐滿袖松風出寺門。」余遊靈谷﹐於今四十年矣﹐讀此猶宛然。

二二﹑江逸云﹝已兄本《詩話》﹐﹞堯生詩弟子。詩淸到骨﹐酷似堯生﹐但不多作。近得其《南遊雜詩》一卷。《銷夏灣》云「風送荷香月上時﹐扁舟搖曳入玻。人生安得髫年再﹐復與羣兄作水嬉。」《勉兒送媳赴長崎云仙養屙》云「新拓林泉我未經﹐海天六月共揚胎。登髙惜汝非能賦﹐歸說云仙與我聽。」《莫幹山旅捨》云「斜風吹雨散林霏﹐竹裹看山碧四圍。菽水養親身自在﹐棋枰斂手局全非。涼生艸樹虫先覺﹐日落簾攏燕未歸。獨把村醪花下坐﹐細聽巖澑已忘機。」三詩皆天眞活潑﹑絕去雕飾者。句如《畱園》云「客子爭誇泉石好﹐主人翻愛市朝喧。」《玄武湖》云「湖心彌望皆蘆葦﹐剩此蹄涔水可憐。」五言如《秦淮夜泛》云「宵涼宜有月﹐水遠自生煙。」《天池寺》云「風來先就竹﹐雨過當澆花。細綠沿陂艸﹐初黃滿架瓜。」皆足供淸諷。

二三﹑髙迪庵﹝贊鼎﹞﹐梅生詩弟子。詩卻是海藏派﹐而不甚如梅生﹐殆近與海藏倡和故也。《雪中與嘯麓同訪太夷丈》云「起看萬瓦白如銀﹐因念髙樓賞雪人。四壁墨光增慘淡。一庵夜色轉精勻。論詩信有通天識﹐寫景教傳下筆神。乘興門前來共立﹐迥風還爲舞冰鱗。」《仍用夢鞋韻畱別嘯麓》云「此身已入全家夢﹐數宿髙齋始回鞋。戴月而來乘雪歸﹐詩力信堅能禦凍。客中流景催殘年﹐淸歌別酒心黯然。日邊桃杏空春影﹐天際樓臺永後緣。」首句可謂單刀直入。句如《仲雲約同履川遊雞鳴寺》云「莫話前朝興廢事﹐江南賦就戊辰冬。」「戊辰冬」三字恰切。《舟抵南臺》云「城郭人民事事非」﹐翻用城郭是恰切。

●卷三二

一﹑語言文字﹐各人有各人身分﹐惟其稱而已。所以尋常婦女﹐難得偉詞﹔窮老書生﹐恥言抱負﹔至於身廁戎行﹐躬擐甲冑﹐則辛稼軒之「金戈鐵馬」﹑嶽武穆之「收拾山河」﹐固不能繩以京兆之推敲﹐飯顆之苦吟矣。軍人之能詩詞者﹐近不多見﹐涼生﹑幹寶﹐種菜閉門﹐其佳什已略論次。及余門者﹐尙有黃挺生少將懋和﹐永福十研老人族孫﹐子穆大令少子也。子穆詩祈向吳祭酒。挺生承其家學﹐而年少崎嶇兵間﹐足迹幾徧各行省。其客路諸作﹐如《書感》云「弱冠從戎筆早投﹐當年原不作書囚。終南風月吟邊路﹐薊北山河眼底秋。對影徘徊愁把盞﹐思親憔悴懶登樓。何當一舸家鄕去﹐煙靄微茫弄釣舟。」《關東道中》云「夕陽古道艸萋萋﹐萬里徵人駐馬蹄。薄靄遙連滄海闊﹐遠山斜枕塞云低。平湖新雨畱鴻迹﹐﹝時從西湖返京﹐旋赴關東參謀旅行。﹞茅店殘春落燕泥。縱使今宵頻有夢﹐夢魂知否到遼西﹖」《鄭州旅夜》云「欹枕挑燈夜气淸﹐迢迢長路若爲情。愧無詞筆吞三峽﹐剩有離懷到五更。幾處鳴笳驚曉夢﹐一春屈指數行程。浪遊銷盡輪蹄鐵﹐空負湖山昔日盟。」《由西安赴京﹐輞川道中作》云「雞聲茅店攬徵衣﹐薄靄遙天一鳥飛。輞水鶯聲空壢暱﹐灞橋柳色獨依依。敢因世亂思歸隱﹐總爲親存擬拂衣。獨有長安忘不得﹐幾回立馬對斜暉。」《古田雜詩》云「十丈牙旗赴上游﹐馳驅何以拯民憂﹖雲從絕磴危邊出﹐水向懸崖坼處流。不斷濃陰天欲暝﹐無多淸籟暑先收。行行又過荒村道﹐父老猶聞祀李侯。﹝唐開元二十八年﹐都督李亞邱始奏設古邑。」﹞其二云「開元入版舊封疆﹐禦史文章日月光。漫道溪山多樂土﹐寧知兵燹半荒村。﹝周蔭人﹑李生春軍隊先後皆經是邑。【校】「村」字出韻﹐似誤。﹞澄淸未許遲來日﹐攬勝居然到上方。寄語玉田賢令尹﹐莫栽楊柳好栽桑。」皆與秀才從軍故作壯語者不同。

二﹑年家子李釋戡﹝宣倜﹞﹐拔可從弟﹐亦軍人之肆力韻語者。余已選其詩入《近代詩鈔》矣。釋戡無他嗜好﹐喜顧曲﹑遊山。近京師攺北平行省﹐景物繁盛﹐大不如前。釋戡疊寄來數詩﹐余最愛其《九日攜家人登香山﹐遂過自靑榭》云「晴秋山色斗春妍﹐盡室來經玉乳泉。已辦餘生窮勝景﹐稍從佳日感流年。榦林霜葉紅如燒﹐一壑風松老未專。絕羨自靑好居士﹐湖陰水竹似斜川。」通體泠然善也﹐第三聯尢佳﹐第六句尢屢讀不厭。自靑榭亦年家子卓君庸營別墅於玉泉山側以奉親﹐余曾爲撰記者也。《雨窗》云「秋雯亦解送輕雷﹐暗雨催成恨一堆。坐覺桓靈猶盛世﹐枉思燕趙有奇才。連邊故壘添新骨﹐往日名流半死灰。二十一年彈指過﹐只餘殘淚記金臺。﹝近方續鞠部叢談。」﹞釋戡晨韻元唱次聯云「不隱不官寧有道﹐自哀自樂豈關人。」《中秋》次聯云「稍疑北月輸南月﹐不覺中秋已暮秋。」皆不打誑語。

三﹑世只知潘那老以「滿城風雨近重陽」一句得名﹐而不知其在黃州業酒店﹐早交東坡﹐又名列《江西宗派圖》中。陳起在臨安開書坊﹐而選刻《江湖小集》。那老本福建長樂人﹐起有謂亦閩人者。南臺多巨商﹐少詩人﹐翁蕙卿﹑李星村﹑林畏廬﹐其最著也。畏廬有友居闖闐中﹐營配鹽幽術之業﹐能詩而絕喜餘詩。從畏廬借餘詩本去﹐累月始還﹐此四十年前事也。余久客四方﹐未見其人﹐亦忘其姓名。比歸﹐間其人已死﹐不獲錄其一字﹐畏廬又逝﹐深呼負負矣。近乃得一林楓丹密﹐精理財學﹐經營貨幣﹐而能文工詩﹐積書萬卷。余甚愛其《江樓玩月》句云「出樹冰輪觀自在﹐隔江石鼓認分明。」必不能移他處看月用。使錄舊作數首﹐將采入《詩話。》而楓丹忽忽攜家出遊﹐寄示紀遊諸詩﹐如《入姑蘇》云「悄別杭州去﹐姑蘇更問津。土肥諸可樹﹐水嫩一如人。吳越風微┆﹐江山迹已陳。由來歌舞地﹐容易著兵塵。」《中秋夜西湖泛月》云「看潮先此看湖光﹐佳節攜家忘┆鄕。明月滿船容我載﹐微風吹酒不多涼。釵香幾陣疑丹佳﹐笛響誰家傍綠楊。潭影悠悠人影散﹐三更猶戀水中央。」二詩頸聯名句﹐得未曾有。句如《赴杭車中卽目》云「幾灣小港三又水﹐一片平林萬本桑。」又云「篇詩卽景吟方就﹐迎面靑山已到杭。」的是滬杭汽車上風景。《食紅萊菔》云「秋中萊菔已生兒﹐疑是丹砂染作皮。」可謂體物瀏亮。

四﹑余初見楓丹詩﹐爲其《次韻和梅峯》四律﹐「凡」﹑「饞」兩韻云「朋交如命看垂老﹐情性於詩見大凡。」「欲約白頭同負荷﹐劉伶鐳與杜陵饞。」「酣」﹑「南」兩韻云「位汝水曹身始稱﹐看人槐國夢初酣。」「將軍誰是終湖上﹐大長今寧一海南﹖」皆工穩。《林社徵詩》七言古﹐開手云「郡國安用諸侯王﹖皇帝與二千石良。」突兀﹔結云「禮義廉恥四維亡﹐天下再莫逢龔黃。」嶄絕﹔中警句云「翰林主人能文章﹐甘辭金馬居黃堂。」又云「踏靑豈徒多巾裳﹐裙釵𦇤褓相扶將。」似蘇。

五﹑全首者如《匹園師花朝召飲﹐以園花分插十瓶中﹐懸吳倉石所繪牡丹﹐寓花王意﹐命卽事賦詩》云「今年花朝花如何﹖城中匹園春較多。春風用意寫錦窠﹐幹朵萬朵供婆娑。玉容縞衣疑素娥﹐紅妝艷胭脂坡。移春妙手舞天魔﹐壁間呼出劉師哥。﹝天彭《牡丹譜》有劉師哥一種。﹞如聞天香紛曼陀﹐使諸弟子參維摩﹐破禪同醉金叵羅。」《望湖樓社集遇雨》雲﹕「疾風過山來一霎﹐云腳低湖重欲壓。菇蒲相戰柳自顚﹐一片寒漪萬鱗甲。奔騰雷雨勢莫當﹐如龍破壁虎出押。爾時遊人各星散﹐不敢仰視心膽怯。豈知天公命詩題﹐更許披圖授畫法。詩人意自與眾┆﹐相對銜杯笑言狎。滿樓涼气疑入秋﹐歸挈篇詩欲忘篷。歸來月色還微明﹐旗鼓依然半天插。」《和息樓間中苦熱元韻》云「野人驕我無一錢﹐淸風消受松根眠。膏粱醉飽轉足污﹐何如喫菜和寒嬗。城中夏日最可畏﹐望如火繳非黃棉。二子晝夜吮膏血﹐無分肥瘠無後先。上天無雷乖號令﹐耿耿不寐憂如煎。會須散發復赤腳﹐在湖之湄山之巓。如何鄰家攏黴子﹐還來相約嬉秋千﹖」《老雨》雲﹕「老雨過春放霽遲﹐道塗見骨已無皮。玄龜曳尾違巾笥﹐白馬傷心化鐵驪。民力曾勞幹版築﹐﹝南城已毀。﹞人間誰造一泥犁﹖吾儕還有柴車出﹐多少行人淚暗垂。」《豹屏山陶器出上﹐蔭亭有詩﹐和作》云「毀城想見築城時﹐城下累累冢不知。出土於今還有器﹐銘幽何氏竟無碑。千年朽骨疑松化﹐一例傷心感《黍離》。如許祕藏終必泄﹐昭陵誨盜更何癡。」

六﹑沈文肅公生平不作詩﹐子姓能詩者濤園﹑墨藻﹑冠生。余旣錄其詩於《詩話》及《近代詩鈔》矣。冠生尙有從弟劍知﹝覲安﹞﹐年少美才﹐工書善畫﹐詩格雅近梅﹑阮亭﹐而時復沈摯蒼老。《自秣稜訴江赴蕪湖﹐潮逆久不至》云「牛渚望不見﹐蠔磯念更愁。長江千古水﹐何事只東流﹖」末五字專爲鴆磯說﹐更佳。《登石頭城》云「昏鴉殘照與徘徊﹐金粉南朝夢幾回﹖隔岸山如胡騎列﹐兼天浪送蜀船來。漫言形勝非疇昔﹐恐有英雄尙艸萊。立馬危城問身世﹐中原萬里起黃埃。」《和林向忻久客江南有感次韻》云「雷雨何年化壁梭﹖等閒羲馭著鞭過。功名無分垂垂老﹐師友相期負負多。下馬空能爲露布﹐回車盡見是朝歌。那堪更上長安道﹐懷古徒教賦馭娑。」《初飲息園贈主人》云「停筇欲問主人居﹐喜見門前長者車。﹝石遺舅祖先至。﹞一尺山光春挽髻﹐半樓風片晝翻書。園中艸木詩無數﹐腹內韜鈐酒不如。未敢虛聲取蒓菜﹐巖菇味更勝鱸魚。」昔人嘲宋末詩人﹐動言柴扉﹑藜杖﹐因欲易「停筇」爲「停車」。旣而思今之少年﹐無不攜文明杖﹐遂仍之。《奉酬翼才肖團見和感春元韻》云「平生浪漫次山元﹐江海歸來幸自存。獨抱影形投夜寂﹐難搜字句答春溫。花非落盡將誰惜﹖酒欲醒時轉不言。只管流年如水逝﹐便消多恐也無魂。」《送月》云「才上欄幹便自斜﹐夜深閒煞半庭花。不辭更爲須斯立﹐送汝量移過別家。」此上弦月也﹐寫到恰好地步。《江瑤柱﹝以海參威所崖爲冠﹞》云「花瓷照座捧玫瑰﹐飽送無勞酌婦催。﹝日本倩好女壓酒﹐謂之酌婦。﹞值得荔枝低首拜﹐世間何物是楊梅﹖」海蜘蛛產海中﹐以形似名云「雪花如掌壓船廢﹐勸我尋眠就酒墟。去國不知身萬里﹐朝朝飽食海蜘蛛。」二絕亦漁洋《枳殼花》《麝囊花》之例也。《車過西京望富士山》云「雪色云端積﹐萬爲汝低。不辭相送遠﹐已過舊京西。」亦漁洋風調。《自題胡服小景》云「中原文物衣冠盡﹐卻愛胡兒短後裝。」《愴聞可卿病亡》云「最有曉風殘月恨﹐紙錢誰弔柳耆卿﹖」其人蓋花叢過一生者﹐故云。《與盂韓長兄除夕坐雨》雲﹕「稍喜共聽連夜雨﹐其如又老一年人。」《登鎭海樓》云「天生形勢鎭名州﹐列嶂長江若環堵。」的是閩江。《濟南》云「畫船月落藕花涼﹐水巷風回菇蒲語。」「水巷」二字極肖大明湖。五言《答萼樓索畫》云「因癡聊作畫﹐多病未工詩。」《題息園》云「耆欲役其身﹐園林匹金紫。」能見其大。《苦熱》云「蚊悍來爭榻﹐螢閒伴繞廊。繁星垂火齊﹐靜樹列幹將。」後十字如觀云漢圖矣。

七﹑建甌王徳齋﹝子懿﹞詩頗饒生趣。如《匹園花朝宴集》云「詩人愛花本成癖﹐今朝況值花生日。匹園爲花張壽筵﹐恨無花王美不全。花王寫眞吳缶廬﹐懸之不覺爲畫圖。海棠梨杏盡北面﹐儼一小朝廷規模。偶然遊戲都成趣﹐假借詩題爲嬉娛。世人只知慕富貴﹐作如是觀眞亦僞。椽燭髙燒照酒紅﹐坐有詩人矍鑠翁。壽花花解爲翁壽﹐滿園桃李醉春風。」《大雨》下半首云「陡添山色幹峯沐﹐新漲江流兩岸平。遙想村農大歡喜﹐安排驅犢事春耕。」宛在堂春祭中兩聯云「展拜詩寵如學子﹐安排春宴付庖丁。湖波蕩漾新翻綠﹐吟艸商量待殺靑。﹝說詩社詩正擬發刊。」﹞

八﹑陳奇今﹝爲姚﹞十餘年來馳驅世路﹐鞅掌簿書。初未見其爲詩。偶讀其《贈逸才》二首云「湖海吾家有妙才﹐文書官燭喜相陪。偶因小極勞存問﹐稍接淸流愧挽推。郊墅討春歡把袂﹐市樓醉月浪呼杯。惟君官味平生淡﹐曾共黃花入世來。﹝逸才九月生日。」﹞「滄海歸來意欲禪﹐起予長句識君賢。新詩淡似吳江水﹐白酒淸於九月天﹔邊塞當年行萬里﹐茅廬無地築三椽。相看短髻兵戈裹﹐一發中原共惘然。」風調可入漁洋《感舊》﹑迦陵《篋衍集》中也。《連日勞碌﹐宵來睡甚酣適》云「堆案文書日百忙﹐久將黃嫻味都忘。宵來一枕間風月﹐樂土人間算睡鄕。」可以想見其塵勞矣。寄今以福建度支使總祕書﹐常代庖使事﹐吾鄕財政枯竭﹐拮據捋茶﹐無寧晷也。《望湖樓社集風雨驟至》云「山藍水碧浸欄幹﹐付與詩人袖手看。樓外雨聲偕客至﹐燈前髻影先秋寒。」是晚景物寫得出。

九﹑水安黃蔭亭﹝曾樾﹐﹞弱冠畢業法蘭西里昂大學﹐而夙舊學。其師法國老博士某﹐甚器之﹐使著《中國周秦諸子哲學槪論﹐》著錄巴黎圖書館﹐得贈哲學博士﹐中國人所未有也。歸國從余遊﹐致功詩古文詞者甚摯。詩工絕句﹐如《到南平》云「玉屏杉翠塔尖迷﹐海鳥驚疑返故棲。倦翮欲休休未得﹐舊巢更在萬山西。」《與養淸弟同宿靑州》云「襟期湖海樂長徵﹐勞燕東西歲十更。誰意靑州三月暮﹐弟兄茅店聽雞聲。」《到沙縣》云「土語虯溪混故鄕﹐城西孤塔插天長。到來渾忘身仍客﹐此去家還五捨彊。﹝離永安百六十里。」﹞《到家》云「歲歲還家夢始眞﹐還家景物太愁人。可憐一隻遼東鶴﹐小別才經十五春。」《歸舟》云「閩江水勢瀉如傾﹐船似蠶叢峽裹行。一過洪山回首看﹐滔天巨浪咽榕城。」《看菊》云「秋圃忘憂恍舉杯﹐夕陽遲我共徘徊。羣芳爾怨風霜酷﹐風緊霜嚴菊始開。」《秋夜》云「荒園料峭病槐黃﹐缺月云陰吐晚涼。我與寒鴉共蕭瑟﹐更深來此對秋光。」取勢皆不平衍。古體音調多淒惻。蓋蔭亭早失怙﹐而畱學┆國數載﹐喪其配偶﹐歸家始知﹐故《到家》一首云然。《秋夜》五言古云「夜闌羣動息﹐明月生樹端。多情入我懷﹐起坐爲長嘆。憑欄一東顧﹐關塞路漫漫。涼飈吹衣裳﹐百感摧心肝。家家禦棉績﹐吾家衣葛單。離亂雙親老﹐江湖一雁寒。粗擴苦難飽﹐安敢祝加餐。巖霜更凜冽﹐摧折九畹蘭。愧無漆園達﹐一念一丸瀾。嗟哉五年別﹐恆沙量悲歡。萬緣蚊聚散﹐獨剩此心丹。落拓男兒事﹐肯謂《行路難。」》中悼亡語亦沈痛。《哭賴靜軒》云「常存嚶求意﹐欲罄天下才。幾人得如君﹐使我懷抱開。气同性絕┆﹐相得殊怪哉。平生喜縱酒﹐挈徒飲巷隈。畏酒常懦我﹐顧喜邀我陪。笑謂天下事﹐付此酒一杯。然眞喪我﹐玉山方將頹。吾𨿽昧玆樂﹐竊憐君志灰。黃鑪復經過﹐此路爲君迥。西州華屋淚﹐今始知其哀。長安勢利藪﹐朋友干戈媒。人琴渺何許﹐繞屋空徘徊。」筆意倜儻不羣。《遊攝山》云「言訪桃花澗﹐披榛更越巒。五屏四面﹐﹝山有五峯。」﹞「壑徑千盤。旁午如將暝﹐觀天似未寬。﹝一綫天在桃花澗左。﹞俗緣渾忘卻﹐林鳥共忻懼。」又句云「山靜蟬逾噪」﹐翻前人語﹐視「一鳥不鳴山更幽」較便。

一○﹑莆田多詩人。近又得黃仲良﹝祖漢﹞﹐詩味甚足﹐用造語輒可誦。《題友漁棲隱村圖》云「故鄕有箕穎﹐眞隱待何人﹖地極溪山勝﹐君猶奔走身。深潭收瀑布﹐老樹作龍鱗。應許丹靑裹﹐他年與結鄰。」《壺社同人集泗華書院》云「出城兩三里﹐滿耳水聲喧。溪逵疑無路﹐林深欲隱村。臥看天際鳥﹐醉打上方門。﹝酒後遊某寺。﹞覽景誰先去﹖詩成山色昏。」《次韻磊芝病中見奇》云「孰向中原解亂絲﹖東樓髙臥欲無知。偸閒長日惟看菊﹐卻病良方是賦詩。萬木凋零山瘦盡﹐片雲掩映月明遲。人間何世君休問﹐一部南華且自隨。﹝君有『一部《南華》是我師』之句。」﹞《北郭迎西園櫬至山與樓感賦》云「天縮幹雨﹐﹝是日雨意甚盛而竟不雨。﹞迎君入北門。故人扶病骨﹐﹝佛心師扶病出迎。﹞野老有啼痕。迹渺詩長在﹐樓空鳥自喧。不堪頻苦憶﹐縱酒醉黃昏。」《過山與樓》云「地僻林荒宿鳥投﹐重來何物不生愁。逡巡猶自扶墻聽﹐疑有吟聲出小樓。」讀以上二詩﹐使我淒然。《過雙驂園》云「烏山富奇石﹐樹木亦淸麗。雙驂占其西﹐老屋間古荔。敲門久乃應﹐藉艸聊一憩。地髙便築樓﹐路曲或爲砌。風雅曾幾時﹐堂堂此深閉。舊題半掩沒﹐叢竹空搖曳。落葉作新泥﹐日暮朔風厲。負手欲成吟﹐寒翠壓雙袂。」《書冊連宵爲鼠嚙破﹐一詩韻﹐一放翁詩集也﹐戲作》云「書冊無多到處隨﹐曉看狼藉費猜疑。吾齋饑鼠何風雅﹐不愛殘羹只愛詩。」《人日石師招飲間雨樓下賦呈》云「寒雨漫山集此堂﹐﹝是日適有雨。﹞擁鑪酌酒紫蘭香。不知師意還天意﹐詩味由來帶冷長。」《春日行汀州山中》云「幹巖萬壑回旋處﹐處處觀天總不寬。樹色能消三日醉﹐泉聲眞養一春寒。鳥堪對語寧嫌寂﹐道可攀登未算難。惘恫西行吾亦得﹐尙餘詩句落吟鞍。」《峯市道中》云「已覺山中寒﹐更遇山中雨。萬泉趨一溪﹐激石白於乳。人稀路正滑﹐林暗烏獨語。暢遊吾何曾﹐玆行且自許。村村山所圍﹐儻是仙人處。腳疲叩紫荊﹐謀醉問余醑。」《歐齋夜飲﹐水漲至臥室》云「摧竹傾梅夜未休﹐歐齋一雨得涼秋。五更笑看燈前水﹐臥榻眞如臥小舟。」《望湖樓賞雨》雲﹕「登樓非看雨﹐雨至絕可愛。遠從蓮花峯﹐峯峯失所在。彌漫及石鼓﹐云低如束帶。西南還蒼然﹐暝色疑無礙。忽焉寒撲面﹐咫尺起萬籟。雷電震其威﹐風勢前驅屆。鳥魚皆驚伏﹐摧樹損畦菜。破空倏通明﹐轉眼返昏曖。一雨亦尋常﹐頃刻變百態。三更蹇衣歸﹐我意寧云敗。彳亍過長堤﹐古寺送鐘唄。」句如《遊鼓山》云「盤磴人行深樹裹﹐髙樓鐘打斷雲隈。上方淸淨僧偏俗﹐題句縱橫石有災。」《雜感》云「人到世人皆欲殺﹐此才惟有少陵憐。今年裘敝還無礙﹐臘月霜風未釀寒。」《寄蕭艷公》云「萬事只應詩膽大﹐一生惟望酒錢多。」《小樓獨坐》云「寂寂生涯誰作伴﹖靑山無數入窗斜。」皆佳。﹝【校】原《春日行汀州山中》以下﹑《望湖樓賞雨》以下各爲一則﹐今合爲一則。﹞

一一﹑劉仲英近頗詩窮﹐所作多似散原﹐讀之不歡。再錄其舊作兩首﹐一《廣州雜詩六榕塔禮東坡像》云「獨與盧敖遊汗漫﹐南荒九死勝生還。人間快意成奇絕﹐心折西泠陸講山。」《潮州西湖》云「山北有鵑南無鵑﹐舊栽官柳已飛綿。當時枉有騎驢意﹐不向山靈乞墓田。」自注﹕「湖爲洪兆麟所修﹐工成後三載﹐洪被刺於上海舟中。」

一二﹑華賞久不見以詩來﹐近書詢「抵桅」二字﹐末附一絕句云「物盛爲災滿必傾﹐好文貴老本非平。雞雍桔梗猶相帝﹐虞世南兒那可輕。」持世者可以審矣。

一三﹑福淸縣福廬山專以石勝﹐天下殆罕其匹﹐而著聞甚晚。明萬曆間﹐葉臺山相國始表章之﹐詳余所著《福建山經》中。昆連有靈巖者﹐與福廬實一而二﹐長樂施涵宇景琛孝廉攺名爲施山﹐作歌張之。有序略云「福廬山﹐余旣倡修﹐並作歌紀之矣。距福廬二里許有靈巖﹐綿亙相屬﹐首尾相望﹐蓋一本而分支也。二山皆以石勝﹐而巖於石稍遜﹐獨林泉視廬爲勝。巖前松風﹐不同凡響﹐蓋風蓬蓬自谷中起﹐將至巖﹐爲石所掣不卽散﹐以故松輒聲﹐聲移時而濤不息﹐此林之勝也。入山澗水潺潺﹐澗中皆盤石﹐屈曲數十丈﹐此泉之勝也。巖而曰靈﹐未知何據。明天啟間﹐陳宏己《遊靈巖記有》云﹕『巖之名不知起何時﹐惟增其勝而廣其名者﹐則自施孝廉兆昂始。』陳氏之意﹐地以人傳﹐功固在施氏矣。昔定襄之山日神山﹐金元裕之讀書於此﹐因號遣山。明晉王崇尙元裕之道徳文章﹐攺神山日元山﹐示景仰前哲意也。靈巖爲孝廉公讀書處﹐吾擬援元山之例﹐攺靈巖曰施山﹐與元山後先輝映﹐亦表彰先徳意也。」歌長未錄。錄其《施山二十景》絕句尢勝者﹐以爲好遊者先導。《靈泉》云「施山小志議新修﹐明月淸風恣取求。戛玉引人先入勝﹐淸涼散作四時秋。」《湛如石》云「一片玲瓏不滓身﹐落花流水武陵津。無弦共道琴逾好﹐日夕空潭自瀉春。」《天會巖》云「中秋爭說幔亭﹐笙管華筵幾度逢。此亦羣仙遊譙地﹐仰觀星斗自羅胸。」《穿雲峽》云「松聲挾雨偶聞猿﹐絕似三巴斷客魂。自是孤舟穿不得﹐芒鞋竹杖踏雲根。」《淸虛洞》云「棋子丁丁響一枰﹐小奚箕踞對茶笙。河山割據尋常事﹐舉世沈酣黑白爭。」《雌雄松》云「雌雄秀挺最稱奇﹐﹝一結子﹐一不結子。﹞大壑深山兩介眉。三友何須梅與竹﹐天然偕老歲寒姿。」《畱月臺》云「詩瓢酒璣夜沈沈﹐今古嫦娥共此心。一磬山門諸籟動﹐玉蟾墜曉澗花深。」《碧霞洞天》云「五色云邊見晚晴﹐洞門一角夕陽明。別饒┆彩疑松翠﹐那管人間有赤城﹖」《慧日峯》云「往歲扶筇劣勛峯﹐松關才動五更鐘。饃糊遙認琉球島﹐垂老登攀意未慵。」《離垢洞》云「軟紅十丈憶金華﹐走馬春風倦看花。此地庾塵吹不到﹐絕無煙火但煙霞。」《千頃云》云「瀟湘望眼碧如煙﹐詩畫兼收入輞川。新筍登盤堪佐飯﹐山家種竹當良田。」涵宇尙有《福廬山歌》﹐甚雄邁﹐篇太長﹐未錄。

一四﹑梁和鈞﹝敬綽﹞年少嗜學﹐能爲梅村體歌行。有《雙栝行》﹐哀林宗孟也。宗孟寓京師景山下﹐庭有雙栝。中警句略云「主人才髙好儀宇﹐每挹雄談傾眾吐。典章文物出襟袖﹐將相王侯斥簿鹵。此時吾栝亦有神﹐怒榦繁枝鬱鬱春。」又云「關外忽傳佛腫使﹐急足蠟封走千里。回戈本爲民塗炭﹐讓政敢從公鞭弭。中車羽幣日數馳﹐公今不出蒼生死。主人對客初躊躇﹐中夜推幾忽長吁。自古陪臣叛大夫﹐春秋義戰今有無﹖」又云「萬騎垂看易漢幟﹐二崤遺恨失蘇屯。」末云「鎖廳秋冷射堂虛﹐斜巷蒼涼蒿滿目。樹猶如此人柰何﹐明朝新主買新屋。」

●卷二四

一﹑杜詩除《課伐木》《園官送菜》《追酬故髙蜀州人日見奇》《觀公孫大娘弟子舞劍器行》《同元使君舂陵行》《八哀詩》諸篇題下並有小序外﹐有長題多至數十字而非序者。大槪古體用序﹐近體絕不用序。杜亭說杜﹐謂《蘇大侍禦訪江浦賦八韻紀異》一首﹐是逸去元題﹐艸堂本遂以小序爲題﹔別本有此題者﹐乃是後人增耳。五律中《天寶初﹐南曹小司寇舅於我太夫人堂下壘土爲山》云云﹐亦是小序之文。東坡每仿此爲長題﹐究非詩家正式。此說實不然。長題如小序﹐始於大謝。少陵後尙有柳州﹑杜牧之﹑李義山諸家。柳州前已論之﹐義山如《永樂縣所居一艸一木﹐無非自栽﹐今春悉已芳茂。因書卽事一章》《題道靜院﹐院在中條山﹐故王顏中丞所置。號州刺史捨官居此﹐今寫眞存焉》《韓冬郎卽席》《爲詩相送﹐一座盡驚。他日余方追吟連宵侍坐徘徊久之句﹐有老成之風。因成二絕寄酬﹐兼呈畏之員外》﹐牧之如《今皇帝陛下一詔徵兵﹐不日功集﹐河涅諸郡次第歸降。臣獲睹聖功﹐輒獻歌詠》《李侍郎於陽羨裏富有泉石﹐某亦於陽羨粗有薄產。敍舊述懷﹐因獻長句四韻》《道一大尹﹑存之學土﹑庭美學土簡於聖明﹐自致霄漢﹐皆與捨弟昔年還往。牧支離窮悴﹐竊於一麾﹐書美歌詩﹐兼自言志。因成長句四韻呈上三君子》﹐皆長題而無序。非至東坡始仿爲之。少陵則如《得捨弟觀書﹐自中都已達江陵。今玆暮春月末﹐行李合到夔州﹐悲喜相兼﹐團圓可待﹐賦詩卽事﹐情見乎詞》《見王監兵馬使說﹐近山有白黑二鷹﹐羅者久取﹐竟未能得。王以爲毛骨有異他鷹﹐恐臘後春生﹐騫飛避暖﹐勁翮思秋之甚﹐眇不可見。請余賦詩》《送大理封主簿五郎親事不合﹐卻赴通州。主簿前閬州腎子﹐余與主簿平章鄭氏女子垂欲納采。鄭氏伯父京書至﹐女子已許他族﹐親事遂停》﹐皆近體也。古體則《秋行官張望督促東渚耗稻向畢﹐淸晨遣女奴阿稽豎子阿段往問》一首亦是。故「南曹小司寇舅」云云﹐實題而非序也。

二﹑杜陵古詩往往將後面意撮在前面預說﹐使人不易看出綫索。退之作文之善於蔽掩﹐卽此法也。如《遣懷》詩﹐爲髙適﹑李白敍哀而作﹐「芒殤」十字﹐似登臺語﹐而寓意極微﹐語切友生﹐懷深先帝。上句諭云馭上賓﹐時事攺易﹔下句諭庸庸求食﹐無復功名之想。此二句置在未入先帝之前﹐故無所閡口﹐而使人不覺。下面卽緊頂先帝好武﹐敍拓境後﹐便接以存歿﹐中間全無曲折﹐蓋亦倒找勢耳。通篇要指全在「气酣」二十字中﹐言先皇升遐後﹐三人皆無望於進取。皇徉狂詩酒﹐懇辭還山﹐原是避諸楊之禍。集中有《懼讒》一詩﹐又句云「讒惑英主心﹐恩疏佞臣計。」史稱帝每欲官白﹐輒爲妃子所沮。適先曾授鈹淮南﹐爲李輔國所沮毀﹐攺授詹事﹐後來攝鈸西川﹐旋經內召。身𨿽顯於肅代間﹐特以資格遷官﹐以云受知則未也。「甘林詩子實」四句卽長老語﹐卻用「主人」二句倒押在後。杜詩如此筆法甚多。

三﹑學古人總要能變化。曹孟徳《苦寒行》中云「熊罷對我蹲﹐虎豹夾路啼。」少陵《石寵》詩云「熊罷哮我東﹐虎豹號我西。我後鬼長嘯﹐我前狨又啼。」蓋變本加厲言之﹐而用之篇首﹐與曹公用之篇中者尢見突兀。《水會渡》詩「大江動我前」又用此種句法。《艸堂》詩之「舊犬喜我歸﹐低徊入衣裾。鄰捨喜我歸﹐酤酒攜胡盧。大官知我來﹐遣騎問所須。城郭知我來﹐賓客隘村墟」﹐則用《木蘭辭》而小變換之。他人之學少《陵》者﹐王荊公《思王逢原》云「廬山南墮當書案﹐湓水東來入酒卮」﹐非從「沲水流中座﹐岷山到此堂」來乎﹖﹝少陵《奉觀嚴鄭公廳事岷山沲江畫圖十韻》句。﹞「靑山捫虱坐﹐黃鳥挾書眠」﹐非從「鉤簾宿鷺起﹐丸藥流鶯囀」來乎﹖﹝少陵《水閣朝霽奉簡云安嚴明府》句。﹞但「廬山」一聯﹐視「沲水」一聯無不及﹕「鉤簾」一聯﹐何等自然﹐「靑山」二語﹐則所謂是底言矣。山谷之「淒其望諸葛」則明用《晚登滚上堂》之「淒其望呂葛」耳。

四﹑少陵《別唐十五誡因寄禮部賈侍郎至》詩﹐言唐負經濟才﹐九載相逢﹐仍舊未遇﹐豈甘槁餓老死﹖設其此舉一虛﹐勢必干謁鎭帥﹐謀以他途進身。「胡星」六句﹐所以著驕將悍師之夥﹐末「念子善師事﹐歲寒守舊柯」二句﹐祝其遇合。如其不然﹐不可攺操。後來昌黎《送董召南序》用意全本此詩。

五﹑少陵詩用字之有來歷者﹐《甘林》之「脫栗爲爾揮」﹐言長老畱飯也﹐「揮」字用範彥龍「恨不具雞黍﹐得與故人揮」句。

六﹑放翁古詩善於用短。《贈劉攺之秀才》云「君居古荊州﹐醉膽天宇小。尙不拜龐公﹐況肯依劉表﹖胸中九淵蛟龍蟠﹐筆底六月冰雹寒。有時大叫脫烏幀﹐不怕酒杯如海寬。放翁七十病欲死﹐相逢尙能刮眼看。李廣不生楚漢間﹐封侯萬戶宜其難。」不多爲委折﹐用古樂府法作古詩也。攺之《沁園春》詞末云「使李將軍﹐遇髙皇帝﹐萬戶侯何足道哉﹖」同用《史記》語﹐未知孰爲先後。

七﹑《春夏之交﹐衰病相仍﹐過芒種始健﹐戲作》有云「倒壺猶有暮春酒﹐開卷遂無初夏詩。」切而不費力﹐此樂天長技也。《排悶》有云「君能洗盡世間念﹐何處樓臺無月明﹖」《病中有感》云「新亭對泣猶稀見﹐況覓夷吾一輩人。」《幽居》云「春風染柳條﹐不染君髻絲。」《山園》云「藝果極知非老事﹐接花聊復效兒嬉。」《十月十九日大風作寒閉戶竟日》云「霜風捲地起﹐落葉擁蝸廬。終日澹無事﹐一窗寬有餘。坐多知力耗﹐食少覺心虛。嫩惰無新句﹐松聲忽起子。」《登山亭》云「登髙臨遠𨿽多感﹐嘆老嗟卑卻未曾。」《讀史》云「南言尊菜似羊酪﹐北說荔枝如石橊。自古論人多類此﹐簡編千載判悠悠。」《泛舟觀桃花》云「初來自被春畱住﹐枉道當時爲避秦。」《讀書未終捲而睡有感》云「暮年緣一嫩﹐百事俱棄置。今遂嫩到書﹐把卷輒坐睡。」《故山》云「傍水無家無好竹﹐捲簾是處是靑山。」《夜過魯墟》云「月出菱歌長﹐林闇績火壯。」《露坐》云「蛙聲經雨壯﹐螢火避風稀。」時有新趣。

八﹑朱九江﹝次琦﹞字稚圭﹐南海人。有集十卷﹐外《年譜》一卷﹐其門人簡竹居﹝朝亮﹞緝。九江工駢文﹐有《北行抵淸遠縣與季弟宜城書》﹐置諸洪北江集中﹐直不能辧。書云「五弟無恙。徵舶旣邁﹐遽逾十晨。願言之懷﹐昔人所喟。愛而不見﹐如何如何。吾弟內娛萱背﹐外隆徳聲﹐𨿽曾輿嚙指而動操﹐《召南》樵山而振偶﹐絮其勤勞﹐無以諭之也。束裝後﹐待友佛山鎭﹐兩日乃得成行。舟師謳棹﹐若汎鳧鷺﹔遊子寄音﹐眇望魚雁。是夜宵半﹐衝風驟激﹐頹波彌厲﹔玄云靄空﹐夙夕不解﹔雨雪告零﹐先集爲霰。曙發盧包之汎﹐莫宿黃巢之磯。嚴霜隕而葭菼淒﹐玄冥深而若英晏。鰲頸之灘﹐迷茫乎津逮﹔龜手之藥﹐嘆惻乎水工。行路之難﹐撚我端倪矣。家累凡百﹐弟克當之。回睨舊鄕﹐心魂慰藉。惟吾弟續昏一事﹐軫結未忘。上有黃髮﹐罷勞晨夜﹔下有雛稚﹐噢咻啼笑。玆事之亟﹐豈煩覼縷。顧鄕土是諮﹐亦云省便。而此邦之人﹐內教陁壞﹐習錮旣久﹐庸計門戶。宛宛處子﹐或有季蘭之好﹔悠悠靡俗﹐恐入齊咻之教。天下多美﹐何必是求。權輿弗戒﹐後懊焉集。行子過計﹐是用慺慺。風水蹇逆﹐行郵遂淹。以今二十七日﹐到淸遠縣。兄弟健好﹐餐飯猶昔﹐兼多徒侶﹐解誨憂虞﹐誥誡家人﹐勿我爲念。從玆渡嶺﹐浮泔西下﹐楚歌千些﹐湘波萬重。背湖涉江﹐釋舟趣陸﹐更復馬首斷雲﹐千里隨夢﹔雁足飛雪﹐崇朝灑襟。七聖皆迷之野﹐惘惘而驅車﹔耦耕不輟之鄕﹐棲棲而問道。山川合沓﹐息影何時﹖靜言思之﹐百憂集矣。夫人情迹接則多忘﹐景逝則恆憶。歲華不居﹐遊譙未極。往時家街﹐羣從如龍。齋居盤盤﹐言笑晏晏。東方未明﹐已對牀相語﹔西柄之揭﹐猶露坐未眠。論難紛起﹐聲與百舌競蠻﹔觴詠橫飛﹐酒微一斗亦醉。魏文有言﹕『當此之時﹐忽不自知其樂也。』由今以思﹐曠若星漢。礙諸形容﹐尙繪心目。每當落帆江滸﹐擁衾無寐﹔淸角朝厲﹐遊鴻夜吟。我懷云勞﹐不可說也。自惟寡薄﹐豈辦任官﹖此行邀福﹐或叨一第。思遂南歸﹐寄迹丙捨。將吾叔仲﹐長奉板輿。對鵲占門﹐徙魚築宅。陸機之屋﹐不間乎東西﹔何點之山﹐略分乎大小。時及霜露﹐言羅雞豚。祀先之餘﹐兼以速客。𨿽甑生塵而日晏﹐風吹籜而歲寒。而風詩教睦﹐取鹿食之相呼﹔金石歌商﹐結鶉衣而不恥。明明如月﹐長照其素風﹔溫溫恭人﹐永垂爲家法。閉門養親﹐至於沒齒。𨿽三公上衮﹐百城南面﹐何以易此哉﹖其許我乎﹖非敢望也。有問訊者﹐達此﹛衛足﹜言。音塵未積﹐風雲逾闊。家食餘閒﹐幸勗光采。勞人艸艸﹐筆不抒心。」此書施諸兄弟﹐稍覺客气耳。

九﹑九江詩如《讀史》云「廿載深裁車服費﹐百金終缺露臺工。君王自惜中人產﹐獨有銅山賜鄧通。」「長門宮怨久煩紆﹐禍起泉鳩慘重誅。聞道至尊慕黃帝﹐不妨脫屣視妻孥。」《典衣》絕句云「典衣原不損丰裁﹐蓋篋筠籠取次開。我喜他家收拾好﹐未因金盡降顏來。」「思量雜佩拋何所﹖約略陳書失已多。到底敝裘能戀主﹐歲寒時節只饒他。」「別久相逢意倍憐﹐記從何處話前緣﹖春衣與我同飄蕩﹐南北東西奇歲年。」「紼袍贖得當金貂﹐恰是杯觴不寂寥。袖底雨花襟上酒﹐可能畱到上元宵。」《守歲與閨人夜話》云「漸漸衣稜凍﹐娟娟須影深。鏡奩今共命﹐燈火此愁心。萬態趨殘夜﹐孤思殿苦吟。髙懷吾娩汝﹐卒歲恥言金。﹝宋眞山民詩「責無可買恥言全」。」﹞「萬態」句似前人說過﹐記不眞矣。《乙未閨六月初一夜記夢》云「天風抱瓊臺﹐蕩作江海聲。手拓西北窗﹐水遠天崢嶸。階碱石璀璀﹐浩與鏡面平。明月自出入﹐云扉長不扃。起蹙冰絲弦﹐坐鼓一再行。得非飛龍引﹐雜以寒雁鳴。聲希月流素﹐梅朵霏英英。嗅梅得馨逸﹐有語無聲應。粲者何人斯﹖忽與子目成。斧冰持作糜﹐飲我碧一泓。戰吻吐復咽﹐肝肺余孤淸。長揖粲者言﹐忍寒我則能。」九江素講道學﹐此詩可作廣平《梅花賦》讀矣。

一○﹑九江以進士作令山右﹐飲水外不名一錢。有《答康述之書》云「弟晉中需次﹐補缺尙無其期。然自省庸虛﹐正須閱歷﹐卽稍稽時日﹐爲將來逭虛筐之誚﹐固可以少安無躁耳。見住省城浙江會館﹐館後室爲典守僧禪堂﹐西偏屋數間﹐卽其出息﹐弟賃居之。出則徒步﹐入則齏鹽。作官是何物事﹖不過與和尙們隔壁耳。昔魏敏果官京師時﹐不攜眷屬﹐王漁洋尙作戲詩嘲之云﹕『三間無佛殿﹐一个有毛僧。』弟今有佛﹐勝環翁矣。一笑。」讀此可想其淸況。

一一﹑竹居爲九江入室弟子﹐有《讀書艸堂詩》一冊。有《客館邑中曾氏艸堂》云「板橋松路入莘村﹐小住疏林近水園﹐好鳥呼人多種樹﹐閒花行影自知門。遠看野色過春鯖﹐倦止書聲話晚尊。笑我邑人還是客﹐客居初作邑居論。」《送友人北上》云「百年意態何曾異﹖卻喜聞君有遠行。慷慨古稱燕壯士﹐衣冠行見魯諸生。風船獨火江神動﹐驛館寒山夜語淸。報道北梅花事好﹐歸來攀折一枝輕。」《韓文公釣魚臺》云「劉生詩句區生序﹐笑汝相尋寂寞濱。何事陽山關路遠﹐竟來同作釣魚人﹖﹝自注﹕韓文公《劉生》詩云『手持釣竿遠相投』﹐劉生者﹐劉師命也。又《送區冊序》云﹕『南海有區生者﹐拏舟而來﹐與之翳嘉木﹐坐石磯﹐投竿而漁。』」﹞《寄酬梁大鼎芬》五首云「艸堂百事不吾知﹐松竹當門水綠漪。猶笑點塵飛欲到﹐誰歌防有《鵲巢》詩﹖」「焦頭上客負前身﹐曲突案案告徙薪。曾幾太邱車馬會﹐萬言宿艸意如新。」「寒燈驟止讀書聲﹐檐外星芒徹夜明。聞道東徵鄕信至﹐邊風吹入鳳凰城。」「國士勛名古實多﹐知兵宰相美如何﹖由來風月江門老。七十生平事菊坡。」「千秋金監自先嗟﹐名重《唐書》耀史家。問有曲江風度否﹐又從南海奇梅花。」節菴《寄題簡竹居先生讀書艸堂》云「腹中萬卷可支餓﹐世上點塵不到門。至念陳康天下士﹐一嗟無命一分源。」「迎陽故作軒窗敞﹐耐冷還依水石嚴。今日承平無个事﹐乾龍何必問飛潛﹖」「髙密通儒經傳熟﹐濂溪老人風月溫。諸子紛囂無用處﹐始知南海此堂尊。」「多種竹松扶士气﹐間論禾稼識農功。旁人莫笑先生隱﹐儒者勛名本不同。」「別來滄海還多夢﹐老去茅庵尙未成。﹝余經營廬山臥龍菴未成。﹞絕羨武夷精舍好﹐談經何日罄微誠﹖」竹居五首絕句中有本事未能盡悉﹐晤節菴當詳詢之。

一二﹑花之著名最早者﹐莫如梅﹑杏與桃﹐而鞠亦不稍後。《夏小正》二月下云「梅杏拖桃則華。」拖桃﹐山桃也。九月下云「若墊而榮鞠。」鞠﹐艸也。嗣是《周書》《時訓篇》寒露下云「鞠有黃華。」《小戴記》《月令篇》同。《離騷》云「夕餐秋菊之落英。」則漸入詩賦矣。漢武帝《秋風辭》云「蘭有秀兮菊有芳。」曹子建《洛神賦》云「榮曜秋菊。」陶淵明詩云「秋菊有佳色」﹑「采菊東籬下」。至唐而孟浩然之「待到重陽日﹐還來就菊花」﹐杜子美之「叢菊兩開他日淚」﹑「竹葉於人旣無分﹐菊花從此不須開」﹐李義山之「曾共山公把酒時﹐霜天白菊繞階墀」﹐杜牧之之「人世難逢開口笑﹐菊花須插滿頭歸」﹐許多名句﹐皆直以「菊花」兩字爲詩料而已。宋韓魏公之「不羞老圃秋容淡﹐猶有黃花晚節香」﹐蘇子瞻之「菊殘猶有傲霜枝」﹐則寫出菊花品格矣。司空表聖之「人淡如菊」﹐李易安詞之「簾捲西風﹐人比黃花瘦」﹐則寫出菊花韻致矣。嘗論梅也﹐菊也﹐荷也﹐皆以一花獨占一時﹐足與一春之百花相敵。菊尢爲人所重者﹐花只艸本﹐而有晚節之名﹔黃﹐中正之色也。余甚愛菊﹐而懶於種菊﹐不得好種﹐生平遂無好詩。惟少日曾塡《疏影》調三闋﹐賦《菊影》云「黃昏又近﹐這疏疏密密﹐拋撇誰領﹖無限斜陽﹐上盡簾鉤﹐簾捲西風人靜。詩人見說如伊淡﹐怎淡到﹑煙痕都暝。就个中﹑摸索渠儂﹐孤袖暗香齊冷。慰藉銷魂瘦損﹐暮云破一角﹐漏泄淸景。壓帽欹斜﹐依樣朝來﹐只有寒溫差省。範圍約束疏籬管﹐管不住﹑周遮三徑。恰小窗﹑落墨徐熙﹐一幅折枝相映。」「柴門小啟﹐甚重重疊疊﹐堆入簾底。柳不成痕﹐桐不成陰﹐竹又个無成字。水邊籬落橫斜見﹐又不似﹑羅浮妝倚。倩阿誰﹑問答形神﹖除和陶詩無計。非復三人對影﹐舉杯邀月色﹐岑寂恁地。衣白衣黃﹐大袖疏襟﹐黯黯酒痕難洗。爭妍彷佛佳人背﹐顧好處﹑自憐無墜。趁早些﹑收拾橫陳﹐玉骨枕函畱翠。」「疏燈一點﹐又遮遮掩掩﹐秋滿欄檻。次第看來﹐如許蕭疏﹐那有一分明艷﹖水仙祠下寒泉薦﹐冷落語﹑酒旗茅店。到不如﹑夢醒紗櫥﹐約略梨花云冉。誰話餐英舊事﹖美人怨遲暮﹐初服淸感。止水盈盈﹐古鏡精神﹐總怨煙消香暗。畫圖若寫西風照﹐莫孟浪﹑秋容增減。算夜涼﹑蝶瘦螢寒﹐只有个螢還閃。」詞本非所工﹐少日偶一爲之﹐則雅慕北宋﹐不欲煙視媚行﹐如近人之效南宋者。故粗硬旣所時有﹐而此三闋﹐又次朱上捨韻﹐更易涉牽彊﹐然不妨爲菊貢醜也。至近年有句云「瘦無可比人何往﹖落到堪餐色尙饒。」則悼亡之後爲人作﹐非爲菊作矣。

一三﹑今人之愛菊者﹐殆莫如陳仁先。仁先菊詩佳者至多﹐殆莫如前歲六首﹐其一云「東坡謫惠州﹐攜手葛與陶。孤光掛海涯﹐寒月澄滔滔。淸吟卻老至﹐寧獨詩中豪﹖我生百世下﹐憂端兩相髙。開卷若有得﹐往往破愁牢。殘燈守菊影﹐寤寐同寒宵。」其二云「種菊無百本﹐朝夕涉小園。晴宵定微風﹐淸露一何繁。葉欹宿雨態﹐花漾千珠盤。泠泠沁心骨﹐匪我衣裳單。淪浹九秋心﹐歲晚復何言﹖」其三云「彌襟千萬秋﹐滿意難一掬。好花開較遲﹐已履繁霜肅。安能展過隙﹐暇及秋陽暴﹖潛幽或終古﹐誰與發此覆﹖芳馨𨿽不展﹐應候聊結束。浮生繭修途﹐逝者當何贖﹖」其四云「亦有髙秀姿﹐亭亭滿月相。得霜乃淸嚴﹐禁雨不淒愴。空室了無悅﹐得意千載上。龍章𨿽雋烈﹐天刑偶遺忘。出爲一大事﹐甘此詩酒放。」其五云「故人慰我癖﹐送菊托海槎。諸弟續有寄﹐幽居忽豪奢。愧我所持約﹐無物酬芳嘉。資生日以薄﹐托命餘秋花。秋情月旣望﹐度度減淸華。幽姿還起予﹐一笑迥靑霞。」其六云「聲榦知悴葉﹐吟緩悲寒虫。殘月蛻曙光﹐秋夢俄已空。婉變自婉蠻﹐一嶝支霜紅。蕭寥失依倚﹐冷抱還沖融。密移逝可悲﹐眞存儻予逢。一勺有來秋﹐抱甕勤未終。」此數詩將菊之可悲可喜﹐寫得有神無迹﹐吾無以評之。司空表聖曰「空潭寫春﹐古鏡照神。」鄭所南曰「禦寒豈藉水爲命﹐去國自同金鑄心。」兼而有之矣。古今多以淵明比菊﹐未有以叔夜比菊者。菊之芳馨﹐惟「龍章雋烈」四字﹐足以稱之。

一四﹑仁先數以菊詩見投﹐余不能和﹐乃勉作一首﹐可當仁先小傳讀﹐云「淵明菊傳神﹐仁先菊寫眞。非吾譽仁先﹐愛菊逾古人。非惟逾古人﹐愛菊逾其身。栽菊數百本﹐百本絕等倫。印以玻璃板﹐花樣難具陳。沃以芝麻油﹐駐顏冬復春。形以五言詩﹐形神歲生新。去國挈之去﹐佳種傳淞濱。淵明儻見之﹐後生畏且親。我豈不愛菊﹐嫩懦气不振。因陋而就簡﹐索句亦逡巡。遁而去種竹﹐坐享謝辛勤。子猷與淵明﹐相見毋斷斷。」

一五﹑余尙有《燈昏鏡曉詞》一敍﹐稿失已久﹐忽復檢得﹐再錄之以訊精此道者﹕「余少日曾學爲詞﹐喜北宋﹐以爲詞之有唐﹑五代﹐詩之漢﹑魏﹑六朝也﹔至北宋﹐而唐之初﹑盛矣。東坡﹑二安﹐則元和也﹔白石﹑夢窗﹐詩中蘇黃﹔余則江湖末派耳。淸三百年﹐詩詞浙人爲盛。竹學北宋﹐間沿明體﹔樊榭避之﹐乃爲南宋竹山﹑艸窗﹐未易遽語白石也。閩人喜蘇辛﹐直喜龍川﹑龍洲之學蘇辛﹐遂爲詞家所病﹐而並以病蘇辛。殆於蘇辛﹐惟見《念奴嬌》《水調歌頭》《水遇樂》三數闋耳。其《楊花》《石橊》﹑『春事闌珊』﹑『冰肌玉骨』以及『寶釵分』﹑『斜陽煙柳』諸作﹐纏綿淒惋﹐驚心動魄﹐晏﹑秦﹑凰﹑柳無以過之者﹐獨未之見耶﹖白石不囿於南宋﹐如『三十六陂人未到﹐水佩風裳無數』﹑『自胡馬窺江去後﹐廢池喬木﹐猶厭言兵』﹑『何遜而今漸老﹐都忘卻春風詞筆』﹑『昭君不慣胡沙遠﹐但暗憶江南江北』﹑『南去北來何事﹖蕩湘雲楚水﹐極目傷心』﹐皆出筆稍大﹐不以雕琢一二冷雋字句爲能事者。《燈昏鏡曉詞》宗北宋﹐所作多傷逝之音﹐與鄭仲濂先生《考功詞》殆同病而呻。余於此事﹐棄去且三十年﹐悼亡四載﹐傷痛肝肺﹐不能成一字﹐讀此詞不禁涕泗之橫集矣。」

一六﹑余最賞木庵先生「花醴月皎四更初」句。此句情景之美﹐知者殆少﹐非素有愛花愛月之癖﹑而一院有花﹑中庭有月﹑夜深不睡者不知。月到夜深而愈明﹐花到夜深受風露而精神愈足﹐故曰「釀」﹐曰「皎」﹐日「四更初」﹐一字易不得。張若虛一首《春江花月夜》﹐於良史之「掬水月在手﹐弄花香滿衣」﹐旣詞費﹐亦不若此七字之淸眞也。木庵先生所居多有滿院花﹐往往夜深不睡﹐或睡而復起﹐作詩多在此時。此詩居武陵園時所作。余遠遊暫歸﹐常與對牀也。兄又有《一更山吐月》至《五更山吐月》詩五首﹐可想見其夜深不睡哦詩時矣。余亦有一句似可匹木庵此句。四十年前﹐家居西門街﹐花木有木芙蓉﹑安石橊﹑千葉桃﹑水楊柳之屬。秋來木芙蓉盛開﹐日百十朵﹐曉起新開者朵朵白如霜﹐午後漸轉紅﹐隔夜者紅似錦﹐餘詩所謂「芙蓉紅白天初曉」是也。先室人云「此句景物之佳﹐非能早起者不知。」

一七﹑木庵先生之斷句可摘者﹐《被酒》云「遮眼鶯花如過峽﹐彌天薤露失晴湖。」又「潑墨天容呼酒飲﹐糊云窗紙枕書眠。」《牀上續成》云「葬妻再破中年產﹐縱壑聊藏半夜舟。」《村邊》云「蝴蝶一頭飛不去﹐菜花黃上轎簾來。」《秦淮河》云「倡仄河身嬉罔水﹐周遭城角騖斜光。」《遲眠》云「手欲凍皴同谷雪﹐睡仍作惡半山天。」《睡過》云「儻來風似陳驚坐﹐浪迹云如許遠遊。」《石橊》云「漫士文章無礙碎﹐碩人顏色可憐丹。」《下帷》云「也喜半弓庭際石﹐都能隨意長莓苔。」《掩卷》云「當年弟妹今兒女﹐頗覺桑楡此際情。」《畱井》云「畱井他年王粲宅﹐粗餐一世杜陵人。」《無題》云「可娛事每非人意﹐無悶天方試獨居。」又「得水石頭如有汗﹐向光花面欲俱南。」五言云「風廚呼睡婢﹐古隧意藏。」「可人短墻日﹐生意缺盆花。」「初寒近燈火﹐薄臥斂衣裾。」「涸河沿樹見﹐殘雪近村明。」「鳥孤傍籠宿﹐魚熱頂萍行。」「移燈看菊影﹐欹枕聽茶聲。」「雷聲如屏息﹐風勢欲平反。」「享花如享名﹐淸香能有幾﹖」「殘年如返照﹐冷淡對荒村。」「傷往不能來﹐慮豫豈勝畢﹖」「緣詩翻得睡﹐在懣易爲安。」《南屏靜居》云「靜居屬前緣﹐殯室定安厝。諏日屬涼秋﹐送旒勉移素。嗟我與西湖﹐結契金石固。始來乃爲此﹐世事了可悟。」兄悼亡三次﹐次室﹑三室皆杭人。次室生於閩沒於閩﹐三室沒於杭。此詩爲三室作﹐故云然。

一八﹑損軒斷句之用事貼切者﹐如《訪石倉園》云「易代羅含猶有宅﹐知名何妥自成村。」《往洪看桃花》云「張墓曹園紅雪外﹐午橋丁阪綠云邊。」《秋日村居》云「弄梅兒女長土著土著幹裏﹐種秫人家下﹝口巽﹞田。」又云「逋薪不繼天隨宅﹐撲棗偏來子美家。」《往遊葵窩有卜居之志》云「移居錦裏果園坊﹐作畫輞川斤竹嶺。」《椒玉近喜放翁索和》云「退谷休官約元結﹐上洄求友狎楊儀。」《過裹登眺》云「黃泥近在臨臯宅﹐玄灞來登華子岡。」《再題聽水齋》云「住持衝礻右觀﹐提舉涸霄宮。」《淸明寓齋聽雨》雲﹕「春日田園經眼處﹐淸明邱壠上心時。」《和放翁》云「不飲官田休種秫﹐無花老圃只腌齏。」《含眞書道武夷之遊》云「子美夜闌還秉燭﹐晦翁心動忽聞鐘。」《題含眞寄示武夷詩冊》云「怕死看山偕子厚﹐夢遊祠嶽接希深。」《蕓敏旅殯長椿寺》云「於宣哀誅期搗約﹐仲則歸喪娩稚存。」《題哭庵集》云「彌畱務觀思家祭﹐謝病誠齋惡邸鈔。」《丹陽舟中閒眺》云「竹扉張祜徑﹐水檻許渾居。」其寫景貼切者﹐如《滕縣道中》云「嶽雲靑滿縣﹐祠樹碧參天。」《塔湖初夏》云「有田憂水冒﹐無井怕泥渾。」《題聽水齋》云「云借無多地﹐泉居最下層。」又「冷吟招木客﹐小夢接山神。」《土牛溪屋》云「松毛盡落編覆棚﹐蔗尾初乾捆堆銼。」《墊臺》云「終日驅車依嶽色﹐幾家瑾戶入天寒。」《崔家莊》云「小屋雪深炊餅大﹐孤村風勁酒臍偏。」《秋夜》云「開門謁我惟山色﹐臥榻娛人自雨聲。」《秀嶺》云「人語漸幽禽不避﹐樵蹤太峻虎難追。」《桐江舟中》云「平生聽徧江南艙﹐第一關心是富陽。」《積雨》雲﹕「楊梅盧橘含酸賣﹐苦筍甜瓜夾水生。」

一九﹑暾谷詩印本有兩種﹐而苦覓不得﹐昨又檢出手稿一紙﹐急錄之。云「河幹風月足情文﹐暫與追涼淸賞分。夾岸人多俱有役﹐當樓曲好與誰聞﹖傷春日往心猶在﹐興利時迂議尙紛。不遣詩人憂世事﹐還能回眼醉紅裙。」此則的是宋人筆意。「憂世事﹑」「醉紅裙」﹐心中事自道盡之﹐遽喪其生﹐傷哉﹗

二○﹑蘭生斷句可摘者﹐如《雨夜》云「蚱蜢飛不休﹐鶉鴣語已哽。」《晚集》云「隱約悟物情﹐曲折破詩竅。」《皖城》云「塔扶深樹立﹐月背戍樓圓。」《荊江》云「岸痕隨柳轉﹐雨气近山多。」《梁山絕頂瀑布》云「林猿避掩耳﹐山鳥退斂翼。」七言如《寒食》云「寒食東風未有涯﹐經年遊思又萌芽。」《雨後》云「庭樹礙山隨勢剪﹐瓶花宜水不時添。」又「看花已是中年減﹐閱市眞難一步行。」《元日》云「人與梅花爭老大﹐天教初日試暄妍。」《忠州閒寫》云「市短乍疑江漲入﹐屋髙直與戍樓通。」

二一﹑吾鄕丁耕鄰孝廉﹝蕓﹞﹐舊爲會城六大姓之一﹐家貲鉅萬﹐所稱邱﹑馮﹑邵﹑丁﹑薩﹑謝者也。百十年來家中落﹐耕鄰與其同懷兄莪池孝廉筆耕奉母﹐以力學孝友聞。莪池體弱﹐中年遽病卒。耕鄰傷兄甚﹐遂相繼歿。著有《續閩川閨秀正始集》若干捲。詩少作﹐有《齋中見月》一首云「不知明月上﹐已度碧雲端。開戶忽相見﹐照人何太寒﹗天髙行處遠﹐屋小到來難。未有知音在﹐鳴琴肯浪彈。」命筆自然﹐五﹑六饒有寄。

二二﹑有人寄贈《菴集》二十四卷﹐爲湖北楊囊菴﹝承禧﹞作。有《出遊》二首云「天地有情物﹐惟春爲最多。不知自何時﹐綠我庭下莎。徐起視萬晶﹐新荑柔故柯。逢樹卽著花﹐遇水亦增波。靑山遲未勻﹐拂煙孤一螺。窈窕谷中禽﹐養子求其窠。百鳥相和應﹐若旣舞而歌。大波直而漣﹐小波回曲渦。花枝續續開﹐巧笑宜顏酡。笑我遠遊子﹐面皺紋如華。春光曷可柰﹐意興常沓拖。」「意興不可極﹐出遊損我懷。杖策陟前岡﹐直北循水涯。升髙謂望遠﹐復與所見乖。羣山欲破碎﹐澗谷頓傾嵬。向眼爲蔽遮﹐風急揚煙埃。古屋巢鼯﹤鼠生﹥﹐淺水容蛙扇。豈有白虹光﹐久此精气埋。倡側中路人﹐展轉心悠哉。悠哉我所思﹐名閭限江淮。士女媚春陽﹐拾翠芳洲隈。蕙蘭從風飄﹐羅紈相徘徊。美服誰肯指﹖但誇金爵釵。彼都信淸淑﹐予美覬與偕。歸來塊獨處﹐作歌取類俳。」《選》體詩兩首﹐末韻皆稍生﹐「波」韻﹑「乖」韻最佳。

二三﹑久不見馬通伯﹝其昶﹞﹐跫然遠過﹐出示一冊使題。翻之﹐則劉文正﹑文淸父子﹑阮文達﹑祁文端﹑胡文忠﹑曾文正﹑左文襄﹑李文忠﹑翁文恭諸公手札也。余題數語略云「此冊皆有淸名將相手書。使無意世事者觀之﹐如以不甚識字人披覽四部巨帙也。然其中學問優長有著作﹐若阮﹑祁﹑曾三公﹐尙能略窺涯渙。而鄙人方緝《閩詩錄續編》﹐讀阮太傅一書﹐言搜錄《淮海英靈集》者﹐不禁謬附同志云。於冊中諸公﹐𨿽間有不喜者﹐未暇爲陽秋也。」庵則題一五律云「試從全盛日﹐數到中興年。世與人相待﹐名兼位以傳。各畱心畫在﹐未覺事功偏。沈陸當誰責﹖庸非運使然。」蓋致咎於冊末一二公﹐而以夷甫相況者﹐非苛論也。

二四﹑舊歲鄕人增祀十數詩人於西湖宛在堂﹐而不及侯官張超然先生﹝遠﹞。有訴於餘者﹐余實未讀先生之詩﹐無以答也。訴者乃出《無悶堂詩》示余﹐隨手翻一七言律﹐則偶有疵句者﹐置之。近復細讀全集﹐乃知先生五古多學韓﹐近人鄭子尹作甚與相似﹐《哭母》一首其最也。七言參以太白﹐才筆興象足以軼長水﹑跨新城。五律次之﹐七律又次之。《虎丘晚歸》句云「晚江山得日﹐歸渡月當船。」《舟夜》云「銜山斜月上﹐獨樹一舟維。」《村晴》云「春色荒村外﹐愁人細雨中。」《重陽登虞山》云「人居徵雁上﹐秋入萬山髙。」《春水》云「春水夜來三四尺﹐倚欄外正萬千愁。」《寄王築夫宗子發》云「大江東去人南返﹐白日西馳雁北飛。」《下建溪諸灘》云「造物產湖海﹐至此窮變化。若匪眾盤渦﹐閩溪髙可瀉。仙霞插霄漢﹐天險此其亞。」《哭母》詩長﹐未錄。

二五﹑寧化李元仲﹝世熊﹞﹐明末淸初人﹐黃石齋先生弟子﹐與易堂九子中彭躬庵先生交最摯。所著《寒支詩文集》行世已久。文學孫樵﹑劉蛻﹐記﹑序各體﹐多近纖仄。然如上石齋先生諸書﹑《擬閩督院與海上書》《呈郭令君詳免衛官書》《回詳丁方伯揭》《答彭躬庵書》﹐以及碑志傳略諸作﹐皆可追孫可之﹑杜牧之集中之雄俊者。詩造語纖澀﹐似元人之學長吉﹐時復與黃石齋﹑倪鴻寶相彷佛。明末風气﹐大抵然也。其《檢寒支集》云「灑酒烹蔬自祭詩﹐騷宗雅系嗣無兒。新編突兀如《天問》﹐六代三唐彼一時。」此其最文從字順者。自言其所作奇崛如《天問》﹐六代﹑三唐﹐另是一時體格﹐皆所不屑爲也。二集詩諧適者尙多。《九日懷人》云「雲飛木落見秋哀﹐痛飲豪吟不可裁。此酒應澆髙士墓﹐短歌自勸菊花杯。伊人一水霜葭渺﹐九日千年壘塊來。天外寄愁眞未盡﹐何時知己共登臺﹖」

二六﹑伊墨卿先生﹐世重其字﹐而罕稱其詩。著有《畱春艸堂詩鈔》七卷﹐近體筆情娟秀﹐而時時喜作雄邁渾成語。如《鄒縣謁孟子祠》云「功不下神禹﹐象眞同泰山。」《端硯》云「磨人自是同磨墨﹐正筆應知在正心。」《榮澤渡河》云「濤聲暮走鴻溝界﹐野色秋髙廣武原。」《武勝關》云「天低鄖子國﹐云沒楚王臺。」《沅水》云「湘夫人枉思公子﹐屈左徒空弔賈生。」《題登岱圖》云「一杯東海水﹐九點齊州煙。」《六如亭》云「因依玉局三生後﹐縹緲陽臺一夢中。」《看牡丹》云「李白詩邀妃子笑﹐姚黃花損相公名。」《花朝》云「歸雁帶將春信早﹐疏鐘聽到雨聲乾。」對句由「晨鐘云外濕」翻出來。《戲呈劉石庵先生》云「半世塗鴉鬢欲班﹐平生惟服謝東山。幾回欲試撥監法﹐仍恐書遭批尾還。」娟秀句如《靑艸塘》云「一士袍同色﹐荒陂水有聲。」《寓樓對酒》云「桃花春色好於馬﹐竹葉雨香濃到杯。」《再遊西溪》云「重來人狎前溪鷺﹐枯坐心成九夏冰。」《赴郡憶梅》云「一樹半開人便去﹐昨宵孤立鶴猶猜。」《宿倚山樓》云「南斗白生無月夜﹐佛桑發落花天。」《奇胡茂甫》云「年年春艸雕靑鬢﹐樹樹梅花亂白雲。」《十七夜月》云「自然光略損﹐敢厭上來遲。」

二七﹑余舊作《西湖雜詩》有云「湖心亭是廣寒宮﹐月湧樓臺入太空。比似洞庭波萬頃﹐君山也占水當中。」後讀伊墨卿先生《西湖寓樓看雨》﹐云「湖心亭子微茫裹﹐聊當君山一點看。」前人已先我言之矣。

●卷二五

一﹑弢庵太保詩多有本事可資史料者。如《吳柳堂禦史圍鑪話別圖﹐爲張仲昭侍讀題》云「侍禦席槁爭失刑﹐一斥歸臥蘭山陘。當年廷議孰主者﹐斫伐直木新發硎。﹝廷議成祿罪名﹐疏稿已具。醇賢親王后至﹐袖一稿﹐以牽合天時﹑刺聽朝政請譴言者。泉愕然。某公奮筆署奏曰﹕『王爺大﹐中堂小﹐我從王爺。』遂以上。於通政淩辰﹑王理少家璧疏爭不得。﹞寧期再出殉龍馭﹖秦良衛史公所型。同時四諫接踵起﹐欲挽淸渭澄濁涇。曉曉牖戶及未雨﹐綱紀之正先朝廷。角弓翩反局一變﹐竄謫流散隨春星。忌醫廿載藥籠盡﹐疾亟永命尊稀苓。抱薪止沸國卒斬﹐騷魂九死誰能瞑﹖我交侍禦恨已晚﹐衰涕猶爲同宗零。談詩說鬼再寒暑﹐語謂踏田盤靑。﹝侍禦以初元起廢﹐丁丑夏間卽相過從。詩孫記爲戊寅﹐誤矣。其挽圭庵聯云﹕『是國家有用人﹐君不長年我偏壽﹔爲親朋輒作惡﹐別猶難遣死何堪。』圭庵蓋已謁假而病作也。侍禦死之前﹐嘗語人將遊盤山﹐故其上陵不歸﹐家人猶疑在田盤也。﹞張侯居廬更嘆逝﹐攤卷百感鰥鰥醒。薊祠旣成次故宅﹐去後還往余風螢。橫街每過輒掩袂﹐矧對遣墨憑精靈。黃童死孝骨早朽﹐﹝卷中有《陶樓再同父子題作》。﹞肯念桑海吾伶仃。藏書掠篇獨脫此﹐呵護無亦關冥冥。﹝蕢齋藏書被兵掠奪殆盡。﹞長言追記慰明發﹐永寶手澤揚余馨。」仲昭﹐簣齋子﹐末故云。「故宅」﹑「橫街」句﹐謂吳柳堂故宅在南橫街﹐仿楊椒山故宅例﹐以祀柳堂﹐門前有扁額也。

二﹑近見黃晦間近作兩首﹐筆意蒼老﹐亟錄之。《晚過社稷壇遲癭公不來遂成此作》云「蒼然栝百杉松地﹐得與遊人生夕涼。六月將秋仍病暑﹐眾囂宜荈一澆腸。晚來棲息能相過﹐舉國劬勞自未央。到此不無林木嘆﹐士夫名節獨尋常。」《晨過社稷壇將夕乃歸》云「國事身謀兩不言﹐朝暾來此對風軒。經秋樹似陳人在﹐委地枝爲眾鳥屯。已著霜花近重九﹐舊過茶社有寒暄。餘懷今日都消盡﹐坐待林監照暝昏。」

三﹑吾鄕鄭無辯布衣容﹐有《無辯齋詩》一卷﹐甚淸眞。余曾爲作敍﹐恨其老守鄕裏﹐不肯出遊﹐詩境爲眼界所局。近余自都歸裏﹐復出詩數十首﹐請爲去取。別將三年矣﹐詩境有進﹐多近誠齋﹑放翁﹐時入四靈﹐有雜之木庵先生集中幾不能辧者。如《夏夜攜壯兒納涼作》云「插花瀹茗又焚香﹐父子相攜作道場。忙者得閒時亦暫﹐晝𨿽恆熱夜彌涼。漫憂國少三年蓄﹐翻喜身無一藝長。淡薄門庭冷情性﹐不妨世我兩相忘。」《論詩》云「性情早自絕於詩﹐無實何能欺小兒。不襲陳言塡故事﹐腹中寒儉有誰知﹖」此首意有所指也。《遊深山居園有感》云「門掩竟虛佳日過﹐園荒想見主人忙。老松不比閒花木﹐灌漑𨿽疏亦自長。」「能淸蕪穢便良圖﹐小小園林可自娛。所植已繁難檢點﹐放他瓜蔓上髙梧。」《夜吟》云「莫怪年來少作詩﹐性情不與世相宜。羌無淸興多孤憤﹐未足娛心且饅時。」《爲半野軒購鴛鴦作此奇之》云「好與鷗鳧作比鄰﹐池亭點綴助鮮新。爲渠伉儷謀安處﹐卻是人間獨宿人。」眼前妙語﹐時無辯喪耦已三年矣。《雜書》二首云「山人任性眞﹐非欲立名節。生本農家子﹐簪纓固不切。鈍坐類癡蠅﹐艱行同跛鰲。近習老與莊﹐不辧堯與桀。」「不切」二字佳。「饑臥夢夷齊﹐醒來自欣忭。以古人爲歸﹐始不爲時炫。軒冕者誰子﹖譏我不善變。禽獸之富貴﹐寧敵人貧賤。」「禽獸」二句直說﹐似海藏語。《園中夜步》云「旱後嚴霜至﹐仲冬木葉乾。竹松爭我健﹐星月助宵寒。宿烏如多畏﹐髙枝尙未安。獨行還獨立﹐何者解長嘆﹖」此首頗有杜味﹔「宿鳥」句﹐視「烏宿池邊樹」似乎過之。《化城寺晚望》云「百忙未忍棄秋晴﹐隨意來登舊化城。一片新經兵燹地﹐夕陽莫放十分明。」《雨夜寄枚生》云「各將風雨作良宵﹐莫怪常人道寂寥。多此池亭三兩樹﹐比君書屋更瀟瀟。」《景屏軒海棠初開同大年作》云「客去軒空水滿池﹐海棠初見兩三枝。願無風雨君常至﹐看到花開極盛時。」《根樓晚吟》云「一樣江山又過秋﹐心情不似舊登樓。遙天黯黯看殘日﹐寒色淒淒入破裘。余淚可能供世亂﹐無家何暇爲兒憂﹖哀吟自足仇玆體﹐醇酒婦人寧易謀﹖」句如《旱夜》云「民禍不孤行﹐眚災兼兵戎。羣生共罹刑﹐禱祀久無功。」《謀修宛在堂》云「責人肩風雅﹐孰謂此意狂﹖」《雨中登鏡湖亭》云「湖天近暝復迷離﹐飛橋遙樹生寒姿。」《壽林怡山》云「誦詩聲老蒼﹐酒貌紅可掬。」又「布衣淨無塵﹐野菜甘於肉。」《和沈濤圖遊龍塘》云「大松合抱色老蒼﹐頑石多年狀堅固。捆泉𨿽早可供田﹐平磴無苔不妨屨。」《送碧棲北行》云「郡城未百里﹐十家五家士。士多道乃微﹐負販相與齒。」《夏夜偶成》云「徒具癡肥非道勝﹐卻贏窮拙未詩工。」《野行望橘》云「橘實多於橘之葉﹐朝夕勢欲壓樹倒。」

四﹑老友鍾壽若﹝大椿﹞﹐二十餘歲時神淸如衛蚧﹐腰瘦如沈約﹐益以終歲爲狹邪遊﹐見者皆決其不壽。乃登第後﹐以庶常攺官縣令﹐遂始終不謁選。裏居治家人生產﹐年置數妾﹐賤價買某氏宅百十間﹐雜蒔花木﹐俾羣雌粥粥﹐列屋居其中。妾亦不求甚美﹐惟價廉者﹐不如意卽開合放之﹐於是當夕者亦不過十數人。而三十餘年來﹐壽若乃益以精神煥發﹐體質彊固﹐發黃而面赤﹐殆有得於容成﹑彭祖術也。時爲詩﹐自謂不工﹐學白樂天﹐惟求嫗解。然十年前﹐余久客還鄕﹐與壽若常相見。適餘生日﹐壽若贈詩云「百年初度幾逢閏﹐此日尊前須盡歡。浪迹可堪相闊久﹐行裝況復欲畱難。江湖風利帆誰落﹖梧竹陰疏巢易安。請淬靑銅看鬢色﹐明年苦筍記鄕盤。」此首竟是宋人體格﹐何嘗作嫗解語。末二句招隱之意甚切﹐故余次韻報之云「花前痛飲幾回耳﹐忽忽廿年前墜歡。百歲平分彊半易﹐一生作事解人難。詩成漫比白太傅﹐老去欲從黃子安。賦就《小園》歸未得﹐種松待看老盤盤。」時余與壽若不相見已二十年。余年五十有一﹐壽若四十有九。余屢醉壽若花樹下﹐自亦築成小樓﹐樓前皆花木。第六﹑七句﹐謂尙須遊武昌也。

五﹑沈甥雁南﹝贊淸﹞﹐以道員宦遊桂管﹐不見者二十一年。中間一官轉徙﹐不出粵東西﹐今年冬月﹐忽相遇京師﹐悲喜交集﹐萬千舊事﹐不知從何處說起。出示詩稿三卷﹐工力甚不淺。題一律於其詩卷上方云「不見吾甥二十年﹐萬千舊事一燈前。哀蟬玉袂同淒咽﹐石馬銅盤幾變遷。猶有朝云將叔黨﹐可無山谷得師川﹖東南約略遊蹤徧﹐陽朔羅浮獨各天。」三句謂余與雁南皆喪妻﹔五句謂雁南姬人極得大婦歡﹐大婦逝時﹐言「子女得付托﹐吾目瞑矣」。雁南詩兼學坡﹑谷﹑荊公﹐不苦澀亦不滑易。《遣悲》云「層院風酸不忍聞﹐子規啼徧黯愁雲。百思全福應先我﹐多難頻年太累君。開眼極知難了劫﹐營齋總覺屬虛文。惟將早日松楸辦﹐蕭鬢隨緣向晚曛。」《題南憚室主人遺像》云「將無罪過坐之官﹐﹝用木庵舅氏句﹞。黃葉虛堂夢未安。起坐秋聲如雨下﹐可憐月好不同看。」「燈前如坐寫經人﹐﹝遺墨《金剛般若波羅密經》一卷。﹞遣此題詩意已塵。可惜小園營亂後﹐所栽花竹自精神。」《覓句亭坐月寫懷》云「聲名湖海直一戔戔﹐未遂園廬感逝先。剩此孤生還世役﹐有何歡意入中年﹖池波竊比汪涵量﹐秋實應歸造化權。縞夜只憂兒輩覺﹐展經無語向風前。」「剩有朝云慰老懷﹐寒軒燠館屬量裁。賓鴻數子時通訊﹐直竹吾生總寡諧。法藏未窺虛道牒﹐文名無分讓蘭臺。秋光何似春和悅﹐曾不長圓看這回。」《桐軒落成》云「九月南中未肅霜﹐桐柯蔭葉尙遲黃。旁人莫認秋聲館﹐生怕年光近夕陽。」「極意裁琴只廢材﹐何如待葉換鑪灰。乍安四壁當風雨﹐偶一歸來坐幾回。」《十一月十六日南禪室主人歸葬﹐送至香港﹐望舟不見而返》云「了知生滅理﹐情至忌悲哀。心折余經卷﹐魂歸脫劫灰。教兒負土去﹐待我看松來。冥想千層浪﹐當年共往回。」以上皆雁南悼亡後之作。雁南服官廿餘年﹐子女極多﹐囊空如洗﹐僅於廣州城內六榕寺畔營得一宅﹐名曰演廬﹐覓句亭﹑桐軒皆其勝處。有《演廬漫興》四律﹑《卜居近六榕寺次坡韻》八首﹐皆佳。《次坡韻》云「手香寫法界﹐局見等曹滕。劫余明本性﹐一笑鉆紙蠅。南宗瀹嶺海﹐傳照五百燈。入堂遠蚊蚋﹐聞說宿髙僧。」「髙僧曰達摩﹐宗法婆羅門。稽首寶藏嚴﹐培玆淨慧根。千佛造浮圖﹐百僧度夕飧。蕭梁去千載﹐意結復何云﹖」「塔髙廿七丈﹐頓悟見處卑。重開永嘉石﹐井枯水不肥。佛牙瘞其下﹐神劍潛其機。李唐碑在亡﹐起予屬阿誰﹖」「厭離不淨相﹐所在隨生滅。遷謫何容心﹖六榕契幽絕。坡筆雄姿態﹐石工異庸劣。天馬信行空﹐早巳脫羈紲。」「鐵禪堅定識﹐能挽眞宰權。大同遣佛像﹐《蓮經》呵護全。開會通三摩﹐悟性窮兩端。石丈還本處﹐敷座已忘言。」「南服蘊奇寶﹐忍使終晦盲。雕鍍覓天匠﹐西望慈雲橫。輦之自緬甸﹐眞面儼如生。福足慧亦足﹐所差累黍爭。」「結廬觀天演﹐借禪治一心。密邇六榕寺﹐海瘴了不侵。過從東坡界﹐許和東坡吟。如如小祗園﹐無取布地金。」「近寺先聞鐘﹐六根脫物外。我生恁麼時﹐佛法觀自在。長老龍象力﹐猶擔詩畫債。南海暢宗風﹐看取娑婆界。」是欲學柳州《異公堂五首》者。詩題有《晤鐵禪上人爲述佛教會緣起願力宏大》云云。

六﹑雁南幼受業於木庵先兄﹐讀其第一卷

詩﹐如《雞嘆》《思荔》《雨中與唐生叔點對坐戲作》各篇﹐皆與木庵作極相似。其《讀舅氏木庵先生遺詩泫然有作》云「靑山圓碣想靈暉﹐可但能詩世所希。七品宰官從薄暮﹐先生絕學直扶微。觀人子弟深自省﹐﹝先生訓言。﹞對鏡風霜屢厚非。少日拊頭期宅相﹐此時胸臆只重欷。」「七品」句絕佳﹐「薄暮」二字用得好。兄六十餘歲始宰幾輔﹐未久卽歸道山也。

七﹑句如《與室人對菊》云「白髮齊生最公道﹐黃花畢竟屬名流。」《春陰》云「幾番綠意瞞人覺﹐終日黃昏迫夢沈。」《春晴》云「寒重似愁羣動伏﹐陽回頗喜萬機生。」《和徐亭曾》云「多緣成癖親愁藥﹐只坐無錢種雅根。」《寫詩》云「諱說饑寒驅作客﹐託爲山水解畱人。」《寫眞》云「菊遲得雨探消息﹐燈瘦尋詩閱苦辛。先鳥起吟侵曉月﹐未花坐悵隔年春。」《答墨藻》云「中歲弟兄幾相見﹐他鄕鴻雁不成行。」《南樓夜坐》云「掃地招心爽﹐攤書養眼靑。」對句「靑」字好。《小雲巢閒居》云「小樓分南北﹐淸池當心畫。」又「髙臺控天宇﹐振衣淩屋脊。迥眄千百峯﹐向我皆岸幀。」又「兒曹有福慧﹐不扶亦自直。」

八﹑余有小池﹐縱橫僅八尺﹐余旣有賦千餘言﹐有詩五十六字﹐裝點之矣﹐而知交題詠益復不少﹐幾可成《小池志》一書。龔惕庵云「鳴禽習林樂﹐遊愛水深。宴坐觀化者﹐眇眇洞此性。方庭不可樹﹐一勺聊寓興。欲從古井瀾﹐視彼潛鱗定。畚鐳戒經營﹐廉隅好端正。卦數占縱橫﹐﹝池縱橫八尺。﹞古度準分寸。﹝尺準周度。﹞形取玉水方﹐止兼仁山靜。永謝跛鰲入﹐亮無靑蛙聖。見小論增減﹐源長足浥潤。一滴海可味﹐尺渾徳愈瑩。是知物無小﹐意得境斯勝。主人障川手﹐袖中藏溟滓。如何老歸來﹐坳堂理淸瀵。出緒自作賦﹐粲發交輝映。偉詞千餘言﹐修綆貫九仞。山桂緬劉安﹐園菜吟庾信。未讀先已快﹐懸知走不膽。﹝先生賦小池千餘言﹐要以詩成見示。﹞鄰魚何足求﹐饋生聞尙靳。有琴可無弦﹐有臺何必鏡。但得之濠上﹐盡看星涵泳。」「迹魚」句謂對門陳陀菴﹐許送魚未來。惕菴詩筆喜倔彊﹐不學時賢但工淸雋語﹐此首足見一斑。

九﹑聲曁亦有《小池》詩云「晴窗蔭修竹﹐詩思上毫穎。初夏添數筍﹐對之塵慮屏。竹旁小方池﹐日光射耿耿。金魚數十尾﹐頂水弄竹影。似疑是蓮葉﹐遊戲東西逞。又似疑萍藻﹐唼喋弄懼悝。我昨遊湖西﹐數人共舴艋。愛其水令姿﹐有如泛淸穎。王子戲撐篙﹐失足幾沒頂。莫言水性懦﹐狎玩要深省。家有快剪刀﹐剪取湖中景。縱橫各八尺﹐一仞量短綆。三面繚闌於﹐步屨皆坦境。時時此俯仰﹐方寸暇而整。風來檐竹動﹐觀天笑坐井。風吹竹葉墮﹐竹网撈斷梗。愛看魚上水﹐餌之以光餅。聞聲悠然逝﹐濡首尾見丙。勿任靑艸生﹐紛紛鬧蛙黽。」沈濤園以爲能學韓。重甥覲冕用東坡《獨樂園》韻雲「雨聲來庭間﹐泉聲來屋下。﹝池上有溝﹐雨時環捨檐澑﹐悉匯溝入池﹐望之若瀉泉然。﹞池旁盛花竹﹐不數小秀野。﹝舅祖京寓小秀野艸堂。﹞吳興有彌甥﹐時來侍杯斝。聽泉得幽趣﹐看竹忘長夏。主人老吟詠﹐賓客多風雅。詩事久荒寒﹐招邀偶結社。﹝裏中諸詩人結社﹐請爲主盟。﹞憶自十年前﹐幾杖從長者。𨿽娩朱﹝芷靑﹞粱﹝眾異﹞黃﹝秋嶽﹞﹐索句亦不寡。法源松栝蒼﹐崇效牡丹冶。城南花事新﹐遊譙喧車馬。歸來罕文酒﹐結習久割捨。偶然呈近詩﹐獎借面深赭。﹝觀冕呈近作﹐謂有追境。﹞還期藉風力﹐一振寒蟬啞。」次韻均見自然﹐首韻尢寫得出。宗楊云「室前乙方庭﹐鑿之得新泉。其底本古井﹐並掘兩古磚。見池不見庭﹐回廊爲之埂。爲溝匯檐澑﹐﹝主人於檐前爲溝﹐待雨時匯諸檐澑﹐進瀉入池﹐觀之若瀑布。﹞雨時一瀑縣。中夜猛雨來﹐臥聽疑開先。﹝舊在開先觀瀑。﹞池上竹夏寒﹐照泉尢娟娟。主人喜觀水﹐眠食玆畱連。主人喜拭竹﹐一拭一靑妍。編詩坐池上﹐揮毫臨池前。繞池三面闌﹐照水雙月圓。﹝臨池有一小室﹐門爲月式。﹞尙當築髙臺﹐登臨尢快然。」此作時有結撰語。

一○﹑合肥李曉耘﹝國柱﹐﹞文忠侄孫﹐太史公所謂佳公子也。介胡詩廬以年家子禮來見。長身玉立﹐出《詠史詩》數首爲贄﹐力求請益。詩頗能翻案﹐勉其多讀書﹐以期深造自得。今冬餘自裏至都﹐復見於詩廬所。數日賦《讀石遺詩話》五言古一首寄余﹐則視前所作﹐气體充適﹐音節較協矣。詩云「詩派如百川﹐勃興唐宋時。元明各有作﹐迆邐及今玆。先生籠萬有﹐吐獄成珠璣。感此生並世﹐錦囊藏貯之。監衡博而約﹐思深語復奇。瀏觀目爲眩﹐塊坐神忘疲。昨歲城東隅﹐一瞻鸞鶴姿。經年復相見﹐歲華如箭馳。公從閩嶠來﹐京洛同爲羈。淸言若瀹茗﹐雋永品武夷。向我索新作﹐一簣不肯遣。摹擬愧未成﹐玆編眞吾師。」

一一﹑久不見狷生﹐今夏同寓上海。索讀近詩﹐僅出三首﹐皆前數年之作也。《匡廬之遊遲梅生未至賦奇》云「名山若奇文﹐共賞意彌愜。顧瞻懷良儔﹐夢寐已可接。平生濟勝具﹐尙能奮登躡。淹畱成蹉跎﹐念之頗嘆悒。願因南飛鴻﹐便促過江楫。眞愁日月馳﹐人事更拘縶。巖姿映晴昊﹐招我展笑靨。白雲亦何心﹖歸山向人急。攜琴思不孤﹐窺石淸可挹。憑君吐奇句﹐定有英靈懾。」《八月初三夜登廬山牯牛嶺寄梅生》云「晨鐘落前峯﹐我夢已自往。微云翳薄日﹐嵐翠帶秋爽。輕輿亭午出﹐野色入蒼莽。髙樹有晚意﹐眾蟬咽殘響。溪流稍回曲﹐山徑漸東上。層巒紛我前﹐萬態結遐想。巖風作寒籟﹐吹面無塵塊。蒼茫暮靄間﹐彌望忽開朗。錯落燈火繁﹐空碧樓閣敞。霜淒夜气嚴﹐影寂情懷惘。佳人隔江海﹐此夕不同賞。相望成蹉跎﹐風雨怨疇曩。」《觀三疊泉》云「探幽未度玉川道﹐我來卻在層峯巓。俯視勢陡絕﹐蜿蜒直下趨神淵。四山蕭森拱蒼翠﹐風號谷應淒暮天。化工何年構玆勝﹐鑿開巖腹懸奔泉。縞衣仙人控玉龍﹐空中縹緲生雲煙。循巖不作長驅勢﹐激流斷石遙相連。眞成奇文恣嘆賞﹐起伏波折咸臻妍。浩如巨浸朝百川﹐千秋寒潭鳴潺。谷簾峽泉定誰賢﹖久立駭愕卻不前。安得故人揮玉弦﹐坐對長使心塵湔﹖」三首皆詩如其人﹐淸澈見骨。東坡云「江山豈不好﹖獨遊情易闌。」對名山而思良友﹐倍切於平時矣。共賞奇文﹐譬諭最肖。「巖姿」句﹑「層巒」句﹐爲已入山光景﹔「野色」句爲未入山光景﹐「循巖」四句﹐寫三疊泉如畫﹐曾遊廬山者方知之。

一二﹑與宰平不見數月﹐見則告余﹐近讀香山詩﹐欲學其五言古。余謂學香山者﹐多學其七言律﹑七言古。七言律可學﹐七言古不可學﹐五言古不易學也。東坡﹑放翁﹐學之皆有善﹑有未善。未幾﹐示余《哀寒碧》一詩﹐則學香山而善者﹐詩云「今年六七月﹐東遊將戒程。倚裝得君書﹐勸我江南行。兼復寄新句﹐累紙連珠瓔。紙尾字略辧﹐淡墨斜相縈。云作書至此﹐鐘鳴已四更。悄悄燈影孑﹐遠聞荒雞聲。眼昏腕復疲﹐投筆不復賡。我時正私念﹐晏眠實勞精。況君體非健﹐無以勤傷生。孰知一蹶間﹐遽致性命傾。不死於疾病﹐不死於刀兵。宋﹝鈍初﹞黃君摯交﹐飛彈成碎瓊。時亂多殺機﹐而君皆弗嬰。奔騰載鬼車﹐殺我絕代英。我初聞君死﹐時方在東京。初聞不敢哭﹐恐使鄰人驚。又疑死非君﹐或者同其名。溯初自滬至﹐告我君死情。已矣今信然﹐天意誠難明。士衡文藻美﹐叔寶神骨淸。君才用未竟﹐蘊蓄多恢宏。髙矚涵眾象﹐抗志謝世榮。方秉誅伐筆﹐欲持世議平。波瀾浩壯闊﹐肝膽何崢嶸﹗惜哉命相妨﹐竟死終何成﹖而彼不死者﹐攘奪復縱橫。」中八句﹑末四句﹐是寒碧眞相﹐其餘皆鱗爪而已。

一三﹑余《詩話》中罕錄閏閣之詩﹐已逝者間及之。杭州徐仲可﹝珂﹞﹐其亡室朱蓉笙有《送春》一律云「畢竟去何許﹖飄然忽欲歸。自驚顏色攺﹐忍見落花飛。身世原同感﹐心情覺漸非。蝶魂誰喚醒﹖猶是戀芳菲。」可入漁洋《詩話》中。仲可詩未見﹐著有《純飛館詞》﹐雋句殊多。

一四﹑亮奇有《四月十二日薄曉出泛湖﹐憩北亭﹐凝感有紀》云「淩晨訴團流﹐展棹覓淸異。連坡徑蜿蜒﹐蔽築林羅織。遙峯隱凝思﹐滑磴阻溶至。澗曲越潛響﹐橋回滿空翠。須臾光景開﹐彌覺山水膩。宿霧破參差﹐新日映明媚。涼煦𨿽倏遷﹐升沈豈異企。傲情總在墳﹐麗想娩入寺。暝如苔蘚光﹐靜得鐘梵气。仙藏不可通﹐悠然假夢寐。」《從北髙峯下韜光庵外憩石橋倚欄看竹》云「陰峯千轉此憑欄﹐萬竹參天俯一寒。絕憶扶持噤無語﹐當時猶作畫中看。」不見亮奇且數年﹐忽得其函奇數詩﹐與濤園共讀而異之。近相見海上﹐又讀此二詩﹐則一學大謝﹐一學宋人﹐而有其意境者﹐制題亦學謝﹐學柳州。前一首可與蘇堪少作《題西岡松林中》者相彷佛。蘇堪詩云「適何海山客﹐投身溪上村。出門豁幽抱﹐日夕倚松根。寒巒蔥鬱﹐微徑截苔痕。林暉耀赭葉﹐畦流響黃昏。落照衣上來﹐憮然閔中原。吾生期遂性﹐世難屬驚魂。玩景聊自放﹐撫臆誰與論﹖沈沈遂至暮﹐去去迹所存。」時蘇堪方學謝也。

一五﹑朱芷靑之死﹐余旣爲哀詞哀之﹐始終不得一詩﹐則以他人之哭芷靑者已多悲痛之作也。宰平云「寢門慟哭今何及﹐詩句能傳已可哀。颯颯銘旌隨世事﹐寥寥泉壤論人才。騎云欲款天難問﹐入夢相呼子儻來。自有心光長不滅﹐未須傍佛說輪迥。」秋嶽雲﹕「入門失慟聲先結﹐此士凋殘忍問天。隔宿豈期成死別﹐書終以夭天年。世間緣法君能了﹐去日朋尊倍可憐。一諾九原吾敢負﹐彊揮哀淚校詩篇。﹝君小疾自夢不起﹐遂作書訣親友﹐以詩稿屬泉異及余保存。」﹞又《雨中視芷靑殮﹐歸復爲詩哭之》云「餘春逗寒雨﹐苦潦恨礙轍。驅車展橫捨﹐入戶气已噎。芷靑竟長往﹐天道那可說﹖平生冰雪姿﹐萬匯供一挈。吾生嗟望塵﹐載筆幸相結。寧知牖下燈﹐盡汝升斗血。聰明復何補﹐幹莫每自折。京塵十餘載﹐才命兩磨涅。年來托傳經﹐學子仰綿蘊。丹鉛詎停晷﹐甄錄署以瞥。﹝芷靑所爲筆記恆署曰『瞥錄』。﹞浮生本電謝﹐讖語嘆隱切。今年盛招邀﹐筵餞故屢設。名園共修楔﹐江亭乍話別。傷哉兩短詩﹐生死筆永絕。相看靑鬢盈﹐疾痛固所蔑。匡牀小握手﹐何意及危掇。早知會面難﹐悔不乾唇舌。翻疑身在夢﹐搴幌日未映。造物汝何仇﹖奄忽萎此哲。頗聞夢瓊瑰﹐毅豹理洞澈。心光長炯炯﹐浩气百不滅。所悲髙堂親﹐老淚濺淸釅。星奔有孤嫠﹐馮棺缺一訣。爲君勃余哀﹐梁月照嗚咽。」諸詩不減義山之哭劉黃﹑臨川之傷王逢原也。憶此外尙有數作﹐無從尋檢矣。

一六﹑貞長有《四月三日哀邁》詩﹐中數韻云「我𨿽彊不悲﹐淚欲奪眶出。幾忘瘞在野﹐忽念抱置膝。我初聞汝病﹐得書恍有失。南還促宵徵﹐入門不敢詰。見汝能笑啼﹐若脫械與桎。」失子至逆事﹐況貞長廑有此子乎﹖聞病南歸﹐余親見其急遽遂行也﹐但尙是𦇤褓中物﹐骨肉之緣猶淺耳。「出」﹑「膝」﹑「桎」三韻最爲警痛。

一七﹑詩有極悲涼不堪卒讀者。同邑陳桐卿﹝梧慶﹞有《客窗雨夜《云「盡有寒螢吟夜榻﹐能無孤鬼哭秋墳。」又《悼亡》云「憶曾金盡歸來日﹐尙說梅花慣耐寒。」則怨而不怒矣。又《小憩開化寺鏡湖亭》云「夕照斜烘丹荔外﹐微濤靜度碧松間。」寫松濤者多言其奔騰澎湃﹐無說及微ざ細響者﹐此非心靜人不能領略。《花朝》云「畱將春一半﹐扶起柳三眠。」

一八﹑關季華﹝棠﹞﹐湖北漢陽人﹐以名孝廉爲羅田司訓。畱心經世之學﹐未用而卒﹐士論惜之。其門人陳仁先﹑朱彊甫﹝克柔﹞﹑謝石欽﹝鳳孫﹞﹐其著者也。仁先爲輯遺稿名《師二宗集》者﹐印行之。有《己丑十九日由吳淞北行﹐海中遇風雪﹔二十四日大沽候潮﹐用東坡出峽韻﹐同伯晉蘇生作》云「千花滯春江﹐遵海得淸曠。十日混芳塵﹐登舟寄孤暢。僬僬僕走下﹐牀牀客分上。乘桴九夷俱﹐望友三益訪。舊雨新喜見﹐今遊後難忘。笑語谷雷殉﹐深談溪泉漲。房蜂雜主賓﹐坩舴錯盆盎。宵臥紛酣夢﹐晨興愕奇狀。蜒雨晝旣霾﹐沙雪宿加釀。風排羣足跛﹐波震余心蕩。膨腹雜若糟﹐涔頭眩迷向。屏息求安穩﹐揮手謝供帳。屢簸豆躍箕﹐欲熔金失壙。正命知平生﹐危想入譎誑。水裂蛟窟眠﹐滌落魚腹葬。杌桂歷昏旦﹐在險气逾王。窺窗掛桅燈﹐欹枕打船浪。眾中能賭詩﹐病起詎扶杖。奪席肆幽探﹐倚壁接髙唱。忠信愧波濤﹐顚連存想象。狂瀾世終回﹐斯文天不喪。潮來丁字沽﹐矯首倏尋丈。」一起明秀﹐以下寫孝廉船擁擠之狀﹐及風浪顚簸眩暈諸變相﹐能澀而不滑﹐靜而不喧﹐故是雅音。《丙戌下第》云「山云遙待片雲回﹐四月淸和未熟梅。滄海萬重天萬里﹐乘風破浪我歸來。」下第能作壯語﹐故自可喜。

一九﹑別仁先二年餘﹐海上相過﹐抱其《蒼虯閣詩》五巨冊使定之。已見與未見者各半﹐多勃郁蒼莽﹐不可遏抑﹐﹝如《挽李猛庵》尢極煩冤。﹞肝鬲手腕﹐有餘前敍所未及道著者。嘗謂詩至曹子建﹑杜少陵﹐論者幾嘆觀止矣。然使子建享大年﹐少陵至七十﹐其詩境不知更當何如﹖所謂進境者﹐只問其視前之同不同﹐不問其視前之工不工也。前工於丹﹐後工於素﹔前工設色﹐後工白描﹐工同而所工不同矣。仁先此數冊﹐伯嚴﹑蘇堪﹑子培﹑確士﹑少朴﹑樊山諸君各有評語。余謂「以韓黃之筆力寫陶杜之心思」焉耳。蘇堪云「哀樂過人﹐加以刻意。」陶杜哀樂﹐時復過人﹔韓黃則刻意矣。

二○﹑仁先有《夜夢作書畫眞有契﹐歲月來無窮二句﹐似翻後山詩意。偶有所會﹐遂成二詩》云「新秋送殘暑﹐雨罷來淸風。湖天出淨碧﹐盡爲窗幾供。焚香展圖畫﹐往往名山逢。書畫眞有契﹐歲月來無窮。但使妙明在﹐自有精靈通。千秋旦暮遇﹐何必非我躬。得意已藏密﹐五家詎能公。知益卻傷晚﹐隘矣後山翁。」「髙峯半雲雨﹐觀棋坐一老。楚天巫峽圖﹐千古一畫稿。天陰贊公房﹐壁潤龍鱗好。想爲宏偃筆﹐變化松矯夭。山谷遊落星﹐宴寢淸香裊。小幅對寒山﹐妙絕無人曉。我讀兩翁詩﹐魂夢輒飛繞。何當逢解人﹐破祕一傾倒。」君自注云「工部之『楚天巫峽半雲雨﹐淸簟疏簾看弈棋』﹐固爲千古第一畫稿﹔《宿贊公房》之『天陰對圖畫﹐最覺潤龍鱗』﹐余尢愛之﹐意爲古壁畫松﹐陰潤欲活﹐古寺中坐雨深之妙境也。山谷遊落星寺﹐見寒山﹑拾得畫﹐以爲妙絕無人知。寒山之畫﹐世不可見﹐其髙寒超妙﹐殆可想見而不可想見。予最爲神往﹐故縷述之。」此段可作無聲詩讀﹐可作有聲畫看。

二一﹑余嘗論仁先《同李道人野步看月》句「夜色鍾柴門﹐二人自成世」﹐「鍾」字稍喫力﹐而無以易之。仁先告余﹐此本中已攺作「夜色柴門偏」﹐似較前爲自然。然余以爲「偏」較「鍾」固勝﹐讀來仍拗口﹐以「夜色」﹑「柴門」皆熟字﹐「鍾」生字﹐「偏」字單用亦生﹐音亦不順。若七字句﹐則有幫襯字而不生矣。鄙意欲只用「夜色滿柴門」﹐或「落柴門」。此起似以用律句爲諧﹐如「種豆南山下」﹑「采菊東籬下」皆律句也。

二二﹑仁先《述菊》句云「此花宜賤貧。」賤貧得有身分。《哭松庵》云「好花畱歲月﹐君何不相待﹖」自注﹕「予養菊最耐久。一日松庵相謂曰﹕『好花將歲月畱住了。』予曰﹕『此極佳詩意也。』豈意松庵竟不相待耶。」《戒壇臥龍松歌》有云「縋幽欲引陰蟄出﹐承欹力負蒼崖危。萬鉤壓空不危殆﹐反走潛根疑遇倍。凍雨洗幹未濡足﹐眼底渾河犯髙塏。」「承欹」句不說崖因松重而危﹐先說崖得松負而不危。「萬鈞」句不危殆之危﹐驟看似與上句復﹐細看乃將松重當危意﹐反放在此處說。「反走」句乃以托根之長遠解明之。「眼底」句說渾河水滿﹐似欲犯及髙處之松﹐而先以「凍雨」句反托之﹐皆透過一層寫法﹐非深得老杜三味者不能。

二三﹑余在武昌編商務雜誌時﹐請日本人河瀨如侗﹝儀太郎﹞司翻譯。如侗一字長定﹐髙等商業學校畢業生。通漢文﹐學唐宋八家。善飲﹐喜爲詩﹐文勝於詩。余從學經濟﹑理財學者數年。譯書十餘種﹑雜報百十萬言﹐皆刊板行世﹐相得甚歡。回國時﹐余賦五言長古送行﹐有云「嗟我乏謀人﹐貧弱乃無匹。萬端待經緯﹐予手據以拮。百廢當具舉﹐欲汲苦短鎘。豈知餛匱者﹐寶藏固充溢。坐玆金銀气﹐染指甘如蜜。」又云「如君經濟學﹐雅抱計然七。相從日討論﹐要旨迨纖悉。竊思挽時局﹐財政宜秩秩。硬貨定本位﹐紙幣相輔弼。中央集散法﹐制限屈伸術。股券若泉流﹐國事理如櫛。」又云「平生慕鵑夷﹐志豈在簪к。於國旣不施﹐於家寧遑卹。茫茫東海水﹐戰血將淳譎。主人不執兵﹐纓冠望同室。暉臺謀方殷﹐曹社聞詢訁來。吾行爲虫沙﹐相見未可必。別酒慘不歡﹐贈策聊一述。」此日俄未戰以前作﹐厥後不幸言皆中矣。如侗有《畱別》詩云「五年爲客楚江頭﹐知己推君第一流。經國文章原絕類﹐育英樂事更無儔。北風飛雁傳邊警﹐東海浮鷗賦別愁。明日片帆揚子路﹐殷勤回望鄂城樓。」又《將遊蜀賦呈》云「三歲夢勞巴蜀遊﹐今春得暇欲銷愁。巫山雲雨神應媚﹐浣水漣漪花定浮。已逐東風馳逸想﹐又招西日託佳謀。明朝揚子江頭路﹐回首思君望鄂州。」「北風」﹑「東風」二聯﹐竟不似東人詩。又《蜀遊歸疊韻奉呈》云「十有三旬巴蜀遊﹐山迎水送不知愁。峨眉月色禪心淨﹐柏廟風聲忠憤浮。萬里泥鴻疏客恨﹐半生書劍拙身謀。歸來忽得瓊瑤贈﹐借照扶桑八十州。」又《中秋與二三子江上賞月》云「扁舟江上月﹐把酒賞中秋。萬里殊邦客﹐幾人今夜遊。天髙黃鶴度﹐潮湧燭龍浮。回首英雄迹﹐蒼茫鸚鵡洲。」以上二首頗有唐音。又《在美洲讀石遺室詩﹐次韻呈石遺先生》云「男子功名萬戶侯﹐摩霄健翮未全收。美洲風俗金銀气﹐禹域文華錦繡秋。回憶舊遊空對月﹐翻來新著急登樓。塵埃滿地雲山隔﹐愧我自甘爲楚囚。」君家營釀業﹐復遊美洲學農務。日美本多違言﹐君書來﹐於華美二國﹐有所左右﹐第二聯云云是也。

二四﹑日本東京石田羊有《子夜續歌》云「郎如木綿縷﹐儂似春蠶絲。異質理成匹﹐及今不可離。」「一旦理成匹﹐經緯不復離。欲求布質美﹐宜先擇其絲。」「春花競初榮﹐春鳥發初嗚。天生吾爲女﹐但當愼初情。」「道路一何惡﹐春泥不可之。君須愼出入﹐莫復污新衣。」「念彼美之人﹐思慕誰不同﹖屏墻髙鬱鬱﹐此心安得通。」「不敢適富家﹐與郎同牀蓐。郎貧非不知﹐郎志潔如玉。」「春風吹入懷﹐懷歡不可歇。黃鳥語梅花﹐吾鳴使汝發。」「朔風舞飛雪﹐途澀無行人。與歡同榻坐﹐嚴冬气如春。」「別歡處空房﹐儂思如淵冰。一凝不復解﹐其厚日夜增。」「適步華洛道﹐遙認郎長身。三喚不一應﹐所思在何人﹖」「向晚獨當戶﹐所歡來不來。人若異問我﹐但雲月色宜。」「不故作容媚﹐君當領區區。打金覆銅釧﹐外艷柰內粗。」「竊貽碡瑁簪﹐意欲使儂思。子夜非男子﹐此心不可移。」「怨慕不違義﹐子夜有眞情。堂堂六尺士﹐還輸巾幗誠。」意能曲達﹐極得《子夜》《讀曲》三昧﹐置之傅靑主集中﹐不復能辧。

●卷二六

一﹑吾鄕永福黃莘田先生﹐雍乾間甚有詩名。所著初爲《十研軒》﹐旣而有《秋江集》﹐最後曰《香艸齋》。《香艸齋》六卷﹐計九百六十餘首﹐而七言絕句居六百餘首﹐爲古今所希有﹐蓋專學義山﹑牧之﹑飛卿﹑東坡俊逸處﹐故杭堇浦以爲最工絕句﹐袁簡齋以爲唐代詩原中晚佳也。然先生人品髙潔﹐五言古實有近王孟與常建﹑劉窨虛者。或傳先生《西湖雜詩》有云「只今耆舊無新語﹐風月��四百年。」浙人恨之。於時堇浦《道古堂集》中有《與黃莘田論詩書》﹐刺摘莘田詩疵累殆盡﹐以爲報復。而《香艸齋集》首有會稽傅玉露﹑錢塘陳兆侖﹑桑調元諸人序﹐稱美莘田不遣餘力﹐則又何耶﹖傅擬莘田詩於陶靖節﹐又謂集中《弔虞卿》《過樂毅墓歌》《李陽冰般若臺篆書》及《三君詠篇》﹐直欲躋韓碑晉石而上之。陳稱其《越王臺》詩磊磊塊塊﹐如山鎭紙。桑與許廷鑠稱其《築基》《賑粥》諸篇﹐彷佛元道州《舂陵》之作﹑白香山《秦中》之吟。實則莘田絕句有突過漁洋者。如《楊花》云「行人莫折柳靑靑﹐看取楊花可暫停。到底不知離別苦﹐後身還去作浮萍。」時以此得名﹐稱「黃楊花」。先生《答髙姜田太守詩》云「升堂相見無餘語﹐誦我楊花七字詩」是也。《春日雜思》四首之二云「橘花和露落靑苔﹐鏡檻無風暗自開。涼月不知人已散﹐殷勤猶下畫簾來。」其第一首「百折紅欄」云云﹐前已論過。《贈顧二娘》云「一寸幹將切紫泥﹐專諸門巷日初西。如何軋軋鳴機手﹐割篇端州十里溪。」莘田《靑花硯銘》云「余此石出入懷袖將十年﹐今春攜入吳。吳門顧二娘見而悅焉﹐爲制斯硯。余喜其藝之精﹐而感其意之篤﹐爲詩以贈﹐並勒於硯陰﹐俾後之傳者有所考焉。」顱二娘居閶門專諸巷﹐故次句云。《秦淮》云「露涼江月初弦魄﹐風動秦淮正頂潮。春水方生君早去﹐更無人倚木蘭橈。」他如《西湖》《虎邱》諸絕句﹐皆風神絕世。《彭城絕句》七首﹐亦足以方駕阮亭《彭城》之作。古體則《築基行》《賑粥行》二篇﹐實服膺元道州﹐施愚山不得專美於前矣。《築基行》云「築基本護田﹐賣田爲築基。哀此眼前瘡﹐卻剜心肉醫。綏邑之井稅﹐兩圍大藩籬。堤防一以潰﹐千頃皆污池。今年困淫潦﹐衝決勢不支。粒食望已絕﹐預算金錢糜。縣帖昨催築﹐先相度土宜。原隰測深淺﹐形勢分險夷。其間腰底面﹐髙厚頒定規。按田派力役﹐多寡等有差。遂令計稅畝﹐疆界爭毫釐。仍有不均怨﹐弱肉彊食之。亦有遊惰民﹐而捨業以嬉。里正來下狀﹐喋喋相警訾。董之宜撲作﹐欲撲還沈疑。蚩蚩子來前﹐長吏勤致辭。長吏實不徳﹐災害余所貽。古風有讓畔﹐汝忍相淩欺。好徳好風雨﹐與汝蒼天祈。三冬急畚西﹐過此便失時。上官有嚴限﹐羽檄催紛馳。勞汝乃活汝﹐未可生怨咨。基長冬日短﹐促迫憂稽遲。夜役以繼晷﹐及老羸妻兒。或有募壯士﹐傭直傾家貲。堤上月皎皎﹐堤下水漪漪。綿亙百千丈﹐官誇如京坻。豈知一丸泥﹐千萬人膏脂﹗築基復築基﹐築完亦傷悲。今年筋力竭﹐歲修無了期。田園斥賣盡﹐安用築基爲﹖擬上河渠書﹐言髙嫌位卑。誰是采風者﹖爲吾陳此詩。」《賑粥行》云「今年米價髙﹐乃自二月始。其時東作人﹐尙未及耘耔。綆短井水深﹐轆鱸接不起。展轉七八旬﹐十室濱九死。苟活始自今﹐登場十日耳。相傳此十日﹐艱苦更無比。譬彼行路人﹐九十半百里。一春發倉糜﹐賤價實倍蓰。柰今已縣磐﹐一錢亦坐視。蘇我三閱月﹐難免須臾斃。此語痛至隱﹐使我抱愧鄙。急令煮鯧粥﹐歡呼篇村市。其日正赤午﹐千百若聚蟻。大半老羸多﹐肩摩足跛倚。叟叟與浮浮﹐津津於頰齒。長吏未朝餐﹐先汝嘗旨否。次乃恣蠶食﹐流歡等波靡。癡嫗彊其兒﹐不肯輟箸匕。老翁不量腹﹐哽咽穎有泚。兪云傷饑腸﹐徐徐乃可爾。明發當復來﹐漸漸平瘡痏。揮之不卽去﹐不去察其旨。問官賑幾日﹐好共妻兒止。官卑俸錢薄﹐能辦幾斛米﹖官云汝無慮﹐瓶罄罍之恥。計較兩歲祿﹐兼旬供食指。亦有懿徳土﹐告乏助爲理。待汝刈獲聲﹐此舉我乃已。東郊一以眺﹐堅好惟糜芑。望歲如望梅﹐額蹙變色喜。歸衙持簞瓢﹐餘瀝飽稚子。」蓋雍正丁未﹐四會水決蒼峯﹑丰樂等圍基﹐奉憲檄修築。戊申四會大饑﹐賑粥濟活﹐先生時方宰四曾也。句如﹕「少不及人今已老﹐樹猶如此我何堪。」極自然可喜。二女皆能詩﹐次女佩紉《詠梅》云「風定月斜霜滿地﹐西樓人靜一聲鐘。」陳勾山太僕最賞之﹐謂謝女柳花﹐不是過也。故先生有《柬蘭女》句云「上巳淸明都過了﹐不論時節好歸寧」。又云「賓客漸稀兒女密﹐汝來知有柳花詩」。先生絕句可供吟諷者美不勝收。另編有《香艸箋》一集二卷﹐凡《香艸齋》中香奩之作﹐皆在其中﹐幾欲追微之﹑冬郎而及之﹐王次回不足道也。

二﹑吾鄕曾卽菴先生﹝燦垣﹞﹐明末淸初髙士也。有詩八卷﹐已佚其半。王雁汀尙書序云「《幽居》三十首﹐步武少陵。其云『沈心見古人﹐眉目盈尺幅』﹑『髙吟起夜半﹐筆墨如有聲』﹐蓋自道所得﹐親切如此。其《論詩》云﹕『相格以謀篇﹐因句而及字。出入愼筆端﹐簡嚴如老吏。』則又不惜度金鏃矣。」大略古體多仿漢魏六朝﹐近體頗刻意求工。言閘詩者多未數及﹐爰特表之。如「燈將光俱微﹐心與道相見」﹑「倦雨花三月﹐髙人竹半墻」﹑「退雨巖花重﹐將秋木葉輕」﹑「一葉動微雨﹐數花聚小寒」﹐單句如「心定身如借」﹑「水明遲鳥宿」﹑「萬木洗秋山」﹐皆佳句也。

三﹑昌黎《南山》詩固未甚髙妙﹐然論詩者必謂《北徵》不可不作﹐《南山》可以不作﹐亦覺太過。《北徵》𨿽憂念時事﹐說自己處居多﹔南山乃長安鎭山﹐自《小雅》「秩秩斯幹﹐幽幽南山」後﹐無雄詞可誦者。必謂《南山》可不作﹐《斯幹》詩不亦可不作邪﹖

四﹑昔人謂曾子固不能詩是一恨事﹐殊不然。子固守福州﹐頗多題詠﹐見《府誌》。又《榕陰新檢》載其數詩﹐皆淸逸有致。《出郊》云「菖葉催耕二月時﹐斜橋曲岸馬行遲。家家買酒淸明近﹐紅白花開一兩枝。」《登西樓》云「海浪如雲去卻回﹐北風吹起數聲雷。朱樓四面鉤疏箔﹐臥看千山急雨來。」《過仁王寺》云「雜花飛盡綠陰成﹐處處黃鵬百囀聲。隨分笙歌與尊酒﹐且偸閒日試閒行。」余嘗論古人詩文合一﹐其理相通﹐斷無眞能詩而不能文﹑眞能文而不能詩。自周公﹑孔子﹐以至李﹑杜﹑韓﹑柳﹑歐﹑蘇﹐孰是工於此而不工於彼者﹖其他之偏勝而不能兼工﹐必其未用力於此者也。否則並其所謂偏勝者亦實未勝也。子固第二詩﹐的是吾鄕天气。

五﹑往寓上海﹐與蘇堪至書肆﹐見有《楊誠齋全集》二十餘冊﹐問其價﹐曰二十餘餅金﹐未之購也。後在武昌﹐爲蘇堪詩集作敍﹐報書謂結構在姜白石﹑楊誠齋之間。白石自敍詩集﹐歷舉並世名人之評賞其詩者以爲言。余敍蘇堪詩﹐略仿其意矣。若誠齋文﹐則實未之見。後讀福山王氏所影刊《黃禦史集》﹐前有誠齋一序﹐中一段云「禦史公之詩﹐如《聞新雁》『一聲初觸夢﹐半白已侵頭。余燈依古壁﹐片月下滄洲』﹐如《遊東林》『寺寒三伏雨﹐松偃數朝枝』﹐如《上李補闕》『諫艸封山藥﹐朝衣施衲僧』﹐如《退居》『靑山寒帶雨﹐古木夜啼猿』﹐此與韓致光﹑吳融輩並遊﹐未知其何人徐行後長者也。」宋人喜爲詩話﹐往往卽以詩話爲文﹐爲今世講古文義法者所詬病。余敍中雜舉古人名句﹐與誠齋無意相似﹐見者必多非笑之。擬刪攺以入《詩話》﹐亦卒卒未暇及也。

六﹑亮奇旣死﹐余乃得於雜報上連日讀其遣詩﹐皆幽秀不薄﹐又使人嘆惜無已也。《籃輿長行茹裏艸逕裹湖卉篁入岫》云「出郭趨十里﹐回湖俄已晴。午陰鬱無喧﹐蒸日時漏明。峯出朝靄散﹐泉迷暗香生。艸徑往無際﹐籃輿疑未行。緋花淫滴滴﹐翠筱垂盈盈。意會異探討﹐耳目殊經營。惜余病微質﹐未足當炎兵。稍觸暄燠气﹐便苦拘墟情。彊振釋形勸﹐靜跌培神經。還思早春候﹐徐接羣芳淸。」《鑄夫﹑味三﹑雨樵諸君子招譙圖書館樓﹐背山面湖﹐極饒卉樹之盛》云「枕棹赴嘉招﹐對樓資小憑。層峯俯深眇﹐宏宇羅靑冥。結構豈造就﹐逍遙自妗娉。朝云凝不散﹐夏羽矯還輕。連漪揚淸颸﹐嘉樹當列屏。玫瑰溢芳气﹐素馨送微酲。儼坐藹淸吐﹐駢筵偕列星。𨿽無肌鬢香﹐亦動簧絲情。按序已逾屆﹐宿意還當醒。」二首皆登康樂之堂﹐制題亦逼肖。前首尢嚌其哉﹐煞筆妙極自然﹔次首「朝云」二句﹐音節落陳隋﹐「列屏」﹑「列星」嫌復。《畏暑入湖得行嚴京國書卻寄》云「夜气猶荒曙未明﹐枕樓無際待風生。病中千態君能寫﹐湖外雙眸我最淸。漫喜較量旁與舸﹐乍應問訊雨還晴。濕云不散鷗先倦﹐何取煙波狎此盟﹖」《次答默菴十五疊山韻示篇並呈貞長》云「愛看荷光浸綠山﹐竹徑花舸恣飛還。一懼盡覺朋儕盛﹐羣往寧知嘯傲閒。會有詩篇供汗漫﹐可曾酒袂記淸斑。相逢不悔今來別﹐好語秋從桂樹姍。﹝是夕余將去杭﹐貞長畱飯齋中﹐與默庵同有秋來探桂澗溪之約。」﹞《上北髙峯下瞰竹徑諸方》雲「水遊已盡愛山遊﹐得得籃輿午未休。來冒雲光銷短气﹐去隨嵐翠雜淸流。儲糧坐使羣猜釋﹐告策寧知獨返謀。更向北峯淩絕頂﹐俯窺層竹眇千籌。」《湖泛口占示貞長》云「晚風翼翼浪吹衣﹐涼水鱗鱗翠入微。借與詩人隨一舸﹐枕流看樹儋忘歸。」近體卻盡有宋人思致﹐「姍」韻未解。《檢舊篋忽得苣兄所書絹篷﹐把玩久之﹐題此爲寄並示釋堪﹝上有論書長句》﹞云「古書書法絕深嚴﹐筆後意先羅眾有。近人下筆主流動﹐一往行間每自負。詎窺意態出澹定﹐可遣規模去宏厚。當年石室信有傳﹐勿信人間非受授。疾風橫雨出臨川﹐近代更有海藏叟﹐兄亦躡步渺追蹤﹐合向都門看堊帚。書家變法微可玩﹐豈必區區範徐柳﹖近聞閉戶殊整暇﹐木石山中盡黑否﹖兄書標置早成體﹐比似安西嘆髙手。飄飄奇字薄軒轅﹐漠漠閒文寄《岣螻》。吾書晚作乏功用﹐自詭生天永謝後。每從遲鈍抑性情﹐偶得參差試評剖。兩年日力送無盡﹐一事從容難以苟。彊持此意來作詩﹐枉近墨池一迥首。」五言學《選》體者﹐往往七言喜作轉韻歌行。君七古僅見此一首﹐卻從事韓蘇﹐亦可謂不落前人窠臼矣。

七﹑久不與子培相見﹐今夏寓滬訪之。登樓﹐伯嚴先在﹐坐未定﹐子培與伯嚴大嘩﹐責余近來《詩話》不甚譽其詩。余曰「譽則喜﹐毀則怒﹐𨿽孔子不外人情。但區區之言﹐果足爲典要乎﹖」伯嚴又謂餘譽其子師曾詩過於乃父。余曰「此正吾輩求之不得者。恐君詞若有憾﹐實乃深喜之。向在都﹐嘗與林宰平推究古今聞人﹐其子往往趕不上﹐此與家學濡染之說﹐豈不大相反﹖宰平曰﹕『此殆諺所謂近廟欺神之故也。』」相與大笑而罷。近讀子培《秋齋雜詩》八首云「秋气迪蕭瑟﹐潛波漠西南。浩然風露性﹐一往寥天參。殘暑彊蒸雨﹐薄雲不成曇。巾車招近局﹐嘉樹藏詩寵。有酒趣非醉﹐得朋見不談。情忘中夷惠﹐世衰隱彭聃。歸路避超忽﹐微行蔽松杉。林陰漏光景﹐仰見雙魚瞼。﹝亥宮鯫訾九執歷日雙魚﹐西域至今用此名。」﹞「我有蘭百本﹐同心盟十年。托根不藉地﹐保種寧非天﹖秋庭肅淸蔚﹐孤英發幽妍。杳然空谷思﹐阻絕懷香緣。流宕夙疾負﹐衰疾歲月遷﹐尋芳遇鄰畹﹐予美懷悁悁。」「江霧晨漠漠﹐江流靜洄洄。黽華絢五采﹐隱蔭遙空來。蜃气結層標﹐虹梁冠崇隈。飄搖海童遊﹐翂翐靑鸞偕。目騖洞光景﹐神行軼埏垓。若有羽衣人﹐星冠集靈臺。我乘升降煙﹐天漢淩昭回。卻倚白楡柯﹐眇延松喬謀。香城一瞬隱﹐龍漢千期哀。」「與可廣長舌﹐子瞻眇禪師。客語偶相示﹐夢迎端不疑。硐竹八風受﹐池光幹波隨。頗復相識不﹖遇河老波斯。」「秋葉無研思﹐秋燈無顯迹。樓前老槐樹﹐根幹日槭槭。寒塘蒲葦短﹐澹日乾坤白。解衣視蔭情﹐蒼莽遠行客。宿舂嗟已晚﹐輸載助誰役﹖幸自可憐生﹐爾牛來角尺。」「客至亦何見﹐主言自抒懷。非人色相盡﹐衡气天倪藐。水石彊磯激﹐木火相摩揩。居然吹比竹﹐亦或砰神椎。語默孰司契﹖合離兩非佳。蟬休客亦去﹐止止還心齋。」「作詩必此詩﹐詩亦了無住。偶然眼中屑﹐構此空中語。七始變宮角﹐六情淆喜怒。太虛暫點綴﹐流水無焦蠹。筆汝急來前﹐寫我非云句。﹝云句非云句﹐見《伽楞經》。」﹞「棋局慰虛腹﹐隱囊倚頹顏。茶香鼻有守﹐鼎靜丹方還。樓外天漠漠﹐樓前雨潺潺。無心蝸篆壁﹐有情鶴歸山。生年閉冠子﹐﹝杜句﹞納息迦旃延。事往悔吝盡﹐秋成天野寬。我不著一法﹐而法循無端。王孫歸去晚﹐叢桂期同攀。」以乎原﹑康樂之骨采﹐寫景純﹑彭澤之思致﹐卽以詩中「蜃气」﹑「虹梁」十句還狀此八詩。昔王子安﹑張燕公以所作相示﹐各有不知出處者。余向和子培《山居圖》五言古﹐四疊其韻﹐子培出示李畬曾﹐以爲頗迷所指。今余讀此八詩﹐亦時時欽其實﹐莫名其器。四疊韻﹐《續集》只刻三首﹐其一首一時檢不出。

八﹑子培博於佛學。在武昌日﹐嘗作《病僧行》﹐深喜自負。詩云「病僧病臘不記年﹐臆對或自風壇前。蒙戎敗葉擁牀敷﹐支離瘐木撐風煙。六師派別謬占度﹐休糧恐是金頭仙。毗藪組天攝不得﹐首羅三目眙相看。洗心竭來歸佛祖﹐縛律非律禪非禪。含生大期百二十﹐四百四病根荄全。水气爲瘖木气瘧﹐娥綠斧性裘媒寒。膏粱奧博物有致﹐此理未可通窮瘰。華子中年病忘久﹐明心晦惑來無緣。假從毗耶示化儀﹐不爾五行同人天。婆娑世界一音隔﹐安有萬二千眾天龍八部相周旋﹖檀闕失莊嚴﹐忍虧無彊堅。貪欲羸老基﹐嗔恚疢災牽。得非夙因招現果﹐突吉羅業𨿽有懺悔猶沈綿。給孤獨園崢峭山﹐雁王鹿女遊其間。小花正如普陀白﹐髙窟或是毗沙刊。臘休雪嶺夏熱泉﹐一瓶一缽疲往還。或有造其關﹐艸枯木石頑。九十六道淨研研﹐六十四書文復繁。莊嚴劫過﹐星劫未來﹐恆沙譬諭不可罄﹔像法五百盡﹐末法三千延﹐病僧病久心茫然。蘇迷廬山芥子小﹐石女行歌木兄笑﹐嵐風撼松藤裊裊。幻師善幻五色宣﹐畫師作畫一筆圓。瘦骨秋Лヴ﹐翛翛野鶴巢其顚﹐後來合有稜伽傳。」讀此作﹐誰謂蔬筍酸餡之可與言詩哉﹖子培嘗令汪社耆貌己相爲《病僧圖》﹐蒙戎牀敷支離瘋木中﹐首戴圓笠﹐周圍之檐﹐或肉倍好﹐或好倍肉﹐或肉好若一﹐或匿笑其不圓。余曰「此正所謂『畫師作畫一筆圓』﹐乃成其爲病僧之笠也。」

九﹑自謝康樂山水名作半出永嘉﹐永嘉遂爲古今詩人淵藪。黃迂仲﹝迂﹞居鄰雁宕﹐喜爲詩﹐示余全稿﹐專采其幽秀者如後。《復戡書來﹐問訊近作﹐戲酬》云「有人夜半負山去﹐驅使捆嚴落紙飛。﹝復戡近得詩頗多﹐皆於役睦州作。﹞只恐龍湫同被劫﹐苦思雁蕩未能歸。書來翻問有詩否﹐別後深知羈宦非。鵬也無厭搜句盡﹐肯畱待我遂初衣。」此詩以取勢見工。《立春日作》﹕「微雨不成雪﹐荒城又早春。山中風俗舊﹐劫後歲時新。盤菜猶歌杜﹐桃花豈避秦﹖土牛長寂寞﹐無復勸耕人。」《除夜》云「尋常節物已心驚﹐況聽山城爆竹聲。歲歲光陰如此了﹐星星毛鬢可憐生。燈前涕淚兼家國﹐海內風塵幾弟兄。三載天涯遊子夢﹐白頭愁絕倚閭情。」尋常眼前語﹐而情自眞﹐非曾經除夜作客者不知。《遂陽雜詠》云﹕」小小飛泉亦自奇﹐譬如無佛獨尊伊。龍湫以外難爲瀑﹐彊爲靈巖賦短詞。」「監塘活水亦尋常﹐卻爲題詩憶紫陽。俯仰祠堂云已散﹐瀛山一角晚蒼蒼。」第一首第三句用得恰好。《自平陽鰲江至桐山道中作》云「不喜江行喜陸行﹐一輿載夢到山城。誰知落日桐山驛﹐又趁疏星問水程。」末句淸气可挹。《夕照寺》云「出城不及裏﹐晴巒迎人媚。沿堤信幽步﹐曲折不復記。雷峯塔插云﹐翹首忽已至。逶迆轉蒼麓﹐所歷漸杳邃。湖光搖空碧﹐嵐影落寒翠。隔水鳳林鐘﹐一杵云外墜。丹霞出林樾﹐隱隱佛廬寄。頹垣剝堊粉﹐金碧畱題字。﹝寺額『雷峯夕照寺』五字﹐許貞幹書﹐尙存。﹞入門覓宮殿﹐艸艸十笏芘。裙屐誰肯到﹖久矣山靈憑。我來遲夕陽﹐孤冷契山意。日暮僧不歸﹐蒼涼詩滿地。」首二句的是遊湖詩。大凡山水遊﹐山水去城遠者﹐必將近山而後見嵐翠撲人﹐惟西湖則一出城滿眼山水矣。《靈隱寺》云「日日棹小舟﹐湖光覽已飽。尋山恣幽攀﹐淸夢早破曉。出門問何之﹖路入雲林育。犖確循山椒﹐曲曲幽篁繞。峯回見前村﹐粉垣出林筱。崔嵬山寺門﹐排云俯大道。春淙流潺﹐一橋兩澗繚。古木參天蒼﹐林杪墜飛鳥。靈鷥何﹐怪石狀夭矯。穹然架佛屋﹐鬼斧饞鐫巧。石腹一綫裂﹐漏破天光小。回旋出宵洞﹐疑又一蒼昊。何人山骨﹖佛像立深窈。髙下森怪詭﹐刻畫到發爪。泠然一泓泉﹐禪心冷亦好。一亭獨襄回﹐煩襟滌熱惱。忽聞壑雷鳴﹐濤聲答松杪。俯石覓洞口﹐呼猿猿已杳。疊翠圍古剎﹐入門乍舌橋。殿礎架虹棟﹐厥木大十抱。仰睇百尺髙﹐突兀立云表。巨材輦邏邊﹐不憚萬里渺。誰其檀施者﹖懺悔求自保。巍巍盛尙書﹐媚佛甚村媼。豈知賣國孽﹐千載招舌討。徼福於杳冥﹐毋乃行顚倒。梵王華嚴境﹐四大空浩浩。偉哉龍象力﹐劫灰撥再造。禪壇百級上﹐腳底煙嵐繞。空階淨氛埃﹐落葉和云掃。所托地旣髙﹐幽巒看未了。林花撲人媚﹐吟魂縹緲。沈沈鑪煙靜﹐一磬詩心裊。」此首入後幾欲作師子吼矣。《春日山行絕句》云「東風似虎惜花殘﹐戀戀羔裘欲卸難。嶺上凍雲山下瀑﹐一般努力作春寒。」以「努力」說云﹑說瀑﹐下語極肖。句如《題壁》云「病不知茶味﹐貧惟識菜名。」《庚子感事》云「庸人每自擾無事﹐宰相還當用讀書。」《都門書感》云「夜雨追陪碣石館﹐晴泥蹀躞海王村。」《夜別榕城》云「江潮努力催人別﹐漁火多情照客行。」《曉發臺江》云「萬疊好山隨夢去﹐一江春水送行來。」《大觀亭望海》云「孤嶼中懸荒塔立﹐大江東去亂帆飛。」君詩筆雅近香山﹐《北徵》《二哀》諸長篇﹐皆淸眞可誦。

一○﹑又點向工塡詞﹐詩頗少作﹐近年肆力治之﹐漸下筆不能自休矣。舊歲攜其姬人﹐捧檄皖南﹐宰整源。山城政簡﹐日事苦吟﹐屢寄梅生轉示余﹐刻意求工﹐一字不輕易放過。《驟暖開梅次日大雪》云「窮冬忽妍暖﹐旁捨梅遂開。羣蜂趁一哄﹐聚嘬歡如雷。非時乃發散﹐潛气浮根荄。端倪會有異﹐步屨聊徘徊。中宵朔吹動﹐洶若無埏垓。曉瓦顯同色﹐連峯埋作堆。循墻覓昨燠﹐慘閉余枯苔。梅殘已不復﹐蜂去亦不回。陰陽事數化﹐儻蕩誰能裁﹖窺荒檁異候﹐微感滋淸哀。一詩三日凍﹐融滴猶相催。」「循墻」二句一回顧﹐必不可少﹐收亦站得住。《二十三日途中雜成》云「一川石气薄靑冥﹐峽束林回勢未停。老去厭逢奇特事﹐幸無溪雨鬥龍霆。」「千家腌菜官鹽淡﹐四月焙茶煙火淸。鹽淡菜酸人得喫﹐兩年茶事夢升平。」「橋頂鋪茅障暑塵﹐我來三嘆坐通津。經幢不辯何朝物﹐行擔同爲有役人。」「甘醪易飲眞鄕願﹐佳墨難求似古愚。猶有溪山門面語﹐千山虹井在城隅。﹝文公誕時﹐虹井有光﹐故名。」﹞四詩的是皖南道中語﹐「峽束林迥」七字好﹐「勢未停」三字尢好。《投劾後送姬人先歸》云「生世有百役﹐居官賤者倫。貧來冒賤事﹐旣賤未免貧。回頭問所得﹐銖兩亡千鈞。半年一夢了﹐送汝寧沾巾。鄕邦重田作﹐時節盤食新。汝歸空庖側﹐取水酬汝唇。蓬蒿出日月﹐亦有昏與晨。藥餌大婦狎﹐書冊諸孫陳。隨宜得將護﹐有喜無恚嗔。猶勝閉板合﹐惻我秋虫呻。歸歟我未遠﹐江路方熟蒓。」其姬人旣歸﹐語余云「又點在縣中﹐日日作詩﹐到底詩何如﹖」然則「板閣」二語﹐固所謂破涕爲笑矣。

一一﹑哭庵近年詩多冶遊之作﹐爲人所訾點﹐然殊有淸俊可喜者。《買醉津門雪中成詠》云「焉知餓死但髙歌﹐行樂天其柰我何﹖名士一文值錢少﹐古人五十蓋棺多。」「訪戴尋梅意略同﹐樓臺寂寞水晶宮。小車出沒飛花裹﹐疑是山陰夜雪篷。」「雪水斟來置竹鑪﹐歌姬院裹著狂夫。平生陶谷韓熙載﹐乞食烹茶畫兩圖。」君信日者言﹐壽不能過五十九﹐益縱情於舞榭歌場﹐故有第一首﹑第三首云云。第二首寫雪中坐東洋小車﹐情景如畫。

一二﹑近讀次公數詩﹐全無前此艱澀之態﹐甚可喜﹐亟錄之。《長至大雪獨酌江亭》云「斯亭疑爲雪所閉﹐璀瑰光中我能至。驅車聊愛避繁喧﹐玉戲還教入吾袂。作亭者誰遽覯此﹐招手江郎可能致。翻疑用意薄蘆漪﹐儻藉饕風發奇思。西山藏頭正深睡﹐掛眼卻憐云腳。但令含意撩鬢邊﹐何惜回光入窗際。老僧今年大解事﹐煎雪烹茶饋酒餌。濃斟惘惘入枯腸﹐冷迹荒荒墮孤寄。歸來歸來非夢寐﹐笳吹背城亦小異。冰輪試碾月昏黃﹐入室梅花看嫵媚。」《同放舅過法源寺看栝﹐其一枯矣﹐遂作歌》云「去年但逢淨發僧﹐今年忽觀顧甑客。﹝寺寮居人殆盡。﹞頗疑入寺似入廚﹐便欲過門恣大嚼。長廊齋磬棄不用﹐白日齏鹽苦相覓。火雲墜瓦變鬱蒸﹐此事遂令栝不臘。撐空恍疑菩薩臂﹐擎露猶訝仙人擘。可能逃世踵庚桑﹐卻遣同寵笑彌勒。亦有溪山足舒獻﹐亦有園林足敷席。世兒孟浪百不求﹐賃廉荒寮豈長策。獨憐此栝懼膻穢﹐著糞佛頭恐見厄。孤飛遼鶴去不歸﹐矯首玉龍遂長蟄。豈復妝樓記瓊島﹐豈復國花話極樂﹖西來插閣幾丁香﹐小榭藤花墮吟缽。棗東槐西那足數﹐碩果慈仁振雙鬣。陂塘新柳補秋陰﹐﹝翁覃溪《題萬柳堂》句云﹕『廉相陂塘新柳色﹐巳公茅屋舊書聲。』阮文達嘗約朱野雲布衣補植柳株﹐見《關隴輿中偶憶編》。﹞韻事先民最能說。祗今故物百何有﹖到眼差同朱幻碧。奚須眞宰護空拏﹐照影婆娑夜深月。昌黎昔爲芍藥歌﹐杜陵廟前吟老柏。古人用意各有取﹐我今追蹤忘踣躓。百年華屋感山邱﹐何況銅駝換荊棘﹖劉郎重到莫嘆嗟﹐不待種桃今非昔。」第二首下半稍趁筆。

一三﹑過滬上﹐拔可示《奇觚齋湖上別業兼懷仁先侍禦》一律﹐甚佳﹐云「世事年來觚不觚﹐猶畱風雨守菇蒲。光黃有客能招隱﹐吳越相望比具區。夢裹溪流繞腸胃﹐尊前湖影浸眉須。徘徊一壑將安老﹐欲效臨川捨宅無﹖﹝觚齋靑溪有樓﹐辟地以來﹐不歸者兩年矣。」﹞中山語雅切可喜。

一四﹑畏廬近來詩境大進﹐在自然不假做作。自都門寄餘福州﹐云「長安扇暑風﹐市塵翳尋丈。兒女趣園遊﹐偶出意頗彊。時彥集若蛔﹐戢足禁交往。石遺書斗至﹐令我發遐想。明月照流水﹐夜打西湖槳。雛柳才敷陰﹐尺葦若成蕩。亭榭固非多﹐受月頗宏敞。脫衣去華蔑﹐船臥至蕭爽。閉目擬蹇態﹐幻境出俯仰。妒絕詩人福﹐羈客詎堪仿。」其二云「我昔居瓊河﹐繪春園半蕪。種芋拔梅花﹐斫竹闌雞雛。丹荔幸無恙﹐盈盈絳羅襦。積渴久思甘﹐天海爲之區。石遣獨飽啖﹐口腹誰則如﹖方回非常奴﹐絕技能烹魚。供養萬書堆﹐用此酬勤劬。我但食賻飪﹐誰復憐淸臒﹖」其三云「年來詩力堅﹐脫手難顚撲。恣爾所欲語﹐初不患禿屑。章句加締繪﹐輕若被紗觳。近詩和耕煤﹐飄然墊巾角。自關功候永﹐無罅足尋目。海藏貽近著﹐灑灑富篇幅。雜詩至工妙﹐燈下恣百讀。時時見淳雷﹐道貌日襟肅。蕭寥龍州作﹐鬼气出篁竹。白蓮淸夜明﹐足爲阮亭續。持以較石遺﹐莫辧絲竹肉。同譜獲二妙﹐襟靈冠閩族。韓孟眞雲龍﹐拭目看追逐。」承接轉捩處殊見手腕﹐是以文家﹑畫家法作詩者。君尙有《詠史》五古十餘首﹐寓意時事﹐極爲工切。自謂仿余作法﹐余實不如其隸事之淵博也。抄得當續登之。

一五﹑秋嶽有病中寄余絕句云「觥觥一代陳夫子﹐書局隨身亦自閒。叢竹小池饒管領﹐更攜笠屐賞湖山。」「病客秋城有所思﹐思陪杖履共談詩。近來瘦到心頭血﹐欲乞囊方試一醫。」第一首第二句「亦自閒」須攺「不自閒」。余總通誌局事極忙﹐如《列傳》查檢出處﹐《藝文志》加提要﹐添纂《金石志》《方言志》﹐編《通紀》﹐刪並《封爵》各門﹐皆自尋煩惱者。第二首第四句﹐句法與第二句復﹐擬攺「安得尋醫一療之」。用詩尋醫意﹐則「瘦到心頭血」﹐亦就作詩言﹐不然余非曾飲上池水者﹐安能洞見垣一方乎﹖

一六﹑門人劉哲廬﹝錦江﹞﹐山陰人﹐美質好學﹐翩翩年少。僑寓上海﹐家貧﹐筆耕養母﹐數年所入﹐有廬一區﹐在成都路﹐亦已難矣。近復添構一閣﹐顏曰「問字」﹐將以爲余行窩。余今年息影鄕山﹐未知何日得至也。畏廬自都中爲繪一著書廬小立軸奇贈之﹐並題一絕句云「萬疊松濤百眼窗﹐二分秋气逼銀缸。那知中有丹鉛手﹐絕代銷魂劉錦江。」首二句逼肖上海樓屋。哲廬方開設函授學校﹐故有「丹鉛手」句。所異者﹐畏廬與哲廬初未相見﹐何以知其文而美秀﹐而以前人贈王阮亭之句移贈之也﹖

一七﹑宰平《送嘿園之廣西》云「八載滯京邑﹐局束轅下駒。宙合浩蕩內﹐守此寧非愚﹖君有萬里行﹐壯哉七尺軀。而我不得去﹐相送徒增吁。桂林山叢叢﹐客路多崎嶇。歷險見致遠﹐歸愚得夷途。況君富佳句﹐風物堪追摹。從來賢達士﹐自有邱壑娛。鳳凰獨飄翔﹐所集與眾殊。羞從雞騖爭﹐坐爲世故驅。蹉跎顏休低﹐才力時所須。美酒出深巷﹐照耀溟海珠。但行莫惆悵﹐離合無時無。」此詩頗得贈言之體。

●卷二七

一﹑余前謂詩敍而體似詩話者﹐有如楊誠齋之敍《黃禦史集》。後細閱誠齋文集﹐乃知誠齋屢作此體。其《頤菴詩集序》略曰「昔暴公潛蘇公﹐蘇公刺之。今觀其無刺之之詞﹐亦不見刺之之意也。乃曰二人從行﹐誰爲此禍﹖使暴公聞之﹐未嘗指我也﹐然非我其誰哉﹖外不敢怒﹐而其中娩死矣。《三百篇》之後﹐此味絕矣。惟晚唐諸子差近之。寄邊衣曰﹕『寄到玉關應萬里﹐戍人猶在玉關西。』弔戰場曰﹕『可憐無定河邊骨﹐猶是春閨夢裹人。』折楊柳曰﹕『羌笛何須怨楊柳﹖春風不度玉門關。』《三百篇》之遣味﹐黯然猶存也。近世惟半山老人得之」云云。又《唐李推官披沙集序》略曰「晚識李兼孟﹝達﹞於金陵﹐出唐人詩一編﹐乃其八世祖推官公《披沙集》也。如『見後卻無語﹐別來長獨愁』﹑『危城三面水﹐古樹一邊春』﹑『月明幹嶠雪﹐灘急五更風』﹑『燈殘偏有焰﹐雪甚卻無聲』﹑『春雨有五色﹐灑來花淚成』﹑『未醉已知醒後憶﹐欲開先爲落時愁』﹐讀之使人發融冶之懼於荒寒無聊之中﹐動慘戚之感於談笑方憚之初。《國風》之遣音﹐江左之異曲﹐其果弦絕而不可煎膠歟﹖」

二﹑詩人往往好爲已甚之言。如少陵云「厚祿故人書斷絕﹐恆饑稚子色淒涼。」官髙交廣事忙﹐疏於通候自有之﹐或本不數在故人之列﹐或我不往彼亦不嗣音﹐否亦何至眞斷絕﹖稚子饑或不免﹐亦何至於恆﹖此幼子饑已卒。《杜園說杜》所以力辯之也。若「郎君官貴施行馬」二語﹐則實有其事﹐出於有因矣。

三﹑漁洋於古人好句﹐巧偸豪奪﹐必須掠爲已有而後已。如《題虞伯生詩後》云「愛詠君詩當招隱﹐靑山一發是江南。」不知虞伯生此句亦從套來。東坡《澄邁驛通潮閣》詩云「杳杳天低鶻沒處﹐靑山一發是中原。」此則兩人並驅﹐未知鹿死誰手者。又《伏波將軍廟碑》云「南望連山﹐若有若無﹐杳杳一發耳。」

四﹑竹詩娟秀者多﹐雄渾者少。《丁辛老屋》詩有云「秋老風煙瘦﹐山深節目全。」可謂雄渾。又《遊右安門外飲王氏園》七古亦佳。

五﹑《石林詩話》云「楊大年﹑劉子儀皆喜唐彥謙詩﹐以其用事精巧﹐對偶親切。黃魯直詩體𨿽不類﹐然亦不以楊劉爲過。如彥謙《題漢髙廟》云﹕『耳聞明主提三尺﹐眼見愚民盜一壞。』𨿽是著題﹐然語皆歇後﹐『一壞』事無兩出﹐或可略『土』字。如三尺律﹑三尺喙皆可﹐何獨劍乎﹖『耳聞明主』﹑『眼見愚民』﹐尢不成語。蘇子瞻詩有『買牛但自損三尺﹐射鼠何勞挽六鈞』﹐亦與此同病﹐『六鈞』可去『弓』字﹐『三尺』不可去『劍』字﹐此理甚易知也」云云。石林一代通人﹐而未讀過《漢書》﹐殊不可解。《漠書髙帝紀》﹕「吾以布衣﹐提三尺取天下。」「尺」下並無「劍」字﹐《史記》則有之。《史記》自有﹐《漢書》自無﹐師古注曰「三尺﹐劍也。」下《韓安國傳所》云「三尺」亦同。石林何未之見耶﹖

六﹑《竹坡詩話》云「林和靖賦梅花詩有『疏影橫斜水淸淺﹐暗香浮動月黃昏』之語﹐膾炙天下﹐殆二百年。東坡晚年在惠州﹐作《梅花》詩云﹕『紛紛初疑月掛樹﹐耿耿獨與參橫昏。』此語一出﹐和靖之气遂索然矣。張文潛云﹕『調鼎當年終有實﹐論花天下更無香。』此𨿽未及東坡髙妙﹐然猶可使和靖作衙官。政和間﹐余見某司業和曾公衮《梅》詩云﹕『絕艷更無花得似﹐暗香惟有月相知。』亦是奇絕﹐使醉翁見之﹐未必專賞和靖也」云云。此直是全不知詩之言。黃魯直評和靖詩﹐謂「雪後」﹑「園林」二語勝於「疏影」﹑「暗香」﹐猶說得去﹐若「月掛樹」﹑「參橫昏」﹐則用典而已﹐有何工夫﹖至「調鼎」云云﹐更用到陳腐之典﹐俗不可耐﹐「終有實」三字尢呆笨可笑﹐「絕艷」二句亦小兒語。所見如此粗淺﹐看使人齒冷。

七﹑古今文人不知凡幾﹐而眞能文者實無幾人。年來承乏通誌局﹐欲求志中各列傳事實載明出處﹐遂多翻唐宋以來文集﹐日百十卷。往往卓然大家﹐爲人作墓志銘﹑神道碑﹐而始終不載其人籍貫者﹐有始終不識其人名字者﹐甚至有突插一人﹐稱其字﹑稱其號﹐不知其姓名者。如葉水心作《鄭景元墓志》﹐後幅突云「始行之遊陳鄭間﹐後壻鄭氏景元」云云。又云「時行之以龍圓閣待制知福州﹐書來」云云。試問此行之姓甚名誰﹐上文初未提及也﹐有是理乎﹖水心爲永嘉文派之卓卓者﹐而竟若此。

八﹑門人江陰章黻云﹝廷華﹞﹐去年出宰吾鄕南安﹐自免回省﹐出近詩一小冊﹐並介其友謝君冶盒﹝鼎熔﹞作見示。黻云詩淸穩中時多警句﹐如《九溪雜詠》云「鳥道羊腸外﹐天然水一方。族居千百戶﹐犄角十三鄕。地比雄關險﹐人依土著彊。詳稽開始者﹐頒白亦迷茫。」《自序》云「地在南安縣西北隅﹐與同安接壤。層山峻嶺環以溪﹐溪越九曲而地乃盡。周遮十三鄕﹐地味膏沃﹐人口約十萬。自昔沈姓雜居於此﹐民蠻蠢寡識﹐不知國家條教爲何物﹐官亦鮮有過問者。比年競種鶯粟﹐屢禁不止﹐省長髮兵嚴辦﹐余有地方之責﹐未忍遽置之法﹐先家諭而戶曉之﹐根觸賦此。」次首有云「之無還未解﹐詎易說馴良﹖」三首有云「官將甌脫視」﹐又云「我來桑孔後﹐著手亂如絲。」四首云「除暴安良策﹐盤桓總未成。」又云「宵來佳寐少﹐萬慮集魚更。」南安號稱難治﹐詩與序多關心民瘼語﹐與武健嚴酷者迪乎不同。所以自行投劾去也。《近感呈荔盒》云「花縣沈沈靜不波﹐簿書髙共筆嵯峨。民因寇退鳴宮少﹐邑爲兵驕設備多。部勒虎胥難似將﹐剔除苛政苦於魔。從知瘴雨蠻煙地﹐未合吾儕捧檄過。」《答冶盒兼呈荔盒》云「我輩羽毛都愛惜﹐窮途饑餓肯號鳴。」《夜坐》云「插足方知天下險﹐息肩才覺一身輕。閒雲傍岫常思出﹐倦鳥歸林不計程。」皆肝膈中眞實語。他如《過洪文襄故里》云「山脈淸雄水脈肥。」地靈人傑﹐七字寫得出。又云「勛名曠世無儕偶﹐公論人間有是非。」《夜飲招冶盒晉江竟至喜極》結聯云「天涯髙會少﹐今夕要千杯。」質語的是唐音。《過唐學土韓雇墓》云「錦繡才華薇蕨志﹐干戈身世海天槎。」《小園晚眺》云「小園春到否﹖挈僕當呼朋。試綆逢枯井﹐栽花障薄冰。寒生歸樹鳥﹐云護在山僧。驀地鄕愁起﹐詩來也有稜。」《遊淸源山》云「將行還踐遊山約﹐要把淸源寫我心。」《開元寺》云「天髙塔可捫。」謝君詩有性情﹐與黻云作殆相伯仲。如《贈異三》七古末云「英雄肝膽佛心腸﹐獄成怕聞響銀鐺。寒衣都是下官俸﹐囚徒挾繽恩不忘。囚徒樂時心亦樂﹐掀髯一笑風雨作。」《哭平湖徐大起》云「入冬气不揚﹐朔風含余淒。元卿閉三徑﹐崦嵫日苦西。審賢歸道山﹐龍首路徑迷。南皮輟懼晏﹐敢際彭殤齊。矧乃車笠交﹐指天以爲期。向笛忽吹來﹐發音生淒其。能無肝腸摧﹐風雨相涕洟。」滿紙皆淒風苦雨之聲矣。中間云「曾記辛亥歲﹐君語我一言。阿兄蒲柳姿﹐自知無夙根。期頤遠莫致﹐瞬將歸邱原。何妨作豪舉﹐稍紆心煩冤。卜晝兼卜夜﹐畫舫明春燈。管弦奏嗷嘈﹐淮水沸且騰。世有解事者﹐定知不我繩。」哀樂相承﹐應有之節奏也。句如《泉州道中》云「老屋赭於火﹐叢榕綠到天。海從雲際立﹐山向樹巓眠。」移不到他處去。《晉江縣署》云「采風時覺譸張甚﹐折獄還防聽斷偏。」是循吏語。《淸源山題壁》云「三臺髙拱羣峯列﹐一徑中分萬壑懸。」《城南公園》云「茗語忘春寒。」皆可誦。

九﹑尙有一詩﹐不專爲余小池作﹐而亦繩及小池﹐不可不爲小池補錄者也。陳子言《歲暮讀石遺室詩話奉寄》云「松舒夜叉臂﹐楓蘊陸渾火。奇哉先生詩﹐妙論至繁夥。低徊太山詠﹐寂寞秀野坐。有酒可澆愁﹐當年曾著我。浮雲一飄散﹐偃蹇各坎坷。冰雪燕寺花﹐風雨五湖舸。微聞選佛場﹐色相音聲哿。歲晚忽懷歸﹐遮夢山堆垛。小池功徳水﹐淨如玉色磋。醒醇穆說醴﹐翳翳禪參寄。孤吟賈浪仙﹐一寵思證果。」《三月三十日華陰道中作》云「河流已束潼關隘﹐云影遙遮嶽帝祠。婀娜東風數株柳﹐華陰道上送春時。」淡朴數語﹐卻是詩人之詩。

一○﹑近見劍丞兩詩﹐酷熟中讀之﹐頗有涼意。《信宿金山下曹氏園﹐用東坡金山寺涼字韻答貞長》云「東臯盤散月孤涼﹐分領僧徒下捨香。風露入秋侵坐冽﹐莎虫專夜織愁忙。得安短榻依初地﹐無住疏鐘出上方。獨有沈哀勞夢寐﹐與君商酌到微茫。」《三次前韻戲調貞長栗長伯蓀》云「八月西風江上涼﹐薄棉知暖飯知香。客中一一連牀好﹐詩後紛紛入睡忙。不覺寺鐘穿屋破﹐誰看山月下庭方﹖吾衰未解安心法﹐夢踏秋橋夜更茫。」

一一﹑長樂施熙﹐餘年家子﹐悼其亡室林婉儀﹐有《四哀》詩﹐頗足酸臆。《窺園哀》云「認汝舊遊處﹐遺迹猶井井。亂花頹欲哀﹐頑竹立如哽。殘照蒸啼痕﹐積翠逼晚景。﹝園有積翠山館﹐遺櫬厝焉。﹞手攜稚子歸﹐不見伊人影。」《當食哀》有云「幼子環坐食﹐食遲誰復詈﹖休訝人何稀﹐只當汝未至。」此與余「今日花開人不見﹐當他曉睡未妝梳」二句有同意。林氏與余家人常來往﹐甚雅善也。

一二﹑復檢得壽若舊贈一詩云「小閣面烏石﹐新篁依短墻。落成開壽寓﹐遇閏展春陽。聚散偶形迹﹐行居皆捲藏。今生各半百﹐所貴在徜徉。」後數句皆安心有得之言「行居」五字尢獲我心。

一三﹑癸丑裏居﹐有秋社之集﹐裏中諸子相從爲五七言﹐旋又北遊﹐社中人每有見懷之作。龔惕菴云「早及長公門﹐請業日造席。子由一日至﹐眉宇輝棟壁。談間視所業﹐獎誘辭有溢。俄然隔左海﹐十稔還暫覬。悠悠執鞭意﹐時日只勞積。比來更喪亂﹐歸人萃鄕邑。轉幸得瞻依﹐莛叩期昕夕。碧棲老好事﹐結社月再集。弟子學攢眉﹐先生聊搦鼻。使反而後和﹐率馬示之的。天不放公閒﹐因緣促徵楫。冬去今已秋﹐欲從苦無翼。長恐彊學志﹐終已難求益。沈沈甘年事﹐動足傷心乙。因公沂懷來﹐非爲詩事惜。見公如見師﹐何當話疇昔﹖」林大年云「去年秋日題襟處﹐長記酡顏照灑灑卮。一路荔陰兼棗樹﹐月明風細沈公祠。」「汐社滄桑又一年﹐迢迢閩幽燕。定知杖履談經暇﹐回憶鄕關舊月泉。」「香山教主法門開﹐《主客圖》中鑄眾才。我亦中衢曾問道﹐神風引去倘吹來。」

一四﹑東人詩多絕句﹐喜押十一尢韻。河瀨長定能爲古體﹐《詠竹》云「修竹何漪漪﹐淸陰同四時。斐然而成章﹐君子有令姿。圓通其徳量﹐勁直其操持。小字稱龍孫﹐綠籜護新肌。長成號淩雲﹐翠葉郁參差。賢者此樂志﹐孝子曾致頤。憂玉風細細﹐篩金月離離。梅花結淸伴﹐鳳凰療調饑。此君常平安﹐我心自怡怡。閒來一長嘯﹐瑯殲生涼颸。」可以詩中「斐然」句移贈之。

一五﹑中國師範學堂首開於武昌﹐延日人戶野周二郎充教育教員。要餘贈詩﹐次聯云「萬里琴書雙伉儷﹐一家師範兩先生。」其夫人亦教育家﹐時武昌創設女學堂﹑幼稚園﹐充保姆教習也。戶野書此聯爲楹帖。

一六﹑先室人有《哀漸兒》一詩極爲悲痛﹐向以不忍卒讀﹐將稿夾在書堆中﹐致編集時漏收。今補錄如下﹐云「我生不忍殘一蟻﹐我子乃以飼豺虎。我子於我果何人﹖三宿空桑聊爾汝。茫茫無天那有道﹖咎以不仁彼無語。干將莫邪剛必折﹐弱居六極又無取。不剛不柔是底物﹐玉碎土崩日旁午。黃土搏人偶兒戲﹐調水和泥滿寰宇。成例旣開遂莫禁﹐土滿人浮孰能禦﹖大荒大疫及水火﹐萬不去一何足數。惟有生人能殺人﹐以一殺萬疾風雨。此時乃信弱者亡﹐脆女稚男膏野土。本無魂魄又何知﹐萬里關山夢亦阻。」解脫之理甚足﹐忍痛錄之。

一七﹑又檢得絕句數首﹐皆有寓意﹐云「任圜何虫豸﹐董龍何雞狗﹖承嗣與三思﹐疥癬亦何有﹖」「傾蓋已如故﹐白頭尙如新。視聽此耳目﹐前後寧兩人。」「富貴訕於人﹐貧賤轉肆志。求伸乃蠖屈﹐抗志匹夫事。」「李廣不後人﹐無功緣數奇。自念豈有恨﹐二者誰敢知。」「夫婦以義合﹐無義則可離。孔光愼言人﹐此論乃敢持。」「荷鐳旣須埋﹐馬革亦還裹。髑髏南面王﹐莊生誠知我。」

一八﹑又檢得一斷句云「香煙雨泡都沈騖﹐竹節魚鱗欲化龍。」此二語均有故實﹐似是竹有幾節﹑魚有幾鱗云云﹐記不淸﹐作者不知何指﹐然機鋒隱約﹐亦欲化雲煙飛去矣。

一九﹑昨檢亡友劉紹庭遺稿﹐尙有斷句可采者。如《登古吹臺》云「荊華西南轉﹐河汴東北流。」《雪嶺行聞滇警作》云「天子未將玉斧揮﹐羣公休上珠崖對。」皆穩切。《夏日感懷》云「晚飧已飽捫腹坐﹐暝气四合天蒼茫。遠峯漸匿星斗見﹐髙霄拭幕銀河長。」寫無月夜景逼眞。《夜泊》云「荒灣漲落妨頹岸﹐髙木煙深壓小邨。」

二○﹑林葵云解元﹝傳甲﹞﹐今之教育家﹐長於算學﹑輿地學。久客卜奎﹐喜爲詩﹐屢寄示余﹐有《龍江秋興》八首﹐筆勢壯往﹐其一云「萬柳羣松蔚北林﹐興安嶺表气蕭森。龍江秋色來天地﹐燕塞浮雲變古今。風急九邊思猛士﹐月明幾處動鄕心。支離飄泊三千里﹐嘯傲猶爲《梁父吟》。」似集杜非集杜﹐亦可謂俯拾卽是﹐不取諸鄰矣。君有《龍江》近體詩三十八首﹐《題胡氏地圖》﹐妥帖翔實﹐可作蒙求歌訣讀。詩多未錄﹐君已自有印本。

二一﹑近又見晦聞一詩﹐甚淸婉﹐急錄之。《南歸經滬寄京邸舊遊》云「繞道江臯計早迂﹐經行湘曲又旬餘。無多懷抱將銷歇﹐已換寒溫問起居。聽曲再來當暮雨﹐題詩還寄及春初。遲歸別有沈綿意﹐難爲臨風一一書。」讀第三句﹐使我慨嘆無已。人之有懷抱者本已無多﹐而富有懷抱者更少。至懷抱無多﹐則一經頓挫遂爾銷歇矣。胥天下無懷抱之人﹐安能忍而與終古哉﹖

二二﹑林天遺﹝蒼﹞有《獨坐聚春園﹐夜向半矣。命車出湖上﹐遇還爽太古﹐湖亭看月出》﹐詩云「獨遊興味易闌珊﹐道左忻逢素所歡。夜半西湖如我醒﹐月中淸景當詩看。歸人欲盡心逾爽﹐寂處相容地尙寬。生受涼風無一頃﹐車塵明日又漫漫。」天遺最工詩鐘﹐長於爲寒瘦之句。近亦常作古近體﹐此首則闖入宋人藩籬﹐喜而錄之。

二三﹑舊和乙《菴山居圖詩》﹐四疊韻失其一首﹐昨忽檢得﹐亦不自憶是底言矣。但覺次韻尙妥﹐姑錄之﹐云「三炎昔方僭﹐四陜乃分宅。有公孫垂﹐有眼波斯碧。良禽各自命﹐總總枳句覓。蠶叢猿狄峽﹐魚鰲黽竈窟。九江步故智﹐遂赭嘉魚壁。降表𨿽屢修﹐何嘗果屈膝。襄陽與合肥﹐重鎭空自昔。蹶然投袂起﹐霍若失故疾。輕裘爾何事﹐遽博龜頭石。帛須大領輩﹐糟粕塡胸膈。童童札朴下﹐期期五丁迹。建業水斯飲﹐武昌魚旣食。冠玉善捐金﹐此輩眞陽翟。安樂復歸命﹐把臂共玆席。出亡法自獘﹐詢謀情終隔。公等其休矣﹐安用逐諸客。」

二四﹑丁未攜家由京漢鐵道入都﹐半夜過武勝關﹐黑無所見。己酉臘月復攜家過之﹐則在日中。刻意欲作一詩﹐不成﹐只得兩句云「向北諸峯皆積雪﹐出關一道是中原。」

二五﹑由武昌入都時﹐廣雅督部囑有詩寄閱﹐甚賞《榮澤渡河》一律。余不自愜意﹐續刻詩集時刪去。惟前四句云「春水桃花浪未生﹐榮波如掌禦風行。中州忽盡刑河界﹐歷塊猶存鄭衛名。」尙有气勢﹐以下則祖詠所謂意盡﹐可以藏拙矣。

二六﹑前數年和劉景屏運使「覃」韻詩云「士人不挈兼不擔﹐地肥坐食有如蠶。吾鄕劉晏投袂起﹐欲振財賦雄天南。平生經營不稱意﹐三戰三北鬢毛毿。計然之學吾所講﹐舊臘日夕來深談。牢盆禺莢惡棄地﹐管篇桓論君常探。盈科漸進供挹注﹐子布乞食能無慚。錢流地上非妄語﹐山海官府原潭潭。鄂中廢墜昔稍舉﹐七策未及行二三。天龍地馬不利用﹐王面充斥將何堪﹖司農知人租稅理﹐但願樂歲人聲含。有田且歸遊倦矣﹐方生春水濃拖藍。濡魚趨獸讓健者﹐種秫釀酒杯猶貪。」此作嫌上半句用四字排偶太多﹐故未刻集中。而後數韻又有可存者。「子布乞食」謂革命後財政不理﹐惟屢求助於華僑。「三」﹑「堪」韻謂籌辦貨幣事。至無田不歸﹐爲詩人習慣藉口語﹐余常辟之。

二七﹑敷菴近將其年來所作寄正於伯嚴﹐伯嚴評點還之。復以示余﹐使重加評語。敷庵專學後山﹑山谷﹐余於其詩屢有評驚矣。此卷伯嚴少密圈而多密點﹐余意欲攺密點者皆爲密圈。如《會祭陳后山集法源寺》云「心香一辦屬彭城﹐行集朝朝徹案橫。每惜盡情寒到瞑﹐祗今懷往事如生。人窮未必詩能累﹐官小何因晚始成﹖尙有餓夫謝文節﹐隔鄰吾欲薦蔬羹。」二聯﹑四聯皆可密圈﹐「能累」欲易作「爲累」﹐「何因」欲易作「還教」。《丙辰三月三日壩河修楔﹐賦呈老曁同遊諸子》云「淸明上巳並玆辰﹐百歲能經見幾春﹖近郭只應桃李笑﹐勝遊寧必管弦陳﹖棲枝燕忘危巢覆﹐戀水鳧依野艇馴。暫把一尊收節物﹐莫嘲吾輩彊吟呻。」此遊余不與﹐適以此日挈眷南下也。聞同遊者皆有詩﹐而惟見此一首﹐故亟錄之。諸同遊巾﹐東最喜觀劇﹐敷庵絕無此嗜好﹐故第四句的是敷庵之言﹐非泛用《蘭亭序》意也。

二八﹑近人爲詩﹐競喜學北宋﹐學劍南者少。余舊曾提唱香山﹑劍南﹐《論詩送覲兪》有云「樂天善閒適﹐柳子工嗟嘆。奇兵雙井出﹐短劍渭南鍛」者也。顧應之者少。去年夏日﹐與東同遊社稷壇﹐夜倚石橋﹐談放翁七言近體﹐工妙閎肆﹐可稱觀止﹐古詩亦有極工者﹐蓋蒼萃眾長以爲長也。東極以爲然﹐並云近方肆力讀劍南全詩﹐欲抄錄千百首﹐隨意評點﹐自備翻閱。今年冬月﹐忽以《劍南詩選》十大冊抵余﹐請爲之序。翻之﹐則胥鈔學東書法﹐作北魏體﹐終始一律﹐朱圈細整﹐如眞珠﹐如珊瑚﹐書眉評語則親筆小行艸。玆采其圈點評騭確當者如下。

二九﹑《奇酬曾學士學宛陵先生體。比得書云﹐所寓廣教僧捨有陸子泉﹐每對之輒奉懷》云「庭中下乾鵲﹐門外傳遠書。小印紅屈蟠﹐兩端黃蠟塗。開緘展矮紙﹐滑細疑卵膚。首言勞良苦﹐後問逮妻孥。中間勉以仕﹐語意極勤渠。字如老瘠竹﹐墨淡行疏疏。詩如古鼎篆﹐可愛不可摹。快讀醒人意﹐垢癢逢爬梳。細讀味益長﹐炙轂出膏腴。行吟坐臥看﹐廢食至日晡。想見落筆時﹐萬象聽指呼。亦知題詩處﹐緣井石發粗。公閒計有客﹐煎茶置風鑪。倘公無客時﹐濯纓亦足娛。井名本季疵﹐思人理豈無﹖居然及賤子﹐娩謝恩意殊。幾時得從公﹐舊學鋤荒蕪﹖古文講聲形﹐誤字辧魯魚。時時酌井泉﹐露芽奉瓢盂。不知公許否﹐因風報何如﹖」評云「放翁自壯至老﹐服膺宛陵﹐集中凡五六效其體﹐心折極矣。放翁詩鮮新俊妙﹐闊大閒曠﹐無美不備﹐而其精深處乃自宛陵得來。世之論放翁者﹐道其學宛陵﹐甚矣﹐眞能讀放翁詩者之不易遘也。」僕謂放翁詩固無所不學﹐而此首實規撫宛陵。

三○﹑《霽夜觀月》云「云重眞愁無散時﹐可憐不柰一風吹。淸輝如此那休得﹐誰誤虛空作許癡﹖」評云「此詩亦著意學宛陵者。」

三一﹑《聞武均州報已復西京》云「白髮將軍亦壯哉﹐西京昨夜捷書來。胡兒敢作千年計﹐天意寧知一日回。列聖仁恩深雨露﹐中興赦令疾風雷。懸知寒食朝陵使﹐驛路梨花處處開。」評云「神似少陵《聞官軍收河南河北》之作。」

三二﹑《過林黃中食柑子﹐有感。學宛陵先生體》云「博士得黃柑﹐甚愛不忍擘。持獻太夫人﹐遠附海上舶。故山饒氛霧﹐可使酒杯窄。豈無荔枝好﹐饜妖恐不摘。相去三千里﹐無異娛旁側。乃知母子意﹐更遠未嘗隔。我昨往見君﹐從容弄書冊。藥分臘劑香﹐茶泛春芽白。主意顧未厭﹐筐笤自搜索。敢謂甘旨余﹐亦及此下客。霜包才三四﹐气可壓幹百。重是慈孝物﹐不敢吐其核。甘寒𨿽逵齒﹐悲感已橫臆。半生無歡娛﹐初不爲湮呃。」評云「得宛陵之深到﹐而自饒寬博之致。」

三三﹑《馬上》云「燈前薄蝦陳鹽薯﹐帶睡彊出行江堤。五更落月移樹影﹐十月淸霜侵馬蹄。荒陂唱唱已度雁﹐小市喔喔初鳴雞。可憐萬里覓歸夢﹐未到故山先自迷。」評云「寫曉行逼眞﹐合眼遇之。」

三四﹑《蟠龍瀑布》云「遠望紛珠纓﹐近觀轉雷霆。人言水出奇﹐意使行人驚。人驚我何得﹖定非水之情。水亦有何情﹖因物以賦形。處髙勢趨下﹐豈樂與石爭。退之亦隘人﹐彊言不平嗚。古來賢達士﹐初亦願躬耕。意气或感激﹐邂逅成功名。」評云「極似宛陵﹐析理洞情﹐文能見道。」

三五﹑《題梁山軍瑞丰亭》云「我行都梁窘風雪﹐史君喜事能畱客。瑞丰亭上一尊酒﹐渺渺郊原水初白。峽中地褊常苦貧﹐政令愈簡民愈淳。本來無事只畏擾﹐擾者才吏非庸人。都梁之民獨無苦﹐須晴得晴雨得雨。史君心愛稼如雲﹐時上斯亭按歌舞。歌闌舞罷史君醉﹐父老羅拜丰年賜。聖朝尙實抑虛文﹐縱產芝房非上瑞。」評云「通首卷舒自如﹐神完气足﹐大似坡老。」

三六﹑《嶽池農家》云「春深農家耕未足﹐原頭叱叱兩黃犢。泥融無塊水初渾﹐雨細有痕秧正綠。綠秧分時風日美﹐時平未有差科起。買花西捨喜成婚﹐持酒東鄰賀生子。誰言農家不入時﹖小姑畫得城中眉。一雙素手無人識﹐空村相喚看鑠絲。農家農家樂復樂﹐不比市朝爭奪惡。宦遊所得眞幾何﹖我已三年廢東作。」評「小姑」句云「雋鏈。」

三七﹑《和髙子長參議道中二絕》云「丰年食少厭兒啼﹐覓得微官落五溪。大似無家老禪衲﹐打包還度棧云西。」評云「極淸亮。」

三八﹑《送劉戒之東歸》云「去國三年恨未平﹐東城況復送君行。難憑魂夢尋言笑﹐空向除書見姓名。殘日半竿斜谷路﹐西風萬里玉關情。蘭臺粉署朝回晚﹐肯記粗官數奇聲。」評云「全首能不脫送別﹐亦合分際。」

三九﹑《南沮水道中》云「捨臨湍瀨﹐瘦船聚小潭。山形寒漸瘦﹐雪意暮方酣。久客情懷惡﹐頻來道路諳。家山空悵望﹐無夢到江南。」評第三句云「用字極精。」五﹑六兩句﹕「意已極足﹐再著『家山』二句﹐徒詞費耳。」僕不以此評爲然。五六句平常﹐末兩句謂家山終是空望﹐連夢也不必到矣。宋徽宗詞云「無據﹐和夢也新來不做。」放翁似套其意。

四○﹑《長木晚興》云「沮水皤山名古今﹐聊將行役當發臨。斷橋煙雨梅花瘦﹐絕硐風霜槲葉深。末路淸愁常衮衮﹐殘冬急景易。故巢東望知何處﹖空羨歸鴉解滿林。」評三四句云「最傳之句。」僕謂第二句﹐眼前語說得動情﹐首句豪壯。

四一﹑《劍門道中遇微雨》雲﹕「衣上徵塵雜酒痕﹐遠遊無處不消魂。此身合是詩人未﹖細雨騎驢入劍門。」評云「劍南七絕﹐宋人中最占上峯﹐此首又其最上峯者﹐直摩唐賢之壘。」僕謂以細雨騎驢劍門﹐博得詩人名號﹐亦太可憐﹐況尙未知其是否乎﹖結習累人至此。然此詩若自嘲﹐實自喜也。

四二﹑《羅江驛翠望亭讀宋景文公詩》云「撲馬徵塵拂不開﹐髙亭欹帽一徘徊。蜀山地噢稀逢雪﹐閏歲春遲未見梅。陂水近人無鷺下﹐煙林藏寺有鐘來。宋公出牧曾題壁﹐錦段𨿽殘試剪裁。」評云「鮮新雅健﹐亦極自然﹐此種律句惟放翁最擅長矣。」僕謂五句從山谷「近人積水無鷗鷺」句來﹐六句從摩詰「不知香積寺」四句來﹐「閏歲」句反用「江春入舊年」意﹐然自鍛成放翁之詩也。

四三﹑《遊漢州西湖》云「房公一跌叢眾毀﹐八年漢州爲刺史。逵城鑿湖一百頃﹐島嶼曲折三四里。小菴靜院穿竹入﹐危榭飛樓壓城起。空蒙煙雨媚松楠﹐顚倒風霜老葭葦。日月苦長身苦閒﹐萬事不理看湖水。向來愛琴𨿽一癖﹐觀過自足知夫子。畫船載酒淩湖光﹐想公樂飲千萬場。嘆息風流今未泯﹐兩川名醞避鵝黃。」評中數韻云「矯健挺拔﹐字字生鐵鑄成﹐直入浣花之室﹐收稍弱。」僕謂收處不可謂弱。凡七言古通體不轉韻﹐未二句﹑四句﹑六句忽用轉韻者﹐每用律句收煞﹐山谷多有之。至此篇後半﹐本無深意﹐特借一琴﹑一酒作伴﹐結束懷古之情而已。

四四﹑《夏日湖上》云「烏帽筇枝散客愁﹐不妨胥史雜沙鷗。迎風枕簟平欺暑。近水簾攏探借秋。茶竈遠從林下見﹐釣筒常向月中收。江湖四十餘年夢﹐豈信人間有蜀州﹗」評云「前半酷似半山﹐凝鏈雋宕。」僕憶似一本作「預借秋」﹐記不眞﹐不敢斷。但作「預」固淺﹐作「探」對不過平。

四五﹑《同何元立賞荷花﹐追懷鏡湖舊遊》云「少狂欺酒气吐虹﹐一笑未了千觴空。涼堂下簾人似玉﹐月色泠泠透湘竹。三更畫船穿藕花﹐花爲四壁船爲家。不須更踏花底藕﹐但嗅花香已無酒。花深不見畫船行﹐天風空吹白紆聲。雙槳歸來弄湖水﹐往往湖邊人已起。卽今憔悴不堪論﹐賴有何郎共此尊。紅綠疏疏君勿嘆﹐漢嘉去歲無荷看。」評云「淸折明麗﹐以太白之雋﹐兼飛卿之縟﹐可謂佳絕。」

四六﹑《怡齋》云「束湖仲夏艸樹荒﹐屋古無人亭午涼。萱房微呀不見日﹐笱籜自解時吹香。野藤蟠屈入窗罅﹐濕菌扶疏生屋梁。跨溝數椽最幽翳﹐漲水及楹雨敗墻。靜涵靑舞藻荇﹐閒立白鷺浮鴛鴦。芙蕖𨿽瘦亦彌漫﹐照眼翠蓋遮紅妝。水紋珍簟欲捲卻﹐團團素扇嫩復將。天風忽送塔鈐語﹐喚覺淸夢遊瀟湘。」評云「多用對偶﹐益覺濃厚。」

四七﹑《初到榮州》云「乳山缺處城樓呀﹐雙旗蕭蕭晚吹笳。煙深綠桂臨絕壑﹐霜落殘瀨鳴寒沙。廢臺已無隱士嘯﹐遺宅上有髙人家。鈴齋下榻約僧話﹐松陰枕石放吏衙。杯羹最珍慈竹筍﹐瓶水自養山姜花。地鑪堆獸熾石炭﹐瓦鼎號蚓煎秋茶。少年遠遊無百里﹐一饑能使行天涯。豈惟慣見蓬婆雪﹖直恐遂泛星河槎。故巢肯作兒女戀﹐異境會向鄕閭誇。一杯徑醉幀自墮﹐燈下發影看﹛髟沙﹜。」評云「對句到底﹐亦瘦勁﹐亦沈厚。」僕謂「少年遠遊」以下﹐正沈厚處﹐所謂力透紙背也﹐特爲加密圈。

四八﹑《花時徧遊諸家園》云「看花南陌復東阡﹐曉露初乾日正妍。走馬碧雞坊裹去﹐市人喚作海棠顚。」「爲愛名花抵死狂﹐只愁風日損紅芳。綠章夜奏通明殿﹐乞借春陰護海棠。」「花陰掃地置淸尊﹐爛醉歸時夜已分。欲睡未成欹倦枕﹐輪困帳底見紅雲。」「枝上猩猩血未﹐尊前紅袖醉成圍。應須直到三更看﹐畫燭如椽爲發輝。」「重尊丹砂晶最髙﹐可憐寂寞棄蓬蒿。會當車載金錢去﹐買取春歸亦足豪。」「絲絲紅尊弄春柔﹐不似疏梅只慣愁。常恐夜寒花索寞﹐錦茵銀燭按《涼州》。」評云「此十絕句皆淸麗髙響。」僕謂最勝者此六首﹐今錄之。

四九﹑《書懷》云「武擔山上望京都﹐誰記黃公舊酒鑪﹖宿負本宜輸左校﹐寬恩猶聽補東隅。一官漫浪行將老﹐萬卷縱橫只自愚。甫裏松陵在何許﹖古人投劾爲尊鱸。」評云「豪宕流逸﹐集中最勝境也。」

五○﹑《六月十四日宿東林寺》云「看盡江湖千萬峯﹐不嫌云夢芥吾胸。戲招西塞山前月﹐來聽東林寺裹鐘。遠客豈知今再到﹐老僧能記昔相逢。虛窗熟睡誰驚覺﹖野碓無人夜自舂。」評云「一气捲舒﹐卻能凝鏈穩重﹐宋人惟半山最擅勝場。」僕謂此放翁之極似東坡者﹐其所以能成大家在此。

五一﹑《雨夜偶書》云「髙臥空堂風雨來﹐更闌頻看燭花摧。新涼蕭爽秋期近﹐多病侵尋老境催。萬事極知終變滅﹐一官那得久低回﹖牀頭幸有《楞伽》在﹐更炷鑪香手自開。」評云「髙朗。」

五二﹑《橋南納涼》云「曳杖來追柳外涼﹐畫橋南畔倚胡牀。月明船笛參差起﹐風定池蓮自在香。半落星河知夜久﹐無窮艸樹覺城荒。碧筒莫惜頹然醉﹐人事還隨日出忙。」評云「變換酣足﹐放翁七律之最者。」

五三﹑《婺州州宅極目亭》云「尙書曳履上星辰﹐小爲東陽作主人。朱閣淩空云縹緲﹐靑山繞郭玉嶙峋。似聞旋教新歌舞﹐且慰重臨舊吏民。莫倚闌干西北角﹐卽今河洛尙胡塵。」評云「沈重又極慷慨﹐惟老杜有之。」

五四﹑《老去》云「老去時時病﹐春來日日陰。文書有期會﹐山水負登臨。倦客風埃眼﹐孤臣狗馬心。餘寒欺短褐﹐莫惜酒杯深。」評云「學杜而得其神似。」

五五﹑《大雨腧旬﹐旣止復作﹐江遂大漲》云「一春少雨憂旱嘆﹐熟睡湫潭坐龍嫩。以勤贖嫩護其短﹐水浸城門渠不管。傳聞霖潦千里遠﹐榜舟發粟敢不勉。空村避水無雞犬﹐茆捨夜深螢火滿。」評云「沈著似杜﹐放翁集中最用力者。」

五六﹑《桐廬縣泛舟東歸》云「桐江艇子去乘月﹐笠澤老翁歸放傭。一尺輪困霜蟹美﹐十分瀲澀社酷濃。宦遊何啻路九折﹐歸臥恨無山萬重。醉裹試吹蒼玉笛﹐爲君中夜舞魚龍。」評云「意換句靈﹐放翁最完滿之作。」僕謂中四句乃放翁學蘇處。

五七﹑《夏日》云「病退身初健﹐時淸吏更休。渴蜂窺硯水﹐傭燕息簾鉤。棋局每坐隱﹐屏山時臥遊。眞成愛長日﹐未用憶新秋。」評云「著意學少陵。」

五八﹑《雨後露坐小酌》云「閉門誰與樂頹年﹖旋掃桐陰近酒邊。病久一春稀見蝶﹐雨多六月始聞蟬。官倉求飽眞聊爾﹐山野懷歸每惘然。從此讀書仍復嫩﹐惟畱白眼望靑天。」評云「淸雋。」

五九﹑《漁浦》云「桐廬處處是新詩﹐漁浦江山天下稀。安得移家常住此﹐隨潮入縣伴潮歸。」評云「結語雋。」

六○﹑《大雪歌》云「若耶溪頭朝莫雪﹐鴉鵲墮死長松折。橫飛忽已平屐齒﹐亂點似欲妝簾纈。放翁憑閣喜欲顚﹐摩挲拄杖向渠說。莫辭從我上嵯峨﹐此景與子同淸絕。銀杯拌蜜非老事﹐石鼎煎茶且時啜。題詩但覺退筆鋒﹐把酒未易生耳熱。扶衰忍冷君勿笑﹐報國寸心堅似鐵。漁陽上谷要一行﹐馬蹄蹴踏河冰裂。」評云「頗似坡老。」

六一﹑《九月三日泛舟湖中作》云「兒童隨笑放翁狂﹐又向湖邊上野航。魚市人家滿斜日﹐菊花天气近新霜。重重紅樹秋山晚﹐獵獵靑簾社酒香。鄰曲莫辭同一醉﹐十年客裹過重陽。」評第二聯云「髙宕自然。」

六二﹑《督下麥雨中夜歸》云「細雨闇村墟﹐靑煙濕廬舍。兩兩犢並行﹐陣陣鴉續下。紅稠水際蓼﹐黃落屋邊柘。力作不知勞﹐歸路忽已夜。犬吠闖籬隙﹐燈光出門罅。豈惟露沽衣﹐乃有泥沒胯。誰憐甫裏翁﹐白頭學耕稼。未言得一飽﹐此段已可畫。」評云「眞景描得出。」

六三﹑《蔬圃》云「山翁老學圃﹐自笑一何愚。嬈瘠財三畝﹐勤劬賴兩奴。正方畦畫局﹐微潤土融酥。翦辟荊榛盡﹐鈕犁磊塊無。過溝橫略徇﹐聚甓起浮屠。隙地成瓜援﹐余功及芋區。如絲細生菜﹐似鴨爛蒸壺。此事今眞辦﹐東歸不爲鱸。」評云「眞朴。」

六四﹑《幽居書事》云「莫嘆人間若不諧﹐淸時有味是歸來。已因積毀成髙臥﹐更借陽狂護散才。正欲淸言聞客至﹐偶思小飲報花開。紛紛爭奪成何事﹖白骨生苔但可哀。」評云「淸雋絕倫。」

六五﹑《雜興》云「漲水入我廬﹐萍葉黏半扉。日出水返壑﹐念汝何由歸﹖」評云「深雋。」

六六﹑《雜興》云「萬物各有時﹐蟋蟀以秋鳴。我老自少眠﹐那得憎此聲﹖」評云「見道語。」

六七﹑《寄題朱元晦武夷精舍》云「身閒剩覺溪山好﹐心靜尢知日月長。天下蒼生未蘇息﹐憂公遂與世相忘。」評云「贈遺極得本人身分﹐如此詩眞不苟作也。」

六八﹑《狂歌》云「少年𨿽狂猶有限﹐遇酒時能傲憂患。卽今狂處不待酒﹐混混長歌老巖澗。拂衣卽與世俗辭﹐掉頭不受朋友諫。掛帆直欲截煙海﹐策馬猶堪度云棧。枵然癡腹肯貯愁﹐天遣作盎盛藜莧。發垂不櫛性所便﹐衣垢忘濯心已慣。眼前故人死欲無﹐此生行矣風雨散。差爲塵土伏轅駒﹐寧作江湖斷行雁。」評云「『作盎』句趣語。」僕謂寫得至無聊﹐正其至倔彊處。此亦學宛陵者。

六九﹑《書生嘆》云「君不見城中小兒計不疏﹐賣漿賣餅活有餘。夜歸無事喚儔侶﹐醉倒往往眠街衢。又不見瓏頭男子手把鈕﹐丁字不識稱農夫。筋力𨿽勞憂患少﹐春秋社飲常歡娛。可憐秀才最誤計﹐一生衣食囊中書。聲名才出眾毀集﹐中道不復能他圖。抱書飽死在空谷﹐人𨿽可罪汝亦愚。嗚呼﹐人𨿽可罪汝亦愚﹐曼倩豈卽賢侏儒﹖」評云「古今同嘆。」僕謂「中道」句眞正書呆。

七○﹑《感憤》云「今皇神武是周宣﹐誰賦南徵北伐篇﹖四海一家天歷數﹐兩河百郡宋山川。諸公尙守和親策﹐志士虛捐少壯年。京洛雪消春又動﹐永昌陵上艸芊芊。」評云「次聯雄闊似盛唐﹐收能提開。」僕記陳同甫次東坡《念奴嬌赤壁懷古》「雄姿英發」韻云「吾皇神武﹐踵曾孫周發。」與此首首聯極相似。

七一﹑《幽居感懷》云「偶傍楓林結數椽﹐東歸也復度流年。汀洲雁下依殘水﹐墟里人行破夕煙。十月風霜欺客枕﹐五更鼓角滿江天。散關淸渭應如昨﹐回首功名一愴然。」評云「俊逸自賞。」

七二﹑《甲辰仲秋無月﹐十七夜獨繳然達旦》云「老覺人間無一欣﹐窮閻掃軌謝紛紛。已憑白露洗明月﹐更遣淸風收亂雲。棲鵲揀枝寒未穩﹐斷鴻呼伴遠猶聞。病羸慵踏梧桐影﹐倚柱長吟夜向分。」評云「僕老淸新﹐逼眞浣花﹐格律尢爲嚴整。」

七三﹑《病中》云「風雨暗江天﹐幽窗起復眠。忍窮安晚境﹐畱病壓災年。客助修琴料﹐僧分買藥錢。餘生均逆旅﹐末死且陶然。」評次聯云「字字幹錘百鏈﹐卻極自然。」

七四﹑《步虛》云「囊者過洛陽﹐宮闕侵雲起。今者過洛陽﹐蕭然但荒壘。銅駝臥深棘﹐使我惻愴多。可憐陌上人﹐亦復笑且歌。世事茫茫幾成壞﹐萬人看花身獨在。北邙秋風吹野蒿﹐古冢漸平新冢髙。」評云「所感獨深。」右數十首可爲欲讀陸詩者一小餉遺﹐所選尙多﹐不能盡錄矣。

●卷二八

一﹑《說文》之學﹐至有淸而攻之者眾。至唐本﹑北宋本續發續見﹐講許學者又添出故事矣。苗先路﹝夔﹞讀段氏《說文解字注》「心」部「﹛頁心﹜」字下﹐知徐楚金《系傳》﹐姑蘇顧氏﹑黃氏各有影鈔北宋足本﹐假觀之願﹐形諸詠嘆。有詩云「生平私淑心﹐亭林多纂輯。韻學接孔周﹐﹝自注﹕洪洞李子徳語也。亭林得《唐韻》舊本於雁門關﹐淮安張力臣校寫﹐潁川陳上季刻之。序引李處士謂『亭林韻學﹐直接周孔』。﹞一語亮能執。世無揚子云﹐鬼笑倉頡泣。天未喪斯文﹐汶長秦灰拾。南唐徐楚金﹐《系傳》成四十。汪刻落葉多﹐破碎不完葺。﹝自注﹕每部少字﹐每字少說解者﹐不計其數。段茂堂謂姑蘇顧氏﹑黃氏有影鈔北宋足本。﹞影宋聞顧黃﹐藏之等什襲。何當一借來﹐萬拜與千揖。補天同媧皇﹐動地笑驚蟄。九泉誰修文﹖此舉登幾級。神爽秋毫顚﹐主賓閬風立。」祁文端次韻云「汶長說六書﹐古文賴哀輯。亭林纂《五書》﹐音學允能執。俗儒鄕壁造﹐汗簡吞聲泣。古音與今韻﹐錯牾難收拾。休文變古音﹐得一遺其十。《平水》變《唐韻》﹐部分不可葺。審音以定韻﹐顧氏豈剿襲。君守小徐傳﹐上追復下揖。抗聲段﹝金壇﹞王﹝髙郵﹞間﹐如雷啟冬墊。善本吾亦慕﹐升階必由級。會當求雙璧﹐幸勿嗟孤立。」苗詩﹐少佳處﹐「九泉」以下數語頗費解。祁作中數韻言古今音韻錯牾之獘﹐至當不易。亭林已攺吳才老部分﹐段氏又攺顧氏爲十七部﹐殊不可從﹐「蟄」韻殆亦不以段氏爲然也。錄堇詩﹐志其緣起耳。

二﹑文端又有《次韻贈王菉友孝廉筠》云「析疑爲我證羣書﹐咀嚼菁華棄土苴。夢覺云雷動科斗﹐笑看楊柳貫魴魚。﹝自注﹕君頃與何子貞爲余撰《祁大夫字黃羊說》﹐又與張石洲釋虢季子《白盤銘》見示。﹞通經合稱無雙品﹐載筆空慚第七車。但許從君問奇字﹐雄文奚必慕相如﹖」此皆當時學人賞析之雅﹐見之於詩者。菉友湛深許學﹐幾冠有淸一代﹐苗其亞也。

三﹑《說文》故事之見於詩者﹐莫如莫子傯先生﹝友芝﹞之得唐寫本木部殘帙﹐一時題詠銑然。莫有《湘鄕相公命刊唐寫本說文殘帙筆異﹐且許爲題詩﹐歌以呈謝》云「黟侯贈我唐人寫本書﹐乃是許君《說文》之斷帙。中唐妙墨無雙經﹐動色傳看叫神物。本朝朴學一叔重﹐六籍盡起基乾隆。鐺賤鉉疏競拾補﹐勤矣區區諸老翁。惟唐明字科﹐課試必先通。一代義疏家﹐取攜若飧饔。少溫謬悠在斥廢﹐說之碎綴還网籠。爾時此本若到眼﹐定訁羽鴻都揖蔡邕。汴京祕藏盡六紙﹐紙縫增街紹興璽。自從寶慶落人間﹐幾閱劫灰換朝市。百八十篆歸尙完﹐界宅分曹爛仍理。顓預只作書畫傳﹐千載何人究端委﹖郎亭嫩頹藥不悛﹐奇文入手如笞鞭。鐙昏力疾艸箋記﹐整亂鉤沈坐無寐。湘鄕相公治經如治兵﹐號令罷茶齟齬皆蜻嶸。莫府軍間結習在﹐刊徐左許時鏗鏗。謂余此卷𨿽晚出﹐試數四部官私誰第一﹖元鈔宋刻總奴隸﹐爲子性命耽書報良值。子箋好成爲子歌﹐中有大義數十不可磨。卽呼鐫木印萬本﹐把似海內學者豈在多。感公盛意惜晚莫﹐悠悠志業餘兩皤。無聞守此當如何﹖」湘鄕詩云「插架森森多於筍﹐世上何曾見唐本﹖莫君所得殊環奇﹐傳寫云自元和時。問君此卷有何珍﹐流傳顯晦經幾人﹖君言是物少微識﹐殘賤黯黯不能神。豪家但知貴錦裹﹐陋巷誰復憐綦巾。黟縣令君持贈我﹐始吐光怪幹星辰。許書劣存二百字﹐古鏡一掃千年塵。篆文已與流俗殊﹐解說尢令耳目新。乾嘉老儒耽《蒼》《雅》﹐東南嚴段並絕倫。就中一字百搜討﹐詰難﹝B227﹞起何斷斷。暗與此本相符契﹐古轍正合今時輪。乃知二徐尙鹵莽﹐詣誤幾輩徒因循。我聞此言神一快﹐有如枯柳揩馬疥。我昔趨朝陪庶尹﹐頗究六書醫頑蠢。四海干戈驅迫忙﹐十年髀肉銷磨盡。卻思南閣老祭酒﹐舊學於我復何有﹖安得普天淨棧槍﹐歸去閉戶注《凡將》﹖」莫又有《湘鄕爵相惠題唐寫本說文卷子次韻奉答》云「禮薦菁茅芹箔筍﹐﹝『﹛治﹜』用『怠』音。﹞貌贏羽鱗含樂本。野虫毛菜豈自奇﹐視琢乃登朝祭時。世間何物有定珍﹖升沈顯晦聽中人。李唐破卷氵交長字﹐斷零黯黮失精神。湘鄕相公見吒絕﹐尢物不許巾箱巾。刊傳學人重題詠﹐千載一遇驚昌辰。相公昨日子江南﹐荊揚薄海靖煙塵。定推此意向幽側﹐指拭頓使周行新。中興求闕及此補﹐相業武功同絕倫。《凡將》說注豈公事﹖要勵賤子加勤斷。賤子卅年坐坦串﹐不信今輿非古輪。表書常覬著作式﹝江式﹞﹐試吏竟忘陽羨循﹝賀循﹞。把公大句發雄快﹐如飲天漿豁心疥。坐思巢經鄭子尹﹐安得西來奪苗蠢﹖﹝公命致書招鄭子尹﹞。提《倉》酌《雅》佐軍鐃﹐懷抱鏗訇向公盡。從公且及飲至酒﹐小技雕虫愧無有。劊山紀績護儲槍﹐引筆猶堪韋仲將。」其始末詳先生所著《箋異引》中﹐云「同治攺元初夏﹐捨弟樣芝自祁門來安慶﹐言黟縣宰張廉臣有庸人寫《說文解字木部》之半﹐篆體似《美原神泉詩碑》﹐楷書似唐寫佛經小銘志。『栝』﹑『框』諱闕﹐而『抑』﹑『印』不省﹐例以開成石經不避當王之『昂』﹐蓋在穆宗後人書矣。紙堅緊逾宋藏經﹐蓋所謂硬黃者。在皖見前代名迹近百﹐直無以右之。余則以謂果李唐手迹﹐𨿽斷簡決資訂勘﹐不爭字畫工拙﹐特慮珍棄靳遠假﹐命其還必錄副以來。廉臣見祥芝分毫摹似﹐蒼辟不得就﹐慨然歸我。明年正月將至﹐檢對一二﹐劇詫精奇。莫春寒雨﹐浹旬不出門戶﹐乃取大小徐本﹐通譬異同﹐其足補正﹐夥至數十事。前輩見戴侗引晁記唐本許書﹐𨿽刺謬猶貴重。近人獲蜀石經殘拓﹐寶過宋槧元鈔。矧此千歲祕笈﹐絕無副途﹐徑須冠海內經籍傳本﹐何僅僅壓皖中名迹也。廉臣名仁法﹐陜西山陽進士。權黟未一年﹐撫綏凋黎﹐守死禦軼寇﹐威惠最皖南北。貧瘁卒官﹐黟人言之零涕。珍貽僅在﹐摩挲黯然。其授受久近﹐末從質請﹐裝池艸拙﹐絕非彊有力盛交遊人。賞眞抉異﹐寂焉未顯。校成亟思流傳﹐與海內學者共﹐庶以不孤循吏之惠。立夏日引。」此外作跋者有儀徵劉毓崧﹑南匯張文虎﹐皆孜證詳竅。先生《箋異》旣成﹐尙有遣義﹐命令子彜孫述於卷末云。

四﹑文虎字孟彪﹐又字嘯山﹐有《舒藝室詩存》七卷。詩平平少味﹐惟《失子》二十首質朴不俚。余有孜據者多可采﹐四卷以後漸工。

五﹑鄭莫並稱﹐而子傯學人之詩﹐長於考證﹐與子尹有迥不相同者。如《蘆酒詩後記》一二千言﹑《遵亂紀事》廿余首﹑《哭杜杏東》亦有記千百言附後﹐皆有注﹐可稱詩史。

六﹑祁春圃相國有《題﹤谷曼﹥﹤谷九﹥亭集》詩及《自題饅軌亭圖詩並序》﹐已見前第十一卷

。證據精確﹐比例切當﹐所謂學人之詩也。而詩中帶著寫景言情﹐則又詩人之詩矣。有《次韻樹齋夏夜步月越王山麓》云「江路微茫見遠郊﹐山城睥睨俯危巢。萬家得月樓臺出﹐一徑連云艸木包。坐客胡牀聊與共﹐參軍蠻語漸能教。何人爲寫仙屏句﹖記取森森碧玉梢。」蓋寫景之工者﹐與柳州「城上髙樓」一律有不似之似處﹐第二聯尢寫得出。

七﹑溫州玉環戴女士﹝禮﹞﹐字聖儀﹐受業於餘者十年﹐而初未見面。績學能文﹐著有《大戴禮集注》十三卷﹑《淸列女傳》七卷﹐以外﹐《女小學》雜文之類尙夥。惜故見自封﹐不知公天下之理﹐拘於《白虎通》三綱之舊說﹐而不知其非聖人之言。年三十尙未適人。值前淸革命﹐遂自命亡國遺民﹐必欲得一舊官僚而不事民國者而後嫁之。於是誤適非人﹐終爲所棄﹐亦大可憫矣。事詳余文集中。禮所著《女小學》﹐早上學部﹔《淸列女傳》﹐早上國史館﹐皆章稜代呈。《大戴禮注》已行世。爲詩頗長集句﹐但仍多舊思想耳。如《集元遺山句﹐題吳蓮溪太史述懷集唐詩後》七律六首云「天門筆勢到閒閒﹐詩在巖姿隱顯間。白帽枉教淹晚節﹐深居那得似禪關﹖燕云義俠風流遠﹐相國文章玉筍班。﹝集有陸太保題辭。﹞後日山陽養衰疾﹐系舟山是讀書山。﹝吳籍山陽﹐今尙寓京未歸。」﹞「書林頭白坐吟呻﹐元是中朝第一人。文字誰知祭徵虜﹖伏膺先就楚靈均。黃圖赤縣風流在﹐酒榼書囊浩蕩春。卻恐聲光埋不得﹐今年天壤姓名新。﹝一師擬刊其詩。」﹞「正始風流一百年﹐題詩端爲發幽妍。半生與世未嘗合﹐一讀丹華似有緣。世外華胥誰復夢﹖竹溪衣缽有眞傳。玉堂人物今安在﹖落日孤云望眼穿。」「紙尾題詩一慨然﹐素風才到此公傳。風流肯落正始後﹐詩印髙提教外禪。庾老未應妨嘯詠﹐莊周陰助想當然。知君不假科名重﹐下筆須論二百年。」「元礻右諸人次第來﹐醉吟應在釣魚臺。尋芳自分無閒日﹐信口成篇底用才。楚客登臨動歸興﹐淵明此意亦悠哉。亭中剩有題詩客﹐《梁父》吟成白髮催。」「一回拈出一回新﹐難狀靈臺下筆親。日月難淹京國久﹐書生只合在家貧。雞豚鄕社相勞苦﹐﹝淞社諸公恆縱酒賦詩相慰藉。﹞王后盧前盡故人。天上近來詩價重﹐巖姿洲景盡天眞。」又五律二首云「倀鬼跳梁久﹐優伶伎畢陳。膏粱無急變﹐巧僞失天眞。天地憐飄泊﹐山林有外臣。殷勤詩卷在﹐同詠舞雩春。」「几案滿書史﹐長吟有所思。局中無曠迹﹐意外脫艱危。摧割詩寧寫﹖猶爲談者資。相招有仙掌﹐到日更題詩。」

八﹑又《蓮溪先生集唐句四首見贈﹐賦此酬之﹐集王漁洋句》云「麥顆風鑪手自烹﹐一枝筇杖萬緣輕。玉峯學士數相見﹐紅杏尙書枉擅名。何日髙樓尋紫閣﹖未能采藥入靑城。定知妙不關文字﹐六代淫哇總廢聲。」「水部風流似鄭虔﹐亂書堆裹日髙眠。何山往事思求點﹖弘治文流競比肩。誰嗣篋中冰雪句﹖分題都在浣花胰。詩名流播雞林遠﹐遠道風花蜀國弦。」

九﹑《玫伯師屬題後凋艸堂﹐集漁洋句》云「靑蓮才筆九州橫﹐與世聱牙古性情。花底自成金葉格﹐踏歌終怨石頭城。直從州裏尋眞隱﹐且傍浮丘畢此生。抗迹何妨五湖長﹐杖藜隨處有泉聲。」「回首觚稜別紫宸﹐靑鱸紫鱖正時新。深憐謝客吟詩好﹐莫訝王郎斫地頻。辟穀眞從赤松隱﹐行吟休擬楚靈均。杜陵乍喜歸三徑﹐不逐唐羌驛路塵。」「國破憐《哀郢》﹐淒涼古佛前。還登江上祠﹐卜築蔣山邊。泥飲從田父﹐巖居傍善泉。卷書卽垂釣﹐拾橡此中眠。」「我愛堯峯叟﹐琴書雜坐眠。田園非阮曲﹐云壑更相鮮。卻尋盧鴻宅﹐應逢謝尙賢。予懷在三益﹐白首話燈前。」

一○﹑又集唐句云「故壘蕭蕭蘆荻秋﹝劉禹錫﹞﹐長安不見使人愁﹝李白﹞。漠家故事如流水﹝李嘉礻右﹞﹐晉代衣冠成古邱﹝李白﹞。樓角漸移當路影﹝白居易﹞﹐山形依舊枕寒流﹝劉禹錫﹞。食隨鳴磬巢烏下﹝王維﹞﹐閒客觀花夜未休﹝姚合﹞。」「盡說歸山避世塵﹝韓偓﹞﹐思量名利孰如身﹝李山甫﹞﹖千春碧樹藏深院﹝韋莊﹞﹐永日垂帷絕四鄰﹝王維﹞。獨有淺才甘未達﹝司空曙﹞﹐暫憑杯酒長精神﹝劉禹錫﹞。不辭萬里長爲客﹝社甫﹞﹐同有詩情自合親。﹝薛能」﹞「值迥逢髙駐馬頻﹝盧綸﹞﹐未知何路到龍津﹝李商隱﹞。文章已冠諸人籍﹝皎然﹞﹐詩句能生世界春﹝熊孺登﹞。陰徳自然宜有後﹝司馬禮﹞﹐道光誰不仰淸塵﹝劉威﹞﹖閒雲不系從舒捲﹝靈一﹞﹐鸚鵡才髙卻累身﹝紀唐夫。」﹞「馬上題詩卷已成﹝法振﹞﹐乍拋衫笏覺身輕﹝姚合﹞。明時尙阻靑雲步﹝陸龜蒙﹞﹐小隱能忘世上情﹝髙駢﹞。歲老豈能充上駟﹝韓愈﹞﹖身閒不夢見公卿﹝王建﹞。退公只傍蘇努竹﹝皮日休﹞﹐兩綬通侯總彊名﹝陸龜蒙。」﹞

一一﹑上某夫子集唐句云「一曲南歌此地聞﹝劉禹錫﹞﹐人間惟有杜司勛﹝李商隱﹞。只言啼鳥堪求侶﹝髙適﹞﹐除卻巫山不是云﹝元稹﹞。才子舊傳何水部﹝韓翩﹞﹐詩家今得鮑參軍﹝楊巨源。﹞招攜每感雙魚遠﹝曹唐﹐﹞紅蠟先教刻五分﹝皮日休。」﹞「天香飄戶月枝春﹝王初﹞﹐季子如今有徳鄰﹝韓翊。﹞翰墨已齊鍾大理﹝韓翩﹞﹐女中誰是衛夫人﹝劉禹錫﹞﹖尊中美酒常須滿﹝朱慶余﹞﹐家有驪珠不復貧﹝元結﹞。洛浦風光何所似﹝沈佺期﹞﹖恩榮佳話合書紳﹝司空圖﹞。」「獨來惆悵水雲中﹝李羣玉﹞﹐兩地飄零气味同﹝白居易。﹞一徑穿緣應就郭﹝方幹﹐﹞十年書劍任飄蓬﹝許渾﹞。辭鄕且伴街蘆雁﹝盧肇﹞﹐往事曾經問塞鴻﹝羅隱﹞。知愛魯連歸海上﹝楊巨源﹞﹐布帆無恙掛秋風﹝李白﹞。」「水冷紅衣白露秋﹝許渾﹞﹐每憑飛夢到瀛洲﹝胡宿﹞。回心願學雷居士﹝韓翃﹞﹐上客親隨郭細侯﹝司空曙﹞。白馬走迎詩客去﹝白居易﹞﹐淸言還待玉人酬﹝棹徳輿﹞。亦知官罷貧應甚﹝姚合﹞﹐幾向斜陽嘆白頭﹝胡曾﹞。」

一二﹑《琇甫先生以詩見贈﹐賡此酬之﹐集遺山句》云「滿紙淸風月旦評﹐忍窮尢喜見工程。長畱北海文章在﹐萬古東方有啟明。世外衣冠存太朴﹐亂來歌吹失懼聲。百年世事兼身事﹐莫惜題詩記姓名。﹝朱詩多不書名。」﹞「就中愁殺庾蘭成﹐﹝朱籍江南﹐家極貧之。﹞地老天荒恨未平。寶劍沈埋惜元振﹐詩中只合愛淵明。百年人物從公論﹐十丈寒潭照膽淸。海內文章有公等﹐縱橫詩筆見髙情。」

一三﹑又集漁洋句云「別後俱爲萬里人﹐楚山﹝B350﹞々水鱗鱗。歸心便逐江鴻去﹐玉版聊堪結淨因。」「作貢當年事已陳﹐也須料理苦吟身。一官長物吾何有﹖感逝傷離涕淚新。」「雨笠煙蓑送此生﹐惟君不愧隱人名。春風遠岸江籬長﹐感此傷人今古情。」「瞥見丹靑眼暫明﹐知君解脫萬緣輕。劫灰歷後昆明在﹐又少旗亭酒共傾。」「赤甲山頭雲气蒼﹐早聞憂國鬢如霜。一杯遙酹襄江上﹐回首中原泣數行。」「齊雲樓上望京師﹐劫罷猶爭一局棋。何日西南消戰伐﹖虎溪橋畔去遲遲。」「朱萼新抽萬卷書﹐梅花林外跨靑驢。望衡乍喜相鄰並﹐珍重新詩獨起予。」「恐是當年汐社人﹐朝衫猶自染京塵。故家零落遺民老﹐爭效先生折角巾。」「慶曆文章宰相才﹐市中遊戲亦悠哉。淋漓大筆千年在﹐鬥取旗亭畫壁來。」「歷落崎可笑人﹐只應牛斗不能神。蘭成剩有《江南賦》﹐一代髙名孰主賓﹖」

一四﹑余今年息影歸來﹐於敝廬後面辟一小園﹐字之曰「匹」。有記云「屋於吾會城光祿﹔文儒﹑衣錦三坊間﹐將於所屋外斥餘地﹐多蒔雜花木﹐小構亭館﹐則四鄰皆彊有力者﹐而何斥之可言﹖此吾匹園之所以娥局而乃辟也。吾以中歲奔走四方﹐無往不與先室人偕﹐勞苦三十年﹐日思弛其負擔。室人嘗言願築樓數楹﹐竹梧立後﹐花樹仰前。旣營一樓﹐具體而小﹐眾花陵於髙樹﹐不能自存者﹐一桃三棠﹐獨老梅倔彊與抗﹐餘皆日瘠。乃於正屋後院伐一巨桑﹑一諫果﹐夷東西二廂﹐壞三仞橫墻七丈﹐後直墻丈餘﹐東邊墻三丈﹐又東橫墻一丈﹐積上千餘擔﹐成數小阜。夷橫墻外廚屋雜屋數間﹐割偏東地徙焉。鋸正屋後檐﹐深五尺﹐廣七丈﹐退其戶牖﹐以展南址。於是有地東西寬七丈﹐南北深﹐偏西三丈有六尺﹐偏東絀八尺。墻其東南﹐西北則舊﹐門其盡南西面﹐蓋全形扁方﹐而東北缺其角﹐東南呀其口﹐逼肖「匹」字焉。乃位一樓於西北隅﹐西南隅位以小榭﹐東北隅位以露臺﹐其下室焉。偏東則廊﹐南行抵門﹐臺與樓復道屬焉。隙地則篇種花木。噫﹗斯樓成﹐先室人已亡十有一年。余爲匹夫久矣。前六年營葬先室人於梅亭之文筆山﹐墳地橫九丈有奇﹐直六丈有奇﹐山徑從右入﹐亦具匹形。匹夫臥樓上﹐匹婦長臥地下﹐所謂鰥寡而無告者也。不以「匹」名吾園﹐而何名邪﹖」其樓曰皆山﹐亦有記云「環樓皆山﹐樓之能盡其才者也。而求諸里巷闐溢﹑屋宇鱗比之中﹐則樓之才往往而屈。吾匹園之樓﹐崇不過丈有三尺﹐吾正屋之崇﹐亙乎前者﹐且二丈有二尺﹐而羣山﹝B350﹞々獻狀﹐不受拒於前屋之屋山﹐能騎危以自進。何哉﹖凡人之自卑視崇﹐漸遠則崇者漸卑﹐於是視其尢遠者﹐則反是。今吾樓丈有三尺﹐加人焉崇丈有八九尺﹐以視二丈有二尺之屋山﹐猶以卑視崇也。然吾樓之距前屋屋山則三丈有奇﹐二者相爲乘除﹐則屋山之崇於樓者僅﹐樓之遠於屋山者多矣。距自屋之屋山遠﹐距他屋之屋山益遠。𨿽在里巷闐溢﹑屋宇鱗比中﹐吾自有不闐溢鱗比者﹐故樓之能盡其才﹐亦吾之能盡樓之才也。」樓成將爲詩寵之﹐卒卒未成﹐僅有數聯斷句云「移花分竹剛三徑﹐聽雨看山又一樓。」「涪翁楹帖蘇翁扁﹐亞字闌干┇字紋。」「亭臺都占空中地﹐風月教低四面墻。」生平喜聽雨﹐春秋則好樓居﹔喜遊山﹐尢喜樓上看山。遊山勞﹐看山逸﹐而聽雨看山﹐又童時居鰲峯坊於麓山樓習慣也。「又一樓」云者﹐家中已有一樓﹐所謂具體而小者也。此聯實套菴《聽水第二齋聯句》來﹐句云「聽泉看竹無餘事﹐擅壑專邱又一齋。」余樓成已過初夏﹐非栽種花木時。尙好前院花竹過稠﹐就近遷移﹐可以無恙。髙尋丈者約數十本﹐亦足敷衍三徑矣。「移花分竹」一聯。乞菴太保書作樓前聯﹐彊庵書似黃。皆山樓扁﹐乞蘇堪書﹐似蘇也。闌干用亞字┇字紋﹐皆古法﹐世久不行矣﹐余特爲復古。園地不廣﹐故樓臺外無他屋﹐非於空中占地不可。四圍墻皆與樓臺地平﹐易於風來月到也。初露臺未成﹐而臺下粉壁先堊。連旬大雨﹐屋漏痕遂如縻綆。惟有請愈予﹑心愈﹐就勢爲畫古松老梅。方擬作書乞畏廬繪園圖﹐而墾廬詩來云「捲簾是處是靑山﹐﹝用放翁句﹞。目力應無片晌閒。何用四時將竹轎﹐居然萬綠滿柴關。我疑淸福歸前定﹐天許先生隱此間。一事最教人健羨﹐看山兼看鳥飛還。」第二句﹑第八句好。第二句謂余在志局﹐日翻百十冊﹐稍空又看山也。故余次韻兼以乞畫云「敢云隱幾日看山﹐只擬千忙博一閒。聯扁分書已坡谷﹐畫圖傳本待荊關。誰知五柳孤松客﹐卻住三坊七巷間。循例吾家懸榻在﹐何妨上冢過家還。」嗣又得秋嶽自都來一詩云「一賤經歲意寧忘﹐爲覓新詩落艸堂。想拓廊腰容月色﹐定憑樓角飽山光。瑯矸夏課曾添否﹖湖海髙文許寄將。今日匹園疇得匹﹐可應著筆辧興亡。」題爲《喜得石遺文續集﹐卻奇題匹園》。次聯狀吾樓極肖﹐故錄之。冠生詩云「武昌歸借園樓住﹐﹝庚予舅祖自武昌歸﹐偕舅祖母蕭夫人借居濤園東樓。覲冕時年十四﹐初次謁見﹞。今日樓成願稍違。﹝舅祖母嘗言﹐願築樓數楹﹐竹梧立後﹐花樹仰前。𨿽曾築一樓﹐尙嫌樓前地小﹐花樹不多。此其第二樓也﹐而舅祖母不及見矣。﹞玩月興髙容老子﹐﹝舅祖自撰楹聯﹐有『待月安排老子牀』句﹐樓蓋向南也。﹞戴花影在閉空幃。﹝舅祖母額所居曰栽花平安室﹐遺像今懸樓中。﹞小池題詠前遊乍﹐秀野林亭舊夢非。比似環滁山色好。望中文筆翠依微。﹝舅祖母墓在西郊文筆山。」﹞此首中多本事﹐而起結特佳。林耕煤詩云「平生見慣名山客﹐歸築髙樓日臥遊。萬卷叢殘爲老伴﹐一場結束謝時流。城中佳處何人得﹖眼底奇觀不外求。自笑誅茅無尺地﹐滿胸邱壑可勝秋。」亦起結佳。

一五﹑余坐樓中﹐面對烏山鄰霄臺﹐其下稍左則石壁巖﹐因憶仲毅有《寄題石壁巖舊讀書處》一詩葚佳。檢讀之﹐則云「齋鐘不聽十年彊﹐苦憶城南艸樹岡。一徑裂雲松突兀﹐數峯藏寺月昏黃。舊隨洗缽僧成塔﹐誤記尋詩夢墜廊。誰信出山仍面壁﹐此心曾誓佛前香。」

一六﹑林可山《題匹園》一古云「昔者顱徵君﹐名不掛仕籍。自命𨿽匹夫﹐興亡與有責。先生略與同﹐市隱城南宅。著書髙等身﹐一卷手不釋。眾芳零落秋﹐恃此後凋柏。老作林逋鰥﹐紙帳無富夕。匪惟故劍情﹐泥水惡著述。禪榻杜樊川﹐詩話姜白石。平生湖海襟﹐今謝金門客。抗志猶古希﹐欲奪鄭樵席。賤子辱素知﹐追隨文字役。濤園久不歸﹐左海匹園只。」全就「匹」字著筆也。鄭星帆一絕云「匹夫天下興亡責﹐況我先生百尺樓。屋上靑山下流水﹐忍將獨樂換先憂。」陳義甚正﹐豈知余愚賤衰朽﹐久已與世相淡忘乎﹖鄭天放題詩云「窗圍萬岫翠峭岐﹐光景當前得未曾。聊以自娛園可小﹐遁而無悶世誰能﹖雨喧髙屋檐懸瀑﹐月隱疏林電上燈。慚愧敝廬有重屋﹐﹝敝居有樓而癉。﹞也從湖海跛陳登。」葉覲兪同年云﹕」棄官近十年﹐玉川有老屋。料量拓數弓﹐糞除謀小築。樓髙面好山﹐徑幽蔭嘉木。據案實齋翁﹐編纂紛卷軸。文獻足搜羅﹐朋舊助考錄。長夏暇日多﹐日涉曠心目。顧君記玆園﹐於意別有屬。象形義自新﹐感逝情尢篤。哀樂逾中年﹐於境尙根觸。嗟余傷匏瓜﹐廿年如轉轂。自憐脫屣歸﹐敝廬苦局促。感此更慰君﹐無煩詹尹卜。」一畝小園﹐勞諸君刻畫無鹽﹐不能不向五都而陳賄矣。

一七﹑今年已七度月圓矣﹐未作遇一長篇詩﹐殆才盡矣。昨喜姚君愨﹝梓芳﹞﹑劉洙源﹝復禮﹞至﹐卽送其行﹐得二十六韻云「君愨家嶺南﹐洙源家西蜀。何來共名刺﹖到門雙剝啄。主人倒屣迎﹐客子兩獨速。狂喜兼驚疑﹐乍見揩兩目。言從潮汕發﹐浮海詣滬瀆。中途入閩港﹐下楗奇一宿。乘閒謀升堂﹐趁潮急登陸。語言苦不通﹐問路空躑躅。鄕人多閩商﹐幸與借一僕。南園引遨遊﹐西湖導瞻矚。短衣便遊行﹐免誚熱慣觸。洙源去年來﹐嶺外舊遊續。家山避豺虎﹐友朋卽骨肉。南方又兵亂﹐相將亟裝束。坐定語遂繁﹐拉雜不可錄。方知前歲書﹐浮沈枉答覆。方知丑歲書﹐刻本始翻讀。沃盥稍撲塵﹐湯餅暫果腹。一見慰已深﹐一談意未足。看山攜登臺﹐下榻指重屋。肯作十日畱﹐文酒小追逐。如何逼生事﹐去去太迫促。臨歧無可贈﹐數卷聊壓簏。尙約爲題詩﹐君愨有新築。吾衰已漸甚﹐倦遊戀鄕曲。風塵方傾洞﹐後會果可卜。」

一八﹑又檢得先室人殘稿﹐爲余戲作《命名說》﹐足資一噱﹐錄之以殿此編﹕「君名衍﹐能談天﹐似鄒衍﹔好飲酒﹐似公孫衍﹔無宦情﹐惡銅臭﹐似王衍﹔對孺人﹐弄稚子﹐似馮衍﹔惡殺﹐似蕭衍﹔無妾媵﹐似崔衍﹔喜《漢書》﹐似杜衍﹔能作俚詞﹐似蜀王衍﹔喜篆刻﹐似吾邱衍﹔喜《通鑑》﹐似嚴衍﹔喜《今》《古文尙書》《墨子》﹐似孫星衍﹔特未知其與元礻右黨人碑中之宦者陳衍何所似耳﹖請摹其字﹐以爲名刺何如﹖」此說可謂得未曾有之奇文﹐失去十餘年﹐復得之﹐不勝狂喜。余請爲畫蛇添足之言﹐曰「中年喪偶﹐終不復娶﹐又絕似孫星衍」﹐而非先室人之所及知也。

