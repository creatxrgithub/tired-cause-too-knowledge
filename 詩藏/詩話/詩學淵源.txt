詩學淵源民國丁儀

●卷一

○古今韻說

詩與言有以異乎﹖胡詩獨有韻也﹖曰﹕詩與言無所殊﹐古人與詩所謂長言者也﹐而古語﹑散文多諧﹐不獨詩也。特其意淺不足感人心﹐乃衍爲詩歌﹐而比興興焉。然言韻者亦非古。古人有均而無韻。均者﹐均其聲也。顱寧人曰「考自漢魏以上之書﹐並無言韻者。」知此字必起於晉宋之間矣。

元周伯琦《六書正訛》曰「單出爲聲﹐成文爲音﹐音和爲韻。」李松石《音監》曰「上古論字而未言聲﹐逮曹植制四十二契﹐始有三千餘聲之說﹐其後僧宗彥作《四聲等第圖》﹐乃有六幹聲之廣。漢魏以來之書﹐但言音而未言韻。魏左校令李登𨿽倡《聲類》十篇﹐然亦未言韻也。其後晉之呂靜因聲類而撰《韻集》﹐於是有韻書之稱。至齊汝南周彥倫辧平仄﹐著《四聲切韻》﹐始有平﹑上﹑去﹑入之分。梁沈約本彥倫之書﹐借《毛詩》以爲依據﹐參以己意﹐分配各韻﹐撰《四聲類譜》。梁陳之際﹐詩科漸興﹐隋唐以後﹐益重詩學﹐故學者莫不宗之。」

各家韻書﹐如王該《韻集》﹑周研《聲韻》﹑陽休之《韻略》﹑李槪《音韻決疑》﹑周思言《聲韻》﹑杜臺《韻略》﹑李節季《音譜》﹑釋靜洪《韻英》﹑張諒《四聲韻林》﹑劉善經《四聲指歸》﹑夏侯詠《四聲韻略》﹑王斌《四聲論》﹐今皆澌滅無存矣﹗

齊梁之前﹐未言韻而言音。鄭康成﹑孔安國﹑王肅﹑徐邈諸人有《十三經音》。戴逵﹑傅奕注《老子》音﹐李軌﹑王穆注《莊子》音﹐髙誘注《鴻烈》音。以上各家音注﹐互有異同。陸徳明《釋文》曰「漢人不作音。」或謂鄭康成等撰《詩》《書》音者﹐皆後人僞托云。其後唐孫《唐韻》及《經典釋文》出﹐而諸書皆廢。惟究古者﹐猶時取則焉。《宋史》《明史》所載韻書疊出﹐幾及百家。今所傳者亦惟《廣韻》《集韻》《五音集韻》《古今韻會正韻》《漢隸分韻》數編而已。

顧寧人《音學五書》曰「三代以上﹐言文不言字。李斯﹑程邈出﹐文降而爲字矣。兩漢以上﹐言音不言韻。周頤﹑沈約出﹐音降爲韻矣。」宋王應麟曰「隋陸法言爲《切韻》五卷。」宋陳振孫《書錄解題》曰「韻書肇自陸法言﹐於是有音同韻異﹐若東﹑冬﹑鍾﹔虞﹑魚﹑模﹔庚﹑耕﹑淸﹑靑﹑蒸﹑登各部之分。漢魏以前﹐未之有也。」唐孫以爲謬略﹐復加刊爲《唐韻》﹐宋時重修﹐名曰《廣韻》。今《切韻》《唐韻》原本無傳存者。《廣韻》五卷﹐其書𨿽出於宋時﹐而庸人二百六部之分目具在﹐自唐至宋用韻不異﹐﹝今與《集韻》並盛行於時。﹞是唐承約之譜﹐而宋承唐之遺也。

《魏書》《江式傳》言呂忱弟靜﹐仿故左校令李登《聲類》之法﹐作《韻集》五卷﹐宮﹑商﹑角﹑徵﹑羽各爲一篇文字﹐兄忱爲隋秦王作《韻纂》。唐又有官韻﹐﹝詳後﹞。宋又有《禮部韻略》﹐﹝詳後﹐皆當時開科取士用者。﹞丁度撰《集韻》﹐司馬光因《集韻》修《颣編》﹐吳械作《韻補》。﹝詳後﹞。元初黃公紹依《韻略》纂《韻會》﹐皆就所見分部列目﹐約於此者廣於彼﹐或以其廣也﹐又從而約之。卽明洪武時所修《正韻》﹐今常用者是矣。

昔人韻書﹐分部列目﹐大抵以唇﹑齒﹑喉﹑舌﹑齷﹑鼻爲依歸。第細按之﹐訛謬百出﹐音讀參差﹐實無所據。古韻無論矣﹐卽以今音準之﹐四支一韻﹐龐雜猶甚。卽如支音有二讀﹐曰「之」﹑曰「譏」。故奇﹑儀﹑移﹑皮﹑時﹑玆﹑咨﹑獅同韻可也﹐兒﹑碑﹑卑﹑悲等字入韻﹐則古音矣。﹝兒﹐古音倪﹐碑﹑卑﹐古皆音皮﹐悲音亦皮。﹞已覺不類。而推﹑逵﹑危等字入韻﹐尢爲可笑也。五微﹐北音讀如委﹐故幃﹑圍與之同韻﹐乃爲﹑危等字不入五微﹐而入四支﹐何也﹖古韻微﹑支﹑齊﹑佳﹑灰本爲一韻﹐今反不通。他如元韻三音﹐先韻二音﹐東﹑冬分目﹐江﹑陽別部﹐﹝江﹑陽以今韻論。﹞亦何所取義哉﹗﹝江﹐《廣韻》《集韻》皆列四江。《音韻闡微》云是宋剴淵攺爲三江。古與東﹑冬通﹐其字旁從工﹐從空﹐從春﹐從童﹐從農﹐從丰﹐從息﹐從宗﹐皆東﹑冬韻中字也。《說文》以之取聲。北人讀江如姜﹐詞曲家沿之﹐爲江﹑陽韻。吳才老《韻補》亦通陽韻﹐是宋時已作姜音矣。顧寧人以謂非﹐引古文一百六十餘條﹐並讀如工。又引唐張說詩及《更》《分》二銘。蓋唐開元﹑大歷間尙爲工﹐至宋《符瑞志》沈演之《嘉禾頌》始與陽爲韻。然予讀王粲《七哀詩》﹕「荊蠻非我鄕﹐何爲久滯淫。方舟溯大江﹐日暮愁我心。」上下句葉已入陽韻矣。﹞

卽以喉﹑齒﹑唇﹑舌﹑齡﹑鼻切韻論之。一韻之中﹐如「悲」爲唇音﹐「推」爲齷音﹐「咨」爲齒音﹐而又有子聲半律﹐雜出無次。﹝詳後《切韻》﹞。不知當時何本﹐而墨守陳規﹐不敢稍易步趨。唐人功令通用者多﹐故《廣韻》聲中有一字收三聲﹑四聲者﹐殊有見也。而今日之《正韻》﹐旣無科舉之束縛﹐猶習而用之﹐亦盲從者乎﹖

古韻精研﹐其該博莫過於宋吳械﹝才老﹞﹐絕學肇始﹐前無古人。朱子釋音﹐多采其說。根據書目﹐五十餘種﹐顧其所引﹐尙不止此﹐大抵皆逸書也。明顧寧人作《音學五書》﹐獨出入經文﹐凡吳氏所引秦漢文者﹐悉摒棄不錄﹐謂爲後人無稽﹐不足爲據。又倡四聲轉葉之說﹐於古音遂莫可折衷矣。吳氏《韻補》﹐引證極博﹐漢魏去古未遠﹐欲究古韻﹐自非借徑於漢魏不可。第采《道藏》詩歌﹐下逮唐宋諸人之文﹐顧氏詆其博而不精﹐信矣。乃顧氏之《唐韻》正亦博引漢魏六朝文﹐何也﹖吳氏古韻﹐時或誤收﹔而顧氏四聲轉葉﹐尢近於濫。夫四聲可以轉葉﹐則凡平聲之東﹑冬﹑鍾﹑江﹑眞﹑諄﹑臻﹑文﹑殷﹑元﹑魂﹑痕﹑寒﹑桓﹑刪﹑山﹑先﹑仙﹑陽﹑唐﹑庚﹑耕﹑淸﹑靑﹑蒸﹑登﹑侵﹑覃﹑談﹑鹽﹑沾﹑街﹑嚴﹑凡﹐以及上聲之董﹑講﹑準﹑吻﹑銑﹑耿等部﹐去聲之送﹑宋﹑絳﹑霰﹑震﹑漾等部﹐入聲中之屋﹑覺﹑鑠﹑陌﹑盍﹑洽等部﹐盡可通爲一韻。約而計之﹐𨿽四聲二百六部﹐亦只東﹑支二韻而已。﹝支韻與魚﹑麻等韻﹐及上聲紙﹑筱﹑馬﹐有﹐去聲賓﹑笑﹑過﹑宥等部合爲一韻計之。﹞蓋轉者﹐只母音相近﹐卽可叶韻。使顧氏之說可據﹐卽東﹑支二部亦可互葉﹐古韻𨿽簡﹐亦斷不至此。古人用韻﹐無專書可考﹐然不可謂無韻也。無韻﹐又何以爲詩﹖四聲轉葉﹐又與無韻何異﹖吳氏可以不作﹐顧氏亦不免坐廢。考古詩用韻﹐自有體格﹐而《三百篇》尢無格不備﹐故著「古詩章句」以破其惑。﹝詳後﹞。又如《賡載歌》﹐及《詩》之《彤弓》二篇﹐顧寧人以爲三聲通葉﹐而朱竹詫﹑毛西河和之。不知此是古人一體﹐非通葉也。不然﹐他詩中不通葉﹐何僅見於此二篇哉﹖古詩通葉者有之﹐第用之篇章首句﹐或轉韻與收結處耳。且平﹑入絕不通葉。可葉者惟平與上﹑去﹐上﹑去與入而已。顧氏引《谷粱》「祝」之爲「州」﹑《公羊》「蒲」之爲「毫」﹑《周禮》「趨」之爲「促」﹑《檀弓》「提」之爲「折」﹐以爲平﹑入通葉之證。不知字不數見﹐不可以律眾音﹐一也﹔古人散文通葉﹐偶參一二字﹐不得與詩並論﹐二也﹔「毫」﹑「折」﹑「促」﹑「祝」﹐古人或自有上﹑去之音﹐三也。又考《漢書》﹐「祝」字皆今「咒」字也。顏師古音讀亦如咒。則古人自以上﹑去葉子﹐非入聲葉平﹐可知矣。顧氏又引《上林賦》「東西南北﹐馳騖往來」﹐謂「北」可平﹐不知朱子《毛詩》釋音﹕「來」有入聲﹐「北」有去聲。北音讀「北」如「備」。顧氏論近代入聲之誤﹐津津於經文﹐正不知北音之誤也。﹝按顧氏足迹半天下﹐似不應不知北音。但諸書並無一言及南音﹐豈眞不知者乎﹖今人有處北方二十年而不能北音者比比﹐皆顧氏儔也。古時版圖未廣﹐河以南皆不屬﹐其能南音解四聲者﹐殆遊學之功也。﹞平﹑入兩聲所以必不可通者﹐蓋聲音之道﹐髙低有次﹐躐等而葉﹐必有所不洽耳。

古人本有四聲﹐每聲不過數韻。自唐虞下逮秦漢﹐簡而不繁﹐初無韻目之分﹐然其聲律之道﹐較今爲精深。觀乎古人詩歌﹐其每章結句不用入聲﹐可以知之。入聲音殺而促﹐語盡意盡﹐音不可驟盡故耳。﹝詳後。﹞然古詩無聲調可尋﹐惟章句﹑韻法猶可彷佛。今著於後。

△上平

東冬﹝古通東。﹞鍾﹝古通東。﹞江﹝《韻補》古通陽﹐或轉入東。孿凶武曰此韻古通東﹐不入陽。﹞支脂﹝古通支。﹞之﹝古通支。﹞微﹝古通支。﹞魚虞﹝古通魚。﹞模﹝古通魚。﹞齊﹝古通支。﹞佳﹝古轉聲通支。﹞顧曰﹕﹝轉者﹐攺此之聲以就彼之韻。如才老所注「佳爲堅奚切﹐來爲淩之切」之類是也。古人韻寬﹐不必易字。﹞皆﹝古轉聲通支。﹞灰﹝古通支。﹞咍﹝古轉聲通支。﹞眞諄﹝古通眞。﹞臻﹝古通眞。﹞文﹝古轉聲通眞。﹞殷﹝古通眞。﹞元﹝古轉聲通眞。﹞魂﹝古轉聲通眞。﹞痕﹝古通眞。﹞寒﹝古轉聲通先。﹞桓﹝古轉聲通先。﹞刪﹝古轉聲通先。﹞山﹝古轉聲通先。﹞

△下平

先仙﹝古通先。﹞蕭宵﹝古通蕭。﹞肴﹝古通蕭。﹞豪﹝古通蕭。﹞戈歌﹝古通戈。﹞麻﹝古轉聲通歌。﹞陽唐﹝古通陽。﹞庚﹝古通眞﹐或轉陽。顱曰﹕此韻半通陽﹑唐﹐半入耕﹑淸﹐不入眞。﹞耕﹝古通眞﹐或轉陽。﹞淸﹝古通眞﹐或轉陽。﹞靑﹝古通眞。顧曰﹕耕﹑淸﹑靑自爲一韻﹐不與眞﹑陽相通。才老誤。﹞蒸﹝古通眞。﹞登﹝古通眞。顧曰﹕蒸﹑登自爲一韻﹐不與眞通。才老誤。﹞尢侯﹝古通尢。顧曰﹕此韻古通魚﹑虞﹑模﹐不與尢通﹐才老誤。﹞幽﹝古通尢。顧曰﹕止通尢韻之半﹐憂﹑流等字。﹞侵﹝古通眞。顧曰﹕侵﹑覃已下﹐皆閉口之音。總不與上韻相通。才老誤。﹞覃﹝古通刪。才老誤。﹞談﹝古通覃。﹞鹽﹝古通先。才老誤。﹞沾﹝《廣韻》作添﹐古通鹽。﹞咸﹝古通刪。才老誤。﹞嚴﹝古通刪。才老誤。﹞銜﹝古通先。才老誤。﹞凡﹝古通嚴。﹞

△上聲

董腫﹝古通董。﹞講﹝古通養﹐或轉入董。顧曰﹕此韻古通董﹐不入養。﹞紙旨﹝古通紙。﹞止﹝古通紙。﹞尾﹝古通紙。﹞語塵﹝古通語。﹞姥﹝古通語。﹞薺﹝古通紙。﹞蟹﹝古轉聲通紙。﹞駭﹝古轉聲通紙。﹞賄﹝古通紙。﹞海﹝古通賄。﹞軫準﹝古通軫。﹞吻﹝古轉聲通軫。﹞隱﹝古通吻。﹞阮﹝古通銑。﹞混﹝古轉聲通阮。﹞狼﹝古轉聲通阮。﹞旱﹝古轉聲通銑。﹞緩﹝古通旱。﹞潸﹝古轉聲通銑。﹞產﹝古通潸。﹞銑狝﹝古通銑。﹞筱小﹝古通筱。﹞巧﹝古通筱。﹞皎﹝《廣韻》作晤﹐古通筱﹞。哿果﹝古通哿。﹞馬﹝古轉聲入哿。﹞養蕩﹝古通養。﹞梗﹝古通軫。顧曰﹕此韻半通養﹑蕩﹐半入耿﹑靜﹐不入軫。﹞耿﹝古通梗﹐止通梗韻之半。﹞靜﹝古通梗﹐止通梗韻之半。﹞迥﹝古通軫。才老誤。﹞拯﹝古通軫。才老誤。﹞等﹝古通拯。﹞有厚﹝古通有。顧曰﹕此韻古通語﹑慶﹑姥﹐不與有通﹐才老誤。﹞黝﹝古通有﹐止通有韻之半﹐柳﹑醜等字。﹞寢﹝古通軫。寢﹑感以下皆閉口之音﹐說見乎聲﹐才老誤。﹞感﹝古轉聲通銑。才老誤。﹞敢﹝古通感。﹞﹝A10N﹞﹝古通銑。才老誤。﹞忝﹝古通﹝A10N﹞。﹞﹤豆兼﹥﹝古通﹝A10N﹞。﹞檻﹝古通﹤豆兼﹥。﹞儼﹝古通銑。才老誤。﹞範﹝古通儼。﹞

△去聲

送宋﹝古通送。﹞用﹝古通宋。﹞絳﹝古通漾﹐或轉聲通送。顧曰﹕此韻古通送﹐不入漾。﹞寘至﹝古通寘。﹞志﹝古通寘。﹞未﹝古通寘。﹞禦遇﹝古通禦。﹞暮﹝古通禦。﹞霽﹝古通寘。﹞祭﹝古轉聲通寘。﹞泰﹝古轉聲通寘。﹞卦﹝古轉聲通寘。﹞怪﹝古轉聲通寘。﹞﹝古轉聲通寘。﹞隊﹝古通寘。﹞代﹝古轉聲通寘。﹞廢﹝古通寘。﹞震槨﹝古通震。﹞問﹝古轉聲通震。﹞掀﹝古通震。﹞願﹝古通霰。﹞恩﹝古通願。﹞恨﹝古通願。﹞翰換﹝古通翰。﹞諫﹝古轉聲通霰。﹞櫚﹝古通諫。﹞霰綫﹝古通霰。﹞嘯笑﹝古通嘯。﹞效﹝古通嘯。﹞號﹝《廣韻》作號﹐古通嘯。﹞个過﹝古通个。﹞褐﹝古通嘯。﹞漾宕﹝古通漾。﹞映﹝古通震。顧曰﹕此韻﹐半通漾﹑宕﹐半通諍﹑勁。不入震。才老誤。﹞諍﹝古通震﹐才老誤。﹞勁﹝古通震﹐才老誤。﹞徑﹝古通震。才老誤。﹞證﹝古通震。才老誤。﹞嶝﹝古通震。才老誤。﹞宥候﹝古通宥。顧曰﹕此韻古通禦﹑遇﹑暮﹐不與宥通。才老誤。﹞幼﹝古通宥。此通禦韻﹐不與宥通。才老誤。﹞沁﹝古通震﹐說見平聲。才老誤。﹞勘﹝古通翰。才老誤。﹞闞﹝古通勘。﹞艷﹝古通霰。才老誤。﹞栝﹝《廣韻》作榛﹐古通艷。﹞斂﹝《廣韻》作釅﹐古通艷。﹞陷﹝古通諫﹐才老誤。﹞瓷﹝《廣韻》作監﹐古通陷。﹞梵﹝古通陷。﹞

△入聲

屋沃﹝古通屋。﹞凡入聲之韻多混雜其半者﹐才老未能辧。其說已見《唐韻正》﹐不更疏也。此韻半通屋﹑半通藥。﹞燭﹝古通屋。﹞覺﹝古通藥﹐或轉聲通屋。顧曰﹕此韻半通屋﹑半通藥。﹞質術﹝古通質。﹞櫛﹝古通質。﹞勿﹝《廣韻》作物。古轉聲通質。﹞迄﹝古通勿。﹞月沒﹝古轉聲通月。﹞曷﹝古轉聲通月。﹞末﹝古通曷。﹞黠﹝古轉聲通月。﹞牽﹝《廣韻》作鐳﹐古通黠。﹞屑﹝古通月。﹞薛﹝古通笑。﹞藥鑠﹝《廣韻》作鐸。古通藥。顧曰﹕此韻半通藥﹑半通陌。﹞陌﹝古通月。才老誤。﹞麥﹝古通陌。顧曰﹕此韻半通陌﹑半通質。﹞昔﹝古通陌。顧曰﹕此韻半通陌﹑半通錫。﹞錫﹝古通昔。顧曰﹕此韻半通昔﹑半通藥。﹞質﹝古通質。﹞徳﹝古通質。﹞緝﹝古通質。才老誤。﹞合盍﹝古通合。﹞葉﹝古通月。才老誤。﹞帖﹝古通葉。﹞洽狎﹝古通洽。﹞業﹝古通月。才老誤。﹞乏﹝古通洽。﹞

右《唐韻》部目二百有六。《廣韻》《集韻》《禮部韻略》《韻補》並同。元黃公紹《韻會舉要》並爲一百有七韻。自元至今﹐詞人遵用之。明洪武時重修﹐復裁去《韻會》二十五拯﹐定爲百有六部﹐卽今沿用者也。顧炎武以爲不宜攺並﹐謂「考之於古﹐無一合者。後代詞人因仍莫覺。以宋韻學唐詩且不可﹐又可與言三代﹑秦﹑漢之文乎﹖」云云。是蓋顧氏拘泥古法﹐而不自覺其言之矛盾也。夫詩自齊梁之先﹐通韻者多﹐又自倡四聲﹑轉韻之說﹐則又何必定取徑於唐韻。矧依《韻補》﹐古今互通﹐展轉相葉﹐平﹑上去每韻不過九部﹐入聲只六部。統計三十五部。卽以顱氏自注言之﹐平﹑上﹑去每韻亦僅多三四部﹐入聲只多兩部而已。若以轉韻律之﹐𨿽不分部可也。又顧氏於吳氏《韻補》﹐平自「侵」至「凡」﹐上自「寢」至「範」﹐去自「沁」至「梵」﹐謂皆閉口音﹐總不與上韻相通﹐其誤在不知北音「鹽」﹑「談」﹑「嚴」﹑「凡」等字皆開口音也。在昔受功令之束縛﹐不得不然。至今日則一百六部尙其繁﹐運用古韻﹐正其時矣。或者學唐學末﹐姑不妨借二百六部作參考﹐若吟詠推敲﹐以古韻出之﹐更多生意﹐豈僅繁簡不侔而已哉。

今韻部目

△上平聲

一東﹝古通東﹐轉江。《韻略》通東﹑江。﹞二冬﹝古通冬。﹞三江﹝古通陽。﹞四支﹝古通微﹑齊﹑灰﹐轉佳。《韻略》通微﹑齊﹑佳﹑灰。﹞五微﹝古通支。﹞六魚﹝古通虞。《韻略》同。﹞七虞﹝古通魚。﹞八齊﹝古通支。﹞九佳﹝古通支。﹞十灰﹝古通支。﹞十一眞﹝古通庚﹑靑﹑蒸﹐轉文﹑元。《韻略》通文﹑元﹑寒﹑刪﹑先。﹞十二文﹝古通眞。﹞十三元﹝古通眞。﹞十四寒﹝古轉先。﹞十五刪﹝古通覃﹑咸﹐轉先。﹞

△下平聲

一先﹝古通鹽﹐轉寒﹑刪。﹞二蕭﹝古通肴﹑豪。《韻略》同。﹞三肴﹝古通蕭。﹞四豪﹝古通豪。﹞五歌﹝古通麻﹐《韻略》通麻。﹞六麻﹝古通歌。﹞七陽﹝古通江﹐轉庚。《韻略》獨用。﹞八庚﹝古通眞。《韻略》通靑﹑蒸。﹞九靑﹝古通眞。﹞十蒸﹝古通眞。﹞十一尢﹝古獨用。《韻略》同。﹞十二侵﹝古通眞。《韻略》通覃﹑鹽﹑咸。﹞十三覃﹝古通刪。﹞十四鹽﹝古通先。﹞十五咸﹝古通刪。﹞

△上聲

一董﹝古通腫﹐轉講。《韻略》通腫﹑講。﹞二腫﹝古通董。﹞三講﹝古通養﹐轉江。﹞四紙﹝古通尾﹑薺﹑賄﹐轉蟹。《韻略》通尾﹑薺﹑蟹﹑賄。﹞五尾﹝古通紙。﹞六語﹝古通虞﹐《韻略》同。﹞七虞﹝古通語。﹞八薺﹝古通紙。﹞九蟹﹝古通紙。﹞十賄﹝古通紙。﹞十一軫﹝古通梗﹑迪﹑寢﹐轉吻。《韻略》通吻﹑阮﹑旱﹑潸﹑銑。﹞十二吻﹝古轉吻。﹞十三阮﹝古通銑。﹞十四旱﹝古通銑。﹞十五潸﹝古轉銑。﹞十六銑﹝古通阮﹑琰﹑賺﹐轉旱﹑潸﹑感。﹞十七筱﹝古通巧。﹞十八巧﹝古通筱。﹞十九皓﹝古通筱。﹞二十哿﹝古轉馬。《韻略》同。﹞二十一馬﹝古通哿。﹞二十二養﹝古通講。《韻略》獨用。﹞二十二梗﹝古通軫。﹞二十四迪﹝古通軫。﹞二十五有﹝古獨用。《韻略》同。﹞二十六寢﹝古通軫。《韻略》通感﹑﹝A10N﹞﹑﹤豆兼﹥。﹞二十七感﹝古轉銑。﹞二十八﹝A10N﹞﹝古通銑。﹞二十九賺﹝古通銑。﹞

△去聲

一送﹝古通宋﹐轉絳。《韻略》通宋﹑峯。﹞二宋﹝古通送。﹞三絳﹝古通漾﹐轉宋。﹞四寘﹝古通未﹑霽﹑隊﹐轉泰。《韻略》通未﹑霽﹑泰﹑卦﹑隊。﹞五未﹝古通寘。﹞六禦﹝古通遇﹐《韻略》同。﹞七遇﹝古通禦。﹞八霽﹝古通寘。﹞九泰﹝古轉寘。﹞十卦﹝古轉寘。﹞十一隊﹝古轉寘。﹞十二震﹝古通敬﹑徑﹑沁﹐轉問。《韻略》通問﹑願。﹞十三問﹝古轉震。﹞十四願﹝古通霰。﹞十五翰﹝古通勘。﹞十六諫﹝古通陷﹐轉霰。﹞十七霰﹝古通願﹑艷﹐轉諫。﹞十八嘯﹝古通效﹑號。《韻略》同。﹞十九效﹝古通嘯。﹞二十號﹝古通嘯。﹞二十一个﹝古通馬。《韻略》同。﹞二十二褐﹝古通个。﹞二十三漾﹝古通絳。《韻略》獨用。﹞二十四敬﹝古通震。《韻略》同。﹞二十五徑﹝古通震。﹞二十六﹝古獨用。《韻略》同。﹞二十七沁﹝古通震。《韻略》通勘﹑艷﹑陷。﹞二十八勘﹝古通翰。﹞二十九艷﹝古通霰。﹞三十陷﹝古通諫。﹞

△入聲

一屋﹝古通屋﹐轉覺。《韻略》通屋﹑覺。﹞二沃﹝古通屋。﹞三覺﹝古通藥﹐轉屋。﹞四質﹝古通職﹑緝﹐轉物。《韻略》通物﹑月﹑曷﹑黠﹑屑。﹞五物﹝古通質。﹞六月﹝古通屑﹑葉﹑陌﹐轉曷。﹞七曷﹝古轉月。﹞八黠﹝古轉月。﹞九屑﹝古通月。﹞十藥﹝古通覺。﹞十一陌﹝古通月。《韻略》通錫﹑職。﹞十二錫﹝古通職﹑緝。﹞十三職﹝古通質。﹞十四緝﹝古通質。《韻略》通合﹑葉﹑洽。﹞十五合﹝古獨用。﹞十六葉﹝古通月。﹞十七洽﹝古獨用。﹞

●卷二

○樂府論聲

《碧雞漫志》曰「或問歌曲所起﹖曰﹕天地始著﹐人生焉﹐人莫不有心﹐此歌曲所以起也。《舜典》曰﹕『詩言志﹐歌永言﹐聲依永﹐律和聲。』《詩序》曰﹕『在心爲志﹐發言爲詩。情動於中而形於言﹐言之不足﹐不知手之舞之﹐足之蹈之。』《樂記》曰﹕『詩言其志﹐歌詠其聲﹐舞動其容。三者本於心﹐然後樂器從之。』故有心則有詩﹐有詩則有歌﹐有歌則有聲律﹐有聲律則有樂歌﹐永言卽詩也﹐非於詩外求歌也。今先定音節﹐乃制詞從之﹐倒置甚矣。而士大夫又分詩與樂府作兩科。古詩或名日『樂府』﹐謂詩之可歌也。故樂府中有歌﹐有謠﹐有吟﹐有引﹐有行﹐有曲。今人於古樂府特指爲詩之流。﹝謂『照照素明月』等篇。﹞而以詞就音﹐始名樂府﹐﹝指今人所塡詞。﹞非古也。」﹝謂古詩與古樂府以聲律就之﹐皆可歌。今獨以詞曲爲樂府﹐非古法。亦指六朝﹑唐歌而言﹐卽如下云。﹞「漢文帝使愼夫人鼓瑟﹐自倚柱而歌。漢魏作三調歌辭﹐終非古法」﹐是也。「古人初不定聲律﹐因所感發爲歌﹐而聲律從之。唐虞禪代是也﹐餘波至西漢末始絕。﹝此言古詩卽古樂府。﹞西漢時﹐今之所謂古樂者漸興﹐﹝此指『照照素明月』等篇。﹞魏晉爲甚。隋氏取漢以來樂器﹑歌章﹑古調﹐並入淸樂。餘波至李唐始絕。﹝此言《歌吹》《鐃歌》等曲。﹞唐中葉𨿽有古樂府﹐而播在聲律﹐則矣。﹝謂漢魏歌曲。﹞士大夫作者不過以詩一體自名耳。﹝按唐人如魏徵﹑陳子昂﹑柳宗元﹑李賀皆有樂章被之聲律﹐行於時。王說誤。﹞蓋隋以來﹐今之所謂曲子者漸興﹐至唐稍盛。﹝唐時𨿽盛﹐如李賀﹑李白﹑李頎之《漢鐃歌》﹐李頗《公莫渡河》《從軍行》《飲馬長城窟》《艾如張》等篇﹐猶存古音節。兼有被采入樂府者。﹞今則繁興淫奏﹐﹝指宋時詞曲。﹞殆不可數。古歌﹝歌疑是詩字之誤﹞變爲古樂府﹐古樂府變爲今曲子﹐其本一也。後世風俗益不及古﹐故相懸耳。﹝言古詩與樂府之分。﹞而世之士大夫﹐亦多不知歌詞之變。」又曰「漢時《雅》《鄭》參用﹐而《鄭》爲多。魏平荊州﹐獲漢雅樂﹐古曲音調存者四﹕曰《鹿鳴》《縐虞》《伐檀》《文王》。而李延年之徒以新聲被寵﹐攺易音辭﹐止存《鹿鳴》一曲。晉初亦除之。」「唐時﹐古意亦未全喪﹐《竹枝》《浪淘沙》《楊柳枝》乃詩中絕句﹐而定爲歌曲。故李白《淸平調》三章皆絕句。元白諸詩﹐亦爲知音﹐協律作歌。」「《唐史》稱李賀樂府數十篇﹐云韶諸工皆合之弦筅。又稱李益詩名與賀相埒﹐每一篇成﹐樂工爭以賂求取之﹐被聲歌供奉天子。又稱元微之詩往往播樂府。《舊唐史》亦稱武元衡工五言詩﹐好事者傳之﹐被於管弦。」又舊說開元中﹐詩人王昌齡﹑王之渙在旗亭賭﹐聞諸伶唱三人詩。以此知唐伶妓以當時名士詩句入歌曲﹐蓋常事也。「五代猶有此風﹐今亡矣。近世有取陶淵明《歸去來辭》﹑李白《把酒問月》﹑李長吉《將進酒》﹑大蘇公《赤壁賦》協入聲律﹐此暗合孫武耳。」

宋王灼《碧雞漫志》論樂府源流﹐考核最爲詳備。觀此可知古音之亡已久。唐音至宋﹐什餘一二﹔宋音至明﹐百不存一。沈氏《顧曲雜言》所謂「九宮十二律」﹐今人皆不知爲何物者也。又可知古詩與樂府﹐漢之先未嘗分﹐特以聲律被之於詩﹐卽謂之樂府耳。然則古詩有歌﹑有不歌者﹐何也﹖考其說﹐殆不出三道﹕風﹑雅﹑頌﹐古時無不歌﹐積久而音浸失﹐如《鹿鳴》等篇﹐至晉而亡﹐一也﹔漢古詩﹐寓諷刺﹐或爲當事者所忌﹐而不收﹐二也﹔唐人詩﹐如李益﹑王建﹑元﹑白調平聲和﹐諧律過於儕輩﹐於舊譜易於合拍﹐三也。嘗讀唐人歌絕﹐爲樂工所取者﹐其五音莫不協於他作﹐而古風焉。固知樂工去彼就此者﹐蓋爲其韻古﹐不易作譜耳。《蓮子居詞話》﹕「唐七言歌法﹐若《竹枝》《柳枝》《淸平調》《雨霖鈐》《陽關》《小秦王》《八拍蠻》《浪淘沙》等闋﹐但異其名﹐卽變其腔。至宋而譜之存者獨《小秦王》耳。故東坡《陽關曲》借其聲歌之。」《漁隱叢話》﹕「《小秦王》必雜以虛聲乃可歌。此卽《樂府指迷》所謂府教師唱家之有襯字﹐其中二十八字爲正格﹐餘皆格外字﹐以取便於歌﹐如古樂府『妃呼稀』云云。」凡七言絕皆然﹐不獨《小秦王》也。元人歌《陽關》衍至一百餘字﹐想亦《小秦王》之聲﹐非當時裂笛之舊矣。又曰「七言絕歌法﹐必有襯字﹐以取便於歌。」五言﹑六言皆然﹐不獨七言也。

儀按﹕虛聲襯字﹐又曰和聲﹐如古之「妃呼稀」﹑今之「裏多連那夷」也。古人歌謠以虛聲字著句者﹐如《招魂》「東方不可以止些」﹐「些」字。《詩》「吁嗟乎」﹑《縐虞》「狂童之狂也且」﹑《彈鋏歌》「長鋏歸來兮﹐食無魚」﹐不一而足。以方音有殊﹐故所用各別。歌調有長短﹐故虛聲有多寡。今滇中喪歌﹐猶是《蒿裏》﹐但非故詞﹐而卒句必唱曰「蒿裏夷」。「蒿裏夷」卽「兮」字﹐以方音異耳。《陽關》虛聲衍至一百餘字﹐卽引伸髙下其音以諧律也。

樂府源流﹐其說略備。然則聲就辭乎﹐抑辭就聲乎﹖曰﹕其以聲就辭也。便假令辭必就聲﹐則非精於樂者不能爲﹐而古之能詩者﹐又未必皆精於樂也。但以聲就辭﹐亦當稍稍協律﹐𨿽弦筅不必被﹐然淸濁不分﹐陰陽無序﹐又豈詠言之旨哉。若夫沈約爲文﹐必協宮商﹐兩句之內﹐角徵不同﹐﹝語兄《南史陸厥傅》。﹞則亦非今人之所宜也。蓋古調失之久矣﹐卽令宮商俱協﹐已非元音。咀商嚼羽﹐又何殊乎新聲。況「九宮十二律」﹐能解者焉﹐其人嘗考各家論音者﹐似各有心得。竊以音律求之﹐則又有所疑而不可解者。《音監》曰「昔人別五音以舌。居中爲宮﹐以口開張爲商﹐舌縮卻爲角﹐舌掛齒爲徵﹐撮口爲羽。」沈括《筆談》以宮﹑商﹑角﹑徵﹑羽當唇﹑舌﹑喉﹑齒﹑牙。黃佐《樂典》以喉﹑齒﹑齷﹑唇﹑舌當宮﹑商﹑角﹑徵﹑羽。戈氏《正韻》﹕五音有唇﹑齒﹑喉﹑舌﹑鼻。毛先舒《七音類例》﹐於五音之中不用齒﹑舌。其說皆本「昌﹑村」﹐「忽﹑粗」﹐「剛﹑根」﹐「火﹑孤」切音而來﹐乃五音錯出﹐各家互殊。王應麟《小學紺珠》以上平爲宮﹐下平爲商﹐上爲徵﹐去爲羽﹐入爲角。段安節《樂府雜錄》以上平爲徵﹐下平爲羽﹐上爲角﹐去爲宮﹐入爲商。諸說以《甜珠》爲近似。何則﹖四聲之設﹐始自周願﹐衍之沈約。當其始作﹐不曰入﹑去﹑上﹑平﹑平﹐而曰平﹑平﹑上﹑去﹑入﹐殆比於宮﹑商﹑角﹑徵﹑羽也。而約書久失﹐又將何術折衷之哉﹖又嘗讀沈約詩﹐所謂「永明體」者﹐亦不若人言之甚。其《擬古》諸作﹐如「微之」﹑「徨」﹐雙聲疊韻﹐初亦未嘗異也。至陳隋之季﹐爲學始盛﹐但亦不過「五音不疊用﹐陰陽不連綴﹐前有浮音﹐後加切響」而已。唐人七言歌絕﹐落平韻﹐其第三句末一字多用上﹑去﹐少有以入聲者﹐俱可法也。蓋五音宮﹑商﹑角﹑徵﹑羽﹐本相從得和。如髙下過差﹐則音變而乖矣。又言以字分宮者﹐曰某字爲宮﹐某字爲羽。而顧氏一言﹐其說卽破。顧寧人《音學五書》曰「五方之音有遲﹑疾﹑輕﹑重之不同。《淮南子》云﹕『輕土多利﹐重土多遲。淸水音小﹐濁水音大。』陸法言《切韻》曰﹕『吳楚則時傷輕﹑淺﹐燕趙則多傷重﹑濁。秦隴以去爲入﹐梁益則平聲似去。卽一人之身﹐而出辭吐气﹑先後之間已有不能齊者。』其重﹑其疾則爲人﹐爲去﹐爲上﹔其輕﹑其遲則爲平﹐遲之又遲﹐則一字而爲二字﹐『茨』爲『蒺藜』﹐『推』爲『終葵』是也。」故注家多有疾言﹑徐言之解。而《文心雕龍》又謂﹕「疾呼中宮﹐徐呼中徵。」由是言之﹐究何適何從乎﹖夫以平﹑平﹑上﹑去﹑入而爲宮﹑商﹑角﹑徵﹑羽﹐則平﹑上﹑去﹑入皆有陰陽﹔其以唇﹑齒﹑喉﹑齷﹑舌爲宮﹑商﹑角﹑徵﹑羽﹐而五音皆有髙低。大抵彊作解人﹐不足據也。至於協律歸宮之說﹐卽起某字者﹐以某字殺耳。如譜曲以上字起﹐以上字住﹐在稍解音樂者﹐無不知之。古人太半不知樂律﹐不過執《律呂志》以相繩﹐更倡爲神奇之說﹐自欺欺人。第以詞就譜者﹐略覺難諧字面﹐陰陽一有不平﹐則歌旣妨口﹐或致失音。姜白石嘗云﹕補《滿江紅》詞﹐以入聲押韻﹐久未協。繼乃托諸神助。予考之四聲之中﹐惟入聲音促易盡﹐以之譜短曲可也﹐若慢曲﹑大曲﹐抑揚頓挫﹐轉折過多﹐勢必失音而走字﹐不可押也。而《滿江紅》一詞﹐凡名家按拍﹐俱以上﹑去押韻﹐因四聲中惟上﹑去之音徐而可引伸也。故慢曲卽平聲猶不宜﹐何況入聲。自云協律﹐亦未必然也。宋張玉田《詞源》云其父「作『惜花春起早』﹐云『瑣窗深』﹐『深』字不協﹐攺爲『幽﹐字﹐又不協﹐攺爲『明』字﹐歌之始協。此三字皆平聲﹐胡爲如是﹖蓋五音有唇﹑齒﹑喉﹑舌﹑鼻﹐所以有淸輕﹑重濁之分。故平聲字可爲上﹑入者此也」云云。予謂平聲可爲上﹐獨不可爲入。且唇﹑齒﹑喉﹑舌﹑鼻﹐每官皆有輕重﹑淸濁之分﹐與音實不相干。特「幽。字爲喉輔之音﹐「深」爲半齠之音﹐過陰而厲﹐致有所不協。惟「明」字爲唇音﹐得陰陽之半﹐故爲宜耳。其所云云﹐殆未可全信。然由是可知﹐詩歌能協律與否﹐在陰陽得間而已。沈約所謂「前有浮聲﹐後須切響」者是矣。若陰陽過差﹐於律亦乖﹐要當層疊相推﹐斯可耳。至宮﹑商﹑角﹑徵﹑羽﹑淸宮﹑淸商﹑淸角﹑淸徵﹑淸羽﹑變宮﹑變徵﹐卽今之上﹑尺﹑工﹑合﹑四﹑仕﹑促﹑仕﹑六﹑五﹑乙﹑凡也。又有所謂「折上。者﹐折上﹐乃得孔中之半音也。昔讀《律呂志》及古人之說﹐視爲神祕莫測﹐實則平淡無奇。至謂「韻成宮商﹐聲協徵羽」﹐豈不鑿哉。譜曲之道﹐以一字一音爲難。難者﹐不可變換也。若漫曲一字數音﹐則略調陰陽﹐決無不協之理。《碧雞漫志》云「《小秦王》曲得一百餘聲﹐宋人借以歌《陽關》。」乃知唐李賀詩章可被之管弦者﹐亦絕句而已。以二十八字引伸及百餘聲﹐又何患其不協。若以李賀《十二月樂詞長短歌》讀之﹐尙不若盛唐諸公之和協﹐一旦被諸管弦﹐謂能動聽者﹐吾不信也。《禮》﹕「魏文侯問於子夏曰﹕『吾端冕而聽古樂﹐惟恐臥﹔聽鄭﹑衛之音﹐不知倦。』」則古樂捨鄭﹑衛之音﹐亦不受聽﹐可知矣。古人詩﹑歌不分﹐至漢始定《郊祀》《房中》之樂。然去古未遠﹐猶尙古意﹐大都采自民間古詞﹑歌謠﹐以入樂府。迨後本古意制新聲﹐聲調微諧﹐如曹植《怨詩行》等篇是也。至齊梁尙新聲﹐古與律參﹐或至全似律者﹐如徐陵《折楊柳》是也。唐人沿之﹐與近體相混﹐短篇如李白《關山月》﹑王維《陽關曲》是也。故采自漢魏之際﹐曰「古樂府」﹔齊梁之間者﹐曰「近代樂府」。於唐則曰「新樂府」。古詩與歌遂判然而不可復合。蓋齊梁之先聲﹐唐律之來源也。下逮於宋元則詞曲盛行﹐與詩絕不相類。所謂樂府者﹐詞曲而已。《太和音譜》《中原正韻》皆卓然一家言也。以其爲元明詞曲而作﹐與古樂府不同﹐故於《四聲切韻》﹐言其大略﹐不復詳著云。

●卷三

○四聲簡切

反切者何﹖兩字相摩以成聲韻﹐謂之切﹔音韻展轉相協﹐謂之反。六朝時諱言反﹐故攺曰「切音」。六朝又謂之「反語」。宋王應麟曰「隋陸法言爲《切韻》五卷﹐後有郭知玄等九人增加箋注。唐孫懷有《唐韻》﹐今之《廣韻》則本朝景徳祥符中重修。今人以三書爲一﹐或謂廣韻爲唐韻﹐非也。」李燾曰「陸法言撰韻﹐郭知玄附益之﹐時號《切韻》。天寶末﹐陳州司馬孫以《切韻》爲謬略﹐復加刊正﹐別爲《唐韻》之名。大中祥符元年攺新名曰《廣韻》﹐是《廣韻》卽《唐韻》矣。」《玉海》曰「景徳四年﹐校定《切韻》五卷﹐依『九經』例頒行﹐後攺曰《廣韻》。是《切韻》尙未散失也。」顧寧人曰「《切韻》《唐韻》元本無傳﹐所傳《廣韻》五卷﹐不著重修人姓名﹐而冠以孫懷《唐韻》之序。宋時人著書多引《廣韻》。宋陸遊雲﹕『書之見存於今者﹐惟《廣韻》最古﹐今人多取以爲據。」』顧寧人又曰「學者皆言韻書本於沈約﹐《隋書藝文志》有沈約《四聲》一卷﹐今不但約書亡﹐而唐人之書亦亡。」宋許觀《東齋記事》曰「自孫懷集爲《唐韻》﹐諸書皆廢。魏呂靜作《韻集》五卷﹐五音各爲一篇文字。便是魯衛音讀﹐楚夏時有不同。後魏崔光依五音爲五韻詩﹐贈李彪。齊中書郎周頤始爲《四聲切韻》﹐行於時。諸書今皆不存。隋潘徵爲秦王俊作《韻纂序》曰﹕『《三蒼》《急就》之篇﹐微存章句﹔《說文》《字林》之屬﹐惟別形體。至於尋聲推韻﹐良爲疑混﹐未有李登《聲類》。呂靜《韻集》始判淸濁﹐裁分宮羽。沈約之前﹐已有此書﹐約特總而補之﹐或少有更定耳。』」﹝約參酌經文﹐尙存古意﹐讀其詩可以知之。﹞而云自約創始者﹐亦流俗人之見也。《切韻》本非約始﹐然必南人所作無疑﹐故音頗參差﹐蓋北音無入聲﹐四聲之別﹐惟南人有之耳。元周徳淸作《中原音韻》﹐並爲三聲﹐裁入聲並入上﹑去各部﹐卽本自北音者也。﹝《詞林正韻》云﹕宋時有《中州韻》﹐今亦散失。﹞李松石《音鏘》曰「各家音韻﹐其源本乎《切韻》《切韻》本乎《聲類》《聲類》本乎《四十二契》《四十二契》本乎許叔重。蓋叔重作《說文》有諧兩字之聲以定一字之說﹐卽反切之義也。或云反切來自天竺﹐出於西域番僧。」釋慧皎謂﹕「梵響無授﹐始自陳思王﹐則《四十二契》之所本不在許氏叔文矣。而魏孫炎作反切﹐則實源於《四十二契》云。」楊愼《丹鉛錄》云「切韻自舜世已然﹐不始於番僧也。」《音學五書》引《顏氏家訓》曰「九州之人﹐言語不同。自春秋標齊言之傳﹐《離騷》目《楚辭》之經﹐後有揚雄作《方言》﹐其書大備﹐然皆考名物之異同﹐不顯聲讀之是非也。逮鄭玄注六經﹐髙誘解《呂覽》﹐許愼造《說文》﹐劉向制釋名﹐始有譬況借假以證音字。而古語與今殊別﹐其間輕﹑重﹑淸﹑濁﹐諒未可曉﹐加以外言﹑內言﹑急气﹑緩气﹑讀若之類﹐益使人疑。漢末孫叔然入鄭玄之門﹐爲東州大儒﹐獨知反切﹐創《爾雅音義》﹐至魏大行。髙貴鄕公曹髦不解反語﹐以爲怪異﹐自玆厥後﹐音韻逢出﹐各有土風﹐遞相非笑﹐此反切之所由興也。」又曰「反切漢以前已有之﹐其所引證眾而確。如《左傳》『守陴者皆哭﹐』注﹕『陴﹐』城上僻倪也。『僻倪』正切陴字﹔如《詩》『墻有茨﹐』注﹕『茨﹐蒺藜也。』蒺藜﹐正切茨字之類﹐不勝枚舉。迨至漢中絕﹐故其釋文無切音﹐但讀如某而已。」顧氏此條殊爲明切﹐但古人以入爲母﹐以浮音爲從﹐兩字相切以成音。觀「陴」﹑「茨」等字之切﹐可以知之矣。不但顧氏不及知此意﹐卽諸書亦未言及。故歷來反切母音皆四聲雜用﹐致餘音爲兩聲之格也。由是言之﹐今人不及古人遠矣。音有六要﹕一曰穿鼻﹐二曰展輔﹐三曰斂唇﹐四曰抵齷﹐五曰直喉﹐六曰閉口。又「九音」曰﹕舌上﹑舌頭﹑重唇﹑齒頭﹑正齒﹑半齒﹑喉音﹑牙音是也。又有輕﹑重﹑淸﹑濁﹐有內言﹑外言﹑急气﹑緩气之分。然方音殊言﹐難期準確。揚子作《方言》﹐𨿽復坐照四表﹐物來能名﹐而於音釋﹐初無所補。自孫氏切釋經書﹐直音﹑讀若之注始廢﹐而反切遂有專書﹐代出不窮矣。顧其母子各別﹐音注不同﹐蓋仍限於方音歧出故耳。且字書多寡亦不等﹐明沈寵綏別立三字切法﹐如「西鏖烏」爲「蕭」﹑「幾哀噫」爲「皆」之類。然俱以平爲母﹐以類爲從﹐故母音之餘聲窒而不暢。至呂坤以平入互爲反切﹐謂之「交泰韻」。實卽齊梁「大紐」﹑「小紐」法也。而入聲亦分陰陽﹐則發前人所未發。惜切音上﹑去微乖耳。又考諸家切音﹐如「忿悟切」爲「赴」﹐「暢侍切」爲「翅」。不知「忿」之餘音爲「恨」﹐「暢」之餘音爲「項」﹐以切「赴」﹑「翅」﹐五音乖矣。惟沈寵綏三字切法﹐五音之中﹐以類相從﹐可無遺音。李松石非之﹐以爲蛇足﹐是則李氏之誤也。且沈氏切法﹐尢宜於歌曲﹐其人必審音律。李氏北人也﹐幼隨其兄宦南方﹐故於南北音極精深可法﹐然音律無所知﹐故云然耳。《切韻》之書﹐其始本爲方言奇字而設。及聲病興﹐新樂府一變而爲詞﹐再變而爲曲﹐捨考古以外﹐詞曲家尢精究之。自明以還﹐著者有戈氏《正韻》﹐𨿽爲詞林所重﹐然有泥美人之誚﹐以其板滯不能變也。今所宗者﹐爲《中原音韻》《萬樹詞律》。又有《空谷傳聲》一書﹐以三十六字母爲節拍﹐以切音與詩無補﹐故不備錄。《空谷傳聲》亦曰「擊鼓射字﹐以所擊鼓數﹐合而爲字。以鼓數代言語。」卽陶宗儀《輟耕錄》所云「射字訣」也。彈幾擊棹﹐皆可爲之切韻。歷來皆有字母﹐計《舍利》﹐三十字母﹐守溫增爲三十六字母。《西域音》﹐三十六字母。《金剛經》﹐五十字母。《般若經》﹐四十一字母。《華嚴經》﹐四十二字母。《蒙古》﹐四十一字母﹐陳晉翁刪爲三十二字母﹐吳艸廬又增爲三十六字﹐李如眞減爲二十二字﹐新安又爲三十二字﹐劉士明仍加爲三十六字﹐方以智減爲二十字。邵康節《經世聲音圖》﹐一百九十二音﹐爲最多。又有以字母成詩者﹐如蘭廷秀《東風破早梅》﹐二十字﹐徐香坨續二十字。許月南《醉太平》﹐三十八字﹐徐耦船四十字﹐許石華三十四字。徐聲甫《錦纏道》四十字﹐吳客如三十四字﹐徐古漁三十四字﹐李松石三十三字。以上皆見李松石《音監》。﹝字數多﹐不復綠出。《音監》備載﹐閱者可按查也。﹞金皇統中有荊璞﹐善達新聲﹐將三十六字母添入韻中。泰和初﹐韓道照重爲攺並﹐撰《五音集韻》。元劉監又有《切韻指南》﹐李世澤《切韻射標》﹐僧訥庵本劉監《指南》﹐立二十門法﹐名曰《玉鑰匙》。所謂二十門法不可得見。而司馬溫公《指掌圖》約略可言﹐如分遞用韻爲「音和」﹐音和者﹐合於古韻者也。傍求爲「類隔」﹐類隔者﹐本韻切而不協﹐而用他韻切者也。同歸一母爲「雙聲」﹐同出一韻爲「疊韻」。﹝詳後﹞同韻分兩切﹐謂之「憑切。﹔同音分兩韻﹐爲之「憑韻」﹐憑者依也。有字無聲﹐則點窠以足之﹐曰「奇聲」。前人以有音無聲者曰「空聲」﹐則⊙○代﹐卽爲「點窠」﹐惟入聲有之。韻闕借鄰韻以寓其字﹐曰「奇韻」。而聲韻交互者﹐則爲之羅文綺錯﹐卽南北朝之「紐」﹐而呂坤之「交泰韻」也。余諸家之異同﹐互有是非﹐要不出三十六字之中。而於「以入爲母﹐平﹑上﹑去爲從」﹐卒無人及之。或曰﹕入聲又將以何爲切﹖曰﹕本不須切也。若必欲切之﹐則《說文》所云﹕韞﹐蔽膝也。「蔽膝」正切「韞」字是矣。頃略有所悟﹐但熟四聲﹐卽可囊括。比前爲簡易﹐惟識者采焉。

△齷音

東﹝督紅切﹞。董﹝督汞切﹞。凍﹝督切﹞。督

△齒音

衝﹝促紅切﹞。傯﹝促汞切﹞。傯﹝促切﹞。促

△唇音

風﹝福紅切﹞。蓬﹝福汞切﹞。諷﹝福切﹞。福

△喉音

紅汞霍

《切韻》本有喉﹑齒﹑鼻﹑舌﹑唇﹑齷諸音。但舌音與齒﹑齷之音互用。而東﹑冬諸韻有穿鼻﹐而無直喉。陽﹑江韻有直喉﹐而無穿鼻。凡直喉﹑穿鼻之音﹐皆不可切﹐亦不必切也。如母音爲「霍﹐。下注曰﹕東韻﹐卽知其爲「紅」字矣。猶之「紅」字下注曰﹕入聲﹐卽知爲」霍」是也。語詳《半律子聲》。右以齒﹑齷﹑唇﹑舌之入聲爲母﹐以喉音﹑鼻音各音之平﹑上﹑去爲從﹐就各字之本韻切之﹐卽得。熟讀此四聲﹐自可類推﹐卽別家切韻﹐亦可上口矣。李氏《音監》云「或問『都翁』易『東翁』﹐可乎﹖曰﹕不可。亦猶『東烏』之不可易『東都』也。」此卽一實一浮之用﹐母音宜用入聲之證也。

△半律﹑子聲

「半律」之說見《小學紺珠》﹐朱子云「卽子聲而莫解其義﹐嘗考《切韻》之書﹐他音相差皆不甚遠﹐獨於直喉﹑穿鼻﹐終覺未和。如『行』以『戶郎切』﹐『郎』聲抵齷﹐以切『行﹐字。直喉自是不協。以入爲母﹐用『或郎切』﹐𨿽較準於『戶郎』﹐而其音亦不能圓。」乃知喉音﹑鼻音﹐如行﹑衡﹑紅﹑烏﹐皆虛音也。本以從入聲者﹐今以虛作實﹐猶七音之變宮﹑變徵﹐已變不能再變。故直喉﹑穿鼻之音爲半律﹐於音爲變宮。又有夷﹑稀﹑容﹑呼等字﹐各得唇﹑齒﹑齷﹑舌半音者﹐是爲子聲﹐於音爲變徵。朱子謂﹕「半律卽子聲。」非也﹐顧寧人以入聲爲變宮﹑變徵者﹐亦非也。顧寧人曰「反切之法﹐亦有韻穿而不可通。《廣韻》上聲四十二『拯部』﹐『拯』字下云﹕無韻切音。『拯』﹐上聲﹐以奉音之外﹐止有『醜拯』﹑『其拯』﹑『色』三切而互用。終於莫曉﹐故變『反切』之法而以平聲之字音之﹐亦古人『讀若』之意也。」《音監》曰「字有獨音﹐無他字可音﹐如「寬」字﹑「三」字之類也。故惟下注曰﹕款陰平也。揚﹐陰平也」云云。其實﹐凡字皆可切﹐「骨桓」切「寬」﹐「色含」切「三」﹐若兩字不能準﹐則用三字切之。蓋字除虛聲外﹐無不可切也。又曰「字陰陽不分者有之﹐拒有無字之切哉﹖」其於《廣韻》「拯」字下注﹐則曰「《廣韻》於『拯部』收同韻之字甚多﹐而曰無韻切﹐不可解矣。矧『拯』韻所收之字皆以拯爲切﹐何獨拯不可切﹖此或別有取義﹐未之知也。」不知有「拯」字﹐而後有各字﹐以急引切「拯」﹐始得其音。若不以入聲爲母﹐則眞無字可切矣。此兩家同有此失也。

△陰陽

古今韻書﹐𨿽有陰平﹑陽乎之分﹐其實陽中有陰﹐陰中有陽﹐一韻之中陰陽雜見﹐不足據也。《韻會舉要注》云「乎聲本無上﹑下之分﹐《廣韻》有平上﹑平下之別﹐以其卷帙繁重而分之也。後人遂云以合五音﹐或者不知﹐又誤易上﹑下爲陰﹑陽﹐更或穿鑿附會﹐去題益遠矣。元虞集《中原音韻序》曰「以聲之淸﹑濁定字之陰﹑陽﹐如髙聲從陽﹐低聲從陰。」周徳淸《中原音韻自序》曰「字別陰﹑陽者﹐陰﹑陽字平聲有之﹐上﹑去俱無。上﹑去止各一聲﹐平聲獨有二聲。上平聲非指一東至二十八山而言﹐下平聲非指一先至二十七咸而言﹐前輩爲《廣韻》﹐平聲多而分卷﹐非爲分其音也。殊不知平聲字﹐字皆有上平﹑下平之分﹐但有音﹐無字之別。上平卽陽﹐下平卽陰。」﹝指字而言﹞又曰「上﹑去二聲﹐各止一聲﹐無陰﹑陽之別。施於句中﹑施於韻腳﹐無關陰﹑陽﹐惟慢詞中﹐僅可搖曳其聲爾﹐此自然之理也。妙處在此﹐初學者何由知之﹖乃作詞之膏肓﹐用字之骨髓﹐皆不傳之妙﹐獨子知之。」云云。然予考其韻則反是。如「支」韻﹐「兒」﹑「而」﹑「ㄝ」﹑「慈」﹑「時」等字﹐旁注爲陽﹔「支」﹑「枝」﹑「芝」﹑「詩」﹑「獅」等字﹐旁注爲陰。「東」韻﹐「東」﹑「冬」﹑「鍾」﹑「中」﹑「終」等字﹐旁注爲陰﹔而「同」﹑「童」﹑「戎」﹑「窮」等字﹐旁注爲陽。各韻皆然也。予初讀其《序》而駭﹐以爲何顚倒如此。旣按其韻﹐則陰是陰﹐陽是陽﹐蓋其《序》誤陰爲陽耳。差之毫釐﹐失之千里矣。又其「用陰字法」云「首句韻腳必用陰字﹐試以『天地玄黃』歌﹐黃爲荒﹐非也。若以『宇宙洪荒﹐』則協矣。蓋『荒』字屬陰﹐『黃』字屬陽也。」又「陽字法」「黃昏」云「『黃』字屬陽﹐『昏』字屬陰。」皆合﹐乃知是《序》互錯無疑。虞集采《自序》中語爲序﹐故亦誤陰爲陽﹐陽爲陰。戈氏《正韻》﹑李氏《音監》﹐不解音律﹐以目爲耳﹐其誤人甚矣﹐故爲表而出之。《中原音韻》又曰「蕭存存欲鋟梓以啟後學﹐值其早逝。泰定甲子以後﹐嘗寫數十本﹐散之江湖。其韻內平聲﹐陰如此字陽如此字﹐陰﹑陽如此字。夫一字﹐不屬陰則屬陽﹐豈有一字屬陰又屬陽也哉﹖此蓋傳寫之謬」云云。然予細辧各字﹐有在陰﹑陽之間者﹐但如「明」字﹐斂唇屬陰﹔髙於「明」字者有「冰」﹐屬陽﹔低於「明」字者有「平」。「明」字居兩字之中﹐得陰﹑陽之和﹐第非旣屬陰﹑又屬陽耳。又曰「上﹑去聲無陰﹑陽之別﹐入聲陰﹑陽﹐依平﹑上﹑去三聲爲定。」《音監》本其說﹐謂仄聲有陰﹑陽﹐則上聲無不髙﹐低呼成去﹔去聲無不低﹐髙呼成上﹔入聲無不促﹐髙呼則爲平﹐低呼則無音。」又曰﹕『吉﹐﹑『卽』二字爲陰﹑陽﹐以其音微異﹐各一母也﹐可謂之兩聲﹐不可謂之陰﹑陽。」蓋全祖《中原音韻》之說﹐而演伸之也。不知仄聲若無輕﹑重﹑淸﹑濁﹑陰﹑陽之分﹐則上﹑去﹑入三聲爲三部可已﹐又何必分部列目﹐與平聲同﹖「吉」﹑「卽」二音﹐齒﹑舌有別﹐可謂之兩聲。若。吉」之與「極」﹐可不謂之陰﹑陽乎﹖特三聲似此者少﹐又其音微細﹐不易辧耳。今出入四聲﹐一韻之內﹐淸而髙者曰陰﹐濁而低者曰陽。聊舉一端﹐以爲三廢猩﹕

風﹝陰﹞馮﹝陽﹞東﹝陰﹞同﹝陽﹞董﹝陰﹞動﹝陽﹞屋﹝陰﹞〓斛﹝陽﹞

△浮聲﹑切響

浮聲﹐虛聲也。切響﹐實響也。浮聲卽喉音﹑鼻音﹐寬而不揚者也。此外皆切響也。或曰閉口之音爲浮聲﹐開口之音爲切響﹐非也。夫旣曰切響﹐則爲唇齒之音可知矣。《陸厥傳》﹕「前有浮聲﹐後須切響。」言詩者不可不知也。

△送聲

古奏歌有君唱臣和之義。送聲﹐卽唱和也。

△沈約八病

平頭﹐上尾﹐蜂腰﹐鶴膝。

今人以重句復義衍成兩聯者﹐於首曰「乎頭」﹐居中則曰「蜂腰」﹑曰「鶴膝」﹐於末則曰「上尾」﹐謬甚。當時本無律詩﹐豈得以此相擬﹖夫沈約以爲病者﹐特言統體鋪排仗不相稱耳。一篇之中須分段落﹐卽起﹑承﹑轉﹑合是也。起處遇長而三者不稱﹐是謂平頭﹔承處纖弱﹐是謂蜂腰﹔轉處逕直﹐是謂鶴膝﹔起結不淸﹐是謂上尾。故上尾﹑鶴膝之病獨甚。

△正紐﹑旁紐

南北朝人反語多是雙反﹐韻家謂之「正紐」﹑「旁紐」。旁紐亦曰「倒紐」﹐卽雙聲也。同母不同子﹐而俱淸俱濁﹐相切成音﹐平仄互異而音近似者﹐謂之正紐雙聲。二字切音﹐母子顚倒﹐上﹑去聲別而音近似者﹐是爲旁紐雙聲﹐蓋兩字顚倒互切者也。《南史陸厥傳》﹕「永明末﹐盛爲文章。吳興沈約﹑陳郡謝﹑瑯邪王融以气類相推。汝南周頤善識聲韻﹐爲文皆用宮商﹐以平﹑上﹑去﹑入爲四聲。五宇之中﹐音韻悉異﹔兩句之內﹐角徵不同。世呼爲『永明體。』」殊無正紐﹑旁紐﹑雙聲﹑疊韻之說。且當時於四聲﹐頗有非之者﹐天子聖質﹐武帝亦不以爲然也。《南史》﹕「王玄謨問謝莊﹕『何者爲雙聲﹑疊韻﹖』謝曰﹕『玄護爲雙聲﹐﹝玄護皆半唇音也。﹞敖敲爲疊韻。』」蓋以王玄謨與桓護之率師北伐﹐敗於敖敲山﹐故以此戲之。則雙聲﹑疊韻﹐不自約始也。晉孝武帝作淸暑殿﹐有識者反爲楚聲。宋明帝多忌﹐攺袁湣爲袁粲。齊世祖於淸溪立宮﹐時人反「舊宮」爲「窮旣」﹐反「東田」爲「顚童」等語﹐則其來已久。大抵陳﹑隋間人附會沈約﹐後人未加深考﹐遂列入沈約「八病」中﹐可嘲也。或曰見沙門《神供反紐圖序》。

△大韻﹑小韻

卽疊韻也﹐同居一韻﹐而一淸一濁﹐錯落九宇之中﹐是爲小韻。如「淸」﹑「精」連句﹐俱淸俱濁﹐與落韻同者﹐是爲大韻。第古人不以爲病﹐與今人之說異也。以聲律論之﹐雙聲﹑疊韻﹐上下分句﹐唐人李白亦常有之﹐聲調鏗鏘﹐殊耐歌詠。

△正紐﹑雙聲

參﹝測含切。﹞差﹝測私切﹐同子不同母。﹞滂﹝白王切。﹞溥﹝拔烏切﹐同上。﹞

△旁紐﹑雙聲

袁﹝門隕切。﹞湣﹝隕門切﹐母子相反。﹞顚﹝東田切。﹞童﹝田東切。旁紐雙聲﹐顚倒互切﹐故不能用入聲爲母也。﹞

△疊韻﹑雙聲

菲﹝淸﹐陰。﹞微﹝重﹐陽。﹞菲﹝淸﹐陰。﹞非﹝淸﹐陰。﹞

齊﹑梁詩體﹐固以對偶爲工﹐而謝﹑沈約諸人﹐其所押之韻﹐陰則俱陰﹐陽則俱陽﹐雙聲﹑疊韻﹐尢喜爲之。是卽所謂新聲者乎﹗略采數語於後﹕

容與﹝雙聲。謝詩「桂舟復容與。」﹞平生﹝疊韻。同上﹐「樽酒若平生」。﹞

夷猶﹝雙聲。同上﹐「輟掉子夷猶」。﹞蒙龍﹝疊韻。沈約詩「竹樹交蒙籠」。﹞

●卷四

○古詩章句

王世懋《藝圃擷余》曰「唐律初而盛﹐盛而中﹐中而晚﹐時代聲調﹐故自必不可同。然亦有初而逗盛﹐盛而逗中﹐中而逗晚者﹐『逗』者﹐變之漸也。非『逗』﹐故無由變也。亦如《詩》之有變風﹑變雅也﹐《離騷》便是遠祖。子美七言律之有拗體﹐其猶變風﹑變雅乎﹗唐律之由盛而中﹐極是盛衰之介。然王維﹑錢起﹐實相倡酬。子美全集﹐半是大歷以後﹐其間逗變﹐實有可言。如右丞『明到衡山』篇﹐嘉州『函谷』﹑『磕磋』句﹐隱隱錢﹑劉﹑盧﹑李間矣。至於大歷十才子﹐其間豈無盛唐人句﹖蓋聲調漸移﹐猶未相隔也。學者固當嚴於格調﹐然必謂盛唐人無一語落中﹐中唐人無一語入盛﹐則亦固哉其言詩矣﹗」

綜覲上述﹐其理甚明而確。蓋不僅唐律己也﹐自堯﹑舜至於元明﹐莫不始逗而中變。發源窮脈﹐歷歷可按。初唐律詩﹐始於齊梁﹐衍於陳隋。近代樂府﹝齊梁之間樂府曰近代樂府﹐詳後。﹞之聲調﹐實爲唐律逗變之漸也。而齊梁之排偶﹐乃始於建安﹑黃初之間。如魏武詩「戎馬不解鞍﹐皚甲不離旁。神龍藏深泉﹐猛虎步髙岡」﹔陳思之「淸晨發皇邑﹐日夕過首陽。鴨梟鳴衡軛﹐豺狼當路衢」等句以啟其漸。而魏文之《銅雀園》詩﹐幾通首似之。自玆厥後﹐如陸機﹑潘嶽輩﹐漸逗晉末﹐入宋衍齊﹐遂盛於梁陳矣。唐人於古風﹑律詩之外﹐有「擬齊梁體」者﹐始有齊梁之聲調。其實沈約諸人﹐當時殊未必有一定之格律也﹐故言聲調者﹐必斷自齊梁﹐齊梁之前﹐固無聲調可言。特其本《風騷》而成詠﹐章法﹑句法自準前規。故遠自《國風》﹐下逮漢末﹐約略章句以取證焉﹐若謂古詩旣無聲調﹐復無章法﹐則惑矣﹗

△國風

雙聲﹑疊韻﹐人頗爲齊梁病。不知四詩聲中。《三百篇》無一章無之也。回環往復﹐其韻若流。

古人歌詩﹐一篇之中﹐用字極少。短章復句﹐轉多深意。簡而不嫌其簡﹐復而不嫌其雜﹐今人不能也。

孔子采《詩》﹐所以存諸侯﹑人情﹑風土之眞也﹐讀《詩》者﹐往往可證《春秋》之是非。《叔於田》一篇﹐可見叔段之仁﹐國人愛戴之深也。而《春秋》微言﹐於是益顯﹐所謂「詩史」是矣。

古人用韻﹐靈活而不泥。長篇轉韻﹐自一二韻至五六不等。然其所用之韻﹐每就上章現成之韻爲轉﹐如流赴壑﹐初無雜出之病。𨿽以平轉仄﹐或仄轉平﹐亦必求音韻相近者。如「孑孑幹旗﹐在浚之都」葉平﹐下轉祖﹐五仄韻。不若後人﹐所轉之韻任意而不講也。﹝如唐人七古﹐轉韻之韻﹐類非篇中數見之字也。﹞故語旣古拙﹐聲極鏗鏘﹐第非細按﹐不能見其妙致。顧寧人﹑毛西河等皆誤謂通葉﹑轉葉也。﹝惟此只可用之四言及長短句。至五古﹑七古﹐體式不同﹐不可也。﹞

《詩雅頌》﹐一篇中﹐首尾章法必有異﹔一章中﹐起結之音韻必多變。古人協律歌吹﹐如今人之引和殺尾也。

古詩四句中﹐落韻上下全平者﹐必葉其三﹐或間句上下相葉。兩漢猶然﹐至建安﹑黃初﹐或不盡講及此。而入南北朝﹐以至於唐﹐始復。

古詩皆句句叶韻﹐故《柏梁》因之。《三百篇》有不葉於此章者﹐亦必葉於他章。如「伯兮竭兮」篇第二章

「自伯之東﹐首如飛蓬。豈無膏沐﹐誰適爲容」﹑「沐」字不葉﹐然與首章起句同韻而葉第三章

﹐蓋總不出一篇之外也。

△就句葉

詩有單句出韻﹐於上下章不葉者。又或於轉韻處﹐往往就句自葉﹐如﹕「萋兮菲兮」﹑「如暈如飛」﹑「我有旨酒」等句是也。

△轉韻一法

詩於轉韻之處﹐就句葉外﹐有於結句入聲而轉平聲者。如「皎皎白駒」末章「毋金玉爾音﹐而有遐心」。其「玉」字句﹐韻葉上句「生芻一束﹐其人如玉」者也。又如「我行其野」篇亦然。但以平轉平﹑以仄轉仄者﹐可不論也。

又有於本章中先伏一韻者﹐尢數見不鮮。如「大邦有子﹐倪天之妹﹐文定厥祥﹝。伏韻。﹞親迎於渭﹐造舟爲梁﹐﹝轉﹞不顯其光」是也。

又有疊一句葉上韻者。如「有者弁」篇﹐首章「附於女蘿﹐施於松柏」﹐「女蘿」句葉上韻﹐「松柏」句葉下韻也。

△三句轉韻

詩有三句一轉﹐而意仍連下句。如「爾還爾入﹐我心易也。爾還不入﹐﹝葉上三句﹐下轉平。﹞否難知也。壹者之來﹐俾我只也」。又《大雅》「惠於宗公﹐神罔時怨﹐神罔時恫。亦然。是卽唐岑嘉州之所本也。﹝《韻補》誤易作平。﹞

△三句兩葉

詩有三句兩葉者﹐如《大雅》「綿綿瓜瓞﹐民之初生。自土沮漆﹐古公賣父。陶復陶穴﹐未有家室。」或云六句通葉﹐其如語气不屬何。

△雙聲﹑疊韻

《詩》雙聲﹑疊韻中﹐最明顯者如《大雅》「有捲者阿」篇﹐如。伴渙爾遊矣﹐優遊爾休矣。等句﹐謂爲偶然﹐決無其事。故知沈約「八病。﹐必非如此。

△語助入韻

顧炎武《詩本音》曰「凡《詩》中語助之詞﹐皆以上文一字爲韻﹐如兮﹑也﹑之﹑只﹑矣﹑而﹑哉﹑止﹑思﹑焉。『我思且忌猗』之類﹐皆不入韻。故『寤寐求之』句﹐以『求』不以『之』也。又兩字如『著之』﹑『乎爾』是也。但每章中獨用一句者則入韻﹐古詩歌﹑楚詞皆同此例。」言詩者不可不知也。

△通章成韻

《詩》「漢之廣矣」及「亦旣見止﹐亦旣觀止」等句﹐皆通三章成一章法﹐故不必於本章取葉。顧寧人以謂通葉者﹐誤也。又「出宿於幹﹐飲餞於言﹐載車載牽」﹐當作「牽」。「脂澤其輪﹐而挽其車」次章﹐「曹」當作「潛」。《爾雅》《釋水》﹕漢水別名曰潛。又地名。《春秋隱》二年﹐公會戎於潛。今「牽」音「轄」﹐則音乖而義彊。韻旣不協﹐且上下兩章亦不成章法矣。

△用韻不拘

《詩何彼衤農矣》﹐上章以「衤農」爲韻﹐下章則以「矣」爲韻。古人用韻﹐變化不拘且﹐無雜出之病也。

△唱和歌詩

《詩》「漢之廣矣」﹑《麟之趾》《殷其露》《野有死》《何彼衤農矣》﹑「彼茁者葭」﹑「綠兮衣兮」﹑「燕燕於飛」﹑「終風且暴」﹑「凱風自南」﹑《出其東門》《關雎》等篇﹐皆相和歌詩也。故末句不葉﹐三章通爲一韻。所謂一唱三嘆﹐餘聲煞尾。新樂府《陽關三疊》亦卽此義。

△上下句葉

「習習谷風」。﹝葉心。﹞「以陰以雨」。﹝葉怒。﹞「勉同心﹐不宜有怒。」

「采葑采菲」。﹝葉違。﹞「無以下體」。﹝葉死。﹞「徳音莫違﹐及爾同死」。更有「涉彼阿丘」「行道遲遲」﹑《君子於役》諸篇﹐唐人律詩有本此體者。﹝詳後。﹞

△上下轉葉

「乃今之人也﹐懷婚姻也」。﹝葉人。﹞「大無信也﹐不知命也。」﹝葉信。﹞

更有《匏有苦葉》﹑「式微式微」﹑「靜女其變」諸篇﹐「信」﹑「命」古皆平聲﹐此或暗合﹐然別篇則固轉韻也。

△首尾叶韻

「魚在於沼」。﹝葉。﹞「亦匪克樂﹐潛𨿽伏矣」。﹝兩句葉。﹞「亦孔之」。

更有「哀哉不能言」等篇﹐「樂」諸家並音「效」﹐非也。

△三聲通葉

「自牧歸夷」。﹝平。﹞「洵美且異」。﹝去。﹞「匪女之美」。﹝上。﹞「美人之貽」﹝平﹞。

又有「彤弓招兮」﹑「零露溥兮」諸篇﹐顧寧人﹑毛西河以謂通葉﹐實則古人自有此一體。上一篇亦可爲首尾叶韻﹐蓋「異」﹐古通上聲也。

△句中叶韻

「有彌濟盈﹐有鳶﹝葉彌﹐鸞從惟得聲。﹞雉鳴。」﹝葉盈﹞。「濟盈﹝葉﹞不濡執﹐﹝葉牡﹞。雉鳴﹝葉盈﹞。求其牡。」他如《君子偕老》等篇﹐皆是。又《大雅》﹕「肆不殄厥慍﹐亦不隕厥問」。又「肆戎疾不殄﹐烈假不瑕。不聞亦式﹐不諫亦入」。皆句韻也。

△字字叶韻

「鳳凰﹝葉桐﹑岡﹑陽。﹞鳴矣﹐﹝葉生﹞。於彼髙﹝葉朝﹞。岡。梧桐﹝武王以同葉封弟於唐﹐古人「桐」「唐」音同。﹞生矣﹐於彼朝陽」。「摹摹﹝葉離﹞。萋萋﹐﹝葉喈﹞。離離喈喈。」

△長篇平仄間葉

「韓侯取妻﹐﹝葉之﹞。汾王之甥﹐﹝迎﹞。蹶父之子。﹝葉裏﹑止﹞。韓侯迎止﹐﹝迎葉甥﹑止﹑子。一句分葉數韻﹐詩常有之。﹞於蹶之裏。百兩彭彭﹐八鸞鏘鏘﹐丕顯其光。﹝此三句自葉。﹞諸娣從之﹐﹝葉﹞。祁祁如雲。韓侯顧之﹐爛其盈門。」

一章之起﹐三句不葉﹐而分應各句﹐竟無句不葉。

「有瞽有瞽﹐在周之庭。﹝兩句不相葉﹐而分葉各句。﹞設業設虞﹐﹝葉瞽。﹞崇牙樹羽。應田縣鼓﹐靴磬祝圉。旣備乃奏﹐簫管備舉。﹝以上葉瞽﹑虞。﹞唣唣厥聲﹐肅離和鳴﹐先祖是聽。﹝以上葉庭。﹞我客戾止﹐﹝葉瞽﹞。永觀厥成。﹝葉庭﹞。」

起兩句與結兩句對照﹐成一章法。其他「砒兮砒兮」﹐「君子於役」﹐「嗟嗟列祖」﹐皆然。又「野有死」葉﹐「有女懷春」是間句葉也﹔而「白茅包之」﹐「茅」「包」自爲葉「吉士誘之」﹐「士」﹑「誘」亦自爲葉﹐則更巧矣。

●卷五

○聲調譜

漢魏以還﹐四言章法﹑韻調﹐並宗《風騷》。惟五言﹐如《古詩十九首》及蘇李諸作﹐無迹可求﹐頗疑僞托。故曾文正緝《三十家詩鈔》﹐刪之不錄﹐而斷自建安﹑黃初爲始﹐良有以也。然古詩五言﹐一篇之中﹐大抵意轉調變﹐不拘一格。至唐人始各以心得﹐采爲諸體。建安﹑黃初一體也﹔齊梁一體也﹔以齊梁之聲調﹐行建安﹑董初之句法﹐又一體也。今采古詩明白易曉者﹐略著於《聲調譜》中﹐藉與唐調互參焉。

△《贈婦詩》秦嘉

肅肅僕夫徵﹐﹝平﹞鏘鏘揚和鈴。﹝五平﹞淸晨當行邁。﹝仄﹞東帶待雞鳴。

顧看空室中﹐﹝平﹞髻鬢想姿形。一別懷萬恨﹐﹝仄﹞起坐爲不寧。

以上兩章﹐章四句。首句第五字皆平﹐第三句第五字皆仄﹐成一章法。

古詩自兩漢至魏晉間﹐不拘句法﹐故五仄五平相連成句﹐數見不鮮。至宋中葉﹐漸涉聲調﹐四平者必間以仄﹐四仄者必間以平。五平五仄之句﹐惟擬古之作尙仍其舊耳。

何用敍我心﹐﹝平﹞遺思致款誠。寶釵好耀首﹐﹝仄﹞明鏡可監形。芳香去垢穢﹐﹝仄﹞素琴有淸聲。

詩人感木瓜﹐﹝平﹞乃欲答瑤瓊。愧彼贈我厚﹐﹝仄﹞慚此往物輕。𨿽知未足報﹐﹝仄﹞貴用我情。

後兩章以六句成章。但古詩意轉調變﹐下章與上章往往相反者甚多﹐是在讀者神而明之可矣。

△《翠鳥》蔡邕

庭陬有若橊﹐﹝平﹞綠葉含丹榮。翠鳥時來集﹐﹝仄﹞振翼修形容。回顧生碧色﹐﹝仄﹞動搖揚縹靑。﹝轉調﹞。幸脫虞人機﹐﹝平﹞得親君子庭。馴心托君素﹐﹝仄﹞雌雄保百齡。

此首章法同前﹐但先後略變耳。

△《銅雀園詩》魏文

朝遊髙臺觀﹐﹝仄﹞夕宴華池陰。大酋奉甘醪﹐﹝平﹞狩人獻嘉禽。﹝一解﹞

齊倡發東舞﹐秦箏奏西音。有客從南來﹐爲我彈淸琴。﹝二解﹞

五音紛繁會﹐附者激微吟。淫魚乘波聽﹐踴躍自微吟。﹝三解﹞

飛鳥翻翔舞﹐悲鳴集北林。樂極哀情來﹐寥亮摧肝心。﹝四解﹞

淸角豈不妙﹐徳薄所不任。大哉子野言﹐弭弦且自禁。﹝五解﹞

古人句法﹐大抵一句之中三平兩仄﹐或三仄兩平﹐上下句平仄對照爲多。建安﹑黃初以後成爲通例矣。而其章法又爲齊梁所本﹐與齊梁一體﹐互參可也。

古詩調隨意轉﹐一篇之中﹐決不可失。然轉有明暗之別。明轉者﹐上句第五字落平也﹔暗轉者﹐上章與下章之調互換相反﹐如陳思《箜篌行》是也。

△《箜篌行》曹植

置酒髙殿上﹐﹝仄﹞親友從我遊。中廚辦丰膳﹐烹羊宰肥牛。﹝一章﹞

秦箏何慷慨﹐齊瑟和且柔。陽阿奏奇舞﹐京洛出名嫗。﹝二章﹞

樂飲過三爵﹐緩帶傾庶羞。主稱千年壽﹐賓奉萬年酬。﹝三章﹞

久要不可忘﹐﹝平﹞薄終義所尢。謙謙君子徳﹐磬折欲何求。驚風飄白日﹐光景馳西流。﹝四章﹞

盛時不再來﹐﹝平﹞百年忽我遒。生存華屋處﹐零落歸山丘。先民誰不死﹐知命復何憂。﹝五章﹞

此章與前章同調。但其轉處落平兩句﹐與上章句法不同﹐亦所以別調。

△《古風》李白

秦皇掃六合﹐虎視何雄哉。飛劍決浮雲﹐諸侯盡西來。明斷自天啟﹐大略駕羣才。收兵鑄金人﹐函谷正東開。銘功會稽嶺﹐騁望瑯琊臺。刑徒七十萬﹐起土驪山隈。尙采不死藥﹐茫然使心哀。連弩射海魚﹐長鯨正崔嵬。額鼻象五嶽﹐揚波噴云雷。鬣髻蔽靑天﹐何由都蓬萊。徐市載秦女﹐樓船幾時回。但見三泉下﹐金棺葬寒灰。

△又李白

大車揚飛塵﹐亭午暗阡陌。中貴多黃金﹐連雲開甲宅。路逢鬥鷄者﹐﹝仄轉﹞冠蓋何輝赫。鼻息幹虹蜆﹐行人皆怵惕。世無洗耳翁﹐誰知堯與跖。

此篇上入古﹐下旬律﹐亦是一體。

△《秦越人洞中詠》於鵠

扁鵲得仙處﹐﹝仄﹞傳是西南峯。年年山下人﹐﹝平﹞長見騎白龍。洞門黑無底﹐﹝仄﹞日夜惟雷風。淸齋將入時平戴星兼抱松。石逕陰且寒﹐﹝平﹐轉調﹞。地響知遠鐘。似行山林外﹐﹝仄﹞聞葉履聲重。低礙更俯身﹐﹝平﹞漸遠晝夜同。時時白蝙蝠﹐﹝仄﹞飛入茅衣中。行久路轉窄﹐﹝仄﹐轉調。﹞靜聞水淙淙。但願逢一人﹐﹝平﹞自得朝天宮。

此首凡三轉﹐故調三變。其結處與起處相互照也。趙秋谷《聲調譜》於「年年山下人」句注曰「下句是律﹐上句第五字必平。」誤人甚矣。實則古詩無律﹐無所謂古句也﹐亦無所謂粘與不粘也。漁洋云「古調句中第二字上下不粘」者﹐亦誤也。蓋古人聲調有何成見﹐𨿽齊梁間詩﹐亦未必注意及此﹐何況漢魏之間哉。且唐人中如王灣﹑包融﹑張宣明﹑張說﹑周希寂﹑羊士諤﹑岑參﹑王維﹑孟浩然等﹐五言古詩﹐有上下全粘如律詩者﹐有粘有不粘者﹐句法亦古﹑律疊見。兩家之說﹐不攻自破。蓋五言不粘者﹐漢魏古詩也﹔有粘有不粘者﹐齊粱也﹔上下全粘者﹐初唐也﹐𨿽意轉而體仍不變也。齊梁則或四或六﹐隨意而變者也。作者但能避去律句﹐上下平仄相對﹐可矣。﹝律句如平平仄平仄﹐四子句也。仄仄平平平﹐平平平仄平﹐皆拘句﹐與古句同用者不妨。﹞而齊梁一體﹐則轉宜律句。多雜古句﹐便非齊梁。蓋唐人於齊梁﹐無一用古句者。然律而又異於律﹐與初唐古詩不同。初唐古詩﹐𨿽上下相粘而平勻。上句第五字皆落仄﹐無用平韻者﹐且古句﹑律句互參者也。

○齊梁體

齊梁一體﹐乃唐人采齊粱樂府而成﹐聲調律而獨以對偶爲工者也。然上下不粘﹐以律句入古調﹐與初唐古詩古句入律調者適得其反。而齊梁如沈約諸人﹐及初唐詩間亦雜一二古句﹐至後人始究其極。故𨿽曰齊梁體﹐實亦可謂唐人之創作也。

△《夜夜曲》沈約

河漢縱且橫﹐﹝平﹞北斗橫且直﹝古句﹞。星漢空如此﹐﹝仄律句﹞寶知心有憶。孤燈曖不明﹐﹝平﹞寒機曉猶織。零淚向誰道﹐﹝仄﹞雞鳴徒嘆息。

齊梁仄調﹐上句落平﹐平韻皆落仄。故擬齊梁者﹐皆用仄調﹐而詩則仍古調﹑古句﹐與魏漢不異也。

△《宿東齋曉興》白居易

溫溫土鑪火﹐﹝仄﹞耿耿紗籠燭。獨抱一張琴﹐平夜入東齋宿。宵聲度殘漏﹐﹝仄﹞簾影浮初旭。頭癢曉梳多﹐﹝平﹞眼昏春愁足。負暄檐宇下﹐﹝仄﹞散步池塘曲。南雁去未回﹐﹝平﹞東風來何速。﹝古句平仄對照。﹞雪依瓦溝白﹐﹝仄﹞艸繞墻根綠。何言萬戶州﹐﹝平﹞太守常幽獨。

此首共十六句﹐四句一組。第一句第五字皆仄﹐不諧韻﹐而無句不律。但如仄仄仄平平起者﹐下句用平平平仄仄﹐一聯可也﹐第二聯則決不可用。此正齊梁與近體之別﹐一入律調﹐上下相粘﹐便非齊梁矣。

△《越女詞》李白

長幹吳兒女﹐﹝古句﹞眉目艷星月。﹝律﹞履上足如霜﹐﹝律﹞不著鴉頭襪。

律上下不粘。而句中平仄亦不對照﹐如律詩也。

○初唐體

初唐古詩﹐亦衍自齊梁﹐但句第二字上下相粘如律﹐是其變體耳。

△《詠瓢》﹝此法最爲普通。﹞張說

美酒﹝仄﹞酌懸瓢﹐﹝平﹞眞淳﹝平﹞好相映。﹝仄﹞蝸房﹝平﹞捲墮首﹐﹝仄﹞鶴頸﹝仄﹞抽長柄。﹝仄。「長」字「頸」字與上句對照。﹞雅色﹝仄﹞素而黃﹐﹝此字可仄﹐但「者」字宜平。﹞虛心﹝平﹞輕且勁。﹝仄﹞豈無﹝平﹞雕刻者﹐貴此﹝仄﹞成天性。﹝此兩平仄乘除﹐盛於齊梁時﹐至唐竟成仄韻﹐古詩不易之法。﹞

﹝五言長篇仄韻唐調﹞

△《奉使登終南山》王灣

常愛南山遊﹐﹝平﹞因而盡原隰。數朝至林嶺﹐﹝仄﹞百尋登嵬岌。石壯馬徑窮﹐﹝平﹞苔色緣步入。物奇春狀攺﹐气遠天香集。虛洞策杖鳴﹐﹝平﹞低云拂衣濕。倚巖見廬舍﹐入戶欣拜揖。問性矜勤勞﹐﹝平﹞示心教澄習。玉英時共飯﹐芝艸爲余拾。境絕人不行﹐﹝平﹞潭深鳥空立。一乘從此授﹐九轉兼是給。辭處若輕飛﹐﹝平﹞憩來惟吐吸。閒襟超已勝﹐回路倏而及。煙色松上深﹐﹝平﹞水流山下急。漸平逢車騎﹐向晚過城邑。峯在野趣繁﹐﹝平﹞塵飄宦情澀。辛苦久爲吏﹐勞生何妄執。日暮懷此山﹐﹝平﹞悠然賦斯什。

此種長篇古詩﹐皆從齊梁化出﹐然章法不異古人。

△《晚夏馬嵬卿叔池亭卽事寄京都一二知己》王灣

忝職畿甸淹﹐﹝平﹞濫陪時俊後﹐才輕策疲劣﹐﹝仄﹞勢薄常趨走。牽役勞風塵﹐秉心生巖藪。宗賢開別業﹐形勝代希偶。竹繞淸渭濱﹐泉流白渠口。逡巡期賞會﹐揮忽變星斗。逮此乘務閒﹐因而訪幽叟。入來殊景物﹐行復洗紛垢。林靜秋色多﹐潭深日光厚。盛香蓮近拆﹐新味瓜初剖。滯拙懷隱淪﹐書之寄良友。

此與上首同一句法。

△《息舟荊溪入陽羨南山遊善相寺呈李功曹》羊士諤

結纜蘭渚曉﹐紫晶上連岡。晏溫值初霽﹐去繞山河長。獻歲冰雪盡﹐細泉生路傍。行披松杉入﹐激川橫石梁。層閣表精廬﹐飛夢切云翔。衝襟得髙步﹐淸眺極遠方。潭嶂積佳气﹐荑英多早芳。具觀澤國秀﹐重使春心傷。念遵煩促塗﹐榮利騖隙光。勉君脫冠意﹐共匿無何鄕。

△《崔濮陽兄季重前山興》王維

秋色有佳興﹐況君池上閒。悠悠西林下﹐自識門前山。千里橫黛色﹐數峯出雲間。嵯峨對秦國﹐合沓藏荊闋。殘雨斜日照﹐夕嵐飛鳥還。故人今尙爾﹐嘆息此頹顏。

此兩首﹐以其平韻﹐故上句五字皆仄。𨿽與上兩首仄韻落平者微異﹐但仍齊梁詩體﹐董初平韻與仄韻同法﹐見前。蓋齊梁平韻詩皆平仄相間﹑古句疊用者也。

○柏梁體

元封三年﹐漢孝武帝作柏梁臺成﹐詔羣臣能爲七言詩者﹐乃得上坐。自帝起﹐人各一句﹐句皆有韻﹐後人號曰「柏梁體」。其實古歌如《飯牛》《靈寶謠》已肇始「柏梁」矣。體貴渾成﹐句宜蟬聯﹐起承轉合之間﹐不絕如縷。但有歌行而無古詩﹐故句調可入古﹐亦不妨略參近體﹐如樂府。但古詩有全平﹑全仄者﹐於柏梁體不相宜也。

日月星晨和四時﹐﹝帝﹞驂駕駟馬從梁來。﹝梁王﹞郡國士馬羽林材﹐﹝大司馬﹞總領天下誠難治﹝丞相﹞﹐和撫四夷不易哉。﹝大將軍﹞刀筆之吏臣執之﹐﹝禦史大夫﹞撞鐘擊鼓聲中詩﹐﹝太常﹞宗室廣大日益滋。﹝宗正﹞周衛交戟禁不時﹐﹝衛尉﹞總領從官柏梁臺。﹝光祿勛﹞平理淸讞決嫌疑﹐﹝廷尉﹞修飾輿馬待駕來﹐﹝太府﹞郡國吏功差次之﹐﹝大鴻臚﹞乘輿禦馬主持之。﹝少府﹞陳粟萬碩揚以箕﹐﹝大司農﹞徼道宮下隨討治。﹝執金吾﹞三輔盜賊天下危﹐﹝左馮翊﹞盜阻南山爲民災。﹝右扶風﹞外家公主不可治﹐﹝京兆尹﹞椒房率更領其材﹐﹝詹事﹞蠻夷朝賀常會期。﹝典屬國﹞枉拼樽憾相枝持﹐﹝大匠﹞枇杷橘栗桃李梅。﹝大官令﹞走狗逐兔張罘崽。﹝小林令﹞嚙妃女人目如飴。﹝鄭舍人﹞迫窘詰屈幾窮哉。﹝東方朔﹞

此篇詞極拙陋﹐意亦不屬﹐不足法也。但聯句之作﹐惟此最古﹐列之以備一格。

△《燕歌行》曹丕

秋風蕭瑟天﹝必平气﹞可平涼﹐艸木搖落露﹝可平﹞爲霜。羣燕辭歸雁﹝雁字必仄﹐因五平不可連也。﹞南﹝此字仄﹐則上一宇可平﹞翔﹐念君客﹝可平遊﹞思斷﹝必仄腸﹞。慊慊思歸戀﹝必仄﹞故﹝必平鄕﹞﹐何爲淹畱寄﹝必仄﹞他方。賤妾煢煢守﹝必仄﹞空房﹐憂來思君不﹝必仄﹞敢﹝必仄﹞忘。不覺淚下沾衣裳。援琴鳴弦發淸商﹐短歌微吟不能長。明月皎皎照我牀﹐﹝此句於柏梁﹐偶入一句﹐不可多用。﹞星漢﹝仄﹞西流﹝平﹞夜未﹝仄﹞央。﹝律句。只可偶入一二句。﹞牽牛﹝平﹞織女﹝仄﹞遙相望﹐﹝「遙」字必平﹐用仄則失調矣。此種句法﹐唐人皆喜用之。如韓愈《陸渾山火》﹐王昌齡《箜篌引》﹐幾每句如此。聲調迫促﹐與七古不異。﹞爾獨何辜限河梁。

一句之中﹐三仄四平﹐或三平四仄﹐須相間爲用。四平必不可連﹐連則失調矣。古人七言﹐如張衡﹝四愁﹞﹑武帝﹝白雲﹞諸作﹐有轉入他韻者﹐句法與《柏梁》同﹐可類推也。

○七言古詩

七言古惟「柏梁」一體﹐至劉宋時﹐鮑明遠﹑湯惠休始變易其體﹐上下句平仄互諧。下逮齊梁﹐至於初唐﹐皆遵效之。「柏梁」一體﹐不可得見。至盛唐始復﹐大率有樂府而無古詩。盛唐以後﹐本諸《柏梁》﹐參以五古﹐遂有七言古詩與歌行﹐始別古詩。句法多拗﹐惟歌行聲調微諧﹐略近律詩。今分別之如下。

△《鄭羣贈簟》韓愈

蘄州笛竹天﹝必平如笛字平﹐則此字可仄。﹞下﹝可平﹞知﹐鄭君所寶尢﹝必平﹞環奇。﹝「環」字本可仄﹐但此一首中﹐上下句平仄皆對照﹐故必仄﹐不可易平。﹞攜來當﹝必平﹐囚下爲四仄也。﹞書不得臥﹐一府傳﹝必平﹞看﹝必仄﹞﹐因四平不可連也。﹞黃琉璃。﹝「看」字平﹐則「黃」字當仄。﹞體堅﹝「體」字必仄﹐否則與五平相連矣。﹞色淨又藏﹝必平﹞節﹐盡眼凝﹝必平﹐見上﹞滑無瑕疵。法﹝可仄﹞曹貧賤眾所易﹐腰﹝必平﹞腹空大何能爲。﹝「何」字本可仄﹐但此詩全篇皆用三平﹐故以平爲佳。古人𨿽或用仄﹐亦必變換章法始可耳。﹞自﹝仄。見上﹐以下同此。﹞從五月困暑濕﹐﹝五仄連用。﹞如坐深甑遭蒸炊。﹝五平﹐與上句五仄相對。律詩構體亦有﹐故可不論也。﹞手磨袖拂口相語﹐慢膚多汗眞相宜。日暮歸來獨惆悵﹐有賣直欲傾家資。誰謂故人知吾意﹐捲送八尺含風漪。呼奴掃地鋪未了﹐光彩照耀驚童兒。靑蠅側翅蚤虱避﹐肅肅疑有靑風吹。倒身甘寢百疾捐﹐﹝轉調故平。﹞卻願天日長炎曦。明珠靑玉不足報﹐贈子相好無時衰。﹝此篇以上所注﹐已盡七古之作法﹐故自「手磨袖拂」句起﹐不復重復﹐閱者自爲印證可也。﹞

此篇格律最爲上邢﹐統篇一律﹐易於辧識﹐故以爲譜。若用仄調﹐以仄易平可矣。他如老杜之﹝寄韓注﹞﹐東坡之﹝和蔣夔﹞﹐與此大同少異。惟調隨意轉﹐章句變換﹐或用疊韻﹐亦猶五古﹐可類推也。趙秋谷獨言古句﹑律句﹐殊不足據。然《石鼓》《韓碑》﹐有連七仄﹑七平者﹐此則偶入一二句。上﹑下句平仄相對﹐可以不論﹐至其起﹑承﹑轉﹑結四句﹐則往往同平﹑同仄﹐如「元和天子神武姿﹐彼何人哉軒與羲」等句﹐是又一格也。

△《山中問答》李白

問余﹝平﹞何事﹝仄﹞棲碧﹝仄﹞山﹐笑而﹝平﹞不答﹝仄﹞心自﹝仄﹞閒。桃花﹝平﹞流水﹝仄﹞杳然去﹐別有﹝仄﹞天地﹝仄﹞非人﹝平﹞間。﹝四句中﹐二﹑四﹑六字同仄﹑同平﹐古絕也。﹞

七言歌行轉韻﹐亦始自鮑明遠﹐但其句法皆古。如老杜《丹靑行》《氵美陂行》﹐及李白《扶風歌》等篇﹐並以爲法。至齊梁始漸似律調﹐𨿽當時但工聲偶﹐無所謂律﹐而竟爲後人所本。《琶琵行》《長恨歌》諸篇﹐又皆其遣也。

△《燕歌行》梁元帝

燕趙佳人本自多﹐遼東少婦學春歌。黃龍戍北花如錦﹐玄菟城前月似娥。﹝以上律調律句。﹞如何﹝正平﹐以別律調。﹞此時別夫婿﹐﹝古句。﹞金羈﹝此字仄﹐則上句第二字可平。﹞翠旺往交河。遠聞入漢去燕營﹐﹝轉律﹐韻句﹐粘。﹞怨妾愁心百恨生。﹝律句﹐粘。﹞漫漫悠悠天未曉﹐遙遙夜夜聽寒更。﹝律句﹞自從異縣同心別﹐﹝轉韻﹐粘。﹞偏恨同時成異節。橫波滿臉萬行啼﹐翠眉﹝平﹞暫斂千重結。並海﹝仄﹞連天闔不開﹐那堪春日上春臺。惟見遠舟如落葉﹐復看遙舸似行杯。﹝以上折腰﹞沙汀夜鶴嘯羈雌﹐﹝轉韻﹞妾心無主坐傷離。翻嗟漢使音塵斷﹐空傷賤妾燕南垂。

△同上周庾信

代北雲气晝昏昏﹐﹝古句﹞千里蓬飛無復根。﹝律句﹞寒雁丁丁渡遼水﹐﹝古句﹞桑葉紛紛落薊門。﹝律句﹞晉腸﹝平﹞山頭無箭竹﹐﹝古句﹞疏勒城中乏水源。﹝律句﹞屬國徵戍久離居﹐﹝古句﹞陽關音信絕能疏。﹝四句﹞粘願得﹝必仄﹞魯連飛一箭﹐持奇歸思燕將書。渡遼本自有將軍﹐﹝律句﹞風寒蕭蕭生水紋。妾驚甘泉足烽火﹐君訝漁陽少陣云。自從將軍出細柳﹐蕩子空難獨守。盤龍明鏡餉秦嘉﹐辟惡生香寄韓壽。春分燕來能幾日﹐二月蠶眠不復久。洛陽遊絲百丈連﹐黃河春冰千片穿。桃花顏色好如馬﹐楡莢新開巧似錢。﹝以上古調﹞蒲桃﹝平﹞一杯千日醉﹐無事﹝仄﹞九轉學神仙。定取﹝平﹞金丹作幾服﹐能令﹝平﹞華表得千年。﹝結四句粘﹐律調。句法古﹑律相參﹐而律調或用之起結。與五言古樂府正同。﹞

○絕句

△《陽關曲》王維

渭城朝雨輕塵﹐客捨靑靑柳色新。勸君﹝不粘﹞更盡一杯酒﹐﹝上聲﹞西出陽關無故人。﹝折腰﹞

△《采蓮曲》王昌齡

荷葉羅裙一色裁﹐芙蓉向臉兩邊開。亂入池中看不見﹐聞歌始覺有人來。﹝折腰﹞

絕句折腰﹐樂府正格。唐人亦有用近體不折腰者。

△《晚出左掖》杜甫

天門日射黃金榜﹐春殿晴曛赤羽旗。宮艸微微承委佩﹐鑪煙細細駐遊絲。云近﹝折腰﹐與第四句不粘﹐粘第三句。﹞蓬萊常五色﹐雪殘雞鵲亦多時。侍臣緩步歸靑瑣﹐退食從容出每遲。

折腰句本出齊梁﹐唐人惟用之宮詞歌曲中﹐仍樂府體也。杜甫﹝晚出左掖﹞等篇﹐蒸﹑炊皆口號。齊梁樂府有﹝鳳毫曲﹞﹐白嘗擬之﹐故﹝鳳凰臺﹞正不妨擬樂府耳﹐若卽以爲律詩﹐誤矣。

○長短句

長短句翻自古謠﹐自一字至九字﹐悉歷級而登﹐不得越而上﹐亦不得趨而下也。句必有偶﹐不可突兀單行。無論短句續長句﹐長句綴短句﹐五七相間而發﹐亦必雙管齊下﹐前後對照。短句續長句﹐可勿諧韻﹔長句續短句者﹐則非諧如《柏梁》不可。單句尢所必諧﹐趙氏原譜有雜言﹐卽長短句﹐不譜聲調﹐今補。

△《寄杜拾遺》任華

杜拾遺﹐﹝句三言﹐諧韻。﹞名甫第二才甚奇。﹝七言﹞任生﹝泛語﹐本可刪。﹞與君別來已多時﹐﹝九言﹐如七言疊句。諧韻如柏梁﹐𨿽七言亦可。﹞何嘗一日不相思。﹝七言﹞杜拾遺﹐﹝句﹞知不知﹐﹝必諧﹐卽長句綴短句也。﹞昨日有人﹐﹝句﹞誦得數篇黃絹詞。﹝七言﹞吾怪異奇特﹐﹝句五言﹞借問果然稱是杜二之所爲。﹝長句。與上五言不諧﹐所謂長句續短句也。﹞勢攫虎豹气騰蛟螭。﹝八言。﹞滄海無風似鼓蕩﹐﹝可諧﹞華嶽平地欲奔馳。曹劉俯仰慚大敵﹐沈謝逡巡稱小兒。﹝以上七言﹞昔在帝城中﹐﹝五言當合﹞盛名君一个。﹝兩句偶﹞諸人見所作﹐﹝不可合﹞無不心膽破。﹝偶﹞郎官叢裏作狂歌﹐﹝七言可合﹞丞相閣中常醉臥。前年隨駕歸長安﹐承恩步靑雲端。積翠扈遊花を匝﹐披香寓直月團圈。英才特達承天捲﹐公私無不相欽羨。只緣汲黯好直言﹐遂使安仁卻爲掾。如今避地錦城隅﹐幕下英僚﹐﹝句﹞每日相隨提玉壺。﹝單句。長句﹐故下句必諧。﹞半醉起舞捋髭須﹐﹝諧﹞乍低乍昂旁若無。﹝以起下句九言﹞古人制禮但爲防俗士﹐﹝九言﹞豈得爲君設之乎。而我不飛不鳴亦何以。只待朝庭有知己。﹝七言﹞亦曾讀卻無限書﹐﹝七言﹞拙詩一句二句在人耳。﹝九言﹐則不飛不鳴句﹐前後對照。﹞如今看看總無益﹐﹝句﹞又不能﹐﹝句﹞崎嶇傍朝市。﹝句﹞且當事耕稼﹐﹝句﹞豈得便徒耳。﹝句﹞南陽葛亮爲朋友﹐﹝句﹞東山謝安作鄰里。﹝句﹞閒常把琴弄﹐﹝句﹞悶卽攜樽起。﹝五言﹐與「事耕稼」句對照。﹞鶯啼二月三月時﹐﹝句﹞花發千山萬山裏。﹝七言﹐與「南陽」句對照。五七相間﹐故須對照。﹞此時幽曠無人知﹐﹝諧時﹞火急將書憑驛使﹐﹝諧裏﹞爲報杜拾遺。﹝諧知﹞

此篇平仄互諧﹐唐人律詩中亦有之。

△《蜀道難》李白

噫吁б﹐﹝句﹞危乎髙哉﹗﹝四言﹞蜀道之難﹝必合四言﹞難於上靑天。﹝起句四言﹐則此句𨿽九言﹐亦必四五和韻如兩句耳。﹞蠶叢及魚鳧﹐﹝五言﹐上下不可和﹐和則失調突。﹞開國何茫然。﹝五言﹞爾來四萬八幹歲﹐乃與秦塞通人煙。西當太白有鳥道﹐可以橫絕峨嵋巓。地崩山摧壯士死﹐﹝七言﹞然後﹝用此則上有句﹐不妨雜出。﹞天梯石棧方句連。﹝九言﹞上有﹝句﹞六龍回日之髙標﹐﹝九言﹞下有﹝句﹞衝波逆折之回川。黃鶴之飛尙不得過﹐﹝八言﹞犭爰猱欲渡愁攀援。﹝七言﹞靑泥何盤盤﹐﹝可勿﹞和百步九折縈巖巒。﹝七言﹞捫參歷井仰脇息﹐以手撫膺坐長嘆。間君西遊何時還﹖畏途巖不可攀。﹝以上和﹞但見悲鳥號古木﹐雄飛雌從逵林間。﹝七言﹞又聞子規啼夜月﹐﹝句﹞愁空山。﹝句﹞蜀道之難﹐﹝和﹞難於上靑天﹐使人聽之凋朱顏。﹝疊﹞連去天不盈尺﹐枯松倒掛倚絕壁。﹝轉韻﹐必和。﹞飛湍瀑流爭喧陘﹐﹝轉平﹞礫崖轉石萬壑雷。﹝轉韻壁。﹞其險也若此。﹝五言。不和﹐所謂短續長也。﹞嗟爾遠道之人胡爲乎來哉﹗﹝長句。下句短績長﹐故必合。﹞劍閻崢嶸而崔嵬。﹝著此句合。挽其險也﹐如此而下句四言亦不雜出。﹞一夫當關﹐﹝句﹞萬夫莫開。﹝四言﹞所守或非親﹐﹝五言﹞化爲狼與豺。﹝句﹞朝避猛虎﹐夕避長蛇。磨牙吮血﹐殺人如麻。﹝四言﹞錦城𨿽云樂﹐﹝五言﹞不如早還家。﹝與「一夫當關」對照。﹞蜀道之難難於上靑天﹐側身西望長咨嗟。

○律詩

自齊梁體興﹐降及陳隋之季﹐漸由樂府變入律調。至初唐而分﹐四子而著。其後詩律愈細﹐遂於古詩﹑樂府格不相入矣。所謂唐律者﹐由唐而尊﹐非謂自唐始也。唐人短曲有作如近體排律﹑近體絕句者﹐本此。

五言仄起

△《折楊柳》徐陵

弱々河堤柳﹐依依魏主營。﹝初唐律詩有以封偶起者﹐本此。﹞江陵有﹝仄﹞。﹝初唐以後此字不容假借。﹞舊﹝此字可平﹐俗爲「四子句」也。﹞曲﹐洛下作新聲。妾對長陽苑﹐君登髙﹝平。唐人此字斷不可借。﹞柳城。春﹝此字可作仄﹞還應共見﹐蕩子太無情。

此篇本樂府﹐以其近律﹐故錄之﹐以見唐律之來源。

△《秋日阮隱居致薤三十束》杜甫

隱﹝此字仄﹐可借作平。﹞者柴門內﹐畦﹝此字平﹐不可借作仄。﹞蔬繞捨秋。盈﹝此字平﹐可借作仄。﹞筐承露薤﹐不﹝仄﹐可借作平。﹞待致﹝必仄﹞書求。束﹝可平﹞比靑芻色﹐圓﹝平﹐決不可仄。如仄﹐三字須平。﹞齊玉﹝必仄。﹞飭頭。衰﹝平﹐可仄。﹞年關隔冷﹐味﹝仄﹐可平。﹞暖並﹝必仄。﹞無憂。

此篇律詩正調。句第一字有可借不可借者﹐而第三字平仄決不借。有借者與此不同﹐譜詳後。

△《送王五昆季省親》孟浩然

公子戀庭幃﹐﹝必諧微韻。﹞勞﹝平﹐不可仄。﹞歌涉海涯。水乘舟橄去﹐親望老萊歸。斜日催烏鳥﹐淸江照彩衣。平生急﹝仄﹞難﹝平﹞意﹐﹝四字平﹐則三字必仄﹔三平則四必仄。俗謂「四子句」。﹞遙仰鵲飛。

△《秋登張明府海亭》﹝平起﹞孟浩然

海亭秋日望﹐﹝如第四字平﹐第三字仄。說見上。﹞委曲見﹝必仄﹞江山。染翰聊題壁﹐傾﹝不可仄﹐若仄第三字須平。﹞壺一解顏。歌逢彭澤令﹐歸賞故﹝必仄﹞園間。予亦將琴史﹐棲遲共取閒。

△《風雨》李商隱

淒﹝必平﹞涼﹝寶劍篇﹞﹐泊欲窮年。黃葉仍風雨﹐靑樓自管弦。新知遭薄俗﹐舊好隔良緣。心斷新丰酒﹐銷愁又幾年。

五言律詩正調盡此。總之﹐三﹑五字仄聲可單﹐而平聲不可單。

律詩借聲

唐人借聲﹐專論一三五字﹐非出韻也。今人不知﹐輒曰一三字勿論﹐不亦誤甚﹗或卽以爲體者﹐亦謬。體以古句入律調﹐而借聲則於一句之內﹑兩句之間﹐或間一句﹐或隔兩聯﹐於一三五字﹐宜平者仄﹐宜仄者平﹐互易其聲而已。

△《新年贈友》許棠

一﹝此字平﹐則下句不借。﹞月月﹝宜乎反仄﹞相似﹐一年年﹝必平。宜仄反平。此兩可互易也。﹞不同。淸晨窺古鏡﹐旅貌近衰翁。處世閒難得﹐關身事半空。浮生能幾許﹐莫惜醉春風。

△《送從兄歸隱蘭溪》許渾

名﹝平可仄﹞髙猶﹝宜仄反平﹞素衣﹐窮巷掩﹝此句此字非借韻﹐不可平。﹞荊扉。漸﹝此字可平﹞老故﹝宜平反仄﹐無下句作偶﹐必不可仄。﹞人少﹐久﹝此字可平﹞貧豪﹝宜仄反平﹞客稀。塞﹝仄﹞雲橫劍望﹐山﹝平﹞月抱琴歸。幾日蘭溪醉﹐藤花拂釣磯。

△《白鷺鷥》李白

鷺鶯下﹝平反仄﹞秋水﹐孤飛如﹝仄反平﹞墜霜。心閒且﹝平反仄﹞未去﹐獨立沙﹝仄反平﹞洲傍。

五言拗體卽半格詩

拗在一﹑三﹑五字者﹐猶近體律句也。拗在二﹑四﹑六字者﹐則以古句入律調矣。但五言拗體﹐一﹑三﹑四字可互易﹐而第二字必與上句相粘。第五字落韻﹐仍須平﹑仄相間﹐與律詩落韻同。或以其似律也﹐則平﹑仄錯出﹔似古也﹐而調不相入。乃名之曰「半格詩」。竟有疑爲古詩齊梁體者﹐不知古詩上下每句皆不粘﹐而「齊梁」有粘﹐有不粘。獨五言半格詩﹐𨿽參一二古句﹐而通篇無不粘者。惟句中平仄﹐一﹑三﹑四﹑五字亦必互易如借聲中之一﹑三字﹐無單拗者也。

△《蕃馬》杜甫

致此﹝此二字平﹐下當接仄仄仄平平。﹞自僻﹝宜平反仄﹞遠﹐又非珠﹝宜仄反平﹞玉裝。如何出奇怪﹐﹝四子體句﹞每夜吐﹝必仄﹞光芒。虎气必﹝宜平反仄﹞騰上﹐龍身密﹝宜仄反平﹞久藏。風塵苦﹝宜平反仄﹐亦可。﹞未息﹐待汝奉明王。

△《樂遊原》李商隱

向晚意不適﹐﹝五言起句用全仄者﹐下句第三字必平﹐但第四字仄聲不可輕易。﹞驅車登﹝必平﹞古原。夕陽無限好﹐只是近黃昏。

△《長安早春懷江南》許渾

雲月有歸處﹐故山淸洛南。如何一花發﹐春夢江南。

律詩不可單借一字﹑單拗一句。如言律詩正體﹐不借最好。古人每有佳句﹐爲聲調所東﹐故互相借諧﹐非炫奇也。

七言律詩

△《登柳州城樓寄漳汀封連四州刺史》柳宗元

城﹝仄起可平﹐平起不可仄。﹞上髙﹝可仄﹐但接字必平。﹞樓接﹝可仄﹞大荒﹐海﹝可平﹞天愁﹝必平﹐但第一字平可仄。﹞思正﹝此句此字非拗體﹐決不可平。﹞茫茫。驚﹝必平﹞風亂﹝可平﹞臺芙﹝必平﹞蓉水﹐密﹝可平﹞雨斜﹝必平﹞侵薜荔墻。嶺﹝可平樹﹞重﹝可仄﹞遮千里﹝二字平仄互易卽四子句﹞目﹐江﹝必平﹞流曲﹝可平﹞似九回腸。共﹝與下句互借﹐可仄。﹞來百粵﹝文必平﹞身地﹐猶是音書滯一鄕。

正調與五言同。句中第一字可借﹐如所注。其第三﹑第五字切忌單借一句。一字至少須借一句﹐不拘首尾﹐或八句全借亦可。律調聲調盡此。

雙聲借韻

△《咸陽城東樓》許渾

一上髙城萬里愁﹐蒹葭楊柳似﹝必仄﹞汀洲。海﹝仄﹞云初﹝平﹞起日﹝仄﹞沈﹝平﹞閣﹐﹝仄﹞山﹝平﹞雨﹝仄﹞欲﹝仄﹞來﹝平﹞風﹝平﹞滿﹝仄﹞樓。﹝平﹞鳥下綠﹝仄﹞蕪秦苑夕﹐蟬鳴黃﹝平﹞葉漢﹝必仄﹞宮秋。行人莫問當年事﹐渭水寒聲晝夜流。

△《別張秀才》許渾

不知何計寫離憂﹐萬里山川半舊遊。風捲暮沙和雪起﹐日融春水帶冰流。淩晨客淚分東郭﹐竟夕鄕心共北樓。靑桂一枝少年事﹐莫因鱸涉窮秋。

雙聲借諧﹐惟許渾最工﹑最嚴。其借處一字不苟﹐讀之如譜宮商﹐而聲不害詞﹐詞不害意。隨園亦極言其佳﹐但以此謂卽是拗體﹐誤矣。

△《聞官軍收河南河北》杜甫

劍外忽傳收薊北﹐初間涕淚滿衣裳。卻看妻子愁何在﹐漫卷詩書喜欲狂。白日放歌須縱酒﹐靑春作伴好還鄕。卽從巴峽穿巫峽﹐便下襄陽向洛陽。

七言拗體

△《卜居》杜甫

浣花﹝平﹞流水﹝仄﹞水西﹝平可仄﹐此字下句有關。﹞頭﹐主人﹝平﹞爲卜﹝仄﹞林﹝必平﹞塘﹝平﹞幽。﹝兩句平仄復﹐所謂折腰句也﹐故下不可折。﹞已知﹝此字可仄﹐但下句須平﹐而每句粘。﹞出郭﹝可平﹞少﹝必仄﹞塵事﹐更有﹝上句知字仄﹐則此句宜平。﹞澄江銷﹝必平﹐以諧拗。﹞客﹝必仄﹐不然五字皆入古矣。﹞愁。無數﹝必粘﹞蜻蜒齊上﹝第四平字必仄﹞下﹐一雙﹝必粘﹞對沈浮。東行萬里堪乘興﹐須向山陰上小舟。﹝此兩句必諧律﹐可借諧而不可拗。﹞

△《黃鶴樓》崔顥

昔人﹝可仄﹞已乘﹝必平﹞黃鶴去﹐此地空餘﹝必平。乘字復句。﹞黃鶴樓。黃鶴一去﹝可平﹞不﹝可平﹞復返﹐白雲﹝必粘﹞千載﹝必仄﹐以下二字平也。﹞空悠悠。晴川歷歷漢﹝平反仄﹞陽樹﹐芳艸萋萋﹝仄仄乎﹞鸚﹝仄反平﹞鵡洲。﹝兩句諧﹞日暮鄕關何處是﹐煙波江上使人愁。﹝兩句律。﹞

總之﹐一首之中必間古句﹐而上﹑下句平﹑仄互易。二﹑四﹑六字尢須帶粘。

△《望嶽》杜甫

西嶽峻峭竦處尊﹐﹝律句如下句平仄復者﹑已折腰者﹐下可不折。﹞諸峯羅立如兒孫。﹝律句粘﹐故下句必折腰。﹞安得﹝仄必折﹞仙人九節仗﹐﹝律句。第四句非古不可。﹞拄到﹝必仄﹐以入古。如用平﹐則第四字必平第六字反仄。﹞玉女﹝必仄﹞洗﹝可平﹞頭盆。車箱﹝諧上﹞入谷無多路﹐箭栝通天有一門。稍待西風涼冷後﹐髙尋白帝問眞源。﹝後四句雙聲﹐借和決不可。﹞

△《所思》杜甫

苦憶荊州醉司馬﹐謫官樽酒定常開。九﹝仄﹞。﹝此字本不可借﹐以可瞵故憑句皆借。通篇成一章法﹐故不妨。﹞江日落醒何處﹐一柱觀頭眠幾回。可﹝仄﹞憐懷抱向人盡﹐欲問平安無使來。故仄憑錦水將雙淚﹐好過瞿塘灩堆。

拗體七言與五言大同小異﹐杜詩最多。但五言不折腰﹐以別於齊梁也。而七言拗律必有一聯折腰者﹐本源乎齊梁樂府﹐迨後遂自成體。而拗體復因之﹐以自別於古樂府﹑近體之間﹐聲調頗不易諧。趙執信云「不可不學﹐不可專學﹐不學則無格﹐專學則滑」﹐蓋謂此也。

△《黃鶴樓送孟浩然之廣陵》李白

故人﹝必平﹐以入古。﹞西辭黃鶴樓﹐﹝古句﹞煙花﹝必平﹐與孤帆句粘。﹞三月下揚州。﹝律句﹞孤帆﹝粘﹞遠影碧﹝平反仄﹞空盡﹐惟見﹝粘﹞長江天﹝仄反平﹞際流。﹝後二句諧借。﹞

△《山中與友對酌》李白

兩人對酌山花開﹐﹝拗句﹞一杯﹝仄反平﹐入古。﹞一杯復一﹝必仄﹐與醉字粘。﹞杯。我醉﹝仄﹞欲眠君且去﹐明朝有意抱琴來。﹝律句。﹞

△《絕句漫興》杜甫

手種﹝平反仄﹐入古。﹞桃李﹝可平﹞非無﹝必平﹞主﹐野老墻低還似家。﹝律句﹞恰似﹝必仄﹐粘。﹞春風相欺得﹐﹝古句﹞夜來吹折數枝花。

絕句同與律詩﹐一首之中必參以二律句。而上﹑下句相接處﹐猶當粘而不粘﹐粘第二字者﹐四﹑六可勿論﹕不粘﹐則四﹑六非論不可。

○趙譜

五言律詩

趙氏律譜﹐聲調精究極殊﹐玆仍其舊﹐以備參考。

△《句溪夏日送盧霈秀才歸王屋山將欲赴舉》杜枚

野店正﹝宜平反仄﹞分泊﹐繭蠶初﹝宜仄而平﹐第一字仄﹐第三字必平。﹞引絲。﹝第三字救上句﹐亦可不救﹐二句律句中構。﹞行人碧﹝宜平而仄﹞溪﹝宜仄而平﹞渡﹐﹝構句。第四字平﹐第三字斷斷用仄﹐今人不論者非。﹞系馬綠楊枝。﹝不對格而實對﹞苒苒迹始去﹐﹝五字俱仄﹐中有入聲字﹐妙。﹞悠悠心﹝此句必平﹐求上句。﹞所期。﹝此必不可不救。因上句第三字﹑第四字皆當平而反仄﹐必以第三字平聲救之﹐否則落調矣。上句仄仄平仄仄﹐亦同。﹞秋山念君別﹐﹝同第三句惆悵桂花時。﹞

△《落花》李商隱

髙閣客竟去﹐﹝構句起。﹞小園花﹝此字構救﹞亂飛。﹝此二字同前第五﹑第六句。﹞參差連曲陌﹐迢遞送斜暉。腸斷未忍掃﹐﹝同起句﹞眼﹝此字仄﹐﹞妙穿仍欲歸。﹝同次句﹞芳心向春盡﹐﹝同前第三句﹑第七句。﹞所得是沾衣。

平平仄仄仄﹐下句仄仄仄平平。律詩常用。若仄平仄仄仄﹐則爲落調矣。蓋下有三仄﹐上必有二平也。

律詩平平仄仄平﹐第二句之正格﹐若仄平平仄平﹐變而仍律者也。﹝卽是拗句。﹞仄平仄仄平﹐則古詩句矣。此格人多不知者﹐由「一﹑三﹑五不論」一語誤之也。

七言不過於五言上加平平﹑仄仄耳。拗處總在第五﹑第六字上。七言之五﹑六字﹐卽五言之三﹑四字﹐可以類推。

起句第二字仄﹑第四字平者﹐如仄仄平平仄﹐或平仄平平仄﹐或平仄仄平平﹐俱可。若平仄平仄仄﹐則古詩句矣。

起句仄仄仄平仄﹐或平仄仄平仄﹐唐人亦有此調。但下句必須用三平或四平。﹝如仄平平仄平﹑平平平仄平是也。﹞

上句第三字平﹐下句第三字可仄﹔若上句第三字仄﹐下句第三字斷宜平。此在首聯﹐唐人亦有不拘者﹐若二聯則必不容不嚴矣。

△《月夜》杜甫

今夜州月﹐閨中只獨看。遙憐小兒女﹐﹝拗句﹞未解憶長安。香霧雲鬟濕﹐淸輝玉臂寒。何時倚虛幌﹐﹝拗句﹞雙照淚痕乾。

△《春宿左省》杜甫

花隱掖﹝拗句﹞垣﹝平﹞暮﹐啾啾棲﹝平﹞鳥過。星臨萬戶動﹐月傍九霄多。不寢聽金鑰﹐因風想玉珂。明朝有封事﹐﹝拗句﹞數問夜如何。

△《送遠》﹝拗體﹐趙《譜》誤入。﹞杜甫

帶甲滿天地﹐﹝拗句﹞胡爲君﹝平﹞遠行。親朋盡﹝可仄﹞一哭﹐鞍馬去孤城。﹝四句與前起首四句同調。﹞艸木歲月晚﹐﹝五字仄﹐木﹑月二字入聲﹐妙。五仄﹐無一入聲字在內﹐依然無調也。﹞關河霜﹝此字必平﹞雪淸。別離已昨日﹐﹝拗句中唐後無。﹞因見古人情。

△《登裴秀才小臺作》王維

端居不出產﹐滿目望雲山。落日鳥邊下﹐秋原人外閒。遙知遠林際﹐﹝「落日」下三句皆拗。﹞不見此檐間。好客多乘月﹐應﹝平聲﹞門莫上關。

△《與諸子登峴山》孟浩然

人事有代謝﹐﹝四仄﹞往來成﹝平﹞古今。江山畱勝迹﹐我輩復登臨。水落魚梁淺﹐天寒夢澤深。丰公碑尙在﹐讀罷淚沾襟。

△《廣陵逢薛八》孟浩然

士有不得志﹐﹝五仄﹞樓棲吳﹝必平﹞楚間。廣陵相遇罷﹐彭蠡泛舟還。檣出江中樹﹐波連海上山。風帆明日遠﹐何處更追攀。

與前譜合看﹐盡之矣。

七言律詩

△《望嶽》杜甫

西嶽峻峭竦處尊﹐諸羅立如兒孫。﹝拗句﹞安得仙人九節仗﹐﹝安得兩字不粘。﹞拄到玉女洗頭盆。﹝拗句﹞車箱入谷無多路﹐箭栝通天有一門。稍待西風涼冷後﹐髙尋白帝問眞源。

前四句拗﹐後四句諧﹐正體也。拗律上﹑下句亦須帶粘。

△《和裴迪登蜀州東亭送客逢早梅相憶見寄》杜甫

東閣官梅動詩興﹐﹝起句卽拗﹐今俗云必拗第三字方可﹐誤也。﹞還如何遜在揚州。此時對雪遙相憶﹐送客逢春可自由。幸不折來傷歲暮﹐若爲看去亂鄕愁。江邊一樹垂垂發﹐朝夕催人自白頭。

△《所思》杜甫

苦憶荊州醉司馬﹐﹝同上。﹞謫官樽酒定常開。九江日落醒何處﹐一柱觀頭眠幾回。﹝觀字仄﹐眠字必平。此救上句﹐亦救本句。﹞可憐懷抱向人盡﹐欲問平安無平使來。故憑錦水將雙淚﹐好過瞿塘灩預堆。﹝第七句本是正粘﹐因第五句不粘﹐此句亦不粘矣。﹞

此種詩不可不學﹐不可專學﹐不學則無格﹐專學則滑矣。

△《小寒食舟中作》杜甫

佳辰彊飲食猶寒﹐隱幾蕭條戴冠。春水船如天上坐﹐老年花似霧中看。娟娟戲蝶過閒幔﹐片片輕鷗下急湍。云白山靑萬﹝此字可仄。第五字仄﹐上二字必平。第三字仄﹐則落調矣。五言亦然。﹞余裏﹐愁看直北是長安。

凡拗律詩﹐無八句純拗者﹐其中必有諧句。如上四拗﹐下四諧﹔上六拗﹐下二諧。或中間拗﹐前後諧。若不粘不諧﹐定是古詩。

△《山中與友對酌》李白

兩人對酌山花開﹐﹝三平﹐古句。﹞一杯一杯復一杯。﹝古句。﹞我醉欲眠君且去﹐明朝有意抱琴來。﹝後二句和。﹞

趙氏《聲調譜》惟近體最爲精到﹐故存其舊﹐以備閱者參考。儀識。●卷六

○歷代詩體

△分韻

梁武帝宴華光殿聯句﹐曹景宗後至﹐詩韻已盡﹐沈約與以所餘「競﹑病」二字﹐景宗操筆而成曰「去時兒女悲﹐歸來笳鼓競。爲問道旁人﹐何如霍去病。」初讀此﹐了不解「韻盡」爲何等格法﹖偶閱《陳後主集》﹐見其序《宣猷堂宴集五言》曰「披鉤賦詠﹐逐韻多少﹐次第而用。座有江總﹑陸瑜﹑孔範等三人。」後主詔得迮格﹐曰「易﹑夕﹑擲﹑斥﹑折﹑唶」字。其詩用韻與所得韻次前後正同﹐曾不攙亂一字。乃知其說是先詩韻爲鉤﹐坐客探鉤﹐各據所得﹐循序賦之。正後世次韻格也。﹝《稗史》。儀按﹕鉤探得韻﹐乃以鉤釣取諸韻﹐一句一探也﹐東坡詩﹕「或爲掃愁帚﹐或爲釣詩鉤。」當是用此典。曾讀義山「分鉤射覆」句注分鉤弋事﹐今知其誤。﹞

△和韻

前人作詩﹐未始和韻。白唐元白爲二浙觀察﹐往來置郵筒倡和﹐始依韻而多至千言﹐少或百數十言。其自耀曰「曹公謂劉玄徳曰﹕『天下英雄﹐惟使君與操耳﹗』予於微之亦云。」﹝《珊瑚綱詩話》﹞

△次韻

前後不可移易﹐又曰步韻。

△依韻

同在一韻﹐而所押之字互異﹐亦曰和韻。

△同韻

用彼原韻﹐可不必次。﹝《黃文詩話》○見《寄園詩原》。﹞

△韻牒

段成式盧陵官下截取斑竹﹐以遞送聯句﹐謂之「句枝」﹐或「角惡韻」﹐或「煎茶」。皆謂之集聯。若志於不朽則大苦。客揀穩韻不可得轍已﹐謂之「苦聯」﹐句句共押平聲﹐好韻不僻者﹐書於竹筒﹐謂之「韻牒」。﹝《含煙閣詩話》﹞

△雜體

詩至晚近﹐愈出愈奇。𨿽失風雅之旨﹐顧偶一爲之﹐亦殊新穎可喜。而言詩者於此尢不可不知也。

△雙聲疊韻詩

溫飛卿《題賀知章故居》疊韻絕句曰「廢砌翳薜荔﹐枯湖蕪菇浦。老媼寶槁艸﹐愚儒輸逋租。」又《雨中與李先生期垂釣相失》絕句云「隔石覓屐迹﹐西溪迷雞啼。小鳥擾曉沼﹐犁泥齊低畦。」﹝《詩原》﹞

△五平五仄詩

信陽何大復﹝景明﹞詩曰「秋原何蕭蕭﹐耳目去雜茸。拈花猶穿塘﹐苦匏尙抱隴。寒風吹空林﹐落日照古冢。徘徊觀陳蹤﹐露下發忽竦。」﹝《柳靑新集》天隨子《夏日詩》﹐四十字皆平。梅聖兪「酌酒與婦飲」通篇皆仄。﹞

△進退格

楊萬里寄姜堯章詩用「東」「冬」二韻﹐相間互押﹐自題曰「進退格」。

平仄雙韻詩

唐章碣﹑鄭谷多有此體﹐章碣《贈婺源蘇員外詩》﹕「帝念瓊枝欲並芳﹐星分婺女寄仙郎。鸞從闕下𨿽辭侶﹐雁到江都卻續行。煙月一時搜古句﹐﹝葉﹞山川兩地植甘棠。卽看龍虎西歸去﹐﹝葉﹞便佐羲軒話萬方。」

△轆鱸韻

轆鱸韻有單韻雙韻﹐單號鱸﹐單出單入﹐兩句一換韻。雙驢者﹐雙出雙入﹐四句一換韻。又有促句用韻﹐其法或六句或九句﹐不拘平仄﹐每三句換一韻﹐﹝《蔡氏雜抄》﹞

△柏梁換句

柏梁句句用韻換韻﹐最難諧。其法於轉調處﹐平仄不可雙殺﹐宜疊一句。蓋柏梁句法本多﹐單行疊一句﹐正柏梁定格﹐亦曰平頭換韻。

△疊字詩

疊字詞頗有﹐疊字詩不多見者。昔人詩曰「渺渺茫茫浪撥天﹐霏霏拂拂雨和煙。蒼蒼翠翠山遮樹﹐白白紅紅花滿川。整整齊齊沙上雁﹐來來往往渡頭船。行行坐坐看無盡﹐世世生生作話傳。」「天連泅水水連天﹐煙鎖孤村村鎖煙。樹繞藤蘿蘿繞樹﹐川通巫峽峽通川。酒迷醉客客迷酒﹐船送行人人送船。此會應難難會此﹐傳今話占古今傳。」亦甚有味。﹝《堯山堂外紀》﹞

△疊字句

《稗史》曰「詩有一句疊三字者﹐如吳融秋樹詩﹕『一聲南雁已先紅﹐槭槭萋萋葉葉同。』是也。有一句連三字者﹐如劉駕雲﹕『樹樹樹梢啼鶯曉﹐夜夜夜深板子規。﹐是也。有兩句連三字者﹐如白樂天『新詩三十軸﹐軸軸金玉聲』是也。有雙聯疊字者﹐如《古詩》『靑靑河畔艸』是也。有七聯疊宇者﹐如昌黎《南山詩》『延延離又屬』七聯皆用疊字是也。然宋人《詠西溪》云『灣灣灣處復灣灣』﹐更疊更切﹐愈出愈奇矣。」﹝《萬靑閣偶談》﹞

△疊意詩

舒狀元《春遊》用重疊意作詩曰「春風春日競春華﹐春水春山春景佳。新柳戀鶯鶯戀柳﹐好花迷蝶蝶迷花。尋芳予入遊芳伴﹐買酒人投賣酒家。去是路兮歸是路﹐馬頭相對日頭斜。」﹝《客中閒集》﹞

△春日詩

龍泉和《春日詩》﹕「新鶯始新歸﹐新蝶復新飛。新花滿新樹﹐新日麗新暉。」「新光新气早﹐新望新盈抱。新水新綠浮﹐新禽新聽好。」「新景自新遠﹐新葉復新扳。新枝新可結﹐新愁誑解顏。」「新詩獨氤氳﹐新知不可聞。新扇如新月﹐新蓋學新云。新落連珠淚﹐新點石橊裙。」﹝同上。以上四則﹐《詩原》所刊。﹞

△柳枝竹枝橘枝詞

《楊柳枝》詞﹐卽古折楊柳枝義也﹐本歌亡隋之曲。後白居易年旣老邁﹐有愛姬小蠻善舞﹐方丰艷﹐乃作《楊柳枝》以托意。《竹枝詞》出巴渝﹐劉禹錫以俚歌鄙陋﹐乃別作詞九章。柳枝托意古﹐專詠柳。而《竹枝》則泛詠風土。後有作《橘枝詞》者﹐與《竹枝》同也。

△禽言

金兵南下﹐宋室播遷﹐金沙潘武目擊中原之茶毒﹐而作《四禽言》以寓慨焉。今錄其一﹐曰「泥滑滑﹐泥滑滑﹐脫了繡鞋脫羅襪。前營上馬忙起行﹐後隊搭駝疾催發。行來數里日已低﹐北望燕京在天末。朝來傳令更可怪﹐落後行遲都砍殺。」其他三首曰「交交桑扈」﹐曰「不如歸去」﹐曰「鶉鴣鴣」。皆鳥音也﹐以聲冠首句而演其義。本源於六朝雜曲﹐迨後諸作各以方言傳聞而異。冠首禽言𨿽無定﹐而通篇發揮終不出此。且語淺意深﹐較《竹枝》尢覺有味。

△二言至十七言詩

《吳越春秋》古孝子《彈歌》﹕「斷竹﹐續竹。飛土﹐逐肉。」二言之始也。《述異記》吳夫差時﹐童謠﹕「梧宮秋﹐吳王愁﹐」三言也。《詩原》引《升庵外集》詩﹕「振振鷺﹐鷺於飛。歌咽咽﹐醉言歸」三言之始也。樂府《滿歌行》尾一解「命如盤石兒大﹐居世竟能幾時」﹐六言也。《文選》引董仲舒《琴歌》亦六言。謂六言始於谷永者誤。﹝唐人六言七言聲調﹐與五言律不異。﹞六朝沈君攸有《桂楫泛中河》詩﹐初唐蔡孚有《燈球篇》﹐是七言排律之始。李長吉「酒不到劉伶墳上土」﹐八言之始也。杜詩「男兒生不成名身已老」﹐九言也。李白﹕「黃帝鑄鼎於荊山鏈丹砂﹐丹砂成﹐騎龍飛上太淸家」﹐十言也。東坡詩「故人應有招我歸來篇」﹐十一言也。然皆不成篇章。至元人《詠梅花》則純爲九言矣。詩云「昨夜東風吹折中林梢﹐渡口小艇滚入沙灘坳。野樹古梅獨臥寒屋角﹐疏影橫斜暗上書窗敲。半枯半活幾个撅蓓藿﹐欲開未開數枝含香苞。縱使畫工奇妙也縮手﹐我愛淸香故把新詩嘲。」趙桓夫﹕《詩原》曰「作九言詩﹐貴在渾成。亦備一體。」近人又有作十六﹑十七字詩者﹐三句五言而以一字兩字著句末﹐尢須勁健。

△五七言

侯夫人《看梅詩》﹕「砌雪無銷日﹐捲簾時自顰。庭梅對我有憐意﹐先露枝頭一點春。」﹝北齊盧士琛妻崔氏有才學﹐以桃花和雪與兒磧面﹐曰「取白雪與兒洗面作光悅﹑取紅花與兒洗面作妍華。」語見《樁樓記》﹐則十言也。﹞

△三五七言

自三言起﹐終以七言。隋鄭世翼有此詩﹕「秋風淸﹐秋月明。落葉聚還散﹐寒鴉棲復驚。相思相見知何日﹐此時此夜難爲情。」又半五六言﹐如晉傅玄《鴻雁生塞北》之篇是也。﹝《柳靑新集》。又宋何承天作《鼓吹》十五曲﹐其中如《有所思》《戰城南》等篇﹐皆三三七句﹑《巫山髙》則三四九爲句。以上皆沿漢《鼓吹》加減虛字﹐故字數句法不同﹐後人詞曲悉本乎此。﹞

△律詩仄調

仄調律詩與平調律詩同﹐對偶﹑平仄﹐出入絲毫不爽。

△五句格

上三句叶韻﹐第四句不協。以第五句葉之。五七言皆有此格。老杜詩﹕「曲江蕭條秋气髙﹐芰荷枯拆隨風濤。遊子空嗟垂二毛﹐白日素沙亦相蕩﹐﹝不葉﹞哀鴻獨寸求其曹。」是也。此格古漢魏樂府已有之矣。

△六句格

五言以李益詩﹕「漢家今上郡﹐秦塞古長城。有日雲長慘﹐無風沙自驚。當今聖天子﹐不戰四夷平。」聲調與八句者無異。七言亦有之。此格六朝已然﹐不自唐始也。

宋鮑照《數名詩》﹕「一身仕關西﹐家族滿山東。二年從車駕﹐齋祭甘泉宮。」云云。詞多不錄。﹝蓋以數字著句首也。﹞

△郡縣詩

以郡縣名入詩﹐當字同意異。或貫項﹐或嵌字﹐其體不一。又有集道裏名者亦同。如齊王融詩﹕「追芳承荔浦﹐揖道泛虛邱。升裾臨廣牧﹐從聖盡平洲。」是也。又有人名﹑鳥名﹑獸名﹑歌曲名﹑龜兆名﹑卦名﹑宮殿名﹑屋名﹑車名﹑船名﹑藥名﹑花名﹑樹木名﹑艸名入詩者。皆文人遊戲之作﹐格與此同﹐於詩無補﹐今不備載。

又《瑯琊漫抄成化丙午嘉興巫者召仙降筆十二辰古詩》云「勸君莫讀《相鼠》詩﹐勸君莫歌《飯牛》辭﹐騎虎之勢不能下﹐狡兔三窟將焉之。神龍未遇困戍水﹐虺蛇鰍鱔爭雄雌。千金駿馬買死骨﹐神羊觸邪安所施。沐猴亦作供奉官﹐鬥鷄亦是五百兒。吠堯桀犬下陛走﹐牧豬奴獻令人嗤。」較古人所作殊覺巧勝。

△建除體

「建除體」嵌字格也。以建字著第一句首字﹐而以除字著第三句首字。宋鮑照《建除詩》「建旗出惇煌﹐西討屬國羌。除去徒與騎﹐戰車羅萬箱」云云。大都類此﹐詞長今不錄。

△六甲詩

「六甲詩」體與「建除詩」同﹐以甲乙著句首。陳沈炯有此體﹕「甲拆開眾果﹐萬物具敷榮。乙飛上危幕﹐雀乳出空城」云云。詞長不備錄。又有以匏﹑土﹑革﹑木八音及十二屬爲詩者﹐格皆同。

△四色詩

以色著每句首字﹐亦有作嵌字格者。齊王融《四色詩》「赤如城霞起﹐靑如松霧澈。黑如幽都云﹐白如瑤池雪」是也。

△四气詩

宋王微《四气詩》﹕「蘅若首春華﹐梧楸當夏翳。鳴笙起秋風﹐置酒飛冬雪。」

△岑嘉州體

詩有三句者﹐自岑參始。蓋「柏梁」之別調也。其轉折處最易著迹。事須要三句一解﹐多一句不可﹐少一句亦不可。尢須每轉愈深﹐非熟於「柏梁」者不易爲也。

△歇後體

唐鄭綮善爲詩﹐多侮劇刺時﹐故落格調﹐時號「鄭綮歇後體」。《初去廬江與郡人別》云「惟有兩行公廨淚﹐一時灑向渡頭風。」滑稽皆此類也。但其詩只《老僧盧州郡齋寄席中三蘭》三首﹐亦無此格。想當亂世﹐散佚者多﹐今不可考矣。唐封抱任櫟楊尉﹐有客過之﹐旣短﹐又患眼及鼻塞。封以千字文句嘲之曰「面作天地玄﹐鼻有雁門紫。旣無左達陳﹐何勞妄談彼。」時亦謂「歇後體」。

△轆轤體

轆轤以八首成體。如第一首起句何句﹐卽以其句著第二首第二句中﹐推而至於第八首第八句爲止。以其如轆轤﹐得以上下。故曰「轆轤體」。

△連珠體

以花月二字逐句成詠﹐而辭意相連﹐謂之「連珠體」。唐六如《花月吟》曰「有花無月恨茫茫﹐有月無花恨轉長。花美如人臨月鏡﹐月明如水照花香。扶筇月下尋花步﹐攜酒花前帶月嘗。如此好花如此月﹐莫將花月作尋常。」﹝《伯虎集》﹞

△玉臺體

《玉臺集》皆漢魏六朝女子之詩。陳徐陵爲之序﹐其詩亦不皆纖艷者也。

△宮體

亦號「徐庾體」。徐陵﹑庾信在東宮爲抄撰學士﹐文並綺艷。世號爲「徐庾體」。

梁簡文作詩多綺靡﹐時號「宮體」。

△香奩體

唐韓偓有《香奩集》﹐詩皆脂粉語也。

△西昆體

李商隱﹑段成式﹑溫庭筠詩多濃艷。宋楊億﹑劉筠效之﹐號曰「西昆三十六體」。﹝《小學紺珠》謂李﹑溫﹑段皆行十六﹐故名。﹞

詩之體不一。以時而論﹐則漢之建安﹐魏之董初﹑正始﹐晉之太康﹐宋之元嘉﹐齊之永明﹐南北朝﹐初唐﹐盛唐﹐大歷﹐元和﹐晚唐﹐元佑﹐江西宗派。又有因名以爲體者﹐大都以气格而論﹐與聲調無關也﹐

△孤鸞入羣句

古人用韻﹐有可通者﹐如東﹑冬﹐江﹑陽是也。唐人排律。「東」微通「冬」﹐至於律不相通也。但第一韻尙有通者﹐如起首第一韻落「東」韻﹐以後四韻俱落「冬」是也。宋人詩多作此格﹐後人因之謂爲「孤鸞入羣格」。如第一韻不落韻﹐尾韻亦可。

△四字句

律詩自沈宋而分﹐至王﹑楊﹑盧﹑駱而著﹐𨿽承襲齊梁之後﹐而气魄過之。故句法聲調猶仍其故﹐如楊炯「寧爲百夫長﹐勝作一書生」﹐以偶句結。猶齊梁也。而上句一﹑亦齊梁之遺也。律詩平者不可令單﹐可單者獨此耳﹐卽今所謂「四子句」也。

△應字

首題立二字﹐頜題分應之。如老杜﹕「吹笛秋山風月明﹐誰家巧作斷腸聲。風飄律呂相和切﹐月傍關山幾處明。」是也﹐此格甚新。﹝《蔡氏雜抄》﹞

△假對

詩有假對﹐如「子云淸自守﹐今日起爲官」﹐以「云」對「日」也。又「根非生下﹝作夏﹞土﹐葉不墮秋風」。﹝以「下」借作「夏」封秋也﹐同上。﹞

首聯對﹐頷聯不對﹐曰「偸春格」。頷聯不對﹐卻以二句事﹐而意與首二句相貫﹐至頸聯不對﹐謂之「蜂腰體」。﹝言若已斷而復續也﹐詩益嘉言﹞

△隔句對

唐楊炯詩﹕「昔時南浦別﹐鶴怨寶琴弦。今日東方至﹐鸞銷珠鏡前。」以第三句對第一句﹐以第四句對第二句﹐卽俗所謂「扇對」也。

△徹首尾不對

李白宿《巫山》下詩﹕「昨夜巫山下﹐援聲夢里長。桃花飛綠水﹐三月下瞿塘。雨色風吹去﹐南行拂楚王。髙邱懷宋玉﹐訪古一沾裳。」則通篇不對者也。

△就句對

杜少陵詩﹕「小院回廊春寂寂﹐浴鳧飛鷺晚幽幽。」蓋以「小院」對「回廊」﹐「浴鳧」對「飛鷺」﹐就本句自爲對也。

詩有賦﹑﹝情景宛然曰「賦」﹞興﹑﹝見景生情曰「興」﹞比﹑﹝拈物諭懷曰「比」﹞曲﹑﹝委曲盡情曰「曲」﹞吟﹑﹝悲如虫蜚曰「吟」﹞行﹑﹝體如行書曰「行」﹞引﹐﹝載詳始末曰「引」。﹞又有以篇﹑以唱﹑以弄﹑以嘆﹑以怨﹑以哀﹑以別﹑以更﹑以愁﹑以思﹑以樂名者﹐皆歌行也。其聲調同之。

●卷七

○詩味

﹝明乎聲調﹐不辯神味﹐木偶衣冠也﹐不可以爲能詩。存其神味﹐而不究其聲調﹐優孟衣冠也﹐亦不可以爲能詩﹐故聲調鏗鏘﹐神味淵然者﹐上也﹔有神味而無聲調﹐中也﹔有聲調而乏神味﹐下也。聲調呻味二者俱無﹐則難乎其爲詩矣﹗作《詩味》。﹞

詩貴靈活﹐𨿽有新意﹐亦須烘染而出。率爾而言﹐必多呆板。宋人詩﹐大半如此﹐故風韻全失。如東坡詩﹕「欲將西湖比西子﹐淡濃抹總相宜。」意非不佳﹐然終不脫鐵板銅琶唱「大江東去」口气耳。

讀《劍南集》﹐常疑放翁爲唐人。

王荊公﹕「靑山捫虱坐」何其齷齪。「黃鳥挾書眠」更不可解。老杜詩﹕「楊花細逐桃花落﹐黃鳥時兼白鳥飛」是宋人不二法門。

太白曰「七言不如五言。」又曰「沈休文以聲律相尙﹐當今復古﹐捨我其誰﹖」宜乎其詩都入古調矣﹗顧乃不然﹐其詩除作「騷體」外﹐古風不多見﹐𨿽非人間煙火味﹐猶染六朝金粉气。

「西昆」艷體只數溫李處處含蓄﹐得風人「樂而不淫」之旨﹐回味盎然。若王次回《疑雨集》窮態極研﹐全露輕薄色相﹐便同嚼蠟。

鏈﹝或從火旁﹞詩尙新奇﹐須教脫口如生。詩貴平淡﹐更當錘鏈以出。惟李杜是眞新奇﹐樂天是眞平淡﹐若山谷﹑東坡則一失之澀﹐一失之粗﹐近於野孤憚矣。

王維詩如不經意﹐而語語如畫。今人刻意爲之﹐終不免有斧鑿痕。

賈島「二句三年得﹐一吟雙淚流」。眞能道出作者苦心﹐然卻是晚唐語气﹐盛唐諸公﹐無此深刻。

盛唐詩拙而不拙﹐直而不直﹐粗而不粗﹐細而不細。初唐穩厚多拘泥﹐晚唐工巧多著迹﹐以語盛唐不可同日。

詩欲避熟就生﹐亦須避生就熟。立意宜生﹐處境宜熟﹔運典宜生﹐用語宜熟。老杜《花卿歌》「成都小將有花卿﹐學語小兒知姓名」﹐脫口而出﹐如不經意﹐初意爲眼前語耳﹐繼乃知其用《魏書》張遼事﹐用典至此﹐方臻神化。予詠早春詩有句云「燒痕風養活﹐生意鳥含回。」下句用《述異記》不死艸事﹐頗亦自喜。佳人無脂粉气﹐名士無寒酸气﹐名宦無紗帽气﹐大隱無山林气。故詠艷體語﹐當出花風雪月之外。

畫家寫生﹐往往意到筆不到﹐而風韻倍佳。詩亦有之。唐人詩﹕「停車坐愛楓林晚﹐霜葉紅於二月花。」不言好而好自見﹐此卽是弦外音。

詩之佳者﹐含蓄不盡﹐一篇可作數篇讀。唐人詩曰「隔花聞一笑﹐落日不知回。」以一笑故至於落日不知﹐則其間所爲當非一事﹐深之淺之讀者自味之不盡﹐𨿽作百回讀可也。妙在「落日」二字以形時之久﹐若換以他語﹐只可作一篇讀﹐一回讀耳。

佳句拾得﹐當畱以待偶﹐不可硬砌成詩﹐致珠玉同於瓦礫。「詩牢」﹑「詩囊」自不可少。

隨圍專主性靈﹐不嫌刻劃。《詩話》所收﹐如《別母詩》﹕「哭惟張口全無淚﹐話到關心只望書。」形容畢肖﹐但下句可用﹐上句迹近調侃﹐決不可用。夫以別母之頃﹐悲且不暇﹐不曲寫其依戀之忱﹐而轉出以戲謔之語﹐題旨已失﹐𨿽工何爲。

龔定盒《贈投宋於庭》詩﹕「遊山五嶽東道主﹐擁書百城南面王。萬人叢中一握手﹐使我衣袖三年香。」聲調旨格居然太白。

昌黎不但文古﹐琴操尢古。細按之皆尋常語耳﹐而情眞意摯﹐可感可泣。《履霜操》尢不可卒讀﹐此之謂天籟。

用典當擷其精華而漓其糟粕﹐若生吞活剝﹐總是代人宣言。漁洋山人不免此病。

吾師揚竹移先生嘗曰「五言律詩閒字愈少愈佳。」此語是初學眞諦。

律詩不但字面要對﹐卽用意亦當有偶﹐一聯之中務使以虛對實﹐以巧對拙。如「遙憐小兒女﹐未解憶長安」﹐上句「遙憐」實情也﹐下句「未解」憶說也。如「亂後誰歸得」﹐拙也﹔「他鄕勝故鄕」﹐巧矣。

樂府主諷刺﹐不妨旁敲側擊。古詩主寫意﹐切忌扭捏作態。

吳音呼葡萄﹑枇把﹐「葡」「枇」皆讀入聲﹐自昔已然﹐不自今始也。樂天詩曰「酒餘送盞推蓮子﹐燭淚堆盤壘葡萄。」又「深山老去惜年華﹐況對東溪野枇把」。故知《三百篇》中﹐叶韻各殊者﹐殆亦方言然也。

「詩園有桃子曰」﹝句﹐﹞「何其心之憂矣」﹝句﹐﹞則文從詞潤﹐今「予曰」「何其」作句叶韻﹐直令人解說不得。

《擊壤歌》本作五句濱﹐「帝力」爲句﹐「於我何有哉」﹐則義洽而句勁。今人有作四句讀者﹐「帝力於我何有哉」爲一句﹐不知更成何文理。

擬古之作﹐不過采其題﹐襲其意﹐按古聲調而爲之辭﹐於字句長短皆可勿論。

詩家謂詩有讖兆﹐近似非吉則不祥﹐往往棄而不取。予謂﹐果有好句﹐足值一死﹐與其捨詩﹐毋寧捨命﹐而況乎未必。

作詩作文皆貴立意﹐風神要逸﹐品格要髙。對仗𨿽工﹐要如行雲流水。若王荊公字字刻劃﹐不見其佳﹐獨見其苦。

詩無論五七言﹐皆以絕句爲最難討好。四句二十八字中﹐起承轉合﹐或順或逆﹐必令言雋味長﹐韻和詞足﹐而又須不露斧鑿痕迹。

作詩不必拘守門戶之見。捨短取長﹐擇善而從﹐斯可矣。

《然燈記聞》述漁洋語曰「律詩正要辧一三五﹐俗云『一三五不論』﹐怪誕之極。決終身必無通理。」明明說出﹐而其法如何卒不可得。聞《師友詩傳錄》語尢模稜﹐於以知漁洋之狡。

《談龍錄》曰「阮翁律調﹐蓋有所受﹐而終身不言所自﹐其以授人又不肯盡也。有始從之學者﹐旣得名﹐轉以其說驕人﹐而不知己之有失調也。余旣竊得之﹐阮翁曰﹕『子毋妄語人』。予以爲不知是者﹐固未爲能詩﹐僅無失調而已﹐謂之能詩可乎﹖故輒以語人無隱然﹐罕見信者。」讀此爲之憮然。

能詩者﹐千頭萬緒﹐於一句一律之中卽可說盡﹐固不煩讀者之摸索也。假一句不能說盡﹐則衍爲一聯﹑一絕﹑一律或長篇﹐無不可也﹐又何事乎下注。使注多於詩﹐何如作一傳﹑一序﹐又安用詩爲﹗是但多讀書﹐取古人中一事一物極相類者爲諭﹐則事迹顯明﹐數語便盡。老杜《和裴迪早梅詩》「還如何遜在揚州」﹐知何遜﹐卽可知其事矣。

詠石但狀其縐﹑瘦﹑透﹐詠鬼但言其奇﹑怪﹑醜﹐則不若讀吳生之畫也矣。老杜《秋興》﹐句句非「秋興」﹐而牢騷蕭殺之秋情自見﹐故曰取神不在貌。

宋朱弁《曲洧舊聞》曰「大匠不示人以璞﹐蓋恐人見其斧鑿痕迹也。黃魯直於相國寺得宋子京《唐史槁》一冊﹐歸而熟觀之﹐自是文章日進。此無他﹐見其竄易句字﹐與初造意不同﹐而識其用意故也。」予謂讀舊槁難得﹐但取古人詩句中字之佳者﹐則自構思一字﹐互相比擬﹐細細推敲之﹐則美惡自見矣。端居多暇﹐亦猶想誤書一適也。

宋朱勝非《秀水閒居錄》云「薛許州能以詩道自任﹐還劉徳仁詩卷曰﹕『百首如一首﹐捲初如卷終。』譏其不能變態也。」夫詩人各有本性﹐或樂疏淡﹐或喜渾雄﹐不知何者爲變態﹐豈必效擬諸作﹐始以爲佳歟。

又曰「『中庭澹月照三更﹐白露洗空河漠明。莫遣西風吹葉落﹐只愁無處著秋聲。』此陳與義詩也﹐置之唐音﹐不復可辧。」予意通首近似﹐可惜「莫遣」二字著迹﹐細讀之﹐依舊宋人語耳。戲攺曰﹕」中庭澹月照三更﹐白露洗空河漢明。自有西風吹葉落﹐不知何處著秋聲。」

宋吳處厚《靑箱雜記》﹕「晏元獻嘗覽李慶孫《富貴曲》曰﹕『軸裝曲譜金書字﹐樹記花名玉篆牌。』此乃乞兒相﹐未嘗諳富貴者﹐故予每吟詠富貴﹐不言金玉錦繡﹐惟說其气象。如『樓臺側畔楊花過﹐簾幕中間燕子飛』之類是也﹐間窮兒家有此景致也無﹖」儀謂此卽化境﹐作詩大都宜如此也。

作詩當先相題定體﹐然後著筆﹐自無不宜。譬諸詩嫌刻劃﹐亦有不嫌刻劃者。如唐路徳延之《詠孩兒》﹐玉溪之《詠驕兒》﹐宋張錫之《老兒詩》﹐愈刻劃則愈佳。若亦以靈虛出之﹐謬誤何啻千里。詩忌落實﹐然亦有不怕落實者。如元吳萊《三朝野史》云「丙子春﹐淮西閫帥夏貴歸附大元﹐宣授中書左丞﹐至元己卯薨。有贈以詩云﹕『自古誰不死﹐惜公遲四年。聞公今日死﹐何如四年前。』此詩是也。又有弔其墓云﹕『亨年八十五﹐何不七十九﹖鳴呼夏相公﹐萬代名不朽。」後詩較前詩尢佳﹐以含蓄終勝落實也。

語意沈切莫甚乎《國風》﹐筆墨靈虛莫過於《九歌》。如「渺渺兮予懷」﹑「弱弱兮秋風」﹑「湘江之水淸」等句﹐其妙不可思議。熟乎此﹐則古詩樂府何施不可﹐豈直唐律己哉。

《可談》﹕「蔡確自左揆責知安州﹐作《陸十詩》。吳處厚據摭箋注﹐蔡坐此貶新州﹐其詩又云﹕『睡起莞然成獨笑﹐數聲漁笛在滄浪。﹐吳處厚注曰﹕『此時獨笑何事﹖』」予按﹕此詩最爲含蓄﹐而又最爲憤慨﹐譴謫詩中如此者殊不多見。

《小窗自記雜著》云「『長安一片月﹐萬戶衣聲』﹐二語足敵《秋聲》一賦。」又曰「浩然苦吟落眉﹐裴深思穿袖。詞賦之工豈云偶得。寧取十年兩句﹐敢云頃刻千言。」又曰「傳神貴淸遠﹐著意摹擬﹐反致失眞。」語似矛盾﹐實則極耐尋味。蓋謂深思十年﹐忽於一旦得之也。若果字字搜索﹐至於十年之久﹐必不免板滯堆砌之病﹐又安能佳。又曰「興酣落筆搖五嶽﹐詩成嘯傲臨滄州。」「嘯起白雲飛七澤﹐歌吟秋水動三湘。」可稱詩狂﹐亦是知言。

《戒庵漫筆》﹕「少遊《月夜詩》末句云﹕『歸來枕簟淸無夢﹐臥看明星到未央。﹐蓋用《詩小雅》「夜未央」句。若言未央﹐而無夜字﹐則不可﹐此詩之病也。」用典使事﹐拘泥及此﹐作詩決無是處。非少遊之病﹐戒庵自病耳。

孟柴作《本事詩》﹐程羽文因之作《詩本事》﹐有詩史﹑詩聖等稱三十條。張山來又增五十條。以愚所知﹐尙有詩牢﹑詩圖﹑詩帶﹑詩式﹑詩囚﹑詩牌﹑詩鍾﹑詩鉤或更多﹐未可知也。

《梅簡詩話》旣略且陋﹐所載如「文章換桂一枝秀﹐淸白傳家兩弟貧」非古非律﹐乃極不通者﹐非但不知詩﹐並不知調。

《葆花錄》﹕「李頻與方幹爲吟友﹐頻有《題四皓詩》﹐自言奇絕﹐石﹕『東西南北人﹐髙迹此相親。天下已歸漢﹐山中猶避秦。龍樓曾作客﹐鶴氅不爲臣。獨有千年後﹐靑松廟木春』。示幹﹐漧笑而言﹐善則善矣﹐然內有二字未穩﹐『作』字太粗﹐難換﹐『爲』字甚不當﹐幹聞『率土之濱﹐莫非王臣』﹐請攺作『稱』字。頻遂拜爲一字師。」「爲」易以「稱」﹐於義旣洽﹐於聲亦當。蓋一近自然﹐一則似硬砌耳。

炙轂子有《樂府古題解》一篇﹐𨿽備列多名﹐而解題或闕﹐不若郭氏《樂府》詳也。

皮日休曰「余嘗慕宋之爲相﹐疑具鐵腸與石心﹐不解吐婉媚辭。及睹《梅花賦》淸便富艷﹐得南朝徐庾體。」儀按﹕《三朝野史》載買秋壑寒食作紀曰「寒食家家插柳枝﹐畱春春亦不多時。人生有酒須當醉﹐靑冢兒孫幾个悲。」此詩亦非不曠達﹐又其《靑詞》云云﹐𨿽《出師表》﹐何以過之。而賢與不肖相去何遠。世惟姦如曹桓輩自不惜作硬語﹐若餘子碌碌﹐蓋無不自道淸也。古謂「情文相生﹐讀其詩卽知其人」﹐豈盡然哉。

《閒中今古錄》曰「元薩天錫嘗有《送天淵入朝》﹕『地濕厭聞天竺雨﹐月明來聽景陽鐘。』聞者無不膾炙﹐惟山東一老叟鄙之﹐公以素愜意﹐特步訪問其故﹐叟曰﹕『措辭固然﹐但「聞」字與「聽」字一合耳。』公曰﹕『當以何字易之﹐』曰﹕『看』字。詰其來歷﹐曰﹕唐人有『林下老僧來看雨』。公俯首拜爲一字師。凡作詩﹐切忌上下音義相犯﹐『看』字甚新﹐不知唐人又何所本也。」

《瑯琊漫抄》﹕「朱晦翁稱陳子昂如自然之奇寶﹐但恨其不精於理﹐而自托於倦佛。然自《三百篇》一變而爲《離騷》《騷》有《遠遊》諸體﹐卽多倦怪矣﹔再變而爲漢賦﹐則入於誣妄﹔至於魏晉之四言﹑五言﹐則皆神仙懼樂之事矣﹔子昂效漢魏而作﹐又何怪其托仙佛也。」儀按﹕子昂樂府皆憂時有所諷而作﹐當時僞周淫凶﹐不敢明言取禍﹐故托於仙佛。陳太初《詩比興箋》極詳核有據﹐非徒托也。

《談圃》﹕「梅聖兪寢食遊觀﹐未嘗不吟諷﹐有句則書而內小算袋中﹐其作詩無古今﹐惟造平淡難』﹐卽算袋中物也。予謂二語實得詩中三昧。」

詩之宜刻劃者﹐前已及之矣。而詠懷寫心﹐中亦有不厭刻劃者﹐但必存其意﹐去其理﹐然後乃佳耳。杜詩曰「劍外忽傳收薊北﹐初聞涕淚滿衣裳。卻看妻子愁何在﹐漫卷詩書喜欲狂。白日放歌須縱酒﹐靑春作伴好還鄕。卽從巴峽穿巫峽﹐便下襄陽向洛陽。」李碩詩曰「遠客坐長夜﹐雨聲孤寺秋。試量東海水﹐看取淺深愁。」一喜一愁﹐莫不刻劃盡致。然皆有此意想﹐而無此事理。假令一入情理中﹐便索然無味矣。

《詩話》﹕「坡詩『白衣送酒舞淵明』有疑字太過者﹐及觀庾信《答王褒餉酒》云﹕『未能舞畢卓﹐猶足舞王戎。』蓋有本云。」儀謂﹕竹林七賢皆任誕﹐當時有鰲飲諸醉法﹐自足當一「舞」字。若爲淵明寫生﹐則失之遠矣﹐字𨿽有本﹐句殊無謂。生平不喜讀坡公律詩﹐正爲此等處耳。

《餘話學圃》引《薔蘇記》《衝波傳》采桑女爲孔子穿九曲珠事﹐謂世無九曲珠以破其妄。儀按孔子與桑女問答詞﹐全似近體絕句﹐是又妄之妄者也。後一則《東家雜記》《杏壇圖說》亦不可信。

近代筆記予最愛黃嫻《餘話》。據典該博﹐大足爲學詩之助。中有詩話數則﹐評斷尢爲切要。

詩詠物最難工﹐須要略其貌﹐全其神﹐有題外旨﹑弦外音者乃佳。昔人謂東坡《詠梅詩》「竹外一枝斜更好」勝林逋「疏影」﹑「暗香」多多﹐卽爲此也。如《西淸詩話》記晏元獻《紫梅詩》「若更遲開三兩月﹐北人應作杏花看」。王介甫《紅梅詩》「北人初未識﹐渾作杏花看」。皆露刻劃﹐風神全失。而王詩「初」字﹑「渾」字尢俗。

集句始自東坡《集蘭亭詩敍》。黃山谷繼之﹐曰「百家衣體」。

《玉澗雜書》﹕「唐以前初無和韻者﹐直自先後相繼作耳。頃看《類文》﹐見梁武同王筠和太子《懺悔詩》云﹕仍取筠韻﹐蓋同用『攺』字十韻也。詩人以來﹐始見有此體」。

作詩當著力於神情﹐若於字面除一二字外﹐決不可過於著力。宋人詩字字著力﹐句句著力﹐轉覺握拳透爪﹐徒取人厭矣。《道山淸話》﹕「王介甫攺杜甫詩『天闕象緯逼﹐』『闕』字爲『閱』字﹐黃魯直極言其是。」不知攺「闕」爲「閱」﹐更成何語﹖作詩無論近﹑古﹑律﹑絕。總要气調息均﹐不可有一毫苟簡轉接處﹐致牽動全局﹐新意爲其減色。然只可用心﹐不可用力。用心近乎自然﹐用力則露斧鑿痕迹﹐亦不爲佳矣。

吳歌曰「月兒灣灣照九洲﹐幾家歡樂幾家愁。幾家夫婦同羅帳﹐多少飄零在外頭。」「南山頭上鶉鴣啼﹐見說親爺娶晚妻。爺娶晚妻爺心喜﹐前娘兒女好孤淒。」聲調逼眞樂府﹐𨿽爲近代﹐實同古作﹐論其風味﹐當在齊梁間。後一首與退之《履霜操》用意相同。

《叩弦憑式錄》﹕「學詩之法﹐孔王之道盡之矣。後之學詩者﹐不過曰取材漢魏﹐效法於唐而已。所謂性情者﹐未之講也。予謂初學詩不可專主性情﹐致流爲粗率。且近體與古各自有體。若專言性情﹐則近體可以不作﹐詩家以古爲法﹐往往專主一家。學陶﹐學杜﹐究竟陶杜自陶杜﹐學者自學者﹐有幾人神似﹖此蓋人人自有眞性情﹐不可移易明矣。詩佳﹐落筆自流露於不自覺者。參彼性情之說﹐毋乃蛇足。」

《石林詩話》極嘆王介甫「含風鴨綠鱗鱗起﹐弄日鵝黃裊裊垂」二句之佳﹐謂初不覺排偶。予謂﹕上下聯意義雜沓﹐虛實不分﹐殊未見其佳。且綠則綠耳﹐何必定是鴨綠﹖黃則黃耳﹐何必定是鵝黃﹐硬以毫不相關之字砌入其間﹐豈不可笑﹖

《石林詩話》﹕宋次道攺張繼『暝色赴春愁』『赴』字爲『起』﹐王荊公仍定爲『赴』。荊公大是。無論『起』字人皆能到﹐卽以意味言之﹐『赴』字自百思不盡。

《冷齋夜話》﹕「唐僧多佳句﹐其琢句法﹐比物以意而不指言某物﹐謂之『象外句。』如無可上人詩曰『聽雨寒更盡﹐開門落葉深』以落葉比雨聲也。『微陽下喬木﹐遠燒入秋山。』以微陽比遠燒也。」按唐人詩大抵以虛對實﹐以無對有﹐最爲傳神﹐宋人詩知此者少﹐琢句有如刻鵠﹐故讀之令人生厭。

《歸田詩話》﹕「元遺山編《唐音鼓吹》專取七言律詩﹐世皆傳頌﹐少日仿其制﹐取宋﹑金﹑元名人所作﹐得一千二百首﹐號《鼓吹續音》﹐世人但知宗唐﹐於宋則棄不取﹐眾口一詞﹐至有詩盛於唐﹐壞於宋之說。私獨不爲然云。」儀謂學詩者爭上流﹐截流歸源﹐則事半而功倍。夫古詩﹐《風》《騷》之所出也﹐則古詩必擬乎《風》《騷》。律詩﹐唐之所興也﹐則捨唐又安歸哉﹖但其間自漢魏至於六朝﹐各存本來面目﹐自然佳處﹐可以觸處旁通。悟此知彼﹐不可不讀。至於宋詩已成痼疾﹐讀之不但無益﹐且將受累﹐瞿選散失﹐亦是佳事。

宋人用事﹐類多硬砌。如東坡「不用長愁掛月村」﹐用杜詩「月掛客愁村」句也。王荊公「柴門𨿽設要常關」﹐用陶「門𨿽設而常關」句也。一則何等自然。一則何等生硬。山谷尢甚﹐如此用典﹐終覺太苦。

《誠齋雜記》﹕「唐未有喬子曠者﹐能詩﹐喜用僻事﹐時人謂之『孤穴詩人』。」予謂詩用僻事﹐如能達意﹐猶可也。若辭意俱晦﹐對之如猜啞謎﹐人未有不棄置之者。誤人亦卽自誤﹐近有作詩者﹐用一僻典﹐乃注曰某詩某語﹐自炫廣博﹐亦是一累。

《隱居詩話》﹕「詩者﹐述事以寄情。事貴詳﹐情貴隱﹐及乎感會於心﹐則情見乎詞。此所以入人深也。如將盛气直述﹐便無餘味﹐則感人也淺。《詩》『桑之落矣﹐其黃而隕』﹐『瞻烏爰止﹐於誰於屋。其言止於烏與桑爾﹖及緣事以審情﹐則不知涕之何從也。」語極可味﹐作詩能參此﹐蓋無有不佳者。但謂﹕「唐人多爲樂府﹐若張﹑王﹑元﹑白﹐言盡意盡﹐更無餘味。」此則不然。樂府本貴沈切﹐與古風有異。自《風》《騷》以至於南北朝亦多直述其意﹐張﹑王﹑元﹑白豈無隱約之詞﹐古人相題著詞﹐自有分寸﹐魏氏之語﹐殊爲偏執。

作詩﹐造意貴艱深﹐而出語務平淡。故唐人佳句﹐粗看每似常語﹐實則千錘百煉﹐後人欲易其一字不可得。魏氏《詩話》謂賈島「獨行潭底影﹐數息樹邊身」二句有何難道﹐至於「三年始成」﹐而「一吟淚下」也。此正是人人意中所有﹐人人筆下所無。句法直逼盛唐﹐𨿽看似平淡﹐吾人卻欲道不得。又曰「楊衡『一一鶴聲飛上天』尢爲可笑。」吾謂﹕七字妙在情景宛然﹐而又毫不費力。蓋宋人作詩﹐其致力處本與唐人異。魏氏自作宋人語﹐與唐人何涉。又曰「黃庭堅作詩得名﹐好用南朝人語﹐專求古人未使之事﹐又以三數奇字綴葺成句﹐自以爲工﹐其實所見之僻也﹐故句𨿽新奇﹐而气乏渾厚。」此論至當不易。山谷詩﹐《麓堂詩話》旣極言其非﹐《滹南詩話》尢所痛詆。

《春雨雜述》﹕「《詩三百篇》之作﹐當時閭巷小子能之。後世之作﹐𨿽白首鉅儒莫臻其至。豈以古人千百於今世遽如是哉﹗必有說矣。」儀按﹕古人以耕以讀﹐𨿽下至於傭保小販﹐亦無不知書者。如子桑﹑卻缺﹑弦髙﹑寧叔卽其證也。但各有專學﹐非造其極不得仕。故學有不足﹐則執一業以助其學。漢魏猶襲其餘風﹐故閭巷小子皆能之。至於詞古意深﹐殆亦當時好尙所趨﹐猶唐之於律然歟﹖

予談詩每抑宋人﹐非謂宋詩無佳者﹐但恨佳處不多耳。至於古風﹐如坡公﹐又何可不讀。

《竹坡詩話》﹕「林和靖《梅花》詩膾炙天下殆二百年。東坡晚年作《梅花詩》云﹕『紛紛初疑月掛樹﹐耿耿獨與參黃昏』此語一出﹐和靖之气索然。張文潛曰﹕『調鼎當年終有實﹐論花天下更無香。』𨿽未及東坡髙妙﹐尢可使和靖作衙官。」吾謂後首𨿽刻劃﹐猶尙自然。東坡詩競奇遇甚﹐轉致僻陋。二作皆不及林之淸而有韻。獨坡公「竹外一枝斜更好」一句﹐不言梅而捨梅無他屬﹐韻淸而古﹐毫不費力﹐實足與杜詩「幸不折來傷歲暮﹐若爲看去亂鄕愁」句匹敵﹐則較爲勝矣。

有明上人者﹐作詩甚遲﹐求其捷法﹐東坡作兩頌與之﹐一曰「字字覓奇句﹐節節累枝葉。咬嚼三十年﹐轉更無相涉。」一曰「衝口出常言﹐法度法前軌﹐人言非妙處﹐妙處在於是。」乃知作詩到平淡﹐非力所能。予謂作詩不必構思﹐則浩然「須眉盡落」爲太冤。王維「走入醋甕」爲太笨﹐但構思遇久﹐精神易昏﹐佳句亦不易搜得。勿必長思﹐要當時時畱心可耳。若衝口出常言﹐又何言之易也。向疑東坡詩用事牽彊﹐今其如此輕易﹐詩又安得不粗。又曰「詩到平淡非人力所能。」語尢不經。多作﹐多讀﹐不愁不快。但欲求工﹐更須下一番工夫。

《天爵堂余筆》﹕「《三百篇》﹐詩之祖也。《楚騷》﹑漢魏樂府﹑五言古詩﹐去古不遠﹐六義未乖﹐所當誦法。唐人之近體興而詩一大變﹐然可兼爲﹐不可專考者也。近日無人不詩﹐無詩不律﹐無律不七言﹐卽五言絕句亦善作者少﹐而況古詩乎﹖」夫至無人不七言律﹐而誰謂詩不差乎﹗是言近體七言之易也。乃又曰「七言律法度貴嚴﹐紀律貴整﹐音調貴響﹐不易染指。」似反以此爲入門之路﹐宜其終身不窺此道藩籬。是又言七律難於古也﹐何自相矛盾乃爾。又言難則無所不難﹐以言易亦無所不易。唐諸大家無作不佳﹐一會百會﹐又何分乎彼此﹖但律詩聲調究屬近人口气﹐學者較易著力﹐固應從此入門﹐迨有所底﹐然後切古韻﹐審方言﹐著手古風﹐則自色香俱古﹐神與貌皆似矣。若率爾爲之﹐其何能佳。

詩中用雙疊字﹐易得懶句。如王維「漠漠水田飛白鷺﹐陰陰夏木囀黃鷓」﹐四字下得最爲穩切﹔如杜少陵「風吹客衣杲杲日﹐樹擾離愁冥冥花」﹑「無邊落木蕭蕭下﹐不盡長江滚滚來」﹐則又妙不可言矣。予按﹕維詩上句言所見﹐下句言所聞。杜詩「風吹」聯上句言景﹐下句言情。「落木」聯則上句言時﹐下句寄懷。王詩𨿽不似杜詩之有味﹐而上下聞見自別。若王介甫「含風鴨綠鱗鱗起﹐弄日鵝黃裊裊垂」﹐一樣意思﹐便覺無味。

《竹坡詩話》﹕「樂府以張文昌爲第一。」殊不可解。又謂﹕「柳子厚《別弟宗一詩》結句曰『欲知此後相思夢﹐長在荊門郢樹煙』﹐此詩可謂妙絕一世。但夢中安能見郢樹煙﹖『煙』字只當用『邊』。蓋前有『江邊』句故耳。當攺日『欲知此後相思夢﹐望斷荊門郢樹煙』﹐如此卻是穩當。」子謂﹕夢中心存目想﹐又何物不可見﹖柳詩用「煙」字寫出夢中所見者﹐郢樹含煙猶尙模糊﹐況兄弟哉﹗此正其化工也。若竹坡所云﹐則落言詮入理路﹐更有何味。

《滹南詩話》﹕「近歲諸公﹐以作詩自名者甚眾。然往往持論太髙。開口輒以《三百篇》《十九首》爲準﹐六朝而下﹐漸不滿意﹐至宋人殆不齒矣。此固知本之說﹐然世間萬變皆與古不同﹐何獨文章而可以一律限之乎﹖就使後人所作可到《三百首》﹐亦不肯悉安於是矣。何者滑稽自喜﹐出奇巧以相誇人情﹐固有不能已焉者。宋人之詩﹐𨿽大體衰於前古﹐要亦有以自立﹐不必盡居其後也﹐遂鄙薄而不道﹐不已甚乎﹗」此說殊平允﹐但恐作者墮入其間﹐溺而不返耳。

六朝﹑唐歌﹐專重吳音﹐以吳音讀之尢諧律可聽。《雲溪友議》﹕「云陽公主降都尉﹐劉氏內人以陸暢吳音﹐才思敏捷﹐爲儐相互作酬和﹐六宮大喜。」此其證也。

作詩者於鍾嶸《詩品》﹑司空圖《詩品》﹑齊己《風騷旨格》﹑無可《詩式》諸書﹐以及各家詩話﹐均不可不讀。𨿽語有是非﹐而其間之眞意亦正可在是是非非中得之也。

古詩轉韻﹐不限四聲﹐樂府平仄間轉﹐而上去亦可轉入入聲。

●卷八

○名人小傳詩品

△荀子荀子亦曰孫卿子﹐相傳避漢宣諱﹐攺荀爲孫。非也﹐蓋古音荀﹑孫音近﹐或稱荀子﹐或稱孫子﹐故莫可得正。戰國時﹐與孟子並以「仁義」之說嫉俗憤世﹐著《性惡》一篇﹐反孟子「性善」之說。又以十二子爲非﹐作「非十二子」﹐深爲宋儒所疾。然其書仍盛行於世﹐《漢志》載《賦》十篇﹐今僅存《禮》《知》《云》《蠶》《箴》五篇﹐又《無題》一篇。其音迫促以少和緩之節﹐然承《風》振《騷》﹐實爲「賦」體之祖也。而《成相篇》三四七言﹐亦已肇長短句之先矣。托諭比興﹐不失詩人之旨。知時將大亂﹐避居於趙。春申君請之楚﹐乃賦《小歌》以寄意焉。後爲蘭陵令﹐終於楚。《小歌》亦是騷體﹐或云屈原受學於荀卿﹐則《離騷》殆本此歟。

△屈原屈原﹐楚宗親﹐仕懷王﹐爲三閭大夫。同列上官靳妒之﹐贊毀於王﹐王乃疏原。及王客死於秦﹐子襄王嗣立﹐放原於江南。旣心存家國﹐憂思煩亂﹐不知所恕﹐乃作《離騷經》。「離」﹐別也﹐「騷」﹐愁也﹐「經」﹐經也﹐道也。言己𨿽放逐﹐猶懷直道﹐以諷諫君也。又作《九章》﹐援天引聖以自明﹐終不見省﹐遂赴汩淵自沈而死。王逸曰「《離騷》之文﹐依《詩》取興﹐引類比諭。故善鳥﹑香艸以配忠貞﹐惡禽﹑臭物以比讒亻妾﹐靈修﹑美人以媲於君﹐宓妃﹑佚女以譬賢人﹐虯龍﹑鸞鳳以托君子﹐飄風﹑云霓以爲小人。其詞溫而雅﹐其義皎而朗。凡百君子莫不慕其淸髙﹐嘉其文采﹐哀其不遇﹐而湣其志焉。」其徒宋玉哀之﹐爲賦《招魂》。依《九歌》﹐賦《九辯》﹐所以辯屈原之貞固也。「九」者﹐陽九﹐以諭君子﹐故並以「九」名篇焉。楚又有唐勒﹑景差之屬﹐並以辭賦見稱。然其文不傳﹐或曰《大招》﹐景差所作﹐亦疑莫能明也。漢時東方朔﹑賈誼咸祖其意。後王逸集而名之曰《楚辭》云。

△賈誼誼﹐洛陽人﹐年十八﹐以能誦詩﹑書﹐屬文稱於郡中。文帝初﹐立河南守﹐吳公冶平爲天下最﹐徵爲廷尉﹐乃爲言於帝﹐召爲博士﹐年方二十餘。每詔令議下﹐諸老先生未能言﹐誼盡爲之對﹐皆如人意所出﹐並以爲能文﹐帝說之。歲遷至太中大夫﹐誼感激﹐思所以振﹐乃艸具儀法﹐攺正朔﹐易服色制度﹐定官名﹐興禮樂。其後更定諸法令﹐議以列侯就國﹐其說皆發之於誼。帝議以誼任公卿﹐絳﹑灌﹑東陽侯馮敬之屬﹐以謂年少初學﹐紛亂諸事﹐不宜用。帝乃出誼爲長沙王傅。旣失意﹐渡湘水﹐乃爲賦以弔屈原。又仿《騷》作《惜誓》一篇﹐因以自諭。居長沙三年﹐有鵬止於坐隅﹐又長沙地卑濕﹐自以爲壽不得長﹐乃爲賦以自廣。中云「禍兮福所倚﹐福兮禍所伏。憂喜聚門﹐吉凶同域」。又曰「乘流則逝﹐得坎則止。縱軀委命﹐不私於已」。則以諭灌﹑絳之屬𨿽諧毀之﹐殊無損於誼也。後歲餘﹐帝思誼﹐徵入﹐見於宣室﹐問以鬼神之事﹐誼具道所本﹐夜半帝爲前席﹐曰「吾久不見賈生﹐自以爲過之﹐今不及也。」乃拜爲梁懷王太傅。數問以得失。未幾﹐梁王墮馬死﹐誼自傷爲傅無狀﹐常哭泣﹐歲餘亦死﹐年三十三矣。誼文章﹑經濟爲西漢第一。騷﹑賦﹐辭淸而理哀﹐亦宋玉﹑景差之流也。然不能隨時以爲屈伸﹐卒伊郁牢愁﹐夭其天年﹐惜哉﹗誼本傳未言有《惜誓》之作。《惜誓》有「予年老而日衰兮」之句﹐考其時誼年猶未三十﹐𨿽詞人寄意之言﹐良不至此。或謂屈原所作。然乎﹐豈其然乎。

△東方朔朔字曼倩﹐平原厭次人﹐滑稽之雄也。武帝初卽位﹐朔上書有「臣讀文武之書二十二萬言﹐可以仕矣」云云﹐文字多不遜﹐帝獨偉之。初待詔公車﹐奉薄未得省見﹐乃給縐朱儒﹐因以見帝﹐得自陳。使待韶金馬門。朔善射覆隱語﹐對答變詐﹐鋒出莫能窮。上以爲常侍郎﹐遷太中大夫。帝𨿽愛幸﹐亦第以俳優畜之﹐卒不得大用。始設《客難》﹐後揚子云艸《大玄》﹐作《解嘲》﹐學者爭慕效之。其體不尊﹐同於遊戲。又作《七諫》。「七」者﹐少陽之數也。追憫屈原﹐故作此辭以述其志﹐所以昭忠信﹐矯曲朝也。枚乘《七發》﹑傳毅《七激》﹑張衡《七辯》﹑崔駟《七依》﹑曹植《七啟》﹑張協《七命》﹑梁束《七序》﹐皆此之類。𨿽韻文其體﹐則迥異於《七諫》矣。朔文辭奇偉﹐詞鋒競起﹐割肉自責﹐據地放歌。誑朱儒﹐榜舍人﹐𨿽或失之諧詼﹐其諫起上林﹐面劾董偃﹐正言嶽嶽﹐則有足多矣。誡子之義﹐包道﹑徳兩篇﹐大隱居市﹐藏身之智具焉。曼倩別傳﹐頗多神怪﹐漢武嘆其歲星﹐劉向次之《列仙》﹐事未可知也。顧以雄主當前﹐能脫然無累﹐傲睨其間者﹐其亦猶龍矣乎。

△嚴忌嚴忌﹐會稽人﹐本姓莊﹐一云字夫子﹐與司馬相如俱好詞賦。初仕吳﹐亦以文辯著名。及吳王謀爲逆﹐知不可說﹐乃去之。客遊於梁﹐梁孝王甚奇重之。哀屈原受性忠貞﹐不遭明君﹐而遇暗世﹐斐然作辭﹐嘆而述之。目曰《哀時命》﹐其辭紆回悱惻﹐間或托諸神仙﹐大率牢落不偶﹐故借屈原以舒愁﹐非第哀之已也。子助﹐武帝時郡舉賢良﹐對策最善﹐擢爲大夫﹐頗見任用﹐出爲會稽太守。三年計最﹐因畱侍中。有奇異﹐輒使爲文﹐及作賦﹑頌數十篇。坐淮南王反﹐棄市。《漢書》與朱買臣﹑吾丘壽王﹑主父偃﹑徐樂﹑嚴安﹑終軍﹑王褒﹑賈捐之並傳。鮮克令終﹐惟子云棄編﹐子淵作頌﹑名髙齊﹑蜀﹐卽非身死鼎烹﹐亦夭病隨之﹐而篇章寥落﹐不可得見。今存者﹐獨子淵一人耳。

△王褒褒字子淵﹐蜀人也。宣帝時﹐欲修《武帝故事》﹐頗好詩歌﹐興協律之事。於是益州刺史王襄聞褒有俊才﹐請與相見﹐使褒作中和樂選﹐好事者依鹿鳴之聲﹐習而歌之。久之﹐上聞益州刺史因奏褒有軼才﹐乃徵褒待詔。數從幸宮館﹐爲歌頌。頃之﹐擢爲諫議大夫﹐其後侍太子疾﹐太子喜褒所爲《甘泉》及《洞簫頌》﹐令後宮貴人左右皆誦讀之。未幾﹐帝使褒至益州﹐祀金馬碧雞於道﹐病死﹐上憫惜之。褒文辭采密﹐意主規諷﹐然辭長於理﹐聲偶漸階﹐乃西京文體之一變也。《九懷》之作﹐未臻婉妙﹐轉不若《髯文》《僮約》爲諧放可喜耳。

△劉向向字子政﹐本名更生﹐年十二﹐以父徳任爲輦郎。旣冠﹐以行修飭﹐擢爲諫議大夫。獻頌﹑賦凡數十篇﹐以鑄僞黃金事﹐被劾﹐當死。兄陽城侯安民入國戶﹐半贖其罪﹐宣帝亦奇其材﹐得腧冬減死論。會初立《谷梁》《春秋》﹐復拜爲郎中﹐遷散騎常侍。元帝時﹐以蕭望之﹑周堪薦﹐擢爲散騎宗正給事中﹐復坐免爲庶人。成帝卽位﹐更名向。以故九卿召拜爲中郎。領護三輔都水﹐遷光祿大夫。時王氏用事﹐外戚貴盛﹐嘗謂陳湯曰「災異如此﹐而外戚日盛﹐其漸必危。劉氏身爲宗室遺老﹐吾而不言孰當言者﹖」遂連上封事極諫﹐言多痛切。天子召見向﹐意深善之﹐不能用也﹐以爲中壘校尉。年七十二卒。卒後十三歲﹐而王氏代漢。與屈原並系社稷輕重﹐忠精感慨﹐發於志誠。故《九嘆》質余於文﹐情見乎辭。方之二王﹐斯爲髙古。少子歆﹐字子駿﹐比於王莽﹐設圖讖作符命﹐封紅休侯。莽纂位﹐歆爲國師。甄尋之變﹐爲莽所殺﹐親黨連及﹐死者數百人。歆善文學﹐與父向領校祕書﹐講六藝﹑傳記﹑諸子﹑詩賦﹑數術﹑方技﹐無所不究。詞賦流傳止三數篇﹐然《遂初》《甘泉》﹐父子堪媲美也。

△淮南小山小山﹐淮南客也﹐昔淮南王劉安博雅好古﹐招懷天下俊偉之士。自「八公」之徒﹐咸慕其徳而歸其仁﹐各竭才智﹐著作篇章﹐分造辭賦﹐以類相從。故或稱小山﹐或稱大山﹐其義猶《小雅》《大雅》也。《列仙傅》﹕「小山乃八公中之一人﹐憫傷屈原﹐又怪其文﹐升天乘雲﹐役使百人﹐似若仙者。𨿽身沈沒﹐名徳顯聞﹐與隱處山澤無異。故作《招隱士》之賦﹐以章其志。辭采佚麗﹐實師《九歌》。漢人《楚辭》﹐自當以此爲首屈。卽參之宋玉﹑景差之間﹐亦足並駕方軌也已」。

△王逸逸﹐字叔師﹐南郡宜城人也。天初中﹐舉上計吏﹐爲校書郎﹐著《楚辭章句》及《九思》行於世。然辭藻音節實不逮古人遠甚。其雜文二十一篇﹐漢詩百二十三篇﹐今止存《琴思楚歌》一篇。文帝時﹐趙王等自傷怨﹐作歌往往同乎騷體。其後有息夫躬之《絕命辭》﹐梁竦之《悼騷文》並著見《漢書》。而揚雄獨爲《反離騷》以自廣﹐文皆可誦﹐《楚辭》不錄﹐蓋寓褒貶於章句間。譬之薰獲之臭。不可以同器也。然証之書傳﹐淮南小山﹐彼何人哉﹖

詩有三義﹕曰「比」﹑曰「興」﹑曰「賦」。「比」者﹐以物比事也。「興」者﹐因物起興也。「賦」者﹐敷陳事物也。昔禹分九州﹐鑄九鼎﹐隨賦定貢﹐非必盡斂所有也。欲以知諸侯四方之事物民風﹐故歲一敷陳焉﹐此其義也。少時讀《子虛》《長楊》《兩京》《二都》﹐敷陳方物﹐竊怪之﹐未以爲好也。繼而顧名思義﹐始得其體。夫旣曰「賦」矣﹐則「比」﹑「興」固無與也。六朝﹑唐賦乃與古戾。古者﹐詩賦同科﹐賦卽詩也。卽《離騷》《九歌》﹑頌﹑箴﹑銘﹑誅亦無非詩也﹐一短章﹐一長歌而已。漢興﹐承戰國苟﹑屈﹑宋﹑景之後﹐率以詞﹑賦﹑頌﹑箴﹑銘﹑誄相尙。間多韻文﹐如《七發》《說難》《龜策》《易林》﹑序傳之屬﹐其最著者也。故詩篇寥落﹐蓋「四詩。《雅頌》之外﹐惟《國風》采自里巷﹐所以觀諸侯之民風良窳也。五言自《古詩十九首》作﹐而後有蘇李《河梁》始稍稍爲之﹐至漢末乃大盛。於是詩﹑賦﹑楚辭﹑頌﹑箴﹑銘﹑誄諸體分矣。今者就詩言詩﹐詩之外非所及﹐故略不復詳﹐而兩漢詩傳者人各三數篇﹐今列之於後﹐將以見詩之逗變云爾。

△枚乘乘﹐字叔﹐淮陰人也。爲吳王濞郎中﹐與鄒陽﹑嚴忌﹑司馬文園齊名﹐以詞賦稱。吳王怨望﹐謀爲亂﹐乘奏書力諫﹐不聽。漢平七國﹐景帝召拜爲弘農都尉﹐以病去官﹐復遊梁。辭賦稱最﹐孝王薨﹐歸老淮陰。武帝自爲太子時﹐慕其名﹐及卽位﹐以安車薄輪徵乘﹐道死。篇章散佚﹐傳者惟《諫吳王書》《七發》兩篇。孽子阜字少孺﹐初事梁﹐遇罪﹐會赦﹐上書自陳。武帝拜爲郎﹐不通經術﹐詼笑類俳倡。爲賦﹑頌﹐好嫚戲。以故得蝶黷貴幸。比東方朔﹑郭舍人爲賦捷而多﹐相如遲工故少﹐而善於阜﹐臯亦自謂不如也。文百餘篇今皆不傳﹐《古詩十九首》體格頗非一致﹐間有似建安之後者﹐然詞淸而潤﹐麗而有則﹐又非黃初諸子所及﹐《文選》不著姓名﹐內「西北有髙樓」九首﹐或云是枚乘所作﹐存疑而已。

△蘇武李陵武﹐字子卿﹐杜陵人。陵﹐字少卿﹐隴西成紀人﹐少爲侍中﹐建章監﹐善騎射﹐愛人下士﹐武帝以爲有父廣風。累將兵深入匈奴﹐匈奴多十倍於墮﹐數十合﹐矢盡援絕﹐死不可﹐乃降。單於壯之﹐妻以女﹐立爲後校王。漢聞之﹐沒其家﹐妻子皆爲戮。天漢元年﹐且鞮侯新立爲單於﹐佯結好於漢。盡歸漢使﹐武帝乃以栘中旣監蘇武爲中郎將﹐使持節送匈奴使﹐旣至不得當﹐欲自殺﹐气絕半日復蘇﹐幽大窖中﹐更徙北海上。掘野鼠﹐取艸實爲食﹐杖節牧羊﹐二十年始得歸。初武與陵俱爲侍中﹐匈奴使陵說降之﹐卒不屈。將歸﹐陵置酒爲別﹐其詩皆當時所作﹐情眞義摯﹐哀而不傷﹐辭旨自然﹐不假雕飾。兩漢以還﹐泯然無聞矣。

△傅毅毅﹐字武仲﹐扶風茂陵人。少博學﹐永平中﹐於平陵習章句﹐作《迪志詩》﹐又作《七激》爲諷。建初中﹐肅宗以爲蘭臺令﹐拜郎中﹐與班固﹑賈逵共典校書。以明帝廟頌未立﹐乃依《淸廟詩》作《顯宗頌》十篇奏之。由是文雅顯於朝廷。馬防請爲軍司馬﹐及馬氏敗免﹐歸竇憲﹐復以爲司馬。時崔駟爲主薄﹐班固爲中護軍﹐憲府文章之盛﹐冠於當世。毅早卒﹐著詩﹑賦﹑頌﹑誅﹑祝文﹑連珠凡二十篇。毅詩音節和﹐不事刻苦﹐漢詩之良也。

△張衡衡字平子﹐南陽西鄂人。少善屬文﹐通「五經」﹐貫「六藝」﹐時天下踰侈﹐乃擬班固《二都》作《兩京》以諷﹐十年乃成。善爲機巧﹐致思於天文﹑陰陽﹑歷算﹐尢好《太玄》﹐造侯風地動儀﹐合契如神。安帝時﹐徵拜郎中﹐轉太史令﹐後遷侍中﹐爲宦官所疾﹐出爲河間王相。衡下車治威儀﹐整法度﹐上下肅然。視事三年﹐徵拜尙書﹐永和四年卒。著有《周官訓詁》﹐又有詩﹑賦﹑銘﹑七言﹑《靈憲》《應閒》《七辯》《巡誥》《懸圖》凡三十二篇。衡賦十二篇﹐自《兩京》而外﹐皆古奧博雅﹐惟《周天大象賦》法不師古﹐韻與今合﹐爲後人僞托無疑。《怨篇同聲歌》﹐淸麗閒適﹐樂而不淫。《四愁》言淺意深﹐一唱三嘆﹐辭旨𨿽本夫《風》《騷》﹐而體則變自《柏梁》者也。

△蔡邕邕字伯喈﹐陳畱圉人。性篤孝﹐師事胡廣。善辭章﹑術數﹑天文﹑音律。桓帝聞邕善鼓琴﹐敕太守發遣至偃師﹐稱疾而還﹐歷仕至議郎。嘗陳災異以誡帝﹐爲曹節及左右所構﹐下洛陽獄﹐詔減死﹐髡鉗徙朔方。明年大赦﹐宥還﹐又得罪五原太守王智﹐亡命吳會﹐中平六年﹐董卓辟之﹐不就﹐卓大怒曰「我力能族人。」邕不得已﹐乃至。數遷擢﹐三日之間﹐周曆臺閣﹐累遷至中郎將﹐封髙鄕侯﹐非其志也。欲避逃山東﹐其從弟谷曰「君狀異人﹐不可自匿。」乃止。及卓被誅﹐收邕赴廷尉。邕乞黥首刖足﹐繼成《漢書》。士大夫多矜救之﹐不能得遂﹐死獄中。其撰集漢事﹐因李催之亂﹐湮沒不存﹐所著詩﹑賦﹑碑﹑誄﹑銘﹑贊﹑連珠﹑箴﹑弔﹑論﹑議﹑《獨斷》《幻學釋誨》《敍樂》《女訓》《篆勢》﹑祝文﹑章表﹑書記凡百有四篇﹐傳於世。邕詩有文有質﹐各得體宜。《飲馬長城窟》其換韻處﹐悉造自然﹐惟靑蓮獨得其妙。邕女琰﹐字文姬﹐遭亂爲匈奴所掠。曹操贖歸漢後﹐爲董祀妻﹐亦善音律﹐詞章悲憤而情款宛轉﹐亂離之慘﹐如在目前。「旣至家人盡﹐又復無中外」兩語﹐不可卒讀矣。

△孔融融字文舉﹐魯國人﹐孔子二十二世孫也。幼有異才﹐山陽張儉與融兄褒有舊﹐亡抵褒﹐融年十六﹐畱捨之。後事泄﹐儉脫走﹐融一門爭死﹐由是顯名。仕至太中大夫。寬容少忌﹐好士﹐喜誘益後進﹐賓客日盈其門﹐融知操終圖漢室﹐戲謔笑傲﹐浸積嫌忌﹐郗慮復構成其罪﹐遂令軍謀祭酒路粹枉狀奏融下獄﹐棄市死。妻子皆被誅﹑所著詩﹑頌﹑碑文﹑論﹑議﹑六言﹑策文﹑表﹑檄﹑教令﹑書記凡二十五篇。魏文深好其文﹐募天下有上融文章者﹐輒賞以金帛。融詩曠達﹐不務雕琢﹐《遠送新客》一篇﹐殊爲沈痛。惟陶與蘇頗復似之﹐特精粗有別耳。

右數人﹐漢詩五言之宗。他如韋孟《戒子》﹐玄成《自劾》﹐𨿽寡蕪辭﹐猶恨其繁。班固《靈臺》﹐微見刻劃﹐《詠史》直陳﹐良少餘味﹐同气競芬﹐則班姬《團扇》之歌﹐明月秋風之感﹐殊爲深絕。梁鴻《五噫》﹐奇格獨創﹐不可有前﹐不可有後﹐適吳思友﹐並屬遺騷﹐文質相間﹐炳炳乎成采。秦嘉﹑徐淑﹐漸肇排偶﹐下逗齊梁﹐第其聲調﹐尙不失漢人遺韻。酈郯﹑趙壹﹑仲長統气格尙古﹐而文飾爲累﹐黃初﹑建安已肇於斯。惟辛延年之《羽林郎》﹐宋子侯之《董妖嬈》艷﹐殊絕諸作﹐然麗而不佻﹐气格髙妙過於諸作。《盤中》之詩﹐大似百里《琴歌》﹐惜無古人簡潔耳。

△曹操操字孟徳﹐小字阿瞞﹐沛國譙人。少機警有權數﹐才武絕人。任俠放蕩﹐不治行業。年二十﹐舉孝廉爲郎。歷仕至大將軍﹐封魏王﹐加九錫﹐建安二十五年卒。子丕嗣﹐竟移漢祚﹐尊號太祖武皇帝。裴松之《三國誌注》引《魏書》曰「太祖統禦海內﹐芟夷羣醜﹐因事設奇﹐變化如神。知人善察﹐難眩以僞。禦軍三十餘年﹐手不捨書﹐登髙必賦。及造新詩﹐被之管弦﹐皆成樂章。才力絕人﹐手射飛鳥﹐躬禽猛獸。」又張華《博物志》曰「安平崔瑗﹐瑗子實﹐弘農張芝﹐芝弟昶﹐並善艸書﹐而太祖亞之﹐桓譚﹑蔡邕善音樂﹐馮翊山子道﹑王九眞﹑郭凱等善圍棋﹐太祖皆與埒能。又好養性法﹐亦解方藥﹐習啖野葛﹐至一尺亦得少。多飲鴆酒。﹝野葛﹐毒艸也。﹞」《曹瞞傳》曰「太祖爲人佻易無威重﹐好音樂﹐倡優在側﹐常以日達夕。」張溥《題詞》曰「漢末名人﹐文有孔融﹐武有呂布﹐孟徳實兼其長。」今讀其樂府諸作﹐如《气出唱》《精列》《陌上桑》《秋胡行》之淸奇髙古﹐《薤露》《蒿裏》《苦寒行》《東西門行》之蒼涼沈著﹐《碣石篇》之博雅﹐《善哉行》之眞切﹐而《短歌行》尢爲絕唱。字裏行間﹐不激不隨﹐妙在看去似平淡﹐久讀之則幹回百轉﹐悲壯伊郁﹐令人聲淚俱下。「呦呦鹿鳴」一﹐𨿽復活剝《小雅》﹐亦正少此不得﹐所謂「運古入化」者也。而起句之雄渾﹐結處之有力﹐中間情景宛然﹐𨿽畫亦難到﹐通篇精奧融和﹐不著一絲刻劃痕迹﹐而比﹑興﹑賦三者俱備﹐《風雅》以後﹐吾見實罕。試更讀建安諸子﹐則著力多矣。後世惟淵明﹑太白得其槪。諸篇名句﹐指不勝屈﹐而聲調之髙下疾徐﹑自然中節﹐上兼兩漢之長﹐下爲六朝之祖。陳思猶當望塵﹐餘子等之自鄶。《書志》所載﹐殆非虛誣﹐乃鐘嶸《詩品》﹐獨略其人﹐誠不得解矣。丕字子桓﹐二十五年嗣爲魏王﹐攺建安二十五年爲延康元年﹐冬十一月﹐受漢禪﹐是爲文帝﹐攺元黃初。七年崩。丕天資文藻﹐下筆成章﹐博聞彊識﹐才藝兼該。生長戎旅之間﹐善騎射﹑擊劍﹑彈棋﹐並皆入妙。伎能戲弄﹐不減乃父。其詩淸雅修潔﹐聲調和平﹐章句行列﹐時見排偶。如《黎陽》《孟津》《玄武陂》《芙蓉池》諸作﹐已逗六朝之變﹐間得其父之遺。至其音韻﹐由古而今﹐至此爲一大變。唐人五古﹐體質气格﹐多宗之。魏武嘗云「文以意爲主﹐以气爲輔﹐以詞爲衛。子桓不足以知此。」知子莫若父﹐豈不信哉。子字元仲﹐嗣位﹐是爲明帝﹐攺元太和﹐景初三年崩。天姿秀出﹐立發垂地﹐口喫少言﹐沈毅好斷﹐詩學淵源﹐傳自祖父。而气力不逮。《步出夏門行》﹐生吞乃祖﹐直有仙凡之隔。《詩品》謂不如丕﹐亦稱二祖是矣。

○建安七子△曹植植字子建。年十餘歲﹐誦讀詩論及辭賦數十萬言。善屬文﹐太祖嘗疑其倩人﹐使賦《銅雀臺》﹐援筆立成﹐甚異之。性簡易﹐不治威儀。魏太和六年﹐封陳王﹐爲文帝所忌﹐汲汲無歡﹐遂發疾。薨﹐謐曰思。前後所著賦﹑頌﹑詩﹑銘﹑雜論﹑章表﹑序凡百餘篇。陳思才富學博﹐精思入神﹐五色絢爛﹐斐然成章﹐無愧「繡虎」之稱。特其鼓吹人籟﹐頗少天趣﹐可自怡悅﹐未必感人。所幸體格髙華﹐气力健舉﹐微饒古節﹐故爲一代詞宗。然六朝余賦﹐未必非陳思之遺也。至「死牛」「燃豆」之作﹐近同鄙語﹐𨿽速逾七步﹐未足稱珍。後人無稽﹐將欲增彼聲價﹐豈意適足爲累乎。

△王粲粲字仲宣﹐山陽髙平人。獻帝西遷﹐粲徙長安﹐蔡邕見而奇之﹐聞粲在門﹐倒屣迎之﹐年旣幼弱﹐容狀短小﹐一座盡驚。年十七﹐司徒辟除黃門侍郎﹐不就。入魏爲侍中﹐博學多識﹐問無不對﹐善屬文﹐舉筆便成﹐無所攺定﹐人常以爲宿構。著詩﹑賦﹑論﹑議﹑贊﹑銘﹑書﹑檄等垂六十篇。建安中﹐從徵吳﹐道卒。詩至建安﹐故是一變﹐古節遺韻﹐漸就澌滅﹐惟仲宣﹑陳思尙具規撫﹐而所造各異﹐仲宣遭時多難﹐流離江﹑漢﹐俯仰興懷﹐觸物生感。《七哀詩》語語親切﹐蓋其所歷如此﹐故易爲言也。至其別作﹐顧盼生忌﹐轉折失滯﹐敷衍經文﹐少自然之致。《詩品》謂其少帶綺麗﹐眞實有餘﹐殆非粲之本意歟。

△陳琳琳字孔璋﹐初爲何進主簿﹐進欲召外兵劫持太后﹐誅諸宦官﹐琳曰「今將軍總皇威﹐握兵要﹐髙下在心﹐但當速發﹐何事外兵﹖」進不納其言﹐竟以取禍。琳避難冀州。袁紹使典文章﹐紹敗﹐歸操。與阮瑪並爲司空祭酒﹐管記室。軍國書檄多琳﹑所作也。徙門下督。今存詩﹑賦﹑棧﹑設難二十餘篇。按琳文集﹐宋吳械云九卷﹐在建室中﹐字學最深。《太荒賦》幾三千言﹐用韻奇古﹐尢爲難知。今考《陳集》諸賦﹐殘簡旣多﹐用韻亦未見入古﹐亦無《大荒》之目。明張溥《百三家集題詞》曰「孔璋詩賦﹐非時所推﹐《髙武軍》之賦﹐久乃見許於葛稚川﹐今亦不全。他賦絕無空羣之名。」又曰「在建安諸子中﹐篇最寥落﹐彼所出塵﹐惟章表書記云。」魏文《典論》亦曰「琳章表書記﹐今之亻雋也。」而不及詩賦。陳思《與楊修書》曰「以孔璋之才﹐不閒於辭賦﹐而多自謂能與司馬長卿同風﹐所謂畫虎不成反類狗也。前爲書嘲之﹐反作論盛道僕贊其文。夫鍾期不失聽﹐於今稱之﹐吾亦不能妄嘆者﹐畏後世之嗤予也。」今讀孔璋諸賦﹐眞的論也。獨其《飲馬長城窟》一篇﹐聲韻流利﹐情文並茂﹐不假經史﹐不尙綺麗﹐仰契中郎﹐固非虛擬﹔俯視子美﹐「三吏」﹑「三別」實出其間。久未見許﹐豈彼時習尙異耶。然遊覽之作亦不失七子面目。「長城何連連﹐連連三千里」﹐「連」「裏」通葉﹐猶存古意。唐人惟李杜知之﹐餘子不及也。徐幹字偉長﹐爲北海司空軍謀祭酒椽屬﹐五官中郎將文學。幹專集未見﹐《文選》載詩兩首﹐《五臺新詠》一首﹐文不掩質﹐頗尙溫厚。魏文云「徐幹時有齊气﹐粲之匹也。」魏文《典論》以孔融﹑陳琳﹑王粲﹑徐幹﹑阮﹑應﹑劉楨爲文人七子。後人以陳思易孔融﹐融詩體格質直﹐髙古﹐與七子回不相侔﹐易之是也。幹詩不多見﹐故附於此。

△劉楨楨字公幹﹐東平人。爲魏武丞相椽屬﹐太子嘗請諸文學﹐酒酣﹐命甄夫人出拜﹐坐中盡伏﹐楨獨平視﹐魏武怒之﹐乃收楨﹐以不敬下吏﹐減死輸作。方危坐磨磚﹐值魏文至﹐因以磚理自諭﹐以免署吏﹐建安中卒。魏文《典論》云「楨五言詩妙絕當時。」《詩品》亦云「其源出古詩﹐陳思王而下﹐楨稱獨步。」皆非的評也。建安七子之詩﹐大率相同﹐𨿽被文絢采﹐猶存古意。以質勝文﹐未若六朝用文勝質也。故气質味腴﹐不僅公幹一人而已。至其謂源出古詩﹐殊嫌模稜。姑無論建安諸子﹐自晉以下﹐孰不以古詩爲法哉。然初唐陳子昂﹑張九齡以及「四子」頗似效法公幹﹐實則非有意爲之﹐蓋一則由古而生新﹔一則自今以反古﹐亦其勢然耳。

△阮字元瑜﹐廣陵人。少受學於蔡邕﹐建安中曹洪欲使掌書記﹐不屈。魏武辟之亦不應﹐逃入山中﹐使人焚山﹐得。送至﹐怒不與語﹐使就技人列。善鼓琴﹐撫弦而歌。爲曲旣捷﹐音聲殊妙。太祖大悅﹐以爲司空軍謀祭酒﹐管記室。徙倉曹掾屬。著文﹑賦數十篇﹐其詩多率性之作﹐不沾沾於時尙﹐故气格遒勁﹐不求工而自工﹐如「白髮隨櫛墮﹐未寒思厚衣」﹐又「苦雨滋玄冬﹐引日彌且長」等句﹐皆眼前語﹐非苦思可得者也。

△應字徳璉﹐汝南人。與楨並被太祖辟爲丞相掾屬﹐轉平原侯庶子﹐後爲五官將文學﹐二十二年卒。著文﹑賦數十篇﹐弟璩字休璉﹐官至侍中﹐咸熙中參相國軍事﹐復爲侍中﹐典著作﹐博學好屬文﹐善書記﹐嘉平四年卒。二應詩並直率﹐少丰致﹐《別詩》二首﹐特見古稚﹐至《章臺鬥鷄》格調卑凡﹐遜休璉遠矣。休璉《百一》﹐歷來未得其解﹐惟《雜詩》《三叟》爲刺時之作耳。

△嵇康阮籍康字叔夜﹐譙國鋰人也。本姓奚﹐會稽上虞人﹐以避怨徙焉。有嵇山﹐家於其側﹐因而命氏。早孤﹐有奇才﹐遠邁不羣。學不師受﹐博覽無不該通。與魏宗室婚﹐拜中散大夫﹐彈琴詠詩﹐自足於懷。所與神交者﹐惟陳畱阮籍﹐河南山濤﹔預其流者﹐河南向秀﹐沛國劉伶﹐籍兄子咸﹐瑯琊王戎﹐遂爲竹林之遊﹐世謂「竹林七賢」。籍字嗣宗﹐子也。容貌鑲傑﹐志气宏放。任性不羈﹐而喜怒不形於色。或閉戶視書﹐累月不出﹐或登山臨水﹐經日忘歸。與康並好莊老﹐嗜酒能嘯﹐亦善彈琴。當其得意忘形時﹐人多謂之癡﹐惟族兄文業每嘆服﹐以爲勝己。三府累辟﹐輒謝病歸。後爲宣帝從事中郎﹐封關內侯﹐聞步兵廚營人善釀﹐有貯酒三百斛﹐乃求爲步兵校尉。籍本有濟世志﹐屬魏晉之際﹐天下多故﹐名士少有全者﹐由是不與世事﹐酣飲爲常﹐又能爲靑白眼﹐見禮俗之士﹐以白眼對之。惟康裔酒挾琴造之﹐大悅﹐乃見靑眼。由是禮法之士疾之若譬。帝每保護之﹐得免。潁川鍾會﹐貴公子也﹐故往造康。康不爲禮﹐亦以此憾之。值康友呂安爲兄所枉辭﹐連及康。會乃贊康於文帝﹐遂並害之。將刑東市﹐太學生三千人請以爲師﹐勿許。康顧見日影﹐索琴彈之﹐曰「《廣陵散》於今絕矣﹗」時年四十﹐海內之士莫不痛之。魏晉之際﹐文章之宗﹐其惟二子乎﹗其文賦﹑論難﹐辭理髙超﹐上追兩漢﹐而《大人先生傳》有淩雲之槪﹐聲韻奇占﹐𨿽褚先生不能過也。出其餘緒﹐降而爲詩﹐步兵遙深﹐中散峻潔﹐各如其人。不加修飾。而淸辭麗句﹐不落纖。𨿽七子精心之作亦但爾爾。步兵《詠懷》婉而多諷﹐中散好惡任性﹐𨿽復鑑及古人﹐慕契遊仙﹐而憤世之意每流露於不自覺。《思親詩》﹕「自慈母沒兮誰與驕」以下不堪卒讀﹐其意與《幽憤》一詩同刺其兄﹐而作不僅爲呂氏兄弟也。嗣宗口無臧否﹐借醉鄕以避禍﹐故刺時之作﹐每多歇後﹐諱莫如深。卒以是得免於難。中散欲效之﹐顧終不能﹐豈不惜哉﹗七賢自山濤以下五人詩並少見﹐惟劉伶《北芒客捨詩》髙雅拔俗﹐不減二子也。稽康兄喜﹐仕晉﹐至揚州刺史﹐亦能詩﹐微涉綺麗﹐殊不及其弟之沖淡耳。

○晉詩

△傅玄荀勗張華勗字公曾﹐潁川潁陰人。十餘歲能屬文﹐旣長﹐遂博學﹐仕魏﹐至從事中郎﹐賜爵關內侯﹐晉受禪﹐拜中書監﹐加侍中﹐終尙書令。妙解音律﹐《牛鐸》《勞薪》世傳其精﹐樂論亦簡直近理。顧文采少遜。與傅玄﹑張華同造晉郊廟歌詩﹐荀尢少味。玄字體奕﹐北地泥陽人﹐博學善屬文﹐解鐘律﹐仕魏﹐爲散騎常侍。晉受禪﹐進爵爲子﹐仕至司隸校尉。休奕六言﹐詩家之宗。樂府散歌如《吳楚》《長安白楊》《車遙遙》《昔思君》諸篇﹐聲韻和美﹐遠勝「郊廟」之作。《雜詩》「志士惜日短﹐愁人知夜長」煉意造句﹐已開晉宋之先河。至《四愁》擬平子「策駑馬以追風」﹐時見竭蹶﹐畫虎之誚﹐將謂不免。比之茂先綺麗有餘﹐而古雅不足也。華字茂先﹐範陽方城人。學業優博﹐辭藻溫麗﹐圖緯方伎之書﹐莫不詳覽。初未知名﹐著《鷦鷯賦》以自寄﹐阮籍嘆曰「王佐才也。」由是聲名始著﹐仕魏爲中書郎。晉受禪﹐拜黃門侍郎﹐封關內侯。進封北武郡公﹐代王晃爲司空。趙王倫將爲變﹐孫秀使司馬雅告之﹐欲以爲助﹐不聽﹐遂及於難﹐夷三族﹐朝野莫不痛之。華性好人物﹐誘進不倦﹐雅愛書籍﹐天下奇祕﹐悉在華所。博物洽聞﹐世無與比﹐文章著作﹐爲一代之宗。詩𨿽稍次﹐然矯健雅素﹐不尙浮華﹐情詩遊仙﹐間亦溫麗﹐顧質厚於文﹐未足爲病。或謂其博學多累﹐非的評也。《獨漉》一篇﹐靑蓮所本﹐與擬古之作﹐並存張蔡之遺﹐特音節尙欠和緩耳。傅玄子咸﹐字長虞﹐亦能詩﹐有父風。

△夏侯湛湛字孝若﹐譙國譙人也。幼有盛才﹐文章宏富﹐善構新詞﹐而美容觀。與潘嶽友善﹐每行﹐同輿接茵﹐京師謂之「連壁」。少爲太尉掾拜郎中﹐仕至散騎常侍。湛與嶽詩文雅不相類﹐詩多騷體﹐《離親詠》﹐至性流露﹐嶽莫及也。

△束皙皙字廣微﹐陽平元城人。束廣之後﹐避王莽之難﹐徙居沙鹿山南。去束之足﹐遂攺姓焉。博學多聞﹐與兄ギ俱知名。性沈退﹐不慕榮利。作《玄居釋》以擬《客難》﹐張華見而奇之﹐召皙爲掾。仕至尙書郎。皙《勸農》及《麩》諸賦﹐晉世笑其鄙俗﹐獨《補亡詩》多傳誦﹐或推爲風雅之倫。按﹕其實諸賦古朴﹐而《補亡詩》有所不及﹐或謂對偶精切﹐辭語流麗﹐不脫六朝气習﹐𨿽爲過言﹐而去古巳遠。四言至此可以勿作﹐然其用韻不離風雅﹐頗可爲法﹐當時習尙﹐每好爲阿論﹐故不足信也。

△潘嶽嶽字安仁﹐榮陽中牟人。少以才穎見稱﹐號爲奇童﹐舉秀才﹐出爲河陽令﹐遷黃門侍郎﹐性輕躁﹐趨勢利﹐與石崇等諂事賈謐。謐二十四友﹐嶽爲之首。初孫秀爲小史﹐紿嶽﹐嶽惡其爲人﹐數撻辱之。秀常街忿﹐及趙王輔政﹐秀爲中書令﹐遂誣嶽﹑崇等爲亂﹐誅之﹐夷三族。初被收﹐俱不相知﹐比至東市﹐崇謂之曰「安仁﹐卿亦復爾耶﹖」嶽曰「可謂白首同所歸矣。」嶽美姿儀﹐辭藻絕麗﹐善爲哀誄之文﹐常挾彈出洛陽道﹐婦人遇之者﹐皆連手縈繞﹐投之果﹐滿車而反。時張載甚丑﹐每行﹐小兒以瓦石擲之﹐每見委頓。嶽詩言不由衷﹐故少深情款辭﹐徒以文藻﹐組工綺麗﹐𨿽气體不弱﹐而中多累句。不及潘尼溫麗惇厚﹐爲可風也。尼字正叔﹐嶽族子﹐與嶽俱以文章見知﹐性靜退不競﹐惟以著述爲務。舉秀才﹐累宮至著作郎﹐趙王纂位﹐尼適以假歸﹐得免於難。聞齊王ぁ起義﹐乃赴許昌﹐固引爲參軍兼管書記。事平﹐封安昌公﹐仕至中書令﹐遷太常卿﹐卒於塢壁。

△石崇崇字季倫﹐渤海人。年二十餘爲城陽太守。伐吳有功﹐封安鄕侯﹐仕至太僕卿尉。崇性豪侈﹐好殘殺﹐初領南蠻校尉﹐每私出劫掠﹐致富不資。有金穀園﹐富麗無比。其寵妃綠珠身輕能爲掌上舞﹐孫秀使人求之﹐不可﹐遂勸趙王殺之﹐並族其家。崇𨿽以軍功起家﹐雅好文辭﹐兼解聲律﹐《王明君曲》﹐辭旨委婉﹐他作稱是﹐𨿽綺麗不以爲累也。時又有曹攄﹑歐陽建等與《崇》相贈答﹐攄字顏遠﹐譙人。篤志好學﹐爲髙密王左司馬﹐遇戰軍敗﹐死之。詩有意境﹐辭亦超脫。建字堅石﹐石崇甥也﹐爲馮翊太守。與崇同時遇害﹐其臨終一詩﹐怨而不怒。晉詩自張華以下﹐皆綺語排偶﹐竟體芬芳﹐求如建詩者﹐殊不多覬也。

△成公綏綏字子安﹐東郡白馬人。幼而聰敏﹐博涉經傳﹐詞賦甚麗﹐雅好音律。張華見其文﹐深嘆服之﹐薦之太常﹐徵爲博士﹐累遷至中書郎﹐每與華受詔﹐並爲詞賦﹐又與賈充等參定法律。其詩溫厚﹐獨存古意﹐無綺麗之習﹐然《四廂樂歌》殊平庸﹐無足稱也。

△孫楚楚字子荊﹐太原中部人。少負才气﹐多所陵傲﹐初參石苞軍﹐遷軍司馬﹐終馮翊太守。放誕不拘禮法﹐文亦縱橫多奇。詩流傳者少﹐五言《餞別》一首﹐勁健寡風人之旨。《除婦服》詩亦淺泛不爲佳構。王武子謂其「文情相生﹐令人淒然增伉儷之重」﹐抑亦遇語耳。但其詩語气﹐頗覺未盡﹐或爲闕文﹐未可知矣。

△張載張協載字孟陽﹐協字景陽﹐安平人。兄弟齊名﹐皆有才﹐載作《榷論》﹐爲傅玄所重﹐爲之延譽﹐遂知名。起家著作佐郎﹐遷樂安太守﹐拜中書侍郎。協辟公府﹐亦至中書侍郎﹐見世方亂﹐遂絕意仕進﹐並終於家。二弟亢﹐字季陽﹐時稱「三張」。亢詩文不甚顯﹐獨載與協詩傳於世﹐渾金璞玉﹐不染六朝綺麗之習﹐皆吐屬自然﹐感慨不盡。孟陽《七哀》﹐景陽《詠史》﹐寄托遙深﹐達觀遠見﹐大非人所及。詩自晉禪南渡以前﹐遠契古人﹐不尙綺麗者﹐惟成公綏﹑束皙﹑夏侯湛﹑二張及陶潛數人而已﹐皆阮嵇之遺﹐特所就不同耳。

△二陸陸機字士衡﹐吳郡人﹐少有異才﹐文章冠世。弟云字士龍﹐六歲能屬文﹐仕至中書侍郎﹑淸河內史﹐並有重名﹐號曰「二陸」。父抗卒﹐機領父兵﹐爲牙門將。吳滅﹐退居舊裏﹐閉門勸學。積十年﹐太康末﹐與弟俱入洛﹐造張華﹐華素重其名﹐如舊相識﹐曰「伐吳之役﹐利獲二俊耳。」太傅楊駿辟爲祭酒﹐累遷至殿中郎﹐預誅賈謐功﹐賜爵關內侯。趙倫敗﹐被收。減死徙逞﹐遇赦得還。感成都王穎全濟之恩﹐遂委身事之。穎與河間王頤起兵討長沙王義﹐假機後將軍河北大都督﹐督諸軍二十餘萬人﹐與義戰於鹿苑﹐機軍大敗。宦人孟玖謂機於穎﹐言其有異志﹐穎大怒﹐收機及云﹐遂並遇害。機天才秀逸﹐辭旨宏麗﹐張華嘗謂之曰「人之爲文﹐常恨才少﹐子更患其多。」篇什之富﹐魏則陳思﹐晉則「二陸」。詩格亦七子之亞﹐自玆厥後﹐日趨綺麗﹐《猛虎行》等篇﹐竟體排偶﹐淸新相接﹐古風衰矣。可謂六朝之秀出﹐未足以言兩漢之奧旨也。時有鄭丰﹑孫拯﹑夏靜﹐皆亞於二陸。又有王贊者﹐字正長﹐義陽人﹐有俊才﹐爲散騎常侍﹐五言雜詩﹐絕類齊梁。益見齊梁一體﹐逗起七子﹐衍自二陸者﹐信矣。

△張翰翰字季鷹﹐吳郡人﹐有才﹐縱任不拘﹑時人號爲「江東步兵」。爲齊王ぁ東曹掾。見世方亂﹐不樂仕進。見秋風起﹐忽思鱸魚尊羹之美﹐嘆曰「人貴得適意爾﹐何能羈官數千里外﹐以要命爵。」遂命駕而歸。詩淸麗獨絕﹐有嗣宗風骨﹐特少寄托耳。

△左思思字太衝﹐齊臨淄人也。少博覽文史﹐嘗作《三都賦》﹐精思十年﹐未就。陸機在吳聞之﹐謂其弟曰「近有傖父﹐擬作《三都賦》﹐須其成﹐用覆醬瓿耳。」及賦出﹐機始嘆服焉。徵爲祕書郎﹐齊王ぁ命爲記室﹐辭疾不就。卒於家。太衝馳名辭賦﹐含英咀華﹐艷麗莫匹﹐聲諧調協﹐浸成曼妙。論其體格﹐遠遜諸人﹐下逗齊梁﹐非此蓋莫屬矣。

○晉江左諸人

△劉琨盧諶琨字越石﹐中山魏昌人。少得俊朗之目﹐與範陽祖訥俱以雄豪著名。年二十六爲司隸從事﹐時石崇河南金穀淵中有別業﹐冠絕當時﹐引致賓客﹐日以賦詩。琨兄弟預其間﹐文詠爲時輩所許﹐與石崇﹑歐陽建﹑陸機兄弟並以文章事賈謐﹐號「二十四友」。歷官至大將軍﹐進位司空。並州叛﹐奔蘇州依段匹嬋。渡江後﹐加太尉﹐封廣武侯。爲匹所疑﹐拘之經月﹐會王惇密使殺琨﹐遂稱詔收琨﹐縊殺之。琨志大才蔬﹐經濟無可觀﹐徒以時會置身通顯。初去晉陽﹐慮及危亡﹐每見將佐﹐發言慷慨﹐被之詩歌﹐益見悲壯。「何意百鏈鋼﹐化爲繞指柔」﹐情見乎詞﹐然任讒輕殺﹐禍由自取﹐讀之轉以爲恨耳。《胡風歌》語皆親切﹐調亦淒婉﹐而《胡姬曲》﹕「花將面自許﹐人共影相憐。回頭堪百萬﹐價重爲時年。」不但入之庾鮑集中﹐不能辧別﹐卽擬之初唐諸人﹐亦可稱神似。琨初以詩托意激諶﹐諶素無奇略﹐不能曉也。諶字子諒﹐範陽人。好莊老﹐善屬文﹐尙武帝女。後爲石勒中書監屬﹐爲冉閔所害。其酬和之什﹐每敷衍文成﹐寡切要語。《覽古》《時興》諸詩﹐尢以多致累﹐宜越石之不能愜意也。

△郭璞璞字景純﹐河東聞喜人。好經術﹐博學有髙才﹐而訥於言﹐辭賦爲中興之冠。好古文奇技﹐妙於陰陽﹑算歷﹑五行﹑天文﹑卜筮之術﹐𨿽京房﹑管轄不能過也。渡江初爲殷參軍﹐王導重之﹐引參己軍﹐歷著作郎﹐以憂去。王惇起爲記室參軍﹐將舉兵﹐使璞筮之﹐璞曰「無成。」惇又問璞曰「卿更筮吾壽幾何﹖」答曰「明公起事﹐禍必不久﹐若往武昌﹐壽不可測。」惇大怒曰「卿壽幾何﹖」曰「命盡今日。」日中﹐乃收璞﹐詣西岡斬之。璞《遊仙詩》淸奇幽逸﹐不食人間煙火﹐妙契於心﹐非學可到。「靑溪千餘劫﹐中有一道士」﹐不覺其拙。「瓊林籠藻映﹐碧樹疏英翹」﹐不嫌其麗。兩置之間﹐淸麗之句﹐後先輝映﹐惟璞與嗣宗並駕而已﹐楊方《合歡》﹑王鑑《七夕》﹐𨿽容貌佚麗﹐而風神已失﹐少自然之致矣。

△王羲之蓑之字逸少﹐王導從子也。幼訥於言﹐人未之奇﹐及長辯贍﹐以骨鯁稱。尢善隸書﹐爲古今冠。起家祕書郎﹐仕至右軍將軍﹑會稽內史。會稽有佳山水﹐名士多居之﹐謝安未仕﹐亦居焉。孫綽﹑李充﹑許詢﹑支遁等皆以文義冠世﹐並築室東土﹐與羲之同好。嘗與同志宴集於會稽山陰之蘭亭﹐羲之自爲序。或以《金穀詩序》方其文﹐羲之比於石崇﹐聞而喜之。羲之詩止《蘭亭》四言﹑五言二首。適意寓情﹐頗有髙致﹐和者有孫綽﹑王玄之﹑凝之﹑渙之﹑肅之﹑徽之﹑彬之﹑蘊之﹑丰之﹑謝安﹑孫嗣﹑謝萬﹑曹茂之﹑桓偉﹑郗曇﹑孫總﹑庾友﹑庾蘊﹑徐丰之﹑謝繹﹑虞說﹑魏滂﹑袁矯之﹑曹華﹑江迪。詩未見佳﹐故從略焉。

△孫綽綽字興公。博學善屬文﹐少與髙陽許詢齊名﹐不仕﹐後除著作郎﹐襲爵長樂侯﹐累官至廷尉卿。於時文章士﹐綽爲之冠。《蘭亭集詩》狀物言情﹐頗極其致﹐《秋日詠懷》音節從容﹐自饒遠趣﹐《碧玉歌》情景宛然﹐是謂六朝金粉語﹐然與齊梁艷體﹐又自不同也。

△袁宏宏字彥伯﹐陳郡人。有逸才﹐文章絕美﹐謝尙引爲參軍﹐累遷至吏部郎﹐出爲東陽太守。《世說》﹕「袁虎少貧﹐爲人傭﹐載月下詠詩﹐爲謝鎭西所聞﹐卽遣問訊﹐因此相要﹐大相賞得。」虎﹐宏小字也。宏《詠詩》二首﹐句酌字鏈﹐如「汲黯社稷臣﹐棟梁天表骨。陸賈厭解紛﹐時與酒杌。」造言奇峭﹐遂爲後人所法﹐然刻意爲之﹐終違古意﹐不若後一首有寄托之旨﹐無雕琢之痕﹐斯爲佳耳。至李充《嘲友人》一首﹐全爲歡愛之詞﹐𨿽古詩有托之夫婦者﹐而此則近於虐矣。

△陶潛潛字淵明﹐或云淵明字元亮﹐潯陽柴桑人。少有髙趣﹐嘗著《五柳先生傳》﹐時人以爲實錄。親老家貧﹐起爲州祭酒﹐少日﹐自解歸﹐復爲鎭軍建威參軍﹐謂親朋曰「聊欲弦歌﹐以爲三逕之資可乎﹖」執事者間之﹐乃以爲彭澤令。郡遣督郵至﹐吏白﹕應束帶見之﹐潛嘆曰「我不能爲五斗米折腰向鄕裏小兒。」卽日解印綬去職。飲酒賦詩﹐陶然自足﹐元嘉四年卒﹐年六十三。初﹐漢去古未遠﹐承《風》《雅》之遺﹐詩皆四言﹔晉人繼述﹐往往割裂經文﹐綴爲篇章﹐無復天趣。卽韋孟《誡子》諸詩﹐亦類刻鵠﹔惟淵明獨符髙契﹐漢晉以還﹐一人而已﹐不僅五言冠古今也。如「翩翩飛鳥﹐昔我云別」數章﹐置之《三百篇》中﹐良不能辧。蓋《三百篇》多里巷之作﹐決不容有一書語雜其間。要當任情適性﹐脫口而道﹐始爲可貴耳。淵明五言﹐非不錘鏈﹐亦非不用典﹐特泯其迹象﹐故無語不自己出﹐如「素標插人頭」﹐乃用《三國誌》「插標賣首」語﹐初看平淡﹐三復之﹐寧非奇句。唐人李杜﹐每祖其意。又如「往燕無遺影﹐來雁有餘聲」﹐「余」字﹐「遺」字﹐亦非率爾之言﹐又如「狗吠深巷中﹐雞鳴桑樹巓」﹐「巓」字﹐「曖曖遠人村﹐依依虛裏煙」﹐添毫生色﹐而運用不著痕迹﹐斯則摩詰得之。用疊字傳神﹐尢爲淵明獨絕﹐故詩中累見之﹐然他人學之﹐不能自如也。唐人中亦惟李杜能得其妙。宋人如半山沾沾於此﹐彼云「學杜已落下乘矣﹐顧能工乎﹖陶詩不可學﹐第一須少讀秦漢以下書﹐其次放膽﹐其次熟讀﹐其次須不計工拙。」東坡喜陶詩﹐作蒔每用此法。然傷於直﹐失之粗﹐欠含蓄﹐無餘味﹐故丰神索然矣。

△末樂章丞文帝元嘉二十二年﹐詔顏延之作《宋南郊登歌》三首。孝武建元元年謝莊作《明堂歌》九首﹐後又作《孝武廟歌》三首。王韶之作《宗廟登歌》八首﹐又《四廂樂歌》五首﹐又《舞歌》二首。殷淡作《章廟樂舞歌》十五首。虞作《大稚》兩首。而《樂府》諸歌皆舊曲﹐無人名可考矣。殷淡﹐字夷速﹐陳郡長平人。官步兵校尉﹐大明中以文章見知﹐爲當時才士。虞﹐余姚人﹐居貧好學﹐仕至中書令。王謝諸人別有傳。

△傅亮亮字季友﹐北地靈州人。博涉經史﹐尢善文辭﹐晉義熙中﹐累遷中書黃門侍郎。宋國初﹐建除侍中﹐以贊受禪功﹐封建城縣男﹐任總國權﹐加尙書僕射。少帝卽位﹐進中書監尙書令﹐領護軍將軍。文帝立﹐追論少帝薨廢事﹐伏誅﹐妻子流建安。亮詩惇厚﹐不甚緣飾辭藻﹐然篇什流傳不多﹐故未能盡言也。

△謝瞻瞻字宣遠﹐與從叔混﹐族弟靈運﹐俱有盛名。晉義熙中﹐爲安城太守﹐宋初除中書侍郎﹐出爲豫章太守。五言自黃初﹑建安略可分爲三派。新詞雅篇﹐句琢字煉﹐自「七子」之後﹐至於晉宋之際﹐此風未衰。宣遠諸作﹐雅藻紛披﹐而不流於纖﹐然工整之中﹐乃少流暢之音﹐自不能不遜謝靈運一籌也。

△王韶之韶之字休泰﹐晉義熙中﹐除著作郎﹐補通直郎﹐領省事。宋受禪﹐加驍騎將軍﹐少帝時﹐出爲吳郡太守﹐詞部尙書﹐加給事中。詩於《樂章》外無傳﹐《樂章》典雅堂皇﹐正而少變﹐比之晉樂﹐在伯仲之間耳。

△謝靈運靈運小字客兒﹐陳郡陽夏人。幼便穎悟﹐少好學﹐博覽羣書。文章之美﹐江左莫逮。從叔混特知愛之﹐襲封區樂公﹐例除員外散騎侍郎﹐不就﹐爲瑯琊王大司馬參軍﹐性奢豪﹐車服鮮麗﹐衣裳器物﹐多攺舊制﹐世共宗之﹐咸稱謝康樂也。歷官黃門侍郎﹐遷相國從事中郎﹐免官﹐宋受禪﹐降爵爲侯﹐邑五百戶。起爲散騎常侍﹐轉太子左衛。率性褊急﹐多愆禮度﹐自謂才能宜參權要﹐旣不見知﹐常懷恨恨﹐構宣異同﹐非毀執政﹐司徒徐羨之等患之﹐出爲永嘉太守。旣不得志﹐遂肆意遊遨山水。所至輒爲詩以致其意﹐在郡一周﹐以疾去職。移籍會稽﹐修營別業﹐傍山帶江﹐盡幽居之美﹐與隱士王弘之﹑孔淳之等縱放爲娛。每一詩至都邑﹐貴賤競寫﹐士庶皆徧﹐遠近欽慕﹐名動京師。起爲祕書監﹐遷侍中。靈運詩書皆兼獨絕﹐每文竟﹐手自寫之。文帝稱爲二絕。旣稱疾東還﹐與族弟惠連﹑東海何長瑜﹑潁川荀雍﹑太山羊璇之以文章賞會﹐共爲山澤之遊﹐時人謂之「四友」。靈運因祖父之資﹐生業甚厚﹐奴僮旣眾﹐義故門生數百人。鑿山浚湖﹐功役無已﹐尋山陟嶺﹐必造幽峻。登躡常著木屐﹐上山則去前齒﹐下山則去其後齒。自始寧南山﹐伐木開逕﹐至臨海﹐從者數百人。在會稽亦多徒眾﹐太守孟顓與有郤﹐乃表其有異志﹐上知其見誣﹐不罪也。以爲臨川內史﹐秩中二千石﹐遊放﹐爲有司所糾。司徒遣使隨州從事鄭望生收靈運﹐靈運執錄望生﹐興兵叛逸﹐遂討禽之。上惜其才﹐降死一等﹐徙付廣州﹐其徒薛道雙合鄕裏健兒﹐於三江口將纂取之。事露﹐詔於廣州﹐行棄市刑。臨死作詩﹐時年四十九。靈運詩冠江左﹐世推富艷﹐造語自然﹐不由彊致﹐意境超絕﹐自具天趣﹐殆集阮稽之大成﹐七子之風流者也。樂府音節﹐猶是古音遺響﹐靑蓮所本。或謂「池塘生春艸」有何佳處﹖顧稱之不容口﹐何也﹖不知佳句流傳﹐如薛道衡「空梁落燕泥」﹑褚遂良「殿閣生微涼」﹑崔明信「楓落吳江冷」﹐皆吐屬自然﹐精思入神語﹐不競奇而意態逼眞﹐讀此以悟古人著力有在矣。

△謝惠連何長瑜荀雍羊之惠連年十歲﹐能屬文﹐族兄靈運加賞之﹐每有篇章﹐對惠連輒得佳語。嘗於永嘉西堂思詩﹐竟日不就﹐忽夢惠連﹐卽得「池塘生春艸」句﹐大以爲工﹐曰「此語有神功﹐非吾語也。」辟主薄﹐不就﹐後爲司徒彭城王義康法曹參軍﹐年三十七卒。惠連輕薄多尢累﹐不爲父方明所知。方明爲會稽郡﹐靈運造之﹐過視惠運﹐大相知賞。時長瑜教惠連讀﹐亦在郡內﹐靈運又以爲絕倫﹐謂方明曰「阿連才悟如此﹐而尊作以常兒遇之﹔何長瑜當今仲宣﹐而飴以下客之食。尊旣不能禮賢﹐宜以長瑜還靈運。」乃載之俱去﹐後自國侍郎至平西記室參軍﹐嘗用韻語序臨川王義慶僚云「陸展染須髮﹐欲以媚側室﹐靑靑不解久﹐星星行復出」﹐如此者五六句﹐而輕薄少年演而廣之﹐其文流行。義慶大怒﹐白太祖﹐除爲曾城令﹐後溺水死。長瑜文才之美﹐亞於惠連﹐苟雍﹑聖璇之皆不及也。雍字道雍﹐官至員外散騎郎。之字躍﹐臨川內史﹐爲司空竟陵王誕所遇﹐誕敗﹐坐誅。是謂靈運文章之「四友」也。長瑜﹑之詩無傳﹐雍詩雅逸。獨惠連與靈運﹐世稱「大謝」﹑「小謝」。其詩淸麗秀潤﹐頗具風骨﹐希志髙古﹐不爲激詞﹐𨿽富贍遜靈運﹐而才悟足匹﹐二謝並驅﹐當之無愧矣。

△顏延之延之字延年﹐少孤貧﹐好讀書﹐無所不覽﹐文章之美冠絕當時。飲酒不護細行﹐晉義熙時﹐爲豫章公世子中軍行參軍﹐舉爲博士﹐遷世子舍人。宋受禪﹐補太子舍人﹐累官員外常侍﹐爲徐羨之所忌﹐出爲始安太守﹐徵爲中書侍郎﹐轉太子中庶子﹐領步兵校尉﹐以言詞激揚﹐多犯權要﹐出爲永嘉太守。延之怨憤﹐作《五君詠》以刺當世﹐免官屏居里巷﹐不豫人間者七年。起爲始興王後軍諮議參軍﹑禦史中丞﹐遷國子祭酒﹑司徒左長史﹐復坐事免﹔又起爲祕書監光祿勛太常﹐元凶弒立﹐以爲光祿大夫。子竣爲世祖南中郎諮議參軍﹐義師入討﹐參定密謀﹐兼造書檄。劭召延之﹐示以檄文﹐問曰「此誰所造」。延之曰「峻筆也。」劭曰「言辭何至乃爾﹖」延之曰「峻不顧其父﹐何能爲陛下﹖」劭意乃釋﹐由是得免。世祖登祚﹐竣貴重﹐權傾一朝﹐凡所資供﹐延之一無所受。常語竣曰「平生不喜見要人﹐今不幸見汝。」竣起宅謂曰「好爲之﹐無令後人笑汝拙也。」卒贈散騎常侍。延之好酒疏誕﹐性復褊急﹐肆意直言﹐曾無隱遏。故論者多不與﹐數爲人中傷﹐而卒得免。與靈運俱以詞采齊名江左﹐稱「顏謝」焉。自潘陸之後﹐文士莫及也。鍾嶸《詩品》曰「靈運富艷難蹤﹐顏延之鏤金錯彩。」實則二人之詩﹐在晉宋之際﹐猶質勝於文﹐辭藻之飾﹐亦當時風尙使然。而延之典雅溫厚﹐靈運流利淸逸﹐此其不同者也。至气骨凝重遒勁﹐大體無別。宋初之詩﹐爲之宗者﹐惟二謝與延之而已。以上諸人在晉宋之際﹐故猶有江左風焉。

△宋文帝文帝姓劉名義隆﹐裕第二子也。先封宜都王﹐徐羨之等廢少帝﹐迎帝入﹐承大統後﹐爲元凶劉劭所弒。帝詩體尙臺閣﹐工於聲偶﹐齊梁之先河也。第三子駿字休龍﹐初封武陵王﹐舉兵誅劭﹐遂卽大位﹐是爲孝武帝。亦工於詩。鐘嶸《詩品》謂其「雕文織彩」﹐信矣。然气勢開合﹐無纖之習﹐非純以詞藻見勝者也。《詩品》謂其開靈運之先﹐是則謬以千里矣。弟鑠﹐字休玄﹐封南平王﹐未弱冠﹐《擬古》三十餘首﹐時人以爲亞迹陸機﹐負才狡競﹐每與兄弟計度藝能﹐屢輕孝武﹐孝武毒殺之。詩多擬樂府﹐諸作雅似七子﹐風骨秀挺﹐不落小家气象﹐勝孝武多矣。

○宋

△何承天何承天﹐東海郯人也。﹝宋人大半無字。﹞母徐廣娣也﹐聰明博學﹐故承天幼漸訓義﹐塞武起義﹐初爲撫軍將軍劉毅參軍。謝晦鎭江陵﹐請爲南蠻長﹐轉諮議參軍﹐領記室。晦敗﹐自詣歸罪﹐見宥﹐歷官至禦史中丞﹐遷廷尉﹐未拜﹐坐免官卒。承天性剛愎不能屈意朝右﹐作《鼓吹鐃歌》十五篇﹐典雅富麗﹐縟采輝煌﹐然正而少變﹐被之管弦﹐亦《雅》《頌》之亞也。

△謝莊袁淑莊字希逸﹐陳郡陽夏人。七歲能屬文﹐通《論語》。及長﹐韶令美容儀﹐初爲始興王後軍法曹行參軍﹐累官至中書令﹐加金紫光祿大夫。初﹐南平王鑠獻《赤鸚鵡賦》﹐詔羣爲賦。時袁淑文冠當代﹐作賦畢﹐裔以示莊﹐莊賦亦竟﹐淑見而嘆曰「江東無我﹐卿當獨秀﹐我若無卿﹐亦一時之傑也。」遂隱其賦。淑字源陽﹐與莊同縣齊名﹐少有風气﹐不爲章句之學﹐而博涉多通﹐好屬文﹐辭采遒艷﹐縱橫有才辯。仕至太子左衛率﹐爲元凶劭所殺。淑文采遒艷﹐才辯鮮及﹐獨於詩體格髙古﹐不落時尙。效子建《白馬篇》﹐辭采不逮﹐气骨無遜。《效古》一篇﹐雅似靖節﹐求之當時﹐殊不易得。謝莊辭旨蘊藉﹐文采較勝﹐特不爲巧飾﹐猶存古意。《懷園引》《山夜憂》諸作﹐淸腴絕人﹐則猶是《月賦》之餘韻矣。

△鮑照湯惠休照字明遠﹐東海人﹐文辭瞻逸﹐嘗爲古樂府﹐文甚遒麗﹐嘗謁義慶﹐未見知。因爲詩奏之﹐義慶奇之﹐賜帛二十匹﹐擢爲國侍郎﹐遷秣陵令﹐文帝以爲中書舍人。臨海王子頊爲荊州。照爲前軍參軍﹐掌書記之任﹐子頊敗﹐爲亂兵所殺。初﹐文帝好文章﹐自謂人莫能及﹐照悟其旨﹐爲文章故多鄙言累句﹐咸謂其才盡﹐實不然也。詩篇流傳﹐明遠最富﹐樂府古詩﹐無體不備。於宋諸人𨿽稍晚出﹐而俊逸精湛﹐淸淨無滓﹐實居首選。《行路難》十八首﹐發唱警挺﹐格調獨創﹐七言《柏梁》之變﹐卽自此始﹐是爲李杜之髙曾。五言略遜於七言﹐間有累句﹐然鄙言未之間也﹐不知當時何以有此。《蕭史》《昭君》諸作﹐下逗齊梁麗句逸調﹐傾靡一時矣。顏延之嘗以湯惠休匹之。惠休字茂遠﹐初入沙門﹐孝武使還俗本姓﹐官至揚州刺史。爲詩淫靡妖治﹐非鮑之敵也。然其《秋思引》七言﹐與明遠《行路難》聲調不殊﹐唐人七絕實本於此﹐顏氏之說或在斯乎。

○齊詩齊立國年淺﹐其中詩人多列兩朝﹐或上自宋季﹐或下逮梁代﹐故言者統兩朝之詩曰齊梁體。其專言齊詩者﹐則曰永明體云。然梁如沈約﹑江淹等﹐皆身列二朝﹐與王儉同出一時。而王融﹑謝﹑張融﹑孔稚輩並在其後﹐以未及入梁而逝﹐故列於齊﹐而以沈約諸人列於梁詩也。

齊《郊廟歌辭》定自武帝﹐作者謝超宗﹑王儉﹑謝﹑江淹﹑褚淵﹐然皆敷衍成文﹐或增損舊作﹐不足以言四詩之旨﹐而謝超宗﹑褚淵﹑王儉篇什旣寡﹐詩亦不爲人所宗﹐故並略焉。

△王融融字元長﹐瑯琊臨沂人﹐少而神明﹐警惠博涉﹐有文才﹐舉秀才﹐爲晉安王南中郎板行參軍﹐累遷至祕書丞﹐兼主客使。融好功名﹐自恃人地﹐三十內望爲公輔。直中書省﹐夜嘆曰「鄧禹笑人」﹐行逢大航開﹐喧湫不得進﹐又嘆曰「車前無八縐卒﹐何以稱大丈夫﹗」竟陵王子良於東府募人﹐板融寧朔將軍軍主﹐子良特相友好﹐情分殊常﹐世祖疾篤﹐融欲擁立子良﹐事旣不成﹐深爲郁林忿疾﹐卽位十餘日﹐收下廷尉獄﹐子良憂懼﹐不敢救﹐卒賜死。時年二十七。融文辭辯捷﹐尢善倉卒屬綴﹐有所造作﹐援筆可待。詩文緣飾比偶﹐極少情性之作。其揉鏈極處﹐已同唐律。蓋詩至齊梁﹐古調盡矣﹐得以名於當代者﹐緣气息猶得潘陸之遣耳。而辭藻初不及晉宋諸人之麗﹐《遊仙》五首﹐更乏飄逸之致﹐題旨已失﹐𨿽佳亦何爲哉﹗當時又有張績﹑陸厥﹐詩𨿽不多﹐較之元長﹐辭旨並勝矣﹗

△謝字玄暉﹐陳郡陽夏人。少好學﹐有美名﹐文章淸麗﹐解褐豫章王太尉行參軍﹐累遷至尙書﹑吏部郎。永元初﹐江謀立始安王﹐遙光欲引以爲黨﹐以兼知衛尉事。忄瞿﹐欲發其謀﹐冀自全。遙光聞之﹐大怒﹐收下獄﹐死時年三十六。初告婦翁王敬則反謀﹐妻常懷刀欲報﹐不敢相見﹐臨死嘆曰「我不殺王公﹐王公由我而死。」善艸隸﹐長於五言詩﹐沈約常云「二百年來無此詩也。」梁武亦云「三日不讀﹐便覺口臭。」𨿽一時好尙﹐緣情過當﹐然气挺力勁﹐辭旨超拔﹐於比偶聲病之中﹐猶有晉宋風骨﹐勝元長多矣。至明張溥云﹕微遜康樂﹐跨越諸謝﹐要爲未必。而唐人五言古詩﹐皆出王謝﹐謂其漸啟唐風﹐信矣。然初唐四子及王維諸人實本之孔稚﹐於王謝殊無與也。

△孔稚張融稚字徳璋﹐會稽山陰人。少學﹐涉有美譽﹐解褐宋安城王車騎法曹行參軍﹐轉殿中郎﹐累遷太子詹事﹐散騎常侍。稚風韻淸疏﹐好文詠﹐與外兄張融情趣相得﹐又與瑯琊王思遠﹑廬江何點﹑點弟胤並交﹐不樂庶務。融字思光﹐弱冠有名﹐風止詭越﹐髙壺見融常笑曰「此人不可無一﹐不可有二。」常嘆曰「不恨我不見古人﹐恨古人不見我。」仕至黃門侍郎﹐太子中庶子﹐司徒左長史。詩淸疏修潔﹐丰神獨絕。稚詩流傳甚少﹐以雄健勝﹐爲比偶中所不多見者也。

○梁△江淹淹字文通﹐濟陽考城人。少孤貧﹐好學沈靜﹐寡交遊。起家南徐州從事﹐仕宋至吳縣令﹐入齊累宮輔國將軍﹑宣城太守﹐還爲黃門侍郎﹐領步兵校尉﹑祕書監兼衛尉。梁武受禪﹐爲散騎常侍﹐左衛將軍﹐封臨沮縣開國伯。以疾遷金紫光祿大夫﹐攺封醴陵侯﹐卒年六十四。歷仕三朝﹐辭賅眾體﹐詩亦因時而別﹕華少於宋﹐壯盛於齊﹐及梁則爲老成。始傷於華﹐晚年盡洗綺膩﹐古雅平淡﹐觸景多感﹐顧盼生情。《悼亡》十首﹐哀而不傷﹐《效古》三十首﹐遜中散之曠朗﹐左思之艷﹐郭璞之淸逸﹐淵明之沖和﹐惠連之精深。是則意趣有異﹐故難刻鵠。至其諸篇﹐無不神似﹐《效阮》十五首﹐更稱合作﹐聲調體格俱到。當並驅建安﹑黃初之間﹐豈獨髙步三朝已哉﹗於時沈約並稱詞宗﹐其實不逮也。

△沈約約字休文﹐吳興武康人。流寓孤貧﹐篤志好學﹐晝夜不倦﹐遂博通羣籍﹐能屬文。起家奉朝請。仕宋至尙書度支郎。入齊仕至司徒左長史﹐徵虜將軍﹐南淸河太守。梁臺建﹐爲散騎常侍﹑吏部尙書兼右僕射﹐與範云密謀勸進﹐助成帝業﹐髙祖受禪﹐爲尙書僕射﹐封建昌縣侯﹐累官至尙書令﹐加特進領太子少傳﹐左光祿大夫﹐卒時年七十三。約左目重瞳﹐腰有紫志﹐聰明過人﹐好墳籍﹐聚書至二萬卷﹐京師莫比。謝玄暉善爲詩﹐任彥升工於文章﹐約兼而有之﹐然不能過也。嘗撰《四聲譜》﹐以爲在昔詞人﹐累千載而不寤﹐而獨得胸襟﹐窮其妙旨﹐自謂入神之作。書𨿽不存﹐而唐律實祖其說﹐故談聲偶者必自約始﹐不知約效古諸作﹐悉準古法。然全集只一二篇耳﹐習於時尙﹐至老不倦。而麗句艷辭﹐並屬天成﹐丰神秀逸﹐體物瀏亮﹐不以辭害意﹐故應獨步齊梁矣﹗而《八詠》長短句爲詞家長調之祖﹐又別範安成一首﹐全無比偶之迹。唐人律詩有全首不對者﹐蓋本乎此。於以知唐人每作一體﹐必有來歷也。當時與約遊者﹐如王僧孺﹑王筠﹑劉孝綽﹑劉孝儀﹑劉孝威﹑庾肩吾﹑何遜﹑吳筠﹑劉孝先﹑劉苞﹑劉孺﹑劉遵﹑劉邈﹑周捨﹑徐勉﹑徐悱﹑徐ゼ﹑虞羲﹑江渙﹑費昶﹑到漑﹑到洽﹑鮑泉﹐皆以文藻名於時﹐而鏈句琢辭﹐尢甚於約﹐去初唐諸子一間矣。

△陶宏景宏景字通明﹐丹陽秣陵人。幼有異操﹐未弱冠﹐齊髙帝作相﹐引爲諸王侍讀﹐除奉朝請。𨿽在朱門﹐不交外事。永明中﹐上表辭祿﹐止於句容之句曲山﹐自號華山隱居﹐其詩淸髙絕俗﹐自全天趣。

△邱遲任遲字希範﹐吳興烏程人。八歲能屬文﹐及長舉秀才﹐除大學博士﹐累遷至殿中郎。梁武受禪﹐拜散騎侍郎﹐終司徒從事中郎。詩簡鏈﹐工於煊染﹐善狀物情。時任詩亦平淡善序事﹐𨿽無麗句﹐自見髙雅。字彥升﹐小字阿堆﹐樂安博昌人﹐幼而聰明﹐早稱神悟﹐四歲誦詩數十篇﹐八歲能屬文﹐初爲奉朝請﹐舉秀才拜太學博士﹐王儉引爲主簿﹐每見其文﹐以謂當時無輩。時瑯琊王融自謂獨步﹐見之文﹐恍然自失﹐仕齊至中書令。梁武克建業﹐專主文翰﹐每有書艸﹐沈約輒求同署﹐後遂參制焉。梁武踐祚﹐歷給事黃門侍郎﹐吏部郎﹐出爲義興太守﹐重除吏部郎﹐轉禦史中丞﹐祕書監﹐終新安太守。時人云「任筆沈詩」﹐聞甚以爲病﹐晚好著詩﹐欲以傾沈﹐用事過多﹐屬詞不得流便﹐自爾都下土子慕之﹐轉爲穿鑿﹐於是有才盡之談矣。今讀其詩﹐初不如是﹐不知當時何以有此說也。明張溥云「居今之世﹐爲今之言﹐違時抗往﹐則聲華不立﹐投俗取妍﹐則爾雅中絕。求其儷體行文﹐無傷逸气者﹐江文通﹑任彥升庶幾近之。然後知僧孺所稱﹐非盡謬也。」而於詩亦然。以上自陶弘景至任並同文通一脈云。

△陸箠劉峻僅字佐公﹐吳人。少勤學﹐善屬文﹐十七舉秀才。竟陵王子良開西邸﹐延英俊﹐僅亦與焉。爲任小友﹐仕梁至中庶子﹐加給事中﹐揚州大中正除國子博士﹐中庶子中正如故﹐守太常卿中正如故﹐卒年五十七。齊梁儷體﹐一時競尙﹐惟僅與峻淸麗峻潔﹐秀出其間。峻字孝標﹐平原人。家貧好學﹐自課讀書﹐常燎麻炬﹐從夕達旦﹐聞有異書﹐必往祈借﹐淸河崔祖慰目爲書淫﹐終安成王秀戶曹參軍。

△王僧孺僧孺﹐東海郯人。六歲能屬文﹐家貧﹐常傭書以養母﹐仕齊至唐令﹐與任等同遊子良西邸。入梁終北中郎﹐南康王諮議參軍。僧孺好墳籍﹐聚書與沈約﹑任相埒﹐其文麗逸﹐多用新事﹐人所未見者﹐世重其富﹐爲詩亦然。對偶旣工﹐更饒辭藻﹐𨿽有思致﹐已落唐調矣。

△王筠劉孝綽﹝以下梁末﹞筠字元禮﹐一字徳柔﹐瑯琊臨沂人。年十六爲《芍藥賦》﹐甚美。及長﹐淸靜好學。與從兄泰齊名﹐陳郡謝覽與弟舉亦有重譽﹐時人爲之語曰「謝有覽﹑舉﹐王有養﹑炬。」養﹑炬﹐泰﹑筠小字也。起家中軍﹐臨川王行參軍﹐累官至光祿大夫﹐遷云騎將軍﹐司徒左長史﹐終太子詹事。筠狀貌寢小﹐長不滿六尺﹐性弘厚﹐不以才藝髙人﹐而少擅才名﹐與劉孝綽見重當世。沈約當世辭宗﹐每比之王粲﹐欲以書籍與之﹐嘗示筠《郊居賦》艸﹐嘆其眞賞。筠爲文能壓彊韻﹐辭必妍美。昭明太子愛文學士﹐嘗與筠及劉孝綽﹑陸僅﹑劉洽﹑殷蕓等遊宴玄圃﹐獨筠與孝綽特見愛重。孝綽彭城人﹐本名冉﹐劉繪子也。幼聰敏﹐齊中書郎王融深賞異之﹐號曰「神童」。父黨沈約﹐任﹑範云等聞其名﹐並造焉。範云﹑任以爲小友﹐起家著作郎﹐終祕書監﹐仗气負才﹐多所淩忽。其辭藻爲後進所宗﹐其兄弟及羣從諸子侄﹑當時七十人並能屬文﹐近古未有也。筠與孝綽兄弟儀威等詩並效時體﹐以沈約爲宗﹐辭句精鏈﹐殆尢過之﹐而气力浸薄矣。

△庾肩吾肩吾字子愼﹐八歲能賦詩﹐初爲晉安王國常侍﹐遷行參軍。累官太子率更。令中庶子﹐終度支尙書﹐初簡文在藩﹐雅好文章士﹐時肩吾與東海徐ゼ﹑吳郡陸杲﹑彭城劉遵﹑劉潛兄弟﹐同被接賞。及居東宮﹐開文徳省﹐置學士﹐肩吾子信﹐ゼ子陵﹐吳郡張長公﹐北地傅弘﹐東海鮑至等充其選。自齊永明中王融﹑謝﹑沈約始用四聲以爲新變﹐至是轉拘聲韻﹐彌尙麗靡﹐復踰往時。ゼ字士績﹐東海郯人﹐初爲晉安王侍讀﹐累遷至太子左衛率。詩並艷冶﹐究極聲律﹐故當時號爲「宮體」﹐而辭采惟肩吾稱獨步焉。

△何遜遜字仲言﹐東海郯人。善賦詩﹐弱冠舉秀才﹐爲範云所賞﹐與結忘年交。嘗謂所親曰「頃觀文人質則過俚﹐麗則傷俗﹐其能含淸濁﹐中今古﹐見之何遜矣。」沈約亦愛之﹐謂遜曰「吾讀卿詩﹐一日三復﹐猶不能已。」爲名流所稱如此。天監中﹐起家奉朝請﹐仕至尙書水部郎﹐終廬陵王記室。遜文章與劉孝綽並見重於世﹐號曰何劉。世祖論曰「詩多而能者﹐沈約。少而能者﹐謝﹑何遜。」時會稽虞騫工爲五言﹐詩名與遜埒﹐官至王國侍郎。其後又有會稽孔翁歸爲南平王大司馬府記室﹐並工爲詩﹐遜又與陳陰子堅並稱。詩至此﹐全究聲律﹐樂府不殊唐調﹐歌詩亦非古矣。然風格髙標﹐於靡曼之中尙稱雅素﹐不專在使事﹐故風神性情不減唐人﹐杜詩其遺也。

△吳均均字叔庠﹐吳興故鄣人。家世寒賤﹐至均好學有俊才﹐沈約頗賞其文﹐初待韶著作﹐遷奉朝請﹐卒。均文體淸拔﹐有古气。好事者或效之﹐謂爲吳均體﹐善於使事﹐不爲穿鑿﹐𨿽對偶工整﹐神行而不俗﹐質而能雅﹐故當時亦爲有古气﹐然去劉宋之際已遠﹐魏晉無論矣。

△梁武帝昭明簡文元帝武帝姓蕭﹐名衍﹐字叔達﹐小字練兒﹐天監元年﹐纂齊自立。初稱治焉﹐晚節委事羣幸﹐佞佛無度﹐太淸三年﹐侯景叛﹐攻陷臺城﹐帝爲所幽﹐憂憤不食卒。樂府小巧而已﹐浮華不實﹐詩尢直率寡味﹐三教十諭﹐平典可厭。帝王之中﹐最爲下垂。昭明太子名統﹐字徳施﹐髙祖長子也﹐性寬和﹑容眾﹐恆自討論篇籍﹐東宮有書三萬卷﹐名才並集﹐文學稱盛﹐卒年三十一﹐謐曰昭明。所爲樂府失之繁冗﹐詩則古質有晉人風味﹐能於艷中﹐獨標髙格。𨿽微損天趣﹐實則魏晉以降﹐詩有天趣者寥寥可數﹐齊梁之間﹐以辭爲勝﹐何有天趣﹖其詩又當別論者也。簡文帝名綱﹐字世鉆﹐武帝第三子﹐初封晉安王﹐云麾將軍丹陽尹﹐歷兗﹑荊﹑南徐﹑雍﹑益五州刺史。及嗣位﹐侯景制命﹐期年遇弒帝﹐引納文學之士﹐賞接無倦﹐討論篇籍﹐繼以文章﹐其自云「予七歲有詩癖﹐長而不倦。」然傷於輕艷﹐當時號曰「宮體」。蓋簡文在東宮﹐庾肩吾﹑徐ゼ父子輕靡甚於沈約諸人﹐故有此號。然實沈約諸人開其先﹐亦晉宋之餘﹐膩而加厲焉。猶尙注意於本質﹐孟徳所謂「以意爲主﹑以文爲衛」。獨宮體出﹐詩之本意全失﹐但務藻飾﹐以辭爲勝矣。元帝詩亦纖巧﹐帝名繹﹐字世誠﹐武帝第七子也。初封瀕東王﹐爲會稽太守﹐入爲侍中丹陽尹﹐出爲使持節都督﹐荊州刺史﹐鎭西將軍﹐討滅侯景﹐遂卽帝位﹐後爲蕭以土囊殞之。性好矯飾﹐多猜忌﹐有勝己者﹐必加毀害﹐嘗自云「我韜於文士﹐愧於武夫。」其詩旣務新巧﹐刻苦過甚﹐彌見其拙。晉宋以後﹐累句浸多﹐兼有不成語處﹐老杜亦每有此失﹐蓋古詩﹐人只數篇﹐自易爲工。至後人篇什充盈﹐動輒成詩﹐則疵累生矣。元帝《燕歌行》「漫漫悠悠」句﹐及《荊州吏民》詩又與唐律何異﹖《述懷詩》「亟睹周王駿﹐多逢鮑氏聰」﹐使事之拙﹐亦惟六朝人有之﹐但其起結勁挺﹐兩聯合掌不爲病﹐則固六朝詩之本色也。

○北魏三才

△溫子升子升字鵬舉﹐自云太原人﹐世居江左﹐祖恭之避難歸國﹐家於濟陰冤句﹐因爲其郡縣人焉。子升初受學於崔靈恩﹑劉蘭﹐精勤以夜繼晝﹐晝夜不倦﹐長乃博覽百家﹐文章淸婉。爲廣陽王淵賤客。在馬坊﹐教諸奴子書。作《侯山祠堂碑文》﹐常景見而善之﹐故詣淵謝之曰「頃見溫生。」淵怪問之﹐景曰「溫生是奇士。」淵由是稍知之。熙平初﹐以射策髙第補禦史﹐時年二十二。臺中文筆﹐皆子升爲之。累官至侍讀兼舍人﹑鎭南將軍﹑金紫光祿大夫﹐遷散騎常侍﹑中軍大將軍﹐後領本州大宗正。元僅﹑劉思逸﹑荀濟等作亂﹐齊文襄疑子升知其謀﹐乃餓諸襄陽獄﹐食敝襦而死﹐棄屍路隅﹐沒其家口。太尉長史宋遊道收葬之﹐集其文筆爲三十五卷。初﹐黃門郎徐紇受四方表啟﹐答之敏速﹐獨畏子升﹐沈思不敢率作。濟陰王暉業嘗云「子升足以陵顏礫謝﹐含任吐沈。」梁武使張臯寫其文﹐傳於口外﹐嘆爲曹植﹑陸機之亞。然外恬靜而內深險﹐事故之際﹐好預其間﹐故終致禍敗。北魏詩人流傳者少﹐聲調比南宋中葉後。髙允﹑宗欽﹑段承根輩四言贈答﹐韋照﹑盧諶之流也。文過其質﹐去古甚遠﹐陽固騷體﹐復寡風人之旨﹐惟常景與子縣文質兼重﹐意賅辭雅﹐不染綺靡之習﹐得建安七子之具體﹐肇初唐四子之先河﹐𨿽復梁武過語﹐要非全誣也。景字永昌﹐河內溫人﹐仕至祕書監。

○北魏齊△邢邵魏收邵字子才﹐小字吉﹐河間莫阝人。十歲便能屬文﹐雅有才思﹐聰明彊記﹐日誦萬餘言﹐文章典麗﹐旣贍且速。年未二十﹐名動衣冠。釋巾魏宣武挽郎﹐除奉朝請﹐累遷至太常卿﹐授特進。雕虫之美﹐獨步當時﹐與濟陰溫子升爲文士之冠。世謂之溫邢。鉅鹿魏收﹐天才艷發﹐年事在二人之後。故子升死後﹐方稱邢魏。三人齊譽﹐時亦號「三才。」收字伯起﹐小字佛助﹐鉅鹿下曲陽人。初除太學博士﹐累官至祕書監﹐兼著作郎﹐又除定州大宗正。齊受禪﹐除中書令﹐兼著作郎﹐封富平縣子﹐尋除開府中書監﹐終尙書右僕射位特進。素輕薄﹐京師號爲「驚蝴蝶」﹐奉詔修《魏書》﹐頗不直﹐眾口誼然﹐號爲穢史。又與邢邵爭名﹐互相詆毀。邵曰「江南任﹐文體本疏﹐收非直模擬﹐亦大偸竊。」收聞乃曰「伊嘗於沈約集中作賊﹐何意道我偸任。」蓋二人各有所好也。祖埏嘗曰「見邢魏之臧否﹐卽任沈之優劣。」然三才於詩﹐皆文之餘緒﹐非其所長也﹐篇什不多﹐佳者亦初唐而已。以擬沈任非其倫矣。而當時如蕭殷之綺麗﹐陽休之之淸婉﹐顏之推之精博﹐轉勝多多也。殷字仁祖﹐蘭陵人﹐梁宗室子﹐入齊爲太子洗馬﹐終於隋。休之字子烈﹐北平無終人﹐仕魏至黃門侍郎﹐入齊遷吏部侍郎﹐左僕射﹐仕周至隋﹐終太子少保﹐和州刺史。顏子推字介﹐瑯琊臨沂人。仕梁至散騎侍郎﹐爲周軍所破﹐奔齊﹐累官黃門侍郎﹐平原太守﹐齊亡﹐入周爲禦史上士。隋開皇中﹐太子召爲文學。三人並歷四朝﹐故與初唐諸子詩極相類也。

○北周△王褒庾信褒字子淵﹐瑯琊臨沂人。識量淵通﹐志懷沈靜﹐美風儀﹐善談笑﹐博覽史傳﹐尢工屬文。梁蕭子云﹐其姑夫也﹐善艸﹑隸﹐遂相模範﹐名亞子云。起家祕書郎﹐太子舍人﹐襲爵南昌縣侯﹐累遷祕書丞﹐安成郡守﹐轉智武將軍﹐南平內史﹐尋遷吏部尙書﹐左僕射。元帝徵江陵﹐授褒都督城西諸軍事﹐城陷﹐隨元帝降周﹐授車騎大將軍﹐儀同三司。孝閔踐祚﹐封石泉縣子﹐邑三百戶。世宗卽位﹐篤好文字﹐時褒與庾信才名最髙﹐特加親待﹐尋加開府﹐儀同三司。保定中﹐除內史中大夫﹐東宮建﹐授太子少保﹐遷小司空﹐仍掌綸誥﹐尋出爲宣州刺史﹐卒於位。北周詩人著者﹐惟王子淵﹑庾子山﹐二人皆梁之遺臣也﹐至此古調全失﹐詩與樂府不可識別矣。子淵《渡關山》一篇﹐略似鮑照﹐𨿽無對偶之迹﹐則調仍齊梁也。气格髙古﹐超出時輩﹐惟典雅遜庾耳。信字子山﹐南陽新野人﹐肩吾子也﹐幼而俊邁﹐聰敏絕倫﹐博覽羣書﹐善《春秋左氏傳》﹐身長八尺﹐腰帶十圍﹐容止頹然有過人者﹐仕梁累官至右衛將軍﹐封武康縣侯﹐加散騎常侍﹐聘於周﹐屬周師南討﹐遂畱長安。江陵平﹐拜使持節﹑撫軍將軍﹑右金紫光祿大夫﹑大都督﹐尋進車騎大將軍﹐儀同三司﹐封臨淸縣子﹐邑五百戶。除司水下大夫﹐出爲弘農太守。遷驃騎大將軍開府﹐儀同三司﹐進爵義城縣侯﹐拜洛州刺史﹐徵爲司宗中大夫。特蒙恩禮﹐趙滕諸王﹐周旋款至﹐有若布衣之交。羣公碑志﹐多相請托﹐惟王褒頗與信相埒﹐自余文人皆不逮也。信𨿽位望通顯﹐常切鄕關之思﹐乃作《哀江南》以致其意。大象初﹐以疾去職﹐卒。史稱「子山之文發源於宋末﹐盛行於梁季。其體以淫放爲本﹐其詞以輕險爲宗﹐故能誇目侈於紅紫﹐蕩心逾於鄭衛。昔揚子云有言『詩人之賦麗以則﹐詞人之賦麗以淫。』若以庾氏方之﹐則又詞賦之罪人」云。子山詩賦。故尙纖巧﹐然《哀江南》及《小苑》諸賦之慷慨﹐詩如《詠懷》《園庭》《歸田》諸作之雅素﹐頗不類平生﹐蓋羈旅孤臣﹐免死爲幸﹐特借麗句﹐籍避時忌。若以子山之才﹐良不止此。罪人之諭﹐自是過論。然自玆厥後﹐至於初唐﹐古意不可得見﹐聲調全入近體﹐所差只折腰與不折腰耳。而絕句盛行﹐亦本於此﹐初庾信﹑徐陵父子﹐並在梁東宮﹐也入禁闥﹐恩禮莫比﹐旣有盛才﹐文皆綺麗﹐故世號「徐庾體」﹐當時後進﹐競相模範焉。

○陳△徐陵陵字孝穆﹐東海郯人﹐ゼ子也。母臧氏﹐夢五色云化爲風﹐集左肩上﹐已而誕陵。年數歲﹐見寶志上人手摩其頂﹐曰「天上石麒麟也。」八歲能屬文﹐十二通莊老義。博涉史籍﹐縱橫有口辯。仕梁﹐累官至貞威將軍﹐尙書左丞﹐除給事黃門侍郎﹐祕書監。陳受禪﹐加散騎常侍﹐除太府卿﹐遷五兵尙書﹐領大著作﹐尋除散騎常侍﹑禦史中丞﹐遷吏部尙書﹐領大著作。髙宗纂歷﹐封建昌縣子﹐邑五百戶﹐累遷尙書左右僕射﹐歷侍中﹑安右將軍﹑丹陽尹﹑光祿大夫﹑太子少傅﹑徐州大中正。陵器局深遠﹐容止可觀﹐性親簡﹐無所營樹﹐祿俸與親族共之﹐目有靑瞳﹐時以爲慧相。自有陳創業﹐有大手筆﹐皆陸爲之﹐而九錫尢美﹐爲一代文宗。其文頗變舊體﹐緝裁巧妙﹐多有新意﹐與庾信南北齊名﹐稱「徐庾體」。典雅不逮庾信﹐而刻劃過之。無句不偶﹐無調不律﹐詩至此皆入近體。實唐律之祖也。然陳隋諸作﹐互相雷同﹐工於寫景﹐而寄情多晦。特其風度落落﹐無小家气象﹐否且流入晚唐矣。

△陰鏗鏗字子堅﹐武威人。五歲能誦詩﹑賦日千言。工五言詩﹐爲當時所重﹐比之何遜﹐然實不逮遠甚。仕梁﹐爲湘東王法曹參軍。陳受禪﹐累官至晉安太守﹑員外散騎常侍﹐詩皆五言﹐惟工句琢﹐殊乏新意﹐而一聯之中﹐往往合掌。自漢至於陳隋﹐固所不論也。初唐諸公﹐時露迹象﹐遜其含蓄。第言髙古精雅﹐陳子昂﹑張九齡﹑李﹑杜諸人足當。劉宋中葉﹐殊爲遠勝於此。論者每謂古人不敢或非﹐可怪也矣。

△沈炯炯字初明﹐吳興武康人。少有雋才﹐爲當時所重﹐仕梁爲吳令。侯景之亂將宋子仙害之﹐會救得免﹐逼令掌書記﹐及景敗﹐妻子皆爲所害。元帝立﹐封原鄕侯﹐領尙書左丞。魏克荊州﹐被虜﹐甚優禮之﹐授儀同﹐以母老在東﹐恆思歸國﹐恐魏愛其文才而畱之﹐有文章隨卽毀棄﹐不令流布。嘗經漢武通天臺﹐爲表奏﹐陳思歸之意﹐感發爲夢。少日與王克等並獲東歸﹐爲禦史中丞﹐陳武受禪﹐加通直散騎常侍。文帝嗣﹐加明威將軍﹐遣還鄕裏﹐收合徒眾﹐卒於吳中。張溥曰「江南文體﹐入陳更衰﹐非徐僕射﹑沈侍中﹐代無作者。」信矣。然以詩論﹐孝穆典麗遇於初明﹐而遜其古雅﹐《獨酌搖》《還方山》二篇﹐脫略排偶﹐陳隋以還﹐一人而已。惜羈身魏闕﹐流傳者少。集中所載﹐未稱合作﹐建除﹑離合諸體﹐戲謔之類﹐不足論也。

△陳後主叔寶叔寶字元秀﹐小字黃奴﹐髙宗嫡長子也。太建元年﹐立爲皇太子。博好文藝﹐及卽位﹐專寵嬖佞﹐不卹政事﹐君臣相狎﹐聲歌徵逐﹐日惟飲酒賦詩爲樂。嘗建臨春﹑擷綺﹑望仙三閣﹐徧居麗人﹐辭采風流﹐官家未有也。禎明二年﹐隋遣楊廣率師來伐。緣江鎭戍﹐相繼奏間﹐時湘州刺史施文卿﹑中書舍人沈客卿﹐掌機密用事﹐並抑而不言。隋師乘勝逐北﹐所向皆克。總管賀若弼進攻宮城﹐燒北掖門。韓擒虎率眾自新林至石子罔。陳鎭東將軍任忠降﹐引擒虎經朱雀航趨宮城﹐自南掖門入﹐文武皆遁。後主聞兵至﹐從宮人十餘﹐自投於井﹐爲隋軍所執﹐薨於洛陽。後主詩歌並多思致﹐惟其體格纖巧卑靡﹐與時同病。然丰致翩翩﹐良足多也。《玉樹後庭花》世多傳誦﹐實則風流蘊藉﹐亦樂而不淫﹐後人不察﹐指爲亡國之音﹐謬矣。

△張正見正見字見賾﹐淸河東武城人。幼好學﹐有淸才﹐梁簡文在東宮﹐正見年十三﹐獻頌﹐个文深贊賞之﹐仕梁至彭澤令。陳武受禪﹐除鄱陽王參軍﹐累遷散騎常侍。善爲五言詩﹐行於時﹐𨿽染排偶之習﹐而氯勁句挺﹐髙古有置人風﹐當時見推﹐信非浪得。時如陸瑜﹑陸琰﹑孔奐﹑周弘正兄弟皆不敵也。陸瑜字幹玉﹐吳郡人。與兄琰並以才學侍東宮﹐時人比之二應。後主《與江總書》極推重之﹐但諸人詩篇﹐流傳者少﹐故未能卽作定評也。

△顧野王野王字希馮﹐吳人。少以篤學至性知名。初除梁太學博士﹐入陳﹐歷撰史學士﹑東宮管記﹑光祿卿。樂府爲時所重﹐其格間有逗入盛唐者﹐惟篇什散佚﹐存者寥寥耳。

△江總總字總持﹐濟南考城人。七歲而孤﹐依於外氏。聰明有至性﹐及長﹐篤學有辭采。家傳賜書數千卷﹐晝夜尋讀﹐未嘗輟手。預作《述懷詩》﹐深爲梁武嗟賞﹐範陽張鉆﹑瑯邪王筠﹑南陽劉之遴並髙才碩學﹐雅相推重﹐與爲忘年交。仕至明威將軍﹐始興內史。入陳﹐累遷尙書僕射﹐加宣惠將軍﹐量置佐史﹐尋授尙書﹐進號中權將軍。入隋﹐爲上開府﹐卒於江都。總好學能屬文﹐尢善五言﹑七言﹐然傷於浮艷﹐故爲後主所愛幸﹐𨿽當權宰﹐不持事務﹐日與後主遊宴後庭。共陳暄﹑孔範﹑王暖等十餘人﹐當時謂之狎客﹐而總居首焉。暄﹐義興人﹐陳昭之弟﹐學不師授﹐而文才俊逸﹐仕至散騎侍郎﹐通脫以俳優自居。範字法言﹐會稽山陰人﹐仕至都官尙書﹐入隋﹐文帝暴其過惡﹐與王磋﹑王儀﹑沈名爲四惡﹐流之遠裔。自江總以下諸人﹐詩體卑靡﹐惟以藻飾爲工﹐聲響全入唐律﹐或且遠遜初唐諸子。而詩之逗變至此爲極﹐無可更變﹐故體裁大率相同﹐而擬古之作泯然無聞。蓋諸人之才皆不足以起其衰者也。

○隋△煬帝煬帝名廣﹐一名英﹐小名阿麼﹐髙祖第二子﹐美姿儀﹐少敏慧好學﹐善屬文。自滅陳后﹐每矯情飾行﹐以釣虛譽﹐竟成奪宗之計﹐旣嗣位﹐惟事巡遊。以天下承平日久﹐士馬全盛﹐慨然慕秦皇﹑漢武之事﹐乃盛治宮室﹐窮極侈靡﹐又猜忌臣下﹐無所專任﹐左右之人皆成敵國。後幸江都﹐爲宇文化及﹑司馬戡等所殺﹐帝𨿽以盤遊亡國﹐然詭譎多才智﹐初頗尙武略﹐南平吳會﹐北卻匈奴﹐昆弟之中﹐獨著聲績﹐而文事以備。樂府如《飲馬長城窟》之古質﹐《白馬篇》之雄健﹐陳隋之季﹐惟此獨勝﹐而詩亦髙雅﹐有宋人風度。初唐四子得其遺音﹐陳後主諸人殊不足與爭長也。

△盧思道思道字子行﹐範陽人。聰爽俊辯﹐通脫不羈﹐年十六﹐遇中山劉松﹐以所作碑銘示思道﹐讀之多所不解﹐於是感激﹐閉戶讀書。師事河間邢子才﹐後思道以文示松﹐松又不能甚解﹐乃喟然曰「學之有益﹐豈徒然哉﹗」因就魏收借異書﹐數年之間﹐才學兼著﹐然不持操行﹐好輕侮人。歷仕齊﹑周﹑隋三朝﹐累官儀同三司﹑武陽太守﹐終散騎侍郎。初﹐文宣帝崩﹐當朝文士﹐各作挽歌十首﹐擇其善者用之﹐思道獨得八首﹐故時人稱爲「八米盧郎。」又工五言詩﹐嘗與同輩陽休之等作《聽蟬篇》﹐詞旨淸切﹐庾子山深嘆美之。其詩綺麗溫潤﹐不事矯揉﹐自得風趣﹐𨿽面目已非魏晉﹐而韻淸詞逸﹐故嗣宗﹑景純之遺也﹐盧薛諸體﹐世尢宗尙﹐信矣。

△薛道衡道衡字玄卿﹐河東汾陰人。六歲而孤﹐專精好學﹐甚著才名。仕齊﹐至中書侍郎。齊亡﹐入周﹐累官儀同攝邛州刺史。隋髙祖受禪﹐除內史﹐遷上儀同三司﹐出檢校襄州。煬帝嗣位﹐上《文帝頌》﹐帝覽之不悅﹐顧謂蘇威曰「道衡致美先朝﹐此魚藻之義也。」尋縊殺之。道衡久當樞要﹐才名益顯﹐每有所作﹐南北傳誦。詩以英麗著稱﹐五言似鮑明遠﹐特遜其俊逸。七言似庾子山﹐頗復淸新﹐間有巧思﹐亦多常談。「入春才七日﹐離家已二年」﹐已逗晚唐一體。五言轉韻﹐實自樂府脫化﹐當時齊梁以前﹐隋末以後﹐樂府古詩﹐音節有異﹐詩歌因題定名﹐聲調無別﹐非創體也。唐人小說﹕「道衡死時﹐煬帝問﹕更道得『空梁落燕泥』否﹖蓋忌其才」云。此詩集中所無﹐事不可信﹐而佳句類此者亦僅矣。

△楊素素字處道﹐弘農華陰人。仕周至上開府﹐封成安縣公。隋髙祖爲丞相﹐素深自結納﹐受禪後﹐加上柱國﹐進封越國公﹐累官右僕射﹐掌朝政﹐復黨於廣﹐弒立之謀﹐素實主之。煬帝嗣位﹐遷尙書令﹐拜太師﹐攺封楚公。素文名不顯﹐詩流傳者少﹐然《贈薛道衡》詩十四首﹐於陳隋之際﹐足稱古雅。《出塞》諸作﹐亦與道衡同工。常時又有孫萬壽﹑王冑﹑虞綽﹑孔徳紹等﹐詩並脫略宮體﹐漸尋古意。𨿽面目仍襲排偶﹐而體格聲調轉居齊梁之上﹐未始非陳子昂﹑張九齡之先河也。萬壽字仙期﹐信都武彊人。仕隋﹐終大理司直。冑字承基﹐瑯琊臨沂人﹐大業初﹐爲著作佐郎。綽字上裕﹐會稽余姚人﹐大業初﹐爲著作郎﹐坐與楊玄感交往﹐與冑並被刑。徳紹﹐會稽人﹐有淸才﹐竇建徳稱王﹐署爲中書令﹐竇敗伏誅。

予讀素詩「揖讓非至公」﹑「涇渭余別流」等句﹐考其聲調﹐爲仄仄平仄平﹐與平平仄平仄﹐互相對照。自宋中葉以後至齊梁間﹐亦常有之。而初唐諸人﹐猶襲其舊﹐今以平平仄平仄謂四子句者﹐誤矣。又有仄平仄平平及平仄平仄仄亦對照者﹐至陳隋始盛﹐而拘忌尢甚。至如平韻五言﹐其第一句末一字押上聲﹐第三句末一字押去﹐第五句末一字押入﹐周而復始﹐一字不苟。杜工部五言排律亦有此體﹐卽其所本者也。

○初唐初唐詩人如袁朗﹑魏徵﹑虞世南﹑褚遂良等﹐皆陳隋之遺﹐古今詩多屬宮體。考其聲調句法﹐略變陳隋之規﹐猶未入唐人之律也。其最普通而易曉者﹐如許敬宗《送來濟應制》及《七夕詩》﹐平仄在上句者﹐則與上句爲偶﹐在下句者﹐與下句爲偶。如「興言共傷千里﹝仄﹞道﹐俯迹﹝仄﹞聊示五情同」﹑「良哉旣深畱帝﹝仄﹞念﹐﹝此句平仄與「興言共傷」句不差一字。﹞沃化﹝仄﹞方有替天聰」。﹝此句平仄與「俯迹」句同。﹞可按也。而五言則以平平平仄仄﹐仄滅仄平平爲句。幾通篇如此。或有上句用仄仄平平仄﹐下旬用仄仄仄平平者﹐自始至終﹐章法不異。至與仄仄平平仄對照﹐絕無連用兩聯者。有之則自四子﹑張說﹑沈﹑宋始﹐其後寢盛﹐唐律遂興﹐而當時古調則無聞焉。至貞觀以後﹐漸復古體﹐齊梁一體但應教而已﹐而張九齡﹑陳子昂實極其變。當時又如盧亻巽﹑房﹐古詩上句用律﹐下句用古。又許景先上下句律則俱律﹐古則俱古。盛唐古詩之法﹐大抵盡於此矣。

△上官儀李伯藥儀字遊韶﹐陜州陜人。擢進士第﹐授弘文館學士﹐歷祕書郎﹑祕書少監﹐進西臺侍郎﹐同東西臺三品。坐梁王忠事﹐下獄死。工詩﹐其詞綺錯婉媚﹐人多效之﹐謂爲「上官體」。李伯藥字重規﹐定州安平人﹐七歲能屬文﹐初仕隋爲通事舍人﹐兼學士﹐入唐拜中書舍人﹐太子右庶子。藻思沈鬱﹐尢長五言﹐與上官同體﹐皆爲齊梁之遺也。

△四子盧照鄰字升之﹐範陽人。十歲從曹憲﹑王義方授《蒼雅》﹐調鄧王府典簽﹐王有書十二車﹐披覽﹐略能記憶﹐王愛重﹐比之相如。調新都尉﹐染風疾﹐去官。居太白山﹐以服餌爲事﹐疾甚﹐足攣﹐一手又廢﹐乃去。於陽翟具茨山下﹐買園數十畝﹐疏穎水周捨營生壙﹐偃臥其中﹐疾苦不堪﹐乃與親屬訣﹐自投穎水死﹐時年四十。與駱賓王﹑王勃﹑楊炯天下稱爲「四傑」﹐而盧居首。詩有奇气﹐實出陳隋之上﹐《詠史》諸作﹐髙古幾窺魏晉之藩﹐七言長篇頗似予山﹐七絕則爲李杜所宗者也。當時近體爲唐律之漸﹐未變陳隋之遺﹐故其《送梓州髙參軍還京》《大劍送別劉右史》等篇﹐其第七句每用四平四仄﹐迨亦四子之創也。又有連用仄仄平平仄﹐平平仄仄平數聯者﹐與虞世南應制詩同一機桿﹐爲齊梁與唐律逗變之初。貞觀以後﹐李百藥﹑劉樟衤韋之等乃全入律調﹐至僞周而後始盛。故唐律之興也﹐可分三類﹐陳隋爲逗﹐初唐爲變﹐盛唐而全備焉。駱賓王﹐義烏人﹐七歲能屬文﹐尢妙於五言詩﹐嘗作《帝京篇》﹐當時以爲絕唱。爲長安主薄﹐左遷臨海丞﹐失志棄官去。徐敬業舉義﹐署爲府屬﹐艸《討武檄》﹐後讀之﹐矍然曰「宰相安得失此人。」深嘆惜之。事敗﹐亡命不知所終。詩不減齊梁諸人﹐而古質不及盧升之。近體如《北眺》《夏日》諸作﹐立意煉辭實開盛唐之先路。勃字子安﹐絳州龍門人﹐六歲善文辭﹐未冠及第﹐授朝散郎署沛王府修撰﹐嘗爲《鬥鷄檄》﹐髙宗斥之。客劍南﹐久之補號州參軍﹐坐事除名。父坐勃故﹐左遷交趾令。勃往省父﹐渡海溺水﹐悸而卒﹐年二十八。勃屬文先磨墨數升﹐引被覆面而臥﹐忽起直書﹐不易一字﹐時謂之腹蔓。四子之中﹐號爲富麗﹐才思綺發﹐惜傷於浮艷耳。楊炯﹐華陰人。博學善文﹐年十一﹐舉神童。授校書郎﹐爲崇文館學士﹐遷詹事司直。恃才簡倨﹐人不能容。武后時左轉梓州司法參軍﹐秩滿遷盈川令﹐卒官。炯嘗聞人稱四傑﹐乃自言曰「吾愧在盧前﹐恥居王后。」所爲詩雄奇奔放﹐文質兼備﹐𨿽未逮盧之古雅﹐駱之蘊藉﹐以較子安﹐實爲勝之﹐盧前王后﹐宜彼不爲屈也。

△吳富富字嘉謨﹐雍州武功人。舉進士﹐仕至左臺禦史﹐與吳少微同官友善﹐屬詞以經典爲體﹐文體一變﹐時號「吳富體」。

△蘇﹑李蘇味道﹐趙州樂城人。與李嶠俱以文翰顯﹐時人謂之「蘇李」。擢進士第﹐累官鳳閣侍郎﹐同鳳閻鸞臺三品﹐前後居相位數載﹐多識臺閣故事。神龍時坐張易之黨﹐貶眉州刺史﹐還爲益州長史﹐卒。集中詩皆應制之什﹐未攺陳隋舊習﹐用事典雅﹐後遂成館閣一體。至蓄意含情﹐推事及物﹐則固唐詩之本色﹐異於六朝所尙者矣。李嶠字巨山﹐趙州贊皇人。幼時夢人遺以雙筆﹐遂有文辭﹐擢進士第﹐仕至特進守兵部尙書﹐同中書門下三品﹐封趙國公。明皇立﹐貶廬州別駕。富於才思﹐初與王楊接踵﹐中與崔蘇齊名。晚諸人沒﹐獨爲文章宿老﹐人皆取法焉。蘇李𨿽屬一體齊名﹐而蘇實不逮遠甚﹐嶠古詩如《奉使朔方》及《鷓鴣》一首﹐尢契古韻﹐又《擬東飛伯勞西飛燕歌》﹐𨿽七言而轉韻亦然﹐蓋深得齊梁之遺也。嘗作《詠物詩》百篇﹐體物瀏亮﹐世尢傳誦。崔字澄瀾﹐定州人。擢進士第﹐初附武三思﹑上官昭容﹐後又附安樂公主﹑韋庶人﹐歷居要職。景龍初﹐太平公主引爲中書令。明皇立﹐流嶺外﹐尋賜死。執政時﹐年三十八﹐常暮出端門﹐緩轡賦詩﹐張說見之嘆曰「文與位固可致﹐年不可及也。」弟液﹑滌﹐並有詩名明皇時。蘇字廷碩﹐蘇鑲子也﹐擢進士第﹐累遷紫薇侍郎﹐知政事﹐襲父封號小許公﹐以文章顯﹐名與燕國公張說稱望略等﹐世號「燕許」。說字道濟﹐一字說之﹐洛陽人。擢策第一﹐累官中書侍郎﹐知政事。開元初﹐進中書令﹐封燕國公。詩以七言爲勝﹐初尙宮體﹐謫嶽州後頗爲比興﹐感物寫懷﹐已入盛唐﹐蘇不及也。明皇時﹐與李對掌書命﹐時亦號蘇李。字尙直﹐趙州房子人。十二工屬文﹐第進士﹑茂才異等。累官刑部尙書﹐封中山郡公﹐兄尙貞﹑尙一並有文名﹐有《李氏花萼集》。然其詩皆宮體﹐與不相軒輊﹐未能出類也。

△沈﹑宋沈期字云卿﹐相州內黃人。善屬文﹐尢長七言之作。擢進土第﹐仕至起居郎﹑修文館直學士﹐歷中書舍人﹑太子少詹事﹐開元初卒。建安後訖江左﹐詩律屢變﹐至沈約﹑庾信以聲韻相婉附﹐屬對精密。及期﹑之間﹐尢加靡麗﹐回忌聲病﹐約句準篇﹐如錦繡成文。學者宗之﹐號爲「沈宋」﹐語曰「蘇李居前﹐沈宋比肩」。然其擬古之作﹐聲調可采﹐非徒以綺麗爲勝者也。之問一名少連﹐字延淸﹐號州弘農人。弱冠知名﹐初徵令與楊炯分直內教﹐俄授雒州參軍﹐累轉尙方丞﹐坐附張易之﹐左遷隴州參軍﹐起爲鴻臚丞﹐轉考功員外郎﹐與薛稷﹑杜審言並爲修文館學士﹐轉越州長史﹐尋徙欽州﹐賜死。之間詩文情並茂﹐𨿽取法齊梁﹐而古調猶未盡泯。自杜審言下逮蔣挺輩﹐並入近體﹐惟雜曲作齊梁耳。時又有劉希夷者﹐汝州人﹐之間甥。孫昱撰《正聲集》﹐以希夷爲最﹐由是知名﹐實則去古遠甚﹐綺麗精密﹐遠遜之間。乃云以《白頭吟》爲之間所害﹐妄已。此詩又見於賈曾集中﹐題曰《有所思》﹐而辭旨不異。一詩三見﹐正不知誰是誰非也。

△張九齡陳子昂九齡字子壽﹐韶州曲江人。七歲知屬文﹐擢進士﹐始調校書郎﹐累官洪州都督﹐徙貴州﹐兼嶺南按察選補使﹐入爲集賢院學士﹐拜中書侍郎﹐同平章事﹐遷中書令﹐爲李林甫所忮﹐攺尙書右丞相﹐罷政事﹐貶荊州長史﹐請歸展墓﹐卒。九齡與子昂當初盛之際﹐承徐庾之後。時方以綺麗相尙﹐二子獨以復古自任﹐橫制頹波﹐始歸雅正。李杜以下﹐咸推宗之。其古詩出入漢魏﹑兩晉﹐𨿽時有變化﹐而機杼不異。子昂《感遇》三十首﹐全祖嗣宗﹐九齡十二首情契屈子﹐傷時憂國﹐借物諭懷﹐風人之旨復肇於斯。洗綺靡之餘習﹐開盛唐之先路﹐渾雅髙古﹐陳隋以還﹐惟玆二人而已。子昂字伯玉﹐梓州射洪人。少以富家尙气﹐決好弋博﹐後遊鄕校﹐乃感悔修飭。初舉進士﹐入京不爲人知﹐有賣胡琴者﹐價百萬﹐子昂市之﹐謂眾人曰「余善此﹐明日可來宣陽裏。」如期偕往﹐列酒肴畢﹐具奉琴﹐語曰「蜀人陳子昂﹐有文百軸﹐不爲人知﹐此賤工之伎﹐豈宜畱心。」舉而碎之﹐以文徧贈會者。一日之內﹐名滿都下。擢進士第﹐武后朝爲正事﹐遷右拾遺。武攸宜北討﹐表爲掌書記。父爲縣令段間所辱﹐子昂間之﹐遽還裏間﹐因事收系獄中﹐憂憤而卒。

△唐太宗太宗姓李氏﹐諱世民﹐神堯次子。聰明英武﹐詩筆艸隸卓越前古。有唐三百年風雅之盛﹐帝實有以啟之也。詩襲陳隋之餘﹐下漸唐律。凡其所作﹐足爲師象﹐窮源竟委﹐惟此爲宜。《帝京》十篇﹐規法陳隋﹐而精細尢甚﹐欲知齊梁﹑陳隋之法﹐非讀此不可。唐開國卽以詩賦取士﹐嘗見唐昭宗詔曰「開科取士﹐宜仍舊貫﹐以齊梁爲歸」云云。是唐初本爲齊梁﹐迨後變而爲律﹐故詔復之。但習久難返﹐故至今沿用耳。而齊梁爲唐之所宗﹐初唐卽齊梁之一體﹐信矣。

○盛唐△唐玄宗玄宗隆基﹐睿宗第三子。英武多能﹐髙古雄渾﹐爲詩遠追古人﹐近篾齊梁﹐建安一體﹐開盛唐之風﹐帝實肇之。而唐詩自太宗至於中宗﹐未聞有律。玄宗探韻分題﹐始見近體意﹔四子及沈宋由齊梁翻成近體﹐律詩至此始聞於宮禁耳。

△王維維字摩詰﹐河東人。工書畫﹐與弟縉俱有俊才﹐開元九年進士﹐歷右拾遺﹑監察禦史﹑左補闕庫部郎中﹐拜吏部郎中﹐天寶末爲給事中﹐爲賊所得﹐服藥陽﹐拘於菩提寺﹐賦詩怨悼﹐聞於行在。賊平﹐特原之。轉尙書右丞﹐以詩名盛於開元﹑天寶間。得宋之間輞川別墅﹐與道友裴迪嘯詠終日﹐晚年長齋禪誦。一日索筆﹐作書別弟縉及乎生親故﹐捨筆而卒。殷謂維詩「詞秀調雅﹐意工理愜。在泉成珠﹐著壁成繪」。蘇軾亦云維「詩中有畫﹐畫中有詩」。蓋盡態絕妍﹐固齊梁之能事﹐而樂府雜曲寢入晉宋風調。開元以後﹐每多情性之作﹐務去雕繪﹐吐屬自然﹐而壯麗鴻博﹐尢爲全唐之冠。晚年耽於經典﹐時涉禪語﹐亦未減六朝風流﹐後爲宋人效法﹐墮入魔障惡道矣。

△崔顥顥﹐汴州人。開元進士﹐累官司動員外郎。善爲樂府歌行﹐辭旨俊逸﹐不減明遠。《黃鶴樓詩》尢膾炙人口﹐爲唐人律半格之始﹐實則晉宋七言歌行之變體也。

△李頒李碩﹐東川人﹐家於穎陽。擢開元十三年進士第﹐官新都尉。古詩猶是齊梁一體﹐獨七言樂府﹐雄渾雅潔﹐一片神行。與崔顥同一機杼﹐而使事寫懷﹐或且過之矣。

△綦毋潛潛字季通﹐荊南人。開元進士﹐由宜壽尉﹐入爲集賢待制﹐遷右拾遺﹐終著作郎。詩中近體﹐間入齊梁﹐淸雅峻潔﹐絕類晉宋人語。盛唐以後﹐擬齊梁者﹐當以此爲最。儲光羲詩篇旣富﹐著體相類﹐然以多爲勝﹐殊未足稱工也。

△王昌齡昌齡字少伯﹐京兆人。開元進士﹐補祕書郎﹐二十二年中宏詞科﹐調汜水尉﹐遷江寧丞。晚節不護細行﹐貶龍標尉﹐卒。昌齡詩﹐緒密而思淸﹐與髙適﹑王之渙齊名﹐時謂王江寧。之渙﹐並州人。天寶間﹐甚著文名。適字達夫﹐渤海人。舉有道科﹐釋褐封丘尉﹐累遷蜀彭二州刺史﹐成都尹﹐劍南西川節度使﹐入爲刑部侍郎﹐轉散騎常侍﹐封渤海縣侯﹐永泰二年卒﹐贈禮部尙書。年過五十﹐始學爲詩﹐以气質自髙。開寶以來﹐詩人達者﹐惟適而已。三人詩名傾動一時﹐樂府尢勝﹐𨿽體襲齊梁﹐而源實出晉末之間。之渙纏綿多感﹐達夫雄渾自勝﹐而昌齡時兼二家之長。其古詩寢入魏晉﹐不但緒密思淸也。自此以下﹐盧諸家詩皆文情相生﹐因物寄興﹐𨿽藻辭典雅﹐而每切於自然。齊梁之作旣衰﹐盛唐之風始肇﹐律詩之外﹐排偶纖之習至大歷﹑元和間始復﹐然非復當時之舊矣。

△常建常建﹐開元進士﹐大歷中﹐爲盱眙尉。後人論其詩﹕「似初發通莊﹐卻尋野逕﹐百里之外﹐方歸大道。其旨遠﹐其興僻﹐佳句輒來﹐惟論意表。」然吾讀其詩﹐一字一珠﹐務極洗鏈﹐髙雅縝密﹐詞不害意﹐而意在言外。源出齊梁﹐而遣齊梁之迹﹐所謂出藍之勝是矣。

△劉長卿長卿字文秀﹐河間人。開元進士﹐至徳中爲監察禦史﹐累遷至鄂嶽觀察使﹐終隨州刺史。以詩馳聲上元﹑寶應間。權徳輿謂爲「五言長城」。皇甫亦曰「詩未有劉長卿一句﹐已呼宋玉爲老兵。」其見重如此﹐長卿詩務質實﹐尙情性﹐尢善使事﹐格髙气勁﹐自然沈著。古詩句法﹐猶襲齊梁﹐而無纖之敝。近體五七言無杜老之峻峭﹐過白傅之髙雅。其絕句則於江寧﹑太白之外獨樹一幟者也。

△李華華字遐叔﹐贊皂人﹐開元進土﹐累官監察禦史﹐檢校吏部員外郎。苦風痺﹐去官﹐客隱山陽﹐安於窮槁。其詩淸麗博雅﹐無損於古。雜詩及《詠史》諸作﹐亦嗣宗﹑景純之亞也。

△崔曙王翰孟云卿崔曙﹐宋州人﹐開元進士﹐以試「明堂火珠」得名。集中所載﹐殊未脫齊梁排偶之習﹐與王翰同工﹐遠遜孟云卿之古朴。翰字子羽﹐晉陽人﹐第進士﹐後爲汝州長史﹐攺仙州別駕﹐終道州司馬。云卿﹐河南人﹐第進士﹐爲校書郎﹐與杜甫﹑元結友善。疏野眞率﹐气格自髙﹐𨿽篇什寥寥﹐而少許爲勝矣。

△孟浩然李白杜甫浩然﹐襄陽人﹐少隱鹿門山。年四十遊京師﹐於太學賦詩﹐一坐嗟伏﹐與張九齡﹑王維爲忘形交﹐明皇嘗聞其名﹐誦其所爲詩﹐至「不才明主棄」﹐乃曰「卿不求仕﹐柰何誣我。」因放還﹐韓朝宗欲薦諸朝﹐又與故人劇飲懼甚﹐不赴。九齡鎭荊州﹐署爲從事﹐開元末卒。浩然爲詩﹐亻寧興而作﹐造意極苦。旣成﹐洗削凡近﹐超然獨妙﹐𨿽气象淸遠﹐而采秀內映﹐藻思所不及。明皇時﹐章句之風大得建安體﹐論者推李杜爲尢﹐介其間能不愧者﹐浩然也。然三家亦未嘗不爲齊梁一體也。三謝﹑庾﹑鮑皆其所本﹐而用古入化﹐契合無間﹐此人所不及者也。三家各以性習造乎自然﹐浩然襟懷衝澹﹐故詩格淸新﹐獨多遠致﹐辭旨婉妙﹐幾於胎息。全集七言只三數首。太白謂﹕「七言不如五言﹐」故並不屑爲歟。直字太白﹐或曰隴西人﹐或曰山東人﹐或曰蜀人﹐不能詳也。少有逸才﹐志气宏放﹐初隱岷山﹐蘇見而異之﹐曰「是子天才英特﹐可比相如。」天寶初﹐至長安﹐賀知章見其文﹐謂爲「謫仙人」﹐言於明皇。召見奏頌﹐帝賜食﹐親爲調羹﹐供奉翰林。一日﹐酣飲於市﹐帝坐沈香亭﹐欲得白爲樂章﹐召入而白已醉﹐授筆成文﹐婉麗精切。嘗侍帝﹐醉使髙力士脫靴﹐力士恥之﹐摘詩中語以激楊妃。白自知不爲親近所容﹐乃求還山﹐浪迹江湖﹐終日沈飲。丞王辟爲僚佐﹐敗﹐白坐長流夜郎﹐赦還﹐依當塗令陽冰。伏宗立﹐以左拾遺召﹐而白已卒。直常以復古自任﹐而多集諸家之長而運用之。《風》《騷》是其所宗﹐不僅建安一體己也﹐而齊梁初唐亦時有之。七言歌行﹐源出庾鮑﹐特其天才豪放﹐吐气如虹﹐意之所至﹐莫可羈勒。開闔奇變﹐而一歸於正。聲調激越﹐音節瀏亮﹐動合宮商﹐是乃歌行之極則。魏武以後﹐一人而已。或者不察﹐謂其鄙棄齊梁﹐淩鑠初唐﹐豈窮源之論哉。後人模擬太白﹐不失之粗﹐則失之怪﹔刻劃子美﹐不失之鄙﹐則失之拙。人但知其詞气豪放﹐不知其造語精切﹐調勻音逸﹐寄托遙深﹐如《獨漉篇》﹐誰復能到﹖魏武所謂「以气爲主﹐以詞爲衛」者也。試讀白詩﹐曾有艱澀鄙語﹐與僻奧典故否耶﹖有一於此﹐卽謬以千里。李賀效白﹐全集中只《金人歌》一篇略相似耳。「衰蘭送客咸陽道﹐天若有情天亦老」句﹐非不奇﹐但恨無淸遠之致﹐轉不若「渭城」句爲傳神也。而《髙軒過》失之熟﹔《十二月樂詞》失之澀﹐齊梁尙遜﹐何望於白﹖如東坡使事未化﹐每涉輕率﹐遂失之。山谷矜才務博﹐去取無方﹐因失之怪。王介甫雜糅李杜﹐唐突甚矣。明人中﹐時有似白者﹐顧𨿽气韻流動﹐而造語精切﹐終不可及。絕句則更無人似之矣。杜甫字子美﹐其先襄陽人。天宣初﹐應進士不第﹐獻賦得官﹐授京兆府兵曹參軍﹐肅宗卽位﹐甫自賊中遽還﹐拜左擡遺﹐出爲華州司功參軍。嚴武鎭成都﹐奏爲參謀檢校工部員外郎﹐賜緋﹐待遇甚厚。武卒﹐乃就髙適﹐旣至﹐而適卒。避亂荊楚﹐扁舟下峽﹐沂湘流﹐遊衡山﹐寓居耒陽﹐卒。年五十九。元和中﹐歸葬偃師首陽山﹐元稹志其墓。子美始自天寶﹐終於大歷﹐中歷數期﹐富於篇什﹐體賅律細﹐無所不備。喜怒哀樂﹐盡發爲詩﹐悲壯伊郁﹐髙古沈著﹐實兼眾長。浩然﹑太白遜其贍博﹔大歷﹑元和疊承規範。敍事委曲﹐「詩史」之稱旣允﹔出入古今﹐包羅眾體﹐則「詩聖」之號尢當之而無愧也。後人論李杜者盛著﹐今特言其大槪而已。

△韋應物韋應物﹐京兆長安人。少以三衛郎事明皇﹐晚更折節讀書。永泰中﹐授京兆功曹﹐遷洛陽丞。大歷十四年﹐除梁陽令﹐不就。建中三年﹐拜比部員外郎﹐出爲滁州刺吏﹐調江州﹐攺左司郎中﹐復出爲蘇州刺史。性髙潔﹐所在焚香掃地而坐﹐惟顧況﹑劉長卿﹑丘丹﹑秦系﹑皎然之儔﹐得廁賓客﹐與之唱酬。其詩閒澹簡遠﹐人比之陶潛﹐𨿽或過當﹐而其擬古之作﹐寢幾於《十九首》《效陶》一體﹐亦極衝澹之懷﹐但微嫌著迹耳。著迹則近於刻劃矣﹐然當此之時﹐髙古曠達﹐殊無出其右者。

△張謂謂字正言﹐河南人。天寶進士﹐乾元中﹐爲尙書郎﹐大層間﹐官禮部侍郎﹐詩取實境﹐頗有髙致。蓋自李杜以後﹐風尙所趨﹐𨿽復反齊梁一體﹐惟獨主於性靈﹐故使事無迹﹐而以傳神爲能事也。

△岑參參﹐南陽人﹐少孤貧﹐篤學。天寶進士﹐由率府參軍累官嘉州刺史。其詩辭意淸切﹐迥拔孤秀﹐多出佳境﹐人比之吳均﹑何遜﹐蓋就其律詩言也。時亦謂之「嘉州體」。至古詩歌行﹐間亦有气實聲壯之作﹐《走馬川》詩﹐三句一轉﹐𨿽變自《柏梁》﹐亦爲創作。

△賈至

至字幼鄰﹐洛陽人﹐擢明經第﹐寶應初﹐爲尙書左丞﹐大歷初封信都縣伯﹑京兆尹﹐右散騎常侍。其詩气質不及髙適﹐而典雅過之﹐間作綺語﹐亦文質俱見﹐不落凡近。

△元結

結字次山﹐河南人。少不羈﹐年十七﹐乃折節讀書﹐擢上第﹐復舉制科。代宗時﹐爲著作郎﹐拜道州刺史﹐進容管經略使。卒﹐贈禮部侍郎。結古詩多作《騷》體﹐詞旨精切﹐气逸貿髙﹐有似太白﹐特無其豪放耳。

△張繼獨孤及鄭虔

繼字懿孫﹐襄州人﹐天寶進士﹐大歷末爲檢校詞部員外郎。髙仲武謂其「累代詞伯﹐秀發當時。詩體淸迥﹐有道者風」。繼詩多弦外音﹐適意寫心﹐不求工而自工者也。然絕句已漸攺盛唐之舊﹐而下逗中晚體格矣。獨孤及字至之﹐洛陽人。天寶末﹐舉髙第﹐華陰尉﹐歷濠舒二州刺史﹐加檢校司封郎中﹐徙常州卒。詩與繼略相類。鄭虔﹐榮陽人。天寶初﹐爲協律郎﹐攺授廣文館博士﹐遷著作郎。以陷安祿山﹐貶臺州司戶參軍。與杜甫友善﹐工書畫﹐嘗寫其詩以獻明皇﹐署其尾曰「鄭虔三絕」。存詩只一首﹐故從略焉。

△顧況

況字逋翁﹐海鹽人﹐肅宗至徳進士。長於歌詩﹐性好詼諧﹐與柳渾﹑李泌友善。渾輔政﹐以校書徵﹔泌爲相﹐稍遷著作郎﹐悒悒不樂﹐求歸。坐詩語調謔﹐貶饒州司產參軍﹐後隱茅山。況樂府歌行頗著於時﹐其雜曲﹑長短句﹐以體質自髙﹐微傷於直率。《補亡》《擬古》諸作猶落言詮。間作絕句宮詞﹐則殊不減王建﹐然已逗晚唐之先。其樂府則齊梁也。自大歷十才子﹐下逮中晚﹐師古者每取《風》《騷》﹐近體則更效齊梁﹐以詞藻相尙﹐𨿽性靈未泯﹐而刻露漸甚﹐建安﹑黃初之風﹐於是渺矣。子非熊﹐亦以詩名一時。

△大歷十才子

盛唐之末﹐中唐之始﹐介其間者﹐大歷十才子是也。唐詩不著人數﹐《全唐詩》則云「錢起﹑郎士元﹑韓等爲十才子。」《唐詩記事》謂是錢起﹑盧綸﹑郎士元﹑司空曙﹑李端﹑苗發﹑皇甫曾﹑耿違﹑李嘉﹑崔峒十人。又云吉頊﹑夏侯審亦是﹐而韓不與﹐莫能詳也。十二人中﹐惟錢起數子﹐篇什較繁﹐餘如苗發﹑吉頊諸人﹐流傳極少﹐故從略。然詩體大抵相似﹐有類齊梁宮體焉。

錢起字仲文﹐吳興人。天寶進士﹐官校書郎﹐終尙書考功郎中﹐時謂其詩格新奇﹐理致淸贍﹐與郎士元齊名。語曰「前有沈宋﹐後有錢郎。」士元字君冑﹐中山人﹐天寶進士﹐官至郢州刺史。韓﹐字君平﹐天寶進士。建中初﹐以詩爲徳宗所知﹐除駕部郎中﹑知制誥﹐擢中書舍人。爲詩興致繁富﹐朝野珍之。皇甫曾字子常﹐天寶進士﹐終陽翟令﹐與兄冉齊名﹐人比之張孟陽兄弟。司空曙字文明﹐廣平人。擢進士第﹐終虞部郎中﹐詩格淸華。李嘉字從一﹐趙州人﹐天寶進士。大歷中﹐仕至袁州刺史﹐與嚴維﹑劉長卿友善﹐爲詩婉麗﹐有齊梁風。苗發﹐晉卿子也﹐終都官員外郎。吉中孚﹐鄱陽人﹐始爲道士﹐後官校書郎﹐歷翰林學士﹐戶部尙書。夏候審﹐官侍禦史。李端字正己﹐趙郡人﹐大歷進士﹐爲校書郎﹐終杭州司馬。耿﹐字洪源﹐河東人﹐寶應進士﹐官右拾遺﹐其詩獨取自然﹐不深琢削﹐而風格自髙於諸子。盧綸﹐字允言﹐河中蒲人﹐官檢校戶部郎中。

○中唐

△戎昱戴叔倫

昱﹐荊南人﹐登進士第﹐建中中爲辰虔二州刺史﹐其詩辭旨淸拔﹐多感慨之作。樂府尢以气質勝﹐七律則承子美之遺規﹐開白傅之先河矣。叔倫字幼公﹐金壇人﹐徳宗時爲撫州刺史﹐遷容管經略使﹐甚著威名﹐詩淸新典雅﹐而不涉纖。樂府如《巫山髙》等篇頗似長吉﹐與叔倫不類﹐其誤入者歟。

△李益李賀

益字君虞﹐姑臧人。大層進士﹐爲幽州劉濟從事﹐憲宗召爲祕書少監﹐集賢學士。自負才地﹐多所淩忽﹐降居散職﹐俄判院事﹐轉右散騎常侍﹐大和初以禮部尙書致仕﹐卒。益長於詩歌﹐貞元末﹐與宗子李賀齊名﹐每作一篇﹐教坊樂人以賂求取唱爲供奉﹐好事者或畫爲屏障。其詩辭藻秀發﹐自然淸麗﹐源出齊梁而獨多髙致﹐但少古耳。近體七律如《馬嵬》諸作﹐𨿽格髙調逸﹐晚唐莫及﹐然已爲西昆「三十六體」之宗矣。賀字長吉﹐七歲能辭章﹐韓愈﹑皇甫過之﹐賀賦《髙軒過》﹐援筆立就﹐自是有名。旦日出﹐從小奚奴負古錦囊﹐書所得句投其中﹐歸足成之。詩皆奇詼﹐絕去畦徑﹐當時無能效者。仕爲協律郎﹐卒年二十七。賀詩鑿險縋深﹐務極研練﹐使事造語﹐每不經人道﹐光怪陸離﹐莫可逼視﹐𨿽左思之嬌嬈﹐齊梁之麗﹐未能遇也。而復擷《離騷》之華﹐極《招魂》之變﹐於李白﹑李益諸人之外﹐獨樹一幟﹐號爲「鬼才」﹐信非過譽。然綺織旣艱﹐時露斧鑿﹔刻意求工﹐轉寡髙致。音韻貴逸﹐或流而忘反﹔聲調貴響﹐或亢而轉窒。考以「歸宮」之說﹐賀樂府諸作﹐殊未能一一協律。當時云韶諸工﹐欲合之管弦﹐不可知矣。與賀同時有鮑溶字徳源﹐詩亦相類﹐但無其險怪奇倔耳。

△王建張籍

建字仲初﹐潁川人。大歷進士﹐初爲渭南尉﹐歷祕書丞﹑侍禦史﹐大和中爲陜州司馬﹐後歸咸陽﹐卜居原上。建工樂府﹐與張籍齊名﹐《宮詞》百首﹐尢傳誦人口。建思致委曲﹐韻語如流﹐情眞意摯﹐體會不盡。古詩體格乃屬建安一派﹐不僅以樂府見勝也。近體專尙气質﹐不工自工﹐惟七絕《宮詞》﹐𨿽風神秀出﹐顧已非盛唐之舊矣。蓋其取法太白﹐而自有未至者也。然中唐詩人﹐足冠冕一時者﹐亦惟顧況﹑李益﹑王建而已﹐韓﹑柳﹑元﹑直固當別論﹐張籍齊名﹐終屬虛構耳。籍字文昌﹐吳人﹐貞元進士﹐授太常寺太祝﹑歷祕書郎﹑水部員外郎主客郎中﹐爲韓愈所重。時𨿽謂其長於樂府﹐今讀其詩﹐殊傷於直率﹐寡風人之旨。調旣生澀﹐語多彊致﹐以言樂府﹐去題遠矣。

△韓愈

愈字退之﹐南陽人。貞元進士﹐少刻苦爲學﹐盡通「六經」百家﹐才髙敢直言﹐累被黜貶﹐而終無悔意。仕至吏部侍郎﹐嘗自比孟軻﹐辟佛﹑老﹐篤舊卹孤﹐好誘進後學﹐以之成名者甚眾。時文自魏晉以來﹐拘偶對﹐體日衰﹐愈一返之古。爲詩豪放﹐不避粗險﹐詩格之變亦自愈始焉。元和之際﹐愈以先達師古﹐一時推爲詩文宗主。其詩格律嚴密﹐精於古韻﹐全集所載﹐《琴操》最佳﹐古詩硬語盤空﹐奇倔可喜﹐惟以才气自雄﹐排闔過甚﹐轉覺爲累。又喜押彊韻﹐故時傷於粗險。詩自漢魏以降﹐屬文敍事﹐或取一端﹐以簡爲貴﹐頗不尙奇。及盛唐諸人﹐開拓意境﹐始爲鋪張﹐然亦略工點綴﹐未以此爲能事也。至愈而務其極﹐虛實互用﹐類以文法爲詩矣﹐反覆馳騁﹐以多爲勝﹐篇什過長﹐辭旨繁冗﹐或失之粗率。其律詩典雅﹐則仍大歷之舊﹐較之古詩﹐面目全非矣。絕句以五言爲勝﹐七言質實﹐故少風致。綜其敝則務在必勝﹐故時有過火語令人莫耐。《潼關》之作﹐格尢凡下。趙宋詩人﹐每宗師之﹐取法乎中﹐則斯下矣。盛唐之先﹐就詩論詩﹐或采其文﹐借物諭懷﹐貴在精切﹐含蓄之旨﹐惟供咀嚼。故鄭衛之風﹐存而不刪﹔《新臺》諸篇﹐何所忌諱。迨後以詩興謗﹐得罪者眾﹐遂多微辭。自愈而下﹐天子聖明﹐臣罪當死﹐腆顏妾婦﹐習不知非。宋人倡道學﹐廣惇厚之教﹐避羅織之患﹐迷離恍惚﹐有類啞謎﹐風刺無聞﹐詩之大旨悖矣。極而論之﹐愈詩固一大變也。當時詩人﹐張籍﹑李賀而外﹐爲愈所重者﹐以劉﹑孟郊﹑盧仝爲最著。仝﹐範陽人﹐隱少室山﹐自號玉川子﹐徵諫議不就﹐愈愛其詩﹐厚禮之。後宿王涯第﹐罹甘露之難。詩尙奇僻﹐古詩尢怪﹐惟樂府略似李益。近律間參硬語﹐與孟郊大致相同。郊﹐字東野﹐湖州人﹐性介少諧﹐愈一見爲忘形交。第進士﹐爲溧陽尉。爲詩有理致﹐最爲愈所稱。然思苦奇﹐而賈島艱僻﹐時謂「郊寒島瘦」。島字浪仙﹐範陽人。初爲僧﹐後愈教以爲文﹐會昌初爲普州司倉參軍。嘗有詩曰「二句三年得﹐一吟雙淚流。」其刻苦如此。劉﹐元和詩人﹐少任俠﹐因酒殺人﹐亡命。會赦得出﹐更折節讀書﹐能爲詩歌。步歸韓愈﹐後與賓客爭語﹐因持愈金數斤去﹐曰「此諛墓所得﹐不若與劉君爲壽」。遂行歸魯﹐不知所終。詩亦與郊島諸人相類也。

△柳宗元劉禹錫

宗元字子厚﹐河東人。第進士﹐舉鴻詞﹐授校書郎。王叔文用事﹐擢尙書禮部員外郎﹐叔文敗﹐貶永州司馬。旣鬱鬱不得志﹐乃寓之詩文﹐故寄托彌深﹐音調淒愴。《行路難》諸篇﹐憤世尢甚﹐格律殊髙﹐在大歷之上也。劉禹錫字夢得﹐彭城人。貞元進土﹐舉鴻博﹐調爲監察禦史﹐王叔文引入禁中﹐轉屯田員外郎﹐判度支鹽鐵。叔文敗﹐累遭貶黜﹐故吐詞多諷托。素善詩﹐晚節尢精﹐白居易以爲詩豪。其鋒少敢當者﹐又言其詩在處有神物呵護。其推重如此。會昌時﹐終檢校禮部尙書。其詩極似王維﹐淸新流麗﹐格調自髙。長篇間入魏晉。元和詩人﹐自當首屆一指。韓﹑劉﹑元﹑白𨿽屬異曲﹐未見同工也。稍後有李紳﹐字公垂﹐無錫人。爲人短小精悍﹐於詩最有名﹐時號「短李」。詩體微似夢得﹐特遜其髙古耳。

△元﹑白

元稹﹐字微之﹐河南河內人。舉明經書判﹐入等補校書郎。元和初﹐應制策第一。除左拾遣﹐仕至尙書左丞﹑檢校戶部尙書﹐兼鄂州刺史﹑武昌軍節度使。少與白居易倡和﹐當時言詩者﹐稱元白﹐號爲「元和體」。二人𨿽名一體﹐互相倡和﹐而其近律則微之纖﹐已涉西昆﹐居易平淡﹐猶宗盛唐。惟樂府歌行﹐俱襲齊梁之舊﹐差相似耳。微之當時﹐傳名宮中﹐號「元才子」。𨿽涉纖﹐而風神殊絕﹐絕句尢佳﹐樂府古詩間似郭景純﹐但不多見耳。白居易﹐字樂天﹐下わ人。貞元進士﹐官刑部尙書﹐旣享髙壽﹐詩名益盛﹐自微之卒後﹐獨爲宗主。張爲作《主客圖》﹐以爲「風流廣大教主」。詩專主性靈﹐不務雕琢﹐而自然佳妙。然相題制詞間﹐亦有齊梁風﹐但不若微之之盛耳。而後世言性靈者﹐必主白體﹐至今稱盛焉。然晚唐詩派﹐𨿽逗起盛唐之末﹐其實由元白而始定。張﹐字承吉﹐淸河人﹐以《宮詞》名﹐然別作亦有大歷風格﹐與徐凝齊名﹐爲元白所重。凝詩多絕句﹐其律詩已是晚唐﹐佑勝凝多矣。

中唐詩體或仍大層之遺﹐或步武以上諸子﹐鬥奇爭勝﹐務極鋪張﹐至晚唐始稍息。而古詩﹑樂府之作﹐亦寥寥可數﹐其工者惟律詩而已。

○晚唐

△朱慶余雍陶

朱慶余﹐名可久﹐以字行。越州人。寶應進士﹐初受知於張籍。詩至晚唐﹐思致新穎﹐務極精巧﹐𨿽性靈未泯﹐風神秀出﹐而纖巧刻露﹐格調終非上乘。考其體裁之所自﹐大抵得子美﹑太白之一體﹐卽西昆亦實師之﹐特文采異被而已。慶余學杜﹐寢追大歷﹐晚唐詩人中﹐殊不多見﹐間有累句﹐是其所學過當之敝。雍陶字國鈞﹐成都人﹐大和進士﹐官簡州刺史。詩情景俱到﹐晚唐本色也。

△杜牧許渾

杜牧﹐字牧之﹐京兆萬年人﹐大和進士﹐累官監察禦史﹑殿中侍禦史﹑左補闕史館修撰﹐擢黃﹑池﹑睦三州刺史﹑司勛員外郎﹐攺吏部﹐復乞爲湖州刺史﹐終考功郎中﹑知制誥﹑中書舍人。牧剛直有奇節﹐敢論列大事﹐尢切於利病。其詩情致豪邁﹐而造語精密﹐不落粗疏。七言歌行﹐風調尢勝。惟古詩﹐聲調未化耳。人號爲「小杜」﹐以別甫也。許渾﹐字用晦﹐丹陽人。大和進士﹐累官監察禦史﹑虞部員外郎﹑睦﹑郢二州刺史。思致淸切典雅﹐有大歷風格。

△李商隱溫庭筠段成式﹝施肩吾李羣玉附﹞

商隱﹐字義山﹐懷州河南人。受知令狐楚﹐表署巡官﹐擢進士第﹐調弘農尉﹐補太學博士﹐終檢校工部員外郎。初爲文瑰邁奇古﹐及在令狐幕﹐因從楚學章奏﹐儷偶長短﹐而繁褥過之。其詩纖綺靡﹐而含蓄不盡﹐得子美句法。古詩歌行﹐尢多合作。時溫庭筠﹑段成式俱用是相誇﹐號「三十六體」﹐而義山實居其首﹐二人莫及也。庭筠﹐本名岐﹐字飛卿﹐太原人。少敏悟﹐才思艷麗﹐韻格淸拔﹐與義山齊名﹐稱溫李。舉進士不第﹐每入試﹐押官韻作賦﹐凡八手而成﹐時號「溫八」﹐終隋縣尉。段成式﹐字柯古﹐河南人。以蔭爲校書郎﹐研精苦學﹐祕閣書籍披閱皆徧。歷尙書郎﹑太常少卿﹐連典九江﹑縉雲﹑廬陵三郡。詩名微遜溫李﹐集中所載﹐亦未見其佳也。人但知「三十六體」﹐始於溫李﹐不知李賀是其所宗﹐而元和時﹐施肩吾實已先之。肩吾﹐字希聖﹐洪州人。元和進土登第﹐後隱於西山。爲詩奇麗﹐以近體名於時。李羣玉﹐字文山﹐灃州人。性曠逸﹐常以吟詠自適。裴休爲相﹐以詩論薦﹐終弘文館校書郎。其詩極類溫李﹐五言古詩﹐尢得齊梁之遺焉。

△趙嘏方漧李頻姚合

嘏字承﹐山陽人。會昌進士﹐仕至渭南尉。爲詩贍美多興味﹐杜牧嘗愛其「長笛一聲人倚樓」之句﹐吟嘆不已﹐人因目爲「趙倚樓」。方幹﹐字雄飛﹐新定人。徐逐一見器之。始舉進士﹐謁姚合﹐初陋其貌﹐甚卑之﹐比覽捲﹐不覺攺容。咸通中﹐一舉不得志﹐遂避會稽以終。幹自咸通得名﹐迄文徳﹐江以南無有及者。其詩大雅不羣﹐有盛唐風骨。五言尢佳。姚合﹐陜州硤石人。元和進士﹐開成末﹐爲祕書監﹐詩名重於一時﹐人稱「姚武功」﹐李頻嘗師之。然集中所載﹐未見勝人也。頻字徳新﹐睦州壽昌人。少秀悟﹐尢長於詩﹐姚合覽其所作﹐大加獎挹﹐以女妻之。大中八年﹐擢進土第﹐爲南陵主簿判入等﹐遷武功令﹐擢侍禦史﹐遷都官員外郎﹐終建州刺史。三人詩皆取實境﹐造語自然﹐不著刻露迹象。而方工尢得子美之神﹐𨿽元白未能過焉。

△曹鄴於潰聶夷中髙駢

鄴字業之﹐桂州人。大中進士﹐由天平幕府遷太常博士﹐歷比部郎中﹐洋州刺史。其詩髙古朴雅﹐短謠雜誡﹐大得風人之旨﹐晚唐詩人大抵工於近體﹐惟曹鄴﹑於﹑聶夷中獨師於古樂府雜曲﹐頗類顧況云。字子漪﹐咸通進士﹐官泗州判官。聶夷中﹐字坦之﹐河東人﹐咸通進士﹐官華陰尉。駢字千里﹐南平郡王崇文之孫﹐家世禁衛﹐封渤海郡王﹐爲部將畢師鐸所害。詩情挺拔﹐善爲壯語。

△皮日休陸龜蒙

皮日休字襲美﹐一字逸少﹐襄陽人。與陸龜蒙爲詩友﹐性傲誕﹐隱居鹿門﹐自號「閒气布衣」。咸通登進士第﹐爲崔璞軍事判官﹐入授太常博士。黃巢陷長安﹐使爲讖文﹐疑其譏己﹐遂及於禍。詩效元和﹐《七愛》及《樂府》十篇﹐𨿽未出奇﹐亦足制勝一時。惜气質有餘﹐而韻格淸拔不如耳。龜蒙字魯望﹐蘇州人﹐舉進士不第﹐退隱松江甫裏﹐自號「天隨子」。詩與襲美同體﹐而琢削過之﹐蓋效退之而未至者也。而近體或似溫李﹐而淸麗則遠遜前人矣。

△司空圖

司空圖字表聖﹐河中虞鄕人。咸通進士﹐由宣﹑歙幕﹐歷禮部員外郎﹑知制誥﹑中書舍人﹐歸隱中條山王官谷﹐累召不起。朱全忠受憚﹐召爲禮部尙書﹐不食而卒。詩效長慶﹐平澹不尙雕琢﹐絕句典雅淸麗﹐有大歷風。自此而後至於五代﹑宋初﹐皆尙西昆一體矣。

△三羅

羅虯﹐臺州人﹐詞藻富贍﹐與羅鄴﹑羅隱齊名﹐世號「三羅」﹐終州從事﹐《比紅兒》詩百首尢傳誦一時﹐其風流不減李溫也。羅鄴﹐余杭人﹐詩宗盛唐﹐得摩詰﹑子美之神理。隱字昭諫﹐與鄴同裏﹐本名模﹐十上不第﹐遂更名。從事湖南﹐仕至鹽鐵發運副使﹐著作佐郎﹐授司勛郎中。其詞以諷刺爲主﹐風格髙華﹐思致淸麗﹐有時奇格獨創﹐亦戛戛可喜。時魏博節度使羅彥威喜爲詩﹐厚禮之﹐與之通籍﹐目己所爲詩﹐號《偸江東集》﹐其爲時人所重如此。

△曹唐胡曾韓章碣秦韜玉唐彥謙鄭谷吳融﹩﹩﹩﹩崔塗﹩﹩﹩﹩李咸用

唐字堯賓﹐桂州人﹐初爲道士﹐後舉進士﹐終使府從事。以《遊仙詩》得名﹐辭略可觀﹐而格殊凡下﹐煙火气盛﹐思致落實﹐極少淩雲之槪。《病馬詩》句法警挺﹐顧少含蓄耳。絕句與胡曾俱傷於直率﹐辭旨不屬﹐轉合多滯﹐餘興索然矣。曾﹐邵陽人﹐終漢南從事。韓字致光﹐京兆萬年人。龍紀進士﹐拜左拾遺﹐歷諫議大夫﹑翰林學士﹑中書舍人﹑兵部侍郎。朱溫受禪﹐依王審知而終。晚唐末季﹐詩尙艷體﹐復涉纖﹐而典雅遠遜前人﹐惟與李咸用﹑吳融新穎精切﹐有溫李風格。咸用工詩﹐不第﹐嘗爲推官。詩情奇麗﹐辭旨博雅﹐爲諸人冠。樂府諸作尢精﹐足繼元和一體矣。秦韜玉字仲明﹐京兆人﹐中和進士。僖宗幸蜀﹐以爲工部侍郎。章碣﹐孝標之子﹐乾符進士﹐詩皆輕巧不足貴也。唐彥謙字茂業﹐咸通進士﹐仕至絳州刺史﹐詩格淸麗﹐有齊梁風。鄭谷字守愚﹐袁州人﹐光啟進士﹐官右拾遺﹑都官郎中﹐幼卽能詩﹐名盛唐末。詩以平澹爲歸﹐不務工巧﹐絕句尢佳﹐白體上乘也。崔塗字禮山﹐江南人﹐光啟進士﹐詩比鄭谷巧思自然﹐獨具髙致。吳融字子華﹐山陰人﹐龍紀進士﹐仕至戶部侍郎﹑翰林承旨﹐詩淸新典雅﹐與韓同調。

△韋莊黃滔杜荀鶴徐夤曹松李洞張爲周曇

杜荀鶴字彥之﹐池州人。有詩名﹐自號「九華山人」﹐大順進土﹐附朱溫﹐仕至翰林學士﹑主客員外郎﹑知制誥﹐恃勢侮易縉紳﹐眾欲殺之而未及。天初卒。詩思淸奇﹐以大歷爲歸﹐七言气質尢髙﹐爲晚唐之上乘。韋莊字端己﹐杜陵人。疏曠不拘小節﹐乾寧進士﹐後相王建﹐爲平章事。詩典雅綺麗﹐風致嫣然﹐七絕則王建﹑李益之亞也。黃滔字文江﹐莆田人﹐乾寧進士﹐終節度推官。詩類韋莊﹐源出齊梁﹐惟七言髙華﹐气力自勝﹐無卑靡之習。同郡徐夤詩亦淸麗﹐然工整不如也。夤﹐乾寧進士﹐官祕書省正字。曹松字夢徵﹐舒州人﹐學賈島爲詩。文困名場﹐年七十餘始及第﹐終祕書省正字。詩思切至﹐𨿽學賈島﹐初未若島之艱僻﹐亦遜其自然﹐七絕則不逮遠甚。時有李洞﹐字才江﹐京兆人﹐亦慕賈島爲詩﹐鑄其像﹐事之如神﹐時人但誚其僻澀﹐而不能貴其奇峭﹐惟吳融稱之。張爲﹐唐末江南詩人﹐嘗取唐代詩人作《主客圖》﹐定其優劣﹐《唐詩紀事》引其說﹐而全圖不可得見。詩存者只三首﹐略似長吉云。

△和凝王仁裕張泌李中

和凝字成績﹐鄆州須昌人﹐仕唐爲翰林學士﹐知貢舉﹐入晉拜中書侍郎﹐同平章事﹔入漢拜太子太傅﹐封魯國公﹐終於周。凝《宮詞百首》不減王建﹐風華綺麗﹐後人殆難爲繼矣。時王仁裕﹑張泌詩亦以艷稱﹐然富麗終不敵也。王仁裕字徳輦﹐天水人。初爲秦州判官﹐歷唐﹑晉﹑漠﹐終戶部尙書﹑太子少保﹐卒於周。仁裕曉音律﹐喜爲詩﹐微傷於浮艷﹐而其佳處亦足追溫李。張泌字子澄﹐淮南人﹐仕南唐。爲句容尉﹐累官至內史舍人。爲詩淸雅絕塵﹐絕句尢楚楚有致﹐𨿽杜牧﹑許渾不能過也。李中字有中﹐隴西人﹐仕南唐﹐爲淦陽宰。爲詩略似元白﹐辭旨蘊藉﹐文采內映﹐五代之際﹐得此殊不易矣。

△宋齊丘韓熙載陳陶李建勛江爲

宋齊丘字王嵩﹐世爲盧陵人﹐家於洪州。吳時累官右僕射﹑平章事。李升代吳﹐以齊丘爲相﹐嗣以爲中書令﹐顯徳末放歸縊死。詩極奇峭﹐調亦髙古﹐但篇什流傳不多耳。韓熙載字叔言﹐北海人﹐後唐進士﹐後仕直唐﹐官至中書侍郎﹐詩與李建勛諸人同爲大歷一體﹐惟遜江爲之精神﹑陳陶之奇麗。李建勛字子堯﹐隴西人﹐少好學﹐能屬文﹐尢工詩。仕南唐爲中書侍郎﹐同平章事﹐賜號鍾山公。江爲﹐宋州人﹐陳貺弟子﹐坐與故人謀逆﹐誅死。臨刑一詩至今傳誦﹐然刻露過甚﹐且近諧譫﹐非詩之正軌。而他詩淸麗﹐皆大歷之佳構也。陳陶字嵩伯﹐嶺南人。初遊長安﹐後隱洪州西山﹐不知所終。詩宗元和﹐格調髙於諸人﹐而詼奇間類長吉﹐樂府諸作尢神似焉。

詩之興也﹐始自韻語﹐一變爲謠﹐再變爲歌﹑爲琴操﹐故銘誦﹑繇辭頗復似之。及孔子采里巷之風﹐而詩始著。自周至漢﹐僅有四言﹐五言惟《古詩十九首》﹐蘇李「河梁」之什。至漢末而始盛。其後自三言至於九言﹐皆名爲詩矣。而體派之分﹐古詩蘇李而外﹐漢之建安﹐﹝「三祖」﹑「七子」。﹞魏之黃初﹝同上﹞﹑正始﹐﹝稽康﹑阮籍諸人。﹞晉之太康﹐﹝左思﹑潘嶽﹑二張﹑二陸諸人。﹞宋之元嘉﹐﹝顏延年﹑鮑照﹑謝康樂。﹞齊之永明﹐齊梁南北朝﹐則以時名體者也。而「三祖」﹑「七子」﹑陶﹑謝﹑徐﹑庾諸人﹐又各以人名體。皆論定於唐﹐以取法焉。其大要以建安﹑齊梁爲兩大宗。由逗而變﹐於是唐人之古律詩興焉。初唐四子並學齊梁﹐而气質自髙﹐轉有似於鮑明遠﹐王維諸人猶襲余風。張九齡﹑陳子昂始爲建安﹐李杜極其變﹐衍爲長歌﹐其聲調亦兼有諸謝﹑庾﹑鮑之長。劉長卿﹑韋應物等或尙衝澹﹐或尙質實﹐乃漸易建安﹑齊梁之貌﹐成爲唐人創體。至大歷十才子﹐尋復其舊﹐其時又當子美晚年﹐建安一體猶有作者。而顧況﹑李益﹑王建諸人﹐皆無所偏廢。至元和間﹐韓柳以復古自任。然古詩非復建安之舊﹐特盛唐子美之遺﹐此其一體也。長吉宗太白﹐參以《離騷》﹐奇詭瑰麗﹐此又一體也。微之上溯初唐﹐遠宗郭左﹐綺麗縝密﹐過於齊梁﹐此又一體也。居易取法韋劉﹐務爲平澹﹐間效齊梁﹐亦類王維﹐此又一體也。至晚唐諸家﹐不復師古﹐僅取以上數體爲宗﹐或者不屑依傍﹐獨取法乎大歷﹑元和之先﹐然所造得中﹐亦不期而合於元和諸體。中駟下材﹐轉形竭蹶﹐「郊寒島瘦」﹐乃流於艱僻。至五代取法溫李﹐流爲香奩﹐宋初尙仍其舊﹐繼乃衍爲臺閣體。至梅歐出而始革﹐自玆厥後﹐互有盛衰﹐其創體別調﹐詞曲而外﹐於詩殆無聞焉。

○宋

宋初九僧﹐韌南希畫﹑金華保暹﹑南越文兆﹑天臺行肇﹑娥媚懷古﹑沃州簡長﹑貴城惟鳳﹑淮南惠崇﹑江南宇照﹐詩學晚唐﹐而詩皆散逸﹐出處亦不可考﹐無可評斷﹐故從略焉。

△徐鉉韓琦

鉉字鼎臣﹐會稽人。與弟鐺並以文﹑行著稱﹐初仕南唐﹐隨後主入塞﹐封開國侯﹐終工部尙書﹐其詩襲五代遺風﹐古調未失﹐然辭旨率爾﹐殊寡逸致﹐《宋詩鈔序》謂其詩「冶衍遒麗﹐具元和風律﹐而無氵典澀纖阿之習」﹐「大梁以後﹐气稍衰莆」﹐其「難言之意多焉」。蓋非的論也。琦字稚圭﹐相州安陽人﹐舉進士第﹐累官至右僕射﹑侍中﹑封魏國公。其詩多作五古﹐而古調已失﹐無論建安﹐卽初唐體律﹐亦格不相入。塞入通病﹐固可不論﹐而詩思庸俗﹐風而少雅﹐近體刻劃﹐益見其拙。蓋自元和以還﹐韓柳一脈往往以文法爲詩﹐至宋尢甚﹐幾墮惡道﹐能不爲所束者僅矣。

△王禹偶

禹偶字元之﹐濟州鉅野人。太平興國進士﹐累官禮部員外郎﹑知制誥﹑翰林學士﹐知審官院通進銀臺封駁司﹐終知蘄州。前人評其詩謂﹕「學李杜而未至。」信爲有見。亦步亦趨﹐尢有畫虎之誚﹔繁重細碎﹐猶不足以擬白傅。近體五言﹐有杜之貌而無杜之神。𨿽當時矯西昆之陋﹐復何益哉﹖

△寇準楊億張詠錢惟演劉筠

準字平仲﹐華州下わ人。太平興國進士﹐累官尙書右僕射﹑集賢殿大學士﹑同中書門下平章事。爲丁謂所構﹐貶雷州司戶。當時與楊億﹑張詠﹑錢惟演﹑劉筠﹑丁謂諸人﹐俱效溫李。詩思淸麗﹐風神秀逸﹐𨿽聲律微乖﹐求之宋人已屬難能﹐勝效李杜而不至者多矣。惟近體五言﹐不及楊億。億字大年﹐浦城人。官翰林學士﹐才情富艷﹐句調雅潔﹐與張詠﹑錢惟演等相酬唱﹐七言尢逼眞「三十六體」。詠字復之﹐官樞密直學士﹐晚年詩景漸造平淡﹐非復溫李之舊矣。錢惟演字希聖﹐官太僕少卿。劉筠字子儀﹐官大理評事。西昆唱酬者﹐幾十六人﹐其大旨不相上下﹐故僅論其尢云。

△蘇舜欽梅堯臣歐陽修林逋

舜欽字子美﹐梓州桐山人。登進士第﹐累官光祿寺主簿﹐知長垣縣﹐遷大理評事﹐復爲湖州長史。善艸書﹐酒酣落筆﹐往往驚人。輿梅堯臣齊名﹐時稱蘇梅。劉后村謂其歌行雄放於聖兪﹐及爲吳體﹐則極平夷妥帖。宋初始爲大雅﹐於古朴中具灝落氵亭蓄之妙。二家所同擅﹐而梅之深遠閒淡﹐蘇之超邁橫絕﹐則各有機杼﹐不能優劣者也。《滄浪集鈔序》曰﹕情志忠惻﹐論議當理﹐要非粗豪一流可比。然讀宋人詩﹐情志忠惻﹐論議當理﹐固盡人有此﹐不知適爲宋詩之病﹐蓋其處處以忠惻爲旨﹐則無往而不拘忌﹐立意措語每多委曲彊就﹐穎思旣窒﹐性靈亦失﹐聲調更無論矣。其熔化經文﹐拓爲論議﹐尢動多顧忌。或涉遐想﹐其明白曉暢者﹐復少含蓄﹔而橫論博議﹐殊背詩格。其源蓋肇自韓愈﹐宋人習而不返﹐元和之先﹐所未有也。舜欽五古爲直率﹐非豪放﹐七言歌行尢未足以言髙雅。其《對酒詩》起句曰「丈夫少也不富貴﹐胡顏奔走乎塵世﹗」立意旣乖﹐造語何鄙。宋人掇拾經文便謂髙古﹐謬以千里矣。又《遊滄浪亭絕句》曰「花枝低欹艸色齊﹐不可騎入步是宜。時時攜酒只獨往﹐醉倒惟有春風知。」其第二句不過「松間喝道」意耳。然此語果堪入詩否﹖且以拗體論﹐「是」字決不可仄﹐聲調乖張又其次也﹐三四兩句﹐風神旣失﹐情趣都泯。所謂豪放者﹐果爾爾耶﹖梅堯臣字聖兪﹐人稱宛陵先生﹐宣州宣城人。累官至尙書﹐屯田都官員外郎。少卽以能詩名﹐《宛陵詩鈔序》曰「聖兪初喜爲淸麗﹐閒肆平淡﹐久則涵演深遠﹐間以剝琢﹐以出怪巧﹐气完力余﹐益老以勁。當時如溫公﹑東坡﹑介甫諸人﹐咸敬重之﹐尢與歐陽修善﹐世比韓孟。」聖兪五言﹐詩思簡遠﹐五古亦不落俗調﹐然終嫌拖沓﹐七言歌行則寢乎元和矣。𨿽蘇梅齊名﹐舜欽不及也﹐至其起結處﹐气力稍弱﹐則固宋詩之通病耳。歐陽修﹐字永叔﹐吉州盧陵人。天聖進士﹐累官至樞密副使﹐參知政事﹐刑部尙書。詩气格自髙﹐文質相兼﹐七言歌行﹐初作在元和﹑長慶間﹐晚年與五古並得昌黎之遺﹐特無呂黎奇峭耳。而近體五七言轉多硬語﹐頗有唐音﹐起轉處亦復不弱﹐實宋詩之上乘也。逋字君復﹐錢塘人。少孤力學﹐刻志不仕﹐隱於西湖孤山﹐植梅畜鶴﹐吟詠自娛﹐時謂之「梅妻鶴子」云。詩思雅澹﹐五古爲勝﹐近體五言歸於平淡﹐七言如《梅花詩》﹐𨿽膾炙人口﹐不爲佳作也。與魯三交﹑潘閬﹑鮑當﹑趙淸獻﹑江鄰幾諸人稱晚唐正宗云。

△王安石

安石字介甫﹐臨川人。後居金陵﹐亦號半山﹐第進土﹐累官翰林學士﹐兼侍講﹐拜參知政事﹑鎭南節度使﹐同平章事﹐判江寧府﹐復拜左僕射﹐卒封舒王。少以意气自許﹐故詩亦不爲涵蓄。論者謂其有工致﹐無悲壯﹐學久則令人筆拘而格退。而議論過多﹐亦是一病。然半山七言歌行﹐思致句調並多雅馴﹐第起承轉合之際﹐未極自然之妙﹐往往爲格律所縛﹐故句法多累。至其議論﹐於宋人中已較爲該括。惟五古艱澀﹐則不逮遠甚﹐而近體五七言﹐拙於使事﹐語多木彊﹐風趣盡損﹐去唐音遠矣。

△蘇軾張耒秦觀

軾字子瞻﹐一字和仲﹐眉州眉山人。嘉進士﹐官至刑部尙書﹐累遭貶黜﹐後提舉玉局觀﹐復朝奉郎﹐卒於常州。《東坡詩鈔序》曰﹕子瞻詩气象洪潤﹐鋪敍宛轉﹐然用事太多﹐不免失之丰縟﹐𨿽學問所溢﹐要洗削之功未盡云云﹐信謂有識。至謂子美之後﹐一人而已﹐則過語矣。子瞻思才雄放﹐格律亦較爲嚴密﹐七言歌行及五古極似昌黎﹐用典使事已入化境﹐惟略嫌著力耳。近體格調﹐故同子美﹐但造語傷於直率﹐𨿽气足神王﹐顧無悲壯蒼涼之槪。而絕句猶未脫俗﹐不足法也。弟轍與孔武仲兄弟時號「二蘇三孔」。武仲字常文﹐與弟平仲﹑文仲皆稱能詩﹐然於詩實未深造。張耒字文潛﹐號柯山﹐人稱宛丘先生﹐第進士﹐官至太常﹐出知穎汝﹐坐黨籍﹐貶房州別駕。少從東坡遊﹐嘗云「秦得吾工﹐張得吾易。」秦﹐秦觀也﹐觀字少遊﹐一字太虛﹐揚州髙郵人。舉進士第﹐除祕書正字。紹興初﹐坐黨籍﹐出判杭州﹐以增損實錄﹐編管橫州﹐尋放還。觀詩淸雅﹐故東坡以爲勝耒也。

△黃庭堅陳師道韓駒晁衝之石延年

庭堅字魯直﹐分寧人﹐自號山谷老人﹐又號涪翁。第進士﹐爲祕書郎﹐累遷起居舍人﹑祕書丞﹐知宣鄂﹐編管宜州﹐卒。山谷會萃百家﹐自成一體﹐隻字半句務極洗鏈﹐爲宋詩家宗祖﹐江西詩派皆師承之。五言古詩﹐刻苦艱澀﹐禪語僻典﹐綴衲成詩。長吉鬼才有奇气﹐而山谷僅得其怪。七言歌行頗似子美﹐𨿽音韻未必瀏亮﹐而神形俱全。當時得享盛名﹐其以此乎﹖近體得子美之拙﹐緣情體物﹐則差以千里。絕句乃更不可卒讀。至其聲調﹐惟七言歌行﹐略見句法。他如五古及近體諸作﹐並多失調。而絕句﹑《竹枝》﹐專學子美﹐其拗處亦未爲合格。自宋至今﹐論者曾未及此﹐亦可怪也矣。陳師道字履常﹐一字無己﹐號後山﹐彭城人。官祕書省正字。初學詩於曾南丰﹐後攺從魯直。其始近體五言﹐如《奇外舅詩》「深知報消息﹐不忍問何如」﹐佳句全似子美。其後轉入僻澀﹐減色不少。七言歌行怪誕尢甚﹐五古簡潔﹐第一瀉無餘﹐不耐咀嚼﹐亦一病也。晁衝之字叔用﹐初字用道﹐舉進士。少年豪華自放﹐狎官妓李師師﹐纏頭以千萬計﹐聲艷一時。紹興初﹐黨禍作﹐遂飄然棲Т具茨山下﹐號具茨先生。其詩多七言歌行﹐使事奇倔﹐不爲怪語﹐貌似山谷﹐實與山谷不同。呂紫微位韓駒﹑衝之於江西派中﹐宜乎皆不樂也。駒字子蒼﹐蜀仙井監人﹐嘗從東坡遊。舉進士﹐累官至中書舍人。其詩與東坡爲近﹐原不甚似江西也。延年字曼卿﹐一字安仁﹐其先幽州人﹐後家末城﹐三舉進士﹐官太子中允。詩思淸麗﹐七言歌行體格似長吉﹐但不爲艱僻耳。五言稍遜當時﹐曼卿詩名著一時﹐迨亦以歌行稱耳。

△陳與義

陳與義﹐字去非﹐號簡齋﹐汝州葉縣人。登上捨甲科﹐累官至翰林學士﹐知制誥﹐參知政事。少學詩於崔徳符﹐問學詩之要﹐曰「工拙所未論﹐大要忌俗而已。」天分旣髙﹐用心亦苦﹐晚年益工﹐號稱新體。劉后村評其詩以老杜爲師﹐在諸家之上。然吾讀其詩﹐五七言古詩歌行與杜迥別﹐間有佳篇﹐亦猶北宋諸人耳。殊未能逸倫超羣也﹐晚年較勝﹐則似長慶﹐其《懷智老詩》「客子光陰詩卷裹﹐杏花消息雨聲中」﹐當時傳誦﹐實則格調已是晚唐﹐且統篇不稱﹐然則古今豈有定評哉。

北宋詩人往往以气質相髙﹐故每易流於粗率﹐意復辭繁﹐務爲排宕。而才盡气竭﹐則半句隻字﹐不惜彊致矣。其五七言古詩率爲排偶﹐亦是一病﹐且盛气一往﹐急轉直下﹐少和緩之致。語鏈句煆﹐不減拖沓之敝﹐非無洗研之功﹐特去取不當耳。然如山谷洗研過淨﹐遂墮魔道﹔東坡吐屬率爾﹐終是霸才。至其格律聲調﹐一字不苟﹐考之北宋﹐自無第二人也。吾嘗謂南渡以後﹐事事不及北宋﹐惟詩則北宋瞠乎其後矣。

○南宋

△劉子鞏程俱周必大朱熹

劉子翠﹐字彥衝﹐以父任承務郎﹐後通判興化軍事﹐以疾丐祠﹐歸隱屏山﹐自號「病翁」﹐一日感微疾﹐與朱子言入道次第而歿。詩思淸雅﹐詞气和緩﹐五古寢似初唐﹐微欠修潔耳。七言如《望京謠》《臨池歌》諸作﹐調諧韻逸﹐逼眞唐音﹐但其《四不忍》詩﹐擬張衡《四愁》﹐無一毫是處﹐可刪也。近體五七言﹐如《過鄴中》及《望楚》諸作﹐則在長慶﹑晚唐間矣﹐而絕句尢非北宋諸人所及。子鞏理學湛深﹐其於詩風神秀逸﹐竟無理學家數﹐亦可異矣。程俱﹐字致道﹐衢之開化人﹐以蔭補官﹐仕至徽猷閣待制。爲詩五古非其所長﹐七言淸韻流麗﹐辭旨並茂﹐《北山集序》謂其取途韋柳﹐柳則似之﹐韋殊不類也。周必大字子允﹐一字洪道﹐廬陵人。第進士﹐中博學宏詞﹐授祕書正字﹐累遷至尙書﹑參知政事﹑樞密使右丞相。昔人謂其詩格澹雅﹐由白傅而溯源浣花﹐實則不名一體。五古格調猶是北宋﹐惟淸雅過之。七古﹑絕句﹐微類白傅﹐而平淡不及。近體五言最爲神似﹐七言則困於使事﹐全非唐音矣。而語气時襲詞曲餘音﹐尢足爲病也。熹字元晦﹐一字仲晦﹐徽州婺源人﹐紹興進士﹐仕至轉運副使﹑煥章閣待制。朱子五古如《對雨》《聽雨》《卽事述懷》諸作﹐詩格寢追開元﹑天寶間﹐淸思幽韻﹐深得沖和之致﹐與近體五言並有唐人風骨。絕句亦不失神味﹐惟七律仍存北塞余風﹐於聲調殊多謬誤。而中年以後﹐講理學﹐參以禪悅﹐詩格一變﹐佳什寥寥﹐可誦者渺矣。

△南渡四子

南渡四子﹐號大家者曰﹕範﹑楊﹑尢﹑陸。而楊萬里《贈堯章詩》﹕尢蕭菹陸四詩翁。」指蕭也﹐然在當時﹐未足稱大家。迨誠齋謙詞耳。四子中﹐惟尢遂初詩散佚不存。可得而言者﹐只範﹑陸﹑楊三人而已。範成大﹐字致能﹐吳郡人。紹興進士﹐仕至吏部尙書﹑參知政事﹑資政殿大學士。詩思朗潤﹐時亦喜爲奇崛﹐論其出處﹐由於子美﹐降而仍爲北宋气派﹐五古如《過平望》諸作﹐淸迥有類張繼諸人﹐《舟行含山道中》﹐則孟郊﹑盧仝微似之矣。近體七言格調稍髙﹐但傷於艱澀﹐少蘊籍之旨。七言歌行﹐特宋人之上乘﹐未脫江西面目。以全集論﹐與唐音頗不相入﹐乃後人論其詩新淸嫵媚﹐奄有謝鮑﹔奔逸俊偉﹐窮追太白。直囈語已。而又時用疊韻﹐如《早發竹下詩》﹕「行衝薄薄輕輕霧﹐看放重重疊疊山。」大似半山句法﹐何其鄙也﹗《與誠齋詩》﹕「又苦徵夫催去去﹐更甘飛雨故斜斜」之句﹐同一造作多累﹐總不似摩詰「漠漠水田」爲傳神也。楊萬里字廷秀﹐又號誠齋﹐吉州吉水人。紹興進士﹐仕至祕書監。其詩《自序》﹕「始學江西﹐旣學後山五律﹐又學半山七言絕句。」是矣。又。晚乃學唐人絕句。則欺人語耳。又曰「後若有悟﹐謝去前學﹐始煥然自得。」號「誠齋體」。自焚少作千餘首﹐中有「露窠蛛┰緯﹐風語燕懷春」等句﹐尢延之以爲可惜。如此惡詩﹐不焚何待﹖至其晚年諸作﹐欣然自得﹐實則仍宋人語耳。《誠齋詩抄序》曰手鈔之日﹐「見者無不大笑」。又曰「不笑不足以爲誠齋之詩。」以博笑爲工﹐豈不妄哉。陸遊字務觀﹐自號放翁﹐越州山陰人。十二能詩﹐以蔭補官﹐仕至寶章閣待制。孝宗嘗問周必大曰「今詩人亦有如太白者乎﹖」必大以遊對﹐人因呼爲「小太白」﹐𨿽豪放不及﹐而俊逸似之。其平淡處又類白傅。劉后村謂﹕「近歲詩人雜博者堆隊仗﹐空疏者窘材料﹐出奇者費摻索﹐縛律者少變化。惟放翁記問足以貫通﹐力量足以驅使﹐才思足以發越﹐气魄足以陵暴﹐南渡而下﹐故當謂一大宗。」吾謂全宋第一﹐豈惟南渡已哉﹗其詩妙在若不經意﹐而自合唐音。有時偶入晚唐﹐遂開「四靈」之先﹐若必求其微疵﹐則差多一熟字耳。

△樓鑰姜夔

鑰字大防﹐自號攻愧主人。登第﹐歷太府宗正寺丞﹐累遷至資政殿大學士。詩惟七言歌行得子美神韻﹐五言艱澀﹐而七律尢鄙淺﹐不足稱也。同時如薛季宣﹑葉適﹑林朝光﹐大抵江西一派﹐參以理學禪味。以較北宋詩人更下一乘矣。姜夔字堯章﹐自號白石道人﹐系出九眞後﹐家鄱陽﹐紹興進士。以新諭丞知漢陽縣﹐妙嫻音律﹐初學詩於蕭。楊萬里諸人皆折節與交﹐其詩以絕句爲最﹐但格律未髙耳。

△四靈

宋人以彊固之性﹐每思跨越前朝﹐欲與唐律之外﹐別創一格﹐師友相尙﹐往而不返。南渡以後﹐放翁始復循唐人正軌﹐於是「四靈」得其緒餘﹐更爲晚唐﹐然其气質猶未全易宋人之舊﹐置之晚唐中﹐亦下乘之駟耳。所謂四靈﹐永嘉布衣也﹐翁卷字靈舒﹐趙師秀字紫芝﹐又號靈秀﹐徐璣字文淵﹐又號靈淵﹐徐照字道暉﹐自號山民﹐又號靈暉。四靈皆尙五言律﹐其思致非艱苦則涉輕率﹐句如「竹房三尺像﹐石榻一鑪香」﹐又「塵土侵衣重﹐年光加鬢牢」﹐其造作皆此類也。徐靈暉尢喜爲七言歌行﹐辭旨淺鄙﹐文不逮意﹐其句法尢與七古不分﹐體格猶是宋詩﹐特略近平易﹐非眞屬晚唐也。

△劉后村

劉克莊字潛夫﹐又號後村﹐莆陽人。學於眞西山。以蔭入仕﹐終福建提刑。詩尙琢削﹐初與四靈並學晚唐﹐近體𨿽稍艱澀﹐佳處自不可沒。晚更師古﹐淺鄙執拗﹐與王公度﹑王庭﹑王阮﹑劉宰等並流入江西一派矣。自北宋以來﹐於詩專效子美句法﹐而去取不當﹐其佳處終不可得。又用盡一字工夫﹐下字務著力煆煉﹐雅俗不辧﹐轉無是處。其《除食詩》。壁穿自和乾泥補﹐窗損教尋廢紙粘」﹐直不成其爲詩。如此者不僅一二見也。絕句尢不堪入目。宗宋詩者﹐每曲加回護﹐欺人而已。

△戴復古嚴羽

戴復古字式之﹐天臺黃巖人。居南塘石屏山﹐因自號焉。以詩鳴江湖間﹐其詩亦近江西派﹐五古排仗﹐猶是北宋。其《章泉二老歌》﹐詞旨旣屬平庸﹐長短句聲調亦不甚合律﹐但於宋詩中略見性靈耳。而使事仍多拘泥。五言如《題壁》云「酌貴不酌賤﹐酌富不酌貧」﹐又《園亭卽事》云「東家送檳榔﹐西家送檳榔」﹐不知更成何體格﹐自詩以來未有也。惟七言歌行尙稱合作。近體多累﹐佳處寥寥矣。《石屏詩鈔序》謂其嘗登放翁之門﹐今讀其詩﹐絕不相類﹐何也﹖或語復古宋詩﹐不及唐詩。曰「不然﹐本朝詩出於經﹐此人所未識﹐而復古獨知之﹐故其詩正大醇雅﹐多與理契﹐機括妙用﹐然猶自謂『胸中無千百字書﹐如商估乏貲本﹐不能致奇貨。』蓋謙言也。」又曰「吳荊溪稱其獵點勘﹐自周漢至今﹐大編祕文遺事說﹐何啻百千家」云云。綜其所說﹐彼以爲是者不知正宋人之誤也。假令詩必出於《經》然後正大醇雅﹐則《三百篇》及古歌琴操﹐果出何語﹖三代以降﹐至於晚唐﹐斷無不契於理之詩﹐詎必宋人始然﹖特宋人落實﹐端言理學﹐於情性﹑於境趣﹐毫不相干﹐不似古人情深景眞﹐不言理而自與理契﹐且不拘一道﹐能隨人性之所感而成理解﹐故理路甚廣﹐豈宋人拘拘於此者比哉﹗宋人於詩﹐反復伸論﹐務欲闡明理解﹐令人昏昏欲睡﹐誠不若看經義爲醒目矣﹗詩主性靈﹐非向書本討生活也。若專務成語僻典﹐掇拾成詩﹐無論立意如何﹐終覺陳腐可厭﹐何關髙雅。要當信手拈來﹐看去若不經意﹐而字字有來歷﹐始爲佳耳。宋人采取經文﹐琢削艱僻﹐而字面之雅俗﹐聲調之諧否﹐不問也不知。經文一入於詩便俗﹐而宋人不悟。楊升庵謂石屏詩無百字成誦者﹐豈過論哉﹗其從孫﹐字景明﹐號東墅。詩亦略似復古。嚴羽字儀卿﹐邵武人。自號滄浪逋客﹐詩效晚唐﹐於宋人中較爲流麗云。

○遺老

△謝翺汪元量

翺字臯羽﹐又號曦發子。福之長溪人。爲文天祥諮議參軍﹐天祥卒﹐亡匿。所至輒感哭﹐終於元。善爲歌行﹐冠絕一時。奇詼博麗﹐頡頑長吉﹐而聲調哀感﹑辭旨和美﹐尢且過之。自宋至元﹐無第二人也。林景熙字徳陽﹐號霽山﹐溫之平陽人﹐仕宋爲從政郎﹐宋亡不仕﹐客於會稽。詩思淸切﹐頗似唐音﹐宋人面目洗刷無餘矣。汪元量﹐字大有﹐號水雲﹐錢塘人。以琴事謝後﹑王昭儀﹐宋亡﹐世莫測其去畱。爲詩髙雅淸麗﹐歌行尢佳﹐比諸謝翺﹐略似和緩﹐而感慨悱惻﹐則異曲同工者也。時又有梁棟﹐字隆吉﹐詩格在元和﹑長慶間﹐其《四禽言》詩﹐尢新穎可喜。竊謂北宋之間﹐風雅已盛﹐考其所作﹐惟東坡古詩足爲後人模範﹔南渡以後﹐亦只放翁﹑謝翺﹑林景熙﹑梁棟﹑汪水雲五人遠追唐風﹐近稱絕調﹐卽置之唐人中﹐亦超超玄著﹐而元詩之興﹐實肇於此。其餘諸子碌碌﹐𨿽盡焚之不爲過也。或謂北宋人﹐如潘閬﹑鮑當豈無佳句﹖但於千百首中﹐偶得一二而已﹐昔人云「多做了自然有一兩句道著」﹐又何足尙哉﹗

○金

△黨懷英劉迎劉昂趙秉文王郁

黨懷英字世傑﹐奉符人﹐大定十年進士﹐官至承旨。詩思雅贍﹐辭旨平易﹐時人比之陶謝﹐自是過論﹔惟喜獎拔後進﹐故名流多歸附之﹐爲當代詩文宗主。大安三年﹐卒於家。劉迎字無黨﹐東平人。大定進士﹐除幽王府記室﹐攺太子司經。詩極淸麗﹐惟欠生動耳。昂字之昂﹐興州人﹐大定進士。歷左司郎中﹐終上京畱守判官。其詩與迎相類﹐然典雅不及也。趙秉文字周臣﹐磁州人。大定二十五年進士﹐累官禮部尙書﹐自號閒閒居士。五言詩淸迥簡遠﹐並有浩然韻味﹐五古及七言少弱﹐非復唐人風調。或謂其七言長調筆勢縱放﹐不拘一律﹐律詩壯麗﹐小詩精絕﹐蓋愛好之言﹐自多溢美也。郁字飛伯﹐大興府人。舉進士不第﹐年三十爲亂兵所殺。少日《擬古別離》有「黃鶴樓髙云不飛﹐鸚鵡洲寒星已曙」之句﹐人多傳之。後入京師﹐大爲李欽叔所稱﹐元遺山贈詩有「筆頭仙語復鬼語﹐只有溫李無他人。之句。詩效長吉﹐有奇語而不流於艱僻﹐其五言絕尢精切遒麗﹐風神獨絕也。

△李汾麻革元好問

汾字長源﹐平晉人。與遺山同鄕裏﹐各有詩名﹐兩不相下。爲恆山武仙行省講議官﹐廉介過人﹐平生以詩爲專門之學﹐後爲其麾下所殺。詩尙性情﹐善於使事﹐七言冠絕一時。𨿽議論縱橫﹐而運用入化﹐气勁調逸﹐淩厲無前。麻革字信之﹐臨晉人。舉進士﹐官兵部侍郎。亦工七言﹐聲調悲壯﹐得子美之神﹐與長源異曲同工者也。元好問字裕之﹐別號遺山﹐秀容人。弱冠登進士﹐官尙書省左司員外郎﹐金亡不仕﹐時亦稱爲元才子。金自大定後﹐頗尙文藝﹐詩家輩出﹐盛於兩宋。崔立之變﹐駢首死難﹐惟遺山歸然獨存。金末元初﹐與趙孟俯南北對峙。元初學者﹐宗之以爲依歸。史稱其備眾體﹐有繩尺﹐蔚爲一代宗匠﹐殆非虛語。晦道林莽﹐日課一詩﹐四方學者執羔雁無虛日。其七言歌行﹐大气溥滂﹐激昂慷慨﹐悲壯淋漓﹐每見於字裏行間。集中數篇微見纖弱﹐大醇小疵不足病也。他如《湘夫人詠》諸作﹐李賀有此洗練﹐無此神化。五言寢追陶謝﹐律詩並驅李杜。宋金人皆學李杜﹐惟金人獨得其巧。子美非無累句﹐宋人不辧精粗﹐字字模擬﹐故僅得其拙處。遺山《短日詩》「風霜憐晚節﹐天地入歸心」之「入」字﹐又《穎亭詩》「春風碧水雙鷗靜」之「靜」字﹐放翁諸人而外﹐皆不及也。宋金遺老如趙復﹑龔開﹑白賁等數十人﹐並收《元詩癸選》及《元詩記事》中﹐全集未見﹐殘篇零什﹐難以爲斷﹐玆從略焉。

○元

宋金詩人入元以來﹐主分南北﹐故步自封﹐各仍舊貫﹐其間截然有不可彊合者。劉因﹑趙孟俯﹑方回諸人傳宋詩一脈﹐殊不足以並金詩。四子而後﹐始融洽兩派﹐漸涉艷﹐宋金之風旣革﹐而元詩興矣。

△楊奐趙孟ぽ

奐字煥然﹐奉天人﹐舉進士﹐官至河南路廉訪使﹐有《還山集》。詩思綺麗﹐聲調句法轉似宋人﹐五古拖沓﹐非其所長﹐宮詞平鋪直敍﹐尢少蘊籍之旨﹐遠遜「鐵體」﹐唐人無論矣。孟俯字子昂﹐宋宗室也。用蔭補官﹐入元授兵部郎中﹐仕至翰林學士承旨﹐狀貌映麗﹐博學多聞﹐旁通佛老﹐尢工書畫。仁宗眷顧隆重﹐字而不名﹐嘗以比唐李白﹑宋蘇軾。與錢舜舉等號「吳興八駿」﹐而子昂爲之首。其詩步驟宋人﹐故七言歌行略見流麗﹐而體格駁雜不醇。近體五七言稍勝宋人﹐殊不足以望遺山項背。論者謂其古詩沈潛謝鮑﹐律詩則傲睨髙適﹑李翺﹐妄哉﹗綜觀歷代以髙位致盛名者﹐指不勝屈﹐子昂其一也。同時如劉因﹑黃氵晉﹑錢舜舉並承宋詩遺軌﹐𨿽未盡美﹐猶勝子昂一籌矣。

△陳孚宋無吳師道盧亙柳貫

孚字剛中﹐臺州臨海人。官至臺州路總管府治中。詩思壯麗﹐雅似杜牧﹐與吳師道同一淸迥﹐置之晚唐不可辧。師道字正傳﹐蘭溪人﹐官禮部郎中。無字子虛﹐晉陵人。爲詩奇麗﹐效法長吉﹐頗得其槪﹐《烏夜啼》曲尢堪「鬼才」之目。亙字彥威﹐汲郡人。官翰林待制。詩以五古爲最工﹐其得意處﹐頗有嗣宗風格﹐然當時不甚知名也。貫字道傳﹐浦陽人。官翰林待制﹐詩亦爲晚唐一體﹐七律最工﹐五古間入長慶﹐特未脫宋人理學气味耳。

△虞集楊載範亨揭斯吳萊

虞集字伯生﹐蜀郡人﹐僑寓臨川之崇仁﹐官翰林直學士﹐國子博士﹐奎章閣待制。與楊載﹑範亨﹑揭斯稱四大家。載字仲宏﹐浦城人。延初﹐登進士﹐官至寧國路總管府推官。亨字亨父﹐一字徳機﹐淸江人。官至湖南嶺北廉訪使經歷﹐人稱文白先生。揭斯字曼碩﹐龍興富州人﹐官至翰林侍講學士。時人論四家詩云「揭典重﹐楊雄渾﹐虞雅麗﹐範淸髙。」要爲膚論﹐不可以據。四人中以虞集﹑楊載稱最﹐近體淸迥富麗﹐音節和美﹔五古上追謝鮑﹐中亦不失唐音。定二人優劣﹐載微欠生動﹐間亦似臺閣體。至七言歌行﹐非二人所長﹐長短句尢不爲佳。而範亨﹑揭斯適得其反﹐歌行遠勝虞楊﹐五古亦髙雅簡淡﹐惟近體稍覺不逮耳。四家至此﹐合宋金諸作﹐別開一局﹐實爲元詩之宗。吳萊字立夫﹐浦陽人。幼敏﹐家多書﹐私取讀之﹐皆成誦。賦詠捷疾﹐嘗於故人家爲長歌﹐頃刻十餘紙。屬對嚴密﹐文采縟麗﹐觀者驚以爲神﹐其詩淸新俊逸﹐古律詩並屬淵妙﹐當位置放翁﹑遺山間。四家未足擬也。

△傅若金薩都刺

傅若金﹐字與礪﹐新諭人。爲廣州文學教授。虞集初見其詩文集﹐大相知賞﹐由是名動京師。詩思朗潤﹐近體七律間擬溫李﹐然無纖之習﹐歌行雅贍警切﹐五古則源於河梁之什﹐宋人餘波至是始絕矣。薩都刺字天錫﹐別號直齋﹐雁門人。泰定進士﹐官至河北廉訪使﹐長於詠物﹐縟采絢發﹐精思內瑩﹐亦溫李之儔﹐本以《宮詞》得名﹐其風神殊勝楊奐也。

△楊維楨項炯李孝光張翥陳樵

楊維楨字廉夫﹐號鐵崖﹐會稽人。泰定進士﹐官江西儒學提舉﹐善爲樂府﹐奇詼映麗﹐亞於長吉﹐而古雅時或過之。眩蕩當世﹐號爲「鐵體」﹐天下宗之。務以博麗相髙﹐流播所及﹐終不出元和﹑晚唐間。上材爲昌黎﹐中材爲杜牧﹐下亦不失爲溫李﹐蓋其時勢習尙然耳。廉夫晚年流於綺靡﹐其短歌如《竹枝》欠含蓄﹐寡丰致﹐亦殊不爲佳。詩人張憲﹑項炯輩其徒也﹐惟爲體略有不同﹐玆爲類而別之。項炯字可立﹐臺之臨海人﹐效長吉﹐亦不下鐵體。李孝光字季和﹐古詩歌行﹐奇逸豪邁﹐精雅絕倫﹐欲超鐵體而上之﹐與廉夫旗鼓中原﹐而享名不及也。時人語曰「前有範虞﹐後有楊李。」張翥字仲舉﹐晉寧人﹐尢爲鐵體上乘。陳樵﹐字居采﹐東陽人﹐自號鹿皮子。詩學溫李﹐頗得其槪﹐而七律於晚唐中則別爲一格者也。

△胡助乃賢謝應芳周廷震

胡助字古愚﹐東陽人。官太常博士﹐爲詩才藻內映﹐气質自髙﹐與周廷震﹑謝應芳皆爲昌黎一體﹐惟奇倔不及耳。乃賢字易之﹐本葛羅氏譯言馬也。南陽人﹐官翰林編修。詩婉麗淸切﹐善言情景﹐五言近體﹐雄渾雅贍﹐頗有初唐風格。當此之時﹐鐵體盛行﹐得此殊不易矣。

△張昱張簡張憲

昱字光弼﹐廬陵人。官左司員外郎﹐明太祖徵入京師﹐見其老﹐曰「可閒矣」﹐因號可閒老人。與張簡﹑張憲並宗鐵體﹐𨿽文采富麗﹐然皆豪邁超拔﹐歌行﹑近體﹐遂不期而暗合杜牧之。或以爲似李白﹐實則自楊李以下﹐猶未能契及李益﹑王建﹐安望白耶﹖簡字仲簡﹐吳郡人﹐自號白羊山樵。饒介之仕僞吳﹐求諸名士作《醉樵歌》﹐廉夫爲之主﹐以簡爲第一﹐髙季迪次之﹐名盛一時。詩比張昱稍覺綺麗﹐而體格不異。憲字思廉﹐山陰人﹐別號玉笥生﹐爲張士誠樞密都事。吳亡﹐走杭州﹐奇食僧寺以歿。

○明

△劉基

劉基字伯溫﹐元進士﹐靑田人。洪武中以佐命﹐功封誠意伯。明詩旣承鐵體之後﹐以辭藻相髙﹐獨基屏絕時尙﹐力挽唐風﹐𨿽未盡善極美﹐固已超越諸子。沈徳潛謂其樂府髙於古詩﹐古詩髙於近體﹐五言又髙於七言﹐自是的論。然其樂府﹐無杜之淒苦﹐韓之奇澀﹐以气格論﹐當出自太白。絕句尢爲逼肖﹐五古微覺气促﹐故與建安不侔。至近體實師老杜﹐以气力未充﹐乃退近晚唐﹐但自然無琢削痕迹﹐亦不可爲非佳作也。

△明初四子

髙啟字季迪﹐長洲人。洪武初﹐官戶部尙書﹐坐魏觀棄市。少以詩名﹐聲稱籍盛﹐號大手筆。與楊基﹑張羽﹑徐賁稱四才子﹐而季迪爲之首。四子歌行變自鐵體﹐洗盡鉛華﹐猶帶餘妍﹐其警拔淸切者﹐比於杜牧﹐縟艷映麗者又似元稹。惟七律擅勝﹐渾古蒼莽﹐居然子美。絕句則規承太白﹐但欠豪邁耳。五古辭旨未暢﹐近體句法少變﹐未爲合作也。楊基字孟載﹐其先蜀人﹐居於吳﹐仕至山西按察使。被讒奪職﹐供役﹐卒於工所。五古宗法子昂﹐遠勝季迪﹐近體五七言﹐佳者爲晚唐﹐次者則宋人耳。張羽字來儀﹐潯陽人。阻兵居吳﹐官翰林院﹐以事投江死。五古句法摩詰﹐猶嫌著力﹐近體亦然﹐堪與徐賁並驅﹐猶未足與髙楊爭衡也。賁字幼文﹐仕至河南布政使﹐尋以事死於獄中。

△林鴻孫ナ髙棣解縉楊士奇

林鴻字子羽﹐福淸人。明初以得官﹐仕至禮部員外郎。詩思淸新秀發﹐古詩﹑近體﹐皆步武大歷﹐一宇不苟﹐體格醇正﹐宜其爲閩派之首。𨿽「唐臨晉帖﹐執而不化」﹐正其佳處﹐殊未足以爲病也。孫ナ字仲衍﹐南海人。官蘇州府經歷﹐坐黨禍死。詩亦林鴻之亞﹐或爲傑出吳中四子之上﹐則過甚其詞矣。髙棣字彥恢﹐長樂人。官翰林待詔﹐辭藻內映﹐髙雅秀發﹐古詩﹑近體﹐並宗王維﹐賦物寫景﹐頗多入神。七言歌行略覺不逮﹐蓋其气力未充﹐故於轉接處時形淺弱耳。解縉字大紳﹐吉水人。洪武進士﹐官廣西參政﹐以事死於獄。詩格勻整﹐對仗工穩﹐與楊士奇諸人號爲臺閣體。𨿽風裁少損﹐而性靈未昧﹐其宗法唐人﹐亦具有根只。如楊士奇之五言﹐則學岑參﹔曾檠之七律﹐則學賈至﹔沈貞之效元和﹐劉績之憮大歷﹐以較宋元之中駟﹐則此格爲勝矣。楊士奇名寓﹐以字行﹐泰和人﹐官少師。

△李東陽

李東陽字賓之﹐茶陵人。官少師﹐兼吏部尙書。詩自永樂以還﹐崇尙臺閣體﹐故東陽起而稍復明初之舊﹐是爲「茶陵派」。五古及七言歌行﹐風格全師韓愈﹐而近體五七言猶仍臺閣一體。然自元四子以後﹐七言只有歌行古風未嘗一見﹐習尙所趨﹐亦一異也。故東陽於古詩﹐聲調猶尙未合﹐或謂七言歌行卽是古風﹐誤甚。

△李夢陽何景明徐禎卿邊貢

李夢陽字天賜﹐更字獻吉﹐慶陽人。舉進士﹐授戶部主事﹐官至江西提學副使。彈劾不避權貴﹐閹寺側目﹐卒以是罷歸家居。益斤弛負气﹐治園池﹐招賓客﹐日縱俠少射獵繁臺晉邱間﹐自號空同子﹐名震海內。先是﹐李東陽主文柄﹐天下翕然宗之。夢陽獨譏其萎弱﹐倡言文必秦漢﹐詩必盛唐﹐非是者勿道。與何景明齊名﹐號何李﹔與徐禎卿﹑邊貢號「四才子。﹔又益以康海﹑王九思﹑王廷相﹐號「七才子」﹔後更益以朱應登﹑顧﹑陳沂﹑鄭善夫﹐號「十才子」。詩格相類﹐皆卑視一世﹐而夢陽尢甚。吳人黃省曾﹑越人周祚千里致書﹐願爲弟子。至嘉靖朝﹐李攀龍﹑王世貞出﹐復奉以爲宗。終明之世﹐推李﹑何﹑王﹑李爲四大家。夢陽五古﹐逼近建安﹐不減太白。七古與歌行﹐則實兼李杜之長﹐其《朝飲馬》及《土兵豆》二行﹐無異「三吏三別」。五七言近體豈但雄視一代﹐直將奴使晚唐﹐爲格旣髙﹐使事無迹﹐推陳出新﹐無語不奇﹐而按其實又皆尋常﹐特人欲道不得耳。其起﹑承﹑轉﹑合之間﹐再接再厲﹐妙契自然﹐無一語堆砌﹐尢不可及。後人有譏其詩模擬剽竊﹐得少陵之似﹐而失其眞者﹐皆嫉抑之說﹐不足信也。時與何景明分南北兩派。景明﹐信陽人﹐字仲默﹐宏治進士﹐官陜西提學副使﹐爲南派之宗。詩情菹籍﹐其源出《十九首》﹐故於張九齡﹑陳子昂彌復相似。旣復宗法初唐﹐如《玩月》《姜子嶺》諸作﹐頗亦近於王維﹐蓋知夢陽已得建安之骨﹐李杜之神﹐不可與爭衡﹐思別出蹊徑以勝之。或謂與夢陽同是憲章少陵﹐而所造各異者﹐誤也。二家優劣﹐何實遜李﹐《明月篇》自云擬初唐﹐卻無一是處﹐樂府歌行復少含蓄﹐有時亦微涉鐵體﹐惟近體五七言則眞初唐音節耳。邊貢字廷實﹐歷城人﹐以進士官產部尙書。詩思淸切﹐五古亦爲初唐﹐歌行及近體則顧況﹑李益之亞也。徐禎卿字昌谷﹐吳縣人﹐宏治進士﹐官國子博士。詩以近體五言爲最佳﹐至古風歌行則學子美而猶未至也。綜四家之詩﹐李﹑何﹑邊﹑徐正得優劣之次﹐其餘七子﹐並亞於禎卿云。

△楊愼薛蕙髙叔嗣

愼字用修﹐一號升庵﹐新都人﹐舉進士﹐官翰林修撰。詩自元末盛行鐵體﹐至靑田稍稍復古。而明初四子﹐亦力追盛唐﹐然鐵體猶未盡去也﹐故一變而爲臺閣體。至東陽𨿽以復古自任﹐開李何先河﹐而臺閣之風至李﹑何﹑邊﹑徐始革﹐天下翕然宗之﹐無不爭效其體。獨升庵﹑君采﹐於四子之外﹐自樹一幟。升庵才情博麗﹐气格髙華﹐故自不凡。然仍爲鐵崖餘妍﹐比之張昱﹑李孝先輩﹐良無愧色﹐若與四子爭艷﹐則仙凡不侔矣。薛蕙字君采﹐毫州人﹐以進士官吏部員外郎。詩思髙古雅逸﹐五言古詩﹐深得建安風骨﹐佳處不減景明。七言歌行未極自然之致﹐近體五言亦學初唐﹐七律非其所長。髙叔嗣字子業﹐嘉靖進士﹐官至湖廣按察使。詩情恬淡﹐近體五言頗似韋孟﹐七言則失之質直﹐五古過於著力﹐乃乏餘味。論其體格聲調﹐去唐風彌遠矣。

△王愼中唐順之皇甫衝

愼中字道思﹐晉江人。嘉靖進士﹐官河南參政。順之字應徳﹐舉進士﹐官至僉都禦史。皇甫衝字子浚﹐長洲人﹐嘉靖戊子舉人﹐與弟津﹑訪﹑濂稱四皇甫。文宗歐曾﹐詩仿初唐﹐七言平易不足論。惟五古頗得賡音之正﹐體格聲調﹐逼似大歷﹑元和間。蓋仿初唐而得此﹐所謂取法乎上﹐正得其中也。而升庵一脈﹐未及盛行﹐實以數子間之﹐不然﹐有不流於香奩者幾希。

△李攀龍王世貞謝榛張佳胤

攀龍字於鱗﹐歷城人。嘉靖進士﹐官至河南按察使。詩宗李何﹐力排諸體﹐與王世貞﹑謝榛﹑徐中行﹑宗臣﹑梁有譽﹑吳國倫號「七才子」。古詩擬《河梁》﹐不激不隨﹐集李何之長﹐而七言歌行體格俱卑。擬於四家﹐竟成土苴。近體以絕句爲最﹐然明人於此皆有心得。沈徳潛以爲歷下眞面目﹐亦非折衷之言也。五言雄渾﹐七言富麗﹐顧與李何不相侔也。王世貞字元美﹐太倉人。舉進士﹐官至刑部尙書。弟世懋﹐亦以詩名。元美最工七言歌行﹐比於夢陽﹐可謂具體﹐於鱗非其倫也。五古風骨同於鱗﹐而溫和不及。近體五言似效靑蓮﹐七律亦步驟老杜﹐皆不可以爲工也。當時七子﹐惟謝榛爲最﹐而官位不顯。榛字茂秦﹐臨淸人。以布衣終﹐自稱四溟山人。五古如《詠蟻》諸作﹐師法太白﹐頗得其槪。七言歌行尢稱合作﹐特無空同之超脫。近體五七言﹐悲壯蒼涼﹐老气橫秋﹐更非於鱗﹑世美兩家所及。七子之中﹐惟吳國倫差可比耳。張佳胤字肖甫﹐銅梁人。舉進士﹐官兵部尙書。亦工五言近體﹐爲李王后勁﹐然他作未能逸倫也。

△歸子慕髙攀龍袁宏道

歸子慕字季思﹐昆山人。萬曆舉人。髙攀龍﹐萬曆進士﹐官至左都禦史﹐以忤魏閹﹐被逮自殺。二家詩皆重天趣﹐不務琢削﹐力排四大家﹐以平澹爲宗﹐顧有風味無气骨﹐久乃流於直率。時徐渭﹑湯顯祖亦力矯王李之獘﹐所爲詩無復餘韻﹐於是「公安派」興焉。袁宏道字無學﹐公安人。萬曆進士﹐官吏部郎中。詩格淺率﹐辭旨平易﹐時謂之「公安派」。兄宗道﹑弟中道並號「三袁」。而竟陵鍾惺﹑譚元春晚出於公安派﹐稍加洗鏈﹐間以艷語﹐謂之「竟陵派」﹐而明社屋矣。

按有明一代﹐風雅最盛﹐足與唐埒。《明詩綜》二千八百餘家﹐玆以其尢者著於篇。至元人中如李冶與元好問齊名﹐稱元李﹐白賁與遺山齊名﹐亦稱元白。他如「三隱」﹑「四妙」﹐並有詩名。﹝翟炳字頌天﹐三隱之一。今人之寶塔詩﹐自一字至七字者乃其遺也。﹞而明初之袁凱以《白燕詩》得名﹐號「袁白燕」﹔謝徽與髙啟同邑齊名。或詩篇散佚﹐或他作未稱者﹐並割愛不錄。又明末如四公子詩﹐𨿽淵妙而不爲人所宗。錢謙益﹑艾南英矩護北宋﹐亦張溥﹑陳子龍希蹤兩漢﹐未見出類。淸初詩人𨿽眾﹐而瑕瑜互見﹐皆不足當一代宗主。卽王漁洋﹑朱竹詫﹑沈徳潛﹑袁子才輩﹐大抵以名位而尊﹐而工詩者又無盛名﹐限於篇幅﹐故不復贅云。

●跋

十九年夏屬稿竟。旣付梓﹐手民頗不率教﹐脫誤殊多﹐魯魚帝虎﹐重勞閱者﹐良用歉然。尙祈大雅毋吝教益﹐隨時質疑。倘與詩學有關﹐卽不涉本書﹐亦當盡其所知﹐條舉以對﹐用補前失﹐並藉以結文字之好﹐諸維諒照爲幸。

●題詞

索遊南北與西東﹐遇合難期一揖中。豈有功名遲蔡澤﹐漫教生死累牛弘。气橫湖海魚龍夜﹐月黯關山艸木風。惆悵蕪城髙賦罷﹐百年歌哭復誰同﹖

鬢影參差見二毛﹐添衣未厭舊靑袍。客來浪說詩名遠﹐貧去方知米價髙。時勢適宜全管鮑﹐霸才無主失蕭曹。閒情閱盡文心細﹐不逐秋聲作怒潮。﹝失艸格。﹞

