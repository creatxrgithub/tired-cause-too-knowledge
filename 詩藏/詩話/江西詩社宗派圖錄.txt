江西詩社宗派圖錄張泰來述

﹝序﹞

余嘗以﹝江西詩派論﹞課士於豫章﹐率昧於題旨﹐鮮當人意者。張吏部扶長以致政家居﹐耄年好學﹐爰徧覽羣籍﹐摭拾遺事﹐錄其有關於呂居仁《宗派圖》者﹐人各立一小傳﹐且推原作圖之意﹐編次成帙﹐名曰﹕《江西詩社宗派圖錄》﹐俾後學得以觀覽﹐甚盛舉也。然詩有統有派。余友劉子山蔚曰﹕『統猶水行於地﹐匯於歸墟﹐而總爲天一之所生﹐非支流別港之所得偏據以爲名。至於四瀆百川之旣分﹐分而溢﹐溢而溯其所由出﹐然後稱派以別之﹔派者﹐蓋一流之餘也。』居仁之名山谷﹐殆以一流小之﹐非尊之也。而自附於一流﹐抑又自小之甚矣。學者誠卽扶長此錄﹐以洞然於『江西詩派』所自出﹐知其學之有本﹐非同於污瀆﹔更引申於山蔚之論﹐而有得於風雅之大源﹐則幾矣。扶長以爲何如﹖康熙辛未季秋﹐商丘宋犖題。《江西詩社宗派圖錄》呂居仁作《江西詩社宗派圖》﹐自黃山谷而下﹐列陳后山等凡二十五人﹕陳師道﹑潘大臨﹑謝逸﹑洪朋﹑洪芻﹑饒節﹑祖可﹑徐俯﹑林敏修﹑洪炎﹑汪革﹑李錞﹑韓駒﹑李彭﹑晁衝之﹑江端本﹑揚符﹑廷博案﹕揚原作楊﹐今據宋刻劉后村集校正。謝薖﹑夏倪﹑林敏功﹑潘大觀﹑王直方﹑善權﹑髙荷﹑呂本中。此浚儀王柏厚《小學紺珠》定本也。胡氏《苕溪漁隱》與《山堂肆考》有何顗而無髙荷﹐且列洪朋於徐俯之後﹔《豫章志》有髙荷﹑何顒而無何顗﹐呂本中復不在二十五人之中﹔恐傳鈔有誤﹐今並記之。說者謂﹕居仁作圖﹐旣推山谷爲宗派之祖﹐二十五人皆嗣公法者。今圖中所載﹕或師老杜﹐或師儲﹑韋﹐或師二蘇﹐師承非一家也。詩派獨宗江西﹐惟江西得而有之﹔何以或產於揚﹐或產於兗﹐或產於豫﹐或產於荊梁﹖似風土又不得而限之矣。或謂《三百五篇》而後﹐作詩者原有江西一派﹐自淵明已然﹐至山谷而衣缽始傳﹐似宗派盡於二十五人也。及考紹興初﹐晁仲石嘗與範顧言﹑曾裘父同學詩於居仁﹔後湖居士蘇養直歌詩淸腴﹐蓋江西之派別﹔坡公謂秦少章『句法本黃子』﹐夏均父亦稱張彥實詩出江西諸人﹔範元實曾從山谷學詩﹔山谷又有贈晁無咎詩﹕『執持荊山玉﹐要我雕琢之。』彼數子者﹐宗派旣同﹐而不得與於後山之列﹐何也﹖呂公嘗譔《紫薇詩話》﹐見諸篇什者﹐僅八九人而止﹐余悉無聞焉﹐抑又何也﹖聞公尙有《師友淵源》一書﹐惜未之見耳。大抵宗派一說﹐其來已久﹐實不昉自呂公也。嚴滄浪論詩體﹐始於《風》《雅》﹐建安而後﹐體固不一﹐逮宋有『元佑體』﹑『江西體』﹐注云﹕『元佑體卽江西派﹐乃黃山谷﹑蘇東坡﹑陳后山﹑劉后村﹑戴石屏之詩。』是諸家已開風气之先矣。居仁因而結社﹐一時壇墠所及﹐遂有二十五人﹐爰作圖以記之﹐詎必溯其人之師承﹐計其地之遠近歟﹖觀呂公自序﹐有云﹕『同作並和﹐𨿽體制或異﹐要皆所傳者一。』其涯略殆可睹矣。坡老云﹕『吾於詩人無所甚好﹐獨淵明詩質而實綺﹐臞而實腴﹐自曹﹑劉﹑鮑﹑謝﹑李﹑杜諸人﹐皆莫能及。』淵明旣往﹐諸家皆南北宗爾﹐摩圍老人﹐卽欲避此一席﹐何可得哉﹖竹坡周少隱曰﹕『呂舍人作《宗派圖》﹐自此雲門﹑臨濟始分矣。東坡寄子由詩﹕「贈君一籠牢收取﹐盛取東靬長老來。」則是東坡﹑子由爲師兄弟也。』今謂其說始於呂公﹐不幾爲論世尙友者所竊笑乎﹖矧江西宗派不止於詩﹐卽古文亦有之﹔不獨歐陽﹑曾﹑王也﹐時文亦有之﹔不獨陳﹑羅﹑韋﹑艾也﹐推之道徳節義﹐莫不皆然。余以老耄失學﹐藏書散軼﹐抱甕之暇﹐無以自娛。適大中丞宋牧仲先生采風﹐以此命題﹐友人有過蓬戶而下問者﹐聊書此意以答之。猶恐世遠言湮﹐卽舉二十五人之姓氏﹐索其詳而不可得﹔乃紀厥爵裏﹐徧覽羣籍﹐摭拾遺事﹐錄其有關於《宗派圖者》﹐人各立一小傳﹐編次成帙﹐名曰﹕《江西詩社宗派圖錄》﹐俾後之學詩者﹐得以覽焉。陳師道

師道﹐字履常﹐一字無己。徐之彭城人。自號後山居士。元佑三年﹐蘇軾﹑傅堯兪﹑孫覺薦爲徐州教授﹐又梁燾薦爲太學博士﹐歷祕書省正字。學識敻絕﹐有經世才﹐一時問業者甚眾。熙寧中﹐王氏經學盛行﹐後山心非其說﹐遂絕意進取﹐至是始以薦得官。家極貧﹐苦吟﹐每偕及門登臨得句﹐卽急歸臥一榻﹐以被蒙首﹐惡聞人聲﹐謂之『吟榻』。家人知之﹐卽嬰兒稚子﹐亦抱寄鄰家。自詠絕句﹕『此生精力盡於詩。』殆無忝矣。山谷曰﹕『履常﹐天下士也﹐讀書如禹之治水﹐知天下之絡脈﹔作詩得老杜句法﹐今之詩人﹐不能當也﹔爲文深知古人之關鍵﹐其論事救首救尾﹐如常山之蛇﹐時輩未見其比。』初寓京師﹐傅欽之欲識其面﹐以問少遊。少遊曰﹕『是人非持剌字伺候公卿之門者﹐不可致也。』章惇在樞府﹐將薦之於朝﹐以書招之﹐後山答云﹕『公卿不下士﹐尙矣﹐乃獨見於今。夫相見所以成禮﹔師道於公有貴賤之嫌﹐無平生之舊﹐公𨿽可見﹐禮不可見也。』終不往。東坡出知杭州﹐道由南京﹐後山爲教授﹐時欲往迎之﹐告徐守孫莘老﹐孫不之許﹐乃托疾私行﹐至南﹐與坡公同舟直下﹐抵宿而後返﹐爲劉安世所彈。余觀後山越境而見東坡﹐當軸而不見子厚﹐曾何得喪足系其胸次哉﹖臞翁《詩評》﹕『衝寂自妍﹐不求識賞。』眞詩如其人矣。林擇之問朱文公曰﹕『後山詩恁底深﹐他資質盡髙﹐不知如何肯去學山谷﹖』公答云﹕『後山雅健勝似山谷﹐然气力不及山谷較大﹐此其所以推服弗置也。』坡公最重後山書﹐曾有一帖﹐已遺荊州李翹叟。繼亡其本﹐借來謄出﹐適爲役夫盜去﹐鬻於僧寺﹐追取得之﹐復歸翹叟。翹叟猶恐此卷再爲盜所得也﹐扃鐍藏之。坡公聞之﹐不禁拊掌。惜乎扈從南郊﹐不屑服趙挺之衣﹐竟以寒疾死﹐悲夫﹗二子丰﹑登。丰亦能詩。建炎中﹐以父故得官﹐過江爲會稽判。郡長李鄴降敵﹐丰亦並驅以北﹐一云登。後遂無在江左者。無己著述繁多﹐今世所傳﹐率多僞雜。惟門人魏衍昌編《後山集》二十卷最善。《詩話》《談叢》﹐放翁疑爲後人贗作。洪容齋亦云﹕『《談叢》載國朝事﹐失於不考究﹐多爽其實﹐非公筆也。』長短句二卷﹐胡元任云﹕『後山自謂他文未能及人﹐獨於詞不減秦七﹑黃九﹐其自矜如此。』潘大臨潘大觀

大臨﹐字邠老。黃岡人。才性明敏﹐凡經史百家之書﹐無不融貫。善屬文﹐而尢匠心於詩。元丰中﹐寓齊安﹐得句法於坡公。次弟大觀﹐字仲達。俱以詞翰名家。山谷誦其五言句﹐覺翰墨之气如虹﹐猶足貫日。邠老年𨿽少﹐而風度恬適﹐殊有塵外之韻。山谷屢囑諸甥從之遊﹐相與琢磨﹐去盡少年之色﹐須用燻悟之鉏﹐痛以治之。蚤負盛名﹐屢不得志於有司﹐山谷極口慰藉﹐更勉之曰﹕『子瞻論作文法﹐須熟讀﹝檀弓﹞﹐大是妙論。書法甚工﹐然少波峭﹐政以觀古人書少耳﹔可取古法帖﹐日陳左右﹐事業之餘﹐輒臨寫數紙﹐頗勝弈棋廢日。』後徐師川贈詩﹐謂﹕『字直千金師智永。』則進乎技矣﹐其工玅可知也。放翁題跋曰﹕『邠老詩妙絕世﹐恨不見其字﹐今見此帖﹐無復遺恨。』其詩如﹝和中興碑﹞﹑﹝送山谷貶宜州﹞﹑﹝東坡挽辭﹞之類﹐竟與重陽一句詩並傳。寄贈饒徳操﹐有『文如二稚徒懷璧』之詠﹐後徳操爲僧﹐果名如璧﹐呂舍人以爲詩讖﹐至今臨汝人尙能言之。謝逸謝薖

逸字無逸。臨川人。布衣而名重搢紳。於書無所不讀﹐於文無所不能﹐有韻之言﹐尢超軼絕塵。秉性峻潔﹐生平不喜對書生﹐山巓水湄﹐多從衲子遊。朱世英守撫日﹐以徳行薦於朝﹐意不欲行﹐不得已詣之﹐信宿而返。從弟薖﹐字幼盤。食貧嗜古﹐樂志不仕﹐自號竹友。以詩文媲美其兄﹐時稱二謝。居仁云﹕『謝康樂詩規模宏大﹐爲一世冠﹔玄暉詩淸新獨出﹐又自有過人者。無逸似康樂﹐幼盤似玄暉﹐眞足追配古人。』山谷讀其與老仲元詩﹐大驚曰﹕『使在館閣﹐晁﹑張流也﹐恨未識之耳。』一日﹐惠洪過溪堂﹐見無逸所居一室﹐生涯如龐蘊。少君方炊﹐稚子宗野汲水﹐無逸誦書掃除﹐見師放帚大笑曰﹕『聊復爾耳。』相與飯菽作偈而還。朱世英聞而和之。東鄰有寧生者﹐年二十餘﹐以鏤刻佛像爲業。俄遊京師﹐因其役得將仕郎歸家。日華裾細馬﹐閭裏聚觀。門弟子不懌者累月。豈非傷無逸負出世之才﹐年未五十﹐一命不沾而殞﹐曾寧工之不若乎﹖噫唏﹗不識天下之爲寧工者比比也﹗崇﹑觀閒欲求如二謝之髙風勁節﹐當世有幾人哉﹖《溪堂》《竹友》二集﹐系門人所編﹐長短句尢天然工妙﹐今詩餘所載﹐僅劍首一吷耳。洪朋洪芻洪炎

朋字龜父。豫章人﹐山谷之甥也。舉郡試第一。家世業儒﹐至龜父而聲聞益著﹐山谷極贊其詩句甚壯﹐不負相期之意。又云﹕『龜父筆力可扛鼎﹐不無文字垂世﹐力學有暇﹐更精讀千卷書﹐乃可畢玆能事。』﹝寫韻亭詩﹞泓崢蕭瑟﹐不可言諭。居仁謂作詩至此﹐幾乎傾倒無餘。山谷嘗問﹕『甥最愛老舅詩中何語﹖』龜父舉『蜂房各自開戶牖﹐蟻穴或夢封王侯』﹑『黃流不解浣明月﹐碧樹爲我生涼秋』﹐以爲深類工部。山谷曰﹕『得之矣。』自存詩僅百篇﹐山谷嘆其句句可傳。次芻﹐字駒父。第進士。才气筆力﹐尢爲超邁。山谷往往閱其詩而嘆曰﹕『不意江南澤中﹐產此千里駒也。』駒父才而傲﹐頗以詩酒廢吏事。每讀時輩篇什﹐大叫云﹕『使人齒頰皆甘。』其人喜而問之﹐曰﹕『似何物﹖』答云﹕『不減樹頭霜柿。』人每赬面而去。靖康中﹐爲諫議大夫。汴京失守﹐駒父惟痛飲沈醉﹐竟以誣陷坐貶沙門﹐識者冤之。﹝渡海﹞詩云﹕『關山不隔還家夢﹐風月猶隨過海身。』竟卒島中。所著有《豫章職方乘》《前後老圃集》《詩話》《香譜》等作﹐俱極博雅。子櫱﹐字仲本。亦能詩。爲徐師川婿。嘗出知永州。次炎﹐字玉父。元佑末登第﹐官至著作祕書少監。重聽﹐嘗對上曰﹕『世人皆聾於心﹐臣獨聾於耳。心則了了﹐惟上所使。』後因事免﹐復起少監﹐有詩﹕『再入蘭臺逢舊史﹐重遊東觀閱新書。家徒四壁今無屋﹐誰爲君王賦﹝子虛﹞﹖』周少微輯杜陵逸詩二十八首﹐其一系玉父石刻﹐得之江中﹐相其風致﹐當不讓伯仲氏也。次羽﹐字鴻父。元符末﹐入黨籍﹐遂終其身。世號『才子四洪』。潘邠老作﹝洪氏倦殼軒詩﹞﹐比之封﹑胡﹑遏﹑末。姑溪李端叔曰﹕『魯直成就諸甥之意﹐可謂盡矣﹐故率然自知﹐類不相遠﹐蓋一本於舅氏也。』饒節

節字徳操。臨川人。詩句蕭散﹐若學副其才情﹐絕非常緯可到。尢善銘贊古文辭。嘗作﹝佛米贊﹞﹐許彥周最服之﹐謂武將念佛﹐以米記數﹐得三升也。將軍念佛﹐難於遣詞﹐觀徳操所作﹐𨿽柳子厚曲折不過是矣。夙有大志﹐旣不達﹐縱酒自晦﹐或數日不醒﹐醉時往往登屋﹐危坐浩歌﹐慟哭達旦乃下。又嘗醉赴汴水。適遇客舟﹐救之獲免。祝發後﹐句更髙妙﹐殆不可及。有﹝別外弟蔡伯世﹞詩﹐極詆近日學禪者﹐不能得達摩嫡派﹐紛紛歧路﹐因自號倚松道人。朱考亭曰﹕『紫薇呂公名徳之重﹐一言一動﹐皆有法戒。其論汪﹑謝諸賢﹐髙志淸節﹐皆可以傳信後世。獨饒節者﹐一旦毀削膚髮﹐殄滅天倫﹐而諸公環視無一人能止而救之者﹐或乃更從嗟嘆﹐以是爲不可及﹐亦獨何哉﹖』嗟乎﹗考亭之言﹐猶餘志也﹗第稽徳操生平﹐非僅因欿顣而棄家者。觀其勸紫薇專心學道﹐有『好貸夜窗三十刻﹐胡牀趺坐究幡風』之贈﹐眞再來人也。但憐其才而益悲其遇耳。祖可善權

祖可﹐字正平。丹陽人。蔡伯固堅之子﹐養直庠之兄也。住廬山﹐與善權同學詩﹐骨气髙邁﹐爲徐師川所推。羅源陳善曰﹕『予與僧惠空論今之詩僧﹐如病可﹑瘦權﹐嫌其太淸。空云「往在豫章﹐與李商老論詩及此﹐商老云﹕可詩句句是廬山景物。」意亦以太淸爲病。』余謂﹕淸非詩之病也﹐可師有『亂山爭夕陽』之句﹐善權嘆其精絕。與養直唱和眞隱詩﹐如『漱壑夜泉響﹐掃窗春霧空』等詠﹐往往得意外警妙﹐其刻苦洵有過人者。善權詩『渚宮禪伯唐齊己﹐淮甸詩豪宋惠崇』﹐其自負可知矣。大抵二師之於韋蘇州﹐性而有之﹐非關學也。吳虎臣云﹕『正平工詩﹐至長短句甚佳﹐世僅稱其詩耳。』有《東溪集》。徐俯

俯字師川。分寧人。山谷之甥也。由通直郎歷右諫議大夫。紹興初﹐賜進士出身。英才苕發﹐負磊落不羣之气﹐每事不肯居人下。通判吉州時﹐取郡長陳虛中判案抹而攺之﹐其它可知也。嘗作上藍莊詩﹐托龜父寄山谷。公讀數過﹐嘆其詞气甚壯﹐不類少年書生﹐爲之喜而不寐。後東坡﹑少遊﹑後山皆歿﹐山谷憂斯文將墜﹐規模遠大﹐不意於師川復見之﹐因目爲頹波之砥柱。公在宜州﹐有手書日記。嗣傳入禁中﹐髙宗篤愛之﹐日置禦案。乃召師川﹐擢端明殿學士簽書樞密院事權參知政事。師川每語人曰﹕『東坡﹑山谷﹑瑩中三先生﹐余極敬畏﹐然其瑕疵有可笑者﹕東坡欲學長生不死﹔山谷赴官姑熟﹐聞當罷﹐七日符至乃行﹔瑩中時對日者談命﹐皆顚倒可笑也。』師川持議若此﹐可謂不阿所好矣。所著有《東湖集》。長子璧﹐字待價。豪邁能文詞﹐擬上書萬言﹐欲投匭﹐極言時政﹐無所諱避。師川見其稿﹐大驚﹐奪而焚之。惜乎早世﹐使其長年﹐焉知非干蠱才耶﹖林敏功林敏修

敏功﹐字子仁。蘄春人。年十六預鄕薦﹐下第歸﹐嘆曰﹕『軒冕富貴﹐非吾願也。』杜門不出者三十年。弟敏修﹐字子來。俱以詩賦相髙。元符末﹐蔡元度薦之﹐累徵不起。政和中﹐賜號髙隱處士。子仁寄均父詩﹕『饒三落拓我迂疏。』饒三﹐指徳操也﹐子仁殆借以自況焉耳。山谷寄立之云﹕『林處士詩甚佳﹐﹝碧落碑﹞無贗本也。』二林詩文凡千餘篇﹐號《松坡集》。汪革

革字信民。臨川人。試禮部第一﹐分教長沙﹐於文無不精到﹐曾代滎陽公作張子厚哀詞﹐膾炙一時。爲詩尢警拔絕倫。謝無逸號溪堂居士﹐寄詩贈之﹐有『溪堂春水想扶疏』之詠﹐徳操見而嘆曰﹕『公詩日進﹐而道日遠矣。』呂舍人殆謂其用功在此而不在彼也。信民和呂公﹝欲晴詩﹞﹑﹝春日絕句﹞等篇﹐敲字戛句﹐匠心獨妙。嘗謂﹕『人能咬得菜根斷﹐則百事可做。』胡康侯聞之﹐擊節稱賞。生平淸操﹐至今尙可想見。有《淸溪類稿》《論語直解》並《詩話》一卷。韓駒

駒字子蒼。蜀之淯井監人。父爲峽州夷陵令﹐與內侍賈祥爲莫逆交。政和中﹐裕陵問祥﹐遷謫時有何人材﹖祥卽出子蒼詩文以進。首篇有『太乙眞人』之句﹐上覽奇之﹐卽批出賜進士第﹐除祕書省正字。不數年﹐遂掌外制。譔祀明堂﹑圜壇﹑方澤樂曲。早歲以詩擅天下﹐蘇黃門一見﹐比之儲光羲。王平甫稱爲官樣文章。坡公題其詩卷云﹕『唐朝文士例能詩﹐李﹑杜髙深到者悕。我讀君詩笑無語﹐恍然再見儲光羲。』二蘇所見﹐何其不謀而合也﹖子蒼每詩成﹐輒反復塗乙﹐又歷疏語所從來﹔至旣以予人﹐久或累月﹐遠或千里﹐復追取更定﹐無毫髮恨﹐乃止。爲徐師川友﹐遂受知於山谷。周益公題山谷與子蒼帖曰﹕『士大夫少負軼才﹐其詩章固已超絕﹐然須經前輩題品﹐乃自信不疑﹐如參禪𨿽有所得﹐猶藉宗師之印可耳。子蒼嘗言我自學古人﹐庶乎於山谷近之矣。』後僑居臨汝﹐從者益眾﹐酬唱之樂﹐不減元佑諸公。大歇庵詩﹐師川所作﹐子蒼手錄之。愛才賞音﹐卽此足覘一斑。諸孫曰藉。能守家學。《陵陽詩艸》乃手授放翁者﹐刻之撫郡。《語錄》一卷﹐範季隨周士所編。周士云﹕『子蒼所作不止此﹐當更訪之。』臞翁敖器之《詩評》﹐自魏武而下凡二十九人﹐子蒼與後山﹑紫薇與焉﹐亦足徵宗派一時之盛矣。李彭

彭字商老。南康軍建昌人。尙書公擇之族侄也。家貧績學﹐枕藉經史﹐詩文能兼諸家之長。尢究心釋典。灌園修水之上﹐樂志自放﹐而筆墨一出﹐人爭傳寶﹐以相矜誇。公擇猶子李怤去信﹐年少能文﹐汪信民亟稱之﹐以爲有過其侄商老處。居仁言﹕『商老詩文﹐富贍宏博﹐非後生容易可到。』洪覺範至石門﹐果禪出商老詩偈巨軸﹐讀之茫然﹐謂此道人﹐蓋滑稽翰墨者也。陳子翁問範師﹕『江西之詩﹐誰家爲最﹖』師答曰﹕『駒父戲效孟浩然﹐作語如王﹑謝家子弟﹐風神步趨﹐不能優劣﹔商老和之﹐如劉安見上帝﹐大言不遜﹐豪气未除﹔獨師川有句在暮山煙雨西洲落照之外﹐未暇寫也。』師之品評如是﹐眞可稱佛門詩史矣。商老嘗負墓蓋乞書於東坡﹐公作大小兩軸﹐囑其擇而用之﹐且勉之曰﹕『徳叟有子不亡矣。』坡公書﹐山谷跋其後云。晁衝之

衝之﹐字叔用﹐一字用道。巨野人。授承務郎。以詩擅名。呂居仁曰﹕『眾人方學山谷﹐叔用獨專學老杜﹐其昆仲之所講究者素矣。』所作﹝李廷珪墨詩﹞﹐通首雅健﹐卽杜老無以復過。髙秀實論其脫去世俗畦畛﹐不讓古人。與居仁唱酬最劇﹐曾戲語居仁﹕『我詩非不如子﹐我作得子詩﹐只是子差熟耳。』居仁戲答云﹕『卽熟便是精妙處。』叔用大笑以爲然。喜作長短句﹐如﹕﹝臨江仙﹞﹑﹝上林春慢﹞等闋。發音吐響﹐出人意表。有《具茨集》。夏倪

倪字均父。蘄州人。自府曹左官祁陽監酒。文詞富贍﹐儕輩罕及。嘗以『天寒霜露繁﹐遊子有所之』爲韻作十詩﹐畱別饒徳操﹐曲盡芊綿之致。赴江守日﹐張彥實有贈行詩﹕『未覺朝廷疏汲黯﹐極知州郡要文翁。』均父朝夕諷誦之﹐其服官之勤可知也。詩文一集﹐呂紫薇爲之序。論學詩當識活法﹐極其明快﹐可補人詩話。王直方

直方﹐字立之。南州人。舍人元才﹑棫之子也。補承奉郎。力學汲古﹐家藏圖史書畫甚富。山谷極愛其文﹐嘗云﹕『立之如璚枝瑤樹﹐常欲在人目前。』所寄楚詞二章﹑﹝寂齋賦﹞一首﹐並爲佳作﹐因名其書室曰定志齋﹐蓋取『我䢐維求定』之意也。山谷一日在市上見蠟梅開﹐立之投以詩﹐公喜曰﹕『數日天气驟暖﹐固宜木根有春意動者﹐遂爲詩人所覺﹐極嘆足下韻勝也。』偶病﹐憂其子不克負荷﹐盡以詩畫寄交舊。居仁初未與公相識﹐亦寄數種。均父作詩慰之云﹕『書來整整復斜鈄。』蓋笑其病中作字如此﹐特舉山谷﹝雪詩﹞以戲之耳。《立之詩話》載洪駒父詩一首﹕『胡生畫山水﹐煙雨山更好。鴻雁書遠空﹐馬牛風塞艸。』邠老愛第二句﹐余愛第三句﹐山谷愛第四句。師川愛第三句第四句。以是知詩特患不佳耳﹐旣佳矣﹐欣賞者其妙正在不同也。髙荷

荷字子勉。荊南人。元佑太學生﹐官蘭州通判。學杜子美作五言﹐頗得句法。山谷自戎州歸﹐荷以五十韻見公﹐有『蜀天何處盡﹖巴月幾回彎』之句﹐公愛而和之﹐並跋其後曰﹕『子勉作詩﹐以老杜爲標準﹐用一事如軍中之令﹐置一字如關門之鍵﹐而充之以博學﹐行之以溫恭﹐蓋天下士也。』寄李端叔書﹕『比得荊南一詩人﹐極有筆力﹐使之淩厲中州﹐恐不減晁﹑張﹐恨公未識之耳。』其推服若此。柰晚爲童貫客﹐不爲輿論所與。自號還還先生。其詩亦不傳。李錞

錞字希聲。��人。鶚案﹕李希聲官至祕書丞。江端本

端本﹐字��。臨川人。宣和二年﹐通判溫州。鶚案﹕江端本﹐字子我。陳畱人。鄰幾之孫。靖康中﹐以薦爲承務耶﹐賜進士出身﹐諸王官教授。上書辧宣仁誣謗﹐遭黜。南渡﹐寓家桐廬之鸕鶿原。後爲太常少卿。有《七里先生自然庵集》。○廷博案﹕劉后村《江西詩派小序》﹕端本﹐字子之。子我則端友字也。厲蓋誤箋。又案﹕端友本不入社﹐而厲氏《宋詩紀事》於詩派中列端友﹐而轉遺端本﹐則又誤矣。因附正之。揚符廷博案﹕元本作楊﹐今訂正。

符字��。���人。詳俟補入。鶚案﹕揚符﹐字信祖﹐未詳爵裏。有詩集一卷。有『吏道官官惡﹔田家事事賢』之句。呂本中

本中﹐字居仁。壽春人。還寓洛陽﹐復徒婺州。申公之孫﹐舜徒少監之子﹐成公之祖也。宣和中﹐爲樞密院編修。紹興初﹐特賜進士﹐累官侍講。中書省號紫薇省﹐故稱紫薇舍人。家學淵源﹐有中原文獻之目。性淸約﹐惟以著述爲己任。生平因詩以窮﹐耽禪而病﹐淸臞若不勝衣﹔一室蕭然﹐凝塵滿榻﹐裕如也。嘗序《詩社宗派圖》﹐謂詩有活法﹐若靈均自得﹐忽然有人﹐然後惟意所出﹐萬變不窮。楊誠齋又從而序之﹐亦以學者屬文﹐當優遊厭飫﹐以悟活法。孫谷祥《野老遺聞》云﹕『作詩文若不得其道﹐則千詩一詩﹐千句一句﹐自少壯至老熟﹐猶旦暮也。』居仁之於詩﹐每一見一變﹐至於今駸駸乎其未已﹐此豈偶然哉﹖以是知詩有活法﹐不知研求﹐徒講究奪胎換骨者﹐末矣。《九經堂詩》﹐蓋公與昭徳尊老諸公師友講習漸瀆所得﹐陸放翁稱其雄筆大論﹐凜乎其可敬畏。周益公跋曰﹕『呂十一丈在政和初﹐春秋鼎盛﹐且方崇尙王氏學﹐以蘇﹑黃爲異端﹐而手書立身爲學作文之法乃如此。其師友淵源﹐固有所自﹐而特立獨行之操﹐誰能及之﹖近世謂以詩名家﹐是殆見其善者幾耳。』曾元嗣贈公詩﹕『呂家三相盛天朝﹐流澤於今有鳳毛。世業中微誰料理﹖卻收才具入《風》《騷》。』洵定論哉。靖康之役﹐太學生汪若海作《麟書》一卷﹐恢詭譎怪﹐不減長卿﹝大人賦﹞。居仁謂其意實有在﹐漢武帝蓋未之知也﹐東叟之爲《麟書》﹐蓋得法於此﹐予固知之矣。老臣憂國之言﹐遂使東叟圍城上書﹐忠義激發之气﹐千載如見。公所作《宋論》四十篇﹐審時度勢﹐洞若觀火。《官箴》三十二則﹐《綱鑑》云成公。皆身體力行之言﹐服官者宜各書一通於座右。他如《春秋解》《童蒙訓》《軒渠錄》等書﹐皆傳布於世。乾道元年﹐平江守沈公雅刻《紫薇集》二十卷。

張子編次《宗派圖錄》旣成﹐客復過而問曰﹕信如子言﹐作詩者斷以江西爲法乎﹖予曰﹕否﹗否﹗詩派﹐人之性情也。性情不殊﹐系乎風土﹔而支派或分十五國﹐而下槪可知矣。譬之水然﹐水𨿽一﹐其源流固自不同﹐江﹑淮﹑河﹑漢﹐皆派也。若捨派而言水﹐是鑿井得泉﹐而曰水盡在是﹐豈理也哉﹖江西之派﹐實祖淵明。山谷云﹕『淵明於詩﹐直寄焉耳。』絳雲在霄﹐舒捲自如﹐寧復有派﹖夫無派卽淵明之派也﹐鍾記室謂其源出於應璩﹐又協左思風力﹐果何所見而云然耶﹖宗風旣祧﹐居仁移其俎豆於山谷﹐山谷易似﹐而淵明不易似也。嗣是作者林立﹐海內翕然向風﹐往來投贈﹐目不給賞﹐篇什之富﹐梓於厭原山中者﹐《詩派》一百三十七卷﹐《續派》十三卷﹐可謂極豫章之大觀矣。南渡以來﹐老成間或雕謝﹐又遇陵陽韓子蒼僑寓臨川﹐復執牛耳﹐一時倡和之樂﹐如曾裘父﹑錢遜叔輩﹐又不下十數人﹐四方傳爲盛事。沿流日久﹐耳食之徒﹐浸有起而訾議之者。李文山遂謂元和之後無詩。楊廷秀亦有『江西之詩﹐世俗之作﹐知味者自能別之』之語。矧璅璅餘子哉﹖朱考亭云﹕『江西之詩﹐自山谷一變﹐至楊廷秀又再變。』以斯知一代之詩﹐未有不變者也。獨江西宗派云乎﹖澗谷羅畸與葛山書﹕『年來屏棄江西﹐爲人輕姍﹐但就陳﹑黃中取數篇入吾意者讀之﹐便知古人爲不可及。』元遺山《論詩三十首》有云﹕『只知詩到蘇﹑黃盡﹐滄海橫流卻是誰﹖』又云﹕『論詩寧下涪翁拜﹐未作江西社里人。』由是觀之﹕善學詩者﹐支派𨿽分﹐性情則一﹐卽曹﹑劉﹑鮑﹑謝﹑李﹑杜集中﹐何嘗無淵明一派﹖而諸家之所謂江﹑淮﹑河﹑漢者自在也。古來未有無派之詩﹐卽未有無源之水﹐今必執江西一派﹐以求盡天下之詩﹐是鑿井得泉者也﹐詎復知江﹑淮﹑河﹑漢之源流乎﹖且居仁作圖﹐名𨿽爲詩﹐意實不專主於詩﹔大約如制科以詩賦取士﹐不過惜以爲靖獻之資焉耳﹐豈眞據詩以定人之生平哉﹖觀圖中首後山而終子勉﹐其寓意固已微矣。後人捨立身行己不論﹐僅舉有韻之言﹐稱爲宗派詩人而已。嗟乎﹗幾何不與呂公論世尙友之旨﹐大相徑庭也哉﹖紫薇作圖﹐其大意已見於自序。旣謂之圖﹐則姓字自有先後﹐安得執此以較詩之優劣也﹖如正平所云﹕『吾乃居行間乎﹖』子蒼曰﹕『我自學古人。』均父亦以在下列爲恥。是同社已失於喁之雅矣。余意此特諸公及門各尊其師之言也。範周士曰﹕『呂公一日過書室﹐取案間書讀之﹐乃《江西詩派圖》也。公言「安得此書﹐切勿示人﹐乃少時戲作耳。」及舉此語以問陵陽先生﹐公語云「居仁卻如此說。《宗派圖》本作一卷﹐連書諸人姓字﹐後丰城邑間刻石﹐遂如禪門宗派髙下﹐分爲數等﹐初不爾也。」』細繹周士此言﹐不無水火﹐烏可信爲必然哉﹖且不特此也。東坡題山谷詩云﹕『見魯直詩未嘗不絕倒。』又云﹕『如見魯仲連﹑李太白﹐不敢復論鄙事。』山谷則謂﹕『東坡作詩﹐未知句法。』山谷愛陳后山詩﹐爲之揚譽﹐無所不至﹔後山云﹕『人言我語勝黃語。』又何以解也﹖豈文人相輕﹐自古已然﹐𨿽賢者不能免耶﹖

南州張扶長吏部作《江西詩派圖錄》﹐薈粹諸書出處甚詳﹐但二十五人內﹐李錞﹑江端本﹑揚符三人小傳未備。江子我在南渡初最知名﹐其母夫人爲劉原父之女﹐見晁以道﹝壽昌縣君墓志﹞﹕兄端禮﹑弟端本云云。惟李錞僅以官傳﹐揚符僅以字著耳。因爲補綴於後﹐庶好事者有考焉。南湖花隱識。

此書從樊榭山民厲君借鈔校過﹐並錄其跋語﹐南湖花隱其新號也。雍正癸丑秋九月九日勿藥記。

江西詩社宗派圖錄張泰來述

﹝序﹞

余嘗以﹝江西詩派論﹞課士於豫章﹐率昧於題旨﹐鮮當人意者。張吏部扶長以致政家居﹐耄年好學﹐爰徧覽羣籍﹐摭拾遺事﹐錄其有關於呂居仁《宗派圖》者﹐人各立一小傳﹐且推原作圖之意﹐編次成帙﹐名曰﹕《江西詩社宗派圖錄》﹐俾後學得以觀覽﹐甚盛舉也。然詩有統有派。余友劉子山蔚曰﹕『統猶水行於地﹐匯於歸墟﹐而總爲天一之所生﹐非支流別港之所得偏據以爲名。至於四瀆百川之旣分﹐分而溢﹐溢而溯其所由出﹐然後稱派以別之﹔派者﹐蓋一流之餘也。』居仁之名山谷﹐殆以一流小之﹐非尊之也。而自附於一流﹐抑又自小之甚矣。學者誠卽扶長此錄﹐以洞然於『江西詩派』所自出﹐知其學之有本﹐非同於污瀆﹔更引申於山蔚之論﹐而有得於風雅之大源﹐則幾矣。扶長以爲何如﹖康熙辛未季秋﹐商丘宋犖題。《江西詩社宗派圖錄》呂居仁作《江西詩社宗派圖》﹐自黃山谷而下﹐列陳后山等凡二十五人﹕陳師道﹑潘大臨﹑謝逸﹑洪朋﹑洪芻﹑饒節﹑祖可﹑徐俯﹑林敏修﹑洪炎﹑汪革﹑李錞﹑韓駒﹑李彭﹑晁衝之﹑江端本﹑揚符﹑廷博案﹕揚原作楊﹐今據宋刻劉后村集校正。謝薖﹑夏倪﹑林敏功﹑潘大觀﹑王直方﹑善權﹑髙荷﹑呂本中。此浚儀王柏厚《小學紺珠》定本也。胡氏《苕溪漁隱》與《山堂肆考》有何顗而無髙荷﹐且列洪朋於徐俯之後﹔《豫章志》有髙荷﹑何顒而無何顗﹐呂本中復不在二十五人之中﹔恐傳鈔有誤﹐今並記之。說者謂﹕居仁作圖﹐旣推山谷爲宗派之祖﹐二十五人皆嗣公法者。今圖中所載﹕或師老杜﹐或師儲﹑韋﹐或師二蘇﹐師承非一家也。詩派獨宗江西﹐惟江西得而有之﹔何以或產於揚﹐或產於兗﹐或產於豫﹐或產於荊梁﹖似風土又不得而限之矣。或謂《三百五篇》而後﹐作詩者原有江西一派﹐自淵明已然﹐至山谷而衣缽始傳﹐似宗派盡於二十五人也。及考紹興初﹐晁仲石嘗與範顧言﹑曾裘父同學詩於居仁﹔後湖居士蘇養直歌詩淸腴﹐蓋江西之派別﹔坡公謂秦少章『句法本黃子』﹐夏均父亦稱張彥實詩出江西諸人﹔範元實曾從山谷學詩﹔山谷又有贈晁無咎詩﹕『執持荊山玉﹐要我雕琢之。』彼數子者﹐宗派旣同﹐而不得與於後山之列﹐何也﹖呂公嘗譔《紫薇詩話》﹐見諸篇什者﹐僅八九人而止﹐余悉無聞焉﹐抑又何也﹖聞公尙有《師友淵源》一書﹐惜未之見耳。大抵宗派一說﹐其來已久﹐實不昉自呂公也。嚴滄浪論詩體﹐始於《風》《雅》﹐建安而後﹐體固不一﹐逮宋有『元佑體』﹑『江西體』﹐注云﹕『元佑體卽江西派﹐乃黃山谷﹑蘇東坡﹑陳后山﹑劉后村﹑戴石屏之詩。』是諸家已開風气之先矣。居仁因而結社﹐一時壇墠所及﹐遂有二十五人﹐爰作圖以記之﹐詎必溯其人之師承﹐計其地之遠近歟﹖觀呂公自序﹐有云﹕『同作並和﹐𨿽體制或異﹐要皆所傳者一。』其涯略殆可睹矣。坡老云﹕『吾於詩人無所甚好﹐獨淵明詩質而實綺﹐臞而實腴﹐自曹﹑劉﹑鮑﹑謝﹑李﹑杜諸人﹐皆莫能及。』淵明旣往﹐諸家皆南北宗爾﹐摩圍老人﹐卽欲避此一席﹐何可得哉﹖竹坡周少隱曰﹕『呂舍人作《宗派圖》﹐自此雲門﹑臨濟始分矣。東坡寄子由詩﹕「贈君一籠牢收取﹐盛取東靬長老來。」則是東坡﹑子由爲師兄弟也。』今謂其說始於呂公﹐不幾爲論世尙友者所竊笑乎﹖矧江西宗派不止於詩﹐卽古文亦有之﹔不獨歐陽﹑曾﹑王也﹐時文亦有之﹔不獨陳﹑羅﹑韋﹑艾也﹐推之道徳節義﹐莫不皆然。余以老耄失學﹐藏書散軼﹐抱甕之暇﹐無以自娛。適大中丞宋牧仲先生采風﹐以此命題﹐友人有過蓬戶而下問者﹐聊書此意以答之。猶恐世遠言湮﹐卽舉二十五人之姓氏﹐索其詳而不可得﹔乃紀厥爵裏﹐徧覽羣籍﹐摭拾遺事﹐錄其有關於《宗派圖者》﹐人各立一小傳﹐編次成帙﹐名曰﹕《江西詩社宗派圖錄》﹐俾後之學詩者﹐得以覽焉。陳師道

師道﹐字履常﹐一字無己。徐之彭城人。自號後山居士。元佑三年﹐蘇軾﹑傅堯兪﹑孫覺薦爲徐州教授﹐又梁燾薦爲太學博士﹐歷祕書省正字。學識敻絕﹐有經世才﹐一時問業者甚眾。熙寧中﹐王氏經學盛行﹐後山心非其說﹐遂絕意進取﹐至是始以薦得官。家極貧﹐苦吟﹐每偕及門登臨得句﹐卽急歸臥一榻﹐以被蒙首﹐惡聞人聲﹐謂之『吟榻』。家人知之﹐卽嬰兒稚子﹐亦抱寄鄰家。自詠絕句﹕『此生精力盡於詩。』殆無忝矣。山谷曰﹕『履常﹐天下士也﹐讀書如禹之治水﹐知天下之絡脈﹔作詩得老杜句法﹐今之詩人﹐不能當也﹔爲文深知古人之關鍵﹐其論事救首救尾﹐如常山之蛇﹐時輩未見其比。』初寓京師﹐傅欽之欲識其面﹐以問少遊。少遊曰﹕『是人非持剌字伺候公卿之門者﹐不可致也。』章惇在樞府﹐將薦之於朝﹐以書招之﹐後山答云﹕『公卿不下士﹐尙矣﹐乃獨見於今。夫相見所以成禮﹔師道於公有貴賤之嫌﹐無平生之舊﹐公𨿽可見﹐禮不可見也。』終不往。東坡出知杭州﹐道由南京﹐後山爲教授﹐時欲往迎之﹐告徐守孫莘老﹐孫不之許﹐乃托疾私行﹐至南﹐與坡公同舟直下﹐抵宿而後返﹐爲劉安世所彈。余觀後山越境而見東坡﹐當軸而不見子厚﹐曾何得喪足系其胸次哉﹖臞翁《詩評》﹕『衝寂自妍﹐不求識賞。』眞詩如其人矣。林擇之問朱文公曰﹕『後山詩恁底深﹐他資質盡髙﹐不知如何肯去學山谷﹖』公答云﹕『後山雅健勝似山谷﹐然气力不及山谷較大﹐此其所以推服弗置也。』坡公最重後山書﹐曾有一帖﹐已遺荊州李翹叟。繼亡其本﹐借來謄出﹐適爲役夫盜去﹐鬻於僧寺﹐追取得之﹐復歸翹叟。翹叟猶恐此卷再爲盜所得也﹐扃鐍藏之。坡公聞之﹐不禁拊掌。惜乎扈從南郊﹐不屑服趙挺之衣﹐竟以寒疾死﹐悲夫﹗二子丰﹑登。丰亦能詩。建炎中﹐以父故得官﹐過江爲會稽判。郡長李鄴降敵﹐丰亦並驅以北﹐一云登。後遂無在江左者。無己著述繁多﹐今世所傳﹐率多僞雜。惟門人魏衍昌編《後山集》二十卷最善。《詩話》《談叢》﹐放翁疑爲後人贗作。洪容齋亦云﹕『《談叢》載國朝事﹐失於不考究﹐多爽其實﹐非公筆也。』長短句二卷﹐胡元任云﹕『後山自謂他文未能及人﹐獨於詞不減秦七﹑黃九﹐其自矜如此。』潘大臨潘大觀

大臨﹐字邠老。黃岡人。才性明敏﹐凡經史百家之書﹐無不融貫。善屬文﹐而尢匠心於詩。元丰中﹐寓齊安﹐得句法於坡公。次弟大觀﹐字仲達。俱以詞翰名家。山谷誦其五言句﹐覺翰墨之气如虹﹐猶足貫日。邠老年𨿽少﹐而風度恬適﹐殊有塵外之韻。山谷屢囑諸甥從之遊﹐相與琢磨﹐去盡少年之色﹐須用燻悟之鉏﹐痛以治之。蚤負盛名﹐屢不得志於有司﹐山谷極口慰藉﹐更勉之曰﹕『子瞻論作文法﹐須熟讀﹝檀弓﹞﹐大是妙論。書法甚工﹐然少波峭﹐政以觀古人書少耳﹔可取古法帖﹐日陳左右﹐事業之餘﹐輒臨寫數紙﹐頗勝弈棋廢日。』後徐師川贈詩﹐謂﹕『字直千金師智永。』則進乎技矣﹐其工玅可知也。放翁題跋曰﹕『邠老詩妙絕世﹐恨不見其字﹐今見此帖﹐無復遺恨。』其詩如﹝和中興碑﹞﹑﹝送山谷貶宜州﹞﹑﹝東坡挽辭﹞之類﹐竟與重陽一句詩並傳。寄贈饒徳操﹐有『文如二稚徒懷璧』之詠﹐後徳操爲僧﹐果名如璧﹐呂舍人以爲詩讖﹐至今臨汝人尙能言之。謝逸謝薖

逸字無逸。臨川人。布衣而名重搢紳。於書無所不讀﹐於文無所不能﹐有韻之言﹐尢超軼絕塵。秉性峻潔﹐生平不喜對書生﹐山巓水湄﹐多從衲子遊。朱世英守撫日﹐以徳行薦於朝﹐意不欲行﹐不得已詣之﹐信宿而返。從弟薖﹐字幼盤。食貧嗜古﹐樂志不仕﹐自號竹友。以詩文媲美其兄﹐時稱二謝。居仁云﹕『謝康樂詩規模宏大﹐爲一世冠﹔玄暉詩淸新獨出﹐又自有過人者。無逸似康樂﹐幼盤似玄暉﹐眞足追配古人。』山谷讀其與老仲元詩﹐大驚曰﹕『使在館閣﹐晁﹑張流也﹐恨未識之耳。』一日﹐惠洪過溪堂﹐見無逸所居一室﹐生涯如龐蘊。少君方炊﹐稚子宗野汲水﹐無逸誦書掃除﹐見師放帚大笑曰﹕『聊復爾耳。』相與飯菽作偈而還。朱世英聞而和之。東鄰有寧生者﹐年二十餘﹐以鏤刻佛像爲業。俄遊京師﹐因其役得將仕郎歸家。日華裾細馬﹐閭裏聚觀。門弟子不懌者累月。豈非傷無逸負出世之才﹐年未五十﹐一命不沾而殞﹐曾寧工之不若乎﹖噫唏﹗不識天下之爲寧工者比比也﹗崇﹑觀閒欲求如二謝之髙風勁節﹐當世有幾人哉﹖《溪堂》《竹友》二集﹐系門人所編﹐長短句尢天然工妙﹐今詩餘所載﹐僅劍首一吷耳。洪朋洪芻洪炎

朋字龜父。豫章人﹐山谷之甥也。舉郡試第一。家世業儒﹐至龜父而聲聞益著﹐山谷極贊其詩句甚壯﹐不負相期之意。又云﹕『龜父筆力可扛鼎﹐不無文字垂世﹐力學有暇﹐更精讀千卷書﹐乃可畢玆能事。』﹝寫韻亭詩﹞泓崢蕭瑟﹐不可言諭。居仁謂作詩至此﹐幾乎傾倒無餘。山谷嘗問﹕『甥最愛老舅詩中何語﹖』龜父舉『蜂房各自開戶牖﹐蟻穴或夢封王侯』﹑『黃流不解浣明月﹐碧樹爲我生涼秋』﹐以爲深類工部。山谷曰﹕『得之矣。』自存詩僅百篇﹐山谷嘆其句句可傳。次芻﹐字駒父。第進士。才气筆力﹐尢爲超邁。山谷往往閱其詩而嘆曰﹕『不意江南澤中﹐產此千里駒也。』駒父才而傲﹐頗以詩酒廢吏事。每讀時輩篇什﹐大叫云﹕『使人齒頰皆甘。』其人喜而問之﹐曰﹕『似何物﹖』答云﹕『不減樹頭霜柿。』人每赬面而去。靖康中﹐爲諫議大夫。汴京失守﹐駒父惟痛飲沈醉﹐竟以誣陷坐貶沙門﹐識者冤之。﹝渡海﹞詩云﹕『關山不隔還家夢﹐風月猶隨過海身。』竟卒島中。所著有《豫章職方乘》《前後老圃集》《詩話》《香譜》等作﹐俱極博雅。子櫱﹐字仲本。亦能詩。爲徐師川婿。嘗出知永州。次炎﹐字玉父。元佑末登第﹐官至著作祕書少監。重聽﹐嘗對上曰﹕『世人皆聾於心﹐臣獨聾於耳。心則了了﹐惟上所使。』後因事免﹐復起少監﹐有詩﹕『再入蘭臺逢舊史﹐重遊東觀閱新書。家徒四壁今無屋﹐誰爲君王賦﹝子虛﹞﹖』周少微輯杜陵逸詩二十八首﹐其一系玉父石刻﹐得之江中﹐相其風致﹐當不讓伯仲氏也。次羽﹐字鴻父。元符末﹐入黨籍﹐遂終其身。世號『才子四洪』。潘邠老作﹝洪氏倦殼軒詩﹞﹐比之封﹑胡﹑遏﹑末。姑溪李端叔曰﹕『魯直成就諸甥之意﹐可謂盡矣﹐故率然自知﹐類不相遠﹐蓋一本於舅氏也。』饒節

節字徳操。臨川人。詩句蕭散﹐若學副其才情﹐絕非常緯可到。尢善銘贊古文辭。嘗作﹝佛米贊﹞﹐許彥周最服之﹐謂武將念佛﹐以米記數﹐得三升也。將軍念佛﹐難於遣詞﹐觀徳操所作﹐𨿽柳子厚曲折不過是矣。夙有大志﹐旣不達﹐縱酒自晦﹐或數日不醒﹐醉時往往登屋﹐危坐浩歌﹐慟哭達旦乃下。又嘗醉赴汴水。適遇客舟﹐救之獲免。祝發後﹐句更髙妙﹐殆不可及。有﹝別外弟蔡伯世﹞詩﹐極詆近日學禪者﹐不能得達摩嫡派﹐紛紛歧路﹐因自號倚松道人。朱考亭曰﹕『紫薇呂公名徳之重﹐一言一動﹐皆有法戒。其論汪﹑謝諸賢﹐髙志淸節﹐皆可以傳信後世。獨饒節者﹐一旦毀削膚髮﹐殄滅天倫﹐而諸公環視無一人能止而救之者﹐或乃更從嗟嘆﹐以是爲不可及﹐亦獨何哉﹖』嗟乎﹗考亭之言﹐猶餘志也﹗第稽徳操生平﹐非僅因欿顣而棄家者。觀其勸紫薇專心學道﹐有『好貸夜窗三十刻﹐胡牀趺坐究幡風』之贈﹐眞再來人也。但憐其才而益悲其遇耳。祖可善權

祖可﹐字正平。丹陽人。蔡伯固堅之子﹐養直庠之兄也。住廬山﹐與善權同學詩﹐骨气髙邁﹐爲徐師川所推。羅源陳善曰﹕『予與僧惠空論今之詩僧﹐如病可﹑瘦權﹐嫌其太淸。空云「往在豫章﹐與李商老論詩及此﹐商老云﹕可詩句句是廬山景物。」意亦以太淸爲病。』余謂﹕淸非詩之病也﹐可師有『亂山爭夕陽』之句﹐善權嘆其精絕。與養直唱和眞隱詩﹐如『漱壑夜泉響﹐掃窗春霧空』等詠﹐往往得意外警妙﹐其刻苦洵有過人者。善權詩『渚宮禪伯唐齊己﹐淮甸詩豪宋惠崇』﹐其自負可知矣。大抵二師之於韋蘇州﹐性而有之﹐非關學也。吳虎臣云﹕『正平工詩﹐至長短句甚佳﹐世僅稱其詩耳。』有《東溪集》。徐俯

俯字師川。分寧人。山谷之甥也。由通直郎歷右諫議大夫。紹興初﹐賜進士出身。英才苕發﹐負磊落不羣之气﹐每事不肯居人下。通判吉州時﹐取郡長陳虛中判案抹而攺之﹐其它可知也。嘗作上藍莊詩﹐托龜父寄山谷。公讀數過﹐嘆其詞气甚壯﹐不類少年書生﹐爲之喜而不寐。後東坡﹑少遊﹑後山皆歿﹐山谷憂斯文將墜﹐規模遠大﹐不意於師川復見之﹐因目爲頹波之砥柱。公在宜州﹐有手書日記。嗣傳入禁中﹐髙宗篤愛之﹐日置禦案。乃召師川﹐擢端明殿學士簽書樞密院事權參知政事。師川每語人曰﹕『東坡﹑山谷﹑瑩中三先生﹐余極敬畏﹐然其瑕疵有可笑者﹕東坡欲學長生不死﹔山谷赴官姑熟﹐聞當罷﹐七日符至乃行﹔瑩中時對日者談命﹐皆顚倒可笑也。』師川持議若此﹐可謂不阿所好矣。所著有《東湖集》。長子璧﹐字待價。豪邁能文詞﹐擬上書萬言﹐欲投匭﹐極言時政﹐無所諱避。師川見其稿﹐大驚﹐奪而焚之。惜乎早世﹐使其長年﹐焉知非干蠱才耶﹖林敏功林敏修

敏功﹐字子仁。蘄春人。年十六預鄕薦﹐下第歸﹐嘆曰﹕『軒冕富貴﹐非吾願也。』杜門不出者三十年。弟敏修﹐字子來。俱以詩賦相髙。元符末﹐蔡元度薦之﹐累徵不起。政和中﹐賜號髙隱處士。子仁寄均父詩﹕『饒三落拓我迂疏。』饒三﹐指徳操也﹐子仁殆借以自況焉耳。山谷寄立之云﹕『林處士詩甚佳﹐﹝碧落碑﹞無贗本也。』二林詩文凡千餘篇﹐號《松坡集》。汪革

革字信民。臨川人。試禮部第一﹐分教長沙﹐於文無不精到﹐曾代滎陽公作張子厚哀詞﹐膾炙一時。爲詩尢警拔絕倫。謝無逸號溪堂居士﹐寄詩贈之﹐有『溪堂春水想扶疏』之詠﹐徳操見而嘆曰﹕『公詩日進﹐而道日遠矣。』呂舍人殆謂其用功在此而不在彼也。信民和呂公﹝欲晴詩﹞﹑﹝春日絕句﹞等篇﹐敲字戛句﹐匠心獨妙。嘗謂﹕『人能咬得菜根斷﹐則百事可做。』胡康侯聞之﹐擊節稱賞。生平淸操﹐至今尙可想見。有《淸溪類稿》《論語直解》並《詩話》一卷。韓駒

駒字子蒼。蜀之淯井監人。父爲峽州夷陵令﹐與內侍賈祥爲莫逆交。政和中﹐裕陵問祥﹐遷謫時有何人材﹖祥卽出子蒼詩文以進。首篇有『太乙眞人』之句﹐上覽奇之﹐卽批出賜進士第﹐除祕書省正字。不數年﹐遂掌外制。譔祀明堂﹑圜壇﹑方澤樂曲。早歲以詩擅天下﹐蘇黃門一見﹐比之儲光羲。王平甫稱爲官樣文章。坡公題其詩卷云﹕『唐朝文士例能詩﹐李﹑杜髙深到者悕。我讀君詩笑無語﹐恍然再見儲光羲。』二蘇所見﹐何其不謀而合也﹖子蒼每詩成﹐輒反復塗乙﹐又歷疏語所從來﹔至旣以予人﹐久或累月﹐遠或千里﹐復追取更定﹐無毫髮恨﹐乃止。爲徐師川友﹐遂受知於山谷。周益公題山谷與子蒼帖曰﹕『士大夫少負軼才﹐其詩章固已超絕﹐然須經前輩題品﹐乃自信不疑﹐如參禪𨿽有所得﹐猶藉宗師之印可耳。子蒼嘗言我自學古人﹐庶乎於山谷近之矣。』後僑居臨汝﹐從者益眾﹐酬唱之樂﹐不減元佑諸公。大歇庵詩﹐師川所作﹐子蒼手錄之。愛才賞音﹐卽此足覘一斑。諸孫曰藉。能守家學。《陵陽詩艸》乃手授放翁者﹐刻之撫郡。《語錄》一卷﹐範季隨周士所編。周士云﹕『子蒼所作不止此﹐當更訪之。』臞翁敖器之《詩評》﹐自魏武而下凡二十九人﹐子蒼與後山﹑紫薇與焉﹐亦足徵宗派一時之盛矣。李彭

彭字商老。南康軍建昌人。尙書公擇之族侄也。家貧績學﹐枕藉經史﹐詩文能兼諸家之長。尢究心釋典。灌園修水之上﹐樂志自放﹐而筆墨一出﹐人爭傳寶﹐以相矜誇。公擇猶子李怤去信﹐年少能文﹐汪信民亟稱之﹐以爲有過其侄商老處。居仁言﹕『商老詩文﹐富贍宏博﹐非後生容易可到。』洪覺範至石門﹐果禪出商老詩偈巨軸﹐讀之茫然﹐謂此道人﹐蓋滑稽翰墨者也。陳子翁問範師﹕『江西之詩﹐誰家爲最﹖』師答曰﹕『駒父戲效孟浩然﹐作語如王﹑謝家子弟﹐風神步趨﹐不能優劣﹔商老和之﹐如劉安見上帝﹐大言不遜﹐豪气未除﹔獨師川有句在暮山煙雨西洲落照之外﹐未暇寫也。』師之品評如是﹐眞可稱佛門詩史矣。商老嘗負墓蓋乞書於東坡﹐公作大小兩軸﹐囑其擇而用之﹐且勉之曰﹕『徳叟有子不亡矣。』坡公書﹐山谷跋其後云。晁衝之

衝之﹐字叔用﹐一字用道。鉅野人。授承務郎。以詩擅名。呂居仁曰﹕『眾人方學山谷﹐叔用獨專學老杜﹐其昆仲之所講究者素矣。』所作﹝李廷珪墨詩﹞﹐通首雅健﹐卽杜老無以復過。髙秀實論其脫去世俗畦畛﹐不讓古人。與居仁唱酬最劇﹐曾戲語居仁﹕『我詩非不如子﹐我作得子詩﹐只是子差熟耳。』居仁戲答云﹕『卽熟便是精妙處。』叔用大笑以爲然。喜作長短句﹐如﹕﹝臨江仙﹞﹑﹝上林春慢﹞等闋。發音吐響﹐出人意表。有《具茨集》。夏倪

倪字均父。蘄州人。自府曹左官祁陽監酒。文詞富贍﹐儕輩罕及。嘗以『天寒霜露繁﹐遊子有所之』爲韻作十詩﹐畱別饒徳操﹐曲盡芊綿之致。赴江守日﹐張彥實有贈行詩﹕『未覺朝廷疏汲黯﹐極知州郡要文翁。』均父朝夕諷誦之﹐其服官之勤可知也。詩文一集﹐呂紫薇爲之序。論學詩當識活法﹐極其明快﹐可補人詩話。王直方

直方﹐字立之。南州人。舍人元才﹑棫之子也。補承奉郎。力學汲古﹐家藏圖史書畫甚富。山谷極愛其文﹐嘗云﹕『立之如璚枝瑤樹﹐常欲在人目前。』所寄楚詞二章﹑﹝寂齋賦﹞一首﹐並爲佳作﹐因名其書室曰定志齋﹐蓋取『我䢐維求定』之意也。山谷一日在市上見蠟梅開﹐立之投以詩﹐公喜曰﹕『數日天气驟暖﹐固宜木根有春意動者﹐遂爲詩人所覺﹐極嘆足下韻勝也。』偶病﹐憂其子不克負荷﹐盡以詩畫寄交舊。居仁初未與公相識﹐亦寄數種。均父作詩慰之云﹕『書來整整復斜鈄。』蓋笑其病中作字如此﹐特舉山谷﹝雪詩﹞以戲之耳。《立之詩話》載洪駒父詩一首﹕『胡生畫山水﹐煙雨山更好。鴻雁書遠空﹐馬牛風塞艸。』邠老愛第二句﹐余愛第三句﹐山谷愛第四句。師川愛第三句第四句。以是知詩特患不佳耳﹐旣佳矣﹐欣賞者其妙正在不同也。髙荷

荷字子勉。荊南人。元佑太學生﹐官蘭州通判。學杜子美作五言﹐頗得句法。山谷自戎州歸﹐荷以五十韻見公﹐有『蜀天何處盡﹖巴月幾回彎』之句﹐公愛而和之﹐並跋其後曰﹕『子勉作詩﹐以老杜爲標準﹐用一事如軍中之令﹐置一字如關門之鍵﹐而充之以博學﹐行之以溫恭﹐蓋天下士也。』寄李端叔書﹕『比得荊南一詩人﹐極有筆力﹐使之淩厲中州﹐恐不減晁﹑張﹐恨公未識之耳。』其推服若此。柰晚爲童貫客﹐不爲輿論所與。自號還還先生。其詩亦不傳。李錞

錞字希聲。��人。鶚案﹕李希聲官至祕書丞。江端本

端本﹐字��。臨川人。宣和二年﹐通判溫州。鶚案﹕江端本﹐字子我。陳畱人。鄰幾之孫。靖康中﹐以薦爲承務耶﹐賜進士出身﹐諸王官教授。上書辧宣仁誣謗﹐遭黜。南渡﹐寓家桐廬之鸕鶿原。後爲太常少卿。有《七里先生自然庵集》。○廷博案﹕劉后村《江西詩派小序》﹕端本﹐字子之。子我則端友字也。厲蓋誤箋。又案﹕端友本不入社﹐而厲氏《宋詩紀事》於詩派中列端友﹐而轉遺端本﹐則又誤矣。因附正之。揚符廷博案﹕元本作楊﹐今訂正。

符字��。���人。詳俟補入。鶚案﹕揚符﹐字信祖﹐未詳爵裏。有詩集一卷。有『吏道官官惡﹔田家事事賢』之句。呂本中

本中﹐字居仁。壽春人。還寓洛陽﹐復徒婺州。申公之孫﹐舜徒少監之子﹐成公之祖也。宣和中﹐爲樞密院編修。紹興初﹐特賜進士﹐累官侍講。中書省號紫薇省﹐故稱紫薇舍人。家學淵源﹐有中原文獻之目。性淸約﹐惟以著述爲己任。生平因詩以窮﹐耽禪而病﹐淸臞若不勝衣﹔一室蕭然﹐凝塵滿榻﹐裕如也。嘗序《詩社宗派圖》﹐謂詩有活法﹐若靈均自得﹐忽然有人﹐然後惟意所出﹐萬變不窮。楊誠齋又從而序之﹐亦以學者屬文﹐當優遊厭飫﹐以悟活法。孫谷祥《野老遺聞》云﹕『作詩文若不得其道﹐則千詩一詩﹐千句一句﹐自少壯至老熟﹐猶旦暮也。』居仁之於詩﹐每一見一變﹐至於今駸駸乎其未已﹐此豈偶然哉﹖以是知詩有活法﹐不知研求﹐徒講究奪胎換骨者﹐末矣。《九經堂詩》﹐蓋公與昭徳尊老諸公師友講習漸瀆所得﹐陸放翁稱其雄筆大論﹐凜乎其可敬畏。周益公跋曰﹕『呂十一丈在政和初﹐春秋鼎盛﹐且方崇尙王氏學﹐以蘇﹑黃爲異端﹐而手書立身爲學作文之法乃如此。其師友淵源﹐固有所自﹐而特立獨行之操﹐誰能及之﹖近世謂以詩名家﹐是殆見其善者幾耳。』曾元嗣贈公詩﹕『呂家三相盛天朝﹐流澤於今有鳳毛。世業中微誰料理﹖卻收才具入《風》《騷》。』洵定論哉。靖康之役﹐太學生汪若海作《麟書》一卷﹐恢詭譎怪﹐不減長卿﹝大人賦﹞。居仁謂其意實有在﹐漢武帝蓋未之知也﹐東叟之爲《麟書》﹐蓋得法於此﹐予固知之矣。老臣憂國之言﹐遂使東叟圍城上書﹐忠義激發之气﹐千載如見。公所作《宋論》四十篇﹐審時度勢﹐洞若觀火。《官箴》三十二則﹐《綱鑑》云成公。皆身體力行之言﹐服官者宜各書一通於座右。他如《春秋解》《童蒙訓》《軒渠錄》等書﹐皆傳布於世。乾道元年﹐平江守沈公雅刻《紫薇集》二十卷。

張子編次《宗派圖錄》旣成﹐客復過而問曰﹕信如子言﹐作詩者斷以江西爲法乎﹖予曰﹕否﹗否﹗詩派﹐人之性情也。性情不殊﹐系乎風土﹔而支派或分十五國﹐而下槪可知矣。譬之水然﹐水𨿽一﹐其源流固自不同﹐江﹑淮﹑河﹑漢﹐皆派也。若捨派而言水﹐是鑿井得泉﹐而曰水盡在是﹐豈理也哉﹖江西之派﹐實祖淵明。山谷云﹕『淵明於詩﹐直寄焉耳。』絳雲在霄﹐舒捲自如﹐寧復有派﹖夫無派卽淵明之派也﹐鐘記室謂其源出於應璩﹐又協左思風力﹐果何所見而云然耶﹖宗風旣祧﹐居仁移其俎豆於山谷﹐山谷易似﹐而淵明不易似也。嗣是作者林立﹐海內翕然向風﹐往來投贈﹐目不給賞﹐篇什之富﹐梓於厭原山中者﹐《詩派》一百三十七卷﹐《續派》十三卷﹐可謂極豫章之大觀矣。南渡以來﹐老成間或雕謝﹐又遇陵陽韓子蒼僑寓臨川﹐復執牛耳﹐一時倡和之樂﹐如曾裘父﹑錢遜叔輩﹐又不下十數人﹐四方傳爲盛事。沿流日久﹐耳食之徒﹐浸有起而訾議之者。李文山遂謂元和之後無詩。楊廷秀亦有『江西之詩﹐世俗之作﹐知味者自能別之』之語。矧璅璅餘子哉﹖朱考亭云﹕『江西之詩﹐自山谷一變﹐至楊廷秀又再變。』以斯知一代之詩﹐未有不變者也。獨江西宗派云乎﹖澗谷羅畸與葛山書﹕『年來屏棄江西﹐爲人輕姍﹐但就陳﹑黃中取數篇入吾意者讀之﹐便知古人爲不可及。』元遺山《論詩三十首》有云﹕『只知詩到蘇﹑黃盡﹐滄海橫流卻是誰﹖』又云﹕『論詩寧下涪翁拜﹐未作江西社里人。』由是觀之﹕善學詩者﹐支派𨿽分﹐性情則一﹐卽曹﹑劉﹑鮑﹑謝﹑李﹑杜集中﹐何嘗無淵明一派﹖而諸家之所謂江﹑淮﹑河﹑漢者自在也。古來未有無派之詩﹐卽未有無源之水﹐今必執江西一派﹐以求盡天下之詩﹐是鑿井得泉者也﹐詎復知江﹑淮﹑河﹑漢之源流乎﹖且居仁作圖﹐名𨿽爲詩﹐意實不專主於詩﹔大約如制科以詩賦取士﹐不過惜以爲靖獻之資焉耳﹐豈眞據詩以定人之生平哉﹖觀圖中首後山而終子勉﹐其寓意固已微矣。後人捨立身行己不論﹐僅舉有韻之言﹐稱爲宗派詩人而已。嗟乎﹗幾何不與呂公論世尙友之旨﹐大相徑庭也哉﹖紫薇作圖﹐其大意已見於自序。旣謂之圖﹐則姓字自有先後﹐安得執此以較詩之優劣也﹖如正平所云﹕『吾乃居行間乎﹖』子蒼曰﹕『我自學古人。』均父亦以在下列爲恥。是同社已失於喁之雅矣。余意此特諸公及門各尊其師之言也。範周士曰﹕『呂公一日過書室﹐取案間書讀之﹐乃《江西詩派圖》也。公言「安得此書﹐切勿示人﹐乃少時戲作耳。」及舉此語以問陵陽先生﹐公語云「居仁卻如此說。《宗派圖》本作一卷﹐連書諸人姓字﹐後丰城邑間刻石﹐遂如禪門宗派髙下﹐分爲數等﹐初不爾也。」』細繹周士此言﹐不無水火﹐烏可信爲必然哉﹖且不特此也。東坡題山谷詩云﹕『見魯直詩未嘗不絕倒。』又云﹕『如見魯仲連﹑李太白﹐不敢復論鄙事。』山谷則謂﹕『東坡作詩﹐未知句法。』山谷愛陳后山詩﹐爲之揚譽﹐無所不至﹔後山云﹕『人言我語勝黃語。』又何以解也﹖豈文人相輕﹐自古已然﹐𨿽賢者不能免耶﹖

南州張扶長吏部作《江西詩派圖錄》﹐薈粹諸書出處甚詳﹐但二十五人內﹐李錞﹑江端本﹑揚符三人小傳未備。江子我在南渡初最知名﹐其母夫人爲劉原父之女﹐見晁以道﹝壽昌縣君墓志﹞﹕兄端禮﹑弟端本云云。惟李錞僅以官傳﹐揚符僅以字著耳。因爲補綴於後﹐庶好事者有考焉。南湖花隱識。

此書從樊榭山民厲君借鈔校過﹐並錄其跋語﹐南湖花隱其新號也。雍正癸丑秋九月九日勿藥記。

