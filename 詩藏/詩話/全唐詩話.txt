全唐詩話宋尢袤●原序余少有詩癖。歲在甲午﹐奉祠湖曲﹐日與西方勝遊﹐專意吟事﹐大槪與唐人詩誦之尢習。間又褒話錄之纂記﹐益朋友之見聞﹐匯而書之﹐名曰《全唐詩話》。未幾﹐驅馳於外﹐此事便廢﹐邇來三十有八年矣。今又蒙恩便養湖曲﹐因理故篋﹐復得是編。披覽慨然﹐恍如疇昔浩歌縱談時也。唐自貞觀來﹐𨿽尙有六朝聲病﹐而气韻雄深﹐古意。開元﹑元和之盛﹐遂可追配《風雅》。迨會昌而後﹐刻露華靡盡矣。往往觀世變者於此有感焉。徒詩云乎哉﹗咸淳辛未重陽日遂初堂書●卷一○太宗貞觀六年九月﹐帝幸慶善宮﹐帝生時故宅也。因與貴臣宴﹐賦詩。起居郎請平宮商﹐被之管弦﹐命曰《功成慶善樂》。使童子八佾爲九功之舞﹐大宴會﹐與《破陣舞》偕奏於庭。帝嘗作宮體詩﹐使虞世南賡和。世南曰「聖作誠工﹐然體非雅正﹐上有所好﹐下必有甚焉。恐此詩一傳﹐天下風靡﹐不敢奉詔。」帝曰「朕試卿爾。」後帝爲詩一篇﹐述古興亡。旣而嘆曰「鐘子期死﹐伯牙不復鼓琴。朕此詩何所示邪﹖」敕褚遂良卽世南靈座焚之。貞觀二十年秋﹐帝幸靈州。時破薛延ヌ﹐回紇諸部遣使入貢﹐乞置官司。上爲詩序其事﹐曰「雪恥酬百王﹐除凶報千古。」公卿請勒石於靈州﹐從之。○髙宗太平公主﹐武后所生﹐後愛之傾諸女。帝擇薛紹尙之。假萬年縣爲婚館﹐門隘不能容翟車﹐有司毀垣以入。自興安門設燎相屬﹐道樾爲枯。當時羣臣劉之詩云「夢一作蔓。梓光靑陛﹐桃藹紫宮。」元萬頃云「離元應春夕﹐帝子降秋期。」任希古云「帝子升靑陛﹐王姬降紫宸。」郭正一云「桂宮初服冕﹐蘭掖早生笄。」皆納妃出降之意也。○中宗《九月九日幸臨渭亭登髙作》云「九日正乘秋﹐三杯興已周。泛桂迎樽滿﹐吹花向酒浮。長房萸早熟﹐彭澤菊初收。何藉龍沙上﹐方得恣淹畱。」時景龍三年也。序云「陶潛盈把﹐卽浮九醞之歡﹔畢卓持螯﹐須盡一生之興。人題四韻﹐同賦五言﹐其最後成﹐罰之引滿。」韋安石得「枝」字云「金風飄菊蕊﹐玉露泫萸枝。」蘇瑰得「暉」字云「恩深答效淺﹐畱醉奉宸暉。」李嶠得「歡」字云「令節三秋晚﹐重陽九日歡。」蕭至忠得「余」字云「寵極萸房徧﹐恩深菊酎余。」竇希得「明」字云「九辰陪聖膳﹐萬歲奉承明。」韋嗣立得「深」字云「願陪歡樂事﹐長與歲時深。」李迥秀得「風」字云「霽開曉日﹐仙藻麗秋風。」趙彥伯得「花」字云「簪掛丹萸蕊﹐杯銜紫菊花。」楊廉得「亭」字云「遠日瞰秦﹐重陽坐灞亭。」岑羲得「」字云「爰豫矚秦﹐髙臨灞。」盧藏用得「開」字云「萸依裏發﹐菊向酒邊開。」李咸得「直」字云「菊黃迎酒泛﹐松翠淩霜直。」閻朝隱得「筵」字云「簪紱趨皇極﹐笙歌接禦筵。」沈期得「長」字云「臣歡重九慶﹐日月奉天長。」薛稷得「歷」字云「願陪九九辰﹐長奉千千歷。」蘇得「時」字云「年數登髙日﹐延齡命賞時。」李得「濃」字云「捧篋萸香徧﹐稱觴菊气濃。」馬懷素得「酒」字云「蘭將葉布席﹐菊用香浮酒。」陸景初得「臣」字云「登髙識漢苑﹐問道侍軒臣。」韋元旦得「月」字云「物開千里﹐天行乘九月。」李適得「髙」字云「禁苑秋光入﹐宸遊霽色髙。」鄭南金得「日」字云「風起韻虞弦﹐開吐堯日。」於經野得「樽」字云「桂筵羅玉俎﹐菊醴泛芳樽。」盧懷愼得「還」字云「鶴似聞琴至﹐人疑宴鎬還。」是宴也﹐韋安石蘇瑰詩先成。於經野盧瑰愼最後成﹐罰酒。十月﹐帝誕辰。內殿宴羣臣﹐聯句﹕「潤色鴻業寄賢才﹐﹝帝云。﹞叨居右弼愧鹽梅。﹝李嶠。﹞運籌帷幄荷時來﹐﹝宗楚客。﹞職掌圖籍濫蓬萊。﹝劉憲。﹞兩司謬忝謝鐘﹑裴﹐﹝崔。﹞禮樂銓管效塵埃。﹝鄭。﹞陳師振旅淸九垓﹐﹝趙彥昭。﹞忻承顧問侍天杯。﹝李。﹞銜恩獻壽柏梁臺﹐﹝蘇。﹞黃縑靑簡奉康哉。﹝盧藏用。﹞鯫生侍從忝王﹑枚﹐﹝李。﹞右掖司言實不才。﹝馬懷素。﹞宗伯秩禮天地開﹐﹝薛稷。﹞帝歌難續仰昭回。﹝宋之問。﹞微臣捧日變寒灰﹐﹝陸景初。﹞遠慚班﹑左愧遊陪。」﹝上官婕妤。﹞帝謂侍臣曰「今天下無事﹐朝野多歡﹐欲與卿等詞人﹐時賦詩宴樂﹐可識朕意﹐不須惜醉。」大學士李嶠宗楚客等跪奏曰「臣等多幸﹐同遇昌期。謬以不才﹐策名文館。思勵駑朽﹐庶礻卑河嶽。旣陪天歡﹐不敢不醉。」此後﹐每遊別殿﹐幸離宮﹐駐蹕芳苑﹐鳴笳仙禁﹐或戚裏宸筵﹐王門巹席﹐無不畢從。景龍四年正月五日﹐禦大明殿﹐會吐蕃騎馬之戲﹐因重爲柏梁體聯句。帝曰「大明禦宇臨萬方。」皇后曰「顧慚內政翊陶唐。」長寧公主曰「鸞鳴鳳舞向平陽。」安樂公主曰「秦樓魯館沐恩光。」太平公主曰「無心爲子輒求郎。」溫王重茂曰「雄才七步謝陳王。」昭容上官曰「當熊讓輦愧前芳。」吏部侍郎崔曰「再司銓管恩何忘。」著作郎鄭曰「文江學海思濟航。」考功員外郎武平一曰「萬邦考績臣所詳。」著作郎閻朝隱曰「著作不休出中腸。」時上疑禦史大夫竇從一﹑將作大匠宗晉卿素不屬文﹐未卽令續。二人固請﹐許之。從一曰「權豪屏迹肅嚴霜。」晉卿曰「鑄鼎開嶽造明堂。」此外遺忘。時吐蕃舍人明悉獵請﹐令授筆與之。曰「玉醴由來獻壽觴。」上大悅﹐賜與衣服。○玄宗《左丞相說右丞相太子少傅乾曜同上官命宴東堂賜詩》云「赤帝收三傑﹐黃軒舉二臣。由來丞相重﹐分掌國之鈞。我有握中璧﹐雙飛席上珍。子房推要道﹐仲子訝風神。復輟臺衡老﹐將爲調護人。鸞同拜日﹐車騎擁行塵。樂聚南宮宴﹐觴連北斗醇。俾余成百揆﹐垂拱問彜倫。」開元十六年﹐帝自擇廷臣爲諸州刺史。許景先治虢州﹐源光裕鄭州﹐寇Г宋州﹐鄭溫琦州﹐袁仁恭杭州﹐崔志廉襄州﹐李期邢州﹐鄭放定州﹐蔣挺湖州﹐裴觀滄州﹐崔成遂州﹐凡十一人。行﹐詔宰相﹑諸王﹑禦史以上祖道洛濱﹐盛供具﹐奏太常樂﹐帛舫水嬉。命髙力士賜詩﹐令題座右。帝親書﹐且給筆紙﹐令自賦﹐賚絹三千遣之。帝詩云「眷言思共理﹐鑑夢想惟良。猗與此推擇﹐聲績著周行。賢能旣俟進﹐黎獻實佇康。視人當如子﹐愛人亦如傷。講學試誦論﹐阡陌勤耕桑。虛譽不可飾﹐淸知不可忘。求名迹易見﹐安直徳自彰。獄訟必以情﹐教民貴有常。卹且存老﹐撫弱復綏彊。勉哉各祗命﹐知予眷萬方。」○徳宗貞元四年九月﹐賜宴曲江亭。帝爲詩﹐序曰「朕在位僅將十載﹐實賴忠賢左右﹐克致小康。是以擇三令節﹐錫玆宴賞。俾大夫卿士﹐得同歡洽也。夫共其戚者同其休﹐有其初者貴其終。咨爾羣僚﹐順朕不暇﹐樂而能節﹐職思其憂﹐咸若時則﹐庶乎理矣。因重陽之會﹐聊示所懷。」詩云「早衣對庭燎﹐躬化勤意誠。時此萬幾暇﹐適與佳節並。曲池潔寒流﹐芳菊含金英。乾坤爽气澄﹐臺殿秋光淸。朝野慶年丰﹐髙會多歡聲。永懷無荒戒﹐良士同斯情。」因詔曰「卿等重陽宴會﹐朕想歡洽﹐欣慰良多﹐情發於中﹐因制詩序﹐令賜卿等一本﹐可中書門下簡定文詞士三五十人應制﹐同用淸字。明日內於延英門進來。」宰臣李泌等𨿽奉詔簡擇﹐難於取捨。由是百僚皆和。上自考其詩﹐以劉太眞及李紓等四人爲上等﹐鮑防於紹等四人爲次等﹐張殷亮等二十三人爲下等。而李晟馬燧李泌三宰相之詩﹐不加考第。韋綬以內相感心疾﹐罷還第。帝九日作《黃菊歌》﹐顧左右曰「安可不示韋綬﹖」遣使持往。綬遂奉和附使進。帝曰「爲文不已﹐豈頤養邪﹗」敕曰「自今勿復爾。」○文宗裴度拜中書令﹐以疾未任朝謝。上巳曲江賜宴﹐羣臣賦詩。帝遣中使賜度詩曰「注想待元老﹐識君恨不早。我家柱石衰﹐憂來學丘禱。」仍賜禦紮曰「朕詩集中欲得見卿唱和詩﹐故令示此。卿疾未差﹐可他日進來。」禦札及門而度薨。帝聽政暇﹐博覽羣書。一日﹐延英顧問宰相﹕「《詩》云﹕『呦呦鹿鳴﹐食野之蘋。』蘋是何艸﹖」時宰相楊玨楊嗣復﹑陳夷行相顧未對。玨曰「臣按《爾雅》﹐蘋是蔌蕭。」上曰「朕看《毛詩疏》﹐葉圓而花白﹐叢生野中﹐似非蔌蕭。」又一日﹐問宰臣﹕「古詩云﹕『輕衫襯跳脫。』跳脫是何物﹖」宰臣未對。上曰「卽今之腕釧也。《眞誥》言安妃有斫粟金跳脫﹐是臂飾。」嘗吟杜甫《曲江篇》云「江頭宮殿鎖千門﹐細柳新蒲爲誰綠﹖」乃知天寶以前樓臺之盛。鄭注乃命神策軍淘曲江﹑昆明二池﹐許公卿立亭館。兩軍造紫樓﹑彩霞亭﹐內出樓額賜之。○宣宗帝好進士及第﹐每對朝臣問及第﹐苟有科名對者﹐必大喜﹐便問所試詩賦題目並主司姓名。或佳人物偶不中第﹐必嘆息移時。嘗於內自題鄕貢進士李道龍。白居易之死﹐帝以詩弔之曰「綴玉聯珠六十年﹐誰教冥路作詩仙﹖浮不系名居易﹐造化無爲字樂天。童子解吟《長恨曲》﹐胡兒能唱《琵琶篇》。文章已滿行人耳﹐一度思卿一愴然。」帝制《秦邊陲曲》﹐其詞曰「海嶽咸通。」及帝垂拱﹐而年號咸通焉。庶子裴惲進詩賀聖政﹐有「太康」字。帝怒曰「太康失邦﹐乃以比我﹗」戶部韋渙奏云「晉平吳寇﹐攺號太康。𨿽有失邦之言﹐乃見歸美之文。」上曰「天子大須博覽﹐不然﹐幾錯罪惲。」舊制﹕盛春內殿賜宴三日。帝妙音律﹐每先裁制新曲﹐俾禁中女伶疊相教授。至是﹐出宮女數百﹐分行連袂而歌。其曲有曰《播皇猷》者﹐率髙冠方屨﹐褒衣博帶﹐趨走俯仰﹐皆合規矩﹐於於然有唐堯之風焉。有曰《蔥女踏歌隊》者﹐率言蔥嶺之士﹐樂河湟故地﹐歸國復爲唐民也。若《霓裳曲》者﹐皆執節幡﹐被羽服﹐態度凝澹﹐飄飄然有翔舞鶴見左右。如是數十曲﹐流傳民間。﹝出令狐澄《貞陵遺事》。﹞○昭宗陜府﹐唐昭宗有詩云「安得有英雄﹐迎歸大內中。」或曰「逍遙樓有太宗詩云﹕『昔乘匹馬去﹐今驅萬乘來。』志意不侔矣。」○武後天授二年臘﹐卿相欲詐稱花發﹐請幸上苑﹐有所謀也。許之。尋疑有異圖﹐先遣使宣詔曰「明朝遊上苑﹐火急報春知﹐花須連夜發﹐莫待曉風吹。」於是淩晨名花布苑﹐羣臣咸服其異。後術以移唐祚﹐此皆妖妄﹐不足信也。凡太后之詩文﹐皆元萬頃﹑崔融輩爲之。萬歲﹑通天元年﹐鑄九鼎成﹐置於東都明堂之庭。後自制《曳鼎歌》﹐令曳鼎者唱和。開元二年﹐太子賓客薛謙光獻《東都九鼎銘》﹐其《蔡州鼎銘》﹐武后所制。文曰「犧﹑農首出﹐軒﹑昊應期。唐﹑虞繼踵﹐湯﹑禹乘時。天下光宅﹐域內雍熙。上玄降靈﹐方建隆基。」紫薇令姚崇奏曰「聖人啟運﹐休兆必彰﹐請宣付史館。」﹝明皇禦名﹐已兆於此。﹞○徐賢妃貞觀二十三年﹐上疏諫太宗息兵罷役﹐其略曰「大業者易驕﹐願陛下難之﹔善始者難終﹐願陛下易之。」又曰「漆器非延叛之方﹐桀造之而人叛﹔玉杯豈招亡之術﹐紂用之而國亡。侈麗之源﹐不可不遏。作法於儉﹐猶恐其奢。作法於奢﹐何以制後﹖」○上官昭容張說作《昭容文集序》云「古者﹐有女史記功書過﹐有女尙書決事宮闈。昭容兩朝專美﹐一日萬幾﹐顧問不遺﹐應接如響。𨿽漢稱班媛﹐晉譽左嬪﹐文章之道不殊﹐輔佐之功則異。迹祕九天之上﹐身沒重泉之下﹐嘉猷令範﹐代罕得聞。庶姬後學﹐嗚呼何仰。然則大君據四海之圖﹐懸百靈之命﹐喜則九圍挾纊﹐怒則千里流血﹐靜則黔黎安﹐動則蒼罷獘。入耳之語﹐諒其難乎﹖貴而勢大者疑﹐賤而禮絕者隔﹔近而言輕者忽﹐遠而意忠者忤。惟窈窕柔曼﹐誘掖善心﹐忘味九徳之衢﹐傾情六藝之圃。故登昆巡海之意寢﹐剪胡刈越之威息﹐璇臺珍服之態消﹐從禽嗜樂之端廢。獨使溫柔之教﹐漸於生人﹔風雅之聲﹐流於來葉。非夫玄黃毓粹﹐正明助思﹐眾妙扶識﹐羣靈挾志﹐誕異人之寶﹐授興王之瑞﹐其孰能臻斯懿乎﹖鎭國太平公主﹐道髙帝妹﹐才重天人。昔嘗共遊東璧﹐同宴北海﹐倏來忽往﹐物在人亡。憫雕之殘言﹐悲素扇之空曲。上聞天子﹐求椒房之故事﹔有命史臣﹐敍蘭臺之新集。」中宗正月晦日幸昆明池賦詩﹐羣臣應制百餘篇。帳殿前結彩樓﹐命昭容選一篇爲新翻禦制曲。從臣悉集其下﹐須臾﹐紙落如飛﹐各認其名而懷之。旣退﹐惟沈宋二詩不下。移時﹐一紙飛墜﹐競取而觀﹐乃沈詩也。及聞其評曰「二詩工力悉敵﹐沈詩落句云﹕『微臣雕朽質﹐羞睹豫章才。』蓋詞气已竭。宋詩云﹕『不愁明月盡﹐自有夜珠來。』猶陡健豪舉。」沈乃伏﹐不敢復爭。宋之問詩曰「春豫靈池近﹐滄波帳殿開。舟淩石鯨動﹐槎拂鬥牛回。節晦全落﹐春遲柳暗催。象溟看浴景﹐燒劫辯沈灰。鎬飲周文樂﹐汾歌漢武才。不愁明月盡﹐自有夜珠來。」昭容名婉兒﹐西臺侍郎儀之孫。父廷芝﹐與儀死武后時。母鄭﹐方娠﹐夢巨人畀大秤曰「持此秤量天下。」昭容生逾月﹐母戲曰「秤量者豈汝邪﹖」輒啞然應。後內秉機政﹐符其夢云。自通天以來﹐內掌詔命。中宗立﹐進拜昭容。帝引名儒﹐賜宴賦詩﹐婉兒常代帝及後﹑長寧﹑安樂二公主﹐眾篇並作﹐而采麗益新。又差第羣臣所賦﹐賜金爵﹐故朝廷靡然成風。當時屬詞﹐大抵浮靡﹐然皆有可觀﹐昭容力也。韋後之敗﹐斬闕下。○孔紹安大業末爲監察禦史﹐髙祖爲隋討賊河東﹐紹安監其軍﹐深見接遇。髙祖受禪﹐紹安自洛陽間行來奔。髙祖大悅﹐拜內史舍人。時夏侯端亦嘗爲禦史﹐先來歸。紹安授祕書監﹐因侍宴﹐詠石橊﹐有「氐爲時來晚﹐開花不見春」之句。武徳中﹐令狐徳欲補正歷代史記﹐詔各差官主修一代。紹安以中書舍人與崔善爲蕭徳言主梁﹐多歷年不能就﹐皆罷之。紹安在隋時﹐與孫萬壽以文詞稱﹐時謂孔﹑孫。○虞世南顏師古《隋朝遺事》載﹕洛陽獻合蒂迎輦花﹐煬帝令袁寶兒持之﹐號司花女。時詔世南艸《徵遼指揮徳音敕》於帝側﹐寶兒注視久之。帝曰「昔傳飛燕可掌上舞﹐今得寶兒﹐方昭前事。然多憨態﹐今注目於卿﹐卿才人﹐可便嘲之。」世南爲絕句曰「學畫鴉黃半未成﹐垂肩袖太憨生。緣憨卻得君王惜﹐長把花枝傍輦行。」○魏徵太宗在洛陽宮﹐幸積翠池。宴酣各賦一事。帝賦《尙書》曰「日昃玩百篇﹐臨燈披五典。夏康旣逸豫﹐商辛亦荒湎。恣情昏主多﹐克己明君鮮。滅身資累惡﹐成名由積善。」徵賦西漢曰「受降臨軹道﹐爭長趣鴻門。驅傳渭橋上﹐觀兵細柳屯。夜宴經柏谷﹐朝遊出杜原。終藉叔孫禮﹐方知皇帝尊。」帝曰「徵言未嘗不約我以禮。」○李百藥百藥七歲能屬文。齊中書舍人陸﹐嘗過其父徳林﹐有說徐陵文者﹐云「藉瑯琊之稻」﹐坐客並不識其事。百藥進曰「《傳》稱禹阝人藉稻。注云﹕禹阝國在瑯琊﹑開陽縣。」人皆驚喜﹐曰「此兒卽神童。」百藥幼多病﹐祖母以百藥爲名。名臣之子﹐才行相繼﹐四海名流﹐莫不宗仰。藻思沈鬱﹐尢長五言。𨿽樵童牧子﹐亦皆吟諷。及懸車告老﹐怡然自得﹐穿池築山﹐文酒談詠﹐以盡平生之志﹐年八十五。先是和太宗《帝京篇》﹐手詔曰「卿何身之老而才之壯﹐齒之宿而意之新乎﹖」子安期﹐永徽末遷中書舍人。自徳林至安期﹐三代掌制誥。安期孫羲仲﹐又爲中書舍人。○長孫無忌無忌嘲歐陽詢形狀猥陋云「聳膊成山字﹐埋肩畏出頭。誰令麟閣上﹐畫此一猴﹖」詢應聲曰「縮頭連背暖﹐漫襠畏肚寒。氐緣心渾渾﹐所以麵團團。」太宗笑曰「詢殊不畏皇后耶﹖」○王勃太宗嘗謂唐儉﹕「酒杯流行﹐發言可喜。」是時﹐天下初定﹐君臣俱欲無爲﹐酒杯善謔﹐理亦有之。髙宗𨿽不君﹐然亦深察事機。當時﹐諸王鬥鷄﹐王勃在沛王府﹐戲爲文檄英王。帝見之﹐大怒﹐曰「此殆交斗之漸。」卽日竄勃。以太宗之賢﹐杯酒一時之樂﹐何足爲後世戒。及其獘也﹐中宗詔羣臣曰「天下無事﹐欲與羣臣共樂。」於是《回波》艷詞﹐妖冶之舞﹐作於文字之臣﹐而綱紀蕩然矣。創業之難也﹐一觴一詠﹐足以肇亂﹐況其甚焉者哉﹗○馬周《淩朝浮江旅思詩》云「太淸初上日﹐春水送孤舟。山遠疑無樹﹐潮平似不流。岸花開且落﹐江鳥沒還浮。羈望傷千里﹐長歌遣四愁。」○李義舟義府初遇﹐以李大亮劉洎之薦。太宗召令詠烏﹐義府曰「日裏朝彩﹐琴中聞夜啼。上林如許樹﹐不借一枝棲。」帝曰「與卿全樹﹐何止一枝。」○杜淹杜淹始見袁天綱於洛﹐天綱謂曰「蘭臺成就﹐學堂寬廣。」又曰「二十年外﹐終恐責黜﹐暫去卽還。」武徳六年﹐以善隱太子﹐俱配流雋州。淹至益州﹐見天綱曰「洛邑之言﹐何其神也﹗」天綱曰「不久卽回。」至九年六月﹐召入。天綱曰「杜公至京師﹐卽得三品要職。淹至京﹐拜禦史大夫﹑檢校吏部尙書。贈天綱詩曰「伊呂深可慕﹐松﹑喬定是虛。系風終不得﹐脫屣欲安如﹖且珍紈素美﹐當與薜蘿疏。旣逢楊得意﹐非復久閒居。」○蘇味道趙州蘇味道﹐與里人李嶠號蘇李。武后朝爲相﹐世號「模稜手」。《上元》云「火樹銀花合﹐星橋鐵鎖開。暗塵隨馬去﹐明月逐人來。遊妓皆李﹐行歌盡《落梅》。金吾不禁夜﹐玉漏莫相催。」○駱賓王世稱王﹑楊﹑盧﹑駱。楊盈川之爲文﹐好以古人姓名連用﹐如「張平子之略談﹐陸士衡之所記﹐潘安仁宜其陋矣﹐仲長統何足知之」﹐號爲「點鬼簿」。賓王文好以數對﹐如「秦地重關一百二﹐漢家離宮三十六」﹐號爲「算博士」。《帝京篇》曰「倏忽搏風生羽翼﹐須臾失浪委泥沙。」賓王后與徐敬業興兵揚州﹐大敗逃死﹐此其讖也。○陳子昂《獨異記》載﹕子昂初入京﹐不爲人知。有賣胡琴者﹐價百萬﹐豪貴傳視﹐無辧者。子昂突出﹐顧左右以千緡市之。眾驚問﹐答曰「余善此樂」。皆曰「可得聞乎﹖」曰「明日可集宣陽裏。」如期偕往﹐則酒肴畢具﹐置胡琴於前。食畢﹐捧琴語曰「蜀人陳子昂﹐有文百軸﹐馳走京轂﹐碌碌塵土﹐不爲人知。此樂賤工之役﹐豈宜畱心﹖」舉而碎之﹐以其文軸徧贈會者。一日之內﹐聲華溢都。時武攸宜爲建安王﹐辟爲書記。○李日知鄭州﹑李日知﹐景龍初爲相。初﹐安樂公主館第成﹐中宗臨幸。燕從官﹐賦詩。日知卒章曰「所願但知居者樂﹐無使時稱作者勞。」獨以規戒。睿宗他日謂曰「向時𨿽朕亦不敢諫﹐非卿亮直何能爾﹖」卽拜侍郎。○李景伯景伯﹐中宗宰相懷遠之子。景龍初﹐爲諫議大夫。中宗宴侍臣﹐酒酣﹐各命爲《回波辭》。景伯獨爲箴規語﹐帝不悅。蕭至忠曰「眞諫官也。」《回波詞》曰「回波爾時酒卮﹐微臣職在箴規。侍宴旣過三爵﹐喧嘩切恐非儀。」○崔融久視元年﹐攺控鶴府爲奉宸府。張易之爲奉宸令﹐引詞人爲供奉。佞者奏云「昌宗﹐王子晉後身。」令被羽衣﹐吹簫﹐乘木鶴﹐奏樂於庭。融賦詩爲絕唱﹐有「昔遇浮邱伯﹐今同丁令威。中郎才貌是﹐藏史姓名非」之句。後與宰相蘇味道相誚云「融詩所以不及相公﹐無銀花合。」蘇有詩云「火樹銀花合。」味道云「子詩𨿽無銀花合﹐還有金銅丁。」取令威之句也。○李初﹐中宗﹑景龍二年﹐始於修文館置大學士四員﹐學士八員﹐直學士十二員﹐象四時﹑八節﹑十二月。於是李嶠﹑宗楚客﹑趙彥昭﹑韋嗣立爲大學士﹔李﹑劉憲﹑崔﹑鄭﹑盧藏用﹑李﹑岑羲﹑劉子玄爲學士﹔薛稷﹑馬懷素﹑宋之問﹑武平一﹑杜審言﹑沈期閻朝隱爲直學士。又召徐堅﹑韋元旦﹑徐彥伯﹑劉允濟等滿員。其後被選者不一。凡天子饗會遊豫﹐惟宰相﹑直學士得從﹐春幸黎園並渭水祓除﹐則賜柳圈辟癘。夏宴蒲萄園﹐賜朱櫻。秋登慈恩浮圖﹐獻菊花酒稱壽。冬幸新丰﹐歷白鹿觀﹐登驪山﹐賜浴湯池﹐給香粉蘭澤﹐從行給翔麟馬﹑品官黃衣各一。帝有所感﹐卽賦詩﹐學士皆屬和﹐當時人所欽慕。然皆狎猥佻佞﹐忘君臣禮法﹐惟以文華取幸﹐若韋元旦﹑劉允濟﹑沈期﹑宋之問﹑閻朝隱等﹐無他稱。景龍二年七月七夕﹐禦兩儀殿賦詩。李嶠獻詩云「誰言七襄詠﹐流入五弦歌。」﹝是日李行言唱《步虛歌》。﹞九月﹐幸慈恩寺塔﹐上官氏獻詩﹐羣臣並賦。閏九月﹐幸總持﹐登浮圖﹐李嶠等獻詩。十月三日﹐幸三會寺﹐十一月十五日﹐中宗誕辰﹐內殿聯句爲「柏梁體」。二十一日安樂公主出降武延秀。是月﹐以婕妤上官氏爲昭容。十二月六日﹐上幸薦福寺﹐鄭詩先成﹐﹝「舊邸三乘辟」是也。﹞宋之問後進。﹝「駕象法三婦」﹞是也。立春﹐侍宴賦詩。二十一日﹐幸臨渭亭﹐李嶠等應制。三十日幸長安故城。十二月晦﹐諸學士入ト守歲﹐以皇后乳母戲適禦史大夫竇從一。﹝往來其家﹐遂有國爹之號。﹞三年元日﹐淸暉閣登髙遇雪。宗楚客詩云「蓬萊雪作山」是也﹐因賜金彩人勝。李嶠等七言詩。﹝「千鍾聖酒禦筵披」是也。﹞是日﹐甚歡﹐上令學士遞起屢舞﹐至沈期賦《回波》﹐有「齒錄牙緋」之語。晦日﹐幸昆明池﹐宋之問詩「自有夜珠來」之句﹐至今傳之。二月八日﹐送沙門玄奘等歸荊州﹐李嶠等賦詩。十一日﹐幸太平公主南莊。七月﹐幸望春宮﹐送朔方節度張仁赴軍。八月三日﹐幸安樂公主西莊。九月九日﹐幸臨渭亭﹐分韻賦詩。韋安石先成。十一月一日﹐安樂公主入新宅﹐賦詩。十五日﹐中宗誕辰﹐長寧公主滿月﹐李嶠詩「神龍見象日﹐仙鳳養雛年」是也。二十三日﹐南郊﹐徐彥伯上《南郊賦》。十二月十二日﹐幸溫泉宮﹐敕蒲州刺史徐彥伯入仗﹐同學士例﹐因與武平一等五人獻詩﹐上官昭容獻七言絕句三首。十四日﹐幸韋嗣立莊﹐拜嗣立逍遙公﹐名其居曰「淸虛原」﹑「幽棲谷」。十五日﹐幸白鹿觀。十八日﹐遊秦始皇陵。四年正月朔﹐賜羣臣柏樹。五日﹐蓬萊宮宴吐蕃使﹐因爲柏梁體。﹝吐蕃舍人亦賦。﹞七日﹐重宴大明殿﹐賜彩鏤人勝﹐又觀打球。八日﹐立春﹐賜彩花。二十九日﹐晦﹐幸水。二月一日﹐送金城公主。三日﹐幸司農少卿王光輔莊。是夕﹐岑羲設茗飲﹐討論經史﹐武平一論《春秋》﹐崔日用請北面﹐日用贈武平一歌曰「彼名流兮左氏癖﹐意玄遠兮冠今夕。」二十一日﹐張仁至自朔方﹐宴於桃花園﹐賦七言詩。明日﹐宴承慶殿﹐李嶠等賦《桃花園詞》﹐因號《桃花行》。三月一日﹐淸明﹐幸梨園﹐命侍臣爲拔河之戲。三日上巳﹐祓禊於渭濱﹐賦七言詩﹐賜細柳圈。八日﹐令學士尋勝﹐同宴於禮部尙書竇希亭﹐賦詩﹐張說爲之序。十一日﹐宴於昭容之別院。二十七日﹐李嶠入都廟﹐徐彥伯等餞之﹐賦詩。四月一日﹐幸長寧公主莊。六日﹐幸興慶池觀競渡之戲。其日﹐過希宅﹐學士賦詩。二十九日﹐禦宴﹐祝欽明爲八風舞﹐諸學士曰「祝公斯舉﹐《五經》掃地盡矣。」睿宗時﹐道士司馬承禎天臺﹐贈詩﹐詞甚美﹐朝士屬和三百餘人﹐徐彥伯編爲《白記》。○徐彥伯徐彥伯爲文﹐多變易求新﹐以鳳閣爲閣﹐龍門爲虯戶﹐金穀爲銑溪﹐玉山爲嶽﹐竹馬爲﹛條﹜驂﹐月兔爲魄兔。進士效之﹐謂之「澀體」。○李嶠皮日休《松窗錄》云「中宗嘗召宰相蘇瑰﹑李嶠之子進見﹐時皆童年。帝謂曰﹕『汝等各以所通書﹐取宜奏者﹐爲我言之。』應曰﹕『木從繩則正﹐後從諫則聖。』嶠之子忘其名﹐亦奏曰﹕『朝涉之脛﹐剖賢人之心。』帝曰﹕『蘇瑰有子﹐李嶠無兒。』」○蘇長安盛春遊﹐制詩云「飛埃結紅霧﹐遊蓋飄靑。」明皇嘉賞﹐以禦花親插其巾上。時榮之。○沈期張燕公說嘗謂期曰「沈三兄詩須還他第一。」期﹐字卿﹐相州人。除給事中﹑考功郎﹐受贓劾﹐未究。會張易之敗﹐遂長流州。稍遷臺州錄事參軍﹐入計召見﹐拜起居郎﹐兼修文直學士。侍宴﹐爲弄詞悅帝﹐賜牙緋﹐尋爲太子詹事。開元初﹐卒。﹝期《回波樂詞》云「回波爾時期﹐流向嶺外生歸。身名已蒙齒錄﹐袍笏未復牙緋。」﹞魏建安後訖江左﹐詩律屢變。至沈約庾信﹐以音韻相婉附﹐屬對精密。及宋之問﹑沈期﹐又加靡麗﹐回忌聲病﹐約句準篇﹐如錦繡成文﹐學者宗之﹐號爲沈﹑宋。語曰「蘇﹑李居前﹐沈﹑宋比肩。」謂蘇武﹑李陵也。○李行言景龍中﹐中宗引近臣宴集﹐令各獻伎爲樂。張錫爲《談容娘舞》﹐宗晉卿舞《渾脫》﹐張洽舞《黃獐》﹐杜元琰誦《婆羅門咒》﹐行言唱《駕車西河》﹐盧藏用效道士上章﹐國子司業郭山惲請誦古詩兩篇﹐誦《鹿鳴》《蟋蟀》未畢﹐李嶠以詩有「好樂無荒」之語﹐止之。行言﹐隴西人﹐兼文學事。《函谷關》詩爲時人所許。中宗時﹐爲給事中。能唱《步虛歌》。帝七月七日禦兩儀殿會宴﹐帝命爲之。行言於禦前長跪﹐作三洞道士靑詞歌曲﹐貌偉聲暢﹐上頻嘆美。○張元一武后朝﹐左司郎中張元一善滑稽。時西戎犯邊﹐武懿宗統兵禦之﹐至﹐畏懦而遁。元一嘲曰「長弓短度箭﹐蜀馬臨髙騙。去賊七百里﹐隈墻獨自戰。忽前逢著賊﹐騎豬向南竄。」則天未曉﹐曰「懿宗無馬邪﹖」元一曰「騎豬﹐夾豕也。」則天大笑。後嘗問元一﹐外有何事﹐曰「有三慶﹕旱而雨﹐洛橋成﹐郭洪霸死。」﹝洪霸﹐酷吏也。﹞○劉希夷劉希夷﹐一名庭芝﹐汝州人。少有文華﹐好爲宮體詩﹐詞旨悲苦﹐不爲時人所重。善彈琵琶。嘗爲《白頭翁詠》云「今年花落顏色攺﹐明年花開復誰在﹖」旣而自悔曰「我此詩讖﹐與石崇『白首同所歸』何異﹖」乃更作一聯云「年年歲歲花相似﹐歲風年年人不同﹗」旣而又嘆曰「此句復仍似向讖矣。然死生有命﹐豈復由此﹗」卽兩存之。詩成未周歲﹐爲姦人所殺。或云宋之問害之。後孫翌撰《正聲集》﹐以希夷詩爲集中之最﹐由是大爲人所稱。﹝或云﹕之問害希夷以《洛陽篇》爲己作﹐至今載此篇在之問集中。﹞○張敬忠先天中﹐王主敬爲侍禦史﹐自以才望華妙﹐當入省臺前行。忽除膳部員外郎﹐微有悵惋。吏部郎中張敬忠戲詠曰「有意嫌兵部﹐專心望考功。誰知腳蹭蹬﹐幾落省墻東。」蓋膳部在省最東北隅也。○張說張說謫嶽州﹐常鬱鬱不樂。時宰相以說機辯才略﹐互相排擯。蘇方大用﹐說與瑰善﹐說因爲《五君詠》﹐致書封其詩以貽。誡其使曰「當候忌日近暮送之。」使者近暮至﹐弔客多說先公僚舊﹐覽詩﹐嗚咽流涕。翌日﹐上對﹐大陳說忠正蹇諤﹐人望所屬﹐不宜淪滯遐方。上因降璽書勞問﹐俄遷荊州長史。由是陸象先﹑韋嗣立﹑張庭﹑賈曾﹐皆以譴逐歲久﹐因加甄敍。以父之執友﹐事之甚謹。王泠然上燕公書云「《詩》云﹕『投我以木瓜﹐報之以瓊琚。』此言𨿽小﹐可以諭大。相公《五君詠》曰﹕『淒涼丞相府﹐餘慶在玄成。』蘇公一聞此詩﹐移公於荊府﹐積漸至相﹐由蘇得也。今蘇屈居益部﹐公坐廟堂﹐投木報瓊﹐義將安在﹖亦可舉蘇以自代﹐然後爲朔方之行。」泠然書又曰「相公《嶽陽樓送別詩》云﹕『誰念三千里﹖江潭一老翁。』今日忘往日之棲遲﹐貪暮年之富貴﹐可乎﹖」○宋劉禹錫《獻權舍人書》曰「昔宋廣平之沈下僚也﹐蘇公味道時爲繡衣直指使者﹐廣平投以《梅花賦》﹐蘇盛稱之﹐自是方列於聞人之目﹐名遂振。嗚呼﹗以廣平之才﹐未爲是賦﹐則蘇公未暇知其人邪﹗將廣平困於窮﹐厄於躓﹐然後爲是文邪﹗是知英賢卓犖﹐可外文字﹐然猶用片言借說於先達之口﹐席其勢而後驤首當時﹐矧碌碌者﹐疇能自異﹖」○王灣王灣登先天進士第。開元初﹐爲滎陽主簿。馬懷素欲校正羣籍﹐灣在選中﹐各部撰次。後爲洛陽尉。殷云﹕灣詞翰早著﹐爲天下所稱﹐最者不過一二。《遊吳中江南意》云「海日生殘夜﹐江春入舊年。」詩人以來﹐無聞此句。張公居相府﹐手題於政事堂﹐每示能文﹐令爲楷式。又《搗衣篇》云「月華照杵空悲妾﹐風響傳砧不見君。」所有眾制﹐咸類若斯﹐非張﹑蔡輩之未見﹐覺顏﹑謝之彌遠乎﹗《江南意》云「南國多新意﹐東行伺早天。潮平兩岸失﹐風正一帆懸。海日生殘夜﹐江春入舊年。從來觀气象﹐惟向此中偏。」○姚崇《口箴》云「君子欲訥﹐吉人寡辭。利口作戒﹐長舌爲詩。斯言不善﹐千里違之。勿謂可復﹐駟馬難追。惟靜惟默﹐澄神之極。去甚去泰﹐居物之外。多言多失﹐多事多害。聲繁則淫﹐音希則大。室本無暗﹐垣亦有耳。何言者天﹐成蹊者李。似不能言﹐爲世所尊。言不出口﹐冠時之首。無掉爾舌﹐以速爾咎﹔無易爾言﹐亦孔之醜。欽之謹之﹐可大可久。欽之伊何﹖三命而走﹔謹之伊何﹖三緘其口。勉哉夫子﹐行矣勉旃。書之屋壁﹐以代韋弦。」李徳裕《舌箴序》曰「予宿於洞庭西﹐夢與中書令姚公偶坐﹐如舊相識。問余曰﹕『君見僕所作《口箴》乎﹖』余對曰﹕『去歲居守東門﹐於公曾孫諫議合處睹金石之刻。』遂莞爾而笑曰﹕『孫子猶能藏之。』」又曰「余感姚公之夢﹐乃爲《舌箴》云。」○趙仁獎「令乘馬去﹐丞脫繡衣來。」仁獎送上蔡令潘好禮拜禦史詩也。或疑其假手。蓋仁獎在王戎墓側﹐善歌《黃獐》。景龍中﹐負薪詣闕云﹐助國調鼎﹐卽除臺官。中書令姚崇曰「此是《黃獐》邪﹖」授以當州一尉﹐惟以《黃獐》自。宋務光嘲之曰「趙仁獎出王戎墓下﹐入朱博臺中。捨彼負薪﹐登玆列柏﹐行人不避馬﹐坐客惟聽《黃獐》。忽一夫負兩束薪曰﹕『此合拜殿中。』人問其由﹐曰﹕『趙以一束拜監察﹐此兩束合授殿中。』」○金昌緒《春怨詩》云「打卻黃鶯兒﹐莫教枝上啼。幾回驚妾夢﹐不得到遼西。」﹝顧陶取此詩爲《唐類詩》。﹞○張九齡九齡在相位﹐有蹇諤匪躬之誠。明皇旣在位久﹐稍怠庶政﹐每見帝﹐極言得失。林甫時方同列﹐陰欲中之。將加朔方節度使牛仙客實封﹐九齡稱其不可﹐甚不葉帝旨。他日﹐林甫請見﹐屢陳九齡頗懷誹謗。於時方秋﹐帝命髙力士持白羽扇以賜﹐將寄意焉。九齡惶恐﹐因作賦以獻。又爲《燕詩》以貽林甫﹐曰「海燕何微眇﹐乘春亦暫來。豈知泥濘濺﹐只見玉堂開。繡戶時雙入﹐華軒日幾回。無心與物競﹐鷹隼莫相猜。」林甫覽之﹐知其必退﹐恚怒稍解。○王維《集異記》載﹕王維未冠﹐文章得名﹐妙能琵琶。春試之日﹐岐王引至公主第﹐使爲伶人進主前。維進新曲﹐號《郁輪袍》﹐並出所作。主大奇之﹐令宮婢傳教﹐遂召試官至第﹐諭之﹐作解頭登第。祿山之亂﹐李龜年奔放江潭﹐曾於湘中采訪使筵上唱云「紅豆生南國﹐春來發幾枝﹖願君多采擷﹐此物最相思。」又﹕「秋風明月苦相思﹐蕩子從戎十載余。徵人去日殷勤囑﹐歸雁來時數附書。」此皆王維所制﹐而梨園唱焉。王維年十七時﹐《九日憶山東弟兄》云「獨在異鄕爲異客﹐每逢佳節倍思親。遙知兄弟登髙處﹐徧插茱萸少一人。」祿山大會凝碧池﹐梨園弟子欷泣下。樂工雷海淸擲樂器﹐西向大慟﹐賊支解於試馬殿。維時拘於菩提寺﹐有詩曰「萬戶傷心生野煙﹐百僚何日更朝天﹖秋槐落葉深宮裏﹐凝碧池頭奏管弦。」後有罪﹐以此詩獲免。寧王憲貴盛﹐寵妓數十人。有賣餅之妻﹐纖白明媚﹐王一見屬意﹐因厚遺其夫求之﹐寵愛逾等。歲餘﹐因問曰「汝復憶餅否﹖」使見之﹐其妻注視﹐雙淚垂頰﹐若不勝情。時王坐客十餘人﹐皆當時文士﹐無不淒異。王命賦詩﹐維先成云「莫以今時寵﹐難忘異日恩。看花滿眼淚﹐不共楚王言。」坐客無敢繼者﹐王乃歸餅師﹐以終其志。﹝出《本事詩》。﹞或說﹕維詠《終南山詩》﹐譏時也。詩曰「太一近天都﹐連山接海隅。」言勢焰盤據朝野也。「白回望合﹐靑靄入看無。」言徒有其表也。「分野中峯變﹐晴陰眾壑殊。」言恩澤偏也。「欲投人處宿﹐隔水問樵夫。」畏禍深也。殷云「維詩詞秀調雅﹐意新理愜。在泉爲珠﹐著壁成繪﹐一字一句﹐皆出常境。至如﹕『落日山水好﹐漾舟信歸風。』又『澗芳襲人衣﹐山月映石壁。』又『天寒遠山靜﹐日暮長河急。』又『賤日豈殊眾﹐貴來方悟稀。』又『日暮沙漠陲﹐戰聲煙塵裏。』詎肯慚於古人也﹖」○王縉王縉《九月九日作》云「莫將邊地比京都﹐八月嚴霜艸已枯。今日登髙樽酒裏﹐不知能有菊花無﹖」○賀知章賀知章年八十六﹐臥病﹐冥然無知。疾損﹐上表乞爲道士還鄕﹐明皇許之。捨宅爲觀﹐賜名千秋﹐命其男曾子會稽郡司馬﹐賜鑑湖剡川一曲。﹝元乞官湖一曲爲放生池﹐因賜剡川一曲。﹞詔令供帳東門﹐百僚祖餞。禦制送詩﹐並序云「天寶三年﹐太子賓客賀知章﹐鑑止足之分﹐抗歸老之疏﹐解組辭榮﹐志期入道。朕以其年在遲暮﹐用循掛冠之事﹐俾遂赤松之遊。正月五日﹐將歸會稽﹐遂餞東路﹐乃命六卿庶尹大夫供帳靑門﹐寵行邁也。豈惟崇徳尙齒﹐抑亦勵俗勸人﹐無令二疏﹐獨光漢冊。乃賦詩贈行。詩云﹕『遺榮期入道﹐辭老竟抽簪。豈不惜賢達﹖其如髙尙心。環中得祕要﹐方外散幽襟。獨有靑門餞﹐羣英悵別深。』又云﹕『筵開百壺餞﹐詔許二疏歸。仙記題金﹐朝章換羽衣。悄然承睿藻﹐行路滿光輝。』」○李嘉《送王牧往吉州謁王使君》云「細艸綠汀洲﹐王孫耐薄遊。年華初冠帶﹐文體舊弓裘。野渡花爭發﹐春塘水亂流。使君矜小阮﹐應念倚門愁。」《仲夏江陰官舍寄裴明府》云「萬室邊江次﹐孤城對海安。朝霞晴作雨﹐濕气曉生寒。苔色侵衣桁﹐潮痕上井欄。題書招茂宰﹐思爾欲辭官。」髙仲武云「嘉﹐袁州人。振藻天朝﹐大收芳譽﹐中興髙流也。與錢郎別爲一體﹐往往涉於齊梁﹐綺靡婉麗﹐蓋吳均何遜之敵也。至於『野渡花爭發﹐春塘水亂流』﹐『朝霞晴作雨﹐濕气曉生寒』﹐文華之冠冕也。又﹕『禪心超忍辱﹐梵語問多羅。』設使許詢更生﹐孫綽復出﹐窮思極筆﹐未到此境。」○張均均﹐丞相說之子也。說最鐘愛﹐其情見於《嶽州別均》之詩。說爲丞相﹐知官考﹐均時任中書舍人﹐特注之曰「父教子忠﹐古之善訓。祁奚舉午﹐義不務私。至於潤色王言﹐彰施帝載﹐道參墳典﹐例紀常﹐恭聞前烈﹐尢難其任。豈以嫌疑﹐敢撓綱紀﹐考上下。」均能文﹐爲大理卿。祿山盜國﹐爲僞中書令﹐免死﹐流合浦。○王《除夜》云「今歲今宵盡﹐明年明日催。寒隨一夜去﹐春逐五更來。气色空中攺﹐容顏暗裏回。風光人不覺﹐已著後園梅。」○孟浩然皮日休《孟亭記》云「明皇世﹐章句之風﹐大得建安體。論者推李翰林﹑杜工部爲尢。介其間能不愧者﹐惟我鄕之孟先生也。先生之作﹐遇景入詠﹐不鉤奇抉異﹐令齬齪束人口者﹐涵涵然有幹霄之興﹐若公輸氏當巧而不巧者也。北齊美蕭愨『芙蓉露下落﹐楊柳月中疏』﹐先生則有『微淡河漢﹐疏雨滴梧桐』。樂府美王融『日霽沙嶼明﹐風動甘泉濁』﹐先生則有『气蒸夢澤﹐波動嶽陽城』。謝之詩句﹐精者有『露濕寒塘艸﹐月映淸淮流』﹐先生則有『荷風送香气﹐竹露滴淸響』。此與古人爭勝於毫釐間也。」《建徳江宿》云「移舟泊煙渚﹐日暮客愁新。野曠天低樹﹐江淸月近人。」○陶峴陶峴﹐彭澤之孫也。開元末﹐家昆山﹐泛遊江湖﹐自制三舟﹐與孟彥深孟卿焦遂共載。吳越之士﹐號爲「水仙」。省親南海﹐獲昆侖奴名摩訶﹐善泅水。至西塞山下﹐泊舟吉祥佛寺﹐見江水深黑﹐謂必有怪物﹐投劍命摩訶下取。久之﹐支體磔裂﹐浮於水上。峴流涕回棹﹐賦詩自敍﹐不復遊江湖矣。詩云「匡廬舊業是誰主﹐吳﹑越新居安此生。白髮數莖歸未得﹐靑山一望計還成。鴉翻楓葉夕陽動﹐鷺立蘆花秋水明。從此捨舟何所詣﹐酒旗歌扇正相迎。」○王昌齡昌齡﹐字少伯﹐江寧人。中第﹐補校書郎。又中博學宏詞科﹐遷汜水尉。不護細行﹐世亂還鄕裏﹐爲刺史閭邱曉所殺。其詩縝密而思淸﹐時謂王江寧。《長信秋》詞云「奉帚平明金殿開﹐且將團扇共徘徊。玉顏不及寒鴉色﹐猶帶昭陽日影來。」○李淸《詠石季倫》云「金穀繁華石季倫﹐只能謀富不謀身。當時縱與綠珠去﹐猶有無窮歌舞人。」淸登天寶十二年進士第。○韓《聽樂悵然自述》﹕「萬事傷心對官弦﹐一身含淚向春煙。黃金用盡教歌舞﹐畱與他人樂少年。」○王之渙《出塞詩》詩﹕「黃沙直上白間﹐一片孤城萬仞山。羌笛何須怨楊柳﹖春風不過玉門關。」之渙﹐並州人﹐與兄之咸﹑之賁皆有文名﹐天寶間人。樂天作《滁州刺史鄭戶墓志》云「與王昌齡王之渙崔國輔連唱疊和﹐名動一時。」●卷二○劉長卿劉長卿﹐字文房﹐至徳監察禦史。以檢校祠部員外郎﹐爲轉運使判官﹐知淮南鄂嶽轉運畱後﹐鄂嶽觀察使。吳仲孺誣奏﹐貶播州南巴尉。會有爲之辯者﹐除睦州司馬﹐終隨州刺史。以詩馳聲上元寶應間。皇甫云「詩未有劉長卿一句﹐已呼宋玉爲老兵矣﹔語未有駱賓王一字﹐已罵宋玉爲罪人矣。」其名重如此。髙仲武云「長卿員外有吏﹐剛而犯上。兩度遷謫﹐皆自取之。詩體𨿽不新奇﹐甚能煉飾。十首已上﹐語意稍同﹐於落句尢甚﹐此其短也。然『春風吳艸綠﹐古木剡山深﹐明日滄洲路﹐歸不可尋。』又『沙鷗驚小吏﹐明月上髙枝。』又『細雨濕衣看不見﹐閒花落地聽無聲。』截長補短﹐蓋玉徽之類與。又『得罪風霜苦﹐全生天地仁。』傷而不怨﹐亦足以發揮風雅矣。」《過張明府別業》云「寥寥東郭外﹐白首一先生。考滿孤琴在﹐家移五柳成。夕陽臨水釣﹐春雨向田耕。終日空林下﹐何人識此情﹖」《余幹旅捨》云「搖落暮天迥﹐靑楓霜葉稀。孤城向水閉﹐獨鳥背人飛。渡口月初上﹐鄰家漁未歸。鄕心正欲絕﹐何處搗寒衣﹖」《送李中丞之襄州》云「流落徵南將﹐曾驅十萬師。罷歸無舊業﹐老去戀明時。獨立三朝盛﹐輕生一劍知。茫茫江漢上﹐日暮欲何之﹖」《送嚴士元》云「春風倚棹闔閭城﹐水國猶寒陰復晴。細雨濕衣看不見﹐閒花落地聽無聲。日斜江上孤帆影﹐艸綠湖南萬里程。東道若逢相識問﹐靑袍今已誤儒生。」○章八元八元《題慈恩塔》云「七層突兀在虛空﹐四十門開面面風。卻怪鳥飛平地上﹐自驚人語半天中。回梯暗踏如穿洞﹐絕頂初攀似出籠。落日鳳城佳气合﹐滿城春樹雨。」或云﹕元﹑白見其詩曰「不謂嚴維出此弟子。」髙仲武云「八元嘗於郵亭偶題數句﹐蓋激楚之音也。」會稽﹑嚴維到驛﹐問八元曰「爾能從我學詩乎﹖」曰「能。」少頃遂發。八元已辭家。維大異之﹐遂親指諭﹐數年詞賦擢第。至如「雪晴山脊見﹐沙淺浪痕交」﹐得山水狀貌也。八元﹐睦州人﹐登大歷進士第。○韋應物李肇《國史補》云「開元後位卑而名著。李北海邕﹑王江寧晶齡﹑李館陶�﹑鄭廣文虔﹑元魯山﹑徳秀﹑蕭功曹穎士﹑張長史旭﹑獨孤常州及﹑崔比部元翰﹑梁補闕肅﹐韋蘇州其一也。應物仕宦本末﹐似止於蘇。按白傳答禹錫云「敢有文章替左司」﹐謂應物也﹐官稱亦止此。《郡齋雨中與諸文士燕集詩》云「兵衛森畫戟﹐燕寢凝淸香。海上風雨至﹐逍遙池閣涼。煩屙近消散﹐嘉賓復滿堂。自慚居處崇﹐未睹斯民康。理會是非遣﹐性達形迹忘。鮮肥屬時禁﹐蔬果幸見嘗。俯飲一杯酒﹐仰聆金玉章。神歡體自輕﹐意欲淩風翔。吳中盛文史﹐羣彥今汪洋。方知大藩地﹐豈曰財賦彊。」「欲持一瓢酒﹐遠寄風雨夕。」﹝句﹞「萬籟自生聽﹐太空常寂寥。還從靜中起﹐卻向靜中銷。」﹝詠聲。﹞「山深松子落﹐幽人應未眠。」﹝句。﹞「舟泊南池雨﹐簾捲北樓風。」﹝句。﹞右張爲取作《主客圖》。應物《寄全椒山中道士》云「今朝郡齋冷﹐忽憶山中客。澗底拾枯松﹐歸來煮白石。欲持一瓢酒﹐遠寄風雨夕。落葉徧空山﹐何處尋行迹﹖」○朱放放字長通﹐襄州人﹐隱居剡溪。嗣曹王﹑臯鎭江西﹐辟節度參謀。貞元中﹐召爲左拾遺﹐不就。《送著公歸越》云「誰能愁此別﹖到越會相逢。長憶門寺﹐門前千萬峯。石牀堆積雪﹐山路倒枯松。莫學白道士﹐無人知去蹤。」○李泌《鄴侯家傳》云「泌賦詩譏楊國忠曰﹕『靑靑東門柳﹐歲晏復憔悴。』國忠訴於明皇﹐上曰﹕『賦柳爲譏卿﹐則賦李爲譏朕﹐可乎﹖』」○暢當當詩平淡多佳句﹐如《釣渚亭》云「花發多遠意﹐鳧雁有閒情。遲暉耿不暮﹐平江寂無聲。」《天柱隱所》云「荒徑饒松子﹐深蘿緣鳥聲。陽崖全帶日﹐寬嶂偶通耕。」《山居》雲「水定鶴翻去﹐松欹峯儼如。」又﹕「寒林苞晚橘﹐風絮露垂楊。湖畔聞漁唱﹐天邊數雁行。」皆有遠意。○皇甫冉髙仲武云「皇甫冉補闕﹐自擢桂禮闈﹐遂爲髙格。往以世道艱虞﹐避地江外﹐每文章一到朝廷﹐作者變色。於詞場爲先輩﹐推錢﹑郎爲伯仲﹐誰家勝負﹐或逐鹿中原。如﹕『果熟任霜封﹐籬疏從水渡。』又﹕『露收新稼﹐迎寒葺舊廬。』又﹕『燕知社日辭巢去﹐菊爲重陽冒雨開。』可以雄視潘張﹐平揖沈﹑謝。又《巫山詩》終篇皆麗﹐自晉﹑宋﹑齊﹑梁﹑陳﹑周﹑隋以來﹐采掇者無數﹐而補闕獨獲驪珠﹐使前賢失步﹐後輩卻立﹐自非天假﹐何以迨斯。恨長轡未騁﹐而芳蘭早凋。悲夫﹗」《送韓司直》云「遊吳還楚﹐來往任風波。復送王孫去﹐其如春艸何﹖岸明殘雪在﹐潮滿夕陽多。季子畱遺廟﹐停舟試一過。」《西陵寄一公》云「西陵遇風處﹐自古是通津。終日空江上﹐山若待人。汀洲寒事早﹐魚鳥興情新。南望山陰路﹐吾心有所親。」﹝姚合取四詩爲《極玄集》。﹞《秋日東林之作》云「閒看秋水心無事﹐坐對寒松手自栽。廬阜髙僧畱偈別﹐茅山道士寄書來。燕知社日辭巢去﹐菊爲重陽冒雨開。淺薄將何稱獻納﹖臨岐終日自遲回。」○皇甫曾《張汾見訪郊居》云「林中雨散早涼生﹐已有迎秋促織聲。三徑荒蕪羞對客﹐十年衰老愧稱兄。愁心自惜江蘺短﹐世事方看木槿榮。君若罷官攜手日﹐尋山莫算白程。曾與劉長卿友善。曾《過長卿碧澗別業詩》云「謝客開山後﹐郊扉去水通。江湖十年別﹐衰老一樽同。返照寒川滿﹐平田暮雪空。滄洲自有趣﹐不復泣途窮。」長卿和云「荒村帶晚照﹐落葉亂紛紛。古路無行客﹐寒林獨見君。野橋經雨斷﹐澗水向田分。不爲憐同病﹐何人到白。」曾又寄長卿云「南憶新安郡﹐千江帶夕陽。斷猿知夜久﹐秋艸助江長。鬢髮應成素﹐靑松獨見霜。愛才稱漢主﹐題柱待田郎。」長卿和云「離別江南北﹐汀洲葉再黃。路遙共水﹐砧迥月如霜。歲儉依仁政﹐﹝姑臧相國初臨郡。﹞年衰憶故鄕。佇看宣室召﹐漢法倚張綱。」○秦系系《呈韋蘇州》云「久臥間已息機﹐靑袍忽著狎鷗飛。詩興到來無一事﹐郡中今有謝玄暉。」系﹐字公緒﹐會稽人﹐隱泉州南安九日山。張建封聞系不可致﹐就加校書郎。自號東海釣客﹐與劉長卿善。權徳輿曰「長卿自以爲五言長城﹐系用偏師攻之矣。」韋答系云「知掩山扉三十秋﹐魚須翠碧滿牀頭。莫道謝公方在郡﹐五言今日爲君休。」蓋系以五言得名久矣。年八十餘歲卒﹐南安人號其峯爲髙士峯。《山中贈張評事時授右衛佐》云「終年常避喧﹐自注五千言。流水閒過院﹐春風與閉門。山茶邀上客﹐桂實落前軒。何事教予起﹐微官不足論。」系家剡山﹐髙隱一紀。大歷五年﹐人或以其文聞於畱守薛公。無何﹐奏系右衛率府倉曹參軍。意所不欲﹐以疾辭免﹐因將命者獻詩云「由來那敢議輕肥﹐散發行歌自采薇。逋客未能忘野興﹐辟書令遣脫荷衣。家中匹婦空相笑﹐池上羣鷗盡欲飛。更乞大賢容小隱﹐益看愚谷有光輝。」○顧況況﹐字逋翁﹐姑蘇人﹐至徳進士。性詼諧﹐與柳渾﹑李泌爲方外友。徳宗時﹐渾輔政﹐以祕書郎召。及泌相﹐自謂當得達官﹐久之﹐遷著作郎。況坐詩語調謔﹐貶饒州司戶。居於茅山﹐以壽終。皇甫爲況文集序云「偏於逸歌長句﹐駿發踔厲﹐往往若穿天心﹐出月脇﹐意外驚人語﹐非常人所能及﹐最爲快也。其爲人類其章句云。」《山中作》云「野人愛向山中宿﹐況在葛洪丹井西。庭前有个長松樹﹐半夜子規來上啼。」又﹕「汀洲渺渺江蘺短﹐疑是疑非兩斷腸。」﹝句。﹞「巫峽朝暮不歸﹐洞庭春水晴空滿。」﹝句。﹞「頹垣化爲陂﹐陸地堪乘舟。」﹝句。﹞「大姑山盡小姑出﹐月照洞庭行客船。」﹝句。﹞○朱絳《春女怨》云「獨坐紗窗刺繡遲﹐紫荊枝上囀黃鸝。欲知無限傷春意﹐盡在停鍼不語時。」﹝顧陶取此詩爲《類選》。﹞○楊志堅顏魯公爲臨川內史﹐邑有楊志堅者﹐嗜學而貧﹐妻厭之﹐一日告離﹐志堅以詩送之曰「平生志業在琴詩﹐頭上如今有二絲。漁父尙知溪谷暗﹐山妻不信出身遲。荊釵任意撩新鬢﹐明鏡從他畫別眉。今日便同行路客﹐相逢卽是下山時。」妻持詩詣州﹐請公牒求別醮。顏公案其妻曰「王尊之廩旣虛﹐豈歡黃卷﹐朱叟之妻必去﹐寧見錦衣。污辱鄕閭﹐敗傷風俗﹐若無褒貶﹐僥幸者多。」遂之﹐後無棄其夫者。○劉方平《秋夜泛舟》云「林塘夜泛舟﹐響荻颼颼。萬影皆因月﹐千聲各爲秋。歲華空復晚﹐鄕思不堪愁。西北浮外﹐伊川何處流﹖」方平《春怨》云「紗窗日落漸黃昏﹐金屋無人見淚痕。寂寞空庭春又晚﹐梨花滿地不開門。」○戎昱憲宗朝﹐北狄頻寇邊﹐大臣奏議﹕古者和親有五利﹐而無千金之費。帝曰「比聞有士子能爲詩﹐而姓名稍僻﹐是誰﹖」宰相對以包子虛冷朝陽﹐皆非也。帝遂吟曰「山上靑松陌上塵﹐泥豈合得相親﹖世路盡嫌良馬瘦﹐惟君不棄臥龍貧。千金未必能移性﹐一諾從來許殺身。莫道書生無感激﹐寸心還是報恩人。」侍臣對曰「此是戎昱詩也。」京兆尹李鑾﹐擬以女嫁昱﹐令其攺姓﹐昱固辭焉。帝悅﹐曰「朕又記得《詠史》一篇云﹕『漢家靑史內﹐計拙是和親。社稷因明主﹐安危婦人。豈能將玉貌﹐便欲靜胡塵。地下千年骨﹐誰爲輔佐臣﹖』」帝笑曰「魏絳之功﹐何其懦也﹗」大臣遂息和戎之論矣。○柳郴郴與李端盧綸友善﹐有《賊平後送客還鄕詩》云「他鄕生白髮﹐舊國有靑山。」最有思致。○薛μ《敕贈康尙書美人》云「天門喜气曉氛氳﹐聖主臨軒召冠軍。欲令從此行霖雨﹐先賜巫山一片。」康尙書﹐日知也。徳宗時﹐斬李惟嶽﹐以功擢爲深趙節度﹐遷奉誠軍﹐陟晉絳。μ﹐徳宗時河東詩人也。○元載王忠嗣鎭北京﹐以女韞秀歸元載﹐歲久見輕。韞秀勸之遊學﹐元乃遊秦﹐爲詩別韞秀曰「年來誰不厭龍鍾﹐𨿽在侯門似不容。看取海山寒翠樹﹐苦遭霜霰到秦封。」妻請偕行﹐曰「路掃饑寒迹﹐天哀志气人。休零別離淚﹐攜手入西秦。」元到京﹐屢陳時務﹐深符上旨﹐肅宗擢拜中書。韞秀寄諸姊妹詩曰「相闥已隨麟閣貴﹐家風第一右丞詩。笄年解笑鳴機婦﹐恥見蘇秦富貴時。」元﹐肅﹑代兩朝宰相﹐貴盛無比。復爲一篇以諭之曰「楚些燕歌動畫梁﹐更闌重換舞衣裳。公孫開館招佳客﹐知道浮不久長。」元貪吝被誅﹐上令王氏入宮﹐嘆曰「二十年太原節度使女﹐十六年宰相妻﹐誰能爲長信﹑昭陽之事﹐死亦幸矣。」京兆笞斃。○楊郇伯《妓人出家》云「盡出花鈿與四鄰﹐鬟剪落厭殘春。暫驚風燭難畱世﹐便是蓮花不染身。貝葉欲翻迷錦字﹐梵聲初學誤梁塵。從今艷色歸空後﹐湘浦應無解人。」○梁《詠木老人》云「刻木牽絲作老翁﹐雞皮鶴髮與眞同。須臾弄罷寂無事﹐還似人生一夢中。」﹝明皇還西內﹐每詠此詩。﹞○戴叔倫戴叔倫字幼公﹐潤州人。師事蕭穎士﹐爲門人冠。劉晏管鹽鐵﹐表主管湖南。至安﹐楊惠琳反﹐馳客劫之曰「歸我金幣﹐可緩死。」叔倫曰「身可殺﹐財不可得。」乃捨之。累遷至容管經略。徳宗嘗賦《中和節詩》﹐遣使者寵賜。代還﹐卒。《吳明府自遠來畱宿》云「出門逢故友﹐衣服滿塵埃。歲月不可問﹐山川何處來﹖倚城容敝宅﹐散職寄靈臺。自此畱君醉﹐相歡得幾回。」《除夜宿石頭驛》云「旅館誰相問﹖寒燭獨可親。一年將盡夜﹐萬里未歸人。寥落悲前事﹐支離笑此身。愁顏與衰鬢﹐明日又逢春。」《送友人東歸》云「萬里楊柳色﹐出關逢故人。輕煙拂流水﹐落日照行塵。積夢江河闊﹐憶家兄弟貧。徘徊灞亭上﹐不語自傷春。」﹝姚合取爲《極玄集》。﹞○於鵠鵠﹐大歷﹑貞元間詩人也。爲諸府從事﹐居江湖間﹐有《卜居漢陽及荊南陪樊尙書賞花詩》﹐自述曰「三十無名客﹐空山獨臥秋。」豈以詩窮者邪﹖「老大看花猶未足﹐沿江正遇一枝紅。日斜人散東風急﹐吹向誰家明月中﹖」﹝《襄陽座上作》。﹞「送死多於生﹐幾人得終老﹖」﹝句。﹞右張爲取作《主客圖》。鵠《送客遊邊》云「若到並州北﹐誰人不憶家﹖寒深無去伴﹐路盡有平沙。磧冷惟逢雁﹐天春不見花。莫隨邊將意﹐垂老事輕車。」《江南曲》云「偶向江邊采白﹐還須女伴賽江神。眾中不敢分明語﹐暗擲金錢卜遠人。」﹝韋莊取爲《又玄集》。﹞○李益益﹐姑臧人﹐字君虞。大歷四年登第。其《受降城聞笛詩》﹐教坊樂人取爲聲樂度曲。又有寫徵人歌﹑早行詩爲圖畫者﹐「回樂峯前沙似雪」之詩是也。益有心疾﹐不見用。及爲幽州﹑劉濟營田副使﹐獻詩有「感恩知有地﹐不上望京樓」之句﹐左遷右庶子。年且老﹐門人趙宗儒自宰相罷免﹐年七十餘。益曰「此我爲東府所選進士也。」聞者憐益之困。後遷禮部尙書﹐致仕﹐卒。「閒庭艸色能畱馬﹐當路楊花不避人。」﹝句。﹞「笳簫漢恩繁﹐旌旗邊色故。」﹝句。﹞「馬汗凍成霜」。﹝句。﹞○耿﹝一作緯﹞《許州書情寄韓張二舍人》云「謫宦軍城老更悲﹐近來頻夢到丹墀。乍燃乍滅心中火﹐惟鑷惟多鬢上絲。繞院綠苔聞雁處﹐滿庭黃葉閉門時。故人髙步衢上﹐肯念前程杳未期。」《贈朗公》云「來自西天竺﹐持經奉紫薇。年深梵語變﹐行苦俗人歸。月上安禪久﹐苔深出院稀。梁間有馴鴿﹐不去爲無機。」《秋日》云「返照入閭巷﹐憂來與誰語。古道無人行﹐秋風動禾黍。」《書情逢故人》云「因君知此事﹐流恨已忘機。客久多人識﹐年髙眾病歸。連潮色遠﹐度雪雁聲稀。又說家林盡﹐淒傷淚滿衣。」《贈張將軍》云「寥落邊城暮﹐重門返照間。鼓鼙經雨暗﹐士馬過秋閒。慣守臨邊郡﹐曾營近海山。關西舊業在﹐夜夜夢中還。」《酬暢當》云「同遊漆﹑沮後﹐已是十年餘。幾度曾相夢﹐何時定得書﹖月髙城影盡﹐霜重柳條疏。且對樽中酒﹐千般想未如。」﹝《書情逢故人》以下四篇姚合取爲《極玄集》。﹞﹐寶應元年進士﹐爲左拾遺。詩有「家貧僮僕慢﹐官罷友朋疏」﹐世多傳之。○盧綸《長安春望》云「東風吹雨過靑山﹐卻望千門艸色閒。家在夢中何日到﹐春來江上幾人還。川原繚繞浮外﹐宮闕參差落照間。誰念爲儒多失意﹐獨將衰鬢客秦關。」綸﹐徳宗時爲戶部郎中﹐舅韋渠牟表其才﹐召見禁中﹐帝有所作﹐輒爲賡和。異日﹐問渠牟﹕「盧綸李益何在﹖」答曰「綸從渾在河中。」驛召之﹐會卒。文宗尢愛其詩﹐問宰相﹕「盧綸文章幾何﹖亦有子否﹖」李徳裕對﹕「綸四子﹐皆擢進士第﹐在臺閣。」帝遣人悉索家笥﹐得詩五百篇以聞。《得嶺南故人書》云「瘴海寄雙魚﹐中宵達我居。兩行燈下淚﹐一紙嶺南書。地說炎蒸極﹐人稱老病餘。殷勤祝賈誼﹐莫共酒杯疏。」《題興善寺後池》云「隔窗棲白鶴﹐似與鏡湖鄰。月照何年樹﹐花逢幾度人。岸沙靑有路﹐苔徑綠無塵。願得容依止﹐僧中老此身。」《送李端》云「故關衰艸徧﹐離別自堪悲。路出寒外﹐人歸暮雪時。少孤爲客慣﹐多難識君遲。掩淚空相向﹐風塵何所望﹖」﹝《得嶺南故人》以下四篇﹐姚合取爲《極玄集》。﹞○韓侯希逸鎭淄靑﹐爲從事。罷府﹐閒居十年。李勉鎭夷門﹐辟爲幕屬。時已遲暮﹐不得意﹐多家居。一日﹐夜將半﹐客叩門急﹐賀曰「員外除駕部郎中知制誥。」愕然曰「誤矣。」客曰「邸報﹐制誥闕人﹐中書兩進名﹐不從﹐又請之﹐曰﹕『與韓。』時有同姓名者﹐爲江淮刺史。又具二人同進﹐禦批曰﹕『春城無處不飛花﹐寒食東風禦柳斜。日暮漢宮傳蠟燭﹐靑煙散入五侯家。』又批曰﹕『與此韓。』」客曰「此員外詩邪﹖」曰「是也。是不誤。」時建中初也。《南部新書》云「平公主宅卽席﹐李端擅場。送王相之幽鎭﹐擅場。送劉相巡江淮﹐錢起擅場。」徳宗西幸﹐有神智﹑如意驑二馬﹐謂之功臣。一日﹐有進瑞鞭者﹐上曰「朕有二駿﹐今得此可爲三絕。因吟《觀調馬詩》云﹕『鴛鴦赭白齒新齊﹐曉日花間放碧蹄。玉勒乍回初噴沫﹐金鞭欲下不成嘶。』」髙仲武云「韓員外意放經史﹐興致繁富﹐一篇一韻﹐朝野珍之﹐多士之選也。至如﹕『星河秋一雁﹐砧杵夜千家。』又﹕『客衣筒布細﹐山捨荔枝繁。』又﹕『疏簾看雪捲﹐深戶映花關。』方之前載﹐則芙蓉出水﹐未足多也。其比興深於劉員外﹐筋節減於皇甫冉也。」《題薦福寺衡嶽禪師房》云「春城乞食還﹐髙論此中閒。僧臘階前樹﹐禪心江上山。疏簾看雪捲﹐深戶映花關。晚送門人去﹐鐘聲杳靄間。」世傳有寵姬柳氏﹐成名﹐從辟淄﹑靑﹐置之都下。數歲﹐寄詩曰「章臺柳﹐章臺柳﹐顏色靑靑今在否﹖縱使長條似舊垂﹐也應攀折他人手。」柳答曰「楊柳枝﹐芳菲節﹐可恨年年增離別。一葉隨風忽報秋﹐縱使君來豈堪折﹗」後果爲蕃將沙吒利所劫。會入中書﹐道逢之﹐謂永訣矣。是日﹐臨淄太校置酒﹐疑不樂﹐具告之。有虞候將許俊﹐以義烈自許﹐卽詐取得之﹐以授韓。希逸聞之曰「似我往日所爲也﹐俊復能之。」後爲夷門幕府﹐後生共目爲惡詩﹐輕之。○錢起髙仲武云「員外詩體格淸奇﹐理致淸淡。粵從登第﹐挺冠詞林。文宗右丞﹐許以髙格﹐右丞沒後﹐員外爲雄。革齊﹑宋之浮游﹐削梁﹑陳之靡曼﹐迥然獨立﹐莫之與京。且如﹕『鳥道掛疏雨﹐人家殘夕陽。』又﹕『牛羊上山小﹐煙火隔林深。』又﹕『長樂鐘聲花外盡﹐龍池柳色雨中深。』皆特出意表﹐標準古今。又﹕『窮達戀明主﹐耕桑亦近郊。』禮義克全﹐忠孝兼著﹐足以弘長名流﹐爲後楷式。」《送僧歸日本》云「上國隨緣去﹐東途若夢行。浮天滄海遠﹐去世法舟輕。水月通禪觀﹐魚龍聽梵聲。惟憐慧燈影﹐萬里眼中明。」《送僧自吳遊蜀》云「隨緣忽西去﹐何日返東林﹖世路無期別﹐空門不住心。人煙一飯少﹐山雪獨行深。天外猿聲夜﹐誰聞淸梵音。」《送徵雁》云「秋空萬里靜﹐嘹唳獨南徵。風急翻霜冷﹐開見月驚。塞長憐去翼﹐影滅有餘聲。悵望遙天外﹐鄕愁滿目生。」《裴迪書齋玩月》云「夜來詩酒興﹐月上謝公樓。影閉重門靜﹐寒生獨樹秋。鵲驚隨葉散﹐螢起入煙流。今夕遙天末﹐淸暉幾處愁。」《送彈琴李長史赴洪州》云「抱琴爲傲吏﹐孤棹復南行。幾度秋江水﹐皆添白雪聲。佳期來客夢﹐幽興緩王程。佐牧無勞問﹐心和政自平。」﹝以上四章﹐姚合取爲《極玄集》。﹞《贈闕下裴舍人》云「二月黃鶯飛上林﹐春城紫禁曉陰陰。長樂鐘聲花外盡﹐龍池柳色雨中深。陽和不攺窮途恨﹐霄漢常懷捧日心。獻賦十年猶未遇﹐羞將白髮對華簪。」《題玉山村叟壁》云「谷口好泉石﹐居人能陸沈。牛羊上山小﹐煙火隔林深。一徑入溪色﹐數家連竹陰。藏虹辭晚雨﹐驚隼落殘禽。涉趣皆流目﹐將歸必在林。卻思黃綬事﹐辜負紫芝心。」○司空曙《酬張芬有赦後見贈》云「紫鳳朝銜五色書﹐陽春忽報网羅除。已將心變寒灰後﹐豈料光生腐艸余。建水風煙收客淚﹐杜陵花竹夢郊居。勞君故有詩相贈﹐欲報瓊瑤恨不如。」《經廢寶光寺》云「黃葉前朝寺﹐無僧寒殿開。池晴龜出曝﹐松暝鶴飛回。古砌碑橫艸﹐陰廊畫雜苔。禪宮亦銷歇﹐塵世轉堪哀。」《喜外弟盧綸見宿》云「靜夜四無鄰﹐荒居舊業貧。雨中黃葉樹﹐燈下白頭人。以我獨沈久﹐鬼君相見頻。平生自有分﹐況是蔡家親。」○崔峒《江上書懷》云「骨肉天涯別﹐江山日落時。淚流襟上血﹐發白鏡中絲。胡越書難到﹐存亡夢豈知。登髙回首罷﹐形影自相隨。」《喜逢妻弟鄭損因送入京詩》云「亂後自孤徵﹐相逢喜復驚。爲經多載別﹐欲問小時名。對酒悲前事﹐論文畏後生。遙知盈卷軸﹐紙貴在江城。」髙仲武云「峒詩文彩煥發﹐意思雅淡。如﹕『淸磬度山翠﹐閒來竹房。』又﹕『流水聲中視公事﹐寒山影裏見人家。』此亦披沙揀金﹐時時見寶也。」峒登進士第﹐爲拾遺﹐入爲集賢學士﹐後終州刺史﹐或云終玄武令。《文藝傳》云﹐終右補闕。峒《寄李明府》云「訟堂寂寂對煙霞﹐五柳門前集晚鴉。流水聲中視公事﹐寒山影裏見人家。觀風共美新爲政﹐計日還應更觸邪。可惜陶潛無限興﹐不逢籬菊正開花。」○李端《贈郭駙馬詩》云﹕﹝郭令公子暖﹐尙平公主﹐此詩席上成。﹞「靑春都尉最風流﹐二十功成便拜侯。金距鬥鷄過上苑﹐玉鞭騎馬出長楸。薰香荀令偏憐少﹐傅粉何郎不解愁。日暮吹簫楊柳陌﹐路人遙指鳳凰樓。」又云「方塘似境艸芊芊﹐初月如鉤未上弦。新開金埒看調馬﹐舊賜銅山許鑄錢。楊柳入樓吹玉笛﹐芙蓉出水妒花鈿。今朝都尉如相顧﹐願脫長裾學少年。」蜀路有飛泉亭﹐中詩板百餘篇。後薛能佐李福於蜀﹐道過此﹐題云「賈掾曾空去﹐題詩豈易哉。」悉去諸板﹐惟畱端《巫山髙》一篇而已。端賦《巫山髙》云「巫山十二峯﹐皆在碧虛中。回合藏日﹐霏微雨帶風。猿聲寒過水﹐樹色暮連空。愁向髙唐望﹐淸秋見楚宮。」《茂陵山行陪韋金部》云「宿雨朝來歇﹐空山天气淸。盤雙鶴下﹐隔水一蟬鳴。古道黃花落﹐平蕪赤艸生。茂陵𨿽有病﹐猶得伴君行。」《蕪城懷古》云「風吹城上樹﹐艸沒邊城路。城裏月明時﹐精靈自來去。」○冷朝陽潞州節度薛嵩﹐有靑衣﹐善彈阮咸琴﹐手紋隱起如紅綫﹐因以名之。一日﹐辭去﹐朝陽爲詞曰「采菱歌怨木蘭舟﹐送客魂消百尺樓。還似洛妃乘霧去﹐碧天無際水東流。」○竇叔向叔向﹐字遺直﹐京兆人。代宗時﹐常衮爲相﹐用爲左拾遺內供奉。及貶﹐亦出爲溧水令。四子登第。羣以處士隱毗陵﹐韋夏卿薦之朝﹐徳宗擢爲左拾遺﹐代武元衡爲中丞﹐薦呂溫羊士諤爲禦史。李吉甫以二人躁險﹐持不下。羣怨吉甫﹐伺吉甫陰事﹐幾爲憲宗所誅。羣與兄常牟﹐弟庠鞏﹐皆爲郎﹐工詞章﹐爲《聯珠集》﹐傳於時﹐義取昆弟若五星然。叔向《寒食賜恩火》云「恩光及小臣﹐華燭忽驚春。電影隨中使﹐星輝拂路人。幸因楡柳暖﹐一照艸茅貧。」《端午日恩賜百索》云「仙官長命縷﹐端午降殊私。事盛蛟龍見﹐恩深犬馬知。餘生儻可續﹐終冀答明寺。」○竇常常《之任武陵寒食日次松滋渡先寄劉員外禹錫》云「杏花楡莢曉風前﹐際離離上峽船。江轉數程淹驛騎﹐楚曾三戶少人煙。看春又遇淸明節﹐算老重經癸巳年。幸得柱山當郡捨﹐在朝常詠《卜居》篇。」○竇鞏《代鄰叟》云「年來七十罷耕桑﹐就暖支羸彊下牀。滿眼兒孫身外事﹐閒梳白髮對殘陽。」《寄南遊弟兄》云「書來未報幾時還﹐知在三湘五嶺間。獨立衡門秋水闊﹐寒鴉飛去日銜山。」○常建「淸晨入古寺﹐初日照髙林。竹徑通幽處﹐禪房花木深。山光悅鳥性﹐潭影空人心。萬籟此都寂﹐但餘鐘磬音。」﹝《題破山後禪院》。﹞歐陽永叔云「我嘗愛建『竹徑通幽處﹐禪房花木深。』欲效其語作一聯﹐竟不可得﹐始知造意者難爲工也。」丹陽殷撰《河嶽英靈集》﹐首列建詩﹐愛其「山光悅鳥性﹐潭影空人心。」殷云「髙才而無貴位﹐誠哉是言也。曩劉楨死於文學﹐左思終於記室﹐鮑照卒於參軍﹐今常建亦淪於一尉﹐悲夫﹗建詩似初發通莊﹐卻尋野徑﹐百里之外﹐方歸大道﹐所以其旨遠﹐其興僻﹐佳句輒來﹐惟論意表。至如﹕『松際露明月﹐淸光猶爲君。』又﹕『山光悅鳥性﹐潭影空人心。』此例數十句﹐並可稱爲警策。一篇盡善者﹕『戰餘落日黃﹐軍敗鼓聲死。今與山鬼鄰﹐殘兵哭遼水。』思旣邈古﹐詞又警絕。潘嶽𨿽云能敍悲怨﹐未見如此章句也。」《弔王將軍墓》云「嫖姚北伐時﹐深入彊千里。戰餘落日黃﹐軍敗鼓聲死。常聞漢飛將﹐可奪單於壘。今與山鬼鄰﹐殘兵哭遼水。」○李約公勉之子也。爲兵部員外郎﹐與主客員外郎張諗同官﹐每單牀靜言﹐達旦不寐。故約《贈韋徵君沈詩》曰「我有心中事﹐不向韋三說。秋夜洛陽城﹐明月照張八。」《觀祈雨》雲﹕「桑條無葉土生煙﹐簫管迎龍水廟前。朱門幾處耽歌舞﹐猶恐春陰咽管弦﹗」《從軍行》云「看圖閒教陣﹐畫地靜論邊。烏﹝一作鳥﹞。壘天西戍﹐鷹窠塞上川。路長惟算月﹐書遠每題年。無復生還望﹐翻思未別前。」又﹕「堠火起雕城﹐塵沙擁戰聲。遊軍藏虜幟﹐降騎說蕃情。霜落氵彪池淺﹐秋深太白明。嫖姚方虎視﹐不覺說添兵。」約雅度簡遠﹐有山林之致。在潤州得古鐵一片﹐擊之淸越。又養一猿﹐名「山公」。月夜泛江﹐登金山鼓琴﹐猿必嘯和。曾佐庶人李幕﹐至金陵﹐屢贊招隱寺標致。一日﹐庶人宴寺中﹐明日謂曰「子嘗稱招隱標致﹐昨日遊宴﹐何殊州中﹖」約曰「某所賞者﹐疏野耳。若遠山將翠幕遮﹐古松用彩物裏﹐腥ネ鹿跑泉﹐音樂亂山鳥聲﹐此則實不如在叔父大廳也。」性又嗜茶﹐能自煎。曰「茶須緩火炙﹐活火煎。」活火﹐炭有焰者。曾奉使行陜州﹑峽石縣東﹐愛渠水淸流﹐旬日忘發。梁武造寺﹐令蕭子飛白大書一「蕭」字。約自江﹑淮竭產致歸洛中﹐扁於小亭﹐號曰蕭齋。○陳通方通方﹐登貞元進士第﹐與王播同年。播年五十六﹐通方甚少﹐因期集﹐撫播背曰「王老奉贈一第。」言其日暮途遠﹐及第同贈官也。播恨之。後通方丁家難﹐辛苦萬狀。播捷三科﹐爲正郎﹐判鹽鐵。通方窮悴求助﹐不甚給之。時李虛中爲副使﹐通方以詩求爲汲引云「應念路傍憔悴翼﹐昔年喬木幸同遷。」播不得已﹐薦爲江西院官。○楊炎元載末年﹐納薛瑤英爲姬﹐處以金絲帳﹑卻塵褥﹐衣以龍綃衣。載以瑤英體輕﹐不勝重衣﹐於異國求此服也。惟賈至與炎雅與載善﹐往往時見其歌舞。至贈詩曰「舞怯銖衣重﹐笑疑桃臉開。方知漢成帝﹐空築避風臺。」炎亦贈歌云「雪面淡眉天上女﹐鳳簫鸞翅欲飛去。玉山翹翠步無塵﹐楚腰如柳不勝春。」炎﹐字公南。常衮長於除書﹐炎善徳音。自開元後﹐言制詔者稱常楊。元載與炎同郡﹐炎又元出也﹐故擢炎禮部侍郎。徳宗時﹐位宰相。○裴度公赴敵淮西﹐題名華嶽廟之闕門。大順中﹐戶部侍郎司空圖以一絕紀之曰「嶽前大隊赴淮西﹐從此中原息戰鼙。石闕莫教苔蘚上﹐分明認取晉公題。」樂天求馬﹐裴贈以馬﹐因戲云「君若有心求逸足﹐我還畱意在名姝。」引妾換馬之事。樂天答曰「安石風流無柰何﹐欲將赤驥換靑娥。不辭便送東山去﹐臨老何人與唱歌﹖」《中書卽事》云「有意效承平﹐無功答聖明。灰心緣忍事﹐霜鬢爲論兵。道直身還在﹐恩深命轉輕。鹽梅非擬議﹐葵藿是平生。白日長懸照﹐蒼蠅謾發聲。嵩陽舊田地﹐終使謝歸耕。」○韓愈「喚起窗全曙﹐催歸日未西。無心花裏鳥﹐更與盡情啼。」乃二禽名也。喚起﹐聲如絡緯﹐圓轉淸亮﹐偏鳴於春曉﹐江南謂之春喚。催歸﹐子規也。元和十二年﹐裴度宣慰淮西﹐奏公行軍司馬﹐有從軍洎途中諸篇。其間《次潼關寄張十二使君詩》云「荊山已去華山來﹐日照潼關四扇開。刺史莫辭迎候遠﹐相公新破蔡州回。」又《次潼關上都統相公》云「暫辭堂印執兵權﹐盡管諸軍破賊年。冠蓋相望催入相﹐待將功徳格皇天。」又《桃林夜賀晉公》云「西來騎火照山紅﹐夜宿桃林臘月中。手把命兼相印﹐一時重疊賞元功。」數篇皆有奧旨。元濟平﹐遷刑部侍郎。十四年正月﹐表乞燒棄佛骨。疏入﹐貶潮州刺史。有《次藍關示侄孫湘詩》云「一封朝奏九重天﹐夕貶潮陽路八千。欲爲聖明除獘事﹐豈將衰朽計殘年。橫秦嶺家何在﹖雪擁藍關馬不前。知汝遠來應有意﹐好收吾骨瘴江邊。」是歲十月﹐量移袁州刺史。《酬張韶州詩》云「明詩遠逐事何如﹖遇赦移官罪未除。北望詎令隨塞雁﹐南遷才免葬江魚。將經貴郡須畱客﹐先惠髙文謝起予。暫欲系舟韶石下﹐上賓虞﹑舜整冠裾。」又《畱別張使君》云「來往再逢梅柳新﹐別離一醉綺羅春。久欽江總文才妙﹐自嘆虞翻骨相屯。鳴笛急吹催落日﹐淸歌緩送感行人。已知奏課當徵拜﹐那復淹畱詠白。」○張籍籍《宿江上詩》云「楚驛南渡口﹐夜深來客稀。月明見潮上﹐江靜覺鷗飛。旅次今已遠﹐此行殊未歸。離家久無信﹐又聽搗寒衣。」或云﹐劉長卿《余幹旅捨》云「搖落暮天迥﹐丹楓霜葉稀。孤城向水閉﹐獨鳥背人飛。渡口月初上﹐鄰家漁未歸。鄕心正欲絕﹐何處搗寒衣﹗」慨相類也。籍﹐字文昌﹐和州人。歷水部員外郎﹐終主客郎中。「蕃漢斷消息﹐死生長別離。」﹝句。﹞「常於送人處﹐憶得別家時。」﹝句。﹞「流光暫出還入地﹐使我年少不須臾。」﹝句。﹞右張爲取作《主客圖》。《送裴相公鎭太原》云「盛徳雄名遠近知﹐功髙先乞守藩籬。銜恩暫遣分龍節﹐署敕還同在鳳池。天子親臨樓上送﹐朝官齊出道邊辭。明年塞北諸蕃落﹐應起生祠請立碑。」白樂天讀籍詩集云「張公何爲者﹖業文三十春。尢工樂府詞﹐舉代少其倫。」姚合讀籍詩﹐有詩云「妙絕《江南曲》﹐淒涼怨女詩。古風無敵手﹐新語是人知。」○李道昌道昌﹐唐大歷十三年爲蘇州觀察使。一日﹐郡城外虎邱山有鬼題詩二首﹐隱於石壁之上﹐云「靑松多悲風﹐蕭蕭聲且哀。南山接幽隴﹐幽隴空崔巍。白日徒昭昭﹐不照長夜臺。𨿽知生者樂﹐魂魄安能回﹖況復念所親﹐慟哭心肝摧。慟哭更何言﹐哀哉復哀哉﹗」又曰「神仙不可學﹐形化空遊魂。白日非我朝﹐靑松爲我門。𨿽復隔幽顯﹐猶知念子孫。何以遣悲惋﹐萬物歸其根。寄語世上人﹐莫厭臨芳樽。莊生問枯骨﹐王樂成虛言。」道昌異其事﹐遂具奏聞﹐準敕令致祭。道昌爲其文曰「嗚呼﹗萬古邱陵﹐化無再出。君若何人﹐能閒詩筆﹖何代而亡﹖誰人子侄﹖曾作何官﹖是誰仙室﹖寂寞夜臺﹐悲乎白日。不向紙上﹐石中隱出。桃源三月﹐深艸垂楊。黃鶯百囀﹐猿聲斷腸。不題姓字﹐寧辧賢良﹖嗚呼哀哉﹗嘆昔先賢﹐空傳經史﹐終無再還。靑松嶺上﹐嵯峨碧山。大唐王業﹐已紀詩言。痛復痛兮何處賓﹐悲復悲兮萬古墳。能作詩兮動天地﹐聲悲怨兮淚г巾。感我皇兮列淸酌﹐願當生兮事明君。」祭後經數日﹐再有詩一絕於石云「幽冥𨿽異路﹐平昔忝攻文。欲知潛昧處﹐山北兩孤墳。」後於寺山之北﹐果有二墳極髙大﹐荊榛叢茂﹐詢諸耆老﹐竟不知何姓氏﹐至今猶存。皮日休和云「念爾風雅魂﹐幽咽能攻文。空令傷魂鳥﹐啼破山邊墳。」陸龜蒙和云「靈气猶不死﹐尙能成綺文。如何孤窆裏﹖猶自讀三墳。」○陸暢暢﹐字達夫﹐吳郡人。韋臯雅所厚禮。天寶時﹐李白爲《蜀道難》以斥嚴武﹐暢更爲《蜀道易》以美臯。又《經崔諫議林亭》云「蟬噪入樹﹐風開無主花。」初爲江西王仲舒從事﹐拂衣去。後遇陽公主下降﹐百僚舉暢爲儐相﹐詩皆頃刻而成。《詠簾》曰「勞將素手卷須﹐瓊室流光更綴珠。玉漏報來過夜半﹐可堪潘嶽立踟躕。」《詠竹帳》曰「碧玉爲竿丁字成﹐鴛鴦繡帶短長馨。彊遮天上花顏色﹐不隔中笑語聲。」詔作催妝五言曰「陽公主貴﹐出嫁五侯家。天母親調粉﹐日兄憐賜花。催鋪百子帳﹐待障七香車。借問妝成未﹖東方欲曉霞。」內人以其吳音捷才﹐以詩嘲之云「十二層樓倚翠空﹐鳳鸞相對立梧桐。雙成走報監門衛﹐莫使吳入漢宮。」﹝或曰﹕宋若蘭姊妹作。﹞陸酬曰「粉面仙郎選尙朝﹐偶逢秦女學吹簫。𨿽教翡翠聞王母﹐不柰烏鳶噪鵲橋。」六宮大ㄉ﹐別賜宮錦楞伽瓶﹑唾盂各一。暢謁韋臯﹐作《蜀道易》詩云「蜀道易﹐易於履平地。」臯大喜。臯薨﹐朝廷欲繩其旣往之事﹐復閱先進兵器﹐上皆刻定秦二字。不相與者因造成罪名。暢上疏理之曰「臣在蜀日﹐見造所進兵器。」「定秦者﹐匠名也。」由此得釋。段成式曰「暢﹐江東人。語多差誤﹐人以爲劇語。初娶董溪女﹐每旦婢進澡豆﹐暢輒沃水服之。或曰﹕『君爲貴門女婿﹐幾多樂事。』陸暢曰﹕『貴門苦禮法﹐婢子食辣﹐殆不可過。』」○李翺翺在潭州﹐席上有舞《柘枝》者﹐顏色憂悴﹐殷堯藩侍禦當筵贈詩曰「姑蘇太守靑娥女﹐流落長沙舞《柘枝》。滿座繡衣皆不識﹐可憐紅臉淚雙垂。」翺詰其事﹐乃故蘇臺﹑韋中丞愛姬所生之女。﹝夏卿之裔﹐正卿之侄。﹞曰「妾以昆弟夭折﹐委身樂部﹐恥辱先人。」言訖涕咽﹐情不能堪。亞相爲之吁嘆﹐且曰「我韋族姻舊。」速命更其舞衣﹐飾以襦﹐延與韓夫人相見。﹝夫人﹐吏部侄女。﹞顧其方語淸楚﹐宛有冠蓋風儀﹐遂於賓榻中選士而嫁之。舒元輿侍郎聞之﹐自京馳詩曰「湘江舞罷忽成悲﹐便脫蠻靴出絳帷。誰是蔡邕琴酒客﹐魏公懷舊嫁文姬。」○孟郊李翺薦孟郊於張建封云「玆有平昌孟郊﹐正士也。伏聞執事舊知之。郊爲五言詩﹐自前漢李都尉蘇屬國及建安諸子﹐南朝二謝﹐郊能兼其體而有之。」李觀薦郊於梁肅補闕書曰「郊之五言詩﹐其有髙處﹐在古無上﹐其有平處﹐下顧兩謝。」韓愈送郊詩曰「作詩三百首﹐杳默《咸池》音。」彼三子皆知言也﹐豈欺天下之人哉﹗效窮餓﹐不得安養其親﹐周天下無所遇﹐作詩曰「食薺腸亦苦﹐彊歌聲無歡。出門卽有礙﹐誰謂天地寬﹗」其窮也甚矣。凡聖人奇士﹐自以所負﹐不苟合於世﹐是以𨿽見之﹐難得而知也。見而不能知其賢﹐如弗見而已矣﹔知其賢而不能用﹐如弗知其賢而已矣﹔用而不能盡其才﹐如弗用而已矣﹔盡其才而容讒人之所間者﹐如弗盡才而已矣。故見賢而能知﹐知而能用﹐用而能盡其才而不容讒人之所間者﹐天下一人而已矣。郊《下第詩》曰「棄置復棄置﹐情如刀劍傷。」又《再下第詩》曰「一夕九起嗟﹐夢知不到家。兩度長安陌﹐空將淚見花。」而後及第﹐有詩曰「昔日齷齪不足嗟﹐今朝曠蕩思無涯。靑春得意馬蹄疾﹐一日看盡長安花。」一日之間﹐花卽看盡﹐何其速也。果不達。○劉叉劉叉﹐節士也。少放肆﹐爲俠行﹐因酒殺人亡命。會赦﹐出﹐更折節讀書﹐能爲歌詩。然恃故時所負﹐不能俯仰貴人。聞韓愈接天下士﹐步謁之。作《冰柱雪車》二詩﹐出盧孟右。樊宗師見﹐爲獨拜。後以爭語不能下賓客﹐因持愈金數斤去﹐曰「此諛墓中人得耳﹐不若與劉君爲壽。」愈不能止。歸齊魯﹐不知所終。○楊巨源楊巨源以「三刀夢益州﹐一箭取遼城」得名﹐故樂天詩云「早聞一箭取遼城﹐相識𨿽新有故情。淸句三朝誰是敵﹖白須四海半爲兄。貧家艸時時入﹐瘦馬尋花處處行。不用更教詩過好﹐折君官職是空名。」巨源後拜省郎﹐樂天復以詩賀云「文昌新入有光輝﹐紫界宮墻白粉闈。曉日雞人傳漏箭﹐春風侍女護朝衣。雪飄歌曲髙難和﹐鶴拂煙霄老慣飛。官職聲名俱入手﹐近來詩客似君稀。」巨源﹐字景山﹐大中時﹐爲河中少尹。「何事慰朝夕﹖不逾詩酒情。山河空道路﹐蕃漢共刀兵。禮樂新朝市﹐園林舊弟兄。向風一點淚﹐寒晚暮江平。」右張爲取作《主客圖》。○歐陽詹歐陽詹﹐字行周﹐泉州人。初見拔於常衮﹐後見知於退之元寶﹐終於四門助教。李貽孫序其文曰「君之文周詳﹐切於情﹐故敍事重復﹐宜其司當代文柄﹐以變風雅。一命而卒﹐天其絕乎﹖」子賈﹐早死。孫。《途中寄太原所思詩》曰「驅馬漸覺遠﹐回頭長路塵。髙城已不見﹐況復城中人。去意自未甘﹐居情諒猶辛。萬里東北晉﹐千里西南秦。一履不出門﹐一車無停輪。流萍與匏系﹐早晚期相親。」或曰﹕詹遊太原﹐悅一妓。將別﹐約至都相迎﹐故有「早晚期相親」之句。妓思之不已﹐得疾且甚﹐乃刃其髻藏之﹐謂女弟曰「歐陽生至﹐可以爲信。」又作詩曰「自從別後減容光﹐半是思郎半恨郎。欲識舊來髻樣﹐爲奴開取縷金箱。」絕筆而逝。及詹至﹐如其言示之。詹啟函﹐一慟而卒。孟簡賦詩哭之﹐序云「穆玄道訪余﹐常嘆其事﹐玄道頗惜之。」○袁髙「《禹貢》通遠俗﹐所圖在安人。後王失其本﹐職吏不敢陳。亦有姦佞者﹐因玆欲求神。動生千金費﹐日使萬姓貧。我來顧渚源﹐得與茶事親。輟耕農來﹐﹝疑是「耒」字。﹞采采實苦辛。一夫且當役﹐盡室皆同臻。捫葛上欹壁﹐蓬頭入荒榛。終朝不盈掬﹐手足皆皴鱗。悲嗟徧空山﹐艸木爲不春。陰嶺芽未吐﹐使者牒已頻。心爭造化力﹐先從銀臺筠。選納無晝夜﹐搗聲昏繼晨。眾工何枯槁﹐俯視彌傷神。皇帝尙巡狩﹐東郊路多堙。周回繞天涯﹐所獻愈艱勤。況值兵革困﹐重玆困疲民。未知供禦余﹐誰合分此珍。顧省忝邦守﹐又慚復因循。茫茫滄海間﹐丹憤何由伸﹗」右髙所賦《茶山詩》也。案唐制﹕湖州造貢茶最多﹐謂之「顧渚貢焙」﹐歲造一萬八千四百斤。大歷後﹐始有進奉。建中二年﹐髙刺郡﹐進三千六百串﹐並此詩一章。刻石在貢焙。故杜鴻漸與楊祭酒書云「顧渚山中紫筍茶兩片﹐此物但恨帝未得嘗﹐實所嘆息。一片上太夫人﹐一片充昆弟同ヱ。」開成三年﹐以貢不如法﹐停刺史裴充官。○閻濟美濟美﹐大歷九年春下第﹐將出關﹐獻座主張謂詩六韻﹐曰「蹇諤王臣直﹐文明雅量全。望鑪金自躍﹐應物鏡何偏。南國幽沈盡﹐東堂禮樂宣。轉令遊藝士﹐更惜至公年。芳樹歡新景﹐靑泣暮天。惟愁鳳池拜﹐孤賤更誰憐﹖」謂覽之﹐問失第之因﹐具以實告。謂深有遺才之嘆﹐乃曰「所投六韻﹐必展後效。」明年﹐濟美自江東繼薦﹐就試東都﹐謂後主文。雜文已過﹐繼欲帖經﹐濟美辭以不能。謂曰「禮闈故事﹐亦許作詩續帖。」遂命《天津橋望洛城殘雪》題。濟美曰「新霽洛城端﹐千家積雪寒。未收淸禁色﹐偏向上陽殘。」旣而日勢已晚﹐詩未就。謂曰「只據見在將來。」一覽稱賞﹐遂唱。過盧景莊﹐謂曰「前足下試《蠟日祈天宗賦》﹐以魯丘對衛賜﹐則子貢也﹐乃作駟字﹐誤矣。」方悔之。明日﹐謂曰「天寒急景﹐諸君文卷不成﹐未可以呈宰相﹐請重錄送納。」旣而索舊捲﹐則駟字上朱點在焉﹐易捲之意﹐蓋有在也。到闕﹐謂揖濟美曰「前日春間遺才﹐所投六韻﹐不敢暫忘﹐幸副素懷矣。」濟美紀其事曰「前朝公相﹐許與定分﹐一面不忘濟美哉﹗」○裴交泰《長門怨》云「自閉長門經幾秋﹐羅衣濕盡淚還流。一種蛾眉明月夜﹐南宮歌吹北宮愁。」範攄曰「近日舉場詩尢新﹐章孝標《對月》云﹕『長安一夜千家月﹐幾處笙歌幾處愁﹖』有類乎裴交泰。」○劉竈﹝《紀事》作「皂」﹞韋莊載竈《長門怨》云「淚滴長門秋夜長﹐愁心和雨到昭陽。淚痕不學君恩斷﹐拭卻千行更萬行﹗」○元稹稹聞西蜀薛濤有詞辯﹐及爲監察使蜀﹐以禦史推鞫﹐難得見焉。嚴司空潛知其意﹐每遣薛往。洎登翰林﹐以詩寄曰「錦江滑膩峨眉秀﹐幻出文君與薛濤。言語巧偸鸚鵡舌﹐文章分得鳳凰毛。紛紛詞客多停筆﹐个个公侯欲夢刀。別後相思隔煙火﹐菖蒲花發五髙。」後廉問浙東﹐乃有劉采春自淮甸而來﹐容華莫比。元贈詩曰「新妝巧樣畫雙蛾﹐謾裏常州透額羅。正面偸勻光滑笏﹐緩行輕踏皺紋波。言詞雅措風流足﹐舉止低徊秀媚多。更有惱人腸斷處﹐選詞能唱《望夫歌》。」《望夫歌》﹐卽《羅》之曲也。元公在浙江七年﹐因醉題東武亭﹐其詩曰「役役行人事﹐紛紛碎簿書。功夫兩衙盡﹐畱滯七年餘。病痛梅天發﹐親情海岸疏。因循未歸得﹐不是戀鱸魚。」盧侍郎簡求戲曰「丞相𨿽不爲鱸魚﹐爲好鏡湖春色耳。」謂采春也。公先娶京兆韋氏﹐字蕙叢。韋逝﹐爲詩悼之曰「曾經滄海難爲水﹐除卻巫山不是。」出《本事詩》。樂天在洛﹐太和中﹐稹拜左丞相﹐自越過洛﹐以二詩別樂天云「君應怪我畱連久﹐我欲與君辭別難。白頭徒侶漸稀少﹐明日恐君無此歡。」又云「自識君來三度別﹐這回白盡老髭須。戀君不去君須會﹐知得後回相見無﹖」未幾﹐死於鄂。樂天哭之曰「始以詩交﹐終以詩訣﹐弦筆相絕﹐其今日乎﹗」「屈指貞元舊朝士﹐幾人同見太和春。」﹝《感興》句。﹞「兒歌楊柳葉﹐妾拂石橊花。」﹝句。﹞「遠路事無限﹐相逢惟一言。月色照榮辱﹐長安千萬門。」﹝逢白公句。﹞○白居易張爲以居易爲廣大教化主﹐取其《讀史詩》云「含沙射人影﹐𨿽病人不知。巧言誣人罪﹐至死人不疑。掇蜂殺愛子﹐掩鼻戮寵姬。弘恭陷蕭望﹐趙髙謀李斯。陰徳旣必報﹐陽禍豈虛施。人事𨿽可罔﹐天道終難欺。明卽有刑辟﹐陰卽有神。苟免勿私喜﹐鬼得而誅之。」又取「得意減別恨﹐半酣還遠程」之句。又﹕「人吏畱不得﹐直入故山」之句。又「長生不似無生理﹐休向靑山學煉丹」之句。又﹕「白髮鑷不盡﹐根在愁腸中」之句。又《與薛濤》云「峨眉山勢接霓﹐欲逐劉郎此路迷。若似剡中容易到﹐春風猶隔武陵溪。樂天不爲贊皇公所喜﹐每寄文章﹐李緘之一篋﹐未嘗開。劉夢得或請之﹐曰「見詞則回我心矣。」樂天未冠﹐以文謁顧況﹐況睹姓名﹐熟視曰「長安米貴﹐居大不易。」及披捲讀其《芳艸詩》﹐至「野火燒不盡﹐春風吹又生」﹐嘆曰「我謂斯文遂絕﹐今復得子矣﹐前言戲之耳。」樂天賦性曠達﹐其詩曰「無事日月長﹐不羈天地闊。」此曠達之詞也。孟郊賦性褊狹﹐其詩曰「出門卽有礙﹐誰謂天地寬。」此褊狹之詞也。然則天地又何嘗礙郊﹐郊自礙耳。樊素善歌﹐小蠻善舞﹐樂天賦詩有曰「櫻桃樊素口﹐楊柳小蠻腰。」至於髙年﹐又賦詩曰「失盡白頭伴﹐長成紅粉娃。」因爲《楊柳詞》以意云「一樹春風萬萬枝﹐嫩於金色軟於絲。永丰東角荒園裏﹐盡日無人屬阿誰。」及宣宗朝﹐國樂唱是詞﹐帝問永丰在何處﹖左右具以對﹐遂因命取永丰柳兩枝﹐植於禁中。白感上知﹐又爲詩云「一樹衰殘委泥土﹐雙枝移種植天庭。定知此後天文裏﹐柳宿光中添兩星。」洛下文士無不繼作。韓常侍琮時爲畱守﹐亦有詩和云「折柳歌中得翠條﹐遠移金殿種靑霄。上陽宮女吞聲送﹐不分先歸舞細腰。」盧貞和云「一樹依依在永丰﹐兩枝飛去杳無蹤。玉皇曾采人間曲﹐應逐歌聲入九重。」示意也。●卷三○牛僧孺樂天夢得有《除夜詩》﹐僧孺和云「惜歲歲今盡﹐少年應不知。淒涼數流輩﹐歡喜見孫兒。暗減一身力﹐潛添滿鬢絲。莫愁花笑老﹐花自幾多時。」元和三年﹐宣政殿試賢良方正能直言極諫科﹐一十人登科。其後僧孺李宗閔王起賈飠束四人皆相次拜相。先是白居易在翰林爲考校官﹐後僧孺罷相﹐出鎭揚州﹐居易在洛中有詩送云「北闕至東京﹐風光十六程。坐移丞相ト﹐春入廣陵城。紅旆擁雙節﹐白須無一莖。萬人開路看﹐百吏立班迎。閫外君彌重﹐樽前我亦榮。何須身自得﹐將相是門生。」公始至京﹐置琴書灞間﹐先以所業謁韓文公皇甫員外。二公披捲﹐卷首有《說樂》二章﹐未閱其詞﹐遽曰「且以拍板爲什麼﹖」對曰「樂句。」二公相顧大喜﹐曰「斯髙文必矣。」公因謀所居﹐二公良久曰「可於客戶坊稅一廟院。」公如所教。二公復誨之曰「某日可遊靑龍寺﹐薄暮而歸。」二公其日聯鑣至彼﹐因大書其門曰「韓愈皇甫同謁幾官先輩不遇。」翼日﹐輦轂名士﹐咸往觀焉﹐奇章之名﹐由是赫然矣。或云「僧孺登第﹐與同輩登政事堂﹐宰相曰「掃廳奉候。」樂天求箏於維揚﹐僧孺先有詩曰「但愁封寄去﹐魔物或驚禪。」樂天云「會教魔女弄﹐不動是禪心。」樂天云「思黯自誇前後服鐘乳三千兩﹐而歌舞之妓甚多﹐乃謔予衰老﹐故答思黯詩云﹕『鐘乳三千兩﹐金釵十二行。妒他心似火﹐欺我鬢如霜。慰老資歌笑﹐消愁仰酒漿。眼看狂不得﹐狂得且須狂。』」奇章又有詩云「不是道公狂不得﹐恨公逢我不教狂。」○李紳紳初以《古風》求知於呂溫﹐溫見齊煦﹐誦其《憫農詩》曰「春種一粒粟﹐秋收萬顆子。四海無閒田﹐農夫猶餓死。」「鋤禾日當午﹐汗滴禾下土。誰知盤中飧﹐粒粒皆辛苦。」溫曰「此人必爲卿相。」果如其言。紳﹐字公垂﹐中書令敬玄曾孫﹐號「短李」。穆宗召爲翰林學士﹐與李徳裕元稹同時﹐號三俊。武宗時爲相﹐居位四年﹐出鎭淮南﹐卒。《憶夜直金鑾奉詔承旨詩》云「月當銀漢玉繩低﹐深聽簫韶碧落齊。門壓紫垣髙綺樹﹐閣連靑瑣近丹梯。墨宣外渥催飛詔﹐艸定新恩促換題。明日獨歸花路近﹐可憐人世隔泥。」○劉禹錫長慶中﹐元微之夢得韋楚客同會樂天捨﹐論南朝興廢﹐各賦《金陵懷古詩》。劉滿引一杯﹐飲已﹐卽成曰「王樓船下益州﹐金陵王气黯然收。千尋鐵鎖沈江底﹐一片降幡出石頭。人世幾回傷往事﹐山形依舊枕寒流。而今四海爲家日﹐故壘蕭蕭蘆荻秋。」白公覽詩曰「四人探驪龍﹐子先獲珠﹐所餘鱗爪何用邪﹖」於是罷唱。《元和十年自朗州召至京戲贈看花君子》云「紫陌紅塵拂面來﹐無人不道看花回。玄都觀裏桃千樹﹐盡是劉郎去後栽。」《再遊玄都觀絕句並序》云「余貞元二十一年﹐爲屯田郎﹐時此觀未有花。是歲﹐出牧連州﹐尋貶朗州司馬。居十年﹐召至京師﹐人人皆言有道士手植仙桃﹐滿觀如紅霞﹐遂有前篇﹐以志一時之事。旋又出牧。今十有四年﹐復爲主客郎中﹐重遊玄都﹐蕩然無復一樹﹐惟兔葵燕麥﹐動搖春風耳。因再題二十八字﹐以俟後遊﹐時太和二年三月也。詩云﹕『百畝中庭半是苔﹐桃花淨盡菜花開。種桃道士歸何處﹖前度劉郎今又來。』」禹錫嘗對賓友每吟張博士籍詩云「藥酒欲開期好客﹐朝衣暫脫見閒身。」對花木則吟王右丞詩云「興闌啼鳥換﹐坐久落花多。」白二十二好余《秋水詠》云「東屯滄海闊﹐南洞庭寬。」余自知不及韋蘇州「春潮帶雨晚來急﹐野渡無人舟自橫」。嘗過洞庭﹐𨿽爲一篇﹐思杜員外落句云「年去年來洞庭上﹐白愁殺白頭人。」鄙夫之言﹐有愧於杜公也。楊茂卿校書過華山詩曰「河勢昆侖遠﹐山形菡萏秋。」此實爲佳句。白樂天任杭州刺史﹐攜數妓還洛陽﹐後卻還錢塘﹐故禹錫戲答云「其那錢塘蘇小小﹐憶君淚點石橊裙。」沈存中曰﹕禹錫《霓裳羽衣曲》云「三鄕陌上望仙山﹐歸作《霓裳羽衣曲》。」又王建詩云「聽風聽水作《霓裳》。」樂天詩注云「開元中﹐西涼府節度使楊敬述造。」鄭愚《津陽門詩》注云「葉法善嘗引上入月宮﹐聞仙樂﹐及上歸﹐但記其半﹐遂於笛中寫之。會西涼府都督楊敬述進《婆羅門曲》﹐與其聲調相符﹐遂以月中所聞爲散序﹐用敬述所進爲其腔﹐而名《霓裳羽衣曲》。」說各不同。今蒲州逍遙樓楣上有唐人橫書﹐類梵字﹐相傳是《霓裳》譜﹐字訓不通﹐莫知是非。或謂今燕部有《獻仙音曲》﹐乃其遺聲。然《霓裳》本謂之道調法曲﹐今《獻仙音》乃小石調耳﹐未知孰是﹖「山圍故國周遭在﹐潮打空城寂寞回。淮水東邊舊時月﹐夜深還過女墻來。」樂天掉頭苦吟﹐嘆賞良久﹐曰「《石頭詩》云﹕『潮打空城寂寞回』﹐我知後之詩人﹐不復措詞矣。」﹝禹錫《金陵五題自序》云。﹞禹錫﹐字夢得。附叔文﹐擢度支員外郎。人不敢斥其名﹐號二王劉柳。憲宗立﹐禹錫貶連州﹐未至﹐斥朗州司馬﹐作《竹枝詞》。武元衡初不爲宗元所喜﹐自中丞下除右庶子。及是執政﹐禹錫久落魄﹐乃作《問大鈞謫九年》等賦﹐又序張九齡事爲詩﹐欲感諷權要。久之﹐召還﹐宰相欲任南省郎﹐乃作《玄都觀看花君子詩》。當路不喜﹐出爲播州﹐易連州﹐徙夔州。由和州刺史入爲主客郎中﹐復作《遊玄都觀詩》﹐有「兔葵燕麥」之語﹐聞者益薄其行。俄分司東都﹐裴度薦爲集賢學士。度罷﹐出刺蘇州﹐徙汝同二州。會昌朝﹐檢校禮部尙書﹐卒。「故國思如此﹐若爲天外心。」寄白公句。「湖上收宿雨。」﹝句。﹞「故人日已遠﹐窗下塵滿琴。坐對一樽酒﹐恨多無力斟。幕疏螢色迥﹐露重月華深。萬境與羣籟﹐此時情豈任。」﹝《無題》。﹞「禪思何妨在玉琴﹐眞僧不見聽時心。秋堂境寂夜將半﹐去蒼梧湘水深。」﹝《聽琴》。﹞右張爲取作《主客圖》。夢得曰「柳八駁韓十八《平淮西碑》云﹕『左餐右粥』﹐何如我《平淮西雅》云『仰父俯子』。韓碑兼有帽子﹐使我爲之﹐便說用兵伐叛矣。」夢得曰「韓碑柳雅﹐余爲詩云﹕『城中晨雞喔喔鳴﹐城中鼓角聲和平。』美之入蔡城也﹐須臾之間﹐賊無覺者。又落句云﹕『始於元和十二載﹐重見天寶升平時。』以見平淮之年。」○陳潤《送駱徵君》云「野人膺辟命﹐溪上掩柴扉。黃卷猶將去﹐靑山豈更歸。馬畱苔蘚迹﹐人脫薜蘿衣。他日相思處﹐天邊望少微。」潤﹐大歷間人﹐終坊州城縣令﹐樂天之外祖也。「丈夫不感恩﹐感恩寧有淚。心頭感恩血﹐一滴染天地。」右張爲取作《主客圖》。○賈島島﹐字浪仙﹐﹝一作閬仙。﹞範陽人。初爲浮圖﹐名無本。能詩﹐獨變格入僻﹐以矯艷於元白。來洛陽﹐韓愈教爲文。去浮圖﹐舉進士﹐終晉州司戶。島久不第﹐吟《病蟬》之句﹐以刺公卿。或奏島與平曾等爲「十惡」﹐逐之。詩曰「病蟬飛不得﹐向我掌中行。折翼猶能薄﹐酸吟尙極淸。露華凝在腹﹐塵點誤侵睛。黃雀並烏鳥﹐俱懷害爾情。」大中末﹐授遂州長江簿。初之任﹐屆東川﹐守者厚禮之﹐島獻《感恩詩》曰「匏革奏終非獨樂﹐軍城未曉啟重門。何時卻入三臺貴﹐此日空知八座尊。羅綺舞間收雨點﹐貔貅閫外捲根。逐遷屬吏隨賓列﹐撥棹扁舟不忘恩。」自長江遷普州司倉﹐方幹自鏡湖寄詩曰「亂山重復疊﹐何處訪先生﹖豈料多才者﹐空垂不第名。閒曹猶得醉﹐薄俸亦勝耕。莫問吟詩苦﹐年年芳艸平。」島至老無子﹐因啖牛肉得疾﹐終於傳捨。島詩有警句﹐韓退之喜之。其《渡桑乾詩》曰「客捨並州已十霜﹐歸心日夜憶咸陽。無端更渡桑乾水﹐卻望並州是故鄕。」又《赴長江道中詩》曰「策杖馳山驛﹐逢人問梓州。長江何日到﹖行客替生愁。」晉公度初立第於街西興化裏﹐鑿池種竹﹐起臺榭。島方下第﹐或以爲執政惡之﹐故不在選﹐怨憤題詩曰「破卻千家作一池﹐不栽桃李種薔薇。薔薇花落秋風起﹐荊棘滿庭君始知。」皆惡其不遜。島爲僧時﹐洛陽令不許僧午後出寺。島有詩云「不如牛與羊﹐猶得日暮歸。」韓愈惜其才﹐俾反俗應舉﹐貽其詩曰「孟郊死葬北邙山﹐日月星辰頓覺閒。天恐文章中斷絕﹐再生賈島在人間。」由是振名。﹝或曰﹐非退之詩。﹞《題杜司戶亭子》云「牀頭枕是溪邊石﹐井底泉通竹下池。宿客未眠過夜半﹐獨聞山雨到來時。」《題李款幽居》云「閒居少鄰並﹐艸徑入荒村。鳥宿池中樹﹐僧敲月下門。過橋分野色﹐移石動根。暫去還來此﹐幽期不負言。」《哭孟郊》云「身死聲名在﹐多應萬古傳。寡妻無子息﹐破宅帶林泉。冢近登山道﹐詩隨過海船。故人相弔處﹐斜日下寒天。」「夜半長安雨﹐燈前越客吟。」﹝《贈吳處士》句。﹞「島嶼夏起﹐汀洲芳艸深。」﹝句。﹞「秋風吹渭水﹐落葉滿長安。」﹝句。﹞「山鐘夜渡空江水﹐汀月寒生古石樓。」﹝句。﹞「舊國別多日﹐故人無少年。」﹝句。﹞○李正封唐文宗好詩﹐太和中﹐賞牡丹。上謂陳修己曰「今京邑人傳牡丹詩﹐誰爲首﹖」修己對曰「中書舍人李正封詩﹕『天香夜染衣﹐國色朝酣酒。』」時楊妃侍﹐上曰「妝臺前宜飲以一紫金盞酒﹐則正封之詩見矣。」退之正封從軍﹐有《晚秋郾城聯句詩》。正封云「從軍古云樂﹐談笑靑油幕。燈明夜觀棋﹐月暗秋城柝。」遂爲警策。正封﹐字中護﹐終監察禦史。○崔護護﹐字殷功。貞元十二年登第﹐終嶺南節度使。沈存中云「唐人以詩主人物﹐故𨿽小詩﹐莫不極工而後已﹐所謂旬鍛月煉者﹐信非虛言。小說護《題城南詩》﹐其始曰﹕『去年今日此門中﹐人面桃花相映紅。人面不知何處去﹐桃花依舊笑春風。』後以其意未全﹐語未工﹐攺第三句曰﹕『人面今何處去。』至今所傳有此兩本﹐惟《本事詩》作『今何處在』。唐人作詩﹐大率如此﹐𨿽有兩今字﹐不卹也﹐取語意爲主耳。後人以其有兩今字﹐故多行前篇。」﹝《筆談》。﹞○張又新又新﹐字孔昭﹐薦之子。附逢吉﹐罷貶汀州刺史。又附李訓﹐訓死﹐復坐貶﹐終左司郎中。時號又新張三頭﹐謂進士狀頭﹑宏詞敕頭﹑京兆解頭。又新嘗作廣陵從事﹐有佐酒妓﹐每致情焉。後二十年﹐罷江南郡﹐舟道廣陵﹐李紳鎭淮南﹐又新方懼其讎已﹐而又遇風﹐漂沒二子。紳憫然﹐復書曰「端溪不讓之詞﹐愚罔懷怨﹔荊浦沈淪之事﹐鄙實憫然。」宴遇殊厚。前所謂酒妓者猶在席﹐又新以指染酒﹐卽席爲詞曰「雨分飛二十年﹐當時求夢不曾眠。今來頭白重相見﹐還上襄王玳瑁筵。」李卽命妓歌以送酒。○柳公權公權﹐武宗朝在內庭。上嘗怒一宮嬪久之﹐旣而復召﹐謂公權曰「朕怪此人﹐若得學士一篇﹐當釋然矣。」目禦前蜀箋數十幅授之。公權略不佇思而成一絕曰「不分前時忤主恩﹐已甘寂寞守長門。今朝卻得君王顧﹐重入椒房拭淚痕。」上大悅﹐令宮人上前拜謝之。文宗時﹐充翰林學士﹐從幸永安宮﹐苑中駐驊﹐謂公權曰「我有一喜事﹐邊上衣賜﹐久不及時﹐今年二月給春衣訖。」公權前奉賀。上曰「可賀我以詩。」宮人迫其口進﹐公權應聲曰「去歲𨿽無戰﹐今年未得歸。皇恩何以報﹐春日得春衣。」上悅﹐激賞之。文宗夏日與諸學士聯句﹐曰「人皆苦炎熱﹐我愛夏日長。」公權續曰「薰風自南來﹐殿閣生微涼。」諸學士屬和﹐帝獨諷公權兩句﹐詞淸意足﹐不可多得。乃令公權題於壁上﹐字方圓五寸。帝觀之﹐嘆曰「鐘王復生﹐無以加矣。」公權﹐字誠懸﹐卒於太子太保。○陸鴻漸太子文學陸鴻漸﹐名羽﹐其先不知何許人。竟陵龍蓋寺僧姓陸﹐於堤上得初生兒﹐收育之﹐遂以陸爲氏。及長﹐聰俊多聞﹐學贍詞逸﹐詼諧辯捷。性嗜茶﹐始創煎茶法﹐至今鬻茶之家﹐陶爲其像﹐置於湯器之間﹐云宜茶足利。至太和中﹐復州有一老僧﹐云是陸僧弟子﹐常諷其歌云「不羨黃金﹐不羨白玉杯﹐不羨朝入省﹐不羨暮入臺。惟羨西江水﹐長向竟陵城下來。」鴻漸又撰《茶經》三卷﹐行於代。今爲鴻漸形﹐因目爲茶神﹐有售則祭之﹐無則以釜湯沃之。○章孝標孝標﹐元和十三年下第﹐時輩多爲詩以刺主司﹐獨孝標爲《歸燕詩》畱獻。侍郎庾承宣得詩﹐展轉吟諷。庾重典禮曹﹐孝標來年登第。詩云「舊壘危巢泥已落﹐今年故向社前歸。連大夏無棲處﹐更向誰家門戶飛﹖」孝標及第﹐除正字﹐東歸《題杭州樟亭驛》云「樟亭驛上題詩客﹐一半尋爲山下塵。世事日隨流水去﹐紅花還似白頭人。」初成落句云「紅花直笑白頭人」﹐攺爲「還似」﹐且曰「我將老成名﹐似我芳艷﹐詎能久乎﹖」及還鄕而逝。或曰﹕前有八元﹐後有孝標﹐皆桐廬人﹐復同姓而皆不達。李紳鎭揚州﹐請孝標賦《春雪詩》﹐命題於臺盤上。孝標惟然﹐索筆一揮云「六出飛花處處飄﹐黏窗拂砌上寒條。朱門到晚難盈尺﹐盡是三軍喜气消。」《長安秋日》云「田家無五行﹐水旱卜蛙聲。牛犢乘春放﹐兒孫候暖耕。池塘煙未起﹐桑柘雨初晴。歲晚香醪熟﹐村村自送迎。」﹝右二詩韋莊《又玄集》取之。﹞○施肩吾肩吾﹐洪州人。元和十年登第﹐以洪州西山羽化之地﹐慕其眞風﹐髙蹈於此。爲詩奇麗﹐著《百韻山居詩》﹐才情富贍。如「荷翻紫蓋搖波面﹐蒲映靑刀插水湄。」又「煙黏薜荔龍須軟﹐雨壓芭蕉鳳翅垂。」隋曲有《疏勒鹽》﹐唐曲有《突厥鹽阿鵲鹽》。或云﹕關中人謂好爲鹽﹐故肩吾詩云「顚狂楚客歌成雪﹐媚嫵吳娘笑是鹽。」蓋當時語也。今杖鼓譜中尙有鹽杖聲。○孟簡元和中﹐簡將試﹐詣日者卜之﹐曰「近東門坐﹐卽得之矣。」旣入﹐卽坐西廊。迫晚﹐忽得疾﹐鄰坐請與終篇﹐見其姓﹐卽東門也﹐乃擢上第。簡﹐字幾道﹐徳州人。元和中﹐爲戶部侍郎﹐以贓貶。後以太子賓客分司卒。尢工詩﹐尙節義。○張蕭遠《觀燈》云「十萬人家火燭光﹐門門開處見紅妝。歌鐘喧夜更漏暗﹐羅綺滿街塵土香。星宿別從天畔出﹐蓮花不向水中芳。寶釵驟馬多遺落﹐依舊明朝在路傍。」蕭遠﹐元和進士登第﹐與舒元輿聲價俱美。﹝出《廣摭言》。﹞「秦寂寂僧還定﹐盡日無人鹿繞牀。」﹝句。﹞「日暮風吹官渡柳﹐白鴉飛出石頭墻。」﹝《廢城》句。﹞「雙雙白燕入祠堂。」﹝乳石洞玉女祠句。﹞右張爲取作《主客圖》。○許康佐元稹《酬許五康佐詩》云「猿啼三峽雨﹐蟬報兩京秋。珠玉慚新贈﹐芝蘭忝舊遊。他年問狂客﹐須向老農求。」康佐以中書舍人爲翰林侍講學士﹐與王起皆爲文宗寵禮。帝讀《春秋》﹐至閽弒吳子余祭﹐問﹕「閽何人耶﹖」康佐以中官方彊﹐不敢對。帝嬉笑。後問李訓﹐訓曰「國君不近刑人﹐以爲輕死之道。」帝曰「朕近刑人多矣﹐得不慮哉﹗」訓曰「列聖知而不能遠﹐惡而不能去﹐陛下念之﹐宗廟福也。」於是內謀剪除矣。康佐終禮部尙書。○張南史《陸滕宅秋雨中探韻》云「同人永日自相將﹐深竹閒園偶辟疆。已被秋風教憶﹐更聞寒雨勸飛觴。歸心莫問三江水﹐旅服徒沾九月霜。醉裏欲尋騎馬路﹐蕭條幾處有垂楊。」南史﹐字季直﹐幽州人。以試參軍﹐避亂居揚州。再召﹐未赴而卒。○徐凝範攄言﹕樂天爲杭州刺史﹐令訪牡丹﹐獨開元寺僧惠澄近於京師得之﹐植於庭。時春景方深﹐惠澄設油幕覆其上。會凝自富春來﹐未識白﹐先題詩曰「此花南地知難種﹐慚愧僧閒用意栽。海燕解憐頻睥睨﹐胡蜂未識更徘徊。虛生芍藥徒勞妒﹐羞殺玫瑰不敢開。惟有數苞紅萼在﹐含芳直待舍人來。」白尋到寺看花﹐乃命徐同醉而歸。時張祜榜舟而至﹐二生各希首薦﹐白曰「二君論文﹐若廉藺之斗鼠穴﹐勝負在此一戰也。」遂試《長劍倚天外賦》《餘霞散成綺詩》。試訖解送﹐凝爲元﹐祜次耳。祜曰「祜詩有『地勢遙尊嶽﹐河流側讓關』﹐又《題金山寺詩》曰﹕『樹影中流見﹐鐘聲兩岸聞。』𨿽綦毋潛云﹕『塔影掛靑漢﹐鐘聲和白。』此句未爲佳也。」凝曰「美則美矣﹐爭如老夫『今古長如白練飛﹐一條界破靑山色』。」凝遂擅場。祜嘆曰「榮辱糾紛﹐亦何常也﹗」遂行歌而邁﹐凝亦鼓而歸﹐自是二生不隨鄕賦矣。白又以祜宮詞四句皆數對﹐未足奇也。後杜牧守秋浦﹐與祜爲詩酒友﹐酷吟祜宮詞﹐以白有非祜之論﹐常不平之﹐乃爲詩以髙之曰「睫在眼前人不見﹐道於身外更何求。誰人得似張公子﹐千首詩輕萬戶侯。」又曰「如何故國三千里﹐虛唱歌詞滿六宮。」杜盛言其美者﹐欲以苟異於白﹐而曲成於張也。故牧又著論﹐言近有元白者﹐喜爲淫言語﹐鼓扇浮囂。吾恨方在下位﹐未能以法治之﹐斯亦敷佐於祜耳。潘若衝《郡閣雅談》云「凝官至侍郎﹐多吟絕句﹐曾吟《廬山瀑布》﹐膾炙人口。又題處州縉山黃帝上之所鼎湖﹐蓋黃帝鑄鼎處也﹐有池在山頂。詩云﹕『黃帝旌旗去不回﹐空餘片石碧崔嵬。有時風捲鼎湖浪﹐散作晴天雨點來。』自後無敢題者。」凝《送馬向遊蜀》云「遊子去咸京﹐巴山萬里程。白連鳥道﹐靑壁遞猿聲。雨露經泥阪﹐煙花帶錦城。工文人共許﹐應記蜀中行。」「靑山舊路在﹐白首醉還鄕。」﹝別白公句。﹞「試到第三橋﹐便入千頃花。」﹝句。﹞《宿冽上人房》云「浮生不定若蓬飄﹐林下眞僧偶見招。覺後始知身是夢﹐更聞寒雨滴芭樵。」○令狐楚楚自翰林學士拜相﹐子﹐自湖州召入翰林爲學士﹐間歲拜相。渭南尉趙嘏獻詩曰「鶚在卿冰在壺﹐代天才業奉︳謨。榮同伊陟傳朱戶﹐秀比王商入畫圖。昨夜星辰回劍履﹐前年風月滿江湖。不知機務時多暇﹐猶許詩家屬和無。」○張仲素《春閨怨》云「桂魄初生秋露微﹐輕羅已薄未更衣。銀箏夜久殷勤弄﹐心怯空房不忍歸。」《送春詞》云「日日人空老﹐年年春更歸。相歡在樽酒﹐不用惜花飛。」《閨人思》云「愁見遊空百丈絲﹐春風惹斷更傷離。閒花落徧蒼苔地﹐盡日無人誰得知。」仲素﹐字繪之﹐建封之子。憲宗以仲素段文昌爲翰林學士﹐韋貫之曰「學士所以備顧問﹐不宜專取詞藝。」罷之。後終中書舍人。○郎士元《送張南史》雲「雨餘深巷靜﹐獨酌送殘春。車馬𨿽嫌僻﹐鶯花不棄貧。聲黏戶网﹐鼠迹印牀塵。借問山陽會﹐如今有幾人﹖」士元﹐字君冑﹐中山人。寶應中﹐選畿縣官﹐詔試中書﹐補渭南尉﹐歷拾遺﹑郢州刺史。髙仲武云「士元員外﹐河嶽英奇﹐人倫秀異。自家邢國﹐遂擁大名。右丞已後﹐與錢郎更長。自丞相以下﹐出使作牧﹐二公無詩祖餞﹐時論鄙之。兩公詞體大約欲同﹐就中郎公稍更閒雅﹐近於康樂。如『荒城背流水﹐遠雁入寒林』。又『去鳥不知倦﹐遠帆生暮愁』。又『蕭條夜靜邊風吹﹐獨倚營門望秋月』。可齊衡古人﹐掩映時輩。又『暮蟬不可聽﹐落葉豈堪聞。』古人謂謝工於發端﹐比之於今﹐有慚沮矣。」《送彭將軍》云「雙旌漢飛將﹐萬里獨橫戈。春色臨關盡﹐黃出塞多。鼓鼙悲寂寞﹐烽火隔長河。莫斷陰山路﹐天驕已請和。」○於良史《春山夜月》云「春來多勝事﹐賞玩夜忘歸。掬水月在手﹐弄花香滿衣。興來無遠近﹐欲去惜芳菲。南望鐘鳴處﹐樓臺深翠微。」《冬日寄李贊府》云「地際朝陽滿﹐天邊宿霧收。風兼殘雪起﹐河帶斷冰流。北闕馳心極﹐南圖尙旅遊。登臨思不已﹐何處得消憂。」《閒居寄薛據》云「隱幾讀黃老﹐閒齋耳目淸。僻居人事少﹐多病道心生。雨洗山林濕﹐鴉鳴池館晴。晚來因廢捲﹐行藥至西城。」髙仲武云「良史詩淸雅﹐工於形似。如『風兼殘雪起﹐河帶斷冰流』﹐吟之未終﹐皎然在目。」○舒元輿太和九年﹐誅王涯等﹐仇士良愈專恣。文宗惡之﹐𨿽登臨遊幸﹐未嘗爲樂﹐或瞠目獨語﹐左右莫敢進問。因題詩曰「輦路生春艸﹐上林花滿枝。憑髙何限意﹐無復侍臣知。」一日﹐看牡丹﹐或吟曰「拆者如語﹐含者如咽﹐俯者如愁﹐仰者如悅。」吟罷﹐方省元輿詞﹐不覺嘆息﹐泣下沾衣。○李賀杜牧之序其文集云「賀﹐字長吉﹐元和中﹐韓吏部亦頗道其歌詩。煙綿聯﹐不足爲其態也﹔水之迢迢﹐不足爲其情也﹔春之盎盎﹐不足爲其和也﹔秋之明潔﹐不足爲其格也﹔風檣陣馬﹐不足爲其勇也﹔瓦棺篆鼎﹐不足爲其古也﹔時花美女﹐不足爲其色也﹔荒國多殿﹔梗莽邱隴﹐不足爲其恨怨悲愁也﹔鯨去鰲擲﹐牛鬼蛇神﹐不足爲其虛荒幻誕也。蓋《騷》之苗裔﹐理𨿽不及﹐詞或過之。《騷》有感怨刺懟﹐言及君臣理亂﹐時有以激發人意。而賀所爲﹐得無有是﹖賀能采尋前事﹐所以深嘆恨今古未嘗經道者。如《金銅仙人辭漢歌補梁庾肩吾宮體謠》﹐求取情狀﹐離絕遠去筆墨畦徑間﹐亦殊不能知之。賀生二十七年死矣﹐世皆曰﹕使賀且未死﹐少加以理﹐奴僕命《騷》可也。」○柳宗元《雪詩》云「千山鳥飛絕﹐萬逕人蹤滅。孤舟蓑笠翁﹐獨釣寒江雪。」視鄭谷「亂飄僧捨」之句﹐不侔矣﹐東坡居士云。子厚死三年﹐愚溪無復曩時矣。劉夢得聞之﹐賦三絕云「溪水悠悠春自來﹐艸堂無主燕飛回。隔簾惟見中庭艸﹐一樹橊花依舊開。」「艸聖數行畱壞壁﹐木奴千樹屬鄰家。惟見裏門通徳榜﹐殘陽寂莫出樵車。」「柳門竹巷依依在﹐野艸靑苔日日多。縱有鄰人解吹笛﹐山陽舊侶更誰過﹗」○邵眞《尋人偶題》云「日昃不復午﹐落花難歸樹。人生能幾何﹐莫厭相逢遇。」眞爲李寶臣成徳軍掌書記﹐寶臣死﹐其子惟嶽與田悅李正己拒命。眞諫之﹐惟嶽寤﹐使眞作奏﹐復爲將吏所沮。徳宗詔張孝忠朱滔合兵討惟嶽﹐大敗其眾。惟嶽召眞議歸順﹐悅遣扈岌來責惟嶽﹐且欲斬眞。惟嶽懼﹐斬眞以謝焉。其後﹐王武俊表其忠﹐贈戶部尙書。○李宣遠宣遠﹐貞元進士登第﹐《並州路作》云「秋日並州路﹐黃楡落照間。孤城吹角罷﹐數騎射雕還。帳幕遙臨水﹐牛羊自下山。徵人正垂淚﹐烽火起間。」○王建「千牛仗下放朝初﹐玉案傍邊立起居。每日請來金鳳紙﹐殿頭無事不教書。」「延英引對碧衣郎﹐江硯宣毫各別牀。天子下簾親考試﹐宮人手裏過茶湯。」「少年天子愛邊功﹐親到淩煙畫閣中。爲見勛臣寫圖本﹐長教殿裏作屏風。」「新調白馬怕鞭聲﹐供奉騎來繞殿行。爲報諸王侵早起﹐隔門催進打球名。」「羅衫葉葉繡重重﹐金鳳銀鵝各一叢。每徧舞頭分兩向﹐太平萬歲字當中。」「魚藻宮中鎖翠娥﹐先皇行處不曾過。如今池底休鋪錦﹐菱角雞頭積漸多。」「射生宮女宿紅妝﹐請得新弓各自張。臨上馬時齊賜酒﹐男兒跪拜謝君王。」「宮人早起笑相呼﹐不識階前掃地夫。乞與金錢爭借問﹐外頭還似此間無﹖」「日髙殿裏有香煙﹐萬歲聲來動九天。妃子院中初降誕﹐內人爭乞洗兒錢。」「銀燭秋光冷畫屏﹐輕羅小扇撲流螢。天階夜色涼如水﹐臥看牽牛織女星。」「樹頭樹底覓殘紅﹐一片西飛一片東。自是桃花貪結子﹐錯教人恨五更風。」「淚盡羅巾夢不成﹐夜深前殿按歌聲。紅顏未老恩先斷﹐斜倚燻籠坐到明。」「鴛鴦瓦上瞥然聲﹐晝寢宮娥夢裏驚。元是吾皇金彈子﹐海棠花下打流鶯。」建初爲渭南尉﹐值王樞密者﹐盡宗人之分﹐然彼我不均﹐復懷輕謗之色。忽過飲﹐語及漢桓靈信任中官起黨錮興廢之事﹐樞密深憾其識。乃曰「我弟所作宮詞﹐天下皆誦於口﹐禁掖深邃﹐何以知之﹖」建不能對。後爲詩以贈之﹐乃脫其禍。建詩曰「先朝行坐鎭相隨﹐今上春宮見長時。脫下禦衣偏得著﹐進來龍馬每教騎。常承密旨還家少﹐獨對邊情出殿遲。不是當家頻向說﹐九重爭遣外人知。」○朱灣髙仲武云「朱灣率履眞素﹐放情江湖﹐郡國交辟﹐潛耀不起﹐有唐髙人也。詩體幽遠﹐興致洪深﹐因詞寫意﹐窮理盡性﹐於詠物尢工﹐如『受气何曾異﹐開花獨自遲』。所謂哀而不傷﹐《國風》之深者也」。灣爲李勉永平從事。灣《秋夜宴王郎中宅賦得露中菊》云「眾芳春競發﹐寒菊露偏滋。受气何曾異﹐開花獨自遲。晚成猶有分﹐欲采未過時。忍棄東籬下﹐看隨秋艸衰。」《長安喜雪》云「千門萬戶雪花浮﹐點點無聲落瓦溝。全似玉塵消更積﹐半成冰片結還流。光含曉色淸天苑﹐輕逐微風繞禦樓。平地已г盈尺潤﹐年丰須荷富人侯。」○蘇郁《鸚鵡詞》云「莫把金籠閉鸚鵡﹐个个分明解人語。忽然更向君前語﹐三十六宮愁幾許。」《和戎詩》云「關月夜懸靑冢鏡﹐塞秋薄漢宮羅。君王莫信和親策﹐生得胡雛轉更多。」郁﹐貞元元和間詩人。「十二樓藏玉堞中﹐鳳凰雙宿碧芙蓉。流霞淺酌誰同醉﹐今夜笙歌第幾重。」﹝《步虛詞》。﹞「吟倚雨殘樹﹐月收山下村。」○韋丹丹﹐字文明﹐京兆人。幼孤﹐從外祖顏眞卿。元和中﹐帥江西﹐功第一。丹與東林靈澈上人爲忘形之契﹐丹嘗爲《思歸》絕句以寄澈云「王事紛紛無暇日﹐浮生冉冉只如。已爲平子歸休計﹐五老巖前必共聞。」澈奉酬詩曰「年老身閒無外事﹐麻衣艸坐亦容身。相逢盡道休宮去﹐林下何曾見一人。」○王播王播少孤貧﹐嘗客揚州惠照寺木蘭院﹐隨僧齋飧。僧厭怠﹐乃齋罷而後擊鐘。後二紀﹐播自重位出鎭是邦﹐因訪舊遊﹐向之題者﹐皆以碧紗幕其詩。播繼以二絕句曰「三十年前此院遊﹐木蘭花發院新修。如今再到經行處﹐樹老無花僧白頭。」又「上堂已了各西東﹐慚愧黎飯後鐘。三十年來塵撲面﹐而今始得碧紗籠。」﹝出《摭言》。﹞○周匡物匡物﹐字幾本﹐潭州人。元和十一年﹐李逢吉下進士及第﹐時以歌詩著名。家貧﹐徒步應舉﹐至錢塘﹐乏僦船之資﹐久不得濟﹐乃題詩公館云「萬里茫茫天塹遙﹐秦皇底事不安橋。錢塘江口無錢過﹐又阻西陵兩信潮。」郡牧見之﹐乃罪津吏。○劉言史皮日休《劉棗彊碑文》云「歌詩之風﹐蕩來久矣。大抵喪於南朝﹐壞於陳叔寶。然今之業是者﹐苟不能求古於建安﹐卽江左矣﹔苟不能求麗於江左﹐卽南朝矣。或過爲艷傷麗病者﹐卽南朝之罪人也。我唐來有是業者﹐言出天地外﹐思出鬼神表﹐讀之則神馳八極﹐測之則心懷四溟﹐磊磊落落眞非世間語者﹐有李太白。百歲有是業者﹐雕金篆玉﹐牢奇籠怪﹐百鍛爲字﹐千煉成句﹐𨿽不追躅太白﹐亦後來之佳作也。其與李賀同時﹐有劉棗彊焉。先生姓劉氏﹐名言史﹐不詳其鄕裏。所有歌詩千首﹐其美麗恢贍﹐自賀外﹐世莫得比。王武俊之節制鎭冀也﹐先生造之。武俊雄健﹐頗好詞藝﹐一見先生﹐遂加異敬。將置之賓位﹐先生辭免。武俊善騎射﹐載先生以貳乘﹐逞其藝於野。武俊先騎﹐驚雙鴨起於蒲稗間﹐武俊控弦﹐不再發﹐雙鴨聯斃於地。武俊歡甚﹐命先生曰﹕『某之技如是﹐先生之詞如是﹐可謂文武之會矣。何不一言以贊耶﹖』先生由是馬上艸《射鴨歌》以示武俊﹐議者以爲禰正平《鸚鵡賦》之類也。武俊益重先生﹐由是奏請官先生﹐詔授棗彊令﹐先生辭疾不就。世重之﹐曰﹕『劉棗彊﹐亦如範萊蕪之類焉。』故相國隴西公夷簡之節度漢南也﹐少與先生遊﹐且思相見﹐命別將以襄之髹器千事賂武俊﹐以請先生﹐武俊許之﹐先生由是爲漢南相府賓冠。隴西公日與之爲飲宴﹐具獻酬之儀﹐歌詩大播於當時。隴西公從事或曰﹕『以某下走之才﹐誠不足污辱重地。劉棗彊至﹐眾必以公賓劉於幕吏之上﹐何抑之如是﹖』公曰﹕『愚非惜幕間一足地﹐不容劉也﹐然視其狀有不稱者﹐諸公視某與劉﹐分豈有間然哉﹐反爲之惜其壽耳。』後不得已﹐問先生所欲爲﹐先生曰﹕『司功掾其閒﹐或可承闕。』相國由是掾之。𨿽居官曹﹐宴見與從事儀等。後從事又曰﹕『劉棗彊縱不容在賓署﹐承乏於掾曹﹐詘矣。奚不疏整其秩﹖』相國不得已而表奏焉。詔下之日﹐先生不恙而卒。相國哀之慟曰﹕『果然止掾曹﹐殺我愛客。』葬之有加等。墳去襄陽郭五里﹐曰柳子關。後先生數十歲﹐日休始以鄙文稱於襄陽。襄陽邑人劉求﹐髙士也。嘗述先生之道業﹐嘗詠先生之歌詩﹐且嘆曰﹕『襄之人只知有浩然墓﹐不知有先生墓﹐恐百歲之後﹐湮滅而無聞﹐與荊棘凡骨混﹐吾子之文﹐吾當刊焉。』日休曰﹕『存旣摭實﹐錄之何愧﹖』嗚呼﹗先生之官卑﹐不稱其徳﹐宜加私謚。然棗彊之號﹐世已美矣﹐故不加焉。是爲劉棗彊碑。」○劉猛「月生十五前﹐日望光彩圓。月生十五後﹐日畏光彩瘦。不見夜光色﹐一尊成暗酒。匣中龍背鏡﹐光短不照空。不惜補明月﹐慚無此良工。」﹝《月生》句。﹞「自念數年間﹐兩手中藏鉤。於心且無恨﹐他日爲我羞。古老傳童歌﹐連淫亦兵象。夜夢戈甲鳴﹐苦不願年長。」﹝《苦雨》句。﹞「朝梳一把白﹐夜淚千滴雨。可恥垂拱時﹐老作在家女。」﹝《晚》句。﹞元微之《酬劉猛見送詩》﹐如雲﹕「神劍士不蝕﹐異布火不燒。」其推重如此。○李余「長安東門別﹐立馬生白髮。」﹝句。﹞「霽後軒蓋繁﹐南山瑞煙發。」﹝句。﹞「嘗聞車馬繁﹐土薄憂水聲。」﹝句。﹞余﹐登長慶二年進士第﹐蜀人也。張籍《送余歸蜀詩》云「十年人詠好詩章﹐今日成名出舉場。歸去惟將新誥牒﹐後來爭取舊衣裳。山橋曉上蕉花暗﹐水店晴看芋葉光。鄕裏鄕情相見日﹐一時攜酒上髙堂。」又賈島《送李余往湖南》云「昔去候溫涼﹐秋山滿蜀鄕。今來從辟命﹐春物變涔陽。嶽石掛海雪﹐野楓堆渚檣。若尋五祖宅﹐寂寞在瀟湘。」○李涉《題鶴林寺僧室》云「終日昏昏醉夢間﹐忽聞春盡彊登山。因過竹院逢僧話﹐又得浮生半日閒。」《晚泊潤州聞角》云「孤城吹角水茫茫﹐曲引邊聲怨思長。驚起暮天沙上雁﹐海門斜去兩三行。」「但將鐘鼓悅私慶﹐肯以犬羊爲國羞。」﹝句。﹞「尼父未魯﹐屢屢倦迷津。徒懷教化心﹐紆郁不能伸。一遇知己言﹐萬方始喧喧。至今百王則﹐孰不挹其源。」﹝《懷古》。﹞○劉昭禹昭禹﹐字休明﹐婺州人也。少師林寬﹐爲詩刻苦。《風雪詩》云「句向夜深得﹐心從天外歸。」嘗與人論詩曰「五言如四十个賢人﹐著一字如屠沽不得。覓句者﹐若掘得玉合子底﹐必有蓋﹐但精心求之﹐必獲其寶。」在湖南累爲宰﹐後署天策府學士﹐嚴州刺史﹐卒於桂州幕中。有詩三百首。○孫昌胤《和司空曙劉虛九日送人》云「京邑嘆離羣﹐江樓喜遇君。開筵當九日﹐泛菊外浮。朗詠山川霽﹐酣歌物色曛。君看酒中意﹐未肯喪斯文。」柳子厚《與韋中立書》云「古者重冠禮﹐將以責成人之道﹐是聖人所尢用心者也。數百年來﹐人不復行。近有孫昌胤者﹐獨發憤行之。旣成禮﹐明日造朝﹐到外廷﹐薦笏言於卿士曰﹕『某子冠畢。』應之者咸憮然。京兆尹鄭叔則怫然曳笏卻立曰﹕『何預我邪﹖』廷中皆大笑。天下不以非鄭尹而怪孫子﹐何哉﹖獨爲所不爲也。」昌胤﹐登天寶進士第。○嚴休復《揚州唐昌觀玉蕊花坼有仙人遊悵然成二絕》云「終日齋心禱玉宸﹐魂消目斷未逢眞。不如滿樹瓊瑤蕊﹐笑對藏花洞里人。」又﹕「羽車潛下玉龜山﹐塵世何由睹顏。惟有無情枝上雪﹐好風吹綴綠鬟。」元和中﹐見一女子﹐從以二女冠﹐三小僕﹐直造花所。佇立良久﹐命小童折花數枝﹐謂黃冠者曰「曩有玉峯之期﹐自是可以行矣。」行百步許﹐遂不復見。休復有詩﹐元微之和云「弄玉潛歸玉樹時﹐不教靑鳥出花枝。的應未有諸人覺﹐只恐嚴郎卜得知。」樂天詩云「嬴女偸乘鳳下時﹐洞中潛歇弄花枝。不緣啼鳥春饒舌﹐靑瑣仙郎可得知。」○朱慶餘慶余遇水部郎中張籍知音﹐索慶余新舊篇﹐擇畱二十六章﹐置之懷袖而推贊之。時人以籍重名﹐皆繕錄諷詠﹐遂登科。慶余作《閨意》一篇以獻曰「洞房昨夜停紅燭﹐待曉堂前拜舅姑。妝罷低聲問夫婿﹐畫眉深淺入時無﹖」籍酬之曰「越女新妝出鏡心﹐自知明艷更沈吟。齊紈未足時人貴﹐一曲菱歌敵萬金。」由是朱之詩名﹐流於海內矣。又《題王侯廢宅》云「古巷戟門誰舊宅﹖早曾聞說屬官家。更無新燕來巢屋﹐惟有閒人去看花。空廏欲摧塵滿櫪﹐小池初涸艸侵沙。繁華事歇皆如此﹐立馬踟躕到日斜。」張籍《送慶余歸越》云「東鄰歸路遠﹐幾日到鄕中﹖有寺山皆徧﹐無家水不通。湖聲蓮葉雨﹐野气稻苗風。州縣知名久﹐爭邀與客同。」○楊虞卿《過小妓英英墓》云「淩晨騎馬出皇都﹐聞說埋花在路隅。別我已爲泉下土﹐思君猶似掌中珠。四弦品柱聲初絕﹐三尺孤墳艸已枯。蘭質蕙心何所在﹖焉知過者是狂夫。」樂天夢得皆有和章。樂天云「人間有夢何曾人﹐泉下無家豈是歸。墳上少啼畱取淚﹐明年寒食更沾衣。」夢得云「但見好花皆易落﹐從來尢物不長生。鸞臺夜直衣衾冷﹐雨無因入禁城。」虞卿﹐字師臯﹐虢州人。佞柔善諧麗。宗閔僧孺相穆宗﹐引爲右司郎中。宗閔倚之﹐時號黨魁。爲京兆尹﹐以罪貶虔州司戶參軍﹐死。○楊汝士唐名族重京官而輕外任﹐汝士建節後詩云「拋卻弓刀上砌臺﹐上方樓殿開。山僧見我衣裳窄﹐知道新從戰地來。」又云「而今老大騎官馬﹐羞向關西道姓楊。」寶歷中﹐楊於陵僕射入覲﹐其子嗣復率兩榜門生迎於潼關﹐宴新昌裏第。僕射與所執坐正寢﹐嗣復領諸生翼兩序。元白俱在﹐賦詩席上。汝士詩後成﹐元白覽之失色。詩曰「隔座應須賜禦屏﹐盡將仙翰入髙冥。文章舊價畱鸞掖﹐桃李新陰在鯉庭。再歲生徒陳賀宴﹐一時良史盡傳馨。當年疏廣𨿽云盛﹐詎有玆筵醉。」其日﹐大醉歸﹐謂其子弟曰「吾今日壓倒元白。」﹝時爲刑侍。﹞裴令公居守東洛﹐夜宴半酣﹐公索句﹐元白有得色。時公爲破題﹐次至汝士﹐曰「昔日蘭亭無艷質﹐此時金穀有髙人。」白知不能加﹐遽裂之曰「笙歌鼎沸﹐勿作冷淡生活。」元顧白曰「樂天所謂能全其有名者也。」○張志和《漁父歌》云「西塞山前白鷺飛﹐桃花流水鱖魚肥。靑篛笠﹐綠蓑衣﹐斜風細雨不須歸。」又云「釣臺漁父褐爲裘﹐兩兩三三舴艋舟。能縱棹﹐慣乘流﹐長江白浪不曾憂。」又云「溪灣裏釣魚翁﹐舴艋爲家西復東。江上雪﹐浦邊風﹐笑著荷衣不嘆窮。」又云「松江蟹捨主人歡﹐菇飯蒓羹亦共飧。楓葉落﹐荻花乾﹐醉宿漁舟不覺寒。」又云「靑艸湖中月正圓﹐巴陵漁父棹歌連。釣車子﹐掘頭船﹐樂在風波不用仙。」○嚴維維﹐字正文﹐越州人。與劉長卿善。長卿《對酒寄維》云「陋巷喜陽和﹐衰顏對酒歌。懶從華發亂﹐閒住白多。郡簡容垂釣﹐家貧學弄梭。門前七里瀨﹐早晚子陵過。」維答云「蘇耽佐郡時﹐近出白司。藥補淸羸疾﹐窗吟絕妙詞。柳塘春水漫﹐花塢夕陽遲。欲識懷君意﹐朝朝訪楫師。」﹝時劉爲睦州司馬。﹞○李播播以郎中典蘄州﹐有李生攜詩謁之﹐播曰「此吾未第時行捲也。」李白﹕「頃於京師書肆百錢得此﹐遊江淮間二十餘年。欲幸見惠。」播遂與之﹐因問何往﹐曰「江陵謁表丈盧尙書。」播曰「公又錯也﹐盧是某親表丈。」李慚悚失次﹐進曰「誠若郎中之言﹐與荊南表丈一時乞取。」再拜而出。○李徳裕元和十一年﹐歲在丙申﹐李逢吉下三十三人皆取寒素。時有詩曰「元和天子丙申年﹐三十三人同得仙。袍似爛銀文似錦﹐相將白日上靑天。」徳裕頗爲寒素開路﹐及謫官南去﹐或有詩曰「八百孤寒齊下淚﹐一時回首望崖州。」﹝出《摭言》。﹞○鄭還古還古閒居東都﹐將入京赴選﹐柳當將軍者餞之。酒酣﹐以一詩贈柳氏之妓曰「冶艷出神仙﹐淸聲勝管弦。詞輕《白曲》﹐歌遏碧天。未擬生裴秀﹐何如乞鄭玄。不堪金穀水﹐橫過墜樓前。」柳喜甚﹐曰「專俟榮命﹐以此爲賀。」未幾﹐還古除國子博士。柳見除目﹐卽遣入京。及嘉祥驛﹐而還古物故﹐乃放妓他。《逸史》載﹕還古初娶柳氏女﹐嘉會之初﹐夢娶房氏。後柳卒﹐再娶東都李氏﹐屬房直溫爲東洛少尹﹐李之舅也﹐昏禮皆房主之﹐始知舊夢之前定也。還古﹐登元和進士第。○裴休《贈黃山僧希運詩》曰「自從大士傳心印﹐額上圓珠七尺身。掛錫十年棲蜀水﹐浮杯今日渡江濱。一千龍象隨髙步﹐萬里香華結勝因。擬欲事師爲弟子﹐不知將法付何人。」休﹐會昌中官於鐘陵﹐請運至郡﹐以所解一篇示之。師不顧﹐曰「若形於紙墨﹐何有吾宗﹖」休問其故﹐曰「上乘之印﹐惟是一心﹐更無別法。心體一空﹐萬緣俱寂﹐如大日輪升於虛空﹐其中照耀﹐靜無纖埃。証之者無新舊﹑無淺深﹐說之者不立義解﹑不開戶牖﹐直下便是﹐動念卽乖。」其後﹐休錄之﹐爲傳心法要云。休﹐字公美﹐孟州人。大中六年爲相﹐能文章﹐爲人蘊藉﹐進止雍閒。宣宗曰「休眞儒者。」○薛宜僚宜僚以左庶子充新羅冊贈使﹐至靑州﹐悅一妓段東美﹐賦詩曰「阿母桃花方似錦﹐王孫艸色正如煙。不須更向滄溟望﹐惆悵歡情又一年。」到外國﹐謂判官苗甲曰「東美何故頻見夢中﹖」數日而卒。櫬至靑﹐段奠之﹐一慟而卒。○九老會胡杲《九老會賦》詩云「閒居同會在三春﹐大抵愚年最出羣。霜鬢不嫌杯酒興﹐白頭仍愛玉鑪薰。徘徊玩柳心猶健﹐老大看花意卻勤。鑿落滿斟扌棄酩酊﹐香囊髙掛任氤氳。搜神得句題紅紙﹐望景長吟對白。今日交情何不替﹐齊年同事聖明君。」﹝杲﹐年八十九﹐前懷州司馬。﹞○吉皎「休官罷任已閒居﹐林苑園亭興有餘。對酒最宜花藻發﹐邀歡不厭柳條初。低腰醉舞垂緋袖﹐擊築謳歌任褐裾。寧用管弦來合雜﹐自親松竹且淸虛。飛觥酒到須先酌﹐賦詠詩成不住書。借問商山賢四皓﹐不知此後更何如。」﹝皎﹐衛尉卿致仕﹐年八十八。﹞○劉眞「垂絲今日幸同筵﹐朱紫居身是大年。賞景尙知心未退﹐吟詩猶覺力完全。閒庭飲酒當三月﹐在席揮毫象七賢。山茗煮時秋霧碧﹐玉杯斟處彩霞鮮。臨階花笑如歌妓﹐傍竹松聲當管弦。𨿽未學窮生死訣﹐人間豈不是神仙。」﹝眞﹐前磁州刺史﹐年八十七。﹞○鄭據「東洛幽閒日暮春﹐邀歡多是白頭賓。官班朱紫多相似﹐年紀髙低次第勻。聯句每言松竹意﹐停杯多說古今人。更無外事來心肺﹐空有淸虛入思神。醉舞兩回迎勸酒﹐狂歌一曲會閒身。今朝何事偏情重﹐同作明時列任臣。」﹝據﹐前龍武軍長史﹐年八十五。﹞○盧眞「三春已盡洛陽宮﹐天气初晴景象中。千朵嫩桃迎曉日﹐萬株垂柳逐和風。非論官位皆相似﹐及至年髙亦共同。對酒歌聲猶覺妙﹐玩花詩思豈能窮。先時共作三朝貴﹐今日猶逢七老翁。但願常滿酌﹐煙霞萬里會能通。」﹝眞﹐前侍禦史內供奉官﹐年八十三。﹞○張渾「幽亭春盡輩爲歡﹐印綬居身是大官。遁迹豈勞登遠岫﹐垂絲何必坐溪。詩聯六韻猶應易﹐酒飲三杯未覺難。每況襟懷同宴會﹐共將心事比波瀾。風吹野柳懸羅帶﹐日照庭花落綺紈。此席不須鋪錦帳﹐斯筵堪作畫圖看。」﹝渾﹐前永州刺史﹐年七十七。﹞○白居易「七人五百八十四﹐拖紫紆朱垂白須。囊裏無金莫嗟嘆﹐尊中有酒且歡娛。吟成六韻神還壯﹐飲到三杯气尙粗。嵬峨狂歌教婢拍﹐婆娑醉舞遣孫扶。天年髙邁二疏傅﹐人數多於四皓圖。除卻三山五天竺﹐人間此會且應無。」﹝居易﹐刑部尙書致仕﹐年七十四。﹞樂天退居洛中﹐作尙齒九老之會﹐其序曰「胡吉劉鄭盧張等六賢﹐皆多年壽﹐余亦次焉。於東都獘居履道坊﹐爲尙齒之會。七老相顧﹐旣醉且歡。靜而思之﹐此會希有﹐因各賦七言六韻詩一章以記之﹐或傳諸好事者﹐時會昌五年三月二十四日。」樂天云「其年夏﹐又有二老年貌絕倫﹐同歸故鄕﹐亦來斯會﹐續命書姓名年齒﹐寫其形貌﹐附於圖右﹐與前七老﹐題爲九老圖。仍以一絕贈之云﹕『雪作須眉作衣﹐遼東華表暮雙歸。當時一鶴猶希有﹐何況今逢兩令威﹖』」﹝洛中遺老李元爽﹐年一百三十六﹐禪僧如滿﹐年九十五歲。﹞又云「時祕書狄兼謨﹑河南尹盧貞﹐以年未及七十﹐𨿽與會而不及列。」●卷四○項斯斯﹐字子遷﹐江東人。始未爲聞人﹐因以捲謁楊敬之﹐楊苦愛之﹐贈詩云「幾度見詩詩盡好﹐及觀標格過於詩。平生不解藏人善﹐到處逢人說項斯。」未幾﹐詩達長安﹐明年擢上第。《蒼梧气詩》云「何年畫作愁﹐漠漠便難收。數點山能遠﹐平鋪水不流。濕連湘竹暮﹐濃蓋舜墳秋。亦有思鄕客﹐看來盡白頭。」○滕邁湖州崔芻言郎中﹐初爲越副戎。宴席中有周徳華者﹐劉采春女﹐善歌《楊柳枝詞》﹐所唱七八篇﹐皆名流之詠。滕邁郎中一首云「三條陌上拂金羈﹐萬里橋邊映酒旗。此日令人腸欲斷﹐不堪將入笛中吹。」溪子曰「杜牧舍人云﹕『巫娥廟裏低含雨﹐宋玉堂前斜帶風。』滕郎中又云﹕『陶令門前接﹐亞夫營裏拂旌旗。』但不言楊柳二字﹐最爲妙也。是以姚合郎中吟《道旁亭子詩》云﹕『南陌遊人回首去﹐東林過者杖藜歸。』不稱亭而意見矣。」邁﹐登元和進士第。○裴思謙思謙及第後﹐作紅箋名紙十數﹐詣平康裏﹐因宿於裏中。詰旦﹐賦詩曰「銀缸斜背解鳴﹐小語偸聲賀﹝一作喚。﹞玉郎。從此不知蘭麝貴﹐夜來新染桂枝香。」思謙﹐開成三年登進士第。○廖有方有方﹐元和十年失意遊蜀﹐至寶雞西界﹐窆旅逝者﹐書版記之曰「余元和乙未歲落第﹐西徵此﹐聞呻吟之聲﹐潛聽而微忄也。問其疾苦住止﹐對曰﹕『辛勤數舉﹐未遇知音。』盼睞叩頭﹐久而復語﹐惟以殘骸相﹐余不能言。俄而逝。余乃鬻所乘馬於村豪﹐備棺瘞之﹐恨不知其姓字。臨岐淒斷﹐復爲詩曰﹕『嗟君沒世委空囊﹐幾度勞心翰墨場。半面爲君申一慟﹐不知何處是家鄕。』」明年﹐李逢吉擢有方及第﹐唐之義士也。交州人﹐柳子厚以序送之。○姚合張籍《寄合詩》云「病來辭赤縣﹐案上有丹經。爲客燒茶竈﹐教兒掃竹亭。詩成添舊捲﹐酒盡臥空瓶。闕下今遺佚﹐誰占隱士星﹖」《武功縣閒居》云「縣去京城遠﹐爲官與隱齊。馬隨山鹿放﹐雞雜野禽棲。連捨惟藤架﹐侵階是藥畦。更師嵇叔夜﹐不擬作書題。」又云「簿書多不會﹐薄俸亦難消。醉臥慵開眼﹐閒行懶擊腰。移花兼蝶至﹐買石得饒。且自心中樂﹐從他笑寂寥。」方幹《哭姚監》云「入室幾人成弟子﹐爲儒是處哭先生。」○宋雍範攄云﹕宋雍初無令譽﹐及嬰瞽疾﹐其詩名始彰。盧員外綸作擬僧之詩﹐僧淸江作七夕之詠﹐劉隨州有眼作無眼之句﹐宋雍無眼作有眼之詩﹐詩流以爲四背﹐或云四倒﹐然詞意悉爲佳致。盧公詩云「願得遠公知姓字﹐焚香洗缽過餘生。」淸江詩曰「惟愁更漏促﹐離別在明朝。」劉隨州曰「細雨濕衣看不見﹐閒花落地聽無聲。」雍詩曰「黃鳥不堪愁裏聽﹐綠楊宜向雨中看。」○段文昌文昌父鍔﹐爲江陵令。文昌長自渚宮﹐客遊成都﹐韋南康與奏﹐釋褐爲賓從。後劉辟逐佐外邑﹐髙崇文收蜀﹐召復舊職﹐指其椅曰「此猶不足與君坐。」文昌遽請歸闕﹐至興元西鵠鳴驛﹐有異僧能前識﹐謂文昌曰「去日旣逢梅蕊綻﹐來時應見杏花開。」至京屢升擢﹐自相位拜劍南節度﹐西至鵠鳴﹐僧已物故﹐杏花方盛。文昌鎭蜀﹐有《題武擔寺西臺詩》云「秋天如鏡空﹐樓閣盡玲瓏。水暗餘霞外﹐山明落照中。鳥行看漸遠﹐松韻聽難窮。今日登臨意﹐多歡笑語同。」○劉郇伯郇伯與範ガ郎中爲詩友。範曾得一句云「歲盡天涯雨」﹐久而莫屬。郇伯曰「何不曰『人生分外愁』。」範甚賞之。﹝出《北夢瑣言》。﹞○陳彥博《恩賜魏文貞公諸孫舊第以導直臣》云「阿衡隨逝水﹐池館主他人。天意能酬徳﹐孫喜庇身。生前由直道﹐沒後振芳塵。雨露新恩日﹐芝蘭故里春。勛庸流十代﹐光彩映諸鄰。共喜升平際﹐從玆得諫臣。」白居易爲翰林學士﹐奏云「今日奏宣令撰李師道請收贖魏徵宅﹐還其子孫﹐甚合朕心﹐允其來奏。臣伏以魏徵太宗宰相﹐盡心輔佐﹐以致太平﹐在其子孫﹐宜加優┰。事關激勸﹐合出朝廷﹐師道何人﹐輒掠此美。伏願明敕有司﹐特以官錢收贖﹐使還後嗣﹐以勸忠臣﹐則事出皇恩﹐美歸聖徳。」憲宗深然之。其後有司以爲詩題試進士。○郭良驥《自蘇州至望亭驛有作》云「南浦菇蒲繞白﹐東吳黎庶逐黃巾。野棠自發空流水﹐江燕初歸不見人。遠岫依依如送客﹐平田渺渺獨傷春。淮中回首長洲苑﹐烽火年年報虜塵。」觀詩所載﹐疑李叛時事也。○崔嘏施肩吾與之同年﹐不睦。嘏舊失一目﹐以珠代之。施嘲之曰「二十九人及第﹐五十七眼看花。」元和十五年也。○唐球球有詩名﹐如《臨池洗硯》云「恰似有龍深處臥﹐被人驚起黑生。」又有「漸寒沙上路﹐欲暖水邊村」﹐亦佳句也。球居蜀之味江山﹐方外之士也。爲詩稿爲圓﹐納之大瓢中。後臥病﹐投瓢於江曰「斯文苟不沈沒﹐得者方知吾苦心爾。」至新渠﹐有識者曰「唐山人瓢也。」接得之﹐十才二三。其《題鄭處士隱居》云「不信最淸曠﹐及來愁已空。數點石泉雨﹐一溪霜葉風。業在有山處﹐道成無事中。酌盡一樽酒﹐老夫顏亦紅。」《贈行如上人》云「不知名利苦﹐念佛老岷峨。衲補千片﹐香焚篆一窠。戀山人事少﹐憐客道心多。日日齋鐘罷﹐髙懸濾水羅。」《題靑城觀》云「數里緣山不厭難﹐爲尋眞訣問黃冠。苔鋪翠點山橋滑﹐松織香梢古道寒。晝傍綠畦薅嫩玉﹐夜開紅竈新丹。孤鐘已斷泉聲在﹐風動瑤花月滿壇。」○白敏中敏中詩云「一詔皇城四海頒﹐醜戎無數束身還。戍樓吹笛人休戰﹐牧野嘶風馬自閒。河水九盤收數曲﹐天山千里鎖諸關。西邊北塞今無事﹐爲報東南夷與蠻。」魏扶詩云「蕭關新復舊山川﹐古戍秦原景象鮮。戎虜乞降歸惠化﹐皇威漸被懾鮏羴。穹廬遠戍煙塵滅﹐神武光揚竹帛傳。左衽盡知歌帝澤﹐從玆不更備三關。」崔鉉詩云「邊垂萬里注恩波﹐宇宙羣方洽凱歌。右地名王爭解辮﹐遠方戎壘盡投戈。煙塵永息三秋戍﹐瑞气遙淸九折河。共遇聖明千載運﹐更觀俗阜與民和。」王起長慶中再主文柄﹐意欲以第一人處敏中﹐恨其與賀拔爲友。有文而落魄﹐因密令親知述意﹐俾與絕。敏中忻然曰「如所教。」旣而造門﹐左右紿以敏中他﹐遲畱不言而去。俄頃﹐敏中躍出見﹐於是悉以實告。乃曰「一第何門不致﹐柰輕負至交。」相與歡醉。或語於起﹐起曰「我比只得敏中﹐今當更取矣。」遂以第一人處﹐而敏中居三焉。○魏扶扶﹐登太和四年進士第。大中初﹐知禮闈﹐入貢院﹐題詩云「梧桐葉落滿庭陰﹐鎖閉朱門試院深。曾是當年辛苦地﹐不將今日負初心。」榜出﹐無名子削爲五言詩以譏之。○馬植同華解最利。元和中﹐令狐楚鎭三峯。時及秋賦﹐榜云特加試五場﹐莫有至者﹐惟盧弘正請試。已試兩場﹐馬植方下解狀。植將家子﹐從事竊笑。楚曰「此未可知。」旣而試《登山采珠賦》。略曰「文豹且異於驪龍﹐控斯疏矣﹔白石又殊於老蚌﹐剖莫得之。」公大服其精﹐遂奪解元。後弘正自丞郎將判鹺﹐俄爲植所據﹐復以手札戲植曰「昔日華元﹐已遭毒手﹐今來鹺務﹐又中老拳。」植罷安南都護﹐及除黔南﹐殊不得意。維舟峽中古寺﹐寺前有長堤﹐夜月明甚﹐見白衣緩步堤上﹐吟曰「截竹爲筒作笛吹﹐鳳凰池上鳳凰飛。勞君更向黔南去﹐卽是陶萬類時。」邀問﹐則失之矣。後自黔南召入爲大理﹐遷刑部﹐判鹽鐵﹐拜相。植﹐字存之﹐爲李徳裕所抑﹐頗怨望。宣宗立﹐白敏中當國﹐凡徳裕所不善﹐悉不次用之﹐故植遂相。○崔鉉魏公鉉﹐元略之子也。爲兒時﹐隨父訪韓晉公﹐指架上鷹令詠焉。吟曰「天邊心膽架頭身﹐欲擬飛騰未有因。萬里碧霄終一去﹐不知誰是解絳人﹖」曰「此兒可謂前程萬里也。」寶歷三年登第﹐久居廊廟﹐三擁節麾。宣宗嘗謂侍臣曰「崔鉉眞貴人﹐裴休眞措大。」初﹐李石鎭江陵﹐辟爲戎ヘ。一旦告去。旣入京華﹐俄升翰苑。造朝凡三歲﹐石未離荊渚。崔旣秉鈞衡﹐石馳箋賀之﹐曰「早拜光塵﹐叨承眷與﹐深蒙異分﹐屢接淸言﹐幸曾辱於厚恩﹐俯見循於末契。去載分麾南楚﹐拜節西秦﹐思賢方詠於嘉魚﹐棲止實慚於威鳳。賓筵初啟﹐曾陪樽俎之歡﹔將幕未移﹐已在陶之下。光生鄰部﹐喜溢轅門。豈惟九土獲安﹐斯亦一方多幸。」乃掌記李騭之詞也。鉉﹐字臺碩。相武宗﹐與李徳裕不葉﹐罷。復相宣宗﹐除揚州大都督府長史﹐封魏國公。宣宗於太液亭上賦詩宴餞﹐有「七載秉鈞調四序」之句﹐識者莫不榮之。○裴夷直夷直﹐字禮卿。文宗時爲右拾遺。張克勤以五品官推與其甥﹐夷直時爲禮部員外郎﹐劾曰「是開後日賣爵之端。」詔聽﹐遂著於令。爲中書舍人。武宗立﹐視冊牒不肯書﹐出刺杭州﹐斥州司戶參軍。宣宗初﹐復拜江華等州刺史﹐終散騎常侍。夷直《戲唐仁烈詩》云「自知年紀偏應少﹐先把屠蘇不讓春。倘更數年逢此日﹐還應惆悵羨他人。」○楊敬之敬之﹐字茂孝。文宗命爲祭酒兼太常少卿﹐是日﹐二子戎載登科﹐時號楊家三喜。敬之《華山賦》最爲韓愈李徳裕所稱﹐士林一時傳布。「霜樹烏棲夜﹐空街雀報明。」﹝句。﹞「碧山相倚暮﹐歸雁一行斜。」﹝句。﹞○諭鳧鳧﹐毗陵人﹐開成進士也。卒於烏程令。「顏凋明鏡覺﹐思苦白知。」﹝句。﹞「滄洲迷釣隱﹐紫閣負僧期。」﹝句。﹞「酬難塵鬢皓﹐坐久壁燈靑。」﹝句。﹞「滄洲未歸迹﹐華發受恩心。」﹝句。﹞○楊衡初隱廬山﹐有盜其文登第者﹐衡因詣闕﹐亦登第。見其人﹐盛怒曰「『一一鶴聲飛上天』在否﹖」答曰「此句知兄最惜﹐不敢偸。」衡笑曰「猶可恕也。」「隨步入靑牛谷﹐靑牛道士畱我宿。可憐夜久月明中﹐惟有壇邊一枝竹。」﹝《宿靑牛谷》。﹞「都無看花意﹐偶到樹邊來。可憐枝上色﹐一一爲愁開。」﹝《題花樹》。﹞《哭李象》云「白雞黃犬不將去﹐寂寞空餘葬時路。艸死花開更幾年﹐後人知是何人墓﹖憶君思君獨不眠﹐夜寒月照靑楓樹。」○王彥威長安舊俗﹐以不歷臺省出領廉車節鎭者﹐率呼爲粗官﹐大率重內而輕外。今東京皇城乾元門﹐舊宣武軍鼓角樓也。節度使王彥威有詩刻石在其上﹐曰「天兵十萬勇如貔﹐正是酬恩報國時。汴水波瀾喧鼓角﹐隋堤楊柳拂旌旗。前驅紅旆關西將﹐坐間靑娥趙國姬。寄語長安舊冠蓋﹐粗官到底是男兒。」彥威自太常博士出辟使府﹐至玆鎭﹐故有是句。後梁氏建國﹐其石不知所在。薛能亦有《謝寄茶詩》云「粗官寄與眞拋卻﹐賴有詩情合得嘗。」弘文館舊不置學士﹐文宗特置一員﹐以待彥威。爲戶部侍郎﹐邊兵訴所賜不時﹐縑皆敝惡﹐貶衛尉卿。俄爲忠武節度﹐徙宣武﹐卒。○繁知一樂天除蘇州刺史﹐自峽沿流赴郡。時秭歸縣繁知一聞居易將過巫山﹐先於神女祠粉壁大書之﹐曰「忠州刺史今才子﹐行到巫山必有詩。爲報髙唐神女道﹐速排雨待淸詞。」居易睹之悵然﹐邀知一至﹐曰「歷陽劉郎中禹錫三年理白帝﹐欲作一詩而不能。罷郡經過﹐悉去千餘詩﹐但畱四詩而已。」沈期詩曰「巫山髙不極﹐合沓狀奇新。ウ谷疑風雨﹐幽崖若鬼神。月明三峽曙﹐潮滿九江春。爲問陽臺客﹐應知入夢人。」王無競詩曰「神女向髙唐﹐巫山下夕陽。徘徊作行雨﹐婉孌夢荊王。電影江前落﹐雷聲峽外長。朝無處所﹐臺館曉蒼蒼。」皇甫冉詩曰「巫峽見巴東﹐迢迢出半空。藏神女館﹐雨到楚王宮。朝暮泉聲落﹐寒暄樹色同。淸猿不可聽﹐偏在九秋中。」李端詩曰「巫山十二峯﹐皆在碧虛中。回合藏日﹐霏微雨帶風。猿聲寒度水﹐樹色暮連空。悲向髙唐去﹐千秋見楚宮。」居易吟四篇﹐與繁生同濟﹐卒不賦詩。○雍裕之「野酌亂無巡﹐送君兼送春。明年春色至﹐莫作未歸人。」﹝《春晦送客》。﹞裕之﹐貞元後詩人也。○張祜《題金山寺》云「一宿金山頂﹐微茫水國分。僧歸夜船月﹐龍出曉堂。樹影中流見﹐鐘聲兩岸聞。因悲在朝市﹐終日醉醺醺。」《入潼關》云「都城三百里﹐雄險此回環。地勢遙尊嶽﹐河流側讓關。秦皇曾虎視﹐漢祖昔龍顏。何處梟凶輩﹐干戈自不閒。」「故國三千里﹐深宮二十年。一聲《河滿子》﹐雙淚落君前。」「自倚能歌曲﹐先皇掌上憐。新聲何處唱﹐腸斷李延年。」二章﹐祜所作宮詞也。傳入宮禁﹐武宗疾篤﹐目孟才人曰「我卽不諱﹐爾何爲哉﹖」才人指笙囊泣曰「請以此就縊。」上惻然。復曰「妾嘗藝歌﹐請對上歌一曲﹐以泄其憤。」上許。乃歌一聲《河滿子》﹐气亟立殞。上令醫候之﹐曰「脈尙溫而腸已絕。」帝崩﹐柩重不可舉。或曰「非俟才人乎﹖」爰命其櫬﹐櫬至乃舉。祜爲《孟才人》嘆﹐序曰「才人以誠死﹐上以誠命﹐𨿽古之義激﹐無以過也。歌曰﹕『偶因歌態詠嬌﹐傳唱宮中十二春。卻爲一聲《河滿子》﹐下泉須弔舊才人。』」《寧哥來》云「日映宮城霧半開﹐太眞簾下畏人猜。黃翻綽指向西樹﹐不信寧哥回馬來。」《感王將軍柘枝妓歿》云「寂寞春風舊柘枝﹐舞人休唱曲休吹。鴛鴦鈿帶拋何處﹐孔雀羅衫付阿誰。畫鼓不聞招節拍﹐錦靴空想挫腰肢。今來坐上偏惆悵﹐曾是堂前教徹時。」祜長慶中深爲令狐楚所知﹐楚鎭天平﹐自艸薦表﹐令以詩三百篇隨狀表進。祜至京﹐屬元稹在內庭﹐上問之﹐稹曰「祜雕小巧﹐壯夫不爲﹐或獎激之﹐恐變陛下風教。」上頷之。由是失意東歸﹐有「孟浩然身更不疑」之句。○李商隱楊大年云「義山詩﹐陳恕酷愛一絕云﹕『珠箔輕明覆玉墀﹐披香新殿斗腰肢。不須看盡魚龍戲﹐終遣君王怒偃師。』嘆曰﹕『古人措詞寓意﹐如此深妙﹐令人感慨不已。』」大年又曰「鄧帥錢若水﹐舉《賈生》兩句云﹕『可憐半夜虛前席﹐不問蒼生問鬼神。』錢云﹕『措意如此﹐後人何以企及﹖』」鹿門先生唐彥謙爲詩纂﹐慕玉溪﹐得其淸峭感愴﹐蓋其一體也﹐然警絕之句亦多有。義山少遊﹐投宿逆旅﹐主人會客﹐召與坐﹐不知其爲義山也。酒酣﹐席客賦《木蘭花詩》﹐義山後就﹐曰「洞庭波冷曉侵﹐日日徵帆送遠人。幾度木蘭舟上望﹐不知元是此花身。」坐客覽之大驚﹐詢之﹐乃義山也。﹝洪邁《萬首唐詩絕句》以《木蘭花詩》屬之陸龜蒙。﹞○劉得仁《題邵公禪院》云「無事門多掩﹐陰階竹掃苔。勁風吹雪聚﹐渴鳥啄冰開。樹向寒山得﹐人從瀑布來。終朝天目老﹐攜錫逐回。」《悲老宮人》云「白髮宮娃不解悲﹐滿頭猶自插花枝。曾緣玉貌君王愛﹐準擬人看似舊時。」得仁﹐貴主之子。自開成至大中三朝﹐昆弟皆歷貴仕﹐而得仁苦於詩﹐出入舉場三十年﹐卒無成。嘗自述曰「外家𨿽是帝﹐當路且無親。」又云「外族帝王是﹐中朝親故稀。翻令浮議者﹐不許九霄飛。」旣終﹐詩人競爲詩弔之。「吟苦曉燈暗﹐露深秋艸疏。舊山多夢到﹐流水送愁余。」﹝句。﹞「風定一池星。」﹝句。﹞《宿宣義裏池亭》云「暮色繞柯亭﹐南山幽竹靑。夜深斜舫月﹐風定一池星。島嶼無人迹﹐菇蒲有鶴翎。此中休便得﹐何必泛滄溟。」《長信宮》云「簟涼秋气初﹐長信恨何如。拂黛月生指﹐解鬟滿梳。一從悲畫扇﹐幾度泣前魚。坐聽南宮樂﹐淸風搖翠裾。」○王智興智興爲徐州節度﹐一日﹐從事於使院會飲賦詩﹐智興召護軍俱至﹐從事屏去翰墨。智興曰「聞作詩﹐何獨見智興而罷﹖」復以箋陳席上﹐小吏亦置箋於智興前。於是引毫立成曰「三十年前老健兒﹐剛被郎官遣作詩。江南花柳從君詠﹐塞北煙塵獨我知。」四座驚嗟。監軍謂張祜曰「如此盛事﹐豈得無言﹖」祜乃獻詩曰「十年受命鎭方隅﹐孝節忠規兩有餘。誰信將壇嘉政外﹐李陵章句右軍書。」左右曰「書生諂辭耳。」智興叱曰「有人道我惡﹐汝輩又肯否﹖張生海內名士﹐篇什豈易得﹐天下人聞﹐且以爲王智興樂善矣。」○馬戴《送客南遊》云「擬卜何山隱﹖髙秋指嶽陽。葦乾夢色﹐橘熟洞庭香。疏雨殘虹影﹐回背雁行。靈均如可問﹐一爲哭淸湘。」許棠久困名場﹐咸通末﹐戴佐大同軍幕﹐棠往謁之﹐一見如舊相識。畱連數月﹐但詩酒而已﹐未嘗問所欲。一旦﹐大會賓友﹐命使者以棠家書授之。棠驚愕﹐莫知其來。啟緘﹐卽知戴潛遣一介卹其家矣。戴與姚合善﹐合有詩云「天府鹿鳴客﹐幽山秋未歸。吾知方甚善﹐眾說以爲非。隔石聞泉細﹐和風見鶴飛。新詩此處得﹐淸峭比應稀。」又有《送戴下第客遊詩》云「昨夜送君處﹐亦是九衢中。此日殷勤別﹐前時寂寞同。鳥啼寒食雨﹐花落暮春風。向晚離人別﹐筵收樽未空。」戴酬姚合中字韻詩云「路歧人不見﹐尙得記心中。日憶瀟湘渚﹐春生蘭桂叢。鳥啼花半落﹐客散爵方空。所贈誠難答﹐冷然一榻風。」○鄭顥顥﹐宰相之孫。登甲科﹐以起居郎尙主﹐有器識﹐宣宗時﹐恩寵無比。夢中嘗得句云「石門霧露白﹐玉殿莓苔靑。」續成長韻。此一聯﹐杜甫集中詩也。大中十年﹐顥放榜後﹐謁假覲省於洛﹐生徒餞長樂驛﹐俄有紀於屋壁云「三十驊驑一哄塵﹐來時不鎖杏園春。楊花滿地如飛雪﹐應有偸遊曲水人。」舊史云「顥﹐之子﹐尙宣宗女萬壽公主。因壽昌節上壽回﹐夢一宮殿﹐與十數人納涼聯句。旣悟﹐省石門之句十字﹐怪其不祥。不數日﹐宣宗弓劍上仙﹐方悟其事。乃續爲十韻云「間歲流虹節﹐歸軒出禁扃。奔波流畏景﹐蕭灑夢殊庭。境象非曾到﹐崇嚴昔未經。日斜烏斂翼﹐風動鶴梳翎。異苑人爭集﹐涼臺筆不停。石門霧露白﹐玉殿莓苔靑。若匪災先兆﹐何緣思入冥。禦鑪虛仗馬﹐華蓋負云亭。白日成千古﹐《金滕》九齡。小臣哀絕筆﹐湖上泣靑萍。」﹝禦鑪或作丹墀。﹞未幾﹐顥亦卒。○李羣玉羣玉好吹笙﹐善《急就章》﹐喜食鵝﹐及授校書郎東歸﹐盧肇送詩云「妙吹應諧鳳﹐工書定得鵝。」《杜丞相筵中贈美人》云「裙拖六幅瀟湘水﹐鬢聳巫山一朵。貌態應天上有﹐歌聲豈合世間聞。胸前瑞雪燈斜照﹐眼底桃花酒半醺。不是相如憐賦客﹐肯教容易見文君。」羣玉解天祿之任﹐而歸涔陽﹐經二妃廟﹐題云「小孤洲北浦邊﹐二女明妝共儼然。野廟向江春寂寂﹐古碑無字艸芊芊。風回日暮吹芳芷﹐月落山深哭杜鵑。猶似含望巡狩﹐九疑凝黛隔湘川。」又曰「黃陵廟前春已空﹐子規啼血滴松風。不知精爽落何處﹐疑是行秋色中。」羣玉疑春空遂至秋色﹐欲易之。恍若有物﹐告以二年之兆。時潯陽太守段成式志其事。二年後﹐果死於洪井。段以詩哭之曰「曾話黃陵事﹐今爲白日催。老無男女累﹐誰哭到泉臺。」羣玉﹐字文山﹐澧州人。裴休觀察湖南﹐厚延至之﹐及爲相﹐以詩論薦﹐授校書郎。○溫庭筠庭筠才思艷麗﹐工於小賊﹐每入試﹐押官韻作賦﹐凡八叉手而八韻成﹐時號溫八叉。多爲鄰鋪假手﹐日救數人。而士行玷缺﹐縉紳薄之。李義山謂曰「近得一聯句云﹕『遠比召公﹐三十六年宰輔。』未得偶句。」溫曰「何不云『近同郭令﹐二十四考中書。』」宣宗嘗賦詩﹐上句有「金步搖」﹐未能對。遣求進士對之﹐庭筠乃以「玉條脫」續﹐宣宗賞焉。又藥名有「白頭翁」﹐溫以「蒼耳子」爲對﹐他皆類此。宣皇愛唱《菩薩蠻詞》﹐丞相令狐假其新撰密進之﹐戒令勿泄﹐而遽言於人﹐由是疏之。溫亦有言云「中書堂內坐將軍。」譏相國無學也。宣皇好微行﹐遇於逆旅﹐溫不識龍顏﹐傲然而詰之曰「公非長史﹑司馬之流﹖」帝曰「非也。」又曰「得非六參﹑簿尉之類﹖」帝曰「非也。」謫爲方城尉。其制詞曰「孔門以徳行爲先﹐文章爲末。爾旣徳行無取﹐文章何以稱焉﹖徒負不羈之才﹐罕有時之用。」竟流落而死。杜自西川除淮海﹐庭筠詣韋曲杜氏林亭﹐畱詩云「卓氏壚前金綫柳﹐隋家堤畔錦帆風。貪爲兩地行霖雨﹐不見池蓮照水紅。」公聞之﹐遺絹千匹。曾於江淮爲親表辱之﹐由是攺名。○王起《和周侍郎見寄》云「貢院離來二十霜﹐誰知更忝主文場。楊葉縱能穿舊的﹐桂枝猶自愛新香。九重每憶同仙禁﹐六義初吟得夜光。莫道相知不相見﹐蓮峯之下欲徵黃。」起﹐字舉之。元和末﹐爲中書舍人。穆宗時﹐錢徽坐貢舉失實貶﹐詔起覆核。起建言以所試送宰相閱可否﹐然後付有司。議者謂起失職。李訓爲相﹐起門生也﹐引與共政。文宗尙文好古學﹐時鄭覃以經術進﹐起以賅博顯。武宗時﹐自東都召爲尙書﹐判太常卿。帝患選士不得才﹐特命起典貢舉﹐凡四舉﹐士皆知名者﹐人服其鑑。慈恩寺題名云「進士題名﹐自神龍之後﹐過闕宴後﹐率皆期集於慈恩塔下題名。故貞元中﹐劉太眞侍郎﹐試《慈恩寺望杏園花發詩》。會昌三年﹐贊皇公爲上相﹐其年十一月十九日﹐敕諫議大夫陳商守本官權知貢舉。後因奏對不稱旨﹐十二月十七日﹐宰臣遂奏依前命左僕射兼太常卿王起主文。二十二日﹐中書覆奏﹐奉宣旨﹐不欲令及第進士呼有司爲座主﹐趨附其門﹐兼題名局席等條疏進來者。伏以國家設文學之科﹐求貞正之士﹐所宜行崇風俗﹐義本君親﹐然後升於朝廷﹐必爲國器。豈可懷賞拔之私惠﹐忘教化之根源﹐自謂門生﹐遂成固。所以時風浸壞﹐臣節何施﹖樹黨背公﹐靡不由此。臣等商量﹐今日已後﹐進士及第﹐任一度參見有司﹐向後不得聚集參謁﹐有司宅置宴。其曲江大會﹐朝官及題名局席﹐並望勒停。緣初獲美名﹐實皆少雋﹐旣遇春節﹐難阻良遊﹐三五人自爲宴樂﹐並無所禁﹐惟不得聚集同年進士﹐廣爲宴會。仍委禦史臺察訪聞奏﹐謹具如前。」奉敕宜依。於是向之題名﹐各盡削去。蓋贊皇公不由科第﹐故設法以排之。洎公失意﹐悉復舊態。○丁稜「公心獨立副天心﹐三轄春闈冠古今。蘭署門生皆入室﹐蓮峯太守別知音。」同時人皆有繼和。○姚鵠﹝原缺﹞○蒯希逸希逸﹐字大隱。希逸詩﹕「蟾蜍醉裏破﹐蛺蝶夢中殘。」牛相在揚州嘗稱之。○黃頗頗爲失第後久方第。《摭言》曰﹕黃頗以洪奧文章﹐蹉跎者一十三載﹔劉纂以平漫子弟﹐汩沒者二十一年﹔溫岐濫竄於白衣﹐羅隱負冤於丹桂。由斯言之﹐可謂命能通性﹐豈曰性能通命者歟﹖韓愈自潮州量移宜春郡﹐頗學愈爲文﹐亦振大名。頗嘗觀盧肇爲碑版﹐則唾之而去。頗﹐宜春人﹐與肇同鄕﹐頗富而肇貧﹐同日遵路赴舉﹐郡牧餞頗離亭﹐肇駐蹇十里以俟。明年﹐肇以第一名還袁﹐因競渡卽席賦詩云「向道是龍剛不信﹐果然奪得錦標歸。」頗字無頗。○鄭畋馬嵬﹐太眞縊所﹐題詩者多淒感。鄭畋爲鳳翔從事日﹐題云「玄宗回馬楊妃死﹐雨𨿽亡日月新。終是聖朝天子事﹐景陽宮井又何人。」觀者以爲有宰輔之器。懿宗朝﹐韋保衡路巖忌宰相劉瞻﹐誣以罪﹐黜爲荊州節度。畋爲制詞云「早以文學﹐疊中殊科﹐風稜甚髙﹐恭謹無玷。」又云「安數畝之居﹐仍非己有﹔卻四方之賄﹐惟恐人知。」韋路大怒﹐貶畋爲梧州刺史﹐責劉州司戶﹐命舍人李庚爲詞﹐深文痛詆﹐必欲加害。屬懿宗厭代﹐僖宗立﹐蕭仿輔政﹐舉瞻自代﹐召歸朝廷。至湖南﹐庚典是郡﹐出迎江次牌亭﹐致酒。瞻唱《竹枝詞》﹐送庚酒﹐命庚酬和。庚曰「不閒音律。」瞻曰「君應只解爲制詞也。」是夕﹐庚飲鴆而卒。畋﹐字臺文﹐相僖宗昭宗。爲人仁恕﹐姿采如峙玉。○李匯徵匯徵客遊閩越﹐至循州﹐冒雨求宿。或指韋氏莊居﹐韋氏杖履迎賓﹐年八十餘﹐自稱曰﹐野人韋思明。每與李生談論﹐或詩或史﹐淹畱累夕﹐匯徵善談而不能屈也。論數十家之作﹐次第至李涉詩﹐主人酷稱善。匯徵遂吟曰「遠別秦城萬里遊﹐亂山髙下出商州。關門不鎖寒溪水﹐一夜潺送客愁。」「華表千年一鶴歸﹐丹砂爲頂雪爲衣。冷冷仙語人聽盡﹐卻向五翻翅飛。」思明復吟二篇曰「因韓爲趙兩遊秦﹐十月冰霜渡孟津。縱使雞鳴見關吏﹐不知余也是何人。」又曰「滕王閣上唱《伊州》﹐二十年前向此遊。半是半非君莫問﹐西山長在水長流。」李生重詠《贈豪客詩》﹐韋叟愀然變色曰「老身弱齡不肖﹐浪遊江湖﹐交結姦徒﹐爲不平事。後遇李涉博士﹐蒙簡一詩﹐因而ㄣ迹。李公待愚﹐擬陸士衡之戴若思﹐中心藏焉。遂隱羅浮﹐經於一紀。李旣云亡﹐不復再遊秦楚。追惋今昔﹐或潸然。乃持觴而酹﹐反袂而歌云「春雨瀟瀟江上村﹐綠林豪客夜知聞。相逢不用相回避﹐世上如今半是君。」乾符己亥歲﹐範攄客於川﹐值匯徵﹐細述其事﹐云於韋叟之居﹐觀李博士手翰云。匯徵後登進士第。按李涉嘗過九江﹐至皖口﹐遇盜﹐問何人﹐從者曰「李博士也。」其豪首曰「若是李涉博士﹐不用剽奪﹐久聞詩名﹐願題一篇足矣。」涉贈一絕云云。○劉威《遊東湖處士園林詩》云「偶向東湖更向東﹐數聲雞犬翠微中。遙知楊柳是門處﹐似隔芙蓉無路通。樵客出來山帶雨﹐漁舟過去水生風。物情多與閒相稱﹐所恨求安計不同。」威﹐會昌時詩人也。○崔郊郊寓居漢上﹐有婢端麗﹐善音律。旣貧﹐鬻婢於連帥﹐給錢四十一萬﹐寵眄彌深。郊思慕無已。其婢因寒食來從事家﹐值郊立於柳陰﹐馬上漣泣﹐誓若山河。崔生贈之以詩曰「公子王孫逐後塵﹐綠珠垂淚滴羅巾。侯門一入深如海﹐從此蕭郎是路人。」或有嫉郊者﹐寫詩於座。公睹詩﹐令召崔生﹐左右莫之測也。及見郊﹐握手曰「『侯門一入深如海﹐從此蕭郎是路人。』便是公作耶﹖」遂命婢同歸。至於幃幌奩匣﹐悉爲增飾之。○來鵬《淸明日與友人遊玉粒塘莊詩》云「幾宿春山逐陸郎﹐淸明時節好煙光。歸穿細荇船頭滑﹐醉踏殘花屐齒香。風急嶺翻迥野﹐雨餘田水落方塘。不堪吟罷東回首﹐滿耳蛙聲正夕陽。」《寒食山館書情》云「獨把一杯山館中﹐每經時節恨飄蓬。侵階艸色連朝雨﹐滿地梨花昨夜風。蜀魄哭來春寂寞﹐楚魂吟後月朦朧。分明記得還家夢﹐徐孺宅前湖水東。」《鄂渚除夜書懷》云「鸚鵡洲頭夜泊船﹐此時形影共淒然。難歸故國干戈後﹐欲告何人雨雪天。箸撥冷灰書悶字﹐枕陪寒席帶愁眠。自嗟落魄無成事﹐明日春風又一年。」○杜牧牧爲禦史﹐分務洛陽。時李司徒願罷鎭閒居﹐聲妓豪侈﹐洛中名士咸謁之。李髙會朝客﹐以杜持憲﹐不敢邀致。杜遣座客達意﹐願與斯會﹐李不得已邀之。杜獨坐南行﹐瞪目注視﹐引滿三卮﹐問李云「聞有紫者孰是﹖」李指之。杜凝睇良久﹐曰「名不虛得﹐宜以見惠。」李俯而笑﹐諸妓亦回首破顏。杜又自飲二爵﹐朗吟而起曰「華堂今日綺筵開﹐誰喚分司禦史來。忽發狂言驚滿座﹐兩行紅粉一時回。」气意閒逸﹐旁若無人。牧不拘細行﹐故詩有「十年一覺揚州夢﹐贏得靑樓薄幸名。」吳武陵以《阿房宮賦》薦於崔郾﹐遂登第。郾東都放榜﹐西都過堂﹐牧詩曰「東都放榜未花開﹐三十三人走馬回。秦地少年多釀酒﹐卽將春色入關來。」「靑山隱隱水遙遙﹐秋盡江南艸未凋。二十四橋明月夜﹐玉人何處學吹簫﹖」﹝《寄揚州韓綽判官》。﹞○許渾《金陵懷古》云「《玉樹》歌殘王气終﹐景陽兵合戍樓空。松楸遠近千官冢﹐禾黍髙低六代宮。石燕拂晴亦雨﹐江豚吹浪夜還風。英雄一去豪華盡﹐惟有靑山似洛中。」《登故洛陽城》云「禾黍離離半野蒿﹐昔人城此豈知勞。水聲東去市朝變﹐山勢北來宮殿髙。鴉噪暮歸古堞﹐雁迷寒雨下空壕。可憐緱嶺登仙子﹐猶自吹笙醉碧桃。」又《初春雨中舟次和橫江裴使君見迎李趙二秀才同來因書四韻》﹕「芳艸渡頭微雨時﹐萬株楊柳拂波垂。蒲根水暖雁初下﹐梅逕香寒蜂未知。詞客倚風吹暗淡﹐使君回馬濕旌旗。江南仲蔚多情調﹐悵望春陰幾首詩。」渾﹐潤州人﹐字用晦﹐圉師之後。大中三年﹐任監察禦史﹐以疾乞東歸﹐終郢睦二州刺史。「水聲東去市朝變﹐山勢北來宮殿髙。」﹝句。﹞「何郎翠鳳雙飛去﹐三十六宮聞玉蕭。」﹝句。﹞「經年未葬家人散﹐昨日因齋故吏來。」﹝句。﹞「垂釣有深意﹐望山多遠情。」﹝句。﹞○雍陶《詠雙白鷺》云「雙鷺應憐水滿池﹐風飄不動頂絲垂。立當靑艸人先見﹐行旁白蓮魚未知。一足獨拳寒雨裏﹐數聲相叫早秋時。林塘得爾須增價﹐況與詩家物色宜。」陶﹐蜀川人也。上第後﹐稍薄親黨。其舅安劉敬之﹐罷舉歸三峽﹐責陶不寄書﹐曰「山近衡陽𨿽少雁﹐水連巴蜀豈無魚﹖」陶得詩愧赧﹐乃有狐首之思。後爲簡州牧﹐自比謝宣城柳吳興﹐賓至則折之﹐閽者亦怠﹐投贄者稀得見。有馮道明下第﹐請謁﹐云與員外故舊。閽者以道明言啟之。及引進﹐陶詢曰「與公昧平生﹐何云相識﹖」道明云「誦員外之詩﹐仰員外之徳﹐詩集中日得相見﹐何隔平生也﹐遂吟曰﹕『立當靑艸人先見﹐行傍白蓮魚未知。』又曰﹕『江聲秋入寺﹐雨气夜侵樓。』又曰﹕『閉門客到常疑病﹐滿院花開不似貧。』」陶聞吟﹐欣狎﹐待道明如曩昔之友。君子以雍君矜誇而好媚﹐馮子匪藝而求知。陶﹐字國鈞。大中八年﹐自國子《毛詩》博士出刺簡州。《天津橋春望》云「津橋春水浸紅霞﹐煙柳風絲拂岸斜。翠輦不來宮殿閉﹐金鶯銜出上陽花。」○李遠《失鶴詩》云「秋風吹卻九臯禽﹐一片閒萬里心。碧落有情應悵望﹐靑天無路可追尋。來時白翎猶短﹐去日丹砂頂漸深。華表柱頭畱語後﹐更無消息到如今。」《贈寫禦容李長史》云「玉座塵消硯水淸﹐龍髯不動彩毫輕。初分龍準山河秀﹐乍點重瞳日月明。宮女捲簾皆暗認﹐侍臣開殿盡遙驚。三朝供奉無人敵﹐始覺僧繇浪得名。」遠﹐字求古。大中時爲建州刺史。○趙嘏《長安秋望》云「物淒涼拂曙流﹐漢家宮闕動髙秋。殘星幾點雁橫塞﹐長笛一聲人倚樓。紫艷半開籬菊靜﹐紅衣落盡渚蓮愁。鱸魚正美不歸去﹐空戴南冠學楚囚。」嘏曾有詩曰「早晚粗酬身事了﹐水邊歸去一閒人。」果卒於渭南尉。嘏嘗家於浙西﹐有美姬﹐惑之。洎計偕﹐會中元鶴林之遊﹐浙帥窺其姬﹐遂奄有之。明年﹐嘏及第﹐因以一絕箴之﹐曰「寂寞堂前日又曛﹐陽臺去作不歸。當時聞說沙吒利﹐今日靑蛾屬使君。」浙帥不自安﹐遣一介歸之。嘏方出關﹐逢於橫水驛﹐姬抱嘏慟哭而卒﹐葬於橫水之陽。嘏﹐字承。「一千里色中秋月﹐十萬軍聲半夜潮。」﹝《錢塘》。﹞○韋承貽承貽﹐字貽之。咸通八年登第。《省試夜潛紀長句於都堂西南隅》云「褒衣博帶滿塵埃﹐獨向都堂納捲回。蓬巷幾時聞吉語﹐棘籬何日免重來﹖三條燭盡鐘初動﹐九轉丹成鼎未開。殘月漸低人擾擾﹐不知誰是謫仙才。」又云「白蓮千雜照廊明﹐一片平雅頌聲。報道第三條燭盡﹐南宮風月寫難成。」○段成式成式紀云「武宗癸亥三年夏﹐余與張君希復善繼同官祕書﹐鄭君符夢復連職仙署。會暇日遊大興善寺﹐因問《兩京新記》及《遊目記》﹐多所遺略。乃約一旬尋兩街寺﹐以街東興善爲首﹐二記所不具﹐則別錄之。遊及慈恩﹐初知官將並寺﹐僧眾艸艸﹐乃泛問一二上人及記塔下畫迹﹐遊於此遂絕。後三年﹐余職於京洛﹐及刺安成﹐至大中七年歸京﹐在外一甲周﹐所畱書籍﹐扌前壞居半﹐於故簡中睹與二亡友遊寺﹐瀝血淚交。當時造樂事﹐邈不可追﹐復方刊整﹐才足續穿蠹﹐然十亡五六矣。靖恭坊大興善寺東廊之南﹐素和尙院﹐庭有紫桐四株﹐素之手植。元和中﹐卿相多遊此院。桐至夏有汗﹐污人衣如果脂﹐不可浣。昭國東門鄭相嘗與丞郎數人避暑﹐惡其汗﹐謂素曰「弟子爲和尙伐此木﹐各植一松也。」及暮﹐素戲祝曰「木﹐我種汝二十餘年﹐汝以汗爲人所惡﹐來歲若復有汗﹐我必薪汝。」自是無汗。寶歷末﹐余見說已十五六年無汗矣。素公不出院﹐轉《法華經》三萬七千部﹐夜常有貉子聽經。齋時﹐烏鵲就掌取食。長慶初﹐庭前牡丹一朵合歡﹐有僧玄幽題此院詩﹐警句云「三萬《蓮經》三十春﹐半生不踏院門塵。」長樂坊安國寺紅樓﹐睿宗在藩時舞榭。東禪院亦曰木塔院﹐院門西北廊五壁﹐吳道子弟子釋思道畫釋梵八部﹐不施彩色﹐尙有典刑。常樂坊趙景公寺﹐隋開皇三年置﹐本曰弘善寺﹐十八年攺焉。南中三門裏東壁上﹐吳道玄白畫地獄變﹐筆力勁怒﹐變狀陰怪﹐睹之不覺毛戴﹐吳畫中得意處。三階院西廊下﹐範長壽畫西方變﹐及十六觀寶池﹐尢妙絕﹐諦視之﹐覺水入浮壁。院門上白畫樹石﹐頗似閻立徳。余攜立徳行天祠粉本驗之。西中三門裏門南﹐吳生畫龍及刷天王須﹐筆迹如鐵。有執鑪天女﹐竊眸欲語。辭﹕《吳畫聯句》﹕「慘淡十堵內﹐吳生縱狂迹。風將逼人﹐鬼神如脫壁。﹝柯。﹞其中龍最怪﹐張甲方汗栗。黑夜時﹐安知不霹靂。﹝繼。﹞此際忽仙子﹐獵獵衣舄奕。妙瞬乍疑生﹐參差奪人魄。﹝夢。﹞往往乘猛虎﹐衝梁聳奇石。蒼峭束髙泉﹐角睞警欹側。﹝柯。﹞冥獄不可視﹐毛戴腋流液。苟能水成河﹐那更沈火宅﹖﹝上人。」﹞通政坊寶應寺。韓﹐藍田人。少時常爲酒家送酒。王右丞兄弟未遇﹐每貰酒漫遊﹐嘗徵債於王家﹐戲畫地爲人馬。右丞精思丹靑﹐奇其意趣﹐乃歲與錢二萬﹐令學畫十餘年。今寺中釋梵天女﹐悉齊公妓小小等寫眞也。寺有韓下生幀彌勒﹐衣紫袈裟。右邊仰面菩薩及二獅子尢入神。又有舊鐵石及齊公所喪一歲子﹐漆子如羅羅﹐每盆供日出之。寺中彌勒殿﹐齊公寢堂也。東廊北面﹐楊岫之畫鬼神﹐齊公嫌其筆迹不工﹐故止一堵。平康坊菩薩寺﹐佛殿東西障日及諸柱上圖畫﹐是東廊迹﹐舊鄭法士畫。開元中﹐因屋壞﹐移入大佛殿內槽北壁。食堂前東壁上﹐吳道玄畫《智度論》﹐色偈﹑變偈是吳自題﹐筆迹遒勁﹐如磔鬼神毛髮。次堵畫禮佛仙人﹐天衣飛揚﹐滿壁風動。佛殿內槽後壁﹐吳道玄畫消災經事﹐樹石古險。元和中﹐上欲令移之﹐慮其摧壞﹐乃下詔擇畫手寫進。佛殿內槽東壁﹐維摩變﹐舍利弗角膝而轉睞。元和末﹐俗講僧文淑裝之﹐筆迹盡矣。故興元鄭公尙書題北壁僧院詩曰「但慮彩色污﹐無虞臂胛肥。」寺碑陰﹐雕飾奇巧﹐相傳鄭法士所起樣也。初﹐會覺上人以施利起宅十餘畝﹐工畢﹐釀酒百石﹐列瓶甕於兩廡下﹐引吳道玄觀之﹐因謂曰「檀越爲我畫﹐以是賞之。」吳生嗜酒﹐且利其多﹐忻然而許。余以蹤迹似不及景公寺畫中三門內東門塑神﹐善繼云「是吳生弟子王耐之手也」。翊善坊保壽寺﹐本髙力士宅﹐天寶九載﹐捨爲寺。初鑄鐘成﹐力士設齋慶之﹐舉朝畢至﹐一擊百千。有規其意﹐連擊二十杵。經藏閣規創危巧﹐二塔火珠﹐受十餘斛。河陽從事李涿﹐性好奇古﹐與僧智增善﹐嘗俱至此寺﹐觀庫中舊物。忽於破甕中得物如被﹐幅裂污坌﹐觸而塵起。涿徐視之﹐乃畫也。乃以州縣圖三及縑三十獲之﹐令家人裝治之﹐大十餘幅。訪於常侍柳公權﹐方知張萱所畫《石橋圖》也。玄宗賜力士﹐因畱寺中﹐後爲鬻畫人宗牧言於左軍﹐尋有小使領軍卒數十人至宅﹐宣敕取之﹐卽日進入。先帝好古﹐見之大悅﹐命張於韶院。寺有先天菩薩幀﹐本起成都妙積寺。開元初﹐有尼魏八師者﹐常念《大悲咒》。雙流縣百姓劉乙名意﹐年十一﹐自欲事魏尼﹐尼遣之不去﹐常奧室立禪。嘗白魏云﹐先天菩薩見身此地﹐遂篩灰於庭。一夕﹐有巨迹數尺﹐輪理成就。因謁畫工﹐隨意設色﹐悉不如意。有僧楊法成﹐自言能畫﹐意常合掌仰祝﹐然後指授之。以近十稔﹐工方就。後塑先天菩薩。凡二百四十首﹐首如塔勢﹐分臂如意蔓其榜子。有一百四十日鳥樹﹐一鳳四翅﹐水肚樹。所題深怪﹐不可祥悉。幌軒凡十五卷。柳七師者﹐崔寧之甥﹐分三卷往上都流行。時魏奉古爲長史﹐進之。後因四月八日賜髙力士。今成都者﹐是其次本。崇仁坊資聖寺﹐淨土院門外﹐相傳吳生一夕秉燭醉畫﹐就中戟手﹐視之惡駭。院門裏盧楞伽畫。盧常學吳勢﹐吳亦授以手訣﹐乃畫總持三門寺﹐方半﹐吳大賞之。謂人曰「楞枷不得心訣﹐用思太苦﹐其能久乎﹖」畫畢而卒。中門窗間﹐吳畫髙僧﹐韋述贊﹐李嚴書。中三門外兩面上層﹐不知何人畫﹐人物頗類閻令。寺西廊北隅﹐楊坦畫﹐近塔天女﹐明睇將瞬。團塔院北堂﹐有鐵觀音﹐長三丈餘。觀音院兩廊四十二賢聖﹐韓畫﹐元中書載贊。東廊北頭散馬﹐不意見者﹐如將嘶蹀。聖僧中龍樹商那和修﹐絕妙。團塔上菩薩﹐李眞畫。四面花鳥邊鶯畫。藥師菩薩頂上﹐葵尢佳。塔中藏千部《妙法蓮華經》。成式﹐字柯古﹐文昌之子。博學彊記﹐多奇篇祕籍。常於私第鑿池﹐得片鐵﹐命周尺量之﹐笑而不言。之密室﹐時窺之﹐則有金書小字﹐報十二時也﹐其博物類此。終太常少卿。《酉陽雜俎》云﹕一夕﹐余坐客以遞送聯句爲煩﹐乃命工取細斑竹﹐以白金釒沓首﹐如茶挾﹐次遞聯名之。余在城時﹐常與客聯句﹐初無虛日﹐小酌求押﹐或窮韻相角﹐或押惡韻﹐或煎茗一碗﹐爲八韻詩﹐謂之雜聯。若志於不朽﹐則汰揀穩韻﹐無所得輒已﹐謂之苦聯。聯共押平聲好韻不僻者﹐出於竹簡﹐謂之韻牒。出城悉攜行﹐坐客句挾韻牒之語﹐必爲好事者所傳矣。因說故相牛公揚州賞秀才蒯希逸詩云「蟾蜍醉裏破﹐蛺蝶夢中殘。」每坐吟之。余因請坐客各吟近日爲詩者佳句﹐有吟賈島「舊國別多日﹐故人無少年。」馬戴「犭爰啼洞庭樹﹐人在木蘭舟」。又「骨消金鏃在」。有吟僧無可「河來當塞斷﹐﹝一曰盡。﹞」山﹝一曰岸。﹞遠與沙平」。又「開門落葉深」。有吟張祜「河流側讓關」。﹝一曰山。﹞又「泉聲到池盡」。有吟僧靈準詩「晴看漢水廣﹐秋覺峴山髙」。有吟朱景玄「塞鴻先秋去﹐邊艸入夏生」。余吟上都僧元楚「寺隔殘潮去」﹐又「采藥過泉聲」﹐又「林塘秋半宿﹐風雨夜深秋」。余識蜀中客龐季子﹐每云「寒生易滿﹐秋艸長難髙。」○韋蟾蟾廉問鄂州﹐罷﹐賓僚祖餞﹐蟾曾書《文選》句云「悲莫悲兮生別離﹐登山臨水送將歸。」以箋毫授賓從﹐請續其句。逡巡﹐有妓泫然起曰「某不才﹐不敢染翰﹐欲口占兩句。」韋大驚異﹐令隨念﹐云「武昌無限新栽柳﹐不見楊花撲面飛。」坐客無不嘉嘆。韋令唱作《楊柳枝詞》。蟾﹐字隱桂﹐下杜人。大中七年進士登第﹐初爲徐商掌書記﹐終尙書左丞。《贈商山僧》云「商嶺東西路欲分﹐兩間茅屋一溪。師言耳重知師意﹐人是人非不欲聞。」○李敬方《天臺閒望》云「天臺十二旬﹐一片雨中春。林果垂秋盡﹐山苗半夏新。陽烏曉展翅﹐陰魄夜飛輪。坐冀無物﹐分明見北辰。」《勸酒》云「不向花前醉﹐花應解笑人。只憂連夜雨﹐又過一年春。」《汴河直進船》云「汴水通淮利最多﹐生人爲害亦相和。東南四十三州地﹐取盡脂膏是此河。」敬方﹐字中虔﹐登長慶進士第。太和中﹐爲歙州刺史。大中時﹐顧陶集《唐詩類選》﹐云「李歙州敬方﹐才力周備﹐興比之間﹐獨與前輩相近。家集三百首﹐簡擇律韻八篇而已。𨿽前後絕﹐或畏多言﹐而典刑具存﹐非敢避棄。」○李郢《奉陪裴相公重陽日遊安樂池亭》云「絳霄輕靄翊三臺﹐嵇阮情懷管樂才。蓮沼昔爲王儉府﹐菊籬今作孟嘉杯。寧知北闕元勛在﹐﹝漢賜蕭何等北闕大第。﹞卻引東山舊客來。自笑吐茵還酩酊﹐日斜空從錦衣回。」《贈羽林將軍》云「虯髯憔悴羽林郎﹐曾入甘泉侍武皇。雕沒夜知禦苑﹐馬隨仙仗識天香。五湖歸去孤舟月﹐六國平來兩鬢霜。惟有桓伊江上笛﹐臥吹三弄送殘陽。」郢﹐字楚望﹐大中進士﹐終於禦史。杜牧之《湖南正初招郢》云「行樂及時時已晚﹐對酒當歌歌不成。千里暮重疊翠﹐一溪寒水淺深情。髙人以飲爲忙事﹐浮世除詩盡彊名。看著白芽欲吐﹐雪舟相訪勝閒行。」○李洞《上崇賢曹郎中》云「閒坊宅枕穿宮水﹐聽水分衾盡蜀僧。藥杵聲中搗殘夢﹐茶鐺影裏煮孤燈。刑曹樹映千年井﹐華嶽樓開萬里冰。詩句變風官漸緊﹐夜濤舂盡海邊藤。」洞﹐唐諸王孫也﹐嘗遊西川﹐慕賈浪仙爲詩﹐鑄銅像其儀﹐事之如神。洞爲《終南山詩》二十韻﹐句有「殘陽髙照蜀﹐敗葉遠浮涇」。復曰「竹煙嵐凍﹐偸湫雨雹腥。遠平丹鳳闕﹐冷射五侯廳。」《贈司空侍郎》云「馬饑餐落葉﹐鶴病曬殘陽。」又曰「捲箔淸溪月﹐敲松紫閣書。」又送僧云「越講迎騎象﹐蕃齋懺射雕。」《上髙僕射》曰「徵南破虜漢功臣﹐提劍歸來萬里身。閒倚淩煙金柱看﹐形容消瘦老於眞。」復曰「藥杵聲中搗殘夢﹐茶鐺影裏煮孤燈。」《送人歸東南》云「島嶼分諸國﹐星河共一天。」時人但誚其僻澀﹐而不能貴其奇峭﹐惟吳子華深知之。子華才力浩大﹐八面受敵﹐以韻著稱﹐遊刃頗攻《騷雅》。嘗以百篇示洞。洞曰「大兄所示百篇中﹐有一聯絕唱﹐《西昌新亭》曰﹕『暖漾魚遺子﹐晴遊鹿引は。』」子華不怨所鄙﹐而喜所許。洞三榜﹐裴公第二榜﹐《策夜簾前獻詩》云「公道此時如不得﹐昭陵慟哭一生休。」尋卒蜀中。裴公無子﹐人謂屈洞所致﹐裴公﹐贄也。洞慕賈島﹐鑄其像頂戴﹐常念賈島佛。《送僧遊南海》云「春往海南邊﹐秋聞半路蟬。鯨吞洗缽水﹐犀觸點燈船。島嶼分諸國﹐星河共一天。長空卻歸日﹐松偃舊房前。」○長孫翺長孫翺朱慶餘各有《宮詞》。翺詞曰「一道甘泉接禦溝﹐上皇行處不曾秋。誰言水是無情物﹐也到宮前咽不流。」朱詞曰「寂寂花時閉院門﹐美人相對泣瓊軒。含情欲說宮中事﹐鸚鵡前頭不敢言。」○崔櫓《華淸宮詩》云「銀河漾漾月輝輝﹐樓礙星邊織女機。橫玉叫淸似水﹐滿空霜逐一聲飛。」「門橫金鎖悄無人﹐落日秋聲渭水濱。紅葉下山寒寂寂﹐濕如夢雨如塵。」《岸梅》云「含情含怨一枝枝﹐斜壓漁家短短籬。惹袖尙餘香半日﹐向人如訴雨多時。初開偏稱雕梁畫﹐未落先愁玉笛吹。行客見來無去意﹐解帆煙浦爲題詩。」○髙蟾鄭谷贈詩云「張生故國三千里﹐知者惟應杜紫微。君有君恩秋後葉﹐可能更羨謝玄暉。」蓋蟾有《宮詞》云「君恩秋後葉﹐日日向人疏。」蟾《初落第詩》云「天上碧桃和露種﹐日邊紅杏倚栽。芙蓉生在秋江上﹐莫向春風怨未開。」胡曾亦有《下第詩》云「翰苑何時休嫁女﹐文昌早晚罷生。上林新桂年年發﹐不許平人折一枝。」時謂蟾無躁競心﹐後登第﹐乾符中爲中丞。●卷五○於武陵《孤詩》云「南北各萬里﹐有心更閒。因風離海上﹐伴月到人間。洛浦少髙樹﹐長安無舊山。徘徊不可住﹐漠漠又東還。」《客中》云「楚人歌《竹枝》﹐遊子淚沾衣。異國久爲客﹐寒宵頻夢歸。一封書未返﹐千樹葉皆飛。南渡洞庭水﹐更應消息稀。」○李頻《過四皓廟》云「東西南北人﹐髙迹自相親。天下已歸漢﹐山中猶避秦。龍樓曾作客﹐鶴氅不爲臣。獨有千年後﹐靑靑廟木春。」○劉魯風魯風江南投謁所知﹐頗爲典客所阻﹐因賦一絕曰「萬卷書生劉魯風﹐煙波萬里謁文翁。無錢乞與韓知客﹐名紙毛生不肯通。」自貞元後﹐唐文甚振﹐以文學科第爲一時之榮。及其獘也﹐士子豪气罵吻﹐遊諸侯門﹐諸侯望而畏之。如劉魯風姚傑柳棠胡曾之徒﹐其文皆不足取。余故載之者﹐以見當時諸侯爭取譽於文士﹐此蓋外重內輕之牙蘗。如李益者﹐一時文宗﹐猶曰「感恩知有地﹐不上望京樓。」其後如李山甫輩﹐以一名一第之失﹐至挾方鎭﹐劫宰輔﹐則又有甚焉者矣。一篇一韻﹐初若虛文﹐而治亂之萌系焉。余以是知其不可忽也。○褚載《詩》云「盡日看首不回﹐無心都大似無才。可憐光彩一片玉﹐萬里靑天何處來﹖」《賀趙觀文重試及第》云「一枝仙桂兩回春﹐始覺文章可致身。已把色絲要上第﹐又將彩筆冠羣倫。龍泉再淬方知利﹐火浣重燒轉更新。今日街頭看禦榜﹐大能榮耀苦心人。」陸威爲郎官﹐載以文投獻﹐數字犯其家諱﹐威因矍然。載尋以箋致謝﹐曰「曹興之圖畫𨿽精﹐終慚誤筆﹔殷浩之矜持太過﹐翻達空函。」載﹐字厚之﹐登乾寧進士第。○汪遵遵幼爲吏﹐許棠應二十餘舉﹐遵猶在胥徒。善爲絕句詩﹐而深晦縝密。一旦辭役就貢﹐會棠送客至灞間﹐遇遵於途﹐訊曰「何事至京﹖」遵曰「就貢。」棠怒曰「小吏無禮。」後遵成名五年﹐棠始登第。「秦築長城比鐵牢﹐蕃戎不敢過臨洮。𨿽然萬里連際﹐爭及堯階三尺髙。」遵《長城詩》也﹐得名於時。遵﹐宣城人﹐登咸通七年進士第﹔許棠其鄕人也。「平泉花木好髙樹﹐嵩少縱橫滿目前。惆悵人間不平事﹐今朝身在海南邊。」遵《題李太尉平泉莊詩》也。○盧渥渥﹐字子章﹐軒冕之盛﹐近代無比﹐伯仲四人﹐咸居顯列。乾符初﹐母憂服闋﹐渥自前中書舍人拜陜府觀察使﹔弟沼﹐前長安令﹐除給事中﹔弟沅﹐自前集賢校理除左拾遺﹔弟治﹐自畿尉遷監察禦史。詔書疊至﹐士族榮之。及赴任陜郊﹐自居守分司朝臣已下﹐爭設祖筵﹐洛城爲之一空﹐都人聳觀﹐亙數十里。渥《題嘉祥驛詩》曰「交親榮餞洛城空﹐秉鉞戎裝上將同。星使自天丹詔下﹐雕鞍照地數程中。馬嘶靜谷聲偏響﹐旆映晴山色更紅。別後定知人易老﹐滿街棠樹有遺風。」渥在舉場﹐甚有時稱。曾於水逆旅﹐遇宣宗微行﹐意其貴人﹐斂身避之。帝呼與相見﹐乃自稱進士盧渥。帝請詩卷﹐袖之而去。他日﹐對宰臣語及渥﹐令主司擢第。宰臣問渥與主上有何階緣﹖渥具陳其由﹐時亦不以爲忝。○滕倪騰倪苦心爲新詩﹐嘉聲早播。遠之吉州﹐謁宗人太守郎中邁。邁每吟其句云「白髮不能容相國﹐也同閒客滿頭生。」又題《鷺鶿障子》云「映水有深意﹐見人無懼心。」邁曰「魏文惜陳思之學﹐潘嶽褒正叔之文﹐貴集一家之盛如此。」倪逼秋試﹐捧笈告遊﹐畱詩爲別。滕君得之﹐悵然曰「是必不祥。」倪至秋﹐卒於商於館捨﹐聞者莫不傷焉。倪詩曰「秋初江上別旌旗﹐故國無家淚欲垂。千里未知投足處﹐前程便是聽猿時。誤攻文字身空老﹐卻返樵漁計已遲。羽翼凋零飛不得﹐丹霄無路接差池。」○費冠卿冠卿﹐字子軍﹐池州人。久居京師﹐《感懷詩》云「煢獨不爲苦﹐求名始辛酸。上國無交親﹐請謁多少難。九月風到面﹐羞汗成冰片。求名俟公道﹐名與公道遠。力盡得一名﹐他喜我且輕。家書十年絕﹐歸去知誰榮。馬嘶渭橋柳﹐特地起愁聲。」登元和二年第﹐母卒﹐旣葬而歸﹐嘆曰「幹祿﹐養親耳﹐得祿而親喪﹐何以祿爲﹗」遂隱池州九華山。長慶中﹐殿院李行修舉其孝節﹐拜右拾遺。制曰「前進士費冠卿﹐嘗予計偕﹐以文中第﹐祿不及於榮養﹐悔每積於永懷。遂乃屏身丘園﹐絕迹仕進﹐守其至性﹐十有五年﹐峻節無雙﹐淸飆自遠。夫旌孝行﹐舉逸人﹐所以厚風俗而惇名教也。宜承髙獎﹐以儆薄夫。擢參近侍之榮﹐載佇移忠之效。」冠卿竟不應命。杜荀鶴有詩弔其墓曰「凡弔先生者﹐多傷荊棘間。不知三尺墓﹐髙卻九華山。天地有何外﹐子孫無亦閒。當時若徵起﹐未必得身還。」冠卿以拾遺召不起﹐賦詩云「君親同是先王道﹐何如骨肉一處老。也知臣子合佐時﹐自古榮華誰可保。」○李廓廓﹐李程之子也。登元和進士第。大中中﹐拜武寧節度使﹐不能治軍。補闕鄭魯言「新麥未登﹐徐必亂。」旣而軍亂﹐果逐廓。按舊史﹐廓有詩名﹐大中末﹐累官至穎州刺史﹐再爲觀察使。子晝﹐亦登進士第。廓《落第詩》云「榜前潛拭淚﹐眾裏自嫌身。气味如中酒﹐情懷似別人。暖風張樂席﹐晴日看花塵。盡是添愁處﹐深居乞過春。」○薛能能﹐字大拙﹐汾州人。會昌六年進士。大中八年﹐書判入等﹐補周尉﹐辟太原陜虢河陽從事。李福鎭滑州﹐表觀察判官。歷侍禦史都官﹑刑部員外郎。福徙西川﹐取爲節度副使。咸通中﹐攝嘉州刺史。歸朝﹐遷主客度支刑部郎中。俄刺同州。京兆君溫璋貶﹐命權知尹事。出領感化節度﹐入授工部尙書。復節度徐州﹐徙忠武。廣明元年﹐徐兵赴氵殷水﹐經許﹐能以前帥徐軍吏懷恩﹐館之州內。許軍懼徐人見襲﹐大將周岌因眾怒逐能﹐自稱畱後。能全家遇害。《獻僕射相公》云「淸如冰玉重如山﹐百辟嚴趨禮絕攀。彊虜外聞應破膽﹐平人相見盡開顏。朝廷有道靑春好﹐門館無私白月閒。致卻垂衣更何事﹐幾多詩句詠關關。」能《題集後》曰「詩源何代失澄淸﹐處處狂波後生。常感道孤吟有淚﹐卻緣風壞語無情。難甘惡少欺韓信﹐枉被諸侯殺禰衡。縱到緱山也無益﹐四方聯絡盡蛙聲。」「靑春背我堂堂去﹐白髮催人故故生。」此能詩也。然無子美大雅之度。《秋夜旅捨寓懷》云「庭鎖荒蕪獨夜吟﹐西風吹動故人心。三秋木落半年客﹐滿地月明何處砧﹖漁唱亂沿汀鷺合﹐雁聲寒咽隴深。平生只有松堪對﹐露霜欺不受侵。」○曹鄴鄴﹐字業之﹐大中進士也。唐末﹐以祠部郎中知洋州。《老圃堂詩》云「邵平瓜地接吾廬﹐雨乾時手自鋤。昨日春風欺不在﹐就牀吹落讀殘書。」○聶夷中夷中有《公子行》云「種花滿西園﹐花發靑樓道。花下一禾生﹐去之爲惡艸。」又《詠田家詩》云「父耕原上田﹐子山下荒。六月禾未秀﹐官家已修倉。」又云「二月賣新絲﹐五月糶新。醫得眼前瘡﹐剜卻心頭肉。我願君王心﹐化作光明燭。不照綺羅筵﹐只照逃亡屋﹗」所謂言近意遠﹐合三百篇之旨也。咸通十二年﹐髙知舉﹐榜內孤寒者夷中公乘億許棠。夷中尢貧苦﹐精古詩。夷中﹐字坦之。咸通中爲華陰尉。○張林林擢進士第﹐官至禦史。爲詩小巧﹐多采景於園林。《亭沼》云「菱葉乍翻人采後﹐芰荷初沒舸行時。」亦佳句也。林言毀佛寺﹐時禦史有蘇監察者﹐檢天下廢寺﹐見銀佛一尺以下者﹐多袖而歸﹐時號蘇捏佛。溫庭筠遽曰「好對『蜜陀僧』。」○崔塗《春夕旅懷》雲「水流花謝兩無情﹐送盡東風過楚城。蝴蝶夢中家萬里﹐杜鵑枝上月三更。故園書動經年絕﹐華發春惟滿鏡生。自是不歸歸便得﹐五湖煙景有誰爭。」《蜀城春》云「天涯憔悴身﹐一望一г巾。在處有芳艸﹐滿城無故人。懷才皆得路﹐失計自傷春。淸鏡不堪照﹐鬢毛愁更新。」塗﹐字禮山﹐光啟進士也。○章碣《焚書坑詩》云「竹帛煙銷帝業虛﹐關河空鎖祖龍居。亢灰未冷山東亂﹐劉項原來不讀書。」碣﹐孝標之子。登乾符進士第。○方幹《越州使院竹》云「莫見淩飄粉籜﹐須知礙石作盤根。細看枝上蟬吟處﹐猶是筍時蝕痕。月送綠陰斜上砌﹐露凝寒色濕遮門。列仙終日逍遙地﹐鳥雀潛來不敢喧。」「世人如不容﹐我自縱天慵。落葉恁風掃﹐香粳倩水舂。花朝連郭霧﹐雪夜隔湖鐘。身在能無事﹐頭宜白此峯。」幹爲詩如﹕「鶴盤遠勢投孤嶼﹐蟬曳殘聲過別枝。」齊梁以來﹐未有之句也。又《貽天目中峯客》﹐有「枯井夜聞鄰果落﹐廢巢寒見別禽來」之句。○衛準「莫言閒話是閒話﹐往往事從閒話來。」又「何必剃頭爲弟子﹐無家便是出家人。」準﹐大歷五年登進士第。○司空圖愚幼嘗自負﹐旣久而愈覺缺然。然得於春早﹐則有「艸嫩侵沙長﹐冰輕著雨消」。又「人家寒食月﹐花影午時天」。又「雨微吟思足﹐花落夢無聊」。得於山中﹐則有「坡暖冬生筍﹐松涼夏健人」。又「川明虹照雨﹐樹密鳥衝人」。得於江南﹐則有「戍鼓和潮暗﹐船燈照島幽」。又「曲塘春盡雨﹐方響夜深船」。又「夜短猿悲減﹐風和鵲喜靈」。得於塞下﹐則有「馬色經寒慘﹐雕聲帶晚饑」。得於喪亂﹐則有「驊驑思故第﹐鸚鵡失佳人」。「鯨鯢人海涸﹐魑魅棘林幽」。得於道宮﹐則有「棋聲花院閉﹐幡影石壇髙」。得於夏景﹐則有「池涼淸鶴夢﹐林靜肅僧儀」。得於佛寺﹐則有「松日明金像﹐山風響木魚。」又「解吟僧亦俗﹐愛舞鶴終卑」。得於郊園﹐則有「遠坡春旱慘﹐猶有水禽飛」。得於樂府﹐則有「晚妝畱拜月﹐春睡更生香」。得於寂寥﹐則有「孤螢出荒池﹐落葉穿破屋」。得於愜﹐則有「客來當意愜﹐花發遇歌成」。𨿽庶幾不濱於淺涸﹐亦未廢作者之譏訶也。又七言云「逃難人多分隙地﹐放生鹿大出寒林」。又「得劍乍如添健僕﹐亡書久似憶良朋」。又「孤嶼池痕春漲滿﹐小欄花韻午晴初」。又「故國春歸未有涯﹐小欄髙檻別人家。五更惆悵回孤枕﹐猶自殘燈照落花」。又「甲子今重數﹐生涯只自憐。殷勤元昨日﹐歌午又明年」。皆不拘一槪也。蓋絕句之作﹐本於詣極﹐此外﹐千變萬狀﹐不知所以神而自神也﹐豈容易哉﹗今足下之詩﹐時輩同有難及﹐儻復以全美爲上﹐卽知味外旨矣。﹝案﹕表聖論詩之末﹐今足下之詩云云﹐則此條當是與友人論詩之書札﹐但不知足下謂誰。竊意原書首行﹐必具姓名﹐詩話誤刪之耳。﹞與王駕評詩云﹕末技之工﹐𨿽蒙譽於賢哲﹐未足自信﹐必俟推於其類﹐而後神躍而色揚。今之贄藝者﹐反是﹐若卽醫而靳其病也﹐惟恐彼之善察﹐藥之我攻耳。是以率人以謾﹐莫能自振﹐痛哉﹗且伎之尢者﹐莫若工於文章﹐其能不死於詩者﹐比他伎尢寡﹐豈可容易較量哉。今王生五言所得﹐長於思與境偕﹐乃詩家之所尙者﹐則前所謂必推於其類﹐豈止神躍色揚哉﹗王禹《五代史闕文》云﹕圖﹐字表聖﹐自言蒲州人﹐有俊才。咸通中﹐登進士第。雅好爲文﹐躁於進取﹐頗自矜伐﹐端士鄙之。從事使府﹐洎登朝﹐驟歷淸顯。巢賊之亂﹐車駕播遷。圖有先人舊業在中條山﹐極林泉之美﹐圖自禮部員外郎避地焉﹐日以詩酒自娛。屬天下板蕩﹐士人多往依之﹐互相推獎﹐由是聲名籍甚。昭宗反正﹐以戶部侍郎召至京師。圖旣負才慢世﹐謂己當爲宰輔﹐時人惡之﹐稍抑其銳。圖憤憤﹐謝病復歸中條。與人書疏﹐不名官位﹐但稱知非子﹐又稱耐辱居士。其所居在禎貽之上﹐結茅屋﹐命曰﹕休休亭。嘗自爲亭記云云。﹝已上《梁史》舊文。﹞謹按﹕圖﹐河中虞鄕人﹐少有文采﹐未爲鄕裏所稱。會王凝自尙書郎出爲絳州刺史﹐圖以文謁之﹐大爲凝知。入知制誥﹐遷中書舍人﹐知貢舉﹐擢圖上第。頃之﹐凝出爲宣州觀察使﹐辟圖爲從事。旣渡江﹐禦史府奏圖監察﹐下詔追之。圖感凝知己之恩﹐不忍輕離幕府﹐滿百日不赴闕﹐爲臺司所劾﹐遂以本官分司。久之﹐召拜禮部員外郎﹐俄知制誥。故集中有文曰「戀恩稽命﹐黜系洛師﹐於今十年﹐方忝綸閣。」此豈躁於進取者邪﹖舊史不詳﹐一至於是。圖見唐政多僻﹐知天下必亂﹐卽棄官歸中條山。尋以中書舍人召﹐拜禮部﹑戶部侍郎﹐皆不起。及昭宗播遷華下﹐圖以密邇乘輿﹐卽時奔問﹐復歸還山。故其詩曰「多病形容五十三﹐誰憐借笏趁朝參。」此豈有意於相位邪﹖河中節度使王重榮請圖撰碑﹐得絹數千匹﹐圖置於虞鄕市中﹐恣鄕人所取﹐一日而盡。是時﹐盜賊充斥﹐獨不入王官谷。河中士人﹐依圖避難﹐獲免者甚眾。昭宗東遷﹐又以兵部侍郎召至洛下﹐爲柳璨所沮﹐一謝而退。梁祖受禪﹐以禮部尙書召﹐辭以老病。卒時年八十餘。又按梁室大臣﹐乃至有如敬翔李振杜曉楊涉等﹐皆唐朝舊族﹐本以忠義立身﹐重侯累將﹐三百餘年。一旦委質朱梁﹐其甚者﹐贊成弒逆。惟圖以淸直避世﹐終身不仕梁祖﹐故《梁史》拾圖小瑕以泯大節者﹐良有以夫﹗題休休亭之楹曰「咄﹐喏﹗休休休﹐莫莫莫﹗伎倆𨿽多性靈惡﹐賴是長教閒處著。休休休﹐莫莫莫﹗一局棋﹐一鑪藥﹐天意時情可料度。白日偏催快活人﹐黃金難買堪騎鶴。若曰爾何能﹐答云耐辱莫。」柳璨爲相﹐臣僚多被放逐﹐圖爲監察禦史﹐尢加畏愼。昭宗郊禮畢﹐上意懇乞致仕﹐曰「察臣本意﹐非爲官榮﹐可驗衰羸﹐庶全名節。」上特賜歸山﹐其詔略曰「旣養髙以傲世﹐類移山以釣名。心惟樂於漱流﹐仕非顓於食祿。匪夷匪惠﹐特忘反正之朝﹔載省載思﹐當徇Т棲之志。宜放歸中條山。」詔詞﹐乃璨之文也。時多以四皓二疏譽之。惟僧虛中云「道裝汀鶴識﹐春醉野人扶。」言其操履檢身﹐非傲世者也。又云「有時看禦札﹐特地掛朝衣。」言其尊戴存誠﹐非要君也。《華下》云「日炙旱裂﹐迸爲千道血。天地沸一鑊﹐竟自烹妖孽。堯湯遇災數﹐災數還中輟。何事姦與邪﹐古來難撲滅。」《僧捨貽友人》云「笑破人間事﹐吾徒莫自欺。解吟僧亦俗﹐愛舞鶴終卑。竹上題幽夢﹐溪邊約敵棋。舊山歸有阻﹐不是故遲遲。」《下方》云「旦松軒下﹐怡然對一瓢。雨微吟思足﹐花落夢無聊。細事當棋遣﹐衰容喜鏡饒。溪僧有深趣﹐書至又相邀。」○秦韜玉《貧女》云「蓬門未識綺羅香﹐擬良媒益自傷。誰愛風流髙格調﹐共憐時世儉梳妝。敢將十指誇纖巧﹐不把雙眉斗短長。每恨年年壓金綫﹐爲他人作嫁衣裳﹗」韜玉﹐字仲明﹐京兆人。父爲左軍將。韜玉出入田令孜之門﹐又與劉曄李士姜蔡鋌之徒交遊中貴﹐各將兩軍書尺﹐僥求巍科﹐時謂對軍解頭。僖宗幸蜀﹐韜玉以工部侍郎爲令孜神策判官。小歸公主文﹐韜玉準敕及第﹐仍編入榜中。韜玉以書謝新人﹐呼同年曰「三條燭下﹐𨿽阻文闈﹔數仞墻邊﹐幸同恩地。」○髙駢駢鎭蜀日﹐以南詔侵暴﹐築羅城四十里﹐朝廷𨿽加恩賞﹐亦疑其固護。或一日﹐聞奏樂聲響﹐知有攺移﹐乃題風箏寄意曰「夜靜弦聲響碧空﹐宮商信任往來風。依稀似曲才堪聽﹐又被移將別調中。」旬日報到﹐移鎭渚宮。又《二妃廟》云「帝舜南巡去不還﹐二妃幽怨水間。當時珠淚知多少﹐直到如今竹尙斑。」《步虛詞》云「淸溪道士人不識﹐上天下天鶴一隻。洞門深鎖碧窗寒﹐滴露研朱點《周易》。」《聞河中王鐸加都統》云「煉汞燒鉛四十年﹐至今猶在藥鑪前。不知子晉緣何事﹐只學吹簫便得仙。」其驕傲不平如此。○翁承贊承贊﹐乾寧進士也。唐語云「槐花黃﹐舉子忙。」承贊有詩雲「雨中妝點望中黃﹐勾引蟬聲送夕陽。憶得當年隨計吏﹐馬蹄終日爲君忙。」○皮日休日休賦《龜詩》嘲歸氏子曰「硬骨殘形知幾秋﹐屍骸終是不風流。頑皮死後鉆須徧﹐都爲平生不出頭。」歸氏子以姓嘲日休云「八片尖斜砌作球﹐火中Ь了水中揉。一團閒气如常在﹐惹踢招拳卒未休。」○盧延讓延讓吟詩﹐多著尋常容易語﹐如《送周太保赴浙西》云「臂鷹健卒懸氈帽﹐騎馬佳人卷畫衫。」又《寄友人》云「每過私第邀看鶴﹐長著公裳送上驢。」然於數篇見意尢妙﹐有《松寺》云「山寺取涼當夏夜﹐共僧蹲坐石階前。兩三條電欲爲雨﹐七八个星猶在天。衣汗稍停牀上扇﹐茶香時發澗中泉。通宵聽論《蓮華》義﹐不藉松窗一覺眠。」又《苦吟》云「莫話詩中事﹐詩中難更無。吟安一个字﹐斷數莖須。險覓天應悶﹐狂搜海亦枯。不同文賦易﹐爲著者之乎。」○裴說唐舉子先投所業於公卿之門﹐謂之「行捲」。說只行五言十九首﹐至來年秋試﹐復行舊捲。人有譏之者﹐說曰「只此十九首苦吟﹐尙未有人見知﹐何暇別行捲哉﹖」識者以爲知言。天復六年﹐登甲第。其詩以苦吟難得爲工﹐且拘格律。嘗有詩曰「苦吟僧入定﹐得句將成功。」又《贈僧貫休》云「總無方是法﹐難得始爲詩。」又云「是事精皆易﹐惟詩會卻難。」遭亂﹐故宦不達。《洛中作》云「莫怪苦吟遲﹐詩成鬢亦絲。鬢絲猶可染﹐詩病卻難醫。山暝橫處﹐星沈月側時。冥搜不易得﹐一句至公知。」《棋》云「十九條平路﹐言平又。人心無算處﹐國手有輸時。勢迥流星遠﹐聲乾下雹遲。臨軒才一局﹐寒日又西垂。」○張爲爲﹐唐末江南詩人﹐與周朴齊名。如「到處卽閉戶﹐逢君方展眉」﹐最有詩稱。杜光庭載毛仙翁事﹐名於﹐字鴻漸。元和間﹐劉禹錫李紳白樂天輩皆贈詩。至大中戊寅﹐五十餘年矣。是歲﹐張爲薄遊長沙﹐不汲汲隨計﹐獲女奴於嶽麓下﹐惑之﹐歲餘成羸疾。仙翁一見曰「子妖气邪光﹐浹徧肌骨﹐苟不相值﹐殞於旦夕也。」以丹一粒授爲﹐於香鑪焚之﹐郁烈之气﹐聞百步﹐魅妾一號而斃﹐乃木偶人也。又吞以丹砂如黍者三﹐疾遂瘳。爲作詩別之曰「羸形感神爽﹐削骨生丰肌。蘭炷飄靈煙﹐妖怪立誅夷。重睹日月光﹐何報父母慈。黃河濁滚滚﹐別淚流澌澌。黃河淸有時﹐別淚無收期。」爲後入釣臺山﹐訪道而去。○韓《苑中》云「上苑離宮處處迷﹐相風髙與露盤齊。金階鑄山狻猊立﹐玉柱雕成翡翠棲。外使調鷹初得按﹐﹝五方外案使﹐以鷹隼初調習﹐始能擒獲﹐謂之得案。﹞中官過馬不教嘶。﹝上乘馬必中官以進﹐謂之過馬。旣乘之﹐而後躞蹀嘶鳴。﹞笙歌錦繡霄裏﹐獨許詞臣醉似泥。」《醉著》云「萬里淸江萬里天﹐一村桑柘一村煙。漁翁醉著無人喚﹐過午醒來雪滿船。」《卽事》云「書墻暗記移花日﹐洗甕先知醞酒期。須信閒人有忙事﹐早來衝雨覓漁師。」《香奩集》﹐和魯公之詞也。惟其艷麗﹐故貴後嫁其名於。凝平生著述﹐分爲《演論遊藝孝悌疑獄香奩ぷ金》六集。自爲《遊藝集序》云「予有《香奩ぷ金集》﹐不行於世。」凝在政府﹐避議論﹐諱其名﹐又欲後人知﹐故《遊藝集序》實之﹐此凝之意也。沈存中云。○曹松李肇《國史補》云「曲江大會﹐比爲下第舉人﹐邇來漸侈靡﹐皆爲上列所占﹐向之下第舉人﹐不復預矣。所以逼大會﹐則先牒教坊請奏﹐上禦紫樓垂簾觀焉。時或擬作樂﹐則爲之移日。故曹松詩云﹕『追遊若遇三淸樂﹐行從應妨一日春。』敕下後﹐人置皮袋﹐例以圖障﹑酒器﹑錢絹實其中﹐逢花卽飲。故張籍詩云﹕『無人不借花園宿﹐到處皆攜酒器行。』其皮袋﹐狀元﹑錄事同點檢﹐闕一則罰金。曲江之宴﹐行市羅列﹐爲之半空。公卿家率以是日揀選東牀﹐車馬闐塞﹐莫可殫述。」松《及第敕下宴中獻座主杜侍郎詩》云「得召丘墻淚卻頻﹐若無公道也無因。門前送敕朱衣吏﹐席上銜杯碧落人。半夜笙歌教洗月﹐平明桃杏放燒春。南山𨿽有歸溪路﹐爭那酬恩未殺身。」《春日長安書事》云「浩浩看花晨﹐六街揚遠塵。城中一丈日﹐誰是晏眠人。禦柳舞著水﹐野鶯啼破春。從云還楚客﹐猶是惜離秦。」《晨起》云「曉色教不睡﹐垂簾淸气中。林殘數枝月﹐發冷一梳風。並鳥聞鐘語﹐欹荷隔霧空。莫徒營白日﹐道路本無窮。」松有詩云「憑君莫話封侯事﹐一將功成萬骨枯。」可謂諳世故矣。○杜荀鶴荀鶴有詩名﹐號九華山人。大順初擢第﹐授翰林學士﹑主客員外郎﹐知制誥。序其文爲《唐風集》。或曰﹐荀鶴﹐牧之微子也。牧之會昌末自齊安移守秋浦﹐時年四十四﹐所謂「使君四十四﹐兩佩左銅魚」者也。時妾有妊﹐出嫁長林鄕正杜筠﹐而生荀鶴。擢第年四十六矣。《溪興》云「山雨溪風捲釣絲﹐瓦甌篷底獨斟時。醉來睡著無人喚﹐流下前溪也不知。」《春宮怨》云「早被嬋娟誤﹐欲妝臨鏡慵。承恩不在貌﹐教妾若爲容﹖風暖鳥聲碎﹐日髙花影重。年年越溪女﹐相憶采芙蓉。」○鄭綮《古今詩話》曰﹕相國綮善詩﹐有題《老僧詩》云「日照西山雪﹐老僧門未開。凍瓶黏柱楚﹐宿火陷鑪灰。童子病歸去﹐鹿寒入來。」常云﹐此詩屬對﹐可以衡秤﹐言輕重不偏也。或曰「相國近爲新詩否﹖」對曰「詩思在灞橋風雪中驢子背上。此何以得之﹖」蓋言平生苦心也。綮刺廬江﹐將去﹐別郡人云「惟有兩行公廨淚﹐一時灑向渡頭風。」其滑稽類此。○錢﹐字瑞文﹐吏部尙書徽之子。善文辭﹐宰相王溥薦知制誥﹐進中書舍人。溥得罪﹐貶撫州司馬。「永巷頻聞小苑遊﹐舊恩如淚亦難收。君前願報新顏色﹐團扇須防白露秋。」○嚴惲皮日休《傷嚴子重序》云「余爲童在鄕校時﹐簡上抄杜舍人牧之集﹐見有與進士嚴惲詩。後至吳﹐一日﹐有客曰嚴某﹐余志其名久矣﹐遽懷文見造﹐於是樂甚。觀其所爲文﹐工於七字﹐往往有淸便柔媚﹐時可軼駿於常軌。其佳者曰﹕『春光冉冉歸何處﹐更向花前把一杯。盡日問花花不語﹐爲誰零落爲誰開﹖』余羨之﹐諷誦未嘗怠。生舉進士﹐亦十餘計偕﹐余方冤之﹐謂終有得於時也。未幾﹐歸吳興。後兩期﹐咸通十年也。人至云﹐生以疾亡於所居矣。噫﹗生徒以詞聞於士大夫﹐竟不名而逝﹐豈止此而堙沒耶﹖江湖間多美材﹐士君子苟樂退而有文者﹐死無不爲時惜﹐可勝言耶﹖於是哭而爲之詩。魯望﹐生之友也﹐當爲我同作詩。」皮詩云「十哭都門榜上塵﹐蓋棺終是五湖人。生前有敵惟丹桂﹐沒後無家祗白。篛下斬新醒處月﹐江南依舊詠來春。知君精爽應無盡﹐必在丰都頌帝晨。」﹝項梁成《丰都宮頌》曰「紂絕В帝晨。」﹞○王渙大順中﹐王渙自左史拜考功員外﹐同年李徳鄰自右史拜小戎﹐趙光胤自補衮拜小儀﹐王極自小戎拜小勛。渙首唱長句﹐感恩上裴公曰「靑衿七十榜三年﹐建禮含香次第遷。珠影下連星錯落﹐桂花曾對月嬋娟。玉經磨琢多成器﹐劍拔沈埋更倚天。應念銜恩最深者﹐春來爲壽拜樽前。」裴公答曰「謬持文柄得時賢﹐粉署淸華次第遷。昔歲策名皆健筆﹐今朝稱職並同年。各懷器業寧推讓﹐俱上靑霄肯後先。何事老夫猶賦詠﹐欲將酬和永流傳。」渙﹐字羣吉﹐大順二年﹐侍郎裴贊下登第。徳鄰極光胤皆同年也。「七夕瓊筵往事陳﹐蓼花蓮蒂共傷神。蜀王殿裏三更月﹐不見驪山私語人。」「夢裏分明入漢宮﹐覺來燈背錦屏空。紫臺月落關山曉﹐腸斷君恩信畫工。」○張曙張曙崔昭緯中和初同舉﹐相與詣日者問命。曙時自負才名籍甚﹐以爲將來狀元。崔亦分居其下。日者殊不顧曙﹐第目崔曰「將來萬全髙第。」曙有慍色。日者曰「郎君亦及第﹐然須待崔拜相﹐當此時過堂。」旣而曙果不終場﹐昭緯首冠。曙以篇什別之云「千里江山陪驥尾﹐五更風水失龍鱗。昨夜浣花溪上雨﹐綠楊芳艸爲何人﹖」後七年﹐昭緯爲相﹐曙方登第﹐果於昭緯下過堂。杜荀鶴﹐同年生也﹐酬曙詩云「天上書名天下傳﹐引來齊到玉皇前。大仙錄後頭無雪﹐至藥成來竈絕煙。笑躡紫金作闕﹐夢拋塵世鐵爲船。九華山叟驚凡骨﹐同到蓬萊豈偶然。」○翁綬《詠酒》云「逃暑迎春復送秋﹐無非綠蟻滿杯浮。百年莫惜千回醉﹐一盞能消萬古愁。幾爲芳菲眠細艸﹐曾因雨雪上髙樓。平生名利關身者﹐不識狂歌到白頭。」綬﹐登咸通進士第。○袁皓皓﹐宜春人。咸通進士﹐龍紀集賢殿圖書使﹐自稱碧池處士。初登第﹐過嶽陽﹐悅妓蕊珠﹐以詩寄嚴使君曰「得意東歸過嶽陽﹐桂枝香惹蕊珠香。也知暮雨生巫峽﹐爭柰朝屬楚生。萬恨只憑期克手﹐寸心惟系別離腸。南亭宴罷笙歌散﹐回首煙波路渺茫。」嚴君以妓贈之。○李濤李濤﹐長沙人也。篇詠甚著。如「水聲長在耳﹐山色不離門」。又「掃地樹畱影﹐拂牀琴有聲」。又「落日長安道﹐秋槐滿地花」。膾炙人口。溫飛卿任太學博士﹐主秋試﹐濤與衛丹張等詩賦﹐皆榜於都堂。○王祝會昌時﹐有題三鄕者曰「余本若耶溪東﹐與同志者二三﹐紉蘭佩蕙﹐每貪幽閒之境﹐玩花光於松月之亭﹐竟晝綿宵﹐往往忘倦﹐洎乎初笄﹐至於五換星霜矣。自後不得已﹐從良人西入函關﹐寓居晉昌裏第。其居迥絕囂塵﹐花木叢翠﹐東西鄰二佛宮﹐皆上國勝遊之最。伺其閒寂﹐因遊覽焉﹐亦不辜一時之風月也。不意良人已矣﹐邈然無依。帝裏芳春﹐弔影東邁﹐涉水﹐歷渭川﹐背終南﹐陟太華﹐經虢略﹐抵陜郊﹐挹嘉祥之淸流﹐面女幾之蒼翠。凡經過之所﹐皆曩昔宴笑之地。銜冤興嘆﹐舉目魂銷。𨿽殘骸尙存﹐而精爽都失﹐假使潘嶽復生﹐無以悼其幽思也。遂命筆聊題﹐終不能滌其懷抱﹐絕筆慟哭而東﹐時會昌壬戌歲仲春十九日。」詩曰「昔逐良人西入關﹐良人身歿妾空還。謝娘衛女不相待﹐爲雨爲歸舊山。」和者十人。祝和《三鄕詩》云「女幾山前嵐气低﹐佳人畱恨此中題。不知雨歸何處﹐空使王孫見欲迷。」祝字不耀﹐名家子﹐唐末爲給事中。○韋莊《長安淸明》云「早是傷春夢雨天﹐可堪芳艸更芊芊。內官初賜淸明火﹐上相閒分白打錢。紫陌亂嘶紅叱撥﹐綠楊髙映畫秋千。遊人記得承平事﹐暗喜風光似昔年。」《感懷詩》云「長年方悟少年非﹐人道新詩勝舊詩。十畝野塘畱客釣﹐一軒春雨對僧棋。花間醉任黃鶯語﹐亭上吟從白鷺窺。大道不將鑪冶去﹐有心重築太平基。」或謂此詩包括生成﹐果爲臺輔。莊﹐字端己﹐杜陵人﹐見素之後。曾祖少微﹐宣宗中書舍人。莊疏曠不拘小節﹐李詢爲西川宣諭和協使﹐辟爲判官。以中原多故﹐潛欲依王建﹐建辟爲掌書記。尋召爲起居舍人﹐表畱之。後相建爲僞平章事。○吳融「漁陽烽火照函關﹐玉輦下此山。一曲《霓裳》聽不盡﹐至今猶恨水潺潺。」融﹐字子華﹐越州人。昭宗時爲翰林學士。○公乘億億﹐字壽仙﹐魏人﹐舉李山甫皆爲魏博樂彥禎幕府。億以詞賦著名。咸通十三年﹐別家十餘年矣。嘗大病﹐鄕人傳以死﹐其妻自河北迎喪。會億送客﹐馬上見婦人粗﹐類其妻也﹐睇睨不已﹐妻亦如之。詰之﹐則是也。相持而哭﹐路人異之。後旬日登第﹐億嘗有詩云「十上十年皆落第﹐一家一半已成塵」﹐可知其屈矣。○羅鄴《牡丹》云「落盡春紅始見花﹐花時比屋事豪奢。買栽池館恐無地﹐看到子孫能幾家﹖門倚長衢攢繡軛﹐幄籠輕日護香霞。歌鐘到此爭歡賞﹐豈信流年鬢有華。」《賞春》云「芳艸和煙暖更靑﹐閒門要路一時生。年年點檢人間事﹐惟有春風不世情。」鄴﹐余杭人。父則﹐爲鹽鐵小吏﹐有二子﹐俱以文學干進﹐鄴尢長七言詩。○羅隱隱﹐字昭諫﹐余杭人。隱池之梅根浦﹐自號江東生﹐爲唐相鄭畋李蔚所知。畋女覽隱詩﹐諷不已。畋疑有慕才意。隱貌寢陋﹐女一日簾下窺之﹐自此絕不詠其詩。廣明中﹐池守竇營墅居之。光啟中﹐錢Α辟爲從事﹑節度判官副使﹐梁祖以諫議召﹐不行。開平中﹐魏博羅紹威推爲叔父﹐表授給事中。年八十餘﹐終余杭﹐有子蹇翁。鐘陵妓英﹐隱舊見之。一日﹐譏隱猶未第﹐隱嘲之曰「鐘陵醉別十餘春﹐重見英掌上身。我未成名君未嫁﹐可能俱是不如人。」《牡丹》云「似共東君別有因﹐絳羅髙捲不勝春。若教解語應傾國﹐任是無情也動人。芍藥與君爲近侍﹐芙蓉何處避芳塵。可憐韓令功成後﹐辜負華過此身。」《蜂》云「不論平地與山尖﹐無限風光盡被沾。采得百花成蜜後﹐不知辛苦爲誰甜﹖」○許棠棠《洞庭詩》﹐有「四顧疑無地﹐中流忽有山」之句。人以題扇。《過洞庭》云「驚波常不定﹐半日鬢堪斑。四顧疑無地﹐中流忽有山。鳥飛應畏墮﹐帆遠卻如閒。漁父時相引﹐行歌浩渺間。」○張《送友人赴涇州幕》云「杏園沈飲散﹐榮別就佳招。日月相期盡﹐山川獨去遙。府樓明蜀雪﹐關磧轉胡雕。縱有煙塵動﹐應隨上策消。」﹐字象文﹐唐末登第﹐尉櫟陽。避亂入蜀﹐王蜀時﹐爲金堂令。王衍與徐後遊大慈寺﹐見壁間題云「墻頭細雨垂纖艸﹐水面回風聚落花。」問寺僧﹐僧以對。乃賜霞光箋﹐令寫詩以進。進二百首﹐衍善之﹐召爲知制誥。宋光嗣以輕忽傲物﹐遂止。卒於官。生穎秀﹐幼有《單於臺詩》曰「白日地中出﹐黃河天外來。」爲世所稱。○鄭谷谷﹐字守愚﹐袁州人﹐故永州刺史之子。幼年﹐司空圖與刺史同院﹐見而奇之﹐曰「曾吟得丈丈詩否﹖」曰「吟得」。「莫有病否﹖」曰「丈丈曲江晚望》斷篇云﹕『村南斜日閒回首﹐一對鴛鴦落渡頭。』卽深意矣。」司空嘆息撫背曰「當爲一代風騷主。」乾寧中﹐爲都官郎中﹐卒於家。谷自敍云「故許昌薛尙書能﹐爲都官郎中。後數年﹐建州李員外自憲府內彈﹐拜都官員外。皆一時騷雅宗師﹐都官之曹﹐振盛於此。余早受知﹐今忝此官﹐復是正秩﹐何以相繼前賢耶﹖」「濃淡芳春滿蜀鄕﹐半隨風雨斷人腸。浣花溪上堪惆悵﹐子美無情爲發揚。」谷《蜀中海棠詩》也。「相看臨遠水﹐獨自上孤舟。」﹝句。﹞「潮平無別浦﹐木落見他山。」﹝句。﹞「情多最恨花無語﹐愁破方知酒有權。」﹝句。﹞「關東多事日﹐天末未歸心。」﹝句。﹞「捲捲斜陽裏﹐看山落木中。」﹝句。﹞「兩浙尋山徧﹐孤舟帶鶴歸。」﹝句。﹞「長安一夜殘春雨﹐右省三年老拾遺。」﹝句。﹞「班趨黃道急﹐殿揖紫宸深。」﹝句。﹞《題杭州樟亭》云「故國江天外﹐登臨落照間。潮平無別浦﹐木落見他山。沙鳥晴飛遠﹐漁人夜唱閒。歲窮歸未得﹐心逐片帆還。」《感興》云「禾黍不陽艷﹐競栽桃李春。翻令力耕者﹐半作賣花人。」《十日菊》云「節去蜂愁蝶不知﹐曉庭還繞折殘枝。自緣今日人心薄﹐未必秋香一夜衰。」《偶題》云「一卷疏蕪一百篇﹐名成未敢便忘筌。何如海日生殘夜﹐一句能令萬古傳。」○溫憲溫憲﹐員外庭筠子也。僖昭之間﹐就試於有司﹐值鄭相延昌掌邦貢﹐以其父文多刺時﹐復傲毀朝士﹐抑而不錄。旣不第﹐遂題一絕於崇慶寺壁。後滎陽公登大用﹐因國忌行香﹐見之﹐憫然動容。暮歸宅﹐已除趙崇知舉﹐卽召之﹐謂曰「某頃主文衡﹐以溫憲庭筠之子﹐深怒絕之。今日見一絕﹐令人惻然﹐幸勿遺也。」於是成名。詩曰「十口溝隍待一身﹐半年千里絕音塵。鬢毛如雪心如死﹐猶作長安下第人。」○李昌符《秋晚歸故居》云「馬省曾行處﹐連嘶渡晚河。忽驚鄕樹出﹐漸識路人多。細徑穿禾黍﹐頹垣壓薜蘿。乍歸猶似客﹐鄰叟亦相過。」《傷春》云「酒醒鄕關遠﹐迢迢聽漏終。曙分林影外﹐春盡雨聲中。鳥思江村路﹐花殘野岸風。十年成底事﹐羸馬倦西東。」昌符﹐字夢﹐登咸通四年進士第﹐歷尙書郎。《北夢瑣言》云「咸通中﹐前進士李昌符有詩名﹐久不登第﹐常歲卷軸﹐怠於裝修。因出一奇﹐乃作婢僕詩五十首﹐於公卿間行之。」其間有詩云「春娘愛上酒家樓﹐不怕歸遲總不憂。報道那家娘子臥﹐且畱教住待梳頭。」又云「不論秋菊與春花﹐个个能︿空肚茶。無事莫教頻入庫﹐沒名閒物要些些。」諸篇皆中婢僕之諱﹐浹旬京城盛傳﹐是年登第。與夫挑杖虛靴﹐事𨿽不同﹐用奇卽無異也。○李山甫咸通中﹐數舉進士﹐被黜。依魏博樂彥禎幕府。因樂禍﹐且怨中朝大臣﹐導彥禎子從訓伏兵殺王鐸﹐劫其家。嘗有詩云「勸君莫用誇頭角﹐夢裏輸贏總未眞。」譏執政也。巢寇之亂﹐翰林待詔王遨者﹐北遊在鄴﹐山甫遇於道觀﹐謂曰「幽蘭綠水﹐可得聞乎﹖」遨應命奏之。曲終潸然﹐曰「憶在咸通﹐玉亭秋夜﹐供奉至尊﹐不意流離至此也。」山甫賦詩曰「幽蘭綠水耿淸音﹐嘆息先生枉用心。世上幾時曾好古﹐人前何必獨г襟。」句未成﹐山甫亦自黯然﹐悲其不遇也。一本云「情知此事少知音﹐自是先生枉用心。世上幾時曾好古﹐人前何必更г襟。致身不似笙簧巧﹐悅耳寧如鄭衛淫。三尺枯洞七條綫﹐子期師曠兩沈沈。」《貧女》云「平生不識綺羅裳﹐閒把荊簪益自傷。鏡裏應諳素貌﹐人間多是重紅妝。當年未嫁還憂老﹐終日求媒卽道狂。兩意定知無說處﹐暗垂珠淚滴蠶筐。」國初髙英秀者﹐與贊寧爲詩友﹐辯捷滑稽﹐嘗譏古人詩病云「山甫《覽漢史》﹕『王莽弄來曾半破﹐曹公將去便平沈。』是破船詩。李羣玉《詠鷓鴣》﹕『方穿詰曲崎嶇路﹐又聽鉤格磔聲。』是梵語詩。羅隱曰﹕『中雞犬劉安過﹐月裏笙歌煬帝歸。』是見鬼詩。杜荀鶴﹕『今日偶題題似著﹐不知題後更誰題。』此衛子詩也﹐不然安有四蹄﹖」○鐘離權刑州開元寺有唐鐘離權處士二詩﹐其一云「得道髙僧不易逢﹐幾時歸去願相從。自言住處連滄海﹐別是蓬萊第一峯。」其二云「莫厭追歡笑語頻﹐尋思離亂可傷神。閒來屈指從頭數﹐得見淸平有幾人﹖」○張道古昭宗時﹐拾遺張道古貢《五危二亂表》﹐黜居於蜀。後聞駕走西岐﹐又遷東洛﹐皆契五危之事﹐悉歸二亂之源。因吟一章上蜀主﹐詩曰「封章才達冕旒前﹐黜詔俄離玉座端。二亂豈由明主用﹐五危終被佞臣彈。西巡鳳府非爲固﹐東播鑾輿卒未安。諫疏至今如尙在﹐誰能更與讀來看。」道古﹐臨淄人。景福中進士﹐釋褐爲著作郎﹐遷右拾遺。播遷之後﹐方鎭阻兵﹐道古上《危亂疏》云「只今劉備孫權﹐已生於世矣。」謫施州司戶參軍。後入蜀﹐王氏聞而憾之。乃變姓名﹐賣卜導江靑城市中。建開國﹐召爲武部郎中﹐至玉壘關﹐謂所親曰「我唐室諫臣﹐終不能拳跽與雞犬同食﹐𨿽召必再貶。於死之日﹐葬我於關東不毛之地﹐題曰﹕『唐佐輔補闕張道古墓』。後遇害﹐妻亦繼亡﹐蜀主憫之﹐俾葬焉。鄭叟在華聞之﹐有詩哭之曰「曾陳章疏忤昭皇﹐撲落西南事可傷。豈使諫臣終屈辱﹐直疑天道惡忠良。生前賣卜居三蜀﹐死後馳名徧大唐。誰是後來修使者﹐言君力死正頹綱。」○胡曾王衍五年﹐宴飲無度﹐衍自唱韓琮《柳枝詞》曰「梁苑隋堤事已空﹐萬條猶舞舊春風。何須思想千年事﹐惟見楊花入漢宮。」內侍宋光溥詠曾詩曰「吳王恃霸棄雄才﹐貪向姑蘇醉綠醅。不覺錢塘江上月﹐一宵西送越兵來。」衍怒罷宴。曾有《詠史詩》百篇行於世。○伍唐《寒食日獻郡守》云「入門堪笑復堪憐﹐三徑苔荒一釣船。慚愧四鄰教斷火﹐不知廚裏久無煙。」唐﹐唐末進士也。●卷六○韓定辭定辭爲鎭州王書記﹐聘燕帥劉仁恭﹐捨於賓館﹐命幕客馬延接。馬有詩贈韓云「燧林芳艸綿綿思﹐盡日相攜陟麗譙。別後﹛山﹜山上望﹐羨君時復見王喬。」詩淸秀﹐然意在試其學問。韓於座酬之曰「崇霞臺上神仙客﹐學辧癡龍藝最多。盛徳好將銀筆述﹐麗詞堪與雪兒歌。」座賓靡不欽訝。然亦疑銀筆之僻也。他日﹐持燕帥之命﹐答聘常山﹐亦命定辭接於公館。從容問韓以「雪兒」「銀管」之事。韓曰「昔梁元帝爲湘東王時﹐好學著書﹐常紀忠臣義士及文章之美者。筆有三品﹐或以金銀雕飾﹐或以斑竹爲管。忠孝全者用金管書之﹐徳行淸粹者用銀筆書之﹐文章贍麗者以斑竹書之﹐故湘東之譽﹐振於江表。雪兒者﹐李密之愛姬﹐能歌舞。每見賓僚文章﹐有奇麗入意者﹐卽付雪兒葉音律以歌之。」又問「癡龍」出自何處﹖定辭曰「洛下有洞穴﹐曾有人誤墮於穴中﹐因行數里﹐漸見明曠﹐見有宮殿人物﹐凡九處。又見有大羊﹐羊髯有珠﹐人取而食之﹐不知何所。後出以問張華﹐華曰﹕『此地仙九館也﹐大羊者﹐名曰癡龍耳。』」定辭復問﹛山﹜山當在何處﹐曰「此隋郡之故事﹐何謙光而下問﹖」由是兩相悅服﹐結交而去。○同穀子昭宗播岐﹐何后用事﹐有同穀子者﹐詠《五子之歌》﹐何后潛令秦王誅之﹐事未行而奔去。詩曰「邦惟固本自安寧﹐臨下長須馭朽驚。何事十旬遊不反﹐禍胎從此召殷兵。」「酒色聲禽號四荒﹐那堪峻宇又雕墻﹖靜思今古爲君者﹐未或因玆不滅亡。」「惟彼陶唐有冀方﹐少年都不解思量。如今算得當年事﹐首爲盤遊亂紀綱。」「明明我祖萬邦君﹐典則貽將示子孫。惆悵太康荒墜後﹐覆宗絕祀滅其門。」「仇讎萬姓遂無依﹐顏厚何曾解忸怩。五子旣歌邦已失﹐一場前事悔難追。」○沈彬彬﹐字子文﹐髙安人也。天性狂逸﹐好神仙之事。少孤﹐西遊﹐以三舉爲約。常夢著錦衣﹐貼月而飛﹐識者言𨿽有虛名﹐不入月矣。洪州解至長安﹐初舉﹐納省捲﹐《夢仙謠》云「玉殿大開從客入﹐金桃爛熟沒人偸。鳳驚寶扇頻翻翅﹐龍悟金鞭忽轉頭。」第二舉《憶仙謠》云「白楡風颯九天秋﹐王母朝回宴玉樓。日月漸長雙鳳睡﹐桑田歌變六鰲愁。翻簫管相隨去﹐星觸旌幢各自流。詩酒近來狂不得﹐騎龍卻憶上淸遊。」第三舉納省捲﹐贈劉象一首云「曾應大中天子舉﹐四朝風月鬢蕭疏。不隨世祖重攜劍﹐卻爲文皇再讀書。十載戰塵銷舊業﹐滿城春雨壞貧居。一枝何事於君惜﹐仙桂年年幸有餘。」時劉象孤寒﹐三十舉無成。主司覽彬詩﹐其年特放象及第。彬﹐乾符中值駕遷三峯﹐四方多事﹐南遊嶺表二十餘年。回吳中﹐江南僞命吏部郎中﹐致仕。彬詩有「九衢冠蓋暗爭路﹐四海干戈多異心」之句。○周朴朴﹐唐末詩人。寓於閩中僧寺﹐假丈室以居﹐不飲酒茹葷﹐塊然獨處。諸僧晨粥卯食﹐朴亦攜巾盂﹐廁諸僧下﹐畢飯而退﹐率以爲常。郡中豪貴設供﹐率施僧錢﹐朴卽巡行拱手﹐各丐一錢﹐有以三數錢與者﹐朴止受其一耳。得千錢以備茶藥之費﹐將盡復然﹐僧徒亦未嘗厭也。性喜吟詩﹐尢尙苦澀﹐每遇景物﹐搜奇抉思﹐日旰忘返。苟得一聯一句﹐則欣然自快。嘗野逢一負薪者﹐忽持之﹐且厲聲曰「我得之矣。」樵夫矍然驚駭﹐掣臂棄薪而走。遇巡徼卒﹐疑樵者爲偸兒﹐執而訊之。朴徐往後卒曰「見負薪﹐因得句耳。」卒乃釋之。其句云「子孫何處閒爲客﹐松柏被人伐作薪。」閩有一士人﹐以朴僻於詩句﹐欲戲之。一日﹐跨驢於路﹐遇朴在旁﹐士人乃欹帽掩頭吟朴詩云「禹力不到處﹐河聲流向東。」朴聞之忿﹐遽隨其後﹐且行。士但促驢而去﹐略不回首。行數里追及﹐朴告之曰「僕詩『河聲流向西』﹐何得言流向東﹖」士人頷之而已。閩中傳以爲笑。或曰「曉來山鳥鬧﹐雨過杏花稀。」亦朴詩也。「古陵寒雨絕﹐髙鳥夕陽明。」句。「髙情千里外﹐長嘯一聲初。」句。黃巢至福州﹐求得朴﹐問曰「能從我乎﹖」答曰「我尙不仕天子﹐安能從賊﹖」巢怒殺之。○孫魴潤州金山寺﹐張祜孫魴畱詩﹐爲第一。山居大江中﹐迥然孤秀﹐詩意難盡。羅隱云「老僧齋罷關門睡﹐不管波濤四面生。」孫生句云「結宇孤峯上﹐安禪巨浪間。」又曰「萬古波心寺﹐金山名日新。天多剩得月﹐地少不生塵。過櫓妨僧定﹐驚濤濺佛身。誰言張處士﹐題後更無人。」魴夜坐句云「劃多灰漸冷﹐坐久席成痕。」沈彬曰「此田舍翁火鑪頭之作爾。」魴﹐南昌人。唐末鄭谷避亂歸宜春﹐魴往依之﹐頗爲誘掖。後有能詩聲﹐終於南唐。魴父﹐畫工也。王徹爲中書舍人﹐艸魴誥詞云「李陵橋上﹐不吟取次之詩﹔顧凱筆頭﹐豈畫邪常之物。」魴終身恨之。○王易簡易簡﹐唐末進士。梁乾化中及第﹐名居榜尾﹐不看榜﹐卻歸華山。尋就山釋褐﹐授華州幕職。後召入拜左拾遺﹐及辭官歸隱﹐畱詩一絕曰「汨沒朝斑愧不才﹐誰能低折向塵埃。靑山得去且歸去﹐官職有來還自來。」及再召﹐爲郎﹐遷諫垣臺閣三十年﹐歸華山﹐十年而終。○範攄之子吳人範攄處士之子﹐七歲能詩。《贈隱者》云「掃葉隨風便﹐澆花趁日陰。」方幹曰「此子他年必成名。」又吟《夏日》云「閒生不雨﹐病葉落非秋。」幹曰「惜哉﹐必不享壽。」果十歲卒。○鄭叟鄭徵君爲詩﹐皆淫靡﹐迥絕囂塵。如《富貴曲》云「美人梳洗時﹐滿頭間珠翠。豈知兩片﹐戴卻數鄕稅。」有《詠西施》云「素面已云妖﹐更著花鈿飾。臉橫一寸波﹐浸破吳王國。」又七言《傷時》云「帆力劈開滄海浪﹐馬蹄踏破亂山靑。浮名浮利過於酒﹐醉得人心死不醒。」又《題霍山秦尊師》云「老鶴玄猿伴采芝﹐有時長嘯獨移時。翠娥紅粉嬋娟劍﹐殺盡世人人不知。」又《偶題》﹕「似鶴如一个身﹐不憂家國不憂貧。擬將枕上日髙睡﹐賣與世間富貴人。」又《思山詠》﹕「因賣丹砂下白﹐鹿裘怕惹九衢塵。不如將爾入山去﹐萬是千非愁殺人。」又《景福中作》云「悶見戈匝四溟﹐恨無奇策救生靈。如何飲酒得長醉﹐直到太平時節醒。」又《招友遊春》云「難把長繩系日烏﹐芳時偸取醉工夫。任堆金璧摩星斗﹐買得花枝不老無。」又《山居》云「閒見有人尋﹐移庵更入深。落花流澗水﹐明月照松林。醉勸頭陀酒﹐閒教孺子吟。身同外鶴﹐斷得世塵侵。」又詩云「冥心棲太室﹐散發浸流泉。采柏時逢麝﹐看忽見山。夏狂衝雨戲﹐春醉戴花眠。絕頂登望﹐東都一點煙。」又詩﹕「不求朝野知﹐臥見歲華移。采藥歸侵夜﹐聽松飯過時。荷竿尋水釣﹐背局上棋。祭廟人來說﹐中原正亂離。」○僧子蘭《太平裏尋兵部裴郎中故宅》云「不語淒涼無限情﹐荒階行盡又重行。昔年住此人何在﹐空見槐花秋艸生。」○僧靈澈生於會稽﹐本湯氏﹐字澄源。與吳興詩僧皎然遊。然薦之包吉李紓﹐以是上人之名﹐由二公而。貞元中﹐遊京師﹐緇流嫉之﹐造飛語﹐激動中貴人﹐侵誣得罪﹐徙汀州﹐後歸會稽。元和十一年﹐終於宣州。劉夢得曰「詩僧多出江右﹐靈一導其源﹐護國襲之﹐淸江揚其波﹐法振沿之。如麼弦孤韻﹐瞥入人耳﹐非大音之樂。獨吳興晝公﹐能備眾體﹐澈公承之。至如《芙蓉園新寺詩》曰﹕『經來白馬寺﹐僧到亦烏年。』《謫汀州》云﹕『靑蠅爲弔客﹐黃犬寄家書。』可謂入作者閫域﹐豈獨雄於詩僧間耶﹖」《九日和於使君思上京親故》云「淸晨有髙會﹐賓從出東方。楚俗風煙古﹐汀州艸木涼。山情來遠思﹐菊意在重陽。心憶華池上﹐後容鴛鴦行。」○僧靈一《新泉詩》云「泉源新湧出﹐洞澈映纖。稍落芙蓉沼﹐初淹苔蘚文。了將空色淨﹐素與眾流分。若對淸宵月﹐冷然夢裏聞。」劉長卿和云「東林一泉水﹐復與遠公期。石淺寒流處﹐山空夜落時。夢闌聞細響﹐慮澹向淸漪。動靜皆無意﹐惟應道者知。」髙仲武云「自齊梁以來﹐道人爲文者多矣﹐少有入其流。一公乃能克意精妙﹐與士大夫更唱遞和﹐不其偉與﹖『泉湧階前地﹐生戶外峯。』則道猷寶月﹐曾何及此。」靈一﹐大歷貞元間僧也。《酬皇甫冉西陵見寄》云「西陵潮信滿﹐島嶼沒中流。越客依風水﹐相思南渡頭。寒光生極浦﹐落日映滄洲。何事揚帆去﹐空驚海上鷗。」《溪行卽事》云「近夜山更碧﹐入林溪轉淸。不知伏牛地﹐潭洞何縱橫。曲岸煙初合﹐平湖月未生。孤舟屢失道﹐但聽秋泉聲。」《重還宜丰寺》云「再尋招隱寺﹐重會宿心期。樵客問歸日﹐山僧記別時。野陰遠甸﹐秋水漲前池。勿謂探形勝﹐吾今不好奇。」酬皇甫冉以下三章﹐姚合取爲《極玄集》。《酬皇甫冉將赴無錫於門寺贈別》云「湖南通古寺﹐來往意無涯。欲識門路﹐千峯到若耶。春山子猷宅﹐古木謝敷家。自可長偕隱﹐那云相去賒。」《宿天柱觀詩》云「石室初投宿﹐仙翁幸見容。花源隨水遠﹐洞府過山逢。泉湧階前地﹐生戶外峯。中宵自入定﹐非是欲降龍。」○僧淸江《病起》云「身世足堪悲﹐空房臥病時。捲簾槐雨滴﹐掃室竹陰移。已覺生如夢﹐那堪壽不知。未能通法性﹐詎可見支離。」○僧廣宣王起於會昌中放第二榜﹐宣以詩寄賀曰「從辭鳳閣掌絲綸﹐便向靑領貢賓。再辟文場無枉路﹐兩開金榜絕冤人。眼看龍化門前水﹐手放鶯飛谷口春。明日定歸臺席去﹐原上共陶鈞。」起和云「延英面奉入春闈﹐亦選工夫亦選奇。在冶只求金不耗﹐用心空學秤無私。龍門變化人皆望﹐鶯谷飛鳴自有時。獨喜向公誰是證﹐彌天上士與新詩。」時劉夢得元微之皆和之。宣與夢得最善。退之有《廣宣上人頻見過詩》云「三百六旬常擾擾﹐不衝風雨卽塵埃。久慚朝士無裨補﹐空愧髙僧數往來。學道窮年何所得﹐吟詩竟日未能回。天寒古寺遊人少﹐紅葉窗前有幾堆。」○僧法振《趙使君生子ㄧ日詩》云「毛骨貴天生﹐肌膚玉雪明。見人空解笑﹐弄物不知名。國器嗟猶小﹐風姿望亦淸。抱來芳樹下﹐時引鳳凰聲。」○僧皎然僧皎然一日嘗於中抒思﹐作古體十數篇﹐求合韋蘇州﹐韋大不喜。明日﹐獻其舊制﹐乃極稱賞云「何不但以所工見投﹐而猥希老夫之意﹖人各有所得﹐非卒能致。」晝大服其鑑裁之精。《同裴錄事樓上望》云「退食髙樓上﹐湖山向晚晴。桐花落萬井﹐月影出重城。水竹涼風起﹐簾帷暑气淸。蕭蕭獨無事﹐因見蒞人情。」皎然《詩式》著偸語詩例云「如陳後主詩﹕『日月光天徳』﹐取傅長虞『日月光太淸』﹐上三字語同﹐下二字義同。」偸意詩例云「如沈期詩﹕『小池殘暑退﹐髙樹早涼歸。』取柳渾『太液滄波起﹐長楊髙樹秋。』」偸勢詩例云「如王昌齡詩﹕『手攜雙鯉魚﹐目送千里雁。悟彼飛有﹐嗟此羅憂患。』取嵇康『目送歸鴻﹐手揮五弦。俯仰自得﹐遊心太玄。』」《詩式》云「詩有跌宕格二品﹐一曰越俗。其道如黃鶴臨風﹐貌逸神王﹐杳不可羈。郭景純《遊仙》詩﹕『左把浮丘袖﹐右拍洪崖肩。』鮑明遠詩﹕『舉頭四顧望﹐但見松柏繁。荊棘郁叢叢﹐中有一鳥名杜鵑﹐言是古時蜀帝魂。聲音哀苦鳴不息﹐羽毛憔悴似人髡。飛走樹間啄蟻﹐豈憶往日天子尊。念玆死生變化非常理﹐中心惻愴不能言。』二曰駭俗﹐其道如楚有接輿﹐魯有原壤﹐外示驚俗之貌﹐內藏達人之度。郭景純《遊仙詩》﹕『嫦娥揚妙音﹐洪崖頷其頤。』王梵志《道情詩》﹕『我昔未生時﹐冥冥無所知。天公彊生我﹐生我復何爲。無衣使我寒﹐無食使我饑。還你天公我﹐還我未生時。』賀知章《放達詩》云﹕『落花眞好些﹐一醉一回顚。』盧照鄰《漫作》云﹕『城狐尾獨速﹐山鬼面參覃。』氵屈沒格一品﹐曰澹俗。此道如夏姬當鑪﹐似蕩而貞。采吳楚之風﹐𨿽俗而正。《古歌》曰﹕『華陰山頭百尺井﹐下有流泉徹骨冷。可憐女子來照影﹐不照其餘照斜領。』調笑格一品﹐曰戲俗。《漢書》云﹕『匡鼎來﹐解人頤。』蓋說詩也。此一品非雅作﹐足以爲談笑之資矣。李白《狂詠》﹕『女媧弄黃土﹐搏作愚下人。散在六合間﹐若埃塵。』」《賦得猿啼送客三峽》云「萬里巴江外﹐三聲月峽深。何年有此路﹐幾客共г襟。斷壁分垂影﹐流泉入苦吟。淒淒離別後﹐聞此更傷心。」○僧文秀《端午詩》云「節分端午自誰言﹖萬古傳名爲屈原。堪笑楚江空浩浩﹐不能洗得直臣冤。」秀﹐唐末詩僧也。鄭谷《喜秀上人相訪》﹐有「他夜松堂宿﹐論詩更入微」之句。又《次韻秀上人長安寺居言懷》云「舊齋松老別多年﹐香社人稀喪亂間。出寺只如趨內殿﹐閉門長似在深山。」又《重訪秀上人》云「展畫長懷吳寺殿﹐宜茶偏賞溪泉。」又《寄題詩僧秀公》云「靈一心傳淸塞心﹐可公吟後楚公吟。近來雅道相親少﹐惟仰吾師所得深。好句未停無暇日﹐舊山歸老有東林。吟曹孤宦甘寥落﹐多謝攜筇數訪尋。」秀﹐南僧也﹐而居長安﹐以文章應制﹐故谷《送遊五臺詩》云「內殿評詩切﹐身回心未回。」○僧棲白《中秋夜月》云「尋常三五夕﹐不是不嬋娟。及到中秋滿﹐還勝別夜圓。淸光凝有露﹐皓色爽無煙。自古人皆玩﹐年來更一年。」《哭劉得仁》云「爲愛詩名吟到此﹐風魂雪魄去難招。直教桂子落墳上﹐生得一枝冤始銷。」○僧無可《冬日寄僧友》云「斂屨入寒竹﹐安禪過漏聲。髙杉殘葉落﹐深井凍痕生。罷磬松枝動﹐懸燈雪屋明。何當招我友﹐乘月上方行。」《秋夜宿西林寄賈島》云「暗喧暮色﹐默思坐西林。聽雨寒更盡﹐開門落葉深。昔因京邑病﹐並起洞庭心。亦是吾兄事﹐遲回直至今。」《秋日寄厲玄》云「楊柳起秋色﹐故人猶未還。別離何自苦﹐少壯豈能閒。夜雨吟殘燭﹐秋城憶遠山。何當同一見﹐語默此林間。」《廬山寺》云「千峯盤磴盡﹐林寺昔年名。步步入山影﹐房房聞水聲。多年人迹絕﹐殘月石陰淸。更可求居止﹐安閒過此生。」《金州別姚合》云「日日西亭上﹐春畱到夏殘。言之離別易﹐允矣道途難。山出一千里﹐溪行三百灘。松間樓月裏﹐秋入五陵寒。」姚合《送無可往越州》云「淸晨相訪門前立﹐麻屨方袍一少年。懶讀經文求作佛﹐願攻詩句覓成仙。芳春山影花連寺﹐獨夜潮聲月滿船。今日送行偏惜別﹐共師文字有因緣。」○僧懷秭歸郡僧懷﹐不知何所人。乾寧初﹐知來識往﹐皆有神驗。刺史於公以其惑眾﹐系而詰之。乃以詩代通狀云「家在閩山西復西﹐其中歲歲有鶯啼。如今不在鶯啼處﹐鶯在舊時啼處啼。」又詰之﹐復有詩云「家在閩山東復東﹐其中歲歲有花紅。而今不在花紅處﹐花在舊時紅處紅。」守異而釋之。詳其詩意﹐似在海中﹐得非杯渡之流乎﹖﹝出《北夢瑣言》。﹞○僧可朋可朋﹐丹陵人。少與盧延讓爲風雅之交﹐有詩千餘篇﹐號《玉壘集》。曾題《洞庭詩》曰「水涵天影闊﹐山拔地形髙。」《贈友人》曰「來多不似客﹐坐久卻垂簾。」歐陽炯以此比孟郊賈島。言其好飲酒﹐貧無以償酒債。故時之。可朋自號醉髡。《贈方幹詩》云「月裏豈無攀桂分﹐湖中剛愛釣魚休。」《杜甫舊居》云「傷心盡日有啼鳥﹐獨步殘春空落花。」《寄齊己》云「𨿽陪北楚三千客﹐多話東林十八賢。」劉公《詩話》云「有詩僧讀洪州滕王閣詩﹐謂守者﹕『詩總不佳﹐何不除卻﹖』守曰﹕『僧能佳乎﹖』卽吟曰﹕『洪州太白方﹐積翠滿空蒼。萬古遮新月﹐半江無夕陽。』守異之。然南方浮圖﹐能詩者多矣。予嘗見可朋詩云﹕『虹收千嶂雨﹐潮落半江天。』又云﹕『詩因試客分題僻﹐棋爲饒人下著低。』不減古人。」○僧表《寒食詩》云「寒食時看郭外春﹐野人無處不傷神。平原累累添新冢﹐半是去年來哭人。」○僧貫休姓姜氏﹐字徳隱﹐婺州蘭溪人。錢Α自稱吳越國王﹐休以詩投之曰「貴逼身來不自由﹐幾年勤苦踏林丘。滿堂花醉三千客﹐一劍霜寒十四州。萊子衣裳宮錦窄﹐謝公篇詠綺霞羞。他年名上淩煙閣﹐豈羨當時萬戶侯﹖」Α諭攺爲四十州﹐乃可相見。曰「州亦難添﹐詩亦難攺。然閒孤鶴﹐何天而不可飛﹖」遂入蜀﹐以詩投王建曰「河北河南處處災﹐惟聞全蜀少塵埃。一瓶一缽垂垂老﹐千水千山得得來。秦苑幽棲多勝景﹐巴兪陳貢愧非才。自慚林藪龍鐘者﹐亦得親登郭隗臺。」建遇之甚厚。建二年春﹐令誦近詩。時貴戚皆坐﹐休欲諷之﹐乃稱《公子行》云「錦衣鮮華手擎鶻﹐閒行气貌多輕忽。稼穡艱難總不知﹐五帝三皇是何物﹖」建稱善﹐貴幸皆怨之。休與齊己齊名﹐有《西嶽集》十卷﹐吳融爲之序。卒死於蜀。「赤旃檀塔六七級﹐白菡萏花三四枝。禪客相逢只彈指﹐此心能有幾人知﹖」石霜問云「如何是此心﹖」休不能答。石霜云「汝問我答。」休卽問之﹐霜云「能有幾人知。」《春山行》云「重疊太古色﹐花雨時。好山行恐盡﹐流水語相隨。黑壤生紅黍﹐黃猿領白兒。因思石橋月﹐曾與道人期。」《晚泊湘江懷古》云「煙浪漾秋色﹐髙吟似得鄰。一輪湘渚月﹐千古獨醒人。岸濕穿花遠﹐風香禱廟頻。只應諛佞者﹐到此不傷神。」《天臺老僧》云「獨住無人處﹐松龕嶽雪侵。僧中九十臘﹐外一生心。白髮垂不剃﹐靑眸笑更深。猶能指孤月﹐爲我暫開襟。」《寒夜思廬山賈生》云「山兄詩僻甚﹐寒夜更何爲。覓句如頑坐﹐嚴霜打不知。石膏黏木履﹐崖栗落冰池。近見禪僧說﹐生涯勝往時。」《題嶧桐律師禪院》云「律中麟角者﹐髙出塵埃。芳艸不曾觸﹐幾生如此來。壑風吹磬斷﹐杉露滴花開。如結林中社﹐伊余願一陪。」《言詩》云「經天緯地物﹐動必是仙才。竟日覓不得﹐有時還自來。眞風含素髮﹐秋色入靈臺。吟向霜蟾下﹐終須神鬼哀。」《休糧僧》云「不食更何求﹐自由終自由。身輕嫌衲重﹐天旱爲民愁。供器誰將去﹐生臺蟻不遊。會須傳此術﹐歸去老林丘。」「詎是言休卽便休﹐淸吟孤坐碧溪頭。三間茅屋無人到﹐十里松門獨自遊。明月淸風宗炳社﹐夕陽秋色庾公樓。修心未到無心地﹐萬種千般逐水流。」「心心心不住希夷﹐石室白髮垂。惜竹不除當路筍﹐愛松畱得礙人枝。焚香開卷生砌﹐捲箔冥心月在池。無限故人頭盡白﹐不知頭白更何之。」《古意》云「乾坤有淸气﹐散入詩人脾。聖賢遺淸風﹐不在惡木枝。千人萬人中﹐一人兩人知。憶在東溪日﹐花開葉落時。幾擬以黃金﹐鑄作鍾子期。」○僧齊己「自古浮華能幾幾﹐逝波今日去滔滔。漢王廢苑生秋艸﹐吳主荒宮入夜濤。滿屋黃金機不息﹐一頭白髮气猶髙。豈知物外金仙子﹐甘露天香滴毳袍。」《戊辰歲湖中寄鄭谷郎中》云「白髮久慵簪﹐常聞病亦吟。瘦應成鶴骨﹐閒想似禪心。上國楊花亂﹐滄洲荻筍深。不堪思翠蓋﹐西望獨沾襟。」《山寺喜道士至》云「閏年春過後﹐山寺始花開。還有無心者﹐閒尋此境來。鳥幽聲忽斷﹐茶好味重回。知在南久﹐冥心坐綠苔。」《登祝融峯》云「猿鳥共不到﹐我來身欲浮。四邊空碧落﹐絕頂正淸秋。宇宙知何極﹐華夷見細流。壇西獨立久﹐斜日轉神州。」《宿簡寂觀》云「萬壑霞影﹐千峯松桂聲。如何教下士﹐容易信長生。月共虛無白﹐香和沆瀣淸。閒尋古廊畫﹐記得列仙名。」○僧棲蟾《短歌行》云「蟾光堪自笑﹐浮世懶思量。身得幾時活﹖眼開終日忙。千金無壽藥﹐一鏡有愁霜。早向塵埃外﹐光陰任短長。」○僧淸塞《贈王道士》云「藥力資蒼鬢﹐應非舊日身。一爲嵩嶽客﹐幾葬洛陽人。冰縫瓢探水﹐根斧薪。關西往來熟﹐誰得水銀銀。」《贈幼羣法師》云「北京從別後﹐南越幾聽砧。住久白髭出﹐講長黃葉深。香連鄰捨像﹐磬徹遠巢禽。寂寞應關道﹐何人見此心。」《送耿逸人南歸》云「南行隨越僧﹐舊業一池菱。兩鬢已如雪﹐五湖歸掛罾。夜濤鳴柵鎖﹐寒葦露船燈。此去應無事﹐卻來期未能。」《早秋過郭勁書齋》云「暑消岡捨淸﹐閒坐有餘情。石水生茶味﹐松風減扇聲。遠收海雨﹐靜角掩山城。此地淸吟苦﹐時來繞菊行。」《送康沼歸建業》云「南朝秋色滿﹐歸去思如何。帝業空城在﹐民耕壞冢多。月明臺獨上﹐栗綻寺頻過。籬下西江闊﹐相思見白波。」《贈柏禪師》云「野寺絕依念﹐空山曾徧行。老來披衲重﹐病起讀經生。乞食嫌村遠﹐尋溪愛路平。多年柏在﹐不記柏名。」《贈胡僧》云「瘦形無血色﹐艸履著從穿。閒語似持咒﹐不眠同坐禪。背經來漢地﹐袒膊過冬天。情性人難會﹐遊方應信緣。」《贈絕粒僧》云「一齋難過日﹐況復更休糧。養力時行道﹐聞鐘不上堂。惟畱煨藥火﹐不寫化金方。舊有山廚在﹐從僧請作房。」《晚秋江館》云「病寄泗州居帶城﹐傍門髙柳一蟬鳴。澄江月上見魚擲﹐荒徑葉幹聞犬行。越嶠夜無侵閣色﹐寺鐘涼有隔原聲。故園賣盡休歸去﹐湖水秋來空自平。」《贈李道士》云「布褐髙眠石竇春﹐迸泉多濺黑紗巾。昂頭說《易》當閒客﹐落手圍棋對俗人。自算天年窮甲子﹐誰同雨夜守庚申。擬歸太華何時去﹐他日相逢乞藥銀。」《秋日同朱慶餘懷少室舊隱》云「曾居少室黃河畔﹐秋夢長懸未得回。扶病十年離水石﹐思歸一夜隔風雷。荒齋幾度僧眠起﹐晚菊頻經塵路來。燈下此心誰共說﹐傍松幽徑已多苔。」師東洛人﹐姓周氏。少從浮圖法﹐遇姚合而反初﹐乃易名賀。初與賈長江無可齊名。賀《哭柏師》云「林徑西風急﹐松枝構杪余。凍須亡夜剃﹐遺偈疾時書。地燥焚身後﹐堂空臥影初。此時頻下淚﹐曾省到吾廬。」時島亦有詩云「苔覆石牀新﹐師曾過幾春。寫畱行道影﹐焚卻坐禪身。塔院關松雪﹐經房鎖隙塵。自嫌雙淚下﹐不是解空人。」時謂相侔云。「兩鬢已垂雪﹐五湖歸釣魚。」﹝《送人》句。﹞「夜濤鳴柵鎖﹐寒葦露船燈。」﹝句。﹞「石水生茶味﹐松風減扇聲。」﹝句。﹞「磬徹遠巢禽。」﹝句。﹞「伊流背行客﹐嶽響答淸犭爰。」﹝句。﹞唐有周賀詩﹐卽淸塞也。《秋宿洞庭》云「洞庭秋葉下﹐旅客不勝愁。明月天涯夜﹐靑山江上秋。一官成白首﹐萬里寄滄洲。只被浮名系﹐寧無愧海鷗。」《巴陵秋思》云「楊柳已寒色﹐楚田方刈禾。歸心病起切﹐敗葉夜來多。細雨城蟬噪﹐殘陽嶠客過。故鄕餘業在﹐杳隔洞庭波。」《嶽陽樓》云「平楚起寒色﹐杪秋猶未還。世情何處淡﹐湘水向人閒。空翠隱髙鳥﹐夕陽歸遠山。孤舟萬里外﹐惆悵洞庭間。」﹝三詩作周賀。﹞○僧文益《看牡丹》云「擁毳對芳叢﹐由來趣不同。發從今日白﹐花是去年紅。艷色隨朝露﹐馨香逐晚風。何須待零落﹐然後始知空。」○僧修睦《秋日閒居》云「是事不相關﹐誰人似此閒。捲簾當白晝﹐移榻對靑山。野鶴眠松上﹐秋苔長雨間。嶽僧頻有信﹐昨日得書還。」《睡起作》云「長空秋雨歇﹐睡起覺淸神。看水看山坐﹐無名無利身。偈吟諸祖意﹐茶碾去年春。此外誰相識﹐孤到砌頻。」《題東林》云「欲去不忍去﹐徘徊吟繞廊。水光秋澹蕩﹐僧好語尋常。碑古苔文疊﹐山晴鐘韻長。翻思南嶽上﹐欠此白蓮香。」○僧景《畫松》云「畫松一似眞松樹﹐且待尋思記得無。曾在天臺山上見﹐石橋南畔第三株。」○僧可止《哭賈島》云「燕生松雪地﹐蜀死葬山根。詩癖降今古﹐官卑誤子孫。冢欄寒月色﹐人哭苦吟魂。暮雨滴碑字﹐年年添蘚痕。」○僧卿《長安言懷寄沈彬侍郎》云「故園梨嶺下﹐歸路接天涯。生作長安艸﹐勝爲邊地花。雁南飛不到﹐書北寄來賒。堪羨神仙客﹐靑早致家。」《舊國裏》云「舊居梨嶺下﹐風景近炎方。地暖生春早﹐家貧覺歲長。石房過濕﹐松徑雨餘香。日久竟無事﹐詩書聊自︹。」○僧處默《題聖果寺》云「路自中峯上﹐盤回出薜蘿。到江吳地盡﹐隔岸越山多。古木叢靑靄﹐遙天浸白波。下方城郭近﹐鐘磬雜笙歌。」《螢》云「熠熠與娟娟﹐池塘竹樹邊。亂飛如拽火﹐成聚卻無煙。微雨灑不滅﹐輕風吹欲然。昔時書案上﹐頻把作囊懸。」《遠煙》云「靄靄前山上﹐凝光滿薜蘿。髙風吹不斷﹐遠樹得偏多。翠與晴合﹐輕將淑气和。正堪流野目﹐休問意如何。」《織婦》云「蓬鬢蓬門積恨多﹐夜闌燈下不停梭。成縑猶自陪錢納﹐未值靑樓一曲歌。」○僧澹交《病後作》云「未得身亡法﹐此身終未安。病腸猶可洗﹐瘦骨不禁寒。藥少心神餌﹐經無气力看。悠悠片質﹐獨坐夕陽殘。」《寫眞》云「圖形期自見﹐自見卻傷神。已是夢中夢﹐更逢身外身。水花凝幻質﹐墨彩聚空塵。堪笑余兼爾﹐俱爲未子人。」○僧若虛《古鏡》云「軒後洪鑪獨鑄成﹐蘚痕磨落月輪呈。萬般物象皆能鑑﹐一个人心不可明。匣內乍開鸞鳳活﹐臺前髙掛鬼神驚。百年肝膽堪將比﹐只怕頻看素髮生。」○僧曇域《贈島禪師》云「遠枯葉滿﹐羣鹿亦相隨。頂骨生新發﹐庭松長舊枝。禪髙太白月﹐行出祖師碑。亂後潛來此﹐南人總不知。」○僧懷浦《初冬旅捨早懷》云「枕上角聲微﹐離情未息機。夢回三楚寺﹐寒入五更衣。月沒棲禽動﹐霜晴凍葉飛。自慚於役早﹐深與道相違。」○僧慕幽《燈》云「鐘斷危樓鳥不飛﹐熒熒何處最相宜。香燃水寺僧開卷﹐筆寫春闈客著詩。忽爾思多穿壁處﹐偶然心盡斷纓時。孫康勤苦誰畱念﹐少減餘光借與伊。」○僧尙顏《寄陳陶處士》云「鐘陵城外住﹐諭似玉沈泥。道直貧嫌殺﹐神淸語亦低。雪深加酒債﹐春盡減詩題。記得曾遊宿﹐山茶又更攜。」○開元宮人開元中﹐賜邊軍纊衣﹐制於宮中。有兵士於短袍中得詩曰「沙場徵戍客﹐寒苦若爲眠。戰袍經手作﹐知落阿誰邊﹖蓄意多添綫﹐含情更著綿。今生已過也﹐重結後生緣。」兵士以詩白帥﹐帥進呈。玄宗以詩徧示宮中﹐曰「作者勿隱﹐不汝罪也。」有一宮人自言萬死。上深憫之﹐遂以嫁得詩者﹐謂曰「吾與汝結今生緣。」邊人感泣。○崔氏盧校書年暮﹐娶崔氏﹐結衤離之後﹐爲詩曰「不怨盧郎年紀大﹐不怨盧郎官職卑。自恨妾身生較晚﹐不及盧郎年少時。」○劉氏杜羔不第﹐將至家﹐其妻劉氏先寄詩云「良人的的有奇才﹐何事年年被放回。如今妾面羞君面﹐君若來時近夜來。」羔卽回。尋登第﹐又寄詩云「長安此去無多地﹐鬱鬱蔥蔥佳气浮。良人得意正年少﹐今夜醉眠何處樓。」﹝或云趙氏。﹞○薛媛濠梁南楚材﹐旅遊陳潁﹐受潁牧之眷﹐無返舊意。其妻薛媛寫眞寄之﹐曰「欲下丹靑筆﹐先拈寶鏡端。已驚顏索寞﹐漸覺鬢凋殘。淚眼描將易﹐愁腸寫出難。恐君渾忘卻﹐時展畫圖看。」夫婦遂偕老焉。時人嘲之曰「當時婦棄夫﹐今日夫棄婦。若不逞丹靑﹐空房應獨守。」﹝《溪友議》。﹞○李季蘭《寄韓校書》云「無事烏程縣﹐蹉跎歲月餘。不知蕓閣吏﹐寂寞意何如。遠水浮仙棹﹐寒星伴使車。因過大雷岸﹐莫忘八分書。」季蘭五六歲﹐其父抱於庭﹐蘭作詩《詠薔薇》云「經時未架卻﹐心緒亂縱橫。」父恚曰「此必爲失行婦也。」後竟如其言。髙仲武云「士有百行﹐女有四徳。季蘭則不然。形器旣雌﹐詩意亦蕩。自鮑令暉以下﹐罕有其倫。如『遠水浮仙棹﹐寒星伴使車。』此五言之佳境也。上方班婕妤則不足﹐下比韓蘭英則有餘﹐不以遲暮﹐亦一俊嫗。」劉長卿謂季蘭爲女中詩豪。○如意中女子如意中女子﹐年九歲能吟詩﹐則天試之﹐皆應聲而就。其兄辭去﹐則天令作詩送兄﹐遂賦云「別路初起﹐離亭葉正飛。所嗟人異雁﹐不作一行歸。」○魚玄機玄機﹐咸通中西京咸宜觀女道士也﹐字幼微。善屬文﹐其詩有「綺陌春望遠﹐瑤徽秋興多」。又「殷勤不得語﹐紅淚一雙流。」又「焚香登玉壇﹐端簡禮金闕」。又「情自郁爭同夢﹐仙貌長芳又勝花」。後以笞殺女童綠翹事下獄﹐獄中有詩云「易求無價寶﹐難得有情郎。」又云「明月照幽隙﹐淸風開短襟。」○僖宗宮人唐僖宗自內出袍千領﹐賜塞外吏士。神策軍馬眞於袍中得金鎖一枚﹐詩一首﹐云「玉燭制袍夜﹐金刀呵手裁。鎖寄千里客﹐鎖心終不開。」眞就市貨鎖﹐爲人所告。主將得其詩﹐奏聞。僖宗令赴闕﹐以宮人妻眞。後僖宗幸蜀﹐眞晝夜不解衣﹐前後捍禦。○張建封妓樂天有《和燕子樓詩》﹐其序云「徐州張尙書有愛妓盼盼﹐善歌舞﹐雅多風態。余爲校書郎時﹐遊淮泗間﹐張尙書宴余。酒酣﹐出盼盼以佐飲﹐歡甚。余因贈詩﹐落句云﹕『醉嬌勝不得﹐風裊牡丹花。』盡歡而去。爾後絕不復知﹐玆一紀矣。昨日司勛員外郎張仲素繪之訪余﹐因吟新詩﹐有《燕子樓詩》三首﹐詞甚婉麗。詰其由﹐乃盼盼所作也。繪之從事武寧軍累年﹐頗知盼盼始末﹐云﹕張尙書旣沒﹐彭城有張氏舊第﹐中有小樓﹐名燕子。盼盼念舊愛而不嫁﹐居是樓十餘年﹐於今尙在。盼盼詩云﹕『樓上殘燈伴曉霜﹐獨眠人起合歡牀。相思一夜情多少﹐地角天涯未是長。』又云﹕『北邙松柏鎖愁煙﹐燕子樓中思悄然。自埋劍履歌塵散﹐紅袖香消一十年。』又云﹕『看鴻雁嶽陽回﹐又睹玄禽逼社來。瑤瑟玉簫無意緒﹐任從蛛网任從灰。』余嘗愛其新作﹐乃和之云﹕『滿窗明月滿簾霜﹐被冷燈殘拂臥牀。燕子樓中寒月夜﹐秋來爲一人長。』『鈿帶羅衫色似煙﹐幾回欲起卽潸然。自從不舞《霓裳曲》﹐疊在空箱十二年。』又﹕『今春有客洛陽回﹐曾到尙書暮上來。見說白楊堪作柱﹐爭教紅粉不成灰。』又贈之絕句﹕『黃金不惜買蛾眉﹐揀得如花四五枝。歌舞教成心力盡﹐一朝身去不相隨。』後仲素以餘詩示盼盼﹐乃反覆讀之﹐泣曰﹕『自公薨背﹐妾非不能死﹐恐百載之後﹐以我公重色﹐有從死之妾﹐是玷我公淸範也﹐所以偸生耳。』乃和云﹕『自守空樓斂恨眉﹐形同春後牡丹枝。舍人不會人深意﹐訝道泉臺不去隨。』盼盼得詩後﹐怏怏旬日﹐不食而卒。但吟云﹕『兒童不識衝天物﹐漫把靑泥雪毫。』」﹝出《長慶集》。﹞○女郎宋若昭若昭﹐貝州人。父廷芬﹐生五女皆警慧﹐善屬文。長若莘﹐次若昭若倫若憲若荀。若昭尢髙。皆性素潔﹐鄙薰澤靚妝﹐不願歸人﹐欲以學名家﹐家亦不欲與寒鄕凡裔爲姻對。貞元中﹐昭義節度使李抱眞表其才﹐徳宗詔入禁中﹐試文章並問經史大義﹐帝咨美﹐悉畱宮中。帝能詩﹐每與侍臣賡和﹐五人者皆與。又髙其風標﹐不以妾侍命之﹐呼學士。自貞元七年﹐祕禁圖籍﹐詔若莘總領。元和末卒。後穆宗拜若昭尙宮﹐嗣其秩。歷穆敬文三朝﹐皆呼先生。若憲﹐文宗時以讒死。倫荀蚤卒。廷芬思獨愚﹐不可教﹐爲民終身。○女郎張窈窕《寄故人》云「澹澹春風花落時﹐不堪愁望更相思。無金可買《長門賦》﹐有恨空吟《團扇》詩。」○女郎劉媛「學畫蛾眉獨出羣﹐當時人道便承恩。經年不見君王面﹐花落黃昏空掩門。」○鶯鶯鶯鶯姓崔氏﹐有張生者﹐其婢紅娘以《春詞》二篇誘之。崔答曰「待月西廂下﹐迎風戶半開。拂墻花影動﹐疑是故人來。」張喜其意﹐旣遇而別﹐崔命琴﹐鼓《霓裳羽衣》之曲。張文戰不利﹐崔貽書以廣其意。又有竹茶碾亂絲之贈曰「淚痕在竹﹐愁緒縈絲﹐因物達情﹐永以爲好。」楊巨源元積善張生﹐見其意﹐嘆賞之。巨源賦《崔娘》一篇云「淸潤潘郎玉不如﹐中庭蕙艸雪銷初。風流才子多春思﹐腸斷蕭娘一紙書。」元積亦續生《會眞詩》三十韻。張后以爲妖於身也﹐絕之。旣而崔其所親潛寄一詩云「自從消瘦減容光﹐萬轉千回懶下牀。不爲旁人羞不起﹐因郎憔悴卻羞郎。」張將行﹐賦一章以絕之云「棄置今何道﹐當時且自親。還將舊來意﹐憐取眼前人。」自是遂絕。○不知名江陵有士子遊交廣﹐五年未還﹐愛姬爲太守所取﹐納於髙麗坊邸。及歸﹐寄詩曰「陰冪冪下陽臺﹐惹著襄王更不回。五度看花空有淚﹐一心如結不曾開。纖蘿自合依芳樹﹐覆水寧思反舊杯。惆悵髙麗坊邸宅﹐春光無復下山來。」守遂遣還。有爲禦史分務洛京者﹐其愛姬爲李逢吉一閱﹐遂不復出。明日﹐以詩投之云「三山不見海沈沈﹐豈有仙蹤尙可尋。靑鳥去時路斷﹐嫦娥歸處月宮深。紗窗暗想春相憶﹐書幌誰憐夜獨吟。料得此時天上月﹐只應偏照兩人心。」李得詩含笑曰「大好詩。」遂絕。唐人及第後﹐或遇舊題名處﹐卽加前字﹐故詩曰「曾題名處添前字﹐送出城人乞舊詩。」﹝姚合及第後﹐詩云「新銜添一字﹐舊友讓前途。」﹞長安木塔院﹐有進士房魯題名處﹐有人題詩曰「姚家新婿是房郎﹐未解芳顏意欲狂。見說正調穿羽箭﹐莫教射破寺家墻。」丹陽焦山《瘞鶴銘》小碣刻詩云「江外水不凍﹐今年寒苦遲。三山在何處﹐欲到引風歸。」後題云「丹陽掾王瓚作。」後復題小石云「縱步不知遠﹐夕陽猶未回。好花隨意發﹐流水逐人來。」不知誰爲之。「忽聞天子訪沈淪﹐萬里懷書西入秦。早知不用無媒客﹐恨別江南楊柳春。」奇鯤﹐南詔大酋之心膂也。僖宗時來朝﹐髙駢自淮海飛章曰「蠻酋用事﹐惟奇鯤等數人﹐請止而鴆之。」帝用其策。奇鯤有詞藻﹐途中詩云「風裏浪花吹又白﹐雨中峯影洗還靑。沙鷗聚處窗前見﹐林啼時枕上聽。」﹝出《瑣言》。﹞《雜調》云「勸君莫惜金縷衣﹐勸君須惜少年時。有花堪折直須折﹐莫待無花空折枝。」「空賜羅衣不賜恩﹐一薰香後一銷魂。𨿽然舞袖何曾舞﹐長對春風淚痕。」「眼想心思夢裏驚﹐無人知我此時情。不如池上鴛鴦鳥﹐雙宿雙飛過一生。」「鶯啼露冷酒初醒﹐罨畫樓西曉角鳴。翠羽帳中人夢覺﹐寶釵斜墮枕函聲。」「兩心不語暗知情﹐燈下裁縫月下行。行到階前知未睡﹐夜深聞放剪刀聲。」榦符末﹐有客訪僧﹐僧卻之﹐題門而去﹐云「龕龍去東海﹐時日隱西斜。敬文今不在﹐碎石入流沙。」忽一僧曰「大罵我曹﹐乃合寺苟卒四字。」○權龍褒﹝褒一作襄﹞景龍中﹐爲左武衛將軍﹐好賦詩﹐而不知聲律。中宗與學士賦詩﹐輒自預焉﹐帝戲呼爲權學士。初以親累遠貶﹐洎歸﹐獻詩云「龍褒有何罪﹐天恩放嶺南。敕知無罪過﹐追來與將軍。」上大笑。嘗吟《夏日詩》﹕「嚴霜白皓皓﹐明月赤團團。」或曰「豈是夏景﹖」答曰「趁韻而已。」通天中﹐刺滄州。初到﹐呈同官曰「遙看滄州城﹐楊柳郁靑靑。中央一羣漢﹐聚坐打杯觥。」諸公謝曰「公有逸才。」曰「不敢。趁韻而已。」嘗作《秋日詠懷詩》曰「檐前飛七百﹐雪白後園僵。飽食房裏側﹐家糞集野螂。」參軍不曉﹐問之﹐權曰「鷂子簾前飛﹐直七百﹔洗衫掛後園白如雪﹔飽食房中側臥﹐家裏便轉集得野澤蜣螂。」聞者笑之。始賦《夏日》嚴霜明月之句﹐乃皇太子宴賦詩。太子援筆譏之﹕「龍褒才子﹐秦州人氏。明月晝耀﹐嚴霜夏起。如此詩章﹐趁韻而已。」龍褒爲瀛州刺史﹐歲暮﹐京中人附書云「攺年多感。」乃將書呈判司以下云「有司攺年爲多感元年。」一日﹐謂府吏﹕「何名私忌﹖」對曰「父母亡日﹐請假。」偶房中靜坐﹐有靑狗突入﹐大怒曰「衝破我忌日﹐更牒攺到明日﹐好作忌日。」談者笑之。

