緣情手鑑詩格

﹝唐﹞李洪宣撰

○詩有五不得

一曰不得以虛大爲髙古。二曰不得以緩慢爲淡佇。三曰不得以詭怪爲新奇。四曰不得以錯用爲獨善。五曰不得以爛熟爲穩約。

○束散法

詩曰「山暗云凝樹﹐江春水接天。」「云」字﹑「水」字是束散也。

○審對法

如方幹詩﹕「鶴盤遠勢投孤嶼﹐蟬曳殘聲過別枝。」此卽深失力也﹐切宜忌之。

○自然對格

杜紫薇詩﹕「人世難逢開口笑﹐菊花須插滿頭歸。」「人世」對「菊花」是也。

○詩有三格

一曰意。二曰理。三曰景。

○詩忌俗字

「摩挲」﹑「抖藪」之類是也。

