陳石遺先生談藝錄民國黃曾樾輯

○序

歲辛亥﹐余年十六﹐方讀書京師大學﹐始識石遺先生。越十有五年﹐納交於黃子蔭亭。蔭亭新自海外歸。時相過從。出示所作詩古文辭﹐類淵雅﹐躋於作者之林。因爲言石遺先生於商量舊學﹐雅極殷拳。蔭亭亦旣飫聞先生名﹐深以得及先生之門爲可樂。如是者又三年﹐蔭亭與余邂逅南都﹐則知其有石遺先生《談藝錄》之作。問序於余。余受而讀之。其於詩古文辭﹐凡所論列﹐皆鞭入﹐能抉其奧﹐不作一膚淺語。而臧否選體詩﹑桐城派古文﹐以曁近人樊山﹑伯嚴詩各則﹐與余所見﹐幾合符節。獨謂劉后村詩僅工七言絕句﹐似未知後村之眞者。後村詩無一體不工﹐蓋出入於杜﹑韓﹑蘇﹑黃﹑東野﹑臨川間﹐淹有諸家之長。其尢勝處﹐在寫實甚美。以此法作詩﹐庶幾近數十年以來之中國﹐可一一於詩歌表而出之。今之語體詩﹐瞠手後矣。不諗先生以爲何如﹖《談藝錄》文筆雋永﹐敍述簡潔﹐讀之如飲龍井茗﹐淸芬沁人心脾。有志於舊文藝者﹐人手一編﹐余知其於詩古文辭入門之途徑﹐必有護也。信惟蔭亭足以傳先鋒一﹐亦惟先生之孳孳於商量舊學若此其篤。余別先生九年﹐睹此編﹐猶恍然置身於便坐雅談時。噫﹗先生遠矣。民國十九年八月眾難林庚白序於秣陵

○序

吾閩文教之開﹐較中土爲晚。隋唐間始有詩人﹐迨唐末五代﹐秦系﹑韓偓﹑崔道融之倫﹐流寓入閩﹐詩教乃盛。自宋而益昌﹐楊徽之﹑楊億﹑劉子翚﹑朱熹﹑蕭徳藻﹑徐璣﹑劉克莊﹑嚴羽﹑謝翺諸人﹐後先蔚起﹐各成派別。朱明一代﹐閩中十子﹑鄭善夫﹑髙﹑傳﹑二謝﹑二徐﹑曹學佺𨿽疊以詩鳴﹐然皆不出明人貌以漢魏﹑盛唐之習。沿至勝淸道咸之間﹐和侍郎﹑祁相國﹑以杜﹑韓﹑白﹑蘇倡於京師﹐爲世宗仰﹐而八閩詩人尙株守其鄕先輩﹐摹仿成法。同光而還﹐鄭海藏﹑陳聽水﹑陳木菴三先生出﹐以宛陵﹑半山﹑東坡﹑放翁﹑誠齋諸大家爲宗﹐同時江右陳散原先生力祖山谷。於是數百年來之爲詩者﹐始一亦其窠臼。大抵以淸新眞摯爲主﹐海內推爲「同光派」。而吾師陳石遺先生則不唐﹐不宋﹐不漢魏﹐不六朝﹔亦唐﹐亦宋﹐亦漢魏﹐亦六朝。《三百篇》爲體﹐經史諸子百家爲用。其著《詩話》﹐編《詩鈔》﹐鼓吹之力﹐蓋自有說詩﹑選詩以來﹐得未曾有焉。先生以名世之才﹐蘊經世之學﹐壯歲橐筆﹐爲劉壯肅﹑張文襄諸公上客。所爲擘畫措施﹐胥關民生國計。顧世獨以朴學辭章重先生﹐豈知此殆先生流落人間者泰山一毫芒耳。其以宛陵﹑半山﹑東坡﹑誠齋況先生之詩者﹐自皮相矣。然自先生出﹐而朋從气類相感召﹐講壇著述所提倡﹐實有左右中原文獻之功﹐不特移易閩中宿習﹐開閩派之新聲。而勝淸一代主持詩教如王文簡之亻堇亻票神韻﹑沈文愨之專主溫柔惇厚者﹐先生殆有過之。嘗聞先生論吾閩僻處海澨﹐而《禹貢》三江﹐南江發源長汀﹔漢代五嶽﹐霍山實在寧徳﹔大海則東控日本﹔三十六洞天﹐第一﹑第十六皆在福建。然則山川靈淑淸明之气﹐蘊千百年而後鐘於先生者﹐豈獨幔亭屴崱已邪﹗信哉詩人之傑﹐爲今日詩教剝復時之山斗矣。曾樾幸生鄕國﹐自有知識﹐則知景仰先生﹐竊揆檮昧﹐不敢自致於門墻。丁卯孟冬初弦﹐由董仲純丈介謁先生於文儒坊三官堂之匹園﹐呈詩文爲贄。師年七十有二﹐精神矍鑠﹐長身頒白﹐貌淸臒﹐望之如六十歲人。談論精采煥發﹐娓娓無倦容﹐樂育之意﹐晬面盎背。嗣後每遇休沐﹐常隨杖履。其說詩旨趣﹐大抵散見於所著書中。有所請益﹐必爲暢言。退而錄之﹐以備遺忘。隨聞隨記﹐無有匯次﹐名曰《談藝錄》﹐紀實也。昔桐城姚惜抱先生爲文章﹐私淑其鄕方侍郎﹐而以未得及身親炙爲憾。曾樾何幸﹐得及大賢之門﹐而荷其拂拭﹐把筆記錄名言讜論﹐蓋不勝玷辱師門之忄瞿云。丁卯季冬黃曾樾。

◎﹝正文﹞

師云﹕詩之爲道﹐足以怡養天機﹐作者固宜求工﹐然過事苦吟﹐未免自錄苦惱。蓋作詩不徒於詩上討生活﹐學問足﹐𨿽求工﹐亦不至於苦也。兪恪士自卸疆提學使任回京﹐嘗言此後當不復作詩﹐某詩功恐亦止於是。每一詩成﹐刻畫景物﹐非無逼肖處﹐然幾病怔忡矣。兪先生西行後詩大異於昔﹐惟不久竟下世。

求詩文於詩文中﹐末矣。必當深於經﹑史﹑百家﹐以厚其基。然尢必其人髙妙﹐而後其詩能髙妙。否則﹐𨿽工不到甚麼地步去。

師云﹕生之詩文﹐可以成家。文學桐城﹐詩學選體﹐皆取法甚正。夫漢魏六朝詩豈不佳﹐但依樣畫胡蘆﹐終落空套。作詩當求眞是自己語。中晚唐以逮宋人﹐力去空套。宋詩中如楊誠齋﹐非亻堇筆透紙背也。言時摺其衣襟﹐旣向摺﹐又反而向表摺。因指示曰﹕他人詩只一摺﹐不過一曲折而已﹐誠齋則至少兩曲折。他人一折向左﹐再摺又向左﹐誠齋則一折向左﹐再折向左﹐三折總而向右矣。生看《誠齋集》﹐當於此等處求之。

師云﹕學文字﹐當取資大家。小名家佳處有限﹐看一徧可也。唐之杜﹑韓﹑白﹐宋之蘇﹐此四家集﹐可取資者十五六至十七八。杜則人知其好矣。世尊韓文爲文章泰斗﹐而韓詩之工﹐實在文上。白詩號稱老嫗能解﹐皆非白之佳者﹐其佳境頗非前人所有。韓白二家﹐皆能於李杜外另境界﹐皆人傑也。蘇得於天者甚優﹐其運典之靈後確切﹐黃陳二家亦能及。雙井固佳﹐然實無若何深遠髙妙處。此外則放翁﹑誠齋耳。陸取其七律﹑七絕﹐楊取其七絕﹑五七古。淸初詩人﹐王﹑朱外﹐足觀者少。嘉﹑道間和恩澤﹑祁雋藻尙有取焉。

師云﹕淸初詩人﹐吳梅村固是大家﹐然卽其擅長之七古論﹐只能備一格﹐作詩史觀。後人無彼之題﹐卽不必作彼之計。還是朱﹑王可喜處多。大抵漁洋七言多佳者﹐七絕尢佳。五古則優孟王孟耳。

師云﹕漁洋𨿽喜用典﹐而用得恰好處﹐簇簇生新﹐蓋以少許勝人多許也。梅村則近於堆垛。

師云﹕王湘綺除《湘軍誌》外﹐詩文皆無可取。詩除一二可備他日史乘資料外﹐餘皆落套。散文尢惡劣﹐不可讀。至用「泥金」﹑「捷報」等字﹐豈不令人齒冷。馬通伯文時有佳者﹐但於桐城規則外﹐不敢一步放手行。陳散原文勝於詩﹐姚叔節詩勝於文。鄭海藏詩實有動人處﹐近作漸就枯窘﹐或身世使然。然果是大手筆﹐不怕無詩作也。

師云﹕朱梅崖文在王遵嚴上﹐髙雨農次之﹐張怡亭﹑李古山又次之。

師云﹕《湘軍誌》誠是佳構﹐善學《史記》《通鑑》。其多微辭﹐尢冷雋可喜。湘綺樓他文不稱是﹐莫明其故。鄭海藏詩﹐一首往往有一二韻極佳者﹐其餘多趁筆。

師云﹕曾文正以聲調鏗鏘捄桐城之短﹐然其文不及方﹑姚處﹐則尙不能避俗耳。如其生平得意之作《金陵昭忠祠記》﹐聲調美矣﹐而篇終處殊未免俗。論勝朝文﹐終當以方稱首。姚﹑梅二郎中﹐未知鹿死誰手。

師云﹕所謂髙調者﹐音調響亮之謂也﹐如杜之「風急天髙」是矣。《散原精舍詩》則正與此相反。

師云﹕白詩之妙﹐實能於杜韓外擴充境界。宋詩十之七八從《長慶集》中來﹐然皆能以不平變化其平處。

師云﹕近體詩當常作﹐方能進步。卽大家亦要常作﹐否則生澀。欲妥帖﹐煞費安排矣。

師云﹕《散原精舍詩》專事生澀﹐蓋欲免俗﹑免熟﹐其用心苦矣。

師云﹕作七律﹐第三聯可脫開前半截﹐另出新意﹐不必死承前半首作下。專守起承轉合格調者﹐作試帖詩之餘毒也。陳太傳尙未免此﹐彼亦自知。至此聯作法﹐則當視前聯用意而力求與之異。如前聯大﹐則此聯小﹐餘可類推。例如老杜之「春水船如天上坐﹐老年花似霧中看」﹐大矣﹐而下聯則小。

師云﹕七古當以杜﹑韓﹑蘇爲正則。三家一韻到底者居多﹐實前無古人﹐後無來者。山谷七古﹐讀之令人不舒暢。

師云﹕吾閩文學﹐從古不後人。如吳才老之首疑僞《古文尙書》﹑首言《毛詩》古音﹐袁機仲之首創紀事本末﹐曾慥之首創叢書﹐柳耆卿之於詞道創長調﹐皆是。若蔡君謨之於字﹐蕭東夫﹑徐靈淵之於詩﹐不過分占一席耳。

師云﹕刻書有雅俗之分﹐不可不辧。字體處﹐凡行數與字數﹐皆當知之。明人刻八股文﹐及淸人刻朱卷﹐皆是每版九行﹐每行二十五字。凡佳本古槧﹐多十一行﹑古三行。十行者已少﹐九行則俗本耳。字數以二十一﹑二爲宜。

師云﹕樊山與實甫𨿽均以詩豪﹐頃刻成詩﹐年月成集﹐各以萬首計。然樊則自幼至老﹐始終一格﹔易則時時更變﹐詩各一格﹐集各一調。林謙宣云﹕易以活字版自隨﹐一有詩﹐百十首卽印成集﹐徧贈朋友。

師云﹕樊榭詩五古﹑七絕爲上﹐七律次之﹐五律又次之﹐七古爲下。

師云﹕黃莘田七絕𨿽守唐音﹐而頗多佳作足諷詠者﹐調𨿽舊而命意新也。

師云﹕《紅樓夢》一書﹐眞是千古奇構。全部痛詆滿淸﹐而以一代文綱之密﹐無如之何。蓋他小說皆以一人影射一人﹐故易被窺破﹔《紅樓夢》則或以一个影射數人﹐或以數人影射一人﹐天花亂墜﹐使人迷於所往。近三十年﹐始有窺破一二者﹔蔡鶴卿《索隱》﹐可謂窺見全豹矣。

師云﹕世之崇奉半山者﹐蘇戡倡之也。半山絕句﹐頗欲於唐音外別立一幟﹐然甚佳者亦不多見。

師云﹕漁洋﹑樊榭兩家均好用典﹐惟王則運用無痕﹐厲尙未免斧鑑之迹。王用鮮新典﹐厲用冷僻典。兩家皆好摹擬﹐王竭力仿唐﹐厲則專意仿宋。就中漁洋七絕神韻悠揚﹐非樊榭所及﹔而樊榭七絕眞實處﹐亦漁洋所無。王長於七古﹐厲七古殊卑下。但厲之五古遠在王上﹐漁洋五古純是假王孟﹐殊不足觀。厲七律𨿽未免於織巧﹐然有幽秀之致﹔王七律間有一﹑二佳構﹐然往往有欠通者。五律則小名家耳。均非所長也。總之漁洋尙是大家吐屬﹐樊榭則小名家耳。亦由二人身世不同使然也。

師云﹕《兩當軒詩》精警處﹐非漁洋﹑樊榭所及﹐但不能自成一家。

師云﹕樊榭文學錢牧齋。虞山文本萎苶﹐學之者每況愈下矣。

師云﹕虞山詩工甚深﹐晚年尢寢饋於蘇﹑陸二家。七古殊勝。《初學集》實在晚明諸家之上。

師云﹕梅村長篇𨿽學初唐四傑﹐而神理實《長慶集》﹐音節去四傑頗遠。

師云﹕查初白七律善學香山﹐梅村則學劍南。

師云﹕樊山詩眞所謂作詩矣﹐生平少山水登臨之樂﹐而閉門索句﹐能成詩數千首﹔無歌舞酒色之娛﹐能成艷體詩千百首﹐亦奇矣。

師云﹕世未有終身藜藿而能辧膏腴之味﹑畢生韋布而知論錦繡之美者﹐鐘記室嶸之詩﹐曾無片言隻字流落人間﹐是其不工也無疑。以一不能詩之人﹐信口雌黃﹐豈足信哉﹗無怪乎其列淵明於中品﹐目孟徳爲下品也。

師云﹕張亨甫頗少佳處。其享名之盛﹐蓋由友朋气誼之髙﹐一因也﹔道咸之際﹐林淸亂後﹐回﹑撚之匪繼之﹐復有洪楊大劫﹐東南文物掃地矣。且其時朝廷專尙功利﹐宣宗毅然反其祖宗所爲﹐不重儒術﹐故斯文衰敝﹐亨甫以詩鳴﹐名較易焉﹐二因也。自時厥後﹐祁﹑程﹑何﹑鄭諸賢興﹐亨甫之老守古法者黯然無色矣。

師云﹕陳恭甫謂張亨甫七古﹐自髙靑邱後無此作。靑邱非七古上乘﹐恭甫優爲之﹐亨甫尙未之及﹐惟《王郎曲》相近耳。

師云﹕吾閩古文家﹐朱梅崖外﹐允推髙雨農先生澍然。其《抑快軒文》﹐得力於李習之者甚深。難者集中碑諸作﹐除《陳望坡尙書神道碑》等一﹑二篇外﹐其餘皆鄕曲庸行﹐髙先生能描寫各肖其人而不雷同。惜其稿本數種﹐有八本者﹐有十二本﹑十六本者﹐全存陳太傳處﹐尙未付梓以公同好也。

師云﹕文章與人品有莫大關系。當陳恭先生爲《道光通誌》總纂時﹐髙雨農先生爲分纂。陳沒﹐髙承其乏﹐任總纂。時某時中丞慫恿劣衿﹐痛詆恭甫所纂。髙先生寓書當道﹐力爲駁斥﹐至辭館不就。其行誼可飲矣。其書洋洋數千言﹐可謂至文也。

師云﹕兪曲園亦算學者﹐惟治經專師髙郵派﹐如攺《考工記》之「鐘乳面三十六」之「面」字爲「而」字﹐與《虞書》「舜臣二十二人」之「二」字爲「三字」字等﹐皆淺易可哂。

師云﹕幾道學無師承﹐少半時文字尙多俗筆。厥後研究子部﹐且得力於外國名家文法﹐盡燮其往時滑易之病﹐所譯書之佳者﹐首推原富。𨿽經濟學不能膠柱鼓瑟﹐而《原富》之理永無可易。其次爲《天演論》。詩尙少傑作﹐用典亦偶有錯誤。此亦當咎編集者之不審也。

師云﹕吳孟舉詩誠佳。卽以刻《宋詩鈔》論﹐當舉世鄙薄宋詩之時而有此特識﹐則其詩安得不髙人一等﹖其湮沒無聞者﹐以其友呂晚村之獄﹐人不敢稱舉之耳。

師云﹕張亨甫詩宗盛唐。尢以舉太白自命﹐實不相似。而與黃仲則較絜短長﹐則猶未能相伯仲。

師云﹕《秋江集》七絕佳者甚多﹐五古﹑七律亦不惡﹐七古遜耳。

師云﹕漁洋之名﹐虞山成之也。其選《感舊集》﹐以錢居首﹐宜也。然王所最心服者爲竹垞﹐其前後贈朱七律二章﹐見《精華錄》中﹐推挹至矣。

師云﹕畏廬有弟子某﹐刊其師論文﹐中有大謬誤處。是尊師反以暴其師之短也。吾貽書﹐使急挖攺之。故爲子孫者刊其祖父之著作﹐不擇精粗美惡﹐惟求多多益善者﹐自謂孝子﹐實罪人也。﹝曾樾聞畏廬《與蔡鶴卿先生書》﹐所引「父母生子乃由一時之情欲」云云﹐謂爲隨園語。不知實孔文舉之言﹐而隨園襲之也。其見譏於蔡﹐蔡𨿽以擅長新文學著﹐而於舊學實淹賅。﹞

師云﹕北宋人肆力作七古﹐作五古未甚用功﹐故無佳構。惟陳簡齋在北宋末﹐五古由王﹑孟﹑韋﹑柳來﹐而能自出機杼。

師云﹕元遺山以元魏之後﹐生近幽並﹐故於金感情倍深。又當金亡之時﹐故其發爲詩歌﹐自具燕趙豪俠之气與詩人麥秀之思。其七言佳作甚多。題畫詩能用古法﹐試以少陵題畫詩經較之便知。今人作題畫詩﹐如詠眞山水﹑眞花卉﹑眞人物﹐則反易下語矣。

師云﹕桐城派文﹐苦束於其所謂義法﹐直如伊川之理學。惜抱則空靈駘蕩﹐在詩似常建﹑劉眘虛。梅格言則力量當在惜抱上。張廉卿﹑吳摯父文嫌太枯。伯言則非獨文佳﹐詩亦甚佳。

師云﹕作詩忌太熟字﹐如「山頭」﹑「嶺頭」之類﹐必當避去﹐以山嶺上頭確似人頭也。「山頂」﹑「嶺頂」亦然。「江頭」﹑「渡頭」則不然﹐江之口﹑渡之旁﹐則不甚似人頭矣。此等處消息甚微﹐「竹頭搶地」﹐則反見語妙。

師云﹕古人名只一字﹐故《公羊》譏二名。漢以後始漸有二名﹐則書單字名於姓下者﹐不當中空一字。世人往往中空一字﹐一似名必當二字者﹐故特空一字﹐以存其位。此大誤也。

師云﹕劉后村詩誠佳﹐然以阿附韓氏﹐士林鄙之。且其詩只工絕句﹐所以終不能與尢﹑蕭﹑範﹑陸頡頏也。

﹝按是冊爲丁卯冬從先生學詩時﹐將所聞於函丈者﹐隨時記錄之。其已是於先生著作者﹐均不記。自戊辰後﹐所記尙多﹐容後續印。十九年七月曾樾識。﹞

