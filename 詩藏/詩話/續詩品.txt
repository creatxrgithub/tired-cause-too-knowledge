續詩品﹝淸﹞袁枚

余愛司空表聖《詩品》﹐而惜其祗標妙境﹐未寫苦心﹔爲若干首續之。陸士龍云「𨿽隨手之妙﹐良難以詞諭。」要所能言者盡於是耳。

△崇意

虞舜教夔﹐曰「詩言志」。何今之人﹐多辭寡意﹖意似主人﹐辭如奴婢。主弱奴彊﹐呼之不至。穿貫無繩﹐散錢委地。開千枝花﹐一本所系。

△精思

疾行善步﹐兩不能全。暴長之物﹐其亡忽焉。文不加點﹐與到語耳。孔明天才﹐思十反矣。惟思之精﹐屆曲超邁。人居屋中﹐我來天外。

△博習

萬卷山積﹐一篇吟成。詩之與書﹐有情無情。鐘鼓並樂﹐捨之何鳴﹖易牙善烹﹐先羞百牲。不從糟粕﹐安得精英﹖曰「不關學」﹐終非正聲。

△相題

古人詩易﹐門戶獨開。今人詩難﹐羣題紛來。專習一家﹐愁愁小哉﹗宜善相之﹐多師爲佳。地殊景光﹐人各身分。天女量衣﹐不差尺寸。

△選材

用一僻典﹐如請生客。如何選材﹐而可不擇﹖古香時艷﹐各有攸宜。所宜之中﹐且爭毫釐。錦非不佳﹐不可爲帽。金貂滿堂﹐狗來必笑。

△用筆

思苦而晦﹐絲不成繩。書多而壅﹐膏乃滅燈。焚香再拜﹐拜筆一枝。星月驅使﹐華嶽奔馳。能剛能柔﹐忽斂忽縱。筆豈能然﹖惟悟所用。

△理气

吹气不同﹐油然浩然。要其盤旋﹐總在筆先。湯湯來潮﹐縷縷騰煙。有餘物於﹐物自浮焉。如其客气﹐冉猛必顚。無萬里風﹐莫乘海船。

△布格

造屋先畫﹐點兵先派。詩𨿽百家﹐各有疆界。我用何格﹖如盤走丸。橫斜操縱﹐不出於盤。消息機關﹐按之甚細。一律未調﹐八風掃地。

△擇韻

醬百二甕﹐帝豈盡甘﹖韻八千字﹐人何亂探。次韻自系﹐疊韻無味﹐斗險貪多﹐偶然遊戲。勿玉瓦缶撞﹐而銅山鳴。食雞取跖﹐烹魚去了。

△尙識

學如弓弩﹐才中箭鏃。識以領之﹐方能中鵠。善學邯鄲﹐莫失故步。善求仙方﹐不爲藥誤。我有禪燈﹐獨照獨知。不取亦取﹐𨿽師勿師。

△振采

明珠非白﹐精金非黃。美人當前﹐爛如朝陽。𨿽抱仙骨﹐亦由嚴妝。匪沐何潔﹖非燻何香﹖西施蓬發﹐終竟不藏。若非華羽﹐曷別鳳凰。

△結響

金先於石﹐餘響較多。竹不如肉﹐爲其音和。詩本樂章﹐按卽當歌。將斷必績﹐如往復過。蕭來天霜﹐琴生海波。三百繞梁﹐我思韓娥。

△取徑

揉直使曲﹐疊單使復。山愛武夷﹐爲遊不足。擾擾圜﹐紛紛人行。一覽而竟﹐倦心齊生。幽徑蠶叢﹐是誰開創﹖千秋過者﹐猶祀其像。

△知難

趙括小兒﹐兵乃易用。充國晚年﹐愈加持重。問所由然﹐知與不知。知味難食﹐知脈難醫。如此千秋﹐萬手齊抗。談何容易﹖著墨紙上。

△葆眞

貌有不足﹐敷粉施硃。才有不足﹐徵典求書。古人文章﹐俱非得已。僞笑佯哀﹐吾其優矣。畫美無寵﹐繪蘭無香。揆厥所由﹐君形者亡。

△安雅

𨿽眞不雅﹐庸奴叱吒。悖矣會規﹐野哉孔罵。君子不然﹐芳花當齒。言必先王﹐左圖右史。沈誇徵栗﹐劉怯題糕。想見古人﹐射古爲招。

△空行

鐘厚必啞﹐耳塞必聾。萬古不壞﹐其惟虛空。詩人之筆﹐列子之風。離之愈遠﹐卽之彌工。儀神黜貌﹐借西搖東。不階尺水﹐斯名應龍。

△固存

酒薄易酸﹐棟撓易動。固而存之﹐骨欲其重。視民不佻﹐沈沈爲王。八十萬人﹐九鼎始扛。重而能行﹐乘百斛舟。重而不行﹐猴騎土牛。

△辧微

是新非纖﹐是淡是枯。是朴非拙﹐是健非粗。急宜判分﹐毫釐千里。勿混淄澠﹐勿眩硃紫。戒之戒之﹗賢智之過。老手頹唐﹐才人瞻大。

△澄滓

描詩者多﹐作詩者少。其故云何﹖渣滓不少。糟去酒淸﹐肉去洎饋。寧可不吟﹐不可附會。大官筵饌﹐何必橫陳﹖老生常談﹐嚼蠟難聞。

△齊心

詩如鼓琴﹐聲聲見心。心爲人籟﹐誠中形外。我心淸妥﹐語無煙火。我心纏綿﹐讀者泫然。禪偈非佛﹐理障非儒。心之孔嘉﹐其言藹如。

△矜嚴

貴人舉止﹐咳唾生風。優曇花開﹐半刻而終。我飲仙露﹐何必千鐘﹖寸鐵殺人﹐寧非英雄﹖博極而約﹐淡蘊於濃。若徒滎﹐非浮邱翁。

△藏拙

書贏宵縮﹐天不兩隆。如何弱手﹐好彎彊弓。因謇徐言﹐因跛緩步。善藏其拙﹐巧乃益露。右師取敗﹐敵必當王。霍王無短﹐是以無長。

△神悟

鳥啼花落﹐皆與神通。人不能悟﹐付之飄風。惟我詩人﹐眾妙扶智。但見性情﹐不著交字。宣尼偶過﹐童歌滄浪。

△卽景

混元運物﹐流而不注。迎之未來﹐攬之已去。詩如化工﹐卽景成趣。逝者如斯﹐有新無故。因物賦形﹐隨景換步。彼膠柱者﹐將朝認暮。

△勇攺

千招不來﹐倉猝忽至。十年矜寵﹐一朝捐棄。人貴知足﹐惟學不然。人功不竭﹐天巧不傳。知一重非﹐進一重境。亦有生金﹐一鑄而定。

△著我

不學古人﹐法無一可。竟似古人﹐何處著我﹖字字古有﹐言言古無。吐故吸新﹐其庶幾乎﹖孟學孔子﹐孔學周公。三人文章﹐頗不相同。

△戒偏

抱杜尊韓﹐托足權門。苦守陶韋﹐貧賤驕人。偏則成魔﹐分唐界宋。霹歷一聲﹐鄒魯不開。江海𨿽大﹐豈無瀟湘﹖突夏自幽﹐亦須廟堂。

△割忍

葉多花蔽﹐詞多語費﹐割之爲佳﹐非忍不濟。驪龍選珠﹐顆顆明麗。深夜九淵﹐一取萬棄。知熟必避﹐知生必避。人人意中﹐出人頭地。

△求友

遊山先問﹐參禪貴印。閉門自髙﹐吾斯未信。聖求童蒙﹐而況於我﹖低棋偶然﹐一著頗可。臨池正領﹐倚鏡裝花。笑倩傍人﹐是耶非耶﹖

△拔萃

同鏘玉佩﹐獨姣宋朝。同歌苕花﹐獨美孟姚。拔乎其萃﹐神理超超。布帛菽粟﹐終遜瓊瑤。折楊皇荂﹐敢望鈞韶。請披采衣﹐飛入丹霄。

△滅迹

織錦有迹﹐豈曰惠娘﹖修月無閬﹐乃號無剛。白傳攺詩﹐不畱一字。今讀其詩﹐平平無異。意深詞淺﹐思苦言甘。寥寥千年﹐此妙誰探﹖

○跋

簡齋先生之詩﹐梨棗久登﹐傳布未廣。今讀三十二品而《小倉山房全集》可槪矣。鴛鴦繡出﹐甘苦自知﹐直足補表聖所未及﹐續云乎哉﹖丙午夏五月﹐鮑君以文舟中舉手鈔本見示﹐及假歸校錄﹐用識欣賞。震澤楊復吉識。

