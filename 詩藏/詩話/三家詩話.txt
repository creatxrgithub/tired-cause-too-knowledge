三家詩話﹝淸﹞尙●三家總論近日論詩競推袁﹑蔣﹑趙三家﹐然此論𨿽發自袁﹑趙﹐而蔣終不以爲然也。試觀《忠雅堂》集中﹐於袁猶貌爲推許﹐趙則僅兩見﹐論詩亦未數及矣。自明七子以後﹐詩多僞體僻體。牧廟遠法韓﹑蘇﹐目空一代﹐然如危素之文﹐動多詭气。梅村﹑漁洋﹑愚山﹑獨漉諸公﹐𨿽各擅勝場﹐而才力不能大開生面。三家生國家全盛之時﹐而才情學力﹐俱可以挫籠今古﹐自成一家﹐遂各拔幟而起﹐震耀天下﹐此實气運使然也。子才之詩﹐詩中之詞曲也。苕生之詩﹐詩中之散文也。�松之詩﹐詩中之駢體也。子才如佳果﹐苕生如佳﹐�松如佳肴。子才學楊誠齋而參以白傅﹐苕生學黃山谷而參以韓﹑蘇﹑竹﹐�松學蘇﹑陸而參以梅村﹑初白。平心而論﹐子才學前人而出以靈活﹐有纖佻之病﹔苕生學前人而出以堅銳﹐有粗露之病﹔�松學前人而出以整麗﹐有冗雜之病。《雨村詩話》以三人皆學宋人﹐意頗不滿。而又推彭爲天授﹐蔣不及趙﹐殆因蔣詩不數己﹐遂有意抑之與﹖曩嘗仿敖器之《詩評》﹐評本朝詩人﹐有曰「子才如畫舫搖湖﹐蕩人心目﹔苕生如劍仙躍馬﹐所向無前﹔�松如吳﹑越錦機﹐力翻新樣。」見者以爲切中。詩文至南宋後﹐文章一大轉關也。就詩而論﹐𨿽放翁以悲壯勝﹐遺山以沈雄勝﹐道園以老潔勝﹐鐵崖以奇麗勝﹐靑丘以爽朗勝﹐西崖以淸峭勝﹐究不逮李﹑杜﹑韓﹑白﹑歐﹑蘇﹑黃之全而神﹐大而化﹐況他人乎﹖「詩到蘇黃盡」﹐眞篤論也。漁洋自謂放翁﹑遺山可以企及﹐由今觀之﹐修飾有餘﹐才情不足。竹與漁洋齊名﹐《談龍錄》譏其食多。其實竹之詩文髙在典雅﹐而皆欠深入。三家兼有放翁以下諸人之長﹐𨿽醞釀之功未極深厚﹐然已如天外三峯﹐躋攀不易矣。子才筆巧﹐故描寫得出。苕生气傑﹐故撐架得住。�松典贍﹐故鋪張得工。然描寫而少渾涵﹐撐架而少磨礱﹐鋪張而少裁﹐故皆未爲極詣也。讀三家之詩﹐巧麗者愛子才﹐朴健者愛苕生﹐宏博者愛�松﹐取其長而棄其短﹐是在善讀者。●三家分論子才《與�松書》曰「我輩爭奇競巧﹐不肯一語平庸﹐要爲運之以莊﹐措之以雅﹐而於詩文之道盡之矣。」乃�松固欠莊雅﹐而己亦多蹈纖佻之獘﹐何也﹖苕生有生吞活剝之獘﹐而子才點化勝之。�松有誇多斗靡之獘﹐而才子簡括勝之。子才專尙性靈﹐而太不講格調﹐所以喜誠齋之鏤刻﹐而近於詞曲。鳥之飛也﹐必回翔而後下。水之流也﹐每氵亭蓄而後行。袁﹑蔣多一气直下﹐而不耐紆徐﹐皆少韓昌黎迎而距之一段工夫也。子才律詩往往不對﹐蓋欲上追唐人髙唱也﹐然失之率易矣。子才與苕生唱和則效苕生體﹐與�松唱和則效�松體。蓋自以爲兼有二人之長﹐視二人之詩﹐如腰間之寶劍也。觀其《論詩絕句》可見。漁洋詩以遊蜀所作爲最﹐竹詩以遊晉所作爲最﹐初白詩以遊梁所作爲最﹐子才詩以遊秦所作爲最。王蘭泉《湖海詩傳》﹐專錄子才少年未定之作而故沒眞面﹐似不及懷寧潘瑛《國朝詩萃》之平允也。子才性好女色﹐而詩必牽合古人以就己。如詠羅隱廟則曰「隔簾嬌女罷吹簫」﹐詠銅雀臺則曰「招魂只用美人妝」﹐詠張睢陽廟則曰「刀上蛾眉喚柰何」﹐詠周瑜墓則曰「小喬何幸嫁夫君」﹐詠謝安石則曰「東山女伎亦蒼生」。然此猶題中所應有也﹐至詠郭汾陽亦必曰「歌舞聊消種蠡愁」﹐則太牽合矣。其詠睢陽廟有「殘兵獨障全淮水﹐壯士同揮落日戈」一聯﹐則爲此題絕唱﹐苕生集中二首皆不及也。少年聰明兒女﹐血气未定﹐略知吟詠﹐罕有不喜流宕者。子才風流放誕﹐遂詩崇鄭﹑衛﹐提倡數十年﹐吳﹑越間聰明兒女﹐今猶以之藉口﹐流獘無窮。此爲風雅之罪人。惲子居志孫韶之墓﹐所以極力詆之也。子才古體詩多不諧聲調﹐而轉韻尢啞。�松亦然。苕生則十失二三矣。昔趙秋谷著《聲調譜》《四庫提要》極推之。然秋谷𨿽能作譜﹐而詩歌則未盡諧也。且其所舉爲法者亦疏而不密﹐而子才譏其拘﹐宜其不知聲調也。與子才同時而最先得名者﹐莫如沈歸愚。歸愚才力之薄﹐又在漁洋之下﹐且格調太入套﹐毋怪蔣﹑趙二公皆不數及也。《隨園詩話》大率取淸眞之作﹐然艷詞側體太多﹐殊玷風雅。其極推夢樓﹐譏議蔣﹑趙之類﹐亦皆顚倒是非﹐不符公論。《續詩品》極佳﹐但「是新非纖」一語﹐便不能踐。子才古文自是侯朝宗以後作者﹐近人因其詩之纖巧﹐並詆其文﹐惲子居至以猖狂無理斥之﹐皆非平心之論。吳山尊《本朝八家四六》﹕「子才長於大題﹐自是一時冠冕。」山尊才力之大﹐庶機可接子才﹐至詩之冗而笨﹐則不足稱三家之嗣音。以上論子才。苕生詩有不可及者八﹕才大而奇﹐情深而正﹐學博而醇﹐識髙而老﹐气豪而眞﹐力銳而厚﹐格變而隱﹐詞切而堅。但恃其逸足﹐往往奔放﹐未免蹈裴晉公譏昌黎之失也。劉彥和有言「彩乏風骨﹐則雉竄文囿﹔風骨乏彩﹐則鷙集翰林。惟藻耀而髙翔﹐乃文筆之鳴鳳。」今觀三家之詩﹐袁﹑趙似「雉竄文囿」﹐蔣似「鷙集翰林」。至「文筆鳴鳳」﹐則自曹子建﹑李﹑杜﹑韓﹑蘇之外﹐惟遺山﹑靑丘差堪接武。而苕生乃云「鳳凰好文章﹐雕鶚吾何取」﹐恐猶未能踐此語也。翁覃溪論苕生詩﹐比以吳天章﹑陸聚緱﹐似俱不及苕生﹐且亦不肖。王蘭泉則謂論詩於當代﹐以苕生爲首﹐而尢以其五七古詩爲極則。吳山尊亦謂苕生五七言詩﹐擺脫凡近﹐自然入格﹐而離奇變幻﹐無所不有。二君皆知言也。然苕生詩𨿽勝人﹐而頓挫沈深之妙﹐則終遜李﹑杜﹑韓﹑蘇矣。苕生古詩好用僻韻﹐好次元韻﹐多牽彊而無味。昌黎﹑山谷亦所不免﹐子才則無之也。或謂苕生面目肌理俱近於粗﹐似不及袁﹑趙之細膩。不知苕生之粗在面目﹐至肌理則未嘗不細膩也。且體裁較袁﹑趙爲雅﹐學之者獘少。苕生有《京師》《豫章》《固原》新樂府﹐《豫章》《固原》失之直率﹐惟《京師》十四篇﹐兼元﹑白﹑張﹑王﹑鐵﹑崖﹑西崖之勝。歐陽文忠之詩﹐才力最近昌黎﹐而情韻較勝西江之詩﹐陶彭澤以後﹐當推第一。介甫﹑涪翁以刻酷搞之﹐然不及其自然也。其集中有以五古短篇懷人詠己者﹐蓋本顏延年《五君詠》。苕生懷人諸詩﹐憲章文忠﹐多可括諸人一生言行﹐而上追延年。苕生論詩﹐於西江阿其所好﹐稍乖公允。至極推北地﹑信陽﹐力詆初白﹑樊榭﹐尢爲持論之偏。苕生少與汪輦�﹑楊子載﹑趙山南齊名。趙則略成體格﹐汪則寒瘦逼人﹐楊之新樂府與五古庶可肩隨苕生﹐惜其未能全美也。苕生於廣昌何鶴年極力扶獎﹐然鶴年亦失之寒瘦。苕生「水气乘間出﹐山身向晚分」二訓﹐最近鶴年。苕生初寓金陵﹐感子才訪己題壁之殷﹐於是作詩以題其詩﹑古文﹑駢體﹐極其推崇﹐然不存於集中﹐則不滿於子才也。子才知其輕己﹐言不由衷﹐故題苕生集詩﹐晚年亦刪第一首﹐而且時刺苕生爲粗才。至�松於苕生﹐始曰「跋扈詞場萬敵摧」﹐又哭之曰「久將身入千秋看﹐如此才應幾代生﹖」可謂推服至矣。乃觀其集中論詩稱才子而遺己﹐遂題詩三首﹐第以才气推苕生﹐而陰致不滿之意。後有知人論世者﹐最宜於此索隱而持平。苕生詞學蘇﹑辛﹑陳其年﹐而較爲細膩。《九種曲》出於玉茗堂﹐而較爲正大。古文𨿽直舉胸臆﹐空所倚傍﹐然可接李穆堂一派﹐非但不及魏叔子﹐並讓子才出一頭地。三家詩集皆有兩本﹐袁﹑趙則晚年所手定﹔苕生一刻於京師﹐再刻於揚州﹐皆在身後。論者多以再刻勝初刻﹐其實初刻經張瘦銅諸人所刪攺﹐多足爲苕生功臣﹔再刻則存其原本﹐且增入數十首應酬之詩﹐覺觸目冗濫﹐反爲白璧微瑕。以上論苕生。�松《十家詩話》﹐最爲具知人之識﹐持千古之平。但其所爲之詩﹐則效前人而尙少簡練。�松五七言古﹐意欲以議論之警辟﹐才力之新奇﹐獨開生面﹐幾於前無古人。然趁韻湊句﹐殊欠雅健。且苕生性好詼諧﹐爲詩則極嚴正。�松礻是躬以禮﹐而詩乃多近滑稽之雄﹐使人失笑﹐較子才而更甚﹐何也﹖豈不善學東坡而墮入誠齋惡道耶﹗�松宦遊南北數千里之外﹐所表見固皆不虛﹐而極險之境地﹐極怪之人物﹐皆收入詩料﹐遂覺少陵﹑放翁之入蜀﹐昌黎﹑東坡之浮海﹐猶遜其所得所發之奇﹐可謂極詩中之偉觀也。�松七律格𨿽不髙﹐而語無不典﹐事無不切﹐意無不達﹐對無不工﹐兼放翁﹑初白之勝﹐非袁﹑蔣所能及也。少陵《李潮八分小篆歌》﹐開詩中考據之端。而竹爲詩﹐每好以此等爲能事。�松才學宏富﹐亦好考據以見長﹐然弔詭搜奇﹐俱覺冗蔓可厭。近日此風盛行﹐而詩遂同胥抄矣。讀苕生長篇﹐人或嫌其單薄﹔讀�松長篇﹐人多嘆其典贍。然苕生本色極髙﹐且精光貫注﹐使人不敢逼視﹔�松則近於掉書袋矣。蓋苕生失在矜才﹐�松失在逞博也。張船山之詩﹐多近袁﹑趙體﹐亦能自出新意。其《寶雞驛題壁十八首》﹐力詆將帥養癰﹐與�松《擬老杜諸將十首》﹐同一忠憤。但矯變沈雄﹐俱不能及老杜。明七子如何﹑李﹑滄溟詩﹐𨿽摹古未化﹐然其生平之行誼﹐各有卓然自立之處﹐所以前人𨿽極力貶斥﹐詩究難泯。讀三家之詩﹐須知三家之大節各有可傳﹐不第以眞才本色鼎立一時﹐而�松尢爲醇美。過求新巧﹐必落纖小家數。如子才「殿上歸來履幾雙﹐三分天下更分香」﹐�松「如此容華嫁窮羿﹐教他那得不分離」之類﹐乃晚唐﹑元人惡派﹐以之入詞曲可也。�松好作俚淺之語﹐往往如委巷間歌謠。若「被我說破不值錢」﹐「一个西瓜分八片」等句﹐成何說話﹗�松經學不深﹐而《廿二史記》﹐則多揭古人之隱﹐以自見其識力之深微﹐覺《史通》《史糾》諸書﹐猶爲識小忘大。同時惟錢竹汀《廿二史考異》﹐異曲同工﹔王禮堂《十七史商榷》﹐殊不及其精審也。至《陔余叢考》﹐則頗近於淺陋矣。�松於同時諸人﹐只以「千秋」二字推袁﹑蔣﹑王﹑錢四人﹐蓋自以詩歌與袁﹑蔣鼎立﹐考據與王﹑錢鼎立也。然王禮堂尊鄭學太過﹐尙非千秋之人。以上論�松。●三家餘論曹子建《贈白馬王彪》詩第六首﹐忽作曠達語﹐彌覺沈痛難爲懷﹐而文勢亦倍深曲矣。少陵「家鄕旣蕩盡﹐遠近理亦齊」﹐「反畏消息來﹐寸心亦何有」等句﹐當從此等脫胎。子才仿《贈白馬》詩﹐只知蟬聯而下﹐略無紆折﹐似全不知古人妙處。蔣﹑趙五古﹐亦罕能於此著眼學古人也。七古如太白「錦城𨿽云樂﹐不如早還家」﹐少陵「明眸皓齒今何在﹐血污遊魂歸不得」﹐昌黎「將軍欲以巧伏人﹐盤馬彎弓惜不發」﹐廬陵「耳目所及尙如此﹐萬里安能制夷狄」﹐東坡「桃花流水在人世﹐武陵豈必皆神仙」﹐山谷「安知忠臣痛至骨﹐世上但賞瓊琚詞」﹐放翁「亦知興廢古來有﹐但恨不見秦先亡」等句﹐皆古人妙處。三家富於才調﹐此等伸縮轉換之妙﹐似未曾領取也。髙靑丘「此時何暇化明光﹐去照逃亡萬家屋」﹐「當時不識顏平原﹐豈復知有張睢陽」﹐妙亦不減古人。五律之妙﹐少陵之後﹐李義山最爲擅場。袁﹑趙力求新巧﹐去少陵甚遠。苕生《河口夜泊》等作﹐尙有少陵之遺﹐气格更勝義山也。七律亦以少陵《諸將五首》爲極則﹐義山﹑放翁﹑遺山爲嗣音﹐本朝惟梅村﹑竹間有少陵風格﹐三家則皆無之。學義山宜去其浮艷﹐學放翁宜去其滑碎。子才長排如《禹陵》《孝陵》《廬山》《王文成紀功碑》﹐𨿽錯綜變化不及少陵﹐以視元﹑白﹑竹﹐則勝之矣﹐蔣﹑趙未能鼎峙也。絕句詩﹐蔣﹑趙皆宋音﹐然蔣猶挺拔﹐趙則諧俗。袁𨿽間學唐人﹐亦少雅音。蓋此體自龍標﹑嘉州﹑夢得﹑樊川後﹐惟薩雁門﹑王漁洋堪接迹也。

