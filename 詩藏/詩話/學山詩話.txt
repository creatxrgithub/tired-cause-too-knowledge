學山詩話民國夏敬觀

「方略新奇古未聞﹐黃中編入羽林軍。漢中米賊全燒堞﹐帳下蕭娘﹝原注﹕粱臨川王宏﹞尙冊動。碣石夜飛鍵戶牝﹐玉河朝罨入烽云。檀蘿蟻鬥南柯內﹐肉搏三旬未解紛。」「漫長將成八月凶﹐旣非橫策又非縱。國書祈請三牛耳﹐﹝原注﹕羚國電三與俄﹑英﹑日本﹐請執牛耳﹐與各國排難解紛﹞。塵拂驅除幾馬蜂。﹝原注﹕時相云﹕『羣夷大馬蜂耳﹐蠅拂子驅之足矣』﹞。妖術並無五里霧﹐巖關已失一九封。徒然遵養時之賊﹐﹝原注﹕陶侃罵王導語﹞。桂觀蘭池滿夕烽。」右袁爽秋太常昶詠史詩﹐綠自其《庚子日記》中﹐前一首六月初十日作﹐後一首十二日作。爽秋太常﹐光緒庚子拳匪之亂被害三忠之一也。是月初五日記﹐載《上榮中堂﹝祿﹞略園書》云「再密陳者﹕大羊異族﹐罪惡滔天。自道光庚子粵東燒煙土案﹐直接此次燒夷館﹐始知懲艦﹐首尾適一甲子。天道好還﹐网恢不失﹐此殆自然之理數﹐豈人力所能爲耶﹖惟目前巨釁﹐起於民教互仇﹐認畜交。此次決戰﹐宜提開俄日本兩國﹐而專與行教之各國爲仇敵﹐乃於事理爲協也。日本經聖慈柔遠閎謨﹐前派劉學詢﹑慶寬聘問﹐訂有密約﹐煞費周旋﹐久欽宮廷妙用。俄自聖祖仁皇帝﹐命內大臣索額圖﹐訂《尼布楚互市約》後﹐乾隆中﹐特開恰克圖市場﹐二百六十年全盛之世﹐且未嘗失和。丙申年﹐大學士李鴻章﹐又密承廟謨﹐與俄君主訂立密約。一決裂﹐則新盟頓寒﹐前功盡棄。此應分別辦理﹐一也。日本與俄從無一教士教民﹐在我內地煽惑生事﹐不宜無故開釁。師出無名﹐二也。然此特以情理論之也﹐若以地勢論之﹐尢不宜輕開邊釁。俄重兵屯紮在阿穆爾東海濱兩省﹑旅大兩口不少﹔日本自廣島趨對馬島﹐由之罘薄津沽﹐不出三日可達﹐地近而偪﹐調陸軍視各國爲易。此可與聯絡合勢﹐以共拒歐洲各彊敵。卽不助我﹐亦可使守局外﹐而未可不分皂白﹐槪屏之爲鯨鯉魑魅﹐而我自措足於孤立無援之地。此兵家形勢所忌﹐宗社存亡之機﹐尢當審愼﹐不宜付諸孤注一擲﹐自召土崩瓦解之局﹐三也。準拳仇教﹐恐大江南北哥老會梟匪﹐皆借仇洋爲名﹐聞風而起﹐必有甚於十七年之教案﹐非疆吏所能彈壓。江路一有阻隔﹐漕糧京餉﹐必難北運﹐饑軍嘩潰堪虞﹐尢不能不預計者也。爲今之計﹐必急圖補救之方﹐似仍宜從先淸城內入手﹐以安夷心﹑保物產爲主。除拔出俄日兩國使臣外﹐俟東交民巷黎庭掃穴後﹐移宋董諸軍﹐會同莊邸剛相﹐押送義和團﹐開往津沽﹐俾當前敵﹐而以諸軍鞭笞嚴督其後。勝則勒部編伍﹐汰弱畱彊﹐如曹公收黃巾精銳﹐編爲靑州兵之法﹔敗則付諸虫沙浩卻﹐以絕後患﹐可兩得之。幸天佑宗社﹐雨澤時降﹐大半可散而歸農﹐免致盤踞輦轂之下﹐不久且生變。此患漸去﹐則中外離合和戰之局﹐可以審機因應﹐一面兼促合肥使相﹐入都謀之。天若柞聖淸﹐俾社稷危而復安﹐金甌缺而仍補﹐則中堂與執政諸公﹐斡旋危局之功﹐水永與廟堂丹靑﹐河山帶礪﹐剖符無極矣。昶自前月召對﹐不稱旨﹔又上書兩邸﹐並艸一摺﹐坐與朝議相枘鑿﹐箝口觸网﹐不敢復言事。顧臣子當急君父之難﹐義不敢默也。敬爲門下密陳之﹐俟采擇﹐大局幸甚。」﹝原注云﹕略園深以爲然﹐遂發三國電添入英﹞。初八日記﹐又載代黻兄艸奏﹐云五不可恃﹕官軍﹑義和團﹑津防﹑葉祖珪明師﹑軍餉。急救之法五﹐其二爲拔去俄﹑日本兩使﹐仍令李鴻章聯兩國之交﹐以減敞勢。其三爲飭諸軍督押義和團﹐往津沽當前敵﹐以除後患﹐蓋太常所陳書之宗旨﹐略園仍未了然﹐故詩中有「旣非橫策義非縱」之句。初八日記﹕「聞設督辦軍務處﹝端慶二郎邸相崇公﹞於禁垣方略館﹐崇公﹝綺﹞力主借拳剿洋﹐並謀拆津鐵路﹐以限戎馬之來﹐可謂謬極愚極﹖」初九日記﹐載其出門拜客云「出後門﹐城西拐角﹐起樓櫓﹐髙與墻齊﹐架炮攻西什庫。出順治門﹐繞前門﹐由東便門入齊化門﹐紅巾處處有之﹐眞亡國之兆。漢季以黃巾亡﹐元季以眞紅巾亡﹐枇政感召一也。」觀此﹐知方略黃巾﹐亦紀實之語。

朝政窳敗而淸議出﹐黨禍興而宗社覆﹐自古皆然。淸同光間﹐髙陽李文正當國﹐一時淸流附從﹐所稱備起居﹑能建言者﹐不下十數人。戲爲品題者﹐皆以五官四體之字目之﹐如「淸流頭」﹑「淸流喉」﹑「淸流舌」之類﹐惜今不能悉舉其目而屬之誰某也。馬江之役﹐丰潤張幼樵﹝佩綸﹞﹐會辦福建軍務﹐軍敗遁走。甲午之役﹐吳縣吳淸卿﹝大澂﹞﹐自湖南巡撫﹐疏請出關﹐兵敗﹐僅以身免。文人典兵﹐無後一轍﹐說者譏之。二人者﹐皆當時所稱淸流也。幼樵以罪發軍臺力﹐赦歸﹐遂爲李文忠﹐番禹梁文忠﹝鼎芬﹞《題瞿鹽法廷韶快園圖》詩云「舅氏後先登玉堂﹐兄取二士瞿與張。簣齋習儒不習戰﹐一旦消搖歸洞房。」簣齋﹐張佩綸別號。張淸華﹐字蘭軒﹔鼎華﹐字害子﹐乃文忠之舅氏。簣齋中庚午順天傍﹐爲蘭軒所薦也。馬江之役﹐簣齋實誤戎機﹐無可諱言。然其時中外兵力器械﹐巳相差甚遠﹐實亦無由致勝。主戰者不量力﹐皆淸議之咎也。甲午亦坐此病﹐李文止﹑翁文恭主戰於上﹐淸議諸公慷慨激昂於下﹐實皆未明敵勢也。

實竺坡侍郎廷有《偶齋詩艸》﹐其《送張文襄之洞巡撫山西》詩云「輿君生不幸﹐值此時事艱。相從侍彤廷﹐抗疏同直言。君言富經濟﹐我言空擊彈。豈不觸眾怒﹐實賴聖徳寬。君今當遠行﹐使我涕汍瀾。性疏罹禍易﹐恩重全身雞。久此共憂患﹐不樂君髙遙。羨彼求友鳥﹐和鳴幽谷間。故人何揚州﹐直諫劇激烈。前歲送南行﹐一句成永訣。人生重聚散﹐生離卽死別﹐天涯縱健在﹐重見實難說。我頭已有霜﹐我鬢漸添雪。光陰不暫畱﹐莫負頭上門﹐明門朗如日﹐燕晉淸光俱。雲霧時往還﹐山川阻修途。大上恆此月﹐地卜陰晴殊。隻影卻獨照﹐索居卒長吁﹐安得好風水﹐時時爲掃除。千里共相望﹐異地離懷舒。去年對便殿﹐惟我三人同﹐彊項抗君議﹐葵藿抒愚衷。去秋黃叟去﹐祖帳飄西風。今玆復送村﹐嚴凝常隆冬。露歸太行西﹐月出滄江東。夢中縱識路﹐魑魅愁相逢。詩郎與盛伯熙祭酒昱﹐同爲淸宗室﹐俱當時淸流﹐而均能詩。張文襄《拜竺坡墓》詩云「子政忠言日月光﹐淸貪獨少作金方。市樓一瑾良鄕酒﹐那得魚頭共此觴。」用事切合。侍郎於光緒壬午典閩試﹐歸途過浙﹐娶江山船娘爲妾﹐知將爲仇家所劾﹐遂自劾罷官﹐縱情詩酒。袁太常詩所謂「豪華聲伎終爲累﹐竹箭摧殘未攺筠」也。時又有爲俳句調之者曰「宗室八旗名士艸﹐江山九姓美人麻。」蓋所娶船娘面麻也﹐可謂譫而虐矣。

盛伯熙《杜鶻行》﹐哀綿竹楊叔嶠﹝銳﹞作也。詩云「杜鵑啼血聲不止﹐白衣少年佐天子。翻雲覆雨驟雷霆﹐竟與逆人同日死。死意無名世上疑﹐朝衣倉卒就刑時。似聞唐代水貞際﹐劉柳諸人有獄詞。經史蠕胸掌故熟﹐鰲氏未誅蘇氏族。歸隱泉明奔姊喪﹐解官亦欲持兄服。隱忍徘徊戀主恩﹐主恩深厚敢深論。茂陵遺槁分明在﹐異議篇篇血淚痕。劇憐六館誇髙第﹐亦復城南飲文字。黃﹝漱藺﹞李﹝仲約﹞當時皆偉人﹐與爾論交折年輩。萬里魂歸蜀道難﹐觚稜曉日亦年年。杜陵漫灑云安淚﹐從此西川有杜鵑。」戊戌政變﹐六君子就逮﹐未有考辭﹐卽駢戮東市。叔嶠恂恂儒者﹐與譚嗣同﹑林旭輩﹐意气不相類﹐而亦陷不測之禍﹐可哀已。叔嶠有《說經堂詩艸》﹐其《定興道中》云「自入燕幽地﹐平沙不見春。日髙塵過馬﹐天闊樹如人。驛路遙通薊﹐河流並向津。慚非遊俠客﹐長劍亦妨身。」第二聯寫北道蕭條景象如繪﹐誦之若身歷其境﹐

張文襄﹝之洞﹞﹐當同治辛未重九﹐有慈仁寺登髙之集。座客有周荇農﹑陳六舟﹑謝摩伯﹑朱肯夫﹑李蓉客﹑王廉生﹑董峴框﹑陳逸山輩﹑寺有毗盧閣﹐可西眺玉泉諸山﹐下欖虜溝橋人物。文襄詩云「曉起開門風葉落﹐白日憶弟心不樂。﹝自注﹕捨弟還南皮﹐令聞其病﹞。佩壺欲上西山頭﹐但愁日晚上魚鑰。漁洋老子耽秋吟﹐黑窯廠畔曾登臨。今日平岡上樵牧﹐寒云碣石空陰森。忽憶慈仁有髙閻﹐百級三休試腰腳。晴煙隱約浮觚稜﹐萬瓦鱗鱗壓羅郭。使我百憂今日寬﹐翩然衫履來君賢。開口且從杜牧笑﹐枯顱誰誚參軍顚。力士酒鐺舒州杓﹐仰天醉看秋云薄。王郎摩挲井闌字﹐謝公面壁看書勢。東鄕大嚼西停杯﹐二陳豪逸各有致。髙臺葉響夕風起﹐薄寒淸瘦愁朱李。就中祭酒長沙周﹐承平先進常同遊。手撫松鱗幾圍長﹐舍利滿塔僧白頭。董老五年離京國﹐幽棲良會惜難得。倒冠落佩都相忘﹐何用唐賢畫主客﹖淸霜未髙蟹未肥﹐籬菊未孕寒花稀。莫嫌花少蟹螯瘦﹐猶勝歲晏徵鴻歸。夕梵鐘魚出林表﹐尙道行廚莫艸艸。卻憐寓直潘安仁﹐髙閣翳日思魚鳥。﹝自注﹕潘伯寅侍郎﹐以在直不得與會﹞。佳日行樂須及時﹐楚客何必生秋悲。不見閣後累累冢﹐酹盡千觴彼豈知。門外馬嘶奴執鞚﹐遊客倦行主僧送。獨攜殘醉辭雙松﹐菜市然燈街鼓動。」文襄此詩﹐純學東坡﹐筆力矯健﹐百餘年來﹐紗帽頭詩﹐當首屈一指。聞是日請客﹐忘備酒筵﹐眾賓已集﹐始及覺察。乃訪得距寺最近者一小飲食館﹐而令具筵。及入坐﹐肴餵大精﹐眾皆贊賞﹐卽廣和居是也。由是馳名﹐數十年中﹐遂爲京曹雅聚之所﹐前數年忽關閉。人事滄桑﹐可爲一嘆。

「誰解奚林文字禪﹐魯珍題罷復雲泉。空山佛屋談碑處﹐方外風流二百年。」何子貞﹝紹基﹞《題所藏黑女志》三絕句之一也。子貞得《張黑女志》於歷下﹐爲奚林物。奚林者﹐名成博﹐諸城人﹐靈巖之僧也。翁文恭﹝同龢﹞《瓶廬詩鈔題乙瑛碑》云「奚公石墨塡禪窟﹐媛叟重將眞面開。會見藩陰君表頌﹐走將竹影研齋來。」奚林所藏宋拓《乙瑛》﹐爲徐頌閣尙書所有。子貞所藏《石門頌》﹐亦奚林舊物。奚林尙有《張遷碑》。竹影研﹐頌閣尙書齋名也。又《題殘本》云「尙書珍祕奚林本﹐賈客徒誇鰈研藏。自笑寒酸老居士﹐摩挲殘墨抱餘香。」鰈硯﹐沈仲復齋名也。《重題》云「成搏已入榕全匣﹐猶喜鮮溪有墨綠。得見參寥眞面目﹐談碑未了又談禪。」淸代僧人﹐好古博雅精鑑藏者﹐尙有六舟和尙。而此派題金石詩﹐乾嘉詩人最爲擅場﹐皆前代所無。

瑞安孫渠田學士鏘鳴﹐過巢縣明光店﹐題壁詩云「四年牛馬走風塵﹐浩劫茫茫勝此身。杯酒難澆胸磊塊﹐枕戈試放膽輪困。愁彈短缺成何事﹐力挽狂瀾定有人。絲鬢漸雕旄節落﹐關河徙倚獨傷神。」「巢湖看盡又洪湖﹐樂土東南此一隅。我是無家失羣雁﹐誰能有屋穩棲烏。袖攜淮海新詩本﹐歸訪煙波舊釣徒。徧地槁苗待霖雨﹐閒雲欲去尙蜘躕。」詩不甚髙﹐亦不多見。道光丁未會試﹐學士作房考官﹐李文忠﹝鴻章﹞﹑沈文肅﹝葆楨﹞﹐皆出其門。是科學士房中卷獨少﹐甚爲牢騷。一日領門生輦﹐謁見太老師翁文端﹝心存﹞﹐文端善風監﹐首見李文忠﹐卽大驚賞曰「是人功業在我輩上。」以次見及沈文肅﹐又激賞曰「當爲名臣。汝房中卷𨿽少﹐得此二人﹐復何憾。」其後罷官不出﹐優遊鄕裏﹐皆李沈兩門生所照應。學士弟琴西太僕衣言﹐有《遜學齋集》﹐詩較學士爲工。《至明光﹐無可淒﹐止在空捨中一宿而行》云「叩戶求依止﹐相看若未聞。不知貧太守﹐恐似故將軍。鴻雁無安宅﹐豺狼有輩羣。雞樓話童僕﹐從宦復何云。」是時太僕外放知府﹐官安徽也。學士明光店題壁詩﹐正赴皖省弟時所作。其後太僕官江西布政使﹐迎兄同往赴任。沈文肅方爲江西巡撫﹐學士不先謁長官﹐而遣僕以兄之名刺問候文肅﹐文肅乃不得不無往謁師﹐而以巡撫先拜布政。太僕績學﹐而性狂傲﹐嗜雅片。久之﹐文肅方招同城官屬﹐將議厲禁雅片。同官皆集﹐獨布政久候不至﹐促之至再﹐而珊珊來遲。入坐﹐卽大言曰「甚事如此之急﹖司裹尙未將癮過足。」舉座愕然﹐竟不得開議。文肅以其爲師之兄也﹐隱忍至年終甄別﹐以「文學甚優﹐宜列侍從」爲考語﹐遂內攺太僕寺卿。

丁文誠﹝寶楨﹞﹐《中條山訪閻丹初司空》云「中條山色靜分明﹐知有賢人隱上淸。繞徑柿林秋气肅﹐到門竹影夏寒生。相逢白髮傷遲暮﹐共嚼靑蔬感世情。我愧抗塵君抱潔﹐要將晚節證前盟。」閻文介相國撫山東﹐文誠官布政使﹐與之志合﹐爲治以綜核稱。黃崖教案﹐文介所辦也。張積中者﹐周太谷﹑李平三之徒也﹐卽大成教﹐亦曰平三教﹐聚徒講學而已。入其教者﹐多以貲財供教用﹐非八卦教之比也﹐黃崖山在肥城﹐山前後止一徑﹐號爲深險。時撚匪縱橫﹐齊豫間土民﹐及士大夫之流寓者﹐多移家入山避之。會張積中父子﹐亦結會山中。文介聞而惡之﹐招之﹐匿不出。捕之﹐其徒率眾相拒格。文介怒﹐徵兵萬人﹐圍而焚之﹐居者千餘家皆殲焉。事平﹐以妖人惑眾斂錢謀逆入奏。韓叔屺《黃崖山謠》云「黃崖何髙髙﹐中有妖人巢。妖人但斂錢﹐那解藏弓刀﹖黃崖何密密﹐櫛比多寓室。可憐惟一徑﹐旣入不復出。中丞捕妖人﹐健兒樂燒焚。馬后載婦女﹐馬上馱金銀。淒淒復淒淒﹐婦女掩面啼。初不識妖人﹐見謂妖人妻。中丞奏天子﹐妖人盡磔死。人死無一降﹐黃崖竟若此﹗」觀此詩﹐可以知獄之冤也。文介以廉直名﹐往往矯枉過正。其當國時﹐士大夫揣摩風气﹐貌爲直介﹐而內實貪枉者﹐不乏其人。儀徵卞寶第爲言官﹐至參劾胞兄直隸通永道寶書貪墨革職以沽直﹐用是顯貴。文介身後﹐人始知其大富﹐不知其用何術取多金也。文誠淸廉﹐身後無餘財﹐則與文介異。同治己巳﹐六品藍翎太監安得海﹐稱中旨遣赴蘇州﹐采買緞匹﹐自潞津訴運河南下﹐建龍鳳旗幟﹐所經過﹐地方官爲之下﹐莫敢發者。文誠時撫山東﹐檄吏追捕。至徳州﹐執而鞫之。七月二十九日﹐奏論置於法﹐隨從太監蘇拉鑣手﹐斬絞發黑龍江如律。其督川也﹐禮延王闓運長尊經書院﹐風流文采﹐均非文介所能比。文介在戶部﹐嚴竅名實﹐下教諸曹郎﹐分日入謁。尙書坐堂皇﹐旁一司官執簿唱名﹐堂下聲諾﹐如點隸呼囚者然。李愛伯﹝慈銘﹞﹐時官江南司﹐手書累千言﹐責其非政體﹑不當辱朝宮而輕量天下士﹐始寢其事。文見《越鰻堂筆記》。

新建勒公遂﹝拔艸﹞﹐爲勒少仲﹝方錡﹞方伯之子﹐天賦穎異﹐有聖童之目﹐秉性落拓不羈。遊滬﹐沈溺於倡樓﹐曾毀一妓室之燈﹐妓泣訴於警。明日﹐遂以貲傾購一燈店﹐悉今載之﹐以往歧所。率以是爲豪﹐遂致窮閒﹐至老潦倒。其詩成就亦甚小。《依微》一律云「怪得依微漏點淸﹐枕函邀夢兀難成。春歸始信花無謂﹐夜短終疑月不情。十二碧城迷處所﹐兩三紅袖自生平。銀潢咫尺滄波回﹐柰此流云葉葉聲。」少仲方伯工於詞﹐有《博桑集》。公遂此詩﹐饒有詞意﹐使攻倚聲﹐必過乃父也。

髙伯足大今心夔﹐賓於故協揆宗室肅順之門。肅順用事﹐數起大獄﹐顧頗禮士。及事敗﹐往來門下者皆避之﹐獨伯足有生死之誼。其《城西》二首云「連云列戟羽林郎﹐苑樹依然夕照蒼。一狩北園盛車馬﹐再尋東合杳冠裳。滌蘭若污生前佩﹐炷麝能生死後香。赫赫爰書鑄忄享史﹐天門折翼夢荒唐。」「寵冠親賢料遽衰﹐致身胡取亟登危。將軍淸靜歸醇酒﹐公子聲華誤繡絲。﹝校﹞﹝「系」原誤作衣﹞。坊樂入筵天慶節﹐殿材營第水衡司。十年風誼虧忠告﹐江海堙流此淚垂。」張文襄﹝之洞﹞﹐嘗譏伯足詩無二字相連者。又嘗誚陳伯嚴﹝三立﹞詩爲學伯足。觀此二詩﹐文從字順﹐豈其然耶﹖咸豐中興將相﹐皆定陵簡拔之人﹐而肅順實啟沃其間。伯足有《中興篇》云「衝皇受賀朝明堂﹐國有元老平南疆。鍾山九隧迅雷捷﹐掃穴萬里眞龍驤。五年荊襄畫地勢﹐一旦揚越通天光。遂連長圍舉京觀﹐轉策飛將窮飄揚。假息周星不更貸﹐長鯨短狐從滅亡。景風協律開慶典﹐亞相金印題紫囊。介弟虯服最輝映﹐次列圭璧銘鍾梳。『采薇』『采薇』詠未已﹐汰遣部曲耕資湘。別畱艨幢置十鎭﹐率然首尾江防峻。侍郎威略湖海知﹐霆車轉戰兵無頓。七閩督師匡復才﹐西徵宿將宏農亻雋。尋常躡履牙帳閒﹐開府連圻對昌運。肥淮壯士起中原﹐一旅平吳竹當刃。文致太乎武定亂﹐王民執虜同虎奮。北塘要盟我所銜﹐入城白帽猶犯順。惶杌應歸黃髮翁﹐艱難念自先朝進。文宗詒謀深且奇﹐默禱申甫當傾危。翰林潘卿諫臺趙﹐薦疏但入皆頷頤。侍臣故有造膝請﹐首贊大計承疇咨。口銜兩江授楚師﹐所爲社稷他何知。烏乎受遺左軍桀﹐倏忽謀逆丞相斯。君親無將與眾棄﹐不濟則死忠成欺。國家除惡方務盡﹐功輕罪重誰敢疑﹖謬哉區區擲要領﹐不睹告廟分封時。況論成敗𨿽人力﹐亦喜神明扶正直。當時曲突豈與賓﹐此日登壇動髙職。垂瘍將上勛業雄﹐嘗膽君臣憂辱極。範燮陳誡戎馬前﹐葛亮抗表擒蠻役。吾皇治統茂康宣﹐紫光劍佩新顏色。臺輔宜宏退讓風﹐法宮日養恭儉徳。鳳鳴河淸莫虛致﹐普天率上還耕織。人生有命佐中興﹐明哲兼垂後賢則。」此詩學杜學韓﹐功力甚深﹐固亦無晦澀不解之處也。

興化劉融齋中允熙載﹐同治三年視學廣東﹐一介不取。引疾歸﹐主講上海龍門書院十四年﹐著有《藝槪》六卷。其《詩槪》一卷﹐所論自漢魏及趙宋而止﹐所以示學者作詩之法備矣。《詞曲槪》一卷﹐察其所學﹐蓋短於詞而長於曲。其論曲韻頗精﹐特誤以入聲配隸三聲﹐《中原音韻》自一東鍾至十九廉纖皆是。考周徳淸《中原音韻》﹐實以入聲分隸支微等韻﹐融齋非不知也。又言詩韻有入聲者﹐東﹑冬﹑江﹑眞﹑文﹑元﹑寒﹑刪﹑先﹑陽﹑庚﹑靑﹑蒸﹑侵﹑覃﹑鹽﹑咸是也。北曲韻俱無入聲。詩韻無入聲者﹐支﹑微﹑魚﹑虞﹑齊﹑佳﹑灰﹑蕭﹑肴﹑豪﹑歌﹑麻﹑尢是也。北曲韻卽以東冬至鹽咸各韻入聲﹐配隸支微等韻之平上去三聲。其言適與考古音者所言相反﹐蓋知度曲而未攻許學也。其言曲韻﹐自《中原音韻》始分陰陽平﹐明範善溱《中州全韻》始分陰陽去。後人又分陰陽上﹐且於入聲之作平上去者﹐均以陰陽分之。上有陰陽﹐融齋未指出自何人始﹐但云「後人」﹐其與融齋同時耶﹖抑前於融齋耶﹖近人以爲吳瞿庵所發明﹐蓋不然矣。《藝槪》一書﹐𨿽不無誤處﹐其精博之處﹐究非通儒不能爲。髙伯足《懷人絕句》有云「熟糠含菽老爲儒﹐經捨連云雀ㄋ廚。咫尺名園渾萬里﹐海濱偏著董江都。」謂融齋也。

侯官林文忠公則徐﹐以禁鴉片入中國﹐焚燒英人所運鴉片﹐致被謫遣戍伊輩。有《感懷詩》二首﹐其胸次灑落﹐性量和平﹐於詩中可見之﹐誠不可及也。詩云「霜雪頭顱百感生﹐馳驅王事到邊城。沐猴惡作投梳劇﹐老驥羞爲伏櫪嗚。家國藐躬難重寄﹐妻孥褸指算歸程。微間薦剡塵天聽﹐轉恐衰慵負聖明。」「歷升沈萬去刂磨﹐餘生憂慮問誰多﹖客居夏日眞如歲﹐宦海無風亦有波。趙鼎敢云猶崛彊﹐馮唐底事嘆蹉跎﹖胸懷坦蕩平如砥﹐不信人間路坎坷。」禁煙之事﹐發端於宜黃黃樹齋侍郎一疏﹐文忠在粵﹐辦之尢力。和議成﹐文忠被謫。桐城姚石甫以防臺功﹐亦坐罪被逮。建寧張亨甫﹝際亮﹞﹐力疾入都營救﹐石甫卒降同知﹐發往四川。亨甫竟歿於都。時樹齋侍郎亦坐疏奏負咎﹐左遷員外郎。洎穆彰阿﹑琦善敗戮﹐文忠﹑石甫始起用﹐樹齋則竟流宕江關以死。樹齋有《仙屏書屋詩集》﹐張亨甫稱其詩气韻髙雅﹐神采淵秀﹐婉約而不盡﹐優遊而不迫﹐駿駿乎力追漢唐作者。今特錄取近體數首﹐以窺一斑。《徳州贈舒自庵刺史》石﹕「別思秋風緊﹐歸程落日催。田收四村出﹐河折萬艘回。膏澤關民瘼﹐艱難見吏才。何當重把袂﹐濯錦對園開。」《過仙霞關》云「七百崎嶇路﹐何人一劍通﹖老兵知地勢﹐儒力惜民風。龍臥深潭靜﹐烏啼曉戍空。三山應在眼﹐春水照花驄。」《喜郭羽可至京》云「太息風塵老郭隗﹐夕陽疲馬又燕臺。詩聲疑挾黃河至﹐畫意添將紅藥開。四海交遊幾兄弟﹐千秋事業一云雷。天心莽莽終難問﹐賴爾雄談佐酒杯。」樹齋與歙徐廉峯編修寶善﹑益陽湯海秋戶部鵬﹑及張亨甫﹐用文詞詩歌相推重。於亨甫交尢篤﹐謂其詩文﹐嘉道以來作者未能或之先也。姚石甫亦謂前明以來﹐閩粵詩人﹐無過鄭繼之﹑屈翁山者﹐近惟亨甫最爲傑出。

淸嘉慶癸酉天理教林淸﹑李文成之變﹐仁宗在熱河﹐歸途謁東陵﹐次白澗行宮﹐猝聞禁城有警﹐擬之京東﹐調大兵成列而後進。董蔗林相國誥隨扈﹐力言京師根本地﹐林李不足患﹐請速回以定人心。帝悟﹐卽日回京﹐次燕郊。適英煦齋以所統兵焚橫村及宋家莊﹑董家莊巢穴﹐並禽其渠首﹐迎駕還宮﹐三日而定。姚石南詩﹕「彭紀書多理未醇﹐先皇命相本知人。他年一語回車駕﹐始信江都社稷臣。」自注﹕「嘉慶初﹐大學士缺﹐時望在彭紀。上曰﹕彭元瑞﹑紀昀讀書𨿽多﹐而不明理。特命文恭。文恭﹐董蔗林謐也。林淸首稱兵於畿南﹐遣陳文魁﹑陳爽﹐潛結太監閻進喜等﹐闌入禁門。林淸先以習教被繁﹐旣釋歸。數年間往來糾結於曹﹑街﹑齊﹑魯﹐其眾至數千人。閹寺職官﹐竟有預其謀者﹐而未舉事之光﹐曾無一人抉發。藏利刃﹐懷白幟﹐度越門關﹐飲於都市﹐無訁而知者。禁兵千計﹐闔門而擊之﹐俄頃可盡。乃兩日一夜始平﹐則當時朝政之漸陵於隳替可知矣。」石甫感懷詩云「往昔騷南楚﹐深宮歲幾勞。萬方才喙息﹐三輔又旌旄。竟落昭陽瓦﹐空擐衛士刀。安危仗元老﹐吾輩首重搔。」又《雜詠》云「翠罕霓旌塞上回﹐云屯虎士徧中臺。如何紫闔澄心殿﹐忽見靑燐戰骨灰。衛國神靈憑廟社﹐從官詞賦惜鄒枚。天書已下眞垂淚﹐白首何人濟世材﹖」「都城迢遞密雲東﹐輦路蒼茫積气通。一道灤河盤上谷﹐八屯騎士接離宮。黃旗走馬猶天外﹐赤手探丸竟日中。三輔從來多盜賊﹐令人長憶尹扶風。」「聞道南徐戰壘寒﹐長河濁浪急風湍。妖星北去方鳴矢﹐社火東來又揭竿。燕市少年屠狗業﹐楚人故技沐猴冠。買生痛哭長沙遠﹐獨坐寒林策治安。」「黃沙白艸野茫茫﹐落日行人恐大梁。烽火一時連薊北﹐軍書千里震維揚。總戎殊錫恩尢重﹐小醜專城勢劇狂。禁旅如雲須急戰﹐不應持守費儲糧。」

葉昆臣爵相名琛﹐漢陽人。道光十五年乙未進士﹐由庶常授編修﹐累官至體仁閣大學士﹐加一等男爵﹐太子少保。咸豐初﹐以使相督兩廣。時有逃匪爲英吉利兵船所匿藏﹐粵水師不明國際法﹐追緝誤登英艇。英人遽進攻廣州﹐捕總督去﹐羈於鎭海摟中﹐年餘而歿。相傳昆臣有感懷詩二章。詩云「鎭海樓髙月色寒﹐將星翻作客星單。縱云一範軍中有﹐怎柰諸君壁上觀﹖向戍何心求免死﹐蘇秦無恙勸加餐。任他日把丹靑繪﹐恨態愁容下筆難。」「零丁洋泊嘆無家﹐燕札猶存節度衙。海外難尋髙士粟﹐天邊遠泛使臣槎。心驚躍虎笳聲急﹐目斷慈烏日影斜。惟有春光依舊好﹐隔墻紅木棉花。」是時淸廷懾於外患﹐內外臣工﹐又皆不諳交涉。大臣被執而死﹐可云恥辱﹐乃轉加罪爵相﹐革職以謝英人﹐事較鴉片案林文忠被罪遣戍﹐爲尢傷國體也。昆臣弟潤臣閣讀名澧﹐能詩﹐有《惇夙好齋集》。方其在都門﹐聞翁覃溪曾孫女混迹市中﹐貧無以度日﹐引爲己女﹐擇名門子嫁之﹐士林稱其仗義。王子壽悼潤臣詩﹐有「引被哀家禍﹐含淒出九門。之句﹐蓋謂其兄昆臣死事也。

甘泉陳藕卿明經志和﹐有戒煙詩六首云「繼晷焚膏趁少年﹐靑燈相守又靑氈。繩牀入定幾成佛﹐金鼎燒丹便是仙。不覺風塵添鵠面﹐頓教火色上鳶肩。侍臣那許相如渴﹐云夢平吞气萬千。」「何曾苦盡便甘來﹐受盡熬煎惜不才。晚近人情工附熱﹐中年壯志易成灰。龍潛西蜀云常臥﹐豹隱南山霧不開。長物都教付焦土﹐反誇噓蜃出樓臺。「驚心曲突徙薪遲﹐海禁關譏每透私。民用竟教同飲食﹐國肥偏聽剝膏脂。軍門電檄階星火﹐給事封章道漏卮。究是愚頑甘梗化﹐煌煌象魏布多時。「忙中歲月易銷磨﹐到此眞教喚柰何。處士希夷惟有睡﹐先生安樂不離窠。起來日暮窮途遠﹐談到更深眾怨多。惟願祖鞭今早著﹐人生能得幾蹉跎。」斷盡柔腸更斷魂﹐此中甘苦不堪論。寒心骨肉呼家賊﹐藉口親朋負舊恩。藍褸夜裳人盡厭﹐支離面目己無言。城邊橋下三神廟﹐滿地橫斜總血痕。」「無論終年不離牀﹐果然呼吸判存亡。紅丸喜試房中術﹐紫背難求海上方。上國有人爭糞土﹐中原何日掃攙槍﹖分明鴆毒偏相近﹐此癖眞疑有別傷。」詩非髙品﹐然以箴膏育﹐起廢疾﹐固屬有心人。鴉片之毒﹐至今猶存﹐其貽我以毒者爲誰﹐國人應不忘之。殷頑不悛﹐則亦已矣。乃今日年少士人﹐猶有甘此癖疾者﹐何其自暴自棄也。頃又見沈芷鄰茂才五言一首﹐較陳詩爲佳﹐因並錄之。其詩頗似試帖體﹐試帖例六韻或八韻﹐此獨九韻﹐蓋故作滑稽也。詩云「卅六芙蓉外﹐偏教異種傳。犬夷工布毒﹐鴉片別名煙。鑪火煎來急﹐丸泥削去圓。載歸螺盒小﹐挑出難膏鮮。狂藥人爭飲﹐迷香洞共眠。膠投成水乳﹐筒吸聳山肩。槍法雙枝亂﹐燈光一豆然。食同潮有信﹐消此日如年。流獘伊何底﹐訟杏續命田﹖」

番禹張南山﹝維屏﹞﹐以詩見知於翁覃溪。丁卯戊辰寓京師﹐每過蘇齋﹐輒爲論古人詩源流異同﹐不倦﹐覃溪訝爲詩壇大敵。道光二年成進士﹐官湖北黃梅縣知縣﹐攺官江西﹐署南康府知府。暇日至白鹿洞﹐與諸生講學﹐建奎蘇二公祠於盧山﹐祀太白﹑東坡。未幾罷官歸粵﹐與友數人於白雲﹑蒲澗之麓﹐築雲泉山館居焉。年八十﹐至咸豐九年三月﹐賦詩辭世﹐而題曰九月﹐果以九月十八日卒。疾時誦淵明詩曰「縱浪大化中﹐不喜亦不懼。」蓋生當乾隆之際﹐宇宙淸平﹐至是海孽鴟張﹐粵垣再陷﹐盛衰之際﹐其奇慨深矣。覃溪《雲泉詩》云「廣州城北雲泉館﹐張子索我《雲泉詩》。白雲濂泉我未到﹐八年吟望恆於斯。遠追坡公訪信老﹐自尋云外泉出詩。近憶漁洋贈範衲﹐聽泉來叩安期祠。百年前記蘇詩石﹐石題亦勒崔公詞。我題粵東金石徧﹐竟未訪得蘇崔碑。臨別白雲若回盼﹐又四十載詩夢馳。詩翁逸客今選勝﹐買地一攬雲泉奇。倚山臨澗結亭合﹐眾綠飛起珠江漪。環碧之樓拜往哲﹐得非菊坡書室基。蘇崔精靈尙來往﹐且莫遠問秦安期。菖蒲劈竹雜澗翠﹐木棉花風交荔枝。他年蒲澗補山誌﹐月坡云徑連軒池。重立蘇崔題刻石﹐漁洋詩或鐫並垂。八年未到俗客耳﹐我詩焉用疥壁爲。澗香正發紫含笑﹐愧答優缽曇花師。」覃溪上於作考訂金石詩﹐此詩亦猶是其金石詩作法也。南山性愛松﹐晚自號松心子﹐又自號珠海老漁﹐有《聽松廬詩文鈔》。

淸代詩自歙縣程春海侍郎拔識多士﹐風气爲之一變。遵義鄭子尹﹝珍﹞出侍郎門下﹐其《巢經巢詩》遂爲晚淸之冠。番禺陳蘭甫﹝澧﹞﹐亦爲侍郎所得士。二君皆湛沈經術﹐不徒以詞章名也。譚玉生教授瑩﹐嘗謂﹕「壬辰科程侍郎典試粵中﹐侍郎淹博而兼遊藝多能者也。榜後﹐諸名士集白雲山雲泉山館。酒酣﹐侍郎慨然曰﹕『粵東今日可謂盛極矣。然盛極而衰﹐天之道也。此後二十餘年﹐亂從粵東起。再遇十年﹐亂將天下﹐不堪設想矣。』時曾拔貢釗﹐亦溺於漢人《洪範》五行之學者﹐輿侍郎往復。侍郎笑曰﹕『子無爲杞人憂﹐吾與子不及見矣。』隨諦視座中人曰﹕『及見止譚子耳。』後五年﹐侍郎卒。甲寅洪櫥起﹐曾拔貢亦卒。丁巳以後﹐內外交訌﹐幾如陽九百六之期。而當日同席諸公早皆物故﹐惟瑩獨存。」玉生所記必不妄。侍郎殆通天人之學耶﹖侍郎遺集爲祁文端﹝雋藻﹞所刊。《舟過泰和﹐張南山同年邀登快閣﹐歸飲衙齋﹐別後奉寄》云「十年睽張侯﹐一笑登快閣。渾忘別甚速﹐且述相見樂。出處憂患際﹐耿不廢著作。必逢新堊質﹐急告不待索。長筵爛漫興﹐良夜深淺酌。莊語間諧語﹐思之恍如昨。續歡在今日﹐今日日又落。下有東逝水﹐上有西飛鶴。」「海南五色羽﹐縛爲君子筆。如何署紙尾﹖只合畫云日。不讀城旦書﹐焉知堯舜術。君相識其循﹐楚澇撫亡逸。﹝自注﹕君任黃梅時﹐辦水災極善﹞。小試步文節﹐江月照萬室。快閣六百載﹐魚鳥又聲乳。卻願名山藏﹐著書比於櫛。髙賢羅滿堂﹐夢寐拜甲乙。﹝自注云﹕君輯《國朝詩人徵略》﹐先戍六十卷﹞。」「長年狎驚濤﹐厥舵不在手。卻使制奔馬﹐馬亦馴不走。才髙百適用﹐愼勿掣其肘。用小不若大﹐用新不若久。赫赫未一舉﹐斷斷已眾口。毋被宵小測﹐必照罔兩醜。幹譽定無譽﹐含垢實濯垢。古大有爲者﹐敝屣視印紐。」「初筵極快意﹐談論出肺肝。燭至促客行﹐沙水舟漫漫。一夕償十年﹐求友亦大難。捐性鮮心計﹐勢交多面歡。況乃道藝契﹐植根天地寬。神劍飛合時﹐重取焦琴彈。」《丙申三月下搟邀陳雪﹤甾盧﹥﹑兪理初﹑黃香鐵﹑溫云心﹑孫柳君集棗花寺看牡丹﹐分韻得寺字》云「抱罕其碩洛鄆粹﹐江關百變尢殊異。竭來一抹垣娥面﹐偶見海云紅照地。七寶不欄錦不襆﹐風焦日剝粉題瘁。可憐文譙蕭寥甚﹐花亦色羞不能媚。金車塵墻瓦鼓鬧﹐息嫣無言玉奴睡。不有夢中傳彩筆﹐誰暖花魂拭花淚﹖雅材博學抗奇古﹐麗句淸辭各名世。淵淵浩浩杳難測﹐相對渾如不識字。偶然談劇露鱗爪﹐一映吹來萬夫避。漫將何肉惱法喜﹐卻具伊蒲混香積。有芳奚待正封詠﹐無酒不令陶公醉。逖哉貞觀逮今日﹐幾飾丹霞幾傾墜。何況花光艸露迹﹐一剎那頃琉璃器。試看諸老牛腰捲﹐更說仙人親手植。﹝謂《紅杏靑松詩卷》﹐及丁香詩牌﹞。南能文字果持久﹐東海揚塵非所議。詞源心印屬五客﹐走亦籠東驅下駟。綠陰啼鳥日轉午﹐紅香叢蝶春已季。只恐孟婆起蘋末﹐復盼春龍渥芳意。緒風且訪芍藥榮﹐後期斯烹善筍槪。丰臺極樂俱在遠﹐有興仍尋棗花寺。」《贈徐星伯前輩》詩云「指掌河源米聚山﹐蒲菖蔥嶺屹中間。千秋著作天公畀﹐故遣甘英渡玉關。」「兩賦已傾耶律博﹐一編還證小顏疏。誰憐雪海冰天外﹐獨據銀鞍纂異書。」「小策靑驪顧盼奇﹐刀光如雪擁新詩。材官伏地先生笑﹐勒馬天山自打碑。」「數載流沙賦《采薇》﹐刀環夢繞馬頭飛。袖中拈出昆侖影﹐抵得封侯萬里歸。」諸詩確已變易乾嘉風气。侍郎自謂吾詩險而不夷﹐能飛揚而不能黯淡。亦恰稱其詩之分量也。

章價人《銅宮感舊圖》﹐題者多矣。光緒末﹐其子鰻仙主事華攜至京師﹐復續徵題詠。鄭蘇堪詩云「曾公靖港敗﹐章侯救以免。功名震一世﹐云泥隔歲晚。歸舟近長沙﹐父老話兵燹。山邱易零落﹐銅官長在眼。作圖名感舊﹐自記極微婉。文襄耄年序﹐奮筆亦殊健。未如王翁歌﹐放浪情無隱。曾章今往矣﹐意气固同盡。時髦論紛騰﹐何事挾余慍﹖道髙迹可卑﹐子賢身不泯。報恩賤者事﹐豈以律貴顯﹖彼哉李子言﹐徒示丈夫賤。」按左文襄序云「咸豐四年三月﹐金陵賊分黨復犯長沙。先踞長沙城北七十里之靖江﹐憑水結寨。步賊循岸而南﹐潛襲上游湘潭縣城。縣城繁富﹐廛市鱗比﹐賈舶環集﹐賊速至據之。文正聞賊趨湘潭﹐令署長沙協副將忠武塔齊布公等率陸軍﹐楊千總嶽斌﹑彭秀才玉麟等率水軍往援。偵賊悉銳攻湘潭﹐靖江守寨之賊非多﹐遂親率存營水陸各營擊之。戰事失利﹐公麾從者他往﹐投湘白溺。隨行標兵三人急持公﹐叱其去﹐不釋手。章君瞰公在舟﹐時書遺屬寄其家﹐已知公決以身殉也。匿舟後﹐躍出援公起。公曾戒章君勿隨行﹐至是詰其何自來﹐答以適聞湘潭大捷﹐故輕舸走報耳。公徐詰捷狀﹐君權詞以告。公意稍釋﹐回舟南湖港。其夜得軍報﹐水陸均大捷﹐殲悍賊甚多﹐毀余之敗船斷槳﹐蔽流而下。湘人始信賊不足畏而气一振。其晨余縋城出﹐省公舟中﹐則气息僅屬﹐所著單襦﹐沾染泥沙﹐痕迹猶在。責公事尙可爲﹐速死非義。公瞠目下語﹐但索紙書所存械﹑火藥﹑丸彈﹑軍械之數﹐屬予代爲點檢而已。時太公在家﹐寓書長沙飭公﹐有云﹕『兒此出以殺賊報國爲志﹐非直爲桑梓也。兵事時有利鈍﹐出湖南境而戰死﹐是皆死所﹔若死於湖南﹐吾不爾哭也。』聞者肅然起敬﹐而亦見公平素自處之誠。後此沿江而下﹐破賊所據堅城巨壘﹐克復金陵。大捷不喜﹐偶挫不憂﹐皆此志也。夫神明內也﹐形軀外也。公不死於銅官﹐幸也﹔卽死於銅官﹐而謂蕩平東南﹐誅攘巢馘﹐遂無望於繼起者乎﹖殆不然矣。事有成敗﹐命有修短﹐气運所由廢興也﹐豈由人力哉﹗惟能尊神明而外形軀﹐則能一生死而齊得喪。求夫理之至是﹐行其心之所安﹐如是焉已矣。且卽事理言之﹐人無不以生爲樂死爲哀者﹐然當夫百感交集﹐佛郁憂煩之餘﹐亦有以生憂爲苦﹐速死爲樂者。觀公於克復金陵後﹐每遇人事乖忤﹐郁抑無聊﹐不禁感慨系之﹐輒謂生不如死。聞者頗怪其不情。余比由陸﹑甘﹑新疆移節兩江﹐亦覺案牘之勞形﹐酬接之紛擾﹐人心之不同﹐時局之變易﹐輒有願得一當以畢餘生之說。匪惟諭諸同志﹐且預以白諸朝廷﹐蓋凜乎晚節末路之難﹐謠詠之足損吾素節。實則神明重於形軀﹐誠不以外而移其內﹐理固如是也。而論者不察﹐輒以公於章君及三兵﹐皆不錄其功﹐疑公之矯。不知公之一生死﹑齊得喪﹐蓋有明乎其先者﹐而事功非所計也。論者乃以章君手援之功爲最大﹐不言祿而祿弗及﹐亦奚當焉﹖余與公交有年﹐晚以議論時事﹐兩不相合。及蒞兩遼﹐距公之亡十有餘年。於公所爲﹐多所更定。天下之相諒與否﹐非所敢知﹐而求夫理之是﹐卽夫心之安﹐則可告之己﹐亦可告之公也。」王闓運《銅官行寄章壽齡題感舊圖》云「桂平盜起東南捲﹐惟有長沙能累卵。三年坐井仰視天﹐城堞微風動矛橫。凶徒無賴往復來﹐潘張遷去駱受災。﹝道光三十年駱秉章撫湘。咸豐二年五月內召﹐張亮基接任。十二月張升督兩湖﹐潘鐸署。三年三月潘免﹐賂再撫湘。﹞閉門待死謐忠節﹐未死從容居憲臺。曾家嶺枷偏在頸﹐﹝湘鄕人俗語云﹕枷在嶺上﹐偏要背在頸上。言自困也。﹞三家村儒怒生癭。勸捐截餉百計生﹐欲倚江吳效馳騁。﹝吳文節公文熔督兩湖﹐寇陷黃州﹐吳公陣歿﹐在咸豐四年正月。江忠烈公忠源以安徽巡撫守廬州﹐城陷死之﹐在咸豐二年十二月。是月曾文正公國藩方治兵街州。﹞廬黃軍敗如覆鐺﹐盜舟一夜滿洞庭。撫標大將縋樓走﹐徐公繞室趾不停。﹝徐有壬﹞省兵無人無守禦﹐卻付曾家一瓦注。空船坐守木關防﹐直置當鋒尋死處。軍謀兵機不暇講﹐盜屯湘潭下靖港。兩頭張手探釜魚﹐十日淘河得枯蚌。劉郭蒼黃各顧家﹐左生狂笑罵豬耶。﹝劉霞軒蓉﹑郭嵩燾昆燾兄弟。左生乃文襄也。是時尙系舉人﹐居駱撫幕。﹞彭陳李生豈願死﹐﹝彭玉麟李續宜續賓兄弟﹐及陳士傑。﹞四圍密密張羅置。此時詬笛求上計﹐陳謀李斷相符契。彭公建策攻下游﹐﹝此彭公乃彭嘉玉﹞。堅禽王在肯綮。弱冠齊年我與君﹐君如李廣欲無言。日中定計夜中變﹐我歸君出難相聞。平明丁叟踏門入﹐報敗方知一軍泣。﹝陳士傑﹑李續宜議救湘潭﹐彭嘉玉欲攻靖港﹐王闓運以救湘潭﹐敗可退衡桂﹐故贊成陳李之議。議已定﹐其夜三鼓﹐靖港士民來乞師﹐曾公乃分四營自帥往。交綏卽退﹐植帥旗﹐令敢退過旗者斬。軍士皆從旗旁過﹐遂潰。﹞督師只擬從湘累﹐主簿匆匆救杜襲。十營並發事全虛﹐從此捨舟山上居。七門晝閉春欲盡﹐獨教陳李刪遺疏。板橋漂破帥旗折﹐銅官渚畔烽明滅。豈料湘潭大捷來﹐千里盜屯湯沃雪。﹝校﹞此二句原闕﹐據原詩補。﹞一勝申威百勝從﹐塔龍如虎彭楊龍。﹝塔齊布援湘潭﹐彭玉麟﹑楊載福水師五營繼之。見左文襄年譜。而文襄《圖序》謂楊嶽斌﹐龍未詳何人。﹞時人攀附三十載﹐爭道當年贊畫功。駱相成功徐陶死﹐﹝靖港之敗﹐湖南藩司徐有壬﹑臬司陶恩培﹐詳請奪其軍治罪。而韶有溫慰詞﹐且云﹕汝此時心搖搖如縣旌﹐平日自傘者安在﹖文令奏調司道大員隨軍支應。徐陶來見曾﹐皆自頓首稱死罪。﹞曾弟重歌脊令起。惟餘湘岸柳千條﹐猶恨前時嗚咽水。信陵客散十年多﹐舊邏頻迎節鎭過。時平始覺軍功賤﹐官冗閒從資格磨。憑君莫話艱難事﹐詭得伲失皆天意。漁浦蕭蕭廢壘秋﹐遊人且覓從軍記。」案此圖題詠自以左序王詩爲能詳言當時之事實﹐故鄭詩特表而出之。曾文正功業之成﹐出於天幸。當日論其才識者﹐謂出江忠源下﹐使江在﹐無曾也。

道光末年﹐洪楊初起﹐撫廣西者爲烏程鄭夢白﹝祖琛﹞。是時宣宗知天—廠財匱﹐一意節省﹐間興發輒不怡。穆彰阿值軍機處﹐專且久﹐各省督撫多先向穆探帝意﹐然後具摺。自廣西楊秀淸﹑洪秀全相繼起﹐甚熾。鄭告穆﹐穆令祕不以聞。文宗登極﹐盜不可諱﹐鄭始奏請自詣平樂﹐益調固原提督向榮率兵討捕。言官劾鄭奪職﹐以周天爵署理﹐更遣林則徐爲欽差大臣。林道病死﹐代以李星沅。是時調兵不過數百﹐總集三千人止矣。周奏言寇未可輕﹐請募二萬人。李星遠乃奏請特派大臣視師。朝議知李周不睦﹐乃以軍機大臣大學士賽尙阿代李﹐鄒嗚鶴代周。寇據丞安﹐圍師五萬﹐將領百數﹐大將中向榮﹑烏蘭泰能戰。烏輕銳﹐向持重﹐又兩不相能。鳥追寇遇伏﹐喪四總兵。寇遂圍省城。其時獨秀峯有題壁詩十數首﹐敍寇起及官軍守桂林事。詩無作者名﹐格亦甚卑﹐不足錄﹔然以考事實﹐亦不可棄也。詩云「孤峯卓立聳南天﹐憑眺關河意恫然。四境風遒傳鼓角﹐萬山云暝接烽煙。邊氛未息勞宸慮﹐將帥無謀致凱旋。多少不平懷往事﹐登髙執筆恨難捐。」「李花撲後又楊花﹐紅浪翻排水一涯。﹝廣西李世徳﹑楊秀淸﹑洪秀全相繼而起。﹞靑白旃分千隊列﹐紫金山險萬重遮。干戈潦艸常滋蔓﹐歲月因循屢及瓜。﹝寇起已三年。﹞試向潯陽江上望﹐虎狼滿地我無家。」「羽書飛蹴戰塵紅﹐瘴海鯨鯢系帝衷。金幣遠勞傾國帑﹐紫泥新韶起元戎。觀梅和靖先歸道﹐銘斗桓侯未奏功。﹝林則徐﹑張必祿兩帥相繼卒。﹞太息將星沈兩地﹐賊氛疊起正無窮。」「聞道周郎善用兵﹐將軍小李亦知名。﹝周天爵﹑爭旦沅兩帥﹐先後來粵西。﹞千行坐擁心先壯﹐一戰歸來瞻亦驚。好勇無謀花亂陣﹐潛帥不出柳藏營。膚功未奏飄然去﹐縱賊殃民負聖明。」「三年零雨未班師﹐戎馬彌縫畏主知。余粟更從天府運﹐使星重見相公馳。絕無豹略誅蠻寇﹐空有鴉軍振鼓旃。如此大權歸獨握﹐寶刀何日靖邊陲﹖﹝上賜鄂必隆刀。﹞」「劍影刀光列從官﹐重重幃幕獨盤桓。圍棋自許爭先著﹐飛檄俄傳失永安。固壘深溝身自衛﹐破析折斧罪難寬。孤城在望無人近﹐半載甘從壁上觀。」「春風春雨又花朝﹐戰伐經年壯志消。幕府何曾籌上策﹐單於忽報遁中宵。封章連日稱收復﹐城郭無人感寂寥。最惜羣師陷四鎭﹐模糊身死報當朝﹐」「伴食名眞宰相同﹐持籌莫展笑羣工。達人知命身先退﹐﹝指達都統。﹞巴客登場曲便終。﹝指巴都統﹞。望重姚崇都寂寂﹐才如嚴武亦空空。﹝指姚廉訪﹑嚴觀察。﹞天邊更有飛來鶴﹐孤負君恩獎許隆。﹝指鄒鳴鶴中丞﹞﹖頻年勝節仗南關﹐團練條規到處頒。浪擲金錢招壯士﹐空憑黔赤禦諸蠻。髙談鎭靜全無備﹐臨事張皇莫濟艱。看爾腸肥兼腦滿﹐一腔塵俗未容刪。」「榕城難堞認迥環﹐二百年來莫叩關。誰使雄師班馬嶺﹐任教羣盜抗牛山﹖﹝中丞撤去馬嶺防兵﹐賊遂至西門﹐占據牛山。﹞六塘贏率星霜遞﹐四野編氓涕淚潸。獨出東門看癸水﹐讖詩應把古碑刪。﹝古碑云﹕癸水繞東城﹐永不起刀兵。今已不驗。﹞」「角聲吹起萬山寒﹐賊似潮來作巨觀。象鼻鳴雷爭擲炮﹐龍頭排日徧招團。﹝龍翰臣殿撰募勇守城。﹞誓師不少登陴哭﹐臨渴方知掘井難。幸有將軍天上下﹐葵心向日報平安。﹝向軍門榮來省援救。﹞」「單槍匹馬走連宵﹐耿耿精忠答聖朝。老範甲兵空腹滿﹐武侯帷幄總神焦。孤軍迅奮張旃鼓﹐萬堞上邢靜斗刁。更有偏師能直搗﹐橋頭痛絕霍嫖姚。﹝烏都統陣亡。﹞」「度支隨處置糧臺﹐用似泥沙亦可哀。解餉幾曾將實款﹐入囊惟是括民財。憑空樓閣山心造﹐依樣葫蘆任手栽。可惜帑金千萬出﹐簿書虛冒一篇開。」「深宵鈐靜自焚香﹐﹝中丞每夜焚香。﹞困坐愁城沒主張。擒賊但知懸賞格﹐砌詞翻敢附封章。羣兵自衛誇貔虎﹐幽谷頻遷畏犬羊。﹝中丞不敢居署﹐暫寓城中會館。﹞笑倒無才空食肉﹐安排遺表奏當陽。」「百金邀賞徧傳呼﹐內賊紛紛各被拘。﹝擒獲姦細甚多。﹞自有荊榛應翦棄﹐徧多薏苡訴冤誣。城頭刁鬥宵傳柝﹐牧外篝燈夜晃珠。萬戶千門勤守望﹐邊隅何日靖萑符﹖」「碧蓮峯裏隱旌臍﹐賊去賊來都失機。擁有精兵偏遠避﹐遂教羣寇竟成圍。﹝賽相國擁兵不救。﹞登樓王粲空悲賦﹐化鶴了仙早逝飛。﹝指王少鶴﹑丁心齋兩主政。﹞待到一城烽火息﹐兒童共指相公歸。﹝寇解圍去﹐城中竟未有知之者。寇去十日﹐相國始由陽朔遄返省城。﹞」王闓運《獨行謠》三十章﹐其二章﹑三章﹐述洪楊初起事尢備。詩云「余方樂嫉遊﹐明歲果告災。荊澧連大浸﹐桂象亦無禾。﹝道光二十九年﹐湖廣水旱民饑。﹞南郡介其中﹐﹝湖南巡撫所領﹐爲漢江南四郡。﹞院司庸且疲。陸貪駱則廉﹐其智各自謀。﹝巡撫陸費瑯﹑駱秉章。﹞牧令久俗鈍﹐參錯七十都。﹝湖南六十三縣﹐四直隸州廳。﹞楚危若振擇﹐越亡如爛魚。洪楊有名號﹐﹝洪楊假法瑯西襖教惑泉﹐始於洪﹐成亂於楊也。初起卽僭天王之號。﹞倡和連潯梧。琛也起州縣﹐﹝鄭祖琛十九歲成退士﹐補星子縣。啼哭不肯坐堂上﹐其家人患獄訟多滯﹐紿至堂﹐令人推之出﹐闔門。吏役呼升堂﹐乃以明察著稱。道光末﹐官廣西巡撫。﹞奏艸先中樞。彰云上厭事﹐調發煩軍輸。」三章云「文宗旣龍飛﹐其變乃具疏。選將由固原﹐薦材未云誣。誰輕鼷鼠機﹐林死降李周。周剛意輕李﹐雁行始不和。奏用軍二萬﹐大臣舌撟去。﹝寇起﹐言兵無過周策。其後歸死﹐文宗特賜縊文忠﹐思之也。﹞惜哉謀不用﹐足爲後世模。向使並全力﹐武宣掃無餘。置此曲突計﹐焦頭賞曾胡。」觀王詩﹐知洪楊初起﹐勢甚微。用周天爵言﹐募兵二萬﹐卽可肅淸﹐固爲事實。

中國初與外洋交通﹐士大夫不明歐美風俗情勢﹐應付不得其當。故自道光以來﹐通商條約﹐恆喪失國權。同光間風气鄙僮﹐猶如故也。知外人之欺詐壓迫﹐而不知所以解除之術。人民憤激﹐各省教案蜂起。然中興諸老﹐固有洞諳時務者。左文襄公宗棠在閩省舉辦船政﹐在甘肅設置織呢廠﹔曾文正公國藩在直隸主教案賠款速結。文正子惠敏公紀澤﹐通歐文﹐出使法蘭西國﹔郭筠仙侍郎嵩燾出使英吉利國﹐奏牘日記具在。其建言於朝廷﹐若使采用﹐皆可徐圖補救。惜其時在朝諸公﹐類多固蔽之流﹐而民气亦只知以仇洋爲事。輿論挾持﹐𨿽有能者﹐莫之相救也。光緒丙子﹐筠仙侍郎將使英吉利﹐值湘省秋試﹐舉子訛言洋人將至﹐聚眾噪於闈﹐請兵迎擊。又榜通衢﹐欲毀侍郎家﹐賴當事防遏得免。黃海華太守寄侍郎詩云「我皇初政起動舊﹐洞諳機務洵無兩。憤論不卹遭詆排﹐迂抱誰其諒誠讜。包羞忍詬力本計﹐興復升平可覆掌。小夫撫劍𨿽曰豪﹐斬鯨遼海孰堪仗。思齊聖母鑑公忠﹐詔持龍節乘潮往。昨者潭州徧題帖﹐舉子無端秋榜。捉風病狂吠雪怪﹐多口紛爭難與彊。自來功名借文字﹐吾曹當作千秋想。飛輪火舶早歸來﹐援古證今誘徒黨。」蓋述其事也。侍郎《會合詩和曾少司馬》有云「空山眠睡足﹐吾亦拂衣起。旁人相告言﹐貿貿然來矣。慷慨談世務﹐幾不攘詢。臥龍世交謫﹐眇眇況小子。」《再和會臺詩答劉孟容》有云「魯連與田巴﹐不在矜爪觜。屯師若歸市﹐遠近長城倚。髙穹有迥斡﹐目賭瘡痍起。成功在本務﹐此義蓋徵矣。一挫豈逆料﹐指摘成疣。我思伏靑蒲﹐芒鞋見天子。敷陳本原論﹐爲民介繁祉。世俗賭一隅﹐廈言相哆侈。內攘而外瘴﹐端自求賢始。區區較得失﹐見小聖所鄙。」其憤郁不平﹐與夫生平建白﹐溢於行間矣。惠敏亦能詩﹐其《海外雜感》云「廿年稽古注虫魚﹐搜括贏秦去刂火余。爲考諧聲類隔術﹐兼通畫革旁行書。九千文字成嚆矢﹐十萬程途騁傳車。安得上林親射雁﹐羝羊末乳返吾廬。」「驥服鹽車上太行﹐眼中駑蹇任超驤。九方臯去心先冷﹐八尺身存項總彊。豈有薔薇頒阜櫪﹐誤尋苜蓿走沙場﹐何年外阪爭途罷﹐一騁蘭筋陟六方。」「朝賂黃鶴上瀛洲﹐無數仙靈相酢酬﹐九轉成丹無火气﹐三緘在口是淸修。朝從葉縣飛雙鳥﹐睡倒蓮合兩眸。笑我未諳兜率例﹐綠章猶抱杞人憂。」「作隊長鯨集海東﹐怪雲腥霧掩晴空。《六》金版都陳策﹐五榮梁輔備討戎。但願奇功歸謝傅﹐自甘無識似桓沖﹐澶淵一擲誠孤注﹐莫怪南箕熒帝聰。」惠敏早日潛習歐文﹐筠仙侍郎爲言於立正﹐俾竟其業﹐而頗爲其鄕人所詬病。此詩第一首言已習歐文﹐志在覘國﹔第二首言同時使節非才﹔第三首言朝臣昏曠﹔第四首言會辦海軍也。「謝傅」指李文忠公鴻章。

淸代與外國訂約通商﹐惟俄羅斯最早﹐其始尙若前代之互市而已。伊犁與俄鄰﹐畫界相安﹐未有內犯之事。同治初﹐俄人忽移界碑﹐侵占我地。回人叛者﹐奔入俄境﹐亦爲其庇護。迨息釁言和﹐則挾索賠款甚巨。且立約十八條﹐逼全權大臣崇地山畫諾﹐朝議旣譴崇﹐以曾惠敏代。爭議甚久﹐卒償其兵費﹐而後退出伊犁。楊豫庭觀察《感時詩》云「—畫鴻溝記策動﹐黃龍盟誓等虛文。亂人恃作逋逃藪﹐異類難同烏獸君﹐羅卜率償多挾制﹐耶蘇傳教更紛紜。全權又襲夷酉號﹐十八胡笳不忍聞﹐」蓋述其事也﹐自是俄人屢屢侵界﹐日俄一戰役﹐始稍戢之。今則伊黎及外蒙久不聞屬我矣﹐可嘆也﹐楊詩將「羅卜」﹑」耶蘇」﹑「傳教」﹑「全權」等字直寫入詩﹐不覺其跋雄﹐殊不讓黃公度也。

「金屋當年末築成﹐影娥池畔月華生。玉淸迫著綠何事﹐親欖羅衣問小名﹕」文藝閻學士廷式《擬古宮詞》之一也。徳宗後系出那拉氏﹐爲都統桂祥女﹐於孝欽爲姑侄。中宮之定﹐實秉慈旨。先是﹐兩宮嘗於三海作水嬉﹐後以外戚女得賜船陪從。帝船在後﹐追及後船﹐後跪迎。帝親攜其手﹐問其小名。此文詩所賦之事也。及大婚前擇後﹐帝意又屬於珍妃。而卒以太后旨﹐不敢違﹐遂定後爲中宮。樊雲門方伯增祥《紀事》云「又見珠簾撤紫宸﹐履端歸政降鸞綸。金甌不攺河山舊﹐玉殿重瞻日月新。五柞巡遊攜嗣主﹐九蓮供奉徧都人。分明記得延英語﹐社飯香時念老身。」「少長椒庭侍宴遊﹐聖年十八備長秋。官家早已虛金屋﹐大母欣然賜石橊。班政翟衣臨館﹐問安珠佩過龍樓。女堯坐對臯夔笑﹐佳婦佳兒共白頭。」孝欽撤簾歸政﹐迫於淸議﹐實非得已。而尢以帝眷珍瑾二妃﹐爲太后所嫉﹐自是遂有廢立之意矣。戊戌﹑庚於之禍﹐皆伏於此也。珍瑾二妃﹐爲志伯愚侍郎之妹。幼時曾受學於文蕓閻學士。翰詹大考﹐學士名列第一﹐說者謂爲二妃在帝前揄揚﹐名次無由內定﹐珍妃被謫譴﹐伯愚侍郎出爲邊帥﹐蕓閭學士亦以交通內監﹐革職驅逐出京。葉伯髙提學爾愷《輪臺》詩云「詔書火速下輪臺﹐惆悵君門首屢回。許史金張原甲第﹐嚴徐東馬亦淸才。椒塗轉爲承恩誤﹐松漠翻同謫戍哀。欲出國門還惜別﹐宮中密幾回催。」紀們愚遠謫也。又《鈿合》詩云「鈿臺纏綿憶定情﹐蛾眉謠諑不分明。長門欲乞文園賦﹐織室橫蒙禍水名。結綺才人袁大擡﹐披香博士淖方成。瀟湘二女同釐降﹐不及從貼侄娣行。」述珍妃被眨也。《大考》詩云「殿前珠玉落揮毫﹐閬苑淸班數鳳毛。授簡終童《麟木對》﹐侑觴貴主《郁輪袍》。似聞司馬由楊意﹐又見樊姬薦督敖。沈宋新詩樓下進﹐宮闈七尺正親操。」述蕓閣得妃也。相傳妃眨後﹐曾復位號﹐帝喜甚﹐詣謝﹐母子歡然。太后曰﹕『帝近來甚盡孝﹐果如是﹐余復何言﹐其從前疏閡﹐必有人間之﹐盍言其人。』意謂師傅翁同穌。帝無以答。而太后終以爲翁同龢所離間。戊戌喬﹐翁同龢遂有開缺回籍﹐交地方官管束之諭。庚子之亂﹐兩宮西幸﹐先賜妃墮井死。蕓閣學士《擬古宮詞》有云「藏珠通內憶當年﹐風露靑冥忽上仙。重詠景陽宮井句﹐菱乾月蝕弔嬋娟。」蓋謂妃之死也。

蕓閣學士擬古宮詞云「富貴同誰共久長﹖劇憐無術媚姑嫜。房星乍掩飛霜殿﹐已報中宮撤膳房。」此言穆宗後死事也。後爲阿魯特氏崇綺女﹐同治十一年九月穆宗大婚﹐迎爲後。十二年十二月穆宗崩﹐光緒元年二月後崩。距穆宗上賓未腧百日。相傳穆宗未大婚前已得隱疾﹐後入宮未久﹐又頗爲孝欽所不喜。故禦史潘惇儼請更定後謐號摺﹐內有「道路傳聞﹐或稱悲傷致疾﹐或云絕粒貫生」之語。

臨川李梅庵﹝瑞淸﹞﹐辛亥後隱居滬上。硯食所入﹐𨿽非其丰﹐而監賞素精﹐遇古賢名迹﹐間亦傾篋購藏。一日有持髙房山《春云曉靄圖》來者﹐梅庵驚爲神品。議以舊藏麓臺畫幅抵價二千﹐搜索囊金﹐合爲五千得之。湘潭葉煥彬見之﹐知其贗也﹐乃檢梁章鉅《浪迹叢談》及一吳人所著筆記示之﹐證其爲吳中著名僞造書畫者所臨摹。蓋當時僞造有二幅﹐題款皆與原物異﹐此其一也。子考髙澹人﹝士奇﹞《淸吟堂集》《題髙房山春云曉靄圖》詩云「疊疊春山擁髻螺﹐白雲如絮冒巖阿。要知暖意江南早﹐曉靄龍蔥上樹多。」題下記云「款云﹕歲在庚子九月廿日﹐爲伯圭畫《春云曉靄圖》。房山道人。」梅庵所購﹐其題款全與澹人所記不同也。予又見故宮所藏﹐亦有髙房山《春云曉靄圖》一幀﹐亦爲贗品。世傳澹人以精監賞被遇﹐入直內廷﹐校讎書畫﹐常爲聖祖代筆﹐歷官至禮部侍郎。其時海內貢獻名迹﹐澹人頗以贗易眞。其後髙宗知之﹐深怒其欺罔聖祖。聖祖《題盧鴻艸堂十志》詩云「十體書成十志圖﹐鄭虔三絕那稱孤。滄桑顯晦千年閱﹐丁甲呵持有是乎﹖」「楊周跋語識《淸河》﹐張洽臨摹語足多﹖師表人倫自有在﹐寧因書畫辧如何﹖」「山爲宅便艸爲堂﹐肥Т千秋姓氏香。機士俗人屢爭較﹐先生者个未能忘。」「聞說終南捷徑通﹐伊人隱避乃於嵩。江屯阝題慕盧家事﹐前後之間同不同﹖」注云「按髙土奇跋有『尙懷髙世之蹤﹐益動故園之念』語﹐意在慕盧。然考盧藏用初隱居於終南山﹐尋應徵辟。及登朝﹐專事懼貴﹐趄奢靡﹐時人詆爲『終南捷徑』。盧鴻則隱於嵩山﹐徵拜不受﹐營艸堂山中以終老。二人志行﹐不可同日而語。若士奇附勢通賄﹐不能以義命自安﹐只可同於前之藏用﹐而不能同後之鴻。且其自署爲藏用老人﹐亦有不期而同者﹐因借『盧家事』譏之。」觀此題﹐設澹人在乾隆時猶存﹐恐其不保首領也。

髙澹人《武彜茶》詩云「九曲溪山繞翠煙﹐門茶天气倍暄妍。擎來各樣銀瓶小﹐香奪玫瑰曉露鮮。」注云「閩俗作小瓶貯茶﹐方圓異式﹐茶香似玫瑰花。」予案閩茶至今猶以小錫缸裝貯。大率市間所出賣者﹐皆溪茶及外山茶。其小種者不易得也。侯官鄭昌英﹝傑﹞《藥鑪集舊》云「武夷茶甲天下﹐其眞贗之別﹐美善之分﹐香色臭味﹐判於微眇。非山中老僧與數十年善賈﹐不能定其爲某巖某種也。有客入山﹐杖履所歷﹐各峯山僧﹐各以小種相嘗。山光水態﹐悅人心目﹐神气淸爽﹐頗能定其髙下。大抵巖上向陽者﹐受風日雨露最全﹐品特佳﹐而制法精粗亦異。乃同一巖而獨一﹑二樹﹐香色又別於眾樹﹐則不可解也。山僧當初春時﹐懸木牌識其處﹐則山童不敢采。如喬松獨樹之類﹐若風日妍好﹐僧手自采擷﹐以微火焙之﹐俟香气達外﹐如蘭如荷﹐則急制作。巖不數種﹐種不筋許﹐小種之所以貴也。購者得兩余﹐以爲異珍。卽山僧贈人﹐亦以二三兩爲率﹐外人不得嘗。次則花香﹐卽巖上向陽所產﹐以頭春者味特厚﹐則當事貴客之所求﹐卽大吏作貢﹐亦以花香爲例。以小種產少﹐不可繼也。又次則巖頂選芽﹐卽至粗葉爲大種﹐气味亦厚﹐然值皆不廉。降此則洲茶﹐去巖遠而味薄﹐與水鄰則味變﹐然猶在九曲之前後也。下此則外山茶﹐近在數十里﹐遠在數百里矣。其僞者則延﹑建﹑福﹑堅﹑泉各郡﹐皆有土產。甚至江西隔省﹐亦僞制﹐過嶺混售﹐所謂愈降愈下也。其制作之時﹐則有頭春﹑二春﹑三春之候﹐而頭春勝。又有秋露﹐白嫩可愛﹐香亦淸冽﹐气味薄。江浙都門﹐盛行此種﹐則以利於耳目。茶之眞贗﹑美善旣難辧﹐故商賈射利之徒﹐所收只洲茶﹑外江茶﹐卽僞茶亦兼取。以廉價易售﹐有終身入山﹐未到一巖頭者。又遼浙最重白毫﹑紫毫﹑老公眉﹑蓮子心各種。夫巖上太陽所烘﹐萌芽易長﹐安得有毫﹖其有毫者﹐皆洲茶也。更有「宋樹」之名﹐夫茶樹不能百年﹐安得宋樹至今﹖此皆巧立名目﹐不足憑也。各巖制法之有名者﹐則白雲巖﹑天壺峯﹑金井坑﹑流香澗諸處。其巖在九曲之左者﹐如虎嘯﹑城髙﹑更衣各巖﹐則山向陰﹐受雨露風日﹐偏而不全﹐茶色味亦因以減矣。他如大王峯﹑天遊觀﹑小桃源各處﹐亦在溪右﹐皆道人住持﹐宮觀不能潔淨﹐且雇人爲之﹐所以美惡參半也。其制作以緊束爲工夫﹐寬泛則香易散。其辧色﹐烹時微綠者爲上﹐黃次之﹐紅不堪矣。又茶性淫﹐不拘食物﹐並貯卽染而眞味去﹐故收藏宜愼。水則淸泉爲上﹐天中水次之。《茶經》有一沸﹑二沸﹑三沸之烹﹐過此則老不可用﹐亦不可不遵也。更嘗小種茶﹐須用小壺﹑小盞。以壺小則香聚﹐盞小可入唇﹐香流於齒牙而入肺腑矣。余友徐君經曾在巖上﹐日品小種﹐據其所述﹐考其大槪如此。案澹人詩云「香似玫瑰」﹐則鄭氏所謂花香也﹐尙非小種可知。

「長夜長春宴未闌﹐千枝鳳燭不教殘。持來褐色官窯器﹐何似瓊瑤碼瑙盤。」「水晶屏與水晶宮﹐亭榭周迥復道通。彩肪新排《樂遊曲》﹐禦杯重映采蓮紅。」此易實甫《題鄭叔問所藏閩主供禦杯拓本》詩也。叔問有《題供禦古杯靑玉案詞》﹐爲集中所未存者。注云「杯表裏褐色﹐光澤可鑑。深周徑七寸。底款刻『供禦』二字﹐體勢方拙。閩客見售﹐謂出自龍溪。博古家以爲閩主王延鈞所造﹐故僭稱禦。而瓷器之有刻記﹐亦是大奇。吳氏《筠淸館金石日記》﹐有閩主造庵﹐池樹上題字。余藏一墨本﹐大書凡三行。在天佑乙丑歲造。又自稱『廉主王大王』。審其時唐昭宣未亡﹐蓋卽王審知據閩時所爲。世稱『白馬三郎』者﹐卽其人也。此供禦杯疑亦出其內造。惜久爲波浪淘激﹐有款字之完善者絕少。」子案《五代史》稱審知以節儉自處﹐輕徭薄斂﹐與民休息﹐三十年間﹐一境晏然。是此供禦杯當爲其子延鈞所造。然考《金鳳外傳》﹐與史不符。審知爲金鳳築水晶宮於西湖﹐服禦之奉﹐已極奢侈。而歐公《五代史》則謂其府捨卑陋﹐是當日已傳聞異辭。彭文勤注《五代史》﹐僅節引《金鳳外傳》數條﹐玆錄其全文﹐以見一班。

「陳后金鳳者﹐閩主王延鈞之後﹐福淸萬安鄕人也。父侯倫﹐少年美丰姿。唐景福初﹐事閩觀察使陳巖﹐以色見嬖﹐居起輒與共﹐因得出入臥內。其妾陸氏與之私﹐有娠。未幾巖死﹐胥範暉自稱畱後﹐陸依於範﹐生一女。其夕夢飛鳳入懷﹐因名金鳳﹐冒姓陳。及王審知入閩﹐攻殺範氏﹐金鳳流落民間﹐巖族人陳匡勝收養之。梁開平三年﹐審知封閩王﹐采良家女充後宮。時金鳳年十七﹐﹝一本作十八。﹞性度窈窕﹐善歌舞﹐通音律。審知間之﹐召爲才人。特蒙寵幸﹐宮室服禦之奉﹐與魯國黃夫人比。嘗築水晶宮於西湖﹐傍列亭榭﹐周回十餘里﹐金鳳時扈駕﹐由子城復道中出遊﹐然不及蕩。唐同光三年﹐審知卒﹐子延翰繼之。延翰妃崔氏醜而淫﹐性復妒﹐搜諸宮人之美者﹐輒幽之別室﹐械以三木﹐鑄銅爲人手擊其頰﹐又以大錐刺臂﹐一歲中死者八十四人。時金鳳已乞身爲尼﹐深自匿﹐故得免。次年延翰爲周彥琛所弒﹐而延鈞立。延鈞﹐審知次子。初娶漢主女淸遠公主﹐有美色﹐早世。繼選金氏﹑劉氏﹐皆賢而無寵。後宮數百﹐無可意者。內侍李仿﹐極譽金鳳姿態超絕﹐延鈞禦紫宸門宣見﹐大悅﹐封之爲淑妃。長興三年﹐民間有言眞封宅龍見者﹐延鈞於其地造濯龍宮﹐自稱帝﹐國號閩﹐攺元龍啟。進封金鳳爲皇后﹐追封其假父陳巖爲威武軍節度使﹐母陸氏爲長樂郡夫人﹐族人陳匡勝爲殿使。特築長春宮以居之﹐延鈞數於其中﹐爲長夜之宴。每宴﹐輒敕宮中燃『金鳳燭』數百伎環左右﹐光明如晝。復敕宮女數百人﹐擎一杯盤﹐皆瓊瑤﹑瑪瑙﹑琥珀﹑琉璃之屬﹐以隊遞進。不設幾筵﹐酒酣﹐張長枕大牀﹐擁金鳳及諸宮女裸臥﹐隨意幸之。又遣使於日南造水晶屏風﹐周圍四丈二尺﹐延鈞與金鳳淫狎於內﹐今宮女隔屏覘之﹐嬉笑爲樂。二月上巳﹐延鈞修楔桑溪﹐金鳳偕後宮雜衣文錦﹐列居水次﹐流觴娛暢﹐窮日而返。沈麝之气﹐環佩之響﹐燎炬之光﹐達於遠近。途中弦管繽紛奏和﹐淸音入云﹐觀者塞道不能前。端陽日造彩舫數百於西湖﹐每肪載宮女二﹑三十人﹐衣短衣﹐鼓楫爭先。延鈞禦大龍舟以觀。金鳳作《樂遊曲》﹐使宮女同聲歌之。曲曰﹕『龍舟搖拽東復東﹐采蓮湖上紅更紅。波澹澹﹐水溶溶﹐奴隔荷花路不通。』『西湖南湖鬥彩舟﹐靑蒲紫蓼滿中洲。波渺渺﹐水悠悠﹐長奉君王萬歲遊。』遊人士女﹐綺繡夾岸﹐雜沓如市。夜收宮女入宮﹐多不知所之者。延鈞亦不問。有小吏歸守明﹐弱冠美皙如玉﹐延鉤嬖之﹐嘗呼爲『歸郎』。延鈞素多疾﹐守明侍禁中﹐夤緣與金鳳通。又有百工院使李可敫﹐少與守明暱﹐因守明以通於金鳳。可敫慧敏有智巧﹐守明令造鏤金五彩九龍帳於長春宮﹐織八龍於帳外﹐而以延鈞爲一龍。旣成﹐進之﹐極其華靡。延鈞歡甚﹐益呢守明﹐數畱宿於內不出。國人歌曰﹕『誰謂九龍帳﹐惟貯一歸郎。』初﹐金鳳因李仿得進﹐及爲後﹐仿自矜其功﹐且微聞九龍帳事﹐頗橫恣不爲畏忌。金鳳弗能堪﹐令可敫諧之延鈞。仿知之﹐怨金鳳負己﹐謀所以奪之寵﹐乃盛飾其妹春燕進於上。春燕婉媚絕代﹐初入宮﹐年才十五﹐顧盼舉止﹐動移上意。遂大見幸﹐冊爲賢妃。以仿爲皇城使﹐擅愛專席。延鈞自是不復禦九龍帳矣。因爲春燕造東華宮﹐以珊瑚爲而﹐琉璃爲欞瓦﹐檀楠爲梁棟﹐眞珠爲簾幕﹐範金爲柱礎﹐窮工極麗。宮中供匠作者萬人﹐用匱不給﹐仿舉薛文傑充國計使﹐文傑巧於聚斂﹐多察富人陰事﹐文致之以罪﹐而籍沒其資。被榜箠者胸背布受﹐仍銅斗熨之。建州大盜吳光來朝﹐文傑利其財﹐將求其罪治之。光怒﹐帥眾叛入吳﹐引吳人攻建州。延鈞遣將往救﹐兵行在道不進。曰﹕得文傑乃進。延鈞不得已﹐送於軍中﹐軍士礫殺之。金鳳諷右省常侍李洵上言﹕『文傑導九重淫靡﹐竭萬戶脂膏﹐天怒人怨﹐禍亂叵測﹐皆由李妃與仿爲戎首。今文傑被誅﹐妃仿不宜在上左右。』延鈞意猶豫。明年元夕禦大酮殿﹐召翰林承旨韓﹑弘文館直學士王倜﹑右補闕崔道融﹑吏部郎中夏侯淑等﹐觀蹬賜宴﹐命各賦大酮樂。感長春宮失寵﹐賦詩曰﹕『淚滴珠難盡﹐容殘玉易銷。倘隨明月去﹐莫道夢魂遙。』延鈞爲動念﹐因返駕長春宮。李仿知罪己者眾﹐不自安﹐私與春燕畫全身之策。以太子繼鵬與陳氏有隙﹐乃言春燕之美於繼鵬。繼鵬入宮問疾﹐遇春燕於前廉﹐悅之﹐遂於所居燕焉。匡勝聞而白其事。延鈞大怒﹐與次子繼韜議殺繼鵬。繼鵬懼﹐與李仿圖之。適醫工陳究從宮中出﹐言延鈞病不起﹐仿遽令壯士先殺李可敫於家。質明﹐金鳳訴之延鈞﹐彊起視朝﹐詰可敫死狀。仿聞驚怖﹐逼繼鵬率皇城衛士入﹐延鈞聞鼓噪聲﹐走匿九龍帳。衛士刺之不死﹐宮中不忍其苦﹐爲絕之。繼韜及金鳳﹑歸守明﹑陳匡勝﹐皆爲仿所殺。於是繼鵬卽位﹐攺永和二年爲通文元年﹐立春燕爲皇后﹐加李仿判六軍諸衛事。繼鵬元妃梁國夫人李氏﹐同平章事敏之女。繼鵬寵春燕﹐欲廢夫人。內宣徽使參知政事葉翹諫曰﹕夫人﹐先帝甥﹐聘之以禮﹐柰何以新愛易乎﹖繼鵬不聽。翹復上書極爭﹐繼鵬批其疏曰﹕『春色曾看紫陌頭﹐亂紅飛盡不禁秋。人情自厭芳華歇﹐一葉隨風落禦溝。』放翹歸永泰﹐梁國竟廢。春燕信左道﹐繼鵬惑之。有妖人譚紫霄以方術見幸﹐事無大小皆決焉。紫霄言紫薇星臨後宮﹐教繼鵬別建紫薇宮﹐爲春燕遊幸之所。土木之盛﹐倍於東華。又建三淸臺三層於城中。括民間黃金數千斤﹐鑄寶皇大帝﹑元始天尊﹑太上老君像﹐日焚篤耨﹑薰陸諸香數十斤。紫霄導春燕諸後宮﹐齋宿其下﹐晝夜聚禱﹐謂爲繼鵬祈年永祚﹐而蝶褻無忌﹐國人醜之。後紫霄事敗﹐奔吳。仿復以異志見殺﹐春燕之寵寢衰。繼鵬徙長春宮﹐夜坐﹐忽忽不樂。俄聞悲泣聲將近﹐仿佛見金鳳銜哀至前。而歸守明﹑李可敫﹑陳匡勝等﹐自宮外領紅衣執戈矛者數十人。繼鵬大驚﹐趨而避之。有頃﹐宮中火起﹐紫薇﹑東華﹑躍龍諸處﹐頓成灰鑪。繼鵬疑控鶴都將連重遇軍有謀﹐將加誅。重遇懼﹐夜統軍圍長春宮。繼鵬挾春燕率黃門衛士斬關出﹐奔次梧桐嶺。追兵至﹐執繼鵬歸ヌ莊﹐醉而縊之。春燕度不免﹐觸墻死。時通文四年七月十三日也。葬蓮花山側﹐號康陵。先是﹐金鳳與延鈞亦葬是山﹐號東陵。開運中南唐師敗李仁達於古城﹐亂兵發諸陵﹐剔取寶玉。金鳳﹑春燕容色如生﹐鮮血流漬﹐山爲之赤﹐後人名其山爲腕脂山云。」

康熙丁未燕山程穎莽﹝雄﹞﹐著有《松風閣琴譜》二卷﹐上卷琴曲十一曲﹔下卷題爲《抒懷操》﹐凡三十四小曲﹐皆當時名流塡詞﹐贈穎莽彈琴之作﹐穎莽譜之入琴者也。知名者凡十二家﹕曹秋嶽﹑張砥中﹑惲正叔﹑丁藥園﹑沈通聲﹑毛稚黃﹑丁素涵﹑王阮亭﹑孫豹人﹑宋牧仲﹑顧梁汾﹑朱竹坨。以詞入琴譜﹐或尙不背於古法﹐較之《九宮大成譜》以南北曲譜法譜宋詞爲允也﹐是可取法。

和坤多內嬖﹐有園在海澱﹐極池館之勝。園中一樓﹐貯自鳴鐘甚巨﹐晨鳴則羣姬理妝。有吳卿憐﹑長二姑者﹐皆嫻文翰。坤敗賜死﹐長二姑有詩述哀云「誰道今皇恩遇殊﹐法寬豈爲罪臣舒。墮樓空有偕亡志﹐望闕難陳替死書。白練一條君自了﹐愁腸千縷妾何如﹖可憐最是黃昏後﹐夢裏相逢醒也無。」卿憐自述悲怨詩則云「梁間燕子來還去﹐害煞兒家是戟門。」卿憐先爲平陽王望妾﹐望伏法﹐蔣戟門侍禦錫得之﹐以獻於坤。坤甚寵之。先後所事二主﹐皆以罪誅﹐誠禍水也。邵伯太史章《題卿憐小影便面鶯啼序》詞云「優曇散空弄影﹐繞人間翠戶。艷陽轉﹑春入琴川﹐幾番花事朝暮。愛明慧﹑如簧顧曲﹐鶯雛巧囀瓊枝樹。更深情﹐拈韻敲詩﹐謝家風絮。一舸鴟夷﹐照水鬥艷﹐看旌旗捲霧。試妝罷﹑依約重簾﹐解人頻卸紈素。訂幽盟﹑天長地闊﹐淚痕漬﹑歌絲千縷。問何時﹐回步層樓﹐背吟飛鷺。娉婷誰惜﹐短急催裝﹐付懊倦旅。鸞鳳老﹑別巢輕換﹐院冷宵永﹐敗葉殘燈﹐五更零雨。修眉暗暈﹐香衾愁共﹐候門鍾鼎流光蹙﹐恨年年﹑杳隔金閭渡。雲山似客﹐歸來畫角添愁﹐斷腸又見鄕土。邯鄲夢覺﹐倚竹驚寒﹐認舊村漂薴。細點染﹑羅衫弓袖﹐半掩嬌羞﹐彩扇難尋﹐繡茵偏舞。傷心自寫﹐纏綿身世﹐庭軒愁晚悲去雁﹐渺音塵﹑慵撥箏弦柱。而今芳杜銷沈﹐鎭日凝眸﹐亂紅定否﹖」扇頭小影﹐爲吳門周采巖所繪。其背面《卿憐曲》﹐則陳曼生手書云伯詩也。采巖﹑二陳﹐時客阮文達幕﹐是扉卽作於浙署瑯環仙館云。又趙億孫《題卿憐小像絕句》云「笙歌葛嶺幾朝昏﹐量盡明珠價莫論。無柰楊花易漂泊﹐又隨風去墮朱門。」「十首吟成薄命詞﹐死生蹤迹費猜疑。可憐碧玉年猶小﹐兩見瀛波淸淺時。」二姑則不知所終﹐亦未有人道及者。

山陽潘四農嘗訪和坤澱園故址﹐花神廟﹑綠野亭尙存﹐客有蕩舟橫笛者﹐爲賦《水調歌頭》。有云「昔日花堆錦繡﹐今日寵餘香火﹐懺悔付園丁。」王大嶼《題四農詞後感事詩》云「毓華事散剩林邱﹐此地傳聞舊畫樓。拾翠亭空春艸怨﹐簪花人去曉鐘愁。恩深只道全軀易﹐勢極旋驚炙手休。一錄冰山知悔否﹖喚回綺夢付漁嫗。」

文蕓閣學士廷式﹐嘗謂全以《楚辭》入詞﹐可另開一境界。其《雲起軒詞集》﹐有《槳括楚辭山鬼篇意﹐以招隱士。調寄沁園春》云「若有人兮﹐在彼山阿﹐澹然忘歸。想云端獨立﹐帶蘿披荔﹔松陰含睇﹐乘豹從貍。且挽靈修﹐長懷公子﹐薄暮飄風偃桂旗。難行路﹐向石茸捫葛﹐山秀搴芝。最憐雨晦風淒﹐更犭爰宵鳴聲正悲。悵幽篁久處﹐天髙難問﹔芳蘅空折﹐歲晏誰貽﹖子或慕予﹐君脇思我﹐欲問山人轉自疑。歸來好﹐有華堂廣譙﹐慰爾離思。」案槳括《楚辭》入歌﹐漢魏時已有之。《朱書樂志》載《陌上桑》三曲﹐前爲魏文帝詞﹐次爲《楚辭鈔》﹐末爲魏武帝詞﹐《楚辭鈔》卽槳括《楚辭》也。

蕓閣學士《追憶詩》云「漂泊江潭未有期﹐鳳樓龍堞夢參差。霓裳夜奏通明殿﹐羽檄晨飛又一時。事險幾同狐截尾﹐名髙不望豹畱皮。冬郎別有傷心處﹐漫拂朝冠盡淚垂。」此被譴罷官後所作也。又《賀新郎》詞云「別擬《西洲曲》。有佳人﹑髙樓窈窕﹐靚妝幽獨。樓上春云千萬疊﹐樓底春波如毅。梳洗罷﹑捲簾遊目﹐采采芙蓉愁日暮。又天涯芳艸江南綠。看對對﹐文鴛浴。侍兒料理裙腰幅。道帶圍﹑近日寬盡﹐眉峯長蹙。欲解明遙奇遠﹐將解又還重束。須不羨﹑陳嬌金屋。一霎長門辭翠輦﹐怨君王已失苕華玉。爲此意﹐更躑躅。」此詞自諭﹐亦爲珍瑾二妃被謫譴作也。

長沙王益吾﹝先謙﹞《題金檜門觀劇絕句遺冊》云「先河院本後傳奇﹐次第優人作導師。唐句宋詞爭賭唱﹐只如新調付歌姬。」予案宋代院本﹑雜劇不分﹐院本則五人﹐又謂之「五花爨弄」。相傳宋徽宗見爨國人來朝﹐衣裝鞍履巾裹﹐傅粉墨﹐舉動如此﹐使優人效之以爲戲﹐只般演而不唱。雜劇﹐考之《武林舊事》所載﹐宮本雜劇段數﹐所歌者爲《六麼》《瀛府》《梁州》《伊州》《新水》《薄媚》《降黃龍》《胡渭州》《法曲》《劍器》《泛淸波》《菊花新》《彩雲歸》之類﹐皆詞也。而其間各曲上所加名稱﹐如《爭曲六麼》《扯攔六麼》之類﹐今不可解。又諸云「爨」者﹐當無曲詞。而又有《新水爨》《醉花陰爨》《夜半樂爨》《木蘭花爨》等名﹐疑是爨者般演。而歌者歌詞﹐又有《孤奪旦六麼》《雙旦降黃龍》《孤和法曲》《老孤嘉慶樂》《鶻打鬼變二郎》《泥孤》諸名稱。元柯九思云﹕雜劇有正末﹑副末﹑擔﹑狐﹑靚﹑鴇﹑猱﹑捷譏﹑引戲﹑九色之名。正末者﹐當場能指事者也﹐俗謂之末泥。副末﹐執磕瓜以朴靚﹐卽古所謂蒼鶻是也。當場之妓曰狙﹐狙﹐狽之雌者也﹐其性好淫﹐今俗訛爲旦。狐﹐當場裝官者是也﹐今俗訛爲孤。靚﹐傅粉墨獻笑供諂者也﹐粉白黛綠﹐古稱靚妝﹐故謂之妝靚色﹐今俗訛爲淨。妓女之老者曰鴇﹐鴇似雁而大﹐無後趾﹐虎文﹐喜淫而無厭﹐諸鳥求之﹐旣就﹐世呼獨豹者是也。凡妓女總稱曰猱﹐猱亦狽屬﹐喜食虎肝腦﹐虎見而愛之﹐輒負於背﹐猱乃取虱遺虎首﹐虎卽死﹐取而食焉。以諭少年愛色者﹐亦如遇猱然﹐不至喪身不止也。捷譏者﹐古謂之滑稽。雜劇中取其便捷譏謔﹐故云。引戲卽院本之狙。以柯說証之﹐元劇腳色之名﹐宋𨿽未備﹐實已漸開其先。然宋人未有諸名之前﹐其所由來者亦漸。王梅伯《今樂考證》引胡應麟云﹕優伶戲文﹐自優孟抵掌孫叔敖﹐實始濫觴。至後唐莊宗自傅粉墨稱李天下﹐而盛其般演。大率與近世同﹐特所演多是雜劇﹐非如近日之戲文也。余按《三國誌王粲傳》注引《魏略》﹐稱邯鄲淳博學有才章﹐又善《蒼》《雅》﹑虫篆﹑《許氏》《字指》。初平時﹐從三輔客荊州。荊州內附﹐太祖素聞其名﹐召與相見﹐甚敬異之。時五宮中郎將博延英儒﹐亦宿聞淳名﹐欲使在文學官屬中。會臨淄侯植亦求淳﹐太祖遣淳詣植。植初得淳甚喜﹐延入坐﹐不先與談﹐時天暑熱﹐植因呼常從取水自澡訖﹐傅粉﹐遂科頭拍袒﹐胡舞五椎鍛﹐跳丸擊劍﹐誦俳優小說數千言。訖﹐謂淳曰﹕邯鄲生﹐何如耶﹖是優孟之後傳記所載﹐此爲最早。《考證》又引胡應麟云「段安節《樂府雜錄》﹕範長康﹑上官唐卿﹑呂敬遷弄假婦人﹐卽裝旦矣。漢宦者傅粉侍中﹐亦後世裝旦之漸。」又引《釀花使者》云「漢《郊祀志》樂人有飾女伎者。」余按宦者傅粉侍中﹐不得以爲男子女裝之證。至樂人飾爲女伎﹐《漢書郊祀志》並無此文。範長康等弄假婦人是矣﹐然唐時事也。《隋書樂志》稱周宣帝卽位﹐廣召雜伎﹐增修百戲﹑魚龍曼衍之伎﹐常陳殿前﹐累日繼夜。好令城市少年有容貌者﹐婦人服而歌舞﹐相隨引入後庭﹐與宮人觀聽。實爲裝旦之始也。《考證》又引胡應麟云「《樂府雜錄》﹕開元中黃幡綽﹑張野孤善弄參軍﹐卽後世副淨矣。」又云「傳奇以戲爲稱﹐其名欲顚倒而無實也﹐故曲欲熟而命以生﹐婦宜夜而命以旦﹐開場始事而命以末﹐塗污不潔而命以淨。四名𨿽不免曲解﹐然亦有理。戲劇有淨﹐有副淨﹐皆晝面者也。」余謂其初始於象人。《漢書禮樂志》有常從象人四人﹐秦倡象人員三人。孟康曰﹕象人若今戲蝦魚師子者也。韋昭曰﹕著假面者也。北齊蘭陵王長恭著假面﹐與周師戰於金墉。大率初著假面﹐繼由假面而變爲畫面耳。《武林舊事》所記有《像生爨》﹐疑爲戲蝦魚師子之類。

「宣南洗象迎初伏﹐萬騎千車夾水看。法駕舊儀從鹵簿﹐玉泉新漲試波瀾。蒲甘國破封難復﹐莽氏民存業遂殘。畱汝南荒遺老在﹐可堪有齒已先寒。」此閩縣鄭蘇堪﹝孝胥﹞《己丑年觀洗象》詩也。京師象坊﹐例以六月於禦河洗象。緬甸﹑越南﹐本中國屬國﹐每入朝﹐象隊列爲貢品。自英吉利滅緬﹐法蘭西滅越南﹐朝貢遂絕。光緒中葉﹐鹵簿象隊僅存﹐吾曹在都觀大駕出﹐已僅有二象。末年遂絕迹。

蘇堪《龍州雜詩》云「一旅當邊鎖﹐中朝意甚輕。痞氓殊未活﹐彊對況難攖。坐見前車覆﹐寧論臥榻爭。官家方省事﹐付與老諸生。」時方爲廣西邊防督辦也﹐在龍州凡兩年餘。武進孟蒓孫爲其幕客﹐著有《廣西邊事旁記》。今此書流傳於坊間者已罕矣。龍州督師﹐固是重寄﹐然事多掣肘﹐政府又非有收復屬國之意﹐等之冗官。故其在龍州之詩﹐多牢騷抑鬱之辭﹐自比於竄身南荒。廬江吳彥復﹝保初﹞曾有句調之曰「詩人而爲邊帥﹐房復見於今。」蓋蘇堪嘗與人書﹐有以詩人而爲邊帥之語。

蘇堪自龍州還﹐終慈禧垂簾之日﹐遂不復出。於海上築海藏樓﹐有終焉之志。前此𨿽有海藏之名﹐而未嘗有樓也。娶女伶金月梅爲妾﹐後復放去。其在龍州﹐有﹝抱膝﹞絕句云「抱膝南荒老不才﹐只應憐敵化疑猜。雲鬟緘札今俱絕﹐海內何人更見哀﹖」自注云「余舊有詩云﹕『海內相哀能幾輩﹐殷勤緘札賴雲鬟。』」又《雜詩》云「年光如逝水﹐流落付一嘆。卷中有崔徽﹐緘封不能看。」蓋皆爲金月梅作也。

「酸儒不值一文錢﹐來訪癭公漲海邊。執袂擎杯無雜語﹐喜心和淚說彭嫣。」「彭嫣不獨憐才耳﹐誰識彭嫣萬劫心﹖吾友堂堂終付汝﹐彌天四海一沈吟。」義寧陳伯嚴吏部三立《過天津戲贈癭公》詩也。癭公者﹐廬江吳彥復之別字也﹐非順徳羅東﹝﹛曰融﹜﹞﹐羅較彥復同時而稍後。彥復爲吳提督長慶之第二子。先是﹐海內有三公子之目。三人者﹐一陳伯嚴﹐湖南巡撫陳寶箴之子﹔一陶鞠存﹝葆廉﹞﹐陜甘總督陶模之子﹔一譚復生﹝嗣同﹞﹐湖北巡撫譚繼洵之子﹐皆以其父在官而子能通達時務目之。其後又有四公子之目﹐則陳陶而外﹐加丁日昌之子叔雅﹝惠康﹞﹐及彥復﹐則皆能詩者也。而丁巡撫﹑吳提督皆久物故﹐是時陶總督﹑陳巡撫亦歿矣。彥復官刑曹﹐值光緒親政﹐下詔求言。艸陳時事疏﹐言人所不敢言。尙書剛毅覽之不悅﹐抑不得上﹐遂棄官南歸。疏言﹕變法自彊﹐必人主奮發有爲﹐毋與宮人宦寺狎暱﹐以博弈演劇爲戲樂﹐斯能進賢遠佞﹐而權不下移。諸言變法者﹐徒臚舉庶政﹐效法泰西彊國﹐役之於彼而忘其本﹐無異於徙宅遺妻﹐主權下移﹐則貪墨者得因緣爲姦﹐忠憤者或矯枉過正﹐馴至天下大亂。且曰﹕權不在君﹐必移於其臣﹔權不在臣﹐必移於其民﹔權不在民﹐必將移之外人。有權之國彊﹐移權之國殃﹐無權之國亡。今此疏載在其《北山樓集》中。彥復當庚子﹑辛丑間﹐寓滬之梅福裏。其門聯有曰「卜居梅福裏﹐未上杜根書。」蓋謂其疏抑不獲上也。庚子後﹐天下事更不可爲﹐遂沈溺於醇酒婦人﹐益自頹放。彭嫣者﹐本滬妓﹐彥復納之。愈窮困﹐乃移居天津依袁世凱。後竟病偏廢﹐臥牀數歲而歿。

陳伯嚴《哭薛次申》詩云「錦衣玉貌過江人﹐幾躓塵埃剩我親。萬憾都移疽發背﹐九原更恐債纏身。羽毛自惜誰能識﹖圭角難磐稍未純。此後溪橋候明月﹐一披蕭卷一酸辛。」自注云「君彌畱時﹐以蕭尺木書畫卷子見遺。言後都我也。」又有《還金陵走視次申雨花臺殯宮》五言云「尋常客還時﹐諜門君踵至。今我萬里歸﹐不聞枉車騎。君果安往耶﹐魂定旋拭淚。本期親執紼﹐愆策十日轡。越晨造殯宮﹐繞郭雲麓異。飛揚鐃吹聲﹐蓊郁艸木气。僧寮橫兩棺﹐殉姬列其次。漆光揚蛛絲﹐捫拂中如醉。爭衡誇毗場﹐余此野哭地。亙古誰無死﹐嗟君死顚躓。生世所遭歷﹐只供疽發背。骯髒排世人﹐獨結塵外契。宿昔促膝言﹐沈沈在肝肺。乘興泛酒肪﹐月橋每聯袂。閒遊侶亦失﹐衰蹇更何冀。掩帷立空﹐仰瞥冥鴻逝。」次申爲四川興文人﹐署兩江總督薛覲唐﹝煥﹞之子。光緒間以道員需次江蘇。其歿也﹐以背疽潰不獲治。歿之前一日﹐其姬人仰藥殉﹐秦淮妓也。

劉斂《中山詩話》云「鞠﹐皮爲之﹐實以毛。蹙蹋而戲。﹝見《霍去病傳》注﹕『穿城蹋鞠。』﹞晚廬已不同矣。歸氏子弟嘲皮日休曰﹕『八片尖皮砌作球﹐火中潭了水中揉。一包閒气如常在﹐惹踢招拳卒未休。』今柳三復能之﹐述曰﹕『背裝花屈膝﹐白打大廉斯。進前行兩步﹐蹺後立多時。』柳欲見晉公﹐無由。會公蹴球後園﹐偶進出﹐柳挾取之﹐因懷所業﹐戴球以見公。出書再拜者三﹐每拜﹐球起復於背膂襆頭間。公乃笑而奇之﹐遂延於門下。」予案蹴球之戲甚古。嘗見元人畫《宋太宗蹴球圖》﹐持竿﹐其末作曲柄狀﹐正類今歐洲哥而夫球所用竿狀﹐亦於平地爲之。余近賦哥而夫球詩曰「一隅之地疊小邱﹐學作常山蛇勢修。步駕橋屋施層樓﹐侏儒𨿽捆不得遊。曲柄倒置短竿頭﹐持蹴彈丸通以溝。眼中兒戲行且休﹐英相老死誰復優。」末語指英吉利前內閣張伯倫也﹐張伯倫最喜蹴哥而夫球。《漢書》﹕霍去病穿城蹋鞠。「穿城」未知何云。其類今之哥而夫球穿地爲溝耶﹖《史記》﹕處後蹴鞠。則非一人戲﹐亦有比賽也。《唐音癸簽》謂唐變古蹴鞠戲爲蹴球。其法植兩修竹﹐髙數丈﹐絡网於上﹐爲門以度球。球工分左右朋以角勝負。則又有類於今之籃球﹑足球矣。

「小章費盡磨碧手﹐鈿閣精鐫玉璇鈕。漫嫌石量過輕纖﹐絕藝雙雙今罕有。東來海客苦搜尋﹐塊兩價重如黃金。估人貪大不取小﹐周人胡盧笑不禁。」此余昔賦韓約素小印詩也。印髙大不及半寸許﹐石質爲田黃洞﹐小璇鈕爲楊玉璇所鐫。今人評田黃過兩以上則價昂﹐且必老坑﹐新坑不值價也。老坑者﹐康熙間陳日浴所采﹐當時佳者已掘盡。鄭傑《藥鑪集》舊載有《壽山石譜》﹐云「卞二濟《壽山石記》云﹕壽山在重巒復澗中﹐距福州府治六十餘里﹐有坑名『五花』。《志》云﹕所產石類瑉。《志》語未詳。嘗竊訪之舊聞。宋時采取病民﹐有司上言﹕請得以巨石塞坑路。由是取之者少﹐卽得之者亦不甚示實於人。邇來三﹑四年間﹐射利之人﹐盡手足之能﹐鑿山博取﹐而石之精者出焉。間有類玉者﹑珀者﹐玻璃﹑玳瑁﹑朱砂﹑瑪瑙﹑犀若﹑象焉者。其爲色不同﹐五色之中﹐深淺殊姿。別有緗者﹐螈者﹑綺者﹑縹者﹑蔥者﹑艾者﹑黝者﹑黛者﹔如蜜﹑如醬﹑如鞠塵者﹐如鷹褐﹑如蝶粉﹑如魚鱗﹑如鷓鴣斑焉者。舊傳艾綠爲上﹐今種種皆珍矣。其巒波浪﹐毅紋膩理﹐隆隆允允﹐千態萬狀。可彷佛者﹐或雪中疊嶂﹐或雨後遙岡﹔或月淡無聲﹐湘江一色﹔或風彊助勢﹐揚子層濤﹔或蒲萄初熟﹐顆顆霜前﹔或蕉葉方回﹐幡幡日下﹔或吳羅揚彩﹐或蜀錦向文。又或如米芾之淡描﹐雲煙一抹﹔又或如徐熙之墨筆﹐丹粉兼施。噫﹗亦異矣。夫土出之寶﹐無勝於玉。按王逸曰﹕赤如雞冠﹐黃如蒸栗﹐白如截肪﹐黑如純漆。而玆石之美﹐何必不然﹖又《滇志》﹕點蒼之石﹐白盾靑靑﹐具山水艸木之狀。今施諸屏風幾榻﹐只一色耳。其精塋滑潤﹐不如也。由是觀之﹐元眞備其采色﹐疑若帝遣鬼工﹐挾南海蚌淚之屬﹐深入暑珂﹐雕鏤點染而復然者﹐甚矣。造物化工﹐其不可思議至如此也。或曰﹕量其大小輕重﹐而數倍其值。豈價欲比玉耶﹖予曰﹕玉所以貴者﹐堅而不脆﹐叩之則鳴。使玆石亦堅而有聲﹐何必曰斌玖﹐何必曰琨瑉也。且玉之至美者不貲﹐玆爲價僅數倍﹔近世士大夫取靑田爲章﹐甚且計兩而二三其緡﹐顧孰與玆石尢陸離滿目也。或曰﹕丹砂﹑雲母﹑空靑之屬﹐利用於人﹐玆用果奚利﹖予曰﹕充玩好也。獨不日玉卮無當﹐有萬鎰時乎﹖昔者靈壁之石﹐米元章尙﹐乃袖而愛之。使其當此﹐殉之性命﹐且何如矣。予友陳越山﹑林道儀﹑彭木壓﹑石鍾林﹑陡廬兄弟﹐率購藏之。每爲予陳於几案﹐儼遊山陰﹐千巖競秀﹐萬壑爭流﹐使人應接不暇。予貧不能購﹐聊記一則﹐以常藏石﹐庶天下知閩之奇如此。傑按﹕邇日人所爭重者﹐白田爲最。﹝情似羊脂玉﹐偶有紅筋如血縷。卽髙云客所云皎潔則梁園之雪﹐溫柔則彩燕之膚﹐入手使人心蕩。﹞次黃田﹐﹝通黃如爛柿者佳。更有淡黃一種﹐間有紅筋﹐亦他石所無。又有連江一種﹐質硬性燥﹐多裂紋﹐歷久變黑色﹐不堪持玩。初出時﹐人竟爲其所愚。﹞﹝次水洞﹐﹞﹝一名魚腦洞﹐通明如水晶。質膩性滑﹐卽髙云客所云白濯濯如冰雪澄﹐沁人心腑。更有黑色者﹐爲牛角洞﹐尙易得。又有一種天藍洞﹐不多見﹐卽髙云客所謂出靑之藍﹐蔚蔚有光是也。﹞次艾綠﹐﹝色如艾葉初生﹐靑翠可愛﹐不可多見。大者尢難﹐謝在杭品爲第一。﹞次黨洋洞﹐﹝精塋略似水洞者爲上。又有黝色者﹐五色者﹐奇色者。色𨿽不一﹐而質本溫潤﹐較勝他石。﹞次髙山洞﹐﹝通明媲於水洞。有掛紅者﹐有紅白夾半者﹐有奇色者﹐惟質實者爲下。﹞次都靈洞﹐﹝五色爛斑﹐溫純深澗﹐閩人罕能辧者。卽髙云客所謂郊原春色﹑桃李蔥龍是也。﹞次芙蓉洞﹐﹝質如於闌白玉﹐嫩而脆。將軍洞爲上﹐半山次之﹐質粗而多砂者爲下。更有紅黃紫及各奇色者﹐雕土象其形勢﹐雕琢人物山水﹐奇妙欲絕。卽髙云客所謂瓜穰紅白者是也。﹞次月尾紫﹐﹝以靑紫光膩爲上﹐大者甚難得。豬肝色者不足取。﹞次奇崗﹐﹝崗音艮。質堅而情理可愛﹐五色爛漫。卽髙云客所謂霞紅雲靑相雜者是。﹞石之佳﹐大槪有此數種﹐俱產水坑﹐然而已絕響數十年矣。近之所售﹐皆發之山蹊。姿色合然﹐體質堅燥﹐𨿽有五色花紋﹐不耐賞鑑。余素有石癖﹐積三十年﹐大小得五百枚﹐皆吾閩先輩所遺畱。鈕多出之楊玉璇﹑周尙均二家所制。隨囑友人林雨蒼篆章﹐石旣陸離斑駁﹐無妙不臻﹐章復規秦摹漢﹐諸法咸備。一層玩間﹐眞覺心神俱爽﹐摩挲不忍釋手。因集《注韓居印存》一冊﹐附列鈕式﹐注明石品。斯邈不作﹐篆隸失眞﹐習篆不能研究說文﹐習隸不能規撫漢室諸碑﹐下筆全無古法﹐而圖章尢不可問矣。余友林雨蒼耽金石﹐工六書。篆法李丞相﹐廓落方圓﹔隸法蔡中郎﹐方勁古拙﹐久爲世重。所作圖章﹐直紹三橋宗派。鏤金劃玉﹐文朴藝工﹐譬若斷璧殘圭﹐古色可挹。雨蒼著有《印史》《印商貞石》前後篇﹐及爲予制《印存》﹐可與薛穆生《漢燈》﹑練元素《名章匯玉》二譜﹐並垂不朽。」予案今人稱洞作凍﹐此誤書同音字也。據鄭氏所記諸洞名﹐當作洞。卞氏謂舊傳艾綠爲上﹐今種種皆珍。鄧氏則謂邇日重者爲白田﹐黃田第二﹐水洞第三﹐而艾綠居第四。毛西河《後觀石錄》﹐記有艾葉綠二﹐白花鷹背二﹐皆楊玉璇制鈕。白花鷹背二﹐又名「灰白花錦」﹐則名目繁多﹐不屬於產地之分析矣。雞血石諸書不載其名﹐其亦白花鷹背之類耶﹖

「一年不見靈鶼子﹐風調平生遂渺茫。地下精魂應聚泣﹐人間瘧鬼果猖狂。靑蠅弔客言堪痛﹐蒼狗浮雲事可傷。髙誼自慚輸範式﹐素車誰叩汝南喪﹖」「沈冤未敢訴天閽﹐帝遣巫陽召楚魂。畫餅聲名眞自累﹐蓋棺功罪竟誰論﹗明堂異日思前席﹐幽室何年照覆盆﹖料有據牀人更慟﹐白頭揮淚視諸孫。」此仁和吳董卿﹝用威﹞挽江建霞京卿標詩也。建霞爲湖南學政﹐繼之者徐仁鑄﹐皆朝官中之能持淸議者。其在湖南﹐主張維新。值湘撫陳寶箴力行新政﹐爲湘士之舊派者所不悅。及戊戌事變﹐同時被黜。未久徐﹑江遂先後逝世。建霞死﹐其母尙在﹐故末語云云。董卿與建霞交誼至深﹐方建霞初入詞林﹐回蘇籍﹐過滬﹐流連數旬日。其贈送知交聯扇﹐悉爲董卿所代筆﹐董卿固善書。今市間有鬻建霞墨迹者﹐多董卿行書﹐識者亦莫之辧也。

長沙袁叔輿﹝緒欽﹞《酬伯嚴兼柬實甫》詩云「裙屐當年畫戟門﹐閒園花樹綠成村。聽鷓水榭銅拖﹐試馬春城玉勒喧。慧眼人天金屋艷﹐詩心仙佛錦囊魂。黃衫年少函樓客﹐各有東風斷夢存。」注云「伯嚴初居長沙閒園﹐予與實甫居培芝書屋。宅中有樓曰憩雲樓﹐亦曰函樓。時伯嚴年二十一﹐予年二十﹐實甫年十六。」此詩載在陳伯﹝銳﹞《門存詩錄》。三人者﹐皆少年已有盛名。伯嚴居閒園時﹐其父右銘中丞﹐尙系以知府需次湖南也。函樓則實甫父笏山方伯宅。伯又有《庖碧齋雜記》﹐嘗憶中有一則云﹕汪穰卿似龍國太﹐文蕓閣似屠戶﹐陳伯嚴似尼姑﹐江建霞似理髮師﹐袁叔輿似成衣匠。少年意气﹐同人互有品題。細思之﹐身分都略相似﹐亦譫而虐矣。又一則云﹕人言易實甫詩如五十歲神童﹐樊雲門詩如六十歲美女。蓋自少至老﹐搔首弄姿﹐矜其敏秀﹐爲諸名士所不能及。前者擬其舉止形狀﹐後者擬其才調﹐此二則可入《世說》「排調類」。

《門存詩錄》載有文道希詩六首﹐爲葉譽甫印其遣集所未收﹐亟錄於此。《閱門存倡和詩戲題二律》云「髙談咫尺近元門﹐何事來尋學究村﹖俗士晴窗窺日少﹐老夫午枕聽濤喧。江山浩浩方招隱﹐風雨蕭蕭也斷魂。誰到金華重問訊﹐牧羊仙客至今存。」「諸君才力近蘇門﹐詩派猶應薄后村。廣莫風來多震蕩﹐洞庭樂奏異啾喧。試賡太白《飛龍引》﹐重起莊生化蝶魂。一卷了然參世變﹐遊𨿽逝釣絲存。」又《諸君和章不至復奉一首促之》云「兒戲從來笑棘門﹐徵兵直擬到團村。回風轉海瀾初起﹐明月懸天夜不喧。鍾卓千尋銷王气﹐淸溪一曲弔芳魂。江山如此詩情冷﹐可柰髙齋舊句存。」又《自題元史詳節復用前韻》云「曾見兵威過鐵門﹐角端遺事記南村。時來瀚海風雲變﹐運去和林鳥雀喧。乞瓦城追戰績﹐班朱河水壯英魂。四千年內論人傑﹐俯仰猶欽霸烈存。」又《郊行書所見》云「客行修竹不知門﹐鳥沒平蕪盡處村。被隴麥苗晴後雨﹐出林鐘梵寂中喧。人耕下方畬艸﹐市近淸明欲禮魂。市處久思農業樂﹐瓦盆敲破古風存。」又《偶書》云「謫居不望濯龍門﹐幻夢初回惡犬村。四海久嗟秦客贅﹐一廛寧避楚人喧。家無儋石堪容傲﹐地有蘭荃足醉魂。滿鬢霜華休便老﹐伯陽且喜舌猶存。」

兪恪土《甲午除夕登臺北城樓詩》云「瘴外日光芒角動﹐殘年出戶晝常陰。寥天有此登髙興﹐暮雨飄殘隔歲心。役役談兵淸議在﹐冥冥入世幾人深。迷離爆竹千家晚﹐鍘孔光陰耐苦吟。」此其光緒甲午從巡撫唐景崧在臺灣時所作也。甲午之役﹐和議成﹐臺灣割讓與日本。是時唐巡撫不奉朝命﹐遂告獨立。唐自爲伯裏璽天徳﹐恪士爲其內閣閣員。逾年不支﹐皆內渡。恪士又有《登廈門南普陀和易實甫韻》云「登臨初見海嵯峨﹐回望神州感逝波。坐久自疑趨大壑﹐再來應恐泣磐陀。愁邊艸樹天風急﹐淚眼乾坤落照多。今日五洲成大夢﹐獨畱殘夢在巖阿。」此詩則乙未自臺內渡時所作也。易實甫時亦從唐在臺灣。其在臺灣詩﹐謂之《魂南集》。恪士﹑實甫皆善爲滑稽詩﹐實甫《戲謔張文襄之洞》詩有云「三十三天天上天﹐玉皂頭戴平天冠。平天冠上豎旗桿﹐中堂坐在旗桿巓。」傳者無不發噱。伯《褒碧齋雜記》﹐載有恪士滑稽詩一則云「歲辛丑﹐余需次江寧﹐僦居烏衣巷。一日飲集同人﹐待兪恪士不至。旋以詩來辭云﹕『寒風吹腳冷如冰﹐多恐回家要上蹬。寄語烏衣賢令尹﹐腌魚臘肉不須蒸。」「轎夫二對親兵四﹐食量如牛最可嫌。轎飯若教收八折﹐龍洋八角太傷廉。』轎飯﹐京師謂之車飯錢。𨿽每名只搞一角。然南京宴會﹐如座客有道臺五七人﹐親兵之外﹐尙有頂馬傘夫﹐開銷動輒百餘名。跟丁則每名倍之﹐或竟有需索者。廉員請客﹐固不易也。」恪士所作滑稽詩尙多﹐惜予不能記憶。

