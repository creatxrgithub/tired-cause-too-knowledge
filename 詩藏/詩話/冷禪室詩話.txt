冷禪室詩話民國海納川

﹝曹著偉詩云「深山大澤堪容劍﹐地老天荒獨有詩。」予以爲詩𨿽小道﹐未可槪以雕虫末技視之。趙宋以下﹐談詩者無慮數千百家﹐所記類皆當時名篇﹐以傳藝林佳話。予𨿽不敏﹐忝慕斯旨﹐而不事剿襲﹐力避陳腐﹐尢予此書此志也。著者識﹞○桂芳桂文敏公﹝芳﹞﹐立朝謇諤﹐爲遺季名臣。後被閹黨毒死﹐其事甚祕﹐詳拙作筆記中。公《江寧懷古》云「唇齒固江東﹐婚姻與蜀通。深心推子敬﹐失計恨吳蒙。一紙降書入﹐三分霸業空。仲謀尙豚犬﹐天下幾英雄﹗」其气象不可一世。

○錢江錢東平﹝江﹞嘗以《興王策》幹左平湛秀全﹐授大司馬﹐與王畹﹝卽王韜﹞上李秀成書﹐稱太平兩大文字。予曾見《東平詩》一卷﹐皆投誠以後之作。中有自贈一聯云「名妓愛才情似海﹐書生殺賊膽如天。」气槪可想。

○賀壽慈賀云甫尙書﹝壽慈﹞﹐書名滿天下﹐識者謂在同光四家之上。﹝祁文端公寓藻﹑許文愨公乃普﹑趙木憐公光陳﹑子鶴尙書孚恩﹐稱同光四家。﹞偶因細故﹐爲言官劾罷﹐一時冤之。宦京邸時﹐嘗集名流爲消寒會﹐先生成七古一篇﹐羣遂擱筆。詩云「酒人住隔東西屋﹐天憐飲酒太孤獨。一夜寒風捲地來﹐吹聚醉鄕客不速。不著衣冠味最眞﹐飲之雅俗亦因人。主人非主客非客﹐攜手自結糟邱鄰。寒气枯澀逼肺腑﹐座中眉色不飛舞。一杯到口潤澤生﹐如蟄啟戶苗得雨。揭來大甕如人髙﹐拇戰飛觴興自豪。一聲令下觴政肅﹐各按星戶無逋逃。童僕走僵更漏緩﹐燭光照徹玻璃踐。門外雪花萬片飛﹐起視座中春正滿。驅寒回暖天無力﹐杜康儀狄有功徳。大千世界如掌大﹐何不提來入酒國。東南北際多煙塵﹐累歲中原戰伐頻。共飲酩酊杯中物﹐幸作干戈劫外身。斗室狂言齊壓倒﹐醉中欲把軍書艸。寶刀如雪擲崆峒﹐旄頭星動無聲掃。爾時露布馳飛書﹐掛弓洗甲歸兵車。肥羊大酒宴軍士﹐較此圍鑪共飲之樂終何如。」

○毓俊毓贊臣觀察﹝俊﹞﹐幼歲能詩﹐吟成輒投一甕中﹐目之曰「詩甕」﹐亦韻事也。著《友松吟館詩鈔》。嘗遊西山﹐有句云「絕頂古寺磬聲寂﹐夕陽在山僧未歸。」時人呼之曰「毓夕陽」。予喜其《萬柳堂和洪右臣給諫﹝良品﹞》云「萬里晴空忽晦冥﹐蓮塘花嶼已飄零。當年修禊風流歇﹐惟有山光依舊靑。」

○何紹基何猨叟太史﹝紹基﹞﹐書法平原﹐深入堂奧。在京時﹐每作書﹐必以雛伶拂紙。其佳者多爲伶人攘去﹐先生以爲快。嘗入梨園﹐羣美肩摩﹐如穠桃嬌杏中﹐圍古松一枝。時深秋﹐先生猶執紈扇。張溫和公﹝祥河﹞以詩譏之﹐先生和句有云「自憐猨叟眞情重﹐團扇深秋到處圓。」其風趣如此。

○陶然亭香冢﹝原失題﹐編者擬補﹞北京陶然亭畔有香冢一﹐各書多記載之。或謂系某妓埋香處﹐或謂某君以諫艸雜百花痙之﹐或以爲情人香巾﹐聚訟紛紜﹐莫衷一是。昨讀吳信辰太史﹝鎭﹞《松花庵集》﹐始恍然大悟﹐不覺狂喜。蓋集中有《落花亭集古曲》一篇﹐卽詠其事者也。曲前並有小序云「臨汾徐後山孝廉﹐以教習畱京﹐瘞其亡姬李窈於陶然亭畔﹐繞墓將植桃花﹐旁建一落花亭。予感而賦之。」詩曰「春艸醉春煙﹐花飛落枕前。美人一何麗﹐因病遂成妍。﹝一解﹞春至花如錦﹐春閨散晚香。誰夢窈窕淑﹐結夢在空牀。﹝二解﹞花樹數重開﹐陶然﹝亭名﹞寄一杯。佳人難再得﹐悲嘆有餘哀。﹝三解﹞邱壠塡郛廓﹐楡梢噪暝鴉。故人儻思我﹐春水望桃花。﹝四解﹞水逐桃花去﹐紅霞旦夕生。幽魂泣煙艸﹐夜月照心明。﹝五解﹞夜月方神女﹐宵牀悲畫屏。魂兮何處返﹐花落萬春亭。﹝六解﹞花落幽人徑﹐徒勞五日歸。髙秋藐姑射﹐鄕淚盡沾衣。﹝七解。姬襄陽人﹞竹外山猶影﹐茅齋結構新。寂寥千載後﹐定有詠花人。﹝八解﹞」案﹕徐後山名昆﹐山西臨汾人。著有說部﹐名《古今誌異》。

○宗子美詩﹝原失題﹐編者擬補﹞旦本大藏省書記竹添漸卿﹝光鴻﹞﹐已卯歲遊歷我國﹐與一時知名之士相唱酬。宗子美主政﹝韶﹞有題其《棧雲峽雨稿》詩云「客來遠自東海東﹐倒觀日背騎蒼龍。蓄才萬斛遊上國﹐筆酣墨飽何其雄。詳搜細記入行李﹐盛世況復車文同。蜀山楚水足壯偉﹐羨君描寫能精工。詩篇更喜淸且婉﹐奇語偶爾盤秋穹。自是山海鐘秀气﹐珊瑚出水千尋紅。經邦論道飽學術﹐吾儒气脈原相通。異端煽惑豈足道﹐小民視聽仍吾從。望君歸去宣聖教﹐海波不動鯨鮫空。長白宗生不羈客﹐廿年喜見銷煙烽。吾謀不用坐卑賤﹐聖明在上虛宸衷。何時星槎遂初志﹐破浪萬里乘長風。東道主人不我棄﹐會須共醉玻璃鐘。」子美先生著有《四松艸堂集》﹐佳句如《魏武疑冢》云「阿瞞權術劇堪驚﹐疑冢累累未可憑。不解當時魏文帝﹐翠華何處謁山陵。」《影戲》云「小窗燈火一時新﹐弦管喧闐別樣春。莫笑妝成皆半面﹐須知斯世少完人。」《紫姑曲》云「剩錦殘絨偸制履﹐春風忙煞香閨女。低語殷勤祝紫姑﹐余巧從姑思乞取。」「紫姑擁簍正含愁﹐春恨盈懷泣暗陬。處穢誰知心本潔﹐天長地久魂悠悠。」「予處幽篁不見天﹐蛾眉見嫉古今然。願君甘拙休輕語﹐或者能教大婦憐。」諸語未經人道﹐可謂小中見大。﹝竹添漸卿有贈兪蔭甫太史樾句云「神仙若使玉堂老﹐辜負湖山晴雨奇。」太史激賞之。﹞

○曾國藩曾文正公﹝國藩﹞﹐詩宗《選》體﹐長於五言。嘗取子建﹑嗣宗﹑淵明﹑康樂﹑明遠﹑元暉六家詩﹐編爲一集﹐以示學者。後經王鼎丞觀察﹝定安﹞增輯﹐卽《三十家詩鈔》是也。公有《傲奴》詩一首﹐集中創見﹐可貴也。詩云「君不見蕭郎老僕如家雞﹐十年笞楚心不攜。君不見卓氏雄資冠西蜀﹐頤使千人百人伏。今我何爲獨不然﹐胸中無學手無錢。平生意气自許頗﹐誰知傲奴乃過我。昨者一語天地暌﹐公然對面相勃溪。傲奴誹我未聖賢﹐我坐傲奴小不敬。拂衣一去何翩翩﹐可憐傲骨撐靑天。噫嘻乎傲奴﹗安得好風吹汝朱門權要地﹐看汝倉皇換骨生百媚。」又公《三十三生日》詩云「三十餘齡似轉車﹐吾生泛泛信天涯。白雲望遠千山隔﹐黃葉催人兩鬢華。去日行藏同踏雪﹐迂儒事業類團沙。名山壇席都無分﹐欲傍靑門學種瓜。」同時左文襄公﹝宗棠﹞亦有《二十九歲自題小像》一詩云「猶作兒童句讀師﹐生平至此乍堪思。學之爲利我何有﹐壯不如人他可知。蠶已過眠應作繭﹐鵲𨿽繞樹未依枝。回頭念九年間事﹐零落而今又一時。」二公皆若不料後來勛名彪炳﹐位望崇隆﹐一至如是者﹐是亦詩中佳話也。

○李善蘭李壬叔觀察﹝善蘭﹞﹐人皆知其算學﹐不知其亦工詩。著有《聽雪軒稿》。《子夜歌》云「歡心作儂屋﹐方使儂歡喜。一刻不相離﹐日住儂心裏。」立意遣詞﹐俱臻佳妙。

○周壽昌周自庵先生﹝壽昌﹞《思益堂集》﹐有《一昔詩》二首云「一昔狼星隕石城﹐扶風惡耗使人驚。虎牙未聽呼塞歙﹐犢鼻翻令誤馬卿。磨刃廿年胎禍水﹐飲章萬口溢冤聲。諸公莫作元衡例﹐斟酌崇祠與易名。」「人事百年眞出世﹐誰知定論死猶無。重臣已被元衡誤﹐謗語應罹水趙誣。泣到遣民知惠政﹐薦從賢相識通儒。流言惑聽非智﹐況是千秋被史愚。」詠荷澤馬端湣公﹝新貽﹞也﹐爲各書所未載﹐因錄之。

○劉銘傳劉壯肅公﹝銘傳﹞少貧窘。發達後﹐倩人作《風雪窮途圖》﹐以志不忘﹐亦美談也。公自題云「午夜衝寒喚渡河﹐滿天風雪悵如何。一身落落誰知己﹐四顧茫茫且放歌。豈是蘆中人未識﹐恐教髀裏肉生多。畫工似有規儂意﹐不寫逍遙寫折磨。」又用前韻述懷云「自從家破苦奔波﹐嫩向人前喚柰何。名士無妨茅屋小﹐英雄總是布衣多。爲嫌仕宦無肝膽﹐不慣逢迎受折磨。饑有糗糧寒有帛﹐艸廬安臥且髙歌。」公亦善五言﹐《淮上送別》云「碧艸迷南浦﹐春風送客舟。驪歌唱三嘆﹐別酒醉千甌。淮上一揮手﹐瀟湘依舊遊。風塵須鄭重﹐道路費勾畱。旣涉洞庭水﹐擬登黃鶴樓。有詩先寄我﹐無恨莫生愁。此去難爲別﹐離君孰是儔。君歸我亦返﹐不願覓封侯。」同時名將郭子美提督﹝松林﹞亦有《題黃鶴樓》句云「髙聳江城百尺樓﹐無邊光景望中收。鄂云來去千層合﹐湘水回環萬里流。漫道文章堪報國﹐古來名將幾封侯。平苗不願圖麟閣﹐願壽萱堂八百秋。」因劉詩連類及之。

○李鴻章李文忠公﹝鴻章﹞﹐初以明經入都就試。途中有《感懷》十律﹐可見抱負。玆錄其三首云「丈夫只手把吳鉤﹐意气髙於百尺樓。一萬年來誰作史﹐八千里外覓封侯。定將捷足隨途驥﹐那有閒情逐水鷗。笑指蘆溝橋畔月﹐幾人從此到瀛洲。」「一肩行李又吟囊﹐檢點詩書喜欲狂。帆影波痕淮浦月﹐馬蹄艸色薊門霜。故人共贈王搓劍﹐荊婦同持陸買裝。自愧長安居不易﹐翻教食指累髙堂。」「一入都門便到家﹐徵人北上日西斜。槐廳謬赴明經選﹐桂苑猶虛及第花。世路恩仇收短劍﹐人情冷暖驗籠紗。倘無駟馬髙車日﹐誓不重回故里車。」又公《龍潭阻雨》雲﹕「秋風縱酒潯陽郭﹐夜月聯吟赤壁舟。往事隔年如昨夢﹐故人擊楫又中流。萬篙煙雨樓船近﹐六代江山畫角愁。不見元龍湖海气﹐臥聞涼吹撼汀洲。」詩中蓋懷彭剛直公﹝玉麟﹞也。

○倭仁倭文端公﹝仁﹞﹐理學名臣﹐爲淸中興時之冠﹐詩亦雄健有奇气。如《聞喜道中遇雨》雲﹕「策馬入煙村﹐蒼茫雨气昏。生機蘇艸夢﹐涼意醒詩魂。云擁條山遠﹐波添董澤渾。英賢懷往哲﹐把酒細評論。」《過樣子嶺》云「流水送行客﹐寒山歷萬重。半空盤鳥道﹐一逕入雲峯。皓皓摩天雪﹐蒼蒼拔地松。紅塵眞遠隔﹐我欲訪仙蹤。」其他佳句﹐五言如「落霞隨日盡﹐飛鳥入煙冥。」「荒原衰艸白﹐野火晚山紅。」「戴星勤鞅掌﹐踏雪走輪蹄。」七言如「不寒不暖二三月﹐宜畫宜詩遠近山。」「東去江流千頃碧﹐西來山擁四圍靑。」皆可誦。

○曾紀澤曾惠敏公﹝紀澤﹞﹐文正公長子也。詩宗家學﹐著《歸朴齋集》四卷。有《雙聲》詩一首﹐集中不多見﹐錄之。詩云「朗聆瀏亮棟林鶥﹐荔繞簾櫳柳掠籬。襤縷兩聯藍麓絡﹐玲瓏六綹綠琉璃。欄廊列簍畱菱栗﹐鄰里臨樓斂李梨。釅醁累欞涼溧洌﹐連罍屢漉爛淋漓。」

○西人東來﹝原失題﹐編者擬補﹞西人東來﹐𨿽始於元時馬可波羅﹐而明季利瑪竇最知名。讀當時人詩集﹐多有酬贈之作。如李竹嫩﹝日華﹞贈利詩云「雲海蕩朝日﹐乘流信彩霞。西來六萬里﹐東泛一孤槎。浮世常如奇﹐幽棲卽是家。那堪作歸夢﹐春色任天涯。」其後則尢西堂﹝侗﹞詩云「天主堂開天籟齊﹐鐘鳴琴響自髙低。阜城門外玫瑰發﹐杯酒還澆利太西。」姚梅伯﹝燮﹞詩云「一天開別教﹐八萬里流民。學乃儒之墨﹐臣爲帝也賓。窆幽元象祕﹐木槁悍獅馴。寄語邱良厚﹐朝華已不春。」皆日後憑弔作也。

○馮應橊馮星寶學政﹝應橊﹞﹐提學入蜀時﹐途遇綿州李雨村觀察﹝調元﹞。馮贈李詩有「靈秀江山君占取﹐可畱餘事續遺風」句﹐語𨿽推挹﹐言外實有一槪不屑之意。李答詩云「險邛不少相如賦﹐休令諸生嘆白頭。」蓋規之也。星實不聽﹐卒以「井蛙賦」命題﹐爲諸生鼓噪撤回﹐亦趣聞也。

○傅山傅靑主徵君﹝山﹞爲明末遺老﹐幼有至行﹐晚隱於醫﹐著有《霜紅龕集》。惜多後人膺作攙雜其中。予曾見先生手書五詩﹐因錄下。《響水灣村居》二首云「漸覺世情遠﹐塊然形獨違。杜機嫌徳淺﹐抱影惜才微。一卷安疏拙﹐千秋任是非。委材閒曠日﹐坐時夕陽歸。」「歲晚催寒急﹐山深積響哀。穴巢羣鳥獸﹐貧病托蒿萊。沈謝名非哲﹐巢由隱是才。尋常安得易﹐聊盡日前杯。」《張公儀枉過》云「塞上已經別﹐思君每悵然。萍蹤重會日﹐蓬鬢各衰年。五嶽興中得﹐奇篇天下傳。歡畱深夜雨﹐掃榻待髙賢。」《稷門別燃藜劉生》云「退老深山年復年﹐偶從湖上得名賢。人非世路紅塵客﹐家有新裁白雲篇﹝著有《開顏錄》﹞。但是傳經衣缽在﹐不妨善譫國門懸。惟憐傾蓋匆匆別﹐點首西山過灤泉。」《遇崔栗輞》云「彩筆風流老鑿輪﹐瀟瀟白髮不風塵。興來花月無虛日﹐眼過江山怕見君。北海蜃樓酣墨瀋﹐岱陽漢柏問精神。慚予歲晚逢淸士﹐談到相知俱故人。」又先生與其子傅壽毛﹝眉﹞一札云「老人家是甚不待動﹐書是兩三行﹐眵如膠矣。倒是那里有唱三倒腔的﹐和村老漢﹐都坐在板上﹐聽甚麼飛龍鬧欄﹐消遣時光﹐倒還使得。姚大哥說十九日請看唱﹐割肉二斤﹐燒餅煮茄﹐盡足受用。不知眞个請不請﹖若到跟前無動靜﹐便過紅土溝﹐喫兩碗大鍋粥也好。」此札可與金聖嘆「鹽菜與黃豆同嚼﹐大有胡桃風味」一書﹐並傳不朽。

○金人瑞金聖嘆先生﹝人瑞﹞﹐初名喟﹐字若采。平生喜評說部﹐今人無不知者。先生詩學少陵﹐可亂楮葉。如《示兒》云「令節非吾事﹐它時識此言。懸知多涕淚﹐且復彊盤飧。骸骨判如此﹐田園何用存。江州與長葛﹐隨汝去招魂。」《寄胡侍禦》云「餘日簾鉤盡﹐新花院落飛。移樽近書架﹐點筆候燈輝。天下吾儕事﹐文章舉世非。厭厭畢今夜﹐僕馬汝先歸。」《寄髙詹事》云「亂後人逾少﹐年髙心最孤。何曾一日夕﹐不望問泥塗。水落雙魚盡﹐春深一雁無。不然𨿽宦達﹐未至棄潛夫。」《愁》云「江水流春不當春﹐江花江艸故愁人。開頭捩舵汝何往﹐擊鼓鳴鐃皆不倫。巫峽啼猿眞進血﹐楚天朝雨最通靈。老夫欲奇精誠去﹐憑仗髙風達紫宸。」《奇常徵君》云「六月楓林好葛巾﹐徵君忍熱去垂紳。野鳧眠岸夢何事﹐老樹著花思媚人。深恐事煩還服食﹐更愁參謁露天眞。嵇康敢向山公說﹐我欲時時一欠伸。」《燕子》云「殿中雙唱禦經筵﹐殿下千官未進塍。燕子不知防執法﹐銜花正墮聖人前。」《淸明》云「淸明正是落花時﹐百舌聲中折一枝。惱殺東風太無賴﹐公然來我手中吹。」《今春》云「今春刻意學龐公﹐齋日閒居小閣中。爲汲淸泉淘缽器﹐卻逢小鳥喫靑虫。」諸句皆集中借杜詩也。

○汪輝祖汪龍莊太史﹝輝祖﹞﹐著有《佐治藥言》等書﹐前淸刑幕﹐無不奉爲圭臬。先生亦善詩﹐《題壽木》云「平生願力志全歸﹐六十三年幸庶幾。得到藏身須繭室﹐居然無縫是天衣。材從楚產緣非偶﹐制比桐棺魄可依。蓋後何時眞論定﹐砸素履任褒譏。」語極曠達。

○呂畱良呂晚村先生﹝畱良﹞﹐詩學承明季余風﹐大體雅近七子。較之錢牧齋尙書﹝謙益﹞﹐足可並駕齊驅。集中佳句﹐五言如《新歲》云「敬展先人像﹐珠傾兩眼酸。女奴論相貌﹐童犀詫衣冠。直謂書年異﹐翻令讀祝難。子孫餘九死﹐猶是祖遺安。」《亂後過嘉興》云「玆地三年別﹐渾如未識時。路穿臺榭礎﹐井汲髑髏泥。生面頻驚看﹐鄕音易受欺。烽煙一悵望﹐灑淚獨題詩。」《秋行》云「用竭芒鞋力﹐穿畦又繞籬。古村只數姓﹐廟社各分支。風俗暗相易﹐衣冠漸見疑。因思管仲父﹐是汝論功時。」七言如《甲辰一日》云「書法先王后有正﹐於今何處問春蓂。廿年不檢戊申歷﹐一日剛占甲子經。發更添栽霜片白﹐艸仍舊發燒痕靑。雲龍鬥野猶論讖﹐敢怪癡兒暗裏聽。」《祈死》二首云「幻骨簪花白晝昏﹐自云我輩滿乾坤。美人褰戶驚羅剎﹐法士登壇化老援。喜有故交盈地下﹐知無怪物鎖山根。此行未必非奇福﹐湛酒泉臺得快論。」「悔來早不葬靑山﹐浪竊浮名飽豆簟。作賊作僧何者是﹐賣文賣藥汝乎安。便令百歲徒增感﹐行及重泉稍自寬。一事無成空手去﹐先人垂問對應難。」《耦耕》云「誰教失腳下漁磯﹐心迹年年處處違。雅集圖中衣帽攺﹐黨人碑裏姓名非。苟全始信談何易﹐餓死今知事最微。醒便行吟埋亦可﹐無慚尺布裹頭歸。」殘句如「犬病時捫虱﹐魚癡不識人。」「野塔入池倒﹐陰鐘出寺遲。」「牌猶前太歲﹐門是舊鐘馗。」「彭亨撐肚酒﹐繚戾膠牙糖。」「井中史在終難滅﹐壁裏書傳豈易湮。」「論心不染姚江學﹐得句如參曹洞禪。」「名園半落遊僧得﹐古屋將崩老蠹知。」「湖山色向幾時攺﹐日月光從何處生。」「報仇非復楚三戶﹐阿世何須魯兩生。」「寒風丹日雞豚社﹐翠浪黃雲燕雀家。」俱妙。

○史可法﹝原失題﹐編者擬補﹞彭士望《恥躬堂集》﹐謂史閣部《答睿親王書》﹐系樂平王綱宇乾維者代筆。予讀史閣部文集﹐凡奏疏書札﹐其筆路皆與前書相似﹐豈王某一一爲之捉刀耶﹖公集中有詩數首﹐亦不可磨滅。玆錄二首﹐可見一斑。《燕子磯口占》云「來家不面母﹐咫尺猶千里。磯頭灑淸淚﹐滴滴沈江底。」《憶母》云「母在江之南﹐兒在江之北。相逢敍夢中﹐牽衣喜且哭。」公名可法﹐字道鄰﹐謚忠正。

○鄧漢儀詠息夫人詩﹝原失題﹐編者擬補﹞今人喜誦「千古艱難惟一死﹐傷心豈獨息夫人」二語﹐此蓋鄧孝威﹝漢儀﹞《題桃花夫人廟》句也。相傳明末某巨公與孝威善﹐明亡﹐孝威諷其殉節不從。後孝威遊楚歸﹐巨公索閱近作﹐乃以此詩獻之。句云「楚宮慵掃黛眉新﹐只自無言對暮春。千古艱難惟一死﹐傷心豈獨息夫人。」巨公覽訖﹐愀然廢捲而起﹐入內遽患心痛卒。噫﹗此詩之關系何如耶﹖

○羅聘羅兩峯﹝聘﹞善畫鬼趣圖﹐嘗畫圖八幀﹐平生傑作也。張船山﹝問陶﹞曾題七律八首﹐最佳。並記其圖之狀態於集中﹐見《船山詩艸》﹐不備錄。後讀紀文達公﹝昀﹞集﹐亦有題此圖之作。詩云「文士例好奇﹐八極心旁騖。萬象恣雕鎪﹐抉摘到邱墓。柴桑髙尙人﹐衝澹遣塵慮。及其續《搜神》﹐乃論幽明故。豈日圖神姦﹐將以資禁禦。平生意孤迥﹐幽興聊玆寓。此畫誰所作﹐陰風生絹素。慘淡有無中﹐ㄦ閃吁可怖。大矣天地間﹐變態靡不俱。耳目所未經﹐安得窮其數。儒生辧眞妄﹐正色援章句。爲謝臯比人﹐說鬼亦多趣。」文達著《閱微艸堂筆記》﹐亦殆此意乎﹖

○周達武寧鄕周渭臣提督﹝達武﹞﹐湘中宿將也。當湘陰左公擢用時﹐周以其書生也﹐揶揄之﹐彼此因有隙。逮左督師隴上﹐周已老。左思有以報之﹐乃力薦周於朝﹐授甘州提督﹐周屢辭不獲﹐遂慨然赴任。左欲俟其來省晉謁時﹐譏笑之一快。周乃超越而過。後左公西徵新疆﹐道經甘州﹐周度其將至﹐托辭巡閱避去﹐卒莫得見也。一時傳以爲笑。周有《登嘉峪關》二律云「山河襟帶限西東﹐南挾黃流一徑通。塞上重樓空突兀﹐道旁古冢半英雄。遠開國祚推元盛﹐輕戮賢豪陋呂隆。往事不堪聽鼓角﹐蒼崖白日浩溟蒙。」「防邊自古建雄關﹐聖代於今臥鼓閒。萬里胡天皆赤子﹐千秋頡利入淸班。風騰瀚海鯨鯢吼﹐月冷荒城劍戟環。報國孤懷揮老淚﹐愁看鵬捲陣雲間。」詩極雄渾﹐而言外實譏左公也。

○崇恩崇仰之中丞﹝恩﹞書法坡公﹐詩宗中晚。著《香南居士集》《金石契》等書。有題壁句云「艸色碧無際﹐夕陽紅半城。」爲人傳誦。

○翁同穌翁叔平相國﹝同穌﹞晚年謝政﹐以書畫自遣。《題倪文正公畫》云「要典焚殘士路淸﹐一篇黨論太分明。相公煞費推擠力﹐破帽騎驢了此生。」「逐客偏蒙詔語溫﹐論兵籌餉已無門。蕭條落筆雲林畫﹐中有憂時血淚痕。」殆自道也。

○王次回﹝原失題﹐編者擬補﹞人只知王次回《疑雨集》爲言情之作﹐以爲全集不脫香奩本事窠臼﹐其實亦不盡然。王集中凡朋友贈答之詩﹐山川憑弔之作﹐皆屏去浮華﹐力求簡奧﹐始信大家固無不能也。如《寄懷唐云客》二首云「鶴伴經行虎結鄰﹐古藤幽竹翳苔紋。朝憑水襤千峯雪﹐畫鎖巖扉一屋云。遠浦上燈髙閣見﹐下溪鳴櫓半山聞。西崖木末孤亭上﹐定有書聲達夜分﹐」「碧磴千盤白石梯﹐元卿碑版少霞題。晴分極浦毫芒見﹐霧接層巒咫尺迷。歌嘯直穿煙雨上﹐家園遙擲雪云西。故人不慮難尋覓﹐劍气橫空有白蜆。」《贈馮元甫》云「濁醪傾罷柰愁何﹐客有馮罐慰放歌。飛騎肯辭燕市雪﹐困鯨羞借楚江波。更薪減黽鴻應少﹐集菀辭枯鳥更多。肝膽只君堪付托﹐爲抽心鐵一橫磨。」《奇孝先子巨鐘陵秋試》云「畫船歌舞日西東﹐過眼煙雲過耳風。奇士劇談聊捫虱﹐男兒低首暫雕虫。投刀立見千牛解﹐落筆眞令萬馬空。靈運更推誰作佛﹐一生惟許阿連同。」昔李義山以「無題」詩見長﹐詞句隱深﹐號「西昆體」。而《韓碑》《籌筆驛》諸作﹐直逼韓杜。此玉溪生所以千古也。吾於次回亦然。次回名彥泓﹐金壇人。

○三危山石室壁詩﹝原失題﹐編者擬補﹞三危山石室在惇煌縣東南四十里﹐卽唐之棲雲寺。廟宇林立﹐建築宏偉﹐依山臨水﹐風景絕佳。寺中藏有唐代寫本經卷﹐乃當時僧侶所誦習者。因遠居塞外﹐遂能保存至今。後於前淸末年﹐經英人司代諾﹑法人伯希和購去若干捲﹐名乃大噪。學部聞知﹐遂盡取之而去。或傳西人於該處得去祕本多種﹐當系他處購得﹐嫁名石室以增重耳﹐不然僧寮中安得有儒書耶﹖予往遊時﹐曾拓碑﹑撮影以歸﹔並抄得壁間無名氏五古一首﹐讀之可當臥遊。詩云「南山孕傍支﹐凝結雜沙石。蜿蜒走層巒﹐矗峙列荒磧。誰窮穿鑿功﹐洞穴億千辟。匪同陶覆居﹐乃等巨靈擘。重疊屋架空﹐軒敞柱張。緣梯蜃吞樓﹐引磨蝗尋隙。紛紛鴿籠排﹐一一蜂窠坼。險或跨飛橋﹐平或鋪軟席。低或入地脈﹐髙或壓山脊。庫豁四明窗﹐﹛髟皮﹜﹛髟我﹜波斯舶。欄循駕虛檐﹐坡陀列重柵。土窯煩埴埏﹐塗髹煥金碧。塑像楊惠工﹐畫手道元擇。二佛競魁梧﹐天半露肘腋。其一津梁疲﹐臥塌云根窄。餘各斗麼靡﹐變相寫什佰。神寵黏若螺﹐鬼物多於鯽。廣廈萬間撐﹐傑閣五成隔。傳自唐李君﹐功徳侈赫奕。重修大中年﹐碑版照蠻貊。中原板蕩時﹐且作化人宅。奇觀沙漠開﹐國用金錢惜。厥後陷鮏羴﹐佛力竟何益。我來兵燹余﹐焦爛剩遺迹。細碎蝸殼嵌﹐叢雜蠣房摘。丹靑壞壁污﹐瓦礫懸釐積。柰何龍象威﹐又度軀罷厄。智光照月容﹐梵唱禮霜夕。巖壑愧玲瓏﹐塗飾同戲劇。氈帷郁古懷﹐詎爲遊山癖。」詩中歷歷如畫﹐非親至其處者﹐不知其賦物之妙。

○王仁堪王可莊殿撰﹝仁堪﹞嘗贈一女校書句云「憂樂斯民百感縈﹐樽前絲竹且陶情。願傾四海合歡酒﹐聊學文山前半生。」後丙申歲卒於鎭江府之任﹐年四十七﹐與文文山同歲﹐亦詩讖也。

○端方端忠湣公﹝方﹞工詩善書﹐曾以「誤矣《公羊》學﹐危哉死鹿音」一詩﹐免於黨禍﹐一時稱之。庚戌歲暮﹐公養屙京邸。適梁星海廉訪自粵往南皮會張文襄公葬﹐便道入都﹐就視忠湣病。公於臘月十九日﹐集諸名士在實華庵﹐爲東坡先生壽。卽席贈星海五古一首云「尙友無古今﹐吾心儀兩髯。在今爲老節﹐在古爲子瞻。瞻名懾夷虜﹐文字重金縑。不能自韜戢﹐所履多危阽。節也略與媲﹐色色均相兼。門多將相才﹐視瞻尢不廉。友葬遠來會﹐不避風雪嚴。友病就相問﹐不辭日月淹。珍重古風義﹐愧怍今涼炎。會過瞻生朝﹐相約致禮謙。勝流集裙履﹐酣嬉語炎詹。賦詩刻筵燭﹐盡醉忘更簽。感時忽相默﹐天意庸可占。誓踐靑山盟﹐勿傷白髮添。節今歸南海﹐地近惠與儋。方外尋曇秀﹐詩意擬陶潛。追摹白鶴觀﹐結庵白雲尖。」陳蒼虯侍禦稱其詩境極老﹐用韻生峭。又《莫愁湖》詩云「五月湖樓趁夕涼﹐重來祠樹妖新霜。秋風莫續《箜篌引》﹐春夢誰尋玳瑁梁。孫楚酒樓余蔓艸﹐麗華宮井剩枯楊。佳人底事生南國﹐家世分明系洛陽。」又《戒煙》殘句云「搏兔何須用全力﹐攘雞豈必待來年。」世以爲佳。

○張百熙張文達公﹝百熙﹞一生盡瘁學務﹐至今士林思之。讀《退思軒集》中論學詩云「分齋親課讀書功﹐新舊調停一哄中。仙術難貽雞犬藥﹐苦心求合馬牛風。七賢學派傳希臘﹐四極文明始震東。通驛兩家臣力瘁﹐移山何敢笑愚公。」苦心孤詣﹐溢於行間。又《感述》二十首﹐指陳時事﹐不愧詩史。玆錄其四首云「島嶼茫茫界﹐波濤洶洶秋。共傳操鐵艦﹐何以鞏金甌。宿將徵楊僕﹐專徵用武侯。華夷此天險﹐防禦要深謀。」「坐失基隆隘﹐深虞淡水危。張皇假旄節﹐慘澹見旌麾。大海中西勢﹐全臺南北陲。澎湖亦門戶﹐扼險愼藩維。」「巨浸蛟鼉橫﹐微生鹿豕羣。心懸天北極﹐淚灑海東云。永念愁兵气﹐髙歌張酒軍。山居迥幽僻﹐風鶴颯紛紛。」「計失街亭敗﹐胡來漢邑災。不成誅馬諼﹐虛擬逮王恢。時局天難料﹐邊防事可哀。淒涼古形勝﹐空有釣龍臺。」

○寄敬安奇禪上人﹝敬安﹞詩宗郊島﹐以寒瘦稱。著《八指頭陀集》十卷﹑《白梅詩》一卷。呆君撰《近代詩壇點將錄》﹐以「花和尙」一席畀之﹐一時無以易也。嘗自營生壙﹐曰「冷香塔」﹐題云「佛生本無量﹐吾生拒有涯。傳心一明月﹐埋骨萬梅花。丹嶂棲靈窟﹐靑山過客家。未來畱此塔﹐長與伴煙霞。」《掃葉樓》云「淸涼山下泉﹐中有老龍眠。月照春來水﹐花撩定後禪。煮殘樓瓦雪﹐吟瘦佛鑪煙。莫漫嘲蔬筍﹐詩成態欲仙。」殘句如﹕「秋花潤渴壁﹐微雨蘇病松。」「狂猿從習定﹐瘦虎伴持齋。」「袖底白生知海色﹐眉端靑壓是天痕。」皆妙。至《白梅詩》𨿽多﹐如出一窠臼﹐且通體完善者。蓋師起結多用率筆﹐此名之所歸﹐非實之所在也。

○志銳志伯虞畱守﹝銳﹞爲索倫領隊時﹐值重九﹐成七律一首云「兩年兩度逢重九﹐一插茱萸一愴神。堪笑名爲持節使﹐可憐身是未歸人。家山烽火空縈夢﹐世路崎嶇怕問津。馬上胡琴襟上淚﹐何時鄕思遂鱸蒓。」識者謂其無病呻吟﹐殊爲不祥。後死伊犁國難﹐殆若詩讖矣。公又嘗繪《同聽秋聲館圖》﹐倩名流題詠殆。賀伯隆觀察﹝家棟﹞曾題五言排律一首﹐極工﹐而於公之平生﹐亦可想見。蓋「同聽秋聲館」者﹐公與其昆仲讀書之別墅也。詩云「別墅開珠海﹐將軍建玉麾。琳瑯兼濟美﹐龍驥兩權奇。世徳承堂構﹐家風重禮詩。春溫姜氏被﹐夜下董生帷。紅樹園居好﹐靑燈書味知。論文言娓娓﹐開卷樂怡怡。漏滴銅龍永﹐聲來鐵馬馳。波濤傾海壯﹐風雨隔窗疑。雁信回幽浦﹐虫吟助短籬。對牀人靜後﹐剪燭夜深時。好續歐陽賦﹐奚煩季子椎。琢磨同玉石﹐唱和葉塤篪。共勵靑雲志﹐爭傳白雪詞。淸標雙鳳翥﹐令譽五羊垂。輝映名題塔﹐連翩羽漸逵。文章齊軾轍﹐科第艷郊祁。雅抱經秋爽﹐幽棲入畫宜。松陰工點綴﹐竹影寫參差。孤塔籠煙矗﹐危樓傍水欹。垂頭童欲睡﹐對影鶴生姿。室隱書千軸﹐神傳筆一枝。鴻泥增感觸﹐雁序悵分離。西塞寒生早﹐南天書到遲。舊遊梅隔嶺﹐新夢艸生池。回首江湖遠﹐驚心陵谷移。中流誰作砥﹐時局近如棋。慷慨聞雞舞﹐淒涼唳鶴悲。鵬猶待徙﹐鸞鳳豈終羈。遭際追元愷﹐憂勞邁種蠡。陳圖應戒逸﹐舉筆不忘規。利濟懷舟楫﹐隆名壽鼎彜。淩煙看並繪﹐霖雨詎空期。我幸逢靑眼﹐公眞是白眉。龍門深仰企﹐驥尾許攀追。學愧三冬淺﹐圖欣萬里披。庭如親鯉對﹐原尙想棲。佳話雙珠續﹐心香一辦持。緣慚聯翰墨﹐會欲訂英耆。花萼他年集﹐棠陰兩地思。平原如許繡﹐還欲買新絲。」

○袁大化袁杏南中丞﹝大化﹞以所著《撫新紀程》見示﹐中有《過長安舊城》﹐句云「山河王气鎖關中﹐漢武秦皇一世雄。杯土未乾宮闕火﹐空畱渭水自西東。」佳構也。

○周馥周玉山制軍﹝馥﹞有《渡海》句云「蒼煙劃破浮雲影﹐多少魚龍側目看。」李文忠一見﹐許爲大器。

○楊銳戊戌六君子﹐楊叔嶠京卿﹝銳﹞詩獨少見。近蜀友抄示先生所著《抱經掌詩艸》一卷﹐不讓莽蒼蒼齋﹑晚翠軒擅美於前也。《椒山祠》云「報國身何惜﹐孤忠百鏈鋼。性原羞鵲喜﹐膽豈借蚺張。異代存祠廟﹐行人拜諫章。通家瞻禮切﹐流涕至今長。」《武侯祠》云「廟貌依然在﹐悲涼舊業空。河流猶漢水﹐山色似隆中。今古憑欄盡﹐乾坤極目同。斜陽霜气肅﹐涕淚落西風。」《紅葉》云「徵衫踏徧板橋霜﹐紅樹關山引恨長。魚网幾家乘晚渡﹐烏啼無數送殘陽。深林月出明官道﹐古木風髙見驛墻。莫怪長年多感觸﹐謝亭回首鬢毛蒼。」《擬李長吉》云「玉關柳紅衰艸白﹐金背蝦暮老蝕月。齊州九點融冷光﹐瘦盡溪毛見山骨。啞鐘送響迷無處﹐山鬼夜夜啼楓樹。膽瓶殘菊露珠圓﹐孤鶴避人翔石壇。」餘詩尙多﹐不備載。

○王韜或謂王紫詮先生﹝韜﹞不能詩﹐與曾子固殆有同恨。然集中如《寄內》二首云「無端薄病便添愁﹐骯髒情懷不自由。簾外有聲頻側耳﹐窗前小坐自梳頭。卽看鬢影蕭疏甚﹐還柰秋風料峭不。勸汝裝棉須及早﹐新寒昨夜襲妝樓。」「已是愁中復病中﹐起還無力臥偏慵。怕臨鏡檻眉痕淡﹐教下簾鉤樹影濃。薄被初薰時有夢﹐長宵微倦忽聞鐘。請看羅袖寒如此﹐懊惱年來帶更松。」《紀夢》云「靈簫墨會托神仙﹐今夕相逢休問年。事到難言卿自解﹐容誰可比我猶憐。花間玉笛涼無語﹐枕畔銀缸照不眠。碧宇紅墻原咫尺﹐重來未必隔人天。」《閨興》云「蠢仙書窟寄閒身﹐紈扇初題墨尙新。新著單紗還怕熱﹐偸揩香汗避生人。」諸詩情文並茂﹐非能手莫辧。

○左柳﹝原失題﹐編者擬補﹞秦隴道上﹐兩傍植有楊柳﹐直抵新疆。爲左文襄公所植﹐因名「左柳」。楊石泉制軍﹝昌﹞詠之云「上相籌邊未肯還﹐湖湘子弟徧天山。新栽楊柳三千里﹐引得春風度玉關。」

○湯鵬湯海秋﹝鵬﹞﹑魏默深﹝源﹞以經濟之學相尙﹐不甚爲韻語﹐故世亦罕稱其詩。讀《大梅山館集》﹐見二公詩數首﹐風味頗似龔定庵﹝自珍﹞﹐蓋古文家之詩多類是也。湯詩云「海蠕有一士﹐其貌窘且單。衣無氍毹溫﹐袢無五味餐。兀然發長嘯﹐心苦涕淚繁。豈不惜涕淚﹐其如吾道艱。鳳凰矜五色﹐下笑燕雀頑。燕雀常飽暖﹐鳳凰常饑寒。食茶口如薺﹐顚倒無窮年。巫咸兮巫咸﹐何時下人間﹖﹝一解﹞謂天不汝憐﹐謂神不汝好。我思眞漠中﹐此理長。東園有桃李。紅白相窮窕。西園有松柏﹐鬱鬱傍叢筱。松柏語桃李﹐愼莫厭我爲。歲寒守端正﹐君子所依歸。貧賤自有是﹐富貴自有非。是非勿重陳﹐重陳心苦悲。﹝二解﹞我懷山陽子﹐其人賢已老。炯炯抱奇文﹐汲汲存古道。譽汝於我前﹐以爲寶。本無涇與渭﹖焉得不式好。有酒在我樽﹐有負在荇藻。烹魚不厭鮮﹐飲酒常苦少。凱風自南來﹐吹我情縹緲。嬉酣委大化﹐萬事何足討。﹝三解﹞拔劍一崢嶸﹐其气淩靑天。窮愁鞭苦心﹐乃得千萬年。顏氏奇簟瓢﹐樂道以終焉。馬遷亦發憤﹐文采髙騰騫。證昔理在握﹐眩今情遂遷。哀哀腥腐中﹐誰能辧愚賢。小人逐其末﹐君子志其全。生當勵吾事﹐死當壽山川。﹝四解﹞朝作攜手行﹐暮作捐手行。蔫蘿附松柏﹐遜此纏綿情。借問客何爲﹐欲語吞其聲。古人不可作﹐今人莽縱橫。一步十崎嶇﹐憂患靡有程。長念追風驥﹐勿若出谷鶯。追風易蹶蹄﹐出谷但和鳴。千秋萬歲後﹐誰能寒我盟。」﹝五解﹞魏詩云「長安三日雨如絲﹐子輿恆念子桑饑﹐裹飯挈橈來衝泥。入門金石聲殷楣﹐太音驚破《巴人》雌。《鈞》《﹤音﹥》能回《騷》屆衰﹐一國不和羣兒唾。獨蹲北斗﹝斗﹞元蠡﹐問君髙吟何所裨﹖上不淸廟和瑟希﹐下不比閭拯殿屎。刁騷唱和天風噫﹐候虫鳴鳥嗟何爲﹖年來東海揚鯨鰭﹐萬里蕩析無安逵。君尢繭足面目黧﹐室冊燹田蒿藜﹐老親弟妹同趼氐。時非天寶非拾遣﹐七歌《同谷》嗟何爲﹖僕亦從戎東海湄﹐翁州普嶼狎魅夔﹐颶潮倒立天四垂。盲風怪雨艘帆欺﹐無力穴兼守陴﹐見幾幸決如鳧驚。君來訪我我已違﹐不逢海滋逢燕圻﹐有似荊卿遭漸離。金臺插天起崔嵬﹐欲闖閶闔虎怒啼。宵抱萬古晨無炊﹐夢回故園聞《з》﹐與我磨蠍同斗箕。修慧無福今生遲﹐聞君慕道師希夷﹐內景《參同》如息龜。天臺四萬八千梯﹐中有丹鑪森莫窺。君誠伏處餐元芝﹐回光養珠浴咸池﹐一朝丹成著翅飛。淮南拔宅雲間嬉﹐回頭大笑人世非﹐雞虫得失無了時。」二詩皆系贈姚復莊之作也。

○樊增祥靑出於藍﹝原失題﹐編者擬補﹞魏冰叔責謝疊山《卻聘書》﹐以伯夷自比﹐是以殷紂比宋﹐吹毛索瘢﹐自是僻論。而樊山贈周少朴云「自命夷齊誠髙矣﹐其如故主非殷丰。」反用其語﹐可謂靑出於藍。

○蘭州冰橋﹝原失題﹐編者擬補﹞蘭州當未修鐵橋時﹐夏日用浮橋﹐冬日則結冰橋。今冰橋依然﹐浮橋不復都矣。陳繩祖有《冰橋行》一篇﹐讀之如見大觀。詩云「嶙峋冰柱昆侖尻﹐神鷓坐嘯仙狼嗥。星源氵翁渤勢難遏﹐浮浚直下金天髙。金天髙髙風凜冽﹐竹箭奔騰有時結。崦嵫落日炫回光﹐燭龍夭矯銀潢裂。貝闕珠宮徹夜明﹐捲起千堆萬堆雪。聖个河橋天下無﹐中原珠玉走名都。橫開鐵鎖聯檣碇﹐直跨金城散雁。霜嚴十月寒威動﹐漸蹶明瀾如煉汞。乍似浮漚萬點飄﹐泛玉溶銀已無空。尋行抵隙劃方舟﹐如劍如戈下急流。震蕩魚龍然夜火﹐低迷旌旆駭鳴縐。輪蹄得得無時已﹐鮫人暗泣馮夷起。忽訝如山水底橫﹐撇淚艨艟縻碎矣。砉然一聲諸綆斷﹐河中連舫東西散。大硤陰森積气寒﹐澤腹初堅流轉緩。鱗鱗直次水車園﹐萬派無聲息夜喧。但有雪峯塡亂壑﹐更波瀾與飛翻。老狐未聽行人渡﹐蟻穿九曲明珠路。佶屈崎嶇蹇步難﹐車馬云屯愁去住。傳聞漲水復漫漫﹐此河東來漲轉寬。盡平蹊谷出如砥﹐世上何曾行路難。冰橋自昔聞天造﹐朝來驚喜家童告。應候年年不易方﹐循名核實非虛冒。蒼茫此意想神靈﹐報徳無辭白馬刑。佇看二月桃花水﹐冰泮河橋柳色靑。」

○諸大文﹝原失題﹐編者擬補﹞《聊齋誌異》所載詩詞﹐惟《薄幸郎曲》最佳﹐其餘未能逮是。儲六雅﹝大文﹞有《秋江》詩一首﹐語調相近。詩云「瑤艸湄﹐瓊樹梢。海客居﹐何縹緲。泛長江﹐楚天曉。木蘭舟外煙波繞。遼上景﹐山嵯峨。仙人樓迥輕雲過﹐美人簾捲秋色多。鴛鴦隊隊忽驚散﹐西風遙送蓮歌。采蓮歌﹐怨遲暮。芙蓉花﹐墜江露。」較之《薄幸郎曲》﹐未知孰先後也。

○晚淸親貴中能詩者﹝原失題﹐編者擬補﹞晚淸親貴中能詩者﹐有恭邸七律云「隕籜驚心十月交﹐天風吹月海初潮。瑤池有信傳靑鳥﹐新室無人著黑貂。大地煙雲疑是畫﹐重樓風雨可憐宵。故園霜後余松竹﹐莫向林亭嘆寂寥。」《題望海樓》云「白雲不在天﹐靑山不在地。中有神龍遊﹐蕩漾起空際。」又洵貝勒《題莫愁湖》云「風月依然不老春﹐誰將蘊藉話前塵。郁金堂畔波如鏡﹐照徹千秋畫里人。」又振貝勒《太平洋歌》云「太平洋勢亙西東﹐炫蛇秋水百潦洪。澎濞湛灤兩洲通﹐試訪河伯與海童。我行鑿井自紐約﹐歷盡千山與萬壑。維多利亞暫依泊﹐轉瞬船頭風浪惡。馮夷擊鼓鯨魚趨﹐驪龍驚起探明珠。九天九地憑風驅﹐踏破云梯拉朽株。顚倒回混窮區騖﹐海客蜷伏鮫人怖。沆心搖精不得寤﹐手足罷倦蒙疾痼。吁嗟乎﹗生人是處皆風波﹐鵬戾餛橫彊食多。但願八極靖干戈﹐容與太平恣婆娑。」

○郭嵩壽郭筠仙侍郎﹝嵩燾﹞與左文襄生同裏閘﹐重以婚姻。而晚年隙末凶終﹐有如仇譬。其始末備載侍郎所爲自敍﹐今人略能言之。然左之薨也﹐侍郎猶賦詩二章挽之。詩云「國步迆遭日﹐臣心況瘁時。功成文武並﹐道大古今疑。勁气同官懾﹐深謀聖主知。老臣經國計﹐生死系安危。」「西法爭新巧﹐深機在遠交。甘閩歸締造﹐朝野互譏嘲。不忍須臾憤﹐翻隨議論淆。多防經濟誤﹐遠略責包茅。」案曾左晚年亦交惡﹐而左挽曾有云「謀國之忠﹐知人之明﹐自愧不如元輔﹔同心若金﹐攻錯若石﹐相期無負平生。」郭之挽左﹐亦猶是耳。

○裴景福裴伯謙先生﹝景福﹞工詩﹐精監賞﹐所藏《落水》《蘭亭》﹐恆不去身。從軍新疆時﹐夜宿戈壁中﹐於月下展《蘭亭》觀之﹐謂能於此地觀此帖者﹐自古一人。著有《睫ウ詩鈔》《河海昆侖錄》。《宿州過僧忠親王祠》云「北代淮湘幕府開﹐湘鄕節制合肥才。佇看江漢波平後﹐終把黃河倒挽來。」「嚼齒睢陽地下雄﹐芳鄰毅魄薦馨同。陰風慘澹雲車會﹐化作靑天兩道虹。」《題張勇烈公畫像》云「一代風雲大樹寒﹐昭陵石馬半摧殘。麒麟閣壞淩煙倒﹐剩有將軍戰血丹。」先生賜環時﹐予有句云「出塞曲翻入塞曲﹐神仙人作謫仙人。」惜全首忘之矣。

○張之洞張文襄公﹝之洞﹞《金陵雜詩》若干首﹐憑弔古今﹐饒有議論。玆錄四首云「太白南遊意可傷﹐吳宮泯滅國山荒。雪讒自寫浮雲感﹐豈爲登臺弔鳳凰。」「孟老《錄》中思汴臺﹐《達摩》曲裏鄴城仄。世間少有蘭成賦﹐便覺江南最可哀。」「老借瞿聃作退藏﹐蔣山驢背舊平章。惠卿𨿽敗京壽﹐法乳帛延送靖康。」「景宗何如霍去病﹐慶之無愧張子房。誰道江南詩綺靡﹐如聞《敕勒》見牛羊。」

○盛昱盛伯熙祭酒﹝昱﹞。愛才尙雅﹐時人比之法時帆。有《郁華閣詩集》﹐手自寫定﹐皆平生得意之作。晚歲盱衡時局﹐慨焉有變法之志。嘗有句云「小哉洪南安﹐彊分滿蒙漢。生齒繁﹐農獵本業斷。興凱入彼界﹐鐵軌松花岸。北歸與南渡﹐故事皆虛願。」可稱特識。其太夫人博爾濟吉特氏﹐亦嫻吟詠﹐著有《蕓香館遣集》二卷梓行。

○吳汝綸吳摯甫先生﹝汝綸﹞有《送李文忠出聘海外》三律﹐能將當日忍辱負重情形﹐約略傳出。詩云「少時敏手事澄淸﹐老作中朝萬里城。三紀景鐘功狀在﹐一朝巾篋謗書盈。吾君自欲憂元老﹐外國爭邀枉旆旌。卻笑班生多枉節﹐暮年徒郁玉關情。」「昨歲軍謀取上裁﹐似聞時論惜康哉。兵家勝負原常事﹐天下安危仗異才。趙國只傳吾將怯﹐平城終見虜圍開。卽今盛軌何人繼﹐七十乘槎貫月回。」「歸朝寢處同邇勤﹐便擬懸車返舊林。漢主渾忘充國老﹐桓伊卻識謝安深。長風巨浪平生興﹐白日浮雲萬里心。環海名王挹風采﹐更無冰炭點淸襟。」

○李松石李松石﹝汝貞﹐卽著《鏡花緣》者。﹞嘗集海內善弈之士十人﹐爲公弈一局﹐其終乃得和局﹐一時傳爲美談。沈橘夫﹝謙﹞題七古一首云「旃蒙單閼春餘閏﹐花朝再遇花無信。不浮綠蝗醉紅裙﹐靑瑯館開棋陣。軒窗盡拓飄和風﹐楸枰滇子安當中。兩人對弈客旁視﹐其間勞逸胡不同。廣陵蕭子今名手﹝蕭蘭圃﹞﹐創言公奕無先後。暗藏黑白判東西﹐明指髙低均好醜。遲遲暖日正當天﹐十客徘徊幾前。吳氏招要雙道子﹝吳云石﹑吳雲門﹐﹞李家馳騁兩靑蓮﹝李佛云﹑李松石。﹞顏程力學承先澤﹝顏監塘﹑程時齋﹐﹞閒抱遣經窮考聶。偶然飽食倦春晴﹐心無所用來爲奕。選郎腰瘦棋偏廢﹝沈橘夫﹞﹐闔拈第一心先輸。起手忽從三七下﹐九人掩口笑胡盧。角旁數字雙飛燕﹐按譜平分邊半面。云翁二四竟斜飄﹝謂云石﹞﹐施範程梁無此變。單關一破斷難連﹐白勢畸零黑勢全。何意相逢程不識﹝謂時齋﹞﹐片長不值半文錢。晨星幾點看分布﹐巧者安詳拙者怒。就中年少數三郎﹝李宗玉﹞﹐彷佛邯鄲曾學步。斯時四座悄無言﹐惟聽丁丁落子繁。竹韻淸於秋雨夜﹐簾旌輕似水花翻。須臾鼓作軍威壯﹐獎勵先登唆退讓。昆陽爭道出偏師﹐鉅鹿重兵嚴保障。無端玩敵墜其謀﹐轍亂旗靡士卒愁。豎子何能環甲冑﹐全軍空自逞戈矛。戈矛失利曳兵走﹐主軍攘臂聲如吼。幟易空營不厭奇﹐餐增虛黽何妨誘。置之死地而後生﹐連環急功垂成。賈以餘勇再接一﹐始信中權紀律精。黃公江夏本無雙﹝黃典林﹞﹐大力羣推鼎可扛。坐擁貔貅機默運﹐每臨鵝鸛气難降。丁東宵漏聽三滴﹐弛弓橐矢銷鋒鏑。老眼摩挲約略看﹐謂予勝負應相敵。短長肥瘠致難齊﹐火齊玫瑰糅瓦泥。山下惟聞柯可爛﹐座間豈是路相迷。先生覆局如王粲﹐自剪燈花重倚案。排成笑指眾人觀﹐黑白居然分一半。吁嗟﹗勝果欣然敗亦佳﹐一時和議最難諧。得無海上仙人過﹐月底嬉春到小齋。」

○胡徳琳胡書巢﹝徳琳﹞《小姑山》云「不識彭郎綠底事﹐憑他拋擲浪花中。」世以爲佳。後彭剛直公﹝玉麟﹞克復小姑山﹐有句云「十萬貔貅齊奏凱﹐彭郎奪得小姑回。」天然巧合﹐可稱後來居上。

○絕筆詩﹝原失題﹐編者擬補﹞古今絕筆詩多佳構﹐予最喜唐子畏之「他年新識如相問﹐只當漂流在異鄕」﹐及釋無雲之「仁民愛物無窮事﹐原有周公孔聖人」二詩﹐不落前人故套。又某君有「這回不算」四字﹐亦妙絕千古。

○樊增祥遊戲詩﹝原失題﹐編者擬補﹞樊山先生喜爲遊戲詩﹐於正集外別編《遊戲集》一帙。或傳先生在江寧方伯任時﹐詠女學堂有「標本室中花樣巧﹐體操場上柳腰輕。宮腰可似諸夷細﹐天足才堪萬里行。梅實攺良將問鼎﹐蓮花進步卽傾城。地球逐漸秋波轉﹐天柱都將玉筍擎。治外法權操女手﹐自由婚嫁順人情」等句﹐爲言官所聞﹐幾至列入彈章。又先生《後數斗血歌》﹐譏易實甫太甚﹐彼此因有隙﹐後經朋輩以詩解之﹐乃已。

○石達開﹝原失題﹐編者擬補﹞太平石達開能詩﹐《飲冰室詩話》曾錄其七律五章﹐此外不少槪見。近又見詩數首﹐五古云「蒼天意茫茫﹐羣生何太苦。大江橫我前﹐臨流何能渡。惜哉無舟楫﹐浮雲西北顧。到耳哭聲多﹐中原白骨露。」又五律云「極目楚氛惡﹐狂風著意吹。荒涼唐日月﹐慘澹漢旌旗。北地春花笑﹐南冠秋葉悲。飄零鴻雁侶﹐顧影有餘思。」又《苗霈霖書懷》云「故園東望艸離離﹐戰壘連珠罨畫旗。乘勢漫吞狼虎肉﹐借刀爭割馬牛皮。知兵亂世原非福﹐餓死寒窩不算奇。爲鱉爲魚渾不解﹐終歸大海作蛟螭。」霞霖尙有題畫詩二絕﹐洪大全有《臨江仙》一闋﹐李秀成有《感事》二律﹐皆膾炙人口﹐各書多載之。

○康有爲襲杜﹝原失題﹐編者擬補﹞予讀杜集﹐最喜其《石龕》詩﹐起手數句云「熊罷咆我東﹐虎豹號我西。我後鬼長嘯﹐我前狨又啼。」起勢奇崛﹐一時無兩。後見第七期《不忍雜誌》﹐有南海先生手書《幽行迷途》一詩﹐不讓少陵擅美於前。詩云「鴟梟鳴在樹﹐鱷魚遊在溪。獅猊吼我東﹐熊罷咆我西。蝮蛇在前橫﹐虎豹自後嘶。山鬼獨腳跳﹐豺狼列羣啼。」梁任公謂「南海先生詩一見殆與杜集亂楮葉」﹐非虛語也。

○張錫鑾奉天將軍張今頗﹝錫鑾﹞﹑巡按張珍午﹝元奇﹞﹐皆能詩。酬唱一堂﹐可稱佳話。令墮《自團防暮飲歸營》云「薄飲村醪趁醉歸﹐長河一帶晚煙圍。暮天風緊雪平野﹐匹馬衝寒山欲飛。」珍午《登奉天龍首山》云「北去風沙撲馬頭﹐一杯聊此弔殘秋。座中各有新亭淚﹐進入遼河水不流。」二詩皆佳唱也。

○寶廷寶竹坡侍郎﹝廷﹞晚年喜遊京師西山。鄭蘇龕懷先生云「西山晚歲饒還往﹐愁絕殘陽掛翠微。」蓋紀實也。故先生集中詠西山各處者居彊半﹐如《山中卽景》云「暮色四圍合﹐峯巒漸杳冥。殘春寒間暖﹐薄酒醉如醒。月上花逾白﹐煙生山更靑。泉聲在深澗﹐入夜尙泠泠。」《雨後登東峯望月》云「夜深云盡散﹐露气滿羣峯。絕頂一登眺﹐林巒靑萬重。天空惟有月﹐山靜偶聞鐘。賴有兒扶杖﹐無須二客從。」詩入化境﹐神味極似王孟。然集中如《冬獵行》《古劍篇》等作﹐又極雄壯﹐此所以不愧大家也。哲嗣壽伯弗光祿﹝富﹞承家學﹐號通達﹐後殉庚子國難﹐人咸稱之。林畏廬先生﹝紓﹞曾撰《劍腥錄》說部﹐以演其事﹝書中之修伯符卽壽伯﹞。惜所著詩多散佚。舊藏便面﹐有光祿自書《古意》一首云「良人徵戍久﹐聞說到遼陽。盼盡三春暮﹐空回九曲腸。昨宵驚遠夢﹐今日怯空房。欲奇相思字﹐天邊雁數行。」又畏廬弔光祿有云「萬事還君無見好﹐此來及我未衰前。」語亦沈痛。

○葉恭綽葉玉甫﹝恭綽﹞被議後﹐有七律一首云「漸覺沈憂不可湔﹐舉頭愁滿舊山川。頹波更演橫流外﹐病樹驚依萬木前。猶有長繩能系日﹐似聞上策在歸田。浮雲飛鳥終成夢﹐倦倚危樓百恫然。」

○劉師培劉申叔先生﹝師培﹞古文大家﹐詩學巨子。讀所作詠史詩﹐斑剝陸離﹐如見周秦古器。詩云「拒神出長淮﹐六龍帶悲音。羲馭有眞宅﹐不必搏桑林。都士歌『狐裘』﹐風人慨『魚鷥』。驅我白羽車﹐謳我《金天吟》。軒臺闋靈蹤﹐稷澤今蹄涔。木禾不結實﹐堇艸敷重陰。側聞羣玉山﹐冊府森ギ琳。發冊披《河圖》﹐筆胥無近尋。玉羊闊華峯﹐金雞思岱岑。長揖謝柰皇﹐夭棟安可任。」又「駕言適毫都﹐東眺洪河流。薄亭亙其西﹐太華繚其諏。火鉞炎華﹐紕局鮮霜旒。黃鱗爲沈﹐白狼供銜鉤。三媵薦玉瑤﹐九囿桴珙球。問君何爲然﹖僉云荷天休。鑣宮有吉靈﹐江水多敗舟。駿龐昔異逵﹐貔軀今同邱。勿逐牟光塵﹐蓼溪非澄湫。」李義山《韓碑》有云「點竄《堯典》《舜典》字﹐塗攺《淸廟》《生民》詩。」先生與昌黎﹐殆後先輝映矣。

○修禊人數﹝原失題﹐編者擬補﹞癸丑上巳﹐任公修禊於三貝子花園﹐出席者約二十餘人。甲寅上巳﹐寒云主人修禊於南海﹐亦二十餘人。今年樊山修楔於十剎海﹐則多至一百三十餘人。旋又這源寺丁香會﹐增至百六十餘人﹐可謂盛矣。

○頤和園詞﹝原失題﹐編者擬補﹞《頤和園詞》有二首﹝王國維﹑鄧﹞﹐王長於議論﹐鄧長於敍事﹐未易軒輊也。若《圓明園詞》﹐自以湘綺爲第一。

○佳題須配佳詩﹝原失題﹐編者擬補﹞佳題須有佳詩﹐否則不如畱之以俟能者。如梁任公《秋風斷藤曲》之詠安車根﹐鄭廷璧《津門柳》之詠楊翠喜﹐葉中冷《溫則宮詞》之詠維多利亞﹐皆不負此題。

○詠譚鑫培﹝原失題﹐編者擬補﹞伶人譚鑫培﹐詠之者多矣。其最膾炙人口者﹐則狄楚卿之「滿城爭說蚪天兒」﹐及樊樊山之「我詩譚曲費平章」二詩。近日任公《題譚伶繡像》云「四海一人譚鑫培﹐聲名卅紀轟如雷。如今老矣偶玩世﹐尙有俊響吹梁埃。菇蒲蘆雨晚來急﹐五湖深處寄煙笠。何限人間買絲人﹐枉向中費歌泣。」予又次任公韻云「千古知音譚鑫培﹐髙歌一曲聲如雷。菊仙已老桂芬死﹐梨園子弟多塵埃。秋江雨後西風急﹐雪色練裙靑篛笠。買絲爭欲繡平原﹐多少枯魚對河泣。」戲作也。

○學杜學唐今昔有別﹝原失題﹐編者擬補﹞《淥水亭雜識》云「明之學老杜﹑學盛唐者﹐皆一生在乳姆胸前過日。」予謂今之學老杜盛唐者﹐皆未能飲食﹐便將乳姆辭退。

○解詩忌穿鑿﹝原失題﹐編者擬補﹞解詩忌穿鑿附會﹐今人多犯此病。其甚者如某氏謂程明道《春日偶成》詩「雲淡風輕近午天」四句﹐當分屬春﹑夏﹑秋﹑冬﹐已可詫﹕已又云「每句又包春﹑夏﹑秋﹑冬﹐如『雲淡』二字屬春﹐『風輕』二字屬夏﹐『近午』二字屬秋﹐『天』字屬冬。下三句亦視此例。」如此解法﹐程子有靈﹐則當操杖而搏逐之矣。

○金聖嘆解唐律成讖﹝原失題﹐編者擬補﹞金聖嘆批唐人律詩﹐無論其語气如何﹐必以前四句爲一解﹐後四句爲一解﹐人號爲「腰斷唐詩」。後聖嘆被誅﹐或謂系食其報云。

○隨園論詩﹝原失題﹐編者擬補﹞隨園有句云「仰天但見有日月﹐搖筆便知無古今。宣尼果然用《韶》樂﹐未必敷衍笙鏞音。俗儒界唐宋﹐未入華胥先作夢。滄溟數子見卽嗔﹐新城一翁頭更痛。我道不如掩其朝代名姓只論詩﹐能合吾意吾取之。優孟果能歌《白雪》《滄浪》童子皆吾師。否則《三百篇》中嚼蠟者﹐聖人𨿽取吾不知。」見解髙超﹐議論平允。彼堅持門戶之見者﹐可以悟矣。

○續廉續子恥﹝廉﹞性喜貓﹐有「貍奴夜冷自親人」﹐及「白玉欄桿午睡貓」之句﹐時人呼曰續貍奴。

○楊度楊皙子先生﹝度﹞作有《湖南少年歌》﹐洋洋千數百言﹐爲近日第一長詩。予最喜其中有四句云「北渚傷心二女啼﹐湖邊斑竹淚痕滋。不悲當日蒼梧死﹐爲哭將來民主稀。」

○海棠﹝原失題﹐編者擬補﹞海棠無香﹐昔人何以致恨﹖或謂《春秋》責備賢者之義。然啟子義《詠海棠》云「名花不作媚人香」﹐可爲阿嬌吐气。

○袁昶袁爽秋太常《昶》﹐頗耽聲色。過道上時﹐與某某氏排日爲歡。曾有《滬江曲》云「紅芙繡袢金沙色﹐碧玉華年貌傾國。檀槽一曲怨未終﹐珠簾月上梨花白。江邊年少驕靑春﹐寶馬流蘇光照塵。紅樓教唱白鸚鵡﹐繡幕斜壓金麒麟。花冠翠羽催啼曙﹐雨散雲飛空何處。落花舞絮方春深﹐嬌鶯飛上櫻桃樹。」

○宋教仁宋漁父先生﹝教仁﹞詩多大雅之音﹐五言極近中﹑晚。《秋曉》云「旅夜難成寐﹐起坐獨旁徨。月落千山曉﹐雞鳴萬瓦霜。思家嫌夢短﹐爲客苦宵長。徒有枕戈志﹐飄零只自傷。」《安東》云「平沙臨驛路﹐荒市倚江村。郡縣雞林古﹐華夷鴨水分。蕃營朝牧馬﹐胡外夜降神。都護今何在﹐安東空復存。」

○詩貴含蓄﹝原失題﹐編者擬補﹞詩貴含蓄﹐說盡便無謂。如南海先生《聞黨禁開》云「自是天大﹐寧因兵變來。」他人至此﹐便作憤恨語或快心語矣。

○王鐸與周延儒﹝原失題﹐編者擬補﹞予每見昔人墨迹﹐輒手錄其文﹐玆得二詩如下。孟津王文安﹝公鐸﹞《將南行贈友人》云「毖才幾日﹐臨別少從容。我弄他鄕月﹐君聞何寺鐘。南山饑季女﹐北渚緝芙蓉。深愧未能薦﹐云雷想欲龍。」宜興相公周玉繩﹝延儒﹞《夏日同王長石登承云塔》云「荊溪晴日散花聰﹐野棹蕭然試采風。供奉久推眞柱史﹐登臨仍上蕊珠宮。千林翠逗霏微裏﹐九陌塵銷指顧中。自是前身王子晉﹐今從緱嶺問鴻蒙。」二公靑史不無微詞﹐因其詩世不多見﹐故並存之。

○劉松山劉忠壯公﹝松山﹞攻金積堡﹐爲流彈所中。臨終時﹐誦「獵犬山中死﹐將軍陣上亡」二語而歿。

○吳祿貞吳綬卿先生﹝祿貞﹞有遺詩一帙﹐中有《過硤石山》詩﹐可爲壓捲。詩云「硤石山上秋風起﹐西徵壯志何時已。道路崎嶇限戎馬﹐縮地神方思費子。昂頭西望玉門關﹐班超事業何足齒。誓將踏徧中央亞細亞﹐烏拉山頭樹界趾。回頭再上喜瑪峯﹐大闡釋伽侔尼之禪宗。東方大陸起蛟龍﹐請看亞雨壓歐風。漫笑狂吟無足道﹐從來時勢英雄造。雄圖爭說鐵木眞﹐我何人斯發長嘯。」又《題貴妃廟》有云「白傅長吟何太誤﹐六軍未必怨蛾眉。」亦佳。

○升寅升勤直公﹝寅﹞出使喀爾喀時﹐途中有「怪聲山鳥如人語﹐絕壁晴雲似馬行」之句﹐畫出邊塞風景。又《戈壁竹枝詞》云「皮冠冬夏總無殊﹐皮帶皮華潤酪酥。也學都門時樣子﹐見人先遞鼻煙壺。」語頗風趣。

○贈答詩須因人而施﹝原失題﹐編者擬補﹞贈答詩須因人而施﹐如在少陵﹑昌黎前用香奩體﹐未有不喫藤條者。予曾有《上南海先生》詩云「小道見人格﹐大事不糊塗。日月雙名士﹐乾坤一老儒。英聲齊五嶽﹐正气壯三都。孔孟耶謨佛﹐人間大丈夫。」詩𨿽不佳﹐恰不犯其忌。

○詠牛監故宅﹝原失題﹐編者擬補﹞淸季甘肅顯宦﹐有牛鏡塘制軍﹝監﹞﹐仕至兩江總督。予過武威﹐題其故宅云「頹廈頹垣啼子規﹐主人何處冢累累。可憐門外雙枯柳﹐記汝曾垂金縷絲。」謬爲時人所賞。

﹝「今日何人肯論詩﹐枉拋心力畫胭脂。吉光片羽收來富﹐盡是人間絕妙詞。」「元纖宋腐漫殊科﹐千古文人慧業多。從此不存門戶見﹐但逢好句便搜羅。」《詩話》第一編脫稿﹐漫題二絕書後。納川﹞

