

●四編﹟上卷

浙中詩派﹐乾嘉時多取法樊榭﹐山水淸音﹐斯爲獨絕。道咸以還﹐定盒﹑越鰻代興﹐風气爲之一變。定盒驚才絕艷﹐原本於經﹔越鰻佩實含華﹐泛濫於史。然二人負才而托則一也。近讀越鰻《杏花春雨齋集》﹐不啻羣玉之府﹑五部之市﹐愛而錄如幹聯﹐以當鼎向。「蕭蕭落葉催人別﹐淡淡寒花寫客愁」﹑「燈街畫燭爭花艷﹐坐簇舂人比月圓」﹑「燭下綺摧都欲醉﹐夜深珠玉自生香」﹑「天涯詩思偏宜夜﹐故國秋聲欲滿山」﹑「近水花香通篛簟﹐鈞簾山色趁羅衣」﹑「斜陽次第遙呈嶺﹐暝色蒼涼盡在花」﹑「小室甕香幹口酒﹐寒林燈影一房山」﹑「靑山城郭寒煙路﹐綠樹人家夕照村」﹑「窮途易切酬知感﹐老境難勝憶舊情」﹑「老去讀書如過影﹐貧來節食是新方」﹑「詩心夜月比鄰共﹐鄕夢秋山隔水明」﹑「居鄰京國無名寺﹐看徧南朝著色山」。越鰻嘗語其師樊山云「今世作者𨿽多﹐要皆僅有其一體﹐倘雜試十題﹐鮮不噤口縮手者﹐至於精深華妙而爲大家﹐則我與師不敢多讓﹐」其言大而誇如此。越鰻﹐光緒庚辰進士﹐由廣部郎中號取禦史﹐年已六十外矣。余題其集云「一第春官白了頭﹐徵名散落滿皇州﹐富貧常得朋簪樂﹐詩好多爲佛寺遊。脂盞粉額消磊落﹐花棚藤架愜句畱。阿誰替覓麻姑爪﹐一讀遣編便欲愁。」越鰻爲徐亞陶繪《補石圖》﹐並題有「我生己丑君丁丑」之句。「己丑」﹐道光九年也。越鰻堂詩刊至同治二年而止﹐是集皆其日記巾詩。日記爲蔡鶴卿太史元培集貲印行﹐日記中詩爲常熟孫師鄭太史雄鈔錄﹐印行者凡七百六十餘首。

越鰻云「古人詩﹐凡連作絕句皆有一定章法﹐前後虛實不可移動﹐此法今人無知之者。」又云「近代選家於古人詩連數章者﹐往往摘錄一二﹐致詞旨斷缺﹐固由不知此義﹐然閂晚唐以後﹐作詩者亦本無章法也。」此論與余平日所論正同。越鰻有《八月朔日天寧寺餞鄧獻之還黃岡》以下五律四首﹐自謂「皆有文外獨絕之致﹐近人鮮可語者」云云。此不過學老杜頹唐之作﹐所言未免欺人。惟鹹同以降﹐詩格卑茶﹐故越鰻得目空一世耳。越鰻五言如「虛堂妝日暖﹐小室養花香」﹐固爲人所不可及﹐然「階間苔屐雨﹐門接藥煙風」﹐墮入竟陵﹐此種句法正不可爲訓。

越鰻《書徐星伯唐登科記考》詩﹕「日落梟鏡集﹐鼎沈螭罔多。」或攺「鏡」作「獍」﹐非也。《史記﹟封憚書》﹕「祠黃帝用一梟破鏡。」《前漢﹟郊祀志﹟注》﹕「《孟康》曰﹕裊﹐鳥名﹐食母。破鏡﹐獸名﹐食父。」《晉書﹟苻登載記》﹕「豺狼梟鏡﹐舉目而是。」亦作「鏡」。

明末多詩妓﹐亦多詩僧﹐蒼雪﹑雪崤其尢著者。近讀蒼雪《南來堂集》﹐摘其名雋之句。「潮來天地澗﹐浪打樹根空」﹑「月隨秋水上﹐人共夜潮歸」﹑「花發千峯外﹐鶯啼二月時」﹑「一蟬催晚照﹐片雨送秋寒」﹑「燈欲先人睡﹐寒愁入被生」﹑「呼燈照雨客仍至﹐叩產無聲山更幽」﹑「詩在竹輿人背上﹐家浮煙艇釣絲間」﹑「千峯月色隨人好﹐三月流光似水忙」﹑「春深湖水連天碧﹐人靜寒山片石涼」﹑「薰風不見吹人醉﹐春雪無聲到地消」﹐以上諸聯﹐皆東坡所謂「無酸餡气」者。蒼雪名讀徹﹐南來其宇也﹐滇南呈貢趙氏子。童年剃染﹐未二十﹐東遊吳越﹐參叩諸方﹐一時縉紳先生﹑靈人韻士如董香光﹑文湛持﹑王煙客﹑錢牧齋﹑吳梅村﹑徐波﹑陳繼儒等﹐咸與結方外交。詩多家國沈痛之言﹐其《哭親》云「思極還疑在﹐歸遲已隔生。」《感懷》云「老來痛哭無多淚﹐春去傷懷只有眠。」順治末﹐示寂支硎山中峯憚院。《吳縣誌》有傳。雪崤名圓性﹐號徑山老人﹐見《明詩綜》。

陳眉公謂其「詩如法酒﹐嚴勁有力。」梅村云「蒼雪不惟其人僧中第一﹐詩亦第一。」牧齋至欲列於弟子。其見重如此。余謂其雋逸之句﹐實脫胎李供奉。其《采石磯謁太白祠》云「學士祠堂何處尋﹐峨眉亭上月沈沈。詩才鵬翼垂天大﹐酒量鯨魚入海深。峭壁與人同卓立﹐流風到我又狂吟。可堪不盡宮袍色﹐化作秋山楓樹林。」「流風到我」﹐其辦香可見。《送友》云「出門無一語﹐遠送相牽衣。悵望秋色暮﹐寒空木葉飛。寺從京口別﹐帆自月中歸。夜宿知何處﹐千峯隔翠微。」《戊寅除夕》云「到來三十夜﹐已是百年身。一日復一日﹐昔人非昔人。白雲谷口寺﹐黃土夢中親。撥盡寒鑪火﹐山鐘又報春。」皆有謫仙風味。集爲蒼雪法孫行敏﹑行堅所鈔藏。康熙時﹐雲間陸汾復搜輯之﹐有序詳述其源委。此外﹐復有吳江顧茂倫﹝有孝﹞刊本﹑常熟瞿氏鈔本。民國中﹐上海王培蓀匯集各本﹐又搜遺訪佚﹐加以考訂。凡一題﹐其山川名迹﹑人物掌故與有關涉者﹐爲之网羅羣籍﹐詳注題下。原集四卷﹐王氏乃輯《補編》四卷﹐又集原書序﹑跋及各家與蒼雪酬唱之什爲附編四卷。集中有《詠白燕詩》四律﹐乃用袁凱韻﹐王氏考證謂「次無錫髙匯旃制中《感白燕巢於孝幕》詩韻而作」﹐非也。卷首附海寧陳乃乾《蒼雪孜略》。庚辰﹐書成印行。二君可謂好古敏求者矣。培蓀﹐南洋中學校長。

同光以還﹐通州詩人張季直﹝謇﹞﹑範肯堂﹝當世﹞﹑泰興朱曼君﹝銘盤﹞名最著。三人皆遊武昌張濂亭門。同時﹐其里人徐芙雙先生聯蓉驂靳其間。先生孫詠緋﹐表敍先徳﹐訪佚搜祕﹐不遺餘力。近以其祖《分綠軒詩稿》見示﹐詩約一百三十餘首﹐皆淸新有雅致﹐與隨園爲近。《春日遊鍾秀山》云「蕭寺當年識志公﹐題詩可有碧紗籠。扁舟載得人三兩﹐行入桃花雙槳紅。」《夏日書齋雜詠》云「小窗開處絕塵埃﹐半是蘼蕪半是苔。分付園丁休掃去﹐畱他分綠入簾來。」「爽气朝來破睡鄕﹐夢回一枕簟猶涼。綠荷深處風吹到﹐帶得銀塘曉露香。」「蘭池浴罷葛衣輕﹐手展瑯函坐晚晴。一院斜陽蟬亂唱﹐分明和我讀書聲。」「小窗」末二句爲時傳誦﹐因以「分綠軒」名其集。詠緋爲補繪《分綠軒覓句圖》﹐鎭海金雪叟﹝賢窠﹞題句云「苔色照人衣﹐聖兪知靜景。穆穆靜照翁﹐幽趣獨能領。﹝『無人知靜景﹐苔色照人衣』﹐梅宛陵詩句也。陳鶴柴別署靜照﹐蓋取此。﹞徐公抱髙懷﹐雅與梅陳並。小窗絕塵埃﹐淸吟遣晝永。『分綠入簾來』﹐好句人爭詠。摘雋名其軒﹐生意辟詩境。比之春在堂﹐齲叟語中肯。﹝李審言謂其詩近兪曲園。﹞傳硯有文孫﹐新篇光頒穎。」余亦題其上﹐云「詩人愛長詠﹐百匝繞軒廊。秀句蘼蕪綠﹐幽襟笛簟涼。天晴來海色﹐窗瘦納山光。孝穆遣風在﹐斯圖永不忘。」先生《悼亡》十六首﹐尢極哀感頑艷﹐如雲﹕「眉黛幾時因我展﹐牙籌終日費卿謀」﹑「事到艱難方見汝﹐情關體貼更無人」﹑「今日新涼猶自健﹐前番好月竟難圓」﹐言情之妙﹐樊榭不能專美。徐氏名儒﹑名宦﹐遠有代序﹕大紳﹐明諸生﹐邃於《易》﹐著有《易旨玄珠》《孝經正解》諸書﹔起霖﹐明副貢﹐淸初積官至井陘道﹐先生八世﹑九世祖也﹔宗幹﹐嘉慶庚辰進士﹐先生從曾祖﹐官至福建巡撫﹐謐「淸惠」﹐著有《斯未信齋集》《濟州金石志》﹐傳於世。先生登光緒己卯賢書﹐學行純潔﹐鄕謐「孝安」。其故宅日虹玉樓﹐已三百年矣﹐擅園林之勝。二十年前﹐以族姓貧易主﹐詠緋愴然﹐形於書尺﹐乃繪《虹玉樓圖》以存梗槪云。

宗幹字樹人。其弟宗勉字仲修﹐又號霽吟﹐咸豐壬子進士﹐授安慶府知府﹐未之任卒。性孝友﹐供職禁近二十年﹐所交半天下。工分篆﹐精繪事。著有《霽吟漫稿》﹐里人王菽原方伯蕖已選入《崇川各家詩鈔》。玆錄其近體數首﹐《楊山》云「前宵冒雪出虞城﹐初到鄕開第一程。茅屋低連寒水住﹐徵鞍多帶曉霜行。風來沛上聲猶勁﹐山入江南勢己平。古木荒郊誰是伴﹐數行歸雁故人情。」《次韻答家兄書安平港口望海詩便面見寄》云「十月花開滿竹城﹐﹝臺地郡縣多﹐以竹樹爲城。﹞受降城外似春程。門通鹿耳隨潮渡﹐田繞雞籠帶霧耕。﹝臺地四時有霧﹐以代灌漑﹐故田易熟。﹞曉日神山收蜃气﹐好風客路遞鴻聲。何時搖篷瀛臺畔﹐同看芙蕖太液平。」「茅屋」「徵鞍」﹑「鹿耳」「雞籠」二聯﹐寫風土如畫。《題畫》云「參差樓閣映蒼松﹐風景依稀似岱。記得南天門下路﹐不聞人語但聞鐘。」霽吟詩气息醇厚﹐步武唐賢﹐無近代噍殺粗厲之音。道咸之間﹐中原多故﹐兵革稍稍見矣﹐然閭閻風俗猶淳﹐文士語詩必宗李杜韓蘇﹐言書必法顏柳歐褚﹐當時風尙如此﹐故所見藝苑流傳﹐無亻面規背矩者﹐於此可以覘世運之升降。

詠緋工書﹐得鍾氏《玉眞法帖》之妙﹐然不能詩。頃見其《題亡室錢今一女士鳳遺影》一首﹐居然節短韻長﹐淒音滿耳。殆以詩書气厚﹐平時耳濡目染﹐其吐屬自與富兒大駔不同乎﹖人有賢父兄之樂如此﹐詩曰「亂離偕避地﹐久客恆思家。歸耕有願不可得﹐投老失偶尢可嗟。輕塵短夢廿余紀﹐愁對遺容長已矣。萬古傷心此別離﹐鳳兮鳳兮安所歸。」悼亡之作貴眞﹐梅聖兪亦不過云「閱人間婦﹐無如美且賢。」眞也。女士性柔善﹐工刺繡。倭難時﹐偕避鄕村。旣而詠緋業滬上﹐乃挈兩兒渡江隨之﹐小樓一角﹐安之若素﹐斯可謂「美且賢」矣。年四十八﹐以胃疾卒。詠緋篤於伉儷﹐爲繪《憶鳳樓圖》﹐自爲記﹐海上名流多爲題詠。然長短句惟丹徒吳眉孫﹝庠﹞﹑萬載辛心禪﹝際周﹞二闋最佳。眉孫調《髙陽臺》云「玉簟涼生﹐銅壺漏響﹐秋來百感無聊。圓月窺簾﹐可憐如此良宵。揉腸細譜《歸云》曲﹐﹝唐寫本《雲謠集》有《鳳歸云》曲﹞更何心﹑吹入瓊簫。枉思量﹑爛錦年華﹐翠暮紅朝。閒開圖史教兒讀﹐正桐花滿院﹐雛鳳聲嬌。綫帖鏃箱﹐記同午夜燈挑。鏡中小象眉雙展﹐剩燻鑪﹑沈水香燒。恨難平﹑嗚咽心頭﹐黃浦回潮。」心老調《鳳皇臺上憶吹簫》云「竹淚凝斑﹐梧云合碧﹐黃昏怯上空樓。悵巢痕依舊﹐鳳去難畱。浪擬它生重卜﹐早今生﹑緣分休休。傷心是﹐戲言身後﹐眼底都酬。樓頭﹐記同誓禱﹐良夜指雙星﹐密證綢繆。柰人間天上﹐一別悠悠。鏡裹孤鸞慵舞﹐剩玲﹑弔影淸秋。披圖看﹐才勾舊愁﹐又惹新愁。」

如臯潘丹仲﹝恩元﹞﹐光緒王寅舉人﹐遊學束瀛﹐曾任金城銀行祕書﹐廉介自守。有《答徐修五》詩云「人對南山麓﹐秋生北戶風。得間因病屢﹐相遠喜詩同。夜雨連江澗﹐孤城帶甲雄。可憐無好菊﹐誰與起新叢。」「擁戶書連屋﹐觀花杖引黎。避囂憎俗客﹐隨分得幽棲。眼見無餘子﹐書來滿舊題。擬將身比雁﹐不住向君啼。」「得閒」﹑「擁戶」二聯﹐絕似半山。遺著有《繼樵》《白門》《不殘》《朴齋》等集。

南通孫滄叟﹝儆﹞﹑如臯冒疚齋﹝廣生﹞兩先生﹐江左大耋也﹐嘗先後爲余序《瓶粟齋詩話》﹐餘皆師事之﹐蓋猶辦香南丰之意。滄師詩略載前《詩話》。辛卯﹐疚師年七十九﹐余以詩奇之﹐云「多感逢人說項斯﹐《蒹葭》不盡溯洄思。靑氈更亂寒無那﹐白首從遊幸未遲。謬學眞同捫燭叟﹐名師何取販鍼兒。明年端正商顏壽﹐先疊吟箋和采芝。」先生嘗以交子爲餉﹐且語人云「瘦東貧﹐我輩不能坐視。」其視人之急﹐不啻如己。余感而謝以詩﹕「漫言杖履侍東坡﹐先倒荷囊起臥薖。知敝衣冠非我病﹐欲饒言說恐師訶。萬千廣廈心猶熱﹐八百孤寒淚太多。如此遭逢貧亦得﹐一饑應不悔蹉跎。」先生詩詞贍逸﹐著作夥頤﹐爲海內廚顧領袖數十年。耄年所作﹐刊落膚榮﹐愈臻髙淡。嘗見其《題瞿蛻園補書堂詩錄》云「寂寂與終古﹐翩翩孰抗行。騷魂追屈宋﹐宮體擅齊梁。石室書空補﹐沙堤宅已荒。無誰諭微旨﹐麟筆紀春王。」《壽陳季鳴六十》云「少時誰分老侵尋﹐一爾平頭便到今。詩信坐窮緣宿好﹐酒能善忘日孤斟。佳兒傳世識奇宇﹐嬌女審音知爨琴。寄語君山舊猿鶴﹐無田仍誓有歸心。」

樓攻娩《雪巢詩》序﹕「詩之眾體﹐惟大篇爲難。」餘五十後便怕做古風詩﹐於七言古尢甚。以爲古人月鍛季鏈﹐又所謂「兩句三年得﹐一吟雙淚流」﹐皆指小詩而言﹔若古詩﹐須大气盤旋﹐魄力雄﹐精神王﹐又須意興時地均佳﹐方能構成傑作。放翁詩至萬首﹐然暮年亦但能爲近體。近日以耄年而古風詩不見衰憊者﹐厥惟冒師疚齋。嘗以《辛卯八月一日滬寓來羅浮胡蝶﹐越宿始去﹐賦長歌》見示﹐云「羅浮別我十五年﹐夢中明月梅花田。長風萬里破海浪﹐吹此栩栩來我前。心知路遠意良苦﹐初到蜷伏無盤旋。須臾喘定展雙翅﹐其左微損右則全。腹中粒粒凍粟起﹐眉稜隱隱春山聯。暈黃淺絳間黑白﹐似雙綬帶垂其肩。瓊琚玉佩分上下﹐東西兩貼金花鈿。葛洪衣壞色末化﹐麻姑蓑縐痕猶仙。廣爲五寸修三寸﹐傳聞大者車輪然。太常老仙久不見﹐衰年見此眞奇緣。急呼道子﹝湖帆﹞同彩鸞﹝靑霞﹞﹐侔色揣稱攤雲箋。同來二客陳﹝季鳴﹞與鄭﹝逸梅﹞﹐歡喜贊嘆忘蹄筌。楚雄秦雌定誰辧﹐《爾雅》未釋《新語》傳。記同汪叟斗小唱﹐﹝丙子春﹐在汪憬吾丈微尙齋曾見一蝶﹐各賦詩。﹞今夕拚損紙帳眠。詩成蝶去不復見﹐想歸八百三十二峯顚。」又《後羅浮胡蝶歌》﹕「羅浮鳳子來我前﹐見者贊嘆仙乎仙。共言休徵祝我壽﹐口𨿽唯唯心不然。玆山於我有夙緣﹐輩行永字今無先。﹝歲壬申﹐伍叔葆爲酥醪觀住持﹐浼余入道﹐號曰永思。今長春眞人門下﹐永字在海南爲最尊之葷行矣。﹞頗疑山靈使蝶至﹐新宮要我銘文鐫。抱孫昨戲明監邊﹐貼貼一跌同墮鳶。橫腰苦甚靖節折﹐袒背痛若方平鞭。儻然失足遂千古﹐寧非羽化登於天。酥醪況復盛道侶﹐陳﹝子礪﹞張﹝漢三﹞汪﹝憬吾﹞伍﹝叔葆﹞可拍肩。定持元碧﹝羅福ㄆ名﹞勸我醉﹐更呼妙舞來翩翩。錦圍繡簇萬花谷﹐樂不思蜀吾其禪。那知脫屣非易事﹐瀕死不死神哀憐。故人詩畫堆病榻﹐元嬰無逸無加焉。蝶歸若見葛稚川﹐我有一語煩蝶傳。好官勾漏我不乞﹐願就紙帳梅花眠。南屏太史過八十﹐道我問訊身安便。﹝永字輩道侶﹐粵中存者計惟南屏一人。」﹞兩作顧盼自雄﹐一鼓再鼓﹐不少衰竭﹐尢人所難。畫師吳湖帆旣爲之圖﹐復調屯田《玉胡蝶》詞題之。先生繼聲云「綽約羅浮仙子﹐襪羅塵婉﹐裙帶風褰。百歲翁翁﹐未見此豸娟娟。賭新詞﹑題殘蜀繭﹐點妙筆﹑化作湘煙。惹腸牽。山樓夢覺﹐已十多年。﹝覺樓在浮山酥醪觀﹐佘前後兩遊﹐皆宿此。﹞相延。一杯濁酒﹐翁山《新語》﹐沒个人箋。除卻蒙莊﹐更無詞賦六朝前。舞春駒﹑花間淩亂﹐倒麼鳳﹑葉底鮮妍。莫流連。東風正便﹐歸去南天。」又索余題﹐因亦和之﹐云「桑海幾摩倦眼﹐小樓夢覺﹐一枕蘧蘧。應念詞人﹐岑寂來伴幽居。乍消魂﹑衣兜廉幕﹐悄掠影﹑粉洗琴書。太飄如。羅浮縹緲﹐又覓歸途。春駒。戀花何處﹐名園水繪﹐莽了寒蕪。除卻丹鉛﹐若爲仙迹與鉤摹。損《滕王》﹑政須墨井﹐擬憚派﹑恰有淸於。﹝武追吳靑霞女士亦爲之晝﹞壽髯蘇。商量貓蝶﹐更寫新圖。」

丁丑之春﹐松江詩友飲余於太白酒家。一西裝者闖然入座﹐牛可三十餘﹐羣爲余介﹐曰「此大漠詩人顧佛影也。」余聞佛影名久矣。時坐中皆謔浪嘩笑﹐佛影獨嘿然﹑退然。其詩曰《大漠詩人集》﹐鄭海藏﹑朱溫尹極稱賞之。朱遊叟題其集云「到我眼中驚絕色﹐出入意表寫靈襟。似將玉露幹鍾飲﹐不著紅塵半點侵。」可云傾倒備至。又和其《題畫梅》云「梅花無俗韻﹐入畫彌髙靜。不肯嫁逋仙﹐亭亭似佛影。」妙語雙關﹐可見佛影風趣。又奇詩云「酒憶郫筒不用沽﹐美人家釀醉醍醐。定應下酒兼修脯﹐帶得金華火腿無﹖」戲謂海門女弟子某餉以淸釀也﹐詩亦趣絕。佛影﹐南匯人﹐居黑橋﹐時在商務印書館任編輯。其集余未見之﹐當向知友索假。

近數十年﹐江浙間負師儒之望者﹐以余所知得二人﹕一陽湖錢振鋰﹝名山﹞﹐一鎭海金土衍﹝允升﹞。錢先生光緒癸卯進士﹐官刑部主事﹔金先生以己卯舉人官景實訓導﹐皆於鼎革前棄官歸裏﹐杜門著書。生徒執經自遠至者﹐各千百人﹐古之槐市﹑檀橋無此盛也。丙寅春﹐余訪錢先生於常州之白家橋裏第﹐先生提錢囊造酒鑪與余飲﹐鑪頭飲者莫不避席。甲申﹐年七十卒。鄕人思慕之﹐因攺稱白家橋爲名山鎭。所著《名山詩文十一集》﹐髙可隱人。其詩略散見余《詩話》中。金先生爲學不立漢宋門戶﹐來學者各因其才智意志施之﹐一時無與抗行。國變事起﹐鎭海人以縣事推先生﹐先生匿走夫子廟庭﹐封識其祭器﹑樂器而歸。乃攺號燐叟﹐自爲生壙﹐義寧陳三立爲之志銘。辛未﹐年八十卒。著《澹靜廬詩集》四卷﹐亂佚﹐僅得其《嵊縣曉發》﹐云「落落晨星澹澹風﹐披衣人坐筍輿中。萬嵐翠徵衫撲﹐千縷炊煙曉樹籠。境僻有花尢雅艷﹐林深無雨亦溟蒙。行行行到最髙處﹐一片朝霞映日紅。」《過處州》云「括州山色郁蒼蒼﹐天造雄圖鎭一方。出峽水聲逢石吼﹐橫空山气撲衣涼。疏林繞郭秋容老﹐古堞依巖夕照黃。斷碣殘碑畱意讀﹐尙餘秦漢好文章。」二詩蒼深雅健﹐蓋吉光之片羽﹑文豹之一斑矣。

燐叟嗣君雪塍﹝賢棠﹞﹐一署仿髡﹐晚號雪叟﹐亦工詩﹐有《玄芽室稿》。詩宗北宋﹐妙悟如東坡﹐髙朗似簡齋﹐而無聖兪﹑後山之蹇喫。余於近人詩﹐往往厭苦其甜熟庸腐﹐罕能卒捲。讀雪叟詩﹐無┆竹風蘭雪﹐灑然而來也。有《山居雜詩》六十首﹐爲錄其尢雋者。「月暗夜彌靜﹐山亦蒙頭臥。濃霧若披絮﹐風來軟難破。浮光動微白﹐錯訝浪花簸。一望盡迷蒙﹐老櫥兀如坐。山窗孤燈明﹐獨照人一个。此時萬籟寂﹐微聞霜葉墮。斗室足回旋﹐未覺乾坤大。夜气養吾心﹐善存幸毋挫。」「明月不待邀﹐團團出東嶺。慰我寂寞懷﹐照此婆娑影。屋矮人自髙﹐泉喧夜逾靜。涼風微襲襟﹐秋意我先領。忽聞長笛聲﹐嘹曉亦淸迥。不知吹者誰﹐賞之以苦茗。曠然如出塵﹐愁散俄頃。此景不可圖﹐吟來味彌永。」「靜心領淸妙﹐微風送樹香。山地藏熱﹐秋深葉不黃。斜陽穿林隙﹐照地人影長。舉目偶髙矚﹐一鳥空中翔。炊煙八九起﹐家家爲食忙。牧笛有和聲﹐牯背信樂鄕。立久口微乾﹐敲火理茶鐺。解渴亦釀詩﹐抱膝倚吟。」「西風起嫩寒﹐吹我門前樹。疏枝脫黃葉﹐飄若胡蝶舞。幽人倚樹根﹐夷猶正覓句。墜葉飛半空﹐詩心與之遇。隨風共回旋﹐靈機如有悟。一瞥卽過去﹐妙景苦難駐。忽聞鄰鐘聲﹐爲我開詩路。徐步宕微吟﹐野雲逐芒屨。」「雨餘初放晴﹐遠山籠薄霧。明妝被輕毅﹐眉黛更媚嫵。小鳥當嬌喉﹐蠻逗音吐。對我似有情﹐惜不解其語。料是索我詩﹐窗前久凝佇。詩思滿秋空﹐筆底無一句。如撫無弦琴﹐玄妙靜中悟。山亦會此意﹐悠然若笑許。」「弱歲抱秋心﹐奉手多耆老。皤皤黃髮問﹐羼此一年少。呼我爲小友﹐對之若師保。磨之以道義﹐澤之以文藻。忽忽逾三紀﹐流光瞥飛鳥。先逝已拱木﹐後雕亦宿艸。徒畱不肖身﹐寤寐思窈窕。未忘平生言﹐詎敢喪吾寶。」「十年讀某譜﹐食古苦難化。袖手看人弈﹐一著未敢下。誰知投逾劣﹐百輸不肯罷。坐令對局者﹐無敵妄稱霸。旁觀𨿽髙識﹐冷眼覷成敗。何必多是非﹐良籌豈輕借。小道且如此﹐行藏謹用捨。倘知落子難﹐推枰寓長謝。」「秋宵長耿耿﹐一燈靜相照。枕角集萬愁﹐惟有詩可掃。拈韻自吟哦﹐淸思發窈窕。瑣碎都入篇﹐聊以抒羈抱。大事何敢言﹐不賢識其小。吟專百慮蠲﹐外物安能擾。有此片刻娛﹐得適似非少。蘧蘧徐入夢﹐覺來天已曉。」「山居┆城市﹐一走使數里。出亦何所詣﹐他鄕少知己。來此忽經年﹐寒暑未離此。佐餐南畦蔬﹐煎茶西澗水。風來艸樹香﹐雲起巒美。杜門謝俗塵﹐焚香繹玄理。守默亦守雌﹐更不煩口齒。俯仰自悠然﹐何必桃源裹。」諸詩皆避寇畱渝﹐抒懷遣興之作﹐其胸襟澹蕩可想。余間論其詩﹐以爲有時說得太盡﹐蹈議論傷格之病。雪叟頗膛餘言。佳句如「客地養生惟健飯﹐危時守道勝堅城」﹑「吟詩妄覷千秋席﹐擇友眞如萬選錢」﹑「孤筇自倚堂堂地﹐髙詠能遊浩浩天」﹑「難消白日惟尋句﹐恐誤蒼生不著書」。

常熟楊無恙﹐有《黃山雜詩》二十九首。其詩峭刻瑰偉﹐於謝客永嘉﹑杜陵秦州詩外又別辟一畦徑﹐蓋近於東野者。玆錄十餘首﹐石﹕「歙黃三百里﹐停輪湯溪市。峯是雲門峯﹐水是丰樂水。生計捉白雲﹐開門飯云子。買云贈遠人﹐開盒云末死。」「黃山以畫擬﹐刻畫類北宗。天都獨渾古﹐鉤勒避浮松。壁穿漏髙泉﹐石裂囚矮松。峯界各不犯﹐峯路各不通。若問桂林山﹐┆曲而同工。﹝同遊孫良翰久遊粵西﹐謂黃山不減陽朔。」﹞「黃山開畫宗﹐皖派守刻苦。硬鉤筆不襯﹐或間大劈斧。尺木與瞿山﹐削中規矩。漸江與石濤﹐法亦於焉取。我來參畫禪﹐亦頗堅門戶。﹝予向愛新安派山水。﹞造化眞本師﹐何必倪黃譜。」「黟山卅六峯﹐大塊結精英。胚胎鴻蒙前﹐軒皇加令名。無峯不骨立﹐無樹不側生。石不合事理﹐樹不近人情。歷數寰宇中﹐黃華差足評。﹝明朱白民有《黃華合評》。」﹞「鑿山開道路﹐一綫鱉口通。﹝一綫天﹑贅魚險僅通人。﹞設要當萬夫﹐丸泥可以封。鰵背坐四顧﹐劍錯森尖峯。山气服心兵﹐杳冥道所宗。蓄意養谷神﹐先拜丹壇松。」「泰山嚴道貌﹐相形落凡庸。北黟創奇格﹐與世罕雷同。此山擅三絕﹐厥維松雲峯。峯色太古火﹐石縫千年松。云來不得行﹐出首靑芙蓉。」「峯頭快秋晴﹐下方若陰晦。云分兩世界﹐上下頗隔礙。銀濤無邊際﹐日華耀云背。漭潛一萬里﹐舒卷髮光彩。云收海枯涸﹐云合山塡海。但得葬云壑﹐揚州定後悔。」「我登始信﹐始信黃山奇。仙橋不容發﹐逕度毋復疑。峯頭拂石坐﹐千仍振我衣。搏扶發遐想﹐曳裾非所宜。」惴惴閻王壁﹐行李艱一價。挾翼百步梯﹐一絲蜘蛛掛。側足蠶叢入﹐擡頭井陘隘。奇文向天吐﹐筆討生花債。﹝始信峯下有夢筆生花峯。﹞習勞蠟阮屐﹐病逸爭切械。肺翼勤翕張﹐庶幾已癆瘵。「」夜宿白龍潭﹐天愁崩巨雷。行聲萬軍馬﹐出山爭奔胚。積潭潤鱗甲﹐建瓴難倒回。潭乾龍甲癢﹐一怒幹山隕。「」黃山多名松﹐落落亦可數。天矯尊擾龍﹐魁偉推黑虎。百年尙幼稚﹐幹載未覺古。天質幸自保﹐䢐徠不同譜。「」哨壁落松子﹐千子成一松。云蓋蔭亢陽﹐不然死霜冬。三日或不雨﹐上帝斬黑龍。﹝壁多枯松﹞踏天奉龍子﹐未甘離故峯。毋藉山下泥﹐凡木同培壅。﹝黃山松移根﹐百無一活。「﹞」山外方夾衣﹐艸露未零溥。山中變節序﹐步步入髙寒。野鳥聽水風﹐節音稱樂官。迎送慰苦吟﹐叢灌翳羽翰。行樂勸來客﹐毋爲雕肺肝。「

衡山李佩秋詩﹐已見前﹝詩話﹞。其姬人鄔夢蘭﹐奉化人﹐能詩。庚寅﹐以避寇歿於海上﹐葬滬西吳家行湖南公墓﹐其地舊隸靑浦。佩秋爲繪《虹橋斷夢圖》﹐亦他年方誌中一段史話也。題詠者頗多﹐而其鄕人廖藥庵﹝紹基﹞一律最爲淒艷﹕」江南有客感飄蓬﹐惆悵淸宵總帳空。錦瑟驚弦淒夜月﹐玉簫舊約付秋風。搔來白髮愁應絕﹐寫盡烏絲恨未窮。太息虹橋一杯土﹐芳蘭從此悶幽宮。「藥庵﹐遜淸上海參戎廖楚材之孫﹐畢業約翰大學﹐工醫。

自散原老人提倡江西詩派﹐海內宗之﹐而臨川李梅庵﹝瑞淸﹞獨尙唐音。國亡後﹐梅庵遁迹黃冠﹐以賣文粥書自給﹐自號淸道人。文章气節﹐當世髙之。曾見衡山聶約庵徵君其昌《送李道人歸豫章》云﹕」黃冠一去石城空﹐北望觚稜恨未窮。公諭自昭靑史上﹐壯懷消盡素書中。龍蛇奇字輝江表﹐桃李新陰徧海東。且喜故園松菊在﹐歸帆好趁馬當風。「五十六字足槪道人身世﹐詩亦雅近杜陵﹐不作懦響。約庵字雋威﹐浙撫聶仲芳﹝緝規﹞子﹐諸生﹐早負詩名。其《贈南通孫滄叟》云﹕」朵殿曾同策萬言﹐海東攜手更重論。艱貞有待明夷訪﹐雅頌猶聞正始存。鶴壽千年松柏健﹐龍文百斛鼎彜尊。天畱人瑞靈光在﹐好把遺山野史溫。「滄叟和云﹕」有千萬語轉無言﹐春夢痕消可更論。濁世何嘗幹劫脫﹐晨星細數幾人存。只求短景身心泰﹐漫說空山道義尊。我輩能逢是緣法﹐何時相對一鑪溫。「蓋約庵與滄叟光緒癸卯同舉經濟特科也。二詩如帝車斗杓﹐芒寒色正。身世之感﹐可於言外得之。

明靖萬間﹐吳中袁氏有」六俊「之譽﹐與」三張「﹑」四皇甫「同以文學見稱。汪堯有《六俊公傳》。袁君安圃﹝樊﹞﹐其後人也。才華英邁﹐年逾冠﹐以」芳艸江南北﹐浮雲客去來「十字見賞南通張嗇庵先生﹐授以詩法﹐居弟子之列﹐因名其稿曰《芳艸集》。頃辱郵以見示其詩﹐所詣絕髙﹐大抵側想冥搜﹐齲ǘ東野而參以姚賈﹐如雲﹕」潔身賤尺璧﹐唾面寬寸襟「﹑」辭仄語棄窮﹐愁充心源蔽「﹑」吟肩鷺鷥聳﹐冰眼鸛鶴睨「﹑」無花蠲結習﹐有酒貰淸癡「﹑」雨腳穿瓦挾奔霆﹐漏痕盤蚓走壞壁「﹑」黑壓佛頭失靑嶂﹐白翻蓮背撕紅衣「﹑」搔頭脫疏秋葉﹐側耳崩濤壓水雲「﹑」霜气誰禁花繞砌﹐天河漸下月當樓「。然亦有溫潤縝密﹐可置《叩彈集》者。《舟行曉入揚子江》﹕」晨熹諛蕩開﹐吟思系髙桅。芳艸江南北﹐浮雲客去來。天張帆的的﹐沙擁浪皚皚。鐵笛驚龍起﹐轟然水底雷。「《送王丈一亭夜渡宿蘆涇港》﹕」滄波天外暮雲飛﹐木葉飄飄欲上衣。秋思百骸生曠廓﹐畫憚一指闡精微。雁燈伴影黃花瘦﹐驛館加餐白菜肥。問夜何其潮打枕﹐江南有客待船歸。「古風亦饒格韻。《薄暮江上行》﹕」鶯飛直與吳天長﹐鶯啼欲回遊子腸。尋春江上往復返﹐驅車馭气不用韁。麥田雨多得晴喜﹐柳岸風疾飄絮狂。半天燒霞魚尾赤﹐一團落日雞子黃。日落未盡月已上﹐崦嵫光气連扶桑。紀月以望歲所本﹐歷無新舊天有常。滄江一道二千里﹐上送日月隨奔忙。朱顏綠鬢自愛惜﹐紫燕黃鵬猶護將。俯仰萬物盡年少﹐眼中江北江南鄕。「」紀月「十四字足以息歷家陰陽曆哄辯之口。《吳船》云﹕」吳船劈浪飆輪鼓﹐魚龍潛沒江豚舞。舵師言已過狼山﹐回眸鯨海吞還吐。落霞倒景浪駕天﹐十萬飛光炫銅弩。畸愁有如江水東﹐我自西行指荊楚。「一起殊得勢。《題吳湖帆萬臨大滌子爛石堆云圖捲》﹕」亂壑堆云石气蠻﹐行空天馬匹荊關。淋漓大筆愁眞宰﹐驀見淸湘躐遢山。「又有《舟行蘆涇港卽登狼山》一聯云﹕」橊紅祓帽連花葉﹐天碧簪帆數往還。「」祓帽「﹑」簪帆「甚新奇﹐實卽言」拂冠「﹑」掛帆「而已耳﹐而下字頗嘔心。又」歸牧馱秋色「五字亦警。嘗云﹕」未容沆瀣爲同气﹐可識薰猶只┆香。「其不屑蹈襲如此。袁氏之先﹐有志山先生者﹐乃」六俊「之一﹐有手書詩稿一冊﹐淸初王西莊﹑錢竹汀皆有題跋﹐君爲印行。君又爲馮超然畫弟子﹐得其神似。嘗與邑人盛祖江妻孫瓊華同門﹐孫氏《遺畫集》中有《蕓窗懷舊錄》﹐卽安圃所作也。

律詩隸事﹑結調以堅切響亮爲主。昆山楊岱登﹝宇髙﹞云﹕」蜀臣猶夢扶劉禪﹐漢使無才折趙佗。「謂北方淸之遣老謀擁宣統﹐南方陳濟棠等據粵﹐談判決裂﹐而將用兵也﹔又云﹕」馬私第多金窟﹐黨尉家姬盡玉尊。「譏國民黨諸要人也﹐皆典雅。岱登一字少芝﹐諸生﹐謙和溫厚﹐與邑中葉氏有姻連﹐寓居甚久。視甚短﹐非人扶掖﹐幾不能舉步。

南通袁則先﹝承曾﹞﹐年逾古稀矣。頃承以詩郵示﹐余最愛其﹝壬午挽泰縣韓師紫石《國鉤》﹞云﹕」一別五年久﹐相悲各夢中。曾言詩境苦﹐﹝去歲賜書云云﹞深得我心同。短鬢新霜白﹐長天火紅。淒然隔江望﹐無復坐春風。「紫石晚號止叟﹐旣謝事﹐專修香光之業。倭亂時僞府屢迫出山﹐不就。」短鬢「十字寫暮年遭難﹐情況精警動人﹐而師友之誼溢於楮墨間﹐尢爲眞摯。

叔季之世﹐文士往往結社﹐以文章气節相砥礪﹐如宋元間之汐社﹑月泉社﹔明季江南北有羽朋社﹑匡社﹑南社﹐浙有聞社﹑讀書社﹐江西有則社﹐而吳中幾﹑復兩社爲最著﹔民國壬癸之際﹐海上有超社﹑希社﹑淞社﹐厥後﹐常州之苔岑﹑海虞之虞社繼之﹐而滬之嗚社爲最盛﹐歷年亦最久。鳴社最初名求聲﹐始於丙辰﹐主社事者郁飡霞﹑繭迂父子及嚴君載如也。每假酒樓舉行社集﹐四方勝士如雲。佘己巳客滬﹐遇飲宴轍攜鳳兒俱往。乙亥九月﹐社中假龍門精舍故址舉行話舊集﹐蒙折簡相招﹐余奇詩云﹕」廿年文社此街杯﹐稠疊郵筒往復回。畫卷且畱塵外賞﹐黃花猶向余開。蒼茫海國題襟集﹐蕭瑟江關作賦才。自笑貧來詩債滿﹐阮囊如意命車來。「此詩集中未存﹐補志於此。倭難作﹐社事寢歇。

載如喜表彰節烈孝義之事﹐殘編落簡﹐爲之刊印﹔斷碑古冢﹐往往徘徊不忍去﹐在近世可謂彊立不返之君子。今夏以舊稿一束見示﹐《謝封耐公贈家刻諸書》云﹕」早列淸班喜有階﹐如何遺集久沈埋。書名豈被詩名掩﹐晚出爭傳《一硯齋》。﹝沈文恪公《一硯齊集》。「﹞」虎須一捋蹈身危﹐報國心期早入詩。不復華亭聞鶴唳﹐感深庚子日斜時。﹝袁忠節公詩集三種。「﹞」窮老昆山托采薇﹐遺經獨抱掩巖扉。禮堂寫定觥觥在﹐世自沈淪道自肥。﹝張聞速徵君《茹茶軒文集》。「﹞」絕學誰能張一軍﹐雲間晚有兩徵君。遺書可待何時刻﹐願得傳鈔也策勛。﹝張徵君《喪禮鄭氏學》卷帙浩繁﹐十年前集貲付刊﹐款罄中止。錢復初徵君《待烹生文集》亦未雕板﹐余與郁君元英各鈔一本。「﹞數詩足供他年徵文考獻之資。佳句如」晝永易教生午倦﹐雨謠猶是衍春餘「﹑」尊前諧譫余深意﹐外沈吟有故人「﹑」發憤故知能結癭﹐有生總覺似懸疣「﹑」入肆古歡撩眼亂﹐登樓秋感上心來。「稿中有祖《孫同命行》﹐爲瞿景福入火救祖母同殉而作﹔《援溺行》﹐爲江亞輪沈沒﹐帆船主張翰庭奮救四百餘人而作﹐司歌可泣﹐以篇長﹐不備錄。

文人聚談﹐於日常習用之字﹐往往音義多訛。如」調度「見《後漢魯恭傳》﹕」大司農調度不足。「注﹕」度﹐徒各切﹐官名。「」度支「從此。」落魄「卽落拓也﹐《廣韻》﹕」魄音托。「惟《史記酈生傳》﹕」家貧落魄。「應劭注﹕」音薄。「」褒然上坐「本《漢書董仲舒傳》﹕」褒然舉首。「師古曰﹕」盛服貌也。弋授反﹐音誘。「與」裒斂「之」裒「音蒲侯切﹑」褒貶「之」褒「音甫彪切皆┆。」長夏「出《黃帝素問》﹐謂六月也。王太僕注﹕」上聲﹐音掌。「河間紀氏云﹕」杜詩『長夏江村事事幽』亦讀上聲﹐然『長物』﹑『冗長』等仍讀如尙。「」妯娌「﹐《廣韻》﹕」柱六切﹐音逐。「」抵掌「音紙﹐手側擊也﹐」抵幾「從此。」粥粥。見《禮記》﹕「粥粥若無能也。」《注》﹕「音育。」「羣雌粥粥」從此。「大言炎炎」出《莊子》﹐應讀談。「瓠落」出《莊子》﹕「瓠落無所容。」《注》﹕「音﹐亦音獲。」「滑稽」﹐楚詞﹕「突梯滑稽。」崔浩云「滑音骨﹐注酒器也。」姚察云「滑稽猶俳諧也。滑讀如字﹐稽音計﹐言諧語滑利如計疾者也。」「稽首」之「稽」音啟。「夏楚」出《禮記》﹕「夏﹑楚二物﹐收其威也。」《注》﹕「音賈﹐地名。」「負夏」「陽夏」從此。「篡」﹐《漢書藝文志》﹕「書之所起遠矣﹐至孔子暮焉。」孟康云「音撰」。姚鼐輯《類篡》﹐自作此字﹐非「纂」也。「逗畱」﹐《說文》﹕「止也﹐音住。」

女詩人周鏈霞詩﹐余《詩話三編》已署載之。其詩秀媚在骨﹐無塵穢滓其筆端﹐錦心繡口﹐本之天授。鏈霞字紫宜﹐江西吉安人﹐有《螺川詩屋稿》。《冬夜遇餛飩擔》云「風寒酒渴人如夢﹐街靜燈疏夜未央。何處柝聲敲永巷﹐一肩煙火踏淸霜。」《自題畫柳》云「殘煙漠漠雨蒙蒙﹐消盡春光轉眼中。我與垂楊同瘦損﹐漫將遲暮怨東風。」《輕寒》云「爲有輕寒入夢遲﹐生憎又見月圓時。一燈細煮愁如酒﹐化作紅箋小字詩。」律句亦可喜﹐《秋宵》云「宵來涼意透紗攏﹐誰向尊前笑語同。珠箔無情閒好月﹐銀監有夢怯秋風。燒殘香篆煙猶紫﹐灰盡相思豆不紅。怪底難消離別恨﹐斷腸時節太匆匆。」「檢點啼痕在繡巾﹐離愁諳盡又添新。簪花楷細燈前字﹐側帽詞新夢裹人。瑟瑟西風增半臂﹐迢迢秋水憶雙鱗。只今一片團園月﹐卻向紅樓照獨顰。」他句如「已慣生涯如水淡﹐未妨姓字少人知」﹑「黃花骨傲秋無價﹐明月光寒夢有詩」﹑「離懷欲寫書難奇﹐密語將緘字又刪」﹐皆婉摯動人﹐足徵掃眉才調。

廖藥庵《古意》云「妾住吳江曲﹐郎去楚云端。含愁喫梅子﹐心口一般酸。」秦伯未《月子彎彎曲》云「月子有圓缺﹐妾心無斷絕。圓時長相思﹐缺時長相憶。」淒音怨調﹐如讀《子夜歌》。伯未有民謠云「舌赤猶如火﹐足以焚汝身。身焚無完膚﹐甚於刀殺人。」又云「金性柔似水﹐水流乃爲潮。東家如潮落﹐西家如潮髙。」警世語﹐不可多得﹐然其奧峭頗似寒山。

朱避庸先生詩﹐余前《詩話》錄猶未盡﹐玆復鈔存一二。《題陸放翁集》﹕「傑句雄辭屬放翁﹐吟來宇字愜心胸。尋詩野外常忘遠﹐賣藥街頭不諱窮。老驥那堪千里伏﹐古梅聊藉一尊同。壯圖京洛思恢復﹐誰念微忱獻曝忠。」癸酉遼瀋失守﹐末聯有感而發。《月下作》云「難得中秋遇好晴﹐雲開萬里气澄淸。縱無弦管催繁奏﹐合有詩歌紀勝情。共此域中天遠大﹐果然分外月光明。今宵準擬遲眠睡﹐聽取霓《裳曲》再賡。」此爲丙子以積閏計重宴鹿鳴作也﹐科舉廢﹐此典已成虛器﹐然其意興故未減。余與先生訂文字交始於丙辰之和余《紅梅》詩﹐詩存篋中﹐亟爲錄出﹕「寒窗坐剔蟬魚槁﹐飛來簡札和詩艸。開緘手盥薔薇香﹐苦恨神交晚不早。展書三復還誦詩﹐束皇爲我開淸吳。老眼蒙朧隔花霧﹐勝刮金篦霎時好。」「靑溪壇坫苔岑多﹐《秋柳》明湖詎足道。曰余索居絮蛩蚓﹐蹉跎未向名山討。滄桑經歷剎那間﹐幸可閉門成卻掃。九在望泖波澗﹐欲往從之寫傾倒。」又有贈詩云「瘦東沈子淸妙姿﹐宅傍靑溪工作詩。峯屏泖鏡日在眼﹐杜聖李仙相與期。貽我散亂詩一束﹐編年庚子經六期。放翁萬首易易耳﹐看取牛腰束筍時。」頗似山谷。其日記記及餘者甚多﹐曾見其一段云「此君淸狂好色﹐詩卻遠勝其鄕人某。」余少於先生三十歲﹐不謂事隔二十年卽余選其詩﹐先生安能前知﹐此殆佛氏之所謂緣。

南匯張嘯山先生文虎﹐周浦人﹐博聞彊識﹐精《說文》﹑天算﹑音律﹐旁該泛覽﹐著有《舒藝室正續編》及《舒藝室詩存》。嘗遊曾文正公幕﹐文正稱爲「有儒者气象」。亂定﹐自金陵告歸﹐寓居松江錢氏復園。有一子﹐早卒﹐遺一女﹐嫁其縣人王賡九﹐王不善治生﹐先生遺書爲其斥賣淨盡。余家從曾叔祖銳卿公與先生交好﹐唱和頗多﹐藏有《舒藝室全集》﹐雕刻絕精﹐余嘗假觀。倭難時失之。先生有《示姚吉仙女史》一律云「詩裹尋詩豈有詩﹐工詩要以古爲師。花非蜂釀難成蜜﹐葉到蠶眠始作絲。食字不仙須待化﹐借書能讀豈云癡。卽今奉母猶多暇﹐自理何愁向學遲。」女史不知何縣人﹐然玩詩意﹐必系名門女弟子。爾時閨秀﹐略能爲五﹑七言已爲難得﹐乃先生諄諄以讀書規之﹐與子弟無┆。隨園﹑湖樓請業者𨿽多﹐未聞爲此言也。又有句云「功名莫恨儒冠誤﹐只恐功名更誤人」﹑「壓擔新書誇暴富﹐百城歸去比封侯」﹐皆爲時人傳誦﹐而集中無之。時南匯丁時水工詞章﹐頗負才名﹐先生斥爲無本之學。

蛻園自辛亥起﹐歲首必有《元旦》七律一首﹐大都家庭聚散之情。甲寅云「承歡彩服添花勝﹐獻歲香暖酒卮。」乙卯云「撰杖園林承暇景﹐開樽花尊遂天倫。」丙辰云「庭陔日永靑芝長﹐壺聳春深白髮醺。」壬戌云「奉母將雛今日醉﹐醉裁詩寄遠一年心。」癸亥云「玉梅送暖香添座﹐彩服歸娛遠念親。」甲子云「爆竹聲長深破睡﹐浮萍客久遠思親。」己丑云「塵土功名從宦拙﹐兒童嬉戲得親歡。」丙寅云「循陔自有天倫樂﹐賄履還思天上時。」己巳云「屠蘇一盞無餘事﹐愛日閒居好奉親。」疚齋先生所云「麟筆紀春王」﹐殆指是。憶有人贈樊山云「春華終不謝﹐一洗窮愁聲。」我於蛻園詩亦云。

蛻園少時才名藉藉﹐嘗師事湘綺老人。老人贈以詩﹐云「雛鳳眞宜世掌綸﹐傅家文筆信淸新。香奩百福雙花勝﹐壽酒三元嫩麯塵。求友願交眞國士﹐通經須作濟時人。莫言一日能幹裏﹐解惜分陰最愛春。」其跋云「兌之年未及冠﹐文章浩博雅正﹐方爲作家﹐因舉求友﹑通經二義﹐以贊過庭之訓。」時爲晚淸辛亥之春﹐蛻園初婚﹐故有「香奩花勝」之句。此詩今懸寓齋。辛卯初冬﹐蛻園招巨山﹑果園﹑文無等小飲﹐有詩云「昔年湘綺翁﹐曾荷譽黃童。卽今對題句﹐只覺負春風。」卽指是。果園云「湘綺題詩小友呼﹐冊年手迹未模糊。於今易米知多少﹐一字猶能抵一珠。有客時停下澤車﹐入門但見滿書。兩三人似野航坐﹐齋額應題恰受居。」蓋戲謂其寓齋頗小云。

上海秦伯未﹐以醫著稱﹐嗜酒懶散﹐嘗卻全國中醫考試襄試委員之聘﹐然其詩亦甚工。余𨿽未通縞紆﹐而各有傾襟之雅。去歲﹐以朱君誠齋之介﹐辱先以詩見贈﹐云「天生人未薄﹐授才乃爲苛。懷之無所用﹐矧更患其多。靑溪有介士﹐曾向名山過。倦遊隱鄕曲﹐日對橫云歌。非遂忘奮發﹐豈甘長撼軻。筆硯得佳友﹐江湖愁風波。瓶粟足供養﹐庭柯間撫摩。時世一以變﹐如秋葉辭柯。情孤漸寡累﹐視短當受訶。病軀戒酣飲﹐衰顏不復酡。苦吟畱詩史﹐坐令雙鬢皤。」旋奇其詩稿﹐使商榷。余小有獻替﹐多虛心翕受。伯未詩抗心希古﹐不爲時風世尙所移。五言律體力追王孟﹐髙者幾於入室﹐爲舉如乾首如下。《秋感和黃太玄先生》云「抱愁似煙樹﹐況值暮秋天。落葉黃不掃﹐夕陽紅欲然。孤懷著何處﹐幽興托無弦。寂寂同遊意﹐孤洲共此年。」《北海分涼閣遠眺》云「分涼合上立﹐所愛在西山。澹極渾無迹﹐蒼然忽滿顏。天隨云勢轉﹐帆帶夕陽還。峭聽風鈐語﹐僧孤白塔間。」《南口》云「驅車向南口﹐深入萬山行。白日澹相照﹐蒼煙時復生。水流爭野澗﹐林斷露危城。未上最髙處﹐先懷今古情。」《宛平城樓望蘆溝河》云「樹鎖孤城暗﹐潮聲北戰場。髙岡吹曉角﹐殘月在河梁。野艸三春綠﹐流沙一綫黃。不因來惜別﹐杜宇斷人腸。」《浙東道中》云「秋艸西興路﹐欣然此日情。地畱阮公社﹐山入越王城。遠渚浮煙白﹐疏林向日明。淸遊來得得﹐懶與計行程。」《月湖謁賀監祠》云「棄官兼捨宅﹐老監尙存祠。寂寂一湖月﹐悠悠幹載思。狂名甘自受﹐幽憤少人知。休唱烏棲曲﹐汀洲柳似絲。」古詩得柳之趣﹐《春雨》雲﹕「仲春苦溪霖﹐舉體無一美。終日貪醉眠﹐家人呼不起。起視中庭樹﹐芳艸茁如指。延望南陌頭﹐蒼然足生理。貴者營於朝﹐賤者營於市。我心窖與俱﹐膏沐良可喜。」《秋仲重過湖上》云「聽鐘南屏下﹐掬水南湖濱。幽境有獨得﹐四顧誰相親。山頭舊時月﹐空照今時人。逝者無消息﹐存者多悲辛。平生惇交誼﹐眷念俱成塵。迂懷暫披豁﹐邈餘七尺身。一朝委黃土﹐秋至徒思春。」《五十生辰逭暑雲林》云「聽水可終日﹐遂憩壑雷陰。白日光且爛﹐夏木郁以森。晨風收宿雨﹐濕翠黏冠襟。曦影不到地﹐松籟自成音。濯足漱塵齒﹐一瓢還復斟。旣得淸靜趣﹐蠲諸熱惱侵。形迹脫暑盡﹐細務亦消沈。斂華杜徳機﹐只餘方寸心。百年彈指頃﹐樂此山緣深。」其他七言古﹑七言絕則只步趨宋賢而已。《秋雪庵觀蘆花並謁兩浙詞人祠》云「晴風捲雪飛不起﹐十里蘆花一灣水。片雲飄落北山陰﹐秋光盡貯孤庵裏。庵荒僧去寂鐘魚﹐簫簌簌堆庭除。小樓髙奇得幽意﹐微吟猶接古歡餘。舉杯相酹娛淸景﹐俯仰百年彈指頃。問誰低按玉田詞﹐白鷺下灘悄無影。」《飲嚴氏不讀書齋》云「竹裹炊煙午飯香﹐新舂紅稻隔年糧。淸腴味在河豚上﹐韭葉初齊燕筍長。」宿裏湖復居堂云「門對西泠第二橋﹐渡頭舟子慣相邀。打鐘洗缽尋常事﹐獨向松間掛酒瓢。」其餘律句云「棟風吹斷續﹐梅雨弄陰晴」﹑「曉煙輕似毅﹐樹影靜於山」﹑「寒葩黃染蠟﹐老幹綠生銅」﹑「藥紙間臨畫﹐花缸自洗罌」﹑「庭深畱雪迹﹐樹老助風威」﹑「寺深巖作壁﹐佛古艸爲衣」﹑「古書作伴髙連屋﹐短墨相磨靜掩關」﹑「自寫疏梅遮壞壁﹐天畱殘雪煮淸茶」﹑「菡萏浸醪浮甕白﹐櫻桃經雨滴階紅」﹑「春色暗隨流水遠﹐風華消向落花多」﹑「四壁虫喧人入定﹐一窗燈澹月專光」﹑「春靜掩門云自鎖﹐燒余延步艸還蘇」﹑「盤中櫻筍春風軟﹐湖上尊鱸旅夢迷」﹑「上市小鮮肥割鱖﹐垂繩寒水綠浮瓜」﹑「湖上聽經猿鶴熟﹐都中典酒肅霜輕」﹑「已無親謄輸財易﹐尙有人來乞藥忙」﹐多有劍南﹑石湖風味。伯未詩間有一二俗言語﹐經餘指出﹐伯未卽曰「我生平最惡此﹐不知如何亦犯筆端﹐該打手心十下。」快人快語﹐其從善如流﹐亦非恆流所及。

伯未兼工畫﹐又能篆刻﹐嘗云「題畫詩極不易作﹐題花卉尢難﹐旣殊詠物﹐又┆議事﹐在若卽若離﹑有意無意間出之﹐饒有趣味﹐斯爲上乘。冬心爲此別辟蹊徑﹐深得三昧。今之畫人﹐不堪共一諳矣。」余謂昔郭頻伽亦云「題畫之作﹐別是一格。工詩者未必知畫﹐能畫者未必工詩。雲林﹑石田之外﹐蓋亦寥寥。」皆於言外隱然自寓。然此文人通病﹐不害爲古之狂也。錄其《題枇把》云「累累黃金丸﹐一梢堆滿盤。只憐花似雪﹐誰向冷中看。」《蠟梅》云「蠟分顏色梅分韻﹐最愛花開磬口時。」山谷詠水仙云「山礬是弟梅是兄。」終是類謎﹐此則落落大方﹐與題者有別。《玉簪花﹑黃菊》云「搔首易生愁種種﹐秋來一例不勝簪。」《芭蕉﹑薔薇》云「芭蕉庭院宜聽雨﹐我吾初晴坐綠天。讀罷唐人詩一卷﹐日長風軟眾花眠。」又有論印詩數絕﹐如雲﹕「論印平生不敢私﹐缶廬野气未能辭。」又云「恐見分庭相抗禮﹐皖江完白武陵丁。」又云「二陳穩健錢蒼莽﹐後起還當屬次閒。」可以知其向往。

伯未又介其友南匯楊永璇《靜齋詩稿》來﹐屬爲點定。《寄謙齋》云「乍別秦淮海﹐江頭無限情。哦詩酬短李﹐對酒憶長庚。堂上同存母﹐天涯尙苦兵。故園風物好﹐籬落老梅橫。」「堂上」十字﹐關懷家國﹐至性至情。又十四夜月云「能邀千里共﹐無礙一分虧。」下句可悟處世之道。《春遊》云「詩思一腔消不得﹐村前又聽賣聲。欲待提壺沽美酒﹐春簾隱隱杏花村。」「萍波綠浸鳧宅﹐杏雨紅黏峽蝶衣。搖落風簾花萬朵﹐一庭細雨逗香來。」皆淸言如鋸。

各地詩人時有投贈見懷之作﹐玆並錄之﹐歲月先後不論也。泰縣沈本淵﹝世徳﹞《讀瓶粟齋詩鈔》云「貽我新詩卷﹐臨風倦眼開。隔江遙載拜﹐閱世老彌哀。家國猶多故﹐乾坤此俊才。如何托頹廢﹐政仗起衰來。」筆筆轉﹐句句承﹐章法極活。南通瞿鏡人﹝競成﹞云「瘦東詩老今東野﹐愧我聞聲廿載前。小住海隅慳一面﹐長吟山字聳雙肩。老懷淡泊眞人外﹐逸話披尋尙酒邊。若論躬行亦顏李﹐松梅遙對歲寒天。」鏡人少攻博士業﹐行欲售矣﹐光緒乙巳學使先校士﹐江南試事未畢而停止科舉之詔下﹐江北諸學遂向隅﹐鏡人年老猶爲學校教師云。上海秦伯未《聞瓶翁來滬訊﹐每把盞念及﹐預呈長句》云「端居成懶失交遊﹐乍見歡然轉欲愁。曠士終憐無近想﹐殘生何忍話淸流。斟來美酒一靑眼﹐吟到好詩俱白頭。莫逐東風便歸去﹐故人新築小山幽。」「曠土」一聯﹐語極沈鬱﹐千錘乃得。末謂柴君志香新於蒲溪築室﹐意謂可下榻也﹐其情之篤如此。江陰唐侶笙﹝鳴鳳﹞云「瞥見雲間落雁翰﹐休文詞筆似龍盤。君眞娩美蘭臺令﹐我愧虛沾柏署官。松菊已孤三往望﹐蕨薇猶勝萬錢餐。閒將今古詩評隋﹐玉尺裁量子細看。」侶笙嘗任江西法官﹐故四句云云。通體工秀和雅。江陰謝冶庵云「神交瀕十載﹐風雨切調饑。只恨兩交臂﹐難期一展眉。菲葑蒙下采﹐珠玉荷先施。愧乏瓊瑤報﹐參差幾度吹。」諸詩可謂極傾襟之雅﹐惟獎借語增余慚悚耳。

伯未云「志香不但人好﹐詩亦好。」因鈔示其《壬辰立春喜謙齋見過》﹐云「乍見眞如隔世人﹐一般心事兩酸辛。人生最是銷魂處﹐投老逢君正及春。」以爲是多情人語﹐良然。謙齋﹐伯未號。

拙著《瓶粟齋詩話初》《二》《三編》﹐悉由諸朋好助資﹐用活板印行。承海內有道長者不訶爲讕言夢護﹐紛沓投書﹐督促繼續。南通孫滄叟師至集契文書聯見贈﹐云「現代文詞﹐簇簇生春﹐四續五續﹔名山著作﹐孳孳忘老﹐千言萬言。」其獎勉之意可感。玆復續成《詩話四編》上﹑下兩卷。正擬將上卷先付書局排印﹐不謂事與願違﹐不得已﹐攺用鋼板繕寫﹐恐無以饜讀者之望也。至是編之印﹐仍由諸同好捐款蕆事﹐尢深感謝﹐爰綴數行﹐以志勿諼。五編正在纂輯中。壬辰閏五月﹐瓶翁跋。

●四編﹟下卷

余作《詩話》﹐不盡話其人之詩也﹐或其性行﹐或其出處﹐苟他日足以徵閭裏見聞﹑資鄕邦掌故﹐靡不略及之。又余卽非板本家﹐然其集苟爲佳槧﹐𨿽在光宣間﹐亦必略記其卷數一二﹑作序者姓名及刊刻年月﹐以爲丁此鉛字石印風行之際﹐剞劂之工恐將絕迹﹐識之亦少﹐足助考證﹐此區區微憎也。或以此爲問﹐亦卽掬以告之。又曰﹕《隨園詩話》﹐世多嫌其濫﹐然除其自裝門面語外﹐閒言語卻絕少。石遺便不能矣。可見前人自有不可及處。至於評隙詩品﹐素不解愛古薄今﹑是丹非素。石遣嘗自述其論詩﹐謂「孫師鄭不厭其嚴﹐冒鶴亭時惡其刻」﹝《見石遺室詩話》卷十二。﹞余學識賓陋﹐嚴旣不能﹐刻亦何敢﹖惟文字之交﹐視如骨肉﹐其或撾瑕規過﹐中心藏之﹐此則差可自信者。然世多尹士﹐宵能一一諭之乎﹖

唐牛僧孺文字常被劉夢得塗竄﹐後二人相見甚歡。淸代張臯文《茗柯文集》眉端有憚子居評語﹐糾繩極嚴﹐讀之不特悟文法﹐並見良友規箴之美﹐二編以後卽無評語﹐想非大云定本矣。余弱冠卽存稿﹐四十便刊行﹐尋頗悔之。癸酉冬﹐晤山陰任堇叔堇﹐欲乞其痛芟。堇叔有墜言矣﹐不意其逾年卽捐館。今春﹐鎭海金君雪塍索觀拙集﹐因復以此事浼之。未幾﹐雪塍來書云「合觀諸作﹐無體不備﹐噌咳者如大呂黃鐘﹐靜穆者如瑤琴淸瑟﹐或明淨如楓霜竹月﹐或韶艷如美女時花﹐而四始五際之能事畢矣。﹝四始五際之說出於《齊詩》﹐漢翼奉能通其學。瓶翁注。﹞猥承謬愛﹐屬加評選﹐自維劣下﹐何敢造次下筆﹐自顯其妄。且人之嗜好每有不同﹐譬之於色﹐燕瘦環肥﹐不無偏愛﹔譬之於味﹐南淸北膩﹐未易盡諧。尢不敢以我之所見如此﹐而謂人人皆然也。往者彊村老人晚年重定詞稿﹐爲《語業》兩卷﹐將前刻詞捲刪汰過半﹐弟當時曾面叩老人﹐何斧削之甚﹖老人謂芟蘿愈甚﹐精神愈出﹐非輕其所棄﹐卽重其所存﹐自有深意。冀遇知音﹐未易諭之人人也。今於大集卽作是想」云云。雪翁但溢美而無溢惡﹐然其述彊村語已見弦外之音。余甚慚且感﹐苦無辭令復之﹐因憶瞿蛻園有句云「本望評彈存直道﹐轉於寬假見眞知。」不啻如祖腹中所欲言矣。一書一詩﹐文章措詞之婉妙如此。蛻園亦嘗以稿委余去取者﹐故有此贈句云云也。

明末王州子士騏﹐取當代名公卿碑表傳志﹐益以野史﹐編成一書。士騏沒﹐爲錢牧齋所有﹐乃更益新稗及見聞所記﹐傅會其中﹐尢善述名賢隱過﹐每得一事﹐必旁引曲證﹐如於吏斷獄然。因漫題其捲曰「《諱史》其意﹐以爲彼名賢實然﹐欲便於蓋己遇。」未幾﹐所謂「《諱史》」者與絳雲俱燼﹐此見宋徵與《林屋文稿》﹐云梅村與言之。徐巨源與陳伯璣書﹐亦言牧齋晚年文字專好人﹐至傳語相警戒。余讀其《答王於一秀才書》至云「恆思之蕞﹐憑藉嬗坫﹔黎丘之鬼﹐雄長桓文。牛羊之眼﹐但向一隅﹔蟪蛄之聲﹐不達九里。」此是底言乎﹖趙甌北《題梅村集》云「猶勝絳雲樓下老﹐老羞變怒人多。」誅心之論﹐殊快人意。余謂古來詩人﹐天性篤摯無有過於少陵者。其於友朋﹐往往往復繾綣﹐但有楡揚而無詆訶。如於白則曰「我意憐才。」於孟則曰「髙山仰止。」於鄭虔有「忘形爾汝」之語﹐於蘇端有「才兼鮑照」之語。嘗曰「不薄今人愛古人。」眞有味乎言之也。

虞山論《何將軍山林》詩第十﹕「幽意忽不樂﹐歸期無柰何。」以爲「八句之內﹐勢變多端﹔尺寸之間﹐移形換步」﹐此老不容易放筆如此。又曰「古人詩﹐暮年必大進﹔詩不大進﹐必日落。𨿽欲不進﹐不可得也。欲大進必自變始﹐不變則不能進。」

兪君運之聞河東君墓被髮﹐賦此寄葉遐庵﹐屬其商略重修﹐云「勝踐難忘《訪墓圖》﹐﹝遐庵有《虞山訪墓圖》﹞鄕親推分到蘼蕪。澆花已閱人天劫﹐發冢何來大小儒。狼藉香桃傷委蛻﹐淒涼綢發暴枯顱。﹝棺木盡毀﹐髑髏外暴﹐歷時甚久。有過者兄而憫之﹐畚土掩蓋。﹞憐才應有陳頤道﹐蛾壤重封徳不孤。﹝墓爲嘉慶時陳雲伯重修。」﹞運之於四部書俱有根抵﹐故言皆典贍﹐而用經尢不入陳腐﹐所謂「詩人之賦麗以則」也。

隨園云「詩之作意用筆﹐如美人之發膚巧笑﹐先天也﹔其徵文用典﹐如衣裝首飾﹐後天也﹔至於腔調塗澤﹐則又似裹足穿耳﹐功更後矣。」福建林歐齊﹝寄圖﹞言「詩才從天分中帶來﹐有是種方有是樹。」建寧張亨甫﹝際亮﹞嘗戲語其友云「君等譬之學佛﹐半路修行﹐我乃自幼出家。」歐齋謂﹕「車甫可謂有是種有是樹矣﹐惜才气有餘﹐學殖不足。」余兩釋之﹐曰「松栝盡矮﹐終與蒲柳不同。」

「暮春三月﹐江南艸長﹐雜花生樹﹐羣鶯亂飛。」又曰「仲秋禦景﹐離蟬欲靜﹐燮燮曉風﹐淒淒夜冷。」春秋景物﹐皆於十六字盡之﹐而各有其妙。六朝人文字正復不可及。

《左傳》﹕「心則不競﹐何憚於病。」﹝僖七年﹞此鄭孔叔引當時諺﹐是「競」「病」二韻已見於古。《南史》﹕「曹景宗奏凱還﹐帝見於光華殿宴飲聯句﹐﹝校」光華殿「﹐《南史》作」華光殿「。﹞景宗求賦韻﹐韻已盡﹐惟餘『競」病』二韻。景宗援筆卽成﹐曰﹕『去時兒女悲﹐歸瑯笳鼓競。借問路旁人﹐何如霍去病。』「此正相值之巧。東坡詩﹕」將軍競病有詩名。「蓋用南史事。

古來帝王大都起自微賤﹐粗識文字而已。然如髙帝之《大風歌》﹐气象自是壯闊。項王𨿽失敗﹐而」虞兮「一曲亦復聲情激越﹐梅村所謂」古來名與色﹐英雄不能忘「。若吳越王之」玉節還鄕兮衣錦衣﹐父老遠來相追隨「﹐則殊有鴻乙之分。

論史貴有識﹐貴有理致。梅村詠虞姬云﹕」博得美人心肯死﹐項王此處是英雄。「余曰﹕」悵中夜飲﹐悲歌泣下﹐此正兒女情長﹑英雄气短時也。一女子之死﹐豈足以盡項王。不然﹐綠珠﹑碧玉皆甘於一殉者﹐彼石家﹑喬氏二夫果得爲英雄否乎﹖「余最愛隨園《銅雀臺》云﹕」生對河山常感慨﹐死猶歌舞是英雄。「魏武千秋﹐此十四字足以論定。

長洲吳翊鳳箋注《吳梅村詩集》﹐徵引書籍略不剪裁﹐頗嫌繁冗。亦有作者原用甲事﹐而注則誤引乙事者﹔有習見不必注而反見﹐隱僻當注而反不見者﹐非善本也。惟《淸涼山贊佛》五首﹐爲詩中疑案﹐而獨不注來歷﹐省卻多少葛藤﹐尙爲有見。此詩世多謂爲淸代章皇帝悼念董妃而作﹐或謂滿蒙無漢姓﹐因又謂董妃卽秦淮名姬董小宛者。然董鄂爲滿湘一部落﹐」董「亦作」揀「。《皇朝文獻通考》載﹕」孝獻皇后揀鄂氏﹐內大臣鄂碩女﹐順治十三年十二月封皇貴妃﹐十七年八月薨﹐追封皇后﹐謐曰『孝獻』。「則」董「疑卽揀鄂氏。至小宛歸如臯冒襄爲姬﹐張明弼《董小宛傳》云在壬午春﹐崇禎十五年也。餘懷《板橋雜記》﹕」小宛事辟疆九年而沒。「則在順治七年。辟疆作《影梅庵憶語》哭之。小說家以小宛入京屬之順冶十四年﹐徵之諸家記載﹐小宛固前卒矣。然讀者終當多間闕疑可也。全集四十卷﹐詩集十八卷﹐嘉慶甲戌吳中嚴氏刻﹐光緒十年湖北官書局重刻﹐首列嚴氏原序﹐次爲太倉顧湄﹑澤州陳廷敬《梅村先生行狀》與《墓表》﹐雕槧極精。惜編制體裁甚俗﹐且注者姓名下不曰」某某箋「﹐而曰」某某撰「﹐亦未合也。

梅村乃館閻中一名手耳﹐若必謂之詩人﹐則未也。梅村於唐宋金元諸名大家集未嘗下苦功﹐《四庫提要》謂其」歌行一體﹐尢所擅長「﹐亦止描畫沈末﹑四傑之眉角﹐而」此時「﹑」此曰「﹑」誰家「﹑」何處「等套語﹐殊厭其煩。其所取材﹐《南》《北史》稗官之說而已﹐甲﹑丙兩部之書未甞用也。其詩在同時介乎秋笳﹑秋華之間﹐未足與雲間諸子抗手。古詩累於鋪﹐無多大論議。如《雁門太守行》爲孫傳庭作﹐夫潼關之敗﹐文武吏民皆奪气﹐關以內遂無堅城﹐此關系明之存亡甚大﹐乃僅曰」沙沈白骨「﹑」雨洗金創「﹐與尋常哀挽何以異乎﹖因嘆陳濤靑阪之悲篇幅無多﹐而都人敵愾之心﹑官軍輕進之罪﹐是非得失﹐千載昭然。作者手段髙下﹐固不可同日語矣﹗卽《陳圓圓》一曲﹐爲世所膾炙﹐起二語便不貫串。凡詩句每換一意必立一主詞﹐如」漢家塵煙在東北﹐漢將辭家破殘賊「﹐」漢家「﹑」漢將「主辭也。此云」鼎湖當日去人間﹐破敵收京下玉關「﹐明明上句指思宗﹐下句指吳三桂﹐兩句兩意﹐只說得一个思宗﹐則」破敵收京「者何人耶﹖此詩不過」全家白骨成仄土﹐一代紅妝照汗靑「二語最警策。集中如」枝上杜鵑啼碧血﹐路傍少婦泣羅裙「﹑」靑衫憔悴卿憐我﹐紅粉飄零我憶卿「﹑《投馬督》曰」伏波家世本南徵「﹑《贈嵇叔子》曰」風流中散舊家聲「﹑《贈耿靑藜》曰」好時家聲指顧收「﹑《送曹秋嶽》曰」江東才子漢平陽「等﹐俗套頗多。昔人譏靑邱詩太熟﹐余謂梅村熟而兼俗﹐讀者尢須審辧﹐毋徒震其盛名﹐爲所誤也。

《呈座主李太虛﹐南昌兵變﹐避亂廣陵》八首之六云﹕」世路長爲客﹐家園況苦兵。酒偏今夜醒﹐笛豈去年聲。一病餘孤枕﹐千山送獨行。馬當風正緊﹐捩柁下湓城。「通體沈鬱﹔《梅村》云﹕」枳籬茅舍掩蒼苔﹐乞竹分花手自栽。不好詣人貪客過﹐慣遲作答愛書來。閒窗聽雨攤詩卷﹐獨樹看云上嘯臺。桑落酒香盧橘美﹐釣船斜系艸堂開。「通體瀏亮﹐二首爲梅村集中之雋。《送林衡者歸閩》云﹕」五月關山樹影圓﹐送君吹篷柳陰船。徵途鶗鴂愁中雨﹐故國桄榔夢裹天。夾滌艸荒書滿屋﹐連江人去雁飛田。無諸臺上休南望﹐梅色秋風又一年。「調髙響逸﹐何減何李。《丁未三月廿四日從山後過湖﹐宿福源精舍》﹕」千林已暝色﹐一峯猶夕陽。拾級身漸髙﹐樵徑何微茫。回看斷山口﹐樹抄浮湖光。松子向前落﹐道人開石房。橘租養心性﹐取足鬢眉蒼。淸磬時一聲﹐流水穿深篁。我生亦何幸﹐暫憩支公。客夢入翠微﹐人事良可忘。「五言古尢非梅村所長﹐此詩先從上說下﹐省卻許多閒句﹐殊簡要。」橘租「十字謂資此爲頤養耳﹐句未穩﹐可節。集中如此種累句尙多。其他佳聯如」老樹連書幌﹐孤村共酒瓢「﹑」無家忘別苦﹐多難愛書稀「﹑」山深惟杖策﹐云盡卻聞鐘「﹑」遠帆看似定﹐獨樹去何遲「﹑」酒盡河聲合﹐燈殘劍影斜「﹑」支頤蒼鹿過﹐坦腹白雲流「﹑」濁酒一杯今夜醉﹐好花明日故園春「﹑」畫就煙雲連泰岱﹐詩成書札滿江湖「﹑」猿愁客倦晨投果﹐鶴喜人歸夜聽琴「﹑」北地詩名三輔少﹐西風客思五原多「。至俊偉之句﹐如」奇鷹出架雕弓動﹐稚覓登盤玉餿分「﹑」岱頂摩崖看日出﹐海邊吹角對秋淸「﹑」云生大漠龍方起﹐河出昆侖日正長「。又如」棧縈秦嶺幹盤細﹐水落巴江萬里流「﹐則本杜」山連越雋蟠三蜀﹐水散巴渝下五溪「﹔」城髙赤阪魚鹽棧﹐日落黃河鳥鼠秋「﹐則本杜」水落魚龍夜﹐山空鳥鼠秋「﹔」誰道盡提龍武將﹐翻教遠過闔閭城「﹐則本杜」豈謂盡煩回紇馬﹐翻然遠救朔方兵「﹔」月明函谷雞聲遠﹐木落蕭關塞馬肥「﹐則本靑邱」函關月落聽雞度﹐華嶽雲開立馬看「﹐均有摹擬痕迹。

梅村句」煙靑入飛鳥「﹑」歸心入春雨「﹑」春夢入翠微「﹑」秋多入眾音「﹑」石門幹鏡入「﹑」鷺遠入湖光「﹐皆本杜」決眥入歸鳥「句。

我邑胡吟鷗先生鳴玉﹐潛心著述﹐雍正﹑乾隆間兩舉鴻博。沈歸愚尙書甞贈以聯﹐云﹕」漢南詩老猶存社﹐魯國諸生半在門。「蓋以東南宿學尊之。所著《訂謁雜錄》十卷﹐著錄文淵合﹐《四庫提要》謂其」偶然失檢﹐時亦有之。要其但引古書﹐互相參證﹐不欲多生新意﹐自見所長﹐所以言皆有攄「。張頡蟹孝廉《味蒓移筆記》謂﹕」爾時諸大儒著述未出﹐故於字體﹑音訓﹐不免小有疏舛。然大轄之作﹐始於椎輪﹐不足爲病。蓋其年輩於吾鄕先哲中﹐尙在述庵侍郎之前也「云云。兪樾《春在堂集》中有《訂胡》一編﹐此《訂訛》之訂訛也。先生撰述頗多﹐以當時文字獄﹐恐牽染﹐盡爲家人焚棄。

我邑諸畝香﹐自謂其詩風華不如補山﹑秀麗不如得硯﹑雄俊不如愛筠﹐惟於超脫處似有微長。得硯﹐蔡文洽﹔愛筠﹐陳琮﹔補山﹐忘其名。余謂其詩不脫摹擬﹐正坐欠」超脫「二字﹐然其淸新雅麗亦自勝人。如」山借桃花色﹐風調燕子聲「﹑」新詩多在畫﹐好夢不離山「﹑」一庭空似水﹐萬響織成秋「﹑」孤館夢迷燈影外﹐相思人在雨聲中「﹑」笛含南浦三更雨﹐詩剪橫塘一片秋「﹑」弓懸虎帳分旗影﹐鏡抱龍樓拂劍花「﹝《詠關山月》﹞﹑」自家鬢上添多少﹐翻爲庭花怨曉霜「﹐皆似《靈芬館集》中語。晦香當時聲華藉藉﹐嘗客蘭溪﹐隨園約其弟子林遠峯﹐至有」欲渡江一見「之語。其集正﹑續四卷﹐木刻﹐而近時坊本石印分八卷﹐且與木刻者多不同﹐不知何故。

余於《詩話三編》曾轉載畢氏《芳菲菲室詩話》靑浦許定生女史詩﹐而張頡鎊孝廉《味蒓移筆記》亦載其詩﹐且謂不知女士爲何如人。近松江杜君詩庭﹝鎬﹞鈔示昭文蔣寶齡《墨林今話》數則﹐於女土家世言之綦詳﹐不覺狂喜﹐亟爲節錄如下﹕」許淑慧字定生﹐乾隆庚辰進士靑浦穆堂侍禦寶善女孫﹐梅甫﹝蔭基﹞次女。幼穎絕﹐數歲卽通琴理﹐工寫蘭﹐人物﹑山水﹑花卉﹐無不臻妙。適蘭溪鄭潮爲繼室﹐三載而孀﹐無所出﹐依母僑居維揚。女史甞問余學詩﹐所作五律﹑七古﹐皆淸超有筆。邗上諸閨秀善琴畫詩者﹐咸願與遊﹐且重其節也。余尢賞其松菊大幀﹐因作《論畫詩》絕句云﹕『潦倒維揚久住家﹐許詢有女慧堪誇。鉛華洗盡閨中習﹐大葉粗枝畫墨花。』「﹝《墨林今話》卷十二。﹞梅甫善水墨寫意花卉﹐尢長松﹑竹﹑梅﹑蘭﹐懸腕中鋒﹐落紙淸勁﹐得江陰夏澹緣傳。爲人落拓﹐不拘小節﹐喜朋交﹐胸無畦畛﹐酒酣耳熱﹐生气流露。自昆山移居吳門﹐嗣僑寓維揚。配胡氏相端﹐號智珠﹐大興人﹐乾隆乙未進士﹑常徳太守文銓女﹐能詩﹐善鼓琴﹐尢工鉤染花卉﹐著有《抱月樓小律》及《散花天室稿》。上海歸蘭臯題其集云﹕」鏤雪雕瓊思若何﹐泠泠七字應云和。但專一體堪千古﹐絕執由來不在多。「謂其專工七絕也。梅甫兄日子與﹝希仲﹞﹐字墨癡﹐諸生﹐吳門錢竹汀宮詹﹐家城﹐亦工詩﹑書﹑畫﹑篆刻。俱見《墨林今話》。許氏一門風雅﹐而《靑浦詩傳》旣缺﹐如《光緒志許寶善傳》亦只寥寥數行﹐二子蔭基﹑希仲亦不附見﹔女士母女及其著作﹐《列女傳》《藝文書目》均不著錄﹐殊可怪也﹐因並附記於此。

古人遺迹﹐方誌往往牽涉多誤。九小昆山原系昆山﹐陸容菽《園雜記》﹕」昆山在松江府華亭縣界﹐晉陸機兄弟生其下﹐皆有文學﹐時人比之昆山片玉﹐故名今昆山縣。治北之昆山原名馬鞍﹐亦稱玉峯﹐蓋擬之耳。「倪蕓莊倬《泖湖擢歌》云﹕」一碧昆山玉樣淸﹐陸家兄弟並英英。梁朝自有昆山縣﹐小卻吳中二俊名。「辧今人於昆山加一」小「字以別之之妄。趙屯在皖口﹐見《入蜀記》﹐而《縣誌》以陸遊詩附會之。鄒葆蓀《屯溪》詩云﹕」盡有髙人隱此中﹐竹籬茅舍賦秋風。笑他方誌多依附﹐拉个詩人陸放翁。「

閩詩人﹐我於海藏無間然﹐石遣則往往挾長賣名﹐時有率筆。近時老輩﹐墨巢自是名家﹐其弟釋戡亦能競爽﹐錄其《辛卯九日集康樂酒家寄彥行﹐時彥行病﹐未至》云﹕」重陽寒露未爲霜﹐﹝是日寒露﹞髙閣風微翠筱長。簪菊相逢惟白髮﹐生楓回念隔紅妝。﹝己丑重九飲醉葉樓﹞歡懷老共秋云薄﹐楔事今輸往日忙。攜手江﹝翊云﹞陳﹝趙亭﹞同裏閘﹐可無天壤病三郎。「《四疊韻酬兼與﹑彥行》云﹕」肝脾自聖江山助﹐歌哭無端日月忙。「《早起公園看菊﹐五用韻酬兼與﹑彥行》云﹕」園丁兵法枝頭勒﹐老子詩情酒外忙。欲奇無因還縮手﹐蓬山腸斷遇冬郎。「自注﹕」韓雇詩﹕『自吟自醉無人會﹐腸斷蓬山第一流。「』近時家園藝菊者﹐多喜用櫻縛﹐絕無橫臥倒側之勢。余見三山園日本人所種菊﹐竟圓扁如一大篩。」園丁兵法「﹐妙能形容﹐」忙「韻皆用心。《小雪寄畹華瀋陽兼詢少卿七用韻》云﹕」老我間歌悲筆禿﹐是誰吹管定場忙。梁塵動處禁相憶﹐飛逐今看廿五郎。「連用元微之詩渲染梨園﹐殊爲雅切。

樊山﹑病山皆有詠百門泉詩﹐長篇鉅制﹐互爭雄奇﹐而晨汀江翊云先生云﹕」片瓦無存水竹村﹐天寒風緊日黃昏。名泉海內看都徧﹐噴薄終須讓百門。「此以少許敵多許也。百門泉卽《衛風》所謂」泉源在左「﹐朱《傳》﹕」泉源﹐百泉也。「李濂《河南通誌》﹕」百泉源出蘇門山﹐以泉通百道﹐故又名百門泉。「山川遊覽之廣﹐時人謂無過江叔海先生﹐翊老蓋能濟美﹐」名泉「七字非誇語也。頃自平原省歸﹐以《和疚齋羅浮仙蝶》寄示﹐云﹕」茗坐深談到夕陽﹐又知仙蝶下君堂。長歌遠邁陳元孝﹐﹝『四海安足飛﹐來下君子堂。』《獨漉堂集》中句也。﹞老眼應誇冒辟疆。難並飛鴻畱指爪﹐欲同威鳳斗文章。翩翩若令江郎見﹐定指銀瓶索酒嘗。「

膠西柯鳳蓀學士劭志﹐曾撰《元史》數百卷。其《蓼園詩集》純乎學杜﹐在淸末詩人中爲不肯隨時尙者﹐惜爲史學名所掩。其子燕齡﹝昌泗﹞﹐亦工詩﹐燕齡外大父爲桐城吳摯甫﹐內外家學並得眞傳﹐乃甫及五十而沒﹐人亦鮮知其能詩者。有《挽紹興壽石工五十韻》﹐中一段云﹕」漢晉無龔壯﹐燕齊有魯連。初歸華表鶴﹐重見霸陵仙。人海藏於密﹐天機靜者便。迷陽傷卻曲﹐失路匪迆遭。髙楫羣公際﹐含毫眾吏前。風流窺豹管﹐身世忘魚筌。縑素書家重﹐盤盂筆陣圓。客譏玄尙黑﹐自喜硯彌堅。凡骨金丹換﹐幽情石墨鎊。漆書仿科斗﹐獵碣辧驂踺。遠舉吾丘衍﹐旁搜郭恕先。昆刀硎不律﹐繆篆押於闐。寫物窮風露﹐行吟被蕙荃。競歌新樂府﹐都付小嬋娟。韻倚淸眞和﹐詞偕《珠玉》聯。山中云澹沲﹐花外語纏綿。逋峭難爲態﹐紆徐卻盡妍。弓衣馳絕徼﹐井水唱屯田。函牘封齡石﹐文章妙賈捐。智囊托諷醉﹐經笥答嘲眠。洛水逸民楔﹐天池令綽畋。每傳《嘉話》絢﹐更錄《劇談》駢。槐市隨縫掖﹐瓠尊習豆篷。同門來結駟﹐都講拾飛鱸。一自塵中隱﹐徒存象外詮。湧云嵯鳳徳﹐無復志鵬騫。鄴詠稱徐幹﹐蜀才禮範賢。北鄕決策語﹐南嶽隱名箋。「﹝君向在戎幕﹐某帥初起行間﹐常左右之﹐定昆弟交。帥旣當路﹐君已易名市隱﹐求之不覆。或相見﹐時出一語﹐往往有裨大局。君初名乃韶﹐字韻孫﹐後又字印侯﹐寓都門﹐以粥書賣文爲活。石工﹑櫻ㄤ﹐其自號也。﹞運典工雅﹐非學人不辦。石工平生亦鮮爲詩﹐僅見其贈蛻園伯仲二律﹐憶第二首下四句云﹕」┆代衣冠驚一昔﹐他鄕泉石竟如歸。月泉汐社同招隱﹐今瘦終應遜古肥。「

余與孫雪泥﹝鴻﹞以文字由相知而成相識﹐交逾二十稔。雪泥弱餘一齡﹐恆弟畜之。其爲人不拘繩檢﹐疏財好客﹐鮮車怒馬﹐美酒紅裙﹐咸能享受。盡有聲稱。喜爲山水遊。家故亭林所居﹐曰枕流小築。杭州玉皇山蓮花峯下華津洞﹐境地絕幽﹐嘗與葉譽虎﹑馮超然等十人合置別業﹐因自署華津一土。二十年前在滬創生生美術公司﹐滬南漕溪路購置廠地﹐頗有園林之趣﹐經亂旋毀旋復。性恬易﹐家室怡怡﹐然晚境少嗇﹐顧不以此爲喜慍也。其詩風情宕逸﹐大抵秉之天授。《日本西京雜憶》云﹕」記得西京看落霞﹐溫泉浴罷奏琵琶。淸流一曲欄幹外﹐銀閣《寺名》酣眠到日斜。「」謝家絲竹東山主﹐我輩冠裳上國賓。醉倒筵前無客禮﹐三山縹緲夢神人。「《南洋羣島》云﹕」不因紅豆生南國﹐投老炎方歲已秋。醉臥柁樓驚海浪﹐至今猶夢過琉球。「《蠡園》云﹕」石欄妥貼壓滄波﹐曲折長廊掛薜蘿。一簇晚蓮新結子﹐王家庭院得秋多。「自注﹕」園爲王禹卿別墅。「《宿黿頭渚》云﹕」水气寒浮南獨山﹐片帆天際落松關。夜來欲枕黿頭宿﹐萬頃煙波帶雨看。「《生生印制廠獨坐》云﹕」夜深露气凝叢薄﹐煙際燈昏失遠村。今夕無端眠獨晚﹐坐來已覺石溫。「《紫燕》云﹕」紫燕飛來認舊家﹐淩風雙剪掠檐斜。故巢銜得新泥補﹐穿過桃花入李花。「《雨餘》云﹕」雨餘石筍龍鱗活﹐風過晶盤佛手香。日暮歸來人已倦﹐借他藤榻受風涼。「《梅花奇瓶翁》云﹕」顚倒梅花不是癡﹐無花無酒夜眠遲。東君解得詩人意﹐先向銅瓶放一枝。「《窗外和瓶翁》云﹕」一片淸陰竹樹交﹐墻根莎艸細如毛。縱無淸露煎茶喫﹐恰有梅花入粥熬。「二詩俱有本事。《秋蟬》云﹕」不曾款曲到秋蟬﹐長日昏昏學坐禪。君飲露華吾飲酒﹐不知若个是神仙。「好句如」捲簾花滿戶﹐拂鏡月中天「﹑」新筍抽篁初放葉﹐短籬掛蔓亂開花「﹑」石坪雨濕雞冠艷﹐秋水池寒鴨腳知「。雪泥題畫紫藤可稱雙絕﹐今春大做紫藤花詩﹐如雲﹕」細雨微斜斷絹絲﹐天然繡出掛風枝。分明奪自閨人手﹐一串穿成費巧思。「」春風錯認蓼花秋﹐易老時先我白頭。病裏瞢騰三月過﹐紫藤新葉恰初抽。「《藤花謝》云﹕」雨過仙人褪紫衣﹐風來都作雪花飛。殘英狼藉君休埽﹐一日辭藤一日稀。「余常以」孫紫藤「呼之﹐君亦云﹕」文長未築靑藤館﹐畱得藤花讓雪翁。「其命意可想。雪泥言」詩可通俗﹐不可庸俗「﹐余嘆爲知言。雪泥祖籍金陵﹐太平軍時徙籍華亭云。

南通徐修五﹝宣武﹞﹐別署玻ㄓ士﹐吟詠﹐洗馬工愁﹐長卿善病﹐多緣情之作。壬子春重至白門云﹕」回首前歡恨不消﹐依依風月太無聊。秦淮柳色濃於染﹐綠到蓮花第五橋。「《夢韓姬》云﹕」豈期生死經年別﹐猶睹風華一瞥歡。「他如《顧髙橋九日作兼呈緝師》云﹕」颯颯西風動暮寒﹐重陽獨少菊花看。窮鄕避亂忘經歲﹐古堡登髙念舊歡。老眼漸知詩律細﹐病懷不耐酒杯寬。師門鬱鬱愁雲裹﹐南望家山淚未乾。「又句云﹕」開到杏花春有腳﹐歸來燕子夢無痕。「皆佳。病五十生辰﹐貴陽陳庸庵﹑侯官沈魯靑﹑無錫楊筱荔﹑徳淸兪階靑﹑奉賢朱避叟諸遺老皆有唱和詩﹐而兪詩最淸雋﹐云﹕」頻年烽火阻江關﹐投我瓊章一展顏。腹有詩書能愈疾﹐身經離亂喜消閒。委心栗裏陶元亮﹐感事江東庾子山。他日林中同把臂﹐時淸便擬故鄕還。「年五十六卒﹐著有《病存稿正》《續編》《病酬唱錄》等。嘗繪《把卷行吟圖》﹐自題其上﹐云﹕」書生積習未成除﹐把卷行吟意態舒。參透个中滋味好﹐敢云淸福有誰如。「」劫後猶畱善病身﹐摹來舊影見丰神。挾書恥作幹時計﹐獨立蒼茫自遠人。「族人一瓢題云﹕」吾宗兀傲幾詩人﹐鉉鐺齊名總絕倫。謂介弟詠緋得地老梅何礙病﹐爲家陋巷不妨貧。馳驅滿有饑寒在﹐孤冷惟宜道義鄰。消息簡中誰省識﹐俺然玉立出囂塵。「病任小學﹑大學國文教師二十餘年﹐桃李極盛。憫其弟詠誹孤露﹐爲督課二十餘年﹐且顏其室曰雙桂以相勗。及沒﹐詠緋乞吳郡袁安圃樊﹑杭縣唐俠塵云兩君爲繪《雙桂室授讀圖》﹐海內善其友愛﹐多爲題詠。江都董逋叟﹝玉書﹞云﹕」桂萼聯芳萃一廬﹐怡怡偕讀古人書。孔懷屋住東西陸﹐絕學家承大小徐。筆擅江花傳不朽﹐春生謝艸夢如初。梅魂𨿽化詩常在﹐冰雪香中念友於。「如臯冒疚齋廣生云﹕」老桂南枝又北枝﹐阿連監火憶兒時。病梅詩好人何在﹐喬木陰淸澤尙遺。「萬載辛心禪際周調桂枝香雲﹕」靑監一豆﹐照雙影婆娑﹐老桂依舊。淒絕樹猶如此﹐恨人難壽。當年斗室融融樂﹐有塤篪﹑疊吹齊奏。死生長別﹐陳驚如夢﹐問何時又。記從讀﹑勺齡還幼。幾攜擷庭前﹐金粟盈袖。艸促卅年過眼﹐隙駒匆驟。秋風循例催花綻﹐剩銷凝﹑冷香孤嗅。病詩在﹐閒來檢誦﹐那堪回首。「我邑戴果園云﹕」紫瑯山下讀書齋﹐回首當年篤孔懷。歲歲秋風觸愁緒﹐寥天依舊雁行排。「他俟鈔得再登。余題云﹕」紫瑯聶願江濤走﹐海甸山川孕靈秀。當時蝦嶸虹玉樓﹐藜火靑熒射牛斗。谷湮陵塹三百載﹐通徳門板不遑守。古砌都荒帶艸春﹐靑箱旋散香蕓舊。君家表海淸芬余﹐世世能誦先人書。淸惠拔薤本儒術﹐孝安折桂畱鄕譽。桂樹團團蔭書屋﹐桂分雙影人雙讀。孫傳祖硯啟貽謀﹐潁得坡師躡芳躅。淒涼忽罷梅花曲﹐《修五自號病梅》影事卅年如轉燭。畫中景物故依然﹐一點靑燈映金粟。緋也友愛今所稀﹐故山不歸悲采薇。爲君染翰增惆悵﹐江上風髙秋雁飛。「題徐氏《虹玉樓圖》者甚多﹐摘錄數家。江都秦曼靑﹝更年﹞云﹕」廿一世舊家﹐三百年老屋。巖叟澤孔長﹐鄕人仰喬木。華屋山丘感﹐桑田滄海間。廢與安若命﹐好作畫圖看。「鎭海金雪塍﹝賢棠﹞云﹕」瞿軒署虹月﹐陳堂題玉煙。惟此虹玉樓﹐徐氏所世傳。樓在南通城﹐鳳皇橋之邊。虹采輝而麗﹐王徳溫且堅。得一已足貴﹐何況二者兼。故家有喬木﹐迢迢三百年。海桑世疊更﹐樓豈無變遷。追遠誦淸芬﹐誰及賢裔賢。「丹徒吳眉孫﹝庠﹞調《臨江仙》云﹕」三百年來興廢感﹐海天幾度揚塵。摩挲喬木想淸門﹐鄙書眞富貴﹐花竹小經綸。兄弟兩頭分占屋﹐園名珠媚猶存。閒將祖徳語兒孫。試從新畫本﹐認齲ㄉ巢痕。「余亦調《玉漏遲》題云﹕」故家喬木渺。名園不盡﹐棲鴉殘照。矗矗樓陰﹐供與後人憑弔。﹝徐氏虹王樓建於明末淸初。﹞閒話長虹化玉﹐想曩日﹑經生風調。頭白了。流傳幾卷﹐宛余叢稿。﹝明諸生大紳著有《易旨玄珠》《孝經正解》等書。﹞兒時況味依稀﹐記曾此憑欄﹐南山瞻眺。﹝述詠緋語﹞歲月匆匆﹐一晌逝同飛鳥。指點鳳皇橋畔﹐但流水﹑無情圍繞。休懊惱。詩材畫題多少。﹝樓於廿年前爲族人典棄﹐詠緋倩錢塘江南蘋女史采﹑同邑尢無曲其侃爲繪圖﹐並徵題詠﹐以存梗槪。「﹞」聞道長安不易居﹐瑤函讀罷渺愁余。適逢鈴語鳴空際﹐未覺燈光透綺琉。但使廚中猶有米﹐不妨江上嘆無魚。白頭我已慚先友﹐對穎懷坡入夢初。「此貴陽陳庸庵《壬午冬日答徐詠緋見訊》詩也﹐寫倭亂時海上情景逼眞。庸庵與詠緋大父爲乙亥同年﹐故末聯及之。」對潁懷坡「﹐並及詠緋兄修五﹐科舉時重視年誼如此。

蘄春桂末卒先生﹐原名子芬﹐攺名鑄西﹐曾著《校正增注康熙字典》一書﹐凡是正一萬八千餘條。近酌舉《字典》之差誤及髙郵王引之《字典考證》之差誤各若干條﹐先印成一小冊﹐名曰《校正增注康熙字典序例》﹐承以見示。老而好學﹐二武不能專美﹐爲隨記一二條。土部塾﹐原文﹕」《山海經》﹕『機谷多馱鳥﹐食之已塾。』「《校正謂》﹕」塾爲墊之訛﹐塾﹐羸困也。「引《左傳》成六年﹕」民愁則墊隘。「《注》﹕」又委頓也。「引《左傳》襄九年﹕」夫婦辛苦墊隘。「《注》﹕」《山海經》中次五經經文已墊﹐不外此義﹐墊應攺入墊。「宀部宦﹐原文﹕」又日光所漏入處。孫氏云﹕『日側之明﹐是宦明也。「《校正》引《曲禮》﹕」爲人子者﹐居不主奧。「疏《正義》曰﹕」《爾雅﹟釋宮》文﹐郭璞注﹕』隱奧之處﹐西北隅謂之屋漏。『孫氏曰﹕』日光所漏入東北隅謂之宦。『孫氏曰﹕』日側之明﹐是宦明也。『則「日光所漏入」﹐孫氏原釋「屋漏」句﹐與「宦」字無涉。「日側之明﹐是宦明也」釋「東北隅謂之宦」句。《字典》旣不注明出《曲禮疏》﹐而又以釋「屋漏」之文﹖昆入「宦」義﹐殊屬不合﹐應從《曲禮疏》攺正。又「宦」七畫誤作六畫。凡此皆精確不移。其他如糾正《漢書汲黯傳》誤《唐書》《史記淮陰侯傳》誤《史記韓信傳》之類頗多﹐此皆習見之書﹐因怪一代煌煌鉅制﹐當時衮衮儒臣﹐何疏脫乃爾﹗先生言桂氏先壠世在幽燕﹐原與曲阜桂氏爲同宗﹐五代時劉仁恭之亂始南遷﹐居江南貴溪﹔厥後﹐散處閩﹑浙﹑湖﹑廣﹑川﹑滇諸省﹐皆貴溪一支也。先生淸末以名諸生優等畢業京師大學﹐授中書科中書﹐資送美國畱學。民國初﹐歷宰本省夏口﹑浙江衢縣﹑上虞﹑縉雲諸繁劇﹐尋解組歸隱西湖﹐乃徧遊普陀﹑天童﹑雪實﹑黃山﹑香島﹑桂林﹑陽朔諸勝。倭亂僑居滬蠕。辛巳年六十﹐有《述懷》詩二十四首﹐如雲﹕「萬間廣廈人如海﹐一戰文場筆有神。」言湖北省學堂考七次皆冠軍。「春風歲歲燕臺柳﹐靑眼看人萬里情」﹐指甲辰入都。「歸燕故國應識主﹐爛羊今日又封侯」﹐言辭副總統府顧問﹐歸時眩ㄙ競爭正烈也。「管弦好續房中樂﹐伉儷猶深廩下情」﹐言繼娶黃陂黎氏。「毛生捧檄緣將母﹐漠上題襟好賦詩」﹐言任夏口時遂板輿之奉﹐湘綺入都﹐道出漢臯﹐與之唱和也。丁醜得圍地四畝於月桂峯下﹐淸流一泓﹐綠樹榦章﹐去仙芝館才數十武﹐爰相度地勢﹐築茅屋三楹擬落成後移友仙山館圖書於此﹐庶幾可以終老。乃甫畢工﹐而國難作﹐曾未一朝居﹐感賦一律云「平生慣說買靑山﹐買得靑山鬢已斑。月桂前圍四畝﹐仙芝嶺外屋三間。多畱佳樹供摩撫﹐一任閒雲自往還。烽火無端驚夢醒﹐柴門人去日常關。」曩散木嘗語余「此後衡泌棲遲﹐恐亦不易」﹐觀此益信。辛卯年七十﹐復有《述懷》詩六首﹐大都紀亂離時事﹐錄其一﹐云「移家只爲避彊秦﹐拋得杭州十四春。仙館有情應入夢﹐聖湖無計可棲身。六橋煙柳牽情緒﹐十友圖書化塵。孤負名山好風月﹐海濱猶是未歸人。」自注﹕「昔年在杭築有友仙山館﹐並踵宋李成季故事辟十友園﹐小蒔花木﹐分貯法書圖畫。倭難作﹐化爲烏有。」先生詩大抵抒寫性靈﹐不爲叔詭艱苦之言﹐而天眞自然流露。

余性雅不近治經﹐以爲古今解經之書浩如煙海﹐非博覽典籍則靡由折中。古人讀書不務駁雜﹐其失也﹐在錮蔽﹐如郭景純注《爾雅》﹐但以經解經﹐而多所未詳﹕賈公彥《周禮義疏》﹐九經之外﹐多取僞緝﹐而於諸子百家之單辭精義﹐以至文字之假借﹑音讀之異同﹐未能疏證發明。有淸朴學﹐度越前代﹐乾嘉諸儒﹐或借訓詁爲溝通﹐或引百氏爲左證﹐於是經子之難解者﹐咸有門徑可尋﹔其敝也﹐往往失之穿鑿。近時寶山金巨山先生其源專精斯學﹐巨老少從其里人施琴南廣文﹝贊唐﹞受經﹐廣文有所論撰﹐輒命爲檢校﹐故蚤歲了然於漢學之淵源。乃積數十年之心得﹐成《讀書管見》一書﹐太倉唐蔚老﹝文治﹞﹑如臯冒鶴老﹝廣生﹞爲序行之。是書於晚明顧氏﹝日知錄﹞﹑晚淸兪氏《經》《子平議》外﹐獨能湛思博辧﹐別辟畦畛﹐洶爲現代經師鉅著。余庚寅春嘗一訪之於海上之寓廬﹐巨老年已七十餘﹐須麋皓然﹐言談淵懿﹐望而知爲好古之士。余曩與廣文亦托忘年之末﹐因相與道及其身世﹐同爲慨嘆。別後寄以詩﹐曰「各有襟期一笑看﹐天容海包寓樓寬。魯人猶識靈光殿﹐越俗奚求章甫冠。歷歷星楡仙所種﹐離離帶艸古之歡。紅蟑橋後蟠桃熟﹐皓首箋經業未彈。」三聯諭百籍終古燦然﹐而抱殘守闕者之有其人也。末聯言其能承衣缽。槁蟬﹐廣文晚號也。巨老與邑中張氏有昏媾之誼﹐昔時曾多往還云。

古人詩中字與今人平仄異讀者頗多﹐略舉一二。「四弦不是琵琶聲」﹑「金杯翻污麒麟袍」﹑「燭淚堆盤壘蒲桃」﹝皆白居易﹞句﹐「琵」﹑「麒」﹑「蒲」皆讀仄聲。「盡撚書籍賣」﹝杜甫句﹞﹑「樂府散婢媛」﹝列子暈句﹐上句「晝堂空鎖鑰」﹞﹑「鄕原世盡謂醇儒」﹝張來《孔光詩》﹐﹞「撚」﹑「婢」原皆讀平。其他平仄可隨意者﹐「摘盡枇杷一樹金」﹝戴復古詩﹑﹞「況對東溪野枇杷」白居易句﹐「枇」平聲﹐白詩讀作仄﹐從俗音。「猶勝白門窮呂布」﹑「猶勝江左狂靈連」﹐皆東坡句﹐然「勝敗」之勝﹐應從徑韻。中興﹝杜詩「百年垂死中興時」﹞﹑獻欷﹝杜《羌村》詩「感嘆亦斂欷」﹐押入寞韻﹞﹑顏行﹝杜詩「王孫丈人行﹐垂老見飄零」﹞﹑蒼茫﹝白詩「寒消春蒼茫」﹞﹑長物﹝洪亮吉《歲朝圖》詩「無妨饋歲無長物」﹐﹞諸如此類﹐尢不一而足。明人多不諳音訓﹐晚明梅村詩尢甚﹐如「孤軍摧韋粲」﹝下句「百戰死王琳」﹞﹑「輪困形𨿽老」﹝下句「芳辛味獨存」﹞﹑「醉來惟捫腹」﹝下句「興極在垂髫」﹞﹐「韋」﹑「困」﹑「捫」皆讀仄﹔「丈夫失意須潦倒」﹑「一向鮭菜定何如」﹐「潦」「街」皆讀平。武進吳樵長頗精究音訓﹐近又舉杜詩數則見示﹐如《陪李金吾花前飲酒》﹕「細艸偏稱坐。」﹝下句「香醪懶再沽」﹞。《巴山》云「乘輿恐未迥。」﹝上句「盜賊還奔突」﹞。「稱」﹑「乘」音平義仄。《柴門》云「足了垂白年﹐敢居髙士差。」押入麻韻﹐而義從支韻﹐作差等解。《寄峽州劉使君》云「刺史諸侯貴﹐郎官列宿應。」「應」音平﹐義如響應。又云「瓠落疊韻﹐借爲廓。《方言》﹕』張小使大謂之廓。『禦覽九百七十九引』瓠『正作』廓『﹐是其證。」又舉蘇詩「不妨常過左阿君」﹝《陳季常自岐亭見訪》詩﹑﹞《漢書陳遵傳》「寡婦左阿君」﹐下無注。而近人鄭海藏《呈栗兄》云「憂患如山容一罅﹐聊憑春釀醉阿兄。」「阿」皆讀平﹐不知其出。余謂「阿」有二義﹕一爲發語辭﹐讀入聲﹐魏晉以來已然﹐如《木蘭詞》﹕「阿爺」﹑「阿母」﹑「阿姊」之類﹐《韻會小補》爲元明間書﹐亦云「阿」入聲﹔一《說文》﹕「大陵日阿﹐引申爲長大之義。」﹝此說前人亦言之﹐忘其書。﹞「阿」讀平聲﹐尊敬之﹐猶言長兄﹑大兄也。佛名阿難﹑阿彌陀﹐或平或仄﹐亦均可。

我邑徐宗石先生﹐少時有「柳絲油碧晚梳風」句﹐爲時傳誦。

族叔祖梅舶公功章﹐夢中得「軟褥春塘艸」五字﹐以語余。余曰「此亦東坡之』蟋蟀悲秋艸『也。」﹝《王注蘇詩》二十五卷﹞公少工詞翰﹐光緒中佐臺撫邵筱村中丞友濂幕﹐章奏皆出其手﹐邵頗倚重之。詩皆隨手抹去﹐沒後﹐所可誦者只此五字而已。

詩人所詠﹐挎節琦行也﹐《蓼莪》之於父母﹑《常棣》之於兄弟﹑《柏》舟之於夫婦﹑《伐木》之於朋友﹐盡之矣。近世倫常不飭﹐間有一二孤標獨行﹐尢不可無詩人歌詠之。奉賢朱粥叟有《乞趙令撰立方孝子墓碑歌》﹐其序云「孝子名炳榮﹐居泰日橋鎭東南里許﹐業農而事母孝。縣令郭重光迎之署中﹐輿蓋送回。孝子沒後五六年來﹐人皆稱方孝子﹐乃請縣令趙侶靑爲撰墓碑。」云「方孝子﹐炳榮字。身爲傭﹐親虔事。養老母﹐奉甘旨。四十年﹐無少┆。﹝一解﹞維蘭斯馨﹐疇不賞之。維松斯翹﹐疇不仰之。請諸長官﹐官曰獎之。型方訓俗﹐無以上之。﹝二解﹞開我麒麟閣﹐張我玳瑁筵。孝子來作客﹐芝玉揚其前。﹝郭公宴方﹐其公子爲之觴酒。﹞輿蓋送之歸﹐觀者巷爲塡。人皆有父母﹐難得琴堂賢。﹝三解﹞天壤伊誰不朽﹐扮楡艷羨到今。一片南村宿艸﹐荒丘與客登臨。村樹白楊斜照﹐村溪流水琴心。借問斯人何去﹐啞啞烏叫寒林。四解輔軒之采髙天聞﹐綽楔之榮厚地載。門第寒微事迹眞﹐出妻負米名賢再。安得燕許大手筆﹐片石書丹壽百代。自來激濁在揚淸﹐作歌吁我神明宰。」中二解似古樂府﹐筆歌墨舞﹐濡染淋漓。秦伯未有《古人重結交行》﹐序云「宋君慶之之砌﹐遺孤男子三﹑女子一﹐稚者方𦇤褓。越四載﹐又遭失恃﹐其友人淩君慧庵代盡教養婚嫁之責﹐天災人禍﹐顚沛流離﹐凡二十三年﹐而卒償其願﹐並作詩告慰宋君親友。秦子聞之﹐歌此以彰淩君之義。」云「古人重結交﹐千金一然諾。莫逆惟此心﹐死生相寄托。《一解》誰云古道孤﹐遂誣今人無。有客痛過黃公壙﹐鑪邊粥粥者羣雛。《二解》孤兒呼天天無語﹐孤兒呼親親無睹﹐孰使羣雛得其所。﹝三解﹞覆以翼兮﹐食以粟兮﹐嗟弱息兮﹐若命續兮。﹝四解﹞天人禍﹐百千劫。覆巢下﹐以長立。親有友﹐通呼吸。友視兒﹐悲喜集。﹝五解﹞作詩告親友﹐故人今有後。孤兒泣撫膺﹐父母恩義同髙厚。﹝六解﹞云慘淡兮風蕭騷﹐金蘭折兮靑松雕。一歌兮涕沾袍﹐再歌兮中心焦﹐君不見任西華﹑劉孝標。」一結忽作變徵之聲﹐可歌可泣。余每嘆世間有事可傳﹑人可傳﹐而爲之歌詠者不得與之俱傳﹐爲可惜也。

定海應氏﹐世以貲雄裏中﹐至次耿﹝烽﹞﹐祖世業寢替。次耿一字蓀艙﹐爲人朴訥﹐居闐市而有士行﹐好學博古﹐庋置佳槧﹐好寫書畫﹐碑板甚富。嘗挾策遊敖四方﹐所歷名都巨邑﹑海內佳山水殆徧﹐名流俊士﹐莫不與交。事母孝﹐母沒﹐築心園於金塘故居之西北﹐志不忘父母之邦﹐遵遺命也。中有梅石山館﹑待雨軒﹑對山讀書樓﹑印心池諸勝。園經始於癸酉﹐毀於倭亂。慈溪馮都良﹝貞胥﹞嘉其善體親心﹐爲之補記。余以雪叟之介得交於君﹐授簡投挑﹐情誼至渥。今春以北魏普泰比丘尼法光造像拓本乞題。像舊爲鄭叔問﹝文焯﹞所藏﹐後藏崇明童心安﹝大年﹞綠云庵﹐君旣得之﹐榜其室曰法光精舍﹐其造像文曰「比丘尼法光爲弟劉桃扶北徵﹐願平安還﹐造觀世音像一軀﹐又爲忘父母﹐造釋迦像一軀。願見在眷屬﹑一切眾生共同斯福。普泰二年四月八日造記。」余題云「北魏普泰之初年﹐並汾河朔兵相纏。爾朱仄敗不自救﹐賀六跋扈成權專。鄴城殘局已魚爛﹐士苦甲冑嘰虱緣。劉家有女性孝友﹐爲弟桃扶祈生還。爲忘父母追冥福﹐爲眾生願同安全。女也僧尼號法光﹐造二佛像昭誠虔一釋迦文一大士﹐年𨿽久遠形巍然。龍門造像天下最﹐而此不載《金石編》。﹝王氏《金石萃編》﹞邇來瘞藏多發露﹐世代陵谷紛移遷。記中桃扶卽桃拔﹐《漢西域傳》公休箋。或從雙聲或疊韻﹐刺取其一從所便。﹝《漢書西域傳》﹕』烏戈國有桃拔師子。『孟康曰﹕』桃拔一名符拔。『《後漠章帝紀》﹕』月支國這使貢扶拔師予。『曰』符拔『﹑曰』扶拔『實皆』桃拔『﹐一物也。』符扶『爲疊韻﹐』扶拔『爲雙聲﹐則』桃拔『亦可言』桃扶『﹐無疑也。﹞辟邪天祿亦其物﹐宗資碑列南陽阡。﹝《後漢靈帝紀注》﹕』鄧州南陽縣北有宗資碑﹐旁列二石獸﹐鐫其膊﹐一曰天祿﹐一曰辟邪。『王士穡ㄓ易錄﹕』天祿﹑辟邪總謂之桃拔。『﹞古人義取武猛耳﹐名之假類宜無魯。忘亡音訓本如一﹐試徵醴辭《綠衣》篇﹐﹝《士冠禮》醴辭﹕』壽考不忘。『鄭《注》﹕』不奄忽遽盡則忘﹐卽亡也。『《詩綠衣章》﹕』曷爲其亡。『朱傳﹕』亡猶忘也。『﹞爲文凡五十有七﹐壬子佛日記厥鎊。﹝善泰二年歲在壬子﹞應侯好古得此石﹐藏以精舍薰沈煙。此石舊爲大鶴棄﹐童氏綠云想後先。昨貽拓本乞題詠﹐顧我荒陋慚羣賢。吁嗟劫運終不滅﹐玄黃戰血盈原川。古今何者非人子﹐安得生生受護香光禪。」君仲子可勤﹐空軍中尉﹐戊子飛機失事殉職﹐追贈上尉。此詩結穴所以致慨也。

鄞縣周岐隱﹝利川﹞﹑采泉﹝浞﹞兄弟﹐俱重然諾﹐篤气誼﹐奉化孫翼父﹝詒﹞﹑永嘉趙百辛遣稿皆由岐隱﹑泉爲之印行﹐揚微抉隱﹐尢人所難。己卯春﹐岐隱自滬來商印書事﹐因畱飲瓶粟齋。別後﹐蒙以長歌見贈﹐云「兀兀一叟窮而堅﹐胸有千秋竈無煙。搜詩摘句意拳拳﹐持論嚴謹無頗偏。我聞其人見無緣﹐羌欲從之滄江邊。黃浦靑浦百里懸﹐輕車飄瞥箭脫弦。叩門剝啄意甚虔﹐相視莫逆言不宣。矮屋打頭小如船﹐橫溪前橫淸且漣。煮字爲糧石爲田﹐饑臥不死人亦仙。爲我沽酒烹小鮮﹐水閣虛明如坐天。媵以《詩話初續編》﹐字字萬選之靑錢。正聲徽茫久失傳﹐非古君子道孰肩。締交私幸托忘年﹐淸語雅不落言詮。塵事催人苦牽﹐出門一別百纏綿。後會丁寧倘不愆﹐黃花九月遲吟鞭。」朱弦淸越﹐不務嘈哳。今歲又鈔示近作﹐《過芳艸齋贈王芷靑女史》云「桑海餘生比落花﹐故家喬木剩棲鴉。春陰如夢詩人老﹐刻意淸吟遣有涯。」自注﹕「芷靑爲沈文肅公葆楨後裔亮秋之室﹐工詩善畫。」「春陰」七字﹐名雋似玉田詞句。《物理有可諭人事者﹐詩以詠之》云「剔去烏墨﹐白皙知凝脂。不貪心自潔﹐人莫相其皮。」「鰲性最凶殘﹐鼎鐺置以待。鰲剖龜亦烹﹐貌似豈無罪。」「鳥恨梟之鷙﹐人厭梟之音。生兒能食母﹐毋乃是佳禽。」三詩如鯁在喉﹐得吐爲快。采泉詩才淸麗﹐不啻謝家之玄暉矣。《過芳艸齋﹐贈王芷靑大家》云「又見蓬萊海作桑﹐烏衣王謝閱興亡。夢中蝶化畱痕淺﹐﹛矍﹜上蠶枯織錦香。此日淸門余寂寞﹐晚年黃卷遣悲涼。人間辛苦都嘗徧﹐愛向君家喝棗湯。﹝大家款客﹐輒設棗湯。」﹞佳句如「故家涕淚家初破﹐泉路親朋骨已涼」﹝感懷﹞﹑「年換才從窺鏡見﹐春回初自減衣知」﹝遣懷﹞﹑「詩難積稿風前雪﹐夢不畱痕雨後雲」﹝霜夜﹞﹑「云斂天光成薄暮﹐風提海气作髙寒」﹝佛頂山﹞﹑「是非休說金緘口﹐憂患頻侵錫灌腸」﹝和玄冰﹞﹑「落地更無隨水意﹐橫天畱有戰霜枝」﹝落葉﹞﹑「苦吟身與戎行似﹐刁鬥聲嚴睡不濃」﹝苦吟﹞。

梁溪程君景溪﹝日動﹞﹐篤信好學﹐喜與賢豪長者遊﹐𨿽托迹市門﹐而獻歌勿輟。頃介果園以所著《霞景樓詩稿》見示﹐《萬卷樓﹐南宋尢文簡公讀書處﹐在惠麓二泉亭上》云「澗松鳴逸響﹐知奏五弦琴。南渡朝廷小﹐西神洞壑深。泉甘許廉汲﹐境靜得微吟。千載思髙致﹐風淸月在林。」通體骨重神寒﹐儼然四十賢人也。《暫歸》云「婦具珍羞如款客﹐兒矜嬌養競牽爺。兼旬旅邸尋詩苦﹐不道詩原在我家。」寫初到家情景﹐與老杜「平生所嬌兒﹐顏色白勝雪。見爺背面啼﹐垢膩腳不襪。瘦妻面復光﹐癡女頭自櫛。問字競挽須﹐誰能卽嗔喝」數語同一工妙﹐蓋愈瑣屑乃愈逼眞。可知世間詩料不盡在山林風月也﹐卽家人婦子言笑食飲之間﹐會心不遠﹐何在非詩﹖結語揭破眞諦﹐令人恍然。《送黃麗生赴汴》云「尊前折柳動離情﹐怕唱《陽關》煞尾聲。嘶馬秋風黃葉路﹐眞成入洛少年行。」「雲山疊疊路漫漫﹐置酒旗亭著意看。雁使北來休問訊﹐輕裘明日過江寒。」亦倜儻有致。句如「簿雲和雨寒欺酒﹐樺燭當筵夜媚人」﹑《梅園》云「銀海看成千樹雪﹐春風吹暖一山云。」皆佳。「銀海」句從蘇詩蛻出﹐「春風」七字較伊墨卿「樹樹梅花亂白雲」尢雋永。程氏三代好吟詠﹐而多非出於咕畢﹐尢爲難能。景溪祖字軔云﹐諱登瀛﹐事親有孝行。少習賈﹐遊湘贛﹐遇太平軍起﹐乃依其戚江陰洪氏爲木商﹐以勤苦起家。有日記近百卷﹐皆端書。詩日《學言艸》。《和履安詠雪》云「一夜西風到處勻﹐皚皚庭院白如銀。饑禽覓食頻偸眼﹐稚子衝寒欲塑人。沽酒乍疑山市攺﹐尋梅忽覺灞橋新。江山如此驚奇絕﹐踏徧鴻泥認未眞。」揣詩意﹐殆爲記時事而作。首聯自河山變色景象﹐次聯寫避離者流離之苦﹐「塑」當諧讀恕﹐三聯寫兵燹時廬舍之攺觀﹐末聯猶云不知鹿死誰手﹐故作惝恍語。如此讀去方有味﹐不然﹐乃一平常詠雪詩而已。孟子言誦詩在「知人諭世」﹐自有深旨。《惠山》云「九龍山下二泉流﹐歲歲淸明記勝遊。除卻泥人與燒餅﹐泡茶爭坐禦書樓。」移他處不得。景溪尊甫頌嘉﹝宏遠﹞﹐優廩生﹐肄業南菁髙等學堂﹐服務教育界三十餘年。有《寶硯齋詩》﹐多散失。其《題許芝庭蓉湖秋泛圖》絕句云「先生五嶽在心胸﹐小隱誅茅傍九龍。最是年年秋色好﹐一湖煙水泛芙蓉。」如題而止﹐頗不費力。甲子齊盧之戰﹐無錫戒嚴﹐居民相率遠避﹐而頌嘉處危城自若﹐有口占兩絕句云「疊經憂患已餘生﹐又見潢池盜弄兵。歲晚偏多朋舊樂﹐同岑相處是危城。」「朱門富貴余粱肉﹐世亂民貧一飯難。等是幾莖菜菔菜﹐淸腴味勝大官餐。」素患難行乎患難﹐非涵養深者﹐不能道也。程氏譜系﹐自晉新安太守元譚歷世次至景溪﹐四十六代矣。家世婺源﹐至軔云先生懋遷蘇常間﹐遂隸籍無錫。

金柏蓀﹝詠棠﹞﹐住北門﹐工篆刻﹐性迂怪﹐嘗慕陳老蓮﹑金冬心爲人﹔方亞琴﹝鎖﹞﹐住南門﹐性和易﹐少從吳興髙濂溪﹝元廷﹞學畫﹐工人物寫眞﹐然皆淸介刻苦。柏蓀課徒爲生﹐亞琴賣畫自給﹐顧皆喜蒔花。余以有同好與之交﹐各在三﹑四十年前﹐爲平生友朋之最早者。柏蓀藝蘭菊與人┆﹐其菊幼苗時蟠其莖於盆﹐及秋一盆能放數十花﹐其枝插月季無不活。叩之﹐則曰「恆其陰陽向背之所置﹐知其燥濕肥瘦之所喜而已。」殆古人所謂「神入於花﹐與之俱化」者。亞琴亦善栽月季﹐盆景尢美﹐老槎斷枋才尺許﹐拳曲臃腫﹐有類百年物者。二人未嘗致功於詩﹐而皆好爲詩。柏蓀有作﹐匿不肯示人﹐惟間以示余﹐輒相與拊掌狂笑。嘗見其《題賣布翁醉歸圖》云「破繳遮頭兩腳泥﹐上街賣布買東西。卻愁路遠歸家晚﹐呷碗燒刀鬼不迷。」稿亂後皆失。亞琴詩頗多﹐有《憶家園》云「家住靑溪泖水東﹐春來日日看花紅。而今不在花紅處﹐花在家園依舊紅。」韻復字復﹐竟無以易之。二詩俗語雅說﹐各有風趣。柏蓀長餘十八歲﹐甲申年卒﹐年七十四。亞琴長餘十歲﹐今七十五矣﹐尙無恙。

表兄鄒葆蓀﹝尊徳﹞﹐五﹑七言古大抵托體風騷﹐顧時流於冗﹐苟少爲刪節﹐佳制特多﹐惜余無其才也。頃其嗣君循三盡出其《幻園全稿》﹐委爲訂定。詩近二千首﹐爲錄其精者。《香溪曲》云「采香徑畔艸淒迷﹐響屨廊邊鶯亂飛。溪邊未醒鴛鴦夢﹐吳王一去幾時歸。」「輕煙畫舫蕩柔擄﹐山色空蒙弄眉嫵。捲麓尙作捧心顰﹐垂柳猶能折腰舞。」「圖銷歇麋臺空﹐梧宮秋老又春風。可憐嗚咽香溪水﹐並入胥江直向東。」葆蓀絕句最饒風趣﹐《酒家雜題》云「柳絲隔岸低銜水﹐我飲當初柳未栽」﹑「舉杯一吸須當盡﹐怕見杯中雪滿頭」﹑「畱我固佳歸亦好﹐夕陽初月兩多情」。《夜泊見鄰船女郎》云「相逢何必曾相識﹐暫作江邊一夜鄰。」《除夕》云「夢回猶道來催債﹐風雪三更亂打門。」《薄暮吟》云「移榻涼揚拂簟來﹐簾低瞥見石橊開。竹梢翡翠梳翎下﹐花落墻陰買碧苔。」「籬掩垂楊屋蓋茅﹐息機鷗鷺聚塘。廉纖細雨江村晚﹐帆影時時出樹梢。」「一抹浮嵐黛色添﹐低含云影媚疏簾。人間已是斜陽盡﹐猶有微紅戀塔尖。」《板橋臨溪綠梅》云「狼藉東風瑣碎寒﹐勞人艸艸泊江榦。一枝淸絕無人賞自向春流照影看。」偶句「月出蚓吹墻外笛﹐雨餘蝸和壁間詩」﹑「秋來身似參禪罷﹐病後人如遇赦歸」﹑「淡墨自書賒酒券﹐亂磚都疊護花欄」﹑「微雨庭前收暑去﹐好風花外送香來」﹑「乳燕池塘垂柳暗﹐鳴鳩門巷落花多」﹑「水漲頓開魚世界﹐泥融易就燕功程。﹑」愛眠翻作尊茶論﹐寧死羞吟乞食詩「﹑」且食蛤蜊知許事﹐任呼牛馬本無名「﹐皆有劍南風味。他云﹕」碧藕甘調醬﹐靑梅脆蘸鹽「﹑」矮罐泥封羅漢菜﹐古盆石養水仙花。﹑「點饑自制油酥餃﹐佐酒新嘗水蜜桃」﹐則大似《春在堂集》中「吳體詩」。余住城南時﹐葆蓀頻過半野亭﹐飲酒看花無虛月。五十後病風﹐詩多不能手鈔﹐遂多零落。葆蓀畫學甚深﹐著有《畫話》一卷﹐其弟湛如有《插秧詞》云「鳩初出浴燕銜泥﹐節遇黃梅水拍堤。向晚秧歌在何處﹐一蓑煙雨小橋西。」風調亦似乃兄。《別後寄瘦東》云「小別成遐想﹐髙懷抗古今。趣從言外得﹐樂向醉中尋。詩冷江湖夢﹐花含天地心。相期常捧手﹐披鏈細論文。」情意拳拳。鄒氏出忠公浩後﹐世居無錫﹐繼遷姑蘇﹐至其祖板圃先生﹐以營錢業賺田宅於我邑﹐墓廬咸在焉。葆蓀繼母蒹葭涇邵氏﹐與先妣爲姊妹行。

辛卯春﹐湘中老名士章先生行嚴﹝士釗﹞過滬﹐將北上﹐滬上名流閨秀都爲餞別。北上後﹐各有奇懷詩﹐有友人錄以見示者。余愛其《贈周鏈霞女士》一律﹐云「江左佳人愛落霞﹐早驚楚賦出長沙。紅裳壓坐先揎袖﹐白社輸心旋鬥茶。岸遠馬聞嘶綠艸﹐簾虛人不捲黃花。烏絲樺燭爭今夕﹐柰我空隨靜女車。」詩爲補體﹐首言鏈霞才華﹐次寫裙屐惇盤盛況﹐三紀宴集時所見聞﹐末聯結出惜別之情﹐章法謹嚴。而「簾虛」七字﹐尢爲篇中名句。

邵晴巖﹝曉﹞有句云「但得讀書原是福﹐也能藏酒未爲貧。」隨圜稱其妙。﹝見詩話卷七﹞近趙渭舫《詠海上福湖樓》亦云「買書能讀方爲福﹐乞米猶艱那得湖。」「乞米」句翻東坡「欲向君王乞鏡湖」意。二詩筆意相似﹐然一則辭气舂容﹐自是承平時語﹔一則詞气激切﹐便爲叔世人語矣﹐所謂「詩可以觀」者如是。福湖樓在福州﹑湖北兩路間﹐故名。金山髙捲叟寓廬在其處﹐而不知者多誤求之。故渭舫點「福」﹑「湖」二字爲之解﹐又續其下云「無以名樓名以此﹐慰情聊似勝於無。」意蓋傷其遇耳。又有《冒雨至福湖樓訪捲叟﹐談聚甚懼﹐用謙齋韻爲贈》云「心似閒閒境自幽﹐藏身人海百無求。春風得意寧非夢﹐吾道稱尊此一樓。閱世幸余書可讀﹐知名不斷句相投。浮家泛宅尋常事﹐莫更山廬憶枕流。」自注﹕「捲叟《望江南》詞有』山廬好﹐及『故里且休提』等句。」此詩起結用「人海」﹑「浮家」﹑「枕流」等字面﹐皆所以暗襯「湖」字也﹐意極靜細。渭肪一字葦佛﹐名祖望﹐京江名士也。

楊無恙賀人扶正詩云「風前極意扶楊柳﹐日後無詩及海棠。」掃去「星月」﹑「牡丹」﹑「芍藥」習見語﹐而推陳出新﹐此爲獨絕。余庚寅爲沈姬正閘﹐和詩頗多。果園云「洞房堆得花籃滿﹐笑指何如解語花。」又曰「小虹橋畔娟娟月﹐常照閨人卸曉妝。」風趣嫣然﹐爲時傳誦。文無雲「家人貞吉占中鯖﹐名位柔嘉稱小童。」筧風雲﹕「省卻彩輿才免俗﹐點將紅蠟便成親。」一用經語﹐如聞舊葡┆香﹔一用俚語﹐能使蘼蕪濃笑。修倫云「老我彭宣腰腳嫩﹐後堂無分醉芳筵。」志孟云「事業名山應已定﹐又添新稿付紅妝。」則似擅舉太過矣﹐然修倫自是爲弟子語。聊止調《鵲橋仙》云「老郎本好﹐新郎更妙﹐﹝原唱有『老郎重復作新郎』句﹞莫厭鏡中霜鬢。詩人遲莫例溫柔﹐且笑把﹑合歡酒進。姬人本妙﹐夫人更好﹐分定先須名正。良緣已屬掌書仙﹐想邂面﹑無愁邢尹。」謔而不虐﹐爲之解頤。

張船山詩﹕「丈夫原不受人憐。」鄒葆蓀云「寧死羞吟乞食詩。」然此事談何容易。其實饑而乞食﹐常事耳﹐能生受而生報之﹐斯亦於心何疚﹖若絮酒只雞已冥報矣。然究愈於負恩者也。梅村云「古來貧賤難自持﹐一餐誤喪平生守。」隨園云「人生惟有平時恩﹐如鰲戴名蠶含怨。」皆於此處躊躇感慨如此。

拙編《瓶粟齋詩話四編》下卷又告出版。惟是上﹑下兩卷﹐凡襄助﹑校譬﹑接洽﹑印刷﹐皆由戴果園﹑徐仲采兩先生分任其勞﹐兩先生誠篤懇款﹐樂成人美﹐一可感也﹔聚珍匪易﹐刻楮亦難﹐幸知交爲縞素之投﹐美人有錯刀之贈﹐乃得樂觀厥成﹐二可感也。鄙人學識譾陋﹐方藏拙之不暇﹐何敢妄下雌黃﹖第夙好操觚﹐以爲猶賢於博奕。乃上卷越縵﹑樊山師弟倒置﹐未免爲通人嗤點﹐是固無可諱者。嗣後如有匡我不逮﹐當拜嘉言﹐且此意於《詩話》中亦屢有表示﹐若少陵所謂「當面輸心背面笑」﹐則非所以愛我矣。《五編》仍在纂輯中。壬辰十月﹐瓶翁跋。

