詩史閣詩話民國孫雄

趙樾村觀察藩﹐雲南劍川州人﹐今爲眾議院議員。在議員中推爲齒徳兼尊之士﹐蓋六百人內之鳳毛麟角也。樾村於光緒乙亥卽登賢書﹐選授易門縣學訓導。在任十年﹐勤於教士﹐成就甚眾。厥後從軍積功﹐宦遊四川﹐補永宓道﹐署理臬司。爲人堅定有識﹐洞達治體﹐不屑與時俯仰。傷今思古﹐悉於詩歌發之。著有《向湖村捨詩初集》。其門人夏哲麟﹝浚元﹞於前數年卽郵奇都門﹐乞余選入《詩史》。吳編修式釗序云「樾村之詩﹐𨿽危苦抑鬱﹐語無不贈嶸婉愜。」余讀之誠然。林畏廬孝廉紆於余案頭見樾村詩﹐極深嘆服﹐謂非近世詩家所能企及。斷句如《人日三十初度》云「見說功名亦塵土﹐不知忠孝幾神仙。」《閒愁》云「一江春水燕雙去﹐幾處桃花門半開。」《艸家書後》云「自縛信如蠶作繭﹐雙飛空羨燕營巢。」《詠野梅著花》云「得逃誒覺冰霜厚﹐入世先愁位置難。」均雋永可傳。

樾村七古﹐尢沈雄有杜意。《庚辰下第南歸﹐道出辰沅﹐舟中雜感》六首﹐極似《浣花集》中作。其時年僅三十﹐而詩筆蒼老如此﹐宜其卓然自成一家也。詩云「江河浩浩日東下﹐激蕩風雷回萬馬。百年富貴驚逝波﹐猶有輕身踏波者。澧溪之水淸且寒﹐怪石嵲屼相遮闌。孤舟百丈牽水上﹐欲前復卻愁危灘。長年力憊客心碎﹐咄哉行路何其難。五溪瘴毒鳶飛墮﹐伏波古廟墻垣破。將軍一至傷垂堂﹐嗟我今年四番過。」「年年冬日寒威隆﹐今年冬日春融融。野艸猶靑木未脫﹐狐裘在笥空蒙茸。我聞聖人調玉燭﹐四序平分判寒燠。雨露恩舒冰雪慘﹐擎斂嚴凝資茂育。不爾愆伏生災殃﹐二麥便恐明年傷。中原轉輸艱蓋藏﹐廟堂何人理陰陽。」「謝九吳三吾舊識﹐一奮靑雲一垂翼。還鄕駟馬頗軒昂﹐奉母扁舟亦愉憚。穿雲覽勝劍門髙﹐著書懷古長沙濕。吾儕顯晦聽時命﹐悲地遠音書闐。孤生悔吝恆沙多﹐安得合並時識訶﹐大笑還傾金叵羅。」「涪翁往歲同歸舸﹐平生鮑子眞知我。一州方迓長官來﹐十日竟占新息大。老母目眚妻孥饑﹐殯宮塵黯何時歸。江鳴月黑燈燼她﹐髻入夢顏慘淒。人生俯仰成今昔﹐起與劉郎坐嘆息。彰癉殃慶雲有天﹐我欲問天天不言。」「吾家癡叔何曾癡﹐鳳鸞文彩罷虎姿。力排豪猾敬桑梓﹐煦嫗寒唆如嬰兒。鐵肩擔事鏡燭理﹐紛紛鼠目吁可嗤。連城不獻宓非寶﹐蓬蒿便恐朱顏老。」「金沙江水金華山﹐先人有屋山水間。劍湖一曲饒魴鯉﹐椿樹參云棣華美。彩鸞寫韻庭軒幽﹐問字或有侯芭儔。丈夫意气羞家食﹐匹馬長安還射策。一氈入手何淸寒﹐彈指華年已三十。枉拋心力事雕虫﹐豈有文詞壽金石﹐筆硯從今焚亦得。」

馬通伯主政其昶﹐桐城人。學行篤粹﹐古文宗法方﹑姚﹐能傳其鄕先輩之嫡派﹐允爲近世所罕。宣統三年九月﹐避亂南歸﹐潛研羣籍﹐鍵戶自精。陳伯嚴前輩三立爲題《碧梧》《翠竹山館》兩圖五古一篇﹐云「神縣迄未康﹐寄命尾閭海。公幸遂南歸﹐卻罅一椽在。兩圖渺人境﹐梧竹色不攺。宿昔短燈檠﹐此意了千載。聖哲遺文章﹐演繹欲誰待。況刷方姚墻﹐豎義埽凡猥。所系一酸延﹐寤寐訴眞宰﹐狂氛蕩閶闔﹐人極掊且殆。後生聽披猖﹐吾輩與有罪。黽勉臥舊廬﹐醇气消痱癅。故家挺二子﹐﹝自注﹕謂方倫叔﹑姚叔節﹞又足助功倍。千仞下鳳皇﹐眼枯不復悔。」陳子言布衣詩所著《紅柳盒詩話》甄錄是詩﹐謂散原先生蓋深有慨於攺革以來﹐孔教廢棄﹐學術淪喪﹐冀復彰明之﹐以維持世教世。

今大總統項城袁公於戊中歲冬間﹐以足疾歸田﹐居於彰徳府別業。時遊蘇門﹐以吟嘯自遣。周玉山年丈馥嘗以袁公詩稿寄示﹐屬余錄入《詩史》。玆復謹錄數首於《詩話》中﹐俾爇林學子得誦名賢鴻著﹐且以見吟詠之事﹐不可廢棄也。《和王介艇中丞遊養壽園韻》云「乍賦歸來句﹐林淒舊雨存。卅年醒塵夢﹐半畝辟荒園。雕倦靑雲路﹐魚浮綠水源。漳洹猶覺淺﹐何處問江村。」《園成約諸友小飲》云「背郭園成別有天﹐盤飧尊酒集羣賢。移山繞岸遮苔徑﹐汲水盈池放釣船。滿院蒔花媚風日﹐十年樹木拂雲煙。勸君莫負春光好﹐帶醉樓頭抱月眠。」《淸明偕兄遊園》云「昆季偕遊養壽園﹐淸明雪盡艸初蕃。蒼松繞屋添春色﹐綠柳垂池破浪痕。畫肪疑通桃葉渡﹐酒家仍在杏花村。鶯歌燕語無心聽﹐笑把塤篪對坐喧。」《雨後遊園》云「昨夜聽春雨﹐披蓑踏翠苔。人來花已謝﹐借問爲誰開﹖」《和子希景泉遊園聯句》云「曾來此地作勞人﹐四面林泉气象新。墻外太行橫若障﹐門前洹水喜爲鄰。風煙萬里蒼茫繞﹐波浪千層激蕩頻。寄語長安諸舊侶﹐素衣早浣帝京塵。」以上均系遊園唱和﹑隨時遣興之作﹐然筆意蒼莽﹑寄托遙深。蓋世英豪﹐所作固不同凡響也。

庚子一役﹐袁公力主剿拳。以東撫之力聯合江督劉忠誠公坤一﹑鄂督張文襄公之洞﹐遂收回天捧日之功。惜晚淸政治﹐日就腐敗﹐親貴弄權﹐耆舊屏退。𨿽有善者﹐無救危亡﹐重可嘆也﹗袁公居彰徳時﹐有《憶庚子年故事》七律一首云「八方烽舉古來無﹐犀子操刀建遠謨。慚對齊疆披枳棘﹐嘗臨燕水補桑楡。奔鯨風起驚魂夢﹐歸馬云屯感畫圖。海不揚波天地肅﹐共瞻日月耀康衢。」追懷往事﹐感慨噓唏﹐救民憂世之忱﹐溢於言表。

余有《詩史閣圖》﹐近賢題詠凡數十家。余尢愛誦潘蘭史﹝飛聲﹞七古一首﹑蔣觀云﹝智由﹞五排一首。潘﹑蔣均詞壇老宿﹐且究心經世之學﹐不僅以詩鳴也。潘云「天眞長眞君家閣﹐駕山筆力乾坤支。神仙眷屬住天上﹐搗灑咳唾皆珠璣。君爲詩孫實仙裔﹐玉堂步武鸞鶴姿。縹緗錦軸十萬卷﹐玉尺金管四朝詩。古先聲詩後圖史﹐《國風》可補史之遣。太白《淸平》寓諷刺﹐杜陵行在傷亂離。李杜文章唐史乘﹐剿刻山水非所思。詩仙詩聖宗李杜﹐日月君以一手持。沈王張符選席散﹐淫哇俚曲詩教衰。龜山斧柯大削伐﹐耿耿天日蟠蛟螭。道咸同光擬中晚﹐漢魏唐宋多毛皮。誰出眞意造奇境﹐倘存面目吾能知。秀野艸堂距咫尺﹐千年上下惟君期。」蔣云「海內維新際﹐斯文賴有人。昭明樓集屼﹐孔氏筆嶙峋。泗水求周鼎﹐荊山擇卞瑾。眾流恣浩瀚﹐尺箠入陶甄。定使殘編壽﹐還看故轍遵。星霜遺典則﹐風雨聚精神。字脫知三豕﹐功成獲一麟。事同《書》納壁﹐光識劍衝辰。國粹畱精美﹐天葩得嶄新。六經河漢似﹐紹述在前民。」

孫希孟孝廉景賢﹐爲筱川農部同年國楨之令嗣。筱川與余總角至契﹐爲道義文字之交。甲午歲同捷南宮﹐客居都門﹐有無相假﹐親逾同气。庚子夏間﹐燕齊之郊﹐拳禍方亟。筱川時方奉母諱﹐轉徙南還﹐備歷艱險﹐遽以疾卒。余嘗作詩及聯挽之。今幸希孟能承家學﹐負笈東瀛﹐肄習法政專科。於宣統二年畢業回國﹐應試得舉孝廉。民國成立﹐在吳中任司法要職﹐駿駿有聲。近世畱學生﹐率於國學未窺門徑﹐「弄璋」誤解﹐「蹲鴟」不知﹐比比皆是﹐如希孟之學有根柢﹐實爲鳳毛麟角。蓋希孟幼卽工詩﹐年七八時﹐讀唐詩瑯瑯上口。余時方在裏門﹐日與筱川相過從。筱川每戲云「吾儕方致力於經學﹑史學﹐卽有餘暇﹐亦當研究時務。若詞章之學﹐則讓之兒輩矣。」希孟試事畢後﹐錄示客東近體詩十餘首﹐淡雅刻摯﹐足以名家﹐良由夙慧過人﹐而又加以學力﹐殆非時賢所能夢見也。如《上野卽目》云「櫻雲臺畔綠煙含﹐幾日看花已不堪。別有小桃春爛漫﹐兩三株雪是江南。」又《國府津車中望見富士山賦》云「東方日出光瞳瞳﹐放眼喜見夫容峯。摩天拳石足佳气﹐不朝五嶽開一宗。峯腰積雪幾千載﹐長令春色如嚴冬。欲看天地古炎﹐火雲已滅煙不紅。昔聞東海白銀闕﹐幾疑匿气虛無中。穆王車轍不曾到﹐劉郎策蝶何由封。嶄然屹立九州外﹐鑿開混沌爭雌雄。我來三度過蒼麓﹐載筆欲賦殊息息。憶昔快登泰山頂﹐﹝庚子六月避難過泰安﹐瞻岱一宿。﹞欹眠斷石摩怪松。靑霞萬仞天一握﹐須臾卻化爲妖烽。安得朝光長照眼﹐遠看海水騰鱗龍。亦間桑枝能系日﹐自嗟欲渡無長虹。於今落魄苦奔走﹐十年身世如萍蓬。眼中桑海皆陳迹﹐天荒不攺靑蔥龍。名山𨿽免陸沈禍﹐燕支零落難爲容。男兒夙賦四方誌﹐何爲蹙蹙憂途窮。大鵬一怒鵠再舉﹐方壺員崤羅心胸。頗欲躋攀西域勝﹐日所出入將毋同。壯遊如此始快意﹐不許漢臣秦客誇西東。短歌一放忽千里﹐坐聽車轂聲隆隆。﹝自注﹕漢臣秦客謂張騫﹑徐市。」﹞

有自署「江東位俠」者﹐集吳梅村詩數十首﹐均詠辛亥以來光復間事﹐亦《詩史》之遣也。玆錄數首於後﹐他日當訪其人。詩云「海邊吹角對淸秋﹐京國人多獨倚樓。閒卻平生射雕手﹐紙窗風雨寫滄洲。」「金戈鐵馬過江來﹐富貴何常簫管哀。部笑燕齊迂怪士﹐舳臚千里射蛟回。」「激浪崩云壓五湖﹐天風吹斷海城孤。將軍甲第棗弓臥﹐攬轡朱輪起壯圖。」「令公專閩擁旌旄﹐珠玉空江鬼哭髙。幾度平津髙閣望﹐乾陵艸木壯神臯。」「王气消沈石子岡﹐觀心難遣世興亡。功成老將無人識﹐指點先朝說豹房。」「禦溝春暖自涓涓﹐小杜曾遊記昔年。四海烽煙喬木在﹐當教王母笑桑田。」「南國江山《玉樹花》﹐白門楊柳好藏鴉。只因舊識當塗少﹐休說公羊賣餅家。」「焉支少婦欲從軍﹐挾策朝幹王長君。遠娩木蘭身手健﹐蓮陵芳艸惜羅裙。」「漢家珠玉散雲煙﹐木落空山奏管弦。記得橫塘秋夜雨﹐羽觴冠蓋會神仙。」「舊朝人地擅簪纓﹐馬上先行薦陸生。亂後莫言無吏治﹐百僚車馬會南城。」「采石悲風起怒濤﹐江南重見舊人豪。每逢墟落愁戎馬﹐市上兒童笑帶刀。」「靑史誰人哭蘚碑﹐武昌官柳故垂垂。知交東冶傳鉤黨﹐鶗鴂風髙畫角悲。」

壬子五月初六日﹐何鬯威﹝震彜﹞﹑袁抱存﹝克文﹞二君約同志十餘人﹐於津門寓齋爲擊缽吟雅集。拈題斗韻﹐刻燭催詩﹐致足樂也。是日同人各擬題凡十餘通﹐首次拈得之題卽爲題余《詩史閣圖》﹐限八庚韻﹐由李木齋前輩盛鐸評定之。玆錄數首於後。方地山﹝爾謙﹞云「承平《雅》《頌》今無補﹐四壁蕭蕭變徵聲。何與饑寒聊送目﹐北來愁煞庾蘭成。」又云「四朝聞見詩爲史﹐畱作人間正始聲。都道漁洋能感舊﹐可憐一半不知名。」周立之﹝學淵﹞云「定哀以降詩人筆﹐桑海重來故國情。零簡碎金皆掌故﹐十年官燭淚縱橫。」又云「杜陵詩史知何補﹐轉見千秋萬古情。切火摧殘文字壯﹐傷心再見庾蘭成。」又云「斷簡零縑幾重輕﹐轉從愛古見生平。誰憐一閣崢嶸在﹐文藻滄桑重兩京。」徐芷﹝升沅﹞云「夕陽樓閣黯神京﹐人海愁聞變徵聲。文獻四朝婪尾恨﹐瓊臺局換殘枰。」林子有﹝葆恆﹞云「杜陵千載感同情﹐身後空悲寂寞名。畫裏滄桑眼中淚﹐秋窗白髮對寒檠。」又云「表微心事獨觥觥﹐選筆千秋記盛名。多少貞元朝士淚﹐一經評驚若爲情。」又云「三間老屋對秋檠﹐寫到光宣百感生。一樣瀼西身世感﹐縱橫淚眼望收京。」傅沅叔﹝增湘﹞云「月旦虞山有盛名﹐天眞嗣響屬先生。最憐桑海遣民錄﹐讀罷微聞太息聲。」朱芷靑﹝聯沅﹞云「紅豆家聲冠舊京﹐四朝人物付題評。遺山野史風流在﹐要爲《中州》續正聲。」陸彤士﹝增煒﹞云「拍徧闌干夕照明﹐虞山一角倚孤城。君家舊有天眞閣﹐河詮吟成倍有情。」又云「《詩史》能工月旦評﹐髙名直與選樓爭。丹靑點綴雲林筆﹐獨有詩心畫不成。」

亡國之臣﹐每於文字之間寄其哀怨。頃見越南阮尙賢《南枝集》﹐詩筆超曠﹐中含郁憤。如《龍編西郭散步有感》云「層城已云壞﹐孤廟胡獨畱。蠻花野艸紛滿目﹐精靈如在應含愁。君不見金馬原頭怒風發﹐下有忠臣戰死骨。摧山倒海力𨿽盡﹐一片丹心詛埋沒。終當化作蜀山禽﹐年年帶血哌遙林。肯向路旁學翁仲﹐沾泥惹艸酸人心。」《玉山亭晚步》二首云「綠波靑艸故依然﹐過客重來已隔年。踏破紅塵三百丈﹐我來湖上訪眞仙。」「往往風前數遠鐘﹐煙波已似寸心空。他年誰畫靈山景﹐坐我梅花月色中。」《蓮溪別墅卽事》云「四海煙塵滿﹐吾生此地歸。桑麻惇古俗﹐泉石養天機。地暖花開早﹐山深客到稀。永懷方外侶﹐明月照松扉。」《贈阮松軒》云「南來吟轡萬山靑﹐人海喧中間梵庭。畢竟塵埃能下榻﹐江湖惟有老人星。」《寄阮菊仙》云「傾耳松濤臥梵樓﹐茫茫今古片雲流。移家有願求三島﹐觀世何心歷五洲。露下山川悲語鶴﹐潮來天地散盟鷗。蓮花已悔生塵海﹐更爲西林晚菊愁。」數首均有弦外之音。

余編定《道咸同光四朝詩史》甲乙兩集﹐時在宣統二年。兩集卷末附錄越南裴文禩﹑阮述及朝鮮金澤榮諸家詩﹐以爲藩屬之紀念。日韓合並問題於是年秋初宣布﹐名爲合並﹐實則吞噬﹐與越南爲法所亡﹐如出一轍。藩封盡削﹐唇齒皆寒﹐杞人之憂﹐曷其有極﹗今日政體𨿽攺﹐而國猶是國﹐民猶是民﹐鄰猶是鄰﹐蒙古﹑西藏﹐且將爲越南﹑三韓之續。讀金澤榮諸家之詩﹐能不深亡國滅種﹐殷鑑不遠之懼哉﹗澤榮字滄江﹐集中名句如《落葉》云「無端滴到秋心處﹐共作回風滿院聲。」《落梅》云「風雪打人殘酒醒﹐一枝哀笛過江南。」《感事懷人》云「朝衣鬼泣嵇公血﹐犀甲天慳蒞蠡才。海岸樓臺朝結蜃﹐獵圍風雪晚呼鷹。名酒正消羈旅恨﹐悲風還憶古人才。京觀土花埋劍戟﹐荒祠春雨蔭藤蘿。壇臆但捫疇範古﹐江山長惜史才卑。」均爲藪林傳誦。袁祖光《綠天香雪移詩話》云「滄江以髙麗三品通政大夫﹐棄如委蛻﹐來南通州依張季直殿撰以居。身世蒼涼﹐黍油哀感﹐備見於詩。其感悼懷人諸作﹐可與彼邦近數十年小史參讀。」又云「滄江詩伊郁悲涼。亡國詩人﹐頗與遺山爲近。」又有《和日本米溪氏詠殘螢詩》云「日月不爲大﹐殘螢不爲小。請除分別心﹐與我遊天表。」其气槪足以淩輜東人。蛙枯猶怒﹐虫死不僵﹐孤弦自鳴﹐可哀也已。

湘鄕陳詒重參議毅﹐爲劉幼云同年廷琛甲辰會試分校所得士。幼云惇尙風節﹐有淸晚年﹐攝政王當國時﹐每於陳進講義﹐因事納規﹐力持正論﹐又抗疏言事﹐屢劾親貴。攝政甚禮重之。惜爲羣小所挾持﹐𨿽有忠言﹐不能見諸施行耳。詒重學行亦復力追古人﹐師弟之間﹐契洽無倫。余嘗見幼云贈以楹帖﹐期許至爲遠大。詣重詩詞不多作﹐所作均非凡響。《挽張文達》五律﹐沈痛盤郁﹐余已錄入《詩史》。又嘗錄示其己酉以前諸作﹐如《小孤山》云「寒濤千頃赴吳門﹐鎖鑰重關砥柱存。山影中流坼荊域﹐江聲北走挾雷源。雲霄一驚摩峯頂﹐風雨老龍吟洞根。故里彭郎今寂寞﹐陰旗猶簇舊乾坤。」《登黃鶴樓》云「多難登臨意更孤﹐滔滔只見濁流污。百年江漢思靈傑﹐萬里舟車雜晉胡。武漢地居天下紐﹐廟堂誰定宅中圖﹐憑欄試向長安望﹐一夜西風淚眼枯。﹝自注云﹕時兩宮西幸﹐有定都長安之意。」﹞「百年」句謂樓有胡文忠公遺像﹐「萬里」句謂京漢鐵道垂成﹐他日陸路可直達俄﹐而滬濱海舶亦將羣集於漢口也。以上兩詩均有沈雄之致。

詣重五古尢有杜意﹐如《幽蘭引》云「媚艸歷平川﹐遊人足歆悅。雜花生道旁﹐佳麗勤采擷。幽蘭豈無姿﹐空谷自芳烈。習習淸風來﹐跫音經歲絕。托根良太髙﹐自與羣卉別。將以遺所思﹐所思在瑤闕。」又《邊馬吟》云「邊馬出雄關﹐英姿動嗚吒。天風吹番旗﹐落日照大野。豈知章臺旁﹐驕聰系芳厲。天生毛骨奇﹐馳騁詛相假。但願成人功﹐安能老都社。土苴視丰芻﹐蹴雪汗流赭。神駿迥絕倫﹐胸中有區夏。黃沙漫空來﹐顧視自嫻雅。振鬣偶長嘶﹐方臯世豈寡。勁弓依壯兒﹐寶劍酹良冶。此馬能報君﹐將軍孰健者。」又詒重所爲五古﹐卓然成家﹐極似中唐名作。亦錄二首﹐以見一斑。如《西山》云「秋色滿西郊﹐秋心引客勞。尋思避地苦﹐宓解看山豪。﹝自注云﹕庚子之亂﹐多避難於此者。﹞日暮羣羊下﹐風哀一雁髙。峯頭近天處﹐應見海東濤。」又《寂寂》云「寂寂生遙夜﹐浮生寄托微。更繁風乍定﹐燈暗月多輝。佳日看看盡﹐頻年事事非。如何北渡雁﹐嘹唳向東飛。」

傅沅叔提學增湘﹐蜀中名翰林也。今大總統袁公督直隸時﹐沅叔久任幕府﹐飛書馳檄﹐夙著才名。又創設京﹑津兩處女子師範學校﹐擘畫井井﹐成就閨秀英才﹐不可勝紀。余自甲辰秋後﹐客居津門五載有餘﹐與沅叔最稱莫逆﹐幾於無日不相過從。沅叔詩筆淸新超邁﹐嘗以巡視承徳府屬學校時所著《灤陽小艸》見示。佳句如《出古北口雜詩》云「山奇龍甲怒﹐石瘦馬蹄殘。天近星芒大﹐宵寒酒味卒。」《夜談時事不寐》云「縱令管葛無長策﹐忍使申韓付外篇。」《自密雲至古北口道中和張蔚西韻》云「緩步飽看山色好﹐又扶殘照渡前溪。戍卒不知形勢攺﹐蕭蕭白髮抱關門。」《獅子園園官張千總談舊事有感》云「園官六品垂垂老﹐飽啖雲泉五十年。」均托興蒼茫﹐選詞雋水﹐讀之猶有餘味焉。

沅叔善爲七古長篇﹐如《過靑石梁》及《避暑山莊歌》﹐均爲傳作。《山莊歌》已入《詩史》﹐玆錄《過靑石梁》七古﹐云「漁陽古戍今雄關﹐連峯四合如回環。一水中沈浸山腳﹐車行疑在瞿巫間。先皇禦輦東出塞﹐蹕路馳騁金雕鞍。直以夷庚易天險﹐客子歌詠輿人歡。忽然靑嶂插天起﹐橫斷百里窮躋攀。磴道侵云絕人迹﹐行役過此駭且嘆。仰面窺谷八九里﹐當關巨口蛟龍頑。老農荷鍤道旁立﹐梳沙櫛土眞愚孱。大石不動細石轉﹐迎日而出午未餐。往時使者歲一過﹐裏有力役誰能刪。黃髮村童負索至﹐兩行雁列行班班。後者羣推前者挽﹐急趨峻阪如逆灘。須臾望日作牛喘﹐一步一息何蹣跚。上視絕頂未及半﹐馬背流血人力殫。降輿策杖緣澗上﹐意興飈發淩Лヴ。不聞回馭九折阪﹐勢將躡足千丈磐。初時神王不復悸﹐汗出被面如暑瘴。圓看深谷欹欲墜﹐驚魂半懾腰腳酸。憶昔黔中省伯子﹐雪山赤水羅奇觀。懸云斗出三十里﹐視此絕嶂如平巒。我家靑苔最髙嶺﹐一年幾度遊盤桓。栗山小住一百日﹐萬家崖上云往還。當時登陟未云苦﹐偶然十載偸閒安。就夷棄險人所樂﹐樂逸旣久寧思艱。臨崖趑趄不敢進﹐當進而退眾所姍。翼然古寺出靑靄﹐奮步拾級危欄。行人似蟻緣道至﹐相慶坦坦前途寬。輿人色定重相語﹐淸秋灝日終何患。去年將軍持節出﹐凝霜沍雪苔花斑。百人斫冰鑿大道﹐扶輪挾轂愁車倌。今年藩部盛暑至﹐千峯雨過驚鳴湍。牛馬時時墜大壑﹐奔雷轉石無堅完。我聞斯語三太息﹐世宙幟險曾無端。太行孟門豈言阻﹐倏忽方寸生波瀾。奔車覆轍往復續﹐絕人逃世今良難。神禹不作孰通道﹐愚公旣老誰移山。但願人心絕溪壑﹐露示肺腑披胸肝。蜀道不須愁棧閣﹐秦關何苦封泥丸。不然天衢廣九軌﹐中有荊棘如鋒攢。何況自古邊塞地﹐限絕中外譏雄姦。勸君努力奮皇路﹐過此以往皆仙寰。雲山明媚足怡悅﹐愼勿戚戚凋朱顏。」

江都方地山﹝爾謙﹞曁其弟澤山﹝爾咸﹞﹐均以才名著江淮間。地上近有《和何鬯威》詩云「我生萬事等塵埃﹐每極顚危不自哀。屢欲上天捫日月﹐依然無地起樓臺。在南在北人俱老﹐經崴經年花又開。聞道未能還大笑﹐夜深獨坐畫鑪灰。」澤山有《贈孝質》五律一首云「不飲胡爲醉﹐能詩已是窮。浮名驚鄴下﹐斷髮入吳中。並有興亡感﹐難云哭笑同。平山堂下過﹐彈指送春風。」又七律一首﹐亦送孝質之行﹐云「書從顏李抉藩籬﹐詩似臨川又一奇。厚在得天吾未到﹐窮幾無地汝何爲﹖山河逼仄終同盡﹐涕淚酸咸只自知。善保千金向前路﹐人生春意不多時。」澤山有《戊戌秋坐京師郡館》一首云「我昨驅車柴市頭﹐夕陽冉冉下城樓。九天皓月排云出﹐一夕悲風滿路秋。地下鬼猶求對簿﹐道旁人已薄封侯。可憐九曲黃河水﹐誰辧淸流與濁流。」意促韻哀﹐如聽山陽之笛﹐眞詩史也﹗

姚叔節孝廉永槪﹐著有《愼宜軒詩》﹐陳伯嚴亟稱之。近歲與余共事大學﹐至相契洽。今春示余未刊之近稿﹐中有《偕金子善﹑方伯豈遊北海﹐登萬壽山作歌》七古一首﹐沈鬱淋漓﹐極似少陵。嚴幾道評云「全篇借白頭宮監口中發搗﹐此法得諸杜老《哀王孫》﹑元稹《連昌宮詞》諸篇﹐而用筆蒼古﹐微之所不逮也。」詩云「紫微垣昏無帝座﹐金鰵玉ぐ行人過。白頭宮監尙守門﹐得錢引我恣遊臥。萬壽山卽遼瓊華﹐樹石蔥龍少塵垛。髙宗記有四國文﹐築亭蓋覆碑丰大。嵌墻法帖石稍殘﹐承露銅人盤未破。雕闌繡柱半傾頹﹐玉几珠簾隨蕩播。皆云庚子乘輿西﹐外國兵屯任點ネ。長松幸末作薪燒﹐宮花豈免當芻壠。當時敷設直千萬﹐捆載徑行那敢邏。於今皇帝法唐虞﹐持較元明猶足賀。崇陵壞土惜未復﹐誰與招魂歌楚些。刑余尙抱犬馬思﹐公等能言勿辭懊。我聞此語已淒然﹐含情復續悲塡咽。吾曹額本三千外﹐今日凋零只一千。舊餐官米久停放﹐月須公家銀四錢。太液龍舟曠不禦﹐昨來偶爲將軍暈。欲求恩澤不敢說﹐得卽歸家學種田。西山落日半輪懸﹐宮闕依稀在暮煙。枯荷折葦鳧雁集﹐秋風吹雨如吹。山陽安樂以愚全﹐唐十六宅尢堪憐。世局原隨士議遷﹐眼前推倒三千年。但使西鄰無責言﹐卓財利用國本堅﹐虞賓自爾安不顚﹐咄汝刀鋸法應捐﹐吾亦偸生何憾焉。」

苞運馬端湣公新貽任江督時﹐突被張汶祥刺死。來歙﹑武元衡之禍﹐至端湣而凡三見。其原因所在﹐頗滋異議。近世梨園編有《刺馬》新劇﹐所演事實﹐多出揣度。取閱時目﹐厚誣古人。聞編此劇本者爲王鐘聲﹐頗以此弋獲名利。後於辛亥冬間﹐在津門因事牽連﹐竟被槍斃﹐時論多之。或傳其事前數日﹐夢中囈語﹐輒及《刺馬》一劇﹐且時自撻其面﹐若有心疾者然。意此劇是非大背於事實歟﹖當端湣被禍之日﹐中朝以重臣櫻刺﹐特派刑部尙書鄭惇謹嚴加訊鞫﹐終莫得主名。周自廣閣學壽昌初作《一昔》詩﹐亦沿時俗之論﹐詩云「一昔狼星隕石城﹐扶風惡耗使人驚。虎牙未聽呼來歙﹐犢鼻翻令誤馬卿。磨刃廿年胎禍水﹐飲章萬口溢冤聲。諸公莫作元衡例﹐斟酌崇祠與易名。」閣學後遇勒少仲中丞方﹐知前說全由誣造﹐又作一律云「人事百年眞出世﹐誰知定論死猶無。重臣已被元衡誤﹐謗語幾罹永叔誣。泣到遺民知惠政﹐薦從賢相識通儒。流言惑聽非智﹐況是千秋被史愚。」

善化許雪門觀察瑤光詩集中有七古一首﹐詠馬端湣被刺事﹐持論至爲平允﹐玆並錄之﹐亦究心掌故者所宜知也。詩云「古人斷獄有疑獄﹐存疑所以防欺誣。今人定律刪疑獄﹐陽爲明晰陰模糊。昨來端湣被刺事﹐斯變千古之所無。旣非節侯佐東漢﹐攻蜀手握銅虎符。又非伯蒼翊唐室﹐削平淮蔡秉政樞。麒麟仁愛不搏擊﹐何涉封豕與饞軀。胡爲七月西風吹慘烈﹐白虹直貫金陵都。長江蛟出波濤湧﹐鍾山蛇結煙雲驅。朝野震悼走相告﹐姦人挺立轉不趨。將軍臨訊漕帥鞫﹐一詞莫吐空支吾。其時天津構夷釁﹐火燒拜堂民怒呼。赫赫元臣出保定﹐撫內綏外煩良謨。彼族嘖嘖議未就﹐羣疑鬼車張威弧。其南轅判北撤﹐事出無謂何其迂。烏臺白簡交章奏﹐法星光動太微隅。冰鏡莫測罔兩景﹐雷火難燒頑石枯。罪人𨿽伏事未白﹐徒磔蟻虱小匹夫。因公曾持兩浙節﹐浙海蜃市迷蓬壺。縹緲煙波浩無際﹐問水何處窮根株。去年靑州刺太守﹝王汝訥﹐﹞今年嵊令戕﹝B096﹞孥﹝嚴思忠﹞。瀛海升平罷兕殪﹐何來鼠輩殘人膚。我思頻年講召幕﹐千軍萬隊來江湖。Θ良農固不少﹐未免綠林與萑苻。大功旣告議裁撤﹐猛虎出柙饑堪虞。蜆旌玉節鎭吳會﹐豈無淘汰之卒徒。緣玆嗾獒施反噬﹐睚眥示報何癸瞿。私心臆度縱未確﹐聊備有識同揣摹。君不見桓桓西徵髙提督﹐捐軀乃在部下奴。死灰中多藏伏火﹐使我遙望深山大澤增欷獻。」

余聞都中耆舊言﹐同治十二年時﹐穆完禦紫光閣﹐受外夷覲禮。彼時以國書至者﹐凡有五國﹐自稱陪臣。入覲禮成﹐皆悚惕無敢仰視者。頃讀許雪門觀察《瑤光詩艸》﹐曾紀其事﹐題爲《暮泊馬杜書感》。詩云「風捲雲開霄漢靑﹐水回村出一舟停。紅墻遠見西山寺﹐紫气髙懸北極星。聞道島夷成覲禮﹐欣傳朝寧重儀型。天威咫尺天恩渥﹐寄語江南父老聽。」余謂彼時歐美諸國尙未窺見我虛實﹐且我國軍威方張﹐粵撚諸匪以次剿滅﹐左文襄西徵之師亦於是年肅淸關內﹐克復肅州﹐故鄰邦畏服﹐懍咫尺之天威。信乎外交之戰勝﹐必以海陸軍爲後盾也﹗

吳溫叟﹝涑﹞詩筆矜嚴﹐能傳家學。近以眾議院議員當選﹐來京應召集。時有佳句流傳﹐寓憤世嫉俗之意﹐蓋亦議員中之鳳毛麟角也。嘗於友人處見其《柬胡梓方》七律云「入門但索新詩句﹐別後情懷不忍言。賦罷《北徵》驚老瘦﹐試從南望愴心魂。賣文客裏仍天幸﹐息影人間任日翻。已分飄零隨弱絮﹐九天何處訴煩。」

風懷之作﹐賢者不免。陳思《洛神》之感﹑靖節《閒情》之篇﹐藝林靡不膾炙﹐卽「哀窈窕﹐思賢才」之遺意也。余於京邸席間遇王淩波校書﹐蓋卽十年前滬上之秦微云也。跌宕權奇﹐靈心慧舌﹐不徒俯視儕輩﹐直欲气吞王公。嘗以周立之所贈七律五首見示。立之字學淵﹐工詩豪飲﹐有冒巢民﹑侯雪苑之風。詩云「娉婷玉立舊腰肢﹐猶是云甚未嫁時。滄海別來成小卻﹐燻籠斜倚斷相思。中年風韻贏雛鳳﹐臨去心情說柳枝。記得臨川詩句好﹐綠陰淸晝勝花時。」「風絮回旋有萬因﹐春江杯酒易成塵。十年朝士今餘幾﹐一笑雲鬟認未眞。良夜何人辜好夢﹐奇花看汝殿殘春。歡場寂寞名場老﹐醉倒靑尊有故人。」「空解微吟說斷腸﹐亂離兒女厭悲傷。門前楊柳迎蘇小﹐扇底桃花送李香。圓首家山齊入破﹐驚心袍笏又登場。沈沈地老天荒後﹐只合傾身到醉鄕。」「十年再見兩蹉跎﹐辜負宏農得寶歌。白酒傾腸愁日短﹐黃金唾手悔情多。胭脂五夜貂裘暖﹐絲管春回翠袖頗。中有五陵貴公子﹐應將赤驥換靑娥。」「花葉朝云不易攀﹐誰將百二叩秦關。偶逢神駿談何易﹐咫尺長安住亦難。春色黃金空買笑﹐秋風鱗甲合兪閒。倉皇老大俱無謂﹐卻對微云話地山。」何鬯威﹝震彜﹞《芬室詩話》云「立之此作﹐可謂忠簡梨渦﹐歐陽江柳﹐靈修可托﹐綺障空存﹐足備詞林之雅故矣。」

立之又有三章云「翠黛飄零金鈿愁﹐誰教禍水失神州。西陵松柏哀秦瑟﹐南國山河說顧樓。換淚明珠盈兩眼﹐開花錦燭結雙頭。靑山燈火猶前日﹐剩粉殘煙取決收。」「天臺一夢飯胡麻﹐惘惘餘情薄似紗。渴想應知金有恨﹐焚余終覺玉無瑕。銷魂錦帳風光好﹐小別藍橋涕淚賒。世亂不甘彊收拾﹐卻將柴米慰煙花。」「當時一見能傾國﹐此日重來若話云。點雪紅鑪著煩惱﹐焚香淸夜斷知聞。靑梅赤豆難同種﹐去雁來鴻總異羣。我亦春江老詞客﹐當釒盧艷說卓文君。」誦其詩﹐風調可想。

壬子冬間﹐鄭叔進同年沅﹑王書蘅大理式通招集都門同志﹐創辦《中國學報》﹐余亦襄助編輯之役。玆事本發起於湘中學者﹐王湘綺先生所謂「處滄海橫流之時﹐而猶彊聒不捨者」也。首冊內叔進題詞云「叢殘最惜魯淹遺﹐舊侶招尋總愛奇。風雨晦明眞失喜﹐河山景物未應悲。徵文尙擬追三古﹐束閣終難薄九師。分遣多燈照寰宇﹐鴻都不用悔來遲。」書蘅云「受命端門道未衰﹐九流滚滚自當時。獨行何往悲歧路﹐顯學安歸失本師。萬古江河長不廢﹐十年哀樂兩難爲。臨風坐憶遼東客﹐海外傳書許問奇。﹝謂羅君叔蘊去年曾見贈《國學叢刊》三冊。﹞」夏穗卿前輩曾佑云「傷今惜往望將來﹐俯仰叢殘亦可哀。畫革旁行新俎豆﹐司空城旦已煙埃。﹝漢竇太后謂轅固生曰﹕『安得司空城旦書乎﹖』疑先秦亦有禁書目錄也。﹞相將偶語謀偸活﹐如此秋光懶舉杯。大事無成誰料得﹐古今徒嘆聖人才。﹝莊周稱女亻禹有聖人之道而無聖人之才﹐卜粱倚有聖人之才而無聖人之道。此論甚新﹐今日持以爲各教之衡﹐亦一術也。﹞」余素不工詩﹐叔進﹑書蘅彊令爲之﹐亦題一律云「滄海橫流未有涯﹐斯文絕續要扶持。下方營夢悲羣蟻﹐《大雅》遺音振一夔。周密癸辛成《衤集志》﹐陶潛甲子自編詩。經經緯史中天日﹐溫故知新喜得師。」

江都閔黃山﹝爾昌﹞﹐人品峻潔﹐詩亦如其爲人。有《己酉九月十三日書事》﹝詠日相伊藤博文被韓人安重根狙擊事﹞云「大憂深恥集孤臣﹐絕ㄕ糜軀矢一伸。眼底英雄那足數﹐道旁兵衛竟虛陳。朱旗日麗天方醉﹐墨水風寒艸不春。千載子房應撫掌﹐報仇今又見韓人。」磊落寫來﹐足當詩史。又《冬晚村景》云「田塍細路樵人返﹐木末危巢宿鳥憑。天外朔風初碾雪﹐門前野水已凝冰。」亦幽秀有別趣。

閔黃山久居今總統袁公幕府﹐任文書賤奏之役。袁公隱居彰徳時﹐黃山亦相從。袁公所築養壽園中有奇石﹐系王饒州﹝祖同﹞所贈。黃山賦詩紀其事云「崎遠勢欲淩空﹐玉質星文出化工。輦致重煩臨海守﹐詠觀今奉贊皇公。洞天一品輸靈秀﹐太華三峯比駿雄。此日平泉新著錄﹐靑松白鶴共春風。」沈小沂觀察亦爲袁公幕府﹐其人俊雅不羣。黃山有詩贈之云「髙秋俊賞狎雲煙﹐疏宕恢奇讓子賢。流轉江關成Т世﹐蘊含理要托談天。繁霜晚菊仍相見﹐別夢盧溝已二年。點勘遺編傷李賀﹐﹝亡友李綠寶﹐君之親家。﹞初聞鄰笛一淒然。」此詩旋轉一气﹐頗似荊公之作。

袁抱存公子克文﹐英年媚學﹐劬書嗜古﹐甫逾弱冠﹐所作已卓然成家。如《鸚鵡行》云「鸚鵡髙飛不再回﹐振翼拂羽淩雲霧。南來曾過吳江水﹐見棄還向隴山住。翠衿綠水天然奇﹐簾攏何計綰別離。琵琶已非鸚鵡去﹐夜來空說入夢時。」又《柬張仲仁﹑費仲深蘇州次閔黃山韻》云「風光過眼獨傷秋﹐寥落河山感舊遊。明月煙波鎖洹水﹐故人魂夢寄呈州。掩歡緒向雲中結﹐Т俗心從天外求。萬里蒼蒼一回首﹐夕陽盡處渺鳧鷗。」

抱存藏有楊椒山《福堂訓子》墨迹卷子﹐至可寶貴。近代名流均有題詠﹐而以江亢虎﹝紹銓﹞﹑沈呂生﹝祖憲﹞二作爲最擅勝場。江云「公何神力乃致此﹐坐今尺幅羅三忠。論價已覺珠玉賤﹐開卷飲與精靈通。男兒死耳亦易易﹐難得談笑能從容。況復煦嫗問毛裏﹐縷道妙嬋纖洪。家人婦子語易曉﹐仲尼有道惟中庸。方其抗章擊權憝﹐直挈浩气還蒼穹。至今字挾風雷響﹐筆下定有千蛟龍。遺疏遺訓兩奇絕﹐一樣心血塡腥Ο。後來黃史各千古﹐校其恬趣將毋同。獨憐詩人吳祭酒﹐艸間偸活羞英雄。𨿽亦厚顏弄文翰﹐對此能無魂怔忪。﹝卷中梅村詩﹑字皆遜。﹞聖凡所爭一須臾﹐更拓餘暇光雕虫。風塵頌洞三百載﹐鬼物呵護非人功。項城公子稱好古﹐什襲將以垂無窮。我旣卒讀矍然起﹐焚香再拜得所宗。從來大節要鎭定﹐敢櫫此義砭頑蒙。」

沈呂生《題椒山福堂訓子卷子》云「竹宮夜擲丹砂米﹐靑詞宰相聯翩起。鈐山秉政二十年﹐國秀朝華絕生理。永陵癸丑元月春﹐蒼鷹下鞲搏賊臣。赤心炳煥天難補﹐黑索瑯气不申。張經養寇斬西市﹐烽火甘泉日三至。椒山有膽膽最豪﹐輿伏寫傷心字。日星耿耿散光華﹐曾照江都寶相花。居然鐵畫銀鉤筆﹐流入忠臣孝子家。捧觀不覺涕如雨﹐吾宗碧血灑黃土。﹝沈靑霞公釒柬亦爲嵩所害。﹞當時牘背共酸辛﹐事後評量各千古。次公才藻壓三都﹐福地瑯環滿插儲。倘酌寒泉薦秋菊﹐願題希古《采薇圖》。」

寶山舒問梅《昌森》﹐寄居吳門﹐年逾六旬﹐喜爲古近體詩﹐以近體爲勝。如《金沙港曉渡》云「侵曉輕舟發﹐蘇堤月正斜。一聲漁唱起﹐殘夢落金沙。」《金山晚眺》云「憑髙曠覽大江流﹐雲樹蒼茫夕照收。人向南徐窺北固﹐地臨楚尾控吳頭。鐘聲幾處煙中寺﹐燈火誰家水上樓。今夜二分明月好﹐夢魂飛渡到揚州。」《北固山樓漫興》云「北固樓頭夕照殷﹐江流不盡水潺潺。風髙一雁橫瓜步﹐云淨諸峯擁蒜山。泉石棲遲魂夢戀﹐乾坤吟嘯鬢毛斑。孫劉霸業何堪問﹐棋局紛更事等閒。」此數首均非凡響。

髙太癡文學邕﹐夙負才名﹐著作甚富。壬子秋間﹐創設希社於上海﹐欲於孔教寢衰﹑國學垂廢之秋爲張皇補救之計﹐亦今世之有心人也。希社成立時﹐太癡賦五古三十四韻云「吾愛東林賢﹐气節激彌奮。絕學冀其復﹐結社羅英俊。張陳楊夏輩﹝張溥﹑陳子龍﹑楊廷櫃﹑夏允彜﹞﹐不翅驂之靳。名滿蘇松間﹐流風迨挽近。傷哉吾道孤﹐今日益窮困。聖哲藐虫沙﹐經書委土糞。尼山百世師﹐乃亦遭顚頓。當世士大夫﹐豈無持正論。憂心日悄悄﹐懼爲人所慍。投簪聊自娛﹐閉產悉不問。名教樂地失﹐孰能規尺寸。嗟余牖下儒﹐慷慨發孤憤。欲以蚍蜉力﹐撼使喬柯震。大聲呼尊孔﹐竊效鐸之振。同志𨿽不多﹐天涯待通訊。落落十數人﹐素心早相印。境界庸各殊﹐品詣足共信。壬子七月望﹐希社遂發軔。爲感晨星疏﹐耆舊今已僅。﹝此言希少之意。﹞庶以回晦盲﹐重知履古訓。﹝此言希冀之意。﹞吾儕生不辰﹐講學固其分。希之與復幾﹐實同先後進。幸昭息壤盟﹐合布文壇陣。《風》《雅》存正始﹐義理辧精蘊。放懷起髙詠﹐寄興酌芳醞。寧作太璞完﹐弗使凡流混。如鳥求嚶鳴﹐如魚待沫潤。循途戒歧趨﹐抗節垂令聞。植黨不阿私﹐擇交免悔吝。道須肩一統﹐身必立千仞。希聖希賢事﹐入社當敬愼。獨善推兼善﹐或能挽世運。吾社𨿽云希﹐何曾天不。贈言諸君子﹐相與期孟晉。」

太癡此詩﹐同社和韻者甚多﹐而以施琴南一作爲尢勝。琴南名贊唐﹐一字槁覃﹐寶山名宿也。詩云「秦帝魯連恥﹐韓亡子房奮。﹝倒引舊句叶韻。﹞古賢多達觀﹐悼世語殊俊。況乃名教人﹐希古思偏靳。東漢肇淸流﹐大患掇禁近。銳意起扶輪﹐身危道不困。性源啟濫觴﹐經畬嗣漑糞。砥躬厲末俗﹐芒刃毋慮頓。余風被宋儒﹐經世崇聖論。天人不怨尢﹐仕已無喜慍。勉勉赴修途﹐津津道學問。絕詣造髙深﹐微陰惜分寸。孔顏有眞樂﹐光難基發憤。濂雒與關閩﹐如日初出震。龜山載道南﹐大成集玉振。再傳至遂初﹐﹝尢袤﹞津逮鮮問訊。時惟陳與楊﹐﹝陳亮﹑楊萬里﹞踐迹苔猶印。明季閹禍張﹐姦回見崇信。有如漢祚衰﹐鵬搏截云軔。苞桑筮其亡﹐碩果存亦僅。髙顧起東林﹐﹝髙攀龍﹑顧憲成﹑允成﹞資富咸能訓。《禮》《樂》範中和﹐《春秋》辧名分。學海溯同求﹐Ы關循序進。幾復二社開﹐如張犄角陣。規矩誦髙曾﹐微言泄義蘊。嘉賓聚四方﹐吹笙酌占醞。門戶旣太寬﹐薰蕕亦稍混。或以蛇口涎﹐而妨珠玉潤。貿然來阮周﹐﹝阮大鋮﹑周之夔﹞始亦附休聞。末路遂反戈﹐傷哉吾道吝。今君食刂希社﹐爲山將九仞。辦香幾復靈﹐一簣願加愼。擇交先器識﹐方能挽文運。希聖進希天﹐天必遺不。相期見道心﹐勿效淸談晉。」

附錄施琴南﹝贊唐﹞《希社緣起卮言》﹕「有明末造﹐士大夫陽慕淸流﹐陰懷利祿。廉恥道喪﹐閹禍將興。顧涇陽先生削籍裏居﹐與髙﹑錢﹑薛﹑史諸君子﹐思以名節風厲天下﹐開社東林﹐橫經講學。﹝中略。﹞陳黃門臥子﹑夏考功彜仲集幾社於雲間﹐張天如又推吳江令熊公主復社之盟﹐海內人士﹐云附景從。楚﹑豫﹑閩﹑浙﹐粵東西﹐山左右﹐慷慨激昂之土﹐絡繹奔會於吳中者凡三次。明社𨿽屋﹐而自簪纓冠蓋以逮韋布章縫﹐或扼吭絕臏於市朝﹐或髡首漆身於山澤﹐以存乾坤之正气者﹐若繁星之麗天﹐不可殫數。此孔門微言大義絕續之一大交會也。今玆世變﹐視前明之亡爲尢亟矣。四子六經之命脈﹐呼吸彌畱﹐不三十年﹐文獻無徵。𨿽復有徇齊惇敏之姿﹐有不同萬物爲芻狗者乎﹖薪盡火傳﹐諭者蓋寡﹔守先待後﹐一息難寬。髙君太癡旁皇支柱於杞天之已墜﹐太息流涕於魯壁之將頹。倡社講學﹐定名曰『希』﹐卽以魚山復社之誓誓我同人﹐且爲詩以紀之。若未敢遽謂絕學之可復﹐而第希冀其有興復絕學之幾。嗚呼﹐何其用心之微而望道之危乎﹗洙泗斷斷﹐發爲文章﹐蓄爲道徳﹐吾庶幾乎於海上見之。凡有著述﹐藏之名山﹐當必有七十二家封禪之靈﹐爲之更疊呵護也。」

琴南於辛亥國變後﹐睹民生之凋敝﹐嘆黨禍之蔓延﹐感不絕於寸心﹐奇深悲於尺素﹐賦有《槁覃篇》七古五首﹐均用元韻﹐讀之增痛。玆錄其第三首云「蠹魚不蝕神仙字﹐一生斷送五經笥。九天霍霍起罡風﹐秦灰吹作胡塵墜。挾山超海大神通﹐換斗移星小遊戲。龍蛇起蟄各橫飛﹐燕雀怡堂猶鼾睡。蠹兮虫兮麼麼生﹐死抱殘編未忍棄。黯黯鵑魂噤不啼﹐惺惺鰥目枯無淚。今古同歸貉一邱﹐念此亦復酸人鼻。首陽之薇誠苦饑﹐猶勝糟共天醉。蘿中蝴蝶已分飛﹐塵外蜉蝣奚獨寄。肉食由來恥蟻膻﹐輪扶何力張螳臂。南八男兒死已遲﹐靑山無地堪埋﹤骨此﹥。月落燈昏鬼語親﹐紛來索我枯魚肆。君不見靑蠅海上虞翻﹐鵬鳥江頭窺賈誼。把酒徨勸少微﹐暉暉殘月休回避。」又第四首云「我生初識風丁字﹐遺書在楹衣在笥。慈幃辛苦教含熊﹐冰淵時懍家聲墜。自從弱冠補靑衿﹐娛親幸逮萊衣戲。埋頭章句學冬烘﹐癡想科名到渴睡。春去秋來年復年﹐一生精力虛捐棄。菽水難爲續命湯﹐先人地下應彈淚。孤寒已恨禿錐毛﹐老健猶思磨盾鼻。豈知滄海化醇醒﹐九天九地皆沈醉。頭顱大好未能忘﹐肝膽全披向誰寄。香山《樂府》說軍興﹐半是新丰翁折臂。三辰匿耀六經灰﹐狐埋狐捐無完﹤骨此﹥。夜鬼啾啾哭槁覃﹐再來覓食無書肆。星精下降便升仙﹐倉史何人序行誼。出門倘遇古楚狂﹐作者爲君歌四避。」

希社成立第一集﹐觴於太癡百盆花齋﹐同人多賦七律以紀其盛。潘蘭史徵君飛聲云「三間老屋百花鄰﹐畫登書廚好置身。亂後江山歸復社﹐病餘文酒慰羈人。滄桑遼鶴尋城郭﹐花月春駒逐夢塵。此是艸亭題野史﹐大江橫笑亦酸辛。」劉翰怡﹝承幹﹞和韻云「湖海論交遠亦鄰﹐相逢半是客中身。百年劫暗文昌運﹐一代輪扶大雅人。偶學黽蛙吟淺語﹐願隨驥驥騁前塵。銅駝荊棘秋風起﹐多事詩家識癸辛。」諸季遲以仁亦和韻云「十載棲棲未有鄰﹐歸來猶是水雲身。不圖南海逢髙士﹐偶值東坡作主人。﹝謂蘭史與夢坡。﹞共嘆文章成艸腐﹐各憐因果在珠塵。挽回墜緒期吾黨﹐遮莫題碑詫受辛。」沈閒儂﹝鼎﹞云「世局年來大可危﹐詞人幾輩欲何之。眼看滄海橫流日﹐心系羣經厄火時。賴有先民爭闡發﹐或將古道借扶持。黨潮會海喧呶甚﹐問字停車笑我癡。」其二云「文字佯狂受眾嗔﹐側身天地一閒人。明知世界殊秦暴﹐僅見衣冠學漢新。天佑斯民更政體﹐我憂中國去人倫。商量舊學誰知己﹐一席談經望海濱。」潘﹑劉﹑諸三作均感慨深摯﹑詞約義丰。沈氏二作﹐稍形激烈矣﹐然亦有心人也。余亦作三律寄太癡云「人禽舜跖判幾希﹐風雨雞鳴徳不違。孔鐸音沈誰振起﹐梵鐘聲遠欲皈依。匹夫有責苒能謝﹐四海無家何處歸。復補再興容附驥﹐寸心遙逐雁南飛。」其二云「家國幾看陵谷變﹐江山猶痛革除年﹝用漁洋集中句﹞。茫茫莫紹文周緒﹐泄泄愁吟《板蕩》篇。吾輩交期金石固﹐羣經義等日星懸。橫流滄海天方醉﹐願學昌黎障百川。」其三云「猶龍化蝶悉佯狂﹐物貴知希法老莊。尹氏衣冠何闃寂﹐屈平涕淚獨淋浪。壁中絲竹紅羊劫﹐海上簪裾綠豈觴。廿載心交深仰止﹐推敲才拙索枯腸。」

嘉禾孫紫楨同甲﹐自號長春館主﹐詩筆沈鬱。嘗見其《壬子秋感》二首云「睇眄中天百感生﹐控邊幽薊壯神京。車書大統三藩檄﹐龍虎名王八部兵。一自平林驚嘯聚﹐翻勞回紇與聯盟。捷書何日甘泉達﹐忍聽秋空朔雁鳴。」「徹夜笳聲動地哀﹐舊時文獻付殘灰。河山割據蛙跳井﹐陵谷荒涼鹿走臺。山館寒燈空斫劍﹐霜園叢菊罷擎杯。南湖一枕還家夢﹐腸斷鄕關雁不來。」

《壬子秋感》一題﹐系希社第二集社課﹐佳章林立﹐而以髙太癡及嘉禾周同倩﹝祖揆﹞二君所作四律爲最。太癡云「秋風秋雨又今年﹐獨立蒼茫意愴然。亂世難求千日酒﹐遺民空望五銖錢。項王方戲臺前馬﹐齊女終沈葉底蟬。何事怒潮更疊起﹐英雄熱血付寒煙。」「江山新換主人翁﹐枯菀興衰自不同。觸耳商聲涼月下﹐驚心《易》象曉霜中。京華競迓乘軒鶴﹐海曲聊棲避弋鴻。堪笑金天司令日﹐狐裘舉國早蒙戎。」「落葉聲中正墮城﹐夕陽影裏尙屯營。脫巾處處時間變﹐就枕家家數受驚。土地半歸唐鎭將﹐禮儀誰習魯諸生。夜深私傍宮墻哭﹐丁祭明朝又不行。」「鼎沸中原盜似麻﹐圖謀統一願猶賒。苦心搖落隨蓮子﹐老淚橫斜殿菊花。彜夏混成新典制﹐兵戈擾盡舊繁華。相逢免冑還超乘﹐滿路嗚嗚奏暮笳。」周同情云「露气橫江黯夕煙﹐雁聲淸唳寥天。記傳烽火驚三楚﹐容易秋風感一年。鐵甕寒濤騰日夜﹐石城衰柳憶纏綿。聞パ漫下憂時涕﹐且和淵明菊篇。」「一彈指頃歲星周﹐猶有風雲擾九州。太息杜陵空念國﹐非關宋玉善悲秋。虫沙世外新逃劫﹐鹿豕山中喜共遊。抱取遺經談正學﹐狂鳴未肯逐時流。」「佳花如霰積巖阿﹐明月墻陰冷薜蘿。風自多情喧鐵馬﹐客來何地泣銅駝。論功競詡移山力﹐頌徳虛聽《擊壤歌》。掛墅靑萍莫輕嘯﹐恩牛怨李已消磨。」「落葉聲中靜掩關﹐閒窗吟瘦夕陽殷。天涯舊雨縈心曲﹐鏡裏新霜點鬢班。好夢因風隨處墮﹐淸愁酌酒苦難刪。摩挲枯樹憐生趣。淒絕江南庾子山。」髙﹑周兩家詩均感喟蒼茫﹐足當詩史。周君第三﹑四首尢有事外遠致﹐蓋少陵秋興之遺也。

丁叔雅徵君惠康﹐系雨生中丞日昌之子。中丞撫吳﹐百廢具舉﹐吳民至今頌之。叔雅夷猶宕往﹐似魏晉間人。體弱多病﹐客死都門。遺稿散佚﹐羅癭公﹝惇﹛曰融﹜﹞﹑陳叔伊﹝衍﹞各就醫中所錄﹐編爲小集。叔伊又錄入《石遺室詩話》中。七古如《送程伯葭南歸毗陵》云「誰歟行者車﹐鴻冥髙飛避徼。使我心悲嗟良朋﹐掉頭乃似遊方僧。丁三先生亦何能﹐年年傲骨空がテ。君來相附如枯蠅﹐坐此流俗紛嗔憎。竭來長安萬馬騰﹐赫赫羣彥爭薛滕。君獨胡爲气塡膺﹐灌夫默默自引繩。五侯招邀故不膺﹐似此功業何由稱﹐懸知天幸非所承。尊羹方欲從季鷹﹐風花轉瞬如飄燈。南山之蛟寒可罾﹐他時倘復懷觚稜。」又《伯葭屬題黃鶴山樵溪亭觀瀑圖》云「程侯示我古畫軸﹐叔明髙步何堂堂。吳興本自好山水﹐放筆幾欲淩穹蒼。畫師戒嘆鬼夜笑﹐剝奪造化無畱藏。眉書圖贈孟髙士﹐經君品題誰能當。是時炎曦正ピ赫﹐披拂戶牖延淸涼。老松矗立四五幹﹐溪石齒齒流洋洋。中間瀑布爭噴薄﹐懸崖峭壁森兩旁。茆齋幽人獨偃坐﹐溪山對賞疑相忘。知其胸次絕髙迥﹐煙雲供養非荒唐。五百年來無此作﹐倪迂舊說吾尢詳。豎儒耳食恣剽竊﹐擬王擬董紛低昂。至人無心詎踐迹﹐偶爾發興垂縹緗。揮毫瀟灑自快意﹐焉與俗子供張皇。市兒估客尢可笑﹐遠爲朽骨揚芬芳。髙騰聲價糅眞贗﹐坐圖巨富傾慳囊。山樵有知應齒冷﹐通靈遂使走且僵。嗟余好遊實天性﹐筋骨駑弱疲津梁。寶藏垂橐意色惡﹐費中人產殊徨。讀書品畫亦不易﹐臥遊淸願烏能償。還君此本三嘆息﹐惜無奇語如元揚。」二詩落落寫來﹐有卓爾不羣之槪。伯葭名氵育﹐陽湖人。工篆刻﹐究心經世之學。嘗遊東瀛﹐考求政﹐確有心得。余於友人案頭見其所爲日記﹐詳審精密﹐均可見諸施行也。

叔雅近體詩亦多可傳者﹐如《戊戌感事》云「攬轡四方虞蹙蹙﹐無君三月乃皇皇。自將豪气吞湖海﹐亦有幽愁托沅湘。屈子行吟賈傅哭﹐仲尼憂世接輿狂。甘陵黨部人爭笑﹐史籍他年識範滂。」《初抵日本旅寓感懷》云「暗雨蕭疏澹夕陰﹐髙樓含霧遠山沈。一春爛熳櫻花候﹐萬里羈孤客子心。入洛士龍成獨往﹐過江王導悵登臨。回廊徙倚懷鄕國﹐錦瑟華年感到今。」「迢遞瓊樓最上層﹐髙寒礪今擁吳綾。嚴更坎坎叢祠鼓﹐驚夢飄飄候館鐙。略與驅愁酬酩酊﹐故將片念著瞢騰。閬風糸馬平生嘆﹐發陽阿愧未能。」《贈歌者李郎》云「朱樓閣道立飛仙﹐策馬城南尺五天。慚愧長安倦羈旅﹐花時猶遇李龜年。」《晤陳諫墀》云「峨冠短後學從軍﹐麟閣思誇第一勛。今日踉跆持手版﹐定知嫩作嚇蠻文。」《病中偶成》云「逃名未得暫逃虛﹐散發斜簪諷道書。不信吾廬在人境﹐萬花如海閉門居。」「夢聞歸雁倍思家﹐怯怯空日又斜。前夜明香今夜雨﹐悶燒銀燭對殘花。」「明明如月何時掇﹐弱弱餘音似可聞。長訝雙魚斷消息﹐去天一握有孤云。」「倘竟飄然蛻此身﹐人天親愛總塵塵。憑誰彊別分恩怨﹐學道三年愧未眞。」「爲有眞情工慨嘆﹐刪除綺語變《風》《騷》。芬芳自媚垂垂歇﹐騎省年來感二毛。」以上數詩均淸微靜遠﹐有「落花無言﹐人淡如菊」之妙。《病中偶成》詩凡十四首﹐玆僅錄其五。「逃名未得」及「明明如月」兩首。羅癭公尢時時誦之。

王仲瞿集中有《住谷城之明日﹐謹以鬥酒牛膏琵琶三十二糸玄致祭於西楚霸王之墓》七律三首﹐實爲千古絕唱。自來詠項王故事者﹐莫能抗也。佳句如「誰刪《本紀》翻遷《史》﹐誤讀兵書負項梁」﹑「畱部瓠蘆《漢書》在﹐英雄成敗太淒涼」﹑「生能白版爲天子﹐死剩烏江一美人」﹑「壁裏沙虫親子弟﹐烹來功狗舊君臣」﹑「戚姬脂粉虞姬血﹐一樣君恩不庇身」﹐論古均別具隻眼﹐而筆力又足以達之。先髙祖吉士公﹐﹝字子瀟﹐嘉慶乙丑翰林﹐有《天眞閣詩文集》。﹞與舒鐵云先生位﹐均爲仲瞿先生至契﹐同時鼎足詞壇。法梧門祭酒式善曾爲《三君詠》以張其事。此題兩家集中均有和作。鐵云先生《瓶水齋集》中有「灑澆黃土魂來黑﹐詩咽烏江浪打紅」﹑「帳下美人歌駿馬﹐天涯兒女弔英雄」及「海內文章畱杜默﹐江東子弟送田橫」之句。先髙祖《天眞閣集》中有「死有人爭分五體﹐生無天命枉重瞳」﹑「無心殺季非仁懦﹐並力除秦是本謀」﹑「敢將文字翻遷《史》﹐欲弔英雄用美人」﹑「鬼馬怒嘶陰夜血﹐山花紅作戰場春」之句。一時均推爲絕唱。近見易實甫﹝順鼎﹞自撰《琴志樓摘句詩話》﹐有詠西楚霸王句云「早知秦可取而代﹐晚嘆虞兮柰若何。」「霸業祖龍分本紀﹐詩才妾馬入悲歌。」又詠虞姬句云「死憐斑竹湘妃廟﹐生笑桃花息國祠。」「良史他年如作傳﹐美人當日定能詩。」均用眼前故實﹐而脫口如新﹐卻未經前人道及者﹐洵足爲英雄美人生色。實甫又云「詠西楚霸王詩﹐余又另作一首。記其中雨聯雲﹕『二十有才能逐鹿﹐八千無命說從龍。咸陽宮闕須臾火﹐天下侯王一手封。』第四句自謂奇絕橫絕﹐非如此不能將項羽爲人寫出。」項王可愛﹐此詩亦可愛。

光緒戊戌死難六君子﹐以劉裴村﹝光第﹞﹑楊叔嶠﹝銳﹞學行爲最篤謹。二君皆蜀人﹐宦京日久﹐不事標榜﹐只以憂心君國﹐感恩知己﹐奮欲有所建樹﹐遂及於禍。叔嶠平日持論尢爲和平﹐與之爲友﹐有溫乎如春之槪。乃同罹絕ㄕ之慘﹐天下事固不可以常理論也。盛伯希前輩昱﹐爲叔嶠之師﹐作《杜鵑行》以哀之﹐云「天津橋上秋風起﹐白衣少年佐天子。雲翻雨覆驟雷霆﹐竟與黨人同日死。﹝『黨人』二字﹐原稿作『逆臣』﹐傳鈔者攺之。﹞死竟無名世尙疑﹐朝衣倉卒就刑時。似聞唐代永貞際﹐劉柳諸人有獄詞。經史蟠胸掌固熟﹐鰲氏未誅蘇氏族。歸隱泉明奔姊喪﹐解官亦欲持兄服。隱忍徘徊戀主恩﹐主恩深厚敢深論。茂陵遺稿分明在﹐異議篇篇血淚痕。劇憐六館誇髙第﹐亦復城南飲文字。黃李當時皆偉人﹐﹝謂黃漱蘭侍郎﹑李蒓客侍禦﹞與爾論交折年輩。萬里魂歸蜀道難﹐觚稜曉日自年年。杜陵漫灑云安淚﹐從此西川有杜鵑。」

戊戌四月二十七日﹐翁相國師同忽奉嚴旨﹐放歸田裏。京朝士大夫咸深訝異。師於端午日出都。前數日閉門謝客﹐檢理琴書﹐以鄕嬰老人手鈔詩冊持贈伯希祭酒﹐爲別後之紀念。祭酒以文文水《金焦圖》爲報﹐並題長句以送別﹐云「大江東下不可收﹐金焦兩點橫中流。果然鏟卻亦快意﹐那見蛟鱷驕淸秋。文水不畫潢水﹐蒼茫紙上天拍浮。重樓翠阜絕滄海﹐松寥隱隱茆庵畱。我藏此卷早夢遊﹐出沒日月狎海鷗。公今被恩得長假﹐壓裝書畫塡歸舟。戔戔片紙不足重﹐拳石想象撐五洲。成均故人盡凋落﹐微宮十載前公休。虱居人海竟無謂﹐氵句源亦有巖壑幽。吾宗香嬰有故事﹐鄕居養病親服疇。未惜相去日已遠﹐三年賓館刺不投。抱甕灌田各努力﹐神觀詎以形骸求。畫中有人公是不﹐嗚呼公竟焦先儔。」

鄭太夷方伯墅胥集中有《暮寒》七律詩一首﹐題注云「戊戌四月二十七日感事。」亦爲翁師作也。詩云「宮中二聖自稱歡﹐滄海歸人感暮寒。旅力旣愆時竟失﹐風波垂定事尢難。是非坐共微言絕﹐恢復終憑老眼看。料得淚痕潛漬筆﹐卅年密記在《金鑾》。﹝韓有《金鑿密記》五卷。﹞」太夷於光緒己丑考取內閣中書﹐爲翁師所得士﹐受知最深。且翁師之去國﹐於朝局大有關系﹐故必形之歌詠﹐以質後世也。己丑五月﹐考試漢內閣中書﹐典試者爲髙陽李文正﹑錢塘汪自阝亭侍郎兩師及翁師三人。翁師在闈中﹐有《次壁間韻贈自阝亭》云「侍郎才望海天深﹐東國南溟使節臨。一品集名家作式﹐十年樹好士成林。茶瓜小集雄談劇﹐鐙火虛堂夜漏沈。拜疏獨陳氵交長學﹐知君能抉五經心。﹝許君從祀兩廡﹐君所陳奏也。﹞」又《酬汪侍郎論書》云「道州隸法晚年深﹐越騎公方日日臨。最恨世人談《筆陳》﹐每嗤帖賈說碑林。奴書我愧毫端弱﹐能事輸君臂力沈。同啟黃封瞻聖藻﹝題目以黃紙封下﹐﹞敬從義畫見天心。」此次考試得人﹐實極一時之盛﹐如文道希﹝廷式﹞﹑劉葆良﹝樹屏﹞﹑汪頌年﹝詒書﹞諸前輩﹑呂幼ぎ舍人景端﹑趙劍秋參議樁年均登此榜。

狄楚靑部郎葆賢《平等閣詩話》﹝《平等閣詩話》多由陳子言布衣詩所輯﹞云「林暾谷貌而神淸﹐綺年遘難。作詩喜爲苦語﹐深造有得﹐意味雋永﹐眞解个中之三昧﹐殊不似少年人作也。」錄其《無題》云「海上今年二月寒﹐出門何地有花看。思先淸曉車輪轉﹐意共黃昏燭本闌。世界愁風復愁雨﹐肝脾爲苦亦爲酸。東鄰巧笑頻相訝﹐倚柱哀吟故未寬。」《感秋》云「淸晨負手行﹐蟋蟀鳴我門。因知秋气厲﹐感此悲流年。病夫日掩戶﹐一月不窺園。頗聞梧桐樹﹐飄葉聚其根。歲寒皆黃落﹐而汝胡爲先﹖我將種長松﹐不與時推遷。小庭數盆花﹐靑靑亦堪憐。但覺淒淸意﹐莫向西風前。」又《靈澤夫人廟》斷句云「韋昭吳史應書卒﹐不見《春秋》宋伯姬。」援引精確﹐斷制謹嚴。良史之筆也。

嚴幾道先生復有《哭林暾谷京卿旭》五言排律三十二韻﹐曩聞友人傳誦﹐而語焉不詳﹐玆從先生乞得原稿﹐錄存於此。詩云「相見及長別﹐都來幾晝昏。池荷淸逭暑﹐叢桂遠招魂。投分欣傾蓋﹐湛冤慘覆盆。不成扶耍弱﹐直是構恩怨。憶昨皇臨極﹐殷憂國命屯。側身思輔弼﹐痛哭爲黎元。大業方鴻造﹐奇才各駿奔。明堂收杞梓﹐列辟貢。豈謂資羣策﹐翻成罪莠言。釁誠基近習﹐禍已及親尊。惝移宮獄﹐嗚呼養士恩。人情看翕訁此﹐天意與偏反。夫子南州產﹐當時士論存。一枝翹國秀﹐三峽倒詞源。薦剡能爲鶚﹐雄圖欲化鯤。楊譚同禦席﹐江鄭盡華軒。卿月輝東壁﹐郎星列井垣。英奇相扌耆拄﹐契合互攀援。重譯風皆聳﹐中興勢已吞。忽聞啼晚鴂﹐容易刈芳蓀。古有身臨穴﹐今無市舉幡。血應漂地軸﹐精定叫天閽。猶有深閨婦﹐來從積徳門。撫糸玄哀寡鵠﹐分鏡泣孤鴛。加劍悲牽犬﹐爭權遇僨豚。空聞矜庶獄﹐不得見傳爰。投畀寧無日﹐羣昏自不論。浮休齊得喪﹐憂患塞乾坤。上帝髙難問﹐中情久弗諼。詩篇同《乘》《杌》﹐異代得根原。莫更秦頭責﹐無將朕舌捫。橫流還處處﹐吾合老邱樊。」

譚復生京卿嗣同《莽蒼蒼齋詩》﹐五律喜學唐賢髙調﹐卓爾不羣。《晨登衡嶽祝融峯》云「身髙殊不覺﹐四顧乃無峯。但有浮雲度﹐時時一蕩胸。地沈星盡沒﹐天曜日初。半勺洞庭水﹐秋寒欲起龍。」《夜泊》云「系纜北風勁﹐五更荒岸舟。戍樓孤角語﹐殘臘異鄕愁。月暈山如睡﹐霜寒江不流。然萬物靜﹐而我獨何求。」七律奇偉﹐彌肖其人。《和人除夕感懷》云「我輩虫吟眞碌碌﹐髙歌《商頌》彼何人。十年醉夢天難醒﹐一寸芳心鏡不塵。揮灑琴尊辭舊歲﹐安排險阻著孤身。乾坤劍气雙龍嘯﹐喚起幽潛共好春。」又﹕「年華世事兩迷離﹐敢道中原鹿死誰。自向冰天鏈奇骨﹐暫教佳句屬通眉。無端歌哭因長夜﹐婪尾陰陽剩此時。有約聞雞同起舞﹐燈前轉憾漏聲遲。」又斷句﹕「送人意無盡﹐惟有故鄕山。」亦佳。

湘鄕李亦元比部希聖﹐淸剛遐曠﹐獨秀時流﹐嗜古彌摯﹐尢通當世之務。庚﹑卒之間﹐於朝事多所論列﹐聞者韙之。而與時觸忤﹐竟不得一伸其志。浮沈郎署﹐抑鬱以終。海內識與不識﹐咸撫膺悲慨焉。遺孤幼弱。其友人爲刊遺詩﹐曰《雁影齋集》﹐皆庚子以後之作。大致神似玉溪﹐亦頗多近杜處。然每遇友人稱其似義山者﹐心輒不怡。玆錄數首於此﹐亦論世者所樂誦也。《有寄》云「漢女遺珠佩﹐湘妃倚薜蘿。擬愁供楚雨﹐量恨與吳波。往事兼春遠﹐流塵著夢多。玉無覓處﹐長是隔秋河。」《亂離首仿元白體示頌年叔進兩太史》云「亂離重說太平年﹐宣武城南二月天。崇效寺中尋芍藥﹐陶然亭畔弔嬋娟。九衢車馬如流水﹐百戲魚龍遇禁煙。歷歷舊時歌舞地﹐爲君寫入《七哀篇》。」《帝子》云「帝子苔痕玉座靑﹐鷓鴣啼處雨冥冥。北門劍佩迎蕃使﹐南極風濤接玉亭。江海佳期愁δ晚﹐水天舊事夢娉婷。秦絲解與春潮語﹐一曲《蘼蕪》忍淚聽。」《天遣》云「天遣多情有別離﹐綠楊枝外抵天涯。粉蛾點滴牽絲出﹐金雁零丁怨柱移。錦字無多裁恨遠﹐重簾不捲放愁遲。髙唐夢雨相逢道﹐賦就春寒已後期。」《搖落》云「搖落於今又一時﹐勸君減恩復裁悲。禁寒海燕原無賴﹐入蘿江鴉不自持。石闕銜碑相望久﹐車輪生角得來遲。茂陵松柏秋蕭瑟﹐畱與梁鴻賦《五噫》。」《壬寅八月五日作》云「望仙樓下萬人喧﹐新進《涼州》法曲翻。想見開天全盛日﹐年年八月作朝元。」

亦元又有《讀辛丑十月二十詔》二首云「世論多翻覆﹐天心有廢興。倉皇誅管蔡﹐羽翼失疑丞。國狗應難噬﹐城狐未可憑。夜來看北斗﹐佳气望昭陵。」又﹕「百萬生靈血﹐東朝悔禍深。易名傳玉冊﹐流涕發金。載筆他年事﹐逋臣海外心。祖宗遺訓在﹐覆轍莫相尋。」《酬樊按察見贈》云「六郡黃圖接武威﹐極知邊日少光輝。愁中歲月堂堂去﹐亂後山川漸漸非。浮海黨人公論在﹐過江名士輩行稀。安危要仗隆中策﹐白羽終煩更一揮。」讀數詩﹐可想見其志趣。君於庚子冬著有《庚子傳信錄》《政務處駁議》諸書﹐言成軌則﹐足以垂後世之鑑誡。﹝以上各節﹐多據《平等閣詩話》采入。﹞

長沙楊甫觀察觀圭﹐久宦鄂省﹐曾入張文襄幕府。淹博罕倫﹐吟稿甚富。癸卯冬間來京﹐余於寒山詩鐘社遇之。傾談無間。備言辛亥秋冬之交﹐鄂中寓廬所藏書籍圖畫悉付劫灰。頻歲流離﹐不廢嘯詠。嘗示余《黃鶴樓書感》四首云「羊質居然虎有皮﹐怯豺悅艸詎非宜。誰教玉斧區甌脫﹐欲涸銅山豢弄兒。黃屋娛情聊復爾﹐綠林思逞欲何爲。訁移臺累債紛南北﹐不信波埃後事師。」「一從大陸競龍蛇﹐其血元黃每蘗芽。貳負有屍仍斗野﹐封犭希嗜殺況如麻。相煎終刮同根豆﹐化碧微聞並蒂花。﹤骨此﹥骨髙原竟何意﹐只應搏土悔靈媧。」「精靈炯炯在黃書﹐若有人兮密儆予。不惜錦繒詒裸壤﹐勞鐘鼓饗爰居。銅駝典午防先潰﹐玉馬商辛社亦墟。自昔滔天寧此烈﹐汨陳何計免其魚。」「五月江城此滯畱﹐一年一度一登樓。鯨濤浴日金千頃﹐鸚冢棲煙碧片丘。題句客心南北雁。﹝印伯入燕﹐子大寓滬﹐去年均有和予登樓之作。﹞接天帆影去來鷗。懷人念亂都無謂﹐爲吸長波蕩古愁。」四詩感憤時事﹐慨當以慷。第一首「黃屋」﹑「綠林」一聯﹐似覺言之過激。後三首均語重心長﹐令人百讀不厭。「同根豆」﹑「並蒂蓮」一聯﹐怨而不怒﹐洵爲《小雅》遺音。

鄂中爲甫久居之地。近歲親睹滄桑﹐時發悲慨﹐一篇之中三致意焉。集中又有《晨登黃鶴樓》三律﹐玆錄其二云「往事昆明有劫灰﹐似窪似臼尙枚枚。伊誰家世傳降表﹐始信通衢孕禍胎。明哲經綸同不臘﹐湖山粉飾也需才。連翩荀費雲中鶴﹐可識丁仙化鶴來。」「才到靑蓮被魔﹐一樓槌碎待如何。更﹤片戈﹥混沌仍無竅﹐只學刑天濫舞戈。地險依然帶蛇豕﹐江聲盡日走黿鼉。野鷗笑我低徊久﹐袖手憑闌看逝波。」又《詠廢宅》云「才人廝養都蕭瑟﹐無恙西風颯颯來。盡有池亭銷折戟﹐尙誇帷幄扇淸埃。濫觴不信岷波惡﹐穿石微緣岱ニ開。大好家居付君輩﹐漫嗟遺宅滿蒿萊。」甫集名《環中廬詩》﹐自壬子正月以前所爲詩均已自行編定爲七卷﹐第八卷

以後悉爲近作。斷句之卓然可誦且足資史料者﹐如《和華履端試筆》詩云「正統余分消聚訟﹐升平據亂在何書。」《席間晤周屏侯賦贈》云「滄桑對酒成千創﹐煙柳嬌春欲二分。」《疊樊山中秋韻》云「故國文章哀庾信﹐大師篆籀有樊深。」《遺興三疊伯嚴韻》云「萬事都成珠買櫝﹐一枰浪擲玉爲埃。」《四峯五十生日和韻補壽》云「秋宵有夢應爲鶴﹐玆世能天只羨虫。」「一官舒捲云俱澹﹐萬怪掀騰海怒飛。」此外俊句名章﹐尙難枚數。

甫五律饒有唐音﹐蓋由致力甚深﹐故落筆無凡響也。如《陰曆七夕和子大蠖居韻》云「人間與天上﹐同此貯離愁。蛛网微明牖﹐蟾光不滿樓。年華看水逝﹐河漢笑天囚。那似散仙好﹐騎鯨十洲」。「陰陽區漢歷﹐小別換乾坤。良會當何夕﹐無因句攵九門。頑云烏鵲渡﹐巧縷鳳鸞村。起視長河影﹐微微有夢痕。」《戲和子大白髮》云「星星堪十載﹐濯濯又今時。一怒冠難振﹐先涼鏡不知。郊心吟寸艸﹐羊婦笑機絲。太息今微管﹐吾衰感仲尼。」又《和叔瑜城北酒樓集飲》四律﹐玆錄其二云「風雲方ㄈ擾﹐物外一相攜。野潦浮紗帽﹐﹝樓臨池上﹐爲古紗帽塘。﹞繁花照鬢絲。鶯緣雨﹐ア意惜春遲。日共亡何飲﹐言嗤漆叟卮。」「一碧沅湘漲﹐維舟有故人。合離驚隔歲﹐歌哭遣餘春。桃洞空招隱﹐匡山夢結鄰。卅年行腳慣﹐俱未息風塵。」

及門黃秋嶽祕書﹐所著《聆風移衤集綴》采摭甚富﹐持論亦極精審。中有論詩一則云「古人詩多寓意﹐以得言外味者爲佳。如詠云詩﹐王荊公句云﹕『誰似浮雲知進退﹐才成霖雨便歸山。』意美之也﹔又宋人句云﹕『無限旱苗枯欲盡﹐悠悠閒虛作奇峯。』意責之也﹔汪東山句云﹕『閒雲莫戀山頭住﹐四海蒼生正望恩。』意勉之也﹔陳狷亭句云﹕『怪紛紛頻出岫﹐不曾行雨竟空還。』意諷之也。用意不同﹐各有其妙。」狷亭名沂震﹐字起雷﹐蘇州吳江人﹐著有《微塵》《敝帚》二集。自幼至老﹐左圖右史﹐性好山水。康熙中作令川南﹐視學山左﹐所至莫不登臨憑弔。玩詠云詩﹐當時必有所指﹐若爲患得患失﹑吏而素餐者發。世之濃於宦情﹑淡於民瘼而終不免屏棄於仕途之夫﹐誦此當知所儆矣。

及門張玉裁同書﹐直隸雄縣人﹐京師大學文科畢業。好爲近體詩﹐功力不深﹐時有佳句﹐且於時事每致深慨﹐亦今世之有心人也。如《晚眺》云「北望胡塵惟一慟﹐東封況有虎狼秦。何心更作觀棋語﹐說與長安賣卜人。」《諷世》云「小盜身誅大盜侯﹐幾人掉臂彀中遊。侯能竊國偏無恙﹐笑爾愚氓死一鉤。」《秋日遊頤和園》云「飛甍傑棟古阿房﹐徑曲循遊趁夕陽。花色風寒猶向日﹐山容秋老漸含霜。紅蕤冷墜宮人艸﹐黃葉殘摧帝子鄕。剩有銅駝相對臥﹐荒榛零雨感滄桑。」斷句如《秋感》云「哀顏笑比霜中葉﹐厄運艱於創後棋。」《詠吳淞駁臺》云「天禍中原龍鬥野﹐地臨滄海水朝宗。」《決口遇雨卽事》云「椎沈大陸援非易﹐滴破蒼穹補亦難。」造語極爲刻摯﹐有壯士拂劍﹐泣然心哀之槪。

湯頗公﹝用彬﹞﹐湖北人﹐肄業京師文科大學。熟於史事掌故﹐著有《新談往》一書。自述綠起雲﹕「『談往』者﹐談往事也。前明之季﹐花村看行侍者端居幽憂﹐有《談往》之作。余北遊十餘年﹐目擊晚淸朝政紊亂覆飠束之狀﹐爰取丁酉新政初萌﹐迄辛亥淸祚告終﹐十五年朝章國故﹑稗官野乘﹐及其親得之耳聞目睹有關時局者﹐作爲是編。」姚梓芳爲作序﹐謂頗公能以歷史眼光察政局遷變﹐毫素之下﹐別其深心。詞筆亦雅馴絕俗。他日修光宣紀事本末者﹐不可不參考是書也。《新談往》中所錄近事﹐可采者甚多﹐玆附錄寶竹坡父子事三則於後﹐以見一斑。竹坡先生固以直臣而兼詩人﹐光緒朝卓卓可傳之人物也。

前淸之季﹐宗室中最明達者無若寶竹坡父子。竹坡君名寶廷﹐痛朝政不綱﹐於典試福建回京覆命時﹐道經浙江﹐﹝《新談往》原書誤爲在浙督學任內事﹐玆爲更正。﹞娶江山船妓女。復上疏自劾﹐部議落職。竹坡往來西山﹐以詩酒自娛﹐灑然有遺世之志。嘗有句云「微臣好色由天勝﹐只愛風流不愛官。」其傺可想。其子齋富字伯福﹐官庶常。餘丁酉居京時﹐見其《告八旗子弟書》中有句云「民權起而大族之禍烈﹐戎禍興而大族之禍更烈。」所謂「大族」者卽指八旗。亦若逆知庚子之變與去年革命之事者。當時八旗人士詈伯福者盈耳﹐指爲妖妄者十人而九也。伯福旣爲書告八旗子弟﹐又與吳彥復君保初辦知恥學會於宣武城南﹐奔走叫號﹐所至彊聒。而一般士大夫率掩耳而走。戊戌政變後﹐徐蔭軒指爲妖人﹐以宗室故得免誅戮﹐而令其妻父聯元嚴加約束。伯福旣常居嶽家﹐以詩酒自晦﹐間爲聯元說時局大勢﹐聯甚韙之。拳亂起﹐聯元力陳拳不可恃﹐遭駢戮。伯福痛其外舅之爲己而死也﹐則大慟。聯軍入京﹐遂與其弟富壽仰藥死。臨終爲絕句二首云「衮衮諸王膽气粗﹐竟輕一擲喪鴻圖。請看國破家亡後﹐到底書生是丈夫。」「薰猶相雜恨東林﹐黨禍牽連竟陸沈。今日海枯見白石﹐兩年重謗不傷心。」玩其詞躊躇滿志﹐眞有視死如歸之樂。丁酉夏﹐余於友人席間晤伯福﹐其爲人勇於自任﹐慮一事發一言﹐千人非笑不顧也。記通州張季直贈詩中有句云「坐閱飛騰吾已倦﹐禁當非笑子能雄。商量舊學成新語﹐慷慨君恩有父風。」可以爲伯福寫照。

何鬯威《芬室詩話》云「羅癭公﹝惇﹛曰融﹜﹞詩淸婉明秀﹐別具格調﹐余誦之最久。《掩關》云﹕『掩關獨夢滿釵塵﹐似水鈿車向玉津。花底珍禽成小﹐柳梢斜日映孤顰。餳簫聞罷初添病﹐帶眼寬余稍厭春。後約薔薇都負盡﹐未任沾酒一傷神。』《法源寺丁香盛開約瘦唐蟄庵石遺堯生昀谷叔海毅夫同遊》云﹕『梵館淸深背市喧﹐檀樂千樹碧當門。訖春花事煩車轂﹐斜日風軒饜笑言。閱世靑鴛成小聚﹐後時紅萼負晴暄。庸知楚客攜蠻﹐中有催詩一缽存。』《春盡日蟄庵招同崇效寺牡丹花下餞春因呈病山京兆》云﹕『昨夜東風取春去﹐荒畱得一分花。寂喧車馬從僧說﹐遲暮園林況日斜。孤艷風前宜自惜﹐故人地下足長嗟。﹝丁叔雅同遊﹐今已下世矣。﹞使君莫靳深杯醉﹐尙有楸英殿物華。』」

鬯威又云「林暾谷《晚翠軒集》有《和友人韻》云﹕『錦車使者歸來晚﹐霧閣云窗又起家。楚岫夢回洵美矣﹐漢宮望久詎非耶。君王自失商於地﹐顏色能驕西海花。生不逢時尙傾國﹐也將續命托琵琶。』此指僅彩雲曾匿暾谷﹐故有此詠。『君王』句疑指洪侍郎帕米爾畫界事。」

鬯威又云「歌者賈璧云﹐明慧穎秀﹐善睞曼聲。羅癭公賞之﹐嘗有《排日觀賈郎登場書示荷庵》云﹕『翠舞珠歌小中興﹐傾城一顧自相矜。已拚顚倒歡場共﹐還遣沈憂酒力勝。月影山河憐破碎﹐夢中心事不飛騰。虞淵顧影吾寧諱﹐日禮華爾亦能。』又云﹕『短策京華後塵﹐偶然笑一相親。江山縱好吾安往﹐柰此風流絕代人。』」

辛亥革命之舉﹐將數千年帝制一旦推翻﹐洵爲空前絕後之盛事。世之論者﹐均以此次革命爲政治革命﹐與種族主義無關﹐故能合五族人民﹐成共和政體。然當南京政府成立之日﹐曾以種族說祭告墮陵﹐未免所見不廣矣。揚州陳含光有七古一首詠此事﹐云「提三尺劍臻帝基﹐朱翁劉季兩布衣。遮羅四海若反手﹐天戈一指皆來歸。畏神服教至今日﹐邱壠尙致鬼與機。自秦以還幾千載﹐稱王稱帝交﹛非女﹜々。帝王寇盜豈有界﹐成曰天命敗則非。要視神器爲一物﹐有大力負天不幾。輟耕初念僥幸耳﹐遑以水火爲民祈。俱言天授帝者出﹐滌蕩敝俗銷淫威。漢家十事九秦法﹐明更元命去者幾。千諛百諂出史冊﹐論徳遽與天巍巍。儒不信心好信耳﹐百世有頌誰敢譏。中華帝制今絕﹐更易名號變幟徽。山翻海倒天地辟﹐蠕者能動者飛。明淸孰怨孰爲徳﹐等以一姓制九圍。上陵焚燎告光復﹐世無識者有恐意。荒陵日落气象古﹐松櫟夾道綠且肥。徘徊欲發廣武嘆﹐捨華盛頓吾誰依﹖」

陳含光字孫﹐名延華﹐江蘇揚子人﹐含光其別號也。《芬室詩話》云「多孫家承郡望﹐生長見聞﹐早慧篤學﹐無殊寒﹐故能博極文史﹐有聲於時。好校勘羣籍﹐兼治金石文字﹐並具經法﹐有顧澗蘋﹑趙味辛﹑沈西﹑張叔未之風。雅好賓客﹐每丁上春﹐園沼卉木丰美﹐輒許過從閒訁燕﹐摩娑碑版卷軸﹐兼陳伎樂﹐醉而歌諷﹐往往達旦。曩歲抱騎省之戚﹐因取漢武帝思李夫人賦『佳俠含光』之語自顏其室。吁﹐可悲已﹗工書﹐仿張樗寮﹔善畫﹐摹王叔明﹐皆精妙。最工詩﹐聲韻淸異﹐風格遒上﹐而自然諧雅﹐不同細響剽光﹐惟頗知愼惜。余每┢寫﹐流播略多。揚州鹽莢利藪﹐俗競錐刀﹐裏有才人﹐無能矜尙。使山尊﹑秋玉復生﹐則當北面事之矣。」

含光近體詩淸遠閒放﹐超然塵之外。如《孤行》云「孤行惘惘覺春長﹐巷陌垂垂近晚涼。驟雨催雲開曉翠﹐斷霞映樹作秋黃。心空漸識人哀樂﹐時過方憐意老蒼﹐百計有生須自快﹐暮鴉何事已深藏。」《聽歌者唱徵兵》云「棘門兒戲久相輕﹐轉對靑蛾覺有情。手撥檀槽聲似雨﹐酒邊蹬下唱徵兵。」《葬故室於先母塋次﹐旣畢工﹐風雪宿蘇莊丙捨》云「鬱鬱千春竟﹐茫茫百念孤。人間桑到海﹐地下婦從姑。野雪鳴更急﹐窗風蠟淚枯。中年吾漸逼﹐溫酒看黃壚。」「東極扶桑表﹐西窮弱水邊。何山埋我骨﹐他日待髙天。佚蕩輕鄕裏﹐低徊爲墓田。三更好風雪﹐匹馬夢山川。」《中秋對月》云「我欲停杯問月明﹐悲歡應只是虛盈。若當愁虜光偏滿﹐何怪人間事不平。皓魄顧餘如有語﹐紅塵久戀太癡生。乘風倘有歸來意﹐萬里今宵一樣情。」以上數詩均有事外遠致。

近世作淸宮詞者凡數家﹐以吳炯齋﹝士監﹞﹑文道希﹝廷式﹞﹑陶無夢﹝衰﹞三家爲最著名﹐玆各錄數首於後。

吳炯齋詩云「雙成明靚影徘徊﹐玉作屏風塵作臺。《薤露》凋殘千里艸﹐淸涼山下六龍來。」此詠世祖時皇后董鄂氏事﹐本吳梅村《淸涼山贊佛詩》。又云「家人燕見重椒房﹐龍種無端降下方。丹闡幾曾封貝子﹐千秋疑案福文襄。」原注云「福康安﹐孝賢皇后之侄也。封貝子﹐贈郡王﹐二百餘年所僅有。滿洲語謂後族爲『丹闡』。」案﹕福文襄之父爲傅恆﹐謚文忠。髙宗《悼傅文忠》詩有「汝子吾兒定教培」之語﹐亦一證也。又云「雛鬟生長羌西﹐鈿合無情寵劍攜。帝子不來花已落﹐紅顏黃土玉鉤迷。」此言髙宗時回部某女事﹐見王壬秋《湘綺樓文集》。近人丁秀夫﹝傳靖﹞詩集有《寶月樓詞》七古﹐亦詠此事。今寶月樓爲總統府之正門。吾鄕孫景賢﹝希孟﹞﹐今歲仲冬來京﹐作《都門衤集感》五律數首﹐有「寶月樓前月﹐依然照女墻」之句﹐嘗於席間爲余述之。

炯齋詩之詠孝欽後軼事者﹐如雲﹕「大稚齋中寫折枝﹐丹靑鉤勒仿筌熙。江南供奉𨿽承旨﹐不及滇南女畫師。」注云「內廷畫工皆吳人。光緒間﹐昆明女史繆素筠承直垂三十年。『大雅齋』﹐孝欽自署齋名也。」又云「北狩經年蹕路長﹐鼎湖弓箭望灤陽。兩宮夜半披封事﹐王璽親鈐同道堂。」注云「垂簾以後﹐在熱河時頒發諭旨﹐皆鈐『同道堂』一印﹐蓋文宗末命﹐親付孝貞﹑孝欽者也。」又云「納蘭一部首殲誅﹐婚媾仇仇筮脫弧。二百年來成倚伏﹐兩朝妃後侄從姑。」注云「入關以前﹐與葉赫納蘭部以爭婚姻事滅其部落。『納蘭』卽那拉也。」又云「趙家姊妹共承恩﹐嬌小偏歸永巷門。宮井不波風露冷﹐哀蟬落葉夜招魂。」注云「庚子之變﹐珍貴妃死於宮內井中。」又云「千步廊前竦碧岑﹐佛香閣上恣登臨。長衣地盤旋上﹐親挽輿有福金。」注云「孝欽在頤和園﹐每日必登佛香閣遊覽。閣在萬壽山之顚。廢端王之福晉日侍左右﹐親爲扶輿。大阿哥之入嗣﹐福晉之力也。『福金』卽福晉。」又云「翔鸞飛艦棹湖波﹐天上嬉娛樂事多。不愛內家妝束貴﹐居然雨笠與煙蓑。」注云「孝欽率后妃於園照像﹐用漁家裝。」又云「賴夢山人冰雪姿﹐婕妤寵幸冠當時。焚香糸肅佛應多暇﹐自繪林巒綴小詩。」注云「穆宗之瑜貴妃﹐自號『賴夢山人』﹐能詩畫。」

陶無夢所爲淸宮詞﹐凡七十餘首﹐今坊間刊本僅錄有十五首耳。其最有關系者﹐如雲﹕「釘鈐馬佩去如飛﹐諳達垂鞭左右隨。詔遣阿哥歸祭主﹐黃紫轡好威儀。」注云「大阿哥溥亻雋立二年﹐凡大祀﹐皆奉旨恭代行禮。『諳達』﹐國語謂師傅授淸文者﹐其儀視師傅稍殺。」又云「景運門前曉色開﹐百官濟濟早朝回。禦醫隨例聽傳喚﹐排日抄將脈案來。」注云「戊戌九月後﹐景帝多不豫。隔數日輒以脈案頒示中外。」又云「六龍倉猝幸西秦﹐玉骨含裹錦ブ。從此笙囊休進禦﹐武皇歸哭孟才人。」注云「哀珍妃殉國也。」又云「天半燈搖紫電流﹐玲瓏殿閣仿歐洲。因一炬西人火﹐化出繁華佛照樓。」注云「佛照樓卽儀鸞殿故址。殿毀於庚子之亂。回鑾後重修﹐費帑五百萬﹐攺用西式﹐賜名佛照樓。」又云「園子春來柳早靑﹐郊居景物暢皇情。輪船似報巡遊信﹐一帶長河汽笛聲。」注云「昆明湖中禦坐輪舟二艘﹐某國所進也。」

文道希《淸宮詞》﹐均詠近三十年間事﹐最爲雅瞻可誦。玆錄數首﹐雲「水殿荷香綽約開﹐君王靑翰看花回。十三宮女齊描寫﹐第一無如阿婉才。」「桂堂南畔最消魂﹐楚客微詞未忍言。只是夜深風露冷﹐黃輿催送出宮門。」「由來對語士人難﹐鎖鑰深嚴付內官。翠羽縹纓飛蓋出﹐路人爭作上卿看。」「畫省髙才四十年﹐暗將明徳起居編。獨憐批盡三千牘﹐一卷研神記不傳。」「手折珠松夢不成﹐無因得見鳳雛生。綠章夜奏鴻儀殿﹐不種桐華種女貞。」「鼎湖龍去已多年﹐重見曹邱板築篇。珍重惠陵純孝意﹐大臣親省水衡錢。」「梨園子弟貌如仙﹐一曲琵琶萬錦纏。新領度支三品俸﹐江南羞殺李龜年。」「珍珠簾額玉屏風﹐七尺珊瑚一樹紅。聞道宣仁傳內敕﹐禦珍移入永安宮。」「河伯軒窗透碧紗﹐神光入戶湛蘭芽。東風不解傷心事﹐一夕齊開白柰花。」「窮海孤臣賦《式微》﹐鼓笳聲緊帛書稀。洞庭張樂君須記﹐莫使冤禽海外飛。」「九重魚鑰重嚴宸﹐東苑關防一倍眞。卅載垂衣勤儉徳﹐愧無椽筆寫光塵。」道希文學優美﹐久居侍從淸華之選﹐且珍﹑瑾二妃未入官時﹐均受學於道希﹐故所見所聞﹐較爲親切。「東風不解傷心事﹐一夕齊開白柰花」二語﹐尢爲世所傳誦。此詩卽詠珍妃投井﹐與炯齋之「宮並不波風露冷﹐哀蟬落葉夜招魂」﹐可稱雙絕。

道希詩中「畫省髙才四十年」一首卽詠瑜貴妃事﹐與炯齋之「賴夢山人冰雪姿」同一用意。惟賴夢山人實不僅以詩畫見長﹐炯齋之詩尙未揭其眞相。徳菱女士﹝裕庚之女﹞《宮闈祕記》稱瑜妃爲中國女子之最有才智者﹐且於西政西學﹐靡不通曉﹐良非虛譽。孝欽臨朝﹐批閱廷臣章奏﹐大半由瑜妃襄助﹐故四十年中緯武經文﹐多中肯要。道希一詩能傳事實﹐後世考求宮史者﹐宜取爲佐證矣。附錄徳菱女士《宮闈祕記》云「余在禁城宮中﹐曾遇同治帝之妃三人。帝崩後﹐三妃皆寓禁城巾﹐爲太后作女紅﹐以消磨歲月。余旣與之遇﹐乃知彼等皆深受教育者。中以瑜妃尢爲穎慧﹐能詩工樂﹐堪稱中國女子中之最有才智者也。且於泰西各國之掌故俗尙﹐亦無不了然﹐令余爲之驚服不置。彼於各事﹐似無不知其大略。余嘗問之﹐奚以疇昔從不之見﹖彼答非太后召則不入覲﹐今太后旣來禁城﹐故日謁之矣。一日﹐余接諸妃書﹐邀余過從。其居屋與城中他屋分隔﹐而寬廠亦不及之。陳設簡朴﹐僅有太監及女僕數人供奔走焉。諸妃自稱性習寧靜﹐塊然獨處﹐自樂其樂而已。至瑜妃之室﹐則四壁圖書﹐頗饒雅趣。並出詩數章以相示﹐中多淒戚之音﹐有所感也。妃殊主張設立學校以教育女童﹐蓋以其中之能寫讀者如鳳毛麟角也。並助余隨時以此言進之太后。妃並主張以泰西之治施於中國﹐惟殊不欲延用教會中之教員﹐因若輩常借他題以發揮其宗教主義﹐恐招華人之忌也。」

珍妃投井之事﹐聞者咸爲悲嘆。或云當庚子拳禍滔天之時﹐徳宗從孝欽後倉皇出宮。珍妃素爲徳宗所眷﹐誓欲相從。總管李蓮英實推而墮諸井中也。內監之驚毒無人理﹐乃至於此﹗洵可憤惋。王蘋珊前輩乃徵有《落葉詞》四首﹐情韻蒼涼﹐足當詩史。同時和者甚多﹐莫能及也。詩云「秋撼三山柰別何﹐流光激箭下庭柯。金仙掌畔荒荒影﹐玉女池邊瑟瑟波。此日韶華隨水逝﹐舊時庭院得春多。嬌姿一種芳菲色﹐不信冰霜意有頗。」「亭亭珠樹植名園﹐黃蝶西風又幾翻。濃翠自迎朝旭彩﹐淸鐘忽墮曉霜痕。一庭衰艸爭憐影﹐百尺寒枝不庇根。吹到師涓商調急﹐《玉階》哀怨向誰論。」「自拂荊塵判玉條﹐雪埋冰沍幾經朝。歌翻《獨漉》傷泥濁﹐曲寫《哀蟬》感翠凋。銅輦再過秋似夢﹐碧溝一曲怨難消。白楊路斷鵑聲急﹐誰向荒郊慰寂寥﹖」「依舊空庭碧蘚枝﹐淒淸日色冷燕支。重來金穀飄煙地﹐又到銀瓶合凍時。南雁叫羣千里斷﹐夜烏夢一秋悲。長空願止回風舞﹐爲惜飄零最後枝。」此四詩都下傳鈔殆徧﹐一時有「王落葉」之稱。蘋珊前輩在諫垣時甚著直聲﹐出守贛州﹐曾剛父參議習經贈詩有「匡牀諫艸畱殘篋﹐歸路荷花感聖恩」之句。

曾重伯前輩廣鈞有《庚子落葉詞》十二苜﹐俱詠珍妃投井事﹐托爲姬人華秀芬﹝金婉﹞所作﹐見於《平等閣詩話》。玆錄七首﹐云「甄官一夕淪秦璽﹐疏勒千年出漢泉。鳳尾檀槽陪玉輦﹐龍香寶珞殉金鈿。文鸞去日紅爲淚﹐輕燕仙時紫化煙。十月帝城飛木葉﹐更於何處聽哀蟬。」「赤闌回合翠淪漪﹐帝子精誠化鳥歸。重璧招魂傷穆滿﹐漸臺持節召貞妃。淸明寒食年年憶﹐城郭人民事事非。寶瑟流哀彈《別鳳》﹐寒魚衰雁盡驚飛。」「銀牀玉露冷金鋪﹐碧化長虹轉鹿輾。姑惡聲聲啼苦竹﹐子規夜夜叫蒼梧。破家叵耐云昭訓﹐殉國爭憐李寶符。料得佩環歸月下﹐滿身星斗泣瓊琚。」「王母傳籌擁桂旗﹐闔門宣敕肯教遲。漢家法度天難問﹐敵國文明佛不知。十宅少人簪白柰﹐六宮同日策靑驪。昆明池上黏天艸﹐只托微波訴﹛艸卷﹜ご。」「簾外曉風吹碧桃﹐未央前殿咽秦簫。石華廣袖誰人攬﹐沈水奇香定未燒。荷露有情同粉淚﹐菱波無賴學纖腰。云袍枉繡畱仙褶﹐碧海靑天任寂寥。」「姊弟雙飛入望仟﹐鳳幃元自賜恩偏。賞花昔昔陪銅輦﹐鬥艸朝朝費玉錢。秦苑綠蕪悲夕照﹐梁園春雪憶華年。身名只合埋靑史﹐何水何山認墓田。」「搦蝴靈風起綠萍﹐幽憐斷續掩春星。白楊徑斷聞山鳥﹐紅藕行疏度冷螢。關塞夢魂悲歲月﹐水天愁思接丹靑。鑾輿縱返塡橋鵲﹐咫尺黃姑隔畫屏。」重伯此詩﹐可作珍妃小傳讀﹐惟於「落葉」字面絕不縈拂映帶﹐爲與蘋珊京兆作矣耳。「姑惡聲聲啼苦竹﹐子規夜夜叫蒼梧」十四字﹐允稱絕唱。昔人過梟磯孫夫人廟﹐題聯云「思親淚落吳江冷﹐望帝魂歸蜀道難。」夜夢夫人來謝。竊謂重伯此十四字﹐倘珍妃地下有靈﹐亦當肅環佩以申感謝也。

金武祥《粟香二筆》有《石溪食人嘆》云「兵塵漲空不見天﹐荒郊寂歷無炊煙。饑民袖底藏白刃﹐日斜潛倚頹垣邊。弱女伶仃來乞食﹐張口無聲面漆黑。饑民突前白刃露﹐女言未畢身已僕。自憐此軀饑不肥﹐肉少未足充君饑。不死刀頭卽道路﹐今得早向黃泉歸。君不見豺虎不忍殘其羣﹐世間乃有人食人。嗚呼﹐世間乃有人食人﹗」此詩語語眞﹑字字悲痛﹐非目睹亂離之慘者﹐不能道也。比歲各省疊經革命之禍﹐陜西﹑河南均有人相食之事。東南諸省﹐素稱殷阜﹐而農工商賈﹐靡不失業﹐噍然鮮有生人之樂。蠹民豪右乘此時機﹐創奪他人之財以爲己有者﹐不知凡幾。甚至毀棄聖教﹑戕賊人心。蓋精神上率獸食人﹑人皆相食之事﹐已數見而不鮮﹐殊可嘆也。

辛亥革命之役﹐悉由報紙鼓吹﹑學生附和而成。尢可笑者﹐女學生動之興﹐更視男學生爲烈。蘇﹑滬兩處均有女國民軍及女子北伐隊之組織。此輩多系京津女師範學堂之學生﹐利用南軍優給之月俸﹐思欲「直黃龍﹐犁庭埽穴」。﹝此八字系女子北伐隊所登告白。見辛亥十月時報。﹞不知彼之父兄﹐靡不宦遊北方。孟子所謂「率其子弟﹐攻其父母」﹐不意數千年後實見此事﹐亦奇談也。滬﹑鄂﹑粵諸埠均有紅十字會﹐率以女子任救傷護病之事。此舉本效法歐瀛﹐而變本加厲﹐幻狀百出。妖姬遊女﹐咸以十字巾爲標幟﹐遊行街市﹐目挑心許﹐遂致爲世詬病。楊云史部郎鑑瑩《江山萬里樓詩鈔》有《新江南竹枝詞》﹐其第一百云「十字紅巾胸際堆﹐牀前蹀蹬夜深來。健兒欲得紅顏顧﹐爭向沙場肉薄回。」蓋有慨乎其言之也。

云史爲莘伯前輩崇伊之子﹐早歲工吟詠﹐通知中外之故﹐頗負時望。所著詩稿甚富﹐中多感憤時事之作。名句如《壬子九月入都有感》云「石鯨幾見千秋恨﹐玉馬猶疑萬乘來。」《京口夜泊》云「宦情隨白雁﹐詩價壓黃金。」均非凡筆。余於癸丑冬月作題詞二首﹐云「驚人奇句郁風雷﹐金殿猶疑萬乘來。聰馬家聲誇直諫﹐《戲鴻》妙墨擅淸才。百篇詩卷鳴長劍﹐兩字科名付創灰。人海浮沈慚落﹐輸君詞翰壓鄒枚。」「艷說紅顏愛健兒﹐從軍苦樂幾人知。參軍俊逸無凡響﹐方朔談諧爲憤時。嶺外曾瞻梅使節﹐江南唱《竹枝詞》。黃金詩價休相較﹐我視黃金腐鼠遺。」

余題云史詩稿﹐有「兩字科名付灰創」之句﹐因云史中光緒癸卯順天榜﹐名列第二﹐俗稱爲「南元」。蓋科場舊例﹐南七省人應順天鄕試﹐不能得解元也。﹝三江﹑浙﹑閩﹑兩湖爲南七省﹐其試卷編爲皿字號﹐名曰「南皿」﹐別有「中皿」﹑「北貝」等字號。﹞余於光緒癸巳中順天恩榜﹐名亦列第二﹐故詩中及之。有淸二百七十年中﹐吾邑狀元共有六人﹐南元只有四人。科舉人才﹐久已爲世詬病。結習未忘﹐談此瑣瑣﹐殊自笑也。先髙祖吉士公﹐字子瀟﹐著有《天眞閣詩文集》。乾隆乙卯江南鄕試﹑嘉慶乙丑會試﹐均名列第二。集中有「泥金帖子耀春屏﹐注定文昌第二星。華嶽何曾低泰岱﹐惠泉豈必望中泠」之句。余於甲午朝考﹐亦以第二人得廁館選。先贈公賦詩志喜﹐固深冀小子之學成名立﹐祖武克繩也。二十年來浮沈人海﹐落自傷。今更親睹滄桑﹐飽經憂患。追憶甲午年拙作《紀恩》詩﹐有「隨人踏上含元殿﹐念祖宜登繩武堂」之句﹐歷歷前塵﹐恍如夢境﹐痛修名之不立﹐悲嘉Т之難言﹐不禁浪浪欲涕矣。

云史之從弟潛甫﹐原名朝彥﹐今攺名е。年少好學﹐喜爲詩﹐近歲與余時相過從。其從侄隨庵﹐原名佛保﹐今攺名濟﹐與之同歲﹐濠叟先生沂孫之曾孫也。倜儻不羣﹐能傳家學﹐尢與余相契洽。二君均爲吾邑後起之英俊。潛甫工於詩﹔隨庵工於文﹐且究心經世之學﹐吾未能測其所至也。潛甫近有贈餘一律云「嘆息風塵方Е洞﹐竟從人海識經師。仙山猿鶴期公壽﹐海國魚龍郁我奇。《詩史》百編傳野乘﹐光芒萬丈照宏辭。程門立雪二三子﹐衣袂聯翩載酒隨。」

楊瓊字叔玉﹐又稱柿平樵叟﹐雲南之名宿也。年將七十﹐好學不倦。癸卯夏間﹐被選來京﹐爲參議院議員。是年兩院議員選舉時﹐多由黨派把持與金錢運動。凡交通便利之處﹐如蘇﹑浙﹑津﹑鄂﹑粵諸省﹐其風尢甚﹐故魚龍混衤集﹐萬怪畢呈。惟邊遠各省尙有古風﹐投票者率采平日聲望以應選。若滇南﹐若甘肅﹐諸議員均負時望﹐遠出他省之右。滇南尢多兼擅政事﹑文學之材﹐如趙樾村﹝藩﹞﹑袁樹五﹝嘉谷﹞﹑王豹君﹝人文﹞﹐其尢著也。叔玉並與諸君有韋弦膠漆之契。嘗題余《詩史閣圖》云「手刪周詩《三百篇》﹐懿惟宣聖開其先。有唐一代更蟬噪﹐編訂又許遺山賢。吳中卓卓有孫子﹐遠抗前徽輯《詩史》。网羅四礻冀淸人詩﹐傑閣髙吟泖湖水。可憐京邸起塵霧﹐獨擁縹緗守幽愫。但同猿鶴聯古歡﹐不與雞虫較气數。百年世事駒過隙﹐風雅正變足分晰。豈獨盛晚形妍媸﹐還可治亂參消息。況今國粹都消亡﹐大雅之輪疇扶將。幸君騷壇執牛耳﹐朋飛萬鳥鳴歸昌。嗟我滇南七十叟﹐國會貢言牛馬走。就塵篋艸乞斧斯﹐自笑千金享敝帚。」樾村﹑樹五諸君亦均有見贈及題圖各詩﹐他日當匯刻之﹐以見癸丑國會中未嘗無風雅之士﹐非盡黃茆白葦﹐以國學爲土苴也。

叔玉嘗司鐸晉寧﹐修明文廟禮樂﹐裁減諸生入學經費﹐士林翕然稱頌。後因晉寧州胥役無故逮系諸生﹐與州牧力爭不得﹐遂棄官歸裏。其《畱別諸生》五古十章有云「彼婦肆謠涿﹐忠忱悄以。柴桑及玆返﹐松菊三徑深。」又云「抱璞屢遭黜﹐按劍多不平。何苦受羈絆﹐坐玆煩惱城。黃鵠千里舉﹐繒弋寧能傾。保此歲暮姿﹐金石應同貞。」又云「賈誼且見謫﹐屈平徒疏狂。蘭蕙黯楚畹﹐奚論苕與﹛艸忘﹜。」三復此詩﹐可以知其品學矣。

近二年來﹐都門景象﹐日異月新。嘗於報紙見有《新北京竹枝詞》數十苜﹐非一人所作﹐均但署別號二字﹐無從訪其眞姓名也。玆錄其最有關系及最有風趣者數首於後﹐以備軸軒之采。如髯云詩云「政局紛紛類奕棋﹐本來約法尙臨時。四番總理曾更換﹐內閣從新組短期。」「一從庚子議和成﹐中外聯歡兩不驚。試向東交民巷看﹐今年各國又添兵。」「勛章時恨牌兒小﹐禮服惟求帽子髙。總統府中開晚宴﹐悵無燕尾首空搔。」百里詩云「政客連朝竹戰勞﹐部名俱樂掛牌髙。尋常消遣千金注﹐要比前淸貴冑豪。」「乞食金門筆一枝﹐街衢气象忽遷移。畫龍伎倆描摹熟﹐又換新民五色旗。」逸云詩云「嘉禾文虎大勛章﹐最好時行中將湯。莫笑共和名器濫﹐漢家廝養化侯王。」「窄袖蠻靴色色新﹐招搖過市彼何人﹖比肩比翼循西例﹐馬走雙頭車四輪。」湛園詩云「畫裏黃龍懶負舟﹐云深蓬島任勾畱。宮花寂寞無人管﹐十二珠簾不上鉤。」「都城一洗帝王尊﹐出入居然任腳跟。爲問大家前二載﹐幾人走過正陽門。」暖公詩云「中華門外是天街﹐綠女紅男簇隊來。舊日金吾呵不住﹐喧傳海禁一時開。﹝原注﹕海子今爲大總統所居﹐非復禁地矣。﹞」「近訊鐘樓曝背翁﹐夥頤非復大王雄。沈沈內務編新姓﹐不在包衣佐領中。」「末路飄零幾舊僚﹐中山名姓注雲霄。白頭不拜新承旨﹐珠串花翎事早朝。」以上諸詩﹐均有事實﹐可供野史之料﹐非尋常《竹枝詞》所可比例也。

至其最有風趣者﹐如逸云詩云「千步回欄亞字紅﹐阿儂斜倚小廊東。雪茄吸處飄香霧﹐勾引遊人拜下風。」湛園詩云「踏徧虹橋拂綠楊﹐垂髫嬌女避檀郎。農林何預蛾眉事﹐乘興爭來試念場。」「西來飛艇半空浮﹐少婦凝妝望翠樓。間到汽聲拚一笑﹐倚欄斜墜王搔頭。」「先農壇畔踏莎行﹐古物斑斕萬象呈。徙倚回廊攜筆記﹐隔簾時透賣花聲。」「綠樹陰濃笑語涼﹐暖風微透薄羅裳。滿身花露香如海﹐故意攀條學采桑。」暖公詩云「新翻樂府《萬年杯》﹐蘭蕙含芳取決陪。聞道白頭譚貝勒﹐髙歌仍媚貴人回。」「香廠繁華夜不收﹐氍毹新換女班頭。若循供奉夷吾例﹐戶產馨香趙倚樓。」「帶酒敲門問不訁爲﹐琵琶巷口馬車多。臯陶瘦面同瓜削﹐爭禁宵闌醉尉訶。」「一隊時髦寵眷深﹐議郎聲價重瑤琳。花芳月滿纏頭賤﹐爲有累累出席金。」「世界花花一冶遊﹐居然總長號風流。莫譏開府名稱獨﹐南北遙遙兩太邱。﹝自注﹕謂陳振先﹑陳其美也。﹞」「東安市廠擁香車﹐一尺平梳憶六珈。摹仿女兒新結束﹐晚風飄拂自由花。」

甲寅人日及上元節﹐抱存均於南海流水音約吟朋爲雅集。余以赴津門寓齋度歲﹐未及回京與玆勝賞。易實甫於人日賦七古云「長松落雪鋪山堂。午晴晝靜疑仙鄕。主人攜尊玉梅下﹐欲爲詩客蘇枯腸。我思艸堂過艷預﹐﹝是日余方題《蜀道寒云圖》﹞君話蘇門近林慮。﹝主人洹水﹑蘇門皆有別業。﹞焚香讀畫聊賞心﹐八極茫茫夢遊虜。從此迎春不送春﹐畱春常住軟紅塵。年年人日梅花發﹐來替梅花作主人。」又於上元節作七律云「銀海來看一片冰﹐瓊樓似倚最髙層。乾坤舂在兩三萼﹐雪月天加十萬監。寒想東皇施橐鑰﹐醉疑北斗近觚稜。松庵照影參能秀﹐同是恆河過去僧。」抱存有和冰字韻一律云「千門九陌接含冰﹐不夜蓬宮十二層。彩結洛城雙闕仗﹐影翻韓國百枝鐙。舂回太液開天罅﹐髙入廣寒捫月稜。車水馬龍都不管﹐一龕疑是在家僧。」抱存近數月閉門謝客﹐以讀畫評詩自遣﹐故末句云然。

閔黃山祕書爾昌﹐詩格俊逸﹐著墨不多﹐方地山嘗以「漁洋愛好」擬之。余於《詩話》中曾錄其詠日相伊藤在韓被刺事七律﹐以見一斑。昨又爲余題《詩史閣圖》﹐云「翦燭談詩過十年﹐﹝自注云﹕甲辰乙巳同客天津﹐君甫從事選詩﹐嘗與商量體例。﹞人間初見海成田。山莊紅豆春常在﹐歷創文章仗爾傳。」「抗手遺山儕秀野﹐千秋雅道未云孤。文商榷成新志﹐遮莫金元讓曼珠。」二詩風格遒上﹐允爲傳作。今總統府祕書中﹐如黃山及王書蘅﹝式通﹞﹑沈呂生﹝祖憲﹞﹑羅癭公﹝﹛曰融﹜﹞﹐均長於文學﹐爲南洲之秀傑。抱存與諸君至爲契洽﹐極文訁燕之歡焉。抱存爲余題五古一首﹐云「先生居髙閣﹐手輯詩成史。道咸歷四朝﹐迨至同光止。點勘費丹黃﹐集辧朱紫。感舊郁幽思﹐﹤匚夾﹥中亦小紀。天下正囂囂﹐是誰識此旨。今來話滄桑﹐披圖一拊髀。時人競謀政﹐薄爲雕虫技。不知《詩三百》﹐風化含至理。大雅未淪缺﹐扶輪賴有此。」詩筆亦極卓犖之致。雲南袁樹五﹝嘉谷﹞於前月爲余題五古云「我昔讀《唐書》﹐詩史一子美。化身千百億﹐復爲一詩史。或得子美貌﹐或得其神髓。字字窮時變﹐事事關國紀。空山鸞鳳鳴﹐大澤龍蛇死。詩老寄生涯﹐詞伯森壁壘。斜街問花事﹐秀野拜詩鬼。視今猶視昔﹐髙秋野雲紫。滄桑嗟萬變﹐吾道貫終始。願以苦吟身﹐入君畫圖裏。」樹五此詩與抱存詩體﹑韻皆同﹐可稱雙壁﹐特樹五以雄健勝﹐抱存以疏宕勝耳。

貴陽陳筱石尙書師夔龍攵歷中外﹐聲施爛然。爲政務持大體﹐所居民樂﹐所去民思。近三十年中之名臣﹐秀水陶勤肅﹑南皮張文襄二公實爲冠冕。得貴陽尙書配之﹐可稱鼎足矣。三公均起家甲科﹐久任兼圻﹐歷試盤錯﹐不震不驚。辛亥秋冬之交﹐尙書方督直隸﹐扌耆拄艱難﹐勛髙力瘁。迨宣布共和之前數日﹐廷旨準予給假﹐旋卽退隱林泉。出處進退﹐具有本末。當去官之日﹐曾作四律畱別宮紳土庶﹐論者稱其哀而不怨﹐和而不流﹐深合《三百篇》之旨。詩云「茫茫難問夢中天﹐艸艸勞人暫息肩。賜履忝居羣牧長﹐掛冠猶及國門前。﹤蒙毛﹥﹤童毛﹥自笑羊公鶴﹐哀怨空聞蜀帝鵑。七十二沽春水綠﹐﹝卸任適值立春。﹞煙波江上好停船。」「慚愧蒼生望雨霖﹐十年旄節主恩深。來大陸風雲幻﹐忍見虞淵日色沈。誰爲兩間畱正气﹐劇憐一病負初心。河橋多少新栽柳﹐雪後婆娑感不禁。」「多謝羣公臥轍勞﹐早從市上識荊髙。昭能創霸先延隗﹐蕭愧無規賴有曹。秦地十城求趟璧﹐吳淞一水試並刀。眼前無限滄桑恨﹐此地尋源舊植桃。」「艱難回首又庚辛﹐祖帳今多去國臣。華屋頻添知己淚﹐江湖猶是秀才身。百年養士寧無報﹐一柱擎天別有人。寄語幽燕諸父老﹐彩幡仍報漢宮春。」

前錄《新北京竹枝詞》﹐尙有綺佛﹑窳庵兩家之作﹐均極詼諧之趣﹐玆補錄如左。綺佛云「奇貨爭居別樣珍﹐長安估客喜翻新。茗樓一角喁喁語﹐交易商量到黨人。」「名利奔馳頂易摩﹐六街冠蓋有頭陀。人人削髮貪朱紫﹐仕宦紅塵釋教多。」「金臺舊例重求賢﹐禮士推敲到俸錢。三百女閭齊額手﹐涎他賣笑六千圓。」窳庵云「紫垣馳道直如繩﹐誰遣車塵十丈騰。靑瑣自通門禁弛﹐瞻依還喜近觚稜。」「春放繁花滿苑狂﹐新華門外露瀼瀼。未圖褒鄂功臣像﹐先賜嘉禾一等章。」「郊天禮重燔柴地﹐二百年中幾創灰。畱與農官供墾牧﹐牛羊日夕上壇來。﹝原注﹕天壇隙地﹐農林部辟作試驗場。﹞」「紅氍一曲蕩春魂﹐難得驚鴻露爪痕。選色徵歌名輩在﹐冷攤閒投海王村。﹝原注﹕梨園有女伶登場﹐琉璃廠書肆冷落矣。﹞」窳庵數詩最有風趣﹐惟末首所言海王村書肆之冷落﹐因梨園有女伶登場之故﹐殊非事實耳。

吳梅村《淸涼山訁贊佛詩》﹐實暗指董妃逝世﹐有淸世祖傷感去國﹐遁五臺山爲僧﹐語頗明顯。董妃相傳卽系冒辟疆姬人董小宛﹐亦有佐證。近陳石遺﹝衍﹞﹑羅癭公﹝惇﹛曰融﹜﹞咸有紀述﹐玆節錄數則於後﹐以供研索。陳石遺云「第一首『王母攜雙成﹐綠蓋雲中來』﹐第二首『可憐千里艸﹐萎落無顏色』﹐均明言董姓。第三首『中坐一天人﹐吐气如旃檀。寄語漢皇帝﹐何苦畱人間』﹐更明言皇帝出家﹐脫屣萬乘矣。然滿洲﹑蒙古無董姓﹐於是有以《董貴妃行狀》與《影梅庵憶語》相連刊印者﹔有謂《紅樓夢》說部𨿽寓康熙間朝局﹐其言賈寶王因林黛玉死而出家﹐卽隱寓此事者。《紅樓夢》中諸閨秀結詩社﹐各起別號﹐獨黛玉以『瀟湘妃子』稱。冒辟疆《寒碧孤吟》爲小宛而作﹐多言生離﹐而序言『太白之才﹐明皇能憐之﹐貴妃可侍﹐巨可奴』﹐末又言『旦夕醉倚沈香﹐詔賦名花傾國。當此捧硯脫靴時﹐猶然憶寒碧樓否耶﹖』《憶語》則旣有『與姬決捨』之議﹐又有『獨不見姬﹐與數人彊去』之夢﹐恐其言皆非無因矣。」

羅癭公云「淸聖祖四幸五臺﹐前三次皆省覲世祖﹐每至必屏侍從﹐獨造髙峯叩謁。末次則世祖已殂﹐有霜露之感。故第四次幸淸涼山詩云﹕『又到淸涼境﹐巖捲復垂。勞心愧自省﹐瘦骨久鳴悲。膏雨隨芳節﹐寒霜惜大時。文殊色相在﹐惟願鬼神知。』所感固甚深矣。冒辟疆《亡妾董小宛哀辭序》云﹕『小宛自壬午歸副室﹐與余形影交儷者九年﹐今辛卯獻歲二日長逝。』張公亮﹝明弼﹞《董小宛傳》云﹕『年僅二十七歲﹐以勞瘁卒。其致疾之由與久病之狀﹐並隱微難悉。』蓋當時被掠於北兵﹐輾轉入宮﹐大被寵眷。用滿洲姓稱『董鄂氏』。辟疆卽以其被掠之日爲其亡日也。非甚不得已﹐何至其致疾之由與久病之狀隱微難悉哉﹗《憶語》最後一則云﹕『三月之杪﹐余復移寓。久居懷家正劇。晚霽﹐龔奉常偕於皇﹑園次過慰﹐畱飲。限韻作詩四首﹐不知何故﹐詩中咸有商音。三鼓別去﹐余甫著枕﹐便夢還家﹐舉室皆見﹐獨不見姬。急詢荊人﹐背餘下淚。餘夢中大呼曰「豈死耶﹖」一慟而醒。』又云﹕『姬前亦於是夜夢數人彊之去﹐匿之﹐幸脫。其人尙信狺不休也。詎知夢眞而詩讖﹐咸來先告哉﹗』按此當是實事﹐諱以爲夢耳。《憶語》止於此﹐以後蓋不敢見諸文字也。」

癭公又云「梅村《題董白小像》詩第七首云﹕『亂梳云髻下妝樓﹐盡室倉皇過渡頭。鈿合金釵渾棄卻﹐髙家兵馬在揚州。』蓋指髙傑之禍也。第八首云﹕『江城細雨碧桃村﹐寒食束風杜宇魂。欲弔薛濤憐夢斷﹐墓門深更阻侯門。』若小宛眞病歿﹐則『侯門』作何解耶﹖豈有人家姬人之墓﹐謂其『深阻侯門』者乎﹖又梅村《題董君畫扇》詩﹐列《題像》詩後﹐卽接以《古意》六首﹐詞意甚明﹐編詩時具有深意。第二首云﹕『可憐同望西陵哭﹐不在分香賣履中。』第四首云﹕『手把定情金合子﹐九原相見尙低頭。』蓋謂姬自傷攺節﹐愧對辟疆也。第六首云﹕『珍珠十斛賣琵琶﹐金穀堂深護絳紗。掌上珊瑚憐不得﹐卻教移作上陽花。』則意更明顯矣。向讀梅村此詩﹐多謂爲梅村自傷之作﹐詞意多不可通﹐無寧謂指小宛之爲近也。龔芝麓《題影梅庵憶語》《賀新郎》詞﹐下闋云﹕『碧海靑天何限事﹐難倩附書黃犬。藉棋日酒年寬免。搔首涼宵風露下﹐羨煙霄破鏡猶堪展。雙鳳帶﹐再生翦。』所云『碧海靑天』﹑『附書黃犬』﹑『破鏡堪展』皆生別語﹐非慰悼亡語也。董妃之爲董小宛﹐證佐甚繁﹐自故老相傳已如此﹐近世惟冒鶴亭﹝廣生﹞辧之甚力。蓋鶴亭爲水繪園舊主﹐不願使園中美人爲他人所奪。然恐訟辧未必能勝耳。」

頃見報端有署名「疑始」者﹐作七律二首﹐頗似吾意中所欲言。題爲《舊曆甲寅人日﹐與諸公城南訁燕罷﹐次通叔歲不盡三日遊江亭韻》﹐詩云「浮家喜傍子云居﹐旅食頻年笑計疏。四海猶餘雙足健﹐平生修到一錐無。消磨白日惟耽詠﹐搜索天扃愛著書。百歲匆匆幾佳節﹐中原又是洗兵初。」「擾擾王城暫駐身﹐攜尊人日向郊。招來湖海能詩客﹐盡是蒼桑歷創人。萬事何常淒過翼﹐餘歡未墜系淸塵。安排日日聯嘉會﹐縱酒酣歌過一春。」「無」字﹑「塵」字韻兩聯﹐感慨深婉﹐若與余有同感焉。他日當從易實甫﹑黃哲維二君一詢此君之姓氏耳。

自總統府移入三海後﹐抱存居於南海之流水音。嘗於書齋邀羅癭公﹝惇﹛曰融﹜﹞﹑閔黃山﹝爾昌﹞諸君宴集。汪鷗客﹝洛年﹞爲作《寒廬茗集圖》﹐以紀其事。抱存自題一律云「南園佳气拂詩筵﹐座盡城南尺五天。且煮冰泉試龍井﹐還浮大白吸鯨川。忘年盧李兼師友﹐結綬蕭朱皆俊賢。畫似倪迂有鷗客﹐揮毫落紙滿雲煙。」癭公云「蓬戶朱門豈道林﹐虯松怪石气蕭森。丹靑曹霸開生面﹐濠濮莊生有會心。客位終懸榻下﹐家居微似入山深。風亭聽水酬孤峭﹐重畫浮瓜踞竹陰。」梁眾異﹝鴻志﹞云「液池一角未荒殘﹐中有畸人警歲寒。自寫幽憂成獨往﹐彊標淸賞泥朋歡。千桑萬海供談茗﹐菊後梅前此倚蘭。歷創瀛臺東去水﹐等閒休作畫圖看。」黃哲維﹝﹞云「主人早挈仙舟侶﹐來結髙齋半日緣。此意可憐水石﹐勝遊猶惜欠風泉。淩寒蒼翠容難攺﹐入畫溪山晚愈妍。長遣淸音生寤寐﹐羨君心法得安便。」吳辟疆﹝闓生﹞云「誰知云漢昭回地﹐有此風流跌宕人。問寢龍樓朝采煥﹐垂竿鰲海碧漪春。三山犭爰鶴依眞逸﹐一代雎麟仰至仁。簪筆近前還有幸﹐蔗漿先乞一杯新。」羅﹑梁﹑黃三子詩均淸新俊逸﹔吳詩气慨亦自宏闊﹐惟「問寢龍樓」及「一代雎麟」二語﹐用典頗形黏滯。抱存深以餘言爲然。

此圖作序者有數人﹐以吳襄之﹝廷燮﹞﹑易實甫﹝順鼎﹞二家爲最。吳云「癸丑之冬﹐統一車書﹐賓享極。元和賦頌﹐式協韓柳﹔太初禮樂﹐制自談遂。棄劍之士﹐耕於綠野﹔下極之嘆﹐息於紅女。我抱存公子命儔嘯侶﹐刻燭裁詩。梁園之客﹐皆爲玉溪﹔方水之吟﹐有如履道。枚工馬速﹐蓋曰兼之﹔鮑俊庾淸﹐方斯眇矣。冰泉掩映﹐絳雲在霄﹔霜林蕭疏﹐靑松自茂。開樽偃仰﹐策杖優遊﹐蜉蝣天地﹐若忘朝市。華淸之慨﹐誰爲司勛﹔興慶之楔﹐勉紹待制。飲漿餐菊﹐至足樂也﹗」實甫序云「南海有亭﹐題額曰『流水音』者﹐蓋禁勝地﹐瀛臺比鄰﹐而在今爲寒云主人讀書之所也。水隔衣帶﹐睇儀鸞殿而可招﹔塢藏畫船﹐疑倚虹堂之在望。軒檻掩映﹐房櫳窈深。宜靑綠以畫山﹐非丹朱之罔水。宋人詞云﹕『檀樂金碧﹐婀娜蓬萊。』斯境似焉。爰有翠松磊﹐爭學虯翔﹔素瀑潺氵爰﹐時窺犭爰飲。石皆削立﹐將睹日觀之峯﹔泉盡伏流﹐直探星宿之海。距鳳閣龍樓而近﹐在鶴洲鳧渚之間。主人讀書其中﹐問寢多暇﹐於是命儔嘯侶﹐挈提壺。招甫白以論文﹐延荊關而讀畫。滄江虹月﹐若登米家之船﹔紫泉煙霞﹐不下隋宮之鎖。豈意軒冕之內﹐有此俊人﹔但覺圖書以外﹐無他長物。忘駒陰之移晷﹐樂塵尾以談元。老聃所稱𨿽有榮觀﹐燕處超然﹔道林所言𨿽在朱門﹐如遊蓬戶。以今方古﹐殆過之已。時則玄冥司契﹐協光執權﹐驗澤腹而旣堅﹐卜天心而漸復。水失環佩﹐猶疑有聲﹔冰成琉璃﹐誤認爲地。尋詩而緣磴道﹐如鶴一一以上天﹔照影而立橋陰﹐無魚六六之可數。觴詠將倦﹐談諧復生。郎如虎之犬﹐不使臥乎階前﹔漢祠如龍之馬﹐不許駕乎門外。方其攝影也﹐主人如欲振衣千仞岡﹔方其臨池也﹐眾賓如欲濯足萬里流。及其執節益恭﹐則主人﹤勹躬﹥々然如冬涉淵﹔及其推襟盡歡﹐則眾賓熙熙然如春登臺也。夫尊嚴之所﹐罕接章縫﹔華無之冑﹐不親山澤。窮魚濡沫﹐每相於江湖﹔候蛩感秋﹐始爭吟於圃砌。若乃香艸十步﹐馨桂一山﹐人望如神仙﹐自視若寒素。去天不盈尺﹐而謝韋杜二曲之紛華﹔爲地僅方丈﹐而收壺嶠三山之佳勝。寒山千尺雪﹐奪席宦光﹔廬嶽一囊云﹐爭墩寧獻。其相較也﹐不已多乎﹖主人乃屬汪子鷗客作圖﹐而余爲之記。」

沈呂生﹝祖憲﹞《題寒廬茗話圖》云「我是髙陽舊酒徒﹐年來遊屐徧華胥。微聞曲水流觴會﹐補寫孤鐺鬻夢圖。可有樵靑藏豹窟﹐誰先元白得驪珠。頭鋼。八餅如分餉﹐乞郡何勞學大蘇。」王書蘅﹝式通﹞作七古云「我家越中山水窟﹐蘿魂飛弄監湖月。蘭亭拓本滿人間﹐典午風流嘆衰歇。歷歷滄桑眼底來﹐五雲樓閣一徘徊。誰將曲水流觴地﹐取傍瑤林金碧堆。主人蕭散思山澤﹐雅好梁園舊賓客。茶熟香溫藻幄開﹐坐翩翩聚裙屐。恥比西園侈貴遊﹐獨從北苑寫丹邱。寒巖著紙見幽勝﹐畫師聲價珊瑚鉤。南歸舉目生嗚咽﹐劫後山川何可說。四海彌天信有之﹐願聽淸談霏玉屑。」沈﹑王二君皆浙人﹐夙負時望。今爲總統府祕書。王君於秋間往南中省親﹐備睹二次革命後吳地遺黎之慘﹐故篇末云然。

抱存旣以《寒廬茗話圖》題詠囑余錄入《詩話》﹐余因亦題二律﹐云「美人香艸奇幽思﹐爲寫煩憂集履綦。芳躅記曾遊北固﹐嘉賓差喜勝南皮。淩虛宮闕髙無極﹐飲水酸碱味自知。摩詰傳神眞妙手﹐液池一角綴梅枝。」「一觴一詠傍瑤林﹐辭世靑鴛渺莫尋。地接三山余道气﹐風生七宛悟詩心。天光云影徘徊久﹐酒半茶初領略深。沆瀣十年落拓﹐冰寒靑勝契牙琴。」余素不工詩﹐但取達意而已。抱存於春間曾遊吳越﹐覽金焦天竺之勝﹐故第一首及之。

張仲仁徵君一﹛鹿吝﹜﹐爲今總統袁公司筆札最久﹐頗荷倚重。府中祕書二十餘人﹐咸推爲祭酒﹐不敢與抗顏行焉。詩不多作﹐嘗爲抱存題《寒廬茗話圖》﹐云「瓊樓髙處擁琴書﹐文采風流六代余。獨抱芳心豪素﹐元黃龍戰不關渠。」「人天福慧要雙修﹐讀畫焚香趣自幽。不學《陰符》總神俊﹐新詩傳誦南洲。」「身在蓬萊閬苑中﹐鄒枚詞賦愧難工。天教萬古開奇局﹐靈沼靈臺著寓公。」「歷歷思潮百感生﹐紅羊劫盡喜消兵。年來悟到忘機妙﹐心與華胥共太平。」

易哭示余近作七古一首﹐自云「此詩系仿君家先徳《天眞閣詩集》之體﹐君所記《詩話》不可不錄入也。」題系《觀小叫天演珠簾寨劇本》﹐詩云「少牢祭廟囊盛矢﹐生子當如李亞子。勸討黃巢伐朱溫﹐娶妻當如劉夫人。盧龍百戰俘燕主﹐得將當如周陽五。悲歌置酒三垂岡﹐男兒當如李晉王。按兵不救因弓藏﹐梨園搬演非荒唐。魏國夫人殊媚嫵﹐解與劉夫人水乳。誰知赤心獨眼龍﹐只畏玉面胭脂虎。監軍者誰陳景思﹐受恩遺事今難知。或如當日李供奉﹐曾救囚軍郭子儀。帥印竟落王妃手﹐軍令將斬大王首。指揮代北鴉兒軍﹐俯伏河東獅子吼。從古英雄畏婦人﹐一朝藩鎭得純臣。貪財好色原無害﹐殺賊擒王自有眞。詼諧不背勸懲旨﹐我視傳奇如正史。軍中元帥兩王妃﹐帳下奇兒幾天子。黃幡綽與敬新磨﹐演出英雄熱淚多。老將罷能當貉子﹐胡兒龍豈類豬婆。紅氍毹上如花鬧﹐靑史編中似夢過。先帝伶宮驚亦老﹐傷心猶唱百年歌。」哭自著小說﹐謂王仲瞿系其前身。平日所爲詩如天馬行空﹐亦頗似煙霞萬古樓。至此作則驅遣今古﹐純任自然﹐實合瓶水齋﹑天眞閣與煙霞萬古樓爲一手矣。

康長素先生有爲﹐詩筆雄健﹐韓杜之遺。頃見其所著《不忍雜誌》內有近數年吟稿﹐如《寄門人麥孟華孺博》云「寶气埋藏不可尋﹐隱衝牛斗尙蕭森。幽人蘿薜傷春色﹐故國平生恐陸沈。匣劍龍鳴生銹﹐壁書蠹食剩沈吟。杜鵑紅園林鬧﹐同望中原淚滿襟。」《己酉臘在檳嶼與門人王公裕步南蘭堂後園感懷示公裕﹐兼奇麥孺博﹑徐君勉》二首云「流亡海外一星周﹐自笑更生十二秋。得失興亡親歷歷﹐險艱情僞與由由。閉門種菜英雄老﹐握發非人心事休。神傷不敢看時報﹐花下藤牀搔白頭。」「蒼攘國事奉彊鄰﹐帷幄謀謨可有人﹖卿士似間召隨會﹐椒蘭有意譖靈均。東門逐獵娛牽犬﹐西狩嗟窮泣獲麟。吾道非耶浮海久﹐不哀時命只傷春。」《與王公裕南蘭堂園林望海云﹐奇夢孺博》云「鬱鬱久居此﹐棲棲吾道休。汪洋驚海若﹐寂寞倚層樓。髙檜參云直﹐垂藤繞樹柔。飛雲忽東走﹐惻惻睨神州。」《今日》云「今日聊爲樂﹐吾生亦已難。身名爲大患﹐家國遘多艱。避地住無所﹐非人心可安。明知地獄苦﹐四顧且盤桓。」《南蘭堂後行吟徑﹐扶病與王公裕望海》云「海气蒼茫海浪號﹐日看拍岸捲驚濤。行吟蕉悴巡花徑﹐誰作《招魂》誦楚《騷》。」數詩均沈鬱頓挫﹐獨出冠時。孺博﹑公裕均爲南海入室弟子。孺博弱冠通敏﹐少與梁任公齊名﹐世稱「梁麥」﹐以比孔門之「顏閔」。南海稱其「神識髙遠﹐志意沈毅﹐獨立無悶﹐徳器深廣﹐世鮮知者﹐憂國思深﹐廿年同難﹐初志未嘗或攺」﹐其契洽之深如此。余於六年前﹐曾於津門羅癭公﹝惇﹛曰融﹜﹞寓齋屢與孺博相見。其人不啻黃叔度﹐有「澄之不淸﹐撓之不濁」之槪。至其澹於名利﹐實非近世政客所能夢見也。

王公裕名覺任﹐又字鏡如。丁酉﹑戊戌間﹐在萬木艸堂爲學長﹐代任講授之事。戊戌秋被逮﹐避地港澳。憂時謀國﹐艱苦備嘗。潔白不染﹐十餘年如一日。辛亥共和以後﹐粵中大亂﹐公裕憤郁成疾。南海召與韓樹園同往東瀛﹐編輯今文諸經。樹園名文舉﹐深識雅度﹐冠絕時流﹐尢深於中國舊學。南海招公裕﹑樹園至須磨時﹐有詩云「十年同難並華顚﹐久次相傳都講賢。歷金剛身不壞﹐出泥華淨色彌鮮。商量舊學忘憂患﹐箋注今文待後先。寄語韓嬰來授簡﹐蓬山深處共摩研。」

戊申年徳宗䢐落﹐寰宇儒彥﹐靡不椎痛。康南海方作海外逋客﹐嘗於除夕私行遙祭。祭畢後望海獨立﹐思舊感懷﹐賦二律云「鼎湖龍去只號天﹐南海波臣泣墜淵。大業未成殂中道﹐馳驅莫效感終年。孤忠永憶橋山劍﹐末命哀傳玉几篇。慘澹明良何代事﹐蕭條宇宙一泣然。」「十載周遊大九州﹐戊申戊戌一春秋。孤臣死罪慚衣帶﹐國步艱難累冕旒。斧尙思天北極﹐玉棺竟降殿東頭。歲闌絕海看濤雪﹐追念維新涕泗流。」忠愛之誠﹐溢於楮墨間矣。

翁叔平協揆師之逝也﹐時在光緒甲辰五月。康南海方客瑞典北海申堪﹐甫聞凶問﹐於海上大盤陀石哭之。其時海風怒號﹐若助人無窮之悲痛者。因成七絕一首﹐云「長天黯黯海蕭蕭﹐欲溯淒風賦《大招》。東望江南云斷處﹐空將老淚灑寒潮。」又七律二首﹐云「海山淒斷海風厲﹐忽聽山頹最痛辛。譽士豈聞才百倍﹐救公何止贖千身。蕭何能薦登壇將﹐王猛曾爲入幕賓。豈料十年悲黨獄﹐竟成千古痛維新。」「昔爲膠州北上書﹐冰河淩曉賦歸歟。追亡竟累ガ侯履﹐變法眞成商鞅車。黨錮千秋話蘇馬﹐波濤萬古泣徒胥。房州未出應難暝﹐故國相望恨有餘。」翁師嘗於徳宗前面奏「康有爲之才勝臣十倍」。師素性愼密﹐不輕許可﹐乃於南海獨推崇如此其極。當時鮮有知此語者﹐良由溫樹不言之故。迨被放歸田之後﹐剛相秉政﹐追論前事﹐以此語列入諭旨﹐與書畫古玩同爲罪案。遂受革職﹑永不敍用﹑交地方官嚴加管束之嚴譴。落井下石﹐惟求快意。逢蒙射羿﹐古今同慨﹗然翁師薦賢之雅﹐轉因此而流傳後世。小人之陷害君子﹐究何足損其毫末哉﹗

甲辰秋後﹐余每見諸同門及同年友追免翁師詩聯﹐均擇其佳者錄入《詩史閣隨筆》中﹐他日擬匯刊之﹐以待後人論定。張豫荃同年其淦嘗以所著《夢痕仙館詩鈔》見贈。第十卷

內有挽翁師四律﹐持論允當﹐筆意蒼涼﹐有伊郁善感之致。第二首以剛﹑趙﹑英三公不克令終﹐互相較﹐謂師之退隱實爲奇福﹐尢爲確論。九京有知﹐當爲掀髯一笑也。詩云「直爲蒼生哭不休﹐騎箕傅說自千秋。百身可贖歌《黃鳥》﹐五載閒居狎白鷗。極目依然星北望﹐傷心曾見海西流。只今宋玉招魂處﹐鄧尉梅花土一邱。」「羊公有鶴愧﹤蒙毛﹥﹤童毛﹥﹐知己平生感不窮。褒鄂精神期報國﹐杜房相業在和衷。有人朝服歸東市﹐﹝謂趙舒翹﹑英年二尙書。﹞羈客棠梨對殯宮。﹝謂剛中堂毅﹞回首秦關無限恨﹐算來福澤尙輸公。」「只有丹心翊巨淸﹐掛冠神武去無情。辧姦幾輩知盧杞﹐愛士當年薦禰衡。故國風塵驚歲晚﹐他時月旦聽公評。少陵獨抱安危志﹐欲著麻鞋淚暗傾。」「海上仙龕跨翠鸞﹐聞歌《薤露》路漫漫。未頒周ダ黃金印﹐已下王喬白玉棺。五鳳樓髙詩艸麗﹐九龍山回墓松寒。牙琴從此徽弦歇﹐不遇知音不復彈。」

夏劍丞觀察敬觀﹐今爲農商部祕書﹐兼充政治會議議員。劍丞爲皮鹿門先生入室弟於。鹿門詩集有所作駢文序言﹐余巳鈔入《駢儷嚶皇集》中。頃閱劍丞《詩存》﹐有《哭善化先生三十韻》﹐情詞悱惻﹐朴而能雅﹐師生感契之深﹐於玆可見矣。詩云「束髮方讀書﹐塾師四五輩。咿唔六經字﹐敷說益茫昧。自來師伏堂﹐朝夕承妙誨。盲馬得塗徑﹐稍稍豁蒙蔽。始知孔子聖﹐傳者固未墜。《尙書》疏今文﹐口授殊彊識。燒燭夜至跋﹐諸生共讎對。繼承歐張學﹐辧別劉王僞。河流石室下﹐如來聽講義。阿咸門生長﹐少孤三《禮》治。﹝謂予侄承慶。﹞夫子琴瑟旁﹐前後列禮器。問一輒得十﹐漫筆書《鄭志》。賀宋富年力﹐熊盧亦精銳。﹝謂同學賀贊元﹑宋名﹑熊羅宿﹑盧豫章。﹞秋深艸玄宅﹐同車問奇字。義寧振南學﹐弓旌浮湘至。尊之祭酒荀﹐遂稱奪席戴。論罪不見案﹐波及舉國沸。嗟哉陳仲舉﹐先死埃霧際。卿撰章句﹐復壁藏數歲。脫身劍頭炊﹐瀝紙匣中淚。壬寅春三月﹐我方入楚贅。謁師城南隅﹐立雪程門外。七年病江海﹐思之勞寤寐。豈知兩楹奠﹐嘆歌泰山壞。愫幽告厥終﹐一訣成水逝。扮檀滿塋碧﹐葬日遠近會。在遠缺生芻﹐方古顏滋愧。《小雅》久不歌﹐抱道誠自瘁。弟子亦垂老﹐對鏡失寶翠。不死尊所聞﹐聊以俟後世。」

集中又有《題痤鶴銘》七古云「斷崖倒落十丈波﹐萬牛負出山嵯峨。佛前片石僧言詫﹐神物照眼膺鼎訶。雷門去鼓字未朽﹐那取《痤鶴》媲換鵝。湖廳撰記尾題異﹐疑是顧況永叔訛。司兵王瓚類畫虎﹐細字婉婉鐫旁硪。華陽眞侶有授受﹐貞白妙構眾目我。影懸長史與椽迹﹐智藪直達揚羲和。宏農遠祖伯英聖﹐支派遞演皆甲科。元常老骨更營造﹐郁勃鋒勢操彊戈。壬辰甲子天監歲﹐證以《眞誥》理不磨。半陽館刻持比並﹐畫版帖字勤搜羅。此銘論者重冠冕﹐示世宏遠用所摩。吳興小兒未成就﹐淺夫譬語寧足多。當時放翁踏雪至﹐慨然盡醉西山阿。靑藤下垂蒼壁立﹐縞袂叩戶風鳴珂。僧房夜護神鬼呵﹐肯令殘碣親蛟竈。道人鼻癭背橐駝﹐濡麝割蜜爲楷靡刂。蜀麻江楮不若倭﹐一點一畫帖繭娥。不須手捫水底讀﹐寶墨亭上長摩娑。」

同邑繆邰生通守鍾渭隱於醫﹐而詩筆雋雅﹐吟稿甚富。且惇尙气節﹐喜與名儒碩彥相晉接﹐至遇直言極諫之士﹐尢所傾慕﹐故與安曉峯侍禦最稱莫逆交﹐唱和詩盈尺。惜今已物化矣﹐前五年﹐余客津門﹐曾以《和楊昀谷比部送趙芝蓀侍禦啟霖南歸》七律六首見示。玆錄其後三首﹐云「碧霄雲淨耿銀河﹐昂首天階路不訛。朝貴也知馬避﹐侯封爭柰爛丰多。饋來女樂疑桓子﹐載得明珠誤伏波。臣戇仰邀明主宥﹐掛冠歸去肯蹉跎。」「春明門外柳絲絲﹐正是同朝出餞時。衡嶽峯髙鄕路遠﹐洞庭浪闊客帆遲。問天欲灑靈均淚﹐去國常懷末王悲。檢點歸裝無長物﹐一琴一鶴定相隨。」「澧芷湘蘭最有情﹐放歸肯作不平鳴。潞公本可容唐介﹐魏武猶能諒禰衡。恥學金人常默默﹐鏈成鐵漢鐲錚錚。聖朝畢竟恩寬大﹐更向長沙詔賈生。」

