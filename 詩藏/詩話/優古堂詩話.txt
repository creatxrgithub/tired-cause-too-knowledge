優古堂詩話宋吳開

○詩可以觀人古吳獻吳獻可誨嘗云「丁謂詩有『天門九重開﹐終當掉臂入』﹐王元之禹偁見之曰﹕『入公門猶鞠躬如也﹐天門豈可掉臂入乎﹖此人必不忠。』後果如其言。」主○二○二十八字媒知「白「白藕作花風已秋﹐不堪殘睡更回頭。晚雲帶雨歸飛急﹐去作西窗一夜愁。」此趙徳麟細君王氏所作也。徳麟旣鰥居﹐因見此篇﹐遂與之爲親﹐余以爲二十八字媒也。主○野○野火燒不盡知樂天樂天初舉﹐名未振﹐以歌詩投顧況﹐況戲之曰「長安物貴﹐居大不易。」及讀至《原上艸》云「野火燒不盡﹐春風吹又生。」曰「有句如此﹐居亦何難﹐老夫前言戲之耳。」主○絕○絕句仲至仲至王欽臣使這回﹐謁恭敏李公﹐席中賦詩云「窮廬三月已淹畱﹐白艸黃雲見卽愁。滿袖塵埃何處洗﹐李家池上海棠洲。」齋○山○山谷取唐人詩主唐硃唐硃晝《喜陳懿老至》詩云「一別一千日﹐一日十二憶。苦心無閒時﹐今日見玉色。」乃知山谷「五更歸夢三千里﹐一日思親十二時」之句取此。古○謝○謝惠含桃謝惠茶詩齋韓致韓致光﹐昭宗時以翰林承旨謫嶺表﹐道湖南﹐《謝人惠含桃》詩末章云「金鑾歲歲長宣賜﹐忍淚看天憶帝都。」自注云「每歲初進之後﹐先宣賜學士。」韓子蒼《謝人惠茶》云「白髮前朝舊史官﹐風壚煮茗暮江寒。蒼龍不復從天下﹐拭淚看君小鳳團。」自注云「史官月賜龍團。」意𨿽本致光而語工。齋○門○門雀屋烏宣室茂陵主張天張天覺旣相﹐謝表有云「十年去國﹐門前之雀可羅﹔一日歸朝﹐屋上之烏亦好。」徽宗親題於所禦扇。然丁晉公詩固嘗云「屋可占烏曾貴仕﹐門堪羅雀稱衰翁」矣。王元之黃州上任謝表云「宣室鬼神之問﹐敢望生還﹔茂陵封禪之書﹐已期身後。」亦出於杜子美「竟無宣室召﹐徒有茂陵求」之語。前輩不以爲嫌者﹐蓋文勢事情自須如此也。知○相○相望落落如晨星古《王《王直方詩話》謂東坡《送李公擇》云「有如長庚月﹐到曉不收明。」《贈參寥》云「故人各在一天角﹐相望落落如晨星。」《任師中挽詞》云「相看半作星辰沒﹐可憐太白與殘月。」而蘇黃門《送退翁守淮安》亦云「我懷同門客﹐勢若曉天星。」其後學者﹐尢多用此。以上皆王說。予按古樂府徐朝云「兩頭纖纖月初生﹐半白半黑眼中睛。腷腷膊膊雞初鳴﹐磊磊落落同曙星。」故劉夢得作《韋處厚集序》亦云「古今相望﹐落落然如騎星辰。」乃知二蘇所用﹐本古樂府﹐豈直方忘之耶﹖知○猿○猿啼三聲淚沾衣古川峽川峽記行者歌曰「巴東三峽猿鳴悲﹐猿啼三聲淚沾衣。」故古樂府有「巫峽長﹐猿鳴三聲淚沾衣」。陳蕭詮《夜猿啼》詩斷章云「別有三聲淚﹐沾裳竟不窮。」故子美詩﹕「聽猿實下三聲淚。」知○身○身輕一鳥過古歐陽歐陽文忠公《詩話》﹕陳公時得杜集﹐至《蔡都尉》「身輕一鳥」﹐下脫一字。數客補之﹐各云「疾」「落」「起」「下」﹐終莫能定。後得善本﹐乃是「過」字。其後東坡詩﹕「如觀李杜飛鳥句﹐脫字欲補知無緣。」山谷詩﹕「百年靑天過鳥翼。」東坡詩﹕「百年同過鳥。」皆從而效之也。予見張景陽詩云「人生瀛海內﹐忽如鳥過目。」則知老杜蓋取諸此。況杜又有《貺柳少府》詩﹕「餘生如過鳥。」又云「愁窺髙鳥過。」景陽之詩﹐梁氏取以入《選》。杜《贈驥子》詩﹕「熟精《文選》理。」則其所取﹐亦自有本矣。如《贈韋左丞》詩﹐皆仿鮑明遠《東武吟》﹕「主人且勿喧﹐賤子歌一言。」然古《詠香鑪》詩﹕「且座且勿喧﹐願歌一言。」齋○牛○牛帶寒鴉過別村主張芝張芝叟詩﹕「夕陽牛背無人臥﹐帶得寒鴉兩兩歸。」與東坡所記蘇叔黨詩﹕「葉隨流水歸何處﹐牛帶寒鴉過別村。」與張詩相類。古○學○學詩如學仙時至骨自換齋鮑愼鮑愼由《答潘見素》詩云「學詩比登仙﹐金膏換凡骨。」蓋用陳無己《答秦少章》「學詩如學仙﹐時至骨自換」之句。知○水○水從樓前來中有美人淚古晁元晁元忠《西歸》詩﹕「安得龍山潮﹐駕回安河水。水從樓前來﹐中有美人淚。」山谷和答云「熱避惡木陰﹐渴辭盜泉水。曾回勝母車﹐不落抱玉淚。」晁氏《猛虎行》﹕「皦皦壯士意﹐人生髙唐觀﹐有情何能已。」韓子蒼取其意﹐以代葛亞卿作詩云「君住江濱起柂樓﹐妾居海角送潮頭。潮中有妾相思淚﹐流到樓前更不流。」唐叔孫向有《經昭應溫泉》詩云「一道流泉繞禦溝﹐先皇曾向此中遊。𨿽然水是無情物﹐也到宮前咽不流。」子蒼末句乃用孫語。主○到○到海止十里過山應萬重知《靑《靑箱雜記》謂寇萊公少時有詩送人云「到海止十里﹐過山應萬重。」遂兆晚年之讖。予以爲非是。蓋萊公效於武陵詩耳。於《別故人》云「過楚水千里﹐到秦山幾重。」然國史萊公本傳乃云「準至雷州﹐吏以圖經獻﹐視其四至﹐去東南門至海岸十里。準恍然曰﹕『吾少時有云「到海祇十里﹐過山應萬重。」豈偶然邪﹗』」所載與《靑箱雜記》不同。古○金○金鴨無煙卻有香齋秦少秦少章詩﹕「燭花漸暗人初睡﹐金鴨無煙卻有香。」魏道輔詩﹕「博山燒沈水﹐煙燼气不滅。日暮白門前﹐楊花散成雪。」與少章詩意同。知○友○友於古洪駒洪駒父《詩話》謂﹕「世以兄弟爲友於﹐子姓爲貽厥﹐歇後語也。杜子美詩云﹕『山鳥山花皆友於。』子美未能免俗何邪﹖」予以爲不然。按《南史》劉湛「友於素篤」﹐《北史》李謐「事兄盡友於之誠」。故陶淵明詩云「一欣侍溫顏﹐再喜見友於。」子美蓋有所本耳。子美《上太常張卿》詩亦云「友於皆挺拔。」齋○橫○橫陳主荊公荊公詩﹕「日髙靑女尙橫陳。」「潮回洲渚得橫陳。」橫陳二字﹐見《首楞嚴經》及宋玉《風賦》。前輩以用橫陳始於荊公﹐非也。陸龜蒙《薔薇》詩云「倚墻當戶自橫陳﹐致得貧家似不貧。」沈約《夢見美人》詩云「立望復橫陳﹐忽覺非在側。」見《玉臺新詠》。主○據○據槁梧知荊公荊公詩﹕「各據槁梧同不寐﹐偶然聞雨落階除。」唐李嘉祐詩﹕「據梧聽好鳥﹐行藥寄名花。」《莊子》﹕「據槁梧而暝。」齋○崔○崔護詩主唐獨唐獨孤及《和贈遠》詩云「憶得去年春風至﹐中庭桃李映瑣窗。美人挾瑟對芳樹﹐玉顏亭亭與花雙。今年新花如舊時﹐去年美人不在玆。借問離居恨深淺﹐祇應獨有庭花知。」此詩與崔護詩意無異。齋○幾○幾度雨來成惡熱一番風過有新涼主李太李太白詩云「幾度雨來成惡熱﹐一番風過有新涼。」劉莘老子劉跂﹐字斯立﹐《龍山寺》詩亦云「急雨欲來先暑气﹐涼風已過卻秋聲。」詩意𨿽同﹐然皆佳句。齋○靑○靑裙白面初相識主陳去陳去非《茶花》詩後兩句云「靑裙白面初相識﹐十月茶花滿路開。」蓋用白樂天《江岸梨花》詩意﹕「梨花有思緣和葉﹐一樹江頭惱殺君。最似孀閨少年婦﹐白妝素面碧紗裙。」齋○手○手滑主蘇子蘇子由《龍川別誌》﹕慶曆中﹐劫盜張海將過髙郵﹐知軍姚仲約度不能禦﹐論軍中富民出金帛﹐市牛酒﹐使人迎勞﹐且厚遺之。海悅﹐逕去不爲暴。富鄭公議欲誅仲約﹐範文正公欲宥之﹐爭於上前﹐仁宗從之。富公慍曰「方今患法不舉﹐而多方沮之﹐何以整眾﹖」範公密告之曰「祖宗以來﹐未嘗輕殺臣下﹐此盛徳事﹐柰何欲輕壞之﹗且吾與公在此﹐同僚之間﹐同心者有幾﹖𨿽上意亦未知所定也。而輕導人主以誅戮臣下﹐他日手滑﹐𨿽吾輩亦未敢自保也。」富公終不以爲然。及二公迹不安﹐範公出按陜西﹐富公出按河北﹐範公因自乞守邊﹐富公自河北還﹐及國門﹐不許入﹐未測朝廷意﹐比夜徬徨不能寐﹐繞牀嘆曰「範六丈聖人也。」予考《資治通鑑》﹐唐武宗賜劉宏逸薛季稜死﹐又遣使就潭州誅楊嗣復及李玨﹐杜悰奔馬見李徳裕曰「天子少年﹐新卽位﹐玆事不宜手滑。」徳裕因與崔珙崔鄲陳夷行三上奏﹐乃釋之。乃知範公所言者﹐楊嗣復等公案耳。世有肆行胸臆者﹐多以紙上語爲不足用﹐以今觀之﹐是否蓋可見矣。主○睹○睹木興嘆知魏文魏文帝《柳賦》﹕「在予年之二七﹐植斯柳乎中庭。始圍雨而髙尺﹐今連拱而九成。」桓溫北伐﹐經金城﹐見爲瑯琊時種柳﹐皆已十圍﹐慨然曰「木猶如此﹐人何以堪﹗」乃知睹木而興嘆﹐代有之矣。按《廣州人物志》載﹐蘇頲年五歲﹐裴談過其父﹐試誦庾信《枯樹賦》﹐頲避「談」字﹐易其韻曰「昔年移柳﹐依依漢陰。今看搖落﹐淒愴江潯。樹猶如此﹐人何以任。」文忠詩云「人昔共遊今孰在﹐樹猶如此我何堪。」荊公詩﹕「道人從何來﹐問松我東岡。舉手指屋脊﹐云今如許長。」劉斯立詩云「麥壠漫漫宿槁黃﹐新苗寸寸未禁霜。手中馬箠餘三尺﹐想見歸時如許長。」意皆相沿以生也。知○金○金穀樓危到地香古前輩前輩稱宋莒公賦《落花》詩﹐其警句有「漢臯珮冷臨江失﹐金穀樓危到地香」之句﹐蓋本於唐張泌《惜花》詩﹕「看多記得傷心事﹐金穀樓前委地時。」其弟景文公同賦云「將飛更作回風舞﹐已落猶成半面妝。」亦本於李賀《殘絲曲》云「落花起作回風舞﹐楡莢相催不知數。」古○春○春在先生杖屢中齋《西《西淸詩話》記周邦彥《祝壽》詩﹕「化行《禹貢》山川外﹐人在周公禮樂中。」予以爲此乃模寫東坡《刁景純藏春塢》詩﹐「年拋造物甄陶外﹐春在先生杖屢中」是也。古○小○小雨斑斑齋文忠文忠公詩﹕「小雨斑斑作燕泥。」東坡詩﹕「小雨斑斑未作泥。」山谷詩﹕「潤花小雨斑斑。」知○一○一意兩用古樂天樂天﹕「自從苦學空門法﹐銷盡平生種種心。惟有詩魔降未得﹐每逢風月一閒吟。」又云「人各有一癖﹐我癖在章句。萬緣皆已銷﹐此病獨未去。」此意凡兩用也。太白﹕「舉杯邀明月﹐對影成三人。」又云「獨酌勸孤影。」此意亦兩用也。然太白本取淵明「揮杯勸孤影」之句。古○蜀○蜀葵詩齋劉禹劉禹錫《嘉話》載陳標《蜀葵》詩﹕「能共牡丹爭幾許﹐得人憎處只緣多。」《雜俎》載﹕貞元中﹐牡丹已多﹐柳渾善言「近來無柰牡丹何﹐數十千錢買一窠。今朝始得分明見﹐也共戎葵較幾多。」二詩意相似。古○屋○屋檐斜入一枝低齋唐張唐張謂詩﹕「櫻桃解結垂檐子﹐楊柳能低入戶枝。」乃悟林和靖《梅》詩「屋檐斜入一枝低」之句所本。知○秋○秋云暑無權古張文張文潛《明道雜誌》記一詩云「秋云暑無權。」以爲意新而韻工。予見邵堯夫云「春陽得權故多旱﹐秋陰得權故多雨。」主○醉○醉鄕閒處日月鳥語花閒管弦知蔡絳蔡絳《西淸詩話》云「黃魯直貶宜州﹐謂其兄元明曰﹕『庭堅筆老矣﹐始悟抉章摘句爲難﹐要當於古人不到處畱意﹐乃能聲出眾上。』元明問其然﹐曰﹕『庭堅六言近詩「醉鄕閒處日月﹐鳥語花閒管弦」是也。』此優入詩家籓閫﹐宜其名世如此。」以上皆蔡語。予按此說出於魯直﹐是否𨿽未敢必﹐然上句本於唐皇甫嵩「醉鄕日月發」之意﹐下句本於唐崔湜應制詩「庭際花飛錦繡合﹐枝閒鳥囀管弦同。」齋○門○門外綠楊春系馬牀前紅燭夜呼盧主晏叔晏叔原長短句云「門外綠楊春系馬﹐牀前紅燭夜呼盧。」蓋用樂府《水調歌》云「戶外碧潭春洗馬﹐樓前紅燭夜迎人。」然叔原之詞甚工。古○云○云破月來花弄影齋張子張子野長短句「云破月來花弄影」﹐往往以爲古今絕唱。然予讀古樂府《唐氏謠暗別離》云「硃弦暗斷不見人﹐風動花枝月中影。」意子野本此。知○應○應聲虫古陳正陳正敏《遁齋閒覽》載﹕楊勔中年得異疾﹐每發言應答﹐腹中有小聲效之。數年間﹐其聲浸大。有道士見而驚曰「此應聲虫也﹐久不治﹐延及妻子。宜讀《本艸》﹐遇虫不應者﹐當取服之。」勔如言﹐讀至雷丸﹐虫忽無聲﹐乃頓餌數粒﹐遂愈。正敏其後至長汀﹐遇一丐者﹐亦有是疾﹐環而觀者甚眾﹐因教之使服雷丸。丐者謝曰「某貧無他技﹐所以求衣食於人者﹐惟藉此耳。」以上皆陳所記。予讀唐張鷟《朝野僉載》﹐云洛州有士人患應病﹐語卽喉中應之﹐以問善醫張文仲﹐張經夜思之﹐乃得一法﹐卽取《本艸》令讀之﹐皆應﹐至其所畏者卽不言﹐仲乃錄取藥合和爲丸服之﹐應時而止。乃知古有是事。古○艸○艸忘憂花含笑齋《冷《冷齋夜話》云「丁晉公『艸解忘憂憂底事﹐花能含笑笑何人』﹐不若東坡『花如識面嘗含笑﹐鳥不知名時自呼』。然丁詩本取唐人徐振《雷塘》詩﹕『花憶所爲猶自笑﹐艸如無道更應荒。』《毛詩》﹕『焉得諼艸。』釋者以爲諼艸可以解人之憂耳。今丁詩乃以艸憂底事﹐何邪﹖然善論詩者﹐不當如此。」齋○回○回眸一笑百媚生主白樂白樂天《長恨歌》云「回眸一笑百媚生﹐六宮粉黛無顏色。」蓋用李太白應制《淸平樂》詞云「女伴莫話孤眠﹐六宮羅綺三千。。一笑皆生百媚﹐宸衷教在誰邊。」齋○身○身事未知何日了主近時近時稱陳去非詩「案上簿書何日了﹐樓頭風月又秋來」之句﹐或者曰此東坡「官事無窮何日了﹐菊花有信不吾欺」耳。予以爲本唐人羅鄴《僕射陂晚望》詩﹕「身事未知何日了﹐馬蹄惟覺到秋忙。」齋○○舜不窮其民論主元祐元祐中﹐省試《舜不窮其民論》﹐劉棠召美首選﹐其驚句云「桀紂以淫虐窮﹐幽以貪殘窮﹐厲以監謗窮﹐戰國以侵伐窮﹐秦皇以督責窮﹐漢武以奪得侈窮﹐晉以夷鍬窮﹐隋以巡幸窮﹐明皇以隱戶剩田窮﹐徳宗以閒架稅屋窮。」東坡見之﹐大加嘆賞﹐以其不類時文﹐因以劉窮呼之。然予以劉召美此意本孫樵耳。孫樵《與賈秀才書》云「楊雄以《法言》《太玄》窮﹐元結以《浯溪碣》窮﹐陳拾遺以《感遇》詩窮﹐王勃以《宣尼廟碑》窮﹐玉川子以《月蝕》詩窮﹐杜甫李白王江寧皆相望於窮者也。」齋○望○望半气沈寵已化置芻人去榻猶懸主豫章豫章事實﹐王勃序之詳矣﹐題詠此邦者﹐往往采之。晏元獻云「望半气沈寵已化﹐置芻人去榻猶懸。」陶邕州云「劍待張華時已晚﹐榻延徐稚禮應疏。」此二聯全是「龍光射牛斗之墟﹐徐孺下陳蕃之榻」也。宋綬公垂云「江涵帝子翚飛閣﹐山際眞君鶴馭天。」不襲陳迹﹐甚可佳也。主○○處事無心覺累輕知呂東呂東萊先生呂居仁詩云「忍窮有味知詩進﹐處事無心覺累輕。」李成季己嘗云「靜疑多事非求福﹐老覺無心勝攝生。」二詩𨿽相似﹐然皆佳句也。齋○春○春水碧於天溫庭溫庭筠樂府﹕「春水碧於天﹐畫船聽雨眠。」皮日休《松陵集》詩云「漢水碧於天﹐荊南廓然秀。」豫章取以作《演雅》云「江南野水碧於天﹐中有白鷗閒似我。」齋○蓬○蓬生麻中主荀卿荀卿曰「蓬生麻中﹐不扶而直。蘭槐之根﹐是爲芷﹐其漸之滫。」蓋本於曾子《制言》曰「蓬生麻中﹐不扶乃直﹔白沙在泥﹐與之皆黑。」古○蓄○蓄不吠之犬齋東坡東坡《神宗書》曰「養貓以待鼠﹐不可以無鼠而蓄不捕之貓﹔蓄犬以防姦﹐不可以無姦而蓄不吠之狗。」知○開○開簾風動竹古唐李唐李益《竹窗聞風早發寄司空曙》詩云「微風驚暮坐﹐窗牖思悠哉。開門復動竹﹐疑是故人來。時滴枝上露﹐稍霑階上苔。幸當一入幌﹐爲拂綠琴埃。」《異聞集》《霍小玉傳》爲「開簾復動竹」﹐攺一「風」字﹐遂失詩意。然此句乃襲樂府《華山畿》詞耳。詞云「夜相思﹐風吹窗簾動﹐言是所歡來。」《通典》云「江南以情人爲歡。」齋○山○山流細沫擁浮花主沈君沈君攸《羽觴飛上苑》云「右徑斷絲闌蔓艸﹐山流細沫擁浮花。」《外史檮杌》載張蠙詩﹕「墻頭細雨垂纖艸﹐水面微風落花。」蓋本於沈耳。古○桃○桃花亂落如紅雨齋李長李長吉有「桃花亂落如紅雨」之句﹐以此名世。予觀劉禹錫詩云「花枝滿空迷處所﹐搖落繁英墜紅雨。」劉李同出一時﹐決非相爲剽竊。知○目○目極千里傷春心陸士陸士衡樂府﹕「遊客春芳林﹐春芳傷客心。」杜子美﹕「花近髙樓傷客心。」皆本屈原「目極千里傷春心。」主○漁○漁梁渡頭爭渡喧知岑參岑參《巴南舟中夜事》詩云「渡口欲黃昏﹐歸人爭渡喧。」蓋用孟浩然詩耳。浩然有《夜歸鹿門寺歌》云「山寺鳴鐘晝已昏﹐漁梁渡頭爭渡喧。」齋○多○多病故人疏唐包唐包佶《嶺下臥病寄劉長卿》詩云「惟有貧兼病﹐能令親愛疏。」蓋用孟浩然「多病故人疏」與杜子美「故知貧病人須棄﹐能使韋郎迹也疏」。古○船○船如天上坐人似鏡中行齋《潘《潘子眞詩話》云「『船如天上坐﹐人似鏡中行』﹐又『船如天上坐﹐魚似鏡中懸』﹐沈云卿詩也。杜子美詩云『春水船如天上坐﹐老年花似霧中看』﹐蓋觸類而長之。」予以云卿之詩﹐蓋原於王逸少《鏡湖》詩所謂「山陰路上行﹐如在鏡中遊」之句。然李白《入靑溪山詩》亦云「人行明鏡中﹐鳥度屏風裏。」𨿽有所襲﹐然語益工也。主○鶯○鶯語丁寧唐楊巨源《早春》詩云「馬躥經歷應須徧﹐鶯語丁寧已怪遲。」蓋效杜子美所謂「莫遣花開深造次﹐便覺鶯語太丁寧」。齋○幾○幾處笙歌幾處愁主唐章唐章孝標《八月》詩云「徙倚仙居繞翠樓﹐分明宮漏靜兼秋。長安夜夜家家月﹐幾處笙歌幾處愁。」唐裴交泰《長門怨》詩云「自閉長門經幾秋﹐羅衣濕盡淚還流。一種蛾眉明月夜﹐南宮歌管北宮愁。」與前詩絕相類。齋○穀○谷雨杏花稀主唐唐李嘉祐《春思》詩﹕「淸明桑葉少﹐谷雨杏花稀。」乃悟周朴詩﹕「曉來山鳥鬧﹐雨過杏花稀。」古○未○未臘山梅樹樹花齋杜牧杜牧之詩﹕「經冬野菜靑靑色﹐未臘山梅樹樹花。」許渾詩﹕「未臘梅先實﹐經春艸自薰。」渾𨿽用牧意﹐然終不能及也。知○庭○庭中花照眼古梁武梁武帝《春歌》云「階上香入懷﹐庭中花照眼。春心一如此﹐情來不自限。」乃悟杜子美「花枝照眼句還成」之句。主○○授圖黃石老學劍白猿翁知《潘《潘子眞詩話》云「杜牧之《題李西平宅》云﹕『授圖黃石老﹐學劍白猿翁。』庾信作《宇文盛墓志》所謂『授圖黃石﹐不無師表﹔學劍白猿﹐遂傳風旨』。」然予讀李太白《贈宋中丞》詩云「白猿懸劍術﹐黃石借兵符。」則太白亦嘗用之矣。知○還○還山弄明月古東坡東坡《虔州八境圖》﹕「回峯亂嶂郁參差﹐云外髙人世得知。誰向空中弄明月﹐山中木客解吟詩。」徐鼎臣《搜神記》云「鄱陽山中有木客。秦時采木者﹐食木實﹐遂得不絕。時就民間飲酒﹐爲詩一章云﹕『酒盡君莫沽﹐壺傾我當發。城市多囂塵﹐還山弄明月。』」東坡蓋用此也。然唐劉長卿有《龍門八詠》﹐其七《渡水》詩云「日暮下山來﹐千山暮鐘發。不如波上棹﹐還弄山中月。伊水連白雲﹐東南遠明滅。」乃知「還山弄明月」﹐唐人已言之矣。主○退○退之全用列子文知韓退韓退之《雜說》云「昔之聖人者﹐其首有若牛者﹐其形有若蛇者﹐其喙有若鳥者﹐其貌有若蒙倛者﹐彼皆貌似而心不同﹐焉可謂之非人邪﹖有平肋曼膚﹐顏如渥丹﹐美而很者﹐其面則人﹐其心則禽獸﹐又烏可謂之人耶﹖」予按《列子》稱庖犧氏女媧氏神農氏夏后氏蛇身人面﹐牛首虎鼻﹐此有非人之狀﹐而有大聖之徳﹔夏桀商紂魯威楚穆狀貌七竊﹐皆同於人﹐而有禽獸之心。而眾人守一以求至智﹐未可幾也。乃知退之全用此文。齋○愁○愁殺人主唐硃唐硃放《贈魏校書》詩云「長恨江南足別離﹐幾回相送復相隨。楊花撩亂撲流水﹐愁殺行人知不知。」李益《隋堤》詩云「碧水東流無限春﹐隋家宮苑已成塵。行時莫上長隄望﹐吹起楊花愁殺人。」李蓋學硃也。然二詩皆佳。齋○詠○詠婦人多以歌舞爲稱主古今古今詩人詠婦人者﹐多以歌舞爲稱。梁元帝《妓應令》詩云「歌淸隨澗響﹐舞影向池生。」劉孝綽《看妓》詩云「燕姬奏妙舞﹐鄭女愛淸歌。」北齊蕭放《冬夜對妓》詩云「歌還團戾後﹐舞出妓行前。」弘執恭《觀妓》詩云「合舞俱回雪﹐分歌共落塵。」陳陰鏗《侯司空宅詠妓》詩云「鶯啼歌扇後﹐花落舞衫前。」陳劉珊亦云「山邊歌落日﹐池上舞《前溪》。」庾信《和趙王看妓》詩云「綠珠歌扇薄﹐飛燕舞衫長。」江總《看妓》詩云「並歌時轉黛﹐息舞暫分香。」隋盧思道《夜聞鄰妓》詩云「怨歌聲易斷﹐妙舞態難雙。」陳李元操《春園聽妓》詩云「紅樹搖歌扇﹐綠珠飄舞衣。」釋法宣《觀妓》詩云「早時歌扇薄﹐今日舞衫長。」劉希夷《春日閨人》詩云「池月憐歌扇﹐山云愛舞衣。」以歌對舞者七﹐以歌扇對舞衣者亦七﹐𨿽相沿以起﹐然詳味之自有工拙也。杜子美取以爲《艷曲》云「江淸歌扇底﹐野曠舞衣前。」齋○花○花應解笑人無窮事有限身主唐李唐李敬方《歡醉》詩云「不向花前醉﹐花應解笑人。只應連夜雨﹐又過一年春。日日無窮事﹐區區有限身。若非杯裏酒﹐何以寄天眞。」杜子美絕句云「二月已破三月來﹐漸老逢春能幾回﹖莫悲身外無窮事﹐且進生前有限杯。」二詩𨿽相沿﹐而杜則尢工者也。世所傳「相逢不飲空歸去﹐洞口桃花也笑人」之句﹐蓋出於敬方云。知○洞○洞房懸月影髙枕聽江流古張說張說有《深度驛》詩云「洞房懸月影﹐髙枕聽江流。」杜子美用其意﹐見於《客夜篇》云「入簾殘月影﹐髙枕遠江聲。」主○雞○雞三號知韓退韓退之詩﹕「雞三號﹐更五點。」蓋雞必三號而後天曉耳。故杜子美《雞》詩亦云「紀徳名標五﹐初鳴度必三。」齋○獨○獨鵲裊庭柯主錢內錢內翰希白《晝景》詩云「雙蜻上簾額﹐獨鵲裊庭柯。」「裊」字最其所用意處也。然韋蘇州《聽鶯曲》云「有時斷續聽不了﹐飛去花枝猶裊裊。」趙嘏詩云「語風雙燕立﹐裊樹百勞飛。」錢意韋趙已先用。張文潛亦有「啄雀踏枝飛向裊」之句。主○兩○兩蝸角知白樂白樂天云「相爭兩蝸角﹐所得一牛毛。」後之使蝸角事悉稽之﹐而偶對各有所長。呂吉甫云「南北戰爭蝸兩角﹐古今興慶貉同丘。」山谷云「千里追奔兩角蝸﹐百年得意大槐宮。」又云「功名富貴兩蝸角﹐險阻艱難一酒杯。」洪龜父云「一朝厭蝸角﹐萬里騎鯨背。」知○誰○誰謂天地寬古孟東孟東野﹕「出門卽有礙﹐誰謂天地寬。」吳處厚以渠器量褊窄﹐言乃爾。予以東野取法杜子美「每愁悔吝生﹐如覺天地窄」之句。主○韓○韓退之春雪時知韓退韓退之《春雪》詩云「拂花輕尙起﹐落地暖初消。」秦韓玉《雪》詩云「片才落地輕輕隱﹐力不禁風旋旋消。」王定民《雪》詩云「天軌密勢來猶濕﹐地上微和積易消。」ＢＴ耕田谷雨刈欲晴去得順風來者怨東坡東坡《泗州僧伽塔》詩云「耕田欲雨刈欲晴﹐去得順風來者怨。若使人人禱輒應﹐造物應須日千變。」張文潛用其意別爲一詩云「山邊半夜一犁雨﹐田父髙歌待收獲。雨多瀟瀟蠶簇寒﹐蠶婦低眉憂繭單。人生多求復多怨﹐天公供爾良獨難。」知○天○天北極殿中間古《王《王直方詩話》記徐師川《紫宸早朝》詩一聯云「黃气遠臨天北極﹐紫宸位在殿中央。」以予觀之﹐乃全是杜子美「玉几猶來天北極﹐硃衣只在殿中間」一聯也。○飛○飛鳥外夕陽西古張文張文潛詩云「新月已生飛鳥外﹐落霞更在夕陽西。」蓋用郎士元《送楊中丞和番》詩耳。郎詩云「河陽飛鳥外﹐雪嶺大荒西。」主○韓○韓退之喜雪詩知韓退韓退之《喜雪獻裴尙書》詩云「喜深將策試﹐驚密仰檐窺。」又云「气嚴當酒暖﹐灑密聽窗知。」荊公全用以爲一聯云「借問火城將策試﹐何如雪屋聽窗知﹖」主○一○一樹髙花明遠村知「田「田家汩汩流水渾﹐一樹髙花明遠村。云意不知殘照好﹐卻將微雨送黃昏。」鄭毅夫詩也。「春陰垂野艸靑靑﹐時有幽花一樹明。晚泊孤舟古祠下﹐滿川風雨看潮生。」蘇子美詩也。第二句相類﹐皆淸絕可愛。主○石○石燕泥龍周庾周庾信《喜晴》詩﹕「已歡無石燕﹐彌欲棄泥龍。」又《初晴》詩云「燕燥還爲石﹐龍殘更是泥。」此意凡兩用﹐然前一聯不及後一聯也。乃知杜子美「紅稻啄余鸚鵡粒﹐碧梧棲老鳳凰枝」斡旋句法所本。主○春○春風自是人間客知《侯《侯鯖錄》載﹕裕陵喜晏叔原《與鄭俠絕句》云「小白長紅又滿枝﹐築球場外獨支頤。春風自是人間客﹐主管繁華得幾時﹖」然山谷少時有《感春》詩云「風光不長妍﹐如客暫時寓。」則晏意山谷已道之矣。主○自○自是桃花貪結子錯教人恨五更風知陳輔陳輔之《詩話》記荊公喜王建《宮詞》﹕「樹頭樹底覓殘紅﹐一片西飛一片東。自是桃花貪結子﹐錯教人恨五更風。」韓子蒼反其意而作詩送葛亞卿曰「劉郎底事去匆匆﹐花有深情只暫紅。弱質未應貪結子﹐細思須恨五更風。」主○詠○詠叔孫通詩知宋景宋景文《詠叔孫通》詩云「馬上功成不喜文﹐叔孫綿蕝彊經綸。諸君可笑貪君賜﹐便許當時作聖人。」王逢原《詠叔孫通》亦用此意云「弟子由來亦未純﹐異時得失亦頻頻。一官所買知多少﹐便議先生作聖人。」其用意正同。今荊公集亦載宋詩﹐非也。知○魚○魚遺子鹿引麛古唐吳唐吳子華詩云「暖漾魚遺子﹐晴遊鹿引麛。」乃悟山谷詩「河天月暈魚分子﹐桐葉風微麛養茸」所自。主○鱸○鱸肥人膾玉柑熟客分金知蘇子蘇子美詩﹕「笠澤以人膾玉﹐洞庭柑熟客分金。」呂吉父詩﹕「魚出淸波庖膾玉﹐菊浮寒露酒浮金。」齋○姬○姬人薦初醖幼子問殘疾主江總江總《稀州九日》詩﹕「姬人薦初醖﹐幼子問殘疾。」故杜子美取其意以爲《遣懷》云「老妻憂坐痺﹐幼女問頭風。」古○傀○傀儡齋唐梁唐梁鍠《詠木老人》詩﹕「刻木牽絲作老翁﹐雞皮鶴髮與眞同。須臾弄罷寂無事﹐卻似人生一夢中。」《開元傳信記》稱「明皇還蜀﹐嘗以爲誦﹐而非明皇作也」。觀山谷詩﹕「世間盡被鬼神誤﹐看取人間傀儡棚。煩惱自無安腳處﹐從他鼓笛弄浮生。」蓋用鍠意也。齋○鳥○鳥歸花影動魚沒浪痕圓主前輩前輩好稱僧悟淸「鳥歸花影動﹐魚沒浪痕圓」﹐以爲句意皆新。然予讀後梁沈君攸《臨水》詩云「花落圓紋出﹐風急細流翻。」乃知「魚沒浪痕圓」所自。古○鷓○鷓鶘飛上越王臺齋唐竇唐竇鞏有《南遊感興》詩﹕「傷心欲問當時事﹐惟見江流去不回。日暮東風春艸綠﹐鷓鴣飛上越王臺。」蓋用李太白《覽古》詩意也。李云「越王勾踐破吳歸﹐義士還家盡錦衣。宮女如花滿春殿﹐只今惟有鷓鴣飛。」古○可○可人惟有秦淮月出沒娟娟波浪中齋參寥參寥詩﹕「可人惟有秦淮月﹐出沒娟娟波浪中。」東坡《送蜀僧》詩﹕「當時半破蛾眉月﹐還在平羌江水中。」二意偶同﹐而東坡乃用李白詩。知○禪○禪心竟不起古唐僧唐僧皎然《答李季蘭》詩云「天女來相試﹐將花欲染衣。禪心竟不起﹐還捧舊花歸。」乃悟參寥《答杭妓》詩﹕「禪心已作沾泥絮﹐不逐東風上下狂。」主○隔○隔花催喚打魚人知劉貣劉貣父《詩話》載花蕊夫人《宮詞》云「廚船進食簇時新﹐列坐無非侍從臣。日午殿頭宣索﹐鱠﹐隔花催喚打魚人。」予觀王建《宮詞》云「禦廚進食索時新﹐每到花開卽苦春。白日臥多嬌似病﹐隔簾教喚女醫人。」不惟第一句同﹐而末章詞意皆相緣以起也。知○髙○髙懷猶有故人知陳無陳無己有《山谷艸書絕句》﹕「當年闕裏與論詩﹐歲晚河山斷夢思。妙質不爲平世用﹐髙懷猶有故人知。」末後兩句﹐乃合荊公《思王逢原》詩「妙質不爲平世得﹐微言但有故人知」。知○成○成梟而科五白古杜子杜子美《今夕行》﹕「憑陵大叫呼五白﹐袒跣不肯成梟盧。」學者謂杜用劉毅劉裕東府樗蒱事﹐𨿽杜用此﹐然屈原《招魂》已嘗云「成梟而科五白。」主○寒○寒食疾風甚雨知《荊《荊楚歲時記》﹕「去冬至一百五日﹐卽有疾風甚雨﹐謂之寒食。」王君玉詩﹕「疾風甚雨靑春老﹐瘦馬疲牛綠野深。」頃又見周知微詩槀云「疾風甚雨悲遊子﹐峻嶺崇山非故鄕。」張文潛詩云「荒山野水非吾土﹐寒食淸明似去年。」主○萬○萬年枝知唐上唐上官儀《詠雪》詩﹕「幸因千里應﹐還繞萬年枝。」謝玄暉《中書省》詩﹕「風動萬年枝。」晏元獻詩﹕「萬年枝上凝煙動﹐百子池邊瑞日長。」盧多遜﹕「太液池邊看月時﹐好風吹動萬年枝。」王維《史館山池》云「春池百子內﹐芳樹萬年餘。」晏用此也。萬年枝﹐江左謂之冬靑﹐惟禁中則否。韓子蒼《冬靑詩》云「離宮見爾近天墀﹐雨露常私養種時。惆悵一株嵐霧裏﹐無人識是萬年枝。」百子池見《西京雜記》﹕戚夫人侍髙祖﹐七月七日臨百子池。何晏《景福殿賦》「綴以萬年」﹐注引《晉宮閣銘》曰「華林園萬年樹十四株。」主○問○問花花不語知東坡東坡《吉祥賞花寄陳述古》詩云「仙花不用剪刀裁﹐國色初酣卯酒來。太守問花花不語﹐爲誰零落爲誰開。」《南部新書》記嚴惲詩﹕「春光冉冉歸何處﹐更向花前把一杯。盡日問花花不語﹐爲誰零落爲誰開。」東坡全用此兩句也。惲子子重﹐能詩﹐與杜牧善。知○夢○夢中夢身外身古山谷山谷嘗自贊其眞曰「似僧有發﹐似俗無塵。作夢中夢﹐見身外身。」蓋亦取詩僧淡白《寫眞》詩耳。淡白雲﹕「以覺夢中夢﹐還同身外身。堪嘆余兼爾﹐俱爲未了人。」知○兩○兩山排闥送靑來古荊公荊公詩云「一水護田將綠繞﹐兩山排闥送靑來。」蓋本五代沈彬詩﹕「地隈一水巡城轉﹐天約羣山附郭來。」彬又本唐許渾「山形朝闕去﹐河勢抱關來」之句。知○太○太液披香古《西《西淸詩話》記荊公《嘗花釣魚》詩﹕「披香殿上畱珠輦﹐太液池邊送玉杯。」都下翼日競以公用柳耆卿詞「太液波翻﹐披香簾捲」之語。予讀唐上官儀。《初春》詩「步輦出披香﹐淸歌臨太液」﹐乃知上官儀已嘗對之﹐豈始耆卿邪﹖周庾信《春賦》﹕「宜春苑中春已歸﹐披香殿裏作春衣。」長安有宜春宮﹐此又以宜春對披香矣。齋○日○日暮碧雲合佳人殊未來主江文江文通有《擬湯惠休》詩云「日暮碧雲合﹐佳人殊未來。」蓋用魏文帝《秋胡行》云「朝與佳人期﹐日夕殊不來。」梁武帝《鼓角橫吹曲》云「日落登雍臺﹐佳人殊未來。」梁沈約《洛陽道》云「佳人殊未來﹐薄暮空徙倚。」二人所用﹐又襲江也。江﹐齊人。主○啼○啼猿樹知杜詩杜詩﹕「影著啼猿樹﹐魂飄結蜃樓。」蓋用盧照鄰《巫山髙》云「莫辧啼猿樹﹐徒看神女云。」齋○時○時送紅梅一陣香主李方李方叔《喜吳可小》詩﹕「東風可是閒來往﹐時送紅梅一陣香。」殊不知張蕓叟《酴醿詩》亦云「晚風亦自知人意﹐時去時來管送香。」古○谷○谷口未斜日數峯生夕陰齋蔡絳蔡絳《西淸詩話》取權僧「谷口未斜日﹐數峯生夕陰」之句。然唐宋之問詩云「日落西山陰﹐眾艸起寒色。」權實取此。沈約《登元暢樓》詩亦云「云生嶺乍黑﹐日下溪半陰。」宋景文公《過行慶關》詩云「云生全嶺失﹐日隱半崖陰。」宋全用沈詩也。梁庾肩吾詩云「塵飛遠騎沒﹐日徙半峯寒。」庾沈同時人。主○臨○臨淸流而賦詩知陶淵陶淵明《歸去來辭》云「登東臯以舒嘯﹐臨淸流而賦詩。」蓋用稽叔夜《琴賦》云「背長林﹐翳華芝。臨淸流﹐賦新詩。」齋○日○日月跳躑主元微元微之《遣興》云「日月東西跳」﹐又云「光陰本跳躑」﹐又《答胡靈之》詩序云「日月跳躑﹐於今行二十年矣」﹐幾與退之「日月如跳丸」大同小異也。杜牧之《寄韓》又云「跳丸日月十經秋」﹐又《送孟池》云「月於何處去﹐日於何處來﹐跳丸相趁走」﹐蓋用退之意。元微之《憶遠曲》雲「水中書字無字痕」﹐白樂天《新昌新居》云「浮榮水畫字」﹐意又相類。知○海○海風吹不斷古顧況顧況喜白樂天《送友人原上艸》詩﹕「野火燒不盡﹐春風吹又生。」乃是李太白《瀑布》詩「海風吹不斷﹐江月照還空」意。主○堯○堯舜性仁賦知劉輝劉輝《堯舜性仁賦》﹐其警句曰「靜而延年﹐獨髙五帝之壽﹔動而有勇﹐形爲四罪之誅。」蓋本於範文正公《堯舜率天下以仁賦》﹕「內睦九族﹐善鄰之志咸和﹔外黜四凶﹐有勇之風遐振。」主○滿○滿地江湖春入望連天章貢水爭流徐師徐師川有《陪李泰發登洪州南樓》詩云「十年不復上南樓﹐直爲狂胡作遠遊。滿地江湖春入望﹐連天章貣水爭流。靑雲聊爾居金馬﹐紫气還應射鬥牛。公是主人身是客﹐舉觴登望得無愁。」唐劉長卿有《和樊使君登潤州城樓》詩云「山城迢遞敞髙樓﹐露冕吹鐃居上頭。春艸連天隨北望﹐夕陽浮水共東流。江田漢漠漠全吳地﹐野樹蒼蒼故蔣州。王粲尙爲南郡客﹐別來何處更銷憂。」徐之詩絕類長卿﹐其間一聯﹐如出一手也。然宋仲安有《放船下湖口》詩云「此地側身徒北望﹐餘生乘興復東流」﹐乃是全用劉詩也。主○韓○韓退之學文而及道知程正程正叔云「韓退之晚年所爲文﹐所得甚多。學本是修徳﹐有徳然後有言。退之卻是倒學了﹐因學文求所未至﹐遂亦有所得。」然此意本吳子經耳。子經《法語》曰「古人好道而及文﹐韓退之學文而及道。」子經名孝宗﹐歐陽文忠公嘗有詩《送吳生》者也。荊公與之論文﹐甚著。臨川人。知○衰○衰顏紅易借發短白難遮古程文程文簡公有《飲酒戴花》詩云「衰顏紅易借﹐短髮白難遮。」乃知陳無已「發短愁催白﹐顏衰酒借紅」蓋本諸此。主○定○定命論知東陽東陽胡百能《跋邵徳升分定錄》云「先君嘗言人生所享厚薄﹐各有定分﹐世有以智力取者﹐自謂己能﹐往往不顧名義﹐殊不知皆其分所固有﹐初不可毫末加也。所可加者﹐徒得小人之名而不悟﹐悲夫﹗百能佩服斯訓﹐未嘗不以語朋舊也。」以上皆百能說﹐予按宋顧愷之常以爲人稟命有定分﹐非智力所移﹐惟應恭己守道﹐信天任運﹐而暗者不達﹐妄意僥幸﹐徒虧雅道﹐無關得喪﹐乃以其意命弟子原著《定命論》以釋之。乃知胡所說﹐愷之之意也。齋○此○此心安處便是吾鄕主東坡東坡作《定風波序》云「王定國歌兒曰柔奴﹐姓宇文氏。定國南遷歸﹐予問柔廣南風土應是不好﹖柔對曰﹕『此心安處﹐便是吾鄕。』因用其語綴詞云﹕『試問嶺南應不好﹖卻道﹐此心安處是吾鄕。』」予嘗以此語本出於白樂天﹐東坡偶忘之耶﹗樂天《吾土》詩云「身心安處爲吾土﹐豈限長安與洛陽。」又《出城畱別》詩云「我生本無鄕﹐心安是歸處。」又重題詩云「心泰身寧是歸處﹐故鄕可獨在長安﹖」又《種桃杏》詩云「無論海角與天涯﹐大抵心安卽是家。」古○天○天際識歸舟齋梁王梁王僧孺《中川長望》詩云「岸際樹難辧﹐雲中鳥易識。」蓋全用謝玄暉「天際識歸舟﹐雲中辧江樹」而不及也。梁元帝詩云「遠村支裏出﹐遙船天際歸」﹐亦效玄暉﹐而遠勝僧孺。古○庭○庭艸無人隨意綠齋唐劉唐劉餗《隋唐嘉話》載﹕隋煬帝爲《燕歌行》﹐羣臣皆以爲莫及﹐王冑獨不下帝﹐因此被害。而帝誦其句云「『庭艸無人隨意綠』能復道邪﹖」然予讀周庾信《蕩子賦》曰「遊塵滿牀不用拂﹐細艸橫階隨意生。」乃知王冑「庭艸無人隨意綠」蓋取諸此﹐以之喪命﹐豈不枉哉。齋○玉○玉斧修成寶月團主荊公荊公詩﹕「玉斧修成寶月團﹐月邊仍有女乘鸞。靑冥風露非人世﹐鬢亂釵橫特地寒。」江淹《詠扇》詩﹕「畫作秦王女﹐乘鸞向煙霧。」非止用蕭史事也。玉斧事見《酉陽雜俎》。齋○綠○綠楊樓外出秋千主晁無晁無咎評樂章歐陽永叔《浣溪紗》云「『隄上遊人逐畫船﹐拍隄春水四垂天﹐綠楊樓外出秋千。』要皆絕妙﹐然只一『出』字﹐自是後人道不到處。」予按唐王摩詰《寒食城東卽事》詩云「蹴踘屢過飛鳥上﹐秋千競出綠楊裏。「歐公用「出」字蓋本此。主○雪○雪裏梅將春信來前輩前輩詩話稱李成季詩曰「日邊雁帶臘寒去﹐雪裏梅將春信來。」以爲美。然唐人曹松《除夜》已嘗云「半夜因風捲去﹐五更春被角吹來。」齋○龍○龍燭影中猶是臘鳳簫聲裏已吹春主《西《西淸詩話》謂蔡元長春帖子﹕「龍燭影中猶是臘﹐鳳簫聲裏已吹春。」薦紳類能傳誦﹐以爲蔣穎叔作﹐非也。予以爲此一聯全是方幹《除夜》詩﹕「寒燈短焰方燒臘﹐畫角聲殘已報春。」齋○富○富鄭公之言出於元璹主東坡東坡撰《富鄭公神道碑》﹐載公奉使語曰「且北朝與中國通好﹐則人主專其利﹐而臣下無所獲。若用兵﹐則利歸臣下﹐而人主任其禍。故北朝諸臣﹐各勸用兵者﹐此皆其身謀﹐非國計也。」又曰「契丹君臣﹐至今誦其語﹐守其約﹐不忍叛者﹐以其心曉然知通好用兵利害之所在也。」予按唐鄭元璹謂頡利曰「漢與突厥﹐風俗各異。漢得突厥﹐旣不能臣﹐突厥得漢﹐復何所用﹖且抄掠資財﹐皆入將士﹐在於可汗﹐一無所得。不如和好﹐國家必有重賫﹐幣帛皆入可汗﹐坐受利益。」頡利納其言﹐卽引還。乃知鄭公之言﹐皆出於元璹。齋○春○春風朝夕起吹綠日日深主孟東孟東野《連州吟》云「春風朝夕起﹐吹綠日日深。」乃悟荊公「春風日日吹香艸﹐山北山南路欲無」所自。古○明○明月空爲兩地愁齋《云《云齋廣錄》云「二宋以文章齊名天下﹐子京守蜀日﹐有詩云﹕『碧雲漫有三年信﹐明月空爲兩地愁。』其後卒不入兩地﹐人以爲讖。」予以子京用何遜《與胡興安夜別》詩﹕「念此一筵笑﹐分爲兩地愁。」《廣錄》之論﹐不知所自也。齋○馬○馬嵬詩主《唐《唐闕史》稱鄭相畋吟《馬嵬》詩云「明皇回馬楊妃死﹐云寸𨿽亡日月新。終是聖朝天子事﹐景陽宮井又何人。」觀者以爲眞輔國之句。予以謂畋蓋取杜詩「不聞夏商衰﹐中自誅褒妲」之意。齋○寧○寧人負我無我負人主魏曹魏曹操有「寧我負人﹐無人負我」之語。本朝滎陽呂原明乃云「中年嘗書壁以自警曰﹕『寧人負我﹐無我負人。』」後觀晁少傳《碎金錄》﹐已前有此兩句﹐所謂先得我心之所欲者。然《晉記》★粥說羅仇以「主上荒耄信讒﹐不若勒兵向西平」﹐羅仇曰「誠如汝言﹐然吾家世以忠義著於西土﹐寧使人負我﹐我不忍負人也。」乃知晁少傅之前﹐羅仇已有此語。羅下班洋羌胡耳﹐能發此語﹐猶可貴也。古○細○細數落花因坐久緩尋芳艸得歸遲齋前輩前輩讀詩與作詩旣多﹐則遣詞措意﹐皆相緣以起﹐有不自知其然者。荊公晚年《閒居》詩云「細數落花因坐久﹐緩尋芳艸得歸遲。」蓋本於王摩詰「興闌啼鳥換﹐坐久落花多」。而其辭意益工也。徐師川自謂﹕荊公暮年﹐金陵絕句之妙傳天下﹐其前兩句與渠所作云「細落李花那可數﹐偶行芳艸步因遲」﹐偶似之邪﹖竊取之邪﹖喜作詩者﹐不可不辧。予嘗以爲王因於唐人﹐而徐又因於荊公﹐無可疑者。但荊公之詩﹐熟味之﹐可以見其閒適優遊之意。至於師川﹐則反是矣。知○背○背秋轉覺山形瘦新雨還添水面肥《雪《雪浪齋日記》云「背秋轉覺山形瘦﹐新雨還添水面肥。」《漁隱叢話》云「山形瘦之語﹐古今少有道者。」予嘗記唐人一聯而忘其名云「山自古來和石瘦﹐水因秋後漾沙淸。」前詩蓋出於此而不及也。知○張○張良與四皓書韓退之與李渤書古段蕓段蕓《小說》載張良所與商山四皓書曰「良白﹕仰惟先生秉超世之殊操﹐身在六合之間﹐志淩造化之表。但自大漢受命﹐禎靈顯集﹐神母告符﹐足以宅兆民之心。先生當於此時﹐耀神爽於雲霄﹐濯鳳翼於天漢﹐使九門之外﹐有非常之客﹐北闕之下﹐有神气之賓﹐而淵潛山隱﹐竊爲先生不取也。良以頑薄﹐承乏忝官﹐所謂絕景不禦而駕服駑駘。方今元首﹐欽明文思﹐百揆之佐﹐立則延首﹐坐則引領﹐日昃而方丈不禦﹐夜眠而閶闔不閉。蓋皇極須日月以揚光﹐后土待嶽瀆以導滯。而當聖世﹐鸞鳳林棲﹐不翔乎太淸﹐騏驎嶽遁﹐不步乎郊藪﹐非所以寧八荒﹐慰六合也。不得侍省﹐展布腹心﹐略寫至言﹐想望翻然﹐不猜其意。張良白。」予觀韓退之所與李渤書﹐其規模步驟﹐殆與之爲一矣。齋○蒨○蒨桃贈歌者詩主《翰《翰府名談》載寇萊公妾蒨桃《贈哥者》詩云「一曲淸歌一束綾﹐美人猶似意嫌輕。不知織女寒窗下﹐幾度拋梭織得成。」予嘗記南唐李詢《贈織錦》詩云「札札機聲曉復晡﹐眼穿力盡意何如。美人一曲成千賜﹐心裏猶嫌花樣疏。」蒨桃詩意本此﹐而不及也。主○○山蟬帶響穿疏戶前輩前輩稱蘇子美詩﹕「山蟬帶響穿疏戶﹐野蔓延淸入破窗。」蓋出於唐方幹詩﹕「鶴盤遠勢投孤嶼﹐蟬曳殘聲過別枝。」齋○經○經董白熟生碧熟紅主《侯《侯鯖錄》云「東坡謂世之對偶﹐如『紅生』『白熟』﹐『手文』『腳色』﹐二對無復加也。」然予嘗記唐羅虯詩云「窗前遠岫懸生碧﹐簾外殘霞掛熟紅。」然則羅虯已用「生碧」對「熟紅」矣。齋○更○更無一个是男兒主前蜀前蜀王衍降後﹐唐王承旨作詩云「蜀朝昏主出降時﹐銜璧牽羊倒系旗。二十萬人齊拱手﹐更無一个是男兒。」其後花蕊夫人記孟昶之亡﹐作詩云「君王城上豎降旗﹐妾在深宮那得知。二十萬人齊解甲﹐寧無一个是男兒。」陳無己《詩話》載之﹐乃知沿襲前作。主○沿○沿襲不失爲佳知詩人詩人有沿襲不失爲佳者。張曙《途中聞蟬》前四句云「每歲聽蟬處﹐那將此際同。孤村寒色裏﹐野店夕陽中。」李中正《聞子規》前四句云「何處正當聞﹐聲聲欲斷魂。暖風芳艸岸﹐殘日落花村。」蔣鈞《孤雁》後四句云「葦岸風吹雨﹐沙汀月照霜。還同我兄弟﹐零落不成行。」知○薏○薏苡芎藭古張右張右史耒《晝臥口占》云「病栽薏苡無勞謗﹐濕要芎藭不待瘦。」東坡亦云「巧語屢曾傷薏苡﹐瘦詞那復托芎藭。」主○夢○夢魂香知黃季黃季涔言一士人詩云「啼月杜鵑喉舌冷﹐宿花蝴蝶夢魂香。」蓋自唐趙嘏發之﹐趙雲﹕「松島鶴歸書信絕﹐橘州風起夢魂香。」齋○二○二詩相類主唐崔唐崔惠童《宴城東莊》詩云「一月人生笑幾回﹐相逢相值且銜杯。眼看春色如流水﹐今日花紅昨日開。」杜子美詩云「不須聞此意慘愴﹐生前相遇且銜杯。」二詩相類﹐第不知崔爲何時人。齋○褎○褎公鄂公主杜子杜子美《贈曹將軍霸》詩﹕「淩煙功臣少顏色﹐將軍下筆開生面。良相頭上進賢冠﹐猛將腰間大羽箭。褎公鄂公毛發動﹐英資颯爽來酣戰。」鄂公謂尉遲敬徳﹐褎公謂段志元也。故東坡《贈寫眞何充》詩﹕「黃冠野服山家容﹐意欲置我山巖中。燻名將相今何限﹐往寫褎公與鄂公。」鮑眞由《謝傳神蔡景直》詩﹕「馳譽丹靑有古風﹐筆端及我未宜蒙。雲臺麟閣遙相望﹐往寫褎公與鄂公。」用東坡語﹐尢爲無功。古○○三詩皆用淸渾子齋東坡東坡《送魯元翰》詩﹕「皎皎千丈淸﹐不如尺水渾。」陳后山《次韻東坡》詩﹕「信有千丈淸﹐不如一尺渾。」參寥詩﹕「乍爲含垢千尋濁﹐不作驚人一掬淸。」古○詠○詠荷花齋胡子胡子《茹溪詩話》以詞句欲全篇皆好﹐極爲難得。如賀方回「淡黃楊柳帶棲鴉」﹑秦處厚「藕葉淸香勝花气」二句﹐寫景詠物﹐可爲造微入妙。然予見劉忠肅莘老已言之矣﹐《湖上口號》云「綠荷深不見湖光﹐萬柄淸風動晚涼。莫恨紅葩猶未爛﹐葉香元自勝花香。」齋○服○服藥不如獨臥主世所世所傳道書雜載神仙祕訣﹐有云「服藥千朝﹐不如獨寢一宵。」此最有理。予近讀顧況《琴客》詩云「服藥不如獨自眠﹐從他別嫁一少年。」乃知古有此語。然《太平廣紀》《彭祖傳》云「服藥百里﹐不如獨臥。」又知道書本此。齋○系○系日白樂白樂天﹕「旣無長繩系白日﹐又無大藥駐硃顏。」蓋本陳沈炯《幽庭賦》﹕「那得長繩系白日﹐年年月月俱如春。」然江總《歲暮還宅》詩亦云「長繩豈系日﹐濁酒傾一杯。」齋○東○東坡作夏侯太初論主《王《王立方詩話》記東坡十歲時﹐老蘇令作《夏侯太初論》﹐其間有「人能碎千金之璧﹐不能無失聲於破釜﹔能搏猛虎﹐不能無變色於蜂蠆」之語﹐老蘇愛之。以少時所作﹐故不傳。然東坡作《顏樂亭記》與《黠鼠賦》﹐凡兩次用之。以上皆王記。予按《晉劉毅傳》鄒湛曰「猛獸在田﹐荷戈而出﹐凡人能之。蜂蠆作於懷袖﹐勇夫爲之驚駭﹐出於意外故也。」乃知東坡意發於此。知○杜○杜甫取李陵詩古杜詩杜詩﹕「思家步月淸宵立﹐憶弟看云白日眠。」又云「別時孤云今不飛﹐時復看云淚橫臆。」蓋取李陵《別蘇武》詩云「仰視浮雲飛﹐奄忽互相逾。長當從此別﹐且復立斯須。」知○知○知禰不能薦古韓子韓子蒼《送王棁》詩末章云「虛作西淸老從臣﹐知禰才華不能舉。」王摩詰《送丘爲》詩云「知禰不能薦﹐羞稱羞納臣。」主○董○董穎襲陳知默詩知洪景洪景盧《夷堅乙志》記董穎詩﹕「云壑釀成千障雨﹐風蘋吹老一川秋。」上句蓋襲陳知默詩。陳雲﹕「云埋山麓藏秋雨﹐葉脫林梢帶晚風。」○東○東坡本李端詩主東坡東坡詩﹕「白水滿時雙鷺下﹐午陰淸處一蟬鳴。」唐李端《茂陵山行陪韋金部》詩云「盤云雙鶴下﹐隔水一蟬鳴。」東坡本此。古○陸○陸詩出韓子蒼齋韓子韓子蒼作絕句﹕「天長候雁作行遠﹐沙晚浴鳧相對眠。松醪朝醉復暮醉﹐江月上弦仍下弦。」陸龜蒙《別墅懷歸》云「題詩朝憶復暮憶﹐見月上弦還下弦。」韓所出也。古○得○得茶三昧齋錢塘錢塘南屏廉師妙於茶事﹐東坡贈之詩云「道人曉出南屏山﹐來試點茶三昧手。」劉貢父亦贈詩云「瀉湯舊得茶三昧﹐覓句還窺詩一斑。」知○吏○吏部文章二百年古韓子韓子蒼言歐陽文忠公《寄荊公》詩云「翰林風月三千首﹐吏部文章二百年。」吏部蓋謂《南史謝朓》﹐於宋明帝朝爲吏部尙書郎﹐長五言詩。沈約嘗云「二二百年來無此詩也。」文忠之意﹐直使謝朓事﹐而荊公答之曰「他日若能窺孟子﹐終身安敢望韓公。」則荊公之意﹐竟指吏部爲退之矣。古○裹○裹飯非子來齋東坡東坡《次韻徐積》詩﹕「殺雞未肯邀季路﹐裹飯應須問子來。」按《莊子》書﹐子巳子輿子犁子來四人相與爲友﹐然無裹飯之事。《莊子》書又載﹐子輿子桑友﹐而淋雨十日﹐子輿曰「子桑殆病矣。」裹飯而往食之。乃知裹飯者﹐子輿子桑﹐非子來也﹐東坡此詩爲誤。予又觀韓退之《贈崔立之》詩云「昔者十日雨﹐子來寒且饑。其友名子輿﹐忽然憂且思。褰裳觸泥水﹐裹飯往食之。好事漆園吏﹐書之存雄詞。」然則退之亦誤用耳。知○僧○僧綽采蠟燭作鳳凰古「憶「憶昔庚寅降屈原﹐旋看蠟鳳戲僧虔。隨翁萬里心如鐵此子何勞爲置田。」東坡《送子由奉使》最每一章也。時子由之子侍行﹐故及之。然蠟鳳之戲﹐議者以爲誤。蓋《南史》王曇首與兄弟集會﹐子孫任其戲﹐適僧達跳其地作虎子﹐僧虔累十二博棋﹐旣不墜落﹐亦不重作﹐僧綽采蠟燭作鳳凰。乃知蠟鳳之戲﹐非僧虔也。齋○荷○荷囊非芰荷之荷主劉偉劉偉明《贈熊本待制》詩云「西淸寓直荷爲橐左蜀宣風繡作衣。」蓋《南史劉杳傳》著紫荷橐事﹐見《漢張安世傳》「持橐簪筆」之意。而偉明乃以荷爲芰荷之荷﹐何耶﹖歐陽文忠公《回吳舍人啟》云「紅藥翻階﹐直禁垣之淸切﹔紫荷持橐﹐陪法從以雍容。」又《上胥偃啟》曰「白蟫素簡以香生﹐玆焉辟惡﹔紫裕荷囊而備問﹐最近淸光。」乃知誤者非一人。然《隋書樂志》﹕尙書﹑錄令﹑僕射﹑吏部尙書朝服綴紫荷。錄令﹑左僕射左荷﹐右僕射﹑吏部尙書右荷﹐此又何邪﹖姑俟博識者。齋○陽○陽燧主《淮《淮南子》﹕「陽燧見日﹐則然而爲火。」注云「陽燧﹐金也。取金杯無緣者﹐熟摩令熱﹐日下以艾承之。」又云「木與艾相摩則然﹐世之取火惟此耳。」劉言史《與孟郊煎茶》詩云「敲石取鮮火﹐汲泉避晏鱗。」石火𨿽火而不可然﹐言史不察也。《周禮》﹕「司烜氏掌以夫遂﹐取明火於日。」鄭注云「夫遂﹐陽燧也。」《禮》《內則疏》﹕「晴則以金燧取火於日﹐陰則以木燧鉆火也。」《禮》《外傳》云「宗廟之祭用明火者﹐以陽取日中之火﹐謂之陽燧。」以冬至之日子時﹐鑄銅爲鑑。BT3陽關圖主王維王維《送元二》詩﹕「渭城朝雨★輕塵﹐客捨靑靑柳色新。勸君更盡一杯酒﹐西出陽關無故人。」李伯時取以爲畫﹐謂《陽關圖》。予嘗以爲失。按《漢書》﹐上黨有天井關﹐惇煌龍勒有玉門關。陽關去長安四千五百里。唐人送客﹐西出都門三十里﹐特是渭城耳﹐今有渭城館在焉﹐卽古之渭陽。據其所畫﹐當謂之渭城可也。東坡《題陽關圖》詩﹕「龍眠獨識殷勤處﹐畫出陽關意外聲。」皆承其失耳。至山谷《題陽關圖》斷章云「渭城柳色關何事﹐自是離人作許愁。」然則詳味山谷詩意﹐謂之《渭城圖》宜矣。齋○珠○珠還合浦主《古《古今詩話》美方諤《上廣守》詩「鱷徙惡溪韓吏部﹐珠還合浦孟嘗君」﹐殊不知珠還合浦﹐乃後漢孟嘗也。古○築○築黃金臺前輩以荊公詩「功謝蕭規慚漢第﹐恩從隗始托燕臺」﹐以「臺」字爲失。按《史記》云「爲隗攺築宮﹐而師事之。」然太白詩云「何人爲築黃金臺。」則荊公詩本此。古○以○以玉兒爲玉奴東坡《和楊公濟梅花》詩云「月地云階漫一尊﹐玉奴終不負東昏。」又《四時》詩云「玉奴纖手嗅梅花。」《南史》﹕濟東昏侯妃潘玉兒﹐有國色。牛僧孺《周秦行記》薄太后曰「牛秀才遠來誰爲伴﹖」潘妃辭曰「東昏侯以玉兒身死國除﹐不擬負他。」注云「玉兒﹐妃小字。」東坡蓋兩用此﹐而以「兒」爲「奴」者誤也。然不害爲佳句。主○東○東坡用事切知東坡東坡《和山谷嘲小徳》詩﹐末云「但使伯仁長﹐還興絡秀家。」蓋伯仁乃絡秀子耳。洪駒父《哭謝無逸》詩云「但使添丁長﹐終興謝客家。」此學東坡語﹐尢無功。「添丁盧同子﹐气骨不相屬。」絡秀本周伯仁父浚之妾﹐小徳亦庶出﹐故坡用事其切如此。山谷詩﹕「解著《潛夫論》﹐不妨無外家。」更覺其切。知○妓○妓人出家詩唐顧陶大中丙子編《唐詩類選》﹐載陽郇伯作《妓人出家》詩﹕「盡出花鈿與四鄰﹐雲鬟翦落向殘春。暫驚風燭難畱世﹐便是池蓮不染身。貝葉欲翻迷錦字﹐梵聲初學誤梁塵。從今艷色歸空後﹐湘浦應無解佩人。」《湘山野錄》乃謂本朝申國長公主爲尼﹐掖廷嬪禦隨出家者三十餘人﹐太宗韶兩禁各以詩送之﹐陳彭年作詩八句。今考其詩﹐與陽郇伯所作一同﹐首句「盡出花甸散寶津」一句不同。豈後人攺郇伯詩而托以彭年之名﹐而文瑩又不考之過邪﹖主○蒸○蒸壺似蒸鴨知東坡東坡《岐亭汁字韻》詩﹕「不見盧懷眞﹐蒸壺似蒸鴨。坐客皆忍笑﹐髡然發其幕。」按《太平廣記》載《盧氏雜說》﹕「鄭餘慶與人會食﹐日髙﹐眾客囂然。呼左右曰﹕『爛蒸去毛﹐莫拗折項。』諸人相顧﹐以爲必蒸鵝鴨。良久就餐﹐每人前下粟米飯一椀﹐蒸胡盧一枚。餘慶餐美﹐諸人彊進而罷。」然則「蒸壺似蒸鴨」﹐乃鄭餘慶﹐非懷眞也﹐豈東坡偶忘之耶﹖古○望○望夫石齋陳無陳無己《詩話》﹕望夫石在處有之﹐古今詩人惟用一律。惟劉夢得云「望來況是幾千歲﹐只是當年初望時。」語𨿽拙而意工。黃叔達﹐魯直之弟也﹐以顧況爲第一﹐云「山頭日日風和雨﹐行人歸來石應語。」語意皆工。江南望夫石﹐每過其下﹐不風卽雨﹐疑況得句處也。予家有《王建集》﹐載《望夫石》詩﹐乃知非況作。其全章云「望夫處﹐江悠悠﹐化爲石﹐不回頭。山頭日日風復雨﹐行人歸來石應語。」豈無己叔達偶忘建作邪﹖知○落○落梅花折楊柳古《樂《樂府雜錄》載﹕笛者﹐羌樂也。古曲有《落梅花》《折楊柳》﹐非謂吹之則梅落耳。故陳賀微《長笛》詩云「柳折城邊樹﹐梅舒岑外林。」張正見《柳》詩亦云「不分《梅花落》﹐還同橫笛吹。」李嶠《笛》詩﹕「逐吹《梅花落》﹐含春柳色驚。」意謂笛有梅柳二曲也。然後世皆以吹笛則梅落﹐如戎昱《聞笛》詩云「平明獨惆悵﹐蜚盡一庭梅。」崔櫓《梅》詩﹕「初開已入雕梁畫﹐未落先愁玉笛吹。」《靑瑣集》詩﹕「憑仗髙樓莫吹笛﹐大家畱取倚欄看。」皆不悟其失耳。惟杜子美王之渙李太白不然。杜云「故園楊柳今搖落﹐何得愁中卻盡生。」王云「羌笛何須怨《楊柳》﹐春風不度玉門關。」李云「黃鶴樓中吹玉笛﹐江城五月《落梅花》。」亦謂笛有二曲也。齋○誠○誠齋論山谷詩《山《山谷集》中有絕句云「艸色靑靑柳色黃﹐桃花零落杏花香。春風不解吹愁卻﹐春日偏能惹恨長。」此唐人賈至詩也﹐山谷特攺五字耳。賈云「桃花歷亂杏垂香。」又﹕「不爲吹愁惹夢長。」○劉○劉子先主章子章子厚嘗與劉子先定有場屋之舊﹐又頗相厚善。隔闊十年﹐子厚拜相﹐亦不通問。寄書誚其相忘遠引之意﹐子先以詩謝曰「故人天上有書來﹐責我疏愚喚不回。兩處共瞻千里月﹐十年不寄一枝梅。塵泥自與雲霄隔﹐駑馬難追徳驥才。莫謂無心向門下﹐也曾終夕望三臺。」公得詩甚喜﹐卽召爲宰屬﹐遂遷戶部侍郎。主洪熙洪熙元年春三月六日﹐林子中手錄。知錄此錄此書已經三百年矣﹐鈔本之難得者。康熙丁酉立夏日﹐淸景山樓披閱一過。先君所藏書﹐恨牽於物谷﹐不能盡讀之。徐駿。齋辧摘辧摘蘇東坡詩誤處二三則﹐切當可喜。其餘雜見他書﹐且多疏脫也。駿識。主

