夢苕盦詩話民國錢仲聯

一﹑樊山前後《彩雲曲》﹐哀感頑艷﹐傳誦藝林已久。余友王君瑗仲尊人部昀﹝甲榮﹞先生﹐亦有此曲﹐特較樊山爲勝。有序云「曩在天津﹐耳賽金花之名。休沐之暇﹐與朋輩訪之。直其晨妝未竟﹐良久始出。一出而滿室生春﹐坐客六人﹐罔不周旋合度。徐娘半老﹐而穠粹猶不亞於雛鬟﹐眞尢物也。往者﹐侍郎某公奉使徳意志﹐寵妾傅彩雲﹐有艷名。徳後愛之﹐乃與同照小影。後爲英吉利女皇維多利亞之子﹐亦麗妹也﹐貴寵震於歐洲﹐其事遂哄傳海外。彩雲故蘇臺歌妓﹐侍郎薨後﹐不安於室﹐重隸教坊﹐乃更名賽金花云。予不禁爲之感嘆﹐爰仿長慶體﹐爲賦斯篇。非但徵尢物﹐間緯以時事﹐且諗來者爾。」詩云「冶坊濱裏移蘭棹﹐船娘纖手調羹妙。襲人花气正慵眠﹐隔岸山容如巧笑。有約鄰娃鬥艸來﹐遊春公子飛箋召。晨梳蟢上玉搔頭﹐黠婢歡呼偏識竅。兒生璧月中秋夜﹐彩雲擁出銀河界。小字拈來阿母憐﹐他年只許仙人跨。天生佳麗住橫塘﹐日坐花前鬥艷妝。三五年華尙嬌小﹐春風到處姓名香。聞名但欲求識面﹐相見誰知卽斷腸。萬里闕前金殿客﹐三生石上玉簫娘。近來繡轂應須早﹐怎柰瀧岡猶待表。大婦恩情斯易求﹐詞臣禮法敢輕掉。苦煩密友代藏嬌﹐金屋偸營烏鵲橋。料得彈琴不成調﹐度他擁髻可憐宵。轉瞬明年別鄕樹﹐雙飛同向燕臺去。夫婿朝衣待漏行﹐侍兒畫閣燻香護。君王選使重懷柔﹐鳳詔傳宣第一流。遠唱皇華三萬里﹐閨中翻起細君愁。卻教小婦相隨往﹐好學夫人莫慢羞。異寵新頒紫霞佩﹐烏鴉飛入靑鸞隊。同行俠客虯髯公﹐便認李郎紅拂妹。爲譯蠻奴鴂舌音﹐遂嫻絕國龜玆伎。花枝才展柏靈城﹐梨園唱徧羅敷媚。瑤宮仙子愛娉婷﹐博士披香歡接引。狡檜潛收威鳳儀﹐琉璃照徹驚鴻影。﹝此一節子親聞之彩雲﹞從此丰姿海外傳﹐別開生面星軺幸。星軺述職返皇都﹐千金買得方輿圖。賈胡弄舌工欺誑﹐一寸山河千里訛。乖厓舊是同心友﹐反覆無端一揮手。蜀道褒斜隨處成﹐人心鬼蜮奚從剖﹖茂陵秋雨但愁眠﹐蕩婦空難獨守。愛唱雲中《赤鳳來》﹐悄諧花底秦宮偶。無何寡鵠起長悲﹐消渴文園竟莫醫。燕子不棲關盼盼﹐鴇兒重迓李師師。燈火樊樓溫舊夢﹐花磚學士締新知。輕歌緩舞依然樂﹐換羽移宮總弗思。萬事榮枯車轉轂﹐一枕荒唐蕉覆鹿。俄驚廟火焚襖神﹐爭看黃巾拜張角。鼙鼓聯邦動地來﹐鶯花滿院隨風逐。飛來天外一將軍﹐鈿合金釵緣再續。七寶雕鞍細馬馱﹐九華錦帳雙鴛宿。兩宮西狩音塵斷﹐上國衣冠盡塗炭。寶玦王孫泣路隅﹐金魚朝貴遭索貫。鎖骨菩薩心慘然﹐每向將軍代乞憐。宰相和戎傾帑藏﹐諸夷滿欲整歸鞭。焱輪待發匆匆別﹐珠淚輕彈粒粒圓。烽煙散盡回鑾輅﹐繁華气象還如故。五陵俠少縱豪遊﹐一曲纏頭不知數。尢物移人人自近﹐徐娘半老猶風韻。充房面首聊自娛﹐容爾心頭敢何問。白皙剛垂雅婢涎﹐紅顏遽絕魚姑刃。妒花風雨黯長安﹐鐵鑄爰書爲雪冤。牘背多端從吏示﹐橐館還仗所歡傳。刑庭對簿回天易﹐孽海生波捩柁難。紫陽春濃歌緩緩﹐花開花落自江南。」自跋云「作此詩後﹐未幾拳事起﹐遽付劫灰。事閱二十餘年﹐忘懷久矣。近甬上秦生﹐以予稿本散佚﹐爲鈔此寄來。展覽之餘﹐渾如隔世。但所作廑及其去幃而止﹐而庚子慁迹花門﹐事尢奇恣﹐不可不加以煊染。因復衍數百言﹐綴諸其後。若傳其樓傍玉臺﹐敖遊京洛﹐予所不審﹐則從略焉。或曰﹕樊山方伯﹐亦有此曲﹐命名正同。方伯雅什﹐子未之見。東施獨處﹐無心效顰﹔魯門不窺﹐放手弄斧。得弗使人齒冷﹖老年閒曠﹐近日正自錄舊作﹐因卽寫在待選艸中﹐其次序未免參錯爾。辛酉長至後三日冰叟跋。」論者謂樊山二曲﹐猶是梅村﹐而先生此制則長慶矣。

二﹑同時候官薛秀玉﹝紹徽﹞女士﹐亦有《老妓行》一詩詠彩雲事﹐𨿽沈博絕麗﹐未逮樊王二家﹐而翔實勝之。出諸閨秀手筆﹐尢爲難能可貴。並錄之﹐以資比較。詩云「芙蓉張席咽流霞﹐沈沈銀燭喧箏琶。中有徐娘已半老﹐依然顏色朝華。雙眸剪水歌喉澀﹐舉止偏能似大家。伸拳拇戰雜歡笑﹐旁人道是賽金花。金花自言本姓傅﹐彩雲一朵蘇臺住。折花時上虎丘遊﹐門前溪水橫塘路。十五韶年見麗質﹐歌舞場中稱第一。上頭嫁得狀元郎﹐眉嫵畫邀學士筆。奉使乘槎八月時﹐輶軒遠采單鷹旗。皇華六轡秉龍節﹐海天一舸隨鴟夷。柏林城築鴛鴦闕﹐錦雞官誥驕回鶻。奚須江汜論國風﹐竟作小星奪明月。聯邦破法聲望髙﹐相國鐵血將軍毛。可汗頭白尙英武﹐關氏腰細能英豪。太歲金牀見天使﹐錦車馮嫽充陪侍。鶯語善傳通譯辭﹐鸞書代解旁行字。恪尊喜與忘年交﹐酪漿腥肉開天庖。鏡殿名花偕照影﹐儼如姊妹雙同胞。爰劍種人盡艷羨﹐茶筵舞會尋常見。可憐嗅地骨都侯﹐畫圖想識春風面。好夢未醒羊胛熟﹐歸舟仍載人如玉。聯鑣並騎入長安﹐曉鏡夕燈看不足。瑞錦窠通淸閟閣﹐袍笏朝回聽絃索。共道侍郎艷福多﹐那知郵女姻緣惡。或云容齋未第年﹐濟南淪落囊無錢。獨有靑樓人靑眼﹐悄從花底贈金鈿。山盟海誓如蝴蝶﹐但願生生比鶼鰈。小別樓頭盼好音﹐大魁殿上成髙捷。衣錦重爲歷下吟﹐髙車駟馬快登臨。不妨選取豪奴俊﹐驀地來挑卓女心。太息樊籠小嬌鳥﹐覆雨翻雲未分曉。錢樹惟圖阿母歡﹐搴帷豈料故人誚。相見無言但泣血﹐六州錯鑄郎心鐵。宛轉君前死便休﹐指環再世煩冤結。玉簫顏貌同前人﹐老眼模糊認不眞。奴星命照紅鸞暗﹐禍水歌來赤鳳頻。漏泄春光終愧憤﹐病深縮骨紅秋殞。早驚結局事難收﹐悔煞當初心太忍。未聞荷葉出污泥﹐翻使桃花墜藩混。葫蘆更畫莫短長﹐琵琶重抱誰恩怨﹖申江飄蕩上津沽﹐艷幟髙標又入都。寵姬樂籍歸寇俠﹐故妓侯門剩孟珠。亡何闕下嘶胡馬﹐滚滚旌旗黯原野。統帥老將碧眼髙﹐當時曾喚眞眞者。捕卒六街擾婦女﹐蘭閨淑媛伏如鼠。偏有冬兒慷慨前﹐短衣縛袴能胡語。酋帥撚髯起攜手﹐意中喜見使君婦。鸞殿相逢如夢中﹐特令諸軍靜刁鬥。外史莫爭玫瑰花﹐約章似借章臺柳。兵气旣銷日月光﹐遂遭斥逐飛蓬首。卽今居傍泥城橋﹐短髮蕭蕭淚暗消。貿得雛娃教度曲﹐惜無狎客與吹簫。酒闌時話故家事﹐曲罷猶歌西國謠。飛絮成萍渾不管﹐牽籮補屋亦無聊。我聞眾說慢然起﹐參觀前後皆天理。名士恃才總負心﹐佳人絕代偏蒙恥。種瓜得瓜勢使然﹐以暴易暴終無已。果報只存眉睫間﹐紀綱都在倫常裏。女傳弗因孽嬖刪﹐婦道要論容徳美。一編爲譜《老妓行》﹐用告采風士君子。」余伯母單士釐夫人《國朝閨秀正始再續集》一下曰「『忘年交』﹑『偕照影』等句﹐仍是未諳外事者之語。徳國後尊貴自居﹐歐土世爵婦女且不輕交﹐況吾國婦女乎﹗『開天庖』亦不過外交例宴﹐不足爲重。『偕照影』則西土工人往往能合兩幅以上之照相﹐湊成一幅﹐天衣無縫﹐不知者以爲廬山眞相﹐此正用是法也。予夫子﹝錢恂﹞習知外事﹐矧光緒庚寅﹑辛卯﹐夫子正在英徳兩國間﹐不但確聞﹐並且確見﹐故爲正之。總之誤於小說《孽海花》之訛言耳。」秀玉﹐侯官陳壽彭室﹐著《黛韻樓詩集》四卷﹐《詞集》二卷﹐《文集》二卷。又《國朝閨秀詞綜》十卷﹐未見傳本。《國朝女文苑小傳》僅成百餘篇﹐未畢事。兼能畫﹐嘗賣畫佐家用。詩多紀事之作﹐《丰臺老媼歌》五古一首﹐記庚子事﹐尢無愧詩史﹐太長不錄。

三﹑部昀先生著有《二欣室詩集》八卷﹐瑗仲仿梁任公寫康南海詩例﹐手寫成巨帙。先生論詩﹐以雅正爲歸﹐不以時賢之弔詭幽澀爲然。頗自喜其《臺灣秋興》八首﹐以爲近杜老蒼涼之作。玆錄之﹕「西望澎湖數點靑﹐奇峯六六壯滄溟。山多虺蜴煙雲毒﹐地近蛟龍艸木腥。織网鮫人棲窟穴﹐數錢奼女掌門庭。版輿爲考興朝績﹐一柱天南拱外屏。」「藩籬無使吠驚龐﹐臺北臺南健牡雙。海若百年空頓轡﹐山精五夜暗窺窗。炎風吹雨秋先至﹐凍霰流云冷不降。鬥酒彘肩竟何事﹖觀濤孤負廣陵江。」「治國新書續《考工》﹐經營艸昧亦英雄。橫馳疾電來天外﹐直激飛流出地中。塞雁傳書愁遠道﹐雲龍潤物策奇功。將軍大樹畱餘蔭﹐赤嵌城邊夕照紅。」「百兩鋒車走怒雷﹐危塗苦費五叮異。亂山蒼莽羣番窟﹐列戍森嚴上將臺。東指扶桑看日出﹐西通窮發款關來。不容甌脫沈沙水﹐籌筆樓髙確艸萊。」「筆架淩虛玉案西﹐木岡遠障柳林迷。山中新社供番酒﹐海上寒潮咽戍鞞。薯蕷香凝饑鼠攫﹐桄榔樹禿怪鴞啼。郊原冷落秋心迥﹐一路淸陰縱馬蹄。」「艷絕蠻花繞畫闌﹐桶裳魈結禮尊官。登臺有夢思巫峽﹐竊藥能靈入廣寒。當戶子孫羌校尉﹐梨渦夫婿漢衣冠。爲郎梳就盤龍髻﹐百襇羅裙繡彩鸞。」「爲籌生計拓蠻疆﹐陰厲全消致阜康。林壑無霜凋眾綠﹐村寮有賦貢畱黃。流沙滚滚金銀气﹐湛露溶溶黍稷香。比戶人聲含樂歲﹐弦歌何日徧炎荒﹗」「文獻其如杞宋何﹐延平事迹半銷磨。神祠月黑狐貍舞﹐喬木煙荒魑魅過。鎭惜叢殘湮老屋﹐虛聞耆舊述名科。天涯別有無窮感﹐獨立西風發浩歌。」

四﹑部畇先生詩﹐佳構絕夥﹐大抵情深志遠﹐陶冶乎唐之玉溪﹐宋之劍南﹐而不爲噍殺之音。五律如《九江夜泊》云「夜泊古潯陽﹐東南舊戰場。臨江猶戍鼓﹐斷岸獨危檣。野老余烽鏑﹐將軍幾國殤﹖偶來一憑弔﹐煙月劇蒼涼。」蔣紹由評云「五律如四十賢人﹐著一屠沽兒不得。此詩眞得唐人三昧。」七律如《上海也是園》云「城外繁華互市場﹐閒來岸幀覓淸涼。池塘春水涵新綠﹐樓閣斜陽抹淡黃。老樹參天鷹下掠﹐狂花滿地蝶成行。吳兒愁絕掉頭去﹐亂擲纏頭錦瑟旁。」錢新甫評云「三四香山佳句。」《輿閨人話別》云「不勝惆悵夢難成﹐來日徵帆第一程。畫幔明燈偎有影﹐麗譙殘柝噤無聲。縱談且諱江湖險﹐揮涕翻憎兒女情。但祝康彊拋藥裹﹐歸來同踐菊花盟。」《題陽湖憚季文世丈橫塘追夢圖》云「仙境迷離渺何處﹖滿林香雪繞孤村。柔波十里橫塘路﹐明月三更倩女魂。往事淒涼歸碧落﹐暫時繼綣向黃昏。憐儂也抱微之感﹐欲訪靈山覓夢痕。」《老女遠嫁詞》云「明鏡羞看白髮新﹐蓬門弱質可憐人。標梅早過今方嫁﹐壓綫翻思舊習貧。此去好從夫婿命﹐不知能免舅姑嗔﹖蕭蕭風雪蒼梧野﹐稠疊雲山隔斷親。」按此詩爲先生晚年之官廣西富川時所作﹐能以古意入律。《山齋雨後卽事》云「短短疏籬曲曲廊﹐扶筇行藥小相羊。山從遠看方多態﹐花不輕開始久香。靜坐漸知心可養﹐苦吟偏與睡相妨。窗前一陣芭蕉雨﹐隔著紗櫥送嫩涼。」錢新甫評云「三四名句。」按或嫌「行藥」﹑「靜坐」﹑「睡」等字﹐用於一首中﹐少融洽。但按詩意是病後光景﹐行藥之後而靜坐而睡也﹐尙無不融洽﹐但未免步驟太快耳。絕句如《嶺南雜詠》之一云「腰如弱柳手柔荑﹐雪白雙跌不染泥。一曲《荔支》歌宛轉﹐夕陽紅過板橋西。」錢新甫評云「神韻逼近新城。」《夢中得句枕上續成》云「洲前放鶴波如鏡﹐湖上騎驢月印潭。一夜思鄕尋好夢﹐有風吹不到江南。」﹝二句夢中得。﹞

五﹑袁氏竊國時﹐各省多獨立。宵小乘機騷動﹐部昀先生集中﹐有《老革謠》一篇刺之。詩云「噫嘻乎悲哉﹗生民賤如艸﹐日暮莫能保。白白不肯明﹐山精敢肆擾。靑燐閃閃大道邊﹐獨足起舞驚風旋。眼瞪鼻掀聳兩肩﹐撩牙皚皚口流涎。被髮搏膺叫呼天﹐挨門逐戶搜金錢。曰我當年老革命﹐今日之事我爲政。汝若不應要汝命﹐卽不要命亦成病。短槍炸彈惟汝認。金錢滿囊顏色喜﹐疾躄歸來媚妻子。喜猶未了夢魂驚﹐官兵已入吳江城。噫嘻乎悲哉﹗矛頭淅米劍頭炊﹐還汝泥中曳尾龜。」

六﹑甲午割臺事起﹐部昀先生有《臺灣感事》二首云「軍書旁午走天街﹐和戰紛紛計未諧。郭令請行盟黨項﹐賈山議決棄珠厓。登陴有誓窮臣力﹐卻敵無能慰聖懷。滿載歸裝漓水隱﹐婦人醇酒早安排。」「蟬蛻功名亦狡哉﹗孤城蕩蕩戟門開。三千珠履成殘客﹐卅六洪鑪鑄橫財。黃歇浦邊揮手去﹐要離冢畔戴頭來。煙雲變幻渾閒事﹐誰向昆明問劫灰﹖」二詩皆指斥臺灣巡撫唐景崧而作。今日事過境遷﹐平情而論﹐以唐氏當日所處地位﹐自難抵敵日本﹐失敗固不足怪。然而在亞洲首建民主國﹐不得不謂爲遠東史上光榮之一頁也。

七﹑黃公度﹝遵憲﹞《人境廬詩》﹐以舊格律運新理想﹐誠不愧詩世界之哥倫布。然傳誦一時之《今別離》四章﹑《以蓮菊桃雜供一瓶作歌》諸首﹐筆路粗疏﹐大似張船山一流﹐並不見佳﹐余最愛其《拜曾祖母李太夫人墓》長五古﹐曲折詳盡﹐語皆本色﹐眞公度所謂「我手寫我口」者。運用古樂府之神理﹐而全變其面貌﹐不足與皮相者道也。

八﹑黃公度《馮將軍歌》云「奮梃大呼從如雲﹐同拚一死隨將軍。將軍報國期死君﹐我輩忍孤將軍恩。將軍威嚴若天神﹐將軍有命敢弗遵。負將軍者誅及身﹐將軍一叱人馬驚﹐從而往者五千人。」連用「將」字﹐此《史》《漢》文法﹐用之於詩﹐壁壘一新。

九﹑公度《度遼將軍歌》﹐爲吳大澂而作也。悲憤之思﹐出以突梯滑稽之筆﹐集中七古壓捲之作也。首段云「聞雞夜半投袂起﹐檄告東人我來矣。此行領取萬戶侯﹐豈謂區區不予畀。將軍慷慨來度遼﹐揮鞭躍馬誇人豪。平時搜集得漢印﹐今作將軍懸在腰。」中段云「雄關巍峨髙插天﹐雪花如掌春風顚。歲朝大會召諸將﹐銅鑪銀燭圍紅壇。酒酣舉白再行酒﹐拔刀親割生彘肩。自言平生習槍法﹐煉目煉臂十五年。目光紫電閃不動﹐袒臂示客如鐵堅。淮河將帥巾幗耳﹐蕭娘呂姥殊可憐。看余上馬快殺賊﹐左盤右辟誰當前﹖鴨綠之江碧蹄館﹐坐令萬里銷烽煙。座中黃曾大手筆﹐爲我勒碑銘燕然。」後段云「兩軍相接戰甫交﹐紛紛鳥散空營逃。棄冠脫劍無人惜﹐只幸腰間印未失。」一結云「燕云北望憂憤多﹐時出漢印三摩挲。忽憶《遼東浪死歌》﹐印兮印兮柰爾何﹗」以印爲首尾綰合﹐趣極妙極。

一○﹑公度《雜感》詩云「我手寫吾口﹐古豈能拘牽。卽今流俗語﹐吾若登簡編。五千年後人﹐驚爲古斕斑。」此公度二十餘歲時所作﹐非定論也。今人每喜揭此數語﹐以厚誣公度。公度詩正以使事用典擅長。《錫蘭島臥佛》詩﹐煌煌數千言﹐經史釋典﹐瀾翻筆底。近體感時之作﹐無一首不使事精當。

一一﹑公度《雁》詩云「汝亦驚弦者﹐來歸過我廬。可能滄海外﹐爲奇故人書﹖四面猶張网﹐孤飛未定居。忽忽還不暇﹐他莫問何如。」此公度以戊戌黨獄自上海放歸後所作。故人﹐指梁任公。詠物至此﹐眞得唐人三昧﹐可與張簣齋﹝佩綸﹞《雁》詩數首並傳。

一二﹑公度《由輪舟抵天津作》句云「華夷島國無分上﹐人鬼浮生共轉輪。」大句不讓陳獨漉「海水有門分上下﹐江山無地限華夷」一聯獨雄千古。

一三﹑《人境廬詩》﹐於寫景似非所措意﹐然偶然興到﹐亦有佳作。如《遊丰湖》句云「濃綠潑雨洗﹐森森竹千个。亭亭立荷葉﹐萬碧含露唾。四圍垂柳枝﹐隨風任顚簸。中有屋數椽﹐周遭不爲大。」靈活異常。《遊箱根》句云「輿人出祼國﹐皮縐龜兆裂。螭蛟繡滿身﹐橫胸施絳襪。兩肩乍擡舉﹐雙杖互扶挈。前枝後更撐﹐仰攀俯若跌。有如蟻旋磨﹐又似蛇出穴。跦跦上竹鮎﹐蠢蠢爬沙鱉。噫風竹筒吹﹐汗雨蒸甑泄。勞倦時一歌﹐鄕音鳥嘲哳。煙樹繞千回﹐風花眩一瞥。峭壁俯絕壑﹐旁睨每橋舌。四山呼無人﹐一墮便永訣。」登山險狀﹐形容逼肖。又句云「舉國無名川﹐一湖何滉瀁。環抱三百里﹐下窺五千丈。神武開辟來﹐亙古無消長。氵九泉日穴出﹐洑流失歸向。一碧湛空明﹐萬象絕依傍。昂頭只日月﹐兩輪互摩蕩。」「一碧」十字﹐前無古人。《登巴黎鐵塔》句云「並世無二尊﹐獨立絕依傍。卽居最下層﹐髙已莫能抗。蒼蒼覆大圜﹐森芒列萬象。呼吸通帝座﹐疑可通肸蚃。自天下至地﹐俯察不復仰。但恨目力窮﹐更無外物障。離離畫方﹐萬頃開沃壤。微茫一綫遙﹐千里走河廣。宮闕與城壘﹐一气作蒼莽。不辧牛馬人﹐沙虫紛擾攘。我從下界來﹐大小頓變相。未知天眼窺﹐麼麼作何狀﹖北風冰海來﹐秋气何颯爽。海西數點煙﹐英倫郁相望。」蒼莽之气﹐居然不減少陵﹑達夫《登慈恩寺塔》之作。余尢喜其《遊丰湖》之第一首云「西湖吾未到﹐夢想或遇之。蒙蒙水雲鄕﹐荷花交柳枝。今日見丰湖﹐萬頃靑琉璃。持問老東坡﹐杭穎誰雄雌﹖浹旬困積暑﹐潑眼驚此奇。恍如畫圖中﹐又疑夢寐時。人生爲何事﹖畢世狂奔馳。黃塵沒馬頭﹐勞勞不知疲。嗟我不能仙﹐豈能免人羈。要畱一片地﹐自謀老來私。悠悠湖上云﹐耿耿我所思。下與鷗鷺盟﹐上告雲天知。」閒適之味﹐令人塵慮頓釋。

一四﹑陳石遺稱戊戌六君子詩﹐以楊漪春﹝深秀﹞爲最。余謂當以劉裴村﹝光第﹞爲冠﹐林暾谷﹝旭﹞次之﹐又次爲譚復生﹝嗣同﹞。石遺喜香山﹑放翁二家﹐故亟稱漪春﹐而不知其論之不公也。

一五﹑劉裴村《介白堂詩》﹐工於設色﹐故寫景之作爲最勝﹐而峨眉紀遊詩其最工者也。峨眉山髙一萬餘尺﹐爲禹域名山之冠。荒怪神奇﹐秀出人境﹐故詠峨眉﹐必須別具手眼﹐以尋常模山範水之筆狀之﹐必不能取勝。裴村知之﹐而才力又足以副之﹐遂成此空前之絕作。其律句如《望峨眉山》云「香象河流騰白足﹐澹娥江影照靑衣。寸心塵外尋煙客﹐一笑云端見玉妃。」《淸音閣》云「片石雷霆撐眾壑﹐一僧風雨立雙橋。艸香噴雪春眠麝﹐松气沈山暝下雕。」《雙飛橋》云「泉分太始雪﹐人立過來身。絕壑晴雷午﹐深山亂石春。」《龍升岡》云「曉看瓦屋云空白﹐春過嘉州麥不靑。」《古化成寺》云「雕眼射人風力勁﹐木皮衣屋雹聲微。」《羅漢三坡》云「似鬼陰厓樹﹐拗怒衝人大壑鷹。」《大小云壑》云「倒噓人影龍初過﹐半沒松身鶴不知。湧地佛光暄震旦﹐浮天海色照西夷。」《大坪》云「不知松柏雲中綠﹐疑是蓬萊海上靑。客子瘦筇陰磴雪。仙娥寶瑟夜池星。」《雷洞坪》云「如絲龍气南天雨﹐校┤兒聲下界雷。雹積陰林諸客肅﹐風吹殘瘴百蠻開。」《華嚴頂》云「老猿抱子求僧飯﹐閒客看人打佛鐘。下界雲霞招杖屨﹐夕陽紅翠動杉松。」《金剛臺》云「九疊屏風回日月﹐一螺蒼翠見東南。下方鳥泛紅雲海﹐上界龍分白石潭。」《小金剛臺》云「洞雷生午屐﹐巖雪落晴鐘。」《錫瓦殿》云「虎過人邊石﹐雕盤佛頂松。」《白龍池》云「云雷孕虛白﹐參井落寒靑。」《由八十四盤閱沈香塔石門石諸勝漸達山頂》云「怪石天門排虎豹﹐大云香塔護龍蛇。」《宿光相寺》云「髙寒星斗窺人大﹐淸淨官骸對佛尊。」《華藏寺》云「雲海樓臺生日气﹐雪山鱗甲是江源。登參踏井雙行層﹐拜猓朝蠻五色幡。」《寶云庵》云「日光射井生虹气﹐風力飛人帶虎腥。」《峨眉山頂見月》云「山藏蜀國逃封禪﹐月逐滄洲照謫仙。」《峨眉最髙頂》云「詩客入天爭秀骨﹐神僧埋地結眞胎。三秦鳥道衣邊接﹐六詔蠻云杖底來。」《夜燈》云「二更出地金銀气﹐萬丈騰空木葉聲。久抱塵心傷黯淡﹐遲來世界住光明。」《接引殿望絕頂》云「山僧化樹春無著﹐雪虹如雷夜墮懸。」《華嚴頂》云「棟香花鳳窟﹐松黑老猿宮。」《白水寺》云「雪寵好供低眉佛﹐池鏡曾窺大膽人。得道天懷忘白水﹐出山雲气雜紅塵。」風雷雪月﹐巖湍雲水﹐艸樹禽獸﹐入之此筆﹐無一不瑰異奇詭。杜陵「髙江急峽雷霆斗﹐古木蒼藤日月昏」﹐東坡「天外黑風吹海立﹐浙東飛雨過江來」一類之句﹐在裴村詩中﹐眞有俯拾卽是之樂。

一六﹑劉裴村《介白堂詩》﹐最工寫景﹐律句已見前﹐至其古體﹐尢盡鐫劉造化之能事。如《溪橋》句云「人語松上云﹐鳥鳴花間露。澗艸碧如煙﹐僧樓紅在樹。寺隱襟漸靈﹐山空夢初悟。」《獨臨寶見溪危石上小坐》句云「是時春澗碧﹐小風扇蒲蔣。我心歡素閒﹐山靈助孤賞。鳥負溪日飛﹐魚吞浸霞響。巖語落猱攫﹐潭气發蛟象。藏天水心寬﹐胎云石神長。眞境隱喧途﹐卽之鮮疇黨。」《洪椿坪》句云「寶峯出西檐﹐秀气生南扉。空翠自成響﹐如語靜者機。元覽隨化遷﹐神聽異音希。」靈秀玄悟﹐康樂﹑柳州間﹐左挹而右拍。至《淸音閣》句云「陡澗注危潭﹐懸波鳴傑合。回林與沓嶂﹐宛轉分碧落。嘗聞戰雷霆﹐大聲墜猿鶴。風濤落方寸﹐夢寐隨煙層。到來符文隱﹐雙橋緩扃鑰。禪悅生細涓﹐聽因解巖壑。淡如有生初﹐見此眞靜樂。虛深得琴理﹐噴薄騰詩謔。」《雙飛橋》句云「晴風吹風雨﹐灑白東南天。陰壑冰陷日﹐陽坡雪流泉。名山骨榦勝﹐諸水系絡連。一雨騰百脈﹐雙橋束微咽。缺月共靑嶂﹐掛虹搖紫煙。雷霆斗地裂﹐艸木飛空懸。」《大坪》句云「道旁有遺衣﹐道是虎迹過。風林響暗葉﹐切切如牙磨。脫險力已疲﹐賞勝气翻和。山谷蒼雪煉﹐松頂翠雨摩。」《仙姑彈琴池》句云「玉姜迷壽年﹐陽娃感精變。寥天上淸月﹐不鼓琴理善。坦坦古池子﹐淒淒漏泉咽。借問誰動操﹖眾山響蔥。豈撥琉璃弦﹐聖凡爲舞徧。豈奏隱形鐘﹐聲聞不可見。」《鉆天坡》句云「人影共明滅﹐山云亦飄飄。呼吸通帝座﹐升攀俯仙橋。佳气東南來﹐鬱鬱千里遙。揮策撥氛靄﹐聳心寄霞標。校┤驚猛隼﹐側身搏飛猱。」《接引殿》句云「冰蠶抱倒景﹐雪虹飛巖陬。寒暈一何潤﹐玉海皓以幽。吹冰風無春﹐化石木萬秋。」《雷洞坪》句云「雲中入雷地﹐出地似云鳴。云雷一以合﹐天笑與相聲。絕壁音空圓﹐亂山響縱橫。裂巖散冰雹﹐懸空劃陰晴。回風蕩成煙﹐白日照自明。」則荒怪奇偉﹐至非謝﹑柳所能限矣。

一七﹑劉裴村《介白堂詩》《峨眉》諸篇外﹐寫景之作﹐美不勝收。律句如「暖風秧馬水﹐遲日海棠樓。」「月喧穿石水﹐風折過橋煙。」「雪風吹黑塞﹐珠斗掛黃河。」「壁雨長垂畫﹐溪云不掩鐘。」「石壁天心滿﹐湖樓客話閒。」「江白孤槎客﹐云烏一發天。」「大波頹作阱﹐長舸立如錐。」「湖山澄戰气﹐吳楚變潮聲。」「鐘過古愁散﹐花深春夢圓。」「雨气浮春塔﹐城陰入午鐘。」「地偏春一角﹐天淡韻千秋。」「云通西域白﹐天蓋薊門靑。」「冰燈人影瘦﹐霜角月陰淸。」「白雲依水靜﹐黃葉與秋深。」「野雲浮作島﹐河月散如星。風吐亂洲白﹐天搖雙櫓靑。」「日光西倒海﹐水气黑盤天。」「蜒雨秋船細﹐蠻花海寺腥。」「雞鳴滿東日﹐龍力壓南天。」「松聲涼作雨﹐雲气曉成樓。」「云動髙松響﹐巖閒瘦瀑存。」「水白棲雲樹﹐山紅抱石花。」「荷花低枝壓滿月﹐梧桐大葉扇疏星。」「丹黃粉碧靑千狀﹐龍虎龜蛇鳥一家。」「山月犬聲寒似豹﹐荒江客夢淡於鷗。」「隔樹鄕音山鳥識﹐歸船人意渚花親。」「野水照天浮塔去﹐江雲畱雨入城飛。」「客心淸鏡開塵沼﹐人語疏鐘共翠微。」「翠幕客來雙燕子﹐綠窗人靜一虫絲。」「連筒一水分巖細﹐捲幔羣峯入戶髙。」「雙崖云洗肌如鐵﹐一石江穿骨在喉。風靜魚龍排日睡﹐水還巴蜀接天流。」「系舟江水無情地﹐到眼陰巖一笑春。」「殘蔬雨過還新綠﹐老樹春遲得久花。」「地看北極福┱淺﹐天入南荒讓水多。」其情景交融者﹐固已風骨髙騫﹔卽專寫景者﹐亦復深秀雄健﹐各極其致。古詩如《巫峽石》句云「韻分九峯髙﹐骨挾萬古瘦。尺腹藏風雷﹐百怪入空漏。元精吐殊形﹐遠勢合眾皺。」《濾州忠山訪來靑園過江山行泛龍馬潭遊古沖虛宮》四首﹐句云「一鳥坐樹言﹐已過春之半。遊興濃於云﹐好風吹不斷。」又云「春暄與夏涼﹐虛實各成玩。」又云「夕照沙上斂﹐紅樓天際懸。雲際壓暝樹﹐人語亂春船。」又云「竹風意欣欣﹐松徑陰密密。鐘鳴潭愈空﹐客歌花自默。」又云「長螺泛淸涎﹐曲蚌浮半殼。片秀吐波心﹐白雲隨漲落。羣山若渴龍﹐一一俯頭角。」《遊方山題名慶雲巖下覽新舊雲峯二寺》句云「紫天髙懸墨屏風﹐捲收老日靑冥中﹐四角塞天天欲窮。嚼云入毫寫龍背﹐萬田剪碧玻璃碎﹐亂磬福┱戛瑤佩。」《遊翠微山》句云「微云墮馬前﹐照我萬古襟。虎峯帶霞色﹐龍池轉松陰。暗泉穿寺來﹐如聽篁中琴。香界木蘭花﹐髙檐宿仙禽。」《宿黃龍觀》句云「眾山肩背生虛空﹐負天抱海光無窮。入之峯翠靜不散﹐萬綠浸眼無靑紅。石磴蛇盤踏煙霧﹐幽泉如佩鏘金步。鶴毛蕭蕭墮蒼蘚﹐龍气鬱鬱纏珠樹。亂松瀑頂過吟身﹐一鶻空中繞詩句。」亦精微﹐亦錘煉﹔能壯闊﹐能靜穆﹔有杜陵﹐有柳州﹐有長吉﹐有東坡﹐可謂無所不能。

一八﹑劉裴村刺時之作﹐大聲疾呼﹐讀之令人心驚骨折。如《城南行》句云「路有毆死人﹐可抵螻蟻命。將相勒馬過﹐臺諫盡阿順。余曰輦轂下﹐乃有此暴橫。想見天上人﹐天心爲傾震。平時不法事﹐此間猶謹愼。」疾貴冑之橫恣也。《美酒行》句云「殺孩養老親﹐子婦誠何當。亦有成童兒﹐不值兩餅償。明知非我子﹐肉顫心已僵。」又云「後堂進馬燭﹐攝屣來名倡。主人命射覆﹐還成賭百觴。」哀煢獨之無告也。《萬壽山》句云「維昔經營日﹐淫潦迷川陸。海雨吸垂龍﹐村氓亂浮騖。龜頭大如人﹐出水聽眾哭。偉哉烏府彥﹐涕泣陳忠牘。膏血爲塗丹﹐皮骨爲版築。請分將作金﹐用振災黎谷。天容慘不歡﹐降調未忍逐。海軍且揚威﹐嬉此明湖曲。仙人且弄姿﹐媚此西山綠。」《屯海戍》句云「大帥心有在﹐我方悲汝曹。汝曹死自悲﹐無爲怨聖朝。」以及《雜詩》二十首﹐皆諷刺時事﹐備極深刻。其《送坳出守梧州》句云「利風百竅中人身﹐國脈一絲懸鬼守。斡旋天地𨿽無力﹐排擊風雷猶有口。」足以見其抱負。

一九﹑劉裴村《厚村還蜀作詩四首送之》﹐能用白描抒情﹐眞摯語可匹鄭子尹。第一首句云「可憐欲別未別時﹐彊作慰語含悲辛。」又云「常時每訁羽丈夫志﹐對汝今爲兒女仁。」語淡而情深。第二首句云「別時弟作家園圓﹐動我鄕愁涕如屑。池中鯉魚長尺半﹐竹間好鳥調新舌。霜淸龍目爛垂珠﹐月冷梅枝曲蠕鐵。對花遙憶看花人﹐往往空樽過佳節。嬌兒七歲長都中﹐吐說已如嚼冰雪。Г筆題詩滿其上﹐亦說思鄕情內熱。落句直仿《離騷》經﹐作書還擬龍門闕。當筵驚起老兄弟﹐一笑別腸幾拗折﹖」嬌兒數語﹐善狀家人父子沫之情。第三首句云「孤鴻分飛寡鵲翔﹐我有一妹稱未亡。頗聞撫子在嬰幼﹐乳點淚痕淒斷腸。自生女子名桂仙﹐想見丫角簪花長。生平未睹夢不得﹐安得抱之置膝旁。今年三十妹初過﹐早梅十月含冰霜。杯盤燈火亦無分﹐空寄壽簡稱寧康。妹顏丰皙身頗健﹐不如弟貌瘦以黃。弟歸豈免問及我﹐發凋齒豁心空彊。」絮絮寫來﹐熱淚盈把﹐與吳陋軒《七歌》第五首﹐可謂異曲同工。

二○﹑譚復生詩﹐代表當時浪漫風气﹐仿佛似龔定庵。如《兒纜船》云「北風蓮蓬﹐大浪雷吼﹐小兒曳纜逆風走。惶惶船中人﹐生死在兒手。纜倒曳兒兒屢僕﹐持纜愈力纜糜肉。兒肉附纜去﹐兒掌惟見骨。掌見骨﹐兒莫哭。兒掌有白骨﹐江心無白骨。」《六盤山轉餉謠》云「馬足蹩﹐車軸折。人蹉跌﹐山岌で。朔雁一聲天雨雪。輿夫輿夫爾勿嗔。官僅用爾力﹐爾胡不肯竭﹖爾不思車中累累物﹐東南萬戶之膏血。嗚呼車中累累物﹐東南萬戶之膏血。」二詩筆大如椽﹐稍嫌其音節急促。復生《報劉淞芙書》云「嗣同於韻語﹐初亦從長吉﹑飛卿入手﹔轉而太白﹐又轉而昌黎﹐又轉而六朝﹐近又欲從事玉溪。特苦不能丰腴﹐類皆抗而不能墜﹐辟而不能翕。拔起千仞﹐髙唱入云﹐瑕隙尙不易見﹔迨至轉調旋宮﹐陡然入破﹐便繃弦欲絕﹐吹竹欲裂﹐猝迫卞隘﹐不能自舉其聲。不得已而彊之﹐則血湧筋粗﹐百脈騰沸﹐岌岌無以爲繼。此中得失﹐惟自知最審﹐道之最切。今時暫輟不爲﹐別求所以養之者﹐必且有異。不然﹐匪惟寡徳之徵﹐抑亦薄福之象。」此眞寸心得失之言也。

二一﹑林暾谷詩﹐用意刻﹐而措詞澀苦﹐饞削之痕未泯。天奪其年﹐不克徐待其成﹐致使海藏所望「試回刻意功﹐一極才與思」者﹐不見於《晚翠軒集》中﹐亦恨事也。佳句如「芳波照影知雄見﹖斜日攀條卻獨來。」「思先淸曉車輪轉﹐意共黃昏燭本闌。」「宿雨反風寒作雪﹐髙樓含霧遠如山。」「日出先明千葉露﹐雨餘盡綠四圍煙。」「春淺桃花輕著粉﹐江寒鳧影婉將芻。」「桅影涎涎過屋角﹐水鷗ㄢㄢ貼下花間。」「雨聲月色和同坐﹐馬足鐙光一並飛。」「花鳥鮮妍人气靜﹐屋廬深遠市聲閒。」「十里人聲趨短夜﹐百年海水變東流。」「月靜方知雙塔鬧﹐霧低惟覺滿城香。」「書聲課弟燈初上﹐竹影關門雨自深。」「修翠含陰香宿潤﹐雜花浮水敝幽春。」「老樹刺天靑自直﹐空潭畱日綠還沈。」「月轉觚稜成曙色﹐風搖燭影作淸寒。」「寒生曉夢知方雨﹐雷轉秋陰喜漸開。」俱瘦折可喜。《卽目與拔可》句云「墻陰地下瀦春潦﹐便被兒童喚作池。微雨復來時點綴﹐好風肯至亦漣漪。」《張園呈石遺》句云「深篁傍水飄蛛网﹐三兩拒霜照眼明。窮巷幽姿瑞可比﹐秋風斜日若爲情。」眼前意境﹐未經人道﹐略似《漸西村人集》中之作。

二二﹑暾谷古體﹐余最喜其《馬房溝》一詩云「昨日老子山﹐雨打又風吹。今日髙郵湖﹐過湖日末遲。雨气化爲煙﹐何處露筋祠﹖金葩揚翠蓋﹐空中見參差。徑行忘混漾﹐難進漸逶迆。新蟬第一聲﹐欣然得聞之。淺淺綠鋪褥﹐髙髙靑垂帷。霞光由外鑠﹐倒蘸水之湄。藍滑如潑油﹐紅艷如凝脂。捫之不著手﹐腳踏跌爬龜。千載薴蘿溪﹐人言浴西施。揚州誇佳麗﹐此理信可推。如何殺風景﹐火輪衷而馳。何殊鐵如意﹐打碎赤琉璃。刀蠡織女錦﹐車裂文君肌。扌日泥斷萍根﹐吹灰粘柳須。慚極急遁去﹐犬吠非關誰。湖光挾是樹﹐苦苦遠相隨。淸麗與幽淡﹐萬狀難具辭。仍爲詩人貺﹐不同湖寇追。舵樓得晚飯﹐新月正如規。焚楮舟謝神﹐鳴鑼官稅釐。荷香不見花﹐暗裏勾我詩。風浪一回首﹐旣往亦勿思。」通首精力彌滿﹐有古圓畫之景色﹐有古美人之風致﹐有古子都之恢詭﹐有占衣冠之偉異。一結亦有千鈞之力﹐非湛思者不辦。

二三﹑楊雪崤﹝銳﹞詩﹐早年多學《選》體﹐泰半詞腴於理﹐不免嚼蠟之嫌。佐張廣雅幕時﹐已不爲之﹐學蘇頗有神肖者﹐如《實谷早發》云「竇村夜半更絕﹐空中行雲走孤月。館人見月呼天明﹐枕上寒雞催我發。是時連旬罕晴霽﹐積潦福┱蕩銀闕。朔風瑯鐸響縱橫。白露油鞋照明氵滅。云頹月轉已復暗﹐倏忽晦明誰可決﹖穿帷急雨驅淋浪﹐破空驚雷下突兀。豈惟重褐無寸幹﹐更恐聯卓同一蹶。僕痛馬瘩兩懷怨﹐塗泥上鞍水過襪。奔流亂轍迷遠近﹐篝火驚人愁出沒。前林有物畏豺虎﹐朔野無聲散鴉鶻。遲明已見琉璃河﹐曉寒中人砭肌骨。漸看飛霧捲長橋﹐稍喜炊煙出黔突。上宿火呵手凍﹐銅瓶村酒澆腸熟。我生饑渴分自了﹐天意陰陽那可說。蘆笳早動墟市開﹐石道淩兢憚輪鐵。」《遊順慶白塔歸渡嘉陵江大風作》云「火雲烘天作黃紙﹐須臾幻形處釜底。大風吹下白塔來﹐刮起嘉陵半江水。嘉陵水闊船如刀﹐塔尖回望明秋毫。放舟老翁簸欲躓﹐腥蛟掉尾涎龍逃。太陰黑入層冰渙﹐雪點翻空鷺羣散。气沖塵果陰霾昏﹐血瀝泉源老株斷。歸來雨腳猛翻盆﹐夜靜空間風破門。」俱有眞骨。律句如「潮聲髙過閘﹐河勢曲隨帆。」「峽勢回看鳥﹐江聲正斷猿。」「天虛云出岫﹐沙迥月侵門。」「峽云朝易變﹐巖月午難畱。」「霜巢明野鶴﹐風磴落危嬡。」「日髙塵過馬﹐天闊樹如人。」「米市依沙聚﹐鹽船避磧喧。」「兩浙山川錢尙父﹐六陵風雨宋先皇。」「炎方不斷四時霧﹐漲海常吹千里風。」「去客身如霜後雁﹐望鄕心似月中猿。」「人間志土虯髯去﹐海外孤臣馬角還。」「朝禁何殊生死地﹐山河不變主臣恩。」「華夷表裹爭孤注﹐日月東西轉兩丸。」「雁飛猶見汾云白﹐龍起虛傳晉水淸。」「船羨吳兒如使馬﹐策憐楚客久亡羊。」「江國萬家天積雨﹐山城四面水福┱。」「化國樓臺街暮景﹐異鄕云物發秋心。」頗規模作家﹐不免明七子學唐太肖之病。

二四﹑趙堯生﹝熙﹞詩全無刻本﹐其與南通費範九書云「不佞三十前學詩﹐三十後顓治小學﹑古文﹐年近五十又學詩。每觀近人刻集﹐多空陋﹐心嗤其騖名而無本﹐遂自戒不輕付刻。宣統三年遊西湖﹐得詩一卷。齊年湯墊老將取而刻之﹐不佞彊取歸﹐守前戒也。瞬經六十﹐友人咸勸董理。亦自思刪定大略﹐乃淸時稿一慨佚去﹐徧索不能獲。惟十年來今體猶有存者﹐恐難據此淺鮮﹐播惡於眾矣」云云﹐其筆墨矜愼如此。今所見者﹐大抵載於《近代詩鈔》﹐及近作之散見於各報者。尢以晚作近體爲勝﹐音節蒼涼﹐意味淵永﹐千錘百煉﹐無浮煙漲墨繞其筆端﹐蜀中詩人﹐劉裴村後﹐一人而已。玆錄其未見於《近代詩鈔》及《石遺室詩話》者。《峨嵋絕頂看日出》云「朝气淨東方﹐地銜雞子黃。微升萬壑霽﹐靜裊一鐘涼。呼吸餘秋色﹐虛空蕩水光。搖搖日天子﹐紅處認扶桑。」《峨嵋絕頂觀日入》云「日落未落處﹐萬山如火紅。天西互雪界﹐玉立琢屏風。絕壑神燈出﹐羣星鼻息通。夜堂撾法鼓﹐搖蕩小鴻蒙。」《﹤角及﹥公饋仁壽蟹》云「陵州蟹種稱新題﹐滿殼含黃出浙西。失喜尖團成雅饋﹐幻聞郭索響春泥。詩材入夜琴三疊﹐秋味和花菊一畦。未用魚羹勞宋嫂﹐湖ヂ小市搗香薺。」「南北爬沙派苦分﹐十年鮏味倦知聞。枉思鶯爲漁父﹐長使豬肝累使君。事與蒓羹菇菜例﹐夢回三泖九峯云。老慚得隴方思蜀﹐傳盞花前盼馬軍。」《野行》云「綠艸方塘鴨一羣﹐人家隔竹笑聲聞。山拗古廟欹榕樹﹐鄰女新衣拜野墳。菜子花凋農事急﹐春鴻聲過水田分。陳陶血染溝中水﹐紅作桃花護隱君。」《登亥上元》云「春燈紅勝百花開﹐白髮西園夢上才。金粉競妝人影出﹐珠星齊捧月華來。九門遊騎長安遠﹐六郡良家戰信哀。山郭依然太平世﹐燭龍街火照樓臺。」《秋夜》云「靜極小三昧﹐夜蛩秋滿庭。風淸聞遠水﹐天碧撒羣星。故友書多斷﹐衰年夢每靈。詩成呼病婦﹐試踞竈觚聽。」《大坪》云「所居但羣木﹐山頂四無鄰。種竹多新理﹐娛花畏雜賓。雲藏不近俗﹐屋小自畱春。弈弈星光大﹐長松夜愕人。」《病起過西林寺》云「無災卽是福﹐向晚步西邱。境聖諸林正﹐苔荒古碣畱。逃憚成世法﹐待月養詩愁。一井朱砂气﹐山花不受秋。」《蛩》云「幽意滿庭際﹐艸荒虫所家。秋心濃枕箔﹐天籟響繅車。入夢疑山遠﹐吟窗待月斜。合題宵雅室﹐籬豆一園花。」《龍門峽道中》云「出郭二十里﹐入山千萬重。遙尋瀑布水﹐忽聽松林鐘。石涸樵生路﹐雲開雁過峯。傳聞葛山侶﹐於此伏虯龍。」《息心所》云「凡心於此息﹐今夜過秋分。虎患防香客﹐僧雛喜藏文﹐人生一晌樂﹐世事萬重云。有夢無尋處﹐山精語夜間。」《淸音閣》云「一窗當瀑起﹐此水自雷坪。說有蒼龍住﹐晴來石气生。老僧持佛號﹐對客數山名。借我杉邊屋﹐看雲聽雨聲。」《贈月山僧》云「趙子秦中秀﹐蕭然病鶴形。懸崖五年坐﹐伸腳萬山靑。忍辱禪餐缺﹐操琴指法靈。杉棚談逸事﹐微雪虎聽經。」《得﹤齒軍﹥叟詩卻寄》十四首之二云「放翁愛子有書聲﹐老我無家聽子行。誰理宗文雞柵事﹖落花時節到南京。﹝不佞二﹑三子投醫館渝州﹐四子丁卯死去﹐五子在南京政府﹔今八子又徳﹐一力趨潮。諸子於乃翁奐一錢之奉。家中女輩外﹐只廿子﹑廿一子﹐方牙牙學語﹐老翁一應門奴耳。晚節不同﹐同歸一笑。」﹞「浩劫無名十八年﹐早知命分本天然。白頭渭水銅仙淚﹐商略餘生到紫鵑。﹝四十年前與友人賞傳奇﹐卽《紅樓夢》言志。友人曰﹕平兒第一。不佞曰﹕乃所顧則紫鵑也。本少年耍語﹐而其人入翰林﹐守大邦﹐大吏先後列屬。若僕者﹐其以啼血終矣﹐嘗自笑他年小侍﹐惟入虞初耳。」﹞《上巳》云「老去春光非我春﹐東風修禊又芳辰。且歌喬木《鶯啼序》﹐曾侍《華林馬射》人。三月搖楊夾城路﹐百花流水桑津。臨河北望今何地﹐云白山靑萬里身。」《春日懷範九海上》云「相思無此久﹐江海各殘春。過雨花如客﹐忘機鳥近人。所嗟衰老逼﹐﹝病目將一月﹞誰信亂離頻﹖寄語南飛雁﹐休嗟懶是眞。」《秋夜懷範九並訊興化老人》云「夜涼雙耳艸虫秋﹐一卷燈前雪滿頭。不盡寒潮吹地轉﹐每懷南國減詩愁。白雲嶺上能持贈﹐黃浦書來感舊遊。遙憶美人千里共﹐月明何處奇揚州﹖﹝龍君楡生寄影相﹐中有︹村﹑散原﹑病山﹐故有舊遊之句。」﹞《答偸生》云「人日題詩寄艸堂﹐因循殘臘換春光。寒經百事都成債﹐老憶窮交各一方。是處繁霜歌《小雅》﹐古來髙會勝重陽。眼中端復知名早﹐雁後花前補報章。﹝人日登髙﹐六朝尢尙。」﹞《楡生示彊村散原病山諸老相﹐且賦詩見懷敬和》云「故人滄海各西東﹐鏡裏相看抵夢中。文苑依稀成小傳﹐江關蕭瑟認衰翁。新事墮淚無人識﹐餓鬼團餐一笑同。何日黃龍眞痛飲﹐且憑南雁問秋風。﹝餓鬼圖餐﹐散原壬子謔也﹔公渚﹑楡生最英少﹐故有黃龍痛飲之語。」﹞《八十四盤》云「是貞散原筆﹐髙詞鐫石尖﹐樹橫夜又臂﹐苔糸圭老君髯。百轉行無極﹐洪荒物所潛。山髙受日早﹐立義悟華嚴。」《己巳九月懷﹤齒軍﹥叟》云「一江吳蜀本相通﹐煙水南天阻斷鴻。長苦茂陵秋雨後﹐相思韓綽月明中。故鄕遊釣今餘幾﹐憎命文章老更窮。眇眇餘懷竹西路﹐不堪黃葉響西風。」《已巳歲除得晴便奇﹤齒軍﹥叟》云「快雪時晴歲又除﹐梅花紅處小村居。算來遠信千山外﹐已到揚州二月初。國計刊章仇漢臘﹐野人臨水看春鋤。夢中不識長淮路﹐各檢山巖屋壁書。」皆勝於《近代詩鈔》所甄錄者。

二五﹑萍鄕文蕓閣﹝廷式﹞以詞名一代﹐其詞气王神流﹐得稼軒之髓。於晚淸王半塘﹑鄭叔問﹑朱古微﹑況蕙風四家外﹐別樹一幟。平生與沈乙庵先生頗投契﹐嘗問乙庵曰﹕餘詩於古人奚似﹖乙庵云﹕君詩自具一種沖和之气﹐殊肖王摩詰。此意外人那得知﹐則亦以爲似髙靑邱也。可謂名論。今按《雲起軒詩錄》一卷﹐𨿽所存不多﹐卓然可傳。《詠月》七絕一首﹐爲弔珍妃而作者﹐固已傳誦萬口。《自七月至十月有感而作》四首﹐紀庚子亂事﹐與樊山聞《都門消息》諸詩媲美。《幽人》詩句云「晉代衣冠半南渡﹐漢家城闕又秋陰。」沈鬱蒼涼﹐上追遺山矣。

二六﹑馮夢華﹝煦﹞倚聲當家﹐絕句淸雋﹐亦逼漁洋。如「淮南一夜瀟瀟雨﹐莫倚空簾弄曉寒。」「爲語離人莫回首﹐亂鴉殘照是江南。」「黃陵暮雨孤帆遠﹐楚竹湘煙一望愁。」「劍南雨過延新爽﹐始得疏林第一聲。」情韻殊佳﹐阮亭見之﹐定當嘆賞不置。

二七﹑集句貴天衣無縫﹐運用自如﹐曾見曹君直﹝元忠﹞先生集玉溪生句云「由來碧落銀河畔﹐家住紅蕖曲水濱。」爲詠珍妃宮婢白海棠而作﹐最爲切合﹐余雅愛誦之。

二八﹑詩之意境﹐有深至微妙﹐不可思議者。梁節庵﹝鼎芬﹞《得伯嚴書》云「千年浩不屬﹐君乃沈痛之。神思可到處﹐繾綣通其辭。窮山何所樂﹖余心忽然疑。試君置我處﹐魂夢當自知。把書闔且開﹐情語生微漪。出見東流水﹐湯湯將待誰﹖」不特意妙﹐句法亦入北宋髙境。又《洗肝亭雜詩》四首﹐亦絕佳﹐已見《近代詩鈔》﹐不再舉。五古寫景佳句﹐余最喜其「湖寬取月斂」五字﹐精煉入微。律句「間雁知兵气﹐看花長道心」一聯﹐與張繩庵﹝佩綸﹞「惜花生佛意﹐聽雨養詩心」十字﹐有異曲同工之妙。

二九﹑閱陳石遺《近代詩鈔》一過﹐未能滿意。石遺交遊徧海內﹐晚淸人物﹐是集已得大半。然名家如丘逢甲等皆未入選﹔而選錄諸家﹐如魏源﹑姚燮﹑朱琦﹑魯一同﹑王錫振﹑鄧輔綸﹑髙心夔﹑黃遵憲﹑袁昶﹑沈汝瑾﹑範當世﹑劉光第﹑康有爲﹑金天羽﹐皆未盡所長﹔卽鄭珍﹑陳三立﹑沈瑜慶﹑陳曾壽諸家﹐名篇尙多﹐皆從刊棄。至於樊增祥之《彩雲曲》﹐王國維之《頤和園詞》﹐皆譽滿藝林﹐無愧詩史者﹐豈得以長慶體之故﹐遂屏不錄﹖況王闓運之《圓明園詞》﹐明明入選乎﹗此種不當人意處且不議﹐乃致有編輯之誤﹐人人共見者。如張之洞詩﹐十九頁載《中興一首答樊山》﹐二十六頁此詩又見﹐而省其題曰《中興》﹔陳三立詩《正月二十二日通州南郊外會送肯堂葬》﹐旣見於二十頁﹐又見於二十五頁。此𨿽小疵﹐無害大體﹐甚可委過於手民﹐然並可知選輯之未荊ㄟ苦心矣。

三○﹑陳庵﹝寶琛﹞詩﹐學宋頗有力量﹐五古尢勝。《石遺室詩話》已屢舉之﹐玆不再論。記其絕句「入峽海潮還出峽﹐和沙淘荊┥憐生」二句﹐最爲感喟沈鬱﹐讀之令人回腸百折。

三一﹑林畏廬先生﹐以┢譯說部名﹐以古文名﹐以畫名﹐譽滿海內外﹐誠曠代逸才也。淺學無知﹐妄爲蚍蜉之撼樹﹐於先生何損﹖《畏廬詩存》﹐多淸矯之作﹐曾十三度謁景陵﹐語人曰「吾自感知遇﹐非求遺老名也。」如《題畫》絕句云「十四年中過禦河﹐楊花陣陣水微波﹐秋來滿眼傷搖落﹐愁比涵元殿裏多。」「生平低首許先生﹐光祿詞人舊有名。長念孝陵心不死﹐靑山只畫石頭城。」皆松憚老人所謂「蕭寥數筆雲林畫﹐中有憂時血淚痕」者﹐律句如「不才無可編生傳﹐多難居然及白頭。」「經亂眞如溫昨蘿﹐傷時只好春愁。」「殘年自分無餘望﹐巨變都疑有夙因。」「天髙難問滄桑局﹐事去寧灰犬馬心。」「家國已非仍抗節﹐心肝若剖豈沽名。」「無補興亡同有恨﹐得全節慨在能貧。」皆是。鼎革以來﹐遺老多可怪﹐獨畏廬眞率。

三二﹑畏廬寫景﹐頗多佳語。如「積陰銷庭除﹐不納門外云。暮色已潛動﹐初疑爲遊氛。月光注矢下﹐才覺人影分。」「淸江面千帆﹐明滅如瀟湘。」「捲簾東際樓﹐萬象混一綠。」「舟動溪光來﹐時時見春雁。數里積陰綠﹐水深葭竹亂。」「月痕臺山翠﹐著眼益寒靚。」「胸際不平气﹐幻此最髙峯。」「溪橋入深綠﹐弱柳搖斜曛。」「一白直到天﹐吾亦表吾潔。」「冰气寒如雪﹐樓峯暗似山。」「綠封疑路斷﹐天豁助溪明。」「石華經雨潤﹐松勢受風驕。」「田水赴溪微作瀑﹐露螢過竹遠疑燈。」「瞬息陰晴終作雨﹐髙低松栝偶來云。」「響泉墜澗前溪應﹐危徑穿山積綠分。」「獨樹臨流迎雨勢﹐亂虫入店聚燈光。」「曉色上窗添綠意﹐新涼入枕識秋聲。」《題畫》絕句云「一亭髙立俯羣山﹐路轉蒼巖待幾灣﹖淸曉玉童掃紅葉﹐偶吹余片落人間。」《園居曉起》云﹕」夜來涼雨漬槐心﹐破曉微微冷意侵。濕綠愈濃秋不覺﹐小窗增上一重陰。」《題畫》二首六﹕「小假僧寮滌客襟﹐理安雨過竹房深。到門怪道秋衫薄﹐做到新涼是綠陰。」「危棧粘天路不分﹐鞭絲帽影印斜曛。半程微覺驢鞍濕﹐記犯山腰一陣云。」《題畫》云「閒中潑墨學淸湘﹐湘水空明楚雨涼。堤下吳船方夜泊﹐瓦燈漏出一絲光。」「捨南捨北萬瑯﹐瑟瑟時時作夏寒。何必銀河見全月﹐碎痕畱向月中看。」皆有畫境。至其情境交融之作﹐律句如「通宵詩思偏無月﹐數里徐州早見山。頹綠尙饒秋望美﹐片雲如傲旅人間。」「溪水還畱曾照影﹐櫻花久作避人香。」絕句如《自寫富春釣臺》云「打槳桐江看客星﹐四更趁月過煙汀。此中猶道先生在﹐才入蘆花酒便醒。」《題畫》云﹕昔年湖上看廬山﹐不到開花鼓棹還。收得空靑入詩夢﹐水聲長壬枕頭間。」「粉本新翻戴鹿牀﹐碧雲搖曳竹間莊。故居憶在蓮塘絡﹐盡日楊花入艸堂。」《淮上聞牧笛》云「三兩靑牛起艸間﹐牧童吹笛意蕭閒。老來俱有歸耕事﹐只作尋常畫本看。」《張園雙松圖》云﹕」花開花落石頭城﹐誰動傷今弔古情﹖鐲有張園秋气足﹐都無人處作濤聲。」皆耐人尋味。此外佳句如「風懷懺盡歸逋峭﹐格律嚴中寓性情」﹐「屢解吾愁原過計﹐不經人覺始眞情」﹐亦淸眞可誦﹐畏廬於詩﹐非深造﹐然世之敝精一世﹐專攻此道者﹐視之正恐未必有加。

三三﹑山陰兪恪士﹝明震﹞《觚庵詩》﹐於海藏﹑散原二派外﹐獨出機杼﹐自成一宗。其詩初學錢仲文﹐後由簡齋以規杜﹐淡遠幽深﹐淸神鐲往。惟變態無多﹐出筆不廣﹐是其病耳。全集中寫景之作稱最工﹐律句如「新霽鈐聲活﹐晨炊松葉香。片雲駐靈石﹐一鳥答忪篁。」「入谷窺天近﹐因忪坐雨深。秋蟬悲旦暮﹐山鳥課啃陰。」皆深得仲文三昧。五古佳語如「濕霧散蒙蒙﹐鳧雁靜不翔。」「層臺吐曙鮮﹐大星沒城頭。」「破曉一禽鳴﹐陰陰樹如浴。朝霞猶未升﹐但覺天微綠。孤花誰與春﹖幽人夢遙屬。」「一樹尙殘照﹐雨過南山南。月出天水分﹐始知風露酣。」「石骨斂春容﹐怒立拒奔馬。披霜萬葉黃﹐背日一峯赭。入寺不知門﹐霧濕鐘聲啞。梯樹引泉根﹐冷冷墮檐瓦。躡足出叢薄﹐豁然露平野。殘陽淡淡收。飛鳥悠悠下。」「遠望煙中山﹐秀列如屏奩。近山失山態﹐歷亂沙石兼。俯聽云有聲﹐怒挾虎豹潛。巨浸儼其上﹐數峯靑露尖。須臾辧天色﹐一一排牙簽。人從樹秒行﹐魚貫穿水簾。水聲去復返﹐巖底嘶漸漸。萬竅各自悲﹐餘響窮微纖。」「月黑樹蒙茸﹐驚鴉入窗裏。團團一山霧﹐江勢來不已。外燈忽明﹐舳臚走千里。」「江山不滿眼﹐萬荷補其隙。初花弄光影﹐顚倒一湖葉。繁聲疑雨來﹐微涼散空闊。」「亂星倒山影﹐浸入碧玉壺。三潭風露香。縹緲化人居。佛燈影荷蓋﹐橋語驚河魚。奇石鬼皴面﹐黃柳螢懸珠。翼翼三角亭﹐一暝收全湖。」「臥聞菇蒲聲﹐疏欞覺風入。滅燭延曙光﹐荷邊有微月。濕螢飛漸稀﹐陰陰一湖白。」「石佛垂古眉﹐披煙露寒脛。滉瀁洞牖開﹐幽極得鳥敬。掩開千層雲﹐破寂一聲磬。」「谷口漸通樵﹐人家枕斜日。春風入云隙﹐炊煙相與白。」「魚貫出層嵐﹐帽檐欹曉日。尹啞答鳥聲﹐風輿坐超忽。直上窮如﹐下臨詫奇絕﹐云與石爭山﹐怒泉抵其隙﹐回風一震蕩﹐喬林濺飛沫﹐危僑通兩崖﹐板鎖見气力。」空靈髙秀﹐自苦吟中得之﹐與貌爲平淡者不同。

三四﹑觚庵度隴諸詩﹐髙抗瀏亮﹐海藏所謂得杜味者﹐如《宿新安縣示子言》句云「車馬亂流渡﹐隱隱如浮豈。莫弔古戰場﹐中原事朱已。風起遠天黃﹐落日淡如水。」《行土峽中抵會寧行館次子言原韻》句云「懸車下絕壁﹐濁流倏彌漫。飛鳥到來深﹐頹云匿不散﹐槎牙生地穴﹐破碎撐霄漢。仰望白日下﹐俯穿泥沒。車從澗底行﹐心與懸巖亂。出險眼漸明﹐停鞭指行館。」《閿縣宿黃河堤岸》句云「麥隴疊成梯﹐層層如劃簪。其顚平如掌﹐山態不可尋。」又云「沈憂斗靡麗﹐厭作東南人。此行人莽蒼﹐反覺眼底新。」《月夜登蘭州城樓望黃河隔岸諸山》句云「門中望黃河﹐滿目金破碎。沙堤不受月﹐因水得明晦。城影落山腰﹐雁聲出云背。三更天宇髙﹐七月賤暑退。樹動風無聲﹐坐久得秋態。」《渡黃河西岸行萬山中》句云「積土如穹廬﹐壘石如夏屋。落日如車輪﹐奔馳入荒谷。風含萬里聲﹐艸無一寸綠。」又云「昆侖西來脈﹐矯若龍蛇伏。積气盡東趨﹐尾閭成大陸。神功不到處﹐畱此洪荒局。」《宿涼州》句云「地遠古愁多﹐艸枯殘壘在。天山一綫脈﹐盤旋走關內。流泉滿馳道﹐千里有灌漑。巍然古重鎭﹐四郊如擁戴。風吹大月來﹐南山忽沈晦。莽芥天無根﹐靜與長城對。」《大雪登烏稍嶺》句云「昨夜雪嵯峨﹐長城萬峯聚。眩光鳥雀靜﹐構相龍虎踞。Лヴ露字隙﹐是水湍行處。東水奔黃河﹐西水穿沙去。」《泛黃河自寧夏達包頭鎭舟行雜詠》句云「窮邊飛鳥盡﹐殘月大河橫。」「岸蝕沙能語﹐雲開風有形。」「雜樹自生滅﹐河流時往還。氈廬寒暑共﹐國界有無間。」「夢懸靑冢影﹐風有黑河聲。」諸詩句浩瀚泱漭﹐眞得江山之助矣。

三五﹑陳仁先﹝曾壽﹞《蒼虯閣詩》爲陳鄭後一名家﹐其詩不專學宋人﹐致力於玉溪甚深﹐故出語皆淸深髙朗﹐無時人獷悍之气﹐實造古人極至之域。散原序其集﹐至稱「比世有仁先﹐遂使余與太夷之詩﹐或皆不免爲傖父」云云﹐可謂推崇備至。《蒼虯閣詩》之聲價﹐亦從可知矣。

三六﹑仁先寫景之作﹐頗能造境﹐有孤云野鶴﹑獨往獨來之慨。古詩佳語如《天寧寺聽松》句云「斜陽布滿地﹐雷雨忽在顚。仰看四寥﹐聲出雙松間。屬耳倏已遠﹐飛度萬壑泉。」又云「抑屈尋丈地﹐開闔成諸天。落落孤直胸﹐同蕩生髙寒。提挈四天下﹐度人太古年。」《次韻治薌觀落日》句云「勝遊憶焦山﹐擡級絕止。明霞開鏡奩﹐秋瀲桃花水。樓臺擁煙鬟﹐金碧射眸子。天人紗裳﹐舒卷一千里。」又云「間君觀落日﹐立馬井關止。獨憑天下脊﹐俯視衣帶水。一綫走金蛇﹐絕倒龍門子。天風一裴回﹐回蕩九萬里。纈眼射寒光﹐太古雪不圮。雲幻兩三峯﹐全晉作旖旎。禹力不到處﹐金輪下無底。」《大雨後同石欽至雲林寺》句云「上山瀑流礙輿行﹐寺門未入風濤聲。轉橋衝躍玉龍橫﹐九天派落千雷霆。陰厓陡起萬佛撐﹐樹不識春何代靑。下漏日色變幽熒﹐徹晶噴雪寒目睛。徑深憩亭俯澄泓﹐上方潛洄下震驚。偶與石鬥波瀾成﹐本來淵默非不平。」《南湖晦夜寄懷散原先生》句云「濕螢亂開闔﹐山影霾半期。瞼喁間格磔﹐雜沓喧荷蒲。宵沈潛蟄作﹐萬竅爭號呼。長飈忽飄捲﹐颯若幽靈趨。」《將至金陵視散原先生過鎭江觀落日作》句云「金焦於我豈有私﹐每過常逢夕陽好。夢中畱庵曾獨往﹐欲說前生仍縹渺。貪看落照一孤僧﹐片念微差墮塵擾。流浪多生無畔岸﹐偶對江山愁皎皎。」《夜過鎭江》句云「大千塵界曙鐘聲﹐第一江山殘月色。煙樹微茫了非夢﹐魚龍浩渺喧仍寂。羌無陳迹影興亡﹐只有空明出寒碧。」《湖上雜詩》句云「堅冰一夕至﹐水天皆若醒。陰湖晚逾白﹐浮嵐斂純靑。寒云泄莽蕩﹐大嶽垂眞形。」又云「侵窗玉虯肥﹐隔帳明寒寤。飄花本無心﹐而與妙香住。」《二月二十一日雨中奉母遊七里瀧》句云「天然大靑綠﹐畫稿芟荒寒。我來春雨中﹐白雲正未閒。連環鎖碧流﹐上扃白玉關。蒙蒙入甕底﹐舟外無人寰。」《雨宿昭明寺賦呈同人》句云「晚投下院鴉噪林﹐晨躡層峯蟻旋磨。蕩胸雲海空復空﹐夾道曾無松一个﹐出沒騰影飄忽﹐作鱗之而一瞥過。」提挈名象﹐養空而遊﹐無怪散原之俯首也。

三七﹑仁先七律﹐能熔鑄義山﹑山谷於一鑪﹐而獨辟一淡遠深郁之境界。佳句如「蒼崖終古收殘照﹐碧樹前宵送晚春。」「語不分明宗國事﹐意何淒愴百年哀。」「事與生來知未了﹐吾先我喪欲何存。」「四海驚塵多難日﹐百年淸夜獨醒時。」「遠寺分鐘侵客枕﹐曉寒連海凍瓶花。」「秋衣野水閒鳧夢﹐瘦杖寒山落葉心。」「殿裹烏雲猶聳日﹐松翻急雨未全龍。」「亂鴉脫葉參差暮﹐單雁重云夾帶秋。」「山月常看杯引滿﹐忪風不爲世悲哀。」「臨流妻鷺同閒影﹐過雨寒花笑獨來。」「分耀同光一星在﹐有香無影萬荷空。」「百年何事酬良夜﹖微念生涼自好風。」「坐深潭影閒雲過﹐望淺秋暉暮气涼。」「落日千峯橫紫翠﹐中流一葉在虛空。」「突峯洶湧長遮日﹐迥殿深冥欲上燈。」「難答生成何敢死﹐暫稽蛻委已無身。」「出壁虯枝兼石大﹐裹身龍气壓天低。」「無住奔泉先我去﹐孤飛大月逐峯來。」「淸寒一往終甘古﹐勞轉多生記此回。」「勞生畱味余燈幌﹐涼訊牽懷剩菊畦。」「心寒未滅余燈影﹐愁斷仍回挾雨聲。」「玉成古有寒無價﹐行意今余筆可持。」淡語令人意遠﹐苦語令人腸回。全首極工者﹐《湖齋坐雨》雲﹕「隱幾靑山時有無﹐捲簾終日對跳珠。瀑聲穿竹到深枕﹐雨气逼花香半湖。剝啄惟應書遠至﹐宮商不斷鳥相呼。欲傳歸客沈冥意﹐寫奇南堂水墨圖。」《觀瀑亭》云「百丈飛泉掛一亭﹐巖欄危坐俯靑冥。松身獨表諸天白﹐石气寒噓太古靑。澗艸無心來鳥啄﹐梵潮如夢起龍腥。元壇眞宰愁何事﹖氵翁湧鑪香會百靈。」上首一气渾成﹐有水流云在之境。下首气撼山嶽﹐聲調尢爲鏜。《河坪上冢》云「獨來云物益淒其﹐孤憤惟應地下知。跬步灰心猶忍事﹐殘生求志恐無期。霜幹野艸回榮易﹐風蓄寒松欲靜遲。水遠山重更回首﹐魂傷眼冷不多時。」散原評云「深摯語讀之動魄。」《黃州江幹旅夜》云「崩岸村移感舊經﹐荒江獨夜酒微醒。萬端空後觀憂患﹐結念孤時贅影形。霜气穿篷燈﹐角聲挾浪月冥冥。天親回首餘杯上﹐陌路逢人淚自零。」散原評云「構象窈冥﹐如奏哀弦﹐如聽孤唳。」是皆造律詩之極則者。其《題看雲樓覓句圖》句云「靄靄空中暉﹐目注若有領。變滅無端倪﹐一字天地準。」可以自狀其齲ǔ之髙﹐構思之邃。

三八﹑近代爲海藏一派詩者最多﹐號稱閩派。然惟李拔可爲最工﹐《石遺室詩話》以爲最早爲海藏樓者。大抵精思健筆﹐深刻簡煉。律句如「秋老葉聲時作雨﹐夜寒海气易成云。」「不棼始覺多餘暇﹐深閉猶能遠所憎。」「月寒水影微妨路﹐風遠歌聲細出林。」「閒昧飽諳忘有我﹐孤懷旋轉入思鄕。」「酒倦傷春人易睡﹐樓髙近海畫多寒。」「湖光收暖將成雨﹐梅气盤空半作云。」「松聲自養山中靜﹐石气難消雪後寒。」「斷塔仰字猶射日﹐古泉入定不生湍。」皆精警。

三九﹑拔可《天平山看紅葉》句云「有石皆能峯﹐無雲不藏寺。交陰蒼玉佩﹐倒影赤霞帔。」《由靈峯至靈巖遂遊大龍湫沿路有作》句云「谷吞喧始斂﹐石斗濺逾沸。𨿽淹虹日彩﹐盡泄艸木气。」刻畫山水。語絕錘煉。

四○﹑近代江西詩家。陳散原後﹐最負盛名者﹐推夏劍丞。其詩並不學山谷﹐而爲宛陵之淸苦。劍丞《湖上》句云「世紛到湖山﹐崢嶸自蒼碧。嗟我四十年﹐雙鬢已斑白。夢巾見林逋﹐待我孤山石。梅鶴了不避﹐知是主人客。」又云「西湖三面山﹐淸景詩難摹。誰能一筆畫﹐寫此湖山圖﹖出郭驚湖光﹐但恨才思輸。西子自持鏡﹐方不爽釐銖。」又云「西湖爲佛國﹐眾峯如蓮花。南山對北山﹐鐘聲晚相。浮圓千尺影﹐倒水日已斜。淸風生皓月﹐何處容夜叉﹖」寥寥數筆﹐足爲西子寫眞。

四一﹑王靜庵先生《詠史》二十首﹐議論奇辟﹐爲先生壯歲之作﹐集中失收。玆錄其四首﹕「兩條云嶺摩天出﹐九曲黃河繞地回。自是當年遊牧地﹐有人曾號伏羲來。」「澶漫江淮萬里春。九黎未格又苗民。卽今結窮山裹﹐此是江南舊主人。」「西域縱橫盡百城﹐張陳遠略遜甘英。千秋壯觀君知否﹐黑海東頭望大秦」。「北臨洛水拜陵園﹐奉表遷都大羲存。縱使暮年終作賊﹐江東那更有桓溫﹖」自是第一流人吐屬。

四二﹑靜庵《夢得東軒老人書醒而有作》起四句云「彌天海日翁﹐馭气歸混茫﹐天上信差樂﹐且莫睨舊鄕。」極郁勃蒼涼之致﹐惜全首不稱。

四三﹑頤和園詩﹐王靜庵一首外﹐就余所見﹐尙有張懷奇﹑饒智元﹑張鵬—﹑吳之英諸家所作。張懷奇作最工﹐詐於戊戍﹑庚子間事﹐可補靜庵所略﹐玆錄之﹕「朱甍天際集鳳凰﹐九成避暑離宮涼。禦龍河母升云上﹐王階瓊樹凋秋霜。圓明園火頤和起﹐西控都門五十里。聞說鑾輿送內家﹐慣看禁馬馳中使。云欄月榭似南朝﹐斑扇當樓擁百僚。六曲屏風雲母飾﹐九間殿柱水晶雕。鳳亭回護仙霞紫﹐昆明池館巢翡翠﹑年髙禮佛愛山莊﹐春老役靈移海市。碧水瀠回繞畫廊﹐新荷五月出池塘。中書奉詔趨偏殿﹐學士承恩侍尙方。月滿桂花珠露重﹐龍涎細禦鑪供。玉勒還宮正賜宣﹐金返蹕誰陪從﹖鷹犬年年進九重﹐度支計畫仰司農。徒聞鄧後裁方貢﹐又見湯官索歲供。殤帝賓天安帝繼﹐三朝耆舊知開濟。玉佩臨云帝座髙﹐珠簾掩月天顏薺。花爛長秋風遞香﹐絳霄赤鳳正當陽。安知少子春秋富﹐但覺中興日月長。憂國杜根甘不敬﹐上書夜半謀歸政。宮中衣帶淚痕多﹐殿上縑囊膏血迸。外鎭先知舉事難﹐反將密計告中官。內廷宰相親迎旨﹐東市英豪痛毀冠。君王微失慈親意﹐姦邪乘間窺神器。流毒天驕濟北王﹐養癬計拙關西史。痛哭潢池盜弄兵﹐豺狼當道白也橫。赤眉米賊傾畿輔﹐碧眼胡兒入禁城。輦轂倉皇深夜走﹐郊甸饑民不如狗。寢殿空虛戰士屯﹐雄關艱險將軍守。從此阿房付劫灰﹐羌兵麥飯燒花柳。日落虫飛蝙蝠羣﹐臺崩艸長狐貍藪。荊棘銅駝倒殿門﹐途窮賀監泣荒村。官家棄國余雙闕﹐大府勤王望九閽。華陰道遠詔西幸﹐天帝回鑾泥首請。輦路生禾思故宮﹐山家獻麥悲新餅。歸車捲幕過天街﹐不見當年舊館娃。楊柳枝疏牽別院﹐梧桐葉落響空階。城頭仿佛鳴笳吹﹐耿耿星河宵不寐。對鏡黃門話昔愁﹐憑欄白髮流孤淚。涼月無情照鳳樓﹐淸秋燕子不勝愁。重來傳旨徵方物﹐依舊通泉築禦溝。沈吟五十年前事﹐太平誰定亂難致﹖一條禍水出蕭墻﹐十丈妖星流大地﹐天津橋上望君門﹐絕世聰明履至尊。何必金珠藏大內﹐枉將財賦竭中原。下方瘡淒蒿目﹐銳意還教興土木﹐春夢綿綿醒綠蕉﹐秋風瑟瑟催黃竹。墻頭細柳漾宮煙﹐小候鵠立拖魚玉。衣監停傅冷翠裘﹐諫章空債殘紅燭。雙引湖龍天上游﹐名園云物冷千秋。鸝梭綫錦開宮樹﹐蛛网垂絲玉鉤。秉筆詞人詩作史﹐兵戈逃出亂中死。釀禍傳聞親貴臣﹐弄權憶得中常侍。宜凜冰淵一片心﹐防淫《無逸》意何深。和熹欲法女中聖﹐崇儉皇家第一箴。」詩蓋作於西太后﹑光緒已死之俊﹐淸亡之前﹐一結蓋告誡隆裕太后也。詩中於舉民事多污蔑之詞﹐舊時文人多如此﹐不足怪。

四四﹑近時吳下詩人﹐金松岑﹝天羽﹞獨爲巨擘﹐才調縱橫﹐自不易及。海藏以「無所不能﹑無所不敢」許之﹐恰如其分。《天放樓》一集﹐傑構至多。如《田家新樂府》《紅蘋曲》《都踴歌》《登仙謠》《金閶行》《嵩山髙》《題梅芬撫劍圖》《黃山歌》《虫天新樂府》等﹐皆必傳之作。松岑好山水遊﹐其紀遊之詩﹐大抵自明遠﹑嘉州﹑長吉﹑義山諸家得力而來﹐而以太白﹑昌黎之气勢禦之﹐於近代則頗濡染於何子貞﹑袁爽秋二家。如《七星巖亦名何巖》《於潛道小望天目山出云作歌》《黃山歌》《雲水洞》篇俱奪胎於《東洲艸堂》《漸西村人》兩集﹐明眼人自能辧之。其他大量廬山﹑長城﹑黃山﹑普陀﹑蜀滇遊詩﹐皆奇境獨辟。

四五﹑鉛山胡朝梁﹐學詩於陳散原﹐治宋詩﹐浸淫於宛陵﹑後山之間。京師所居廬﹐四壁盡張海內名賢詩翰﹐號曰「詩廬」。所著《詩廬詩艸》﹐瘦硬雋深﹐精气內斂。惟洪聲廣局﹐集中少見﹐近人學宋之通病也。玆錄其《歲暮雜詩》數首﹕「黃犬汝何來﹖毋亦爲饑驅﹖瘦骨托饞吻﹐首尾才尺餘。竈嫗鞭逐之﹐忍痛聲嗚嗚。無已聽其餓﹐餓不出庖廚。鄰家小花犬﹐短鼻气象粗。遣童抱送來﹐舉室爭迎呼。喜新益薄故﹐有食不得俱。黃犬當門臥﹐終日腹空虛。花大飽食去﹐曾不少戀余。物情不可測﹐愛憎空紛如。」又云「方春買雞雛﹐千錢可十數。撲簌地上行﹐雄雌相奔赴。彼雄啼聲低﹐英气固已具。無何毛羽丰﹐漸復壯音吐。時時有割烹﹐忄官々無恐怖。所餘猶四雌﹐入室煩兒驅。客來具雞黍﹐忽乃代以驚。臨食知爲紿﹐頗用責僕嫗。曰有卵可探﹐窠必日再顧。主翁豈於此﹐而不加寵遇﹖聞言還自責﹐誠不知世務。雁以能鳴生﹐莊生得其趣。」又云「證父未爲直﹐譽兒寧非妄。吾家之長男﹐要爲天所貺。一頻九死﹐五歲稱俊壯。始能舉跬步﹐約略名物狀。毀齒誦書篇﹐十九能無忘。口受亻去盧文﹐淸婉鳥弄吭。每效黌捨兒﹐出入雜歌唱。客來小垂手﹐旣去巧相況。政賴慰眼前﹐時復加膝上。公卿亦等閒﹐愚魯殊不妨。兒其記吾言﹐吾不視兒誑。」又云「丈夫愛少子﹐無乃甚婦人﹖人間更何物﹖奪此天倫親。阿華我嬌兒﹐墮地才三年。頑碩十倍兄﹐慧利亦過焉。騰騰气食牛﹐洶洶力追﹤兔﹥。生與北人習﹐吐語逼淸辰。學得賣漿翁﹐髙呼欺四鄰。終朝啼聲稀﹐有時間怒嗔。背人偸書誦﹐往往絕其編。又好翻墨池﹐拭之以衣巾。一歲犯此數﹐戒律徒虛申。母彳復巧爲辭﹐謂可傳靑檀。吾家無長物﹐相守惟一貧。守貧在守拙﹐早慧寧兒賢。」又云「舉俗循漢臘﹐粗記甲子某。南街買果栗﹐北市沽魚酒。東家報禮先﹐西鄰投贈厚。纖悉丰嗇間﹐斟酌施與受。玆事政非易﹐付幸有婦。我但擁書坐﹐兀兀當窗牖。冷眼看僕嫗﹐奔湊恐失後。歡笑翻倍常﹐酒食恣飽取。苟活我正同﹐攘攘端爲口。」俱生動可喜。

四六﹑閱吳江柳無忌所編《蘇曼殊詩集》一過。曼殊工畫善詩﹐通英法文字﹐名滿海內外﹐章太炎屢推重之。然其詩除「春雨樓頭尺八簫﹐何時歸看浙江潮﹖芒鞋破缽無人識﹐踏過櫻花第幾橋。」「寒禽衰艸伴愁顏﹐駐馬垂楊望雪山。遠遠孤飛天際鶴﹐雲峯珠海幾時還﹖」一﹑二絕句﹐及「山齋飯罷渾無事﹐滿缽擎來盡落花」斷句外﹐多皮傅定庵靡靡之音。

四七﹑曼殊和尙詩﹐余向嫌其妖冶﹐然佳處亦不可沒。七絕佳句如「袈裟點點疑櫻辦﹐半是脂痕半淚痕。」「輕風細雨紅泥寺﹐不見僧歸見燕歸。」「逢君別有傷心在﹐且看寒梅未落花。」「我本將心向明月﹐誰知明月照溝渠。」皆風神絕世﹐柳亞子所稱「卻扇一顧﹐傾城無色」者是也。

四八﹑閱貴池劉遜甫﹝愼詒﹞《龍慧堂詩》﹐山山谷入杜韓﹐堅蒼蘊藉﹐句法時時近散原。玆錄其不似散原者。《暮春偕陶壽民遊破山寺》二首云「寺以雙幢古﹐山仍曲徑通。潭淸松影定﹐殿午磬聲空。劫火詩篇在﹐微塵佛性同。暫便人外賞﹐無意問靑紅。」「山气暖萬綠﹐松陰人意寒。似關蒼鶴唳﹐都作白龍蟠。云絮吹祠壁﹐風笙過石欄。老僧不管客﹐借榻數來看。」此遜甫就吾虞榷釐時所作也﹐頗靜穆﹐不似他作之鬱怒。《養菊嘆》云「所親貽我菊十叢﹐遠道飛挾靑筠籠。亟加膏沐去束縛﹐橫陳髹兒揩吟瞳。銀貍拳手擁雪砌﹐綠鳳麼尾搴云穹。或如斑翅或蟹爪﹐﹝皆菊名﹞環而娛我態不同。客告養花宜有術﹐入盆以後天無功。糞泥古盎時燥潤﹐露晨雨晦偵蛾虫。閉置陰房气不泄﹐亦戒久著晴廊烘。而予性疏忘冷暖﹐何能細碎爲花傭。古稱愛菊柴桑翁﹐放之籬下香蒙茸。不聞護視有如此﹐矯糅毋乃乖眞衷。語猶未旣客大笑﹐謂予執著非融通。陶翁於花意有﹐卯金盜位思黃農。讀書亦不求甚解﹐無弦但撫七尺桐。今人視菊供近玩﹐非以奇興追冥蹤。譬諸造家始儉陋﹐子弟後出雅步工。瑜珥蘭芽喜文飾﹐姆師愛護宜壇宮。世趨逸樂花亦爾﹐久失野性安房櫳。盍訁番菊譜辧品種﹐願花長好將子從。辯不勝客姑與飲﹐如如香色還眞空。汲泉薦佛爲花壽﹐花如有命甘霜風。」學韓而筆意稍粗縱。《洲局早起》句云「殘月蠅聲動窗紙﹐開門野綠濕難幹。人間初气今方得﹐物外冥蹤曉更寒。」寫曉景絕工。

四九﹑吾虞近百年詩人﹐沈石友﹝汝瑾﹞先生當爲第一流。先生爲余母從兄﹐少苦鈍質﹐一日讀《莊子》﹐心忽開﹐以後淹貫羣籍。學詩寢饋於杜者三十年﹐乃上溯漢魏﹐下逮宋元﹐自玻╉廓﹐收束於半山﹑後山。晚歲愛讀《離騷》《國風》﹐變化精深﹐而學成矣。其詩歸安楊藐翁稱爲「英絕領袖」﹐山陽徐遁翁則曰「飛仙劍俠」﹐翁文恭公謂其筆端有金剛杵。所著《鳴堅白齋詩存》十二卷﹐歿後﹐其至友吳昌碩刊之。先生有句云「三千界盡傷心地﹐五百年無入眼詩。」其髙自位置有如此。先生古詩功候深沈﹐气骨髙古﹐短篇尢妙。玆舉其眞摯者。《食蟹》云「稻熟蟹正肥﹐黃白脂滿匡。夜膳恣大嚼﹐金爪誇潭塘。寸心觸舊事﹐若蟹投沸湯。十一齡九月﹐母病入膏肓。煮蟹看我食﹐矮幾移近牀。謂兒須飽啖﹐母壽已不長。今宵見兒食﹐後食見難常。當時尙憨跳﹐有如蟹無腸。母言猶在耳﹐忽忽須鬢蒼。持螯倏念及﹐恍在阿母旁。愴惻難下咽﹐風燭搖秋堂。」《兒啼行》云「雄鷄未鳴星在天﹐兒啼一聲驚我眠。推枕欲起止兒啼﹐語未出口心慘淒。兒無母﹐啼亦宜。西家小兒紅錦衣﹐笑言啞啞坐母懷﹐否泰天地同一孩。待兒長大有家室﹐阿耶傷心發將白﹐淚垂到曉秋衾濕。」俱工於白描。《春艸﹝時全陵成嚴﹞》云「經霜根尙活﹐漸漸綠東風。欲占三江路﹐全迷六代宮。髙低隨地勢﹐生死任天工。安得同蕭艾﹐齊收藥籠中﹖」《蛛》云「晚晴髙結綱﹐蚊蚋正喧喧。望裏羣蜚小﹐中央獨坐尊。飄搖避風雨﹐籠絡度晨昏。只恐饑鳥集﹐軀微不足吞。」皆借物諷刺時事之作﹐耐人尋味。七言律多老硬淸勁﹐气骨有餘而韻味不足。《中秋夜感賦》云「衣沾殘雨桂花陰﹐失侶愁看繞樹禽﹐兒女更添多病累﹐江山常負遠遊心。已無人月同圓望﹐只辦乾坤獨立吟。記得十年前舊事﹐碧天如水聽調琴。」此悼亡之作﹐芬芳悱惻﹐亦難得矣。七絕如《新秋讀吳稼翁先生遺詩戲效其體》云「後戶臨河易得魚﹐薄醪粗飯樂閒居。敲門聲怕催租吏﹐卻是故人來借書。」「今日全消用世心﹐推窗臥看白雲岑。孤吟自笑無人和﹐多買秋虫放綠陰。」《過徐士舊居》云「無多花本盡摧殘﹐苔綠荒池水亦乾﹐試問墻陰手栽竹﹐被人斫作晾衣竿。」「書堂易主渾忘姓﹐嫁妾生兒已合婚。多少悲涼身後事﹐更無人說獨銷魂。」皆饒意味。

五○﹑有淸一代詩人﹐工七律者殆無過牧齋。牧齋近體芬芳悱惻﹐神矣聖矣﹐義山復生﹐無以加之。世因鄙薄其人﹐並及其詩﹐不知牧齋志事亦何可輕議。綜其一生﹐身受黨禍﹐名列貳臣﹐然其苦心忍志﹐退藏晦密﹐詩文中隱約可見。當甲申之變﹐牧齋已六十三歲。明年弘光亡。又明年正月爲淸禮部詩郎﹐至五月引疾歸﹐其爲淸官僅五月耳。如果輸心虜廷﹐熱中富貴﹐則星如洪承疇輩﹐握大權﹐獵髙位矣。況鄭成功爲牧齋門下士﹐海外消息﹐時通往來。時白茆江口﹐交通便捷﹐牧齋以外家頤氏之產﹐置紅豆山莊﹐迹嘯詠﹐人不措意﹐實則密使往來﹐傳達消息﹐招募志士﹐調達軍食﹐東南海上﹐恃爲樞鑰。六十五歲丙戌﹐江陰黃毓祺自舟山起師﹐牧齋使河東君至海上稿師。《秋興》詩所云「閨閣心懸海宇棋﹐每於方擊歡悲。乍傳南國長馳日﹐正是西窗對局時。」蓋指此事。仁武伯姚志卓兵敗圖再起﹐牧齋助以資﹐《秋興》詩注「姚神武先裝五百羅漢﹐內子盡橐以資之﹐始成一軍」者是也。明年丁亥﹐六十六歲﹐黃毓祺海上遇風﹐師船漂沒﹐墮海救起﹐敝衣乞食而返﹐變姓名﹐避於泰州僧捨﹐爲鳳陽巡撫陳之龍所擒。牧齋因曾宿毓祺於家﹐且許助資招兵﹐三月晦日﹐遂被逮下江寧獄。河東君冒死從行﹐傾家營救﹐獄乃解。至六十八歲己丑﹐牧齋寓書桂林﹐上陳三局。瞿式耜以此書上奏﹐謂「謙益身在虜中﹐不忘本朝﹐忠驅義感﹐溢於楮墨之間」云云。然則牧齋志節﹐歷久不渝﹐委曲求全﹐固不計一時之毀譽也。當時呂用晦﹑黃太衝﹑歸玄恭﹑鄧起西﹑吳孟舉及松江嘉定諸遺老﹐皆志節堅貞﹐若稍異趣﹐必至割席﹐何肯往來親暱﹐如家人兄弟然乎﹖牧齋詩云「先祖豈知王氏臘﹐胡兒不解漢家春。」「南渡衣冠非故國﹐西湖煙水是淸流。」言爲心聲﹐固不容僞爲也。乾隆朝﹐深宮樞廷﹐必有窺見牧齋心事者﹐乃相與污辱之﹐使其耿耿孤忠﹐不傳於後﹐吾鄕金丈叔遠﹝鶴衝﹞近爲《牧齋年譜》﹐采輯遺聞﹐發揚隱痛﹐誠快事也。

五一﹑梅村《淸涼山贊佛詩》﹐相傳爲順治妃董鄂氏而作。或謂董鄂妃卽冒巢民之姬人董小宛。然考淸世祖入主燕京﹐年甫七齡﹔平定南疆﹐在順治二年﹐年未及冠﹐而是時小宛年已近三十﹐斷無以半老徐襄入充後宮之理。但世祖出家一事﹐流俗相承﹐言之鑿鑿﹐未必全無所因﹐特董鄂妃決非董小宛耳。牧齋《秋興》云「辮髮胡姬學裹頭﹐朝歌夜獵不知秋。可憐靑冢孤魂恨﹐也是幽蘭一燼愁。」蓋亦詠此事也。屈翁山《大都宮詞》云「佳麗徵南國﹐中官錦字宣。紫宮雙鳳入﹐祕殿百花然。卓女方新寡﹐馮妃是小憐。更聞喬補闕﹐愁斷綠珠篇。」末二句似亦與此有關。惟卓女新寡﹐與小宛傳說不合﹐豈指豫王福晉劉三秀乎﹖

五二﹑梅村作《圓圓曲》在吳三桂敗滅前十年﹐故詩中未陳死。圓圓之死﹐傳間異詞。劉健《庭間錄》謂淸兵入南時﹐沅已先卒。番禺葉衍蘭《秦淮八艷圖詠圓圓小傳》及錢塘陳文述《題賜卿後圓圓曲》七絕十首自注﹐則云淸兵平雲南﹐圓圓投蓮花池死﹐卽葬池旁寺中。孔龍章《金蓮庵陳圓圓遺像詩冊跋》則云淸兵平滇時﹐圓圓實從玉林禪師在宏覺寺祝發﹐法名寂靜﹐號玉庵。其葬地﹐葉衍蘭﹑陳文述則云在蓮花池旁﹐黎訥三《聖庵訪陳圓圓遺像記》則云在曇花寺側。蓋易代之際﹐諱莫如深﹐其詳不可得而考矣。阮賜卿《後圓圓曲》未見﹐近人劍川周中甫﹝鍾嶽﹞亦有此曲﹐其末段云「昭武旣亡軍亦潰﹐昆明飲馬多胡騎。吳宮籍沒入官家﹐寵妾多歸沙吒利。獨有圓圓早見幾﹐黃糸入道似玄機。未聞花蕊隨王衍﹐又向唐宮舞綠衣。當日靑樓奇女子﹐傳名半爲依名士。圓圓夫婿是侯王﹐傾國傾城著靑史。往事滄桑三百年﹐可憐紫玉已成煙。曇花一現蓮花落﹐苦踏蘼蕪認墓田。」悱惻綿邈﹐居然悔村矣。

五三﹑張南皮詩與常熟字﹐各有千秋。二公辦香﹐同屬東坡﹐惜晚節與人家國事耳。南皮詩晚年尢工﹐其本事讀者或未盡知﹐今略箋一二於此。《李文正故宅》云「獨樂園中花藥荒﹐思賢重上讀書堂。誰編元初年事﹖且喜諸郎尙有康。」按末句當指石曾而言。《故府》云「秋梧故府剩荒煙﹐豪士銷沈賦一篇。荊棘滿城憐不了﹐厲人無暇替王憐。」按當指端邸諸人而言。《崇效寺觀牡丹》絕句云﹕一夜狂風國艷殘﹐東皇應是護持難。不堪重讀元輿賦﹐如咽如悲只自看。」用唐文宗事影射徳宗﹐使事可謂工切。《元稹》云「賈誼多言絳灌傷﹐舊勛新進敢衡量。最憐輕薄元才子﹐操縱英雄綠野堂。」此詩爲翟鴻機而言。

五四﹑南皮與常熟不相能﹐詩中屢見之﹐聞起因於殿斌末得第一人之故。﹝爲仲淵奪去﹞南皮《誤盡》四首﹐皆刺常熟而作。第二首云「淮嘩蜀亂毀藩籬﹐已是弓藏磬盡時。徳壽才催臨《禊帖》﹐阜陵又賞選唐詩。」此首刺常熟以顏字蘇詩惇徳宗也。第四首云「兵食無籌治本疏﹐秀才酌古諭系吳。朱辛部愛龍川好﹐北固樓頭一酒徒。」此首刺常熟用張季直諸人也﹐

五五﹑晚淸詩人﹐黃公度最通達外事。光緒丙申冬﹐奉命使英。英政府以其爲新加坡總領事時﹐有一事與英政府相左﹐至是赫徳以髒污事讒之﹐遂攺派使徳。徳人時方謀我膠州﹐憚公度來折其機牙﹐乃稱英所拒絕之人﹐徳亦不要。總理衙門屢與交涉無效﹐公度使徳事遂罷。株守京師﹐情殊抑鬱。《和沈子培同年韻》云「蕩蕩門開翼不飛﹐九天爲正有天知。鴆媒絕我言何巧﹐猿臂封侯數本蹄。縹緲三山信徐市﹐橫縱六里聽張儀。雲中指點回車路﹐且任東風馬耳吹。」《遊仙詞仍用沈乙庵韻》云「玉宇揚麈海盡飛﹐丁寧無遣世人知﹐誤移紫鳳圖難補﹐欲探靑鸞足又蹄。惡水疊經鬼羅剎﹐散仙猶訁羽漢官儀。《思歸送遠》天風曲﹐遙聽紅墻玉笛吹。」皆感此事而作。

五六﹑光緒戊戌春﹐公度以病解湖南按察使任。三月﹐以三品京堂候補充出使日本大臣。由帝特簡﹐三詔惇促﹐有「無論行抵何處﹐著張之洞﹑陳寶箴傳令﹐瓚程迅速來京」之諭。然公度以久病﹐未能遽就道。到上海﹐病益亟﹐乃乞歸。奉旨兪允。八月政變作﹐或奏康﹑梁尙匿公度處﹐蓋因其藏匿日本使館而誤傳也。有旨命兩江總督查看﹐上海道蔡和甫張大其事﹐派兵二百名圍守﹐捧槍鵠立﹐若臨大敵。然公度所居﹐本上海道公所﹐且當時康已在香港矣。公度《己亥雜詩》所云「案頭英蕩門前戟﹐豈有覆庾冰」者﹐卽指此。使事極工切。時寓滬西人﹐不知爲所犯何事﹐懼公度蹈不測﹐有日夜逾垣﹐效黃衫客之所爲者﹐卒被逐退。﹝全丈松岑爲餘言。﹞時袁昶方在總理衙門行走﹐爲密言於樞部﹐力爲剖白﹐且謂萬不可再事鈞求﹐致成黨禍。會外人亦以爲請﹐遂得旨放歸。緹騎繞公度室者凡兩日云。

五七﹑公度七古《度遼將軍歌》爲集中壓捲之作﹐余前已舉之。案「度遼將軍」之印﹐系蘇州徐翰卿﹝熙﹞得之於吳碩處﹐以獻吳大徵。大澂大喜﹐以爲萬里封侯兆也﹐遂慷慨請纓出關﹐而不知此印實昌碩所僞鑄也。﹝蔣丈志範爲餘言。﹞大澂於光緒十一年赴吉﹐與俄國使臣會勘邊界俄舊占黑頂子地﹐往返商榷﹐卒歸於我﹐爲立界以淸疆域爭﹐以圖們江出口之地﹐作中俄公共海口。議𨿽未行﹐而從此中國船出入圖們江者﹐可不復向俄官領照。乃立銅柱於中俄交界處﹐自書大篆﹐勒銘其上曰「疆域有表國有維﹐此柱可立不可移。」是亦淸史常之勛績矣。公度《度遼將軍歌》中所云「銅住銘功白馬盟」﹐蓋卽指此。古層冰箋曰「光緒辛巳間﹐吳大澂爲延吉荒務督辦時﹐嘗奉命會勘中﹑俄﹑韓國界。至丁亥﹐復與琿春副都統依克唐阿與俄使特派員巴拉諾夫﹐會同勘明圖們江界址﹐立有界碑十處。碑文用『華夏金湯固﹐河由帶礪長』十字」云云。古氏此箋﹐以界碑當銅柱﹐大誤。甚矣箋詩之不易也。古氏《黃公度先生詩箋》三卷﹐謬陋處至多﹐余《人境廬詩艸箋注》十一卷﹐皆糾正之矣。

五八﹑同治初﹐慈禧後以迅雷不及掩耳手段﹐誅載垣﹑端華﹑肅順三人。肅順有治才﹐專朝柄﹐延攬文士﹐如王壬秋﹑髙百足﹐皆其門客。咸豐十年七月﹐英法聯軍入寇﹐肅順方以協辦大學士兼步軍統須﹐與載垣﹑端華同勸帝舉木蘭秋之典﹐巡幸熱河。十一年秋七月﹐帝病大漸﹐召載垣等受遺詔﹐立皇太子。帝崩﹐肅順護送梓宮回京﹐而慈禧挾少帝間道旋蹕﹐載垣﹑瑞華扈從﹐至京而三人皆伏誅。薛福成《記咸豐季年載垣﹑端華﹑肅順之伏誅》一文中﹐記此事至詳﹐傳者謂肅順平時曾勸咸豐帝誅慈禧﹐以絕後患﹐帝韙之而未行。故慈禧恨肅順深﹐非殺之不足以泄憤也。至於肅順政績﹐亦有足多者。薛氏之文﹐但暴其惡﹐全沒其功﹐非信史矣。歸安楊見山﹝峴﹞《遲鴻軒詩集》中有《長白山》樂府一首﹐爲端華﹑肅順而作﹐揚抑處較愜人意。其譽曾國藩鎭壓太平天國革命爲「中興功」﹐自是出於反動立場。詩曰「髙髙長白山﹐其上與天連。不知何星宿﹐謫降自何年﹖二十羽林郎﹐三十貳司農。四十授亞相﹐亻暴直何舂容。阿兄執金吾﹐尊於淮南王。毒她翼而飛﹐勢欲吞太陽。相君宅潭潭﹐潭潭誰敢窺﹖前門列千戟﹐後門屯萬脂。金銀與珠玉﹐狼借白玉墀﹐尙書前報謁﹐傴僂而次且。閽者久伸起﹐名紙傳進遲。謂當明更來﹐相君方圍棋。九卿候白事﹐過午頗䢐饑。相君徐傳語﹐且各歸所司。九卿默無聲﹐臨去顏忸怩。相君有密啟﹐至尊領其頤。外人不得聞﹐惟有阿兄知。至尊小不懌﹐中使綢繹來。趣召相君來﹐數語天顏開。相君小不懌﹐中使綢繹來。不如阿兄來﹐數語春風胎。尙書稱門下﹐拜跽自通名。九卿伏道旁﹐門下之門生。其餘外節鎭﹐與僕隸弟兄。權位之所燻﹐生死在啟齒。目沐至尊生﹐夕觸相君死。是時海水飛。東南血戰始。軍書急於火﹐昔昔數眠起。明詔不暇答﹐全憑相君旨。相君才矜隆﹐天下待料理。蛇豕亻占我郡﹐城郭棄如毀。至尊問相君﹐相君但曰惟。犬羊薄我郊﹐距京不尺咫。相君騎馬出﹐出國門逝矣。峨峨鐵桂冠﹐白簡奉當胸。一一訐發之﹐上叫天九重。九重抑何近﹐有耳耳不聾﹐嚴譴一紙下﹐番兒銀鐺洶。阿兄顧相君﹐我奚負至尊﹖至尊竟負我﹐我死冤載盆。相君顧阿兄﹐咄汝大蠢愚。假令我言售﹐寧遽身首殊。先取阿兄至﹐畢命三尺繩。相君磔西市﹐血肉飽鳶鷹。相君宅潭潭﹐官印橫斜封。向者不敢窺﹐今者扌蹇蒿蓬。金銀與珠玉﹐籍沒無零畸。穢不入尙方﹐紿賜邊庭兒。達官走相避﹐怕累汗被。二十羽林郎﹐三十貳司農。四个授亞相﹐亻暴直何舂容。阿兄執金吾﹐尊於淮南王。何物翼而飛﹖乃欲吞太陽。太陽燒口熱﹐於何不受創。行路長嘆息﹐愼勿相君如。得勢錦上花﹐失勢釜底魚。君子惡下流﹐眾惡皆歸焉。當其據寵時﹐寧乏一節賢。南陽《出師表》﹐忮者十百千。盈邦集大議﹐一鳴百堯顚。猶恃相君能﹐只手爲轉圜。偉此中興功﹐名已繪淩煙。曠恩獨不蒙﹐巨姦實欺天。欺人尙速戾﹐欺天戾誰前﹖爰書一朝定﹐九鼎妥不偏。請看長白山﹐佳气仍靑﹤幹谷﹥。」此詩學古樂府《孔雀東南飛》﹐可與王州《袁江流》樂府抗手。

五九﹑舅祖翁松彈﹐自戊戌放歸後﹐卽閉門不出。初居西門外錦峯別墅﹐有依綠艸堂﹑延爽山房諸勝。餘十五﹑六歲時﹐讀書於此﹐今則其地已易何姓矣。公居此不久﹐嫌近城市﹐移居白鴿峯。時往相見者﹐余姑丈兪孝廉金門﹝鐘鑾﹞﹐亦卽公之甥也。公有時入城﹐訪我祖母於隱仙街老屋。布衣芒履﹐曳杖步行。路人或識之者﹐則遙指曰﹕此翁相國也。人謂公薦舉南海﹐有「才勝臣十倍」之語。實不盡然。政變以前﹐金門姑丈在京師﹐公卽誡以不可近南海﹐謂其心術不正。此事姑丈親爲予言之。外間所傳﹐不免捕風捉影。今公《日記》俱在﹐可覆按也。公於詩非專門﹐然淸雋無俗韻﹐風恪轉髙於南皮。七絕最妙﹐多興蕭寥之作﹐略詮於此。《出宿一臺回首黯然》云「風帆一片傍山行﹐滚滚長江瀉不平。傳語蛟龍莫作怪﹐老天慣聽怒濤聲。」感羣小之相厄﹐鬱怒之聲﹐如在紙上。《疊前韻題陳章侯博古碑刻本》云「披髮行吟楚大夫﹐不堪羸病耍奴。篋中圖書捐都盡﹐賣到《長江萬里圖》。」《題載文節畫扇》云「愈澀愈生筆愈靈﹐當年妙語我曾聆。可憐十月江南景﹐一角殘山分外靑。」《題蔣文肅畫花卉捲》云「矮紙曾題字數行﹐旁人怪我語蒼涼。湖山自是幽人福﹐漫與前賢並較量。﹝戊戌二月得公畫卷﹐與此適同。餘詩有『榮枯開落原無定﹐才了官書己白頭』之句。迨四月放歸﹐若爲之兆云。」﹞《臨吳漁山眞迹》云「二百年來有後生﹐廟堂拜疏乞歸耕。尖風涼雨秋如此﹐誰識挑燈作畫情﹖」《臨倪文正畫》二絕句云「要典焚殘士路淸﹐一篇黨論太分明。相公煞費推擠力﹐破帽騎驢了此生。」「逐客偏蒙詔語溫﹐論兵籌餉已無門。蕭寥數筆雲林畫﹐中有憂時血淚痕。」明擔當和尙句云「不待西風搖落盡﹐筆尖動處有秋聲。」似爲松禪詠。淒楚之音﹐不堪卒讀。荊公﹑玉局﹐共懷抱於千載之上爾。

六○﹑松禪七律﹐余最喜其「尖風冷月無邊相﹐瘦竹孤花未易才」一聯﹐可括近賢詩境。

六一﹑蔣丈志範﹝元慶﹞言平生所接海內名流健談者四人﹐一爲沈乙庵﹐一爲江叔海﹐一爲費屺懷﹐一爲我家伯父念劬公使。乙庵不修邊幅﹐衣眼垢膩滿積﹐對客且談且涕唾﹐淸言娓娓﹐終日不倦﹐眞名土風流也。其學術自羣經﹑諸史﹑道藏﹑佛典﹑邊徼﹑地理﹑詩詞﹑雜藝﹐無一不造精微﹐以性不好名﹐不自表衤暴﹐世但知其爲書家﹑爲詩人而已。然卽以詩論﹐亦屬第一流﹐晚淸名家﹐無能駕其上者。近人林庚白作詩話﹐乃譬之爲「鳩盤荼故爲搔頭弄姿」云云﹐是眞所謂蚍蜉撼大樹﹐可笑不自量也。

六二﹑《海藏樓詩》﹐時有涉及梅花者﹐大半感金月梅而發。金月梅者﹐一坤伶﹐海藏曾狎之﹐月梅乞委身焉。海藏以在仕途﹐不願納優伶爲妾﹐致幹淸議﹐且又無力作金屋之藏﹐乃堅辭之。月梅則斥羅綺﹐服荊布﹐矢與海藏同甘苦﹐乃賃廡同妻焉。月梅𨿽力事撙節﹐然夙昔習於奢靡﹐海藏不能給﹐月梅終不言去。旣而海藏終與之絕。其絕之也﹐實愛之深也。月梅之女名少梅﹐亦成名菊部。或曰實海藏所生﹐則莫可徵信矣。

六三﹑慈禧當國時﹐李蓮英與榮祿﹑剛毅﹐諛媚弄權﹐蠹政敗國。朝野上下﹐敢怒而不敢言。其能伸正義以相彈劾﹐寒姦雄之膽者﹐我鄕沈北山編修「三凶」一疏是也。北山爲前江蘇淸鄕督辦沈同午之叔﹐初名棣﹐字誦棠﹐號北山。十五補弟子員。光緒癸巳﹐應試北闈﹐更名鵬。明年成進士﹐爲翰林院庶吉土﹐散館授編修。戊戌政變以後﹐常恨榮﹑剛﹑李三人橫互市朝﹐勢焰炙手﹐於是有「三凶」之疏﹐是歲光緒己亥也。淸制編修不得逕上書﹐請掌院代奏。掌院徐桐不許﹐跪請者再﹐至流涕﹐竟卻之。北山誌不遂﹐回至天津﹐將折稿投載《國聞報》。此疏一出﹐直聲震天下。同鄕京官皆懼禍﹐﹝翁氏一門尢甚。﹞勸北山南歸。未一月﹐傳旨革職﹐並下府監。逮捕時﹐北山方筵飲戚家﹐會捕至﹐僞傳某令言談密事。北山知事發﹐軒軒大笑﹐從容整衣而行。下獄後狂歌賦詩﹐或蘸墨書擘窠大字。萬國公法﹐國事把可以任他國保護。各國公使聞之﹐倩人轉達﹐請予保護。北山瞠目答曰﹕中國人安借外國人之保護耶﹖揮之去。此與譚嗣同等被逮時卻某公使保護一事﹐如出一轍﹐見中國未嘗無人也。後聯軍入寇時﹐兩宮西狩﹐榮祿隨行。時樊增祥爲榮幕客﹐鄕人有與增祥交善者﹐其轉求於榮。榮求之於太后﹐太后意未決。鄕人乃請兩江總督劉坤一專折上奏求釋﹐榮再求之﹐北山乃得放歸。居北郭家祠﹐歷三寒暑。先是﹐北山連捷南宮﹐就婚郡小費氏﹐大族也。﹝費念慈之女﹞結縭後﹐其夫人不安於室﹐悅一優伶﹐竟偕逃。至是北山國難家憂﹐交迫於胸﹐而狂疾作矣。宣統己西秋七月﹐歿於族兄濂家。《三凶》之疏﹐洋洋萬言﹐蓋由北山授意﹐而張丈隱﹝鴻﹞爲之潤色以成者也。﹝此事外人不知﹐隱丈規爲餘言之。﹞北山旣歿﹐邑人徐虹隱﹝兆瑋﹞編修集義山詩以哭之﹐幾十首﹐天衣無縫﹐北山得此爲不死矣。詩曰「不死翻相誤﹐如君事者稀。脫身離虎口﹐含淚坐鴛機。早歲乖投刺﹐無家與寄衣。江間風暫定﹐迢遞送斜暉。」「沈約只能瘦﹐安仁復悼亡。別離眞不那﹐名譽底相傷﹖宮掖方爲蠱﹐仙票發近狂。女蘿閉山鬼﹐幽室竟倀倀。」「萬古山空碧﹐寒松實挺生。那修直諫艸﹐安有大橫庚﹖鶴怨朝還望﹐猿哀夢易驚。湘波無限淚﹐幾欲是吞聲。」「遠別長於死﹐殷憂動卽來。深知獄吏貴﹐非獨路人哀。客鬢行如此﹐山樽亦可開。心知兩愁絕﹐惟有冷於灰。」「玉輦望南斗﹐何嘗忘叫閽。中臺終惡直﹐九折幸回軒。俗態𨿽多累﹐幽芳誰與論﹖卻將波浪眼﹐一灑問乾坤。」「薄俗誰其激﹖天生名品髙。哀同庾開府﹐賦續楚《離騷》。長養三淸境﹐摩挲七寶刀。悲哉墮世网﹐一爲戒波濤。」「不見嫦娥影﹐芙蓉湖上頭。歌成猶未唱﹐恨久欲難收。中道分宮徵﹐華筵慘去畱。良宵一寸艷﹐回照下幃羞。」「系滯喧人望﹐端憂復至今。朝爭屈原艸﹐杵冷女Ч砧。拯溺休規步﹐耽書或類淫。欲陳勞者曲﹐遙妒已先深。」「彼美回淸鏡﹐無誰薦直言。卽時賢路辟﹐實有諫書存。寇盜纏三輔﹐星河墮故園。從詩得何報﹐來別敗蘭蓀。」「浩蕩天池路﹐誰其敢射鯨﹖空間遷賈誼﹐始悔用龐萌。遼鶴迷蒼壑﹐湘蘭怨紫莖。平生有遊舊﹐眉細最分明。」

六四﹑淸季有爲詩詠剛毅者云「帝降爲王舜禹驚﹐臯陶﹝讀作桃﹞屢喚不應聲。將才新得黃天霸﹐姦黨能除翁叔平。一字誰能爭瘦死﹖萬民可惜不耶生。功名鼎盛黃巾起﹐師弟師兄保大淸。」玆爲之注﹐庶後有考焉。首句者﹐謂剛在樞廷﹐言及堯﹐必曰「堯王」。舅祖翁文恭公聞之﹐冷嘲之曰﹕三皂五帝﹐人所共知﹐子良不必及之。剛時尙不悟﹐歸詢諸幕友﹐乃恍然﹐而深恨之。次語謂剛在刑部大堂﹐嘗與司官談﹐每云﹕僕自刑部出身﹐諸君固可效法﹐卽堯王﹑舜王時有臯陶﹝桃﹞者﹐亦可爲諸君師。眾皆匿笑而退﹐以其讀「陶」爲「桃」也。三語人謂剛曾於太后前力保龍殿揚爲將才﹐且云此人叫爲奴才之黃天霸。退朝﹐榮祿調之曰﹕原來子良是一配角兒。因《施公案》諸戲﹐皆以黃天霸爲正角﹐施不全爲配角也。四句謂與文恭深仇﹐目爲姦黨﹐𨿽以帝師﹐竟受管束。五句謂剛讀「瘐死」爲「瘦死」﹐六句讀「聊生」爲「耶生」﹐皆當筵對客語也。七﹑六兩語謂庚子拳變﹐剛亦禍首之一也。國家將亡﹐必有妖孽﹐余故詳著之。未知後之視今﹐亦猶今之視昔否耳﹖

六五﹑文恭舅祖於歿前一月時﹐其鴿峯丙捨﹐有一樓﹐公常所起居也。一日﹐忽告其僕曰﹕汝往樓上﹐視吾所常坐之倚上﹐有一人﹐非釋非道﹐兀坐不動﹐何也﹖僕視之﹐無所見﹐覆告無人。公遂攜僕視之﹐曰﹕此人現在﹐汝輩何不見之﹖後隔數日﹐疾作﹐病中猶時時指點其人仍在云。臨終時﹐忽命僕烹茶進客﹐云有二客來﹐其實無有也。僕姑如命﹐取茶置桌上。公怒曰﹕桌上有二燈籠﹐汝等何置茶於燈側乎﹖叱易之。未幾而卒。公臨終絕句云「六十年來事﹐淒涼到蓋棺。不將兩行淚﹐輕爲汝曹彈。」淒楚之音﹐不忍卒讀也。

六六﹑曾於一抄本明野史後﹐見紀事一則﹐不知爲何人。其中事迹﹐當系目擊﹐故錄之﹕「淸順治十一年甲午正月﹐海船數百﹐溯流而上。十三日﹐抵鎭江﹐泊金山。明大帥張明振﹑劉孔昭及史某也。二十日﹐明振等白衣方巾登山﹐從者五百人﹐寺僧募化﹐明振曰﹕大兵到此﹐秋毫不擾﹐得福多矣﹐尙思化乎﹖僧曰﹕此明山也。﹝明本作『名』﹐以音同﹐借明作名。﹞明振助米十石﹐鹽十擔。書簿云﹕張某到此﹐大兵不得侵擾﹐徘徊半日乃下。次日紗幀﹑靑袍﹑角帶﹐復登山﹐向東南遙祭孝陵﹐泣下г襟。設蘸三日﹐題詩金山曰﹕『十年橫海一孤臣﹐佳气鍾山望裏眞。鶉首義旗方出楚﹐燕云羽檄已通閩。王師桴鼓心肝噎﹐父老壺漿涕淚親。南望孝陵兵縞素﹐會看大纛搗龍津。』前云﹕『予以接濟秦藩﹐帥泊金山﹐遙拜孝陵﹐有感而賦。』後云﹕『甲午年孟春月﹐定西侯張明振同誠意伯題並書。』越二日掠輜重東下﹐二十三日上午﹐余以候試江陰﹐因詣北門﹐遙望見旌旗蔽江而上。彼此炮聲霹靂﹐人人有懼色。四月初五﹐海艘千數﹐復上鎭江﹐焚小閘﹐至儀眞﹐索鹽商金﹐弗與﹐遂焚六百艘而去。明振還師海島﹐羣帥謂彼無功﹐明振疽發背而死。或曰﹐明振素稱閩中名將﹐所居地名十坡﹐故號『十坡張』。初起義後﹐與鄭成功合。」

六七﹑明季閻爾梅﹐徐州沛縣人。《贈惟一僧》詩云「不謂人間有此僧﹐說來遺事最難聽。胡笳攪破桑幹水﹐天壽山塵隔祖陵。」又《題胡塵圖》云「十三陵上白雲沈﹐樵滿山橋牧滿林。哭得幾聲歸去早﹐歷亭西郭聽胡琴。」極沈鬱之致。

六八﹑淸未有爲新體艷詩者﹐頗有意趣﹐人境廬之流亞也。其詞曰「掛起百葉窗﹐窗外月如水。月下倚歡肩﹐泥讀新聞紙。」「飲歡加非茶﹐忘卻調牛乳。牛乳如歡甜﹐加非似儂苦。」「歡才人不如﹐幾日通寄。爲問蟹行書﹐可有鴛鴦字﹖」

六九﹑林庚白作詩話﹐詆謨沈寐叟﹐而力尊梁星海﹝鼎芬﹞﹐以美女擬之。星海於詩﹐故自不惡﹐而其人則可議。其夫人與文廷式曖昧事﹐人皆知之矣。光緒壬午﹑癸未間﹐星海與康長素交至深﹐星海贈長素詩云「牛女星文夜放光﹐樵山雲气郁蒼蒼。九流混混誰眞派﹖萬木森森一艸堂。但有羣倫尊北海﹐更無三顧起南陽。芰衣蘭佩夫君笑﹐蕉萃行吟太自傷。」詩凡三首﹐此其一也。其所以尊長素者至矣﹐及戊戌政變﹐長素得罪出亡﹐星海乃取文悌參劾之折﹐匯刊布市﹐覆雨翻雲﹐已爲識者齒冷。淸社旣屋﹐星海謁長素母墓﹐已西復辟﹐兩人又沆瀣一气﹐可謂顏之厚矣。星海在張文襄幕府時﹐文襄每日所讀何書﹐星海每次以龍洋十元賄文襄侍者﹐刺探以告之﹐則亦取某書熟讀。至文襄處﹐文襄若詢及書中事﹐星海應答如流。文襄則大驚﹐以爲博雅不可及﹐而不知其襲和坤之故智也。﹝相傳和┞入宮﹐身佩荷囊﹐中滿貯金豆﹐以絡遺太監。大監以干隆一舉一動告之者﹐予以金豆一粒。﹞星海詩最爲文襄所擊節者﹐爲《花工閣詩題詞》二絕句﹐文襄嘗書扇以贈人。玆錄之﹕「正是斜陽欲落時﹐不成一事鬢如絲。文章無用從飄泊﹐惆悵花王數首詩。」「靑豆房中意想深﹐酒醒撫劍更沈吟。誰知一摘芙蓉淚﹐已入才人異代心。」

七○﹑影後胡蝶﹐粵之南海人。其父曾任職京奉鐵路﹐職累遷。蝶幼侍父任所﹐旋其父任粵鹽務﹐罷職僑滬﹐因以家焉。蝶始入友聯公司﹐演《秋扇怨》一片﹐是爲蝶於影界發軔之始。嗣入天一公司﹐演《梁祝痛史》等片﹐名漸盛。後入明星公司﹐藝益進﹐名益盛﹐乃有「影後」之稱矣。蝶初在友聯﹐與林雪懷相識﹐訂白首盟。後卒悔盟﹐論者少之。倭擾東北之秋﹐蝶方在北平﹐韻事流傳徧海內外﹐蓋傅彩雲後﹐一人而已﹐𨿽然﹐彩雲以纖手操縱夷獠﹐斡旋和議﹐衡量功罪﹐固未可同日而語矣。蝶於電影之外﹐並擅舞臺劇﹐每於影片開映之際﹐粉墨登場以助興。癸酉冬﹐在首都南京大戲院演劇﹐或警以書﹐並附一彈﹐亦云險矣。余友楊無恙有《胡蝶》一詩云「胡蝶飛來劍气銷﹐後庭玉樹可憐宵。富平金彈虛拋盡﹐猶暱春燈抱舞腰。」使事可謂精當。余謂天生尢物﹐代不數人﹐陳圓圓後有傅彩雲﹐傅彩雲後又有此豸。圓圓﹑彩雲﹐得梅村﹑樊山之筆而名益熾﹔如蝶者﹐固不可不加以渲染也。癸酉冬暮﹐屏居無聊﹐因作《胡蝶曲》以寄興。事本傳聞﹐或難徵信﹐苟有失實﹐余固不任其咎焉。後又作《後胡蝶曲》﹐﹝詠其與戴笠事。﹞亦然。

七一﹑近人論浪漫詩人﹐爭稱蘇曼珠。曼殊尙浮淺﹐不足道。若吾邑黃摩西﹐則不愧近代浪漫詩人之魁首矢。摩西身世﹐金丈松岑著《蘇州五奇人傳》﹐所述已詳﹐然亦行誤者。金丈叔遠﹝鶴衝﹞曩在東吳大學﹐與摩西爲同事﹐且同鄕﹐交尢契。上告余曰﹕《中國文學史》一書﹐非摩西—人之作﹐屬於古代者﹐出摩西手﹐漢以後則他人所續也。摩西性極懶﹐作字尢譎詭﹐類虫書鳥篆﹐人不能識。《文學史》一書當時逐日編纂﹐用爲校十講義。往往午後需用﹐而午前尙未編就﹐則銜煙筒﹐起腹稿﹐口授金丈﹐代爲筆錄。錄就後﹐略—過目﹐無誤漏﹐則繕寫員持去付印矣。摩西生前所作詩詞之多﹐不數日便成一小冊﹐輒爲朋好持去。歿後遺稿散佚。其《摩西詞》一冊﹐系手定者﹐張丈隱﹝鴻﹞已爲排印行世。隱丈尙藏有摩西詩集﹐名《石陶黎煙室詩》﹐凡十數冊﹐以付叔遠。東吳大學教授淩景賢君來虞﹐由蕭蛻庵紹介﹐錄副本以去﹐云將刊印而未就。淩君副本旋失去﹐丁丑之亂﹐全家被火﹐原稿亦失。摩西鄕人夏素民搜輯其遺詩成帙﹐叔遠又爲補十四首。稿本藏常熟文物管理委員會。其子別有藏本﹐曾函告余﹐尙未

七二﹑民國以來﹐有一詩史中絕好資料﹐余久欲以長慶體寫之而未就。玆先述其事於此﹕「小鳳仙」者﹐杭州駐防旗人世。吾邑曾孟朴官浙時﹐其夫人以二十金得之﹐時年十二歲矣。始意孟朴蓄之﹐待其長而藏之金屋。不意性情桀傲﹐孟朴知非樊籠中物﹐乃歸之其母﹐其母亦名妓也﹐乃挈之往上海。惟限於曾氏之約﹐不能倚門。乃至北京﹐旣樹艷幟﹐香譽借甚。蔡松坡一見賞之﹐非貯之金屋不可﹐乃孟朴介紹。詎風仙殊不願﹐拒絕孟朴﹔一面告松坡﹐言我二人不可以孟朴作煤妁。於是與松坡別租一屋同居﹐而花叢仍托足焉﹐侑酒徵歌﹐依然故我。松坡頷之﹐遂如約。實則孟朴居間﹐挾其身券﹐必不能自由至此也。後松坡出亡﹐送至日本。松坡歿﹐鳳仙並未下一淚云。張丈隱爲餘言如此。丈與孟朴總角交﹐其言皆可信。鳳仙事何足道﹐然寫鳳仙﹐卽可渲染松坡也。

七三﹑肅順事﹐余於前論楊見山詩中曾及之﹐而猶有未盡。肅順雄才大略﹐在晚淸滿人中不可多得。以謀叛伏誅﹐乃慈禧一面之詞﹐未足置信。肅順府中﹐人才亦盛﹐如王闓運﹑髙心夔﹑盛康﹑徐昌緒﹑龍湛霖﹑黃錫燾。尹耕云﹑劉熙載等皆是。使肅順不死﹐則慈禧決不能擅權﹐國事大有可爲。海軍之費﹐決不至作頤和園之用﹐而後此甲午﹑庚子之役皆可免﹐淸社亦何至於亡。肅順死而此局全變矣。曾國藩出於肅順拔擢﹐同治中﹐曾破金陵。若遵咸豐手詔﹐本議封王。而滿廷卒自食其言﹐僅封以侯。曾此後亦深自韜晦﹐惟恐禍之及身。所以然者何﹖蓋滿廷終以其爲肅黨而忌之耳﹐淸廷不可不亡﹐肅順不得不死﹐是皆天也。肅順賜第﹐在扇子湖﹐卽京西海澱。髙心夔《陶堂志微錄》中有《城西》二首﹐卽爲肅順而作。詩曰「連云列戟羽林郎﹐苑樹依然夕照蒼。一狩北園盛車馬﹐再尋東閣杳冠裳。氵蘭苦污生前佩﹐炷麝能升死後香。赫赫爰書鑄史﹐天門折翼夢荒唐。」「寵冠親賢料遽衰﹐致身胡取亟登危。將軍淸靜歸淳酒﹐公子聲華誤繡絲﹐坊樂入筵天慶節﹐殿材營第水衡司。十年風義虧忠告﹐江海堙流此淚垂。」「天門」七字。明爲肅順辧誣。風義之篤﹐有足多也。

七四﹑曾見一筆記﹐載云「淸世祖章皇帝﹐素喜禪學﹐常與西山一老僧相善﹐時召入宮。一日問僧曰﹕吾欲出家﹐何如﹖僧合掌曰﹕陛下卽佛也。佛以出世救眾﹐陛下以入世救萬民﹐功徳一也。何必棄萬乘之尊﹐而學一瓶一缽之枯禪乎﹖後一日﹐老僧在山中﹐忽出寺。臨行﹐謂其弟子曰﹕明午有一偉男子來求剃度者﹐可告以師已出。並畱言云﹕此事萬不可作﹐惟勸早歸而已。弟子諾之。次日﹐果有一人來﹐云將削髮﹐因以師言告。其人憤憤而去。次日﹐章皇帝遂相傳駕崩﹐其實則出宮不知所往也。於南書房禦幾上﹐有素愛之水晶界尺下﹐畱一朱諭云﹕『朕自入關來﹐見漢人之聲明文物﹐深愧不如。朕有隱慝﹐不可對人。惟有削髮空門﹐求我佛懺悔而已。諸王大臣﹐可卽擇漢人之賢者立之﹐勿傳於吾子﹐是所望也。勿以聯爲念。』後遂不知蹤迹。聖祖曾屢次奉太后至五臺山﹐實欲訪其遺迹也。西山有天臺山者﹐上有肉身坐化之一僧﹐名曰魔王。端坐﹐首斜俯﹐軀體偉然﹐旁有二石球。相傳魔王在山時﹐於山頂有大石二﹐寬闊二丈餘。每日蹴之使落﹐則以手舉之至峯頂﹔又蹴﹐則又舉之。二石日久圓滑成球﹐迄今猶正峯頂。可望見身旁二石球﹐以記遺迹也。細考之﹐當卽章皇當時實隱於此﹐得道而卒。惟號曰魔王﹐則不知何意耳。」吳梅村《淸涼山贊佛詩》云「房星竟未動﹐天降白玉棺。惜哉善財洞﹐末得誇迎鑾。」《集覽》注引《晉書天文志》云「房四星﹐爲明堂﹐天子布政之宮。」蓋謂帝座未移﹐弓劍虛閟﹐旣遁迹五臺﹐佛法平等﹐固未得稱迎鑾也。近人錢塘張盂劬﹝爾田﹞先生力辧此說之不然﹐其言曰「據《史記天官書》﹐房星法主車駕﹐乘興未駕而玉棺遽降﹐洞豈未號迎鑾﹐山豈曾傳駐蹕﹐尙得謂袈裟新換﹑弓劍虛埋耶﹖」又引宋均注《詩緯汜歷樞》云「房旣近心﹐爲明堂﹐又爲天府﹐又六駟也。是房實有明堂布政之稱﹐但非本誼﹐本誼則仍以主車駕爲正訓。」其說甚辧。然詩人用典﹐異於考據家之云云﹐固不必盡用本訓也。況《贊佛詩》末首﹐詞旨尢明顯﹐豈得盡目爲鴻都道土之談乎﹖余後又博考羣書﹐知順治𨿽有出家之念﹐而實是駕崩﹐張先生之說固自不誣。

七五﹑淸制﹐貂鐺不得預朝政﹐且不得出禁城。慈禧太后臨朝時﹐頗任用寺人安得海﹐卽世所謂「小安子」者也。寵貴勝王公﹐後至山東﹐爲丁文誠公所斬﹐薛庸庵文集中記之詳矣。嗣後有印劉者﹐權勢相埒﹐然頗自斂迹﹐不敢恣肆。其卒也﹐太后賜經四十九壇﹐可謂榮矣﹐𨿽親王之貴無有也。印劉卒而李蓮英起﹐內皆呼之爲李總管﹐俗咸呼爲「皮小李」者也。聞李幼時﹐曾爲皮匠﹐故云。嘗語人曰﹕我他日首須未知何如﹐遑問身家﹖然慈脊之隆﹐朝中無匹。李妹亦夤緣入宮﹐醇邸﹑慶邸﹐皆假以詞色。如張南皮﹑袁項城﹐皆與問饋﹐聲勢炙手可熱。榮相在政府時﹐尢極意逢迎﹐故慈眷諸相中﹐於榮最優也。吾邑孫希盂﹝景賢﹞﹐有《寧壽宮詞》﹐詠蓮英事﹐可稱詩史。希孟爲張丈隱門人﹐詩學玉溪﹐得其神理。如此人而不得四十﹐人共惜之。其詩云「章皇當日入關初﹐腰縣弧矢定坤興。一代龍興徵祕史﹐眾生魚爛奉文書。廟謀宏連威尺咫﹐特鑄金牌葆史。猶恐宮鄰後代忘﹐欲知殷鑑前朝是。貂鐺不得位諸卿﹐狗監那教越禁城。四星黯淡無顏色﹐只爲中央帝座明。詔語森嚴布方冊﹐甲令相傳年二百。總稽七政握璇璣﹐安鎭九州類磐石。從來天命慣無常﹐涓涓禍水本荒唐。熱河一哭宮車晚﹐畱得山嬰問上皇。百官拜表紛言事﹐白幃早定臨朝制。抱帝初知國步難﹐正衙不廢廷臣議。壽山佳气鬱蔥蔥﹐罷講樓船水戰功。胡天后劫換前劫﹐桑水新宮勝舊宮。盤蛇櫳鳥三百丈﹐天家富貴眞無兩。電火齊懸日月燈﹐云階新結珍珠网。避暑宸遊賭水嬉﹐深宮行樂少人知。烏藥含香貢羅斛﹐鴟巾奏技舞句麗。長秋一去夢恍惚﹐誰奉金蓖司玉拂﹖老佛螺鬟添幾絲﹖小臣蟻命輕一發。車誰復擅專房﹖蓮貌依稀似六郎。描取江南時樣髻﹐攜來試攺內家妝。繡衣貴寵嗟無比﹐詼諧能博慈顏喜。人生難得是無愁﹐天下興亡如敝屣。寶鏡盤龍四面開﹐官家侵曉問安回。蓮葉偸看魚戲樂﹐楊花飛入燕窠來。中山家世嬋娟子﹐城南小吏何足齒。原執獅環奉至尊﹐寧壽宮十宣鳳紙﹐咳珠唾玉弄乾坤﹐歌翻連臂啄王孫。髙官競逐千金價﹐小妹還承再顧恩。鶴髮老淚盈掬﹐鐵冊猶存誰能讀﹖看取漢家土一А﹐未抵晉人書千軸。﹝曾於海王村書肆﹐獲見內府祕藏﹐皆宮監竊出﹐求價亦不奢也。﹞寢殿晨昏侍從余﹐翻雲覆雨天欷噓。史館但頒時政記﹐諫垣那有匿名書。鸞臺鳳閣傅刀敕﹐徵兵謀起淸君側。王枉遣募英豪﹐何進空成誤家國。金吾廳事一朝開﹐森沈兵幕生風哀。衣帶似聞新旨下﹐罘崽已劫軟輿來。含桃顏色飛蓬首﹐毀容暗乞慈恩救。豈有浮雲蔽日兄﹐願塡淸露答天后。官家孝思作民倫﹐早日難忘調護恩﹐重請臨朝施紫帳﹐忍今執法議黃門。魚龍變幻如遊戲﹐兩宮謠涿眞無忌。閣門嬰﹛羽是﹜問妖祥﹐園林虫迹成文字。城西ピ赫門如雲﹐豪貴紛交歧路輪。座中賓客誰第一﹖气槪終推同姓人。﹝謂李來中。﹞蘭盟重疊稱兄弟﹐走謁王侯驚倒屣。長纓請得縛天驕﹐吞刀吐火尋常技。九重宵旰啟皇衷﹐詔爲昆夷講武功。枉習陣圖作鵝鸛﹐可憐軍士化犭爰虫。北門管鑰宵傳警﹐雞籌催起犀環醒。阿監先奔花萼樓﹐貴妃已墮燕支井。蒼黃車騎出重城﹐愁聽鈴聲雜雨聲。五臺山上丹檀坐﹐七寶鞭前艸木兵。龍蟠虎踞竄狐兔﹐夫容鏡檻歸無路。山鳥驚呼帝柰何﹐波臣欲勸公無渡。麻鞋踏破豆田荒﹐金牀玉几夢旁皇。行在辟風兼辟雨﹐去程愁露復愁霜。秦關四扇縈淸渭﹐如過稠桑淚相對。水自東流人自西﹐安得迎儂歸大內。明年哀痛詔回鑾﹐正是黃河十月寒。鹵簿閒聞徵百燎﹐屬車重見擁千官。園陵冷落山川攺﹐舊時金碗今何在﹖已判靈沼化灰塵﹐又見花樓賭錦彩。重樓新起仿只洹﹐殘磚剩瓦出儀鑾。搜到大都宮殿簿﹐靈光更在翠微間。似聞昨日瑤池壽﹐後庭酒肉有餘臭。侏儒飽死臣朔饑﹐南臺詔復宮錢舊。鵝籠書客醉夢餘﹐水天話舊每唏噓。原頭幾失上林鹿﹐市中曾換昆池魚。甘泉玉樹多枯槁﹐惟有李花顏色好。靑龍本是可憐虫﹐赤鳳原如同命鳥。刑余自古有英雄﹐索隱能存史筆公。亡秦卻是趙公子﹐未許陳王第一功。」

七六﹑淸景帝二妃﹐曰瑾曰珍﹐爲姊娣。珍妃貌失麗而性婉淑﹐帝絕暱之﹐惟不得太后歡。內監或構蜚語﹐誣妃干預外廷事。太后怒﹐杖之﹐幽於別宮。長門月冷﹐永巷秋深﹐妃亦自判相思死矣。庚子兩宮西奔﹐瀕行﹐太后命投妃於井而死﹐是可哀已。先是二妃幼時﹐江西文蕓閣﹝廷式﹞曾客其父長善家。蕓閣以庚寅第二人及第﹐妃屢爲帝道之。甲午大考翰詹﹐帝親拔置第一。妃旣幽囚﹐蕓閣亦廢。《雲起軒詩》中有《月》詩云「藏珠通內憶當年﹐風露靑冥忽上仙。重詠景陽宮井句﹐菱幹月蝕弔嬋娟。」蓋弔妃之作也。湘鄕曾重伯﹝廣鈞﹞賦《庚子落葉詩》亦詠妃事﹐傳誦藝林。秀水金孫﹝兆蕃﹞先生《安樂鄕人詩集》中﹐有《宮井篇》一首﹐長一千三百十六字﹐工麗無匹。不厭其長﹐錄之以饜讀者﹕「金轆鱸收銀綆絕﹐中有貞魂夜嗚咽。萬劫纏綿精衛心﹐一泓黯淡子規血。恭聞荀憲出侯家﹐露種云栽姊妹花。詠絮庭階徵慧業﹐頌椒戚裏紀才華。珊玉交柯互蔥﹐那知合徳慚飛燕﹐最小尢邀阿母憐﹐能詩每起諸昆羨。漫問人間玉鏡臺﹐芻尼奴報好音來。豈因門戶求光彩﹐多恐天人少婿才。是時長信方虛位﹐妙選良家循故事。蘋澗咨諏季女賢﹐椒塗鄭重君王意﹐霞帔云拜早朝﹐雙芙蕖壓萬花驕。綠簽畱禦丹毫染﹐共諭東風屬二喬。史官枉頌宣仁後﹐調護官家復何有。但冀門楣重外家﹐何嘗鐘鼓求嘉偶。手書特下定中宮﹐以侄從姑禮數隆。仙近瑤池班自貴﹐嬌藏金屋語旋空。先期仍建臨春閣﹐相臣宣冊宮懸作。共羨齊飛近太陽﹐還教連袂朝長樂。鸞輿平入止車門﹐親迎方知敵體尊。甥舅婚姻先大國﹐晨昏氵氵隨怙慈恩。普天同懾金輪聖﹐嘉禮初成詔歸政。廿年再撤白紗幃﹐此事朝家未爲盛。排雲樓閣瞰昆明﹐卻惜軍興助水衡。乍可武皇勞習戰﹐來文母祝長生。賢妃心怵危機伏﹐竈臼新來語還恧。昭訓何緣忤獨孤﹐樊姬豈敢言孫叔。螟贏由來釁易尋﹐中宮督過復相侵。佩賣朝正嫌位逼﹐盟釵夜半嫉恩深。小印親鈐亻亻予趙﹐慈寧怒卻充華表。羅織焚椒一卷成﹐錄中罪狀知多少﹖鞭鸞撻鳳肯相寬﹐座上君王掩面看。蘭定當門珠淚咽﹐﹛艸﹜因屢折玉容殘。彊顏甘受泥中辱﹐名花摧折罡風酷。點額何煩獺髓調﹐斷腸誰乞鸞膠續﹖紈扇悲涼感不禁﹐況教同謫累Чパ。共看永巷三更月﹐依舊君王萬古心。從此龍顏常不懌﹐欲還阿柄嗟無術。易得蘇張辧士才﹐難收產祿諸軍籍。徙木威輕令不行﹐投梭謗急事誰明﹖若爲扶得潛龍起﹐至竟難求畫虎成。碧鸞頃刻重回馭﹐殘星ㄦㄦ嚴霜曙。紫气爭迎西母來﹐靑陽暗逐東皇去。表吁臨軒作奏工﹐內傳刑賞出宮中。太液池西顯陽殿﹐寂寥眞不減樓東。堯城卽在華林圃﹐根葉猶教共辛苦。萬乘君王失意人﹐一片瀛臺漧淨土。宮庭行孟古應稀﹐湘竹斑痕徧禦衣。失水蛟龍方意气﹐當關虎豹又戎機。驕王遷怒違言始﹐欲冊王孫作天子。主鬯三朝策定無﹐叩關六國兵來矣。丁甲神奇戊巳屯﹐並成大錯鑄蒙塵。從亡已分偕良娣﹐臨發猶能殺太眞。拜詔但言賜卿死﹐阿武相殘何至此﹖自合縑囊撲殺休﹐初無復壁求生恥。未悲此變起蒼黃﹐但恨他生事渺茫。妾心早辦井波定﹐妾身甘化井泥香。崦嵫畱得餘暉在﹐微軀齏粉原無悔。射日將如毒手何﹖化虹還向前頭待。懸崖決絕赴重泉﹐位業仍歸離恨天。慘禍羞同漢宮彘﹐殘魂還作蜀山鵑。乘輿此日悲岐路﹐珊瑚鞭折驊驑駐。豆粥分嘗少一人﹐柘觀回看不知處。從官傳報失傾城﹐淒惻君王馬上情。共命文禽難逭死﹐紇幹凍雀忍孤生。昔潛於淵今在野﹐沈冥魚服何爲者﹖似聞挽各議關中﹐又傳定歃盟城下。經年播越復收京﹐歌舞斑衣飾太平。彤升三朝嚴禮法﹐黃臺一摘噤歌聲。嘆息北宮仍閉置﹐楚歌楚舞同揮淚。九龍殿側夕陽中﹐念奴指點傷心地。趼鮮庭院立多時﹐落盡桐花斷絲。倩影猶疑鑑環佩﹐血痕那肯作胭脂。萬一微波通繾綣﹐髙唐夢亦君王願。枉費東朝錫礻遂文﹐難償南內聞鈴怨。聞道深宮意兢業﹐蒼鵝惡讖紅羊劫。計左三渝海上盟﹐圖窮一試荊公法。往復平陂劇可哀﹐天心旣厭豈能回﹖橫磨利劍新經義﹐覆雨翻雲盡禍胎。帝江尢懼鬼謀驗﹐ホ黯窮泉求故劍。身到虞淵判共沈﹐心知炎井難重焰。上陽病亦向秋孱﹐先後生天一日間。若使眞泠遲旦暮﹐倘能返照滿河山。守祧重賴旁枝續﹐委裘負深相屬。邵陵兄弟中外軍﹐會稽父子東西錄。殿前鐘ね忽蒼涼﹐禪詔無端出未央。姑婦殘棋分勝負﹐祖孫繡褓論興亡。滄波剩取靈鶼翼﹐昭陽非復寒鴉色。隨例銅作太妃﹐斷腸玉樹悲忘國。想象神君領玉霄﹐靑天碧海夢迢遙。雀臺涕淚梟磯殉﹐不負重瞳只二姚。卽今彤管無南董﹐碧血空隨井華湧。落妃泉不變滄桑﹐報主人休比張孔。凡楚存亡莫費辭﹐一朝終始《風》詩。落花直下昆侖井﹐仙果追思阿耨池。」

七七﹑同邑徐枕亞﹐以著小說《玉梨魂》一書得名。慘綠少年﹐紅閨淑女﹐爲此書所陶醉者﹐不知凡幾。然此書純以爛四六堆垛而成﹐在說部中固下乘也。北京世家女某﹐顚倒是書中﹐以爲枕亞故當爲一翩翩年少﹐初不知其人乃骨立類山魈也。適枕亞悼亡﹐女乃自薦﹐願奉箕帚。女父故顯宦﹐雅不欲以髙門偶彼寒素﹐女持之堅。枕亞北上謁女父﹐女父叩以經史學術。枕亞本不學﹐徒恃狂華獵浮名﹐至是大窘。然女卒適徐﹐南歸拜徐母。徐母頑囂特甚﹐枕亞前妻﹐備受其淩虐﹐以迄於死者也。女不能堪﹐遂北歸母家。張恨水《春明外史》說部紀此事淋漓盡致﹐皆實錄也。吾友楊﹝C043﹞恙曾爲枕亞畫扇題一絕句云「柳絲冶媚人憔悴﹐料峭春寒凍黛痕。陌上花開歸尙緩﹐爲君腸斷《玉梨魂》。」以淒惋之筆﹐寓詼諧之意﹐枕亞亦不慍。﹝C043﹞恙近刻《﹝C043﹞恙吟稿》中已刪去﹐玆錄之﹐以備編民國以來之本事詩者。

七八﹑劉三秀者﹐吾邑之直塘人。生時異香滿室﹐術者推其命必大貴﹐其家奇之。父母早歿﹐有二兄﹐長兄恂恂儒者﹐次兄則虎而冠者也。三秀旣長﹐擇婿綦嚴。同邑有黃亮工者﹐雄於財﹐而起家微賤﹐其人亦傖俗。喪其偶﹐耳三秀名﹐來委禽焉。其長兄殊不願﹐謂我家𨿽貧﹐然世本淸門﹐豈能偶彼氵蜀富。亮工乃賄其次兄﹐三秀卒適黃。生一女。亮工尋歿﹐無子。三秀之次兄欲以己子爲其後﹐三秀拒之。三秀女稍長﹐在家讀﹐其次兄之子亦附讀焉。戲其妹﹐女哭訴於母﹐三秀大怒逐之。其侄遂懷深恨﹐伺隙以尋釁。會江南大亂﹐遂導兵入黃宅。母女失散﹐三秀爲李成棟所得。成棟敗﹐所虜婦女盡歸親王。先是﹐三秀旣適黃﹐其長兄卽不與來往。人或勸之﹐始通訊問。至是﹐輾轉探知三秀在豫王處。時豫王將發還所虜婦女﹐三秀長兄乃往金陵。旣而諸婦女中﹐獨畱三人﹐三秀其一。豫王初見三秀﹐驚其艷﹐欲納之。三秀觸柱圖盡﹐長髮委地﹐王見而憐之。乃安置一室﹐命管家滿婦婉勸之。終不許。最後以一品冠帔進﹐三秀感王厚恩﹐乃拜謝。惟以愛女暌離爲恨﹐豫王遂下令軍中。覓其女﹐輾轉得之。三秀爲破涕﹐始以身事焉。豫王福晉旣薨﹐三秀遂爲福晉﹐術者之言果驗矣。或謂三秀所遭者非豫王﹐實一貝勒某﹐暇當再考之。小說《紅樓夢》中之劉老老﹐或曰卽指三秀。蓋三秀至康熙朝時﹐年已老邁﹐且來自江南鄕間﹐其身分與劉老老相合也。丹徒丁ウ公﹝傳靖﹞有《黃鵠雲中曲》﹐哀感頑艷﹐足補淸初詩史之遺。玆特錄之﹕「吳江錦浪接銀潢﹐蓋代功勛絕代妝。生就傾城劉碧玉﹐春風合嫁汝南王。家近琴川春水綠﹐翠袖天寒倚修竹。《祕辛》小錄狀難工﹐洛水名篇摹未足。女伴相逢識異人﹐仙雲朵朵生裙幅。自是諸天謫降來﹐人間無此黃金屋。坤靈扇底影模糊﹐歸妹爻成誤彼妹。錦句淑眞腸已斷﹐銀屏卓女夢還孤。洗面終朝惟雪涕﹐一天烽火愁無計。的的平生掌上珠﹐蒼黃失散空牽袂。領軍大索徧良家﹐別冊抄名歸邸第。和淚難勻墮馬妝﹐飛蓬愁挽拋家髻。錯怨秋來風雨多﹐誰知春到江山麗。親賢開國馬蹄勞﹐淮海南來仗節旄。叔父忠勤諸路定﹐天人光气五云髙。帳中一瞥驚鴻影﹐剪燭停觴問鄕井。東風著意惜名花﹐風自溫存花自冷。淚雨紅拋散不收﹐鬢云綠扶難整。爲憐漆室恨方長﹐忍迫息嬀妝便靚。扶歸別院勸加餐﹐欲得嬋娟破涕難。火急軍符尋弱息﹐書來才得展眉看。此際啼痕斷猶續﹐此時心事舒還蹙。何意哀蟬落葉聲﹐恰成羯鼓催花曲。一笑先除白柰簪﹐兩行照引金蓮燭。枉住胭脂塞上山﹐才知羅綺人間福。彩雲華月照朱樓﹐玉蕊瓊枝喜並頭。銀蠟替流甄氏淚﹐翠螺輕掃宋愁。歌翻昆莫宮中曲﹐寒賜明妃馬上裘。除卻昭陽難得似﹖笑人夫婿覓封侯。江海風淸歸節鉞﹐香車並載朝金闕。棣棣山河翟光﹐垂垂雨露蘭芽發。錦繃捧出印兼戈﹐金冊頒來星替月。閬苑瑤花到處傳﹐侯家鈿轂爭先謁。稱觴聖母會朝參﹐特賜宮花手替簪。笑語金釵諸戚畹﹐果然春色在江南。當年陵谷滄桑變﹐天下騷然苦爭戰。勛守徐鄧劫灰銷﹐貴戚周田廝養賤。吳苑花嬌鹿走殘﹐隋堤柳嫩鳥棲徧。煙蔓埋香幾處邱﹖風萍逐水誰家媛。玉樹聲淒璧月寒﹐上林紅紫亦闌珊。天心獨惜蓉麓艸﹐一夜風來化牡丹。此中消息誰能說﹖說與旁人增太息。一局全翻李易安﹐遺聞莫證樊通徳。花落琴川水自斜﹐誰知此地產瓊花。虞山村下殘陽艷﹐猶照當年福晉家。」

七九﹑當今海內外﹐莫不知虞山有「石烏龜」其人。石烏龜者﹐趙石農之綽號也。石農名石﹐號古泥﹐晚自稱泥道人﹐常熟西唐市人。家世寒素﹐父少遊賣藥設肆於金村。石農幼時﹐父督之嚴﹐就藥櫃肄書﹐風雪不輟﹐業日進。喪母﹐悲憤削髮﹐欲爲僧。鄕先進金石頑老人昆季閔而挽之﹐勸以學。讀書不多﹐而能悟解。弱冠就余從舅父沈石友﹝汝瑾﹞家主計。沈嗜金石書畫﹐罄所有與觀﹐使治硯刻銘。出同邑李鐘之門﹐又從安吉吳昌碩遊﹐益工刻劃。其治印也﹐涉獵商周之龜甲﹐沈浸秦漢之碑鼎﹐撮其精英﹐施於方寸下行之中。抗丁﹑陳﹐藐文﹑何。昌碩嘗曰﹕當讓此子出一頭地。然石農不自喜﹐曰﹕我以繃口耳。沈夙與昌碩交﹐又交余姑丈兪金門﹝鐘鑾﹞。石農因沈識兪﹐而兪之舅氏﹐余舅祖松憚老人翁文恭也。文恭罷相歸﹐過兪﹐見石農書類己﹐又識其鐵筆﹐與語﹐大悅之。促使鐫印。時求文恭書者踵相接﹐不暇悉應。則屬爲替人。緣是代筆﹐爲文恭特許﹐較之沈寐叟門人謝某﹐專事僞托沈書以漁利者﹐固不可同日語也。石農之書﹐以顏魯公爲基﹐澤之以蘇玉局﹑米南宮﹐筋骨遒健﹐得文恭之體。文恭暮年﹐以所用之印贈之﹐曰﹕惟子可以繼我矣。文恭旣薨﹐骨董家猶匯金丐書栗翁名。石農久而苦之﹐故晚年所作書﹐乃以趙石顯。石農貌奇古入畫﹐須髯如戟﹐肖鍾馗﹔暑日袒胸執蒲葵﹐又如八仙中漢鍾離﹔又與吾友蜀人張大千貌絕相似﹐皆山川奇气之所鍾也。石農先以篆刻名﹐書法特余技耳。書成又學畫﹐因題畫乃學詩。偶作韻語﹐必有奇趣。張丈隱謂其超軼處可過板橋云。癸西春得疾﹐病中猶伏案奏刀不少休。或勸之﹐笑且嘆曰﹕亦知我將投筆封侯乎﹖「封侯」者﹐封喉也。已而喉果不進食﹐以至於輟筆﹐前言竟成讖語。病革﹐語其妻曰「我以鄕曲小兒﹐從士大夫遊﹐獵取浮名﹐得年六十﹐天不負我矣。」其女趙林﹐適同邑蕭茂碩﹐學藝能紹父業。張丈隱﹑金丈叔遠爲刪定其遺詩﹐繡之梓。玆錄其題畫詩數首﹐以見風趣。《畫荷》云「蟾蜍露潔松煙古﹐種出芙蓿世塵。一樣淸華池上客﹐浮萍相處不相親。」《題畫梅》云「放筆虯枝抱滿懷﹐等閒未肯與明儕。山妻笑勸書千本﹐燒粥從今不買柴。」《牡丹》云「慣寫疏花筆底寒﹐寫成只合自家看。欲驚世眼須煊爛﹐且把燕支畫牡丹。」《題梅竹》云「一个兩个竹葉體﹐三圈五圈梅花身。要知六法尋常事﹐須淨胸中一點塵。」《畫石》云「嶙峋石骨寒且僵﹐碧苔爲貌云爲裳。何時膚觸飛膏雨﹐潤徧人間凍餒腸。」《題畫》云「孤亭矗立在山巓﹐石徑苔荒絕可憐。自笑年來成獨往﹐到無人處坐看天﹐」《寫菊》云「小窗無事寫秋花﹐腕底西風爛熳斜﹐莫笑山籬寒菊賤﹐曾隨松柳入陶家。」《紫藤石筍》云「石丈崢嶸負奇气﹐冰心冷面似枯禪。忽逢奼女爲裝束﹐束縛腰支煞可憐。」《紅梅》云「鐵虯夭矯駕紅霞﹐墮入春風處士家。卻笑未能忘結習﹐起調顏色寫橫斜。」《寫梅》云「疏影寒窗偶得之﹐此中三昧幾曾知﹖瞎牛老缶都仙去﹐可笑稱尊無佛時。」超逸之致﹐不當以格律繩之。

八○﹑沈乙庵詩深古排﹐不作一猶人語。人謂其得力於山谷﹐不知於楚《騷》八代﹐用力尢深也。才學所溢﹐時時好用僻典生字﹐更益以佛典。有包舉萬象之力﹐故不覺其瑣碎。確足震聾駭俗﹐而人亦不能好之。與散原齊名﹐而後輩宗散原者多﹐宗乙庵者絕無。有之﹐僅一金甸丞﹝蓉鏡﹞﹐亦不過得其一體。豈以其包涵深廣﹐不易搜窮故耶﹖然用此知乙庵髙於散原矣。

八一﹑乙庵辛亥以前詩﹐載於《近代詩鈔》者﹐五古如《雨夜》云「短檠三尺光﹐寫此寒人影。浪浪檐雨聲﹐眾響入孤警。宵气忄詹回﹐羈魂逝超騁。云車與風馬﹐見我城南景。蟠藤翠髯矯﹐僂儈亞枝整。遊子去不還﹐陰虫露階哽。去國歲再寒﹐淸光洗盯寧。寸心扃萬念﹐瞥眼造陳境。擊柝在遙衢﹐秋城四邊靜。推枕起旁皇﹐聽雞夜方永。」《練魄》云「練魄苦不早﹐悲歡同世情。華發垂素纓﹐老逐行人行。秋笛無緩聲﹐秋蟄有哀鳴。髙桐百尺瘦﹐霜月孤輪明。黔羸居北陰﹐命駕余遐徵。」《月夕奇五弟》云「淸風北陸來﹐吹我梧上月。石臺倚倒影﹐零露在衣發。萬里羈旅遊﹐三秋灣節。黃華屈宋艷﹐伴我張寒色。流光若逝水﹐剎那不容揭。娛玩此須臾﹐行人想天末。」矜煉如韓孟。七古如《小孤山》起句云「潯陽九派淪無迹﹐介石猶然立江磧。峨峨髙髻古嚴妝﹐俗眼還疑肖形拙。」不啻自狀其詩。《梅道人墨竹》句云「竹君風味出孤直﹐檀樂晚節無矜持。吳生蕩胸渭川隘﹐撲筆萬梢生墨池。」淸勁之气﹐如見其人。《病僧行》一詩尢奇譎。

八二﹑乙庵近體如《寶塔灣》云「蕭晨煙末泮﹐散舸趁輕鳧。一往聞揚語﹐重來識佛圖。風微漁唱遠﹐月淡曉光天。行色兼悲喜﹐沙頭問僕夫。」《舟發廣陵》云「歸程指煙水﹐心與楚云馳。客久諳船理﹐江淸見鬢絲。老慳筋力用﹐壯惜太平時。鼓角中宵動﹐江湖歲晚悲。」《初十夜月》云「微月出復沒﹐暗虫終夕鳴。夜光收露靜﹐深樹閃星明。怪石盤陀供﹐商歌曳縱行。赤藤吾至友﹐危處不相傾。」《客久》云「客久成貸﹐庭虛斷見思。乾坤多難老﹐鴻雁入云悲。過去事無迹﹐遠來生有涯。中園撫霜柏﹐念爾歲寒時。」斷句失題云「曉庭苔沁入﹐晚牖日光含。」《晚望》云「夜气蒸云合﹐平湖拓漲寬。」《丹徒渡江》云「形勝豈因兵技攺﹐江山曾識霸圖來。」失題云「客來策事都無對﹐病後觀心亦自忘。」失題云「直知死定優生樂﹐豈信文能見道眞。」《季直書來索題荷鋤圖詩》云「衣冠去作木居士﹐蓑笠歸來農丈人。儉歲百家生秕稗﹐傾身一飽不淄燐。」《西園蠟花》云「獨來曉徑香能絕﹐折近妝臺澹未宜。」《重過小姑山》云「江爲羅帶當風坐﹐月印妝娥攬鏡歸。」《紅梅》云「盡作朱看無碧處﹐偶然水靜見枝斜。」「不從月地矜奇夜﹐自向霜餘得冶思。」「餘妍競作千紅秀﹐先醒難畱一染身。」「人間久失燕支色﹐竹外長疑淚點斑。」七絕《雜題》云「楡葉榦靑柳葉黃﹐澹雲斜日蜀東岡。秋心總在無人處﹐坐看鳧翁沒野塘。」「江湖只是愛平流﹐帆自從容櫓自柔。至竟海門原咫尺﹐浪花何事白人頭。」皆髙古錘煉﹐二﹑三流詩人所不易到者。

八三﹑乙庵七律﹐起句常能破空而來﹐而絕不費力﹐此不易到。如「華表歸來鶴未仙﹐河山如夢夕陽前。」「冰柱排檐月光﹐安仁此夕最周遑。」「如此河山夕照明﹐野夫那不際承平」等句﹐皆絕勝。

八四﹑乙庵律句﹐奇辟古奧﹐其稍近人者﹐如「屏深老子婆娑影﹐風定曇花自在香。」「詩懷澹欲味無味﹐物態靜觀生不生。」「沈沈日月觀幽國﹐歷歷心精閟寂光。」「來從絕迹無行地﹐去卽阿含有頂天。」「大好家居撞幾壞﹐有情世界化無緣。」「風來路有音聲樹﹐詩就仙開頃刻花。」「無窮天地陳芻狗﹐豈有肝心化錄民。」「憔悴詩人依病榻﹐微茫《易》意筮歸魂。」「病眼觀空增黨莽﹐文心失侶不雄誇。」「仙家上法通三世﹐月地中庭可一方。」「閒共山翁論甲子﹐長畱《心史》映山河。」「有來秋色蒼茫裏﹐過去吾生次第觀。」「寒花自咽霜前露﹐芳樹遙憐物外秋。」「梅開正見香中佛﹐樹老誰知太古年。」「豈有谷神長不死﹐相將隱語度殘年。」「事久總知人定勝﹐意行元與物華親。」「盆花午韻香齊放﹐鏡檻憚心影不搖」等句﹐已非尋常蹊徑所有矣。

八五﹑瑗仲以乙庵先生遺詩五首錄示﹐蓋絕筆之作﹐幽奧淒苦。乙庵七律﹐此爲最工矣。題云《壬戌七月﹐薄感時行﹐三日而心志身力盡失﹐幾莊子之所謂吾喪我者然﹐起坐故猶如常。八月初二﹐便皆閉﹐腹漲欲死﹐又恍悟盧升之自投潁水﹐非無由也。佛蘭謝醫以歐法治之﹐殘喘僅僅﹐呻吟病榻﹐又十餘日矣。病中得樊山老人寄詩五首﹐𨿽呻楚不忘在口﹐時和一二韻﹐積日成此﹐》詩云「不死何妨更論文﹐冀州飈舉思夫君。金壺墨盡溲殘刻﹐黃葉階乾剩ㄉ聞。俗諦一星成劫火﹐故人千里夢秋云。年年心緒凋殘刻﹐念我桓山鳥失羣。」「艸艸生涯七十三﹐厄年突過劣猶堪。雞魚蒜在都無味﹐老病死招行總甘。餘業倘猶纏故紙﹐埋身隨處卽山庵。新因舊果終難遣﹐字仍依北斗南。」「澹極煙痕九點州﹐大圜廣廣夢悠悠。思君共飲金波月﹐宿契應同白玉樓。百藥煎余成﹤疒鬼﹥木﹐六師回笑餓金頭。邱君運盡才還盡﹐摘句尋章卒未休。」「踢倒須彌法界開﹐大香水海淨無涯。花臺須蕊都成佛﹐月路靈只不受齋。浪迹倘畱康樂寺﹐閒情偶折魯公釵。秋風萬里蕭寥去﹐著个詩翁病亦佳。」「戲樂嚴禪候解題﹐思君隨顧見君詩。飛揚雲气隨萊母﹐沒名卿閟祝其。學究殘編塗毒鼓﹐太公家教比神蓍。飛天朱遙相覷﹐擾擾甘陵部黨爲﹖」嗚咽之音﹐不久下世矣。

八六﹑《石遺室詩話》載與乙庵議論﹐有「三元」之說﹕上元開元﹐中元元和﹐下元元也。乙庵晚年﹐又謂詩有「三關」﹐謂元﹑元和﹑元嘉﹐其說尢精﹐見其與金甸丞先生函札中﹐人皆未知﹐從瑗仲處錄得一通﹐以與天下共參之。書云「吾嘗謂詩有元佑﹑元和﹑元嘉三關﹐公於前二關均已通過﹐但著意通過第三關﹐白有解脫月在。元嘉關如何通法﹖但將右軍《蘭亭詩》與康樂山水詩﹐打並一气讀﹐劉彥和言﹕『莊老告退﹐而山水方滋』﹐意存軒輊﹐此二語便墮齊梁人身分。須知以來書意﹑筆﹑色三語判之﹐『山水』卽是色﹐『莊老』卽是意﹔色卽是境﹐意卽是智﹔色卽是事﹐意卽是理﹔筆則空假中。三諦之中。亦卽偏計依地圓成﹐三性之圓成實性也。康樂總山水﹑莊老之大成。開其先支道林。此祕密平生未嘗爲人道﹐爲公激發﹐不覺忍俊不禁。勿爲外人道﹐又添多少公案也。尢須時時玩味《論語》皇疏﹐﹝輿紫陽注止是時代之異耳。﹞乃能運用康樂﹐乃能運用顏光祿﹐記癸丑年同人修禊賦詩﹐鄙出五古一章﹐樊山五體投地﹐謂此眞晉宋人詩﹐湘綺畢生﹐何曾夢見。𨿽謬贊﹐卻愜鄙懷。其實止用皇《疏川上章》義﹐引而申之。湘綺𨿽語妙天下﹐湘中《選》體﹐鏤金錯采﹐玄理固無人能會得些子也。其實兩晉玄言﹐兩宋理學﹐看得牛皮穿時﹐亦只是時節因緣之異﹐名文身句之異。世間法異﹐以出世法觀之﹐良無一無異也。就色而言﹐亦不能無決擇。柰何﹗不用唐後書﹐何嘗非一法門。﹝觀劉后村集可反證。﹞無如目前境事﹐無唐以前人智理名句運用之﹐打發不開。眞與俗不融﹐理與事相隔﹐遂被人呼僞體。其實非僞﹐只是呆六朝﹐非活六朝耳。凡諸學古不成者﹐諸病皆可『呆』字統之。在今日﹐學人當尋杜﹑韓﹐樹骨之本﹔當盡心於康樂﹑光祿二家。﹝所謂字重光堅者。﹞康樂善用《易》﹐光祿長於《詩》。﹝兼經緯﹐﹞經訓畬﹐才大者盡容﹛艸耨﹜。韓子因文見道﹐詩獨不可爲見道因乎﹖﹝歐公文有得於詩。﹞鄙詩早涉義山﹑介甫﹑山谷﹐以及韓門﹐終不免流連感悵。其感人在北﹐障道亦在此。《楞嚴》言「純想卽飛﹐純情卽墮。」鄙人想𨿽不乏﹐情故難忘。橘農嘗箴我纏綿往事﹐誠藥石言。宏雅有治才﹐浮侈多薄行。見道之言﹐卽此是已。謝傅『遠猶辰告』﹐固是廊廟徽言﹔車騎『楊柳依依』﹐何嘗非師貞深語﹖近嘗引此旨序止庵詩﹐異時當錄副奉教。ウ伯先生閣下。九月初四日﹐寐叟上。」此書理解精深﹐發千古未發之祕﹐知此以讀《海日樓詩》﹐思過半矣。所稱癸丑修禊一詩﹐載集中﹐今錄於此﹕「適去不自我﹐有來孰非天﹖寓形同庶物﹐觀化循䢐年。復此赤奮紀﹐緬懷永和篇。東風煦庭戶﹐巾履來羣賢。仰見太虛淨﹐俯玩晨葩鮮。彭殤齊可論﹐堯桀忘誰先。云藻發談塵﹐時珍樂嘉筵。偶然具觴味﹐久已屏管弦。今視喟殊昔﹐後感寧同前。樂緣玆土盡﹐冥寄他方延﹑」

八七﹑邇來風气多趨於散原﹑海藏二派﹐二家自有卓絕千古處。散原之詩﹐其失也瑣碎﹔海藏之詩精潔﹐其失也窘束。學者肖其所短以相誇尙﹐此詩道之所以日下。惟乙庵先生詩﹐博大沈鬱﹐八代唐宋﹐熔入一鑪﹐爲繼其鄕錢石以後一大家﹐可以近人淺薄之病。然胸無眞學問者﹐不敢學﹐亦不能學。否則舉鼎絕臏﹐其獘不至於艱深文淺陋不止也。

八八﹑孫希孟﹝景賢﹞著有《龍吟艸》﹐徐虹隱先生謂其平定槁﹐選擇謹嚴﹐俱卓然可存者。披讀一過﹐七絕最佳﹐饒有玉溪生風味。玆錄其《海上口號》云「客中愁看綠春肥﹐莫恨東皇火速歸。猶喜回風一番送﹐落花齊向故園飛﹐」語有感慨。《讀海鹽王堇廬遣詩賦呈櫻堂昆仲》云「文采風流想象存﹐誰披墓艸弔詩魂﹐重來尺五城南路﹐尙有黃鑪舊酒痕。﹝余識堇廬於宣武城南。」﹞「津亭對泣去重圍﹐生死相依千里歸。今日已無餘涕淚﹐獨吟古寺棗花飛。﹝庚子之變﹐餘一家依堇廬昆仲。倉黃同歸﹐瀕危者屢矣。先難作一月﹐余與堇廬有錢春棗寺之約。」﹞「布帆無恙過瓜州﹐目送歸人一葉舟。此去若知千載別﹐定教江水不東流﹐﹝堇廬別余於揚子渡口。」﹞「詞人心力千秋重﹐循吏聲名百姓知。猶記題襟佳句在﹐研朱滴露訂君詩。﹝庚子道中和余諸什﹐集中不存﹐則散失多矣。猶憶其一聯云﹕『煙火一庵暝﹐星燈兩岸秋』﹐補裒遺佚﹐後死者之責也。當與介弟季良﹑敬五共任之。」﹞一往情深﹐是篤於友朋之誼者。《抵浦口》云「車音歷轆夢沈酣﹐遇盡千程總未諳。吳語漸多燕客少﹐起看山色是江南。」「少年行腳慣天涯﹐三宿空桑卽是家。及此春光好歸去﹐故園開到杜鵑花。」熟極而流﹐不同浮滑。五律如《復歸城西故宅》云「稍喜蓬門在﹐休疑葛帔歸。微生豈云樂﹐萬物入於機。蘭好誰遣佩﹖荷香自制衣。殷勤謝秋燕﹐休傍舊家飛。」胸有寄﹐而說來卻蘊借。《故園枇杷花矣偶懷有奇》云「聞道寒花發﹐因知歲月深。遙憐飛雪裏﹐共此守冬心。喬木有黃落﹐危枝無綠陰。孤梅瘦相倚﹐同入夢中尋。」格老气蒼。七律如《閏夏阻風黃海作》云「齊煙回首漸冥﹐何處燕云望眼中﹖解渴敢祈金掌露﹐懷歸愁聽石郵風。滿潮烏賊難成畫﹐失水蛟龍不礙窮。莫說蒓羹千里好﹐故園且學種秋菘。」轉折有力。《題季悲曇岱頂觀云圖》七古一首﹐勁气直達﹐尢所嗜讀。詩云「楊生﹝冠南﹞好畫復好詩﹐示我岱頂觀云圖。山耶云耶宛相識﹐如逢舊雨神悅愉。我昔登岱憩經峪﹐欲觀七二家靈書。齋坐小閣待日出﹐斗見雲气生庭隅。起排閶闔作長嘯﹐俯看萬壑陰晴殊。蓬萊東隔一懷水﹐幾疑仙境成煙墟。廿年世事幻蒼狗﹐滄桑陵谷眞須臾。摩挲星鬢遊未倦﹐夢中還覓松五株。碧霞祠廟恍在眼﹐褰幔ㄉ貌疑臒腴。會當再登玉皇頂﹐山靈爲我先祓除。收圖擲筆神已往﹐門前風笛催云駒。」《寧壽宮詞》一章﹐用梅村體﹐詠奎閹事﹐允稱詩史。抱淸雋之才﹐年未四十﹐以肺病死。惜哉﹗

八九﹑閱龐檗子﹝樹柏﹞《龍禪室詩》。此君以詞名﹐天不假年﹐未大成。所著《玉琿蹤館詞》﹐朱古微先生爲刪定焉。詩多秀語﹐佳句如「東南揖堯峯﹐濃靑撲衣袂。西北指靈巖﹐淺黛上眉際。稍遠有天平﹐竹外露雙髻。相對弄妍姿﹐宛宛更予媚。」「野雲薄日光﹐水陰吹雨气。瞬息此恁闌﹐羣峯忽失翠。」「度林客如雁﹐一一疏可數。松翠時墜空﹐衣衤藝色忽古。晚楓初著霜﹐靚於越溪女。」「隱兒學枯吟﹐詩味勝禪悅。」「蕭寥惜秋气﹐寂歷忘機心。露艸適幽步﹐風竹引微吟。慵疏性亦得﹐無事驚棲禽。寄此須臾閒﹐聊以娛余陰。」「隔浦過疏雨﹐空香吹滿湖。」「風雷趨大壑﹐山雨瀉前汀。」「溪樹澹初日﹐柴門帶斷霞。」「嬉晴鳧拍水﹐曝羽鷺眠沙。」「初陽溫柳气﹐春水滑鷗聲。」「夕陽紅纖路﹐春水綠柴門。」「暗潮生渚白﹐敗柳帶云黃。」「萬蟬收夕響﹐古木傲秋凋。」「落葉漏疏雨﹐孤花明夕陽。」「雙堤風起柳初絮﹐半港漲添蒲漸芽。」「一山倚閣猶明雪﹐百鳥貪晴欲報春。」多幽可愛。《題山水小冊》云「依依水楊柳﹐風前作煙態。前溪沒板橋﹐晚渡借牛背。」《水鄕舂曉卽事》云「東風昨夜過平橋﹐吹得鵝黃上柳條。來就水亭看曉色﹐滿溪淸綠漲魚苗。」眞畫境也。其他七絕有學定庵者。𨿽是南社發起人﹐而議論與柳亞子多相左﹐論詞尢不合。

九○﹑黃摩西人﹐神姿瑰瑋﹐孕十五月而生。觀書如電掃﹐文詞博衍誕邁。尢長於詩﹐兼太白之逸﹐退之之奇﹐昌谷之怪﹐玉溪之麗。求之近世﹐蓋王仲瞿﹑龔定庵之儔。少騖道家言﹐日啖朱砂﹐又習劍法及諸異術﹐常盡月不寐﹐數日不食﹐獨遊山中﹐往往入夜趺坐宿巖樹下。在東吳大學講學時﹐與章太炎先生善﹐而議論多相左。後以狂疾死。所著《摩西詞》已行世。《石陶黎煙室詩》﹐其友金丈病鶴﹝鶴翔﹞曾哀輯之。張丈隱南﹝鴻﹞藏其原稿四十餘冊﹐以付金叔遠。余昔曾借閱金本一過﹐錄存數首。《讀舒鐵雲瓶水齋詩》云「三山五嶽不足遊﹐乃溯紫海搴鬥牛。駿心鯉尾不足羞﹐乃膾雌龍脯紅虯。不化神怪天地亦奇腐﹐不新見聞耳目皆贅癅。賡歌易《雅》《頌》﹐鮑謝代曹劉。天生七孔具變化﹐肯以陳法相拘囚﹖是何虫豸界唐宋﹐中郎虎賁孫叔優。媚韓諂杜語刺刺﹐小兒學舌齊人咻。偶遺一束艸﹐如近十年獲。胸次欲作惡﹐眼底何能畱﹖擬《易》僞《書》尙供蠹一飽﹐何況詞章小道不過如虫如鳥嗚啁啾﹐底苦千篇一例爭效尢﹖吾讀鐵云詩﹐快若宿疾瘳。意中只一我﹐眼底無千秋。半面啼笑作﹐一寸肝腸抽。奮鬥龍火敗﹐縋出蠶叢幽。百怪餿刻盡﹐萬家纖毫收。無一言不奇﹐如雲生九湫。無一語不變﹐如鼎鑄九州。無一字無來歷﹐棄去幾鱗爪﹐集成千狐裘。想當縛袴入蠻乙﹐枕屍聽鵂畱。蚩霧胃茆瘴﹐鬼語賡松楸。爾時詩膽怒張奇气溢﹐天君變幻如黎邱。所以云譎波詭六通具﹐令人震惑震動難自由。惜哉不得賦上林﹐步瀛洲﹐天祿校讎﹐史館贊修。天荒地老兩足刖﹐浮沈人海一葉孝廉舟。縱然入云禪幕﹐借子房籌。功名羞以金革顯﹐時命又與文章讎。咄哉君詩已勝羅隱﹑方幹﹑玉笥﹑靑藤萬萬輦﹐命宮磨蠍誠何憂﹗或嫌君詩非正格﹐不過火牛燧象奇兵遒。要是文壇血戰一健將﹐旗鼓未足當詩酋。吾謂奇正貴相濟﹐神明非矯揉。譬如玉龍九皇遜荒後﹐女媧特起披冕旒。康回靈沈摯﹐畏逃不周。乾嘉作者何其稠﹐尋聲按律爭相鳩。惟君獨出一頭地﹐百家退入衙官儔。並世元白尙心折﹐後起堤籍應汗流。吾讀鐵云詩﹐一讀一綢繆。擊折鐵撾柄﹐燒盡銀缸油。平生踔厲矜無敵﹐對此不覺心气柔。讀畢聊以一語壽﹐語不驚人死不休。」評鐵云詩卽似鐵云。《舟中望虞山作歌﹐輿地家言﹐虞山牛形》云「虞山如牛終古眠﹐倔彊不受秦王鞭。白雲壓背夢未醒﹐懶馱老子登靑天。﹝自注﹕內山頂有老君堂。﹞狂生家在山之邊﹐日與猿鳥相周旋。少年意气如雷顚﹐縋幽鑿險常獨閒。左摩七星頂﹐右拍維摩肩。有時夜半淩絕壑﹐一枝鐵笛叫破芙蓉煙。寸管蛟跳舞﹐雙袖鶴蹁躚。磨劍劍矗石﹐弄珠珠噴泉。西俯具區東滄海﹐千巖萬岫一气相鉤連。有如珊瑚出水發光怪﹐又若諸山遊戲隨意浮靑蓮。靑蓮不可采﹐巨浸將成田。造化怒我淸福太求全﹐驅之出門年復年。林壑無主我常客﹐埋頭塵海殊堪憐。山中同伴幾謫仙﹖隨風墮落相後先。釣臺一竿已拋撇﹐虎溪三笑空俄延﹝僧藥龕。﹞驚人奇句千百篇﹐煙雲失色蒼苔鐫。別山無一語﹐買山無一錢。歸舟卻喜與山遇﹐黛痕一抹侵珠漣。烏篷兀坐日气煎﹐靈孔早被浮埃塡。云虫虫兮饑蟬苦﹐風虎虎兮檣烏聯。瀑布懸空不得上﹐榜師催發聲喧闐。故人見面未許近﹐霞情云意添纏綿。咿啞一聲交臂失﹐過門秀色空垂涎。初平叱石石不起﹐應無移文來數狂生愆。虞山髙眠得靜便﹐狂生如牛還受塵纏牽。火迫卽墨邑﹐風走太史遷。何時對月息殘喘﹖一蓑一笠歸臥山之巓。」《暑劇戲作參用昌谷玉川體》云「操也誇父奔且呼﹐踏天欲捉黃金烏。赤螵怒神辭絳都﹐手策燭龍要諸途。海水百沸若木枯﹐天東挺出紅珊瑚。風家十八姨﹐不知何處逋﹖藐姑射山神人冰雪消肌膚﹐吳牛舌吐應龍屠。淸涼世界隔三塗﹐大扇搖煞平頭奴。冰山千丈有若無﹐一具鋼筋鐵骨化作塞上酥。吾恐造物嫌此閻浮眾生質太粗﹐束之暴之如薪芻。不論好醜貴賤一槪投洪鑪﹐毀去舊樣制新模。鵬鳥擊水小於鳧﹐一杯欲救力不敷。嵯爾夏畦賤丈夫﹐炙手之勢拚命圖。飛蛾赴火胡爲乎﹖昆明同劫吾何辜。畏影趨日計亦疏﹐翻身跳入水晶壺。瓊樓玉宇鄰不孤﹐焦魂烈魄悠然蘇。否則散發沈江湖﹐獨淸不負寒士吾。」《早起戲作》云「熟粟逼膚汗未幹﹐珍珠磊落白鳥攢。人生隨處可髙臥﹐銀牀羅帳翻不安。新月在枕燈花落﹐先生坦腹鼾聲作。手中一卷劍南詩﹐壓在腰間渾未覺。曉風動樹露滿身﹐先生地下初欠伸。靑天蕩蕩帶霞色﹐睜眼四顧無一人。淸气飛來咽幾口﹐張口還爲獅子吼。庭中頑石亂點頭﹐枝頭鴉鵲都驚走。昨宵夢爲蟻﹐南柯郡人笑我寒酸气。今宵夢爲蝶﹐南華道人又嫌餘熱逼。再夢爲虎三夢龍﹐變化無雲威無風。夢非不佳醒亦好﹐一樣形神終擾擾。醒耶夢耶不可知﹐獨醒者愚說夢癡。欲引渴睡漢作證﹐正在蕉邊爭鹿時。小夢不妨入﹐大夢何時出﹖思之思之無一言﹐天東送上金輪赤。先生無言只作詩﹐又在夢中過一日。」《重題長吉集》云「踏天割云黑山墜﹐日魂月魄玻璃碎。老鴞吹火燭籠睡﹐三十六天走花魅。赤雷燒狐狐尾脫﹐髑髏戴久成仙骨。提攜萬怪闖八垓﹐夷鳳屠龍據其窟。朱文祕笈放膽偸﹐一夜愁白天翁頭﹐急遣緋衣使者按戶搜。煙絲滿室一网盡﹐囚之白玉三重樓。蹇驢疾遁化赤虯﹐囊錦碎割無人收。老胡碧眼識不得﹐心死千年血猶赤。我初拾得光逼眸﹐疑是媧皇煉天石。十年閉戶求眞經﹐神通遊戲皆平平。大丹九轉紫煙起﹐何心學爾婆羅技。」奇情壯采﹐辟易萬夫。

九一﹑楊云史﹝圻﹞《江山萬里樓詩鈔》﹐五律頗有唐人格調﹐嫌少眞味。七古多長慶體﹐《天山曲》長一千九百三十二字﹐爲前此詩家所未有。詠香妃事﹐美人碧血﹐沁爲詞華﹐惜其稍乏剪裁耳。玆擇其集中最佳者九首錄之。《洋縣謝家山處士捨畱別》云「野屋峯間築﹐梯田天半橫。隔雲聞水落﹐過雨見人耕。亂後知何世﹖閒中過一生。爲燒菇米飯﹐邀我說神京。」「淸江流絕壁﹐一曲抱村斜。老去猶能飲﹐春來徧是花。山光明酒店﹐雨色入貧家。不到襄陽市﹐庸知換物華。」《京口遇範肯堂先生﹐合肥太嶽督直時﹐先生爲幕府上客﹐今別十年矣》云「桃花逐春水﹐江上忽逢君。宇宙今何世﹖風流意不羣。暮潮生細雨﹐絕壁起閒雲。嚴武軍中事﹐相看感舊聞。」「憂樂誰先後﹖含情未忍言。與君看落日﹐爲我話中原。時難文章棄﹐春深艸木繁。臥來江渚冷﹐髙枕向乾坤。」《得幼兒丰祚貞祚家書》云「鄕書多瑣屑﹐風物倍依依。小縣春偏早﹐今年花更肥。自忘爲客久﹐只解勸人歸。早晚買山去﹐移家入翠微。」《江樓約子才飲》云「天涯斷消息﹐戌鼓出河東。春色烽煙裏﹐江流雨雪中。故人詩鬢白﹐旅館夜燈紅。欲賦中興事﹐荒哉郭李功。」《泰山玉皇閣》云「雞鳴日出接天關﹐絕頂疏鐘云漢間。气合大荒心似海﹐身臨上界目無山。九州寂寂孤僧睡﹐片石峨峨萬古閒。便欲樞衣通帝座﹐手扶碧落看人寰。」《癸丑四月哀徐懷禮》云「君十年前一賤徒﹐盜販殺人在法誅。江淮之間數逃逋﹐翻然攺悔濯泥塗。先帝有詔曰赦諸﹐賜名懷禮握兵符。辛亥反側淸祚墟﹐坐鎭東南安三吳。姦人不敢窺江都﹐狙殺花云好頭顱。數君之罪豈曰無﹐數君之功不可誣。七尺軀﹐血模糊。亂世不死非丈夫。」《題五洲地圖》云「入門屋大乾坤窄﹐八荒四極在我室。手捫五嶽皆平地﹐坐視滄海忽壁立。恍如上界一俯矚﹐三分塵土水居七。又如置身洪荒前﹐當時不見一人迹。昆侖之外原無山﹐餘气磅礡散萬脈。東南諸國臨大水﹐西北川原豈終極。乃知大塊非無垠﹐直若盆水浮敗葉。關塞古今稱形勝﹐自我視之皆智力。圖中斑駁五色分﹐人種國界辧明晰。世上沿革血染成﹐此圖變更乍朝夕。人間無日無干戈﹐一萬年後知何色。起來取圖裂粉碎﹐無地存身計亦得。回頭新月照空墻﹐似聞吳貿嫦娥微嘆息。」云史佐吳子玉幕多年﹐外傳子玉詩句﹐多半出云史手筆。子玉敗﹐云史亦浮沈海上。成敗不足論﹐其人亦一奇男子也。

九二﹑吳子玉兵敗後﹐乘兵艦緣江西上。所作詩篇﹐其佳句流傳於外者﹕「眼前風物皆吾有﹐兩岸樓臺萬頃田。」「吳頭楚尾三千里﹐卷上珠簾看一回。」「簾外東風吹細雨﹐酒香飛入洞庭湖。」「春風春雨無窮盡﹐帝子仙人歸不歸﹖」等句﹐俱有气象。

九三﹑賽金花事﹐樊樊山前後《彩雲曲》外﹐尙有王部昀之《彩雲曲》﹐薛秀玉之《老妓行》﹐並長慶體﹐余前已舉之。彩雲在未遇洪文卿以前﹐尙有一逸事。彩雲初張艷幟於吳門﹐尙雛娃也。某日﹐蘇人潘某﹐偕一偉丈夫至﹐徵彩雲侑酒。其人气槪雄傑﹐箕踞坐。臨去﹐置千金席上﹐云一月後當來親迎也。養母不知其人爲誰﹐詢諸潘某﹐則曰﹕此李兆受也。養母大驚﹐謀偕遁。潘某止之曰﹕偕遁則終不能出其网羅﹐而生命危矣﹔不如匿女而詭告以遁。養母如其言。月餘﹐偉丈夫果來﹐養母長跪請罪曰﹕女已遁矣﹐謹以千金奉璧。其人大怒﹐連批其頰﹐置千金不顧而去。此事蔣丈志範爲餘言﹐丈蓋得之於潘某者。似亦可加以渲染成詩﹐以補樊王諸作之遺。然余疑彩雲雛年﹐與李兆受不可能相接﹐潘說似未可信。至近人詠彩雲事者﹐就余所見﹐尙有安徽袁小偶﹝祖光﹞主事《賽娘曲》十首﹐云「十五盈盈碧玉姿﹐狀元夫婿定情時。藍橋霜杵盟無準﹐記取前身負阿兒。」「萬里風帆共泛槎﹐雪兒慧舌解聲牙。等閒學得天魔舞﹐碧眼爭瞧萼綠華。」「雪滿貂冠護送歸﹐天河曾記訪支機。浣紗姊妹爭相妒﹐嬌貴新披一品衣。」「曾說憑肩誓女牛﹐秋風腸斷思悠悠。教成歌舞黃金盡﹐惆悵尙書燕子樓。」「優曇現後渺難尋﹐誰許鴛鴦覓故林﹖我自恨卿卿恨我﹐琵琶不解《白頭吟》。」「艷幟重張十丈紅﹐漁陽鼓震戰常┱。天教老作胭脂虎﹐保護全城第一功。」「風緊桐花徙鳳窠﹐南山鳥入北山羅。珍珠鬻盡衣全赭﹐新鬼揶揄惡囈多。」「飛絮沾泥太可憐﹐网開一面釋前愆。秋官畢竟多情種﹐不要兒家買命錢。」「閶閭門外捲秋濤﹐商婦船歸月正髙。信有歡場小收煞﹐張筵老卻鄭櫻桃。」「回首春風暗自傷﹐三生禪劫話滄桑。都將孽海情天事﹐訁芻唱江南老賽娘。」我邑孫希孟﹝景賢﹞法曹有《客有道秋紡故妓事感嘆賦成四律》云「十樣蠻箋紀事新﹐月坊風陌省前塵。樓名重譯標南部﹐戶聚三星拱北辰。長爪教量滄海淺﹐細眉愁見遠山顰。綠衫年少休輕薄﹐誰倚鵝籠頃刻身﹖」「雙鳳城西一水斜﹐狄鞮妙絕舊倡家。新妝巧作朝天髻﹐故錦輕縻奉使槎。祕殿倉根深宿燕﹐明湖髙樹少藏鴉。遊人目送金車過﹐錯認天家女史花。」「赭衣玄鬢意難平﹐但祝啼烏似有情。太學黨人初逐捕﹐灞陵老將昔知名。罪標靑簡冤難洗﹐骨腐縑囊裹不成。一樣楚囚應對泣﹐燕支零亂異平生。」「車馬閶門老大回﹐靑樓大道駐輕雷。前身因果三生石﹐小劫河山一寸灰。鎖骨容光誇絕世﹐畫眉圖史見驚才。水天賭說長安酒﹐擁髻休鐙有剩哀。」孫詩絕工﹐上追樊南。抗戰前數年﹐云尙在人間。師師老去﹐白髮靑裙﹐夢影東華﹐樊樓燈火﹐知有不堪回首者矣。

九四﹑鄭太夷早年詩云「用遼猶足支天下﹐北睇雲山萬疊靑。」野心如此。其後僞滿洲國之僭立﹐此老固蓄意已久也。

九五﹑近人爲宋詩者﹐專務爲瘦硬淸苦﹐落花﹑遊仙等題﹐皆不屑爲之﹐亦不能爲之。獨陳弢庵﹑陳蒼虯二家七律﹐能兼學西昆。弢庵有《落花》四首云「樓臺風日憶年時﹐茵混相憐等此悲。著地可應愁踏損﹐尋舂只自怨來遲。繁華早懺三生業﹐衰謝難酬一顧知。豈獨漢宮傳燭感﹐滿城何限事如棋。」「冶蜂癡蝶太猖狂﹐不替靈修惜眾芳。本意陰晴容養艷﹐那知風雨趣收場。昨宵秉燭猶張樂﹐別院飛英已命觴。油幕彩幡竟何用﹖空枝斜日百回腸。」「生滅原知色卽空﹐眼看傾國付東風。驚回綺夢憎啼鳥﹐罥入情絲柰綱虫。雨裏羅衾寒不耐﹐春闌《金縷》曲方終。返生香豈人間有﹐除奏通明問碧翁。」「流水前溪去不畱﹐餘香澹蕩碧池頭。燕街魚唼能相厚﹐泥污苔遮各有由。委蛻大難求淨土﹐傷心最是近髙樓。庇根枝葉從來重﹐長夏陰成且小休。」王靜安先生自沈頤和園之前一夕﹐曾取此詩後二首﹐爲人書扇﹐部下流傳﹐誤以爲玉溪生之作。又《後落花詩》四首云「恨紫愁紅又一時﹐開猶濺淚落滋悲。世塵起滅優曇幻﹐風信蹉跎苦棟遲。水面成文隨處可﹐泥中多日自家知。綠陰回首池塘換﹐忍覆長安亂後棋。」「驀地風來似虎狂﹐荃蘭曾不攺芬芳。濛濛畱坐香三日﹐艸艸辭枝夢一場。含笑蜜脾從汝割﹐將離婪尾有誰觴﹖無端更茹冬靑痛﹐天上人間總斷腸。」「柳綿楡莢各漫空﹐輪轉閻浮共一風。啼曉但聞柰何鳥﹐抱香不死可憐虫。東扶西倒渾如醉﹐北勝南彊未有終。爲謝砑光賡舞曲﹐鬢絲禿盡淨名翁。」「底急韶華不我畱﹖餘春惜取曲江頭。縱橫滿地誰能掃﹖髙下隨風那自由。幾樹棠梨差可綰﹐舊時花萼豈無樓。夜闌猶剔殘燈照﹐心戀空枝敢卽休。」切時勢﹐切身分﹐所以爲佳。蒼虯集中落花詩甚多﹐其警句如「巾因奉佛余心結﹐衣爲畱仙有皺裾。」「一往淸狂曾不悔﹐百年惆悵與誰同」﹖「早識漏因償漏果﹐豈知深色換深愁。」「香色有情甘住著﹐虛空無盡極思量。」皆工。

九六﹑餘十九歲時﹐爲《近代詩評》一文﹐衡量並世詩流﹐凡一百家﹐括以四派﹐略云「詩學之盛﹐極於晚淸﹐跨元越明﹐厥塗有四﹕辦香北宋﹐私淑西江﹐法梅王以煉思﹐本蘇黃以植幹﹐經巢﹑伏敔﹑蝯叟﹐振之於先﹔散原﹑海藏﹑蒼虯﹐大之於後﹐此一派也。遠規兩漢﹐旁紹六朝﹐振采蜚英﹐《騷》心《選》理﹐白香﹑湘綺﹐鳳鳴於湖衡﹔百足﹑裴村﹐鷹揚於楚蜀﹐此一派也。無分唐宋﹐並咀英華﹐要以敷鬯爲宗﹐不以苦僻爲尙﹐抱冰一老﹐領袖羣賢﹔樊易承之﹐拓爲宏麗﹐此一派也。驅役新意﹐供我篇章﹐越世髙談﹐自辟戶牖﹐公度﹑南海﹐蔚爲大國﹔復生觀云﹐並足附庸﹐此一派也。」實則近代詩派﹐此四者外﹐尙有西昆一派。此派極盛於光緒季年﹐爾時湘鄕李亦元﹝希聖﹞﹑曾重伯﹝廣鈞﹞﹑吳縣曹君直﹝元忠﹞﹑汪衮甫﹝榮寶﹞﹑我鄕張璚隱﹝鴻﹞﹑徐少逵﹝兆瑋﹞諸公﹐同官京曹﹐皆從事昆體﹐結社酬唱﹐相戒不作西江語。稍有出入﹐輒用詬病﹐一以隱約褥麗爲工。亦元有《雁影齋詩》﹐重伯有《環天室詩》﹐俱驚才絕艷﹐名重藝林。曹君直﹑汪衮甫﹑徐少逵致力玉溪最深﹐善集玉溪句﹐天衣無縫﹐不啻若自其口出。璚隱丈詩得雄直气﹐𨿽宗西昆﹐時出入於他派。丈原名澂﹐字隱南﹐別署蠻公。光緒甲辰進士﹐官外務部郎中﹐記名禦史﹐仁川領事。廷試時﹐讀卷大臣進呈十卷中﹐丈居首選。以策對主張立憲。忤慈禧旨﹐抑置三甲一名﹐遂失大魁。聞者惜之。所著《蠻巢詩存》一卷﹐錄其有關掌故者數首於此。《遊仙》云「淮南霞舉上瓊霄﹐月珮星冠擁侍僚。飛劍斬蛟江左重﹐吹簫引鳳大郎嬌。朝朝靧面紅桃雪﹐夜夜歸心碧樹潮。莫說神州多弱水﹐跨轔乘鶴白逍遙。」按此首指李合肥也。「斬蛟」句謂其平洪﹑楊事﹐「引鳳」句謂鴻章子經方﹐久旅日本﹐曾納日婦﹐時論謂經方爲日本駙馬。鴻章與日本姻婭﹐乃始終言和。及甲午喪敗賠款﹐猶謂鴻章有意賣國也。「靧面」句謂鴻章用電气浴也。第二首云「玉樞髙捧領羣仙﹐寶篆元文祕九天。先遣赤龍迎柳毅﹐莫教白雀跨張堅。八公丹表淮王起﹐三島黃雲漢使旋。畢竟登盤只仙李﹐蟠根月窟已千年。」按此首「赤龍」句謂兩江總督劉坤一﹐以欽差大臣﹐督辦東徵軍務﹐駐山海關。「白雀」句謂湖廣總督張之洞移督兩江﹐代劉氏。「淮王」句謂恭邸入樞。「漢使」句謂侍郎張蔭桓﹑巡撫邵友濂爲全權大臣﹐赴日本會議﹐至廣島﹐日本拒之﹐遂返國。末二句謂和議之責﹐終推李鴻章也。第三首云「丁甲神兵只自誇﹐天符枉召阿香車。拖腸淮鼠原無贍﹐昂首神鰵自礪牙。風刃霜輪甘墮落﹐金科玉律惜參差。碧佻早識封姨惡﹐悔作瑤階旌節花。」此首詠衛汝貴也。第四首云「懶向瀟湘領洞庭﹐鶴符手捧赴丹廷。玉龍鱗甲頹云白﹐金虎攙槍掃地靑。元女奇書竟何益﹖黃公神咒忽無靈。嶽陽樓上乘鸞過﹐愁倚西風玉笛聽。」此首詠吳大徵也。首二句謂大徵以湖南巡撫請纓出關﹐三﹑四句謂田家莊大雪軍敗。第五首云「月斧云斤動九天﹐芙蓉城郭倚秋煙。當關猛將謝仙火﹐橫海靈槎太乙蓮。萬劫長埋金鶴淚﹐九宮枉費玉蚨錢。蓬萊方丈知何在﹖回首滄桑意惘然。」此首哀旅順也。

九七﹑慶親王奕匡當國時﹐頗有貪賄名。璚隱丈有《長安有狹邪行》刺之﹐曰「長安有狹邪﹐乃在城西隅。幽徑辟朱邸﹐靑樓夾通衢。入門玉作砌﹐叩戶金爲鋪。中有嬋娟子﹐自名傾城妹。月珠約花額﹐虹璧融羅膚。金張諸豪貴﹐車馬閒且都。百萬碧玉釧﹐千萬翠羽孺。黃金何足貴﹐難買顏歡娛。鞠巹升華堂﹐主人驕難扶。星眸睨左右﹐夜夢倚白楡。王母開口笑﹐蓮驍共投壺。諸子非泰箍﹐吉語相爲諛。爾莞開顏曬﹐榮賞如分符。主倦欲送客﹐眾客容次且。云有不腆物﹐備賞蒼頭奴。得收爲厚幸﹐誇耀及妻孥。賓朋相告語﹐指日登天塗。吁嗟世間人﹐狹邪誠足趨。」此詩采藻艷發﹐澤古功深﹐描摹情態﹐曲盡其致﹐傳之他年﹐足當詩史也。

九八﹑劉淑英﹐安福人﹐廬陵王藹妻。父鐸﹐爲揚州太守﹐死璫難。淑英工書畫詩文﹐善舞劍﹐年十八而寡。嘗到股療姑疾。甲申國變﹐自矢報國﹐集家童百人﹐傾資募成一旅﹐淑英自擐甲佩劍訓練之。順治三年﹐楚將張先璧駐永新﹐淑英領所部赴焉。張奇其才﹐欲娶之﹐淑英不可。張散遣其部眾﹐淑英憤恨卒。臨卒聞雷﹐有詩云「迅雷欲雨淸且幽﹐天公慰我困龍愁。卿卿莫道歸來晚﹐收拾閒雲補衲頭。」吾邑趙孝在﹝允懷﹞《小松石齋詩集》中有《劉淑英》長古一首﹐爰錄之﹐而志其本事如此。詩云「山川間气鍾巾幗﹐孝以事親忠報國。讀曲先悲黃鵠單﹐揮戈欲挽紅輪仄。有明十傳王气銷﹐珠囊已失金甌搖。殘山剩水不可保﹐風塵徧地軍聲囂。義旗卓然起吉陽﹐銀刀一隊潑水光。健兒帳下敢仰梘﹐霜袍雪鎖神揚揚。萬金手散結死土﹐童僕咸思耀靑紫。城名何處記夫人﹖軍號傳聞比孃子。孤軍無援慮窮蹙﹐轉戰鄕關思有屬。衡湘客將來建牙﹐願以偏師聽約束。轅門鼓吹聲如雷﹐繡旗錦傘翩然來。入營一揖光四照﹐春風玉帳花齊開。丰容想見花爲侶﹐何況龍韜受元女。可憐閨閣才太奇﹐不覺須眉气先沮。軍中有律戒師婚﹐冰上無端傳吉語。蘭心一點烈焰生﹐腰下蓮鍔鏗然鳴。忠貞家法世相守﹐污耳何意聞此聲。此行孟浪殊自傷﹐援桴慚愧稱勤王。飄零部曲散已盡﹐鐵衣透漬紅冰涼。刁鬥無聲千帳靜﹐砭骨秋風人臥病。一丸孤月痛埋云﹐千古丹心明似鏡。嗚呼﹗不死於節實死節﹐死節兼之忠且烈。一事猶憐恨莫消﹐沙場未灑桃花血。唐公主﹐冼夫人。生𨿽異世情相親﹐可惜成敗難同論。沈雲英﹐秦良玉。得此三人如鼎足﹐可惜當時隔芳躅。明書不諱言義兵﹐玆事奇更非常情。我爲作詩韻金石﹐傳唱廬陵劉淑英。」詩𨿽不脫乾嘉格調﹐然亦生動。

九九﹑淸初永康閨秀吳絳雪﹝宗愛﹞﹐色麗才淸﹐人稱「桃溪女史」。歸邑諸生徐明英﹐早寡。通音律﹐善寫生﹐並設色山水。嘗作《同心梔子圖》﹐回文繡爲鏡囊﹐縱橫讀之﹐得詩詞數十首﹐見者嘆爲工絕。康熙初﹐耿精忠叛於閩﹐僞總兵徐尙朝寇浙東﹐陷處州。將及永康﹐艷絳雪名﹐欲致之﹐聲言以絳雪獻可免攻。邑之人謀以紓難﹐寇至﹐彊之行。絳雪爲一邑生靈計﹐遂慷慨行﹐以智紿寇出境﹐乃觸巖石死焉。著《六宜樓稿》《綠華艸》並回文詩等﹐後人合之稱《徐烈婦詩鈔》。吳康甫﹝廷康﹞丞永康﹐摭其死節事實﹐屬海鹽黃韻珊﹝憲淸﹞譜爲《桃溪雪傳奇》。燕山徐綱伯﹝維城﹞《天韻堂詩存》中有《桃溪雪樂府題詞吳康甫二尹屬作》一長古云「潭懸日月峯芙蓉﹐﹝金華有日月潭芙蓉峯﹐﹞郁靈傑气蘭閨鍾。吳家有女巾幗雄﹐光潔二曜羅其胸。才如花艷顏花紅﹐協律和聲學鳴鳳﹐寫生秀影藏驚鴻。椿蔭久承憐絮詠﹐玉臺春喜妝臺映。配稱嘉耦自無猜﹐歌矢同心甘並命。翩然風信一帆吹﹐吹醒鴛鴦各自飛。乍愴離鸞惜扼繭﹐俄驚寡鵠斷琴徽。星孤女是荔生側﹐翼覆兒空贏負悲。一杯酒奠一抔土﹐告慰添丁已可哀。﹝並見《六宜樓詩》中。﹞蜃霧蒸雲飄忽起﹐起從海角延閨裏。壓境貔貅气欲吞﹐空城鼠雀神先死。志必得者傾城姝﹐爾獻則生否則屠。聚而謀者無丈夫﹐漢唐故智和戎乎﹖連臂而來沈墨气﹐幽居之中聲鼎沸。慷慨從行仁且智﹐安詳應變行無事﹐無驚無怒無悲淚。戴二天者踵而至﹐闔邑萬戶同零涕。一笑揮手公自去﹐耳畔無爲徒絮絮。騎馬赴賊中﹐見賊言從容。生吾桑梓吾若從。一聲金嗚偃旗鼓﹐一擲玉碎傾泰嵩。白日照心心煉石﹐以身觸石石成璧﹐非石能璧石血赤。血赤不作桃花瘢﹐千秋彜鼎同斑斕。浸於蒼壁神呵護﹐沃以銀漢天憫憐。一刻千金計無左﹐我生我死都由我。軍張孃子何以尙﹐城號夫人無不可。足使一城長槍大戟無可柰何人﹐恨不能化玉立天人身。挺身而出全生靈﹐全生靈復全其名﹐坐令奇功偉烈七尺輸娉婷。獨柰何﹐傳信傳疑百餘載﹐疑諱相承表彰怠。芙蓉有時隱香澤﹐日月終難晦光采。同宗曠代來一丞﹐乾坤正气千鈞承。不獨幽貞靈爽陰式恁﹐訪乃遺逸得其眞﹐被之金石旌其神。豈惟一時一事幽光潛徳深仁毅烈名不墜﹐直使千年萬代忠臣孝子義士節媛眉同伸。遺我一卷使我讀﹐使我讀之冠帶肅。心快生花不忍笑﹐淚凝成珠不敢哭。歌以代哭神爲馳﹐唾壺擊碎如意揮。得其仿佛千古誰﹖無乃五代西蜀鄕貢進士妻﹐才色節烈相等夷﹐奇功奇智尙覺難追隨。轉憶永康古道穩坐肩輿時﹐寡聞譾陋余堪嗤。此地此人曾不知﹐猿鳥窺客應笑嬉。不然敬當捨輿而徒手折松柏女貞各一枝﹐薦淸泉之明水﹐拜手稽首而弔之。」此詩中段筆力雄勁﹐極見精采﹐惜後半太蕪雜﹐爲減色不少。

一○○﹑淸末黃公度﹑譚復生﹑夏穗卿﹑蔣觀云﹑梁任公諸人﹐倡詩界革命。任公《新民報》中有《詩界潮音集》之選。然諸人中﹐除公度外﹐餘皆成就未能副所期。今諸人皆沒世矣﹐獨金丈松岑崛起吳下﹐張革新之幟。所著《天放樓詩集》《續集》﹐才思縱橫﹐陳丈石遺謂方之古人﹐於楊升庵﹑龔定庵爲近。松岑則謂於升庵絕對無緣。論近代詩﹐頗推許鄭子尹﹑範伯子﹑袁爽秋諸家﹐而於時流之做宋人一派者有微詞。癸酉夏﹐余以詩謁之於吳門﹐丈一見驚嘆﹐稱爲「才雄筆秀﹐獨出冠時﹐老夫對此﹐隱若敵國」云云﹐誠奇緣也。《天放樓詩》廣博奧衍﹐不具錄。錄其近作《黑雲都》《花門彊》二首。《黑雲都》爲意大利首相墨索裏尼作﹐《花門彊》爲土耳其總統凱末爾作也﹐是皆所謂以舊格律熔鑄新意境者。使公度而在﹐亦當白嘆爲不如矣。《黑雲都》云「黑雲如車輪﹐亭亭西海湄。海上古雄邦﹐大秦揚聲威。寒潮漱城根﹐餘波蕩三陲。以死貿自由﹐王政遂爲犧。二伯共與和﹐對掌絲綸扉。束棒加斧┥﹐前驅充威儀。戰則爲統軍﹐殲彼迦太基。遠徵蘇丹國﹐黑海捕鯨鯢。系虜諸侯王﹐跨攝歐亞斐。希臘古名都﹐公然贏代姬。東西兩大秦﹐修短不同期。杲杲日麗天﹐忽墮西海涯。曩年斗獸場﹐夜間莎雞啼。三傑再興邦﹐云雀張翅飛。教皇城﹐匕鬯猶傾欹。時危異人出﹐歐陸風雲低。翩翩遊俠兒﹐中原聽鼓鼙。荷戈死彊敵﹐存者多瘡痍。飲至不策勛﹐藜莧難充饑。獨有頭鵝宴﹐役徒盡賜緋。比戶駭鳥鈔﹐通國沸若糜。壯士忽右袒﹐拔赤立漢旗。謚作黑雲都﹐雲中顯蛟螭。刻畫古英雄﹐該撒渥大維。束棒同先朝﹐前驅充威儀。黨以棒喝名﹐一棒蘇癃罷。泱泱表海雄﹐海中揚鬣鰭。六印綰朝綱﹐只手擎樞機。所憂曠代才﹐仲死誰相齊﹖洪流漫滔天﹐使者眞玄夷。孰效西施顰﹖東海云祁祁。」末語諷刺有深意。《花門彊》云「突厥非花門﹐漠北支穹廬。建牙傍金山﹐攻剽隨蠕蠕。有時狼頭纛﹐出沒長城隅。頡利困惡陽﹐而縛朝虯須。回鶻殘其部﹐西徙蔥嶺居。仿佛月支王﹐奔迸避彊胡。皈依摩訶教﹐遂作花門徒。蒙兀復盛彊﹐逾嶺肆毒。傾國重䢐西﹐日暮驅余。深入小安息﹐﹝亞細亞急呼爲『安息』。﹞痛剪狼與狐。五世得名王﹐提劍恢雄圖。東羅旣不國﹐突騎衝厥郛。公然跨兩洲﹐海峽成帝都。聖地久淪喪﹐健者振臂呼。時節阻朝陵﹐攖心如百茶。三興十字軍﹐戰血塡溝渠。觥觥蘇力曼﹐建國多良謨。左執《可蘭經》﹐右手提錕鐳。兵鋒之所加﹐盡是花門徒。盛衰豈有常﹖賭勝同樗蒲。嗣皇旣不惠﹐良弼倏己殂。北方老犭制子﹐視爾猶﹤鼠靑﹥﹤鼠句﹥。臥榻豈容人﹐當戶艸必除。翩彼英與法﹐長袖更善揄。美與惡病﹐此局終全輸。中原忽構兵﹐晉楚騰簡書。奮發依同盟﹐苦鬥遂蹶株。王冠貿艸服﹐寶殿幾爲墟。先是戰方酣﹐舉國愁淪胥。孰向荊棘叢﹐血戰開通衢。英雄出兵間﹐智略苞陰符。海上起田單﹐氵氏水斬陳余。終然仗劍騎﹐昂首破籠﹛奴﹜。赫赫安戈拉﹐復建東遷都。莫說胡無人﹐勇毅可式模。嗟我炎黃冑﹐愧爾花門徒。」

一○一﹑嘉興唐蘭庵﹝蘭﹞﹐錫山唐蔚師門下同學也。又曾受業於金甸丞﹐爲沈寐叟再傳弟子。詩功極深﹐同門中除王瑗仲﹝蘧常﹞外﹐無人能及。瑗仲嘗舉其佳句云「黃昏乘落日﹐布作滿城霞。」眞能狀難寫之景﹐可匹劉賓客之句。《蟹籪》句云「喚起龍王看星戲」﹐雄怪語得未曾有。「樓臺戴月參差壯﹐鼓角嚴城斷續哀。」出句興象華妙﹐對句未稱。全首工者﹐《哭夏祥生》云「憶舊增寥落﹐含憂竟喪生。三年惜睽隔﹐一爲嘆伶仃。痛哭何由達﹖裁詩且彊成。昨聞同輩說﹐白髮早堪驚。」一起蒼涼沈著﹐盤折而下﹐無一平筆﹐眞瑗仲之勁敵也。《奇瑗仲》詩起句云「畢竟王郎勝一籌﹐卽今天壤更難求。」結云「黔中鄭莫曾相望﹐到老吾儕未許休。」曾作《聖賢英雄異同論》﹐應《甲寅周刊》之徵﹐段芝老見之﹐大激賞﹐壽以四百金。金脫手豪遊﹐數日而盡。己而敝車羸馬﹐泊如也。其落拓自喜如此。

一○二﹑蘭庵數年前旅食平津﹐常與海藏諸老倡和﹐頗誦法陶韋。己巳冬﹐自津回南﹐在滬爲匪人誤綁﹐詩稿亦同時遭劫。君旋自匪窟中逃出﹐不久詩稿亦合浦珠還﹐眞不幸中之大幸也。五古如《息公見示長句﹐嘆詩人畫家俱失古法﹐因用五言次其韻﹐僅及於詩》云「學詩古有法﹐昧久問誰惜﹖作者千萬人﹐匆遽如過客。損之未爲少﹐存之寧有益﹖厥病不畬﹐孰有勞而獲﹖用心偶未至﹐覿面天淵隔。何況出昏﹐曾未辧黑白。習道兼習詩﹐養心聊一滴。胸次偶往來﹐古意非其迹。因公知所勉﹐取術良在擇。」於詩家利病﹐數語道出﹐「迹」韻十字﹐詩家第一義。《陪蘇堪侗伯立之諸公觀荷﹐歸赴西湖別墅茗茶》雲「雨後荷色酣﹐亭亭出靑蓋。妍影波中見﹐好風偶然會。遊鱗欲來引﹐忽失應怨艾。蜻蜒紛水面﹐暫集翅如旆。朝開傍夕斂﹐意若惡昏昧。數辦倦欲落﹐翹然裸靑蒂。戰垂蕊焦黃﹐蓮房始長大。羣蜂正亂飛﹐數客來籬外。微哉化物工﹐殆此千萬汰。至色潔眾倫﹐淡芳散空靄。溪穿遠樹叢﹐境亦絕塵。鄭丈嘗有言﹐詩患俗情害。一爲淸淨思﹐夢想終無柰。煮茗坐林下﹐衣裾畱﹤香奄﹥﹤香曷﹥。」寄興遙深﹐神貌俱淡﹐「微哉」四句尢精煉。七律《與息庵遊陶園次來詩韻》云「誰築林亭傍水陂﹖明燈歌響出疏籬。似嫌衣薄涼生座﹐微覺宵深露滿枝。野鳥畏喧迷舊宿﹐遊人驚影過前池。靜觀廊月今猶昔﹐淸切慚無一句詩。」能作北宋人語。

一○三﹑淸代詩風﹐浙派爲盛﹐浙派尢以秀水爲宗﹐開其先朱竹奼。沈寐叟稱竹奼詩能結唐宋分馳之軌。﹝其門人王瑗仲爲餘言。﹞蓋竹奼學術淹博﹐並時無匹﹐發而爲詩﹐響切光堅﹐華實並茂。七律雄厚處﹐上掩明七子。晚年忽師山谷﹐悉力以趨枯寂。自趙秋谷詆其貪爭﹐耳食者乃從而吠聲﹐近人姚大榮始駁之曰「趙秋谷《談龍錄》論詩﹐頗議竹奼貪多﹐《四庫提要》韙之。夷考其實﹐殊不盡然。將謂使事多則隱僻滋累耶﹖此自博洽者長技﹐不足以爲竹奼病。竹宅文擅名雅潔﹐惟詩亦然。意以率辭﹐辭必副意﹐殊少浮艷塗飾之習。將謂篇什多則榛苦未剪耶﹖全集存詩一千七百餘首﹐﹝內如《閒情》三十首僅存八首﹐《論晝》二十六首僅存十二首之類﹐具見剪裁。﹞益以裔孫墨林曁馮登府所輯集外稿﹐約四百首﹐僅存二千一百有奇。稽其編年﹐自十七歲始﹐至八十一歲止。六十五年間﹐得詩僅此﹐不可謂多。﹝陸放翁自云「六十年間萬首詩。」迨後又添四千餘首。竹宅規之﹐僅得其四分之一。﹞將謂長篇多則閱者易倦耶﹖綜核全詩﹐無論古﹑近體﹐五十韻以上尙不多得﹐百韻尢屬希見。全集具在﹐可覆檢也。然則秋谷所謂貪多者﹐殆專斥《風懷二百韻》言﹐舉一以槪其全﹐秋谷所評﹐未爲公允。」姚氏此論至當。頃見陳丈石遺《題竹宅圖五言五十八韻》﹐亦尊竹宅爲一代詩人之冠﹐此詩爲石老近年精心結撰之作﹐爰錄入詩話﹕「勝淸數學人﹐終首朱錫鬯。經史旣淹通﹐詩文復跌宕。阮亭與齊名﹐七言鏗髙唱。放筆爲雜文﹐短釘出醯醬。亭林茂華實﹐似可顏行抗。詩歌少興趣﹐學杜得皮相。桐城曁陽湖﹐駢散各趨向。畢生專一技﹐兼營恐相妨。姬傳亦選詩﹐妥帖乏悲壯。此外考據家﹐多間兼直諒。注疏邁漢唐﹐宋元薄通暢。詞章非所務﹐時或病冗長。伯淵與軒﹐容甫共微尙。治經文具體﹐駢儷特个儻。最後巢經巢﹐朴學空依傍。詩篇追韓孟﹐音節促引吭。惜不出其鄕﹐傳作阻疊嶂。所以小長蘆﹐一代絕輩行。此圖寫曹霸﹐臨水竹千桁。潞河尙飄泊﹐歸思奇怏怏。曝書終著書﹐飲水老無恙。嗟予幼治詩﹐棹歌輒神﹤辶王﹥。絕代金風亭﹐雅志不自量。馬卿慕相如﹐陶潛希元亮。十年舉六經﹐頗識無盡藏。十七爲駢文﹐饋貧索供張。廿二治許書﹐形義辧諸狀。因知音韻學﹐千古受欺誑。卅五刊《考工》﹐算率圖樣。《周官》並《戴記》﹐纖悉逮醴醯。《尙書》今古文﹐平議敢孟浪。經余乃治史﹐本末紀最當。書局晚隨身﹐方誌修實創。百卷志藝文﹐解題備相貺。《舊聞經義考》﹐持較未敢讓。其他千百卷﹐甘蹈訁令癡謗。孝標與敬通﹐身世更堪況。江湖老載酒﹐千首付浩蕩。井梧寒蠟炬﹐堆案几摒擋。功名似馬周﹐日者橋邊訪。何須羞絳灌﹐淮陰屈將將。晚年亡共悼﹐亦復子同喪。《蕭閒》三百韻﹐約略《風懷》伉。曲冉阝比笛漁﹐垂老失祿養。故鄕有小園﹐樓閣幾手創。徧植碧瑯﹐好山列屏幛。試較南北宅﹐稍覺遜淸曠。來聿來堂﹐小種亦張王。獨有己刊書﹐可載幾車輛。此事意差彊﹐竊比當非妄。早歲曾倚聲﹐湖海托惆悵。壯年棄之去﹐偸減法久忘。欲和《百字令》﹐出筆恐太放。狂言殿紙尾﹐雷塘遙相望。吾友王息存﹐藏此書畫舫。沈朱各題詞﹐此道訁羽宗匠。零落盡山丘﹐易主定忄良忄良。亡弓子旣得﹐春雪好繡。」

一○四﹑金亞匏﹝和﹞《秋蟪吟館詩鈔》初不爲人所知﹐至梁任公序其集﹐始力張之﹐至謂有淸一代﹐未睹其偶。此論一出﹐而金詩乃聲價十倍。胡適之《論五十年來之中國文學》亦和梁之說。石遺老人亦極稱之﹐以與鄭子尹並舉。傳者謂亞匏子某多金﹐任某銀行行長﹐以千金壽任公﹐丐其一序。錢能通神﹐而任公遂極噓弗誇張之能技以揄揚之矣。新建胡步曾﹝先肅﹞及吾友漢川徐澄宇﹝英﹞﹐皆曾作專文貶之﹐其論又失之過苛。吾謂亞匏詩頗能密致﹐所欠者沈鬱耳。持西江派門戶之見以衡量亞匏詩﹐必無當也。惟見道未深﹐語太犀利﹐此自才人通病﹐亦不必爲亞匏諱也。集中名作﹐如《蘭陵女兒行》《烈女行紀黃婉梨事》等﹐俱奇作﹐太長不錄。其《圍城紀事六詠》中《說鬼》一首﹐揶揄西人﹐極詼詭之趣﹐然固胡步曾所譏爲中朝士大夫夜郎自大之鐵證﹐識者所齒冷者也。詩云「三大臣盟江上回﹐侍從親見西鬼來。﹝江南俗稱夷曰鬼子﹞白者寒瘦如蛤灰﹐黑者醜惡如栗煤。髮卷批耳髭繞腮﹐羊睛ㄦㄦ秋深苔。言語不通惟笑ㄉ﹐髙冠編篾笠異臺。壇衣稱身無剪裁﹐漆鞋綠滑琉璃杯﹐短刀雪色銀皚皚﹐袖中炮火花銅胎。鏡五尺窺八垓﹐寸管作字鏤纖埃。口銜菇葉祖不炱﹐長壺蚪酒鵝黃酷。聽者不覺心顏開。有塔髙矗南山隈﹐鬼官日日遊相陪。父老奔走攜童孩﹐隨行飽瞰歡若雷﹐居然人鬼無疑猜。亦有賤駔眞奴才﹐何樓僞貨欺癡呆。竟買小舟樹短桅﹐船輪要看火焰推。晚歸向客誇多財﹐雙鳳彎環錢百枚。﹝夷市物所用洋錢﹐皆多鑄雙鳳﹐與向來流入中國者異。」﹞

一○五﹑自姚姬傳喜爲山谷詩﹐而曾求闕祖其說﹐遂開淸末西江一派。曾詩早年五古學《選》體﹐七古學韓﹐旁及蘇黃﹔近體學杜﹐參以義山﹑遺山。自謂短於七律。同﹑光以後﹐自課五古﹐專讀陶潛﹑謝二家﹔七古專讀韓愈﹑蘇軾兩家﹔五律專讀杜﹐七律專讀黃﹔七絕專讀陸遊。然於山谷尢有深契﹐詩字多宗之。石遺老人論詩絕句所謂「湘鄕文字總涪翁」也。曾《題彭旭詩集後》有云「大雅淪正音﹐箏琶實繁響。杜韓去千年﹐搖落我安放﹖涪叟差可人﹐風騷通。造意追無垠﹐琢辭辦倔彊。伸文揉作縮﹐直气摧爲枉。自僕宗涪公﹐時流頗忻響。汝復揚其波﹐拓玆疆宇廣。」同治六年與李眉生書云「詩中有一種閒適之境﹐專從胸襟著工夫。讀之但覺天機與百物相弄悅﹐天宇奇寬﹐日月奇閒﹐如陶淵明之五古﹐杜工部之五律﹐陸放翁之七絕﹐往往得閒中之眞樂。白香山之閒適古調﹐東坡過嶺後之五古﹐亦能將胸中坦蕩之懷﹐曲曲傳出。」又是年三月《家訓》云「凡詩文趣味﹐約有二種。一曰閒適之趣﹐詩則韋﹑孟﹑白傅﹐均極閒適。而余所好者﹐尢在陶之五古﹐杜之五律﹐陸之七絕。以爲人生具此髙淡襟懷﹐𨿽南面王不易其樂也。」惜其自爲詩未能臻此恬淡之境﹐大多壯觀有餘﹐凝煉不足。此其於詩之造詣﹐所以尙不逮其文也。

一○六﹑王漁洋論詩標「神韻」﹐張廣雅易以「神味」﹐余謂皆不如曾求闕「機神」之說也。曾日記云「余昔年鈔古文﹐分气勢﹑識度﹑情韻﹑趣味爲四屬。擬再鈔古﹑近體詩﹐亦分爲四屬﹐而別增一『機神』之屬。機者無心遇之﹐偶然觸之。姚惜抱謂文王周公系《易》彖辭﹑爻辭﹐其所象亦偶觸於其機。假令易一日而爲之﹐其機之所觸少變﹐則其辭之取象亦少異矣。余嘗嘆爲知言。神者人功與天機相湊泊﹐如卜筮之有繇辭﹐如《左傳》諸史之有童謠﹐如佛書之有偈語﹐其義在可解不可解之間。古人有所托風﹐如阮嗣宗之類。或故作佛語﹐以亂其辭。唐人如太白之豪﹐少陵之雄﹐龍標之逸﹐昌黎之奇﹐及元﹑白﹑張﹑王之樂府﹐亦往往有神到﹑機到之語。卽宋世名家之詩﹐亦皆人巧極而天功錯﹐徑路絕而風雲通。蓋必可與言機﹐可與言神﹐而後極詩之能事」云云。此論可謂發前人所未發。

一○七﹑老杜而後﹐得其傳者爲昌黎﹑玉溪。昌黎得陽剛之美﹐玉溪得陰柔之美。山谷外近昌黎而內實玉溪。湘鄕頗窺此祕。《李義山詩集》云「渺綿出聲響﹐奧緩生光瑩。太息涪翁去﹐無人會此情。」今日做宋人一派﹐以鉤格磔爲山谷者﹐皆淺嘗者也。惟陳散原爲能參山谷三昧﹐其《題豫章四賢像扌本》第三絕云「馳坐虫語窗﹐私我涪翁詩。刻造化手﹐初不用意爲。」又《爲濮靑士觀察丈題山谷老人尺牘卷子》云「我誦涪翁詩﹐奧瑩出嫵媚。冥搜貫萬象﹐往往天機備。世儒苫澀硬﹐了卻省初意。粗迹ㄎ毛皮﹐後生渺津逮。」所論足與曾說相發。

一○八﹑近代爲宋者﹐散原﹑海藏爲二大宗。其名輩稍後者﹐陳仁先外﹐當以夏丈庵爲巨擘。仁先兼攬唐宋之長﹐而夏丈則專學宛陵﹐意想迥不猶人。方諸諫果﹐味美在回。其詩《近代詩鈔》所選已多﹐玆錄其未選者二首﹐皆景界新異﹐町畦獨辟者也。《黃浦園坐對月》云「地車一西翻﹐舉境黑如墨。案頭親燈火﹐老眼漸虧蝕。幸有月返照﹐人間知夜色。得水意更朗﹐遂步浦江側。川湄夾鬧市﹐仍苦勢相逼。巨艦橫中流﹐眾槎復旁塞。憑欄貪江光﹐僅睹波路仄。我心如太淸﹐何物滓胸臆﹖近持多言戒﹐惟對月可默。但認月魄中﹐始是淸涼國。凡物皆不生﹐方免外見賊。」「川湄」六語﹐寫黃浦園景色逼肖﹐不可移他處﹐是眞宛陵所謂「狀難寫之景如在目前」看。《自虹橋路馳車西新涇遂登療養院樓》云「烈日炙地膚﹐凝膏變熔液。飆車歷郊塗﹐紛錯飛輪迹。虹橋何坦修﹐衝軫新涇驛。綿綿通一綫﹐上蔭海槐碧。往古表郵﹐官堠雙復只。誦詩憫東周﹐夷貊在肘腋。誰與隱金椎﹖西路非吾獲。憑髙一下視﹐暮景忽焉迫。參差箏雁行﹐弧光漸懸夕。」馬路柏油爲烈日所炙﹐往往融化﹐此詩首二語道人所未道。

一○九﹑邱滄海﹝逢﹞甲詩句云「遺偈爭談黃蘗禪﹐荒唐說餅更靑田。」黃公度亦有句云「流離苦語傳黃蘗﹐盜竊迷香幻白蓮。」二詩皆能以流俗不經之語﹐點染入詩﹐便成雅音。余家有鈔本《黃蘗憚師語錄》﹐其偈語下有姜采跋云「崇禎中﹐師官行人。時有中人於東華門拾得黃袱﹐中有紙﹐題曰﹕『天啟七崇禎十七﹐還有福王一。』奏上﹐以爲妖言﹐示閣臣而焚之。時師謂采曰﹕此沮渠投書之祥也。采漫應之。今歲謁師於山中﹐偶語及此﹐問師用何術推測。師曰﹕亦不外乎數而已。采曰﹕師之術亦黃公石齋之易術也。師曰﹕黃得其精﹐我得其粗耳。他日弟子中有以胡運問者﹐乃作此以示之。」云云。余按黃蘗禪師﹐卽明熊開元。崇禎時﹐曾以諫言廷杖。唐王亡﹐削髮爲僧。世之談黃蘗禪者﹐多不知其人﹐余故詳著之。偈語系預言胡淸一代國運者﹐歷歷皆驗。其末首有句云「繼統偏安三十六。」談者謂徳宗死﹐宣統入繼﹐三年而遜位。三年者﹐三十六月也。然「偏安」二字無著。今宣統果僭號於長春矣﹐偏安二字果驗。

一一○﹑梁任公極稱滄海詩「黃人尙昧合羣理﹐詩界差存自主權」一聯﹐惜未見全詩。去歲潘丈蘭史錄示其全首﹐乃題蘭史《獨立圖》者也。亟錄之於此﹕「舉國睡中呼不起﹐先生髙處畫能傳。黃人尙昧合羣理﹐詩界差存自主權。胸有千秋哀古月﹐眼空九點哭齊煙。與君同此蒼茫意﹐隔海相望更恫然。」蘭史今作古矣﹐爲之感喟不置。

一一一﹑邱滄海者﹐又字仲關﹐號仙根﹐一號蟄庵﹐又自號南武山人。原籍廣東蕉嶺人﹐遷臺灣。光緒甲午﹑乙未間﹐割臺事亟﹐滄海建議自主﹐臺民爭贊之。乃議建民主國﹐開議院﹐制藍地黃虎國旗﹐議戴臺撫唐景崧爲總統。四月﹐中日和議成﹐卒割臺灣。臺民乃決自主﹐上臺灣民主國總統印於景崧﹐滄海副之﹐起兵抗日人。及景崧兵敗遁﹐滄海猶率民團抗日﹐卒不敵﹐乃舉家內渡﹐居嘉應。時與黃公度相倡和。蓋與之笙磬同音也。倡辦新學於南洋羣島及粵閩一帶﹐一以培植尙武精神爲志。辛亥事起﹐多所匡扶﹐爲粵代表至寧﹐議定時局﹐旋卽病歿。滄海爲人﹐偉岸有奇气。余友嘉興王銘遠﹝邁常﹞與之深交﹐藏有其造像一幀﹐雙手各擎一鐵彈﹐气宇迥異常人。所著有《嶺雲海日樓詩》﹐沈雄頓挫﹐悲壯蒼涼﹐感懷舊事﹐傷心時變﹐激昂不平之气﹐眞切流露﹐似陸劍南﹐似元遺山。梁任公稱爲天下健者﹐蘭史丈稱其長篇如長槍大劍﹐武庫森嚴﹐七律一種﹐開滿勁弓﹐吹裂鐵笛﹐眞義軍舊將之詩。

一一二﹑滄海生平作詩至數萬首﹐惟乙未以後詩僅存。其《秋興》《秋懷》詩﹐寓侗儻之气於細膩之中﹐其風格蓋在黃公度之上。《近代詩鈔》中未選其詩﹐《飲冰室詩話》亦僅錄數章﹐非其至者。摘錄若干﹐以備一代之詩乘。《春愁》云「春愁難遣彊看山﹐往事驚心淚欲潸。四百萬人同一哭﹐去年今日割臺灣。」《有感贈義軍舊書記》云「拜將登壇卓義旗﹐五洲睽目屬雄師。當時力保危臺意﹐只有軍前壯士知。」「宰相有權能割地﹐公民無力可回天。啼鵑喚起東都夢﹐沈鬱風雲已五年。」「鳳凰臺上望鄕關。地老天荒故將閒。自寫鄂王詞在壁﹐從頭整頓好河山。」「誰能只手斬長鯨﹖不愧英雄傳裹名。撐起東南天半壁﹐人間還有鄭延平。」《秋懷八首用覃孝方韻》云「萬古興亡閃電過﹐百年人事幾蹉跎﹖海枯石爛英雄盡﹐木落江空涕淚多。入蘿人間無白日﹐洗愁天上有黃河。茫茫四野穹廬底﹐來唱陰山《敕勒歌》。」「蓬山淪沒阻東歸﹐看慣年年海水飛。剩有壺公教地縮﹐更無萇叔與天違。﹛林﹜竽落日神猿哭﹐苜蓿秋風虜馬肥。今日秦庭非復昔﹐休將九頓拜《無衣》。」「王母云旗縹緲間﹐冥冥龍去枉髯攀。海中仙蚌流珠淚﹐天上寒鴉怨玉顏。往事已淪開寶史﹐故官曾唱紇幹山。劇憐未殉西陵葬﹐定策歸來國老閒。」「滿目洪流治已遲﹐誰教天展九年期。元黃大化無今古﹐風雨神山有合離。四海畢銷蛟蜃气﹐九天同拜虎龍姿。書生自作華胥夢﹐千載何妨此一時。」「休訛舜死與堯囚﹐寰海居然更九州。日月不隨天左轉﹐江河還向海西流。蛟螭國土黃金界﹐雕鶚旌旗白帝秋。畫革旁行新史筆﹐未妨荒外紀飛頭。」秋城吹角夕陽斜﹐浪迹頻年寄海涯。拔後枯麓心未死﹐劫中殘局著全差。無聊身世文爲戲﹐有例神州裔亂華。不信東籬仍故節﹐島夷章紱玷黃花。」「東海求仙撰怪文﹐西園諧價策髙勛。眼中雞騖方爭食﹐意外蛟龍未得云。左纛豈誇蠻大長﹐短衣休叱故將軍。秦王夢裏鈞天奏﹐此曲人間本不聞。」「浮雲落木共飄蕭﹐動地商音起素飈。雷雨神龍雙劍化﹐關河戎馬一身遙。黃天訛立多新說﹐赤道回流有熱潮。窮海髙秋無限感﹐雄心依舊借時銷。」《秋懷》云「萬里風雲願竟酬﹐軍前歌舞作中秋。黃金鑄闕開藩部﹐碧玉通江建節樓。十道分封諸將爵﹐五湖歸老美人舟。年來此語成蕭瑟﹐匹馬西風莽浪遊。」「昆侖山勢走中華﹐赴海南如落萬鴉。縮地有人工幻術﹐通天何處覓靈槎﹖沈鳥口空銜石﹐酣夢人心久散沙。彈指光陰秋又老﹐長繩難系夕陽斜。」「中原王气黯東遷﹐嘆鳳嗟麟意惘然。人物終成一丘貉﹐文章更噪六朝蟬。繞籬晚菊寒誰采﹖補屋秋蘿冷自牽。銷盡美人遲暮感﹐素書一卷獨編年。」「斜陽圍聽說場詞﹐我亦曾驅十萬師。破碎河山開國史﹐飄零風雨出軍詩。海中故部沈蒼兕﹐雲裏殘旌失素霓。歲自周天天自醉﹐紅墻銀漢隔秋思。」「山南山北枉張羅﹐雲路冥冥鳥去多。四海論交幾投契﹖千秋自命未蹉跎。中原麟鳳陳陶嘆﹐大漠牛羊斛律歌。老我秋風無一事﹐十年雄劍不曾磨。」「名駒未悔困韉韉鞍﹐鷙鳥何曾惜羽翰。人到窮愁思著述﹐天畱豪傑濟艱難。衣冠文武浮雲變﹐雷雨蛟龍大海寬。不信平生飛動意﹐但將文字救饑寒。」「明明如月撥愁開﹐欲取黃金更築臺。朱鳥莫將歌當哭﹐紅羊休信劫畱灰。著書覃子原仙骨﹐顧曲周郎有將才。收拾雄心且行樂﹐五云多處覓蓬萊。」按此詩原系步韻和覃孝方﹐並送其赴東瀛。「酒迫桓溫走老兵﹐詩看秦系破長城。英雄失路羣兒笑﹐獨客逢秋百感生。滄海桑沈栽後影﹐鈞天樂斷夢時聲。尉佗臺上西風急﹐來寫登髙送遠情」。《秋興次張六士韻》云「芒踢雲開大漢年﹐眼看楚蹶復贏顚。收兵先下三秦地﹐奉使遙通百粵天。照盡古人珠海月﹐飄殘霸气玉山煙。英雄早剩前朝史﹐懷古悲秋意恫然。」「黃河東下走龍門﹐難起中原古帝魂。天上鬥牛沈劍气﹐人間鸞鳳掃巢痕。狄泉故壤雙鵝出﹐甌脫窮邊萬馬屯。不信開元天實事﹐但畱詩史浣花村。」「萬里西風海欲波﹐荒荒白日柰愁何。美人臨頒渾脫舞﹐壯士陰山《敕勒歌》。故國千年啼蜀魄﹐蠻荒九死負黎渦。夢中還作鈞天奏﹐蒙瞍蓬蓬自鼓鼉。」「坐看桑從海上栽﹐羣鷗見慣不相猜。生毛有地供秦笑﹐呵壁無天慰郢哀。兩帝中央謀混沌﹐三山左股割蓬萊。故鄕遊釣今何處﹖空憶漁人讓曲隈。」「荒村獨樹老夫家﹐九月東籬菊未花。金石自應求上藥﹐河山原不阻飛車。禦寒豈合裘仍典﹐謀醉何妨酒偶賒。未解長安西笑樂﹐薜蘿門外是天涯。」「衣冠文武眼中新﹐晏坐空山笑此身。割地奇功酬鐵券﹐周天殘焰轉金輪。《後庭玉樹》仍歌舞﹐前席蒼生付鬼神。細柳新蒲非復昔﹐更無人哭曲江濱。」「遼東華表鶴西飛﹐但作神仙願己違。故國河山殘照盡﹐秋風城郭舊人稀。四郊戎馬邊聲急﹐七葉金貂世譜微。休向哀鴻談往事﹐江湖滿地稻粱肥。」「五嶺南來勢糾紛﹐百年邊事漫重論。月中潮汐爭消長﹐天外風雷駭見聞。上國地埋龍虎气﹐中原人雜犬羊羣。山飛海立今何世﹖閒就安期話白雲。」《乙未偶題》云「化碧三年血有痕﹐當年哀感滿乾坤。鶉維剪後天方醉﹐無路排云叫九閽。」「此局全輪莫認眞﹐東南風急海揚塵。世間倘有虯髯客﹐未必扶余屬別人。」「殘山剩水冷斜暉﹐獨向西風淚滿衣。皂帽藜成底事﹐全家遼海管寧歸。」「人間成敗論英雄﹐野史荒唐恐未公。古柳斜陽圍坐聽﹐一時談笑付盲翁。」皆念念不忘臺灣﹐沈鬱悲涼﹐如聞漸離之笳﹐如聞越石之笳。昔英吉利詩人擺倫﹐匹馬從軍﹐爲世艷稱﹐《哀希臘》詩流傳萬國。若倉海者﹐其流亞歟﹖

一一三﹑丁卯五月初三日﹐王國維自沈於頤和園之昆明湖。其死因傳說紛紜﹐竟成疑案。沈淵後﹐海內文士哀挽之作至夥﹐而陳寅恪一長古尢工﹐蓋詩史也。詩云「漢家之呃今十世﹐不見中興傷老至。一死從容殉大倫﹐千秋悵望悲遺志。曾賦連昌舊苑詩﹐興亡哀感動人思。豈知長慶才人語﹐竟作靈均息壤詞。依稀廿載憶光宣﹐猶是開元全盛年。海宇承平娛旦暮﹐京華冠蓋萃英賢。當日英賢誰北斗﹖南皮太保方迂叟。忠順勤勞矢素衷﹐中西體用資循誘。總持學部攬名流﹐朴學髙文一例收。圖籍藝風充館長﹐名詞領編修。校仇鞮譯憑助﹖海寧大隱潛郎署。入洛才華正妙年﹐渡江流輩推淸譽。閉門人海恣冥搜﹐董白關王供討求。剖別派流施品藻﹐宋元戲曲有陽秋。沈酣朝野仍如故﹐巢燕何曾危幕懼。君憲惟聞俟九年﹐廟謨已是爭孤注。羽書一夕警江城﹐倉卒元戎自出徵。初意潢池嬉小盜﹐遽驚烽燧照神京。養兵成賊嗟翻覆﹐孝定臨朝空痛哭。再起妖腰亂領臣﹐遂傾寡婦孤兒族。大都城闕滿悲笳﹐詞客哀時未返家。自分琴書終寂寞﹐豈期舟楫伴生涯。回望觚梭涕泗漣﹐波濤重泛海東船。生逢堯舜成何世﹖去作夷齊各自天。江東博古矜先覺﹐避地相從勤講學。島國風光換歲時﹐鄕關愁思增綿邈。大云書庫富收藏﹐古器奇文日品量。考釋殷書開盛業﹐鉤探商史發幽光。當世通人數舊遊﹐外窮瀛渤內神州。伯沙博士同揚扌﹐海日尙書互倡酬。東國儒英誰地主﹖藤田狩野內藤虎。豈便遼東老幼安﹐還同舜水依江戶。髙名終得徹宸聰﹐徵奉南齋禮數崇。屢檢祕文升紫殿﹐曾聆法曲侍瑤宮。文學承恩值近樞﹐鄕賢敬業事同符。君期云漢中興主﹐臣本煙波一釣徒。是歲中元周甲子﹐神臯喪亂終無已。堯城𨿽局小朝廷﹐漢室猶存舊文軌。忽間擐甲請房陵﹐奔問皇輿泣未能。優待珠盤原有誓﹐宿陳芻狗遽無憑。神武門前禦河水﹐思把深恩酬國士。南齋侍從欲自沈﹐北門學士邀同死。魯連黃鷂績溪胡﹐獨爲神州惜大儒。學院遂聞傳絕業﹐園林差喜適幽居。淸華學院多英傑﹐其間新會稱耆哲。舊是龍髯六品臣﹐後躋馬廠元勛列。鯫生瓠落百無成﹐敢並時賢較重輕。北宋黨家慚陸子﹐西京羣盜愴王生。許我忘年爲气類﹐北海今知有劉備。曾訪梅眞拜地仙﹐更期韓雇符天意。回思寒夜話明昌﹐相對南冠泣數行。猶有宣南溫夢寐﹐不堪灞上共興亡。齊州禍亂何時歇﹖今日吾儕皆苟活。但就賢愚判死生﹐未應修短論優劣。風誼平生師友間﹐招魂哀憤滿人寰。他年淸史求忠迹﹐一弔前朝萬壽山。」按「曾賦連昌舊苑詩」句﹐謂王曾賦《頤和園詞》。南皮太保爲張之洞﹐藝風爲繆荃蓀﹐爲嚴復。「宋元戲曲」句﹐謂王早年曾著《宋元戲曲史》。「江東博古矜先覺」句﹐謂羅振玉治甲骨文字﹐啟其先路也。伯沙博士法國人。海日尙書爲沈曾植﹐王辛亥後時與唱和﹐其詩載《觀堂集林》。績溪胡爲胡適。「淸華學院多英傑」四句﹐蓋指梁啟超。梁氏與王同主淸華研究院講席﹐皮裏陽秋﹐明眼人一目了然。然寅恪後來自爲注﹐多違心之言﹐與全詩情感及隸事相反﹐不可信也。全詩如白頭宮女﹐細說開元﹐𨿽遣詞未盡凝煉﹐不足爲病也。

一一四﹑企棠舅氏詩﹐由遺山﹑東坡以窺杜。平生專作七律﹐古詩僅百之一也。隨佑萊姨丈在瓊崖﹑廣州時﹐所作最富。壬子以後詩﹐多不自收拾﹐所存無幾矣。舅詩不作艱深語﹐初看幾似打油﹐然句極老硬﹐絕不浮滑。《得鄕書》云「廿年迂僻守柴荊﹐今日居然海外行。廉靜且師孟公綽﹐才華難語玉溪生。鷦鷯巢樹毋多許﹐駑馬逢場偶一鳴。寄語鄕關休念我﹐天南正值福星明。」《感事》云「時局日離奇﹐天生才亦異。不識一丁人﹐能興萬世利。開礦洪荒山﹐墾鹽斥鹵地。專利三十年﹐溫飽見經濟。」「《和寶師詠龍眼》云「海南龍眼並馳名﹐喚作荔奴評太輕。落落髙林隨地見﹐垂垂圓實傍秋生。及時風味同瓜果﹐論到家廚壓筍櫻。倘法眞人燕津法﹐養生正欲住瓊城。」《和寶師詠佛手蕉》云「瓊島菁英數不窮﹐蕉名佛手與誰同﹖淸心想是慈悲處﹐化熱都歸掌握中。此夕嘗新盤貯翠﹐前生證果燈瑤紅。炎方天錫非常品﹐銷夏何須醉碧筒。」《重陽後三日颶風》云「兩雨復風風﹐洪濤吼半空。紙窗飛蛺蝶﹐庭樹斗虯龍。聞見奚奴慣。聲威颶母雄。此時江海客﹐坐臥嘆驚鴻。」《風災感賦》云「瓊臺非旱亦非水﹐疊歲爲災此颶風。屋破村氓鹿走險﹐檣傾海客鳥驚弓。終朝變易山川色﹐善後更番土木功。大吏憂民何日了﹖天南又落萬哀鴻。」《秋陽》雲「雨息風狂日放光﹐日中依舊葛衣裳。莓苔更上一層綠﹐木葉初無半點黃。直欲四時過長夏﹐渾忘九月已重陽。迎涼將祝天陰晦﹐又怕連朝颶母狂。」《和鞠翁思親韻》云「粵水吳山別路迢﹐思親一樣旅魂銷。瓊臺夜雨浪浪響﹐夢裏如聞福港潮。」《和寶師韻》云「兩袖淸風莫笑貧﹐海天大好奇吟身。月明五夜何來暑﹐花發四時都是春。客捨久居似桑梓﹐異鄕風味亦鱸蒓。人生何處非行樂﹖不羨人呼懷葛民。」《和奇倉公詩韻》云「遊瓊遊記𨿽未鐫﹐歸來當與君談天。梅花樹下可浮白﹐月明樓上休艸《玄》。自我一別七千里﹐已更二君三易年。龍宮詭怪貯胸臆﹐一語驚破靑林煙。」此首殊奇偉可喜。《和石哥元夕感懷二絕》云「良宵款洽憶髙曾﹐先世風流洵足稱。兄弟三人相對飲﹐金樽淸酒絳紗燈。」「塤篪萬里一詩筒﹐此夕元宵境不同。他日云初再追憶﹐南樓明月北窗風。」以上皆在瓊州作。《羊城口占》云「無冰七洲島﹐不夜五羊城。大地何窮盡﹐微軀太瘦生。賞心嫌道遠﹐病眼怯燈明。廿載鄕關夢﹐幽窗一短檠。」《書懷》云「我本林棲者﹐饑驅到粵東。畏人魚鳥性﹐涉世馬牛風。歲月詩囊裏﹐江山霧眼中。循途與守轍﹐天地一牢籠。」《和石哥感事韻》云「世變傾全局﹐皤臣唱大刀。蜩螗驚海沸﹐猿鶴喜山髙。道濟長城壞﹐魯連東海逃。新民仗並翦﹐畫策任英髦。」《和石哥西風韻》云「憂深思自遠﹐天地況秋聲。霰集悲時局﹐巖枯見物情。未能千日醉﹐姑俟一陽生。歲暮閉門臥﹐髙人眼正明。」《寄蓮哥詩四首疊去臘詩韻》云「去臘梅花一紙書﹐賦詩四首慰閒居。那知白日如流駛﹐又是靑陽逼歲除。世俗紛更殊未已﹐家鄕丰歉果何如﹖髙年不與時追逐﹐好樂黃農處裏閭。」「天涯作客幾經春﹖感極陶潛日月辰。黃菊有懷重九節﹐靑衫無恙一陳人。不修邊幅非狂態﹐懶作家書亦性眞。近日案頭置莊老﹐頗思齊物講同塵。」「黍谷陽回物望多﹐雜花生樹亂鶯梭。縱安徐犀論文榻﹐猶有馮彈鋏歌。寄語惠連行素位﹐愼毋江令賦春波。靑壇自是吾家物﹐何必貂裘夜走坡。」「萬里家山一破扉。登樓遙見白雲飛。輪蹄此日終無補﹐糠當年也自肥。莫道車中魚已活﹐卻輸梁上燕知歸。心頭一念常難去﹐阿買於今望挈攜。」《和仲弟隈字韻》云「春雨日坐茶甌隈﹐止渴不須還望梅。新綠時撫小院樹﹐軟紅怕走長橋雷。秋蛇春蚓寫池艸﹐酒仙詞客同岑苔。東郊年少正盤馬。笑我駑駘驅不來。」以上在羊城時作﹐气體較前爲進。《代人題嶽大漢書下酒圖》云「一辦心香班孟堅﹐先生豪飲不知年。太羹元酒葫蘆本﹐海錯山珍食貨篇。菊盞風流劬學日﹐蘭臺滋味醉鄕天。治生莫作陶朱看﹐十載醇醪手一編。」「當年小艸締絲蘿﹐太息喬松已逝波。圖展春風覘杖履﹐碑題中嶽感山阿。老成凋謝典型在﹐末學支離糟粕多。自問西京粗涉獵﹐東牀終究愧東坡。」此爲壬子後作。

一一五﹑海上詩友謝玉岑﹑王瑗仲﹑朱大可﹑顧佛影﹑錢小山﹑陳器伯﹑莊呂塵﹑徐澄宇﹑陳秀元夫婦﹐年來結吟社於海上﹐曰「雞鳴」。旣而以其名不雅﹐易之曰「變風」。大可﹑佛影興會最濃﹐余與瑗仲每逢社集﹐不常到也。大可名奇﹐一字蓮宅﹐嘉興人﹐有《耽寂宦詩》。初不相識﹐於報端見餘詩署名《夢苕庵主》者﹐大驚嘆﹐誇示於我友謝玉岑。玉岑笑曰﹕是老友錢某也。乃舉余與瑗仲合刊之《江南二仲詩》贈之。君著詩話﹐極稱余《夜起觀白蓮》之作﹐以爲不讓海藏。又稱其九一八以後之詩﹐可比黃公度。癸酉春﹐在滬西郁君葆靑樅溪艸堂雅集﹐始與君相識。君豪於飲﹐詩學海藏﹐一淸見骨。石遺老人《近代詩鈔》曾選及之﹐惜不多﹐今錄其《題毛公鼎拓本》七古一首﹐君平生得意之作﹐而石遺所未選也。詩云「武王克商封同姓﹐魯衛毛聃史稱盛。毛公子孫修厥政﹐王錫以鼎銘作證。其辭若曰父﹤廠音﹥聽﹐配我有周膺大命。於文武裏不廷﹐庸集乃命惟先正。以下云云讀難罄﹐詰屈聱牙同一病。作銘者誰疑姬聖﹐不然史佚擅詞令。惟毛建國徳不競﹐鼎亦淪落銷光映。歐趙末錄阮吳剩﹐《兩》﹝吳云﹞《奇觚》﹝劉心源﹞失考證。氵更陽﹝端陶齋﹞嗜古發至性﹐珠玉無足鼎有脛。忽然得之比照乘﹐齋之寶某某贈。摩挲自朝常至暝﹐歡喜贊嘆如弗勝。散盤位置或季孟﹐睥睨石鼓眞妾媵。孫翁﹝仲容﹞學術非釘﹐爲作箋注侔服鄭。但憾昌黎醉不醒﹐不遣長歌逞豪橫。蜀道之行良蹭蹬﹐頭璧俱碎鼎獨剩。棄置墻角如短檠﹐光芒萬丈時一迸。賈胡夜夜望斗柄﹐知有瑰寶落陷阱。囊金入市屢窺訁﹐謀諸暉臺孰能儆﹖楊侯年老气愈勁﹐獨執鼎耳苦諫諍。從來勝天恃人定﹐神靈呵護事難憑。我從拓本睹光瑩﹐惟有再拜不敢請。成周法物气象﹐絕異楚鐘與秦鏡。忽持此卷勸題詠﹐才薄如我寧能稱。二陳﹝散原﹑蒼虯﹞句法盤空硬﹐敢操瓦釜儕笙磬。」此詩極爲海藏所激賞。

一一六﹑顧佛影名憲融﹐南匯人﹐主大同大學國文講席。初但知其能詩﹐不知其工。頃讀其新刻《大漠詩人集》六卷﹐則詩筆輕靈松秀﹐大似鎖子菩薩﹐柔欲無骨。七古體格未純﹐七絕多而且工。如《西湖雜詩》云「醋魚風味美云云﹐辜負春纖一箸分。我已逃禪君莫笑﹐只餐煙露不茹葷。」《西興》雲「水ヶ花外暝煙升﹐小市人家欲上燈。愁煞扁舟臥居士﹐捲篷低燭過西興。」陳丈子言評曰﹕得漁洋三昧。《篇豆》云「篇豆垂籬嫩未黃﹐筠籃得供新嘗。範媽知我舌頭淡﹐多放油鹽醬與糖。」《舟中口占贈舟人炳千》云「一眼猶明一眼盲﹐搖船老子耐風霜。我家三代都搖過﹐來去卅年周浦塘。」朱大可云﹕此兩首皆近伏敔堂。《赤山埠夜歸》云「赤山埠外上歸船﹐倦鷺眠鷗各悄然。可有墜歡煙水裏﹐湖燈紅似十年前﹖」朱大可云﹕風神瀟灑﹐似不食人間煙火者。五古《東天目途中口占》云「有泉出山腹﹐激石聲嘶嘶。一禽立石上﹐側目如有思。三人雨中來﹐張傘坐岸陂。三者共一境﹐其中各有私。泉欲得淵壑﹐鳥殆懷其雌。旅人苦長途﹐急求餅療饑。無論生非生﹐有質情已隨。此理叵思議﹐持之欲問誰﹖叩諸造物者﹐但指日月馳。」海藏雲﹕渥窪天馬﹐迥異凡姿。大可云﹕此詩能將向來作古體者之架子語﹑習套語﹑浮泛語﹑雜湊語﹐一掃而空。專從泉﹑鳥﹑人三者不同物而同情一點作去﹐語語寫實﹐而又語語翻新﹐詩人之能事至此。七律如《虎跑》云「湖上煩喧漸可拋﹐又尋淨域到山坳。明妝一座空鴛侶﹐佳茗三生憶虎跑。何以爲情吟舊雨﹐有如此水話深交。白雲古樹年年在﹐畱待先生自結巢。」海藏雲﹕腹聯淡而彌深。《詠籬》四首云「郁金堂上苦思君﹐身是瀟湘薄命云。絕世聰明欺燕子﹐迷人顏色妒斜曛。畱三分夢教重做﹐隔一層香待細薰。立近空廊還側耳﹐墮釵聲息記曾聞。」「江幹舊夢枉纏綿﹐生就飄零只自憐。一樣關心同繡幄﹐半生畱戀是茶煙。蕩花風起疑無地﹐罥鬢人來愴隔年。珠箔銀屏原不羨﹐蕭齋惟愛翠筠妍。」「仙人樓閣最玲瓏﹐面面闌干掛斷虹。醉裹曾窺花綽約﹐病中常聽玉丁冬。但教通月情猶淡﹐直待圍春夢太濃。一樹寒梅羞已老﹐敢移疏影上雕攏。」「辛苦當風一桁衣﹐不容寧貼不容飛。鏤冰爲骨知奚益﹖穿淚成珠願總違。小苑鶯花看漸老﹐紅樓聲息聽全非。人生常是朦朧誤﹐何況黃昏近四圍。」大可云﹕四詩工絕﹐若仿梅河豚﹑祁魚蝦之例﹐宜稱「顧簾子」矣。聞野鶴云﹕辛苦二句﹐眞此題絕唱。余謂四詩固佳﹐然格調未髙古﹐愛之而不願效也。

一一七﹑復辟之役﹐曇花一現。湘鄕曾重伯﹝廣釣﹞有《紇幹山歌》紀之﹐以美人香艸之詞﹐寓隱文譎諭之義﹐蓋詩史也。歌曰「紇幹山頭凍殺雀﹐生處何如此間樂﹖冰井銀五月秋﹐肯向華嚴覓樓閣。南看已定波洶湧﹐北望徒驚雪艮。何事金樓一斛珠﹐偏獻君王萬年藥﹖別殿仙人號麗華﹐連天姓氏出兵家。天教艷極還招妒﹐地爲恩殊每自誇。十二玉書逢內召﹐三年犀甲擁如花。新妝競羨宮衣好﹐深抱誰知春帶賒﹖水殿阿姨隨水佩﹐云廊彩伴逐云車。笙歌未徹霓裳月﹐浮白猶喧九醞霞。爭知事勢朝來異﹐河婺星娥滿元會。紅粉初披雉扇開﹐紫袍已捧鸞輿至。瑤電俄通四大洲﹐簽名最近重瞳字。耆舊中原見朔風﹐園陵東郡還佳气。喜極鴟夷酒作腸﹐悲來駝狄鉛爲淚。矮鬟長禪綠云﹐傾城爭學盤蛇髻。飛施依然舞兩螭﹐郵筒仍是鐫雙鯉。老子西行去不回﹐山人南海聞風起。寺主鴛鴦且等閒﹐侍郎碧落先除擬。一經兩海舊封疆﹐八座三貂議憲章。廣召散仙登祕殿﹐還將十資寵華陽。頃刻桃花求聖解﹐逡巡棗果覓靈香。只言天上光陰好﹐流浪人間抵十霜。誰知天上馬蟾速﹐要比人間鐘漏促。逡巡造酒酒難香﹐頃刻開花花不馥。幾處黑旗舉未成﹐幾家丹竈燒初熟﹖海上星羈獻荔龍﹐隴頭雪隔銜芝鹿。南國當熊舊綠娥﹐鮫銷未到珍珠幅。西殿阿婆老令萱﹐雁飛尙滯關山曲。記得春風燕子樓﹐一羣嬌鳥河陽谷。素女爲師態萬方﹐紅糸肖結約�三覆。自矜白日可回中﹐自信黃河可西出。日不能中水不西﹐靑琴絳樹斗腰肢。街賈相爭因五可﹐尹邢互妒爲偸窺。明明如月言猶在﹐暮暮爲云夢更迷。羽書迫處顰雙翠﹐粉鏡拋時殺一圍。朱雀桁頭星火急﹐翔鸞閣上紙鳶飛。濁涇姊妹參商惡﹐淸渭君臣去住悲。還君昨夜香羅帶﹐著妾來時黑蝶衣。珠簾甲帳成焦炬﹐永巷長門淚如雨。寶扇迎歸馭气車﹐羅帷擁入淸虛府。只隔宮墻一道紅﹐淒涼便斷仙凡路。隱隱猶聞長樂鐘﹐依依正對昭陽樹。煙岫濃邊指泰陵﹐平蕪盡處明杜。獨立自憐傾國人﹐憑闌鈿共餘香語。寥廓何心逐海鷗﹐衷情無計瞞嬰武。羅綺從風任作灰﹐釵鈿經亂拋如土。屢散萬金何足惜﹐長垂雙玉難爲主﹖繡枕斜欹到曉曛﹐銀坐照今非古。恨海經過仔細思﹐情天影事從頭數。錦帕封題密密藏﹐花箋細字層層貯。海月蒼涼照蜃樓﹐春星華艷排鸞柱。安息氍毹沒翠翹﹐扶南媚子安釵股。優婆色雞曲項笳﹐答臘都曇細腰鼓。多謝摩登孔雀裙﹐蒲桃勸酒胭脂舞。舞經淚眼損橫波﹐酒入愁腸蹙眉嫵。此錯原非鑄六州﹐重來未必無三戶。精衛𨿽塡尙淥波﹐重華不見空瑤圃。當時不殺任蠻奴﹐至今枉恨韓擒虎。黛謝紅零覓賞音﹐人間只有嵇延祖。」按「別殿仙人號麗華」謂張勛﹐「山人南海」謂康有爲﹐「燕子樓」言徐州會議﹐「河陽谷」指彰徳會議也。

一一八﹑袁隨園集中記馬僧事﹐奇詭可喜。鄞縣佘文學華禪﹝梅﹞證以屠生所說﹐紀以古詩﹐極工﹐爲三百年中有數之傑作。姚梅伯制《椎埋篇》和之﹐遠不逮佘氏原作。佘氏集未見﹐此詩附載於姚梅伯《大梅山館集》中﹐爰錄入詩話﹐以與世共賞之。詩云「大漠風荒荒﹐日落塵頭黃。黃塵髙玉門﹐行客心旁徨。客行何旁徨﹖橐有千金裝。千金橐馬頭﹐兩客同扶將。飲雪不愁饑﹐臥冰不愁僵。但願程復程﹐安穩還故鄕。道逢兩異僧﹐鐵杖肩肥囊。隱隱在馬后﹐杳忽在前行。兩僧一實尼﹐陌路相鴛鴦。問之遽遭叱﹐對之神沮喪。﹝葉﹞舌結不敢答﹐凜凜趨路傍。白日匿西影﹐投店知何方﹖兩僧同店妻﹐同院東西廂。夜半來叩門﹐叩門知爲僧。僧言吾乏金﹐將使爾金償。客乃長跪求﹐金在憑主張。僧且不殺人﹐僧且叩其詳。爾自何方來﹐橐有千金彊﹖告自西邊歸﹐惠承將軍筐。將軍年與嶽﹐聘我隨邊營。朝逾俄濃河﹐暮走森博城。告捷貽千金﹐令我還縣鄕。僧間客所言﹐舉首忽自。錯愕不可解﹐誰審凶與祥﹖荒雞鳴喔喔﹐客復行登程。人疲馬力乏﹐卒復遇彊橫。人頭絡馬項﹐黃金著兩襠。雙轡髙如龍﹐韉勒生輝光。兩騎連鑣來﹐偉體何昂藏。見客解鞍下﹐拉馬拴白楊。抽刀磨霍霍﹐睨客千金彊。兩僧忽復來﹐兩賊逝馬亡。不辧何因緣﹐行行趨前程。暮又同店棲﹐同院東西廂。夜半來叩門﹐叩門知爲僧。叩門果爲僧﹐見之逾驚惶。兩客長跪求﹐金在憑主張。僧且不殺人﹐僧且道其詳。殺爾在須臾﹐向者馬上郎。誰實保爾金﹐使爾身不亡﹖我今爲雨賀﹐前路當無殃。不辧何因緣﹐救我微命生。奉金願爲報﹐請畱姓名芳。爲言兩桀賊﹐坐馬同。屈我憚杖鐵﹐勒彼馬項彊。顧使賊膽摧﹐遽迫投窮荒。我豈爲區區﹐我亦爾同鄕。往昔爲盜誣﹐亡命奔殊方。殊方爲頭陀﹐頭陀殺人彊。結交椎埋兒﹐竊馬擇其良。竊馬便愛馬﹐但恨無龍驤。劫財贍資斧﹐安念梓與桑。後逢塞上尼﹐校藝藝相當。遂與結綢繆﹐陌路相鴛鴦。行止無定蹤﹐去來無定方。妖星耀西北﹐大軍徵卜藏。上將亦有馬﹐有馬馬之良。有馬馬之良﹐良馬眞籠驤。環營萬貔貅﹐危聳蒺藜墻。我如飛鳥墮﹐赤手提絲韁。將軍來飼馬﹐秉燭爛生光。問之遽遭叱﹐對之神沮喪。問我爲刺客﹐抑來竊驪龍。我言竊馬來﹐公馬眞龍驤﹐將軍飼馬畢﹐呼我同入營。入營命我侍﹐鼎俎陳腥薌。出釜蒸蒸羊﹐倒甕рр漿。呼我爲健兒﹐命我同傾觴。將軍飲云醉﹐鼻息雷振牀。我亦帳下眠﹐誰審凶與祥﹖詰朝傳將令﹐易我戎服裝。點我爲將校﹐西徵隨戎行﹐冰山髙嵬嵬﹐日月無晶芒。雪海千頃寒﹐戈壁摩穹蒼。我爲向道官﹐連月攜餱糧。一夕轅門開﹐萬騎馳奔騰。呼我入內營﹐主帥當中央。將軍侍帥左﹐密諭相丁寧。黃金千百鎰﹐明珠光瑩瑩。汝其資斯往﹐諭令番王降。﹝葉﹞番王乃老嫗﹐兩鬢皤如霜。毳幕紅燈懸﹐鏃周其旁。拉復雷駭﹐下隸甌脫王。汝去莫誤入﹐汝去須周防。我竟逾壁投﹐從嫗陳篚筐。一一傳帥令﹐速速催主張。番嫗驚且疑﹐猶豫言待商。我卽揮利刃﹐刀斷三重障。欲戰卽速戰﹐欲降卽速降。大軍嚴陣待﹐何復容商量﹖番嫗向我跪﹐願言詰朝降。雪花盤萬鴉﹐笳鼓聲蒼涼。旌旆耀陰山﹐星海流血湯。立斷番王頭﹐號召傳蠻荒。番夷懾心服﹐大功反掌成。版輿攬西土﹐駿烈開鴻疆。露布奏捷還﹐賞賜百千彊。問我何所欲﹖策勛當爲郎。我爲不羈馬﹐桀騖難服箱。安能戀芻豆﹐束我冠與裳﹖脫我將弁衣﹐還我頭陀裝。鴻雁辭林巢﹐蓬葉隨風揚。陌路與爾逢﹐知爾來邊城。爾亦將軍客﹐況復爲同鄕。何忍使爾危﹐視爾他鄕亡。言畢出門去﹐揮手辭茫茫。四野酸風嘶﹐北斗低不昂。水行無鱷蛟﹐陸行無豺狼。願此皇路亨﹐萬里歸平康。」自來學古樂府《孔雀東南飛》及《木蘭辭》者﹐多落窠臼。此獨遺貌而取其神﹐且一韻到底﹐無一弱筆﹐尢爲不易。談新文學者﹐每謂舊體詩不宜敍事﹐讀此章其亦可幡然悟矣。

一一九﹑徳國海京伯大馬戲﹐爲世界馬戲之王。癸酉秋來上海演技﹐凡數閱月。遠省人士多有來觀者﹐券資收入﹐達百萬金﹐令人咋舌。其班中雄獅﹑猛虎﹑巨象十數﹐俱能作戲。馬能跳舞﹐海狗能彈批霞那。其餘髙領之技﹐曼衍之觀﹐不可殫述。余欲以長歌寫之而未就。余友楊﹝C043﹞恙成短七古一章﹐效長吉體﹐甚工。詩云「穹廬明燈爛萬星﹐彩竿橫立紅蜻蜒。荼靡一架春伶俜﹐梁棲玉燕松穿艇。鳴鞭電裂虎爲狗﹐雄獅雷吼虱在口。馬立登牀應節舞﹐海狗擅雅龍王府。有蹄不踏歷山土﹐象不知耕執旗鼓。非仁所囿徳所幾﹐率舞效順皆權威。」一結有深意。﹝C043﹞恙詩由樊榭入﹐浸淫宋人﹐參以玉溪。陳散原﹑陳仁先諸老均稱許之。散原謂其詩境似淸風吹空月舒波﹐時有警異處﹐獨出凡響。仁先謂其懷抱與人殊﹐故多獨到之處﹐如入名山﹐時逢異境。余雅重其五古七絕﹐玆略舉其一斑。五古如《避兵桃紅橋祖塋書此寄憤》云「國勢成潰疽﹐迎春仗兵气。東家割雞豚﹐西家供衣被。杯酒未及歡﹐排闥恣橫肆。觸怒無邱山﹐戌衣有餘勢。宅南老墳屋。漆黑差可避。松栝號陰風﹐山鬼泣牀次。息燈學蝟縮﹐葦響訝精魅。蒙頭臥觳觫﹐隆隆撼宵寐。江東賢父老﹐捲土彌滋愧。求成血Г顙﹐城謳未可擬。戰敗功在民﹐膏血沃千里。」《潰兵》云「兵聚若搏沙﹐兵敗等河決。虎兕旣出柙﹐洪流塞堤穴。昨朝尹山戰﹐交綏失監束。餘勇驕小民﹐殺人燒野屋。行滕喜堅厚﹐狼顧亂心曲。惡浪髙過山﹐公渡寧愁覆。亂次攀行舟﹐殷紅指可掬。」陰慘鬱怒﹐頗似散原集中《由滬返金陵散原別墅雜詩》諸作。《拂水巖雜詩》之一云「饑喫靑精飯﹐渴飲功徳水。沃洲𨿽有山﹐曾城猶專美。層巖耀彩瀑﹐煙霞浸骨髓。劍門列夏云﹐嚴陣斗壁壘。願此將墮石﹐一一祕魔鬼。」《劍門石》云「少壯遊名山﹐頗忽劍門石。及今細玩之﹐咋愕欲倒卻。洪荒昔激蕩﹐剝咋冰紋砉。瓜熟蒂垂落﹐齏粉喪魂魄。力士俯趨走﹐女媧失謀劃。坐臥不肯去﹐十日尙遑迫。何來楊子鶴﹐攜歸縮方尺。﹝近兄楊西亭《劍門圖》。」﹞其二云「劍門若鬼關﹐石气寒咄咄。石發披亂麻﹐石膚銹靑黑。山神故狡獪﹐鑿空罩廣額。驚柱藐此躬﹐匍匐掩襟虱。闔閭盡雄鹵﹐揮斥劍當折。森森悚毛骨﹐日暮夜叉出。」刻劃奇險﹐所謂字字履危石而下者。其餘佳句如「四野靑茫茫﹐非夜亦非晝。遠樹立人影﹐宅舍冰玉。沈冥夜山睡﹐月直悟更漏。曰歸尙未忍﹐湖面金蛇走。」雅近樊榭。

一二○﹑七絕如《王府基詠張吳王及潘駙馬》四首之一云「齊云劫火惜誠王﹐樂府羣珠碎更傷。七个美人魚貫死﹐受降城裏有潘郎。」殊不減玉溪「小憐玉體橫陳夜﹐已報周師入晉陽」之作。《逍遙遊》云「更番堂額續《南華》﹐長見睢陽﹤多句﹥客茶。井上綆痕深幾寸﹐春風吹老碧桃花。」《北郭秋詠》云「負郭祠堂坐晚晴﹐山民歸擔帶秋聲。莫辭村白醺醺醉﹐夜飯花燈送進城。」「頂山栗見桂花開﹐席帽紗衫出郭來。黃雀腦肥松傘嫩﹐晚歸吟過小山臺。」寫虞鄕秋事﹐令人神往。《季今嗇丈寫贈南屏小景﹐爲老衲畱眞﹐前聞塔圮訊﹐曾馳書致惜﹐故貽此爲慰》云「頹然醉倒驗微塵﹐寶篋泥封直萬緡。隔水美人希正覺﹐人天遙隔幾由旬﹖」「殘磚拋落聖湖秋﹐蕭瑟瀛翁怕出遊。一片斜陽無著處﹐寒鴉聲襄賦《甘州。》」聲情激越。《仿梅瞿山小幀》云「不題生事類殷玩﹐柴米油鹽總未關。涉世怕無干淨土﹐秋燈自寫好河山。」《時雨旣降﹐野有農歌﹐園居恬靜雜成》之一云「病花得雨千金藥﹐冷客看云一味閒。直待芭蕉聲稍歇﹐明朝著我兩山間。」蕭閒淡遠﹐入宋人髙境。

一二一﹑譚仲修《復堂詩》古體格髙﹐不作宋以後語。近體不廢明靑邱﹑北地聲情骨﹐髙亮華美。於淸人則宋荔裳爲近﹐所欠者眞味耳。玆取其淸婉者數篇。《望月憶女》云「生汝過三歲﹐從無百里分。月如嬌女面﹐人倚秀州云。索果耶頻喚﹐敲門笑已聞。今宵依母膝﹐不見母歡欣。」情至之文﹐杜老「香霧雲鬟」一什後﹐有數傑作。《小雲棲》云「隔竹暝煙迷﹐林寒無鳥啼。梅花香不斷﹐微雨到招提。門外鑑湖水﹐亭山相向低。蕭然遠公社﹐隨意問幽妻。」一气呵成﹐深得唐賢三味﹐惜不令漁洋老人見之。七絕最多佳構﹐蓋復堂工詞﹐尢工小令﹐一唱三嘆﹐餘音繞梁﹐移以入詩﹐自是當行出色。《髙郵》云「蘭槳盈盈動水濱﹐棲鴉點點度湖ぞ。便從衰艸微雲裏﹐想見風流淮海人。」「秦郵驛前夕照沈﹐露筋祠下天陰陰。明鐺翠羽無消息﹐一片珠湖是此心。」《滬瀆雜詩》云「滬瀆風煙入望遙﹐春申浦口送歸潮。樓頭一夜溟蒙雨﹐付與荒寒似六朝。」「懷抱何時得好開﹐模黏蜃气出樓臺。劇憐淸淺蓬萊水﹐曾照麻姑鬢影來。」《廈門畱別》云「上風濤不可期﹐人間霜雪欲何之﹖朱絲微物能悲喜﹐彈向天涯是別離。」《絕句》云「老女愁蛾只自憐﹐舞衣何處斗嬋娟﹖歸來阿母如相問﹐廣袖長眉異昔年。」「點點林鴉拂曙琴﹐楚天涼雨夾江深。從渠《水調》無人聽﹐彈盡平生一片心。」《題陳藍洲畫》云「蕭疏畱與捲簾看﹐深夜無人月滿欄。今日秦淮如此樹﹐風光好處是荒寒。」《顧子明寒林獨立圖》云「寂寞淮流尙氏秦﹐寒林負手獨吟身。無多黃葉古今水﹐如此靑山醒醉人。」《晚霞》云「江上年年愛晚霞﹐霞邊三五野人家。春情已罷秋心老﹐客路依然負菊花。」《姥山》云「中流袖拂姥山靑﹐葉下依稀似洞庭。湖水湖煙迷處所﹐《九歌》無意問湘靈。」《官舍》云「不眠漏點作秋聲﹐露下空階月四更。何似微香參柏子﹖沈沈山寺欲天明。」《柬萬間民》云「昨宵黃鶴樓頭月﹐冷浸空江欲曙時。我奇愁心二千里﹐蒼煙叢裹覓君詩。」可謂極聲情之綿邈矣。

一二二﹑閱嘉興張玉珊﹝珂鳴﹞《寒松閣詩》﹐詩如其詞﹐淸潔淡秀﹐一空俗障﹐惜乏深思。錄其五古紀遊之作四首﹐方之淸境雲飛﹐使人意遠。《遊理安寺憩松顚閣》云「蹴霞上層巒﹐屈曲緣蘿磴。徑轉得名藍﹐亻桀閣敞虛。萬象入周眄﹐羣籟息淸聽﹐茶臼石廊鳴﹐鶴夢閒房醒。歷境不在髙﹐要由立根定。鬱鬱靑松姿﹐豈與孤花競。天風響寥﹐上界笙簫應。何當攜素琴﹐來和花間磬﹖」《虎跑泉》云「法乳天神監﹐馴虎佛力大。空山琴築聲﹐澗底流泉過。飛雪下瑤岑﹐澄碧無沙果。皎如明月光﹐綠淨不可唾。辧味判淄澠﹐覷脈出巖罅。詩腸滌更淸﹐茶夢濃還破。鑑影俯空潭﹐芳顏惜塵ネ。何如學無生﹐洗眼看云臥﹖」《韜光》云「萬篁密相抱﹐拾級梯孤靑。晴雲蕩空翠﹐襲我衣裾馨。徑曲屢回顧﹐或昧初來程。何況登髙望﹐但覺煙冥冥。陡絕得平曠﹐飛閣懸瓏玲。縱目盡滄海﹐舉手捫寒星。瑤坦羽衣冷﹐丹鼎苔花生。茫茫古人迹﹐俯仰俱涕零。微聞玉笙語﹐仿佛仙之靈。何時跨鶴去﹐一叩元關扃﹖」《焦山》云「金山如達官﹐莊嚴耀金碧。焦山如定僧﹐棲眞耽幽僻。大江日夜流﹐一喧復一寂。靜躁性不同﹐各自適其適。層崖疊千盤﹐孤峯聳百尺。濃陰罥林篁﹐繁柯森松柏。嵐翠撲空來﹐上有疏煙積。山麓環梵宮﹐怒濤衝石壁。水榭微波間﹐秋意生蘆荻。畫筆縱橫畱﹐仙境塵凡隔。我無濟勝具﹐未蠟阮孚屐。名山枕上過﹐篷窗臥吹笛。」頗規模姚梅伯﹐淸秀不乏﹐靈頓遜。

一二三﹑余嘗推袁爽秋﹑沈乙庵詩爲晚淸浙中二傑﹐皆能以漢魏﹑晉﹑宋爲根柢﹐而化以北宋之面目者。乙庵辛亥以後所作﹐尢多沈鬱。忠節則淸微之致﹑詼詭之趣爲多﹐長篇亦頗矜才使气﹐如《地震》一首﹐亦奇作矣。余最喜其短篇﹐蕭遠簡淡﹐有天際眞人之想。周自庵敍其集﹐稱「虛處得事外致﹐而無枝遊曼衍之談﹔實處含元气﹐入無間﹐而無晦澀艱深之病。壬申以前之作﹐遣詞閎麗﹐而趣猶顯入﹔丁丑﹑戊寅後詩﹐則脫去模擬之迹﹐動與古會﹐漸入簡淡﹐而指殊深矣。」沈乙庵《敍》稱「觀其比物連類﹐餐潔茹芳﹐騷人蟬蛻之心也。回視收思﹐樂不忘本﹐《小雅》『明發』之懿也。」洵屬知言。今錄其短篇之淸臒幽峭者多首。《曉發》云「漠漠一江云﹐風吹如擘絮。漸聞篙石喧﹐稍辧靑林曙。推篷回望白雲飛﹐須臾復度前山去。」《春行湖堤上》云「春行湖堤上﹐堤上積芳艸。宛轉雙翠虹﹐卻向孤山抱。」「濯濯前夜雨﹐絲絲今日風。垂楊弄薄霧﹐著衣何蒙蒙。」《曲池》云「折葦枯荷久捲聲﹐綠玻璃涸曲池平。忽逢春水生時節﹐浴鷺飛俱有情。」《觀江濤作》云「晝則萬竅皆號﹐夜則萬竅皆寂。惟爾萬頃雲濤﹐終古雷轟箭激。」《鄰寺》云「奇情不在山﹐好景不在水。此寺獨於塵塔中﹐辦作蕭然出塵理。夢回月淡樹陰移﹐微鐘忽度靑松枝。蒼茫危坐不肯曙﹐兔角焦芽何所思」《細雨》雲﹕「小窗明滅夢痕輕﹐江柳江花未放晴。細雨如煙初葉嫩﹐客中渾忘過淸明。」《夜起》云「竹間殘雨猶滴瀝﹐竹下濕螢黏一點。蕭然夜起無一事﹐河漢欹斜波瀲瀲。槐中萬蟻戰方酣﹐井底四蛇眠未慊。淸露г衣還入扉﹐曉風欲起城雅。」《臥聞吹笛》云「長笛一聲出煙霧﹐穿我蘚階靑竹叢。渾疑夜肪洎浮玉﹐倚枕江濤浩渺中。」《庭鳥下》云「醉吟隴種依蠻府﹐疲隱蕭條彊冠。偶見空庭一鳥下﹐忽思倚枕聽風灘。」《題徐亞陶環翠軒賞菊圖》云「玉川屋破只三間﹐那有層軒積翠環。不放一塵侵竹幾﹐自偎花影寫靑山。」﹝以上《漸西村人集》﹞《春風》云「春風十日未尋芳﹐乞得閒曹作病坊。時有鵲銜花一片﹐空庭飛墮野梅香。」《西軒睡起偶成》云「無心危坐學《黃庭》﹐門外煙檣接遠汀。睡起西園春已去﹐卻看飛絮度風欞。」《省夜》云「秋林夜黑鵲驚枝﹐殘燈熒然蝙蝠語。攤書兀兀人籟寂﹐飛虫打窗似風雨。」《善果寺》云「道人心明向日靜﹐坐覺萬籟頻伽音。蒼然閉門竹色淨﹐漠漠一片苔花深。」《直房小憩》云「拳窩窄窄銼生煙﹐漸近窗光欲曙天。卻似扁舟宿深葦﹐曉來風定一鷗眠。」《大雨後》云「小園連雨似陂塘﹐蛙吹侵宵兩部忙。天气陡如秋作冷﹐一枝紅蓼浸滄浪。」《畱別小漚巢》云「曉來滿院柳綿飛﹐種樹成陰今幾圍﹖別汝淨名方丈去﹐捲簾飛絮送春歸。」﹝以上《安般箱集》﹞《再泊楊村》云「日暮依稀子規鳥﹐綠楊陰裏盡情啼。定然夢到桐君麓﹐密竹疏籬漸水西。」《問春何處去》云「酒醒問春何處去﹐落絮飛花代春語。無數窗前眾綠生﹐棟花風裏聲聲雨。」《見林蘭花寓意》云「林蘭吹气不勝寒﹐玉指當時促坐彈。二十七年流水去﹐暗香殘蕊隔簾看。」﹝以上《於湖小集》﹞小詩皆別具風格﹐張文襄所謂「雙井半山君一手」者﹐此類之作也。

一二四﹑詩人喜自負﹐不足怪﹐然未有如李蒓客﹝慈銘﹞之大言不慚者。《越縵堂日記》中自評其《送李爽階之天臺令》詩云「不難於奇思雋語﹐而難於音節自然﹐直起直落﹐不煩繩削。作詩到此地步﹐良非偶然﹐惜不令吾家太白見之。東坡﹑遺山﹐政恐未曾見及。東坡有其趣而乏遒警﹐遺山有其骨而乏風華﹐季迪有其神而乏沈實﹐空同有其力而乏頓宕﹐大復有其韻而乏開張﹐伽陵有其格而乏濃至。此事自有公道﹐吾不敢多讓。」又﹕「作書致硯樵﹐極言作詩甘苦。以硯樵題予詩﹐謂初學溫李﹐繼規沈宋﹐予平生實未嘗讀此四家詩也。予二十年前﹐已薄視淫靡麗制。惟謂此事當以魄力气體﹐補其性情﹐幽遠淸微﹐傳其哀樂。又必本之以經籍﹐密之以律法﹐不名一家﹐不專一代。疵其浮縟﹐二陸﹑三潘﹐亦所棄也。賞其情悟﹐梅村﹑樊榭﹐亦所取也。至於感憤切摯之作﹐登臨閒適之篇﹐集中所存﹐自謂𨿽蘇﹑李復生﹐陶﹑謝可作﹐不能過也。硯樵之評﹐實深思之而不可解。以詩而論﹐世無仲尼﹐不當在弟子之列﹐而謂學溫岐﹐規沈﹑宋乎﹖」又﹕「前日香濤言﹐近日稱詩家﹐楚南王壬秋之幽奧﹐與予之明秀﹐一時殆無倫比。然明秀二字﹐足盡餘詩乎﹖蓋余近與諸君倡和之作﹐皆僅取達意﹐不求髙深﹐而香濤又未嘗見予集﹐故有是言也。」云云﹐連篇累牘﹐自爲誇訁羽﹐眞欲令人噴飯。

一二五﹑蒓客《白華絳跗閣》詩﹐功力旣不深﹐終編亦無出人處。其意其格其句其字﹐咸家常茶飯﹐香濤評以「明秀」二字最當。陳石遺《詩話》稱沈乙庵先生深服蒓客﹐竊所未解。

一二六﹑平心而論﹐蒓客寫景﹐時有深秀之句。五古佳語如「山翠撲寺來﹐亭光適爲接。」「晚來鐘鼓歇﹐雨作春山空。經簾截嵐翠﹐入戶猶蒙蒙。寂坐赴僧定﹐鶴夢常惺忪。窗燭忽微﹐已過松下風。竹樹漸滴瀝﹐淸音遞疏叢。不可極﹐下與湖气通。」「靜看廚煙生﹐東風蕩成綠。危梯拔地起﹐絕壁及天縮。積鐵吐奇紫﹐兀气故不薄。」「移舟就深綠﹐竹寫定中影。一磬裊詩心﹐搖搖暮松頂。」「夕陰明荒苔﹐上有古人迹。病葉未脫樹﹐疏風自來櫛。」「嶼花破暝煙﹐庭艸歇春雨。晚風忽窺簾﹐疏燈淡人語。」「十里束山翠﹐村煙相捲舒。紅樹列層岸﹐斜陽不能疏。」「淸夢忽然碎﹐溪喧滿孤枕。推篷綠打頭﹐亂墮松竹影。濕霧吹蒙蒙﹐山意猶未醒。細路春泥明﹐密箐曙煙隱。」「僧廊起暮鐘﹐出門聲自遠。十里極淸聽﹐松梵不相亂。」「羣山走連銜﹐回顧落其距。中流愕然立﹐盤郁有餘怒。奇峯不到地﹐成此一卷古。」「人影亂低葦﹐馬蹄澀晴莎。修堤界夕陽﹐連橋匯微波。涼翠無遠近﹐隱隱聞漁歌。頹霞捲髙柳﹐驚風掠圓荷。」「入門松翠明﹐花光忽相亂。薄煙媚鮮素﹐微陰襯深絢。」「一磐繞廊去﹐眾響共淸槭。龕燈納山影﹐暝翠去檐尺。經帷間茶香﹐靜與花气隔。竹樹交廣庭﹐山月爲刻畫。」「羣鬟互濕翠﹐臨溪各爲沐。釣竿帶煙蘿﹐茶臼答風竹。捲簾交淸暉﹐書帙映人綠。」「麗矚遠逾曜﹐濕翠近漸微。」「寒云凝不歸﹐夕照淡逾白。」「遠山夕﹐余映開秋光。城郭互虧蔽﹐萬態攝紫蒼。平野气漸斂﹐薄雲導微涼。」「嵐影墮空砌﹐落葉相參差。」「時見飛泉光﹐倒瀉松竹影。」「峯勢陡欲落﹐飛翠忽復連。」「天風搖殿鈴﹐時間暗泉續。俯視羅羣峯﹐千鬟刷新沐。倒捲成波濤﹐百里瀉一綠。」「茶香出深磬﹐云斷天風長。」「天風吹山桃﹐紅墮下方霧。腳下萬綠騰﹐不見來時路。」「舟石故相讓﹐水流與爲折。」「藤蘿絡夕陽﹐下飲古潭綠。」「危橋控叢綠﹐壞塔撐孤晴。」「晚荷紅未歇﹐娟娟出深蘆。淸遊良不易﹐眷此秋陰初。」「欣此微陰娛﹐遠風扇新綠。」「鵲語檐間親﹐蛛絲花際亂。初月生槐間﹐流光滿几案。」「恍惚山中居﹐松輝落琴薦。幽思無取盈﹐卽景此焉眷。」「庭樹葉盡落﹐上承月與霜。銀燭與相映﹐內外通淸光。」風格在厲樊榭﹑吳谷人之間﹐何云陶﹑謝不能過﹖

一二七﹑越縵律體﹐風骨未遒﹐時有佳句可摘。五言如「風因秋唱遠﹐山爲暮云低。」「晚霞紅在水﹐村樹遠於云。」「占夕蛙爭響﹐歸林鳥別羣。」「遠火聞人語﹐歸云雜鳥過。」「山壓孤村暝﹐城掀濁浪秋。」「怪鵑寒警月﹐驚鼠夜綠松。」「月低山更出﹐風定夜俱沈。樹冠鴟巢暗﹐花棲鬼火深。」「林霏結髙岸﹐橋影兀孤亭。」「泉聲鄰夕磬﹐雨色上茶煙。」「橋小人聲聚﹐原空馬影長。」「牛車涼浸水﹐秧擔綠隨人。」「茶火綠僧捨﹐山花紅墓門。」「山形團以屋﹐村瀑亂於煙。」「艸長知蝶態﹐水滿得蛙聲。」「鳥去孤煙定﹐風來眾綠忙。」「硯水添新滴﹐鑪灰養宿香。」「微風交葦影﹐晚色上花心。」「山痕分薄電﹐樹色轉明河。」「蟬多知近寺﹐塔迥不依城。」七言如「林尖嵐翠隨風落﹐竹外鐘聲與水鄰。」「云通煙壑重門折﹐水占樓臺一面明。僧宿樹尖分鳥地﹐鹿穿竹罅導泉聲。」「秋深石气隨花發﹐境窄天光借竹明。一徑云香鋤藥路﹐半房山色誦經聲。」「細艸色從人去綠﹐小桃花爲燕來紅。」「花間樓閣歸帆影﹐柳岸人家放鴨聲。」「鷺窺濕网循漁艇﹐燕共春旗落酒亭﹐」「筧路時通雲裏澗﹐鐘聲多在水邊村。」「屋裏山光隨燭轉﹐池陰雪色受花深。」「一枕粥香聞院鼓﹐半窗松影落鄰鐘。」「花光夾岸開漁市﹐山影隨波漾酒船。」「日落漁村看水去﹐雨中僧寺乞花還。」「松迎峯勢排空立﹐云逐鐘聲過嶺忙。」「落葉與人爭野渡﹐斜陽隨雁下江城。」「霜痕近水秋歸樹﹐山色連云夜出城。」「黃橙香淺初登市﹐紅樹秋深漸近城。」「夢分遠水隨鷗去﹐客避東風在雁先。」「濕陰帶雪都歸水﹐寒意偎云不滿城。」「過雁荒村衝細雨﹐戍旗孤郭映寒流。」「吳樹遠隨滄海沒﹐越山晴放白雲開。」「疏楊馬首荒村近﹐落日鴉聲過客稀。」「禽語林深知有店﹐馬頭塵起遠疑山。」「亂雲穿壁全遮屋﹐翠蘚封階欲上堂。」「沿堤花气通人語﹐隔岸松風引酒香。」「新雨翠浮松裏徑﹐夕陽紅補竹間樓。」「孤塔回風偏壓地﹐遠山街翠欲依樓。」「人從新綠來穿樹﹐馬帶斜陽又出城。」皆可入摘句圖。久讀少陵﹑義山﹑山谷﹑後山律體﹐便覺此種气體之輕。

一二八﹑桂省山水甲天下﹐而地處隱僻﹐歷來未聞有偉大之詩人。至淸季始有朱伯韓﹐王定甫﹐卓然名家。最後陳守玄崛起北流﹐以學者而兼工詩﹐所著《待焚詩稿初集》《變風變雅樓續集》先後刊行。陳丈石遺謂其詩絕不規唐仿宋﹐縱筆所至﹐語必驚人。又謂其詩如開礦﹐愈開辟愈深﹔如電學﹐愈發明愈精。朱古微謂其騰天潛淵﹐不可方物﹐爲詩界中獨開異境。張孟劬謂其獨往獨來﹐眞气橫溢﹐三百年中極似湯海秋﹐而學力勝之。葉遐庵謂其駿快超逸﹐與子建﹑太白同源﹐兼多前人未辟之境。皆極推許。其桂林道中紀遊諸篇﹐尢爲全集中精粹。如《夜泊螳釣灘》句云「灘急水如哭﹐天昏地欲無。舟行如升天﹐欲進愁無途。舟子呼失气﹐如挽千鈞車。但見石張牙﹐對我鳴嗚嗚。進寸忽退尺﹐與石還齟齬。」《暮渡松林夜宿潛龍灘》句云「山气積成天﹐天重忽墜地。凝作狂蛟龍﹐深淵肆遊戲。聳鱗怪石浮﹐噓气巨浪沸。暮從峽尾來﹐倉皇睹神異。乘舟如乘龍﹐一喜還一悸。」《夜泊畱公塘大雨》句云「桂江如甘蔗﹐到根境愈甘。我遊方及半﹐看山已成憨。簇簇似春筍﹐香气靜中參。」《空明閣》句云「借問此何山﹐云是碧蓮峯。登臨一憑眺﹐如見兩龍從。濰江如龍母﹐蜿蜒何從容。羣山特飛舞﹐夭矯如龍公。我來拾石級﹐恍然如攀龍。桂林如龍國﹐此地實龍宮。」《遊風洞》句云「諸山地之鱗﹐玆巖地之鼻。我臥地鼻中﹐如聞地吐气。」《別桂林諸山》句云「美人無醜顏﹐桂林無惡山。伏波與獨秀﹐兩目何妖嫻。諸山固自好﹐傳神二者間。見我獨娟娟﹐盈盈兩眉彎。」皆雄偉奇秀﹐戛戛獨造。石遺丈所謂才力恣肆﹐在淸代甚似宋芷灣﹑譚叔裕者﹐殆指此類之作。七古如《隕星》云「大風吹星欲墮地﹐幻作白龍空中戲。萬人舉首爭看龍﹐亂世何來太平瑞﹖星河明星何團團﹐恆河沙數明燈攢。我願星星皆墮地﹐一人一星萬河山。秦皇漢武隨所安﹐世界永無戰爭﹐塵寰擾擾成仙寰。星乎星乎胡爲閃閃霄漢間﹖」奇橫無匹。《鬻書嘆》云「老翁鬻書如鬻子﹐臨辭緊抱哭不止。書亦還如子別爺﹐臨風颯颯嘶聲起。翁寧餓死不爾沽﹐可憐八口饑妻孥。萬方多難百事廢﹐鬻文不得且鬻書。」比擬尢匪夷所思﹐鄭子尹《武陵燒書嘆》一詩後有數之佳作。五律如《憶諸兒》云「幾年長作客﹐永夜憶諸兒。未必識爺在﹐時應牽母啼。詩歌頻競唱﹐梨栗也爭持。想我他年返﹐還來持我髭。」《送振心南歸》云「有淚不敢落﹐待君到乃流。別余黃浦上﹐期子白蘋秋。慘淡餘兵气﹐蹉跎足旅愁。應將數夜夢﹐伴子在孤舟。」俱眞摯。七律多大气磅礡﹐不屑爭對偶之工。如《送馮振心歸句漏》句云「欲張九萬三千翼﹐遂作東西南北人。」《歸舟作》句云「月缺何妨千載潔﹐天髙容得萬山侵。」《十四日晨八時過吳淞》句云「石火光中寧有我﹖蝸牛角外竟無鄕。」《成墨子閒詁補正》句云「誰憐『非戰』說千回﹐又見空前戰禍開。『兼愛』有心同上帝﹐不黔無計弭秦灰。」俱石破天驚之作。先生平日論詩﹐著眼大處﹐不屑於一字一句間求之。集中論詩之作甚多﹐如《論詩示族孫起予》云「拚命追古人﹐期不與古同。是爲眞能古﹐厥古乃無窮。」又云「眞積力旣久﹐髙文自渾融。李杜有累句﹐不害萬古雄。墾豈有惡石﹐不害天下崇。片池置假山﹐始爭淡濃功。」又《論詩示諸生》云「讀破千萬卷﹐吟成數字詩。胸中有大冶﹐自鑄生鐵詞。我尙不學我﹐況肯古人師。旣羞似古人﹐亦恐人似之。險路肆馳驟﹐易處生艱危。意不新不立﹐詞不異不爲。僻俗典莫用﹐使事貴離題。離能使之合﹐合者使之離。寧可使人憎﹐不可人人嬉。持此道作人﹐不作俗滑兒。持此理作詩﹐可免俗滑譏。能不滑不俗﹐乃大古大奇。」明乎此而後許讀先生詩。

一二九﹑詠物詩之髙者﹐別有一種思致﹐不可言傳﹐必心領神會始得。吾友王君瑗仲﹝蘧常﹞《明兩廬詩詠白荷》云「明翠羽映雕疏﹐月上萍梢香滿舒。一世萬花應下拜﹐十年雙眼只憐渠。不羣終恐人同少﹐絕色原難地上居。門下野風吹不斷﹐白雲天際渺愁予。」《荷花生日》云「一湖露結萬花魂﹐如醉波光照夢痕。花蕊花須應化佛﹐胡天胡帝總何恩﹖誰憐瘦影泥中老﹐自放孤香物外存。我欲相隨完一世﹐淪漣十里養靈根。」髙瞻遠矚﹐以視魯望「無情有限」之作﹐眞有大小之別。劉裴村﹝光第﹞《介白堂詩白蓮》句云「殘月自和煙際墮﹐此花方稱水中開。」亦復淸絕﹐尙遜王作。

一三○﹑乙丑春始與瑗仲訂交於錫山﹐商榷文字﹐益我者良多。是夏在家﹐有作必奇君﹐往返書札頗頻。有一書批導利病﹐精極不刊﹐且可以藥世之學西江派詩者。書云「尊作伉爽有奇气﹐漸脫淸味。如能於豪放中求深沈﹐空靈中求密致﹐則更加人一等。古人未有不從密致中作功夫也。自此之後﹐尢須精研訓詁﹐細窺物理﹐求字字錘煉﹐句句沈著﹐無字響﹐無捐義。如此方能亙古長新﹐覺有一種光气﹐常動蕩於字裏行間﹐不可捉摸﹐不可遏抑。不襲古人聲音笑貌﹐而自有聲音笑貌﹐可與古人頡頑。弟於近代詩人﹐常不敢親近﹐恐爲一時習气所囿﹐便難擺脫。卽海藏﹑散原﹐觀之猶有戒心也。生平頗嗤姚��諸公﹐學陳幾如劇家之雙簧﹐不敢失一板眼。不失板眼時﹐固惟妙惟肖﹐一失時便不成腔調。蓋自己無立足點﹐處處靠人﹐遂落此圈套」云云。此一段議論﹐非眞有得者不能道。所謂淸味﹐指幹﹑嘉人格調而言。

一三一﹑瑗仲詩於少陵﹑昌黎﹑昌谷﹑義山﹑東坡諸家﹐用力極深。而落筆則陳言務去﹐自鑄雄詞﹐冥搜萬象﹐擺蕩乾坤。近來致力考據﹐無意於此﹐大似孫淵如中年以後。然天葩奇芬﹐不自遏抑﹐卽今所詣﹐已足觀矣。

一三二﹑瑗仲詩無首不工﹐五律佳句如「風餓饕帆腹﹐云濃斷塔身。」「溪靜魚忘水﹐春和風諂花。」「懶云隨意臥﹐野鳥自成家。」「心從行旅小﹐眼到客燈明。」「長煙寫眞意﹐春水養詩魂。」「小雨偶畱夢﹐微屙時養饑。」「橊紅燒樹出﹐風軟護花飛。」「風畱煙作字﹐雲造雨成胎。」「愁輕起幽思﹐魂靜定孤鐘。」「園樹喧肥葉﹐墻蜂煦病紅。」「天涼能引夢﹐屋老易生風。」「人靜鳥窺戶﹐雨驕屋作航。庭花隨意大﹐檐澑放情狂。」「殘城轟市響﹐古屋网秋煙。樹病彊吞日﹐湖狂欲侮天。」「漸識心歸淡﹐稍能詩向圓。」「夕陽制花影﹐水气逗秋陰。」皆造語生新﹐拔奇古人之外者。

一三三﹑七律自老杜以後﹐義山﹑東坡﹑山谷﹑遺山﹐變態已盡。時賢散原﹐從山谷入﹐而不爲山谷門戶所限﹐固是健者。然恨其音調多啞﹐時人大抵犯此病。瑗仲則不特造意煉句別開天地﹐且其聲調﹐髙下疾徐﹐皆合律呂﹐吟而繹之﹐如聞簫韶。此𨿽學力﹐亦關天分。玆舉似其最工者數首﹕《六月十五夜夢遊西湖得雨气一聯足成》云「又向西湖縱馬蹄﹐臨安花艸總淒迷。無多春色牽江色﹐幾處鶯啼又燕啼。雨气欲浮山腳動﹐日光苦熨浪頭齊。東風吹老垂楊影﹐幾樹能添夢裏題﹖」《戊午遊杭出候潮門登小阜得百嶺一聯近足成類列於此》云「候潮門外看潮來﹐引劍髙歌亦壯哉﹗百嶺截江回地力﹐萬濤奔海放天才。渾疑身欲淩風去﹐忽漫心從反照開。雲樹兩行秋一發﹐隨風和雨作空哀。」《昨夢極奇一首奇緒久》云「梅邊一別換春姿﹐寤宿無端百感滋。永夜朔風飄短夢﹐寒燈斷焰繰愁絲。相看歲盡三千里﹐剩有腸回十二時。多少往來眼前事﹐笑啼只許夢中知。」《歲暮歸車過東柵》云「北風吹盡浪花肥﹐湖海沈沈歲事非。萬戶立煙春欲動﹐一燈飄夢客初歸。無邊日月摧蓬鬢﹐如此江山著布衣。入眼鄕關贏一笑﹐滿林煙月望中飛。」《南來》云「南來十日總成憐﹐一臥滄江百病牽。頭重眾情歸腦後﹐夢回萬象立燈前。出生入死原還舊﹐地老云荒有幾全﹖滿院尙餘花爛熳﹐不隨風去向人妍。」《相望》云「花須柳眼畫微晴﹐笛裏相望歲幾更﹖萬里夢魂通一息﹐十年湖海照雙淸。銀波灩灩春無定﹐玉漏沈沈夜有情。寂寂不聞靈鵲語﹐冷看星月到天明。」《雨後夜發斜橋》云「歌唄霧似塵﹐萬重夜色壓綸巾。支離病骨燈中瘦﹐蒼莽天容雨後新。寒气結成魂一片﹐月光細鑄樹千身。胸前幾許槎牙意﹐吐向西風化笑顰。」《七月某日徹夜大風﹐晨起霧重﹐城郭廬舍失所在感賦》云「秋來處處斷人腸﹐又聽西風下八荒。一夜亂雲扶海立﹐萬山癡霧挾天狂。幾疑地到洪荒化﹐漸覺心從渾沌忘。冥冥長空餘病日﹐猶能伴我看玄黃。」《七夕夜坐》云「歷歷肝腸照酒尊﹐人間歌管幾家存﹖騰霄燈火搖殘夜﹐繞屋更聲曳斷魂。書味茶甘容我在﹐風尖月冷向誰溫﹖自憐心似空中絮﹐際海盤天覓舊根。」《揚州道中》云「臥吹簫管到維揚﹐月漸分明水漸長。山過大江俱跋扈﹐春來北地亦蒼涼。隱然敵國誰相濟﹐偶爾逢場亦不祥。我早忘情成局外﹐年年只慣看玄黃。」《養愚》云「日尋詩酒養全愚﹐放意人天覓故吾。已漸忘形到爾汝﹐偶然有夢亦唐虞。繁霜豪雪原成物﹐冷蕊孤花足可娛。望望夕陽三萬里﹐一時收拾上顏朱。」《病起》云「彊起支離一據梧﹐樹頭山鳥怪相呼。客中日月長如歲﹐病後肝腸苦似荼。閱世漸知情冷暖﹐入山終覺計踟躕。歸鴉兩兩沒煙去﹐十畝斜陽一影孤。」《墮地》云「無端墮地百憂謀﹐風雨縱橫看九州。傲骨三年成百折﹐狂奴雙淚亦千秋。眼前日月從頭去﹐身外文章與命讎。十二萬春曾一瞥﹐要攜春艸入扁舟。」《家國》云「家國低徊兩鬢摧﹐無端蠟淚看成堆。有兄有弟身千里﹐此日此時腸幾回﹖出處豈容驚世俗﹐笑譏已慣任疑猜。只今惟有龍山月﹐尙爲幽人一往來。」或沈雄﹐或跌宕﹐或綿麗﹐或超悟﹐鑪火純靑﹐嘆觀止矣。

一三四﹑賄選一役﹐爲民國史上之玷。瑗仲有三詩刺之﹐題爲《快哉樓遇雨﹐與張鏡人讀報﹐拈元韻十字﹐督爲詩成三章》。詩云「偶放長謠撼九閽﹐忽看雨气裂蒼痕。狂雷碾地黃塵斗﹐大浪搖天白日翻。湖外云隨黿作主﹐眼中樓借我爲魂。平生慣盡江湖惡﹐合眼風濤又一溫。」「納納頭顱百感屯﹐萬方多難此招魂。長天落日江濤壯﹐病柳疏花涕淚新。﹝新韻﹐鏡人誤舉﹐後屢易不當。鏡人曰﹕存之﹐唐宋人多有。﹞孤鳥欲回還上下﹐亂雲無定作晴昏。愁心更在斜陽外﹐獨倚東風洗酒痕。」「北望長安總斷魂﹐湖山點點沒啼痕。鶯花滿眼今何日﹖風雨髙樓暫汝尊。已盡虫天小生死﹐好完心地舊乾坤。山靑水白分明在﹐容得淸狂幾輩存。」鏡人曰「談言微中﹐婉而多風。王仲宣之《登樓賦》邪﹖或曰﹕直禰正平之撾鼓耳。劉表而知仲宣﹐不至有江表降幡之立﹔曹操而知正平﹐不必有三馬同槽之夢也。是詩也﹐詩史也。然則吾不得而名之矣」。

一三五﹑瑗仲詩﹕「斜陽沒水兩相搏﹐峯影脫云孤欲飛。」「狂蒸暑气熟明月﹐冷煦東風漧暮云。」人意中所有﹐一入此筆﹐便成奇景。

一三六﹑瑗仲七絕﹐能如宋人之造意煉句﹐而以唐人之風調出之。錄數首以供嘗臠者。《放樊者》云「人自無言月自斜﹐碧闌干外卽天涯。垂垂一樹相思子﹐隔著銀河自放花。」《百年》云「百年世事端相定﹐又見風絲買綠苔。我已將心化頑石﹐讓他春色眼前來。」《晚立》云「隔河時報兩三砧﹐敲斷秋來雨後吟。屋角斜陽紅不盡﹐還畱一綫照詩心。」《再題春江漁詠圖》云「儒冠漁服萬山前﹐春水顚狂欲撼天。网得詩心不經意﹐無端暝入夕陽邊。」《從此》云「春光寂寂我將病﹐眉眼盈盈夢幾經﹖從此江山明月裏﹐不愁風露只愁醒。」《題汪蔚卿丈孤山探梅小Ψ》云「三看宮梅發野紅﹐久荒歸夢馬蹄中。不知扇底孤山月﹐能照鄕心幾處同﹖」《慈護丈以寐師絕筆屬題》云「昔年書法傳巛艮﹐置我三王《爨》間。滿地殘陽看絕筆﹐落花如雪淚如環。」「幾點墨痕印夢痕﹐蟠天際海總難溫。精光應與月無盡﹐常照念家山裏魂。」《深夜間杜鵑意不能已成此謠》云「中夜聲聲苦勸歸﹐不如歸去總難歸。深知杜宇殷勤意﹐人未能歸夢且歸。」《思歸》云「無端苦憶立斜暉﹐滿眼靑山花正飛。南望白雲多少淚﹐有風吹不上親衣。」《年來》云「年來衫鬢兩飄蕭﹐又見天涯發柳條。一夜闌干明月襄﹐閒愁如海夢如潮。」《未眠》云「萬籟無聲人未眠﹐一燈如豆混茫前。此心忽覺隨風化﹐坐我羲皇以上天。」《夜立》云「鄕魂斷續不成招﹐十萬閒愁借酒澆。滿地鳴蛙人獨立﹐碧天如海一燈驕。」《雙十節大世界觀提燈》云「此是人生第幾回﹖憶曾隨夢到蓬萊。銀河西畔麻姑宴﹐手摘春星照我來。」後數章染指定庵﹐有迹可尋。

一三七﹑丙寅秋﹐臥病梁溪﹐唐師蔚芝以範肯堂﹝當世﹞《伯子詩集》見贈。枕上讀之﹐精神爲一振。伯子窮儒老瘦﹐涕淚中皆天地民物﹐發爲歌詩﹐力能扛鼎。震蕩翕辟﹐沈鬱悲壯﹐能合東坡之雄放與山谷之遒健爲一手。吳中詩人﹐江弢叔後﹐未見其匹。

一三八﹑肯堂五古﹐橫亙萬里﹐捫之起稜。錄其極工者長短各二首﹐皆《近代詩鈔》所未選。《上吳先生》云「撓撓龍虎爭﹐萬年域此海。空文在空中﹐知有幾何在﹖孔聖已囊括﹐諸公復君宰。所得非孔疆﹐一君各千載。後來開創稀﹐臣多吏更猥。空中還自生﹐蕭散無人采。吾見殊爛然﹐生人目無彩。生人徒日茫﹐其實亦崔磊。班馬點竄之﹐一一堪鼎鼐。精霾吁艸間﹐ㄙ昧獨何罪﹖萬行耳此名﹐前知則已怠。那況洪墟機﹐兩儀坐相待。一朝風火微﹐色曜盡衰攺。山川本無能﹐諸神日就餒。眞麟獷不回﹐蛟龍變亻疑亻臺。滿地狐鼠鳴﹐仁者聞之悔。嗟嗟夫子心﹐虛明復悌愷。方且博我文﹐矜狂策其駘。寧肯九仞山﹐蒼然不復累﹖大哉欲無言﹐百倍我ㄉ怠。小子升堂來﹐萬事棄如蓓。念此非世資﹐操刀試求豈。勝固無所殘﹐敗亦不爲醢。何況夫子豪﹐遷雄舉而迨。九天星辰敷﹐九州萬花蕾。罄翮未可翺﹐嬋聲不成來。安得和琴聲﹐一對南風﹤豈風﹥﹖」《狼山觀海》云「狼山若金山﹐丹碧迎飛蓋。孤髙又不同﹐非我必自大。亂後繁華字﹐今此亦爲最。亭亭大觀臺﹐江海之所會。少小習於斯﹐手口俱能繪。惟獨閨中人﹐長年郁塵塔。徒有千秋心﹐無由得知外。一日登於天﹐酣然淚滂霈。微生天地間﹐離羣復何賴﹖此意深難言﹐我亦愁無柰。焉知後五年﹐君已如蟬蛻。登髙痛哭之﹐風浪自硼磕。離魂不可招﹐酌水吾何酹﹖畱影丹靑間﹐斌亦何害。」《徐椒岑先生壽詩》云「雷霆震山嶽﹐不能驚浮漚。臨深莫不懼﹐湛鱗獨不憂。融風拂膏壤﹐艸木靑紅稠。樓臺遞歌吹﹐惜晚又驚秋。崇髙若政徹﹐極縱復何求﹖一言不死藥﹐墮淚東海頭。流光捲入去﹐大智莫能。切身有多寡﹐苦樂斯不侔。豪門金玉海﹐日暮恐見收。園傭販水賣﹐弛擔東西遊。以玆悟生理﹐萬金買無愁。含靈媚天則﹐冥漠亦不羞。曷況一身外﹐仍有幾希畱。觥觥徐夫子﹐達識髙其儔。行藏入迂叟﹐亦復通王侯。有文之萬世﹐不與民爲讎。家貧任子債﹐老至無身謀。親朋惜情話﹐忽聚天一陬。城根菊花酒﹐上壽爭棬鞲。賤子亦何語﹐但用平生投。公毋再拒我﹐謂子奚湛浮﹖憂瑞太無際﹐生人當自由。古之適性者﹐龜鶴寓蜉蝣。六十化理遂﹐四十疑團休。但悲吾道細﹐無地良悠悠。」《次韻王義門景沂見贈之作》云「江湖是何風﹖漂流滿蓬梗。豈無回瀾才﹐使汝不得逞。寒星夜相照﹐余曜自耿耿。殘陽入九地﹐曾無系天綆。路逢傷心人﹐欲語輒悲哽。灑泣念所私﹐往復共酩酊。王生爾何來﹖華燈照臒影。淮南有艸廬﹐曷不遂幽屏﹖烈烈好丈夫﹐饑來失剛鯁。四民皆瘡痍﹐國成定誰秉﹖海隅多大風﹐午夜寒入頸。好會寧弗珍﹐死喪在俄頃。造物畀我能﹐犀通木有癭。眞當學老漁﹐生計一グ。」

一三九﹑肯堂七古﹐气骨峻テ﹐直欲負山嶽而趨﹐晚淸學宋諸家﹐皆不能及。其起調之工者﹐如「有文支柱山與川﹐恍人有脊屋有椽。我立此語非徒然﹐眼下現有三千年。」如「詛汝三年不去口﹐相逢那不五六斗﹖」如「昔我提心常在口﹐山有泰山天北斗。非我大言驚愚頑﹐也自朝山拜斗還。」如「雷公半夜張饞口﹐攫我當門二酒斗。轟然一醉天河翻﹐驅走風雲更不還。我往從之點滴盡﹐只令陷我污泥間。」如「江海旣會聲喧う﹐雙流竟地生民災。狼山如闥當江開﹐能喝海若驚濤回。」如「李白韓愈浪得名﹐子瞻山谷皆平平。不然崎歷落如我者﹐安得置之世上鴻毛輕﹖」皆奇橫無匹。其轉接處﹐往往突兀崢嶸﹐不墮恆蹊。如「玉階仙露三千年﹐一樹瓊華長婀娜。中有彩鸞非帝驂﹐朱戶沈沈下靑瑣。」如「範子何爲書十上﹖屠龍有技無人賞。」如「狼山一塔公見無﹖寒家卽在山城隅。」如「山中之人气如虎﹐帝旁魁梧多好女。忄空憧一世眞有餘﹐萬歲千秋不愛渠。千秋萬歲渺茫事﹐問渠政亦不汝須。」皆奇峯聳天﹐倏忽轉變。結語如「四海瘡今若何﹖九重云物皆如夢。不能暖竈取一歡﹐醉死樽前气猶洞。」如「嗟吾不自惜其詩﹐割雞焉用牛刀爲﹖正苦天人墮塵混﹐再三珍重話臨歧。」如「明朝便叱玉皇退﹐何能一帝專諸天」等﹐皆悲痛沈鬱。此非眞通古人消息者﹐不易辦也。

一四○﹑肯堂己亥後詩﹐感徳宗幽囚而作者﹐多沈鬱悲憤﹐驅邁蒼涼之气﹐貫虹食昴之詞﹐直欲抗韓杜而攀《離騷》。

一四一﹑肯堂《答蹇博用山谷送範慶州韻》句云「語汝瑰文猛如虎﹐伏而不出如處女。浩如積水千倍餘﹐千一之放流成渠。天仙化人妙肌理﹐墮馬啼妝百不須。」數語暗度金鍼﹐良工心苦。

一四二﹑肯堂七律﹐硬語盤空﹐全得力於山谷。《畱別新綠軒》云「籃輿側放山門下﹐我作山人盡一餐。芳樹如聞啼鳥怨﹐殘英猶戀去年看。百年香火崇碑在﹐四海煙濤一劍寒。莫復殷勤爲後約﹐還山古有萬千難。」《贈顧滌香》云「三十爲詩顧工部﹐登壇才气並諸昆。太行南下靑歸袖﹐淮水東流綠到門。愛日林亭長萱艸﹐好風裾佩結蘭蓀。人間此會眞希有﹐珍重瑤篇異候論。」《送周彥升之山東戎幕》云「君有遠行二千里﹐山累海舶總艱難。何曾帷幄須奇策﹐使汝壇襲犯苦寒。羞鳥戶虫生計在﹐伏龍雛鳳歲時寬。諸公相見鈐轅下﹐莫作山中處士看。」《過泰山下》云「生長海門狎江水﹐腹中泰岱亦崢嶸。空餘攬轡雄心在﹐復此當前黛色橫。蜒婉癡龍懷寶睡﹐蹣跚病馬踏莎行。嗟余卽逝天髙處﹐開闔云雷儻未驚。」《大橋墓下》云「艸艸徵夫往月歸﹐今來墓下一г衣。百年土穴何須共﹐三載秋墳且汝違。樹木有生自長﹐艸根無淚不能肥。泱泱河水東城暮﹐佇與何人守落暉﹖」《守風至六七日之久﹐夜不復成寐﹐百慮交至。起眺書懷》云「宵來夢覺更相因﹐數數肝腸變苦辛。旅病江湖拋弱弟﹐歲寒門戶累衰親。朝昏兀兀成何事﹖生死茫茫只負人。欲把愁心敞空闊﹐開門稠疊雪花新。」《舉足一首》云「舉足能歸歸不得﹐惱人天气復晨昏。日光晝軟來穿產﹐風力宵沈自打門。家弄近知黃葉好﹐婿鄕空憶短籬存。不如海凍江河涸﹐雪地冰天得自溫。」《次韻恪土並懷至父先生》云「世事又隨春艸換﹐隔年還是腐儒心。爲周有此迢迢夢﹐不禹何須寸寸陰。倚壁半檠孤照在﹐當門一雨九河深。正令曉入平津閣﹐只向靑天耐苦吟。」《果然》云「一紙相看事果然﹐朝娛旰哭到窮年。遊絲忽落三千丈﹐錦瑟眞成五十弦。老寡可憐垂涕晚﹐大僚應記受恩偏。愚生自把春王筆﹐載自堯天入舜天。」《香濤尙書將移鎭湖廣﹐而余從之。乞近館再呈二詩》云「詔以尙書還治楚﹐細民垂泣欲攀轅。帝將雨澤無分土﹐臣懼風波有閉門。近海倘移杯水活﹐極天終讓一山尊。韓書三上吾能恥﹐華發淒其不可言。」「文章自昔爭微尙﹐顏色於今試一看。那便驚心到譽毀﹐可堪合眼露饑寒。龍非碌碌諸公好﹐鶴有飛飛八海寬。正苦低回惜同命﹐斷無長鋏向君彈。」《況兒以伯嚴叔節皆在滬﹐請速就醫﹐夜出江口﹐占示內子》云「一病艱危歲再遷﹐尙能攜手到江邊。帆檣出沒滄桑地﹐星斗迷離上下天。豈有神方通絕域﹐但教死友值生年。明朝涕笑申江浦﹐應使陳姚有俊篇。」時賢學山谷﹐但得其淸瘦之致﹐肯堂獨得其莽蒼之態﹐嗣響頗乏其人。

一四三﹑肯堂詩法﹐李剛己得其傳﹐𨿽未出藍﹐已能具體。剛己光緒甲午進士﹐官大同知縣。初爲蓮池書院髙材生﹐爲吳摯甫及肯堂所激賞。其古詩辭气驅邁﹐雄怪驚人。五言如《哭外舅朱公》云「天風揚海波﹐大地隨飄蕩。浮世茫無根﹐頃刻迷歸向。客此今四年﹐三歸哭死喪。哀哉一不歸﹐婦翁遽黃壤。翁本淳朴人﹐童年違父養。讀書百無獲﹐孤寡煢相傍。外接鄕裏歡﹐內營甘旨餉。往往饑腸鳴﹐宏葛震閭巷。晚節境頗丰﹐愛子復夭枉。零落惟一身﹐憂勤逾萬狀。報施乃如斯﹐神理誠惝。賤子狂且愚﹐幼騰百口謗。蘿蔓附蓬麻﹐安能逾尋丈。孰知《巴》與《裏》﹐謬蒙鍾期賞。聽彼瓦缶鳴﹐隱若金石響。拭眼望雲霄﹐鎩羽悲艸莽﹐敝帚索千金﹐期我亦云亢。十年戰藝文﹐三度淪顯鞅。自慚長平北﹐獨信孟明將。癸巳小報捷﹐病眸忽一放。日出陰霾豁﹐天地重開朗。﹝公素有目疾﹐聞剛己鄕捷欠喜﹐雙眸遽明。﹞去年捷南宮﹐見我喜且悵。自嗟蒲柳衰﹐恐後風雲壯。我詩戲謂翁﹐前路誰能量﹖終及陳平侯﹐莫疑王適誑。但恐江海姿﹐不安魯門饗。嗚呼幾何時﹐生死如反掌。萬語皆虛空﹐一窮仍昔曩。翻思平生恩﹐淚落不能仰。矧無五尺童﹐歲時掃陵壙。薄俗何萬端﹐衰門誰一障﹖百年不敢知﹐身在吾何讓。愁絕他日歸﹐獨謁蒿裏葬。」吳辟疆評曰﹕神似杜公。後半ㄈ詭環奇﹐悲憤沈鬱﹐兼而有之。七古如《辟疆見和再依前韻答之》云「中夜落筆羣靈趨﹐海風吹下蓬萊書。茫洋徳水含五采﹐望气知有千年珠。吾學枯瘠不自腴﹐牛鐸哄市眞粲如。卻憶中興賢太傅﹐一杯遙奠莫愁湖。」吳評曰﹕神到之作﹐興會淋漓。《送姚篤生之桐城》云「魚蠹口絲守故紙﹐世間視我螟蛉似。迎門一笑故人來﹐燈火繁如木犀子。雪虐風饕海路寒﹐前年戰血成冰山。中有悲魂鄕裏舊﹐爲我收入風騷間。﹝故人於丁夫﹐前年威海戰歿。」﹞吳評曰﹕後半气變神變﹐與杜詩屈賦﹐相通矣。《辟疆以詩送別﹐卽次原韻答之》云「湘鄕太傅軻雄儔﹐筆力橫挽三千秋。吾師繼之道益大﹐如開滄海朝羣流。羅蛛网玉不知數﹐我瓦礫耳猶相收。束髮受書今十載﹐足疲路遠無時休。扶搖羊角未能上﹐飛搶還作楡枋遊。天寒歲晚林木死﹐風煙慘淡交龍虯。淒絕曾張舊遊處﹐白日一跌歸冥幽。孤寒八百淪艸莽﹐大帙三萬開窮愁。孰料紛燕雀際﹐鸞章鳳質驚雙眸。吐气剛如斷馬劍﹐論文髙似元龍樓。諸公誰司薦達事﹖萍藻可以爲神饈。昨來苦語更牽挽﹐歸期已決焉能畱。事變眞難巧歷算﹐出處或作山靈羞。侯王將相亦人耳﹐空有餘賁如山邱﹖」吳評曰﹕此等詩髙踞千仞﹐自杜公外﹐不復作第二人想。《苦雨遣悶﹐用杜工部秋雨嘆原韻》云「秋花爛爛滿庭宇﹐霪風肆虐失芳鮮。愁條悴蔓紛拄地﹐苔蘚得意鋪連錢。眾水交匯汾流急﹐長風蹙浪如山立。便恐崖崩天柱拆﹐千年石湫蛟龍泣。」次首云「揲蓍問蔡徒紛紛﹐惜無長彗掃浮雲。坐看平地變川澤﹐嘉谷稂莠誰能分﹖天日暗淡氛霾黑﹐饑鳥繞樹啼不息。兩翅濕垂黃鵠病﹐嗟汝憤何由直﹖」三首云「九雨一晴何足數﹐蚓竅蝸涎滿墻堵。富者懸釜燃濕薪﹐貧無儋石淚如雨。天公號令風雲寒﹐鞭電笞霆欲住難。遮莫彈殘河嶽气﹐後無涓滴救枯漧。」吳評曰﹕驚心動魄﹐一字千金﹐入之杜集不能辧。按﹕數詩自精警﹐吳評亦稍溢。

一四四﹑剛己七律﹐气勢俊逸﹐酷肖其師﹐不愧霸才﹐稍失之粗。傑句如「月下孤螢聊自照﹐籠邊百鳥任羣飛。」「古今亦是人相續﹐血肉誰能石不磨﹖」「千薪壓首成斑白﹐五鬼催詩入老蒼。」「倒地江河爭利涉﹐漫天箕斗妒雄才。」「管樂生今亦猶我﹐宣光求治豈無才﹖」「王本好竽公不藝﹐女能傾國士無媒。」「那知木腐虫猶蠹﹐直到堂焚燕不憂。」「胸際逶迆九云夢﹐世間流落一毫芒。」皆鬱怒奇橫﹐生气遠出。《讀範先生遺詩》云「荊棘荒墳歲幾周﹖髙文不死寸衷畱。暮年別有傷心事﹐窮老原非吾道羞。亂柝敲風山郭夜﹐驚霜殺葉訟庭秋。騎鯨一去無消息﹐南望吳天涕泗流。」此可謂急管哀音﹐滿紙皆霜气矣。

一四五﹑海鹽王叔鷹﹝賓基﹞亦肯堂門下士﹐《堇廬遺稿》導源蕭《選》﹐г及唐宋諸大家﹐而以瘦勁出之﹐削膚存液﹐然深秀。五古最工者爲《弔陳氏古墓》﹐序長不錄﹐詩云「西風城上寒﹐荒寺井逕僻。頹陽下秋艸﹐石槨何屹屹﹖陰洞窈然深﹐閉骨斂魂魄。騰沙晦平臯﹐斷碣隱修樾。父老爲予言﹐陳氏此居宅。回景思髙臺﹐風露慘榛棘。邱隴負場圃﹐登眺心於邑。昨夢白髮翁﹐鶴骨珊珊立。素手把嬋娟﹐道是平山客。宛蠻十五女﹐低首垂雙髻。掩袂聲低揚﹐邀共流霞席。紅燭夜飛觴﹐哀思聯珠集。豈是平生魂﹐零落荒邱碧。曠望百年間﹐玩弄一瞬息。世事赴莽蒼﹐愴然五情懾。悠悠靑春心﹐目送西流日。歸來獨無語﹐僧人笑迎揖。」範肯堂評曰﹕感喟湛至﹐气格亦髙矣。七古《石城大水歌贈黃砥臣孝廉》一首﹐險韻奇句﹐欲摩昌黎之壘﹐太長不錄。

一四六﹑肯堂子彥殊﹝罕﹞詩﹐倔彊瑰異﹐龍種固不同凡馬也。斷句如「孤岑拔地迎朝旭﹐二水交流湧梵宮。」「峯影插空危可怖﹐星光墜地悄無聲。」「春艸忽成平地綠﹐名山猶是古來靑。」「春暖無痕鶯自語﹐詩魂長祝ㄆ爲家。」「抽毫忽覺身如繭﹐倚枕翻疑夢有隅。」並戛戛獨造。《病後試步歸餐》句云「出門日在庭﹐歸來月當戶。俯仰有淸輝﹐跬步已今古。來者不可卽﹐去者邈何處。萬物往不返﹐孰云身可住﹖」《題陳道人臨淵圖》句云「世路有停棲﹐玆淵無方隅。潭潭息眾流﹐浩浩齊隆。聖哲不我欺﹐心遠境自殊。升沈不到念﹐一世均坦途。」說理頗圓滿。《判月辭﹝自注﹕刺時兼自嘲也》云﹕我心不在月﹐旣縱復擒之。問爾何能爲﹐髙髙掛我楣﹖月旣不識我﹐徹骨寒ざざ。有時迅過頭﹐或亦微微隨。一宵誤相值﹐隱約如偸窺。自云古時月﹐不慣低人眉。爲漢爲唐耶﹖居之乃不疑。時去爾獨畱﹐詭譎安能施﹖曷不觀大方﹐萬曜竦而奇。光明如爾者﹐正復多如薺。爾體本無光﹐孰爲爾盈虧﹖爾面常不完﹐固知爾中疲。世界久且寬﹐爾月如瘡痍。附地得舞旋﹐媚日添容姿。爾始一無有﹐反傲他人籬。月始見擯時﹐微怒稍吐辭。徘徊復徘徊﹐朗然不我疑。低頭拜且祝﹐君是我黨師。古人實誤我﹐用我爲娛嬉。我乃不自量﹐感激成肝睥。君言抗且直﹐使我心膽夷。萬物迥且孤﹐相見在系維。一朝忽破裂﹐大患誰能治﹖煌煌非爾鄕﹐亦復明如玆。孰不假他榮﹐而能空自持﹖太陽亦微物﹐上繞層層規。周旋與爾等﹐外有靈星麾。如是又無量﹐乃至扶桑池。池中亦有我﹐笑傲無拘縻。詩人悉能見﹐萬古恆如斯。宇宙亦空設﹐同隸詩人詞。詩人許已久﹐何獨致我疑。勸君勿苛言﹐恐爲明星嗤。萬一慚且墜﹐山河立成糜。君地當鼎沸﹐蝸角胡堪支﹖不如任我遊﹐寄君琴書帷。君詩淸有神﹐新理重重推。我亦歷萬國﹐奇意長相提。去去莫復陳﹐我今任爾爲。將以韶我徒﹐畱爾淸白時。」慘輝妙旨﹐成嵯峨仿詭之觀。神血湛湛﹐殆欲分液郊愈。乃翁《月蝕辭》﹐未能踞其上也。

一四七﹑範伯子詩﹕「古人所寶文章境﹐豈與小夫爭俄頃。對面相看泰華低﹐發聲一奏雷霆靜。」我友王瑗仲詩﹕「黃農虞夏歸蠱然﹐吾欲立柱昆侖巓。獨挾遺書三百篇﹐長驅聖道開西邊。」詩人不可無此胸襟﹐非大言炎炎也。

一四八﹑讀髙百足﹝心夔﹞《陶堂志微錄》。百足江西人﹐不作西江派詩。五古多得力於大謝﹐七古多學杜﹐而皆不襲其貌。造語生創﹐有時亦病鉤棘。其中寫景之作最工﹐《遊匡廬山》詩七首﹐亦奇作矣。《淸虛洞》云「半巖已穹靑﹐絕迹承鳥道。翕張一元闕﹐敵面悚神造。浮浮晴松气﹐活翠吹滿抱。裂壁沈中陰﹐孤花靜旁裊。佚靈牖冥宇﹐丹署契天巧。石霞映余致﹐文著心窈窕。靚深萬古穴﹐笑盼閼方曉。著閉無通扃﹐處晦曦至寶。精能辟剛嶽﹐奧寤達人表。景界寒莓﹐徵途思悄悄。」《天池》云「晚飯池上寺﹐罷磬柏下堂。離門眾象沒﹐廩封天四墻。塹冰其气溟﹐盛霧夏猶霜。﹤黑咸﹥突洞無抵﹐倏忽升輪光。初綴露糸延飛﹐稍隨松蓋張。翻傾百冶液﹐耀射星楡鄕。陰礁然海火﹐榮河恢景陽。山精歲出納﹐寶此神明倉。佛徒詫聖燈﹐崎作壇場。熒臺自淵曜﹐蕭邱寒不煬。須臾掃怪變﹐素壁摩虛梁。」《棲賢谷》云「搴蘿絕壁﹐歷亂踏雲根。濡人倉篦色﹐潤似春雨痕。鮮碧靜修修﹐哀間伏地喧。奇心撰蔥峭﹐疊閣冷風盤。龍蛇飲淸化﹐據谷儼窪尊。谷中語﹐艸風鹿相羣。大道不禦物﹐表物道以存。華日耀東峯﹐巖霏蓄余昏。遣鐫隱飛蜿﹐可睨不可捫。」《谷簾泉》云「麗樓匿神峯﹐古黛縵天障。然開陽奧﹐水步盤鶻上。錮陰蘆灰始﹐囊土遺巨防。纖葛寒蒙靑﹐雪沫四飛揚。盈孚萬寶迸﹐渫利兩渠壯。交陋﹛差車﹜奔霆﹐百控爭一放。去波赴虛無﹐來湍激淒亮。落落鈞敖鳴﹐竹肉斂餘唱。不攬縣深勢﹐寧規灌輸量。重湫證宏祕﹐東駕期雁蕩。」《五老峯》云「起世服命卑﹐力徵限虞麓。遺彼鳥獸門﹐千千失羈束。紓袖括東匯﹐楚越羣銜幅。枝山垂瓜蔓﹐倭墮云共綠。晡時臨髙秋﹐上下淸若沐。鴻飛半湖盡﹐海月吐其腹。三坦濕蒸嵐﹐冷結采縮。化城進無泊﹐塊蘇難再目。鸞虎靳共驂﹐還家餿香玉。」《黃崖》云「譎龍息影生﹐夭喬縈水脈。一壑滂千曲﹐淺之萬餘尺。急轔十道車﹐聲此怒淙赫。蕘童指巖背﹐曠有丹師宅。梁起繩度空﹐心墮風棚石。凝薦輕履﹐引藤眩飄幘。險過寒光平﹐屋樹通皓白。截立坐無階﹐垂足當戶席。鮫綃攝潭底﹐糸卒糸祭曳天脊。仰頭逝仙羣﹐鈴佩吟霧。朗悟源上源﹐鴦漿夢今夕。」《金竹坪》云「連峯距劍棘﹐及顚失諸。烈風非時集﹐芥垢不足г。巖巖無垠天﹐側映谷﹤谷含﹥。石竹皺鐵畫﹐和煦絕津漸。桀哉雙斗它﹐湧奮噩我阽。縱橫僵權踣﹐蜷霓糸亙紅藍。並生一气中﹐猛噬沸相殲。荒陋苦異性﹐六珍鍾貪琳。坤徳旣臧疾﹐察淵智者慚。願續九牧貢﹐鑄作明堂監。」數詩鑿險縋幽﹐直合謝客﹑明遠爲一手。

一四九﹑陶堂詩寫景之工者﹐如《東湖月傷亡友範七》句云「娟娟雲際月﹐淺映湖上樹。城西戍火微﹐面水一螢度。峭風吹蘿帶﹐飛翻桂華露。香定四無聲﹐碧影潰煙去。」《孤山》句云「堤艸菀秋綠﹐云漣無故姿。步迎風際香﹐遙辧臨波枝。偶然似出世﹐指就靑霞棲。鶴夢不到境﹐薜蘿吟興微。」《冷泉亭》句云「陰壑上千磴﹐疏雨生空煙。樵擔鳥外歸﹐稚子樹下餐。鐘魚四山響﹐不離翠微間。」《舟行石鐘山下》句云「石鐘壓環洲﹐气結荊吳天。危林劃靑靄﹐荒白沙渚圓。」《經郡西南望廬山》句云「江光落寒秀﹐囪慢影縱橫翠沓天壁半﹐西展諸峯平。日車側升降﹐充谷冰葩生。元扃葆冬燠﹐自然殊世榮。」《黃石港暮思》句云「片帆拂鏡潭﹐山雪苦明畫。煙浦飛輕縞﹐松葉疏更碧。」《渡天門決湖》句云「沿漾無窮曲﹐輕舟緣岸移。寒芳綠未絕﹐風葉弄明漪。」《樊城登陸早發》句云「落帆襄水亭﹐辧曉郢門樹。淸霧瀾上散﹐冷月煙中沍。」《保定道上猶見趙郡羣山不絕》句云「閉車夢靈壽﹐情滿三晉山。陰霞蓄逸峯﹐明霧掃陽巒。淺深蔚體態﹐離合移方圜。朝華錯彩翠﹐夕秀亭中天。」《同人於昆明湖上作》句云「峯峯含夕妍﹐岸岸吐曙鮮。鮮妍化奇繪﹐幛壁皆自然。春霏遁遙樹﹐白藻生重川。環宮灩輕淥﹐圭塔表幽巒。氵翁白雲外澑﹐泫碧篁上煙。光華備智覽﹐顯晦從心遷。」《春日遊京西山寺》四首句云「蕙風暖吾春﹐遊心宕淸日。駿友多勝想﹐蟠气亦勇出。來要路蹊﹐扣彼巖下室。鳴湍恣奔邁﹐聲激中有郁。云石性不戕﹐環護泰古骨。」又句云「飛蓋杏花林﹐林花笑行子。霞雪光參差﹐出入香腹裏。靑Е孕絳气﹐幢幢間戶起。斗上結二儀﹐琳碧潑云趾。半體橫蒼白﹐虛洞插根柢。詭哉釋衍力﹐震驚無生始。」又云「僧巢間山淥﹐髙下艸木涼。佛汗疑雨至﹐栝柏屯陰倉。拔地非一根﹐負志各幹霜。百丈老平仲﹐磊落捭天閶。獨云帝者徵﹐恍勿難爾詳。北斗絹上枝﹐珠緯貫四傍。惕息欲下拜﹐離立三旁徨。夜泉回竹畦﹐雜簌省虛堂。可與湔世智﹐亦足令心傷。」又句云「戒壇九癭松﹐桀立無寸媚。一松搴一葉﹐搖簸百枝翠。信美失常度﹐同林變貞脆。」《陶然亭集詩》句云「宇靜天四營﹐巖綺光萬變。仰招翔風舉﹐卑浴澄川練。鱗羽鑑虛淸﹐蒲蓼錦淩亂。飛衢際屯云﹐宅土周震電。陰陽一開闔﹐和澤融乖間。參差羣籟會﹐冪歷倉靄散。叢薄淡擾滋﹐淪漪影相泮。華被舊涯﹐微霞炯新甸。」《峽山寺寄郭中丞》句云「湞峽十餘寺﹐出沒千雲松。松覆峽中水﹐水織雲間峯。峯峯立┺森森束﹐帆帆側翼鳥趨谷。春舟箭過今溯回﹐騰碧親人遲勝速。」《雪後望衡山不見》句云「氤氳自山澤﹐下上一冰霰。夫容七十二﹐何處回飛雁﹖此中玉立人﹐陵虛玩流轉。」《焦山》句云「江淮灌京口﹐盛气掩南戒。羣山屏絕岸﹐一嶼當其會。未須負殊秀﹐特立久乃貴。造化得無意﹖置此洪濤內。春空溢風霆﹐日出巨鰲背。端然聳神觀﹐物怪百斂退。樹石根靑冥﹐縣景失窺際。豈知幽靈窟﹐直管天地隘。」《妙相庵坐雨同張徵君黎知州》句云「遙山靑半笠﹐練素橫如帶。池水波淸秋﹐空香駐云桂。」《灌園》句云「藤輪巧鉤絡﹐下覆碧玉海。聰明剩蔽通﹐屏案過吹靄。靚人匿水塢﹐縷風柔素ぇ。午香潮我心﹐淸气時一匯。」《題李使君東震溪堂》句云「下堂玩止水﹐水渙亦無止。石檻乘夕淸﹐熒嫌寤朝喜。薦月淡翹鷺﹐浮藍翳纖芰。羣動與波息﹐不淆誰得滓。活態鏡初煙﹐蒸陽气炊累。艸木滋鮮華﹐霞日爲之灑。」研煉淡秀﹐並時除鄧彌之﹝輔綸﹞《白香亭詩》外﹐罕其儷矣。

一五○﹑晚淸詩人﹐多宗兩宋。其不爲風气轉移﹐以八代爲宗尙者﹐當推鄧彌之﹑髙陶堂爲二傑。此外若王壬秋﹐𨿽名掩一時﹐然摹仿之意多﹐自得之趣少。劉裴村則不專法八代﹐時出入於唐宋。沈乙庵﹑袁爽秋則以晉宋樹其骨﹐而傅以北宋之面目。獨鄧髙二家﹐能啵ㄗ八代之菁腴﹐神貌俱合。其戛然自辟町畦處﹐又不背於古。鄧以淵懿髙秀勝﹐髙以收攝艱苦勝﹐而髙尢多獨造。李眉生序其詩﹐稱「一字未愜﹐或至十易。及其辭與意適﹐天然奧美﹐熔煉之極﹐造於幽微。其工力之深重﹐並世詩人﹐殆未能或之先」云云﹐實非過譽。要其佳處﹐仍在文從字順中。二家尙有一相同之點﹐則於陶公俱有深契也。彌之有《和陶詩》一卷﹐蕭閒沖淡﹐神味自合於古。百足至以「陶」號其堂。《陶堂志微錄自序》中﹐自稱「尢好淵明﹐溯焉而上﹐遊焉而下﹐不恥其不似也」云云﹐可見其意。二家詩篇什俱不多﹐而首首精絕﹐以視世之楦釀篇牘﹑浮詞累尺者﹐眞有𨿽多奚爲之嘆。鄧彌之﹑髙陶堂二家﹐其病在終編只是此副面目﹐無多大變化﹐故成就不大。

一五一﹑《白香亭詩》凝煉萬象﹐出語髙華﹐與王壬秋齊名﹐壬秋自謂不及。《鴻雁篇》三章﹐爲集中最勝之作﹐沈痛入骨﹐少陵下筆﹐不能過也。有序曰「道光己酉﹐湖湘大水﹐以聞以見﹐述爲詩篇。」詩云「巷昏陰气多﹐哭聲風裏來。病兒守死母﹐人鬼俱徘徊。自從失廬落。匍匐塵與灰。左負破衣衾﹐右挈一尺孩。返顧十歲兒﹐足血г枯ぼ。時荒莫作婦﹐作婦先及災。百里倍千里﹐邱巒助崔巍。仰啜城北粥﹐至自城南隈。無食更狂走﹐什伍相排推。盂中縱有乞﹐徒飽彊丐腮。兒繞空筐啼﹐飯兒以黃埃。生短饑正長﹐鬼路難遲回。一朝棄兒去﹐委質沈蒿萊。客請聽兒述﹐母死身無糸衰。死母懷中兒﹐抱母啼愈哀。生兒吮死乳﹐見者心爲摧。」次章云「啞啞林中鴉﹐一母將九雛。流離骨肉賤﹐泣坐城南隅。問婦何爲然﹖別兒臨荒衢。阿耶嗔兒號﹐鞭撻兒爲奴。鬻兒易炊爨﹐莫塞中腸枯。婦死方旦夕﹐寧不少躊躇﹖夜中寒飆穿﹐兩耳疑啼呼。亦憂難汝活﹐但冀聚黃鑪。骷髏得因依﹐猶勝生羈孤。」三章云「日落烏亂啼﹐爭下啄破屋。屋中失正榱﹐壞瓦向人撲。瘦犬盡日臥﹐饑嬰席艸宿。寒雨侵枯顏﹐荒荒斷野哭。居者各爲依﹐舉問輒非族。墻頭下鬼燐﹐風來照煢獨。心知鄰人魂﹐狼籍薦殘粥。新冢亮已夷﹐懼爲北邙續。」如此傑作﹐《近代詩鈔》竟未選。

一五二﹑鄧彌之﹑王湘綺遊衡山詩﹐《選》體而能運以灝气。鄧詩以秀健勝﹐王詩以雄厚勝﹐各不相讓。擇錄於此﹐以當臥遊。彌之《登衡山南天門》云「出沒蒼煙根﹐端倪太古脈。樞維洞穴牖﹐虛無削髙壁。繁采垂五光﹐遠影帶一碧。芝菌蔚霞气﹐土石爲天色。元霧共昏曉﹐幽苔無今昔。鳴壑響易秋﹐絕气先夕。險通崩剝痕﹐冥會神鬼迹。寧知下界雨﹐但睹上方黑。盤渦繞一綫﹐頌洞塞四極。寥虛冥我心﹐元化培我翼。二气岌相纏﹐萬象陡然立。倒覺鴻蒙合﹐亻免愁象緯側。驂駕九神君﹐龍虎來迎接。」《夜宿上封寺》云「煙郁雨气深﹐燈過露光的。元穀生虛籟﹐叢筱聞疏滴。裂瓦金鐵鳴﹐覆石顚倒立。亂雲隘荒宇﹐陰泉穴寒壁。風霆無起止﹐虛空相薄激。拭面如嚴霜﹐踏艸滋晴濕。回慮凝古愁﹐矯首眩驚覬。」《雨霽登祝融峯》云「凝陰積元﹐泄气昏蒼穹。金光一吐耀﹐大壑無霾蹤。遠象生近想﹐重幽開窈容。靑紅錯靈气﹐升降如虛空。藻繪萬古色﹐披豁髙秋胸。龍蛇折川勢﹐鸞鶴搏天風。天風吹繁云﹐飛揚出鴻蒙。萬匯感陽和﹐光采天下同。冥漠合髙厚﹐張偉元功。幽造覯二奇﹐驚采駭五中。隨遇雜忻慨﹐俯仰慚祝融。」《嶽杪》云「維嶽鎭神區﹐崢嶸勢更孤。嶺攢天四阻﹐石隘水爭趨。古脈連千嶂﹐奇峯貢一隅。平生輕履險﹐不必限夷途。」《嶽寺》云「日落度修阪﹐颯然涼籟生。霧深時斷徑﹐云倦欲棲楹。冷雨濕燈色﹐寒煙間語聲。幽尋方未歇﹐怪石莫欹傾。」《別嶽》云「揮手別元君﹐峯峯暗夕曛。寧知一飄墮﹐已合萬重云。泰華何如爾﹖乾坤誰與羣﹖元巖有眞宰﹐鸞鶴世空聞。」《朱陵洞觀瀑》云「靈挺眾石宗﹐气束兩峯勢。超絕踐亂流﹐險逼奪天礙。萬盤出蒼顚﹐潛源洞眞際。神光隱含曜﹐海眼根蒂。遠駭聲影奇﹐靜會脈絡細。髙澑一龍僥亻免﹐低練千蛇匯。散吁日浮動﹐渴壁虹睥睨。四時颯風飆﹐百里聞雷沸。曲折勢愈遒﹐塞隘響益厲。靑根自鏟鑿﹐元戶時顯晦。滄溟有歸壑﹐神淵無竭歲。」湘綺詩《從南嶽廟至吸云庵顧下而作》云「天根蟠軫墟﹐坤紀重炎服。鴻蒙凝朱光﹐髙深靈族。云觀合冥杳﹐下視但蒼綠。渾淪自太古﹐羣會始盤伏。風危巖益髙﹐日夕气相逐。抗手下方人﹐長嘯厲淸肅。」《晚登南天門宿上封寺》云「淸肅閉幽宮﹐噴薄尋云根。沈沈大地迥﹐黲黲潛陽奔。風雨斷兩道﹐晴陰割空痕。髙天盡內外﹐穹宇先明昏。陵鳥勢不上﹐積艸古未蕃。投崖息冥搜﹐豁然超我魂。」《祝融峯》云「萬緯朝日宮﹐朱明聚純陽。天地通淳曜﹐炎炎見南衡。元樞仰皇徳﹐眞宰塡交荒。日月動左右﹐遠近無異光。恭聞中天禮﹐舜狩絕百王。登封造巍巍﹐始識聖道昌。」《朱陵洞瀑》云「眾靑不斷色﹐遠響驚淸秋。朱陵辟孤巖﹐飛瀑束奔流。素端照白日﹐元澗映愈幽。靑天靜無聲﹐翠壁動寒湫。空雨光破碎﹐眞源洞冥搜。宛宛雌兒蜷﹐荒荒烈飆休。」奇气盤郁﹐佳句絡繹﹐萬壑爭流﹐千巖競秀﹐足以方斯詩境。

一五三﹑彌之詩無苜不工﹐寫景更妙。《早發新市入支江二十里作》云「天地中恍惚﹐川陸接靈气。煙中物象遠﹐樹杪白光衣。靑冥淡一影﹐窈黝幻深蔚。重陰儲蓄泄﹐靈景錯經緯。懸飄帶云隱﹐連江盡天衛。逼視始微辧﹐遙立若無際。客心盈太虛﹐山貌靄朝霽。叩舷時一歌﹐鼓從此逝。」寫曉色惝之象﹐筆底疑有化工。《湘江晚行作》云「气蒼霪餘潤﹐昏凝曖已晦。明景匿霞曜﹐孤光得螢態。練色遠如界﹐秋影倒將墜。月黑四山隱﹐江平一舟兌。語寂覺浪喧﹐檣欹知風匯。乘流妙低昂﹐瞻衡失向背。行泊苟任天﹐去來復何礙﹖」筆意乃似老杜暮年湖南諸短古。《淸水北巖》云「璇折疏芳源﹐石立敞虛殿。奇構各戶牖﹐殊怪或雷電。蘿薜外糾紛﹐蛟螭中隱見。洞陰太始雪﹐气凜炎天霰。繞寫勢愈逼﹐突兀狀屢變。秋花垂蜂窩﹐古苔繡螺旋。曲竇礙折腰﹐巨璞竦磨面。風霆劃雙峽﹐日月破一綫。眢窺眩欲墜﹐險盡心余羨。鐘乳制頹齡﹐谷籟警禪倦。叩齒漱寒玉﹐馳景逐奔箭。請掃十丈崖﹐擘窠流榛蔓。」《獨秀峯懷古》云「秀巖如畸士﹐介立無尺土。羣岫盡奔朝﹐卻視皆首俯。峭勢奮千仞﹐危磴懸一縷。舉矚駭且眩﹐側足羞不武。及玆絕壁盡﹐始識眞面古。五嶽鎭中原﹐八桂誰比數﹖豈知云電屯﹐郁此乾宰怒﹐玆峯獨亭峙﹐南天賴撐柱。間气果有歸﹐余雄敢跋扈。髙詠顏公詩﹐淸風過飛雨。下尋靖江碣﹐遺殿惟壞堵。金碧有時凋﹐岑壑焉長主。悠悠平生懷﹐委棄在塵莽。」《遊疊彩巖下憩風洞》云「桂山負穹冥﹐餘勢拓凹幼。斷壁碎霞纈﹐層虛開戶牖。陂陀上屢歇﹐捫歷忘絕陡。方廣般若臺﹐陰森土囊口。隱幾來秋風﹐紆爵觴勝友。灣環瀉一碧﹐煙空出羣阜。窗低隔江云﹐檐宿掛城斗。靈境不自﹐奇蹤辟來久。常畏名迹近﹐或爲要人有。荒頹泣龍象﹐俯仰塵芻狗。勿矜千載意﹐且送孤樽酒。不見李氏園﹐池亭已蕪朽。」錘煉之力﹐亦不讓遊衡諸作。《入左蠡登龍頭山》云「天風難與期﹐歸榜憚輕發。及此湖未半﹐金洲上歇﹐弭棹散形骸﹐捨徑緣萃兀。旣窮陵阜勢﹐始荊┱水碧。輕輕積舸下﹐淡淡遠山沒。雲杪沙若瓊﹐霄際波如月。九派今安流﹐洪濤昔淩越。上開修羅宮﹐下隱蛟龍窟。運隆山川奠﹐世屯牲璧竭。利涉理或存﹐垂堂余敢忽。」秀骨淸發﹐神似六朝。律體如《聽雨軒坐秋》云「文簟泛淸光﹐柔ざ引玉塘。陰連荷气潤﹐夢墜葉聲涼。晚照多爲影﹐閒庭過一香。芙蕖今自可﹐憐爾閱秋霜。」矜煉之極﹐乃造平淡﹐無復斧鑿餘痕矣。

一五四﹑彌之抒情之作亦極勝﹐蓋大家未有不深於情者。世以摹擬爲彌之病﹐亦曾一讀《白香亭詩》乎﹖《述哀詩》云「下馬拜孤墳﹐墳中葬阿誰﹖阿母有三兒﹐一兒獨悲哀。榮名驅我去﹐遠行湘水湄。是時母病肺﹐沈屙在中閨。況當子出腹﹐調護違所宜。聲嘶顏慘戚﹐气血亦俱衰。入室別阿母﹐長跪牽母衣。婢妾相寬大﹐母病良易差。兒生十五年﹐今始與母辭。拭眼淚已枯﹐不語中腸悲。母送不逾戶﹐回首迷瞻依。寧知母子恩﹐割絕當斯須。兒去來逾月﹐母病遂不治。垂死向父言﹐君當還我兒。次男才十二﹐嬌弱無禮儀。突遭此大事﹐泣血安所施。𦇤中第三兒﹐墮地一月奇。阿母先汝死﹐汝命那可知。兒生不識母﹐兒大寧母思﹖何當大兒歸﹐鬼伯爲踟躕。苟得須臾延﹐便可呼召之。兒時滯長沙﹐母死魂來窺。燈ㄠ忽微明﹐中見母淚垂。瞑目卽見母﹐心魄成驚疑。數日凶耗至﹐號痛發狂癡。奔還三繞棺﹐長爲無母兒。臨沒獨見憐﹐罪重來歸遲。倏忽二三年﹐輾轉常酸嘶。桃李吹春風﹐松柏成髙枝。此物手所植﹐豈忘淹歲時。惻惻遊子心﹐悲來無端倪。痛哭北邙下﹐何用生乖離。」哀感動人﹐𨿽素以白描擅長之巢經巢﹐豈能過此。《北上別弟繹》詩云「昔別不尺咫﹐今別萬餘里。與子本同根﹐悵阻情何已。憶子頭尙童﹐我亦發初委。嬉戲各逞新﹐肩足時相抵。及自蜀歸閭﹐子益厲經史。髙幟張吾軍﹐不戰眾已餒。荊門壓楚雄﹐湖波接天起。深有蛟龍伏﹐髙見衡湘峙。側聞古長沙﹐佳气郁杞梓。乃登匡鄭堂﹐欲摩屈賈壘。子𨿽未下帷﹐珠玉紛在齒。我亦彊伏案﹐下筆僵十指。凡我窮心力﹐皆子所竊鄙。文翰信翩翩﹐倡和有餘美。至情無浮辭﹐箴規見根只。嗟子我良友﹐非僅塤篪比。舟車借相慰﹐不獨共席兒。去年遊南崖﹐錦轡趁珠履。今年遊螺嫩﹐簫管渡煙水。斯遊恐不復﹐離憂方此始。」「冬寒霜夜互﹐烏啼堂中樹。烏烏爾莫啼﹐客子將就路。起視參斗橫﹐不覺衣г露。嚴裝四五通﹐來去數回顧。念子有薪疾﹐離筵亦罷禦。酒半忽自起﹐入別神慘素。室中光不揚﹐窗外風如訴。握手淚對瀉﹐依立時倉遽。深情盡一拜﹐重我平生遇。我魂畱子旁﹐子夢逐我去。中夜輿從喧﹐薪炬照將曙。自知良時至﹐不得稍猶豫。下堂辭弟妹﹐上堂拜慈父。婦窺我於簾﹐掩袂淚雙注。」「回首淒已別﹐風勁重裘裂。出門已魂銷﹐何況異鄕訣。目眩洪濤翻﹐淚墮寒冰結。天吳曉益怒﹐舟系不敢發。淩晨自登岸﹐彌覺肝肺熱。過庭僕皆驚﹐入室子未襪。欲竟子熟眠﹐復恐良會促。徘徊三撫牀﹐朝暾漸欲滅。子實神魂憊﹐良久乃回瞥。見我益悲摧﹐向壁暗嗚咽。淚絕愁獨煎﹐語多喉轉噎。孱軀子自重﹐我去更孤孑。」「昔時雙玉案﹐今已虛其半。書牀鼠迹多﹐畫壁蛛絲亂。恐子不忍見﹐見之腸自斷。骨肉涕相視﹐各各有嗟嘆。與子廿年聚﹐能無一朝散。羨彼荊棣榮﹐傷玆冰水泮。安得騎鴻鵠﹐雙翔入霄漢﹖」深郁沈墊處﹐在陳思﹑拾遺間。

一五五﹑古來和陶諸作﹐坡公爲上。《白香亭和陶詩》一卷﹐蕭寥髙曠﹐味在淡中﹐足以把臂相上下。《和劉柴桑﹝希陶丈鬱鬱久居﹐頗思鄕裏﹐余時適先還都梁﹐故篇中多勸歸之言﹞》云「淵明放達人﹐懷歸亦躊躇。忍令松菊荒﹐菟裘營新居。涼秋煩暑蠲﹐期君返林廬。珍木郁千章﹐炊香出前墟。長湖漲新綠﹐好風度平畬。漾舟柳陰下﹐舉网不云劬。得魚輒自煮﹐此樂阿兄無。弱女差足慰﹐賓舊亦未疏。蔬秫取足給﹐酒外無一須。爲適非外物﹐安往不自如。」《和癸卯歲始春懷古田舍》二首之一云「吾鄕有桃源﹐絕境思一踐。辟穀非有術﹐躬耕正未免。聞雞起飯牛﹐辧色淡以緬。晨气淸我心﹐但覺物情善。空翠出寒云﹐秀色令人遠。曳杖度前溪﹐徘徊遂忘返。此靜亦偶然﹐自哂爲人淺。」遠情景眞﹐矜煉自然﹐與陶公胸次合也。若言不由衷﹐則面目𨿽肖﹐神致終非﹐亦何取哉。

一五六﹑張文襄《廣雅堂詩》﹐淸雋華妙﹐其寫景紀遊之工者﹐欲跨阮文達而上。如《乙卯除夕宿紫柏山畱侯廟》句云「階泉鏘玉聲﹐松雪耀積素。勞人逢幽境﹐聊作蘧廬住。」《鳳嶺》句云「神臯蕩無險﹐險自散關始。萬壑共一井﹐行人在其底。」《雨後早發天津至唐官屯》句云「灌木驕平川﹐軒軒出新沐。淺漲縈危磯﹐瘠板冒妍綠。」《南窪修楔送客》句云「城隅積水八寸綠﹐照見鳧白如玉。髙軒牽┥臨漱浣﹐淺瀨聊堪濯纓足。足底葭萌何短短﹐碧煙如觳畫陰暖。燕郊日日多風沙﹐對此風懷復不淺。」《攜家遊江亭》句云「西廊虛敞列峨眉﹐近葦遠山等一綠。所惜檐翼未深邃﹐晚照炙窗不可觸。北軒納山兼納風﹐又恨城闕多瓦屋。朝坐西廊暮北軒﹐竟日遊行意未足。粗婢煮茶羅酒盞﹐山光映鬢靑可掬。」《同張繩庵訪僧心泉因與同遊南窪》句云「白日閒淡罕遊人﹐午鳩獨鳴寂梵唄。三人不知誰主客﹐錯綜談端如鍼芥。會心卽答倦卽默﹐茗碗無溫聊一嘬。此際幾鞅盡擺脫﹐何異枯柳揩馬疥。」《忠州東坡》句云「我來江上望﹐花竹籠春煙。萬同一綠﹐菜畦間秧田。江平碧瑟瑟﹐山遠靑娟娟。」《封印之明日﹐同節庵伯嚴實甫叔崤登淩霄閣》句云「梅蕾如椒已得活﹐春意踴躍叢篁間。窮陰急景往必復﹐暄風習習開我顏。晶晶惟有萬屋頂﹐縈靑繚素江西山。」《江行望廬山》句云「朝見廬山臨江ぞ﹐靑翠騰躍來迎人。暮見廬山忽杳靄﹐首尾隱若龍登云。從來倔彊五嶽外﹐彭蠡作杯江作帶。內蓄百澗包靈奇﹐外切太虛定澎湃。江表名山數第一﹐儼如大賢兼通介。」《王樓營見杏花新柳﹐是日濟河微雨》句云「行盡幽州一千里﹐稍見冰谷通流水。太行隨我向南行﹐漸有煙霏含靑紫。王樓營外三家村﹐潑眼春光百鳥喜。柳葉作態杏花驕﹐人馬風沙一時洗。」《雞鳴寺》句云「城外湖皓白﹐湖外山蒼翠。南岸山如馬﹐飲江駐鞍轡。北岸山如屏﹐縈靑與天際。鷺洲沙出沒﹐浦口塔標識。煙中萬樓臺﹐渺若蟻垤細。」《翠微亭》句云「明光曳地來﹐長如一匹練。不登石頭城﹐幾疑天塹誕。邱垤齊斂避﹐形勢頓湧現。是日積雨晴﹐千里無陰暗。夕陽生金采﹐靑綠染郊甸。尺樹藏百村﹐片嵐連數縣。南北交映發﹐不爲洲渚間。」化柳州文心入詩﹐自是精品。

一五七﹑余前論楊云史詩有微詞﹐然其集中七古長歌﹐哀感頑艷﹐確可以嗣響梅村。康南海題其集曰「絕代江山」﹐不爲過也。《檀靑引》一首﹐爲其弱冠時所作﹐以此享盛名。前有《檀靑傳》﹐略謂蔣檀靑京師人﹐其先越產﹐善彈箏吹笛﹐工南曲﹐文宗時樂部推第一。萬幾之暇﹐輒召兩部奏新曲﹐檀靑發喉﹐則天顏憚霽﹐賜資過諸伶。咸豐十年八月﹐英法聯軍入北京﹐焚圓明園﹐文宗狩熱河﹐檀靑奔赴行在。明年文宗崩﹐檀靑南遊江淮間。云史年二十一﹐遇之揚州平山堂。後復遇之於靑溪花肪﹐述宮中舊事﹐淚隨聲下云。詩曰「江都三月看瓊花﹐寶馬香輪十萬家。一代興亡天寶曲﹐幾分春色玉鉤斜。玉鉤斜畔春色去﹐滿川煙艸飛花絮。都是尋常百姓家﹐欲問迷樓誰知處。髙臺置酒雨溟溟﹐賀老彈詞不忍聽。二十五弦無限恨﹐白頭猶見蔣檀靑。雕欄風暖凝絲竹﹐筵上驚聞朝元曲。其時雨腳帶春潮﹐江南江北千山綠。朱弦斷續怨滄桑﹐望帝春心暗斷腸。欲說先皇先墜淚﹐千言萬語總心傷。坐客相看共嗚咽﹐金徽彈罷愁難絕。同時傷春事不同﹐飄零身世何堪說。家在京師海岱門﹐少年往事不堪論。旗亭舊日多名士﹐北海當年侍至尊。太行北盡仙園起﹐靈臺縹緲五云裹。年年豹尾幸離宮﹐百官扈從六宮徙。萬戶幹門魚鑰開﹐柳煙深淺見蓬萊。妝樓明鏡雲中落﹐別殿笙歌畫裏來。祖宗旰食勤朝政﹐百年文物乾坤定。萬方鐘鼓與民同﹐九重樂事怡天聽。建康殺气下江東﹐百二關河戰火紅。猿鶴山中啼夜月﹐漁樵江上哭秋風。軍書旁午入靑鎖﹐從此先皇近醇酒。花萼樓前春晝長﹐芙蓉帳裹淸宵久。三山淸月照瑤臺﹐夾道珠燈擁夜來。一曲吳歌調鳳官﹐《後庭玉樹》報花開。臨春結綺新承寵﹐玉骨輕盈珍珠重。避面寧教妒尹邢﹐當筵未許憐張孔。太液春寒召管弦﹐官家小宴杏花天。昭陽宮裏春如海﹐五鼓初傳《燕子箋》。輕紅照睡繁華重﹐絕代佳人花扶擁。南府新聲野狐﹐升平獨賜龜年俸。夜半靑娥掃落花﹐深宮月色照羊車。庸知銅雀春深事﹐畱與詞人賦館娃﹖當時海內勤王事﹐慷慨誓師有曾李。未見江頭捷騎來﹐忽聞海畔夷歌起。避暑溫泉夜气淸﹐宮花露冷月華明。驚心一曲長生殿﹐直是漁陽鼙鼓聲。延秋門外黃昏路﹐城闕生塵妃嬪去。穆王從此不重來﹐馬上天顏頻回顧。來朝胡騎繞宮墻﹐凝碧池頭踞禦牀。昨夜采蓮新制曲﹐月明多處舞衣涼。太白ㄦㄦ攙槍吐﹐雲房水殿都淒楚。咸陽不見阿房宮﹐可憐一炬成焦土。和戎畱守有賢王﹐八駿西行入大荒。金粟堆空啼杜宇﹐蒼梧云冷泣英皇。居庸日落離宮暮﹐北望幽州空煙樹。初聞哀詔在沙邱﹐已報新君歸靈武。鼎湖龍靜使人愁﹐福海悠悠春水流。山蝶亂飛芳樹外﹐野鶯啼滿殿西頭。梨園寂寞閉煙雨﹐百艸千花愁無主。漢家仙掌下民間﹐秦宮寶鏡知何處。玉泉山下少人行﹐瓊島春陰水木淸。獨有漁翁斜月裏﹐隔墻吹笛到天明。繁華事散堪悲慟﹐玉輦淸遊憶陪從。明年重過徳功坊﹐梨花落盡柳如夢。小臣掩面過宮門﹐犬馬難忘故主恩。檀板紅牙今落魄﹐尋常風月最銷魂。十年血戰動天地﹐金陵再見眞王气。南部煙花北地人﹐天涯那免傷心淚。武帝旌旗滿九州﹐湘淮諸將盡封侯。兩宮日月扶雙輦﹐萬國車書拜五洲。獨有開元伶人老﹐飄泊秦淮鬢霜早。夜夢簾間唱謝恩﹐玉階叩首依宮艸。糊口江淮四十年﹐淸明寒食飛花天。春江酒店靑山路﹐一曲《霓裳》賣一錢。君問飄零感君意﹐含情彈出宮中事。亂後相逢話太平﹐咸豐舊恨今猶記。憐爾依稀事兩朝﹐千秋萬歲恨迢迢。至今煙月千門鎖﹐天上人間兩寂寥。」易實甫評曰﹕白太傅作《長恨歌》﹐敍玄宗之倦勤﹐爲帝王之炯戒﹐有變《風》變《雅》之遺意。其自述詩云「一篇《長恨》有風情﹐十首《秦吟》近正聲。」蓋隱隱以「可興」「可觀」自命﹐非誇言也。淸自文宗荒政﹐海內擾亂﹐顚沛播越﹐宗社幾墟。同光之衰﹐實基於此。作者夙有澄淸之旨﹐而目擊時艱﹐撫今悼昔﹐嘆息痛恨﹐乃借檀靑一事以見其意。婉而多諷﹐與香山有同志焉。緣情綺靡﹐其餘事矣。

一五八﹑石遺丈老矣﹐而精神矍鑠﹐卜居吳門胭脂橋。每來復日﹐猶能來無錫國學院講學﹐與唐蔚師有同年之誼也。丈故學者﹐詩特餘事。然所著《石遺室詩話》三十二卷﹐衡量古今﹐不失錙銖﹐風行海內﹐後生奉爲圭臬﹐自有詩話以來所未有也。近於三十二卷之外﹐復有續輯。海內詩流﹐聞石丈續輯《詩話》﹐爭欲得其一言以爲榮。於是投詩乞品題者無虛日﹐至有千餘種之多。以杖朝之年﹐而辦此苦差﹐名之累人如此。捐資爲石丈續刻詩話者﹐爲上海郁葆靑君。郁君別署飡霞散人﹐多金好客﹐每年春秋佳日﹐必宴客二次﹐余亦坐上客之一也。喜爲詩﹐有淸骨﹐營別墅於湖上丁家山﹐號「飡霞居」。自題絕句四首﹐記其二語曰「兩間東倒西歪屋﹐也占湖山一角春。」可想其風趣。

一五九﹑甲戌秋﹐余應唐蔚師之招﹐來錫山國學院爲諸生講詩。諸生中嗜詩者至夥﹐互結爲詩社。沈韌﹑陳起昌﹑韓寶榮﹑戴傳安﹑崔龍等九人爲「持恆詩社」。陳光漢﹑鄭學韜﹑張廣生﹑戴雙倩﹑陳顯道﹑周少云等八人爲「秋水詩社」。吳家駒﹑陳新猷﹑虞斌麟﹑郭文衡等八人爲「芙蓉詩社」。又有吳湘君等若干人爲「國風詩社」。皆乞子操修月之斧。其不入詩社者﹐又有金山彭天龍等。各詩社每一來復日爲社課﹐或由余命題﹐或否。持恆社中某次社課題爲「天上謠和長吉」者﹐頗得佳構數章。沈韌所作最工﹐詩云「霓虹千尺瀉長星﹐攙槍夜掃云無聲。玉女翩然翠虯落﹐凝唇朱露濕染纓。天戈電揮昏復曉﹐冰河不動銀尖小。謫居幸得住蓬萊﹐海田浪種金光艸。九龍低首五暈裙﹐胭脂滿地桃花春。東皇偸走翔麟馬﹐六州煙減蠻靴下。」神血湛湛﹐居然酷肖昌谷。章松齡詩云「雷公擊析馮夷噪﹐六龍怒飛天宇倒。一聲霹靂走蒼虯﹐五色長虹化旗纛。瑤池羣舉萬壽觴﹐列宿分野徵八方。一點炎精箕尾﹐補天煉石當中央。靑霄漸隱餘霞赤﹐玉宸新頒金泥冊。魯陽停戈戲娥舞﹐坐縱羲和下長白。」此首括二十年來國事﹐頗能談言微中。崔龍詩云「天門霹靂墜一星﹐動地如雷擲金聲。人天茫茫入醉夢﹐無邊淸淚г香纓。幡然一覺人間曉﹐起看河山如此小。蓬萊三山失左股﹐何處呼龍種瑤艸﹖瑤池月暖醉紅裙﹐投壺一笑天爲春。多少散仙奔繡馬﹐一一下拜眞妃下。」此首亦有諷。韓寶榮詩云「秋空露滴銀蟾寒﹐三十六宮桂樹殘。《霓裳》一曲銀管罷﹐飄飄仙袂翻素紈。腮小唇紅稱絕代﹐王母猶誇素娥態。雙成綠蓋雲中來﹐馭气排風響瓊佩。此間只合仙女居﹐唐皇來自油壁車。長生殿裏驚夢起﹐人間已換舊山水。」一結有言外之意。戴傳安作﹐全首未工﹐末二句云「天吳東指移海水﹐大浸稽天玉石毀。」引用恰當。陳起昌一首不似長吉﹐然亦有作意﹐並錄之﹕「昨宵王母宴瓊宮﹐寶蓋靈旗相映紅。三淸翠輦乘丹鳳﹐四帝云車駕玉龍。丁當環佩朝金殿﹐海嶽羣仙爭覲見。妙舞嫦娥裙帶香﹐散花仙女纖腰現。嵩嶽傳呼萬歲聲﹐共祝瑤池永太平。巍峨聖徳髙天地﹐阿誰敢道當年事。」末二句與杜詩「邊人不敢議﹐議者死路衢」同一用意。

一六○﹑余姚陳伯英﹐素不識面﹐客滬江時﹐忽以所刊《秋據樓詩稿》五卷寄示﹐七絕最多﹐燻染於定庵。《讀樊川集》云「白練裙邊春載酒﹐赤闌橋畔夜吹簫。可憐胸佩陰符客﹐只與揚州管暮潮。」《逃憚詞》云「不知今夕爲何夕﹐握手相看各惘然。一剎那間又將別﹐翻無言語落燈前。」「漂萍重合太無端﹐相見匆匆別卻難。休向茂陵詗生意﹐淚闌干與夢闌干。」「故將片語與回腸﹐一擲成梟事可傷。追起花間十年夢﹐客心涼甚酒尊涼」。《閒眺》云「偶爾行吟過野橋﹐冬山睡去北風驕。遙知鵲沒天低處﹐一綫靑痕是上潮。」用坡公語﹐能推陳出新。《江上》云「古堤陷後尙崔嵬﹐嗚咽濤聲日幾回﹖江上不容窺短鬢﹐浪花如雪撲人來。」《訪志周於葭濱》云「隔岸聲淒望帝靈﹐艸間的爍見流螢。一丸大月黃於蠟﹐只在槐林缺處停。」皆有新意。律詩俊爽可喜﹐近兩當軒。佳句如「春去生涯全屬酒﹐夢回時節一聞簫。」「詞客有靈應識我﹐秋山如待尙畱靑。」「從知紅豆原愁種﹐諱說靑衫是酒痕。」「過去光陰成老大﹐當時啼笑半模糊。」「同學少年皆不賤﹐狂奴故態未能除。」「海國寒深須縱酒﹐河山後怯圍棋。」「干戈已見爭城慣﹐啼笑才知媚世難。」「不堪歲月貧兼病﹐絕類參商命與才。」「天爲能狂容緩死﹐春因有閏引餘寒。」「地因臨海風逾健﹐客到還家夢自無。」「如今世界無甌脫﹐忍說神州要陸沈。」皆以輕靈勝。全稿中俱近體﹐無一古詩﹐此取法乎中之獘也。

一六一﹑沈陽變後數日﹐值舊曆仲秋月蝕﹐此絕妙詩題也。海內詩流爲此題者﹐就余所見﹐金丈松岑有七古一長篇云「吳剛伐桂年年事﹐叢桂花多引秋思。廣寒宮殿太瓏玲﹐霜免杵藥期久視。素娥獨處厭岑寂﹐往往炫服走人世。世間兒女競嬋娟﹐簫管仲秋沸吳市。太史書言月當蝕﹐蝕盡淸光夜交子。眼見凶蟆怖色相﹐猙獰便恐修羅是。鐘漏未稀且行樂﹐步上酒樓啖羹胾。髙寒月府本邃密﹐經始當年勞萬指。老免從容布三窟﹐駭機觸發中逵死。月中依舊譜仙樂﹐厚笛人來曲偸試。晶盤皎潔世所愛﹐撞壞端憂出纖稚。累累金栗充天庫﹐焰焰佛桑照海水。拏云伸手掩眾目﹐鞾日彎弓亡羿矢。閻浮世界掌上換﹐塵寰好夢知何似﹖舉頭見月仍笑靨﹐詛信淪沒從今始。天街列燭送歸騎﹐臥看桂影收窗紙。」閩侯林肖蝓﹝黻楨﹞次韻和之云「桂花載酒年時事﹐老去吳霜動邊思。江南風月幾生修﹖塞上煙塵等閒視。陵歷斗蝕天之過﹐占候前知未來世。蔽虧未用慨胡塵﹐變滅還如看海市。我曹憂患天人集﹐才愧縱橫玉川子。哀此山河破碎余﹐誰其主宰綱維是﹖妖嫫妖嫫爾何怒﹐肥魚大肉供肴胾。羣仙玻璃故籠眼﹐老佛兜羅懶伸指。伐鼓猶聞國典存﹐揮戈可柰人心死。自緣靑素斗嬋娟﹐外徹藩籬乃嘗試。釣鰵獨繭古已難﹐竿木紛紛笑羣稚。回思家弄張燈日﹐六街夜市涼如水。三山雙塔夢魂中﹐過眼承平疾年矢。人生老大無柰何﹐世事模稜渾不似。太淸渣滓能幾時﹖玉宇瓊樓會更始。相將吉語賦髙寒﹐惻惻秋心怪淩紙。」南城黃曉浦﹝履思﹞次韻和作云「月圓月缺尋常事﹐我今不樂有遐思。淸耀倘教夜夜同﹐世人那得剖目視。不然亙古缺如玦﹐頗亦照徹人間世。太空星气成銀漢﹐恆河沙數環天市。就中無此團園影﹐大幹世界損些子。癡心髙處認巢痕﹐瓊樓玉宇參差是。素娥生小多外慕﹐唾棄黃金如殘胾。坐想禦風冷然善﹐靈藥在笥聊染指。上窮碧落藥力微﹐墮入窟中驚欲死。蕭森叢桂闐無人﹐狡兔妖蟆恣嘗試。不聞不見心入定﹐不滅不生顏如稚。西方美人目斜睇﹐葭蒼露白三千水。后羿平生好身手﹐羌獨不忍加一矢。九臯鶴唳間九天﹐十目十手難舉似。成敗利鈍爭須臾﹐否泰剝復相終始。少待蝕盡月在窗﹐秋蛩如雨攢故紙。」陳丈石遺七律云「一輪才滿海天東﹐見說淸光處處同。宮殿廣寒原似水﹐樓臺蜃气忽漫空。桂花自斫吳剛斧﹐若木誰彎后羿弓﹖慚愧屠龍無好手﹐中庭涕下等盧同。」陳守玄七律云「廿年廿度中秋節﹐此度中秋恨獨多。深夜何人侵月闕﹖諸仙無計護嫦娥。平時貪享鈞天樂﹐今日其如亡國何﹗天上人間同一哭﹐憑誰收拾舊山河﹖」北流馮振心﹝振﹞七律云「滿擁淸光上畫樓﹐新妍消得十分憂。誰將大地山河影﹐坐任妖蟆吞吐休﹖天若有情應墮淚﹐心猶未死肯忘讎。雷門布鼓終何救﹐劍抉浮雲快一抽。」拙作七律云「驚看玉宇變蒼黃﹐太息人天劫正忙。故國樓臺皆蜃气﹐諸仙歌舞自霓裳。亦知蹙境終難復﹐縱有重光已可傷。獨立中庭空溢涕﹐欲乘銀漢問吳剛。」瑗仲評拙詩曰﹕談言微中﹐婉而多諷﹐如張垛畫松﹐雙管齊下。

一六二﹑詠物之作﹐如予前所舉瑗仲《白蓮》一詩﹐可云絕調矣。然尢貴有寄託﹐否則究屬無謂。余有《春雪》詩云「白帝春來已失靈﹐猶驅銀甲亂滄溟。紅桑劫後終難住﹐黃竹歌成忍再聽。幾日鈞天空醞釀﹐前時玉樹久飄零。東風有夢渾無賴﹐縱到長山亦易醒。」《詠夾竹桃》云「可憐翠袖倚東墻﹐巧換燕脂絕代妝。未必紅情通聖解﹐彊扶綠意亻占年芳。湘妃有淚空霑袂﹐息國無言總斷腸。畢竟暮天寒不耐﹐穠華幾日莫思量。」二詩皆託諷僞國之作﹐頗爲諸前輩所稱。張丈墑隱亦有《春雪》詩云「重城猶自雪紛紛﹐匝地濃陰不可分。輕薄因風隨舞絮﹐迷離蔽日勝浮雲。爭春梅柳都無色﹐畫粉樓臺自策勛。畢竟寒威能幾日﹖隔林紅已逗斜曛。」此詩作於光緒甲午之戰後﹐亦有言外意。夾竹桃一題不易著筆﹐記吾鄕邵松阿﹝齊熊﹞《隱幾山房詩集》中有一聯云「誤從湘浦尋漁父﹐錯向玄都問主人。」最爲渾脫。

一六三﹑璚隱丈詩﹐感事之作﹐余前已舉之。此外佳作尙多﹐爲錄其最工者於此。《憶兒》云「疊椅爲城主﹐持盤學餅師。蓮饕堪作字﹐﹝喜食蓮子。﹞竹騎喜能馳。見字垂雙目﹐題糕動兩頤。長安秋雨夜﹐時夢此癡兒。」《甲午七月感事》云「鴨綠江頭掉戰舟﹐祖宗威武奮神謀。虎牢再駕安天下﹐箕子分封列徹侯。玉節金符傳百代﹐鳳旗鸞輦保千秋。﹝見《髙麗圖經》。﹞誰知海上徵雲起﹐萬丈長鯨出十洲。」「當年烽火耀天起﹐曾乞嚴師跨海臨。蒯聵無知爭衛國﹐元康多難啟戎心。天朝旣畫擒王策﹐下國應存守險箴。不信樓船忽飛渡﹐鍾山王气久銷沈。﹝大院君。」﹞「橫舸百丈駕飛樓﹐巨浪長風渤海頭。萬里烽煙騰赤蜃﹐五更星月落蒼虯。犬羊肆詐原天性﹐幕府籌邊亦少謀。今夜靑燐三萬點﹐牙山西畔語啾啾。﹝髙升被擊於牙山。」﹞「陣云黯淡接江邊﹐越海提師到漢川。雅有孫歆傳露布﹐枉教楊僕號樓船。千秋猿鶴從軍怨﹐百隊魚龍跋浪天。聞道至尊宵旰甚﹐宵闌猶盼捷書傳。」「腰佩金魚曳玉珂﹐平章國事問如何。孤軍海外爭生死﹐宰相堂前自嘯歌。鄭重北門無管鑰﹐亂離東海起干戈。上方有劍無人請﹐悵望江南明月多。」「阿瓦貢無金象塔﹐廣南封絕玉麟符。百年藩服都分裂﹐一土東南枉嘆吁。樞府和戎尊上策﹐彊鄰鼾睡任酣呼。夢中忽向天閽叩﹐手請長纓縛此胡。」《殘月》云「殘月朦朧幾曲欞﹐簟波如水燭如星。五更風雨槐花落﹐何處秋螢上畫屏﹖」《蔡村》云「炎風烈日屈足坐﹐冷雨淒煙縮項眠。持較帝城流血夜﹐此中猶是焰摩天。」《題錢牧齋柳如是小像》云「化鶴歸來哭桂林﹐文章气節重東林。只緣紅豆難拋卻﹐怕問西湖水淺深。」「南渡倉皇國事非﹐玉環悔未系羅衣。登仙獨讓孫公子﹐自作鴛鴦拂水飛。」蘊借溫厚﹐殆爲此題絕唱。《神戶詠懷》云「浮海東來落拓身﹐謫畱異國分沈淪。畫墁求食寧吾志﹐擊柝居卑只爲貧。山水自封眞萬戶﹐功名遙望似三神。空言至竟難拯世﹐竊祿惟憂久負民。」按丈之爲日本領事﹐實因當時沈北山「三凶」一疏﹐出丈手筆。姦黨知之﹐將不利於丈﹐乃居東避禍﹐故詩中語意極憤慨也。《讀張文襄詩》云「宮禁危疑厝火薪﹐梁公位望重丹宸。慈恩畢竟深如海﹐防護廬陵讓外臣。﹝公在魚皮﹐以西宮賞銀立慈恩學校以教子弟。徳宗不廢﹐𨿽有劉忠誠之疏﹐然外使不允之力居多﹐庚子之變所由起也。」﹞「南皮詩筆松禪字﹐各具風流絕世姿。相厄原非兩賢志﹐文人善似蛾眉。」「才人彊令作平章﹐文功名轉兩傷。何似東坡老居士﹐玉堂小坐卽江鄕﹖」「持尺焚香屬望深﹐選賢扶國老臣忱。專求忠孝成虛語﹐應悔當年薦士心。﹝經濟特科﹐公以梁燕孫爲首薦﹐詩中所云『忠孝專求鄭毅夫﹐者指此。」﹞《病起簡任公》云「病起不知日﹐惟知身久閒。求醫需資夢﹐去疾若移山。柳脫櫛間發﹐葵分鏡裏顏。莫嫌筋力盡﹐壯志已先刪。」善用經語。《畫雨竹自題》云「夜雨空階點滴微﹐漏聲入夢誤依稀。醒來捉筆追虛景﹐恰似靑鸞踏翅飛。」《夢中偶成》云「山河大地起無名﹐元電都從動相生。若向動前求境界﹐無言無象又無名。」《聽雨戲仿石湖》云「聽雨虛堂夜气沈﹐芭蕉如鼓竹梢琴。縱饒做得千般響﹐只是凡夫擬議心。」丈湛深內典﹐在日本時﹐與梁任公同究惟識﹐此二首皆通於佛意者也。《宿破山寺》云「小住破山寺﹐徘徊到五更。月移松頂直﹐泉漱竹根淸。梵唄疑鸞嘯﹐禪房聽蟻爭。妙詮兼動靜﹐或可悟無生。」此詩靜悟﹐在丈詩中爲少見。《大雪和﹝C043﹞恙》雲「雨後西風捲玉塵﹐怯寒獨坐舉杯頻。空中著色原如夢﹐眼底生花不當春。竹壓翠梢三尺亞﹐梅呈紅意一分新。紛紛消長須臾事﹐且作尊前袖手人。」此則猶是玉溪風調矣。五古如《晚步》云「落日照西山﹐赭紫上沙面。稚松順嶺腰﹐蒼翠作山綠。孤亭立煙際﹐暮色自遠見。明滅入叢樹﹐榦葉墮殘片。對此徑寸光﹐緬想人世變。百年同一瞬﹐泡幻詛足戀。城外鐘磐音﹐心迹爲旋轉。徘徊松林月﹐已上梵王殿。」《晚過小山臺》云「向晚步幽麓﹐南風送微涼。綠岡如薺樹﹐隨云爲黑蒼。癭松立曠野﹐赭花媚斜陽。旁有磊磊石﹐苔衣染微黃。疑是雲林子﹐筆墨畱幽光。此景足珍賞﹐徘徊樵景旁。日暮不能去﹐歸鴉下平岡。」寫景入畫﹐得宛陵神理﹐丈晚年愜意之作也。

一六四﹑金丈松岑言近日吳下有一个半詩人﹐一个者謂余﹐半者指吳江許盥孚﹝觀。﹞丈意謂餘詩各體均佳﹐而盥孚則僅工五言﹐七言差不逮﹐故僅可爲半个詩人。余愧不敢承。至盥孚五言﹐洗煉於陶韋謝公﹐功力極深﹐章太炎先生極推重之。所著《靜觀軒詩鈔》﹐已刊行。五古如《湖上值雨》雲﹕「山翠昏陰崖﹐云嵐冷蘭隰。暮雨寒欲沈﹐杳藹孤塔立。輕舸移遠林﹐溪回萍藻襲。夤緣墟上村﹐微辧鐘魚濕。搴帷眄修渚﹐蓊然眾綠入。眷玆巖下暉﹐翠羽每雙集。」《春淙亭聽泉》云「突兀靑羅天﹐百澗競春漲。寒澑浸太古﹐聲外彌瀏亮。勢與怪石爭﹐湍激神愈王。猙獰伏虎形﹐婉蜒臥龍狀。珠光搖翠微﹐嵐影瀉丹嶂。幽驚眷岑寂﹐澹然覺淸曠。泠泠發淸弦﹐恍在石壁上。惆悵歸山路﹐日暮聞樵唱。」《月夜步歸水西老屋》云「涼月湧柳梢﹐朗然豁殘雨。積晦忽自通﹐含气秀天宇。騷思寒江深﹐禪心落葉聚。曳杖過長橋﹐蟾光先入戶。」《冷泉亭》云「積翠裊新晴﹐飛泉響殘雨。冷然有餘情﹐繁影一亭聚。春意動幽禽﹐矯首沒孤羽。松塵見客揮﹐僧衲裁云補。山靜淸道心﹐與人俱太古。」《龍飛洞在玉皇山》云「百澗競潺湲﹐一洞矜古逸。山蘚與之香﹐祕藏疑化筆。日色不到處﹐藤老影橫密。森玉筍垂﹐冷冷瓊漿溢。迆邐竊而深﹐蝙蝠掠肩疾。峭蚜竦陰森﹐恐入修羅室。愔愔琴思荒﹐冥冥籠迹失。洞外春猶寒﹐筇杖排云出。」五律如《古漪園》云「出郭不知遠﹐園林客乍過。秋容憎病柳﹐霜气戰殘荷。燕剪春羅薄﹐鴉鬟曉鏡多。灌畦從我好﹐機事合消磨。」《海上淸明》云「插柳淹時序﹐擎樽慰客情。疏煙衝燕語﹐片語帶湖聲。靑眼故人少﹐黃鑪萬感輕。還餘寒食酒﹐一爲酹田橫。」《除夕》云「懶對椒盤酒﹐遙慚菽水親。愁深知是客﹐臘盡欲爭春。萬態趨殘夜﹐孤衷郁此身。故園方宴會﹐應念未歸人。」皆合古人規矩繩墨。

一六五﹑陽湖錢名山﹝振鍠﹞先生﹐余友小山之尊人也。晚年閉門不仕﹐髙隱奇園﹐時或作名山之遊﹐濟人窮乏不稍吝。人品之髙﹐末世罕見。余初未識先生﹐而友其婿謝玉岑。先生一日見余所著《胡蝶曲》﹐大爲賞嘆﹐立書七絕一首奇余曰「硬語淸詞出少年﹐家王遺澤竟無邊。梁溪海嶽才如海﹐不道虞山有仲聯。」海嶽﹐謂無錫錢海嶽也。其後於海上一見先生﹐再見於無錫﹐先後以詩集見貺。三見於海上﹐則已值紅桑之劫﹐先生以甌脫地爲王官谷也﹐不久下世。先生詩於古人不專學一家﹐以意勝﹐不屑於字句間爭工拙。其極至之作﹐蓋有合於興觀羣怨之旨者﹐非世之尋章摘句者所能知也。最先刊者爲《謫星詩艸》四卷﹐錄其古體三首﹕《光福山中有老柏七株﹐其四株名淸奇古怪者尢異﹐爲長句狀之》云「淸晨披云入山去﹐行到深山最深處。忽然神物來眼前﹐古怪淸奇四株樹。三株橫臥顯神異﹐樹頭蒼蒼樹根死。回旋蟠屈斷復連﹐半寸枯皮接生气。橫枝槎枒夜叉臂﹐頗似神龍遊天失足墮平地﹐翻身欲上不得起。又疑盤皇屍﹐槁臥萬萬歲。血肉已糜爛﹐骨節猶未碎。四肢斑斕生古苔﹐精靈萬年作光怪。更有一株眞絕奇﹐拔地特立施神威。上驕日月拏霆雷﹐古色鬱鬱生煙霏。枝枝反縛生蛟螭﹐精气倔彊性乖僻﹐以逆取勢曲取奇。惡獸人立拒大眾﹐勇士植發摧雄師。鴻門瞋目樊武侯﹐阪橋橫矛漢張飛。噫嘻天地之奇乃至斯。又聞山人言﹐此樹眞神通。四山日落大風起﹐樹根大吼如蛟龍。天地之奇奇至此﹐助我奇气蟠胸中。吁嗟世間可賤惟平庸﹐天生神物豈與凡林同。君不見四山艸木何蒙茸﹐九秋凋謝隨霜風。」刻畫奇倔﹐眞寫得出。松岑丈及夏劍丞集中﹐各有七古一首﹐可相鼎足。《題夢鯉墨龍》云「吾家幼弟才絕奇﹐遺墨一紙云淋漓。赫然怪物見者希﹐見者心動神愕眙。烏雲旋旋初合圍﹐濃塗淡灑皆奇離。數辦上露鱗之而﹐一爪下攫如雷錐。突如兩目直下視﹐盛气早懾幹虯螭。張頤吐沫作波浪﹐傾倒三峽掀天池。天髙海深望不極﹐眼穿淚盡心傷悲。旬日小病亦偶耳﹐三載不見今猶疑﹐幸存此圖當護持。雷電之朝風雨夕﹐亦恐破壁隨君飛。生气所發不可遏﹐傳之千古當如斯。嗚呼﹗旁人嘆賞我吁嘻﹐曾見當年下筆時。」此首亦力透紙背。《牛乳》云「食物有牛乳﹐味美如瓊漿。潤可悅顏色﹐甘可補肺腸。農夫畜老牸﹐歲暮生童牛。家貧心計工﹐小利必欲貿。溫水淨牛乳﹐兩手勒乳頭。夜間得其乳﹐早起擔道周。牽犢系他所﹐勿使近厥母。滴乳皆值錢﹐莫使耗我有。犢也豈不饑﹐未能食芻糗。筒竹納米漿﹐將來灌其口。天生牛有乳﹐乳牛非乳人。閉乳不肯流﹐一任主人嗔。畱乳待其子﹐誰無舐犢恩﹖天生犢有乳﹐飲乳不飲粥。閉口不肯食﹐涓滴不入腹。我自有我乳﹐誰當奪我祿﹖主人大智識﹐笑謂姑置之。犢鳴吾不聞﹐牛怨吾不知。一日牛乳脹﹐二日犢腸饑。脹急痛連腹﹐饑急任情啼。兩俱無柰何﹐本性遂自移。主人大智識﹐徐謂及其時。再復勒其乳﹐乳汁如泉飛。再復灌以粥﹐粥味甘如飴。物智不及人﹐倔彊何所爲﹖」摹狀物態﹐質而愈文。律詩風格近劍南﹐以白描勝。余最愛其「風帆零亂拜江濤」句﹐江景絕妙。

一六六﹑名山先生詩﹐繼《謫星詩艸》刊行者﹐有《名山詩集》五卷﹐淸奇朴老﹐掇皮皆眞﹐視前刻爲尢勝。亦錄其占詩數首﹕《轉盤行》云「勸君作事莫畏難﹐與君京都看轉盤。竹枝夭裊拄盤底﹐底滑竹尖搖不已。一盤初起空中旋﹐兩盤對舞如飛燕。欹斜進退轉不停﹐欲落不落使人驚。一前一後轉不歇﹐不恃眼光恃心力。須爽三隻更四隻﹐一竹一盤巧承值。左手全將鼎足擎﹐右手一盤更難接。四盤齊轉疾若飛﹐重輪重璧交相輝。心手眼目皆若遺﹐純造道妙行天機。豈知作者技未盡﹐不逢艱難不出奇。疊桌架凳如累棋﹐請君步步升天梯。猿猱掛樹險愁絕﹐腰肢欲折不可折。脫手雙雙蝙蝠飛﹐拗身的的蜻蜒立。百折幹回奏技終﹐次第收拾何從容。君不見宜僚之九養叔射﹐古今妙手將毋同﹖一十三齡小豎子﹐學問精能有如此﹗嗟我中年無一長﹐對君絕技應羞死。」《農婦》云「灼灼枝上花﹐垂垂澗邊柳。女年十八九﹐嫁作農家婦。嫁作農家婦﹐力作何時休。不見天上星﹐織女從牽牛。五月天气熱﹐二麥正登場。播揚任天風﹐面鬢多刺芒。十月天气寒﹐築場置稻牀。稻多落手重﹐指痛腕欲僵。發焦炎夏日﹐肌粟早天霜。生兒不用臥﹐上竈煮黃粱。自作田家婦﹐但有日夜忙。不見城中婦﹐垂老顏尙澤。惟有鄕村婦﹐三十如五十。試將城與鄕﹐兩婦齊肩立。年紀𨿽復同﹐貌若姑與媳。同荷生成恩﹐流光何太急﹖但訝村婦老﹐便知農民苦。如何苦農民﹐願以告聖主。」《哀牛》云「峨峨鐵輪車﹐銜尾走上洋。中有十百牛﹐兩兩自成行。早起牛十百﹐夜來牛百十。牛去無休時﹐車行不斷絕。一去不復回﹐使我三嘆息。海上百年來﹐久作膻夷場。膻夷喜食牛﹐食牛筋力彊。夷人多智慧﹐殺牛術更奇。驅牛入暗弄﹐一跌蹈危機。立刃銳絕倫﹐自頂濯決至臍。皮骨與血肉﹐倏忽皆分離。更有擢筋法﹐擢生不擢屍。口鉗不得鳴﹐淚落如綆縻。嗟哉天地間﹐此痛誰人知﹖中原重耕作﹐田畝豈盡辟。貧家無牛只﹐終歲不休息。富家買一牛﹐視作平生業。旱歲田不枯﹐潦歲田不沒。人命與牛命﹐厥價正相值。在天垂列宿﹐在《易》著坤徳。胡爲自弁髦﹐僅供犬羊食﹖牛莫仰天視﹐天道正難知。牛莫向人號﹐人心正媚夷。不鳴其柰何﹐怨結有還期。頗聞歐羅巴﹐蠻觸正伏屍。流血赤海岸﹐炮火無歇時。嗟我神靈國﹐理豈無起伏。會看一夕間﹐風雷起大陸。蠢彼介鱗儔﹐麼麼不足肉。但有憤泄時﹐牛死當暝目。」此眞藹然仁者之言。《出山宿大溪夢仁卿》云「生死別多年﹐夢見亦漸少。昨者雁山遊﹐病發難遠到。獨夜神孤危﹐山雨昏悄悄。骨肉無死生﹐出入常相保。次第見君至﹐形貌轉姣好。我有軀殼在﹐所以日枯槁。君今以神遊﹐庶幾長不老。萬古天人理﹐孰能知其奧﹖痛此故舊情﹐瓊玖安可報﹖」集中七絕多可喜﹐今不錄。最新刻詩一卷﹐𨿽不多﹐而首首可傳﹐錄數章於此。《楚中得三四句足之》云「不愁玄鬢盡成絲﹐只恐名山死獨遲。地下似聞非樂土﹐夢中無處覓嬌兒。暮春獨自悲花落﹐乙夜曾無唱我詩。把酒問天聊復爾﹐扁舟散發又何之﹖」《紀夢》云「行李輕於葉﹐雲山四面靑。忽逢先逝者﹐送我入滄溟。」《夜溪蚱蜢》云「溪頭蚱蜢撲衣裳﹐彌覺秋宵興昧長。何必漫天爲物患﹐秋虫不幸作飛蝗。」《荒園》云「荒園獨自掩蒿萊﹐坐看神州化劫灰。夢境太眞疑死近﹐名山有約待春來。少年不信神仙事﹐枵腹原非著述才。惟有登臨興還在﹐水雲無際一心開。」《五十九》云「燈前猶自理陳編﹐五十而今又九年。正恐學仙無死日﹐敢云成佛在人先。庭前尙蠟遊山屐﹐門外常看下水船。嘆老嗟窮非我事﹐未來何必更占天。」皆有意味。先生成癸卯進士﹐官散刑部。新例﹐新進士須入進士館學習三年。先生入館﹐見西洋教習登壇宣講﹐羣進士筆記其語﹐以爲無恥。歸書其壁曰﹕生若入進士館﹐死不上先人塋。𨿽近迂執﹐亦可見其節槪。以區區詩人目之﹐非先生意矣。

一六七﹑楊﹝C043﹞恙詩﹐余前已論之。﹝C043﹞恙頗自病其少作之纖穠﹐然自甲子避亂以後所作﹐气骨漸趨古淡﹐蓋與仁先諸老交遊﹐所濡染者然也。癸酉秋﹐隨董授經遊東瀛﹐得詩甚多﹐尢雄秀可喜。晚淸詩人遊日本者﹐如黃公度﹑蔣觀云﹑康南海﹑梁任公﹑丁叔雅﹑孫龍尾諸家﹐皆有詩。得﹝C043﹞恙之作﹐足爲蜻蜓洲生色。今摘錄其佳篇於此。《內海栗島》雲「水面晴嵐遠近峯﹐村村煙影吐層松。恰如霧鬢臨妝鏡﹐簾毅窗紗隔幾重﹖」《江之島夜歸》云「蜃樓水气日夕蒸﹐老蚌胎珠待月升。鮫人捧盤對我笑﹐海山點起饞魚燈。」《埃及古屍》云「渾沌鑿死鴻蒙分﹐天皇地皇作弟昆。一把骨頭六千載﹐狐貍嘯進軒轅墳。」《長崎福濟寺楊貴妃供佛》云「碧落黃泉道士忙﹐釵鈿緘寄已荒唐。梅檀不入開天事﹐空有金身答壽王。」《西曆大晦日適舊曆十一月﹐望月當頭﹐守歲東京﹐題龍名館壁間》云「守歲相逢難復難﹐百年巧遇此團園。平常尙貴當頭月﹐跨海騎年要細看。」《鹽谷溫博士以皇子誕生詩就商﹐且邀同作﹐賦此卻謝》云「苑柳宮鶯報好春﹐皇州喜气塞重。梁園縟采推枚馬﹐蘭殿薰香浴鳳麟。月色豈應珠有分﹐云情惟願鶴來親。與君且具閒杯酌﹐未有篇章獻比鄰。」《油壺水產陳列館歸食海錯感賦﹐油壺在三浦半島》云「我讀《東荒經》﹐玄海匯萬靈。手持通天犀﹐燭水無遁形。﹝玻璃爲壁﹐轔介洞明。﹞其鯉曰大﹐其鰈比目行。鯛鯉鮭鰒鯖﹐函勞﹛庳虫﹜贏娌。《爾雅》與《玉篇》﹐何能盡其名﹖彼蒼給海利﹐荒洲富蜻蜒。盤俎日已久﹐入肆忘臭腥。枯魚泣難言﹐棄捐目不暝。東西自遊戲﹐庸知分四溟。爾魚空陳辭﹐天吳媚殊庭。躊躇白木著﹐未咽先涕零。」《晃山鬼怒川》云「扶木烈十日﹐煎玆山川膏。海童偶來遊﹐當之頭額焦。湯源實陽谷﹐員淵久煎熬。硫黃蒸鬼爛﹐騰沸金石銷。問鬼鬼何怒﹖怒此气不調。盛怒不可遏﹐火井洪鑪燒。」《過箱根關所》云「蛤殼分符此建關﹐爭雄畿道觸攻蠻。國浮餛背三千里﹐雪重鰵頭十萬山。大地動搖龍伯釣﹐橫流蕩踏巨靈攀。夷澶歷劫無仙藥﹐徐福何爲不肯還﹖」《髙野山靈賓館訪文館詞林》云「散捲《詞林》度海回﹐長恩千載祀蓬萊。《禹書》緘祕休防竊﹐亮窟藏珍未克開。出使朝臣歸舶穩﹐入唐空海帶經來。名山國寶收羅富﹐不道臺城有劫灰。」《髙野山中》云「大木森林佛國開﹐丰碑景教大秦來。北邙車騎王侯墓﹐南海香花般若臺。八部天龍歸密教﹐五畿士庶仰風雷。印心功徳林中雪﹐十二橋頭未忍回。」《下野車中》云「蚊背支撐負萬岑﹐飆輪脂凍入陰森。車來北道云先積﹐路傍溫原翠轉深。小李樓臺工界畫﹐營邱粉本託寒林。倚裝細繹《玄虛賦》﹐地肺終疑要陸沈。」皆生面別開。「倚裝」二句眞無可柰何之言。寫奇松岑丈﹐亦爲嘆賞不置。

一六八﹑﹝C043﹞恙爲餘言﹐舟行海中﹐傍晚望富土山﹐下一層爲海气﹐其色褐﹐中層爲霞光日气﹐其色紅艷。富士山之頂﹐孤懸其上﹐一片白色﹐蓋積雪也。有七絕一首寫之﹐末二句云「神龍飄忽掛滄海﹐雲霧中間出一頭。」奇景得未曾有。

一六九﹑﹝C043﹞恙鄕人吳君蔚春﹐名復。年少家貧﹐而好學﹐嗜爲詩﹐尢好餘詩。去秋以所作乞祈生﹑維谷爲介。囑余操修月之斧﹐曾評識數語歸之。今錄其《薄暮舟過湖橋有感往事》一律云「風飽徵帆作勢驕﹐推篷山色滿湖橋。微陽依嶺爭寒翠﹐野渡歸航趁晚潮。世事還如波下上﹐年華漸共柳飄蕭。此生塊壘消無計﹐擬乞癡翁濁酒澆。」下半首蕭瑟之音﹐殆由心境使然。

一七○﹑金山彭生鶴濂﹐名天龍﹐能爲淸微淡遠之詩﹐七絕最多。有《棕槐室吟稿》﹐皆經余點定者也。《聞李君步靑隱居廬山奉奇二絕》云「雲中五老渺愁予﹐間有詩人此隱居。爲想冰壺秋濯魄﹐滿窗松月夜吟初。」「一曲淸流四面山﹐多君遁世掩柴關。閒眠盡日無人過﹐惟有松雲約往還。」《錫山道中》云「幽境無人到﹐空亭倚廢欄。竹依巖下碧﹐僧在殿中寒。鐘定山逾靜﹐松深日到難。淸風涼腑肺﹐欲抱素琴彈。」《太湖泛舟》句云「冷翠空煙吹不散﹐一湖飛雨濕鐘聲。」《錫山道中》句云「嵐气散空林﹐沾袂若煙霧。瘦石孕深碧﹐含羞如處女。美人期不來﹐獨往自成趣。」《偕陳光漢遊東大池》句云「尋入萬木中﹐空翠知雨落。」《惠山下作》句云「鐘鳴知寺近﹐雨過覺苔香。」《題阮菊年蘆荻釣舟小畫》句云「信手推窗驚鷺起﹐船篷一半覆蘆花。」佳處均近太鴻。余勉其致力玉溪﹐以藥枯淡之病﹐蓋鶴濂短於七律也。

一七一﹑乙亥浴佛日﹐爲陳丈石遺八十壽誕。是翁老當益壯﹐彊飯健談﹐意態如五﹑六十人。是日四方冠蓋往吳門祝壽者﹐不下數十人。有堂會﹐其女弟子魏新綠演《文昭關》之伍員及《坐宮》之楊延輝﹐老伶工賈福堂演《捉放曹》之曹操﹐趙棲雲演《女起解》之蘇三﹐電影明星徐琴芳演陳宮唱《落店》﹐極一時之盛。家子泉先生有文壽之﹐長千數百字。玆節錄其論詩者云「丈詩最有名﹐蓋有會於宋賢梅宛陵之蒼秀﹐陳后山之奧峭﹐楊誠齋之拗折﹐陸放翁之宏肆﹐而以上窺韓昌黎之雄奇肆詭﹐熔裁而出之一手。精思健筆﹐時有拙語﹐而气能運之﹐成章以達。每謂人曰﹕談經說史﹐皆爲人作計﹐無與己事﹔作詩尙是自家意思﹐自家言說。透辟生峭﹐與陳散原﹑鄭海藏一時爭雄。同出宋賢西江﹐而蹊徑各別﹕散原奧峭﹐而出之以磊珂﹔海藏枯澀﹐而抒之以淸適﹔丈則奧銜而發之以爽朗﹐鑿幽出顯﹐力破餘地﹐此其所獨也。」此段論石丈詩至當﹐然亦不無弦外之音。又云「桐城自海峯以詩學開宗﹐錯綜震蕩﹐其源出李太白。惜抱承之﹐參以黃涪翁之生嶄﹐開合動宕﹐尙風力而杜妍靡﹐遂開曾湘鄕以來詩派﹐而所謂同光體者之出也。吾常謂惜抱之文﹐妙在不盡﹐而惜抱之詩﹐則敢於盡﹐兼能並美﹐體勢絕異。而觀其選定《近代詩鈔》﹐意豈不欲開戶牖﹑設壇坫者。何意嗣響無人﹐遂貽論同光體者以數典忘祖之譏。獨張濂卿《國朝三家詩鈔序》﹐推惜抱七律爲淸代一手」云云。此一段議論﹐余亦主張﹐前曾於《詩話》中發之﹐惟尙不及此之詳。以詩壽石丈者﹐李拔可一首云「兩世交期炯此心﹐伏轅歲序亦侵尋。才髙飽得江山助﹐詩好誰窺訓詁深。豈但一鄕尊左海﹐能令異趣重亭林。後堂弦管從今盛﹐佇看飛鴻送好音。」五六兩句最切。葉譽虎一首云「八表英賢問起居﹐傳經修史意何如﹖山陰老恐妨行樂﹐苦縣勤猶彊著書。論世每令心似水﹐添丁頻見喜充閭。人生合向吳門住﹐可得臯橋共結廬﹖」第二句謂石丈在國學院講學﹐及修《福建通誌》也。「添丁」句謂石丈年七十三﹑七十六時﹐其姬人尙舉兩男也。章太炎「仲弓道廣扶衰漢﹐伯玉詩淸啟盛唐」一聯﹐尢精切﹐爲眾所爭誦。

一七二﹑石丈續編《石遣室詩話》﹐已於浴佛節前刊竣﹐凡六卷。凡《詩話》前編所未收者﹐多見於此編。如金松岑﹑楊云史﹑馮振心﹑夏臒禪﹑黃公渚﹑王曉湘﹑柳翼謀﹑楊﹝C043﹞恙﹑靳仲云﹑錢名山﹑顧佛影﹑許疑庵及王瑗仲與余﹐皆見采錄。政界人物如胡展堂﹑邵翼如﹑陳樹人等﹐所收亦夥。欲知近十餘年來詩風者﹐於此求之足矣。丈自言海內詩人奇到之集﹐已閱過者﹐殆滿一間屋﹐而架上案頭﹐有已選佳句不及收入者﹐尙不可勝計。限於時間與篇幅﹐徒呼負負。俟補《續近代詩鈔》時﹐當次第收入云。丈謂餘詩多雋句﹐雅似其鄕何梅生﹐又甚似海藏。此則丈但見余已刻之《二仲詩》﹐故爲此言。後此所作﹐風格大變﹐殊不願在閩人門下討生活也。金丈松岑謂餘詩初冷雋而終博麗﹐故是知己之言。

一七三﹑壽縣孫生百朋﹝易﹞﹐少年嗜爲詩﹐淸利似宋人。陳丈石遺﹑金丈松岑皆稱許之。石丈已采其詩入《石遣室詩話》﹐百朋又以近稿一冊乞餘論定﹐中多可誦之作。記其二語曰「詩句每從閒裏得﹐好花渾在暗中香。」「好花」七字﹐特絕名句﹐可以想見其爲人。

一七四﹑同邑錢生希英﹝大成﹞﹐初喜爲語體詩。從余後﹐始攺故步﹐致力於五﹑七言古體﹐筆意雄直。錄其《次巢經巢韻示亞先百朋》云「我詩誠粗野﹐愛說自家意。寧可失之俗﹐不盜古人字。性情斯爲正﹐培養浩然气。詩中須有我﹐力學可相濟。學詩規《風》《騷》﹐豈必求相似。贗鼎原逼眞﹐舉世皆稱僞。擬古不明變﹐終爲齷齪士。試看古詩人﹐風骨各有異。酸鹹隨厥宜﹐寧有同一味。吟詩淡生涯﹐莫作名山事。敝帚亦自珍﹐幸得勿中棄。友生每私我﹐我自不宜世。碌碌本無奇﹐嗜痂得君輩。甘苦且共諭﹐此中可暫寄。」所論自爲有見。然擬古固非﹐不學占而徒恃才鋒﹐自矜創獲﹐亦未見其可。入乎古而出乎古﹐斯可矣。又《學詩不進憤而成篇呈夢苕盦師》云「詩向詩中求﹐所得寧是詩﹖杜陵破萬卷﹐昌黎百世師。下筆動神鬼﹐靈气萬古垂。天特假以鳴﹐彼哉敢自私﹖我生二十載﹐讒讒耽華詞。小技子云薄﹐壯夫所不爲。流品況卑卑﹐恐受大雅譏。家國徧荊棘﹐未忍捩眼窺。古有文字獄﹐今日豈良時。《風》《騷》意盡失﹐曹魏亦就衰。扶遙ㄅ萬風﹐何當上天池﹖文章期載道﹐歌哭賴有誰﹖苦心鏤肝腎﹐徒貽後賢嗤。躑筆三嘆息﹐古人久我欺。」一起二句﹐是實在語﹐作詩者不可不知。然初學之人﹐學旣不充﹐詩之源流體制﹐亦未究心﹐則正當向詩中去求﹐不得好髙騖遠﹐徒爲大言以自欺也。

一七五﹑武進顧生時﹐去秋初從余學詩﹐頗能自抒性靈。《友人召我飲》云「友人召我飲﹐談笑飛羽觴。酒能朱我顏﹐酒且滌我腸。百憂飛天外﹐神遊出八荒。歸來渾不覺﹐轉親衾與牀。一醉換一夢﹐醉重夢亦長。安得日買醉﹐物我兩相忘。」

一七六﹑王生先獻﹐自海南不遠千里至國專求學﹐良爲難得。有詩一卷﹐多愁苦之音﹐殆別有身世之痛耶﹖《病中書感》云「秋盡江南落日昏﹐異鄕誰與問寒溫﹖支離病骨吾驚我﹐寂寞孤燈影弔魂。入世情如霜後月﹐還家夢斷海南村。靑衫檢點曾何有﹖半是愁痕半淚痕。」「入世」二句﹐極似黃仲則「名心淡似幽州日﹐骨相寒禁易水風」一聯。

一七七﹑瑗仲自與予合刊《二仲詩》後﹐久不作詩矣。近年掌教光華﹑大夏兩大學﹐著述忙﹐教授忙﹐更無暇及此。頃示予題詠諸作﹐皆七絕﹐神態逼肖其師沈寐叟﹐亟錄之。《題吳了卻摹古三種》云「南碑無過《鶴銘》書﹐骨重神寒寫不如。何意隔江吳處士﹐虛拳能探古人初。」「吾亦曾摹落水前﹐江波無際悟忘筌。較量分寸名姝失﹝瓶廬語﹐﹞吟與先生證墨緣。」﹝以上二首《瘞鶴銘》﹞「誰撥云封七百年﹖摹來筆意總翩躚。仙人上法通三世﹐此是書家兜率天。」﹝《經石峪全剛經》﹞「號盤疏逸孕雲峯﹐拓大能窺法乳從。此是《意翁》眞祕語﹐方圓以外見猶龍。」﹝《號季子白盤》﹞《爲陳師柱尊題唐師茹經試卷手卷》云「披捲能窺天地心﹐﹝試題有《民受天地之中以生解》。﹞嗟麟嘆鳳兩沈吟。西溪何似西河水﹖﹝茹經先生居無錫西溪。﹞洙泗風流若可尋。」「興起眞堪百世師﹐﹝試題有《子路爲百世之師說》。先生有句云『子路爲興起之師』。﹞門墻何幸立多時。亦思藤面伽陀乞﹐歷歷園林繞夢絲。﹝茹經先生園林楹帖皆手書﹐作涪翁體。」﹞《爲金松岑題路金坡蜀中山水圖》云「乞取夔巫一角靑﹐前身合是此山靈。何當更畫峨眉月﹐﹝圖中獨無峨眉。﹞常照先生野史亭﹖﹝松岑方修通誌。」﹞茹經師老年失明﹐用西河事比附西溪﹐尢妙。《題沈寐叟師與方倫叔手冊爲方重采》云「平生風義同韓孟﹐簡流轉照海桑。今日姚家埭南過﹐忍看燈火衛生堂。」「海上逢君劇感哀﹐寒潮曾送兩翁來。低徊酬唱當年地﹐已是昆明劫後灰。」《題梁星海贈寐師陳蘭甫墨菊水仙扇爲慈護丈》云「傲枝勁葉墨痕深﹐貌得泉明不死心。移向水仙花畔住﹐靑天碧海映孤襟。」《爲張貞用題山居圖》云「桃花源水已無津﹐卻畫溪山奇幅巾。著个扁舟應更好﹐少風波處穩垂綸。」

一七八﹑虞山詩派﹐自牧齋﹑二馮以來﹐宗法西昆﹐摘艷薰香﹐末流之獘﹐太尙塗澤﹐文勝於質。近時如張丈璚隱﹑徐少逵﹑黃摩西﹑孫希孟諸家﹐皆學玉溪﹐﹝C043﹞恙與余﹐亦未能免此。楊云史好談唐人﹐近梅村而不近牧齋﹐要其哀感頑艷﹐仍是虞山詩人本色。近百年中﹐能爲淸眞朴老雲山韶之音者﹐獨一沈石友先生。而汪丈啟東﹝佑南﹞繼之﹐𨿽成就不大﹐而專尙性情﹐一味白描爲不可及。余以乙丑歲﹐識丈於伯舅沈企棠先生座上﹐縱論古今詩人得失﹐大相契。自後相見必談詩﹐語汩汩不知倦。及余客海上﹐詩筒來往﹐亦未嘗少疏。丈詩初由劍南入﹐晚年好學韓﹐喜爲長篇七古﹐有作必以示余﹐必彊之摭其利病而後快。丈爲人處世和而論詩嚴﹐其自爲詩然﹐衡他人詩﹐亦無不然﹐一字未安﹐必斷斷然爭。鄕人多目爲狂。丈𨿽自負其七古﹐要於平淡處學韓﹐究不能得韓之髓。余獨重其近體短篇﹐時有佳語耐尋味。丈詩之足以傳後者﹐倘在此而不在彼歟﹖丈詩名《山涇艸堂集》﹐凡六卷﹐刊於壬申之冬﹐余旣爲序之。其後尙屢有攺竄﹐其不苟如此。今錄其最勝者入《詩話》。《夏夜追悼》云「倚枕何曾入睡鄕﹐追思往事九回腸。耽書數問經中字﹐伴讀煩添坐上香。老父在堂時念汝﹐小兒瞻像始知娘。炎蒸易觸當年景﹐輾轉翻嫌夏夜長。」五六以淡筆寫苦語﹐不忍卒讀。《過方塔寺訪昔奇上人》云「寺廢能恢復﹐經營屋幾重﹖鳥喧爭聚塔﹐僧老不支筇﹐丈室安畱坐﹐金山話舊蹤。涼風秋八月﹐相約過中峯。」《二月二十四日登吳山》云「陡絕吳山頂﹐登臨意自豪。午晴收海气﹐春泮足江濤。煙火成香市﹐天風捲客袍。全城如指掌﹐始覺置身髙。」三四酣足。《夏夜》句云「露濃浮葉疑沾雨﹐雲薄如紗不掩星。」對句勝出句。《自謝橋至王市途中漫賦》句云「野鳥營巢村樹穩﹐行人借徑麥田斜。」「行人」七字﹐無人道過。《塔山謁遷虞始祖墓》句云「守冢人來猶舊姓﹐題碑字蝕在何年﹖」有情致。《閒居》句云「不逐浮名心早淡﹐但求省事夢能甜。」「甜」韻七字有味。《遊北郭》句云「樵擔蟬聯爭入市﹐山家鱗次自成村。」對工妙﹐境地尢合﹐非至吾鄕北郭者不知。《臥起》句云「葉經蠶食還舒綠﹐花受蜂攢不減紅。」二句有託奇﹐微嫌命意略同。《感時集杜工部句》云「四海猶多難﹐髙官皆武臣。江山如有待﹐龍虎未宜馴。將恐曾防寇﹐陰謀獨秉鈞。西南背和好﹐消息苦難眞。」「羣盜尙如毛﹐邊心此日勞。將軍專策略﹐奴僕且旌旄。戰哭多新鬼﹐遊魂貸爾曹。願聞哀痛韶﹐百里見秋毫。」此爲袁氏竊國時作﹐不難於集錦之天衣無縫﹐而難在句句切合時事。《秋夜》句云「蚊將斂迹難成市﹐虫不停聲誤作鈐。」《冬夜對月》句云「凝成水骨風逾峭﹐行近天心月較遲。」《春遊》句云「日憐麥短因回暖﹐風惜花穠不放顚。」《秋興》句云「庭蕉展綠還宜雨﹐鄰桂分香不借風。」以上數聯﹐風致略同。《幽居》句云「斜雨壁偏濕﹐順風窗自關。」眼前景﹐道來卻新穎。《養屙》句云「細參藥品防醫誤﹐遠汲山泉待僕還。」得養屙之神理。《石梅小憩》句云「苔經雨綠還緣石﹐葉耐霜紅未脫柯。」「耐」字原作「戀」﹐蕭丈谷士所攺也。《晚秋泛舟山塘》句云「活水澄淸能見底﹐好山蘊借不嫌平。」此二語徐少逵以爲丈自狀其詩。《五十述懷》句云「懶於家事頻勞婦﹐淡到名心未顯親。」「詩刪浮艷存眞性﹐語斂鋒芒守鈍根。」此四語自狀最眞切。《歲暮書懷》句云「隙地自澆挑剩菜﹐晴窗細檢讀殘書。」風格近樊榭。《初夏遊破山寺》云「一路綠陰濃﹐遙聞古寺鐘。山深疑伏虎﹐澗破不藏龍。來訪徑中竹﹐回看墻外峯。偶同僧入定﹐塵夢醒重重。」五六二句﹐璚隱丈以爲盛唐風格。

一七九﹑曩年爲《近代詩評》﹐評同邑孫師鄭曰「鬻技鈐醫﹐自翔聖手。」𨿽嫌刻薄﹐卻是公論。師鄭見之大不惲﹐然不知余爲如何人。其後汪丈啟東刊《山涇艸堂詩》奇贈師鄭﹐上有餘序文。師鄭乃移書汪丈曰「錢某旣爲君作序﹐當必素識﹐究爲何如人﹖讀其文﹐知爲健者。然卽不喜餘詩﹐何至形諸筆墨乎﹖」汪丈乃告以錢某系翁文恭之外甥孫﹐楞仙先生之孫﹐與君亦有間接之關系。蓋師鄭爲文恭之門人也。師鄭得書後爽然。爾時余頗悔之。頃見汪國垣所撰《光宣詩壇點將錄》﹐以師鄭爲專一把捧帥字旗地健星險道神郁保四﹐爲一百零八員之殿﹐與余所見略同。把捧帥字旗﹐妙不可言。師鄭自榜日詩史閣﹐固以民國以來詩史第一人自訁羽者也。

一八○﹑汪國垣《光宣詩壇點將錄》﹐大致尙切合﹐惟其文詞了無生气﹐爲詩話之變相。持較鐵雲山人《乾嘉點將錄》﹐瞠乎後矣。楊﹝C043﹞恙勸余重作﹐近乃戲爲《近百年詩壇點將錄》﹐可與汪作互參。

一八一﹑頃見金丈松岑所主編之《文藝捃華》中﹐載有吳江範煙橋﹝鏞﹞所撰之《詩壇點將錄》﹐僅三十八人﹐未能全部配合。中有甚貼切者﹐如及時雨陳石遺﹐玉麒麟王晉卿﹐智多星金松岑﹐入雲龍張豫泉﹐大刀靳仲云﹐豹子頭楊云史﹐霹靂火田星六﹐雙鞭路金坡﹐撲天雕許際唐﹐小旋風髙吹萬﹐鎭三山夏臒禪﹐均妙。點余爲「小李廣花榮」﹐受之有愧耳。惟中有一人﹐余不敢贊同﹐爲賽仁貴徐某。某詩﹐無一首不抄襲﹐賜以「賽仁貴」之銜﹐如何消受得起﹖不如於「鼓上蚤時遷」﹑「白日鼠白勝」二人擇一處之﹐則當矣。

一八二﹑論詩尙閥閱﹐古人所同慨。淸初閩人魏憲眩┨《詩持》﹐羅列名流﹐而獨不及朱竹宅。竹奼有詩曰「近來論詩專敍爵﹐不及歸田七品官。」爲此君發也。盱衡當世﹐詩道益卑﹐黠者至以是爲納交名公貴人﹐獵取功名之具。欲爲詩界中畱一干淨土﹐不得不排斥此輩。

一八三﹑人境廬詩﹐論者毀譽參半﹐如梁任公胡適之輩﹐則推之爲大家。如胡步曾及吾友徐澄宇﹐以爲疵累百出﹐謬戾乖張。予以爲論公度詩﹐當著眼大處﹐不當於小節處作吹毛之求。其天骨開張﹐大气包舉者﹐眞能於古人外獨辟町畦。撫時感事之作﹐悲壯激越﹐傳之他年﹐足當詩史。至論功力之深淺﹐則晚淸做宋人一派﹐盡有勝之者。公度之長處﹐固不在此也。

一八四﹑今日淺學妄人﹐無不知稱黃公度詩﹐無不喜談詩體革命。不知公度詩全從萬卷中醞釀而來﹐無公度之才﹑之學﹐決不許妄談詩體革命。

一八五﹑公度《歲暮懷人詩懷》陳乙山工部云「珠江月上海初潮﹐酒侶詩朋次第邀。唱到招郎《弔秋喜》﹐桃花間竹最魂銷。」潘丈蘭史﹝飛聲﹞《在山泉詩話》載李子虎﹝長榮﹞廣文一詩云「碧天初露海初潮﹐白玉闌干紫玉簫。唱到招郎《弔秋喜》﹐十三兒女亦魂銷。」二詩字句略相同。子虎名輩在公度先﹐不當襲黃。然公度亦氵非襲人者﹐殆下筆適然相同耶﹖招郎者﹐南海招銘山﹝子庸﹞大令﹐以土音作歌﹐創制粵誣﹐俗名《解心》。《弔秋喜》﹐謳中名曲也。

復一﹑乙亥五月﹐公度先生從弟由甫﹑遵庚訪余梁溪講捨﹐暢談公度生平﹐並示以年譜上之材料。公度隨薛叔耘使歐時﹐余伯父念劬﹝諱恂﹞公使亦參輜同行﹐誼屬世交。公度生年爲道光戊申﹐餘生年亦戊申﹐而後一甲子。注《人境廬詩》﹐有此一段因緣在。

一八六﹑由甫言﹕公度一生𨿽未大用﹐而有關家國之重﹐詩特餘事。頗自負其五古﹐以爲可頡頑杜老﹐而意景之深邃新異處則突過之。然此乃時代使然。七言則差遜云。其爲詩也﹐必先搜集材料﹐然後下筆。庚子之變﹐欲爲一長篇古詩﹐名曰《拳團篇》﹐長擬萬言﹐欲爲空前所未有。材料已搜集﹐惜未成篇。其手定之《人境盧詩艸》﹐最終篇爲《李肅毅侯挽詩》﹔其下《寄題陳氏靑廬》及《病中紀夢述寄梁任公》兩章﹐則由甫所增入。以陳梁二氏﹐與公度之關系特深也。

一八七﹑《人境廬詩艸》﹐以《感懷》詩起﹐詩中述洪楊平後﹐淸室中興事﹔以《李肅毅侯挽詩》終﹐則以肅毅一身﹐系晚淸安危之局﹐肅毅亡而淸運亦終矣。編詩之起訖如此﹐蓋隱以詩史自居。

一八八﹑公度之才﹑之學﹑之識﹐在晚淸人物中﹐極似郭嵩燾。郭氏仕宦﹐較達於公度﹐嘗爲巡撫矣﹐嘗爲公使矣﹐然終爲一世所怪﹐不得行其志。公度之不得大用﹐人皆以爲可惜。殊不知卽能用之﹐亦未必便能行其志也。眾人皆醉﹐𨿽有獨醒﹐其將柰何﹖然公度𨿽不遇於時﹐而得肆其力於聲詩﹐起一代之衰﹐公度之不幸乎﹖公度之幸也。

復二﹑《人境廬詩艸》於宣統三年刊於日本。梁任公有致由甫書二通﹐錄之﹐以見校刊時一段歷史。第一通云「由甫老弟﹕示敬悉﹐謹手校一過寄還。此中訁爲誤尙二三字﹐大約所校必不謬。卽與原文不合﹐亦鈔者筆誤耳。其餘有數處未敢自信者﹐一一批列眉端﹐請再一查原文爲盼。每卷末寫初校覆校名﹐極宜。﹝案原刊本每卷末寫弟遵庚初校﹑梁啟超覆校。﹞吾儕旣附驥﹐且亦當負責任也。朱古翁所校之紙別批繳﹐其中有商及韻腳者﹐吾儕萬無奮筆擅攺之理﹐聽之。又有所不安適﹐欲在該句下用一注云。△△按某字疑誤﹐姑從抄本字樣﹐公謂何如﹖此按語或用尊名﹐或用賤名﹐皆可。款式尙可觀﹐惟書本之廣袤大小﹐當略仿《範伯子集》。所畱紙頭紙尾宜加長﹐若近日上海各教科書式樣。用不中不西之小冊﹐則大不雅觀也。又四周擬不用復綫﹐攺用稍粗之單黑綫﹐請照第一葉所攺之式﹐何如﹖墓志擬將銘詞再攺﹐攺日當奇上。題簽當照寫。匆匆敬覆﹐卽請大安。啟超頓首。八月十九日。」第二通云「由甫老弟﹕風雲日急﹐不得不行﹐校稿未完﹐遺憾無極。所餘部分﹐望公畱心覆勘一次﹐代我負責。大抵鈔本不免訁爲誤﹐以意逆志﹐字字研擎磨﹐亦可以寡過矣。題簽繳上﹐銘辭尙未攺作﹐今更無餘日﹐卽用原文可也。次序則首遺像﹐次墓志目﹐足矣。今晚若得寸暇﹐終當艸一跋耳。倚裝匆匆﹐不盡所懷。啟超頓首。九月十五日。」由甫曰﹕先生未歸田以前所作詩﹐曾抄送陳伯嚴﹑範伯子﹑朱古微﹑曾重伯等閱過﹐對於詩中字句﹐略有商酌﹐但不多耳。任公書云朱古翁所校之紙有商及韻腳者﹐卽指此也。

復三﹑公度《越南篇》一長五古﹐集中不載﹐見於梁任公《飲冰室詩話》。近見《嶺南學報》四卷二期中載此詩﹐附有其孫延武跋語曰「先祖《人境廬詩艸》手定稿本卷四﹐原有《越南篇》一首。大約系光緒十一年﹐先祖在美舊金山總領事任上﹐聞越南之喪失﹐感而作此者。宣統三年家刻付梓時﹐不知何故﹐竟爾漏去此篇。玆特檢出﹐先行刊載本報﹐以餉世之好先祖詩者。俟異日重刻時再行補入《詩艸》」云云。余案《飲冰室詩話》此詩題下注甲申二字﹐則爲光緒十年也。由甫曰﹕先生《詩艸》刊行時﹐系據最後之寫定本﹐末列有此篇。未知抄時漏去﹐或自行刪去﹐不敢決。余謂此詩指斥髙宗﹐詞甚激烈﹐故先生最後定本毅然刪去﹐以免賈禍﹐必非漏去也。《過安南西貢有感》第三首用意相同﹐而詞較和緩﹐故未刪耳。

復四﹑公度《南漢修慧寺佛塔歌》﹐有木刻單行本﹐其侄之駿及由甫同注﹐刻於光緒庚子﹐今已無從覓得。由甫處僅存一部﹐曾假閱一過﹐所注極詳。

復五﹑公度詩受曾文正之影響至大﹐集中用文正詩處頗多。余注公度詩﹐皆舉出之。此外頗濡染於定﹐其迹未化。

復六﹑北平文化學社出版之《人境廬詩艸》校點本﹐校點者爲髙崇信﹑尢炳圻。書中插以丰某之畫﹐不倫不類﹐傖俗已極。有原刊本中本不誤﹐而髙尢二人彊作聰明﹐攺之使誤者。如《亂後歸家》「蓬辣」二字﹐系地名﹐而攺「辣」爲「棘」。《早行》詩「殘月在樹啼烏聲」﹐「烏」字不誤﹐而加按語云﹕烏疑鳥誤。《烏之珠歌》「臥瓜吾仗」﹐本不誤﹐而從古直說﹐攺「吾」爲「五」。《遊箱根》詩「枝撐」二字﹐本杜詩﹐而攺「枝」爲「支」。《紀事詩》「戲馬臺」本不誤﹐而攺爲「馬戲臺」。《春夜招鄕人飲》「太章實親見」奉不誤﹐而攺「太」爲「文」。《拜曾祖母李太夫人墓》「劍兒大父旁」本不誤﹐而從古直說﹐攺「劍」爲「斂」。《寒食》詩「霏霏紅雨花初落」﹐本不誤﹐而加按語曰「紅」疑「江」誤。《自香港登舟感懷》「徙倚」二字不誤﹐而攺「徙」爲「徒」。《錫蘭島臥佛》「重譯」二字不誤﹐而攺「譯」爲「驛」。《放歌用前韻》「歸來歸來兮菜香飯熟茶余睡覺獨自語﹐京華北望戀戀北斗星」﹐此凡兩句﹐於「語」宇斷句﹐而校點本分爲三句﹐於「覺」字斷句﹑「華」字斷句﹐「覺」字下加按語曰﹕覺下疑脫平字。《己亥雜詩》「屢將遊約誑猿鶴」本不誤﹐而攺「約」爲「釣」。《五禽言》「泥滑滑﹐泥滑滑﹐北風多雨」。此本三句﹐而校點本分爲兩句﹐以「泥滑滑泥」四字連讀作一句﹐於此詩末句「泥滑滑」下﹐妄增一「泥」字﹐加按語云﹕原本遺此「泥」字。其幼稚不通至此。而吾家叔父玄同先生尙爲之題封面﹐殆未加捆閱耶﹖

一八九﹑金丈病鶴﹝鶴翔﹞﹐倚聲當家﹐詩饒韻味。同邑黃摩西﹑沈石友﹐江山劉子庚﹑紹興諸貞壯﹑淳安邵次公﹐皆與之遊。平生所爲詩千餘篇﹐歿後叔遠丈屬余刪去十之一﹐張丈璚隱復刪去十之五﹐刊爲《病鶴詩稿》四卷。七律最工﹐《悼亡》三首之一云「平昔哀言亦慣聽﹐最難臨死復叮嚀。一А香土依慈魄﹐三寸桐棺足委形。世亂明知生亦贅﹐情長莫怨鬼無靈。欲言未竟聲難辧﹐童稚何知尙涕零。」﹝中二聯爲臨終絮語﹐耳不忍聞﹐至今酸聲猶在焉。﹞《牡丹下獨飲》云「看過梅花未五旬﹐貧家何福貯濃春﹖抽毫特爲修芳史﹐剪彩曾經寵壽辰。紅淚只緣連夜雨﹐朱顏疑對去年人。商量再啟櫻桃宴﹐深恐番風又換新。」「十年慣作江湖夢﹐歲歲花期負酒樽。自解牢愁酡醉臉﹐還憑歌詠喚春魂。故園伴我庸非幸﹐芳國稱王豈妄尊。獨恨相逢太遲暮﹐楊花如雪壓煙村。」《傾刻》云「頃刻夔龍集鳳池﹐風扶寶座引朝儀。黃旗自展堂堂陣﹐白水空要旦旦辭。旣有丹心傾故主﹐豈無碧血殉當時﹖榮名天位同歸盡﹐讓與平淮樹好碑。」此諷復辟之役也。《弔洹上》云「忽忽飯未熟胡麻﹐一夢南柯枉自嗟。碎錦河山悲鑄鐵﹐大丹水火誤流霞。蝦蟆啼亂鉤天樂﹐燕子飛還百姓家。揮盡新華宮女淚﹐玉牀紅斷五時花。」「瑞說荊南獻石龍﹐碧雞金馬顯神峯。尊前空看千金劍﹐花底催殘九乳鐘。鐵匱畱名隨逝水﹐銅臺鎖艷悵東風。劇憐費盡才人筆﹐勸進鴻文累萬封。」《月湖》云「湖中月色四時好﹐看到淸秋獨占多。紅藕著花香自在﹐白鷗無夢夜如何﹖不磨西子梳妝鏡﹐絕唱東坡《水調》歌。若問南朝桑海恨﹐比人淒絕是亙娥。」「歌」韻一聯﹐字靈淡宕。《偕庵羹緒曉渡尙湖入丁家港﹐水凍不得前進》云「蘆外輕帆白似旗﹐水程霜气欲沾衣。冰堅嚼得船唇碎﹐風勁梳將石發稀。歷劫湖山容我嘯﹐忘機鷗鷺近人飛。歲寒天地晨星友﹐何處煙波覓釣磯﹖」「冰堅」十四字﹐前人未道過。斷句如《北門》云「白玉筍鞭翡翠豆﹐銀絲蘿卜象牙姜。」又云「女妝都結蜻蜒辮﹐樵擔猶挑蟋蟀盆。」裁對工巧﹐確是吾鄕北郊風味。《西湖秋柳次漁洋韻》云「枝髙盡許畱鴉隊﹐柯禿猶能窟蟻王。」寓意深﹐琢句工。又云「涼月偶來加拂拭﹐秋云時復與纏綿。」雋妙無匹。《和楔觴丈韻》云「鋤月爲花畱葬地﹐種蕉分綠別開天。」對亦工。

一九○﹑漢川徐澄宇﹝英﹞﹐變風社社友﹐狂士也。於當世名流﹐無一不痛詈。尢惡甲骨文字﹐曾在滬主辦《歸納雜誌》﹐發刊三數期後﹐未見續出。論詩主玉溪﹐不喜近人爲西江一派者。自著有《天風閣詩》﹐絕句較工﹐有晚唐意味。《故宮口占》云「紅衣誰倚玉闌干﹖細雨東風已暮寒。春染禦河橋上綠﹐迎人芳艸不堪看。」《象坊橋》云「萬條楊柳綠煙低﹐卻倚東風盡向西。無限落花隨水逝﹐春愁並是杜鵑啼。」《送慰九南歸》云「燕市黃塵日已曛﹐朔風歸雁更紛紛。送君此去無它贈﹐千里江山萬里云。」《金陵雜感》云「艱難故步劇堪憐﹐嶺海馳驅四十年。今日夜臺成一夢﹐蔣山如黛爲誰妍﹖」「拍徧胡笳擁黛愁﹐飄零書劍看神州。誰憐窮海歸來日﹐泣對吳陵一片秋﹖」「家國飄零恨未窮﹐還憑粉黛慰幽衷。媚香樓上人如月﹐消受桃花扇底風。」「刁鬥聲驚萬戶秋﹐興亡事變等云浮。卻憐建業西風水﹐幾送降帆出石頭。」風格在牧齋阮亭之間。《蕪詞》七律八首﹐寄託遙深﹐錄其二云「宏農姊妹總溫柔﹐號淡秦濃各自由。從古門楣重生女﹐於今夫婿勝封侯。依風楊柳花爭發﹐入水輕萍化未休。不信流光難暫駐﹐《霓裳》歌舞動髙樓。」「天臺艷侶又重遭﹐前度劉郎意自豪。已逗行雲成暮雨﹐俄聞穠李代夭桃。湖中秋藕絲難斷﹐水上文鴛夢枉勞。會罷瑤臺成寂寞﹐紅雲低處彩雲髙。」詩中本事﹐所謂「宏農姊妹」﹑「夫婿封侯」﹑「前度劉郎」﹑「李代夭桃」﹑「文鴛夢勞」等句﹐已明點之﹐讀者自索之可也。

一九一﹑澄宇夫人陳秀元﹝家慶﹞女士﹐湖南寧鄕人﹐今日有數之女詩人也。其姊定元﹝家英﹞﹐亦能詩。秀元於丁卯三月歸澄宇﹐結璃於頤和園。澄宇卽席有詩云「銀臺金闕彩雲端﹐縹緲天風下玉鸞。瑤岫望中橫淺黛﹐瓊樓勝處接髙寒。花開連理宜仙苑﹐燕語雙棲傍綺闌。修到三生雙福慧﹐百年春好許同看。」秀元和之云「小謫人寰意萬端﹐赤繩珍重系飛鸞。爲憐此日逢蕭史﹐翻憶前身住廣寒。三月春華長在手﹐百年心事笑憑欄。璇閨自有琴書樂﹐畱取新詩取次看。」一時傳爲佳話。女士有《碧湘合詩詞集》﹐詞尢勝於詩。錄其七絕《自譴》一首云「悔從閩苑到人間﹐夢裏依稀自往還。弱水他年如有力﹐願浮花片返蓬山。」仙骨珊珊﹐紀阿男﹑王采薇不得專美於前矣。

一九二﹑陳伯英《秋據樓詩》﹐余前已論之。伯英復以續稿一冊寄示﹐則風調猶昔﹐而境益淸眞﹐佳者可比江叔﹐仍錄其佳句於此。《夕暉》云「撼扉風自春來勁﹐鬥酒人從亂後稀。」上句本義山﹐與範伯子「日光晝軟來穿戶﹐風力宵沈自打門」二句﹐構想略同﹐而沈雄不逮。《得家書知三月十四日舉一女》云「月輪欲滿得嬋娟﹐小祀張仙近十年。望久敢云男更好﹐時艱誰遣爾來前﹖」與叔《五月二十日生一女》詩﹐可謂異曲同工。《訪張守彜》云「難平腸角枒叉气﹐坐閱湖山破碎時。老去所期惟健飯﹐病中相見尙臨池。」《訪志周徳齋偕》云「人與白鷗同脫略﹐日尋翠竹一周旋。」《火車站童子》云「不出鄕間深羨汝﹐爲謀升斗豈同余。」《重九》云「客鬢恣情秋後白﹐家山著意夢中靑。」《入夢》云「萬首陳詩收涕淚﹐滿頭晴雪了穠春。」俱佳。《論詩一首》云「出世殊方感百端﹐那教秋菊嗣春蘭。古來李杜蘇黃輩﹐我作人間兄弟看。」頗顧視淸髙﹐然今日能爲此言者多矣。伯英雋才﹐余甚望其不以故步自封﹐進而拓其境耳。

一九三﹑曾孟朴以著《孽海花》小說一書成名﹐頗涉晚淸掌故。然其間是非顚倒﹐事實乖誤者亦不少﹐描寫牀笫﹐尢涉淫穢。孟朴通法文﹐善迎合流俗心理﹐所譯法國文學名作﹐時人盛稱之。家本富饒﹐又曾長江蘇財政﹐而身後負債累累﹐計其一生揮霍﹐不下數十萬金。名士乎﹖紈乎﹖余不欲論之矣。顧孟朴早年亦工詩詞﹐晚年息影虛廓園﹐饒水木之勝。甲戌夏﹐楊君﹝C043﹞恙遊園成絕句四首﹐不署名﹐投孟僕。孟朴得詩﹐逆知爲﹝C043﹞恙作。對人輒稱二楊﹐頗抑云史﹐則老眼不花。﹝C043﹞恙詩云「戲浴鴛鴦藕葉間﹐夕陽湖目對人間。一潭秋水新磨鏡﹐照見頭顱似雪山。」「投老何須緊閉開﹐賣漿開徑艸新刪。面城例享閒居樂﹐抱甕澆花更看山。」「文采風流霧豹斑﹐蘭成愁絕此鄕關。溪橋勃奉秋明瑟﹐萬柄涼荷一角山。」「楡柳成行屋幾間﹐甘分泌水味閒閒。茗柯座散林逾靜﹐目送斜舂下屋山」。

復七﹑永嘉夏瞿憚﹝承燾﹞湛深詞曲之學﹐熟宋人說部不下數百種。撰《宋詞人年譜》《白石歌曲旁譜辧》等﹐俱精辟。詞筆秀宣逼南宋。不以詩名﹐然致力於山谷者至深。掌教之江大學有年。甲戌夏﹐龍楡生欲招之至曁南大學。是時余方以《湖上詩卷》寄君﹐君眷顧湖山﹐遂不忍行。有七古一章相奇云「仙人羨予好樓居﹐四年全家住畫圖。江神怪子看書眼﹐風光如此一字無。移情何來成連琴﹐﹝謂楡生﹞爲君百詩千躊躕。有如醉漢厭珍錯﹐一杯蘇我澆醍醐。杭州詞流投老地﹐平生風味憐南都。爲問陸沈向人海﹐何如誅茆鄰石渠。﹝文瀾閣﹞西溪掌故幾嫗鷺﹐梅邊樊榭魂難呼。報詩招君及兩髯﹐單舸相遲在菇蘆。」兩髯謂吾友唐立庵﹑畢貞甫﹐皆精詞學。貞甫熟宋人筆記﹐著有《花庵詞箋》《詞話考索》諸書﹐皆未刊。君未識貞甫﹐錯以爲髯﹐其實略蓄髭而已。此詩蓋和餘韻者。又有《將離月輪樓》五古云「泄云不可畱﹐隱幾山逾媚。自我客江樓﹐萍蓬訝有蒂。一榻俯風湍﹐百詩茁肝肺。平生適野心﹐低徊專壑計。海客招閒漚﹐推排任天意。豈不戀西湖﹐南村有嘉契。懷哉兩緋桃﹐識我眠食地。後夜辦煎茶﹐聽江在夢寐。」此首入宋人髙境。而君之去住﹐乃以予詩爲轉移﹐亦朋儕間一佳話也。

一九四﹑武進唐五虯﹝鼎元﹞﹐名山先生髙足。久於玉岑座上聞其名﹐而未謀面。玉岑旣歿﹐乃以尺素抵余﹐訂文字交﹐且以所著《五言樓詩艸》五卷屬論次。君自稱於此事苦攻二十年﹐其致力之次第﹐自序中詳言之。金丈松岑稱其才淸綺髙亮﹐結想往往出塵表﹐不沾被當世閩贛諸派結習﹐斯爲定論。集中長篇頗多﹐不勝話。短篇如《怨歌行爲亡室許曼華作》云「生有兩女牽人衣﹐不能覓君喚君歸。死聞兩女常悲啼﹐魂魄不敢離虛幃。生亦別離﹐死亦別離。不能入君夢﹐告君知。」眞摯入骨﹐音節尢古。名山評曰﹕此種最不易爲﹐而此首獨佳。斷句如《種花吟》云「但祝名花生得地﹐種花何必自家看。」有功成不居气象。《渡江作》云「十萬峯巒迎面笑﹐始知人已過江南。」與吾鄕孫龍尾「吳語漸多燕客少﹐起看山色是江南」句﹐有異曲同工之妙。《讀唐詩》云「世上爭誇狗盜功﹐匣中短盡龍淵气。」名山云﹕二語壓捲。《卽事呈名山師》云「兵戈橫北郭﹐師友在柴門。」名山云﹕眞唐詩。《二月二日夢中得句》云「平添綠蔭三千畝﹐坐活蒼生十萬家。」自來喜雨詩﹐未有寫到如此酣足者。名山云﹕眞有神助﹐荊川所未有也。其《苦吟三十訣》﹐皆寸心有得之言﹐足與司空表聖《詩品》並傳。

一九五﹑玉岑之歿﹐五虯有古詩五首哭之。今錄其四云「謝子何嘗死﹐日日吾心中。開篋見君札﹐閉目想君容。舊事溫百徧﹐栩栩如相逢。謝子豈眞死﹖不復見來書。出門望靑山﹐倚樹看西湖。舊君與吾約﹐來玆放棹所。春風幾度吹﹐綠徧湖上樹。不見子來臨﹐目斷飛鴻處。生亦長別離﹐死卽長離別。悲哉廿年交﹐不得握手訣。天地終無情﹐花艸年年發。吾生倘有淚﹐但滴湖山石。」其二云「迢迢百尺桐﹐生在龍門山。好鳥鳴枝頭﹐求友滿人間。桐材中琴瑟﹐桐心協鸞。坐待大匠斬﹐正聲自可彈。一唱天下和﹐大雅卓然還。豈意靑嚴霜﹐瘁此丹霄幹。詎惟同志痛﹐實爲斯文嘆。伊予性孤僻﹐行吟湘澤畔。聞此心膽震﹐一日三扼腕。含淚賦《大招》﹐斫地擬《天問》。斯人倘可迫﹐吾其槎河漢。」其三云「大鵬方舉翼﹐忽已徙溟圖。空教碧海底﹐炳耀紅珊瑚。藝圃亦己廣﹐只手君能鋤。經術更恢張﹐列若九天衢。自非英雄輩﹐孰肯窮其途﹖﹝君近每勸余窮經。﹞與君共有志﹐畢世爲腐儒。期沐經天日﹐剖取照乘珠。長夜或有旦﹐南鍼世所需。天欲喪斯文﹐髙才鬼揶楡。命同顏子短﹐鵬悲賈生䢐。空餘駑馬在﹐安能駕大車﹖發憤爲一慟﹐何惜雙眼枯。九原如可作﹐爲君破幽都。」其四云「亦知生有死﹐悲君年未央。蓮花初出匣﹐耿耿吐光芒。燁燁紫電气﹐上橫牛斗旁。國家气運衰﹐鸞竄鴟梟張。慨君至神物﹐亦竟遭埋藏。不佞意少可﹐世亦罕吾臧。落落人宇內﹐白眼兩相望。蒙君諦金石﹐千載气誼芳。何意輒分手﹐日月不同光。自國失遼左﹐志士多悲傷。朝淬龍泉劍﹐夜枕綠沈槍。擬從荊卿後﹐一豁幽憤腸。胡堪易水道﹐奏笛滿山陽。哀哉白衣冠﹐送君上北邙。」皆淵淵有古音﹐借他人之酒杯﹐澆自己之磊塊。其五爲七古﹐不錄。

一九六﹑吾鄕蕭蛻庵﹝蛻﹞﹐以篆籀名一時﹐尢精小學﹐通內典﹐究岐黃家言。爲古文辭﹐簡古超邁﹐同裏惟金丈叔遠可頡頑。詩學山谷﹐傲兀可喜。今夏袖其稿屬楊﹝C043﹞恙刪定﹐﹝C043﹞恙爲之序﹐稱「其詩淸激氵勿穆﹐如孫登之嘯﹐成連之琴﹐吹萬不同﹐皆合乎天籟。」又謂﹕「同邑與蛻公儕輩稱詩者﹐推石友沈汝瑾﹑摩西黃人。摩西恢艷逼定庵﹐奇肆淩仲瞿﹐然起訖不勻﹐頗鮮完璧。石友髙自標致﹐語必少陵﹐才力有限﹐時露窘態。蛻公不專攻﹐而雅近宋賢﹐力求眞宰」云云﹐論次頗得其實。余未識蛻公﹐而其伯氏谷士﹐季氏益友兩先生﹐曾接座聞緒論。見蛻公詩不下數十首﹐最喜其《遊小雲棲》一律云「十年不到此﹐丈室故蕭然。絕壑鏘懸澑﹐危藤絡碎天。幽禽送孤ミ﹐羣綠斗新妍。坐久遺生滅﹐松風已入禪。」「危藤」五字﹐寫景最妙。吾友王瑗仲亦有句云「樹影絡危石」﹐構想頗同。

一九七﹑谷士先生﹝谷﹞﹐亦以博雅稱。詩不多作﹐己巳秋病歿。汪丈啟東曾錄存其遺稿多章﹐今擇其尢者入詩話。《贈汪啟東》云「生同艸木腐﹐焉用文章爲﹖況乃五技鼯﹐碌碌無一奇。有作棄如土﹐流失不用追。曾遊堅白齋﹐至輒示我詩。植根必漢魏﹐唐宋爲裔支。言之味津津﹐因得門戶窺。顧我混塵俗﹐攻苦能下帷。兼營百事廢﹐風雅空得師。好學有汪子﹐苦吟日孜孜。虛聲謬相采﹐网羅及所遺。得非目力近﹐嫫母當嬙姬﹖聯篇成一帙﹐楮墨皆虛糜。情深桃花潭﹐非我寧我知﹖白璧猶有瑕﹐所賴攻錯施。披沙不見寶﹐識者鼻以嗤。詩成一就教﹐用致倦倦私。惜哉此雕虫﹐兒戲干戈時。」「姬」韻十字最妙。汪丈患近視﹐數步外不能辧人也。堅白齋者﹐卽沈石友。《爲翁忍華題陶聲甫畫鄒巷古藤圖》云「古藤何年枝相交﹖有如一淵生兩蛟。連蜷偃蹇作跛立﹐攀援老樹同森梢。排云欲上乃窮涸﹐弭身僵臥西山坳。紫花穗穗自開落﹐昔非無主悲幻泡。翁森好古見欣賞﹐婆娑幾踏荒蹊茅。巧偸豪奪不可得﹐圖取詭觀聊解嘲。陶子落筆頗雋快﹐驅使萬杵玄霜膠。著紙旁入復橫出﹐騰天控地風雨捎。仿佛東坡遇與可﹐大谷移書巢。圖成捲之入懷去﹐居然珍木貢厥包。我來對此作遐想﹐葉公之好堪訾警。何當策杖石屋下﹐藤陰一聽湖風﹐不使眞僞相混淆。」頗淸勁﹐一結尢勝。五言律有唐人常建﹑劉窨虛之風。《三月十日同宗舜年顧渭臣黃鳳巖遊三峯寺﹐午餐後訪中峯寺僧蓮成》云「羣行不覺遠﹐十里到三峯。正說壇前戒﹐無嫌飯後鐘。香廚僧筍﹐丈室客談松。趺坐瞻遺像﹐何年古徳逢﹖」「問訊中峯寺﹐經過龍殿門。平疇展圖畫﹐老樹擁兒孫。瀹茗山泉厚﹐擎蓮佛座尊。一僧耐枯寂﹐住此十年論。」《宿興福寺卽事雜詠次常尉韻》云「兩崖豁平麓﹐今古此叢林。初夏入山好﹐綠陰當戶深。新開滿月面﹐一止逐塵心。坐覺喧逾寂﹐齋壇鼓鈸音。」﹝初到﹞「晚同徐孺子﹐緣澗入髙林。僧語石梁靜﹐鳥飛松嶺深。浮雲昏海色﹐行雨懶天心。絕少流泉響﹐艸虫微送音。﹝《同徐涵初登山晚眺》﹞「治公新塔院﹐髙踞半山林。海日脫云出﹐天風落澗深。攬衣禁曉气﹐鐫墨認禪心。應似逃虛客﹐喜人跫足音。」﹝《同詣治葬身塔前觀日出》。「鐫墨」句謂聞墓門坊柱刻近時名人聯語。﹞「楞嚴開講席﹐學子喜成林。持戒律儀淨﹐坐禪香篆深。義龍無礙辧﹐狂象得調心。最愛僧雛小﹐低眉佛一音。」﹝《參觀楞嚴講席》﹞「欲行不可得﹐大雨濯禪林。多謝筍將穩﹐懸知秧水深。擁衾聊一夢﹐遊屐本無心。平旦出山去﹐松風響梵音。」﹝《出山》﹞俱有簡老風致。七絕《過沈石友書樓》云「年年笛在月明樓﹐倚檻看山沈隱侯。今日夕陽流水岸﹐薜蘿延綠徧墻頭。」先生頗自喜此詩。笛在月明樓﹐石友書樓名也。

一九八﹑譚壯飛《論藝絕句》之一云「意思幽深節奏諧﹐朱弦寥落久成灰。灞橋兩岸蕭蕭柳﹐曾聽貞元樂府來。」自注云「新樂府工者代不數篇。蓋取聲繁促而情易徑直﹐命意深曲而辭或單緩﹐二難莫並﹐何以稱世﹖近人如李篁仙外舅﹐以工新樂府名﹐然亦至鐵崖﹑西崖﹑西堂而止。往見灞橋旅壁﹐塵封隱然﹐若有墨迹﹐拂拭諦辧﹐其辭曰﹕『柳色黃於陌上塵﹐秋來長是翠眉顰。一彎月更黃子柳﹐愁煞橋南系馬人。』讀竟狂喜﹐以爲所見新樂府﹐斯爲第一。而末未署名﹐不知誰氏﹐至今恨恨云。」案此詩蓋見《樊山集》卷十﹐題爲《八月六日過灞橋口占》。

一九九﹑詠物之作﹐能別出手眼﹐超乎象外者﹐殊不多見。《範伯子集》中﹐有《吾所植荷旣開盡﹐而風雨頻至﹐坐見其萎謝﹐慰別以詩》一五古云「荷今折風雨﹐落落夫何嘆﹖見汝淸明日﹐孤根后土安。何由觸冥性﹖心气忽奔瀾。橫遊不得遂﹐直上多其端。冥冥一尺土﹐砉若鉆天難。迎風變靑翠﹐向日成朱丹。開落一不吝﹐替萼宵搏搏。懸知此盆內﹐百孔能相貫。房房徧已實﹐根本又可餐。有生百虫附﹐來去無相干。吾衷獨含愧﹐給水徒未幹。滋滲任奴婢﹐隔望成朝歡。瀟湘洞庭上﹐彌路花漫漫。傳聞有司命﹐乃是神仙官。五更得月際﹐大士乘飛鸞。停雲拂素袖﹐灑露當花冠。嗟玆一華植﹐豈有髙靈看。哀哀楚騷子﹐抱石沈急湍。奇軀不得腐﹐化作荷根蟠。傳爲萬萬本﹐七竅心猶完。人間習不識﹐此是荷之。君看本末在﹐豈肯爲椒蘭。埋藏弗復道﹐摧落終心酸。」以仙靈縹緲之筆﹐寫蒼涼沈鬱之思。詠物詩中﹐別開異境。此外陳仁先集中詠菊之作﹐亦皆託意幽深﹐鑄詞精煉﹐爲前人所未有。

二○○﹑往讀宋芷灣﹝湘﹞《紅杏山房詩》﹐喜其《李將軍詩》一首﹐字字倚天拔地﹐如生鐵鑄成﹐爲歌行中未有之奇作。繼在徐菊人所選《晚晴詩匯》中﹐見山陰傅雨蒓﹝霖﹞《葛將軍歌》﹐構詞略同﹐可謂無獨有偶﹐並錄之以資比較。《李將軍詩》云「入海斬蛟﹐登山射虎。壯士出門﹐寸心報主。生也臣不敢知﹐死也臣不敢辭。臣知殺賊而已﹐焉知生歸死歸。汝賊蔡牽﹐汝何麼麼﹖海水西晏﹐無風鼓波。汝賊蔡牽﹐汝何豸狗﹖狺狺血人﹐千里牙口。汝賊蔡牽﹐我來將軍。將軍飛來﹐汝聞不聞﹖汝賊蔡牽﹐汝何不柁﹖上天入地﹐將軍殺我。汝賊蔡牽﹐汝何不弓﹖出日入月﹐將軍如風。汝賊蔡牽﹐汝何不死﹖罪大海小﹐將軍守此。迷迷離離﹐將軍之旗。歌歌舞舞﹐將軍之鼓。將軍曰刀﹐蒼天晝髙。將軍曰矢﹐怒濤夜死。吁嗟乎﹗臣不滅賊﹐臣甘死賊。臣且滅賊﹐臣竟死賊。海水無情﹐天風盡墨。臣北面稽首﹐謝天子聖徳。天子無悼臣﹐臣死臣之職。大海蕩蕩天所圍﹐云車風馬神靈來﹐上帝許我梟厥魁。明年蔡牽死﹐戰土休徘徊。龍宮開﹐靈風回。」李將軍者﹐名長庚﹐福建同安人﹐官浙江提督。嘉慶丁卯﹐剿海中蔡牽﹐由南澳洋面駛入粵洋﹐追至黑水洋﹐被包中傷咽喉額角而死。《葛將軍歌》云「將軍來﹐人間有殺敵才。將軍去﹐世上無擎天柱。問將軍何族﹖武侯骨肉。問將軍何名﹖桓侯季昆。云云霓霓﹐將軍之旌與旗。霹霹靂靂﹐將軍之矢與石。將軍曰走﹐龍咆獅吼。將軍曰居﹐鰵喘鯨去。將軍曰賊可迎﹐孝娥廟口水都撐。將軍曰賊可逐﹐義婦臺前山亂撲。諜者爲將軍喜曰我卒皆全﹐將軍曰天。諜者爲將軍危曰我師已盡﹐將軍曰命。剖將軍拳﹐拳密於函。割將軍舌﹐舌長於尺。削將軍首﹐首可削兮靈不朽。剝將軍膚﹐膚可剝兮血不枯。嗟吁乎﹗將軍存﹐賊如鼠。將軍亡﹐賊如虎。賊兮賊兮﹐爾莫謂將軍不復威﹐爾莫謂將軍不復武。十萬奇兵﹐八面叢生﹐將軍忠。五千厲鬼﹐三更哭死﹐將軍惡。」葛將軍者﹐名雲飛﹐山陰人。官定海鎭總兵﹐道光辛丑英人陷定海時﹐殉難三總兵之一。此二詩狀寫二將﹐虎虎如生。而節奏迫促﹐百脈騰沸﹐最饒刺激性﹐正不必言溫柔惇厚也。芷灣詩近人頗多推尊之者﹐雨蒓有《咒筍園剩稿》﹐未見其全集。

二○一﹑表兄沈子茂﹝壽松﹞﹐作詩純從性情中流出﹐不假一毫粉飾﹐標格在吳野人﹑潘南村間。此乃眞詩人﹐僕與﹝C043﹞恙輩﹐未忘矜持﹐愧對之也。佳篇如《重九遊普成寺》云「山在憑欄下﹐人行亂木中。寺僧何處去﹖日午不聞鐘。」《述懷》云「支離貌不揚﹐木訥材亦短。世上白眼者﹐知我正不淺。瞻彼巖上云﹐日夕自舒捲。柴門鳥雀靜﹐我亦適我懶。戰勝心日肥﹐有書架楹滿。」《夏日雜詠》八首之二云「鄰家百尺樓﹐俯我如觀井。焉知螺殼裹﹐亦自有佳境﹖陋屋常低頭﹐不材世所屏。屏除亦何害﹐幽居得寂靜。攤我一卷書﹐酌我一杯茗。北窗淸風來﹐消此夏日永。」「友朋亦無數﹐知己良獨難。吾身貧且賤﹐寧不白眼看﹖一事乞人援﹐功半力已彈。生性復愚鈍﹐口若不能言。況乃所學廢﹐世事日以翻。日沒眾星耀﹐林深羣鳥喧。魯連去海上﹐蘧氏走近關。敢坐守株拙﹐毋爲失路嘆。」《至日感懷》云「二年掩上故園扉﹐飲水應知貌不肥。天怕幽人無下箸﹐春風吹綠一山薇。」《雜詩》云「薄薄屋上茅﹐簌簌墻頭泥。中有貧家婦﹐日暮常苦饑。良人百里傭﹐昔出今不歸。有田不能犁﹐租稅日逼迫。惡吏如狼虎﹐咆哮上階墀。捉婦登前途﹐婦啼一何悲。長跪別老母﹐兒老從此辭。牀頭一甕米﹐聊可數日炊。顧言所生兒﹐無爲牽我衣。母去便當返﹐汝幼安能隨﹖」《雜感》云「玄鳥去我梁﹐蟋蟀鳴我墻。昨日之日短﹐今夕之夕長。燈暗走穴鼠﹐磔磔嚙靑箱。披衣驅之去﹐欲擊心旁皇。豈不忍醜類﹐但恐傷及旁。」「北窗一夕風﹐吹折階前艸。昔日拔不去﹐今日委枯槁。從知天威嚴﹐醜者不自保。安得鄭子產﹐以之爲國老﹖」《村居雜詠》云「莫論今吾與故吾﹐此身常共俗人疏。黃昏獨宿荒郊寺﹐細雨寒塘雁叫初。」「曾騎匹馬上燕臺﹐此日茅庵不染埃。明月一輪書一卷﹐當伊生計盡攜來。」上首極似潘南村。《感事》云「濱江小邑萬家煙﹐烽火傳來八月天。鼠輩膽寒眞可笑﹐避兵先上渡江船。」《聞雁》云「九月寒風有雁聲﹐淒涼客館不勝情。莫因塞北風塵惡﹐便到江南也受驚。」《有感》云「昨夜敗兵來﹐縣官饋之錢。今朝敗兵來﹐縣官饋之錢。縣官不惜錢﹐百姓得晏然。官無拂衣去﹐後來無君賢。」《阿奎》云「阿奎未周歲﹐漸漸頑蠢加。睜眼雞初鳴﹐但索娘與爺。籃中不肯臥﹐時時翻身爬。車中不肯坐﹐坐時踏足劃。渠姊愛粉飾﹐頭上插紅花。弟處不敢來﹐稍近雙手拿。嗟汝才幼小﹐樹木初萌芽。栽培敢不勤﹐期汝大吾家。」生動處頗肖鄭子尹。「加」韻五字稍嫩。《午讀爲奎兒所擾》云「少時不好學﹐中歲思探討。又苦塵事牽﹐一卷常不了。家貧四壁立﹐趨走無僮媼。山妻作午飯﹐稚子索爺抱。坐我几案前﹐聽我誦聲好。雙手來奪書﹐翻身疾於鳥。瞥見幾上物﹐任意一橫掃。因念我童孩﹐亦頗二親擾。斯時盛舉業﹐屬文夜起艸。拍我不肯眠﹐寒窗一燈小。」亦眞摯似子尹。《書懷》句云「自吟詩句自珍襲﹐不敢和人鬥丑妍。」可以見其興趣矣。

二○二﹑子茂斷句如「菱荒知岸闊﹐稻長覺山低。」「犢臥秋原迥」﹐「愛詩如女快妝成」等﹐皆淸妙。子茂五律規王孟﹐不常作耳。「閒來攜紫蟹﹐自去就黃花。」其風韻如此。

二○三﹑自黃公度爲《今別離》諸詩﹐提倡以舊格律運新意境後﹐應之者不多。前見《靑鶴雜誌》中所載瓶齋《擬子夜歌》數章﹐爲之叫絕﹐亟錄於此。「珠燈隱復光﹐踏歌起聯臂。亻欺亻欺隨樂聲﹐與歡同進退。」此首詠跳舞。「憶歡不相見﹐傾耳聞私語。識歡調笑聲﹐丁寧期會處。」此首詠電話。「方塘一奩水﹐與歡同拍浮。欲得作鴛鴦﹐交頸戲中流。」此首詠浴場。「歡憐通體嬌﹐爲歡緩結束。恣歡寫眞態﹐寸寸在歡目。」此首詠模特兒。「向壁見影形﹐張帷出語笑。阿儂是耶非﹖感歡爲顚倒。」此首詠有聲電影。「儂爲盤中歌﹐歡聽弦外音。回旋反覆間﹐須臾感離心。」此首詠畱聲機。「鋒車逐奔塵﹐樞機在歡手。甘爲巨與蛩﹐那惜飛蓬首。」此首詠汽車。」歡持匣中鏡﹐照影分嬌面。將身貯歡心﹐莫令中腸變。」此首詠照相機。八首以畱聲機一首最有古意。瓶齋﹐譚澤闓也。

二○四﹑持忄互社詩課﹐余以《今子夜歌》命題﹐得佳構甚多﹐擇優錄之。沈訁刃四首云「新施耐吻脂﹐歡來脂尙濕。銀光正模糊﹐畱痕在歡頰。」「淒怨漁光曲﹐曼靡桃花江。歡意尙未足﹐銀河星一雙。」﹝「漁光曲」﹑「桃花江」﹑「銀漢雙星」﹐皆影片名。﹞「妾本愛健兒﹐歡亦善騰躍。發上申園土﹐爲歡手梳掠。」「霓虹光忽笑﹐惟照銀靴小。知奏黑笛吟﹐俏立待歡抱。」陳起昌作云「纖腰輕一束﹐動處發微音。貪與郎眉語﹐時時錯舞行。」「解道水嬉樂﹐沿洄阻且長。背人任郎吻﹐妒煞兩鴛鴦。」陸昌寅作云「相思復相思﹐鴛夢何時同﹖傾耳聞電笑﹐一寸靈犀通。」「銀燈人影雙﹐與郎起聯臂。情與樂悠揚﹐沈沈魂欲醉。」崔龍作云「向壁聞調笑﹐影在銀帷中。低聲私問歡﹐來日可相同﹖」「珠燈斂雙影﹐琴韻倏中斷。抱歡情方濃﹐那知步伐亂。」「方塘綠一奩﹐嬌兒浴罷香。膩波剩紅脂﹐郎恨未盡嘗。」戴傳安作云「附耳說中情﹐郎自紅墻隔。是否阿郎聲﹖仔細聽淸白。」「素手施蔻丹﹐昨夜殷勤約。珍重纖腰圍﹐只爲郎輕薄。」「幕上影迷離﹐兩情亦陶醉。電明樂驟止﹐故故偎郎睡。」「鋒車疾奔駛﹐車外煙塵馳。偎倚任溫存﹐人家那得知。」卞敬業作云「去歲遼東警﹐郎行戍楡關。騎鶴多腰纏﹐眼穿郎不還。」「深情畱影裹﹐佇立望空幃。奇郎雙淚眼﹐莫道不如歸。」韓寶榮作云「凝脂春水滑﹐拍浮雙臂舒。恣歡戲中流﹐化成比目魚。」「鈐響送柔聲﹐相聞如對面。向歡道晚安﹐燈火黃昏見。」「樂聲奏又沈﹐狂飲香檳酒。酒醉舞方酣﹐暫眠歡之手。」「攜儂入戲場﹐幻如太虛境。銀燈夢粉紅﹐幕下抱雙影。」邱鏡子女士作云「一寸鏡奩中﹐藏歡舊日影。歲久影亦淡﹐歡情那得永。」陳松英女士作云「燈前細細語﹐丁寧不相忘。莫聽盤中曲﹐曲曲只回腸。」「愛極難離別﹐那得長交頸。相思各一方﹐偸玩駢頭影。」皆能以舊格調運新意境﹐工於言情﹐此自靑年人當行也。

二○五﹑黃公度《今別離》四章﹐古意沈麗﹐陳散原推爲千年絕作。山陽曹民父﹝昌麟﹞﹑甘泉毛元徵﹝乃庸﹞俱仿爲之﹐亦見新趣。並錄之﹐以資比較。民父四章云「西鄰有歸人﹐新自西洋至。昨來畀錦囊﹐署名『諗君』寄。解囊欣相看﹐雜然陳百戲。百戲亦尋常﹐就中有奇器。旣非蠟丸書﹐陳篋訝緘祕。取置鏡臺前﹐頗與君顏類。儼具傀儡形﹐微嫌丰采異。端坐淡無言﹐索索寡生气。離心久成灰﹐那有惜別淚。持以示嬌兒﹐嬌兒不解事。呼爺乃弗應﹐牽衣詰三四。道是刻燭成﹐作俑誰階厲﹖使妾增煩憂﹐人反爲物累。徒以供摩娑﹐不如竟捐棄。」此首詠蠟像。「憶君臨別時﹐言駕滄海航。海水深難測﹐不及離情長。聞君惜分手﹐念妾心神傷。望洋每興嘆﹐涕泗常淋浪。妾自君之出﹐懶起梳新妝。門前祓除水﹐來自大西洋。此水不可盥﹐中有淚雙行。妾淚與君俱﹐流入洋中央。燠日蒸爲雨﹐滴到君衣裳。相思淚合並﹐兩地徒淒涼。安得鐵綫橋﹐萬里成津梁。」此首詠蒸汽循環。「大陸大無情﹐誤煞小兒女。明月本圓體﹐恨被地輪阻。輪轉一周天﹐相隔不相睹。況君更遠行﹐思之倍酸楚。對月獨徘徊﹐有誰親笑語﹖月圓得幾回﹖地圓自終古。缺陷有情天﹐那見媧皇補。放眼覽千秋﹐遺憾滿寰宇。地或悲陸沈﹐月不常三五。但識團樂歡﹐疇知別離苦。聚散本靡常﹐成毀何足數。人生幾良宵﹐何時共居處﹖願學費長房﹐縮地與月距。光明無缺點﹐普照神州土。」此首詠月球與地球。「君名震寰球﹐蹤迹徧五洲。自與君離別﹐一日如三秋﹐不識君行止﹐安用通書郵。今晨讀朝報﹐色喜忘憂愁。知君去非澳﹐遊歷及美歐。倫惇暫棲息﹐紐約逍遙遊。家山未恝置﹐海島時勾畱。及時且行樂﹐人生貴自由。感君不忘妾﹐愛戀形詩謳。中外競傳誦﹐報紙稱殊尢。遠聞汽笛聲﹐疑是君歸舟。」此首詠報紙。元徵詩四章云「良宵獨懷遠﹐岑寂難成眠。想君逢此夕﹐歌舞開華筵。君𨿽彊遊宴﹐念妾當潸然。潸然亦何益﹐徒使憂思煎。君愁妾不知﹐妾愁君空憐。願君淡忘妾﹐日日酣歌弦。相去旣已遠﹐消息無由傳。昨宵客遺我﹐一篋扃何堅。篋中無別物﹐輪轉如腸圓。摩挲未及置﹐萬響騰喧闐。長謳發宛轉﹐妙樂飄淸妍。依稀辧君語﹐擊節呼連連。頗疑今夕夢﹐夢至君筵前。開篋不見君﹐但見輪常旋。輪停響亦輟﹐腸斷情猶牽。知君能尋樂﹐使妾愁煩蠲。」此首詠畱聲機。「憶昔別君時﹐執手臨歧語。別來知幾時﹐況味各淒楚。豈無尺素書﹐積懷難罄吐。何期君寄聲﹐宛轉達妾所。誰引情絲長﹖不畏道路阻。呼吸異山川﹐繾綣戀兒女。傾聽淒肝脾﹐欲答淚如雨。平時促膝坐﹐啼笑相爾汝。妾啼君衣濕﹐君笑妾掌撫。妾今聞君聲﹐君身在何許﹖聞聲不見人﹐枉訴相思苦。」此首詠電話。「登髙望君行﹐行處黃塵起。塵起不見君﹐君行當幾里。知君重別離﹐中道行還止。行止妾不知﹐此恨胡能已﹖淒涼理奩篋﹐有物不盈咫。𨿽無千里目﹐此物頗可恃。持作管中窺﹐見君妾心喜。所苦妾見君﹐君不見妾耳。呼君不應聲﹐招君不旋軌。但見路轉時﹐矯首君回視。豈君知妾望﹐故此頻徙倚﹖妾望有窮時﹐君行無定趾。願君繞地球﹐一匝遄歸此。」此首詠望遠鏡。「君行知幾許﹖乃在天南端。迢遙萬餘里﹐節候非所嫻。君衣狐貉厚﹐妾被締單。君畏驕陽熱﹐妾懼嚴霜寒。天時旣顚倒﹐人意徒相關。去冬寄君衣﹐刀尺停更闌。裁衣傷妾指﹐血凍重棉殷。方期君服此﹐身暖心同安。誰知衣到日﹐渾汗無時幹。此衣亦安用﹖棄置空箱間。區區妾手制﹐著體猶艱難。昨宵奉君書﹐讀罷先長嘆。書言更行役﹐路極南溟寬。南溟不可極﹐極處冰漫漫。冰凝路已絕﹐君云何時還。」此首詠南北兩半球寒暑相反。二家之作﹐所以不及公度者﹐公度自創新體﹐二家不免規仿﹔且公度之作緊煉﹐而二家不免詞費。

二○六﹑鄭子君《春盡日》句云「綠荷扶夏出﹐嫩立如嬰兒。春風欲捨去﹐盡日抱之吹。」吾友顧佛影《池上》句云「作意要新寒﹐西風何絮絮﹖萬朵白荷花﹐搖頭皆不許。」與子尹意恰相反﹐而皆從風及荷上落想。雋妙之筆﹐無獨有偶。

二○七﹑曾紀澤不以詩名﹐然其《歸朴齋詩鈔》﹐出入玉溪﹑雙井間。余尢喜其《雜感》之一云「朝黲黃鶴上瀛洲﹐無數仙靈相酢酬。九轉成丹無火气﹐三緘在口是淸修。朝從葉縣飛雙鳥﹐睡倒華山合兩眸。笑我未諳兜率例﹐綠章猶抱杞人憂。」託諷之言﹐欲爲今日秉國者誦之。

二○八﹑曾重伯「萬紅蓮禮白蓮」句﹐爲世稱誦﹐實從香山「半紅蓮半白蓮」句化出。然窯變觀音﹐出香山之上矣。

二○九﹑王荊公詩﹕「江月轉空爲白晝﹐嶺雲分暝與黃昏。」張文襄詩﹕「日落江光都轉白﹐舂來穀气盡含靑。」寫景俱妙﹐機軸相同。偶閱周星譽《鷗堂剩稿》﹐有一聯云「月气曉紅知晝熱﹐江光夜碧覺春深。」亦略相類。而「月气」七字﹐尢新穎﹐人所未道。

二一○﹑白香山詩﹕「新秋雁帶來。」妙在自然﹔徐靈暉詩﹕「一雁帶秋來。」只換一字﹐便落小樣。近人陳仁先詩﹕「單雁重云夾帶秋。」又好在凝煉。

二一一﹑《煙霞萬古樓詩》刻意求奇﹐究嫌粗獷。少陵﹑昌黎之奇﹐不如是也。七律盤空硬語﹐一往淸折﹐是其才力勝人處﹐終非雅音。余惟取其《焦山夜泊》一聯云「大地星河圍永夜﹐中江燈火見南朝。」名句在唐﹑宋之間﹐可謂健筆扛鼎矣。

二一二﹑嘉興沈景修詞句云「化作春泥心不死﹐還護芳叢。」此襲龔定庵「落紅不是無情物﹐化作春泥更護花」詩意也。定庵「四廂花影怒於潮」﹐又襲王采薇「四山花影下如潮」意。文人伎倆﹐不過雨爾。

二一三﹑松聲幽靜﹐竹聲蕭瑟﹐皆不如荷聲之淸遠。余平生最喜聽荷﹐苦難得佳句。記何子貞有句云「嬌雲擎水紅映空﹐翠葉無風響成陣。」吾鄕孫龍尾﹝景賢﹞有句云「淸籟起風荷。」皆善寫荷聲者。孫句逼眞義山﹐何句則非韓﹑蘇不辦。

二一四﹑詠瀑布詩﹐無過於太白之「海風吹不斷﹐江月照還空」二語﹐其胸中不知吞幾云夢也。至徐凝「一條界破靑山色」眞惡俗語﹐東坡斥之是矣。後人尙多爲之辯護﹐一何可笑。記鄭子尹《白水瀑布》詩﹐有「美人乳花玉胸滑」七字﹐生新雋妙﹐人所未道。

二一五﹑陳白沙絕句﹐飄逸超曠﹐語有化機﹐王州亦爲俯首。人徒以理語少之﹐豈知詩者。佳句如「曲肱枕斷疏桐影﹐夢繞白龍池上還。」「我得五龍傳睡法﹐枕痕猶帶華山云。」「惟有白頭裹影﹐只今猶戴玉臺巾。」「拄地撐天吾亦得﹐一莖靑玉過眉長。」「風吹不盡寒蓑月﹐影過松梢十丈來。」「涼夜一蓑搖艇去﹐滿身明月大江流。」惟胸次無滯者﹐乃能有此仙筆。

二一六﹑朱師叔子前贈婁東沈君烈﹝承﹞《卽山詩文鈔》﹐其文幽靈恍惚﹐有奇气﹐然不免墮明季惡習。詩失之粗獷﹐余獨喜其「鏡磨天色云生寺﹐斗大人家樹繞場」一聯﹐頗有气象。《畱題點景齋壁》云「如甕潭光蹙水絲﹐齋茅筱尾拄煙枝。蒸蒸遊夢狂無泊﹐來繞寒燈獨坐時。」亦有奇致。其夫人薄少君﹐能詩工楷﹐有《嫠泣集》一卷﹐皆七絕悼亡之作﹐奇語大句﹐石破天驚﹐亦巾幗之雄矣。

二一七﹑陳散原詩﹕「閒愁千萬絲﹐吐掛啼鵑樹。」極爲奇警。樊榭《紅橋春遊曲》起句云「客愁當春亂如絲﹐掛在紅橋新柳枝。」乃知此意前人已先有。

二一八﹑樊榭《湖樓題壁》句云「朱欄今已朽﹐何況倚欄人。」嚴冬友賞其情深﹐袁隨園著之《詩話》。不知從東坡《法惠寺橫翠閣》詩「雕欄能得幾時好﹖不獨憑欄人易老」二語脫胎來也。

二一九﹑蘇子美詩﹕「窗靜蜂迷出﹐簾輕燕誤飛。」蓋襲自李義山詩「鏡好鸞空舞﹐簾疏燕誤飛。」

二二○﹑厲樊榭詩﹕「春寒來似越兵來。」語特新警﹐蓋本於墜放翁《春寒》絕句「滔天來洚水﹐震瓦戰昆陽。此敵猶能禦﹐春寒不可當」而變化之也。

二二一﹑吳野人﹝陋軒﹞詩﹐前人多盛稱之。沈歸愚曰﹕陋軒詩以性情勝﹐不須典實﹐而胸無渣滓﹐故語語眞朴﹐而越見空靈。潘四農曰﹕其詩字字入人心腑﹐殆天地元气所結。予專選一百餘首﹐朝夕諷玩﹐以爲陶﹑杜之眞衣缽。余按陋軒詩﹐言皆布菽﹐功在風化﹐三百年中與鄭子尹《巢經巢詩》﹐並爲大家。而吳似不及鄭者﹐鄭才大學博﹐無所不能﹐無所不敢﹐縱肆變化處多耳。

二二二﹑野人《難婦行》云「寧爲野田莠﹐不爲城中婦。莠生雨露培﹐婦命如塵埃。江頭六月舉烽燧﹐東南風吹戰艘至。官長首嚴出城禁﹐嬌娃艷婦縮無地。愚者爭向船艙匿﹐覆木覆石水關出。木下石下塡人膚﹐日蒸气塞人叫呼。舟子耳聞眼不顧﹐往來邏卒逢無數。短篙刺刺漸離城﹐岸上骨肉喜且驚。夫來挈妻父挈女﹐開艙十人九人死。吁嗟乎﹗城外天地寬如此﹐此身得到已爲鬼。家人畏罪不敢啼﹐紅顏亂葬靑蒿裹。」一幕慘劇﹐令人心膽碎裂。《江邊行》云「江邊上卒何闐闐﹐防敵用船不用馬。督責有司伐大木﹐符蝶如雨朝暮下。中使嚴威震舊京﹐軍令還愁不奉行。親點猛將二三十﹐帥卒各向江南程。江南誰家不種木﹐到門先索酒與肉。主人有兒賣不暇﹐供給焉能饜其欲。老松枯柏運忽促﹐精魂半夜深山哭。一一皆題上用字﹐樹樹還今運出谷。出谷到江途幾千﹐將主騎馬已先還。家資破盡費不足﹐眾卒仍需常例錢。道路悲號不祝┶﹐槎枒亂集成山阜。一朝舟楫滿沙汀﹐只貴數多不貴精。君不見揚州戰船六百隻﹐輸盡民財乘不得。寒潮寂寂葦花開﹐日暮灘頭渡歸客。」《鄰翁行》云「鄰翁皓首出門去﹐慟哭悔作造船匠。伴無故舊囊無錢﹐此去前途欲誰傍﹖聞道沿江防敵兵﹐造船日夜聲丁丁。工師困憊不得歇﹐張燈把炬波濤明。監使還嫌工弗速﹐如霜刀背鞭皮肉。肉爛腸饑死無數﹐拋卻潮邊飽魚腹。力役人稀大將嗔﹐遠近嚴搜及老身。眼看同輩死亡盡﹐衰羸焉有生歸辰。回頭故鄕妻與子﹐蕭蕭落木西風裹。爨下連朝方斷炊﹐柴門寂寞無鄰里。常憑微技日圖存﹐微技誰知喪一門。君不見船成蕩漾難舉步﹐千檣萬棹蘆灘住。增金急募架舟人﹐有司又派江南賦。」各詩皆感軍事而作者﹐詩人憫亂之情﹐溢諸楮墨矣。

二二三﹑「堂上髙會﹐門前賣子。鹽丁多言﹐折牙齒。」野人《臨場歌》句也。較老杜「朱門酒肉臭﹐路有凍死骨」﹐語更激切。

二二四﹑野人今樂府﹐卽爭舄情﹐愛通隙冊﹐淒急幽哭﹐自爲一宗。

二二五﹑野人《歸後送希文鑾江》云「雪後歸來貧且閒﹐招君共掩溪上關。入門見我慘不言﹐又似從前離別顏。北風冽冽走荒牖﹐看君酌盡一樽酒。頓使羈身入醉鄕﹐若無離恨竟分手。分手去﹐放寒舸。君不自憐轉憐我﹐月出江鳴深夜坐。」寫別情曲折微至﹐一結淡不可收。《七歌》句云「我昔抱屙母在時﹐千里就醫不相離。謂兒形容一何瘦﹐涕浹落入手中糜。只今災荒生計拙﹐茅檐臥病對風雪。昔日食中母淚多﹐今日病裹晨炊絕。」又云「夫沒三月兒出腹﹐我妹心苦無人告。四體饑困不得乳﹐兒哭母哭聲滿屋。績一日得十錢﹐手作口哺到三年。昨夜燈前初學語﹐向舅呼爺音楚楚。兒語翻令阿母悲﹐急掩兒口淚如雨。」《賣書祀母》云「母沒悲今日﹐兒貧過昔時。人間無樂歲﹐地下共長饑。白水當花薦﹐黃梁對雨炊。莫言書寡效﹐今已慰哀思。」《哭妹》第二首云「前日欲出遊﹐臨行妹致辭。淚滴咽喉喑﹐意說永別離。悲風從天來﹐摧折庭樹枝。骨肉死亡至﹐我行將委誰﹖不行瓶桁空﹐兒女號寒饑。躑躅末終日﹐此意妹已知。倉惶就下泉﹐及我在家時。」《吾兒》句云「吾兒齒已壯﹐歡樂平生稀。豈惟室無婦﹐四體無完衣。狀貌亦猶人﹐時命與願違。不知背老父﹐涕淚凡幾揮﹖」《辛亥孟夏三兄嘉經歸葬東淘》句云「四歲離所生﹐命仰伯母活。不悟大人心﹐憐女不憐侄。綺襦擁外孫﹐兒也足無襪。弱膚受風霜﹐擬發叢蠛虱。憊極走還歸﹐持抱生母泣。」骨肉之情﹐深摯沈痛如此。

二二六﹑野人處境﹐至爲窮呃。《秋懷》句云「嬌兒夜中冷﹐抱我肩臂啼。老妻愛癡臥﹐晏起常日低。至此亦不眠﹐坐牀至鳴雞。滿屋風泠泠﹐孤燈虫淒淒。世上寒與饑﹐玆夜到已齊。」《逋鹽錢逃至五竈河作》云「稱貸鹽賈錢﹐三月五倍利。傷此饑饉年﹐追呼雜胥吏。其奴喫竈戶﹐牙爪虎不異。腐儒骨稜稜﹐隨俗受罵詈。秋淸發茱萸﹐償錢期已至。空手我何之﹖鄕廬聊棄置。」又句云「故里水蕩蕩﹐垣傾巷無扉。吾妻此臥屙﹐終日謝糜。甑上澤蛙躍﹐牀前秋蘚肥。無金可糴米﹐病腸幸不饑。」又句云「海岸欲下雨﹐狼鳴五更頭。衰年近異類﹐驚定淚旋流。」然困悴至此﹐初不稍頹其意气。《卒歲》詩云「卒歲苦貧儉﹐欲貸人饔飧。雞鳴溪未曙﹐先擬懷中言。了了多所謀﹐出戶思忽繁。此際慚已甚﹐況乃入其門。主人舊知我﹐一見酒滿尊。誰能背妻子﹐就玆飽與溫。婉轉辭杯﹐懷欲吐復吞。惟恐主人厭﹐舊好翻不惇。不如風雪天﹐歸去眠髙軒。且樂十日餓﹐不受一人恩。」其節槪爲何等乎﹗

二二七﹑啟東先生以﹝C043﹞恙新刻《陳司業詩集》見贈。啟東於司業服膺至深﹐實則其詩淸淡平直﹐初無異人處。特詞必立誠﹐一洗俗艷﹐在我邑固巳爲難能可貴矣。其《述懷》句云「低心作人辭﹐學得花鳥姿。花鳥姿易似﹐速朽將奚爲﹖冶容自言工﹐懼貽髙人嗤。」《古意》句云「芳馨自珍惜﹐不受世重輕。」可以見其自處之髙。《古松》句云「肅肅大臣貌﹐落落修士格。此吾丈人行﹐論交見古徳。振君拔俗姿﹐堅我歲寒力。」尢足以狀其品之剛介。近體佳句﹐如《歸途》云「馬力健知遊冀北﹐櫓聲柔覺到江南。」《自笑》云「書緣借得看逾急﹐友爲無多誼轉濃。」《覺老》云「尊前無事溫閒事﹐夢裹逢人盡故人」《示慶社》云「且以娛吾腕晚景﹐料難俟汝長成年。」《病起》云「老來暫健如殘照﹐事往旋生等撲塵。」俱淸眞可味。《悼亡》五首之二云「我輩鍾情故自長﹐別於垂老更難忘。不如晨牝兼獅吼﹐少下今朝涕幾行。」「悲思三月損容肌﹐霜益粘須鬢益絲。恐負生平憐我意﹐從今不忍復相思。」語𨿽質而情彌深﹐殊覺勝於啼風怨雨者萬萬也。袁枚捨此二首﹐而取「出門交寡入門求」﹑「何必他生訂會期」二首﹐著之《詩話》﹐眞所謂微之識夫者。司業詩《別裁集》選之﹐𨿽不多﹐而其風格可見。

二二八﹑有淸一代﹐鉅公能詩者﹐首推王文簡﹑阮文達﹑祁文端﹑張文襄諸公。而文達﹑文襄之寫景﹐尢爲工妙。文達五言如《曉登吳山有晴意復泛舟入西湖遂大霽》句云「西北雙峯髙﹐雨气猶霏霏。東南倚山郭﹐隱隱明朝暉。颯然長風至﹐與波相因依。初日忽灩瀲﹐敗云自翻飛。柔櫓劃淸朗﹐照見山四圍。江湖卑濕气﹐廓然空所歸。」《五更過蘇堤列炬中見桃柳正妍》句云「淸鐘動疏樾﹐缺月猶在天。山光余夜碧﹐湖水生空煙。春煙約微風﹐飛落蘇堤邊。」《湖嚴瀨至蘭溪》句云「春江三百里﹐一瀉眾山破。流云如秋潮﹐始識風力大。連帆撲天去﹐其勢頗無懦。」《冒雨由縉雲趨麗水道出桃花交靑黃龍諸嶺雲气萬狀勝於晴時》句云「林間正懷煙﹐花岫猶屯香。降隨猛泉落﹐升共黃雲翔。」《仲冬詣天竺復過靈隱蔬飯冒雪登西湖第一樓》句云「櫓聲動煙水﹐如與雁相答。山樓對南屏﹐萬樹擁一塔。窗虛眾影歸﹐懷衝雅情洽。」《自新泰至泰安僕馬已憊而日始午更乘山輿登岱夜宿孔子廟曉觀日出作》句云「飛泉渙其聲﹐天風與之蕩。絕壁松倒垂﹐雕鶚不及掠。何由濕蒼翠﹖白雲日相養。」又云「日觀開扶桑﹐元气浴混淆。色鑄黃金天﹐嶽影搖淸曠。」《天臺雨後至石梁觀瀑宿上方廣寺》句云「隨指落斷虹﹐翹掌抉云漢。動地春雷鳴﹐開峽白龍竄。奔爭勢益狂﹐激落派皆散。」《晉水》句云「沙淨水逾明﹐石觸波始動。」又云「淸川淡不收﹐山月暮將弄。風泉一夜聲﹐洗我空林夢。」《春日安陸道中題王鑑畫楚山淸曉捲》句云「一片綠沈沈﹐彊半是春艸。煙淨湖水明﹐山影向湖倒。」《粵西平樂峽中》句云「殘云臥半山﹐松際一何濕﹖淸損弄飛泉﹐兩巖夾水立。襲人山气涼﹐空翠入呼吸。」《新秋夜行陽朔濰水上》句云「斜看露腳飛﹐夜气濕將滴。幽艸生暗香﹐虫喧破山寂。」《湘江村捨》句云「竹密一徑空﹐照見人間綠。」《泛湘川過南嶽得雨》句云「剛風激低雷﹐涼气落平楚。余電煽殘夜﹐曉煙沍前浦。天北暫放晴﹐明霞半軒舉。」《梁湖道中》句云「山深皆有路﹐浪靜不通潮。暮色浮松頂﹐淸香動麥苗。」《曉雨登吳山》句云「艸木宣山气﹐江湖納雨聲。」《常雲峯》句云「怪石立孱顏﹐濃云常在山。翻疑碧峯走﹐山沒白雲間。」《石門潭》句云「淺瀨平春浪﹐澄潭受遠風。」《臺州夜坐》句云「樓陰流素月﹐山影接明河。」《漪園晚眺》句云「萍開魚影亂﹐松靜鶴巢涼。遠水交平岸﹐秋山耐夕陽。」《登八詠樓》句云「山破雪猶積﹐野荒風易生。」《曉至西溪祭社稷壇》句云「流水開天影﹐頹云壓電光。」《夏日過雲棲》句云「滿地綠云滑﹐隔林紅日涼。」《渡滹沱》句云「沙明猶帶月﹐冰合尙翻波。」《度梅嶺》句云「雲气更成嶺﹐星光能照山。」《日出洞庭湖》句云「星河隨夜去﹐云夢入天無。」《夜泊》句云「岸艸萬虫響﹐山松纖月涼。」《閱盤龍江登雄川閣望滇池》句云「四山靑過雨﹐萬畝綠分秧。」《曉坐後院石壇》句云「晨光銷落月﹐霜气肅邊山。」淸妙處可追石湖。

二二九﹑文達七言﹐佳者如《天臺山紀遊》句云「山下白雲凝不流﹐浪花卷出靑鰲頭。惟有經臺立天表﹐不與天气同沈浮。」《大姑山阻風看月》句云「月與水平我平月﹐金波玉浪搖光精。須臾轉出碧山頂﹐冰輪碾塔如有聲。」《可渡橋夜月》句云「橋東峻阪石突兀﹐橋西行人燈出沒。一樓窗外萬山深﹐風弄溪聲洗春月。」皆得東坡之一體。如「山風入院旆初動﹐潮气滿城關未開。」「江合雙流爭入峽﹐山盤千疊竟通舟。」「風裹雲霞無定色﹐水中星斗落髙天。」「極浦荷花騰夜气﹐出懷詞筆破涼秋。」「六朝山色禪光定﹐雙澗泉聲客性閒。」「掉臂已過白雲上﹐回頭盡見萬峯低。」「云影遠浮雙塔動﹐水光閒浸一山孤。」「風沙捲地來河朔﹐春气隨云去汴淮。」「雜樹陰中燈影亂﹐流云缺處月華開。」「潮頭沙影猶淸淺﹐月底巒光更渾淪。」「初月殘陽交弄影﹐綠楊紅杏共扶春。」「月如停處當頭近﹐風到和時撲面圓。」「風光漸掃纏綿雨﹐雲水原隨澹蕩身。」「靑艸气香疑有瘴﹐綠榕陰重惜無舂。」「生翠石看羣玉染﹐泥金霞愛暮天烘。」「日影倒騰峯頂去﹐晚涼平貼水邊來。」「淸气勝於花爛漫﹐午陰比似屋。」「黃葉多時有霜气﹐翠微空處卽秋光」等句﹐皆淸麗圓潤﹐末人勝境﹐可與樊榭爭席矣。

二三○﹑家名山丈詩﹐愈老而愈眞﹐頃寄余《乙亥存稿》一冊﹐殆語語從肺腑中流出﹐錄其可話者數首。《謝流民送薺菜》云「流民出門忍饑凍﹐杖頭錢少難爲眾。何處人間無往來﹖一筐薺菜來相送。願君麥熟還故鄕﹐四野一色黃雲黃。老夫或者攜筇至﹐領取千家餅餌香。」《蟻舟亭紀事》之二云「雪後桃花照眼明﹐菜畦亦復吐黃英。來鴻直是無歸思﹐愁看春郊寸麥靑。」「何曾爲國作幹城﹐羞道胸中十萬兵。管領哀鴻五千翼﹐老夫差不負平生。」數年來災旱頻仍﹐四方流民至常州者﹐丈每賑濟之。甲戌﹑乙亥間﹐流民至者愈多﹐縣府議逐之﹐丈力阻。災民日集丈門﹐賑濟無以爲濟﹐則隻身走錫﹑滬鬻字助賑﹐全活無算。讀此數詩﹐仁人之言藹如也。《萍花夢》云「淸溪碧水何處邊﹖萍花疊疊開金錢。倚山臨流屋數間﹐屋中仿佛調冰弦。門開一陣金鈴響﹐忽然大喜從天降。佳兒佳婿並出迎﹐執手相看道無恙。懷中玉雪初離乳﹐原是名山外孫女。室中金石價連城﹐一字不失岐陽鼓。我兒學篆更精進﹐意境淸閒气渾古。屋後層樓天尺五﹐檐頭白鶴時飛舞。靑瑣無塵不啟封﹐他年畱與名山住。」此悼其婿女之作。婿爲謝玉岑﹐夫婦俱工文詞書法﹐先後病歿。我友朱大可挽之云「佳偶同嗟長麗閣﹐奇才還惜兩當軒。」最爲工切。《羅浮仙影》云「羅浮仙子貌傾城﹐化身千億滿寰瀛。登場慣自作棄婦﹐多少蛾眉恨不平。邃天萬里提封遠﹐一夕狂飆如席捲。誰使兒家受惡名﹐景升兒子眞豚犬。」此與余《胡蝶曲》同一用意﹐而丈以五十六字括之。《論詩》云「謝家池艸生春日﹐釋氏桃花悟道時。人力到時天趣出﹐不須說與少年知。」丈之自道如此﹐豈與塗抹妖紅輩爭一日之長者。頤丈乃極重餘詩﹐以爲風格爲時賢所不及﹐少年之嘲﹐吾知免矣。

二三一﹑﹝C043﹞恙寫示近作數首﹐皆有本事可話者。《東海有勇婦》云「東海有勇婦﹐車轅不得疑。公私未暇顧﹐戴天中心悲。狹路一相逢﹐菩薩先低眉。佛堂同禮拜﹐吞炭事無奇。願完申厥志﹐就逮身甘隨。獄官例有問﹐慷慨陳其辭。懦夫飾須眉﹐勇婦棄燕支。國仇寧不念﹐終爲勇婦嗤。」此爲施從濱女劍翹刺孫傳芳事作也。余亦有《趙娥》一詩﹐用意與此略同。詩云「東漢有趙娥﹐父膏仇家刃。骨肉餘一雛﹐仇身焉得近。十年懷苦辛﹐蓄志抵瑕釁。都亭狹路逢﹐一擊奮身進。殺賊自詣官﹐語罷气猶振。理獄官所職﹐死法我之分。官長亦何賢﹐偕亡欲棄印。古豈不相及﹐劍气出雲鬢。堂堂戴天仇﹐東南昔坐鎭。虎血巽蒲團﹐大地六種震。州郡不表閭﹐胡爲反逮訊﹖彼哉焉足責﹐國仇且莫問。倘爲巾幗羞﹐坤道行婦順。」君又有《題顧彥平面獒》云「噬我﹐茫茫喪門口。搖尾矜得食﹐一嗾效奔走。吠主勢或然﹐守戶功落後。彥平塊壘懷﹐下筆酒傾斗。何不補方山﹐髙戴旌狗。」此刺冀東殷逆輩也。狗戴方山冠而舞﹐見《漢書五行志》。《哀丰臺芍藥》云「丰臺云錦千燕支﹐花根蠹腐心傷悲。花奴低首失主宰﹐馬逸蹴踏名園葵。今年春風開好花﹐明年春花生亂麻。何年再發春風芽﹖粉蝶飄零燕無家﹐關河蒼莽日欲斜。」末句又作「寒日莽莽紅天涯」。此詠日兵踞丰臺也。《燕云》云「燕云如狗變躊躇﹐白晝宣南鬼一車。社樹春秋憑野鼠﹐城門鐘鼓祀爰居。補天身手窮媧女﹐仇海文章屬子虛。我對梅花惟咽雪﹐豈堪編匯北盟書。」此首用意與前首略同。

二三二﹑沈寐叟《跋支謝詩》云「老莊告退﹐山水方滋。此亦一時承流接響之士耳。支公模山範水﹐固已華妙絕倫﹔謝公卒章﹐多託玄思。風流祖述﹐正是一家。挹其鏗諧﹐則皆平原之雅奏也。」又云「支謝皆禪玄互證。支喜言玄﹐謝喜言冥﹐此二公自得之趣。謝固猶畱意遣物﹐支公恢恢﹐與道大適矣。」此論造微﹐前人未發。余欲本寐叟此意﹐於支謝後取王右丞﹑柳柳州﹑袁爽秋及寐叟四家爲嗣音﹐爲詩壇別標一幟。六家詩皆根極道妙﹐消息三幡﹐於勃奉回穴泓崢蕭瑟之際﹐致其鰓理﹐發其興趣。昔韓子因文見道﹐詩獨不可爲見道因乎﹖第恐索解人不易耳。

二三三﹑持恆社中﹐沈希幹﹝訁刃﹞詩功最深﹐雕肝鏤腎﹐不作一猶人語。有《國心樓詩》一卷﹐錄其尢勝者入《詩話》。《秋曉》云「曙鐘催夢千門靜﹐曉角吟風一葉凋。驚起西窗眠不得﹐西來秋气怒於潮。」下句從定庵詩變化而出。《夜聞風雨有懷半衲》云「夜聞風雨江城冷﹐擁衾不寤更漏永。前短檠挑復明﹐風破紙窗動搖影。忽憶故人湘水南﹐遙知此景亦應諳。明朝杲杲日東出﹐萬點楚山靑更尖。」《記夢》云「步登烽火臺﹐臺髙何所見﹖長城走怒龍﹐蟠鎖萬山亂。臺北狼頭大纛紅﹐臺前流水日淙淙。祖龍舊卒人間盡﹐寥落關河風雨中。」《呈午生表兄》云「去歲惠石章﹐繒囊懸肘後。ЩЩ風雨夕﹐裔裔云生紐。絕技由來天下希﹐君家刀法更雄奇。大方若再砉然奏﹐飛入南天作紫。」《聞梅園梅花盛開將往訪之》云「客從梅園來﹐語我梅花發。夭矯浮玉虯﹐紛披散香雪。玉笛樓中莫浪吹﹐靑靑如豆可憐時。衝寒會上羅浮去﹐折得東風第一枝。」以上四首﹐風格略同﹐頗近遺山。《赴蠡園道中》二絕云「緩步過溪幹﹐天風來寥廓。獨鳥倏衝飛﹐冷然柏子落。」「白鷺浴寒江﹐秋色最佳處。驀見水紅裳﹐姍姍度林去。」冷雋﹐在希幹詩中爲別調。《飲歸》云「夢想太平今日遂﹐一杯多謝酒家春。歸來掉臂人間世﹐身是羲皇以上人。」有獨往獨來之槪。《冬柳》云「寒意摧髙柳﹐艱難剩此身。可憐枯漧襄﹐已孕萬條春。未解悲搖落﹐寧辭任苦辛。蹇屯應有復﹐爲謝眼中人。」見道之語。希幹自謂三﹑四二語從陳守玄「誰知衰謝中﹐生气已勃抽」二句胎化而出。瑗仲詩亦有「繁霜豪雪原成物﹐冷蕊孤花足可娛」二句﹐命意略同。《歲暮》云「爲客一年了﹐飛騰竟負身。枉傳工七字﹐何以慰雙親﹖學謝齒同長﹐家緣宦更貧。稻粱空蓄汝﹐慚愧采蕭人。」沈鬱。《新荷》云「新荷出水時﹐鋒芒何其銳﹖旣經風雨多﹐圓轉隨風拜。圓轉復圓轉﹐秋霜不汝害。」閱世有得之言﹐與瑗仲詩「入世漸知情冷暖」同一用意。《畱別社友》云「一年逢二別﹐每別必作詩。別離終有限﹐詩思無巳時。去歲梅花放﹐與君等暫離。轉瞬又分袂﹐荷葉寄相思。此別尙自可﹐秋來相見期。況我又不歸﹐陳參同棲遲。明年之今日﹐海角與天涯。別後無再別﹐惆悵不勝悲。我有傷心淚﹐亦有傷心辭。並待明年發﹐酸辛暫自持。」此首用筆得宋人法。七律斷句《暮春書感》云「血已不如前日熱﹐春原欲共落花殘。」硬語盤空。《得友人書》云「一紙乍溫天外夢﹐六年何限眼中人。」顧視淸髙﹐並可追步前賢。

二三四﹑希幹又善於持論﹐論古有獨到。其《論宋人詩絕句》十首云「ㄎ扯樓臺成七寶﹐絕無奇气貫虹霓。江山半壁安排定﹐開國宗風拜玉溪。」「肉食之徒未必耽﹐梅歐變格有回甘。著花老樹存風韻﹐詩法還從拙處參。」「居士自來還自去﹐我家江水發源初。華嚴彈指千門現﹐尙有撐腸萬卷書。」「薔薇芍藥女郎妍﹐詩骨由來出自天。解得乾坤存二气﹐芭蕉山石各千年。」「拈出江西一辦香﹐欲求眞解總微茫。誰於瘦硬通神處﹐別悟心傳接艸堂﹖」「掛角羚羊不可求﹐滄浪一語竟千秋。張揚神韻輕功力﹐誰挽滔滔萬派流﹖」「莫對靑山談世事﹐會衝風雪出楡關。可憐白髮垂垂盡﹐直望王師到蓋棺。」「風雅從來豈在玆﹐九僧直到四靈時。最無聊賴人間世﹐妝點山林處士詩。」「三百年來養土朝﹐新亭風雨聽吹簫。汴梁回首塵沙裹﹐不及煙波廿四橋。」「歷劫滄桑未可磨﹐幾人收拾此山河﹖网羅一代興亡淚﹐壓捲堂堂《正气歌》。」此十詩於風檐寸晷中成之﹐可稱捷才。除第一首稍嫌文致外﹐餘論皆當﹐詩筆亦雅馴﹐第八首最佳。

二三五﹑數年前與瑗仲合輯《古今人論詩詩鈔》﹐以抄胥乏人﹐先成《論詩絕句詩鈔》八卷﹐二﹑三千首﹐頗多傳抄珍祕之作﹐外間不經見者。本書之輯﹐賅有六義﹐集自古迄今之大詩人﹐批評自古迄今之大詩人﹐必能得其確﹐必能得其平﹐可作爲詩學批評史讀。此一義也。元遺山詩﹕「鴛鴦繡了從教看﹐莫把金鍼度與人。」此亦未盡然。今以詩人開發詩之祕巧﹐自能得其眞。此二義也。羅致自唐迄今之詩人數百家﹐並其小史及作品﹐可抵一部文學史。此三義也。數百人之議論﹐𨿽相反不同﹐而實相成者。此四義也。网羅各說﹐不加可否﹐使讀者仁者見仁﹐智者見智。此五義也。其不著名之作家﹐借名人批評﹐得以不朽﹐蒼而存之﹐意在發潛徳之幽光。此六義也。惜稿𨿽寫定﹐尙無力付梓﹐公諸同好耳。

一二六﹑淸詩人如鄭子尹﹑江叔諸家﹐皆曾致力於東野﹐而胡云持《石笥山房詩集》學孟尢專且工。稱浙派詩者﹐每尊樊榭﹑大宗。若論千辟萬灌﹐洞精駭矚﹐則厲﹑杭俱未逮石笥也。石笥《讀孟郊詩》二首云「靈象古人共﹐獨許夫子詩。收來渾得最﹐變出只教奇。吟得一生盡﹐果將大造虧。佞心合佞耳﹐聽樂不聽悲。誰洗灰石崖﹐手糸亙寡珥絲﹖胸盞灌瑤瀑﹐眼篦刮霜枝。碧燈照洛居﹐石淙敲詠扉。乞君三四字﹐歸喚淸气隨。」其二云「詩中有靈劍﹐劍劍切玉鋒。詩中吐逸葩﹐葩葩仙芙蓉。鮑謝不抉暗﹐畱韻盂齒淙。金骨振鏗聳﹐秋魂濯溶溶。溶溶復淡淡﹐正色無冶容。一讀夜十起﹐誓覺除盲聾。髙美得卑妒﹐寒天無號虫。懷者孟夫子﹐不恨不可逢。往往虛空交﹐見影瘦若筇。何必兩頡頏﹐不散爲雲龍。」可見其祈向所在。今摘其五言精語之學孟者於此。《古詞效東野》云「東風暖九州﹐不春湘水波。」《古劍》云「一去尋無蹤﹐但見風雨送。」《寓館讀書》云「疑學破險敵﹐新知雋奇琛。以此無窮年﹐餉彼徑寸心。」又云「時利巧鑄人﹐世故畏黥我。」《聞蟋蟀》云「似開造化口﹐盡把否卦說。說聵天下耳﹐聲銷落殘月。」《雨中題雲臺寺》云「寺樓夢春陰﹐千峯不可曙。白壓東湖天﹐飛掛庭前樹。」《詠諫果》云「置蜜錕釒吾端﹐或者如舐掌。」《望嶽》云「嶽如古賢人﹐中立危其冠。獨正萬古色﹐天地見義端。」《歲暮還燕山寓宅書懷》云「我生常苦貧﹐未解作貧語。」又云「誇方工診國﹐誓葉羞雕楮。」又云「判志鼓柔刀﹐織心投暗桿。」《送宋約》云「六詩發天喙﹐能者鏗其精。」《海棠花時﹐顧秀才朱何兩助教同觀憫忠寺》云「風日盡玉眩﹐綺繡隨春唾。築枝玲瓏髙﹐溢景臺殿破。」又云「粉憐脂澤費﹐香怕憚心ネ。」《畱鄭汝能》云「舉世困軟熟﹐所向柔容顏。可嘆風俗敝﹐更到文字間。」《攄意》云「我欲鞭昆侖﹐鞭赤山血流。我欲剪北斗﹐天舌施其喉。」《孤懷》云「大海忽然凍﹐短日靑蒼低。上天下天風﹐萬物不敢西。」又云「日月爲漆燈﹐銀海色滄溟。乾坤作大冢﹐山兵陳灰釘。亻血亻血葬萬古﹐永髙天靑。」又云「媚移九州春﹐萬物忘速老。」《送陳同年荊湖行》云「眾人桃李顏﹐塵士易成嫁。彼姝難爲容﹐皎皎幽林下。」《送治易僧明遇》﹕「纖明有眾晦﹐共臘無孤春。」又云「頂紺爭老雪﹐眸花蕩今靑。」又云「師來桐江云﹐煮粥桐江湖。桐江洗秋天﹐綠手寥謬謬。腳踏江水歌﹐不敢饞饑蛟。」又云「時俗昧道本﹐髙者淫文章。」《故府》云「饑寒苟無門﹐莫道甚微細。」《蔡處士歲寒堂》云「心音悅孤宣﹐物刃謝外鋟。」皆掐擢腎胃而出。神來之筆﹐往往石破天驚﹐可奪造化。

二三七﹑石笥才力有餘於孟之外﹐故能爲短兵相接﹐亦能長槍大戟。其雄詭之處﹐實得自昌黎。如《曉渡安東觀海市已驟風雨》句云「黠幻嗟可怪﹐忽乾造物嗔。大聲噫然號﹐雪恣崩奔。蹴踏萬銀屋﹐昂軒來咀吞。閃ㄈ晦昧際﹐日月顚尻臀。向來崢嶸觀﹐詭噩不及辰。文章或抱化﹐瑰麗未肯淪。百狀窮媾輳﹐敲然吐輪困。特耳目怪﹐被物何所勛﹖」《將登華嶽》句云「海日積微金﹐凍瀑點淸漏。置身鴻蒙前﹐眞气入膚腠。問天懶搔頭﹐惟有靑貿貿。」又云「三峯不到地﹐引手入吾彀。思從造其巓﹐畢覽著懷袖。乾坤白顥顥﹐一世藏隘陋。」《龍鐘》句云「門牡自飛拔﹐金鐵乘空遊。昴畢相與鬥﹐谷洛尋戈矛。蜮有窈窕化﹐人言作於牛。上天下地間﹐破散詎可收。誕幻訝萬千﹐何獨龍鍾尢。」《沁口》句云「銀漢卻曳地﹐天開倒垂窗。或如虛空倚﹐巖屋綴髙扛。瞰汲謝罌盎﹐湍爭擺魂忄只。竦削絕坳底﹐下上誰綠幢﹖」《河內晚宿》句云「朝辭上黨發﹐百里見天井。回看屯云合﹐已失太行頂。壯歸臯原浩﹐宇宙气驟醒。驅馳縱空闊﹐鄴洛見要領。」《望嶽》云「嶽色千里來﹐秀照東海碧。湧出自何代﹖天地隘胸臆。莫測雷雨藏﹐顧駭元气積。誰能辧初終﹖萬古同一息。」《畫天臺石梁》句云「側足蹈焦原﹐祖發遊呂梁。神勇無物險﹐心全得天常。浮海淩三軍﹐獨勝受兩降。」《送萬侍禦歸黃州》句云「聲名翰林舊﹐執法星辰抗。車與雞棲同﹐瘦馬認窮巷。屢爭司寇獄﹐臺署森气象。坐令文俗吏﹐齟齬出誼謗。」《潼關》句云「西南商於入﹐峭插萬嶺厚。崢嶸制函谷﹐重扼閉嚴構。」又句云「河流春天黃﹐樹通長安繡。旌旗閒久臥﹐花柳更明晝」皆闖杜韓堂奧。長篇如《烈女李三行》尢有名。七古如《蓮子憶辭》《江上秋夕放歌》《剡中人紙歌》《漢杜陵五鳳銅行燈檠歌》《後五風銅行燈檠歌》《衡山昆侖臺》《題周復運糧圖》《渭水飛龍行》《畫鷹歌》等﹐俱傑作﹐太多不錄。

二三八﹑石笥近體力振唐音﹐玆摘其佳句。《天妃閘》云「篙楫驕三老﹐荊揚急萬艘。」《洞庭》云「混茫行白日﹐天地足淸秋。」《霍山》云「千年汾水上﹐不斷冀州靑。雨色含全晉﹐嵐光接八陘。」《宿山館》云「危藤飲蛟黑﹐虛石館熊靑。」《登江中小渚》云「孤城延短角﹐髙鳥壯淸秋。」《登嶽祠萬壽閣》﹕「關山低一气﹐河渭失同流。」《平山堂》云「興衰此華屋﹐歌笑幾揚州﹖」《淮浦》﹕「岸沙分鷺白﹐浦雨捲虹明。」《示厲伏淮》云「山林無楚服﹐天地有虞羅。」《華陰城北樓》云「樹低天入渭﹐嶽送雨浮秦。」此聯從杜詩「地平江動蜀﹐天遠樹浮秦」化出。《石樓堡》云「寺藏冰峪險﹐天倚戍樓斜。」《向髙平》云「云蒸上黨起﹐天放下舂晴。」《錢塘路》云「獵裙烘磧火﹐霜帳簇春貂。」《寒夜》云「凍苦星辰白﹐霜明鼓角幹。」《泊船京江口》云「星斗春天濕﹐魚龍夜气髙。」《雨帆》云「片雲低供濕﹐髙浪遠疑平。」《秋晴眺海上臺》云「窮秋更懷古﹐橫海一登臺。宇曠盤雕下﹐沙明獵騎回。」《新安出關》云「舊關移漢出﹐去馬背秦低。」《井陘入土門至壽陽路》云「渴泉爭遠汲﹐病土礙春畬。」《河潼間》云「霜關摧四扇﹐風瀑裂中條。」《丁卯正月移僦城西道士院》云「佳處正於春小靳﹐病餘味覺睡能饞。」《至成都》云「曉云棧過千盤﹐直下刀州向錦官。猿鳥風光隨畫旆﹐鶯花時節解銀鞍。」《送施令入蜀》云「試穿秦棧向刀州﹐樹杪靑天掛驛樓。萬點山隨飛鳥過﹐一春花抵曲江遊。」《春日偶書》云「海棠風外傳春語﹐燕子樓前送曉眠。沈炯未歸庾信老﹐鬢絲禁換幾流年﹖」《秋日西興舊關口登樓眺望浙江感懷》云「寺樓紅破夕陽鐘﹐猶自徵帆去未窮。如此江山人獨立﹐無情天地水方東。」《寒食近》云「占燭豈知鄕有信﹐還家還與夢成謀。」《度飛狐》云「樹窄馬蹄穿虎穴﹐人低鴉背出羊腸。」《寄釀西西奼二家兄》云「難上離船頻握手﹐遠從岐路更回頭。」《次韻汪師李》云「秦山好去非無地﹐楚筆狂來莫問天。」又云「一衤屈借藏癡抵虱﹐九絲遲吐餓於蠶。」全首如《白下懷古》云「天闕牛頭漫寂寥﹐江城春浪動春潮。驕媒射雉還芳艸﹐三月藏烏又柳條。紫蓋黃旗空廢壠﹐靑絲白馬認何朝﹖多情獨有秦淮水﹐一片盈盈過板橋。」「朱雀桁南路欲沈﹐雞鳴埭口月長新。馬臨瓜步無行迹﹐龍臥鍾山不計春。啼鳥一聲亡國恨﹐東風如蘿六朝人。蘭成畱得閒詞賦﹐腸斷江關最後身。」「霸气消沈王气終﹐後時猶唱水中龍。金星酒喚何人勸﹖玉樹歌憐絕代容。千載飄零柰何帝﹐五更遙斷景陽鐘。南朝報本長幹寺﹐乞食僧歸特地逢。」哀感跌宕﹐似勝樊榭《秦淮懷古》之作。《將赴幕府書懷題旅壁》云「人海王城著此身﹐破除殘臘又經春。前緣欲悟三生石﹐異地仍憐一奇塵。送客關山雙鬢影﹐無情天地兩車輪。勞生不值莊周笑﹐且向橫流更問津。」亦深至。《將發揚州》云「夢踏吳王送女潮﹐過江吹徧冶城簫。煙花三月連淮浦﹐風絮千年嫁六朝。誰共題詩圍錦瑟﹖空餘翻酒障紅綃。他時記取飛鶯節﹐畫舫靑門未覺遙。」風調特佳﹐朗朗如玉山上行。

二三九﹑黎二樵《五百四峯堂詩鈔》﹐刻奇警﹐融少陵﹑昌黎﹑昌谷﹑山谷於一鑪。尢工寫景﹐在幹嘉時殆可獨步嶺南。五古之工絕者﹐如《鐵鑪頂》句云「絕壁小鐵圍﹐壁根窈虛牝。奔流趨叢壑﹐水石斗古忿。上流穿石鼻﹐盤絞鐵牛糸引。抱舷短篙﹐入水揠橫軫。舟住石飲釒芮﹐舟去石嚙臏。頗怪東逝舸﹐捩舵亟風隼。笑指我西去﹐動若虫蠕蠕。」《白馬角》句云「長河怒一折﹐赤浪攢萬嶽。渦盤大江回﹐芥擲巨艘弱。」《鼓湧灘》句云「舟人輕風波﹐至此慘不語。脈脈奔長江﹐畏色自太古。上舟鈍若石﹐下舟猛於弩。盤渦入地叫﹐聲過十里許。」又句云「慘淡石見血﹐無乃蛟龍怒﹖」《龍門灘》句云「西江幾千里﹐有力使倒流。獰石張厥角﹐直欲礪我舟。竹纜如枯藤﹐裊裊山上頭。失勢倘一落﹐萬鈞亦浮漚。」以上寫灘行奇險﹐森列目前。又如《華首臺至洗衲石》句云「鐵石積古寒﹐玉條媚今秀。」《水簾洞》句云「千百石迸﹐匯此一簾水。淸寒先迎人﹐去此尙一里。」《延解寺至寶積寺》句云「俯窺無底云﹐卻立千丈壁。東峯忽深黑﹐雷霆迸虛石。雨來挾飛瀑﹐聲與萬松敵。長云過人頂﹐急步脫我屐。」《浴日亭》句云「海曉雲壓水﹐上有山壓云。晨颼轉欹帆﹐萬嶺懸空奔。」《月下戲詠》句云「半歲海上月﹐雲水气相裹。今夕視行影﹐始能辧人我。」《秋熟坐困王竹坪來話別北行》句云「赤光射城垣﹐赫若外大焚。正晝牛馬汗﹐裂地入日痕。」《看山詠懷》句云「諸山落余靑﹐碧重水不受。蕩漾村瓦間﹐虛無潑深秀。」無一語墮恆蹊。余尢喜其《題鼎湖龍湫》句云「淸潭斂秋姿﹐萬象碧轉靜。連山赴東海﹐气若千虎猛。小挽西顧勢﹐一石亦不肯。飛泉裊天來﹐白虹結長綆。曳之入深黑﹐乃帖耳引頸。至今千丈底﹐猙獰靡遺影。」《擊龍洲》句云「神籠走水底﹐水面回其頭。張呀吸西江﹐江水皆倒流。帝曰東西疆﹐此物作鴻溝。天吳鑄鐵索﹐索之永使畱。頰頤作山石﹐髯鬣爲松楸。隆然厥額隼﹐作殿作岑樓。樓標銳槎枒﹐略如厥角修。口則爲窟巖﹐許之鳴深幽。萬里源﹐可以滋渴喉。老曇大好事﹐跨坐奠上游。至今數鐵柱﹐出沒代河洲。三江動地來﹐聲塞西南陬﹐龍謂得借水﹐可脫天所囚。吼叫集厥類﹐百處起潭湫。並力喃巨鎖﹐湧水爲山邱。驚絕蒼梧魂﹐起爲坤軸憂。」極奇詭縱肆﹐非尋常模山範水者所能。

二四○﹑二樵致力於昌谷極深﹐曾手批《昌谷集》。其七古如《巫山髙》句云「長狐嘯血成碧苔﹐一絲冷夢尋不回。」《憶昔行》句云「黃昏碧火行木客﹐陰桐雄狐拜金馬。」《昨夢李呂谷彈琴》句云「紅琴剩血彈澀吟﹐千年以還吾識音。」《秋風引》句云「秋機不軋犬不吠﹐魂去風中曉無迹。」又云「詩成欠伸影在壁﹐亭亭脈脈逼人直。何須會面驚瘦極﹐已向空墻見衣窄。」《金花廟》句云「鵝潭煙平月如夢﹐云車軋波工顏凍。」皆神似昌谷者。然二僬七古以仕韓樹骨﹐故不終落此圈套。集中最工之作﹐當推《刀歌》。以外諸篇﹐多工起勢﹐往往千錘百煉而出。如《徐天池怪石松樹歌》云「元冥一角塞雷雨﹐虛壁動蕩風吹衫。」《範寬畫山水》云「古壁落險欲摧﹐一展範寬山水生驚猜。斑斑裂絹作墨色﹐石角漬上紅莓苔。」《畫山水歌寄何勤良》云「病起臥過九十日﹐一日碧盡湖上山。」《江雨》雲﹕「江上一角雨奔走﹐雨腳所到生層波。四方赤云上萬丈﹐重不肯墮光嵯峨。」《羅浮觀日圖》云「羅浮欲雨天突兀﹐暮云晚山辧不得。不知一夜雲化水﹐洗出東南半天碧。」《寄羅浮張煉師》云「山風吹云云出山﹐山中之水流人間。請君一試問雲水﹐茫茫天地何時還﹖」《曉出村舟中作》云「懸山覆水不到水﹐水雲似海不似云。一身自作海上客﹐此山離立雲中君。」《江上行》云「湖上秋光闊無著﹐約束結成明月團。」《苦熱行》云「萬物不動日影直﹐直如火弩射透石。東南三日雨雲積﹐天拔海移不得。嗟爾風聲死無力﹗」《端州縣齋》云「四天潑翠城郭濕﹐城頭窺人萬山立。城門朝開塞奔峭﹐勢欲與人爭出入。」《酬楊明府以詩謝作歸來小影兼示別意》云「羚羊劈天開一門﹐中裊一綫痕。」《蘆灣漁笛題其檐小影圖》云「夜色夢夢月勞勞﹐蘆花飛髙笛聲髙。笛聲秋戌削﹐蘆葉颼颼如奏刀。」《長歌行懷虛舟》云「我忽不樂吁虛舟﹐一哭未破十日愁。茶爾疲役過半百﹐汗下底事能千秋﹖」皆一气湧現﹐神來气來之作。其《題徐天池怪石松樹歌》云「天低地昂向落日﹐魯韓之戰方癡酣。天池有筆力如此﹐樵也有臂猶能擔。」大足以自狀其詩境也。《答同學問僕詩》云「簡也於爲詩﹐刻意軋新響。當其跨闊步﹐語亦頗倜儻。試復虛自舉﹐得失如指掌。霜警鐘候鳴﹐悲壯秋淸爽。艸暖虫細吟﹐幽咽春駘蕩。勞或蠶抽心﹐輟食入羅网。靜或女懷春﹐有怨言惝恍。以玆攖其生﹐作苦時技癢。一世取自畢﹐千秋敢延想。方寸抱冰雪﹐萬里在俯仰。吾希禦風返﹐誰與恃源往﹖自非駿馬骨﹐焉得蒙上賞。倘誠虎姿﹐老死气騰上。」《與升父論詩》云「造物者呈露﹐各自有气力。文章之根源﹐厥至窺命脈。廣以納諸有﹐細以入一息。神明絕欺妄﹐語言濾精液。狂簡謬小儒﹐愚賤坐大惑。袁生爾何感﹐使我露肝膈。聲詩之於人﹐有甚弈秋弈。無使心有鵠﹐勿冀名生翼。如將遊名山﹐且爲言所歷。士生古人後﹐寧有不踐迹。始則傍門戶﹐終自豎戟。裨校轉渠帥﹐揮叱返巨敵。一身數生死﹐百戰資學識。絕境無坦步﹐髙唱有裂笛。彎弓石爲肉﹐磨刀水先赤。萬仞虛我踵﹐我射自正直。人方局而哭﹐我已遊八極。究其所歸理﹐靜破萬物的。要於其發端﹐眞气貫虹霓。遇之在旦暮﹐帛長不逃尺。反身弗能誠﹐可任背負刺。」其甘苦有得之言﹐歷歷自道之矣。

二四一﹑二樵五律﹐可分寫景與言情二者論之。寫景者刻意新穎﹐句多錘煉﹐如「盤渦翻大樹﹐缺岸陷孤城。」「馬竭嘶云表﹐人來出石中。」「隔花人共語﹐招手鳥成羣。」「水影動深樹﹐山光窺短墻。秋村黃葉瓦﹐一半入斜陽。」「潮增夜天白﹐樹合晚云黃。」「風長云亦厭﹐江闊月無依。」「水滿碧不動﹐春郊新雨晴。」「淸江淸不極﹐泯泯肅心魂。」「日氵念魚龍气﹐苔行蚌蛤痕。」「月流動衣碎﹐人影入溪停。露靜叢葦白﹐雨多空地靑。」「日薄淪花气﹐風恬軟鳥聲。」「遠帆破雨入﹐疾鳥捩江歸。」皆未經人道。舒情之作﹐意多沈鬱﹐全首如《瀟瀟江上雨》雲﹕「瀟瀟江上雨﹐日夜送殘春。艸綠淸明節﹐家無祭掃人。古今爲客地﹐多少負恩身﹖淚奇西來水﹐迢遙東去津。」《亡妹生日》云「死後尙生辰﹐生辰哭死人。死長生趣短﹐生近死年新。邊冢鄰饑鬼﹐南魂眷老親。滄江斷雲下﹐揮淚雨靑春。」皆所謂淚痕血點沾胸臆者。斷句如《三十》云「艱危疑造命﹐微賤益增才。」見道之言。《廣州有傳余作古者﹐及見呂石帆等始驚喜尙在》云「諸君皆不欲﹐一命尙宜貧。」翻用杜詩「世人皆欲殺」意。《去家》云「去家無百里﹐入夢有千端。」翻用山谷詩「系船三百里﹐去夢無一寸」意。《七月七日往端州》云「兒啼無母夜﹐親夢有方遊。」沈痛。此外律句﹐如《南霧》云「南霧萬物濕﹐西云千丈髙。此身有大藥﹐無病取微勞。」《畫鷹》句云「老樹秋落日﹐古墻風滿原。蒼然眉睫動﹐誰以羽毛論﹖」皆體勢劍ㄙ﹐一气盤折﹐得浣花之神。

二四二﹑二樵七律剿削奇崛﹐微病其過煉。然如「客心勞似江上葉﹐日日苦吟江上風」一類之句﹐佳處自不可沒。至如「細雨人歸芳艸晚﹐東風牛借落花眠。」「沙銜日腳帆陰轉﹐云逐天根雨勢圓。」則妍秀而自然矣。《蒲褐山房詩話》所摘﹐尙非其至者。余別取其跌宕之作﹐如《邕州》云「不勝今昔親垂老﹐如此風煙我再來。」《望仙坡最髙樓》云「短長道路供離別﹐少壯交遊半死生。」《邕州城樓》云「歸心東與急流爭﹐又見飛帆西去程。知有年華在前路﹐可教人事但長徵﹖」《復題望仙坡》云「四天風雨趨平楚﹐一郡雲山共此樓。」《得秦述堯嶽州書》云「巴陵殘雪見春還﹐南國鶯花幾日閒﹖水落九江開楚澤﹐眼明寸碧是君山。」《開鏡》云「掩書開鏡入中年﹐白日黃河急鬢邊。哀樂以來常夢鬼﹐死生無著轉疑仙。」《開鏡》一詩﹐尢超警。以外如《夜合花》云「鴨頭力破重胎綠﹐魚子深團一撮黃。睡亦近人翻與坐﹐暗如觸處不宜光。」詠物精妙貼切。《錄別張大谷十二月廿五日》云「身先夢去惟應戀﹐客並春來不肯遲。」淒婉。《示友》云「殘年賤於無家別﹐昨夢嬌雛哭母聲。」哀厲。《示袁睫巢》云「憂患以來生有命﹐饑寒爭與病勞身。」沈鬱。《題亡婦憚病圖》云「生爲幻女無身相﹐夢入禪天接笑啼。水火風災離眾病﹐去來今佛訊菩提。」禪語入詩﹐尢妙。近人胡步曾譏二樵詩貌似唐人﹐非知言也。

二四三﹑二樵《梨花》詩云「梅花去後人間月﹐只有梨花得二分。」神來之筆﹐然從宋僧圓復詩「燕子來歸梅落盡﹐小窗明月屬梨花」句脫胎而出。

二四四﹑錢石詩﹐淸眞鏟刻﹐神景開闔﹐體大思精﹐卓然大家﹐在雍﹑幹間無敵手。然尙不逮鄭子尹﹐則以其刪汰未淨﹐集中酬應之作較多﹔且才气騰踔﹐意境變化處亦微遜於鄭。集中名作如《僮歸》十七首﹑《興隆店》一首﹑《寄善元於南窪僧屋過而撫之雜寫》五首﹑《到家作》四首之二﹐皆元气淋漓﹐直欲雁行杜﹑韓者。以外五古寫景之工者﹐有如《初二夜聽雪作》句云「宵聲最淸慮﹐況在風竹間。而當雪落深﹐小閣如空山。」《題蔡叟竹寒沙碧山莊圖》句云「云蒸曉光白﹐雷磋秋聲駛。後園一髻淸﹐髙頂肆遐。」《扳罾》句云「一雨洲渚活﹐荻蘆風不幹。溪翁夜來夢﹐已落門前灘。」《淸遠道士養鶴澗》句云「靈阜不抗云﹐幽篁乃紆澗。澗聲雲气中﹐翠與白相幻。」《在嚴州十里外泊》句云「天影淺深水﹐頤聲前後山。以身入秋碧﹐恍鷺與鷴。」《木蘭詩》句云「山綠勝江南﹐濃苔樹陰照。髙瞻澀難上﹐大嶺如壁峭。穿林仄輪轅﹐與馬爭悍栗。千峯壯九秋﹐萬里歸一眺。」又云「遙瞻勢圍合﹐正覺日光閃。下走紛鹿羣﹐上飛絕鴉點。」又云「日覺深山深﹐日忘大漠大。大坡忽以豁﹐髙立數峯最。深峪忽以回﹐翠微數峯外。乃知開闔間﹐造物方未艾。」又云「夜蒸雨徹曉﹐曉凍天已晴。雲气若飛絮﹐山坳寒不輕。蒙蒙日亭午﹐秋暑背汗生。涼飆振空起﹐突作奔雷聲。雷轉雹隨電﹐珠璣撒地明。電收雹旋止﹐山迥淸風淸。」又云「須臾云吐納﹐繼續靑周遭。雁排人字去﹐天與秋心髙。」又云「峯秀林益茂﹐月髙澗逾淸。出林看團園﹐就枕聞琮。」又云「秋林早晚佳﹐秋山往復好。日行秋色中﹐矯苜感晴昊。」又云「徘徊飛雨夕﹐至曉開巖曲。薄霜被黃沙﹐寒意在馬足。」又云「西出兩峯口﹐萬燈中夜紅。回思千山云﹐有夢時來通。《並洞庭東岸行》句云「羣山趨暫頓﹐脈已落湖腹。浸所未及吞﹐岸亦頗如谷。實則湖之餘﹐非能自盈縮。」《興安至全州》句云「出土靑見根﹐千尋削巨凸。或皆側疊成﹐石與石相切。」《緣瀑布落處入黃石巖望雙劍峯》句云「仿想龍不躍﹐竦對寒無雷。篁風萬氵氵爵﹐松雨千崔巍。翠皆著壁起﹐髙豈由人栽﹖立於靜深內﹐笑瀑外喧う。」《過凍河至黃牛堡》句云「橋南艸如毯﹐艸上峯如幢。始憐煎茶頃﹐勝絕不可雙。」《鳳嶺》句云「卻望後山云﹐疊見來時路。路平盤乃勝﹐山大折成趣。」《宿攝山夜月步至徳云庵前坐松下》句云「一榻靜鳴泉﹐半檐涼出月。篁深下曲坡﹐萬影非恍惚。」刻畫光景﹐具有獨到。

二四五﹑石七古﹐硬語盤空。如《登燕子磯望金陵》句云「觀音門外春風濕﹐磯石橫當大江立﹐磯頭客袂吹江急。」《題秋山白雲圖》句云「獨峯見頂不見麓﹐紙色卽云云半幅。蒼涼天襯峯影寒﹐動噓靜嗡神爲完。」《題陳大明經西溪書屋圖》句云「倩人遂作西溪圖﹐問君未結西溪廬﹐笑君且復圖中居。」《劉松年觀畫圖》句云「人事無常畫中畫﹐畫中看畫無人會。我今猶是畫中人﹐畫外居然發長喟。」《送萬二之陽山》句云「上灘下灘灘轉急﹐上嶺下嶺嶺忽陡。此客非貪趙尉金﹐此心直送錢塘口。」《田盤松石圖爲少宰佟公介福畫並賦長歌》句云「蜂攢辦襲不一致﹐石昂不翔欹不墜。峯峯累石千億成﹐千億石罅松根生。石以松瘦皮膚靑﹐松以石老須髯橫。」《題許秋曹道基竹人圖》句云「昨宵雷雨風怒號﹐夢中吹折庭槐梢。故園平安今好在﹐我非饑鳳寧無巢。一竿倘借釣魴與﹐涉海不羨神山鰲。」《王安道華山圖》句云「十年想望《華山圖》﹐但見詩記序跋云。一朝見圖不暇憶華山﹐何況畫之前後詩與文。華山遊者或詩文﹐未聞兼以能畫聞。老人能畫復能詩文遊﹐華山以來無匹儔。盈尺松云四十幅﹐不知此身猶在屋。」《觀大唐中興頌刻石》句云「天南唐後無此如﹐元公之文魯公書。體逾騷人擅雅傑﹐畫若鐵柱撐空虛。俯臨大淵削崖壁﹐三百尺餘秋翠滴﹐披艸讀之曉虫寂。天開靈境初何心﹐客蓄奇懷遠相覿。面石久益欽兩公﹐興唐家國誠哉忠。江深山荒風露濕﹐不語之語精猶充。」《題南嶽藤杖》句云「梅花修竹東海廬﹐出爲我船亦爲輿。有山可眺偕徐徐﹐何必直上昆侖墟。」《倪文貞公畫冊歌》句云「畫山非山水非水﹐畫樹非樹石非石。胸中有物不得消﹐墨海鯨波隨戲劇。」《邵文莊公溫硯歌》句云「公家香庵卽聽松﹐硯今靜覆庵松濃。松根石泉泉第二﹐松頂雲山山九龍。竹鑪煮茶甌正碧﹐銅鑪置硯灰自紅。梅花萬樹雪三尺﹐我欲從之過大冬。」《將遊支硎華山天平諸勝﹐先夕系船獅子山下﹐風雨驟作﹐天明益橫﹐不得登岸而賦長歌》句云「我所思兮華山天池蓮葉馨﹐支公住處鶴亭馬間秋暑淸。其南獨峯模糊靑﹐中有白雲一綫泉琮。靈巖之髙何啻三百六十丈﹐今者不見但見蒼煙橫。」皆勁气直達﹐不假辭藻修飾﹐彌見筆力之淸矯。至如《上巳登平山堂》句云「春風年年柳毿毿﹐年少行樂我尙堪。愁心莫值湔裙女﹐指點飛花揚子南。」《法源寺看海棠》句雲「水遠山長餘夢在﹐鶯飛燕語繁紅度。齊奴步障底須誇﹖片段慈云淺深護。」《題吳鴻臚玉綸古藤詩思捲》句云「尙書不見藤自花﹐獨唱無酬春日斜。過墻戲蝶翻成隊﹐穿架遊蜂已放衙。」又云「紫纓絡掛香風初﹐明年香風還醉餘。直爲鴻臚偏好古﹐令人閒裹感尙書。」又何其婉也。

二四六﹑淸人七律﹐學唐者不失之膚廓﹐卽失之滑易﹔學宋者不失之生硬﹐卽失之纖弱。唐人之佳處在興會淋漓﹐宋人之佳處在意境新穎﹐石獨能取二者之長﹐而出以自己之面目。渾灝流轉﹐大气磅礡﹐不屑屑於一二字爭工拙。《到家作》四首爲最工外﹐餘如《登多景樓》句云「第一江山第一樓﹐闌干孤迥俯晴秋。幾家北顧憑天塹﹐終古南朝怨石頭。」《王五春日金陵書來及秋懷之》句云「殘山剩水春三閣﹐燕子桃花酒一杯。何限斜陽入詩句﹐笑君猶爲昔人哀。」《懷陳丈向中西安》句云「重騎代馬堅冰滑﹐已出潼關落木初。」《武昌》句云「望望岷峨勢陡回﹐東流水乍入江來。出城樓閣連山起﹐對岸人家兩郡開。」《嶽州》句云「南浮衡嶽三秋色﹐西下岷江萬里聲。」《長沙》句云「天翠秋暉淸復淸﹐江山回合處開城。霸圖實始周熊繹﹐騷怨空傳漢賈生。」《淸流關》句云「廣寧門外二千程﹐齊魯河淮坦迆行。突據岡巒髙壘險﹐全收吳楚大江橫。」《題施儀部學濂九峯讀書圖》句云「乍浦九峯靑到海﹐屠墳秋鳥脆登盤。十分占得讀書力﹐一出憑爲朝士看。」《夜行將至柳前作》句云「滕縣南來眾山靜﹐徐州東下大河深。浮生那必關天地﹐轉瞬眞憐卽古今。明月落將滄海外﹐暫教不見鬢毛侵。」《蒲州》句云「維南太華三峯倚﹐自北黃河九曲來。」俱气體壯闊﹐筆力雄健。此外五七言佳句﹐如「門深筠翠底﹐僧老菊黃余。」「閉門靑竹色﹐沈磬夕陽天。」「倚檐雷晚作﹐剪燭雨宵行。」「人聲淸隔澗﹐竹影密遮山。」「愁以多閒破﹐春難薄暮長。」「隔城山過雨﹐平岸水生香。」「水淸秋更碧﹐煙淡曉無痕。」「市遙聽轉雜﹐屋古意多危。」「籬圍紅樹短﹐庭養白雲寒。」「藥鑪人旖旎﹐禪榻晝婆姿。」「一叢春薤玉花白﹐咫尺研山江气靑。」「船回浦雨初收冷﹐鳥下陂煙忽斷靑。」「石壁翠云相對起﹐野橋紅樹獨吟來。」「枯枝失勢髙驚瓦﹐黑霧遭時遠妒山。」「諸客莫因秋气動﹐此堂方與病身閒。」「平生幾度逢今夜﹐寒意當空逼老梅。」「秋在黍粱人語靜﹐路無塵土馬蹄前。」「千尋瀑掛起蒼壁﹐萬片嵐蒸生渴苔。」「放艇白花霧曉﹐收罾綠樹柳風晴。」「飛來黃蝶晚無數﹐圍得靑山明一村。」「田園別後黃金盡﹐科第成來白髮疏。」「酒散獨依斜月坐﹐春穠猶屬老年思。」「觀化本來流水似﹐論心今有故人知。」「眞心到此毋相謔﹐絕藝成來必自矜。」「後水轉爲前水出﹐左山趨與右山迎。」「屋於髙處非忘世﹐志欲終焉此讀書。」「踏靑人出村無雨﹐上冢船回樹有煙。」或淸新﹐或遒健﹐一洗幹﹑嘉時詩人靡曼浮滑之習。

二四七﹑石七絕之佳者﹐如《眞州》云「篷窗無語看潮生﹐瓜步山低漸近城。多謝竇家門外柳﹐向人今日作淸明。」《望石湖》云「治平寺南湖翠昏﹐柳枝茭葉見灘痕。《楞伽》不管無情雨﹐一夜吹花滿範村。」《夜遇吳江》云「一曲簫聲十里風﹐松陵何處月朦朧﹖剛腸不信詞人最﹐眼對靑春嫁小紅。」《徐秀才汪上捨同舟小飲﹐沿蘇堤看桃花過淨慈寺復憩花港》六首之二云「土步魚香玉手羹﹐浪頭蘊碧活船行。今朝直倚東風勢﹐惱得無情亦有情。」「水榭人歸蘚欲封﹐知魚知我且從容。夕陽苦覺非前度﹐忒煞薰須炙萼濃。」《蘇堤桃花》云「蛺蝶團飛漫作狂﹐那知千媚自中央。未能向日輕分笑﹐噤瘁才施薄薄妝。」《梁聲士秋曹招同諸友飲紫藤花下》云「晚來花重曉來枝﹐今日人看昨日詩。﹝適張大理送昨看花詩至﹞此意老藤須不會﹐可能箋乞綰芳時﹖」《城西春遊》云「春人相喚挈都藍﹐又叩隋家七寶函。綠動廣寒門外柳﹐不勝煙露憶江南。」「修林矮屋翠連畦﹐趁得山光一帶西。指點玉鉤斜近在﹐忍寒偏不放棠梨。」皆妍秀入骨﹐知大家不徒以盤空硬語勝也。

二四八﹑五絕一體﹐極不易作。石集中﹐殊多佳作﹐非元﹑明後人所辦。如《吳歌》二首云「靑靑梅子仁﹐酸劇惟一个。同船替作飯﹐半路防相餓。」「焚香深閣裹﹐豈不以歡故。機鳴無餘絲﹐拋卻欲何作。」《橫塘曲》云「吹瘦門前樹﹐秋鶯坐夢中。橫塘雨猶可﹐不願橫塘風。」皆有古意。余尢喜《其題王仲山漏山水牯牛冊子》八絕句之五云「頃刻桃花林﹐牛放我自遊。桃花紅正深﹐我在不見牛。」「失牛乃剩我﹐尋牛卻忘家。夕陽一路云﹐並不見桃花。」「前山綠復綠﹐牛兮莫思我。我今獨思牛﹐牛我無一可。」「驀地見牛回﹐手招直牛口。本非別家牛﹐費此一招手。」「招之未必歸﹐定力何以能﹖拽將鼻孔轉﹐猶隔一條繩。」以詩談禪﹐妙在不落言詮。

二四九﹑黃山遊屐﹐晚明爲盛。紀遊之詩﹐以牧齋爲最工。近年汽車道通﹐直抵山麓﹐遊客沓至﹐羌非昔比。余所見近人遊黃山詩之工者﹐殆莫如金丈松岑及許疑庵二家之作。金作雄奇﹐許詩精煉﹐鼎足頗難其人。乙亥秋﹐同邑楊﹝C043﹞恙自黃山歸﹐閉門覓句﹐得五古二﹑三十首﹐寫以示余﹐則廉悍奇崛﹐又能於許﹑金二家外別出手眼。三十六峯之遊﹐爲不孤負矣。今錄其尢工者於此。其一云「歙黃三百里﹐停輪湯溪市。峯是雲門峯﹐水是丰樂水。生計捉白雲﹐開門飯云子。買云贈遠人﹐開盒云未死。」其三云「昨經小心坡﹐惕然禁下顧。輿臺亦戒懼﹐張皇悔傭雇。石罅行蜴蜥﹐未許鶴安步。有如上峽船﹐推挽山如故。」其五云「黃山以畫擬﹐刻畫類北宗。天都獨渾古﹐鉤勒避浮松。壁穿漏髙泉﹐石裂囚矮松。峯界各不犯﹐峯路各不通。若問桂林山﹐異曲而同工。﹝同遊孫良翰﹐久遊粵西﹐謂黃山不減陽朔。」﹞其六云「黃山開畫宗﹐皖派守刻苦。硬鉤筆不襯﹐或間大劈斧。尺木與瞿山﹐削中規矩。漸江與石濤﹐法亦於焉取。我來參畫禪﹐亦頗堅門戶。﹝予向愛新安派山水。﹞造化眞本師﹐何必倪黃譜。」其七云「四更山已明﹐僧院歇鼓鐘。盥洗下蓮溝﹐攀摘靑芙蓉。枝低援我手﹐云忙笑我蹤。何不稍息心﹐瞑坐蒲團松﹖」其八云「黟山卅六峯﹐大塊結精英。胚胎鴻前﹐軒皇加令名。無峯不骨立﹐無樹不側生。石不合事理﹐樹不近人情。歷數寰宇中﹐黃華差足評。﹝明未白民有《黃華合評》。﹞」其九云「黃山絕樵人﹐僅僅采石耳。捨身幹仞巖﹐長繩結喜子。失足無底壑﹐枵腹飽豺虎。石耳其如何﹖畱待人滋補。」其十云「我昔浴熟海﹐今復浴湯泉。小閣臨大壑﹐入室硫黃煙。澄瑩暢脈絡﹐百病借泄宣。軒皇昔煉丹﹐此水已沸煎。何必尊環丘﹐矜奇王子年。」其十一云「鑿山開道路﹐一綫贅口通。﹝一綫天﹑贅魚﹐險僅通人。﹞設要當萬夫﹐丸泥可以封。鰲背坐四顧﹐劍芒森尖峯。山气服心兵﹐杳冥道所宗。蓄意養谷神﹐先拜丹壇松。」其十二云「泰山嚴道貌﹐相形落凡庸。北黟創奇格﹐與世罕雷同。此山擅三絕﹐厥維松雲峯。峯色太古火﹐石縫千年松。云來不得行﹐出首靑芙蓉。」其十五云「萬綠桃花山﹐秋翠拭丹邱。沈沒黃海中﹐顯晦難自由。沈陸現虛幻﹐浩汗千峯投。千峯若暗礁﹐觸石星槎浮。海水有淺深﹐厚薄窮測鉤。量云備準尺﹐朱砂先出頭。」其十六云「峯頭快秋晴﹐下方苦陰晦。云分兩世界﹐上下頗隔礙。銀濤無邊際﹐日華耀云背。漭氵養一萬里﹐舒卷髮光彩。云收海枯涸﹐云合山塡海。但得葬云壑﹐揚州定後悔。」其二十云「夜宿白龍潭﹐天愁崩巨雷。行聲萬軍馬﹐出山爭奔う。積潭潤鱗甲﹐建瓴難倒回。潭幹龍甲癢﹐一怒千山ㄨ。」其二十一云「孫子善用兵﹐星月慣偸度。趨裝丞相原﹐熹微昧艸樹。輿人散歸馬﹐圖近訝分路。聲聞九龍瀑﹐過之不一顧。譬如審古畫﹐气局領髙趣。筆筆泥迹象﹐困苦少神悟。解嘲聊自慰﹐用作《山經》注。」其二十二云「我行歙黃道﹐勝如讀畫語。石師寫林邱﹐非艸非叢楚。及今細辧之﹐所畫乃蜀黍。﹝歙山多植玉蜀黍﹐始悟石濤晝境。石師著有《畫語綠》。﹞麓臺守繩墨﹐石谷死故楮。艸率新安派﹐能自出機杼。陳言矜六法﹐如鴟銜腐鼠。請看迎面峯﹐筆筆金剛杵。」其二十三云「拳曲黃山松﹐志趣郁奇古。何以形容之﹖蒼官兼短簿。託根石不讓﹐殊遇獲寸土。掙紮成名松﹐淘汰已難數。」其二十六云「東下始信峯﹐言循苦竹溪。嶺岈當洞壑﹐石怒拒攀躋。上有兩仙人﹐對弈分東西。一枰千萬祀﹐壽與軒皇齊。山靜局不亂﹐不言見端倪。何似橘中叟﹖乘龍隔云泥。」﹝C043﹞恙工畫﹐故詩中多以畫諭。曰「造化眞本師」﹐曰「北黟創奇格﹐與世罕雷同」﹐曰「譬如審古畫﹐气局領髙趣。筆筆泥迹象﹐困苦少神悟」﹐曰「陳言矜六法﹐如鴟銜腐鼠。請看迎面峯﹐筆筆金剛杵」﹐自道其畫﹐亦自道其詩也。﹝C043﹞恙近年所作﹐荒率之中﹐彌饒古趣﹐庶幾不煩繩削而自合者。

二五○﹑同邑張禊觴﹝同詠﹞明經﹐汪丈啟東老友也。曩於茗座上屢接緒論。偶作詩﹐不事雕鐫﹐自有眞味。懶不肯自存﹐獨汪丈什襲珍藏之。積十餘年﹐得若干捲﹐署曰《神默齋詩鈔》。明經旣歸道山﹐丈爲醵金排印﹐以傳於世。金丈松岑謂其詩若加以功力﹐可及陳太初。惜明經之無意於此也。汪丈屢囑余采其佳篇入《詩話》﹐重違其意﹐今錄其短章二首及斷句於此。《治園》云「春雨朝初過﹐治園辟艸叢。誤將馬齒莧﹐當作雁來紅。及長知非是﹐已勞灌漑功。徒勞不足恨﹐恨爲小艸蒙。」《題鴝鵒》云「胎化旣入禽﹐自有禽成侶。類別難彊合﹐胡爲學人語﹖世人浮語已病多﹐況又新增爾一科。萬事是非究不識﹐人非人是相依阿。語言益亂將柰何﹖」《士女吟》句云﹕」美女不須壽﹐壽則減其色。佳士不須名﹐名則損其徳。」《自述》句云「亂書堆裹住﹐苦菜味中生。」《守貧》句云「夢多驚夜短﹐酒保舂寒。」《園居》句云「臺避詩中債﹐杯安酒裹貧。扶花刪亂艸﹐揀藥取勞薪。」《靑菜》句云「遺味與人俾識苦﹐碎身濟世願爲齏。」皆所謂深人無淺語﹐不足與薰香摘艷者道。

二五一﹑瑞安陳雁迅﹐以其鄕余梅史﹝瀾﹞未刊遺詩名《味菜根齋詩稿》者示余﹐囑采入《詩話》。全詩凡九十五首﹐皆平穩之作。佳句如﹕「松徑鶴眠秋夢淡﹐竹房人語夜燈靑。」「人趨遠市孤煙散﹐雨過空城一雁飛。」「人來竹塢雙鳩雨﹐秋老菱湖一笛風」之類﹐皆可入《蒲褐山房詩話》者。五言如「坐觀秋水白﹐照見此心淸。」「有時還飲酒﹐無日不吟詩。」可想其人。絕句如「昨夜小窗風雪裹﹐夢攜樽酒看梅花。」「指點鐘聲秋寺裹﹐淡金塔影畫斜陽。」單句如「半簾花影護春寒」﹐「栽花贏得一身閒」﹐亦佳。大抵此類詩淸人爲之獨多﹐最是無聊。

二五二﹑陳獨漉《讀秦記》云「謗聲易弭怨難除﹐秦法𨿽嚴亦甚疏。夜半橋邊呼孺子﹐人間猶有未燒書。」此詩傳誦已久。頃閱《袁中郎集》﹐則竟是竊取中郎。中郎詩爲《經下邳》云「諸儒坑盡一身余﹐始覺秦家綱目疏。枉把六經灰火底﹐橋邊猶有未燒書。」獨漉爲嶺南大家﹐何不檢乃爾﹖因此聯想及近日偸詩名手杭人徐某﹐近又大竊李越縵詩﹐印成小頁﹐分寄友朋。此君殆眞以世人皆無目者邪﹖何不以陳獨漉爲借口﹐更可放膽而竊。呵呵﹗

二五三﹑蘇子美《淮中晚泊犢頭》云「春陰垂野艸靑靑﹐時有幽花一樹明。晚泊孤舟占祠下﹐滿川風雨看潮生。」絕似韋蘇州。山谷頗愛之。明人「空庭簾捲晝亦暝﹐隔墻惟見桃花明」二語﹐與此詩「春陰」二句﹐同一善狀光景﹐而明詩巧矣。又近人海藏有「春陰庭角濃於墨﹐襯出江梅半樹明」句﹐齲ǔ亦與此同。

二五四﹑沈歸愚《病中作》句云「臥病憎夜長﹐望晨如望赦。」十字寫病人情緒如見。此老作詩﹐未嘗無性靈。然實本於袁中郎詩「病裹望歸如望赦」七字。

二五五﹑黃仲則《病愈作歌》句云「我曾大小數十病﹐𨿽脫鬼手生則殘。有如老將身經百餘戰﹐徧體刻畫皆瘡瘢。重經戰處始長嘆﹐孤軍弱壘心茫然。我思冥中豈亦厭狂客﹐幾度得遣吟魂還。或者天意忌作達﹐坎凜始識爲人難。否則山靈水怪夜深哭﹐畏我幽僻工雕剜。明知無益聚爲祟﹐汝曹再至眞無顏。」鄭子尹《贈趙曉峯》句云「鬼亦厭斯人﹐不使犯其界。放我萬里歸﹐忽若脫天械。」二詩用意略同﹐而繁簡各極其妙。

二五六﹑雁迅以其鄕前輩戴守雅﹝炳﹞《璞廬詩存》示余﹐囑爲論次。戴君沈浸於五七字中者蓋已數十年﹐所作皆和平雅正之音﹐不沾染近人瘦硬鉤棘之習气。佳句如《四十感懷》云「曾經一萬四千日﹐漫作東西南北人。」《靑鎭分水墩》云「越吳此地分鄰界﹐風雨遙天撼小樓。」《黃君楚雄贈菊作枕志謝》云「千里歸心三徑夢﹐五更香气一牀秋。」《桐鄕公廨》云「書生作宦終成拙﹐晚歲吟詩總欠工。」此語翻用杜公「老去漸於詩律細」意﹐的是詩人通病。其新樂府《馬蹄袖》及《髮辮》二章﹐頗有趣﹐因長不錄。

二五七﹑葉譽虎寄贈其曾大父葉英華《斜月杏花屋詩鈔》四卷。英華以詞名道﹑咸間﹐有《花影吹笙詞鈔》行世。其詩則至丙子春始刊行﹐用字琢句﹐細秀淸圓﹐如瑤臺嬋娟﹐竟體芬芳﹐自是詞人之詩﹐不必求其風格之髙也。佳句如「雨餘飛絮懶﹐風細落花圓。」「無眠知夜气﹐多病負春光。」「秋聲羣馬健﹐風力萬潮來。」「墜葉依螢定﹐流云度月忙。」「書城圍坐穩﹐花海貯愁難。」「愁深憑酒遣﹐夢嫩倩花扶。」「月約詩心闊﹐秋先病骨知。」「綠飛螢影瘦﹐紅澀蘚痕幹。」「月影寫禪意﹐花香聞妙心。」「冷知秋气味﹐靜寫月身心。」「鬢華非爲愁中老﹐花冷難從熱處開。」「衣上酒痕融作淚﹐鷗邊人夢穩於家。」「書味醉人余酒意﹐蜂聲搖蘿入花魂。」「離懷入夜常如醉﹐病體逢秋彊自持。」「燈焰綠低才鬼傳﹐脂痕紅印女兒詩。」「徑僻長肥書帶艸﹐家貧開瘦米囊花。」「香魂靜愛簾初下﹐樹影斜看月乍移。」「畫理每從深夜得﹐離愁生怕落花知。」「會遣韶華催鬢髮﹐幾曾風月負闌干。」行愛鳥聲多種樹﹐生憐蝶夢不離花。」「大抵浮生皆夢幻﹐不妨小事略糊塗。」「傷心花事餘紅藥﹐轉眼斜陽到綠蕪。」「眉月含羞初嫁女﹐ヤ檀燻透在家僧。」「詩心似水流多曲﹐花夢如煙隔一層。」「坐對通宵疑在月﹐蘿來何處更爲云﹖」「無言謾覓來時路﹐寫照仍余幻後身。」﹝二聯詠白桃花。﹞「不盡心情余筆墨﹐無聊春夢醒簾鉤。」「月自隨薴空戀影﹐花緣經雨不聞香。」「與我唱酬余蟋蟀﹐替人憐惜有鴛鴦。」其七絕所作最多﹐亦最佳﹐不勝錄﹐亦摘其佳句於此。「滿地月明秋不管﹐一簾花影當詩題。」「香墨自調三兩滴﹐笑題花辦奇春風。」「偸懶牧童籬畔臥﹐一牛喫過菜花西。」「誰人夜倚紅樓笛﹐一曲殘聲送六朝。」「簾底春人花裹月﹐分明金粉畫南朝。」「一院綠天簾似水﹐爭教人影不如鷗。」「琴心靜悟無弦趣﹐一鶴看人踏影來。」「紅樓隔雨簾遮月﹐那得分明寫斷腸。」「縱使纏綿已離別﹐東風如夢水如人。」「幾點興亡兒女淚﹐借花紅到漢山河。」﹝《題虞美人晝扇》﹞「匝地湘波簾不捲﹐綠窗人臥藥煙中。」「無端淸蘿成胡蝶﹐斜抱花魂緩緩歸。」「炊煙白剪秋痕碧﹐爲問漁舟飯熟無﹖」「如水詩心如夢月﹐可憐花亦在山淸。」「花影一枝扶不起﹐綠陰如夢冷斜陽。」「琴窗綠靜東風弱﹐時嬲落花輕叩門。」「一雨雲波天影黑﹐蜃窗圓劃電分明。」「一夜春魂吹未醒﹐雪花如雨拜香君。」「劇憐病體輕於葉﹐蛺蝶羅衣紙樣裁。」「欲借廣寒三尺地﹐任儂花底葬蛾眉。」「多謝心燈畱夜影﹐照他詩夢到圓時。」「不肯分明通一顧﹐最消魂處是簾櫳。」「我與寒蟬同弔影﹐不嫌風露只斜陽。」「東風吹剩愁多少﹐安置心頭不肯消。」「天香銷蘿藏明月﹐一夜眉梢瘦似君。」「何如香淚流成海﹐一葉雲帆渡裊煙﹖」「蕭疏只有蘆花影﹐臨水無人踏得來。」「分占白鷗雲水福﹐荻花涼透藕絲鄕。」「多謝雨絲閒料理﹐替儂彈淚過淸明。」﹝《柳枝詞》﹞「低首萬方齊合十﹐一盂香露一如來。」「此是妙因如意月﹐不知爲雨抑爲云﹖」「白藕作花蘆茁葉﹐一湖風露屬漁家。」「合取妙香成世界﹐萬花明月夢江南。」「手捉玉盂臨水汲﹐戲撈明月貯光寒。」「無心妙得天然句﹐新綠渾如新嫁娘。」「一燈低照還家夢﹐來往秋心逐夜潮。」古錦囊中句﹐數之不盡﹐略一咀含﹐便覺口香三日。至於《丙辰感事》五律六首﹐詠廣州動亂事﹔《丁巳冬臘感事》五律十首﹐詠英法聯軍攻廣州﹐葉名琛被俘事﹐皆沈鬱蒼涼﹐無愧詩史。與上引之斷句﹐又迥異也。

二五八﹑晚淸詩人﹐學坡公者﹐以何子貞﹝紹基﹞爲第一。《東洲艸堂詩》才力差足敵巢經巢﹐而無子尹之沈厚。集中古體最見筆力﹐近體亦多獨到﹐然尙有幹﹑嘉人結習。白話有過於俚者﹐彌可厭。七古奇作﹐斷推《飛雲巖》爲壓捲。其詩云「垂天之云向空布﹐來爲人間沛甘澍。功成气猛不自收﹐太古陰風莽吹沍。云欲上天天謂頑﹐太虛縹渺無由還。云欲回山斷根絡﹐壑祕巖扃無住著。忙云失勢化閒雲﹐云自無心不悔錯。幻爲百千萬億云﹐云云一气相合分。一云乍起一云落﹐一云向前一云卻。一云奮舞一云懶﹐一云歡喜一云愕。大云睢盱母覆子﹐小云看戢魚吹水。醜云恧縮妍云笑﹐癡云疑立靈云詭。睡云頹散欲著牀﹐澹雲散渙偏成綺。三云四云相頡頏﹐十云百云不亂行。如神如鬼如將相﹐如屋如塔如橋梁。如龜蛇蟄虎兕吼﹐鸞鳳﹤羽失﹥虯龍糾。世間人我與眾生﹐云無不無無不有。云來東北乾坎門﹐性不耐寒思就溫。軒軒欲向東南奔﹐乘巽煦離翕以坤。一云來翔眾云萃﹐上不就天下無地。若離若狎若覬覦﹐不疾不徐偏不墜。百千萬億空中懸﹐饑飽病健相牽連。健云扶攜病雲走﹐飽云汗出饑流涎。涎垂汗注霏珠玉﹐人來云下人云觸。橫奔疾走云尙在﹐仰自摩頭俯捫足。人共云行兩不知﹐千百人戴云半腹。叢叢萬松插云巓﹐如鰲負戴堅。天風時來松亂﹐云凝不動松影圓。白龍同云白天下﹐云不飛回龍亦罷。瀑泉直飛龍所化﹐電激虹伸越云跨。龍則有智云無情﹐云自寂然龍怒鳴。云𨿽大拙乃勝巧﹐龍亦無術升天行。云罅孤亭嵌﹝QSDO﹞々﹐危葉在樹風可脫。亭中呼酒人看云﹐酒動人停雲並活。老僧逢人說慈悲﹐謂千萬億云卽佛。云不見佛佛愛云﹐云佛佛云有伸屈。我躡雲趾坐立眠﹐登巓看松脇聽泉。泉下灌田松照天﹐雲閒無事幾千年。不嫌礙笠又妨屐﹐試與摩挲生潤澤。扣之有聲出自魄﹐非木非金色蒼白。我行十里方出云﹐且蘭早秋天正碧。奇語看詩讀記人﹐我所道云都是石。」此詩具如來三十二相﹐八十種好。一結畫龍點睛﹐化堆垛爲煙雲﹐斯爲神奇。此外如《虎爪筍》句云「竹根穿石石虎踞﹐竹學虎騰成虎怒。攫拏芒角亙橫立﹐迸力搖山爪齊露。淸農鉤鈷破椎屨﹐樵斧無聲剝爪去。」刻畫頗生動。《遊城西碧落寺》句云「森立佛相羅其間﹐借石爲骨松爲顏。頗疑毛髮欲飛動﹐詛意項背皆岡巒。端嚴不敢搖兩足﹐蹴踏惟恐奔羣山。天龍法力鎭坤軸﹐蓮界萬劫髙且閒。」用筆老重。《大人命題顱南雅丈畫唐梅》句云「丈人傾墨先得根﹐墨气已化垂天云。凡物愈古愈奇逸﹐閱歷世變精靈出。何況梅花性屈彊﹐豈肯布葉安花守忄互律。丈人觥觥天與筆﹐懸擎盤旋想精實。古梅神來迫不及﹐萬葉萬枝到倉卒。忽作橫枝千丈勢﹐化作奇龍來據地。不知是花是鱗甲﹐鼓努回搏成拗恣。」又云「命兒作詩不許怪﹐兒詩已出梅花外。萬里同云雪來大﹐此是梅花眞世界。」筆墨酣飽﹐眞寫得出。《題陳忠湣公遺相練栗人屬作》句云「遺貌觥觥面鐵色﹐慘淡風霆繞煙墨。忠魂到處若畱影﹐陰气滿天來殺賊。」繪聲繪影﹐毛髮俱動。《戲題八大山人淸湘子花果合冊》句云「畫師何處堪著我﹖萬物是薪心是火。有薪無薪火性存﹐隱顯少多無不可。苦瓜雪个兩和尙﹐目視天下其猶裸。偶然動筆鉤物情﹐肖生各與還胎卵。心狂不問古河山﹐指諭時拈小花果。」論畫語﹐亦可諭東洲之詩。《九日登黔靈山》句云「千樹萬樹相爭先﹐千石萬石連跟肩。同根下入九地直﹐合气上抱髙天圓。天地精神滋血乳﹐中原臍腹邊枝股。偶從奇穴見嗡噓﹐遂使蠻天有晴雨。」《至山頂》句云「八十四盤三倒拐﹐行人貫魚兼爬蟹。卻愁天近地欲離﹐似蹋空行得懸解。」又云「何必雲容水气合﹐孤峯而外都成海。萬形皆下此獨尊﹐四大眞空我安在﹖多少天人今古思﹐呵壁從頭叩眞宰。」俱不墮恆蹊。《題賈丹生大明湖圖捲》起句云「別來彈指二十年﹐夢似遊魚無可補。」落想靈妙﹐殊不減經巢。

二五九﹑子貞以書法名一代﹐集中論書之作﹐自屬當行。余最喜其《語鈴道人見示宋拓爭坐位帖﹐愛玩多日﹐敬題一詩》﹐句云﹕」大節不奪乃不俗﹐涪叟語透千百層。顏蘇書意正如此﹐源流同異何淄澠。涪叟能言亦能踐﹐一生困踣心堅凝。筆端縱遜雪堂厚﹐亦伸勁鐵蟠枯藤。自米趙來何瑣瑣﹐苦從榮幾求傳燈。千年此道遂晦昧﹐萬手成法相因仍。試看蘭亭兩派後﹐《坐位》覆刻方紛騰。得千錢本便可習﹐求一筆是夫誰曾。香南居士詩字格﹐於眉陽叟最服膺。因於顏行極鑾膠﹐想見胸次常峻贈。」可謂筆端有金剛杵者。《巢經巢集》中﹐有《與趙仲漁婿論書》一詩﹐比較尢勝﹐並錄於此﹕「吾堂謂人號君子﹐考其言行而已矣。天資學力各不同﹐揆以孔孟惟其是。而是之中亦有別﹐與評金玉正相似。光色純瑩見差等﹐要爲足重非僞比。論書又何獨不然﹐心不可見畫在紙。佻怪側軟爲僉人﹐剛方渾重必瑞士。亦有中稜外婀娜﹐斯實柳和鄭嫵媚。羊質虎皮又豈無﹐藝隨身敗足掛齒。古人眞气不虛發﹐借筆於手圖便事。若用頭濡及襟帚﹐亦是其人所作字。吁嗟斯邈至歐顏﹐歷歷作者皆已死。相傳𨿽云有筆法﹐幾人親見崔蔡指﹖就其形迹推運用﹐各據所悟言之耳﹐嘗疑韋鍾同輩人﹐寫時豈有不見理。明明目盡使轉妙﹐破冢捶胸爲何祕﹖蒙《經》已攺李《妙》刪﹐七種執筆文不委。俗圖三手又乖舛﹐方明扌族捉尢若﹝B178﹞。澄心七字出希聲﹐撥燈翻成一市。國朝六藝務返古﹐自宋以後莫睥睨。取法乎上誠盛業﹐識者固已知其敝。吾於六書頗特識﹐落筆每恨無律紀。性不能逾力難彊﹐縱有眞訣亦瞪視。曩年曾睹包氏《述》﹐懵懵莫明其所以。乃今趙郎道其師﹐是從包《述》悟筆髓。爲作五指握管狀﹐如鵝昂頭鴨撥水。自言三載成自然﹐骨鈕爪禿肘肩痺。吾愛汝師翰墨迹﹐獨溯北朝古質體。豈知精苦突尋常﹐信是鉆盤直透底。古今事事順人情﹐未見二王果若此。司直擎拳馮兩撮﹐﹝張從申擎拳握筆﹐馮侃兩指提管。﹞韓五李三亦異旨。﹝韓方明五指包管﹐李少卿三指提管。﹞要之書家止在書﹐毛穎自是任人使。多聞擇善聖所教﹐少見生怪俗之鄙。學古未可一路求﹐論字須識筆外意。汝於此淺當勉旃﹐右軍固教執筆使。」淸眞瘦硬﹐前無古人﹐而起句稍直。

二六○﹑子貞《辰龍關遇雨》句云「山外忽見天﹐天外復見山。山天不相讓﹐矗作辰龍關。北不見秦洞﹐南不見溪蠻。管以數尺地﹐儼若內外閒。石壁訝斗絕﹐秋天凜其顏。」《亂水》句云「亂水無正流﹐亂山無正峯。直立側立石﹐橫生倒生松。」又云「羣山不得路﹐奔騰趨古驛。到門又不入﹐衤能衤戴如荒客。」《輿夫》句云「輿夫生山中﹐山力聚兩股。加以兩綆牢﹐有似傅翼虎。」皆五古中之盤硬似石者。

二六一﹑晚淸詩家﹐多爲宋人一派。七律尙淸新而不求雄偉﹐所以矯明七子空廓之病。其冥搜造微之作﹐良足饜心。而七律沈雄偉麗之觀﹐遂不復見。子貞亦不免此病﹐然亦有一二矯健渾雄者。《元象》云「仰睇髙峯俯瞰川﹐鳥飛猿渡共盤旋。石根水怒水根石﹐天外山驚山外天。形色千章亂昏畫﹐虛空一气作雲煙。厭觀人世間情景﹐元象來窺太始前。」《寧羌州》云「回首終南尙郁蒼﹐鞭絲帽影已新霜。郵亭尙記金牛峽﹐部落空傳白馬羌。漾水兩源偏共嶺﹐蜀山萬點此分疆。近城復見平川景﹐衰柳晴懸落日黃。」《李云生詩來﹐招我再往嘉州﹐余方山峨眉下山﹐欲遊瓦屋次韻奉報》云「山气眞從腳底生﹐到髙寒處萬僧驚。有緣燈佛誰應羨﹐滿指星辰不可名。西極昆侖方右顧﹐中原郡縣盡東傾。此身大有飄然想﹐何必淩雲羨長卿。」此外淸新俊逸之句﹐如《石遺室詩話》所舉者﹐則數之不盡矣。

二六二﹑余前錄沈希幹諸人《今子夜歌》﹐頃見夏丈劍丞亦有斯制﹐亟錄之﹕「儂歡各天涯﹐莫道別離苦。𨿽云不相見﹐朝朝帖耳語。」「思歡隔歡面﹐情不絕如綫。儂唇帖歡耳﹐聞聲不相見。」「歡有手攜鏡﹐照儂雙頰朱。卻道綺羅色﹐不如玉肌膚。」「願歡爲畫工﹐爲儂寫腰身。儂當謝羅綺﹐爲歡小橫陳。」「奇歡一曲歌﹐歷歷珠走盤。隨歡腸輪轉﹐一轉千百旋。」「歡球與儂球﹐如梭擲來往。何物著中心﹖分明結情网。」「一機牽眾車﹐不如駛一船。郎情比鞲韝﹐儂是郎所專。」「情如油揮散﹐之輪自動。共郎馳一車﹐郎迎復郎送。」「共歡翔空遊﹐共歡潛水居。翔有比翼鳥﹐潛有比目魚。」

二六三﹑同門黃君兆裳﹐今春一面忽忽﹐末及深談。別去以七律數章奇示﹐則皆悲婉如黃仲則﹐所謂滿紙秋聲者。錄其二首﹕《秋夜》云「愁緒縈懷賴酒澆﹐那堪秋夜倍無聊。山容病骨同消瘦﹐燈影羈魂共寂寥。負笈何曾忄互兀兀﹐寄書應自悵迢迢。傷心碧海靑天月﹐一角危樓且弄簫。」《將去都門》云「都門於我總無緣﹐兩度來遊不半年。此日又將懷刺去﹐當時何苦爲名牽。傷心親老居人下﹐轉眼秋歸在客先。無柰囊空兼阻雨﹐淒淒旅捨尙畱連。」五﹑六用唐人而變其意。《丙子元旦大雪》詩﹐有「粉飾徒勞慶太平」句﹐亦佳。

二六四﹑淸代嘉興有三大詩人﹕竹﹑石﹑乙庵﹐鼎立於三百年中。瑗仲於三家外﹐亟稱吾家ぅ石先生之作。先生所著有《閩遊》《澄觀》《定廬》《刻楮》《旅逸小稿》諸集﹐舊刻止《刻楮》《旅逸》兩種﹐《閩遊》《定廬》兩集﹐則近歲始刊行。其詩淸新澀奧﹐不作猶人語。嘉道間詩風卑靡﹐ぅ石獨爲宛陵﹑山谷於舉世不爲之日﹐寧非豪傑之士﹖同光以後﹐宋派盛行﹐未始非石﹑ぅ石﹐有以啟其先巳。

二六五﹑ぅ石《閩遊集》二卷﹐爲嘉慶辛酉以前﹐幼年從宦自京入閩之作。刻畫山水﹐別具仙心﹐七絕尢妙。錄其《雨中虹橋泛舟族父東堂先生同作》六絕句之二云「湖風搖曳看云興﹐一紙輕陰畫不能。斜日不來苔磴赤﹐坐茅人語掛漁罾。」「勝槪千年訪蜀岡﹐醉翁不見獨相羊。山頭雨歇一蟬語﹐漠漠野花搖夕陽。」《山行》二絕雲「雨絲吹暝濕微茫﹐松徑連天一發長。決起輿前雙白鷺﹐衝煙先我入斜陽。」「濃翠天開識午晴﹐俄聞淅瀝響簾旌。淸泉百道竹千个﹐並作四山風雨聲。」《步大竿嶺》云「捨輿徒步上層岡﹐左右瑯雁騖行。一陣飄蕭風葉響﹐碧雲如絮濕衣裳。」《江山道中重午》云「千里歸來節候殊﹐入山未佩虎神符。江郎欲雨林煙暗﹐數點朱櫻照客途。」自然深秀﹐宋人髙境。《建陽溪合晚眺》聯句云「四圍煙靄出山城﹐﹝昆山顧有谷笠帆﹞無數峯巒笑晚晴。樹影黏天江一發﹐﹝儀吉﹞溪光抱岸屋三楹。人如鳥借喬柯宿﹐﹝有谷﹞塔與山爭夕照明。水枕新涼聊取適﹐﹝儀吉﹞渡頭明日板橋成。﹝有谷﹞」好句如繪﹐「晴」韻尢特絕。

二六六﹑《定廬集》爲嘉慶庚辰至道光己丑十年之作﹐諸貞壯﹝宗元﹞得諸市攤﹐因而傳刻者。其詩淸新淡逸﹐諧之以情韻。七律如《七月二十日書感》云「眨眼驚心七七期﹐百年世事豈勝悲。燐飛古寺出遊夜﹐淚盡秋燈無寐時。刀尺新涼紛小婦﹐簡編殘字泣孤兒。定齋白髮三千里﹐倘有魂歸慰母慈。﹝十六日移柩於長椿寺後寮﹐定齋見南湖集。﹞」《八月十五日病起書》云「危疾中宵兀自驚﹐起來萬慮一空明。秋心哀樂教風掃﹐道眼榮枯與水平。簿領但充靑史讀﹐書圖如待白雲生。老須幾兩登山屐﹐漫想煙霞悅性情。﹝野雲﹑蘭雪約爲西山之遊。」﹞《重寫哀》四首之二云「京邸奉親才七載﹐悲歡歷歷此房櫳。種花娛晚聽春雨﹐候藥驚心坐曉風。故鏡未移悲罔極﹐靈幡重上恨何窮。臨危尙憶先姑語﹐不得扶持末路同。」「銜悲善病已難勝﹐百事如何一手憑。曉課丹鉛紛擁案﹐夜聲刀尺靜依燈。蔗生均愛中無彊﹐藿食長甘晚更能。兒女他年誰報答﹖繞牀空是淚橫膺。」《次韻玉水五月二十一日作﹐玉水以壬申五月二十一日出戍﹐明年是日悼亡》云「哀逝同聲嘆雨陰﹐憐君西走塞垣深。徵衣萬里縫無恙﹐閨訊逾年病不斟。破夢莫成生死別﹐觀空何恨去來今。人間喑意須臾事﹐且逐風荷一散襟。」《雛孫》云「雛孫四歲周三歲﹐眉宇疏淸頰映紅。見客愛將詩作問﹐入祠自翔拜能工。眼看程課隨諸叔﹐心冀聰明跨若翁。下學未妨仍劇戲﹐替攜竹馬鬧春風。」《白蓮》云「淩波獨立渺傾城﹐翠徑低迷惜蕙蘅。雙槳乍迎明月上﹐一奩遙倚晚煙明。水雲香影空無際﹐鷗鷺因依淡有情。卻悵紅衣漸零落﹐涼宵還共露盤擎。」七絕《樊川詩意圖野雲作》二絕句云「幾年遊覽滯他州﹐陰壑涼云動早秋。湛湛長江無倚薄﹐美人樓上指扁舟。」「離心知不惱瞿曇﹐鄕夢依依舊徑諳。落日朱欄何處倚﹖雁聲如櫓下淮南。」殊覺有情致﹐不專以枯筆寫松者。

二六七﹑《刻楮集》詩﹐衎石庚寅﹑辛卯﹑壬辰二年中之作。五古如《七月十六夜作》云「風雨夏秋交﹐炎涼疊爲柄。連宵豁昏霧﹐適我乘月興。髙瞻玉宇深﹐小佇微云淨。藹藹帷幌通﹐離離筒桂映。斜漢欲侵輪﹐中宵尙懸鏡。維時火西流﹐肅肅霜气勁。謝琴久懷人﹐枚《發》方已病。風音雁髙翔﹐艸語蛩雜應。早計念深閨﹐機聲動寒檠。」《秋雨偶然作》云「達士感秋風﹐愁人畏秋雨。屢夕夢故人﹐惻惻相慰語。其聲連哀蛩﹐落葉雜淒楚。覺來聽殘更﹐歸魂響林莽。輾轉意漸平﹐淸味回千古。乃知涼風佳﹐賴爾滌肺腑。稍稍動鄰鐘﹐饑鳥啄檐曙。著屐杏村來﹐相從話農圃。」「古人去已遠﹐風采託簡編。所託良可危﹐至諭聞輪扁。深思出款卻﹐歷歷宛在前。事外觀所尙﹐遺音若相宣。靑山骨任朽﹐神理終綿綿。長風知蘭芬﹐烈火知玉堅。貞居守窮巷﹐迹絕無炊煙。沈沈秋雨中﹐此意誰當傳﹖」《春郊放牧》云「春風綠無際﹐適性任所之。本非別家牛﹐不離此山陂。牛前我則見﹐我後牛不知。」《讀黎二樵詩》云「黎簡生盛世﹐獨抱古憂患。乍屼胸中山﹐神工日鑿鏟。到京一宿去﹐老死不期宦。心孤蕩江海﹐家餓賣林磵。好色好山水﹐身擲煙露幻。萬言立紙上﹐雪明倚天劍。富貴工俳詞﹐相視孰鵬鷃﹖」俱北宋髙境。長古如《窖之水行》《王孝子詩》﹐俱脫胎漢魏而變其貌。又如《三月八日復入法源寺贈普照兄》句云「菩薩大威力﹐自攝一心耳。檀施彼眾生﹐攝心在家裹。心心還其家﹐還家樂如是。我思虛空中﹐何者可議擬﹖人間一大事﹐搬柴與挑水。一墮生死見﹐如何出生死﹖有藥卽有病﹐天馬不受箠。」《朱野雲憩心齋次姚中丞韻》句云「安禪不落空﹐眞得非彊制。放心以爲達﹐南轅適北薊。用心不得休﹐秋成竭夏稅。」又云「將心去覓心﹐幻影空較計。役物爲物役﹐天職懼淩替。」俱通禪理﹐伺味外味。

三六八﹑衎石七古﹐力追宋人﹐能合宛陵﹑雙井二家之長。《刻楮集》中如《裴山兄山水長卷﹐嘉慶戊午秋自蜀之粵西學使任﹐江行舟中作﹐見女徳容乞詩》云「蜀山如龍蜿以舒﹐抱江入腹荊門趨。纚連特起各殊狀﹐淩崖險絕懸城郛。豈知潺雪浪千尺底﹐糸完風一葉飄鷗鳧。是時杪秋登成都﹐沿江置驛通夔巫。天寒潦盡灘露脊﹐空冷峽夜猿吟孤。懷坡悼谷渺千載﹐詩心郁勃形諸圖。桂林歸來任益重﹐整齊風俗煩馳驅。太行中條西攬轡﹐復跨嶺崤浮湘湖。好山當前意不屬﹐窮檐蒿日忙朝晡。偶然走筆應客請﹐咫尺萬里無須臾。猶有淸涼五山染蒼翠﹐寸忱自竭登金鋪。﹝辛未春﹐兄寫《五臺山圖》進禦行在。﹞人間尋丈之捲那再得﹐弱女寶之二紀逾。湯湯磊磊出胸膈﹐白雲在天如可呼。白雲在天如可呼﹐使我淚眼看模糊。嗚呼此筆人間無﹗」《李笑翁歌》云「市中有人儒非儒﹐長裘破帽來徐徐。與語不答笑矣乎。大笑天風吹笙竽﹐小笑碧窗語喁於。長笑累累如貫珠﹐短笑掩口而盧胡。元元之苗名則無﹐女子識康康非夫。名以笑翁眾所呼﹐千年士龍調不孤。往者跨馬崤函逾﹐蒼莽不辧秦漢都。八川沿覽拾碔砆﹐囊盛之歸壓馬。時拈一片石久枯﹐細看脈絡嗅體膚。一笑此中有蓬壺﹐九門蕩蕩空無徒。朝出誰訪南鄰朱﹐暮出誰訪南鄰朱。走入樹林數﹝上聲﹞幾株﹐踏沙借艸歡鳥烏﹐久久不知寒日䢐。少嘗誦書老亡逋﹐忽話百源談慈湖。斷續古影空中摹﹐常日晏坐守繩樞。其容有睟其衡盱﹐對之人人心怡愉。滿堂大樂無向隅﹐絕倒包老嬉唐衢。笑之益人有是夫﹗我歌笑翁歌其粗﹐翁以笑名良區區。」次首一結最妙。律句如「長蛟骨立古梅勁﹐饑鶴聲穿山月髙。」「白雲澗道吟舟遠﹐古月村林酒價髙。」「舊夢湖山如畫本﹐側身天地幾詩豪﹖」「調琴政美須傳譜﹐扛鼎文雄卻畏名。」「遊禽宿蕊銜紅雨﹐乳犬晴闌臥綠云。」「在路更憐兒女累﹐看山那慰別離心。」「松聲澗影時喧寂﹐硯沼琴臺意往還。」俱宋人勝境。《題寶眞齋法書贊絕句》五十首﹐淹雅可誦。

二六九﹑《旅逸小稿》乃衎石壬辰出都﹐癸巳薄遊嶺表﹐舟車羈旅之作﹐寫景之作最多且工。長古如《明湖紀遊同沈臺簪大令吳梅岑孝廉》《寶應道中舟再破》《晨遊峽山飛來寺》等﹐皆佳。短篇如《獨遊五龍潭》云「興言城西泉﹐趵突此其兩。р侖潛旣深﹐噴喝沫復上。映橋懸小紳﹐絡石厲淸響。喧聞境轉寂﹐陰閟神益爽。江南遲歸思﹐歷下休塵鞅。時爲亭觀遊﹐值此山泉賞。雨行無與共﹐禽語晚天朗。鐫瑉玩壁間﹐風葉一俯仰。淪漪聊酌今﹐巨構誰念曩﹖﹝潭爲唐翼國公故宅。〗」《灘行》云「靈胥所不到﹐余怒猶震鼓。艑郎气何雄﹖髙唱踏風雨。脫爾雁聲間﹐衝煙下柔櫓。」《泊湖鎭》云「黃花娟娟媚白石﹐十十五五岡阜赤。亭亭孤塔立當窗﹐塔頂回翔鶴一隻。殘梅彌岸春霧陰﹐維舟日暮愁人心。不知何處龍邱隱﹐淸皎淺流日夜深。」《過彈子磯不得泊》云「湞江月生帆影臥﹐倚舷晚飯靑山過。翠壁有光驚入座﹐林竇嵚崟泄云破。長年云是彈子磯﹐佇想玉女開雙扉。快帆欲挾靑山飛﹐卻訪山中待早歸。」律句如「千佛山光村店綠﹐初冬天風午風晴。」「井泉不受閒題品﹐木石長含古性情。」「小車隔隴見帆影﹐連捨對湖來犬聲。」「稍急野風枯柳拜﹐漸沈山翠夕陽平。」「人家帶樹依山半﹐嶽气爲云墮馬前。」「沙原遇雨偏無潦﹐林捨生煙似有山。」「投石亂流喧數驛﹐積霜連岸千燈。」「映日魚跳松岸水﹐隨風蝶亂菜畦煙。」「溪煙翠塞疑無路﹐冊寺紅開喜乍晴。「夜步云端攜稚子﹐寒憑松頂俯中原。」絕句《山行晚憩》云「雪飛磵道遠還分﹐晚色溪山化云。小憩茅亭松竹暗﹐煙巢猶有一禽聞。」《蕭枚生寄廬燈影圖》云「奇士淸裁遇合疏﹐曠觀天地一蘧廬。海南風霧江南雨﹐但映寒燈自著書。」俱淸勁逼宋人。塵土之气﹐洗煉殆盡。李愛伯《日記》謂其斧鑿痕太多﹐未能名家﹐非確論也。

二七○﹑丙子夏﹐石遺老人與金松岑先生聯袂作蜀遊。借舟車航空之利便﹐五月十五日自滬啟程﹐六月十八日回蘇﹐往返才月餘。石老以八十餘髙齡﹐跋涉萬里﹐振衣千仞﹐有《蜀遊詩》三十首﹐讀之可當臥遊。今錄七首於此。《自夔門至夏府》云「西來三峽首瞿塘﹐气勢雄奇不可當。兩扇夔門絕飛走﹐一堆灩幾低昂。翠微樓坐千家滿﹐白帝城隨八陣亡。作賦景純堪結束﹐江山無力更恢張。」《武侯祠》云「赤壁鏖兵計不成﹐三分割據問誰能﹖公然帝蜀陳承祚﹐慨想吞吳杜少陵。魚水君臣微缺憾﹐關張兄弟自飛騰。苟全性命眞難事﹐綿竹捐驅足拊膺。」《薛濤井》云「萬里橋邊渺故廬﹐晚來何處易華裾﹖𨿽無門巷枇把樹﹐饒有亭臺水竹居。濯錦江流猶旖旎﹐浣花箋紙比何如﹖而今幕府多閨媛﹐可勝當年老校書﹖」《過工部艸堂戲作》云「浣花溪接百花潭﹐艸堂寺中有詩龕。詩龕之前何所有﹖縱橫健兒臥僵蠶。將毋先生負兵略﹐願與士卒同苦甘﹖親如父兄效僕射﹐不嫌榻畔鼾聲酣。將毋帶甲滿天地﹐漁翁信宿聊與參﹖將毋猛士愛花卿﹐子璋兵亂獨能戡﹖逐瘧險語破鬼膽﹐髑髏情狀喜與談。不然昔曾憂兵入﹐而此臭味胡能堪﹖頗疑車戰房次律﹐先生左袒曾再三。前身此輩陳濤血﹐夢中冤苦訴喃喃。先生英靈或遠引﹐早下三峽趨江南。」《與堯生會宿於烏尢寺﹐別二十有五年矣》云「與君一別從舊京﹐君歸山中掩柴荊。書言入山無出理﹐斷難相見於此生。我言嘉州非天上﹐千山萬水吾能行。諸侯相見稱曰會﹐申以約誓爲蒞盟。況君气誼若弟兄﹐子由美叔有同情。肯如坡穎得會宿﹐烏尢何必顧彭城﹖今年決踐卅年約﹐交馳函電勞友朋。﹝謂蘅諸君﹞吳船入峽泊萬里﹐籃輿兒子亦兼程。對牀四夜忘飄泊﹐風雨竟作瀟瀟聲。倘非鬱結不可解﹐誰能辛苦求合並﹖子猷訪戴何足道﹐韓孟會合詩曾成。大峨何妨拖泥去﹐離堆兩字愁聞名。相逢一笑方未已﹐預恐相送涕縱橫。」按松岑丈爲餘言﹐四川離堆﹐俗皆指灌口二郎廟﹐趙堯生則以烏尢寺當之﹐此詩所指是也。《灌口離堆口號》云「堂堂廟食坐離堆﹐玉壘蕭森眼倦開。偉績居然神禹下﹐奇才直接五丁來。洞庭萬頃成云夢﹐淮甸三洲莽艸萊。安得借君疏鑿手﹐爲他吳楚灑沈災﹖」《再題山腴巫峽歸舟圖》云「西來東去路﹐同是一歸舟。羨汝還鄕樂﹐生余出峽愁。夔巫看不厭﹐巴焚可重遊。此意何人會﹖惟君與倚樓。」

二七一﹑石遺松岑二丈同作蜀遊﹐石遺遊詩多成於途次﹐松岑則歸後補作﹐共五十二首﹐皆鑱刻奇偉。玆亦錄示一斑。《三峽》云「一峽復一峽﹐峽壁髙參云。峽浪轉灘響﹐峽石穿灘根。一灘復一灘﹐灘漲江水渾。舟行奪灘上﹐惡浪顚尻臀。舵樓看靑山﹐秀異超山羣。一峽具一態﹐峽峽張威神。攢簇千萬山﹐統之三峽尊。魁人負傑气﹐莊馬昌黎文。鼎足立三雄﹐江上分三軍。巨靈額竦切﹐鬼母膚丑皴。荒谷隱帳殿﹐髙云蒸餾釒賁。長棧聳機櫓﹐仙粟頹倉囷。聯如衤任鉤邊﹐斷若背裂寅。犀祖及犴孫﹐危崖銳出齦。百磉隆著天﹐天閶礙日輪。西陵當峽口﹐峽盡見夔門。巫峽在中央﹐帝女天所嬪。夔爲三峽君﹐瞿塘險失魂。轉柁入瞿塘﹐灘石手可捫。度峽且爲歡﹐爛漫傾酒樽。」松岑極推三峽之奇﹐夔門雄絕天下﹐此詩能狀奇險。《巫山十二峯》云「峽裹風濤雨更酣﹐仙云滅沒護髙嵐。巫山神女朝天去﹐遺得雙鬟碧玉簪。」《巨型飛機自重慶飛成都口占》句云「不知我與云誰迅﹖但見天爲發所窮。」《座間答客問》云「劍門天下壯﹐夔門天下雄。峨眉天下峻﹐雪山天下宗。西蜀天下富﹐井鹽天下丰。錦官天下美﹐我語天下同。」用古詩「魚戲蓮葉間」及杜詩《杜鵑行》格調﹐而出以變化﹐妙在一結。記易哭盦有兩絕句﹐亦用此格調。《姑姑筵﹝主人王晉臨﹐年七十餘﹐烹調爲川中第一﹞》云「蜀女兩角丫﹐其名曰姑姑。姑也主東道﹐不辦醢與需。觴豆無等威﹐隨手蒸奚鳧。旨甘得眞味﹐跨竈壓竈奴。咄哉老髯伯﹐斂袂師姑姑。筵以姑姑多﹐疑是文君墟。董偃充主庖﹐柰此兩頰胡。得免忘雄雌﹐問君忍俊無﹖我行本傳食﹐省郎喜相呼。直造姑姑家﹐饌美川中無。亂頭粗服中﹐倍覺西施都。滬瀆錦江樓﹐楊姬產巴渝。﹝楊蘭春爲蜀將下堂妄﹐設錦江於滬﹐魚羹最美。﹞閩中可然亭﹐人言嫩妹殊。﹝李佩秋甚諛嫩妹﹐余飲可然亭﹐未之見。恐年事亦長矣。﹞在小亦姑姑﹐何曾變形模。寄聲老易牙﹐愼莫招登徒。」《眉州渡玻璃江登蟆頤山飲老君泉﹐同何本初大令》云「峽州蝦蟆碚﹐流液玻璃瓶。眉州玻璃江﹐照見蟆頤靑。蝦蟆非俊物﹐翕辟頤可憎。醜極鍾美材﹐況乃泉石靈。飲泉識其甘﹐洋溢詩人情。舉篙碎玻璃﹐斜日漁蓑迎。泛舟截江歸﹐眉月今宵晴。」《題烏尢寺》云「淳淳水晶盤﹐水面臥蒼玉。云籠大佛頂﹐江鳴大佛足。小孤如織女﹐烏尢似牛郎。迢迢隔江津﹐各在水一方。」《淸音閣》云「二溪夾中峯﹐遠自峨頂來。會流雙飛橋﹐勢欲相依偎。萬石起交距﹐叫嘯聲如雷。石亦布其羣﹐牛心爲之魁。萬古不勝負﹐但見雪浪頹。傑閣分水交﹐佛面祥雲開。天風吹泠泠﹐松檜聲淸哀。和以瀑泉響﹐寂聽容柱頦。遠物政復佳﹐何用聲喧豗。思構流杯亭﹐坐看波縈回。」《九老洞雨》句云「一雨飽山綠﹐萬園圍寺樓。溪深尋虎迹﹐洞古結猿儔。」《夜聞山雨及瀑布甚壯》句云「惡雨摧燈焰﹐狂濤撼寺門。千山成獨魘﹐八表意同昏。」律句足當「淸雄」二字。《雨霽下九十九道拐》云「滑竿度滑磴﹐千丈臨山溪。三步一換向﹐五步一轉蹊。兩竿修逾仞﹐軒後前當低。磴道有滑澀﹐前後腳則齊。後者向未東﹐前者復呼西。測彼前丁項﹐才過後者臍。失足一翻騰﹐便恐化醬臡。古稱卬徠險﹐尙有端與倪。九十九道拐﹐奚止七聖迷﹖百折見康莊﹐捷步騰駃騠。傳語下山人﹐愼莫膽若鼷。」《滑竿詩惱石遺翁》云「人坐滑竿習作惰﹐舁行盡日仰天臥。上坡趾髙頭在下﹐頭不著枕苦搖播。以手承頭臂力盡﹐戴此巨贅眞無那。八一老翁遘此厄﹐翻羨褙子得安坐。峨眉褙子亦生趣﹐累箱疊菱髙能荷。人蹲架上侈兩胯﹐有似蝦蟆升寶座。頭鬢雪白彊負孩﹐空惹旁人笑口哆。翁性畏險兩不樂﹐寧使掛杖足跟破。我獨豎脊不倒臥﹐此身略仿箭折。腰妥疊折頦近膝﹐彼自軒前我立垛。泰山亦有爬山虎﹐旁行斜上四貼妥。有時左右忽相易﹐仿佛回帆拽轉舵。峨山磴窄難方軌﹐胡旋便恐碎及踝。傷禽惡弦翁固然﹐心悸臨潼覆車禍。」二詩刻劃逼肖﹐頗不易作。

二七二﹑松岑蜀遊詩與秦遊詩合刊一小冊﹐秦遊先一年﹐詩凡三十一首。今錄其五古之壯闊者三章。《慈恩寺浮屠》云「䢐景無日夜﹐急急成千霜。西來訪古宮﹐不識隋與唐。伽藍幾興廢﹖佛髻長寶芒。塔神天眼觀﹐蟻蛭藏侯王。據關稱梟雄﹐起倒如風狂。唐家科第貴﹐進士門楣光。放榜集慈恩﹐名題雁塔旁。走馬長安街﹐賜宴臨曲江。簪花美年少﹐登仕爲望郎。姓氏一聚灰﹐去矣隨秕糠。獨有岑杜詩﹐兀兀撐穹蒼。古來登塔人﹐賢愚浩盈倉。舉足踏陳迹﹐昂首覽四方。秦城水上低﹐漢人雲中荒。二華捧朝日﹐玉女司天香。虞舜倘來遊﹐遠見雙龍翔。巨靈髙出手﹐北斗天漿。法王自敷座﹐鈞天醉爲鄕。不醉觀古今﹐大劫烏能長﹖」此詩音節气象﹐合玄暉﹑岑﹑杜爲一手。《遊南五臺呈邵仲輝主席》云「秦嶺多秀峯﹐髙者南五臺。步上聖寶泉﹐翠壁方雄恢。山奇道隨峻﹐危磴梯蒼苔。喘汗抵大頂﹐浩浩風雲來。髙風捲層雲﹐勢若旌旗麾。斯須云入谷﹐龍象尊峨巍。開軒俯秦嶺﹐陰崖雪皚皚。連峯走波濤﹐東向去不回。大頂勢莊嚴﹐雄雄幹斗魁。北望長安城﹐帖帖安尊。淸涼勢坦夷﹐近匿無忤猜。許蔡入夏盟﹐斂手充輿亻臺。文殊勢軒翥﹐象設稱奇亻亥。一峯載甲冑﹐諸天屯云雷。靈應勢奇譎﹐石級荒榛埋。常尺五道﹐五丁不敢錘。捨身最險僻﹐微聞窟虎豺。汝身倘贅疣﹐一捨當重孩。諸峯錯棋峙﹐是名南五臺。南山塞天地﹐靈境天所霾。學道愛淸修﹐架構山隱隈。身非采藥童﹐絕壁何緣縋﹖徑絕風雲起﹐關門東向開。入國叩山名﹐翹舉南五臺。登巓四無人﹐列嶂如傾ㄨ。離立自爲宗﹐泰山一䢐徠。南山許徧登﹐勉竭昌黎才。」《華山》云「帝有白招矩﹐執鈹司天刑。九州雍積髙﹐宅義配嶽靈。義刑並義殺﹐戢暴主五兵。峨峨司寇冠﹐正色立帝庭。でで巨靈掌﹐關河平可擎。開關了中原﹐設險思藩屏。金神握樞機﹐巨刃當發硎。華惟我族表﹐秋獲享厥成。﹝《白虎通﹕華之爲言﹐獲也。﹞望秩覲西侯﹐王母仙云停。鈞天奏廣樂﹐帝醉不復醒。弱肉容彊咀﹐百祀刊典型。亞反詛楚﹐鶉首遂錫贏。嶽神終正直﹐昂首睇靑冥。一朝喜我來﹐蓮花吹細馨。玉女搴鬟笑﹐蒼龍弛背迎。崩崖綰鐵索﹐技若鼯與犭生。澄潭浸列宿﹐髙峯墮雁翎。獨有井公臺﹐博局聲丁丁。雄王雌霸意﹐急劫何年平﹖希夷墮驢歸﹐臥待秋月明。吾祖司金天﹐天淸地則寧。旋轉昆侖樞﹐撼動招搖星。二華翼帝座﹐舉手扶其傾。瑣瑣列洞府﹐五嶽無眞形。吳山假嶽號﹐周秦西宅京。禮非唐虞故﹐數典須正名。吾當依嶽居﹐卜宅靑柯坪。登巓一長嘯﹐會見黃河淸。」此首可上追石笥山房。松岑好遊﹐足迹徧禹域名山﹐未遊者惟武夷﹑嵩髙及桂林諸山耳。

復八﹑梁眾異﹝鴻志﹞詩獨標名雋﹐在閩派中爲鉅手。見余《夢苕盦詩》﹐極口揚挹。前輩愛才之意可感也。頃在﹝C043﹞恙所﹐見其近作天臺雁蕩紀遊詩﹐多善狀光景者﹐錄數首於此。《中折瀑》云「圓嶂如覆盂﹐上以天爲窗。一潭貯其內﹐鏡影涵天光。飛泉倒瓶水﹐瀉入潭中央。有如千珠﹐韻以萬籟簧。何人弄狡檜﹐花雨沾我裳。舉頭不見瀑﹐映日成虹梁。」《石門潭﹝蔣叔南自沈處﹞》雲「水色不厭綠﹐此潭兼綠淨。束之以兩山﹐波澄湍不競。無言閱人鬢﹐閔默見水性。綠波如靜女﹐白髮與相映。蔣侯泉下人﹐平日酒爲命。自沈眞獨醒﹐靈均吾所敬。」《顯勝門》云「兩峯如排衙﹐鞠躬自門入。循屋勃行﹐石勢眞刻。飛湫空際來﹐界破靑山色。嗟我塵上人﹐置身水精域。雨來磴愈滑﹐四顧天如墨。勝處失題名﹐章笑蘇軾。」《散水巖》云﹕」驚人馬家嶺跋涉非所嫌。輿行五十里﹐酬我散水巖。披拂固多態﹐淸綺還相兼。何來長鬣人﹐風際飄霜髯。我今久平視﹐老眼殊不廉。泉流自駘宕﹐客意終淸嚴。」《大雨自西石梁至大龍湫》云「昨遊晴朗今不復﹐急雨千巖云萬族。珠璣織作筍輿簾﹐襟上泉流發如沐。石梁之瀑勢𨿽武﹐似較前遊差畏縮。斬新亭子不知名﹐眼界殊寬人意足。龍湫宴坐舊有亭﹐位置𨿽佳今久覆。一樓龍壑亦初成﹐苦恨深檐蔽人目。﹝西石梁新築亭子﹐看泉最佳。大龍湫宴坐亭久圮﹐新築一樓曰龍壑﹐殊不宜眺望也。﹞看山所得各深淺﹐論事何須爭雅俗。我衣燥濕已全忘﹐自拄枯藤且觀瀑。」《紹興》云「鳴蛙不怒水聲哀﹐越國山川少霸才。欲上稽山呼二朗﹐酒魂隨我渡江來。﹝張宗觀朗屋﹑朱士稚朗詣號山陰二朗。」﹞俱有簡淡風致。

復九﹑今夏爲國專紀念冊撰《十五年來之詩學》一文﹐中論近日閩派詩人後起之彥﹐極推黃公渚。旣而葉長靑以其同門閩侯曾履川﹝克﹞新刻《涵負樓詩》八卷相示﹐則才力橫恣﹐出公渚上﹐而精微深秀不逮。履川出桐城吳北江先生門下﹐已復問詩於散原﹑石遺二公。其祈向所在﹐似不外肯堂﹑散原二家。古體全學肯堂﹐差能具體﹐近體則以範陳樹骨﹐參以異派之長﹐與近代閩派詩人齲ǘ絕異。北江序其詩﹐稱爲並世詩家﹐莫有能儷﹐獎借未免溢量﹐要爲未易才矣。集中多長篇大作﹐不以一二語標名雋。五古如《哭畏廬先生》三首﹐《昀谷先生挽詩》三首﹐皆可謂不負其題。餘如《秋懷》句云「郊原霜露積﹐羣卉失芳潤。商飆何來﹐萬馬疑突陣。所惜歲寒姿﹐淩厲獨與競。剛腸難爲熱﹐余灰亦向燼。焉知烈士胸﹐猶可六合孕。系玆將斷髮﹐及此未斑鬢。」又句云「登臨空掩涕﹐絕嘆山川美。秋江澄落日﹐巫峯凝暮紫。歸夢墮層波﹐意逐孤舟駛。平生輪囷抱﹐掬水擬一洗。豈意日月光﹐終晦層霧裹。詩成憤未宣﹐余意欲裂紙。」《李歸川別三年矣﹐頃至﹐自閩奔其族祖星冶先生喪﹐行將歸娶﹐贈詩二章將意》句云「暫離每致思﹐提心常在口。倘令終日對﹐誰能長相守。所以超世士﹐分道踔七有。劫後一相攜﹐彌知別味厚。」佳處多類是。其《秋嶽南遊初稿有遊鼓山用十賄全韻一首﹐因次其韻﹐以論駢散之原箴末學之陋﹐兼明所守焉》一長五古﹐凡六十韻﹐可謂沈酣騁雄怪矣。然其大篇﹐往往遇事恢張﹐不免客气假象。如《表叔祖郭匏庵先生見余所爲其弟婦壽序﹐招入墊園詩社﹐賦呈四章﹐兼示同社諸公》句云「千態與回旋﹐萬象恣吞吐。冥搜極造化﹐百靈相爾汝。」又句云「千聖開我思﹐萬靈納我腹。肝膈斗礻必怪﹐百靈忽夜哭。」千態﹑萬象﹑百靈﹑千聖等字﹐偶一用之﹐原非不可﹐若借此鋪張門面﹐搖筆卽來﹐如以上所舉﹐則特膚廓可厭﹐且犯重復之病矣。七古如《上散原先生六百三十字﹑讀北江先生近詩﹐次風字均﹐爲長韻奉呈四百二十字》﹐皆才力雄富﹐而有詞浮於意之病﹐然以嚇餘子有餘矣。今錄其《涵負樓用山谷松風閣詩均》全首云「腹能匯海納百川﹐足無立地插一椽。欲登狼胥勒燕然﹐提兵瀚海知何年。羲皇邈矣思葛天﹐焦桐神往薰風糸玄。紛紛四海飲狂泉﹐扶持舜禹徒爲賢。萬靈風雨集幾筵﹐黃河白日孤光縣。我來一笑坐靑氈﹐眼看奔瀑鳴潺。斷霞幽澗山花妍﹐落英垂露堪粥飠。蒼茫六合迷烽煙﹐安能嘯傲棲林泉﹖何必風雲騰我前﹐樓頭晝護蛟龍眠。一聲破壁云雷纏﹐塵幾世网不吾攣。乾坤寧待重斡旋。」昔吳摯甫嘗論山谷七古﹐推《松風閣》爲第一﹐气象髙邈﹐杳然難攀﹐而以範肯堂《天津問津書院次松風閣韻》一首﹐可追而與之並。今履川此詩﹐又可以追配肯堂矣。以外奇語大句﹐數之不盡。七律如《送陳曾遊學巴黎》句云「衡湘閟怪數千載﹐發越斯人亦一奇。蹴踏滄溟成獨往﹐沈冥風雨欲安之。」《詠蟬》句云「豈謂居髙聲自遠﹐終知志挈飽何求。一鳴莫起沈沈夢﹐萬象都歸寂寂秋。」《送鴻銘先生東渡》句云「邦家如毀鬢如絲﹐虞夏黃農夢與期。東海忍攜衰病往﹐西山盡有涕浹垂。」又句云「疾風能發軒轅夢﹐一卷縱橫廣學篇。百國寶書恣開闔﹐九流異說睨推遷。」凡此皆規摹肯堂﹐面目逼肖者。至如《次韻通庵豁蒙樓》句云「寒吹千林聲別恨﹐殘陽一道影酡顏。」「聲」「影」二字作虛用﹐蓋本於散原「松枝影瓦龍畱爪﹐竹籟聲窗鼠弄髭」二句來。《答伯鷹》句云「遊心自運鯤鵬海﹐呵气徐噓蠛蠓天」﹐亦學散原﹐有迹可尋。絕句似非作者所措意﹐然亦有佳者。《涼夢》云「涼夢初回倦眼橫﹐孤蹬殘夜耿猶明。愁心萬轉渾無著﹐忍亂霜天曉角聲。」亦宋人髙境。

復一○﹑履川《昀谷先生挽詩》第二首﹐述及楊昀谷﹝增犖﹞論詩語﹐可當詩話一則﹐今錄之﹕「燕居吾何營﹐就公每論詩。公詩有師法﹐所說浩無涯。極推栗裏翁﹐沖淡含天倪。獨鄙謂杜公﹐名胡經天垂。問及近代作﹐一一詆厥疵。海藏气味別﹐滄趣工矜持。﹝C043﹞錯余悱惻﹐散原縟文詞。下逮樊易作﹐淫哇何卑卑。陶公信淡泊﹐中蘊亡國悲。至淡郁至痛﹐所造多雄奇。杜詩含元气﹐巍然百代規。忠愛所憤發﹐誦之橫涕Д。大範挺勝淸﹐憂亂多苦詞。能兼坡谷長﹐陳鄭同驅馳。公詩吾夙好﹐公說稍滋疑。」以下尙有數韻﹐不涉論詩﹐略去不錄。昀谷論近人數語﹐𨿽稍苛﹐卻公道。履川以陶公所造多雄奇﹐此論過髙。陶公𨿽蘊亡國之痛﹐然發於詩者﹐溫邃自掩其迹﹐不得目爲雄奇也。

二七三﹑虞山汪應銓﹐字杜林﹐康熙戊戌進士﹐殿試第一人及第。未散館﹐卽擢庶子﹐蓋異數也。雍正元年罷官家居。著有《容安齋詩集》。歿後﹐其門人盧見曾爲刻成八卷行世。板藏鐵琴銅劍樓﹐遭兵燹有缺板。艸稿四冊﹐藏其族裔汪鶴臯處。瞿氏屬從艸稿鈔補﹐但刻本目錄所有之詩﹐而艸稿缺十之二﹐卒無從補之。三年前﹐鶴臯之從孫啟東﹐聞龐翊霄新得《容安齋集》初印本﹐假歸印抄二十五頁﹐俾瞿氏補刻﹐以復舊觀。啟東復假艸稿核對﹐凡未刻之詩﹐匯錄成冊﹐題曰《容安齋集外詩》﹐交圖書館庋藏。玆從集外詩摘出。《西湖泛舟》云「漫追漁釣出晴湖﹐五月風光媚┺蒲。新雨野陰濃似染﹐晚煙山色淡如無。櫓聲破夢仍餘困﹐酒气薰人旋欲蘇。醉裹不知城塹黑﹐綠汀白雨冷魚鳧。」饒有畫意。「雨」字復。《與張野航連牀宵話》云「梅花樹下正相思﹐欲半開時奇一枝。紙帳竹香繞屋﹐共君話舊寫新詩。」《夜雨》雲﹕「每聞夜雨卽沈吟﹐豈爲思多不自禁。合眼也知尋住處﹐總應不是昔時心。」《池上》云「幽閒池館抵山村﹐小樹梅花白板門。多事斷雲穿缺月﹐遣人惆悵立黃昏。」小詩亦有情韻。《雪夜揚州作》云「紫陌空沾十丈塵﹐紅樓誰借一分春﹖酸風虐雪揚川路﹐鶴背龍頭自有人。﹝東澗贈揚州汪景謨詩﹕『少年曾擬龍頭客﹐此日眞成鶴背人。』」﹞原評﹕抑塞中語自快意。《鸚鵡》結聯云「只爲能言傾鳳鳥﹐喈不肯下天風。」抱負不凡。《池萍》云「池萍圓復靑﹐顏色亦可悅。風來飄泊向池隅﹐小兒掇取旋枯絕。小兒掇取亦何心﹖世事無端非獨今。」亦有寓意。《喜陳大亦韓得解》三聯云「前輩定推眞舉子﹐後生應有讀書人。」喜字寫得酣足﹐當時推重已如此。世傳杜林精命理﹐未達時已知必大魁。觀其「鶴背龍頭」之句﹐抱負可見矣。

二七四﹑邑人龐次淮﹝樹階﹞新刻《束柴病叟詩》兩卷﹐﹝C043﹞恙爲之序﹐謂其「五古初學《選》體﹐律詩規模西昆﹐去華就實﹐不專事色相。晚景屯蹇﹐妻子兄弟死喪殆盡﹐其心益苦﹐詩益進。言婉旨切﹐往往運玉溪之情﹐攝納於東野之境」云云。今略錄數章於此。《十二月十六夜獨步庭中看月有作》云「圓月在松顚﹐庭際明積雪。眼前一假山﹐其勢頗突兀。故知明月光﹐變幻此拳石。石畔梅數枝﹐疏影入窗隙。萬匯荷照臨﹐虛室乃生白。羣動旣云止﹐靜觀斯自得。此境知者稀﹐疑與塵世隔。恨無素心人﹐對酒共今夕。」《公園南池觀荷﹐仍用簡齋靜字均賦呈巽堪並簡竹林》云「詩豈爲我祟﹐俗乃益我病。誰是我醫王﹖賴此萬荷柄。蔡侯知言哉﹐同具元規興。炎涼惡異態﹐趨就南池靜。投杖憩綠陰﹐日影幾午正。時時來故人﹐淸風肯相贈。往讀漁洋詩﹐愛此中婦鏡。梨渦自有情﹐豈必言淡定。美人顏易衰﹐好花須少盛。迨及秋風時﹐一水豈有剩﹖蔡侯詩本淸﹐於此當發詠。延陵亦解人﹐他日約買艇。」《寒夜擬東野》云「乍親擁腫被﹐暫疏衰敝裘。一臥卽輾轉﹐若與枕相仇。伸足蹴被底﹐被底夫何尢﹖心弦如劍鳴﹐知欲向誰仇﹖吾仇旋兩忘﹐心王自渴優。忽夢亡者在﹐欲語不得畱。蒙頭被面濕﹐始覺吾淚流。」《無題》云「玉環巧笑勝名倡﹐早識瑯琊大道王。自喜並刀能剪水﹐須知荷鏡本無光。生涯恥逐彈棋客﹐憔悴終依傅粉郎。記自仙霞新過嶺﹐浣紗還帶荔枝香。」此首似詠張宇霆開府江南兵敗北歸事。「傅粉郎」指張作霖或張學良﹐末二句謂孫傳芳也。

二七五﹑汪啟東曩年印《山涇艸堂詩》﹐刪擇謹嚴。頃又將重刊﹐削落益多﹐凡七律非全首工者不存。然刪落之中﹐頗多佳句﹐爲擇錄於此﹕「佳節頓增遊肪價﹐新題添入錦囊詩。」「瓦縫苔肥緣積水﹐竈陘薪濕聚炊煙。」「茶煎亭午能消渴﹐┺送園丁足解饞。」「絲逢亂處誠難理﹐瓜到嘗時不免分。」「貼地晚蔬幹待雨﹐戀枝霜葉瘦禁風。」「瘦到秋深臨水柳﹐淡如雨後傲霜花。」「江魚入饌銀絲膾﹐春┺登盤玉指尖。」「竹依墻角雨添色﹐葉檐牙風作聲。」「芭蕉占地添淸響﹐蟋蟀趨時解苦吟。」「長江天塹同舟渡﹐孤館秋燈對榻眠。」「量淺怕逢貪醉客﹐眠昏彊作看燈人。」「功名蓬梗浮難定﹐身世棋枰著未差。」「微虫只向蝸爭角﹐困獸將同虎負。」「春气於花紅尙勒﹐離愁如艸綠初生。」「花蓋一棚深似巷﹐溪流九曲活通舟。」皆可當淸新二字。

二七六﹑紹興諸貞長詩﹐前於《石遣室詩話》及《近代詩鈔》中窺見一斑﹐以爲近代一作手﹐而頗恨其少。貞長旣歿﹐朱缽文爲之董理遺稿﹐凡七巨冊。其友抄得三百十二篇﹐刊爲《大至閣詩》行世。名作如《夜過海藏樓﹐歸紀所語﹐簡太夷並示拔可》《夜從靜安寺道歸﹐過恕齋故居﹐間恕齋昨日葬西山矣﹐感紀一篇﹑四月三日哀邁》諸篇﹐皆已載《石遣室詩話》中。此外傑構並不多﹐殊未能饜予所望。近體多於古體﹐名雋松秀﹐淸神一往﹐而屬對頗疏﹐是其病也。今摘取若干首於此﹐凡《近代詩鈔》所已選者不復出。《爲婦姚營葬於南昌鄧家步先塋之次感悼成一篇》云「臨穴猶能一撫棺﹐離離生死語原難。但期後日同歸此﹐忍說人間百不歡。合眼庭堂記歌笑﹐傷心先隴伴荒寒。伯倫酒徳今誰頌﹖落日髙原荷鍤看。」《夜坐示拔可度公》云「滅燭窗虛見海光﹐懵騰但以睡爲鄕。風中巨浸如山立﹐秋後消宵比晝長。三客復成今日聚﹐百端難諱少年狂。輕寒疏雨簾垂地﹐同有南人念北方。﹝時眷屬均在南。」﹞《同伯嚴丈味蒓園茗坐》云「車馬來稀我到頻﹐日斜廊靜見窗塵。眼中過去莊嚴劫﹐座上無多磊落人。抵幾惟聞談戰事﹐煮茶隨分著閒民。百錢尙可黃鑪醉﹐亂世爲儒未足貧。」《散原以庚辛年間詩卷見示感上一律》云「一卷冬春上冢詩﹐近嗟節日廢歸期。憂天淚盡翁垂老﹐避地人多事可知。宵夢長教戀松檜﹐餘生未分狎蛟螭。朱枯橋近梅家巷﹐﹝此二地在南昌城南﹐先塋在焉。﹞麥飯無由補我悲。」《兒邁生賦示家人》云「阿翁尙戀爲兒樂﹐舉室相呼喜汝生。待付詩書作年谷﹐不期愚魯換公卿。得男𨿽晚吾何恨﹐繩祖當如世所稱。北發明朝更南憶﹐髙樓燈影有啼聲。」《視殯》云「荒殯遠尋來視汝﹐斜陽已落尙親人。闔棺遂鏑三年淚﹐了劫終畱一聚塵。自詭姓名原可嘆﹐卽言生死復何因﹖分明前病成今讖﹐不到江亭亦愴神。」《徐州》云「北望寒云曉不牧﹐南歸今始過徐州。日光將出云奔馬﹐風力初溫渚泛鷗。地畫中原風尙亻塞﹐民居山磧气難柔。半生乘障思爲法﹐世論悠悠孰可謀﹖」《同散原觚庵仁先遊雲棲還賦一詩》云「入寺喜聞鐘磬聲﹐二翁一客共郊行。竹光飛雨能相待﹐山勢趨江到此平。林壑插天容眾綠﹐澗泉綠徑識新晴。此中獨背西湖勝﹐壇席人間未許爭。」句云「樓寒畱雪意﹐砧起辧晴聲。」「一別秋隨人在遠﹐此行天使海無風。」」十日塵埃閉亭館﹐一年花事有春秋。」「客閒自諭寥天鶴﹐樓迥惟看度海云。」「入夜車聲仍北去﹐逾淮山勢尙南趨。」「能與一山爲主客﹐曾攜百感此徘徊。」「各持湖海平時語﹐自斂風雷定後心。」「林气遠靑天不暝﹐湖光微白月初來」等﹐皆有味。《晨起聞雪甚盛》起句云「屋後風篁折凍聲﹐我知急雪到天明。」本唐人「隔牖風驚竹﹐開門雪滿山」意﹐而句法自是宋人。大抵貞長所詣﹐在浙人中差可肩隨兪恪士﹐而精煉不逮。葉譽虎序其集﹐乃謂其中歲所作﹐「轉益蒼渾﹐駿駿與散原﹑映庵諸公並馳」﹐則疏簡精實﹐尙未可同日語也。

二七七﹑「荷气淨眼色﹐松風搜髮根」﹐楊云史詩句也﹐精煉之極。

二七八﹑閱長樂王又點﹝允皙﹞《碧棲詩》一過。又點以詞名﹐出入白石﹑碧山﹑玉田間。詩不多﹐李拔可序稱其「初喜貢父排﹐山谷奧密﹔積而久之﹐復肆力於東阿﹑嘉州。故意境髙遠﹐不可一世﹐是眞能以少許抵人千百者。」石遺丈稱其「善於審曲面勢﹐筆意力戒凡近。」松岑丈則以爲「淸雋入逸品﹐不著意處﹐正吾輩苦思力索而不能得者。」今從全稿中摘其尢者。《七月十五夜再泛螺江與聽水老人同賦》云「風景依然淡不收﹐空江十步便知秋。請看去水無畱影﹐莫遣微云在上頭。有酒就君先一醉﹐無詩愧我續玆遊。經年世事何從說﹖借與船唇睡卽休。」《旅津寄子仁拔可漢上》云「中歲逢迎各苦辛﹐東風吹客不相親。停杯偶憶多千里﹐掩卷回看只一身。尙有危樓堪送目﹐久知芳艸欲愁人。當歸卻是無歸處﹐半頃村田又遇春。」《莆田道中》云「晴坡軟翠媚煙夢﹐作劇東風孰柰佗﹖不與春山借顏色﹐道旁爭得見愁娥﹖」「險中誰著架山樓﹐地望參差豈自由。澗底長松無一語﹐茅檐傾水與梳頭。」「見山失喜入山愁﹐上水喧呼下水謳。世上人情難彊會﹐隔煙啼鳥又何求﹖」「嵐气經時雨易成﹐解衣道左有初鶯。何當載得胡琴手﹐來寫山舂一兩聲﹖」《友人招飲酒肆座有歌者》云「可是吳娘舊日顏﹖曲中用意怨關山。江南百事堪腸斷﹐不在瀟瀟細雨間。」「春來曾逐紅裙醉﹐歲晏惟思引被眠。三百日中已如此﹐更堪人世有明年。」《十一月晦日渡江》云「經旬臥起似無情﹐掃地焚香旋復行。忽悟見心非世法﹐出門一笑大江橫。﹝山谷句。﹞」「對影分明一老翁﹐夕陽流水淡如空。陂塘羣鴨尢情淺﹐商量寒蘆要北風。」《戲作譽蚊詩》云「炎方有微虫﹐眾口交詈毀。惟予曰不然﹐此物甚可喜。儒生習晝寢﹐荒墜志業始。嗡然下嘬之﹐左右立監史。日中各有事﹐不出使徐理。黃昏獨無畏﹐結陣壓重壘。金鼓以作气﹐暗襲勇夫恥。朱門盛衛設﹐扇拂交幬幾。南山伐蒿艾﹐薰灼涸人髓。此曹吝軀血﹐不捨以至死。汝前忽復回﹐意若示輕鄙。幸能忍須臾﹐卑飛過貧裏。貪財復惜命﹐今古情盡爾。汝持身作注﹐得尺甘喪咫。一飽細可憐﹐道固不欺詭。君看誇奪徒﹐仁義日掛齒。」《鄭無辯約看豹屏山紅葉》云「日日閒行似有詩﹐沿村傍郭返遲遲。只愁歲晏無髙意﹐不識山寒有別姿。眼淨未妨親晚絢﹐霜淸更與永幽期。鄕園半畝關人處﹐搖落芙蓉正爾思。」《舊買盆梅二株﹐秋後尋之不得﹐悵作》云「蓬門擁髻正宣嬌﹐錯放嬋娟影已遙。籬下鶴孤猶自可﹐尊前人老孰無聊﹖卽云道眼須淸淨﹐無柰冬心太寂寥。住世堅牢更何物﹐本來身亦是芭蕉。」「今春客肪載花歸﹐載得花歸葉已肥。未及再開教失主﹐每回略憶欲沾衣。物微所嘆人情惡﹐歲晏從知老願違。斷卻明年惆悵種﹐綠枝黃實雨霏霏。」《梅花》云「茅屋蒼苔豈有春﹐然曾不步逡巡。自家淪落猶難管﹐只管吹香與路人。」《於役書見》云「幾樹蕭條遠見天﹐一溪寒冷自生煙。惠崇校ò無人買﹐掛在荒村不計年。」如食橄欖﹐味有回甘。

二七九﹑吾鄕邵靑門﹝陵﹞布衣﹐以詩名康熙間。未有刻本。邑人有傳抄者﹐金丈叔遠﹑汪丈啟東皆見之。今鈔本不知流落何所矣。金丈記其「幾卷殘書閒歲月﹐數竿修竹冷鄕鄰」一聯﹐汪丈記其「新糊窗紙亮於紗」七字﹐皆妙。

二八○﹑﹝C043﹞恙於今春再遊黃山﹐遇大霧﹐畱滯獅子林五日﹐方霽﹐由松谷出山。凡所經行﹐作《後黃山雜詩》十六首﹐今錄其八﹐可與《前黃山雜詩》比觀之。其一云「東循勝境坊﹐避實趨側面。譬如賞奇文﹐百讀亦不厭。蘭蕙采荒徑﹐輿伯充蟄見。相原位雲谷﹐世業從玆斷。一呷雲霧茶﹐山外萬物賤。」其二云「始信方晚晴﹐彌天起陰霧。混沌疑未分﹐七聖盡迷路。一往心不悔﹐靜療煙霞痼。木牀訴云占﹐香積糜艸具。活埋殊不惡﹐此意爲誰吐﹖」其五云「久霧山病濕﹐寧靜待其退。山風祛夙疾﹐力弱助陰晦。得隙赴西海﹐遠樹倏明昧。姑待忽爽朗﹐Σ難置喙。山靈不我棄﹐露面頗心悔。﹝坐西海門磐石﹐霧忽開﹐石┺林立﹐奇奧莫名﹐轉瞬霧茫然復失。﹞人事胡不然﹖詭幻同此態。倘用佛眼觀﹐明昧俱無礙。」其六云「叢薄潤昏霧﹐滿山叫珍禽。茫昧辧此聲﹐鈞樂渺難尋。一鳥扣銅鼓﹐眾鳥調百音。不憎凡俗調﹐隔霧和鳴琴。於焉悟天籟﹐雕斷傷璞金。可憐秦吉了﹐學語失本心。」其七云「長繩縋百尺﹐下窺散花烏。艸花尙無名﹐何知羣芳譜。元气克自保﹐一泄招外侮。有如孩提童﹐生末出門戶。幽晦日不到﹐ㄍ谷未足數﹐松石自髙致﹐從不識斤斧。與世相間隔﹐歲月軒浮古。」其十一云「松谷明宗師﹐朴野且勿曬。出家復窮忙﹐烘茶炙毛┺。﹝松谷遊蹤罕至﹐香積全恃茶筍。﹞止渴煮白湯﹐﹝松谷新茶﹐無色而味韻。﹞如饑遇急賑。向晚揀一榻﹐山房翠平準。」其十二云「油潭與油搾﹐北山標異致。﹤谷含﹥﹤谷牙﹥蓄深碧﹐活活玻璃翠。一亭立突兀﹐觀瀑此其至。我願枕頑石﹐水聲淨胸次。」其十三云「松谷五龍潭﹐分采幻方位。非水失本性﹐外境蘊虛僞。山洪未入潭﹐潭亦無名類。二者相粘著﹐名相互爲累。持此質老僧﹐老僧靳開示。五龍聽經歸﹐各各失所自。」大﹝C043﹞恙後期詩作﹐力趨簡淡﹐頗有枯筆寫松之妙。

復一一﹑前錄﹝C043﹞恙《黃山雜詩》﹐以爲工於刻畫﹐頃見邵潭秋﹝祖平﹞《黃山紀遊詩》十章﹐雕肝鏤腎﹐尢爲卓異。潭秋爲近日江西詩人後起之彥﹐有《培風樓詩存》﹐散原石遺皆稱許之。前歲茹經堂落成時﹐曾忽忽一面未及深談。亟錄此詩﹐閱者可取﹝C043﹞恙所作互參之。《由湯口入山濯朱砂泉》云「前海具佛境﹐莊偉眾所諳。湯口扌捨筏登﹐發心同初參。就麓得溫泉﹐方池暖鏡涵。蒸騰百釜熟﹐泡沸萬璣含。陰陽信爲炭﹐湯火殊可探。煮石石光瀾﹐炊云云影驂。神奇致用溥﹐浴徳醫愚慚。稍稍紅霧集﹐蠕蠕沾靑嵐。」《居士林》云「兩山開訣蕩﹐桃花與紫雲。﹝皆峯名﹞桃花散諸天﹐紫雲獨。泉響交鳴佩﹐柏香靜妥魂。於玆安牀幾﹐何須炷鑪薰。新識林主人﹐茗饌奉殷勤。咨予看山路﹐未至气已吞。朝躡雲海濤﹐夜摘星辰羣。澆胸冷翠光﹐滿耳天雞呻。十丈瘞雪松﹐排立排帝閽。後凋節不移﹐見晚情彌親。裹糧自玆始﹐繭足卽奇勛。」《慈光寺登文殊院道中》云「鳴篌韻午溪﹐入山路猶淺。慈光一仰面﹐峯髙壑彌顯。天都嶷頭角﹐蓮壁開籀篆。﹝蓮花峯皴法甚奇﹞窈深雲門﹐宿霧尙舒捲。一徑趨天門﹐石勢很欲。立鐵五百尺﹐空出云棧。勇貫兜甲破﹐猛搏生罷臠。饞舌蠻君搖﹐玄鬼伯眄。何念閻羅壁﹐面對始驚喘。縋幽下巖溝﹐嫠面逼雄。巨崖學空遊﹐如冕亦如輦。賭擲恣一決﹐項釜紀侯。蛙竇捫暗趨﹐狼跋胡自踐。翻騰學狙攫﹐匍匐終電勉。一綫漾天光﹐橋危翥仙趼。蛇行文殊洞﹐方慶松招展。歷險吾已熟﹐玆途特生撰。僧堂坐愕眙﹐柏發換衰胡。」《文殊臺觀雲海》云「兆云奪路走巖隙﹐萬山彌漫坐超忽。補松塡缸頗必平﹐地藏海藏合而一。我觀黃山大雲海﹐金支翠蕤開旭日。有情巒岫戲云端﹐盡逐怪魅歸窮發。天都蒼髯尙童心﹐貪看蓮姿癡秉笏。蓮華娥娥妝新﹐玉胸菽乳香浮溢。蓮蕊嬌女瞼霞紅﹐低著練裙仍蔽膝。惟有獅峯道最尊﹐嚴拱天門謹密勿。吁嗟下界隔煙霧﹐宜陽聚甲營私實。繭絲囷民孰保障﹐風塵Е洞戕同室。若木坐大根株蟠﹐頭角乖龍眞突兀。我願羣峯化作轡﹐盡拔松林馬發。東行蹴踏蟻垤平﹐凱旋悉返堯封失。書生積憤髙嵯峨﹐但恐此志終蕭瑟。天上人間事豈同﹐雲中尙警軒轅蹕。」《連花峯絕頂遇霧》云「昔有吳龍翰﹐好遊更好奇。登陟蓮花峯﹐三日斷鋪糜。從者無人色﹐淸狂賦歌詩。我下文殊院﹐正值雲海馳。雲中千菡萏﹐一一含風漪。忽見眞芙蓉﹐玉京振威儀。萼跗上參天﹐茄葉遠離披。曉行藕船間﹐晡及蓮房圍。一身如遊蟻﹐焉能辧東西。惜哉無所見﹐霧騰蒸炊。俯視但一气﹐鴻浩難揮。天風十蕩氵﹐海水成羣飛。蚩尢力排﹐正奪軒轅旗。何當霽虹開﹐萬里還堯畿。大地豈未曙﹐吾當誅金雞。﹝峯名﹞」《鰲魚洞》云「蓮峯下委宛﹐云梯躡聶。頗繁登降節﹐境換亦良獪。瑤艸毒霧吹﹐松甲腥鱗萃。海气拍浮中﹐巨鰲宅其內。睢盱偃濁濤﹐倔彊噫風靄。奇醜反大妍﹐云何更置對﹖因疑混沌初﹐美惡本無二。不見哀駘它﹐眾雌與之會。山靈崇大巧﹐鴻絕聖智。投輿蘇喘汗﹐眞想契天外。」《平天工》云「樹皆一面松﹐﹝松梢皆南向﹞劍戟相撞攻。云若萬烽火﹐風力號呼洶。平原利野戰﹐楚漢轟兩雄。蚩尢巧驅霧﹐汜水逃眞龍。我來軒轅山﹐險麗靡不逢。鳴籃平天工﹐愈嘆造化工。中虛貯甲兵﹐仰面摘星虹。沆瀣淸可飲﹐吐出千芙蓉。芙蓉不在山﹐江路靑。」《由獅子林精舍登淸涼臺》云「獅林貌平澹﹐外觀只尋常。淸涼出其腋﹐奇采始發皇。峯峯被繡衣﹐黟質而綠章。萬松爲補衮﹐藻采何堂堂。云來松石魘﹐沈舞百谷箱。淸風引之起﹐飄若翩鸞凰。媵以千點碧﹐潑以萬斛蒼。古翠鮮妍中﹐雅墨自淸揚。天女縞帶細﹐劍客弓鞘長。颯沓星君趨﹐羽人方在旁。石┺峯最奇﹐一一執璋。天都夢未醒﹐朝參尙忡惶。山靈厭雕鎪﹐龍變急深藏。咨予拙劣文﹐贊頌豈能詳。結茅誓畱此﹐剖腹洗肺腸。何年復來歸﹐掛夢孱僧房。」《雨中自獅林至擲缽禪院》云「前山後海怒雲气﹐夢雨飛來正灑松。龍伯國迎先夜瀑﹐獅林僧打上方鐘。苔生芒屨靑微覺﹐缽擲虛空翠又逢。拾取新詩補行紀﹐漸徵定慧入支筇。」《大雪觀九龍瀑》云「山靈知憐看山客﹐夜召滕六壯行色。曉起彌望木冰寒﹐九折玉盤天下白。初疑龍女泣鮫服﹐又似雪驥困鹽谷。冰蕊瓊葩盡有聲﹐桃李不言總粗俗。瀑聲側添鳴糸玄音﹐澀滑柔厲皆可尋。軒轅張樂洞庭野﹐聽耳何如聽以心。明朝歙州篤行李﹐昱嶺寒光射眸子。夢云𨿽繞卅六峯﹐淸談但學九龍水。」邵君遊山時正值嚴冬﹐讀此如置身冰崖霧谷間矣。

二八一﹑﹝C043﹞恙與潭秋之黃山遊詩﹐已話之於前﹔今並論許疑庵之作﹐以資互參。《由丞相源入山﹐訪天紳亭故址﹐觀九龍瀑》句云「入山撥蒙密﹐雨气撲面寒。飛泉忽掛壁﹐滿壑聲潺潺。長練幻九折﹐一折一玉盤。終古猛抉衝﹐頑堅被深元刂。淳者貯澄碧﹐溢者懸崩瀾。梯空走蠕蠕﹐徑直無屈蟠。」《擲缽禪院》句云「氵翁然眾山合﹐於中開堂皇。面南獨曠朗﹐雲气澄靑蒼。端凝擲缽峯﹐瞻對幾席旁。」《欲訪龍峯庵故址及江麗田墓未果》句云「龍尾屋角拂﹐濕翠僧眉雨。江生琴響終﹐鳴泉盡琴趣。因思耐久朋﹐孤往愜幽素。」《由獅子林精舍登淸涼臺》句云「松乃肖石形﹐石亦似松族。離奇不可名﹐鮮秀出新沐。隨肩互參差﹐摩頂各莊肅。如聚萬蛟螭﹐幽之於一谷。吾今撫有之﹐戲以兒孫畜。一笑識黃山﹐不負繭吾足。」《再登淸涼臺》云「千簇萬簇峯﹐千株萬株松。黟中點蒼翠﹐顏色愈古濃。小峯散爲┺﹐合卽成崇墉。小┺聚竹林﹐大峯爲之宮。肩頂著松枝﹐矯矯棲羣龍。云來之走﹐飄忽無常蹤。方馳倏已匿﹐回眄仍徐逢。山靈眩俗目﹐故使迷西東。終焉萬象失﹐一白還鴻蒙。」《始信峯》句云「茫茫造劫初﹐割此數片石。擎空各堅勁﹐迎面苦峭迫。皓衣潤翠斑﹐羣松巧彌隙。下窺乃無底﹐懵然劃崩砉。跨虛度中顚﹐屏幾位琴客。蒼官俯張蓋﹐瑤艸密敷席。四顧天倒垂﹐低藍幕叢碧。離離復莽莽﹐吞吐入肝膈。熙陽所被處﹐綺麗到阡陌。」《獅林至西海門道中》句云「低頭穿樹腋﹐兩見寒玉迸。風泉滌石膚﹐淸音足娛聽。短松解作濤﹐歷落與相應。凝雲沾屐滑﹐斜磴支筇定。」《天海》句云「蕩蕩平天杠﹐洶洶波濤生。繞足疊起伏﹐赫濯張旗旌。賓從曁僕妾﹐聯袂朝光明。﹝光明頂﹞天都與並尊﹐秦趙分縱橫。潛兵萬壑底﹐甲馬仍崢嶸。此詭軼五嶽﹐殊勝誰敢爭﹖」《天海至文殊院道中》云「黝然萬仞鐵﹐陡立上饞天。仰窺令人悸﹐狙父無由前。我乃穴其腹﹐於中得盤旋。捫暗出鰨┶﹐芒鞋濕腥涎。決踵躡雲梯﹐危謝欄扶援。最險蓮花溝﹐窈如空際懸。擲我喘與汗﹐貿此曠世妍。蓮花照眼明﹐舊識欣依然。」《文殊院》云「一別迎送松﹐憮然三十載。嗟余已霜顚﹐君顏顧無攺。童孫神骨肖﹐成長猶有待。文殊故石庵﹐忽爾煥丹彩。懸崖結跏處﹐微凹覓仍在。如氈萬點靑﹐如練數痕崔。窮吾目所及﹐不云亦已海。天都乃垂紳﹐新徑掛紫累。」又云「閉門千丈雪﹐漸公畱洽時。此境絕嚴肅﹐奇命孤燈危。有客居三年﹐細咽遺民悲。﹝宣城沈壽民﹞又聞漸公遊﹐圓月秋中時。四更老猿嘯﹐淒和鐵笛吹。﹝江允凝吹笛﹞我昔值飄暴﹐魘夢懸傾欹。曉起雲入屋﹐捫榻求裳衣。今來日當午﹐淨無雲蔽虧。朗見骨﹐不許藏纖。靈區固多變﹐淸徹亦一奇。」《一綫天》句云「嗟玆巨刃削﹐合璧剖雙扇。俯謀思側身﹐驟仰驚礙面。眞將割靑冥﹐岌岌以微顫。出坎復入坎﹐數武又詭變。」《白龍潭》句云「竹樹造碧天﹐下覆淸冷潭。潭淸本無色﹐淨極成明藍。日光穿隙來﹐微紋漾參參。忽然生鱗甲﹐片片靑相涵。」《嗚弦泉》句云「橫石粘絕壁﹐如寫乾坤卦。赤膚裸無發﹐雅倔已奇畫。偏有縷縷泉﹐被之作襟帶。輕攏復漫撚﹐謀耳盡幽籟。」《居士林新紫玉軒》句云「一榻收兩山﹐山翠涼可飲。萬虫競撲燈﹐移燈得酣寢。」皆錘煉深秀﹐足爲黃山寫生。疑庵本遜淸名進士﹐其詩以精嚴粹美勝。散原﹑庵﹑仁先諸家外﹐能與之抗手者亦寡矣。

二八二﹑鬼趣詩以隱文譎諭者爲上。前歲金丈松岑有《端陽至矣﹐開笈得鍾進士四圖﹐奇趣滿抱﹐乘醉命筆﹐匪云諷議﹐聊致軒渠》四章﹐皆意味深長﹐談言微中。《嫁妹圖》云「獨抱短書愁長貧﹐西鄰杜家錢輪囷。彊聒不已空﹐憶絕無計思通神。嬌憨小妹嬙施倫﹐芳年二八千金珍。春愁解乍眉初顰﹐桃花淨吐跗萼勻。藍衫烏帽額鼻皺﹐蹇驢緩逐雙朱輪。彩旗簫鼓塡通津﹐半遮便面覷行人。開元進士銜牌新﹐奩贈愧乏朱提銀。烏靴蹴階迎上賓﹐椒房從此擬貴臣。債主一笑天爲春﹐漢家長計惟和親。」《移家圖》云「北望兮繚垣頹﹐南望兮重門開﹐東望兮彊鄰來。客自關中回﹐爲言所啖惟黃埃。冬春久無禾麥栽﹐密雲不罩井公臺。病雁原頭饑腸摧﹐終南山色如死灰。夜聞薄笨聲如雷﹐鬼車轉向江南推。南士呵公鈍若椎﹐寇至我擬逃鑿坯﹐三垂坐固何憂哉。寇未來﹐髙車出。寇旣來﹐捲甲入。嗟爾鍾馗先徙宅。」《吹簫圖》云「秦家弄玉簫聲美﹐彩鳳雲間展雙翅。廿四橋頭好明月﹐絳唇亦復咀宮徵。怪爾須髯胃繞涿﹐引吭詎能商女似。邇來庠序黜雅樂﹐紅鬼呢呢說情死。爾髯本以鬼爲徒﹐魅舞魈吟隨所使。鬼才長吉齲┢第﹐忍俊簪花作煙視。一唱居然博三嘆﹐願獻官家薦郊祀。人世曲學貴阿世﹐進身須媚嬋娟子。」《沽酒圖》云「腰帶佩胡蘆﹐行向酒家去。莫戲酒家胡﹐投梭將汝拒。梭飛著汝齒立折﹐啖鬼無由嚙鬼骨。丈夫應提十萬兵﹐直搗黃龍飲胡血。汝獨仗劍行路岐﹐醜皮妍骨被垢衣。漁陽鼙鼓來京畿﹐何不當道師老罷﹖戎葵插幀矜醉儀﹐天柱欲折無人扌耆。」諷刺之意﹐固甚明顯也。

二八三﹑沈乙庵《簡蘇戡》三章﹐皆鬼趣詩也。陳散原亦有和作﹐玆從二家集中錄出並觀之。沈詩云「秋葉脫且搖﹐秋虫吟復喑。秋宵元旦气﹐秋嘯無還音。寸寸死月魄﹐分分析星心。天人目其瞬﹐海客珠方沈。史執簡槁﹐日車還濘深。奇聲寂寞濱﹐乞我膏肓鍼。」其二云「貴已不如賤﹐鬼應殊勝人。搴蓬語莊叟﹐乘豹招靈均。蕩蕩廣漠風﹐悠悠野馬塵。獨行靡掣曳﹐長往無緇燐。鬼語詩必佳﹐鬼道符乃神。道逢鍾馗妹﹐窈窕千花春。絕倒吳道玄﹐貌彼抉目。」其三云「君爲四靈詩﹐堅齒漱寒石。我轉西江水﹐不能濡涸轍。道窮詩亦盡﹐願在世無絕。湛湛長江水﹐照我十年客。昔夢滄浪淸﹐今情天水碧。徹視入沈冥﹐忘懷閱潮汐。」散原和作題爲《乙庵太夷有唱和鬼趣詩三章﹐語皆奇詭﹐玆來別墅﹐愴憮兵亂﹐亦寄詠之》﹐其一云「月黑城濠西﹐有物繞屋啼。鬼車昂九首﹐云空答酸嘶。婦孺出復壁﹐喘訴凶禍隨。默憐血污魂﹐上下索逝騅。汝顱易百錢﹐汝酋橐累累。」其二云「吹笳駐防城﹐悲气橫蒿裏。捫虱旗腳下﹐指彼枕藉死。膏血長榛梗﹐風勁齊萬矢。故宮影幢幢﹐恍啼人立豕。侵陵新鬼大﹐故鬼待築壘。」其三云「行吟傍溪路﹐禿楊長比人。幻作猙獰軀﹐攫增怒嗔。我實無罪過﹐忝與山鬼鄰。一世淪墟墓﹐枯惡能神。宥汝斷爲棺﹐贏葬反其眞。」與沈詩風格頗不同。兪恪士有《讀散原鬼趣詩》云「夜讀散原詩﹐矮屋環冬靑。敍亂託鬼話﹐叱詫來精靈。我無寂滅想﹐閱世終冥冥。萬古一髑髏﹐黠者先逃刑。合眼夢唐虞﹐糟粕遺六經。齊民豈有術﹐魑魅能潛形。竹梢寒月來﹐燈影如孤螢。窮巷與世隔﹐人鬼無畦町。微吟坐達旦﹐一鳥窺檐聽。」構象杳冥﹐不遜陳作。

二八四﹑吾鄕黃摩西詩﹐余《詩話》中已詳論之矣。其《題金惺齋扇頭畫詩》一詩﹐亦頗有意趣。詩云「橐橐擊木靴﹐峨峨進賢冠。須眉頗奇偉﹐似鬼又似官。女靑亭畔折花返﹐獨來獨往冥途寬。玻璃碧眼靑無翳﹐楮灰夜辧金銀气。前程賴此一燈傳﹐四顧徘徊尋要地。吁嗟乎﹗與爲鬼其心﹐無寧鬼其形。鬼心不可測﹐鬼形猶得畱丹靑。君不見靑天白日﹐冠蓋如織。狡獪伎倆﹐過君千百。畫師萬輩畫不成﹐君倘閭之應吐舌。」

二八五﹑摩西《元日日蝕詩》﹐最爲奇作﹐𨿽使盧同﹑徐積﹑劉基執筆﹐亦不能過。詩作於光緒戊戌﹐指斥金輪﹐語意極顯﹐詩家之董狐也。詩云「皇帝二十四年歲在戌﹐告朔禮在初紀律。上天下地皆春聲﹐排家爆竹如雷疾。黃人叩額辭瑤閽﹐雲气五色環朝暾。東方出震木孕火﹐佇看黃金爛爛熔冶新乾坤。六寓獻曝罄愚愛﹐三軍挾續邀殊恩。盾不得用猛﹐衰不市溫。調和三元气﹐萬古歸一尊。不料怪事發﹐煩冤啼黑盆。老晴陡陰晦﹐白晝成黃昏。碧海從古無渣滓﹐乃如火惇腦兒泡泡而渾渾。不見金輪銀輪銅輪鐵輪輪轉四天下﹐但見彈丸黑子顚倒相亻並吞。得非倚天劍﹐誤斷紅桑根﹖否則希有鳥﹐展翅翻昆侖﹖或疑智父操蛇咄咄來逼﹐不管赤道黃道黑道白道六龍且作驚鱗奔。又疑踐烏避白雀﹐張公髙閉南天門。初若浴海銜山猶露幾分面﹐俄而一盤烈火澌作柴灰痕。修羅天女﹐河伯外孫。日出處天子﹐日沒處可惇。祕論邃語略可聞。艷此炙手物﹐髙髙不可捫。巧遇一陰爲之剝﹐方諸和墨淋漓噴。然後十字餅樣坼﹐一圜瓜樣分﹐可以飽享七日七夜搖頭擺尾饞鯨魂。吾聞龍漢初﹐混沌鑿未開。人天龍鬼糅雜一气內﹐靑Е黃壤處處堆煤炱。萬瞽亻辰亻辰亂擊觸﹐至今昆明池底古鬼猶啼哀。於是東日西月巧安排﹐皇天兩眼始髙擡。妍媸黑白不敢遁﹐山川人物一一位置無所乖。日與月同功﹐何苦爲日﹖月向日借光﹐乃爲日所猜。一鏡不見項﹐獨陰不成胎。碧翁降作沙陀王﹐只恐蟾蜍一淚割盡無人揩。燧人鑄陽燧﹐有巢構扶桑。庖犧一畫破天荒﹐三畫連中文曰王。神農嘗百艸﹐黃精餌太陽。黃帝作鏡三十六﹐蚩尢霧幕不得張。降至神堯世﹐洪水流湯湯。赤嫖一怒洚洞息﹐乃有九日乘隙森妖芒。窮羿有矢不引滿﹐反遣純狐小婢蠱惑王母浮瑤觴。王母醉夢百怪喜﹐侵蝕一日無精光。一月蔽﹐一日傷。一日苦﹐九日猖。咸池陽谷漸破碎﹐神鳥三足走且僵。南箕誰簸揚﹖北斗無酒漿。二十八宿一盤劫子誰收場﹖熒惑隨魃母﹐妖間槍。出作入息者﹐流涕感滄桑。嗟此一日積功累徳萬萬世﹐初無桀惡何堪亡。何況睽睽萬目仰一日﹐百川注海网在綱。柰何紅沙金屑塞天地﹐坐令九州億族糊其眶。佞口善粉飾﹐似云交食軌有常。母子相食極人變﹐日爲月食豈吉祥。日自救不遑﹐乃與世人商。扣盤捫龠者﹐獻策何周詳。或推女媧氏﹐七十二變最擅長。煮石作膠漆﹐積金如山岡。金多則富﹐火烈則彊。鑄成利器禦侵犯﹐補平天路成康莊。從此日馭無所妨。吾謂巾幗見﹐只堪補衮裳。補天未補日﹐長夜殊茫茫。六州聚鐵眞大錯﹐一旦石破還琳瑯。或薦謫仙子稱吳剛﹐斤璧鑿鋒芒。召取八萬四千戶﹐玲瓏七寶嵌棟梁。月安其居不淩日﹐自然無掛無礙行堂堂。吾道太機械﹐止沸揚其湯。修月不修日﹐明明日月將成昌。神工鬼斧事斫削﹐徒令碧桃紅杏白楡丹桂皆遭戕。此等叛日黨月萬螻蟻﹐止堪宰割餵天狼。艸莽臣某罪萬死﹐稽首拜手上告日宮天子。金鼓不必鳴﹐金篦不必靈。臣有一方可冶天眼睛。欲去蒙蔽患﹐先正貪饕刑。月止薄薄蝕﹐自月以下相率食人膏血成妖精。日食尙有說﹐其餘磨牙張吻皆無名。願帝一一窮治之﹐賢於十百池上之水千空靑。第一東方龍﹐叨長諸鱗虫。當日借雷雨﹐今日成癡聾。貪嗜大食燕炙味﹐巴蛇妖蜃相交通。生子九種不成器﹐更有蛟鱷攀附行妖凶。日食不復卹﹐反吐雲气瞞蒼穹。是宜摘取頷珠褫尺木﹐金枷玉瑣水錮幽泉中。餘者無功罪不減﹐輕則割耳重則醢付天廚供。南方火鳥尾禿速﹐汝與日烏非異族。天市爲巢﹐天倉啄粟﹐嘻嘻出出良非福。鬼車大笑鳳皇哭﹐九嬰披猖不加戮。汝視日食閉其目﹐汝幸日食皤其腹。曷不驅向紇幹山頭伴號寒﹖否則梟且成鸞鶴成服。西方號於菟﹐牙爪有若無。狗肉醉且飽﹐夢見羊踏蔬。一目睥睨一目眇﹐反思獻媚心月狐。封侯萬里諒無望﹐猙獰之貌合買脂胭塗。老龜最畏事﹐自負藏身智。首尾一縮卽枯骨﹐七十二鉆無可使。喜晦羞明本性然﹐見日被食反得志。急付豫且烹作霍﹐莫教闌入君子肆。小星如黑痣﹐大星如懸疣。累累千萬顆﹐受累無時休。一目易朗﹐羣醜難瘳。分別治罪﹐庶可無憂。九日環起不勝射﹐削去輪廓安置星辰儔。月𨿽朦朧日之配﹐娟娟自守銀宮秋。編次《夏小正》﹐紹述《魯春秋》。明徳新民日薰沐﹐不許診氛淫气纖毫畱。帝納芻蕘﹐布新除舊。三臺四輔﹐煥徹左右。羣星壞政﹐或黜或宥。九日失色﹐退處列宿。姑釋勿問﹐以備四守。月卜其夜﹐日卜其晝。各安其位﹐不相刺謬。天眼復完﹐永燭宇宙。」詩中日指光緒帝﹐月指孝欽後。東方龍當指恭親王﹐是時爲軍機大臣﹐卽於是年四月薨。南方火鳥當指崧蕃﹐滿洲人﹐是時方爲雲貴總督。西方於菟或指榮祿﹐曾爲西安將軍。北方老龜似指王文韶﹐是年初入贊軍機﹐《淸史稿》本傳稱其更事久﹐明於趨避﹐與詩語相合。

二八六﹑鍾﹑譚詩派﹐自牧齋掊擊以來﹐論者薄之過甚。沈歸愚選《明詩別裁》﹐至不登二家詩一首。李越縵﹑陳石遺稍爲之平反。近人倡所謂幽默文學者﹐於是鍾﹑譚二集﹐又風行一時。余讀伯敬《隱秀軒集》﹐五言刻削幽秀﹐眞有獨到﹐七言則未有合作。今摘其佳者於此。《乙巳臥病作》云「沈屙忘故吾﹐情形日幾變。有時如嬰兒﹐饑寒仰母便。有時如老人﹐奄奄息如綫。過去未來身﹐一日遊屢徧。眞身宛自如﹐光明時隱見。」又句云「天生七尺軀﹐豈爲爾曹地。性命徇他人﹐勞勞成底事﹖捨我衣中珠﹐苦伺驪龍睡。」《邸報》句云「耳目化齒牙﹐世界成罵詈。曉曉自曉曉﹐憒憒終憒憒。雄主妙伸縮﹐寬容寓裁制。並廢或兩存﹐喧默無二視。」又云「機彀有倚伏﹐此患或不細。」《秋日舟中題胡彭舉秋江捲》云「望遠寫秋江﹐秋意無起止。何曾見寸波﹐竟紙皆秋水。煙中過寒山﹐江淨翻如紙。空色有無間﹐身在秋江裏。」《六月初五夜月》句云「長夏不肯晚﹐旣晚亦蒼涼。涼色已堪悅﹐況此纖月光。」《六月十五夜》云「明月眷幽人﹐夜久光不減。良夜妮佳月﹐月殘漏愈緩。未秋已髙寒﹐秋至更淸遠。逝將賫幽魄﹐照此夢魂淺。」《七夕雨次夕復雨》句云「秋來一夜雨﹐耽卻一夜月。乍喜滌煩蒸﹐久乃成淒絕。」又云「秋月亦易悲﹐吾意賞尙潔。」《九灣》句云「若非蹈今途﹐昨日險亦足。果然備層峻﹐蛇鬼猶躑躅。」《雨發九灣至歸州》句云「人語響空蒙﹐煙火出冥漠。隔江望秭歸﹐殘陽見井郭。」《瞿唐》句云「至此始稱峽﹐岸束江齟齬。江勢有往還﹐前山幾茹吐﹖兩崖何所爭﹖終古常相拒。水石日夜戛﹐無所觸而怒。灩根孤危﹐悍流不能去。立石如堵墻﹐中劈才一縷。」《歸州峽》句云「玆峽乃名歸﹐歸期諒非遠。誰知下峽途﹐自玆始云險。」又云「怒濤跳臼中﹐倒石日夜碾。」《出郊》句云「耳目久不接﹐熟境亦覺新。」《夜坐》句云「闔門月自遠﹐未見神先淸。」《山月》云「山於月何與﹖靜觀忽焉通。孤煙出其外﹐相與成寒空。淸輝所積處﹐餘寒一以窮。萬情盡歸一﹐動息此光中。」《題茂之所書劉虛詩冊》句云「只玆十四章﹐煉气已成液。如何平生勤﹐一字勿苟益。陶公坐髙秋﹐俗士不敢入。不受人去取﹐孤意先自立。」《雨宿會聖巖》句云「燈光入幽薄﹐金碧照石土。」《到家》句云「始歸惡聞出﹐𨿽近意亦懶。」《將入城示別友夏》云「累日皆言笑﹐兀然無所思。妙想始觸物﹐乃爲動者機。水泉春初引﹐端委甚希夷。𨿽然寂無構﹐紛如中威蕤。明旦別子去﹐厥緒復惟微。吁嗟動靜理﹐匪以寂喧爲。常無萌蘗生﹐朋從中斷之。幢憧往來內﹐是子機息時。」此首極微妙。《蔡敬夫仲冬書至﹐云辰州十月已見梅花﹐寄詩三首﹐予未之答及﹐玆再遣書使﹐已是獻歲三日﹐此地梅放未匝﹐輒書所見﹐以報前詩》句云「有似我與爾﹐同枝而早遲。計予花粲粲﹐是子葉紛披。花葉不相及﹐又若同心暌。以此早春秀﹐答君晚歲遺。凡物貴相代﹐豈在同榮衰。與君爲久要﹐共此實累累。」《七月十五夜月》句云「廣庭化爲月﹐何者中間之﹖衰枝作庭影﹐影反妍於枝。虛懷待淸光﹐魂夢亦相隨。」《舟月》句云「秋深夜苦多﹐月與之終始。萬情俱願息﹐流光獨不巳。」又雲「水月非不接﹐煙乃在其間。非惟無所累﹐弧光如更閒。共此一秋色﹐以類相往還。」《贈徐象一年丈並索其畫》句云「許我作數筆﹐鄭重至經年。知子不宿諾﹐以待神之全。」《尋西天門》句云「石勢如風雨﹐內外相崩奔。虛無才倚墜﹐煙日以爲根。」《宿烏龍潭》句云「淵靜息羣有﹐孤月無聲入。」「空翠潤飛潛﹐中宵萬象濕。」《七月十五夜登雞鳴寺》句云「地髙秋不測﹐悠悠但一光。不須借風露﹐自然生微涼。」《己未白門喜周伯孔至》句云「一士才徳成﹐天人幾交釀。」《冬日登虎丘》句云「吳天多在水﹐澹澹不能髙。」《訪趙凡夫寒山所居其先墓在焉》句云「天哀至性人﹐酬之慧與福。」《王文肅公專祠》句云「年來誤國人﹐巧於逃大戮。不居權姦名﹐猥以庸自贖。大臣系安危﹐庸卽同凶族。醫以庸殺人﹐參苓等鳩毒。」《錢時將自吳過訪》句云「士苟能讀書﹐無文亦自可。篇章日日傳﹐吾知腹未果。」風世之言﹐可取銘座右。《木末亭看煙雲》句云「羣動無漸次﹐同時被萬光。平楚出其端﹐煙杳生下方。」《烏龍潭看雪》句云「天淵同一深﹐初無陰霽殊。身處弧光內﹐乃知積雪余。」《靈谷看梅》句云「何知是寒梅﹐遙香表韻格。澗松暫輟聲﹐畱風吹素魄。」又云「感君開較遲﹐來晚及芳澤。」《城南古華嚴寺》句云「數里聲香中﹐人我在空綠。」又云「微雨灑新陽﹐羣有俱膏沐。」皆不墮忄互蹊。其五律之佳者﹐《石遺室詩話》已舉之﹐合以《越縵堂日記》所論譚元春詩﹐竟陵之面目全出矣。

二八七﹑近人倡幽默文學者﹐奉袁中郎爲初祖。坊間頗多翻印其集者。不知中郎詩文伉爽而犀利﹐並不幽默也。牧齋鄙保ü陵﹐而於公安有恕詞。仿亦摘其佳者於此。《送王靜虛訪李卓師》句云「天地愁結成﹐聖賢愁眷屬。舉眼皆鍼鋒﹐何處可容足﹖」落想頗近東野。《喜逢梅季豹》句云「曠裏少冶容﹐邯鄲無髙步。萬耳同一聵﹐活佛不能度。摹擬成鈍賊﹐士子遞相誤。骨蟻回旋﹐驢脊蒼蠅聚。」又句云「立意出新機﹐自冶自陶鑄。舉世盡奴兒﹐誰是開口處﹖我擊塗毒鼓﹐多君無恐怖。」此可見公安派之主張。《贈沈飛霞》句云「不知腸幾寬﹐容得許佳句﹖黃金類仇人﹐抵死不相遇。文章如可典﹐爲君作詩庫。」《環翠樓言別》句云「歸思如奔馬﹐千夫不能控。」《宿西山碧雲寺亭上》云「涼夜水浸夢﹐枕上吹寒雨。屢變而失眞﹐江行聞篙盧。倏然聽松風﹐天目半山許。舉首見仙人﹐雲中捉松鼠。醒時月掛簾﹐窮階流一縷。石竇激寒淙﹐空水互吞吐。日日居朝市﹐合眼見塵土。始悟山中人﹐夢境亦淸楚。」《盤山頂》句云「摩天抽碧﹐俯不見鳥背。西日照塔輪﹐影落重邊外。峨髻瘦仙人﹐玉冠蒼水佩。貌古骨奇淸﹐見者肅而拜。」《遊天門開》句云「雙壁削靑銅﹐飛鳥不能止。一匣銜古光﹐方空如水洗。陰陽工刻鑠﹐霜雪恣摩砥。萬古貯雲霞﹐石紋繅靑紫。」《初入紅螺》句云「鑿天出古空﹐意匠窮刻露。贖取長吉魂﹐幻作鬼工賦。霜巖透斑鍔﹐石骨竦淸怒。歷劫至於今﹐雕鏤不曾住。無石不巧心﹐轉眄殊態度。一種老健中﹐自發嫣媚趣。」《和官谷館字》云「云以竹爲郵﹐雪以梅爲館。君看竹多處﹐無陰雲亦滿。將雪近柳條﹐柳意自疏緩。一種漠漠思﹐盡屬寒花管。依與君亦然﹐气昧同老懶。冷淡足生活﹐不向晴處暖。」《遊廬山初入東林雨中》句云「窮天刻冶翠﹐濃雨洗幽靑。濕云坼西嶺﹐坐見武昌晴。」《遊佛手巖至竹林寺》句云「以手摩蒼霞﹐終古搏秋碧。掬齲ㄅ江流﹐澆空洗云魄。」《水心崖》句云「獰龍負巨山﹐一往冰潭睡。春沫與秋瀾﹐洗盡靑山。石膚鑑水光﹐遞互發淸麗。轉盼分瘦妍﹐生動各有意。」《別邱大》句云「世人等閒聚﹐亦復等閒別。我輩會非常﹐別寧不痛切。」又句云「常年別妻兒﹐道我肝如鐵。今夕送君去﹐化作紅鑪雪。」《經太華》云「天地如文人﹐精華不可刊。而其秀傑气﹐常在水與山。華山翠天表﹐五嶽讓髙寒。當其匠意時﹐百靈窮肺肝。琢以月天斤﹐洗以銀浦瀾。抹以洪蒙煙﹐照以日月丸。十二樓五城﹐處處映靑鬟。嘗恐諸仙人﹐鶴轡憩此間。天風刷毛羽﹐千里佩珊珊。」《題潘生小像﹐生嗜酒﹐時將別》句云「潘生肉頰權微起﹐面貌長在酒杯襄。何人傾出酒波來﹐灑向溪藤五尺紙。」《邱長孺醉歌和黃平倩》云「廣陵細酒眞珠沸﹐甕花決決倒河渭。研朱潑面火生肌﹐離身一里聞糟气。初如渴驥奔鳴泉﹐漸如怒虎吞臠。乍如山石壓一絲﹐又如雲絮泊空際。須臾變幻如偶兒﹐乍孤乍末恣俳戲。又如分身作數人﹐口耳心神不相制。旋風著樹刺鉤藤﹐郭郎舞袖張顚字。口中牽絲舌力蹇﹐千言不能達一義。酒人諱醉彊惺惺﹐容貌矜持禮法贅。彊將拜跪學常人﹐不覺欹身落崖砌。千扶萬擁不能支﹐吻中微聞呼白二。﹝白二﹐邱郎姬也。﹞檐澑丁丁滴到唇﹐舉手推屋若辭醉。一酣三日昏如泥﹐韻聲吼若驚濤至。天然一幅混沌圖﹐人間械路爭回避。」二詩描寫皆生動。《荊州前苦雪引》云「鮫民老困輸綃苦﹐私向龍宮販雲母。百馱夜經瞿唐門﹐峽鬼騎魚訴天府。鮫戶十竄九囚虜﹐淚不成珠天帝怒。骨白粉焦委黃泥﹐至今荊州惟白上。」奇詭可喜。《宮簟》云「並刀剪出淞水紋﹐黃琉璃滑淨無塵。華淸日髙海棠睡﹐一片溫玉沈秋云。花房畫脫守宮的﹐珊瑚反掛瀟湘裙。掖庭展轉出坊肆﹐余脂猶在香氤氳。腐儒自首靑蒲薦﹐十度摩挲眼驚見。寒色平鋪四丈餘﹐虛堂盡斂白紈扇。骨冷魂淸抱雪眠﹐夢回每出松風院。少陵廣廈千萬楹﹐白家大被蓋徧洛陽城。安得此席如此被﹐眠盡西華道上塵土熟中人。肺腑如冰舌不鳴﹐三空九陌殷雷聲。」意亦尋常﹐筆力硬。律句佳者如「孤塔衝人立﹐寒云並馬歸。」「看云諸態冷﹐弔古百愁生。」「穿藤逢石怒﹐倚險嗅波腥。黿過吞人影﹐潮來念佛經。」「宦意如霜艸﹐鄕心折晚鴻。」「閉門春艸長﹐髙枕白雲驕。花气蒸云熟﹐石紋帶乳鮮。聞香知艸性﹐隨例與茶錢。」「松老皆成佛﹐花淸亦避人。云生山被酒﹐客去鳥聽經。」「竹老云辭去﹐廊空月到深。」「夢淸云入肺﹐吟定發生岐。」「近窗花淡泊﹐就枕夢孤淸。」「適性營花石﹐書方去鳥虫。」「幽夢通巢鶴﹐閒心系沼魚。」「云腳才收雨﹐秋容漸上詩。」「霞光紅漲壁﹐水气綠浮山。」「看君如水影﹐要我似溪云。」「酒病花消去﹐詩心竹引開。」「空潭不受暑﹐野竹半捎云。」「世情搔首過﹐秋色閉門來。」「寒气沖筵入﹐鄕心冒酒生。」「事業卑牛口﹐生涯尙《馬蹄》。」「一身書蠹後﹐萬事酒杯前。」「沙平晴獻雪﹐樹老夜屯風。」「憑將無益事﹐娛此有涯生。」「山煙隨澗出﹐松火隔林香。」「易銷惟黑髮﹐未了是名心。」「古藤隨意拙﹐熟鳥任情啼。」「好夢因涼得﹐閒愁到水忘。」「僧猶憐我老﹐水亦怪人忙。」「閏月能通夢﹐邊烽易入詩。」「安心權在酒﹐長日困於詩。」「沙鳥傍人眠不醒﹐岸花經雨折還香。」「饑鳥共分香積米﹐落花常足道人薪。」「破懶始知經有味﹐送眠微覺酒多情。」「南人作客多親水﹐北地無春不苦沙。」「見僧每憶年多少﹐觀水因悲物變更。」「柳態美如新櫛發﹐山容親似遠歸人。」「一口也擯爲長物﹐諸緣皆可作飛塵。」「夢裹也隨僧入社﹐閒中多以頌爲詩。」「天髙未覺鵬營曠﹐松老方知鶴夢長。」「百畝池塘惟貯月﹐一家生事只依云。」「老去無心防白髮﹐眾中開口問靑山。」「野店無人花自發﹐秋江有路夢先歸。」「流水有方能出世﹐名山如藥可輕身。」雋語絡繹﹐正不必爲七子之大聲壯語也。

二八八﹑鄭子尹詩有細膩溫馨者﹐如《闌干曲》「嫦娥袖薄雙臂寒﹐夜長軟抱梅花頸。」《五蓋山硯石歌》「溫肌膩乳暈光澤﹐狻猊骨軟攙香雲。」《雲門磴》「眉水若處女﹐春風吹綠裙。迎門卻引去﹐碧入千花村」之類是也。亦有粗獷者﹐如《浯溪遊》「此時傲气橫八極﹐腹大臥望吳蒼」之類﹐不免傖夫气。而《白水瀑布》一起四句「斷巖千尺無去處﹐銀河欲轉上天去。水仙大笑且莫莫﹐恰好借渠寫我樂。」大有隨園﹑北江習气。其下乃有「美人乳花玉胸滑」之句﹐可謂美醜雜陳。

二八九﹑大家詩𨿽詠物亦不落小樣﹐如子尹《歸化寺看山茶》云「丹霞大帝禦花國﹐气象想見唐與虞。」是何等意態。

二九○﹑子尹《自沾益出宣威入東川》﹕「逢樹便停村便宿﹐與牛同寢豕同興。昨宵蚤會今宵蚤﹐前路蠅迎後路蠅。」寫瑣俗事奇辟。

二九一﹑子尹《次楊林晚望》﹕「馬過一風擡路去﹐春歸七日辦花齊。」奇語形容得出。

二九二﹑子尹《愁苦又一歲贈呂阝亭》﹐長篇敍事﹐古致歷落﹐與昌黎《此日足可惜一首贈張籍》﹐神貌俱合﹐其源出於老杜《北徵》《彭衙》。

二九三﹑兪恪士《觚庵詩》﹐於閩贛二派外﹐獨出機桿﹐自成一宗。其詩淡遠精微﹐淸神獨往。散原序之﹐以爲「感物造端﹐攝興象空靈杳藹之域。託體簡齋﹐句法追錢仲文」云云。其寫景之作﹐前已詳論之。此外早期所作﹐頗多反映現實﹐關懷國事者。如庚辰所作《鴻嗷嘆》云「洪濤穴蛙黽﹐岸圮江流橫。落日散寒鳥﹐泊舟心轉驚。吹荻殘火﹐四望無人行。老翁七十餘﹐煢煢艸底生。道昔乾嘉時﹐舳臚控襄荊。民富堤質堅﹐商吏同經營。自遭粵匪亂﹐江岸無完成。生聚十餘年﹐稍稍理農耕。泥淤河身髙﹐土薄地利輕。前月忽晝晦﹐堤決沙水並。開地戰寒濤﹐上木蛟龍爭。頹垣掩白骨﹐冷竈灰燼平。倉皇語未竟﹐四野聞哭聲。幼兒初學舌﹐向客乞殘羹。隨身無餅餌﹐對此難爲情。酸風颯然來﹐壞木啼倉庚。」第二首云「饑鳥下林木﹐哀鳴念其雛。寒風聚野寺﹐官吏當門呼。斂籌散米粥﹐繞岸聞喧呶。瘦男忍饑臥﹐病男步趑趄。翁媼泣且行﹐呼兒待路隅。行遲粥糜盡﹐殘瀝不滿盂。一盂系四命﹐難潤中腸枯。相視不忍食﹐欲食還踟躕。牽衣乞過客﹐願鬻兒爲奴。但願兒食飽﹐全家無所需。阿母不忍別﹐丁寧淚模糊。尙恐兒衣寒﹐爲兒縫破襦。」鄧輔綸《鴻雁篇》之亞。乙酉所作《寄如臯呂士云》句云「昨者朝廷命大將﹐聞道虎狼盡伏懾。雄風𨿽指天王旗﹐魑魅何曾膏斧鉞。火球激射天如墨﹐雲枯水立鮫宮熱﹐腥風十丈飛肉血。君不見盈廷共詆和議非﹐師敵破敵窮心機。三十年來紛聚訟﹐夕陽樓櫓空沾衣。」此寫中法戰事。大將指劉銘傳﹐時督辦臺灣防務。法犯臺灣﹑馬江等地﹐主和者李鴻章。《遊空同山遇雨》句云「人從樹杪行﹐魚貫穿水簾。水聲去復返﹐巖底嘶漸漸。萬竅各自悲﹐餘響窮微纖。」《曉起小園探梅》句云「破曉一禽鳴﹐陰陰樹如浴。朝霞猶未升﹐但覺天微綠。孤花誰與春﹖幽人夢遙屬。」《遊煙霞洞贈學信長老》句云「檐角掛錢江﹐掉頭失西湖。意識遠始明﹐近山轉模糊。」又云「我佛至悲苫﹐度世願已虛。師能解世法﹐但取近者娛。耳中萬松聲﹐味之成笙竽。他山自晴雨﹐吾歸尋敝廬。」以上皆度隴以前所作。隴遊南歸﹐所詣益進。如《亂後返金陵故居》句云「心知景物非﹐冷處偏著眼。」《園居雜詩》句云「深人含一悲﹐智士持兩是。有如凶歲農﹐顚倒晴陰裏。」《寄陳仁先》句云「將花入性情﹐不觸色香味。千曲無盡思﹐蕭寥在腸胃。昨夢坐茅庵﹐君持菊譜至。上粘千葉花﹐枝枝有題記。笑指枯目僧﹐謂是花中旨。覺來渾不解﹐淸境倏已逝。明月滿竹林﹐獨照無夢地。」《園居早起》句云「懸知日中事﹐萬類各饑飽。人生無限情﹐但覺初境好。」《湖居與仁先結鄰賦呈》四首句云「日腳淡廚煙﹐飯熟書還熟。此是承平聲﹐念之淚盈掬。」又云「飛鳥入深谷﹐遺我以然。幽境不可逐﹐坐著風鑪煙。」又云「動馳域外想﹐未覺心地寬。吾廬適可止﹐但取遠與偏。」《遊雲淒謁蓮池大師塔》句云「無住方味禪﹐入林忽思┺。率性本自然﹐覺妄異俄頃。」《大雪後偕蒼虯入靈隱寺同賦》云「靈山一夜雪﹐萬象立於定。」「上接惟鴻蒙﹐俯瞰窮究竟。見淨不見土﹐所見非佛性。拄杖我歸來﹐無土亦無淨。﹝蒼虯詩有『我來眞空回﹐見淨不土』之句。」﹞《錢厚齋投詩贈梅二樹次韻奉答》句云「心從冷處求﹐室有幽香入。減盡少年迹﹐毋爲煙景惑。窗寒一人曉﹐天空萬花寂。皎然丘垤平﹐何處尋荊棘﹖避世全吾眞﹐日醉孤山側。」《劍臣雨中過觚庵畱二日》句云「出世豈空言﹐吾廬枕秋水。愧無辟穀方﹐炊煙時一起。等身若眾木﹐回心向初地。始知寂寞中﹐無懼亦無悔。山鳴暮雨深﹐秋光在燈底。了了去來今﹐悠悠吾與子。隔水倘結鄰﹐雲山從此始。」《曉起滿覺壠看殘桂》句云「香後悟眞空﹐雲山自髙潔。」《獨遊靈峯寺》句云「野寺泉無源﹐名山僧必俗。不尋山外山﹐轉受煙霞梏。」又云「獨遊齲┱象﹐人境兩無觸。偶然意所是﹐雲山徒碌碌。」《韜光寺》句云「含霜眾壑陰﹐衝風一雁舉。欲窮滄海觀﹐惟見頹陽俯。」其情景交融之作﹐固屬風格髙騫﹐卽專寫景者﹐亦復空靈秀﹐無復人間煙火气矣。

二九四﹑觚庵七古﹐遠不逮其五言。卷一中諸作﹐多空調﹐無眞詣。卷二《戊申十一月重遊通天巖畱宿山寺》句云「山色寧知遲暮心﹐斜陽不到無人處。誰持肝膽照荒寒﹐剩有悲歡支世故。」又云「臥聞石齒漱泉聲﹐缺月微明四邊霧。巖顚忽吐銀色云﹐曙星隱約在庭戶。半世勞勞向曉心﹐一枕深深佛前炷。官如殘夢應自笑﹐人情剝盡隨所遇。」則有深蘊矣。余最愛其《遊西溪歸﹐泛舟湖上﹐晚景奇絕﹐和散原作》云「西溪暝煙送歸客﹐艇子落湖風獵獵。蘆花淺白夕陽紫﹐要從雁背分顏色。頹云掠霞沒山腳﹐一角秋光幻金碧。欲暝不暝天從容﹐疑雨疑晴我蕭瑟。憶看君山元气中﹐滄波一逝各成翁。請將今日西湖影﹐寫入生平云夢胸。」寫夕景奇麗﹐筆有化工。蒼虯亦有《遊西溪歸﹐湖上晚景絕佳》詩云「行盡西溪三百曲﹐忽開天鏡晚晴中。仙山樓閣無限好﹐碧海銀河何處通﹖落日千峯橫紫翠﹐中流一葉在虛空。時無小李將軍手﹐奇影當前付散翁。」亦善狀光景﹐而無觚庵之情致。

二九五﹑觚庵七律﹐如「中年萬事不掛眼﹐靜夜一燈微有情。「花底炎涼俱有味﹐眼中陵谷更何思。」「身外波濤隱髙樹﹐夢餘燈火悟初心。」「鷗鷺去人如避世﹐江山知我此登樓。」「向曉燈光斜月裹﹐殘年心事亂流中。」「人前惻惻無髙論﹐江上悠悠入晚晴。」「兒時書卷存餘味﹐靜日江山但坐忘。」「生慚亂世能容我﹐靜覺髙荷已退香。」「無多來日思前事﹐剩有春光賺老夫。」「夢長夢短了無迹﹐窗暗窗明過一生」﹐皆意味淵永。專寫景者﹐如「夜久一螢深入露﹐月明雙眼靜生波。」「殘月漸移成曙色﹐寒風忽起結層陰」等句﹐亦精思入微。

二九六﹑觚庵詩﹕「江山寥落同螢照﹐城郭蒼茫與雁齊。」石遺丈詩﹕「寂寞江山春尙睡﹐酸寒城郭客如僧。」二詩有異曲同工之妙。

二九七﹑江叔《道中雜題》四首﹐各有小序﹐皆序勝於詩。如雲﹕「回望山煙漸臺﹐日且曛黑。橋上方有來者﹐不遠人境﹐而得靜趣。余之愚以是爲樂。」又云「憑欄而立﹐身在樹杪﹐四山圍合﹐時若無去路﹐並來徑亦不可識。」又云「夕陽嶺濃秀如黛﹐離浦城縣治十餘里見之。又行十餘里﹐輿前萬松離立﹐髙下跨數峯不斷。山童於別峯松下﹐持竹器掃落葉﹐望之如畫中遠人﹐不施眉目。踏松陰徑帶折而上﹐時日亨午﹐而陽崖黝如陰壑。」又云「道旁流水﹐爲澗﹐爲峽﹐爲泉瀑﹐匯而爲長溪百折﹐於亂山回互時﹐或隱或見﹐溪聲常若在耳。至建陽郭外﹐山忽開列﹐溪亦彌暢﹐環繞若城之外壕然。因待渡上石壁眺望﹐置身旣髙﹐溪山之勝﹐靡不呈獻。余窮於世﹐而客遊富攬山水﹐又能鐫琢文字以自娛弄﹐殆亦造物之厚我也。」自是小品文字上選。

二九八﹑石《僮歸》詩﹐三百年中絕唱。江叔集中﹐有數詩爲僕役輩而作者﹐亦工。《道中憶舊僕沈用﹐作四詩以酬昔勞》之一云「健僕不再得﹐今知爲客難。況復日追程﹐行旅山谷間。猶憶前度遊﹐踏徧全閩山。沈用實從我﹐共作三年還。去冬再入閩﹐重當歷險難。仍欲沈用從﹐沈用已老孱。詎忍復相役﹐使其筋力殫。出我胥門城﹐有船插檣竿。沈用卻送我﹐獨去煙波寬。」其二云「七閩非通途﹐遊子勞可憐。有山更無地﹐溪谷相鉤綿。昔我將過溪﹐沈用在我前。喚船早相待﹐從岸攀船舷。意恐爭渡時﹐船兀我或顚。及我將上嶺﹐沈用來輿邊。以手扶輿行﹐欲代輿夫肩。意恐輿或傾﹐墜我千丈淵。我時在道路﹐自管食與眠。餘事悉付渠﹐閒裁詩百篇。沈用今不來﹐難復如當年。」三﹑四不錄。又《感憶》四首中之《二僕》詩﹐與石詩蹊徑𨿽不同﹐而情眞語摯不二也。

二九九﹑李愛伯於嘉道間詩人多所詆訶﹐而獨以魯通甫才气筆力爲可取。通甫詩蓋私淑潘四農﹐幾欲出藍。雅片戰時﹐所爲哀時感事之作﹐尢蒼涼悲壯﹐足當詩史。《讀史雜感》五首云「鐵艦雲帆滿上游﹐建牙吹角動髙秋。三千組練犀弩﹐一夜風煙散火牛。絕域威名驚小範﹐中朝黨論送維州。虎門鷺島孤縣地﹐坐甲從容待運籌。」「小範」﹐指林文忠也。「立仗蕭蕭老肅﹐忽聞鳴鳳在朝陽。空傳天語褒殊錫﹐無復廷爭守禦牀。戰鼓悲涼旄節落﹐星軺畱滯海城荒。長沙稍喜能流涕﹐寂寞靑蒲望報章。」「條支萬國大荒西﹐職貢經年道不迷。旅拒公然爭互市﹐廟謨終與講招攜。大軍解甲供牢禮﹐小縣徵丁習鼓鼙。聖世只須勤內治﹐旋教瀛海盡航梯。」此首猶是閉關時代之思想﹐足爲淸人夜郎自大之證。「徵蠻部曲數楊羅﹐今日誰當馬伏波﹖楚國三男生絕小﹐將軍十萬辦原多。奇謀競搏中行說﹐猛士爭求曳落河。幕府紛紛滿朝傑﹐急應親奮魯陽戈。」楊羅謂楊芳﹑羅藝也。道光二十一年﹐楊芳以參贊大臣赴廣東。「圖山門外見旌旗﹐鐵甕城頭戌鼓悲。夜色橫江狐吹火﹐軍聲滿地鵲移枝。中原徵調空千里﹐北固登臨又一時。獨倚蒼茫看海色﹐樓船如馬日東馳。」《辛丑重有感》八首云「淸酒黃龍約屢訛﹐珠江瘴海日橫戈。全開門戶容蛇豕﹐漫握韜鈐布鸛鵝。燕將不聞誅騎劫﹐趙人猶是愛廉頗。徵南部曲淒涼在﹐忍聽臨江節士歌。」此首指琦善﹑奕山諸人﹐先後與英人談判反復。「騎劫」謂奕山。「披髮何人訴上蒼﹖孤舟百戰久低昂。前軍力盡宵泅水﹐幕府謀深坐裹糧。握節魂歸云冉冉﹐揚灰風疾海茫茫。神光金甲分明見﹐巽血銜須下大荒。」此首詠關忠節公天培虎門殉難事也﹐字字沈鬱﹐精靈恍惚。「張公苦意絕天驕﹐忽報呼韓款聖朝。便遣頻陽老王翦﹐豈宜絕域棄班超。貼鳶事業心紆折﹐射虎河山气寂寥。珍重玉關天萬里﹐西風大樹日蕭蕭。」此首指林文忠公戍伊犁也。「白皙通侯畫戟雄﹐黃扉假節黑頭公。銀槍世領親軍使﹐鐵券家傳汗馬功。弓矢臨逞恩數異﹐金繒誤國古今同。如何更賣盧龍塞﹖從此東南鎖鑰空。」「五羊城外趙佗營﹐百處風聲艸木驚。仗鈹將軍喧就逮﹐秉鞭王子靜專徵。螭頭妙選千金士﹐虎節新徵十道兵。見說珠崖近乘勝﹐前驅幾日斬長鯨﹖」「龍額功髙拜故侯﹐羽林精銳下黃頭。料兵荊楚遙傳箭﹐挽粟洪饒急唱籌。江轉幹盤連鐵索﹐山圍五管似金甌。英謀老算今何在﹖一夕烽煙滿目愁。」「吉网羅鉗事有無﹐金雞才下痛慈烏。關中儲借思劉晏﹐塞上風雲避郅都。麻臨戎天慘淡﹐幹將出匣气盤紆。斬蛟毅虎威名在﹐只待從容展壯圖。」「南州使者建雙旌﹐萬里呼相載酒行。本以文章期報國﹐翻令書劍學從徵。倉皇發策丹心炯﹐慷慨登陴白髮生。艸檄飛書枚乘事﹐獨能無意向功名。﹝單地山師視學粵東﹐凡三書召與同行﹐以親老辭。先生後以失職長假歸。」﹞老杜《諸將》﹐後人學之者多落空腔﹐如此堅蒼﹐得未曾有。

三○○﹑通甫《烽戍四十韻》《崖州司戶行》﹐皆爲林文忠公遣戍而作。《烽戍四十韻》云「烽戍八千里﹐謳歌二百年。山河環北極﹐虹互東天。廟算紆長策﹐麾旌屬大賢。亞夫堅走敵﹐充國老屯田。成敗歸時議﹐衰榮與境遷。老罷失當路﹐俊鶻坼空拳。蛟蜃樓臺黯﹐龍蛇歲月纏。雄藩深坐甲﹐上相起行邊。已寵軒墀鶴﹐誰憐浪泊鳶﹖和戌計翻覆﹐嚴譴意流連。橫隴京東道﹐梁溝洛北川。雉垣危ゃや﹐鱗屋激洄漩。使者中樞轍﹐溫綸閣下宣。白天恩浩蕩﹐奉詔涕。編管辭輸作﹐芻蕘竊備員。丁男大農籍﹐竹楗水衡錢。三尺梁園雪﹐孤臣屬國氈。脛毛銷毳局﹐心血漬烽煙。賦士洪流奠﹐回春霽景鮮。雲中思魏尙﹐楂上忽張騫。白簡持朝論﹐黃扉拱禦筵。聖懷虛擁護﹐國是太周旋。牛李同口逐﹐松維求棄捐。釁原匪馬邑﹐功豈忘澶淵。惻愴舒劉嘯﹐蹉跎誤祖鞭。羣公一揮手﹐別淚灑河Й。遠鐸聲淒咽﹐鳴駝气局捲。陽關風浩浩﹐黑水夢濺濺。路並陰山直﹐沙盤大漠圓。此生斷消息﹐吾道屬屯遭。每憶淸淮夜﹐初回下瀨船。深談略年輩﹐激賞數詩篇。置醴延申白﹐馳書問艸《玄》。龍門終負李﹐馬骨未歸燕。字忍三年滅﹐旌悲萬里懸。黃雲遮不斷﹐落日眼常穿。塞迥稀逢雁﹐春寒愼脫棉。刀環愁滿月﹐劍血澀飛泉。縣宇仍防寇﹐邊兵荊┴弦。誰傾西海水﹐直爲洗戈﹖」沈雄開闔﹐神似杜公。《崖州司戶行》云「君不見衛公矯矯人中龍﹐秉鞭作鎭川西東。兵臥鼓兵馬雄﹐二邊震聾趨華風﹐蓬婆滴博爭來同。一言不合奇章公﹐顚倒朝局如飛蓬。我欲登髙望海水﹐珠崖茫茫八千里。手持湘竹枝﹐涕淚垂不已。古來萬物有如此﹐君能斷鰲續柱正四極﹐不能使馬頭生角烏頭白。又能驅山走海障狂瀾﹐不能使長虹貫日霜降天。車師疏勒連於闐﹐條枝更在西海邊。馬嘶無艸人無泉﹐塞道蛇滿川﹐劍牙丹口腥流涎。行人十無一二全﹐君獨何爲浩浩然。叩天關﹐震天鼓。黃河經天卻東注﹐白日照耀寒門苦。不見崖州老司戶﹗」此詩音節意境﹐從梅村《悲歌贈吳季子》脫胎而來。

三○一﹑《通甫詩存》中﹐以《三公篇》最爲巨制﹐筆力堅蒼﹐敍事簡淨。惟極贊裕謙﹐稍與史事不合。《故欽差大臣兩江總督裕靖節公謙》云「裕公忠臣後﹐正气何堂堂﹗起家謝閥閱﹐致主由文章。東南大藩地﹐實領財賦疆。士女饜笙竽﹐溝洫流稻糧。昏昏寶珠域﹐仙仙歌舞場。感嘆風俗頹﹐嫉邪森剛腸。意待五蠹除﹐坐使萬民康。淳風未回斡﹐丑夷紛陸梁。舟山棄其甲﹐虎門嗟排墻。流涕拜表行﹐前驅心飛揚。昔我有先臣﹐戰血漂大荒。主憂臣則死﹐投袂親戎行。一呼百夫奮﹐再呼千帆張。流沫誓三軍﹐天水久低昂。斥堠日謹嚴﹐間諜亦有方。捉鬼剝其皮﹐斷筋續馬韁。羣鬼哭徹天﹐海水爲沸湯。初攻昌國城﹐三帥同時戕。再戰招寶山﹐軍門气凋傷。公時秉鞭出﹐下馬泮宮旁。丰碑摩日月﹐大字標流芳。水痛誠勇公﹐血淚終承眶。軍門單馬來﹐登城語倉皇。揮手謝軍門﹐百口不得將。君與此賊生﹐我與此城亡。嗚呼英靈姿﹐鐵立色不僵。皇情久震悼﹐羣議猶披猖。安得傳此詞﹐稽首陳太常﹖」「三帥」謂總兵王錫朋﹑鄭國鴻﹑葛雲飛也。軍門謂余步云﹐兵敗而逃﹐後正法。《贈太子太師大學士王文恪公鼎》云「皇朝二百載﹐養士餘幾人﹖大哉蒲城公﹐只手回天鈞。立朝重山嶽﹐上殿驚星辰。當時中書筆﹐肺腑專經綸。𨿽無伴食嫌﹐終謝幃幄親。賴其朴誠極﹐每叨恩遇頻。嶺海有棄甲﹐梁宋無安鱗。中原千里土﹐化爲荊與榛。被命紫閣下﹐持節黃河津。道逢侯官公﹐荷來天垠。僦屋風雨夕﹐露立冰雪晨。司空三尺籍﹐水衡百萬緡。銖兩愼支札﹐尺寸籌茭薪。嗚呼兩賢績﹐萬古畱河ぞ。公功未克敉﹐侯官出玉門。是時龍蛇斗﹐虹霓繞城。歸朝奏事畢﹐廷對升紫宸。流涕守禦牀﹐聖意久逡巡。古來格天業﹐結念期精眞。齋戒坐小閣﹐萬言倏然伸。一請罪大帥﹐再請責樞臣。語多气激烈﹐反側聲酸吞。蕭蕭起艸亭﹐耿耿燈火昏。一死豈溝瀆﹐畱感天聽尊。天尊聽斯卑﹐公死無兒孫。哀贈何足榮﹐所貴公論存。觥觥史酋節﹐精白無淄燐。我欲賦《大招》﹐雷電交天閽。剖心告百爾﹐此義難重陳。」末段敍屍諫事﹐可謂神血湛湛矣。《浙江巡撫劉公韻珂》云「中丞齊魯士﹐屹立气嶄絕。臥病臨安城﹐千里固積鐵。重值甬東敗﹐疆圉日杌杌。元帥天上來﹐驕盛貴莫匹。所將多禁卒﹐虎皮冒羊質。動止須關白﹐豈得無肘掣。義律固詭譎﹐璞鼎尢恍惚。乍浦逮余姚﹐千帆常撇捩。炮火灑空來﹐晴天黯飛血。義勇先倒戈﹐大將莽奔蹶。關隘不閉﹐公怒目眥裂。抽刀斷江流﹐分寸不得越。气阻昌國濤﹐令肅錢塘月。大義責主帥﹐小心詰姦黠。聞範破膽寒﹐撼嶽力阻折。以玆西湖波﹐晴光蕩城闕。每恨貪功徒﹐上章苦論列。宸聰頗虛納﹐物議堅莫奪。嚴譴兩依違﹐公論未昭雪。伊昔侯官公﹐謫戌事倉卒。蕭條行李來﹐握手兩絕訣。解贈五百金﹐箱篋立空竭。金甌正完固﹐寶劍豈折缺﹗反念玉關人﹐萬里犯炎熱。隕涕下黃河﹐到海聲幽咽。去住兩忠賢﹐夢魂永忉怛。」元帥謂揚威將軍奕經。義律爲英國領事﹐後召回﹐以璞鼎查爲全權公使。三詩不愧大手筆﹐並時惟朱伯韓可以抗手。

三○二﹑陳秋肪﹝沆﹞《簡學齋詩》﹐古淡幽﹐有味外味﹐在同時名家潘四農﹑程春海之上。《石遺室詩話》稱其「字皆人人能識之字﹐句皆人人能造之句。及積字成句﹐積句成韻﹐積韻成章﹐遂無前人已言之意﹐已寫之景﹔又皆後人欲言之意﹐欲寫之景。當時嗣響﹐頗乏其人」云云﹐誠確論也。其詩言情寫景說理﹐皆有獨到。各體精美﹐五言尢髙﹐多骨重神寒之作。淡遠處從苦吟而出。「空山無人﹐沈思獨往。」「羚羊掛角﹐無迹可尋」﹐秋舫詩品庶足當之。

三○三﹑簡學齋寫景之作﹐可分幽秀與奇警二種。如「孤帆信風遊﹐水闊山漸遠。不知舟行急﹐但覺地勢轉。篙櫓終日閒﹐吾亦興不淺。卻緣急柁聲﹐驚吠岸旁大。」「屐行落葉深﹐門敲秋云響。不知何花開﹖奇馨悅靜想。」「一松一精神﹐一石一造化。坐久佛無言﹐微聞鶴嘆吒。何不入山深﹖人間少眞暇。」「萬樹結一綠﹐蒼然成此山。行入山際寺﹐樹外疑無天。我心忽蕩漾﹐照見三靈泉。」「靈泉秋在朝﹐寒溪秋在暮。寺門開夕陽﹐落葉閉斜路。卻聽流水聲﹐寒色上衣屨。空山一鐘聲﹐曳杖吾亦去。」「出門視天宇﹐闃若戶方扃。上下同一寂﹐眞宰獨未停。還歸減燭坐﹐虛房羅眾星。」「閒望西山云﹐禦風獨髙出。安能化玉水﹐一洗塵中色﹖」「鐘鳴萬山裹﹐響落萬山外。尋聲入東林﹐靜極冥諸籟。石泉左右流﹐曲與眞源會。閒雲不離寺﹐倚樹作奇態。」「風搖修竹巓﹐淸韻動髙館。開門忽無聲﹐傾耳聽已遠。」「索幽情難歇﹐看山夜更好。」「晚飯帶玉堂﹐燈前萬峯繞。江光切虛空﹐眾陰合筱。風隨嶺樹定﹐星落蠻天小。」「大霜疑小雪﹐殘月避髙星。樹影連村暗﹐雞聲帶水聽。」「寒僧燒落葉﹐古佛守殘燈。」「山空生妙響﹐樹古有仙心。」「野雲多在樹﹐春水不離村。」「秋心多在夜﹐坐理妙於眠。」「樹如將曉色﹐虫有欲秋聲。」「月明山帶霧﹐煙定水谷星。」「塔影搖寒日﹐鐘聲墮白雲。」「畫圖白現千山影﹐燈火靑圍半郭煙。」「疏窗紙薄風常聚﹐老樹聲多雨不知。」「三面山圍僧榻靜﹐一湖水抱佛樓圓。」「槐陰綠暗千村雨﹐麥浪靑浮萬隴煙。」淸遠靜穆﹐髙者兼有陶王韋柳之勝﹐次亦不失宋人。至如「朝見太行靑﹐暮見太行碧。行人無時休﹐山意去不息。立馬望中原﹐縱橫見城邑。去雁無定聲﹐垂云可憐色。戰餘艸木荒﹐歲晚風沙直。」「虛空捫有稜﹐晝夜混無界。側身酒家鑪﹐四壁風破碎。勢欲挾茅龍﹐上天始稱快。」「山气開夕陽﹐河聲轉孤郭。」「杖底百巒山﹐一气靑到海。」「人煙開夕照﹐艸木帶河聲。」「水將孤柁急﹐霜逼眾星髙。」「一气浮三楚﹐重湖陷百蠻。」「浪搖天地白﹐山積占今靑。」「東湖老龍抱雲歸﹐掉尾猶作跳珠白。」「舟行忽到星斗上﹐水底別有靑天開。」「髙歌古月不墮水﹐紙外隱有蛟龍聽」等句﹐則蒼涼雄奇﹐得老杜之神﹐能者固無所不敢也。

三○四﹑秋舫七古﹐才壯气逸﹐力追唐人。如《萬壽寺七松歌》句云「不雨何爲怒濤吼﹖綠雲橫鋪三千畝。生平入寺不拜佛﹐玆乃絕倒支離叟。二松在左二松右﹐三松當中相配偶。旁一大楡羞老醜﹐掉頭意欲墻外走。靈根日月照不到﹐元气自貫天地後。我疑七松皆老龍﹐七龍上天成一松。不然何故非枝葉﹐一一變化鱗鬣同﹖」突兀奇警。《苗刀歌》句云「此刀鑄自苗人手﹐五月五日神飲酒。臨水咒取黃蛟魂﹐毒雨炎風爲父母。憶昨天兵下五溪﹐將軍轉戰南荒低。野苗殺人如截泥﹐取頭祭刀刀夜嘶。彼刀𨿽然一當十﹐不如我刀智勝力。事急爭來馬后降﹐微生忽向刀前畢。只今妖气猶射人﹐斑斑戰血痕疑新。夜來觸髏哭山雨﹐繞刀索魂吹碧燐。」「母」韻﹑「嘶」韻﹑「燐」韻﹐奇警異常。《苦寒行》句云「太行西來僵不動﹐滹沱東流連底凍。大樹飄零白雁魂﹐明珠破碎驪龍夢。寒威未訐尺寸逃﹐世間廣廈嗟何用﹖」直是合老杜﹑昌谷爲一手。《劉貞女行》﹐神肖昌黎﹐中有警句云「窮冬僵臥﹐夜雪紛紛。母憐兒寒覆以魂。夢中抱母不見母﹐往往夜哭驚起村中人。」沈痛語前人所未有。至其《河南道士樂府》四章﹐則又椎心動魄﹐香山樂府之遺﹐不徒極才人之能事而已焉。

三○五﹑秋舫五古長篇如《蘭陽渡》﹐得樂府神理﹐必傳之作。

三○六﹑秋舫五古長篇﹐皆自肺腑中流出﹐眞摯動人。如《送魏默深歸湖南》句云「登堂見我母﹐具道兒今肥。」《邳州道中守雪示弟大云》句云「同行吾良樂﹐俱出親何慰﹖」《中秋飲李雙圃寓齋放歌》句云「巴陵一樣團月﹐照見堂前雙白髮。酒後如聞太息聲﹐天涯遊子歸何日﹖」情眞語不可多得。又如《出都》詩句云﹕」與君久相處﹐豁達如一心。以月置水中﹐不知誰淺深﹖」《送唐竟海歸省》句云「坐我明鏡中﹐自然呈浮僞。能使妄者心﹐照之發深愧。」又云「去後思更深﹐常懼爲君棄。」《送魏默深歸湖南》句云「同生不同气﹐偶合終成離。送君旋閉戶﹐積此悠悠思。」《奇答竟海》四首句云「執業須執眞﹐結交須結久。所懼徳不修﹐內外成兩負。知再見君時﹐還相許與否﹖」《十一月默深畱長沙相聚旬餘得詩五首》句云「久客今還家﹐狎戴父母寵。積玆手足間﹐漸覺聰明壅。忽與良友親﹐一敬疏百冗。」《入小龍山拜稼門師墓與均之》句云「我昨聞汝病﹐如適在我身。踴躍來視汝﹐忽如冰得春。尊酒過夜半﹐語多屢沾巾。乍逢良慰借﹐言別轉酸辛。」友道至此﹐令人可敬可愛。又如《項師竹張馥亭自麻城來訪欣然有作》句云「前夜江上風﹐舟來亦不易。」《小除日景州道中感賦》句云「最好故鄕居﹐難得少年日。」又云「晚飯不肯飽﹐一爭棗栗。長者將予杖﹐急則抱母膝。自倚誦書多﹐不受相撻扶。」皆有眞意。律句「年荒驚俗攺﹐歲暮見家窮。」「夢短心常覺﹐寒深气轉淸。」「水深人語應﹐鄕近客心疑。」俱耐尋味。

三○七﹑秋舫詩見道語極多﹐而不墮腐气﹐蓋學問在詩外﹐益以蘊釀之功﹐乃造此境﹐非尋常小家所能望其項背也。如《秋齋讀書雜感》句云「髙齋誰所營﹖貽我以有餘。客居𨿽云暫﹐誰謂非吾廬﹖」又云「羣物各雜生﹐不礙蘭蕙長。秋雨綠一山﹐始見門戶廣。」又云「利端卽禍首﹐何以安羣生﹖聖人體萬物﹐無過口腹情。」又云「多讀吾未能﹐靜對良亦悅。六經有微言﹐了了川上月。印波本常圓﹐投石乃成缺。」《靈泉寺》句云「泉性定且淸﹐物形視所遷。流行與坎止﹐外內符自然。」《冬夜》句云「沈思與浮慮﹐異趣同營營。不有夜气息﹐何由知至精﹖」《奇答竟海》四首句云「人海足車馬﹐夜久聲如織。靜中感至聽﹐今古去不息。」《十一月默深畱長沙相聚旬餘得詩五首》句云「歲暮百物斂﹐縱心俱一收。檢點終歲事﹐一身千悔尢。」又云「一念靜躁間﹐終古霄壤侔。」《由廣州至南雄舟行雜詩》句云「各有天地身﹐攀附寧非恥﹖」《放船》句云「順逆天何意﹐窮通我自疑。」《賃屋嘆》句云「世間寒士貧無屋﹐每逢風雨凍折足。今我賃屋有屋居﹐日受逼迫猶爲福。」《立春》句云「客當歲暮心俱促﹐天到寒深意已回。」《送默深歸邵陽》句云「名到無成方肯悔﹐學當欲進轉多疑。」皆深於理境。

三○八﹑簡學齋近體多法唐人。五律如《夜抵劉山人家》云「行到月斜處﹐入門千竹林。故人此髙臥﹐前日約相尋。雨過春如夢﹐山空夜有音。坐深無一語﹐何以答同心﹖」眞得王孟神理﹐非漁洋﹑時帆之貌爲王孟者可比。七律尢多神完气足之作﹐如《北行畱別捨弟大云》云「十年車馬逐風塵﹐今日辭家又暮春。仗爾多才能養母﹐憐子此去尙依人。逢迎自愧無奇策﹐出處須知不辱身。長路艱難休在念﹐客中生計未嫌貧。」此詩初看似平淡無奇﹐細繹之章法甚密。「辭家」二字﹐領起三﹑四。「尙」字與「又」字呼應。第五句頂第四句。第六句「出處」二字﹐綰合三﹑四。第七句「長路艱難」頂「出」﹐「在念」頂「處」﹐融成一气﹐便不覺。一結漾開。全首脈絡靈活﹐情眞語摯﹐自是名作。《蘭陽守風》云「曉來天影變黃埃﹐天外驚風捲地來。隔岸似兼飛雨勢﹐橫流難倚濟川才。蛟龍影裏孤城動﹐鴻雁聲中萬鬼哀。身世蒼茫雙眼淚﹐沙頭忍凍立徘徊。」賀耦庚評曰﹕四句可知用世之難。魏默深曰﹕五﹑六句沈著蒼涼。《濮州道中》云「父老車前說戰場﹐可憐不是舊春光。桃花破屋開殘雪﹐燕子空墳語夕陽。偶有人言驚鬼答﹐翻從寇盡見兵忙。流亡徧地須安集﹐莫使田園盡意荒。」吳蘭雪曰﹕起﹑結用意俱佳﹐三﹑四句哀艷。默深曰﹕五﹑六句淒惋沈痛。《中元黃鶴樓待月》云「醉後婆娑不用扶﹐登臨恰與好風俱。暮天悄悄月將出﹐江影荒荒山乍無。靜坐偶教千感息﹐髙懷獨倚一樓孤。誰家漁艇歸來晚﹖驚起斷鴻雲際呼。」耦庚曰﹕三﹑四句空際傳神。默深曰﹕寫景入微﹐結逸。《揚州城樓》云「濤聲寒泊一城孤﹐萬瓦霜中聽雁呼。曾是綠楊千樹好﹐只今明月一分無。窮商日夜荒歌舞﹐樂歲東南困轉輸。道誼旣輕功利重﹐臨風還憶董江都。」龔定庵曰﹕裂笛之作。蘭雪曰﹕五﹑六句紀實語﹐非憂時者不能道出。默深曰﹕末二句眞《杜》。《除日抵京》云「四千餘里舟車馬﹐九十日程雨雪霜。﹝十月朔由武昌解舟。﹞短景仃常兼晝夜﹐長安到亦抵家鄕。轉無往歲追逋苦﹐柰此流年過客忙。兒女今宵知憶我﹐只應歡笑慰髙堂。」默深云﹕格律俱髙。《九里關》云「九里關連三里城﹐關門髙倚夕陽明。地形險更逢荒歲﹐人語輕猶帶楚聲。雲裏白飛雙澗落﹐馬頭靑擁萬峯行。欣看隴上鋤新麥﹐河北於今不用兵。」壯往舒發﹐似明七子之學唐﹐而有眞气。

三○九﹑五絕一體﹐宋以後工者不多。秋舫《渡河遇相識寄家書》云「爾到長沙去﹐平安奇兩行。東風殘夜月﹐逢我渡蘭陽。」眞得唐人之遺法矣。

三一○﹑程春海﹝恩澤﹞先生詩﹐奇字大句﹐力追昌黎﹑山谷﹐於遜淸三百年中﹐最近石齋。其《忠孝女沈將軍歌》云「獻賊殺人若艸﹐長沙以南無完堡。避賊鋒者走且僵﹐諸統制師皆女郎。守備獨以孤軍當﹐﹝孝女父沈至緒。﹞殄賊過半身乃戕。身戕其骨爲賊得﹐孝女哭父淚盡血。刀如靑霜馬如雪﹐白甲白旗白褶﹐一隊銀龍翻虎穴。賊見孝女疑飛神﹐弓不暇彎矛不矜﹐但覺僕如木偶人。多羅棉手劍鋒利﹐左右恣我意﹐帳中萬賊俱伏地。忠臣骨在孝女肩﹐歸來一慟云黯天。環陴士卒誓死守﹐忠臣屍與州城全。獻賊不敢窺其藩﹐孝女志與州城堅。詔褒嬋娟晉遊府﹐十六芳齡帥貔虎。五嶺以外聞其鼓。鼓聲忽死麾不揚﹐天涯熱血埋幹將。夫亦戰死爲國殤。﹝孝女夫賈萬策。﹞夫逐父去魂洋洋﹐妾感身世何蒼涼﹗脫我綠沈之甲還君王﹐雞斯徒跣奔故鄕﹐靑燈萬卷聲瑯瑯。殺賊手﹐說經口﹐宣文女徒環座右。花時不作兒女夢﹐夢見彎弧射天狗。滄桑一變無何有﹐只此能忠能孝能節奇女子﹐《女雲臺》上三不朽。況復文能傳經武戡亂﹐俯盡天下雄才首。君不見明鐺繡帔麻灘祠﹐異代猶作勤王思。嗚呼孝女何其奇﹗」飛動排﹐起落自如﹐不愧子尹師資。

三一一﹑春海寫景詩極雋妙﹐如《綠蘿巖》云「玉人曉臨鏡﹐綰作墮馬髻。自顧一嫣然﹐光照姊與娣。名流醉欹帽﹐衣角飄風前。書味盎胸中﹐俯仰皆可憐。玆山勝以態﹐千古向人拜。不假艸樹色﹐濃秀發天黛。回飆叩其腹﹐其響若鐘鼓。其腹疑有月﹐夜夜白如許。桃花日暮天﹐只愁化流煙。安得棹漁舟﹐守山長不眠﹖」《北沙河》石﹕「寒山碧於云﹐朵朵落平地。淸流帶沙渚﹐冰雪結其裔。馬蹄波離風﹐人影鏡面字。稍稍涉坡陀﹐悠悠緩徵轡。忽見西歸鴉﹐萬墨濕空翠。枯柳抱村紅﹐中有夕照醉。」《自山足登飛泉亭》云「萬樹裹江水﹐江水影萬樹﹐一碧混天地﹐白界一沙路。帆積寺門隱﹐徑轉飛閣互。玉聲瑯瑯然﹐秋瀑疊輕霧。僧言凍雨後﹐雷轟海傾注。欲吸人影去﹐行者屢回顧。樵答與梵語﹐多爲泉所誤。晴久自斂抑﹐蹇蹇出深錮。小亭坐巖竇﹐當夏亦寒沍。我欲窮其源﹐云滑不可赴。」《大雪望嶧山湖》云「淸極一湖水﹐雪來攺其色。四面白皚皚﹐但覺波影黑。平極一湖水﹐雪來使之髙。琉璃突中心﹐不關風起濤。一繩南雁拍波急﹐驚起老魚沙上立。片帆渺渺何處投﹖已裹煙雲萬重濕。」皆能獨造竟境﹐章句亦奇創﹐子尹效之﹐更出藍矣。

三一二﹑春海《趙北口》句云「魚聲在水都成雨﹐帆影依天欲化云。」眞繪聲繪影之筆﹐見《瀛舟筆談》﹐集不載。

三一三﹑山陽潘徳輿﹝四農﹞之《養一齋詩》﹐根底盤深﹐嘉道間一作手。所著《詩話》﹐標舉「質實」二字﹐以救漁洋﹑倉山兩派之獘﹐洞見本源﹐可範來學。全集中五古最髙﹐各體則才力有所未逮。錄其數章於此。《同景蘧作》二首云「羣芳奮春陽﹐日夜有新得。出門見柳陰﹐招我閒佇立。餘情共春流﹐髙下散原隰。勞者促塵務﹐田夫多暇色。安得耦耕人﹐泄泄養心力﹖」「羣生私其私﹐識趣不互奇。自笑我所懷﹐寂寞一野寺。寺門連園田﹐僧語諳農事。午飯雞數聲﹐歸人逐牛至。村景入閒矚﹐狹陋有餘地。寄言溪上客﹐四體善安置。」《暮春》云「萬化續自然﹐吹律何新故。十年送春歌﹐羣愁歸一悟。蜂髙不離花﹐鳥低部絮。是物膠春心﹐天公恝不顧。奇忍以爲仁﹐陰陽甘怨惡。逐境煦煦然﹐麼翹紛上訴。」《牡丹宴集》云「燕子幾時來﹖飛絮忽已滿。看花至鼠姑﹐春色漸淒斷。更防零落盡﹐亟命壺觴伴。愛極慮轉生﹐物濃興宜短。歸去茅齋淸﹐蘿月下緩緩。」《刈藤》云「種藤十餘年﹐繆曲如蛇龍。開花滿墻頭﹐爲我招好風。何苦痛斬刈﹐不使緣蒙龍。蒙龍良可喜﹐侵陵太無窮。一割當其罪﹐適以全乃功。擲鋤坐淸陰﹐俯仰恬心胸。幽居殊寡績﹐持斯翊天工。」《鵲巢》云「物理互相資﹐人心何不平﹖東園破鵲巢﹐鵠鶴來經營。巢成鵲不居﹐飄搖霜月明。鵒鵒詎多事﹐移居非力爭。昨遊芳田中﹐羣烏喜飛鳴。見人無懼色﹐牛行烏亦行。土帶新艸﹐烏正仗牛耕。牛不居盛功﹐烏不感至情。飛走與巨細﹐造化原交並。人故貴於物﹐誰其通至誠﹖」《題畫》云「春夏接續間﹐山气似花發。畫師亦何心﹐乃使淡入骨﹖應知穆穆中﹐萬象競榮茁。蘊玆貞後元﹐難與艷者說。」《南村卽目》﹕「涼云傍溪宿﹐晚樹就煙隱。詩心入飛鳥﹐不與斜陽盡。藜杖伴僧歸﹐漸覺鐘聲近。」《與子履》云「殘雪不忍掃﹐爲待空明月。雪月夜相親﹐兩美意疏豁。如何我所思﹐片雲楚天闊。」《歲杪與勤子別途中卻奇》云「半生我一友﹐恨不同室住。小別顏不開﹐何況今遠去。畏別忽已別﹐雙淚伴一路。君文置我膝﹐欲讀不能句。合眼卽見君﹐飛身那可度。贈君以自愛﹐百年各調護。」《鎭江至江寧山行雜述》云「雜樹編爲籬﹐碎石堆爲墻。朝行不離門﹐種菜依南塘。暮行不閉門﹐放牛眠東岡。」「人畏冬山肅﹐我愛冬山麗。老木妍新霜﹐淺紅透深翠。潤以淡水墨﹐遙山抹松際。」「兩人挽一車﹐一車坐孤客。坐者貪曝背﹐挽者汗四滴。羨煞驢背僧﹐松風揚棕笠。」「江頭不斷山﹐山腰不斷楓。衣裳染云碧﹐門巷鋪霞紅。居人淡然忘﹐我乃行畫中。」《秋日舟往吳門途中感懷》云「忄妻忄妻復忄妻忄妻﹐含悲出庭戶。制淚憐老妻﹐回頭痛長女。﹝七月十七日長女夭逝﹞今春寧北行﹐女歸送爾父。臨別語再三﹐愁予道間苦。今日予南徵﹐無爾話縷。予仍一葉舟﹐爾剩一А上。闔家不忍說﹐相對色慘沮。柔腸痛欲斷﹐乃更作羈旅。問女如有知﹐幽明共淒楚。」「嬌兒甫十齡﹐哭姊郁肺肝。晝繞父母啼﹐夜寢那得安﹖季女質尢羸﹐涕泗長ォ瀾。痛姊亦致疾﹐嘔喊銜悲酸。餘如驚弓禽﹐惕惕防摧殘。醫藥連日夕﹐奔走形神殫。漸喜有起色﹐眠熟能加餐。割愛徑出門﹐此心胡能寬﹖天屬勞夢魂﹐未關行路難。」「吳門豈雲遠﹐計裏只七百。況爲舊遊地﹐賞音多莫逆。及玆桂花敷﹐江山勸幽屐。詎如悲郁余﹐遊興減歡適。斜陽城南樓﹐登舟已惻惻。長川動晚煙﹐旅恨與無極。去冬亦獨遊﹐心空境無窄。今玆才中秋﹐毛髮有寒色。中年哀樂多﹐擺落故無策。」《野意》云「觀古發長嘆﹐養心以八表。登邱來遠大﹐白雲送歸鳥。暝煙一色中﹐萬態炯如嬈。卽目旣有會﹐古人豈縹緲。歸來還步檐﹐不識戶庭小。」《晚坐遲通甫不至》云「人靜天降庭﹐星漢气盈眼。端坐待明月﹐萬里海風遠。之子眾謠諑﹐老夫一繾綣。咫尺嗟迹違﹐夷猶夕忘飯。」《城外晚舟》云「林虛秋气生﹐鼓足逃暑。菇蒲動微風﹐城郭入疏雨。卻憶秣陵舟﹐閒看遠帆去。」《題馬鶴船老漁圖》云「一竿在天地﹐萬物若潮汐。江湖十頃深﹐名姓有誰識﹖我不爲老漁﹐發似老漁白。長風偶然起﹐吹我過趙北。泊然人海中﹐忘筌魚可得。」《雨後看山》云「遠山霽後近﹐近山雨中遠。兼疊回薄﹐朝嵐郁不散。谷雲藏日華﹐蒼茫忽疑晚。但覺靑﹐一气抱徐兗。蔥龍萬艸木﹐佳境掩何限。詎識暗靄中﹐天地合蒼渾。峯巒愛削露﹐所保毋乃淺﹖」《哭黃蔚雯》云「歸裏哭邱生﹐寸心已分裂。斗聞君亦亡﹐肝肺眞斷絕。踉將至君門﹐一語萬嗚咽。君死不姑待﹐我行復牽掣。隔此數日間﹐不得生訣別。瀕死日念我﹐舌捲尙頻說。回思弱冠交﹐卅載如一瞥。坐君堂戶間﹐似君話瑣屑。開眼成夢幻﹐諸郎已衰。出門悲復悲﹐胸腹日瘀結。仰天復何言﹐死去悲乃輟。」《題陳秋谷西溪夢隱冊子》云「林翠似山合﹐蘆白覺霜近。水際物自明﹐人外天無盡。夢醒短棹歸﹐吾將就眞隱。」皆眞意盎然﹐造平淡之境。《寓感》五十首﹐乃出都南歸紀行之作﹐與姚梅伯《南轅雜詩》一百八章﹐同工異曲。其他長篇﹐亦多佳構﹐不具錄。

三一四﹑魯通甫詩筆雄健﹐私淑四農﹐幾欲出藍。其傑篇巨著﹐感時紀事之作﹐蒼涼雄直﹐可備一代詩史﹐前已話之﹐玆再錄其《荒年謠》五首。《賣耕牛》云「賣耕牛﹐耕牛鳴何哀﹖原頭艸盡不得食﹐牽牛鏑躅屠門來。牛不能言但嗚咽﹐屠人磨刀向牛說。有田可耕汝當活﹐農夫死盡汝命絕。旁觀老子方幅巾﹐戒人食牛人怒嗔﹐不見前村人食人。」《拾遺骸》﹕「拾遺骸﹐遺骸滿路旁。犬饕烏啄皮肉碎﹐血染艸赤天雨霜。北風吹走僵屍僵﹐欲行不行醜且。今日殘魂身上布﹐明日誰家衣上絮﹖行人見慣去不顧﹐髑髏生齒橫當路。」《縛孤兒》云「縛孤兒﹐孤兒縛急啼聲悲。主人出門呵阿母﹐阿母垂涕Д。已經三日不得食﹐安用以子殉母爲﹖不如棄兒去﹐或有人憐取。主人聞言淚如雨﹐家中亦有三齡女﹐前日棄去無處所。」《撤屋作薪》云「撤屋作薪﹐雪霰紛紛。三間老屋昏無燈。朝撤暮撤屋盡破﹐竈下濕煙寒不溫。大兒袒﹐小兒裸﹐余艸布地與包裹。明日思量無一可﹐尙有門扉堪舉火。」《小車轔轔》云「小車轔轔﹐女吟男呻。竹頭木屑載零星﹐嘔呀啁哳行不停﹐破釜墮地灰痕靑。路逢相識人﹐勸言不可行。南走五日道路斷﹐縣官驅人如驅蠅。同去十人九人死﹐黃河東流捲哭聲。車轔轔﹐難爲聽。」驚心動魄﹐如讀吳野人樂府。近體佳句如「歸牛徐隱樹﹐小雨久藏村。」「廟火懸孤嶂﹐江風捲亂星。」「春云如遲客﹐髙柳漸依人。」「逆風過午驟﹐危岸入冬髙。」「湖天寒變白﹐冬樹水畱靑。」「深談交涕淚﹐小飲敵風沙。」「山蟬知向暮﹐秋雨不隨云。」「石榻連云濕﹐山松翼閣齊。」「露添堤柳重﹐風過佛燈低。」「撥泉初過屐﹐籠燭細看松。」壁畫捫逾淡﹐山蔬躍漸濃。」「山如行客倦﹐樹爲望鄕多。」「溪明沙數米﹐谷暗柳成城。」「虹霓纏白晝﹐人鬼雜孤城。」「閒愁將酒泛﹐好夢著香薰。」「路並丹陽直﹐山包白下圓。」「林深晴更滑﹐水近午猶淸。」「柳暗人歸郭﹐江鳴雨到船。」「蟻遷將雨地﹐虫擾欲風天。」「晚藥侵燈煮﹐春詩帶病刪。」「遠天福┩夢﹐小雨靜山容。」「雲泉瀉山綠﹐風柳掃江沙。」「風煙盤戰地﹐雲水淡歸人。」「樓船似馬爭趨海﹐鐘阜如龍欲進城。」「九點煙迷三島月﹐十洲風轉六鰲身。」「三更夢裏齊山淚﹐一棹燈前漢水聲。」「天下奇觀原絕域﹐古來春色自皂州。」「蠻府千峯聞坐嘯﹐河源萬馬識歸塵。」「金笳有淚秋乘障﹐鐵騎無聲夜度關。」「水禽入戶自呼食﹐江艸無名齊著花。」「千里江光涵作雨﹐一宮秋水變成霞。」「梨花辭樹全成雪﹐楊柳當門似有人。」「白日未消奇女气﹐黃河猶見古人心。」「三輔河山龍脈遠﹐九州塵土馬蹄驕。」「雲中帆影趨遼海﹐樹裏湖光繞鄭州。」「座中佳士與秋遠﹐湖上好山如畫明。」誦法浣花﹐森然有可畏之色。滬上博古齋書店有莫呂阝亭批校《通甫詩鈔》本﹐索值太昂﹐未購取﹐不知其月旦如何﹖

三一五﹑讀姚梅伯《復莊詩問》﹐雕肝鏤腎﹐戛戛生新﹐體格與二樵山人相似﹐而局度廣於二樵。並時名家﹐俱有褒語。程春海曰「處境愁郁﹐故旨合風騷﹔拓胸闊大﹐故辭無庸淺。李杜再世﹐定當把臂入林。」潘四農曰「有鞭風叱霆之气﹐而用遏抑掩蔽之法﹐遂能刻畫崖﹐虛空粉碎﹐生峭幽異﹐迥絕輩流。目前求砭俗追古者﹐非作者而誰﹖」陳雲伯曰「其博大昌明﹐如摩詰之王﹔其出神入化﹐如少陵之聖﹔其枯寂空靈﹐如閬仙之佛﹔其飄忽綿邈﹐如太白之仙﹔其幽艷崛奇﹐如昌谷之鬼。君才誠不可斗石量也。後有論者﹐當目爲詩中之神。」推許如此﹐亦云至矣。

二一六﹑梅伯詩寫景之作最工﹐其遊普陀﹑遊四明諸章﹐尢見慘淡經營。普陀有「海上仙山」之稱﹐佛地仙蹤﹐靈奇幽秀。以尋常詩筆狀之﹐必不能工。天故蓄此異境﹐以待梅伯之宣泄也。其《由妙嚴路至普濟寺》句云「不履中極髙﹐安知下方窘﹖置我太始間﹐神駒气爲引。朝海羣岫嚴﹐纏天萬松緊。」又云「寸心如玆山﹐獨立謝依傍。鐘梵出峽遲﹐星斗落檐亮。且抱靑蓮眠﹐蓮浮大海上。」《息耒院》句云「東風不受海煙气﹐吹動春嵐作麝香。」《白蓮庵》句云「澗流夜細調巖語﹐苔气春酥膩石鬟。」《澄靈澗》句云「煉心初夜月﹐洗耳再來禪。大海無眞岸﹐空山有逝川。」《靑玉澗》句云「藻縫皆山影﹐動日光。」《靑鼓磊》句云「山勢愁海沈﹐力挽气能健。」《喇吹嘴》句云「俯吸落日气﹐仰吐初月華。容腹未及斛﹐作意偏﹤谷含﹥﹤谷牙﹥。林陰石垂掌﹐與云相攫。揉之極粉碎﹐散如楊柳花。」《笑天獅子嶺》句云「孤雄不堂羈﹐莽莽冠諸岫。海氛東出關﹐遠避不敢寇。」《煉丹峯下仙井》句云「神淵不宅龍﹐積蓄萬年雨。醞作醍醐香﹐與僧養淸苦。」又云「一淬冰鏡光﹐山鬟靜相嫵。石罌懸到根﹐大星浴如炬。但照鸞鳳遊﹐不照蟪蛄語。」《月夜坐海印池》句云「空池但有竹柏影﹐初月窺人海東嶺。吾衣碧如遠山﹐欲化云痕落千頃。遠山如鬟如畫屏﹐薄煙染爲荷葉靑。畫屏一扇一鬟倚﹐春泉作佩風泠泠。梵唄不鳴塔鈐語﹐孤鶴飛來月方午。定月不擾諸天眠﹐髙鶴能令萬象俯。」又云「放歌溟渤五嶽小﹐浴夢蓬萊萬星曙。寸心靜得香﹐瘦猿斜睇西玉梁。誰知空谷淸鐘夜﹐絕似人間暮雨涼。」《淸涼洞》句云「振風衣得露﹐坐石目隨湍。」《紫竹林》句云「鑿空生綠霞﹐撲地有餘。檀樂工畫屏﹐潮音打成片。」《自飛沙嶴至梵音洞》句云「蟄龍破霧遊﹐天斷中硤。亂石靑芙蓉﹐垂辦皆倒插。上有流金砂﹐萬丈布黃ふ。圍砂千仞城﹐三面九里堞。一面當海唇﹐雙礁鎖爲閘。大魚豎長﹐逆風與潮狎。」《潮音洞》句云「駭景動怖人﹐先令耳目死。巨犭孔天關蹲﹐不肯掉回尾。鑿隙如兩眸﹐其神注千里。披薦測下深﹐凍雲削爲底。」《法華洞》句云「仰驚萬仞勢﹐一落當吾肩。古苔厚三尺﹐蹴之疑薄棉。腕底華云﹐盡作樓臺懸。樓臺百二門﹐面面皆有天。一天一世界﹐隨界開白蓮。此蓮非佛種﹐亦非凡世妍。跨鳳掇其英﹐觸手成古煙。不知此身輕﹐已置蓮葉顚。」造句奇辟﹐與牧齋遊黃山詩相仿佛﹐而靈雋處或且過之。至遊四明諸詩﹐荒幻奇秀﹐較遊普陀詩尢勝﹐與劉裴村《峨眉》詩相伯仲矣。《黿潭嶺》句云「昆潢垂天綃﹐魁斗爲之握。山溪爭亂流﹐此嶺實鈐束。中有元珠潭﹐孛星掛裙浴。鱟帶影晚紅﹐蠶眉展秋綠。倒吸地髓乾﹐吐之化靑玉。玉軟成云痕﹐澤使萬花縟。石死愁骨枯﹐芝菌漸相肉。」《孤淒坑》句云「坑中無舟行﹐坑上無人居。似從冰天涯﹐來陟陰山隅。老荻傾敗灰﹐不復靑根株。齒齒刀劍林﹐石緊泉流枯。薄日偶來照﹐慘淡易爲䢐。裊空霜一絲﹐天荒如夜初。」《下庵寶松庵》句云「巖勢方急奔﹐忽踏一履住。仰失頭上鴻﹐已過溟渤去。」《杜嶴徐氏莊》句云「風來壑陰合﹐石立澗水分。」《蜈蚣潭》句云「陰林不受風﹐凍霧結彌厚。黯ホ懸蛇胎﹐石劍怒橫剖。吸貯蚯蚓漿﹐極力避淸瀏。豈我爲夔虛﹐照之面藍醜。」《自仙人巖至梓樹坑》句云「玉女搴水簾﹐睨我過云崤。瘦石隨吟肩﹐撐空競蒼峭。」《自醒鳩嶺逾石竹岡憩字巖下田家》句云「奔泉下嶺易﹐行人上嶺難。一嶺十八盤﹐一盤一回環。盤盤蟻旋磨﹐旣去倏如還。滑壁無寸株﹐訐捫未許扳。」《殺羊巖》句云「曠盡險重發﹐目眩心不持。殺羊名其巖﹐於義竟難知。殷紅拋暗云﹐林果偶離枝。跳澗來碧猴﹐急攫無少遲。窮天寡悅象﹐生气蝕已虧。好毅不屠狼﹐殘忍終奚爲﹖初平百卷石﹐鞭血猶絲絲。要媚山鬼妝﹐潑艸成胭脂。」《沈家莊夜大雨》句云「置席雲濤中﹐有如潮碇舟。弱夢不守魂﹐沈沒誰能求﹖雷霆夾壁生﹐驅龍過吾頭。木客騎老羆﹐環屋聲啾啾。萬林並殘葉﹐力塞三潭喉。奔攏抵難過﹐奪峽穿西流。漸從吾枕根﹐倒拔千丈湫。」《八鉞坪》句云「鑿阜開半蹊﹐斡岫拓微坦﹐泉气云密包﹐風力樹牢綰。」《雪斗坑》句云「山靈苦結塞﹐未得尺寸砥。忿郁難再甚﹐囅然始爲喜。松篁气憑石﹐攺狀不遵理。參差灌與喬﹐因亂懸委。略致霏微風﹐蒙頭潑涼水。使我馳驟心﹐束入凍雲底。」《鳧愁嶺》句云「危峯伸佛臂﹐坦掌髙及天。旣坦復笠聳﹐似秉重臺蓮。」《由梅樹孔星夜趨鬼叫坑﹐三更抵化龍莊》句云「始峻履栝梢﹐漸俯匐榛罅。黑風澗底盤﹐似有哭聲過。又似人語聲﹐郁在千仞下。髙星搖慘芒﹐未肯到地射。鬼車飛過頭﹐碧血上衿ネ。碎葉攙暗沙﹐辧無暇。沙縫千髑髏﹐累累觸吾胯。落趾不蹈空﹐便喜步得藉。刮面气入冬﹐浹體汗流夏。」《自大巖坑逾崎嶺出甕峽》句云「蜀關峨眉云﹐蒼蒼割一股。巨靈矜力彊﹐移來掌心舞。下聽蛟峽崩﹐瘦日壓淒苦。疑突陰洞兵﹐驚魂攝鼙鼓。百梗通細流﹐水徑極咀晤。地勢知鮮完﹐天力亦艱補。拓臂兩隘開﹐攢肝萬矛聚。叢薄荒不修﹐元精觸遭腐。」刻畫山水﹐千气萬力。七言如《柿嶺寫望》句云「萬蘿倒拉石入溪﹐石勢不肯一寸低。呀然上聳拄山住﹐翻拉蘿葉作云衣。」又云「積壁非石乃積鐵﹐日光欲畱气先氵滅。」又云「四山白晝聞鼙鐘﹐山將跨日天難空。日輪走遁萬底﹐光明去照冰宮。」《自華桃橫冒云下紫樹陵》句云「對峯覆云如白蓮﹐側峯云裊猶如煙。近峯云作一龍走﹐遠峯已裹千重棉。斷雲路讓峯出巓﹐峯與云勢相摩研。空飆一蕩四云合﹐四云一白峯皆天。」俱戛戛獨造。《登千山絕頂俯眺二百八十峯浩然作歌》一起雲﹕「三臺無根五嶽小﹐天姥兒孫頭白早。神仙亦是蕭寥駒﹐隨代隨時作塵掃。」後半云「吁嗟乎﹗死生非爲我身哀﹐亦非以此哀後來。塊然頑石今未開﹐焉知中有金銀臺﹖焉知上古廣成子﹐至今姣好猶童孩﹖不如撒手返塵世﹐盡吾所事全吾歸﹐形神有滅名無灰。形神有滅名與灰﹐除此眼中海水覆作堂坳杯﹐與此二百八十一萬三千餘丈之峯一一皆崩ㄨ。」動搖五嶽﹐呼吸帝座﹐兩當軒後﹐再見斯才。

三一七﹑淸道光辛壬間﹐英夷之難﹐奇恥大辱﹐爲外夷淩迫我國之始。梅伯身丁其亂﹐出入干戈﹐備嘗艱苦。空山拾橡﹐歌嘯傷懷。其詩蒼涼抑塞﹐逼近少陵。錄其《北村婦》《山陰兵》兩首入詩話﹐一勺水可知大海味也。《北村婦》云「妾夫充水兵﹐戰死浹江口。願妾懷中胎﹐生男續夫後。昨夜生一男﹐夫外妾有子。生男未一日﹐獐犭皇徧鄰里。云賊來虜村﹐跣足偕逃奔。妾死尋夫魂﹐殺妾賊之恩。妾殺不足惜﹐妾死兒何存﹖折衾手𦇤兒﹐河上行遲回。一步一顚撲﹐蓬發麵如灰。妾欲還娘家﹐娘家路懸懸。指拈雙銀﹐招手河ヂ船。刁民來奪衾﹐並奪妾兒去。眼看將妾兒﹐投棄亂流渡。」《山陰兵》云「冪冪江雨淒﹐江灣少人過。亭柱多漏痕﹐一兵借艸臥。覆領聞微呻﹐呼痛不呼餓。面目經火焦﹐血肉土攙ネ。自言垂盡心﹐碎作萬米簸。憶昨臨戰時﹐棄馬將先忄Й。同隊兵五人﹐三者遽殘М。其一憐我傷﹐力疾冒煙馱。頃猶依我旁﹐煮藥守磚銼。生逃罪當殺﹐恐遭黠者邏。遣其歸報家﹐且免死同坐。但得屍還鄕﹐速亡轉堪賀。偃地枯木巢﹐慘有病鴟和。如聽招魂詞﹐哀作楚音些。」與工部「三吏」﹑「三別」﹐眞摯飛動﹐如出一手。其他如《速速去五解》《驚風行五章》《京東津》《杭州商》《冒雨行》《聞臯兒在城中阻夷軍不得出》《同弟向長春門冒刃入城﹐至寓館覓得之》《薄暮始乘間出城》《城上烏》《段塘火》《太守門》《兵巡街》《官家兒》《棄妾行》《毀廟神》《瘦馬引》《捉夫謠》《後冒雨行》《大帥客有述三總兵定海殉難事哀之以詩》《鎭海縣李公殉節詩》《暗屋啼怪鴟行》諸篇﹐並浸淫古人﹐極海立云垂之變。表而出之﹐以告欲讀道光一代詩史者。

三一八﹑曩讀李蒓客《越縵堂日記》﹐見其極口詆張亨甫﹝際亮﹞詩﹐頗疑未當。頃讀《松寥山人集》一過﹐乃知越縵之言不謬。亨甫詩大抵粗淺率易﹐貌似靑邱﹑北地。夫髙李學唐﹐昔人已有不能變化之譏。亨甫更效之﹐尙何取哉﹖潘四農《與車甫書》云「五言古近體﹐興至命筆﹐與千百年大手合符。七言於足下特中駟﹐當其有得﹐亦鏘震金石﹐淒感心神﹐常音避焉。今海內名流蔚起﹐參和天人﹐度長衡藝﹐將足下其殊尢乎﹖」《再與亨甫書》云「足下七言亦極勝﹐揣其成就﹐比方古人﹐其今之裕之﹑季迪耶﹖數百年之兩雄﹐足下將繼之﹐其昔賢所謂非常之絕技﹐命世之異人也。」四農知詩者﹐柰何亦阿好如此﹖

三一九﹑道光一代﹐祁翁兩文端秉國政﹐俱以實學爲天下倡。《﹤谷曼﹥﹤谷九﹥亭詩》﹐淸眞瘦硬﹐力追蘇黃﹐陳石遺《近代詩鈔》取以冠首。外曾祖翁文端公﹐亦擅吟事﹐有《知止齋詩集》十六卷﹐和平雅正﹐有垂紳正笏气象﹐大抵得力唐人處多。以較祁文端﹐祁則開同光風气之先﹐翁則結乾嘉流派之局。石遺選詩﹐斷自咸豐﹐照例《知止齋》亦當入選﹐殆石遺未見其集耶﹖玆錄其有力量者。《渡河》云「步出北郭門﹐河聲在天上。排空殷怒雷﹐倒立蹙駭浪。驅車上危堤﹐平挹礬山漲。下視村墟煙﹐出深壙。黃流西北來﹐岐華扼其吭。自從下底柱﹐千里始奔放。豫州土墳鑪﹐地勢更夷曠。日夜東南趨﹐一綫賴堤防。峨峨黑岡口﹐眾力資捍障。全城萬戶口﹐呼吸關得喪。我乘扁舟度﹐洛誦小海唱。亂流狎風濤﹐布帆告無恙。回視鐵塔尖﹐突兀正相向。憂懷夫如何﹖下策思賈讓。」延津道中云「紆回沮洳盡﹐對面沙截や。長風吹不動﹐積此太始雪。得毋媧皇世﹐煉石遺玉屑﹖或恐羽淵神﹐息壤漢濱竊。連天無艸木﹐厚地豁崖穴。想見古黃河﹐蕩此融結。我行當季夏﹐亭午觸炎熱。仰瞻淨纖雲﹐俯視亂深轍。呀去類渴鯨﹐婺屑笑跛鱉。登陀四牡煩﹐下阪兩引絕。遙指延津城﹐百雉影明氵滅。安得振羽翰﹐幽燕夕弭節﹖」《上灘》二首云「髙溪從南來﹐緣崖聳列岫。蜿蟠驚龍﹐蹲伏森猛獸。激束使水髙。勇與石力斗。漫漫蹴晴波﹐汩汩決奔澑。橫空雪練寒﹐孤削云根瘦。紙碓輪斜飛﹐魚工碇微逗。噌鐃鼓喧﹐幽咽笙竽奏。千回尙郁盤﹐一瀉乃疾走。脫鞲鷹爪拳﹐中的箭鋒透。珠璣百斛翻﹐綺觳萬層皺。我行逆風濤﹐寸寸惇弓彀。篙師負舟趨﹐絕叫杖夾ㄕ。失手一剎那﹐呼吸安可扌求。危乎履戈矛﹐漂若犯甲冑。目眩亡其精﹐齒冷不敢漱。何當宅煙霞﹐永享喬松壽﹖」「我聞奇灩奇﹐苕堯在天上。吾愛贛江險﹐乘興思一訪。玆行固坦坦﹐奇險安足望﹖豈知上水船﹐宛似登天樣。詰屈沿坡陀﹐突兀插屏障。盤渦忽雷鳴﹐挾石以風壯。擊楫進如墻。作勢忽相向。崩崖萬牛挽﹐動地千人唱。河魚鼓鬣飛﹐秋隼側身讓。轉鬥气無前﹐深入力而抗。憶我初來時﹐正值春波漲。瞬息百里間﹐指顧見淸曠。及此理歸橈﹐舉足觸駭浪。幸免顚躋虞﹐布帆告無恙。上下本一途﹐夷險乃殊狀。涉險貴不驚﹐遵夷亦須防。始悟執偏隅﹐未足得圓相。持躬愼周旋﹐一笑吾其儻。」《登七曲山》云「連山抱西南﹐十日行不盡。旣苦陟降艱﹐復被陰雨窘。今朝登七曲﹐詰屈走蛇蚓。螺旋徑婉蜒﹐蟻附石菌蠢。隆然起崇岡﹐突兀起髙囷。呀然劃深谷﹐窈窕俯虛牝。虯幹蟠松椿﹐籠鱗錯原畛。潼川從西來﹐一發向南引。羣峯如連墻﹐四面列闌。陰陽迷向背﹐出沒見秋隼。明霞天際橫﹐五色燦芝菌。極望靑﹐云物正遒緊。看山我已厭﹐何苦擢肝腎。欲訪石盤陀﹐秋深理回軫。」《開先瀑布步東坡韻》云「峨峨太古雪﹐浩浩陰風。天瓢翻北斗﹐驚起雙飛龍。雷鞭裂山骨﹐雨腳搖晴空。余怒殊未己﹐力斗盤深。回飆忽掣斷﹐銀漢不敢東。天孫擲文綃﹐掛在琉璃宮。試呼謫仙人﹐或從長帽公。飛躡三石梁﹐俯視靑冥中。」俱極錘煉之力。《集賢院曉起》云「寒月三更滿﹐照我池上冰。淸輝相激射﹐上下晶光凝。積雪冒曾嶺﹐鋒鍔排がテ。嚴霜被原隰﹐不辧畦與塍。夢隨宵柝斷﹐人逐寒雅興。殷雷會方軌﹐繁星燦華燈。列宿漸韜影﹐日出萬象澄。長庚大如月﹐ㄦㄦ方東升。」淸華之气﹐似玉局翁吐屬。《雨霽發易州工次》二首之一云「南經半壁店﹐插腳觸泥婉。東上荊軻山﹐險滑不可過。晨鐘濕猶﹐牛鐸冷相和。危礙輪摧﹐急澑舂石破。琮金奏喧﹐偃蹇樹僵臥。遙知昨夕陰﹐山外雨更大。遺蝗抱葉枯﹐滌蕩良可賀。策杖撥深叢﹐艸間無一个。」寫雨餘徵途﹐光景逼肖。七古專仗筆气以爲盛唐。起句如《秋夜泛舟石湖》云「我騎白黿浮滄溟﹐回飆倒掛垂虹亭。長橋駕空浪澎湃﹐花山兩道長眉靑。」《總宜山房曉起看雪》云「曉色光明射窗紙﹐童子大叫先生起。空中誰灑水晶鹽﹖一夜雪深三尺矣。」《東方朔故里》云「蚩尢夜半衝天起﹐太白光芒射西峙。東方失卻蒼龍精﹐天遣歲星佐天子。」《張鹿樵閣讀大鏞種松調鶴圖》云「撫松恨不千尺髙﹐放鶴恨不萬里翺。松心鶴骨自逸﹐肯混齷齪凡兒曹。」《登國寺塔放歌》云「我來掛席浮黃河﹐南指汴城一剎那。云霾浪湧迷雉堞﹐半空塔影髙嵯峨。」《鄭烈女傳》云「子云死作莽大夫﹐子魚生作魏司徒。﹛阿女﹜取容事二姓﹐負此七尺堂堂軀。」《西臺弔謝臯羽》云「陰飆倒捲桐江水﹐落日沈沈呼不起。狂揮如意發哀歌﹐竹石一齊敲碎矣。」《洪州古鐘歌》云「豫章髙樓庋古鐘﹐倒影俯瞰東湖東。蒲牢夜吼發幽響﹐迥異凡叩聲舂容。江濤怒翻白月沒﹐似寫萬古牢愁胸。」《雙劍篇贈熊墨樵茂才兆麟﹐並示劉滄洲孝廉士瀛》云「我攜長劍遊南州﹐遙瞻雙龍躔鬥牛。江聲嶽色蕩胸臆﹐一洗眼界無凡儔。」《送陸萊臧同年我嵩出宰閩中》云「登山不到第一峯﹐排云不上第一重。雙鳧飛入人海中﹐手持萬朵靑芙蓉。化爲膏雨點點濃﹐寸長亦補大造功。」《簡羅茗香上捨士琳》云「我生兩眼如蒙瞍﹐差幸窺天識北斗。三階九列光燦陳﹐一一疇能辧誰某﹖」《題伍春嵐觀察元華聽濤樓圖卷子》云「根矩舊宅海上洲﹐廿年前憶支筇遊。蒼髯白甲閱千載﹐百丈夭嬌驂潛虯。九龍攖挾飛雨﹐天瓢倒瀉翻靈湫。松聲水聲渾不辧﹐但聽驚濤日夜東南流。」《荊軻山》云「劍气縱橫入石理﹐石根皆作鋒稜起。土花凝碧飛血腥﹐壯士千秋心不死。」格調俱佳﹐微嫌千篇一律。《幹將篇》起語云「精金躍冶爲幹將﹐大冶咄咄呼不祥。鑄成拂拭唾紅艷﹐薛燭視之非良劍。良劍不貴徒屈伸﹐貴在生死能報人。」數韻勁气眞貫﹐昌黎《利劍》詩之流亞也。

三二○﹑知止齋近體詩﹐五言多學杜﹐佳處乃似忠雅堂。七律詠古之作﹐絕似嚴海珊。五律如《揚子橋》云「萬樹垂楊翳﹐雙橋夾岸圍。寒蟄抱葉語﹐江鳥學帆飛。天地增秋色﹐煙波失落暉。夜涼多水气﹐客子尙單衣。」《總宜山房看雪》云「喜气迎三白﹐飛徧萬家。松髙當竹拜﹐山好被雲遮。酒量因寒長﹐歸途覺路賒。春盤時節近﹐還就看梅花。」《吾生》云「愁與春俱到﹐吾生合早衰。病危眞負孝﹐貧甚最傷慈。忍痛緣親老﹐吞聲恐婦知。回腸如轉轂﹐雙鬢已成絲。」《舊縣夜發》云「半夜衝寒發﹐荒村叫曙雞。風回深谷冷﹐天入亂山低。明月聞魚梵﹐淸霜蹙馬蹄。車鈴搖夢醒﹐已過萬峯西。」《雨度大散關》云「秋雨陳倉道﹐西風大散關。一丸封隴蜀﹐兩戒劃河山。大壑龍蛇伏﹐淸時虎豹閒。雷聲聽隱隱﹐知在翠微間。」佳句如《舟中卽景》云「風遲嫌路遠﹐眠短覺宵長。」「天光臨水動﹐秋色過江深。」《蓽篥》云「海气連潮上﹐沙聲捲雁來。」《山館》云「白日不到地﹐靑山還背人。」《哭音保》云「病中吾未死﹐夢裏汝猶生。」《宿破山寺》云「泉聲舂夢碎﹐佛火罩燈圓。」《丹陽夜行》云「林光疑宿火﹐人影認殘碑。」「欺雪月無色﹐打冰風作聲。」《對月》云「月臨中土靜﹐云傍大河陰。」《安肅大風》云「無心云影亂﹐得意馬蹄驕。」《舟中雜興》云「石斜橫舵礙﹐風緊著篙難。」《渡沂水》雲「水活知魚樂﹐鷗閒看客忙。」《暮雨抵黃牛堡》云「飛梁穿廠滑﹐沓嶂捲風回。」《寧羌夜雨》雲﹕「棧云連樹動﹐崖澑入江圓。」《盧龍立春》云「春生孤竹細﹐寒壓萬峯晴。」七律如《華陰道中》云「茫茫淸渭繞城隈﹐極望風煙四面開。華嶽髙擎秋隼出﹐秦云低擁美人來。五千文字畱仙術﹐百二河山感霸才。玉露淒涼金掌折﹐寒蕪誰問集靈臺﹖」《宿中前所》云「淒淸畫角捲行旌﹐初入遼西第一程。罔兩夜遊風四壁﹐髑髏人語月三更。波回紫海冰皆立﹐山過靑城勢不平。卻望燕云關塞隔﹐那堪根觸故鄕情。」《暮抵中後所》云「磧雪連天海气腥﹐暝煙猶似陣雲橫。沙埋戰骨千秋白﹐風神燈萬點靑。人迹踏冰鏘碎玉﹐馬蹄敲石迸寒星。山城爆竹春雷響﹐無限淒涼不忍聽。」《度大淩河》云「鷹隼呼風雁叫哀﹐大淩河畔雪皚皚。人行冰上春無迹﹐山入遼陽勢漸開。鐵騎三千環難堞﹐天閒十二育龍媒。聖朝威略超前古﹐汗血何勞絕域來。」气骨蒼涼﹐不讓明七子。佳句如《髙閣》云「樹環髙閣兜風勢﹐人擁孤衾聽雨聲。」《秋日書懷》云「山難入畫看尢好﹐詩到無心得自佳。」《花朝滕縣道口中和吳惠欽同年廷鈐韻》云「人別遼南方是客﹐天髙淮北不知春。」《西楚霸王墓》云「萬古疑戕義帝﹐一篇本紀代秦皇。」《燕南》云「沙橫大道無邊白﹐山劃中原不斷靑。」《秋气中人寢不成寐卽事感懷》云「孤燈吐穗心先死﹐秋夢如雲影亦忙。」《冬夜書懷》云「要思出世聊爲客﹐幸未成名可讀書。」《春日書懷》云「身似遊絲經雨倦﹐愁如芳艸到春生。」《送春》云「花當深夜愁如夢﹐云戀斜陽懶不飛。」「落紅似海飄春去﹐新綠如山擁夏來。」《邯鄲道中》云「黃菊花隨人意淡﹐白楊風戰雨聲乾。」《得梅江書卻寄》云「交從眞極方能淡﹐气到平時不露才。」《積雨疊前韻簡心宇》云「客愁攙雨飄難定﹐秋夢和云畫不成。」《將歸述懷》云「華年脫手黃金彈﹐舊夢當頭白玉盤。」「花因薄命方增艷﹐人到窮途易感恩。」「漸覺鋒芒隨分減﹐未知肝膽向誰傾﹖」《登舟》云「乍聽鄕語渾如夢﹐才上輕航便似家。」《雨中放舟》云「別緒暗隨春水長﹐遊蹤還比落花忙。」《富陽江上》云「江流曲折初成字﹐山徑微茫似有人。」《洪州雜詩》云「地畫鬼方江以外﹐天連澤國水當中。」「虛堂罔兩秋無影﹐白日黿鼉气不驕。」《於江道中》云「微斷沙痕晴作雪﹐乍澄水面气成云。」《晨發介休》云「衣粘霜彩濃於染﹐人踏冰花碎有聲。」《夜渡馬頰河》云「風回馬頰寒生粟﹐人躡狐蹤夜度冰。」《新淦舟次》云「暑气漸消新雨後﹐秋光多在夕陽中。」《趙北口》云「鳧翁浴罷唼蓮葉﹐燕子飛來街蓼花。」《過趙北口》云「洲邊碧英茁無數﹐沙際白鷗眠不驚。」《疊前韻奇兒子同書》云「戰骨白看春浪洗﹐烽煙靑比亂山多。」《復雪疊篩字韻》云「徑仄藤扶將墜石﹐天寒鳥避最髙枝。」皆可入《蒲褐山房詩話》《國朝詩人徵略》摘句圖者。

三二一﹑桂林山水奇秀﹐爲天下冠。淸中葉後﹐文風滋盛﹐論詩獨推朱伯韓﹝琦﹞爲巨手。《怡志堂詩》﹐下筆遲重﹐天資所獨稟。感時念亂之作﹐無愧一代詩史﹐不獨桂中詩人之冠而已。李蒓客詆張亨甫詩﹐並及伯韓﹐豈公允之論﹖伯韓長篇如《道經河北﹐客問當時守浚事﹐爲述其略》《範將軍挽歌》《感事》《王剛節公家傳書後》《抒憤》等篇﹐皆雄深駿邁﹐傳之不朽者﹐過長不錄。《老兵嘆》云「金門已逼廈門失﹐老兵嘆息爲我說。借問老兵汝何來﹖道路飛書連兩月。公家程期不得緩﹐兩腳皸瘃皮肉裂。老兵患苦何足陳﹐我家主帥孤大恩。廈門屯戍兵有萬﹐況有鎖鑰連金門。當時烽堠眼親見﹐主帥逃歸竟不戰。獨有把總人姓林﹐廣額大顙又多髯。自稱漳州好男子﹐當關一呼百鬼。可惜眾寡太不敵﹐一矢洞胸腸突出。轉戰轉厲刀盡折﹐寸臠至死罵不絕。嗟哉漳州好男子﹐安得防邊將軍盡如此﹐與爾同生復同死﹗」《狼兵收寧波失利書憤》云「城頭黯淡城門開﹐天狼星墮聲如雷。赤髮猙獰遽突出﹐飛炮如雨從天來。我兵直入不畏死﹐前軍失陷後軍止。妖童噴霧作狡獪﹐截江鬧殺火又起。回軍與角者爲誰﹖巴州都士幽州兒。手中剩有槍半段﹐大呼斫陣山爲摧。危哉銜枚誤深入﹐一賊橫刀勢將及。抽刀斷賊撾其馬﹐揮鞭疾渡水沒踝。背後但聞號呼聲﹐狼兵三五奔至城。可憐此輩號驍敢﹐手搏鮫魚口生啖。柰何一炬付燼灰﹐勾余山頭鼓聲慘。將軍失計空頓足﹐潰軍兩岸詈且哭。斷後尙有牛松山﹐彊弓百石力能彎﹐不然三百虎士無一還。」《朱副將戰歿他鎭﹐兵遂潰﹐詩以哀之》云「將軍名桂其姓朱﹐膽大如斗腰圍粗。願縛降王笞鮫奴﹐臨陣獨騎生馬駒。寧波三鎭新失利﹐大帥倉皇欲走避。公橫一矛跽帳前﹐此輩跳踉那足畏。我有勁軍人五百﹐自當一隊往殺賊。大兒善射身千尺﹐小兒英英虎頭額。紅毛叫嘯總戎走﹐峨峨舟山棄不守。槍急弓折萬人呼﹐裹瘡再戰血模糊。公拔華刀自刺死﹐大兒相繼斃一矢。小兒創甚臥艸中﹐賊斫不死畱孤忠。是時我兵鳥獸散﹐月黑漫漫天不旦。中丞下令斷江臯﹐亂兵隔江不敢逃﹐敢有渡者腥吾刀。」皆卓絕。伯韓工古文﹐故其詩古勝於律也。《論詩絕句》云「驚人猶易愜心難」﹐此語深合鄙懷。

三二二﹑鄭子尹詩﹐淸代第一。不獨淸代﹐卽遺山﹑道園亦當讓出一頭地。世有知音﹐非餘一人私言。

三二三﹑子尹詩﹐才气工力俱不在東坡下﹐其《自毛口宿花固詩》句云「此道如讀昌黎之文少陵詩﹐眼著一句見一句﹐未來都非夷所思。」可以況其筆力之奇恣。

三二四﹑人皆知東坡詩長處在「筆所未到气已吞」﹐不知其消息在於「交柯亂葉動無數﹐一一皆可尋其源」。子尹詩亦然。

三二五﹑大凡詩不難於奇﹐難在奇而馴。昌黎所謂「文從字順各識職」﹐「妥帖力排」﹐「識職」﹑「妥帖」﹐卽「馴」字注腳。子尹於此庶知之而能之。若王仲瞿輩﹐刻意求奇﹐不特不馴﹐直覺魯莽耳。

三二六﹑子尹《臘月種竹詩》「要宜肥地必凡材」七字﹐特絕名句﹐所包者大。以子尹之才﹐而生於荒僻之壤﹐寒素之家﹐天故無地不生材也。後起羣賢﹐不可不勉。

三二七﹑言情之作﹐子尹特長。《出門十五日初作詩黔陽郭外》句云「記我出門時﹐梅花繞茅亭。攜兒坐石上﹐吹笛使酒醒。山妻持燈來﹐大字寫縱橫。妹女各袖扇﹐爭書壓吾肱。一宵事﹐不知雞已鳴。」《度歲澧州奇山中》句云「所依爲至親﹐親念已稍慰。今宵此一身﹐計集幾雙淚。鑪邊有爺娘﹐燈畔多姊妹。心心有遠人﹐彊歡總無味。憶在十載前﹐舊事已酸鼻。老懷況愈慈﹐如何淡此際﹖」又云「卯卯今夕樂﹐樂到不可名。不解憶郎罷﹐但知燒粉蒸。守歲彊不臥﹐喧攪至五更。班班稍解事﹐鍼鏤亦略能。頭試活﹛艸兌﹜花﹐安排拜新正。章章小而嬌﹐其舌甘若飠易。亦知歲已盡﹐向母索珠嬰。阿爺十年來﹐慈祥喜淵明。靑袍誤愚我﹐殘燈澧州城。安得與爾輩﹐叫躍如沸羹﹖」歷家人父子之情﹐深摯而生動。至《重經永安莊至石堠》句云「秋雨爛途度阡陌﹐婿鄕未到天暮色。每逢曲處便看我﹐遠聽慈聲喚窗。當時歸去自洗泥﹐女Ч詈我冠猶兒。拋書寸步不離母﹐隨母應到須過臍。而今我須正如此﹐再欲母隨不得矣。」孺慕之忱﹐可格天地矣。

三二八﹑子尹描寫平易庸俗之事﹐亦入神妙。《武陵燒書嘆》句云「烘書之情何所似﹖有如老翁撫病子。心知元气不可復﹐但求無死斯足矣。燒書之情又何其﹖有如慈父怒啼兒。恨死擲去不回顧﹐徐徐復自摩撫之。」極比附之能事。《完末常﹐矮屋無聊﹐成詩數十韻﹐揭曉後因續成之》一詩中應試情況云「四更赴轅門﹐坐地眠懵騰。五更隨唱入﹐階誤東西行。揩眼視達官﹐蠕蠕動兩棖。喜賴搜挾手﹐按摩腰股醒。攜籃仗朋輩﹐許賄親火兵。拳臥半邊屋﹐隔捨聞丁丁。黃簾自知晚﹐蝸牛喜觀燈。夢醒見題紙﹐細摩壓折平。功令多於題﹐關防映紅靑。文字如搾膏﹐蒸急膏自傾。」此段將科舉時代應試情形﹐曲曲傳出﹐妙在出以詼詭之筆。又如《已過武陵》句云「記我出門時﹐楡柳未知春。行得山水綠﹐望家如隔鄰。隔鄰未卽到﹐人情覺已親。」寫歸客心情如見。《候漲退》句云「岸樹盡相熟﹐枝葉無一紊。入篷坐未定﹐又出驗水印。明知不能纜﹐卻怪舫師鈍。舫師益气塞﹐指水但增恨。」旅客候漲退而不得之神情﹐活躍紙上。

三二九﹑子尹《題新昌兪秋農先生書聲刀尺圖》句云「女大不畏爹﹐兒大不畏娘。小時如牧豬﹐大來如牧羊。血吐千萬盆﹐話費千萬筐。爺從前門出﹐兒從後門去。呼來折竹簽﹐與兒記徧數。爺從前門歸﹐呼兒聲如雷。母潛窺兒倍﹐忿頑復憐癡。夏楚有笑容﹐尙爪壁上灰。爲捏數把汗﹐幸赦一度笞。」寫小兒就學頑劣情況﹐眞繪聲繪影之筆。《題史荻洲秋燈畫荻圖》句云「平生我亦頑鈍兒﹐家貧讀書仰母慈。看此寒燈照秋捲﹐卻憶當年庭下時。虫聲滿地月在牖﹐紡車鳴露經在手。以我三句兩句書﹐累母四更五更守。」則尢爲深摯眞切矣。

三三○﹑《巢經巢後集》中《三女於以端午翌日夭﹐越六日葬先妣兆下哭之》五首之四云「買山種竹已堪箱﹐十七年中夢一場。過眼詩書成記誦﹐借燈鍼黹足衣裳。但爲女子猶深惜﹐復託窮爺荊┥傷。父徳母恩全不負﹐白頭空欠淚千行。」「自小偏憐慧亦殊﹐女紅輟手事充奴。指揮才念身先到﹐緩急常資債易逋。細數勞生寧解脫﹖時忘已死尙頻呼。雛孫不解酸懷劇﹐啼繞牀前索阿姑。」「冢下栽花不羨官﹐汝曹外向漸無歡。割慈又近離嬌素﹐暖眼猶寬有季蘭。豈料卻成先姊去﹐那能長作嫁人看。送生送死今年了﹐寂寞衰翁守暮寒。﹝次女期十月適人。」﹞「靑犢黃巾滿眼中﹐賊聲聞又上巴東。遭逢末世難言命﹐憂患平生不止窮。汝得九原從大母﹐天將何地置而翁﹖一盤設祭還相慰﹐塡借溝渠養育同。」一字一淚﹐純從心腑中自然流露﹐不假矯飾。細按之﹐章法亦甚密。此等處是眞杜韓﹐皮相者以爲元白矣。朱芷靑《廣慧寺視亡女祥琳遺感賦》句云「而翁入世百不可﹐宿業遷延到汝身。汝死償歸漧淨土﹐而翁猶是亂離人。」不減子尹。

三三一﹑子尹律詩﹐頗新穎﹐而不覺其生硬。佳句五言如「明月來深夜﹐低星閣遠林。」「溪山爲我好﹐花鳥使春忙。」「樹隨山影失﹐雨覆夕陽髙。」「流螢低共路﹐漁火遠分光。」「涼聲歡鳥雀﹐落照睨村墟。一碧雲收去鳥﹐翠稻出行人。」「遠山陰見日﹐髙樹靜聞風。」「晚飯依花聚﹐林風人酒醒。」「潭光淸漏石﹐山影綠搖云。」「江鳴知雨到﹐鴨語覺村來。」「潮收沙露尾﹐槳過水生臍。」「曠岸一庵白﹐晴砧雙婦紅。」「萬山浮軟翠﹐雙鳥帶遙天。」「風聲和鐸隱﹐月色帶塵昏。」「七言如「人住四圍淺竹裏﹐鳥呼一碧低松間。」「虛壁亭亭深入露﹐涼燈焰焰不生風。」「斷燈兒誤求爺乳﹐歉食妻疏到母家。」「雙江一碧渺然去﹐孤嶼中流無限佳。」「並路牽衣兒有母﹐望鄕遮眼樹無仇。」「春當上巳猶無燕﹐地近南都漸有花。」「蠶豆香濃非故國﹐馬頭春暮動歸心。」「肩輿冷瘦尋村遠﹐石气靑紅過雨涼。」「碧雲四合曠無底﹐白鳥一雙歸正閒。」「恰夢家來忽驚醒﹐正聞犬吠尙疑眞。」「大風呼洶僧樓震﹐細雨霏微石路髙。」「天隨路入藤蘿峽﹐人共云爭虎豹羣。」「天淸馬度鬼道﹐日落烏盤桔秩門。」「一路亂蛙初插稻﹐半溪明月不逢人。」皆錘煉而自然﹐淸微淡遠者似王孟﹐眞朴瘦硬者似工部﹐大體則於宋人爲近也。

三三二﹑子尹詩之卓絕千古處﹐厥在純用白戰之法﹐以韓杜之風骨﹐而傅以元白之面目﹐遂開一前此詩家未有之境界。其善於驅使俗語俗事之句﹐如「倚曾飼麼豚﹐淚俯彘盤抹。」「麥深不見人﹐時聞挽車響。傍道多艸舍﹐學翁語三兩。」「負母一生力﹐枯我十年血。維母天地眼﹐責命不責術。」「阿卯出門時﹐《論語》讀數紙。至今知所誦﹐曾否到《孟子》﹖」「今日趁公回﹐假面可市曾﹖卯須張飛胡﹐章也稱鶻﹤靑色﹥。還慶篾黃竹﹐預辦蝦蟹燈。」「指麾小兒女﹐亦學事作家。觀之不如意﹐復起爲補苴。」「半日不逢人﹐深林犬時吠。知越山幾重﹐去途仍拄鼻。」「顧壁有懸肉﹐大小知未餓。米鹽問梗槪﹐兒女猶拜賀。」「閏歲耕事遲﹐一牛常臥旁。齡艸看人讀﹐其味如我長。」「更遲數日終汝勞﹐多笑幾回亦吾意。」「老懷一慰轉嘆息﹐人生難此飯一碗。」「《魯論》半部應成誦﹐渠母前朝早任嬉。」「嫩綠胡孫髙蹋臂﹐雄黃王字大通眉。」「可念阿甕先溺愛﹐便令新婦莫教啼。」皆點染日常俚俗事語﹐成爲雅音。其《臘月十七日馮氏姊還甕海》一詩﹐全用白描﹐深曲洞達﹐尢爲名作。

三三三﹑子尹七絕﹐亦多用白描﹐其法本自杜韓而加以變化﹐遂覺壁壘一新。如《才兒生去年四月十六﹐少四十日一歲而殤﹐埋之梔岡麓》云「木皮五片付山根﹐左袒三號愴暮云。昨朝此刻懷中物﹐回首黃泥斗大墳。」《畱湘佩內妹》云「欲歸何事眞無說﹐飲過昌蒲不汝畱。算待明年方見汝﹐明年又識果來不﹖」《過黃粱祠》云「烏帽黃塵正月尾﹐曉風晴日呂仙祠。車中一覺還山夢﹐正及村前餅熟時。」《自望山堂晚歸堯灣示兩弟》二首云「墓門此隔不二里﹐時去時來日幾回﹖在日眼穿無我到﹐而今腳破見誰來﹖」「時時須有一莖白﹐倦矣似今前可知。汝曹相惜如料﹝平聲﹞理﹐放我墓邊閒幾時。」《畱別樾峯》云「半月相從榕樹陰﹐苦將秋雨挽離襟。男兒要去直須去﹐那復愁乾愁滑心。」《題仇實父淸明上河圖》云「南北瓦頭諸伎新﹐龍津橋外漲紅塵。荔支腰子蓮花鴨﹐羨爾承平醉飽人。」俱絕佳。至如「晚來風味濃於酒﹐添起田蛙閣閣聲。」「村店雨來天欲晚﹐行人方度杏花橋。」「棕葉不搖風日靜﹐紉黃一架茴香花。」「明朝驛路相思處﹐回首梅花是白雲」等句﹐則又淸妙絕倫﹐可分南宋名家之席也。

三三四﹑閱莫子亻思《呂阝亭詩鈔》六卷﹐《遺詩》八卷﹐才力騰踔﹐不及子尹﹐而朴屬微至﹐洗盡腥腴﹐亦偏師之雄矣。憂時紀亂之作﹐傳之他年﹐足當詩史。玆錄其短古數章﹐以覘功力。《金盆山》云「南風吹野心﹐古寺抱幽翠。軟徑無崎行﹐嫩日啟新態。開門黃雀引﹐拂檻蒼鼯墜。云度半山陰﹐香縈一寵膩。作客鮮佳懷﹐登樓益愁思。百里徒故國﹐皇皇嘆生事。」《烏江渡》云「鳥道各千盤﹐鑿翠屹相向。晴雷翻九地﹐艸木皆震蕩。峽束湍已豪﹐木落勢益壯。飛鳥不敢前﹐潛魚那能傍﹖渡師爭逆流﹐百氵斥待一放。亂雨浪花飛﹐垂云石根亮。中流聊意快﹐就岸翻膽喪。山鄕無深流﹐此水已鮮抗。蜀舟阻重門﹐黔路但疊嶂。徒將﹤黑甘﹥漢挾﹐尙覺無沅讓。天如閔窮鄕﹐鏟去或宜當。」《霸王坡》云「捨舟日初跌﹐半嶺畫已昏。夾路叢小樹﹐望如萬軍屯。急行益窘步﹐結气生煩冤。螭魅含睇窺﹐虎豹磨牙蹲。瞑觸怪石倒﹐白踏蹄涔翻。絕頂知幾盤﹖荒店不可捫。眾星繞足出﹐始訝所據尊。信有行路難﹐惻愴可具論。張燈誰剪紙﹖曛黑爲招魂。」《南望山》云「南望髙如何﹖山叢露孤脊。气吞黔楚外﹐勢逼鳥盤窄。陰藏太古雪﹐腹斷摩霄翮。日浴千嶂靑﹐云纏一峯白。朝行指南望﹐暮宿在咫尺。前途更朝暮﹐南望仍不隔。遲回泥淖中﹐多情謝山石。」《熄烽至日》云「後徑落云根﹐前徑垂木杪。狠石接輿生﹐勁風逼人倒。自來南行客﹐愁絕熄烽道。健步怪僕夫﹐度險若飛鳥。未晡得常程﹐命宿訝已早。日至那遽增﹐酣歌對晴吳。」俱似雙井﹑半山之學杜者。律句五言如「萬家靑翠裹﹐千嶂夕陽嬌。」「燭經檐澑滅﹐人躡電光行。」「片言畱上洞﹐孤艇過千崖。」「橫江孤塔表﹐殘雪數峯醒。」七言如「雙蝶送人過曲水﹐雜花扶路入虛嵐。」「閒雲帶鳥常依樹﹐淸月隨風直到門。」「軟翠隔城通日气﹐斷虹收雨遇林梢。」「老去只添人事感﹐悲來虛說醉鄕寬。連朝知負幾山好﹖長夜更禁疏雨寒。」「形容欲付塵土葬﹐耳目乍緣山水淸。」「浮梁喜踏黿鼉出﹐絕岸仍穿虎豹行。」「隔水樹疑天上種﹐入村車點麥頭飛。」「十里花光扶月轉﹐萬山燈影踏星回。」「天際江光

乘月轉﹐城頭塔影聚星扶。」「風勢隔江搖早旭﹐雷聲催雨下三山。」俱淸硬可玩。絕句如「明朝不共花中醉﹐如此春光更幾回﹖」「誰憐一片靑田月﹐中有南來夜夜心。」「五分明月千絲雨﹐並作中庭一夜涼」等句﹐神韻亦佳。

三三五﹑舅祖翁文勤公序《呂阝亭詩》﹕「凡爲詩不尙流美﹐非惡流美也。未至於流美﹐則蘄其流美﹔能流美矣﹐而專務以說世﹐不入於卑靡不止。是故貴有以矯厲之﹐然後風骨髙而性情出。」按淸乾嘉以後﹐作者大都挹袁趙之餘波﹐輕靡流滑﹐至於不可遏止。鄭莫諸公﹐欲救其敝﹐乃力趨昌黎﹑東野﹑山谷﹑後山一路。若近日則旣家西江而人宛陵矣﹐其病又至於有骨而無肉﹐有魂而無魄﹐淸而不厚﹐沈而不雄。是又當以八代三唐藥之﹐而出以光怪雄奇﹐爲詩世界中拓開疆宇。蓋過於流易﹐與過於槎櫥﹐其病正相衡﹐不得輊彼而軒此也。

三三六﹑何子貞《東洲艸堂詩》爲晚淸學蘇第一人﹐篇什富有﹐不免有平庸之作。律句如「月光冒地起﹐云影貼天飛。」「疏星漬殘雨﹐暗葉墜流螢。」「波平千樹臥﹐蘆斷一鷗扶。」「星光都到水﹐風力只搖煙。」「晴梳兩岸雪﹐寒皺一江煙。」「石根深下土﹐山色古於天。」「荒村拖剩雨﹐危石礙歸云。」「拔地石千轉﹐去天云萬重。」「云影掃開星點亂﹐雪聲敲碎月光多。」「野水生煙遮斷夢﹐靑山如鏡照秋容。」「殘月有魂隨夢落﹐燈花如病捧心開。」「客路且欣隨日短﹐鄕音漸覺隔船稀。」「斜日西飛千嶂轉﹐大河南倚一城懸。」「不辧春煙接春水﹐好從江北望江南。﹝春柳﹞」「炎云作態乍成雨﹐林意無心偶到秋。」「一笛仙風隨鶴去﹐千年樹影隔江晴。」「浮生飽看中原月﹐絕徹來搜太古心。」「政余讀畫千峯雨﹐別後看花萬里杯。」「十里水光明郭外﹐一船秋思到江南。」「閏重九日嘆復嘆﹐看十三陵山外山。」「詩心到處能聽雨﹐畫裏憑虛自作樓。」「溪云到處自相聚﹐山雨忽來人不知。」「星飛上界寒疑雪﹐石裂虛巖暗有風。」「夜郎萬里看山眼﹐秋士三千聽雨心。」「一行雁叫有霜夜﹐萬里星明無月天。」「花气化云成實界﹐海光如鏡照飛樓。」「名酒好風《烏夜曲》﹐快雲奇雨白公祠。」「使節三年圓一夢﹐奇峯萬點洗雙眸。」「雨聲送客仍聯夜﹐秋气隨云盡下山。」「雪後商量無限味﹐春前多少未開花。」俱淸妙可誦。

三三七﹑子貞七絕如《次日晨起知已過洞庭﹐喜甚口占一絕》云「曉寒白浪髙千尺﹐柔櫓一枝搖過來。夢醒忽聞舟子語﹐嶽陽樓上禮仙回。」《曉發看月》云「夢魂飛越度重關﹐千里長安半夜還。明月不知歸路熟﹐十分圓與照江山。」俱超逸。《春江》﹕「幾處漁村乃歌﹐輕煙染就萬峯螺。烏篷搖入瀟湘路﹐才信春江是綠波。」又雋妙絕倫。

三三八﹑閱江叔﹝﹞《伏堂詩錄》﹐譚獻以爲苦語使人不歡﹐危語使人毛戴﹐誠然。擬之東野﹑後山﹐不足以盡之也。至其字句則又戛戛生新﹐以昌黎﹑山谷爲骨榦﹐而出以白傅﹑誠齋之貌。彭甘亭所謂「先愁我肺腑﹐乃入人肝脾」﹐可借以狀其孤詣之苦心。

三三九﹑叔詩爽利無匹﹐宜於古體﹐故集中古勝於律。五古尢勝於七古﹐如《志哀九首》《靜修詩》《感憶詩四首》﹐皆至誠慘怛﹐沈痛入骨﹐又純用白描。律詩七言勝於五言﹐如《近年》云「近年手創一編詩﹐脫略前人某在斯。意匠已成新架屋﹐心花那傍舊開枝﹖漫愁位置無多地﹐未礙流傳到後時。要向書坊陳起說﹐不須過慮代刊之。」《南臺酒家題壁》云「忽忽靑春客裏休﹐半生贏得一生愁。與人會飲從沈醉﹐是處無家且浪遊。海气夜迷燈火市﹐江風涼入管糸玄秋。不知一枕羈人夢﹐更上誰家舊酒樓﹖」《五月二十日生一女》云「中年心迹兩沈淪﹐只望生兒救晚貧。得女他時翻是累﹐今生何事更如人﹖直愁詩卷無藏處﹐莫論饑驅不貸身。一段淒涼客中意﹐封書還去惱衰親。」皆淒婉淸折﹐耐人尋味。

三四○﹑叔寫景語有絕佳者﹐如「天流雲气吞孤日﹐谷應雷聲撼別峯」﹐雄秀有魄力。「萬竹無聲方受雪﹐亂山如夢不離云」﹐則又空靈淡靜﹐如不食煙火人語。其他往來途次寫景卽事之絕句﹐信手拈來﹐莫非妙境﹐亦古人所未有。佳者至夥﹐不遑悉舉。

三四一﹑鄭子尹《望鄕吟》句云「一灘髙五尺﹐十灘髙五丈。行盡銅溪四百灘﹐銅應當靑天上。」黃仲則《新安灘》云「一灘復一灘﹐一灘髙十丈。三百六十灘﹐新安在天上。」二詩用意相同。鄭未必有意襲黃﹐大抵英雄所見略同耳。

三四二﹑餘詩話論《巢經巢詩》﹐大都屬於平易近人一種﹐而《石遺室詩話》則以鄭子尹爲近代生澀奧衍一派之弁冕。此類詩在子尹全部詩八百九十六首中﹐約占十之三四。其代表作品﹐如《正月陪黎雪樓恂舅遊碧霄洞》《癭木詩》《玉蜀黍歌》《文待詔鳳兮硯歌》《安貴榮鐵鐘行》《畱別程春海先生》等皆是。《畱別程春海先生》一詩狀程春海詩之奇古﹐卽可移以自狀其詩。蓋皆劉熙載所云「昌黎詩往往以醜爲美」之嗣響也。

三四三﹑顧亭林詩以人重﹐但評論家揚抑之論亦不一致。卓爾堪﹑朱彜尊﹑沈徳潛﹑汪端﹑潘徳輿﹑徐世昌﹑金天翮諸人皆極意推崇﹐稱爲「弁冕一代」﹐「誰與抗手」。然主張合學人之詩與詩人之詩爲一之陳石遺﹐轉於亭林詩有貶詞。其《題竹圖五言五十八韻》謂亭林「詩歌少興趣﹐學杜得皮相」﹐吾不知其爲何說也。余曩年曾爲《亭林詩補箋》﹐補徐嘉箋注所未及者﹐原稿旋失去﹐幸錄副與吾友王瑗仲。瑗仲爲《亭林詩集集注》﹐於《徐》注外采掇黃節﹑汪國垣諸家之箋﹐余箋亦收入﹐而沒余名﹐此非瑗仲所爲。

三四四﹑亭林《江上》詩云「江上傳夕烽﹐直徹燕南陲。皆言王師來﹐行人久奔馳。一鼓下南徐﹐遂拔都門籬。黃旗旣隼張﹐戈船亦魚麗。幾令白鷺洲﹐化作昆明池。於湖擔壺漿﹐九江候旌麾。宋義但髙會﹐不知兵用奇。頓甲守城下﹐覆亡固其宜。何當整六師﹐勢如常山蛇。一舉定中原﹐焉用尺寸爲。天運何時開﹖干戈良可哀。願言隨飛龍﹐一上單於臺。」此詩對鄭成功進兵長江攻金陵之戰略﹐有所不滿。尢其是對鄭軍在金陵城外驕兵失利﹐前功盡棄﹐特致貶詞。至以宋義比之﹐此亦《春秋》責備賢者之意。「於湖」二句指張煌言。錢牧齋《後秋興詩》云「戒備偶然疏壁下﹐偏師何意潰城陽。」與亭林詩貌同而心異﹐牧齋蓋主張延平進攻金陵者也。亭林在《形勢論》中以爲﹕「夫取天下者﹐必居天下之上游﹐而後可以制人。……且人知髙皇帝之都金陵﹐而不知髙皇帝之所以取天下。當江東未定﹐先以大兵克襄漢﹐平淮安﹐降徐宿﹐而後北略中原﹐此用兵先得地勢也。……如愚之策﹐聯天下之半以爲一﹐用之若常山之蛇﹐則𨿽有苻秦百萬之師﹐完顏三十二軍之眾﹐不能窺我地﹔而蓄威固銳﹐以伺敵人之暇﹐則功可成也。」亭林之意﹐蓋以延平此舉事機未熟﹐以致敗績。此詩之微旨如此。

三四五﹑劉裴村《雜詩》二十首﹐作於光緒庚寅至壬辰之間。除个別數首﹐如「登髙望蒙古」﹑「吾鄕李鴻猷」﹑「道逢行乞人」﹑「國有封將軍」﹐俱直陳其事外﹐其餘大都用比興手法﹐兼擅嗣宗《詠懷》﹑太白《古風》之勝。其第一首云「忽然中夜起﹐開戶玩淸華。飛心入明月﹐太息仙人家。仙童抱魑魅﹐心血化靑霞。玉女妙成雙﹐變爲梟與蛇。陰精𨿽不老﹐已蝕眾蝦蟆。娥擊白兔﹐正气爲咨嗟。桂樹根蠢蠢﹐漸亦揚其花。我欲扶燭龍﹐銜火照陰邪。九關逢虎豹﹐坐嘆淚如麻。」此詩似指斥慈禧﹑隆裕二後﹐隆裕爲慈禧之侄女。構思用事﹐俱自太白《古風》「蟾蜍薄太淸」一首而來。

三四六﹑裴村《雜詩》第四首云「天上生琪樹﹐託根極髙寒。玉色光可鑑﹐奇香吹若蘭。招搖絳宮裏﹐旖旎瑤臺端。上枝抱神龍﹐下枝樓鳳鸞。中枝掛日月﹐嬉戲擲兩丸。排云奏竽籟﹐華葉鏘瑯。音響一何美﹐天聽生淸歡。裁爲六合柱﹐神工不肯觀。罡風吹忽折﹐王母獨心酸。」此首疑指咸豐﹑光緒二帝及醇親王也。天上琪樹﹐託根髙寒﹐卽「瓊樓玉宇﹐髙處不勝寒。之意。「上枝抱神龍」指文宗及其妃慈禧後﹐「中枝掛日月」指徳宗及其後隆裕。徳宗爲文宗嗣子﹐隆裕則慈禧侄女也。「下枝棲鳳鸞。」指醇親王奕訁﹐乃文宗之弟﹐徳宗之生父﹐而分則是臣﹐故稱「下枝」。因是天潢貴冑﹐金枝玉葉﹐故用杜甫《古柏行》「香葉終經宿鸞鳳」語。《後漢書章帝紀》李賢注﹕「鸞鳥者﹐赤神之精﹐鳳皇之佐。」故可指醇王。「罡風忽吹折」者﹐奕訁於光緒十六年庚寅冬薨逝也。王母指慈禧後。

三四七﹑裴村《雜詩》第十首云「妲己傾有商﹐褒姒滅宗周。天意信遐邈﹐女禍亦因由。慨當代因由﹐獻此美無儔。山水享精气﹐民物含怨愁。並渫於一身﹐鍾物豈非尢。方寸之禍水﹐胥溺及九州。顚倒怒笑間﹐恩愛藏仇讎。百物气相制﹐弱肉與彊謀。誰謂傷人心﹐十世禍未休。片情累萬族﹐念之淚交流。」此首亦指斥西太后也。以妲己﹑褒姒擬之﹐意極明顯。「十世禍未休」者﹐葉赫那拉氏與愛新覺羅氏爲世仇。一六一九年﹐淸太祖努爾哈赤滅葉赫﹐至徳宗時﹐淸帝歷十一朝矣。秦瘦鷗譯徳齡《瀛臺泣血記》十五記此事原委極詳﹐可借以箋此詩。

三四八﹑明七子詩多擬古﹐以僞體蒙譏。然亦有反映現實﹐揭露黑暗之作﹐如王州之《袁江流》《將軍行》諸篇卽是。沈歸愚揚七子之焰﹐模古無新創﹐譚復堂所謂「亻素謫仙而畫少陵」者也。然集中古體﹐亦偶有可取之作。《制府來》樂府﹐有序云「客述制府始末甚詳﹐因成樂府四解﹐志往事﹐儆後來也。」詩云「制府來﹐勢炎赫。上者罪監司﹐下者罪二千石。屬吏驅使如牛羊﹐千里輦重來奔忙﹐鞠跽上壽登公堂。制府賜顏色﹐屬吏貼席眠。破得百家產﹐博得制府歡。制府之樂千萬年。」﹝一解﹞「揚旗旌﹐麾三軍。制府航海淸海氛﹐聲名所到步步生風雲。居者闔戶﹐行者側足。但稱制府來﹐小兒不敢哭。軍中隊隊唱凱還﹐內實百貨裝樓船。文武郊迎﹐次且不得近前。制府之樂千萬年。」﹝二解﹞「制府第﹐神仙宅。夜光錦﹐披墻壁。明月珠﹐飾履舄。貓兒睛﹐鴉鶻石。兒童戲弄當路擲。平頭奴子珊瑚鞭﹐妖姬日夕舞綺筵。賞賜百萬黃金錢﹐天長地久雨露偏。制府之樂千萬年。」﹝三解﹞「太陽照﹐冰山傾。黃紙收制府﹐片刻不得暫停。軺車一兩﹐千里無人送迎。婦女戟手詈﹐童稚呼其名。爰書定﹐在旦夕。求爲廝養﹐廝養不可得。盤水加劍請室間﹐從前榮盛如雲煙。制府之樂千萬年。」﹝四解﹞此蓋刺噶禮而作。噶禮﹐滿洲正紅旗人﹐姓棟鄂氏﹐何和哩之四世孫。康熙三十八年任山西巡撫﹐卽因貪虐屢爲禦史所參。四十八年﹐任江南﹑江西總督。四十九年十二月﹐奉命會剿海上鄭盡心等﹐與鎭海將軍馬三奇由吳淞口出海﹐歷內外洋抵浙江定海界﹐獲舟三及其黨鄭茂﹑余國梁等四十餘人。五十一年正月﹐江蘇巡撫張伯行疏劾之﹐稱﹕「督臣噶禮自履任後﹐所轄兩省﹐文武屬官﹐逢迎趨附者﹐𨿽穢迹昭彰﹐亦可包荒藏垢﹔守正不阿者﹐𨿽廉聲素著﹐難免吹毛索疵。此久在睿照之中﹐無庸臣再爲瀆贅。最可異者﹐今科鄕試盛傳總督通同監臨提調攬賣舉人。……又風聞總督要銀五十萬兩﹐保全伊等無事。……督臣竟忍負皇上隆恩﹐擅作威福﹐賣官﹑賣法﹐復賣舉人﹐可謂惡貫滿盈﹐貪殘暴橫﹐難逃聖明洞鑑﹐豈容久流毒害。只緣權勢赫奕﹐莫敢攖其鋒以買禍。仰祈令解任﹐一並發審﹐俾舞獘之人所憑借﹐承審之官亦無瞻顧﹐庶眞情得出﹐國法得伸。」噶禮亦疏刻張伯行。帝覽張伯行噶禮疏﹐旨稱「噶禮𨿽才具有餘﹐辦事敏練﹐而性喜生事﹐並未聞有淸正之名。」又諭九卿等曰「噶禮操守﹐朕不能信者。若無張伯行﹐則江南地方必受其削一半矣。卽如陳鵬年稍有聲譽﹐噶禮久欲害之﹐曾將其《虎邱詩》二首奏稱內有悖謬語。朕閱其詩﹐竟無干礙。又曾參中軍副將李麟騎射俱劣﹐李麟在口內迎駕﹐朕試彼騎射俱好。若令噶禮與之比試﹐定不能及。朕於是時已心疑噶禮矣。」尋噶禮被革職。五十五年四月﹐噶禮母叩閽﹐稱噶禮與弟色勒奇﹑子幹都置毒食物中謀害伊命。噶禮妻以別戶子幹泰爲己子﹐縱令糾眾毀屋。噶禮攜資財與伊子移居河西。務訐詐凶惡﹐請正典刑。下刑部鞫訊得實。以噶禮身爲大臣﹐任意貪婪﹐又謀殺親母﹐不忠不孝已極﹐應淩遲處死。妻論絞﹐色勒奇﹑幹都坐斬﹐幹泰發黑龍江﹐家產入官。得旨﹐噶禮令自盡﹐妻亦從死﹐余悉如部議。此事﹐《滿洲名臣傳》《國史列傳》《淸史稿》等噶禮本傅俱有詳載。歸愚此作﹐無愧詩史﹐可以媲美州。

三四九﹑歸愚又有《漢將行》七古云「漢京崇閥閱﹐漢代多髙勛﹐鼓刀狗屠皆得勢﹐何況衛霍天家親。天家之親本榮貴﹐叱吒風雲眾人畏。渾邪此日尙稱王﹐詔遣立功向邊地。追隨不數執金吾﹐鞭撻常加騎都尉。歸來獻捷覲王都﹐劍履公然殿上趨。姓名已勒燕然石﹐方略還成充國圖。請奪田園武安客﹐橫行朝市霍家奴。寶器徵求歸邸第﹐通侯爵賞及童雛。誓辭眞許天長久﹐雨露恩私無日無。禍福循環倚還伏﹐從來欹器常傾覆。井泉流溢鵑畫鳴﹐犛纓加劍全家哭。鐵券丹書返內庭﹐柘林兔苑移他族。報恩之子倏操戈﹐珠履三千去何速。北邙扡土竟無存﹐萬事豪華如轉燭。前車之覆後車誡﹐後車不誡終當敗。竇田驕橫總淪亡﹐博陸功名空蓋代。君不見波浪掀天舸艦危﹐使帆全在轉帆時。功成早辦藏弓意﹐輸與江湖釣客知。」此詩作於雍正十年﹐蓋紀年大將軍羹堯事。康熙五十九年二月﹐平逆將軍宗室延信自靑海往定西藏﹐詔授羹堯定西將軍。世宗登祚﹐羹堯參與密謀﹐擁立之功爲多。雍正二年﹐以平靑海之叛﹐敍功進爵一等公﹐再給一子爵﹐令其子斌襲。十月﹐賜雙眼孔雀翎﹑四團龍補服﹑黃帶﹑紫轡及金幣。十月﹐敍平卓子山等功﹐加一等男世職﹐以第二子富襲。家僕桑成鼎﹐官至直隸守道﹐魏之耀署副將。羹堯功髙震主﹐世宗蓄意除之。三年七月﹐追恩賞團龍服﹑黃帶﹑雙眼翎﹑紫轡等物﹐及朱批褶奏並令繳入﹐革將軍職。十月﹐逮京嚴鞫﹐罪凡九十二款﹐賜自盡。子富立斬﹐餘十五歲以上之子發極邊充軍。此淸代一大案也。詩題曰《漢將行》者﹐年爲漢軍鑲黃旗人。詩中稱「衛霍天家親」﹑「竇田驕橫」﹐皆外戚也。然年並非淸帝椒房之親﹐而詩語云爾者﹐衛霍皆立功逞境之將軍﹐但詩意在霍而不在衛﹐更不在竇田。霍又側重在霍光﹐詩中一再云「霍家奴」「博陸功名」﹐皆比附史事之點睛之筆。霍光以大將軍廢昌邑王立宣帝﹐借以晴指年羹堯之擁立世宗。結尾「藏弓」一語﹐用意可知。歸愚冒大不題爲此詩﹐並刻入《歸愚詩鈔》﹐安得不觸《髙宗》之怒﹖死後獲咎﹐《黑牡丹》一詩﹐恐不過導火綫耳。此詩藝術性不髙﹐末四句因襲梅村《鴛湖曲》﹐痕迹太顯。

三五○﹑歸愚倡格調﹐其詩實不過明七子之僞體。隨園矯之以性靈﹐又流於浮滑﹐潘四農《論詩絕句》所以有「蔣袁王﹝文治﹞趙一成家﹐六義頹然付狹邪」之譏也。然隨園詩亦有膽力驚人不可及處。余最重其五絕《雞》云「養雞縱雞食﹐雞肥乃烹之。主人計固佳﹐不可使雞知。」寥寥二十字﹐歷來剝削者對勞動者使用小恩小惠之用心﹐槪括淨盡。出於乾隆時代文人之手﹐良不易易。七絕《馬嵬》云「莫唱當年《長恨歌》﹐人間亦自有銀河。石壕村裏夫妻別﹐淚比長生殿上多。」亦可見作者之愛憎所在矣。

