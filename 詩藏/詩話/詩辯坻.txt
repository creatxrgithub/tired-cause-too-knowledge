詩辯坻﹝淸﹞毛先舒

●卷一

○總論

維詩作詁﹐賾有煩名﹐六藝羣緯﹐義洽理備﹐均以宣其堙郁﹐節其波蕩﹐陳美以爲訓﹐諷惡以爲戒﹐上旣足以彰知貞淫﹐而下亦得婉寓怨譏﹐而亡所諱。故乃微之以詞指﹐深之以義類﹐之以風力﹐調之以匏弦﹐質之以撿括﹐文之以丹彩。用之當時﹐感人靈於和平﹔播之歷祀﹐挹芳流乎無窮。所以采在二代者﹐與典謨並傳﹔沿爲變格者﹐垂至今而不廢。

詩學流派﹐各有顓家﹐要其鼻祖﹐歸源《風》《雅》。《風》《雅》所衍﹐流別已夥﹐舉其巨族﹐厥有三支﹕一曰詩﹐二曰騷辭﹐三曰樂府。《離騷》興於戰國﹐其聲純楚﹐哀誹淫﹐類出《小雅》﹔而詳其堂構﹐不近詩篇﹐𨿽瓜瓞於古經﹐蓋別子而稱祖者也。後遂寢變爲賦﹐又其流矣。樂府興於漢孝武皇帝﹐曲可弦歌﹐調諧笙磬﹐《練日》奏於郊﹐《鷺茄》訁訇於玉帳。蓋以商﹑周《雅》《頌》歌法失傳﹐故遣嚴﹑馬之徒維新厥制﹐已而人才辭士﹐下逮於閭巷閨﹐咸各有作﹐飆流濫焉。「昔有霍家奴」﹐雅畱曲闋﹐「相逢狹路間」﹐燕女溺志﹐稟酌四詩﹐情亡不有。魏﹑晉相承﹐體緒頗雜﹐而並隸樂府﹐莫之或變。然周﹑秦歌謠及《鴻鵠》《騅逝》諸作﹐並采入樂苑者﹐以類相景附云耳。

至於唐世樂府﹐絕句爲多﹐而章句俳齊﹐稍同文侯恐臥之響﹐故塡詞出焉。爾時但有小令﹐聽者苦盡﹐故宋人之慢調出焉。慢調者﹐長調長。金人欲易南腔爲北唱﹐故小變詞法﹐而弦索調出焉。然弦索調在塡詞爲長﹐在曲又嫌其短﹐故元人之套數出焉。元曲偏北而不南唱﹐故明興﹐則引信宋詞﹐扌幻旋元嗓﹐參伍二制﹐折衷九宮﹐而今南曲出焉。故漢初已彰樂府﹐六朝稍演絕句﹐唐世肇詞﹐宋時未亡而金已度北曲﹐元未亡而已見南曲。要皆萌芽﹐各入其昭代而始極盛耳。

斯則樂府之統系﹐是《三百篇》之支庶也。若夫古詩﹐大約以五言爲準。何者﹖

後代四言﹐率多窘縛﹐附庸三古﹐難起一宗。五言﹐西漢則《十九》《河梁》﹐東京則伯喈﹑平子﹐建安則子建﹑仲宣﹐魏﹑晉則阮﹑陸﹑陶﹑謝﹐六代翩翩亻雋儷之風﹐四唐英英律絕之制。又旣趨近體﹐則七言兼著。故其物章比興﹐辭班麗則﹐調務淵雅﹐旨放淸穆﹐蕩樂府之詼褻﹐閒騷人之怨亂者﹐其惟詩乎﹖若乃詩有變風雅﹐而端木氏又別小大正續傳。予謂騷辭樂府﹐大約得於變傳爲多﹐而詩人有作﹐必貴緣夫《二南》《正雅》《三頌》之遺風﹐無邪精義﹐美萃於斯。是則六藝之冢嫡﹐元音之大宗也。﹝《原系篇》﹞

記云「白受采。」故知淡者詩之本色﹐華壯不獲已而有之耳。然淡非學詣閎邃﹐不可襲致﹐世有彊托爲淡者﹐寒瘠之形立見﹐要與浮華客气厥病等耳。

世目情語爲傷雅﹐動矜髙蒼﹐此殆非眞曉者。若《情》一賦﹐見擯昭明﹔「十五王昌」﹐取呵北海。聲響之徒﹐借爲辭柄﹐總是未徹《風》《騷》源委耳。

曹植始開奇宕﹐頓失漢音﹔陸機篤尙髙華﹐竟變魏制。潯陽省靜體﹐已非晉骨﹔宣城驚人句﹐實始唐音。卿﹑延淸﹐乃開﹑天之先驅﹔太原﹑東川﹐故大歷之鼻祖。工部老面或失於俚﹐趙宋藉爲﹔翰林逸而或流於滑﹐朔元拾爲香艸。

嚴儀卿﹕「學詩入門須正。」亦有始基猥雜﹐後能自得師﹐翻然棄故﹐亦能至道﹐淳於意之受術陽慶是也。唐有康昆侖﹐善琵琶﹐自謂無敵﹐及聞段善本《楓香》之彈﹐卽驚駭下拜。徳宗令以本藝授康。段奏曰「昆侖本領邪雜﹐且遣十年不近樂器﹐然後可教。」後昆侖果盡段技。今詩學染指旣多﹐受病不少﹐畏砭而諱疾﹐護前而黨同﹐何文士立志不如優伶遠也﹖

詩須博洽﹐然必僉才就格﹐始可言詩。亡論詞采﹐卽情與气﹐亦弗可溢。

胸貯幾許﹐一往傾瀉﹐無關才多﹐良由法少。如瓠子馳其正道﹐鉅野溢﹐又惡宣房之寒﹐其孰能不波﹖

古今談詩家﹐其持論大有三獘﹐而世鮮覺悟﹐其失往往雷聲﹐余當辯之。其一則以作詩必有合於古之六義﹐斯言似已﹐然《風》《雅》《頌》固是分體﹐不必詳論。以賦﹑比﹑興言之﹐此三者是詩人之志。蓋卽婦人童兒發口矢辭﹐非直陳事﹐卽婉轉附物﹐或因感抒述﹐三者之內﹐必有攸當。是凡詩中﹐自有此三義﹐非謂具此三義而後爲詩成也。譬諸樂然﹐有五音耳﹐任舉陶瓦叩之﹐弦索彈之﹐亦必中宮羽之一音﹐豈謂不爲器者便無音耶﹖自謂詩備六義﹐然後爲佳﹐而牽拘膠﹐不勝其敝﹐但有櫛比﹐無復神來。又或以莊辭爲備六義﹐殆又不然。

夫古人作詩﹐取在興象﹐男女以寓忠愛﹐怨誹無妨貞正﹐故《國風》可錄﹐而《離騷經》辭乃稱不淫不亂。《詩》三百篇﹐大抵言情爲多﹐乃用《尙書》《禮運》之義相繩﹐何其固耶﹖卽以麗辭果流佚者﹐但可指爲靡音﹐目爲變聲﹐不可謂外於六義。何則﹖就其靡變﹐亦必固自有賦比興耳。自斯言出﹐而《楚辭》﹑樂府盡爲外篇﹐而傅玄《艷歌行》爲賢於《陌上桑》﹐李唐一代便當屍祝退之﹐然後晚唐衰宋之作﹐悉登髙坐矣。此一獘也。漢變而魏﹐魏變而晉﹐調漸入俳﹐法猶抗古。六代靡靡﹐气稍不振﹐矩度斯在。何者﹖俳者近拙﹐拙猶存古﹔藻者徵實﹐實猶存古。嗣是入唐﹐爲初爲盛﹐麟徳﹑乾封間﹐气魄已見﹐開元而後﹐奇肆跌宕﹐窮姿極情﹐譬猶篆隸流爲行艸耳。穗迹書﹐永言告絕﹐懷古之士﹐猶增欷。然而談者方誇爲中興﹐謂足髙掩六季﹐何邪﹖且近體是唐代所開﹐而研思構彩﹐皆滋潤六朝﹐十四大家﹐槪乎沾汜﹐柰何愛唐棣之偏反﹐忘鄂跗之кк。至古體詩﹐居然酏水之別﹐益無論已。此二獘也。詩主風骨﹐不端文彩﹐第設色欲稍增新變耳。自皎然以竊占白白芳艸詆劉﹑李諸賢﹐而近代亦誚白雪黃金﹐中原紫气﹐是則誠然﹐然要非大疵也。初﹑盛唐之烏鵲﹑鳳凰﹐南山﹑北斗﹐龍闕﹑鳳城﹐橫汾﹑宴鎬﹐漢﹑魏人之鳳凰﹑鴛鴦﹐雙鵠﹑鳴雁﹐驚風﹑白日﹐臚陳竹素﹐覽者初不訝之。又如古詩﹐艸﹑楊柳﹐便屬相思﹔癸牡﹑鏘鸞﹐輒施行邁﹔萬年眉壽﹐以爲頌禱﹔於皇陟降﹐用格神明。若持卑辭相格﹐亦復可議。要期合律﹐𨿽遞襲而不妨乎髙﹐苟乖大雅﹐則彌變彌墮。於是斯有彥伯澀體﹐長吉鬼才。近如唐六如之俚鄙﹐袁中郎之佻脫﹐竟陵鐘﹑譚之纖猥﹐亦俱自謂能超象迹之外﹐不知呵佛未易﹐直枉入諸趣耳。此三獘也。﹝《三獘篇》﹞

詩有八徵﹐可與論人。一曰神﹐二曰君子﹐三曰作者﹐四曰才子﹐五曰小人﹐六曰鄙夫﹐七曰瘵﹐八曰鼠。神者﹐不設矩﹐卒歸於度﹐任舉一物﹐旁通萬象。

於物無擇﹐而涉筆成雅﹔於思無豫﹐而往必造微。以爲物也﹐是名理也﹔以爲理也﹐是象趣也。攬之莫得而味之有餘﹐求之也近而卽之也遠。神乎神乎﹗胡然而天乎﹖君子者﹐澤於大雅﹐通於物軌﹐陳辭有常﹐攄情有方﹐材非芳不攬﹐志非則不吐﹐及情而止﹐使人求之﹐淵乎其有餘﹐怡然其若可與居。推其心也﹐拾國香爲餐﹐而猶畏其污也﹔薰祓正襟以占辭﹐而猶畏有口過也。是君子者也。作者﹐攬羣材﹐通正變﹐以才裁物﹐以气命才﹐以法馭气﹐以不測用法。其用古人之法﹐猶我法也。猶假八音以奏曲﹐鐘石之韻往而吾中情畢得達焉。故其詩如奇霏霧而非炫也﹐如震霆之疾驚而非外彊也﹐澹乎若洞庭之微波而不竭其瀾也﹐中閎而已矣﹐是作者也。才子者﹐有情有才﹐亦假法以範之﹐時有過差﹐時或不及﹐殆其當也﹐則爲雅辭﹐不可爲昌言。分有偏至﹐不能兼也﹔法有一體﹐不能合也。

然而气必淸明﹐辭必周澤﹐斯稱才子矣。小人者﹐法不勝才﹐才不勝情﹐注辭而傾﹐抒憤如盈﹐務竭而無後慮﹐其小人之心聲乎﹖故其詩若忄齊若爭﹐若訁兆若暱﹐𨿽羅於丰翰﹐而不可爲飾﹐君子視子﹐並器不入。鄙夫者﹐窘乎材者也。

乃欲自見﹐故匿質而昭文﹐中亡情而索辭﹐辭孱則假於物輔。故取物也﹐不以益中﹐以塗茨外﹐趑趄睥睨﹐冀無窺者。故其語散而不貫﹐气時張而時萎﹐思不盈尺﹐辭聯尋丈﹐使人厭之。瘵者﹐病也。望之膚立﹐按之無脈﹐如呻吟之音﹐𨿽長逾促﹐謂之細甚﹐是曰詩瘵。鼠也者﹐小而善竊﹐狡而不能爲物害﹐故以取諭爲詩者﹐是彊解事人也。未能知之﹐先欲言之﹐襲彼之語﹐以市於此﹐矛盾而不卹﹐被攻而無怍色﹐掎摭無當﹐聒而不休﹐操筆回惑﹐猶廁鼠之見人犬而數驚恐也﹐是曰詩鼠。審聲詩之士﹐以是八徵﹐參驗無失﹐則可以觀人矣。爲詩者愼以自驗﹐務治其中心而底於純﹐可以無跌﹐匪曰文章﹐至道寓焉。余故詳著之於篇。﹝lz﹞

﹝《八徵篇》﹞

欲披其文﹐先昭其質﹐故觀者因文而徵情﹐作者原志以吐辭﹐則惟詩不可以爲僞也。洞貫古籍﹐曲盡擬議﹐非以役物﹐求自見本質耳。譬之以火煆金﹐以魚濯錦﹐知魚火之借質﹐識古人爲津筏。是故神明秀練者﹐其言芳以潔﹔意廣識通者﹐其言疏以遠﹔淒激內含者﹐其言抑以淩﹔不見歆趨者﹐其言靜以立﹔縈紆恬汰者﹐其言微以長﹔光華隱曜者﹐其言淸以典。內業旣昭﹐本質斯呈。欲學夫詩﹐先求其心﹐故歌之而可以觀志﹐弦之而可以見形。若夫內無昭質而郁暢菁華﹐胸本柴棘而放詞爲髙﹐斯如鎏黃火翠﹐茹蘧練染﹐不能飾美﹐足彰其爲賤工也。

抑有端求復古﹐不知通變﹐譬之書家﹐妙於臨模﹐不自見筆﹐斯爲弱手﹐未同盜俠。何則﹖亦猶孺子行步﹐定須提攜﹐離便僵僕。故孺子依人﹐不爲盜力﹐博文依古﹐不爲盜才。作者至此﹐勿忘自彊﹐然而有充養之理﹐無助長之法也。

詩固不可率爾下字﹐然當使法格融渾﹐𨿽有字法﹐生於自然。自宋人「詩眼」之說﹐摘次唐人一二字﹐酷欲仿效﹐不能益工﹐祗見醜耳。

髙手下語﹐惟恐意露﹔卑手下語﹐惟恐意不露。髙手遣調﹐惟恐過於甘口﹐卑手反之。此古近髙下之由判也。

鄙人之論云「詩以寫發性靈耳﹐值憂喜悲愉﹐宜縱懷吐辭﹐蘄快吾意﹐眞詩乃見。若模擬標格﹐拘忌聲調﹐則爲古所域﹐性靈斯掩﹐幾亡詩矣。」予案是說非也。標格聲調﹐古人以寫性靈之具也。由之斯中隱畢達﹐廢之則辭理自乖。

夫古人之傳者﹐精於立言爲多﹐取彼之精﹐以遇吾心﹐法由彼立﹐杼自我成﹐柯則不遠﹐彼我奚間﹖此如唱歌﹐又如音樂﹐髙下徐疾﹐豫有定律﹐案節而奏﹐自足怡神﹐聞其音者﹐歌哭舞﹐有不知其然者﹐政以聲律節奏之妙耳。倘啟唇縱恣﹐戛擊任手﹐砰磅伊亞﹐自爲起闋﹐奏之者無節﹐則聆之者不﹐欲寫性靈﹐豈復得耶﹗離失之察﹐下廢璣衡﹔夔﹑曠之聰﹐不斥律。𨿽法度爲借資﹐實明聰之由人。藉物見智﹐神明逾新﹐標格聲調﹐何以異此﹗鄙人之論又云「夫詩必自辟門戶﹐以成一家﹐倘蹈前轍﹐何由特立﹗」此又非也。上溯玄始﹐以迄近代﹐體旣屢變﹐備極範圍﹐後來作者﹐予心我先﹐卽有敏手﹐何由創發﹖此如藻采錯炫﹐不出五色之正間﹔爻象遞變﹐不離八卦之奇偶。出此則入彼﹐遠吉則趨凶。借如萬曆以來﹐文凡幾變﹐詩復幾更﹐哆口髙談﹐皆欲呵佛。然而文尙雋韻者﹐則黃﹑蘇小品﹔談眞率者﹐近施﹑羅演義。詩之佻褻者﹐效《吳歌》之暱暱﹔齷齪者﹐拾學究之餘瀋。嗤笑軒冕﹐甘側輿臺﹐未餐露露﹐已飫糞壤。旁蹊躑躅﹐曾何出奇﹔占占喋喋﹐伎倆頗見。豈若思古訓以自淑﹐求髙曾之規矩耶﹖若乃借旨釀蜜﹐取諭金﹐因變成化﹐理自非誣。然采取炊冶﹐功必先之﹐自然之效﹐罕能坐獲。要亦始於稽古﹐終於日新而已。﹝《鄙論篇》﹞

○經

詩有賦比興﹐然三義初無定例。如《關雎》《毛傳》《朱傳》俱以爲興。

然取其摯而有別﹐卽可謂比﹐取因所見感而作詩﹐卽可爲賦﹐必持一義﹐殊乖通識。惟《小序》但唱大指﹐義無偏卽﹐詞致該簡﹐斯得之矣。

戴君恩《讀風臆評》云「《葛覃》題伏章中﹐『爲爲』是也﹐卻退一步先寫中谷始生時景物。三章虛設歸寧一段﹐認爲實境﹐便自味索。國君夫人歸寧﹐亦何至浣洗煩扌閏若裏媼耶﹗」

韓文注謂《兔》《魚麗》隔句用韻﹐然愚以爲恐屬偶爾。

《漢廣》﹕「不可休息。」「息」字當是「思」字之誤。

《采》﹐載君恩云「前連用五『於以』字﹐奔放迅快莫可遏﹐末忽接『誰其尸之﹐有齊季女』﹐萬壑飛流﹐突然一注。」又云「詩本美季女﹐俗筆定從季女賦起。且敍事絮絮詳悉﹐至點季女﹐只二語便了﹐尢奇。」

戴云「《行露》妙於用反。」又云「首章如遊魚卸鉤而出淵﹐二三如翰鳥披而下墜。」

《邶柏舟》二章﹐先章心不可轉﹐次及容止﹐見非徒內志方嚴﹐卽貌亦未嘗有失色失笑之嫌﹐卽從朱氏作婦人解﹐亦佳。

《燕燕》﹐戴云「一二三都虛敍﹐四才實點﹐亦是倒法﹐與《采》略同。」

子美詩﹕「別離已昨日﹐因見古人情。」是因我而獲古人之心﹐自《綠衣》篇末句化出﹐而稍變其意﹐意味便長。

《凱風》﹐鐘惺伯敬云「『棘心』﹑『棘薪』﹐易一字而意各入妙﹐用筆之工若此」。

先舒以首章「南」﹑「心」相葉﹐「夭」﹑「勞」相葉﹐次章「南」﹑「善」不韻﹐「薪」﹑「人」相葉﹐用韻之變若此。

《谷風》「送畿」正當與「唾井」對﹐一厚一薄﹐而三章反以涇自比﹐以渭比新﹐可謂怨而不妒。

《泉水》﹐戴云「『有懷於衛』﹐詩之題也﹐下但藉以寫其極思。蜃樓海市﹐出有入無﹐詩人用虛之妙。」

《君子偕老》﹐鐘惺云「後二章只反覆嘆詠其美﹐更不補不淑﹐古人文章含蓄映帶之妙。」

「兮兮」三章﹐寫美人驚艷﹐便是宋玉《二招》之祖﹐而中通兩句爲一處﹐七字成韻﹐法亦相類也。

「氓之蚩蚩」中著「桑未落」﹑「桑落」兩段﹐妙有吞吐之趣。若首章後徑接「三歲爲婦」﹐便率直乏態矣。

《王揚之水》﹐孫釒廣文融云「本怨戍申﹐卻以不戍申爲辭﹐何其婉妙﹗」

「載獫歇犭喬」﹐鳳洲謂其太拙﹐月峯賞其饒態。然《禹貢》「惟苦」﹐《招魂》「倚沼畦瀛」﹐句政相類﹐自是古人恆調﹐不足致譏﹐亦無庸深嘆。

《蒹葭》﹐華亭陳臥子先生云「此秦人思周之詩。」

《常棣》﹐俗筆必先從和樂敍至急難﹐便乏味。又宋蘇子美《報韓持國書》﹐引「《詩》曰﹕『凡今之人﹐莫如兄弟。』兄弟以恩﹐急難必相拯扌求。後章曰﹕『喪亂旣平﹐旣安且寧。𨿽有兄弟﹐不如友生。』謂朋友尙義﹐安寧之時﹐以禮義相琢磨。」亦詩之別解也。

《天保》﹐鐘云「九『如』字筆端鼓舞﹐奇妙。」先舒案﹕九如句法長短參差﹐極錯綜之妙﹐而中更著「吉蠲」﹑「神弔」兩章﹐尢見篇法變化。

「五日爲期﹐六日不詹」﹐鄭箋謂是五月之日﹐六月之日﹐此頗近理。若止差一日﹐何詎極思﹖《豳風》「一之日」﹑「二之日」﹐亦是隔月敍也。

《采綠》後二章﹐上雙言狩釣﹐下只承釣﹐是古文不拘處。後代詩人亦用此法﹐如杜詩「學業醇儒富﹐詞華哲匠能」﹐下云「筆飛鸞聳立﹐章罷鳳て騰」﹐亦單承次句耳。

《文王》七章﹐語相承而下﹐便是陳思《白馬》﹑靈運《酬弟》所祖。唐初歌行﹐猶存遺法﹐如「長安大道連狹斜」等篇是也。

《大明》頌二母而末及尙父﹐邑姜已在其中。蓋芝本醴源﹐文詞之妙﹐所謂意到而筆不到耳。

《思齊》本頌文王﹐卻及其祖母與母及妻耳。然妙在先出太任﹐逆及太姜﹐凡手當從祖母順敍下﹐無復詞致。

《皇矣》﹐孫云「長篇繁敍﹐卻有精語爲之骨﹐有濃語爲之色。」又云「首章是走勢﹐故次章用緩排語承之﹐一直一橫﹐政是節奏。」

「無矢我陵」四句﹐未能有其物而皆已爲我有矣。此四語似是文王誓師之詞﹐不無稍加誇大﹐如後世檄敵者然。

「俾晝作夜」﹐不曰「俾夜作晝」﹐造語妙甚。此與「綢直如發」同﹐非倒句也﹐乃倒意也。《檀弓》﹕「喪冠之反吉﹐非古。」句意亦同﹐古文多有之。

唐李賀有《夜飲朝眠曲》﹐或時君有是事﹐故云爾耶﹖

「人有土田」章﹐四「之」字爲語詞﹐當以「有」﹑「收」相葉﹐「奪」﹑「說」相葉﹐乃是隔句韻也。

「哲婦傾城」﹐李延年歌「一顧傾人城」出此﹐便渾然是漢歌謠語。此以爲刺而彼以爲勸﹐殆不侔耳。

孫云「《振鷺》《毛傳》作興﹐若『亦有斯容』﹐則又是比﹐益見賦比興之無定在也。」

鐘云「《載芟》前半寫田家景象﹐有讓畔爭席之意﹐後忽說向宗廟朝廷﹐作大文字﹐筆端變化如此。《豳風》亦然﹐而體裁不同。」

《魯頌》﹐史克所作﹐而《班固兩都賦序》﹕「臯陶歌虞﹐奚斯頌魯」﹐王延壽《靈光殿賦》﹕「奚斯頌僖﹐歌其路寢」﹐二公皆誤。蓋以《宮》詩云「新廟奕奕﹐奚斯所作」故耳。奚斯但作廟﹐非作頌也。

《宮》祝僖公﹐乃云「萬有千歲」﹐猶古人臣子皆得稱朕﹐崇卑之勢不甚懸隔﹐故臨文不忌如此。

《列女傳》載莊姜始往齊﹐淫冶容﹐傅母乃作《碩人》之詩﹐予謂莊姜賢女而爲是﹐豈有徳耀之心﹐先衣綺傅粉以觀夫子之志耶﹗然觀「膚如凝脂」等語﹐作傅母所賦﹐似爲得之。

「則異室﹐死則同穴」﹐《列女傳》謂息夫人之所作﹐夫人與息君遂同日俱死。詩解旣別﹐而事亦與《左傳》小異。

○逸

《拾遺》《搜神》《述異》等記﹐巧傳往迹﹐僞撰詩詞。此文士儇气﹐輯古詩者多不辧﹐往往視爲皇古之作﹐推置前行﹐若《皇娥》《白帝》諸篇。

又皇帝作《岡鼓曲》﹐曲有「猛虎駭」﹑「鷙鳥擊」﹑「龍媒蹀」﹑「靈夔吼」等名﹐無論可笑﹐卽「龍媒」字出漢《天馬歌》﹐自是曉然。此類不能殫述﹐於是道古﹐豈稱雅馴﹖

《皇娥》《白帝》𨿽後來僞擬﹐而風采古麗﹐音節俊亮﹐自是齊﹑梁佳調﹐非唐以下人所逮。

漢﹑沔會流處有石銘云「下至水府三十一里。」相傳秦丞相斯刻石﹐見周氏《印說》。今逸詩中錄古銘﹐多不載。

何良俊云「李斯從始皇巡遊諸山刻石﹐簡質典雅﹐如三句一韻﹐皆自立體裁﹐不事蹈襲。」豈元朗未讀「薄言采芑」之詩耶﹖又云「《雅》《頌》之後﹐便有宣王《石鼓文》。」以爲僞作﹐則無足云信﹐謂宣王時詩﹐則變雅﹑《魯頌》多有出於石鼓之後矣。

《詩藪》稱﹕《急就》三十四章﹐甚類《雁門太守》等行。「予按其頗不類﹐當用越人《渡河梁歌》相擬﹐斯酷似之。

○漢

武帝雅好《楚辭》﹐莊助﹑朱買臣俱以此得幸。《瓠子》峭刻﹐《秋風》駘蕩﹐俊語俱自湘累脫出。髙帝《大風》《鴻鵠》﹐極汪洋自恣﹐英雄籠罩之度﹐終不似武帝詞人本色矣。

《搜神記》載李夫人歌云﹕」是耶非耶﹐立而望之﹐偏娜娜﹐何冉冉其來遲。「《唐詩選注》載李延年歌﹐末云﹕」不惜傾城國﹐佳人難再得。「皆與《外戚傳》小異。

《落葉哀蟬曲》﹐輕弱纖蕩﹐決非武帝筆。大抵子年《拾遺》諸古歌詩多僞擬﹐不止」羅袂無聲「一篇。

《白頭吟》古辭﹐突然而起﹐忽然而收﹐無句不奇﹐無調不變。

婕妤《紈扇》﹐淒怨含蓄﹐《綠衣》之流也。文君《白頭》﹐悲恨訐直﹐其《日月》之風乎﹖衛莊姜詩四﹐獨《日月》一篇太露﹐辭气不論﹐恐非其作。序云﹕」傷己也。「蓋以遭州吁之難而作﹐其或是歟﹗

《胡笳》風格俚淺﹐乃中﹑晚唐人劣手所擬﹐不及《木蘭》尙數里﹐而《詩譜》猥稱之。此緣文姬《悲憤》傅會而作﹐杜老《七歌》法與相類﹐然自出其上。

《羽林郎》」兩鬟何窈窕「﹐謂頭上所綰雙髻鬟﹐非兩女子也。

《董嬌饒》三段﹐竟作花與人答問。」請謝「二句﹐花問彼姝﹐」髙秋「四句﹐彼姝答花。」秋時「四句﹐花更嘲彼姝﹐言人反覆不如花也。」何時「猶言曾幾何時。又」時「字讀如是字﹐亦得。」吾欲竟此曲「四句﹐作者總結。」花落何飄「以上一段﹐緩敍作起﹐深長婉妙﹐在漢詩亦自絕少。

峴山《於忽》出於《成相》﹐詞家談理之鈍者也。

」一鬟五百萬﹐兩鬟千萬餘「﹐侈胡姬也。」頭上倭墮髻﹐耳中明月珠「﹐稱羅敷也。」指如削蔥根﹐口如含珠丹「﹐艷蘭芝也。是三貞婦﹐而作者褻詠如此﹐不妨古雅﹐在今必當酷忌。衛人所爲賦《碩人》﹐寧非仲尼所亟錄耶﹖柴虎臣云﹕」三者𨿽極形容﹐不可謂褻﹐假令詠閨而闌入《靑樓》《子夜》諸曲﹐便爲狎渫。「應嗣寅云﹕」《碩人》一詩﹐詩人私詠﹐若以進之衛莊固不可﹐今或贈新婚而譽其妻之美﹐毋乃傷乎﹗「

《病婦行》」探懷中錢持授「句韻﹐」見孤啼索其母抱「句韻﹐」棄置勿復道「句韻。」授「葉」抱「﹑」道「﹐古韻也。《孤兒行》」腸月中愴欲悲「﹐」月「與」肉「同﹐古字也。

《艷歌行》」故衣誰當補「﹐何處當補也。」新衣誰當綻「﹐何處當綻也。

賴得賢主人代我爲夫糸旦耳。此閨思之深﹐可謂貞篤。然夫婿歸入門時﹐反隱於斜柯而眄之﹐蓋有所猜耳。故下復云﹕」語卿且勿眄﹐水淸石自見。「婦人必以貞信自持﹐然後可以要其夫。《鐃歌》」拉雜摧燒﹐當風揚灰「﹐可謂極妒。

而必以」雞鳴狗吠﹐兄嫂知之「自明﹐亦此指耳。」雞鳴狗吠「《詩》」ζ也吠「﹐意同。

沈朗思云﹕」《艷歌行》﹕『賴得賢主人﹐覽取爲吾祖。』於韻不葉﹐當是『緹』字﹐傳刻誤也。糸旦者﹐補縫之義。又劉楨《贈從弟》詩﹕『豈不罹凝寒。』今俗刻皆作『羅凝寒』﹐亦以字近而相訛耳。「

孔文舉」髙明曜門﹐遠景灼寒素「﹐於時未睹黃初﹐忽漏晉﹑宋。

《離合作郡姓名詩》﹕」龍也之蟄﹐俾也可忘。「」也「字今多作」蛇「﹐誤。

《悲憤詩》峻直﹐正與孟徳《蒿裏》《薤露》及孔文舉筆气極似﹐此眞東京末流筆也﹐與《木蘭詩》絕不類﹐子瞻疑之﹐謬矣。至出寒先後﹐《蔡寬夫詩話》駁之甚明﹐無俟余辯。

《古詩》二十首﹕」行行重行行「﹐謫宦思君也。」靑靑河畔艸「﹐怨不得其君也。」靑靑陵上柏「﹐憤時競逐﹐相羊玩世也。」今日良宴會「﹐遇時明良﹐思自奮也。」西北有髙樓「﹐悲有君無臣﹐思自效忠也。」涉江采芙蓉「﹐放臣思君也。」明月皎夜光「﹐怨朋友也。」冉冉孤生竹「﹐傷婚姻遲暮也。」庭中有奇樹「﹐感別也。」迢迢牽牛星「﹐怨君臣意隔﹐不獲自通也。」回車駕言邁「﹐孤臣流放﹐自怨懲也。」東城髙且長「﹐悲時邁也。」燕趙多佳人「﹐戀君也。

」驅車上東門「﹐傷時速邁也。」去者日已疏「﹐小人日進﹐社稷將墟﹐賢者睹微而牽於時位﹐欲去不得也。」生年不滿百「﹐傷時逝也。」凜凜歲雲暮「﹐怨婦思夫﹐見於夢寐﹐因自述夢也。」孟冬寒气至「﹐」北風「﹐時气衰亂也﹔」眾星「﹐小人聚也﹔」蟾兔缺「﹐君道虧也。君𨿽思舊見召﹐心銜恩遇﹐而懼罹於禍﹐怨思之志也。」客從遠方來「﹐孤臣見召﹐思效厥忠﹐義同膠漆也。

」明月何皎皎「﹐傷時將亂﹐欲遂歸志也。虎臣云﹕」詮解亦自有理﹐但此等不作解﹐使覽者各會﹐正復佳耳。「﹝《古詩二十首解》﹞

唐文宗宮人沈翹翹歌《河滿子》﹐有」浮蔽白日「之句﹐其聲宛轉。上欷問曰﹕」汝知之耶﹖此《文選古詩》第一首﹐蓋忠臣爲姦邪所蔽也。「乃賜金臂環。

南箕不簸﹐北斗不挹﹐牽牛不負軛﹐此自同耳。古詩﹕」南箕北有斗﹐牽牛不負軛。「箕斗出有飠蒙﹐故略用之。」牽牛「句作者自造﹐故說意獨詳。吳錦雯云﹕」攺『服箱』爲『負軛』﹐作者亦以因兼創耳。「

」錦衾遺洛浦「﹐是君有他心﹐故云」同袍與我違「。」良人枉駕「是夢境﹐」不處重闈「是覺境。」惟古歡「猶言思舊歡。閨人有寒衣之念﹐而遊子有錦衾之遺﹐義亦薄矣。然終不敢忘﹐至形諸夢寐﹐而猶以昔懷相期﹐可謂忠信矣。

劉越石」宣尼悲獲麟﹐西狩涕孔丘「﹐謝惠連」𨿽好相如達﹐不同長卿慢「﹐此出古詩」三五明月滿﹐四五蟾兔缺「﹐一而兩之﹐ゼ詞錯綜法也。等而上之﹐則《豳風》﹕」五月斯螽動股﹐六月莎雞振羽「﹐便是鼻祖。漢﹑魏人謠詞析姓名者尢多﹐如」甑中生塵範史﹐釜中生魚範萊蕪「﹐」萬事不理問伯始﹐天下中庸有胡公「﹐」海沂之康﹐實賴王祥。邦國不空﹐別駕之功「。然此等自不必深效。唐殷《英靈集論》云﹕」沈生𨿽怪曹﹑王曾無先覺﹐隱侯去之彌遠。「文中睹此﹐尢爲詫格。

僞蘇﹑李《錄別》十首﹐气露調疾﹐中有險峭語﹐欲勝」河梁「﹐當是建安諸子之擬作。或以」有鳥西南飛「﹐太拘沈韻爲疑﹐不知《天保》之第三第六章

及《左傳》」有酒如澠﹐有肉如陵﹐寡人中此﹐與君代興「﹐十蒸單用﹐自古已然矣。

古詩」采葵莫傷根「云云﹐又」甘瓜抱苦蒂「云云﹐又」髙田種小麥「云云﹐似梁《鼓角橫吹曲》。古絕句」槁砧「四句﹐則《淸商詞》也﹐當是誤置漢本。

李太白」蒼梧山崩湘水竭「﹐張文昌」菖蒲花開月長滿「﹐李長吉」七星貫斷娥死「﹐俱是決絕語﹐遣詞絕工。然《鐃歌》」冬雷震震﹐夏雨雪「﹐實先開之。《鐃歌》語事所或有﹐質渾而爲古﹔三子語理所必無﹐刻畫而近今。

漢後皆風人之詩﹐魏後皆詞人之賦﹐𨿽四始道微﹐而菁華猶未遽竭。何也﹖

以不墮理窟﹐不縛言筌耳。世曰杜陵義兼《雅》《頌》﹐然末葉獘法﹐頗見權輿。逮宋人踵之﹐並今詩之法俱喪。愼言哉﹗

樂府﹑古詩﹐相去不遠。然大抵古詩以和婉爲旨﹐以詳雅爲緒﹐以典則爲其辭。樂府以淫淒戾爲旨﹐以變亂爲緒﹐以俳諧詰屈爲其詞。古詩色尙淸腴﹐其調尙優。樂府色尙﹐其調尙迅。古詩近於《三百篇》﹐樂府近於《楚騷》﹐所由蓋異矣。

然則樂府非徳音邪﹖呈新聲於《雅》《頌》之外﹐乃有樂府﹔節變徵於《楚辭》之餘﹐乃有古詩﹐故古詩尙矣。

阮嗣宗其卯金氏之蠱乎﹖陶元亮其司馬家之別子乎﹖

古樂府掉尾多用」今日樂相樂﹐延年萬歲期「﹐又」延年壽千秋「﹐又」別後莫相忘「等語﹐有與上意絕不相蒙者。此非作者本詞所有﹐蓋是歌工承襲爲祝頌好語﹐隨詞譜入﹐奏於曲終耳。觀《白頭吟》舊曲與晉樂所奏者可見。又若」置酒髙殿上「﹐章句小差﹔」蒲生我池中「﹐魏﹑晉悉異﹔」見君前日書「﹐正截篇首﹔」山川滿目淚沾衣「﹐但唱曲亂。猶今傳奇入伶人之手﹐亦多所竄削。

蓋文士屬興操觚﹐叶律恐疵﹐故遞有增損云爾。

漢昭《黃鵠》﹐出於《雜記》。靈帝《招商》﹐紀於《拾遺》。《雜記》亡論是否葛洪﹐總是六朝人所撰。《搗素》《文木》《菟園》諸賦﹐豈西京之調﹗《黃鵠》一歌﹐足例僞擬。至於子年﹐尢荒唐不足信。」淸絲流管歌玉鳧「﹐齊﹑梁《白歌》中語耳﹐謂兩京有此句乎﹖胡明瑞稱漢世人主多才﹐而艷數諸作﹐爲昔人所紿。又班《書藝文志》不載諸賦﹐乃是一證﹐而明瑞反以掛漏少之。

古人制樂府﹐有因詞創題者﹐有緣調塡曲者。創者便詞與題附﹐緣者便題與詞離。譬若唐﹑宋人小詞《解紅》《章臺柳》《雨淋鈴》﹐始俱卽事名題﹐後來賦此調者俱自抒情景﹐不復傍倚題事﹐足徵樂府之源流焉。

漢人仙詩率多僞托﹐而辭亦往往鄙俚。至陰長生云﹕」黃白旣成﹐貨財千億。「此等豈神仙口中語耶﹖

趙壹《疾邪》之篇﹐酈炎《見志》之詠﹐憤气俠中﹐無復詩人之致。

●卷二

○魏

《庚溪詩話》云﹕」魏武﹑魏文父子橫槊賦詩﹐𨿽乃壯抑揚﹐而乏帝王之度。「余謂漢武《秋風》之悲﹐不害其雄主﹔隋煬典制之作﹐無救於亡國。庚溪此論﹐非通於述作之言矣。

《卻東西門行》﹐奇骨駿气﹐跌宕流轉﹐此曹公五言絕唱也。子建獨得其妙﹐而更見神詣﹐遂千載。昭明錄《苦寒》而遺此篇﹐良所未解。

子桓《臨髙臺》《釣竿》《十五》《陌上桑》﹐俱有阿瞞骨气﹔至《燕歌》《善哉》諸篇﹐深秀婉約﹐便是子桓別開阡陌。

明帝淺弱﹐得稱三祖。《步出夏門行》﹐直稍取其父祖詩增衍成篇耳。

子建《箜篌引》﹕」驚風飄白日﹐光景馳西流。盛時不可再﹐百年忽我乃。「晉樂所秦者﹐易」驚風「二句置」盛時「二句後﹐更覺文勢飄動。

曹子建言樂而無往悲愁﹐言恩而無往非怨﹐眞《小雅》之再變﹐《離騷》之緒風。

《妾薄命》詞意亦自宋大夫《二招》來﹐在樂府中則創體也。

魏詩」散還城邑﹐淸晨復來還「﹐唐詩」定是風光牽宿醉﹐本晨復得幸昆明「﹐宋塡詞」明日重扶殘醉﹐來尋陌上花鈿「﹐意若相偸﹐而各用我格﹐俱敷情之秀句。

曹植《棄婦篇》起處迂緩﹐正於此見古法。中間莽莽寫去﹐無不極情妙筆﹐何減《長門》之賦。此詩三十四句﹐十七韻耳﹐中重二庭韻﹐二靈韻﹐二寧韻﹐二鳴韻﹐二成韻﹐亦古詩所少。

子建黃初以後﹐頗構嫌忌﹐數遭徙國﹐故作《吁嗟篇》﹐又作《怨歌行》﹐俱極悲愴。謝太傅聞之而泣下沾襟﹐有以也。

繆熙伯爲魏制樂﹐述功徳。《太和》云﹕」魏家如此﹐那得不太平﹗「鄙俚至此。

嵇康《秋胡》﹐東京遺調也。訐露促急﹐殊傷淵雅。

文帝」西北有浮「一篇﹐極其宕逸﹐若不能紆徐。大抵子桓短詠便俊﹐大篇多滯﹐不如子建泱泱長句﹐百變不窮矣。

」神飆接丹轂﹐輕輦隨風移「﹐二句一事﹐下爲上引信耳﹐又以倒互出之﹐故不覺其復。劉越石」宣尼悲獲麟﹐西狩涕孔丘「﹐似效此章法﹐不免是疵。

子建《贈徐》﹐起四句是比﹐急接」志士「﹑」小人「﹐神鋒捷露。良田不雨﹐兼無晚獲﹔膏澤所施﹐長得丰年。卽楊惲」田彼南山「之意﹐皆出於《小雅》《四月》之四章。

太史公稱《離騷》兼」好色而不淫﹐怨誹而不亂「。嗣此者惟有《十九首》﹐則平和粹雅﹐幾於無復怨誹好色。最後曹子建近之﹐」靑樓臨大路﹐髙門結重關「﹐可謂好色不淫矣﹔」文昌郁興﹐迎風髙中天「﹐可謂怨誹不亂矣。自非得於《風》《雅》之旨﹐其能及此乎﹖

子建樂府《怨歌行》比《七哀》多十二句﹐然《七哀》妍至雅潔﹐似勝《怨詩》。《七步詩》四句者﹐詞意簡完﹐然不若六句之有態。

魏人四言﹐仲宣可亞子建﹐獨《太廟》三頌﹑《兪兒》諸歌﹐剿襲傖父。子建《鼙舞》五章﹑熙伯《鼓吹》眾曲亦然。信乎頌體不易作﹐應制難爲工。

西園七子﹐偉長詩品最劣﹐發口凡近。」人靡不有初﹐想君能終之「﹐已自拙手。」匣鏡上生塵﹐時不可再得「﹐句法直可噴飯。」自君之出矣「﹐𨿽爲擬者所祖﹐終是弱調。記室列之下品﹐當矣。

古人云酒可忘憂﹐故《詩》有」酌彼金「﹑」微我無酒「之句。然更有以酒諭憂者﹐《黍離》」中心如醉「﹐徐偉長詩」憂思連相屬﹐中心如宿酲「。

阮元瑜《詠史》二首﹐收法極有所勢。蓋此體一下斷語﹐便啟惡道矣。

休璉質直﹐頗有東京之風。

嵇﹑阮並稱﹐嵇詩大不及阮﹐然志節自髙。《答二郭》詩」豫子匿梁側﹐聶政變其形「﹐故君之仇﹐無時能忘。二郭贈嵇詩亦云」所貴身名存﹐功烈在簡書「﹐」三仁不齊迹﹐貴在等賢蹤「。蓋庶殷《多士》之類﹐非浮沈大將軍門下等比。

後叔夜卒與禍會﹐有殺身成仁之風﹐豈謂以狂見法耶﹖

阮嗣宗《詠懷》﹐如浮衝飆﹐奇岸蕩波﹐舒蹙倏忽﹐渺無恆度。

曹孟徳如宛馬騁健﹐揚沙朔風。

子桓風流猗靡﹐如合徳新妝﹐不作妖麗﹐自然蕩目。

子建嵯峨跌宕﹐思挾气生﹐如髙山出﹐大海揚波﹐𨿽極驚奇﹐不輕露其變態也。

公華逸矯舉﹐最近思王﹐並稱曹﹑劉﹐不虛耳。

劉楨《贈從弟》三首﹐其人殆恥仕曹氏者﹐詩中有贊有諷﹐微意極盡。

子建《雜詩》﹐猶存擬古之迹。至嗣宗《詠懷》﹐脫去畦徑﹐超然物表﹐自起自止﹐旁若無人。阮公風流﹐於玆可想。

嗣宗運際鼎革﹐故《詠懷》詞近放蕩﹐指實悲憤﹐與嘆銅駝﹑悲麥秀﹐亦連類之文也。詩中屢引伯夷﹑子房﹑邵平﹐厥志了焉。顏公謂其」身事亂朝﹐文多隱避「﹐尙隔一解。叔夜詩亦然。但阮志存髙蹈﹐嵇不忘奮身耳。余謂籍本傳云﹕」時率意獨駕﹐不由徑路﹐車迹所窮﹐輒慟哭而返。「數語可爲讀阮詩注腳。

《魏氏春秋》云﹕」山濤爲選曹郎﹐舉康自代﹐康答書拒絕﹐而非薄湯﹑武。「此語可爲讀嵇詩注腳。

○六朝

張茂先詩﹐粗厲少姿制﹐卻能存魏骨於將夷。傅休奕亦然。

王元美評詩﹐彈射命中。然論陸機云」俳弱「﹐機調𨿽」俳「﹐而藻思沈麗﹐何渠云」弱「﹗又潘嶽較機力小弱﹐而風趣雋詣乃過之﹐《卮言》評又相反。胡明瑞《詩藪》云﹕」潘﹑陸俱詞勝者﹐陸之才富而潘气稍雄也。「亦是承藉大美獘談。

石衛尉風流豪俊﹐兼長筆札﹐而流傳無多。《金穀詩序》﹐右軍心折﹔《王明君詞》﹐亦奇警髙蒼﹐不減魏人之制﹐洵稱才子矣。

桃葉答獻之歌﹐以直見古﹐以淺見情﹐乃樂府上乘語﹔《答團扇》𨿽小遜﹐而風調自遠﹐思致入婉﹐作家所未易辦。芳姿《白團扇》﹐亦復憨趣。王氏靑衣如此﹐當不數康成家婢云。

桃葉﹑芳姿俱有《團扇歌》﹐而王瑉與獻之又同時從兄弟﹐故《玉臺》以桃葉」七寶畫團扇「三首爲答夫之辭﹐《樂府集》又以第三首」團扇復團扇「爲芳姿之作﹐皆誤耳。桃葉﹑芳姿皆王家令婢﹐而芳姿拙速﹐桃葉工遲。」七寶「三篇﹐冶不妨質﹐風致正與」桃葉映紅花「二篇相類﹐屬桃無疑。蓋緣謝有《白團扇歌》﹐故桃葉屬和﹐一家姬侍﹐亦復閨ト唱酬。題云《答團扇歌》者﹐答芳姿耳。孝穆不審﹐遂誤以爲答獻之。而輯樂府者﹐又緣」團扇復團扇「後句云」憔悴無復理﹐羞與郎相見「﹐卻與芳姿攺歌」憔悴非昔容﹐羞與郎相見「詞同﹐更誤此篇作芳姿歌。宣城致疑而不能辯﹐余故詳識之。

《淸商雙行纏》云﹕」朱絲系腕繩﹐眞如白雪凝。非但我言好﹐眾情共所稱。「又云﹕」新羅繡行纏﹐足趺如春妍。他人不言好﹐獨我知可憐。「二詩自爲反覆﹐詞意互見﹐亦自一格。

劉伯倫沈冥之士﹐少制韻言﹐《北芒》一篇﹐亦復磊落矣。

」千里共明月「﹐」沒爲長不歸「﹐顏﹑謝所以相嘲謔也。士衡」君行豈有顧﹐憶君是妾夫「﹐抑又甚焉。然不足深病者﹐因拙見古耳。

《雕龍》摘潘嶽」口澤「之瑕﹐未若稱金穀爲」靈囿「﹐其殆甚乎﹖《詩乘》呵靈運」在宥「之調﹐未若」良辰感聖心「﹐其殆甚乎﹖

潘嶽《悼亡》﹐屬思至苦﹐言情至深。

正叔才似士衡而無其壯﹐藻似延之而遜其典﹐頗慚家從矣。

《迎大駕》一篇﹐頗見髙華﹐宜爲記室所賞。

太衝《招隱》﹐深穎有神理﹐宜在《詠史》之上。

」峭菁蔥間「﹐《丹鉛余錄》云﹕」五言詩用四連綿字﹐前無古﹐後無今。「不知」枇杷橘栗「﹐在漢已然﹐而安仁詩」周遑忡驚惕「五字連綿﹐與左並世。

此等爲古人畱質﹐或不欲以太朴呵之﹐亦胡足深賞﹗柴虎臣云﹕」二語並陳﹐安仁似拙﹐太衝較雅。「

太衝《嬌女詩》﹐獨以沓拖俚質見工﹐然又非樂府家語。自寫本事﹐不厭猥瑣﹐似雅似俳﹐蓋王褒《僮約》﹑敬通《數婦》之流也。

柴虎臣云﹕」張載《登成都白菟樓》詩﹐猶本『日出東南隅』篇﹐用韻『魚』﹑『虞』﹑『尢』三韻相葉。楊方《合歡》亦然。當是此三韻相通﹐晉﹑宋以前俱同之。「

孟陽《七哀》太莽直。

景陽《雜詩》﹐𨿽不及子建﹑嗣宗之超﹐而耀艷深婉﹐結構省淨﹐殆過士衡《擬古》矣。獨後」昔我資章甫「諸作﹐措思庸而設色亦不見奇警。

」此鄕非吾土「﹑」述職投邊城「二篇﹐大有魏气。

袁彥伯月下詠史﹐獲各鎭西﹐牛渚風流﹐一時勝賞。今讀其作﹐調平思鈍﹐率晉人常調耳。

仲文《九井》之作﹐疏於延之﹐幽於平原﹐爽於康樂﹐而兼撮三公之勝﹐義熙詩人﹐獨見警策矣。記室誚其不競﹐何耶﹖

晉﹑宋間﹐陶﹑謝齊名而背馳﹐獨有」虛舟縱逸棹「一首﹐酷似謝作。

靖節好飲﹐不妨其髙﹐解者多曲爲辯說﹐亦如解杜詩句句引著每飯不忘君﹐膠繞牽合﹐幾無復理﹐俱足噴飯。

淵明詩眞處多入俚﹐亦復宜戒。

謝康樂去西晉已百數十年﹐而能標準潘﹑陸﹐篤尙裁﹐故稱振起。嚴羽儀卿評云﹕」靈運徹首尾對句﹐是以不及建安。「殊可笑也。謝之不爲建安久矣﹐何勞滄浪道﹗

康樂文章出處﹐事與陶異﹐遠公招距亦見差別﹐獨不解作樂府﹐斯同病耳。

鮑照《代東門行》﹐精刻驚挺﹐眞堪動魄。《白詞》字琢句煉﹐意致含吐。

《擬行路難》十八首﹐淋漓極盡﹐詞亦矢口﹐當是參軍率爾之作。至於」今我何時當得然﹐一去永滅入黃泉「﹐又」愁思忽而至「﹐又」須臾淹冉零落銷﹐盛年妖艷浮華輩﹐不久亦當詣冢頭「﹐又」朝悲慘慘遂成滴﹐暮思繞繞最傷心「﹐又」聽此愁入兮柰何「﹐俱了不成語﹐啟無窮惡道。

《詩品》云﹕」惠休淫靡﹐情過其才﹔世遂匹之鮑照﹐恐商﹑周矣。「羊曜云﹕」是顏公忌照之文﹐故立休﹑鮑之論。「余謂休公婉麗﹐亦復深秀﹐不及明遠者﹐特奇警耳。然是伯仲﹐何詎商﹑周﹗故知中書非盡妒口﹐記室未爲篤論也。

惠休《江南思》﹕」垂情向春艸﹐知是故鄕人「﹐開唐絕之妙境。

靈運志存故國﹐但牽於祿位﹐不能如徵士之髙蹈﹐意欲以祿代耕﹔又義心時激﹐發爲狂躁﹐卒與禍遘。節𨿽不足稱﹐而志亦有足哀已。

」力就列﹐不能者止「此周任之言。而靈運詩云﹕」庸方周任。「抱朴子》說項曼都詐稱得仙﹐自云﹕」人以流霞一杯與我﹐飲之輒不饑渴。「而簡文詩云﹕」流霞抱朴宛。「詞家裁句﹐𨿽不期徵實﹐若此故未可訓。

靈運去郡後詩﹐與曩手較稍明暢。

靈運《鄴中八子詩》﹐是擬建安﹐卻得太康之調。

子建《贈白馬》﹐韓卿《答希叔》﹐及二謝兄弟贈酬之作﹐俱聯絡數章爲一首﹐不可斷裂。明遠《贈故人馬子喬六首》﹐遂各自成篇。

明遠風調警動﹐而」始見西南樓「﹑」夜久膏旣竭「二篇﹐獨容裔唱嘆﹐以不盡爲工﹐又其變也。

六朝釋子多賦艷詞﹐唐代女冠恆與曲宴﹐要亦獘俗之趨使然也。

宋鮑令暉有《代葛沙門妻郭小玉作》詩﹐俱愁思望遠之詞﹐當是葛君棄婦學佛﹐故令暉擬作此詩﹐代爲寄感。情符許邁﹐事異鳩摩﹐斯爲足詠矣。

王融五言俊郎﹐有謝之風。鍾嶸尺短之諭﹐良所未解。

《樂府廣題》云﹕」蘇小小﹐錢唐名倡也﹐蓋南齊時人。西陵在錢唐江之西﹐歌云﹕『西陵松柏下』是也。「武林有西陵﹐此亦一證。

前輩雅詞﹐後人酌用無盡﹐未有如淮南」王孫「﹑」春艸「語﹐沾潤旣多﹐愈出而不厭者也。王元長《餞謝文學離夜》詩云﹕」離軒思黃鳥。「唐陳伯玉詩」離堂思琴瑟「﹐髙達夫」只言啼鳥堪求友﹐無那春風欲送行「﹐又」黃鳥翩翩楊柳垂﹐春風送客使人悲「﹐戎昱」黃鸝久住渾相識﹐欲別頻啼四五聲「﹐俱本於此。杼山三偸律﹐值此能無平反。

桃源勝地﹐元亮五言﹐摩詰七言﹐然敍致了別。敬亭名山﹐玄暉長篇﹐太白短句﹐竟風美競爽。

茂秦謂」澄江淨如練「﹐」澄「﹑」淨「二字意重﹐欲攺爲」秋江淨如練「。

元美駁之﹐以爲江澄乃淨。余謂二君論俱不然。」澄「﹑」淨「實復﹐然古詩名手多不忌此處。徐」蘭華凋復零「﹐阮籍」思見客與賓「﹐《嬌女詩》」淥水淸且澄「﹐謝莊」夕天霽晚气「﹐顏延年」識密鑑亦洞「﹐謝靈運」洲縈渚連綿「﹐簡文帝」飛棟杏爲梁「﹐吳均」白酒甜鹽甘如乳「﹐卽作仍有」地迥聞遙蟬「﹐又」曾寂且寥「。此類殊多﹐不妨渾朴。要之」澄江淨如練「﹐眺矚之間﹐景候輳﹐語俊調圓﹐自屬佳句耳。茂秦欲易」澄「爲」秋「﹐亡論與通章春景牾﹐已頓成流薄。此茂秦欲以唐法繩古詩﹐固去之遠甚。而元美曲解﹐亦落言筌﹐失作者之妙矣。

古來流傳俊句獲賞知音者﹐如」大江流日夜「﹐如」澄江淨如練「﹐如」池塘生春艸「﹐如」空梁落燕泥「﹐如」鳥鳴山更幽「﹐如」風定花猶落「﹐如庭艸無人隨意綠」﹐如「紅藥當階翻」﹐如「日霽沙嶼明」﹐如「明月照積雪」﹐如「思君如流水」﹐如「南登灞陵岸」﹐如「采菊東籬下」﹐如「隴首秋飛」﹐如「夜雨滴空階」﹐如「露濕寒塘艸」﹐如「髙臺多悲風」﹐如「淸晨登隴首」﹐如「淸暉能娛人」﹐如「春艸秋更綠」﹐如「霜深髙殿寒」﹐如「海日生殘夜」﹐如「芙蓉露下落」﹐如「气蒸夢澤」﹐如「惟有年年秋雁飛」﹐如「昔日太宗拳毛」﹐如「淚下如綆縻」﹐如「楓落吳江冷」﹐如「夜闌更秉燭」﹐皆復驚挺淸新﹐金玉其響﹐味其片言﹐可以入悟。至於「明月」﹑「紅藥」二語﹐景句兼美﹐州互有譏貶﹐殆是談機所到﹐乃有是言﹐非可據者矣。

若夫「思發花前」﹐內史長價於出聘﹔「樓觀滄海」﹐考功驚麗於苦吟。長楊髙樹「﹐見賞登樓﹔」寒食飛花「﹐得知制詰。亦有誦詩擯於牀下﹐得句厄於上囊。季倫兆讖於同歸﹐閬仙流淚於潭影﹐子瞻受レ於蟄龍﹐季迪致嫌於吠犬﹐歷下側目於我輩﹐四溟戕口於泛交。或曲非乃絕﹐而事屬雅談﹐連類以推﹐並資捉塵矣。

謝玄暉《怨情》一曲﹐頗自輕舉﹐惟結句似稚﹐卻以此定爲六朝詩筆。

情語肇允﹐故原《三百》。大抵雍﹑岐篤貞﹐淇﹑洧煽淫﹐二者之中﹐仍判苦。《氓蚩》啟」唾井「之源﹐《綠衣》開宮詞之始﹐此哀之緒也。漢宮蹋臂﹐徵於」荇菜「﹐楊方《同聲》﹐亦本」弋雁「﹐此愉之端也。就玆二情﹐復有二體。其一專模情至﹐不假粉澤﹐搖魂洞魄﹐句短情多﹐始於」束薪「﹑」芍藥「﹐衍於《九歌》﹐暢於《淸商》﹐至塡詞而極﹐此一派也。其一則鋪張衣被﹐刻畫眉頰﹐藻文雕句﹐寓志於辭﹐則始於《碩人》《偕老》﹐靡於《二招》﹐流於《白》﹐至《元曲》而極﹐此一派也。李唐作者﹐不一其途﹐最者右丞聯會眞之韻﹐協律奏《惱公》之曲﹐栓校開西昆之制﹐承旨發無題之詠。飆流符會﹐余弄未湮﹐故格有﹐旨有正變。識乖揚扌﹐槪云擯於大雅﹐則無乃拙目之嗤歟﹗《情語篇》

《河中之水歌》﹕」人生富貴何所望﹐恨不早嫁東家主。「言盧氏富貴如此足矣﹐猶恨不得嫁王侯﹐殆必有所刺。

《容齋隨筆》云有兩莫愁﹐以石城作歌者爲一人﹐洛陽女兒爲一人。《樂府解題》亦云。予謂古石城莫愁始制《莫愁樂》二曲﹐蓋女子善歌﹐名流於後﹐故梁武帝《河中之水歌》用其人。詞家設色類然﹐羅敷﹑桃葉屢見古詩﹐豈應便是數人﹖或以洛陽爲疑者﹐蓋亦是借景耳。唐詩」西園公子名無忌﹐南國佳人字莫愁「﹐信謂莫愁復有洛陽之女﹐則西園之賓豈又果有公子無忌耶﹗

又石城在楚﹐石頭城在吳﹐昔人傳訛﹐遂以莫愁名金陵之湖﹐故周淸眞詠金陵詞云」莫愁艇子曾系「﹐相襲之謬也。若爲好事舉之﹐又三莫愁矣。

叔達早年用武﹐晚更逃禪﹐而詞采之盛﹐又復古帝王莫比。《江南弄》七曲﹐綿邈新麗﹐合《九歌》《白》﹐乃有此文。

梁元帝」巫山巫峽長﹐垂柳復垂柳「﹐一作」山髙巫峽長「﹐此句爲優。

十三覃韻古詩少見﹐梁吳孜《春閨怨》用之。觀《毛詩》」節彼南山「首章﹐又」亂之初生﹐僭始旣涵﹔亂之又生﹐君子信讒「﹐又」泰山巖巖﹐魯邦所詹「﹐知覃﹑鹽﹑咸三韻古蓋通用矣。

六朝未嫁女子﹐衣皆斜領。《捉搦歌》﹕」可憐女子能照景﹐不見其餘見斜領。「《捉搦》是《胡吹曲》﹐斜領或是北朝衣制也。柴虎臣云﹕」陳江總《雜曲》﹕『但願私情賜斜領』﹐恐非未嫁衣飾﹐亦難專屬北朝。「

《子夜》淒怨﹐《橫吹》奇峭﹐各極五言絕句之妙。《子夜》乃是南音﹐《橫吹》故爲北曲。

廣微《補亡》﹐調乖四始﹔士衡《擬古》﹐曲異二漢。康樂《鄴下》之篇﹐類傷繁富﹔徳施《山王》之詠﹐大苦質木。自運維艱﹐而形似匪易﹐故知考城之染翰﹐調美於常均也。然自魏以前﹐亦未神合﹐若乃泥陽《陌上》﹐六季《鐃歌》﹐無取類我之祝﹐應略稱服之譏。

考城《雜體詩》擬司空離情﹑特進侍宴﹐便勝二公。至於《詠扇》云﹕」畫作秦王女﹐乘鸞向煙霧。「𨿽不必其本調所宜﹐而詞從興生﹐不傍古事﹐語趣飛舉﹐無慚彩筆。

沈約《六憶》」解衣不待勸「﹐」不「字當是」必「字﹐諸本皆誤。」衣「一作」羅「﹐亦從」衣「爲長。

陳後主《獨酌謠》﹐時陸瑜﹑沈炯俱作之﹐詞頗入俚﹐便是玉川《飲茶》所祖。余少作《飲酒》詩云﹕」陶公非湛飲﹐阮生豈荒宴。誰知樽中趣﹐可稅塵外。一酌顏已﹐再酌味尢善﹐三酌嗒焉忘﹐無聞亦無見。顧視上路人﹐炎飆沒晨霰。誇譽故蠅聲﹐馳驅亦蠻戰。朱羲有促軌﹐金筒無緩箭。何如飲我酒﹐爛醉臥蔥。陳暄老糟丘﹐吾與作親串。「調𨿽稍異﹐亦頗步其格﹐漫記於此。

樂府題有《昔昔鹽》及他名鹽者甚者﹐」鹽「疑當讀作艷。《郊特牲》﹕流示之禽﹐而鹽諸利。」「鹽」亦讀艷。蓋古歌多稱艷者﹐曹孟徳樂府「行雨步」一章爲艷﹐蓋是歌名耳。《解頤新語》解鹽爲好﹐似未然。又樂府有名兪者﹐如《魏兪》《吳兪》《劍兪》《矛兪》《弩兪》。「兪」當與「兪」通。

《解頤新語》亦解兪爲善﹐恐亦是誤。

《西洲曲》《玉臺》作江淹。余謂江郎流麗中帶蹇澀﹐此作輕俊﹐或是唐世擬古之作。「欄幹十二曲﹐垂手明如玉。捲簾天自髙﹐海水搖空綠」﹐自是大歷以後語。陳伯玉五言尙存朴調﹐寧謂蕭梁口吻有是耶﹖

《休洗紅》二首﹐政是張﹑王樂府本色﹐用修稱其古雅﹐殊謬矣。

《焦仲卿》﹐漢人奇作﹔《木蘭詩》﹐齊﹑梁以後之古調也。至次篇「木蘭抱杼嗟」﹐又緣「喞喞復喞喞」篇脫出。間出長句﹐句頗近俚。及觀結處大作莊語﹐元和﹑長慶後手筆亡疑。世稱樂府長篇﹐寧可並舉耶﹖

唐山「備矣」﹐實始「河洲」。蜀姬「皚如」﹐致類「黃裹」。徐淑答夫﹐義合《捲耳》。班氏詠扇﹐怨均「旨蓄」。情之所泄﹐中符往訓﹐然耶﹗梁劉氏《贈夫詩》云「妝鉛點黛拂輕紅﹐鳴環動出房櫳。看梅看柳﹐淚滿春衫中。」非復六義所閒﹐而冶趣欲絕。

平原駢整﹐時發雋思﹐一變而爲康樂侯﹐遂辟一家蹊術。亡論對偶精切處﹐肇三謝之端﹐若「沈歡難克興﹐心亂誰爲理」﹐「無迹有所匿﹐寂寞聲必沈」﹐「驚飆褰反信﹐歸難寄音」﹐皆客兒佳處所自出也。

「И隅躍池」﹐旣資伊謔﹐「翕臘亦放」﹐更屬笑端。然《選》詩拙句﹐殆有甚者﹔陸士衡「此思亦何思﹐思君徽與音」﹐又「曷爲復以玆﹐曾是懷苦心」﹐又「親戚弟與兄」﹐又「偏棲獨只翼」﹐潘安仁「周遑忡驚惕」﹐鮑明遠「身熱頭且痛」﹐張茂先「吏道何其迫﹐窘然坐自拘」﹐江文通「浪迹無妍蚩﹐然後君子道」。散在篇帙﹐不覺ボ拙﹐一經拈出﹐涉筆可憎。

士衡之詩﹐才太髙﹐意太濃﹐法太整。

「髙譚一何綺﹐蔚若朝霞爛」﹐以色諭聲﹔「芳气隨風結﹐哀響馥若蘭」﹐以气諭聲﹔皆士衡之藻思。

士衡﹑靈運才气略等﹐結撰同方。然靈運雋掩其雄﹐士衡雄掩其雋﹐故後之論者﹐遂無復云謝出於陸耳。

子荊「零雨」﹐舊亦有名﹐自今觀之﹐抄撰《南華》﹐粗能諧韻耳。

劉太尉詩有孟徳之气﹐子建之骨﹐特密處不似魏人耳。盧郎中《覽古》﹐滔滔直書﹐亦自勁絕。

謝靈運深於造思﹐巧於裁字﹐自命幽奇﹐不由恆轍。

何大復嘗稱﹕「文靡於隋﹐韓力振之﹐然古文之法亡於韓﹔詩弱於陶﹐謝力振之﹐然古詩之法亡於謝。」斯言世共推其鑑﹐予嘗疑之。夫文至魏氏﹐漸啟俳體﹐典午以後﹐遂爲定制﹔隋卽增華﹐無關創始﹐徐﹑庾先鞭﹐波蕩已極﹐歸獄楊氏﹐議非平允。靖節淸思遙屬﹐筋力頹然﹐「詩弱於陶」﹐則誠如何說﹔至謂「謝力振之」﹐而古法更亡於謝﹐則尢爲謬悠也。何者﹖漢﹑魏以來﹐詩少偶句﹐龍躍津﹐駢仗大作﹐此鍾嶸所謂「陸機爲太康之英﹐安仁﹑景陽爲輔」是也。

金行一代﹐蕭畫守之﹐元亮瀟脫爲工﹐此風於變﹔康樂同時分路﹐矯焉追古﹐觀其穎才通度﹐頗能斥﹐而每抑亻雋﹐降就駢整﹐潘﹑陸風流﹐賴以無墜﹔非如昌黎之文﹐旣革隋﹑唐之響﹐復祧《史》《漢》之法者也。且何以建安爲古法﹐則亡其法者﹐責在士衡﹐無關靈運。倘以太康爲古法﹐則存其法者﹐功在靈運﹐豈得云亡﹗衡決之談﹐莫甚於此。又陸詩雄整﹐謝詩抑揚﹐何謂平原「語俳體不俳」﹐康樂「語體俱俳」﹐考其名實﹐酷當易位。片言低昂﹐後來易感﹐遂令謝客受此長誣﹐此余不得不爲雪之也。《辯何篇》

「池塘生春艸」﹐景近標勝﹔「淸暉能娛人」﹐韻遠嗟絕。若宣遠「開軒滅華燭﹐白露皓已盈」﹐卽景之秀句﹔玄暉「春艸秋更綠﹐公子未西歸」﹐撫時之雋思﹔文通「日暮碧合﹐佳人殊未來」﹐怨之微詞﹐並足流亞矣。

「寢瘵謝人徒」五章﹐用筆處極仿子建《白馬篇》﹐但彼以奇變﹐此善婉折。

《擬魏太子》詩云「百川赴巨海﹐眾星環北辰」﹐開口便气色矜動﹐子桓便娟之姿﹐那忽有此﹖

康樂秀穎之姿﹐不雄暢﹐《擬鄴中八首》﹐行墨排鈍﹐無復宛然﹐幾成壽陵之步。至於「淸論事究萬﹐美話信非一」﹐「良遊匪晝夜﹐豈云晚舉早」﹐了不成語。蘭苕之羽﹐欲起排﹐竟至鎩翮者﹐固宜然也。

世目三謝﹐宣城旣是隔代﹐而文筆英暢﹐大爲不倫﹐無已﹐當躋豫章﹐鼎足爲允。才長於法曹﹐气流於永嘉﹐然不至攺步﹐使得參此坐﹐無失烏衣舊遊之好﹐豈非藝苑銓衡一快。

惠連《搗衣》詩「腰帶準疇昔﹐不知今是非」﹐妙在便住。

明遠「君平獨寂寞﹐身世兩相棄」﹐太白「君平旣棄世﹐世亦棄君平」出此﹐卻遜鮑俊。

明遠《東門行》﹐一變一緊﹐節促而意多﹐妙筆當不遜陳思王。

謝靈運語妙古今﹐然有不易學處。「杪秋尋遠山﹐山遠行不近」﹐「不同非一事﹐養屙亦園中」﹐大自稚气﹐尙不畏墜落。至「平生疑若人﹐通蔽互相妨。

理感深情慟﹐定非識所將」。又「彭薛裁知恥﹐貢公未遺榮。或可優貪競﹐豈足稱達生」。又「矜名道不足﹐己物可忽。」斡旋發義﹐去學究也幾希。惟其含吐宛雋﹐而體沿雅質﹐故不嫌耳。鈍手爲之﹐未有不流於議論者。作者此處極險﹐自非伯昏之射﹐未可以足垂二分也。

大言小言﹐故屬詩派﹔了語危語﹐亦歸韻文。纖纖﹑雜組﹐詩謎肇端﹔離合﹑姓名﹐拆白緣起。又有五平﹑五仄﹑疊數﹑回文﹐藥名﹑集句﹐連類莫殫。近世復有牙簽湊字﹐八音限韻﹐正復巧同楮葉﹐戲類棘門。文章儇習﹐雅道所戒。獨有《子夜》﹐雙關不厭﹐當由語質情長﹐不失雅調故耶﹖

庾子山撰著﹐大篇爲古詩之砥柱﹐短句乃近體之先鞭﹐盱衡昔今﹐其才少儷。

少陵稱其「淸新」﹐似猶不盡。

或曰糸由黃組碧﹐潘﹑陸同工﹐而沈秀陸不及潘也﹔瓊付玉條﹐顏﹑謝並映﹐而奧穎顏不及謝也。陰﹑何疊唱﹐然陰華縝而何遙曠﹐似是背馳﹔曹﹑劉齊名﹐然劉獷狹而曹閎奇﹐庸乃倍蓰。

《詩藪》云「陳﹑隋無論眞質﹐卽文無足論者。」予謂非也。夫江﹑孔軒華﹐隋煬典暢﹐足以殿齊﹑梁之末路﹐啟李唐之大風。

稗官載宋元嘉中﹐會稽趙文韻遇靑溪小姑﹐文韻爲歌「艸生盤石」﹐音韻淸暢。女令侍婢歌《繁霜》﹐其詞曰「日暮風吹」云云﹐今詩篇多載之。「艸生盤石」歌不傳﹐亦一六朝逸詩篇名也。

康樂「石華」﹑「海月」﹐人知合掌。尢可異者﹐《從斤竹澗越嶺溪行》詩﹐「隈奧」﹑「陘峴」﹑「厲急」﹑「陵緬」﹐「逕復」﹑「回轉」﹐「沈深」﹐「淸淺」﹐八句八用復字﹐風調淸軼﹐殊未覺苦。古人賞此﹐亦爲名作。乃知晉﹑宋人筆妙﹐當求之行墨外﹐非但不可以近體相繩而已。

《滄浪吟捲》欲芟謝「廣平」﹑「茂陵」一聯﹐東越《詩藪》欲去蕭愨笙吹「﹑」琴奏「十字﹐是不解六朝格律者。元美謂滄浪論古詩便鶻突﹐良然。茂秦《直說》﹐直舉胸情﹐頗多妙語﹐亦恨其識鑑至唐便止﹐向上議論多憒憒。

世並稱三謝﹐然實互有同異。祕書無微不抉﹐隱秀絕倫。法曹酷欲似兄﹐而才幅苦狹﹐角奧字句﹐殊乏微思﹐觀其本色﹐乃在流逸﹐《秋懷》《搗衣》﹐是其自運之妙。宣城詞鋒壯麗﹐大啟唐音﹐元嘉遺響﹐自革之。氏源𨿽同﹐詩派判矣。

●卷三

○唐後

李於鱗云﹕」唐無五言古詩﹐而有其古詩。陳子昂以其古詩爲古詩﹐弗取也。「兩」其「字竟作」唐「字解﹐語便坦白。子昂用唐人手筆﹐規模古詩﹐故曰」弗取「﹐蓋謂兩失之耳。

子美七言古大澆初唐之朴﹐而於鱗云」七言古詩﹐惟子美不失初唐气格「﹐殆所不解。

胡應麟《詩藪》舉文皇《帝京》﹑允濟《廬嶽》﹑子昂《感遇》等篇﹐凡二十餘家﹐謂是」六朝之妙詣﹐兩漢之餘波。「予謂當是三唐之傑構﹐六朝之餘波。

岑棘陽《慈恩浮圖》詩﹐便」東「﹑」冬「通用。」四角「二語﹐拙不入古﹐酷爲鈍語。至」秋色從西來﹐蒼然滿關中。五陵北原上﹐萬古靑「﹐詞意奇工﹐陳﹑隋以上人所不爲﹐亦復不辦﹐此處乃見李唐古詩眞色。

子厚《田家》﹐曾吉甫以比淵明。然敍事朴到﹐第去元﹑白一塵耳﹐似不足方柴桑髙韻。

崔署」東林气微白「篇﹐末應有」傷此無衣客﹐如何蒙雪霜「二句﹐詞味才足。

於鱗《唐選》五言古詩十四首﹐就唐論之﹐旣不足以盡其技﹐以爲古調又未然﹐殆不如其無選。

沈期《答魑魅》詩」魑魅來相問「﹐又云」影答余他歲「﹐是用《南華》」罔兩問影「語﹐而易爲」魑魅「。崔顥《孟門行》﹕」黃雀卸黃花「﹐用楊寶事﹐而易」玉環「爲」黃花「。皆是隱映古事﹐而小變之﹐避常徑也﹐並不當以誤用駁之。又如」傾城傾國「﹐李延年爲妹歌也﹐」朝爲行﹐暮爲行雨「者﹐髙唐神女也﹐而劉庭芝」傾國傾城漢武帝﹐爲爲雨楚襄王「。《陌上桑》羅敷本拒使君﹐而駱賓王」羅敷使君千騎歸「。並是裁染詞色﹐掩映古文。

七言歌行﹐𨿽主气勢﹐然須間出秀語﹐不得全豪﹔敍述情事﹐勿太明直﹐當使參差﹐便附景物﹐乃佳耳。唐代盧﹑駱組壯﹐沈﹑宋軒華﹐髙﹑岑豪激而近質﹐李﹑杜紆佚而好變﹐元﹑白迆邐而詳盡﹐溫﹑李朦朧而綺密。陳其格律﹐校其髙下﹐各有詣﹐不容斑雜。惟張﹑王樂府﹐最爲俚近﹐舉止﹤谷牙﹥露﹐不足效也。

李白《鸚鵡洲》詩﹐調旣急迅﹐而多復字﹐兼離唐韻﹐當是七言古風耳。

殷撰《河嶽英靈集》﹐持論旣美﹐亦工於命詞﹐可以頡頏記室﹐續成《詩品》﹐惜其所載尙未備人。其首敍常建﹐云」一篇盡善者﹐『戰餘落日黃﹐軍敗鼓聲死』「。然而」深入︹千里「﹐似不知句法者。李嘉」禪心超忍辱﹐梵語問多羅「﹐中晚語耳。殷謂孫﹑許更生﹐未到此境。評義若此﹐差爲間然。

王子安七言古風﹐能從樂府脫出﹐故宜華不傷質﹐自然髙渾矣。

希夷《公子行》﹐風流駘宕﹐有飄回雪之致。《白頭翁》一意紆回﹐波折入妙﹐佳在更從老說至少年虛寫一段。

李如璧《明月篇》﹐用四」可憐「﹐參差掩映﹐通章篇法調法﹐俱復新妙。

太白天縱逸才﹐落筆驚挺。其歌行跌宕自喜﹐不閒整栗﹐唐初規制﹐掃地欲盡矣。

太白《公無渡河》﹐乃從堯﹑禹治水說起﹐迂癡有致﹐然筆墨率肆﹐無足取焉。《蜀道難》等篇亦然﹐開後人惡道。

」閨裏佳人年十餘「﹐頗有四傑風格﹐差逸宕耳。要此等是太白佳作。

《扶風歌》方敍東奔﹐忽著」東方日出「二語﹐奇宕入妙。此等乃眞太白獨長。

《金陵酒肆畱別》﹐山谷云﹕」此乃眞太白妙處。「而須溪云﹕」終是太白語別。「予許須溪知言云。

歌行﹐李飄逸而失之輕率﹐杜沈雄而失之粗硬﹐選家辧其兩短﹐斯爲得之。

杜」秋風淅淅「八句耳﹐然變態至今莫能逾此等章法。

子美《冉樹嘆》﹐亦近粗直﹐然至」天意「處一斷﹐」滄波老樹「復起作兩層敍﹐便復有致。

嘉州輪臺諸作﹐奇姿傑出﹐而風骨渾勁﹐琢句用意﹐俱極精思﹐殆非子美﹑達夫所及。

盛唐歌行﹐髙﹑岑參﹑李頎﹑崔顥四家略同﹐李奇傑﹐有骨有態﹐髙純雄勁﹐崔稍妍琢。其髙蒼渾朴之气﹐則同乎爲盛唐之音也。

七言古至右丞﹐气骨頓弱﹐已逗中唐。如」衛霍才堪一騎將﹐朝廷不數貳師功「﹐」願得燕弓射天將﹐恥令越甲鳴吾君「﹐極欲作健﹐而風格已夷﹐卽曲借對仗﹐無復渾勁之致。須溪評王嫩復勝老﹐愛忘其醜矣。

《莊子》」柳生其左肘「﹐柳類是瘡瘍。摩詰誤以爲樹﹐《老將行》遂云今日垂楊生左肘」﹐誤矣。

司勛《江邊老人愁》﹐敍事坦直﹐亦不懈﹐然無復奇出﹐此等便爲香山長詩之祖。

襄陽歌行﹐便已下右丞一格﹐無論髙﹑岑﹑崔﹑李也。蓋全用姿勝﹐不復見气﹐但未及雋語﹐爲能立足耳。

龍標七言古﹐气勢太峻﹐而才幅狹﹐然迅快流爽﹐又一格也。

常建七言古﹐格意輕雋﹐而下語粉繪皆別設﹐𨿽在盛唐﹐隱開溫﹑李樂府一派。

文房《銅雀臺》前四句﹐可作五言一絕﹐衍作長調﹐不覺繁縟﹐便是此君髙處。

君平長篇﹐天才逸麗﹐興逐筆生﹐復工染綴﹐色澤妙﹐在天寶後﹐文房﹑仲文俱當卻席者也。

楊衡《白》﹐唐樂府之佳絕者﹐然自齊﹑梁人視之﹐便詞色輕露矣。

王建歌行﹐才思佻淺﹐便開《花間》一派﹐不待溫﹑李諸公也。廷禮《品匯》未審格﹐故中晚多濫收之獘。

仲初佳篇﹐如《春詞》結句頗有古气﹔《溫泉宮行》含吐有致﹐亦復情思杳靄。至《神樹》短歌﹐極惡道矣。

仲初《白》二首﹐冶思波屬﹐足儷仲師。喜其能不作戒荒及越兵沼吳等語﹐乃爲近古。一著此等﹐便落下格。他體也忌見正面﹐樂府尢難之耳。

初盛之後﹐似合有張﹑王俚俗一派﹐猶明中葉有袁中郎輩也。

張籍《節婦吟》﹐亦淺亦雋﹔《吳宮怨》無中生有﹐得靑蓮之遺。余作亦有工妙。大抵於結處正意悉出﹐慮人不知﹐露出卑手。

文昌樂府與仲初齊名﹐然王促薄而調急﹐張風流而淸永﹐張爲勝矣。

昌黎《琴操》﹐以文爲詩﹐非絕詣﹐昔人嘗賞之過當﹐未爲知音。至其擬《越裳操》﹐「我祖」﹑「四方」語奇﹐收斬截古勁﹐又復渾然。《龜山操》奇而朴﹐語意工妙。

韓詩「吾欲身爲﹐東野變爲龍」﹐空同「子昔爲我作龍」本此。然韓謙而李倨﹐亦似故欲避其意耳。

《嗟哉董生行》學《雁門太守》﹐然气格凡近不稱。《石鼓歌》全以文法爲詩﹐大乖風雅。唐音云亡﹐宋響漸逗﹐斯不能無歸獄焉者。陋儒嘵嘵頌韓詩﹐亦震於其名耳。

大歷以後﹐解樂府遺法者﹐惟李賀一人。設色妙﹐而詞旨多寓篇外﹐刻於撰語﹐渾於用意。中唐樂府﹐人稱張﹑王﹐視此當有郎奴之隔耳。

《致酒行》﹐主父﹑賓王作兩層敍﹐本俱引證﹐更作賓主詳略﹐誰謂長吉不深於長篇之法耶﹖

元和詩響﹐不振已極﹐惟權文公乃頗見初唐遺構﹐亦一奇也。

玉川《樓上女兒曲》﹐通體妍俊﹐中「直緣」二句殊贅﹐或「錦帳」下徑接「我有嬌靨」﹐風格差得上。

張若虛「春江潮水」篇﹐不著粉澤﹐自有腴姿﹐而纏綿醞藉﹐一意縈紆﹐調法出沒﹐令人不測﹐殆化工之筆哉﹗

《絕纓歌》﹐李頎集無之﹐而《文苑英華》載爲頎作﹐然輕緩不振﹐決非新鄕筆也。

《連昌宮詞》𨿽中唐之調﹐然鋪次亦見手筆。起數語自古法。「楊氏諸姨車鬥風」﹐陡接「明年十月東都破」﹐數語過祿山﹐直截見才。俗手必將姚﹑宋﹑楊﹑李置此﹐邐迆敍出興廢﹐便自平直。「爾後相傳六皇帝」一句﹐略而有力﹐先爲結語一段伏脈。於此復出「端正樓」數語﹐掩映前文﹐筆墨飛動。後追敍諸相柄用﹐曲終雅奏﹐兼復溯洄有致﹐姚﹑宋詳﹐楊﹑李略。通篇開闔有法﹐長慶長篇若此﹐固未易才。

子美「文章有神交有道」﹐𨿽云深老﹐且起有勢﹐卻是露句﹐宋人宗此等失足耳。滔滔一韻﹐未見精工﹐至「气酣日落」以後﹐浮气乃盡﹐眞力始見耳。

子美《陪王侍禦同登東山最髙頂宴姚通泉攜酒泛江》﹐其詩起四句先將二人敍完﹐次敍登山只二句﹐次將泛江衍爲長篇。登山﹑泛江﹐自是俳勢﹐一略一詳乃爾﹐章法已奇。至主客是兩長官﹐二十句中以四句了卻﹐意在有無間耳。他人於此戀戀悵悵﹐豈能自己﹗

《古柏行》﹐起六句莽莽疏直﹐故以「來气接巫峽長」二微語承之。或雲气脈不屬宜有訛﹐已可笑。或云二句當在「二千尺」下﹐訁孛之訁孛矣。

太宗《餞來濟》﹐七律已開﹐以四傑之才﹐竟無一篇﹐何也﹖

「無論去與住﹐俱是夢中人」﹐中晚劣語﹐亦見之子安耶﹗

陳伯玉律體﹐淸雄爲骨﹐綿秀爲姿﹐設色妍麗﹐寓意蒼遠。由初入盛﹐此公變之﹐沈﹑宋堂皇﹐悉皆祖構於此。

「北斗掛城邊﹐南山倚殿前」﹐「掛」﹑「倚」字新出﹐便睹盛唐風采。

「明月髙秋迥」﹐「髙」﹑「迥」字復﹐然不害格。若易作「淸秋」或「髙秋映」﹐便自輕萎。「澄江淨如練」﹐謝茂秦欲攺「秋水」﹐坐不解古法耳。他如「湛露酌流霞」﹐「寵移新愛奪」﹐語復可笑﹐然終不失正始朴處。

沈卿「千秋遺令開」﹐「開」字湊葉﹐讀者不覺﹐由專重聲響耳。

小許「天上奉薰歌」﹐「薰歌」但切宸撰﹐不慮與題「遇雪」左﹐唐初多復如此。

垂拱諸賢﹐張道濟骨力稍弱﹐詞采亦薄﹐拙處襲正始之瑕﹐流處啟大歷之調。

張子壽忠謇之士﹐陳詩諷主﹐動合典則﹐質直有餘﹐微傷雅致﹐不徒窘於邊幅也。

「劍閣橫峻」一篇﹐壯哉詞筆﹗蜀狩歸來﹐絕無衰颯之气﹐才故是不羣。

靑蓮五言律﹐自流水法外﹐頗近正始﹐不似子美﹑達夫諸公創體﹐迥異昔觀。

襄陽《洞庭》之篇﹐皆稱絕唱﹐至欲取壓唐律捲。余謂起句平平﹐三四雄﹐而「蒸」﹑「撼」語勢太矜﹐句無餘力﹔「欲濟無舟楫」二語﹐感懷已盡﹐更增結語﹐居然蛇足﹐無復深味。又上截過壯﹐下截不稱。世目同賞﹐予不敢謂之然也。

襄陽五言律體無他長﹐只淸蒼醞藉﹐遂自名家﹐佳什亦多。《洞庭》一章﹐反見索露﹐古人以此作孟公聲價﹐良不解也。

「鳥道一千里﹐猿聲十二時」﹐「五湖三畝宅﹐萬里一歸人」﹐句法孤露﹐意興欲盡﹐尢易爲淺學效顰﹐作者不欲數見者也。

岑參「關樹晚蒼蒼」一首﹐今人當隸馬事﹐能超脫乃爾﹗

子美《天河》自佳什﹐第三四爲老生藉口﹐大啟惡解﹐小恨耳。

張承吉風流之士﹐而《金山寺》詩﹕「因悲在城市﹐終日醉醺醺」﹐村鄙乃爾﹐不脫善和坊題帕手段。

「暫將弓並曲﹐翻與扇俱團」﹐蔣仲舒謂之近俗。然是初唐本色語﹐自六朝來﹐第未稱佳﹐亦胡云俗﹖

玄宗「乘時方在徳﹐嗟爾勒銘才」﹐是幸蜀詩﹐故用張載《劍閣銘》事。蔣仲舒箋引班固《燕然》﹐非也。

達夫五言律多似短古﹐亦是風調別處。

韓愈「漢家舊種明光殿﹐炎帝還傳《本艸經》」﹐此櫻桃謎也。荊冬倩《奉試詠靑》詩﹕「路辟光天遠﹐春還月道臨。艸濃河畔色﹐槐結路邊陰。未映君王史﹐先標胃子衿。明經如可拾﹐自有致心。」此等題自未易佳﹐亦何詎作靑謎﹖

岑嘉州《初至犍爲作》﹐而茂秦攺之﹐語在《直說》中。然頗不及岑气骨﹐直落中唐﹐結句尢劣。蓋謝本色只是中唐耳。

《中興間气》稱郎士元「暮蟬不可聽﹐落葉豈堪聞」﹐工於發端﹐謝慚沮。

然二語排而弱﹐思致淺竭﹐遽駕玄暉乎﹖

「沲水臨中坐」﹐杜排律足稱工絕﹐而胡明瑞《詩藪》抑之。蓋胡於排律﹐專主贍碩﹐未究起伏之妙﹐故自運如《詠雪》及《題武侯》詩﹐往往絕可笑。又元美《哭於鱗百二十韻》﹐都乏神韻﹐而明瑞稱之。至明瑞哭王詩﹐更出王下﹐乃復自擬古人。

昔人稱老杜字法如「碧知湖外艸﹐紅見海東」﹐句法如「無風出塞﹐不夜月臨關」。余謂此等皆杜句字之露巧者﹐渾讀不妨大雅﹐拈出示人﹐將開惡道。

張喬「波影逐遊人﹐自是遊人老」﹐疊句可憎。於武陵亦有「又渡湘江水﹐湘江水復春」﹐又唐彥謙「坐無風雨至」﹐亦然。

「諸葛大名垂宇宙」﹐通章艸艸。「伯仲」二語﹐ゼ詞中作史論﹐殊傷淵雅。

李紳《過鍾陵》之作﹐三四「江」﹑「郭」承上﹐與杜公《吹笛》篇法相似﹐然非佳格。《江南暮春》又學「去歲荊南梅似雪」﹐短李殊未精悍。

杜牧之「江涵秋影」﹐截首四句﹐乃中唐佳什﹐衍爲八句便齊气﹔「古往今來」﹐竟成何語﹖

皎然精於詩法﹐而己作不能稱﹐較之淸工气骨﹐故應卻步。

杜詩「臥龍躍馬終黃土」﹐「躍馬」爲公孫述﹐蓋用《蜀都賦》「公孫躍馬而稱帝」語。然用不始杜﹐臨海《疇昔篇》已見之。劉辰翁「躍馬何限﹐古人開口自信」﹐非也。

詩至七言律﹐已底極變﹐旣難空騁﹐又畏事累﹐大抵溫麗爲正﹐間令流逸﹐讀之表裏妍整﹐而風骨隱然。頗惡驅駕之勢﹐有心章彩﹔至於隸古事﹐寓評議﹐斯爲下風。唐初意盡句中﹐正用气格爲髙。盛唐境地稍流﹐而興溢章外﹐不妨媲美。作者取裁﹐捨是奚﹖中葉翩翩﹐亦曲暢情興﹐必欲瓿覆大歷以下﹐似屬元美過差之談。至於李商隱而下﹐予不敢道之。

王維「商山包楚鄧」篇十二句﹐凡十二見地形﹐𨿽全敍行色﹐而寫送流利﹐不覺煩﹐終是詩律未細處。

「羞將短髮還吹帽」一句﹐翻案意足﹐「笑倩傍人爲正冠」﹐贅景乏味﹐或當時卽事語耶﹖

包佶詩「王粲頻徵楚﹐君恩許入秦」﹐借「君」對「王」﹐不拘姓名﹐從杜公「子」﹑「今日」﹐「髙鳳」﹑「聚螢」來。至於鱗「木落毗陵看過雁﹐月明張翰倚扁舟」﹐皆祖述此﹐然只似遊戲耳。

「家散萬金酬士死﹐身畱一劍答君恩」﹐王元美稱其壯語﹐然气盡句中﹐未爲佳調。「月在上方諸品靜﹐心持半偈萬緣空」﹐何元郎指爲名作﹐諦視之﹐亦禪林恆語耳。

張季直中歲感激﹐苦節學文﹐而「深竹園偶辟疆」﹐謂與顧辟疆爲偶﹐旣是湊韻﹐若解開辟疆畔﹐更自生硬。渤海五十﹐張有恧焉。然題云「探韻」﹐豈是爲韻所拘故耶﹖

早期倡和﹐舍人作沈婉麗﹐气象衝逸﹐自應推首。「衣冠身」三字微拙。

右丞典重可諷﹐而冕服爲病﹐結又失嚴。嘉州句語停勻華淨﹐而體稍輕﹐又結句承上﹐神脈似斷。工部音節過厲﹐「仙桃」﹑「珠玉」近俚﹐結使事亦黏帶﹐自下駟耳。四詩互有軒輊﹐予必賈﹑王﹑岑﹑杜爲次也。

於鱗貶子美七言律憒焉自放﹐語有當處﹐未必便爲獻吉而發。然於鱗律鮮扌幻體﹐致多精秀﹐謂自爲地﹐或有之乎﹖

太過幸靈州詩止二句﹐𨿽闕而已自籠罩雄奇。

初唐四子﹐人知其才綺有餘﹐故自不乏神韻。若盈川《夜送趙縱》﹐第三句一語完題﹐前後俱用虛境。臨海《易水送別》﹐借軻﹑丹事﹐用一「別」字映出題面﹐余作恁弔﹐而神理已足。二十字中而遊刃如此﹐何等髙筆﹗

王﹑孟五言絕﹐筆韻超遠﹐不減李拾遺。但李近瀏亮﹐王近淸疏﹐特差異耳。

孟他體較王格小減﹐五言絕句﹐气更似勝之。

杜《復愁》云「萬國尙戎馬﹐故園今若何﹖昔歸相識少﹐早已戰場多。」此等用意﹐便是歇後法。

胡明瑞舉唐五言絕句凡十六首﹐云佳者大半於此。余觀權徳輿《玉臺體》二首﹐語意佻淺﹔至王建《新嫁娘》﹑施肩吾《幼女詞》﹐摹事太入情﹐便落卑格。

李之《罷相作》﹐敖子發以爲不如錢起《暮春歸故山艸堂》。不知李詩朴直﹐錢詩便巧﹐李出錢上自遠﹐子發未審格耳。

盛唐七絕﹐常建最劣﹐髙得中唐﹐卑入宋格﹐如「過在將軍不在兵」是也。

詩有近俚﹐不必其詞之閭巷也。劉夢得《竹枝》﹐所寫皆兒女子口中語﹐然頗有雅味。元次山《Ы乃曲》云「好是山《韶》音」﹐非不典切蒼梧事﹐傖父之狀﹐使人嘔矣。

宋人談詩多迂謬﹐然亦有近者。至謝疊山而鄙悖斯極﹐如評少伯「陌頭楊柳」之作﹐夢得《蹋歌詞》﹐閬仙《渡桑乾》﹐許渾「海燕西飛」是也。

文昌「洛陽城裏見秋風」一首﹐命意致近塡詞﹐讀者賞俊﹐勿遽寬科。

籍﹑建並稱﹐然建遠不如籍。籍《楚妃》《離宮》有盛唐之調﹐俱得樂府遺風。建《宮詞》直落晚葉﹐去孟蜀花蕊夫人一間耳。《夜看揚州市》﹐何里巷也﹗

王建「內園分得溫湯水﹐二月中旬已進瓜」﹐華亭李舒章詩「禦水先成二月瓜」本此﹐亦練雅﹐不覺其是用唐世語。

義山七絕﹐使事尖新﹐設色濃至﹐亦是能手。間作議論處﹐似胡曾《詠史》之類﹐開宋惡道。

王元美謂「一年又過一年春」與「九月九日望鄕臺」同法﹐而調少卑﹐情稍濃。蓋情濃非詩家境詣﹐此語殊難得解。

太白《淸平調詞》「想衣裳花想容」﹐二「想」字已落塡詞纖境﹔「若非」﹑「會向」﹐居然滑調。「一枝濃艷」﹐「君王帶笑」﹐了無髙趣﹐《小石》躋之坦塗耳。此君七絕之豪﹐此三章殊不厭人意。

太白「楊花落盡」﹐與樂天「殘燈無焰」﹐體同題類﹐而風趣髙卑﹐自覺天壤。

七絕﹐李益﹑韓足稱勁敵。李華逸稍遜君平﹐气骨過之﹐至《從軍北徵》﹐便不減盛唐髙手。

「虢國夫人」一首﹐張承吉之作﹐又見杜集。然調旣不類杜絕句﹐且拾遺詩發語忠愛﹐卽使諷時﹐必不作此佻語﹐應屬祜作無疑。

王表詩「一聲歌發滿城秋」﹐趙嘏又云「一聲畱得滿城春」﹐鄒子之吹黍谷﹐庶女之召飛霜﹐亦詞人不用事之用事耳。

七言絕起忌矜勢﹐太白多直抒旨鬯﹐兩言後只用溢思作波掉﹐唱嘆有餘響。

拙手往往安排起法﹐欲畱佳思在後作好﹐首旣嚼蠟﹐後十四字中﹐地窄而舞拙﹐意滿而詞滯。古亦多用景物唱起﹐然須正意著景中令足﹐後來神韻自不匱耳。

《詩家直說》云「予初賦《俠客行》﹕『笑上胡姬賣酒樓﹐賭場贏得錦貂裘。酒酣更欲呼鷹去﹐擲下黃金不掉頭。』自謂結無餘音﹐更之云﹕『天寒飲罷酒家樓﹐擲下黃金不掉頭。走馬西山射猛虎﹐晚來風雪滿貂裘。』」予前說得此﹐尢覺醒暢。

張繼詩「江楓漁火對愁眠」。今蘇州寒山寺對有愁眠山﹐說者遂謂張詩指山﹐非謂漁火對旅愁而眠。予謂非也。詩須情景參見﹐此詩三句俱述景﹐止此句言情﹐若更作對山﹐則全無情事﹐句亦乏味。且愁眠山下卽接姑蘇城寒山寺﹐不應重累如此。當是張本自言愁眠﹐後人遂因詩名山﹐猶明聖湖因子瞻詩而名西子湖耳。

至於夜半本無鐘聲﹐而張詩云云﹐總屬興到不妨。雪裏芭蕉﹐旣不受彈﹐亦無須曲解耳。

宋人之詩傖﹐元人之詩巷﹐然亦各自間有佳處。

海叟《楊白花》﹐謂故君之思﹐似太褻﹐當是卽胡後本意耳。「渡江水」語尢可見。

鳳洲「人間陸海天茫茫」﹐出李賀《秦宮》詩﹐變得雄奇﹐中著此句﹐覺通篇發越。

空同「苑西遼後」篇﹐華亭宋轅文以爲擬杜「昆明池水」﹐以不甚似見工。

然予謂此擬「瞿塘峽口」﹐非擬「昆明」也。

元美七律﹐力沈而微傷滯﹐思精而時入巧﹐材富而每闌入近語﹐未足稱長。

於鱗語元美「我無凡境﹐子無神境」﹐二人亦初不諱之。至《祀康陵》等篇﹐則李﹑謝未辦耳。

茂秦「天書早下促星軺」﹐末結出武選葬兄﹐點次輕穩﹐善於避險。

子相矯矯﹐有拂日摩天之羽﹐𨿽傷短促﹐終自不羈。

詩自萬曆末﹐爭欲決李﹑王之藩。董宗伯其昌頗自矯峙﹐然風格亦微跌宕矣。

許景樊﹐朝鮮女子耳﹐諸體略放溫﹑李﹑而七律獨祖七子之風﹐「層臺」﹑「一柱」﹐全學於鱗。《登黃楡作》﹐見有明文章誕敷之遠。

二李獻吉﹑於鱗。何﹑王景明﹑元美。外﹐若徐昌之邈然潔秀﹐薛君采之婉摯華亮﹐顧華玉之格蒼味腴﹐髙子業之造思精微﹐王稚欽之風神麗失﹐自足掩餘子之芳潤﹐抗四氏以並馳。故以廣大教化論之﹐或稍遜四家﹐倘用獨長便決勝。嘗擬合選國初四子﹐髙季迪﹑楊孟載﹑張來儀﹑徐幼文。前後七子﹐獻吉﹑景明﹑邊廷實﹑徐昌﹑康徳涵﹑王敬夫﹑王子衡爲前七子﹐於鱗﹑元美﹑謝茂秦﹑徐子與﹑宗子相﹑吳明卿﹑梁公實爲後七子。與上薛﹑顧﹑髙﹑王及劉伯溫﹑盧次便爲二十四家。次便𨿽騷賦名﹐然詩自振迅。

徐昌《迪功集外》﹐復有《徐迪功外集》﹐吳郡皇甫子安爲序而刻之音。

又有《徐氏別稿五集》﹐其名有《鸚鵡編》《焦桐集》《花間集》《野興集》《自慚集》﹐總爲五集。《迪功集》或云是其自選﹐風骨最髙﹐體律嚴正。

《外集》殊復奕奕。《別稿五集》中﹕《蕉桐》多近體﹐最疵﹔《鸚鵡》多學六朝﹐間雜晚唐﹐頗有《竹枝》《楊柳》之韻。《花間》「文章江左家家玉﹐煙月揚州樹樹花」﹐詩爲小乘﹐入詞亦苦方不稱。他如「花間打散雙蝴蝶﹐飛過墻兒又作團」﹐《詠柳花》云「轉眼春風有遺恨﹐井泥流水是前程」﹐便是詞家情語之最。獻吉敍《迪功集》云「守而未化﹐蹊徑存焉。」子安敍其《外集》云「並包眾美﹐言務合矩﹐檢而不隘﹐放而不逾﹐斯述藻之善經也﹐奚取於守化而暇詆某未至哉﹗」余謂昌潔蠲樹藻﹐頗有騷思﹐而莊於吐辭﹐雅深於怨﹐殆不欲爲放言也。自獻吉論之﹐乃云「未化」﹐故應子安敍論優耶﹗

邊貢詩「自聞秋雨聲﹐不種芭蕉樹」﹐王世貞謂芭蕉豈可言樹﹖余謂北齊武成後謠云「千金買果園﹐中有芙蓉樹。破券不分明﹐蓮子隨它去。」是不定木本乃稱樹也。第邊語𨿽俊而命意微近塡詞耳。俊語常恐墮格﹐此等處故難。

何元郎《叢說》所摘明詩﹐董潯陽《贈行》詩三首殊工﹐餘句多不能佳。至稱沈石田「檐前故壘雌雄燕﹐籬下秋子母雞」﹐尢可笑。錄唐六如《悵悵》詞一篇﹐𨿽不入格﹐而措語酸傷有情﹐當爲淚下﹐可與《寄文徵仲書》並觀。然元朗謂之六朝﹐亦遙遙矣。

謝茂秦謂情詩難作﹐何元朗謂情詞易工﹐二語無妨並當。蓋詩必求格﹐而情語近暱﹐則易於卑弱﹔詞則暱乃當行﹐髙顧反失之。又元朗少喜曲﹐中年病廢﹐教童子習唱﹐遂通音調。是於曲學者﹐故不難於言情。茂秦少亦工小詞﹐後見於鱗諸子﹐遂大羞悔﹐故道著情語便苦畏﹐亦傷弓之驚弦聲也。

有明詩家稱二李﹑何﹑王﹐然於鱗近於優孟抵掌﹐元美近於監廚請客﹐相其風骨﹐殊遜李﹑何。𨿽獻吉近粗﹐大復近弱﹐當其得意﹐前無古人﹐粗弱政是不掩質處。後來曲盡修辭﹐無瑕可指﹐而深按之﹐便苦浮且厲﹐是李﹑何所病﹐猶古民之三疾也夫﹖

於鱗「萬里銀河」一首﹐余見其稿﹐益知攺正心苦﹐古人不漫然也。今錄附注﹕「萬里銀河接禦溝﹐稿作『何處還逢玉樹畱』。千門夜色映南稿作『此登』。

樓。城頭客醉燕稿作『靑』。山月﹐笛裏寒生薊北稿作『紫塞』。秋。胡地帛書鴻雁動﹐漢宮紈扇婕妤愁。西風明日吹雙稿作『蓬』。鬢﹐且逐飛蓬賦遠遊。

稿作『多病天涯戀舊遊』。」其造題亦小異。

茂秦「庭艸驚秋」一首﹐嘗見其舊刻﹐與《四溟全集》所載多不同﹐知其先後攺定之佳。今錄之﹐以舊詩附注﹕「庭艸驚秋白露垂﹐舊作『玉露初驚沾艸重』。

冰輪漸覺渡河遲。光臨鳳闕淸鐘斷﹐舊作『淸樽斷』﹐乃不成語。寒入舊作『气接』。龍庭書角悲。天際幾看鴻雁影﹐山中又老桂花枝。共舊作『不』。知庾亮南樓夜﹐舊作『下』。曾爲勛名感鬢絲。」

○雜論

《解頤新語》云「詩貴和平﹐令人易曉。」予謂和平固不在易曉。又云「子淵《簫頌》傳於宮媵﹐百樂《童規》諷於樵廝﹐《長恨》一曲童子解吟﹐《琵琶》一篇胡兒能唱﹐豈必深險哉﹗」予謂詩不貴險﹐卻自須深﹐元﹑白鄙俚﹐詎足爲訓﹗借如《簫賦》在今﹐亦未易讀﹐詩索媼解﹐豈稱髙唱﹗且百泉嘗稱文宗能辧蘋非蔌蕭﹐知釧爲跳脫「﹔又以」自古帝王皆遜志典學﹐故相如﹑子詞賦譎誕﹐音韻聱牙﹐漢帝一誦如素習。「而兩論並核﹐殊復矛盾﹐何耶﹖

嚴儀卿生宋代﹐能獨睹本朝詩道之誤﹐謂」近代諸公乃作奇特解會﹐遂以文字才學議論爲詩﹐於一唱三嘆之音﹐有所歉焉。某末流甚者﹐叫噪怒張﹐乖忠厚之風「。論眉山﹑江西﹐亦可稱沈著痛快﹐眞絕之識﹐其書之足傳宜也。

皇甫氵方云﹕」詩苟音律欠諧﹐終非妙境﹐故無取扌幻體。「斯言殆不盡然。

又云﹕」元﹑白六韻﹐七言排律之始。「豈未睹崔融﹑杜甫諸公之作耶﹖

曹植」願爲西南風﹐長逝入君懷。「徐」浮何洋洋﹐願因通我辭「。齊浣」將心寄明月﹐流影入君懷「﹐又變」風「﹑」「爲」月「。而太白」我寄愁心與明月﹐隨風直到夜郎西「﹐則」風「﹑」月「並役﹐是用變爲偸者也。石崇金穀澗賦詩﹐不能者罰酒三斗。太白雲﹕」如詩不成﹐罰依金穀酒數。「而於鱗」詩成罰我我豈辭﹐便過三斗無論數「﹐是用翻爲偸者也。

張喬《寄雜揚故人》﹕」月明記得相尋處﹐城鎖東風十五橋。「《解頤新語》謂」揚有二十四橋﹐喬蓋想故人之居當過其半﹐乃知詩人無虛語「。予謂此眞百泉魔語也。

胡明瑞性騖多﹐故於宋﹑元詩俱評駁極詳。然眼中能容爾許塵物﹐卽胸次可知﹐宜詩之不振矣。

相如《美人賦》全仿宋玉《登徒》篇﹐當是少時學步之作。《雜記》謂其因文君而欲以自刺﹔武林章氏注《古文苑》﹐又譏其欲自媚於世﹐俱謬。

髙廷禮曰﹕」漢﹑魏質過於文﹐六朝華浮於實﹐得二者之中﹐備風人之體﹐惟唐詩爲然。「案髙語是以唐人髙於漢﹑魏也。且漢﹑魏非乏采﹐而六朝漢爲ゼ華﹐較唐猶爲存朴﹐徒自俳儷句字求之﹐眞以目皮相耳。

孫釒廣云﹕」樂府貴俚。「此似未深窺樂府者﹐後人聞之﹐恐大詿誤。

《易林》《參同契》等書﹐本非文士所撰﹐其詞特偶作諧聲耳﹐後之證古韻者﹐輒引爲據﹐殊見乖鬲。又若唐﹑宋以後人著撰﹐韻多放軼先榘﹐如晚唐詩首句出韻之類﹐後輯韻書者不引著憲以裁其愆﹐反援彼訛文﹐彊證通韻﹐徒炫博雅﹐不知滋誤。

論文不可束縛﹐如信《漢》而謂周無遺民是也。論文不可穿鑿﹐如解杜詩而句句傅著每飯不忘君是也。

詩家如作字家﹐點畫之間﹐斟酌繁簡﹐小有增損﹐不妨其妙。人名如馬卿﹑葛亮﹐多見篇什﹔仇池九十九泉﹐而杜詩」長懷十九泉「﹐古人不謂疵也。如《詩》三百五篇﹐而孔稱《三百》﹐舉全略奇﹐古多有之﹐顧審其善用耳。

《筆叢》載宋遊景仁《黃鶴樓》詩﹐云﹕」宋七言律惟此首可追老杜。「今案其詩云」長江巨浪拍天浮﹐城郭相望萬景收「﹐調已極粗滑﹐至」角聲交送千家月「﹐鄙俗又甚。

」山气日夕佳「﹐」眾鳥欣有托「﹐伊其相謔﹐故作謬誤耳。他如」弄獐「﹑」伏臘「﹑」大杜「﹑」金根「﹐徵杜若於坊州﹐惑蹲鴟爲羊子﹐未讀曹賦﹐乃呼雀﹐不熟《爾雅》﹐誤食蟛蜞﹐博類詞林﹐均資噱笑。此拾遺所以求過」難字「﹐隱侯所以畏讀」雌霓「也。

次韻非古﹐今人每好作之﹔重字不妨古﹐而今每酷忌。蓋次韻始終於元﹑白﹐微之《上令狐文公書》中自敍其故﹔而重字唐多有之﹐不止李藩之舉錢起也。沈存中云﹕」唐人𨿽小詩﹐莫不揉埏極工而後已。崔護詩『去年今日此門中﹐人面桃花相映紅。人面不知何處去﹐桃花依舊笑春風』。後以語未工﹐故第三句云『人面今何處去』﹐𨿽有兩『今』字﹐不惜也。「斯言得之。

《子夜》雙關﹐」砧「啞謎﹐𨿽入巧法而不墜古風。又有巧用別名略同爲隱者﹕杜康善釀﹐曹公卽呼酒爲杜康。宜城﹑中山出名酒﹐梁昭明詩」宜城溢渠碗﹐中山浮羽卮「﹐卽呼酒爲宜城﹑中山。和﹐山名﹐產木宜琴瑟﹐王昌齡斜抱和深見月」﹐卽呼琴瑟爲和﹐《搜神記》韓恁﹑何氏魂化鴛鴦﹐溫飛卿詩「粉項韓恁雙扇中」﹐卽呼鴛鴦爲韓恁。又阮咸制樂器﹐其器卽名阮咸。江南薛九善歌《嵇康》《嵇康》曲名﹐見王釒至《侍兒小名錄》。至酒名聖人﹑賢人﹑督郵﹑從事﹐樂府名有《董嬌饒》《王子喬》﹐皆是類也。作者須古有是稱﹐不嫌新異﹐儻復比物創更﹐必陷險﹤骨皮﹥。借更名酒儀狄﹐號琴空桑﹐轉展不極﹐不能不爲詞林笑端。東坡「獨看紅蕖傾白墮」﹐州「吾晚劉毅」﹐是句佳乎﹖

近體詠史自不能佳﹐胡曾百首﹐竟墜塵混﹐《平城》《望夫石》二詩﹐結句尢惡。茂秦顧獨稱之﹐何邪﹖又云「詠史宜明白斷案」﹐非徒不解近體法﹐是目未經見晉以前詠史者。

李陽冰見《碧落》之碑﹐數日不去﹔歐陽詢愛索靖之迹﹐下馬坐觀。二公之於慕古﹐可謂勤已。抑豈以摹畫之工而眞宰不宣耶﹗

詩必相題﹐猥瑣﹑尖新﹑淫褻等題﹐可無作也。詩必相韻﹐故拈險俗生澀之韻及限韻步韻﹐可無作也。

謝茂秦云「白樂天正而不奇﹐李長吉奇而不正。」直囈語耳。

何元朗最喜白太傅﹐稱其「不事雕飾﹐直寫性情」﹐不知此政詩格所由卑也。

又稱白《琵琶行》﹑元《連昌宮詞》爲古今長歌第一﹐殆見淺耳。

杜詩「苔臥綠沈槍」﹐柴虎臣詩「綠沈終日臥蒼苔」﹐亦是指槍。或云楊用修嘗辯綠沈是色﹐非物名﹐不可單用﹐非也。古人名物﹐多舉色像形。《詩》稱「茹蘧」﹐不嫌是艸。大黃大白﹐弓杯自見。《漢書》云「取靑紫如拾芥耳。」又云「紆靑拖紫。」後漢《樊君碑》﹕「龜艾追贈。」艾所以染綬。謝詩「交交止栩黃﹐呦呦食蘋鹿。」ゼ詞之家﹐類多裁綴。聊舉數端﹐知楊說之未足拘耳。

《滄浪吟捲》云「發端忌作舉止」﹐貴髙渾也﹔「收拾貴在出場」﹐須超遠也。

王昌齡集云「王維詩天子﹐杜甫詩宰相。」宋嚴羽《吟捲》云「論詩以李﹑杜爲準﹐挾天子以令諸侯也。」然此等論﹐必自開元以後作者﹐方當受其折使之耳。

初唐用古句﹐盈川「少別比千年」﹐正字「丘陵徒自出」﹐間增一字﹐便與古意迥別﹐造入工﹐不嫌成構。然《白謠》「出」字當讀吹﹐平聲﹐葉下之來「﹐而伯玉讀作入聲。」中興「讀平聲﹐而子美詩」新數中興年「﹐是讀去聲。

」中聖「讀去聲﹐而太白」醉月頻中聖「﹐是讀平聲。《左傳》」華不注「﹐」不「字讀付﹐如《棠棣》」鄂不кк「。」不「字言此山孤秀如華付之注於水﹐見虞摯《畿服經》。而李於鱗律詩以」華不注「對」醫無閭「﹐絕句我自能憐華不注」﹐俱讀入聲。律之審音家﹐諸公未免不識字之誚。

芮挺章云「道苟可得﹐不棄於廝養﹔事非理﹐何貴於膏梁﹗」殷云「名不副實﹐才不合道﹐縱權壓梁﹑竇﹐吾無取焉。」釋皎然云「無爵命有幽芳可采者﹐拔出於九泉之中﹐使與兩漢諸公並列。」古人是非登降﹐不苟如此。

若於鱗《詩刪》﹐不寬元美而蔽茂秦﹐足稱雅正﹐可以觀徳。近則家擅珠璧﹐裂皆爭先﹐亦有予愛奪憎﹐好丹非素﹐風雅之役﹐兵戎劇焉。嗚呼﹗作者自難﹐選亦詎易道哉﹗

子《逐貧》﹐志安貧者也。謝茂秦呵其心急富貴﹐不及昌黎《送窮》﹐大可笑。夫依隱玩世﹐激詭其詞耳。若謝見﹐則《北門》爲小人之詩﹐《漁父》有啜ㄤ之志﹐斯固哉其言詩者也﹗至退之《送窮》﹐仍畱窮﹐意直淺露﹐不及揚。

此漢﹑唐文格之別﹐故《反騷》意同《逐貧》﹐亦爲考亭所掊。何索解不易﹐子之多不幸耶﹗

陳無己《寄外舅郭大夫》﹕「巴蜀通歸使﹐妻孥且舊居。深知報消息﹐不忍問何如。身健何妨遠﹐情親未肯疏。功名欺老病﹐淚盡數行書。」趙章泉謂「中二聯虛字多而無餘味﹐若取前後爲絕句﹐當不減盛唐。」予謂「欺」字露筋﹐亦非盛唐。

學詩如學書﹐必先求其似﹐然後求其不必似﹐乃得。

唐人文多似詩﹐不害爲佳﹔退之多以文法爲詩﹐則傖父矣。六朝人序記多似賦﹐不害爲佳﹔子瞻多以序記法爲賦﹐則委爾矣。

詩不專貴用事而不害乎用事﹐所謂太虛不拒萬有﹐眞空不離色相也。詩貴自然而又不害乎錘鍛﹐所謂良金不憚單冶﹐美玉不嫌雕琢也。

詩者﹐溫柔惇厚之善物也。故美多顯頌﹐刺多微文﹐涕泣關弓﹐情非獲已。

然亦每相遷避﹐語不署名。至若亂國迷民﹐如「太師」﹑「皇父」之屬﹐方直斥不諱。斯蓋情同痛哭﹐事類彈文﹐君父攸關﹐斷難曲筆矣。而《詩》猶曰「伊誰雲從﹐惟暴之云。」又曰「凡百君子﹐敬而聽之。」其辭之不爲迫遽﹐蓋如斯也。後之君子﹐喜招人過﹐每相摭拾以資輸寫。夫朋友之道﹐本以義合者也﹐小瑕宜合好而掩惡﹐大過宜忠告而喜道﹐至不獲已﹐則徐引而退耳。今乃小垢宿愆﹐動見抵﹐深辭巧詆﹐務盈篇牘﹐不彼卹﹐蘄竭我才。約而數之﹐戾十有七。古人所糾﹐必務其大﹐乃有義不系於君親﹐事不交乎邦國﹐可以略置忘言﹐而得已不已。其戾一也。人非齊聖﹐孰無過端﹐閭巷之人﹐政復多レ﹐徒以交罕載筆﹐無與錄之耳。屬爲文士﹐宜有同聲﹐而小露﹤疒只﹥瑕﹐輒被鉛槧﹐文章所播﹐疾於置郵。於是帷墻旣隱而郡邑交談﹐夙昔可磨而千古莫洗﹐是則君子之有朋﹐不如閭巷之無友。其戾二也。偶爾寄托﹐聯復鋪張﹐盈盈非蕩﹐生見呵於拾遺﹔《封禪》非諛﹐死受嗤於和靖。原厥初情﹐未如所刺﹐吹索之後﹐方將見瑕。

其戾三也。又若愆歸往昔﹐徳已更新﹐咒逝水以求迥﹐吹宿灰而成焰﹐將令日月一蝕﹐永絕還輝﹐使夫人而君子則非以諱賢﹐使夫人而小人則重之放棄。其戾四也。又或生有密交﹐死無血胤﹐賴子一瞑﹐托我千秋﹐爾乃未闡幽光﹐更搜隱。

夫交密則無微弗識﹐胤絕則莫與致爭﹐九原可作﹐其能瞑乎﹖其戾五也。骨肉天性﹐倫極人彜﹐稍中乖嫌﹐未淪恩紀。記云「師無當於五服﹐五服弗得不親。」則默斡潛調﹐職在朋友。乃有形諸謠詠﹐洗髮詞篇﹐或爲下而訕上﹔或代彼而非此。夫隱諸心者﹐發口爲成言﹔隱諸事者﹐入文爲成案。是以未經藻思﹐情在纏綿茹吐之間﹔一奉評題﹐便有弦絕雨墜之勢。其戾六也。等斯而上﹐益有難言。

夫懷罪引慝﹐昔人之明規﹔思古無訁尢﹐臣子之正訓。又況遇非正則﹐冤異《小弁》﹐訕父兄以爲名﹐斥乘輿而見直﹐一唱羣和﹐號稱孤憤﹐險情悖節﹐孰甚於斯。其戾七也。至如根柢盤錯﹐徑路紆險﹐懸度求濟﹐賢者難之。其或不原隱情而專攻顯迹﹐捨厥大義而繩以鄙私。夫顯迹易レ﹐隱情難明﹐大義罕同﹐鄙私交贊﹐口舌求解﹐瘡瘢愈多﹐正誼郁而莫伸﹐莠言煩而愈熾﹐君子處此﹐斯爲冤酷。

其戾八也。造膝詭辭﹐避人焚艸﹐事君之厚﹐交亦宜然。其或君居九重﹐友隔千里﹐則封事郵筒﹐不得不爾。至於明辯是非以祛羣惑者﹐自當近著輿觀﹐遠存國憲﹐如劉歆之《移博士》﹐杜牧之《上宣州》是也。若其事本瑣尾﹐情非迫切﹐而又終朝覿面﹐永夕抒懷﹐何緣從容燕笑﹐則捲舌不談﹔別去題書﹐乃詞鋒互起。

規誨不諄於口輔﹐姍笑徒弄於文辭。其戾九也。古人大義﹐離別惡聲弗聞。乃有本屬素交﹐末無小忿﹐屢更風雨﹐未曠晨宵﹐而徒筆墨競長﹐波濤騰口﹐莞爾相暱則聯牀解榻﹐投咸答贈則矢激霜飛。其戾十也。乃或寒暑之末﹐醉飽之餘﹐小罹違迕﹐便生懟望﹐鼓其才筆﹐粉繪交宣﹐噓霧以爲樓﹐織萋菲而成錦。若而人者﹐抑爲太甚。其戾十有一也。復有中情淺狹﹐妄作髙深﹐目人以刻敫爲工﹐自期以矜誕稱俊﹐思財片語﹐神厲九霄﹐牀下可以臥人﹐兒女不妨呼客。形諸口頰﹐已是へ然﹐一涉文辭﹐彌深暴慢。其戾十有二也。若夫髙下移情﹐寒暄貳轍﹐申誼貴遊﹐則白雪蘭薰﹐傾倒無盡﹐侯門仁義﹐歆徳有餘﹔倘值疏蕪賤士﹐語默稍暌﹐則礪齒磨唇﹐筆長采烈﹐恁陵激射﹐借以自殊。其戾十有三也。施不祈報者﹐達者之用心﹔受徳不忘者﹐君子之自敕。乃有面背移情﹐朝晡攺趣﹐方其因熱也﹐則低頭帖耳﹐宛轉傅離﹔及其旣往也﹐則哆口軒眉﹐詆其長短。甚者裝裹桀金﹐便回頭而相吠﹔酲余晏酒﹐已揮毫而見彈。何有大義之滅親﹐輒云一飯其胡卹。其戾十有四也。文章﹐公器也。經術﹐聖心也。自應討論通流﹐商略忘我。爰若季緒瑣瑣之才﹐五鹿嶽嶽之气﹐徒懷掣簟﹐失意探珠﹐遂興閃爍之辭﹐更創偏畸之議﹐搖牙相噬﹐恣極忄兆儇。其戾十有五也。長者之量﹐不可槪人﹐此旣相加﹐彼復行甚﹐糾纏膠結﹐長滋不解﹐同心且煎爲萁豆﹐毛穎將よ於莫邪。其戾十有六也。《春秋》﹐聖人之刑書也。猶且善善從長﹐惡惡從短。惡有舞鼠文於播雅﹐設虎穴於ゼ華者﹐謂之何哉﹗其戾十有七也。假令痛深次骨﹐仇非戴天﹐含憤濡毫﹐亦復胡怪。徒以或生情於伊謔﹐或互揣爲名髙﹐或資義類而工文﹐或緣慷慨而釣直﹐始於自護以求申﹐終致交攻而修怨﹐一矢加遺﹐百端交集﹐揆諸古人﹐不其倍歟﹖悲夫因師獲印之諺﹐黨胡然而參夷﹔說法馬畱之謠﹐社胡然而薺粉。是故《老子》曰「聰明深察而近於死者﹐好譏議人者也﹔博辯閎遠而危其身者﹐好發人之惡者也。」且夫修吏﹐王事也﹐昌黎猶懼獲譴﹔惟口﹐無迹也﹐虞舜戒其興戎。又況書非國乘﹐事非憲典﹐而辭翰所涉﹐行遠而流長﹐隱而揚之﹐暫而久之﹐可不懼哉﹗可不愼哉﹗余薄遊文苑﹐奉教英流﹐竊睹斯敝﹐每感於心。在昔有然﹐今玆彌甚。以爲嚴於律己者﹐立命之原也﹔恕於責物者﹐寬身之仁也﹔忄於面諍者﹐篤倫之誠也﹔謹於繁辭者﹐致忠之心也﹔毋敢肆訶者﹐遠戾之萌也﹔須受不反者﹐自毖之方也﹔刻省束脩者﹐銷刺之端也﹔於物無尢者﹐相化之理也。爰撰玆篇以自勗﹐且以勸方來。綴文之君子﹐當以古人之心爲心﹐則文章盡善矣﹐姑無以文章爲名也。《詩戾篇》

古人善論文章者﹐曹丕﹑陸機﹑鍾嶸﹑劉勰﹑劉知幾﹑殷﹑釋皎然﹑嚴羽﹑李塗﹑髙秉﹑徐禎卿﹑皇甫氵方﹑謝榛﹑王世貞﹑胡應麟﹐此諸家最著﹐中間劉勰﹑徐﹑王﹐持論尢精扌可遵﹐餘子不無得失。亦有自攄獨欣﹐不可推放眾制者﹐如子桓「詩賦欲麗」﹐士衡「綺靡」﹑「瀏亮」語是也。

辭學取材﹐載籍已博﹐錄其要者﹐《詩三百篇》《楚辭》﹐梅鼎祚《漢魏詩乘》《六朝詩乘》﹔唐以下則髙秉《唐詩正聲》﹐李攀龍《唐詩選》﹐華亭三子之《明詩選》﹔稍廣之則馮惟訥《風雅廣逸》《昭明文選》《十二家唐詩》﹐梅鼎祚《李杜詩選》《唐詩品匯》。其論詩則劉勰《文心雕龍》﹐鍾嶸《詩品》﹐皎然《詩式》﹐嚴羽《滄浪吟捲》﹐徐禎卿《談藝錄》﹐王世貞《藝苑卮言》﹐此六家多能發微。《楚辭》王逸注爲祖﹐《唐詩選》以舊本有附記而無髙﹑江圈評者爲佳。《文選》詩賦須分代讀之﹐其分類者﹐昭明之陋耳﹐遂使風格升降混淆﹐詿初學不少。

●卷四

○學詩徑錄

詩言情寫景敍事﹐收攏拓開﹐點題掉尾﹐俱是要格。律尢須謹嚴﹐頹唐可時有耳。借如律詩﹐中二聯一實一虛﹐一黏一離﹔起須髙渾﹐勢冒全篇﹔結欲悠圓﹐盡而有餘﹔轉折收縱﹐宜使合度﹐勿得後先倒置﹐舒促失節﹐然後可以告成篇矣。

詩作七古﹐宜從唐人詩韻﹐乃爲無獘。五古須論體裁風雅﹐宜用先秦韻﹐漢﹑魏稍密﹐晉﹑宋漸近於唐韻矣。倘於韻學未能精﹐只以唐韻行之爲妥。如古詩《關雎》首章﹐《皇皇者華》第五章

﹐《天保》九如兩章﹐漢詩「今日良宴會」﹑「攜手上河梁」﹑「骨肉緣枝葉」等篇﹐亦符唐韻。下此益復可知﹐無所譏駁。

倘不知古韻離合而妄通之﹐必爲識者所笑。

作詩對仗須精整﹐不定以靑對白﹐以冬對夏﹐以北對南爲也﹐要審死活﹑虛實﹑平側。借如「登山臨水」﹐「髙山流水」﹐「登」﹑「臨」爲活﹐「髙」﹑「流」爲死﹐不得易位相對仗也﹐或有假借作變對耳。又如「髙山流水」﹐「吳山越水」﹐「髙」﹑「流」爲虛﹐「吳」﹑「越」爲實﹐亦不得易位爲對仗也﹐或假借斯有之。又如「山水」二字﹐平可對「霞」。若「江水」﹐乃說江中之水﹐二字側不可對「霞」﹐但可以「山」對之。卽以一物對二物﹐亦無不可﹐總須論字面平側。如以「鸚鵡」對「龍蛇」﹐或對「鸞」﹐以一對二之類﹔若以「鸚鵡」對「神龍」﹑「彩鸞」﹐便是以平對側﹐非其法也。以二對一亦然。

如「楓柳」可對「梧桐」﹐「春柳」便不可與「梧桐」對耳。有自對者﹐必簡「伐鼓撞鐘驚海上﹐新妝ㄚ服照江東」﹐摩詰「赭圻將赤岸﹐擊汰復揚ぎ」﹐又云「門外靑山如屋裏﹐東家流水入西鄰」﹐子美「桃花細逐楊花落﹐黃鳥時兼白鳥飛」。又有借對者﹐如「髙鳳」對「聚螢」﹐「世家」對「道徳」﹐「鳥道」對「漁翁」。「髙鳳」本人﹐乃借「對」對「螢」耳。「世家」義本側﹐乃借其字面作平對「道徳」耳。「漁」借作「魚」對「鳥」。如此古人間有﹐亦只是遊戲法﹐不爲經理。古最忌合掌對﹐如「朝」對「曉」﹐「聽」對「聞」之類﹐古人亦多有之﹐玄宗「馬色分朝景﹐雞聲逐曉風」﹐郎君冑「暮蟬不可聽﹐落葉豈堪聞」。𨿽時有拙致﹐似不足效。

古風長篇﹐先須構局﹐起伏開闔﹐綫索勿紊。借如正意在前﹐掉尾處須擊應﹔若正意在後﹐起手處先須伏脈。未有初不伏脈而後突出一意者﹐亦未有始拈此意而後來索然不相呼應者。若正意在中間﹐亦要首尾擊應。實敍本意處﹐不必言其餘﹐拓開作波瀾處﹐卻要時時點著本意﹐離卽之間方佳。此如畫龍﹐見龍頭處卽是正面本意﹐餘地染作霧。霧是客﹐龍是主﹐卻於霧隙處都要隱現爪甲﹐方見此中都有龍在﹐方見客主。否是﹐一半畫龍頭﹐一半畫霧耳﹐主客旣無別﹐亦非可爲畫完龍也。

古歌行押韻﹐初唐有方﹐至盛唐便無方。然無方而有方者也﹐亦須推按﹐勿得縱筆以擾亂行陣﹐爲李將軍之廢刁鬥也。古人有變韻不變意﹐變意不變韻之法。

如子美「內府殷紅瑪瑙盤﹐婕妤傳詔才人索。盤賜將軍拜舞歸﹐輕紈細綺相追飛」﹐四句一事﹐卻故將二句屬上文韻﹐變二句屬下文韻﹐此變韻不變意。「貴戚權門得筆迹﹐始覺屏障生光輝」﹐與上「盤賜」二句意不相屬﹐卻聯爲同韻﹐此變意不變韻。讀之使人惚恍﹐尋之絲迹宛然﹐此亦行文之一奇也。

《選》體蘊藉方雅﹐須源於《毛詩》而出之。歌行宕往奇變﹐須源於《楚辭》而出之。

風格色澤﹐詩家所謹﹐若臻神境﹐又自無不可。近世事與近世字面﹐初入手時﹐決當愼之﹐後來顧當用之如何。區區準繩﹐非所論於法之外。

王﹑李之獘﹐流爲癡肥﹐鍾﹑譚克藥欲砭一時之疾﹐不虞久服更成中耳。

又其材識本嵬瑣﹐故不能云救﹐每變愈下。今之爲二氏左右袒者﹐不足深辯。但令從《毛詩》《楚辭》《樂苑》《文選》﹑三唐正變探氵斥已熟﹐然後陳宋﹑元﹑明人之詩而上下之﹐則瑯琊﹑竟陵之病﹐當如見垣一方﹐墨守輸攻﹐舉可廢耳。

詩用連二字有可顚倒互換者﹐有不可顚倒互換者。如「煙」可作「煙」﹐「山河」可作「河山」之類﹐此可以互換者也。「霞」卽不可作「霞」﹐「山川」卽不可作「川山」﹐此不可互換者。總以昔人運過於上口者爲順耳。

嘗見詩流用「丘壑」爲「壑丘」﹐又有稱「海湖」者﹐眞可笑也。司馬相如賦鸞鳳飛而北南「﹐曹植樂府」上下乃窮極地天「﹐」地天泰「《本易》卦。又《禮記》」吾得坤乾焉「﹐」坤乾「是商《歸藏易》。《王風》」羊牛下來「﹐《齊風》」顚倒裳衣「﹐如此類須有所本可以倒互。然終近古調﹐入近體似未宜﹐斯在作者酌其當耳。

步韻非古也﹐斷勿可爲。七律一題勿作數首﹐若杜《秋興》﹐似無題耳﹐《諸將》亦敍數事﹐非復一題。律中重一二字﹐自不礙法。若長律重押韻﹐古間有之﹐似不可爲法。擬古樂府一事﹐翻似爲戲﹐無庸多作。

詩有駢字﹐如」崔嵬「﹑」嵯峨「﹑」「之類。詩有復字﹐如」悠悠「﹑」瀟瀟「﹑」茫茫「之類。近體斷無單押之法﹐或審有出處﹐可間押入古詩耳﹐然亦須愼之。

昔人云﹕」一緒連文﹐則珠聯璧合。「文惟一緒﹐則珠璧斯可聯合。又云﹕」講之如獨繭之絲。「蓋作者有情﹐故措詞必有義﹐倘詞義閃爍無端緒﹐則中情必詭﹐不足錄也。《離騷》斷亂﹐人故不易學﹐然講之亦仍自義相連貫。豈如今人﹐但取鋪詞﹐不顧乖義﹐首句張甲﹐次句李乙﹐且無當於庸音﹐何《離騷》之足擬﹗

文之難者﹐以本質之華﹐盡法之變耳。若華而離質﹐變而亡法﹐不足云也。

譬如木焉﹐發華英澤﹐吐自根株﹐故稱嘉樹﹔若華而離根者﹐斯如聚落英﹑飾剪彩耳。盡法之變﹐如曲有音有拍﹐必音拍具正﹐然後出其曼裊頓挫﹐或揚爲新變聲耳。未有字不審音﹐腔不中拍﹐便事遊移髙下﹐妄取娛耳﹐以爲工歌﹐知音者必不能賞。此亦可以徵徳﹐豈徒論文﹗

詩本無定法﹐亦不可以講法。學者但取盛唐以上﹑《三百》以下之作﹐隨拈當吾意者﹐以題參詩﹐以詩按題﹐觀其起結﹐審其頓折﹐下字琢句﹐調聲設色﹐曲加尋扌﹐極盡吟諷﹐自應有得力處。然後旁推觸類﹐一以貫之﹐仰觀古昔﹐髙下在心矣。詎復虛╂之气﹐捃摭之華﹐能恫喝者耶﹗

命意見巧﹐文章之賤工也。而世多聽熒﹐索解政少。

法老則气靜﹐學邃則華僉﹐才髙則辭簡﹐意深則韻遠。

言者心聲﹐而詩又言之至精者也。以此徵心﹐善者不能自匿矣。是故詞誇者其心驕﹐采溢者其心浮﹐法佚者其心佻﹐勢騰者其心馳﹐往而不返者心蕩﹐更端數者其心詭﹐不待勢足而輒盡者其心偸﹐故曼衍者其心荒﹐像亻疑失類者其心狂﹐彊綴者其心溺﹐彊盈者其心餒﹐按義錯指求其故而不克自理者其心亡。

詩有十似﹕激戾似遒﹐淩兢似壯﹐鋪綴似麗﹐佻巧似雋﹐底忄帶似穩﹐枯瘠似蒼﹐方鈍似老﹐拙稚似古﹐艱棘似奇﹐斷碎似變。

初作詩﹐須從實地起步﹐當試先作近調小詩﹐起結旋轉﹐務期中律。或絕或律﹐臨摹古人﹐字句篇法﹐宜令俱熟悉之。後漸拓至大篇﹐窮極變體﹐气自實﹐步驟自穩。若未彈求﹐快騁捷足﹐气未充則必恁虛以張其气﹐法未穩則必宕往以矜其勢。心爲手習﹐中气必喬﹐返轡旣苦途紆﹐而積久亦復難變﹐踉蹌而行﹐終歸失路而已。

○竟陵詩解駁議

敍曰﹕六義振響﹐蔚爲辭宗﹐五言遞創﹐作者景靡。後踵爲駢偶之體﹐變爲律絕之制。六季﹑三唐﹐失得互見﹐初盛中晚﹐區畛攸分。及宋世酷尙粗厲﹐元音競趣佻褻﹐蒙醉相扶﹐載胥及溺﹐四百年間﹐幾無詩焉。迨成﹑弘之際﹐李﹑何崛興﹐號稱復古﹐而中原數子﹐鱗集仰流﹐又因以雕潤辭華﹐恢閎典制﹐鴻篇縟彩﹐蓋斌斌焉。及其敝也﹐麗古事﹐汩沒胸情﹐以方幅單緩爲冠裳﹐以刂膚貌爲風骨﹐剿說雷同﹐墜於浮濫﹐已運丁衰葉﹐勢值末會。楚有鍾惺﹑譚元春﹐因人心屬厭之餘﹐開纖兒狙喜之議﹐小言足以破道﹐技巧足以中人﹐而後學者乃始眩瞀楊岐﹐遲回襄轍﹐囂然競起﹐穿鑿紛紜﹐救湯揚沸﹐莫之能閼。原夫前後七子﹐作法匪涼﹐徒以後起守文﹐職成拘蔽。假令鍾﹑譚能滌蕩塵滓﹐斟酌古原﹐因其羽毛﹐樹之骨鯁﹐則上可崇漢﹑唐之絕軌﹐次亦得規嘉﹑隆之獘法﹔而惜乎馳騁小慧﹐河伯自欣。然彼所見﹐如竇中窺日﹐明𨿽不多﹐景非假借﹐故《詩歸》詮諦﹐亦有可算。至於荒才窳匠﹐尢易竄迹﹐故駔獪之猥姿﹐悉冒竟陵之苗裔。

原其初政﹐未或如斯﹐溯厲階之由興﹐能無歸獄者乎﹖蓋鍾氏之書﹐指義淺率﹐展捲卽通﹐其便一也。持論儇脫﹐啟人狙智﹐造次捷給﹐易絀準繩之談﹐其便二也。矜巧片字﹐不貴閎整﹐龜腸蟬腹﹐得就操觚﹐其便三也。但趣新雋﹐不原風格﹐其便四也。前代矩﹐屏同椎輪﹐便辟淋漓﹐一往欲盡﹐當巧之際﹐無復逡巡﹐其便五也。髙談性靈﹐嗤鄙追琢﹐各用我法﹐遑知古人﹐則但吐由言﹐便稱髙唱﹐輒復曹﹑劉爲拙﹐沈約如奴﹐其便六也。所以凡流瑣士﹐咸共寶祕﹐自非卓犖之英﹐罕能拔腳者也。予悲溺者旣不見其醜﹐而攻瑕者將並沒其好﹐輒取《詩歸》一書﹐條其二三理解而錄之﹐紕繆大者則明加駁正﹐以次於後﹐庶幾覽者顯知臧否。至余於李﹑王諸子所論列﹐間有抵﹐不爲護前﹐今雜列他捲﹐亦可得並觀云爾。

《商銘》」兼兼之徳「云云﹐鍾云﹕」說徳在前食在後﹐便是古文﹐今人必以徳作正義﹐爲語意之殿﹐欲深反淺。「

《猗蘭操》﹐鍾云﹕」操中一字不及蘭﹐古人文章寄托﹐不拘如此。「

《水仙操》﹐鍾云﹕」一序琴之神理已盡﹐詩不過詠嘆其妙﹐正不在多。必欲詩與序多寡淺深相當﹐不必讀此矣。「

《河上歌》﹐譚云﹕」止得妙。若又說向正語便淺﹐唐人不及古以此。「

」𨿽有絲麻「及」君子有酒「二詩﹐鍾云﹕」孔子刪詩不入《三百篇》者﹐非必盡以詞理佳惡爲去取﹐亦有單詞錯簡不能成篇者﹐存此二條以志凡。「

鍾云﹕」《月令》『冰腹堅』﹐農語『水生骨』﹐『腹』字﹑『骨』字皆古語之奧者﹐反爲後人刻畫者造端。「

」山川而能語「四句﹐鍾云﹕」語太盡情「。

《李夫人歌》﹐譚云﹕」自有悼亡气﹐與待生者愆期大別。「

《房中歌》﹐鍾云﹕」無《雅》《頌》之和大﹐亦無漢以下之膚近﹐質奧幻香﹐自爲一音﹐在四詩爲雜霸﹐在漢以來爲正始。「

」金支秀華﹐庶旄翠旌「﹐譚云﹕」有此八字典麗﹐則景杳冥﹐不落詩家秀語﹐此補纖法也。「

」安其所「一章﹐譚云﹕」質而近險。「

」丰艸「八句﹐譚云﹕」又宕出一章﹐波瀾細動。「

鍾云﹕」《三百篇》後﹐四言之法有二﹕韋孟《諷諫》﹐其气和﹐去《三百篇》近而有近之離﹐魏武《短歌》﹐其調髙﹐去《三百篇》遠而有遠之合。後世作者﹐各領一派。「

張衡《同聲歌》﹐鍾云﹕」此《國風》專壹之思﹐非暱情也。「

」靑靑河畔艸「﹐鍾云﹕」轉折甚多﹐不碎不脫﹐篇法甚妙。「

《易林》﹕」敝笱在梁﹐魴逸不禁。「鍾云﹕」《詩》﹕『敝笱在梁﹐其魚魴與。』更不說『魴逸』而意已了﹐此《三百篇》﹑漢人之別。「

」魚戲蓮葉北「﹐鍾云﹕」此處住了﹐正是後人歌行才起處。「

《陌上桑》﹐鍾云﹕」貞靜之情﹐以艷詞發之﹐艷何妨正也。「

《美女篇》﹐鍾云﹕」緝《洛神》余材而成之﹐自是淒麗。「

《妾薄命》﹐鍾云﹕」暱暱敍致﹐不盡情不已。其音節撫弄停放﹐遲則生媚﹐促則生哀﹐極顧步低昂之妙。「

東坡謂陶詩外枯中腴﹐鍾云﹕」陶遠自其本色﹐而淵永溫潤﹐佳在不枯。「先舒曰﹕」知陶詩非枯﹐識去蘇遠。「

陶詩」種豆南山下「﹐鍾云﹕」儲﹑王田園詩出此。浩然非不近陶﹐似不能爲此派﹐曰淸而微遜其朴。「

鍾云﹕」晉﹑宋後《子夜》《讀曲》諸歌﹐去宋﹑元塡詞逕甚近﹐深妙處髙唐人一格。然非唐人一反之﹐承流趣下﹐塡詞當竟在唐。文章運候起伏之微﹐嘗與譚子反覆感嘆之。「

鍾云﹕」靈運以麗情密藻﹐發其奇秀﹐字句時有滯處﹐卽從彼法中來。如吳﹑越淸華子弟作鄕語﹐聽者不必盡解﹐只角間自可觀﹐效之便醜。「

」靈運『可憐誰家婦』二首﹐情詞是《子夜》《讀曲》﹐而气質之髙似過之﹐去太白反近。「伯敬語。先舒曰﹕」其气髙﹐故近也。魏人气髙於漢﹐唐人气髙於六朝﹐盛唐气又髙於初唐﹐愈髙愈出愈漓。「

惠連《代古》﹕」瀉水置井中﹐誰能計斗升﹖合如杯中水﹐誰能判淄澠﹖「譚云﹕」兩『誰能』下不更著暱語﹐故爲善裁。「

範詩」春艸醉春煙「﹐鍾云﹕」近於塡詞。「

鍾云﹕」角巾競放﹐仙舟虛慕﹐本是後進吠聲習气。盧照鄰詩﹕『悠悠天下士﹐相送洛橋津。誰知仙舟上﹐寂寂無四鄰。』寫出李﹑郭孤嚴﹐使浮人自廢。「

鍾云﹕」陳正字律中有古﹐卻深重。李供奉以古爲律﹐卻輕淺。「

譚云﹕」『漢﹑魏』二字﹐誤卻多少快才妙筆。「先舒曰﹕」此語亦淺亦深﹐亦不可不曉。「

案譚云﹕」艷之害詩易見﹐澹之害詩難知。「語極有會。

又云﹕」中晚畢於初盛﹐以其俊耳。劉文房猶從朴入。然盛唐俊處皆朴﹐中晚朴處皆俊。文房語有極眞者﹐眞至極透快處﹐便不免妨其厚。「先舒曰﹕」眞能妨厚﹐語有深解。「

鍾云﹕」七言絕句﹐中晚人頗妙﹐正以太工則傷气﹐遠於盛唐。「

」元﹑白詩太直﹐又二人唱酬﹐惟恐一語或異﹐是其病﹐所謂同調正不在語俱同。「鍾云。

友夏云﹕」詩家變化﹐盛唐已極﹐後又欲別出頭地﹐自不得無東野﹑長吉一派。「

鍾稱」長吉刻削處不畱元气﹐自非壽相「﹐此評極妙。譚謂」從漢﹑魏以上來「﹐謬以千里。

」古人作詩文﹐於時地最近﹑口耳最習處﹐必極意出脫﹐如晚唐定離卻中唐﹐推而上之﹐莫不皆然﹐非獨气數﹐亦緣習尙。然其必欲離者﹐聲調情事耳﹐至往代眞气﹐皆不暇深求﹐而一切離之自爲髙﹐所以愈離而愈下也。「此友夏語﹐似已純悟﹐乃評詩抉摘細碎﹐欲立異於前矩者﹐豈自睫之諭耶﹗以上三十八條﹐是其立說善者。

《皇娥白帝歌》﹐見王嘉《拾遺記》﹐晉人之作﹐其詞容裔綺密﹐是六朝雅調﹐而伯敬以爲非漢以下所辦。又」心知和樂悅未央「﹐《白》妙語耳﹐伯敬比之《漢郊祀歌》﹐相去益遠。

」光開曙月低河「﹐鍾云﹕」竟是唐初七首。「非也﹐是齊﹑梁樂府佳境。

蘇﹑李贈答﹐蘇端明疑其僞作﹐友夏以爲僞作必出一手﹐今蘇澹李警﹐當是兩人﹐似已。然此爲漢調﹐故不待澹﹑警之辯也。且以兩家詩較之﹐宜李澹而蘇警也。劉彥和云﹕」成帝品錄三百餘篇﹐而辭人遺翰﹐罕見五言﹐所以李陵﹑班婕妤見疑於後代。「則梁世已有是論﹐不始於蘇。蓋蘇詩稠塞﹐故不解蘇﹑李之工﹔鍾譚淸約﹐故篤稱其妙﹐兩家亦各知其所近耳。

鍾云﹕」鄴下﹑西園﹐詞場雅事﹐惜無蔡中郎﹑孔文舉其人應之。仲宣諸子﹐气骨文藻﹐事事不敢相敵﹔《公宴》諸作﹐尢有乞气。「此是崇名節語﹐倘就詩論﹐諸作多偉詞﹐亦難盡黜。

譚云﹕」二陸詩﹐手重不能運﹐語滯不能淸﹐腹之所有﹐不暇再擇﹐韻之所遇﹐不能稍變。「此砭頗中機﹑之病。然小陸又差秀﹐不得並譏。且士衡筆墨𨿽滯﹐而气華整。蓋黃初旣邈﹐降爲太康﹐駢儷之中﹐猶存古法。故客兒稟之以抉其幽﹐明遠依之以厲其气。俾諸公邐迆修飾﹐不遽落於梁﹑陳纖調者﹐誰之力歟﹖至」民動如煙﹐戶庭已幽「語﹐特稍有生效﹐亦何足深賞。

漢﹑魏﹑六朝諸仙詩﹐多後來淺人僞撰﹐鍾﹑譚每極嘆賞。若太虛眞人」種罪天网上﹐受毒地獄下「﹐豈復成語﹐而二子絕愛之。

《樂府橫吹》有《東平劉生歌》。又梁元帝《劉生》云﹕」任俠有劉生﹐然諾重西京。「《樂府解題》稱」齊﹑梁以來﹐爲《劉生》辭者﹐皆稱其任俠豪放。「蓋劉生本是俠客﹐故《安東平》第五解云﹕」東平劉生﹐復感人情﹐與郎相知﹐當解千齡。「此閨中屬望﹐謂所歡與俠者遊﹐當無虞中道﹐類如唐人記黃衫豪客解使十郎回心耳。伯敬乃云」是疑是防「﹐竟以劉生同諸周史明童﹐可資一笑。

或云《東平劉生》卽指《安東平》本曲﹐蓋歌此曲以爲歡﹐故下有」感情「﹑」相知「語﹐與」郎歌妙意曲﹐儂亦吐芳詞「﹐」君歌《楊叛兒》﹐妾勸新丰酒「﹐詞意正類﹐解亦近。

鍾云﹕」謝靈運『初日芙蓉』﹐顏延之『鏤金錯采』﹐顏終身病之。乃《秋胡詩》《五君詠》﹐淸眞髙逸﹐似別出一手。若屏卻顏諸詩﹐獨標此數首﹐向評爲妄語矣。「案此論非也。蓋《秋胡》《五君》﹐𨿽是顏佳作﹐然若《蒜山》《曲阿》諸篇﹐典飭端麗﹐自非小家所辦。且上人評𨿽當﹐不知」初日芙蓉「﹐微開唐制﹐」鏤金錯采「﹐猶畱晉骨。此關詩運升降﹐鍾殆未知之。

譚云﹕」康樂靈心秀質﹐吐翕山川﹐然必刪去《過始寧墅》《登石門》《入華子岡》《入彭蠡湖口》諸作﹐乃爲眞靈運。「案此故欲與《文選》《詩刪》諸書相反耳。且如《詩歸》所賞﹐」石淺水潺﹐日落山照曜「﹐何如」白抱幽石﹐綠筱媚淸漣「﹔若」矜名道不足﹐己物可忽「﹐何如」沈冥豈別理﹐守道自不攜「﹔若」淸旦索幽異﹐放舟越郊「﹐何如」且申獨往意﹐乘月弄潺「﹔若」巖壑寓耳目﹐歡愛隔音容「﹐何如」徒作千里曲﹐弦絕念彌惇。「同一賦景寫情﹐工拙自了﹐何必去此取彼耶﹖

謝詩」美人竟不來「﹐友夏云﹕」自《離騷》多用美人﹑佳人﹑夫君稱其友﹐入口無須眉气﹐只宜以我友﹑故人﹑君子字還之。「此譚非欲避《騷》﹐正避歷下諸公家法耳﹐語大傖父。夫故人﹑我友﹐誰不解稱﹐而設色審聲﹐詞各有當。

《簡兮》呼周室賢者爲」美人「﹐光武稱陸閎爲」佳人「﹐桓彥則云」曹子丹佳人「﹐又前秦蘇蕙稱其夫竇滔云」非我佳人﹐莫之能解「﹐何必湘累便類巾幗者耶﹖

」平生疑若人﹐通蔽互相妨「﹐鍾云﹕」歿後不思其好﹐反惜其短﹐猶作直諒忠告之思﹐眞交情痛極。「案此解非也。若人是指延州﹑楚老而言耳。謝以延陵帶劍徐墓﹐楚老致惋龔生﹐逝者溘焉﹐情歸虛設﹐故平生恆疑二子未盡達觀﹐𨿽通而蔽。及今乃微理感﹐則深情自慟﹐初非識之所能禦也。

惠連《西陵遇風獻康樂》五章是一首﹐《詩歸》刪去三章﹐至」今宿浙江湄「便止﹐無復情理。友夏以爲促節有妙處﹐謬矣。

」衡紀無淹度﹐晷運倏如摧「﹐鍾云﹕」《搗衣》詩如何禁得此累重語。「是欲用大歷後裁制繩《選》體﹐眞不知有古法也。

鮑照《行路難》﹐樂府中最粗露﹐伯敬以爲全是蘇﹑李﹑《十九》性情﹐此作何解﹖

謝玄暉詩」鎖吾愁與疾「﹐」鎖「字太尖﹐詎得深賞﹗

唐太宗詩𨿽偶儷﹐乃鴻碩壯闊﹐振六朝靡靡。伯敬以爲終帶陳﹑隋滯響﹐讀之不能暢﹐不知上口輕便非大手也。唐初作者﹐醞藉一代﹐專在凝而不流﹐柰何少之﹗

初唐如《帝京》《疇昔》《長安》《汾陰》等作﹐非鉅匠不辦。非徒博麗﹐卽气槪充碩﹐無紀氵省之養者﹐一望卻走。唐人無賦﹐此調可以上敵班﹑張。蓋風神流動﹐詞旨宕逸﹐卽文章屬第二義。鍾﹑譚更目爲板﹐獨取喬知之《綠珠篇》。此等伎倆﹐爲南唐後主構花中亭子可耳﹐安知造五鳳樓乎﹗

鍾謂子昂《感遇》過嗣宗《詠懷》﹐其識甚淺。阮逐興生﹐陳依義立。阮淺而遠﹐陳深而近。阮無起止﹐陳有結構。阮簡盡﹐陳密至。見過阮處﹐皆不及阮處也。

古人工處須學﹐拙處亦不必盡避﹐乃成大家。鍾﹑譚只欲避板避恆﹐用意良苦﹐落於褊識。

劉希夷」西北風來吹細腰﹐東南月上浮纖手「﹐鍾云﹕」『吹細腰』﹐腰益細﹔『浮纖手』﹐手益纖。「此種魔解最多﹐害詩家正气﹐偶摘發之。

避癡重可也﹐削腴不可也。避板可也﹐導流不可也。避套可也﹐廢法不可也。

冥搜可也﹐害气不可也。謝已披之華可也﹐競雕鎪之字不可也。皆當辯於豪末﹐偏者顧失之遠。

但欲洗去詩家故常語﹐然別逕一開﹐康馗有不踐者焉。故器不尙象﹐淫巧雜陳﹔聲不和律﹐艷訁失競響。此鍾﹑譚持論﹐𨿽頗有可喜﹐不欲深道之。

二子於古詩﹑樂府差有解﹐唐體逾昧。

譚去鍾益不逮﹐鍾有持大體處。二子自爲詩亦然。鍾疏薄猶淸气相引﹐有自成篇章者。譚細已甚﹐殆不復見句。

二子選唐律﹐但曉尙淸眞﹐薄文彩﹐不知太示淸眞﹐便啟宋气。又升輕秀﹐擯鴻整﹐不知專尙輕秀﹐便近元作。

漢詩朴處似鈍﹐其气爲之也。魏詩壯處似露﹐其才爲之也。六朝詩典處似方﹐其學爲之也。初盛唐詩贍處似滯﹐其格律爲之也。鍾﹑譚每值此等便撟舌﹐𨿽云識昧通方﹐亦自料材力不逮耳。」奴見大家已心死「﹐又從後而反唇諑之。

伯敬因讀右丞詩而厭劉琨﹑陸機﹐非但不知古﹐並不知唐。

禮之近人情者非其至﹐此古詩與唐古詩別處。伯敬此處正﹐乃恨於鱗妄語﹐非口舌可爭。今人酷喜二子家言﹐亦政愛其近情耳。

伯敬欲使學陶詩者從王昌齡﹑儲光羲入﹐是教以逆流舉棹。徐昌亦有魏詩門戶﹐漢詩堂奧﹐入戶升堂」語﹐皆吾所不知也。

龍標諸絕句秀獨絕﹐《河上歌》是偶作變體耳﹐乃伯敬獨深賞﹐好作異同如此。又鍾云「龍標宮詞外諸絕﹐仍是作五言古手段。」此評無論當否﹐卽太白五言不拘屬對﹐子美七律多扌幻體﹐從來作者﹐亦不深尙﹐卽用五言古體爲絕句﹐亦足貴耶﹖

《藝苑卮言》云「『東風搖百艸』﹐『搖』字稍露崢嶸﹐便是句法爲人所窺。『朱華冒綠池』﹐『冒』字更捩眼。」前輩詎昧下字之工﹐恐斫雕喪朴﹐故於此兢兢。鍾﹑譚之於「煙花換客愁」﹐「桃李務靑春」﹐「白足傲履襪」等句﹐中間一字﹐極意闡揚﹐乃嗤前人閱詩疏鹵也。

鍾目韓退之《琴操》爲眞《風》《雅》﹐未敢信﹐三唐樂府中當稱傑耳。

然古《琴操》多僞作﹐佳者自少。

竟陵酷賞艷情﹐或嫌其蕩﹐而不知無傷於雅也。務去陳言﹐多贊其功﹐而不知實深爲厲也。以上三十三條﹐是其立說謬者。

二子言詩﹐予摘錄大略﹐要指悉見﹔中多所遺﹐亦不欲極盡。自弘﹑正﹑嘉﹑隆間六七君子振興雅則﹐由玆氵斥古﹐歷於唐﹑漢﹐代革十數﹐歲經千載﹐而能遠弘久斬之澤﹐豈徒「永嘉之末﹐復聞正始之音」耶﹖然不及百年﹐其所經建者大壞﹐迷陽足﹐不復可掃。故正聲之衰也﹐百人挽之而不足﹔庸音之放也﹐一人倡之而有餘。於鱗有言﹐亦惟天實生才不盡。蓋積气旣薄﹐英哲愈少﹐江河不返﹐鍾氏代興。興言及玆﹐置筆而已。庚之十月七夜。

○詞曲

《西廂傳奇》凡四種﹐王﹑關稱最﹐而詞多出董解元記。董詞稍質於王﹐風趣不及﹐沈刻過之。李日華﹑陸天池俱稚兒號嗄耳。然董詞今失其腔﹐𨿽老樂工不辦入弦索。至於綺思雋語﹐窮工極幽﹐而仍不失本色﹐卽元﹑明大家﹐辦此亦少。相傳董金人﹐或云元人。王曲「南海水月觀音現」﹐本董句﹐而有田水月攺王本「現」字作「院」字﹐卽此可證其非。田水月本攺《北西廂記》最訁孛謬﹐舉一端耳。合田水月成「渭」字﹐當是市傭僞托徐天池。然天池於詞家亦本非正派﹐《四聲猿》正復筆粗墨燥﹐皮相謂之元耳。

《艸堂詩餘》有胡浩然者﹐最粗俗可厭。亦有一二致語﹐如《傳言玉女》元宵詞云「嬌羞向人﹐手玉梅低說﹐相逢長是﹐上元時節。」

範希文詞「天淡銀河垂地」﹐此語最佳。或作「天漢」﹐風味頓減。且銀河卽漢﹐又不應疊用﹐當是「淡」字無疑。

詞家刻意﹑俊語﹑濃色﹐此三者皆作者神明。然須有淺淡處平處﹐忽著一二乃佳耳。如美成秋思﹐平敍景物已足﹐乃出「醉頭扶起寒怯」﹐便動人工妙。

男子多作閨人語。孫夫人﹐婦人耳﹐《燭影搖紅》詞乃更作男相思詞﹐亦一創也。其詞亦甚精刻淒惋﹐𨿽慧男子所不及。

《北西廂》古本﹐陳實點定者爲佳﹐別本多所攺竄﹐寢離其故。如《董西廂》﹕「我甚恰才見水月觀音現」﹐語頗妙﹐而實甫仍之。俗本攺「現」作「院」﹐與上「家」字耦﹐必欲爲村塾聯對耶﹖又如易「東閣玳筵開」爲「帶煙」者﹐亦復類此。又如易「馬兒行」爲「逆逆行」﹐穿鑿可笑。此類正多。至於平去入三聲﹐𨿽有陰陽﹐而作者筆墨所至﹐亦不盡拘﹐亦欲歌者神明其際﹐乃悉用纖微繩之﹐因以竄易古本﹐誕哉﹗

李易安春情﹕「淸露晨流﹐新桐初引。」用《世說》全句﹐渾妙。嘗論詞貴開宕﹐不欲沾滯﹐忽悲忽喜﹐乍遠乍近﹐斯爲妙耳。如遊樂詞﹐微須著愁思﹐方不癡肥。李春情詞本閨怨﹐結云「多少遊春意」﹐「更看今日晴未」﹐忽爾拓開﹐不但不爲題束﹐並不爲本意所苦﹐直如行舒捲自如﹐人不覺耳。

前半泛寫﹐後半專敍﹐盛宋詞人多此法。如子瞻《賀新涼》後段只說橊花﹐《卜算子》後段只說鳴雁﹐周淸眞寒食詞後段只說邂逅﹐乃更覺意長。

柳屯田情語多俚淺。如「祝告天發願﹐從今永無拋棄」﹐開元曲一派﹐詞流之下乘者也。

成都楊愼作長短句﹐有沐蘭浴芳﹑吐含雪之妙﹐其流麗映﹐足雄一代﹐較於《花間》《艸堂》﹐可謂俱撮其長矣。楊初以博洽名﹐當時有子之目。

而長篇鉅什﹐顧以蕪累纖靡而失之﹐迹其獵彈射﹐亦多所掛漏﹐未足稱功﹐瑕不勝摘。獨於塡詞﹐染筆稱俊﹐豈其技之獨工﹐抑詞有別腸耶﹖

「撞」字讀平聲。楊愼《望江南》詞﹕「霜景霽﹐何處遠鐘撞﹖」王實甫《西廂記》﹕「梵王宮﹐夜撞鐘。」撞亦平聲。乃所謂田水月本攺作「夜聲鐘」﹐不徒不識撞可讀平﹐乃「聲鐘」竟是何等語﹖田水月攺《西廂》﹐訁孛處多如此類云。

《詩藪》云「宋以詞自名﹐宋所以弗振也﹔元以曲自喜﹐元所以弗永也。」予以爲非也。夫格由代降﹐體騖日新﹐宋﹑元詞曲﹐亦各一代之盛制。必謂律體以下﹐舉屬波流﹐則漢宣論賦﹐已比鄭﹑衛﹔李白舉律﹐亦自俳優。是則言必四而篇必《三百》﹐乃爲可耳。且嗣宗斥三楚秀士﹐亦云荒淫﹐是《楚辭》且應廢﹐況下此耶﹗

曲至臨川﹐臨川曲至《牡丹亭》﹐驚奇環壯﹐幽艷淡沲﹐古法新制﹐機杼遞見﹐謂之集成﹐謂之詣極。音節失譜﹐百之一二﹐而風調流逸﹐讀之甘口﹐稍加轉換﹐便已爽然。雪中芭蕉﹐政自不容割綴耳。「不妨扌幻折天下人嗓子」﹐直爲抑臧作過矯語。今唱臨川諸劇﹐豈皆嗓折耶﹗而世之短湯者﹐遂謂其了不解音。

又有劣手﹐鋪詞全乖譜法﹐借湯自解﹐擬托後塵。賓裏之形﹐政資一噱。又如使事造語﹐不求盡解﹐托寄諧諢﹐故作迂癡﹐皆神化所至﹐匪夷之思。乃有苦駁開棺﹐謂是明制律例﹐入宋不合者。此類頗多﹐抑又從人談夢﹐不足道矣。

《北西廂記》﹕「請字兒不曾出聲﹐去字兒連忙答應。」形容君瑞急色﹐政以不入理見佳。或謂請未出聲﹐如何答去﹐攺作「請字兒方才出聲」﹐索然無味。

識乖名通﹐屈殺古人幾許。此讀《漢》之詩﹐而謂周果無遺民也。曉此﹐凡百俱不瞀﹐豈文章一端耶﹗

楊用修婦﹐亦工樂府﹐今刻有《楊夫人詞余》五卷。《一枝花》「天宮賜福辰」一套﹐整麗有法﹐韻調俱葉﹐大有元人風格之妙。又《點絳唇》「嬌馬吟鞭」一套﹐落落疏縱。「錦纜龍舟」一套﹐本元喬孟符《揚州夢》而略加攺筆﹐气頗豪宕。此三套﹐似非婦人所辦﹐恐是用修筆﹐誤夫人耳。余作有佳處﹐而用韻雜﹐調多舛。如《黃鶯兒》第四五句云「玉砌雕欄﹐翠袖花鈿」﹐乖隔便遠。九疊《悲秋辯》﹐乃不成句。「費長房縮不盡相思地﹐女媧氏補不完離恨天」﹐語雋﹐而《藝苑卮言》稱之。然不著誰作古句﹐夫人掩之耶﹖刻本附單詞小令頗多﹐間雜淫褻﹐倡條冶葉之气﹐大家非宜﹐的是滇戍白綾衤戒醉墨耳﹐不足自污閨洙泗﹐余故辯之。用修壽內詞云「女洙泗﹐閨鄒魯。」

北腔無入聲﹐《中原音韻》所以孤行於元世也。自南曲有入聲而四聲始完﹐遂有純用入聲叶韻腳者﹐如《浣紗記》「髙會玳筵列」之類﹐予《南曲正韻》載之已詳。《幽閨記》「山徑路幽僻」一套﹐韻腳仍以入聲分作平上去。蓋此記施君美作﹐施元末人﹐𨿽作南曲而尙沿北譜。後之作者﹐此蔽亦多﹐審音之士﹐斯當正者也。

詞有《瑞鷓鴣》﹐七言八句﹐平聲韻﹐與七言律詩無異。胡明瑞云「詞人以所長入詩﹐其七言律﹐非平韻《玉樓春》﹐卽襯字《鷓鴣天》。」然《玉樓春》無平韻者﹐《鷓鴣天》無襯字者﹐是不知有《瑞鷓鴣》﹐而彊以臆說附會耳。

《二郎神慢》﹐引子也。勿作過曲唱﹐如「幽閨拜新月﹐西樓心驚顫」是也。

《二犯江兒水》是南曲﹐勿作北唱。《點絳唇》第四字不叶韻者﹐政與詩餘調同。

此亦是南引子﹐勿作北唱﹐如《琵琶》「月淡星稀」是也。

《藝苑卮言》云「塡詞小技﹐尢爲謹嚴。」夫詞宜可自放﹐而元美乃云「謹嚴」﹐知詩故難作﹐作詞亦未易也。柴虎臣云「指取溫柔﹐詞歸醞藉。暱而閨帷﹐勿浸而巷曲﹔浸而巷曲﹐勿墮而村鄙。」又云「語境則咸陽古道﹐汴水長流﹔語事則赤壁周郎﹐江州司馬﹔語景則岸艸平沙﹐曉風殘月﹔語情則紅雨飛愁﹐黃花比瘦。」可謂雅暢。

《琵琶念奴嬌序》「長空萬里」一套﹐風藻流麗﹐詞亦淸壯。何元郎謂無蒜酪呵之﹐不知曲中須帶蒜酪气者﹐政可言北曲耳﹐以其肇自金﹑元故耳。若南曲源本詩餘而來﹐政無須此。可觀南北之別﹐比於樂府《淸商》《子夜》與《鼓角》《橫吹》﹐亦各領一派耳。

偶於客坐聞論漢蔡邕不孝不義不忠者﹐詰其故﹐則據《琵琶記》及《三國演義》諸書耳。予時微引蔚宗書﹐欲爲邕解﹐而客刺刺不得休﹐遂不復辯。因念伯喈忠孝之士﹐載在舊史﹐本末昭然﹐奚足深辯。第悲逢掖之士﹐而目不親書﹐漫述傳奇﹐據爲掌故﹐乃彥旣誕﹐曾無恧顏。昔沈長卿嘗嗤客談韓信與項羽搏戰﹐事甚轟赫﹐以爲讀《史記》不熟。蓋十四埋伏等事非正史﹐客談乃本於《千金記》耳。語載《弋說》中﹐與客詈伯喈政相類。至於有才之士﹐往往苛於尙論﹐鍛煉古人﹐多獲陰譴。如稗官所載楊鐵崖攺詩得子﹐及書生題漢髙祖廟被殛事。予之書此﹐一爲不學妄語之箴﹐一爲多才逸口之戒﹐旣以自省﹐亦欲傳之家子弟也。

陳仲醇《品外錄》載唐鄭府君夫人崔氏合墓志銘﹐秦貫之所撰也。陳因據此辧《會眞》之誣﹐洗雙文之辱﹐用意可謂長者。後余見此扌﹐楷書微兼隸體﹐筆意遒古﹐而辭亦質雅﹐第志稱府君諱遇不諱恆。而眉山黃恪復以《會眞》年月參之此碑﹐所謂夫人崔氏者﹐其生年尙長雙文四歲。蓋滎陽﹑博陵﹐世通婚媾﹐志中崔﹑鄭﹐不必便爲鶯﹑恆。仲醇第欲爲雪崔之地﹐而弗深考耳。

淸河﹑博陵本不偕老﹐實甫譜至《驚夢》而止﹐不失《會眞》本來始末﹐且見情場幻境﹐微寓指示。漢卿續之﹐不但文筆不稱﹐亦大失作者指趨所托矣。

●自敍

《詩辯坻》四卷﹐作於乙之首春﹐成於壬之杪冬﹐首尾八年﹐𨿽中多作輟﹐然用意亦勤矣。其初猶多﹐芟得簡。蓋古人神明﹐筆未易鬯﹐貴覽之者一隅知反﹐故無取多焉。書成﹐以示客金子。金子嘆曰「美矣備矣﹐理而暢﹐旨微而顯﹐語簡而賅﹐辭修而雅﹐可以衷羣淆﹑掩先哲矣。抑予微欲爲子扌之也﹐古詩多言理﹐而頌爲尢﹐後多敍情事﹐述風景﹐而理則槪乎未聞﹐將毋四詩之緒獨頌廢耶﹗且宋詩多理學﹐宜可繼頌﹐而今酷病之﹐何歟﹖」予曰「後世未嘗無頌也﹐調不侔耳。漢《唐山歌》﹐肅穆深永﹐《練時日》諸篇﹐陟降仿佛﹐皆頌之遺也。魏﹑晉而下﹐以逮於唐﹐郊祀祀先﹐多有制作﹐𨿽不逮古﹐而盛徳形容之意亦可以見﹔至於奉詔應制之篇﹐陪祀升壇之作﹐亦多應義理﹐典誥同風﹐是古頌之音失傳而頌之義無廢也。宋詩俚露﹐不但言理﹐卽敍事述情﹐往往而是﹐故不得謂漢後無頌而獨以宋繼頌耳。以爲漢後人談理終不及古﹐則誠然。然文緣世降﹐亦不獨頌之不逮古耳。」曰「論詩者多尙含蓄﹐惡訐露﹐然《鶉奔》《相鼠》《巧言》《巷伯》以及《板》《蕩》之篇﹐其指何絞而辭何迫﹐夫非《三百》之遺音耶﹖」曰「是誠然已﹐抑予所論者文也﹐古經之傳﹐豈能優劣﹗倘就文而論之﹐知必不以訐露爲工也。『人之無良﹐我以爲君』﹐何如『展如之人兮﹐邦之緩也』之婉而微矣。舉此一端﹐可觀其餘已。且予所論近體也﹐非古也。律絕之體﹐旨歸醞藉﹐《選》體之善﹐妙於腴雅﹐歌行樂府﹐亦稍縱矣。倘有人焉﹐涉子﹑頑之凶﹐丁厲﹑幽之亂﹐而發爲四言﹐予又烏能禁其絞且迫焉﹖且予所論者又正也﹐非變也。若子所舉是變風雅也﹐正則亡是已。故記曰﹕『七介以相見﹐不然則已愨﹔三辭三讓而至﹐不然則已蹙。』故禮有儐詔﹐樂有相步﹐溫之至也。夫禮以坊淫主嚴﹐樂以導和主寬﹐而詩者樂之用也。主嚴者尙惡迫﹐而況導和之具﹐爲樂之用者。是故含蓄者﹐詩之正也﹐訐露者﹐詩之變也。論者心衷夫正而後可通於變也。」曰「詩貴性靈﹐性靈貴質素﹐不貴華采。而子之辯無辭﹐且柰何﹗」曰「人之性靈﹐亡不具也。質素華采﹐其致一也。請以衣裳而譬之﹕子事父母﹐衣不純素﹐以爲孝也。父母沒﹐苴衰而繩纓﹐亦以爲孝也。豈曰衰服爲性靈﹐而不純素者之非性靈也。農而衤發衤﹐士而韋布﹐升爲天子﹐斯衤衣玉藻矣。如子之云﹐則山龍藻火﹐舜之無性靈也久矣。﹝lz﹞

是故緣情而述文﹐因事以制體﹐質素華彩﹐亦各攸當而已。」曰「然。子之論具是已﹐然觀其書﹐比句剔字﹐細碎已甚。」曰「唯唯。夫碎則予何辭焉。文所以載道也﹐而予取古人筆墨之良苦而掎摭之﹐將比文事於一權﹐予罪深矣。

夫碎則予何辭焉。」曰「聞子取乎坻之名﹐曰『用則實五稼﹐飽邦民』﹐而烏取乎碎其果爲糞壤耶﹖」予笑曰「道在屎溺﹐何慮糞壤﹗抑以其辭﹐則《六經》同於玩物焉。苟精其義﹐卽一藝可以彌性焉﹐貴求指歸所存而已。是在覽者﹐非予之責。」旣與客金子論之﹐遂退而敍之﹐附於篇末﹐明梗槪焉。

