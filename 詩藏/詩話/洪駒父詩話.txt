宋詩話輯佚﹟洪駒父詩話宋洪芻

一﹑太白贈杜甫詩

世謂杜﹝子美﹞➀集中贈﹝李﹞➁太白詩最多﹐而李集初無一篇與杜者。按段成式《酉陽雜俎》云「李集有《堯祠贈杜補闕》➂者﹐老杜也。其詩曰﹕『我覺秋興逸﹐誰言➃秋气➄悲﹖山將落日去﹐水與➅晴相➆宜。。。。。。。云➇歸碧海少﹐➈雁度➉靑天遲。⑾相失各萬里﹐茫然空爾思。』不獨飯顆山﹝頭﹞⑿之句也。」﹝《叢話》前五﹑《能攺齋漫錄》《辧誤錄》下﹞

案﹕吳曾《能攺齋漫錄》五及嚴有翼《藝苑雌黃》均舉《太白集》中《沙丘城下寄杜甫》一詩﹐《藝苑雌黃》於此詩外﹐更舉《魯郡東石門送杜二甫詩》。但洪邁《容齋隨筆》卷三《李杜往來詩》條亦謂「太白與子美詩略不見一句﹐或謂《堯祠亭別杜補闕》者是也﹐乃殊不然﹐杜但爲右拾遺﹐不曾任補闕。兼自諫省出爲華州司功﹐迆邐避難入蜀﹐未嘗復至東州﹐所謂飯顆山頭之嘲﹐亦好事者所撰耳。」今備舉以待考。

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《能攺齋漫錄》「子美」二字。

➁《能攺齋漫錄》有「李」字。

➂案﹕《酉陽雜俎》十二作《祠亭上宴別杜考功》。

➃《全唐詩》六「言」作「云」。

➄《酉陽雜俎》《全唐詩》「气」作「興」。

➅《酉陽雜俎》「與」作「興」。

➆《能攺齋漫錄》《酉陽雜俎》《全唐詩》「相」作「空」。

➇《酉陽雜俎》「云」作「煙」。

➈《酉陽雜俎》《全唐詩》「少」作「夕」。

➉《全唐詩》「度」作「沒」。

⑾《酉陽雜俎》《全唐詩》「遲」作「外」。

⑿《能攺齋漫錄》有「頭」字。

二﹑李白蜀道難本事

《新唐書﹟嚴武傳》云「武在蜀放肆﹐房琯以故宰相爲部內刺史﹐武踞慢不爲禮﹐最厚杜甫﹐然欲殺甫數矣。李白作《蜀道難》乃爲房與杜危之矣。」《新唐書》據範攄《雲溪友議》言之耳。按《唐書》《摭言》載李白始自西蜀至京﹐道未甚振﹐因以所業贄謁賀知章﹐知章覽《蜀道難》一篇﹐曰「子謫仙人也。」按白本傳﹐天寶初因吳筠被召亦至長安﹐時往見賀知章﹐則與嚴武帥蜀歲月懸遠。嘗見李集一本﹐於《蜀道難》題下注﹕「諷章仇兼瓊也。」考其年月近之矣﹐謂危房﹐杜者非也。《新唐書》第弗深考耳。﹝《叢話》前五﹞

三﹑杜詩注

世所行注老杜詩﹐云是王原叔﹐或云鄧愼思﹐所注甚多疏略﹐非王﹑鄧書也。其甚紕繆者﹐﹝佛經稱善巧方便僧璨﹑惠可二祖師名。故詩曰「何階子方便」﹐又曰「吾亦師璨➀可。」注乃云「子方﹐田子方。璨可﹐詩僧。」﹞➁顧愷之小字虎頭﹐維摩詰是過去金粟如來﹐故《乞瓦棺寺顧愷之畫摩詰像詩》卒章云「虎頭金粟影﹐神妙獨難忘。」注乃➂云「虎頭﹐僧像﹔金粟﹐金地當飾。」此殊可笑也。➃余嘗見一老書生﹐忘其姓名﹐自言注老杜詩﹐取而觀之﹐注「紈袴不餓死﹐儒冠多誤身」云「冠﹐上服﹐本乎天者親上故稱冠﹐譬之君子。袴﹐下服﹐本乎地者親下故舉袴﹐譬之小人。」𨿽不爲無理﹐然穿鑿可笑。﹝《叢話》前九﹑《能攺齋漫錄》五《辧誤錄》下﹞

案﹕吳曾《能攺齋漫錄》僅引顧愷之一節﹐謂「考《世說》乃謂顧愷之爲虎頭將軍﹐。。。。。。知『虎頭』非小字」。

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《少陵集》「吾」作「余」﹐「璨」作「粲」。

➁筩攺齋漫錄》﹝辧誤錄﹞無此語﹔《歷代》四十二僅引此數語。

➂《能攺齋漫錄》「注乃」作「乃注」。

➃《能攺齋漫錄》五﹝辧誤錄下﹞引至此。

四﹑杜詩黑暗解

老杜詩「黑暗通蠻貨」﹐黑暗﹐犀角也﹔波斯國謂象牙爲白暗﹐犀角爲黑暗﹐並見《酉陽雜俎》。﹝《叢話》前九﹞

案﹕此節可參閱《聞見後錄》十九。

五﹑杜韓詩用歇後語

世謂兄弟爲友於﹐謂子孫爲貽厥者﹐歇後語也。子美詩曰「山鳥山➀花皆➁友於」﹐退之詩「誰➂謂貽厥無基址➃」﹐﹝𨿽﹞➄韓﹑杜﹝亦﹞➅未能免俗﹐﹝何也﹖﹞➆﹝《叢話》前十二﹑《野客叢書》二十﹞

案﹕吳幵﹑吳曾並據《南史》劉湛友於素篇﹐《北史》李謐事兄盡友於之誠﹐及陶淵明詩﹕「一欣侍溫顏﹐再喜見友於」﹐謂子美亦有所本。朱翌《猗覺寮雜記》上﹐復據晉《五行志》何曾曰「國家無貽厥之謀」﹐謂退之用字亦有所本。是歇後之語不始杜﹑韓。故王楙云「自東漢以來多有此語。」

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《野客叢書》「山」作「幽」。

➁《少陵集》「皆」作「共」。

➂《全唐詩》十二「誰」作「豈」。

➃《野客叢書》《優古堂詩話》《能攺齋漫錄》均引杜詩不引韓詩。

➄《野客叢書》有「𨿽」字。

➅《野客叢書》無「亦」字。

➆《野客叢書》無「何也」二字。

六﹑杜甫送惠二詩

劉路左車爲予言﹐嘗收得唐人雜編時人詩冊﹐有送《惠二歸故居詩》云「惠子白駒瘦﹐歸溪惟病身。皇天無老眼﹐空谷滯斯人。崖蜜松花白﹐山杯竹葉新。柴門了生事﹐黃綺未稱臣。」眞子美語也。白駒或作驢字。﹝《叢話》前十三﹑《玉屑》十四﹞

七﹑柳子厚鄭谷詩格髙下

東坡言鄭谷詩「江上晚來堪畫處﹐漁人披得一蓑歸」﹐此村學中詩也。子厚云「千山鳥飛絕﹐萬徑人蹤滅。孤舟蓑笠翁﹐獨釣寒江雪」﹐信有格➀也哉﹗殆天所賦不可及也。➁﹝《叢話》前十九﹑《詩林》一﹑《玉屑》十五﹑《名言》三﹞

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《東坡題跋》二「信有格」作「人性有隔」。

➁《名言》作「詩格淸超﹐勝鄭作遠矣」。

八﹑常建詩

丹陽殷璠撰《河嶽英靈集》﹐首列常建詩﹐愛其「山光悅鳥性﹐潭影空人心」之句﹐以爲警策。歐公又愛建「竹徑通幽處﹐禪房花木深」﹐欲效建作數語﹐竟不能得﹐以爲恨。予謂建此詩全篇皆工﹐不獨此兩聯而已。其詩曰「淸晨入古寺﹐初日照髙林。竹徑通幽處﹐禪房花木深。山光悅鳥性﹐潭影空人心。萬籟此俱➀寂﹐但聞➁鐘磬音。」﹝《叢話》前二十﹑《竹莊》十二﹑《玉屑》十﹐又十五﹞

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《竹莊》《唐紀》三十一「俱」作「都」。

➁《竹莊》《唐紀》「聞」作「余」。

九﹑一方明月可中庭

山谷至廬山一寺﹐與羣僧圍鑪﹐因舉《生公講堂詩》末云「一方明月可中庭」﹐一僧率爾云「何不曰『一方明月滿中庭。』」山谷笑去。﹝《叢話》前二十﹑《詩林》一﹞

一○﹑樂天詩艸

世傳樂天詩云「文誇蓋世➀徒爲雨﹐命壓人頭不柰何。」予見李侍郎家收得樂天墨迹詩艸﹐乃云「病壓人頭」。﹝《叢話》前二十一﹞

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《全唐詩》十六「文誇蓋世」作「詩稱國手」。

一一﹑唐彥謙詩

山谷言﹐唐彥謙詩最善用事﹐其《過長陵詩》云「耳聞明主提三尺﹐眼見愚民盜一杯。千古腐儒騎瘦馬﹐灞陵斜日重回頭。」又《題溝➀津河亭》云「煙橫博望乘槎水﹐月上文王避雨陵」。皆佳句。﹝《叢話》前二十二﹑《詩林》二﹞

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《唐紀》六十八﹑《全唐詩》二十五「溝」作「蒲」。

一二﹑木蘭詩

《古樂府﹝木蘭篇﹞》➀「願馳千里明駝足﹐千里送兒還故鄕」。➁「明」字多誤作「鳴➂」﹐﹝《酉陽雜俎》謂世傳「明駝千里腳」﹐謂﹞➃駝臥腹不帖地屈足➄﹐漏明則行千里。➅﹝《叢話》前二十三﹑《能攺齋漫錄》七﹞

案﹕胡仔云「余《讀古樂府木蘭篇》云﹕『願馳千里足﹐送兒還故鄕』﹐止此而已。駒父乃云如此﹐疑其誤也。」又吳曾云「《朝野僉載》云﹕後魏文帝定四大姓﹐李氏恐不入四姓﹐李氏夜乘明駝至洛﹐時四姓定訖﹐故人謂之駝李氏。」明駝事又見此﹐乃知駒父偶忘此事。

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《能攺齋漫錄》無此三字。

➁《能攺齋漫錄》作「願得明駝歸故鄕」。

➂《能攺齋漫錄》作「今本明作鳴﹐非是」。

➃《能攺齋漫錄》有此語。

➄《能攺齋漫錄》作「駝臥屈足腹不著地」。

➅《能攺齋漫錄》「則行千里」作「最能遠行」。

一三﹑未雩何龍

牧之﹝云﹞➀「未雩何龍」﹐鮑欽止謂予言古本是「未云何龍」﹐當以此爲是。﹝《叢話》前二十三﹑《履齋示兒編》二十二﹑《歷代》十九﹞

案﹕《夢溪筆談》十四亦言杜牧《阿房宮賦》誤用龍見而雩事。

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《履齋示兒編》有「云」字。

一四﹑丁晉公屬對律切

潘子眞爲予言﹐晉公詩「綠楊➀垂手舞﹐黃鳥緩聲歌」﹐樂府有大垂手小垂手﹐前緩聲後緩聲﹐﹝故丁➁用之﹞➂﹐其屬對律切如此。﹝《叢話》前二十五﹑《玉屑》七﹑《履齋示兒編》二十﹑《宋紀》六﹑《名言》四﹞

案﹕孫奕云「美則美矣﹐其如綠楊無手何﹗終不若下句意渾成。」

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《宋紀》「楊」作「柳」。

➁《玉屑》「丁」作「予」。

➂《名言》無此四字。

一五﹑不借

荊公詩「窗明兩不借」。按史遊《急就章》云「裳韋不借﹐爲牧人。」顏師古《注》云「不借﹐小屨也﹐以麻爲之﹐其賤易得﹐人人各自有﹐不須假借﹐因而爲言。」又出揚雄《方言》亦曰「麻履謂之不借。」惟崔豹《古今注》云「不借﹐艸屨也。」﹝《叢話》前三十四﹞

案﹕此語亦見吳垌《五總志》。

一六﹑山谷父亞夫詩

山谷父亞夫詩自有句法。山谷書其《大孤山》《宿趙屯》兩詩﹐刻石於落星寺。兩詩警拔﹐世多見之矣。余記其《怪石》一絕句云「山鬼水怪著薜荔﹐天祿辟邪眠莓苔。鉤簾坐對心語口﹐曾見漢唐池館來。」➀老杜祖審言與沈﹑宋同時﹐詩極工﹐不在沈﹑宋下﹐故老杜詩云「吾祖詩冠古﹐同年蒙主恩」是也。山谷句法髙妙﹐蓋其源流有所自云。﹝《叢話》前四十七﹑《山谷詩注別集》下﹞

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀案山谷《和柳子玉官舍十首》云「山阿有人著薜荔﹐庭下縛虎臥黴苔。手磨心語知許事﹐曾見漢唐池館來。」故《山谷詩注》引《洪駒父詩話》後更有「或疑此十首亞夫作」之語。

一七﹑山谷記夢詩

﹝山谷﹞➀《記夢詩》云「眾眞絕妙擁靈君﹐曉然夢之非紛壇。窗中遠山是眉黛﹐席上橊花皆舞裙。借問琵琶得聞否﹖靈君色莊妓搖手。兩客爭碁爛斧柯﹐一兒壞局君不呵。杏梁歸燕空語➁多﹐柰此雲窗霧閤何﹗」余嘗問山谷﹐云「此記一段事也。嘗從一貴宗室攜妓遊僧寺﹐酒闌﹝劇﹞﹐➂諸妓皆散入僧房中﹐主人不怪也。故有『曉然夢之非紛紜』之句。」﹝《叢話》前四十七﹑《宋紀》三十三﹞

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀當有「山谷」二字。

➁《黃山谷內集》卷十一「空話」作「語空」。

➂《宋紀》無「劇」字。

一八﹑王荊公絕句

王荊公書一絕句於壁間云「竹裏編茅倚石根﹐竹莖疏處見前村。閒眠盡日無人到﹐自有淸風爲掃門。」蓋詩僧顯忠詩也。﹝《叢話》前五十七﹑《竹莊》二十一﹑《玉屑》二十﹞

一九﹑鬼詩

《酉陽雜俎》載鬼詩兩篇﹐山谷喜道之。其一曰「長安女兒踏春陽﹐無處春陽不斷腸。舞袖➀弓彎渾忘卻﹐蛾眉空帶九秋霜。」其二曰「流水涓涓芹努➁芽﹐織➂烏雙➃飛客還家。荒村無人➄作寒食﹐殯宮空對棠➅梨花。」﹝《叢話》前五十八﹑《總龜》後四十二﹞

﹣﹣﹣﹣﹣﹣﹣﹣﹣﹣﹣﹣﹣﹣﹣﹣

➀《竹莊》「舞袖」作「學舞」。

➁《玉屑》「努」作「吐」。

➂《竹莊》「織」作「野」。

➃《玉屑》「雙」作「西」。

➄《竹莊》「人」作「處」。

➅《玉屑》「空對棠」作「明月空」。

二○﹑萱艸與黃鶯

古今詩人﹐誤用忘憂爲萱艸﹐出谷遷喬爲黃鶯。按詩云「焉得諼艸﹐言樹之背。」諼﹐忘也﹐《詩》言焉得芳艸﹐可以忘憂﹐植之於北堂﹐本非庭萱也。《詩》曰「伐木丁丁﹐鳥鳴嚶嚶。出自幽谷﹐遷於喬木。」《注》云「嚶嚶﹐兩鳥聲也。」非鶯也。崔豹《古今注》云「萱艸忘憂」﹐與《禽經》稱「鶯鳩嚶嚶」﹐然要是後人傳會﹐非《詩》本意。﹝《叢話》後十三﹑《考古質疑》四僅引其論黃鶯事﹞

案﹕胡仔云「余觀《詩注》云﹕『諼艸﹐令人忘憂﹔背﹐北堂也。』《箋》云﹕『憂以生疾﹐恐將危身﹐欲忘之。』又《稽康養生論》云﹕『合歡蠲忿﹐萱艸忘憂。』李善引《毛萇詩傳》﹐與《詩注》同。然則駒父之言眞誤矣。」

二一﹑天棘解

天棘事了不可解。問魯直﹐魯直亦不解。問王仲至﹐仲至云﹕非煙非霧自一種物﹐出異書。然夢靑絲何謂也﹖疑夢乃蔓字傳寫誤。﹝《猗覺寮雜記》上﹞

案﹕朱翌云「余按《本艸》天門冬亦名顚棘﹐春生藤蔓如絲杉而細﹐正與詩合。天門冬名顚棘﹐故有天棘之稱。藤蔓細於絲杉﹐故有蔓靑絲之語。子美以對『江蓮搖白羽』﹐決是當時所見﹐頗肎以非煙非霧爲對耶﹖攺蔓爲夢﹐尢穿鑿。」又王觀國《學林》八所言亦與朱翌同。考羅大經《鶴林玉露》十謂﹕「譚浚明嘗爲餘言﹐此出佛書。終南長老入定﹐夢天帝贈靑棘之香﹐蓋言江蓮之香﹐如所夢天棘之香爾。此詩爲僧齊己賦﹐故引此事。余甚喜其說﹐然終未知果出何經。近閱葉石林《過庭錄》﹐亦言此句出佛書﹐則浚明之言宜可信。」然許彥周云「江南徐鉉家本云﹕『天棘蔓靑絲。』攺蔓爲夢﹐終涉牽彊。」

二二﹑欵乃

案﹕《漁隱叢話》前集十九謂﹕「《元次山集﹟欵乃曲》注云﹕『欵音襖﹐乃音靄﹐棹舡之聲。』洪駒父詩話謂欵音靄﹐乃音襖﹐遂反其音﹐是不曾看《元次山集》及山谷此碑而妄爲之音耳。」《履齋示兒編》十三﹐謂﹕「《廣韻》十五海欵音於攺反﹐相然譍也。謂之相然譍﹐則正得『一聲山水綠』之本意。當從駒父欵音靄乃音襖爲正。」二書對駒父所云﹐𨿽互有是非﹐然據是﹐可知《駒父詩話》有論柳子厚「欵乃一聲山水綠」之語。《冷齋夜話》卷二引洪駒父語﹐謂柳子厚詩曰「�﹝上欵下乃﹐下同﹞靄一聲山水綠」﹐�音奧。而世俗乃分�爲二字﹐誤矣。此又與《漁隱叢話》《履齋示兒編》二書所言不同﹐待考。

