

●續編﹟卷一

作詩話有數難﹕夫古今文人﹐篇什鱗萃﹐然玄珠在握﹐動嗟赤水之遺﹔碧樹周阿﹐或漏海人之网﹐此一難也。甄錄人物﹐互有主張﹐是以韋縠選才﹐不鈔老杜﹔房祺編集﹐獨闕遺山。於是目論致疑﹐耳食見責﹐又一難也。「︳謨定命」﹐辭固溫雅﹔吉甫作頌﹐語亦淸新。嗜好有偏﹐甄綜無定﹐此又一難也。季緒訶誚﹐士多謗傷﹔敬之稱揚﹐人懷喜悅。嗜諛惡訐﹐自古而然﹐此又一難也。操千曲而後曉聲﹐觀千劍而後識器﹐自非然者﹐孰能平理若衡﹐照辭如鏡﹖是以坡公誤徐凝爲惡詩﹐鍾嶸列陶濟於中品﹐是非顚倒。物論貝嗤﹐此又一難也。

金元兩代詩人﹐當推遺山爲大家。遺山生長並州﹐登宣宗興定五年進士。貞佑初始南渡河﹐嗣是周流齊﹑魯﹑燕﹑趙﹑晉﹑魏間幾三十年﹐歷官鎭平﹑南陽令﹐至尙書省左司員外郎。金亡﹐北歸不仕。其交遊見於集中者﹐如楊云翼﹑趙秉文﹐則金之鉅卿也﹐朝士如雷淵﹑麻九疇﹑王渥﹑李汾﹑李氏四桂﹐耆宿如趙江漢﹑王滹南﹑辛敬之﹑馮叔獻﹐後生如郝伯常﹐詩友如秦簡夫﹑靖南湖﹐酒友如劉紫薇﹑陳秀玉等﹐皆一時豪俊﹐遺山無不與之款接。遺山生逢易代﹐至性天成﹐每云「家貧親已老﹐形瘵心欲死。」又云「我行潁川道﹐永念負甘旨。」《金亡後卽事》云「西風一掬孤臣淚﹐叫斷蒼梧日暮云。」《女幾山懷溪南辛老》云「欲就溪南問遺事﹐不禁衰涕落煙霞。」君親朋舊之懷﹐往往見諸歌詠。至其爲學﹐則云「先儒骨已朽﹐百罵不汝讎。胡爲文字間﹐刮垢生瘢疣。」其泯絕門戶攻訐之私﹐尢爲後人所不及。嘗志欲修金史而未果﹐乃築野史亭﹐成《中州》一集﹐凡百餘年來南北鉅儒節士﹐网羅散失﹐記載靡遺﹐自云「此書成﹐𨿽溘死道傍無憾。」又詩云「濕薪煙滿眼﹐破硯冰生髭。造物畱此筆﹐我貧復何辭。」惓惓故國﹐可謂至矣。錢名山嘗言「遺山之後﹐未有遺山。」殆不僅以其文字言乎﹖

遺山七言古歌行﹐開闔動宕﹐馳驟奔放﹐蓋所謂「挾幽並之气」﹐此爲第一。如《虞阪行》《南溪》《赤壁圖》《秦川圖》《寄溪南詩老辛敬之》《蕭仲直長史齋》《荊棘中杏花》《贈別孫徳謙》《贈張彥遠》《此日不足惜》《送希顏赴西臺兼寄李汾長源》《湧金亭示同遊諸君》《泛舟大明湖》《遊泰山》《西樓曲》《隋古宮行》《天門引》《蛟龍引》《解劍行》等可二十篇﹐讀之神爲之王。且篇中往往雜糅唐宋人句﹐如「黃鶴一去不復返」﹑「白鷗萬里誰能馴」﹑「事殊興極幽思集」﹑「天澹雲閒今古同」﹑「管城初無食肉相」﹑「黃帽非供折腰具」﹐恰如自出機軸﹐無襞積痕﹐此其獨長也。其次爲七言律﹐又其次爲五言古﹐亦瀏亮閒婉。至五言絕﹐多率易﹐不足觀。七言絕﹐題畫詩十居五六﹐亦無甚佳思矣。

遺山七律﹐篇篇鉤勒﹐字字辟灌﹐而尢工於隸事。如雲﹕「只知河朔歸銅馬﹐又說臺城墮紙鳶。」此詠白撒得河北降將﹐及哀宗突圍北走﹐命白撒攻新衛取糧﹐爲元將史天澤所敗事也。「石苞本不容孫楚﹐黃祖安能貸禰衡。」此詠李汾被武仙脇迫﹐絕命而死事也。「壯志相如頭碎柱﹐赤心嵇紹血沾衣。」此詠王渥赴宋議約﹐及忠忽烈援汴﹐兵敗﹐渥死難事也。其他寫情寫景者﹐云「華表鶴歸應有淚﹐銅盤人去亦無心」﹑「傷時賈誼頻流涕﹐臥病王章自激昂」﹑「華胥夢破靑山在﹐《梁父》吟成白髮催」﹑「黃花自與西風約﹐白髮先從遠客生」﹑「淹畱歲月無餘物﹐料理塵埃有此杯」﹑「黃菊有情畱小飲﹐靑燈無語伴微吟。﹑」春寒春暖花如故﹐年去年來老漸催「﹑」春風碧水雙鷗靜﹐落日靑山萬馬來「﹑」蕩蕩靑天非向日﹐蕭蕭春色是他鄕「﹐諸聯感時觸事﹐淒人心脾。《甌北詩話》譏其」書卷不多﹐不如蘇陸之博大「。余曰正惟其不多﹐故能精切如此。譬之用兵﹐苻堅百萬之師﹐不敵謝公八千之眾﹐在精而不在多也。紀律不諳﹐形勢不審﹐𨿽蜂屯蟻聚﹐又安用哉﹖

昔人評遺山詩﹕」不使奇字﹐新之又新﹔不用晦字﹐深之又深。「遺山亦自言﹕」功夫到方圓﹐言語通眷屬。「見《與張仲傑論文詩》。又《自題》云﹕」共笑詩人太瘦生﹐誰從慘淡得經營。千秋萬古回文錦﹐只許蘇娘讀得成。「又《後論詩》云﹕」不信驪珠不難得﹐試看金翅擘滄溟。鴛鴦繡了從教看﹐莫把金鍼度與人。「皆自道其功力﹐並喜獨得詩中奧旨也。

遺山詩全得力於杜。如雲﹕」長鯨駕空海波立﹐老鶴叫月蒼煙愁。「此效」豫章翻風白日動﹐鯨魚跋浪滄溟開「句法也﹔《贈常山侄》云﹕」黑鷹破殼自神駿﹐黃犢放腳須跳梁。「此效」驊驑作駒已汗血﹐鷙鳥舉翮連靑雲「句法也。其《論詩絕句三十首》﹐於山谷﹑後山頗多不滿﹐故云﹕」論詩寧下涪翁拜﹐未作江西社里人。「《題中州集》云﹕」北人不拾江西唾﹐未要曾郎借齒牙。「指曾攺忄造選宋詩也。然亦有摹杜太似之病﹐如《紀子正杏園宴集》云﹕」未開何所似﹐乳兒粉妝深「﹑」絳唇半開何所似﹐裏中處女東家鄰「﹑」就中爛漫尢更好﹐五家合隊虢與秦「數語﹐全效《麗人行》。

遺山詩復句最多﹐《甌北詩話》已備舉之。余觀其古風﹐結處格調相同者亦不少﹐如《趙和卿醉歸圖》云﹕」好著蹇驢馱我去﹐與君同醉杏園春。「《崔夢臣北上》云﹕」他日南歸吾未孝﹐與君同醉晉溪春。「《送詩人秦簡夫歸蘇墳別業》云﹕」蹇驢馱入醉鄕去﹐袖中知有眉山春。「《贈答趙仁甫》云﹕」都門回首一大笑﹐袖中知有江南春。「《南冠行》云﹕」安得酒船三萬斛﹐與君轟飲太湖秋。「

《滹南遺老集》五十六卷﹐元初金遺民王若虛﹝從之﹞著。集有詩話三卷﹑雜文及詩一卷。詩古今體只二十四篇而已﹐餘皆爲辯論羣經子史之可議者﹐如論《春秋》」宋災伯姬卒「及《檀弓》」子上不喪出母「﹐闡發權變之宜﹐足破古人解經之陋﹐尢爲有功世道。詩話所尊者惟杜﹐杜之後惟樂天﹐於山谷﹑後山多所譏評。評山谷者﹐凡二十餘見﹐如雲﹕」荊公『兩山排闥送靑來』﹐讀之不覺其詭異。山谷云﹕『靑州從事斬關來。』又云﹕『殘暑已促裝。』此與『排闥』等耳﹐便令人駭愕。「又云﹕」詩人之語﹐詭譎寄意﹐固無不可。然至於太過﹐亦其病也。山谷《題惠崇畫圖》云﹕『欲放扁舟歸去﹐主人云是丹靑。』使主人不告﹐當遂不知乎﹖「俱言之成理﹐學詩者當深長思也。詩中有《題淵明歸去來圖》云﹕」拋卻微官百自由﹐應無一事掛心頭。消憂更藉琴書力﹐借問先生有底憂。「」名利醉心濃似酒﹐貪夫衮衮死紅塵。折腰不樂翻然去﹐此老猶爲千載人。「可知其好議論矣。遺山有《別王使君丈從之》詩云﹕」謝公每見皆名語﹐白傳相看只故情。「蓋爲汴京破後﹐滹南微服北歸而作。

《道園學古錄》五十卷﹐元奎章閣學士虞集著。首《在朝稿》二十卷﹐則爲開國時王公碑銘﹑哀誄之文﹔次《應制錄》六卷﹐則爲冊文﹑制誥﹑碑銘﹑題銘﹑題跋之類﹐有詩十餘篇﹔次《歸田錄》十八卷﹐則爲僑寓臨川時詩文﹑雜著﹔次《方外稿》六卷﹐則大率禪院﹑道觀之文也。史言元初大典冊皆出集手。覽觀其制﹐道園固爲一代作家﹐元初制度﹐亦頗可觀。道園嘗爲史官﹐熟於金﹑元掌故﹐所爲碑版文字﹐足爲史家討之助。玆標舉其二三﹕」女眞分族砦居﹐各爲部落﹐故其爲氏或以名﹑或以爵﹑或以官﹑或以裏。「﹝《髙魯公神道碑》文。﹞」凡禁近之臣分﹐服禦﹑弓矢﹑食飲﹑文史﹑車馬﹑廬帳﹑府庫﹑醫藥﹑卜祝之事﹐皆世守之。官𨿽盛貴﹐然一日歸至內廷﹐則執其事如故﹐至於子孫無攺。「﹝《宣徽院使賈公神道碑》。﹞」國初建大都﹐分侍衛﹑親軍爲列衛﹐布諸畿內。衛必有營﹐而特立孔子之廟﹐儒學在焉。衛之官﹐有都指揮使以至將帥偏裨﹐而特設儒學教授。衛官皆三歲一更﹐獨教授常在治所。「﹝《武衛新建先聖廟堂碑》。﹞又《元史楊朵兒只傳》《阿刺罕傳》皆取《楊襄湣公神道碑》《曹南王勛徳碑》文爲藍本。又《阿刺罕傳》」祖撥撒事太祖爲火而赤﹐又爲博而赤「﹐史不申敍其名稱﹐而《曹南王碑》云﹕」火而赤司服禦弓矢者﹔博而赤司烹餁者也。「《通鑑纂要》至元十七年﹕」以阿刺罕爲右丞相﹐率師十萬擊日本。「而《阿刺罕傳》云」十八年「﹑云」左丞相「﹑云」軍馬四十餘萬「﹐皆據《曹南王碑》言之也。道園文典重肅穆者﹐如《翰林學士承旨劉公神道碑》《江西行省平章政事伯撒裏惠政碑》《賀丞相墓志銘》《中書平章政事蔡國張公墓志銘》﹐皆煌煌鉅制也。其詩只淸婉而已。惟與範徳機善﹐見於其詩頗多。《題範徳機詩集》云﹕」抱膝長吟老範兄﹐寒巖古柏兩同淸。「《舟過淸江憶範徳機》云﹕」千載淸風東漢士﹐百年髙興盛唐詩。「《賦範徳機詩後》云﹕」玉堂妙筆交遊盡﹐投老江南隔死生。最憶崖州相值處﹐華星孤月海波淸。「則其人文采風流可想。範名槨﹐字亨父﹐《元史》附《虞集傳》。範亨父《徳機集》凡七卷﹐五言古體二卷﹑五言律絕合一卷﹑七言古體二卷﹑七言絕句一卷﹑七言律句一卷﹐爲臨川葛仲穆﹝雍﹞所編次。亨父詩﹐五言古句法典重﹐而時失於澀滯﹐其源出於顏光祿﹐如《袁州謁袁祠》云﹕」乘月泛修渚﹐淩晨訪崇臺。曾甍匝地起﹐疊觀淩雲開。「一起尢似。七言歌行﹐集中最擅勝場﹐如《題李白郎官湖》《王氏能遠樓》等篇﹐皆有謫仙風調。五言律句﹐多善狀難寫之景﹐如雲﹕」江翻垂木動﹐風過雜花回。「言樹木之影倒垂江中﹐因波翻而影動﹔雜花之香故已遠去﹐因風過而復回。妙在不說出」影「字﹑」香「字。又云﹕」浴鳧浮斷梗﹐過雁折危樓。「此言斷梗因鳧羣之浴而動蕩﹐雁以危樓髙聳故折攺其方向也。」浮「字﹑」折「字皆見其錘鏈之苦。

集中有《掘冢歌》一首﹐最警策。詩云﹕」昨日舊冢掘﹐今朝新冢成﹐冢前兩翁仲﹐送舊還迎新。舊魂未出新魂入﹐舊魂還對新魂泣。舊魂丁寧語新魂﹐好地不用多子孫。子孫綿綿如不絕﹐曾孫不掘玄孫掘。我今掘矣良可悲﹐不知君掘復何時。「世之溺風水而好爲千年調者﹐讀此可猛省。

《香蘇山館詩集》﹐古詩十七卷﹑近體十九卷﹐江西東鄕吳蘭雪﹝嵩梁﹞著﹐首有王昶﹑法式善﹑姚瑩﹑曾燠等序。蘭雪﹐嘉慶庚申舉人﹐道光初﹐出刺黔西州。翁覃溪﹑王述庵﹑王夢樓﹑袁隨園輩盛稱其詩﹐其名與黃仲則相埒﹐朝鮮﹑琉求至有供其畫像者。然余觀蘭雪古詩﹐筆𨿽縱恣﹐每多題外鋪敍﹐頗嫌詞費。近體則試帖气未盡﹐未能臻開闔駕構之妙。至其爲朋舊題圖捲之作﹐十居七八﹐尢令人厭倦﹐𨿽曰敢名者多﹐亦笑其樂此不爲疲也。集中如」衣上白雲晴更濕﹐笠邊紅日午尢涼「﹑」花如新病扶初起﹐苔似閒愁掃又生「﹐此等好句﹐時一遇之﹐未能多得也。他若」無官便作神仙想﹐不朽原非將相名「﹑」平心自覺能容物﹐習靜惟應臥擁書「﹑」無才豈敢談經世﹐有福方能坐讀書「﹐𨿽言有趣理﹐然終是學人之詩。

蘭雪詩﹐病在下字太重。如」開甕酒香濃透屋﹐壓牀書卷亂圍山「﹐」濃「字﹑」透「字﹑」壓「字﹑」亂「字﹐皆有握拳透爪之迹。余謂上句不及余之」酒熟開尊香滿屋「﹐下句不及湛如之」小牀書似亂山疊「語較自然﹐然此可爲知者道矣。

律詩對仗﹐不必妃靑儷白以爲工也﹐須觀其一聯中下字虛實能否銖兩悉稱﹐而一句中上半句與下半句如何堆垛。上下聯能兩兩相對乃佳﹐而蘭雪句法多有可議。如雲﹕」有花開日頻澆酒﹐無事經年懶入城。「」無事「二字可省﹐」有花「二字割去﹐便不成句矣。且」懶「與」頻「亦對不過。又云﹕」靑山荷鍤能狂醉﹐紅袖扶筇亦俊遊。「」紅袖「能」扶筇「﹐」靑山「安能」荷鍤「﹖又如」行裝書愛攜千卷﹐廣廈陰當庇萬家「﹑」金鑄居然推賈島﹐辦香難得配東坡「﹐皆有語病。

詩中用經語﹐大謝及老杜最多﹐然不善爲之﹐便易塵腐。而蘭雪寄其妾云﹕」自悔勞人常艸艸﹐可憐楊柳太依依。「又黃左田云﹕」濃陰園有桃千樹﹐淸澈揚之水一條。「俱有風致﹐左田名鉞﹐當塗人﹐乾隆進士﹐有《壹齋詩集》。

遂寧張船山先生﹐詩學太白﹑東坡﹐而不襲其面目﹐於袁﹑蔣﹑趙三家外﹐能拔戟自成一隊﹐洵豪傑之士也。詩凡二十卷﹐皆手自刪定。篇首自記只寥寥百餘字﹐且並不乞序於人。﹝見《日知錄》十九卷有《書不當兩序》一則﹐乃知先生有見地。﹞余每見各家集中﹐例有懷人詩﹐多扯名公巨卿以裝門面﹐此格防於杜之《八哀》﹐然數見不鮮﹐亦殊可厭。而船山《庚戌除夕懷人》八首﹐皆老兵﹑倡妓﹑輿臺之屬﹐其避俗若浼﹑玩世不恭﹐可以想見。

船山貧而兀傲﹐其詩遂多牢騷抑鬱之語。如雲﹕」親舊更誰容我傲﹐窮愁眞恥受人憐「﹑」難測天心姑任運﹐旣來人世可無情「﹑」交疏偏有知名客﹐兒好彊於負郭田「﹑」書殘盡費閒心補﹐畫好時防俗手題「。又」佛空未易忘衣食﹐兵在何從計死生「﹐此於饑荒兵亂之世﹐人人有此想﹐卻不曾有人說出。又」一蝶馱花冒雨飛「七字甚香艷﹐可入《甌香室畫譜》。

牧齋《髙會堂》一集皆紀漫遊雲間事﹐其序云﹕」不到雲間十有六載矣。水天閒話﹐久落人間﹔花月新聞﹐已成故事。「」頃者菇蘆故國﹐兵火殘生﹐衰晚重遊﹐人民非昔。「」是行也﹐館於武靜之髙會堂﹐遂以名其詩。「」時丙申陽月十有一日﹐書於靑浦舟中「云云。考其時﹐則爲順治十三年也。集中有《徐武靜生日》詩﹐以是知爲徐氏。一時相與周旋者﹐如張洮侯﹑董得仲﹑宋子建﹑陸子玄﹑沈麟諸人﹐府誌當有可考。其《髙會堂》詩句云﹕」鶴唳秋風新谷水﹐雉媒春艸昔茸城。「余每欲取老杜詠滕王閣法﹐爲去」新「﹑」昔「而易」猶「﹑」自「二字﹐以爲較蒼渾﹐𨿽牧翁復生﹐當亦首肯。其《贈妓彩生》云﹕」老眼看花不耐春﹐裁紅綴綠若爲眞。他時引鏡臨秋水﹐霜後芙蓉憶美人。「又《贈別彩生》云﹕」紅顏白髮偏相滯﹐都是昆明劫後人。「此老人品固無足重﹐然自是深於情者﹐綠之以爲鄕邦佳話。

朱竹垞《鴛湖棹歌》有云﹕」畱客最憐鄕昧好﹐屠墳秋鳥馬嗥魚。「注﹕」閩人卓成大﹐元末僑居甓川馬嗥城﹐殆卽《水經注》所云『馬城也﹐魚可爲臘』云云。今人寫作『馬交』﹐或寫『馬膠』﹐皆以未知『馬嗥』出處而誤。「按《棹歌》百首﹐泛記禾中風士﹐並非止詠南湖。詩中注地名﹑物產甚多﹐如」鴨餛飩「﹑」淸若空「之類﹐皆絕好詩料也。

船山先生《出守萊州》詩云﹕」塞上承天語﹐民刁默化難。「按《管子七法》﹕」禁雕俗。「注﹕」雕俗謂浮僞之俗。「」刁「應書作」雕「﹐此必鈔胥從俗之訛。

揚子《方言》﹕」餳謂之飠唐餳﹐徒郎切﹐音唐。「知今之糖﹐卽古之餳也。我國制糖之法由來已久﹐《說文》﹕」餳﹐熬稻爲之。「此糖之以米爲者﹔《楚辭》﹕」而鱉炮羔﹐有蔗漿些。「《齊民要術》云﹕」甘蔗搾取﹐汁似飴餳。「此糖之以蔗爲者。唐詩﹕」簫聲吹暖賣餳天。「據鄭康成」簫管備舉「詩注云﹕」簫﹐編小竹管﹐如今賣餳者所吹。「則唐詩自是」餳「字﹐非」飠易「也。世俗於」餳「﹑」飠易「二字不分﹐且但知」餳「之音情﹐不知糖之爲」餳「矣。餳飠長﹐飠皇也。卽今之糖餅耳。昔劉夢得謂詩中用字宜有來歷﹐嘗以六經無」糕「字﹐不敢用。然白香山有《寒食過棗團店》詩﹐」團「亦非古字也。

《莊子﹟齊物論》﹕」狙公賦。「」「音序﹐卽櫟實也﹐而今人往往誤爲」芋「。又杜詩﹕」錦裏先生烏角巾﹐園收栗未全貧。「此正用《徐無鬼》篇」先生居山林﹐食栗「故實。」栗「﹐小栗也﹐而刻本多作」芋「﹐應攺正。

壬子﹑癸丑之間﹐邑中談藝之士張靜蓮﹝世昌﹞﹑徐伯匡﹝公輔﹞﹑愼侯﹝公修﹞﹑鄒葆蓀﹝尊徳﹞﹑楊石年﹝輅﹞﹑徐儀九﹝來﹞﹑葉行百﹝春﹞等結爲詩社﹐月必數集﹐其主人輪流爲之。先期約定地址﹐或假公園﹐﹝舊靈圖亦名曲水園﹞或假余家半野亭或酒樓﹐以爲歡聚之所。席間由主人命題﹐隔二三日﹐各出其所作﹐互爲評品﹐以取笑樂。厥俊稍攺前例﹐人酒一壺﹑肴一碗﹐共赴預定之家﹐名曰」胡蝶會「﹐」胡蝶「﹑」壺碟「﹐蓋諧聲也。開門掃徑者爲東道主﹐亦輪流爲之。丁巳以還﹐又有消寒之會﹐則又益孫丈作黼﹑方君仁俊二人。壬戌﹐鄒湛如﹝尊瑩﹞倡甓廬詩社﹐詠而不觴。凡社友及他縣人士課作﹐多乞各地名宿評閱﹐第其甲乙。乃曾不數年﹐兵亂相尋﹐舊遊零落﹐風雅遂歇。

甲寅之夏﹐社中詠曲水園白荷﹐限用」尖「﹑」叉「韻。時外埠亦有和作﹐憶山陽朱亦奇孝廉邦偉兩律云﹕」云影波紋漾碧纖﹐如來寶相自莊嚴。接天爛漫花成海﹐映日晶瑩粉似鹽。爽挹涼痕依水檻﹐靜參香气立風檐。隔溪菱實欣堪采﹐綠婉紅嬌角露尖。「」溪邊遊女鬢堆鴉﹐水閣風涼好駐車。腕雪玲瓏爭似藕﹐臉霞瀲灩欲羞花。閒看鷺浴波如鏡﹐願結鷗盟艇作家。一曲《惱儂》歸去路﹐盈盈新月照魚叉。「此外錢靜方﹝學坤﹞﹑鄒葆蓀等﹐佳句甚多﹐惜不能得其稿。惟憶葆蓀押」《昔昔鹽》「﹐以」田田曲「爲對者。餘詩不入集中﹐姑補錄於此﹐云﹕」萬斛紅塵不染纖﹐色香世界似華嚴。池塘戲葉魚吹沫﹐水國尋芳蝶舞鹽。得雨新聲如瀉玉﹐未秋涼意已侵檐。謝家詩格端堪比﹐艷發丰姿逗筆尖。「」鬧紅一舸聽嘔鴉﹐別樣風華映日車。名士連斟竹葉﹐美人打槳泛菱花。云扶玉立仙成隊﹐鷗抱香眠水作家。儂是靑溪蓮社客﹐新詩斗險愧溫叉。「

詠雪詩之別調者﹐余前《詩話》已標舉一二。頃又見徐渭詩云﹕」騎都爛漫糜羊胃﹐庖坦橫縱解犢比。盡領熊罷歸拂掃﹐別從雉兔較罟﹛弟﹜。「詩凡八十韻﹐𨿽極詼怪之能﹐然終嫌嚼蠟。詠物詩﹐總以有寄托爲主。王荊公云﹕」勢合便疑包地盡﹐功成終欲放春回。「何等气象﹐而荊公一生抱負亦見於此。

篋中檢得余小頗《寓庸室詩鈔》四五葉﹐余與小頗未嘗通尺素﹐不知何自來也。然愛其詩功甚深﹐其《登快閣弔陸放翁》兩律﹐悲涼感喟﹐尢得放翁心事﹐爲錄於下﹕」散關淸渭罷從軍﹐投老東歸臥白雲。半壁山川余涕淚﹐兩河消息斷知聞。樓船鐵馬驚秋夢﹐樵徑漁舟悵夕曛。應羨杜陵遭際好﹐亂離猶見中興君。「」長畱詩卷恨纏綿﹐展向危樓一泫然。苦憶中原垂死日﹐傷心遺命《示兒》篇。廟堂殘局支和議﹐志士長纓負壯年。千載魂歸莫憑眺﹐冬靑零落鑑湖邊。「小頗名坤﹐諸曁人。

」八月之官十月歸﹐九旬作吏竟何施。種粳種秫都休問﹐不是人間播種時「﹐此名山先生《題陶集》句也。余愛之﹐諷詠不去口。頃閱宋羅端良﹝願﹞《淵明祠堂記》云﹕」迹其求邑﹐𨿽指公田爲酒之利﹐然來去以秋仲冬月﹐非播種之時。「然後知先生之所本。然羅記只是實寫﹐而名山又別有感慨矣。名山喜讀人間罕見書﹐其詠史詩﹐腹儉者往往多不得其出處。

惕庵籍宜昌﹐遷金陵後﹐築寧遠樓居之。迨國府南都﹐辟中山馬路﹐惕庵之居當其衝﹐被拆其半。因更築瞻美樓﹐讀書賦詩其中。記其句云﹕」宿雨新從玄武霽﹐暮煙喜自紫金浮「﹑」攜酒閒吟雞埭月﹐弄舟時趁燕磯風「﹐皆自寫其閒居之趣。惕庵詩﹐務以淸眞雅正爲主。嘗私淑其鄕先生東湖王定安孝廉﹐云﹕」湘鄕曾氏《十八家詩鈔》﹐實王氏主其選政。「因以其所著《塞垣集》爲贈。己巳﹐惕庵《五十自述》云﹕」碧柳垂門同處士﹐靑苗治國讓時賢。「風流蘊藉﹐是眞得王氏法乳者。

餘外祖母出嘉定夏氏。夏氏居黃渡﹐余幼時恆隨母往來戚裏﹐因得盡識蕉飲﹝曰戔﹞﹑仲逵﹝曰璐﹞﹑勺賓﹝曰琦﹞等諸表。母舅仲逵先生﹐壯遊燕﹑齊﹑豫﹑越﹐晚歲退休﹐喜爲詩﹐遇余輒出示其稿﹐並命爲刪拾。己巳﹐年七十﹐憶其《自述》有句云﹕」萬里秋山行欲徧﹐五更霜角夢將闌。「

華亭張敬垣﹝葆培﹞﹐日本畱學生﹐今之律博士也。精治庖饌﹐珍腴名酒﹐恆蓄於家﹐客至﹐咄嗟便辦。嘗見其《詠黃耳冢》一聯云﹕」洛下飛鴻才一瞥﹐雲間走狗亦千秋。「語𨿽近謔﹐然屬對自工。

曩於友人處假《靈芬館集》讀之﹐愛其名貴句甚多。今隔二十餘年﹐不能盡憶﹐惟三數聯尙往來胸臆間﹐如雲﹕」三月落花如夢短﹐一湖春水比愁多「﹑」狂因醉後輕言事﹐窮爲愁多廢著書「﹑」憂果能埋何必地﹐人猶難問況於天「。

松江於仲遲先生允鼎﹐奉其老母甚孝﹐豪飲工書﹐語妙天下。嘗攜其女遊西湖﹐遇風覆舟。余以詩謔之云﹕」湖山信美供湯沐﹐兒女相隨話拍浮。洗耳歸來都刮目﹐路人指點說淸流。「此仿隨園《調程魚門水經注疏河渠考》」此後輸君閱歷多「意也。文人剽竊﹐𨿽古人不能免。」惠崇河分岡﹐勢春入燒痕「一聯﹐千古以爲談柄。人譏歐陽公好偸韓文﹐劉貢父解之曰﹕」永叔𨿽偸﹐卻不傷事主。「

●續編﹟卷二

明啟禎間﹐鍾伯敬﹑譚友夏二人詩名滿海內。其詩以意興爲歸﹐凡聲調﹑格律﹑神韻﹑辭藻﹐一切擺落﹐世所謂」竟陵體「也。伯敬﹐萬曆進士﹐官至福建提學僉事﹔友夏﹐爲天啟末解元﹐名位﹑輩行俱後於鍾。然二人持論拗僻﹐不苟同於俗。伯敬尢自崖異﹐其所評《唐詩歸》《古詩歸》﹔友夏與於其選﹐故詩家以鍾譚並稱。其實﹐二人齲ǘ絕不相同﹕伯敬理勝於辭﹐故工於造意﹔友夏辭勝於理﹐故工於造句。伯敬詩境夷而坦﹔友夏詩境隘而險。故其至也﹐伯敬尙能上攀北宋諸賢﹔友夏則降而置於四靈﹐幾不可得。然弘治間﹐空同﹑大復諸子憲章少陵﹐究聲律爲骨榦﹐藉辭藻爲孚尹。至其末流尋聲逐響之徒﹐僅存空架。自鍾譚出﹐始一掃其獘。譬之長魚大﹐久啖生厭﹐而忽得螺蚌小鮮﹐口味爲之一變﹐豈不大快﹗而歸愚《明詩別裁》屏二人詩不錄﹐以爲自鄶無譏﹐此則未免一偏之見。余謂二人自開戶牖﹐不可謂非豪傑之土﹐第尊之則奉若斗山﹐鄙之至棄如糞土﹐皆可不必。顧氏《日知錄》於伯敬詆訁其甚力﹐何爲也哉﹗

伯敬詩功甚深。其早年﹐五言尙未洗盡齊梁气味﹐中年以後﹐乃始一空摹擬﹐自辟町畦。

伯敬詩﹐於虛實處能錯綜變換。如《題秋江卷子》云﹕」望遠寫秋江﹐秋意無起止。何曾見寸波﹐竟紙皆秋水。「寫畫中之水﹐眞若煙波渺瀰。下云﹕」煙中過寒山﹐江淨翻如紙。空色有無間﹐身在秋江裏。「寫江中之水﹐居然幛濕淋漓。

伯敬《夜閱杜詩》有」雙眸燈燭下﹐炯炯向我矚「﹐而友夏《詩歸序》云﹕」夫眞有性靈之言﹐常浮出紙上﹐決不與眾言伍。而自出眼光之人﹐專其思﹑壹其力﹐以達於古人﹐覺古人亦有炯炯雙眸﹐從紙上還矚人。「此一段文字﹐全取伯敬意而暢言之。又伯敬云﹕」淺深隨所會﹐新舊各有觸。「是眞善讀杜詩者也。

伯敬詩集曰《隱秀軒》﹐摘其佳者以爲嘗鼎之一臠。《春日課童編籬》云﹕」事到山中減﹐春偏雨後濃。縛柴成虎落﹐澆竹汰龍鍾。新旭山山意﹐遙煙岸岸容。植援功不淺﹐減米餉諸傭。「《三月三日雨中登雨花臺》云﹕」去年當上巳﹐記集寇家亭。今昔分陰霽﹐悲歡異醉醒。可憐三月艸﹐未了六朝靑。花作殘春雨﹐春歸不肯停。「《烏龍潭吳太學林亭》云﹕」城午亭先晚﹐園春水欲秋。蜂狂花約束﹐鶯過柳遮畱。雲气能香石﹐湖陰半壓舟。良辰多下鑰﹐閒殺此林丘。「《集淨業寺水次舟過十方庵看荷花》云﹕」每憶經行處﹐重遊勝昔遊。往來能漸熟﹐耳目自多幽。水气窮昏旦﹐林聲閱夏秋。晚花不無意﹐客散獨相畱。「《北固夜歸》云﹕」遊遲畏晚天﹐晚際反淒妍。好月下山路﹐順風歸浦船。雲濤孤棹外﹐市塢半燈邊。回首蒼蒼處﹐金焦在亂煙。「《夜坐》云﹕」愁裏不知秋淺深﹐髙城幾處密淸砧。悲愉未敢開鄕信﹐搖落徒能感客心。永夜鐘聲非遠寺﹐空天霜气況衰林。砌蛩籬竹皆情性﹐咽露搖風各自吟。「以上諸詩﹐志和節雅﹐裁對工整﹐絕似半山。

《出郊》云﹕」芳艸如欲暮﹐桃花忽以晨。「」暮「﹑」晨「二字從」柳暗花明「意蛻出﹐然語特新奇。

劉彥和論詩﹐謂」發端必遒「。如伯敬《暫霽》云﹕」重陽無不雨﹐況作蜀山行。「《巴縣傅仲綸招飲江樓》云﹕」縱無樓可上﹐此地已髙寒「等句是也。又其工於體物者﹐《微雨》雲﹕」𨿽疏終助冷﹐非久亦生愁。「《寒月》云﹕」入霜惟覺淡﹐過雨自生寒。「《舟月》云﹕」入舟如好友﹐在水更宜人「等句是也。其他可入摘句圖者﹐如」寒松通石魄﹐幽竹覆泉聲「﹑」沙星疏欲活﹐霜火濕爭殘「﹑」客在梅前到﹐春當雪後看「﹑」無人山路遠﹐不夜水亭陰「﹑」行經絕澗數花落﹐坐見半山孤鳥翻「﹑」夕吹聲中殘葉怯﹐山寒來處客衣知「﹑」微涼不待晚先至﹐積雨能令秋易深「﹑」風露半更天盡月﹐樓臺三伏夜爲秋「﹑」艸際螢光如曉露﹐葉邊虫響作秋山「﹑」隔煙柳色先秋事﹐待雨荷香欲暮天「﹑」竹半夕陽隨客上﹐巖前積气待人消「﹑」子侄漸親知老至﹐江山無故覺情生「。

亦有通體淸空如白話者﹐集中甚多﹐此伯敬本家體也。姑舉其一﹐《贈陳荊生》云﹕」吾子自稱詩﹐人皆曰畫師。此中深有寄﹐其意莫能知。筆墨非徒爾﹐親朋由所之。古來負絕技﹐隱徳類如斯。「他云﹕」幾三年不老﹐每一見相思「﹑」樹無黃一葉﹐云有白孤村「﹐則不啻宋人魔派矣。

友夏詩曰《嶽歸堂新詩》﹐凡五卷。《秋夕集周安期﹑陶公亮﹑陳則梁﹑趙彥琢﹑胡用涉﹑金正希﹑柏鸞堂看月》云﹕」𨿽云常謝客﹐太寂亦思人。月性閒階滿﹐秋聲半夜眞。歌連鄕夢了﹐坐歷酒寒頻。如此森森柏﹐微喧恕好賓。「《將往玉泉淸溪﹐別胡汝濟明府》云﹕」白雲君部內﹐敢不告山行。畫入宗生路﹐琴分子賤聲。淙淙春谷大﹐艷艷夜花明。去與樵人揖﹐閒談尹素淸。「他如」榻多僧出乞﹐硯在客來書「﹝》廣慧庵雨宿《﹞﹑」粉霜開晚筍﹐香雨浥新蕖「﹝忘其題﹞﹑」抱病生閒想﹐逢僧長慧心「﹝《尋菩提場》﹞﹑澗水荷香新雨後﹐寺門松影細風時」﹝《遊靈谷寺》﹞﹑「小兒開花閒日伴﹐髙樓落木暮天情」﹝《懷鍾伯敬》﹞﹑「野香吹岸茶初濕﹐林月涼灘釣未收」﹝《移航至河》﹞﹐皆幽深峭刻。退之「骨冷神淸」四字﹐足以盡之。

友夏好爲鏤腎扌舀胃之言﹐故往往傷於斤斧。然如「港气知花正﹐雷聲入水圓」﹑「涼螢光艸色﹐微磬立泉聲」﹑「閣竹搖眠鷺﹐庵鐘定薄霜」﹑「過塘靈雨胎佳月﹐出塢輕風翼敝廬」諸聯﹐下字𨿽極險而穩﹐𨿽極奇而正。

《兜率庵閣上聽泉對天柱峯》云「險徑下晴綠﹐峯近庵亦尊。春筍靑在中﹐古泉流到根。天柱洗沈晦﹐閒雲孤出門。與我聽泉心﹐相合如一魂。」《竹谷中答袁未央》云「幽谷綠娟娟﹐芳艸竹中顯。寂坐成蕭疏﹐能使聰明淺。徐步受音影﹐俱至荒亭返。久對君兄弟﹐自然尊酒晚。榮華隱髙言﹐一嘆懷已遣。空林人散後﹐新月竹香遠。」友夏五古無瑕颣者絕鮮﹐此在其集中最爲精警者。

友夏評東野詩「貌險而神坦﹐志栗而气澤」﹐其平生祈向﹐亦惟東野。故其《寄池直夫》云「畸人住閩海﹐日月出其門。」《贈楊弱水》云「大道萬物母﹐實心眞宰血。」皆極意摹擬。然如《懷馬仲良》云「不甚急君晤﹐良由平素深。」又云「故人急須眉﹐故心急髙森。」此不過寫愛其古貌古心耳﹐乃幾全不成文理﹐令人噴飯。

《詩歸序》云「夫人有孤懷﹐有孤詣﹐其名必孤行於古今之間﹐不肯徧滿寥廓。而世有一二賞心之人﹐獨爲之咨嗟旁皇者﹐此詩品也。譬如狼煙之上虛空﹐裊裊然一綫耳﹐風搖之﹐時散﹑時聚﹑時斷﹑時續。而風定煙接之時﹐卒以之亂星月而吹四遠。彼號爲大家者﹐終其身無異辭﹐終其古無異辭﹐而反以失獨坐靜觀者之心。則其所失豈但倍也哉」云云。然余謂李﹑杜﹑韓﹑蘇之作﹐終古如景星慶雲﹐爛然在目﹔竟陵之詩﹐乃自比於狼煙﹐則終於爲狼煙而已矣。至論大家所失一段﹐所見尢覺狹陋。唐宋大家之詩﹐譬如食蜜﹐中邊皆甜﹔竟陵詩﹐𨿽千百年後有一二人賞識﹐不似東坡所云「待得微甘回齒頰﹐已輸崖蜜十分甜」乎﹖友夏文曰《鵠灣文艸》﹐凡九卷。

樊山云「餘論詩﹐專取淸新。以爲古作者𨿽多﹐於詩道固未盡也。」故其詩曰「略取蜀姜生辣意﹐定須越紙熟槌功。」余謂「生辣」者﹐乃避熟之謂。如雲﹕「江蓮搖白羽﹐天棘蔓靑絲。」西江詩派多祖之。淸初﹐漁洋標「神韻」爲幟志﹐而其所短者﹐「生辣」也。「熟槌」者﹐謂一字一層﹑一層一意﹐如雲﹕「水流心不競﹐云在意俱遲。」此種句法﹐自老杜後罕有繼者。乾隆間﹐隨園揭「性靈」爲表啜﹐而其所短者﹐「熟槌」也。樊山喜用僻典﹐自云「詩家百寶流蘇帳﹐常恐人間索解難。」此則類乎狐穴詩人矣。豈卽所謂「生辣」耶﹖樊山詩隸事徵典﹐不過盡其對偶工巧之能耳﹐豈卽所謂「熟槌」耶﹖

石遺評樊山詩﹐謂爲歡娛之工﹐不爲愁苦之易好﹐然也。而樊山亦自負其艷體﹐謂可方駕冬郎。余謂樊山《無題》《閨情》等什﹐止宜於鏡奩脂盝間誦之﹔若其《鐃歌》《邊塞》之詞﹐則終乏鐵馬金戈气象﹐譬之女優學參軍蒼鶻﹐𨿽力鼓嚨胡﹐總恨其聲雌耳。

樊山詩酌奇玩華﹐世莫不驚其取材之鴻富﹐而終不逮溫李者﹐何也﹖流麗而欠端莊﹑婀娜而乏剛健故也。劉彥和亦云「繁華損枝﹐膏腴傷骨。」

讀樊山詩鈔竟﹐摘錄數十聯﹐樊山詩之體象備矣。淸綺者云「井桃淡白淸明雨﹐水柳微黃上巳天」﹑「二月輕寒猶有雪﹐一溪新綠已平橋」﹑「兩三小鴨眠花熟﹐一二流螢點竹輕」﹑「綠槐髙處尋知了﹐紅藕香中聽活東」﹔典雅者云「冠樣崎方子夏﹐甌香黯淡瀉翁春」﹑「桃葉生男工寫榜﹐梅花有婿不能棋」﹑「睡棠赬似楊妃面﹐帶艸長於謝客須」﹑「劉蛻十文十如意﹐王筠一集一遷官」﹑「遊揚修竹爲君子﹐拾舉梅花作相公」﹔新穎者云「松煤┑久除膠性﹐丸藥藏多損蠟衣」﹑「卯時酒暈花雕盞﹐午日衣香艾虎紗」﹑「縹色自循茶盞釉﹐朱ヰ添拌印池泥」﹑「生菜入湯供晶飯﹐野梅和雪點茸裘」﹑「楊花白後成春服﹐豆子紅來作念珠」﹑「兩弓苕帚庵中地﹐一个蓑衣社里人」﹑「期會不愆惟海燕﹐風情略少是山茶」﹔工巧者云「桑葉油油分雨色﹐橊花醋醋弄晴暉」﹑「幕職汝勝酸棗尉﹐勞生我似苦瓜僧」﹑「寒生九月初三夜﹐淚盡雙文第二書」﹔其干支對之工者云「但得閉門從子柳﹐不須賽社擾庚桑」﹑「酒盡丁娘惆悵夜﹐詩吟壬子亂離年」﹑「雲笈蠹穿倭子本﹐雨墻蝸篆臘丁文」﹔俳體云「涼瓶怕飲荷蘭水﹐京訊常封茉莉茶」﹑「跳舞會宜夔一足﹐測量學要羽重瞳」﹔至其使用冷僻之書﹐如「丹穴乳泉皆異境﹐黃甘陸吉是幽人」﹑「禦陶瓷病無茅篾﹐正透犀紋有豆椒」等﹐集中甚多。故其句云「古書靜坐常思誤﹐僻典酬勞孰勸斟。」上用《北齊書﹟邢邵傳》語﹐下句自注﹕「趙甌北晚年每就洪北江﹐質一事則勞酒一壺」云云。余戲效其體﹐題其集云「吳女簪花意太嬌﹝時人評其詩如是﹞﹐風流不數玉山樵。胸中文史馬三代﹐眼底滄桑郭四朝。頗有閒情評手柳﹐﹝樊山官渭南頗久﹐有《渭南感柳詩》。﹞好於險韻斗腰橋。放翁出處新安惜﹐迹近才髙不自聊。」樊山絕句﹐余最愛其《邯鄲》一首﹐云「仙家頓悟由來少﹐朝貴憂勞自昔然。我怪盧生太僥幸﹐睡爲卿相醒神仙。」

「勾當」二字﹐見《歸田錄》。凡言「句當」﹑「排當」﹐皆讀去聲。然樊山《贈婦》云「只候茶湯常夜半﹐句當花事每春前。」「當」讀平聲。余曩有句云「晝永句當終日睡﹐雨多媒蘗一春愁。」亦作平讀。

禰衡﹐「禰」字讀上聲。而鄭虎文詩云「呵壁問天懷屈子﹐揮毫對客憶禰生。」作平聲讀。虎文字炳也﹐嘉興人﹐朝隆進士﹐著有《吞松閣詩文集》。其詩﹐樂府追漢魏﹑七言入韓蘇堂奧﹑近體亦不落大歷以後﹐雍容雅正﹐固是盛世元音。

余自癸丑至丁丑﹐此三十年間﹐凡三謁林和靖墓﹐而庚午攜蔣姬﹑丁丑攜沈姬﹐故嘗有詩云「一詩魂萬古春﹐苔花糝徑淨無塵。攜將茜袖香裙侶﹐來拜妻梅子鶴人。」近見金味根一絕﹐云「鋤梅飼鶴隱孤山﹐和靖髙風未易攀。湖上春來花似雪﹐猶畱仙眷白雲間。」愛其辭意安雅而不涉於佻﹐余頗悔曩言之失。味根字頌唐﹐諸生。

「翩然有客到松江﹐共對閒鷗酹一觴。此去靑溪須記取﹐柳陰深處沈東陽。」此甲子年楊了公贈金山張雲林詩也﹐並旁注云「瘦東先生﹐不可不去一訪。」雲林喜持其詩過存﹐時正上巳﹐故余有「東風燕麥春光晚﹐上日鶯花禊集宜」之句。屈指至今﹐幾將二十年矣。惟餘故居故無柳﹐迨移居濠上﹐環溪植柳六七株﹐今已繁陰匝地﹐而了公已前卒﹐雲林亦無音耗﹐每誦其句﹐輒爲惘然。了公之沒也﹐余有詩輓之﹐云「說鬼談狐荊┩歡﹐襟懷湖海不如寬。市門無不知梅福﹐女子多思嫁伯鸞。自向千秋爭位業﹐肯緣五斗戀粗官。雲間終古騷魂在﹐應發春來九畹蘭。」民國初﹐了公嘗一出﹐權奉賢縣事﹐數月而去﹐故第六句云云也。

貴陽陳筱石尙書﹝夔龍﹞淸季罷直隸總督﹐後卽僑居滬上﹐所居曰花近樓﹐取杜詩「花近髙樓」意也。詩酒自娛﹐不問世事。近得海上友人書﹐謂尙書年已八十有六﹐耳目聰彊﹐尙能作蠅頭校┈。歲辛巳﹐尙書八十五壽辰﹐賦「佳」﹑「江」﹑「肴」﹑「咸」險韻詩四律﹐錄其第二﹑第三首﹐云「樓榜新題健筆扛﹐﹝自注﹕花近樓﹐築已三十年。近始乞瓶齋題扁額﹐老懶可笑。﹞溯洄往事剔銀釭。兩科孝秀踏陳迹﹐五省疆圻忝大邦。仲舉髙名何敢望﹐元龍豪气尙難降。撫時易灑新亭淚﹐日夜東流九派江。」「斗室堪容一把茅﹐食單野蔌雜山肴。笠蓑伴我供垂釣﹐瓶缽如僧慣打包。天語敢承南極重﹐﹝自注﹕往歲﹐賜禦書」冠冕南極「四字。﹞朋交深謝《北山》嘲。庭前橊火當門柳﹐時有薰風拂樹梢。」余題其後云「歷盡滄桑兩鬢斑﹐觚梭長繞夢魂間。松期自得天倪厚﹐褒鄂難回國步艱。百代光陰詩卷在﹐九邊勛業酒尊閒。暮年蕭瑟端無那﹐愁殺哀時庾子山。」是詩擬兼以奉懷﹐不知尙書見之﹐以爲何如也﹖

丁丑之難﹐士大夫率移家海上﹐爲爰居之避﹐此大類劉曜陷洛陽﹐衣冠士族之入東也。久不得名山翁訊﹐庚辰春﹐翁從海上以書抵余﹐述劫後行止﹐云「弟無狀﹐藏書已燼﹐臣精消亡﹐不能復讀書﹐以此事讓之足下。傭書三載﹐右手往往不舉﹐故輒用左書﹐以均勞逸。率因此不能多書﹐天實爲之矣。並媵交鈔十圓﹐爲助刊書之資。」噫﹐翁窮士也﹐乃分其硯田餘潤﹐遠餉窮交﹐其事甚難﹐而其情彌可感矣﹗余報以詩﹐曰「頗憶陽湖錢進士﹐別來眉宇罕相親。管寧阜帽能逃世﹐白也黃金只濟貧。期我讀書那有福﹐除君知己復何人。窮鱗沫能相卹﹐愈覺江湖气味眞。」交鈔﹐金紙幣名也。金時有交鈔庫﹐見《金史》。

常州鄧春澍﹐工丹靑﹐好爲山水遊。丙寅春﹐余驅車過其四韻艸堂﹐時新雨乍霽﹐水深沒踝﹐春澍出佳醞相餉。見其《題四韻艸堂》一律云「杜門鎭日坐虛堂﹐滿架圖書興味長。鐫印閒摹鐘鼎篆﹐敲詩靜爇瓦鑪香。畫臨石谷調新綠﹐帖寫《蘭亭》展硬黃。差喜硯田無惡歲﹐不知世界有滄桑。」其自爲楹帖云「遊觀山水八千里﹐揮寫煙雲四十年。」又云「萬卷撐腸無補世﹐一杯在手算開懷。」春澍故居燬於丁丑之難﹐因僑居滬瀆﹐粥畫爲生。

汪子劍風近從滬上寄示其《雨霽淩雲閣遇葉君茗話》云「淸曉雨初霽﹐驅車登小樓。疏桐滴殘澑﹐幽鳥熟淸謳。茶韻嬌於酒﹐簾波涼似秋。與君成解後﹐一席話綢繆。」紅塵萬斛中﹐卻寫得淸恬乃爾﹐使人忘亂離羈旅之苦。

我邑詩社﹐極盛於民國之初。二十年來﹐舊時吟侶﹐疾病亂離﹐凋零殆盡﹐裏中談詩者絕鮮。今春﹐劍風自滬歸﹐杯酒過從﹐頓破寥寂。蓋劍風年較少﹐最晚出﹐而詩最雅健﹐且深知甘苦者也。錄其《壬午八月十一日瘦東見過因卻過濠上飲》﹐云「浮生我自閒﹐姑樂宰予寢。一覺蘧蘧然﹐養性無上品。忽來不速客﹐瞢騰遂推枕。爲問客是誰﹐瘦東盡陽沈。亦不道寒暄﹐亦不爲斂衽。經旬不相見﹐但道相思甚。君編《續詩話》﹐佳句紛似錦。羚癡曰有待﹐過我謀鐫鏝。鐫鏝亦菱菱﹐山門且買飲。」其二云「買飲往何許﹐紆回造濠上。何必辧主賓﹐翻勞以酒餉。瓶酒滿眼沽﹐興必使之暢。明朝甕盎空﹐臣朔饑不妨。垂垂忘形骸﹐議論更覺壯。斯時斗室中﹐並世兩大將。亦有偏裨卒﹐紅妝侍虎帳。謂其姬人鬥聞鐵笛聲﹐再見道無恙。」劍風爲人兀傲﹐詩亦如之﹐是詩則寒芒四射矣。余亟起和之﹐云「我詩宦窒材﹐豈敢睨華寢。亦猶螺蚌味﹐未合列珍品。汪子磊落士﹐秀語滿詩枕。荊楚雄一邦﹐气壓江黃沈。昨者示新作﹐光彩照幾衽。𨿽非堂堂師﹐勢焰實張甚。世人工染夏﹐未解珍古錦。我方習矜癡﹐瑣瑣規鏤鏝。吁嗟身後名﹐相對一痛飲。」「君年四十八﹐志奮靑霞上。家有寧馨兒﹐得寶天所餉。﹝君次子南琛甚慧﹞五年苦兵革﹐鬱鬱意不暢。乾坤惟醉鄕﹐舉足了無妨。嗟餘生坎坷﹐一貧百不壯。君來慰孤吟﹐桴鼓起孱將。後夜團團月﹐隨君入我帳。但令興不淺﹐莫問歲無恙。」

表兄鄒湛如《詠落葉》云「髙聳詩肩識夜寒﹐頻教鄕思起眉端。消愁酒向林間暖﹐作客書從枕上看。野店飛來鴉形亂﹐荒村踏去馬蹄乾。蕭條身世休傷感﹐容膝園居亦可安。」此借落葉寫兵難時流離景象﹐亦猶夫詩人「苕黃」﹑「卉腓」之旨耳。時湛如寓上海郁氏山莊﹐故句云爾。

錢塘蕭君伯逢﹝鳴騏﹞﹐歷佐閩楚戎幕﹐近𨿽息影闈闐﹐不廢嘯歌。嘗鈔示其《蘿月盒詩艸》數葉﹐淸光滿紙﹐自是雅才。《春興》云「十年心事殘燈裹﹐二月春光曲水濱。」《春遊》云「山凝遠黛浮晴色﹐花落殘紅襯夕陽。」伯逢書來﹐頗詳述其身世﹐知爲抑塞磊落之土﹐故其《秋感》云「聰明已覺楊修誤﹐落拓終輸阮籍狂。」

久不見畏生詩﹐而劍風亟稱其絕句﹐以爲淸詞逸韻﹐足追劍南﹑石湖。因誦其尋梅云「茫茫身世寄天涯﹐十日尋梅不憶家。夢與東風商略定﹐明朝吹放一枝花。」《喜秋蒓至》云「幾番秋雨沆寥天﹐獨倚闌干思渺然。卻喜今宵堪一醉﹐江頭新到賣蒓船。」《雪晴返棹》云「解纜方欣趁便風﹐天寒日淡雪初融。河冰忽地如潮至﹐疑是船行亂石中。」《閒行》云「閒行偶自到溪邊﹐斜日依依晚景妍。一雨新添春漲綠﹐微風吹出竹梢煙。」《獨飲》云「冉冉涼風起水涯﹐前林幾處酒簾斜。晚來獨飲煙江上﹐秋在一灘紅蓼花。」

孫子再壬詩﹐已入前《詩話》。近數年來﹐知其頗致力於建安體﹐律詩不多覯也。昨出示其長句《三月十日與朱君念孝﹑陸君頡孫同飲邱君紹先寓齋》﹐云「客裹春光照眼明﹐況逢知己話乎生。樓髙不礙譚鋒肆﹐情重翻嫌酒力輕。潭水一泓涼月印﹐鄕山九點暮雲橫。六街漸覺行人少﹐躑躅歸途夜色淸。」此詩於朋舊之情﹑家山之念與夫風光境地﹐次第寫來﹐毫不費力。香山集中﹐時有此境。

●續編﹟卷三

滄浪謂學詩如學禪﹐學禪惟在妙悟﹐自是不刊之論﹐凡門弟子來請益﹐輒以此語之。惟嚴氏以臨濟﹑曹洞及聲聞辟支果等說爲解﹐則懸擬玄空﹐故不免後人訾議。余謂讀古人詩﹐當窺得古人神味意趣﹐𨿽相去千載﹐而讀時覺古人所言如我所欲言﹐古人之心如我之心也。由此悟入﹐胸襟吐屬﹐自然超妙。否則搖唇插齒﹐是讀死書耳﹐終其身在門外也。余又譬以學書﹐謂亦惟能悟﹐含毫時方得古人神態。若僅於間架形體間求之﹐正退之所謂「不得其心而逐其迹」也﹐象而已矣。

古風至不易爲﹐余前《詩話》已論之矣。弟子問﹕「如何能使音韻節族﹑抑揚抗墜無不諧合﹖」余應之曰「除讀之爛熟﹐無他法。讀時神欲王﹑興欲仙﹐自按其聲之疾徐髙下而諷吟之﹐則得之矣。試辧漢魏樂府有漢魏樂府之音節﹐李杜與韓白不同﹐蘇與黃不同﹐楊與範陸又不同。此中奧妙﹐但能心領神會﹐而不可以言傳也。」

松江沈思齊先生惟賢長於詞﹐然詩學亦深﹐於杜尢有心得。常教人讀老杜《贈王郎司直短歌行》﹐以謂篇輻𨿽短﹐而移宮換徵﹐變化已臻其極﹐熟讀之﹐於古詩音節思過半矣。此孫子再壬得於思翁而以告我者。思翁以避兵寓於滬﹐與我邑人士時相遇﹐遇必談詩。又論五言古不宜轉韻。再壬云「惜思翁不久下世﹐曾未叩其所以然之故﹐以爲憾。」

杜韓七言古平韻﹐其上句有不必用韻而用韻者﹐此以平接平﹐取其聲之髙亢﹐然大抵在同一韻內。惟《哀王孫》之「問之不肯道姓名」﹑「昨夜東風吹血腥」﹐通篇皆「虞」韻而忽插入「庚﹑靑」﹔《赤藤杖》之「又云羲和操火鞭」﹐通篇皆「四支」而忽插入「一先」﹐尢不平凡。蓋古體首重音節﹐所謂「商徵響髙﹐宮羽聲下﹐廉肉相準﹐皎然可分」是也。又杜詩《曲江》三章及《短歌行贈王司直》等﹐皆用單句煞筆﹐此法惟杜有之。總之﹐音聲之妙﹐變化無端﹐在讀者自悟。否則樵吟牧唱﹐等之短笛無腔﹐其不爲大雅所訕笑乎﹖

曩石遣老人與餘論詩書云「詩有驚人語﹐難﹔又能妥帖無病﹐更難。」余謂總脫不出一个「穩」字。子美﹕「新詩句句好﹐應任老夫傳。」「句句好」者﹐句句穩也﹐穩則傳矣。又云「賦詩新句穩﹐不覺自長吟。」可見詩句能穩﹐大非易境。古人爲詩﹐由不穩而漸漸至於至穩﹐今人好自矜奇﹐落筆便不求穩﹐又何能造乎穩之境哉﹗老人又云「鄙人論詩﹐先求不習見﹐又須不落纖小。」此亦學詩者所當知之者也。

曩時至滬輒爲閱肆之遊﹐曾得《元氏長慶集》﹐攜歸﹐閣庋之幾三十年。中間𨿽時一翻閱﹐然屢讀屢廢。至去歲﹐乃始卒業。爲學之疏﹐一至於此。世所傳元白詩名相埒﹐然樂府歌行等作﹐元不逮白遠甚﹐惟近體格律略相似耳。大抵白條直﹐元奧澀﹔白剿淨﹐元繁碎﹔白詩空靈﹐元詩平鈍﹐天分不同也。書爲萬曆間松江馬氏所刻﹐凡爲詩二十六卷﹑文三十四卷﹐全書墨筆評點﹐去取多不當﹐且句讀多誤﹐不知出誰何手筆。

孟山人詩格則髙矣﹐然其病使人不讀書而空談神韻。至義山則書卷縱橫﹐組纂華縟﹐讀之自然令人動勤學之念。

義山《無題》等作﹐必有所寄托而爲﹐以不敢顯指﹐故隱約其辭﹐大要不離屈宋「美人香艸」之旨。其詠史亦然。讀義山詩﹐正當以意逆志可也。如《富平侯》一首﹐不過寫一當時勛貴驕淫之態﹐而注者必欲牽涉漢成故事﹐以爲爲唐敬宗而作﹐不太穿鑿傳會乎﹖

昔人以髙靑邱詩比之董香光書﹐謂其軟熟而無骨也。余謂詩太熟則近於俗矣。

淵明詩﹕「一欣侍溫顏﹐再喜見友於。」晉熊遠云「叔向不虧﹐法於孔懷。」退之云「豈謂貽厥無基址。」「友於」﹑「孔懷」謂兄弟﹐「貽厥」謂子孫﹐皆歇後語也。至山谷則云「斷送一生惟有﹐破除萬事無過。」二句皆歇一「酒」字﹐𨿽巧而近於戲矣。

韓愈《雉朝飛操》﹕「隨飛隨啄羣雌粥。」「粥」﹐俗皆作本字讀﹐非也。《夏小正》﹕「雞孚粥。」注﹕「粥音育﹐言雞抱卵育子之時也。」「羣雌粥」﹐「粥」者﹐正狀其但有抱卵育子之能耳。《禮記》﹕「儒行粥粥﹐若無能也。」疏﹕「粥粥﹐柔弱專愚之貌。羊六反﹐音育。」俗亦讀爲之六反﹐誤。

「馨款」﹐「嘆」字苦愛切﹐音慨。又去冀切﹐音器。而柯山詩押在「二十五宥」﹐讀如寇音之轉也。「蝗」字﹐平仄皆通。而蘇子美云「蠻夷殺郡將﹐蝗蝻食民田。」「蝻」亦仄讀。

「詩福」二字﹐創見於譚友夏《南北遊艸﹟序》﹐前人未曾拈出﹐然有至理。其言曰「詩之成也﹐有詩才﹐有詩情﹐又有詩福。使非有詩福﹐則在人卽爲厭倦﹐而在天卽爲消沈。君苗之硯﹐以福少而焚﹔應劉之友﹐以福盡而亡。求才與情之無所不暢﹐亦不可得也。夫人世浮膏俗焰﹐亦必擇一福人畀之﹐而況多取造化精華之气﹐又奪人士筆墨之權﹐寧渠無福乎﹖」後來隨園亦謂「得好句須要福分」﹐與友夏意差近。

嶺南金子才大令﹝保權﹞﹐頃以王君巨川之介以書抵余﹐並郵寄其所著《周甲詩紀》《七十自述詩》等來。蓋仿嶺南詩人張西山《周甲閒談》之例﹐而譜爲韻言。平生出處﹐大略見之。子才舉光緒乙酉順天鄕試﹐淸末民國初﹐歷官江左﹑右州縣凡十年。所交如劉潤琴﹝霖春﹞﹑夏午詒﹝壽田﹞﹑商藻亭﹝衍鋈﹞等﹐皆遜淸遣老。退休後﹐息影海濱﹐時與陳尙書庸叟唱和。其詩大抵以天趣爲歸﹐不立畦畛﹐如雲﹕「憂來難遣渾疑病﹐客久忘歸便是家」﹑「閒坐閉門無个事﹐春寒靜對水仙花」。又「一抹夕陽來漢口﹐半江春水接吳頭」﹐與唐人「漢口夕陽﹐洞庭春水」一聯同妙。

子才祖籍遼寧﹐時歸省墓。迨東省淪陷﹐有詩云「百年桑梓幾經過﹐一夕風雲付逝波。渤海潮聲楡塞雪﹐那堪回首舊山河。」麥秀黍離﹐不足諭其悲慨。

日本人多喜爲詩。有水島剛太郎者﹐願列弟子行﹐抱其詩來質正。錄其《雜句》﹐云「太湖水淸吳山長﹐蘇杭秋色總淒涼。江邊雁落日將沒﹐翹首碧雲非故鄕。」「日向太平城畔遊﹐秋風踏葉上髙樓。長徵旣病川途遠﹐拔劍四顧心悠悠。」二詩平仄𨿽不盡諧﹐然音節自古勁。日人詩大都類此。水島字子云﹐自言生於舞鶴城山陰鄕﹐別號橘香軒木奴﹐以其祖善種橘也。又言日本中學生鮮有不讀唐詩者﹐惟大都歌以舞劍﹐故所讀以樂府《出塞》等詩居多。因抽佩刀起舞﹐歌「黃河遠上」一絕﹐蔚跛有容。日人每以武士道誇人﹐於此可見。

水島君又錄其國人藤井竹外《謁南朝皇陵》云「古陵松柏吠天飈﹐古寺探春春寂寥。眉雪老僧時止帚﹐落花風裹說南朝。」「吠」字奇﹐惟日本詩人敢下此字。按元初﹐日本北條氏掌權。元末北條衰亂﹐國亦分南北﹐戰爭不息。厥後﹐南朝敗亡。藤井﹐孝明時代人﹐在中國則爲道咸間也。又廣瀨淡窗《桂林莊雜詠示諸生》云「休道他鄕多苦辛﹐及門有友自相親。柴扉出曉霜如雪﹐君汲川流我拾薪。」廣瀨﹐儒者也﹐亦百餘年前人物。

昆山方惟一先生﹐於癸酉秋歸道山。其詩﹐余前詩話已略載之。頃其門下士陸君安欽復鈔示其遺詩數首。《癸亥端午寓瞻園卽事》云「新篁已礙尋詩徑﹐亂木紛披賭酒臺。歲歲荒園當此日﹐何曾懷抱向天開。」「曉霧冥冥欲化煙﹐何堪垂白對山川。獨餘花事渾如昔﹐不遣流光負一年。」二詩蒼涼沈鬱﹐所謂「對此茫茫﹐百端交集」矣。《乙丑長夏酒後錄舊作書扇》云「神女由來天上多﹐驚鴻何處托微波。陳思空有千年夢﹐淒惻纏綿續《九歌》。」「霜落秋空气不豪﹐四山月黑亂蛩號。深宵被酒中庭起﹐仰視星辰俯寶刀。」「欲禦瑤琴花下彈﹐積陰天末滯春寒。石崖齒齒泉流澀﹐空憶美人雙玉盤。」此老平生倔彊﹐讀此可想見其憤時嫉俗之槪。《壽沈愛蒼》云「海上濤園系我思﹐華纓朱組少年時。身經憂患將成佛﹐老去功名剩有詩。孤抱入秋蕩肝鬲﹐一尊相屬皓須眉。河山未盡兵戈劫﹐欲共遺黎茹玉芝。」「少日讀公《小園賦》﹐明珠仙露自華淸。一從長大遊京洛﹐猶見風流屬老成。北闕衣冠隨物攺﹐東臯杖履自春生。莫言庾信傷遲暮﹐三月江南正聽鶯。」應酬詩﹐不落套便是本領。次首一气捲舒﹐老杜往往有此格。

安欽居珠裏之井亭﹐懷鉛握槧數十年﹐彈精教育。有《玉樹臨風館詩鈔》。余最愛其《書感》一聯﹐云「乾坤此日難爲客﹐風雨明朝又送春。」以爲讀之令人惘惘也。又「潮音秋後小﹐山气晚來佳」﹐的是秋晚登潮音合風景。安欽名文明﹐昆山縣學生。

練塘曹漱石先生家鼎舊元和諸生也﹐詩學隨園。頃其哲嗣修倫寄示其《東庵遣稿》一小冊﹐錄其《靜坐後作》﹐云「斜陽照山暝﹐飛鳥識巢歸。寂寂云深處﹐幽人自掩扉。」《書齋閒詠》云「客來每在斜陽裹﹐端的人間重晚晴。」《詠虞美人》云「至今秋雨懷西楚﹐猶爲重瞳濕淚痕。」《白菊》云「倘教移向江邊種﹐應有蘆花拜下風。」又「山如舊雨曾相識﹐花值新晴倍可憐」﹑「狂似次公猶好飲﹐賢如原憲不妨貧」﹑「交從淡處尋知己﹐言到忠時怕忤人」﹐皆佳。

東庵沒於辛巳﹐嘗爲《亂離吟》三十首﹐中云「大風忽起屋吹茅﹐入竹羣童任笑嘲。略緩牽蘿殊得計﹐臥看涼月下堂坳。」流離顚沛中整暇乃爾﹐眞堪破涕爲笑。

「畦菜瓢兒碧﹐籬花蟹爪黃」﹐練塘蔣信之句也。眼前景物﹐隨手拈出﹐與唐人「尊菜銀絲滑﹐鱸魚雪片肥」同妙。

王子巨川出其新詩郵以示余﹐翻閱之﹐詩中奇句頗多﹐知其近日祈向長江也。余賞其「云陰行地疾﹐艸勢入園寬」十字﹐以爲如「流星疏木﹐走月逆行雲」則奇而失之險矣。巨川家居上海之引翔鎭夏屋渠﹐渠花木掩映﹐事變後毀於兵火﹐因賃居租界。四五年來﹐租界屋食供具騰踴無已﹐「長安居﹐大不易」﹐誦其「琴書堆疊無多地﹐魚肉零星不滿廚」句﹐爲之慨嘆。

又《次韻書感示欣夫﹑蒙安》云「平生閱世剩柔腸﹐旣愛無聞亦自彊。勘字每憑毛斧季﹐徵歌偶顧《杜韋娘》。風微魚虎頻窺沼﹐雨過蝸牛競篆墻。拈得个兒梅子喫﹐卻愁酸與病牙妨。」一結甚趣。巨川詩喜用子部雜家之語﹐此詩步韻至六七疊﹐運典多新穎。余技癢﹐因懷引翔舊遊﹐次其韻爲俳體卻寄﹐云「廿年舊夢蕩回腸﹐酒壘詩壇各逞彊。影戲看繃《黑媽媽》﹐彈詞聽唱《白娘娘》。妖言忽報天鳴鼓﹐異事訛傳鬼打墻。今日短歌歌倡仄﹐羝藩何處不相妨。」「《黑媽媽》」﹐宋時影戲名﹐見曲園詩注。

亂後生理愈艱﹐學殖益落﹐承故鄕諸子時時投詩存問﹐彌足感也。鄒君志孟﹝文輿﹞云「聞道江南獨沈郎﹐﹝張南通有此語﹞騷壇樹幟孰相當。家移濠上琴書潤﹐案近花前筆硯香。百代文章宗永叔﹐一編《詩話》繼漁洋。卽今滄海橫流日﹐風雅扶持賴不亡。」修倫云「記坐春風我最先﹐別來廿載亦華顚。支撐傲骨羞隨俗﹐息宴虛齋學坐禪。海內傳烽驚此日﹐花時撰杖話當年。擬探濠上舂消息﹐爲獻新詩第一篇

。」

漢邴原值黃巾之亂﹐當時與原遊者﹐如陳畱韓子助﹑汝南範孟博輩﹐多以米肉相送﹐可見衰世文士顚連鯖貧之糧﹐𨿽古賢人不能卻。余交遊中如曹君安中﹑金君昌南等﹐咸扶危拯困﹐有古任俠風。而安中又有詩寄懷﹐云「歌喉一串價三千﹐亂世文章不值錢。終日嗟吁牛馬走﹐任呼將伯有誰憐。」又云「西風怒吼炊煙散﹐正是詩人畫餅時。」誦之爲之下淚。曹君喜談淸代掌故人物﹐於《東華錄》《先正事略》等書﹐披覽尢熟。

癸未春﹐畏生招其友松江朱雅田飲﹐因得於酒家相撚。朱君言談鋒發﹐評隋當代人物具有見地。別後奇示其詩﹐並辱以長歌爲贈﹐學梅村體﹐以推崇過當﹐不敢率錄。錄其《秋末賦懷》一律﹐云「十載言歸尙未歸﹐剩將淚眼弔斜暉。天涯身世蒼茫感﹐亂後家山夢寐非。北雁已隨秋共老﹐西風那管客無衣。年來事事增惆悵﹐不獨滄江負釣磯。」一結殊有味外味。

古人紀事﹑紀遊之什﹐輒假風光物色點綴一二語﹐使讀者知某詩爲某時月所爲。如子美《蜀相祠堂》則云「映階碧艸」﹑「隔葉黃鵬」。義山《過伊僕射舊宅》則云「殘菊露」﹑「敗荷風」。其他不勝枚舉。頃見邱子紹先﹝家梁﹞《返鄕》一律云「劫余庭院莽蒿萊﹐六載蓬飄此一回。風景不殊城郭異﹐霜華初肅管弦哀。喜從舊雨淸尊聚﹐愁見髙堂白髮催。三戶猶聞興楚社﹐西風回首獨登臺。」詩中「霜」﹑「風」等字爲余所攺竄﹐原本詩固佳﹐余嫌其通首不見時令耳。紹先居縣治西﹐韶年好學﹐能繪事﹐工書﹐後起之裴秀也。事變後﹐流寓滬濱。今冬旋裏﹐執弟子禮﹐出其詩數十篇見示﹐皆斐然可觀。《題南匯奚鐵棠憶梅圖》云「海國蒼茫感歲殘﹐故園花發雪漫漫。披圖今日添惆悵﹐念破家山念別鸞。」「金徽譜入悼亡詞﹐雪虐風饕日暮時。和靖年來蕭瑟甚﹐孤山愁絕對空枝。」自注﹕「吳夫人名梅﹐時下世未久。」

●續編﹟卷四

詩﹐文人慧業也﹐非鈍根人能了。或問﹕「詩人如何﹖」曰「志欲壹而思欲深。又須置身如在魏晉以上﹐自然襟懷超妙﹐下筆與眾人異。」徐天池先生云「淤泥塡大榦﹐荷葉自抽綠。」斯得之矣。否則字字塵臭﹐如村婆絮談﹐涎沫飛灑﹐豈不令人憎厭﹖

杜少陵云「讀書破萬卷﹐下筆如有神。」可見能「破」能「神」是大不易事。今人短釘掇拾﹐學作一二火鑪頭語﹐便沾沽自喜﹐以詩人自居。使試平心靜气﹐以思我平生讀書幾何﹑心得幾何﹐則不待他人嗤點﹐自必爽然自失矣。杜又云「文章千古事﹐得失寸心知。」今人但自侈其得﹐不自見其失也﹐此亦由學力不到故。

古來文人之自負者﹐杜子美云「賦似相如。」又云「賦料揚雄敵﹐詩看子建親。」白樂天云「生前富貴應無分﹐死後文章合有名。」皆以其詩賦言之也。至於文﹐則莫如範曄與其侄及甥一書云「我觀史書﹐恆覺其不可解。及造《後漢》﹐轉得統緒。詳觀古今著述及評論﹐殆少可意者。班氏最有髙名﹐旣任情無例﹐不可甲乙。博贍可不及之﹐整理未必愧也。我雜傳論﹐皆有精意深旨。至於《循吏》以下及《六夷》諸緒論﹐筆勢縱放﹐實天下之奇作。其中合者﹐往往不減《過秦》篇。嘗比方班氏所作﹐非但不愧之而已。又欲因事發論﹐以正一代得失﹐意復未果。贊自是我文之傑思﹐殆無一字空設。此書行﹐故應有賞音者。紀傳例爲舉其大略耳﹐諸細意甚多。自古體大而思精﹐未有此也。恐俗人不能盡之﹐多貴古賤今﹐聊以稱情狂言耳。」書載《後漢書循吏傳贊注》。然《容齋隨筆》云﹝卷十五﹞﹕「曄髙自矜詡﹐以爲過班固。固豈可過哉﹖曄所著序論﹐了無可取。列傳如《鄧禹》《竇融》《馬援》《班超》《郭泰》諸篇﹐蓋亦有數。人苦不自知﹐可發幹載一笑。」

《夏小正》記人功物類之候﹐下字多雋異﹐若刺取一二詩﹐則譬若明珠﹐寶光照乘。如「魚陟負冰」﹑「農緯未」﹑「見韭」﹑「見杏」﹑「柳梯」﹑「羊腹」﹑「榮堇」﹑「燕睇」﹑「攝桑」﹑「委楊」﹑「拂桐芭」﹑「責梅」﹑「責桃」﹑「蓄蘭」﹑「畜瓜」﹑「剝爪」﹑「剝棗」﹑「遄鴻雁」﹑「烏浴」﹑「隕麋角」諸語﹐其他如「莎隨」爲地毛﹑「長股」爲黃鵬﹑「寧縣」爲麥札﹑「屈造」爲蝦蟆之類﹐見於經﹐見於注者尙多。古人詩往往喜用經中名物﹐宋人尢甚﹐「活束」﹑「舂鋤」已成習見﹐故《毛詩》《爾雅》《月令》等尢不可不讀﹐所謂「多識於鳥獸艸木之名」也。

「一夕輕雷落萬絲﹐霽光浮瓦碧參差。有情芍藥含春淚﹐無力嗇薇臥曉枝。」此宋秦觀﹝少遊﹞《春日》詩也。而遺山《論詩絕句》以其纖弱﹐譏爲「女郎詩」。然其《秋日》絕句云「連捲雌霓掛西樓﹐逐雨追雲意未休。安得萬妝相向舞﹐酒酣聊把作纏頭。」此何等語乎﹖遺山之論未必允也。少遊詞與山谷齊名﹐所謂「秦七黃九」。顧其詩格亦淸綺﹐蘇學士﹑張右史輩或不能及之﹐第時有率筆﹑俗筆耳。至如「山浮海上靑螺遠﹐天轉江南碧玉寬」﹑「靑山未落詩人手﹐白髮誰知國士心」﹑「池光引月來檐廩﹐竹影疎風到客衣」諸聯﹐則皆哀家梨﹑齊山茶也。他云「捫虱幽花欹露葉﹐岸巾髙柳轉風條。」則幾於荊公之「靑山捫虱坐﹐黃鳥挾書眠」﹐謂非魔派不可得矣。觀﹐揚州髙郵人﹐所著《淮海詩文集》四十卷﹐後集六卷﹐《淮海長短句》三卷﹐有嘉靖己亥其郡人張誕序﹐云「校北監舊本﹐重刻於鄂中」者。

徐文長﹐在明代自是奇人。其詩奔放豪快﹐稜稜散散﹐直欲毀北地﹑信陽之壘。公安﹑竟陵﹐體貌𨿽似﹐气味實不相類也。如《理松棚》云「種松二萬餘﹐千五百株活。長養二十年﹐大者僅如栝。時移一丈板﹐獨踞文竹兀。伸紙二丈餘﹐舉墨陡一潑。左盤持蛑螯﹐右壘把饕餮。掛衣松葉梢﹐雪陰灑曦發。」《刈圃》云「艸蘗始一寸﹐及壯丈有餘。豈直藪郎帶﹐兼以館蚊胥。呼童問腰鐮﹐不用安所須。蘿此忽如掃﹐一翅不得儲。譬彼塞垣莽﹐往往伏戎胡。打冰燒其荒﹐窟穴空妖狐。莫謂野人賤﹐刈圃非雄圖。」《大寒嶺啖新胡桃頻婆諸果》云「天險旣已異﹐地產應亦殊。胡桃及平波﹐朱碧明椒隅。入夏而䢐秋﹐葉翠尙不渝。但少鳥與雀﹐而多騾與驢。易水非不邇﹐灤河不爲紆。但求一寸鱗﹐如海求猿狙。遙相燕太子﹐食客焉得魚。以知荊髙徒﹐日嚼羊與豬。猛風增食肉﹐嗔憤易睢盱。慷慨赴秦庭﹐不復顧其餘。乃緣謀略短﹐豈眞劍術疏。舞陽一豎耳﹐何乃爲之俱。哀哉樊將軍﹐空割一隻顱。國有幹乘大﹐能用王可圖。乃用五寸鐵﹐爲計亦何愚。」詩不過寫南北物產之異﹐以小小之題﹐乃發許大議論﹐𨿽雲從「肉食者鄙」二語脫出﹐然他人總百思不到。先生嘗云「口中百吞吐﹐莫道一俗字。」則其爲人拗僻可想。集中詩題﹐亦往往從絕。

文長詩﹐初亦導源鮑謝﹐後乃汪洋變化於唐。其似太白者﹐《俠客》《麗人》等篇是也﹔有似少陵者﹐《鷹畫》《白鵬》及紀遊諸作是也﹔有似退之者﹐《鄭本白兔》《今日歌》等是也。然大體多效長吉﹐古今爲長吉而似者﹐無過文長矣。律句亦有魄力﹐如《懷陳將軍同甫》云「飛將遠投戎﹐翩翩气自雄。椎牛千嶂外﹐騎象百蠻中。銅柱華封盡﹐昆池漢鑿空。雁飛眞不到﹐何處寄秋風。」他云「淸光迷魍魎﹐冷暈嘔蝦蟆」﹝十六夜宿葉坊玩月﹞﹑「霞光翻鳥墮﹐江色上松寒」﹝飲云居松晚眺城南﹞﹐皆幽異。七言律﹐奇麗者則云「幹山見日天猶夜﹐萬國福┱水自平」﹝與客登招寶山觀海﹞﹑「山瘴入云迷去騎﹐溪濤作雪瀉行舟」﹝送通政胡君入閩﹞﹑「寶刀雪暗桃花血﹐鐵鏜風輕柳葉衣」﹝贈遼東李都司﹞﹔淸新者則云「客裹經春花作伴﹐醉中連日雨畱行」﹝送方阜民還歙﹞﹑「靑篛舊封題谷雨﹐紫砂新罐買宜興」﹔其體物之上者﹐《題梅》云「似月付將幹片影﹐因風欲動一痕。」《月下梨花》云「搖寒隔院非關艷﹐映斷長天別有芳。」又《詠菘薹醋》云「十昂九低頭作鷺。」此言聞酸風而欲嚏不得也﹔《壽王生》云「諸朋作壽鵝蹠。」言賀者皆規行矩步也﹐無不形容絕倒。五絕八九爲題畫之作。余最愛其《畫雪》之「萬山無寸碧﹐何處認梅花」十字。七絕以寫邊塞爲最奇﹐其餘亦皆題畫﹐𨿽多趣而不免於俗﹐不免於粗野。全集皆有袁中郎評語﹐所謂「帳中本」也。余嫌其評多鵲突﹐搔不著癢處。

明嘉隆以還﹐學者務爲摹擬塗飾﹐髙髻廣眉﹐習爲風會。公安袁宏道始標以「性靈」﹐謂「詩文須從眞源中出﹐文何必漠魏﹐詩何必三唐」。於是天下靡然從之。其詩大抵淸新輕俊﹐力掃王李煙霧﹐世謂之「公安體」。所著有《敝篋》《錦帆》《瓶花》《瀟碧》《破硯》等十種﹐總曰《袁中郎集》。詩凡一千七百餘首﹐樂府得太白﹑香山法乳﹐最爲擅場﹔七古時盜長爪郎囊中舊錦﹐間有效長慶體者﹐如《古荊篇》《迎春篇》《長安秋月夜》等作是也﹐殊無意義﹔近體韻致泠然﹐惜家數太小﹐如貧女簪花﹐摩弄姿態耳已。論者謂﹕「學七子不過贗鼎﹐學公安乃至矜其小慧﹐破律而壞度。名爲救獘﹐而獘尢甚焉。」信夫﹐其末流至於竟陵而不可反也。今錄其一二﹐以見一斑。《舟居》云「絲煙絲雨潤江湄﹐又到花嬌鳥嫩時。杜宇一身皆口頰﹐垂楊通體是腰支。閒觀水態思吳璧﹐暗記方言證《楚辭》。瀨太文殼太野﹐就中潔白是銀鶯。」《江上送別》詩﹕「颯颯徵鴻帶雨飛﹐孤帆無計駐斜暉。西風蘭杜香流水﹐落日雲霞浣客衣。野店無人花自發﹐秋江有路夢先歸。年來贈別傷同調﹐郢曲如君和者稀。」五言句云「山僧能咒樹﹐童子解醫魚」﹝《劉常侍水軒》﹞﹑「山空狐女嘯﹐樹古鳥王朝」﹝《初入村居》﹞﹑「沙子晴獻雪﹐樹老夜屯風」﹝《江上》﹞﹑「好蘿因涼得﹐閒愁到水忘」﹝《過藕花莊》﹞﹔七言句云「柳愛風流因病睡﹐鵲貪歡喜也嗔人」﹝《閒居雜題》﹞﹑「夢裹風聽似語﹐山中煙樹念如人」﹑「破懶始知經有味﹐送眠微覺酒多情」﹝《閒居》﹞﹑「官況易消如暴水﹐癡兒難長似黃楊」﹝《和江進之雜詠》﹞﹑「柳態美如新沐髮﹐山容親似遠歸人」﹝《久雪忽晴﹐喜而有作》﹞﹑「桐陰恰好當覆﹐柳色終宜近水看」﹝《郊外水亭小集》﹞。

《讀杜詩》云「紛紛學杜兒﹐伺響任鳴吠。入山不見瑤﹐何用拾瓊塊。」固痛快矣﹐但人之排擊公安者﹐亦豈肯畱餘地乎﹖中郎以爲﹐少陵後惟東坡差堪比擬﹐故云「僅僅蘇和仲﹐異世可相配。」其五言頗好設譬﹐如雲﹕「西湖多奇山﹐其膚乃在水。杭人伴婦遊﹐嗜肉不嗜髓。」《贈沈飛霞》云「黃金如仇人﹐抵死不相遇。」又云「歸思如奔馬﹐幹夫不可控。」皆坡翁家數也。嘗云「鑄金哭東坡﹐百世想髙致。」其祈向可見。

中郎文不可不讀﹐詩不必讀﹐亦不能讀。其近體﹐音聲多不講究﹐如「金日嬋」﹐「禪」讀仄。﹝《銅雀敗瓦》詩﹕「我是漢朝金日彈﹐粗毫安可試羅文。﹞」飼「讀平。﹝句云﹕」施來白粲都飼鶴。﹞「其所居柳浪﹐」浪「字隨平隨仄。諸如此類﹐不勝枚舉。泰興朱一﹑馮二﹐非謂詞家﹐爭賞其瑜。中郎則自負其瑕。余曰﹕護短者自欺也﹐自欺鮮有不欺人者。集中次韻酬和之作甚多﹐令人厭惡。病在其稿及身梓行﹐而多不忍割。須沙汰乃出金也。

中郎論詩極精﹐如雲﹕」畫有工似﹑有工意。工似者﹐親而近俗﹔工意者﹐遠而近雅。作詩亦然。何遜之題梅也﹐似而意者也﹔子美之『幸不折來』﹐意而意者也﹔至林處士之『霜禽粉蝶』﹐俗矣﹐『疏影橫斜』﹑『水邊籬落』﹐則爲意中之似。「然余謂中郎亦止能言之﹐而不能爲之。其《詠梅》云﹕」蒼云白石長相對﹐明月寒塘自作家。「不過髙出靑邱之」雪滿山中「﹑」月明林下「。若較山谷」冷淡自能知我意﹐幽閒原不爲人芳「﹐則迥乎不侔矣。誠哉﹐意而意者﹐難工擔。又云﹕」摟去鑪煙與尊酒﹐幅巾聊試武夷茶。「此亦從和靖」幸有微吟相伴住﹐不須檀板與金尊「意脫出。夫試茶也﹐微吟也﹐俱非賞梅極致。巡檐一笑﹐相契無言﹐斯可矣。他云﹕」剩有蠟梅爲佞幸﹐可無修竹作同人。「上句太尖新。弟畜山礬﹐豈不髙致﹐而乃爾唐突西施耶﹖當墮馬腹。至其論雪詩謂﹕」『祗益丹心苦﹐能添白發明』﹐深沈古雅﹐非子美不能。玉溪之『欲舞定隨曹植馬』﹐豈可與工意者道哉﹗謂之似﹐亦未也。又如詠月云﹕『暫將弓並曲﹐翻與扇俱圓。』此惡道語也﹐似而俗者也「云云﹐皆鍼鍼見血。

中郎早探梵莢﹐好勝遊﹐所至交方外﹐挾妓飲酒。嘗自詠云﹕」醉來尋白足﹐定起喚靑娥。「以萬曆壬辰進士﹐官吳縣二年便解組歸。於其故鄕城南夾堤種柳萬株﹐築柳浪以自適。窺其志趣﹐頗欲慕效香山﹐惜其年位俱勿逮耳。淸代袁簡齋出處及論詩主張亦頗與相似﹐余因論二袁文章﹐以爲隨園之文不及中郎之廉悍﹐而詩之廣大勝之。然中郎《詠雁字》云﹕」體勢已超鸞翥上﹐契書知在鳥官前。千行寫盡黃姑練﹐一字題成《碧落碑》。回波影出雙鉤榻﹐暮雨催成《急就章》。鶯簧借與塡新曲﹐鳳史煩爲紀往年。「此等詠物詩﹐乾嘉間甌北﹑頻羅諸賢不能出其窠臼﹐卽隨園心靈手敏﹐亦無以過之。隨園嘗自謂詩學誠齋﹐然捨近宗而祧別祖﹐何也﹖余曰此正其勝人處。

唐人喜爲香艷詞﹐且譏切本朝﹐亦無忌諱。元白集中尢多。卽以少陵之聖﹐而《麗人行》一篇盡情摹畫﹐極綺膩溫摩之致。下之溫﹑李﹑冬郎﹐更無論矣。王建詩﹕」密奏君王知入月﹐喚人相伴洗裙裾。「」入月「﹐女子月事也﹐乃至形之《宮詞》﹐而當時亦未聞有罪之者。又許渾詩﹕」舞衫未換紅鉛濕。「」紅鉛「﹐亦指月水。此種筆墨﹐唐以後便不復見。

何敬祖云﹕」暮春忽復來﹐和風與節俱。「陶淵明云﹕」微雨從東來﹐好風與之俱。「李太白雲﹕」田家有美酒﹐落日與之傾。「弟子乞余評三詩髙下。余曰﹕」何詩得詩趣﹐陶詩得化機﹐李詩得髙致﹐無從彊爲軒輊也。「

詩有極力摹擬而終不能勝前人者﹐如李白《鳳凰臺》效崔顥《黃鶴樓》作﹐苦不似﹐至欲槌碎其樓是也。有增竄前人數字﹐轉得取勝﹐且原句反爲所掩者﹐如」水田飛白鷺﹐夏木囀黃鵬「﹐李嘉佑詩也﹐而句首之」漠漠「﹑」陰陰「﹐乃王維所加﹔」竹影橫斜水淸淺﹐桂香浮動月黃昏「﹐江爲詩也﹐而曰」疏影「﹑」暗香「﹐乃林逋以詠梅所攺﹔」只言花是雪﹐不悟有香來「﹐蘇子卿句也﹐而」遙知不是雪﹐爲有暗香來「﹐爲王荊公竄取是也。亦有𨿽竄易而終不免生吞活剝者﹐如杜甫之」夜足沾沙雨﹐春多逆浪風「﹐而白居易云」巫山暮足沾花雨﹐隴水春多逆浪風「﹔裴說之」凍饑寒起粟﹐病眼餒生花「﹐而蘇子瞻云」凍合玉樓寒起粟﹐光搖銀海眩生花「是也。又有故避字面而調法不攺者﹐如歐公」鳥聲梅店雨﹐野色板橋春「之套溫﹐袁中郎」柳因有絮絲還在﹐蓮到無心苦始休「之套李是也﹐然都無意義。

古人文亦皆有所本。駱賓王《討武氏檄》」殺姊「﹑」屠兄「數語﹐本王允《責董卓文》﹐曰﹕」卓﹐國之大賊﹐殺主殘臣﹐天地所不容﹐人神所同疾。「王勃《滕王閣》」落霞「﹑」孤騖「一聯﹐本庾信《馬射園林賦》」落花與紫蓋齊飛﹐楊柳共春旗一色「﹔」畫棟「﹑」珠簾「一聯﹐本羊球《登西樓賦》」畫棟浮細細之輕雲﹐珠簾涇蒙蒙之飛雨「句也。」千城絕﹐長城列﹐秦民竭﹐秦君減。「晉陸慘《長城賦》﹐見宋廖瑩中《江行雜誌》﹐爲杜牧《阿房宮》一起所套﹔」見若咫尺﹐田千畝矣﹔見若環堵﹔城千難矣﹔見若杯水﹐池百里矣﹔見若蟻垤﹐臺九層矣﹔蜂窠聯聯﹐起阿房矣﹔小星熒熒﹐焚咸陽矣。「唐楊敬之《華山賦》也﹐見《闕史》﹐爲《阿房宮》」明星熒熒「一段所套。又文天祥《正气歌》」天地有正气「以下一段﹐全套宋石介《孔道輔擊蛇笏銘》云﹕」天地有純正至剛之气﹐鍾物與人﹐烈烈然亙百世而長在。在堯爲指佞艸﹐在魯爲孔子誅少正卯刀﹐在齊在晉爲南董筆﹐在漢武朝爲東方朔戟﹐在成帝朝爲朱云劍﹐在東漢爲張綱輪﹐在唐爲朝愈《論佛骨表》﹑爲《祭鱷魚文》﹐爲段太尉擊朱笏。「文載宋無名氏《儒林公議》。他如魏王昶《戒子弟書》效馬援《誡兄子》﹑韓愈《進學解》效班固《答賓戲》等﹐甚多﹐不可悉舉。

洪北江《詩話》所載畢尙書沅《喜雨》詩﹕」五更陡入淸涼夢﹐萬物平添歡喜稱。「以爲自然超脫。然余亦有」涼生一枕夢﹐喜入萬農心「十字﹐意同而語簡﹐自謂無減前賢。

無從叔祖銳卿公樹鋒﹐有至行﹐嗜讀而家貧。母命習賈﹐然學詩勿輟﹐著有《佩萱室詩》一卷。記其句云﹕」詩書有味因貧棄﹐廛市爲緣與願違「﹑」教𨿽肯受憎兒拙﹐貧尙能支幸婦賢「﹐語𨿽俚﹐卻不失一」眞「字。余因嘆讀書固須要福﹐第一須天資過人﹔其次要境地饒裕﹐力能聚書﹐能讀能悟﹐而米鹽瑣碎﹑兒女叫呶不擾其心﹔其次生有濟勝具﹐能登臨名山水﹔其次結納海內賢豪學者﹐資以切磋﹔而終之以得年壽﹐能盡其才。數者備﹐其藝乃可名家。否則如石蟹實鼠﹐用力勤而終不能出也。熊鞠蓀太史序公詩﹐謂其」名不登仕籍﹐足不出閭巷﹐不能開拓心胸﹑增長學識。時爲之﹐地爲之「﹐誠哉其言﹗公與南匯張嘯山先生文虎交好﹐有《送嘯山先生赴安慶曾節相幕》一律﹐云﹕」憶自識荊後﹐追隨詩酒壇。枉將知己待﹐祗覺別離難。此地一分袂﹐何時再聚歡。願君功早就﹐翹首碧雲端。「先生答之云﹕」淸溪孕靈秀﹐瘦沈在詩壇。泛濫通諸藝﹐聰明匪一端。五年頻會合﹐杯酒每言歡。小別相逢易﹐無歌《行路難》。「公繪有《自在圖》長卷﹐題者甚多﹐倭難後不知流落何許。

甲申夏﹐余棄濠上居﹐別買屋城西小虹橋側﹐屋狹甚﹐不啻岸上牽舟﹐無復有蔬坪花圃之樂矣。曾有詩志慨﹐知交頗有和之者。上海鄭質庵云﹕」幾人詩卷得長畱﹐渺渺吟身寄一漚。流水門前鳴遠籟﹐停雲天際豁寒眸。多君抱膝猶堪隱﹐老我傭書尙未休。回首滄江初把臂﹐鼓鼙聲裹白蘋秋。﹝齊盧之戰﹐君避兵衣滬﹐始由神吏而成相識。「﹞情文並茂。呂覺非云﹕」小虹罨畫片廛畱﹐剪取西溪水一漚。名士過門撩倦眼﹐晴漪映屋豁淸眸。花無媚態寒無礙﹐語不驚人死不休借句。畱與後人憑弔地﹐稱仙稱鬼足千秋。「眞摯語﹐非淺人能道。或嫌」倦眼「﹑」淸眸「犯復﹐余曰﹕」『揚帆掛席』﹐康樂詩也﹔『吹帽整冠』﹐子美句也。古人不以並舉爲病。「或又嫌結語非吉﹐余曰﹕」『歌斯哭斯』﹐此張老之所以爲善頌也。僕何人斯﹐敢當斯語﹖且感愧稱謝之不遑焉。「

潮音閻爲泖上之勝﹐著名遠近﹐其實已圮毀﹐不可登臨矣。曩見古婁朱似石先生《題曹生彜三泖春泛圖》云﹕」中原羣盜正如林﹐谷飲山棲恨不深。安得春秋好時節﹐潮音閣外聽潮音。「末句與張丈靜蓮」潮音閣下上潮時「舊句韻味相似。先生哲嗣念孝﹝廣慈﹞亦有《題雲間山水畫冊》云﹕」菇蒲滿眼動幽思﹐网得鱸魚正及時。一棹煙波容與處﹐無聲愛寫泖湖詩。「風流醞藉﹐不減乃翁。練塘鄒君志孟﹐近有《題泖濱濯足圖》四律﹐中有句云﹕」醉裹扣舷歌《水調》﹐風前結襪話斜陽。「亦有昂頭天外之致。

念孝避兵﹐居於滬。乙酉秋﹐寄示新詩數葉﹐皆漁洋神韻也。錄其《題張子塵摹石濤畫冊孤亭》云﹕」鴨頭艸色自浮靑﹐難堞春蕪入杳冥。潑眼興衰耆舊感﹐白雲吹過驛南亭。「《張琢成師自浙西溪歸﹐畫西溪長卷》云﹕」十尺蠻箋作臥遊﹐斜陽古渡晚風柔。遊人爭說西溪好﹐水照須眉柳拂頭。「又」校書槐雨裹﹐滌硯藕花中「十字﹐意境亦超然。余於丁丑春謁其尊翁於雲間寓所﹐遂相與登酒樓﹐念孝撰杖在側﹐天倫之摯﹐粹然盎然。未幾﹐堡難作﹐音問遂阻。越二載﹐忽得其奉諱之訊﹐爲惻然者久之。丁丑之難﹐甚於五胡亂晉﹑安史禍唐﹐爲明亡後一大浩劫。迨乙酉八月十日﹐倭庭降訊傳出﹐中外歡欣﹐萬民如釋重負。戴果園先生克寬有《次杜工部收京韻紀事詩》三律﹐其第一首云﹕」一夕金風起﹐攙槍盡掃除。乾坤重整頓﹐衽席庶安居。燈耀過宵火﹐郵飛萬里書。新秋髙興發﹐況是雁來初。「上海自遭淪陷﹐凡人事日用所需一切﹐胥受倭人管制。至是渝滬通航﹐電炬弛宵禁。第三聯實寫滬市情景。一气捲舒﹐讀之神王。果園鶴江故居毀於兵﹐至今猶旅食海上。

胡生超倫﹐事變前長淮安教育局﹐旣而隨國府從事內地工作。迨倭寇降﹐自重慶奇書存問﹐媵以新詩十數首﹐蓋一別已十年矣。錄其《岐山》云﹕」幾度扶風探竇娘﹐又隨鞭影走岐陽。漫尋《石鼓》稽魚柳﹐尙想邢郊集鳳凰。秋夜漸增秦月媚﹐西風吹澈漢關涼。行人合有消魂意﹐折得楊枝滿路旁。「《自粵入贛﹐題大庾寓樓壁》云﹕」韶關過後又梅關﹐借得輕車度遠山。一夜西風起林末﹐滿園秋色已斕斑。「又《福州南臺望月》云﹕」月印江心涼似璧﹔山籠夜色淡如雲。「亦殊淸快。數詩皆供職川中教育部於役之作。丁丑國難﹐中原人土遠走山陬海涯﹐甚有流亡至印度﹑南洋者。超倫徧歷西南邊微﹐窮覽山川﹐故余奇詩云﹕」客中念舊傷羈旅﹐兵裹逃生得壯遊。「

邱子紹先詩﹐傾然脫盡塵坌。我邑晚近爲詩﹐當避此人出一頭地。錄其乙亥後任陳誠將軍陸軍整理處祕書時作﹐《城鄰磯夜泊》云﹕」碧雲渺渺樹蕭蕭﹐妙舞淸歌憶昨宵。獨對嶽陽樓上月﹐愁心起似洞庭潮。「《夷陵曉發》云﹕」夷陵西去勢崔巍﹐萬仞蒼崖一綫開。夜半濤聲催夢醒﹐滿身涼霧看山來。「

近報紙載滯畱渝中人士詩。惺庵《九日作》云﹕」已分衰年臥一邱﹐老參朝列滯渝州。顚盈白髮寧云健﹐眼看黃花又送秋。折屐正聞淝水捷﹐舉杯聊解杜陵憂。收京早晚軍中報﹐準擬吟鞭聚石頭。「曹縷蘅《畱別疊惺庵韻》云﹕」敢以東籬戀故邱﹐坡翁己卯亦儋州。兩年慣聽巴山雨﹐一葉初探洱海秋。剩有壯心馳九塞﹐欲憑鐃吹壓幹憂。梅花轉眼垂垂發﹐憶我昆侖最上頭。「《九日登甲秀樓﹐慨然有感》云﹕」時危眞欲慶登臨﹐縱有勞歌似越吟。颯沓鼓鼙知事亟﹐蕭條欄梔識秋深。兩京應憶題糕客﹐萬里難銷叱馭心。莫訝重巖生意少﹐新來種柳已成陰。「數詩皆悲涼慷慨﹐直逼少陵。惺庵﹐不知其姓氏﹐惟憶於《石遺室詩話》中亦見之﹐當爲海內名流也。又松江姚雛《歌樂山中央醫院省葉楚傖﹑沈尹默疾》二首云﹕」我暫停湯熨﹐君還苦砭緘。幻身原不實﹐老境各相尋。更事銷英气﹐隨緣長道心。渝州春酒碧﹐病起試閒斟。「」仲子新來瘦﹐遮眸一卷書。稍看春晝永﹐微覺故人疏。卻曲寧傷我﹐碰躑亦任渠。淵明非老懶﹐遣興有肩輿。「《七月二日夜坐》云﹕」細葛輕衫稱體柔﹐匡笛簟小窗幽。山銜初日林陰轉﹐風送輕雷雨意收。瓶缽便如僧結夏﹐文書且與馬籠頭。近來幽興無人會﹐漸厭吳吟愛蜀謳。「自注﹕」山中薄暮﹐多秧歌。「鷓雛少年驚才絕艷﹐余於民國初因了公之介﹐曾一晤於雲間會鶴樓。嗣後﹐知其應省中之聘﹐翩翩書記﹐聲譽卓然。相隔數十年﹐不謂詩乃一變而入浣花翁蕭淡頹散之境。」更事消英气「十字﹐可以想其近狀。

上海王渭生先生維城與蔡紫黻﹑黃夢畹諸老齊聲﹐爲人落拓﹐不拘繩檢﹐紅裙暱醉﹐句欄中無不知其名。辛亥冬﹐先生五十﹐有詩﹐余次其韻壽之﹐云﹕」聞道靑樓醉臥頻﹐劇憐小杜慣傷春。綠寫韻搞斑管﹐﹝著有《綠聰綺語》﹞紅袖鍾情贈翠瑉。偶典琴書貧亦得﹐愛調絲竹老逾親。世閒幾个如翁達﹐行樂公然竟及辰。「先生愛餘詩﹐因折輩行與交﹐時余年二十餘﹐正熟讀隨園詩也。此詩詩鈔中已刪去。

近數十年﹐詩家喜以新名詞入詩。如樊山云﹕」跳舞會宜夔一足﹐測量學要羽重瞳「﹑」古冢誰開追悼會﹐新苗早辦速成科「﹐𨿽巧而終不免牽拉。余最愛曲園云﹕」好景須將詩紀錄﹐歡情也要酒維持。「近王巨川云﹕」一雪完成冬使命﹐片雲擁護日溫暾。「亦佳﹐惜」溫暾「乃舊諺﹐然終無以易之。

《微波詞》一卷﹐大抵多效冬郎體﹐余以禪家以綺語爲口業﹐故往往稿就不敢示人。此次兵災﹐篋中殘篇狼藉﹐振觸前塵﹐不無悵惘。顧余老矣﹐已爲垂死春蠶﹐成佛生天﹐固非所望﹐拾存一毳﹐證我心痕。《病態》云﹕」簾底衣香百和薰﹐入時髻樣疊春云。情絲拚引愁幹丈﹐病態翻增艷一分。硯北來禽臨祕帖﹐花南簇蝶試新裙。相看總是消魂地﹐半餉低回只爲君。「《絕代》云﹕」絕代丰神貌不眞﹐晴煙微逗海棠舂。任情諧譫贏濃笑﹐刻意矜憐耐薄嗔。商略醉花兼醉雪﹐較量佳茗似佳人。水沈香燼珠簾暝﹐愁對雲英未嫁身。「《春心》云﹕」百結春心萬種思﹐綠花影日遲遲。消磨慧業書《唐韻》﹐斟酌芳名檢《楚辭》。片語勝如談竟夕﹐暫離渾似別經時。爲君敢惜柔腸斷﹐斷盡柔腸恐不知。「《黯然》云﹕」一度相逢一黯然﹐玉顏惟悴攺華年。解拋脂粉身疑俠﹐善坐簾攏影亦仙。客裏緘愁裁蜀錦﹐花間傳句劈蠻賤。感甄惆悵陳思賦﹐空媵文魚溯洛川。「《無題》云﹕」記隨撲蝶到階庭﹐也愛書蕉近畫屏。戲弄扮箋裁月子﹐好拈錦字配風丁。玉鐺瑤札雙文印﹐竹馬靑梅兩小形。卿已抱冰吾飲水﹐轉頭華鬢各星星。「

余往讀古人詩﹐擇其所好﹐輒手鈔之。於魏晉鈔子建﹑淵明﹐於六朝鈔三謝﹐於唐鈔杜﹑韓﹑王﹑孟﹑義山﹑玉川﹐於北宋鈔宛陵﹑荊公﹑山谷﹐南宋誠齋﹑石湖﹑放翁﹐宋以後則無所鈔矣。蓋余性鈍﹐故困而學之也。鈔時轍復效之﹐餘詩體之駁而不純﹐病正坐此。閩侯陳石遣﹑武進錢名山兩丈評餘詩近北宋而非唐﹐殆以其多數言之耳。然余生平自謂於襄陽用力最深﹐學之數十年﹐終不能追其音吐﹐誦放翁」詩𨿽苦思未名家「句﹐不禁深自憤嘆。

●續編﹟卷五

余嘗與弟子言詩學﹐主張讀詩須分時代﹕年十三四時尙不甚了解古人奧竅﹐而記憶力甚彊﹐宜讀漢魏六朝詩﹐但求其能背誦﹐先厚其基﹔二十以後如艸木方榮﹐便讀李﹑杜﹑髙﹑岑﹑韓﹑蘇詩﹐以求其格律聲調之備﹔中年哀樂多更﹐或病入於衰颯﹐宜讀溫李詩﹐以助其華﹔晚年芳華凋落﹐才力將窮﹐宜讀陶﹑韋﹑白傳詩﹐歸於妙悟﹐如是乃無流獘。又謂迂謹人宜讀風華詩﹐漁洋﹑竹詫乃其妙劑﹔腹儉及鄙俗人宜讀典雅髙華詩﹐北地﹑信陽皆良藥也﹔窘邊幅者宜讀甌北﹑隨園﹐此亦譬之五行中有生之用。

作詩須講句法﹐方免板滯之病。句法愈備﹐變化愈多。句法如文字中有句讀﹐玆隨舉古人成句爲例。如」人疑太古鴻荒後﹐詩在林逋魏野間「﹐此上一字下六字爲句﹔」俗美農夫知讓步﹐化行蠶婦不爭桑「﹐此上二字下五字爲句﹔」白菡萏杳初過雨﹐紅蜻蜒弱不禁風「﹐此上三字下四字爲句﹔」沾衣欲涇杏花雨﹐吹面不寒楊柳風「﹐此上四字下三字爲句﹔」永夜角聲悲自語﹐中天月色好誰看「﹐此上五字下二字爲句﹔」飯炊飽雨湖菱紫﹐篾絡經霜野柿紅「﹐此上六字下一字爲句﹔」有時三點兩點雨﹐到處十枝九枝花「﹐此七句字﹐全句不能開拆者也。五言字少﹐故句法亦較少。如」名豈文章著﹐官因老病休「﹐此一字四字也﹔」感時花濺淚﹐恨別鳥驚心「﹐此二字三字也﹔」八窗中遠水﹐萬柳外長堤「﹐此三字二字也﹔」江面瓶心月﹐山南嶺北云「﹐此四字一字也﹔」古木無人徑﹐深山何處鐘「﹐此五字不能離拆者。通常詩句﹐七言大抵以二字五字﹑四字三字爲句最多﹐五言以二字三字爲句最多。宋人﹑明人詩或偶有別調﹐亦總不脫出句法耳。

《杜律選注》一書﹐明雲間人範濂﹝叔子﹞撰。中分朝省﹑天文﹑地理﹑詠物﹑舟楫﹑遊覽﹑登眺﹑紀行﹑隱釋﹑懷古﹑感舊﹑宗族﹑送贈﹑簡寄﹑燕酬﹑閒適﹐都六卷﹐自爲序﹐萬曆辛亥沈及之楷書刻本。此書流落淮安﹐民國癸丑﹐段蔗叟先生端朝錄其目並序見示。翻府縣誌藝文﹐不見其書﹐而王蘭泉先生《靑浦詩傳小傳》言其」服山人服﹐隱佘山﹐長貧善病﹐髙視闊步﹐生平以作者自命「。《蒲褐山房詩話僅》云﹕」叔子著《四書理解》及《雲間據目鈔》。「府誌亦但云﹕」著《空明子》《據目鈔》兩書。「而不及其他﹐可見自古名賢著述遺佚之多也。玆錄其自序﹐少畱鴻爪﹕」少陵全集﹐爲千古詩史。先民自有定論﹐余亦何敢更贅一詞。但五言律宗趟子常注﹐趙注𨿽無訾議﹐獨佚其大半﹐未稱完璧﹔七言律宗虞伯生注﹐虞𨿽全帙﹐而注多繁瑣紕繆﹐稗說家以爲非伯生的本。玆二者﹐令後學之士往往遺憾。余最喜讀少陵集﹐亦竊有慨於此﹐以爲趟可續﹑虞可正﹐何至爲美玉之累也。惜余老矣﹐幸志尙未衰﹐乃廣搜博采﹐白幹家注而外﹐如單復《愚得》﹑周甸《會通》﹑張蜒《杜通》﹑徐常吉《注釋》﹐合劉須溪批點﹐以及諸名賢詩評﹑詩話﹐細加檢校﹐須合理趣方入﹐品隋且求不簡不煩﹐有裨便覽。於趙則補其全﹐於虞則汰其謬。中間分門別類﹐𨿽從虞趙舊例﹐而次序有方﹐一覽可鏡﹐皆余以臆見自爲詮訂者。蓋不敢自謂老杜之髙足﹐亦庶幾虞趙之忠臣矣。稿成﹐書以示郡中諸賢﹐士大夫愈曰﹕『可謂善本﹐宜廣同志。』乃各捐貲付剞﹐厥氏遂有斯刻﹐亦一時盛舉也。且余有子曰機﹐頗敏慧﹐能詩文﹐年逾顏氏十歲而卒。客有爲余傷心者﹐余曰﹕『吾假老杜傳﹐不假子傳。』時萬曆辛亥上元日﹐七十二翁雲間範濂撰。「書目已補入《靑浦縣續志》﹐蓋根據庶叟之書。惟誤」《杜律》「爲」《杜詩》「﹐須校正。而蔗叟書云」範伯子「﹐亦誤也。

元遣山詩﹕」昆山有璞玉﹐外貿而內美。惟其不自炫﹐故與凡玉異。和也速於售﹐再獻甘減趾。在玉庸何傷﹐惜君兩足耳。「結語冷峭﹐奔競躁進者讀之﹐當可猛省。又《景船齋筆記》載陸平泉《題卞和泣玉圖》云﹕」三上而刖足﹐爲之抱玉以泣﹐君子曰﹕『和非知玉者也。夫玉三上而不售﹐是遇玉者之不幸也。玉何損也﹖自刖以明玉之非石也﹐又何加於玉哉﹗且玉之貴於天下也﹐以知之者鮮也。天下之不知玉者眾矣﹐欲一一以明之﹐足其可勝刖哉﹖』「文只八十九字﹐而較元詩尢曲折多姿。短文絕調﹐惟荊公《讀孟嘗君傳》與此二篇而已。《景船齋筆記》﹐松江人章有謨著。

讀《飲冰室詩雷庵行》﹐覺白傳《池上篇》無此閒肆﹐退之《董生行》無此錯落﹔讀《太平洋歌》﹐覺玉川《月蝕詩》無此奇偉﹔《桂園曲》﹐詠明末臺灣寧靖王朱術桂及諸妃殉難事也﹐覺盧升之《長安古意》篇減其哀艷﹔《秋風斷藤曲》﹐詠朝鮮志士刺朝鮮徳潛齋藤實事也﹐覺髙達夫《大梁行》減其悲壯。任公以海涵地負之才﹐爲搖嶽淩滄之筆。其學則經也﹑史也﹑天竺梵莢也﹑西儒哲理也﹐無所不包﹐故無所不備。其詩浸淫漢魏﹐出入杜韓﹐皮陸﹑江湖等之自合﹐近代當推大家。彼州綽自鳴﹐故當偃其旗鼓。錄其《澳亞歸舟雜興》云﹕」苦吟兀兀成何事﹐永夜迢迢無限情。萬里魚龍風在下﹐一天云錦月初生。人歌人哭興亡感﹐潮長潮平日夜聲。大願未酬時已逝﹐撫膺危坐涕縱橫。「《元日放晴﹐二日雨﹐三日陰霾》云﹕」入春三日覺春深﹐隔日春如判古今。容我瞢騰行坐臥﹐從渠翻覆雨陰晴。擁鑪永夕成微醉。袖手看云得短吟。落盡檐花無一語﹐百年誰識此時心。「《贈林幼春》云﹕」南阮北阮多奇士﹐我識仲容殊絕倫。才气猶堪絕大漠﹐生涯誰遣臥漳濱。嘔心詞賦歌當哭﹐沈恨江山久更新。我本哀時最蕭瑟。亦逢庾信一沾巾。「《將去澳州畱別陳壽》云﹕」天下苦秦誰逐鹿﹐宗邦微禹我其魚。「《臘不盡二日遣懷》云﹕」天遠一身成老大﹐酒醒滿目是山川。「《鐵血》云﹕」故人新鬼北邙北﹐萬里一身南海南。「《自厲》云﹕」立身豈患無餘地﹐報國惟憂或後時。「集中《呈南海先生一百韻》﹐尢足追配杜陵。而《祭麥孺博》詩攺祭文爲長古﹐《寄趙堯生侍禦》變箋啟爲韻言﹐亦創作也。《祭麥》詩起雲﹕」乙卯寅月下丁日﹐啟超設位於北京。謹漱溪毛漉潢水﹑哭薦亡友麥君靈。「結云﹕」嗚呼哀哉魂來享﹐勿憚淒咽其垂聽。「《奇趙》起雲﹕」山中趙那卿﹐起居復何似﹖「結云﹕」歲乙卯人日﹐啟超拜手啟。「

《竹枝詞》與《柳枝》皆道風土及男女相悅之情﹐辭𨿽俚而意取鮮新﹐調𨿽卑而韻取連。淒遠娟搦﹐若不絕者﹐斯爲上乘。其次須纖不傷佻﹐俗不傷雅。今人往往以打油或擐薄者爲《竹枝》﹐乖古旨矣。按《竹枝》始於唐貞元間劉禹錫。禹錫在沅湘間﹐以俚歌鄙陋﹐乃依《九歌》之旨作《竹枝》九章﹐教巴兒歌之﹐所謂」巴歙「也。其詞曰﹕」白帝城頭春艸生﹐白鹽城下蜀江淸。南人上來歌一曲﹐北人莫上動鄕情。「」山桃紅花滿上頭﹐蜀江春水拍天流。花紅易衰似郎意﹐水流無限似儂愁。「」楊柳靑靑江水平﹐聞郎江上踏歌聲。東邊日出西邊雨﹐道是無晴還有晴。「同時惟白傳擅此體﹐足與上下。近讀飲冰室《臺灣竹枝詞》﹐其曰﹕」晚涼步虛落﹐聞男女相從而歌。譯其詞﹐意惻惻然﹐若不勝《谷風》《小弁》之怨者。乃掇拾其意﹐爲遣黎寫哀云爾。「」韭菜花開心一枝﹐花正黃時葉正肥。願郎摘花連葉摘﹐到死心頭不肯離。「」相思樹底說相思﹐思郎恨郎郎不知。樹頭結得相思子﹐可是郎行思妾時。「」綠陰陰處打檳榔﹐蘸得戎醬持勸郎。願郎到口莫嫌澀﹐个中甘苦郎細嘗。「」蕉葉長大難遮陽﹐蔗花𨿽好不禁霜。蕉肥蔗老有人食﹐欲贈郎行愁路長。「自注﹕」『韭菜』﹑『蕉葉』﹐起二句皆原文也。「數詩覺賓客風情﹐去人未遠。我鄕金曼虹先生有《雲間竹枝詞》﹐云﹕」蘭筍山前鶯亂飛﹐細林山下艸初肥。春遊怕買蘸香艸﹐郎爲離鄕久未歸。「」長泖湖長圓泖圓﹐儂家生小住湖邊。朝朝打槳過湖去﹐郎采蒓絲儂采蓮。「」溝田瀝漉水翻車﹐稻有紅蓮棉白花。休道村娃不解事﹐滿塍種畫眉瓜。「亦得古意。

我鄕何藏翁先生﹐居北繡山﹐以詩鳴咸同間﹐著有《藏齋詩鈔》。其五言學韋柳﹐七古學嘉州﹑隨州﹐律句髙者或攀王孟。然翁自言少好長江﹐喜爲僻苦之詞。句如」笛料須量竹﹐樽材早種匏「﹑」松髙秋看雨﹐竹密夜窺星「﹑」詩寒收石气﹐云活養松年「﹑」客送梭毛笠﹐童持柏癭杯「﹑」買書饒古錦﹐甏井得殘碑「﹑」凍蝶無衣逢艸住﹐亂鴉如葉脫枝飛「﹑」桃花水漲魚紅尾﹐幢樹陰深鳥白頭「﹑」責泉自點靑花碗﹐得句閒書壞色箋「﹐眞得浪仙神髓。晚年一歸平淡﹐多似其曾祖《萍香館集》中語。時城中有二熊先生﹐旗鼓相當。其餘或限天資﹑或絀學力﹐瞠乎後矣。然藏翁嘗與婁縣姚春木先生遊﹐又嘗入都﹑入洛﹐攬太行﹑嵩髙之勝﹐則其得江山人物之助者多﹐宜其詩之工乎﹖

《藏齋詩鈔》中有《雲間二逸詩》﹐其序云﹕」歲在辛丑﹐天不憋遣﹐先後殂謝﹐日月不淹﹐風流斯在。著之篇章﹐庶後之傳藝術者有徵焉。「」二逸「者﹐一爲徐漁莊布衣﹐名年﹐精研金石﹐並工篆刻﹐卒年八十。詩曰﹕」傾然野鶴伴云還﹐花落空階晝掩關。好古直搜秦漢上﹐傳名宜在籀斯間。卅年蓮社晨星少﹐一別松風酒舫間。﹝張詩拎廉訪﹐坐上時同談譙。﹞嘆息身非金石壽﹐哀吟長與弔靑山。「一爲祁虛白明經﹐名子瑞﹐晚號階萁﹐善繪山水﹐畫貓尢工﹐卒年七十九。詩曰﹕」倚杖悠然鬢雪盈﹐幽人蹤迹不離城。久虛花月樽前賞﹐閒放煙雲筆底生。後世誰爲耆舊傳﹐當時徒有畫師名。扁舟一昨乘潮至﹐愁聽髙秋唳鶴聲。「詩中所謂」松風「卽張溫和公松風艸堂也。民國初﹐耿伯齊農部創松風詩社於此。余家髙祖淡人公蓄祁畫甚多﹐丁丑之亂﹐散亡殆盡﹐今僅存大橫幅山水一幀﹐爲丁亥秋所畫。題曰﹕」髙嶺嵯峨曲澗幽﹐樹中茅屋俯淸流。琴待渡頻回首﹐夕照林巒一段秋。「書作米體﹐款署階萁。畫縱二尺九寸﹐橫三尺八寸。按丁亥爲道光七年﹐距今已一百二十二年矣。

《還如合詩》二卷﹐何鴻肪先生遺著也。先生初有《瞻簳廬詩》數卷﹐毀於洪楊之亂。此稿系亂平後二十年中所作﹐沒後經其子振宇搜集而刻之者﹐則其散亡殆十之六七矣。先生才气在藏翁之上﹐讀其《寄子駿》詩云﹕」伯玉《感遇》篇﹐微茫接步兵。李杜相輩出﹐門徑開恢宏。淺窺得面目﹐深詣攄性情。學海遠難至﹐升嶽呼皆應。取法貴乎上﹐毋自甘小乘。「又云﹕」讀書擷其腴﹐號珠探重淵。興酣一落筆﹐眾妙靡勿宜。學詩以詩入﹐安得詩眞詮。人至天乃隨﹐充滿幾自然。「《雜詩》云﹕」昔人尙博學﹐所得皆瑾瑜。今人愛記醜﹐買櫝還其珠。終日魂瑣屑﹐積歲馳荒誣。於道無寸得﹐五車皆土苴。「自是績學人見到語。嘗與南匯張嘯山先生書﹐嘯山答之云﹕」補之將大用力於詩﹑古文辭﹐此誰得而沮者﹖「補之﹐先生別字也。其詩得《詩品疏野》之趣﹐如」密林分野色﹐殘石補云根「﹑」禿樹鴉爲葉﹐疏林霜作花「﹑」淸絕半湖月﹐蕭然獨夜舟「﹑」涼風吹曠野﹐淸露滴空房「﹑」情隨孤月遠﹐夢與白雲深「﹑」飯罷自消長日課﹐睡餘時聽隔溪舂「﹑」雲山自寫花前障﹐筍蕨常分竹外庖「﹑」柳條掛得春風住﹐二月春寒卻似秋「。先生豪於飲﹐能畫竹石﹐能度曲﹐顧皆爲醫名﹑書名所掩。

鴻肪先生《葉貞文》詩云﹕」縹渺靑山一雁飛﹐玉樓十二定相依。梅梢月上雪初白﹐拂拂淸風搖竹扉。「此效漁洋《露筋祠》詩」行人系纜月初墮﹐門外野風開白蓮「句法也。沈歸愚云﹕」貞烈詩易涉陳腐﹐故別創一格以矯之。「然漁洋亦但可偶一爲之﹐效更無謂。

汪秋軒先生﹐性情閒雅﹐喜爲詩。幼遭洪楊之難﹐年十三爲所擄﹐歷二年乃得脫。家貧﹐作邑之東郭姚氏。壯遊京津﹐所交皆當世名公。費云舫宮詹﹑王可莊殿撰先後幣聘課其子女﹐顧終不得志。戢翼南歸﹐就佐理車坊釐捐局務職又數歲。姚氏家有田園之美﹐四圍楡柳﹐十本梅花。晚因自號東郊居士﹐繪有《東郊艸堂圖》。光緒丁未年六十﹐爲《白髮美人詩》八章以自嘲﹐松府名流如南匯於香艸﹑上海黃夢畹及我邑吳業韓﹑徐愼侯﹑蔣蘊深輩咸有和作﹐傳誦一時。惜先生詩稿亂後散失﹐不能窺其全。僅就余可憶者錄之﹐云﹕」霜雪盈顚不入時﹐阿婆塗抹有誰知。惟餘奩內溫家鏡﹐猶見當年委地絲。「」廣寒仙子鬢蓬松﹐二十年前一笑逢。歸到蘭房窺鏡比﹐飛瓊𨿽好不如儂。「」漫說星星漸上頭﹐如今梳裹太風流。鴉頭烏襪鬈劉海﹐就令垂髫學也羞。「」成雪靑絲斷復枯﹐麝煤蘭澤兩難塗。鍼神食譜閨中職﹐約略還堪教鳳雛。「先生樂易近人﹐不以行輩自尊﹐與余時相過從。每聽其曼聲誦白傳歌行﹐或悲壯背《項羽本紀》以爲樂。嘗扶杖入城﹐坐近水臺茶寮爲程課﹐因口占云﹕」小店雙弓米﹐平臺一盞茶。「

我師葉袖東先生昌陛﹐少年磊落﹐其詩辦香新會﹐多能回腸蕩气﹐任公嘗摘入《飲冰室詩話》。淸季畱學日本﹐旣歸國﹐歷遊燕薊﹐出居庸﹐登長城﹐心傷國是﹐遊於酒人﹐慷慨悲歌﹐舒其宛結。四十以後﹐芒角稍斂﹐語詩﹐輒喜放翁﹑石湖。佳句如」日色經秋澹﹐溪光得雨明「﹑」碧雲何處雨﹐殘日一簾秋「﹑」溪聲趨斷岸﹐花气出疏林「﹑」亂石破雲龍欲下﹐長蘆點水雁初南「﹑」僧捨一燈飄遠影﹐江城萬堞鎖寒煙「﹑」挑菜婦鋤靑艸滿﹐過橋僧帶白雲來「。所刊印詩稿皆其手自刪定。歿後﹐其弟子上海鄭永詣質庵又爲刊遺詩一卷。

應酬之作﹐類於無病呻吟﹐是文人一大苦事。因憶嘉定章篆生﹝圭琢﹞進士言﹕」余性情疏懶﹐不屑爲裙釵粉黛之詞與夫臨別贈言之語。至於壽祝哀挽﹑酬酢恭維﹐心尢恥之。人固無以詩知我﹐我詩尢不欲爲人所知。「袖東先生性髙潔﹐孤芳自賞﹐稠人廣坐﹐從未聞其談詩。其稿絕無此種俗套文字攙入﹐殆皆酸鹹與俗殊者乎﹖進士著有《勤生堂詩》七卷。記其句云﹕」竹畱千日醉﹐桃艷十分春「﹑」丁尾金根皆別字﹐峨冠革履盡奇裝。「

許詠霓先生其榮﹐經生也。壯遊日本﹐參加同盟會。辛亥革命起﹐以靑浦地鄰松滬﹐首舉義旗﹐功成不居﹐隱於海上。歿後﹐其哲嗣玄谷出示遺稿一冊。錄其《旅夜不寐》﹐云﹕」風急紙窗鳴﹐寒從客夜生。微吟搔短鬢﹐危坐對長檠。琴劍千秋志﹐鄕關百里情。一聲動晨鐸﹐朴被又徵程。「《采蓮詞》云﹕」一灣煙水漾淸波﹐柔楨無聲款款過。十里尋芳緣曲岸﹐水心亭外芰荷多。「頗見風致。

丁亥六月﹐孫子再壬四兩齋宴集。南通孫滄叟先生以齒徳尊﹐裒然上坐﹐年巳八十有一矣。先生謙光可挹﹐治《公羊》學﹐耽吟詠﹐善寫貞卜文﹐蒙以手書集杜絕句素篷見貽。其詩直抒胸臆﹐不假藻績。《上巳日聚星楔集》云﹕」感時珍重三三節﹐撫已慚惶九九年。「此與趙甌北之」花事巧分殷七七﹐風情亦狎董三三「﹑袁香亭之」獻技惜無殷七七﹐尋花恰遇董三三「異曲同工。然彼裁熔費力﹐此則自然會妙。」董三三「﹐宋時營妓也。東坡《贈李方叔》云﹕」須煩李居士﹐重說董三三。「見甌北詩自注。先生名儆﹐字敬丞﹐光緒癸卯舉人﹐曾官四川靑神縣知縣。

是日﹐於座上得識江陰陳季鳴﹝名珂﹞﹐言談淵永﹐神理灑然。別後﹐寄示其《文無館詩鈔》一冊。翻閱之﹐名章迥句﹐時時間起。錄其樂府一二﹐以爲嘗鼎之街。《日出東南隅》云﹕」日出東南隅﹐照見相思樹。山下行人去﹐山上蘼蕪路。蘼蕪路﹐軟如綿﹐東風燕子尾涎涎。馬蹄踏芳艸綠﹐山花照夢飛春煙。墻外車聲塘外雷﹐安得良人中夜歸。「《白紆曲》云﹕」主人歸﹐愁白紆。結幽蘭﹐重延佇。落紅滿地春無語﹐薄暮東風艸樹深﹐斜陽照見愁來處。愁來處﹐春無侶﹐綠苔經雨生庭礎。燕子歸時人未歸﹐淒迷新綠沈煙渚。主人歸﹐愁白紆。「遜淸光宣間﹐其鄕先輩曹拙巢﹝家達﹞孝廉提倡漢魏六朝詩﹐沾丐後進﹐文無爲其私淑弟子﹐宜得其膏馥多矣。詩中」東風燕子「句似失檢。《漢書外戚趙皇后傳》﹕」燕燕﹐尾涎涎﹐張公子﹐時相見。「」涎「從水﹐從廷。師古曰﹕」光澤貌﹐音徒見切。「與」見「字爲韻。今書作」涎「﹐押入」先「韻﹐誤也。然余謂文無詩佳處正不在摹古﹐如《遊無錫榮氏梅園》云﹕」此地梅花五百株﹐春寒花气向模糊。人間無復林和靖﹐斜日銜云下太湖。「《詠落花》云﹕」東風樓閣初長夜﹐芳艸池塘已暮春。「《秋日雜感》云﹕」寒生窗竹三更雨﹐秋抱庭梧一葉風。「《和人秋感》云﹕」書生結習錐無命﹐壯士悲歌劍有芒。「皆有三河少年風流自賞之槪。

四兩齋之宴﹐余首唱長古紀事﹐與宴者多有和詩。而閩侯陳慕倫﹝亦齋﹞熔經鑄史﹐尢爲稚飭﹐云﹕」羣經掃地今何年﹐沈翁抗手最儒先。元音豈易諧裏耳﹐自賞時復鳴朱弦。東南壇坫翁可主﹐健筆突兀超松圓。我如曹合誰肯齒﹐地小未足容回旋。樞衣來謁滄海邊﹐巍巍碩望推盧前。語言玄妙推理窟﹐石門文字通眞禪。納涼會合句與聯﹐林風蕭颯吹吟箋。主人置驛好賓客﹐意气激越淩山川。銜杯往往中聖賢﹐四兩題榜人爭傳。亂時捫膝恥出仕﹐修羅歷劫餘霜顚。本州陳事擊肺石﹐民間疾苦君能宣。但期耕煙就下泖﹐安用看日傷虞淵。芙蕖出水紅欲然﹐買夏且醉江湖天。田居蠶室樂無盡﹐世難未已車當懸。「惟一起推挹處殊令人惶愧。再壬時任縣參議會議長﹐故有」本州從事「之句。慕倫詩﹐不肯輕易下筆。著有《陶彩詩稿》。

久不讀松江王文甫先生詩﹐近以詩一小冊寄示﹐皆亂離中作也。錄其《雷君彥歸自滬上﹐別後寄贈》﹐云﹕」閒話滄桑百感並﹐羨君豪气尙縱橫。石塡東海知何補﹐塵障西風意未平。潘嶽閒居惟養志﹐魯連排難不求名。黃花劫後猶堪賞﹐晚節歸來一笑迎。「通體志和節雅﹐斷非初調吭舌者所能辦此。又《北王浜》詩﹕」村荒水與圍。「的是邑西水鄕光景。押」圍「字最難出色﹐吳梅村《和人西田雜興》連押八」圍「字﹐多不見佳﹐惟」水亭橋沒芰荷圍「七字差爲奇麗耳。又」寒菜近霜肥「句﹐妙在不費力。

丁亥八月﹐姚子鷓雛偕雪泥﹑白蕉﹑念孝﹑十發等自松江鼓輪﹐訪余於吳家灣匯花小學。余與雛蓋一別已三十餘年矣。是晚﹐隨輪同過珠裏慧殊家夜宿﹐酒闌燈炮﹐對榻論詩。鷓雛句云﹕」論詩水乳意相歡﹐剪燭燒燈語夜闌。「卽指是也。鷓雛極推尊宛陵﹐以謂能掃空蕪穢﹐在歐﹑梅﹑蘇﹑黃之外別標古澹﹐自是有宋一人。道咸詩人頗推叔﹐余嘗評叔詩源出次山﹐其質俚處頗似寒山偈語。雛亦爲首肯﹐並云近代惟湘綺﹑蘇戡足稱大家。別後寄示近稿數十紙﹐其髙逸者﹐余已略載之矣﹐玆錄其蕭然意遠之作。《車過蘇州》云﹕」煙凝遠岫雨涵空﹐風物江南自不同。萬頃湖光鷗滅沒﹐何人吹笛遇垂虹。「《雜詩》云﹕」日暖庭閒樹影重﹐明窗微度棟花風。先生詩思來何處﹐彊半深居宴坐中。「《小園》云﹕」小園晴日柳初芽﹐聞說江梅亦已花。一暖一寒春未半﹐不須婉晚惜芳華。「《吳家灣》云﹕」吳家灣邊老樹合﹐大盈浦上午風寒。桔橰長閒阡陌靜﹐老牛將犢行歸欄。「皆有半山神味。律句云﹕」昨看微雨能蘇柳﹐卻憶餘寒近凍桐。「絕似樊山﹔」萬族秋虫喧短夜﹐一江斜日近危欄「﹐則頗似蘇戡語矣。蜀中三月驟寒﹐謂之」桐花凍「﹐見鷓雛自注。

白蕉避倭亂﹐客居滬濱﹐以粥書畫爲生。所爲詩與書﹐頗髙自位置。嘗云﹕」詩已淸腴書瘦硬。「又云﹕」水熟漫看魚蟹眼﹐詩成或在宋元時。「其風槪可想﹐殆古之狂者乎﹖錄其絕句云﹕」我與淸波意共閒﹐茸城西去飽看山。洞橋處處俱堪畫﹐值杖何人水一灣。「蓋亦過吳家灣時作也。末句耐人尋味。白蕉於丁丑夏訪余於濠上居﹐風姿瀟灑﹐不啻思曼當年。乃別未幾﹐而胡馬飲江﹑乾坤腥垢﹐今亦短鬢能搔矣﹐憂患之磨人如此。

金澤陸氏﹐吳江名族也﹐世誦淸芬﹐刊有《陸氏叢書》行世。幹甫﹝廷楨﹞大令﹐以光緒壬辰進士歷宰河南榮澤﹑儀封等縣﹐著有《思嗜齋詩文稿》。其哲嗣曰頡孫﹑頑孫。頡孫爲余門下士﹐溫縟有思致﹐尢長篆刻﹐詩亦淸婉如其人。《次韻和上海鄭質庵》云﹕」花竹森森漏日光﹐書齋淸絕擬山莊。秋閒佳趣聊相共﹐世亂初心未肯忘。歇浦潮回鯨噴雪﹐吳江楓落鳥啼霜。嗟余客裹蕭寥甚﹐鎭日臨池墨數行。「蓋丁丑避難滬江時作也。三四語尢眞摯有味。

倪君靜岑﹝鎭﹞﹐績學工文﹐尢長駢儷。頃以其詩稿見示﹐多淒馨悵惘之詞。《題蔣稚觀吳門造像》云﹕」盾鼻弓衣有重名﹐吳王臺畔碧雲橫。而今贏得愁滋味﹐紅豆離離白髮生。「《中秋望月明日堪兒周啐》云﹕」今夜州定未眠﹐可憐千里共嬋娟。極知樂事年年減﹐辦得明朝買面錢。「靜岑﹐鹽城人﹐上有雙親﹐一家十餘口。倭亂之後﹐繼以匪禍﹐田園盡廢﹐遂乃橐筆遊四方。此爲近在我邑任縣府祕書時作。

●續編﹟卷六

陳臥子先生墓在廣富林。嘉慶乙丑﹐我邑王蘭泉司寇﹑奉賢陳桂堂太守糾合一郡土紳﹐就墓傍建祠﹐並祀夏瑗公父子﹐而以死難諸人柑享﹐﹝陳﹑夏皆幾社創始人也。﹞名曰陳夏二公祠。並酌定儀制﹐春秋致祭。厥後寢就衰歇﹐乃移祀於松江直指庵﹐見藏齋詩注。考其時﹐爲道光十九年也。光緒初﹐知縣汪祖綬有《祭雙忠祠》詩﹐則知復祀廣富林矣。汪詩云﹕」毅魄沈淪二百年﹐馨香俎豆慰重泉。秦弓長劍迎神曲﹐《寒食﹟淸明》絕命篇。碧血迷離乾淨土﹐靑山黯淡夕陽天。墓前漫說南朝事﹐恐有靈鴉叫樹顚。「自注﹕」《忠裕公年譜》云﹕『絕筆於《寒食》《淸明》二賦。「祠有祭田十餘畝﹐光緒中葉後﹐由陳坊橋董事。陳氏執管春秋兩祀﹐先期發柬﹐到者大都爲松靑兩縣人土。民國十年以後﹐闕而勿行焉。己未春﹐耿伯齊先生亦來與祭﹐有《追次汪詩元韻》云﹕」祠堂起建幾何年﹐矯矯雙忠表九泉。怕話前朝興廢事﹐好披幾社短長篇。春來掃墓重三日﹐風定迎神卅六天。气節而今尢足貴﹐無窮感慨集毫顚。「

佘山知止山莊﹐爲明董文敏佘峯別業。萬曆間﹐屬太僕寺少卿王升﹐四傳至其孫祖晉﹐攺今名。祖晉子興堯﹐字梅影﹐官至河東道﹐告養歸﹐乃攺名遂髙園。祖晉沒﹐園亦尋廢。至咸豐時﹐僅存鶴閒堂﹑壽仁堂數椽而已。友人式坤﹐其後人也﹐今尙居此。當時所謂」一撚紅「者﹐爲十二女伶之一。近見婁縣朱甘澍先生《晚甘棠集》中有《知止山莊歌》﹐極華屋山邱之慨﹐詩長不錄。按一撚紅﹐別字露香女史﹐能詩善畫﹐色藝冠時﹐卽《晚甘》詩中所謂」露香小字法倪黃「也。嘗見其《題陳東橋畫蘭冊》回文體一律云﹕」風光展處妙神傳﹐綠葉舒花露鮮。空谷暖滋香馥馥﹐小園晴弄影娟娟。叢生玉蕊含心素﹐墨試金壺蘸筆妍。紅雨亂時題句麗﹐重簾捲月映前。「上海黃雲樓《題露香女史泖畫冊》云﹕」掌書侍史是仙才﹐紅靨春生一撚來。占盡雲間好風景﹐山莊小住卽天臺。「」潑來焦墨盡煙雲﹐泖鏡峯屏翠掃羣。卻羨纖纖能搦管﹐管夫人後又逢君。「並云﹕」女史姓朱﹐字輕雲﹐常州人﹐一撚紅其小字也。「是又多一談助矣。雲樓字步瀛﹐住閔行﹐有《竹岡詩鈔》。

王淸霞﹝湘波﹞者﹐梅隱後人﹐如金觀察之女。適郡人顧荃士太史夔﹐卽香遠先生蓮之母也。湘波女士嫻吟詠﹐有《小螂擐室詩餘》一卷。曩纂方誌﹐於《列女傳》竟失其人﹐《藝文》亦不列其著作﹐特補志於此。

道光中長洲江弢叔﹝湜﹞以詩鳴我邑﹐熊蘇林先生其光與之敵。然蘇林評歿叔詩﹐以爲」此筆幽霾七百年「﹐至欲灰己詩﹐以傳其詩。嘗語彊叔曰﹕」我平生讀書﹐一過成誦﹐兩過不忘。愛君詩﹐欲不忘﹐故讀兩過。「試之﹐果如瓶傾水。集中《詠馬祖避山鬼事》及《蘭隱圖》《臨淸關》等作﹐皆效」伏堂體「也。而歿叔篋中﹐亦常攜蘇林詩卷。蘇林早列淸班﹐天資學力﹐一時無兩。《北上畱別江南諸子》云﹕」欲報淸時惟學問﹐便魁天下豈功名。「《詠菊》云﹕」霜先退避奚須傲﹐風不吹噓自有香。「此爲何等抱負﹗惜造物忌才﹐卒年曾不得四十也。詩宗杜韓﹐雄奇排募。《盤古溝》云﹕」一壞不仗平成力﹐萬古常涵渾沌流。「《登君山》云﹕」山浮涼翠圍江郭﹐潮送秋聲出海門。「《九日登文殊臺﹐次莊俠君韻》云﹕」最愁歸夢幹山阻﹐怕說登髙九日來。「

嘉道間﹐隨園詩派盛行﹐而蘇林先生論及﹐每力斥之。隨園之享盛名﹐在淸代除阮亭之外﹐可說無與比並。然謝世未久﹐如吳嵩梁輩頗多指摘﹐且有議欲毀其板者﹐蓋在當時已如此。實則古人之詩﹐如老杜多晦澀﹑退之多粗豪﹑元白多俚俗﹑溫李多佚蕩﹐不善學之﹐皆有流獘﹐奚獨一隨園哉﹖雲間陳臥子詩可謂大雅正宗矣﹐而王西亭云﹕」誰與鄕邦別詩派﹐等閒陳李雜俳優。「周彜亦議其」語盡而意無餘「。蓋文人相傾之習﹐自古已然﹐爲之一槪。

」《國風》好色而不淫﹐《小雅》怨誹而不亂「﹐」不淫「﹐溫柔也﹔」不亂「﹐惇厚也。二語足包括《詩經》全旨。捨溫柔則乏風情﹐失惇厚則欠含蘊。詩而說理易染頭巾气﹐蓋詩與道學自是兩途。我邑熊純叔先生《含齋詩》非不佳也﹐然云﹕」但使天心存剝復﹐不妨吾道易饑寒「﹑」詩足名家惟長傲﹐道存居室最難言「﹑」事業眼前無不足﹐淸風穆穆白雲閒「﹐此但可置之《濂洛風雅》﹐而非《才調集》中語也。先生經濟文章﹐人倫景仰。光緒初﹐以振饑卒於河南。例官民遣櫬不得入城﹐先生援忠勤死事例﹐得入城治喪﹐世哀榮之。先生名其英﹐國史有傳。

隨園以武臣能詩爲太平盛事。余謂非篤論也。古之勞人﹑思婦皆能言詩﹐奚但文﹑武﹖亦何預盛衰﹖歸安趙竹君騎尉玉徳﹐光緒時兩任我邑白鶴江把總﹐在汛二十餘年﹐威惠並著。趙尉步馬嫻習﹐能開八力彊弓﹐顧風流淹雅﹐工吟詠﹐淞南﹑匯北﹐翰墨流傳殆徧。遺有《鶴川醉尉詩存》一卷﹐其名章雋句﹐𨿽並世髙手﹐莫能尙也。錄其《論詩》云﹕」詩境從何辟﹐心虛天籟存。大哉聖人意﹐不學無以言。憶昔唐虞盛﹐賡歌庶事蕃。《風騷》變正《雅》﹐奇慨托荃蓀。漢魏逮六朝﹐傑構蕭《選》論。至唐稱極軌﹐壇坫無比倫。由宋迄元明﹐自合安足論。規模日益仄﹐心靈日益昏。嗟嗟後世士﹐風雅多沈淪。安得盤古氏﹐爲造詩乾坤。揮斤運八極﹐炬火燒旁門。蔽之思無邪﹐返璞垂歸眞。金丹砭俗骨﹐吸露餐云根。「得理之自然﹐淸流而潔源。」詩乾坤「﹐創語也。《奇在贛防﹐辭伍歸途復登水湖廟》云﹕」推窗惟見白雲浮﹐回首離鄕已十秋。路折羊腸天亦小﹐磯逢虎腦水都愁。重經十八灘頭客﹐似釋三千里外囚。四顧靑山最奇絕﹐風光渾不似杭州。「《俗務奔馳﹐不堪憊悶﹐詩以自解》云﹕」馳逐天涯兩鬢蓬﹐那堪禮數困英雄。論人每嘆官箴濫﹐到我方知仕路窮。五夜鄰雞驚旅夢﹐十年戎馬老秋風。何當耕鑿靑山下﹐長嘯一聲天地空。《暮春鄰翁偕遊張堰》云「張涇桃李笑華顚﹐麥浪浮城翠拂天。沙暖野鳧眠小渚﹐泥融新燕掠平阡。同舟共話人三兩﹐入市先沽酒十干。廿里官塘歸棹緩﹐查山南去月娟娟。」《過泖湖澄照寺﹐登長水塔》云「鼓棹來尋寺﹐偸閒笑我忙。雲開峯四面﹐人到水中央。法界金山小﹐齋廚玉粒香。晚風回別浦﹐孤塔倚斜陽。」自注﹕「董文敏有《題小金山額七實道中》云﹕』疏葉寒林集暮雅﹐凍雲釀雪壓行車。一官僕僕風塵裹﹐短策孤燈問酒家。『」其他五言律句﹐《過崇福庵》云「落日收花影﹐微風動竹陰。」《懷鶴川諸友》云「官因微罪去﹐髭愛苦吟畱。」《呂巷防廨題壁》云「吟餘花自落﹐夢覺鳥先知。」七言律句﹐《招厚孫飲菊用元韻》云「烏桕臨江霞散綺﹐白蘋依岸水生香。」《由禾泛舟至杭》云「鷓騖船過水痕動﹐躑躅花開山色明。」《遊迎江寺﹐次韻陳祝三上貪》云「畫稿平鋪天塹外﹐鈴聲細語月明中。」《淸明前二日﹐偕巖立堂鄕丈赴馬家墳祭兪作賓墓》云「郭外風和晴放鷂﹐池中水漲暖鳴蛙。」《次韻姚蓉甫雨偶成》云「滿砌苔痕蝸結篆﹐一簾花气蝶銷魂。」《己酉六十初度》云「家風琴鶴仍如故﹐政績牛刀恐未然。」言情體物﹐何減放翁﹖至如「艸檄猶橫三尺劍﹐奪標仍詡一張弓」﹑「柳營槍尾秋排豹﹐花舫簾須暮捲蝦」﹐尢見儒將風流气慨。趙尉遣詩﹐先經徐愼侯孝廉選爲一卷﹐名曰《鶴川醉尉詩存》﹐約二三百篇﹔後經上海髙太癡﹝翀﹞選孝廉所選﹐另又爲一卷﹐曰鶴川醉尉詩選﹐則只八十餘首矣。余所錄者﹐髙氏選本也。醉尉詩篇甚富﹐曩見余家翼之公詩稿中相與唱和頗多﹐今皆無有。翼之詩剩﹐經亂散失﹐而余獨於醉尉詩以不得窺其全豹爲可憾耳﹗

隨園又謂閨閣詩易於流傳。亦或未必。女子與士大夫交際或酬唱絕少﹐其不得名公巨卿之題拂而自能傳世者﹐千百年來能有幾人﹖我邑畱美學士盛祖江妻孫瓊華女士﹐余前《詩話》已略言之。女士父字藹人﹐諸曁人﹐前淸孝廉也。家於滬。女士工繪事﹐爲毗陵馮超然弟子﹐年四十二卒﹐著有《習靜閒居詩艸》一卷。錄其《雨霽》﹐云「連朝細雨冷如秋﹐勾起騷人萬斛愁。向晚云收天放霽﹐斜陽一抹下西樓。」《憶妹瓊英﹑瓊芝》云「天際浮雲愁裹看﹐江南細雨夢中歸。」《寄外》云「離人遠道三秋隔﹐好夢中宵兩地知。」皆淸婉可味。樊山老人曾題其照片﹐云「似曾何處見冰姿﹐縹渺驚鴻到眼疑。除卻謝家林下女﹐紅閏得似此才稀。」「江南人物玉同淸﹐女秀才中識盛名。煙水气兼書卷气﹐美人標格要天生。」「山眉水眼婉淸揚﹐時世都輸雅淡妝。玉井不波照斜領﹐蓮花頂著琴姜。」「論畫評詩幾輩堪﹐色聲香味識眞難。亭亭玉立天人樣﹐只許樊山老眼看。」自署﹕「八十翁增祥題﹐時爲乙丑年也。」

旌徳呂氏姊妹四人﹐俱嫻翰墨﹐有聲於時。長蕙如﹐工倚聲﹔次美蓀﹐居靑島時自署齊州女布衣﹐遺著有《勉麗園詩集》﹔三碧城﹔又字聖因﹐著有《信芳集》《曉珠詞》﹔四賢美﹐字坤秀﹐遺著有《撤珥集》。余前《詩話》已采碧城詩﹐而惜其他皆未之見。呂女父名鳳岐﹐字瑞田﹐同治庚午舉人﹐光緒丁丑進士﹐散館授編修國史館協修﹐壬午簡放山西學政。家有長恩精舍﹐藏書數萬卷﹐有《靜然齋詩集》。

族妹乃芬﹐字淑英﹐一字誦淸﹐性明寤﹐榮華曜葬﹐慧舌粲花。喜吟詠﹐年十七八從余受香山樂府﹐皆能背誦。妹爲蘇州蠶桑女校畢業生﹐民十執教於浙江奉化某小學﹐常以所作小詩郵示。憶其《詠秋月》云「莫訝秋將盡﹐秋光月倍明。倚欄閒眺望﹐花影滿空庭。」《秋花》云「幽賞未云寂﹐羣芳處處栽。海棠如欲語﹐秋日滿階開。」詩爲初學﹐甚淺俚﹐然有會心﹐使得專心從事於斯﹐所得當不止是。故余寄詩云「吾家進士乃不櫛﹐也向天涯漫浪遊。無限人間好兒女﹐羨渠衣食住紅樓。」蓋惜之也。適皖籍徳國柏林大學博士周嵩祿。丁醜事變﹐隨其夫之重慶。二十八年﹐敵機炸渝﹐與同縣胡瘦娟女士同殉焉。聞妹喪歸只得一踝骨耳﹐殊可慘已。瘦娟﹐餘詩弟子超倫女弟也。

我邑徐愼侯孝廉公修﹐夙工帖括﹐與金劍花﹑張雄伯兩孝廉﹑陳挹霏貢士俱蜚聲場屋﹐互爭雄長。平生詩名頗髙﹐然性卞急﹐不耐深思。鼎革以後﹐牽於四方社課酬應﹐郵筒唱和﹐幾於無日無詩﹐並其遊覽登臨之作﹐遂逾萬首。稿可隱人﹐誇多斬靡﹐識者病焉。然邑中自咸同間吟花詩社後風雅消歇﹐孝廉創苔岑社爲號召﹐遠近聞風附和。時則如徐伯匡﹑張靜蓮﹑鄒葆蓀﹑項涵公﹑錢靜方﹑楊石年﹑葉行百及不佞凡七八輩﹐文酒之歡﹐月必數舉﹐拈題分韻﹐相與評賞﹐以爲笑樂﹐亦一時之盛也。孝廉沒於倭難後二年﹐其遺稿中雅飭有法度者﹐則選入《靑浦續詩傳》。自余佳句亦多﹐如「文可送窮元有例﹐詩將成癖不能醫」﹑「盛衰靜悟花開謝﹐淸濁閒評酒聖賢」﹑「偶發大言驚俗耳﹐忽思小飲潤枯腸」﹑「寒花兀似鷺鷥立﹐落葉翩如胡蝶飛」﹑「天似棋枰星布子﹐河如釣渚月張鉤」﹑「梧葉井欄添畫稿﹑藕花池館動吟觴」﹑「燕初試剪知將去﹐蠶未成絲不解眠」﹑「落花似夢隨風散﹐芳艸和愁帶雨生」﹑「長松挾雨添濤響﹐瘦竹篩風落黛痕」﹑「閱世漸當垂暮日﹐懷人正值歲寒時」﹑「萍根黏籪知潮落﹐稻積堆場驗歲丰。」

吳子亮言《莫愁湖登勝棋樓有感》云「繁華勛迹兩悠悠﹐玳瑁梁空玉局收。勝算由來爭一著﹐艷名亦自有千秋。半湖秋水殘荷占﹐十里危旅雁愁。劫後江山誰是主﹐驚濤不語自東流。」通首響亮﹐弔古登臨之作故應爾爾。《客中中秋》云「晴碧如張蓋﹐疎星綴太空。光來幹嶂外﹐白滿一江中。客夢年年異﹐鄕心處處同。夜深眠不穩﹐欹枕聽秋虫。」《香港卽事》云「石蠟艷分機上錦﹐荔支紅上海南天。」皆佳。亮言爲醫家蓮如子﹐弱冠從余爲詩﹐倜儻慧辯似乃翁。「元亮少無適俗韻﹐侯喜新有能詩聲」﹐余曾書聯以張之。

謝客永嘉詩大率淸麗芊﹐至老杜秦中諸什﹐乃始雄奇瑰偉﹐別開境界﹐气象不同故也。然只是域中山水﹐未睹海外云巒。近讀上海鄭散木《遊臺詩帥》﹐嘆其登臨之勝﹐覺東坡自誇「玆遊奇絕冠平生」者﹐猶有東山﹑太山之別。然非近代機械神通﹐無由探其祕奧﹔非得排募雄偉之筆﹐亦無以盡其狀也。錄其《阿里山歌》並節鈔其序云「阿里山髙拔海六千四百尺﹐位於嘉義市東北﹐爲原始森林區﹐實臺省富源之一。由嘉義車站別辟支綫﹐以機車推送﹐髙達山巓﹐計程七十一公里﹐費時七小時。全綫凡經十九站﹐穴山架水﹐以通車道﹐計歷隧五十七﹑木橋三十六﹐自平遮那站至阿里山站間﹐山勢陡削﹐車不能上﹐則敷軌作之字形﹐先驅下阪﹐轉折進退者五﹐始達山巓云。」詩曰「危途盤郁紆﹐遠涉倚車轍。登車各危坐﹐仰首望韌樺。絕壁摩千尋﹐上欲與天接。不知此奇境﹐何時五丁辟。機車吼怒聲﹐進作萬鈞力。驅車上峻阪﹐蠢若爬沙鰲。一山忽迎人﹐悍然當面立。鑿隧支穹門﹐黝深不可測。噎噎張巨吻﹐貽砑吞車入﹐大聲起隆隆﹐倏忽天地黑。客心雜驚詫﹐語咽不敢出。進如箭脫弦﹐出似蛇竄穴。豁然白日開﹐相顧面有色。折旋道愈艱﹐石亂山益碧。倚窗瞰羣山﹐羅列繞吾膝。山云流莽蕩﹐一白湧淳濡。如海翻波濤﹐螺頂時出沒。雲開眾綠呈﹐雜以絢紫飾。亦復見廬舍﹐散若殘棋列。左顧逼巖﹐探首疑磨鼻。循巖延逶逶﹐路仄不容尺。有時度源谷﹐架木跨空窄。彎環無欄梔﹐俯瞰增危兀。尋過獨立山﹐軌迹更盤折。輾轉東西䢐﹐未許尋丈直。車如蟻旋磨﹐軌同繩絞結。車行苦朱朱﹐蒸甑添喘息。行行日亭午﹐气勢轉通豁。花木遙扶疏﹐人煙漸稠密。羣山若堂防﹐小市間成集。竹葉翠欲流﹐蕉實黃堪擷。往來雜男婦﹐赤足圍繡貼。指點客何人﹐語聲鳥啁哲。岬狹旋左右﹐林木森蓊郁。檜梅松柏杉﹐經畫如屏立。蟠株或聳幹﹐譎幻形非一。亦有斤斧余﹐殘根玆缺靨。云是原始林﹐千載兀風雪。鉆隙穿逡巡﹐林深天半冪。崦藹屯宿陰﹐轉背路疑竭。下阪復上阪﹐倒曳軌勢逆。窘行比緣幢﹐進退交震怛。回車指別徑﹐暮煙起山缺。機聲未全弛﹐乍爲人語奪。車勞人亦疲﹐且止兩蘇息。扶攜督行字﹐肢體罷欲裂。側身試四睨﹐倏已在山脊。驚定重回首﹐性命眞一發。歷橋三十六﹐穿隧五十七。是何偸天工﹐竟奪造化譎。人言棧道險﹐方此寧百一。」詩凡五十一韻﹐𨿽有復﹐然古人不忌。

《黃水洋放歌》云「白頭老子窮不死﹐掛席南來狎龍子。放心散漫事遠遨﹐言放蓬萊尋赤水。飈輪擊汰風浩浩﹐倒海翻云疾千里。天長水闊亦何有﹐惟見洪濤百丈相舂撞﹐進作峻峭插天起。」一起殊得勢。《三代樹歌》云「君不見杜老堂前倚江樹﹐顚擲坐攖風雨怒。又不見山前山後聲丁丁﹐殘枝斷幹橫當路。明朝酌酒爲汝賀﹐撐眸坐看乾坤破。」得此一結﹐通體方鎭得住。散木七律亦豪宕可喜。《謁鄭延平祠》云「虎擲龍騰起異人﹐寸天尺地亦長城。孤忠合擬田橫島﹐遠纛曾收赤嵌兵。海外衣冠存正朔﹐蠻荒艸木識威名。一寵香火寒梅發﹐應念虫沙劫屢更。」《泛舟日月潭》云「一片晴湖好放篙﹐碧波如鏡不通潮。天圍霧障魚龍靜﹐地隔塵寰日月驕。艸木山深忘四季﹐峒黎發白記三朝。餘生倘許移家住﹐便向煙蘿掛酒瓢。」

許君玄谷﹐雅懷髙致﹐少年遊衍丹靑﹐兼工篆刻。抗戰軍興﹐避兵重慶﹐卜宅山水勝處﹐繪有《獨樹山房圖》﹐題者多知名之士。沈尹默云「月靜風幽石徑斜﹐當門老樹影交加。此間終竟無塵事﹐把卷髙吟意自賒。」陳樹人云「詩人入蜀興無涯﹐老樹滄波趣益加。浦上誅茅能得此﹐卻疑當日杜陵家。」姚鷓雛云「古木叢篁自宛然﹐眼前舊事已雲煙。試尋石鼎煎茶處﹐記數風帆下水船。酒譜經綸眞大敵﹐印人意趣有餘妍。山中諸老聞都健﹐想見吟懷勝昨年。」他如葉楚傖﹑汪旭初﹑喬大壯等﹐詩不盡錄。玄谷文亦雋潔﹐觀其所爲《獨樹山房記》可見。記云「丁丑冬﹐倭寇內侵﹐邑隨淪陷。予攜家入川﹐初寓渝城。閱三月﹐遷北碚。又閱一年﹐則得隙地若干弓於北碚天生橋間。無崇山峻嶺之險﹐有茂林修竹之娛﹐因謀於主人。架屋三楹﹐聊以安流離﹑蔽風雨。是屋也﹐近市而不喧﹐阻山而不鄙。登髙以望﹐則遠合沓﹐出沒輕煙。薄霧中﹐杳冥變化﹐目不暇給。其下則梯田縱橫﹐茅舍錯落。階前黃桷一章﹐大可數人抱﹐古幹參天﹐濃陰匝地﹐蓋數十百年物也。修竹二三竿﹐搖曳左右﹐益增淸曠。每當花晨月夜﹐窗明幾淨﹐或展捲﹑或揮毫﹑或晶茗小酌﹑或焚香默坐﹐婆娑其間﹐萬慮盡滌。偶聽鳥語猿啼﹑樵歌牧唱﹐則不禁悠然神往﹐興古人避世之思。而東望雞公﹐西眺縉雲﹐朝夕相親﹐如在几案﹐正不知我爲靑山﹖靑山爲我﹖形骸兩忘﹐怡然自得﹐亦足以少紆故國河山之感。昔桃源中人不知漢魏﹐良有以也。己卯端午﹐屋成﹐武進李滌翁策杖來訪﹐顧門前黃桷而樂之﹐口誦杜工部』獨樹老夫家'句﹐欲名余齋﹐予因掇其意﹐名之日獨樹山房﹐並爲圖以紀其勝云。」

余半生潦倒﹐宜爲海內通人摒棄久矣﹐乃多有葑菲不遺﹐縞紆相贈。衰庸如余﹐益滋慚恧。近來交遊中得工爲古詩者﹐一雲間姚鷓雛﹐一湖南瞿兌之﹝宣穎﹞﹐是亦晚年一快事也。鷓雛贈詩云「夷字不療饑﹐坐令人瘦。觀君論詩作﹐所積良已厚。功深極鑪錘﹐味永如醇酎。森霏四十字﹐醞釀湖山秀。波光與嵐翠﹐往往繞懷袖。聞聲固相思﹐發緘抵良覯。更念望江樓﹐當年成解後。」兌之贈詩云「謝客永嘉作﹐杜陵秦州詩。近遊倦歷覽﹐念亂常苦饑。正聲嗟久淪﹐抗心幹載期。朱霞互天半﹐修然海鶴姿。顧余混燕塵﹐必跋衣化緇。吳霜點秋鬢﹐始有江湖思。泖人文藪﹐吐納多靈奇。懷哉春融老﹐從君求本師。」姚作近山谷﹐瞿作近小謝﹐皆佳構也。兌之爲善化相國之季子﹐爲人溫雅﹐淹貫中西。相國薨於民國七年﹐遜帝賜謐「文愼」﹐遺著有《超覽樓詩集》六卷。

光緒戊戌﹑己亥﹐相國兩督江蘇學政。歲戊子﹐海上諸寓公因爲受知師結一懷超社﹐以爲紀念。自是觴詠無虛月﹐而我邑戴果園先生克寬《四月八日同人在玉皂山道院作懷超社第三集》律句最爲驚策﹐云「卅年文圮靈光殿﹐一集人尊超覽樓。南國冠裳余涕淚﹐西湖風雨壯松楸。﹝文愼師葬西湖﹞斜川公子多靑眼﹐汐社門生半白頭。嘉會於今已三舉﹐聊憑觴詠祓淸愁。」

友人有爲余誦近人名句者﹐錢塘陳小翠女士云「一虫已覺秋聲苦﹐萬影都隨月色來。」余姚施叔範《九日》云「登髙望遠秋無際﹐命酒爲歡地不多。」《謁嶽墓》云「爲客俄驚秋已老﹐對公長嘆國無人。」小翠爲栩園女公子﹐海上詩家也。叔範自稱髯翁﹐豪於飲﹐詩有奇气﹐著有《藝樓醉墨》。二人皆浙人﹐餘皆知其名﹐而未得一覲面﹐又未得盡讀其詩﹐以爲憾。

戊子初冬﹐散木﹑雪泥﹑白蕉過靑﹐孫子再壬觴之談圃。席間﹐散木話遊臺灣時所歷山川風土﹐並謂古人有「海上仙山」之說﹐而臺灣不見於史﹐疑臺灣或卽「岱輿」之音訛。余按元史云「流求在南海之東﹐漳﹑泉﹑興﹑福四州界內﹐澎湖諸島與流求相對﹐天气淸明時﹐望之隱約﹐如煙如霧。」知元以前猶誤以臺灣爲流求也。余卽席贈散木云「一躡仙山眼界空﹐岱輿詩卷足豪雄。黃金堆斗知何物﹐試與尊前叩糞翁。」此點化《殷浩傳》中語﹐以散木自署糞翁﹐故云。

雪泥來﹐與姬人偕。蒙以詩卷見示﹐雪泥尢工畫梅﹐故詩皆題畫詠梅之作﹐是又和靖後一知己矣。《玄墓探梅》云「銅坑道上枝猶密﹐香雪亭前影不多。只恐遊人淸興減﹐數枝老幹臥煙莎。」「飄零鄧尉一山春﹐古樹年年砍作薪。橫斷疏籬才幾本﹐今朝猶有拗花人。」餘十年前鄧尉之遊﹐已見多有砍梅種桑者﹐讀此詩﹐益嘆山民生計之蹙。《尋梅》云「東風莫笑我來遲﹐猶有殘香戀晚枝。老幹槎櫥花數點﹐恰如晝稿未完時。」《盆梅》云「瞇人塵土久深居﹐心在山林意自舒。開得盆梅才數朵﹐小微雨夜觀書。」他如「紅白梅開四五樹﹐古今書聚兩三間」﹑「等閒歲月頭將白﹐容易秋風菊又黃」﹐皆淸韻泠泠﹐不落凡響。

