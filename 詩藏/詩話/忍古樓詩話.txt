忍古樓詩話民國夏敬觀

番禺梁文忠公鼎芬﹝節庵﹞先生遺詩六卷﹐爲龍遊余紹宋所編。公歿後﹐余氏撿其鈔存之稿不可得﹐乃取龍氏《知服齋叢書》稿本﹐得二百五十二首。復徧從朋遊鈔集﹐得七百四十餘首﹐多由公往所書賤扇錄出﹐詮次校警﹐可謂勤矣。公詩孤懷遠韻﹐方駕冬郎﹐而身世亦相若。近人詩可與公比類者﹐惟曾剛甫京卿習經﹐公詩較剛甫疆宇爲大也。子得公遺詩四首﹐蓋余氏所未及搜得者。《曉來十七柳亭》云「早覺鳥聲好﹐始知今日閒。池光新水到﹐柳色舊人攀。從政無能事﹐看花笑世顏。及時歸正好﹐吾自有深山。」題下公自注﹕「陳覺叟按察湖北﹐築於乃園。」《懷季瑩》云「登亭念所知﹐人去獨來遲。細馬池邊影﹐寒花雨後姿。初逢驚病狀﹐當別問歸期。事與心違久﹐吾生有釣絲。」《題湯貞湣梅花》云「犯冷穿行數十松﹐老夫乘興不支筇。寒雲淡日梅花世﹐伴我衰遲有鹿蹤。」「苦意貞心偶見花﹐人生各自有天涯。紛紛桃李千杯酒﹐何似寒家一茶。」

小西園者﹐吾兄達齋之別墅也。池臺亭館﹐占地約二畝餘﹐布置幽曲﹐距吾家壺園里許。南昌城中﹐惟此二宅之園﹐較稱勝境。今皆易主矣。華瀾石有《小西園看菊兄蔗昀兄》詩二首﹐其一云「羣卉乘時開﹐𨿽好寧免俗。風露見天眞﹐洗鏈出秋菊。自從有此花﹐庭宇始淸肅。碧葉愛新霜﹐金英照晴旭。攸然籬落間﹐久久散微馥。遊屐時一來﹐可近不可瀆。髙潔在性情﹐何必植巖谷。淵明今劇無﹐一杯當誰屬﹖」其二云「我觀於黃花﹐如人有白髮。秋气一以凝﹐超然露淸拔。常情歡畹晚﹐天倪徒見滑。造物擇所勝﹐貽之以霜雪﹐故山黃茅堆﹐頻歲掩枯骨。平生看花眼﹐陰翳不再豁。毋使花笑人﹐行樂當作達。何日不重陽﹐溪螯猶可掇。」瀾石名焯﹐江西崇仁縣人。與兄輝先後得甲科﹐官翰林院編修。蔗昀﹐煇字也。予從姊適煇爲繼室。辛亥後﹐達兄避居於滬。時蔗昀夫婦畱寓小西園。瀾石有《持庵集》四卷。其詩冷俊深刻﹐絕棄凡響﹐自成一家言。孤吟無侶﹐除二﹑三同裏外﹐罕與世接。世幾不知吾鄕僻間﹐有此足迹遠屏﹑操行髙潔之詩人也。

瀾石詩不特五言爲佳﹐各體均有其至者。聊錄數篇﹐以見一斑。《紅梅花下作》云「去年我爲梅花歸﹐一兩枝開春色儉。今年花開可半樹﹐春心欲放還微斂。疏疏紺跗粲紅萼﹐珍重胭脂非浪染。花徳如斯格始髙﹐所性初非受天減。山中得一可勝萬﹐桃李紛紛墜風範。頗似浚衝標簡要﹐卻異靈均長噸頷。冰晨凍雀偶相偎﹐晴書遊蜂許來犯。爲妨攀折勤護惜﹐小苑回廊門自掩。了無伴侶不恐怖﹐夜夜銀蟾試肝膽。隔墻風醉黃蠟梅﹐欲送香疑不敢。」《書齋坐雨》雲﹕「春風都入雨紛紛﹐每向叢篁矮桂聞。鬱鬱芳林病花蕊﹐沈沈深苑引苔紋。溪流濁穢𨿽資水﹐山吐浮淫豈是云。閉戶幽人原不出﹐賴消寒气撥鑪薰。」《歸舟雜詠》云「鐙昏夜欲闌﹐遠夢思漫漫。月入知篷裂﹐霜侵怯被單。不知登隴客﹐何處息徵鞍﹖南雁幾時北﹐封書寄與難。」時其兄方赴官甘肅也。《舟行風厲》云「坐中傾仄動杯盤﹐聽水聽風詩魄寒。遠見前頭小漁艇﹐靑山扶住片帆安。」《山行口占》﹐其一云「崇山走蜿蜒﹐遠望生雲煙。行近轉無見﹐蒼蒼還在前。」其二云「入山境屢變﹐意想不可預。但聽流水聲﹐知近云深處。」大凡詩之至者﹐深入須能漫出。生澀而語晦﹐藻密而意淺﹐以云學孟學韓﹐皆無是處。瀾石未有此病也。

先君子自湘罷官歸裏﹐購徐柳臣故宅居之。宅西有亭榭廊館﹐稍稍修葺﹐顏曰壺園。園中舊樹﹐有樟﹐有銀杏﹐有桂﹐有松﹐皆百餘年木也。先君子《壺園遣興》詩云「一庭團綠樹陰陰﹐簾襆低垂暑气沈。讀畫看書消永晝﹐栽花種竹費閒心。炎風戶外蒸金粟﹐涼露階前滴玉簪。且借碧籬聯雅會﹐歐公生日補杯斟。」「洞天髙臥石牀涼﹐小有林泉學退藏。三徑荷鋤陶靖節﹐一峯拜石米元章。題詩笞磴閒情寄﹐抱甕蔬畦野興長。茉莉夜來香過處﹐幽蘭畢竟更芬芳。」「秋光先到野人家﹐﹝用陸放翁句﹐庚戌朝試以此命題。﹞回苜當年賦物華。眞是蕭疏惟隴畝﹐從今閒適足桑麻。望秋一葉驚桐樹﹐避暑三山憶藕花。剩有江湖淸夢在﹐不須流落感天涯。」壺園亭館﹐曰淸嘯閻﹐先君子以名詩集﹔日有嘉樹軒﹐曰直風今頁之齋﹐曰夢隱艸堂﹐曰金粟山房﹐曰聽秋聲館﹐曰小滄浪亭﹐曰小蓬萊﹐曰棣華樓。有井甚甘﹐名曰雪泉。先君子《雪泉歌》云「豫章名泉不可數﹐雙泉堂湮迹已古。汲泉必從大江流﹐安得轆鱸便攜取﹖我廬原有井一泓﹐久失疏浚塡泥土。何況磚石歲坼崩﹐今年又復塌淫雨。一勞冀可收全功﹐不憚力奮气爲鼓。淤泥旣盡得白沙﹐沙上出泉湧膏乳。坡公鑿井四十尺﹐白鶴新居頗自翔。今我因舊溯其源﹐一番經營效立都。自來地脈關盛衰﹐醴泉之出痼疾愈。用錫嘉名曰雪泉﹐一甌涼雪淸肺腑。客來雅興共品題﹐兩腋風生動松塵。平生多有無意遭﹐天公似諒余心苦。」園廊東壁刻石﹐有蘇﹑黃﹑米﹑蔡法書﹐皆名刻工汪嘯霞所鏑。先君子歿後﹐凡二十四年﹐遭辛亥之變﹐子孫貧不克守﹐園遂易主。謹記於此﹐以示不忘。

漢壽易實甫﹝順鼎﹞﹐童時陷賊中。其父函叟方伯﹐拒不以賄贖。賊愛護之﹐養爲已子。僧格林沁夜追賊﹐得實甫﹐問知爲易布政子﹐以付應城縣。其事與吾鄕宋少保筱墅子陷回中相類。易子慧而宋子平平無奇﹐則不同也。通州範肯堂﹝當世﹞有述實甫事詩三首﹐云「妻孥是何物﹖不信愛難休。寇盜焰方熾﹐風雲气正秋。孤雛鳳鸞似﹐一折死生羞。曷怪中興易﹐羣才若是遒。」「飄忽夜從賊﹐僧王蓋有神。寧知汝孺稚﹐從此識天人。燈火千貂衛﹐風煙萬馬塵。田橫古難畫﹐何況迹云陳。一劫眾亦易非﹐慈仁有大同。可憐全我友﹐不忍賊斯翁。側愴井有孺﹐曦噓莽伏戎。眼前生齒滿﹐誰與祝天公﹖」肯堂以文爲詩﹐大都气盛言宜﹐如長江大河﹐一瀉而下。滋蔓委曲﹐咸納其間。集中《戲書歐公答梅聖兪詩後》﹐有二語云「文之於詩又何物﹐彊生分別無乃癡。」蓋肯堂自道其詩之旨趣﹐亦如是也。制長題﹐須明詩意而不與詩復﹐極不易爲。肯堂效東坡特工﹐然間亦稍冗耳。

實甫篤好扶乩﹐謂嘗遇李仙於並門﹐證其爲張夢晉後身。其《題張夢晉畫折枝長卷》云「月下仙人萼綠華﹐茶紅竹翠影交加。淩寒寫出眞標格﹐不是徐熙沒骨花。」「紙尾親題正徳年﹐虎丘別墅印文鮮。山塘萬古春愁海﹐誰遣名花一泊船。」「雙墳玄墓記曾尋﹐如雪梅花一尺深。絕代佳人爲死友﹐天荒地老歲寒心。」「吳下狂生跌宕才﹐早年情死亦堪哀。此圖卽是三生石﹐使我茫茫萬感來。」「黃茆熨斗記曾看﹐過眼雲煙付達觀。夢到昔年呼酒處﹐一天風色太湖寒。」「梁園歲暮正無聊﹐魂斷江南不可招。慚愧故人千里意﹐汴云燕雪奇迢迢。」「飄零墨淚劫灰餘﹐知己平生幾六如﹖曠代何人能鑑賞﹐憐才更有畢尙書。」「時飄文雅未須稱﹐數有封章在中興。聖主卽今前席待﹐豈容苟相老蘭陵。」實甫在淸代﹐官至廣西右江兵備道。爲岑云階制軍所劾﹐罷官去﹐潦倒江湖。辛亥後﹐遂屈居僚下﹐攜一妾居京都﹐窮困抑鬱以死。與孟晉乞食相類。一時假記戲言﹐竟成終身讖語﹐亦可哀也。實甫詩生前陸續自刊﹐未有全集。歿後寧鄕程子大﹝頌萬﹞將爲編定﹐子大旋亦下世﹐遂不果。其弟由甫﹝順豫﹞詩才亦與相埒﹐其集罕見。余篋中有由甫贈陳伯弢詩云「讀汝新詩本﹐神州道不孤。獨憐依幕府﹐何事在江湖﹖鐵甕朝來去﹐金臺夢有無。秣陵花下路﹐相見淚應枯。」並錄於此。

易實甫幼陷賊中事﹐侯官黃秋嶽挽實甫詩﹐以何平叔爲比﹐注謂﹕「平叔七歲通神﹐實甫少有神童之目﹔平叔爲阿瞞假子﹐實甫少陷賊﹐僞啟王亦以小王子呼之﹔平叔粉白不離手﹐實甫早修邊幅﹐老而自謂有少容。」則較肯堂所記尢詳也。詩云「井水旗亭姓字香﹐老淪貧病遇堪傷。一生頗類何平叔﹐九牧終憐盛孝章。未信楹書眞失托﹐故應篋句未全忘。陽狂晚節休相詬﹐飲藥從知舉國狂。」秋嶽此詩﹐槪括易實甫一生﹐可作其小傳觀﹐因並錄於此。

聞吳董卿言肯堂爲義寧陳右銘中丞作墓銘﹐公子伯嚴酬以千金。攜至揚州﹐訪柯遜盧運使。一夕就王義門談﹐至深夜始歸客捨﹐而賣文金已爲盜所攖去矣。董卿投詩﹐先有「千里賣文錢易盡」之句﹐遂以爲讖。今集中有《答董卿詩》﹐云「盜愛餘錢非盜跖﹐賣文所得盡今宵。悲歌吳季詩成讖﹐笑樂王生興已消。不信重城能放手﹐誰將萬貫更纏腰﹖拋除鎖鈕安排睡﹐直放酣然一夢遙。」《失盜翌日﹐晨起作之》﹕「向時平寇論﹐方曉盡成空。一賊盜吾有﹐萬端無計窮。畱居殊曠蕩﹐去路已疲癃。絲盡繭仍失﹐飄搖秋樹虫。」

新建楊昀谷刑部增犖﹐遣詩八卷﹐近王君揖唐爲之刊印。昀谷生平作詩﹐實不止此。其在淸季所作﹐遺失於嶺南。今集中有《次和趙幼梅見贈》詩云﹕舊寫好詩坐臥俱﹐友人嗟賞疑梵書。自失此編百回索﹐甚於赤水求玄珠。閒中追誦遣八九﹐得君俊語歡何如。」蓋卽述在粵時失其詩卷也。予篋中有其詩賤數紙﹐今集中亦不載﹐玆綠於此﹕。幾經搖落到秋時﹐夢境重尋事可悲。葉戰雨聲供擾亂﹐花爭風力費撐持。白猿劍在光應澀﹐紅鯉書來信已遲。獨向浮雲空虛去﹐頗聞帝釋有餘悲。一夢外山搖一發靑﹐古愁重疊酒無靈。鞭魂曉逐雷前電﹐嵌骨宵分露後星。莫便中原畱巨蠹﹐更尋大海葬殘螢。乾坤旋轉須臾事﹐豈用《陰符》一卷經。「種界紛爭苦不休﹐十年誓鑪向誰酬﹖似聞運會張三世﹐要遣聲光拓五洲。月轉虛堂殘燕伏﹐風生廢井亂蛙愁。白猿盡有重逢日﹐莫枉靑萍間鬥牛。「故冊沈沈廿四家﹐羣兒空撥舊泥沙。碾山作屑魂俱絮﹐簸海成塵眼忽花。霧在靑天訶蠛虱﹐風來白地龍蛇。合羣團體情何限﹐惆悵荒原日又斜。一騰騰熱力幾人同﹐歌哭無端到夢中。起趁雞聲天下白﹐來搜鮫淚海邊紅。皮毛寧判追風馬﹐鱗爪渾疑作雨龍。總爲頑云驅不盡﹐但求一隙破鴻蒙。」「已經萬億塵沙劫﹐又是河枯海凍時。名士淸談消麈尾﹐英雄舊恨壓蛟眉。死灰擁壑風雲少﹐頑石當山日月遲。自鑄奇愁何處剖﹐三千世界一遊絲。」題爲《次李亦元韻》﹐乃宣統年間所作也。

昀谷通籍後﹐憤於朝政日非﹐欲投劾歸隱﹐於故鄕西山購朱霞寺﹐將居之。朱霞﹐一廢寺也﹐久無僧居住﹐爲鄕裏土豪聚而營私之窟穴。竟橫出阻撓﹐聚眾毆之﹐傷其公子。自是遂棄去﹐復官京曹。時予兄芰艙與南昌萬潛齋丈﹐亦購西山云堂寺﹐爲習靜之所。辛亥後﹐子兄招子避居云堂而未往。昀谷與趙堯生﹐有偕隱峨眉之約﹐亦未果。子贈詩有云「峨眉險幟不易上﹐朱霞云堂路亦坷。避人東海良暫安﹐合眼還家夢頻作。」疊和又云「云堂本與朱霞鄰﹐兩寺臺迎方丈坐。要知江海非久計﹐腰腳莫憎山路坷。」昀谷和詩有云「云堂朱霞各鄰近﹐倦時鄕夢從頭作。眼底頭陀是歸路﹐經卷還須白馬馱。」今集中作「虛堂」﹐蓋云堂之訛也。昀谷精研佛乘﹐理解透辟﹐其人自有來歷。而晚歲困頓﹐及奇家津沽﹐子弟竟有無端遭遇不測之事。是亦前因﹐必於此生了之耶﹖吾曹欲脫屣世塵﹐投身窮谷﹐如此不易﹐亦只憑經卷遮眼耳。

中江王聘三方伯乃徵﹐晚更名潛﹐字病山﹐曾官吾省知府。子於三十年前識之於朱古微侍郎坐上。其詩沈著無凡響。歿後﹐詩卷尙無刊本。《聞西湖雷峯塔圮感賦》云「九百年前保土雄﹐中閨檀施矗穹窿。寰區婦孺呼名久﹐幻作飛埃夕照中。」「破空危影倒波明﹐裝點湖山古性情。十載南冠攜酒至﹐一彈指頃斷鷗盟。」「成住壞空參佛諦﹐盛衰興替總天心。曾無珠綱前埋地﹐那得金鈐再叩音。」「白馬虛鳴龍護休﹐水光山色黯生愁。爲詢結伴巢居子﹐殘日荒岡可久畱。」「亂後湖气象更﹐輸金卜築使人驚。神州余此埋憂地﹐突震靑天霹靂聲。」「浪傳蛇孽不知年﹐九百虞初古未刪。莫怪氓滋讕語﹐眼中斯世豈人間。」「萬千殘甓敵牟尼﹐一竅中函貝葉齊。倘幸六丁無力取﹐佛心今與散浮提。」「雨態晴容親咫尺﹐定香橋畔故人扉。而今應是昏鴉點﹐猶繞峯頭散亂飛。」詩中所云「巢居結伴」﹐指陳仁先﹑胡晴初也。陳胡交最密﹐近忽有隙。世言蕭朱結綬﹐王貢彈冠﹐交道難矣。晴初爲病山所得士﹐晶節極髙。病山辛亥後閉門不出﹐攻苦食淡﹐爲遣老巾最能忍貧者。其七十初度作詩云「亂世獲苟全﹐處約亦何病。吾生顚沛境﹐古人或又甚。乾坤瘡痍裹﹐養此星星鬢。猶能勞筋骨﹐未覺厭蔬。所嗟蹇鈍質﹐時邁學無進。於道未有聞﹐往哲何寥宣。百六數已極﹐妖診勢益橫。驗之平陂理﹐終俟天人應。漆園諭深根﹐子輿談忍性。於中必有事﹐云何得其證。」於此詩可見其處境之窮也。

予生平得凶夢者二﹐予婦陳恭人歿﹐及子弟敬鑑溺死鄱湖﹐皆已前驗。痛定思痛﹐所不忍言。壬子元日﹐又得異夢﹕挈全家坐塊土上﹐地崩坼﹐四面皆水。甲子﹐予康橋宅成﹐鄰地忽掘土深數丈﹐廣十餘畝﹐輦土賣於海關塡窪地。予門外遂成澤國矣。竊以爲驗。然念世變之亟﹐心憂陸沈﹐仍恐不免也。一日﹐諸貞長至﹐予爲誦梅宛陵詩﹕「波波入杞國﹐悄悄誰憂天﹖」貞長遂爲詩紀之﹐以廣子近憂。詩云「君昔僦人居﹐往過轍賦詩。君屋成四年﹐何能無一詞﹖髙樓俯林薄﹐榱棟皆自爲。誇人以水勝﹐門外臨淸漪。種柳𨿽未長﹐照水先有枝。種蔬𨿽苦潦﹐租地先安籬。裹足日不出﹐奉母娛妻兒。橐金已揮斥﹐畚鈽不告疲。縛茅得兩亭﹐更辟東西池。豈獨資灌漑﹐潦濕亦有歸。我來數易觀﹐君笑力獨施。自言謝交遊﹐野居今所宜。車騎不到門﹐地僻拒喧馳。名山隔云堂﹐故廨忘都司。君有不得已﹐先業難存遺。昨爲述噩夢﹐陸沈疑有期。全家據片上﹐追述且累曦。此語非不祥﹐成毀無端倪。天地卽崩坼﹐君屋能守之。我有屋在杭﹐門巷君所知。旦晚可歸視﹐茶苦甘如飴。萬物本天賦﹐眾庸能自私﹖滄海方橫流﹐慰君某在斯。」云堂﹐予兄所購寺也。予家壺園﹐鄰都司署﹐辛亥後已易主矣。故詩中及之。貞長杭州宅在惠興裏﹐毀於火。其所置王庵﹐在湖墅﹐爲乇仲瞿故宅。其得王庵﹐頗爲鄕人所嫉視﹐亦猶昀谷之買朱霞也。貞長有《王庵暫爲我有》詩云「拓地何期冊畝霓﹐避人豈冀一身安。移栽叢柳村前見﹐畱取方塘屋後看。隨分老當資佛力﹐不耕久已愧儒冠。半山空有爭墩累﹐始信求田問舍難。」貞長名宗元﹐山陰人。有《大至合詩集》。

攸縣龍毅甫級年﹐芝生師之子也。數年前避亂來江南﹐病心臟已久矣﹐遂歿於滬。其《丁卯除夕金陵》詩云「才住眞州又潤州﹐便來白卜暫勾畱。旅懷擾擾風中纛﹐歸思迢迢水上鷗。餞歲看兒調水果﹐殘年與弟計乾銀。全家半在危城裏﹐剪燭觀花卜未休。」「虎口逃來膽尙寒﹐餘生當慰酒杯歡。長饞托命詩情健﹐短劍依人旅夜寬。去歲有梅香溢袖﹐今年無雪冷欺冠。商量置棹明朝事﹐一飽移家可便安。」毅甫詩才甚淸﹐惜其早逝。乃弟達甫將爲刊其遣詩﹐尙未果也。

江都梁公約迄﹝菼﹞﹐工詩﹐顧不甚存稿。歿後﹐其子孝詠搜集篋中寫定本﹐印於《學衡》雜誌中﹐名《端虛堂詩集》﹐不及百篇。公約詩才甚雋﹐所遺棄者﹐未必遜於所存﹐惜多散落﹐無由拾取也。予篋中有其遣詩二篇﹐爲寫定稿所未載﹐亟錄於此。《壽蕭畏之》云「一靜脫萬囂﹐天許汝索居。渴飲已止水﹐饑餐無名蔬。役生徒錄錄﹐衮一能舒舒。眼中塵過隙﹐身外風翻車。先生夢獨冷﹐淸興常有餘。藝菊得寄傲﹐Θ藥還自愉。蹇行不覺遠﹐幽坐不覺孤。乍夜香已歇﹐窗月白生虛。落葉打柴扉﹐有時來酒徒。進退無主賓﹐相視各軒渠﹐問訊醉與醒﹐眞意無時無。汝貞自多壽﹐淸味道之腴。冉冉江上春﹐將我尺一書。忽忽離亂中﹐我亦成老夫。執手重相鏡﹐尙未白髭須。新歌定怡人﹐聊復踞竈觚。」《贈湘人蕭蒓秋》云「黃金銷盡少年夢﹐蕭寺窮店風雨殘。曩日楚狂人不識﹐破衣沽酒大江寒。」

興化李審言詳﹐著作甚富。卒末被水﹐遺稿漂失。歿後﹐其詩卷亦不知所在﹖玆檢視篋中﹐得其詩十數篇。《嘉應古公愚奇鞏經室全集至》云「太傅文章冠斗躓﹐奇從滄海伴珠船。直教破涕瑯裊字﹐痛憶招魂卒亥年。﹝余此書藏安慶存古學堂﹐辛亥九月馮洋師掠去。﹞贈子惟宜迫水好﹐懷人終占悵遙川。聽秋許叩翠經祕﹐﹝謂同旦顧聽秋詠葵。﹞莫竊中聲便浪傳。」《集宴洪鷺汀園爭和周夢坡韻》云「著地風霜夜气殘﹐婆娑生意覓餘歡。羣囂取靜翻成異﹐孤抱初申孰謂寬。拓落自供雙眼白﹐槎愁撼寸心丹。鮮鮮業菊偏宜好﹐根觸當筵一笑難。《讀海藏近詩題贈》云「萬折朝宗誓不回﹐菊花籬落正須開。只疑天醉無時醒﹐重有江南劇可哀。踽踽避人工玩世﹐茫茫搔首獨登臺。遭污原涉多豪傑﹐忍待光宣愧此才。」《上海遇陳星南賦贈》云「國亡身在遇屯遭﹐鬢髮飄蕭兩黯然。時世正憂天寶定﹐交遊回溯義熙前。頹齡文字彌堪重﹐汐社人才各自憐。撰杖有兒能對客﹐欲持渠輩敵囊錢。」《題黃公度人境廬詩艸》云「廿載無人繼硬黃﹐﹝貴築黃琴塢有『硬黃』之稱﹐袁忠節公昶復舉以贈永嘉黃漱。﹞如君合署此堂堂。鳳鸞接翼罹虞网﹐螻蝗先驅待景皇。詩艸墨含醇酰味﹐英靈名破海天荒。試看生气如廉藺﹐孰與吳兒論《辧亡》。」《管領》云「管領西籟八九間﹐書叢自署小瑯環。園供行藥仍開徑﹐戶不垂簾獨掩關。未絕華風存一綫﹐懸知圓嶠卽三山。太平詞客眞難遇﹐﹝明薛千仞爲大平詞客六十年。﹞饒羨行雲識往還。」《聞警示古愚義門》云「市聲喧沸管弦愁﹐蜃气靑紅半入樓。小立斯須如有失﹐忽將歡笑付沈憂。連云甲第誰能去﹐蓋海戈船莫浪搜。共有猗園殘夢在﹐未妨作連續良遊。」《鄴都行》云「君不見阿瞞公然挾天子﹐許都未覆鄴都起。鄴都兵馬豪且雄﹐漢家龜鼎移魏宮。三臺奏伎回落日﹐九錫勸進誇奇功。老瞞心事如山海﹐自謂周文直有待。荀或失指誤平生﹐臨淄謀嫡遭欺紿。羽翼羣臣右五官﹐銅臺末命涕ォ瀾。西陵墓樹徵西碣﹐倏忽黃初易建安。子恆習知舜禹事﹐有兒徒爲系劉地。三馬同槽讖早成﹐路人潛掩曹髦淚。鄴中懷古重心傷﹐鄴巾有記劇蒼涼。漢家孤寡曹家弱﹐石氏前摧彥氏昌。髙石於今在何許﹐但道英雄有魏武。誰教遣令見臺郎﹐分明傳出傷心語。回天倒日力易傾﹐髙臺無迹曲池平。老瞞精爽難爲厲﹐終古淸漳流恨聲。」《自題望廬圖﹝潘安仁悼亡詩﹕望廬思其人﹐先妻趙孺人歿後﹐乞秀水全殿丞繪斯圖以寄意﹞》詩云「老客江湖老未歸﹐望廬翹首倍依依。分明復塹埋云後﹐懶作身先去鳥飛。疏星替月耿微明﹐葉落空階夜有聲。記得年年當歲暮﹐擁鱸嚴漏計歸程。」《寄懷王義門宣古愚》云「南海收珠日夜深﹐歸裝閒斥橐中金。校書馬隊尋常事﹐苦惜當年用世心。」「不見古愚將半載﹐酒樓孤負食辦魚。天涯何處霞飛路﹖夢裏尋回薄笨車。」《十月廿夜趙孺人入夢》云「八年無夢覓稠桑﹐怪爾搴簾一笑忙。愁苦欲通人已逝﹐但餘明月照回廊。」「班駁霜華上鬢絲﹐可憐汝亦瘦腰支。重尋促漏遙鐘句﹐腸斷銷魂是此時。」《寄丹徒陳星南》云「訪舊幾疑在日邊﹐春申浦上客年年。徳星未可尋常聚﹐直與相望也自賢。」「翩翩風气散人懷﹐幼度能承子弟佳。流寓著書追往事﹐輪困云護癸辛街。」《讀昌黎詩》云「霞佩分張籍﹐靑冥送孟郊。如何門下子﹐翻有攫金嘲﹖」合以陳石遺《近代詩鈔》所錄﹐存者僅矣。

江都王義門﹝存﹞﹐與梁公約並名。歿後﹐詩稿展轉其友人處﹐迄未能刊以行世。義門有《癭廠過訪﹐奉呈一首﹐並懷東原》詩云「陋室能來長者車﹐寂寥羈旅意何如。安心欲訪無生法﹐用世惟求相斫書。鶯燕老君評玉雪﹐馬牛嗤我在襟裾。南天桂十如通問﹐擬傍桄榔賦《卜居》。」《陳孝起索題四十九歲所臨晉唐人書冊子》云「發興自輪困﹐臨池見苦辛。問年窮不死﹐驚坐筆如神。亦恨無臣法﹐應難索解人。莫將酬酒債﹐畱爾伴蕭晨。」《乙卯七月讀史》詩云「巧奏聯翩貢策符﹐石牛菌蠢下巴渝。井華百尺銀釒並短﹐聖水能消渴吻無﹖」「髑髏啼血在蠶叢﹐又著儒衣入漢宮。早日明經今定策﹐千秋重見國師公。」「軍門急淚掩臨淄﹐內簏吳生計可師。省識云居靑蓋气﹐莫教失喜被人知。」「三字驚心事不諧﹐戟髯蓮臉費安排。云屏劃襪無人見。浪畫香螺卜鳳釵。」《上將》云「上將尊南服﹐蒼頭起異軍。不成傳檄定﹐可惜治絲棼。黯淡蓉湖水﹐迷茫笠澤云。吳蠶春罷箔﹐較秀夜驚羣。大樹婆娑志﹐悲笳日夕聞。毋然更煩費﹐終仗解紛紜。」《夏夜病冷積﹐拔可邀食閩荔﹐不克往。夢回口渴﹐憶粵中黃皮果不置﹐寫奇二絕句》云「已倦橫陳疏女頰﹐所須丹藥火吾宮。爬搔癢垢除巾襪﹐臏受涼宵一簞風。」「渴羌曾作近南宮﹐山驛鳴肩啖露團。絕憶墻陰金彈子﹐江南無此可人酸。」《丙辰正月寄炊累江寧》云「七載炎州別﹐相望閱歲寒。羈孤轉江海﹐旅食守叢殘。枯樹餘生在﹐狂花瞥眼看。梟鸞一毛羽﹐蛟蜃各波瀾。錯有量金鑄﹐饑愁買玉餐。自然堪隕涕﹐何地足憑闌。念子從軍幕﹐臨文據將壇。新詩能惠我﹐傲骨不應官。西懷酣歌老﹐南樓賓主歡。愈風煩艸檄﹐活國待彈冠。腰瘦心逾壯﹐時危地孔安。近聞摧六虎﹐早與說廉丹。」《屐齋感於蘅意而有歸志﹐頃聞自贛移鄂﹐卻奇一首﹐時蘅意已受代而仍宿畱﹐因並及之》云「書來說宜休﹐誰遣移官沂上游﹖洎宅何須問鄕裏﹐買山是處足林邱。微生共老兵戈際﹐別夢仍依江漢流。絕笑欣奔彭澤令﹐輕裝能爲小姑畱。」《無題》云「誰從號國門焉支﹐鈿合金釵事可疑。射鳥歡娛前夕夢﹐當熊身手內家知。無端薄怒添笑﹐坐惜良期誤歲時。多謝細腰諸姊妹﹐慰儂晚嫁不嫌遲。」「北勝南彊深淺開﹐一花眞見一如來。偸窺睡臉知傾國﹐更聽歌聲服善才。玉軫琴心初入破﹐金盤蠟淚己成堆。劉郎莫種蟠桃子﹐喝吻千春只自哀。」《贈覃孝方參事》云「十年﹛圭黽﹜魚鄕﹐耳熟賢令尹。連城近芳躅﹐短轅接髙軫。觥觥慈惠師﹐拔薤健秋隼。東施苦描畫﹐寸銳來尺窘。香江酒樓上﹐華星俯欄循。石塘明月圓﹐海气天風引。通辭喜揩眼﹐陳力知絕臏。彼都爲合傳﹐汗滴謝不敏。淸言互蠻語﹐促坐恣嘲囅。瓶空夜潮急﹐扶醉去可哂。官符王路隔﹐軍笳楚歌景。歸客賦嬰武﹐流人雜螻蚓。苟活焉用文﹐半黠自閔。立稿亦素心﹐女Ч詈安忍。薄遊背雁飛﹐新涼惜荷盡。長安彈棋局﹐靑紅幻蛟蜃。登堂話疇曩﹐槿籬繞石筍。相看各鬃鬃﹐豈謂俱泯泯。君其奮羽翰﹐我惟銖肝腎。夢中荔支灣﹐花田共畦畛。」頃友人將爲義門刊詩﹐求遺稿不得﹐予乃就篋中所藏﹐悉錄於此。石遺選近人詩錄﹐獨遺義門﹐亦憾事也。

閩縣林琴南紆能詩文﹐工丹靑﹐尢以譯著小說名於世。有《畏廬詩存》二卷行世。玆得其集外詩數首。《段上將軍以顧問一席徵予﹐予老矣﹐不與人事﹐獨能參將軍軍事耶﹖旣謝使者﹐作此自嘲》云「中年當讀北山文﹐老隱京華百不聞。長孺固宜爲揖客﹐安期何必定參軍。懸知骨相難遷貴﹐自愛行藏愧備員。再拜鶴書辭使者﹐閉門閒畫敬亭云。」《丁巳七月亂後至校檢點殘書率成一律》云「驕陽微投早秋天﹐景物陳陳未變遷。塵案仍畱纖碎稿﹐風窗還咽兩三蟬。本無得喪寧生感﹐自愛沈冥漸近憚。尙有濠梁余緒在﹐觀魚來傍藥欄前。」《懷人三首》云「發廬山最上頭﹐西風斜日滿潛樓。可憐嗚咽西江水﹐似帶遺民血淚流。﹝剴幼云﹞」「循吏淸名滿舊都﹐於今蓑笠作農夫。念年同看鴛湖月﹐未爲滄桑變故吾。﹝勞玉初﹞」「北直秋風動憚臺﹐一官拂袖早歸來。劉郎絕迹元都觀﹐桃李由他次第開。﹝劉伯紳﹞」

嘉興沈子培﹝曾植﹞﹐所作詩詞每寫於廢棄書囊﹐隨手散失。歿後﹐嗣子慈護搜輯遣詩﹐才及二卷。予近得其佚詩數篇﹐《貞長見示近詩次韻》云「越紐山川有古遊﹐好尋庫勺泛且甌。歸來鄕裏《小海唱》﹐誓爾林風天下秋﹐葛嶺路荒丹井竭﹐胥濤勢盡幀聲柔。白衣蒼狗須臾幻﹐安用千觴澆百憂。」《挽潘若海》云「百身誰贖痛殲良﹐溟海沈沈貫夜光。化去定知雷拔木﹐病來渾个厲排墻。新春憤與詩篇積﹐出廣人隨履迹亡。別太忽忽籌未盡﹐知君畱恨閎黃腸。」「非相蘭陵定不疑﹐深叢兀傲想孤罷。寧知食肉侯封望﹐斂聽《招魂》帝告辭。死睫尙棲棼冒淚﹐靈戈終返魯陽曦。平生捫虱雄談處﹐日薄西山黯獨悲。」《仿玉溪體》云「靑烏傳言乍有無﹐朝元一气會淸都。由來北燭仙人杖﹐可要東陵聖母符﹖密意袖中呈玉塊﹐神方墨外灑金壺。還丹八轉華如雪﹐傳遣丁神啟藥鑪。」《仿衣云閣體》云「掠勝爲神使﹐尋香入鬼塗。我春來夙昔﹐世語一嗚呼。厚地埋憂劇﹐悲歌送老須。只應成兀坐﹐相對兩無姑。」《題胡仲唐人所寫金光明勝經卷子》云「北風振戶霜在瓦﹐東方一士今何之。圖好寧無鄭監作﹐詩成史詩成連知。」「爲轉光明梵唄書﹐晴窗淚滴玉蟾蜍。人間豈有藏鋒地﹐劍气成虹入太虛。」自注云「捲爲潘若海所贈。若海題詩﹐有『藏刀原甚善』句。」《題葉小鸞畫像》云「來爲銀色女﹐去入金剛香。飛鳥影不動﹐靑山無量光。」子與子培居滬之車袋角者數年﹐樓闌相塑﹐兩屋才中隔一籬。子培贈子詩云「映庵詩思淸到骨﹐古愁冥冥非世間。散發能爲《小海唱》﹐服芝夢謁商顏山。西較小佛心恰恰﹐東海連鰲鱗斑斑。綠槐如山樓一角﹐步屐莫惜頻叩關。」諸詩均爲其嗣子所輯《海日樓集》所無。

古人最長詩止於一百五十韻。南海康長素﹝有爲﹞﹐於丁巳元日賦《六十自述詩》﹐至二百三十五韻﹐意有未盡﹐復爲二章續之。其詩亦气勢浩瀚﹐如其平生。詩云「開歲忽六十﹐元日歲丁巳。除夕飲團樂﹐羣兒鬧鼓吹。爆竹聲震雷﹐紅梅麗繁晶。雪花大如片﹐飛來徧皆。池臺鋪瑤玉﹐林樹綴瓊珥。天姥舞羽衣﹐來獻新年瑞。嚴眼事上帝﹐酒醴祀祖妣。燈燭爛廊檻﹐兒女懼饔飠喜。傀仰易元正﹐感慨追我史。長途行漫漫﹐猶記當童齔。視彼耆舊翁﹐相隔遠莫比。豈料親吾身﹐及此花甲曁。長江夜大浪﹐扁舟渡揚子。避雨蘇臺屋﹐瓦飛立無堅。華徳裏落磚﹐掠面過從耳。假傅移半寸﹐中腦遂已殪。《大同書》未箸﹐中國人無此。廿八患頭風﹐半載痛不止。羣醫束手謝﹐自計亦永已。蘇村延香屋﹐暝目將不食。令妻與壽母﹐旁觀淚ГГ﹔海外有良方﹐書架得數紙。拚死妄嘗藥﹐首疾居然弭。海通大勢變﹐萬國進猛騖。中華猶守舊﹐沈沈若鼾睡。上自馬江敗﹐下迄割臺議。不忍吾國危﹐七上書投匭。遭逢堯舜君﹐采納及葑菲。震雷馳霹靂﹐變法除疚。維新甫百日﹐昭蘇動萬匯。牝晨遘呂武﹐讒慝遇宰韶。毒霧噎堯臺﹐冤云慘柴市。竟遭甘露禍﹐逮捕三千騎。閉城三日索﹐鐵路中斷毀。津滬並大搜﹐驚濤立海水。兵艦走飛鷹﹐嚴電馳遠邇。密詔命吾行﹐仲搜歌變徵。戒吾易僧服﹐北走蒙古寺。幼博長跪請﹐過津難自祕。吾生信天命﹐自得大無畏。經津登之罘﹐拾石罔忌諱。到滬得僞詔﹐正法著就地。驚聞上大行﹐捨身投海泛。英吏力抱我﹐勸言宜少俟。艨幢兩巨艦﹐護我驅濤至。十死亦不足﹐幸免皆大意。己亥港省母﹐髙樓夜遇刺。開闊正對賊﹐隔案僅尺咫。大呼吾閉門﹐驚奔賊走避。乃攺炸藥焚﹐買鄰穿地隧。吾適圖南行﹐闔戶免於矮。懸金五十萬﹐購我頭顫貴。橫地浩茫茫﹐視天夢噎噎。庚戌居星坡﹐又爲敵所忌。健賊夜斬關﹐車夫痛斷臂。吾先及曉行﹐破浪已遠致。天幸何多逢﹐湘累爾何恃﹗廿年亡海外﹐時時辦一死。遺囑系衣帶﹐恆幹付僕婢。君危莫濟扶﹐母病難歸侍。憂國驚溺淵﹐思家軫病姊。祭先顧無後﹐望鄕歸無自。浮雲漫長空﹐飛揚惟爾企。頻繁嘆絕糧﹐質物盡簪珥。印度居絕域﹐交通艱郵寄。先兒大吉嶺﹐痙兒亦於彼。小墳向中華﹐後顧無有嗣。囊餘十四錢﹐自分溝壑委。峨峨須彌雪﹐大半橫峻蟻。望嶽歌《采薇》﹐金石吟擁鼻。英雄方時來﹐霸王自髙視。丈夫慣餓死﹐傭保亦何恥﹖截案雞足山﹐伽耶塔尙歸。方塘十七龍﹐有齋挾女季。山道夜深行﹐白牛車緩弛。山僧挾二梃﹐防盜出與掎。仄徑聞狼嗥﹐深林憂虎唾。驅馬哲孟雄﹐荒山行日四。徑窄路又滑﹐日黑驛未蒞。下臨萬丈澗﹐轟泫浪聲恣。林密杳無見﹐山瞑行彌邃。前趨憂虎豹﹐後顧憂蛇虺。長嘯愁猩猿﹐一腳驚山鬼。同璧投我懷﹐揮刀捫壁卉。尺寸扶服行﹐一步汗惴惴。出林見星光﹐據石聽流駛。枯坐待天旦﹐篝燈露垣桅。喜心乃翻倒﹐得生倒酒匝。在徳遘目疾﹐延醫無藥餌。腹痛摩洛哥﹐不敢入郊鄙。洪濤渡四洋﹐巨良泛其屣。吾道其非耶﹖曠野多虎兕。生嗟人道絕﹐死葬蠻夷肄。豈天降大任﹐拂亂苦心志。險阻與艱難﹐重耳久歷試。大地環三周﹐四洲足曾履。那岌日不落﹐北極看﹤雲气﹥。遊三十一國﹐行六十萬里。十九年於外﹐子卿已暮齒。竟逢唐虞禪﹐已知舜禹事。新室善詐符﹐曹社陰謀鬼。謬假共和名﹐只爲纂盜計。四海飲狂泉﹐九州慘鼎沸。生民哀塗炭﹐百物號更始。九關布虎豹﹐白日走魑魅。學校禁讀經﹐天孔廢禮祀。ェェ都亂舞﹐攘攘爭權利。荃蕙化爲茅﹐芳橘變爲枳。神社與神帝﹐風晦泣壇。鬼妾與鬼馬﹐色悲供娛使。神州憂陸沈﹐須磨悲焦。龔勝辱頻徵﹐管寧臥不起。東海吹鼉浪﹐風木哀陟屺。自首奔喪還﹐朝市久變置。重入黃浦江﹐若隔人間世。重望白雲山﹐毀壠難爲祭。重返銀河鄕﹐見塔若夢寐。重上澹如樓﹐摩七松翠。愴然化鶴歸﹐人民似非是。蕭蕭茂陵樹﹐風雨泣荊杞。臥棘銅駝傷﹐入河金仙淚。舊俗旣遷移﹐教化亦淪墜。大好舊家居﹐纖兒撞破碎。神器旣拆散﹐誰能造新器﹖我歸一不識﹐若異域人賁。閉門未暇論﹐無賢愚惡美。歐戰莽風雲﹐申江遽遷次。沁園龍池臺﹐書畫足淸閎。藏書廿萬卷﹐四百畫在笥。歐美亞珍物﹐博搜集鑲跪。少文爲臥遊﹐華胥夢酣肆。山谷芳杜若﹐牽蘿從園綺。漱松飲石泉﹐搴芳采蘭芷。歲晏孰華予﹖種菜不拊髀。巨君懷大欲﹐托名置金鎭。騫然起巨波﹐洪憲圖帝制。吾時遊西湖﹐看管幾囚累。翩幸脫樊籠﹐懸賞猶密伺。吾本澹蕩人﹐魯連義不帝。發憤呼義徒﹐奔走易趙幟。碧海掣鉅鯨﹐大力曳。蚩尢旗已滅﹐嘖室議尙奧。五年三大亂﹐虫沙可獻曬。君子爲猿鶴﹐小人爲螻皚。四海嗟困窮﹐杼軸空筐篚。機械已停轉﹐邦國無活理。中原試睨望﹐澄淸待攬轡。蒲輪迎申公﹐洪範訪箕子。執政虛旁求﹐卻曲未敢詣。崆峒多風雲﹐橫天射長彗。餛鵬負九萬﹐千里假翼翅。披艱掃紫氛﹐太淸澄翳滓。渺渺乎餘懷﹐天平胡此醉﹖補天猶未能﹐鏈石負恧娩。賢嚴幾歷去刂﹐蘭菊弋代遞。新者日以親﹐舊者日以徙。帝王與將相﹐親戚及友紀。山邱多零落﹐吾生觀何爲﹖古人多遘變﹐無如我所被。過眼雲煙中﹐收拾色空裏。維吾覽揆辰﹐五日月維二。大火赤流屋﹐子夜吾生始。戊戌亦流火﹐藍焰禍先悸。父老動色驚﹐奔走咸怍異。書香再世延﹐吾祖賦詩慰。時秉欽州鐸﹐名余欽爲志。摩頂受教告﹐趨庭訓垂鯉。康叔劉康公﹐未知所受氏。代傳靑箱業﹐十三世爲士。十一齡能文﹐十二覽傳記。連州觀競渡﹐占詩二百宇。耆宿驚傳誦﹐神童謬譽礙。長受九較效﹐大道嗜其敲。以聖必可學﹐豪憐能仰肢。虹气摩靑蒼﹐長劍碧天倚。生性本淡泊﹐握捲窮日晷。幽幽云洞奧﹐峨峨樵山峙。萬木下擁書﹐瀑流聽彌彌。故鄕銀河橋﹐故園七儈址。澹月篩葉影﹐落花滿衫履。金山望紅棉﹐花埭種茉莉。蓬館日遊行﹐綠暗鬧紅醉。究極天下略﹐研窮諸教旨。箸書遂等身﹐發眞除糠秕。講學得英才﹐循陔奉甘旨。𨿽嘗竊科第﹐無情求祿仕。平生不入官﹐好遊有癖嗜。樂丰艸長林﹐行山巓水誒。松霞弄暉變﹐花鳥獻天媚。漠沙山海巨﹐雄奇入目昔。造物妙文章﹐千紅更萬紫。吾旣生其中﹐樂天受蕃祉。前哲竭心思﹐制禮樂工技。我生於其後﹐美樂略大備。合沓翕受之﹐濟眾用博施。若生太平時﹐獨樂吾幾幾﹐豈肯預人國﹐歷險冒詆誹。無如哀民艱﹐又痛國事毀﹐猥以下忍心﹐百難遂集矢﹐亡身及其親﹐戳屍累先齜。三魂易斯喪﹐廿載歌瑣尾﹐臨崖足垂外﹐蹶墜下無底。仰涎見鱷魚﹐磨牙遇封豕。假能致國彊﹐身殉亦樂只﹐觀中國勢﹐墜淵日傾否。空自覆吾家﹐危身其餘幾。胡不爲燕雀﹐稻粱飽豢鐮﹖胡爲慕巨鱉﹐戴山競流徙﹖喪亂俗反譎﹐置罘陷老卹。見人鮮佳妙﹐睹物得欣熹。林泉送日月﹐豈不得樂愷﹖捨旃復合旃﹐避世水斷棄。入山恐不深﹐友鹿衣荷芟。人外天海闊﹐逍遙無歆冀。斯人旣吾與﹐同患應大庇萬物皆一體﹐諸天並同气。發願救疾苦﹐華嚴恥彈指﹖中天傀雲雨﹐大旱待一漑﹐瓦礫與腥幢﹐不厭人世味。往返曾八千﹐來此偶現示。戮辱與謗攻﹐皆吾宿孽遺。於天固不怨﹐於人亦不慰。化人之煩惱﹐熱然亦何似﹐世界自無量﹐國土本蕞爾。陶輪曾一擲﹐天地爲傾已。八表𨿽經營﹐僅若治鄰比。天宮遊汁漫﹐地獄入惻悱。豈敢憚患難﹐但發吾悲智。撚須白成絲﹐斷髮短以旺。觀河而遙皺﹐嗟余其老欠。惟吾滿腔存﹐赤子心尙積。假年百二十﹐吾志自彊懂。形容日衰艾﹐浩气日壯駭。縱浪大化中﹐不憂亦不喜。江海娛浩蕩﹐天人自遊戲。」其續章云「行年得六十﹐壽逾大地老。君試觀蟪蛄﹐莫度春秋苦。相彼瞧螟涎﹐微生物無數。吾窺顯微鏡﹐煩動紛生聚。視虱如車輪﹐具體骨已巨。虱體之血輪﹐有地球國土。析之萬億千﹐展轉孳生譜。累忻及至微﹐須費幾時序。吾人之一瞬﹐彼已壽千古﹐精心冥推想﹐比例難疏舉。然則六十年﹐豈止億歲許﹗以觀我眾生﹐宇宙樂仰倪。」「行年已六十﹐生性不知老﹐或壽億萬歲﹐恆沙無最數。坐視天人變﹐生死輪回若。閥苦幾沈滅﹐早日多隕去。天行運不停﹐日月舞大宇。時放四光明﹐化生玆後上。彗星觸之沈﹐黑暗遂萬古。開闔在所覺﹐視猶頃刻許﹐山中千歲者﹐縮短七日處。視此六十年﹐豈直比旦莫。而何稱祝爲﹐謬爾偶喬父。」長素歿後﹐詩集尙未刊行﹐僅此詩有手寫本耳。

順徳羅扶東﹝﹛曰融﹜﹞﹐有《癭庵詩集》一卷﹐外集一卷。歿後﹐葉遐庵爲之刊行。東詩爲曾剛甫所選定﹐實不止此。余篋中有其《書廬江陳子修事》五言一篇﹐敍事委曲盡致﹐以文爲詩﹐集外遺珠﹐不無惋惜。序云「子修諱於勤。癸卯日俄戰役﹐以水師武官﹐奉大府命﹐潛入旅順﹐察俄情甚備﹐中讒功不錄﹐積瘁死﹐越歲丁巳﹐俄都大革命﹐俄帝幽焉。子修練俄事﹐決之前十載矣。其兄請﹐字子言﹐抵余書﹐丐詩彰之。爲括書其事。」詩云「陳生何爲者﹖十五棄毛錐。男兒重報國﹐安用文事爲﹐金陵肄武備﹐天津習水師。學成狎風濤﹐使船如馬騎。風輪窮北溟﹐臣浸破南維。桓桓虎豹韜﹐鬱鬱龍鸞姿。惕哉旅順口﹐天險棄如遺。國恥不可雪﹐坐屈繼羅塹。君夙練俄事﹐士女爭攀追。平居盛遊譙﹐歲時相皚貽。有女愛豪俊﹐欲以身事之。含笑謝俄女﹐恨過未婚時。山川呃塞處﹐精察及毫釐﹐徼巡秦皇島﹐奉職忘其疲。微行問民苦﹐靑天今在玆﹐折衡民不爭﹐莊叟非吾欺。癸卯仲冬門﹐俄日兵相持。朝思調俄情﹐取彼決然疑。大府謂君才﹐密令有所窺。受命不告家﹐變服犯險幟。隻身走兵間﹐伺隙飴其詞。密報署衣帛﹐從者歸疾馳。其中實敗絮﹐國事如亂絲。間關出虎穴﹐手足已胼胝。小舟靑泥窪﹐中沒流澌。善泅乃脫水﹐微命大所私。親明不相識﹐枯瘠面目簞。入險五閱月﹐方冒萬苦歸。艱勞不見錄﹐讒謗謬相隨。姜斐出同裏﹐不侯誠數奇。吁嗟噲等伍﹐去去從此辭。觥觥楊泅洲﹐秉節制東陲。任宮惟其材﹐拂拭嘆歲遲。沂州古巖邦﹐捧檄稱都司。廉察析秋毫﹐盜絕閭閻嬉。盛年志未申﹐旁人嘆秩卑。大奪胡太速﹐不及擁旌麾﹐男兒殊堂堂﹐馬革當裹屍。終隨嘯下歿﹐不得死交綏。阿兄摧肝腸﹐淚絕痛連枝。歲月屢轉轂﹐每念轍涕Д﹖幸戰善人後﹐有子名曰琦。弱冠好文史﹐詞藻紛葳蕤。伯也顧之慰﹐扛鼎如虎兒。君歿十二載﹐俄亂忽猖披。君身堯城囚﹐星象帝座移。執政系頸組﹐擠紳相匯羈。巨變彼何速﹐君已預爲期。覘國信了如﹐寧必待蓍龜﹐惜君不及見﹐墓艸已離離。阿兄長太息﹐尺書馳京師。厥友子羅子﹐相譽不相訾。請述俄亂事﹐報君重泉知。吾詩寧足珍﹐持以答陳詩。」

挾東昔官郵部﹐辛亥後未嘗出仕﹐曾一受禮制館聘請而已。寄居京師﹐縱情絲竹﹐多爲歌伶編排雜劇。其《病起詩》云「吾非佛圖澄﹐鷗鳥日可狎。」又云「有歌必須聽﹐對酒不彊醉。」蓋紀實也。余挽詩有云「餘生付歌者﹐百念消氍毹。柰何犯眾史﹐排帽騰其誣。豈謂焚樂器﹐埋汝骸骨枯。哀哉死生際﹐墮地啼呱呱。萬事無一可﹐細甚不免誅。此意至沈冥﹐內難語妻孥。邇聞病狂婦﹐怒碎空米盂。緊誰裹飯人﹐歌哭來黃壙。」東晚益貧困﹐歿時其夫人亦病徵。忌者因以騰誹﹐未諭信陵醇婦之意耳。秋嶽有《挽挨東》詩三章﹐其一云「幽士例湣秋﹐況乃哭逝者。識君十五年﹐換此淚盈把。君才殊坦蕩﹐好客出儒雅。曩同官郵廳﹐愛我詩自寫。國遷官亦黜﹐老屋守片瓦。至人無恩怨﹐居易何取捨。十年風月場﹐靡役不揮灑。酬君九州名﹐媵以小史乇。去年生意嗔﹐不自繅意馬。固疑性反常﹐實兆心疾瘕。遽云坐謗傷﹐恐非知言也。及間垂死誥﹐圓脫信般若。」其二云「窮秋復阻兵﹐玆世實可哀﹐莫念四印齋﹐念之心骨摧。我初讀君詩﹐天目新歸來。我淑梁雙禱﹐惟君良爲媒。可園楔再修﹐憫忠花屢開。蜜脾﹝黃孝覺﹞曁潘﹝若海﹞麥﹝孺博﹞﹐髙樓懼街杯。中間幾哀樂﹐離合千風埃。一日過君飯﹐燔鳧雜芋魁。爲言遘仙郎﹐亞作南枝陪﹐北碑範細字﹐搦腕教親裁。我方側帽遊﹐君意攙嘲詼。贈言儼篋衍﹐舊懼今不回。騰騰人海中﹐遂亡澹宕才。」其三云「蒼天厄文人﹐世亂遇尢酷。每翻孝標序﹐深念步兵哭。君身頑而溫﹐婦子並如玉。異時張長沙﹐好士屢推轂。庶幾彩天街﹐乃有狼齪足﹐夷然亦無忤﹐果疏例剝辱。造物意猶飲﹐長年貧爲梏。𨿽梏不自哀﹐舂容托歌曲。極貧又予病﹐心賢重刻劃。將身化鼠肝﹐亦小赦汝毒。文章故憎命﹐何獨盛搏逐。頗疑身非身﹐其魄早升屋。傷哉病狂婦﹐焉識君鬼錄。人間無樂土﹐決去儻自福。魂兮歸閒安﹐寺門粲秋菊。」東歿後﹐未有傳志紀載其平生遭遇。秋嶽此詩甚詳﹐可作小傳觀也。詩中「仙郎」指歌伶程玉霜﹐「南枝」指梅畹華。玉霜能楷書﹐東所教也。時有左右袒者﹐東怒之﹐尢與萍鄕文公達《永譽》忤。病作經年﹐竟歿。易簣之際﹐意遂盡釋。秋嶽語我如此。公達爲道希學士子﹐今亦下世矣。

子於詩話中﹐錄存亡友遺詩。遠近朋交﹐往往以予所不及見者錄示。玆又得任君心白寫寄王義門﹝存﹞遣詩二篇﹐題云﹕《金蘅意來詩﹐盛言彭澤山水之勝。君官翰林二十年﹐未嘗求外﹐今忽兩作縣令﹐寄此調之》。詩云「平生金翰林﹐懶不聽朝鼓。年年送作郡﹐髙枕臥江滸。胡然百六會﹐攘臂說治譜。辭尊而居卑﹐捨身救眾苦。豈云戀升斗﹐頗亦商出處。諸侯有惠愛﹐打景相媚撫。猶能賦新詩﹐艷說名山主。﹝君來詩有『一年管領小姑山』之句﹞三徑資有無﹐公田祝時雨。」其二云「昔我折腰日﹐人禍未蔓延。入官已驚怛﹐百怪來蜿蜒。不免用意气﹐中更相哀憐。知罪仍竊祿﹐徇已稍任天。如是八九載﹐顏厚手足胼。較知偏瘠區﹐差得試所便。喜君山水縣﹐遠紹陶公賢。陶公豈不美﹐吏事無述焉﹐毋亦望而走﹐勝可酒作綠。疲氓今孑遺﹐況入義熙年。君勿小百里﹐豈弟足回旋。」

長樂王又點﹝允皙﹞﹐以工詞名。子旣書其詞於《忍古樓詞話》﹐邇來李君拔可復爲刊印遺集﹔譽搜得其逸詩逸詞。又點爲詞固工﹐其詩亦眞气彌滿﹐掃盡凡近之語。近得《壽林琴南》七古一篇﹐乃拔可所刊《碧棲詩詞》中所未有也。詩云「竹筠素節生已堅﹐松柏苟造神純全﹐在物旣爾人亦然﹐偃風零秋何足言。卓戰貞世畏廬叟﹐志事早日淩雲天。承平家巷記談笑﹐興廢輒刺山陰船。李﹝畬曾﹞髙﹝鑄龍徧兄弟﹞方﹝雨亭﹞魏﹝季渚﹞疊賓主﹐人物景气常淸妍。此日信樂足畢景﹐瞥眼乃類秋林煙。君行入浙旋遊燕﹐隨身徳義髙嶼。文筆畫史將詩禪﹐古今得一堪引年。君擅三事還旁兼﹐傳薪桃李尢翩翩。向來忠愛出天性﹐九度柳雪趨陵園。亭林若見定驚嘆﹐千秋名業知難專。嗟我周旋久隨肩﹐偶然去國還家邊。昨聞雁宕親行纏﹐道阻欲往空憂ぉ﹐奇詩一溯平生歡。停雲直望思此賢﹐西山蒼翠猶眼前。髙秋作健當賓筵﹐釅白爲我髯頻軒。」

元和孫益聾﹝徳謙﹞﹐著述甚富﹐已刊者有《太史公書義法》《漢書藝文志舉例》《劉向校讎學纂微》《六朝麗指》《稷山段氏二妙年譜》《古書讀法署例》﹐未刊者有《諸子要署》《諸子通考》《孫卿子通誼》《呂氏春秋通誼》《古書錄輯存補》《南北史藝文志》《文選學通誼》《四益宦駢文稿》。其生平爲詩絕少。友人黃君公渚頃寫其所作《三末謠》見示﹐謂益蒼嘗讀《元詩選》及元遺山詩﹐見有同姓名者二人。《元詩選》中之孫徳謙﹐官平章﹐且殉節。其人皆遭末造﹐與己身世暑同﹐因爲《三末謠》以自悼。詩云「金末能詩壽不長﹐元末殉難官平章。及余而三又淸末﹐不夭不節守其常。」益葺𨿽不以詩見長﹐視此亦可以知其生平抱負也。

臯蘭吳柳堂侍禦可讀﹐予先輩之交遊也。侍禦歿在光緒五年己卯﹐時予方五歲。予弱冠時﹐嘗聞先兄芰ぎ談徳宗之立﹐爭者不止詩禦一人。摺皆畱中不發﹐及侍禦再請爲穆宗立後﹐於薊川寺中繕寫封章﹐因以屍諫。中外震動﹐訝其不言於立帝之先﹐侍禦直名𨿽著﹐而終有疑問。友人姚虞琴得侍禦《罔極篇》﹐並以見示。乃知侍禦先有母在﹐葬母畢﹐始決意屍諫也。予《爲虞琴題罔極篇後》云「緊古忠孝人﹐得存幾遺翰。此出《攜雪堂》﹐血淚寫含飯。都畿方隕喪﹐自分死魚爛。匍匐扶母棺﹐竟全有神眷。母死身許國﹐忠孝道一貫﹐從容盡言責﹐豈計殺身患。上疏爭繼統﹐實鑑女禍亂。大事寧可默﹐決然用屍諫。是時三月暮﹐宣南忽飛霰。九天與三義﹐廟鬼同泣嘆。孤孫久泉下﹐《侍禦之孫與予同在蘇撫幕﹐今已歿矣》。吾友得此卷。雲從兵間收﹐幸未雜薪爨。細書初到眼﹐眞气浩不散。知子慕義人﹐能貴今所賤。」侍禦詩文不多見﹐《罔極篇》後有《題少梅聽鸝軒詩卷》二律﹐爲今刊本所未有﹐亟錄於後。序云「少梅從事於杜有年﹐亦可知其得力之所在矣。是少梅𨿽不願以詩自鳴﹐而詩亦足以名少梅矣﹐少梅將南旋﹐余亦歸耕不遠。異日者﹐故鄕佳日﹐攜鬥酒雙柑﹐坐綠陰深處﹐思君佳什﹐惠我好音﹐則聽鷓軒中﹐又結一重翰墨因緣。余老矣﹐猶能爲君一再跋之。原稿以愛不忍釋﹐畱閱案頭﹐幾二十許日。玆書此歸之﹐並系以小詩二首。時甲戌七夕前一日也。題少梅《聽鵬軒詩卷》後。」詩云「占得金焦勝﹐天生命世雄。十年攀桂客﹐一卷浣花翁。攬轡燕齊粵﹐聽鵬《雅》《頌》《風》。平生少期許﹐心折大江東。」十七人中侶﹐《己未佘得士正副榜十七人》。如君定出羣。深情托毫素﹐髙誼薄天云。翰墨因緣合﹐舟車道路分。明年南雁北﹐可許好音聞。」

山陰兪恪士提學明靂﹐有《觚齋詩集》。伯嚴吏部稱其托體簡齋﹐句法間追錢仲文。感物造端﹐攝興象於空靈杳靄之域。所論極當。其提學甘肅﹐權布政使﹐適遇辛亥之變。遂罷官﹐輾轉由艸地歸。晚居杭州南湖﹐詩境益勝。蓋遭際坎坷﹐困而彌工﹐不特得山川之助也。《庚戌十一月出都口占》云「塵外陰沈覺有霜﹐天東初月照昏黃。十年錯料成今日﹐一醉拚教進急觴。髙樹亂鴉呼晚霽﹐西山殘雪剩微光。風旖自動心無著﹐畱待滄桑話短長。」《宿新安縣示子言》云「我從洛陽來﹐坦途無百里。峨峨見城闕﹐崤陵列屏幾。車馬亂流渡﹐隱隱如浮皚。莫弔古戰場﹐中原事未已。風起遠天黃﹐落日淡如水。況爲行路人﹐茫茫誰遺此。須臾日西匿﹐回光射成紫。幻影逐明生﹐饑烏投暗止。此是古今情﹐悠悠吾與子。」《遊山歸泛舟出裹湖待月》云「山遊腰腳疲﹐蜷臥如春蠶。漾舟出裏翅﹐霽色明澄潭。羣峯促使瞑﹐若戒遊人貪。一樹尙殘照﹐雨過南山南。湖光不能紫﹐細浪吹成藍。覺遠喧﹐渺渺窮幽探。月出天水分﹐始知風露酣。各有愁暮心﹐詩味從可參。淸景何處求﹐湖燕飛兩三。一失不可摹﹐此意吾寧慚。」

桐城姚叔節《永槪》﹐餘甲午同歲生也。仲實《永朴》之弟。著有《愼宣軒詩文集》。爲文有家法﹐詩亦淸絕。《客有言近峨文頗尙梁體者﹐戲答一絕》云「秦皇漢武久消亡﹐魏晉元風亦渺茫。巨手互和猶未見﹐祗應相對話蕭梁。」《題畫》云「眞山不免金銀气﹐巧奪豪爭起大瀾﹐何似畫中山最好﹐斷無塵土到毫端。」

鉛山胡梓方《朝梁》﹐伯嚴吏部之詩弟子也。畢業於震旦﹑復旦二校。於泰西文學亦頗深造﹐林琴南譯小說﹐多賴其助。《掃葉樓與星悟上人閒話》云「士有百無能﹐能堪一世貧。偶然出臨眺﹐髙語隔輕塵。落日初歸雁﹐西風昨憶蒓。老僧話興廢﹐疑是六朝人。」《南康賴瀟侯學於陸軍飲詩廬有詩賦答》云「短衣縛褲嘆吾曾﹐舊稍歌詩看汝能。鄕國論才眞可數﹐酒懷作達總難憑。提攜萬感成孤注﹐繾綣百年幾中興。聞說舊憐石遺室﹐故應堂陛最先登。」《立秋日作》﹕「平生見事當苦遲﹐惟有秋來我先覺。一涼向晚練衣單﹐明日庭梧下猶綠。」

淸河吳溫叟﹝涑﹞與王義門﹑梁公約齊名﹐詩思至淸。《題趙玫叔村居》云「半傍山村半水鄕﹐北窗白日夢羲皇。停車載酒揚雄宅﹐落月張琴左氏莊。賓主能閒心共遠﹐寂喧相對意俱忘。春秋佳日休輕負﹐薄醉何嫌側帽狂。」《和段蔗叟四首》云「叟也據槁梧﹐威鳳鳴天閶。涑也吟艸間﹐淒切如寒螢。彊我相酬和﹐汗流走且僵。微生甘衰白﹐夫子有耿光。奉手敬承教﹐願言示周行。贈言過寵借﹐驚悚迷所方。韓門有籍﹐蘇門爲秦黃。倘焉不遐棄﹐問字來負墻。」「我與梁蒼立﹐二年不相見。因風寄一紙﹐千里恍覬面。爲言潘鬢凋﹐低頭就曹掾。病餘酒戶小﹐愁饒詩情倦。危時道徳喪﹐亂世文章賤。我亦蓬萬人﹐何詞相慰薦。知否段蔗翁﹐孤吟寄遙眷。忽吝懷友篇﹐火急付郵傳。「壯歲作書傭﹐邂逅大小李。大李風騷人﹐小李溫雅士。我乃驂其間﹐周旋執鞭弭。聚散二三年﹐如一炊頃耳。大李勞校勘﹐小李走萬里。歲時遺我書﹐開緘一歡喜。陵谷忽ヌ侈﹐波云競詭委﹐小李阻重瀛﹐大李泊海。一時段蔗翁﹐感舊懷二子。安得敍古懼﹐同醉淮陰市﹖」「凶歲孑遺民﹐苦望來年丰。昊天靳朔雪﹐得不憂忡忡。隔窗似淅瀝﹐開門忽迷蒙。眼眩觀銀海﹐手僵鞭玉龍。冬靑婆娑綠﹐天竹的爍紅。那管樵蘇濕﹐何慮蹊徑封。教兒暖尊酒﹐呼童翦畦菘。獨酌酬造化﹐裁詩慰蔗翁。水旱勿預計﹐當無蝗與虫。多欣復多慨﹐渚陸徧哀鴻。」

閩縣陳歿庵太傅寶琛﹐有《滄趣樓詩集》。曾自訂稿﹐將刊行﹐先寄陳伯嚴吏部審定。伯嚴吏部﹐其壬午主試江西所拔士也。太傅就商﹐辭極謙退。吏部遂爲刪汰多篇。師弟之間﹐皆有古人風誼﹐傳爲佳話。然以是生前卒未鋟版﹐近始由其哲嗣乞吏部序而刊之。比於眉山之序居士集﹐殆未妨多讓。余篋中有太傅詩四篇﹐亟錄於此。《再疊平齋見示之作》云「飄髮朝朝感匪風﹐流離誰念信天翁。幸無機事防純白﹐時復車塵戀紅。多難偸生聊作達﹐餘年寡過敢希功。喜君樂此猶無攺﹐金石聲還出屢空。」《平齋有書枉存﹐並際近作﹐次韻奉和》云「八表氛積不澄﹐海蠕霧雨木生冰。起樓無地規多景﹐磐石何年頌中興。誰遣淹畱長作客﹐自憐老禿漸成僧。聞君詩興猶如舊﹐能忘宣南盛集燈。」《林子有移居﹐有詩屬和漫╊》云「漢火中衰遘閏餘﹐露車敢陋九夷居。王城如海猶宜陋﹐人境無喧便可直。延月穹樓陪母飲﹐藝蔬隙地課兒鋤。治生不是吾儒事﹐終勝求營但抱虛。」「蕭瑟無緣賦《小園》﹐故侯瓜好憶靑門。卜居追接三遷宅﹐思舊難招九逝魂。散郁上層望遠海﹐暖寒東際就初暾。他年先友編成記﹐及共行朝奉至尊。」弢庵工爲詩鐘﹐𨿽嵌字詠物﹐題極纖仄﹐於十四字中﹐必有深遠寄托。其律體極似晚唐人韓冬郎渡海後詩﹐彌深亡國舊君之感。不特詩相類﹐其身世亦同也。

中江王病山方伯﹐向有《遊徑山天目詩》一卷﹐已印行。余架上本有之﹐不知爲何人持去﹐遂不見歸。其遊天目﹐先識一徑山老諸生。遂往徑山﹐主其家﹐十數日﹐笠屐登陟殆徧﹐復步行遊天目。余凡遊天目三次﹐未嘗能一陟徑山。蓋其時徑山寺已爲盜賊所焚毀﹐遊者相戒勿往。東坡遊迹﹐惟到徑山。揣當北宋時﹐登徑山易﹐登天目難耳。病山嘗謂余曰「徑山者﹐一縮小之天目也。然竹木殊盛﹐𨿽小而幽曲。」又曰「凡遊山皆須有濟勝之具﹐且不擇居止飲食。」此語誠然。今臨安道中﹐知遊天目者多矣。至於徑山﹐人以爲小而忽之﹐則不免交臂相失。病山又有遊鄧尉詩﹐其寫景極避平易﹐亦不塡塞﹐是爲上乘。《石壁精舍》云「太湖西畔羣山迪﹐奔如渴驥爭湖飲。一山橫臥居前衝﹐偃仰湖波作湖枕。湖中山掣長虹影﹐圓界湖光收使近。微開一角接混茫﹐噓吸雲濤三萬頃。東風召客司巡梅﹐到此湖山兼管領。山脊老梅無數好﹐耐冷遲開人不省。石壁精舍何人鑿﹐旁峙露臺若崇鼎。其俯面湖仰面山﹐有石可棋泉可茗。是時春半收寒凜﹐薄雲徐捲松陰靜。沈侯林侯弈秋徒﹐一局未終費長景。冥然叉手散原老﹐俄吐新篇埽元瀋。人間何世今何日﹐觀物觀我一桃梗。尋花蠲忿花無言﹐買酒澆愁酒易醒。看山便懷禽慶蹤﹐望湖直羨鴨夷艇。側睨浮山數點靑﹐誰與築官吾長寢。」《司徒廟觀宋柏》云「寒香沁骨梅花湖﹐中有靑靑柏數抹。十萬瓊姿門淸好﹐何若昂藏古丈夫。植傳天水事恍惚﹐歷劫自爾專靈區。摧拉已慣風霆厄﹐靑蒼亦當雨露濡。已斷復續絕復蘇﹐起伏顚倒昧厥初。平生賞奇不語怪﹐靜對徐悟冥有樞。方死方生造化鑪﹐見首見尾神龍軀。元精中貫憑慘舒﹐天眼視一人眼殊。遺像肅瞻漢司徒﹐當年魁奇俠與儒。炎統中微起再造﹐蛙紫閏位從驅除。生世中州廟三吳﹐終古食報理不誣。斯人不朽樹不枯﹐天所庇佑神持扶。嵩陽有植漢代﹐丞相祠物傳蜀都。並生天地各自立﹐差別先後胡爲乎﹖」《韓蘄王墓》云「靈巖一角路盤紆﹐萬字穹碑照具區。日月孤忠余戰伐﹐江山遺愛禁樵蘇。風香碧艸吹麟臥﹐云護蒼松墮鳥呼。躑躅道旁新廟食﹐六陵煙樹久饃糊。」《遊鄧尉第三日﹐偕甘卿﹑覺先﹑惰仲登靈巖﹐情仲題名寺壁。是日仁先導散原補遊天平﹐濤園﹑詣重同謁韓墓先返》云「遊ザ艤溪流﹐靈巖朝暮見。探幽近轉忽﹐陟險眾已勸。晨興始命儔﹐然諾喜過半。紆途懷古賢﹐杖策北麓先。蕉堯千歲墳﹐緬逝愴然嘆。坡陀往復還﹐行逐翠松旋。平生淩雲儔﹐到此勇怯判。四人相與友﹐逸气遂傲岸。犖確陟微徑﹐遵路得泮渙。六飛昔臨車﹐邈矣光華旦。至今承葷處﹐艸木有餘羨。憑髙俯寥板﹐東望繚芳甸。目希泰山回﹐了見閶門練。川原信沃衍﹐林巒被蔥。不解沼吳年﹐禍遽潰一戰。轉矚太湖波﹐際天寫浩瀚。亂峯插芙蓉﹐點點玻璃片。欲竭靈胥濤﹐一冼百憂情。三日愜幽賞﹐復此淩壯觀。未爲造物妒﹐天宇纖雲散。療渴趨僧寮。雪乳一甌薦。謖謖來松濤﹐坐久忘日盱。旣張題壁歸﹐蓬窗詫余伴。」

湘鄕陳詣重侍禦毅﹐有《東陵道》一篇﹐傳爲詩史﹐有單行本。侍禦文章气節﹐均爲時所推重。其遺集本有其鄕人願爲刊行﹐嗣以忌諱甚多而罷。余友黃公渚曾鈔示侍禦詩數篇﹐玆錄於此。《西山》云「秋色滿西郊﹐秋心引客勞。尋思避地苦﹐寧解看山豪。日暮羣羊下﹐風哀一雁髙。峯頭近天處﹐應見海束濤。」《寂寂》云「寂寂生遙夜﹐浮生寄托微。更繁風乍定﹐燈暗月多輝。佳日看看盡﹐頻年事事非。如何北渡雁﹐了唳向東飛。」《螢》云「螢火來何處﹐飄流度一生。徒添秋艸恨﹐無補夜窗明。碎影乘風亂﹐斜飛點露輕。淸光誰惜汝﹐終古是冥行。」《蟬》云「鳴蟬在空柳﹐侵曉客心驚。風聲樓無穩﹐靄稀思更淸。髙潔獨自信﹐淒激難爲平。四海蜩螗沸﹐何人識此聲。」《京居雜感》三首云「寸土天王地﹐誰教域外淪。已成虞芮訟﹐猶信蜀吳親。甌脫終非漢﹐丸封早不秦。中宵一片月﹐空照海西濱。」「莽莽黑龍江﹐波濤日夜撞。畫河聞玉斧﹐表界失銅幢。鷸蚌都非利﹐蛟鼉未易降。晚來風更惡﹐飛雨打寒窗。」「枝海潭鞠小﹐潛樓著史才。未開韋曜講﹐還靳孟堅臺。大雅堪儔匹﹐淸倫有鑑裁。𨿽非公輔地﹐人物漢元來。」

歸安朱︹屯阝侍郎祖謀﹐生平專力於詞﹐爲詩極寡。其遺集中有詩一卷﹐亦不盡爲自作。玆從劉翰怡《希古樓勘書圖》錄得一篇﹐是其親筆。詩云「舉世皆騖新﹐斯人嗜稽古。委懷惟琴書﹐樂志匪場圃。吾皇信聖人﹐一怒天下睹。誰知毫翰間﹐猶足想神武。白頭臥滄江﹐歲晚驚臣甫。整襟一登樓﹐飛白傳天語。宛委知荒唐﹐二酉亦塵土。庶幾比天祿﹐靑藜照夜午。」

侯官陳金鏤﹐石遺老人之子。傳其家學﹐詩極遒鏈雋永。《同鐵庵法源寺棗花寺看花﹐約次日爲公園之遊因雨而止》云「飽看丁香輿牡丹﹐王城春末尙深寒。追懼莫悵吾生寡﹐造物都如人意難。已覺風前花簌簌﹐況聽簾外雨潺潺。扶艸樹欣新沐﹐可似中年彊自寬。」《賦軒前藤花葡萄》云「簇簇生新壓架斜﹐累累結實望猶賒。滿庭花气烘人暖﹐半牖朝曦盼汝遮。樹柵植援皆托庇﹐帶蘿被荔足矜誇。吾生樗散兼蓬轉﹐只合桑陰自種瓜。」

天門周沈觀中丞樹模﹐晚歲居舊京﹐與其鄕人樊樊山相倡和。國變後﹐達宮中以能詩而寄迹朝市﹐又皆鄂天門籍者﹐惟此二君。《秋日同樊山笏卿遊棗花寺看紅杏靑松卷子》云「汗人厭街塵﹐掉臂尋幽寺。行經白紙坊﹐疾過屠牛肆。闖門駭僧雛﹐玆遊誠造次。虛堂薦茗果﹐未解客來意。人競牡丹時﹐胡獨以秋至﹖自適匪適人﹐因心爲取棄。拙庵《松杏圖》﹐宣南有遺事。世換更偸奪﹐舊觀還此地。題詠紛麻竹﹐可存什一二。王《漁洋》朱《竹》舊風流﹐樊左吾气類。不署紙尾名﹐防遭來者議。掩卷步僧廊﹐長楸畱晚翠。沙數閱塵劫﹐骨體老不媚。重爲百年物﹐繞樹增嘆喟。歸路趁斜暉﹐濁酒取微醉。惟應盤山師﹐識此寥寂味。﹝志璞和尙號拙庵﹐明末削髮盤山爲僧。康熙間被召至京師﹐居棗花寺。今爲崇效寺。《紅杏靑松捲》存寺內。」﹞《和樊山泊園賞菊韻》云「如今菊樣半新陳﹐雜Ш秋容轉勝春。閒裹自成仙一日﹐寒中難得友三人。﹝謂樊山竹笏及子﹞。鴨壺爛煮師盧儉﹐鮭菜多名笑庾貧。玉碗蛾眉寧有此﹐浪憑刻畫恐非眞。﹝答衣詩意﹞。」題中笏卿姓左﹐官位稍次﹐亦鄂中能詩者也。

樊樊山方伯增祥﹐自州縣官起家﹐遊升至江寧布政使﹐曾一護督篆。詩詞皆以側艷擅長。未達時﹐見知於南皮張文襄。其《江漢炳靈制義》﹐潤色多出其手﹐爲一時士人模效﹐持爲科舉利器。《大雪兩晝夜勢猶未已喜賦》云「月拚十金買甜水﹐不如煮雪玩茶蕊。誠心默禱侑以詞﹐頑云凍作黎祁塊。玉龍百萬從天下﹐見首兩日末見尾。初覺錦衾五更寒﹐曉望瓊樓互百里。離宮粉塑金鴆鵲﹐故家銀鍍鐵獅子。千夫掃街塡溝杓﹐十牀澑冰迷途軌。敲戛風竹夜有聲﹐堆垛寒松朝未已。玳瑁雲中碾玉塵﹐鹿胎地上淨瘢。朱門爭向大官羊﹐白屋坐愁砂鍋米。卽今上苑百花開﹐來年京圻二麥美。人心於天各恩怨﹐老懷卽物成悲喜。龐塵五間閃電窗﹐冰油薄醮桃花紙。映書不眩秋水瞳﹐臨帖頻呵姜芽指。妻弩團園坐向火﹐煮餅煎酥自料理。頗念天公於我厚﹐求雪卽雪尺有咫。亟收梅辦雜薺中﹐還拾瑤華入詩裏。閒人閒事轉更忙﹐好景好詩寧止此﹐願及西峯雪未醒﹐出郭訪梅長耳。」

侯官郭春楡侍郎曾忻﹐工詩﹐有《亥旣集》﹐歿後定本名《匏廬詩存》。《次韻樊山前輩喜雪詩》云「六出花開誰翦水﹐不待攢苞與敷蕊。催雪得雪詩有靈﹐假我文章須大塊。今年三白屢愆期﹐赴壑蛇行沒尾。朔風一夜捲飛﹐知度龍沙幾千里。凍縮先驚牛馬毛﹐埋深定殄蝗蝻子。老農望澤久懸來﹐倦客閉門方掃軌。堆瓊積素浩無垠﹐徹夕連朝殊未已。光明大放淨塵翳﹐診厲盡消脫瘡。便應飯甕歌老坡﹐惜少畫圖顚寫米。興至聊爲汗漫期﹐座閃俱是東南美。街南樊叟迹久疏﹐忽展新詩眞失喜。好語如穿九曲珠﹐傳觀已貴《三都》紙。相呼白戰奮先鋒﹐想見忍寒呵凍指。與公京國同羈淒﹐舊日巢痕誰復理。堯年鶴語但增悲﹐瞻望橋山猶尺咫。偶從園綺遊橘中﹐只合陰何撥灰裏。天公作戲付詩料﹐破涕爲歡賴有此。不嫌布鼓傍雷門﹐政恐陽春乖裏耳。」

