石遺室詩話續編民國陳衍撰

●卷一

一﹑自王阮亭《論詩絕句》表章鍾記室宗旨﹐有「五字淸晨登隴首﹐羌無故實使人思」云云﹐不學無識者﹐遂奉《詩品》如金科玉律。豈知阮亭己作﹐專以用鮮新故實見長。﹝相傳阮亭有一詩室﹐翻書得鮮新典故﹐用紙片細書黏壁﹐作詩時取作詩料。﹞其短篇五言古與五言律﹐則僞體王孟﹐毫無意味者也。夫記室所標舉諸句﹐﹝「『淸晨登隴首』﹐羌無故實﹔『髙臺多悲風』﹐亦惟所見﹔『思君如流水』﹐旣是卽目﹔『明月照積雪』﹐拒出經史﹖」﹞固以爲五言之極則矣﹐其實在漢魏六朝人中﹐已屬下駟。吾得正告之曰﹕臺髙自多風﹐悲則不盡然﹐有披襟當之﹑快其颯然者矣﹖豈如「白楊多悲風﹐蕭蕭愁殺人」﹑「風蕭蕭兮易水寒」之繪影繪聲乎﹖淸晨卽登隴首﹐果作去麼生﹖豈如「西山朝來﹐致有爽气」﹑「亭臯木葉落﹐隴首秋雲飛」之令人神往乎﹖雪景佳處﹐以其不啻月也﹐積雪更照以明月﹐所謂「施粉則太白」矣﹐豈如「積雪浮雲端﹐林表明霽色」﹝此唐人句﹐記室固不及見﹞之侔色揣稱乎﹖惟「思君如流水」自是佳語﹐逝者如斯﹐不捨晝夜﹐水自逝而思自不捨也。

二﹑余所以雅不喜﹝詩品﹞者﹐以其不學無識﹐所知者批風抹月﹐與夫秋士能悲﹑春女能怨之作耳。力詆博物﹐導人以束書不觀﹐不免貽誤後生﹐至雌黃顚倒﹐猶其次也。夫作詩固不貴掉書袋﹐而博物則惡可已﹖不知雎鳩之摯而有別﹐何以作《關雎》﹖不知鹿之得食相呼﹐何以作《鹿鳴》﹖不知脊令之爲水鳥﹐在原則失所﹐何以作《常棣》﹖不知椒之善蕃衍﹐何以作《椒聊》﹖不知冬月之日次營室﹐何以作《定之方中》﹖故讀書猶兵也﹐可百年不用﹐不可一日不備。

三﹑《詩品》所以流傳不廢者﹐中有軼事數則﹐不槪見於他書也。如康樂之「池塘生春艸」﹐以爲在西堂夢惠連而得句﹐又寄養於杜明師﹐故名客兒﹔湯惠休謂「謝詩如芙蓉出水﹐顏如錯采鏤金」﹐顏終身病之﹔謝混謂「潘詩爛若舒錦﹐無處不佳﹔陸文如披沙簡金﹐往往見寶」﹔江淹夢郭璞取還五色筆﹐爾後才盡﹔釋寶月竊柴廓《行路難》之作﹐廓子欲訟之﹔湯休謂吳邁遠「吾詩可爲汝詩父」﹐謝光祿云「可爲庶兄」﹐各云云。若其品第作者﹐以曹孟徳居下品﹐陶潛﹑顏延之﹑鮑照﹑謝朓居中品﹐至與任防﹑沈約同等﹐而卑弱之劉楨反居上品﹐在王粲之前﹐皆謬之甚者。余別有《鍾嶸詩品平議》﹐刻本單行﹐故不復多贅。而記室自不能詩﹐白《玉臺新詠》《文苑英華》以逮《漢魏百三家》﹐未嘗存其片楮﹐傳其隻字﹐乃復道說短長﹐是猶終身藜藿而能評珍羞之旨否﹐畢生營蒯而能辧錦繡之良也﹐夫誰信之﹖

四﹑余舊作《詩話》﹐前後數十卷﹐於古今人詩﹐皆獻可而絕少替否。然絕不替否﹐誠恐讀古人詩者﹐以爲皆可學也﹐則貽誤亦復不少。先室人所著《蕭閒堂札記》﹐中有指摘古作者疵類﹐無可解免者﹐稍錄數條﹐以資商榷。

蘇詩工和韻﹐然押韻亦有未妥者。如《次前韻贈賈耘老》云「詩人空腹待黃精﹐生事只看長柄械。」公自注﹕「子美詩云﹕『長饞長饞白木柄。』」案杜詩分明是「饞」﹐乃代之以「械」﹐𨿽械器出《孟子》﹐終似未妥。又《趙郎中往菖縣逾月而歸﹐仍用前韻》云「王事何曾怨獨賢﹐室人豈忍交謫謗。」「交謫」加一「謗」宇﹐似嫌湊。

東坡善用典﹐亦有未當者。如《朱壽昌郎中﹐少不知母所在﹐求之五十年﹐去歲得之蜀中﹐以詩賀之》﹐其云「建中天子終不見」﹐用唐徳宗太后沈氏﹐史思明之亂失所在﹐終貞元之世無聞﹐比擬身分﹐𨿽稍不倫﹐然事情自切。至擬以漢武帝之迎大姊﹐霍去病之見中孺﹐則其母乃再嫁私通而生子者﹐似非美事。卽壽昌母實系如此﹐亦不必提及。此與「方丈仙人出渺茫」一首﹐相傳爲譏刺章子厚者﹐幾同爲疑案矣。又反用吳起之母死不歸﹐鄭莊之眞母城潁﹐亦不切於事情也。又《送安秀才失解西歸》云「我昔家居斷還往﹐著書不復窺園葵。」用董仲舒目不窺園事﹐又加公儀子拔園葵事﹐似園中只應有葵者﹐仍嫌近湊。又《張競辰所居萬卷堂》首云「君家四壁如相如。」是家中空諸所有﹐似與萬卷堂之名不合﹔然次三四句云「捲藏天祿吞石渠。豈惟鄴侯三萬軸﹐家有世南行祕書。」皆言書卷藏在腹中﹐是萬卷堂本無一卷也。此乃蘇詩弄巧處。

《書影》謂謝靈運詩﹐只一機軸。如「晨策尋絕壑﹐夕息在山樓」﹑「朝旦發陽崖﹐景落憩陰峯」﹑「曉日發云陽﹐落日次朱方」﹑「宵濟漁浦潭﹐旦及富春郭」﹑「迎旭淩絕磴﹐映眩歸漵浦」﹑「朝遊登鳳合﹐日暮集華沼」﹑「倏爍夕星流﹐昱變朝露國」﹐凡此發端﹐𨿽微有異同﹐命意不甚相遠。至於「昏旦變气候﹐山水含淸暉」﹑「時竟夕澄霽﹐雲歸日西馳」﹑「淸旦索幽異﹐放舟越垌郊」﹑「我行乘日垂﹐放舟候月圓」及「朝搴苑中蘭﹐畏彼霜下歇。暝還雲際宿﹐弄此石上月」﹐大都不出此意﹐然總本自《楚辭》「朝發枉渚﹐夕宿辰陽」二語變幻者也。且其《遊名山誌》所紀形勝﹐具見於詩﹐詩之措詞命意﹐則盡於《山居》一賦﹐所謂「逆溪終水涉﹐登嶺始山行」﹐卽賦中「入澗水涉﹐登嶺山行」之句。此類甚多。此眞能道出康樂痛癢處。文字體格﹐以能變化爲工。六朝人詩﹐除起兩韻﹐中多對偶﹐甚者直平仄不調之五言排律耳。惟陶淵明迥然不同。﹝以上三則皆出《札記》。﹞

五﹑山谷詩亦時有未善處。《題竹石牧牛》一首﹐前已論過。如《次韻吳宣義三徑懷友》云「佳眠未知曉﹐屋角聞晴瞬。」明明將孟浩然句「春眠」易爲「佳眠」﹐「不覺」易爲「未知」﹐「處處」易爲「屋角」﹐「啼鳥」易爲「晴哢」亦何必哉﹖《次韻宋宗都人盛觀翰林公出遨》云﹕人間化鶴三幹歲﹐海上看羊十九年。」翰林公指東坡。此二句徒切姓蘇而已﹐束坡並無與蘇耽﹑蘇武關合事﹐任注乃附會其說﹐以下句爲指黃州之謫﹐是以匈奴比神宗﹐慢君莫甚﹐不但擬於不倫。《戲書秦少遊壁》云「誰緝百牢鸛鴣妃。」矍鵒與妃﹐不能相連﹐三字爲不詞。《次韻子贍和王子立風雨敗書屋》云「南冶從東家。」注﹕「南冶用南容公冶長。」可謂雜湊。公冶只拈一「冶」字﹐視葛亮﹑馬卿﹐割裂尢甚。《侄耜隨知命舟行》云「燕子日長宜讀書。」「燕子日長。四字不可解﹐任淵亦注不出。殆謂燕子來春日漸長乎﹖《次韻叔父聖詠鶯遷谷》云「鴉舅頗彊聒﹐僕姑常勃溪。」鴉舅本烏柏之轉音﹐非鴉也﹔金僕姑﹐矢也﹐因勃溪而轉勃姑﹐因勃姑而轉僕姑﹐則毫姑﹑薄姑﹑觚不觚皆鳩矣。非欲翹古人之短﹐欲後人勿藉口此例﹐可以刑天爲武王之母舅也。

六﹑道學先生﹐惟朱子詩最工。《山館觀海棠》云「亂英深淺色﹐香气有無中。」的是海棠。

七﹑北流陳柱尊﹝柱﹞﹐枕胙經子﹐著書等身﹐有《待焚詩稿》數千首﹐絕不規仿古人。近作多感憤時事﹐尢如源泉隨地湧出﹐有時沙石俱下﹐而驚人語奔赴腕底﹐使讀者應接不暇。如《好賊》《主人實愛盜》《何以不爲官》《自由市》《彊國歌》《京都篇》《兩京篇》《書所見》《我願》十四首﹑《新中華戰士歌》《英國蕭徳義士歌》《兩飛將歌》《哀閘北》《我豈不能醒》各篇﹐皆譎詞諷諭﹐語言妙天下。其《隕星》下半首云「我願星星皆墜地﹐一人一星萬河山。秦皇漢帝隨所安﹐世界永無戰爭端﹐塵寰擾擾成仙寰。星乎星乎﹐胡爲閃閃霄漢間。」《國殤》上半首云「在物願爲上﹐得葬國殤魂。在詩願爲騷﹐得弔國殤。壯士爲國殤﹐精爽萬古存。炎黃非弱種﹐賴君一昭宣。」思想奇辟﹐筆力深透。《泣柳》云「烈風吹柳絲﹐只作細細響。自矜柔勝剛﹐此理實無兩。松柏間之泣﹐我生獨倔彊。身齊析萬段﹐不爲風吹蕩。」則婉而多風矣。《炬熱行》云「烈日烈火豈足熟﹐烈士自有熱心腸。以之戀愛立成雙﹐以之救國國立彊﹐以之殺敵敵立亡。將此心腸一點熱﹐仰視白日皆寒光。」《達官篇》云「吾鄕有俗諺﹐眞是說得好。謂我豈怕爾﹐爾來我便走。」《詩人篇》云「天以覆愁髙﹐地以藏魂重。進入詩人心﹐爲君鳴不平。不平如何鳴﹐請君側耳聽。勸君不必聽﹐我亦不必鳴。黃浦江水赤﹐黑龍江水腥。萬古流不盡﹐盡是悲壯聲。此聲乃眞詩﹐字字血淚進。」以上有譫而虐者﹐有歌當哭者﹐香山《秦中吟》﹑老杜《石壕村》《無家別》等篇﹐直望而卻步矣。

八﹑言情之作﹐如《送振心南歸》云「有淚不敢落﹐待君去乃流。別余黃浦上﹐期子白蘋秋。慘淡餘兵气﹐蹉跎足旅愁。應將數夜夢﹐伴子在孤舟。」沈摯極矣。《歸舟中寄滬寓諸人》云「懷人漸遠還家近﹐別淚才漧笑口開。故國敢云喬木在﹐他鄕不放醉魂回。﹝自注﹕予飲江南花雕成癖﹐不能飲兩廣土產酒。」﹞《得振心書﹐詩以答之》云「見時何事匆匆別﹐別後徒勞刻刻思。竟向《春秋》增損字﹐空吟《風雅》亂離詩。﹝自注﹕振心近治《呂氏春秋》﹐柱近名樓曰變風變雅樓。」﹞《將赴無錫﹐先寄振心》云「愁城賴汝圍應解﹐酒國憑吾陸不沈。亂後五湖剛隔歲﹐秋來萬籟盡哀吟。」《太湖憑眺》云「隔年直似隔生時﹐坐對滄桑一哭之。如此好山兼好水﹐不知歸夏抑歸夷。風波豈待秋來急﹐羈旅彌增老去悲。最憶攜兒山寺住﹐琴聲徹夜和吟詩。﹝自注﹕數年前宿龜頭渚山寺﹐酒酣以往﹐與振心放歌﹐小兒一百鼓琴而和﹐通宵不眠。」﹞《慷慨走筆寄振心》云「謝君雅意久相邀﹐恨不相從塊壘澆。半壁有山兼有水﹐故人無恙亦無聊。八公何意兵皆艸﹐四海眞愁血作潮。聊得一尊相對日﹐國魂要向九泉招。」又句如《元旦》云「春來久已無正月﹐海內今眞更九州。」可謂文章天成﹐妙手偶得之。

九﹑馮振心﹝振﹞﹐亦北流人﹐精小學及子部書﹐教授江南各大學﹐著述甚富。其《苟子講記》﹐尢多切當。肆力爲詩古文詞﹐詩有雄直气。《題夏劍丞所畫杜詩藍水玉山二句立軸》云「應是髙日到難﹐終年雪水不曾乾。化爲百道飛泉落﹐照見孤楓霜葉丹。幾欲振衣淩絕頂﹐頗愁髙處不勝寒。城居頓覺紅塵遠﹐乞得先生畫奉看。」有一落幹丈之勢。《題柱尊藏黃賓虹畱公塘山水》云「畱公塘是舊遊處﹐十年夢寐我思之。眼前好景今何許﹐意外觀圖合有詩。絕壁摯空森虎豹﹐滄江盤地走蛟螭。結廬垂釣自髙事﹐能保靑山如昔時。」﹝柱尊原詩云「不知何年雪國恥﹐結廬垂釣江之潯。」﹞《題黃賓虹松石》云「一矗立敞平臺﹐一阜低陪亦壯哉。數石參差羅左右﹐雙松盤屈辟風雷。是何气勢雄且古﹐試看枝柯竦復開。夢想家山歸未得﹐並刀誰割半巖來。」《將赴柱尊之約﹐先有此寄》云﹕」人生會合亦何味﹐只爲尋常離別多。三日兩書言不盡﹐一年數面欲如何。商量舊學恆通夕﹐交換新詩快一歌。明日相逢拌爛醉﹐蟹肥酒美更須他。」四詩皆絕去雕飾﹐自覺眞力彌滿。古體如《斷腸別》云「居安久忘樂﹐臨別忽淒楚。矧子抱病身﹐遠涉江河阻。汝畱不可能﹐汝歸難我與。中心固已傷﹐聊復彊笑語。汝語不成聲﹐涕淚零如雨。眞情難外假﹐愁容不自主。豈無兒女懷﹐壯志焉難沮。世亂莫爲家﹐山林安足處。共期未來歡﹐莫忘今日苦。」《再斷腸別》云「送汝下歸舟﹐歸舟望漸遠。淡淡微雲開﹐依依紅日晚。我返空房中﹐無事久靜坐。只爲心念卿﹐不復知是我。憐汝抱病歸﹐近日知何如。殷勤慰我意﹐得汝道中書。書中竟何言﹐疾病已去矣。反復幾回看﹐藏在衣襟裹。汝我同居時﹐亦有責備語。自後離別來﹐更想情親處。舊情猶髻﹐容貌難追憶。試把相來看﹐得神已忘迹。願汝早至家﹐小心事吾母。久作異鄕人﹐深恩莫再負。明月上東山﹐云蔽一重重。不須明月照﹐相思情暗通。」《代答斷腸別》云「從君忽四載﹐事君常日稀。去年就君住﹐遠到鴛江湄。於今才八月﹐君畱妾又歸。念君當遺邁﹐頂作六年期。近歡不可必﹐後會安能知。感此傷妾心﹐中心亂如絲。妾身固抱病﹐愁多病轉微。君莫念妾病﹐君歸愼勿遲。妾未見君面﹐病愈心益悲。丈夫割情愛﹐焉爲兒女癡。願君體常健﹐願妾顏不衰。含酸握手別﹐忍淚不敢揮。」《代答再斷腸別》云「帆檣已髙掛﹐通舟向渺茫。情因別離切﹐愁隨江水長。宿昔同居處﹐今朝忽異方。雲遮蒼梧樹﹐水迷白鶴岡。所思不可見﹐舉首徒相望。何用慰君意﹐妾身好自將。湯藥已屢服﹐疾病忽消忘。不須更念妾﹐還望君自彊。情親出至語﹐反復亦何妨。早晚妾通家﹐事姑安敢忘。膏沐不復施﹐羅襦爲誰裝。唱唱過鳴雁﹐雙雙自翺翔。憑以寄君書﹐中心暗自傷。明月入窗牖﹐耿耿照我。妾心亦如此﹐長久更輝光。」有古樂府神味﹐蘇李﹑《十九首》﹐不足以盡之。

一○﹑吳江金松岑﹝天翮﹞﹐舊有《天放樓詩》﹐才思如礦出金﹐如鉛出銀。余以爲在明則楊升庵﹑在淸則龔定庵可相彷佛﹐選十八首入《近代詩鈔》﹐蓋以虞山之待許友者待之也。近年已六十﹐績刻其詩﹐使余之﹐則老筆紛披﹐殊有杜少陵所云絕代佳人「摘花不插鴦﹐柏動盈綱」之態。《天目紀遊》有云「入山摹山姿﹐山爲萬綠緘。出寺尋天光﹐天被萬綠黏。定中觀我身﹐身受萬綠淹。」極似易實甫《羅浮詩》「日失其紅﹐月失其白」意﹐皆極言其山之綠也。余題黑龍潭則直云「天下無此紅﹐日觀觀日升海東。天下無此綠﹐黑籠潭下龍所浴。瀟湘與洞庭﹐武夷之九曲﹐平生所見水碧玉﹐對此未堪作弟畜。」

一一﹑松岑《贈陳柱尊柱並題其待焚詩稿後》云「楚南人與石同奇﹐才筆橫來不可羈。力破千秋詩械縛﹐夢浮百斛酒船欹。風煙桂嶺家難返﹐香雪梅園杖屢。談藝思君浣襟抱﹐石湖春漲水漣漪。」首句翻用柳子厚語恰好。實則桂省自來乏學人﹐至柱尊﹑振心﹝馮振﹞始治朴學﹐皆北流人。餘贈柱尊詩﹐中有云「迢遙如八桂﹐山川久森肅。柱也挺其間﹐破荒天雨粟。」不敢爲世故周旋也。柱尊詩絕不規唐仿宋﹐縱筆所至﹐語必驚人﹐松岑此作前半首﹐眞寫得柱尊出。柱尊豪飲﹐無日不酒﹐未見其醉也。嘗主講無錫國學院﹐故弟五句云然。《感事》八首第二首首云「金臺兀兀醉觥秋﹐一夕家山付壑舟。」又云「聞歌對舞蹁躓蝶﹐語戰驚蜷觳觫牛。記否而翁悲壯語﹐三垂岡上涕橫流。」擁兵數十萬﹐拱手以地與人者﹐尙望其收桑楡也。《聽王眞女士彈琴並送之歸閩》﹝自注﹕是日女士遊天平歸﹔余本有閩行之約﹐以事中阻﹞云「霜紅未染天平楓﹐落帆江館聽歸鴻。誣云訴月平沙遠﹐傾耳莫辧絲與桐。長蘆瘦荻江湖沓﹐風送漁歌度海崤。分明彈指見螺江﹐鷗鷺相迎隔溪笑。酒釅燈明思悄然﹐心馳荔浦與蘭廛。暫時辜負攜琴約﹐丹嶂松風有畫禪。﹝自注﹕女士曾繪《鼓山萬松灣》幛子見贈。」﹞此首則如初塌《黃庭》到恰好處﹐不攺少年風調矣。《石遣詩老卜宅蘇垣志喜》云「丹砂句漏引長年﹐又仿移家葛稚川。繡褓丁髯調伏女﹐﹝自注﹕先生精《尙書》翠﹐年七十餘尙誕女。﹞絳帷絲竹款彭宣。﹝自注﹕黃曉浦庭長門下士。﹞天平霜葉裁庭畔﹐鄧尉梅花佇水邊。吳郡古來有盤惇﹐而今詩教更彌天。」餘七十三歲﹑七十六歲﹐姬人舉兩男﹐君誤以爲生女﹐余謂可易以枚乘庶子枚臯事。且「絳帷」另是一事﹐不如徑用「後堂」。

一二﹑余遊華山﹐僅作七言律二首﹐寫其大槪而已。說詩社人和者﹐時有健句。林秉周旅長云「華於五嶽最崎﹐未老昌黎且畏之。八十詩翁開眼處﹐萬千奇石點頭宜。淸時杖策遊猶少﹐亂後題名健更誰。險阻備嘗師不悔﹐﹝時有覆車之險。﹞半行天下腳忘疲。」全就余已老用意。永安黃蔭亭司長﹝曾樾﹞云「倚天照海一文星﹐耀三峯摺巨靈。十丈蓮船自誇大﹐重陽菊酒懶沈冥。霜風未攺靑柯色﹐﹝師未登三峯﹐至靑柯坪而止。﹞詩句應驚白帝庭。」陳澤觀﹝鳴則﹞詩﹐向喜詰屈聱牙﹐此次和余華山詩中二聯云「黃河源遠知胸次﹐靑壁梯長見腳根。百二險過身更泰﹐五千言續道彌尊。」鄭守堪﹝宗霖﹞和詩有云「人仰先生似泰山﹐先生卻自華山還。定攜抉漢分章筆﹐髙誦靑天帝座間。」又第三首云「想從函谷出關門﹐關尹應望紫气屯。何不峯頭重九日﹐別傳柱下五千言。河山歷歷畱殘史﹐宮殿茫茫見燒痕。﹝師便道遊長安。﹞天使哀今懷古恨﹐更添晚集照乾坤。」陳梅第二聯云「西行不到魯尼父﹐東望疑來周老聃。」對仗雄駿﹐罕有其匹。

一三﹑林秉周旅長除在行間作戰外﹐無日不爲詩﹐歲常數百首。有陪余登鼓山絕頂峯云「一年幾度得追陪﹐山翠和松滿壑堆。石徑生苔逢客少﹐江雲帶雨逼人來。峯危竹杖疑無濟﹐樹密鐘聲屢折回。師老猶能登絕頂﹐吾儕遊志敢言灰。」蓋秉周用千餘金﹐建石亭於絕頂峯﹐請余作記﹐刻石落之。仙遊徐鯉九﹝徵祥﹞云「日日看山未算癡﹐一回總有一回奇。出能冒雨方稱勇﹐行爲穿雲不厭遲。石怪傳聞鳴似鼓﹐亭成那可落無詩。最難侍立髙峯頂﹐談吐風生聽我師。」秉周前歲血戰水口各處﹐常槍彈盡﹐手刺刀殺賊幹百人。因有《紀事》《感事》各詩﹐悲壯沈痛﹐得未曾有。蓋苦戰苦吟﹐向無能兼之者。惜令鈔奇而未來﹐當俟續出。鯉九嘗得李忠定名印﹐徵題詠﹐詩長未錄。

一四﹑去歲八月餘從華山歸蘇州寓廬﹐重九日招柱尊﹑斟玄﹑履川﹑振心﹑楡生往天平山登髙看紅葉。柱尊有口號三絕句﹐第三首云「吾宗夫子文章伯﹐太華歸來興益濃。招余共作登髙會﹐半壁江山莫放松。」時東北久已淪陷。柱尊爲詩﹐每於歡樂中含危苦之詞。

一五﹑前歲餘買宅吳市之葑門胭脂橋﹐雲南王惕山庭長﹝燥﹞落以詩云「輾轉塵勞鬢巳皤﹐重來吳會覓行窩。紅羊浩劫稀安土﹐白鶴新居住老坡。南沈北王曾主社﹐梁噫孫嘯並成歌。葑溪流過胭脂水﹐韻事門前自足多。」第二聯最工切。孫登舒嘯之蘇門山﹐在河南﹐借用亦可。余和詩次韻第二聯云「爲求水竹三分屋﹐卻走胭脂兩字坡。」黃曉浦﹝履思﹞和韻云「八十髙年鬢漸蟠﹐只應我輩備行窩。最難絕詣唐熔宋﹐失笑癡人谷擬坡。野鶴逢場原不舞﹐流鶯出谷尙能歌。後堂獨許彭宣到﹐美酒羊羔不厭多。」第四句指日本人謂餘詩主江西派﹐實不然也。曉浦及余門廿餘年﹐極嗜酒﹐至則余必飲以酒﹐冬寒常啖以蒸羊﹐故末句云然。曹繽蘅﹝經沅﹞亦自北平寄詩云「浮家眞爲避兵來﹐笑口因君得更開。﹝用君曩裁《避兵上海答古微》詩意。﹞花竹料量宜晚計﹐江山彈壓要雄才。討春好買橫塘棹﹐衝雪新探鄧尉梅。子美方回先例在﹐遙飛一酸賀蘇臺。﹝辣子美﹑賀方回均僑吳。」﹞

一六﹑曾履川﹝克端﹞﹐肆力詩古文詞甚偉﹐而性情篤摯﹐所爲詩對於骨肉師友﹐寬博中時有沈痛語﹐如《哭畏廬》《上堯生》《上蕓子》諸篇。其《書先妣事略後》云「灑血陳哀寧述徳﹐傷心永憾話承歡。家貧骨肉凋摧易﹐世降文章痛哭難。九死餘生人惘惘﹐一棺萬里路漫漫。微時阡表誰能識﹐只合孤兒獨自看。」蓋其母夫人﹐年少自刃徇夫﹐喉垂斷矣﹐遇救蘇﹐以噴血太甚﹐得心疾。克端其嗣子﹐嘗以《事略》丐余爲哀詞﹐故其詩結語﹐尢爲一字一淚。余哀詞云「造物之愚弄乎斯人兮﹐賦以白刃可蹈之性﹐而墊其死則同穴之情﹐延其刃下不殊之身﹐綿以元宗之嗣﹐而塗以迷罔之神。然不能斂其孤之能文﹐善爆其苦節之親﹐自哀痛迫切以迨精爽之失眞﹐曲狀焉而不淪於泯泯。」《發井研》云「輿夫奮步行﹐客程每苦緩。寧知行逾迅﹐去親乃益遠。」中云「回首念吾親﹐念我腸百轉。某水復某陂﹐某山復某。感此風雨急﹐掩面應余泫。」視王摩詰之「揮淚逐前侶﹐含淒動徵輪。車徒望不見﹐時見起行塵」﹐實透過一層矣。

一七﹑履川初及余門時﹐余適喪長子在都﹐慰餘三詩﹐首云「老去亂屢經﹐名髙禍踵至。」已鹽其腦﹔末云「浩劫看已來﹐蒼生日凋瘵。哀此垂危軀﹐眾手爭一試。死時誰復知﹐瞠目視諸帥。」雙關語﹐有手揮目送之致。

一八﹑履川取昌黎稱樊紹述「海涵地負」語名其樓﹐丐余作記。余謂涵負談何容易﹐紹述卽不足以當之﹐有志者當勉爲其難而已。先是余有贈履川長句云「履川兩世年家子﹐年少文詩俱擅場。老我得子張吾軍﹐有如漁洋逢蓮洋。王吳能詩不能文﹐詩饒才調無他長。過江名士子試數﹐隱罷罾蛟誰足當。讀書萬卷行萬里﹐顧子十之勿旁徨。」履川次韻云「眼中成名紛豎子﹐幾輩光焰騰文場。吾師春風時披拂﹐摩空杷梓森幹章。孤生勵學獨有抱﹐恥與時輩爭短長。涵茹萬化極熔匯﹐沛然一發誰能當。期深願宏副何日﹐俯仰天地增徨。」

一九﹑黃曉浦詩本好﹐余早采入《近代詩鈔》﹐別去十年﹐前歲餘卜居蘇州﹐乃相見。曉浦官吳縣地方法院庭長﹐無三日不至余所﹐倡和數數﹐詩亦愈工。客冬東坡生日﹐忽移官黃州。余送以長句﹐前二聯云「怪汝年來詩力優﹐大蘇才思逼淸遒。果於磨蠍身宮日﹐往繼沙鷗釣石遊。」曉浦次韻云「師門禮數獨加優﹐呵凍揮毫力更遒。失喜才償重聚願﹐回腸又作遠方遊。斯文一發天應護﹐有酒盈尊公莫愁。春雨聿來花事鬧﹐黃泥阪下買輕舟。」餘詩末韻祝其重來﹐曉浦亦有花時來遊之約。聿來者﹐余蘇寓堂名﹐取與姬人同來胥宇之意﹐胥宇又適與胥門合也。曉浦將行﹐連日大風雪﹐余以畏寒而病﹐因餞曉浦﹐殊難爲懷﹐又有行韻詩。曉浦次韻云「絕似藍關踏雪行﹐故鄕千里暮雲橫。奇寒入骨噓難暖﹐﹝自注﹕師爲余致函吹噓。﹞老淚盈箋聽有聲。舉目皆非安我拙﹐中流一柱待公撐。不須重和懷人句﹐早識離羣索處情。」余以曉浦語頗抑鬱﹐又次韻寄慰之。曉浦報以《元夜過黃州口占》云「楚山經雨莽蒼蒼﹐白鷺斜飛三兩行。四面煙波如潑墨﹐畫家安得米襄陽。」「銀蛾也爲我含愁﹐乍露淸光復乍收。隱隱笙歌燈火裹﹐可憐獨夜過黃州。」「眷屬分攜意黯然﹐況堪丘壠白雲邊。大江化作思親淚﹐那得西流到九泉。﹝自注﹕承以詩示慰﹐柰愁人不能不作苦語也。」﹞

二○﹑曉浦在蘇﹐與余倡和各詩﹐尙多可誦者。《初相見》云「五載春風十載違﹐髙樓星斗夢依依。」記在闕往事也。《和除夕韻》云「霜卜咬春安淡泊﹐壁燈走馬見循環。似聞賊膽寒淝水﹐可許詩箋附後山。﹝葉長靑方注《石遺室詩》。」﹞《次人日思家懷人韻》云「羣經寫定付禮堂﹐至今賊避鄭公鄕。三吳自古集文彥﹐溯源韋白詩撐腸。」首言閩省屢有兵亂﹐會垣無恙也。次韻極渾成。中云「審言詩律有替人﹐請看祖硯流傳處。﹝自注﹕喜第四文孫校考第一。」﹞用典亦切。《三過聿來堂﹐值花盛開》各絕句云「燕忙鶯老負花時﹐滿院新枝變舊枝。紅杏靑梅都結子﹐滿林待乞主人詩。」「幾度花前問起居﹐恍疑須考照淸疏。五風十雨春歸去﹐恰似三山三月初。」「蚊聚榕陰響似雷﹐更愁蘋末起風臺。洗塵合趁黃梅雨﹐翹首巾車軋軋來。」時余回福州﹐過夏乃復來也。

二一﹑余偶往曁南大學講書﹐嘗宿龍楡生寓齋﹐楡生必以自睡大牀讓余。有詩云「不緣多難寧重聚﹐豈便工詩必固窮。師弟未容分主客﹐大牀合臥老元龍。」可謂自然工切﹐落落大方。余去年亦有一絕句﹐翻用元龍事﹐則蠻橫矣。陳丹初以三層樓讓余髙臥﹐而自臥短榻﹐口占示之云「據人百尺髙樓臥﹐翻使人眠地下來。直是綠林豪客槪﹐元龍只合作輿臺。」大槪作詩不用典﹐其上也﹔用典而變化用之﹐次也﹔明用一典﹐以求切題﹐風斯下矣。

二二﹑朱古微侍郎塡詞宗匠﹐傳其學於楡生﹐以平生校詞朱墨兩硯並爲一匣者與之。楡生有詩云「經旬不見病維摩﹐沾漑餘波我獨多。萬劫此心長耿耿﹐可憐傳缽意云何﹖」語語眞摯。蓋楡生詞學精進﹐實得力於古微者深也。楡生請劍丞爲畫《傳硯圖》﹐乞余題之﹐余未見楡生詩﹐全與暗合。詩云「上彊村裹病維摩﹐百本叢刊沾漑多。此是南宗衣缽意﹐豈徒硯上丐其波。」第二首言劍丞圖畫之工云「才人能事眞難測﹐一度丹靑一度工。同是鳳林書院侶﹐岢徒宋派殿辰翁。」楡生﹑劍丞同江西人﹐又同結詞社﹐故禾二句云然。

二三﹑黃公渚﹝孝紆﹞﹐工畫工駢文﹐流寓上海﹐賣文賣畫自給﹐與夏劍丞諸人結康橋畫社﹐與朱古微諸人結詞社。有失題絕句云「罡風飛捲海西流﹐橫絕崩騰夜撼樓。便恐門前大楊樹﹐破窗舞向枕函頭。」又云「倚屋眞無可恃林﹐危巢棲息共驚禽。」皆有鄭子產「棟折榱崩」語意。句如《和君任康橋晚步韻》云「結鄰狗監長年住﹐並影牛宮戴月歸。閒裹流光詩境遣﹐唾餘生事硯田微。」寫租界上雜居流寓情景如繪。《春盡日》云「暫住忽驚春是客﹐放顚聊以酒爲媒。」《遊甘氏園》云「柳絲似與風畱戀﹐花气能和春淺深。」《聞漢口亂事》云「垂絕孑遺娛戰伐﹐直疑好惡異人天。」《送仁先北上》云「夜貪茗語寒無寐﹐天假詩鳴世可知。」七律如《鶴亭招同次貢出玄武門孥舟後湖》云「風暖湖橋出斷冰﹐面山樓檻盡堪憑。系船臥樹痕如鍥﹐照水垂花美可繩。倦眼尋芳成獨往﹐羈懷與景不相能。遇江政抱荒傖恨﹐未覺春韶有廢興。」以上寫景時帶淒黯﹐言情亦復沈痛。

二四﹑霜傑﹝林黻楨﹞素善論詩。前歲餘至吳門﹐同訪滄浪亭﹑師子林﹑顧園諸處﹐皆舊遊也。僅得六七言絕句兩三首﹐霜傑以爲何減荊公「三十六陂春水﹐白頭重到江南」﹐恐見餘詩者﹐將以霜傑爲阿所好矣。霜傑詩舊已選入《近代詩鈔》《石遺室詩話》﹐近不多作。次韻賀余買宅胭脂橋云「少小潛歆腹笥皤﹐衰遲何意侍行窩。布金作埒維摩室﹐載具驅車奉堵坡。﹝宅近雙塔寺。﹞種玉藍田春暖老﹐吹蕭白石夜聞歌。後堂不獨彭宣到﹐且喜門生送酒多。」次韻皆極穩切。首言少時及先伯兄木庵先生之門﹐已識余﹔第三韻言余姬人攜幼子至及能歌。《和何平齋》云「冬燠沈陰散沆寥﹐文書遮眼又今朝。唐花世事羣兒貴﹐蔓艸邊愁貉子驕。久別官梅皆上壽﹐近遊園檜尙前朝。他鄕晚及親耆舊﹐如飲醇醪百感消。」平齋守蘇州甚久﹐第五句言其事﹐第六句言辟疆園古檜尙存。又句云「不露文章傭牘老﹐久居城市覺詩貧。」用杜詩句妙。

二五﹑嘉興王瑗仲﹝遽常﹞﹐沈乙庵髙足也﹐與常熟錢仲聯﹝萼孫﹞爲文字骨肉﹐刊有《江南二仲詩》。大略瑗仲祈向乙庵﹐喜鍛鏈字句。然乙庵詩𨿽多詰屈聱牙﹐而俊爽邁往處﹐正復不少。今於《明兩廬詩》﹐特舉似其倜儻者。如《歲暮歸車遇東柵第三聯》云「無邊日月摧蓬鬢﹐如此江山著布衣。」《揚州道中》云「臥吹簫管到維揚﹐月漸分明水漸長。山過大江俱跋扈﹐春來北地亦蒼涼。」《寄錢仲聯》云「眼中落落二三子﹐吾子英多更少年。」下半首云「靑山歷亂忽成別﹐舊夢紛紜了不全。越尾吳頭三百里﹐一詩一日莫相魯。」《遊杭出候潮門登小阜》云「百嶺截江回地力﹐萬濤奔海放天才。」五言如《迎涼》云「晚風時起伏﹐詩意漸翺翔。」《二月十六日遊靑山》云「山行收古趣﹐心漸化煙霞。」皆不靠鍛煉一二字以求出色。《雨後》云「醉裹吾喪我﹐閒中形答神。。習用典一支對便覺有味。《登城望南湖》云「樹病彊吞日﹐湖狂欲侮天。」稍生硬矣。而《立廠詩來﹐云行將歸﹐約予迎煙雨樓下﹐報之》云「鴛湖柳正多﹐柳絮嫩將睡。點點欲成萍﹐閒煞鴛湖翠。」又何婉也。

二六﹑仲聯有《夢苕盒詩》﹐多雋句﹐雅似吾鄕何梅生。如《宋莊》云「林亭先我成秋气﹐鷗鷺供人入小詩。」《花港觀魚》云「魚聲聚水都成雨﹐荷意吹香不在花。」《病起讀佛報恩經》云「短書自料難千古﹐瘦骨深防駭兩親。」《夢至一處﹐似破山寺》云「亂脫雨參差出﹐落葉無風自在飛。」上句翻用漁洋句意。《早眠》云「此日相思嘗已慣﹐不眠人作早眠人。」五言如「濕鐘動水寺﹐敗云猶在天。千峯余夜碧﹐湖气生空妍」﹑「閒身立殘照﹐詩思在寒林。人語喧空翠﹐花光敵暮陰」﹑「薄酒持寒夜﹐殘燈避曙光」﹑「櫓聲劃寒界﹐天鏡一江碎」﹑「春山女兒臂﹐親切抱人來」。他如「大木三更羣籟入﹐危樓一款萬山驚」。《北望》云「雁邊夜夜同江月﹐照盡殘旗渡水人。」《聞雁》云「曾是黑龍江上過﹐南來猶帶戰場聲。」《雜感》云「衣冠文物今都盡﹐我亦胡兒短後裝。」五言「荒雞吾至友﹐仗汝作沈雄。」「云定諸峯開﹐了了見吳楚。」則又甚似海藏。

二七﹑無錫錢子泉﹝基博﹐﹞學貫四部﹐著述等身。肆力古文詞﹐於昌黎﹑習之﹐尢唷其哉而得其髓。其致吳稚暉一書﹐不亞樂毅《與燕惠王書》。惟未見其爲詩。哲嗣默存﹝鍾書﹞﹐年方弱冠﹐精英文﹐詩文尢斐然可觀﹐家學自有淵源也。性彊記。喜讀餘詩﹐嘗寄以近作﹐遂得其報章云「新詩髙妙絕躋攀﹐欲和徒嗟筆力孱。自分不才當被棄﹐漫因多病頗相關。半年行腳三冬負﹐萬卷撐腸一字艱。那得從公參句法﹐孤懸燈月訂愚頑。」第六句謂余見其多病﹐勸其多看書少作詩也。《中秋夕作》云「不堪無月又無人﹐兀坐伶仃形影神。忍更追歡圓斷夢﹐好將修道懺前塵。杯盤艸艸酬佳節﹐鵝鴨喧喧聒比鄰。詩與排愁終失計﹐車輪腸斷步千巡。」又《秋杪雜詩》十四絕句﹐多緣情淒惋之作。警句如「春陽歌曲秋聲賦﹐光景無多又一年」﹑「巫山豈似神山遠﹐靑鳥殷勤枉探看」﹑「如此星辰如此月﹐與誰指點與誰看」﹑「判將壯悔題全集﹐盡許文章老更成」﹑「春帶愁來秋帶病﹐等閒白了少年頭」﹐湯卿謀不可爲﹐黃仲則尢不可爲﹐故願其多讀少作也。

二八﹑武進趙叔雍﹝尊嶽﹞﹐工長短句﹐少作詩。偶見其《元日和繽蘅用韻》一首云「臥隱眞成避世人﹐海隅短燭迓譎春。籌疏䢐歲終憐拙﹐腹儉逋詩亦患貧。猶犯金吾行彩選﹐自斟銀乳佇嘉賓。椒紅柏綠東風裹﹐許我懷天作幸民。」自注﹕「以銀乳偶金吾。」蓋竊「一葉報秋﹐韭花逞味」之陳法﹐「乳」諧音「汝」也。其實對仗不必過整﹐李金吾﹑韓玉汝﹐偶爾弄巧而已。

二九﹑前歲餘至江南﹐太倉唐蔚芝尙書﹝文治﹞﹐壬午同年也﹐長無錫國學院﹐請余講學﹐招飲並侑以昆曲。卽席賦呈﹐蔚老不爲詩﹐哲嗣謀伯﹝慶詒﹞和韻云「絕似當年庾子山﹐江關詞賦霸騷壇。欣逢舊雨皆知己﹐競逐流霞各盡歡。檀板紅牙催玉漏﹐松云白首掛華冠。秋來風雨𨿽如晦﹐尙有豪情赴筆端。」雅切工整﹐的非易才。余與君尙各有疊韻云。

三○﹑永安黃蔭亭﹝曾樾﹞﹐法國哲學博士﹐嗜詩古文詞。嘗記所請益於餘者﹐爲《石遣室談藝錄》。余已其詩入《詩話》。大略七言絕句爲上﹐七言律﹑五言古次之。近作如《龍門》云「欲回大地無邊劫﹐色相何妨任毀傷。靈隱棲霞齊俯首﹐天畱伊闕配云崗。」《喜養淸弟至》云「老母家鄕苦盜氛﹐十年累汝慰晨昏。艱難白下重相見﹐喜笑聲中有淚痕。」《不寐》云「淸風大月夜眞良﹐世界玲瓏勝睡鄕。不到參橫河淡後﹐誰知無價是秋光。」《九月三日﹐再詣隨悔齋賞桂﹐花已盡謝﹐餘馥未銷﹐欣然有作》云「綠葉芳根傲晚霜﹐餘香凝院極微茫。端應仙子能招隱﹐畱待詩人續《辧亡》。」《郊行》云「气爽秋髙景物淸﹐無邊樂事在郊行。風情誰似霜林好﹐奇彩天然畫不成。」《口號柬子木》云「悲秋裘子善吟詩﹐古調尢饒絕妙詞。讀我五言腸斷句﹐可能無以慰哀思。」「賤子秋來閒欲死﹐課男餵女作生涯。慈耶嚴母從人笑﹐不泣牛衣意自佳。」《檐前古樹》云「檐前古樹態難摹﹐月影描窗畫譜無。鐵幹銀柯新粉本﹐卻將濃筆點棲烏。」多沈著不猶人語。句云「一事自哀年少日﹐坐看沈陸作詩淫。」「感時意共虫聲亂﹐幹祿心隨夜色寒。」「月華未是無情物﹐不閒炎涼入我懷。」「不爲嘆老嗟卑語﹐卻乏掀天拔地辭。」「何須遲暮傷懷抱﹐絕好貧交話性情。」「絕憐灞上眞兒戲﹐遂使遼東化鶴還。」「爲語云端徵雁道﹐投林總讓暮鴉先。」「蛩聲到枕非無意﹐爲報秋風又一年。」志士苦心﹐別有懷抱矣。

三一﹑詩窮後工﹐與詩能窮人﹐二者豈果有其事歟﹖林謙宣﹝葆忻﹞七言律本多可誦﹐而近日處境稍困﹐方以爲必作苦語矣﹐乃急寄《三月三日宛在堂春祭見懷並呈同社》二律云「昨夜輕寒雨萬絲﹐今朝夢醒見檐曦。湖堂裾屐初三月﹐野店杯盤幾首詩。方寸太平成我世﹐一寵名士不同時。門人楔事無新語﹐報與天涯一老知。」第六句用杜詩語恰好。其二云「辦香湖上有千秋﹐詩思憑欄茗一甌。風蝶隨飛絮舞﹐水肥鴨逐落花泅。春當三月堪乘興﹐客滯江南未倦遊。遙諳朝云陪笠屐﹐踏靑此日徧蘇州。」淸新俊逸﹐如見春服詠歸之致。

三二﹑前歲在曁南大學講學﹐夜間則集楡生寓中說詩。有劉生鍾經者﹐以小冊頁乞書﹐媵以長句云「石遺先生閩江客﹐聲譽昭著聞荒遐。家藏典籍十萬卷﹐學問浩博深無涯。顧我頻年羈海噬﹐欲往從之愁無槎。大文讀罷不得見﹐搔首佇立空咨嗟。畫縈癡想夜入夢﹐髻胡遇見相豪誇。先生忽許臨太學﹐眾士喜鬧如蜂衙。須臾消息播遠近﹐爭欲問字走傳車。先生髙年逾七十﹐逸气縹緲幹雲霞。深垂絳帳坐兀傲﹐論詩說賦聲叱吒。龍騰鳳舞霹靂震﹐四坐驚竦誰敢嘩。伊我小生苦饑渴﹐聽此豈異霖雨加。耳聞筆錄不敢輟﹐只恐白日將西斜。攀躋龍門嘆觀止﹐不覺肉味沾齒牙。嗟我貪求復不足﹐揀擇貢紙無纖瑕。儻許題詩燦篇幅﹐何異玉樹生瓊花。手持祕冊誦萬﹐子孫永寶傳於家。」余喜其音節甚合﹐可以學韓學蘇﹐因口占贈之云「昌黎長句多雄奇﹐不獨犖確《山石》詩。更如獨遊與行役﹐一路鋪敍非崎。頗疑遣山獨推此﹐北宋諸老皆能爲。可知音節不平弱﹐益以間出鮮新詞。元和元佑非難幾﹐嗟哉吾子其勉之。」劉生早巳畢業﹐充黃州學校教員﹐當與黃曉浦日夕相倡和矣。

三三﹑振心與柱尊﹐有一小詩案。振心《偶成》云「音韻天然絕妙辭﹐閉門苦索豈能知。旗亭試賭諸伶唱﹐可有江西一派詩﹖」可謂持之有故矣。柱尊非之云「吾生落落千秋後﹐語不驚人豈泣神﹖若使旗亭爲月旦﹐靈均不合是詩人。」振心再賦一絕云「不識字人知好詩﹐旗亭月旦本無奇。當時若唱湘暈句﹐合是秋風葉下詞。」謂《楚詞》不必詰屈擊牙也。余以爲詩訝本分兩道﹐前《詩話》曾言之。旗亭所唱者﹐《風》類也﹔詰屈擊牙者﹐《雅頌》類也。在《雅》中「楊柳依依﹐雨雪霏霏」爲一類﹐「訐謨定命﹐遠猷辰告」爲一類。山谷方自謂「詩須字字可使弦歌」矣。

三四﹑上海鄭質庵﹝永詒﹞﹐寄其師葉袖東﹝昌陛﹞遣詩印本多冊﹐俾分餉言詩者。詩不多﹐《暮春雜感》云「布被溫身夢不濃﹐鄰舟解纜響殍縱。曉風似挾春愁至﹐臥聽佘山一杵鐘。」第三句寫水寒成陣﹐頗有厲樊榭「萬頃吳波搖積翠﹐春寒來似越兵來」神味。警句如「老農夜話皆成理﹐村女行歌半入詩」。《遊燕子磯》云「昔我遊金陵﹐此是泊舟處。石骨狀奇突﹐壓項使人懼。」又云「大江萬古流﹐燕子飛不去。」三臺洞云「原田渺無際﹐江勢蓄未縱。」袖東﹐靑浦人。

三五﹑興化李審言裏居時﹐所常與倡和者爲楊詩齡﹐名棠﹐字甘伯﹐有《黃葉村人詩稿》一冊。有讀余《西遊雜詩》書後云「投老西徵作遠遊﹐隴云關樹迥生愁。五陵佳气看何似﹐一笑眞成太華秋。」「不見鯨鼉作漠陂﹐新丰雞犬亦多迷。灞橋風雪崤陵雨﹐負手蒼茫獨唱詩。」能狀余寂寞遠遊情景。《百花洲遣步》云「野屋疏籬一帶斜﹐如荑絲柳幕平沙。若教比似江南路﹐略欠宜城賣酒家。」《謁墓泣述》云「園柳鳴禽變可哀﹐墓門攜酒一低徊。謝池生靑靑艸﹐不見西堂入夢來。」《九日早起﹐挈唐生徳慶至百花洲﹐橋壞未果》云「唳雁橫空訴曉愁﹐城南佳節共尋秋。斷橋吹落西風柳﹐如此重陽不可遊。」句如「關心花事惟中酒﹐洗髯緇塵欲上詩」﹐「中酒」﹑「上詩」﹐對甚工巧。五言云「萬鴉團野色﹐一水長春愁。」殊有「暝色赴春愁」意味。楊﹐句容人﹐卜居興化。

三六﹑振心有弟揮之﹝揮﹞﹐劬學早卒。嗜爲詩﹐而苦語悲音﹐奔赴紙上。𨿽年少血性過人﹐動形感憤﹐亦言爲心聲﹐太乏春夏气也。孔文舉云「憂能傷人。」此子不復永年﹐殆此謂矣。《寒松》云「百卉皆零落﹐如何有綠林。植根豈異土﹐與物本殊心。雪蔽枝逾古﹐風吹葉更森。孤奇眾所怪﹐惟恐世相侵。」句如《山中》云「聞有古髙人﹐孤竹之二子。生時思不羣﹐旣沒髙百世。」《寄山中人》云「何惜此窮愁﹐丈夫有壯志。生時𨿽寥廓﹐死後名應貴。安知七尺軀﹐不能驚百世。」皆自臺身分之作﹐然而烯矣。《山中》詩可括史遷一篇《伯夷傳》。他如「霧濃天地狹﹐風急艸茅低。蒼梧秋雨夜﹐況有野猿啼」﹑「風悲愁好月﹐露冷慘垂楊。久客時還亂﹐思歸路已長」﹑「遂作孤云士﹐誰憐濟世資。山河供涕淚﹐天地老男兒」﹑「風塵還慘淡﹐身世共江湖。投筆心猶壯﹐狂歌歲又䢐」﹑「迹與心雙寂﹐文隨志共傷。淚落江湖湧﹐時危日月長」﹑「賢愚交白黑﹐原野雜玄黃。猿鶴啼君子﹐豺狼啄國殤」﹑「鬼物啼新故﹐殤魂訴苦辛」﹐七言如「歸路渺冥鴻雁去﹐中原喪亂虎狼遊」﹑「四載天涯逢歲暮﹐一燈靜夜望鄕書」﹑「江上獨眠愁晚笛﹐天邊野哭破春煙」﹑「賈生去後荒涼甚﹐更有何人弔賈生」﹑「千行地老天荒淚﹐一片斜陽落月顏」﹑「並入淒涼孤冢裹﹐春風不敢到人間」﹑「回首誰爲無淚客﹐他生莫作有情來」﹑「幾多不死磕溪老﹐亦是靑山沒艸萊」﹑「風雨靑山歸夢冷﹐乾坤白骨夕陽濃」﹑「蒼天未滌斯民血﹐碧艸終埋壯士灰」﹑「我生別自有咨嗟﹐不把淸閒度歲華」﹑「故國有家歸便得﹐英魂無主不堪招」﹑「退身不負興亡責﹐爲國仍多痛哭心」﹑「兩地相思離亂後﹐百番都作死生疑」﹑「許國未酬慷慨願﹐有家仍是可憐身」﹐以上語幾百無一歡﹐多錄之﹐勸年少者不宜無病而呻﹐亦聊慰裔志以沒者於萬一也。余可誦者﹐如好傾綠酒三幹盞﹐共破靑衫一樣愁」﹑「江穿疊嶂孤舟去﹐云占重關一雁過」﹑「來日從他愁似海﹐今年且看錦如花」。

三七﹑振心又一弟拯﹐字用拯﹐有《莫春山行》云「春山寂寂艸萋萋﹐柳暗花飛路欲迷。幾曲淸溪林盡處﹐荒村茅舍不聞雞。」寫景太淒淸﹐亦早卒。

三八﹑去歲吳門冬日﹐天气沈陰﹐久不見日﹐余病寒甚苦之。戲嘲以絕句云「本是吳牛喘月天﹐烏啼霜滿足愁眠。夜深深巷寒犬﹐只恐還將吠日傳。」今春又多陰少晴﹐間之以雨﹐三月將盡﹐猶出手僵凍﹐使人不怡。再戲嘲云「寒食淸明春已深﹐靑天白日ウ沈沈。我來欲攺文房句﹐水國春寒晴復陰。」「春寒來似越兵來﹝樊榭句﹐﹞三月層陰撥不開﹐莫是吳天無气力﹐餘威幹載壓蘇臺。」適讀馮揮之遺詩﹐有《久雨》頷聯云「忽遮白日歸宵夜﹐久滴靑山滿淚痕。」說得逼肖。因記莆陽黃仲良祖漠有《喜晴》云「推窗失喜來天日﹐不見晴天四十天。豈獨蕭齋詩興好﹐庭花林鳥亦欣然。」然則乞春陰護海棠﹐亦可暫行而不可久矣。

三九﹑夏劍丞七年不相見﹐有喜余來滬兼訊柱尊﹑楡生二子詩﹐末聯云「吾衰喜與遊楊友﹐重是程門一輩賢。」自是恰切。惟餘非理學先生﹐欲易「遊楊」爲「晁張」﹑「程門。爲「蘇門」。

四○﹑前言林秉周旅長血戰水口一帶時﹐有數詩悲壯沈痛﹐得未曾有。近令寄來。如《克復谷田後﹐返師古田﹐承翼才縣長及各界士紳郊迎﹐翼才並贈詩﹐依韻答之》云「夕陽斜掛錦旗還﹐父老郊迎我汗顏。戰後溝渠成赤水﹐余血肉污靑山。殘灰待掃知將盡﹐虐政仍多要急刪。所望兵銷民樂業﹐與君日事唱酬間。」又《閩北一帶﹐受某匪蹂躪﹐十室九空。庚午秋奉令討伐﹐克復後感奇西玉﹑逸才諸兄》云「踞險稱雄十載余﹐閭閻零落少人居。民窮地已無皮剝﹐惡極天應藉手除。掃穴不難緣義正﹐聞風盡靡爲心虛。三軍盛气誰能抗﹐笑爾終爲釜底魚。」《返軍古田﹐忽然寒熱交作﹐病中口占寄逸才﹑西玉諸兄》云「戎馬倥傯不廢詩﹐忽然臥病欲何爲。參芪地僻醫難得﹐寒暑山髙气失宜。幸有良朋來破寂﹐還將病骨彊支持。跳梁小醜那容漏﹐誓斬頭顱系虎旗。」《庚午舂率師回莆﹐不旬日又星夜馳省﹐銘庵有詩見贈﹐依韻答之》云「國家多事詛休兵﹐旬日輕裝歷數城。羽檄馳來千里急﹐旌旗飄過四山明。毋須介意良朋別﹐少待談心此虜平。南望鄕關諸子健﹐春愁客思夢難成。」《辛未春奉令赴崇剿共﹐經建陽﹐途中偶成》云「三春雨水洗徵塵﹐鴉雀天寒不作聲。蔓艸撥開新徑出﹐纖雲捲盡四山明。盛時武事銷杯酒﹐亂世功名重老兵。我喜騷壇弄文墨﹐何堪弓劍累生平。」《自建甌出發崇安﹐適淋雨兼旬﹐余蓑笠艸履﹐冒雨而行﹐民見而笑之﹐感成一律》云「忍聞邊境急呼號﹐目斷崇陽賊焰髙。兩腳休嗤余壯健﹐一錢盡是爾脂膏。衝寒曉起隨鴉發﹐卻敵年來仗气豪。家國能平諸事了﹐飽嘗風雨敢言勞。」句如《出兵規復崇城﹐軍次興田關﹐有感》云「我來涼秋初﹐鼓角雜蟬鳴。旌旗與鐺甲﹐日星爭光明。渠魁行授首﹐魑魅更易淸。睹此流離苦﹐亂極應升平。挈汝妻與子﹐約你弟與兄。村落尋你屋﹐隴畝還汝耕。嗟彼深居輩﹐踞要竊聲名。何嘗問牛喘﹐居然爲公卿。」《將出發建溪﹐舟次水口﹐偶成》云「靑山未攺枯寒態﹐壯士還多向往心。」

四一﹑秉周以山水文字爲性命﹐飲量甚洪﹐因有心房之病﹐常戒酒﹐然亦不能盡戒也。如「詩成恰好過良友﹐病後尢難遠酒杯」﹑「醇酒應添寒夜客﹐好春多在野人家」﹑「人生幾許稱心事﹐夜半詩成酒醉時」﹑「紛紛時局豈堪論﹐萬感交懷賴一尊」﹐皆紀實也。

四二﹑秉周舊問余宜讀何詩﹐爲選香山集二三百首﹑東坡集百十首﹐使閱之。秉周果得力香山者十七八﹐得力東坡者十二三。《未曉登鼓山絕頂峯句》云「幾簇峯巒仙指掌﹐萬家燈火地星辰。」又云「莫道髙危無住著﹐微明世界漸更新。」《人日石遣師招飲匹園》句云「談詩一叟雄天下﹐論史千秋賤帝王。」《楓丹招飲詩樓句》云「數燈髙揭望天邊﹐郊外春光一壑專。據坐呼來千里月﹐憑欄噓散萬家煙。」樓在越王山上﹐左俯闐闐萬家也。《同篤夫﹑秀淵等十人遊飛泉寺》句云「深山雨霽溪聲大﹐絕壁泉飛夏暑消。」又云「何圖此樂今玆得﹐徒覺詩魂逐漸驕。」《友人新築園林落成》云「園林花艸皆淸福﹐愧我生涯托戰場。」「愛月擬移窗外竹﹐攤書欲借樹陰苔。」《黯淡灘》云「應知世路危何限﹐日在危中自不知。」君尙有遊武夷佳作甚多。

四三﹑放園﹝劉道鏗﹞罕爲詩﹐前僅選數首入《近代詩鈔》。近見其一律云「寒梅古鹽各淸眞﹐並作髙齋爾許春。花好最憐燈下影﹐客來都似畫中人。風光在眼休輕負﹐年例開筵豈算貧。﹝自注﹕君每歲此時必諶客。﹞更憶超山幹百樹﹐可能攜酒踏芳塵。」卽以首句「淸眞」二字贈之。題系《叔通以所藏雙漢罌﹐滿插梅花﹐招客譙賞﹐次拔可韻》。叔通杭州人﹐故有「超山」云云。

四四﹑浙東爲山水窟﹐尢以雁宕稱首。夏劍丞﹑陳叔通﹑李拔可﹑林子有﹑梁眾異﹑劉放園諸人皆嘗遊之﹐云有瀑數十道﹐奇巖洞﹐皆數十計。惟往遊必得山中人蔣君爲向導﹐可免危險。余有女弟子戴禮﹐玉環人﹐與蔣君至稔﹐十餘年來﹐屢勸往遊﹐以容易而轉蹉跎﹐至今未往也。劉放園有紀遊五言古四首﹐其二﹑三兩首﹐最爲軒豁﹐云「雁山多奇境﹐二靈實最勝。一宿碧霄宮﹐泉響徹宵聽。雨過泉更多﹐急湍肆奔競。五老列窗前﹐眾峯與呼應。觸眼盡奇觀﹐雄偉雜幽蓓。紛如名畫陳﹐百卷未能竟。鄰洞試窺探﹐小霽增遊興。北斗與觀音﹐﹝皆洞名。﹞道釋各爲政。樓觀塞虛空﹐布設都非稱。去去且徘徊﹐半天落淸磬。」「五日住靈巖﹐少雨天所佑。古剎倚屏霞﹐﹝障名。﹞霞彩亦天授。飛瀑﹝小龍湫﹞咫尺間﹐奇峯森左右。倚樓恣吟賞﹐涼爽襲襟袖。乘晴時出遊﹐未甘一隅囿。偉哉大龍湫﹐頌洞敵萬澑。夙昔已聞名﹐目睹證非謬。遠尋西石梁﹐瀑巨尢罕覯。喧如萬馬騰﹐悍若兩軍斗。同遊欲觀止﹐久坐娛晴晝。」又《雁山雜詠》二十絕句﹐《石門潭》云「兩崖中斷劃爲門﹐一水穿行勢若奔。六百年前開此境﹐道旁誌異有碑存。」《東石梁洞》云「架石爲梁臥半空﹐果然造化有奇工。頗疑飲澗飛虹下﹐幻影長畱古洞中。」《天柱峯》云「萬仍嶙峋莫計年﹐孤根欲拄九重天。橫流滄海憂何極﹐作柱空山亦枉然。」《大龍湫》云「龍湫幽邃似龍宮﹐瀉出銀河百丈雄。最是紫芝工寫照﹐風吹作雨日成虹。」《西石梁洞瀑》云「滚滚銀濤下碧巓﹐萬千鐵騎此喧闐。水花四濺寒侵骨﹐不訐遊人立近前。」《梅雨瀑》云「桂巖飛灑泉幹尺﹐落地淸淳水一泓。正似江南梅熟日﹐蒙蒙小雨不教晴。」句如「大溪三十里﹐山水已多態。越嶺更西行﹐置身儼圖畫。便令胸次寬﹐未覺嶺門隘。﹝隘門嶺爲溫﹑臺交界處。」﹞此入山之前。又云「山中一日行﹐越澗率三四。奔泉足底過﹐激石聲如沸。溪轉輒見﹐要遮工作態。」此入山之後。

四五﹑放園有《題霜曉庵裁曲圖》絕句云「久客江南鬢欲絲﹐重來燕市少新知。喜逢霜曉庵中客﹐聽拍紅牙按小詞。」自注﹕「霜曉庵者﹐金華金仲蓀﹝兆枝﹞爲程硯﹝後攺作艷﹞秋裁曲之所也。」此詩大有故人何戡重唱《渭城》之槪。余舊贈艷秋一絕﹐有「亭亭初日曉霜姿。句﹐蓋艷秋至滬後﹐始字玉霜﹐贈詩適其時也。又《吳門謁石遺丈》云「胭脂橋畔路﹐言訪聿來堂。地僻門常閉﹐秋髙桂正芳。賓筵稀舊雨﹐講席吳鄕。﹝丈方主講無錫﹐眞茹各校。﹞半日陪淸坐﹐言歸已夕陽。」此視唐人「移家猶帶郭」一首﹐何多讓耶﹖

四六﹑余嘗言郭舜卿詩酷似其舅葉肖韓﹐近則才力漸肆﹐益以旁參白業﹐時有透過語。《冬夜》云「庭除墜葉入淸聽﹐天風吹星光不定。偶從觀化察幾微﹐斂盡冬心寒可勝。」《遊石鼓白雲洞﹐經三天門﹑龍脊道下山》云「山行不論晴與陰﹐況有雨具同登臨。朝來一雨事大好﹐鼓我百尺聽泉心。萬松矗立待膏沐﹐出門一路蒼煙深。筍將軋軋越岡阜﹐還步滑徑穿苔岑。亂雲在田忽在嶺﹐紛向古洞欄侵。濃時對山不見頂﹐淡或竹影堪摹尋。風來驅雲雨亦斷﹐變爲夕景森幹林。山僧勸客學修幻﹐笑指前路山崎。」其二云「昔從絕頂至白雲﹐今由白雲下山去。天門重重踏龍脊﹐險處平生未曾遇。懸崖伊誰奮斧鑿﹐石齒幾微不容步。鎭繩相續細如絲﹐緣繩未敢窮瞻顧。小頃縋繩復墜巖﹐屏息竟亦忘憂懼。三千磴道難罷休﹐始識靑筇實予助。三遊有記歸檢讀﹐﹝先曾祖有《三遊白雲洞記》。﹞經行試證當年路。」吾鄕石鼓山﹐以白雲洞路爲最險﹐景卻最佳。句如《田黃小品》云「才大翻成難用感﹐色殊方有悟稀心。」《壽山石》云「田坑最上品﹐水洞亦倜儻。秋深山柿爛﹐風闊塞云莽。眼中冰壺淸﹐袖裹孤月朗。直方坤道貴﹐貞潔女徳仿。夢作玉投懷﹐愛如珠上掌。氤氳寓生气﹐有待手澤養。嗜者廣搜致﹐曾聞破千𦇤。」君家舊有收藏﹐故頗能狀其美﹐如讀前後觀石錄也。

四七﹑又《雪生園中杜鵑百餘本﹐多海外異種﹐莫春八日﹐約匹園老人諸君﹐燕集花間﹐紀以絕句》云「十二年前花滿庭﹐不堪濺淚感凋零。﹝捨問昔多杜鵑﹐皆先室人手植﹐今僅存一二。﹞芳園差喜經過熟﹐一到花時眼自醒。」「滿屋花光日未曛﹐延賓園主意殷勤。盆盂猶帶滄溟色﹐隅坐黃鵑獨不羣。」又云「若向花中論妙品﹐應從淡綠喚眞眞。」杜鵑花以黃﹑綠二種爲最佳也。舊歲餘自蘇州歸裏﹐贈余云「鷺島別經年﹐戰塵飛海上。江楓送行李﹐歸客鄕樹望。徵途看禦侮﹐積弱气一壯。豺牙久沈機﹐波及文物喪。故鄕貌猶昔﹐阻雨春未暢。聞歸候起居﹐車馬競相向。徳齒旣已尊﹐文章乃宗匠。有如開山祖﹐到處致供養。𨿽斗現在身﹐今稍節酒量。佛誕具悲懷﹐窮黎得嘉貺。仁人能勝兵﹐老作邦國障。迢迢姑蘇宅﹐薪木應無恙。」「佛誕」二句﹐言餘生日不宴客﹐移振水災﹐及慰勞十九路軍也。

四八﹑閩縣尙幹鄕﹐在江邊﹐林姓族居﹐六千餘家﹐而悉本於一無父無母﹑誕不數月之孤。孤何以存﹖以義姑存也。初﹐姑在室﹐兄全家渡江上冢﹐覆舟盡死﹐惟嫂以有身未行。姑與爲伴﹐旣而嫂生一男﹐未幾﹐嫂亦死。姑矢志不嫁﹐撫孤侄成立。林氏爲建義姑祠﹐近徵題詠。林楓丹密七言古一首﹐獨出冠時﹐云「鄕數千家一姓林﹐有義姑祠淘江潯。淘江之水深且淸﹐不及姑恩與苦心。姑生景定歲辛西﹐至元巳卯方十九。趙家塊肉是年亡﹐一角崖山非宋有。國難如此家難生﹐全家上冢大江橫。盡葬魚腹嫂未行﹐嫂娠免身遺一嬰。嫂亦旋卒姑﹐林氏存亡在此孤。乾鈞一發誰持扶﹐未生此孤先生姑。姑之終身不自圖﹐乃能保此無母雛。天不祚趙胡爲乎﹐九原哭煞陸秀夫。」

四九﹑自粵軍駐閩﹐閩人之承乏各曹椽者多賦閒。黃仲良﹝祖漢﹞﹐本充民政廳祕書﹐獨仍舊貫。有《歲暮書感》云「園林無葉剩孤枝﹐癡鳥危巢漫托之。雨打風吹不知數﹐安居虧汝到春時。」「儒生博古自稱奇﹐用到文書轉不宜。太息髙吟陳正字﹐牛刀竟爲割雞施。」次首謂澤觀終不討好也。《除夕寄梅峯》云「我挈妻孥仍作客﹐君拋兒女卻還鄕。一官雞肋成何事﹐我酒君詩遣夜長。」《和翼才還鄕》句云「別久君如千里客﹐吟疏我負十年髭。」《梅峯招飲碧藏樓》句云「長憐冠蓋更番散﹐好趁芳菲逐日吟。酒後笑談添夜色﹐亂時心事等春陰。」

五○﹑鯉九寄近作數首﹐皆有可觀。《園居賦呈石遣師》云「神仙舊窟不遑居﹐偏向榕陰結艸廬。故土何曾無緣荔﹐私心豈是爲紅蕖。縱橫水石安排後﹐歷亂圖書部署余。亟向匹園重問訊﹐先生何日賦歸歟﹖」首句指其鄕九鯉湖。《鼓山白雲洞﹐瞼嵫峻峭﹐近三天門有隙地﹐懸瀑倒瀉而下﹐至此少淳﹐爲吼雷湫﹐汀蕃築庵其上﹐名曰凡聖﹐落成日邀同遊觀﹐卽題》云「懸三間屋崖之腹﹐束百丈瀑屋之肩。其人非具別手眼﹐此地安見新洞天。雲開云闔卽產牖﹐石吞石吐成關鍵。﹝汀蕃就石勢險絕處﹐暈石爲門﹐如關隘然。﹞靈源𨿽好人迹夥﹐何如來聽髙寒泉。」此首佳在稱題﹐非貌爲兀傲者比﹐可以遠挹雙井之袖﹐近拍散原之肩。《和謙宣三月三日春祭宛在堂奉懷石師之作》云「湖上尋春不見春﹐誰知春已付詩人。山花醞藉惟含笑﹐堤柳輕盈也解顰。念四番風彊半過﹐初三纖月上頭新。先生社事關情甚﹐尙滯江南采白蘋。」

五一﹑陳說洲﹝海瀛﹞有《呈石師蘇州》云「甫也諸侯舊賓客﹐退之國子老先生。气吞湖海薄家食﹐手挈風騷主社盟。有子能隨枚叔住﹐何人不識魯山名﹖松枝東指私相慶﹐歸日詩樓儻告成。﹝杜人集貲建說詩樓﹐已定議矣。」﹞可謂字字工切。

五二﹑余向不作壽詩﹐林貽書老弟舊歲七十﹐又值日事方急﹐竟無以爲壽。今春訪余蘇州﹐余破例補壽一律﹐中兩聯云「依然對宇童顏在﹐畱待衰年弟畜來。興到買山兼築室﹐相宜食肉與銜杯。」貽書十餘歲回裏﹐住西街﹐與余對門﹐卽見其麵團團饒食肉相﹐至今不攺﹐須髮全黑﹐惟牙齒稍落。余長七歲﹐相見每擰其頰﹐實行弟畜也。提學江西時﹐嘗築別墅於廬山。投老喜山水遊﹐囊中不乏佳句。近宿余聿來堂兩夜﹐搜得數首。《花朝雪中陪庸庵可園觀梅﹐懷黃子壽前輩》云「搏云篩雪柰春何﹐攜手方亭發浩歌。﹝亭爲予壽年丈所建。﹞綺歲釣遊猶省憶﹐盛時文獻未消磨。吳中治行追芳躅﹐日下風流付逝波。愛敬古梅儼師友﹐眼前幾輩匹寒柯。」《春雪放晴﹐遊鄧尉諸名勝﹐小憩還元閣》云「橫塘移棹倒芳樽﹐歡喜同登般若門。霽色乍明微有雪﹐寒香不斷自成村。漁洋作記名空好﹐石壁談玄道儻存。急景追逋瞼未就﹐歸從皓月認梅痕。」《公園散步偶成》云「倚筇喜聽畫眉聲﹐十日春陰乍放晴。池館駿駿春艸碧﹐衣裳楚楚踏莎行。煙籠岸柳眠初起﹐寒勒園梅晚更淸。莫管繁華終逝水﹐街杯聊遣有涯生。」「愛敬」﹑「寒香」﹑「衣裳」等句﹐皆《六一詩話》中材料也。「春艸碧」﹑「踏莎行」﹐皆詞調名。

五三﹑拔可近來敝精力於恢復印書館﹐罕作詩﹐有則壽人與題圖。然壽散原前四句﹐實足賅括散原晚年身世﹐云「匡廬五老與天髙﹐深眇能收一世豪。孤抱定應親木石﹐微吟時足蕩風濤。」他人𨿽幹百言不敵也。

五四﹑合肥江伯瑟﹐潛之先生文孫﹐能傳祖硯﹐肆力詩古文詞。警句如《次韻丁洽明除夕詩》云「春色只從殘燭起﹐梅花仍作去年過。」《九日奇懷星所》云「一秋斷雁經年別﹐千里登臺九日哀。」《挽胡淵如母何太夫人》云「病目親猶心使口﹐呼天兒亦駕成絲。」《安慶道中》云「生世萬般疑雪浪﹐當春百變只煙花。」又云「莫羨躬耕守茅屋﹐荷戈今日徧田家。」全首則《喜從兄忽自滬來﹐越日將歸﹐詩以送之》云「欣逢意外各無語﹐執手相看較瘦肥。客裹杯盤還送別﹐眼前燈火當偕歸。離家最幸尊親健﹐自我應愁世族微。色笑不承書枉績﹐憑君何以謝庭幃。」自注﹕「客遊五載未歸。」

五五﹑柱尊近又有多詩﹐憤慨時事。《讀離騷》一聯最沈痛﹐云「先生尙有天堪問﹐吾輩眞無國可憂。」

五六﹑溫州王季思﹝起﹞﹐寄示其詩二﹑三十首﹐並有書自言沈浸宛陵﹑臨川﹑東坡﹑後山諸家﹐而其詩乃苦淡使人不歡。率性錄其作苫語者一首。《寄題梅冷生風樹閣》云「人間心目不到處﹐中有哀哀父母淚。客遊所得曾幾何﹐堂上椿萱已憔悴。勁風閣主無酸辛﹐閉門養志誰似君。祥禽遙認梅家樹﹐片石能回黃髮春。吾家老屋惟環堵﹐竹樹蕭蕭風虎虎。年年寒雨打窗時﹐有子如無淚如雨。」句如《小龍湫》云「臥聞巖泉鳴﹐興發山雨夜。晨興見懸瀑﹐近自窗戶瀉。出寺轉微茫﹐間道不可假。阻徑乍回﹐入谷澗屢跨。」《梅潭》云「痙潭重到詩可無﹐我來況值梅雨餘。長河夭矯瀉崖谷﹐飛沫錯落跳璣珠。出山遠見修澗合﹐餘勢猶與眾流殊。吾生意气頗頑獷﹐欲與巖壑爭崎嶇。龍湫三遊心未厭﹐晴巒霏雪沾衣裾。邇來亦復趨平淡﹐視前十載余嘆呼。」又云「歸來抱膝對妻子﹐坐看春水平階除。鵬搏泱惟所適﹐巖淙檐澑得趣俱。斜陽歸楫興未極﹐更見遠水明煙蕪。一泓寒碧我無戀﹐吾鄕自有錢塘湖。」以上二詩﹐頗不苦淡。

五七﹑歙縣曹靖陶﹝熙宇﹞酷嗜爲詩﹐屢以近作投余。《曉行》云「爲愛林花獨曉行﹐雨餘萬鳥自由鳴。云辭遠樹靑出﹐日漏前村紅杏明。偶覓奇松栽屋角﹐卻投細石暈江心。兒時風味今猶續﹐長嘯當山試應聲。」《遣閒》云「倦意相催最莫春﹐雞鳴蜂鬧午愁人。小疲入夢行千里﹐驟覺余鼾動四鄰。傍石癡貓空弄影﹐窺人憨雀正凝神。此中悟化還慵出﹐兒報山翁獲野麋。」二詩饒有野景﹐頗似宛陵《東溪》一律。

五八﹑余方愁近日詩人不肯捐去故技﹐致語少驚人﹐而紙堆中忽發見眾異二詩。——爲《汪衮甫屬題王震所畫墨梅》云「意足不求顏色似﹐簡齋詩人非畫史。後村怕梅卻愛畫﹐觀讎小兒諭殊詭。花光上人不可呼﹐彜齋王孫今亦無。山農苗裔擅余技﹐能逃大駔寧腐儒。晴爲直幹﹐汪侯寶之俾我贊。髙館沈沈夜將半﹐使君夢裹美人來﹐黑齒雕題一笑粲。」試問美人而黑齒雕題﹐來入我夢﹐能不驚殺人乎﹖能逃大駔而爲腐儒﹐亦足以驚世贓俗矣。一首失題﹐記似另一登妙髙臺之作﹐云「樁樓壓僧塢﹐佛窟棲傾城。亭亭妙髙臺﹐何人之所營﹖塢中禪定人﹐定起間釵聲。錯疑摩登伽﹐來度諸有情。世間萬骨枯﹐娛此一榻橫。禪師遺蛻耳﹐持較孰重輕。我來暑方熾﹐坐愛松風淸。休論兒女事﹐暫主江山盟。」起五字便佳﹐不待再下第二語。有金沙灘菩薩普度眾生﹐此橫陳者﹐亦固其所。

五九﹑王石孫﹝景岐﹞﹐法文博士﹐曾充駐比公使。有《影戲詩》﹐序云「靖康元年正月﹐帝駕在靑城。大雪極寒。金人索諸色人﹐計弄影戲﹑小說﹑嘌唱﹑弄傀儡﹑打筋斗等藝人一百五十餘家﹐令開封府押赴軍前。影戲之術﹐疑因此遂傳蒙古﹐達於歐西。歐洲人言影戲之源﹐亦尊中國幻鍰所照之影﹐本名爲『中國影戲』﹐可爲鐵證。迄今八百年矣。此藝再由歐西﹐經若干科學﹐又輸入中國。今日國難﹐不亞靖康﹐而上海影戲場最盛。觀眾巾當亦有人念及靖康國難﹐與當時影戲始祖藝人之被俘﹐與今日之國難聲中影戲奏技否耶﹖因作此詩。」云「風雪靑城正月天﹐藝人呈藝虜軍前。南冠北去三千里﹐西學東歸八百年。業縱日新因格物﹐國猶如昔失籌邊。家山殘破多忘祖﹐懷古傷今獨泫然。」石孫少卽肆力爲詩﹐故能筆气健舉﹐造語渾成若此。《鄧尉歸途》云「中年已作歸休計﹐豈有名心一點差。願得太湖畱半角﹐買山築室種梅花。」此首言之甚易﹐行之實難。昔人詩云「人人盡說歸田好﹐林下何曾見一人。」何則﹖不爭名於朝﹐亦爭利於市﹐大隱﹑中隱﹑小隱﹐皆巧飾之辭。余卜居吳門﹐曾招隱數人﹐皆不能從﹐寧月費二﹑三萬元﹐賃火管術籬之厝於上海。人生幾何﹐大之不能有益於百姓﹐小之不能所識者得我﹐徒爲兒孫作馬牛而不厭﹐亦何必哉﹖福州人呼屋爲「厝」﹐呼單間屋爲「火管厝」﹐呼開門卽至堂屋者爲「衙籬厝」也。

六○﹑石孫有《廢紙行》詩﹐首云「四山木屑搗成漿﹐滑滑粉泥傾大。微風吹暖調燥濕﹐機動軸轉隨舒張。川流不息匹練出﹐江河萬里繞地長。近來造紙𨿽神速﹐幾千萬幅日作場。首功創造亦吾國﹐蔡侯左伯寧可忘。樹膚麻頭作玉版﹐敝布魚网生銀光。但苦費工貨不足﹐時時紙貴愁洛陽。今則文人皆歡喜﹐持鉛執筆無旁徨。用者得舒生者眾﹐求之不窮供之常。豈獨汗牛與充棟﹐充塞天地皆文章。」又云「《李氏山房藏書記》﹐撫捲嘆息言獨詳。老儒先生書難得﹐手寫口誦常皇皂。近歲市人轉摹刻﹐百家諸子非深藏。日傳萬紙亦何用﹐書𨿽易致學則荒。造紙愈多紙愈廢﹐堆積如望千僅岡。」又云「牛毛法令朝夕變﹐具文何以振紀綱。幹封議艸束髙合﹐實踐終不出朝堂。自從東北地淪陷﹐背盟戎首偏恃彊。九邦約束皆破裂﹐同文同種來相戕。五十餘國齊束手﹐紙墨何力驅虎狼。廢紙勸我莫遷怒﹐本來夙望如琳瑯。柰何世人薄信義﹐言不由衷多荒唐。我招廢紙來我側﹐題詩寫篆靜中忙。同是廢材同憐惜﹐一日相對揮百行。吟成艸罷已排悶﹐籠紗覆瓿皆無妨。」此詩感慨甚深﹐可謂賢者能言其大矣。余不賢者﹐請言其小。我國自上至下﹐日言用國貨矣﹐至於紙則必用洋紙﹐其易裂﹑易變黃色﹐非鉛筆寫則字易模糊﹐皆不如中國紙也。設此詩所謂廢紙者﹐皆用中國紙﹐亦塞漏厄之一乎﹗噫﹗

六一﹑拔可近寄示《兆丰公園晚坐》詩﹐妙於語言﹐急登之。詩云「辛夷已吐玉千盤﹐細艸如茵漸耐看。無限賞心當日暮﹐最難攜手是春寒。銷魂南浦才終盡﹐對泣新亭淚易乾。只有眼前眞賈葸﹐不隨物我作悲歡。」聞遐庵欲易「易」字作「不」字﹐一則一副急淚﹐一則傾河注海之淚﹐請大家擇於斯二者。

六二﹑王逸塘自天津南下﹐過蘇訪余﹐適余遊虎丘﹐不遇而云。余奇一絕句云「凡鳥應畱兩字書﹐望塵不及悵何如。南人倘有歸南意﹐盍向吳門賦《卜居》。」逸塘立次韻四首寄來﹐其三云「世亂偸閒且讀書﹐稍聞竺典說眞如。中原逐鹿英雄事﹐奇貨終憐不可居。反用恰當。其四云「一面從來勝百書﹐缺爲面別悵何如。探巖已辦阮家屐﹐重訪香山履道居。」履道居不敢當。而第一首末云﹕貝山自古吳門好﹐況有幽人共隱居。」則答余招隱之意﹐將據爲在彼之旦壤矣。

六三﹑余索觀劍丞遊華山詩﹐劍丞奇示《三月十五日止宿臺峯》五古云「太華視凡山﹐立意矯雷同。盤根一巨石﹐上裂爲羣睪。世眼驚造化﹐喚作靑芙蓉。象物出自然﹐豈必由鬼工。曲說務悠謬﹐荒談憮髙崇。如此勢絕﹐孰得磨以磐。皮毛蛻之淨﹐气骨淸而充。承戴太始土﹐潤澤千載松。蔥鬱翻在頂﹐發直頭未童。墅罅掛靈藥﹐雜以桃緋紅。玉女梳洗出﹐亦愛春妝濃。下臨深溪肆﹐幽怪辭人蹤。天泉日奔穿﹐僅擘西谷通。捨此便絕路﹐除非解飛種。眾手爭一索﹐銜貫類岣蠓。時遭下磴人﹐憐讓喘息翁。古來設紹壇﹐望祭柴燎中。垂堂戒誇主﹐未信能登封。吾儕陟泰半﹐敢日徳在躬。搦嶺當足前﹐色沮蛇脊穹。退之與秋帆﹐困悔脇吾恫。止焉訴眞宰﹐冀憫詩道窮。」余遊山向不登絕頂﹐若華山則非登絕頂佳處不見。余以八十之年﹐勉力至靑柯坪﹐己算格外交情﹐若使挽鐵索﹐效獨猴﹐𨿽壯歲亦斷不爲也。所怪華山無靈﹐不能令歷代帝王鑿石開道﹐如泰山之十八盤以降皆可撞八人轎者﹐徒令太白束坡輩作想當然之大言﹐而矯捷善走者﹐又皆檐夫樵子之流﹐不能雕繪山之狀態。故以劍丞之工於鍛詩﹐然僅登其半﹐亦只能渾寫大意﹐使讀者知的是華山之詩耳。又《香山寺》云「人事危如八節灘﹐誰能疏鑿使長安﹖白家功徳𨿽圓滿﹐只放門前數步寬。」惜余遇洛陽阻雨﹐均未得遊。

六四﹑屈伯剛﹝彈民﹞﹐有詩稿一冊﹐因就上海印書館編纂之席﹐致毀於旦人兵火。後追憶十得七八﹐爲《劫余集》。有《淸髙宗及孝欽陵被髮》七律二首﹐其一云「里巷紛傳陳氏子﹐人間祿命壓千秋。十全街有生前缺﹐九世何來死後讎。天壽松楸封尙固﹐橋山弓舄任橫搜。侯自輦宮中寶﹐此事風趨類竊鉤。」首句謂相傳乾隆帝爲海蜜陳氏子。次聯工極。末韻謂有權力者﹐盜賣淸宮收藏寶器古字畫﹐不計其數﹐上行下效﹐故有發陵事﹐非有憾於淸室也。其二次聯云「地下玉魚金碗寶﹐人間銅馬赤眉風。」指孝欽陵﹐用事亦極工切。《壽劉翰怡》云「醑宋樓傾更一廛﹐夢華空憶石渠編。刻書突過毛常熟﹐坐享盛名五百年。」末句用張文襄《書目答問》說﹐不然毛氏至今並未五百年。翰怡所刻多無用之書﹐不足以方毛氏也。《送恩詠舂之官烏裏雅蘇臺》云「中原拓地極遐荒﹐北與丁零畫土疆。記取霄州元故治﹐待修新史補烏梁。」自注﹕「元有烏梁海一路﹐史闕。」

六五﹑廈門陳丹初﹝桂琛﹞﹐曾遊斐律濱島﹐有《麥哲倫墓》七言古一首﹐序略云「麥氏爲葡萄牙之航海家﹐得西班王之助﹐率艦隊五艘﹐抵巴西﹐循南美洲之東岸而南。一船觸礁﹐僅免溺死。進得一海峽﹐名曰麥哲倫海峽。一船辭去。麥氏鼓勇前進﹐出大洋﹐渺茫無際﹐自東南而西北﹐三月餘方通過。天气淸淑﹐風恬波靜﹐號日太平洋。遂得斐律濱羣島﹐時西元一五二一年也。會乏食﹐舟泊宿務﹐土人率眾來攻﹐卒被殺。又沈毀兩船﹐餘一船﹐名維多利亞﹐自好望角遁歸。是爲環行地球之始。麥氏墓在宿預雨滂之馬壇﹐髙約三丈﹐上作塔形﹐外環鐵欄﹐旁護椰樹。甲子七月﹐予爲募建勵志校捨至務﹐紆道訪之。爲撮一影﹐並媵長句。」前半首云「昔讀西史耳君名﹐今來斐島展君墓。椰風蕉雨灑然來﹐碧血英魂杳何處。人道君才更橫死﹐我獨謂君死非死。羣生人世等浮溫﹐中外幾人畱姓氏。貴冑頓成航海家﹐﹝麥氏葡之貴公予。﹞欲窮環球三萬里。挾策王前屢曳裾﹐葡王怒斥班王喜。當其乘風破浪時﹐直以扁舟吞天池。五船同抵巴西境﹐﹝南美洲國名﹐時屬葡領土。﹞陸地當前航路歧。一船觸礁气不怊﹐居然發現大海峽。一船辭去帆更揚﹐居然前進大平洋。西復東兮道如砥﹐浩渺何從辧壓埃。驀然探得斐律濱﹐裨贏大通從此始。息布﹝宿務轉音﹞土人忽來攻﹐眾寡不敵君竟死。死裹逃生十八人﹐一船維多利亞耳。空前偉績表班王﹐用志不朽歸舟藏。隨行加那西巴斯﹐﹝人名。﹞賞以顯爵錫以章。」末云「足所未至气已吞﹐心所欲至境必拓。東亞西南航路通﹐宛似渾沌七竅鑿。使其冒險性不堅﹐回航偉績等雲煙。使其挫折怯不前﹐艸木同朽名安傳。英名赫赫四百載﹐死而不死然不然。」述議論﹐筆力嶄然。

六六﹑綿竹曹鑲蘅﹝經沅﹞﹐以詩爲性命﹐遇謝康樂所謂四美者﹐未嘗無詩﹐未嘗無燕集。安慶不僻而陋﹐沈乙庵提學開藩於此﹐招余往遊﹐苦無佳勝地。鑲蘅乃能於去年上巳菱湖小集﹐以「雜花生樹﹐羣鶯亂飛」分韻﹐得鶯字﹐並寄舊京知友。淥水紅蕖﹐抑何麗也﹐信乎地以人傳矣。詩云「廿年楔飲依王城﹐南窪西涯恆尋盟。江南三月慳未到﹐牽腸柳岸聽新鶯。竭來舒州遂一載﹐錯被湖海傳詩名。佳晨命儔踵歲例﹐詞流三五同晨星。湖選勝有幽築﹐龍山招手在戶庭。緋桃微惜未破萼﹐春寒亭午猶冥冥。玆邦遊賞太寥寂﹐抱城佛閣差堪登。﹝謂迎江寺。﹞吾儕娛此一勺水﹐勝無自覺聊慰情。西涯別後果何似﹐夢中未忍忘舊京。承平盛事終可復﹐湖樓一集新刊成。﹝辛壬兩歲﹐什剎海修楔詩都爲一集﹐近甫印成。」﹞

六七﹑李印泉閻揆﹝根源﹞﹐邀余講經國學會﹐因識無錫諸左耕﹝祖耿﹞﹑宜興史耐耕﹝乃康﹞﹐皆江東之秀﹐教授於蘇州諸學校者。金君松岑爲介﹐請業於余。左耕嘗序松岑詩﹐與松岑﹑耐耕同遊宜興﹐有《荊溪攬勝記》﹐皆甚工。詩則《張公洞》五古云「探奇挈俊侶﹐來訪張公洞。張公去不返﹐月落蒼山空。山行木葉飛﹐洞口寒云凍。危亭瞰深黑﹐入險如入夢。捫蘿上丹梯﹐睨壁開芝棟。玉井倒垂連﹐丹穴深藏鳳。碧城十二樓﹐幻影見石甕。依稀環佩聲﹐暗水自吟弄。吾聞白羅仙﹐曾此駐飛鞋。連珠百子冠﹐山石娛淸供。塵緣困凡質﹐瑤艸何由種。明當禮北斗﹐《眞誥》從頭諷。」《善捲洞》云「善捲老不死﹐化作蒼精龍。逃堯詎爲名﹐愛此馮夷宮。此地本仙居﹐呼吸地肺通。靈山亦時現﹐獅象髙隱隆。余意入枯木﹐堅瘦梅與松。方池幻七寶﹐春水何溶溶。靖缽《在宥》旨﹐天地無春冬。導者爲我言﹐龍去今無蹤。晴空素糾逝﹐雨在八九成句。隔山探靈源﹐卻入古洞中。嗚呼世方亂﹐神物厭凡庸。安得偕汝遊﹐快我平生胸。」精刻語入木三分矣。耐耕抑志劬學﹐方纂輯《江西詩派考》﹐詩亦近江西。《壬申除夕》云「今歲今宵逝﹐明年明日來。深杯澆雨雪﹐殘蠟照池臺。魑魅成何世﹐文章老此才。驅羅詩作﹐吟興動寒梅。」《癸酉元旦》云「長夜漫漫旦﹐雄鷄報曉音。詩懷禁酒壯﹐寒意敵愁深。正始江山缺﹐維新禮樂淫。未能投筆起﹐抱膝且長吟。」前首第七句﹐後首第六句﹐語意尢迥不猶人。

六八﹑江陰怡園主人祝丹卿吏部﹝廷華﹞﹐集陶社十四同人爲八百遐齡大會。適余來遊﹐亦邀入會。人各有詩。餘詩末韻云「潞公第二慚相似﹐尢似王君附驥彰。」蓋洛社耆英會十二人﹐潞公以七十七歲居第二人﹐今余以七十八歲亦居第二人﹐王拱辰貽書請預洛社﹐爲十三人﹐余亦後來加入也。門人謝冶盒鼎熔以艾歲預焉﹐有詩第二聯云「風流未敢希蓮社﹐人數居然倍竹林。」對仗工切。

六九﹑舊歲九月﹐丹卿招余怡園賞菊。菊多奇種﹐大如﹐與舊都最上乘者相伯仲。丹卿耽詩好客﹐費巨貲營園林。池館數處﹐多種梅花﹐疊石爲愚山﹐嶙峋似虞山之劍門﹐非蘇州尋常堆假山爲巖洞者可比。余有小詩美之。園中設旅館﹐大有鄭當時置驛畱賓之槪。集同人結陶社﹐倡和外﹐集貲刻《江上詩鈔》若干捲﹐《續鈔》若干捲﹐皆冶盒主任編校。余至宿館中﹐得晤曹遠模﹝倜﹞﹑曹綸香﹝亮臣﹞﹑章松盒﹝錫奎﹞﹑章塍粟﹝錫名﹞﹑錢夔若﹝夔﹞﹑陳景侯﹝以浦﹞諸君﹐皆有投贈﹐多過於推重之言﹐不敢當也。章孫宜﹝作霖﹞﹐則門人紱云哲嗣﹐少孤好學﹐能詩畫﹐工楷書。曾以其《椿萱憶蓉室唱和圖》乞題﹐謝餘一律云「薄海詩人半八閩﹐匹園一老獨嶙峋。趨庭聽述師門訓﹐投刺欣將道範親。吳會英才歸大冶﹐東林都講起羣倫。披圖幾度憐孤露﹐五字長城倍足珍。」蓋余題以五言律也。句如「天遣山川放晚晴﹐迎來耆舊主詩盟。」謂以汽車接餘同往﹐旣雨復晴也。又「燈前老菊姿逾傲﹐袖裹新詩气倍橫。」本爲賞菊來也。故景侯五律亦云「黃菊三秋傲﹐蒼顏四座驚。玆遊洗塵俗﹐鴉鵲噪新晴。」皆系實錄。今年河豚之約﹐亦孫宜迎余﹐有一律甚工云「迫陪又到小南湖﹐矍鑠吟身杖不扶。淸淺水波梅影弄﹐薄寒天气柳腰腥。食單本自門生議﹐摘句應歸主客圖。難得春江坡老在﹐惠崇晚景入描摹。」小南湖﹐怡園中池名。

七○﹑曹遠模今年八十有一矣﹐久官山左﹐有循良聲﹐而濟以精幹﹐爲歷任上所倚。投老歸裏﹐入陶社而少作詩。以所著《古春艸堂筆記》贈余﹐皆記作宰時事﹐有關系﹐非空談也。丹卿詩才敏捷﹐下筆如飛﹐未見面先寄贈二律﹐推挹太過。如「棲皇半世此詩教﹐無限景行甘執禦」﹐語自佳而不敢當。其晤面後復贈五律﹐則先云「首韻放言請恕罪」﹐蓋云「天鏈詩人骨﹐吟身健且頑。雲煙馳道路﹐風雨看江山。舊侶歡聯袂﹐新知笑破顏。恨余重病足﹐來軫未追攀。」題系《石遣先生冒風雨乘汽車來江﹐余在後園愚山下守候﹐得句奉呈》。「頑」韻佳﹐第四句尢佳。余旣和丹卿七言二律﹐丹卿申謝以五律八首﹐尢多過譽。第二首云「前度云車疾﹐當時驛路寒。荒江迓髙躅﹐大海障狂瀾。哲匠品嚴峻﹐經師气郁蟠。光和驚骨立﹐歲月百年寬。」情景逼肖。第五首云「著集成淵海﹐瞻顏識斗山。薰風榮艸木﹐紫气壯江關。覲面詩爲蟄﹐聯歡發盡斑。畱春苦無計﹐太息送春還。」蓋畱客之殷如此。

七一﹑今年二月﹐丹卿復招餘食河豚。余卽席成二絕句。君次韻云「思接光塵瞬十年﹐﹝章君紱云自閩旋裏﹐盛稱公詩海內崇拜。﹞公詩展讀熟龍涎。江鮮風味邀欣賞﹐卽席畱題驚四筵。」「陶社刊詩匪釣名﹐序文弁首鬼神驚。﹝謝君冶盒所輯《江上詩鈔補》﹐公爲作序。﹞發揮義蘊窮原委﹐壽世鴻篇匹《論衡》。」次「涎」韻﹑「衡」韻皆工。

七二﹑余去冬自江陰回蘇﹐陶社諸詩人多至車站送行﹐各有依依之意﹐可感也。塍粟口占短句云「相見方恨遲﹐相離何太促。未盡地主情﹐無以慰心曲。送君西郊外﹐去車似鳥速。轉瞬卽春融﹐請踐梅花約。」語質情眞﹐王孟去人未遠。夔若云「騷壇良會合﹐髙館肅嘉賓。監下詩情溢﹐風前笑語親。臚罐花並壽﹐酌兕酒同春。佇看行旌去﹐江南化雨新。」前後唐音﹐不在大歷以上。句如「江上閒雲伴逸鷗」﹐七字寫一時賓主恰稱﹐與丹卿「聯歡發盡斑」五字異曲同工。松盒贈五言律云「廿年吟大集﹐今日遂贍韓。偉業千秋著﹐名山一席寬。聲原重京邸﹐譽早冠詩壇。風雅憑扶植﹐先生論不刊。」余因松盒下問﹐遂與深言詩中甘苦處﹐故松盒末韻云然。松盒尙贈一長古﹐筆气奔放﹐首云「八閩山水秀且雄﹐鍾毓賢俊饒英風。後山而後得嗣響﹐縱然異曲應同工。曾旅京華誦佳什﹐詩律縝密詩格崇。能以少許勝多許﹐箏琶俗調迥不同。」此首以篇幅太長﹐未盡錄。余不甚喜山谷﹑後山﹐而其工處不可沒﹐實獲我心。而篇中又言造西江堂奧﹐未免信日本博士鈐木虎雄之說﹐余於他處曾辧之。

七三﹑不見冶貪十餘年﹐去冬始獲良晤。冶盒先以二律至云「層層影事觸前塵﹐閩水吳山疊主賓。﹝民國七年﹐偕師由閩赴滬﹐宴吾師於歇浦酒樓﹐呈詩一律﹐有『閩水吳山疊主賓』句。﹞長者依然腰腳健﹐門生漸見鬢絲銀。十年雁足傳書少﹐千里鱸堂入夢頻。何幸秋風來杖履﹐海鷗逸興鶴精神。」「香艸江幹久不芳﹐﹝李申耆先生選吾鄕詩人詩爲《江幹香艸集》。﹞聲聲哌鴂韻偏長。山人無復滄州社﹐吏部重開大雅堂。﹝祝丹卿吏部與諸同人組織陶社。滄州社﹑大雅堂皆明時詩社名。﹞深喜嘉賓今戾止﹐好偕賢主共平章。﹝丹卿吏部恭請吾師賞菊﹐並商社事。﹞菊花叢裹髙軒駐﹐對酒持螯樂未央。」二詩可謂字字穩愜。元人郭羲仲﹐人呼爲「五十六」﹐可以移贈矣。又和余《河豚》絕句云「舂來微雨慣蒙蒙﹐今歲春寒迥不同。十萬河豚遲出水﹐梅花風後杏花風。」

七四﹑綸香補贈詩四首﹐系次丹卿﹑冶盒原韻者﹐亦多過譽。第二首云「筆掃千軍亦壯哉﹐去年選勝此重來。一堂舊雨兼新雨﹐四座詩才共吏才。邑小喜畱名土迹﹐籬疏曾醉菊花杯。何時再預耆英會﹐席上稱觥取次陪。」此詩兼去冬譙集﹐第三句恰切﹐第四句謂遠模諸君多宦成歸隱者。又喜余重至句云「何幸吟旌遠道來﹐園門今又爲公開。自慚對客無佳句﹐獨喜盈樽有舊酷。」末云「畱賓正苦嘉肴缺﹐忽報河豚出水才。」造語皆極自然。

七五﹑前言錢子泉罕讀其詩﹐必近來勤於學務﹐日事編纂﹐未遑陶寫性情之故。昨乃搜其舊篋﹐得《淸華園賦示諸子》三詩﹐則皆黃初﹑正始遺音﹐不屑作唐以下語者。其一云「驅車走西郊﹐水木何淸華。堂堂帝子居﹐境物寂無嘩。庠序此宏開﹐多士以爲家。忍俊聊復爾﹐守靜期勿挎。有如園中柯﹐春至發奇葩。」其二云「園中柯交蔽﹐我思郁以紆。郁紆何所念﹐气矜視瞿瞿。鮮事徒召鬧﹐心馳學以蕪。蕪學塞吾明﹐吾昏日以愚。交柯蔽我目﹐我車不得驅。欲還絕無蹊﹐攬轡徒嗟吁。踟躕欲何往﹐勒馬臨深池。」其三云「深池阻不前﹐下馬陟髙岡。髙岡縱目遊﹐曲澗導池潢。勿輕爲細流﹐涓滴成汪洋。博文非一日﹐有如此湯湯。所貴能積善﹐久自不尋常。我讀《荀子》書﹐《勸學》篇章章。積水以成淵﹐爲山不讓壤。玆岡髙百尺﹐追始亦何嘗。寸壤歲月積﹐崔巍气光昌。卽此證爲學﹐勿忘勿助長。功在鍥不捨﹐而莫知其方。願詔二三子﹐攺轍馳康莊。毋或入歧路﹐我馬玄以黃。」憋憋勉勗﹐不愧學人之詩。「壤」字今陽韻不收﹐不讀平聲也﹐然《急就章》與「箱」爲韻﹐古音本不分平仄﹐古缽詩盡可通用﹐「助長」韻亦讀平聲。尙有《自訟》及《讀杜詩》兩長古﹐限於篇幅未錄。

七六﹑孫伯朋﹝易﹞出其師和州耿仲夷《淸意樓集》詩四卷﹐使余評隙。興趣似誠齋﹐面目似巢經巢。《郊居紀事》十首﹐在倚聲中則陳迦陵之《惆悵詞》也。詩云「浩蕩淮王國﹐郊居細事多。香胎依北郭﹐糙米出東河。助婢栽蝴蝶﹐看兒釣駱駝。有時置名釀﹐佳客一相過。」「山裹紅搽葉﹐煎來偶獨嘗。僮調縮僕﹐牮屋正欹墻。蚓糞除逢毒﹐瓜胎落麝香。候禽隨夏至﹐啼徹鷓鴣郎。」「二里橋邊路﹐羊石下田。據鞍馳黑衛﹐躞耙叱烏犍。陘徑縷吞蝮﹐穿林駕引鷓。城西湖畔柳﹐遙望綠芊蘋。一百歲亦難得﹐胡爲千載憂。采藜堪制杖﹐插柳已霾樓。鱸保蝓茶尾﹐廚娘蓄酵頭。遊揚儻我用﹐隨分作曹丘。一牧奴吹牧笛﹐時復唱村歌。花落紅辭樹﹐帥丰綠漲坡。蹲蹲雞範鴨﹐躍躍馬將贏。但得辛文術﹐散財未足多。「漢辟神仙宅﹐禹開雲水區。峨峨城郭麗﹐鑿鑿士民迂。植木宜樗樹﹐入山怯盼狐。故家多別樹﹐松菊久荒蕪。」「老圃皆我友﹐老農盡我師。癟惟艾療也﹐癬以瘳之。瓠子經溲種﹐梗苗就水藝。別饒好風味﹐仙井碾黎祁。」「暇輒招鄰叟﹐咨詢呷玉醪。方春挑野萑﹐旣夏刈仙桃。苗長鱧封眼﹐乳飛鴉換毛。燈前騰土狗﹐請俟雨如膏。一門外斜陽好﹐檐前宿雨收。曳鞭來蠍虎﹐負甲走蝸牛。靜坐香初蒸﹐行沽酒乍籬。醉歌還獨酌﹐愛爾月如球。」「猶有稚狂態﹐任它目作歆。造鹺丸白藥﹐求鹼滲靑灰。僧剎新移竹﹐軍持舊養梅。豺狼正當道﹐焉用問樵埋。」《遣》云「不撫琴兮不著﹐復不作字但吟詩。坐來明月缺圓夜﹐看到好花開落時。」《問》石﹕「白雲覆天苔鋪地﹐靑李開花鳥聲至。寂寞深山無利名﹐問卿過此緣何事。」《湖上晚春》云「一湖春水碧迢迢﹐載酒垂綸放小艦。岸有綠楊三百樹﹐坐看飛絮入雲霄。」《晤黃子猷遺像》云「每於生死論交地﹐閒倚淸詠暮云。自分已無相見日﹐不期畫裹又逢君。」《示伯朋》云「我歌水雲淸且閒﹐置子宜於邱壑間。妙筆自應擬衡霍﹐疃嶸莫貌壽春山。」《松徑》云「穿巖度壑入云深﹐樹樹含風弄好音。何處飛來一雙鷺﹐樵人浪指是胎禽。」皆瀟灑無習見語。

七七﹑吳縣徐淫秋激﹐年少美才﹐服務教育﹐精六法﹐著有《王煙客年譜》《婁東太原王氏畫系表》﹐皆翔實可喜。詩工題畫。《陸包山雙鉤蘭花﹐畫家沈雪廬得之漢臯﹐以貽幼女﹐指逵張君其也﹐屬題﹐因賦》﹝代鶴望師﹞云「煙波縹渺洞庭曲﹐山秀玲瓏茁春緣。包山丈人耽小隱﹐芳杜芝蘭結茅屋。三絕人稱老畫師﹐霜兔如山管城禿。朝來移種上縑素﹐綽約佳人佇空谷。空谷幽芳本自賞﹐肯買胭脂寫村俗。妙迹於今三百載﹐雪廬老眼矜奇福。漠臯解佩蛟龍妒﹐巾箱女兒歌《黃竹》。我展此圖神爲往﹐筆精墨妙花芬馥。楚客招魂結蕙帳﹐古仙遣世種秋玉。香煙印篆茗泉新﹐供養春朝一娛目。」讀詩不啻見畫﹐古人所以稱「有聲畫」也。而勾勒安插﹐亦復絲毫不紊。

七八﹑丹徒戴鏡激﹝增元﹞﹐通《公羊》學﹐著有《公羊學通論》﹐辧析至精。罕爲詩。嘗以舊作十餘首見示﹐中有《哭次女芝宇》《贈別汪典存》二首五言古﹐最爲眞摯。《哭女》警句云「嗟子十年前﹐家庭多慘遇。兩女一男兒﹐周歲已物故。稚弱彊相忘﹐移時守我素。慟哉及笄年﹐汝又死沈痼。汝性篤天倫﹐匆遽赴泉路。含淚問蒼天﹐空勞復與顧。入學幾春秋﹐遵循舊法度。流光惜課余﹐文史喜專務。剝落《道昭》碑﹐臨撫竭智盧。妙肖重形神﹐凝視一心注。科學細尋繹﹐晨興光乍曙。阻抑見母慈﹐猶謂身彊固。」又云「累月更侵尋﹐彌畱我始悟。念此裂中腸﹐骨肉傷朝露。愧爲父母心﹐劬勞反疏誤。」又云「瑟瑟先人塋﹐蕭蕭寒松樹。涕泗不忍歸﹐僕夫報日暮。」後半數語尢痛切。《贈別》警句云「春風風人日﹐欣欣桃李場。成材益繁眾﹐嘉績坐相忘。」又云「追蹤範胡賢﹐持此語遊楊。遣規思白鹿﹐精舍冀恢張。」蓋汪爲蘇州中學校長﹐成績卓著也。又《得一以諸生受軍訓至嚴﹐紀之以詩﹐次其韻》前半首云「邊疆日蹙誤蹉跎﹐孤月光寒照塞河。幸有終軍龍盾合﹐佇看李牧雁門過。」

●卷二

一﹑白海藏提唱荊公詩﹐李壁注本爲之騰價。余不深於荊公者﹐其顯豁易解處﹐固喜吟諷﹐余則寄托遙深﹐多所未解。今讀胡展堂﹝漢民﹞《讀王荊文集》六十絕句﹐乃嘆其浸淫日久﹐能見人所未見。爰錄其有自注諸首﹐以餉世之讀荊公詩者。「違屋寒流漱益淸﹐贖魚餵鳥豈無情。扶疏三百誇髙茂。不爲鷓雛爲易成。﹝《示元度》詩﹕『不爲鵝雛貴﹐但取易成就。』是苟美莫完之意﹐然已不能無病矣。」﹞「謫宦相依見友情﹐微云消散滓塵淸。修門共頌皇明邁﹐那有南山怨刺聲。﹝何琬書上荊公與呂望之酬酢數詩﹐以爲諷刺交作。」﹞「新城苦未愜歸心﹐桓氏何知有碎金。咕囁久畱畏年少﹐五陵飛鞋得追尋。﹝《遊土山示蔡天啟》詩﹐詠謝太傅『久畱畏年少』收結數語﹐則荊公自道也。」﹞「道人畱聽北山謠﹐護法無能且自嘲。豈有長松甘受穢﹐早知紅鶴不堪招。﹝《白鶴吟示覺海元公》﹐原跋謂爲逐講僧行詳畱覺海而作﹐然云『長松受穢死﹐乃以紅鶴故』﹐則此舉何晚耶﹖」﹞「鄱水滔天气澤寬﹐立朝風節古來難。了知行義有歸處﹐始翔波瀾堪縱觀。﹝《贈彭器資》詩﹕『文章浩渺足波瀾﹐行義迢迢有歸處。』李注言器資公早所厚﹐晚立朝風節彌劭﹐無所左右。」﹞「不應王衍勝商君﹐此語當年豈樂聞。未有小兒能辧賊﹐可憐絲竹已紛紛。﹝晏殊惡歐九作鬧﹐卽其一也。」﹞「長安誰識擇鄰難﹐﹝陸渭南集《跋溫公居家雜儀》云﹕『王元澤答客曰「大人之意﹐乃欲與司馬十二丈卜鄰﹐以其修身齊家﹐事事足爲子弟法也。」』新城楊氏據此謂元澤亦恪遵父教﹐決無如《邵氏見聞錄》所云。﹞愛禮成仇更所嘆。已謗先生臣虜服﹐又言公子婦人冠。」「漢宮圖畫自年年﹐胡地春深更可憐。要識正言常若反﹐至今難忘是哀弦。﹝劉辰翁評《明妃曲》『漠恩自淺胡自深﹐人生樂在相知心﹐』謂正言似反﹐與《小弁》之怨同情﹐可云卓識。觀其於下卽續以『可憐靑冢已蕪沒﹐尙有哀弦畱至今』﹐則語意甚顯。範衝對髙宗僅摘此語﹐遂謂心背君父﹐蓋極端文致之耳。」﹞《「虎圖》偶擬杜陵詩﹐想見歐梅斂手時。﹝《虎圖》詩李注﹕『介甫﹑永叔﹑聖兪與一時文人分題﹐介甫先成﹐粟服其敏妙﹐永叔乃欽手。或曰﹕此體杜甫《畫鵑行》耳。大抵前輩多模取古人意﹐以紆急解紛。』﹞方信並州天下望﹐﹝《韓持國從富並州辟》詩﹕『並州天下望﹐撫士威愛匝。』案荊公對富如此﹐何便輕韓﹖﹞山墻野壁亦無譏。﹝詩前後亦與韓無涉似語﹐《邵氏見聞錄》乃謂詆韓作﹐李氏糾之﹐是也。」﹞「懷王墮馬賈生悲﹐目諭常於際遇疑。爲說此心欺不得﹐滔滔絳灌更何知。﹝《卽事》三『哭死非爲生﹐吾心良不欺』﹐此語亦前人所無。」﹞「放身幹仞意難齊﹐下視塵居孰蔽虧。爲有至懷迷所稅﹐依依神闕在朝暉。﹝《題永昭陵》﹕『神闕淡朝暉。』又表云﹕『想龍駕於空衢﹐莫知所稅。』」﹞「筋骸惟慮學人拘﹐疾雨橫風瓚刺如。摭拾南軒輕下筆﹐新安忘卻過庭書。﹝《吳長文新得魯公壞碑》﹕『坐使學士勞骸筋。』《墨莊漫綠》﹕『荊公書飄飄不凡﹐世謂之橫風疾雨。』宛陵《得介甫常州書》﹕『字如瘦棘攢黑刺。』晦翁《題荊公帖》言「先君子自少好荊公書﹐贊嘆再三」﹐及題韓公帖﹐乃引張南軒語詆祺不已。」﹞「鋤姦不慮藏身固﹐除疾須嚴愜意余。公自寓言人造謗﹐遂成囚垢說《詩書》。﹝《烘虱》詩﹕『已觀細黠無所容﹐未放老姦終不墮。』《疥》詩﹕『方其愜心時﹐更自無可患。』竊謂古人詩文之精潔﹐蓋無逾荊公者。性情不如《辧姦論》所云﹐以此二詩﹐遂成口實也。」﹞「嗷嗷誰謂我心憂﹐一夜頻驚眾亦仇。從古偸安誤人國﹐不鳴終爲雁奴羞。﹝《同昌叔賦雁奴》云﹕『頻驚莫我捕﹐顧謂奴不直。』又『偸安與受紿﹐自古有亡國。』」﹞「旁圍靡靡山無力﹐遠出泠泠水有心。稱意人間脇易得﹐委身天地始從今。﹝《過剴貢甫》云﹕『稱意人間寧易得。』《示平甫弟》云﹕『付與天地從今始。』」﹞「良交那忍棄殘缺﹐內訟要須勤補磨。我信先生非執拗﹐責躬常比責人多。﹝《美玉》云﹕『大賢小玷缺﹐良交豈其絕。』又『不補又不磨﹐人爲柰爾何。』《感事》云﹕『內訟敢不勤﹐同愛在僚友。』」﹞「但計英雄入彀中﹐百端揉斷嘆才窮。李唐更與朱明較﹐歸罪鴻都恐未公。﹝《未耜》云﹕『山林盡百巧﹐揉斷無良材。』《讀進士試卷》云﹕『安知鴻都串﹐竟用程人物。』」﹞「貸錢傾粟助之生﹐探本爲謀義自明。一事靑苗難放過﹐翻疑無意挫兼並。﹝程伊川言靑苗一事放過何害﹐荊公《寓言》詩爲探本之論﹐語意至碩。而李注謂公詩常云『俗儒不知變﹐兼並無可摧﹐』而此詩復以挫兼並爲非﹐蓋就未二句﹕『後世不務此﹐區區挫兼並』言﹐何止固哉髙叟。」﹞「救獘難辭萬謗傷﹐勞心養譽眾旁皂。歌詩獨念茶山賦﹐有術何曾挾管商。﹝《酬土詹叔奉使江東訪茶利害見寄》云﹕『區區欲教獘﹐萬謗不容口。』又﹕『勞心適有罪﹐養譽終天醜。』又﹕『余知茶山民﹐不必生皆厚。』《考略》云﹕『公之倦倦民事﹐若恫瘵切身﹐何后之攻新法者﹐必曰挾管商之術﹐亦曾於公詩文稍一寓目耶﹖』沈氏補注亦云﹕『言茶山之民不必皆富﹐恐徵求無措﹐則逆料於弛禁之先。』可云明識。」﹞「患畱西北歲乘邊﹐朝野勞勞望息肩。賣劍買牛非易事﹐省兵議未附時賢。﹝荊公𨿽不及對省兵﹐亦不和文﹑龐當日論議也。」﹞「際遇丰熙曠代無﹐金陵全未怨孤。如何曲解《君難托》﹐論世翻輸李雁湖。﹝李注《君難托》一首甚確﹐而沈氏肥測羅織﹐自形其謬。」﹞「聞唱旗亭轉不怡﹐少年有句悔難追。平生直節元無負﹐只是髙才太自奇。﹝《華藏院此君亭》詩云﹕『人憐直節生來瘦﹐自許髙材老更剛。』《髙齋詩話》﹕『公晚年與平甫坐亭上視詩牌﹐曰﹕少時作此題榜﹐一傳不可追攺。』」﹞「痛愛黃州五字詩﹐多礙日有微詞。亦知水遠山尢遠﹐且遣江流擁涕渙。﹝荊公擊節東坡自黃州北遷『睪多爭礙日﹐水速欲浮天』句﹐謂『老夫生平未有』。余則酷愛荊公『江擁涕沒流入海』七字。」﹞「唐人聲律盛當時﹐不廢髙岑應制詩。湖上春風曾再賦﹐披香齊竊柳家詞。﹝《芥隱筆記》謂荊公於歐公坐上再賦而字韻﹐以是見疾於老泉。荊公句『春風垂虹亭﹐一杯湖上持』﹐卽而字韻。案荊公詩才素敏﹐如題《虎圖》先成﹐歐陽閣筆﹐亦一證。《西淸詩話》謂和禦制賞花釣魚詩﹐傳至介甫﹐日將夕矣﹐亟欲奏禦﹐得『披香殿』未有封﹐囚鄭獬語﹐封以『太液池』。翌日都下盛傳。王舍人竊柳詞云云﹐非事實也。」﹞「荒陂渺渺日騎驢﹐問字鍾山興未孤。南渡不知儒術貴﹐但傳蘄國在西湖。﹝《荊公鍾山騎驢圖》﹐李伯時所晝﹐兪秀老挾《字說》隨後﹐東坡和詩所謂『騎驢渺渺入荒陂﹐想見先生未病時』也。」﹞「獨尋芳艸說歸時﹐十載相從恨已遲。嘉本無《辧姦論》﹐金陵數見唱酬詩。﹝荊公《北山》詩﹕『緩尋芳艸得歸遲。』東坡和云﹕『從公已覺十年遲。』宋本《嘉集》無《辧姦論》。」﹞「今人未可非商鞅﹐後世誰能事左車。堯舜致君竄有術﹐不妨舉國厭迂疏。﹝詠商鞅﹑張良﹑韓信﹑賈生諸詩﹐俱別有感慨﹐惟於孟子云﹕『何妨舉世嫌迂闊﹐故有斯人慰寂寥。』則素志也。故嘗云﹕『他日若能追孟子。』」﹞「交親第一重斯才﹐獨自登臨意更哀。亦有招提數行墨﹐何曾梁木感風摧。﹝《題霧祠》詩﹐李注云﹕『臨川李子經謂屬逢源﹐恐非。』《考略》云﹕『霧固未必有祠﹐卽題祠﹐何必詳注在寶公塔院﹖題已可疑﹐「豈謂登臨處﹐飄然獨往來。」尢不合父子悼亡語。則李子經謂屬逢源﹐必有所據。』案詩意與《寄逢源》《思逢源》諸作甚近﹐而荊公平日與諸弟及諸女詩﹐皆見性情﹐有分際﹐並證以《題永慶壁霧遺墨》一絕﹐尢覺《考略》所訂爲當。」﹞「定肯低頭東野秀﹐不聞抗手玉川奇。斂情約性非容易﹐力挽唐風入宋詩。﹝荊公兼學韓孟﹐其傾倒廣陵﹐無異退之之於東野。惟廣陵時有近玉川予者﹐荊公無之﹐豈不爲耶﹖《石林詩話》謂荊公少以意气自許﹐不復更爲含蓄﹔爲艸牧判官﹐從宋以道盡假唐人詩集﹐博觀而約取﹐晚年始盡深婉不迫之趣。母逢辰序謂公之詩非宋人之詩﹐乃宋詩之唐者。案公近體尢見此意。」﹞「耕深石撓獨行歌﹐絕壑淩雲柰爾何。詩到蘇黃猶未盡﹐嘔心應比錦囊多。﹝逢源《南山之田贈介甫》﹕『耕之深兮石橈吾未。』《思逢源一》﹕『杞梓豫章蟠絕壑﹐騏膦腰衷跨浮雲。』嘗謂逢源乃宋之昌谷﹐同一嘔心爲詩﹐而風會迥異。李盡於詞﹐王盡於意﹐王似尢難。」﹞「龍文虎脊接《風騷》﹐積抱爲工格自髙。誰是書生辭賦气﹐故將嚴整敵韓豪。﹝劉辰翁謂讀坡集喜而屢和﹐然節度嚴整﹐『未足當韓豪』也。又云﹕『公詩律甚嚴﹐得意亦少﹐及其拙也﹐有書生詞賦之气。』案公近體工於隸事﹐而風韻不減﹔和詩不定勝東坡﹐而節度嚴整﹐正足救獘。劉氏殆非公論。」﹞「豈因相業累詩名﹐洛蜀非公世尙憑。七八百年門戶廢﹐今人不諱學金陵。﹝荊文學術文章﹐並爲洛蜀黨徒所疾視﹐元遺山已有諱學金陵之嘆﹐而楊升庵﹑王漁洋葷﹐猶恣情掊擊﹐一若不如是不足當斯文之正宗者。」﹞散原謂展堂讀韓詩﹑王詩各數十首﹐大抵就依故實﹐而抒胸臆﹑寓識解﹐於讀王尢多索隱表微之論﹔以其得力於二家至深﹐故五七古皆近退之﹐七言絕句皆肖介甫。視余所作展堂詩序﹐較有特見矣。

二﹑汪精衛兆銘與胡展堂爲粵東二妙﹐而才調迥不相同。今更論次精衛詩如左。《癸酉九日﹐淸涼山掃葉樓登髙》五言古云「飄風吹落葉﹐散作沙石走。書非不勤﹐積地倏已厚。仰觀髙林杪﹐柯條漸堅瘦。危巢失所蔽﹐岌岌不可久。宿鳥暮未歸﹐棲托已非舊。踟躕集空枝﹐婉變終相守。此時登樓者﹐太息各搔首。西風日以厲﹐勢欲摧萬有。何以謝歲寒﹐臨難義不苟。蒲柳奮登先﹐松柏恥雕後。敢辭晚節苦﹐直恐初心負。髙人緬半千﹐佳節遇重九。還當掃落葉﹐共責一尊酒。」慨當以慷﹐不作一躲閃語﹐的是此人詩﹐的是此地詩。

三﹑自洪北江有《機聲燈影圖》﹐寫其節母課讀﹐索人題詠﹐於是讀書稍有成而欲張其節母者﹐皆有一圖﹐若《寒燈課子》之類﹐求題詠。不知依樣胡盧﹐率見不鮮﹐難得佳章也。卽北江圖﹐亦僅黃仲則有數語取徑獨別﹐云「老漁隔溪住十年﹐君家舊事渠能言。打魚夜夜四更起﹐洪家樓上燈猶然。」余欲作一文字﹐洗此臼窠久矣。近見精衛有《秋庭晨課圖》﹐自記其左云「右圖兆銘兒時依母之狀也。其時兆銘年九歲﹐平旦必習字於中庭﹐母必臨視之﹐日以爲常。秋晨蕭爽﹐木芙蓉娟娟作花﹐藤蘿蔓於壁上。距今三十年矣。每一涉想﹐此狀如在目前。當時父年七十﹐母則四十﹐父以家貧﹐𨿽老猶爲客於陸丰。海道不易﹐惟母同行﹐諸兄姊皆不獲從﹐以兆銘幼﹐挈以自隨。兆銘無知﹐惟以依依膝下爲樂。有時見母寂坐有淚痕﹐心𨿽戚然不齊﹐初不解慈母念遠之心至苦也。嗟夫﹗豈特此一端而已。兆銘年十三而失母﹐生平徳行能知者幾何﹖於母生平所遇之艱難﹐能知者又幾何﹖母雞鳴而起﹐上侍老父﹐下撫諸弱小﹐操持家事﹐米鹽瑣屑﹐罔不綜聶﹐往往宵分不寐。兆銘惟知饑則索餅餌﹐飽則跳踉以樂﹐懵然不知母之勞瘁也。歲時令節﹐兆銘逐羣兒嬉戲而忘倦﹐時見母蹀躞仰屋﹐微嘆有聲﹐搜篋得衣物付傭婦﹐令質錢市果餵﹐及親友至﹐則亟語笑款洽﹐似無所憂者。兆銘亦忽忽不厝意﹐不知母何爲而委曲煩重若是也。母所生子女各三人﹐劬勞太甚﹐諸子女以此長成﹐而母亦以此傷其生﹐不獲終其天年。悲夫﹗兆銘喪母后六年而去國﹐凡十年乃得歸。歸而求父之手澤﹐蠹余猶得尺簡﹔求母之杯椿﹐則無有存焉者。因以兒時所得之印像﹐告之溫幼菊丈﹐乞爲圖之。庶幾母子𨿽一生一死乎﹐於圖中猶聚首也。」末二語抵人幹百。自題詩云「一卷殘編在短檠﹐思親懷友淚同傾。百年鼎鼎行將半﹐孤影蕭蕭只自驚。人事蹉跎成後死﹐夢魂勞苦若平生。風濤終夜喧胚甚﹐鎭把心光對月明。」可謂傷心人別有懷抱矣。「懷友」謂圖後有故友廖仲愷題詞也。余因題一長句云「機聲燈影洪氏圖﹐踵而作者江湖。寒燈課讀何處無﹐其燈不朽視其孤。眉山卓犖挺二蘇﹐何曾孤露撫雙雛。程夫人授東漢書﹐範滂母子相嗟吁。西江亦有蔣心畬﹐太行馬背父與俱﹐竹篾波磔母則劬。孜孜母意兄欲睡﹐譙樓聽鼓呼坐隅。可知讀書貴朝气﹐年幼腦力薄未腴。女功月得冊五日﹐兒童不責勤三餘。此圖臼窠盡掃除﹐黨錮亦與漢宋殊。蕭晨挹爽雞鳴起﹐拒霜花發朝曦初。乾坤淸气風吹垢﹐啼鳥反哺徒區區。」蓋此圖重在念母﹐與斤斤專注課讀以表有成者不同也。曹繽蘅題云「荒雞初唱窗有曦﹐一庭秋气兒先知。兒甫勝衣母遽奪﹐此哀窮淒肝脾。杯樁夢斷三十載﹐披圖彷佛依春暉。孤兒老有孺子慕﹐牽裾猶似垂髫時。畫師但解摹臨池﹐無言之教知者誰。平生滂傳早流涕﹐許身何止輕臯夔。世儒報親侈祿養﹐萬羊未逮兒聾悲。」又云「只今阡表述庸徳﹐憂勤萬一曾未窺。圖中矯矯靑松姿﹐兒今勵節亦似之。丈夫手援天下溺﹐但酬烏哺毋乃私。疲氓方待蘇瘡痍﹐請從錫類鋪仁慈。」末數語能見其大。

四﹑東坡之夢繞雲山﹑魂飛湯火﹐有恐怖意﹔椒山之風吹枷鎖﹑簇簇爭看﹐有气矜意。精衛《被逮口占》云「銜石成癡絕﹐滄波萬里愁。孤飛終不倦﹐羞逐海鷗浮。」「奼紫嫣紅色﹐從知渲染難。他時好花發﹐認取血痕斑。」「慷慨歌燕市﹐從容作楚囚。引刀成一快﹐不負少年頭。」「畱得心魂在﹐殘軀付灰。靑燐光不減﹐夜夜照燕臺。宗旨有所不同也。《獄中雜感》云「西風庭院夜深沈﹐徹耳秋聲感不禁。伏驛驑千里志﹐經霜喬木百年心。南冠未攺支離態﹐畫角中含激楚音。多謝靑燐慰岑寂﹐殘宵猶自伴孤吟。」「煤山雲樹總淒然﹐荊棘銅駝幾變遷。行去已無干淨土﹐憂來徒喚柰何天。瞻烏不盡林宗恨﹐賦鵬知傷賈傅年。一死心期殊未了﹐此頭須向國門懸。」末借用子胥語﹐痛切。《秋夜》云「落葉空庭夜籟微﹐故人夢裹兩依依。風蕭易水今猶昨﹐魂度楓林是也非。入地相逢𨿽不愧﹐擘山無路欲何歸。記從共灑新亭淚﹐忍使啼痕又滿衣。」自注﹕「此詩由獄卒輾轉傳遞至冰如手中﹐冰如持歸與展堂讀之。」案三﹑四工切絕倫。《中夜不寢偶成》云「飄然禦風遊名山﹐吐嗡嵐翠陵孱顏。又隨明月墮束海﹐吹噓綠水生波瀾。海山蒼蒼白千古﹐我於其間歌且舞。醒來倚枕尙茫然﹐不識此身在何處。三更秋虫聲在壁﹐泣露欷風自啾喞。羣鼾相和如吹竿﹐斷魂欲啼淒復咽。舊遊如夢亦迢迢﹐半炮寒燈影自搖。西風羸馬燕臺暗﹐細雨危檣瘴海遙。」自來獄中之作﹐不過如駱丞﹑坡公用南冠﹑牛衣等事﹐若此篇一起破空而來﹐篇終接混茫﹐自在遊行﹐直不知身在囹圄者﹐得未曾有。《詠楊椒山先生手所植楡樹》云「樹猶如此況生平﹐動我蒼茫思古情。千里不堪聞路哭﹐一鳴豈爲令人驚。疏陰落落無蟠節﹐枯葉蕭蕭有恨聲。寥寂階前坐相對﹐南枝畱得夕陽明。」自注﹕「椒山就義之歲﹐手所植楡樹適活﹐數百年來﹐無敢毀之者。余所居獄室﹐門前正對此樹﹐朝夕相接。」除夕句云「今夕復何夕﹐園扉萬籟沈。」《廣州之役﹐在北京獄中﹐偶聞獄卒道一二》云「淒絕昨宵燈影裹﹐故人顏色漸模糊。」以上諸詩﹐錄之以爲圜扉生色。

五﹑精衛詩落筆必是自己語﹐不能移到他人。《見人析車輪爲薪》云「年年顚蹶關山路﹐不向崎嶇嘆勞苦。只今困頓塵埃間﹐倔彊依然耐刀斧。」末云「待得蒸騰薦新稻﹐要使蒼生同一飽。」《太平山聽瀑布》云「何當化作巖中石﹐一任淸泉自在流。」《秋夜》云「商飆一何訊﹐掃此流塵積。叢憂亦如此﹐摧陷苦不力。」《印度洋舟中》云「肱已三折﹐腸徒劇九回。勞薪如可蒸﹐未敢惜寒灰。」他如「景純詠《遊仙》﹐意欲翔寥廓。如何著《葬書》﹐所志在糟粕」﹑「嗚呼夜漫漫﹐眾生同黯。束身作大炬﹐燭破羣鬼膽」﹐余謂古之鬼膽小﹐險語足以破之﹔今之鬼膽大﹐大炬乃足以燭之。

六﹑寫景之作﹐如《雙照樓卽事》云「雙照樓頭月色新﹐淸輝如慶比肩人。梅花雪點溫詩句﹐疏影橫斜又滿身。」末句視「香霧雲鬟」﹐殆突過黃初矣。《放舟太平洋》句云「缺月因風如欲墜﹐疏星在水忽生稜。」《再登金山﹐桃杏已盛開》云「山色閒紺碧﹐花光涵絳緋。淸輝一相映﹐百丈成虹霓。」《碧雲寺夜坐》云「餘霞滅天際﹐山寺坐沈黑。方庭蓄萬綠﹐一一潑濃墨。」又云「泉聲出萬寂﹐流遠韻更澈。似聞穿林去﹐邂逅澗中石。微風一吹蕩﹐松籟與之洽。」入峽云「入峽天如束﹐心隨江水長。」《出峽》云「出峽天如放﹐虛舟思渺然。」《卽事》云「鳥雀亦如人望治﹐晴光才動樂聲多。」《大雪》云「飄如扁舟淩滄浪﹐銀濤萬頃生光茫。又如花時歸故鄕﹐玉田藹藹素馨香。」春晚云「向晚微風和﹐斜月明天邊。流云受余艷﹐漾作晴霞妍。」《遊莫幹山》云「一角茅檐對遠山﹐此心淸似長天色。」《熱甚﹐旣而得雨》雲﹕「土田龜坼苗將枯﹐桔橰鴉軋如哀呼。」又云「長空熒熒三足烏﹐直以碧落爲紅鑪。收云入甑炊作雨﹐十里山水生模糊。」皆如觀照相片﹐如聞畱聲機。

七﹑《冰如薄遊北京書寄》云「彩筆飛來一朵雲﹐最深情語最溫文。燈前兒女依依甚﹐笑頰微渦恰似君。」此王安丰婦所謂「不卿卿﹐誰當卿卿。﹐蘇若蘭所謂。非我佳人莫解。者﹕宋廣平鐵石肝腸﹐賦梅花不足異矣。《遊春詞》云「花枝紅映醉顏酡﹐雜人遊人笑語和。我更爲花深禱告﹐折花人少種花多。。卽《大學》「生眾食寡」之義。又云「千紅萬紫各成行﹐日暖林塘藹藹香。此際園丁髙枕臥﹐遊人自爲看花忙。」大有功成者退﹐與扶杖而觀太平气象。嗚呼﹗安得於吾身親見之哉﹗句如《病起郊行》云「覓新詩似驢旋磨﹐溫舊書如牛反芻。」竟似放翁。《病中讀陶詩》云「種豆豈宜雜荒穢﹐植桑曾未擇髙原。」絕好對仗。

八﹑鑲蘅舊歲結夏匡廬﹐親炙散原老人數月﹐用詩爲散原作者﹐倍覺親切有味。如《屢詣散原賦呈長句》云「名山與名宿﹐蹤迹恆相依。政如耐久朋﹐顚沛初不違。匡廬瓦萬鱗﹐孰者眞周遺。自公專此山﹐遂爲萬流歸。識公我已遲﹐猶幸生同時。十年費百書﹐一面償其私。」又云「移居苦蹉跎﹐未免辜深期。﹝余與醇士結夏蘆林﹐翁以相距太遠﹐屢促近移﹐因循未果。﹞平生辦香心﹐詛獨文與詩。卽此噸笑親﹐已耐百日思。僕僕爾何爲﹐一任途人嗤。」又《新居距散原老人甚近﹐賦呈》云「一牛鳴地往還親﹐暫對蒼顏祓苦辛。僮僕漸諳排闔客﹐松篁分護獨吟身。疏鐘穿嶺渾忘晚﹐近局攜尊豈厭頻。投老此山吾所願﹐頭銜何幸署松鄰。﹝散原所居顏曰松門別墅。」﹞又《散原老人北遊有日﹐聽水師貽書有兩龍鍾相聚於金臺月下亦老年一樂事之語﹐輒用其意﹐賦詩送行》云「彌天四海兩龍鍾﹐重向金臺話別驚。定有都人遮道看﹐況多羣彥載醪從。西山戴雪如迎客﹐姚井煎茶與浣胸。﹝姚家井在陶然亭畔﹐井泉最佳。﹞莫對胡僧諭浩﹐慈仁寺畔撫雙松。」「老戀鍾山再到遲﹐舊經行處百迷離。追歡淮榭頻邀月﹐溫夢湖舟欠補詩。生世待同縐卒語﹐風流剩遣酒傭知。明年花發春明日﹐遲我城南共舉卮。」《甲戌元日寄懷散原翁北平》云「去年泛雪石門湖﹐扁舟載客歸及晡﹐此景堪畫誰爲圖。今年充隱鄰菇蘆﹐淹畱將勿嘲賈胡﹐江山如此詩可無。玆邦蕩蕩萬井廬﹐孰者柴丈茶徒﹐流風漸沫須人扶。我從兩載辭故都﹐低徊北夢成模糊。西山晴雪浮軒除﹐中有詩老淸而妹。別來破例貽我書﹐懸知髙會鋤霜蔬﹐欲往從之柰修途。慈仁雙松今未枯﹐冷攤訪古思王朱。春風披拂荑柳舒﹐應憐賤子猶泥塗。一泥塗」二字﹐用「江湖一菇蘆」更好﹐然已押在前。

九﹑又《杭州探梅》首云「靈百株梅﹐顚倒四方客。我來七日遲﹐落英漸狼藉。昔遊值冬深﹐忍寒花未坼。山亭一晌畱﹐彈指三年隔。」又云「不見夢坡翁﹐遺詩空掛壁。何者爲不朽﹐未可恃簡冊。異代愛屋烏﹐翻借嘉樹力。﹝梅爲夢坡手植。」﹞起十字語妙﹐「冊」韻﹑「力」韻的確。次首云「杭州落吾手﹐夢已超山馳。宵來聞雨聲﹐心竊爲花危。淩晨徇我友﹐攺計趨西溪。」又云「萬葦猶未綠﹐微惜春事遲。佳處在一曠﹐江亭疑依稀。若論雲水光﹐燕郊無此奇。」《癸酉九日淸涼山掃葉樓登髙﹐以龔半幹半畝園詩分均﹐拈得事字》云「遊車塡咽靈谷寺﹐誰愛淸涼有殊致。僧樓占斷一山秋﹐憑檻江天娛坐對。斜陽終古不移影﹐十廟興亡送鴉背。我來白下訪殘僧﹐卻喜逢辰共髙會。連陰頓霽倘關天﹐午過巖腰盛車騎。西江一老笑口開﹐﹝謂散原翁。﹞此會疑爲此邦最。逃虛肯信人迹稀﹐搏沙翻慶徳星萃。世兒攘臂論洛蜀﹐豈識九州皆气類。諸賢都是過江人﹐莫對新亭攬危涕。明年此日更登髙﹐一任悠悠嘲好事。」又《舟發安慶卽事》云「長閒天所靳﹐鋒車迫南遊。一載盛唐山﹐閉置同拘囚。文移況堆眼﹐宵漏蜜自休。髙樓聽雨人﹐誰識叢百憂。及幸脫命﹐矜此素願酬。玆邦吾久習﹐气類多綢繆。美政輿新詩﹐穆然懷前修。同光盛文藻﹐袁﹝滔移﹞沈﹝寐叟﹞皆勝流。亦有王﹝六潭﹞與譚﹝復堂﹞﹐各自領一州。流風扇江國﹐橫捨猶歌嫗。喪亂兩紀還﹐民俗倘已偸。成園莽荊榛﹐何處禮嶽樓。﹝成園在藩署內﹐舊饒花木﹐樓榜爲湘綺老人書。﹞月泉循曩例﹐規罅頻呼儔。寒江打槳句﹐詩老謬見收。﹝余《江行雜詩》有『扁舟又逐鷗韋去﹐自愛寒江打漿聲』句﹐疑盒﹑拔可書來見及。﹞鷗鷺有前盟﹐決去胡淹畱。邦人爭送我﹐情與潭水侔。再來訪天都﹐期維江上舟。」

一○﹑巴壺天﹐滁州人﹐年少﹐詩有淸气。《將去廬山》云「涼吹馱云出岫多﹐帶蟬殘葉漸辭柯。癡兒三宿匡山頂﹐未忍回身負薜蘿。」句如《癸酉夏集匡山萬松林》云「領略匡廬一段奇﹐共收松吹入新詩。」又云「靈瀑飛涼蘇暑病﹐濃陰搖蓋漏秋曦。」《九日集掃葉樓》云「石城風雨收﹐山川洗酰毒。」又云「昔賢逃虛地﹐跫音今滿谷。」「酰毒」用張廣雅詩「酰毒山川是建康」意。

一一﹑張默君女士﹐名滿當世。余去秋至金陵﹐翼如卽招燕於其玄圃﹐默君以典試中州﹐未得見也。因談余稔其尊人時﹐未知默君已攬揆與否。歲月茫茫﹐與散原相對﹐不無摩挲銅狄之感。嗣翼如寄示所著《曼殊遣載》﹐後有默君所題六絕句﹐以不著點塵之筆﹐弔不可一世之人﹐老朽何能贊一辭。今錄默君詩﹐系以翼如所載末段﹐俾閱者得梗槪焉。詩云「渺渺騷魂不可招﹐擔經天外聽云韶。料知白馬投荒去﹐海月空寒夢六朝。一袈裟和淚采芙蓉﹐瑤想瓊思證大宗。一白花光仙去後﹐﹝花光和尙亦擅繪事。﹞霜鐘搖怨滿春淞。」「刻骨淸哀貯絳紗﹐如潮紅淚對煙霞。孤山埋得春心在﹐輸與寒梅亂作花。一水佩風裳別有鄕﹐亭亭萬本擁靈藏。春人挾瑟今何許﹐湖月年年自在涼。一寥天鶴唳感無端﹐梵韻泉聲瀉五寒。攜手深山深頂禮﹐落花三尺作蒲團。」長笛山陽一惘然﹐去畱肝膽郁新編。蓮花如海香如雪﹐煙水蒼茫弔印禪。」翼如雲﹕「十六年春﹐余偕默君越孤山省親曼殊靈藏﹐以紅白梅各一枝獻之。先是曼殊於淸季授業白下﹐嘗譯梵典數種﹐介人倩默君爲題「師子元音」四字﹐因循未果。頃乃書此數字﹐焚之塔前﹐以符延陵掛劍之意。並賦《解佩令》一闋弔之。曼殊之靈﹐其少慰乎﹖」

一二﹑案頭詩卷﹐髙可隱人者數堆。披沙揀金﹐正苦頭暈﹐忽得吾鄕曾仲鳴詩數首﹐由壤蘅奇來者﹐讀之心目爲一爽。《遠歸》﹝時由北平返香港﹞云「遠歸倍覺園林暖﹐冰暈襟間已盡消。一帶山川鄰故國﹐幾時灘岸漲新潮。漁燈波上爭浮蕩﹐人語邊煙轉寂寥。種竹栽梅天亦﹐三更風雨忽蕭蕭。」一開口便移不到他題去﹐甚得杜味。《秋雨新晴﹐至公園坐至薄暮》云「淡陽橫壁樾橫欄﹐如此寒光未覺寒。暫暖園林秋气薄﹐忽晴景象鳥聲歡。湖山微白殊堪夢﹐松柏猶靑不厭看。寂寂空亭忘坐久﹐照人新月破云端。」《二月一日晨望》云﹕﹐翠壑深廊憑倚處﹐荒荒海气失村城。一山林外猶明滅﹐數竹臺前半死生。風攪濃云成破碎﹐霧收殘雨忽微晴。辛勤種得春花了﹐愁聽饑虫嚙葉聲。」《一園》云「一園三畝倚江湖﹐望裹蒼茫好畫圖。半日難消心抑塞﹐中原轉幸影模糊。雛雞多病移塒健﹐枯竹傭鋤得雨穌。窗下牡丹看正發﹐羣蜂來去奪花須。」以上二首﹐均見懷抱。《艸》云「艸感春恩分外妍﹐迎風徐響似鳴弦。叢生自帶行雲意﹐勃發眞如出地泉。新柳微陰還淡絕﹐遠山半綠已嫣然。王孫一別經年事﹐幽徑行來處處憐。」有寄托。《淒迷》云「淒迷情緒憑欄久﹐澹蕩花香上砌初。有限生涯還作客﹐無多園地亦堪廬。海雲飄忽能晴雨﹐遠市須臾半有無。久對天然憐物與﹐喜看蝌蚪滿溝渠。」句如「歲闌才種菘兼韭﹐春至無端雨又煙。雙鴿愁寒棲不定﹐幾回引頸盼晴天」﹑「薄冰棲鴨愁無語﹐髡柳巢鴉夢未安」﹐皆有物與气象。

一三﹑偶讀邵翼如﹝元衝﹞《廬山銷夏用遠公韻》云「杖策事幽討﹐消搖窮靈迹。飛流天際垂﹐空翠巖間滴。昔賢尙嘉避﹐外物情自適。險遠旣匪阻﹐深秀於焉辟。遂令造化奇﹐一一洞無隔。曠然覽八弦﹐若振培風翮。涼意濯虛襟﹐爲道資日益。」於江河日下之餘﹐獨彈古調﹐可謂不隨流俗轉矣。句如《萬松林精舍》云「飄然攜手躡松關﹐蓮社風流若可攀。浮世已隨蒼狗換﹐勞生偶共白雲閒。。是自己語。

一四﹑往者陳彊庵閣學屏居裏門﹐詩始畱稿﹐前後且三十年﹐積至千首。逸塘久屏居﹐與相似﹐廿年來﹐詩亦哀然成巨集。二人興趣﹐俱在荊公﹑白傅間﹔大略搜老較近荊公﹐逸塘較近白傅耳。今錄逸塘詩如左。《春宵酒集﹐卽席次答聖逸﹐並呈同坐》云「東風二月夢吳艘﹐柳拂長堤艸映。爭欲避兵藏藕空﹐何期招客倒春缸。多情共剪畱人燭﹐豪語能驚隔捨歷。酒陣輸君號無敵﹐未吟佳句气先降。一應」韻雋而不纖。《山遊》云「山居罕人事﹐半晌抵兼旬。有時手一卷﹐相與送昏晨。猛憶炎暑時﹐積月淹海濱。遄歸曾幾日﹐盈盈襟上塵。幸玆得小憩﹐野意忽已新。可惜城市中﹐擾擾昏其神。盍貯淸涼味﹐特以餉彼人。」《海濱得散釋奇詩﹐中多悲語﹐次均廣之》云「行窩安樂卽瀛州﹐何必仙人十二樓。修竹當風方願夏﹐明河墮露忽驚秋。登山已辦幾兩屐﹐望海能消萬古愁。掃徑遲君松下酹﹐佳辰莫使負淸遊。」二詩語多超詣。《覺庵書齋畱題》﹕「從者畱余坐少時﹐主人暮返不愆期。案願喜見香山集﹐政好從容讀此詩。」《友梅杜詩﹐津楡道中次答》云「新詩味永美於回﹐書到渾疑舊雨來。天下洶洶相斫史﹐城南落落謫仙才。十年鷗夢君能憶﹐四野鴻嗷我亦哀。商略涼秋文字飲﹐肯辭抵掌共深杯。」《贈藏園》云「謂君岷山精﹐乙盒本非譫。藏書塞破雙監樓﹐如討蜀中千萬壑。但精善本﹐不標漢宋學。黢黷蟬灰足寶貴﹐隱隱蛛絲有脈絡。爾來海內事校讎﹐徳化與君稱浩博。君方六十年更富﹐似聞書是長年藥。今之所獲亦已丰﹐升庵以來無此樂。君更廣搜太不廉﹐不如拋書玩沖漠。此言知君不能用﹐聊發軒渠侑一爵。」語獨奇橫。吾意亦云然。《便欲》一首云「便欲浮家遇一生﹐沈沈江海未休兵。美人天末何來暮﹐大錯神州鑄已成。世界能禁她虺壞﹐倫常亦爲貨財爭。尼山富教眞詮失﹐忍更隨聲詆並耕。」《杜峯詩艸題詞》云「想君的有煙霞癖﹐愛訪禪林愛看山。此意幽然超世外﹐論詩亦在白蘇間。一又疑君是林和靖﹐逢著梅花便有詩。花漸無多天欲老﹐寥寥此味更誰知。」二首亦在白蘇間。《舊京示學圃﹐用嗡南淸明均》云「厭聽津沽潮汐聲﹐一句兩度踏春明。未妨濁酒三分醉﹐已賺芳郊幾日晴。小圃重尋余倦蝶﹐雜花無語媚羣鶯。王城舊是萬人海﹐誰信閒身嫩似僧。」首韻持之有故﹐次韻言之成理﹐第六句用邱遲語﹐如自己出。《海濱奇醇士﹐時君北遊﹐甫抵沽上》云「縱橫天外一書生﹐睥睨人間十萬兵。惜欠名園依栗裏﹐好搜奇語答蘭成。啼鵑慣向津橋聽﹐饑鳳寧爲斗米爭。何日相攜靑篛笠﹐蓮細雨課春耕。」《抱甕廬口占》云「萬松深處野人家﹐滿架藤蘿正著花。捲幔更添山翠湧﹐穿林時有鳥聲嘩。朝晴看海云隨杖﹐午倦敲詩酒當茶。數日淹畱妖溟滓﹐不須重問棗如瓜。」《疊均示前溪》云「匪焰兵氛並一時﹐國魂民命兀如絲。亂危滿眼將安擇﹐焦爛而今亦已遲。上策安心惟佛諦﹐孱軀援溺總情癡。吾家但守王倪祕﹐四問從嘲四不知。」先憂後樂變相﹐乃至於此。

一五﹑拔可有《詒書世丈同年﹐今春來滬﹐年逾七十矣﹐縱談往事﹐悵然有感》云「風義平生出自然﹐恥相標榜送華顚。洛陽年少多輕薄﹐背信橋邊日者賢。」余於誚書﹐實可爲「橋邊日者」。又云「一龠彌勒禦行滕﹐舊事渾如過去僧。慚愧春城桃李客﹐十年夜雨失傳燈。﹝戊戌春闈﹐丈爲予賃居城南蓮花寺﹐爲寄榻之所﹐並假伯羲祭酒之意園以作試寓。」﹞時余亦同寓﹐亦常至盛宅。又云「神官詩案記重重﹐世變難逃水鏡胸。屈曲世間應自可﹐江亭休打五更鐘。﹝戊戍元旦﹐丈在陶然亭擲玟極驗。」﹞此首有關暾谷事。又云「幅巾意態自蕭閒﹐底用龍門水一灣。但使小蠻扶醉在﹐不妨隨地作香山。」詣書與余﹐常同攜姬人出遊。以上數詩﹐讀之皆使人如履舊遊者。

一六﹑歙詩人許疑盒承堯﹐老斷輪手也。余曾序其詩。《讀石遺題雲海探奇圖﹐戲作寄之﹐並示則柔》云「蘇戡頌黃海﹐嘆爲陽城太室不被兵。石遣反其說﹐慮有山賊能橫行。﹝原詩云﹕『大盜𨿽無山賊有。』﹞盜鉤盜國等盜耳﹐我謂山賊較可喜。嗟我黃山當晚明﹐遊者鱗集紛連耕。人人爭效謝康樂﹐賓從伎樂驚山靈。玉茗自言無夢到﹐江子文石奮筆斷斷爭。邇來天都久寂寞﹐海內遊蹤亦蕭索。列仙之儒不可呼﹐今謝康樂其誰乎。巍峨閩海數宗宿﹐乘興何時賁髙躅。黃巾自解避鄭公﹐我請掃除迓車轂。深深三十六芙蓉﹐擁護仙云一萬重。試語城東葉居士﹐共持酒盞待元龍。」招遊之殷如此。老邁窮忙﹐不知此生能赴約否也。

一七﹑眾異《晨泊京口》云「不放金焦睡﹐淩晨整髻鬟。酒隨兵共盡﹐鷗與客俱閒。闖獻天終厭﹐孫劉去不還。英雄無好手﹐吾亦負江山。」用事不爲事用。此首不愧「四十賢人」矣。

一八﹑拔可有《戰夜感作》云「矢志能摧敵﹐孤軍震一韓。江聲催勇銳﹐月色帶饑寒。量力無天幸﹐衡情有至難。縮頭龜殿裹﹐應娩此心安。」此戰之情形勢力﹐中四語眞寫得出﹐非一味唱髙調者。《題陳吉士丈超山遺愛圖捲》云「養兵成賊禍一世﹐如此用兵民所利。唐棲廬橘似甘棠﹐斛土何曾半錢費。使君故是引漳手﹐發健能采唱田制。功成始覺沛江河﹐爲徳當年等兒戲。一生譫浪薄束坡﹐百歲神遊定誰計。請持此意語山僧﹐竊比眞人諭天際。」吉士作好官﹐以談笑出之﹐難得此傳神之筆﹐惟此詩須有自注方明白。《答黃松客霹陽見寄之作》云「匹夫懷寶久旁皇﹐一紙邊愁鬢已蒼。掩耳虜乘秋共至﹐吞聲詩與國偕亡。誰言巨壑藏舟固﹐莫制中宵飲藥狂。沈陸自關夷甫輩﹐可容幹頃獨汪汪。。中四語工切絕倫。《贈鶴亭同年》云「君如謝公官永嘉﹐斤竹澗外題未。」又如「坡翁誓江水﹐買田終悔求陽羨。風流出處肯相讓﹐擬古懷人一手擅。比從二帝倦遨遊﹐笑訪匡君識眞面。龍鍾不分臥邱樊﹐坐閱揚塵海三變。人材章甫雜文身﹐風味同甘思鎖院。搴簾便認日五色﹐老眼能誇書鸚薦。豈眞伯樂不常有﹐周亂亦廁邦之媛。吾儕故技賤塵土﹐多子得士傳筆硯。掌故繩繩水繪園﹐壽酒千觴桃李宴。請看下拜宗師﹐定有金花頭上顫。」此詩可作鶴亭小傳。

一九﹑李釋戡有《壬申上巳湖樓楔集得春字》云「春老亂離裹﹐終疑非我春。甘陵方黨論﹐邊塞盡胡塵。猶擬芳林楔﹐誰扶大雅輪。西涯畱一角﹐付與倚樓人。」

二○﹑放園有《壬申春日杭遊雜詩》云「四山紅似氍覦﹐此景眞成天下無。工爲杜鵑花寫照﹐坡翁端不負西湖。。特別景寫得出﹐點明杜鵑花﹐用倒戟而出法﹐不落恆蹊。

二一﹑秋嶽詩廿年前余采入《詩話》者﹐皆十餘歲至廿余歲之作。後讀書旣多﹐肆力爲駢體文﹐余以爲能集淸代之大成﹐而仿佛治《公羊》治《大戴》之儀鄭堂﹑治《尙書》治《墨子》之問字堂者居多。故五七言遂與專力治詩者有異。平日朋好﹐每謂其詩患才多。近者秋嶽欲刊其詩﹐出卷四以下鈔本﹐屬爲去取。余以爲詩者吾人之年譜日錄﹐凡言情寫景感事之作皆可存﹔其應酬題詠﹐非吾意所願爲者﹐可存可不存。乃揀取若干首才思有餘而筆力軒豁者如後﹐閱者當不復覺才多乎﹖《正月十五夜﹐車過徐州見月》云「長安拙宦不自閒﹐發興來看江南山。帷車閉置負佳晝﹐忽有明月開我顏。亂山縮髓圍釜底﹐斗大孤城背山起。城頭冷吹濯新魄﹐蕩曳春姿蘸寒水。欲知今夕定何夕﹐刮暝疎燈星橋隔。幽人筆硯待何年﹐屬想雲鬟愁脈脈。陵隕谷眵歲不同﹐彭城終爲天下衝。郊原兵气近暫戢﹐但見野柳搖春風。彭黃汴泗古如此﹐太息長洪笛聲死。飆輪挾我不少畱﹐獨遣淸輝送千里。」此首爲秋嶽初次南遊之作﹐故首韻云然。後半筆力遒勁﹐气勢亦復莽蒼。《鶴亭月來累郵新詩﹐卻寄》云「江山於詩無盡藏﹐端待新人鑿新句。京口兵殘酒猶冽﹐畀子津梁慰遲暮。」起筆甚似坡公往來江上諸詩。《暮入退谷訪養安不遇》云「谷鳥噪暮碧﹐駛流有餘淸。退翁棲隱地﹐遺此瑩與崢。我來迷前躅﹐橋崩石髓橫。老蔓纏髙屋﹐是中惟鶴聲。駕言漱寒石﹐鶴亦隨我行。苔气累百尺﹐上與夕景爭。歸途念周侯﹐書巢無世情。」《五月二十日﹐歸自西山﹐始逢大雨》雲﹕「天公忽厭十旬晴﹐特縱頑云快一傾。盡瀉瓊瑰鏗客耳﹐似聞鵝鴨雜軍聲。田功已恨盈渠晚﹐屋漏仍疑比戶驚。可惜出山先一晌﹐負伊巖瀑徹宵鳴。」《秋日陰雨獨遊翠微》云「鎭日山行爲覓詩﹐巖腰深擁綠參差。戒壇雲气桑乾水﹐並作秋山一段奇。」《晚渡渾河望石景山》云「石景山頭落日赭﹐扁舟鐵索桑乾下。僕夫亂流競幹喧﹐迎面眾勒奔馬。廿年自笑幽並客﹐晚借蕭辰始謀野。瓏旁麥秀瓏柳黃﹐決決寒渠水光瀉。今年千里髙田荒﹐污土深耕天所假。」極似荊公。《癸亥歲除﹐嘯麓約同書衡諸君遊西山﹐循往例也。余先返﹐日尙未晡﹐晤杜盒﹑只庵於省中﹐並記所語》云「西山洽比如家人﹐歲臘與君必一至。當時發興偶然耳﹐已被人間傳故事。今年命儔得五六﹐亭午輕車犯寒吹。連塍無雪榦枝髡﹐飯後聞鐘初入寺。池冰龜坼微流澌﹐墻竹盈盈尙交翠。大悲海棠亦槁立﹐參砌柒玀具禪味。」又云「吾儕庶幾世所遺﹐苦愛荒寒起山睡。淸景一瞥正非瞥﹐去住談鋒皆可記。」荒寒寂寞況味﹐寫得出正自不易。《從一片石至雙泉寺》云「萬馬西來作太行﹐云屯余怒散叢岡。盡收髡赭供初色﹐復遣精藍枕右方。憑覓雙池窮決決﹐經過片石擘荒荒。長安正在春燈裹﹐誰料幽人忍凍忙。」遊西山詩﹐出色者頗少﹐秋擊之作﹐殆如樊榭之於西湖矣。《得無畏書﹐次韻卻奇》云「書來觸撥自酸辛﹐門外風埃正惱人。事定始哀公論少﹐交深應諒我生貧。鳳鸞飄泊樓將老﹐虎兕縱橫道孰親。遣子樓居天有意﹐遠山長日對新顰。」時無畏有趟岐復壁之難﹐此詩多本事。《雨夜不寐》云「鳳城雨過忽淒淸﹐莞簟涼生感亦生。誰信長卿貧是病﹐自憐思曠宦無情。羊何故友成疏隔﹐牛李中朝孰重輕。感絕銀屏幹宛轉﹐意根未拔怨難明。」此亦有本事之作。《喜石遣師北來﹐卽次贈散原韻奉呈﹐兼呈天琴﹑泊園二老》云「車如雞棲馬蹶塊﹐日負詩囊走塵塔。宵分忽披觀槿札﹐﹝拔可書先一夕至。﹞晨謁本師致再拜。稍驚霜首照四海﹐嶙骨臒顏百無憊。首言家居三歲好﹐今見纖兒坐相壞。次言書局本隨身﹐新矗選樓托江介。﹝師避兵中江﹐新選近代詩若干捲。﹞子詩近胡傷繁噍﹐翩宜飛龍淺宜瀨。答雲長安居不易﹐坐看干戈滿海內。已從祕閣貶無咎﹐苦向綠巖憶元晦。幽吟自詭擁趟瑟﹐髙築翻成避周債。每疑淸貧例相倚﹐欲決西江換宗派。身甘舟流付人海﹐不管愛河有驚湃。深談霏雪過卓午﹐時也何曾立門外。心知中興到文酒﹐果爾追陪日三再。詞場異人兩楚老﹐豪者鯨呋健鰲戴。新篇接厲比韓孟﹐籍浞汗僵睹猶愛。巖蟯險韻似秋華﹐縛腳躋攀更齋戒。上京莫問後山門﹐黃預𨿽存嘆無輩。」此韻和者多人﹐人或數疊﹐樊山至六七疊﹐君亦兩疊﹐亦余不居長安後﹐一唱和盛事也。病榻聞雁云「金河秋半不能歸﹐自護殘瘡繞月飛。未肯揀枝洲渚冷﹐可憐謀食稻粱稀。關山殺气連張繳﹐城郭寒聲警授衣。只有病夫最知汝﹐空牀流感一燈微。」《病院雜詩》云「每從虛幌辧朝暉﹐亦有花光靄更微。白氈匡秋不到﹐看人日日換裳衣。」非過來人而工詩者寫不出。《病起書懷﹐呈眞長﹑拔可﹑敷庵﹐兼寄石遣師﹑舜卿表兄福州》云「故山幾師友﹐甚念石遺翁。孤兒行當歸﹐樽酒謂可同。豈知千里來﹐贏博悲秋風。死者已棄泥﹐生者尙轉蓬。執手顧我病﹐喜極藥有功。無罪以當貴﹐丁蜜善處窮。微良已起﹐翁行何忽忽。願了愛與緣﹐勿爲百態攻。我歸定何期﹐烽燧天南東。」此詩乃彼此極難爲懷之時﹐誰意十年後尙能流落江湖重話酸辛邪﹖《薄遊武昌歸來﹐酒次有歌漢調者》雲「水陸街頭艸艸遊﹐紫煙落日萬家浮。北兵不識南皮恨﹐月裹吹笳奧略樓。」

二二﹑南昌王曉湘易﹐工爲沈痛語。特錄其哀惋之作。《二月二日令容誕日》云「宵寒飲淚吾將病﹐總帳歸魂子已陳。幾日春風來未覺﹐十年殘語夢非眞。無知兒女蠕蠕拜﹐有盡鶯花逐逐新。一酹暫終成木立﹐九原應憶獨醒人。」《淸明蕭寺展令容櫬》云「淸露濕林原﹐早市集魚米。江南候未齊﹐三月冷猶爾。小籃攜酒漿﹐城南步荒時。寸心自怦怦﹐節物逐生死。野塘騖作溫﹐生意盎泓水。胡人乃弗如﹐患苦鑠心體。沈冥二百日﹐茹痛過然指。逝者聲已吞﹐存者息徒視。從知大甕中﹐微命僅螻蟻。行行出郭門﹐涼涼古招提。蜂房戶牖開﹐赫然君在斯。骨肉竟何狀﹐閉目不敢思。當年好眉鬢﹐籠袖花四圍。低顏向前和﹐腐心念長離。入戶意不伸﹐誰與問來玆。恨窮遽無言﹐積淚一把揮。揮淚尙何爲﹐所冀君或知。」此首甚似陳師曾悼亡作。起本《公羊》﹐尢慘痛。「蓬頭見二三﹐喚我日八九。君去似相忘﹐吾母勞已久。雛嬰生七月﹐肥白赤雙藕。懸知及長成﹐𨿽母不知有。二女君所愛﹐學語甫上口。但囿攜抱親﹐指嫗謂爲母。小怒與嬌啼﹐赴恕竟忘醜。大兒挾書歸﹐敬長禮知守。有時履脫纂﹐或乃襟出肘。引我雙眼芒﹐有淚濕其手。兒女身外物﹐相逢已云偶。徒苦復何酬﹐同君異先後。昔日願同死﹐誰知死亦難。萬鈞著兩肩﹐不死固非。明知七尺身﹐許人豈宜然。鹽車久在塗﹐天使不得閒。玄黃此何世﹐托命虫沙間。凋殘自骨肉﹐積已十年。而今復遘玆﹐童稚卻成班。遂悟造物勤﹐更疊不畏煩。竈勉順吾生﹐乘化良所安。」《夏夜檢然弟遣札﹐援筆泄哀》云「死去不足懼﹐所悲在猶生。殘箋及遣掛﹐觸處皆傷情。庭下乳臭兒﹐繞膝時哀鳴。彊笑撫其頭﹐腸斷不敢聲。我前抱深悼﹐襟漬猶新凝。今玆遘重夷﹐稍悟鴻毛輕。迢遞百年後﹐斯世誰畱形。諒哉馬遷心﹐汲汲身後名。」《慰晏弼羣喪偶》云「殃禍匪一端﹐愛者胡可死。丈夫健官骸﹐不能保妻子。蚩蚩眾生心﹐大戚盡如此。豈知太倉中﹐萬化若梯米。入門憚張目﹐荊棘在幾。依稀想聲容﹐終憤不神似。牽裾幼依依﹐施衣嫗眥。日落啟愁城﹐風來佇新鬼。此情胡然知﹐昔我嘗遘爾。寄語同病人﹐作達保其齒。年命孰逾百﹐所欠後先耳。念彼泉下人﹐棄我猶敝屣。試令易地居﹐渠苦我何委。愛深當慮玆﹐況君知命理。」《婦弟安定告墓作》云「生前百事紛﹐入穴均已了。曠野來兩棺﹐寒林無一鳥。形神別淵穹﹐造化劇昏曉。默默同不言﹐一朽雜彭天。經營彈心力﹐所得定殊眇。藉云靈有知﹐寂寞守華表。縱橫愛與悲﹐緘淚奇幽杳。吾婦賢孝人﹐吾弟天下士。後先不二年﹐相率脫其屣。奇哀我豈任﹐在勢痛應死。顧檁遁天刑﹐不敢薄膚體。封樹今日心﹐言笑去時耳。買山當共隱﹐寧計遂如此。念玆意皇皇﹐思爾九原起。」諸詩工力﹐在鄭子尹﹑江彊叔之間。大略君詩多苦語﹐𨿽所遇使然﹐亦心思才力固有刻摯過人者乎﹖然句如「好春若丹靑﹐渲染出縑楮。初淡繼以濃﹐水石日增補」﹐淸言又何綺耶﹖

二三﹑夏瞿禪承熹﹐教授之江大學﹐著有《白石歌曲旁譜辧》﹐於歌曲之學﹐至爲深精。嘗次余避亂韻感北省近事云「衰衣自合從髙勛﹐﹝遺山句。﹞衮衮籌邊腹負君。快意猶能墮鄖費﹐寒心豈但棄燕云。未招朱昧歸千里﹐又見蒼頭哭一軍。翻被藥師笑張玨﹐汴京此局昔無聞。」用事精切﹐非深於史學者不辦。《月輪樓卽興答玉岑﹑楡生》云「何人架樓翔好仙﹐雲濤當產星垂筵。觀生長日一鑪煙﹐攤書來坐忽三年。南風酒面不論錢﹐待誰伴我占江天。玉岑新歲悼嬋娟﹐聞損玉貌出雙顴。遣悲畫松筆如椽﹐放筆直幹羞攣拳。楡生古心邁往賢﹐低徊肝膽持遣編。彊村片硯臨終傳﹐後山翻淚欲徹泉。吾儕百計爲朝擅﹐廣額自好避髦胡。李生鬼祟天不憐﹐謂果明。尙餘心目幾夔炫。西溪昨夜飛秋﹐飲興直欲無長川。安能風吹到我前﹐浮二三子共江船。。此首音節直逼涪翁《松風閣》之作。又《月輪樓紀事》云「豪語流傳對酒歌﹐潼關東下走黃河。風雲苦恨張華少﹐下品曹公柰汝何。﹝讀《詩品》。」﹞余有《詩品平議》﹐甚不滿於鍾君﹐得此作﹐益使記室百喙莫解矣。又云「鐵弩江山話灰﹐當樓一塔閱潮迥。滄桑不掛山僧眼﹐立盡斜陽數雁來。」宋人詞云「立盡西風雁不來。」一雁也﹐不啻《西廂記》之鶯鶯﹐有肯來﹑到來﹑不來之無定準矣。《題潭秋培風樓集兼堅湖上覬面之約》云「吾生具眼愧巖電﹐看云不到香鑪。蕩胸靈气夢五老﹐因讀君詩恍相逢。昔年風雪過彭蠡﹐浮江歸計迫窮冬。茫茫禹迹不敢畱﹐恐無語答洪濤舂。君詩狀物怨眞宰﹐煙霧搜挖愁蛟龍。使我燈火動顏色﹐夜夜合眼翠連空。西湖花柳欠飛動﹐倘嫌句律近纖稼。家山落落一雁蕩﹐謝屐未到誰追從﹖遲君有興扛健筆﹐雕別七十靑芙蓉。匡山不須待頭白﹐各約東道辧芒筇。」回抱得勢。句如「若無煩惱便無禪﹐請爲涪翁下轉語﹐」吾亦云然。

二四﹑余識葉譽虎﹝恭綽﹞殆將冊年﹐多譙集而絕少倡和。譽虎近來寓居滬上﹐多刊故友遺集。﹝若剛甫﹑挾東輩。﹞客冬招余飲﹐逾月至蘇﹐見示一律云「鄂云燕樹兩茫茫﹐﹝自注﹕始識公於武昌。﹞少日追從鬢已霜。客捨五漿渾自失﹐斜街一飯可能忘。﹝自注﹕公招飲上斜街﹐肴饌精絕﹐迄不能忘﹐今同坐半歸道山矣。﹞三峯永羨遊山屐﹐九曲思隨泛海裝。人事只今銷黯盡﹐倘余行樂未相妨。﹝自注﹕公去年遊華嶽﹐今九曲已成三神山﹐渺不可卽矣。」﹞「九曲」指武夷。近福建兵亂﹐上游尢甚﹐故云然。此詩感舊之作﹐幅短情長。末暗用謝安石恐兒輩覺之損其樂趣意﹐故余和韻次聯云「淸景亡逋追已盡﹐山丘零落久難忘。」謂往事被君說盡也。第五句云「還山李泌耽殘芋。」自謂最切﹐蓋君常茹素也。

二五﹑鶴亭當壯盛之年﹐卽喜充老輩﹐畱長髯﹐稱老夫﹐此皆名士結習。歐陽公稱醉翁時﹐年尙未四十也。余嘗告以老有何好處﹖君惟未老﹐乃喜老﹐若旣老﹐則推之不去矣。香山「老色上面」數語﹐斷不余欺。時余方過五十﹐頗有先覺之明也。今年鶴亭才六十二歲﹐去年除夕有句云「鏡裹須眉鑷不玄﹐夢中腸胃繞誰邊。」又云「松菊久拋三畝宅﹐稻粱猶逐眾人前。」果愛老﹐須眉何厭其不玄﹖果未老﹐逐稻粱亦分內事也。又有一絕句云「一印經年出入將﹐從今無用亦收藏。思量山谷元暉句﹐畱與諸兒繼阿章。」題爲《去歲除夕﹐楊千里爲我制六一翁印﹐今歲又除﹐作二十八字﹐以寵其別。》此詩亦癸酉六十一歲除夕所作﹐套用山谷句恰好。此則望兒耆壽﹐人之常情矣。

二六﹑李印泉轉來其同鄕由夔舉﹝雲龍﹞贈詩﹐頷聯云「海內談詩宗北斗﹐朝端知己屬南皮。」上句不敢當﹐然其對仗工整﹐自不可沒。或云「宗」字當攺用「尊」字﹐不知司中﹑司命﹐爲文昌第五星﹑第四星﹐實居六宗之二﹐自不如「宗」字典切矣。末韻云「莫道天荒千里外﹐郵賤倘許質然疑。」語切而得體。自注﹕「二千里外﹐豈日天荒。見《文泉子集》。」又得余和詩﹐復疊韻見奇﹐中二聯云「不分顏材逢匠石﹐爲加鞭策置毛皮。﹝蕭貢詩﹕『古人相馬遺毛皮。』﹞迢迢驛使江南至﹐渺渺眞人天際思。」皆自然穩愜。

二七﹑葉夢廬﹝敬常﹞自廣東農林局寄示遊閩絕句數首。《鏡湖亭茗談》雲「水亭閒坐消長夏﹐兩腋眞來習習風。七碗建茶三百荔﹐傲他坡老與盧仝。」玉川未嘗武夷奇種之茶﹐坡老未啖色香味具佳之荔﹐葉君眞能爲吾鄕物產髙臺聲價矣。

二八﹑屈伯剛設書肆於蘇州言橋南﹐在古人則陳思﹑陳起﹐近人則鈕匪石﹑席氏掃葉山房之類﹐文林中一佳話也。伯剛戲占二絕句云「廢基猶有再興時﹐文學今荒言子祠。墨古書棚誰記得﹐剩懷嘉道老儒師。」自注﹕「王府基舊有周姓墨古堂書肆﹐見《莞圃題跋》。」其二云「謝家矮屋傍橋邊﹐門限曾經踏欲穿。四十年來尋舊夢﹐讀書種子幾薪傳。」自注﹕「橋東側臨流小屋﹐系紫陽書院書吏謝小卿故居。昔年交卷看案及領取官師膏火﹐悉往其家。吳地老生﹐猶能耳熟言橋名也。」此詩及注﹐可備蘇州坊巷志材料﹐與《厲樊榭束城雜記》等觀也。又《偕勁秋師泛舟碧浪﹐遂步行至金蓋山》云「三板輕搖出郭門﹐幾家煙浦上朝暾。湖山已覺風流攺﹐蔬筍何嫌酒味村。十里王墳畱霸气﹐一棺詞客弔吟魂。﹝舟過未彊村殯宮。﹞吾鄕彌嘆荒寒甚﹐難取斯文說弟昆。」得意處直逼樊榭。句如《退合﹑逸霄﹑拂云﹑無恙同遊虎丘﹑冷香閣諸勝﹐晚觀梅張氏園﹐共飲功徳林》云「十年湖海劫頻灰﹐難得尋春踏損苔。梅信猶因寒意勒﹐山先現好容來。」又《重遊次前韻》云「風已不寒容久立﹐梅如有約笑重來。」又《拂云﹑無恙諸君﹐有鄧尉探梅之約﹐會雨輒止》云「好花經雨多磨折﹐天意畱人省去來。」皆塞人詩話中材料。又《去歲仲舂避亂回吳﹐適值初度﹐又一年矣﹐感成》云「時危跛上庸非福﹐人老纖兒動見欺。行樂治園惟種豆﹐眞貧卓地失前錐。」未老稱老﹐未免文人結習﹐擬易以「才拙」何如。又有句云「出塵今見不凡僧。」自注﹕「上人曾官旅長。」含蓄有味。

二九﹑錢仲聯近刻《遊仙詩》三卷﹐余爲書端。前附張埔隱﹝鴻﹞五十首﹐後附楊冠南﹝無恙﹞十六首﹐中爲己作﹐皆寄托遙深﹐遣詞麗則﹐無可選擇於其間者﹐惟有代爲鼓吹而已。

三○﹑謝冶庵寄來吳葦靑﹝希萼﹞《劫海吟》﹑吳綱齋﹝曾篌﹞《綱齋剩稿》﹐合刻一冊。二君皆江陰人﹐早歲殂謝﹐詩至不多。其友章紱云﹝廷華﹞所刊﹐與冶庵以或傳或跋表章之。葦靑有《漫成》一首云「薊門霜气破空來﹐承露猶爲漢室臺。﹝時西人擬以李鴻章爲總統﹐李卻之。﹞樹隱長天天隱塞﹐西風愁聽暮笳哀。」又云「皇輿敗績事紛紜﹐遙念春明換劫氛。」又云「凝碧池頭今夜月﹐西風弦管不勝悲。﹝時軍駕幸西安。」﹞以上皆言庚子聯軍入都事。用《離騷》語最切﹐凝碧池事不甚合﹐聯軍不能比以安史﹐百官非迎降受僞命者。惟賽金花與徳將瓦徳西宿儀鸞殿﹐可方以李師師耳。綱齋有《首夏畱滯都門》句云「芳春似客匆匆短﹐淸畫和愁細細長。」寫春明客況逼肖。

三一﹑自朱彊村以塡詞衣缽傳授楡生﹐楡生遂專意詞學﹐極少作詩。偶見其《風雨中獨遊煙雨樓》云「平湖曲港小橈通﹐楊柳堆煙路幾重。暫駐徵黲攬春色﹐短篷歸去雨蒙蒙。」「楊柳堆煙」﹐自是詞家語。

三二﹑龍楡生又有《寄於右任院長》七律云「斷句髙吟轉激昂﹐於今誰似熟肝腸。﹝公有『憂國如焚中夜起』句。﹞雄姿伏壢思驥驥﹐野雞梢林看凰凰。渭水秦山廿年夢﹐騷心史筆幾人彊。有靈詞客驚知己﹐異代相望與播芳。」自注﹕「余方校刊朱彊翁遺稿﹐承助刻貲四百圓。」余以爲助費刻書﹐最爲實惠﹐用特表之。近摯友王逸塘﹐以余自刻所著書﹐財力就屈﹐﹝《周禮疑義辧證》《通鑑紀事本末書後》《史漢研究法》﹐皆友朋門生代刊。﹞忽奇助二百金﹔謝以長句﹐末云「肥泉我友間慨然﹐挹注猥損及廉泉。免同老去金風長﹐述作多半未雕鐫。」楡生又有《大廠轉示展堂近作約同和》云「待挽春光畢竟難﹐吞聲捫舌憫凋殘。驚心野蔓風催長﹐聒耳鳴蛙興未闌。乍試輕雷寧作雨﹐半沈斜照一憑欄。居夷可是平生志﹐濁酒髙樓淚漫彈。」頗有冬郎意境。

三三﹑無錫國學館門人徐義﹐字仁甫﹐嗜爲詩﹐畢業後教授上海。有寄餘七律﹐推崇太過﹐不敢受。次聯云「杜陵身世歸騷雅﹐庾信波瀾獨老成。」末云「騎驢偶過華陰道﹐爭看神仙地上行。」卻切﹐余近方遊華山也。《戰區農民歸耕詠》云「規後人如犬喪家﹐歸來觸景總堪嗟。已無緣樹村邊合﹐只有靑山郭外斜。買犢買牛先賣劍﹐種瓜種豆莫栽花。菜香稻熟豚肥日﹐有酒有肴何用賒。」喪家狗本當作芻狗解﹐喪讀平聲﹐然東坡﹑山谷詩已作失家之犬用矣。頷聯反正﹐用孟公句﹐巧合。

三四﹑學生孫蔚濱﹝啟基﹞呈詩云「盛年早擅起衰文﹐一代棲棲老更勤。詩派已祧閩十子﹐家風遙繼漢三君。天畱勁殿輝殘局﹐世競澆談孰異軍。秦火又成今日規﹐雞林聲價詛能焚。」第三句有見地﹐對亦整。

三五﹑壽州方嶧民﹝希盂﹞﹐同臺間以邑諸生官廣文﹐捨去。幕遊四方﹐北走燕趙﹐南抵粵閩﹐東涉遼瀋﹐西腧秦隴﹐再出嘉峪關﹐周曆天山南北。辛亥革命﹐由武昌節署倉卒東歸﹐癸丑客蕪湖﹐病卒。有《息園詩存》八卷﹐自王晉卿﹑姚仲實諸人有序﹐皆盛稱其詩。《途中得家書》云「走馬西來雪滿﹐停鞭和淚急開封。行行只道陽關遠﹐更隔陽關一萬重。」用唐人「走馬西來欲到天」﹑「馬上相逢無紙筆」﹑「更隔蓬山一萬重」各詩意調﹐未知視古人何如﹐俟讀者論定之。《阿春》云「阿春無夙性﹐嬉戲不知年。才盡《詩三百》﹐難終籀九千。處田疑不慧﹐近市懼多遷。已恐靑箱墜﹐慚人說象賢。」末二句由衷之言﹐反用厲之人夜半生子意﹐可抵昌黎《符城南讀書》全首﹐惜「懼」「恐」兩字微復。又西湖句云「白蘋花大欲成蓮。」眼前語未經人說過。

三六﹑陳伯冶﹝世﹞長臨海法院﹐赴都過蘇一飯﹐別後寄餘詩云「小築憤然遠市廛﹐未能白日枕書眠。﹝師文字之役甚忙。﹞姑蘇城畔靑靑柳﹐綰住詩翁又一年。」「忽忽拜別黯傷神﹐去踏京華十丈塵。靈運詩才渾不稱﹐可堪辜負永嘉人。﹝師爲余作薦牘﹐有『官長靈運山川﹐永嘉流風未』之語。」﹞「曲江雁塔占京華﹐華嶽痙關興未賒。珍重天臺他日約﹐要將白髮映桃花。」眼前語雋爽可喜。

三七﹑門人陳季屏﹝祥翰﹞同黃迂見過云「胭脂橋畔築行窩﹐看罷梅花載酒過。四載擎經勞講畫﹐卅年違侍換山河。夏峯老向吳中隱﹐閩海遙連甬上波。忝附門墻愧無已﹐平生低首一東坡。」第二句謂從鄧尉來也。三十年一見﹐不換山河﹐亦同隔世矣。

三八﹑門人宜興史耐耕﹝乃康﹞﹐年少悼亡﹐數年不娶。余與松岑爲執柯未成。耐耕管理蘇學校﹐老親念其獨居﹐已促續弦。其《悼亡集句》云「柿葉翻時獨悼亡﹝李商隱﹞﹐年年歲歲恨難忘﹝尢秉元﹞。自從環佩無消息﹝蔣廷銓﹞﹐忍見堂空紙掛墻﹝秦略﹞。」「影暗紅窗鏡未移﹝吳塵﹞﹐一樓煙雨暮淒淒﹝李煜﹞。境分生死傷心切﹝毛師柱﹞﹐閒坐悲君亦自悲﹝元稹﹞。」「欲問髙穹竟渺茫﹝厲鶚﹞﹐鴛鴦何事自相將﹝李商隱﹞。早知半路應相失﹝梁簡交帝﹞﹐不及從來莫作雙﹝庾信﹞。」「透壁秋聲虫絡絲﹝白居易﹞﹐可憐寂寞去何之﹝宋之問﹞。憑闌惆悵人誰會﹝李煜﹞﹐默默無言惻惻悲﹝韋莊﹞。」「荊布相依最苦卒﹝毛師柱﹞﹐浮雲一片是吾身﹝李商隱﹞。如今悔恨將伺杯﹝聿莊﹞﹐月冷空房不見人﹝白居易﹞。」悼亡詩最宜質言﹐潘安仁﹑元微之之作﹐所以千古也。然安仁篇末﹐已不免用典﹐若王阮亭全然用典﹐近於世故周旋矣。至以少年科第之人﹐而用牛衣對泣事﹐尢屬無謂。厲樊榭𨿽未能免此﹐然系姬人﹐有不同處。李易安詞云「物在人亡事事非﹐欲語淚先流。」悼徳甫也。可謂洗盡鉛華﹐眼淚洗面矣。成容若詞云「丁寧休曝舊羅衣﹐憶素手爲余縫綻。」亦其次也。耐耕悲懷﹐多寫以短長句﹐此五首不著一宇﹐自極淒黯。又有《春歸》絕句云「望帝啼聲裹﹐殘花落滿池。終年長作客﹐怕作送春詩。」亦其一往情深處。又有《懷張檠銘﹑葉石甫》一律云「金風蕭瑟葉辭枝﹐冀北山川獨系思。尺素抒懷逾匝月﹐朵雲望眼已多時。愁來還讀離騷否﹐路遠猶希教誨之。瘦骨支撐情莫慰﹐茂陵秋雨正絲絲。」耐耕體格淸瘦﹐余勸其勿作愁語。嘗著江西詩派考﹐爲登國學論衡中。

三九﹑「雜花生樹﹐睪鶯亂飛」﹐江南艸長時佳景也﹐無錫諸左耕﹝祖耿﹞詩境頗似之。《看花》絕句云「梅英墮砌作香塵﹐又見誹桃一色新。不待東風吹萬片﹐濃春如繡已愁人。」「碧雞坊襄海棠顚﹐一去人間八百年。日對紅妝吟舊句﹐那能不飲酒如泉。」「綠陰靑子望中稠﹐斜日當風一倚樓。刻意傷春春不管﹐對花歡笑背花愁。」「吟盡梅邊與柳邊﹐當春難遣是詩顚。兒童休笑吟情劇﹐春好無詩太可憐。」《春遊》絕句云「樹樹紅雲照眼明﹐西山夜雨曉來晴。芒鞋不惜春泥滑﹐但揀桃花多處行。」蠶芰花開春野香﹐泥人小立是斜陽。風吹一對黃蝴蝶﹐飛過誰家雪色墻。」「路上行人半踏靑﹐村南村北雨聲停。憑君吹徹關山笛﹐一曲飛花滿洞庭。」𨿽本杜陵﹑放翁此種絕句來﹐然酷似鐵崖《花遊》諸詩﹐似非絕無寄托矣。《秋海棠》云「花魂如夢上闌干﹐月白風淸夜未闌。爲是蛩吟太淒切﹐畫簾𨿽捲未曾看。」《同曼君及澄淸兩兒酒後野步》云「試將詩句寫芳辰﹐頗喜年來筆有神。難得一天閒襄過﹐居然四座酒邊親。穿林危步驢驚客﹐聞響翩飛蝶畏人。不用登臨更極目﹐由來髙處易酸辛。」急雨雲﹕「急雨來時萬瓦驚﹐四檐爭作不平鳴。辧才古似孫龍子﹐消渴今瘳司馬卿。助以風雷成帝業﹐驅將虎豹壯軍聲。世間多少玄黃血﹐願挽天河洗甲兵。」密雪云「似爾風流亦足誇﹐前身曾以水爲家。嘉名應寫銀光紙﹐小字宜呼陰麗華。粉本描來蕉有影﹐朱樓望去玉無瑕。棠梨一樹分明在﹐未到深春已著花。」《感懷》四首云「熟讀《離騷》見性情﹐少年憂國夢魂驚。蹉跎虛學豢龍術﹐齷齪羞爲腐鼠爭。」「日下江河關气運﹐胸中涇渭自分明。步檐獨夜看牛斗﹐屋角庚庚落大橫。」一顧已能傾城國﹐二施復不辧西東。十年豹隱南山霧﹐六月鵬搏北海風。」「迢遞關河喧燕雀﹐參差袍笏誤兒童。何圖日下荀鳴鶴﹐未化雲間陸士龍。」《四月一日﹐素川古因招同素苓﹑素彬集北土山最髙樓﹐悵然思歸》﹕「篁竹蕭蕭此一樓﹐春來歸思浩難收。正南便是狼山塔﹐直欲來風到上頭。」「斜日歸舟映碧蕪﹐一篙春水漾模糊。無風萬頃靴紋起﹐坐對微波憶太湖。一僦屋春江俯白蘋﹐蕭然城市卽山林。詩書以外無長物﹐憂患之餘發大心。雙塔雲中相拱揖﹐一燈夜半助哀吟。妻帑知我貧寒慣﹐不羨鄰花滿地金。﹝南鄰花圃﹐時黃菊方開。」﹞《積雨遣悶》云「簾外春泥一尺髙﹐簾前新水長溪毛。烏雲不動爲淫雨﹐急澑時掀作怒濤。已鄙行文追《乞巧》﹐何須痛飲讀《離騷》。短衣射鴨江湖好﹐便買漁蓑與小肋。」《戲贈耐耕》云「君字耐耕我佐耕﹐一般心事爲編氓。可憐老作傭書客﹐不與人間致太平。」以上諸作﹐時復積健爲雄。句如《夜坐》云「月髙萬象肅﹐風靜百花恬。」「恬」字穩愜。《夜泊蕪湖》云「夜深漁火出﹐松密寺鐘畱。」「出」字﹑「畱」字均穩。《西徵開拔歌》云「若將長物酬知己﹐劍最嶙峋笛最淸。」《槭槭》云「微風振木生佳籟﹐缺月窺人有怨心。」

四○﹑吳縣王乘六﹝乘六﹞有《觀河》云「皺面觀河感逝川﹐遣愁不去與忘年。花開虛室寶生白﹐葉落荒亭待艸《玄》。棋局冷看朝市變﹐劍光宵燭鬥牛躔。立身自覓千秋地﹐不契《參同》厭坐禪。」讀書人不當如是耶﹖

四一﹑江南徐祖武﹐年少驚才絕艷﹐自言爲詩好仲則﹑定盒﹐自編六百餘首﹐分三卷印行之﹐皆七言絕句也。中除論詩﹑論文等數十首外﹐皆無題詩﹐不必瑣碎標題﹐統稱爲無題可也。卽《讀遼史》《金史》及各代宮詞﹐亦皆艷體。實則仲則無題詩並不多﹐定盒稍多矣尙不如易實甫﹑樊樊山之多。此集極似實甫少作﹐而實甫多古體﹐樊山多用僻典﹐爲不同耳。集中大同小異﹐美不勝采﹐自可如王次回之《疑雨集》﹑黃莘田之《香艸箋》﹐單行傳世。玆采《無題》云「天涯地角情長短﹐瑟网簫灰認去畱。自有藐香白太傅﹐樓中孀燕也千秋。」「孀燕」二字﹐鑄詞鮮新﹐特表出之。《讀遼史》云「錫庫名稱作女巫﹐也同方士逞虛誣。延年藥要男兒膽﹐割得南人大膽無。」用事鮮新﹐特表出之。

四二﹑肖蝓送余歸裏云「宛轉歸巢遂意根﹐婆娑病樹復膏論。履綦有道常驅瘧﹐﹝病中數荷存問。﹞文字如天況感恩。﹝爲傳先徳。﹞名輩例存江左宅﹐傳家新喜半千孫。此情待剪西窗燭﹐未易臨歧遣一尊。﹝玆行竟未獲奉餞。『尊酒何能遣此情﹐』丈送黃曉浦之官黃州句也。」﹞君絕喜余「尊酒」句﹐諷詠不去口者累日﹐故復用此意爲結句。

四三﹑朱鐸民﹝鏡宙﹞嗜餘詩而罕見其詩。之官甘肅度支使﹐要余以詩贈行﹐余要其出示近作﹐乃讀其《南昌百花洲夜坐》云「湖光斂暝色﹐幾席落銀河。浮玉波含月﹐搖珠露啜荷。笙歌沈北院﹐煙水鎖東坡。無限淸秋意﹐長天一雁過。」淸气滿紙。

四四﹑久不得劉仲英詩﹐忽見其前數年寄來一律云「一樓風雨養花光﹐拄頰看山廿載長。元晦仍聞歸鹿洞﹐放翁豈合老龜堂。詩人心裹春常駐﹐勝具天教晚更彊。別旣不辭書不報﹐韓門終許小叉狂。」起聯及第五句實獲我心﹐結聯倔彊可喜。惜諛墓之金﹐皆以塞啼號﹐無可攫耳。

四五﹑放庵老弟﹐每歲必自舊都南下﹐薄遊吳越山水﹐必過余吳門寓廬。昨奇示紀遊數詩。《瞿園》云「衰年重到网師園﹐回想前塵幾輩存。奇語石遺老居士﹐結廬猶喜傍葑門。」网師園舊爲蘇梟李眉生﹝鴻裔﹞別業﹐有「蘇鄰」之名﹐「蘇」指子美﹐謂與滄浪亭相近﹐此易實甫告餘者也。後歸張金坡將軍﹝錫鑾﹞﹐金坡不及居而卒﹐其子欲賤售之﹐余寓廬與相近﹐爲詠坡公詩中易一字云「倉皇欲買萬金無。」放庵又有《梁溪舟中作》項聯云「竈渚樓臺新締構﹐蠡園艸木記依稀。」對仗恰好。

四六﹑龔惕庵﹝乾義﹞爲詩向多僻澀﹐近則漸趨軒豁﹐而造語使事﹐時復迥不猶人。《夏夜奉懷奇呈》云「苦熱江臥北窗﹐睡魔憑遣茗柯降。乘風漫想千秋戲﹐吐虹愁看二等。勤誦和歌溫舊夢﹐﹝前歲有苦熱賜和之作。﹞可令薪木寓危邦。啼聲莫惡毛頭鳥﹐﹝『樹頂貓頭烏正啼』﹐亦舊時賜和句。﹞盡有刑天對帝江。」兩怪物竟有能舞干戚者﹐雲山經用始鮮明矣。時艸澤正在弄兵﹐讀之不禁叫絕。余和韻止用到楊麼﹑宋江﹐「天寶末年時世」耳。君方假館馬江船司空﹐故首句云然。

四七﹑梁沙隱﹝天民﹞不事苦吟﹐自饒好句﹐良非易易。《聞石遺叟談鄕事感憤有作》云「赤舌燒城事可知﹐黃金坎陷咎誰屍。﹝叟行之日﹐三十八百坎已陷。﹞頗聞灞棘皆兒戲﹐直把艨艟作水嬉。禪虱勢成翁好去﹐釜魚遊樂孰知危。瞻云豈獨親朋在﹐廬墓終天宰樹悲。」《榮孫生﹐寄示淞兒》三首云「老夫三十始生兒﹐正是流離板蕩時。乍喜爾曹能自立﹐其知郎罷大難爲。來書似挾啼聲壯﹐晚疾端資喜气治。」其二云「生子何須似仲謀﹐﹝放翁成句。﹞吾孫長但事田疇。天倫無過農家樂﹐溝瘠從多貴介流。耕稼陶漁隨所適﹐豬龍豚犬總貽羞。衰翁已被能文誤﹐書種承家亦可休。」其三云「未應投鑷嗤無旦﹐能與爲嬉慰劍南。隨世願惟知守拙﹐迎門瞬解索分甘。明朝準擬登車去﹐先對山妻辦一酣。」《一秋未對菊﹐立冬日友人分贈數盆﹐呼酒賞之》云「多君三逕未蓬蒿﹐盆盎分攜及我曹。失喜逾秋能見菊﹐病店今歲廢持螯。坐看萊幾增顏色﹐晚對芳辰念駕毛。老矣穆生誰設醴﹐醵錢市脯且酰酶。」《重陽車中口占》云「早市喫茶黃歇浦﹐夕煙辧樹呂蒙城。消磨佳節車塵裹﹐惆悵寒山酒社盟。」朝發上海﹐晚至丹陽﹐非行鐵道不能﹐末言不得赴詩鐘吟集也。

四八﹑髙茶禪極工鐵筆﹐嘗於硯石上刻余絕細行書﹐絲毫不爽。有《癸酉上元僦居早題巷何宅﹐相傳宅本許甌香先生米友堂﹐其西南一院卽黃莘田先生香艸齋舊址。今簡張姓﹐所謂海棠銀杏諸樹已薪﹐惟梅桂芙蓉等略堪屈指。緬懷往哲﹐可勝悒怏﹐因紀以詩》云「香帥齋邊乍卜鄰﹐依然飄泊舊吟身。沈園謝墅羅含宅﹐小住還添一段因。」「此地來尋米友堂﹐行人猶解說甌香。滄桑也到閒花木﹐西府空教訊海棠。」

四九﹑長樂施桐卿﹝寓﹞﹐余兩兄乙亥同榜也。屢躓春宮﹐裔志以歿。其孤﹝景琛﹞爲刊《思魯室遺詩》一卷。讀之則足迹所及者﹐計偕都門與幕遊霞浦審徳﹐遊覽不廣﹐投贈不多﹐故所造止此。《湖上》石﹕「三兩人家傍水隈﹐鏡波蘸影晚涼開。秋衫習習香風動﹐知是白運花上來。」覺金冬心之「消受白蓮花世界」﹐去人未遠。句如《病酒》石﹕「山妻恐惹流涎癖﹐擱盡良朋招飲書。」《春夜雜感》云「多難敢辭爲客早﹐淸愁常覺欲眠遲。」是中庸人語。

五○﹑詩之斷句可采者﹐泰州則有張逸君﹝逸﹞之「霜欺古木鴉先覺﹐月妒蘆花雁不知」﹐使毛西河見之﹐必曰「鵲便後覺耶﹖」又單句之「杯中舊好貧猶密」﹑「閒雲爲客樹爲門」﹑「淒切暮鴉啼水郭」﹐對句皆遜。江都童瑞臣﹝綿春﹞之「欲認來時路﹐繽紛指落花」﹑「好山多隔水﹐疏柳不藏鶯」。子希籃﹝彭年﹞之「傑閣摩空逼鬥牛」﹐從杜老之「天闕象緯逼」﹑孫逖之「紗窗宿鬥牛」來﹔「遠樹低隨乎野盡」﹐從孟浩然之「野曠天低樹」﹑杜老之「星垂乎野闊」來﹐而「盡」字獨造自工。懷遠宮霖生﹝汝雨﹞之「新詩有味誰能覺﹐明月多情夜正長」﹐頗有自得之趣。《自述》云「徧嘗世味增詩料﹐聊解愁腸讀酒箴。」是並無酒可飲矣。《讀五代史》云「侍中頃刻爲天子﹐將士居然佐命臣。被體黃旗猶未暖﹐黃袍點檢已加身。」

五一﹑澄海謝少白﹐有《裳織寓言》《裳織集》。《天寒》云「天寒北風烈﹐四下彤雲結。朝來無个事﹐閒庭看飛雪。」《寒窗》云「寒窗獨坐意悠然﹐雨雪霏霏欲暮天。幾處瓊樓圍玉樹﹐此身何以在人間。」《自題菊》云「粲然秋色滿籬邊﹐獨自徘徊念昔賢。晉宋亡來千百載﹐黃花今且爲誰妍。」

五二﹑余寓居吳下﹐謬承海內文人﹐過蘇往往枉顧﹐非外出未有不延接者。陳嘯湖﹝宣威﹞贈餘詩云「騷雅齊盟有霸功﹐不因小極拒阿蒙。」其確證矣。良以衰朽窮忙﹐困於文字之役﹐客來多不能答拜﹐函積多不作報書﹐﹝未有乎生之雅﹐以圖捲丐題﹑詩文寄正者﹐案頭如積薪﹐竈勉從事﹐實日不暇給。﹞藉此稍減吾罪也。

五三﹑淮南嚴雁峯﹝邀﹞﹐有《賁園詩鈔》﹐工選體﹐詞藻紛綸﹐美不勝采。獨《馬嵬坡》一律﹐翻少陵之案﹐實獲我心。詩云「東去咸陽百里祠﹐野花零落故唐枝。暈云褒妲由妃子﹐是直武湯推祿兒。萬占不書龍武弒﹐孤我憤馬嵬奇。荒郊且決開天獄﹐莫蹙長生太液眉。」有《東鄕》七言古﹐言四川東鄕知縣孫定揚陷邑人袁廷蛟棄市﹐奇終白一案﹐甚爲翔實﹐惜詩並序太長﹐未錄。

五四﹑泰興戈二石﹝銘獻﹞﹐江右循吏﹐年七十有四矣。相見於無錫國學館﹐借觀拙著詩文集﹐欲胥鈔之﹐余破例持贈。﹝拙集向不輕送人。﹞君喜甚﹐報以詩云「瓊玖復瓊玖﹐豈容輕贈人。君言永爲好﹐我謂愛逾珍。傳記出韓柳﹐碑銘追漢秦。況存三代直﹐鄰酒話天眞。﹝自注﹕一日論文﹐君謂余《二石詞》有生澀處﹐可謂直諒矣。」﹞此詩餘卽以「天眞」二宇贈之。

五五﹑久不見程穆庵康﹐前歲相遇於其叔父子大處﹐讀其《次韻梁眾異三月三日同陳病樹﹑葉逋孫兆丰公園看花之作》云「園花遲客未成塵﹐鳥語嬉晴尙有舂。老樹陰籠三百畝﹐夕陽人影萬千身。良辰向使尋常過﹐白髮霽辭次第新。憫悵相要覓歸路﹐桃源何世可忘秦﹖」有春夏气﹐不似從前好爲苦澀語。第四句的是公園中景象。

五六﹑南通徐益修昂﹐範肯堂入室弟子﹐著有《詩經聲韻譜》《說文部首音釋》《聲紐通轉》《音說》《益修文談》。詩似其師﹐不肯作人云亦云語。《謁曹將軍廟》云「三百年前悲壯事﹐試從寥闊索根源。須眉非復人間世﹐祠宇猶招劫後魂。騰踏眼中孤冢在﹐蒼茫隔代戰云屯。神威萬祀壓京觀﹐尙有煙氛向海昏。」末句似與第六句意復。《淸明前一日﹐朋好約遊北山﹐便謁苦李墓﹐感和曹君覺韻》云「景物又逢寒食節﹐荒苔忍掩故人才。松聲似欣世興替﹐﹝西山古松﹐宋代物。﹞佛眼澄觀客去來。﹝舟過寶辜莊﹐觀占佛目﹐皆半啟。﹞時有髙談浮竹起﹐且看野卉傍山開。歸舟盥誦先師句﹐﹝舟中攜範伯子先生詩集。﹞感進蒼茫吾意徊。」末句「徊」字﹐似宜推敲。

五七﹑久不得松之信﹐殆窮無復之﹐不欲以酸苦之言告我也。其手稿藏余篋衍﹐未入《詩話》者尙多。如《石師報書﹐謂近作多可入摘句圖﹐並許寄賜詩文集﹐賦謝》云「萬點桃花尺半魚﹐﹝成句﹞。漁洋脇溢美其徒。微生縱有江湖句﹐將累吾師溢美無﹖」「大集從來不送人﹐憐貧持贈具深心。殘年嗜好無他物﹐當許劉叉偶攫金。」《聞石師至江南趨侍》云「久疏請業喜成行﹐忽聽旁人說避兵。趨侍如奔行在所﹐水程百里更兼程。」比擬懇切﹐無以復加矣。《初到集美﹐楡生﹑達安過訪﹐喜作》云「二客相攜過寓齋﹐江西宗派有詩才。溯源同出閩江派﹐流向泉州一道來。」《讀定庵秋心詩﹐卽用其首聯作起》云「秋心如海復如潮﹐獨有秋魂不可招。側想冷泉亭上月﹐怕聽子夜曲中簫。江湖轉徙空皮骨﹐蛙明林塘伴寂寥。便過一生吾也得﹐莫愁此腹不能枵。」

五八﹑丹初《菲律賓竹枝詞》﹐有可傳者數首﹐錄之。「茹葷錯怪習成風﹐肉賤蔬昂價不同。誰道安貧菜根好﹐菜根咬得富家翁。﹝菲島蔬菜昂貴﹐有價倍魚肉者。」﹞「前身合是老猢繇﹐謫向人間尾尙存。爲語旁人休認錯﹐碧徭山裹老哥番。﹝伊老哥﹐未追化土番﹐臀部生一短尾。」﹞「悲歌《薤露》徹天堂﹐松柏蕭蕭向夕陽。白馬素車來戚友﹐北邙會葬小兒殤。﹝菲俗殤子出殯﹐甚爲熱鬧﹐謂小兒無罪﹐可升天堂。」﹞「千行銀燭萬家燈﹐綠女紅男祝佛生。生佛一年三百六﹐乞將香水錫嘉名。﹝天主教以三百六十佛分配一年﹐每日均有佛生日。宿霧教徒﹐禮佛尢盛。壠人結婚生子﹐卽以是日生佛之名名之。」﹞

五九﹑丹初門人陳覺夫﹐年少嗜詩﹐周墨史薦充海外宿霧教授﹐獨學無友。有《聞丹師遊菲島歸﹐奉奇》云「曾經滄海水﹐已過萬重山。」十字用元稹﹑李白語作對﹐渾成極。《題秦淮畫肪錄後》云「無端灑盡相思淚﹐添作秦淮日夜潮。」頗婉而多風。

六○﹑人之克自樹立者﹐必不爲方隅所囿﹐文字何莫不然﹖水嘉詩人﹐止齋﹑浪語﹑水心而後﹐四靈則專攻五律。姚味辛琮﹐水嘉人﹐典軍有年﹐身經百戰﹐當軸倚如左右手﹐當無暇爲郊﹑島﹑四靈之苦吟。今讀其詩﹐如《友人來書問近況賦答》云「羽檄東南日夜馳﹐鄕人風鶴亦驚疑。攻防策定渾無事﹐淨幾明窗自寫詩。」好整以暇﹐想見雅歌投壺气象。《到家作》云「眞成壯士十年歸﹐城郭人民半已非。稍喜鬢邊有霜雪﹐趨庭仍舞老萊衣。」「一別滄桑幾變遷﹐故人相對各淒然。茶余莫話軍中事﹐烽火東南又接天。」第一首天性語﹐次首血性語。《挽平陽曾石谷營長》云「手把陰符對榻論﹐忍看祖國蹙鯨吞。燕山越水同投筆﹐楚尾吳頭各列屯。馬革裹屍知所願﹐墓門掛劍欲何言。只今重過湯溪路﹐君在湯溪陣亡。空見縱橫舊壘存。」眞同袍同澤之言。五六對仗穩健﹐幹金不能易一字者。《西湖念園落成》云「亂山當產月臨除﹐半種梅花半讀書。但恐閒居生髀肉﹐還從湖上日騎驢。一山光水色養天眞﹐百戰歸來有幾人。睡起臨窗成一笑﹐孤山梅鶴是吾鄰。」是名將語﹐是名士語。《郝少將修葺且園爲官兵俱樂部賦》云「公暇小經營﹐園林又向榮。開池宜月上﹐疊石看云生。斬酒熊罷將﹐敲棋子弟兵。他年大樹下﹐獨坐讓功名。」後四語工切無倫。以上諸詩﹐皆不能移屬他人去﹐眞詩有別才矣。《屏居》云「滿地瘡痍又用兵﹐杜門不出若爲情。流亡江上千家哭﹐風雨天邊一雁橫。萬里烽煙長討逆﹐兩年泉石獨偸生。書城坐擁心初定﹐其柰雞鳴幹夜聲。」《送松圃弟歸省》云「時艱未許解徵衣﹐日日鄕心繞舊扉。爲問許山上月﹐歲寒曾照幾人歸﹖」二詩大有公爾忘私之慨。他如《大龍湫》云「一派倒銀河﹐神籠變化多。靑天虹貫日﹐素女髻盤螺。風遇霏珠玉﹐雷鳴動澗阿。出山應有意﹐待潤萬家禾。」《書齋題壁》云「吾齋題昧笱﹐取義足規箴。不厭冰霜苦﹐敢忘雨露深。淩雲應有志﹐出土若無心。轉眼春風裏﹐森森滿院陰。」句如《雁山道中》云「不道春歸在客先﹐桃生洞口柳生煙。泉奔大海疑無地﹐云挾羣欲上天。」《西石梁觀瀑》云「雁湖西洞石爲梁﹐日夜龍吟引興長。百丈浚風盤薄霧﹐四時飛雨作秋涼。非關絕壁增聲勢﹐終爲蒼生長稻粱。」靈峯云「民貧未必因山瘦﹐國難何勞乞佛憐。﹝壁上粘土一亭手書中國佛教會啟﹐島國難日亟﹐令全國各寺祈禱。﹞𨿽解兵符難久住﹐明朝又買秣陵船。」具見抱負。又《百子亭新宅》云「六朝山水好尋詩﹐篇竹誅茅肯惜資。」又「春歸花底鶯長囀﹐客到簾邊燕小窺。」宋人名句。《重陽乘飛機自京赴漢口》云「乎生不願登仙闕﹐肯把金丹換凡骨。一旦禦風忽遠行﹐舉手直堪探月窟。西望香鑪出岫云﹐東望秦淮渡頭月。江河如綫城如盆﹐漠漠水田連楚越。有時足底白雲生﹐萬里長江明復沒。不須縮地羨長房﹐行旅從今廢舟筏。此際兒童倘見之﹐將謂九秋穿雲鶻。那信將軍天外飛﹐大笑茱萸無可鑰。」飛機從未見有詩﹐得此形容盡致矣。末又能切自己身分。﹝【校】《重陽乘飛機自京赴漢口》以下原別爲一則﹐今合爲一則。﹞

六一﹑逸塘斷句可錄者尙多﹐如「先生夢想羲皇上﹐艸屋棲遲八九間」﹝《溫陶集》﹞﹑「幾年穉柳髙於我﹐十里乎蕪綠向人」﹝《海濱懷人》﹞﹑「苦雨堪憎如惡客﹐新詩可味勝嘉蔬」﹝《海濱寒雨》﹞﹑「吾輩登科思寶﹐舊時講學重東林」﹝《蒓衷同年枉詩次韻》﹞﹐「吾輩」句自待不薄。「榱崩終恐僑將壓﹐鵲退從知宋有風」﹝《次公疊韻見示奉酬》﹞﹑「孑遺茹痛知多少﹐忍爲勞生嘆不辰」﹝《答醇士》﹞﹑「獨醒未必回羣醉﹐一面從知勝百書」﹝《喜淸漑過津枉談》﹞﹑「松立階前如壯士﹐山橫屋後作崇垣」﹝《賈澤民求詩》﹞﹑「三月初三又修禊﹐五旬過五合知非」﹝《上巳和翁宿習》﹞﹑「曠野直疑天欲墜﹐飄車一瞥樹如飛」﹝《海濱歸津道中》﹞﹐皆《劍南集》中語﹐可摘書楹帖者。

六二﹑滕若渠固﹐南宋忠節公諱茂實字秀穎後人。忠節工詩﹐若渠遠承家學。甲戌上巳﹐禊集後躋﹐因獲讀其分韻性字五言古云「春風吹白門﹐湖水接天淨。桃李倚城隈﹐濃淡閒相競。前有雞籠山﹐參差浸倒影。芳艸被臺城﹐不掩景陽井。興亡數歷歷﹐哀樂逝俄頃。比歲遭艱虞﹐漁樵亦忍性。忽間上巳臨﹐遊者車連軫。勞生亦偸閒﹐來娛時節盛。羣公富才華﹐二老詩遒緊。搜索及肺腸﹐放言雜螻蚓。嗟哉飲馬塘﹐昔曾嚴鞭韉。幽憤倘可平﹐放舟縱孤詠。」一起有街洗馬「對此茫茫﹐百端交集」之慨﹐此六義之興體也。」井」韻尢爲慨然。忠節靖康中副路允迪使金﹐粘罕畱之﹐遷代州。徽欽旣北狩﹐金將大用公﹐公拒之﹐自爲哀辭﹐憂憤成疾卒。其辭云「齏鹽老書生﹐謬列王都官。索米了無補﹐從事敢辭難。殊鄰復盟好﹐仗節來楡關。城守久不下﹐川塗望漫漫。儉輩果不惜﹐一往何當還。牧羊困蘇武﹐假道拘張騫。流離念窘辱﹐坐閱四序遷。同來悉言歸﹐我獨畱塞垣。形影自相弔﹐國破家亦殘。呼天曾不聞﹐痛甚傷肺肝。相逢有兄弟﹐悼嘆安得歡。金人自南歸﹐得志鞍馬間。波瀾捲大廈﹐一木乃求安。世事寶有此﹐聊發我所存。爵祿匪所慕﹐金珠敢懷貪。縱或違我心﹐蜜不汗我顏。昔燕破齊王﹐羣臣望風奔。王蠍獨守節﹐燕人誘寸言。經首自絕﹐感慨今昔聞。未嘗食查祿﹐徒以世爲民。況我祿數世﹐一死何足論。遠或死江海﹐近或死朝昏。斂我不須衣﹐裹屍有黃旖。題作宋人墓﹐篆字當深刊。我母不復見﹐淚血空潺。夢魂依母旁﹐苦心若椎別。我妻尙少艾﹐兒女皆童頑。四海無置錐﹐飄零倍悲酸。誰當給衣食﹐使不厄饑寒。歲時一酹我﹐聊以慰我魂。我魂自悠悠﹐異鄕寄沈冤。他時風雨夜﹐艸木號空山。」詩至沈痛。元遺山先生有《南冠滕奉使遺詩引》﹐元集未登﹐附見滕公遺詩中﹐若渠將刊以行世。余以忠節沒且幹百年﹐尙有知名當世之間孫﹐非優旃所謂「不可爲而可爲」者耶﹖故特表之。

六三﹑近見默君《偕翼如謁韓蘄王墓兼懷梁安國警句》云「松風展雙拜﹐淚闊滄溟窄。懷緬南渡後﹐鐵騎逞膻狄。攘夷百戰威﹐黃天蕩水赤。」又云「安國天人姿﹐英風生妮嬗。慷慨賦同仇﹐此身並許國。叱鼓金山髙﹐叱吒驚濤立。一鼓走渠凶﹐再鼓賊無迹。千秋此豪情﹐笑指江月白。」有云垂海立處。《司徒廟古柏》云「想見森森殷社前﹐心源遙引雪香天。寒聲浴夢疑風雨﹐黛影侵湖亂水煙。子落靈泉堪飲佛﹐根孥怪石不知年。漢臺明月應相識﹐又向空山證淨緣。﹝予廿載前探梅山中﹐曾至柏囚社。」﹞是柏詩非松詩。《穹窿寺》﹝寺爲明姚廣孝出家處﹞云「燕啄皇孫事豈平﹐何當緇衲誤蒼生。卽今浮土罹塵﹐百丈飛泉作怒鳴。」首句用古童謠語恰好。《玄墓還元閣次蒓鷗均》云「照夢靑芝倦眼開﹐湖山無恙我重來。黃鵬欲喚春魂返﹐相與題詩掃石苔。」「湖光搖蕩亂雲開﹐坐看靑山渡水來。廿載微憐鴻雪在﹐讀碑重自認玄苔。」首二句景﹐惟太湖有之。《歸舟木瀆﹐飲於石家飯店》云「梅子盈枝雨後黃﹐一舟溫夢五湖涼。石家膾炙詩人口﹐李譜新傳豆飯香。﹝近李印翁以滇南田家豆飯相授﹐味絕佳﹐翼如爲續一結句。」﹞可續韋巨源食譜之張手美家澆店建康七妙矣。

六四﹑仲鳴有《過廖仲愷先生墓》云「處處郊原滯積陰﹐不辭悲痛獨來臨。孤墳有幸碑還在﹐荒徑何堪艸已深。六載長勞風雨夕﹐數松不變雪霜心。當年憤恨消難盡﹐忽聽枝禽哀怨音。」宿艸猶哭﹐覺恐悔腹痛者﹐猶世情已。句如《赤柱海濱薄暮忽大風雨》雲﹕「狂風走岸林如艸﹐飛浪濺窗屋若舟。印度洋中今憶起﹐孤帆與海鬥沈浮。」眼前語未經人道。《新曆除夕﹐與君壁同在滬上旅捨》云「眾籟參差催歲攺﹐數星寥落寫更殘。」是除夜景。《由北平南返》云「已秋林葉迎風密﹐將臘園亭晚气溫。微月篩簾尋舊影﹐蒼苔繞徑占新痕。喞喞虫聲鳴不已﹐明朝晴雨似相論。」是南邊景。

六五﹑秋嶽幼去其鄕﹐壯年始一返﹐近郊遠郊風景﹐遂煩點﹐亦山林之遭遇也。《百洞山》警句云「靑芝俯江幹﹐戴石別成趣。鳴泉絕無硼﹐一碧不須樹。我來臺山後﹐百洞恐非故。巖腰有何好﹐樓梔曲比附。繞樓植梅竹﹐江國入指顧。雙崖障其東﹐危徑卽天路。玉蜍辭望舒﹐化石佇寒露。其阿蝙蝠洞﹐磴仄窘余步。窺天眞坐井﹐靜與太古遇。此云最勝處﹐驗取壁題句。星窩石尋常﹐虎洞遠奔赴。山僧指磊隗﹐妄狀脊與跗。」起四語已一口吸盡。惟此山實以洞勝﹐有可坐﹑可臥﹑可作居室者。《福州雜詩》九首﹐可作《竹枝詞》讀。云「石遣老子何所匹﹐坐擁匹園千帙書。結夢十秋今始到﹐過墻梧竹影蕭疏。」言余所居匹園也。「廿年不到舊吟臺﹐伐竹髡崖百事哀。只有沁泉山館月﹐破云重見我歸來。」言外家玉尺山﹑光祿吟臺諸勝迹﹐今已易主也。「溪光映紫嶺拖藍﹐霜桕微丹柳半毿。終古耿王莊北路﹐七橋秋色似江南。」言水部門外耿王莊﹐今作南公園也。「大頂如覆釜然﹐洞天戴笠白雲懸。昔賢取譬背深肖﹐不是親來莫浪傳。」言自石鼓山大頂遠探白雲洞也。「雙巖鉤赭水如油﹐側臥籃輿看放舟。欲喚富春黃子久﹐冬山更寫荔陰稠。」自注﹕「黃店看洪江。」黃店﹐地名。「文山半面瞰洪塘﹐誰擘蒼巖貯水光。隱者卽今無鄭育﹐路人那解喚黃裳。」文山﹐宋隱士鄭育所居﹐太守黃裳訪之。「茶棚午憩廢蘆店﹐松塢危過竹仔山。至竟盛朝饒物力﹐子孫釅酒掃碑還。」自注﹕「竹仔山拜太髙祖墓。」廳蘆店﹐地名。仔﹐讀作囝。「方塘二畝水痕靑﹐虧有屏山作畫屏。我愛釣鱸橋畔地﹐榔榔荔竹亂冥冥。」指吳氏半野軒。墻外屏山﹐如在屋裹﹐「虧」字用得好。「編竹栽杉山壓園﹐張生意匠祖南垣。壁間羅癭遺詩在﹐可逐梅花共返魂。」指張宗揚﹝峴園﹞。《林宗孟挽詩二首﹐在福州作》云「慘澹迷龍戰﹐凋傷遘鵬年。伏彊隨李密﹐失策佐桓玄。玉碎眞當惜﹐膏明本自煎。向來相厚意﹐流涕不成眠。」喪亂看駢盡﹐於君有至哀。秋堂成永訣﹐記室是虛陪。朱序須難返﹐賓王貌漫猜。故鄕城郭異﹐化鶴莫歸來。」比擬切當。﹝【校】《林宗孟挽詩二首》以下原別爲一則﹐今合爲一則。﹞

六六﹑余昔寓滬上﹐數十至金陵﹐所有名勝﹐遊蹤殆徧﹐獨未遊牛首﹑棲霞。今讀吾鄕劉伯瀛通詩云「雄懷不得發﹐思吐山水間。近郊多塵混﹐頗喜牛首山。崎勢欲飛﹐蒼翠濃作滴。尢愛觀音閣﹐蜿蜒附巖壁。紅墻襯綠陰﹐幽磴出云冪。髙望意豁如﹐靜處心冥寂。山中有淑气﹐非煙亦非雨。是日髻鬃之﹐毋乃神爲主。寒花見精神﹐淸泉冽肺腑。暮鐘催下山﹐眉目掛天宇。妙情抒新詩﹐餘興奇村酷。只此足遨遊﹐何必夢天姥。」不啻身歷其境矣。首十字的是伯瀛語。詩從門人葉長靑傳來﹐長靑本從伯瀛遊者。

六七﹑癸亥﹑甲子間﹐餘數至廈門﹐兩遊鼓浪嶼林菽莊﹝爾嘉﹞園林。菽莊方就醫日本﹐旣復移就瑞士﹐未得見。惟屢以書札往來﹐述其尊人時甫京卿幫辦臺灣內山撫墾時﹐余客臺撫劉壯肅﹝銘傳﹞幕中﹐常至京卿行館﹐菽莊彼時方成童﹐必荷衣揖客﹐不復諦憶之矣。旣割臺﹐菽莊不肯爲日民﹐棄其素封田產如敝屣﹐居廈島。諸子能廢著鬻財﹐因自放於文酒之間﹐輕財好客﹐有鄭莊風。委余作《菽莊記》﹐余況以查蓮坡之水西莊。余總通誌局﹐兵事起﹐刊貲不繼﹐菽莊以其尊人有傳在志中﹐捐助數百金。近已歸廈﹐托人索其新詩﹐僅得三數首。《甲戍春日題虎溪巖》云「幾度匡廬過虎溪﹐歸來還愛此山低。一登絕頂能觀海﹐不似云深路易迷。」余向笑鷺島之虎溪鹿洞﹐何必蹈襲廬阜兩地名﹐讀此詩標出勝處﹐益可以自立名號矣。山不厭髙﹐「還愛此山低」﹐語妙。《虎邱懷古》云「劍池無恙霸圖空﹐攬勝人來趁晚風。不弔英雄弔兒女﹐眞娘墓上夕陽紅。」第三句極似隨園口吻。《登五老》云「踏破雙遊屐﹐回路幾重。遙看云似海﹐絕頂客支筇。峭壁多奇石﹐寒枝盡短松。畫圖呈五老﹐不攺舊時容。」「松。韻的是五老峯。凡髙巖峻之不戴土者﹐往往松生石罅﹐泰山全山皆然。句如《廬山仙人洞》云「昔者行路難﹐今者行路易。荊棘務芟除﹐豺虎知退避。巖穴新結構﹐樓臺金銀气。我來旣不早﹐訪古迹多廢。亦不憾來遲﹐履險如平地。所欣別有天﹐靡暌人間世。」余近爲曹綴蘅作《廬山雅集詩序》﹐極言往日遊廬山之難﹐今日遊廬山之易﹐可以此詩相印證矣。「金銀气」句﹐指牯牛嶺之多偉人與外國人。●卷三

一﹑上海鄭永詣字翼謀﹐有《質庵詩稿》一卷﹐出筆不俗﹐多可誦語。《寓齋初夏》云「明月窺人樹影斜﹐紙窗三面薄於紗。靑蛙聲裹微風起﹐一院香生柚子花。」《雜興》云「收拾當年舊夢痕﹐昨非今是總難論。微嫌月上琴猶澀﹐最愛人來酒始溫。詩到格髙眞有骨﹐花𨿽命薄豈無魂。問誰能免名爲累﹐不慕龍門慕鹿門。」《瑞安潘志雅善藝菊﹐贈以詩》云「繁英發東籬﹐借問誰管領。脫非免俗人﹐正愁菊未肯。滿城風雨中﹐一鋤還獨秉。滿天霜月下﹐一壺聊小飲。有骨無不傲﹐有香無不冷。何怪陶淵明﹐到此不肯醒。轉嫌杜少陵﹐兩開淚如綬。插旣與人看﹐餐亦怪人忍。何如收落英﹐一以貯於枕。」《莫愁湖》云「六朝金粉付浮嫗﹐艇子依然不載愁。人去歌塵飄似燕﹐我來詩思淡於鷗。波光云影寒猶膩﹐月榭風廊曲更幽。湖上只今添勝迹﹐平分煙水與王侯。」《葉師袖東明經哀詞》第三首云「公言作詩苦﹐往往貌爲臒。相彼風與月﹐古今豈有殊。我生古人後﹐下筆多躊躇。所願讀我詩﹐知我人何如。胡爲不自愛﹐人間拾唾餘。吁嗟公不作﹐誰復舉一隅。」《江村春日》云「白雲冉冉日遲遲﹐正是蠻鳥語時。臨水莫嫌春影淡﹐李花如雪兩三枝。」《昧園社集》云「垂楊煙淡末藏鴉﹐叢竹微將曲徑遮。詩思綠澆寒食酒﹐春光紅入武陵花。文魚影裹溪如畫﹐幽鳥聲中日欲斜。一醉眞教忘魏晉﹐半談風月半桑麻。」《題會稽鮑亞白江村詩思圖》云「三間老屋四面湖﹐湖光如監玻鋪。相親相近鷗相呼﹐誰其主者煙霞徒。落落不隨小奚奴﹐吟身著處何妨孤。四時佳景𨿽有殊﹐忘機惟覺紅塵祛。萬綠叢中自荷鋤﹐少年種竹心更虛。遠山白雲出岫初﹐徐徐如欲入吾廬。朝夕沈吟閒有餘﹐好風吹到故人書﹐爲問邇來詩有無。浮生若夢付居諸﹐不樂其志非丈夫。有淚莫彈阮籍途﹐有手莫擊王惇壺。豈必濠濮始觀魚﹐豈必灞橋始騎驢。竭來大醉歌烏烏﹐詩情如水何由枯。何當買棹訪幽居﹐與君盟鷗一相於。」以上皆不娩詩人之詩。好句如《夜坐》云「吹滅讀書燈﹐一身都是月。」《響屨廊》云「一顧傾城易﹐千秋學步難。」《秋夜書懷》云「劍除斫地將安用﹐詩爲悲秋不肯狂。商婦船邊花盡白﹐故人墳上艸初黃。」又「英雄誰是江山老﹐天亦無聊日日陰。」《東陵行》首云「人間易變江山色﹐地下難爲帝王骨。」中云「當年原是無愁易﹐此際應憐速朽難。」《飡霞見示北遊諸作》云「燕趙悲歌多出塞﹐關山明月最宜秋。」又「總爲老天容易醉﹐與君同抱杞人憂。」語意多警策。《暮秋書感》云「但使庭寬容竹馬﹐不妨廬小似瓜生。」亦新穎。《直瀆山橊花﹐都數萬株﹐亙四五里﹐長歌紀之》云「江南四月花事盡﹐尋芳空復思春容。出遊惘惘如有失﹐吾曹載酒將何從。特過幕府趨直瀆﹐山徑犖確車旣攻。豈知別有一天在﹐幹樹萬樹珊瑚紅。」入手最得勢﹐餘皆鱗爪矣。

二﹑質庵寄上海郁氏三世吟稿一巨冊﹐讀之則各有勝處。素癡老人字屏翰﹐以字行。早歲肄業廣方言館﹐課余嗜吟詠。久之舍去﹐廢著鬻財﹐商力漸雄厚﹐好義有古任俠風。暮年兼事農圃﹐以爲治生之具﹑退隱之資﹐莫善於此﹐繇是蕷桑種﹐雜昔花木﹐躬自督理。其家距邑廟之豫園僅數百武﹐君又辟一徑以通之﹐日相羊於其中。故其詩如話如畫﹐在香山﹑康節﹑放翁之間。如《老病》云「老至一何速﹐開鏡增喜笑。人皆厭衰朽﹐吾獨愛吾老。君看擾擾人﹐白髮上頭少。老病困席﹐怡然好吾好。藉此學養生﹐雜念胸次掃。嗚呼天下萬事苦不平﹐惟有老死至公道。」此實有見道之言﹐非故爲矯情也。香山之「老色上面﹐歡驚去心」﹐固不欺之談﹐然於「樂天」﹑「居易」之命名﹐不無少愧矣。《花月吟》云「我是江南桑薴家﹐栽花對月思無涯。花如含笑春舒蕊﹐月果多情影透紗。老去檠杯宜賞月﹐蠍來擊鼓爲催花。閒吟有恨人難識﹐花好月圓願尙賒。」此首中五句能變化康節先生《插花吟》起結四語。句如《湖上口占》云「幾處山靑幾樹紅﹐西湖風景詠難工。」《六十有六自壽》云「提壺挈橈徜徉去﹐埋骨靑山願亦癡。」皆有自得樂趣。其感慨時事﹐則《湖亭雜詠》云「一句短祚詔書紅﹐史乘新標戲劇同。」又「坐中半是憂時客﹐不學詩狂學酒狂。」又「我是江南老桑薴﹐興亡兩字莫相聞。」《楓葉》云「化工欲駐韶華景﹐幻作桃花嶺上飛。」《迎春》云「聞道春歸歸未得﹐一帆冒雪到江南。」又「三十六殘雪盡﹐一鞭揮處馬蹄輕。」寫春從水陸兩路﹐頗有趣。《題畫竹》云「不教雪壓霜欺損﹐終有雲霄直上時。」《孫元英周啐喜占》云「桑柘成陰池可釣﹐無多事業付吾兒。」五言句﹐則《除夕湖亭望雪》云「踏雪到湖亭﹐湖亭玉琢成。」《遊天平山》云「巨石聳徑側﹐故作奔人勢。」此老胸次漧淨﹐故隨意說來﹐都無沾滯處。

三﹑素癡沒祀鄕社﹐私謐惇惠。子葆靑﹐孫元英﹐能世其業﹐皆以字行。葆靑有《除夕湖亭望雪》云「園林人迹少﹐亭榭粉妝成。春被梅花泄﹐水從風雪更。迎年萊舞彩﹐﹝大人於元日生。﹞餞臘酒飛觥。詩興寒逾熱﹐甌茶手自烹。」粉樁成。視乃翁之「玉琢成」﹐稍遜矣。「舞彩」俗典﹐用此卻不厭。「詩興。五字警句。《莫愁湖》二律云「莫愁湖傍勝棋樓﹐湖淨樓空陳迹畱。萬里山河爭一著﹐六朝粉黛自千秋。英雄霸業垂靑史﹐兒女柔情付碧流。畢竟此湖誰作主﹐蛾眉不肯讓王侯。一隔岸靑山郭外斜﹐綠楊樓合是盧家。珠簾鉤掛碧波月﹐瓜艇梭穿紅藕花。無復玳梁棲海燕﹐只餘古木噪寒鴉。遊人倘有愁千斛﹐好把愁來付水涯。」前首以英雄兒女兩相較量﹐卻自淸空一气。末二語﹐與余絕句「湘鄕事業中山亞﹐才占荷塘一半秋」用意相同。次首秀蓓﹐恰肖此湖風景﹐結眼前語﹐出以自然。句如《申江冶春詞》云「墜歡追憶難重拾﹐每到淸宵百感集。笙歌燈火別院明﹐夜闌獨背銀釭泣。舂江春色自年年﹐佳麗依然滿眼前。一年墮落知多少﹐我更何心聽管弦。」大是慈悲語。《虞山拂水橋》云「帆從眷艸沒﹐風挾水珠來。﹝睛日立橋上﹐風中有水珠拂面﹐亦一奇也。」﹞《夜宿昭明禪寺》云「被薄雲添絮﹐燈殘月滿牀。」詩筆軒爽。七言句云「名句得從酣醉後﹐神交訂自亂離中。」《自況》云「苦心每欲翻新意﹐得句初疑襲古人。」《春閨》云「添燭漫教花睡去﹐捲簾只待燕歸來。」皆隨園詩話中材料也。

四﹑元英能治經﹐《禮》學宗鄭說。《古意》云「老樹五六株﹐春寒花未發。暖气日融和﹐枝葉自蓬勃。方其寂寂時﹐榮枯了無迹。」《讀書》云「讀書如遊山﹐深入莫回顧。若說待重來﹐已失當時路。」具見讀書人吐屬。《鬻歌》雲「水雲鄕裹按紅牙﹐曲罷宵深月影斜。舉世誰知亡國恨﹐不妨重唱《後庭花》。」語頗沈痛。《西泠懷古》云「南渡興亡迹已陳﹐湖山猶是舊時春。和戎宰相今何在﹐十二金牌換鐵人。」句如《春興》云「芳艸池塘鳩婦雨﹐落花庭院鼠姑風。江山如此催頭白﹐塊壘難消剩酒紅。」《焦山懷古》云「吸江亭上思悠悠﹐吸盡江心今古愁。」此與乃翁「遊人倘有愁幹斛」兩句﹐異曲同工。《登北髙》云「曲江匝地三重帶﹐遠岫浮天一葉舟。世外尋秋原有路﹐巓攬勝惜無樓。」我亦云然。《閨情》云「妾身願化黃河水﹐常繞離人馬足邊。」《除夕》云「美酒最宜今夜醉﹐名山難得壯年遊。」答戴鶴臯云「避世似鷗還似鷺﹐立身如矢不如弓。」《秋雨》雲﹕「問天可是銀河水﹐一洗兵戈淨萬方。」《螢火》云「試看風雨前途黑﹐畱得人間一點明。」又非泛泛批風抹月之作矣。五言句云「豚肥知近社﹐蟻孰好畱賓。」田家風味﹐從乃祖兼事農圃得來。

五﹑葆靑﹑元英尙有好句在《滬瀆同聲集》者。葆靑《尋春》云「梅花欲透春消息﹐處處閒開三兩花。」《中海》云「黃花時節最宜詩﹐輦路低徊得句遲。」元英《碧浪湖》云「湖淸涵落日﹐塔瘦似詩人。」《季夏家園卽景》云「跣足科頭吾自得﹐茅亭一卷放翁詩。」葆靑別署「餐英散人」﹐元英別署「繭迂」﹐皆以顏其集。

六﹑餘四十年前客上海﹐道署聘閱蘇松太九書院課捲﹐姚子讓﹝文坍﹞每冠其曹﹔今從其門人郁元英處寄示其旅行詩﹐由信陽至開封者十數首﹐爲數聯﹐亦一文字緣也。如雲﹕「天空風怒吼﹐泥滑雨初收。人似驚寒雁﹐輿如逆水舟。」又「傳食憂資罄﹐旁觀笑雨行。吾將飲酒耳﹐不用問君平。」旣用《左傳》雨行事甚切矣﹐不知末句何以牽到問君平。又「鳥囀聲幹種﹐柳含春幾分。」上句用庾子山《春賦》。

七﹑元英尙有好句可誦在《吟艸》者。《春陰》云「好山三月猶如睡﹐新柳一堤常帶煙。」《棲霞秋行》云「化工薰得山如畫﹐著个詩人更有情。」《花朝》云「百年幾度花生日﹐花落花開人白頭。」《昧園雅集》云「曲曲濰溪短短籬﹐小園煙景與春宜。十年楊柳含愁重﹐一水桃花作記遲。寒食客來鶯喚酒﹐賣風過蝶催詩。坐中耆舊須眉古﹐畱取韶光仗畫師。」

八﹑黃松客﹝式敍﹞數以詩寄余﹐爲題《千峯圖》﹐舊矣。近翻陳鶴柴詩﹐方知「松客」二字乃鶴柴所贈。松客有《濱江上巳修楔》句云「芙蓉春水曲江曲﹐楊柳大堤三月三。」語誠佳矣。惟遼陽三月﹐未知有楊柳﹑芙蓉與否。

九﹑鶴柴爲人拘謹﹐爲詩亦多拘謹。玆翻《鳳臺山館稿》﹐錄其《奇懷散原先生廬山》云「先生手攜五色筆﹐重訪廬山三疊泉。入社嘯歌剛止酒﹐千霄松竹已忘年。歸鴻來燕易寒暑﹐左江右湖觀性天。聞說黃巾知避舍﹐由來深谷號棲賢。」則動蕩活潑矣。

一○﹑郁葆靑尙有《和鶴柴遊昧園見贈》句云「頭白風塵閱歲華﹐輕車乘興到吾家。題襟筆有江山助﹐款客肴無綺繡嘉。」自注﹕《「梁書賀琛傳》﹕『列肴同綺繡。』」用典新穎﹐可與樊山爭席。

一一﹑章敬禮有《遊敬亭山》絕句云「爲尋詩句不辭艱﹐足繭荒榛亂石間。坐聽松風忘日暮﹐孤云一片去閒閒。」增長太白句自佳﹐亦「漠漠水田」例也。敬禮詩見鶴柴詩注﹐當是皖人。

一二﹑鄭質庵寄余《滬瀆同聲集》一厚冊﹐凡三十餘人﹐詩爲陳鶴柴所選﹐人不過三數首。鶴柴自爲詩過於拘謹﹐所選多按部就班之作﹐可話者遂亦不多。今匯采如右。吳興姚勁秋孝廉洪淦﹐近入蘇州折枝吟社﹐餘閒與譙集。其賞雨西湖之南山﹐有卽景絕句云「泉烹龍井半甌嘗﹐新采茶饒色味香。尢愛巒三面抱﹐獨空一角吸湖光。」龍井佳處說得出。又句云「旣雨初晴晴又雨。」湖上本有晴湖﹑雨湖之別﹐春天則雨晴不定矣。

一三﹑吳興周夢坡﹝慶雲﹞﹐多以著作見贈﹐惟罕見其詩。今讀其《題潘蘭史江湖載酒圖》云「十年說劍拭龍紋﹐紅海歸來記策勛。便向江湖狎鷗鷺﹐幡胸靈气自成云。」余久識蘭史﹐尙未知其曾從紅海歸來﹐爲急錄之。

一四﹑吳中人喜茗飲﹐公家園林﹐往往修飾茶社﹐文人常相聚其中劇談﹐茗外不設酒肴﹐飯時各自歸去。癸酉夏日余旋裏﹐初秋乃來﹐聞費仲深﹝樹蔚﹞與鄧孝先﹝邦述﹞﹑彭子嘉﹝谷孫﹞﹑屈伯剛﹝彈民﹞諸人﹐每隔三日﹐相約集公園之東齋茗話﹐晨聚午散。久之各有吟詠。因屬楊君無恙爲酬倡第一圖﹐孝先爲第二圖﹐系二絕句云「無恙蕭疏見性眞﹐祗嫌冷落畫中人。自妍朱碧翻前稿﹐滿寫花光作好春。」第二句謂無恙圖中只寫兩三人﹐第四句謂圖中荷花本夏景﹐而垂楊雜樹卻似春景也。其二云「綠水平分上下池﹐靚避面較晴漪。衰翁爲寫花容艷﹐特向金閨覓口脂。」老人作俊語﹐故自可喜。

一五﹑仲深先有一律云「搖碧池嫗散復生﹐熨欄茗對涼晴。百年他日知何地﹐四海彌天剩此城。幽坐自能窮物妄﹐劇談渾不斬心兵。咫園一叟應相憶﹐病起筇枝約意行。」題系《東齋小坐﹐望見巽堪﹑無恙﹐扶藜過橋﹐戲吟陳簡齋「只應干載溪橋路﹐欠我嬰姍勃奉行」之句﹐遂卽用此詩韻﹐柬同坐諸君﹐兼懷耿翁虞陽。》用簡齋詩語自嘲﹐神情逼肖。耿翁﹐宗子戴也﹔巽堪﹐蔡晉鏑也。龐拂雲樹階和作末韻云「思歸散策江鄕路﹐平楚蒼然率意行。」自注﹕「吾邑公園在城北﹐倚山麓女墻建築﹐無恙用小謝句﹐題茗坐額日『平楚蒼然』。」拂云復次韻云「阿誰能遣有涯生﹐未雨先規旣雨晴。﹝仲深以用少陵《丈八溝納涼遇雨》韻詩示同人。﹞權以茗充摩勒果﹐恰如夢入閨婆城。」自注﹕「均見《楞伽經》。」仲深疊韻中二聯云「豈敢旗亭爭畫壁﹐有如竈婢學傾城。衣冠洛社差年少﹐壇坫吳江有敗兵。」自注﹕「錢香樹與尹文端疊韻乞和故事。一城」韻裁對工巧。子嘉次韻和拂云作中二聯云「附鮚不忘商舊學﹐談龍何敢議新城。吾於成佛終居後﹐﹝自注﹕所用佛經﹐愧未能解。﹞公等登壇善將兵。」用事甚切。時拂云有「宜推仲深爲盟主」語也。拂云又有「看云喜見日沈閣﹐倚襤恨無山入城」句﹐的是姑蘇城內風景。又有「看盡欲天魔女相﹐輸他不夜化人城」句﹐自注﹕「姑蘇士女﹐夏夜園遊風气﹐較滬上稍遜。」吳九珠首韻云「吾衰莫遣有涯生﹐病起渾如天放晴。」形容病起極工。鄭屯庵次「城」韻云「知有秋心淩午﹐竭來詩句沸江城。」吳下近來唱酬﹐當以此圖捲爲最盛矣。孟盒次「兵」韻云「幾許樓臺今易主﹐無多喬木厭談兵。」對句用姜白石《揚州慢》語恰切時景。又次首韻云「茶余兩腋覺風生。」可謂俯拾卽是。沙隱次「城」韻云「暝坐未殊黃浦夜﹐端居深念綠榕城。」﹝自注﹕前夕在海上兆丰園與夏劍丞﹑李拔可暝坐。﹞時福州將有兵事也。又《一涼到骨﹐忽忽成秋﹐仍次韻》中二聯云「蘿陰罨碧逾施幔﹐山色浮靑欲撲城。蟬病噤如箝口士﹐蚊多悍似潰圍兵。」楊無恙次「城」韻云「柳陰箕踞聞淸話﹐潭底星河浸碧城。」自注﹕「公園夜市甚盛。」巽堪次「城」韻云「云如流水難藏月﹐人與秋光共此城。」爽气撲人﹐得未曾有﹐出句尢佳。次「行」字韻云「侵晨杖屨知先集﹐破夢寧辭賦早行。」宋劉一止以《曉行》詩得名﹐用此恰好。又首韻云「幾日新涼帶雨生﹐猶畱殘暑戰陰晴。」次句造語甚工。南華居士次「城」韻云「一樣芙蓉思水殿﹐幾株楊柳認金城。」自注﹕「四十年前﹐地半沮洳﹐柳多新種﹐蓋園爲淮張廢址也。」又未韻云「莫問西風黃菜葉﹐薰人溽暑正時行。」張士誠時﹐有姓黃姓蔡姓葉三人最用事﹐故有謠云云。霜傑次「城」﹑「兵」兩韻云「論才他日思吳會﹐惜別連朝唱渭城。﹝數承社餞。﹞磨刃卻收東野集﹐薦書如救朔方兵。﹝近荷韋齋推轂。」﹞深情如揭。﹝校﹞此則「子嘉次韻和拂云作」﹑「吳九珠首韻云」﹑「鄭屯庵次城韻云」﹑「孟盒次兵韻云」﹑「沙隱次城韻云」﹑「楊無恙次城韻云」﹐「南華居士次城韻云」﹑「霜傑次城﹑兵兩韻云」原各爲一則﹐今合爲一則。﹞

一六﹑陳簡齋五言古﹐在宋人幾欲獨步﹐以宋人學常建﹑劉脊虛及韋﹑柳者也。至《夏日集葆眞池上》一首﹐尢爲壓捲之作﹐厲樊榭平生所心摹力追者﹐全在此種。故欲方駕此篇﹐殊不易易。韋齋《東齋觀荷》﹐卽用其韻﹐和者甚眾﹐今各摘其雋句如下。韋齋云「林樾何處無﹐行遠僕夫病。主家寬得涼﹐赤嫖失威柄。胡爲得得來﹐一寄濠濮興。」又云「微涼鼻功徳﹐獨笑不相贈。髙寒坐花久﹐句管兩鏡。」又云「稍平塊磊胸﹐自理蒼茫詠。」公孟云「觸熟攏黴子﹐苦於夏畦病。不如北窗臥﹐手執蒲葵柄。」末云「涼風吹夢醒﹐欠伸屋如艇。」用宛丘先生詩句意﹐不費力﹐起亦自然。吳瞿庵云「園亭晨固佳﹐林樾晝亦靜。髙荷延涼風﹐一一圓而正。」押韻皆站得住。「林樾」句暗用「綠陰生晝靜」意。又云「不圖永嘉末﹐復睹正始盛。江左能偸安﹐此外皆餘剩。」吳九珠云「束齋人海場﹐而我蔡侯靜。迂瑣﹝仲深號﹞詩之龍﹐所謂葩而正。袖出池上篇﹐一一相持贈。」末云「何如入鷗羣﹐覓我黃篾艇。」樹韻必堅﹐「黃篾艇」尢新。蔡師愚云「拂闌柳絲長﹐醮水明漪定。蟬聲咽別枝﹐似報秋將盛。炎涼變須臾﹐山水嗟殘剩。」孝先云「佳客豈待招﹐小集每盡興。坐涼若忘蒸﹐談喧翻習靜。」孝先饒靜者機﹐故云然。又云「蔡侯心無塵﹐不拭已同鏡。忽如癢乍搔﹐未肯悅禪定。」謂巽堪新愈﹐不敢苦吟﹐而復見獵心喜也。未云「陸海潘江間﹐何處著吾艇。」用思甚巧。屈伯剛云「束書嫩勿觀﹐斗茗閒遣興。海內方鼎沸﹐敢問旗槍靜。」又云「聞聲驅蛩和﹐依命形影贈。目遠射牛背﹐波搖攬明鏡。」又云「盡洗胸中滓﹐吐納理新詠。」竹林云「月落星漸稀﹐晨气愈我病。羣公荷池遊﹐淸談揮麈柄。向來衰頹人﹐聞之亦鼓興。一晨气」五字﹐可作《養生論》讀。楊無恙云「淸漣君子花﹐亭立晨風定。竹溪憐寂寞﹐吳會英才盛。皮陸積酬唱﹐牙慧拾餘剩。」霜傑云「韋齋更好我﹐別言憶臨贈。昱中舊風物﹐起滅在胸鏡。何時野史亭﹐搜集及大定。愧非江左才﹐猶繼永嘉盛。承平托夢憶﹐掌故入《觚剩》。」「定」﹑「剩」二韻尢堅卓。﹝校﹞此則「公盂云。以下諸家云云﹐原各爲一則﹐今合爲一則。﹞

一七﹑韋齋又有二律﹐用少陵﹝丈八溝﹞韻云「滿目悲生事﹝成句﹞﹐薰風扇雨遲。徒聞增歲計﹐誰與念農時。流潤微沾﹐回晴細散絲。英靈宗社托﹐吾輩但吟詩。」此首極似杜矣。次首云「列久龐居士﹐相看霜上頭。一涼來不易﹐三白見應愁。自注﹕用錢穆父事。」末云「西風黃菜葉﹐眞恐不勝秋。」題云《邇來無日不到東齋﹐久旱望雨﹐龐子甸才來﹐遂得驟雨﹐責餅僧房﹐邀茗柯諸君同坐。》又有二首﹐末韻云「扶欄斜點筆﹐夏色二分秋。﹝自注﹕促楊君無恙作圖﹐故有落句。」﹞五字極寫出望秋神理。

一八﹑又江遲《東齋消夏小集分韻得六言》斷句云「舊雨今雨偕來﹐長亭短亭閒步。此地消暑最宜﹐有人登髙能賦。」又云「當年梧井深秋﹐此日荷塘懷古。馬畫剩水殘山﹐庾賦《小園枯樹》。」又云「我亦居士淸涼﹐莫管將軍今故。」

一九﹑展觀《東齋酬唱圖》捲將盡﹐韋齋佳篇﹐多在後幅。《唐宋郡圃﹐北池亭館極勝﹐今北池𨿽小﹐準以地望﹐或去古未遠﹐用韋公消暑北池詩韻》云「坐久池光靜﹐朋來野意長。無多開口笑﹐消受定心涼。唐宋軒亭圮﹐滄桑歲月忙。地因新運復﹐齋以舊名當。﹝東齋循唐宋舊名也。﹞簾影浮初旭﹐荷香度曲塘。恨無風雨至﹐愁入鬢眉蒼。民瘁偏同樂﹐﹝宋時郡圃名艸樂。﹞秋深稀冶芳。﹝此時幾以公園爲桑濮。﹞置之聊爾耳﹐茶熟抵銜觴。」「風雨至」句﹐卽用韋詩。讀此首及下一首﹐可略知郡治左近地望。又《與東齋諸君談有感﹐用白傅齊雲樓晚望韻》云「士女般遊地﹐幢幢暑未闌。有人存旦气﹐於此可澄觀。始建雲樓壯﹐前臨郡圃寬。守慚居處逸﹐民習政刑安。趟宋循良繼﹐淮張霸業殘。荊蕪鬼窟久﹐歌舞夜場漫。豈有昌丰象﹐徒供邂逅歡。憂天宵我獨﹐避世到今難。俯仰成陳迹﹐追陪答歲寒。歌吟餘事耳﹐放筆淚闌干。」但尙未詳徐吳與錢氏割據時蘇州如何耳。

二○﹑又《石遺老人扶病避兵自閩來﹐賦呈用肖蝓韻》云「茗叨時又策勛﹐幔亭飛下武夷君。目光小惡仍巖電﹐心事孤淸托岫云。論極皇王興廢迹﹐﹝縱論有淸一代政治學術及外交得失。﹞懷哉僕射父兄軍。﹝追話左文襄入閩用兵方略﹐丈方九歲﹐見文襄入城風采。﹞誰知詩老韜長算﹐差許迂生習舊聞。」

二一﹑又《恨東齋池水淺﹐用荊公喜雨韻》云「坐對淪漪輒有詩﹐最宜輕碧動林霏。竭來池上羣公集﹐不雨磯頭白鷺飛。密葉含風疑細浪﹐髙花無日亦淸輝。曉行偶欲明漪照﹐川逝何時大壑歸。卻憶臨流多處所﹐不須衝暑陟郊圻。荒園塵掃堪憑檻﹝拙政園﹞﹐古寺僧眠但叩扉﹝瑞蓮庵﹞。可惜茶湯無俊侶﹐遂令膏澤在空圍。何當一雨陂塘滿﹐且濯冠纓且樂饑。」韋齋有《次屯庵送石遣老人歸裏韻﹐托寄石翁》云「謂我廢疏有道根﹐花間參侍酒間論。臨行苦勸存詩集﹐積感終知負誤恩。書去憑君爲驛使﹐饑來轉地館君孫。﹝謂肖綸。﹞江樓月夜應相憶﹐執挺情依節制尊。」自注﹕「望石翁早來吳下﹐爲詩壇盟主也。」第六句見君待友之摯。

二二﹑門人薛綜緣持贈其師蕭畏之﹝丙章﹞《蕭齋詩選》《續選》兩薄本﹐閱之﹐前詩多五律﹐气味極似祥符周季貺星詁﹐專工五言長城。如《題費此度墨迹》云「世路本難平﹐髙人跛足行。一家辭蜀道﹐千里到蕪城。浩劫餘殘息﹐荒村畢此生。大江孤艇句﹐幹載惹浮名。」首十字奇創﹐覺漁洋成都跛道士之作﹐僅敷衍門面矣。《重遊於氏園》﹝平山堂西里許﹞云「秋老樹猶茂﹐臨溪始見門。重來知舊徑﹐久坐絕塵喧。刪竹廣窗隙﹐畱苔護石根。殷勤賓主意﹐相送過前村。」句如《題王說作耳鳴集》云「無家依梵院﹐有子作詩僧。」《送洛淸弟之邳州》云「年至虛佳耦﹐家貧有病兄。」敝裘云「朔風搜病骨﹐賴此得微溫。」《雨中見馬伯梁先生著笠》云「甘爲垂釣者﹐不揖下車人。」《哭雪溪先生》云「歸田年尙少﹐愛菊死逢秋。」皆以沈著勝。七言如《呈伯梁先生》云「偶來握手話艱辛﹐偃仰東湖一隱民。貧到鬻書能嫁女﹐老猶課讀不依人。身閒久絕公卿夢﹐市遠惟餘鷗鷺親。重過酒鱸酣暢地﹐昔年觴詠已沈淪。」末韻直有盛時難再之感﹐不必黃墟嘆逝也。《病中簡霞靑》云「人間有壁皆詩艸﹐列坐何人不酒徒。」此與昔人之「門前債戶雁行立﹐屋內酒人魚貫眠」寫衰敗景象者﹐異曲同工。《有感次伯通均》云「貧困有時欺鮑叔﹐疏狂無柰絕山公。」能寫出無可柰何處。《睡起》云「三徑幽花香細細﹐一庭暝色思微微。」會心故自不遠。

二三﹑上海嚴載如昌有《淵雷室詩存》。《金山》云「近挹山門壯﹐遙瞻梵塔髙。鐘聲渡雲樹﹐鈴語答風濤。天塹覘形勝﹐江流悟浪淘。滄桑遷變處﹐沙壤按靈鰲。﹝山舊在江心﹐今沙漲在陸地久矣。」﹞首二句移不得到他山去。《招隱寺》﹝中有昭明讀書臺﹞云「寺占垌之奧﹐林深翠作堆﹐《楚詞》《招隱》什﹐梁代讀書臺。竹影千竿動﹐山坳一徑開。鷓聲誰會得﹐俗駕故應回。」《焦山》句云「不教山著地﹐但與水爲鄕。」此何減古人之「樹影中流見﹐鐘聲兩岸間」耶﹖《竹林寺》云「幽徑禪房寂﹐深巖屐齒停。疏煙籠古寺﹐層嶺襯孤亭。風竹搖天碧﹐江隔岸靑。」

二四﹑孫鏡字尖鳳﹐湖北京山人﹐有《盥道廬吟艸》。《扶桑紀遊雜詠》云「幕倒難容射獵翁﹐空將白鐵鑄英雄。誰澆不忍池中水﹐洗淨山頭戰血紅。」在武士道主義見之﹐殆以爲不入耳之談﹐來相勸勉﹐豈不可嘆﹖又云「招魂難返角聲哀﹐萬樹櫻花帶淚開。兒女何關軍國事﹐踏歌都趁夕陽來。」末二句﹐在募兵之國則然﹐若徵兵之國﹐則一遭敗挫﹐《檀弓》所云「魯婦人發而弔」矣。

二五﹑丹徒戴振聲﹐字鶴臯﹐淸季以縣令仕浙。有《題文瀾補闕圖一百韻》﹐有序﹐略云「杭州西湖文瀾閣《四庫全書》﹐都七萬九千又七十卷﹐遭粵亂﹐閣書散。錢塘丁竹舟﹝申﹞﹑松生﹝丙﹞昆仲兩先生﹐力爲補亡﹐尙闕書約五千卷。石屏袁樹五﹝嘉谷﹞提學來浙﹐鈔存闕目待補。國變後﹐歸安錢念劬星使﹝恂﹞補鈔二百六十八卷﹐嗣因資竭中輟。海齊張閩僧博士﹝宗祥﹞長浙教育﹐舉以謀之烏程周夢坡廣文﹝慶雲﹞﹐醵金至北京﹐借文津閣本補鈔四千四百九十七卷﹐於是全書完備。先後閱時十稔﹐費銀幣二萬有奇。夢坡手輯闕補書目一編授梓﹐屬吾鄕劉云叔文學錦仁績圖﹐冠諸簡端。」詩中間云「忽焉浩罹洪楊﹐運厄祖龍呼彼蒼。雙丁伯仲鴻雁翔﹐抱殘守闕心惶惶。補牢猶憾多亡羊﹐鐵网還思珊海張。勇哉錢氏著作郎﹐急起直追鳳嗚岡。一臂力竭當車螳﹐請益惜無人發棠。借箸喜有張子房﹐爰諮周侯驂靳驤。再接再厲肩敢當﹐慨蠲巨金先爲倡﹐前於後喁和引唣。文津閻本幸完良﹐四部充備堆滿。限程影寫勤補亡﹐寒士傭書昕夕忙。下筆有聲蠶食桑﹐積五千卷富撐腸。乃竟前功如願債﹐移貯舊閻謀始臧。一編箸錄精且詳﹐繪圖紀事珍琳瑯。」詩過長﹐未能全錄﹐節采其翔實者。惟序中似微有誤。余於林迪臣太守官杭州時﹐往文瀾閻看書﹐林太守派孫叔和廣文﹝樹禮﹞招待檢書。叔和爲餘言﹐杭城將陷時﹐丁氏早備丁壯多人﹐將閣中書運出﹐置僻靜處﹐故得免於焚如。其所闕約五千卷者﹐倉皇轉徙時不免散失。叔和與丁家同鄕世好﹐言自可信。不然一炬之餘﹐合成焦土﹐書亦隨之﹐安得尙存七萬四千餘卷之多乎﹖其鈔存闕目待補﹐則余與叔和檢書時﹐已披閱及﹐距袁樹五提學來浙前且十有三年。至念劬﹑夢坡之熱心鈔補﹐則固可信者矣。

二六﹑劍丞《送春詞》云「林間雜花午亂飛﹐餘才繡作錦地衣。供人賞玩未饜足﹐只令蝶大蜂子肥。春工力疲將逃歸﹐勢如逸馬不受璣。一句兩旬爭芳菲﹐得歡無幾徒增悲。我前告春今有辭﹐爲花延命去稍遲。日色宜薄雨宜微﹐任花開落莫苦催。約春休與我願違﹐來歲須悟今日非。」在古今惜春餞春詩中﹐可稱絕唱。爲花請命﹐卽光華復旦之義﹐非盡歡竭忠也。

二七﹑胡穎之字栗長﹐紹興人﹐官湖南﹑江蘇﹑四川各省知縣。《同散原﹑病山二年丈西溪秋雪庵看蘆花》云「沿溪打槳趁霜晴﹐來聽蕭蕭瑟瑟聲。鷲影同憐搔更短﹐眼光頓覺洗逾明。殘陽入崦髙樓倚﹐野渡衝沙小艇橫。莫話滄桑今昔感﹐花開堪折不勝情。﹝往歲同遊者﹐貞牡﹑呋庵均離浙﹐南孫且下世。蘆洲亦漸易爲桑田矣。」﹞《丙寅泛舟西溪》云「秋雪庵前眞似雪﹐交蘆庵畔已無蘆。頻年來洗看花眼﹐有客同題《放棹圖》。樊榭風流今不作﹐夢坡好事古爲徒。待尋曲水蒼涼境﹐更種梅花十萬株。﹝西溪舊以梅花名﹐交蘆庵﹑秋水庵外﹐尙有曲水庵﹐屢見昔人題詠﹐今已不知其處。」﹞此詩得傳﹐夢坡可以不朽矣。

二八﹑江寧吳蘧庵孝廉﹝鳴麒﹞﹐官江西知縣﹐有《蘧然覺齋詩錄》。《夜坐》云「風定月華淸﹐百虫寂不鳴。滿階梧葉影﹐何處有秋聲。」與余舊作「亂虫嘈雜鳴﹐月出聲反止」句同意。

二九﹑丹徒葉藻漁明經﹝玉森﹞﹐官安徽知縣﹐有《中泠詩鈔》。《采石香鑪歌次魯叔詣韻》云「當塗采石山﹐以山石色采得名。相傳束晉時於山麓井中得香鑪一﹐乃采石鑿成﹐潤澤若玉。初藏承天觀﹐後移庋觀音合﹐歷劫隱見不時。淸咸﹑同間又失﹐疑毀於兵燹。光緒初﹐彭剛直公﹝玉麟﹞捐金重建謫仙樓﹐掘土得之﹐供設樓上。民國初元﹐水陸防軍屯集山阿﹐主將陰圖攫取﹐魯紳叔詁力請大府禁阻﹐並乞任保存﹐大府嘉許。叔詣邀予監賞﹐目爲之眩。爰歌以和之。」歌長﹐摘錄其警切者云「叔詣邀我觀石鑪﹐厥量計升遠輸蚪。霞光月暈波濤魂﹐云云回回互交午。到眼都驚气象千﹐析相豈徒章采五。列座當焚十國香﹐設色盡包九州土。叔詣爲我述鑪史﹐不似義山吟玉虎。粵自東晉出眢井﹐頗惜危磯時用武。寺院爭藏歷幾朝﹐神龍隱見江之遊。風斤削就本靈奇﹐雷劍比之常散聚。紅羊歷劫不可見﹐枉勞佳客停柔艙。安得燃犀燭幽府﹐無復明珠還合浦。承天觀荒葉滿階﹐觀音閣圮蒿生糜。眞同洛水淪九鼎﹐遑問岐陽畱十鼓。虯髯虎步剛直公﹐云麾江表揮談塵。捐金特建謫仙樓﹐笑以詩囊易甲組。舊物居然現土花﹐髙詠固宜題玉宇。共和鼎革蜂營屯﹐狼軀貍輸弄戈櫓。鸛鶴鸛鶴其求巢﹐鴟鴟莫敢侮。」

三○﹑徐英﹐字澄宇﹐漢川人﹐有《天風閣詩》。《內子以碧湘詞索題》云「夢窗飲水水雲樓﹐漱玉疏香詛爾侔。乳燕新歌宮柳細﹐寒援夜嘯大江秋。難消塊壘幹重恨﹐乍減苕華一字愁。畱取吟魂依嶽麓﹐他年同向碧山遊。」

三一﹑陳家慶﹐字秀園﹐湖南篝鄕人﹐漢園之次妹﹐歸漢川徐英﹐有《碧湘閣詩》。《金風》云「金風初動武昌城﹐雨過天髙秋气淸。芳艸變衰驚節換﹐羅衣著體覺寒生。百年身世常爲客﹐千里烽煙未解兵。何處桃源能避俗﹐似聞海外有蓬瀛。」有雨過秋淸气象。

三二﹑陳直﹐字進宦﹐丹徒人﹐有《摹廬詩》。《雪夜雜詩》云「吾婦持家作歲除﹐料量壓肉又腌魚。魚余謂可徵嘉兆﹐此亦諧聲合六書。」質朴可喜。

三三﹑孫玉聲﹐名家振﹐以字行﹐別署海上漱石生﹐上海人﹐著有說部數十種﹐又《上海沿革考》《滬蠕話舊錄》各若干捲。有《西湖春遊詞》云「濕云罩住遠靑﹐幾似冬山睡未醒。行近猶難辧何處﹐閭鐘才曉是南屏。」

三四﹑嘉興朱大可﹝奇﹞﹐余已選其詩入《近代詩鈔》﹐玆見滬上有鈔其《寂宦詩》者﹐再錄兩首如下。《消寒》云「茶鐺未沸硯池冰﹐初九嚴寒巳不勝。斟酌新詩誰第一﹐紅梅布政白梅僧﹝樊山﹑寄禪。」﹞樊布政舊甚賞君詩﹐寄憚梅詩未見﹐樊詩亦不記之矣。《鄧尉》云「籃輿軋軋曉禽啼﹐隨意穿林復渡溪。徑仄低枝時礙帽﹐花深小雨不成泥。」逼肖鄧尉風景。《君美約遊半淞園》云「一雨霏霏已浹旬﹐看花無計只傷神。那知書札綢繆意﹐猶有林亭邂逅人。切後風光仍爛熳﹐尊前懷抱漫酸辛。他年故事憑君記﹐闔市爭看墊角巾。」起二句說雨﹐末句便非虛設。

三五﹑錢任遠﹐字小山﹐武進人﹐名山先生長子。《挽朝鮮曹玉山》﹝有序﹞云「先生善畫蘭竹﹐自來吾常﹐輾轉佛寺﹐又厄於兵。去歲遷寓橫山白龍庵﹐今年遽爾辭世﹐業師楊霞爲葬之。先生常勸屏詩詞重經濟﹐古人哉﹗因賦四十字以寄哀。」「流離成久客﹐白首掩禪關。往事終緘口﹐深心不駐顏。畫蘭無好土﹐埋骨有靑山。畱得遺民艸﹐刀環夢幾還。」寫亡國人甚淒黯。

三六﹑謝覲虞﹐字玉岑﹐武進人。有《溪橋消夏》雲「雨餘螺髻四山靑﹐聞有輕帆出洞庭。自是江鄕足生意﹐水楊盈尺亦娉婷。」「竹石幾靜無嘩﹐長日惟消一餅茶。怊悵輕雲無雨意﹐殘波開瘦水葒花。」自是蘇﹑常一帶天气。

三七﹑奉賢莊呂塵義﹐余已選其詩入《近代詩鈔》。玆讀其《西湖伎泛》句云「西湖寒不波﹐夜色看逾碧。四山若沈睡﹐避我遠來客。」的是西湖無月夜景﹐移他處不得。又云「榜人知我意﹐棹入萬荷隙。荷香不見花﹐妙語略能繹。﹝《晚翠軒詩》『荷香不見花﹐暗裹勾我詩』。」﹞晚翠妙語﹐妙能提出。又《雨夜過佛影談﹐雜紀所語》首云「幹詩不及梅都官﹐一寒欲過陳后山。苦吟忍饑計已熟﹐眾口匿笑驚我頑。平生虎頭有同調﹐指尋巷陌夜款關。倒裳失喜顏動色﹐卻怪咫尺疏往還。」起四語寫出苦吟人身分。

三八﹑沈文浩﹐字瘦狂﹐松江人﹐著有《病禪室詩》。《宿鄧尉》云「東風解凍水微波﹐落日停橈一宿過。孤負山頭千萬樹﹐梅花爭及客愁多。」

三九﹑顧憲融﹐字佛影﹐南匯人﹐有《紅梵精舍詩》。《詠簾》警句云「郁金堂上苦思君﹐身是瀟湘薄命云。絕世聰明欺燕子﹐迷人顏色斜曛。」又云「一樣關心如繡幄﹐半生畱戀是茶煙。蕩花風起疑無地﹐胃鬢人來愴隔年。」又云「一樹寒梅羞已老﹐敢移疏影上雕攏。」可謂巧不傷雅。

四○﹑唐鼎元﹐字玉虯﹐武進人。有《龍沙》一首﹝壬中立春日作﹐當日所聞如是﹞云「龍沙紫塞曉煙開﹐萬里冰天躍馬來。終看碉戈揮日轉﹐獨憑鐵弩射潮回。山連鼓角歡聲動﹐月照旌旗虜膽摧。千古汗靑追衛霍﹐勛名豈只畫雲臺。」此所謂過屠門而大嚼﹐𨿽不得肉﹐貴且快意也。

四一﹑莊毅﹐字敬亭﹐上海人。有《鴛湖棹歌》云「煙雨樓頭帶夕曛﹐數聲漁唱隔林聞。南湖恰似西湖好﹐也有前朝蘇小墳。」據朱竹坨《棹歌》注﹐蘇小墓本在嘉興﹐家在錢塘﹐西湖之墓﹐乃後人依托耳。

四二﹑康年﹐字竹鳴﹐南匯人。有《冬日過佛因寓齋》云「讀罷新詩意自雄﹐恨無長劍倚崆峒。漫天風雪龍蛇墊﹐百輩生涯燕雀同。置酒暫容歌倡側﹐出門應泣路西東。圍鑪莫共傷樗散﹐尙有流亡溝壑中。」末有稷契懷抱。

四三﹑袁天庚﹐字夢白﹐別署無耳尊者﹐浙江會稽人﹐著有《饉膚》四卷﹐《癡寮蘿囈》二卷﹐《八百里荷花漁唱詞》四卷﹑《詩》二卷。《秋夜掩經寞坐﹐忽聞梅檀气》云「蒲團足幽憩﹐寂坐神益淸。短景蕭蕭逝﹐初寒薄薄生。一鍰詩入定﹐四壁畫無聲。禪味此時適﹐心香不可名。」此詩似漁洋之學王孟者。《快閣月夜》八首之一云「梅花復梅花﹐詩中時一見。我欲招放翁﹐同入白團扇。」

四四﹑洪完﹐字太完﹐又字荊山﹐慈溪人。《哀羅癭公先生》云「敝車蹙蹙老京門﹐九死難亡故主恩。寒甚堯年思鶴語﹐夢回蜀道拜鵑魂。碎琴只覺心同裂﹐讀曲惟應舌尙存。剩有何戡舊人在﹐可憐朝士盡貞元。」逼肖扶東。惟第二句第四句殊不然﹐談東並非復辟黨。

四五﹑紹興周辦西明經﹝大封﹞﹐著有《芬陀利館瓿稿》。《超山宋梅》長句首云「超山梅發十里縞﹐南宋老梅開最早。今年我來春三月﹐迎面一枝猶皎皎。」中云「道人點茶喜相款﹐手指花身爲我道。呼吸煙霞七百載﹐植自淳熙或嘉紹。又聞玉潛帶月鋤﹐尙與冬靑共姓趙。老幹斷槁埋土中﹐長可盈尺粗合抱。昔歲生梯亦半枯﹐霜皮畱見龍天矯。萬鱗掩玉茁貞枝﹐重返花魂仙縹緲。疏影徘徊云去來﹐香光開合山昏曉。長依古寺歸佛地﹐寂寞無言諸義了。」末略云「夢坡居士老好事﹐昨築危亭插晴吳。訪梅願作梅檀越﹐籬笆麂眼課僧逵。梅若有知故含笑﹐豈與凡花爭壽天。」的是宋梅。

四六﹑蕭山王袖滄明經﹝仁溥﹞﹐江西知縣。有《不寐》五律云﹕」夜中不能寐﹐老景漸相催。我思集如霰﹐人鼾狂若雷。好詩無意得﹐舊事上心來。安得邯鄲枕﹐黃粱再一間。」寫獨醒﹐可謂「有聲畫」。

四七﹑徐行恭﹐字曙岑﹐杭縣人﹐著有《竹間吟榭集》十卷。《鏡妹爲予寫定自編詩稿﹐致力甚勤﹐賦此爲贈》云「阿兄澹世念﹐負手長沈吟。阿妹抱微尙﹐風雅思力任。共玆書寵月﹐修綆汲古今。論年我自娩﹐霜華毛鬢侵。昆弟五六輩﹐如鳥棲擇林。君於齒最稚﹐秉柔人所欽。幼慧熟選理﹐吐屬諧元音。靡靡逮巾幗﹐從違良費斟。淺學未足益﹐感君求應深。詩𨿽號小技﹐密縷同運鉚。縫紉旣卒事﹐綫迹何由尋。豈在工粉飾﹐要當滌胸襟。其道難具說﹐好景資憑臨。欣然若有會﹐擊賊渠成擒。理之恍無緒﹐縱之憐坐喑。悠悠百代下﹐春物行駿駿。滄浪繼表聖﹐妙契仙佛心。便擬叩玄闕﹐乞分瓊枝陰。泠泠踞水石﹐旁置無弦琴。」「密縷」數語﹐卽所謂「美人細意熨貼平﹐裁縫滅盡鍼綫迹」也。「襟」韻最中肯綮。

四八﹑陳閎慧﹐字仲陶﹐永嘉人﹐著有《將車集》《劍廬文剩》《詩話》《詞話》。《籀園期李大不至﹐用白石待幹巖韻》云「一星見樹梢﹐倒影漾芒角。煙水生晚寒﹐老柳倘先覺。野鳧飛過我﹐卻向蒼茫落。非關期故人﹐此景自不惡。」不爲王孟所囿。「枯蕉鳴夜風﹐夢作碧湖浪。驚魂奇危舸﹐一覺幸無恙。隔窗影幢幢﹐山鬼駭相望。支頤見缺月﹐恰照疏桐上。」昔有降鸞詩云「鬼語出深竹﹐細聽殊寂然。搴帷下階立﹐松際月初弦。」視此未知何如﹖

四九﹑陳道量﹐字器伯﹐鎭海人﹐有《單云閣詩》。《除夕讀廣陵集題呈木師》云「宛陵澹彌雋﹐廬陵雄而募。廣陵奮硬筆﹐無語不奇峭。神寒闖孟門﹐骨重入韓奧。凡庸盡唾棄﹐靈怪發突窒。刻意事搜索﹐血气日凋耗。文星俄絕系﹐至今我猶悼。使天假之年﹐而及於老耄。所詣當益邃﹐餘子安能到。《廣陵集》﹐皎皎生光耀。此是何等事﹐不信出年少。吾師據壇坫﹐論詩見道要。標此示後生﹐修途得先導。矢詩逾十年﹐擬古苦不肖。終當捐百嗜﹐努力致深造。明燈逼歲除﹐微吟遂達曉。心神通眞漠﹐萬古耿餘照。」詩如廣陵﹐可謂深造矣。然其人未有能壽而康者﹐𨿽假之年﹐恐亦無可再邃也。

五○﹑南通徐明經望﹐字貫恂﹐著有《澹廬詩》《文》《詞》等集﹐輯有《崇川詞徵》。能書畫﹐詩頗不肯作猶人語﹐易實甫﹑李審言皆有贈言。《題潘蘭史山塘聽雨圖》云「七里山塘一葉舟﹐有垂楊處便停畱。春來雨是才人淚﹐不待聽殘已白頭。」《題菹西藪蘆鷺》云「煙雨江南何處村﹐不隨鵝鴨亂爭墩。霜衣雪發沙頭立﹐自寫風標異羽孫。」第二旬有身分。又句云「蘆中鷺卽幕中賓﹐讓水廉泉一律貧。」「一律貧」七字說得好。《趙堯生侍禦贈書山遊舊作詩七首﹐句中及龍者三﹐及虎者四﹐感題》云「道气中涵骨气多﹐豈徒書體邁鷗波。舊遊三十年前客﹐如虎如龍句不磨。」堯生字卻不似松雪。《題朱衣道人畫家山》云「黃冠似識昨宵逢﹐七里茆庵五里松。一角家山殘不賣﹐雞聲人語翠微中。」《玄武湖》云「菱酥藕嫩釘村盤﹐湖上鷗盟想未寒。一棹遲來秋漸老﹐白蘆花當白蓮看。」皆佳。句如《陳橋驛》云「脫口杜後言﹐吾兒有大志。」亦得間。

五一﹑吳縣胡越中有《詠嫦娥》云「長裙素面柳絲腰﹐云髻蓬松金雀翹。斜倚廣寒宮裹坐﹐枉勞攘臂舉杯邀。」妙絕。味辛尙有佳句可采者﹐如「身世憐牛馬﹐親朋憶姓名」﹑「仕隱終嫌俗﹐山居自不凡謂散原老人」﹑「云將缺補﹐石帶水光肥」﹑「云欲浮山去﹐泉如奔海來」﹑「連年鞍馬幹程外﹐亂世功名一笑中」。《長淸道上追敵》云「牛羊多易地﹐雞犬早無聲。」《贈黃菊裳》云﹕廣吳山誰立馬﹐華頂倘搴旗。」《曉發吉安》云「蒙蒙山木合﹐漠漠水雲寬。客路三千里﹐孤舟十八灘。」《出防龍泉》云「雲飛天欲低﹐石燕因風起。南山北山雨﹐大溪小溪水。」雄渾似杜。《答友人求書與詩》云「弓衣不繡《春雪》詩﹐盾墨不作元和腳。」《詠蜂》云「所事敢求溫飽﹐一春全爲人忙。」《蠶》云「作繭甘心自縛﹐無非衣被蒼生。」皆落落大方﹐而自見身分。

五二﹑林子有葆﹝恆﹞多塡詞﹐出遊則作詩。近以登太華﹑雁宕﹑匡廬詩見示。雁宕余所未遊﹐華山僅至靑柯坪﹐匡廬則別久矣。其《匡廬山居》云「往年遊廬阜﹐蹤迹周山南。金井與玉淵﹐勝地靡不探。近處獨闖如﹐十載心滋。今玆志逭暑﹐遠略非所耽。昨遊黃龍寺﹐深處得澄潭。兩壓覆古木﹐一水中淳涵。頗聞聽瀑亭﹐後起足靳驂。﹝王家陂瀑布爲近年新發明者。﹞石門與水簾﹝三疊泉﹞﹐取次容趁趕。前遊所未及﹐庶幾補兩三。亦以謝山靈﹐吾志良非貪。」此首上半﹐不啻爲我言之﹐下半尙有志未逮也。「遊山戒冠蓋﹐此語間諸古。策杖偶出門﹐戎服何虎虎。似間章貢間﹐螳臂拒修斧。當局盛憂民﹐羽書馳旁午。遂令白虎洞﹐偃文而修武。不賢譬識小﹐志僅在逋暑。矛淅與劍炊﹐已忘魚遊釜。所望奮機謀﹐深入窮險阻。庶使神明區﹐蕭然安環堵。豈獨安生靈﹐亦以慰羈旅。」又《雜詩》云「碧山深處倚孤筇﹐暑气飲人畫更傭。卻恨閒雲不成雨﹐悠悠只在最髙。」二詩皆語非泛設。《遊三疊泉》云「昔從海會規尋泉﹐雨阻途窮遂中罷。十年結轎今逢晴﹐不卹淩晨夙秋駕。崎嶇初登大月山﹐浩浩長江流日夜。西南直拊五老背﹐無數風帆雜漁捨。萬千气象奔眼前﹐應接已覺百無暇。那知窮巖絕壑底﹐尙有淸泉浩如瀉。一疊噴薄殷成潭﹐二疊縣流極變化。參差幹二百尺間﹐終古雷霆恣激射。神龍掉尾作三疊﹐猶噴珠璣滿巖罅。屏風九疊迎面張﹐誰構石亭擬風榭。胡兒但解作風浴﹐捨命澄潭渾不怕。老夫自筋力憊﹐飽聽泉聲如啖蔗。山南佳瀑數黃巖﹐次及玉淵差可亞。憚熱未敢尋前遊﹐僻地得玆聊慰藉。便當勝處商結茆﹐坐對淸流銷長夏。」匡廬詩當以此首厭捲。句如《散步至天橋》云「懸巖列峙中壁立﹐下有奔泉出山急。神工若遣安石梁﹐合與天臺相拱揖。」落想甚趣。《王家坡瀑布》云「廬山多佳瀑﹐往往名不彰。有如三疊泉﹐末宋運始昌。」又云「爭如王家坡﹐雙瀑懸中央。磐石足坐憩﹐觀聽恣徜徉。綠巖披蒙茸﹐有亭翼其旁。白龍直下趨﹐矯若浚風翔。中瀦成碧潭﹐陡落分數行。散爲萬珠璣﹐聲韻何鏗鏘。面亭起峭壁﹐松柏郁靑蒼。下視彭蠡湖﹐一鏡如方塘。持視水簾泉﹐豈易論短長。此瀑𨿽晚出﹐不見賞紫陽。乃遇散原翁﹐極力爲褒揚。譬如潛修士﹐幹載抱孤芳。忽蒙衡鑑精﹐面目生輝光。」黃曉浦亦有此詩﹐覓出再論之。《十二夜步月至松樹林》云「路暗回曲徑微﹐濤聲深處選苔磯。髙松篩月光幹點﹐老樹驚人影十圍。」能寫夜景畫不出者。華山詩如《自西峪登山宿北峯》云「關陜久苦旱﹐夜窗忽潺。絕頂知無泉﹐睡。撥亂尙無人﹐太平那可冀。」僅至靑柯坪﹐詩料只有景略﹑希夷。余亦曾湊成兩句云「騎驢大笑今何世﹐捫虱雄談我欲眠。」似太兀傲否﹖《夜宿潼關》云「潼關气勢宥堯﹐更鼓嚴城宿此宵。風力遏雲歸太華﹐河聲挾雨下中條。」自然唐音。《龍門山》云「嶽雲袖底散不收﹐驅車還作龍門遊。曉日瞳瞳渡洛水﹐天津橋上風颼颼。兩開處見伊闕﹐神功治水誰能侔。倚山萬洞嵌寶相﹐當時物力勤雕餿。一開海禁爭好古﹐囊金待購只園頭。」又云「敗寺無僧來駐錫﹐打碑鋪地紛求售。危巖上下無一樹﹐澗泉涓涓空自流。香山隔水不可渡﹐白傅廢冢啼鵂鷗。當局百廢方具舉﹐奉春建策安金甌。」余過洛陽﹐欲遊伊闕﹐阻雨未往﹐讀此詩亦可不遊矣。《雁宕觀音洞》云「靈峯兩澗劃然開﹐彈指華嚴法界來。層累蜂房著徒眾﹐中分蚌殼見樓臺。」末云「何必裏糧求極樂﹐眼中婀娜卽蓬萊。」用夢窗詞恰合。《雁山有業采藥者﹐能白天柱頂緣組而下﹐去地八十丈﹐詩以惜之》云「天柱髙千尺彊﹐一繩奇命猶康莊。觀者膽落色然駭﹐猱升蟻附如平常。可惜健兒好身手﹐不向軍前馘羣醜。采藥歸去步如飛﹐日日烹羊飲酷酒。」

五三﹑說詩社諸子詩﹐尙有可話者如下。林楓丹密有《夜坐已倦﹐取石遣室文集讀之﹐至登太山記﹐神爲一王﹐因題後》云「掩卷欲神遊﹐天門轉一周。萬松分狀態﹐諸水別源流。筆亦如立﹐名同此嶽畱。底須親躡屐﹐但臥讀書樓。」余此記頗近馬第伯《封憚儀》之作﹐不欲效惜抱翁之故爲髙簡。友人之登泰山者﹐每攜作路引。楓丹此詩﹐則直以爲「有聲畫」矣。又《楔日同人集開化寺蔬酌﹐石師有詩命和﹐次均》云「來借云堂泛九霞﹐醉歸湖路幅巾斜。今年謝豹風光裏﹐只啖貓頭不啖蝦。」是日餘詩用齏菜孟嘗君及祁魚蝦二故事﹐劍以爲「蝦」字不易押﹐不如楓丹直用謝豹筍﹑謝豹蝦﹑謝豹花以關合蔬食爲大方矣。林鼎燮貧病就殆﹐楓丹精醫術﹐余傳電話使診之﹐楓丹報云不可救﹐媵以詩云「倉皇傳語自吾師﹐命我趨扶鼎燮危。推產蕭齋驚寂寞﹐登樓嫩版見支持。肺脾損盡終無藥﹐肝腎雕殘半爲詩。最是可憐雙弱女﹐親前不敢淚交頤。」未幾而鼎燮死矣。余謂卽以此爲挽詩可也。句如《哭聿雎》云「衣裘空畀陳無己﹐廚帳誰襄吳隱之。」聿雎貧甚﹐故云然。

五四﹑梅佳作甚多﹐餘話之屢矣。年來契闊﹐又寄到一卷﹐錄其較有意味者。《九日登燕山》云「燕山髙處作重陽﹐俯瞰橋門宛女墻。北向巒依劍水﹐西行村落接洪塘。鷓鶿嗉約江魚白﹐螃蟹臍團野稻黃。獨有詩人事幽討﹐同來蕭寺賞荒涼。」《妙峯寺》云「妙在何許﹐山徑埋蒿萊。樵人與禽鳥﹐相與成朋儕。重陽僧未識﹐客至方驚猜。齋廚冷無煙﹐蕭瑟及茗杯。午鐘亦嫩撞﹐寒菜晚方栽。荒涼卽禪意﹐半牀黃葉堆。寂滅生詩聲﹐萬壑松風催。心空境亦空﹐色相皆塵埃。靜中坐一頃﹐可鎭幹輪回。」皆能寫出荒涼意味。《金焦》云「兩山對峙水迢迢﹐無數風帆趁晚潮。一自揚州衰歇後﹐二分明月是金焦。」余謂揚州卽不衰歇﹐二分明月亦當屬焦山。曾有詩略言之。警句如《明翠閣》云「巖磴盤旋似疊暈﹐側身髙處眼光回。羣山爭向水中去﹐一舸疑從天上來。」十四字工極﹐非曾登此閣者不知。《玉尺山觀梅》云「色香已斂還招妒﹐風雪相加總不言。偃蹇未應入宮府﹐孤寒只合守家園。」能占身分。《重修杭州陳忠肅祠墓》云「生在蒲東死浙西﹐不餐薇蕨隘夷齊。蘭陂淸覺黃河濁﹐葛嶺髙嫌北嶽低。」又「蒙產天子家何在﹐釁鼓匯臣首不低。公被執至合沙詩﹕『須信匯臣堪爨鼓。』」又「人生眞合杭州死﹐名與吳山萬古齊。」陳公諱文龍﹐莆田人﹐兵敗﹐元人拘之杭州﹐不食死﹐梅之鄕先哲也﹐故言之痛切若此。《玉尺山池荷》云「紅占一池舂﹐白作六月雪。」《憶錢塘巷藤花》云「春來盼花開﹐花開治行滕。買花良不易﹐看花還未能。」《雨中老樹﹐獨立一鷹﹐意自若﹐感賦》云「古木待春枝兀兀﹐老幹權櫥向空突。鶉雀逡巡不敢棲﹐上立一鷹獨彊倔。昂頭斂翼縮兩拳﹐雨打風欺視無物。」皆金經百鏈之作。

五五﹑詩才詩思﹐二者缺一不可。鯉九涉筆多可喜﹐思有餘﹐才亦足供驅使也。《酬友人題紅蕖別墅》云「六月能爲天下春﹐﹝張亨甫《荷花》句。﹞是我絕愛荷花處。戰酣烈日立亭亭﹐定知其中非無據。拂衣奇傲泥塗間﹐養晦遵時或其庶。洋洋之水供荷花﹐荷花深處卽吾家。東家疏影照橫斜﹐西家松柏郁權樹。松柏後雕梅早尊﹐相與結鄰亦不惡。」余頗不喜亨甫詩﹐獨喜其《王郎曲》云「天下三分明月﹐二分在揚州﹐一分乃在王郎之眉頭。」今鯉九乃舉其荷花句云「六月能爲天下春」﹐亦可謂伯樂一過冀北之野﹐而馬羣遂空矣。此詩第二句接得好﹐第三句又足得好﹐洋洋二句﹐振起得勢﹐皆所謂有才思也。《送守戡歸隱霍童》云「洞天三十六﹐霍童跨第一。守戡山中人﹐气骨自奇崛。挾此遊四方﹐俗眼那能悅。由來巧宦者﹐婢膝腰可折。君曾西入蜀﹐蜀山立峭拔。子瞻生其間﹐時宰欲見殺。君曾泛西江﹐江水綠如發。黃九生其間﹐無往不見黜。山水窟中人﹐只司談風月。我間霍童山﹐九十九活。人迹所能到﹐剛四十有八。君歸窮搜討﹐補山誌所闕。」此首亦有才思者。又《治園》句云﹕姓名輸荔子﹐世界隱荷花。」余謂可作別墅楹帖﹐暇當爲書之。

五六﹑吾鄕妙在西郊﹐向所未遊。壬申九日﹐謙宣有與同社登燕山憩妙寺詩云「避俗髙尋僻地登﹐妙妙處集詩朋。無碑可考何朝寺﹐有榻粗安住院僧。松欲化龍吟諼謖諼﹐山如巢燕望層層。老來腰腳猶能健﹐醉嘯狂歌眾谷磨。」又句如《送春》云「花時不醉去難追﹐好景如煙剩夕暉。」又云「家貧不礙園林富﹐一樹桃花殿晚春。」又云「但祝山僧春睡美﹐明朝忘打寺門鐘。」又云「芒鞍竹杖從今辦﹐去討深山四月春。」皆新穎可喜。

五七﹑陳西園亦有《九日同秉周﹑鯉九﹑謙宣﹑秀淵﹑梅﹑筱萼﹑監洲登燕山妙寺》云「尋秋入翠微﹐山腹隱禪扉。日午浮雲澹﹐風髙過鳥稀。鐘聲疏渡水﹐松气冷侵衣。香火從寥落﹐孤僧亦告饑。」次首首韻云「境界成人外﹐山川在眼中。」末云「廿年此爲客﹐胸次有秋風。」寫出僻地寥落風景﹐雅近右丞。末五字名言。

五八﹑久不見幹寶詩﹐忽寄一首﹐系《松岑先生厭妖長江﹑太湖諸名山﹐由吳來閩﹐訪石鼓之勝﹐同人歡宴於息園﹐卽席賦贈》云「爲探石鼓海束隅﹐不憚風濤千里途。比似官廚厭芻豢﹐卻螺蛤與園蔬。」吾意亦云然。欲賦一詩送其行﹐今可不作矣。

五九﹑仲良詩脫手便多可誦。如《秋日寄梅峯》云「燈前看菊吐微黃﹐更喜幽蘭數箭香。呼酒坐花肝膽熟﹐不知瓦上有嚴霜。」「又屆西風颯颯期﹐巢危木落鵲先知。寥天何限鵬路﹐笑爾低頭守一枝。」「絕句吟多懶可知﹐三秋垂盡幾新詩。蛟螭螻蚓吾猶愧﹐長使韓公笑立之。」《西京車中望富土山》云「此山大似故鄕山﹐﹝狀與吾莆壺公山相似。﹞收入車窗當畫看。怪底科頭倚天外﹐一冬戴雪不知寒。﹝富士爲火山﹐不生車木。」﹞《看人》云「看人飄忽飛千里﹐﹝指乘飛機出省者。﹞笑我癡頑遇一秋。雨雪連天容閉戶﹐風波滿地卻同舟。詩從深夜燈邊得﹐菊爲蕭齋座上畱。朝市山林兩非計﹐園葵有女正多憂。」有極似誠齋者。《題紅蕖別墅》云「老樹參天半荔支﹐雨餘涼意動荷池。主人自是吟情足﹐一度橋南一首詩。﹝釣鱸橋南有書屋一間。」﹞「髙樓築就便藏書﹐水石渾如野外居。閒裏知君猶有事﹐仰看飛鳥俯觀魚。」句如《秋懷》云「身爲妻孥賤﹐官緣骨相卑。」《七月二十夜作》云「柝聲終夜若有言﹐洪橋以上無完村。靑天白日竟如此﹐。血光旗影誰能分。」寫景如「平沙貼漁捨﹐船篷髙過之」。吾鄕江幹釣人﹐所居如晝。

六○﹑陳說洲﹝海瀛﹞有《飛機連日轟毀福州城市﹐奇呈石師蘇州》云「貼貼飛鳶在上頭﹐福州今日亦蘇州。﹝去年淞滬之戰﹐日機日有多架至蘇州﹐石師初未避。嘗云﹕『蘇城十萬戶﹐若獨被炸﹐是數萬富簽﹐中頭彩矣。未必然也。』﹞吾師早有探籌諭﹐數萬籌中中一籌。」能將余戲言寫得出。他如《秉周將軍招飲怡山長慶寺﹐卽送其赴崇安軍次》云「飈輪出郭日斜初﹐三兩人行入勝徐。情怯登樓秋气足﹐意懸看月雨聲疏。」末云「極目順昌旗幟外﹐武夷山色近何如。」《集雙荔園補祝謙宣生日》云「逸妻相對外無賓﹐猶許周旋幾社人。珍重歲寒林下共﹐料量海色鴦邊新。﹝謙宣方自海上游歸。﹞棋枰翻覆如今日﹐酒璣遷延及小春。」《伯修生日﹐同社有議醵飲者﹐以此詩先之》云「江郎詩句屹如山﹐出入昌黎子美間。已禿千毫猶可試﹐未荒三徑卻先還。人前弛慢疑成癖﹐社裹招要獨破顏。」皆說詩社近日情形﹐思之不見﹐良用惘然。

六一﹑福安郭梓羽﹝曾嘉﹞﹐劬學能詩。有寄餘一律云「田園人日快銜杯﹐滄海門生病不來。猶有薄寒宜小酒﹐喜無濃雪凍疏梅。文章趟徳潮人誦﹐巾服淵明栗裏回。他日一篇銘墓作﹐榮施閩懈重碑材。﹝去歲曾乞師撰先外舅墓表。」﹞

六二﹑徐鯉九得李忠定名印一方﹐或疑據《七修類稿》﹐元王冕始用花乳石爲印﹐而唐明兩代﹐又皆有與忠定同姓名者﹐恐此印非忠定物。鯉九作詩辧之﹐有云「世人少見多所怪﹐必謂石章起元末。責石山農斯花乳﹐天下紛紛重山骨。誰知吾閩有壽山﹐宋季早巳窮采伐。黃公有句擔隱憂﹐石爲多文招斧鑿。﹝宋黃幹《遊壽山》句。」﹞是宋時已以石刻印﹐有鐵證矣。余謂一物而數人皆有關系﹐當歸名之最著者。山谷得玄暉之印﹐安必其爲謝﹐設無山谷此詩﹐後世不能斷此印屬謝屬米矣。

六三﹑蔭亭近詩﹐可者已不少。今年赴歐美孜察郵政﹐得詩率寄示余。獨采其《離家》一首﹐具見性眞﹐云「七載家園帶淚看﹐避兵何意獲團樂。精神似昔親還健﹐菽水從今夢亦安。小聚休嗟仍還別﹐壯遊不僅救饑寒。歸來攜得瀛談富﹐倘博慈顏一笑歡。」

六四﹑秋有《夜宿天平》云「客來翠徑暮煙浮﹐偏愛深山夜半畱。月到中天人靜後﹐幹巖寒綠一寵收。」吳下諸山﹐天平樹木最盛。寫景如畫。常熟虞山𨿽小﹐風景盡有不同尋常者﹐乍遊之﹐頗寫不出。常建《破山寺》一律﹐歐公所以獨低首也。秋有紀遊五言古頗長﹐有云「人家桑巓出﹐雉堞山腰束。」十字殊逼肖。虞山一山﹐貫城內外也。又云「微徑辟層陰﹐婉蜒走水曲。徑盡得招提﹐紺壁環修竹。」又云「寺南破龍澗﹐澗水寒更淥。潺潺出山去﹐愼爾判淸濁。相傳二龍斬﹐一怒破山腹。至今澗底石﹐血染朱砂鏃。西訪三峯寺﹐松風吹謖謖。石磴倚岑笛﹐梵隕出寒綠。東登拂水庵﹐怒崖抗急瀑。劍門峙嶷巍﹐突兀心觳觫。雲煙互吞吐﹐猿鳥駭失足。造幽果何人﹐毋乃巨靈。」余嘗論虞山爲吳中諸山之冠者﹐以劍門全石﹐絕無而僅有﹐故有句云「最是南中冠冕處﹐早將短髮戴毋頤。」指仲雍斷髮居吳﹐兼吳王好冠來之意而言也。又淒秋善畫﹐故題畫詩下筆卽言之成理。《題沈石田竹堂寺探梅圖》中云「安得畫中置吾身﹐樞衣來作先生賓。花前聚散本無定﹐畫中光景常鮮新。」

六五﹑釋堪詩境淸眞。居北平時﹐每年僅奇示數首﹔南來相密邇﹐得常讀近作﹐與拔可又以「二難」稱矣。﹝兩尊翁畬曾﹑次王﹐夙稱「二難」。﹞《莫幹山同拔可兄陳氏姊》云「急雨返風松偃蹇﹐斷崖妨路竹扶持。衰年兄弟相攜處﹐惜取燈廊夜坐時。」未五十稱衰年﹐犯余未老嘆老戒﹐惟釋堪病後﹐尙未復元﹐姑許僭稱。「斷崖」句寫得出。余昔登釣臺﹐非有竹扶持﹐則臨江磴搖搖﹐幾不敢踐矣。句如「老至儻教親骨月﹐便無泉石亦流連」﹐視子由《彭城》絕句﹐尢覺親切。《銅官山》云「三竺理安安足數﹐夢中應不忘銅官。」《劍池》云「平生十萬橫磨手﹐卻倚淸流數鬢絲。」老至髯絲﹐皆詩人結習語。《陸丹林屬題紅樹室畫》云「絕憐紅樹靑山裹﹐著个詩人陸務觀。」恰合。《題秋庭晨課圖》云「公今系安危﹐气蓋幹豪傑。猶存孺子慕﹐終愛難追日。曩時習書勢﹐恃母授口訣。朝曦浮墨瀋﹐鸛眼濯瑩潔。龍蛇入腕底﹐飛動不可掣。仰頭審母意﹐莞爾示微悅。人生當此時﹐寸晷連城匹。年年拒霜花﹐西風催又發。母去不復見﹐花開仍麗絕。哀哀憶母人﹐花前曾繞膝。願花爾勿開﹐見汝肝腸裂。」非普通《節母課讀圖》所可移用。《孝陵白櫻花下作》云「深春積縞初專夜﹐亭午圍光直漲天。」如舒白地光明錦矣。

六六﹑李次貢﹝景莖﹞﹐工詩有年﹐尢工淒惋之作。余前《詩話》巳論次及之。去臘從海外歸﹐出示《遊艸》一卷。工者甚多﹐而哭其愛子遂滋學泳北海溺死五首﹐極沈痛﹐使人不忍卒讀﹐只得不錄。錄《息力雜詩》﹐其一云「羣雄弈海上﹐要著爭後先。局勢忌不展﹐孤子虞遠懸。英旣滅三印﹐犄角無相連。半島未到手﹐髙枕難安眠。息力綰亞東﹐區脫在海蠕。萊佛計已售﹐﹝英印度公司代表萊佛士﹐航海覓得新加坡﹐於一八二四年以三萬餘西班牙幣﹐向柔佛蘇丹購得。﹞蘇丹愚可憐。寸土今比金﹐誰憶開辟前。二百十方哩﹐三萬王面錢。蘇丹誠未愚﹐失地贏腰纏。坐捐十六州﹐昔聞云與燕。」其三云「海崎走兩股﹐如蟹張雙螯。天然一軍港﹐中可藏千艘。是亦要塞比﹐稍近譏訶遭。我來爲上賓﹐所見嗟皮毛。列彊盟弭兵﹐汝胡糜水曹。益嘆機事神﹐能以器代勞。關捩司一夫﹐畚茵同桔橰。港成會有時﹐東方誠足豪。﹝爲紅海以柬第一軍港。﹞象山今何爲﹐論議徒甚髙。發矢弓且無﹐遑間弓之搜。」其四﹕「諸夏國無主﹐島夷知有君。此邦嘉會辰﹐渠帥大搜軍。書生昧戎事﹐蘭席壁上分。土著無一兵﹐免役蜜汝恩。印卒故非弱﹐國亡聲空吞。柰何我健兒﹐不自護本根。爲人執矛戟﹐非義勇奚論。﹝華人自成義勇軍一隊﹐歸英官管轄。﹞當時破拿翁﹐軍容猶有存。死保夙譽﹐億千國殤魂。﹝英兵第二十團第一營最稱勁旅﹐歷史三百餘年﹐無役不捷。曾破拿坡侖軍﹐歐戰亦立殊勛﹐有特別帽徽﹐一望可識﹐現戍新加坡。﹞廣武幸成名﹐玆事聞未聞。」其七云「寄兒於鄰家﹐教之憎主人。主人予禁逐﹐未卽爲不仁。人病不自反﹐使我有此鄰。以此施諸吾﹐能勿生怒嗔。向來論邦本﹐疇日非在民。東西販陳義﹐塗飾爲穎新。慷慨談厚生﹐患寡患不均。異族嚇腐鼠﹐閉拒如瘟神。平議禁挾書﹐咎非專在秦。」其九云「海外賓萌多﹐首數粵與閩。閩粵派旣分﹐未見閩相親。郡縣有疆界﹐山川至不仁。天上星野同﹐人心殊越秦。對面隔山嶽﹐言語非其因。我本四海家﹐殊鄕猶比鄰。況遇郡國士﹐敬禮敢不均。獲戾庶可免﹐負愛良主臣。二豪積不能﹐無力爲調人。平亭各有失﹐不袒富與貧。」以上皆較有關系者。

六七﹑《靜安路散步入市﹐歸作》云「垣途如加髹﹐風動無一塵。行飯信大佳﹐可惜車馬頻。去來機上梭﹐銜尾恆轔轔。上載醉生魄﹐下縈枉死魂。行道少緩步﹐居寶多閉門。行行慚入市﹐造次憂失羣。進止聽街卒﹐部勒嚴行軍。髙樓疑夾巖﹐蔽虧天易昏。暮色幢幢中﹐人禽難彊分。倚市笑卽哭﹐登徒眉能言。繁燈欲燒城﹐蒸气生炎云。本來欲追涼﹐何苦自煎薰。急歸似逃死﹐移榻依前園。茗甌以自搞﹐蒲扇先策勛。」寫上海如觀油畫﹐「魂」韻則畫所不到。句如《題拒毒專著捲端》云「阿片藥籠物﹐可以已風濕。藥也其實堇﹐可暫不可習。膏火燒成灰﹐汝脂口自吸。蘆竹戳作管﹐汝骨手自執。捆气如瘴﹐吐吞聲若泣。更有亟趨死﹐引鍼注毒汁。忍痛換片愉﹐命送鍼亦澀。」中數語如畫地獄變相。《答秋嶽並寄眾異》云「才窮剩丐山水助﹐下筆嫌平喜險陡。」《黃龍洞山椒》云「松气能醉人﹐泉所偶一醒。」《雜詩》云「女慕男貪眷屬成﹐姻緣大抵結多生。如何寫就鴛鴦牒﹐卻要閒官爲主盟。」

六八﹑秋嶽有《讀史》四首﹐注「甲子秋作」。云「久謂事當爾﹐崩解倏此日。銳師宵自加﹐剽風卷千室。黷昏固自焚﹐膚篋亦寡術。坐令道旁兒﹐匿笑蟹敗漆。果然亡逡巡﹐朱李又疊出。友豚犬耳﹐亞子定誰匹。惜哉晉陽朝﹐亦只畫日筆。紛紛皆李錐﹐可但戮其一。往者足閔哀﹐來者莫究詰。吾儕終濡需﹐焦頭眞豕虱。」田成篡齊國﹐仁義盜一旦。酈寄賣友生﹐北軍遂歸漠。時危用烏頭﹐鉤注有不憚。況承鄴臺教﹐黜忠當用叛。𨿽然吾終疑﹐胡馬屢絕絆。朔方跛腳奴﹐反覆自燒悍。世無賀六渾﹐紹宗孰遣算。老公方佞佛﹐妄覬合冰炭。靑絲白馬謠﹐江表浩驚竄。異時的烏﹐吹唇必生亂。興亡看鏡事﹐跛踵待魚爛。一天子閉門居﹐熒感迫之走。內園兒盡易﹐關門夜亡牡。牙官蔣元暉﹐露刀誰指嗾。遮羅收寶錄﹐紉質命淸酒。多藏必厚亡﹐綱墮不復紐。固知運靡常﹐在道在蒙垢。千秋帝王家﹐孤寡落人手。爾朱負拓跋﹐相習蓋已久。靑衣𨿽倉皇﹐猶脫虎豹守。何當戳共工﹐以次齜相柳。一大梁王鐵槍﹐事主能全節。斯人忽並世﹐萬口嘆勇決。吾意殊未饜﹐欲擬邈佶烈。代州有愛將﹐慷慨萬人傑。晉王試泉府﹐束帛取甚潔。殿前李橫衝﹐四方憚撾鐵。忽遭靑山敗﹐中矢股流血。臨敵能忘身﹐其語凜不滅。後來入幽州﹐積恥或一雪。喪亂哀未終﹐功名多瓦裂。湯湯望江漢﹐歌哭腸內熟。」鑿齒《陽秋》﹐可與余《通鑑紀事本末書後》相爲表裹。至借慨時事﹐近年來餘幾於理亂不知﹐亦無能下注腳矣。

六九﹑又斷句如渡江云「初憐鷗意蕭閒甚﹐苦說龍蟠指點疑。」我亦云然。《歷覽同泰寺﹑臺城諸勝》云「何年南皮翁﹐樓檻著題翰。相期此江山﹐浩蕩列凡案。焉知蔽陰霾﹐壯志入夜漫。」《北極閣》云「風流向盡江聲送﹐戰伐新疲艸色芊。」《西湖》云「孥舟追淸景﹐萬象付寒艙。不知山有無﹐但見塔仰俯。」寫空蒙雨景也。又云「兩湖旣淸絕﹐吾艇亦已孤。蒙蒙十頃靑﹐私此一幅蒲。」《龍井至九溪十八澗》云「我聞淮海記玆山﹐湖不能淫論殊篤。平生嵇性欲安馴﹐會截眾流位茅屋。」筆意亦截斷眾流。《大明湖》絕句云「濟南艷說多名士﹐不見題詩歷下亭。」余舊亦有絕句云「左海人從海右過﹐由來名士濟南多。李邕杜甫論交地﹐識面無因柰汝何。」《入山至慈善寺》云「年年我是尋詩客﹐處處山如入定僧。」是冬山如睡神情。余舊亦有句云「寂寞江山春尙睡﹐酸寒城郭客如僧。」《初入房山》云「微徑據蜿蜒﹐眾壑皆北趨。迥看街尾輿﹐若緣九曲珠。」的是北京山行情狀。《泛舟遊昆明湖後山》云「只應花見承平日﹐剩與鷗商去住身。」《上巳靜心齋楔集》云「爾朱胡騎昨入洛﹐千官天柱尊眞王。賀六渾兵出肘腋﹐顚蹶俄頃疇能防。南朝蕭娘亦莫喜﹐吹唇萬馬來壽陽。殷憂庾信嘆方始﹐饑黎稷下餐無糠。新亭不作南冠泣﹐何遽曲洧娛徜徉。」余不禁爲誦杜老《戲爲絕句》曰「竊攀屈宋宜方駕﹐恐與齊梁作後塵。」齊梁正自不易。

七○﹑江東楊云史圻﹐當代名詩人也﹐有《江山萬里樓詩鈔》十二卷﹐分《少年》《壯年》《中年》《彊年》四集﹐印刷甚精﹐洋裝本兩大冊。惟印用洋墨﹐字迹太淡﹐老眼昏花﹐閱之甚費目力。勉讀百十葉﹐知力振唐音﹐不落宋人啞澀之體。急錄名句﹐與知音者共賞之﹐然甚呼負負矣。如《竹溪野寺》云「孤村風葉脫﹐一郡好山靑。」《泊均州江聽猿》云「鄕心嫌酒淺﹐秋色覺燈新。」《泊漢陰峽中望月﹐江雨忽來》云「醉裹均州盡﹐詩中蜀道來。峽陰常帶雨﹐江熱夜聞雷。」《垓下》云「楚漠無明日﹐乾坤要弭兵。」《江雪》云「夜來江雪大﹐夾雜放梅花。」《早春》云「香稻白於玉﹐紅梅瘦似妻。」《春書》云「晝永鳥多暇﹐日髙艸欲然。」《戰馬》云「似聞成大業﹐未必是天閒。」《章江別燕生》云「花開亡國後﹐淚墜美人前。」《出廬山詩》云「尋詩三十里﹐細雨出廬山。」《過萬氏山莊》云「溪云吹滿袖﹐山翠化爲詩。」《得家書》云「自忘爲客久﹐只解勸人歸。」《漢陰秋望》云「落日墜地上﹐丹黃千萬重。秋色隨雁來﹐浩蕩自關中。」七言如《回國赴鄂州》云「秋來紅蓼白蘋裹﹐人在靈均宋玉間。」以上七八唐人語﹐一二宋人語。絕句如《春日雜感》云「故山靑暖勝天涯﹐湖上春來是花。半世淸明都在客﹐在家猶自夢還家。」《樓外樓小酌看雨》雲﹕「水色山光云模糊﹐我來適與風雨俱。櫓聲暝踏西泠去﹐出得荷花便入湖。」《舟遇天門﹐風月浩然》云「丹楓葉落江幹尺﹐絕壁張帆山月淸。如此江山好風月﹐何人不憶謝宣城。」《軍中》五言律二首﹐最有魄力。序云「壬戌春﹐張作霖率奉軍入關﹐占據城邑﹐挾制朝政。三月二十九癸亥﹐吳公自洛陽移師河北。奉軍分三路進﹐公亦分三路討之﹐而自當張景惠﹑鄒芬於京畿西。余隨軍中﹐以詩紀之。」其一云「帶甲辭東郡﹐移師救上京。亂山無月色﹐萬馬雜風聲。賊膽當先破﹐軍心在不平。枕戈看夜象﹐天際將星明。」云史七古﹐率長慶體﹐如《天山曲》紀香妃事﹐《長平公主曲》﹐直欲突過梅村。其他《楡關紀痛》五律十首﹐有長序﹐《雞公山感懷》七古一百韻﹐皆以過長不能錄。

七一﹑江右詩家﹐自陶潛以降﹐至趙宋而極盛。歐公﹑荊公﹑南丰﹑廣陵外﹐又有所謂江西宗派﹐祖山谷而溺彭城之後山。其甥徐師川﹐卽不宗仰山谷﹐不足憑之說也。至前淸而就衰。名者𨿽有蔣心余﹑吳蘭雪﹑髙陶堂﹐派別旣不一致﹐力亦不足以轉移天下風气。五十年來﹐惟吾友陳散原稱雄海內。後生英俊﹐謬以余與海藏儕諸散原﹐方諸北宋蘇﹑王﹑黃三家。以爲海藏服膺荊公﹐遂以自命﹔雙井爲散原鄕先哲﹐散原之兀傲僻澀似之﹐皆成確證。因以坡公屬余。余於詩不主張專學某家﹐於宋人固絕愛坡公七言各體﹐興趣音節﹐無首不佳﹐五言則具體而已﹐向所不喜﹔雙井﹑後山﹐尢所不喜。日本博士鈴本虎雄﹐特撰《詩說》一卷﹐專論餘詩﹐以爲主張江西派﹐實大不然。餘七古向轉韻﹐七律向不作拗體﹐皆大異山谷者。故時論不盡可憑﹐若自己則如魚飲水﹐較知冷暖矣。﹝【校】此則與下一則原合爲一則﹐今據內容分爲二則。﹞

七二﹑南昌邵潭秋﹝祖平﹞﹐有數詩人也。散原爲其《培風樓詩存》作序﹐謂其冥搜孤造﹐艱崛奧衍﹐意斂而力橫﹐𨿽取途不盡依山谷﹐而句法所出頗本之。而潭秋自序﹐則謂散原所言﹐微有不類餘者。今錄潭秋詩數首於後。《自祖堂登牛首》云「艸香無定處﹐遊人迷空靑。諸秀螺髻﹐泉竇如疏星。竹枝雨已活﹐松虫春亦鳴。山深啼鳥換﹐路古石气迎。庋山杏華園﹐嫁去惜娉婷。不然滿山谷﹐紅妝遣人驚。蹇驢嘶新花﹐人住云亦停。躑躅慕髙爽﹐一徑非泠泠。牛臥食細艸﹐塔立如大臣。不知何年石﹐瑰此萬古形。犖確鏗行杖﹐回頭失松聲。巖危樹欲殉﹐藤掛云已冥。效效石楠葉﹐乃紅如丹英。東西兩闕﹐森立開畫屏。江山倚形勢﹐縱覽心怦怦。時無背嵬騎﹐人念嶽家兵。四夷若不守﹐設險當何成﹖登臨忽流感﹐春遊眞虛營。」《三月念六日﹐同翼謀﹑伯沆﹑夢炎﹐宿攝山棲霞寺﹐翌日盤遊而歸》云「茶罷天面淸﹐西崖聊攀登。累七舍利塔﹐彈鬢貌峻峭。石工儻含道﹐巨斧女子衡。峨峨四天使﹐窈窈七蓮燈。陰巖幹佛響﹐趺坐眉垂藤。山泉洗兩眼﹐見淨不見僧。水鳴萬玉瓶﹐鳥啼無愛憎。無能謝世法﹐一椽庇胡髻。」《戊午正月十五日生日書懷》云「魚龍萬舞共庭隅﹐比戶春聲樂鳥烏。冰雪十年回獨抱﹐淹畱昨夜夢良圖。梅花自倚天姿絕﹐月色渾同酒面妹。惆悵還因緣範蠡﹐賢勞割炙念江湖。」《捨身巖》云「捨身巖傍天池寺﹐徑仄路滑難徘徊。崖傾髙風亂遠木﹐壑倒懸瀑驚奔雷。尖之外墮鳶死﹐月黑以西衡虎回。云繚裳衣忽揪斂﹐懷新尋異雙悲摧。」以上古近數篇﹐皆酷似散原者﹐「尖」一聯尢神似。《春日》兩絕句云「萊菔著花麥浪晴﹐畫圖紅滿紫雲英。朝陽上樹雛鴉喚﹐豕母將豚占一坪。」「苦竹村邊長暗苔﹐遊蜂入屍棟花開。唾絨紅女隨龍出﹐罷塾黃童捕雀回。」《後湖》三絕句云「嫩白兒膚菡萏明﹐軟風遲槳最多情。木蘭舟好未能發﹐恐有城頭喚渡聲。」「村岸人家開水茨﹐片雲裹窕亦沖融。吳娘看雨燕支濕﹐水面吹過茉莉風。」「凝凝湖綠舊瀠洄﹐取次琴尊歸去來。十八女郎椎髻樣﹐茭兒菜重壓船回。」數絕句亦神似散原。《鈔選全唐詩竟﹐感題五詩》﹐錄二首云「文章以气勝﹐一代不數輩。吾愛五夫子﹐眞樹榦載。太白逸天下﹐軒豁出塵塔。杜公抱忠憤﹐悲憫世如瘵。倔彊韓吏部﹐橫鑠出胸肺。東野窮復窮﹐沈驚六尺內。惟有太傅白﹐气和色無壞。吁嗟此五君﹐吐辭各極態。其人實賢傑﹐大事見詩外。他如劉與柳﹐遠適蓄嘆慨。王孟曁儲韋﹐偶然淸气會。是皆軼餘子﹐惜未抵其最。拙哉昌谷生﹐乃以詩雕繪。」「宣矣《三百篇》﹐文存名不有。當時發憤作﹐蜜以記誰某。詩者世公言﹐發泄任眾口。如何后世人﹐唐宋互擊掊。苦心出頭地﹐肝腎困雕剖。儼然承作家﹐怫焉拒諍友。愛古不薄今﹐子美意獨厚。才難理則然﹐時豈用美丑。未來如風潮﹐誰爲蓋代手。從今願無師﹐擺落眾所守。縱情賦新詩﹐風窗酬樽酒。」又句云「姚賈四十字﹐孑孑一生蹈。令人思嗚咽﹐從悔事吟嘯。」酷似方虛谷之《秋堂》十首。又句如《七月初九日同客泛舟後湖》云「晴波瀲皺匝城根﹐菱葉荷花淨客魂。野艇通橋吹石气﹐冷香畱槳上詩痕。」《水仙盆舐》云「疑覺舜妃偕屈姊﹐彊呼礬弟與梅兄。」《春晝賦遣》云「書味漸知參蔗境﹐客懷空欲闖花時。」又似樊榭。理安寺云「山綠不藏人﹐春風爲顚簸。諸駿作勢﹐下注無一跛。」直似坡公。《葛嶺》云「爲山平湖上﹐神觀際天表。葛嶺一來坐﹐髙髙送飛鳥。」竟似太白。殆閱詩旣多﹐非有意規仿﹐不覺犯人之形也。

七三﹑侯官髙迪庵﹝贊鼎﹞﹐何梅生詩弟子﹐余已采其詩入前《詩話》。今春餘至金陵﹐迪庵出示其《感懷》六首﹐其一云「窮愁不著書﹐用意我自深。一日了世事﹐此心卽向禽。山情及水性﹐寫以淸越音。一歌黃鵬和﹐再歌眾籟喑。玄機常在抱﹐塵慮何由侵。干戈送人老﹐朝暉復夕陰。」其三云「近人尙物質﹐求爲耳目娛。車澤屋亦潤﹐插架皆西書。張皇徇新異﹐奮欲忘其初。日夕以心斗﹐病於驪山徒。四海方艱食﹐蓄機動兵符。太平何气象﹐里巷聞咕唔。﹝教育根本在家爭﹐卽以厚國本﹐今人不知也。」﹞其六云「夷場突煙密﹐棲鳥不啞啞。𨿽有幾林園﹐撫境多咨嗟。剪樹必平削﹐碾艸無參差。春風非我風﹐無復生道芽。何如看蘆葦﹐絕憶南下窪。」所言正如吾腹中所欲言。又《歲聿雲暮﹐疾猶未瘳﹐觸景傷情﹐聊抒胸臆》云「骨瘦不知瘦﹐瞢騰呼榻堅。無人教引气﹐一念欲參禪。省嗇調糜料﹐艱難買藥錢。耐貧還耐病﹐倡迫入華顚。」苦語逼眞。句如「櫻島嬉三月﹐花湖艷一冬﹝墨西哥京城有湖曰花湖﹐有岸十餘里﹐皆種玫瑰﹐終年有花」﹞﹑「病希春到減﹐詩在夢回成」﹑「寒泉薦茗思龍井﹐落日停船愛虎邱」﹐皆工整。

七四﹑永嘉黃溯初葦﹐好古能詩﹐由劉放園識余﹐贈余以所刻《敬鄕樓叢書》五十冊。出《敬鄕樓圖捲》請題﹐余題一七言律美之。喜爲詩﹐率出天籟。壯遊蜀中﹐多名句﹐急錄之﹐藉紆向往之情。《巫峽》云「客裹悲秋杜老情﹐我來卻值春水生。不覺蕭森覺奇麗﹐看山難得晚來晴。」《瞿塘峽》云「山容嚴肅瞿塘峽﹐水勢雄深釅預堆。天險不殊人事異﹐蕭條夔府最堪哀。」《樂山》云「奇絕黃流界碧流﹐中分水色是嘉州。﹝春冬時﹐岷江水小而碧﹐雅河水大而黃﹐雅水街破岷水﹐故嘉城外岷江上流碧而下流黃﹐劃然中分﹐誠奇觀也。﹞巖頭大佛千年坐﹐閱盡烏尢﹝山名亦寺名﹞往返舟。」《峨眉紀遊》云「嘉州城外路漫漫﹐才換輕舟又滑竿﹝形似山轎。﹞爲愛峨眉天下秀﹐不辭萬里遠來看。」「峨眉縣郭小如舟﹐向晚輿遇未少畱。便出南門入山去﹐髙林落日徑通幽。」「山頭新月影如鉤﹐伏虎禪林足暫休。行過溪橋凝望久﹐參天樹色入雙眸。一路轉回山漸深﹐忽逢兩水夾牛心﹝石名亦寺名。﹞雙飛橋上蒼茫立﹐滿耳流泉漱石音。」「閻王碥與羅漢坡﹐托命輿夫幸不蹉。上視有天下無地﹐行人常踏白雲過。」「九老洞門日日開﹐寺僧緣客掃蒼苔。此間聞有猴居士﹐﹝山中稱猴爲居士﹐又曰山兒﹐此處最多﹐僧能呼來與客相近。﹞乞爲相呼一見來。」句如「龍門景似小三峽﹐如此溪山欲畫難。」「石墜懸崖何處止﹐雀爭殘粒幾時休。」《再挽印昆》云「人間此何世﹐再生願君遲。」《酷旱》云「萬家有井難醫渴﹐半畝無田亦厭晴。」具見懷抱。

七五﹑富順胡鐵華詩﹐已采入《近代詩鈔》及前《詩話》。近始得其尊人念祖字汝修《洞易齋遣詩》一冊﹐爲趙堯生所評賞。《和香宋》云「與君一別近三秋﹐君自江河萬古流。一寸鄕園漧淨土﹐縱橫憂患滿神州。」《淸明微雨》雲﹕「四所山聞杜宇聲﹐冷煙微雨過淸明。人間最好惟三月﹐只是春泥不只行。」《命兒孫拜掃張夫人墓》云「萋萋怯履墳頭艸﹐恐見空山不見人。」《紅荷湖初夏》云「小塘別有人間世﹐試聽蛙聲水一方。」《怡堂卽景》五言云「出產路臨水﹐當廬春笑山。」皆詩人之詩。

七六﹑門人順昌盧星樵﹝榕林﹞﹐近歲挈妻子避地福州烏石山下。詩多傷亂之作。余今年歸裏﹐讀其《酬王耐軒贈山水畫幅》云「耐軒近作華嶽遊﹐﹝去秋耐軒隨石遺師遊華山。﹞幽崖絕蠍淩淸秋。山川自昔供揮灑﹐南窮吳越北薊幽。羞隨時俗事簪弭﹐且借林巒表胸次。君家學派繼四王﹐一水一石饒生气。此幅寫作山居圖﹐筆則淡遠神淸腴。嵐煙遠近翠欲滴﹐飛瀑噴薄涼侵膚。何人卜築萬山裹﹐老屋數間枕流水。似爲賤子特寫眞﹐位置林泉老居士。年來徧地見攙槍﹐任是桃源也戰場。神州苦少漧淨土﹐安得藕孔容身藏。多謝毫端拓尺地﹐結茅擬向圖中避。圖中山水無滄桑﹐托意遙深知所奇。星樵得此重百朋﹐山妻見此謝未能。會令投報拭吳綾﹐寫出直幹立蒼鷹。」此詩面面俱到﹐極似元裕之﹑虞伯生題畫諸作。其夫人李文字心琴﹐工畫花鳥古木﹐兼能山水﹐故篇末云然。

七七﹑振心詩稿在余處者﹐尙有可摘佳句。如《寄揮之弟》云「詩已驚人堪泣鬼﹐書將遺肉但畱筋。」又「此處聲名還不薄﹐逢人都問小馮君。」《謁張中丞廟》云「一死存天下﹐孤城捍萬師。許公眞長者﹐南八是男兒。」《秋夜》云「夜雨乍晴天似沐﹐行雲如水去無聲。」《得內子書感賦》云「平生不解因人熱﹐出處偏宜與婦謀。」絕句如《寄柱尊》云「春气能爲三日暖﹐野梅聞已二分開。細嘗好景如嘗蔗﹐莫待羣花鼎盛來。」《遊蠡園作》云「梅花叢裹起朱樓﹐更有亭臺映水幽。最好入詩還入畫﹐畫中仍許我來遊。」《中秋奇陳生一百美國》云「淸光不到海西頭﹐欲寄相思可自由。今夜明朝兩明月﹐不應同說是中秋。」《偶成》云「有情芍藥含春淚﹐無力薔薇臥晚枝。識得溫柔本詩教﹐何妨時作女郎詩。」《呈石遺師》云「公詩獨造原無法﹐我語心平礙或倫。羞與時賢共窠臼﹐每於常處見淸新。旁人錯比陳無己﹐肯作江西社裹人﹖」《春至》云「憑欄何所事﹐著眼漸分明。春欲天涯返﹐途由樹杪行。無人能會此﹐有鳥最先鳴。試著墻邊柳﹐絲絲綠又生。」

七八﹑秉周尙有斷句可誦者。如《小園微雨》雲﹕「茶煙一榻話溫存﹐看罷名山陋小園。」《移榻悟園﹐詩以志之》云「詩成恰好過良友﹐病後尢難遠酒杯。」《東園桃花雨中晚開》云「菊梅傲雪無足道﹐弱桃傲雨誰能期。」《酒後贈徳齋》云「人生幾許稱心事﹐夜半詩成酒醉時。」《登登髙山有感》云「醇酒應添寒夜客﹐好春多在野人家。」

七九﹑今人工詩者不少﹐而七古音節不合者頗多。往往詞意雄俊﹐至三數句以後﹐使人讀不下去。𨿽有佳章﹐不能入選﹐故七古可登者希也。試取昌黎﹑束坡﹑遺山之作讀之﹐有一篇一句﹐犯此病者乎﹖向與搜庵嘗言之。漁洋七言古﹐詞意並不甚髙妙﹐而讀來自覺可喜﹐音節激揚故也。此事至顯而至要﹐人自不畱意耳。對友朋所作﹐有時不便明言﹐對門人則不敢不告矣。

八○﹑今人喜搜集前人逸稿﹐多爲本人所刪棄者﹐轉以暴前人短處矣。近見盧前所刊《巢經巢逸詩》一卷﹐凡二十葉﹐則未刻之稿﹐非刪棄也。中有《埋書》五言古四首﹐言藏書三萬餘卷﹐盡爲賊毀﹐收其灰燼埋之。有云「人死旣宜葬﹐書毀可棄諸﹖」末云「汝存我盡力﹐汝亡我收枯。借問燼中人﹐識此孝子無﹖」竊謂「燼中人」「人」字﹐只要用「書」字﹔若對書中人說﹐則他處此書尙存﹐其人故未燼也。第三首有云「我生嗜博涉﹐將老迷滓濟。此豈賊火哉﹐毋乃天所使。爲絕泛騖緣﹐自作反本計。隨身十二擔﹐經史子已備。」𨿽憤言﹐亦實言也。今之人經史拋荒﹐捂搏一二無用之書﹐自矜博贍﹐果何益哉﹖又《病中嘆》云「蹉跎一病半年餘﹐欲裂牙牀腐頰車。怪證無名醫欲避﹐久纏不放業何如。先人化去空畱藥﹐口業思來只讀書。親屬不知人不問﹐可憐奇事盡歸余。」此首亦憤激之言﹐絕筆之作。不有此逸詩﹐不知子尹受此苦惱也。子尹善人孝子﹐而暮年經此苦況﹐天道信難言哉﹗

●卷四

一﹑余序鑲蘅癸酉登髙雅集詩﹐言遇重三重九必有集﹐集必有詩矣﹐難在意不重復﹐語皆得體。如《甲戌上巳玄武湖楔集分得湖字》云「風景舉目殊﹐余此百頃湖。及春勤命儔﹐臨流多顧廚。亦知世難殷﹐何心論祓除。將毋嚶羽同﹐求友聲自呼。魚鳥能忘機﹐坐對心魂舒。𨿽非濠濮懷﹐已契軒羲初。憑闌俯雉堞﹐孥舟驚鳧雛。坐有皆山翁﹝謂石遺翁﹞﹐沿緣忘日晡。喪亂廿載還﹐天獨私耆儒。何以永占歡﹐待補《秋泛圖》。﹝謂去秋與散原﹑石遺諸公湖舟同遊事。﹞流觴逢巳辰﹐不謂今偶符。盛事賡春明﹐一集吾能都。﹝舊京辛壬兩歲修禊詩﹐余曾主編。」﹞以繽蘅之風雅才調﹐何難遠接「平山堂下五淸明」之王司李。然君有政事才﹐甚望其當一面以濟時艱﹐勿徒爲文采風流所囿也。鑲蘅古體詩﹐余旣屢話不一話﹐而近體詩則尢工七言律。《展花朝日﹐石遣詩老招飲吳門寓齋﹐視同集》云「吟儔星集闔閭城﹐﹝是日紉庵﹑泉異﹑放園﹑履川自滬至﹐余與秋嶽﹑釋堪自京來會。﹞一老龐眉爲主盟。社約荔香容蜀客﹐盤飧蝦菜冠吳烹。看花詛減斜街盛﹐譚藝誰如左海精。匝月蘇臺三度過﹐微君吾亦倦宵行。」第七句本事﹐詳後一首。送余還福州云「熟梅天气送輕航﹐歸及家園荔子香。世亂彌珍還裏樂﹐身閒翻爲刻書忙。可堪小別將三月﹐畱待重來補一觴。海內論詩公最健﹐皆山樓接帶經堂。」君從事南京行政院﹐休沐日必至蘇州﹐寓束小橋吳氏園﹐去余寓廬最近﹐無不相訪者﹐故第五句云然。帶經堂有二﹐餘同裏陳氏帶經堂﹐藏書極富﹐然接第七句論詩而言﹐當指漁洋之帶經堂。《吳門中秋﹐賦呈石遣翁》云「年時煙月夢吳閭﹐今日蘇州當故鄕。久涸渚蓮猶戰葉﹐乍霜庭桂已飄香。千人石畔淸歌渺﹐七里塘前畫肪涼。預爲黃花申後約﹐豁蒙樓上作重陽。」自注﹕「《陶庵夢憶》載明末吳門虎丘賞月弦管之盛﹐故腹聯及之。」今則並無畫舫﹐月明時亦坡詩所謂「路人行盡野人行」而已。

二﹑近托鑲蘅向精衛索書新詩﹐旋得轉來數箋﹐系《十九年冬﹐僦居海溢﹐宅旁有荒地數畝﹐艸木不生﹐因於讀書之暇﹐從事耕種﹐藉覘生機﹐且以習勞﹐得詩八首》﹐云「海濱非吾土﹐山椒非吾廬。偶乘讀書暇﹐於此事犁鋤。相坡蒔花竹﹐欲使交扶疏。培螻鑿爲田﹐因以治瓜蔬。曾聞斥鹵地﹐三歲不成畬。土膏未盈畚﹐石膏已專車。敢云心力勤﹐可以變荒蕪。筋骨旣已疲﹐魂夢或稍舒。朝來視新栽﹐日照東山隅。多謝杜鵑花﹐使我衰顏朱。」「佳種不易致﹐來自靑山隈。珍重萌蘗生﹐一日看十回。小筧引淸泉﹐泠泠滿暈。天寒雨澤少﹐何以報瓊瑰。徘徊空谷間﹐蝴蝶忽飛來。舊艸爲君靑﹐新花爲君開。」「韓公好悲春﹐宋子好悲秋。區區不忍心﹐人乃謂何求。世情惡眞率﹐巧笑飾煩憂。大度惟蒼曼﹐何以縱怨尢。所以於田人﹐號泣不可收。於气則至剛﹐於情則至柔。春秋有佳日﹐庶可共綢繆。」「靑松受嚴風﹐兀兀不肯馴。不如靡靡艸﹐暫屈還復伸。彊項性使然﹐骨折何足論。我行松林下﹐風落不拾巾。不辭眾艸笑﹐只畏靑松嗔。」「朝來霧气重﹐天半山盡失。初陽雞子紅﹐破白乃無力。披蓑行林間﹐雨自蓑鍼滴。縮項入笠檐﹐苔滑礙行屐。艸間泥漸解﹐萍際水微活。荷鋤此其時﹐沾衣詛云惜。梅花顧我笑﹐數枝正紅濕。遙知新霽後﹐靑動萬山色。」「海多悲風﹐艸木不易蕃。曠土終可惜﹐結構成小園。種菜與耘瓜﹐閉門樂隱淪。古人或有然﹐此志匪我存。目欲去荒穢﹐手欲除荊榛。孰云筋力衰﹐猶足任斧斤。有豆種南山﹐有桑植髙原。有蘭生前庭﹐有菊榮東軒。桃李以爲華﹐松柏以爲根。秋風不能仇﹐春風不能恩。豁然披我襟﹐海天蕩無垠。」「夙聞古人言﹐修竹比君子。見賢思與齊﹐上達終不已。嶺南有木棉﹐兀募亦可喜。每當伍凡卉﹐輒欲出頭地。黃老實中怯﹐不殆因知止。坐令習巽懦﹐伯伯無生气。吾生良有涯﹐斯道乃無埃。慨然念徵邁﹐養勇在知恥。」「去惡如薅艸﹐滋蔓行復萌。植善如培花﹐芒芒不見形。平生濟時意﹐枵落無所成。倚枕忽丸瀾﹐中夜聞商聲。願我淚爲霜﹐殺艸不使生。願我淚爲露﹐滋花使向榮。不然爲江河﹐日夜東南傾。」以嗣宗﹑淵明之筆力﹐寫許身稷契之懷抱﹐爲魏晉而不爲魏晉所囿。第三首﹑第六首﹑第八首﹐尢爲「落筆搖五嶽﹐笑傲淩滄洲」矣。

三﹑宿遷臧易秋郵部增慶﹐工詩﹐有《一柳艸堂詩稿》。殆自取得意之句﹐以名其堂﹐因以名其詩。君旣歸道山﹐其孤蔭篪及余門﹐歲暮抱遣稿﹐走百里詣余請﹐因得細讀君詩。《秋易樓臥病示張撰卿》云「北風吹月白於霜﹐霜到樓邊冷到。破曉驚心間鼓角﹐殘年遊子感河梁。萬方多難依朋友﹐一病無聊思故鄕。早起頻勞君慰問﹐貪眠僮尙懶如僵。」首聯及第五句﹐視余舊作「霜風漸欲作重陽﹐入夜髙樓月似霜。可與言愁人有幾﹐未知獨駕稅何方」﹐較淒切矣。《除夕》云「歲歲逢今夕﹐桃符換舊門。百年先世宅﹐一柳老夫村。春記王正建﹐人猶漢臘尊。馨香篷豆下﹐誰爲薦蘋蘩。」「村」韻顯從「獨樹老夫家」來﹐而有自得之趣﹐蓋又兼用「山下孤煙遠村﹐天邊獨樹髙原。一瓢顏回陋巷﹐五柳先生對門」詩意也。《戒酒數年﹐悶極﹐獨飲成醉》云「斑毛虎豹赤毛狐﹐彎嘴鴟大嘴烏。一鳥圖南且奚適﹐獨山出水乃名孤。斯人不作吾誰與﹐天地無情有是夫。讀罷淵明《止酒》句﹐淸尊送老更行沽。」從老杜「白狐跳踉黃狐立」﹑「東飛駕鵝後鵝鶴」等語變化出來。《甲寅六月﹐再過桐城﹐不得一訪姚叔節﹑潘季野﹐途中占此卻寄》云「遠望龍眠山﹐山勢何盤紆。行行又桐城﹐逸郭歷村墟。吾家有先烈﹐戰沒城南隅。去年從軍來﹐丰碑拜通衢。僥仰爲陳迹﹐僕僕仍道途。玆行更軍役﹐驛吏勞我車。就間仁裏俗﹐得訊髙人居。馬公通伯今參政﹐講經帳已虛。姚叟﹝叔節﹞悼蘭芽﹐悲郁慘不舒。潘生﹝季野﹞面城市﹐賦閒樂有餘。過門不入室﹐無乃情太疏。爲誰迫程期﹐不得仰琴書。作詩謝故人﹐揮鞭更前驅。」「虛」韻有微詞。《次答石遣》第二首云「先生卅載諸侯客﹐未攺淸操原憲窮。雅尙不求流俗異﹐孤懷還許故人同。文章淡逸歸熙甫﹐韻語淸新陸放翁。衰病輸君能老健﹐豈惟視聽更明聰。」知我之言。惟鄙人𨿽貧﹐尙未至原憲﹔歸熙甫文章﹐許可者少﹐《寒花葬志》尢所鄙嗤﹔詩亦不盡學放翁。

四﹑與陳子言別久矣﹐忽來見懷一絕句云「桃花塢裹春如舊﹐燕子橋邊月正明。矍鑠是翁忘耄耋﹐夜深然燭寫詩評。」並約到滬時必須過訪﹐欲邀一醉。故人情重﹐急錄其詩以報之。

五﹑與成都林山腴別二十四年矣﹐忽避亂攜家至吳下。有喜晤餘一律云「問訊石遣叟﹐交情舊復新。那堪俱白髮﹐同是避黃巾。﹝閩﹑蜀並有赤禍。﹞海內尊耆宿﹐天涯作比鄰。此行眞不易﹐晨夕數應頻。」余急招痛飲﹐方誦坡公「二老來往」語﹐而君又以蜀亂漸平﹐匆匆西上。和詩未就﹐驪唱遽聞﹐未免與末句五字﹐行不踐言矣。一笑。

六﹑湖外李佩秋﹐幕遊福州﹐適余歸裏﹐數招燕集。贈餘一律﹐中二聯云「門生爲載玄亭酒﹐坐客能容白也狂。糖蟹鹽鮒差可議﹐雩風沂浴共相將。」裁對工整。用門生議食單事﹐謂坐有地方法院院長左云淩﹐餘三十七年前門人也。

七﹑老來嗜好﹐惟有花前飲酒。花朝春寒﹐梅杏落盡﹐諸桃漸開。廚有魚翅﹐急集吳淞﹑白門數故人大嚼。秋嶽詩先成﹐云「八十詩翁酒面頰﹐看花還喜侍玄亭。房攏匹似斜街好﹐只欠墻西一邏靑。」余舊京斜街宅﹐地勢髙凸﹐可望西山﹐哲維故有「壞垣能見翠微山」句。

八﹑黃漪午厚誠有《春日遊莫幹山》云「震旦今成第一山﹐雜居徧地盡夷蠻。可憐寶劍騰名處﹐變作豪家消夏灣。」談笑出之。余於廬山牯牛嶺亦云然。

九﹑陳澤觀以舉家貧病﹐憂鬱而死。黃仲良挽之云「百千官俸飄搖日﹐一代詞人結束期。病到全家天太酷﹐貧難薄殮鬼猶悲。霜風淒緊招魂酒﹐虫語蒼涼哭奠詩。便有湖堂容吐气﹐書生事業總成癡。」余前數年有哭林鼎燮一律﹐沈痛已極﹐此詩乃復過之。余亦欲哭澤觀﹐恐將閣筆矣。首句謂月失俸入百金﹐第七句謂入祀西湖宛在堂詩寵。

一○﹑星樵詩多亂離之作。如《餞蔣肖誠入川》云「乍辭溽暑入淸秋﹐鼙鼓聲中此唱酬。未死親朋容會面﹐無情天地忌銷憂。暫時浩劫逃兵火﹐歧路生涯在酒樓。最是離筵容易散﹐茫茫一水又分流。」警句如《癸酉紀事》云「壘在始知兵善走﹐民窮翻冀賊生憐。」《贈陳任之》云「烽火光陰愁裹過﹐淒涼詩卷客中看。」《亂後將樂途次》云「荒村敗屋孤城遠﹐碧血靑燐戰壘多。」《避亂馬江》云「親朋契闊疑千古﹐琴劍飄零又一春。」《移居奉直會館後園》云「借得園林屋數楹﹐不妨久客寄浮生。夕陽紅作可憐色﹐池水綠含無限情。莽莽乾坤自烽火﹐滔滔歲月任殤彭。閉門便是神仙境﹐敢向哀鴻說避兵。」五言如《亂後劍津舟次》云「百年原作客﹐一夜盡歸心。。《秋日病起》云「那堪垂老病﹐更在及秋時。」以上皆隨便說來﹐多未經人道語。如避兵﹐苦事也﹐而在哀鴻則視爲樂境﹔賊﹐害民者也﹐而翻望其憐﹐則無告可想﹔兵善走而壘存﹐則存爲不幸﹔亂後而生涯在酒樓﹐則所謂「饑何不食肉糜」矣。《舟行遇雪》云「在家望雨雪﹐雨雪便春耕。出門畏雨雪﹐雨雪艱行程。當我在家時﹐豈無人遠徵。逆風願風小﹐風小篙可撐。順風願風大﹐風大舟彌輕。當我順風時﹐豈無舟不行。凡事類如此﹐柰何心不平。推己隘者寬﹐任運困者亨。一杯且自酌﹐玉戲紛瑤瓊。」《春歸》云「杜宇喚春歸﹐不見春歸路。飛絮逐回風﹐落花戀髙樹。觸目無非新﹐回首已成故。奇言繁華子﹐得失一朝暮。」皆處境有得之言。寄懷余云「干戈隨地吟身奇﹐桃李他鄕著意培。」《建溪灘行》云「嗟彼水東流﹐我舟獨西上。求進僅尺寸﹐失勢乃尋丈。知難退未能﹐臨深戒豈忘。」

一一﹑山腴旣攜家來吳﹐以蜀亂漸平﹐旋欲歸去﹐畱詩志別﹐有「胭脂橋畔茅家弄﹐此別何年更見君」之句。余年八十﹐山腴亦六十餘﹐焉能不黯然魂銷。此與堯生之「我自入山無出理﹐斷難相見只相思」﹐可謂貌異心同。

一二﹑默存有《車中卽目》云「蜿蜒雪路走雷車﹐往看朝霞返暮霞。向晚西風加意緊﹐盤空多少欲棲鴉。」此余往來蘇錫道中﹐所欲寫而未就者。諺云「早霞暮雨晚霞晴。」殊不盡然。

一三﹑衡陽何懿生女士承微﹐故人張伯純郎中嘉耦﹐詩中老手﹐舊有《儀孝堂集》二卷。古體雅近《玉臺新詠》﹐下逮溫李﹐今體多《叩彈集》中名作﹐美不勝收。如《月夜獨酌呈外子》云「庭澹夕ざ﹐修然百憂屏。紅蘭敷露渠﹐綠蕪蔭寒井。曖曖金粟光﹐熒熒玉繩影。塵役旣已疲﹐良宵怯難永。寧靜生道心﹐坐悟維摩境。」合希逸《月賦》﹑文通《別賦》而擷其華。《古意》云「席上春初歇﹐城西樂未央。雕梁明玳瑁﹐錦幌擘鴛鴦。酒暈腕脂透﹐風薰豆蔻香。笙歌雙槳去﹐搖入莫愁鄕。」末十字﹐與吾友林希村《詠莫愁湖鴛鴦》云「笙歌艇子破愁圍﹐載得王昌緩緩歸」異曲同工。《護花》云「數枝濃艷趁春栽﹐善護名花亦愛才。吩咐蜘蛛多設网﹐休教蜂蝶過墻來。」有「抱甕醫花渴﹐開窗度燕迷」懷抱。句如「天髙月華小﹐露下星河白」﹐彷佛玄暉﹔「山連秦地闊﹐城壓大河長」﹝《題潼關驛樓》﹞﹐則右丞矣。

一四﹑近見放庵《南遊紀勝》云「晚年脫世网﹐屏迹居京華。親朋不遐棄﹐山遊興未賒。淩晨卽就道﹐岱頂瞻碧霞。行勝旋南來﹐泉唐呼酒家。冒雨登峻嶺﹐巖谷皆貽砑。東西兩天目﹐對峙如髙衙。薄暮始抵寺﹐饑腸充胡麻。杜鵑苦不見﹐瀑布則龍孥。前遊花勝瀑﹐後遊瀑勝花。十年三至此﹐光景相矜誇。桑海經幾變﹐吾生未有涯。黃山與白嶽﹐待我乘雲車。」「前遊」二句﹐何減範零陵之「昔去雪如花﹐今來花似雪」耶﹖此詩能寫出活潑潑地﹐翻莊叟之「吾生有涯」﹐直不知老之旣至矣﹐所以爲吾放庵也。

一五﹑余於秋花﹐最喜木芙蓉。少日有句云「芙蓉紅白天初曉。」自以爲壓捲之作。昨見精衛絕句二首云「隨分濃妝與淡妝﹐水邊林下最淸揚。霜華爲爾添顏色﹐只合迎霜莫拒霜。」「朝來玉骨傲西風﹐晚對斜陽酒暈紅。如此獨醒還獨醉﹐幾生修得到芙蓉﹖」𨿽借題寫照﹐亦幼日秋庭晨課時﹐常對此花﹐故感情倍覺親切歟﹖又五古二首﹐警句云「態含三春艷﹐气得九秋潔。雲霞爲之華﹐冰雪爲之質。初陽爲施粉﹐亦不嫌太白。夕陽爲施朱﹐亦不嫌太赤。」又云「芙蓉亦艸木﹐詛與繁霜宜。艱難九秋中﹐葆此貞秀姿。正如處呃窮﹐志節乃爾奇。」殆所謂「無忘在莒」矣。又云「西風日淒屬﹐百卉歸黃萎。後凋亦何爲﹐踽踽良可悲。」則桓伊撫箏之感﹐商聲太重﹐願勿續續彈也。《今歲重九﹐豁蒙樓之集﹐因事未往﹐休沐日偶得登臨》云「欄梔參差帶暮煙﹐寺樓重過已經年。茫茫虎踞龍蟠地﹐黯黯鴻來燕去天。不斷江流思往事﹐如含瓦石塊前賢。未黃木葉蕭疏甚﹐要把秋聲處處傳。」一起便是豁蒙樓。樓對鍾山﹐俯後湖﹐爲金陵最開敞處。三四語雅與題稱﹐五六興體非賦體。

一六﹑梅花詩作者太多﹐甚難出色。林和靖﹑陳簡齋﹑劉后村皆以早生幹百年﹐好語被其捷手先得矣。吾鄕蕭冰崖之「凍妃危立瘦蛟脊﹐海月冷掛珊瑚枝」﹐極力出奇制勝﹐然亦工於詠物而已。墮詩人張尊鷗維翰﹐有《梅花》七律十首﹐獨愛其弟五首前四句﹐云「老幹蟠龍水底眠﹐冰輪倒映鏡中天。與花同命林和靖﹐抱月長終李謫仙。」用倒戟而出法﹐寫老梅照影水中神情﹐筆力崛彊。三四渾成﹐如生鐵鑄成。「與花同命」七字﹐可作梅花碑銘。第四首中二聯云「有鶴頻來依瘦影﹐拒人深入障橫枝。生成傲骨難相狎﹐天與淸香忍自私。」亦能傳出梅花孤介品格與及物懷抱。《藝圃》十首之二云「藝圃何能辭苦辛﹐養花便是不閒人。﹝昔人有句云﹕『天許人閒只灌花。』佘閩輒養花﹐而養花便不得閎矣。﹞晨澆似澤分秧雨﹐要灑株株一樣勻。」有戶牖宰肉之意。「向榮花木自欣欣﹐新插梅秧趁曉分。甕到池前還怯手﹐汲泉深恐散魚羣。」有不擾獄市之意。

一七﹑又《辛酉春遊日本﹐寓東京本鄕區﹐地僻遠囂﹐得讀書靜養之樂》云「睡起掀簾夕照紅﹐披襟曳屐小庭東。繞廊密樹綠無縫﹐風過猶餘上野鐘。﹝宅距上野公園不遠﹐時閣寺鐘穿林﹐而餘音猶畱耳際﹐令人意靜。」﹞《癸亥秋﹐就昆明北倉山營螺翠山莊﹐旣成﹐爲詩落之》云「風散輕煙雨乍晴﹐豆棚瓜架不勝淸。倡他都市田園化﹐種菜蒔花自養生。﹝都市須有田園生趣﹐爲近代歐美市政學者所主張。余曾譯有《田園都市》一書﹐由商務印書館出版。時余爲昆明市長﹐嘗提倡市民種花﹐故於退食餘暇﹐每手自栽培。」﹞「窗臨曲水壁依山﹐因樹爲楹艸不刪。貧士園林殊省事﹐天然亭榭兩三間。」《遊滁州瑯琊山》云「蔚然深秀訪瑯琊﹐林壑秋研興倍加。路轉溪回驢背穩﹐天空云靜雁行斜。蘆叢茸雪初成絮﹐楓葉經霜已勝花。人面山容同一醉﹐爭攀紅樹壓歸車。」又句云「五代干戈徵戰地﹐四方賓客騁遊時。只緣僻壤通車轍﹐都趁晴天載酒。」《閒意》云「林間放鶴尋松子﹐籬外呼僮檢菜根。荒歲愈知蔬果貴﹐野情終憚簿書煩。」又「靜院無人自掩扉﹐曲肱慣與石相依。空潭乍響驚魚躍﹐密樹輕搖識鳥歸。」又「淸閒更喜鄰僧寺﹐幾杵疏鐘聽入微。」《壬申五月休浴湯山》云「山深常有淸涼意﹐一雨成冬五月寒。」《庚申冬養屙滇垣黑龍潭》云「老柏森森映古潭﹐對余心事似曾諳。」君詩多得儲﹑韋之趣﹐而不必襲其面目﹐蓋自有靜者機也。《謁薛爾望先生墓》云「風披細艸根還勁﹐雪壓長松節更堅。」

一八﹑門人永嘉陳閎慧﹐詩功不淺﹐已見上冊。玆復奇來一小冊﹐有《三十述懷》云「刺天鸞鵠厲淸音﹐窮鳥襯樅尙故林。一飽竟教甘萬辱﹐篇詩幾見值鉤金。樵蘇不爨談彌劇﹐麯蘗能趣自深。便鼓箏琶誰解賞﹐斷紋空抱古瑤琴。」此三十守故林所作。今年且三十有八矣﹐尙橐筆甌海關監督署﹐不能無鬱鬱久居之感。然其家藏書頗富﹐借蓮幕爲蕓窗﹐著書正不在閉戶也﹐但交遊遊覽未免有不出其鄕之感耳。《賈宅園撣梅次蓮湖均》云「夢裹曾誇爛熳開﹐此來眞踏澗邊苔。枝橫自愛花侵座﹐風定閒看雪點杯。難得荒寒逢勝集﹐故應臨去又遲回。猶龍一樹知名久﹐更訪田家鐵幹梅。」又四絕句云「龍蛇壁上迹空畱﹐人與梅龍一例休。絕嘆平生太蕭瑟﹐不曾華屋便山邱。﹝往與蓮湖東此﹐村農家有老梅一株﹐夭矯若龍﹐蓮湖爲賦《梅龍歌》題壁。今距蓮湖之歿四載矣﹐梅亦枯萎﹐爲憮然不置。」﹞「北上山園徑禾荒﹐了無亭榭爲鋪張。春風但解吹桃李﹐卻有冰霜釀冷香。」「千林綴玉枉紛奢﹐幾樹臨流轉可誇。便欲鋪箋商畫稿﹐小橋幽澗帶疏花。」「白雲違屋雪漫阡﹐此福村農直擬仙。待縛團焦東澗畔﹐更栽苦竹翠參天。」數詩頗似荊公金陵諸作﹐「花侵坐」﹑「便山邱」﹑「吹桃李」各句﹐尢得神味。《羲之墨池》云「科斗猶疑滌墨余﹐筋骸勞瘁足欷獻。短垣合有藤陰庇﹐引蔓看渠學艸書。」亦宋人得意之筆。《劉玉溪先生鐵耕小築印譜厚莊丈屬題》云「完白龍泓後﹐紛紜別派張。南天有小築﹐望气識虹光。刻意撐奇古﹐窮搜接混茫。一編千萬壽﹐想象鬢毛蒼。」不爲題縛。句如《志蓮畫山水見贈﹐卽題其上》云「攜家思就圖中住﹐一椽卜築山之幽。閒田種秫可釀酒﹐遙屋更藝瓜滿疇。槿籬雜花間紅白﹐往往香逗餅與甌。田夫野老時泥飲﹐出遊還跨烏棹牛。此間避世誠得地﹐逍遙不羨公與侯。不能快意姑設想﹐無田此願良難訓。」意亦尋常﹐說來較有興味。《明佛招集黃園逭暑》云「誰家亭榭壓湖光﹐煙水迷茫易夕陽。黑幾人猶嘯傲﹐黃塵是處獨淸涼。江山舉目傷周頡﹐節序如流感孝章。只合髙歌《將進酒》﹐花前痛飲倒千觴。」音調自佳。

一九﹑近又得陳西園挽澤觀五律﹐其一云「僥仰失時趨﹐衙參殆畏途。才原輸巧宦﹐世亦棄迂儒。道喪文章賤﹐人非气類孤。撐腸五千卷﹐地下儻相需。」寫出不合時宜眞相。其二云「祿不稱其學﹐憂能傷此人。妻孥同在病﹐朋友半居貧。典已窮衣被﹐賒還靳米薪。一棺旁四壁﹐了卻著書身。」質言之﹐貧死人而已﹐謂之憂傷者﹐文言也。其三云「往者開吟社﹐尊師亦樂羣。攢眉嘗笑我﹐便腹最推君。派別蠲私見﹐淵源熟舊問。他年丁敬禮﹐誰與定吾文。」謂社友素推君淹博也。其四云「海水羣飛日﹐淪胥勢已成。幸存寧是福﹐太上詛忘情。文酒無歡趣﹐郊原有哭聲。湖堂黯相對﹐不獨爲平生。」謂宛在堂詩寵秋祭﹐以君新逝﹐來者相對寡歡也。

二○﹑陳伯冶亦有《挽陳澤觀丈》詩云「黃鵠曾聞舊日歌﹐沿堤版靦障長波。書生豈是無能者﹐浚了西湖又浚河。」「匪同畫餅盜虛聲﹐下筆能令一座驚。僚底推排還不免﹐羌無官職寫銘旌。」「迢迢雙鯉慰離居﹐遺墨摩挲淚滿裾。畢竟黃泉多少路﹐可容報汝一封書。」「篋中珠玉浩難收﹐天遣吾徒似此休。三尺桐棺一壞土﹐只能埋骨那埋憂。」「宛在堂前灑共傾﹐詩寵歲歲薦秋英。江湖蕭瑟重陽雨﹐便當山陽鄰笛聲。」「秋來吾意太蕭騷﹐感逝天涯又一遭。白馬素車歸不得﹐仙霞關外戰塵髙。」

二一﹑陳鹿莊﹝壽璃﹞詩﹐見於前《詩話》已不﹐玆又檢得舊作數首。《林義姑祠﹝並序﹞》云「尙幹林五娘者﹐宋進士第尙書幹官諱津龍公女也。幼讀書﹐知大義﹐年十九﹐怙恃相繼失。兄維本由粵棄官歸﹐舉家往籌岐展墓﹐渡江遭風﹐舟覆溺焉。家遺祖母黃﹐兄嫂鄭﹐兄女才九歲。逾月鄭遺腹生一男﹐名元士﹐而鄭旋卒。姑矢志不嫁﹐上事祖母﹐下撫遺孤。至元士授室﹐姑乃喜曰﹕『今而後可以息肩矣。』所有貲產券據﹐一以付元士﹐自誦經茹素以老。卒年四十有九﹐時元武宗至大二年也。元士感姑恩﹐葬姑於祖墳之右﹐並以附祀祖祠。近者合族數幹人﹐貪曰姑之功徳大﹐宜有殊禮﹐議建義姑專祠祀焉。」「波臣風伯何毒痛﹐舉家性命戕須臾﹐所不能戕腹中孤。孤方出腹母又殂﹐此孤誰撫虧乃姑。乃姑少小通詩書﹐支撐危難責在吾﹐椎心泣血仰天呼。我祖我父誠何辜﹐功徳在民民所譽﹐爲善必昌齊非誣。惟有不字貞其軀﹐忍淚護玆無母雛﹐鞠育長大敢疏虞。使知稼穡督耕鋤﹐單丁嗣續宜急圖﹐往迎爾相禦婦車。侄旣有室姑心愉﹐我家先疇與先廬﹐一一證券付汝儲﹐長齋繡佛甘茹蔬。姑志堅兮姑力劬﹐姑徳純兮姑恩殊。埋骨宜傍先塋跌﹐春秋俎豆薦肥輸。姑之奇行志闕如﹐吾師閭之遂操觚。火急立傳詞非諛﹐﹝石遺師方修省誌﹐卽爲撰傳。﹞潛徳幽光發瑾瑜。卽今六百廿年餘﹐家聲丕振承簪裾﹐子孫蕃盛甲閩都。瓜瓞綿綿溯厥初﹐恃一塊肉充其間。報功建祠畫專區﹐女貞一樹長不枯﹐姜螈立廟略相符。」筆力蒼老﹐無一長語。《詩病呈石遺師》云「治病不患奇與劇﹐患似無病難救藥。吾詩之病不可醫﹐其病與無病相若。先生儲藥因病施﹐六門二法除三縛。神存心手有奇方﹐治疾之聖博而約。我投門下已七年﹐蓄艾不先終身怍。師日詩難病在易﹐汝宜多讀而少作。汝詩之病不在字句之皮毛﹐不在章節之脈絡。推陳出新除習見﹐不見飯顆窮搜索。有時師不我瑕疵﹐累日鬱鬱滋不樂。病深所幸自知明﹐聞毀則思譽則愕。易肝要飲少陵灰﹐滌胃恐引西江涸。不然久坐春風中﹐勝逢扁鵲太倉公。」質而不俚。《同人遊雙驂園﹐主人稱疾未出》云「多事園丁問姓名﹐由來看竹任行行。葉堆賓榻羌無礙﹐鳥識儒衣了不驚。結構能收林壑美﹐登臨還望海天淸。主人在病元非傲﹐付與靑山管送迎。」寫景如畫。句如《喜江伯修歸裏》云「累月徵途歷險艱﹐烽煙密處隻身還。由來戎馬詩逾壯﹐直到家園筆不閒。雪點顧添須髻白﹐笳聲猶在夢魂間。」寫伯修幕遊﹐崎嶇兵間﹐與下筆萬言情況。《大夫嶺有盜匪﹐秋祭不果》云「羣盜縱橫漸逼城﹐去城半驛卽榛荊。孤兒灑淚嗟無所﹐亂世全軀枉此生。咫尺松楸千里隔﹐春秋菘韭一年更。」故鄕亂況﹐如是者非一日矣。近作如《秉周旅長來自潯陽﹐招飲市樓》云「小集翻教賓作主﹐虛懷竟視友如師。承示近作。旌旗不蔽尋詩路﹐壁壘都供攬勝資。」時秉周移防九江湖口也。《六十二歲生日》云「餉我山川還是福﹐受人升斗莫非恩。」時鹿莊尙饑驅幕遊南昌也﹐幾同淵明街戢口气。

二二﹑山陰虞徳元﹝愚﹞﹐號竹園﹐廈門大學畢業生。通國文﹑論理學﹑中國名學﹑中印哲學﹐尢精佛學。書法闖北魏之室﹐詩不暇苦吟﹐自有眞語。如《寄逸君》云「照我定情是此月﹐照我別離亦此月。任他天上各團圓﹐照到人間總有缺。」直似古歌謠。《上林處士墓》云「淡煙疏柳有餘哀﹐處士髙風入夢回。白鶴不歸山寂寂﹐一天風雨落殘梅。」《雨後卽事》雲「雨過花添色﹐風來竹作聲。小窗無个事﹐一鵲噪新晴。」此二詩若令王文簡﹑沈文殷見之﹐不知當著何傾倒矣。《展曼殊上人墓》云「袈裟破缽任飄零﹐松柏森森恨不勝。一代才華多淚眼﹐風風雨雨弔詩僧。」《甲戌百花生日﹐菽莊主人約予聽琴於蔚然亭上﹐歸作》云「甲戌花朝日﹐幽亭調素琴。如聞天上曲﹐遠答海潮音。旣愜園林趣﹐彌淸煩惱心。伯牙今已遇﹐髙會許重尋。」二詩淸气滿紙。《登云頂巖感賦》云「疊嶂危崖亦壯哉﹐雲間聯袂足徘徊。穿林一磬空昏曉﹐臥剎殘碑半艸萊。紆磴石頑晴亦滑﹐秋蟬聲空﹐晚逾哀。餛身已等珠崖棄﹐忍見扶桑蛺蝶來。」自注﹕「明代倭人西侵﹐有蛺蝶至。見《廈門誌》。」《中秋夜遊白鹿洞》云「豪气銷沈剩此身﹐秋風如夢易傷神。孤標石上松幹尺﹐炯照天心月一輪。南北東西長泛泛﹐悲歡圓缺自頻頻。舉頭愁見山河影﹐大好神州半已淪。」句如「客思濤聲相斷續﹐壯懷暝色共沈淪」﹐能寫出航海時情景。

二三﹑門人劉仲起﹝潤六﹞﹐工古文詞﹐嘗撰其尊人行狀﹐請余表墓。詩穩愜如其人。薄宦饑驅﹐南北轉徙﹐非其志也。《招隱》云「出山泉巳濁﹐作計本全疏。世路盡懸棧﹐人情半吮疽。知無食肉相﹐應廣《絕交書》。叢桂頻招隱﹐行行歸敝廬。」奇余蘇州云「淮南木落正愁予﹐喜得吳門尺一書。方報錫山開講席﹐忽傳虎阜賦移居。巍峨全仗中流柱﹐飄泊偏憐滄海珠。問字驅車殊自幸﹐況瞻道體健如初。」「函丈暌違憶迫濱﹐十年僕僕走風塵。秋深遼海無朱果﹐雪滿松江育玉鱗。絳帳每思親色笑﹐穹廬誰共話酸辛。傷心怕讀《文淵傳》﹐恐累師門暗愴神。」第一首第六句﹑次首末韻﹐皆有本事。君爲人受過﹐被謗不辧﹐錄之以作記念。《偕陸貢閒﹑吳榮伯登淸涼山掃葉塵》云「春陰不可掃﹐聯袂一登樓。山色濃於染﹐湖光澹勝秋。濕雲含雨重﹐野鳥向人愁。共瀹六朝井﹐甘回舌本畱。」起五字有神無迹。《至三遊洞步坡公元韻》二首雲「雨歇泉奔沫濺雪﹐磴危苔冷芒層滑。剔蘚尋碑萬慮蠲﹐回首束巖上新月。」「道人無語頭如雪﹐分我淸齋香且滑。坡公遊後繼者誰﹐短句空畱紀歲月。」《東山寺訪桂﹐兼尋東山艸堂》云「久耳東山寺﹐來尋舊艸堂。參天森古桂﹐﹝階除有明桂二株。﹞入鼻有奇香。殘碣余烽火﹐危樓倚夕陽。﹝攢勝樓已頹敗。﹞聽僧話往事﹐追憶黯神傷。」夷陵勝迹﹐久欲往遊而未果﹐仲起寄書招邀﹐並示數詩﹐錄之以爲在彼之息壤。句如《病起》云「病去眞如解倒懸﹐怯風靜坐類枯禪。」《和適齋》云「安得買田陽羨隱﹐好山當產讀陶詩。」詩情如此﹐其宦味亦可想見矣。

二四﹑丰城塗世恩寄示其詩十數首﹐有《送四弟之浦城》﹐首句云「危邦竟入意堪哀。」七字寫盡今日之饑驅出走﹐不擇地而蹈之苦況。又句云「西江宗派今當盛。」西江詩人﹐在今日未爲甚盛﹐然尙有人耳。《呈辟疆師》云「海內文章驚晚出﹐天南廬阜照孤妍。」辟疆余所知﹐願求其大﹐勿爲孤妍已也。

二五﹑龍巖蘇逸云壽喬﹐十年前築臥雲樓於其裏中﹐使余爲記﹐近以避亂居鷺門鼓浪嶼。寄示近作﹐有《萬卷樓主人以憶東寶山臥雲樓詩見示﹐依韻答之》云「垂老無家事等閒﹐何須搔首問靑天。名山早分歸塵劫﹐乍讀新詩也黯然。」「依稀風景記當年﹐云石般還別有天。兀坐危樓無个事﹐書聲遙和澗中泉。」「人民城郭兩非非﹐化鶴他年倘許歸。猛憶故鄕山水好﹐春云何事不南飛。﹝東寶春云爲巖邑八景之一。」﹞家有林泉而不得歸﹐人生最苦境也。第一首彊作豁達﹐二﹑三首又誰能遣此矣。俟諸化鶴﹐無聊之極思﹐吾於故里﹐亦將作如是觀。噫﹗又句如《壬申秋學海三兄遇匪不屈﹐投河死﹐詩以哭之》云「帶蘿被荔滿山阿﹐讀罷《離騷》沈淚羅。」用事眞切。此等毛賊﹐不啻山鬼也。《姑蘇臺》云「抵死甬東封不受﹐夫差畢竟解亡吳。」頗冷雋。

二六﹑前歲曉浦奇來《黃州雜詩》百首﹐多數典之作。玆僅錄其有意味者數首如下。「孤塔擎空水抱城﹐城頭髙與塔尖平。官齋更在山城上﹐悄聽間閻疾苦聲。」「州門束去得髙岡﹐居士亭南舊雪堂。流水小橋通暗井﹐紫裘烏帽拂垂楊。」「蜜汁窟湯彊入唇﹐督郵相對敢生瞠。伊誰會得文潛意﹐千里齊安酒最醇。」「十日陰寒一日晴﹐況逢春雨慰春耕。鼠牙雀角姑捐棄﹐試聽桑枝布谷聲。」「寒溪艸木意欣欣﹐暮鼓晨鐘受法燻。我愧匡山老居士﹐尙貪髙論墮知聞。」「夕陽猶倩亂山街﹐萬丈明霞一水嵌。今夜姑蘇臺上月﹐有人相對望歸帆。」讀第一首﹑第四首﹐覺冷泉判牘﹐徒矜名士風流已。曉浦數世單傳﹐年五十尙未有丈夫子﹐家有敬通之婦﹐兩妾尙離居在蘇﹐故第六首云然。尙有《雪夜啟行﹐宜姬送至平門車站﹐黯然別去﹐車中口號》云「憐卿忍淚攜兒去﹐一步回頭一斷腸。寧待冰天如此夜﹐早知門外卽愁鄕。」轔轔聲裹我車行﹐居近平門聽最淸。可恨車聲難約住﹐一聲一淚更憐卿。」余謂酷似後山居甥館時別其妻子之作。

二七﹑筠連曾小魯﹝學孔﹞﹐少年蘊藉﹐喜爲詩﹐縹蘅介識余。《江行雜詩》云「暮秋天气最淸夷﹐況復江行景倍奇。除卻看山無个事﹐白雲中有謝公詩。」幾年尊戀江鄕﹐濁酒新沽且自嘗。見說望江霜蟹美﹐炊煙數點抵華陽。﹝望江縣華陽鎭﹐以產蟹名。」﹞「樹古亭荒澹莫煙﹐宛陵髙致至今傳。讀公詩卷池州後﹐﹝秋浦原名池州。﹞山色猶如景年。﹝秋浦縣署後山梅亭爲梅聖兪建。《宛陵集》池州後詩﹐卽當時遊覽之作。」﹞「突出晴嵐一角靑﹐黃花香裹此曾經。盈盈一水懷彭澤﹐幹載猶傳愛菊亭。﹝東流縣郭外愛菊亭﹐爲靖節先生建。」﹞句如《除夕海上》云「照眼繁監奪畫明﹐肝腸冰雪倘移情。未春鶯語矜吳軟﹐已老蠻腰斗楚輕。」又云「隔鄰守歲饒卮酒﹐猶自酣歌醉太平。」次聯寫上海婦女逼肖﹐又《杏花》云「楓落孤細雨斜﹐司勛祠廟聚寒鴉。停車最愛《山行》句﹐霜葉紅於二月花。」余至湖南﹐遊嶽麓山﹐下有愛晚亭﹐相傳取牧之《山行》詩語爲名。然牧之未嘗至湖南﹐詩不應作於此﹐今讀此作﹐乃恍然矣。

二八﹑樂淸黃胥庵﹝式蘇﹞﹐旅食白下﹐至蘇見訪﹐相隔二十年矣。贈詩云「艸堂重拜雪須眉﹐瞿鑠依然似昔時。世奉香山爲教主﹐天教吳郡誦新詩。管寧避地居初定﹐伏勝傳經老不辭。耆舊東南今有幾﹐祝公長作士林師。」第三句不免過於推挹﹐余卻是實錄。余集中吳郡詩甚少﹐且耄而教學﹐蘆中人豈非窮士乎﹖

二九﹑彥通本工詞﹐詩則酷似其父。有《爲先母卜兆域﹐至臨安法華山中﹐夜宿蘭若》云「荒山獨夜自驚神﹐鼠落鵑騰簌屋塵。燈影撲疑有魘﹐松濤如海欲沈身。免懷顧復承家日﹐換劫艱難拜墓人。明日出門愁雨腳﹐麻鞋妍足仰蒼曼。」雜諸散原「蜻廬」諸作﹐幾不能辧。

三○﹑宜興多百合花﹐邑人以制粉出售。羅棲靑﹝致勛﹞﹐宜興詩人也﹐以其農場自制百合粉寄貽﹐媵以詩並小引云「今歲敝邑旱災嚴重﹐川流涸絕﹐百合多數焦枯﹐以致鱗片瘦削﹐漿液稀少﹐產量於是大減。又大暑期間﹐戽田竭蹶﹐取水寫遠﹐飲料難供﹐澱粉莫給。迨古歷七月望後﹐天降微雨﹐人得少休﹐乃漂制少許。用此相貽﹐不值一曬。」云「炎魃雕枯百合漿﹐天瓢灌救挽天潢。浪淘云片旋瓊磨﹐渣濾銀沙壓絹囊。玉女盆寬漂止水﹐雪姑筐滿曝濃霜。菱菱聊索詩豪笑﹐調入冰甌試一嘗。」此種詩﹐坡公集中常有之。羅君欲索余賦一詩﹐則匆匆不暇唱渭城矣。

三一﹑永嘉劉貞晦﹝景晨﹞﹐由放園﹑溯初與相識。有《甲戌重陽﹐豁蒙樓雅集﹐鑲蘅代拈酌字》云「昔我居石城﹐兩載吟小閣。獨無重陽詩﹐江山泐余怍。今我過滬濱﹐四顧無丘壑。重陽且風雨﹐卻就吟儔約。放翁忽告我﹐此日石城樂。城端豁蒙樓﹐樓外湖光拓。羣賢預招邀﹐髙歌盛杯酌。我聞頗向往﹐川原柰寥廓。拳拳曹夫子﹐采詩不厭博。有如我愛酒﹐未肯棄糟粕。憶昔登玆樓﹐觸景情懷惡。臺城柳尙靑﹐辱井水長涸。山靈笑向人﹐乾坤待衛霍。迢迢此嘉會﹐文字許結托。裁詩報良朋﹐兼自慰寂寞。」俯仰古今﹐慨當以慷﹐而說來卻不激烈。

三二﹑湘鄕杜云秋兪﹐四十年前老友﹐喜談兵﹐未獲大用。有《黃陵詩鈔》一冊﹐轉徙失之﹐惟《紀聞》七律殘稿二首﹝記似不止二首﹞尙存﹐云「羽騎如雲出賀蘭﹐淮陰壯土早登壇。一軍獨破重圍入﹐諸將皆從壁上觀。戈壁已畱秦郡縣﹐花門未攺漢衣冠。安危大計君休說﹐自古攻心建策難。」「細柳軍中盡老蒼﹐關河百戰固金湯。陰山秋老來鴻雁﹐玉帳春深宿虎狼。終古秦云還岫美﹐一輪漢月出關黃。尊前莫奏《涼州曲》﹐久認穹廬是故鄕。」似說左文襄克復新疆事。中法構兵﹐文襄重蒞福州﹐君曾入幕府﹐作詩時尙未入也。錄之爲故人畱片羽云。

三三﹑門人陳省吾﹝耀鴣﹞﹐前《詩話》已錄其詩。玆見其《冬日雜詩》一首云「窮冬百無營﹐抱遺耽岑寂。所期擴胸襟﹐是用守典籍。撐腸五千卷﹐名字供糊壁。發短而已斑﹐面皺而不皙。乃心古人心﹐欲迹古人迹。世事鼠般姜﹐景光駒過隙。身如水馬跳﹐進退不逾尺。恃玆冬心存﹐足以適吾適。抗懷拾遺杜﹐載念太傳白。大廈與長裘﹐庇寒爲己責。耿耿方寸間﹐何時始﹖肖釋。」記此時省吾尙賦閒居﹐難得有此懷抱。

三四﹑今歲四月﹐曉浦有預祝餘八十生日五言古一百韻﹐余向不作壽人詩﹐尢不欲人以詩壽餘﹐因屏置﹐初未寓目。秋來曉浦屢函催爲一閱﹐則一篇談藝之作﹐多本余平日講學宗旨﹐出以韻語﹐妥帖排﹐與前《詩話》所載石銘吾﹑劉仲英兩長古﹐可以鼎足而三。詩云「頡誦造文字﹐賡歌鬯陶唐。粲然周尙文﹐二代鑑夏商。尼山不得位﹐憲章日皇皇。三千七十土﹐各教於其鄕。西河享髙壽﹐《詩》《禮》語焉詳。豈惟政教分﹐學術開闕疆。禮樂盛荀況﹐故訓興毛萇。嬴秦燔詩書﹐斯文猶未亡。兩漢人文盛﹐卓哉班與揚。詞賦麗以則﹐音節皆鏗鏘。六朝挾縟藻﹐三唐詩教昌。中有韓柳杜﹝牧之﹞﹐詩文俱張。趙宋稱作家﹐歐梅﹝宛陵著《唐載》二十六卷﹑《毛詩小傳》二十卷﹐注《孫子》十三篇﹞蘇曾王。後賢標三義﹐考據兼詞章。不期小朝庭﹐崛起朱紫陽。朱明社已覆﹐始得顧王黃。列朝千百人﹐難得一向嘗。勝淸論宗工﹐竹宅誠昂昂。乾嘉講朴學﹐詩文非所長。儻參最上乘﹐誰似聿來堂。泰山積邱垤﹐瀚海涵汪茫。奄有古作者﹐著書丰穰穰。字徵尉氏律﹐《書》搜梅賾贓。舉要證義例﹐朗如网在网。經國始稱經﹐名言扼眾吭。司空補斷簡﹐戴程走且僵。鄭注訂軫﹐賈疏辧燻鄕。磬折稽句股﹐爪窮毫芒。經明繼以史﹐順逆分否臧。溫公與機仲﹐賣餅陋《公羊》。貫串無特識﹐歧路空徨。讀書貴論世﹐炯炯資闡彰。《春秋說題辭》﹐詩事原相將。《中州》刊總集﹐詩料羅篋筐。闕彌厲樊榭﹐傳補王漁洋。海邦有鄒魯﹐風騷接梯航。築堂祭詩人﹐宛在水中央。西江宗派圖﹐比擬勞衡量。安石遺碎金﹐采訪周楡枋。牀前古衣冠﹐羅拜應千行。精勤猶未已﹐十閩志職方。雍乾多疏略﹐最錄趨浙杭。牙簽如山積﹐顧影日不遑。盱衡數千載﹐疾書蠶食桑。方言箋郎罷﹐家虱呼蜣螂。金石經籍志﹐精該異尋常。分之可專行﹐合則炳縹緗。志稿未盡刊﹐散失良可傷。名山關福分﹐風雨不相妨。閒來作《詩話》﹐ぽ視嚴滄浪。說法懸孤燈﹐詩魂招八荒。故人晨星散﹐投贈多琳瑯。棄置心未忍﹐《詩鈔》經幾霜。那知此書出﹐派別推同光。見仁亦見智﹐饑食渴飲湯。少陵有盜臣﹐語出新都楊。自家眞頭目﹐豈類鼠與獐。六經作鼓吹﹐豈沸蜩與螗。迷津方浩浩﹐彼岸待舟梁。以詩求吾師﹐終隔九仞墻。海蠡試一測﹐三元﹝開元﹑元和﹑元﹞括於囊。艸堂居蜀後﹐率筆彌老蒼。金丹換凡骨﹐非師誰敢望。思深絕非僻﹐气盛絕非狂。語詼情不蕩﹐中堅外不。伏如霧豹隱﹐起如雲龍翔。鋪陳無逸景﹐拾瀋饒餘糧。卻思道咸來﹐詩教爭輝煌。春海善搏扌完﹐壽陽駕王良。湘鄕務洗伐﹐槎牙偏淸剛。道州博望槎﹐未達牛斗旁。遵義巢經巢﹐石瀨弦風篁。時於隘谷中﹐昂藏石敢當。壺公尙排﹐矩步嗚珩璜。莫嫌居移气﹐所思在廟廊。樊易逾萬首﹐溫李齊趨跆。漸江開精舍﹐蜜脾綴僧房。半山曁遺山﹐海藏與頡頑。散原本雙井﹐節庵韓冬郎。螺江學坡公﹐得句夢池塘。吾師淹眾美﹐大國風泱泱。鼓鐘有餘韻﹐亦復調笙簧。和羹有餘味﹐亦復挹瓊漿。錦繡千萬色﹐百衲難爲裳。樓臺數百尺﹐寸木難成﹛亡木﹜。未能入寶山﹐安知無盡藏。非巨靈掌﹐枉用百川防。詩外儻無物﹐芥舟杭絕潢。陵陽有公言﹐﹝堯生丈來函言詩﹐推師爲海內第一人。﹞回也應坐忘。廿年忝門下﹐廣大履道坊。歲月豈旋磨﹐生涯牛服箱。吳中快重聚﹐雪夜催去檣。遙知禮堂下﹐桃李春芬芳。花時欲奮飛﹐一病方奄牀。綠陰瞬成幄﹐早稻今移秧。脇尊降世日﹐信有千歲祥。八旬逢開秩﹐十方誦如岡。願挑長明燈﹐更南丰香。百拜歌千言﹐一言進一觴。千觴亦不辦﹐千春壽而康。」音節頗似虞山。

三五﹑魚翅爲百十年來宴客盛饌﹐然庖人治之﹐能盡美盡善者殊鮮。廣東人治庖不惜重費﹐一簋魚翅﹐價率數十餅金﹐但以長排者爲貴﹐條粗如燈艸﹐美味不能細入﹐不如絲細而排稍短者易於著味。余家庖善治魚翅﹐爲海內飲食之人所深賞﹐而家貧不能多得好原料﹐不能常宴客爲憾。門人李次貢舊臘從南洋歸﹐饋余魚翅甚佳﹐今春乃以宴客。故次貢有詩云「選味續食經﹐魚翅晚出勝。幾束壓歸裝﹐寒廚烹未稱。持伴北海樽﹐舊雨省分贈。土儀慚荒莊﹐遊艸呈此媵。昨聞師戒庖﹐食單佐觴政。折柬百千里﹐豪情更莫競。海物非苞苴﹐梁侯解自聖。險膏腹賈吻﹐遇合魚有命。茫刺撐詩腸﹐能助得句勁。明珠無虛投﹐未與我奚病。蝥弧不自食﹐飲啄信前定。」題系《眾異書告石師觴客﹐以魚翅爲號召﹐知爲裝中物﹐因以蝥弧食尾自食自爲戲》云云。福州呼蜻蜒爲蝥弧﹐取其形似也。蜻蜒每自食其尾﹐福州有此諺語。是日子有塡詞﹐糸襄蘅﹑履川﹑秋嶽有詩﹐皆已見前。放園詩云「風光胎宕似榕城﹐詩酒猶堪續舊盟。恰值春晴邀勝侶﹐新收海錯佐珍烹。」第四句亦指魚翅也。

三六﹑益陽陳天倪﹝鼎忠﹞﹐經學湛深﹐著有《六藝後論》一巨冊﹐足以津梁後進。近將去吳適粵﹐乃出遊南京﹑蘇州﹑鎭江﹑揚州﹑常熟﹐得雜詩百十首﹐錄其有議論而造語特工者。《秣陵雜詩》云「平分國色渡江東﹐選胥喬公一笑中。霸气消沈金粉在﹐美人終是勝英雄。﹝吳﹞」「捨身三度尙﹤片戈﹥生﹐終見人天感至精。四百南朝煙雨寺﹐總畱同泰伴臺城。﹝梁同泰寺﹐明攺爲雞鳴寺﹞。」「天塹分明北渡難﹐春江花月盡堪歡。欲知王气歸何處﹐可向胭脂井裏看。﹝陳﹞」「王侯蟻垤總紛紛﹐篝火狐鳴又一羣。粉墨優伶寧有別﹐休論蒼鶻與參軍。﹝楊吳﹞」「念家山破欲誰依﹐怕聽倉皇別廟詞。若問君愁何日了﹐一江春水逆流時。﹝南唐﹞」「梨園妙選已無多﹐幾令君王喚柰何。收拾朱明三百載﹐《燕箋》《桃扇》兩新歌。﹝晚明﹞」「艇子何曾到石頭﹐洛陽蘭室自淸幽。怪他勝迹傳吳下﹐贏得簪纓盡莫愁。﹝莫愁湖﹞」句如《秦淮》云「無端鑿出秦淮水﹐流送煙花到九朝。」又云「盡多結綺臨春閣﹐休問輕煙淡粉樓。」《蘇州雜詩》云「湖山第一數蘇杭﹐膩水嬌云陣陣香。要看羣峯波裏蕩﹐吳門端合勝錢塘。﹝蘇州佳處﹐在太湖中七十二峯。﹞」吾亦謂然。「剛下蘇臺又五湖﹐山凝眉黛水凝膚。興亡何與佳人事﹐間笑鯫生說沼吳。﹝館娃宮故址。﹞」「天平靈秀毓髙平﹐萬笏眞成萬甲兵。蒿目臥龍峯上望﹐八荒憂樂正關情。﹝天平山﹐範丈正髙祖葬此﹐形家名萬笏朝天。﹞」《常熟雜詩》云「世家弟一鎭南荒﹐瑞委開吳自讓王。莫對虞山譏翦發﹐江南兒女要蠻妝。」「九折愁腸欲語難﹐峯頭如見影姍姍。齊門當日思親淚﹐應作琵琶出塞看。﹝齊女峯﹐相傳齊景公女葬此。﹞」《揚州雜詩》云「豈有珠簾並玉簫﹐棹歌誤逐廣陵潮。煙花猶似二三月﹐蔓艸難尋廿四橋。喬木新增淸角恨﹐豆梢早共蠟心銷。酒樓誰唱《揚州慢》﹐十里靑靑薺麥苗。」《鎭江雜詩中泠泉》句云「料是康王成讓水﹐不應陸羽味淸泓。」《焦山》句云「一點靑蒼海ㄛ浮﹐焦先結舍號蝸牛。縱教三韶啣丹鳳﹐無柰孤云狎白鷗。」大略君詩古體多《選》體﹐近體皆有新意﹐不爲唐賢所囿。

三七﹑糸襄蘅有偕余羅園觀楓葉示忘飛雲「咫尺負棲霞﹐交臂緣偏慳。天平牽我腸﹐阻雨亦未攀。相將叩羅園﹐到眼紛朱殷。墻東楓所族﹐新沐勻螺鬟。陳先語最妙﹐誰能侔酡顏。持比野燒紅﹐未足摹斑斕。奇彩畫不成﹐哦詩從可刪。主人靜者徒﹐相上久未還。此卽愛晚亭﹐奚必懷鄕山。」後數日餘言牧之未至湖南﹐不知亭何由名「愛晚」﹐君言曾於嶽麓聞土人說﹐此亭本名紅葉﹐後袁隨園爲攺此名﹐隨園本不講考據也。君又有蘇錫道中屢共余談詩作云「車行如例與君期﹐﹝君主講無錫國學館﹐七日一至﹐余休木自吳回京亦然。﹞成就吳遊一段奇。粉本泥人聊熨眼﹐﹝君泳道中風景云﹕『絕似家常一圖捲﹐壁間日日泥人看。』﹞淸言饜我足忘饑。兩齋士重湖州學﹐萬首家傳務觀詩。壯志輪蹄銷欲盡﹐只餘譚藝不知疲。」餘話君詩﹐第三句君轉話餘詩矣。

三八﹑余每讀左耕詩﹐有令人和悅之意。今春飲余家碧桃花下云「桃花灼灼春浩浩﹐醒眼看春花懊惱。一觴旣盡花顏開﹐冉冉羣仙欲下來。三月東風狂如虎﹐捲地吹花浮金。吸花入腹釀詩句﹐箋上飛花紅玫瑰。詩酒畱春春不住﹐落花已就春歸路。寧辭百罰倒深杯﹐世上浮名艸頭露。」眼前語卻不習見。

三九﹑謙宣有闕題絕句數首﹐錄其三首云「一雨了餘春﹐危芳片片墜。莫漫惜落花﹐靑苔方得意。」「家貧雀鼠去﹐偸食鄰家米。乃知雀鼠多﹐卻是家之喜。」「古人扇障風﹐畏被污塵入。有人方望塵﹐下拜恐不及。」頗婉而可風。

四○﹑王惕三司李金陵﹐別三年矣。近有奇餘七古云「彌天詩教推閩陳﹐森嚴壁壘張一軍。數十年來主風雅﹐讀破萬卷徵博聞。以說經法論詩學﹐考據義理精而醇。時拈一篇海內誦﹐經籍典重揚古芬。眾長博采成眞面﹐香山誠齋逮後村。」又云「陸沈坐不講學故﹐世無明哲誰知言。我拘官曹滯白下﹐未隨大雅來扶輪。餘生或許晚聞道﹐當偕黃九﹝謂黃曉浦﹞謁蘇門。」有切當語。《題範伯子集後》有云「嗟哉迂怪一貧士﹐目中那復有餘子。造物忘子抱奇才﹐只令幽憂不令善。讀書萬卷謀生難﹐馮有鋏空自彈。子窮下無地可入﹐子詩上有天能攀。」「攀」韻卓煉可喜。

四一﹑靑浦沈瘦東﹝其光﹞詩﹐已見前《詩話》。去歲重九日﹐聞余卜居吳門﹐攜其姬人同來訪余﹐有詩云「堂堂詩豪石遺老﹐四海鑿齒名譽早。鳳麟在野世共嗟﹐珠玉隨風人愈寶。縋幽鑿險極荒怪﹐沿波討源窮奧浩。豈惟籍駭走僵﹐直令元白愁壓倒。閩中寇劫如亂麻﹐吳下鶯啼自芳艸。竭來卜居遂終隱﹐便合閉門安卻掃。尋山健步黃犢羨﹐臨水髙談白鷗惱。前年看云登太華﹐不信鬢邊霜雪縞。退之號哭漫欲狂﹐子美醉墜終不槁。﹝先生往歲遊長安﹐墜車傷肺﹐七十有七矣。﹞乃知幽靈扶大雅﹐未許世險厄吾道。三徑淹畱花事晚﹐重陽徙倚林亭好。說詩不減舊精神﹐撰杖差伸昔懷抱。勝地幸攜裙屐過﹐﹝謂與潘省安農部及蔣姬同往訪。﹞幽事會憑筆硯討。還當載酒學侯芭﹐疥壁莫嗔醉墨燥。」妥貼無長語。《孤懷》云「閉門無計遣流光﹐閒裏眞成覓句忙。嗜酒徑須眠甕側﹐愛書漫想宿碑旁。河豚欲上春將暮﹐木筆初開畫巳長。那得孤懷一陶寫﹐人生無賴是淸狂。」次聯嫌「宿」﹑「眠」太對﹐三聯自是好句。句如《病中作》云「長纓三尺不敢請﹐世亂蜷身惜微命。破屋臨江俗客稀﹐落花滿地詩人病。」落花。七字﹐似從張子野詞「殘花中酒﹐又是去年病。來﹐然風味自佳。《壬申正月二日雪有作》云「鋪張好雪補殘臘﹐﹝去臘無大雪。﹞交卸餘寒做拗春。﹝俗謂春初冷曰拗春。﹞」《遣悶》云「野菽政肥牛踏扁﹐﹝牛踏扁﹐豆名。﹞秋英初絢雁來紅。」《次韻獨笑見懷》云「世途蜀道渾難上﹐生計長安不易居。」《驚蟄前後頗暖﹐二月初七日﹐忽奇寒﹐晚更風雪大作﹐獨酌感賦》云「天公玉戲太顚癡﹐作踐花枝更柳枝。布褐不勝滕六虐。松醪要與葛三期。」諸斷句工者不減樊樹。

四二﹑鷺門詩人﹐以周墨史﹑黃雁汀爲二妙﹐其詩早采入前《詩話》。墨史已矣。余前歲又至﹐則與雁汀數倡和。其《月夜卽景口號》云「燈火荒村數點微﹐晚風無力衣。芋區瓜堰閒行徧﹐踏月徐徐伴影歸。」「生計農村日就微﹐家家艱食少完衣。古時作息今難準﹐力作宵深尙未歸。」「月色湖光露气微﹐猶然汗滴欲沾衣。桔橰夜靜聲逾響﹐似說貪涼不肯歸。」雁汀村居﹐故寫景如畫。又《石文攜眷﹐遊自來水池﹐枉過敝廬﹐並和卽景絕句﹐疊韻再呈》云「市遠盤食蔬蔌微﹐百年粗糲饗逢衣。山茶苦劣山泉冽﹐卻累全家忍餓歸。」「六歲雛孫識字微﹐嬉嬉出拜愧荷衣。蓬門空負髙軒過﹐只合畱題凡鳥歸。」「初秋爽气僅幾微﹐﹝前一日立秋。﹞斜照餘威尙灼衣。正好晚涼快談塵﹐嗚嗚汽笛苦催歸。」

四三﹑漪午頗工爲諧謔詩。有《同仲深品茗於虎邱冷香閣﹐隔座有軍官三人﹐譏吾二人爲琵琶桶﹐蓋卽粵語肥伯也﹐戲成一律》云「邂逅僧寮豈舊諳﹐品泉各自味憨憨。嘉名錫我爲肥伯﹐大膽多君是好男。要識鄙人能食肉﹐待將彌勒與同龕。參軍遮莫操蠻話﹐隔座人還解戲談。」君與仲深皆稍皤其腹也。《送仲深赴北平》云「來作金閶送別人﹐我翻爲主子爲賓。閒居終覺無聊賴﹐久蟄何妨一欠伸。吟橐徧收三輔勝﹐歸鞭合帶九衢塵。故宮滿目皆禾黍﹐會讀鴻篇論《過秦》。」第四句大有「夢中伸腳﹐踏破長安」意﹐末句「《過秦》」自是應有之論。

四四﹑何寶生﹝榮光﹞近自北平寄示數詩。《同甘侯至北海》云「白塔朱亭迆邐開﹐兩三畫舫掠波來。久無銅輦秋衾夢﹐未免離宮麥秀哀。奇石傳聞移艮嶽﹐遊人指點艷妝臺。天花散盡經樓圮﹐待覓胡僧話劫灰。𨿽是替人垂淚﹐要自《夢華錄》中應有材料。《夜過成方街故居》句云「隔歲庭花猶嫵媚﹐照人梁月倍崢嶸。」何減唐人之「一院落花無客醉﹐五更殘月有鶯啼」耶﹖

四五﹑鷺門南普陀詩僧大醒﹐嘗訪餘福州﹐著《山居詩鈔》一卷。有《每朝至夕﹐海上輒見浮滿打魚舟子﹐淒然有感》云「海中無數打魚舟﹐千萬魚兒一綱收。食者只知魚味好﹐不知魚與汝何仇。」便不是佛門中人﹐亦應知此理。《夜深不寐》云「夜深更覺山居靜﹐息慮才知妄想多。斜月半窗花影動﹐剎那轉變又如何。」初念不差﹐只怕剎那轉變耳﹔初念苟差﹐亦正賴剎那轉變耳。《中元夜警予﹑達安﹑云聲諸子茶會於兜率陀院》云「萬里交遊二三子﹐相逢山寺亦前因。夜深話到騷壇事﹐同是石遺集里人。﹝自注﹕適座上置《石遺室詩話》﹐見三子詩均載其中。」﹞

四六﹑徳元有《石遺先生見贈絕句奉答》云「新詩見贈情深厚﹐期許言辭不在多。才可經綸守邱壑﹐老逢危亂渡關河。早爲南北東西某﹐一付悲歡離合歌。擬共拂衣江海上﹐秋山迢遞渺煙波。」第五句用《檀弓》語﹐極見渾成。《秋怨》云「空階聞葉響﹐夜靜漏聲遲。不惜相思苦﹐但愁君不知。」在六朝人自爲名句。

四七﹑徳元有摯友曾同源《送徳元往菲島》一律﹐徳元書來﹐爲余誦之。次聯十字云「孤舟今夜月﹐雙照未眠人。」從少陵「今夜州月﹐閨中只獨看」翻出來。

四八﹑何達安與楡生同至閩南講學﹐久滯未歸﹐有《夢中得句寄楡生》云「無情流水鱗鱗碧﹐得意官蛙閣閣鳴。信是江南多好景﹐幾回殘夢繞歸程。」時楡生已客江南數年矣。句如《人日從太虛法師遊淸源山》云「極髙峯被濃云鎖﹐已倦眸迎嫩柳新。」達安多塡詞﹐詩名《雙寂寞館。》

四九﹑晉江謝云聲﹝龍文﹞﹐與南安蘇警予﹝﹞齊名。謝有《靈簫閣詩錄》﹐詩無多﹐時有警句。如《項羽》云「不向江東重捲土﹐項王到死是英雄。」《謝安》云「一局殘棋支晉代﹐多因江左有束山。」《偶感》云「消渴歸來气不揚﹐《莊》《騷》靈鬼踞愁腸。」《詩債》云「來似催租急﹐多如貰酒錢。」《近感》云「倘得酒壺伴孤劍﹐幽州重唱子昂歌。」全首如《林藜光將之巴黎講學﹐賦此壯行》云「慚愧未能策遠勛﹐一尊濁酒壯風雲。彥侯老去無人繼﹐化雨西行又見君。﹝陳彥侯爲老友紹宗丈長公子﹐曾應英國萊丁大學聘爲講師。」﹞《過西村先生故居》云「師友凋零感慨頻﹐前朝文物半淪湮。卽論東谷西村輩﹐骨董能談有幾人。﹝吾廈金石書晝家葉東谷﹑呂西村﹐在咸同間頗負盛名。」﹞《自題靈簫閣謎存》云「訁隱書不下千餘種﹐刻本閩南有幾家。鐵柱主人知我者﹐他年《謎傳》許參加。﹝北平鐵柱軒張郁庭藏謎書近千種﹐近撰《謎家小傳》﹐載上海《文虎》專刊﹐傳誦一時。」﹞

五○﹑警予有《隋天付與廬詩錄》﹐有《陋巷吟》。《登鄭延平故壘》云「重尋故壘馬鞍山﹐山色蒼涼俯仰間。拂拂天風吹海島﹐如聞萬馬戰江關。」是閩南人應有之詩。句如《秋日遣興》云「愁多因愛酒﹐肩瘦爲吟詩。」詩人因苦吟而肩如山字﹐未有以寫照自己者﹐質語可喜。《重陽待菊》云「獨醒騷客希芳躅﹐舊約田家醉故人。」《梅》云「老我廣平門巷住﹐心腸鐵石果何如。﹝余賃居廣平巷﹐忽忽十年矣。」﹞

五一﹑漪午有《淸明日有感》云「湖海羈棲客夢驚﹐抱關吳會復淸明。已無親在羞言祿﹐漸覺年衰學養生。異地鶯花空掛眼﹐故鄕廬墓總關情。踏靑且向郊原去﹐愴聽簫聲又賣餳。」此君官稅務司時所作。「言祿」句﹐可使藉口養親而親亡猶患得患失者﹐杜其口矣。《上巳日在煙臺修禊》句云「衰顏醉後紅能幾﹐禿鬢年來白漸多。觴詠不期來海角﹐祓除無術止天戈。」修禊詩與尋常宴集稍不同﹐「戈」韻能顧題目。余今年後湖禊集﹐第三聯云「近水塵襟歸澹蕩﹐遙天兵气待銷磨。」亦稍顧題目也。又《請旭晨代約於野桐襟小酌》云「也知亂世閉門好﹐漸覺浮生勝會難。端合傾卮謀盡醉﹐不妨秉燭續餘歡。」君頗喜樗蒲之戲﹐而每戰多負﹐不以爲意﹐正坡公所謂「勝固欣然﹐敗亦可喜」也。「秉燭」句指此。《題金松岑餞春圖》云「凡物」必有情﹐臨別始興思。與我倘無緣﹐去畱盍聽之。吾年未五十﹐霜雪入髭須。急盼陽春回﹐妙手試良醫。百卉盡向榮﹐一老獨見遺。人老春不惜﹐春老人何悲。春老人亦老﹐同病兩相知。春老人健在﹐合作餞春詩。櫻紅┺露角﹐正是春去時。春光在何處﹐指點憑畫師。」辧才無礙﹐殆合詩可以怨矣。然在禮得無嫌於盡歡竭忠乎﹖一笑。《卜居蘇州》句云「鄰翁過訪慰寒居﹐門外曾無長者車。市遠預儲三日酒﹐雨餘新種一畦蔬。栽花偶自觀農曆﹐展捲時還讀父書。」此亦在稅務司時所作。余嘗詣君﹐君送菜把﹐滿載而歸。《陳季安送殘菊四盆》云「寒儒太拘墟﹐平居畏四知。遇有饋物者﹐正色峻拒之。吾友陳驚座﹐盆菊忽相貽。宿土掩殘莖﹐傲霜已空枝。我非郭橐駝﹐種樹能擅奇。盛意𨿽稠疊﹐搔首頗相疑。千金求駿馬﹐市骨不爲癡。眞性果憐香﹐孤根亦系思。世人好看花﹐走馬每嫌遲。花事一闌珊﹐掉頭棄如遺。君獨具婆心﹐迥異輕薄兒。丁寧囑園官﹐曲意爲護持。髙會待明年﹐繁英滿東籬。」大有培植孤寒懷抱﹐不僅拾墜珥﹑念遺簪已也。

五二﹑黃漪べ茂才﹐漪午哲弟也﹐年少穎悟﹐屢薦不售﹐中歲而卒。能詩﹐有《海萍艸》一卷。《可門之行沿途隨筆》云「盤空鳥道曉雲遮﹐石級千層曲又斜。卻喜┺輿無障蓋﹐飽看夾道早梅花。」此所謂山兜也。各處用木爲之﹐福建用竹。《寒夜對梅不寐》云「西溪淸客三餘友﹐和靖山妻萬里兄。我獨慕君髙潔格﹐只應呼汝作先生。」眼前語未經說過。《和王瑾卿司馬十瓶春》云「白玉鴉叉障畫屏﹐羣香隱隱隔紗極。髙燒銀燭牽鈴索﹐守護紅妝睡未醒。」讀此覺東坡之不容花睡﹐未免粗豪。《七月八夕》云「一年只有一宵緣﹐地老天荒十萬年。卽使人間無別恨﹐那能聚首許多天。」《久不得故人書》云「徒教作客思鱸膾﹐難得呼僮剖鯉魚。」支對恰好。

五三﹑錢默存近作﹐余已略話一二﹐玆得其所印今年初刊詩一小冊﹐有甚工者數首。《北遊紀事》云「百年樹木遲能待﹐頃刻開花速豈甘。各有姻緣天注定﹐牽牛西北雀東南。」中有本事﹐可謂文章天成﹐妙手偶得。「七萬二千分內糧﹐秀才聞請意皇皇。叩門乞食陶元亮﹐與我一般爲口忙。﹝自注﹕諸師友排日招邀﹐飲食若流﹐宋饒徳操詩云﹕百年七萬二千飯。」﹞恐乞食者聞之﹐將流饞涎也。「寢廟荒涼法器傾﹐千章黛色發春榮。最宜杜老驚人句﹐變雅重爲《古柏行》。」與余《揚州絕句》「最宜中晚唐人筆﹐此地來題絕句詩」貌同而心不異。好句如「幹卿底事一池水﹐送我深情千尺潭」﹑「幾番來雨兼新舊﹐一樣飛花判混茵」﹑「爲愛六朝容小住﹐偶吟五字得長城」﹑「風定涵天平妥貼﹐波搖浴月碎零星」﹐皆可書作楹帖。《哭徐管略》云「待哺諸兒黃口小﹐喪明一老白頭初。」《無題》云「傳言玉女未全訛﹐各蓄相思孰最多。人定金環深院印﹐夢回珠屨曲廊過。身無羽翼慚飛鳥﹐門有關防怯吠︵。」才思在玉溪﹑冬郎之間。「最」字似易「較」字更佳。

五四﹑張天方﹝鳳﹞﹐嘉善才子也﹐學通中外﹐博雅能文。余講學曁南﹐聽余說詩﹐欲稱弟子﹐余不敢當。君詩無所不學﹐近於昌黎﹑長吉者居多。然長吉皆古體﹐君則近體亦然﹐余號君爲「近體長吉」。今先標舉其不似長吉者﹐使讀者免爲不脂之戶也。《坐待》云「坐待歸家與汝商﹐徵車轆轆幾回腸。搓腸應得繩千丈﹐系住懼娛日夜長。」讀此覺「胡繩系晷以難住﹐揭車載春而不返」遠取諸物﹐不如近取諸身矣。往者冒鶴亭有《自楊花橋夜歸口占示內子》云「車走傍江幹﹐十里歸程路轉難。生恐林間明月墜﹐到家不及兩人看。」用筆用意﹐極與相似﹐一正說一反說耳。《鄕思》云「寒夜月明苦憶家﹐心聲微動中葭。歸思墮汝挑燈處﹐照見無言坐落花。」《孩兒巷漫成》云「雨尢雲天一方﹐白狼丹鳳怨尋常。蕩胸奇淚紅於火﹐和怨書成柿葉霜。」「雁字雙雙寄个人﹐並頭比翼此禽珍。璇閨只盼花磚綫﹐驛路梅花不當春。」《寄懷好富貴美人室鄭師叔父盤乞香櫞作供》云「不是黃金想象歡﹐生米活翠滴盈盤。水仙欲乞淸漳種﹐便可和之過歲寒。」「累累芳實出房櫳﹐此事眞堪傲石崇。爲有嘉賓師叔父﹐惇忝長小齋中。」《寄疋宜》云「月苦燈憐不任思﹐思君端恐被君知。枕凹睡醒宵無夢﹐算是相忘未別離。」「鑪火天寒欲近人﹐錦衾和冷裹吟身。冰梅不信無消息﹐獨抱芳心酬古春。」《買碑》云「人蹤迹最書叢﹐坐惜囊羞阮客窮。到手有錢仍買字﹐轉丸食墨等微虫。」《歸家見柳州亭》云「繚亂秋心不欲詩﹐稻花香裏燕歸時。西風斜剪州亭柳﹐吹上徵衣畫折枝。」《聞袁肖廉﹝萊﹞死耗》云「燈光作意激寒空﹐窗外西風墮一鴻。秀句忽遙江國夢﹐靑山烘暖夕陽紅。﹝君《遊鄂渚》句。﹞」《詠葫蘆寄梅安》云「八月何堪詠斷壺﹐詩心無匹與燈孤。匏瓜讀罷陳王賦﹐馳想梅花近更臒。」《答誦先問園菊開未》云「已看羣動盡昭蘇﹐不放黃花獨向隅。霜冷有聲愁木葉﹐律催無射澀笙竽。孤根栗裏西風瘦﹐新種朱門野性粗。射室秋英方老辣﹐欲寒詩句未寒吾。」以上多古錦囊中物﹐惟皆出近體﹐讀之不鉤格磔﹐尢爲可喜耳。句如「奇冷人言欲墮天﹐已堪百慮度殘年」﹑「硬語未刪龍出骨﹐羈愁終類鳥窺籠。」五言如「詩骨人同瘦﹐山肩汝太涼」。《花塢》云「石怪向人語﹐要是奔泉瀉。」又云「玆山人與物﹐惟荒故入雅。」《明月篇悼實月女士》云「何用問遺君﹐珠淚進兩眶。盛以白玉﹐和以郁金香。不敢持贈君﹐妾意徒自傷。昔時坐東閣﹐今時委北邙。西風墓門艸﹐飛蝶籬花黃。賤妾非所惜﹐在理宜早忘。」

五五﹑忽於故紙堆中檢出拔可《寄觚齋湖上別業兼懷仁先侍禦》詩。觚齋靑溪有樓﹐辟地以來﹐不歸者兩年矣。「世事年來觚不觚﹐猶畱風雨守菇蒲。光黃有客能招隱﹐吳越相望比具區。夢裏溪流繞腸胃﹐尊前湖影浸眉須。徘徊一壑將安老﹐欲效臨川捨宅無。」此十餘年前之作也。觚齋久逝﹐仁先久不住湖上﹐別業不知尙存與否﹖聞向子期山陽之笛﹐無此淒黯也。次聯﹑末聯﹐工切無匹。

五六﹑姻舊唐伯瑚﹐精法蘭西語言文字﹐能詩﹐不肯示人。佘爲乃祖穆愈﹑穆增兩先生﹝一生祖﹑一嗣祖﹞撰傳﹐入《通誌》《孝義類》。乃以詩爲謝云「我祖原庸行﹐還資爲表揚。微名畱不朽﹐小子感難忘。國學傳經廣﹐平生好善長。暫容依杖履﹐話別倍神傷。」君父績庭茂才﹐以良醫名於鷺門﹐遂家焉。余避亂數戾止﹐常與績庭爲文酒之集。辛未又至﹐則績庭已歸道山。君喜親老成﹐款洽備至﹐故末韻云然﹐皆實情也。

五七﹑祥符靳仲云﹝志﹞﹐以名進士遠遊西域﹐歸乃郎潛譯署。刻意吟詠﹐藻思敏捷﹐以篇什爲日課。遊屐所至﹐凡名勝古迹﹐無問其爲所見﹑所聞﹑所傳聞﹐及其存在與否﹐必系以五七言﹐且往往言之不足﹐又長言之。殆莊周氏所謂「與古爲徒」﹑孟軻氏所謂「尙論古之人」﹐兼而好之歟。故年未中身﹐積稿無慮萬首﹐視樊山﹑實甫且遠過之。余久耳君名﹐近歲屢辱先施﹐遠寄《居易》《入洛》《過江》諸集﹐美不勝收﹐擇其尢工致者如左。《金陵雜詩》云「有斜陽處獨登樓﹐二水三山眼底收。艇子石城雙槳杳﹐莫愁湖上總生愁。」﹝《莫愁湖》﹞「江孔風流去未遙﹐後庭花好最魂銷。六朝自有靑山在﹐不信靑山送六朝。」﹝秦淮酒樓﹞翻龔芝麓語也。「幹寶搜神半杳冥﹐《神弦》樂府況伶俜。侯封帝號紛紜久﹐骨與鍾山一樣靑。」﹝《蔣予文祠》﹞「西山鸞鶴與誰羣﹐松際淸光解爲君。終古茅亭花月影﹐靑溪深處有孤云。」﹝《王昌齡故居》﹞嘗論王阮亭作詩最能融化古人名句爲己語﹐君此首與《含章殿》一首皆是。《司徒廟古柏》云「淸奇古怪必爲鄰﹐嘉樹原難與寫眞。四柏只應如四皓﹐商山猶占漢時春。」首句套杜詩調恰好。《香雪海》云「往時土人﹐大槪樹梅爲業﹐間藝茶桑﹐汪琬《馬駕山記》有梅五茶三桑二之說﹐今則滿山種桂矣。蓋利之所在﹐非有偏好也。」「桑二茶三五屬梅﹐山家花事費量裁。會看月色中秋占﹐不待春風隔歲來。」《畱別虎邱冷香閣》云「開徧梅花三百樹﹐冷香閣外雪漫空。歸來道士千年鶴﹐行盡山塘七里風。妙絕淸詩雜仙鬼﹐銷沈名劍伴英雄。摩崖大字畱題去﹐急雨催成總未工。」「綴玉苔枝占早春﹐翠禽嬌小不生嗔。含章殿裏羅浮夢﹐蛾綠飛來正近人。」﹝《含章殿弔壽陽公主》﹞《遊京口南郊三寺》云「三寺南郊取次尋﹐人天千劫未銷沈。鶴林初訝依山淺﹐招隱才知隔世深。連嶺雲荒寄奴宅﹐入松風似戴公琴。苔碑斷句勤搜剔﹐一字猶能抵一金。」《攺兒子文翰詩》云「卅里朱甍碧瓦溝﹐蔣陵無地孝陵愁。北風一夜江南雪﹐不怕鍾山不白頭。」《贈許石衡同年》﹐序云「光緒丁酉﹐吾豫拔貢。志與孟津訐鼎臣﹑杞縣步翔卽上海大報主筆林屋山人﹐有三傑之目。天風頌洞﹐吹換塵世﹐人事參商﹐大雅衰歇﹐不通音問者﹐蓋三十五年矣。行都遷洛﹐賃廡設部﹐石衡過訪﹐相與談往事﹐忽忽如夢寐。當時年少﹐ゼ麗藻﹐獵巍科﹐意气甚盛﹐若不可一世者﹐今竟何如也。」詩云「四海彌天一士衡﹐怪君才調太縱橫。王楊雅愛當時體﹐蘇李難忘別後情。大好園居金穀澗﹐若論詩格玉溪生。卅年京洛風塵道﹐靑眼猶憐爲我明。」《始皇帝陵》云「秦兼天下起陵園﹐襟帶河山形勢尊。牧豎亡羊燒地市﹐役徒逐鹿失中原。早知再世無蓬顆﹐枉徹三泉閉羨門。А土扶蘇最鄰近﹐千秋銜恨總無言。」《洛陽花品》云「靑鏡流年入鬢絲﹐旗亭唱徹酒盈卮。碧城天上夢曾見﹐紅豆江南意可知。盡有詩情吟杜若﹐最憐風訊到將離。從來花品洛陽貴﹐當戶沿街看女兒。」《伊闕唐武后造像》云「艸色靑迷大奉先﹐千龕萬佛最南偏。一花一葉蓮臺現﹐猶艷唐宮脂粉錢。」以上多驚才絕艷之作。句如《夷門懷古》云「秋艸獨尋繁塔寺﹐好詩多在孝王臺。」《麟見事後人來書求薦﹐且示以詩》云「有客薦雄誰得似﹐逢人說項不辭頻。」《玄墓山》云「白石笛邊猶月色﹐要離冢畔有山靑。」《遊夫子廟》云「新國歷殊《荊楚記》﹐故書攤是海王村。」《宿華淸池》云「將才有客論房﹐禍水當時怨玉環。」《碑林》云「竹書汲冢傳疑信﹐繭紙昭陵亂假眞。」《小雁塔》云「雁行髙並慈恩塔﹐雷火燒余薦福碑。」《過木瀆停舟》云「小市檐牙最鱗次﹐狹堤篙眠似蜂窠。」往余纂《近代詩鈔》﹐於樊山多選近體詩﹐全首外別爲摘句圖﹐所摘百十聯﹐皆沈博絕麗者。君才豈亞樊山﹐因於全首外﹐亦別摘其尢工整者如右。他若《吾家山至玄墓山道上》云「憑髙但覺連村白﹐去遠疑聞隔澗香。」《回光福赴邑人約午餐》云「已燒竹┺供寒具﹐便倩梅花作主人。」《登虎丘》云「埋地劍光能上徹﹐崩空塔勢欲東傾。」又淸雋不假雕飾云。

五八﹑遵義蹇方叔﹝先榘﹞﹐有《伸春玄武湖上》云「終日忽忽簿領間﹐偶來湖上學偸閒。靑黃錯雜千條柳﹐煙雨空數點山。人世何心頻自擾﹐陽春有腳卻知還。年年喜看花爭發﹐幾度花開鬢已班。」畱連景光﹐最能損人壯志。余年三十﹐館於蘇松太道﹐兼主廣方言館講席者數寒暑﹐浮海負米﹐鬱鬱久居﹐然每當艸長鶯飛﹐輒復戀戀不去﹐讀此詩﹐覺前塵如夢矣。江南山水﹐余以京口諸山爲最﹐太湖次之。山與水交相輝映。山不必髙峻﹐自成偉觀。東坡七言古亦以金焦諸篇爲勝。方叔有《甘露寺江山第一亭﹐遙望焦山諸勝》云「江天如鏡山如螺﹐蒼然數嶼浮淸波。偶來登臨縱流覽﹐千里一目皆包羅。遙峯隱約開畫本﹐遠水澄淨明銀河。徵帆數點浮空去﹐飛鳥一字橫江過。江南山水天下最﹐而此第一言非訛。我來時值春三月﹐東風吹綠鋪陂陀。郊原弄色碧於染﹐野花斗媚香逾荷。緬懷豪俊據很石﹐憑弔英彥登危坡。﹝是日謁太史慈墓。﹞人生百年本如寄﹐歡樂時少憂虞多。艱難閱盡頭已白﹐心之懊惱髙岷峨。忽逢幽境快心目﹐塵懷滌盡消煩屙。徘徊流連未忍去﹐夕陽催歸將柰何。」迆邐說去﹐音調雅近坡公。《甲戌上巳禊集玄武湖》句云「揮毫各逞撼山才﹐臨流忽發淩雲唱。落花爲舞遊絲裊。淸風徐來茶煙揚。」是日有絲竹之奏﹐「落花」兩句﹐寫得不費力。

五九﹑門人郭則湘﹐與弟則氵融皆無錫國學館最優等畢業生。郭氏本世家﹐至乃父同甫﹐薄宦淸貧﹐則湘兄弟充學校講師。以助家計。則湘曾爲松江某署書記﹐則氵融有《寄家兄》云「豈爲蒓鱸始薄遊﹐翩翩書記未風流。人生到處應何似﹐世事如今不自由。濁酒難拚千日醉﹐新詩每寄百年憂。懸知風雨華亭夜﹐東屋西頭感未休。」淸況可想。鄙人常勸其講求實學﹐勿多作牢愁語也。

六○﹑門人傅鴻漸﹐不審其近來蹤迹﹐忽寄詩數首﹐淸气爽人。《春望》云「詩心物外至﹐春夏望中明。殘日江帆隱﹐孤村艸浪平。山畦初足雨﹐晴鳥自催耕。不見東風老﹐依依舊日情。」《登惠山頂》云「人在龍山第一峯﹐五湖煙水夕陽紅。梁溪舊夢空回首﹐惟有僧庵幾杵鐘。」《由靑島赴溪梁》句云「得遂趨庭歸省心﹐暑期日月比黃金。」質語見性情。

六一﹑余客武昌﹐陳任先﹝﹞方畢業自彊學堂。忽忽十餘年﹐余居京師﹐任先出而使墨﹐使恰﹐使庫﹐使法﹐余曾撰序送之﹔又十年歸﹐則亦蒼蒼在鬢矣。向作詩不以示人﹐近搜其篋﹐有《逭暑法國嘉堡海ヂ》云「西人避暑如避兵﹐盡室禊被東北行。歐土五月時飛雪﹐行滕誇耀毳裘輕。﹝歐西婦女﹐避暑海濱﹐常披白狐外衣以誇耀。﹞重來有客未免俗﹐年年逐隊聊經營。晴灘曉起看浴日﹐小閣晨興聽談瀛。我國避兵如避暑﹐十室九空誰寧處。循環藩鎭各稱兵﹐今年爲虎明年鼠。哀鴻嗷嗷徧禹域﹐赤日行空炙未黍。何當四野見桑麻﹐不辭喘汗聽耶許。」借避暑以與避兵相形容﹐苦樂實相去霄壤矣。《巴黎和王逸塘》云「坐看萬象霎那遷﹐歸鶴如今不記年。亂石急湍方作浪﹐回頭應羨在山泉。」此古人所以嘆一行作吏也。《七月十五日交卸使事移居多囊湖邊》云「安排筆硯且爲家﹐一角湖山亦足誇。天際已過南去雁﹐階前猶著晚開花。無邊美景閒中得﹐一例黃粱覺後賒。萬里歸帆秋欲暮﹐故園松鞠正芳華。」勞者歌其勞﹐詩人之常也﹐至於不歌其勞而歌其逸﹐則其久勞可想。餘三十年前有句云「勞生天豈容髙枕。」孰知至今尙求逸不得乎﹖《庫倫署齋夜坐》云「仗節走龍沙﹐行行雪作花。兩年三奉使﹐﹝甲寅正月﹐使墨西哥﹐未成行﹐復奉使恰議約之命﹐乙丑夏﹐又令使庫。﹞十載九離家。正朔官書奉﹐﹝約成﹐外蒙遵奉民國年曆。﹞冠裳上國誇。穹廬小兒女﹐團坐說京華。」《庫倫感懷》句云「兩字刀環縈夢寐﹐頻年塞月照歡愁。無端霜雪先侵鬢﹐那復還家尙黑頭。」以上二詩﹐則直歌勞矣。其二云「盡說髙原勢建瓴﹐天山已早撤藩屏。開元盛事餘殘石﹐﹝唐開元二十年封蒙古《闕特勤碑》尙在額爾徳尼昭。﹞《聖武》遺編愧典型。﹝有淸經營蒙古事迹﹐見《聖武記》。﹞安得長纓系胡虜﹐空勞小隊駐郊垌。﹝時帶騎兵二百名﹐以資防護。﹞漢臣一把滄桑淚﹐夜夜成冰灑北庭。」往者行人辱命﹐怵淫威唯唯聽從者無論矣。第七句指亻瓜離誤名甌脫﹐數千里之地﹐懵以授人者。《花朝日招集吟局﹐四山埋雪﹐塞艸未芽﹐悵然有作》云「一從遠戍歲周遭﹐二月蠕蠕地未毛。權借酒瓢消塊壘﹐尙遲艸色映旌旄。春光江左思如﹐酒價長安日漸髙。好趁玉關楊柳綠﹐揮鞭歸去敢辭勞。」《靑島逭暑感懷》云「層巒疊翠水含煙﹐劫後河山世外天。撼枕濤聲疑鼓角﹐迫人海气尙鮏羴。卻從故壘聞弦誦﹐﹝徳人兵房﹐今攺靑島大學。﹞待築層樓聚簡編。兵數昆陽眞咄咄﹐﹝東鄰以十萬泉取靑島於三千徳人之手﹔昆陽之役﹐先武兵三千﹐莽軍十萬。﹞長教過客話當年。」次聯﹑末聯﹐皆陽秋也。《甲戌重九雞鳴寺豁蒙樓登髙》句云「臺城猶倚危樓路﹐榜額長畱憂國心。」君亦廣雅門下士﹐故於榜額別有感想云。《送翁氏姊隨宦之蜀》云「雁過應思弟。猿啼莫斷腸。」

六二﹑石琢詩尙有淹貫史事﹐可以言無罪而聞足戒者。如《論宣和靖康史事》四首﹐其一云「一寸山河一寸金﹐漢兒宰相教驅侵。南朝地似無人境﹐三鎭民懷死國心。四盡到頭軍必犒﹐六如破膽寇何深。陳東徐鉉汪若海﹐太學文章痛到今。」自注﹕「『一寸山河一寸金』﹐左企弓降金﹐上阿骨詩句也。金人陷隆徳府時﹐粘沒喝嘆曰﹕『開險如此﹐而使我過之﹐南朝可謂無人矣。』王孝迪出榜搜括士庶所有之物﹐以犒金軍﹐謂如此則免吾民肝腦塗地﹐不然則男子殺盡﹑婦人虜盡﹑宮室焚盡﹑金銀取盡﹐時人謂之『四盡中書』。李鄴使金歸﹐盛談賊彊我弱﹐以濟和議﹐謂賊人如虎﹑馬如龍﹑上山如猿﹑入水如獺﹑其勢如泰山﹑中國如累卵﹐時人號爲『六如給事』。陳汪輩皆太學生﹐均伏闕上書言時事﹔徐亦太學生﹐向金營投書﹐言親宋之利﹐被殺。」

六三﹑余舊有《蕭閒堂》三百韻詩﹐系五言長律不轉韻者。然悼亡有本事﹐故不覺其言之長。張天方亦有《寓言》三百韻﹐名《非非室集外詩》﹐惟未詳本事﹐欽其實﹐莫名其器矣。詩太長﹐特摘其裁對工整者。首云「零落良家子﹐聰明可意兒。吳趨春翠黛﹐越絕霸燕支。澤畔生芳艸﹐城隅長綠枝。使曾靑鳥達﹐坊乃碧雞宜。」中如「謝公憐弱小﹐左女慣嬌癡。掃眉燕許筆﹐脫腕漢唐碑。雨漏通波磔﹐雷回識鼎彜。鮏羴燻碧眼﹐聲價漲藍皮。無瑕人白璧﹐阿堵物朱提。妾愧馮雙禮﹐郎眞第五琦。《十三行》玉版﹐雙陸譜牙棋。《祕辛》瞞雜事﹐屈戌約芳期。蘭夢沈燕姑﹐花言息嬀。驪唱歌三疊﹐鴻詩賦五噫。蘋蘩筐笤采﹐松柏蔦蘿施。共道羅敷好﹐爭知府吏誰。舟行聲欽乃﹐室遠想反而。窮窗隨子立﹐眇目嫁丁儀。狂者猶歌鳳﹐虞兮柰逝雕。」

六四﹑近見李冰若有《焦山歌》﹐中云「焦山何所有﹐竹少饒荊棘。蘭若郁崔巍﹐比丘肥且碩。借觀周鼎漢鼎《痙鶴銘》﹐酬資未饜色不懌。龍袍玉帶貴人所題名﹐嘵嘵作態誇古迹。」寫俗僧惡狀如見。妙在「肥且碩」五字﹐肥且碩必俗僧也。

六五﹑門人陳閎慧﹐寄其尊人《意園詩鈔》一厚冊。讀其友劉紹寬所撰家傳﹐乃知猶子敬﹐乙酉副車﹑丁酉鄕舉與君兄弟兩次同年。君諱壽宸﹐字子萬﹐嘗肄業詁經精舍有名。工書﹐善畫梅﹐詩中多題畫之作。五古以《鞭魃》篇爲壓捲﹐七律以《題梅冷生勁風閣》爲壓捲。《鞭魃》云「日炙菜色民﹐漫天火雲紫。得米尙斷炊﹐存亡爭勺水。涕零禱雨師﹐厥角崩徒爾。天遠吁無聞﹐龍臥呼不起。古事傳桑林﹐太息非信史。豈知《神異經》﹐謂旱魃所使。厥神位南方﹐其身長尺耳。目居頭之顚﹐行則疾風似。爲虐詠於《詩》﹐赤┧《秋官》紀。昔聞親民官﹐遭歲苦旱漧。將魃雕偶像﹐裝束無衣冠。十里南郭外﹐昏夜埋江幹。明日威令下﹐逮捕如鋤姦。庭鞫雷霆震﹐廨宇眾聚觀。長官聲其罪﹐鞭魃膚無完。天陰層雲起﹐風噓海气蟠。沛然蘇苗槁﹐闓澤動民歡。嗚呼魃厲民﹐罪魃民乃安。政而爲民厲﹐人將作魃看。天旱有盡時﹐民渴何窮期。安得無形魃﹐懲以有形笞。」篇中敍述甚趣﹐𨿽近迷信﹐然爲民請命﹐仁而失於愚﹐不妨也。余平生最不信鬼神仙佛﹐而民國七年﹐福州自秋至春﹐八閱月不雨﹐百計祈禱無效。余作《禱雨》詩五十韻﹐自寫向園中最髙臺上焚之﹐默祝幸而降雨﹐某有低窪田數十畝﹐願被淹不收。又次日竟大雨。自是十餘日不停﹐因有《喜雨》《再喜雨》《三喜雨》《四喜雨》各詩。已而果成大水﹐低田被淹﹐歉收三數百餅金而已。今年江蘇大旱數月﹐余寓蘇州﹐井水盡涸﹐七月底嘆不可當。余賦《憂旱》詩二十韻﹐詩成而次日遂雨。豈拙詩之能逐魃﹐不亞杜詩之逐瘧鬼乎﹖亦劉昆所謂「虎渡河﹐偶然耳」。貪天之功﹐則吾豈敢。《題勁風閣》云「虯枝欲與閣爭名﹐風雨非秋亦自鳴。入有吟聲蟬慣續﹐客參語妙鳥能聽。味書夜永逾醪醉﹐當戶山奇助筆橫。絕勝意園樓一角﹐檐牙斜日漏松棚。」造句多矯健如虯枝。惜「聽」字不在庚韻﹐然韻書本淆亂百出﹐謬不足憑。余另著有《音韻表微》一書。《種樹》云「莫厭長饞手自持﹐芳辰扶植最相宜。也如學殖基年少﹐努力春華貴及時。」余謂學子固不可自誤﹐其如辦學者之種種誤人子弟何﹖《擬杜少陵曲江》云「曲江夜涼星月髙﹐長風無力回秋濤﹐朝來覽鏡驚霜毛。人間雞騖尙有侶﹐吁嗟立鶴悲無曹。」「俯仰乾坤弔今古﹐徒步髙歌出林莽﹐紛紛豪貴何足數。讀《騷》飲酒且自娛﹐破屋一燈坐秋雨。」「白雲蒼狗彌靑天﹐昨日滄海今桑田﹐歸來醉臥南山邊。英雄事業老無分﹐誅茅種秫消長年。」不必盡似少陵。《縉雲旅館題壁》云「萬壑雷聲起臥松﹐飛身猛欲駕蒼龍。任他壓樹層雲墨﹐歸思猶逾雨意濃。」若說不及歸思濃﹐則直致矣。《登萬象山煙雨樓》云「萬嶂圍人气不橫﹐登樓身似出重城。莓苔蝸篆殘碑字﹐風雨龍吟老樹聲。補壁春山摹北苑﹐隔簾古洞指南明。眼前邱壑皆詩料﹐奇句誰教島佛驚。」第二語顯而辟。《王廷玉以風雨塡詞圖屬題》云「山樓宜雨不宜晴﹐收拾煙雲入管城。料得倚聲人按拍﹐不塡一闋《月華淸》。」《遊於園贈呂文起》云「兩家昆季舊知音﹐今日秋霜鬢共侵。風雨聯牀君自樂﹐池塘夢帥我孤吟。叩門林鳥應相識﹐入徑園花不厭深。泉石自慚空寄托﹐樓臺爭羨水邊臨。﹝園中新辟一池。﹞」次聯眼前典用得恰切。句如《對菊有感》云「秋色不媚人﹐不幸遭雕琢。蕊七翦其三﹐畱者冀盈握。如抱人滿憂﹐欲將民生剝。朱索與碧筠﹐羈絆防顚撲。如在桎梏中﹐幸物鮮知覺。」「嘆息籬下寄﹐俯仰任所使。故主陶靖節﹐折腰且抱恥。豈禁花自如﹐束縛盆盎裏。予願種花人﹐瘦與肥同視。毋憂物不齊﹐士力增倍屣。如意植籬東﹐矯揉捨故技。」讀此詩﹐談共產者可以廢然返矣。《和聞逖生感懷》云「碧梧寒夜挾風鳴﹐爲助燈前煆句成。」《和墨農》云「太行山勢供奇覽﹐詩筆於今老更彊。」《楊園贈主人》云「滿室籠紗詩作壁﹐遊山行李酒盈車。」《江心寺》云「東海誰將蓬島移﹐南徐一樣金山小。」《西湖紀遊》云「酒樓無壁爲看山。」作壁無壁﹐並皆佳妙。覺決壁施窗﹐制題猶近喫力。《觀放生》云「吟懷忍托鱸爲膾﹐剖腹休因鯉奇書。」覺處處皆當放下屠刀矣。

六六﹑松之舊詩﹐尙有可話者。《六月三日移居橋南新宅﹐喜作》云「喜得南村寄此身﹐多裁帖子寫宜春。自開戶牖遺當世﹐藉養疏頑祓俗塵。尙可居鳩容婦孺﹐並無飼鴨惱比鄰。任題風雨重陽句﹐不作催租敗興人。」此逋負屋租累月﹐倘錢後始得移居之作也。貧士淸況如此。彼潘那老開有酒店﹐不如松之之爲實錄矣。《湖上雜詩》云「湖波滑笏月當中﹐酒面推蓬納晚風。爲愛紅情並綠意﹐幾回來去藕花叢。」「貪作閒身擱百忙﹐來湖上送斜陽。曲園先我爲評泊﹐似覺山光勝水光。一羞澀逢人說阮囊﹐吳綿𨿽好未添裝。得錢買酒西園醉﹐山綠湖光共一牀。」「十上孤山從北麓﹐此心不獨拜林逋。夕陽疏樹無非畫﹐北苑東坡寫得無﹖」昔趙子固嘗暮入西泠最幽處﹐絕叫曰「此董北苑得意之筆也。」詩意當本此。《湖上畱別同事諸君子》云「小住西湖百十天﹐歸裝長物是詩篇。此行原不呼辜負﹐未到桐廬尙惘然。」諸作參諸南屏詩社集中﹐絕無愧色。句如《錢塘江幹待發》雲「雨餘待發到江幹﹐明月隨人亂上灘。」歸有日矣。《重遊湖上諸山》云「好水好山遊八九﹐一春一夏盡流連。」遊湖之作﹐譬諸南北曲﹐此其尾聲也。又《寄楡生萬載》云「擱卻遊山且上樓﹐有人望遠到中秋。﹝君來信﹐中秋前到滬。﹞東來破費君家物﹐多載新詩下贛州。」「壞爲裳劉穆之﹐私憐白髮盡垂垂。後山凍死成先例﹐不道文章不療饑。」此首合前「羞澀」一首﹐不啻黃仲則之「九月衣裳未剪裁」矣。《將遊鄂州卒以事阻﹐悵然作》下半首云「生平一回首﹐蹤迹如浮嫗。東南嘗登陟﹐西北未探投。去去登嵩髙﹐放眼最上頭。東可眄靑徐﹐南可矚楚邱。西可望秦關﹐北可俯河流。弔古更傷今﹐匪特豁雙眸。願爲列禦寇﹐不作馬少遊。」此仿余《陶然亭看雪》調者﹐結壯勁。

六七﹑龔惕庵詩思窈曲﹐尙多可錄者。《壬申元日》云「歷落村前爆竹聲﹐歲朝喜气見承平。﹝今年以滬戰﹐村捨爆竹聲﹐百不及一。﹞一醒猛省覺皆幻﹐失悔重尋夢不成。世亂至憂才始事﹐吾降何計返初生。石湖元命將詩貺﹐獨乏佳懷負此名。﹝《石湖集》有《貺元命》詩﹐謂俗以六十一歲爲元命也。」﹞《不辰》云「把卷看天怨不辰﹐少年望古劇馳神。今來卻傲諸年少﹐曾及時平署幸民。」《承視苦熱﹐俯同鄙韻之什﹐亦次韻再呈》云﹝此下三首﹐皆爲余作﹞﹕「江吳來往系胸腸﹐況復咸秦古帝鄕。八十老翁身特健﹐三峯俊約耄仍償。﹝往歲先生與人約登華未果﹐今乃獨往﹐期於必遊。﹞起予商也和相續﹐﹝《苦熱》詩﹐前數年已一再和屬。﹞從我由歟心甚長。想得到時作重九﹐髙邱遠海寫登望。」《比聞將之吳門﹐行有日矣﹐不勝依戀之情﹐賦呈》云「無端離思攪愁腸﹐神往胥臺舊樂鄕。﹝幼時住蘇州將十年。﹞浮海從遊言固寓﹐買鄰卜築願須償。﹝久有卜居吳門之意。﹞烏山舊事淵源遠﹐白首師門感激長。千里滚屯便還往﹐肯令江海鎭相望。」惕庵少從吾伯兄遊﹐中年同主廈門大學講席﹐乃援楊時師二程故事﹐以伊川待余。五六深情如揭。《馬江月夕奉懷》句云「一樓並海共朝昏﹐今日羈孤又水村。乞米傍家還是客﹐辟人見似待誰言。」《三月杪坐雨山樓》云「春愁漠漠雨疏疏﹐寂歷柴門一事無。烏桕絢霜才幾日﹐靑荷擢水又前湖。晴猶不出泥從滑﹐酒爲誰沽鳥漫呼。」六月又奉懷一絕云﹝此首亦爲佘作﹞﹕「投老江村蛩一身﹐六時結念更何人。花光閣下炎炎日﹐誰伴先生遣此辰。」《初冬懷問神》云「逢辰回首人誰健﹐遇物無情气已衰。從此何人更心賞﹐推琴橫涕念中旗。﹝偶集作詩鐘之戲﹐以『首』﹑『情』二字嵌第四﹐問神於百許連中﹐拔餘句爲第一﹐卽此絕首二句。﹞直爲文辭復愛君﹐﹝問神嘗云。﹞此言知己望余深。渾身是口全無解﹐終古難明一片心。」問神爲余至敬。此詩有本事。《五月十四夕在馬江奉懷》句云「每嘗江館月幾望﹐輒憶山齋約久虛。」此首亦爲余作。

六八﹑門人章紱云﹝廷華﹞﹐余早采其詩入前《詩話》及《近代詩鈔》矣﹐中年遽逝﹐印有《勺軒詩鈔》二卷。有《先君子攝篆延慶﹐小子曾隨侍﹐忽忽廿年﹐榷運昌延﹐重來舊地﹐愴念前徽﹐成絕句十首》﹐中一首云「一道長城聳碧空﹐居庸關外盡蠶叢。削除險阻歸平坦﹐雷樣歡聲達外蒙。」卽言其尊人知延慶時事。余曾爲撰墓表﹐詳其顚末。有蒙古僧手數十金﹐投工局爲助。張學士佩綸有文記之。《馬江口占》云「一枕江流朴被眠﹐曉舟冒過早潮先。千峯障礙疑無路﹐雙槳劃開別有天。隔水琳宮齊動影﹐曉山云木半沈煙。榜人指點溪山外﹐半是天南再熟田。」寫閩港險曲如繪。凡航船到口﹐須趁潮而入﹐入口早潮未退﹐則小舟可趁以上省。次句「冒」字﹑「過」字﹑「先」字﹐皆用得的當。題余匹園云「名區飽歷卅年彊﹐歸葺街南舊艸堂。借得雲山圍小閣﹐貪招風月拓回廊。盆花庭竹都成趣﹐石幾藤牀足納涼。鎭日淸閒無个事﹐自攜新汲種都梁。」此詩視畏廬﹑秋嶽諸人作﹐未知孰勝。惟謂「無个事」﹐則非實錄。時余方修《通誌》﹐無一暇晷也。《過小姑山》云「大江西上此䢐徵﹐脫箐驚濤倍有聲。扼要恰當湖口鎭﹐爭妍合贈《麗人行》。接天螺黛經春媚﹐新月蛾眉照夜明。最是長煙約經素﹐亂頭粗服總傾城。」小姑山詩﹐頗難得好。次韻﹑末韻﹐自是警句。《漫興》句云「瓶花落案春痕在﹐階竹橫窗夜气淸。」《除夕》句云「了卻簿書如掃葉﹐護持燈蕊待開花。」是宮中除夜語。

六九﹑故人王子仁﹝壽昌﹞少子邁﹐字達之﹐幼穎悟。家有婢女﹐艷而蕩﹐邁眷之甚﹐母氏不許﹐嫁之。誤適蕩子陳某﹐不安於室﹐卒落風塵。然邁思之不已﹐又體素弱善病﹐出遊中州經年﹐抑鬱以死﹐可哀也。有《金縷曲》一闋﹐系題照作﹐云「恰是霓裳侶﹐問幾時﹑瑤臺岑寂﹐誤來塵土。一片幽懷應有恨﹐付與淸華舊譜。想月夜﹑輕寒院宇。翠袖吟商應更好﹐聽鳳篁﹑別有凝心處。只合向﹐嬋娟語。

飛花儻作回風舞﹐算年來﹑飄零異縣﹐添人淒楚。卻恨啼鵑無气力﹐不替紅芳爲主。君試看﹑尊前夢雨。散入江煙流澹碧﹐怕無端﹑吹上新眉嫵。空贏得﹐恨如許。」此未往中州時作。換頭處尙望其不終墜風塵也。又《鳳凰臺上憶吹簫》一闋﹐小序云「逝將適梁﹐依依自戀﹐登船樓倚聲一曲。離懷兀兀﹐不知所云。」「離笛一聲﹐吾今去也﹐暮煙黯徧江頭。算年來心事﹐盡付東流。孰信多情無益﹐空贏得﹑辛苦凝眸。誰憐我﹑一身憔悴﹐三載閒愁。休休。今生已矣﹐獨自去思量﹐且莫羈畱。只家山堪戀﹐臨別登樓。見說梁園春好﹐更可嘆﹑萍絮飄流。傷心處﹑天涯孤影﹐歲月悠悠。」此闋殆絕筆矣。起五句淒然欲斷﹐劉希夷之詩讖﹐不足異矣。

●卷五

一﹑逸塘自柬國歸﹐數晤談﹐而未讀其遊艸。近始得其《東遊記略》﹐蓋《西遊記》《遼東行部記》之體﹐兼載詩篇也。玆專摘其關於談藝者。略云「余好遊。近國勢益頹落﹐研討日俄鄰邦政情﹐愈不可緩。曾與前溪商作俄遊﹐展轉未果。去歲南北馳走﹐各方友人﹐僉謂何不東渡﹐一覘近事。在廬山時﹐遂與蔣使雨巖﹐預定觀櫻之約。適弘法大師千一百年法會期屆﹐髙野山金剛峯寺密教法侶殷殷促行﹐遂鼓勇往焉。於四月十八日﹝卽夏曆三月五日﹞由塘沽出帆。予擬持不作書﹑不作詩之戒﹐終不能忍。舟中得雜詩三首云﹕『十年不飲方壺水﹐三日仙槎禦好風。至竟晚櫻猶待客﹐天涯微惜落花紅。』『無邊海色接山光﹐似向詩人訴別腸。老眼輸他朱舜水﹐年年天外看滄桑。』此憤激之言也。尙不至輸於舜水﹐舜水時已亡國矣。『一衣帶水路無多﹐胡越參商獨柰何。不是有風波不起﹐要從心上定風波。』」「遵陸以後﹐便匆匆馳赴髙野山。天徳院住持金山穆韶師﹐別號天泉﹐年古稀矣﹐匪獨戒律謹嚴﹐抑且湛深漢學。山雨初歇﹐倒屐來迎。寒喧略竟﹐自袖中出贈句云﹕『髙野山頭華藏春﹐驩迎萬里遠來人。雨晴空翠幹峯滴﹐想見如如一味眞。』予答以二十八字云﹕『領略金剛峯下春﹐遺風到處說唐人。輕舟三日今飛渡﹐美煞當年老鑑眞。』鑑眞唐僧﹐日人尊稱過海大師。先後十二年﹐備極艱苦﹐人所難堪﹐卒達東來目的。」「予抵江戶驛﹐竹雨﹑香城諸詩友惠然遠迓。五月四日﹐乃有紅葉館之會。聽松主人首成一律云﹕『開訁燕芝山上﹐尊前喜見君。淸名常所慕﹐髙抱與誰羣。夏景媚新樹﹐鵑聲穿白雲。黃昏宜翦燭﹐醉裏共談文。』香城次韻云﹕『奎星掛檐爛﹐山閣此逢君。學徳原超世﹐才情迥出羣。巖花寒照水﹐春樹夜藏雲。勸酒幾挑燭﹐同論李杜文。』『巖花』﹑『夏景』兩聯均佳﹐『媚』句尢見洗煉﹐『奎星』起語神似初唐。竹雨成六絕句云﹕『經國文章命世才﹐壯時名已占魁臺。滄溟萬里費瞻望﹐久待乘風破浪來。』『曾經遼海訪云關﹐不得相逢空白還。七十二沽秋色晚﹐靑泉白石想廬山。﹝公時南遊匡廬。』﹞『都門昨見海藏翁﹐出閣勝筵今謁公。趣捨𨿽殊其道一﹐使人咫尺挹淸風。』『公與太玄﹝汪衮甫﹞交最惇﹐問奇我亦屢過門。一宵不得三人會﹐明月空招天上魂。』『志業由來在濟民﹐不妨餘事作詩人。每翻一部《采風錄》﹐髙詠惟疑有鬼神。』『未有文章壯海東﹐區區小技愧雕虫。不才謬受丈人賞﹐曾入王家詩話中。』『太玄』一首﹐彌佩風義﹐讀之淚下。二峯云﹕『非儒非釋又非仙﹐偶爾相逢結墨綠。好句無多休笑我﹐芝山春色代詩妍。』以外復成二律﹐有『應有千詩驚鬼膽﹐豈無隻字喚鵝羣』句﹐殊可誦也。」「越五月十八日﹐復在二峯目黑別邸之澄懷堂中煮茗談藝。予以事晏到﹐二峯卽席口號云﹕『夫子奚爲來太遲﹐風溫茶熟晷空移。黃昏可惜花容暗﹐紅藥紫藤然燭窺。』以外有『大師傳法千年後﹐髙野舊叢花復開』句。竹雨雲﹕『昨於紅葉館中見﹐今向澄懷堂上逢。臨水看云澹無雨﹐對牀同聽夕陽鐘。」淨明心地一塵無﹐便識參玄味道腴。活活流泉在山冽﹐髙髙明月出云孤。』香城云﹕『環欄老木檜交楓﹐中有流泉曲曲通。啜茗澄懷堂上夕﹐綠陰天地坐淸風。』二峯園景﹐得此詩狀之﹐不辜負矣。宮島大八﹐別號詠士﹐秋田縣籍。四十年前﹐曾遊保定蓮池書院﹐從張廉卿講經學﹐並習文法。甲午歸國﹐廉卿落淚送之曰﹕『吾書道東矣。』今果成名。嗣在外國語學校中﹐擔任華語教授有年。著有《官話字典》﹐又《急救篇》﹐今爲日人學華語之有名課本。政軍實業各界之赫赫支那通﹐泰半出其門下。現偕寺西繩先創辦善鄰書院﹐專授經史及華語。教壇以外﹐但以書道樂育。廉潔髙尙﹐罕有儔匹。予與有舊﹐招飲齋中﹐懸直幅一﹐乃黎蒓齋親書贈伊尊人誠一郎﹝粟香﹞丈詩也。時在丁亥冬﹐黎持使節重蒞東京。詩云﹕『索居離別已三年﹐握手相逢一惘然。信有斷金能礪石﹐可曾滄海變成田。搏桑浴日花爭綬﹐楓樹成林葉媚煙。與子麯町區咫尺﹐﹝使署在永田町。﹞更聯情話早櫻天。』余用黎均卽席贈詠士云﹕『海曲分襟瞬七年﹐東都邂逅各嫣然。平生爲善非求福﹐垂老臨池當種田。寒酒尊前春話舊﹐丹楓庭角暖生煙。晚櫻開罷驪歌急﹐最是難忘四月天。』頷聯十四字﹐余頗自憙﹐伊亦擊節。」「浪華市上﹐主持壇坫者﹐厥惟閒齋。杜峯詩筵再張﹐狩野直喜博士曁長尾雨山翁遠自洛下先後蒞會。狩野疊閒齋兩絕云﹕『平生喜誦什公詩﹐相遇更欽談吐奇。一醉江塘亭上酒﹐春風願使片帆遲。』又『性靈以外更無詩﹐刻畫不須山水奇。四海論交仗文字﹐相逢偏憾十年遲。』雨山《花外樓卽席次杜峯韻》云﹕『燈光簾影舊靑灣﹐樓閣深藏翠柳間。今日羞看紫雲面﹐當年杜牧己衰顏。』三詩均饒淸新之致。杜峯﹑閒齋曁方子易畫家﹐唱和夥頤﹐容歸津再檢錄。予和子易句云﹕『有筆一支能換米﹐天涯臣朔總歡顏。』又《與繩先遊琵琶湖》句云﹕『寬杯濁酒微醺後﹐權向邯鄲借枕頭。』」讀以上﹐可識日人酷嗜爲詩。近來詩境﹐已由王孟而入於香山﹑宛陵。因念余生平未至日本﹐未諳日文﹐惟在武昌督辦商業學堂﹑會辦商務局﹑創辦《商務報》時﹐與日人河瀨儀太郎譯經濟財政書十數種。而日人前後先施來訪者﹐若矢野仁一博士﹐若岡本要八郎院長﹐若神田喜一郎學士﹐若久保得二博士﹐若飯沼龍遠教授﹐若西澤義徵總領事﹐皆一見如舊相識。別後或書來﹐以經學﹑文字學﹑史學相質問。至鈐木虎雄博士未相見﹐爲著《石遺詩說》。久保天隨贈詩﹐有『一獲君知死不辭』之句。前歲中日交兵﹐久保天隨遠道托人求作詩序﹐余以兩國方失和﹐非投縞贈紆之時﹐因援《春秋》晉樂鍼遣使於楚子重﹑免使者而復鼓之例﹐以書辭之。後天隨卽以此書弁捲端作序。至靑木晉諸子受業於北京大學﹐余曾采其詩入前《詩話》﹐今聞在本國某大學爲哲學教授。惜余老邁頹唐﹐不與逸塘同遊扶桑也。錄君遊記﹐類志於此。君又有贈日本貴族院議長公爵近衛文磨云「太平洋上水泱泱﹐彼美人兮一葦航。借得扶搖九萬里﹐大鵬有背負朝陽。」君東遊後﹐詩筆益復開放云。

二﹑鑲蘅古體律詩﹐甄錄動已盈幅﹐而絕句尙闕如。近作如縣門山塘﹑前後杭遊﹑江行﹐各有雜詩若干首。錄其較有風味者。「絮帽飄蕭犯曉寒﹐道人應詫客何閒。尋常鶯燕爭春地﹐著我孤行看雪山。」﹝《大雪虎丘曉望》﹞「橫塘西去馬驕﹐初日禪房雪未消。輸與當年王十一﹐孤蓬聽雨過楓橋。」﹝《雪睛再過寒山寺》﹞「掌故羅胸李曲石﹐芒鞋是處費冥搜。山塘轉眼春波綠﹐後約還期十日畱。」﹝《印泉近治吳郡掌故堅約重遊》﹞「依舊柔波動酒鱗﹐銀燈畫肪總成塵。同來腹痛微云壻﹐絕億攜家打槳人。」﹝《偕亮吉過龍壽山房觀元僧善繼血書華嚴經﹐捲端有大鶴山人題名。亮吉﹐山人女夫也》﹞「偶遇舊肆問南烹﹐柳嫂魚羹似汴京。準擬追涼浮一舸﹐藕花深處避人行。」﹝《虎丘臨河酒家﹐治饌甚美﹐石遺翁亟稱之》﹞以上吳門山塘詩。吳門山塘無荷花在﹐而荷蕩近亦稀矣。「苔茵十丈到門寒﹐一路泉聲入理安。卻憶詩人何性與﹐松顚閣上不同看。」﹝《循九溪十八澗﹐遂至理安寺﹐寄懷梅生舊京》﹞不懷古人﹐而懷今人﹐梅生足以豪矣。「金碧樓臺俠士祠﹐山靈齒冷儻多時。南湖一角眞淸絕﹐成就觚庵歲晚詩。」﹝《兪恪士別莊在南湖﹐與蒼虯比鄰》﹞觚庵詩實以度隴而益工﹐湖居時苦吟則頭暈。「窮子迷家事可悲﹐蹉跎今始拜蓮池。洗心亭畔篔簹谷﹐欲去低徊又少時。」﹝《由五雲山至雲棲﹐禮蓮池欠師塔》﹞「籃輿隨分過僧廬﹐恰是云堂飯熟初。底物牽腸忘未得﹐登盤新筍與霜蔬。」杭州竹筍﹐別自可口。「日日山兜已倦遊﹐故人招我共湖舟。心知尙有重來約﹐卻爲晴漪一晌畱。」﹝《臨行與曙岑薄遊湖上》﹞「放鶴亭前客未眠﹐巢居閣上月如煙。梅邊吹笛何人共﹐喚起橋西白石仙。」﹝《孤山月下觀梅》﹞「輕車火急到君家﹐爲我新烹午夜茶。千里山陰原有約﹐此行何止爲梅花。」﹝《夜訪曙岑湖墅園居》﹞以上前後杭遊詩。「火雲蒸午亂波光﹐觸熱南徵又一場。爲報定王臺上客﹐扁舟五日到瀟湘。」﹝《浦口始發》﹞「江風獵獵動危旌﹐亭午輕帆泊皖城。此是兩年眠食地﹐勞生重過不勝情。」﹝《舟泊安慶》﹞「交期吾亦附雷宗﹐咫尺匡廬悵未從。山寺舊題無恙否﹐因君傳語訊靑松。」﹝《靑松﹐蜀僧﹐主黃龍寺。疚齋別我入山因屬致語》﹞「送君何意自崖還﹐五老雲中笑我頑。記取漁洋詩句好﹐匡山遊罷更黃山。」﹝《蓮花洞與疚齊別。漁洋詩『天都瀑布勝匡廬』。時予與疚齋有秋晚同遊黃山之約》﹞以上江行詩。

三﹑樊樊山軼事甚多。其逝也﹐余止挽以五十六字﹐頗能包括。前四句云「二品官階屋一廛﹐詩爲茶飯萬餘篇。紅裙不醉詞偏艷﹐白髮無私耄尙玄。」皆言君特別處也。下半首言吾兩人交情﹐綽有餘地矣。今讀纕蘅輓君四律﹐有可補余所未及者。其一云「魂銷灞岸千條柳﹐﹝公灞橋題壁詩爲時傳誦。﹞气盡成都八百桑。」言其貧也。其二云「刪余嘆老嗟卑語﹐盡有裁云鏤月情。心血故應多數斗﹐聲名早巳重連城。紛紛唐宋拘門戶﹐何似先生掉臂行。」言其詩之眞相也。其三云「語多詼詭寧諧俗﹐文漸頹唐只坐貧。」言其一切文字也。其四云「小車洛下出常遲﹐餔饑風流酒保知。後海觀蓮頻翦燭﹐江亭阻雪也題詩。﹝什利海作荷花生日及江亭登髙﹐皆去歲與公同遊事。」﹞亦言乎日交遊也。

四﹑味辛奇示《重陽雞寺豁蒙樓登髙分韻得開字》云「山樓佳節共銜杯﹐獨雁江頭去復回。冷寺斜陽憑客弔﹐故園叢菊爲誰開﹖酒籌病後憐無分﹐詩債燈前怯再催。百事隨人還自笑﹐萬方多難尙登臺。」詩中卻有人在。

五﹑吳江許盥孚﹝觀﹞﹐號半龍﹐有《靜觀軒詩鈔》﹐諸門弟子所代印。《信步》云「信步出江村﹐繁花雜成趣。旋折境逾僻﹐野水橫樵路。忽到云多處﹐芳樹臨古渡。落日板橋西﹐汀洲明白鷺。」讀末句眼爲一明。《虎跑寺》云「淸磬澈林表﹐孤云養翠微。花光明丈室﹐松影上僧衣。寺古鶴糧富﹐苔荒虎迹稀。永懷巖壑意﹐吟嘯澹忘歸。」二詩善用「云」字﹐尢善用「明」字。《海上逢髙吹萬﹐別後卻寄》云「泰山樓閣望崢嶸﹐小別連朝雨復晴。無復衣冠傷士類﹐忍將喪亂博詩名。一編箋罷思莊叟﹐五嶽遊歸說向平。可許買鄰添著我﹐梅花重結歲寒盟。」第四句眞詩人惇厚之旨﹐一語抵人千百﹐覺次山﹑少陵﹐猶不免因喪亂而得詩名。《玄武湖》云「倚欄湖上日西傾﹐坐遣餘寒賴宿酲。白鷺飛時波有暈﹐綠蕪穠處雨初晴。江山寥廓詩懷遠﹐文物消沈劍膽橫。眼底風光難畫取﹐束裝明日又歸程。」三四寫景﹐體會入微。《簡蔡寒瓊守廣州》云「吳頭粵尾隔烽煙﹐鄭重吟箋萬里傳。梅子黃添湖外雨﹐荔支紅入嶺南天。鄕關兵火傷王粲﹐海國才名老鄭虔。回首尉陀城下路﹐可無杯酒酹風前﹖」三四名句﹐在家人亦不多見。《王玄穆﹑淩昭懿見顧﹐招亞子宴甌香閣》云「一樽重與對斜暉﹐各有詩心論入微。乍會客如鷗鷺熟﹐再來時詎筍櫻肥。長澆白墮聲名淡﹐小住靑山歲月違。湖上年年賦招隱﹐松花爲飯芰荷衣。」《花朝與伯子康侯小飲》云「婉變艸堂琴﹐叢蘭斂夕陰。悲歡餘短燭﹐醒醉雜疏吟。重以湛冥意﹐乃生淸淨心。杏花門巷裏﹐春已二分深。」此詩與秋嶽少日夜集余小秀野艸堂之作極相似。《聞道》云「世窄猶容詩膽大﹐囊空無礙酒腸寬。」《同人集飲釣月舫》云「白鶴未歸靑雀冷﹐紅梅零落碧桃肥。」《春暮遊兆丰公園》云「東風道上轉晴暄﹐欹帽來遊雨後園。楝子花時春欲盡﹐壺盧提罷鳥無言。」《師讓小築漫興》云「叢桂堪招隱﹐誅茅此卜居。秋涼就水竹﹐夜雨長園蔬。貴客無車轍﹐娛親有版輿。行藏樗散慣﹐寧省故人疏。」《範貞孝詩》﹝並引﹞云「貞孝姓範﹐諱眞蓮﹐常熟人﹐鳳翔女﹐襲亦溪聘妻也。未婚﹐亦溪殤﹐遂矢志不字。紅羊之役﹐避難於江北。山途崎嶇﹐眞蓮恆負父母而行﹐卒脫於險。亂平﹐家中落﹐賴眞蓮紡織以養﹐終父母之身焉。」「卓卓靡他志﹐貞風薄海傳。亂余雙足繭﹐親老一身肩。棘手嗚機杼﹐蘗心過智賢。旌門容有待﹐琴水鑑淸漣。」第六句謂不嫁本賢智之過也。

六﹑陳鶴柴詩﹐尙有自寫眞自作小傳者﹐匯錄如左。《癸酉元日寓氵扈偶書》云「綠陰如幄朱明誕﹐﹝餘四月生日。﹞元旦堆盤五味盛。立志願爲鄕善士﹐閉門原是魯諸生。寰中勝境都經眼﹐客裏藏書喜滿籝。耄矣回思少時事﹐穗城羊石總關情。」三四可信﹐行不掩言。《七十自述》四首之一云「我年廿一時﹐孫公返巖岫。﹝光緒甲申五月﹐舅外祖孫省齋方伯至廬江。﹞閒窗閱我文﹐評之日寒瘦。郊島亦復佳﹐何必《雲門》奏。不乘駟馬車﹐老氏貴尙後。問年漸與齊﹐捫腹慚吾陋。﹝予開孫公揚州邸捨藏書三楹﹐欲往閱之﹐未果也。」﹞孫公可謂知言。《再題詩集後》二首云「頗愛枯僧能入定﹐每當兀坐有詩來。從今一洗箏琶耳﹐私仿伶倫節奏才。一截竹柯亭作鳳鳴﹐夕陽紅處可憐生。何人更擅長康筆﹐爲畫孤僧傍水行。」第一首次句﹑此首末句﹐皆自己傳神之筆﹐何待長康。何梅生有句云「山僧自是吟邊物﹐只好遮林傍水看。」此閩諺所謂「中看不中喫」﹐濂溪《愛蓮說》所謂「可遠觀不可褻玩」﹐反之在閩諺又所謂「遠看一頭馬﹐近看馬沒頭」﹐乃貶辭也。今鶴柴隱以自況﹐則形容逼肖﹐決不待歐陽詢﹑長孫無忌之相嘲矣。

七﹑古今文人多口喫。近人如林暾谷﹑如鶴柴﹐今之相如﹑子云也。然鶴柴未自言﹐拔可乃微言之。《七十贈言》云「得飲乃爾數﹐出言何用多。怪君飯顆瘦﹐皺面成觀河。二友昔度隴﹐﹝君時應觚齋提學之聘。﹞更新憂民訛。士風變水艸﹐澤如石受磨。用夏費妙手﹐七經白駱駝。﹝予代購七經百部﹐賃駱駝運隴。﹞儒效尺寸收﹐潢池忽干戈。堅臥守環堵﹐蓼虫自嘯歌。撫舊有述作﹐褒新無譏訶。﹝君喜獎掖後進。﹞窮爲詩所歸﹐老專天之和。兀坐聳堯鶴﹐牀書爭嵯峨。」亦傳略而兼傳神者。君贈拔可作﹐亦能括其大﹐云「折桂秋風弱冠年﹐白頭市隱愛桃源。﹝僑居滬瀆廿餘年。﹞至今傳得樊山檄﹐彊項人稱李上元。﹝光緒季年﹐君宰桃源﹐有善政。樊樊山方伯愛其才﹐檄署上元令﹐君厭迎送之煩﹐辟不赴。樊山批牘曰﹕『傲不可長。』君因取此四字刊一印佩之。故友陳師曾所鐫也。」﹞《寄贈章敬禮表侄》云「敬亭山色恣遊觀﹐客裏微吟亦足歡。寂寞紛華試相較﹐梅都官勝孔都官。﹝君有《雙羊山謁梅都官墓》詩。」﹞

八﹑鄭曉云﹝烈﹞﹐前長福建髙等法院時﹐以所著《名將百詠》屬爲序﹐卒卒數年﹐至廈島始踐諾成之。略云「曉云少從事革命軍﹐而服官卻任司法﹐旣官司法﹐而所志仍在將略﹐殆有見古者兵刑合一﹐大刑用甲兵﹐中刑用斧鉞﹐除暴安良﹐與弔民伐罪﹐其理固相貫歟。」詩皆七律﹐取其論古有特識與鑄詞上整者﹐著於編。如《樂毅》云「兵連五國復深讎﹐雄略奇才孰與儔。談笑俄酬破齊志﹐淒惶亟謝伐燕謀。嗣王也解金求馬﹐殘敵何由火縱牛。太息邯鄲亡命日﹐大功回首逐江流。」五六名論可喜。《周瑜》云「如飲醇醪人盡醉﹐風流儒雅至今遺。笑談便定三分局﹐顧盼俄燒百萬師。「大帝」終降亦豚犬﹐小喬初嫁想丰姿。犭制兒賫志同無命﹐坐使曹瞞橫一時。」「大帝」句奇橫。《謝玄》云「百萬豺狼逼石頭﹐投鞭信可斷江流。凶鋒已遣偏師挫﹐元老猶殷左衽憂。艸木皆兵戎陣整﹐河山無恙智謀優。羣胡膽落聞風潰﹐勛業周郎赤壁侔。」玄所摧者夷狄﹐瑜所摧中原耳﹐玄功何止與瑜侔。《王鎭惡》云「將門出將韜鈐裕﹐義辧華夷覺更難。故國河山收版籍﹐中原父老睹衣冠。三秦底定鐘銹返﹐百舸前驅江漢寬。宋武倘專方面奇﹐何須流涕望長安。」鎭惡才識在乃父上﹐惜宋朝用之﹐不如苻氏用乃父之專耳。《吳》云「十年對壘久相持﹐社稷微公朝露危。縱矢摧堅繁雨注﹐遺柑止渴訊風馳。虜酋創重咸宵遁﹐敵卒糧空盡力疲。布著西陲膏澤徧﹐格言還錄作嚴師。」客嘗問宋代福建人才誰爲最﹐余曰「吳兄弟﹐功在韓嶽之上。無二吳卽無秦蜀﹐是無南宋也。豈但最於福建。」句如《田單》云「五千壯士追牛後﹐七十名城復馬前。」《張遼》云「陷陣幾乎俘大帝﹐秉麾倏已斬單於。」《韋》云「風馳電掣救鍾離﹐膏艸焚摧百萬師。」又云「竟墮肝膽傾相照﹐淝水功名較更奇。早斥蕭娘用韋虎﹐中原徧睹漢官儀。」《韋孝寬》云「關西男子擅英奇﹐豈肯生降負素期。傾國來攻長不息﹐危城死守苦相持。」《韓擒虎》云「才聞上將臨江表﹐又見降王執石頭。」用「一片降幡」句調恰好。《郭子儀》云「回紇倉皇翻馬拜﹐吐蕃狼狽悉師逃。」《李晟》云「室家不問吞狂賊﹐七鬯無驚復舊京。」《李》云「風雪潛趨乘五夜﹐橐健迎謁美千秋。」以上皆能舉其要。

九﹑余久耳京江柳翼謀﹝詒徵﹞名﹐近乃屢晤﹐然以爲學人也。今讀其《劬堂詩錄》﹐乃知固功力甚深之詩人。夫學人不屑爲詩人與不能爲詩人者眾矣。學人肯致力爲詩﹐自有左右逢源之境。翼謀近管金陵圖書館﹐續其詩大有不願乎外之意。《自詠》云「姓名幸未停朝報﹐笠踽偏宜遠市廛。燻習異書冊萬卷﹐不曾三食亦神仙。」《檢書感賦》云「掃除一室復何求﹐部別居分亦大猷。禹域茫茫勞割據﹐百城吾且傲王侯。」《夜讀》云「檐雨如潮接晝陰﹐自披靈寶豁孤襟。萬花未吐蛟龍蟄﹐誰會山翁夜讀心。」《梅雨》雲﹕「梅雨送麥秋﹐濕云扶袂上南樓。研朱靜較殘明史﹐時爲靑山一舉頭。」《憶兒時讀書況味》云「細艸凝油黯一燈﹐寒風撼牖雨繩繩。更無長物貧非病﹐竊睹殘編興倍增。爭似髙堂輝電炬﹐紛羅祕籍軼崤陵。四時樂事殊今昔﹐共學何方集遠朋。」諸詩似皆圖書館之作。所謂士各有志﹐南面王不必與易也。《感事》句云「底事癡兒尙爾癡﹐鈞衡臺閣夢迷離。何如把卷茅屋底﹐長炊冬舂茹舂薺。」《口號贈繆生》云「廿載師門荷徳深﹐楹書易主久驚心。勸君莫更思梨棗﹐歸讀遣編敵萬金。」蕙風收藏過多﹐身後遽散﹐吾友柯遜庵﹑楊惺吾﹑蕭敬甫﹑沈子培皆然﹐況蕙風乎﹖此詩可謂忠告善道。

一○﹑翼謀書外殆甚好遊﹐余至白下﹐多同出遊。《覆舟山麓閒眺》云「墜碧零紅夾徑飛﹐覆舟山畔晚菘肥。幾灣流水縈黃落﹐一杵疏鐘出翠微。鳥外更知城郭大﹐田間那識市朝非。瓦盆濁酒容吾老﹐便合誅茅傍釣磯。」《莫愁湖上》云「梅炎水國迓新晴﹐又向湖樓發古情。笑口且綠紅藕啟﹐塵容倘使白鷗輕。眼中歷歷仍城郭﹐天下洶洶自甲兵。道是莫愁愁更甚﹐人豪太息負棋枰。」「鳥外」﹑「眼中」二聯﹐郊行人著想不當如是耶﹖與沙鷗熟有趣矣﹐「使白鷗輕」更有趣﹔上句從牧之詩兼並來。《山行》句云「銜云穿竹海﹐喧寺識禽天。托命干戈裏﹐離塵復爽然。」「竹海」﹑「禽天」鑄語好﹐與「虫天」可稱二天。《晨遊後湖》云「拔蘿承朝曦﹐涼襲隔宵雨。命車問沙堤﹐荷露旋可睹。」又云「叢莎鷗尙眠﹐髙樹蟬未語。獨眺領萬花﹐遲云隔篁吐。」《渚蓮》云「底用買田陽羨住﹐水雲隨處是吾鄕。」「不是臺城千樹綠﹐哦詩那肯老南京。」余嘗謂南京𨿽殘山剩水﹐而風味自佳。「賣菜傭有煙水气」﹐與「傭販皆冰玉」﹐二評未知孰信。君又有造語極似中﹑晚唐者。《卽事》云「縹碧瓶垂月季花﹐霽紅甌泛雨前茶。輕塵不到簾波定﹐乳燕斜飛觸畫叉。」絕句雲「水活風柔自在春﹐一簾花影轉曦晨。閒中領取遊蜂樂﹐但飲心香不螫人。」他如「民瘼可憐方殿屎﹐書癡猶自詡航頭」﹑「人才誰識金三品﹐世難都緣銀一流」﹑「淸談味勝鰣多骨﹐佳侶歡於扇聚頭」﹐亦可與樊山爭席。

一一﹑雁南沈甥﹐別去十有七年矣﹐今秋遊吳﹐兩次聚首﹐出詩卷讀之﹐得力於先伯兄木庵先生者仍居多。錄數首於後。《嘯臺夜坐同汪頌年學使》云「騰身髙處轉虛明﹐殘暑初消洗太淸。樹杪空搖塔餘寸﹐山腰忽斷月孤行。偶然拾句因耽夜﹐似覺無言近寡情。涼露沾襟好將息﹐余風猶弄市樓箏。」第三聯尢神似木庵。《燈下檢點舊槁﹐零亂無次﹐不愜意者火之》云「未證菩提誤造因﹐不禁西關等緇塵。吟懷逐老渾忘醜﹐夜雨重披獨愴神。諱說饑寒驅作客﹐托爲山水解畱人。不知誰是餘生業﹐臨﹤耳﹥時艱痛厝薪。」五六語妙﹐不知有人說過否﹖「褊心天地欲安之﹐愚智相懸不可移。錯合親朋同傳捨﹐隨緣妻子等駢枝。一生那得盡人意﹐萬事須畱退步時。執著不沾況文字﹐傳燈空焰是吾師。」《靜趣》云「商略吹燈興味彊﹐微螢艸際遠相將。冥心少可支秋燥﹐貪夢俄驚著夜涼。詩境去來禪月集﹐墨綠胎息晚香堂。猶防結習銷除盡﹐故遣黃花傲薄霜。」《答墨藻六弟從廣州寄詩﹐分柬紀南二兄﹑虎巖四弟﹑喜南五弟》云「風塵海內嗟予季﹐走馬東南鬢未蒼。中歲弟兄幾相見﹐他鄕鴻雁不成行。蒙陰棠捨違長枕﹐仲兄時宰山東蒙陰縣。嶺表梅花欠和章。底事無成漓水意﹐殘陽何處托行藏﹖」《獨見》云「分明是色又俄空﹐堅白何勞別異同。各具至情趨一境﹐多緣成見褊初衷。有時語默都難事﹐略帶胡塗近化工。」《題齊頻生借山吟館圖》云「世味酸鹹掃臼科﹐吟髭苦思近陰何。靑山有道貧能借﹐綠樹畱情意自多。」《演廬漫興》云「漸使無涯逐有涯﹐東坡陽羨肯爲家。水雲不礙衝懷抱﹐物我渾忘惜齒牙。碱石春痕勾艸蘗﹐盆天星暈散魚花。﹝粵語魚苗曰魚花。﹞」「昔年桃李盡搖春﹐行馬飛轅半故人。自倚頹唐羞粉飾﹐不當癡妄犭旬緣因。菌芝新茁松知老﹐鐙火垂殘雞向晨。」以上皆置諸木庵集中不能辧者。「抱甕能支道自尊﹐絳靑鉤絡嫩﹤門爲﹥門。棲香蟄蚓閒歌吹﹐推分禽魚養子孫。不在多言《齊物論》﹐欲專一壑謝公墩。」《重過廣益堂故址﹐喟然有作》云「沙虫何日付休休﹐夢醒遭迥無盡頭。通計三千年世界﹐恐成十六國春秋。」《甲子元日立春坐雨聞雷奉句譚公祖安》云「璣衡甲子歲星回﹐最近天心握粟推。曾是政聞多似雨﹐果誰朕兆殷其雷。」《丁卯元日試筆》云「朋輩漸稀惟石友﹐﹝六榕寺石友堂諸子。﹞水仙可愛是鄕親。也知無物還天地﹐搖兀殘叢了夕晨。」以上多迥不猶人語。《辛酉人日用韻示無競》云「﹤鼻臭﹥香爆竹樂無厭﹐花木教人喜气添。春帖爭看懸腕筆﹐綺肴隨具剔牙簽。但須翦彩聊存俗﹐不識呼盧若戒嚴。驚坐才華誰似子﹐酒龍詩虎一身兼。」次韻工切。甥年七十餘﹐尙善書﹐牙齒皆補也。「連朝晴好醉厭厭﹐一例賢愚一歲添。富貴已遲休撫鋏﹐琳瑯新次又題簽。不成Т老延緣誤﹐未許傷時禁制嚴。著述名山輸片席﹐男錢女布老猶兼。」「一例」句使人失笑。《陽朔曉行》云「雞聲天門開﹐曙色催行李。南風送歸心﹐吹墮萬山裏。山勢如轉蓬﹐一一從面起。狀態千萬變﹐隨吾意所擬。今朝天更寬﹐他日情曷已。」陽朔山水之奇﹐千百言未必能盡者﹐「隨意」句以五字括之。《癸卯秋後雜詩》﹐錄其自注而有趣者三首﹕「驅遣羣峯逞霸才﹐秋光掠影碧蓮開。儀徵開府風流甚﹐欲爲看山降調來。﹝儀徵阮文達遊陽朔山水﹐語人曰﹕『願辭制府﹐衣就縣官。』」﹞「靈洞沖虛探道源﹐文如篆五千言。漫應西客談玄牝﹐徐甲容知有托根。﹝與英人同遊老君洞﹐問﹕『老予騎靑牛﹐牝乎牡乎﹖』應之曰﹕『《道徳經》﹕玄牝之門﹐是謂天地根。意當屬牝。』徐甲少賃老子﹐約日百錢。及老子出關﹐速索償﹐計欠甲七百二十萬錢﹐蓋隨老子二百餘年矣。見《神仙傳》。」﹞「千秋壞土雙忠樹﹐淒望孤亭野色交。屑豆淮南傳食譜﹐遺瓷典重出僧庖。﹝雙忠亭乃瞿式耜﹑張同敞二公壠。棲霞寺僧藏有瞿忠宣遺碗四﹐客來打齋﹐則弄豆腐盛此器餉之。」﹞句如「回廊領略黃昏味﹐煙媚疏林月獻天」﹐又「林塘如沭生新敬」﹐皆工煉字。《壬申歸故里﹐去家又卅六年矣。述懷》云「有鳥如呼下令威﹐人民城郭是耶非。古仙宮裏存門望﹐一落南荒感式微。」宮巷皆故家所宅﹐吾鄕之烏衣巷也。「逐帥無端起戰塵﹐馬坑松柏斫爲薪。辦香祖徳天能護﹐亂後初歸上冢人。」「梅亭墓木郁龍也﹐守佃殷勤意有加。蚤歲每隨諸父拜﹐小西湖畔打尖茶。」馬坑﹑梅亭兩山﹐吾鄕之九原﹑北邙也。「奠山兒气冷茶園﹐手植松楸六弟昆。長跽盡然難著語﹐蕭疏白髮幾生存。」「興懷眞過少年時﹐鎭日揮毫夜不疲。隨處追懼畱翰墨﹐何如團扇放翁詩。」福州人見有久客新歸者﹐必羣至索書﹐余與海藏﹑濤園每爲所困。此數首可與濤園﹑秋嶽歸裏之作參看之。

一二﹑舊臘歸裏﹐適上游各郡口寇竄逐已盡﹐流亡漸返其鄕﹐政府遣員赴各災區振┰。舊度支使陳韻珊世講﹝培錕﹞攜十萬金﹐赴汀州府屬﹐著有《閩西十日記》﹐歸以示余。寫災區情狀﹐不可殫述。有云「適中一鄕﹐在汀龍無亂中﹐獨能自存。碉堡森列﹐屋宇堅整﹐足見自衛力之彊。風俗勤朴﹐婦女裝束尙如三十年前。紀以二絕句云﹕『卓午驅車過適中﹐森然砦柵萬家同。隴間健婦能操作﹐縞袂靑裙見古風。「汀龍兩郡盡鮏羴﹐片土孤危得自全。守望扶持同井裏﹐始知人力可回天。』又云「聞連城有二十八人﹐被口黨昏夜以刺刀駢戮郊外﹐中一人未中要害﹐死而復蘇。有詩紀之云﹕『身塡溝壑血如泉﹐虎口遊魂竟幸全。二十七人相繼死﹐茅焦不死豈非天。』」此亦如《揚州十日記》所載﹐全城數十萬人均被屠﹐獨十七人幸免﹐命耶﹖數耶﹖不可以常理解者耶﹖」又云「蘇家坡爲汀龍全路最險之處﹐僅十餘里﹐歷一時十五分。困苦情形﹐時縈夢寐。紀以七古云﹕『龍巖西上七十里﹐山勢嶄絕蘇家墟。蜿蜒鳥道入雲際﹐行人震駭呼閻羅。﹝土人名爲閻王路。﹞轉軸逾急徑逾窄﹐身如磨蟻如旋螺。或借樹根承土石﹐或積巖澑成滂沱。平治道路有主者﹐難如上天理則那。餘生不卹冒艱險﹐夜乘微月來經過。單車冥索各口噤﹐絕澗旁矚常目逃。王尊竟過九沂扳﹐頗疑民事天所呵。驚人險語莫浪出﹐盲人瞎馬當柰何。君不見八表同昏世路阻﹐太行孟門平不頗。又不見魑魅喜人當白日﹐區區伏莽眞麼麼。』此行汀龍公路所通之處﹐將次歷徧﹐而被災之處﹐以汀連交界之白翳﹑楊嶺﹑朋口﹑溫坊﹑茶樹﹑下塗坊﹑上莒溪等爲最甚。流亡逐漸歸集﹐偶行鄕市﹐時聞哭聲。大抵新歸者有家族戚屬離散之悲﹐孑遺者其家人遭略取之禍。綜所經歷﹐系之以詩云﹕『文川巖邑古鄒魯﹐理學張﹝警庵﹞童﹝寒泉﹞實父祖。物力殷阜稱奧區﹐民俗惇龐久安堵。紅巾赭衣竟竊發﹐擁號汀州立官府。犁求旁邑供儲胥﹐一夕破城疾風雨。辛壬癸甲四年中﹐來去自由躪玆上。窮搜鹽米算緝錢﹐略取壯丁逮婦女。驀聞官軍旦夕至﹐訁敵生疑乃遷怒。城中槁街三千人﹐鄕長殺人不知數。堂堂白日通衢前﹐狗噬人肝作脯。亂余溝壑有遺黎﹐大府恩仁議綏撫。不辭艱險循西陲﹐茶樹溫坊復上莒。﹝此三鄕受禍最烈。﹞累累白骨無一坯﹐露道旁寧忍睹。回車小駐蓮花城﹐﹝連城古名蓮城。﹞十室可憐九無主。廨捨夷爲種菜場﹐文廟歸然余柱礎。君不見遼海頭﹐宇宙鮏羴無死所。天寒日暮吾合休﹐戢影一椽先賃廡。』余最後尙不能無言者﹐閩省公路﹐現在積極進行﹐一時自未能遽臻完善﹐但如漳龍路之板寮嶺﹐灣道過多﹐汀龍路之蘇家坡﹑福坑山﹐路身過狹﹐白翳﹑楊嶺過於陡絕﹐車輛顚躓﹐危害行人﹐實有攺善之必要」云云。略讀以上﹐眞使人痛定思痛矣。

一三﹑吾鄕度支使徐聖禪﹝桴﹞有《寒夜獨坐﹐聞颯颯聲﹐啟窗視之﹐天已雪矣。感吟二絕﹐以柬振務會主席陳韻珊》云「夜半鱸灰撥未紅﹐寒飈和雪逼簾櫳。窮途多少流離者﹐都在淒風苦雨中。」眞有己饑己溺之懷抱。第二首後二句云「一夜思量無善計﹐問君何以慰災黎。」尢朴質不作躲閃語。門人黃仲良和韻﹐所謂「地下哀鴻天上雪﹐萬千懷抱一詩中」者也。

一四﹑度支祕書長嶺南髙少萊﹝漢鍬﹞﹐豪飲健啖﹐遇有訁燕集﹐懷中常藏白蘭地﹝洋酒名﹞一扁壺﹐入席取自酌﹐並以餉同嗜者﹐蓋不喜黃酒也。作詩亦豪邁不屑苦吟。余甚愛其《昭君》一律云「漢皇徳意徧朝暉﹐誰抱琵琶馬上揮。觸目江山猶是舊﹐抗懷時勢已全非。眾星拱極光芒在﹐萬里投荒心事違。從此一麾天外去﹐那堪回首問宮闈。」慨當以慷﹐別有寄托﹐爲從來詠明妃者所未道及。

一五﹑聖禪又有《飲道眞室有感並呈陳石老及同席諸子》云「不隨凡艷斗金粉﹐喜與名流詠玉臺。調味君勞慈母手﹐賦詩我愧放翁才。長依萱艸畱春在﹐獨抱瑤琴待雪來。飛燕堂前話舊事﹐淒涼庭院幾徘徊。」語皆實錄﹐下半尢落落大方。

一六﹑少萊日了公事後﹐時復酩酊。余匆匆歸吳﹐未得多鈔其詩。有句云「歲寒松柏尋常視﹐卻有梅開雪夜中。」此微詞也。謂松柏人所不識﹐梅以有香﹐或有識者。又記其《漁家傲》詞半闋云「黃鶯似報春來了﹐春來不若君來好。並坐華筵齊鬥酒﹐頻回首﹐階前幾朵桃花小。」題系《元宵前一日﹐玉尺山卽事》。又是鬥酒矣。元宵前有桃花﹐的是福州天气。此詞大有所指。

一七﹑郭於野﹝曾基﹞﹐摯友咸熙學博之季子﹐宰江蘇大邑有年﹐政聲卓著﹐罕見其詩。漪午與同遊無錫梅園﹐背誦其一律前半首云「又向梁溪訪畫ザ﹐吳娘珍重試香醪。玆遊豈爲梅千樹﹐新漲才添水一篙。」此作實爲醉裙﹐非看梅也。近年姑蘇不爲省會﹐梁溪商業冠全吳﹐往日閭門畫舫盡移梁溪﹐訪艷者托於探梅耳。第三句其供牀也。漪午自有句云「可憐生秉冰霜質﹐也被堆成錦繡叢。」題云《梅園探梅》。嫌其過密﹐且太近市﹐與鄙見相同。園俗子所營﹐不足稱名勝也。

一八﹑聖禪有二詩﹐述閩廣扌兵時事﹐後有自作長跋﹐皆節錄之﹐可以知吾鄕當日泯棼之況矣。句云「鷺門風雨千尋浪﹐它水旌旗一綫春。知己感深吳季子﹐憂時淚灑屈靈均。」又云「徧地哀鴻天有淚﹐半牀孤影月當頭。人情始識浮雲薄﹐國事那堪落日愁。遙想江南小兒女﹐柔腸百結倚層樓。」跋云「自北洋督軍團作﹐而西南護法之師興。閩李厚基﹐督軍團之一也。民國七年﹐陳炯明﹑許崇智率粵軍入閩﹐奄有汀﹑漳﹑興﹑泉等三十七縣地﹐任﹝桴﹞爲護法區政務處長。九年﹐靖國軍方聲濤部張貞﹑護法軍宋淵源部王榮光等與粵軍衝突﹐激戰於溪同之間﹐連月不解。不得已商之浙軍陳肇英﹐請其率師由漳移駐於溪同﹐而將粵軍調回汀漳﹐蓋浙軍與各軍情感較佳也。同時在安海設泉屬財政局﹐由﹝桴﹞兼任局長。該處軍隊複雜﹐不易辦理﹐各方均屬望於﹝桴﹞﹐故遂有安海之行。斯時也﹐粵軍憤莫榮新專橫﹐已豫備回師討伐﹐又恐北軍躡其後﹐乃密與李厚基約﹐以所得汀漳各地悉數返還﹐並使其監視靖國﹑護法軍及浙軍﹐使不得有異動。於是漳泉之間﹐北軍與黨軍相接觸矣。﹝桴﹞於倉猝之間﹐由安海渡廈。時風聲緊急﹐偵騎四出﹐檢查綦嚴﹐﹝桴﹞遂被羈於警察廳。其時陳炯明亦以東江戰事喫緊﹐未遑營救﹐致滯畱兩月﹐始復自由。吳子遜宸﹐警廳司法科長也﹐時相慰問。心感之﹐並知其善詩文﹐故呈二律。今者﹝桴﹞重閩度支﹐與遜宸共事一方﹐出舊作以示﹐猶想見十五年前革命之艱險﹐人情之冷爰云。時民國廿三年十一月。」

一九﹑興化徐篤夫﹝徳培﹞﹐以士人襄理福建民政。有《烏石山圖書館壁懸平遠臺畫幀﹐有吾邑宗子相先生所作文﹐感賦》云「陽城﹝興化爲楚將昭陽食邑﹞斗大東海濱﹐朱明之季多異人。武功文采相照耀﹐中原才子﹝邑有中原才子石坊﹐在先生故居左近﹞殊嶙峋。百花洲畔訪遺墓﹐但見一水皴魚鱗。生平辦香在先哲﹐卻追遺躅來南閩。嘉靖季年患外寇﹐蝦夷肆虐逾黃巾。我公秉節蒞海崤﹐鰲峯立馬含悲辛。四郊多壘恥未雪﹐《西門》一記誰能倫。以今例古況愈下﹐扶桑蠶食寧逡巡。白山黑水恣割據﹐鶉首遽翦歸嬴秦。臺澎吞噬志未已﹐龍伯旦夕垂修綸。燕巢幕上苦不省﹐歌舞猶自嬉新春。公之精魂永不泯﹐靈旗來格驚天神。從公欲間禦敵策﹐待掃海寓淸邊塵。」

二○﹑還讀樓主人姚任白有《王道眞女士招飲志謝》詩﹐記得一聯云「詩人風雅書爲壁﹐慈母辛勤羹有梅。」道眞室中﹐有書萬卷﹐兩旁壁立﹐幾欲連屋。其母善烹飪﹐愛女偶宴客﹐每爲治庖。二語移贈他人不得也。末云「俚言聊報夜光杯。」謂主人款以葡萄酒﹐亦雅切。

二一﹑王伯秋督察蒞官長樂﹐余歸裏太忽忽﹐未得相見。書來道拳拳﹐索其近作﹐則以一行作吏﹐吟詠遂廢﹐惟在金陵時﹐有賭酒聯吟十許首耳。今錄其較有興味者。如《秋夜竹窗雅集﹐率賦一律﹐奉酬黼馨伉儷》云「相逢每見聳吟肩﹐騷客豪情敵少年。蕩滌襟懷山水外﹐衡量江海酒杯前。翩翩佳客來千里﹐﹝時春藻來自湘﹐敍父歸自塞外﹐文琬歸自南洋﹞。弱弱淸歌動四筵。莫負黃花好時節﹐秣陵秋色比春妍。」第三句翻用《文心雕龍》「老莊告退﹐山水方滋」意﹐第四句套用《詩品》潘江陸海意﹐餘皆俊爽。《秋日同敍父遊句容﹐尋梁簡王墓上石獅》云「寥天气爽晚秋時﹐曠野來尋古石獅。四面靑山環侍酒﹐千年華表共題詩。淸遊始覺閒身樂﹐雅抱寧希俗子知。﹝予與敍父坐石獅前飲酒﹑作晝﹑攝影﹑吟詩﹐村人但環視而笑﹐不知吾輩之所以樂也。﹞且爲荒村添掌故﹐茶余圍坐說雙癡。」「四面」句從東坡「酒如人面」一聯脫化來。《都門畱別同人》句云「降幡肯向詞壇樹﹐行法無如酒國難。」足見一時詩酒之樂。君所交蒓鷗﹑敍父輩﹐皆余熟人。

二二﹑楊稚云﹝遂﹞﹐工畫能詩。長鷺門司時﹐余適全家避兵互止﹐備承照護。君淸羸善病﹐謝職去﹐近復寓廈﹐取其地气暄暖也。舊臘寄示數詩﹐多以病體寓言時局。如《初春病中得放園丈書有感》云「歲序重更景物新﹐柴門深閉不知春。寒花欲落還經雨﹐饑鳥思飛更避人。誰念亂中遭痼疾﹐那堪宦後復淸貧。多情長者時存問﹐病未能興困在陳。」《園事久廢﹐滿眼荒蕪﹐感慨系之》云「一病經年百事僵﹐小園偶涉幾神傷。春來春去無人管﹐花落花關爲底忙﹖惡棘𨿽鋤難滅種﹐狂蜂欲撲要擒王。可憐萬里中原土﹐似此荒蕪幾十霜。」又句云「春與病魔相背馳﹐商量花事每愆期。巢危鳩占還呼雨﹐桑蝕蠶饑尙吐絲。」但論近況﹐亦殊可念矣。又《警予以所藏蕓臯觀察手札索題﹐感賦》云「西村東谷兩名家﹐並作公門桃李華。我向延靑空景仰﹐那堪室邇悵人遐。﹝前長廈門警政時﹐所居衙署﹐卽公延靑閣舊址。﹞」蕓臯﹐廈門名宦也。

二三﹑華陽曾和君參議﹝天宇﹞﹐雅人深致﹐客閩寓河西街﹐花水疏野﹐一室琴書無點塵。多收藏﹐以文衡山﹑董華亭墨迹兩長卷爲最。嘗讀其遊鼓山長短句﹐《念奴嬌》一闋云「鐘聲導客﹐漾晴空﹑將近晚秋亭午。已覺身居人境外﹐指點下方煙樹。猿鶴虫沙﹐繁華歌笑﹐起減成今古。悠然忘卻﹐林泉消我塵土。記得漢上題襟﹐思明眺月﹐荏苒愁無數。天末飛畱鴻爪迹﹐又入閩江南浦。髙閣眠云﹐松濤接海﹐淸景維爲侶。聽風聽水﹐移家便擬長住。」鼓山唱水巖鐘聲﹐日夜不斷﹐聞到半山﹐系水轉輪機自打者。起四字便寫得情境逼肖。末「松濤」四字﹐亦的是鼓山。徧山皆松﹐濤聲眞可與海潮相答﹐他處有松無海﹑有海無松﹐移不得也。

二四﹑余卜居蘇州﹐與羅佶子﹝羅園﹞相去不過百餘步。亻告子善種花﹐園廣二三十畝﹐中多佳種﹐余常與曹纕蘅步さ詣之。亻告子愛花﹐然不飲酒﹐不見吟詩。偶從纕蘅讀其《三疊泉迷霧兀坐》一律﹐次聯雲「霧合只疑身是豹﹐雲從更訝老猶龍。」妙語趣極。眞所謂探驪得珠﹐其餘皆鱗爪之而矣。

二五﹑新建程伯臧﹝學恂﹞﹐柏廬哲兄﹐相見於金陵﹐出示近作十數首﹐皆遊廬山者。《同鶴亭遊黃龍潭》云「何年飛下此黃龍﹐抉谷穿雲勢若樁。壁肖削成苔黯淡﹐石當罅處樹彌縫。紆回磴道攀無力﹐鬱怒濤流去絕蹤。收拾塵囂來聽水﹐一山秋味兩枝筇。」結語名雋。《靑玉峽》云「髙巖碧無罅﹐終古雙瀑競。一瀑噴亂沫﹐霜霰百道迸。一瀑坡頂來﹐下如奔馬勁。匯流洞山腹﹐過峽嚙其脛。訇隱答天籟﹐奔騰適水性。瀦爲古潭深﹐須眉了可鏡。不見漱玉亭﹐泉石此其。坐久肺腑淸﹐片念聊自聖。」東坡所謂雙白龍者﹐其一平時無水﹐僅有水痕﹐一雨則雙瀑俱下。余來時﹐先晴後雨﹐故知之。君與坡公所見﹐殆皆雨後也。句如《三峽橋》云「峽上云常來﹐玆山失左肘。峽底風湍疾﹐疑怒土囊口。陰能作夏寒﹐響欲穿地厚。巨石伏猙獰﹐恍如虎方轂。奔流激其吻﹐怪作師子吼。潭瀉無盡藏﹐谷飲眞虛受。」《釒夷船峯觀瀑﹐同鶴亭﹑釒夷年》云「山靈笑我去年人﹐胡爲霜鬢添新痕。我怪匡君面依舊﹐胡乃瀑視去年瘦。」《過滬訪散原丈﹐知挈家住廬山﹐寄懷》云「窺吟星斗夜排闥﹐撼夢笙簧風入松。」《廬山喜晤什公有贈》云「換世猶餘老拙存﹐重逢應怪鬢霜繁。」一起妙於語言。

二六﹑番禺陳協之﹝融﹞﹐有園曰﹐介鶴車使余書榜。因約有意遊羅浮﹐當爲東道主﹐並派人於上海照料行李﹐且有一二詩人偕來。鶴亭爲傳語。因寄示其近詩數首。《次鶴亭園賞菊韻》云「疚翁胸臆帶詩來﹐一讀千回減百哀。君論要畱春在意﹐我心期向定中灰。當筵顧曲年俱去﹐舊願傳人夢又回。此老風懷起枯瘁﹐可能晨夕共深杯。」時君有朝云之戚﹐故語意殊悵惘也。《遣悲懷》五首之一云「得醫方喜起沈屙﹐永訣翻驚一剎那。來日萬難托伊始﹐此心百悔怨誰何。死庸非福卿先覺﹐責本平擔我獨多。饑食寒衣兒女事﹐可能勝任此婆娑。」此卽余《哭子》詩所謂「是誰教汝多男子﹐父職無虧恐未能」﹑又「莫道索逋都已了﹐中丁黃口一肩擔」之意也。其三云「一門生事緒如麻﹐轉眼都非往日家。塵侮奩前心愛物﹐雨欺欄畔手栽花。頑僮懶掃經風葉﹐癡婢時斟隔宿茶。書亂燭殘庭露冷﹐更無人掩晚窗紗。」主婦一逝﹐家政遂不可究詰﹐瑣碎說來皆工。句如「女衣奪目心非喜﹐兒气驕人棒不容」﹐管束兒女﹐迥非尋常婦人見解。《白下寄友》云「湖山喜色息烽煙﹐春晚江南百卉妍。能否荼蘼花事了﹐逍遙書劍問南船。」

二七﹑鶴亭又告余﹐嶺南詩人﹐有信宜陸光宇﹝嗣曾﹞﹑茂名熊卓然﹝英﹞﹐並寄示其近作。光宇有《登觀山寺》﹝在髙州府城西﹞云「千樹濃陰藏古寺﹐偶從林罅俯江流。檻前筆架三峯出﹐﹝城南有筆架山﹞。眼底風帆十里收。城郭炊煙催日暮﹐山亭茗碗春愁。童年遊釣曾臨地﹐丹井重窺照白頭。﹝寺有潘茂名煉丹玉泉井。﹞」寫景似京口竹林﹑招隱諸寺。《哭侄那傑》云﹕平生愛汝情何限﹐祭汝無文哭有詩。斜日那知妖鵬止﹐﹝侄手僅三十三。﹞誡書難忘墜鳶悲。求醫竟嘆生無術﹐呼藥傷聞叔太癡。老我不期收汝骨﹐秋風吹淚濕哀詞。」前後皆翻用昌黎對侄故事﹐穩切。

二八﹑卓然有《憩峽山寺》云「昔人遷謫經過地﹐有幸浮生到此來。浩浩波流雙峽束﹐層層圖障隔江開。不須茗碗消胸渴﹐稍借鐘聲喚夢回。水復山重渾一綠﹐破圍孤棹浪花摧。」《陪云陔﹑光宇﹑匡文遊金峯園》云「暇日銷憂野興尋﹐小園曲徑蔽榕陰。山圍秋色當窗畫﹐松瀉風湍絕壑琴。暫浣塵容歸淡寂﹐更舒羣嘯出幽深。求田誰解荊文意﹐樂事淸時恐未任。」句如《藏霞洞遇雨》雲﹕「榜舟尋古洞﹐策杖陟絕。探勝平生心﹐弱足不辭遠。上上髙不危﹐轉轉往若返。峯峯互迥抱﹐樹樹交仰偃。一水奔其間﹐萬古發哀喘。伊誰鑿混沌﹐險處有平坦。一坦置一亭﹐一亭傍一澗。一亭一歇息﹐一澗一汲盥。常貫耳﹐翠靄紛潑眼。森然凜夏寒﹐忽爾憶冬暖。陰晴變須臾﹐雲气出崖。壑響谷風回﹐林蕩山雨散。山靈豈嫌客﹐塵顏爲濯浣。」又云「不知髙處盡﹐但見前峯亻免。」《宿飛霞洞》云「奔湍一道界﹐勢束作怒叫。一橋橫跨之﹐擇險握其要。緲緲浮天根﹐﹝樓名﹐是夕宿此。﹞玄玄﹝門名﹞生眾妙。頹然獅象蹲﹐矯若龍蛇跳。﹝獅象蛇均是處山名。﹞得非名可名﹐無乃道其道。峯髙逼日墜﹐室暗藉燈照。」《太和洞暴雨》雲﹕「淸遠諸洞幽﹐太和以石勝。初平叱羣羊﹐磊磊散溪徑。溯流踏溪上﹐插腳苦不正。維時當盛夏﹐赤帝專其柄。熱甚風乃生﹐陽極陰轉盛。疾雨沙石飛﹐奔雷山谷應。急湍沒雙踝﹐絕足拾微命。飄搖失處所﹐瑟縮蹲石磴。竅迸千號﹐天地入一暝。微微重雲開﹐稍稍驚魄定。一雨蘇焦枯﹐羣山轉深靚。懸流舒素練﹐刮壁閃明鏡。負气標雄奇﹐露骨出瘦硬。」三詩幾欲彷佛韓孟諸聯句。鶴亭有《贈卓然卽題其近詩後》云「早歲師資楊茂名﹐﹝蓉甫侍郎師﹐卓然其里人也。﹞晚交猶得一熊英。身因疾病耽禪悅﹐筆有風雷嘆老成。」推挹頗至。

二九﹑余嘗與盧冀野﹝前﹞談古今名勝﹐有未久而大變遷﹐有歷久而不攺者。冀野遂舉所作《展香山墓因憶浣花艸堂之遊》一詩云「昔年曾過艸堂寺﹐捨北捨南春水生。今日獨來居士墓﹐當門天闕尙崢嶸。」余謂名勝之歷久不變遷者﹐有二原因﹕從來水有攺流﹑有枯涸﹐山不攺移者也﹐伊闕是也﹔人人共知之名勝﹐成都之艸堂﹐采石之太白樓﹐黃州之東坡皆是也﹐地以人傳者也。冀野此首﹐詩格頗創﹐特表之。

三○﹑梅峯介其鄕人遊介園﹝定遠﹞﹐工篆刻﹐喜爲詩﹐寄其《碧藏樓稿》一卷﹐並贈趙十五畫一幀﹐畫始終未至。句如《南昌除夕》云「客中多恐鄕心動﹐爭柰庭前爆竹聲。」《苦熱》云「風伯亦趨炎﹐爭擁祝融轡。桎梏視衣冠﹐墨家有精義。輒念裸裎好﹐恐冫免柳下季。悠然淸淨心﹐便是瀟湘意。」《次翼才畱別韻》云「父老去思碑有口﹐詩書無稅世其家。」《虎丘劍池》云「如何百煉雌雄劍﹐閒看橫江越騎來。」皆淸無沙土痕。

三一﹑番禺許汞塵太守﹐以乙科官部曹攺外﹐子崇灝梓其遺詩數十首﹐古詩皆《選》體。獨喜其七言一聯云「淸漪澈底知魚樂﹐秋影涵空見雁飛。」眞可當一淸字。《疊徐花農韻》云「春詞藻不言愁。」定是花農﹐移不到第二人去。崇灝詩只見其《西北途中雜詠》數首。《隴海路中》云「陌上梨花堤上柳﹐春光明媚似江南。」《開中道上》云「桃花初放柳初萌﹐旖旎風光到渭城。」余嘗論世人品評花木﹐以松竹梅爲歲寒三友﹐以菊爲能傲霜。松不畏霜雪﹐無可議者也。梅竹與菊﹐在南方固經秋歷冬﹐在北方則畏霜雪如虎。梅菊非玻璃屋瓦屋﹐不能自存﹐竹非面南向日﹐背髙墻不受北風﹐亦難生活。桃李梨杏楊柳﹐看似甚嬌嫩﹑甚荏弱﹐卻是通南北經寒暑而欣欣向榮。崇灝二詩﹐蓋不薄視桃柳等也。其《乘飛機入甘靑》云「看罷黃河兩岸山﹐奇峯收入畫圖間。明朝再奮淩天翼﹐攜取春風度玉關。」又云「乘風直欲渡天河﹐萬里雲程轉瞬過。」又《乘飛機視察黃河靑海》云「足迹平生滿九州﹐於今更與白雲遊。扶搖直上培風力﹐不羨乘槎博望侯。」眼前語卻自稱題。《遊五泉山》云「崆峒積雪未全消﹐三月春寒試錦貂。立馬五泉山上望﹐教人頻憶霍嫖姚。」

三二﹑南海崔百越﹝師貫﹞﹐著有《北村類稿》﹐詩詞各一卷。由其愛女瓦注寄示余﹐並致書述百越爲梁節庵糧儲之戚﹐曾與余相見於武昌﹑上海﹐請選其詩入《詩話》。讀之﹐古詩多近宋人之學《選》體者。如《夏日還村莊養屙作》云「版築與比鄰﹐旦夕﹤豕豕﹥不止。大車載瓦石﹐檻檻尢聒耳。移疾還故林﹐聞蛙意先喜。輕舟繞微行﹐見燕識衡宇。耳目盡攺營﹐心忡亦良已。犯露夙行吟﹐避炎晝伏几。竟日無往來﹐脫落到巾履。物外興盡閒﹐詛但聽田水。﹝港中無蛙與燕。﹞」有陶公味﹐不在面目。近體如《山中讀書》云「誰向風塵悟息機﹐百年寥落意多違。凡夫事大惟生死﹐隔世懷公有是非。當路偃蛇知艸穢﹐入林饑鶴啄苔肥。往時把卷行吟地﹐猶自溪山眷晚暉。」有立腳不隨流俗轉之意。《歲朝檢書》云「歸計無田但有書﹐幸能移徙及冬餘。掃除大是關經濟﹐編制端從別部居。爲守闕疑仍帝虎﹐寧因止殺赦覃魚。五千入室吾家事﹐目錄新成重護儲。﹝女瓦注喜爲目錄之學。」﹞是能知藏書甘苦之言。藏書太亂不可﹐太整亦不可。曩有譏人藏書而不讀者﹐曰「足下所藏書﹐整齊極矣﹐如全未觸手然。」被譏者恨之刺骨。實則譏人者讀書之多﹐尙遠不及被譏者也。沈乙庵終日看書﹐卷帙亂如麻﹐然欲檢某書﹐則探手可得﹐若他人一爲整理﹐轉不易檢出矣。《正月十一日攜女載瓦登粵秀山口占》云「海上歸來鶴有孫﹐空承悲涕漢山川。他年儻續《靈光賦》﹐畱得天南第幾椽。﹝山上三君祠﹑菊坡精舍﹑學海堂﹑應元書院﹐皆拆毀﹐鎭海樓獨存。」﹞「謾擬羊妻媲蔡姬﹐﹝蔡邕女文姬外﹐有一適羊氏﹐爲枯之母。見《晉書》。李越縵考證甚詳。﹞淸遊如此惜多違。淨因合證來生願﹐檀象銀盤學寄詩。﹝是日爲長女瓦注生日。教授香港﹐未同行。二女皆事佛。」﹞《過太艮﹐宿龍箕伯園亭﹐有贈兼懷伯鷥司馬》云「濁世能佳見此才﹐故家喬木百年栽。鋪日閉疏行迹﹐不厭衰慵待我來。」「司馬風流不可追﹐楹書余燹尙鏝梨。﹝伯鷥輯《知服齋叢書》﹐板半毀﹐其子修成之。﹞最憐知服齋頭夜﹐醉倚銀燈聽ㄓ絲。」以上數絕句﹐多有本事者。伯鶯﹐余故人﹐贈余叢書兩部﹐惜皆被竊。句如「島人不識春﹐但愛拼櫚綠。梅花屬孤賞﹐艱求甚珠玉」﹑「夜半徒知風力轉﹐階松盈尺亦濤聲」﹐《濠奧苦熱坐月示兒女》云「蠅虫交承坐入暝﹐行似脊令搖不定。」語皆不鈍置。「山翠破鳥路﹐霞彩變魚天」﹐則錦囊中物。「帽觸危芳落﹐衣蒙翠盈」﹐亦陳﹑隋佳句。集後附兒元舉﹑女瓦注詩。元舉《次韻大人羅浮林場賦示》云「渡海非求藥﹐方傳種樹多。泉分仙令竈﹐秋在野人窩。」又云「舁輿偕弟妹﹐解醉林坡。」又云「靈境稀能志﹐﹝《羅浮初志》最陋略﹐數百年來亦無續纂者。﹞流傳但有詩。地貧生事簡﹐亂阻隱居遲。」瓦注有《雨宿華首臺﹐大人賦長句﹐敬綴小詩於後》云「撰杖名區接勝遊﹐重泉古木坐深幽。巖前風雨紛離合﹐﹝觀瀑處爲合掌嚴。﹞變見山靈意厚酬。」三句穩切﹐「變見」二字未解﹐「變」或「便」字之訛。

三三﹑曹靖陶爲詩﹐善於描摹小景物。如《晨步城站公園卽景》云「迎風漧鵲歡翹尾﹐破藻寒魚懶啟唇。偶放髙歌還自笑﹐鄰娃夢覺倘生。」眼前語頗趣。

三四﹑去臘餘從蘇州歸裏﹐仲云來蘇﹐訪余不遇﹐畱書及遊稿一帙而去。余最喜其《天壽聖恩寺》一聯云「湖從松影疏時見﹐人向梅花多處來。」稿皆蘇遊之作也。

三五﹑汀州包伯華﹝樹棠﹞﹐由同安集美水產航海學校來書﹐論藝文志體例﹐博雅多識。著有《汀州八屬經籍志》。惟不從班志之分各略﹐而取《道光通誌》之以人爲主﹐殊覺非是。有奇餘七言律云「左海靈光白髮翁﹐皆山靑抱一樓中。道咸宗派雙春盛﹐﹝程春海侍郎﹑祁春圃相國。﹞鄕國詩名二老崇。﹝一謂滄趣。﹞詞客艸堂巴蜀遠﹐疆臣幕府漢江雄。欣聞文獻歸刪定﹐上挹通儒夾際風。」詞筆穩健。第五句未知所指﹐或指余摯友趙堯生乎﹖

三六﹑楊無恙有《舟行苕溪有懷讓塘花木》云「田廬敝屣渾閒事﹐爛漫春園廢翦裁。想見西堂蛛作网﹐百花無我亦全開。」末句有萬物逆旅﹑帝力何有之想﹐可以敝屣天下矣。《偶見翁文恭枇把小捲﹐戲臨並題》云「墓木陰森暑未侵﹐墨池金彈偶拋林。山中宰相閒無事﹐沾漑人間滴滴金。﹝翁捲以四十全爲人買去。」﹞「雪發銀髯貌岸然﹐髫年記看鴿峯船。手栽桃李滿天下﹐盧橘楊梅入畫禪。」

三七﹑吳縣吳國榛﹐逾冠卽逝﹐有《甓勤齋詩》殘稿二十首。《古鏡》云「始皇畱照膽﹐一片五壺冰。靑眼自今古﹐紅顏幾廢興。奩封泥剝蘚﹐花蝕月生菱。認有須眉在﹐千秋喚不應。」「紅顏」五字﹐覺《十七銘》猶未免詞費。《登堯峯山》句云「太湖在我前﹐汪洋暮靄中。靈巖在我後﹐孰削靑夫容。」可以兄事蓮洋「猶見堯時日」十字云。

三八﹑樂淸黃菊襟﹝鼎瑞﹞﹐以舉人官福建直州同﹐權漳平縣﹐有《天一笑廬集》。詩多佳句﹐誦之使人有樂意。《閒居偶成》云「得句慣教嬌女誦﹐種花權作美人看。」《暮春遣興》云「落花淒似客初別﹐新月瘦如人可憐。」《春晴紀遊》云「簾影靑招沽酒客﹐桃花紅暈捲簾人。」《攄懷》云「閒情作賦何傷玷﹐絕色難求忍索瘢。」《秋思》云「詩意淒淸人意冷﹐此身只合住涼州。」《漳州雜詩》云「尋芳南郭競停車﹐萬紫幹紅照眼賒。春色盡教塘北占﹐不栽五穀只栽花。﹝出南郭五里有村曰塘北﹐居民惟以種花爲業。」﹞

三九﹑杭郡徐曙岑﹝行恭﹞﹐詩篇富有﹐獨愛其《竹閒吟榭稿》﹐詞意淸新﹐可藥習見之病。如《腆》云「澀鶯啼過峭寒時﹐湖柳縈紅遊女癡。春色已深猶靦腆﹐園花先放背人枝。」《登六和塔眺江上諸景得二絕句》云「偶然發賦登臺﹐急走瀾逝不回。天外數椒浮越秀﹐遠風來似白鷗來。」《洗心亭看竹》云「驕陽卓午不讎人﹐拔地篔簹淨迹塵。到此更無心待洗﹐四時風露只虛陳。」《偕友遊南山諸勝紀二絕句》云「南山朝爽挹籃輿﹐霧狎峯腰面面虛。的秋荷紅照眼﹐生衣團扇漫捐除。」《秋湖曲》云「明雙槳擊微波﹐送燠迎寒艷越羅。一樣西風撼黃落﹐裏湖秋比外湖多。」《哭延逵程》云「少摩霜翮健飛騰﹐壯懾洪流伍病僧。花外驚傳登鬼﹐柳邊痛憶踏秋塍。定知苦語摧肝肺﹐篤信平生在友朋。戢影一棺天地窄﹐淚兼急雨落如繩。」《小園池上作》云「梅子熟黃雨不歇﹐銀竹觥觥挾紅日。頭白園丁勤灑除﹐魚龍儼欲踏波出。北園蝴蝶南園飛﹐拂艸分花長不歸。主人停扇動瑤想﹐風流似汝塵世稀。」句如《次韻訓九思》云「誦君俊語勝焚香﹐自瀉冰壺熱鬧場。墨架書牀相賦媚﹐水風山月卻訓償。」《九思示悼亡之什﹐賦此報慰》云「桃笙晝擁臥匡牀﹐貪受風檐一味涼。陡覺詩來難轉語﹐定知人靜幾迥腸。」《二月初三日師峯精舍訁燕集》云「東風昨夜降層﹐款款相攜花下賓。巖壑﹤谷含﹥﹤谷牙﹥皴鬼面﹐樓居縹緲慕仙人。」《花烏》云「擇境殊擇交﹐厭直不厭曲。」

四○﹑蕭縣徐又錚上將樹錚﹐識之有年﹐曾爲題塡詞圖﹐見其喜爲桐城派文﹐未見其詩。今讀其《視昔軒遺稿》﹐中有《兜香閣詩》二卷。《片瀨七夕》云「惆悵江湖載酒船﹐墮歡一例邈如煙。天涯芳艸無歸路﹐門外桃花幾去年。只許目波成旖旎﹐願爲發澤附嬋娟。樓髙莫放珠簾下﹐任被雙星笑未眠。」三四詞語詩語﹐天然對偶。其二云「娟娟璧月映瓊枝﹐畢竟風流屬阿誰。湖海未應銷遠志﹐闌干到處劃相思。頻要靑鳥來何暮﹐浪打黃蔦起太遲。逕涉汀洲采芳若﹐不堪對酒數歸期。」《感舊》云「白河煙月似秦淮﹐曾喚桃根蕩槳來。苦恨未銷英气盡﹐相思寸寸已成灰。」醇酒婦人﹐軍人結習﹔名士悅傾城﹐軍人而能文之結習矣。讀前數詩﹐如見狂奴故態。《醉中》云「性气粗豪不自收﹐等閒歲月太難畱。此生稱意須何日﹐抵死銜杯未肯休。蘇晉淸才並價佛﹐灌夫故態公侯。安能化得身千億﹐處處迎風上酒樓。」《寫照》云「天荒地老無終極﹐莽莽龍蛇起陸時。只恐劉郎英气盡﹐未嫌桓子語聲雌。非常顧盼生眉宇﹐如此頭顱有鬢絲。長使千金刀在握﹐彘肩卮酒更何辭。」又錚曾於新華門外壁中﹐不動聲色﹐手刃嘩卒七人﹐其勇敢何止噲伍。惜頂尖如古弼﹐與唐君才常同﹐余常憂之﹐不幸而中﹐哀哉﹗《和日本安富海軍中校》云「泱漭神州付阿誰﹐縱橫自貴讓羣兒。鄰舟風雨相逢處﹐共聽鳴雞喔喔時。」語有分寸。句云「讀書成進士﹐業繡薄鍼神。

四一﹑孝先詩前已屢話﹐翻《羣碧樓詩鈔》﹐尙多可摘者。《烏拉艸》云「吉林人稱有三賓﹐可寶無過烏拉艸。人參但已富者疾﹐貂皮惟供貴官燠。」中云「此艸獨能庇寒民﹐譬若嬰衣錦褓。松花江水凍不流﹐風雪淩競寒獨早。重重絮入芒ハ中﹐皸瘃雙跌信堪葆。」又云「俯拾卽是未傷廉﹐惠我應須歌富媼。」末云「我爲此艸頌功徳﹐世人莫震參貂好。」利人之物﹐非有文字表章之不可﹐從前未經人道﹐顯晦固有其時邪﹖《謁延平王祠》云「豈委天亡歸運數﹐政因進銳壞機謀。」自是篤論。《乙卯冬夜書感》云「被服山龍非艸艸﹐景從風虎太忽忽。」上句言項城不敢遽登大寶﹐下句言爭先勸進也。《戊申元日瀋陽作﹐時將赴官吉林》云「趨庭我喜叨陪鯉﹐拜後人榮撻記禽。﹝時家大人官奉天巡警道﹐周少朴前輩笑謂余曰﹕『周公拜於前﹐魯公拜於後﹐子今日之謂也。』﹞空憶文章畱鳳掖﹐豈勞詩句播雞林。」用事極貼切。《直廬外白荷花》云「自敷薄粉朝初旭﹐懶著緋衣炫綠波。」《落葉》云「鳥語爭呼行不得﹐樂章漫譜《上之回。》」

四二﹑無恙尢工絕句﹐時有佳語。《晚度風篁嶺》云「叢薄縈迂路不疑﹐赤山南上冷云隨。倦來欲坐剛逢石﹐暮竹煙中聽畫眉。」《南園雁來紅》云「七尺珊瑚碎有聲﹐更堪低首受秋盟。猩紅總藉霜渲染﹐算與西風血戰成。」《位置盆供﹐可居可遊﹐喜而有作》云「模山範水小池盆﹐將就園亭直漫論。一病勝情歸盎裏﹐幼輿丘壑我乾坤。」卽「乾坤一艸亭」意。《重陽坐葛蔭山莊》云「湖水晴明野色新﹐蕭閒秋壑淨無塵。白鷗一个莊前住﹐要借蘋花寄此身。」《雪意》云「客與同云共皚酷﹐連宵云意未曾回。玉皇好事誇機杼﹐病樹無春欲放梅。」余有《大雪》詩云「便教但作梅花看﹐破費天公已不貲。」與此略同意。《悼亡》云﹕」夜長秉燭愁懼盡﹐豈有閒懷哭短亭。算飲中山幹日酒﹐海棠貪睡未曾醒。」余亦有《悼亡》詩云「似此花開人不見﹐當他曉睡未梳妝。」與此同意。《燕谷蠶事》云「陌上人歸付葉忙﹐園丁充作伴蠶娘。平泉解記閒花木﹐豈有工夫講薴桑。」昔人有《題二喬觀兵書圖》﹐責其不讀《二南》﹐自是正論。果盡如此﹐則天下永遠太平矣﹐安可得哉﹖

四三﹑余生平最愛竹﹐視王子猷殆有過無不及﹐嘗作《竹贊》刻集中﹐頗盡竹之好處﹐子猷所未有也。非不愛松﹐以種松不如種竹之易活易長﹐易生子孫﹐故無往不種﹐無種不活﹐𨿽舊都之寒亦活﹐皆有詩志之。爲人書對﹐必自集句。如「種樹似培佳子弟﹐看竹何須問主人」﹑「讀萬卷書﹐行萬里路﹔種千畝竹﹐封千戶侯」﹐尢屢書不一書。集《禊帖》對句﹐向多一竹一蘭﹐俗不叫耐﹐獨喜一對云﹕萬年老竹化爲與可﹐大地春水盡是天隨。」亦屢書之。今讀武進徐養吾﹝宗浩﹞《石雪齋詩稿》﹐將書此對移贈之矣。養吾肆力畫竹﹐自顏其廬爲萬竹。嘗畫竹題詩寄贈余。稿中題畫之作十七八﹐題畫竹者﹐又其七八。頗多收藏。有《論竹絕句》三十二首﹐實則論畫竹也﹐可成一史。以自注太多﹐限於篇幅﹐不能盡錄。《題李易安看竹圖小像並序》云「宣統辛亥﹐得易安居士小像於京師。圖髙晉尺五尺八寸﹐闊二尺六寸五分﹐有周二南詩跋。漫綴一絕﹐用志欣快云。」「髙節淩雲自一時﹐嬋娟已有歲寒姿﹝借東坡句﹞。霜竿特立誰能撼﹐寄語西風莫浪吹。」此爲易安辟攺嫁之說也。余妻《道安室雜文》及《筆記》﹐爲易安辧誣者﹐出盧雅雨﹑兪理初所辧外數事。此圖必系眞面目﹐與尋常傳本不同﹐可寶也。《自題小像》云「熱不因人甘屈蠖﹐世無知我好盟鷗。十年憂患眞堪笑﹐贏得蕭蕭兩鬢秋。」「卅載欲凋題竹筆﹐半生長抱買山心。年來萬事都灰冷﹐結習難除是苦吟。」《何詩孫丈﹝維朴﹞爲寫遂園圖捲﹐喜題二律》云「喧塵不到野人家﹐十里荒城繞屋斜。一室寤歌成偃蹇﹐百年粗蠣足生涯。山窗喜讀倪迂傳﹐石鼎閒烹陸羽茶。世難如山渾看慣﹐此身端合老煙霞。」「艸艸園號小小樓﹐從容偃仰散千憂。藏書已足供兒讀﹐引水聊爲蓄鶴謀。古樹杈牙余劫火﹐柴門淸寂對寒流。朝來別有閒滋味﹐行盡溪頭弄釣舟。」讀以上數詩﹐襟期當爲此君所許。《題畫竹用東坡送與可出守陵州韻》句云「與可風流繼左氏﹐髯蘇妙迹淩莊周。」「繼」字﹑「淩」字﹐似不如徑用「竹」字。《夜坐》云「良宵不忍眠﹐靜向中庭坐。花底一星明﹐露重流螢墮。」末十字工絕。《寄徐行可﹝恕﹞武昌》云「望斷飛鴻無一紙﹐知君髙合擁書堆。靑燈黃卷人生福﹐不是尋常攫得來。」「賣書我亦成殊好﹐《二妙》新收鮑氏鈔。﹝新收知不足齋鈔本金段成己﹑克己《二妙集。》﹞何日蟻舟江漢上﹐一編相對話良宵。」行可劬學多收藏﹐益友也。又《聽雨樓曉起》句云「窗滿嵐光知樹瘦﹐門稀車轍任苔肥。」肥」﹑「瘦」兩字用得好。

四四﹑不見閔葆之﹝爾昌﹞殆廿年﹐見亦恐不相識矣。得其《雲海樓詩存》﹐刻本精好﹐稱其風調之流美。《寄李瘦生》云「悠悠客思逐東流﹐流過揚州到潤州。天限一條衣帶水﹐人搖雙槳木蘭舟。尋君易失夢中路﹐念我應登江上樓。舊事如塵各無柰﹐風花滿眼使人愁。」《贈瘦生》句云「天涯不見吳歌雪﹝謂董卿﹞﹐酒面頻邀李過江。」新穎﹐視樊榭之「劉夜坐」﹑「薛春遊」﹐殆又過之。《挽易實甫》云「韻古堂曾擘彩箋﹐晚晴更接芳筵。長安米價愁饑鳳﹐湘水吟魂泣杜鵑。幼陷兵塵惲正叔﹐老呼蕩子李云田。詞場自昔推樊易﹐只恐天琴嘆絕弦。﹝雲門別字天琴。﹞」第三聯雅切無匹。樊山與實甫﹐晚年甚失歡﹐絕弦無其事矣。《九月十三日書事》云「大憂深恥集孤臣﹐絕ㄕ糜軀矢一伸。眼底英雄那足數﹐道旁兵衛竟虛陳。朱旗日麗天方醉﹐黑水風寒艸不春。千載子房應撫掌﹐報仇今又見韓人。」末韻妙手假得。《豹岑爲彥復校印北山樓遺稿題後》云「遺書剩向茂陵求﹐消渴相如早倦遊。紫妊紅嫣春δ晚﹐淒涼燕子有空樓。」此言彥復愛妾彭嫣去也。《書湛然居士集後》云「乾隆初立《貳臣傳》﹐卻峙丰碑旌甕山。多事貴陽黃子壽﹐更同松雪肆譏姍。﹝晉卿遼裔﹐元太祖定燕﹐謂晉卿『遼金世讎﹐朕爲汝雪之』。《陶樓文鈔》以晉卿爲金宗臣﹐與子昴並論﹐誤矣。」﹞余嘗謂論古須有特識﹐危太朴不必爲胡元忠臣﹐朱元璋斥之誤也﹔錢謙益降淸﹐非入《貳臣傳》不可﹔元好問本非漢種﹐旣事金﹐不再事元﹐理之正也﹔耶律楚材又當別論矣。《贈內》云「華年秋入雙蓬鬢﹐歸思風搖一短檠。朱孔南山它日約﹐伐﹛木﹜采若足吾生。」《昨夢》二首云﹕」昨夢揚州好﹐風花系我思。書探曹憲巷﹐棋覆謝安祠。明月髙天下﹐新聲屬《柳枝》。何時集吟侶﹐重和冶春詩。」「昨夢蘇州好﹐園林移我情。橋邊朝飲馬﹐花外晚聞鶯。玄墓春無際﹐滄浪水最淸。吳船蝦菜美﹐畫槳待將迎。」承平之世﹐宦成歸隱者﹐非北揚州﹐則南蘇州﹐寓公之淵藪也。人物園林之盛﹐從可想見。洪楊亂後﹐自不如前﹐今則每況愈下矣。

四五﹑歙縣洪悌丞﹝汝怡﹞﹐有《寄移詩存》四卷﹐才調演紛﹐音節和雅﹐近體髙靑邱﹑李於鱗之流亞也﹐近人中可與楊云史相伯仲。《甲辰除夕》云「ウ乾坤又歲闌﹐敝廬風雪臥袁安。肝腸突兀憑誰語﹐骨肉團園彊自寬。搖碎河山雙燭冷﹐吸深江海一尊乾。流光三十飛騰過﹐鏡裏頭顱不忍看。」《春興》云「名士江東白頸烏﹐淸談揮麈總成虛。逢時顏色徐公美﹐憂國心肝叔寶無。若輩聲華依艸木﹐古來人物在菇蘆。渭南猶作平原客﹐爭怪當時趙許徒。」《暮春漫興》云「暖日照簾櫳﹐一榻茶煙澹蕩風。午夢欲酣花影外﹐春光漸老燕聲中。餘寒減盡衣才換﹐別調翻成句未工。不羨城東諸俠少﹐綠楊陌上走驕聰。」《讀袁太常集》云「蕭瑟嵯峨不可名﹐寒溪水石戛蹤琿。譚長雋語懸微解﹐不屬宮聲屬角聲。﹝譚仲修大令評公詩云爾。」﹞《信筆》云「幽蘭堂外朔風酸﹐白日蕭蕭易水寒。一集《中州》存史筆﹐遺山畢竟勝虞山。」遺山何止勝虞山而已。《晚霽》云「疏雨歇殘滴﹐西檐明晚暉。無言花自落﹐學語燕初飛。幽客自來去﹐淸談誰是非。盆魚與階艸﹐一例寓天機。」句如「中禁自翻《楊叛》調﹐專城爭唱《董逃行》」﹑「五胡亂晉天終棄﹐三戶亡秦事豈虛」﹐裁對工整。頃翻靳仲云《舊京集》﹐有一律頗似靑邱者﹐並錄於此。《立夏日社壇看牡丹﹐闌珊矣。卽送立之赴津》云「天香零亂鬢橫斜﹐半付東風半塞沙。南客愁如將去燕﹐北枝晚有後開花。」又云「今日惜春兼惜別﹐隨舂也欲向天涯。」

四六﹑近見錢振鏜﹑徐宗浩二君序跋武進呂緒承﹝光辰﹞詩﹐皆以爲似黃仲則﹐讀之則眞似仲則。錄數首於後。《雜成》云「碧闌干外薄寒生﹐一縷茶煙月半楹。漫把瑣窗簾莫捲﹐要他絮語不分明。」《秣陵旅感》云「四面靑山抱郭來﹐一揩倦眼慰摧頹。江淮回合仍雄國﹐金粉銷磨幾霸才。多病心情入孤癖﹐中年骨肉有餘哀。淒迷一碧臺城柳﹐日落寒鴉陣陣回。」「捲襆鍾山黛一痕﹐晴妝雨沐伴朝昏。安心是藥難醫嫩﹐終日看山愛閉門。彊作解嘲前定數﹐苦無安頓未鎖魂。不須蒓菜思千里﹐六月盤飧有竹孫。」《京邸旅夜》云「對酒無端意已醺﹐薄寒一隙逗簾紋。秋虫墜樹渾疑雨﹐瘦月行空不礙云。客夢漸如蓬鬢亂﹐閒情思借定香薰。茫茫新入中年感﹐懶趁兒童白練裙。」《偕枚臣﹑宛玉夜話》云「多病始知團聚好﹐尋歡常覺幼時眞。」《粵遊雜詩》云「長年指點爲余說﹐親歷滄桑七十年。如此江山付人去﹐漢家家法是安邊。﹝至香港有感。﹞」句如《鄱陽洪忠宣祠》云「官家自欲開南宋﹐天意何嘗女眞。」君詩名《無我相集。》

四七﹑平湖葛景亮﹝金良﹞﹐同光間人﹐以甲科官比部﹐有《傳朴堂詩稿》。《和萍江先生》句云「明月在天如在水﹐秋聲非雁亦非虫。」自是佳語。《春盡日偶成》云「湖山滿目風景非﹐曰歸曰歸何不歸。楊花酹爾一杯酒﹐與爾東西南北飛。」可謂文章天成﹐妙手偶得。《題萍江先生鼓山遊艸後》句云「石鼓之峯卓天半﹐記同臘屐此中遊。兩枝筆有千秋在﹐萬刃山將一卷收。」君亦同遊﹐故有「兩枝」句。《畬女詞》云「果然風俗是蠻方﹐地虎天龍別樣妝。﹝髻作蛇形﹐名天龍﹔奚作虎形﹐名地虎。﹞休向弧論支派﹐本來女子葉蛇祥。﹝俗以畬女爲蛇種﹐或云髙辛公主之裔。」﹞「擔囊負笈任驅馳﹐僕僕風塵竟不辭。漫笑雌飛雄轉伏﹐如今巾幗屬男兒。﹝畬種少女多男﹐聞是多夫制度﹐自命爲公主﹐稱男人爲百姓。」﹞「舌鉤未慣聞﹐紛紛荷鍤卻如雲。倘教拔戟能成隊﹐不讓當年娘子軍。﹝宋未有許夫人者﹐宋亡不降元﹐力戰圖恢復﹐敗不知所之。」﹞「兩鬢山花簇簇攢﹐﹤黑曷﹥衣掩脛不知寒。替郎辛苦耕耘慣﹐合署芳名黑牡丹。﹝水孛一名黑牡丹。」﹞山中田不成畝﹐髙下多層﹐名曾田﹐畬卽其義。《陳金鳳九龍帳歌》有云「帳外居然龍九種﹐帳中宴爾鳳雙棲。」又云「憑肩正自訴銀蟾﹐蹋臂早經歌《赤鳳》。」又云「此中盡許鶼鶼宿﹐何處偏容燕燕翔。」「傳道東華新受眷﹐故宮那有回心院。」皆工切。金鳳寵後爲李春燕所奪也。

四八﹑泰州袁淡生孝廉﹝銜﹞﹐李審言好友也。早卒﹐審言爲作傳。其《懷審言》云「閉門窮海不知春﹐芳艸連天野水濱。浴渤雲煙生紙上﹐世間多少好龍人。」謂一時巨公﹐無眞知審言者。《書王導傳後》句云「故國空持蘇武節﹐西風休障庾公塵。」

四九﹑東臺蔡達﹐著有《孤桐館詩》。其自序言所以存少作之故﹐與鄙見甚合﹐蓋卽所謂朝气也。《讀遺山論詩絕句至有情芍藥一首》云「撒鹽詩句丈夫哦﹐柳絮因風又若何。鐵板紅牙詞絕妙﹐要知情態女郎多。」遺山此首詩﹐近人多違言者。《無題次仲達韻》云「將云和月作良宵﹐花事於今似落潮。秋气暗來人不覺﹐庭前又破一窗蕉。」《西湖》二首云「六橋橋下水潺潺﹐千頃煙波入袖間。鏡樣西湖渾界破﹐東坡好事似香山。」湖上連峯作翠帷﹐我從帷外轉相窺。分明瀲灩如杯水﹐消得千秋萬首詩。」西湖之爲古今詩藪者﹐固多謝白﹑蘇二人﹐而歐公有美堂記所言﹐實其大原因也。

五○﹑常熟汪啟東﹝佑南﹞﹐有《山涇艸堂詩》﹐多閒適自怡之作﹐雜之後村《千家詩》《南宋羣賢集》中﹐不辧楮葉。《春遊》云「脫盡重裘換薄綿﹐尋春野外午晴天。日憐麥短因回暖﹐風惜花穠不放顚。多感東皇工醞釀﹐便令南國鬥芳妍。」《秋興》云「一片秋容出化工﹐晴窗小坐敞簾櫳。庭蕉展綠還宜雨﹐鄰桂分香不借風。」又云「尋詩何必逢山水﹐自在淸閒靜穆中。」《晚秋泛舟山塘》云「活水澄淸能見底﹐好山蘊藉不嫌平。」又云「西達湖橋才十里﹐靑蒼滿眼秀難名。」《臥起》云「葉經蠶食還舒綠﹐花受蜂攢不減紅。」《出北郭沿山麓行數里抵破山寺》云「淩晨入山光熹微﹐打頭如雨葉亂飛。林禽對語音自好﹐栗鼠驚竄身何肥。兩三擔樵入城去﹐途中遊客相逢稀。濤聲隱隱響空際﹐飽看松色能忘饑。」寫虞山景﹐與徐作同工。

五一﹑《大漠詩人集》﹐江南顧佛影著﹐造語有不驚人不休之意。《詠荷》云「風亭逭暑集羣賢﹐擊缽詩成各鬥妍。老我蓮蓬人一个﹐艷懷渾不似當年。」《緘鷺雪》云「鷺雪歸時病未除﹐商量家計近何如。不須自愧塗鴉字﹐常奇平安小簡書。」質語可喜。《九日社集﹐同陳鶴柴﹑夏劍丞兩翁及陳器伯﹑洪荊山﹑莊呂塵﹑朱大可諸子夜飲﹐分韻得還字》云「諸子皆黃鵠﹐兩翁如白鷴。謳吟天地外﹐哀樂雨風間。眼底誰家土﹐胸中兀有山。菊花爾何在﹐三徑我將還。」《池上》云「作意要新寒﹐西風何絮絮。萬朵白荷花﹐搖頭皆不許。」落想頗趣。《蘇行雜詩》云「曉色車窗得暫看﹐詩人情性愛輕寒。濃陰欲雨不成雨﹐明日丹楓應未殘﹝車中﹞。」「一峯寒入孟郊詩﹐猿鶴應知某在斯。楓葉旣殘見山骨﹐此來轉覺不曾遲﹝天平山﹞。」《東天目途中口占》云「有泉出山腹﹐激石聲嘶嘶。一禽立石上﹐側目如有思。三人雨中來﹐張糸散坐岸陂。三者共一境﹐其中各有私。泉欲得淵壑﹐鳥殆懷其雌。旅人苦長途﹐急求餅療饑。無論生非生﹐有質情已隨。此理叵思議﹐持之欲問誰。叩諸造物者﹐但指日月馳。」末二句似可援東坡欲節柳詩之例。句如「桑柘別來仙子宅﹐夭桃新建女兒宮」﹑「嚼來豆蔻兒時味﹐展到芭蕉病後心」﹐皆好。

五二﹑曙岑尙有詩可采者。《張貴男墓志﹐爲隋碑中最晚出者﹐書法猶不脫北魏習气﹐自歸端齋﹐其名始顯﹔宜都楊氏稱其筆意精妙處﹐不減丁道護啟法寺碑﹐推崇未免過當。有人以拓本從福庵師乞題﹐代作》云「《貴男》《黑女》辧雄雌﹐說向人前倒好嬉。壓倒隋朝揮翰手﹐金刮目問良醫。」用吾子行語頗趣。《雪後公園作》云「犯寒攬勝淩髙ト﹐積雪辭條舞落花。」自是佳句。

五三﹑項城有二才子﹐余稔寒云﹝克文﹞﹐而未識規廠﹝克權﹞﹐其時殆年尙稚也。近讀規廠《懺昔樓詩存》﹐乃嘆寒云淸才﹐規廠奇才﹐有如簡齋之論伯淵者。然均不爲「丹霞華星」﹑「驚風白日」之語﹐而喜與常建﹑劉愼虛﹑溫岐﹑李商隱之倫爭席﹐身世亦不無影響矣。規廠之沈博絕麗﹐恐世人欽其實莫名其器﹐今特舉似古器之鼎﹑眾星之斗如下。《漫成》云「走馬長楸感歲華﹐欲傾肝肺寫查牙。一庭婁約蜻蜓樹﹐半畝蘇州窳花。」漁洋之「枳殼花」﹐未知視此何如﹐屈絢衣其庶幾乎﹖《遊陶然亭》云「胡僧自占花之寺﹐遼後終虛玉鏡臺。不盡城南天尺五﹐披縑誰解說關槐。﹝余藏有關槐《陶然亭卷子》。﹞」《趣語》云「媵我胭脂一掬湯﹐鉛華書徧少年場。側聞燕姑方盈握﹐坐想韓嫣宛在牀。《惜誓》原非關大計﹐贈言無柰是家常。但愁溝水東西別﹐濫雨平階自不妨。」《百泉雜詩》云「雙忠墓側柳成圍﹐折芰燔枯願已非。過此年年聞杜豹﹐棧云回首重欷獻。﹝氵更陽冢。﹞」以微云女婿﹐而憶古藤州﹐已不知若何淒惻﹐況其哀有過於木棉乎﹖「野老供餐只蔬﹐錦鱗新网自名湖。蕭然分背回塘去﹐傲得滁陽六一無﹖﹝淸暉閣。」﹞《小園竹木﹐交亞成趣﹐爲詩寵之》云「安排紫玉拄淸哀﹐鏡檻何嫌薄薄埃。政恐寥天搖落盡﹐卻從僻地淺深開。堂坳雨誼蛙吹﹐池圃流陰長鹿胎。悟到湛虛明後旨﹐一花眞見一如來。」《紀事》二首云「勃屑非無墮混羞﹐牙云紀恨月窺裘。蹉跎格是黃衫老﹐十萬靈花黯不收。」「塡海塡河總未平﹐亭童渴鳳近求盟。殷蕓枉結縈塵願﹐銷骨空教掌上輕。」《卽事》云「香囊夜火破寒慳﹐費煞調箏謝阿蠻。解道芙蓉凝孕久﹐鶴程休指郁寥山。」最錄以上﹐供嘗鼎一臠云。

五四﹑甲午﹑乙未以後﹐談變法者蜂起﹐諸曁蔣觀云﹝智由﹞﹐一健將也﹐鬱鬱不得志以終。有遺詩一卷﹐爲其女弟子呂美蓀所印。《九日》云「兵革長開九宇顚﹐山川好在未能前。縱懷舊約須拋得﹐欲覓登髙只慨然。陟盤崖徒想象﹐傳萸把菊任因緣。人生國亂眞愁絕﹐佳節身逢亦可憐。」並一登髙而不暇及﹐可以想見先憂後樂之懷抱。《題王曉籟先生照相》云「由賜在聖門﹐頗以博濟聞。帛幣揚孔子﹐車裘共故人。範蠡致千金﹐三散疏友昆。富而好行徳﹐遷史著褒言。管仲始軻困﹐義仗鮑叔援。陽貨不爲仁﹐竊寶以逃奔。古聖有明訓﹐多藏吒禍根。見金不有躬﹐懷璧喪其元。太息緩急有﹐盜始非性存。貧富閡障壁﹐白刃兩讎冤。結羣勢驟成﹐世變因劇繁。況當邪說張﹐衝決拔籬藩。若火始一燎﹐熊熊赤中原。由來大亂作﹐多以小盜先。嵊山肖剿剛﹐剡水奔源。其民剽悍甚﹐捷若鳥獸蹯。公爲柔憝暴﹐有以飽﹤豸﹥。取求饜其願﹐稍得斂咆喧。時俗用歐化﹐淫巧日以蕃。嗜欲旣橫開﹐利器可擐扳。白晝莫誰何﹐所至扌災患。飛騰萬價髙﹐生計迫煎燔。一米如食珠﹐百金庇片椽。有生同體性﹐擠逐臭河昏。政客肆國蠹﹐工商罔市門。諸將擁軍馬﹐黃金各有纏。詭隨惟官僚﹐志在乘鶴軒。後生飲狂說﹐不思瞢先傳。恥讓惟古重﹐芳潔非今妍。伯夷行不齒﹐跖則時世賢。﹛穴契﹜窳橫九州﹐封豕自啖吞。君子方殿屎﹐小人尢捷翩。出入生死地﹐一決貧富關。嗟彼膂力人﹐橫決固宜然。劫質漢季同﹐攘奪苗惡延。威弧不能矍﹐狼角芒中天。嗚呼一小醜﹐萬姓乃倒懸。行義孰如君﹐中﹤貝卒﹥斥已殫。手上塞江河﹐期能恬洶瀾。倜儻揮情性﹐魁梧見容顏。乃是披纓人﹐持此世可論。」自跋﹕「今世所謂嵊匪﹐其始擾﹐聞君之好施與﹐援同鄕誼﹐假川資告乏急者屢抵門﹐君輒予以所欲得數﹐而誡其安居分營生業﹐匪以故稍斂迹。方是時﹐國崇西化﹐淫巧物繁眩商市﹐而百價騰踴﹐生存度日髙歲增﹐諸匪迫貧困衝嗜欲而蹀富者門﹐富者悉吝酷拒勿予﹐出利器脇﹐輒過其數百倍而予。匪知富者之易怵也。而君財殫索﹐匪知之﹐不復至君所﹐以脇社會而禍橫一世矣。」詩權奇倜儻﹐居然昌黎﹐跋亦跌宕。嵊邑多匪﹐亦多善人。邑產茶與桑﹐有金祿甫名昌運者﹐業茶絲以起其家﹐恃以生活者眾﹐而災則振┰繼之﹐劫奪用日殺﹐不更恃源以往耶﹖余曾爲作家傳﹐故知之。又《黃葉在樹﹐對此柴門﹐忽云秋矣。書懷》云「秋色柴門到﹐今朝木葉黃。仰看因落帽﹐坐對欲移牀。園縮乾坤小﹐樓奔日月忙。把詩吟送老﹐憂樂道難忘。」《奇徐仲蓀靈隱山中》云「僧說山飛來﹐我愁復飛去。不去幾何年﹐身合山中住。」君多感事憂時之作﹐此二詩風調修然。

五五﹑翻章松《蒼石齋集》﹐尙有可采者。《懷趙大冰》云「莫道浮名擺脫難﹐焦螟蚊睫但求安。曝書亭語猶應記﹐自號歸田七品官。」《題程靑溪石磴飛泉》云「峭壁千尋勢不平﹐忽間奇響破空鳴。我今欲詠漁洋句﹐一道飛泉屋上行。」二詩皆以借用前人語見工。

五六﹑戈百洪有《愼園詩鈔》一冊﹐尙有《哭沈子培》句云「捫虱談天下﹐參禪坐夜中。書淫皇甫謐﹐巾墊郭林宗。」二十字可作子培像贊。首句尢逼肖。《幽居一首奇夏遊岑》句云「恐驚樹鳥常輕步﹐偶捉花虫便放生。」亦古人「抱甕醫花」等語意。

五七﹑余從金松岑識歙縣汪允中﹝定執﹞﹐有《慕雲集》詩一厚冊。獨喜其《平湖秋月》云「一湖明月一天秋﹐月色秋光一望收。便是揚州二分月﹐今宵未必勝杭州。」未知徐凝尙護前否﹖然揚州西湖旣謚曰瘦﹐亦不得不讓杭州矣。《雨中登篛嶺望黃山雲海》云「卅六連峯似有無﹐迷離煙雨總模糊。誰知亦有模糊好﹐好幅米家書畫圖。」《許村雨阻﹐不及抵家﹐枕上作》云「夢裏回家路不遙﹐團樂歡會卽明朝。無情最是黃昏雨﹐又使孤衾擁一宵。」《題玄墓山僧梅花手卷》云「一入僧寮萬念空﹐渾忘十丈軟塵紅。梅花也愛禪林靜﹐開滿山中又畫中。」皆可入《萬首絕句》中﹐末首尢超超元箸。

五八﹑無錫沈晴庚﹐原名傑﹐後攺曰瑩﹐字秋白﹐道光間人﹐例不入話﹐惟才思紛披﹐使人讀之有樂意。《春遊》云「才過淸明上冢天﹐柳棉吹盡又桐棉。衤夾衣試體宜晴日﹐繡陌嬉春各少年。芳艸綠參詞客鬢﹐夕陽紅上酒人船。筆牀茶竈安排定﹐一展奚囊五色箋。」《晚春卽事》云「池上風軒面面開﹐春萍一片綠於苔。兩三點雨過寒食﹐四五枝花照酒杯。脈脈美人臨水住﹐飛飛燕子定巢來。天涯惜別狂書記﹐不許愁腸不九回。」《初夏寫懷》云「撥置殘書看暮山﹐近招吟興繞溪灣。一堤碧艸牛南北﹐十畝黃雲鷺往還。詩寫田園宜質朴﹐人堪圖畫在蕭閒。移居更作村夫子﹐水竹柴門屋幾間。」《今年》云「今年十日九陰雨﹐到處五家三斷煙。卻向望湖門外望﹐賣魚人系樹頭船。」「壞墻洞似耳三漏﹐破屋明於竅七星。屈蠖盤泥飛不得﹐一羣蝦子變蜻蜒。」《書所見》云「梨花一樹倚風柔﹐相妒相憐不自由。苦茗難醫消渴疾﹐好山原對畫眉樓。才人廝養多生業﹐名士傾城別樣愁。未必鎖魂竟眞个﹐三星已照月如鉤。」《春閨怨詞》云「靑粉墻頭卓畫幡﹐一重芳樹一重門。東風亦有三升淚﹐灑上桃花作雨痕。」「自家顏色雕零盡﹐卻對東風弔落花。」《磨盤墩》云「陳迹年年蹋驢磨﹐老墨磨人有程課。船隨灣作之字行﹐欲北先南右先左。靑瑤甕繞碧玉環﹐九泥忽塞函谷關。上盤勢瞰下盤腳﹐後盤船見前盤帆。盤里人家不知數﹐瘦竹疏花隱深樹。兒童上學翁飯牛﹐不遣芒鞋出盤去。考盤之樂樂未央﹐民俗淳古桑麻長。人生只合老農圃﹐安能與世爲低昂。我欲暮年專此壑﹐手縛團瓢種黃獨。從人畫取隱居圖﹐應勝麻源第三谷。」

五九﹑門人江陰章紱云﹝鼎華﹞﹐伉儷皆能詩。紱云有《勺軒詩鈔》﹐早選入前《詩話》及《近代詩鈔》。其婦楊浣芬﹝壽榛﹞有《憶蓉室詩艸》。《續斷腸詩》﹐哭兒之作也。中二首云「更比童烏少一齡﹐八年短夢霎時醒。丸熊有志今何望﹐雛鳳聲殘不可聽。」「泡影空花悟夙因﹐重翻遺篋更酸辛。零箋碎墨依然在﹐不見牽衣問字人。」平平說出﹐其爲佳兒﹐已可想見。句如《答外子》云「井臼操余還展捲﹐米鹽量罷偶栽花。」亦朴而有味。惜與紱雲中年並逝矣。

六○﹑王又點工詞又工詩﹐有《碧棲小集》﹐余早選入前《詩話》。其女公子徳情﹐工畫山水﹐與王道眞姊妹可稱閨中小三王。徳倍詩不多作。偶見其《和堅廬》云「自入秋來百務忙﹐試將詩句訴離腸。每逢花事情難已﹐欲寄閒愁路恨長。忽誦淸吟疑入夢﹐恍如苦熱得新涼﹐人生到處緣堪續﹐三徑還期再舉觴。」饒有眞意。第六句尢雋。徳情つ木逮下﹐多兒女之累﹐男錢女布﹐故首句云然。道眞姊妹﹐前《詩話》所錄已多﹐今限於篇幅﹐不復及矣。

●卷六

一﹑舊歲林秉周移軍九江湖口﹐所遊皆余曾遊地﹐讀其詩如重溫舊夢然。錄數首於後。《秀峯寺》云「我來恰值桂花開﹐風送幽香入古臺。﹝寺後有李勃讀書臺。﹞拔地危峯如劍立﹐盤空怪石儼鑪排。﹝寺旁有雙劍﹑香鑪諸峯。﹞黃巖瀑布陰晴雨﹐玉峽灘聲日夜雷。﹝黃巖瀑布爲廬山最大者﹐靑玉峽在下。﹞愛看湖波乘興上﹐攀登龜背坐靑苔。﹝龜背峯可望都陽湖。﹞」《黃龍潭》云「兩山此鬥奇﹐出峯相角抵。水盡路初窮﹐一門欣又啟。」《登石鐘山》云「金焦鎖鑰東南固﹐楚蜀舟帆日夜過。對岸陰風吹水立﹐懸崖怪石駭人多。」《重遊聖水寺》句云「地僻翻宜吟侶集﹐臺髙恰與眾峯平。」各篇都有雄駿可喜語。《次韻答鹿莊》云「炊煙萬縷水東湄﹐如此湖光合泛泛卮。戍贛身孤逢夙友﹐遊吳事阻負吾師。﹝石師約遊蘇州﹐因事未果。﹞隨攜篋稿詩爲命﹐未罄囊錢酒有資。我愛百花洲上夜﹐誰家玉笛倚樓吹。」《匪將竄閩東﹐奉令扼守飛鸞﹑白鶴二嶺》云「鎧白於霜戰血紅﹐貔貅滿野裏閭空。投鞭終散苻堅眾﹐擊楫應成祖逖功。萬騎軍猶遲劍北﹐孤城我獨障閩東。森森壁壘秋林外﹐鸞鶴山髙勢自雄。」此下爲未赴江西以前詩。《守甘歸隱蕉城﹐同秀淵訪之》云「一椽傍城隈﹐靑山四崔嵬。地僻無車馬﹐巷深生綠苔。」《登鼓山絕頂峯海濤亭》云「三山下視如龜鶴﹐五虎前趨似鴨鵝。石气峯髙衝斗矗﹐濤聲海近入亭多。寒岑雪釋成新潦﹐絕壑風來助浩歌。可有巨靈經此地﹐斜伸一臂挽天河﹖」絕頂峯舊有亭﹐圮久矣。君糜千金重建之﹐余有記有詩﹐此首似與餘同時作者。《飛泉》云「萬磴欹斜一徑長﹐溪橋駐馬看山光。懸巖堪笑奔騰瀑﹐底事爭先入世忙﹖」《春日同秀淵﹑鑑寶﹑鯉九遊豹屏寺》云「巖苔競長柳初黃﹐滿目瘡痍劫後傷。松洞風淸孤徑入﹐楓林葉密數村藏。忙中曳杖過春市﹐醉裏敲詩臥夕陽。怪石如屏池似鏡﹐炊煙萬戶野蒼茫。」

二﹑靑浦葉袖東明經﹝昌陛﹞詩多雋語。《江行雜詠》云「瑟瑟蘆花點客衣﹐修然一雁破空飛。山容已被風吹瘦﹐只有白雲分外肥。」「潤州風景過吳會﹐寶蓋銀臺亦等閒。雲水光中一拳石﹐年年揩眼看焦山。」《春遊雜詠》雲「水面靑蘋亦礙舟﹐飄然結纜作閒遊。可憐野岸崎嶇甚﹐才避村尢彡又讓牛。」村路如畫。「科頭跌坐夜三更﹐一夢翩然到玉京。夢與玉皇商略定﹐春星都錫美人名。」視仲則之「僅牽珠箔數春星」者﹐較有建白矣。《夏日雜詠》云「梧桐疊翠艸靑靑﹐濯錦磯頭客暫停。置酒看花花惱否﹐紅蓮如醉白蓮醒。」《古樹》云「古樹兀然立﹐相傳歷宋明。絕無花點綴﹐更覺勢縱橫。老幹自千載﹐行人已幾生。盛衰悲世事﹐瞻仰有餘情。」三四視宛陵語翻進一層﹐「行人」句﹐大有「天祿辟邪﹐閱盡漢唐池館」之意。《病》云「他日讀書先藥譜﹐此時療病僅茶煙。故人已赴遊山約﹐佳節空餘買酒錢。黃日半窗風一綫﹐頓教鄕思蕩無邊。」《京津道中》句云「地經劇戰知名易﹐﹝庚子之役﹐沿路皆有劇戰。﹞路有殘春動色看。」《辛亥暮秋作》云「百輦稱奴盡不才。」謔而虐矣。

三﹑沔陽王彜九﹝家鳳﹞﹐有《夏油詩存》兩厚冊。《己巳往來洞庭﹐未至君山﹐癸巳冬仲﹐嶽州試畢﹐偕張學使同遊﹐歷覽虞妃墓﹑柳毅祠諸迹﹐晚飲崇勝寺﹐卽席賦呈》云「漫思劃卻水平鋪﹐點綴煙波似畫圖。吳楚遠看千里坼﹐荊衡別讓一峯孤。湘妃鼓瑟聲茫渺﹐龍女傳書事有無。屈指壯觀應第一﹐可還風景憶西湖﹖」君山實水中一島﹐並無峯巒﹐余曾遊﹐有文記之﹐首句與餘同意。余舊有句云「君山烏可劃﹐晴天片雲瑩。」張學使杭人﹐故末句云然。

四﹑亡友龔南翹之子毓鑾﹐庠生﹐請余董理其父詩文叢稿﹐並乞傳敍。旣蕆事﹐毓鑾來取﹐因贈以詩﹐有云「艱難故人子﹐老病冷官身。」十字眼前語﹐而身世交情如揭﹐蓋君以孝廉方官教諭也。

五﹑余友張伯英總指揮﹝妨﹞﹐中州魯山人﹐將其伯祖魯巖先生所著《魯巖所學集》十五卷寄贈。讀之﹐則先生生平枕﹛艸胙﹜四部書﹐日盡一卷﹐寒暑靡閒者數十年﹐每讀一書﹐輒以他書旁通鉤稽﹐品評其得失﹐糾正其訛舛﹐或增補其所未備﹐可謂精博兼至﹐嘉惠來學匪淺矣。外尙有《補遺》一卷﹑《魯巖餘事稿》二卷﹐蓋以詩爲餘事也。詩格在靖節﹑香山間。《種豆篇》云「種豆八九畝﹐朝朝課兒鋤。兒生亦孱弱﹐詎堪此勤劬。況當志學初﹐豆治學恐蕪。伊餘生理薄﹐家鮮儋石儲。童稚今滿眼﹐待哺理當虞。呼兒田中去﹐須攜一束書。輟耕之隴上﹐耕余卽三餘。治經兼治豆﹐庶幾兩不疏。」《郊原閒步》云「大造供人亦裕哉﹐野花千種後先來。從今莫作皺眉事﹐笑口端須日日開。」《道旁巨碑》云「生前事業已蒼茫﹐矗矗丰碑尙道旁。無復姓名人膾炙﹐空餘大字兩三行。」宋人《題韓碑》云「千載斷碑人膾炙﹐不知世有段文昌。」「膾炙」二字﹐一正用一反用。《夢歸》云「夢裏關河生羽翰﹐全家相對轉無歡。兒初學語向爺道﹐布被多年此夜寒。」

六﹑如臯沙健庵﹝元炳﹞﹐有《志頤堂詩》十二卷。《舟中見月》云「半規涼月上船唇﹐頓洗秋心一息新。便掩船門收月住﹐卻思載去送何人。」竟是誠齋。《寄守朝鮮金滄江﹝澤榮﹞見贈韶集》云「通州天下才俊籠﹐以詩鳴者滄江翁。往從二張接顏色﹐口欲致辭如喫雄。淸談廢務日可惜﹐丘遣不及尖頭公。黃塵滿面詩思塞﹐未暇修謁緣忽忽。春寒細雨風打窗﹐屋角驚墮千丈虹。是何靈物發光儂﹐冰霜雷電扃一筒。開﹤貝覃﹥急讀聲生吻﹐僮媼駭走呼欲聾。不知於翁何感激﹐但覺淚海翻吾胸。平生論世愛箕子﹐爲奴猶足君一邦。卽論歌詩亦《騷》祖﹐黍油麥秀排《王風》。刪《詩》三百失諸聖﹐脫略《雅》《頌》歸附庸。凡百興廢孰非幸﹐訴天天老難爲聰。翁今避荒適吾國﹐憔悴已與先王同。有客有客實歸耳﹐未須啜泣近婦童。紫瑯峨峨江海嚨﹐潮回一綫松京通。中有眞人罅韝洪﹐收納萬匯丹粒中。翁也偃蹇捨其下﹐端以用晦開彪蒙。得婦賢如霸陵鴻﹐生子才如濟北龍。子又生孫孫生子﹐太行可畚岱可礱。請斂詩家畢日手﹐回身一試博桑弓。可憐當日金叔度﹐詩成但付張華東。﹝叔度名尙憲﹐明天啟中朝鮮使臣﹐鄒平張忠定公華東延登﹐爲刻其詩。見《漁洋詩話》。《精華錄》「澹雲微雨。一絕﹐爲叔度作也。」﹞中幅精思壯采﹐得未曾有。君詩甚多﹐未能盡讀﹐十翻六七﹐似以此篇爲壓捲之作﹐下一首次之。君門人項本源撰《事略》﹐謂君以編修丁鼎革﹐遭際頗同元遺山。故素懷所奇﹐則在遺山﹐宜遇此等題﹐倍覺慨當以慷也。《讀汪水雲詩集竟﹐淒然有作》云「君後倉黃盡北徵﹐三宮命重六陵輕。十筵酒果循吳越﹐一鑪幽蘭愧蔡城。搖落湖山供剩稿﹐成虧今古閱琴聲。詞臣未解傷心史﹐猶憾名書謝道淸。﹝水雲記宋亡詩云﹕『侍臣已寫投降表﹐臣妾僉名謝道淸。』以本朝太后直斥其名﹐殊爲非體。」﹞案道淸實僉名﹐稱臣妾﹐不能稱太后矣。直斥其名﹐正以重哀之耳。《題吳漁門﹝經元﹞山水》云「門掩蒼林日色斜﹐飯餘負手數歸鴉。一錢不費看圖畫﹐羨煞承平野老家。」此與放翁「靑山當門畫不如」數句異曲同工。「世路經過萬險平﹐隨身贏得一藤輕。看云更比求名急﹐且向羣峯亂處行。」「雲林胸有興亡淚﹐百感蒼茫集筆端。坐食太平無事俸﹐先生何苦作荒寒。」「樹老已成僧性格﹐山空偏與佛周旋。十年芋火吾安用﹐但借蒲團一晌眠。」

七﹑趙堯生寄《峨眉行捲》一冊﹐爲巴縣陶闓士率同時英少遊峨眉所作。闓士《萬年寺夢黃復生﹑朱叔癡》云「君思此山否﹐夜忽夢君來。往日連牀似﹐愁心爲爾開。醒來空悵望﹐不到費疑猜。朱子朱霞气﹐黃公黃海才。」一气旋轉﹐起結好。《新晴遊仙峯寺外仙皇臺》云「攜手出門去﹐天晴霧正開。幽花不受日﹐老樹盡生苔。」《詠猿》云「憐渠𨿽醜類﹐小慧亦天機。近客疑還信﹐緣枝澑似飛。山深得食少﹐母瘦見兒肥。」深得猿之情態。《九老洞》云「初穿疑是漆﹐小咳詫聞雷。天意開奇穴﹐人間有夜臺。」陶瓠字無用﹐江北人﹐年二十。《早發至石牛鋪》云「滿腹峨眉色﹐晨雞報客聲。」「腹」字好。陶卽英少之一也。

八﹑董曉浦寄其師饒符九﹝芝祥﹞《占齋詩集》一卷﹐采其佳句如下。《艸》云「心抽遊子恨﹐夢入客兒詩。」《送張衛北之天津》云「誰能遣此心雙印﹐無可如何手一揮。」《章門》云「愁中得酒因成醉﹐夢裏還家也算歸。」《題文姬歸漢圖》云「不贖白帽贖紅顏﹐姦雄義舉只如此。」孟徳之贖文姬﹐鄙見不以爲然。不獨在此。文姬旣嫁匈奴﹐爲妃後﹐生有二子﹐則亦已矣﹐何必贖回﹐使再嫁董祀﹐令其母子分離﹐極人生悲痛之事。讀文姬二詩﹐使人墜淚。後董祀將見法﹐故待文姬徒跣哀求﹐而後赦之。史尙稱其膚白如雪﹐操之輕薄可惡如此。

九﹑溫柔惇厚﹐詩教也。而《風》則有「胡不遄死」﹑「人之無良」等語﹐《雅》則有「投畀豺虎」﹑「相爾矛矣」等語。近人葉袖東旣有「百輩稱奴盡不才」句﹐上海嚴載如有《遊虎丘》句云「只今人更頑於石﹐無復生公現講臺。」太倉李頌韓﹝聯﹞有「叔孫議禮參秦制﹐婁敬論都宏漢京。一代儒林薰利祿﹐六經糟粕博功名」句﹐必實有所指﹐題忘之矣。

一○﹑江寧程一夔﹝先甲﹞﹐績學能文﹐刊有《程一夔詩文集》。《偶成》云「古樹參天不計春﹐望仙橋上月如銀。世間多少乘除事﹐都付蓮池一釣綸。﹝烏龍潭﹐卽唐之白蓮池。」﹞顧子鵬在時﹐余屢遊烏龍潭﹐未知其爲白蓮池。今年上巳﹐在此修禊﹐可添一詩料矣。《挽戈子朋云》云「少年跋浪美洲遊﹐祖國歸來故學優。鵜忽鳴芳艸歇﹐蒼涼無女只髙邱。﹝君遊美最早﹐歸國後﹐潛心國學。」﹞今之遊學異國者﹐可以風矣。《春日大雪和慕蘧》云「窮邊嚙雪襟痕在﹐又見三山白鳳騫。歌管乍寒桃葉渡﹐瓊瑤已失杏花村。霽余瓦脊疑霜拂﹐凍解檐牙作雨喧。龍戰玄黃紛血迹﹐正須滕六洗乾坤。」末二句正合「雪」字引申義。

一一﹑淸末江右多謇諤耿介之士﹐胡瘦唐﹑饒符九外﹐都昌黃百我﹝錫朋﹞其一也。百我以進士官司曹﹐鼎革伏處不出﹐有《皇山樵詩》四卷。《自詠》云「九載衣冠陪粉署﹐三年涕淚攺朱顏。棋枰翻覆興亡際﹐瑉玉紛紜貴賤間。詩向陶韋尋軌轍﹐人從匡蠡占湖山。」《山居感懷》云「帝鄕綿邈恨如何﹐蕭瑟窮廬彊嘯歌。薇蕨應非周艸木﹐桃花未識漢山河。愁看落日吟懷遠﹐聞道中原戰骨多。」《栗裏懷陶靖節》句云「石爛海枯余菊徑﹐水流花落似桃源。」可以識其梗槪矣。有《五君詠》﹐皆江右人﹐余識其四﹐皆至好。今錄其三。《陳主事伯嚴》云「䢐冬陰气升﹐繁卉攺前姿。豈遂元化窮﹐鬱鬱存貞蕤。孤秀值傾運﹐翹然始爲奇。吏部冰雪懷﹐濯時吐淸辭。千屈不一伸﹐乃以亨其詩。冥搜造幽荒﹐得句蒼天悲。昨非覺今是﹐此情知者誰﹖遙睇如有求﹐空山相與期。」《胡禦史漱篁》云「禦史何翩翩﹐流風愜微尙。𨿽生古人後﹐所志寧敢讓。批鱗奮忠諫﹐燭照剖興喪。痛哭章無益﹐歸歟天所放。羲農不可作﹐收涕從禽向。百尺淒神鸞﹐梧柯惜孤唱。回思君恩深﹐嗟嘆負鯁亮。垂名且千載﹐日暮奚惆悵。」《李提學梅庵》云「臨川富才亻雋﹐良緒猶能續。梅庵狷者流﹐處寂抱幽馥。文藻動當世﹐余膏潤英淑。哀哉橫捨蕪﹐避地感陵谷。謀食藉毛穎﹐貧樂勝苟祿。伯休長安藥﹐君直建陽卜。玆懷豈不苦﹐曠世欽芳郁。所貴在誇節﹐詠言意彌肅。」詩皆《選》體。第一首末二句﹑第二首末四句﹑第三首末二句﹐似皆可節。

一二﹑太倉黃玉儒﹝彬琳﹞﹐有《春綠山房詩集》﹐體兼新舊﹐才藻繽紛﹐頗似易實甫中年以後之作。《黃天蕩弔古》云「鱷浪鯨濤可柰何﹐南軍齊唱合圍歌。烏珠桅影沈荒磧﹐紅玉桴聲咽古波。方謂黃龍能搗府﹐那知老鸛尙通河。」《此地》云「此地猶存天子气﹐大都近接帝王居。視爲甌脫前車覆﹐﹝指外興安嶺劃歸於俄﹐曁允訂營造鐵路條約等前事。﹞議棄珠崖後軫疏。﹝三韓爲三省之屏障﹐失韓棄臺﹐日乃坐大﹐而滿州不可爲。﹞八百童男開日本﹐三千樓軀入扶余。﹝黑水化爲國際河流﹐俄輪乃得任意往來。」﹞其二云「蘭河迆邐入江來﹐界限西南井社開。十萬羝羊蘇武廟﹐五千疲卒李陵臺。曾聞伐木通山道﹐﹝呼綏本森林﹐道咸後漸辟﹐現拓至大靑山。﹞不見乘桴問水隈。﹝此地有江有河﹐而不知水利。」﹞《日韓並合》云「彊淩眾暴名天演﹐君憤臣昏信鬼倀。十三道人瓠落慘﹐四千年國《黍離》傷。」又「慘聞望帝思三月﹐慨想《明夷》演九疇。呼馬呼牛皆習慣﹐化虫化鶴幾同仇。」《日俄協約》云「一紙七雄均勢破﹐八旗十帝老巢危。」《美吳》云「紅鸚亢稻雪絲綢﹐果筍魚蔬色色優。萬國樓臺黃浦曉﹐六朝金粉白門秋。山連越絕靑無際﹐江到縣趨翠欲流。生長此邦眞有福﹐最佳天气最平疇。」以上皆對裁工整者。其淸空一气者﹐如《寓齋》云「書多气自馨﹐茶多睡眼醒。塞柳雨倍綠﹐頑山遠亦靑。人來春去路﹐詩在落花汀。巷陌尋常住﹐斜陽射虎亭。」又句如《漫興》云「鄒魯擔夫無賈气﹐瑯琊守吏有經香。」《春賽歸家》云「韓公見蠍心猶喜﹐蘇翰聞騾意亦欣。」用事皆確切。

一三﹑翻袖東遺稿﹐又有《暮春雜感》云「書卷從來不值錢﹐應無盜賊起垂涎。輕舟斜入蘆中泊﹐人與白鷗相向眠。」「浮生擾擾太無因﹐節序總總又送春。牛背牧童篷底叟﹐看來都似畫中人。」《月夜歸自七匯﹐途中口占》云「槿籬擁翠菜畦黃﹐僧捨微微漏燭光。月下有懷皆故舊﹐春來無處不文章。」皆宋人得意之作。

一四﹑余姚黃子亭﹝云眉﹞﹐學問優長﹐著作丰富﹐蓋其鄕謝山﹑二云一流人。詩不多見。有《題胡企南畫》二絕云「策杖訪幽境﹐路深鳥亦靜。千樹發梅花﹐進出山光冷。」「山居無一事﹐共話水亭幽。借問舟中客﹐歸舟抑去舟﹖」「歸舟」句語妙。《孤村》云「春到孤村碧艸齊﹐閒愁取次入吟題。詩成幸有雙知己﹐山上梅花廉下妻。﹝時與內人徐飛卿同避難朴邑之冷灣。」﹞是梅是妻﹐是一是二﹐語創而卻渾成。《謝趙半跛贈畫Ψ》云「跛翁珍重一枝斜﹐遠寄孤山處士家。仙吏不知寒暖事﹐荷花生日畫梅花。」語妙。句如《玄武湖》云「薄醉因風解﹐淸愁與水連。」《中山道中自寫》云「野容憐土著﹐髙屋認官衙。一事提防苦﹐風馳顯者車。」汽車往往傷人﹐有「市虎」之目﹐說來卻雅。《春暮客至》云「快意無過知己至﹐銷魂最是送春歸。」《贈馮孟ぽ》云「舊家庭宇燕雙至﹐處士生涯書四堆。」《秋夜多懷奮筆書此》云「富貴逼人間此語﹐文章憎我亦何情。」《滄浪亭絕句》云「猶是虛亭明水邊﹐孤吟寄傲妒前賢。而今風月俱擡價﹐百倍當年四萬錢。」夫古今物價貴賤﹐至不齊矣。鈷釒母潭西小邱﹐價止四百﹐至賤者也﹔古者斗至小﹐飲酒動至數斗﹐新丰斗酒十千﹐何其貴也﹔一飲動數十千﹐何曾萬錢﹐不足異矣。買宅百萬﹐買鄰千萬﹐百萬不過今之幹金﹐在今直平民小屋﹐恐滄浪之價﹐不止百倍當日也。

一五﹑李審言詩友楊詩ぎ﹝棠﹞以紙乞書﹐寄詩爲謝云「石遺詩老兼善書﹐松煙兔穎鎭相於。任生乞書遠寄我﹐開卷拂拭晴光鋪。點畫精妙有殊致﹐信能意造非規摹。杜陵瘦硬𨿽自喜﹐玉環飛燕俱名姝。作書作詩豈異理﹐自然髙妙無精粗。江珧偶含味逾俊﹐空螯大嚼亦膏腴。女郎山石各有態﹐是丹非素毋乃拘。因公作書偶論此﹐得無竊笑愚夫愚。同時服膺古有例﹐過眼百世風燈如。得此佳墨善藏┑﹐煙煤屋漏寧相。惜哉﹤齒軍﹥叟今不作﹐不然見此當軒渠。」此詩持論甚合鄙意﹐藏篋衍久不見﹐覓出急登之。

一六﹑鄭質庵花朝訪余不遇﹐寄一七律﹐下半首云「八旬人主傳經席﹐萬卷書爲卻老方。輸與胭脂橋下水﹐綠波斜映聿來堂。」一結深情如揭﹐惜凡鳥偶出﹛奴﹜﹐不獲掃徑以待。「方」韻自是佳句﹐惟勞我精神﹐爲人作嫁﹐益智續命﹐兩無當耳。又句云「自是眼前春未老﹐靑山無處不宜詩。」是詩人語。

一七﹑余近在裏中﹐作一白話詩云「人生七十古來稀﹐此是詩人短命詞。試看前淸諸老輩﹐所難九十到期頤。」吾鄕陳庵﹐年八十有八矣﹐向來朗健﹐林貽書相其面﹐謂可活過九十﹐今忽歸道山﹐則餘詩不幸言中矣。余哭以兩七律﹐不管閒事﹐只言交情。拔可一律﹐項聯云「生憎虎豹當關惡﹐轉覺麒麟臥地安。」殊爲穩切。蓋滿洲爲保護國﹐老絕不與其事也。

一八﹑桐城許難先﹝復﹞﹐有《耦春山館詩稿》。其《題潼開城樓》云「誰挽銀河水﹐黃河倒瀉來。山川多險气﹐兵馬仗雄才。猛士一夫守﹐關門四扇開。賊星照天下﹐樓堞枉崔嵬。」末二語橫絕可喜。余亦有一律﹐上半云「潼關形勢雄天下﹐左右被山兼帶河。函谷咽喉重險在﹐崤陵風雨死聲多。」蓋以爲眞能守重關﹐𨿽百萬之師﹐不足畏也。「多險气」卽余「多死聲」反面意。又有句云「南八奇男子﹐朱三賤丈夫。」眞痛快語。又《出門行》云「能分骨肉祗稻粱﹐腰折長羞五斗粟。」上句眞沈痛語。

一九﹑偶見張仁父﹝元羣﹞賦梅花一長古﹐中數句云「月中影曳舊山河﹐瓊枝橫補金甌缺。一夜金戈鐵馬聲﹐朔風凜凜珠蕾裂。窈窕貞姿鐵石腸﹐作賦才宜廣平筆。」此言東省失陷事也。曰「金甌缺」﹐曰「舊山河」﹐不堪回首矣。日本自命爲日﹐而我國自居爲月﹐已有常不勝之勢﹐憶其時月竟食旣﹐則眞玉川子所謂「妖墓」乎﹖余亦有詩﹐項聯云「桂花自斫吳剛斧﹐若木誰彎后羿弓﹖」謂自家內訌﹐而仰望國聯﹐無益也。人有金戈鐵馬﹐其如我並無鐵石腸何﹖

二○﹑老來別無他好﹐只喜花前飲酒。一昨庭花盛開﹐春寒特甚﹐得狂詩一首云「好花白白與紅紅﹐共盡花前酒幾鍾。十日東風𨿽似虎﹐八旬老子尙猶龍。加餐不畏鰣多骨﹐冒雨常欣瀑萬百重。便有貢諛談宿世﹐鱗虫三百長爲儂。﹝餘食魚不畏骨﹐遊山常遇大雨﹐遂有疑其前身爲龍者。」﹞此詩奇示上海詩友﹐惟劍丞和云「知君庭院雜葩紅﹐素腕頻頻捧酒鍾。入夢歲猶來玉燕﹐解酲何用破蒼龍。詩囊古律名篇滿﹐食案雞魚異味重。若比三中張子野﹐風流端不讓吳儂。」此詩專就余姬人生子命詞﹐風華掩映﹐爲老夫生色不淺。惟餘近年以艱於刻費﹐多作律詩﹐極少古詩﹐又食品喜魚而惡雞﹐欲戲易「重」韻爲「詩囊律句篇皆短﹐食案魚飧味不重」。「魚飧」出《公羊》。

二一﹑伯冶詩﹐才調翩翩﹐如其人之蘊藉。平時無一疾言遽色﹐而一官匏系僻壤﹐不免有離羣索居之感。然司李並非投閒置散﹐而所居近山水窟﹐不乏詩料﹐古人宦遊所至﹐安得盡通都大邑哉﹖漁洋初亦僅官司李﹐莘田僅一宰四會﹐而其詩乃如彼。伯冶其不攺此度﹐求歡娛之工﹐勿慕愁苦之好哉﹗《雨中》雲「雨聲似聽《惱公》歌﹐洗盡殘紅喚柰何。偏是詞人管閒事﹐春來愁比女兒多。」《睡起》云「惺忪午枕餘酲﹐睡足西齋及晚晴。知是桃花是殘照﹐一簾紅影不分明。」《江村看桃》云「空枝寂歷過花朝﹐三月丰昌始弄嬌。一樹當門看更好﹐便無人面也魂消。」《春寒》云「藥煙如水漾簾鉤﹐重碧噙香試午甌。一種春寒好滋味﹐只宜淺醉不宜愁。」《飲徐鯉九紅蕖別墅》云「滿水田田望欲遮﹐系船認取小籬笆。籬根一片紅蕖影﹐絕勝夭桃二月花。」《張又萊丈召飲西湖樓外樓﹐卽席賦呈》云「斷橋西去柳枝多﹐烏榜紅舷一尺波。攜得妻孥來照影﹐未妨臘日此中過。」以下皆移官後之作﹐所謂不乏詩料也。「量移未敢怨官卑﹐湖淥山光照鬢眉。人到杭州從不俗﹐才投漫刺便呈詩。」《寓樓信筆》云「憑闌便可當登臨﹐鳥外墟煙接翠岑。略有向人誇說處﹐在官不異在山林。」「身兼吏隱慰山靈﹐點點松花落訟庭。流水聲中閃判事﹐旁人錯比冷泉亭。」「袖手髙樓雪後天﹐尖叉吟思浩無邊。明朝朴被忽忽別﹐卻爲西湖換左遷。」《劍知贈詩有使君官舍似田園之句﹐卽事書懷﹐率爾成詠》云「使君官舍似田園﹐枳殼籬笆獨木門。菔子芥孫深屬望﹐瓜朋蒜友澹忘言。松明焰短親書檠﹐桑落香濃理酒盆。欲引潺資灌漑﹐但循泉脈覓泉源。」《雜興次息園丈春莫均》云「袖手晴窗靜愛云﹐小胥白事不常聞。山衙至竟無由俗﹐已養疏慵到十分。」《從椒江到黃巖舟中》云「晦翁遺迹舊流傳﹐《綱目》編成義炳然。水勢也能如筆直﹐煙波欲訪小樊川。﹝小樊川爲未文公與門人趙師淵成《綱目》處。」﹞《以天臺茶分餉息園丈﹑鄂樓表兄》云「柘羅銅碾費評量﹐將意江湖路阻長。略脫臼科殊世味﹐慣持此物泥人嘗。」《漫興》云「井梧狼籍葉聲乾﹐隔水累累橘又丹。不信西風搖落後﹐尙饒好景與人看。」每苦菊後梅前﹐楓葉亦落盡﹐無可悅目﹐拈出丹橘﹐乃覺造物之無盡藏矣。《夜登磊落巖》云「磊落巖阿磊落心﹐月明依舊照衣襟。西風未是無情物﹐解與人間掃夕陰。」《得息園丈書﹐知社人窮困彌甚﹐節及酒資﹐感作》云「叔季吾曹勉自賢﹐苦持文字與延緣。墓中殆少堪諛者﹐坐遣劉叉闕酒錢。」《曩愛劍知自題小孤山畫幀﹐有滿眼春波似綠陰句﹐嘗呼爲沈綠陰﹔近﹝C043﹞競以余西齋詩有一簾紅影不分明句﹐亦謬以陳紅影見稱﹐與沈綠陰竟成對偶。因寄劍知淞江》云「一簾殘照陳紅影﹐滿眼春波沈綠陰。今夜相思渺何許﹐半淞園角夜沈沈。」《╊澤觀丈》云「句法先生實起予﹐比來淸興復何如﹖杜陵無字無來歷﹐不是西昆獺祭魚。」《書燈》云「書燈耿耿屋西偏﹐牢落生涯剩舊氈。我與後村同一癖﹐愛聽兒誦《學而篇》。」以上各首﹐皆雜之南北宋名家集中不能辧者。古體如《龍潭觀瀑》云「孤峯突起磨新硎﹐下瞰羣峭如建瓴。飛流一瀉碎潭石﹐萬撞億搗無暫停。懸崖初僅白隱隱﹐跨樹忽已靑冥冥。喧う直掃鳥雀迹﹐澎湃恐動蛟龍靈。山人見慣了無覺﹐夷然踞坐松巓亭。導我更探第二壑﹐﹝山中瀑布分第一壑﹑第二壑。﹞匹練天際聲泠泠。須臾雙澗互回合﹐迅若落漲趨滄溟。玆遊奇絕冠平昔﹐惡詩佳境慚相形。一錢未投戒妄取﹐羌無涓滴攜歸瓶。行當縛ハ石梁去﹐洗耳飽聽千雷霆。」拴鎖處頗得手。句如《題雙峯社》云「一樓髙欲接浮圖﹐窗牖憑虛木石扶。松杪江光搖不定﹐菊邊秋色澹如無。」《病中與無競》云「抹殘涕淚猶餘債﹐嘔出心肝始是詩。貧病生涯黃二尹﹐彌天剩有北江知。」此詩則太衰颯矣。人日飲余匹園賦呈云「歷盡滄桑鬢始皤﹐小園賦就自婆娑。」又云「座上酒徒如雨集﹐樓頭書帙比山多。﹝園有皆山樓。﹞」頗肖余修志時書卷雜亂無次形狀。

二二﹑嚴幾道﹝復﹞舊字又陵﹐以精英文名當世﹐顧獨潛心國學﹐四部罔不探討﹐於子學尢深。於詩文往往閉門造車﹐陳庵﹑鄭海藏外﹐不多與人通縞貯。然苦吟冥搜﹐戛戛獨造﹐五七字不肯落凡近。其《哭林晚翠》《見邸鈔》《寄伯嚴》《贈畏廬》《寄呂太微》《宛在堂禊集》諸作﹐余已選入《近代詩鈔》外﹐以《何嗣五赴歐觀戰歸﹐出其紀念冊子索題﹐爲口號五絕句》爲公理卓見﹐人道主義﹐於世界極有關系者。其一云「太息春秋無義戰﹐羣雄何苦自相殘。歐洲三百年科學﹐盡作毆禽食肉看。﹝戰時公法﹐徒虛語耳。甲寅歐戰以來﹐利器極殺人之能事﹐皆所得於科學者也。孟子曰﹕『率烏獸以食人。』非是謂歟﹖」﹞其二云「汰弱存彊亦不能﹐可憐橫艸盡飛騰。十年生聚談何易﹐徧選丁男作射朋。﹝徳之言兵者﹐以戰爲退化之大具﹐謂可汰弱存彊﹐顧於事適得其反。」﹞其三云「洄漩螺艇指潛淵﹐突兀奇肱上九天。長炮扶搖三百里﹐更看綠气墜飛鳶。﹝自有潛艇﹐而海戰之術一變﹔又以飛車﹐而陸戰之術亦一變。炮之遠者﹐及三百里外﹐而綠气﹑火油諸毒機﹐其殺人劇於火器﹐益進彌厲﹐況夫其未有艾耶﹖」﹞其四云「牛女中間出大星﹐天公如喚世人醒。三千萬眾膏原野﹐可是耶和欲現形。﹝本年陽曆六月一日﹐有新星現於牛女之分﹐光芒煥發﹐過於一等星﹐此自挽近星學家言之﹐固若無與令人事也。而其所可異者﹐獨見於此時而已。四年苦戰﹐死傷總數逾三千萬﹐宗教用其書之《默示錄》語﹐疑世界乃近末日﹐抑救主有復臨之機。此自人心亂極思治﹐其然豈其然歟﹖天道固遠﹐然地球等八行星爲太陽系﹐不得謂其不相關。自哈雷彗星幾壞地球而不果﹐嗣是革命共產思潮流行全球﹐間以歐戰﹐安知非彗星戾气所感動耶﹖」﹞其五云「由來愛國說男兒﹐權利紛爭總禍基。爲憶人弓人得語﹐柰何責豆亦然萁。﹝自愛國之說興﹐而種族之爭彌烈﹐今之歐戰﹐其結果也。英有看護婦名迦維勒者在比﹐於扶裹創夷﹐𨿽仇敵不歧視﹐嗣緣英俘之逃﹐以嫌疑被法﹐臨命告監者曰﹕『吾有一語﹐煩告人間。』監者問何語﹐則曰﹕『愛國愛國一言﹐殊未足以增進人道也。』語已受槍而死。夫愛國之義﹐發源於私﹐誠不足以增進人道﹐然彼之相爲屠戮者﹐猶以種族異耳﹐顧同種並化之中﹐獨以予奪奮虐﹐此眞百喙無以自解者矣。」﹞《題孫師鄭感逝詩卷》云「寥亮山陽笛一枝﹐子期新賦極淒其。感音不獨悲嵇呂﹐亦爲當塗湣《黍離》。」「大錯驚心鑄六州﹐土崩何日奠金甌。只餘野史亭中語﹐落日靑山一片愁。」二詩蓋不免舊思想者。《和荊公子貢》云「荊公詠史諸絕句﹐識解往往超絕﹐獨《詠子貢》云﹕『一來齊境助姦臣﹐去誤驕王亦苦辛。魯國存亡宜有命﹐區區反覆爾何人。』「姦臣」謂田常也﹐「驕王」謂夫差也。意云子貢不宜設機詐﹐如戰國策士之所爲﹐其陳義可謂髙矣。𨿽然﹐果如荊公言﹐則孔子且無所逃責﹐子貢之出﹐孔子之使也。顧不知子貢所爲﹐有大異於戰國儀﹑秦諸策士者。策士志在權利﹐而子貢則存魯而外﹐無他圖焉。機詐豈非所污﹖而宗國不可以不救。今人動言愛國﹐至於謀國專對﹐則瞻徇毀譽﹐愛惜毛羽﹐而置宗國利害於不顧。深恐荊公之說﹐助其張目﹐乃爲和一絕﹐以抒余憤焉。」「賜也才賢擅外交﹐一言三敵起紛淆。存亡所計惟宗國﹐翻覆何須與訾警。」余嘗謂孔門賢才﹐以子貢爲第一。苟利國家﹐生死以之﹐豈能以鄰國之君之不義﹐而效陳仲子之不食不居乎﹖《題呆觀岱松風圖》云「去年蒼柏曾吾壽﹐此日靑松又入圖。好著茅亭覆嵇阮﹐山河無地覓黃鑪。」句如《寄蘇戡》云「李白世人皆欲殺﹐陶潛吾駕固難回。」下句是海藏執拗眞相﹐上句則詩讖應於今日矣。《髙大嘯桐以故事應禦史選﹐廷試弟一﹐已而報罷﹐歸而徵詩奉酬》云「收汝杜鵑臣甫淚﹐景山松桂太淒淒。」未幾卽鼎革﹐亦詩讖矣。《遊龍華寺》云「靚妝炫服媚晴川﹐流水遊龍正咽塡。闊領遮腮疑俗癭﹐短衣露斗身儇。釒盧煙漠漠鐘聲續﹐野日遲遲塔影偏。三十五年彈指過﹐淸波無恙照華顚。﹝余於同治甲戍乘揚武軍艦至此﹐句畱月餘。」﹞次聯寫婦女妝飾惡狀﹐已同今日。

二三﹑容縣陸玄同﹝更存﹞﹐胡展堂﹑沈漁公之詩弟子﹐書來言曾寄詩稿七小冊﹐未之見也。嗣復寄《嶠南剩墨》及《燕遊艸》﹐合爲一冊﹐不過數十首﹐大略近實甫﹑樊山一路。錄其較精警者。如《香妃曲》云「淸髙宗定回部﹐納其酋長妻爲妃﹐曰香妃。寵冠後宮。妃思復仇﹐其舉動爲太后所覺﹐伺帝出﹐縊殺之。後人有悼其事。禁城有回回營者﹐相傳爲妃思鄕而築也。」「玉關春冷愁芙蓉﹐家山萬里燕支紅。君王苦戀妾顏色﹐燕子摟空夢云黑。道傍香冢郁蒼蒼﹐上有繞樹雙鴛鴦。在天在地各有願﹐不願枝頭變鳳皂。禦溝水碧相思淚﹐花欲無言天獨醉。有酒不飲意如何﹐秋衾銅輦夢中過。明月年年五云裹﹐淸輝不似舊時多。」此等詩只可以少許勝﹐一爲長慶體﹐則討厭矣。「天獨醉」句﹐七字抵人千百﹔「不願」句﹐承「各有願」來﹐妙絕。《蘇小墓》末云「人將西子比西湖﹐爲問西湖比得無﹖憑渠小小一壞土﹐不許蘇堤不姓蘇。」視樊榭「堤上花枝總姓蘇」句﹐較有趣味。《鍾震吾出Ψ索畫梅》云「山人不慣趨炎熱﹐愛寫寒梅三兩枝。寄與先生好珍重﹐勝於六月著荷衣。」《送天梅歸松江》云「要離俠骨入荒垣﹐一劍孤橫易水愁。今日送君歸去好﹐種瓜事業勝公侯。」

二四﹑陳季屏《東遊雜詩》﹐有五律﹑七絕二體。《泰山絕頂觀日出》云「泰岱石爲骨﹐峯頭萬古童。帶河尊道貌﹐襟海表雄風。觀日開東閣﹐淩雲叩上穹。來最髙頂﹐徙倚玉皇宮。」《大明湖》云「泛泛輕ザ出碧蕪﹐依然山色滿城隅。荷花已盡垂楊老﹐蘆葦蕭蕭占一湖。」《歷下亭》云「秋色湖亭占最多﹐寒波蘸碧荻花皤。阮亭老去東癡死﹐名士濟南今幾何﹖」余《登泰山記》首云「泰山之陽﹐自頂至足﹐有石而無土。」又云「金山石紋斷裂﹐億縫兆罅﹐石多正方長方。」又云「入南天門﹐其上無泉若木﹐怪石突兀負戴﹐萃成數丘。」君詩以「泰岱」二語盡之。余《歷下雜詩》云「左海人從海右過﹐久問名士濟南多。杜陵北海論交地﹐識面無因柰汝何。」卽「阮亭老去」二句意。余云「隔成花港是蒹葭。」又云「一城山色半城水。」卽「蘆葦蕭蕭」一首意。《癸酉歲朝》云「霽雪石頭城﹐金陵景色明。春從江上渡﹐臘向夢中行。」次聯寫歲朝有神無迹。《挈兩兒及兒婦遊後湖》云「湖上盤桓秋欲闌﹐荷花萬柄盡摧殘。吾衰已醒繁華夢﹐領略寒光上釣竿。」是秋盡後湖景。《和貞晦太平門外看杏花因過中山王墓》云「看花餘興展邱園﹐見說丰碑兀自存。蓋代勛名剩壞土﹐參天松柏障晴暄。」如見兀然髙冢。《燕子磯》云「雙燕磯頭雙燕飛﹐﹝燕子磯大小有二。﹞衝波掠影各依依。春風駘蕩春江上﹐淘盡興亡認翠微。」句如「四月餘寒尙擁綿﹐衰年賭飲酒容妍。人生行樂何妨醉﹐世事畏聞惟有眠。」《花朝微雪》云「友聲莫報枝頭鳥﹐詩思猶存灞上驢。」《餞春》云「坐看白日堂堂去﹐一碧鍾山欲化煙。」皆輕倩可誦。

二五﹑貴州詩人罕相識﹐惟一門人遊騫﹐字翰明﹐爲鄭子尹同邑人。劬學能詩﹐以家貧從軍﹐隸何應欽軍長部下。入閩後﹐轉戰他去﹐累年不聞消息矣。近識貴陽任志淸﹝可澄﹞﹐號﹐嘗任本省省長﹐兼總纂通誌﹐書成未刊。謂作詩第一忌俗﹐深中要害。因出示其出遊數詩。《鄧尉紀遊》四首﹐其一云「姑射有價人﹐幽居在光福。念彼冰雪姿﹐獨往湖山曲。朝辭姑胥門﹐雪晴逗初旭。烏蓬兩三人﹐一棹漾春綠。虹橋忽翼然﹐舟過如出谷。夾岸幾人家﹐野屋間花竹。溪頭誰家女﹐臨流滌野簌。平疇交靑蒼﹐遠煙散樵牧。去去是橫塘﹐行行過木瀆。關指鄧尉山﹐一╊塢林間矗。」一路風景﹐不過如此。其二寫司徒廟「淸奇古怪。四柏﹐中云「一柏尢奇詭﹐作寒鐵。震霆昔中分﹐僕地僵仍活。橫臂欲云﹐冪天成蒼雪。夔尼類﹝A084﹞蟠﹐攫搏驚鬼犭。成玆神物神﹐眞嘆化工絕。」其三云「煙雨一亭深﹐風雪四山大。蓑笠衝曉寒﹐登覽出塵塔。老梅幾千百﹐萬方呈儀態。占斷空山春﹐大作無遮會。叢桂何森聳﹐老柏尢古怪。同抱歲寒心﹐成此一世界。夢想五十年﹐玆遊始一快。念彼古稀帝﹐屢遊毋乃泰。雪香花气中﹐滌盡煩襟蓋。驀驚萬頃光﹐蕩搖云以外。」此首寫香雪海。其四云「崎嶇松桂林﹐窈窕更尋壑。言登玄墓山﹐直上還元閣。太湖忽東來﹐勢如銀濤落。萬峯爭迎拒﹐元气相噴薄。尋春我已遲﹐繁英半辭萼。閣花獨怒開﹐禁寒似有約。摩挲邾鐘﹐幸免鈐山攫。所愧一蒲團﹐飛花尙苦著。晉談久不聞﹐宗風亦寂寞。悠悠千載心﹐欲寄當誰托。去矣理孤舟﹐雨雪正交作。」鄧尉看梅﹐向例在谷雨節﹐君遊正以此時﹐而花已殘﹐今年天气不正也。《龍華觀桃花並過某氏園》云「滬濱春色在龍華﹐野屋臨溪三兩家。我惜名園空有主﹐階前閒殺碧桃花。」間龍華桃花﹐近來已遠不如前﹐想遊者亦少﹐故君詩云然。憶先室人句云「龍華桃花十五里﹐桃花紅白玫瑰紫。遊人看花兼看人﹐馬如遊龍車如水。中云「惜春裙衩花枝﹐映肉花光一何綺。」又云「遊人只恐斜陽暮﹐照影爭憐綠波美。」余回首前塵﹐極愛誦末二句。

二六﹑李佩秋昨由上海奇一詩﹐和餘花下飲酒之作云「眉公新詠播吳閶﹐門下傳觀喜欲狂。濟勝已誇腰腳健﹐加餐更羨齒牙彊。百盤鳥道行無礙﹐多骨辦魚嚼不妨。矍鑠是翁天獨厚﹐願從杖履奉壺觴。」余耳目口齒均尙未衰﹐而腰腳遠不如前﹐此詩過譽矣。

二七﹑石屏袁樹五﹝嘉谷﹞﹐以庶常試經濟特科首選﹐僅以編修畱館﹐旋與餘同官學部。年少劬學﹐有詞賦才。中國人愛古薄今﹐必謂不及彭羨門﹑劉繩庵者﹐吾不信也。可能對語便關關﹐是底言乎﹖未幾君提學浙江﹐余有詩送之﹐君有和章。鼎革後遂不相見。久之﹐遠道寄其所著《臥雪堂詩》數巨冊﹐人事卒卒﹐未遑翻閱。今讀之﹐則少作已佳﹐多有關滇省風土掌故之作。《段赤城刺蟒歌》云「丈夫不能輕此生﹐見義不勇仁不成。君看楡段赤城﹐捨生生气雷霆爭。點蒼兀兀靑空撐﹐下有毒蟒當行程。龍尾關外無人行﹐行行懼爲蟒犧牲。赤城赤城心不平﹐百夫之特千人英。人且不弱肯弱物﹐持刀赴蟒天爲驚。天意若曰蟒猙獰﹐制蟒宜智不宜兵。駐錫伏蟒唐髙僧﹐口海波濤兄亦靈。刀利屠豹利斬鯨﹐惟刀制蟒輸無贏。豈知赤城笑不應﹐我今刃蟒殊常情。負刀餌蟒吞入膺﹐蟒欲吐刀刀轉橫。烏雲密密黑霧腥﹐刀出蟒背新發硎。人以蟒死悲風鳴﹐蟒以人死毒焰淸。剖蟒出人淚交並﹐哀此雄骨埋幽冥。千尺髙塔喧金鈴﹐行人惆悵不忍聽。當日豈爲死後名﹐立死後功光汗靑。億萬身重一身輕﹐吁嗟赤城誰與結心盟。」中段筆力能簡而透。《唐梅用蘇文忠定惠寺海棠詩韻》中云「唐梅骨格唐詩品﹐初唐四傑晚鄭谷。橫肆猶未肖花神﹐合讓秋風一茅屋。一花浸雪香含韻﹐一詩淩雲骨勝肉。果教老杜逢老梅﹐冷蕊疏枝興更足。」用意亦復鮮新。《丙申中秋無月﹐次夜月出﹐補作嘉宴﹐賦詩》云「有酒復有月﹐日日皆中秋。何況塵宇空﹐湛湛秋光浮。滇南天緯逼﹐星斗低以流。望舒戀髙原﹐放影成圓漚。天公私我輩﹐不酌尋常甌。彷佛髙處寒﹐昨夜雲中遊。眾客和我歌﹐醉鄕當封侯。仰首視無始﹐碧暈天油油。」落想頗新。句如《集英山寺》云「落花雙屐軟﹐夕靄萬峯交。」「落花」五字佳極。惟鄙意欲易「屐」爲「さ」﹐杜詩「步さ隨春風」﹐用袁粲事。《宿百花童河張氏山居》云「奇山雄故里﹐紆路走新城。」《九日》云「籬菊花又黃﹐秋信到重九。對花心已醉﹐不待新熟酒。山欲引我遊﹐嫣然笑招手。風欲阻我出﹐送雨灑窗牖。」《江上雜詩》云「蒓羹鱸膾季鷹貪﹐宦味苦時鄕味甘。異水花魚秀山韭﹐難忘風味是滇南。」此言滇省上物也。限於篇幅不多錄。《黔道雜詩》云「萬峯爭欲刺天靑﹐寒雪隆冬睡亦醒。我與奇山鬥奇句﹐長松卓筆寫山靈。」又如《得太夫人書》云「千里鄕音秋雁落﹐一龕燈火夜螢殘。」《登螺山》云「天回飛鳥外﹐人坐落霞中。」《雲水亭》云「入寺不知徑﹐泉聲引入亭。」皆佳句也。

二八﹑十餘年來﹐余屏居裏門﹐與海內詩人罕相接。卜居吳會﹐或見其詩﹐未識其人﹔或識其人﹐未見其詩。未識其人﹐詩可采也﹔未見其詩﹐艱於采訪矣。今《詩話》將告蕆﹐只得就鑲蘅所輯《采風錄》與《登髙》《修禊》各集﹐補采一二﹐寓以人存詩之意﹐知我者其勿罪我乎﹖江右彭醇士《九日集掃葉樓得骨字》云「仲秋陰雨繁﹐雲气黯城闕。乾坤坐慘淡﹐日月久崩沒。佳辰破霜晴﹐瓦雀喜相聒。江南寺寺山﹐冠蓋排林樾。荒陂半畝園﹐葉徑罕遊轍。柴叟迹云遐﹐孤樓存傲兀。吾曹殊趣向﹐攬勝寧因熱。賴此西岑幽﹐傾壺笑口發。晚霞煊樹明﹐寒旭抱江闊。采采籬根花﹐簪巾媚短髮。祓憂佩萸囊﹐作健昂病骨。莫更倚叢臺﹐登髙易傷別。」止齊步伐﹐名下固無虛士。嶺南陳樹人﹐能詩善畫﹐與余傾蓋如故。嘗談木綿花之美﹐許繪以贈。前題得「始」字云「谷楓葉丹漸﹐籬菊花黃始。佳節又重陽﹐歲序驚若駛。萬方正多難﹐登臨仍戾此。座上列羣賢﹐惘惘情難已。蕭條落木風﹐浩渺長江水。攬轡更何人﹐澄淸酬夙志。」《毛詩傳》云「登髙能賦﹐可以爲大夫。」大夫有九能﹐固不僅登髙能賦。然能賦何以必登髙﹐而後爲九能之一哉﹖古者大夫與國爲體﹐獨居何嘗不深念﹖而登髙則懷遠悼近﹐不覺憂深慮遠﹐百感交集。故望父﹑望母﹑望兄﹐必陟岵﹑陟屺﹑陟岡﹔行役告勞﹐則陟北山﹔女子善懷﹐亦陟阿丘﹐皆是也。近之原野何以不蕭條﹐遠之封疆何以不日蹙﹐登髙者能忘情乎﹖桓溫登平乘樓﹐眺矚中原﹐慨然曰「遂使神州陸沈﹐百年丘墟﹐王夷甫諸人不得不任其責。」衛洗馬渡江曰「對此茫茫﹐百端交集。」登山臨水﹐賦詩發言﹐其致一也。因樹人登髙﹐而有攬轡澄淸之志﹐不禁一長言之。許靜仁﹝世英﹞﹐有前題得「山」字云「露重天髙霜滿山﹐無邊秋色動江關。西風黃葉何人掃﹐插徧茱萸我未還。﹝是日余滯滬未至。﹞」亦頗有陳仲舉「安事一室」之槪。福州何敍甫﹝遂﹞﹐前題得「衾」字云「華發蕭疏兩鬢侵﹐小樓髙臥怯寒衾。黃花耐冷才盈圃﹐紅葉經霜漸滿林。滚滚長遼流日夜﹐茫茫世事任浮沈。萬家砧杵哀笳急﹐萸酒殷勤一再斟。」敍甫軍人也﹐年少多才﹐能詩善畫﹐下筆立就。讀此首可以窺豹一斑矣。李葆初﹝啟琛﹐﹞前題得「心」字云「浩浩西風短鬢侵﹐偶逢佳節快登臨。危樓暗淡荒軍壘﹐﹝時樓下駐兵。﹞秋色蕭森入暮パ。尙憶髙僧珍敝帚﹐﹝是日寺僧分贈《掃葉樓集。》﹞只看黃葉滿空林。江山文藻今何似﹐淒絕憑闌望遠心。」別有懷抱。陳惠農﹝汝霖﹞﹐前題得「止」字云「磬聲出古寺﹐人入倉山裏。暝色斂深壑﹐秋气浮煙水。晚來嘉會稀﹐雅集況黃綺。一日殊陰晴﹐萬事恆類此。平原送落暉﹐蒿目彌棘枳。疾風掃殘葉﹐髙僧安復起。艸艸愧勞生﹐浮雲無定止。荒徑久不掃﹐我負黃花矣。」中數語感慨系之。「綺」韻切﹐指散原輩也。陳涵廬﹝其采﹐﹞前題得「尋」字云「曉啟荊扉看遠岑﹐巾車結束事幽尋。菊含霜气饒詩意﹐松捲濤聲作梵音。山寺煎茶遲客至﹐天風吹帽入云深。人間盡有淸涼世﹐試掬寒泉滌素襟。」余舊題洛陽白公亭﹐有句云「灘聲猶作梵音聽。」與此第四句同意。王太蕤﹝用賓﹞﹐前題得「成」字云「酒摘花上石城﹐當樓又見大江橫。蟠龍踞虎今猶昔﹐紅樹碧山醉亦酲。錯過重陽無令節﹐轟傳洛社會羣英。瑣闈未許逃分詠﹐愧我推敲句不成。」「無令節」句誠然。曩淨名社降神有句云「除卻重陽與寒食﹐老夫何事更關情。」與此可謂異曲同工。許公武﹝崇灝﹞﹐前題得「茗」字云「大野新霜飛﹐林疏樓亦迥。重陽約舊侶﹐相將登其頂。旣醉菊花杯﹐復品雀舌茗。歸來行且歌﹐襟開宿酒醒。」此詩以不言愁勝。

二九﹑今年上巳禊集在烏龍潭。纕蘅詩前半首云「佳辰選地如選題﹐避熟何敢循恆蹊。龍潭獨與市塵遠﹐一篙新漲方平堤。寒食上巳每難並﹐況數座客逾會稽。諸賢遠道能好我﹐解裝先日尋禪棲。﹝石遺翁自蘇州至﹐董卿﹑拔可﹑眾異﹑公渚﹑楡生自上海至﹐遂同訪靈谷寺。」﹞因金陵宜於禊集之地﹐莫如後湖﹑莫愁湖﹐均已遊過﹐其次則烏龍潭﹐故一起雲然。余近來厭作古詩﹐此會拈得「榮」字﹐成一七言律云「白下風光好賣餳﹐如雲勝友此尋盟。吳頭越角輕千里﹐宋槧元刊啟百城。莫悵無弦娛逸少﹐居然有酒飲公榮。缽山不作蒿庵逝﹐怕見龍潭舊日淸。」子鵬﹑夢華﹐皆惜陰書院髙才生﹐余故人也。是日會者百人﹐圖書館長柳翼謀爲主人之一﹐旣展覽書畫﹐復同醇土具午譙。會散﹐余爲葉古紅醫師邀聽其新綠夫人髙唱京調《過昭關》﹐故有第三聯云云。

三○﹑讀纕蘅《癸酉掃葉樓登髙詩集》﹐又得邵翼如一詩云「淵明昔辟世﹐栗裏遂淸娛。榮鞠制頹齡﹐春醪樂繩樞。矯矯柴丈人﹐掃葉荒城隅。一樓容野逸﹐半畝足潛夫。兩賢接千載﹐迹暌理莫殊。肥Т見貞亮﹐淸風厲頑愚。寂寞三百年﹐髙會追前模。連鑣集俊彥﹐照座皆驪珠。北辰共眾星﹐南州會諸儒。芬華曠異代﹐文采動三吳。極目大江流﹐寒暉英菇蒲。時艱思無逸﹐敢云茅可誅。發軫陟峻阪﹐振轡歷修途。抗志陵歲寒﹐養素葆眞吾。」眞能追晉宋大家一字不苟者。

三一﹑次年九日﹐纕蘅又招客雞鳴寺豁蒙樓登髙﹐自分得「起」字云「柴丈茶村呼不起﹐舊居猶占湖山美。去年澆茗掃葉樓﹐香艸堂荒剩遺址。今年躡屐雞籠巓﹐饑鳳軒髙亦久圮。觥觥曠代振奇人﹐各有髙名照千祀。吾儕選勝兼懷賢﹐落帽題糕聊自詭。論都忍嘆魯無鳩﹐錄夢難忘郊有壘。對此眞成百感並﹐湔愁正賴淸泠水。榜題棖觸張老筆﹐憂來排遣借詩史。﹝樓爲張廣雅施金所建﹐取叢老「憂來豁蒙蔽」句以題樓榜。﹞佛力不壞湖不湮﹐眞喜樓臺現彈指。風瀟雨晦會晴明﹐待旦壯心終未已。」首句押「起」字﹐渾成如天造地設。

三二﹑昨與仲鳴論詩甚洽﹐索其舊作﹐復得數首。《廬山愁感》云「山銜殘照影深深﹐荒徑參差剩薄陰。雨後微涼風未定﹐斜吹燕子入松林。」「夜半微寒酒半消﹐起看月色漏迢迢。平生已慣分離味﹐卻又心如上落潮。」「西風庭院又蕭蕭﹐落葉殘云到處飄。燕立檐邊人在徑﹐同看秋色上林梢。」《重至客陰山捨﹐賦奇君璧》云「重來君正離山去﹐數竹量松憶舊遊。無主黃花時俯仰﹐戀人云影自勾畱。窗前月色愁如我﹐天末秋聲靜入樓。曉起驚看云作海﹐孑然孤屋向空浮。」屋在云端裏﹐寫得出正自不易。仲鳴鞅掌國事﹐而詩有靜者機﹐能得寂寥況味。《由京至廬山﹐時江南正苦旱﹐爲數十年來所未有》云「田園苦旱秧枝瘦﹐築屋山峯世外村。幾樹濃陰蘇客夢﹐一彎溪水潤松根。願將袖底流云影﹐化作人間沛雨痕。渺渺尋巢雙燕返﹐翠簾欲下已黃昏。」項聯語不矜張﹐故自得體。

三三﹑朱鐸民度隴歲餘﹐極思發揚隴外文化﹐見於歌詩﹐及介紹詩人於餘者如下。《金城關雜感》有序云「去蘭州城西北約二里﹐有金城關﹐襟山帶河﹐爲通甘﹑涼﹑肅之孔道。歷代守臣﹐修治不輟﹐蓋所以嚴華夷之防也。今則頹廢殆盡。闞る《十三州記》『金城郡有金城關』﹐是漢時已有此關矣。」詩云「百尺危樓接大荒﹐五涼豺豕正彼猖。漢皇老去雄圖歇﹐終古河聲咽夕陽。」「世外桃源可避秦﹐哺歌爭羨是義民。無端大樹將軍下﹐錦繡江山慘不春。」「縱橫胡騎壓神京﹐河朔驚傳又甲兵。嘆息君臣南渡後﹐空談廟算誤蒼生。」「談瀛海客出扶桑﹐料理中原作戰場。寄語淮南諸鎭將﹐千秋功罪易平章。」《簡範禹勤》有序云「君名振緒﹐甘肅靜遠人。癸卯進士。歷任宰官﹐有政聲。工書工畫山水。甲子秋與余會於蘭州﹐奉素楮乞繪﹐並系以詩云。」「五嶽歸來只閉關﹐胸中丘壑自回環。好憑絕妙丹靑筆﹐爲寫江南千萬山。」《西園圃子灣謁明彭襄毅厚庵先生墓》云「西津橋畔幾徘徊﹐太傅墳前訪古回。師旅有才天不忝﹐江山無恙鶴重來。文章磅礡驚風雨﹐翁仲荒涼沒艸萊。三百年前思手澤﹐祀田歷落有餘哀。﹝先生祖墓﹐舊有祀田十五畝﹐爲董姓盜占﹐經先生力爭﹐始獲完璧。見先生自撰《復先塋記》碑刻。」﹞度隴後諸作﹐視前較覺蒼莽。

三四﹑汪劍平﹝靑﹞﹐天水詩人﹐鐸民所介紹也。詩題中有什公﹑釋堪諸人﹐蓋曾客舊都者。有《辛酸》一詩最佳﹐云「慧根寸寸死﹐愛根萌怒芽。孽海溯厥源﹐愛實始茁葩。有葩先有蕊﹐因緣萬株花。花開羣蜂妒﹐花落飄天涯。魂兮渺何許﹐質委玉鉤斜。千秋萬歲後﹐樵蘇笑喧嘩。痛絕雍門周﹐鼓瑟悲芳華。」「樵蘇」句﹐卽古樂府所謂「今日牛羊上丘壠﹐當時近前面發紅」﹑山谷所謂「花開鳥啼荊棘裏」也。又一首云「漸離此擊築﹐酒酣飲荊軻。眄玆英雄人﹐有志空蹉跎。我來古燕市﹐臨風時放歌。歌聲出金石﹐石爛聲不磨。故里歸未得﹐夜夜夢薜蘿。顧影日汲汲﹐垂危呼荷荷。古帝尙如此﹐況我居巖阿。」《重九登錦秋墩》云「病裏登臺百不歡﹐憑陵城闕憶臯蘭。頻年失計猶爲客﹐來日何堪更大難。處士紛紜騰口舌﹐楚人終古善衣冠。杞憂未必關天下﹐雁過衡陽陣亦寒。」《和蒼虯雜感》十首之一云「聞道已云晚﹐壯遊悔盛年。禪中虱誦賦﹐甕底雞窺天。終歲三椽借﹐何緣一壑專。故鄕狁鶴在﹐淸夢與回旋。」句如「有情終是劫﹐費淚總無端」﹑「新晴連陌活﹐淑气一川腴」。《初度》云「人生四十等斜暉﹐如此江湖胡不歸﹖」《奇懷疑庵》云「稍喜山林無板蕩﹐短檠得似舊時無﹖」皆警句也。

三五﹑王新令亦天水詩人。有《九日劍平飲集山子石﹐至者澄子﹑朗亭﹑康侯﹑孟庸﹑柳樵﹑剛甫及余﹐凡八人﹐分均得面》字﹐詩頗長﹐前半首云「昔時凝熙園﹐今作空王殿。黯ホ城之隅﹐詎邀時人眄。懷哉疑翁﹐髙詠著深眷。經年幾回遊﹐淒緒如幕燕。選勝逢重九﹐羣謀此爲便。霽色展林表﹐風日有餘絢。矗矗太古石﹐玲瓏鬱蔥。千載《獅林圖》﹐疑此卽眞面。樓閣孕亭榭﹐參差半天見。涉磴行木末﹐穿隧通一綫。寫照一泓碧﹐萬柳爲之緣。曲徑踏落葉﹐淸虛竹西院。」讀此覺選勝得地﹐不亞於白下之雞鳴山﹑淸涼山﹐地要以人傳也。又云「汪侯平生親﹐詩文今之彥﹐磊落一世豪﹐幸直人謂狷。白眼多譏訶﹐气類特惇善。比糠爲世掃﹐吾獨覺婉變。兩度風光主﹐湖海未辭倦。」讀此覺劍平主持風雅﹐隴省之曹纕蘅也。

三六﹑鐸民又表章兩詩人﹕一秦州任士言﹝其昌﹞﹐同治四年進士﹐官戶部主事﹐湛深經史﹐著有《惇素堂詩文集》﹔一秦安孫吟帆﹝海﹞﹐同治中以拔貢考取知縣﹐分發四川﹐誤歸﹐詩文散佚。士言有《癸酉遣懷》云「我家隴阪西﹐山水初不惡。萬峯髙切云﹐造化工鐫鑿。側聞石門夜﹐明月出幽壑。白光陰﹐淸影帶艮。上有古桃園﹐險絕殷寥廓。二月東風來﹐飛花滿林薄。何當攜長﹐往采不死藥。莫苦厭深幽﹐息機有至樂。」「西南仇池穴﹐萬古仙人居。喬木蔽云日﹐天風日吹噓。坡陀四十里﹐中有神穴魚。芝艸塞巖罅﹐瑯護村墟。往者東坡老﹐夜夢當蘧蘧。豈若吾鄕裏﹐便策山公驢。結屋白雲邊﹐閒觀鳥迹書。」「麥積古福地﹐上有佛龕銘。鏗鏘百餘字﹐作者庾蘭成。山南淨土寺﹐寂歷無人行。幽泉酒淨淥﹐雜和松風聲。四圍溪谷轉﹐照眼千花明。山僧解畱客﹐夜靜天香生。會當日遊此﹐使我神骨淸。」《碧門關》云「兩山相向立﹐合沓自爲門。一硐潺潺水﹐回盤巨石根。宿云添暝色﹐秋樹暗遙村。向晚尋墟市﹐柴煙出破墩。」讀以上數詩﹐隴阪山水﹐可見略。《遠門鎭道中》云「一雨才知潤物功﹐連畦接畛共靑蔥。豆花低亞應含露﹐麥穗微欹似有風。村捨參差山罅裏﹐牛羊散漫柳陰中。我來豈是巡田者﹐卻幸家家樂歲丰。」野景亦無以甚異於南邊。《雜詠》云「東臯花開春雨餘﹐鄰社邀將牛券書﹐書罷呼童去牧豬。山歌相和流鶯俱﹐夕陽欲下曖村墟﹐楊柳陌頭跨蹇驢。歸來麥飯佐春蔬﹐捫腹登牀展﹐一枕鼾鼾到華胥。」涉筆頗趣。吟帆有《寧羌驛》云「峭石插天閽﹐山坳古戌存。冷煙塡石罅﹐飛瀑瀉松根。村小蠻居洞﹐寺荒佛臥門。來徵戰地﹐勒馬賦《招魂》。」《蜀棧題壁》云「樹色嵐光撥不開﹐陂陀東注勢雄哉。溪流澍湃雙龍無﹐雲气﹝B12V﹞騰萬馬來。故國關河思上將﹐中原壁壘見奇才。」末韻闕。

三七﹑鶴亭詩前《詩話》已采不少﹐玆編遂不多及。然其近作﹐有可話者數首﹐不可不錄。《王蓮生手札爲門人去疾題》小序云「江都於漢卿先生﹐富收藏﹐與聊城楊氏有連﹐楊氏藏書﹐多其鑑定。潘文勤欲得其宋槧《梅花喜神譜》﹐托蓮生作緣。先生得書盛怒曰﹕『此他日殉吾葬者﹐寧以博一官耶﹖』先生孫去疾﹐出蓮生書乞題﹐若低徊於少孤多難﹐此書之終不能保守者。賦此解之。」云「聊城楊氏多藏書﹐鑑定卻出江都於。枕中亦自有鴻寶﹐夜半虹气驚道塗。河陽有心思弋獲﹐福山出口仍囁嚅。言甘幣重托肺腑﹐比諸豪奪情或殊。先生一怒張髯須﹐好官肯換平生污。昭陵《蘭亭》有先例﹐他日與我黃泉俱。先生之愚古所直﹐先生之癖今則無。後來失豈料智者﹐當時志已完匹夫。雲煙何者不幻相﹐摸金校尉紛江湖。就令此物眞殉葬﹐出世亦恐同珠襦。頗聞海源去刂兵火﹐滂喜亦散長康廚。獨畱一紙作公案﹐白頭孫子生嘆吁。幾時花發覓吳季﹐﹝此書今歸吳湖帆。﹞看取尢物春醪沽。」夫亡弓人得﹐孔子之言﹔大禹﹑漢文﹐主張薄葬﹔昭陵《蘭亭》﹐貽譏千古。故權貴豪奪﹐不畏彊禦﹐不爲爵祿所誘﹐可言也﹔欲以殉葬﹐則泰而不可言矣。此詩語極持平。若君外祖季貺先生﹐寧去官而不媚權貴﹐則足褫豪奪之魄者也。《癸酉重九掃葉樓登髙拈均得藥字》云「山樓石城西﹐煙水致寥廓。題糕循故事﹐風雨幸不惡。昔賢韜晦地﹐不謂專一壑。想此居誅茅﹐想此行帶索。想此逃姓名﹐忍饑山藥。登臨凡幾輩﹐過眼風掃。吾儕如病葉﹐暫得條柯托。西江八十翁﹐𨿽老健腰腳。前年別匡廬﹐再至負一諾。人生水上萍﹐聚散風所約。及玆聚未散﹐且復辦行樂。依前牛首山﹐排闥入簾幕。」此詩如「病葉」﹑「風萍」等語﹐頗有倦遊他適之意﹐殊气機之先動者也。《補作山谷生日詩得殺字》云「紹聖蘇長公﹐舉世爭欲殺。頗疑公命宮﹐亦復坐磨蠍。黔州一安置﹐修門永契闊。平生句中眼﹐切忌死不活。至今西江宗﹐如禪有衣缽。我詩學後山﹐苦未得其拙。於世嫡孫行﹐心香合公。憐公如我年﹐貧病忽已歿。﹝山谷歿年六十一。﹞我老才復疏﹐不值一錢劣。客攜雙井茶﹐烹之車腸結。夷陵與建康﹐一水可以越。請公舉家來﹐江南夢重說。」餘論詩雅不喜山谷﹑後山﹐猶東坡﹑遺山之不喜東野﹐非謂其不工也。詩不能不言音節﹐二家音節﹐山谷偶有琴瑟﹐餘多﹐笙簫則未曾有﹐不得謂非八音之一﹐聽之未免使人不歡。淸末季不知始自何人﹐﹝殆始於曾滌生﹑髙伯足。曾槎牙專學黃﹐髙兼黃陳﹐則苦澀矣。﹞極力崇拜黃陳二家﹐而後生之厭僞體﹝謂贗體漢魏六朝﹞能苦吟者﹐靡然從之。但黃陳亦有僞體﹐未至貶死凍死﹐何必作如許苦語哉﹖鶴亭詩並不似黃陳﹐其自謂學後山者﹐結習也。未得其拙則自知之明﹐自以爲不好處﹐吾以爲正其好處。至爲作年譜﹐爲注詩﹐則欽仰其人﹐無不可也。余曾倡祭後山﹐旣作祭文﹐又作五言數十韻追弔之。

三八﹑近見逸塘有《病樹移家沽上﹐詩勗萊郎﹐余與盤齋﹐昆季交也﹐萊固猶子﹐且有取爲己子之約﹐盤齋督和﹐依均綴成》云「文豪文章詩伯詩﹐吾兩愛之非阿私。陳侯多才友誇艷﹐李耳生子屬王倪。踵太邱者首阿紀﹝謂定可﹞﹐龍門況復多大兒﹝謂彌廠﹑芋廠諸昆仲。﹞鶴羣顧盼雞獨立﹐我眞老醜羞凡姿。但以公卿期邁過﹐堂堂玉局毋乃癡。人生百年快意耳﹐疇能有涯逐無涯。具少於車貧非病﹐籝金累累將何爲。徳鄰不孤吾豈敢﹐今歸沽上有餘師。」讀此見君於友朋子弟關切至情﹐在才學不在祿位﹐迥異俗見也。

三九﹑余識劉禺生﹝成禺﹞且四十年﹐久不相見﹐近遇於白門﹐屢同酒座﹐且觴余市樓。狂奴故態﹐依然不攺﹐在今日亦可謂醉人爲瑞矣。飲故大戶﹐𨿽髙談大睨﹐卻未至於罵人﹐自是雅量。余耄且病﹐常以五杯爲限﹐不覺爲多盡數鍾。詩不多見。《新秋簡葆初﹑鏡予金陵》云「秋江采采水芙蓉﹐白下初涼惜未從。畫燭悄尋淞浦棹﹐好風遠隔定林鐘。重湖繞郭欲依寺﹐缺月銜山巧障峯。二子淸遊得新句﹐不妨脫筆縛茅龍。」此首秀色可餐﹐不似其爲人之豪邁也。嘗與余在秦淮水閣﹐倚欄談匡廬別業之勝﹐爲之神往。

四○﹑迪庵詩餘已屢話過。其《九日雞鳴寺豁蒙樓登髙》云「登髙必天半﹐飛翔瞰世局。不然浚華頂﹐禹域遂遠矚。此意今誰會﹖萬端等捫燭。吾儕縮手徒﹐佳辰聊騁目。鍾阜秋已深﹐臺城柳猶綠。嵐光樹色間﹐有樓吸湖淥。當年題額者﹐八表在心曲。伊人渺何許﹖倚檻念遺躅。歸來月滿庭﹐照見一籬菊。折腰愧淵明﹐且盡尊中。」起十字﹐在今日不爲奇想天開﹐然卻無人說及。又《石遺丈過飯寓齋﹐遂與次貢﹑簣基﹐陪遊城西諸勝》云「客庖不腆略能供﹐半日淸遊更許同。掃葉樓髙收暮靄﹐莫愁湖涸負春融。騁懷爲覓淸閒輩﹐濟勝還推矍鑠翁。一醉匹園成昨夢﹐更逢白下泛光風。」迪庵有佳庖﹐余至金陵﹐鄕人觴余﹐必煩迪庵具盛餵﹐迪庵必請休沐陪余遊﹐意拳拳也。

四一﹑遐庵有《遊滁州瑯琊寺遂至醉翁亭》數絕句云「江南淸遠北雄奇﹐範水模山困畫師。誰料別開生面好﹐環滁時復一中之。」「一中之」借用恰好﹐謂界在南北間也。「過江人物想瑯琊﹐一寺今猶屬晉家。太息夷吾重江左﹐只堪彈指唱蘭﹤門奢﹥。﹝有外賓同遊。瑯琊寺傳爲晉建。」﹞「閭裏蕭條萬井連﹐遺黎辛苦困沈淵。無人可語丰年樂﹐閒望斯亭一愴然。﹝望丰樂亭﹐未及往遊。」﹞「西澗遺蹤不可尋﹐刻舟膠柱意何任。傳神好覓松圓叟﹐瘦石寒漪一賞心。﹝永叔苦辧韋蘇州《西澗》詩與其他景物不類﹐實則山川形勢時有變遷﹐況乎陵谷。余藏有程松圓《西澗圖》﹐淸逸絕塵﹐但不知是此西澗否﹖」﹞余昨在白下﹐謀遊滁州而未果﹐讀此數詩﹐思過半矣。

四二﹑葉君楚傖﹐余未會面﹐讀其《重九日集豁蒙樓分韻得殊字》云﹕」歲月有時盡﹐河山感不殊。四郊秋正好﹐一晌夢能娛。」起十字抵人千百。

四三﹑樹人許寫詩示余﹐久而未至。覓得其前《湖亭晚坐》云「極愛幽亭坐落暉﹐紫金山色畫圖非。輕車疲馬明陵路﹐每見遊人緩緩歸。」

四四﹑許疑庵詩前已錄過﹐惟佳者甚多﹐難於取捨。玆讀其挽庵四律﹐其一云「衰年有淚慳難出﹐今日悲公恣一傾。躡景虞淵終黯淡﹐懸輝滄海得空明。同時耆碩推前輩﹐餘事風騷亦主盟。此耗春來最創楚﹐空山坐臥不勝情。」其三云「耳熟螺江聽水樓﹐鑿巖逃世別成幽。最憐戀岫孤云出﹐已見擎霜萬木秋。呵壁婆娑空獨憮﹐授經淹忽遂長畱。人生只有情難遣﹐違難求安忍自謀。」其四云「盤曲哦詩取自怡﹐此生眞恨識公遲。亦知誘掖元逾分﹐猶幸蹉跎晚得師。縛腳一慵穿我榻﹐刳肝今欲寫何詞。淸臒梅叟應回首﹝謂梅生﹞﹐同是虛堂慟絕時。」第二首以稍及時局未錄。疑庵詩最爲吾鄕陳庵﹑何梅生﹑李次貢三人所深賞﹐余爲君作詩序及之﹐並言君詩卽酷似三人之詩﹐能兼其長﹐宜其於老之沒﹐有傾河注海之淚也。「傾」韻寫出衰年欲哭無淚情景。「秋」韻卽眾異《哭老》五律所謂「霜花終澗谷﹐淒絕賦秋棠」自注引老《己酉還朝﹐詠秋海棠》句云「澗谷一生稀見日﹐初花卻又值將霜」者也。眾異第二律下半首云「社事畱殘影﹐花時斷聖緣。待持河海淚﹐負士問新阡。」「社事」二句﹐卽余在都﹐庚戌﹑辛亥﹐皆於花時與堯生﹑海藏﹑叔海﹑東諸人兩立詩社﹐敍齒老居首﹐眾異末坐﹔癸丑又與笏卿﹑樊山﹑少朴諸人立春社於余寓廬﹐敍齒樊山居首﹐秋嶽末座者也。秋嶽挽老下半首云「先壠拜銘銜篤誼﹐遺臺侍飲念平生。恨君晚不南皮識﹐此語重思涕淚傾。」末二語眞關切至情﹐不止昌黎之薦士。「遺臺」謂西郊釣魚臺也。

四五﹑散原近少作詩。昨見其一絕句﹐爲《拔可奇示晚翠軒遺墨﹐展誦黯然》云「殺士之朝迹已陳﹐鳳姿曾列眼中人。此才頗系興亡史﹐魂气畱痕泣送春。﹝卷中有效韓致堯體《送春》二律。」﹞晚翠事爲吾輩所最痛心。首四字史筆﹐興亡全系在此﹐豈但頗哉﹗冬郎《送春》句﹐實指唐亡於朱三。余嘗戲言劇臺上朱溫打扮綠面孔﹐殆從「明白汝塘是綠陰」來乎﹖晚翠大笑。晚翠常觀劇也。

四六﹑彭城李問渠﹐由蔭亭奇示數詩。《題畫》云「逐逐風塵計未安﹐畫山容易買山難。眞山旣不能長住﹐寫入霜紈也好看。」古人已有行之者﹐臥遊是也。視畫餅望梅﹐較勝多矣。又《題山水冊》句云「收拾煙嵐歸畫本﹐依稀景物近彭門。」則漁洋所謂「楚山﹝B350﹞々水鱗鱗」者﹐眞可臥遊矣。《題陸芙苑雲山圖》云「不畫晴山應有意﹐人間萬事本模糊。」

四七﹑陳省吾﹝耀嬀﹞詩﹐尙多可話者。《丁巳醉竈日﹐無競以和吳藝夫感賦詩見示﹐卽次其韻》云「歲闌無夢逐繁華﹐流落江湖似出家。有句難醒司命醉﹐負暄不分夕陽斜。後時益遣思佳日﹐得气偏教讓雜花。桃李爭妍人自槁﹐春風多事到天涯。﹝昨日立春。﹞」《廣州西園酒家古木棉歌》云「自我來嶺南﹐七閱嶺南春。南園北園夙載酒﹐惟見羣卉爭妍新。牡丹深紅辛夷白﹐香艷徒與供笑噸。今來西園裏﹐木棉大可喜。參天廿丈閱﹤百百﹥年﹐造物畱玆示奇詭。不然六榕無一存﹐淨慧寺僅去尺咫。西園主人斟叵羅﹐勸我試作《木棉歌》。獨漉已往翁山死﹐才薄將柰木棉何。我歌先問樹﹐一根胡兩柯﹖中間如銜癭﹐累綴如蜂窠。得勿植物有圓覺﹐並連理能諧和。鶼鶼之禽巨蛩獸﹐微生亦解相佐佑。燃萁煮豆習成風﹐胞與何人常在宥。我作《木棉歌》﹐轉爲木棉壽。材大不中爲棟梁﹐質美寧容作薪。居於才與不才間﹐莊生木雁言非謬。春初花尙孩﹐春半花盛開。虯枝作勢向空闊﹐點綴億萬紅瓊瑰。定知其間可巢鳳﹐凡鳥誰足相追陪。經春涉夏還作絮﹐衣被南服休疑猜。酒家得汝名不朽﹐會須酌我三百杯。」《遊黃埔公園》云「瘴海炎天暑易生﹐此間消受好風淸。畫長坐困諸虫螫﹐夜靜時聞怪鳥鳴。一日雨晴寧易料﹐綠堤艸樹不知名。二分竹與三分水﹐富有詩材句始成。」中四句是嶺南景物。王維有《雨晴》詩﹐謂忽雨忽晴﹐不定也。《補壽河園五十初度》云「河園尋丈地﹐中有一詩人。不著酸寒气﹐能存面目眞。妻孥咸自得﹐師友日相親。聞道歲丁卯﹐吟身五十春。」「欲援梅峯例﹐從君晉一觴。君言詩我壽﹐我自酒君償。迹似朱家俠﹐名同杜牧狂。若教論出處﹐近亦感滄桑。」

四八﹑樹人平生最守一夫一妻主義﹐其詩有一集名《專愛》者﹐皆與其夫人到處遊覽之作。如《早春與若文遊士丹黎公園》云「好是空江煙霧薄﹐雪殘烘出數峯明。」又「還有野鳧如我輩﹐只淸冷避繁華」﹐又「斷無樂事勝尋春﹐初日流連到夕曛」。又《春雨中遊玄武湖偕若文》云「可惜柳花暝處﹐解來欣賞卻無人。」是也。君天然詩人之詩﹐不假雕飾﹐故其集名《自然美誣歌》。如《木棉與他樹並植﹐必髙出之﹐俗謂爲英雄樹﹐又稱曰省花﹐余特賞其髙標勁節﹐冠絕凡卉﹐因成是詠﹐以志心儀》云「綠崖附木入雲霄﹐脆葛纖藤也自豪。依傍一空扶植絕﹐似君標格始眞髙。」又《木棉》云「刻畫紅棉不易眞﹐熊熊赤焰燒蒼。此花若肯誇雄麗﹐宇內羣芳孰敢春。」君善畫﹐於花木最愛木棉﹐常繪之。余喜其紅﹐君喜其髙﹐詩中所謂「雄麗」也。蓋諸花麗則不雄﹐雄則不麗﹐如馬纓則紅而淡矣。又云「嶺南春色麗兼雄﹐﹝用舊句。﹞並在繁棉密完中。宛似翠屏開八面﹐髙燒樺燭萬枝紅。」眞是木棉。《春雨》雲﹕「最宜茅屋三楹裏﹐萬點飛花一玉壺。」飛花最好看﹐知之者鮮。余嘗有句云「世人只愛花開好﹐我看飛花畫不成。」君尙有句云「落紅作意沾詩硯。」尢趣。《觀尼格拉亞瀑布》云「瀛寰絕景稱尼瀑﹐驀地相逢快若何。料得畫師俱閣筆﹐玉龍十萬戲銀河。」然《廬山雜詩》又云「欲題三疊泉﹐謫仙名句在。銀河掛石梁﹐絕唱不可再。」又云「人言尼瀑奇﹐寰宇應無比。一較三疊泉﹐不敢作軒輊。」竊謂廬山之三疊泉﹐尙不如福建龍塘之三疊泉。龍塘在永泰﹐余有記。《舟抵白鵝潭口占》云「本是煙波一釣徒﹐寧關霸越又亡吳。從今若許臣行意﹐便把珠江作五湖。」《寒湖暮歸次大廠韻》云「怪來滄海橫流日﹐也有煙波緩棹人。」《殘蘆》云「便著花時仍冷寂﹐更於何處感榮枯。」昔劉彥和有言「老莊告退﹐山水方滋。」實二而一者也。其托於文字同也﹐離而二之誤矣。以上三詩皆此例。《殘蘆》作尢透過一層。《平瀾亂石》云「艨艟不少泛滄溟﹐才觸孤礁便碎傾。當面萬千危石阻﹐漁舟一葉卻安行。」卽「珠江作五湖」意。《羣鴉》云「眼前景狀如推想﹐未必人寰有鳳鸞。」《折枝瓜豆花絡緯》云「秋虫買个娛岑寂﹐也勝啁啾毀譽聲。」此卽文與可《此君亭》詩意。《牯嶺初冬》云「白楊烏桕共飄蕭﹐牯嶺初冬已寂寥。又被冷風催日暮﹐一山黃葉兩歸樵。」《山村秋色》云「霜葉織成無縫錦﹐秋光偏要媚山家。」余嘗謂詩無山林气﹐終是俗人之詩。多摘君詩﹐以餉與餘同嗜者。

四九﹑於君右任﹐罕見其詩。《訪樗園贈樹人》云「頭白江湖更放歌﹐桂林歸後興如何﹖樗園眞是髙人宅﹐古木參天畫本多。」何減坡公之「喬木似畫圖」耶﹖

五○﹑江右王庶三﹝禮錫﹞﹐門人賴歧生摯友﹐遭鄕關兵亂﹐益以饑驅﹐流轉江湖﹐間充軍幕。工詩﹐於巢經巢﹑秋蟪吟館爲近。玆錄其佳句之戛戛獨造者。《叢樹中望月》云「夭矯擎向天﹐勢攫明月下。我爲明月愁﹐舌撟口侈哆。明月獨微哂﹐髙舉悠然也。」《甲子中秋》云「小友相糾繚﹐要我說神異。共蹲短艸中﹐譚鋒遂恣肆。詼詭羣笑嘩﹐愁苦共酸鼻。忽然鳴不平﹐張拳出小臂。風起月退飛﹐穿雲快於驥。」又云「忽然異想開﹐浮屠起平地。東積瓦作臺﹐西架磚作寺。長垣圍繚之﹐亂石滋風致。此樂難諭人﹐忘年共兒戲。」《移居》云「嫦娥夜逾墻﹐有書不用燭。」《懷仲烈》云「又嘗守殘燈﹐苦讀共相矢。相持至天白﹐各以先睡恥。」《歲暮雜詩》云「江上多潰兵﹐三五乘客弱。幸者裸逃生﹐解衣如捲籜。不幸彈洞胸﹐沙水作棺槨。」《聞大兵且至》云「幸我無長物﹐卽來亦不懼。萬一數卷書﹐要則持之去。豈此縹緗物﹐可以飾丘墓。」《餔糟吟》云「餔糟當一餐﹐飽暖俱相宜。」《解嘲答歧生》云「東野與經巢﹐平生嗜好最。𨿽然旅途中﹐惟此在必帶。餓死不足惜﹐此物不可賣。」又云「不明循環理﹐否極終當泰。千年困詩囚﹐瓜期諒已屆。」《墟暮閒觀兵》云「殺人亦有學﹐言之眞可痛。」《抉西窗紙放山月》云「秋宵太明淨﹐能使明月孤。如何瑤台光﹐向此荒山鋪。」《南潯車中看山》云「近景妒我戀遠山﹐大樹掠窗頗負气。探頭意欲招之回﹐又一枝掃帽幾墜。」末云「勸君寓意眼前景﹐一有所貪終生哀。」《哀病兵》云「僅有皮骨存﹐可憐血肉敗。」又云「舉步身已搖﹐初猶杖可賴。五里十里程﹐倒地漸狼狽。」歧生作見前《詩話》﹐則皆苦語矣。

五一﹑余向不欲收女學生﹐前後不過兩三人﹐率系親串。今年禊集白下烏籠潭﹐坐客葉古紅知余喜聽京調﹐以汽車邀往其家﹐聽其夫人魏新綠唱《昭關》﹐悲歌慷慨﹐名下無虛。古紅並出示其詩一二首。次日同來余寓所﹝纕蘅寓齋﹐﹞新綠堅請爲學生﹐余方辭而新綠已下拜。爲錄一詩。《癸酉重陽恕齋招飲雞鳴寺分韻得臨字》云「勝境眞宜勝日臨﹐重陽攜得追尋。嘉賓入座東南美﹐好鳥啼枝上下音。缽韻唱酬看彩筆﹐弦歌慚愧代鳴琴。﹝座中有索歌者﹐聊唱塞責。﹞歸途未覺秋聲杳﹐幾處霜鐘答暮砧。」詩筆淸爽。惟今日無搗衣砧杵﹐末三字擬易「搖暮陰」﹐何如﹖

五二﹑省吾又有《林楓丹於花朝招社人飲大妙山詩樓﹐有詩索和﹐賦答》云「在山不見山﹐山在市廛次。囂塵湫隘中﹐隱然若自異。一樓矗山巓﹐萬有不能礻必。遂令詩人心﹐淸曠際天地。一歲一花朝﹐一人一詩思。君借花朝題﹐補樹吟壇幟。昔寓安民崎﹐來往日三四。釣龍臺前路﹐閉目猶能記。城居負玆樓﹐十載未一至。昨夜雨聲粗﹐私冀今朝霽。山靈若前知﹐一爲驅陰翳。難得晴光中﹐倚闌看石翠。樓頭古綠榕﹐奇气壓柏檜。勢與樓爭髙﹐樓髙不受庇。和風欣襟裾﹐夕照窺巾屨。滿前皆詩料﹐不負名樓意。」《題黃松客千峯覓句圖》云「名山腹萬有﹐淸腴生華滋。攢峯作千態﹐博得詩人詩。靑蓮夢天姥﹐ゼ藻紛離披。浣花望西嶽﹐雄直無枝詞。千峯峙窮北﹐僅許我聞知。有夢不能到﹐欲望空自期。讓君恣登陟﹐得句恆於斯。纖物並匿景﹐冥搜靡孑遺。蓮花在君舌﹐舌與山爭奇。君集曰《松客》﹐客於叟支離。吾州山水窟﹐有石鼓武夷。苦乏驚人語﹐足以張南維。南維距北紀﹐道梗遊何時。披圖輒生羨﹐羨極妒亦宜。」句如《次黃挺生春日招飲黃樓韻》云「師友吟筵逐日開﹐詩逋無地作訁多臺。西湖更擬毛醉﹐﹝同人擬就西湖觴石師﹑謙宣及君。﹞一病還期蹀躞來。」《秋晚登廣州西城樓》云「只有斜陽猶可語﹐無多黃葉已成秋。髙層漸覺寒威長﹐萬象都乘暝意收。」又如「秋色滿天地﹐納以吾幽襟」﹑「異縣逢秋人瘦健﹐危樓看雨夜蒼茫」。《題林謙宣息園》云「徑忘竹之瘦﹐水忘魚之肥。」

五三﹑星樵詩尙多眞朴可采者。《夜不成寐﹐愴懷亡友陳澤觀》云「久慮愁傷命﹐難云達聽天。可憐無俗骨﹐只換老寒氈。肝膽平生已﹐文章死後懸。莫酬吳札劍﹐空碎伯牙弦。」《客居自遣》云「敢怨天公位置乖﹐蘆簾白屋稱冰懷。享誇庸福生何益﹐修到文人命已佳。酒渴呼僮煎乳茗﹐詩成拍案落燈花。滿庭梧竹俱幽絕﹐如此生涯未覺差。」「柴門寂寂雨絲絲﹐深院人歸鳥雀知。隨意看花添悟境﹐盡情起艸得新詩。課孫夜讀書千徧﹐共婦閒斟酒一卮。自是樗材藏拙地﹐北窗容我夢軒義。」句如《謙宣奇詩次韻奉酬》云「君尙有家吾已破﹐敢云一樣滯他鄕。﹝來詩有『一樣有家歸未得』句。」﹞《亂後還家》云「亂余朴被返荒城﹐門巷蕭條認尙淸。昏夜每閭新鬼哭﹐市廛難遇熟人行。」《雨窗感懷》云「蕭齋無別物﹐一角貯烏山。」君居處平地可見烏山﹐余所最喜。

五四﹑余序默君詩﹐盛稱其典試江南﹑中州所爲詩﹐不啻女中歐蘇。特補錄數首於後。《癸酉秋大梁校士﹐次均酬纕蘅》云「寥廓髙鴻舉首知﹐中州間气仗撐持。何當玉節扶搖上﹐正是黃河浩蕩時。棘院煎茶懷舊雨﹐夷門看劍有新詩。一泓秋水淇園渺﹐愧說雄文勒廟碑。﹝纕蘅貽詩有『歸程更下行窩拜﹐合有髙文與勒碑』句。時河決﹐鐵橋被水﹐百泉恐不果行。」﹞《汴闈次均╊醇士》云「典試江南憶舊遊﹐又觀汴洛戰髙秋。碧山瓊月吟梁苑﹐古木黃沙老豫州。懸岸驀驚洪潦至﹐窮邊遙指陣云收。總期得士能昌圖﹐匡濟孤懷儻一酬。」《匡廬歸後﹐甄士中州﹐奇懷翼如﹐兼簡次公﹐疊前均》云「夫容天際夢淸遊﹐紉徧幽蘭五老秋。還冀浚渠安禹甸﹐﹝國文試題爲《治河芻議》。﹞忍教袖手看神州。昆山片玉詞林重﹐溟海珊瑚鐵网收。更喜梁園賓客在﹐《夷門樂府》韻堪酬。﹝次公同闈襄試﹐用『梁園賓客』小印街文。近年主授河大國學﹐其門人刊有《夷門樂府》﹐淸雋可喜。」﹞《午夜衡文﹐四疊枝均﹐卽酬翼如》云「深宵蕉萃兔毫枝﹐可有朱衣點首知。感別經時勞短夢﹐拈花一笑和新詩。已涼絳帳沈天籟﹐薄醉銀燈憶劫棋。詳定不辭蓮漏盡﹐東堂發策早相期。」《汴省普考榜放﹐女生劉宇潔獲雋﹐熹賦﹐並示及第諸生》云「人鏡芙蓉特地妍﹐輕裾獨曳鳳堂前。遺珠滄海非吾願﹐﹝此次應試女生有二﹐竟遺其一﹐殊爲惜之。﹞碩果中州望爾賢。漫說空城看龍虎﹐懸知落筆走雲煙。竿頭百尺還須上﹐萬里鵬程好著鞭。」《吹臺懷古》﹝吹臺在府城東南﹐爲師曠吹律地。後祀大禹其上﹐故名禹王臺。漢梁孝王增築之﹐又名平臺﹞云「天聲飛去渺難招﹐簫管遺音在碧霄。協律信能和萬族﹐升平何日聽《云》《韶》。」「﹛爾﹜云直上動髙歌﹐遙睇肥陽感若何。微禹其魚吾敢忘﹐獨攜危涕說黃河。」諸詩均如見素抱。默君尙有《過夷門次辛丑門存舊韻》一詩﹐余愛誦其後四句云「偶攜三楚離憂淚﹐來喚中州跌宕魂。嶽色河聲紛到眼﹐魏風淳質至今存。」

五五﹑不見老友江叔海﹐忽十年矣。過蘇見訪﹐適余又歸裏﹐畱書而去。嗣寄示《南遊紀事詩》一冊﹐錄其尢可喜者數首﹐以供吟諷。當援蘇誦賦攺字之例﹐誦坡詩曰「我擊藤牀君唱歌﹐明年八十柰君何。」君少餘一歲﹐明年始八十也。詩云「末世人情喜吉祥﹐地名亦復妄更張。爭誇福履聲稱好﹐誰識符離古戰場。﹝宿州福履集。」﹞「玆閣年勞夢想﹐我來吟嘯老猶堪。名區值得爭攀附﹐莫怪陶齋與節庵。﹝焦山松寥閣。」﹞語意微有陽秋。「嵯峨樓觀近通﹐不在中流縹渺間。樹影鐘聲張祜句﹐於今恰似詠焦山。﹝金山寺。」﹞金山由水中移到岸上﹐其次第進步﹐何研孫言之最詳。「古寺寒山倚市開﹐鐘聲夜半漫疑猜。輕舟才入楓橋路﹐便有無窮詩思來。﹝楓橋」﹞名士結習﹐往往如此。「吾儕縱老固應豪﹐絕頂馮臨不覺勞。極目錢塘江上水﹐恨無大句壓波濤。﹝六合塔」﹞老興不淺﹐我輩所以未死者﹐恐卽在此。

五六﹑武進錢夢鯨﹝振﹐﹞號各山﹐久聞名而未見面﹐近始於松岑處偶讀其詩。《讀溫公詩》云「熙丰新政太縱橫﹐海內賢豪意未平。亦有小園名獨樂﹐不須開口罵淵明。」自是平允之論。《夜溪蚱蜢》云「夜溪蚱蜢撲人衣﹐淸秋興趣自可怡。鄰家兒子來撲捉﹐問彼胡爲將飠委雞。養雞誰不願雞肥﹐哀哉利心生殺機。」是菩薩語﹐不但與少陵之「雞虫得失」異曲同工。《讀樂天和微之詩》云「白雲不贈人﹐陶君惟自怡。包拯𨿽勸酒﹐荊公不舉卮。孟郊詩句惡﹐只爲酬昌黎。樂天篇什濫﹐十五和微之。豈有金玉音﹐沿街互倡隨。惟古有眞人﹐孤雄獨無雌。所以《名山集》﹐從來不和詩。」語𨿽過激﹐自是立腳不隨流俗轉者。余向聞名山爲狂士﹐今讀此詩﹐乃知其爲狷者﹐狂可僞﹐狷不可僞也。牧犢子殆狷者之尢﹐非陳仲子所敢望矣。《昔年詠鵝未脫稿﹐偶閱香山鵝鶴贈答詩﹐遂添七句以成一章》云「溪頭雪色鵝﹐紅掌漾淸波。帶泥吞菜葉﹐和雨唼生莎。陸行不食蚓﹐水行不食螺。羲之見愛有深意﹐於陵不食誠足多。林間有鶴亂張口﹐卻笑我肥誇爾瘦。我自食艸爾食腥﹐與君善惡異性情。形貌肥瘦天所生﹐君尙未能知善惡﹐何暇惜我爲犧牲。」罵盡典午以來名流及宋﹑明僞君子。《讀史》云「足踏陳蕃呼老魅﹐拳加廷益詈姦臣。赤心從古爲身患﹐一笑江湖采白蘋。」

五七﹑吳江範煙橋﹝鏞﹞﹐有《卽席和易君左》云「中年哀樂鬢絲絲﹐人日題詩離亂時。風雪春花昨有夢﹐江湖過客喜雄姿。酒邊省識神童面﹐燈下低徊玉女期。此去虎邱成三笑﹐前身可證畫兼詩。」倜儻可喜。

五八﹑望江徐茗樵﹝旭﹐﹞有《靑湖詩鈔》﹐讀之始知與陳劍潭至好﹐身世亦略相似。《玉屏縣》云「到此楚山盡﹐第一程。堊墻孤佛閣﹐荒樹數家城。土物自爲市﹐蠻歌如有情。亂鴉銜日去﹐戌鼓已初更。」《郎岱途中》云「羣嶺摩空望欲迷﹐峻坡危阪自髙低。人煙未及峯巒密﹐山石爭如魍魎奇。黎女有情參舉過﹐戍兵無事喚牛騎。鐵關打破曾何易﹐獨立髙岡看險夷。」《阿寧秋興》﹝雲南阿迷州號名阿寧﹞云「城闕俯薜蘿﹐萬家墻闥隱山阿。放徒繁似紅喇嘛﹐種色新添白猓玀。髙岸鳴砧邊信早﹐荒營吹角死聲多。井梧一葉金風起﹐裊裊盤江又素波。」「放衙鎭日對烏蠻﹐露白林靑萬壑間。酒半呼龍出南硐﹐政余騎象玩西山。」讀以上四詩﹐邊省景物﹐殊異中土。《題東坡詩集》云「四謫頻煩出翰林﹐江湖冰蘗苦沈吟。湘累騷諫公詩諫﹐不聽原非聖主心。」《題楚辭後》云「三閭放廢傷同姓﹐一卷《離騷》殿六經。詞賦源開揚馬派﹐怨誹情抱芷蘭馨。江魚不敢吞忠骨﹐山鬼無言笑獨醒。湘瑟泠然成絕調﹐後來瓦缶不能聽。」二詩警辟可喜。《遊莫愁湖》云「玳梁乳燕尙呢喃﹐畱得盧家水一灣。縱與元勛作湯沐﹐終憐紅粉占湖山。劫余樓閣回佳勝﹐畫裏風神想麗嫻。十畝荷花萬楊柳﹐令人貪坐碧欄間。」又何其旖旎耶﹖句如《橫石灘舟中》云「四十始一命﹐艱難轉自嗟。功名船上瀨﹐心力石磨沙。」《江輪歸興》云「重聞彭蠡雁﹐猶憶武昌魚。」他如「地宜鷗共領﹐舟與月同行」﹑「君詩似梨藕﹐脆美入唇知」﹑「亂極道寧廢﹐談深月亦親」﹝《庚予感事》﹞﹑「十年果抉胥門眼﹐萬口難容亻卮冑頭」﹐皆佳句也。若「薦土不聞楊狗監﹐徵歌重見李龜年」﹑「龍標世號詩天子﹐徐邈慚呼酒聖人」﹐裁對眞工整矣。「詩天子」不記出處。

五九﹑左海王寒川﹝善欽﹞﹐有《天臺遊艸》。《曉發》云「爲訪天臺趁曉晴﹐江程盡處又山行。驕陽助媚花催興﹐一路狂吟到赤城。」遊覽得意時﹐不暇深言﹐確有此境。《瓊臺玩月》云「寒气侵人骨﹐瓊臺千萬尋。月從腳底上﹐客倚石頭吟。舉手摘星斗﹐凝眸空古今。仙都知不遠﹐此夜記登臨。」

六○﹑伯瀛尙有斷句可誦者。《登采石磯太白樓》云「層甍飛碧倚雲霄﹐天際騷魂不可招。隔岸靑山詩意在﹐到門綠水酒痕消。」《有愁》云「陸起龍蛇水起波﹐亂雲更比亂山多。有愁如海醒還醉﹐欲訴無天哭當歌。」

六一﹑瑞安宋墨庵﹝慈﹝B11I﹞﹐有《寥天廬詩鈔》四卷﹐最工裁對﹐不讓實甫﹑樊山。如《鍇兒周志喜》云「生當朱Г封藩日﹐年過班彪箸論時。身外原無阿堵物﹐眼前尙有寧馨兒。」《呈吳先生》云「閒藉醇醪消塊壘﹐斷無詞賦滿江關。鐵崖樂府髙難和﹐玉海書城遠莫攀。」《無題》云「郢中宋玉偏無女﹐陌上羅敷自有夫。」《讀林琴南先生詩文作此奉懷》云「下筆直追姚惜﹝B11I﹞﹐謁陵差擬顧亭林。」此二語於畏廬可謂身後楊子云﹐平生第一知己矣。與前錄幾道贈海藏二句﹐可稱無獨有偶。《黃仲荃大令新刻詩見詣﹐賦答》云「懸鏞東序作人師﹐晚爲羣黎疾苦馳。家學淵源魯直句﹐鄕賢鉆仰孝光詩。同時儔侶推公健﹐壽世聲名獨我知。東越淸流石遺室﹐別裁萬首得和隨。《石遺室詩話》曾綠大作﹐《近代詩鈔》亦選之。」《飯》云「淮陰回自釣遊事﹐彭澤傷心乞食時。一樣英雄名士淚﹐三餐下箸感人思。」此詩必有爲而作﹐豈第感於「萬事無如喫飯難」邪﹖憶舊有新買小婢﹐見我們喫飯﹐偶嫌菜不好﹐飯喫不下﹐此婢忿然作色曰「白白飯還不好喫﹐更有何好喫東西﹖」蓋此婢素食山薯也。

六二﹑盧冀野自喜詩學巢經巢﹐錄三首公諸同好者。《夜遇故宅》云「秋星耿耿街鼓歇﹐秉燭敲門過故里。麥麵一盂山筍肉﹐笑煞吾家三妹子。年來健飯況痛飲﹐往往酣熱驚呼起。掛夢平生望鶴岡﹐鄰寺鐘聲猶在耳。垂髫兄弟羅庭前﹐抓棗索糖各自喜。勞勞南北可憐人﹐回頭多少淒涼事。不飲已醉早停杯﹐揮毫淚上桃花紙。」《鳳陽得珥妹書》云「在家日久望速出﹐旣出家門念轉竺。客邸家書紙幾張﹐萬徧千回看不足。一言兩言細端詳﹐一字兩字誦反復。昨日小妹書中說﹐慧嫂近來病雙目。年生戀乳麗生瘦﹐枕邊不覺淚簌簌。遂知父母待兒恩﹐山海難於況骨肉。此時老母坐牀頭﹐慰媳抱孫定忙碌。難尋好夢渡長江﹐扶頭猶對鐙光綠。」《歸家》云「兒病不索乳﹐母睡不解衣。雙眉鎖淚雨﹐朝朝望我歸。我昔在𦇤褓﹐我母亦如之。望我我已歸﹐父歸將何時﹖」

六三﹑久間易君左名﹐近始晤談﹐宛然中實風度。三日禊集烏龍潭﹐卽席成七律二首﹐下筆如飛﹐書法亦逼肖乃翁﹐致可喜也。余老來腦力太差﹐僅記次首頷聯以下云「此地龍蟠兼虎踞﹐有人鳳泊與鸞飄。江心一劍眞難覓﹐塞外羣笳正亂號。絕似當年楊萬里﹐吟詩一首代《離騷》。」君時方掾鎭江教育廳﹐故有飄泊語。第一首末聯云「獨有京江煙雨客﹐鬢邊猶帶六朝靑。」謂柳翼謀﹐是日爲地主也。君卽日回京江﹐惜《詩話》已告蕆﹐不能多得其詩。

六四﹑有楊光祖者﹐不記何許人﹐案頭書堆中﹐有詩一帙數十首﹐導源蕭《選》﹐而間近巢經巢。急錄二首。《讀東野詩因題》云「老無繁柯﹐凍羽聲苦乾。凜此一冬气﹐髙辭安可攀。人自釒術其心﹐乃曰瘦與寒。寥寥千載下﹐應嘆知者難。」平允之論。《隔江篁竹﹐茂密可賞﹐戲爲長句》云「野夫浪迹滄江曲﹐呼渡渡江看修竹。交柯亂葉紛無數﹐十日八日看未足。江頭雨過晚風起﹐戛寒玉。不餐冰雪气已淸﹐偶吟詩句何由俗。他時會有買山貲﹐數椽便擬此結屋。」尙有《哀雪夫》五古一首﹐似鄭子尹﹐稍長未錄。

六五﹑蔭亭尙有詩淸澈照人者。《夜永》云「夜永霜髙入夢難﹐巡檐拾級一憑欄。情懷牢落從誰訴﹐卻喜淸輝照肺肝。」小樓遙挹蔣山靑﹐霧髻煙鬟入畫屏。宜雨宜晴看不厭﹐月中相對更忘形。」又句云「心單最覺風霜早﹐才盡寧關筆墨慵。靜夜樓臺爭突兀﹐淸輝樹木越蔥龍。」

六六﹑偶檢書﹐見聲曁亡兒手書詩卷﹐有《過海藏樓﹐櫻花盛開﹐呈蘇堪年丈》句云「願丈玆樓長面壁﹐世間無物敵春光。」若預知今日之與人家國事而婉諷之者。而兒已長逝十年﹐樓亦早易主矣。

六七﹑散原閱人詩﹐工爲短評﹐各如其分際。評黃曉浦云「澹雅嫻婉﹐气逸而味雋﹐詩格疑在潁濱﹑陵陽之間。」評黃蔭亭云「風格淸逸﹐攄情尢多摯切語。」

六八﹑松之尙有《夜不能寐呈石師》一絕云「江海門生歸去也﹐驕人新自岱宗回。祝他盤地參天樹﹐不攺靑蒼萬壑隈。」此詩似非能窮人者。

六九﹑仙遊黃賡初﹝國英﹞﹐由鯉九介來數詩。《和葉萱陔前輩賞菊》云「不聞民瘦與官肥﹐嘯傲西洲拂布衣。贏得栽花千百種﹐灌園早息漠陰機。」「登樓賦罷倚闌干﹐商酌東籬護曉寒。底事書生余結習﹐愛花都作愛才看。」

七○﹑鼓山僧靈默﹐前歲於上海程子大坐上一見之﹐近聞余暫歸裏﹐奇示近作十數首﹐皆系集句。錄其自作寄餘者二首云「海內文章伯﹐今看剩幾人。只今魯靈殿﹐公外復誰親﹖宿艸朱程骨﹐長懷淞滬濱。可憐秦與鄭﹐正作美新文。」朱程」謂古微﹑子大﹐「秦」﹑「鄭」未知何指。其二云「遁世非關隱﹐儒冠裂自哀。空餘詞賦在﹐終乏縱橫才。灑淚登禪榻﹐傷心弔劫灰。空山蹤迹﹐舊夢幾低徊。」第二句﹑第四句﹐不打誑語﹐可以入道矣。

七一﹑大醒和尙﹐常住廈門南普陀﹐嘗訪餘福州﹐時復寄書及詩云「行腳忽十載﹐來閩已五年。往事不堪問﹐一一如雲煙。爲求大法故﹐囊缽幾度遷。武昌新結社﹐金陵舊友聯。小住牯牛嶺﹐時遊明湖邊。最是恆行處﹐邗江吳江連。書經嘗刺血﹐愛靜又習禪。根基生凡薄﹐所學皆未圓。自來鷺島後﹐職責相拘牽。積牘日屢案﹐內典少精研。諸僧易其道﹐雜誌手自編。心直口又快﹐下筆幾萬千。志在整僧制﹐惡獘盡言宣。以此遭魔障﹐藉端時糾纏。豈知吾同志﹐志同鐵石堅。護法有人在﹐大心共湣憐。忙中取閒逸﹐消夏集髙賢。譚書復論畫﹐偶然作詩篇。人生已難得﹐知己豈非緣。因緣有合散﹐我心思淒然。」讀此詩﹐是出家仍不免煩惱與結習也。

七二﹑嶺南梁均默﹝寒操﹞﹐纕蘅詩友也。今年上巳﹐同醉於烏龍潭﹐未幾過蘇見訪﹐出示其送纕蘅之作云「循吏儒林嘆二難﹐誰言詞客不宜官。一廉已足風天下﹐多難相期保歲寒。春水雲帆添別悵﹐薄糜淸茗記談歡。文章勛業皆餘事﹐肝膽應教百姓看。」纕蘅平日矢志作好官﹐不以馳譽騷壇爲已足﹐此行索餘贈言﹐不敢不以遠大相期許。君此詩與餘同意。首﹑次聯﹐末聯﹐皆語擔斤兩。

七三﹑張宗楊讀書至不多﹐而詩句時有淸眞可喜者。《螢火》云「密林腐艸間﹐積雨生螢火。夜來小窗前﹐耿耿光照我。吾生愛幽闃﹐往往滅燈坐。隨風低復髙﹐飛止無不可。遊目便自佳﹐何必隋皇夥。」《金斗橋河園落成》三首云「河畔園成有上宮﹐看山南北更西東。憑欄彷佛環滁景﹐輸與歐陽作記工。」「園成謾署作河園﹐潮汐河流淸復渾。此地人人都說僻﹐自憐能僻卽桃源。」《春盡日花光閣餞春﹐閣主人出題﹐卽事賦呈》云「未到曉鐘猶是春﹐﹝成句﹞。但看花落鳥頻。餞行酒合盈盈酹﹐送別詩宜略略陳。林表乍晴眾巖岫﹐臺前共倚幾吟人。﹝花光閣主人﹑王道眞女士﹑陳光衡及餘四人。﹞閣中一老眞堪羨﹐每值芳辰定訁燕賓。」《哀杉木》詩﹝有序﹞﹕「峴園杉木一株﹐髙九尺許﹐乃鎭弟所栽者。因去冬小孩戲傷其皮﹐水不得上升﹐今夏竟槁。因念鎭弟歸泉下亦已十年﹐悲而有作。」云「初栽苦難活﹐旣活足生意。一年生一盤﹐萬壑千山勢。漸漸喜成林﹐矗矗有雲气。君本生山中﹐移根斯園置。城中誰栽君﹐物以罕而異。吾弟愛栽植﹐得此豈容易。黃君昔到此﹐曾愛而題字。﹝黃秋嶽詩人﹐昔歲遊此題詩﹐曾及此木。﹞小童偶羣集﹐樹下亂遊戲。誤觸傷其皮﹐百計難醫治。﹝傷時卽以布裹泥﹛札系﹜之。﹞十年望靑靑﹐一旦變憔悴。感念栽植者﹐九原早長逝。人死杉亦枯﹐使我淚雙墜。君死年卅六﹐四月之廿四。距今已十年﹐恍如昨日事。」《六月初八日過豹屏山下荷塘雜詩》三首云「淩晨緩步過荷塘﹐水際淸光作許香。數百白花開帶露﹐萬千靑糸散送風涼。」「艸滿池塘樹繞陂﹐平疇過雨水漣漪。荔支熟到剛堪摘﹐稻穗才黃欲刈時。」「村路香時瓜李黃﹐南風六月葛衣涼。蟬聲聒耳眞堪厭﹐日午深林響更張。」《病中上花光閣主人》云「獨居斗室作畸人﹐病臥匡牀已兩旬。沈李浮瓜無我分﹐白桃丹荔未經唇。﹝日來市上有奉化縣新到蜜桃﹐甚佳﹐因病未敢入口。﹞愁多骨瘦非常苦﹐食少心淸卻有神。請問花光耄耄者﹐可施妙術救斯身﹖」《聽雨》雲﹕「朴被虛堂夢不成﹐滅監聽雨過三更。庭前深竹浮煙暗﹐不是珠聲亦玉聲。」《寄梅生先生北平》云「志局停來一十霜﹐裏門光景幾滄桑。野墳掘盡爲車路﹐﹝吉祥山今已開造車路。﹞嶺樹摧殘作戰場。﹝聞西北嶺一帶因戰事樹木砍伐殆盡。」﹞「城市有兵猶守法﹐池臺無恙幸深藏。何當剪燭西窗話﹐但恨相思隔太行。」《約石遺室主人同天放﹑守堪﹑河園﹑道眞﹑達靑﹑觀禮諸詩人﹐於展重陽日豹屏山登髙﹐晚飲峴園》云「如此秋光葉定黃﹐豹屏宜作展重陽。登髙望遠胸中快﹐嘯侶呼儔腳底忙。寒菊參差欹曲徑﹐木蓮紅白拂低墻。一尊靜待詩人至﹐倘爲畱題小艸堂。」《雨後花光閣看海棠﹐賦呈閣中主人》云「花光髙閣前﹐海棠花佳絕。小樓貯花气﹐滿閣生光烈。宵來足春雨﹐洗出艷且潔。早春間先開﹐開過淸明節。昨日尙胭脂﹐今日成白雪。主人日飲酒﹐獨賞不忍折。﹝主人愛花﹐不忍折以插瓶。﹞主人獨憑闌﹐吟詠意懼悅。偶然喚我來﹐共醉非饕餮。偶然命題詩﹐愧我詩才拙。」《登玉尺山》句云「髙髙下下回環處﹐又一蘇州眞假山。」《寄叔堯福州》云「人在蘇州心福州﹐福州一念卻生愁。黃金散後無多子﹐烏石猶堪歸去休。﹝敝廬在烏石山下。﹞生子未諳身世苦﹐持家漸有米柴憂。潼關太華聞雄勝﹐有約同遊趁早秋。﹝時石遺老人有約。」﹞又句云「年來事業那堪問﹐誰說靑蚨去又回。」蓋宗楊近年營業大折閱﹐蓄積蕩然也。

七四﹑京生﹐宗楊子﹐有父風﹐喜爲紀遊詩。《甲戌十月十四日﹐隨家君闊甸遊天平山﹑靈巖山﹐暮歸過木瀆鎭》云「平水長是卅里遙﹐騎驢緩緩度橫橋。稻黃幾處猶收獲﹐柳綠千條尙未凋。」「巨石朝天一萬笏﹐長松匝地百餘株。婉蜒窄徑虛懸處﹐可惜無人寫畫圖。」「小市喧嘩正泊船﹐石家酒肆好盤飧。饑腸過飽詩腸塞﹐且可徐徐盡一尊。」

﹝右《詩話》六卷艸艸告竣﹐海內詩家﹐寄來大稿﹐已閱過者﹐殆滿一間屋矣。而架上案頭﹐有已選佳句不及收入者﹐尙不可數計。一限於篇幅﹐二限於時間﹐只得連呼負負﹐俟補續《近代詩鈔》時﹐當次第收入也。

──石遺老人識。﹞

