吳禮部詩話﹝元﹞吳師道

仲長統《述志》詩﹐允謂奇作﹐其曰「叛散《五經》﹐滅棄《風雅》者﹐得罪於名教甚矣。蓋已開魏晉曠達之習﹐玄虛之風﹐昌黎志辟異端﹐而漢三賢贊﹐統與焉﹐殆未之察也。

湯伯紀注陶淵明《述酒》詩﹐定爲瘦辭隱語﹐蓋恭帝哀詩。發千古之未發﹐諸否之韙之﹐其難解處﹐亦不敢決﹐得存疑之意﹐愚嘗有一二管見補之。「重離照南陸﹐鳴鳥聲相聞。秋艸𨿽未黃﹐融風久已分。素礫皛修渚﹐南嶽無餘云。」湯注﹕「司馬氏出重黎之後﹐此言晉室南渡﹐國𨿽未末﹐而勢之分崩久矣。至於今﹐則典午之气數遂盡也。素礫未詳。修渚疑指江陵。」愚謂以「離」爲「黎」﹐則是陶公故訛其字以相亂。離﹐南也﹐午也。重離﹐典午再造也。止作晉南渡說﹐自通。《書》「我則鳴﹐鳥不聞」﹐陶正用此。鳥指鳳凰﹐此謂南渡之初﹐一時諸賢猶盛也。礫﹐小石。修渚﹐長江﹐指江左。皛﹐顯也。此承首句離照字言。「素礫」顯於江渚﹐其微已甚﹔至「南嶽無餘云」﹐則气數全盡矣。「豫章抗髙門﹐重華固靈墳」﹐湯注﹕「裕始封豫章郡公。『重華』謂恭帝禪宋也。」愚謂亦寓裕字﹐恭帝封零陵王﹐舜冢在零陵九疑﹐故云爾。裕實篡弒﹐陶翁豈肯以禪目之。「日中翔河汾」﹐日中﹐午也。裕以元熙二年六月廢帝﹐故詩序夏䢐秋﹐亦寓意云。愚嘗讀《離騷》見屈子閔宗周之阽危﹐悲身命之將隕﹐而其賦《元遊》之篇曰「仍羽人於丹丘﹐畱不死之舊鄕。」「超無爲以至淸﹐與泰初而爲鄰。」乃欲制形煉魄﹐排空禦風﹐浮游八極﹐後天而終。原𨿽死﹐猶不死也。陶公此詩﹐憤其主弒國亡﹐而末言遊仙修煉之適﹐且以天容永固﹑彭殤非倫贊其君﹐極其尊愛之至﹐以見亂臣賊子﹐乍起倏滅於天地之間者﹐何足道哉。陶公胸次沖淡和平﹐而忠憤激烈﹐時發其間﹐得無交戰之累乎﹖洪慶善之論屈子﹐有曰「屈原之憂﹐憂國也﹔其樂﹐樂天也。」吾於陶公亦云。

湯公因釋《述酒》詩﹐遂及諸篇﹐直以暴其心曲﹐故不泛論﹐甚簡而精。愚讀之﹐偶有所見﹐附著於後。《贈長沙公族祖》云「同源分流﹐人易世疏。慨然寤嘆﹐念玆厥初。禮服遂悠﹐歲月眇䢐﹐感彼行路﹐眷然躊躇」云云。蘇明允《族譜》引﹐一篇之意﹐不出此數語。《命子詩》末句﹕「亦已焉哉。」鄭康成《誡子書》末曰「若忽忘不識﹐亦已焉哉。」公正用此語﹐陸放翁《筆記》云爾。《歸鳥》四章。一章「和風」﹐二章接「淸陰」句下﹐三章「日夕气淸」﹐四章「寒條」﹐具四時意。《歸田園居》第一首﹕「狗吠深巷中﹐雞鳴桑樹顚。」古《雞鳴行》﹕「雞鳴髙樹顚﹐狗吠深巷中。」陶公全用其語。第二篇

﹕「種豆南山下﹐艸盛豆苗稀。」本楊惲書意。《始作鎭軍參軍經曲阿》﹕「被褐欣自得﹐屢空常晏如。」《五柳先生傳》﹕」短褐穿結﹐簞瓢屢空。「自何晏注《論語》﹐以空爲虛無﹐意本《莊子》﹐前儒多從之。硃子以回賜屢空貨殖對言﹐故以空匱釋之。今此以「被褐」對「屢空」。又《飲酒》第十二首﹕案湯注第九首。「顏生稱爲仁﹐榮公言有道。屢空不獲年﹐長饑至於老。」以「屢空」對「長饑」﹐硃子之意﹐正與之合。《還舊居》詩﹕「疇昔家上京。」按上京在今南康郡城外十里﹐栗裏原去郡一捨﹐則公嘗徙於此。前者《移家》詩﹐居不一處也。《擬古》第二首﹕「聞有田子泰﹐節義爲士雄。」湯注﹕「田疇字子泰﹐北平無終人。」按始疇從劉虞﹐虞爲公孫瓚所害﹐誓言報讎﹐卒不能踐﹐而從曹操討烏桓﹐節義亦不足稱。陶公亦是習聞世俗所尊慕爾。第三首﹕「仲春遘時雨﹐始雷發東隅。眾蟄各潛駭﹐艸木縱橫舒。翩翩新來燕﹐雙雙入我廬。先巢故尙在﹐相將還舊居。自從分別來﹐門庭日荒蕪。我心固匪石﹐君情定何如﹖」托言不背棄之義。《雜詩》第二首﹕「日月擲人去﹐有志不獲騁。陶翁之志非它﹐忠憤而已。念此還悲﹐終曉不能靜。」此與《述酒》篇「流淚抱中嘆﹐傾耳聽司晨」意同。《讀山海經》第一首﹕「繞屋樹扶疏。」湯注﹕「扶疏本《太玄》。」愚按《燕剌王傳》劉向封事﹐皆有此語﹐在揚雄前。第十首「刑天舞干戚」﹐他本誤作「形夭無千歲」﹐曾紘伯容爲辧正之。《桃花源記並詩》﹐洪景盧云「後人因陶公記詩﹐不過稱贊仙家之樂﹐惟韓公有『渺茫寧知僞與眞』云云﹐不及所以作記之意。竊意桃源之事﹐以避秦爲言﹔至云無論魏晉﹐乃寓意劉裕﹐托之於秦爾。又引胡仁仲詩大略云「靖節先生絕世人﹐柰何記僞不考眞。先生髙步窘末代﹐雅志不肯爲秦民。故作斯文寫幽意﹐要似寰海離風塵。」斯說得之。愚早歲嘗題《桃源圖》云「古今所傳避秦﹐如茹芝之老﹐采藥之女﹐入海之童﹐往往不少﹐桃源事未必無﹐特所記漁父迷不復得路者﹐有似異境幻界神仙家之云。此韓公所以有是方言。愚觀翁慨然叔季﹐寤寐羲皇﹐異時所賦『路若經商山﹐爲我少躊躇。多謝綺與角﹐精爽今何如』﹐慕向至矣。其於桃源因所樂聞﹐故今詩云﹕『黃綺之商山﹐伊人亦云逝。願言躡輕風﹐髙舉尋吾契。』於此可以知其心﹐而事之有無﹐奚足論哉﹖」頗與前輩之意相發。

予家《淵明集》十卷﹐捲後有楊休之序錄｜｜宋丞相私記及曾紘說《讀山海經》誤句三條﹐乾道中﹐林栗守江州時所刊。第三卷

首有序云「《文選》五臣注淵明《辛丑歲七月赴假還江陵夜行塗中》詩題云﹕『淵明詩﹐晉所作者﹐皆題年號﹐入宋所作﹐但題甲子而已。意者恥事二姓﹐故以異之。』思悅考淵明之詩﹐有以題甲子者﹐始庚子距丙辰﹐凡十七年間﹐只九首耳﹐案集九題詩十一首。皆晉安帝時所作也。中有《乙巳歲三月爲建威參軍使都經錢溪作》﹐此年秋﹐乃爲彭澤令﹐在官八十餘日﹐卽解印綬﹐賦《歸去來兮》。後一十六年庚申﹐晉禪宋﹐恭帝元熙二年也。蕭得施作傳曰﹕『自宋髙祖王業漸隆﹐不復肯仕。』於淵明之出處﹐得其實矣。寧容晉未禪宋前二十載﹐輒恥事二姓﹐所作詩但題以甲子而自取異哉﹖矧詩中又無標晉年號者﹐其所記甲子﹐蓋偶記一時之事耳﹐後人類而次之﹐亦非淵明意也。世之好事者﹐多尙舊說﹐今因詳校﹐故書於第三卷

首﹐以明五臣之失﹐且袪來者之惑。」愚按陳振孫伯玉亦云「有治平三年思悅題。」思悅者﹐不知何人﹐今未有考﹐但其所論甚當而有未盡。且《宋書南史》皆云自宋髙祖王業漸隆﹐不復肯仕﹐所著文章﹐皆題其年月﹐義熙以前﹐明書晉氏年號﹐自永初以來﹐惟云甲子而已。李善注《文選》﹐淵明《始作鎭軍參軍經曲阿》題下﹐引《宋書》云云。盡自沈約李延壽皆然﹐李善亦引之﹐不獨五臣誤也。今考淵明文﹐惟祭程氏妹文書「義熙三年」﹐《祭從弟敬遠文》則云「歲在辛亥﹐節惟仲秋」﹐《自祭文》則曰「歲惟丁卯﹐律中無射」。惟丁卯在宋元嘉四年﹐辛亥亦在安帝時﹐則所謂一時偶記者﹐信乎得之矣。本傳﹕「江州否則史王弘欲識之﹐不能致。潛遊廬山﹐弘令其故人龐通之賫酒具﹐半道栗裏邀之。」集中答龐參軍四言五言各一首﹐皆敍鄰曲契好﹐明是此人。又有怨詩示龐主簿者﹐卽參軍邪﹖「半道栗裏」﹐亦可證移家之事。陳氏《書錄》稱吳仁傑斗南有年譜﹐張縯季長有辧證﹐俟見並考之。

周伯弜編《三體詩》﹐絕句以杜常《華淸宮》一首爲冠﹕「行盡江南數十程﹐曉風殘月入華淸。朝元閣上西風急﹐都入長楊作雨聲。」按《唐史》及小說諸書﹐皆無杜常名字。或者以爲宋人。然華淸宮朝元閣﹐宋時不存已久﹐自當爲唐人詩無疑。「曉風」﹐以陳仁《詩統》作「曉乘」爲是﹐下有「西風」字﹐不應重用也。「長楊」止以樹言爾。近有僧圓至﹐注作長楊宮﹐在盩厔縣南。相去遼絕﹐知其不通﹐遂謂詩人寓言托諷﹐皆謬也。且此詩首句「江南」之云﹐地裏已自難曉﹐故或者以蜀江之南釋之﹐此句亦閒況不切。後兩句𨿽形容空宮淒涼之景﹐亦非奇語。又用「長楊」字使人致惑﹐以冠此編﹐殊未爲當。杜牧之《定量州開元寺》詩首句﹕「松寺曾同一鶴棲。」至注云「所謂同鶴棲者﹐恐是與婦人同宿﹐托名鶴爾。」此尢謬妄。牧之跌宕﹐人遂以此歸之﹐可發一笑。李洞《送三藏歸西域》云「十萬里程多少難﹐沙中彈舌授降龍。五天到日應頭白﹐月落長安半夜鐘。」末句言其始去之時也﹐至注以爲思三藏之時﹐則味短矣。

硃子《感興》詩第一篇

云「昆侖大無外﹐旁礡下深廣。陰陽無停機﹐寒暑互來往。皇羲古神聖﹐妙契一俯仰。不待窺馬圖﹐人文已宣朗。渾然一理貫﹐昭晰非象罔。珍重無極翁﹐爲我重指掌。」北山何先生曰「此篇三節﹐首尾一意。首四句言盈天地間﹐別無物事﹐一陰一陽﹐流行其中﹐實天地之功用﹐品匯之根柢。次六句言伏羲觀象設卦﹐開物成務﹐建立人極之功。無極翁只是舉濂溪之號﹐猶昔人目範太史爲唐鑑翁爾。此篇只是以陰陽爲主﹐後面諸章﹐亦我是說此者﹐而諸說推之太過。」蔡仲覺謂「此篇言無極﹑太極﹐不知指何語爲說太極﹐況無極乎﹖太極固是陰陽之理﹐言陰陽則太極已在其中﹐若彊揠作太極說﹐則一章語脈﹐皆貫穿不來。此等言語滉瀁﹐最說理之大病。」第二篇

云「吾觀陰陽化﹐升降八紘中。前瞻旣無始﹐後際那有終。至理諒斯存﹐萬世與今同。論證言混沌死﹐幻語驚盲聾。」勉齋先生曰「兩篇皆是言陰陽﹐前篇是說橫看底﹐後篇是說直看底﹐橫是上下四方﹐遠近大小﹐此理拍塞﹐無一處不周﹐無一物不到﹐直是上自開辟以來﹐下至千萬世之後﹐只是這物事流行不息。」而蔡氏反以勉齋之說爲不然﹐使二篇果爲太極作﹐勉齋安得無一言以及之乎﹖或者猶謂一理至理﹐豈非太極之名﹖且何先生固已言太極是陰陽之理﹐但全篇章指﹐非說太極耳。蔡氏乃以次篇爲說﹐動而陽﹐靜而陰﹐尢不可通。又第十四章

元亨云云﹐因誠字萬化原字﹐諸公又以爲說太極。竊謂此言天道元亨利貞﹐非誠則無有﹐而人之五性﹐實以此存。世人逞其私見﹐穿以爲知﹐不順乎自然﹐故道愈昏而不可見。若山林之士﹐幽寂探索﹐反得其原﹐此指先天太極圖之傳﹐出於隱者也。蓋上篇言聖賢操存之要﹐無非踐竹﹐下篇言異端詞藻之害道﹐故於此發明其旨﹐亦不必深爲之說也。

衛武公《抑戒賓筵》二詩﹐極言荒湛之失﹐本以刺王﹐而引以自歸。至於喪亂回遹等語﹐皆所不諱﹐蓋所以致其警戒之切爾﹐舊序之言爲是。韋蘇州《逢楊開府》詩云「少事武皇帝﹐無賴恃恩私。身作裏中橫﹐家藏亡命兒。朝持摴蒲局。暮竊鄰家姬。司隸不敢捕﹐立在白玉墀。驪山風雪夜﹐長楊羽獵時。一字都不識﹐飲酒肆頑癡。武皇升仙去﹐憔悴被人欺。讀書事已晚﹐把筆學題詩。兩府始收迹﹐南宮謬見推。非才果不容﹐出守撫煢嫠。忽逢楊開府﹐論書涕俱垂。坐客何由識﹐惟有故人知。」此蓋韋公因見當時三衛恣橫﹐身在其列﹐故托以自言﹐亦古人之意。論者遂謂韋少豪縱不羈﹐晚始折節﹐所謂對癡人談夢也。使眞爲自言﹐則竊姬之醜﹐不識字之愚﹐何至如此歷舉乎﹖

崔顥《黃鶴樓》詩﹐題下自注云「黃鶴﹐乃人名也。」其詩云「昔人已乘白雲去﹐此地空餘黃鶴樓。」雲乘白雲﹐則非乘鶴矣。《圖經》載費文褘登仙駕鶴於此﹐《齊諧志》載仙人子安乘黃鶴過此﹐皆因黃鶴而爲之說者﹐當以顥之自注爲正。張南軒辧費文褘事妄﹐謂黃鶴以山得名﹐或者山因人而名之歟﹖李邕《嶽麓寺碑》﹐題江夏黃仙鶴刻﹐邕書好自刻之﹐此固邕寓名﹐然亦可見相傳之舊矣。

《北山》詩後三章﹐「或燕燕居息」以下凡十二句﹐皆首用「或」字。韓公《南山》詩蓋本此。盧仝《放魚》詩﹐亦連六句用「或」字。《南山》之作﹐仝固得於自擊也。

方崧卿《韓文舉正》後有附錄等﹐裒集後人有及韓公事甚悉﹐而李商隱讀韓詩甚壯偉﹐獨不及載﹐何也﹖王伯大所刻本音釋中載之。

元微之《連昌宮詞》﹐多重用韻「竹」「速」「錄」「屋」「續」等。《漁隱叢話》載古人重用韻甚多﹐而未及此。

「有客來相問﹐如何是治生。但存方寸地﹐畱與子孫耕。」此賀水部詩。賀﹐唐末五代時得道者。東坡以五詩紀其事﹐詳見《汪浮溪集》。名亢﹐陳后山所爲作傳者。

沈存中云「婺州金華山有松石。」陸龜蒙《笠澤叢書》﹕「松石爲琴薦。」姜特立《松石歌》﹕「壺山柏木不足道﹐康幹節理由人爲。」注﹕「壺山有柏﹐半化爲石﹐余是堅木。回紇康幹河有松﹐人斫之投水中﹐三年化爲石﹐節理皆松也。」陸放翁《斷碑嘆》云「二蕭同起南蘭陵﹐正如文叔與伯升。至今人悲大蕭死﹐賫恨不見梁家興」云云﹐蓋詠蕭懿祠堂碑也。懿忠而衍篡﹐事具史傳明甚多而翁誤乃如此。又《籌筆驛》云「一等人間管城子﹐不堪譙叟作降箋。」按《三國誌》譙周爲後主畫降策﹐而降表乃卻正所爲﹐亦誤也。

昔人譏王介甫「殘菊飄零滿地金」之句﹐以秋英不比春花落﹐公引《楚詞》爲證。或謂「落」﹐初也﹐始也﹐如落成之落。愚謂《楚詞》「落英」與「墜落」對言﹐屈子似非指「落」爲「始」者﹐讀者不以辭害意可也。硃子不釋「落」字﹐亦闕疑之意。硃文公贈人詩云「知君亦念我﹐相望平聲兩咨嗟。」今按「望」字作去聲讀自可﹔而注平聲者﹐豈以其音之調乎﹖文公之於詩﹐其精如此。

轆轤出入用韻﹐必有奇句乃可﹐如李師中送唐介詩是也。若句韻建黨﹐用此何爲。又必用韻連而聲協者﹐若東冬﹑寒山﹑爻豪﹑淸靑之類﹐今人乃間越用之﹐或一在上平﹐一在下平﹐皆非是。

舊作集句﹐用東坡「庭下已生書帶艸」句對唐人「馬頭初見米囊花」﹐以爲的切。近閱張祐詩﹐有云「碧抽書帶艸﹐紅節米囊花」﹐已有此句矣。

舊得黃可玉《江行小槁》﹐讀其《望九峯山》詩云「看山如覓孟萬年﹐君自求之眉睫間。病翁生愁午睡去﹐舟行失卻九峯山。前瞻數點頗銛銳﹐沿流計程只此是」云云﹐愛其意新而語佳。後閱程致道北山集望九華山詩序云「船發大云倉五十里許﹐顧江南眾江中﹐有數峯奇爽特異﹐一見卽知其爲九華﹐問篙人﹐果然。」因知褚季野於廣會中識孟萬年﹐正應如此﹐黃豈嘗見此邪﹖不然﹐則詩人胸次之妙﹐固有不約而同者。

唐子西詩文皆精確﹐前輩謂其早及蘇門﹐不在秦晁下。以予評之﹐規模意度﹐殆是陳無己流亞也。世稱宋詩人﹐句律流麗﹐必曰陳簡齋﹔對偶工切﹐必曰陸放翁。今子西所作﹐流布自然﹐用故事故語﹐融化深穩﹐前乎二公已有若人矣。《劉后村詩話》嘗舉十餘聯﹐考其集中﹐蓋不勝舉也。《春日郊外》詩「水生看欲到垂楊」﹐絕句「疑此江頭有佳句﹐爲君尋取卻茫茫」﹐簡齋有「水光忽到樹」及「忽有好詩生眼底﹐安排句法已難尋」之句﹐非襲用其語﹐則亦暗合者與。

作詩之妙﹐實與景遇﹐則語意自別。古人模寫之眞﹐往往後人耳目所未歷﹐故未知其妙耳。甲寅秋﹐與黃晉卿夜宿杭佑聖觀﹐房墻外有古柏一株﹐月光隔樹﹐玲瓏晃耀。晉卿曰「此可賦詩。」後閱默成潘公集﹐有一詩云「圓月隔髙樹﹐舉問何以名。鏡懸寶絲网﹐燈晃雲母屏。」序稱﹕「因見日未出木表﹐光景淸異﹐與諸弟約賦。」夜夢人告何不用下二句﹐乃知此夕發興﹐與潘公不殊。又壬戌四月﹐予過京口﹐遇謝君植﹐同登北固﹐臨視大江﹐風起浪湧﹐往來帆千百﹐若凝立不動者﹐因憶古人「千帆來去風﹐帆遠卻如閒」之句﹐誠佳語也。此類甚多﹐姑記二條﹐與朋友所共知者。

大徳丙午﹐師道侍先君在仙居﹐郭外數里南峯僧寺﹐山水頗淸絕﹐嘗一至焉。寺有監光軒﹐宋季名士吳諒直翁講授其上﹐壁間題刻詩詞﹐甚有佳者﹐略記三首於後。郭三益詩云「山光竹影交寒輝﹐下有碧浸吹漣漪。沙痕隱隱白鳥去﹐石聲鑿鑿扁舟歸。芝蘭發香禪味遠﹐云務吐秀人家稀。須知春事不可挽﹐杜鵑已繞林中飛。」郭南渡後人﹐嘗爲令。陳碧棲仁玉騷詞云「懷佳人兮山扃﹐躡煙霏兮步輕。蹇獨立兮山上﹐空山無人兮寒松自聲。懷佳人兮何許﹐白雲封關兮猿鶴看戶。羌有懷兮曷愬﹐風虛徐兮檐鐸語。遲佳人兮未來﹐聊逍遙兮容與。」陳有文名﹐以白衣召用﹐作此時年甚少﹐蓋懷吳諒直翁也。又有徐一初《九日登髙摸魚兒》詞蓋丙子後作﹕「對茱萸一年一度﹐龍山今在何處﹖參軍莫道無勛業﹐消得從容尊俎。君看取﹐便破帽飄零﹐也博名千古。當年幕府﹐知多少時流﹐等閒收拾﹐有个客如許。追往事﹐滿目山河晉土﹐徵鴻又過連羽。登臨莫上髙層望﹐怕見故宮禾黍。觴綠醑﹐澆萬斛牢愁﹐淚閣新亭寸。黃花無語﹐畢竟是西風��披拂﹐猶識舊時主。」亦感慨之作也。

仙居求愛廬先輩說僧淸壹詩﹐略記一二。《寄無著》云「逢人稱宿臘﹐玄解少人知。俗濁惟貪隱﹐禪髙不礙詩。水連秋杖屨﹐石上雪須眉。雞犬添鄰曲﹐還同賦此芝。」《寄萬先輩》云「歸從衡嶽此身淸﹐老校君書眼倍明。白屋有田供伏臘﹐靑雲無夢到公卿。頻挑野菜招僧至﹐少著深衣入郭行。早歲自嗟行役遠﹐失將詩律問先生。」萬名哲﹐字愚公﹐亦善詩。《中秋寄陳碧棲》云「秋气淸如此﹐秋花香柰何。人生還健在﹐月色況明多。有酒君當醉﹐無愁我欲歌。樓髙俯松頂﹐誰共酌姮娥。」絕句云「少日時時負百憂﹐從人絡馬與牽牛。中年置此身如竹﹐荏苒風前得自由。

宋髙宗大字艸書《杜花》詩云﹕」秋入幽巖桂影團﹐香深粟粟照林丹。應隨王母瑤池曉﹐染得朝霞下廣寒。「後題復古殿禦書。先大父有以碑本作兩大幅﹐掛堂上﹐盛正卿太傅見之﹐爲考某年月賜某人﹐以書來言之﹐後俱不存。天歷己巳歲﹐予過江西南康郡學﹐見石刻在焉﹐因摹以歸﹐惜不能記盛公之語﹐第嘆其博識而已。

政和二年三月廿四日﹐鄜延帥府大閱﹐卽席呈獻帥座賈公《豈歌》十首﹐楊景一﹕」旌旗風暖颺春暉﹐的礫寒光照鐵衣。壯士銜枚聽傳令﹐邊鴻敢傍陣雲飛。「二﹕「春天罷淸笳聽凱歌﹐行營細柳拂彫戈。徵人盡道從軍樂﹐城上黃雲喜气多。」三﹕「天兵十萬擁貔貅﹐紫塞年年大有秋。不是頡羌求款附﹐爲君唾手取靈州。」四﹕「正塞從來豫虜謀﹐好將忠赤報衙頭。速修朝覲趨丹鳳﹐乞汝河十二州。」五﹕「王畿諸將戍沙場﹐亦有家書寄雁行。不說邊庭徵戰苦﹐侍郎恩意似汾陽。」六﹕「丈八蛇矛錦甲新﹐虯須虎頸漢將軍。彎弓盤馬當牙帳﹐雙發鳴髇入塞云。」七﹕「控弦十萬漢蕃兵﹐行鼓分屯細柳營。白面元戎心似鐵﹐不教癘羌騎近長城。」八﹕「崆峒猛士射雕遠﹐三石雕弓月樣彎。爲問轅門何似勇﹐劃騎生馬注南山。」九﹕「招馬紅旗繡浪開﹐戰鼙百面打春雷。南山萬仞陰崖險﹐似箭紅塵一澑來。」十﹕「宿麥斜桑滿塞垣﹐彎弓不復射遊魂。華戎說罷干戈事﹐萬歲山呼荷至尊。」十首頗有古作者風﹐舊得之楊志行待制﹐所惜其人不著﹐故錄之。

陸秀夫抱幼主沈海﹐諸公作挽詩﹐惟盛元仁一章爲冠﹕「紫宸黃閣共樓船﹐海气昏昏日月偏。平地已無行在所﹐丹心猶數中興年。生投魚腹不見水﹐死抱龍髯欲上天。板蕩純臣有如此﹐流芳靑史更無前。」盛號虎林。

吳琳禹玉號存吾﹐履齋之子﹐書法奇逸﹐詩亦髙勝。早年倅婺﹐題詩鹿田西寺壁云「爲從吏隱招提宿﹐相望城中隔幾塵。雲暗雨來疑是晚﹐山深寒在不知春。鋤松得石添幽徑﹐接竹通泉隔近鄰。此去又尋三洞約﹐初平應怪我來頻。」「在」字元作「重」﹐旣去之﹐明日﹐遣小吏持片紙覆其上。予以至治壬戌﹐與張子長遊寺中﹐時亦春深雨寒﹐冥坐雲霧中﹐嘗作志道其事。後數年爲定量城錄事﹐捨館存吾故第﹐其孫鍈子彥出家集﹐乃缺此篇﹐因寫遺之﹐並和一章云。

嘗見何欽無適好寫竹﹐賦云「稜欒兮娟娟﹐玉立兮露寒。翠靑蔥兮薈蔚﹐鳳鸞舞兮瑯玕。風之來兮天之庭﹐過巖谷兮韻秋聲。金瑣碎兮滿地﹐日暉暉兮淨明。若有人兮凜髙節﹐歷歲寒兮傲霜雪。我欲從之兮路絕﹐隔秋水兮共明月。」詞旨淸絕可愛。後閱趙石泉道士詩集﹐載此篇﹐云是海陵王崿山父作。近見一隸字大書石本﹐崿所書者﹐題作《淸涼寺竹賦》云。

韓魏公手書《早夏》三詩﹐備蕭散閒適之趣﹐《安陽集》所無﹐今錄於後。二絕句云「脫幘吏休後﹐憑軒風快余。瀑泉增瀨急﹐新葉補林疏。」「暑初水熱﹐觀閣進輕涼。果熟愁枝重﹐荷生覺渚香。」律詩云「十里溪源注北塘﹐貯成寬碧澹泱泱。新蒲弱荇參差綠﹐去鶩來鳧斷續行。一纜輕波搖鷁舸﹐滿罾斜日曬魚梁。使君思拙無淸夢﹐髙柳陰成艸自長。」

杜牧之《聞慶州趙縱使君與黨項戰死》詩云「將軍獨乘鐵驄馬﹐楡溪戰中金僕姑。死綏卻是古來有﹐驕將自驚今日無。靑史文禪爭點筆﹐硃門歌舞笑捐軀。論證知我亦輕生者﹐不得君王丈二殳。」儂智髙陷康州﹐守臣曹覲死之﹐元厚之哀詩云「轉戰譙門日欲晡﹐空拳獨自把戈鈇。身垂虎口方安坐﹐命在鴻毛更疾呼。柱下杲卿存斷節﹐袴中杵臼得遺孤。空餘三尺英雄气﹐不愧山西士大夫。」劉后村謂二詩可並驅。嘉定中﹐金人犯蘄黃﹐蘄守李誠之茂欽﹑黃守何大節立可死之。後村有《聞二守臣訃》詩云「初聞邊報暗吞聲﹐想見登譙與虜爭。世俗今猶疑許遠﹐君王元未識眞卿。傷心百口同臨穴﹐極目孤城絕救兵。多少虎臣提將印﹐論證知戰死是書生。」「何老長身李白須﹐傳聞死尙握州符。戰場便合營雙廟﹐太學今方出二儒。史館何人徵逸事﹐羽林無日訪遺孤。病夫疇昔曾同幕﹐西望關山涕自濡。」詞气無愧前詩﹐亦平日愛其作而摹擬之也。宋寧宗紀書此事云「何大節棄城﹐李誠之死之。」後村《答傅伯成諫議書》極辧何公初護官吏士民過武昌﹐復自還黃固守﹐半月城破﹐爲虜騎擁入大江以死﹐而逃死吏民誣以遁。疑遠之句﹐爲何發也。茂欽﹐東陽人﹐予嘗並載何事於《敬鄕錄》。

龔開聖予工詩﹐善畫馬﹐篆隸亦奇古﹐每畫題詩於後﹐嘗見三幅皆佳。《髙馬小兒圖》詩云「華驄料肥九分ヰ﹐童子身長五尺饒。靑絲鞚短金勒緊﹐春風去去人馬驍。莫作尋常廝養看﹐沙陀義兒皆好漢。此兒此馬俱可憐﹐馬方三齒兒未冠。天眞爛熳好容儀﹐楚楚衣裝無不宜。豈比五陵年少輩﹐胭脂坡下逗輕肥。四海風塵𨿽已息﹐人材自少當愛惜。如此小兒如此馬﹐它日應須萬人敵。老夫出無驢可騎﹐乃有此馬騎此兒。呼兒回頭爲小駐﹐停鞭聽我新吟詩。兒不回頭馬行疾﹐老夫對之空嘖嘖。」《黑馬圖》詩云「八尺龍媒出墨池﹐昆侖月窟等閒馳。幽州俠客夜騎去﹐行過陰山鬼不知。」《瘦馬圖》詩云「一從雲霧降天關﹐空盡先朝十二閒。今日有誰憐瘦骨﹐夕陽沙岸影如山。」

張公翊《淸溪圖》﹐畫池陽淸溪也。郭功甫題五絕句﹐有「惟欠子瞻詩」之語﹐遂求東坡爲賦《淸溪詞》。蘇公復令某示秦少遊﹐寫小杜《弄水亭》詩。其後自元丰以來﹐諸賢題詠甚多﹐眞迹在金華智者寺艸堂﹐蓋宋季王佖元敬使君得之。易世後﹐其家以售於寺。坡公作詞之後﹐有長樂張勵深道長句﹐知識化蘇體亦佳﹕「九華郁兮江南山﹐淸溪下兮貫山間。江北鶩兮溪東旋﹐濁湯湯兮淸漫漫。山幾轉兮水幾盤﹐近交臂兮遠不。決天末兮浮雲端﹐齊之山兮秋之浦。景晦明兮气吞吐﹐艸木蓊兮媚林莽。繡屏張兮翠綃舞﹐深窈窕兮掩幽塢。雨吟猿兮風嘯虎﹐下鳧雁兮泳魴★。商之檣兮漁之罟﹐互出沒兮更散聚。樵有捨兮梵有宇﹐雲巖阿兮棘樊圃。翚連甍兮岸之滸﹐弄潺湲兮棹容與。中橫絕兮梁爲渡﹐隱孤城兮其西去。春之朝兮秋之夕﹐風旣淸兮月又白。遐矯首兮俯陳迹﹐攜佳人兮不可得。空遠望兮中感百﹐思悠悠兮情惻惻。悵興亡兮懷今昔﹐獨玆溪兮無終極。嗟夫人兮擺塵滓﹐遙徜徉兮玩山水。移山川兮置窗幾﹐手舒捲兮千萬里。輈余車兮秣余馬﹐往其從兮山之下。枻吾舟兮泛淸瀉﹐樂魚鳥兮放林野。願未適兮胡爲者﹐聊寓言兮公墨畫。」勵嘗爲江淮制置發運使﹐名字見王明淸《揮塵錄》。吾鄕時天彜復作後詞﹐自謂非敢僭追老仙﹐聊自寄其耿耿﹐並錄於此﹕「予悲時俗之汩污兮﹐欲往睨乎鴻蒙。托剛風而上浮兮﹐恐毳羽之不丰。乃有啟予以幽狀兮﹐繚陘峴其逶遲。斂千嶂於掌握兮﹐裒百派於一卮。修梁橫絕兮平漲渺瀰﹐重彎回復兮眾漁四來。突空明兮臥鮮澂﹐予精壯而神注兮﹐若有聆其拏音。願自致於其間兮﹐嗟道裏之邈綿。萃埃盍其壓頂兮﹐忽不料其凋年。懷庚白而莫見兮﹐訪杜子其迹遼。𨿽枯骴之潰蝕兮﹐尙想見其宏標。托孤嘯於煙月兮﹐委逸才於篇翰。徒飛揚於迮地兮﹐孰知得志之爲憾。遺占畢於來世兮﹐徒組藻之可尋。謂厥智之殫此兮﹐非彼昊疇與明。方擎嵩且挾華兮﹐超東海而控摶。何有九華之韶麗兮﹐孰眷秋浦之淙潺。顧熾陽之黧馘兮﹐望茂樹而少休。固知其異於髙甍兮﹐聊以給俄頃之淺謀。後二子數百禩兮﹐宛勝踐其猶白。孰使予郁邑而傺侘兮﹐古與今如一丘之貉。惟宇宙之曠大兮﹐捨夫人其誰整。何夫人之足悲兮﹐恐帝監之未審。予誠非其任兮﹐背膺胖以紆軫。因幽狀之臨睫兮﹐獨默默而深省。」

史蒙卿景正《有感》詩云「途窮那免哭﹐哭罷一髙歌。白日催年急﹐靑山閱世多。浮生從潦倒﹐遣恨不消磨。何許南來雁﹐殷勤掠螟過。」《卽事》云「宮花攢曉日﹐仙鶴下云端。自是傷心極﹐那能著眼看。風沙兩宮恨﹐煙艸八陵寒。一掬孤臣淚﹐秋霖對不乾。」黃石翁可玉《寒食客中》云「明朝便典黑貂裘﹐寒食寧無數日畱。煙斷昔曾悲介子﹐火衰今不祀商丘。百年盡付風吹柳﹐一雨遠隨山入樓。安得五侯鯖到我﹐自修茶事度香篝。」「慘淡微茫斷客魂﹐最難忘處最難言。南陵不可避風雨﹐麥飯如何托子孫。往事滄江吹白鳥﹐詮家鐵撥送金尊。欲尋隱者相傾倒﹐煙柳深深不見門。」數詩詞旨精深﹐音節悲壯﹐淒涼感慨之意﹐溢於言表﹐讀之猶使人惻然。

葉靖逸《題嶽王墓》詩云「萬古知心只老天﹐英雄堪恨復堪憐。如公少緩須臾死﹐此虜安能八十年。漠漠凝塵空偃月﹐堂堂遺像在淩煙。早知埋骨西湖路﹐學取鴟夷理釣船。」是詩流傳膾炙人口﹐其家月致饋於葉。又有林弓寮題云「天意竟如此﹐將軍足可傷。忠無身報主﹐冤有骨封王。苔雨樓墻暗﹐花風廟路香。沈思百年事﹐揮淚灑斜陽。」人亦稱之﹐然已不逮葉作。近時趙子昂篇尢勝﹕「鄂王墳上艸離離﹐秋日荒涼石獸危。南渡君臣輕社稷﹐中原父老望旌旗。英雄已死何嗟及﹐天下中分遂不支。莫向西湖歌此曲﹐水光山色不勝悲。」若古今賦詞者﹐劉攺之《六州歌頭》一痊悲壯激烈。詞云﹕」中興諸將﹐論證是萬人英。身艸莽﹐人𨿽死﹐气塡膺﹐尙如生。年少起河北﹐劍三尺﹐弓兩石﹐定襄漢﹐開虢洛﹐洗洞庭。北望帝京﹐狡兔依然在﹐良犬先烹。過舊時營壘﹐荊鄂有遺民。憶故將軍﹐淚如傾﹐。說當年事﹐知恨苦﹐不奉詔﹐僞邪眞。臣有罪﹐下聖﹐可鑑臨﹐一片心。萬古分茅土﹐終不到﹐舊姦臣。人世夜﹐白日照﹐忽開明。衮佩冕圭百拜﹐九原下﹐榮感君恩。看年年二月﹐滿地野花春﹐鹵簿迎神。」時有淮西帥李諶和其韻﹐爲書忠烈廟廟額﹐其詞非劉此也。

方幹《泊嚴光臺下》詩﹐末云「前賢竟何益﹐此地誤垂竿。」可謂無識之言。於今侑食子陵祠﹐使子陵有知﹐必不樂也。

李商隱《隋宮》中四句云「玉璽不緣歸日角﹐錦帆應是到天涯。於今腐艸無蓂火﹐終古垂楊有暮鴉。」日角﹑錦帆﹑蓂火﹑垂楊是實事﹐卻以他字面交蹉對之﹐融化自稱﹐亦其用意深處﹐眞佳句也。

定量城涇縣有琴髙山琴髙溪﹐俗傳控鯉而升之所。每歲三月中﹐有小魚數十萬﹐一日來集﹐亦傳以爲投藥滓所化。至今人待此日﹐盡网之﹐曝以爲乾﹐味甚美。吳履齋嘗賦詩和人韻云「仙人藥苗化爲魚﹐身𨿽纖細味丰腴。土人涉溪如采荇﹐以布爲网猶恐疏。不比吳王耽嗜鱠﹐松江千古畱腥滓。好似春茶槍與旗﹐俯視銀條不足數。人生所樂在家鄕﹐何必定食河這魴。琴髙仙遊不可躡﹐自向昆侖朝玉皇。玉皇一笑倚天末﹐乞與五湖任囊括。扁舟煙雨歸去來﹐臥聽魚槎聲濊濊。」予嘗欲爲再賦﹐未暇也。

魯齋王先生﹐旣錄天臺陳南塘柏茂卿《夙興夜寐箴》﹐遺其友葉通齋﹐復載其《懷友》詩云「攜書入空山﹐幾若與世絕。俯仰一室間﹐頗見古人別。良朋令人思﹐思君意彌切。食芹差自甘﹐那得共君啜。」又有《盛雪巢》一詩云「臯夔不著書﹐周召不決科。端坐廟堂上﹐四海臻泰和。吾道固如是﹐後來文藝多。嗒然空山中﹐獨抱《明良歌》。」皆知道者之言也。

毛澤民詩﹕「不須買絲繡平原﹐不用黃金鑄子期。」本李賀貫休詩語。劉后村「鑄成範蠡何嗟及﹐繡作平原未必知」﹐對亦佳。範蠡事見《吳越春秋》。

荊公詩﹕「秋日不可見﹐林端但餘黃。」釋者謂「黃」爲黃落﹐非也。「黃」指日之餘輝也﹐故其下云「杖藜思平野﹐俛仰畏無光。」

樊宗師《園記》云「虫鳥聲無人」﹐句甚妙。黃魯直《送王郎》詩﹐全用此句。又《贈黃從善》云「鳥聲無人兮﹐我友來卽。」又手寫其父亞夫《宿趙屯》詩云「山間聞雞犬﹐無人見煙樹。」亦是用此意。古人於作者好語﹐不忘如此。

鮮於伯幾初至婺﹐題詩於屏云「廨捨如僧捨﹐官曹似馬曹。頭巾終日岸﹐手板或時操。」佳句也。

往歲過婺源﹐偶至江氏瑯玕閣﹐其人出乃父所得詩卷相示﹐無慮百數十首﹐讀至一首云「詩仙長倚玉闌干﹐句脫塵凡妙不難。六月雪霜侵幾研﹐一生煙火隔心肝。鳳皇管徧風旋應﹐悲翠窗深露不乾。記得月明扶醉上﹐骨輕毛豎怯淸寒。」灑然異之﹐乃王儀仲履作也﹐並得其所爲閣記﹐亦佳﹐遂綴爲一卷﹐題數語表之。因尋訪其作﹐得數首﹐皆警拔可愛。

「求田問舍暮年意﹐談道著書千古心。相如徒有四立壁﹐郿塢多藏數萬金。園絲五色繰獨繭﹐廣奏七均諧大音。何時窪尊酌春水﹐筧溪石上靑楓林。」㈠

「似聞梅塢誇新築﹐但願柴門守故山。田翁有酒飲輒醉﹐釣船無魚空復還。半生墮落憂患界﹐萬事元在鴻濛間。繩牀坐了一小劫﹐縱有天梯何用攀。」㈡

「牛羊矗矗澤中道﹐薺麥芃芃霜後村。朔風作惡吹破屋﹐落葉不知深擁門。盡歡水飲而菽食﹐隨緣女嫁並男婚。平生四海習鑿齒﹐茗碗風鑪相對論。」㈢

「五月蘋花思渺然﹐綠波憶蕩浦西船。寧穿布襪靑鞋底﹐不醉琵琶綠繭弦。山郭鶯啼春又暮﹐蕭齋人靜澹無煙。一言滿慰三年別﹐借枕風前對榻眠。」㈣他皆類此。

大徳中﹐有謝文質海牙者﹐爲浙東廉訪僉事﹐性嗜酒﹐不飲則臨政精明。市日者某﹐形貌長大﹐每飲引與對坐﹐不交一談﹐亦不與之酒﹐醉則取劍撫弄﹐眾避匿乃已。嘗分司舟回﹐二書吏從﹐未至城數里宿﹐夜中﹐月明興動﹐潛起登岸﹐題一詩酒家壁云「修雲淡淡抹山眉﹐野水人家半酒旗。應是小梅開未了﹐小舟撐月過前溪。」去入山麓小寺﹐登樓撞鐘﹐僧皆驚起﹐謝踞禪牀﹐大呼索酒﹐貯以木桶﹐跪僧於前﹐以一白酌竟﹐擊僧頂﹐置其上﹐酒盡困睡﹐僧不敢去。天明﹐舟中失謝所在﹐遙見堊壁題字﹐書吏識之﹐迹其所往﹐逢道上樵者言寺中擾擾狀﹐趨視﹐則謝猶未醒﹐須臾﹐騶從至迎之﹐乃去。

東坡自黃移汝﹐別子由於髙安﹐過瑞昌亭子山﹐題字崖石﹐點墨竹葉上﹐至今環山之竹﹐葉葉有墨點。景定中﹐王景琰主瑞昌簿﹐移植事﹐扁其堂曰景蘇﹐蓋簿東坡夜宿處也。吾鄕橫山丘一中﹐爲江州添倅﹐記其槪。一時多賦詩者。僧道璨《無文》詩云「一葉復一葉﹐也道幾翻覆。一點復一點﹐書墨要接續。親見長公來﹐一節不肯曲。見竹如見公﹐北麓能不俗。回首熙丰間﹐幾人愧此竹。翰墨直枝葉﹐點化到艸木。長公有深意﹐此事付北麓。」語𨿽直致而意佳。北麓﹐景琰號也。丘記未見。其遺槁有《答主簿短啟》﹐中有云「移來三兩竿之淸風﹐拈起三二百年之公案。所恨無米之筆﹐十丈捲船﹔何當登景蘇之堂﹐一尊酌月。」亦爲里人所傳誦云。

佛家記李習之問道藥山﹐惟儼禪師作偈曰「煉得身形似鶴形﹐千株松下兩函經。我來問道無餘語﹐云在靑天水在瓶。」按習之文集有《去佛齋文》﹐衛道之意﹐不畔韓公。平生不甚作詩﹐止有《戲贈》一首「縣君好磚渠」云云﹐語尢淺拙不類﹐必依托者爲之也。獨吏部行狀云「及長﹐讀書能詩也。」生之所習﹐此語卻非﹐一時不自覺耳。

杜老《兵車行》﹕「長者𨿽有問﹐役夫敢伸恨。」建黨讀之﹐不過以爲漫語而已。更事之餘﹐始知此語之信。蓋賦斂之苛﹐貪暴之苦﹐非無訪察之司﹐陳訴之令﹐而言之未必見理﹐或反得害。不然﹐𨿽幸復伸﹐而異時疾怒報復之禍尢酷﹐此民之所以不敢言也。「𨿽」字「敢」字﹐曲盡事情。

文文山死節﹐諸公傷悼之作佳者﹐如鄧中齋光薦詩云「憶公淚縣河﹐九地無處瀉。想公騎赤龍﹐請命蒼梧野。世人醉生死﹐翻笑獨醒者。焉知千載英﹐精爽皎不夜。義士無廢興﹐時運有代謝。念昔喪亂初﹐公騎使君馬。奮袂起勤王﹐慷慨淚盈把。須臾三萬眾﹐如自九天下。燈棋書檄交﹐笑語雜悲吒。捧土障洪河﹐一繩維大廈。至哉朝宗性﹐百折終不捨。身北冠自南﹐血碧心肯化。顏鉤凜忠勁﹐杜詩蔚騷雅。晉陽骨肉冤﹐東市刀兵解。精誠揭天日﹐气魄動夷夏。丈夫如此何﹐一死尢足怕。田橫老賓客﹐白髮餘息假。有時夢巖電﹐意悟當飄灑。非無中丞傳﹐殺靑自誰寫。魂歸哀江南﹐千秋俎鄕社。」又《贊畫像》云「目煌煌兮疏星曉寒﹐气英英兮晴雷殷山。頭碎柱而璧完﹐血化碧而心丹。鳴呼﹐論證謂斯人﹐不在世間。」李養吾明通題《吟嘯集》云「南人不識兩膝貴﹐曲摺百態卑且勞。斯人護膝不護頭﹐故以頸血沾君刀。蟠胸孤憤擘不碎﹐殺气千丈纏旌旄。援桴親鼓盡南海﹐背水更用蜑丁鏖。俘來吮血語神語﹐咄咄尙與天爭豪。須臾赤日減顏色﹐玄云莽莽風颼颼。或言巨靈收拾付眞宰﹐讀罷拊臆生長號。又言丰隆列缺對愁絕﹐疾指玉鞭鞭六鰲。雨瓢倒翻水怪舞﹐斗樞橫軋天籟號。憐伊肝膽苦復苦﹐亦見曩昔眞《離騷》。劫灰滿地莫掛眼﹐蓬萊𨿽遠容輕舠。長驅癘鬼尙堪戰﹐假說閒未許飛仙遨。乃言興廢在爾不吾與﹐吾死吾主吾焉逃。魯叟聞言拍手笑﹐斯人《六經》爲骨爲皮毛。斯人捲取《六經》去﹐空將贗本傳兒曹。」黃誠性云「三百餘年樂育恩﹐晚從科目得斯人。崎嶇嶺海期年國﹐零落氈毛萬死身。諸葛未亡猶有漢﹐包胥欲泣更無秦。挑燈慷慨歌《梁父》﹐鬢髮蕭森忄雙鬼神。」皆可傳誦。謝臯羽《挽詩》﹕「落日沈滄海﹐寒風上薊門。雨靑余化血﹐林黑見歸魂。」異忘其首尾四句爾。臯羽又有三詩爲文山作﹐亦感激悲痛。其一《結客行》云「結客衛京師﹐棄家南斗陲。相看各意气﹐欲取遼陽歸。事左脫身去﹐豈爲無所爲。家藏楚王子﹐手執五陵兒。泣奉先主令﹐白旄曏天麾。鞭屍讎必報﹐函首捷終馳。力盡志不遂﹐以死謝漸離。」其一《邳州哭》云「邳州哭﹐井水竭。去年哭母瘴海熱﹐今年此日來邳州﹐母死未禫子爲囚。邳州土涇淚長在﹐化爲蒼苔色不攺﹐雨洗離魂歸瘴海。」其一則任士林叔實所作。《謝翺傳》云「翺晚登子陵西臺﹐以竹如意擊石﹐歌《招魂》之詞曰﹕『魂來兮何極﹐魂去兮關水黑。化爲硃鳥兮﹐有咮焉食。』」蓋謝嘗義從公﹐故尢不能忘情也。

方嶽巨山《詠史》﹕「堪笑張華死不休﹐謾精象緯古無儔。中臺星折何曾識﹐祇識龍泉動鬥牛。」張華「堪笑平生血濺衣﹐但知忠義未知幾。命關鬼質緣何事﹐年及縣車自不歸。」顏眞卿「笑」字攺作「嘆」字﹐可也。命意甚佳。近見牟應龍成父二詩亦類此﹕「伏波垂老困壺頭﹐正坐功名意未休。爲問是翁誇矍鑠﹐何如老子得遨遊。」馬援「長源銳意偓佺齊﹐晚節還爲富貴迷。幸自山中足煨芋﹐何須禁裏覓燒梨。」對偶尢工。

閻子靜初挾其鄕人書至京謁賈仲明﹐以梅枝拄杖爲獻﹐適姚公茂諸人至﹐賈因見閻道其故﹐諸公令賦《梅杖》詩﹐閻卽賦云「斫取江南萬玉柯﹐春風入手慣摩挲。較淸邛竹能香否﹐斗品鳩藤柰俗何。聲破夢回霜滿戶﹐影隨詩瘦月橫坡。人言功在調羹上﹐不道扶顚力更多。」諸公延譽﹐遂知名。

友人葉審言家茂孫應時手寫五言律詩十八首﹐自荊江入蜀止石頭城﹐蓋規摹老杜者。應時字季和﹐余姚人﹐遊硃呂之門。慶元中﹐宰常熟縣﹐爲子遊立祠﹐硃子作記者。硃子嘗稱其《湖山》諸詩﹐語意淸遠﹐豈此等邪﹖今錄數首於後﹕「日落風更起﹐江頭船不行。淒涼大夫宅﹐蕭瑟故王城。一醉重樓晚﹐千秋萬古情。愁邊動寒角﹐夜久意難平。」《歸舟晚泊》「落照久未夕﹐斷雲低不飛。孤舟上水急﹐歸鳥度山微。蕭颯天涯鬢﹐淋浪醉後衣。憑闌一笑去﹐客夢轉頭非。」益昌僧寺靜境軒「小飲不成醉﹐淸談多所欣。秋聲搖落日﹐野色蕩寒云。心事長千載﹐腰圍更幾分。西風叢桂發﹐倚檻得相聞。」武擔山「西臺在何許﹐秋艸暮雲間。十畝有餘竹﹐一窗無數山。望遠足離思﹐憂時多苦顏。相看終惜醉﹐更挈酒瓶還。」武擔西臺「今晨明客眼﹐桃杏照江紅。鳥哢蒼山曲﹐人聲翠竹中。獨遊空遠思﹐一笑負春風。便想荊州重﹐簪花醉渚宮。」《新灘見桃杏書事》。硃子又稱其《子陵仲弓》二絕甚佳。《子陵》詩見後《釣臺》諸作中。《仲弓》詩云「淸獨無心陳仲弓﹐圓機聊救漢諸公。末流不料兒孫誤﹐千古黃初佐命功。」王厚齋《困學紀聞》云「孫燭湖其號也。」

劉因夢吉《詠薔薇》詩﹕「色染女眞黃﹐露凝天水碧。」又《薔薇酒》詩﹐亦用下六字﹐常愛其佳對。李思衍昌翁亦有一聯云「土暗塵昏天水碧﹐風驚雨過女眞黃。」未知孰先後也。李又有「鬼火光中遺石馬﹐仙盤柱下泣銅人」句﹐對亦工。

吳興姚式子敬手寫髙顏敬《尙書絕句》一卷﹐皆佳。「北來朋友不如鴻﹐幾个西飛幾个東。多少登臨舊樓觀﹐闌干閒在夕陽中。」過京口「二千里地佳山水﹐無數海棠官路旁。風送落紅攙馬過﹐春光更比路人忙。」過信州「雷聲驅雨轉山西﹐山腹云根似削齊。日暮牧兒歸不得﹐料應白水漲前溪。」《弋陽》「仰有嵐光俯有溪﹐軒窗初不計東西。雲峯雨岫安排定﹐松竹林林自整齊。」拍洪樓「山腰澗曲垣﹐百怪老樹龍蛇蜿。山翁有時抱琴至﹐雪霽明月開北軒。」㈠「溪頭白鷺來相安﹐溪上紅桃雨打殘。滿目雲山爲誰好﹐一川晴色上樓看。」《滿目雲山樓》「古木陰中生白煙﹐忽從石上見流泉。閒隨委曲尋源去﹐直到人家竹塢連。」《卽事》「雞鳴上馬戴星還﹐鄰近人家見面難。一度相思一回首﹐二千里外得相看。」㈡「並行沿隄步晚晴﹐野香牽引過林坰。誰知卻是江南夢﹐尋到西曹夜直。」《寄友》「艸色瑯玕逼兩楹﹐早陰才過午陰晴。斜陽又送西軒影﹐一就移牀待月生。」《濟州道庵》子敬爲人修潔﹐詞翰皆工﹐此卷作行艸﹐尢可愛。

柳柳州云「微風一披拂﹐林影久參差。」陳簡齋云「微波喜搖人﹐小立待其定。」語有所自﹐而意不同。

《題赤松》詩﹐舒道紀最佳。見下卷。唐人如皎然曹唐二絕旬﹐亦可喜。皎云「綠岸朦朧出見天﹐晴沙瀝瀝水濺濺。何處羽人長洗藥﹐殘花無數逐流泉。」曹云「共愛初平住九霞﹐焚香不出閉金華。白羊成陣難收拾﹐喫盡溪連苣蕂花。」吾鄕談赤松題詠者﹐未有人拈出也。

陶公《歸去來辭》﹕「三徑就荒﹐松菊猶存。」下復云「景翳翳以將入﹐撫孤松而盤桓。」系松於徑荒景翳之下﹐其意可知矣。又好言孤松﹐如「冬嶺秀孤松」﹐如「靑松在東園﹐眾艸沒其姿」﹐下云「連林人不見﹐獨樹眾乃奇」﹐皆以自況也。人但知陶翁菊愛而已﹐不知此也。

李商隱詩﹕「玉桃偸得憐方朔﹐金屋妝成貯阿嬌。」以東方朔爲方朔﹐人以爲病﹐若用臣朔字自佳﹐乃傳語也。

唐人詩云「惟有舊巢燕﹐主人貧亦歸。」後人沿襲用之﹐往往謂舊燕復來。其實燕至人家﹐旣養雛而去﹐已不知其所往﹐安有復來之理﹖此類皆習於口熟﹐而不覺其誤者也。

李伯時畫《飛騎習射圖》﹐其手帖云「公麟元丰初點檢南宮試卷畢﹐陪集英殿門應奉廷試﹐因得至衛士班﹐見飛騎習射拖球楊枝戲﹐人偉馬駿﹐妙天下選。時乘輿幸寶津有日﹐督課勝負﹐窮景不休﹐故頗遂縱觀。今追圖大槪﹐以奉雌堂淸玩﹐若气勢不至差俗﹐則丹靑可屏﹐當蒙照恕也。元祐丁卯臘日謹題。」後又云「第一斫鬉射﹐最難引弓﹐然多中﹐中者自帛而下﹐平截斷之﹐射球鮮中﹐以飛昆故﹐十發三四中爲精矣。」尢延之楊廷秀樓大防皆有題詩。硃文公跋云「觀龍眠《飛騎圖》﹐及讀延之廷秀大防三君子佳句﹐因思法云秀公語﹐尢物移人﹐甚可畏也。」後人有古體詩二首﹐其一云《奉題太丞丈龍眠騎射圖》﹐下有叔簡字﹐不著姓﹔其一題嘉定庚午四月二十日章良能。叔簡詩云「飛球飲羽柳如截﹐馬气橫生人更傑。不作遊觀禦寶津﹐騎戰還應一當百。天家行樂少人知﹐龍眠屬從天上歸。意象慘淡研精微﹐曹霸以來無此奇。壯夫披圖雙淚垂﹐時危那得生致之。」章詩云「禁營貔虎天廏龍﹐技癢不柰芻粟丰。聞道寶津嘗扈駕﹐前期踴躍矜驍雄。紅綃低系柳枝碧﹐滿滿彎弓斫鬉射。偶然穿葉未爲奇﹐截下紅綃方破的。采繩長曳采球輕﹐閃爍眩轉如奔星。弦頭霹靂趁馬腳﹐回看一箭落欃槍。烏紗帽穩春衫薄﹐文韉煥爛靑絲絡。千步場深隔九關﹐畢景馳驅有餘樂。李侯應奉隨春官﹐日晏歸穿衛士班。平生抵死憐神駿﹐絕藝那能不細看。不學閻公伏池側﹐倉皇丹粉供定量索。他年乘興試追尋﹐妙處祇須憑子墨。十六蹄翻意態眞﹐罄控應節顧眄親。當時騎士盡應爾﹐尙想元丰兵制新。慨今多事困供億﹐養兵殆且殫民力。未聞士歌馬騰槽﹐安得從容觀戲劇。」浦江趙敬叔先購得圖﹐後得帖﹐遂爲完美。謂圖出玉山汪季路家﹐缺二馬及楊樓詩﹐蓋爲人裁取別作捲也。考《續通鑑長編》﹐嘉定二年己巳五月丁巳﹐禦史章良能同知樞密院﹐六年癸酉夏四月丙子參知政事﹐明年二月薨﹐此詩在政府作也。又紹熙元年庚戌秋八月﹐校書郎王叔簡與禮部侍郎李巘﹑著作郎鄧馹同檢視劉季榮所造新曆﹐叔簡必王叔簡也。所謂太丞及雌堂稱太守﹐不知爲何人也。尢楊樓有集﹐詩不錄﹐王章二作皆佳﹐不以能詩名﹐故表而出之。

韓魏公賦《喜雨》「須慰滿三農望﹐收斂神功寂似無」﹐足以覘其相業。李邦直《沂山禱雨有應》詩云「南山髙峻層﹐北山亦崷崒﹐坐看兩山云出沒。來傷驅﹐歸如呼﹐始覺山中有神物。鬱鬱其焚蘭﹐坎坎其擊鼓﹐祝屢云云巫屢舞。我民無罪天所憐﹐一夜雷風三尺雨。嶺木兮蒼蒼﹐溪泉兮泱泱。雲散諸峯互明滅﹐東阡西陌農事忙﹐廟閉山空音響絕。」狀事造語極佳﹐然其意則本婦翁而衍之者也。公又有「雨勻春圃桔橰閒」之句﹐邦直「農事忙」句﹐亦反而用之也。

時天彜詩﹐見下卷。其書《唐百家詩選》後諸評﹐深知唐人詩法者也﹐悉錄於後﹕

薛稷詩﹐明健激昂﹐有建安七子之風﹐不類唐人。其字偉麗亦稱之﹐不自珍惜﹐附麗匪人﹐至污斧鑕﹐爲士君子所戒。有才而無學﹐良不可哉。

孟浩然髙抗有節﹐一時豪傑翕然慕仰﹐非特以其詩也。張承吉云「孟簡𨿽持節﹐襄陽屬浩然。」所以自處者如此。而韓竇方訝其不來﹐多見其不知量也。盧象開元時人﹐詩亦淸妙﹐要非後來所及也。第一卷

。

髙適才髙﹐頗有雄气﹐其詩不習而能﹐𨿽乏小巧﹐終是大才。岑嘉州與子美遊﹐長於五言﹐皆唐詩巨擘也。第二﹑三卷。

自儲光羲而下﹐王建崔顥陶翰崔國輔皆開元天寶間人﹐詞旨淳雅﹐蓋一時風气所鍾如此。元和以後﹐𨿽波濤闊遠﹐動成奇偉﹐而求其如此等邃遠淸妙﹐不可得也。第四卷

。

王昌齡尢所寶玩。李頎於諸人中尢有古意。戎昱稍爲後輩﹐多軍旅離別之思﹐造語益巧﹐用意益淺矣。第五卷

。

此卷十四家﹐予所有者﹐獨李嘉祐集。楊衡雍裕之見《十賢集》中﹐往往皆律詩﹐蓋小才也。餘人多有奇語﹐沈千運王季友尢老成趙微明最爲不顯﹐挽歌長別之句﹐使人三嘆﹐𨿽當時作者﹐不能過也。第六卷

。

大歷後﹐李紓包佶有盛名﹐叔倫士元從容其間﹐詩思逸髮﹐於綺麗外仍有思致﹐非餘子所及也。第七卷

。

錢起屢擅場﹐《江行》百篇﹐韻短意密。盧綸與李益中表﹐唱酬交贊﹐在大歷十才子中號爲翹楚。司空文明結思尢精﹐如「前途歡不集﹐往事恨空來」﹐令人三嘆不已。第八卷

。

皇甫冉鮑防二張詩﹐在唐中葉﹐所謂鐵中錚錚者。冉及張登耿湋有全集﹐李端於《武陵集》﹐錢塘陳氏刊行﹐才各百餘首﹐僅是斷槁耳。第九﹑十卷。

文章尙論其世﹐長孫佐輔貞元前人﹐要爲有一種風气。五竇詩存者惟《聯珠集》。叔向詩彌佳﹐傳彌少﹐艸木飄風之嘆﹐不其然乎﹖羊士諤刺王韋遠貶﹐亦有气節。《十賢集》﹐士諤亦在其中。第十一卷

。

楊巨源始與元白學詩﹐而詩絕不類元白。王建自云紹張文昌﹐而詩絕不類文昌。豈相馬者固不在色別乎﹖巨源淸新明嚴﹐有元白所不能至者。建樂府固仿文昌﹐然文昌恣態橫生﹐化俗爲雅﹐建則從俗而已﹐馴致其獘﹐便類聶夷中。第十二卷

。

武元衡令狐楚皆以將相之重﹐聲蓋一時﹐其詩宏毅闊遠﹐與灞橋驢子上所得者異矣。劉言史有小說行於世﹐其詩鋪張甚富﹐而咀嚼少味﹐正似其小說﹐獨《竹間梅》二十八字﹐淸灑可愛耳。第十三卷

。

憲宗將吐突承璀﹐李絳白居易爭之甚苦﹐僅能略出之。淮南李涉探上意﹐知承璀恩顧未衰﹐遽上言兵不可罷﹐承璀親近信臣不可出。知匭使孔戣責誚不受﹐涉行貨於他徑﹐達之上前。戣奏涉姦罔滔天﹐遂被遠貶。其爲人如此﹐而詩句淸熟﹐有足賞者﹐世方以言取人﹐果可信乎﹖第十四卷

。

盧仝奇怪﹐賈島寒澀﹐自成一家。張祐樂府﹐時有美麗。趙嘏多警句﹐能爲律詩﹐蓋小才也。硃慶余﹐張籍門人﹐傳其詩法﹐然獨以《閨怨》一篇知名於時﹐此集乃不錄。於鵠曹唐﹐僅如候虫之自鳴者耳。第十五卷

。

許用晦工爲七言。項斯亦師張水部﹐自以字淸意遠匠物爲工﹐然格律卑近﹐漸類晚唐矣。至李頻﹐則眞晚唐也。第十六卷

。

兩卷十八家﹐多大中以後人。施肩吾最爲富麗﹐李楚望結思尢淸﹐髙蟾工爲絕句﹐然無甚髙論矣。李君玉特爲令狐綯所知﹐前後集十卷﹐亦多可稱者。薛大拙髙自位置﹐訶罵前作﹐以是爲有識所貶﹐至其妙處﹐纖穠間作﹐亦不可誣也。陳雍二陶薛逢崔塗之流﹐皆慕爲組麗﹐百﹝B11﹞一豆﹐時亦見之。第十七﹑十八卷。

三劉二曹﹐如負蝂升髙﹐𨿽窮智力﹐要爲有限。崔魯粗有法度﹐玄英荀鶴插陋已甚。退之所謂蟬噪﹐非此也邪﹖第十九卷

。

子華致光﹐著名晚唐﹐俱直翰苑﹐以文章領袖眾作。方昭宗時﹐君邪內訌﹐凶頑外擅﹐致光間關其間﹐執義彌堅﹐如不艸韋昭範詔﹐凜然有烈丈夫之風﹐非子華所能及也。然其詩過於纖巧﹐淫靡特甚﹐不類其所爲。或言《香奩集》和凝所作﹐誤歸之致光﹐豈信然邪。第二十卷

。

老杜「佳人雪藕絲」﹐「雪」字蓋本《家語》「以黍雪桃」﹐注者皆不知此。又凡作詩難用經句﹐老杜則不然﹐「丹靑不知老將至﹐富貴於我如浮雲」﹐若自己出。

老杜七言長篇﹐句多作對﹐皆深穩矯健。《洗兵馬行》除首尾及攀龍附鳳云云兩句不對﹐司徒尙書一聯稍散異﹐余無不對者﹐尢爲諸篇之冠。韓公長句皆不對﹐其體正相反。

崔鶠徳符﹐崇寧後﹐監洛南稻田務﹐嘗送客會節園﹐時梅花正開。明年﹐監修大內閹官容佐﹐取以爲景華禦苑。徳符不知﹐春晚復騎瘦馬與老兵來遊﹐坐梅下賦詩云「去年白玉花﹐結子深枝間。小憩藉淸影﹐深顰啄微酸。故人不可見﹐春事今已闌。繞樹尋履迹﹐空餘玉花斑。」次日﹐佐入園﹐見馬糞﹐知爲徳符﹐且怒其未嘗見己﹐卽具春天﹐劾以擅入禦苑﹐勒停。家貧﹐傳食諸人家﹐久而後歸陽翟。洪氏《隨筆》載其事﹐以爲馬永卿嘗載《嬾眞錄》中而未見。今考馬錄正同﹐特以爲在定量和中者﹐當是劉克莊。潛夫嘗賦梅云「東君誤執花權柄﹐卻忌孤髙不主張。」忤史相彌遠﹐不得遷。又有詩云「夢得因桃數左遷﹐長源爲柳忤當權。𨿽然不識桃和柳﹐卻被梅花累十年。」又云「一聯半首致魁臺﹐前有沂公後簡齋。自是君詩無警策﹐梅花窮殺幾人來。」按詩人坐梅見累﹐無如徳符﹐而潛夫不及之者﹐恐未聞爾。

東坡《送別子由》詩云「登髙回首坡隴隔﹐時見烏帽出復沒。」模寫甚工。異時記淩虛臺﹐謂見山之出於林木之上者﹐累累然如人之旅行於墻外而見其髻也﹐蓋同一機軸。

李明通養吾《紅梅》詩云「月香水影眩錦畫﹐冰魂雪骨酣華春。神仙狡獪本玩世﹐處幹遊俠聊驚人。怒艴不顧殺气橫﹐忠赤自與晴曦親。山林著汝吾未許﹐絳衣硃襮鏖緇塵。」蓋寓意有所指也。《楮衾》詩亦佳﹕「相親賴有楮先生﹐雪與陽春指顧成。狐白溫溫疑伯仲﹐龜紋隱隱見縱橫。夜闌更作封章夢﹐晨起猶聞展捲聲。垂老未忘鉆故紙﹐三生習气太分明。」

吾鄕蘭溪﹐去城三十里﹐其地名白雁﹐次則望雲山與建徳接境。建徳之鎭山曰烏龍﹐旁一港通分水縣﹐先君嘗誦鄕人趙叔嘉左藏說有人賦詩一聯云「烏龍分水去﹐白雁望云來。」可謂精確﹐惜不得全篇。

錢塘李道坦坦之﹐早歲入道洞霄宮﹐學文於隱者鄧牧牧心﹐盛爲所稱許。有葉林玄文者﹐亦隱山中。二人旣沒﹐坦之遂出山。大徳中﹐畱蘭溪﹐與予極相得﹐時時誦葉鄧詩。鄧有《奇友》詩云「我在越﹐君在吳﹐馳書邀我遊西湖。我還吳﹐君適越﹐遙隔三江共明月。明月可望﹐佳人參差。笑言何時﹐寫我相思。知君去掃嚴陵墓﹐祇把淸尊酹黃土。浮雲茫茫江水深﹐感慨空勞弔今古。孤山山下約陳實﹐聯騎須來踏春色。西湖千樹花正繁﹐莫待東風吹雪積。有酒如澠﹐有肉如陵。鼓趙瑟﹐彈秦箏﹐與君沈醉不用醒。人生行樂耳﹐何必千秋萬歲名。」葉公詩﹐如﹕「金粟花前風細細﹐寶階地上月輝輝。夢回不屬紅塵境﹐涼露滿衣人醉歸。」他警句如﹕「芙搖風柳掛月﹐醉來健倒梨花堆。千百舂鉏一株樹﹐野田吹下雪花風。」皆佳。戴錫祖禹能詩﹐因牧心推獎﹐遂知名。送《白湛淵教授定量城》云「乘閒爲我弔李白﹐醉臥江連不復醒。當時錦袍照綠水﹐今日孤墳秋艸生。」人呼戴綠水﹐。又《賦白馬圖》云「當時超逸眞絕倫﹐皎如玉龍上天門。朝馳峻阪飛疋練﹐暮浴深淵浮素云。四蹄飽踏咸陽月﹐滿身猶帶燕山云。祇愁玄霧閟雄姿﹐未許淸塵污汗血。」人呼戴白馬。《送牧心》云「去年別爾雁南徵﹐今年迎爾春水生。我心思爾如江水﹐回波相續無窮已。君如鴻雁早驚霜﹐方逐長風度千里。」《次韻壬理得往昔行》云「美人昔愛唱《伊州》﹐少年未解人間愁。五侯系馬春日暮﹐白雲繞梁花滿樓。同遊星散樂難得﹐重逢卻怪旁人識。花隨塵土暗芳菲﹐鳳閉樊籠摧羽翼。不須感舊爲淒然﹐夢境悲歡能幾年。君看古來歌舞地﹐梁園金穀成荒田。」讀此可信。牧心嘗客會稽王修竹監簿所﹐有陳觀國用賓送其《出陶山》詩﹐亦佳﹕「靑山無送迎﹐幽人自來去。落葉若相送﹐捲捲及行屨。檐端有孤云﹐仍爲守其處。落葉惜人不在山﹐孤云尙期人再還。斯人可期復可惜﹐我處落葉孤雲間。」謝翺臯羽善古詩文﹐牧心與之善﹐其卒也﹐爲作傳云「初與之論文不合﹐後乃相推敬。牧薄遊山水間﹐君病篤﹐望牧不至﹐懷以詩云﹕『謝豹花開桑葉齊﹐戴勝﹛艸幹﹜生藥艸肥﹐九鎖山人歸未歸。』蓋絕筆之作。」前輩風致如此。今坦之旣不可復見﹐姑錄所記憶者於此。

坦之作《杜鵑行》云「吾聞昔有蜀天子﹐化作冤禽名杜宇。一身流落懷故鄕﹐萬里逢人訴離苦。西來縱呼巫峽間﹐楚臺花落靑春闌。臺中魂夢久寂寞﹐行雲日暮愁空山。明朝復向瀟湘發﹐北叫蒼梧江竹裂。竹間之淚花上血﹐怨入東風俱不滅。天涯無窮朝暮啼﹐王孫艸綠不思歸。哀哉王孫終不歸﹐江南江北楊花飛。」時年二十餘爾。逮從鄧公﹐日益精進﹐其歌行最爲流麗﹐嘗言學詩必以李杜爲宗﹐唐律四十字﹑五十六字﹐成一片文章﹐豈可以閒冗語塡之。大凡詩一字未佳未穩﹐必有一字可代﹐思之自當得也。在蘭江時﹐嘗手寫一帙畱予家。至大戊申別後﹐寄友三詩﹐一以與予曰「拂袖行歌歸故鄕﹐相思又是一星霜。夢回江上秋楓杳﹐愁入天涯春艸長。書問久淹嗟契闊﹐詩章時讀慰淒涼。知君亦有逍遙興。肯學徵鴻爲稻粱。」又《送人歸嚴陵並寄予》云「官車一兩馬並馳﹐送君朝出城門西。投觴誓河以爲別﹐東流到海無還期。雲間掛冠歸故里﹐河上停帆謝遊子。不願松江食巨鱸﹐甘向桐川釣寒水。子陵昔釣川之側﹐百尺髙臺猶屹立。斜日歸舟系石根﹐稽首淸風無愧色。金華洞天深且幽﹐神仙牧羊松下游。故人吳君仙者儔﹐髙臥巖屋秋浮浮。玆山相鄰爾睦州﹐山翠俯壓城南樓。吳君之家某水丘﹐尺書欲煩親手投。一見足寫平生憂。」坦之素善書﹐予愛之﹐嘗裒其手寫者一卷﹐爲人竊去﹐僅存一幅﹐二詩皆佳。《髙將軍白鷂子歌》﹕「淮西猛士髙將軍﹐新獲驍領取被涼素。調之弗顧情未狎﹐跨馬臂出城東云。徵鴻作字云邊斜﹐聳身直上誰能遮。天寒日莫望不見﹐北風萬里吹瑤花。雲飛忽斷鴻飛卻﹐短艸長煙際沙漠。但餘孤色搖淸秋﹐未許纖毫生碧落。歸來珍衛不解鞲﹐親手餵肉供饑喉。英雄遇合固有分﹐可惜驚塵俱雪頭。」其一《李白酒樓歌》﹕「溧陽酒樓春水涯﹐白也系馬樓東家。千金醉盡不復顧﹐猶吹玉笛引吳娃。日斜樓外東風起﹐春愁滿眼楊花裏。髙歌一曲下樓去﹐傳徧江南數千里。錦袍綠水迷蹤迹﹐月落空梁照顏色。江頭盡日不見人﹐樓上幾年無此客。倚闌仰看西飛雲﹐胡爲不飲愁其身。卽今寂寞千年後﹐論證酹靑山山下墳。」他皆類此。警句如﹕「落日中原小﹐悲風易水寒。」嘗自言以此詩寄鄧﹐善之﹐鄧借以爲己作。「凡物皆歸土﹐深山始見天。」《落葉》「城南艸綠王孫去﹐江上花飛燕子來。」「淸江百曲秋花底﹐漁火孤村莫雨中。」「芙蓉水碧雙鳧冷﹐苜蓿秋髙萬馬肥。」不可勝錄也。

嚴陵釣臺詠甚多﹐自範希文黃魯直三絕句後﹐殆難措手。戴復古詩亦爲人所稱道﹐此外所見尙有佳者﹐《釣臺集》所未及。王厚齋記孫燭湖應時作云「簿書流汗走君房﹐那得狂奴故態降。努力諸公了臺閣﹐不煩魚雁到桐江。」吾鄕陳子象《庚谿詩話》中記不知名作云「範蠡妄名載西子﹐介推逃迹累山焚。先生正爾無多事﹐聊把魚竿坐水村。」予家有《北園吟》一編﹐昆山陳壽卿作一詩云「尙父鷹揚起渭濱﹐《六韜》猶自佐周文。子陵豈是要君者﹐寇鄧諸公已策勛。」先大父嘗言吾鄕有楊某者﹐好爲詩﹐多俚率﹐獨《釣臺》詩可喜云「虹作長竿云作餌﹐纖月沈鉤在江底。巨鱗入手還縱之﹐漢家鼎小難調理。」紫巖於介翁﹐予早歲所師﹐嘗記其作云「拋卻羊裘入漢庭﹐偶然偃臥兩忘形。先生無處可伸足﹐太史何煩奏客星。」

○詞附

《木蘭花慢》柳耆卿《淸明》詞﹐得音調之正﹐蓋傾城﹑盈盈﹑歡情於第二字中有韻。近見吳彥髙《中秋》詞﹐亦不失此體﹐餘人皆不能然。元遺山集中凡九首﹐內五首兩處用韻﹐亦未爲全知者﹐今載二詞於後﹕

柳詞云「拆桐花爛熳﹐乍疏雨﹐洗淸明。正艷杏燒林﹐緗桃繡野﹐芳景如屏。傾城盡﹐尋勝去﹐驟雕鞍﹐紺幰出郊坰。風暖繁弦脃管﹐萬家競奏新聲。盈盈﹐鬥艸踏靑人﹐艷冶遞逢迎。向路旁往往﹐遺簪墮珥﹐珠翠縱橫。歡情﹐對佳麗地﹐任金累罄竭玉山傾。拚卻明朝永日﹐畫堂一枕春酲。」

吳詞云「敞千門萬戶﹐瞰蒼海﹐爛銀盤。對沆瀣樓髙﹐儲胥雁過﹐墜露生寒。闌干眺﹐河漢外﹐送浮雲﹐盡出眾星乾。丹桂霓裳縹緲﹐似聞雜佩珊珊。長安底處﹐髙寬人不見﹐路漫漫。嘆舊日心情﹐如今容鬢﹐瘦沈愁潘。幽歡縱容易得﹐數佳期動是隔年看。歸去江湖葉﹐浩然對影垂竿。」然吳詞後段起句又異﹐當依柳爲正。

東坡《賀新郎》詞「乳燕飛華屋」云云﹐後段「石橊半吐紅巾蹙」以下皆詠橊。《卜算子》「缺月掛疏桐」云云「縹緲孤鴻影」﹐以下皆說鴻﹐別一格也。

韓南澗題《采石蛾眉亭》詞云「倚天絕壁﹐直下江千尺。天際兩蛾橫黛﹐愁與恨﹐幾時極。暮潮風正急﹐酒闌聞塞笛。試問謫仙何處﹖靑山外﹐遠煙碧。」此《霜天曉角》調也﹐未有能繼之者。

於湖玩鞭亭﹐晉明帝覘王惇營壘處﹐自溫庭筠賦詩後﹐張文潛又賦《於湖曲》﹐以正湖陰之誤﹐詞皆奇麗警拔﹐膾炙人口。徐寶之韓南澗亦發新意。張安國賦《滿江紅》云「千古淒涼﹐興亡事﹐但悲陳迹。凝望眼﹐吳波不動﹐楚山叢碧。巴滇綠駿追風遠﹐武昌云旆連天赤。笑老姦遺臭到如今﹐畱空壁。邊書靜﹐烽煙息。通軺傳﹐銷鋒鏑。仰太平天子﹐聖明無敵。蹙踏揚州開帝裏﹐渡江天馬龍爲匹。看東南佳气鬱蔥蔥﹐傳千億。」𨿽間采溫張語﹐而詞气亦不在其下。嘗見安國大書此詞﹐後題云「乾道元年正月十日。」筆勢奇偉可愛。建康實錄唐��所曾者亦林湖陰雲云﹐庭筠之誤有自來矣。

歐公小詞气亦不在其下﹐間見諸詞集﹐陳氏《書錄》云一卷﹐其間多有與《陽春花間》相雜者﹐亦有鄙褻之語一二廁其中﹐當是仇人無名子所爲。近有《醉翁琴趣外篇》﹐凡六卷﹐二百餘首﹐所謂鄙褻之語﹐往往而是﹐不止一二也。前題東坡居士序﹐近八九語﹐所雲散落尊酒間﹐盛爲人所愛尙﹐猶小技﹐其上有取焉者。詞气卑陋﹐不類坡作﹐益可以證詞之僞。

姚子敬嘗手選《古今樂府》一帙﹐以夏英公竦《喜遷鶯》宮詞爲冠﹐其詞云「霞散綺﹐月沈鉤﹐簾捲未央樓。夜涼河漢截天流﹐宮闕鎖淸秋。瑤階樹﹐金莖露﹐玉輦香秋雲霧。三千珠翠擁宸遊﹐水殿按《涼州》。」宮艷精工﹐誠爲絕唱。

「新來塞北﹐傳到眞消息。赤地居民無一粒﹐更五單於爭立。論證師尙父鷹揚﹐熊羆百萬堂堂。看取黃金假鉞﹐歸來異姓眞王。」又云「堂上謀臣尊俎﹐邊頭將士干戈﹐天時地利與人和﹐燕可伐歟曰可。今日樓臺鼎鼎﹐明年帶礪山河。大家齊唱《大風歌》﹐不日四方來賀。」世傳辛幼安壽韓侂冑詞也。又有小詞一首﹐尢多俚談﹐不錄。近讀謝疊山文﹐論李氏《系年錄朝野雜記》之非﹐謂乾道間﹐幼安以金有必亡之勢﹐願詔大臣修邊備﹐爲倉卒應變之計﹐此憂國遠猷也﹐今摘數語而曰贊開邊﹐借江西劉過京師人小詞曰「此幼安作也」﹐忠魂得無冤乎﹖故今特爲拈出。﹝lz﹞

○跋

元吳禮部正傳集﹐世多抄本﹐獨《詩話雜說》一卷﹐罕有藏弆者。明金華胡孝廉元瑞家﹐收書最富﹐嘗跋此冊及《敬鄕錄》云「徧舉郡邑凡有聞者﹐緝其制作履歷﹐粲若指掌﹐下逮畸流逸客﹐片語只詞﹐亦博采旁證﹐竟其隱伏﹐耳目所不及﹐點綴弗遺。其爲力勤而用心苦矣。今去吳公僅二百載﹐而文辭之詳邈﹐弗得睹南渡而上人才篇什﹐史乘佚而未收者﹐尙倚藉諸編﹐稍獲蹤其崖略。余於禮部﹐異世子云也﹐因筆於簡末﹐以俟異世之爲餘子云者驗之。解元端所云此書難得而可寶審矣。」邗江馬君半楂癖嗜異書﹐搜剔隱祕﹐購得元時刻本﹐方與餘同輯《宋詩紀事》﹐獲覯南宋諸賢佚唱﹐如王叔簡﹑吳諒﹑陳仁玉﹑萬喜﹑吳琳﹑孫應時﹑張勱﹑史蒙卿﹑林泳﹑陳柏﹑王儀﹑鄧剡﹑僧靈一輩﹐嘆爲未有。獨《敬鄕錄》無從訪求﹐向晤東陽王丈鶴潭云有其書﹐恨未借抄以成合璧﹐而爲元瑞之子云﹐余兩人未敢讓焉。錢塘厲鶚書。

右小山堂趙氏寫本﹐郁君佩先所贈﹐惜傳鈔多謬﹐無從得維揚馬氏所藏元刻正之耳。至捲內舒道紀《赤松》詩及時天彜詩二條﹐元注云見下卷﹐亦不傳﹐惜哉。知不足齋書。

