觀林詩話﹝宋﹞吳聿

漢武《析梁臺》﹐羣臣皆聯七言﹐或述其職﹐或謙敍不能﹐至左馮翊曰「三輔盜賊天下尢。」右扶風曰「盜阻南山爲民災。」京兆尹曰﹕『外家公主不可治。「則又有規警之風。及宋孝武《華林都亭》﹐梁元帝《淸言殿》﹐皆效此體。𨿽無規儆之風﹐亦無佞諛之辭﹐獨敍叨冒愧慚而已。近世應制﹐爭獻諛辭﹐褒日月而諛天地﹐恐不至。古者賡載相戒之風﹐於是掃地矣。

謝靈運有「蘋蘋泛沈深﹐菇蒲冒淸淺」﹐上句雙聲疊韻﹐下句疊韻雙聲。後人如杜少陵「卑枝低結子﹐接葉暗巢鶯」﹐杜荀鶴「胡盧杓酌春濃酒﹐舴艋舟流夜漲灘」﹐溫庭筠「廢砌翳薜荔﹐枯湖無菇蒲」﹐「老媼寶槁艸﹐愚夫輸逋租」﹐皆出於疊韻﹐不若靈運之工也。

陸龜蒙《鄴宮詞》云「魏武平生不好香﹐楓膠蕙米潔宮房。可知遺令非前事﹐卻有餘薰在繡囊。」或疑蕙不可焚﹐然事見《廣志》﹐云「蕙艸﹐綠葉紫花。魏武帝以爲香焚之。」

華亭船子和尙詩﹐少見於世﹐呂益柔刻三十九首於楓涇寺﹐云得其父遺編中。一詩云「歐冶銛鋒價最髙﹐海中收得用吹毛。龍鳳繞﹐鬼神號﹐不見全年可下刀。」涪翁屢用其語。

語言拘忌﹐莫如近世淺俗之甚。王仲宣《贈蔡子篤》詩云「我友云䢐。」今人以爲語之大病矣。余嘗誦《飯牛歌》「長夜漫漫何時旦」﹐謂人曰「此豈亦寧戚讖語耶﹖」

嘗見尉遲樞《南楚新聞》云「薛昭緯避巢賊亂﹐遇舊識銀工﹐邀食﹐有『一碟膻根數十皴』之語。乃知王中令所遇食蒸豚僧詩所謂『若把膻根來比並﹐膻根只合喫藤條』﹐亦自有來處耶。」

李義山云「小亭閒眠微酒銷﹐山橊海柏枝相交。」韓致光云「深院下簾人晝寢﹐紅薔薇架對芭蕉。」皆微辭也。

庾信《鴛鴦賦》云「昔有一雙鳳﹐飛來入魏宮。今成兩株樹﹐若个是韓馮。」蓋符中切。半山《蝶》詩云「豈能投死爲韓馮。」乃皮冰切。

鮑當有《淸風集》行於世﹐時號鮑淸風。嘗以《孤雁》詩上一鉅公﹐亟稱之﹐故又號鮑孤雁。又有《貧女吟》云「貧女臨水妝﹐徘徊波不定。豈敢怨春風﹐自無臺上鏡。」深有古意。幸不遇賞音﹐使有所遇﹐又將爲鮑貧女耶。

《陳平傳》言「解衣裸而佐刺船。」涪翁與洪覺範詩云「脫卻衲衣著蓑笠﹐來佐涪翁刺釣船。」似惱之太酷﹐而覺範自以爲「我欲收斂加冠巾」之意﹐所謂欲蓋而彰也。

錢昭度詩云「伯禹無端教鮮食﹐水中魚盡不知休。」陳無己云「誰初教鮮食﹐竭澤未能休。」便覺語勝。

東坡和辛字韻﹐至「搗殘椒桂有餘辛」﹐用意愈工﹐出人意外。然陳無已「十里塵沈不受辛」﹐亦自然也。

陸韓卿《中山王孺子妾歌》云「安陵泣前魚。」本龍陽君事﹐誤以爲安陵君。涪翁論「黃獨爲土芋」﹐而云或以爲黃精﹐非也。蓋謂東坡云「詩人空腹待黃精﹐生事只看長柄械。」不欲顯名之耳。

東坡﹕「幾思壓茅柴﹐禁网日夜急。」蓋世號市沽爲茅柴﹐以其易著易過。周美成詩云「冬曦如村釀﹐奇溫止須臾。行行正須此﹐戀戀忽已無。」非慣飲茅柴﹐不能爲此語也。

華亭並海有金山﹐潮至則在海中﹐潮退乃可遊山。有寒穴泉﹐甘冽與惠山相埒。穴在山麓﹐泉鍾其間﹐適與海平。而半山和華亭令唐詢十詠寒穴泉詩乃云「髙穴與云平。」蓋未嘗至其處也。毛澤民作《泉銘》敍半山詩云「泉當因此詩以名世。」然余以爲因半山詩以增重於世﹐則此泉之幸。若後世好事者﹐欲憑此詩以考寒穴所在﹐則失之遠矣﹐非泉之不幸歟﹖

涪翁《讀中興碑》詩云「凍雨爲灑前朝碑。」《楚詞》云「使凍雨兮灑途。」故張平子賦﹕「凍雨沛其灑途。」舊注云「凍雨﹐暴雨也。」巴郡暴雨爲凍雨。

《譚賓錄》載唐率府兵曹參軍馮光震入集賢院校《文選》﹐注「蹲鴟」云「今之芋子﹐卽著毛蘿卜。」又溫庭筠《乾巽子》所載不同﹐云「蕭嵩以《文選》是先代舊書﹐欲注『蹲鴟』云『今芋子﹐乃著毛蘿卜』。」未知孰是。

沆瀣﹐王逸《楚詞注》云「北方半夜之气。」唐劉商《白角樽歌》云「或謂輕冰盛沆瀣。」注云「海气也。」

婪尾聲酒﹐出《佛圖澄傳》。婪尾聲者﹐最後飲酒也。東坡《除夜》詩云「不辭最後飲屠蘇。」是以樂天詩以「婪」作「藍」云「三杯藍尾聲酒﹐一碟膠牙餳。」皆更歲之事。而東坡詩有「藍尾聲忽驚新火後﹐遨頭及要浣花前」之語﹐自注云﹕樂天《寒食》詩云「三杯藍尾聲。」當是誤記。

梅聖兪詩「莫打鴨﹐打鴨驚鴛鴦」之語﹐譏定量守笞官奴也。陳無己《戲楊理曹》詩云「從來相戒莫打鴨﹐可打鴛鴦最後孫。」疊民宣守詩云﹔「一爲文俗事﹐打鴨起鴛鴦。」皆用此也。然「起鴛鴦」三字亦有來處﹐杜牧之云「織篷眠舴艋﹐驚夢起鴛鴦。」

《本陽雜俎》稱庾信作詩用《西京雜記》事﹐旋自攺曰「此吳均語耳﹐恐不足用。」今本作《葛稚川集》﹐劉子駿文。

每疑《古樂府》有「長跪問故夫」之語﹐一日讀《隋志》﹐至冊後之禮﹐皇后先拜後起﹐皇帝後拜先起﹐乃知古婦人亦伏拜也。

陳無己跋舊詞云「晁無咎云﹕『眉山宮詞﹐蓋不更此境也。』余謂不然﹐宋玉初不識巫山神女﹐而能賦之﹐豈待更而後知也。予他文未能及人﹐獨於詞﹐自謂不減秦七黃九。而爲鄕掾三年﹐去而復還﹐又三年矣﹐而鄕妓無欲余之詞者﹐獨杜氏子勤懇不已﹐且云﹕『所得詩詞滿篋﹐家多蓄紙筆墨﹐有暇則學書。』使不如言﹐其志亦可喜也﹐乃寫以遺之。」○此下原本另起﹐今據原文移正。古語所謂「但解閉門畱我住﹐主人不問是誰家」者﹐此語東坡《題藏春》兩絕之一。全篇云「莫尋羣玉峯頭路﹐休看玄都觀裏花﹐但解閉門畱我住﹐主人莫問是誰家。」蓋無己托爲古語耳。

曾逢﹝C190﹞老於仕宦﹐所至以嚴憚稱。近有客舉一聯云「他日詩侯不敢客﹐如今到處欲爲家。」曰「此逢﹝C190﹞詩也。」二十五年來﹐仕於州縣者鮮有能詩﹐乃知此老風力外﹐別有深處。

杜牧之云「杜若芳州翠﹐嚴光釣瀨喧。」此以杜與嚴爲人姓相對也。又有「當時物議硃云小﹐後代聲名白日懸」﹐此乃以硃云對白日﹐皆爲假對﹐𨿽以人姓名偶物﹐不爲偏枯﹐反爲工也。如涪翁「世上豈無千里馬﹐人中難待九方臯」﹐尢爲工致。

嘗見東坡手寫《會獵》詩云「向不如臯閒射雉﹐人間何以得卿卿。」世所傳本乃作「不向如臯」﹐遂以爲東坡誤用如臯爲地名﹐特未嘗見寫本耳。

半山云「不知太乙遊何處﹐定把靑藜獨照公。」乃《上元夜戲劉貢父》詩。貢父時在館中﹐適與王嘉所載劉向上元夜天祿閣遇太乙降事相契﹐事見《拾遺記》。原本嘉訛家﹐今正。故有此句。然此事前人引用已多﹐特半山用得著題耳。

前輩作桃花﹑菊詩𨿽多﹐而未見拔俗者。楊元素云「淸香舊已親陶令﹐紅艷新能惑阮郎。」張敏叔云「但令陶令長爲主﹐莫遺靈芰錯認伊。」然世復盛傳一聯云「陶令歸來驚色變﹐劉郎去後笑開遲。」亦未爲勝。但陶令歸來﹐劉郎去後﹐乃切對也。

唐人夏日詩﹐有「炎風生白羽﹐畏日隔靑油」﹐想見歊煩之景﹐不在林越之下也。

孟郊集有《四嬋娟》篇﹐謂花﹑竹﹑人﹑月也。誤見顧況集。

程文若在官﹐喜抄書﹐嘗云「古人以是爲風流罪過﹐予以李義山『舉白弈棋兼把釣﹐不離至教事顚狂』之語作對云﹕『舉白顚狂﹐不離至教﹔抄書罪過﹐抄書當是殺靑之訛。要是風流。』」

東坡詩有云「絕勝倉公飲上池。」誤以長桑君爲倉公。

王武子多四言詩﹐間有五字句﹐余最愛「抱甕拙勝」。此下當有脫文。

揚州僧坊有谷林堂﹐乃東坡命名。必至其所﹐然後知其名之當。棗據詩云「下窺幽谷底﹐窈窕一何深。魚動起重淵﹐鳥驚奮髙林。」谷林之名﹐蓋出此耳。

楊元素《勸酒》詩云「何必口辭山簡醉﹐但教心似屈原醒。」此語殊可味也。

秦太虛用樂天《木藤謠》「吾獨一身﹐賴爾爲二」。作六言云「身與杖藜爲二﹐影將明月爲三。」眞奇對也。

樂天云「眉月晚生神女浦﹐臉波春傍窕娘堤。」涪翁用此意作《漁父詞》云「新婦磯邊眉黛愁﹐女兒浦口眼波秋。」然新婦磯﹑女兒浦﹐顧況六言已作對矣。

杜荀鶴詩句鄙惡﹐世所傳《唐風集》首篇「風暖鳥聲碎﹐日髙花影重」者﹐余甚疑不類荀鶴語。他日觀唐小人說﹐見此詩乃周朴所作﹐而歐陽文忠公亦云耳。蓋借此引編﹐已行於世矣。

「九原」﹐《檀弓》一作「九京」﹐涪翁兩用之云「九京喚起杜陵翁。」又云「百不試﹐埋九京。」

東坡名賈耘老之妾爲雙荷葉﹐初不曉所謂。他日﹐傳趙徳麟家所收泉南老人《雜記》﹐記此事云「兩髻並前如雙荷葉﹐故以名之。」如荷葉髻﹐見溫飛卿詞﹕「裙拖安石橊﹐髻嚲偏荷葉。」

五大夫﹐秦爵名也。封松爲五大夫﹐非特爲五株松也。近有題範文正所植鄱陽驛中六《松》云「靑靑六大夫。」此殊可笑。

都下舊無紅梅﹐一貴人家始移植﹐盛開﹐召士大夫燕賞﹐皆有詩﹐號《紅梅集》﹐傳於世。以半山「北人初未識﹐渾作杏花看」爲冠。後東坡見云「何待北人太薄。」

半山云「窗明兩不借﹐榻淨一籧篨。」揚雄《方言》「絲作曰履﹐麻作曰不借」。崔豹《古今注》﹕「艸履曰不借。」許愼《說文》云「綥或作綦﹐帛蒼艾色。」《詩》﹕「縞衣綥巾。」未嫁女所服。一曰不借﹐常所服禦﹐而人皆易有者﹐皆可謂之不借﹐不獨履也。然半山所指﹐乃艸履耳。

半山詩有用蔡澤事云「安排壽考無三甲。」又用退之語對云「收拾文章有六丁。」東坡詩有用屈原事云「豈意日斜庚子後。」又用鄭康成夢對曰「忽驚歲在己辰年。」皆天設對也。

秦太虛《與花光老求墨梅書》云「僕方此憂患﹐無以自娛﹐願師爲我作兩枝見寄﹐令我得展玩﹐洗去煩惱。幸甚。」涪翁和昊字韻《梅詩》云「夢蝶眞人貌黃槁﹐籬落逢花曾絕倒。雅聞花光能畫梅﹐更乞一枝洗煩惱。」謂此也。

太虛又云「僕有《梅花》一詩﹐東坡爲和。王荊公嘗書之於扇。」有見荊公扇上所書者﹐乃「月落參橫畫角哀﹐暗香消盡令人老」兩句。涪翁又愛其四句云「淸淚斑斑和在有恨﹐恨春相從苦不早。甘心結子待君來﹐洗雨梳風爲誰好。」曰「《玉臺》詩中﹐气格髙者乃能及此耳。」

涪翁云「江南野中﹐有一種小白花。木髙數尺﹐春開﹐極香﹐野人號爲鄭花。王荊公嘗求此花栽﹐欲作詩而隔其名﹐予請名曰山樊。野人采鄭花葉以染黃﹐不借樊而成色﹐故曰山樊。『海岸孤絕處﹐補佗落伽山。』譯者謂小白山﹐余疑卽此花是也。不然﹐何以觀音老人端坐而不去也。」此題花光《補題二絕句跋》。翁作《水仙花》詩有「山樊是弟梅是兄」﹐亦謂此也。

太虛《梅》詩末云「安得健步遠移歸﹐亂插繁花向晴昊。」乃用《蘇端薛復筵簡薛華醉歌》兩句。

豫章諸洪作詩﹐有外家法律﹐然不多見於世。舊傳龜父《遊烏遮塔示師川》詩云「華鯨喚起曲肱夢﹐行徑幽尋小雨乾。風吹龍沙江流斷﹐日下烏塔松陰寒。冰雪照人徐孺子﹐手提玉塵對西山。安得鴻崖入瓊藥﹐令我蜚出六合間。」此下原本另提行﹐今按當合爲一條。玉父《寄兄》詩云「六年作別書頻至﹐一月相從袂又分。船宿綠波浦邊雨﹐客行烏泥岡上云。陳畱風俗尙可道﹐襄陽耆舊空復論。鴻飛衝天雁翅短﹐付與燕雀聊同羣。」

涪翁跋半山書云﹕今世惟王荊公字得古人法﹐自楊虛白以來﹐一人而已。楊虛白自云「浮世百年今過半﹐校他蘧瑗十年遲」者﹐荊公此二帖近之。往時李西臺喜學書﹐題《楊少師題大字院壁後》云「枯杉倒檜霜天老﹐松煙麝煤陰雨寒。我亦生來有書癖﹐一回入寺一回看。」西臺眞能賞音者﹐今夫定林寺壁﹐荊公書數百字﹐未見賞音者。

《澠水燕譚》記張蕓叟奉使遼東﹐宿幽州館中﹐有題子瞻《老人行》於壁者。聞範陽書肆﹐亦刻子瞻詩數十首﹐謂之《大蘇小集》。蕓叟題其後云「誰傳佳句到幽都﹐逢著君兒問大蘇。莫把文章動蠻貊﹐恐妨談笑臥江湖。」此乃子由與坡詩。佳句二字﹐本雲家集﹐坡亦有和篇。所謂「欲問君王乞鑑湖」是也。

東坡云「醉眼炫紅綠。」此乃「看硃成碧顏始紅」換骨句耳。

鹽官倪淸﹐素寶東坡墨迹數軸﹐如護眼目。縣官數以勢力劫之﹐卒不可得﹐取試經行中語﹐自榜其所居曰「薄命佳人之館」。

衣冠中有微時爲小吏者﹐作三角亭詩﹐有「夜欠一檐雨﹐春無四面花」之語。獻其所事﹐異之。使學﹐後果登第﹐今爲郎矣。

東坡愛玉女洞中水﹐旣致兩瓶﹐恐後復取而爲使者見紿。因破竹爲契﹐使寺僧藏其一﹐以爲往來之信﹐戲謂爲調水符﹐作詩云「欺謾久成俗﹐關市有契繻。誰知南山下﹐取水亦置符。古人辧淄澠﹐皎若鶴與鳧。吾今旣謝此﹐但視符有無。常恐汲水人﹐智出符之餘。多防竟無及﹐棄置爲長吁。」此當與擇勝亭俱傳於好事者﹐非確論也。

《南史》﹕丘仲孚喜讀書﹐常以中宵鐘鳴爲限。乃知半夜鐘聲﹐不獨見唐人詩句。

董慶夫云「石懋敏若頃在都下除夜作詩云﹕『索米長安久倦遊﹐寂無杯盎洗牢愁。歲除借問除何事﹐除盡硃顏與黑頭。』人以爲有昔人減盡風情之讖﹐明年果卒。」懋有《杼林集》行於世﹐可讀者﹐皆汪彥章詩也。

暢當詩有云「酒喝愛江淸﹐餘酣漱晚汀。軟沙欹坐穩﹐冷石醉眠醒。」四句皆說醉﹐不覺煩也。

吳融云「嘯父知機先憶﹛制魚﹜﹐季鷹無事已思鱸。」按虞嘯父爲宋武帝侍中﹐帝從容問曰「卿在門下﹐初不聞有獻替。」嘯父家富春﹐近海﹐謂帝望其貢獻﹐對曰「天時尙暖﹐﹛制魚﹜魚蝦蚱未可致﹐尋當有所上獻。」帝撫掌大笑。謂爲知機可乎﹖將子華別有所據乎﹖

唐人有《訪呂逸人不遇》詩云「到門不解題凡鳥﹐愛竹何須問主人。」余甚愛其用事﹐然觀其意﹐乃大不重其人耳。

昔人有言﹐詩有三百四病﹐馬有三百八病﹐詩病多於馬病﹐信哉。髙子勉能詩﹐涪翁與之詩云「更能識詩家病﹐方是我眼中人。」此亦苦口也。

王立之云「潘邠老《望漢陽》詩云﹕『兩屐上層樓﹐一目略千里。』說者云著屐豈可登樓﹐余以爲不然。殷浩王胡之徒﹐秋夜登武昌南樓﹐聞亟道中屐聲甚夥﹐定是庾公﹐俄而率左右十許人步來﹐非著屐登樓耶﹖亟道﹐今所謂胡梯是也。

唐《教坊記》云「平人女以容色選入內者﹐原本女訛奴﹐今據《教坊記》正。教習琵琶﹑三弦﹑箜篌﹑箏者﹐原本三訛五﹐今據《教坊記》正。謂之搊彈家。」杜少陵詩有「弦管罷搊彈」之句。管非搊彈之物﹐或攺爲「弦管罷吹彈」﹐或攺爲「弦索罷搊彈」﹐然皆非本語。

一僧問王茂公云「凡花皆經歲復開﹐東坡何爲獨於梅花言返魂香耶﹖」茂公云「以梅花淸絕能醒人﹐非餘花可比故耳。」遂引蘇徳歌及聚窟洲返魂香事爲證。僧來從余借二書驗之﹐皆與梅花了不相關﹐遂憾茂公之欺。余爲言其事見韓偓《金鑾密紀》﹐出內廷詩﹐有「玉爲通體尋常見﹐香駝運動容易回」之語。其題云「嶺南梅花﹐一歲再發。故作此詩﹐題於花下。」東坡云「返魂香入嶺頭梅。」僧遂釋然。

劉向《列女傳》﹐以爲《式微》之詩﹐二人所作﹐一在中露﹐一在泥中﹐衛之二邑也。或者以爲聯句始此。

有題金陵永慶招提壁云「余從師川同句法﹐師川舉近詩云﹕『人言春事已﹐我言未遽央。試向後湖去﹐菇葉如許長。』」

半山酷愛唐樂府「雨打梨花深閉門」之句。

半谷云「余從半山老人得古詩句法云﹕『春風取花去﹐酬我以淸陰。』」

半山嘗於江上人家壁間見一絕云「一江春水碧揉藍﹐船趁歸潮未上帆。渡口酒家賒不得﹐問人何處典春衫。」深味其首句﹐爲躊躇久之而去。已而作小詞﹐有「平漲小橋千幛抱﹐揉藍一水縈花艸」之句﹐蓋追用其語。

李光祿元亮﹐兄弟數人皆雋才。元亮作《弔項羽賦》﹐追古作者。世稱其詩有「可憐三萬六千日﹐長作東西南北人」之句﹐特中鼎之一臠耳。

陸龜蒙有《蓬傘》詩云「吾江善編蓬﹐圓者柄爲傘。所至以自隨﹐淸陰覆一墠。自吾爲此計﹐蓑笠��短。何須詣亭陰﹐風雨皆足緩。」此三家村擇勝亭耳。

元次山自序云「帶笭箵而畫船。」注郎丁﹑桑荒切﹐今韻中不收。歐文忠公與涪翁皆於淸字韻壓。

溫庭筠記狐書兩篇﹐其一詞曰「正色鴻燾﹐神司化伐。穹施後承﹐光負懸設。哎論吐萌﹐垠倪斫截。迷陽郤曲﹐Ъ音隊﹝B173﹞音埋噎。雀毀龜水﹐犍馳禦窟。拿尾聲羣狐﹐襪襪哲々。﹝A125﹞音泯用祕功﹐以嶺以穴。抱薪代櫟﹐莽野萬茁。順律則祥﹐拂倫惟孽。壯虛無有﹐頤咽蕊屑。肇素未來﹐武尋輪轍。」其二詞曰「五行七曜﹐成此撒余。上帝降靈﹐歲且涒塗。蛇蛻其皮﹐君亦神據。九九六六﹐束身天除。何以充喉﹐吐納太虛。何以蔽倮﹐霞袿云袽。哀爾浮生﹐擲此荒墟。吾復浩气﹐還形之初。在帝左右﹐道濟忽諸。」題云﹕應天狐超異科策八道﹐後文繁雜不載。事見《乾撰子》。東坡喜錄鬼語﹐便是人道不到處﹐信哉。

半山《酴酎醿金沙》詩云「我無丹白看如夢﹐人有硃鉛見卽愁。」孫思邈云「苟丹白存於心中﹐卽神靈如不降。」其用事精切如此。

東坡在湖州﹐甲寅年﹐與楊元素張子野陳令舉﹐由苕霅泛舟至吳興。東坡家尙出琵琶﹐並沈衝宅犀玉共三面胡琴。又州妓一姓周﹐一姓邵﹐呼爲「二南」。子野賦《六客辭》﹐後子野令舉孝叔化去﹐惟東坡與元素公擇在爾。元素因作詩寄坡云「仙舟遊漾霅溪風﹐三奏琵琶一艦紅。門望喜傳新政異﹐夢魂猶憶舊歡同。二南籍裏知誰在﹐六客堂中已半空。細問人間爲宰相﹐爭如願住水晶宮。」天池問盧杞﹕「願住水晶宮﹖願爲人間宰相﹖」杞對曰「願作人間宰相。」遂不得天興有水晶宮之號﹐故云。

楊元素疏論半山云「臣竅見唐賢﹐多以所爲之文﹐見其人生平行事﹐如蓍蔡之不謬。如李紳作《閔農》詩﹐當時文士稱其有宰相器。韓愈稱歐陽詹亦曰﹕『讀其書﹐知其慈孝最隆也。』近世丁謂詩有『天門深九重﹐終當掉臂入』﹐王禹你讀之曰﹕『入公門﹐猶鞠躬如也。天門豈可掉臂入乎﹖此人必不忠。』後果如其言。臣聞王安石文章之名久矣。嘗聞其詩曰﹕『今人未可非商鞅﹐商鞅能令政必行。』今睹其行事﹐已頗類矣。願陛下詳其言而防其志。」

半山晚年所至處﹐書窗屏間云「當時諸葛成何事﹐只合終身作臥龍。」蓋痛悔之詞﹐此乃唐薛能詩句。此條原本誤連上條﹐今移正。

沈休文《鍾山應西陽王教》一首五章﹐第四章

用兩足字韻。上云「多值息心侶﹐結架山之足。」下云「所願從之遊﹐寸心於此足。」一章才四韻﹐而兩韻同一字。又陸士衡《擬古》一篇﹐用兩音字。前云「思君徽與音。」後云「歸云難寄音。」東坡一詩用兩耳字。云「二義不同﹐故得重用。」又涪翁一詩壓兩朋字云「大府佳友朋。」「歸鳥求其朋。」又有一詩用兩扁字韻﹕「責任媲和扁。」「持斷問輪扁。」自注云「復有此一韻﹐事異似不類出此也。」

「雞鳴髙樹巓」﹐古縣錄詩也。縣錄當是樂府之訛。而陸士衡陶淵明皆用之。士衡對用「虎嘯深谷底」﹐淵明以對「犬吠深巷中」。

古人五字﹐往往句有相犯者。如潘安仁王仲宣皆云「但愬杯行遲。」曹子建應徳璉皆云「公子敬愛客。」李少卿云「行人懷往路。」蘇子卿云「徵夫懷往路。」左太衝云「綠葉日夜黃。」張景陽云「密葉日夜疏。」《古詩》﹕「秋艸淒以綠。」又﹕「秋艸萋更碧。」謝玄暉又云「春艸秋更綠。」如此者眾﹐不可悉舉。

《西徵賦》惡謔博字韻一聯云「成七國之稱亂﹐翻助逆而誅錯。」李善注云「錯﹐七故反﹐今叶韻七各反。」然今時人讀晁錯爲黽錯﹐七各反﹐則以爲不識字矣。

何邵贈張華云「在昔同班列﹐今者並園墟。」華答邵云「自昔同寮寀﹐於今此園廬。」今之酬和者如此﹐人必以爲笑資矣。

江文通斅李陵等《雜體》三十首﹐內斅休上人《怨別》一首﹐有「日暮碧雲合﹐佳人殊未來」之句﹐後人便以爲休上人語。其末又有「桂水日千里﹐因之平生懷」之句﹐唐《東觀記》又以爲太子家令沈約詩。所謂文通錦﹐割截殆盡矣。

鮑明遠《升天行》云「九籥隱丹經。」李善云「《易緯》注﹕齊魯之間﹐名門戶及藏器之管曰籥。以藏經而丹有九轉﹐故曰九籥。」此可笑也。天門有九﹐故曰九籥。涪翁云「九籥天闕守夜義」是也。

世所傳「一日看除目﹐終年損道心」之語﹐乃姚合《武功縣》詩也。

唐人多作五粒松詩﹐有以五粒爲鬣者。大歷時﹐監察禦史顧惜《我國記》云「松樹大連抱﹐有五粒子﹐形如桃仁而稍小。皮硬﹐中有仁。取而食之﹐味如胡桃﹐浸酒療風。」然則松名五粒者﹐以子名之也。

贈人詩多用同姓事。如東坡贈鄭戶曹云「公業有田常乏食﹐廣文好客竟無氈。」又贈蔡子華云「莫尋唐舉問封侯﹐但遣麻姑爲爬背。」涪翁和東坡詩云「人間化鶴三千歲﹐海上看羊十九年。」陳無己贈何郎中云「已度城陰先得句﹐不應從俗未忘葷。」惟徐師川贈張仁云「詩如雲態度﹐人似柳風流。」尢爲工也。又半山與劉發詩云「何妨過我論奇字﹐亦復令公見異書。」則又用彼我兩姓事。

杜詩云「江蓮搖白羽﹐天棘夢靑絲。」世不曉其用夢字﹐余考之﹐蓋蔓字訛而爲夢耳。何遜《王孫遊》「日碧艸蔓絲」是也。天棘﹐天門冬也﹐如★香而蔓生。或以爲柳﹐誤矣。

《樹萱錄》云「杜工部詩﹐世傳骨气髙峭﹐如爽鶻摩霄﹐駿馬絕地。」又唐人謂李賀文體﹐如崇巖峭壁﹐萬仞崛起。又《摭言》載趙牧效李長吉歌詩﹐自謂蹙金結繡而無痕迹。

東坡詩有「灩翻白獸樽中酒﹐歸煮靑泥坊底芹」﹐爲貶謫者設也。《續仙傳》載一神仙詩﹐有「灩翻王母九霞觴﹐謫向人間作酒狂」之語﹐蓋用此耳。灩﹐一本作踏。

殷蕓《小說》載《馬融列傳》云「融善鼓琴﹐吹笛之聲一發﹐得蜻﹛列虫﹜出吟﹐有如相和。原脫如字﹐據《續談助》所錄殷蕓小說補。蜻﹛列虫﹜﹐蔡邕《月令章句》以爲蟋蟀。馬融《長笛賦》﹕「有洛客捨逆旅﹐吹笛爲《气出精列》《相和》。」李善云「《歌錄》曰﹕『古相和歌十八曲﹐《气出》一﹐《蜻﹛列虫﹜》二﹐古曲。』」據《文選》﹐當注作《气出》一﹐《精列》二。魏武帝有《气出》《精列》二古曲。此似有脫字。則殷蕓所載﹐不惟謬甚﹐亦可笑也。

丁晉公《築球》詩﹐世稱曲盡形容之妙。如半山《觀棋》詩云「旁觀各技癢﹐竊議兒女囁。諱輪寧斷頭﹐悔悟乃搏頰。」亦曲寫人情之妙也。

東坡《王平父哀詞》云「已知毅豹爲均死﹐未識荊凡定孰存。」𨿽拘詩律﹐易楚爲荊。然古人多以荊楚二字互用﹐如後漢《臧洪論》云「可謂懷哭秦之節﹐存荊則未也。」亦不云楚而云荊也。

陸龜蒙《謝人詩卷》云「談仙忽似朝金母﹐說艷渾如見玉兒。」杜牧之云「粉毫惟畫月﹐瓊尺只裁云。」「美似狂酲初啖蔗﹐快如衰病得觀濤。」涪翁﹕「淸似釣船聞夜雨﹐壯如軍壘動秋鼙。」論用事之工﹐半山爲勝也。

諸晁酬和柳字韻詩﹐至三四反不困﹐蓋篇篇可觀。「世已乏知音﹐何勞問疊柳。」尢爲工也。

孫興公《天臺山賦》有「赤城霞起而建標﹐瀑布飛流而界道」之語﹐爲當時所推。後庚信數用其語﹐作《瑋禪師碑》云「遊極箕張﹐建標霞起。」又《襄州鳳林寺碑》云「幹霄秀出﹐建霞起�。」至徐凝作《廬山瀑布》詩云「一條界破靑山色。」蓋亦用瀑布界道之語﹐乃爾鄙惡。

鳳之九苞﹐一曰口包命﹐二曰心合度﹐三曰耳聰達﹐四曰舌屈伸﹐五曰色光采﹐六曰冠矩硃。七曰矩銳鉤﹐八曰音激揚﹐九曰腹文戶。涪翁《和蕭元禮》詩云「歸鳳求凰振九苞。」自注乃云「苞﹐尾聲也。」未詳。

鮑照云「傷禽惡弦驚﹐倦客惡離聲。」「斷腸聲裏無形影﹐畫出無聲亦斷腸」﹐蓋以此也。

樂天云「近世韋蘇州歌行﹐才麗之外﹐頗近興諷。其五言詩文﹐又髙雅閒淡﹐自成一家之體﹐今之秉筆者﹐誰能及之。」故東坡有「樂天長短三千首﹐卻愛韋郎五字詩」之句。然樂天旣知韋應物之詩﹐而乃自甘心於淺俗﹐何耶﹖豈才有所限乎﹖

顏魯公云「夕照明村樹。」僧淸塞云「夕照顯重山。」顧非熊云「斜日曬林桑。」杜牧雲「落日羨樓臺。」半山云「返照媚林塘。」皆不若嚴維「花塢夕陽遲」也。

杜牧詩喜用「糸恆」字﹕「半月糸恆雙臉」﹐「如日月糸恆升」﹐「日痕絙翠獻」﹐「孤直糸恆月定。」

牧又多以竹雨比羽林﹐《栽竹》詩云「歷歷羽林影。」又﹕「竹岡森羽林。」《大雨行》﹕「萬里橫亙羽林槍。」又﹕「雲林寺外逢猛雨﹐林黑山髙雨腳長。曾奉郊官近爲侍﹐分明羽林槍。」

一日﹐璉公與余書﹐紙尾聲批云「比雨過﹐庵前後竹萌戢戢﹐取以充庖﹐頗覺有味。因誦東坡『我與何曾同一飽﹐不知何苦食雞豚』之語。時敏聞同槃﹐亦云﹕『白湯澆飯肥腯腯﹐喫肉一把骨。』相與大笑﹐噴飯滿案。」因書及此﹐庶知庵中亦不寂寥也。

樂府有風人詩﹐如「圍棋燒敗絮﹐著子故衣然」之類是也。然或一句托一物耳。獨楊元素《荷花》借字詩四韻﹐全托一物﹐尢爲工也。詩云「香艷憐渠好﹐無端雜芰窠。向來因藕斷﹐特地見絲多。實有終成的﹐露搖爭柰何。深房蓮底味﹐心裏苦相和。」

文忠公詩有「春深桃李作絪縕」﹐又「欲晴花气漸絪縕」﹐一作氤氳。皆麗句也。絪縕﹐厚貌。今四聲韻。縕﹐烏昆切﹐赤之間色。

錢伯瞻有侍兒﹐妙麗爲一時衣冠家桃李之冠﹐故時人號花王﹐卽東坡涪翁賡和蓬字韻詩所謂「安得春筍手﹐爲我剝蓮蓬」者也。名倩奴。坡與涪翁詩﹐皆曰《靑人詠》云。

《西京雜記》云「以酒爲書滴﹐取其不冰。以玉爲研﹐亦取其不冰。」賀方回詞云「羅帷映月﹐玉研生冰。」似失契勘。

李覯泰伯﹐江西人。作《非孟子》書。有髙世之論。無盡讀其所作《新成院記》詩云「昔讀《盱川集》﹐嘗聞泰伯賢。新成文刻在﹐往事野僧傳。气格終驚俗﹐光冷貫天。田翁不知價﹐祇得十千錢。」蓋僧云時以十千潤筆耳。

予家有聽雨軒﹐嘗集古今人句。杜牧之云「可惜和風夜來雨﹐醉中虛度打窗聲。」賈島云「宿客不來過半夜﹐獨聞山雨到來時。」歐陽文忠公﹕「芳叢綠葉聊須種﹐猶得蕭蕭聽雨聲。」王荊公﹕「深炷鑪香閉齋閣﹐臥聞檐雨瀉髙秋。」東坡﹕「一聽南堂新瓦響﹐似聞東塢少荷香。」陳無己云「一枕雨窗深閉閣﹐臥聽叢竹雨來時。」趙徳麟云「臥聽檐雨作宮商。」尢爲工也。

東坡詩有「厭小人羹」者﹐蓋用潁考叔之語﹕「小人有母﹐皆嘗小人之食矣﹐未嘗君之羹。」然初不云小人羹也。

反語﹐其來遠矣﹐晉宋間尢尙。今都下有三番四番語﹐亦此類。往過宛丘道中﹐逆旅壁間見畫一婦人鞋樣﹐下題云「不信但看羊子解﹐便須信道菊兒姜。」𨿽是鄙語﹐亦殊精絕。

余在都下﹐嘗對客語古人詩集中﹐可采而不見傳記者甚多。如杜牧之一絕句﹐題下注云「李鄂州愛酒﹐性地閒雅。」一作「情地閒雅」﹐此亦可用。坐有新第者﹐問予「情地閒雅」可對甚﹐予答云「可對『性天髙明』。」旁坐有解其意者﹐爲之絕倒。

《南史》載謝朓長五言詩﹐沈約常云「二百年來無此作。」

又顏黃門記劉孝綽當時旣有重名﹐無所與讓﹐惟服謝朓。常以謝朓詩置几案間﹐動靜輒諷詠。

又《談藪》載梁髙祖重陳郡謝朓詩﹐曰「不讀謝朓詩三日﹐口臭。」

