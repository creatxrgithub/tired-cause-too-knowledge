尊瓠室詩話民國陳詩

●卷一

臨桂陳蓮史殿撰﹝繼昌﹞﹐文恭公宏謀元孫也。嘉慶庚辰會試﹐出吾皖黃左田宗伯﹝鉞﹞門下。旣登第﹐遂以三元嘉話與乾隆時吳縣錢湘舲閣學﹝棨﹞頡頑名天下。官至江西﹑直隸布政﹐致仕歸﹐而其詩獨未得見。近者北流陳柱尊教授﹝柱﹞抄示數篇﹐珍逾拱璧﹐錄存於此。《題駢徵望華圖爲張東崖先生作》云「我入秦關西復東﹐馬前萬朵靑芙蓉。一拜那許七日戀﹐王程秋潦泥塗封。﹝壬午典試關中﹐與徐香玨太守有登華之約﹐以秋霖浹旬不果。﹞少陵尋源句已澀﹐希夷有夢神爲通。皂華使者後八載﹐﹝東崖翁自楚北轉餉甘州﹐道出陜西﹐爲戊子之夏。﹞日星河嶽羅心胸。當頭壁立五千仞﹐褸指程遙百二重。瀑下濺衣塵不浣﹐雲開立馬風其雄。仙骨豈必探玉井﹐巨靈擘畫歸掌中。壯懷慣補造化缺﹐振筆一掃成三峯。淸獻隨身伴老鶴﹐子先到處驂茅龍。竭來陶廬賦歸隱﹐懸之四壁光熊熊。令我對捲憶疇昔﹐臥遊當與宗測同。家山蠟屐今徧否﹐敢攜壺橈常相從。」《送葉蕓士歸滄州》云「我遊五羊如山僧﹐終日閉關惟枕肱。閉關不得謝眾客﹐冬烘頭腦常瞢騰。君兩三日輒一見﹐新交卻賴相糾繩。似乎遠山倍蘊藉﹐瘦骨逼視殊峻嶒。人生孝友是本計﹐心迹彷佛辛次膺。我有昆季別三地﹐恃此不遣愁思增。蠍來南北逼憂患﹐世事覷破如春冰。家口萬里問醫藥﹐書到欲啟先嗟矜。兩載硯耕聊復爾﹐倦馬未許逃繳矰。馬齒相長僅一紀﹐霜鬢入鏡發且澑。君身喜未逮塵障﹐海門摩舉秋空鷹。胡爲瑣瑣戀姻婭﹐春泥插腳牽頑藤﹖此行遄歸計最得﹐朝看萊彩宵靑燈。澠不入淄橘未枳﹐畱得眞面誰云憎﹖書香政譜富衣缽﹐風雷之象觀所恆。柳條一折不足惜﹐謝家池夢神常凝。簪盍萍聚亦咫尺﹐但恨不共扁舟乘。珠江欲漲魚鱗興﹐雙槳劃破春波澄。山程更歷鄒與滕﹐殷勤請駐車輳。片言爲我致弱弟﹐秋來買布縫行滕。」《穗垣長壽寺池上餞葉蕓士歸省滄州》云「當寒不寒珠江春﹐欲雨不雨愁煞人。將去未去杯幾巡﹐作客送客吾一身。今歲花朝送歸棹﹐明歲花朝看燕嶠。生憎楊柳同兒嬉﹐且聽鐘魚宣佛號。萬事去如赴壑蛇﹐堂前萱艸非空花。勸君勿再輕離別﹐遊子經年盼到家。暝色催人且小立﹐離心得五喜心十。自嘆身如池上萍﹐風南風北爲誰急。」《舟泊長沙訪陳蔭堂同年賦贈四首》﹐錄一云「野鶴避城郭﹐病馬苦羈絆。買舟如還家﹐兩旬不登岸。冬山已酣睡﹐衰艸時淩亂。灘遠水漸闊﹐舉目得壯觀。一編聊自娛﹐破袂不離案。饔飧逼晝短﹐幾欲並手爨。舟子貪行程﹐日走夜之半。寒月鋪平波﹐光逐雙櫓散。颯然燈火鬧﹐隱隱見閭閘。蜷言懷故人﹐三載共家難。」許小琴﹝文深﹞以左田師《詠南唐古梅圖捲》見示﹐余亦適奉師寄簡﹐因次韻題卷後﹐並奇蕪湖句云「今年客羅浮﹐硯田守淸凍。寂寞文字緣﹐謝絕市闤。尺書來深冬﹐千里儼陪從。爲言腰腳健﹐吟興老彌縱。」又云「許劭時在座﹐一卷出鄭重。獨鶴吟古梅﹐羣鳥噤新哧。孤髙義不辱﹐片語耐百諷。」﹝師詠梅有「孤髙畏人知﹐義不辱玩弄」之句。﹞諸作淸深閒遠﹐多近宋人。柱尊能駢﹑散文及詩﹐有《和張豫泉先生﹝其淦﹞新居》句云「嗜學且欣書有屋﹐倒懸眞嘆國無人。」西江甘海樵﹝之汲﹞秀才爲莊恪公﹝汝來﹞之孫﹐性謙抑﹐工詩文﹐與吳蘭雪﹝嵩梁﹞刺史爲總角交﹐有《題蘭雪新田十憶圖十絕》之二云「幾曲淸流恰到門﹐白鷗个个點溪痕。一天詩夢渾無著﹐直看芙蓉過別村。」「殘霞如綺散遙天﹐驅犢人歸帶暮煙。不解宮商自陶寫﹐一枝黃笛晚風前。」意態閒逸﹐似北宋名家。著有《荊香齋詩艸》四卷。

壽州彊不庵明經﹝克依﹞﹐家世素封﹐性耽泉石﹐讀書稽古﹐誣吟不倦﹐有典有則﹐遐追古賢。姚惜抱﹑周海樵序其詩﹐皆極稱之。尢惇縞紆之誼﹐同時遊好則滁州張竹軒﹐天長程禹山﹐蒙城趙地山﹐合肥蔡石瓢﹑吳菊坡及同裏蕭雪蕉是也。嘉慶丁卯﹐年逾艾矣﹐以事系皖江獄經年﹐謫戍閩南將樂縣﹐古鏞州也。壬申赦歸﹐壽至六十許。自編所作詩文爲《湘雪軒集》﹐凡四卷。其子目日《南遊》﹑曰《息影》﹑曰《煤余》﹑曰《抱秋》﹐其子裕祖﹑邁祖﹑澍徵等爲刊之。淝上施墨癡﹝桂庭﹞爲之圖像﹐其神湛然﹐所謂誠中形外者也。余偶購得舊本﹐玆錄其《善哉行》云「冬雷不硫磕﹐夏雪不搏封。攬衣登日觀﹐雲气何容容。仙人假羽翼﹐超遙棲鴻蒙。遣我一丸藥﹐攜歸療羣蒙。大善不自私﹐萬匯均和融。咄哉拘墟士﹐戚威擾心胸。」《讀謝康樂遊山諸詩漫賦》云「撫化內無障﹐惇好境不渝。運往意已逝﹐情深理玆儲。秉職自息競﹐緬奇誰同娛。狀險發天性﹐瀹靈歸泊如。願遂事多曠﹐語愜神獨腴。如何初節乖﹐徒傷末路趄。學淺幾乏審﹐識移守乃疏。欺己道終毀﹐撥本才成愚。微尙鑑古躓﹐範履懲歧塗。𨿽未素抱失﹐屢悵觀物虛。山水樂遣精﹐追琢形襲廳。昧質遜超詣﹐掩卷滋嘆吁。」《題合肥明府沙獻如先生點蒼山人詩集後》云「杜陵志稷契﹐道州重官司。緬維兩君子﹐非但誇浮辭。胸臆有約結﹐輪囷不自持。公詩異今制﹐刻屈工芟夷。《選》理信精熟﹐性情尢所資。滇南家萬里﹐薄宦遠別離。側聞淸貧甚﹐髙堂仍苦饑。養志蚤能厲﹐封舴亦已遲。深人無淺語﹐一一肝鬲披。雒誦益珍重﹐辦香專在玆。」《贈周海樵﹝大槐﹞》云「朔長苦饑侏儒飽﹐古來才士命顚倒。知己相逢樂及時﹐安能鬱鬱向蒼昊﹖君生蚤識瑯琊稻﹐四部《七略》資探討。蒼水使者貽奇編﹐把讀過日不知老。文章格正斥澀體﹐儷花鬥葉厭虛巧。思動鬼神出怪駭﹐驅濤湧云涵海島。赤手搏蛇騎生馬﹐玉佩瓊琚美且好。望溪義法梅崖筆﹐﹝閩中朱梅崖先生善古文。﹞二者兼善更獨造。近來海內誰同工﹐馮公筆陣各人掃。﹝謂全椒馮五筠先生﹞。賦詩力大更矯變﹐香象渡河龍尾掉。齊梁綺靡鍾譚衰﹐蟬噪虫鳴焉足道。子云艸《元》自信深﹐茂先《博物》賞音少。但見臥雪斷炊煙﹐那有匹絹酬辭藻。前年予遊金斗城﹐逢君一笑肝膽傾。膠漆投合異浮薄﹐雲龍徵逐無嫌憎。今年坐予息影軒﹐髙歌意气軒乾坤。辧難往往面共赤﹐尋繹得得思轉新。軒前斷扁一丈六﹐妙文揮灑落煙雲。﹝君爲余作《息影軒記》。﹞君濡大筆予擊節﹐三百年來見斯人。文成痛飲夜達晨﹐燈花亂落鳥啼春。眼前快意萬事足﹐逢歡未應嗟沈淪。君胡忽生仲翔感﹐苦說舊恨今初伸﹖知君塊壘消未盡﹐鳳凰棲枳常艱辛。君不見阮籍哭何益﹐屈平醒孰親。世路坎坷一身在﹐文字契合千秋眞。爲君洗盞更滿酌﹐長鯨吸川波瀾翻。平生嘉會似此寡﹐況玆白首情彌惇。百年三萬六千日﹐日日與君陳淸樽。」《寄張竹軒﹝葆光﹞望江》云「老死不死償古愁﹐欲歸不歸搏今憂。醉誣激越淩越謳﹐詩囚苦楚矜楚囚。﹝去冬竹軒探我於宜城。﹞羈澑曹也他何尢﹐旁晌內慈箴眾咻。仰空嗟咄翩不畱﹐雷岸魂來依舒州。大江風立濤成邱﹐捶夢散卻誰傳郵﹖榛林饑窘飛禿騖﹐﹝蔡石瓢往謁師荔扉先生﹐兼訪竹軒。﹞聲匹鳳喊殊啁啾。遠慕赤松從遨遊﹐徵逐黃鵠求其儔。一鳴一和三千秋﹐食咎啼語誠可羞。沈吟勞思哀沈幽﹐波蕩何以安驚鷗。龍鍾往歷閩海陬﹐鯨噴鱟吼難息偸。霹靂殷發琴響流﹐魑魅影避含沙收。莫厭回腸歌遞稠﹐曲終人渺乾坤浮。」《贈蒙城趙孝廉地山卽酬其見贈之作》云「我昔誦君淮樓詩﹐樓髙勢壓九華低。﹝蕭雪蕉曾持君詩一卷見示﹐有「淮南第一樓﹐勢壓九華低。句。﹞建安風骨故遒上﹐綺靡不數梁與齊。前年吾兄壽七十﹐君文大筆濡淋漓。老鶴一鳴啁哳息﹐喬嶽雄撼培螻欹。今年我復枉酬贈﹐光綴金薤琳瑯垂。逸气天馬不受勒﹐曠懷仙客相與期。感君愛君與君好﹐憐君才大身潦倒。歲歲飄零辱泥塗﹐有似美玉埋蓬葆。披榛除菅誰爲功﹐含景匿曜荊棘中。堪嗤鄭人寶鼠臘﹐舌敝無自呼頑聾。依然據案百紙盡﹐古來若个俊能忍。但教一吐胸中奇﹐何論磊磊與泯泯。吁嗟乎﹗文奇數奇無良遭﹐天豈有意窘賢豪﹖君不見肥東潁西周與寧﹐炊黽無煙長寒號﹖」﹝合肥周海樵﹑阜陵寧榕村皆善古文﹐嗇於遇﹐﹞《太湖行》云「西湖水漑海昌谷﹐餘波入海潛洄。太湖水灌東吳田﹐湖大勢與東海連。今年湖漲如翻海﹐洞庭疑失胥口攺。泛舟弔古空茫茫﹐何處水犀軍尙在﹖是日天晴無雲蒸﹐一縷云忽湖心升。東來片雲陰乍合﹐迷漫四布默層層。須臾湖昏不見日﹐霹靂一聲兩龍出。飛據東西洞庭腰﹐蜘繆踴距行相鏖。鱗甲百萬挾流電﹐電激風顚臺颶交。風聲雨聲鏗戈矛﹐老蛟助擊魚醢逃。格急水立穿雲髙﹐穹隆萬丈騰怒濤。我舟浮在怒濤上﹐俯視兩龍鰍鱔樣。洞庭微失蠻觸分﹐兩龍气作蝸涎腥。笑憶當年越吳戰﹐纖塵點地徒紛紜。復一霹靂風雨止﹐我舟墮落萬丈底。波恬雲散羣峯妍﹐眉嫵想象醉西子。長年告余湖災頻﹐湖龍海籠常鬥爭。有時海龍湧沙塞海口﹐湖龍噴水沖沙沙不走。水溢淹﹐沒民田。空苦饑年多﹐樂丰偶我聞。龍施靈雨滋田疇﹐奚爲洶洶令民愁﹖吳田利存舊溝洫﹐資湖還憂湖倒流。導湖歸海路淤滯﹐誰能仿古疏下游﹖古制難復災難弭﹐今知神意非人謀。采藻莫龍祠﹐祝龍勿驕悍。共佐帝功澤黔黎﹐風波不興永淸晏。亦如西湖平淺流﹐但有水利無水患。」《題蕭雪蕉寄舫軒》云「小築三間遠市塵﹐朝朝料理苦吟身。室能容膝原非陋﹐壁可題詩未是貧。茗辯時堪招好事﹐雞豚聊足供比鄰。軒車若出宜春裏﹐金石聲中識有人。」

壽州蕭雪蕉秀才有詩名﹐嘉慶時﹐惜抱老人與之未相識﹐見其所作而篤好之。不庵散人亦贈詩曰「詩人有東野﹐白杜願低頭。」可謂推崇極矣。蕭詩予未得見。不庵《抱秋集》中有《壽蒙城蘇虛谷前輩九十》詩﹐注曰「蘇公前贈詩有『八公山色翠姬娟』句﹐佳作也。」蘇曾官合肥訓導﹐善繪山水松竹。

定遠方蓮舫先生﹝士淦﹞與弟調臣學博士﹝鼐﹞俱能詩。先生於道光庚辰官湖州守﹐後因公里誤﹐遠戍伊犁。戊子賜環﹐有《丙戌過涼州贈程憩棠﹝贊采﹞太守》﹝按太守後攺名懋采﹐官至安徽巡撫。﹞云「長空雨洗萬山秋﹐隴水淒淸繞郭流。香案詞華傳令史﹐雄疆聲望冠諸侯。書生也許參戎馬﹐劍气眞堪射鬥牛。獨惜我勞歸未得﹐天涯還喜識荊州。」《題陳夢湖﹝廷桂﹞先生典試滇南詩卷﹝淩瘦生所藏﹞》云「曾依絳帳楚江濱﹐展捲如逢座上春。萬里星河勞遠夢﹐十年身世感秋蘋。詩畱炎徼聲逾壯﹐人到林泉樂最眞。今日憑君還寄語﹐爲言張翰飽鱸尊。」前篇雄健﹐此篇和雅。「蘋」韻一聯﹐頗似唐人。《辭府主詩》「萬里家山歸養志﹐十年門館受恩身」﹐眞所謂文生於情者﹐公之立身可以見矣。《李忠定公印歌用昌黎石鼓歌韻》七古﹐《序》云「篆文『尙書右丞親徵行營使李綱印』﹐旁鐫『靖康元年賜』﹐壽州孫飲生所藏。」詩云「忠定李公有遣印﹐飲生家醇示我屬我歌。南渡業已棄淮汴﹐拈韻誰克希陰何。印方四面一寸許﹐字體柳腳兼虞戈。靖康元年紀束賜﹐玉石光澤疇琢磨。親徵行營名號壯﹐紅泥摹勒宜輕羅。公之聲名儷趙鼎﹐立朝丰咸峨峨。柰何大廷失其政﹐權姦盜竊持太阿。此印直可擬鐵券﹐寶器定有神鬼呵。花石股民民力竭﹐撫字安得循南訛。公登進士隸邵武﹐釋褐曾瞻孔壁蝌。麟鳳在郊應時瑞﹐鈞天廣樂鼓靈鼉。提舉安置屢顚蹶﹐龜山悵望手無柯。作相僅能七十日﹐斜陽返照如織梭。駭絕魏公出蜚語﹐此老行事豈委佗。況復金牌召良將﹐之水而外僅曹娥。回首中原半淪喪﹐傷哉《漢廣》江之沱。卻溯我公策仕初﹐早在政和與宣和。陳東撾鼓訴公屈﹐罹辟誰實司其科。歐陽澈戮倍慘酷﹐善類澌滅何其多。和議已成甘忍辱﹐會見荊棘埋銅駝。此印無乃竟虛設﹐三湘八閩勞經過。人生精力自有限﹐奚堪旣切仍復磋。尢恨伯彥與潛善﹐更工讒諧興風波。公竄南荒不許赦﹐刑章國典眞偏頗。宵小鬼蜮緣底事﹐全軀保室匪有佗。建炎當寧靦人面﹐用人行政誠膀婀。遐想我公當此境﹐抑塞無語空摩挲。君從何處得此印﹐助我酒興長吟哦。好將榻本愼藏棄﹐譬如名帖珍羣鵝。稽之史傳數百載﹐流光瞥去洵剎那。彼蒼夢夢信難測﹐獨使賢傑遭坎軻。公之精爽奇斯印﹐應懸霄漢淩山河。題詩願和《石鼓》韻﹐敢云學步翻蹉跎。」論斷暢達似東坡。先生卒於咸豐元年﹐壽六十六﹐著有《啖蔗軒詩》集三卷。哲嗣浚頤以甲辰翰林外簡兩廣鹽運使﹐爲刻於粵中。先生第三弟芝山茂才﹝士銜﹞亦能詩﹐有《詠投壺》句云「錚錚矢聲疾﹐眾耦互升降。」簡鏈可誦。浚頤字飲苕﹐號子箴﹐乙未京兆舉人﹐登第時年三十。亦能詩﹐有家風。玆錄其《省學博叔父於東流同作菊江﹝淵明隱處﹐因名菊江﹞雜詠二首》云「峨峨銅佛閣﹐密蔭擁沙墩。浩浩淸湖水﹐分流到寺門。慈悲心早覺﹝覺心庵﹐﹞自在默無言。絕頂凝眸望﹐渾如鳳翼騫。」又﹕「永晝耽閒靜﹐空齋兀坐時。論文差免俗﹐學字未嫌遲。﹝學博叔善書法。﹞豈有尋花興﹐曾無飲酒詩。角聲淒欲斷﹐鄕夢水天涯。」並錄於此﹐以存一家之言。﹝詩案﹕先祖菊生公以鹺尹宦粵﹐與±箴都轉同時﹐頗荷知遇。﹞

薄舫太守又有《追懷合肥畫師施墨癡》詩云「下筆欲追吳道子﹐前身合是李公麟。」自注﹕「壽州孫陶圃有《四十賢人圖》﹐乃墨翁得意之作。」墨癡旣沒﹐其子小癡爲先生繪《啖蔗圖》。先生贈詩云「小米臨池有父風。」墨癡名桂庭﹐小癡名森柏。墨疑嘗爲孫不庵先生畫像﹐刊於詩集﹐神采奕奕。小癡能詩﹐光緒初年尙存。

方調臣學博﹐蓮肪太守仲弟也。研經工文﹐以優貢官太湖東流教諭。殫心教士﹐多登科者﹐如太湖趙太史畇﹑東流江孝廉﹝映樓﹐道光己酉中式。﹞皆是也。咸豐初﹐擢署潁州教授﹐因亂未赴任﹐多公﹝隆阿﹞統兵至皖﹐檄辦壽州﹑鳳臺團練。丁巳二月﹐賊攻壽城﹐堅守十餘日圍解。積勞成疾﹐仲夏病卒﹐年五十五。先生耽吟詠﹐篤於兄弟。當伯兄赴戍﹐每賦詩懷之。時杭州顧受笙茂才﹝均﹞館其家﹐和詩有「有酒得依金穀例﹐看花翻憶玉關人」句﹐蓋紀實也。所著《四持軒集》﹐如《題趙生晉生﹝峻﹞岵存畇兄弟西窗共詠圖》云「三間瓦屋判西東﹐二陸才華出此中。家世本來金鼎重。﹝二生皆介山殿撰之子。﹞淸心期與玉壺同。丸成猶記分韓母﹐臚唱端應到宋公。夜半書聲聽不斷﹐聯牀風雨一燈紅。」《菊江﹝卽東流﹞雜詠》云「地僻居民少﹐城荒樹木繁。浴波翻水鳥﹐歸市剩河豚。亦有人呼渡﹐曾無吏候門。淸風吹滿座﹐獨自倒芳尊。」二詩淸切厚重﹐似香山﹑放翁語云。言爲心聲﹐信哉﹗先生哲嗣浚師﹐字子嚴﹐咸豐癸卯舉人﹐以內閣中書宮至肇羅道。先生有《四持書屋觀蓮圖》詩﹐趙岵存編修奇和有云「十二年來見未能﹐離蹤長托玉壺冰。開械宛近春風座﹐問字回思雪夜燈。」附錄於此﹐亦龍華會上一段公案也。

道光乙巳秋暮﹐蓮舫先生裏居。聞林少穆制府在新疆戍所﹐奉旨來京﹐以四五品京堂候補﹐喜而賦奇二律。少穆制府和之云「輪蹄未息鬢毛斑﹐始願惟期入玉關。垂老重嗤鮎上竹﹐報恩只學雀銜環。三邊到處都畱月﹐萬里歸來飽看山。漫記泥痕鴻爪在﹐倦飛早似鳥知還。」其二﹕「林園蒼郁竹枝斑﹐小隱知君靜掩關。顧渚茶香澆塊壘﹐虞墩麥飯弔珠環。﹝定遠有虞姬墩﹞。家傳燕許新簪筆﹐﹝謂長君飲苕太史﹞。心薄巢由舊買山。何日春明扶杖過﹐相看兒輩早朝還。」二詩雍容大雅﹐具見名臣風度。

全椒黃琴士廣文﹝典五﹞乃李申耆門人﹐客淮上﹐與蓮舫先生頻相賡唱。有《詠雪》詩四疊﹐《東坡聚星堂韻和蓮翁》云「不學老儒烹匏葉﹐終日吟哦一卷雪。縋幽斗險語盤空﹐狂歌大笑冠纓絕。方幹能詩復善書﹐屋漏痕兼釵股折。年來著作等身成﹐雄心那許名磨滅。老我書城作蠢魚﹐百不如人甘肘掣。胸中磊塊酒杯澆﹐世態炎涼消醉纈。笑他俗子競錐刀﹐手數靑錢亦瑣屑。﹝鄭蠍詩「靑錢瑣屑安足數」。﹞積霰連朝苦未晴﹐繁寞歷亂隨風瞥。多少窮民鴻雁嗷﹐陳規吾服晏罌說。安得大裘千萬丈﹐廣被陽春起寒鐵。」

丁叔雅部郎﹝惠康﹞之「喚回三戶作殷頑」﹐與文蕓閣學上﹝廷式﹞之「無分麻鞋迎道左﹐收京還望李西平」﹐皆所謂「身在江湖﹐心存魏闕」者也。

庚子秋﹐予遊滬。文學士見餘詩﹐有黃鐘牛鐸之知。余因獻詩﹐有「神山風雨走孤鸞」句﹐公極賞之。偶予赴吳淞視弟﹐數日不見﹐則函訊吳北山師曰「陳子言詩人尙畱滬否﹖」公嘗以傍眼典癸巳恩科江南鄕試﹐而於門生獨愛蘇州汪甘卿﹝鍾霖﹞﹑寧國徐積余﹝乃昌﹞二人。余以一布衣﹐乃得預其列。每思疇昔﹐曷能去懷﹖公詩初以典麗勝﹐晚則喜效皮陸﹐境爲之也。玆錄其贈北山師一律云「久停諫舌寫春愁﹐星子騷心往不收。國事與誰論出處﹐將門如汝最風流。朝衣典盡天方雪﹐寶劍鳴時气欲秋。惆悵玉龍無主日﹐斜陽黯黯獨登樓。」《山居》五排六十四韻﹐乃癸卯歲暮萍鄕裏居之作﹐摘錄警句云「息影巖阿足﹐消閒事事佳。橐天符柱史﹐膠日命靈媧。」又﹕「野遊來廣莫﹐代謝紀無懷。瀟灑華陽帽﹐優遊闕裏鞍。棋圍重布子﹐劍解與添差。」又﹕「棲峻捫蘿徑﹐循流泛荻簿。凝陰羣象肅﹐吹律八音諧。」又﹕「龜供特健藥﹐鹿系放生牌。」又﹕「松髙疑倚岱﹐橘老漫逾淮。萬竹靑竿亞﹐雙檉紫穗挨。蠹深南越桂﹐蟻聚北宮槐。學種莊生瓠﹐還移孔墓楷。」又﹕「汲黯徵猶昔﹐劉伶醉可埋。華胥前聖國﹐阿閎化人階。」又﹕「素髮俄垂領﹐朱門肯乞膜。修然責白石﹐寧要佩靑媧。」奇興述懷﹐允稱博奧。學士甚愛張園風物﹐每至輒喵曰「我輩來看春風。」庚子後﹐屏居滬瀆﹐與知舊語﹐輒嘆曰「我與安期生同遊洛水。」蓋借麻姑語﹐謂三見滄桑﹐言際隱然有「貞元朝士已無多」之慨。著有《雲起軒詞稿》﹐宗法蘇﹑辛﹐搞辭華贍。積余觀察爲梓行於世。

文公達大令﹝永譽﹞乃同光間髙廉道樹臣觀察﹝星瑞﹞之孫﹑蕓閣學士之子﹐累世以詩名。君聰慧﹐早歲遊庠﹐克繼其緒。余識君於滬﹐年方弱冠﹐揮翰若流﹐亦駢亦散。以貧故﹐館谷四方﹐凡三十餘載。共和癸酉仲春晦日﹐以中風疾卒於滬﹐年五十二。有二女﹐無子。余與君夙有苔岑之契﹐輯綴遺文梓之﹐署曰《天倪室集》﹐從君舊名也。玆錄七律一首《廣州光孝寺有訶子樹四株數百年物也﹐余童時家鄰寺旁嘗嬉戲樹下﹐丙午十一月重至都樹感作》云「迢遞訶林百尺枝﹐簸錢此下憶兒時。亭亭四蔭還如蓋﹐髡髡雙髦易變絲。欲數牟尼成大覺﹐一攀靑幹慰遐思。平生盡有芳華感﹐歲晏重來索語誰。」風致楚楚﹐彌近元人。君所著筆記有「扶桑非日本」說﹐頗疑此樹產於澳洲。後余於甲戌歲購帛州李墨莊編修﹝鼎元﹞《師竹齋集》﹐言嘉慶庚申夏出使琉球﹐見扶桑樹﹐惜君已逝﹐不獲共證。然君遇事考核﹐不肯貿然徇人﹐亦具見家學淵源有自矣。按李詩有《詠扶桑》一絕云「甘同木槿爭朝暮﹐不與祥桑管廢興。球地有花開四季﹐讓他長占佛前燈。」自注云「扶桑樹葉與桑無異﹐可飼蠶。花而不椹﹐朝開暮落﹐一名佛桑。千葉者有大紅﹑淡紅﹑黃諸色﹐單葉則惟大紅一種。單者蕊髙出辦外寸許﹐如燭承盤狀﹐故亦名照殿紅。千葉者辦作重臺﹐蕊藏不見﹐謝時皆捲辦如燭而後落。四時皆花﹐六月尢盛。俗以槿爲佛桑﹐葉不類﹐未爲得實也。」據此則其花迎日而開﹐與古語「日出樹間」ウ合。

近偶檢敝簏﹐又得公達舊作《觀報》一首﹐乃《天倪集》所遣之作﹐補錄於此。詩云「春意蘇人墨硯和﹐閒窗短幾樂編摩。牡丹北勝徒廈語﹐玫瑰兵連總柰何。信有泰山亡玉馬﹐不緣遼海貢天鵝。江頭策馬長捐涕﹐采采芙蓉亂葉多。」時辛丑暮春﹐君方弱冠﹐羈滬。命意溫潤﹐搞辭博雅﹐不愧名父之子。「玫瑰」句用歐諺﹐蓋其時聯軍據京津也。

醴泉宋芝棟侍禦﹝伯魯﹞﹐襟度和藹﹐戊戌以黨案罷誤﹐居滬五載。嘗遊石湖﹐繪《石湖圖》贈余﹐且系以詩云「越來溪畔水﹐曲折到盤門。樓榭今何處﹐蒼茫落日昏。山光茶磨嶼﹐帆影石湖村。亦欲營茅屋﹐生平孰共論。」壬寅歸秦﹐攺號芝用。伊犁長少白將軍﹝庚﹞聘修《新疆志》﹐畱數載返。辛亥夏﹐余上隴時﹐介紹兪恪士提學過其家。猶是明朝老屋﹐小有園亭﹐酌酒池上而別。公善養生﹐神淸貌腴﹐猶似中年人。滄桑後﹐一爲都門議員而歸。以卒未初秋卒﹐年七十九。

安吉吳直石大令﹝俊卿﹞﹐性通脫﹐善篆艸﹑山水﹑花卉﹐尢工鐵筆﹐時謂可繼趙搗叔。服官吳中﹐署安東令﹐一月去。著有《缶廬詩鈔》﹐文蕓閣學士見之﹐評爲「淸泠」。錄其《答盧梧生》云「掩水門虛設﹐談山客寡儔。屋和秋共老﹐愁與發爲譬。得句喜三日﹐假書盈一樓。家風演茶量﹐兩腋聽颼颼。」《嚴家橋寫望》云「冬十二月春雁啼﹐嚴橋行色晚淒淒。潮枯斗勺量溝水﹐地僻蒲蘆損菜畦。循例殺羊村賽社﹐隔窗遊鬼冢穿堤。經霜楊柳還蝓眼﹐寶瑟明珠向浦西。」《對酒》云「燈昏未昏晨鐘撞﹐月落不落橫紙窗。我歌寂寞少人聽﹐擬抱銅琶彈過江。」共和丁卯仲冬卒﹐年八十四。

宋燕生徵君﹝恕﹞﹐原名存禮﹐後又攺名衡號﹑平子﹐溫州平陽人﹐爲瑞安孫墓蕖田侍郎之胥。幼貧困﹐賴孫公獎拔教誨﹐終成名士。己亥客滬﹐列名正气。會庚子余到滬﹐始相識。君出言有章﹐狷潔成性﹐爲人題詩輒署浙東﹐屏絕俗稱。後張楚寶觀察創辦濟南大學﹐聘爲文學總教授。君每寒假歸﹐過滬輒相往還﹐傾談不倦。余錄君詩甚多。君素淸躍﹐客中有疾﹐醫用電气治愈﹐遂容貌丰腴而內虛矣。旣歸瑞安﹐屢病﹐以庚戌正月廿三日卒﹐年甫四十有九。所著《六齋詩文集》﹐未梓。玆錄其《贈孫仲嶼》五古云「束髮慕儒俠﹐立言祖虞唐。章黼窮蠻域﹐迦陵思樂方。樂方在何許﹐沙界阻難量。聞哀未忘情﹐涕淚數沾裳。沾裳竟何益﹐徒使形神傷。幽巖桐無枝﹐濁世麟不祥。夢中見玄聖﹐堂上彈淸商。長跽審其曲﹐欲寫斷人腸。吾子抱仁術﹐惻然謀梓桑。旣陳辟門法﹐復著新民章。勛華風久絕﹐洙泗學幾亡。髙明屬昏虐﹐大義詆同康。慘慘孤燈暗﹐漫漫秋夜長。已矣待來葉﹐勉哉守先王。」仲嶼名寶﹐錢塘人﹐乃子綬侍郎﹝詒經﹞之仲子。少隨宦京師﹐時官候補戶部郎中﹐僑居滬上。《辛丑答友五絕》云「一見吐肝膽﹐知君非俗人。所嗟生意盡﹐枯木竟難春。」《乙巳遊趵突泉》云「怪絕陰陽炭﹐煎成百沸泉。伏流能怒發﹐人事竟難然。」《丙午秋晚寄懷陳子言居士》云「人間尙有陳無己﹐覓句蕭然獨閉門。安得扶余王我輩﹐不如詩界辟乾坤。」又﹕「濟南名士今多少﹐殘照西風歷下亭。信美湖山誰共賦﹐九原難起李滄溟。」古風融會《騷》《選》﹐近體兼綜唐宋﹐不忘君國﹐情見乎詞。朱古微少宗伯嘗與君爲布衣交﹐見其所著《卑議》﹐論攺革時獘諸端﹐嘆爲平實。薦舉經濟特科﹐君以母喪未赴。然謁朱公﹐則執門生禮甚恭。朱公𨿽遜謝﹐君於送客時﹐必請朱公入門而後去。余嘗與同謁﹐親見其事﹐並記於此。余《題六齋明經遺稿》云「殘照西風歷下亭﹝君舊句﹐﹞懷人佳句客中聽。江東《卑議》流傳﹐道韞徒教守一經。」﹝君女爲陳介石子婦﹐葆其遺集﹐欲全刊之﹐力未能也。﹞

歸安朱古微侍郎﹝祖謀﹞﹐又號漚尹﹐晚號上彊屯阝人。初爲詩尙鍛鏈﹐繼棄而爲詞﹐專學夢窗﹐思精語卓﹐自成一家言。其《彊屯阝詞集》中有《埭西山行偶書調奇阮郎歸》雲「水墟花瀨上彊屯阝﹐雙溪澑竹分。鬢絲供得十年塵﹐飛泉淸角巾。扌它瘦策﹐理空綸﹐重尋釣石溫。年年含笑待歸人﹐春山淸淨身。」上彊屯阝者﹐湖州地名﹐先生自紀其釣遊之處也。乙巳﹐先生以停科舉﹐由粵學引疾居滬﹐予始識公。公愛予詩﹐頗向人稱道。予每有所作﹐輒呈鑑定。有未當字句﹐公必屬自攺﹐至可乃去。余嘗宴公﹐公賜詞有「認舊隱﹑閬風狂鶴」句﹐詞載集中。公自言「庚子歲將暮﹐李文忠相國到京議和﹐聯軍要挾三款﹕一兩宮回京﹐二剿拳匪﹐三懲辦罪魁諸人。須允﹐始能開議。文忠踟躕﹐不敢上聞。吾時官內閣學士﹐因與太常寺少卿河南李擢英﹝芷香﹞﹑戶科給事中廣西王鵬運﹝幼遐﹞﹑禦史江西萬本惇﹝薇生﹞四人同上疏言事﹐浼桂林劉伯崇殿撰﹝福姚﹞繕寫奏摺。劉將『懲辦』二字攺爲『正法』。辛丑正月﹐兩宮乃有懲辦罪魁之命﹐凡隨侍行在﹐及在京諸人﹐皆正典刑矣。兩宮旣回鑾﹐王引疾﹐李以裁缺﹐皆去。萬授泉州守。壬寅﹐吾亦以禮侍出督粵學﹐風流雲散矣。」

彊屯阝先生督粵學三年﹐遂致病濕﹐久屏茶經。有《漁家傲》詞云「繞榻書簽兼畫登﹐朦朧散帙何曾竟。老去不禁茶力猛﹐微睡醒﹐風鑪煎術供秋病。萬里碧雲生雁興﹐行行書破靑天影。樓月半升簾薄暝﹐闌獨憑﹐商音滿耳無人聽。」公卒子辛未仲冬﹐年七十五。

彊叟有《題淸道人遺像》句云「猶能下筆風雷起﹐便與臨觴醒醉難。夢想何人到靑史﹐收身百計讓黃冠。」傾吐肝鬲﹐無一懈筆。「醒醉」句謂道人豪於飲啖也。

王聘三方伯﹝乃徵﹞﹐剛川中江人也。光緒庚寅翰林﹐歷官江西撫州守﹐湖北荊﹑宜﹑施道﹐擢藩司﹐護鄂督篆。宣統初年﹐調河南﹑貴州藩司。辛亥國變﹐棄官寓滬﹐以醫自給﹐攺號病山﹐又號潛道人。善詩詞﹐詩派中和醇正﹐類權徳輿。遭際迪遭﹐家人盡逝。晚娶合肥方雨人大令承霖﹝會官靖江令﹞之孤女爲繼室。手鈔前嶽母闞徳嫻夫人﹝壽坤﹞《紅韻閣詩文稿》﹐欲重梓行﹐以貧未果也。癸酉仲冬﹐病卒於滬﹐年七十三。玆錄其《立夏前三日憩非園次宗武情仲昆季唱和韻》云「幽徑無人雙蝶飛﹐綠陰欲滿紫藤肥。暖風啼鳥畱春气﹐微雨落花沾客衣。鄰樹補天圍作幄﹐短墻環野不扃扉。閒遊半日機云話﹐舉似山陰看竹歸。」非園在滬北﹐乃粵人甘翰臣處士別墅也。戊午九日﹐偕彊屯阝﹑仁先﹑惰仲遊焦山。第三日﹐赴金陵訪散原先生﹐畱連四宿而別。先生旋有詩至﹐和其韻云「延息貪佳遊﹐好秋怯夢斷。伸眉故人書﹐遠佇峋濡伴。嘯儔美風日﹐江山寫懷滿。旣棹京口嶼﹐遂駕石城館。淩雲詩仙居﹐劫後席重暖。棟牖天護持﹐園花露漱搟。聚歡圖新驚﹐離悲述從懶。怪君起危﹐疊什禿幾管。ぅ賓初試觴﹐富致良醞款。移軍張吟嬉﹐羣伏老將悍。皎皎中天月﹐照見棲鵲卵。連夕振吾憊﹐時亦吐恢誕。哀生焉所逃﹐乾坤此虛寂。相期天爲徒﹐奚病人也散。願言葆幽姿﹐歲歲竹葉碗。唳天霜鶴音﹐希答作陋短。」

吳屐齋與許疑庵有問答詩﹐綽有風趣。屐齋《答疑庵見懷》云「爲分嵐翠上塵裾﹐札奇風樵雪釣余。江路漸開梅到杏﹐濠梁終笑我非魚。憂天倚杵寧忘世﹐求友同林一起予。甚欲尋詩山水窟﹐壁塘煩訊舊家居。」﹝余祖居在巖塘﹐去疑庵僅一捨。﹞疑庵答云「良友書來一惘然﹐堂堂白日是何年。小人只解憂田圃﹐無夢能回倚杵天。相依墟裏各西東﹐老樹淸溪處處同。君問巖塘了無別﹐春來都在菜花中。」﹝屐齋問歙中巖塘舊居﹐竟不能對。﹞

上海嚴載如處士﹝昌育﹞﹐一號畸盒﹐嘗遊黃山﹐有《謁熊魚山光祿﹝開元﹞墓》﹝有碣曰「明遺民桀庵大師之墓」﹞。詩云「汀州驚已破﹐殘局挽難回。抗疏言都盡﹐披緇志可哀。棄家感禾黍﹐式墓剔蒿萊。丞相源頭水﹐精靈共溯洄。」君篤志文史﹐搜討叢殘﹐輯有《海藻》一書﹐乃唐﹑宋﹑元﹑明﹑淸五朝上海人之詩。陳散原先生年腧八旬﹐猶爲作序。他日刊成﹐當不陘而走矣。

渦陽袁杏南中丞以廩生官至新疆巡撫﹐喜爲詩。居淮北勇悍之區﹐肯爲雅歌﹐可謂英傑。有《過長安故城》七絕云「山河王气鎖關中﹐漢武秦皂一世雄。杯土未乾宮闕火﹐空畱渭水自西東。」感慨處近中﹑晚。國變南歸﹐隱居卒。

盟鷗叟嘗作五古四章﹐以肖《選》體﹐棄去。彥師在京師相遇﹐﹝當是乙未﹑丙中間﹞。愛而錄存。旣攜歸﹐余又見而錄之。玆偶檢敝笥﹐摘錄二首存此。其序曰「重九後﹐秋气就盡﹐荒寒濟至。遊讜之集﹐惰於數出。將供菊蓄釀﹐寥寥餘秋﹐以獨賞盡之。興寄斯托﹐言之無端。」其一云「秋闌意亦減﹐餘懷與落木。門前散幽步﹐荒景若村谷。余心有羲儀﹐匪伊歲時速。涼風變原艸﹐凜然天地復。如何含生者﹐辛苦相迫蹙。羊腸未爲險﹐坤軸將盡縮。去去不足言﹐愛此西家竹。夜歸露气白﹐月照森肅。」其二云「露螢不自生﹐腐艸分餘輝。朽質能幾時﹐生涯爾亦微。荒園月初下﹐冉冉流人衣。籬虫警秋寒﹐羨爾照獨飛。芳菲一以歇﹐薄翼將何依。陰陽使之然﹐孰窮來與歸。」

杜鵑花詩佳者頗鮮。光緒中年﹐予在粵見趙宗檀句云「也知此去西川遠﹐斜立東風未肯飛。」不卽不離﹐允稱傑作。

周彥升先生﹝家祿﹞﹐江蘇海門廳人。同治中優貢﹐一署丹徒訓導。光緒六年﹐吾邑吳武壯公﹝長慶﹞自浦口移屯登州﹐聘爲記室。八年壬午﹐朝鮮兵亂﹐武壯奉朝命﹐率師援朝鮮﹐先生從行。航海七日而入漢京﹐執亂首大院君李呈應﹐﹝時謀廢國王﹐立其次子。﹞送天津幽之﹐盡平亂黨。朝鮮事定﹐畱防二年。先生賦詩﹐多紀其事。甲申正月﹐武壯班師﹐駐奉天金州﹐未幾病卒。先生乃從湖南學政太倉陸文愼公﹝寶忠﹞入湘﹐襄校頻年。後遊武昌﹐爲存古學堂總教習。卒丑冬歸裏﹐過滬﹐訪吳彥復師。余居師家﹐乃得謁見。先生性情和藹﹐愛士若渴﹐頗賞餘詩﹐有問必告。先生詩宗三唐﹐間及樂府﹐各體俱善﹐爲光緒時一大名家。玆錄其《奧移集》中詩數首。《春雨雜興》云「畫舫瀟瀟雨﹐初間二月雷。開窗當野水﹐捲幔受殘梅。春事花開落﹐溪聲客去來。漂搖孤壘在﹐巢燕與徘徊。」《偕王比部﹝桐﹞街西賞殘牡丹》云「勝絕街西種﹐珍珠出寶胎。無人知愛惜﹐相見在塵埃。遲暮翻憐色﹐飄零始惜才。殷勤千萬意﹐何不在初開。」《立夏》云「漫天晴絮下斜街﹐帶雨春苔上斷階。門閉遊龍三尺壁﹐啼鶯只道是空齋。」《衡山雜詩》三首﹐《絡絲潭》云「潭盈絲亦盈﹐潭涸絲亦涸。天下杼軸空﹐巧婦難爲絡。」《上封寺》云「雪封香積廚﹐風撼觚稜鐵。倚檻辧湘流﹐東南幾斷塊。」《觀日臺》云「義馭未臨時﹐燒天作奇麗。心訝金輪奇﹐不知浮雲蔽。」壬寅﹐先生赴津門﹐余賦詩贈行。先生次韻見答云「詩是北山詩弟子﹐孔門今日有顏回。後潮水逐前潮長﹐下岫雲遮上岫來。君掣長鯨回碧海﹐我持朽骨上金臺。可能身後叢殘集﹐點勘終煩大雅才。」先生卒於宣統己酉冬﹐年六十三。哲嗣季誠大令﹝坦﹞﹐滄桑後刻《壽愷堂遺集》。遵先生言﹐延余校勘詩﹑文﹑詞﹑聯語﹐凡三十餘卷﹐二載乃蕆事。今季誡又於己卯初冬病逝﹐年甫五十三。仁孝無大年﹐可慨也。有二子之森﹑之淦﹐聞皆能嗣其先業。余賦挽詞﹐有「仕宦裁溫飽﹐千金刻父書。長才無廢事﹐衰病得閒居」之句﹐讀者可知君之生平矣。

貴池劉恭甫﹝詒恂﹞﹐遜甫太守弟也。遜甫詩已刻於《皖雅》﹐恭甫詩予未得見。近者昆山趙學南處﹝詒琛﹞見贈《畫膚吟》一卷﹐則恭甫詩也。庚子歲逝﹐年甫廿四。詩效昌谷﹐有足傳者。玆錄《壽衣》五古云「涼蟬響夕林﹐熠耀徵幽館。引臥憐孤衾﹐鄰機導愁竅。冥冥江海深﹐惻惻夢途短。香澤羞鬢絲﹐沈燎絕餘暖。霜紈疊玉砧﹐繁杵續復斷。明漪監容華﹐偕景聊自款。纖腰亦何修﹐攬衣知帶緩。君子懷故鄕﹐今夜月輪滿。」

湘鄕曾重伯太史﹝廣釣﹞﹐文正太傅孫也。曩貽《環天室詩》一冊﹐﹝宣統二年夏刊﹞。久置敝簏﹐世亂年衰﹐未遑料理。近偶檢視﹐已被鼠嚙。追懷疇昔﹐哲人云渺﹐﹝君卒於己巳秋﹐年六十六﹞。彌復傷懷。玆擇佳什完好者﹐錄存於此。《庚子雜詩》五律雲「水宿兼風弱﹐舟居似檻猿。┺將看眾岫﹐麥秀嘆中原。山魅休相譫﹐秋花與淚繁。未知身世事﹐何處更招魂。」《送人秋試》七絕云「秋陰人病太無聊﹐小閣黃昏坐寂寥。裁取輕紈疏別恨﹐幾行宮體似南朝。」又五古斷句﹕「磴峻水潺﹐谷育煙紛薄。」「山行路已負﹐水宿澹將夕。」「垂垂熙陽翳﹐曖曖初陰積。」五律斷句﹕「簾鉤金屈戌﹐人倚玉闌干。」「魚賤過晨市﹐鴉飛催夕曛。」「王孫爭麥飯﹐遣老隔桃花。」「衛文三十乘﹐句踐五千兵。」又《挽座主潘文勤公》﹝祖蔭﹐官至大司空﹕﹞「相門遺笏在﹐夫子抱經來。」七律斷句﹕《和李亦元王聘三庚子落葉詞》﹕「賞花夕夕陪銅輦﹐鬥艸朝朝費玉錢。」「瀛海生平愁似墨﹐泰陵迥望繡成堆。」「重璧招魂傷穆滿﹐漸臺持節召貞妃。」「淸明寒食年年憶﹐城郭人民事事非。」《醉題多景樓》﹕「亡國可憐山鳥帝﹐廢臺想象佛貍軍。」諸作綺思巧合﹐不愧湘州才子也。又「贏鐸未搖岡替戾﹐螺舟先受渡顚當。」「窗紙多欞明不足﹐黃金非瓦注先昏。」「莽蒼三適似餐腹﹐阿育四輪方駕尻。」《鸚鵡洲弔禰衡》云「於何相求常子閣﹐彼殆見君衡气機。」運典而出以自然﹐亦無驕矜之習﹐尢所難也。余嘗宴君﹐酒罷飯時﹐僅剩艸具﹐君怡然飽啖。余每思髙致﹐而不能忘。

山陰兪恪士提學﹝明震﹞﹐一號觚齋。辛亥春﹐招予上隴﹐宿新安縣。見贈五古云「我從洛陽來﹐坦途無百里。峨峨見城闕﹐崤陵列屏幾。車馬亂流渡﹐隱隱如浮蟣。莫弔古戰場﹐中原事未已。風起遠天黃﹐落日淡如水。況爲行路人﹐茫茫誰遣此。須臾日西匿﹐回光射成紫。幻影逐明生﹐饑烏投暗止。此是古今情﹐悠悠吾與子。」海藏叟見之﹐謂得杜意。公晚號觚庵﹐戊午冬卒﹐年五十九。著有《觚庵詩存》﹐已梓。哲嗣純﹐字愼修﹐善繪山水。

嘉興沈子培先生﹝曾植﹞﹐光緒季年官皖提學﹐擢藩司﹐護撫篆。宣統己酉夏解組﹐寓追。壬子夏﹐余自隴上歸﹐重晉謁﹐呈《紀遊艸》。先生贈詩云「廬江洄倚沼﹐淮水郁增波。市隱江南美﹐軺封塞上過。沙深迷赤柳﹐月冷渡黃河。病客昆侖夢﹐因君發浩歌。」此詩書扇見賫﹐署款曰「鶴柴山人」。余因倩友人徐丹甫鐫爲印章。先生卒於壬戌十月﹐年七十三。著有《海日樓詩集》。

陳散原先生題予《隴上艸》云「鬢髮凋疏面目黧﹐莽穿關塞命如絲。更彈地變天荒淚﹐成就窮邊一卷詩﹐」先生嘗誨予曰「近人作詩多喜廣博無垠﹐每到漫無歸宿處﹐子勿爾。宜竭其才力成一家言﹐他日自可永存也。」予終身服膺斯言。先生於丁丑八月卒於燕京﹐年八十有五。子能詩者師曾﹑彥和﹑彥通三人。

沈培老有句云「新歲見新月﹐北人思北風。」頗膾炙人口﹐乃庚子春客鄂作。時景皇方被幽贏臺﹐議立儲﹐蓋有爲而言也。予嘗聞門人李曉耘言﹐昔讀書京師﹐遊北海﹐登瀛臺﹐﹝按卽遼時瓊華島﹞見徳宗寢宮尙畱杉木榻一﹐黃緞覆之。後數年再往﹐則烏有矣。予爰賦《杉木榻樂府》以紀其事云「杉木榻﹐黃緞茵﹐景皇養疔瀛臺辰。自冬䢐夏臨水亭﹐石座小憩荷錢新。庚子立儲乃復出﹐堯幽囚﹐史可讀。」

閩縣林子有提學﹝葆恆﹞﹐一字韌庵﹐產部侍郎文直公﹝紹年﹞之哲嗣也。工詩詞﹐性好遊覽。有《莫幹山雜詩》三十首﹐玆錄二首石﹕十載經行處﹐重來策短筇。泉聲林外咽﹐黛色雨餘濃。有徑皆穿竹﹐無峯不種松。山容依舊好﹐只我已龍鍾。」又﹕「云影尋常有﹐今朝忽混茫。峯隨波上下﹐島矗水中央。松助濤聲壯﹐風添海气涼。煙銷旋日出﹐遠岫各蒼蒼。」閒淡處頗近姚合。溫州趙百辛教授《甬上有修楔》句云「杯酒直追眞率會﹐江山猶似永和平。具見雅人深致。

彊屯阝先生詩尙奧衍﹐庚子後﹐專力於詞﹐存詩甚少。有《寄懷遂公》一律云「道喪醉人無謬誤﹐運健者亦逡巡。贏蛉未用輕陳說﹐龍蠖何嘗有詘伸。偃蹇一心從匪石﹐迷茫百變故知津。幾時璧水澄於鏡﹐才信桓譚論一新。」似是辛壬之際所作。遂公者﹐錢塘夏穗卿州牧別號也。穗翁湛深佛理﹐素主持行立憲新政。

夏穗卿太史﹝曾佑﹞﹐一號別士﹐光緒庚寅會元﹐選庶吉士﹐散館攺禮部主事﹐旋攺外授祁門令﹐擢泗州牧﹐調權廣徳。辛亥棄宮歸﹐旋遊京師﹐數年卒。有《出都畱別天津諸故人》五古云「湛湛一樽酒﹐淵淵千卷書。蕭蕭兩株樹﹐寂寂三間廬。微材豈有競﹐卽此亦足娛。所嗟時日迫﹐言將戒徵車。徵車亦何爲﹐窮達非我圖。但恨萬山外﹐朋友日夜疏。滔滔浙江水﹐亙古不得徐。東流到黃海﹐應縈故人居。登樓望不見﹐天海搖空虛。旋歸對塵俗﹐積懣聊一舒。住傺獨就枕﹐夢見遊天衢。九奏動萬舞﹐熊罷自我塗。丘聃並千古﹐疇能辧有無。」此詩紆徐不迫﹐是深於情者﹐讀之如聞穗翁當日之談玄理。夙喜郭頻伽詩﹐性固相近也。

●卷二

東莞張豫泉太史﹝其淦﹞乃學海堂山長陳甫先生之門人。工駢文﹐似徐庾﹔善古近體詩﹐不拘一格。於光緒己卯舉於鄕﹐年甫腧冠。壬辰中式進士﹐臥病旅邸。甲午補殿試﹐選庶常。乙未散館﹐丙申選授山西黎城令﹐丁酉春履任。視事四載﹐政淸人和。庚子冬卸事﹐爲撫軍記室。辛丑﹐大吏追論教民出境被殺﹑保護不力事﹐罷職歸﹐家居八歲。宣統元年﹐晉撫錫良奏請開復﹐納粟爲皖省道員。二年春﹐因藩司孚恩病逝﹐提學吳同甲﹝字棣軒﹐髙郵人﹞。署藩司﹐公署提學使﹐凡四月餘。迨新任藩司連甲來﹐吳回提學任﹐公乃卸事。辛亥九月政變﹐赴滬隱居﹐今垂三十載矣。刊有《夢痕仙館詩集》十卷﹑《松柏山房駢文》四卷﹐近年毀於兵燹。余向友人假得閱竟。玆錄其《女兒香賦序》﹐﹝香爲東莞所產﹐此乃菊坡精舍課題。﹞中二段曰「憶夫云扃壓根﹐煙嶺擢秀。懦島雨歇﹐槿墻風來。有美一人﹐亭亭獨立。護只一片﹐樹逾十年。土膏結聚﹐木气消盡。霜妖露飽﹐巖暄野淑。筍席偶倚﹐重重古苔﹔石欄所憑﹐寸寸春色。此女兒香之托迹也。旣而有美移家﹐羣芳去國。穿彼粉判﹐揉成角弓。色刮塵上﹐痕畱斧鑿。辭蘿壁而入鼓閭﹐釅菌宮而登箭簟。佩雜蘭贈﹐淮腧橘良。微添獸焰﹐紅雲影搖﹔不須繭帛﹐靑气篆裊。昌黎幾困於淑郁﹐羅隱云貪作馨香。此女兒香之振奇也。」又有《庚戌夏大觀亭賞雨記》﹐篇長不錄。五律則《南岡﹝在廣州﹞晚眺》云「獨立石壁下﹐蒼然苔蘚斑。夕陽明古渡﹐黃葉滿秋山。野寺藉云鎖﹐孤帆帶月還。南岡水淸淺﹐一掬洗孱顏。」七律則《漫成》云「斜日登臨上黨臺﹐春風誰寄嶺頭梅。靑山笑客不歸去﹐白髮欺人逐漸來。潞子祠邊新艸長﹐邵公墩﹝在東莞﹞畔野花開。眼看萬里愁無極﹐遣興聊傾濁酒杯。」七絕則《山右雜詩》《山行》云「云覆莓苔一路封﹐石門舊徑此間通。字山明月落花寂﹐時有春流鳴澗中。」《望遠》云「家書奇到只當歸﹐獨上箕山攬落暉。嶺表千重萬重樹﹐白雲徒自望依依。」《宿沁州店》云「雲山萬疊豁雙眸﹐孤館殘燈照旅愁。寫罷家書眠不得﹐沁州城外月如鉤。」五言斷句《丁酉二月到任黎城》云「萬山圍一縣﹐小雨入孤城。」《曉發潞城》云「雪融漳水遠﹐日出晉山髙。」《趙店》﹝在黎城南郭二十里﹞云「斷橋支碎石﹐流水帶春冰。」《核桃園夜坐》云「亂山窮塞主﹐獨客異鄕人。」七言斷句《由學耕堂至金繩庵晚步》云「碧水三篙徐犀宅﹐綠云十笏遠公房。」《詠素馨花》云「不借胭脂眞絕世﹐卽傳名字已銷魂。」《西湖雜感》云「葛嶺寺藏雲疊疊﹐雷峯塔矗雨絲絲。早鶯新燕春泥路﹐亂艸繁花旅客心。」《己丑姑蘇紀遊》云「斜陽短簿祠邊笛﹐暮雨寒山寺裏鐘。」《見蝶》云「白菡萏中飛故故﹐碧闌干外立遲遲。」《春日獨居》云「今朝鴻爪猶畱雪﹐明日鶯聲不是春。」《出黎城郭門》云「風披潞子祠前艸﹐雨潤黎侯墓上花。」《歸隱》云「歸去願教門樹柳﹐再來多恐海生桑。」《平湖》云「多謝東風解人意﹐盡吹春雪作春波。」《潞安雜詩》云「最好月明行古道﹐淸漳一綫柳千條。」諸作撫景融情﹐自饒杼軸﹐羽扇風度﹐纜承曲江。余久慕名徳﹐以無介﹐未得相見。己卯歲﹐因友人冒鶴亭茗會﹐乃識公。余有《題夢痕仙館詩集》一律云「夢痕一集話幽燕﹐香石休徵步木天。﹝東莞有桂花石柱。淸風徐來﹐其香速聞﹐拭之黃色﹐彌時不減。寒家廬江西郭十里大樹岡﹐有萬曆時祖塋。康﹑雍間﹐石碑上角忽生二黃蘚﹐大如錢﹐以巾拭之﹐經宿猶作桂花香。先太髙祖葑池廉訪公﹐旋於乾隆戊辰科登第﹐入翰林。里人謂爲吉徵。余於光緒初年歸裏掃墓﹐都蘚暈依然﹐拭之芳馨竟日。﹞五丈參株誇上黨﹐﹝黎城縣髙嶺夙崖潞寅參﹐今猶有參一株﹐髙五丈﹐綠葉繽紛﹐長須披拂﹐有巨蟒守之﹐不可得。﹞萬方烽火逼衰年。休官未肯先朝怨﹐題畫能令故友傳。﹝公買故友何菊朋畫﹐題詩述其生平。﹞賢聖功修看獨到﹐文章餘事更精妍。」公和四首﹐玆摘錄其二云「享帚余珍石實燕﹐以蠡測海管窺天。風詩《旄》《葛》知衰世﹐書客秋蓬感暮年。月旦品題十倍價﹐云篇迢遞萬人傳。丰碑黃蘚君家瑞﹐我亦重攀丹桂妍。﹝自注﹕「佘今歲重賦《鹿鳴》。﹞」又﹕「方思取樂莫歌燕﹐魯酒忘憂醉裏天。聊寫庚寅正則字﹐只題甲子義熙年。壽徵蒲節騷人頌﹐﹝君午節惠詩有『菖蒲九節堪爲壽』句﹞。春到梅花驛使傳。老柏蒼松畱本色﹐君詩點綴有餘妍。」又《和年字韻》句云「回憶舊遊眞似夢﹐休詢今日是何年。庾信賦多危苦語﹐杜陵詩想中興年。」予答詩有「和歌已見楊無敵﹐飛將眞疑李北平」之句。公自言族大人眾﹐冠冕紛綸﹐獨少翰林。明淸兩朝﹐惟文烈公﹝家玉﹞及己而已。靈均﹑元亮委質傾誠﹐盛衰一節﹐洵可濟美矣。

寶竹坡少宗伯﹝廷﹞著有《偶齋詩艸》。玆錄其《大考左遷》云「老娘三十倒繃兒﹐獻賦金鑾色忸怩。中允左遷天有意﹐小臣詩筆近王維。」此乃由衷之言﹐詩人之詩也。警句﹐五言《飛來峯題壁》云「澗冷泉聲澀﹐云寒山翠乾。」《下葦甸》云「危徑壓流水﹐奇峯帶亂花。」《始登盤山》云「巖懸樹立空﹐坡削路在澗。」《寄焦山芥航上人》云「寒濤截四面﹐無路來紅塵。」七言《送善汝明之鳳臺》云「老近生離如死別﹐途窮作客勝居家。」《三月三日遊昆明湖》云「上巳風光宜過雨﹐北方韶景在殘春。」《初夏雨晴》云「欲落棗花隨雨墮﹐半舒蕉葉借風開。」《擷秀山房雨中夜坐》云「濕云浸樹滴成雨﹐秋气滯山旋作風。」《陶然亭》云「蘆芽貼地平如艸﹐山影黏天薄似煙。」寫景攄情﹐惟妙惟肖。公卒於光緒庚寅十一月十一日﹐年五十一。

汀州康步崖﹝泳﹞﹐竹坡侍郎門人也。壬辰成進士﹐授中書。宣統庚戌秋﹐余遇之於京師。讀其《漫齋詩稿桃村口占》云「梨花初放杏花殘﹐兩澗淸泉漱石寒。坐笑白雲忙底事﹐出山容易作霖難。」此出山時作﹐惜有意治術﹐世無用之者。斷句如「東風吹宿艸﹐綠意滿汀洲」﹐「自辭江上月﹐不見嶺頭梅」﹐「積雨鳴春澗﹐陰雲裹亂山」﹐「峭巖纏積雪﹐枯樹擁寒云」﹐「風花臨塞盡﹐雲霧出關愁」﹝《古北口旅捨題壁》﹞﹐「亂風撩石斗﹐積電劃山開」﹝《密雲道中》﹞﹐皆格守偶齋矩。吾邑劉健之丈﹝體乾﹞乃文莊公﹝秉璋﹞冢嗣﹐以廢生官江蘇道員﹐榷湖南鹺稅。滄桑後﹐隱居滬瀆。善談論﹐尢精子部。偶一作詩﹐有《感舊吟詠翁文恭公》云「世業韋平帝者師﹐風雲經濟共相期。《會昌一品》新刊集﹐半是評碑讀畫詩。」﹝戊戌﹐公自書春帖﹕「經濟慚長策﹐風雲入壯懷。﹞」《詠陸文烈中丞》﹝錘琦﹐蕭山人﹞云「山逢危處平心過﹐路到窮時放膽行。﹝二句君詩。﹞犖犖兩言覘所學﹐男兒端不愧平生。」二詩可入史乘。文烈詩頗少見﹐賴此得傳。丈卒於庚午七月﹐年五十八。劉錫之丈﹝體蕃﹞乃健之丈從弟﹐光緒癸卯﹐以諸生舉經濟特科。宣統初元﹐官湖北候補道。滄桑後﹐隱居於滬積年。己卯季秋﹐滬人開語文會所﹐陳設有貝葉經﹑泉幣諸古物﹐丈約余往觀。丈賦詩云「西風鳴脫葉﹐窮巷寡塵事。爰邀素心人﹐著屐遊海市。市樓髙五層﹐中列古文字。岣螻神《禹碑》﹐焦山《瘞鶴志》。復有龜甲文﹐可證鐘鼎識。貨布與貨泉﹐一一羅形器。有淸一代錢﹐想見寶源制。最奇貝葉經﹐梵字殊詭異。疑從天竺來﹐或是達摩遺。吾儕幸樗散﹐遭亂仍避地。收羅恨無力﹐懷古空睥眙。歸路踏斜陽﹐梵鐘搖佛寺。」余旣歸﹐先作此奇之﹐以爲隍引云「久聞釋氏傳﹐金經寫貝葉。羊城昔有此﹐梁僧所手植。一名菩提樹﹐移根白玉竺。﹝粱天監中﹐天竺僧攜貝多樹植於廣州北門城內光孝寺。﹞光孝古寺中﹐四株具行列。寺僧拾葉浸﹐搗紗與絹匹。﹝寺僧拾枯葉﹐溫浸捶搗﹐制成紗﹐曰『菩提紗』。﹞粵人市寫經﹐嘉慶一火絕。﹝嘉慶二十三年﹐樹毀於火。﹞餘生恨已晚﹐至老未目擊。今逢滬會開﹐層樓聚珍物。錫丈吾鄕彥﹐窮巷枉車轍。招邀同往觀﹐不憚共登陟。觀紗色棕黃﹐梵字何須識。﹝有貝葉經二幅﹐皆棕黃色﹐頗細致。廣僅二寸﹐長盈尺﹐梵文皆直行。﹞更觀古貝制﹝古幣﹞﹐狹小而明潔。﹝二貝爲朋﹐周詩﹕『錫我百朋。』乃小海螺殼也。﹞淸錢公母鉤﹐乾隆濟直局。﹝乾隆錢背面有淸文『濟局』﹑『直局』。字樣﹐俗呼爲『公鉤』﹑『母鉤』。錢。﹞觀一而得三﹐狂喜類禪悅。吾儕各衰老﹐惟吟暢胸臆。願公亦髙詠﹐取捨各有得。世方嘆無錢﹐﹝滬市缺錢將半載矣。﹞制貝正可學。諧語供一噱﹐不避世人責。」

歙縣徐丹甫茂才﹐原名受麇﹐後攺名識耜﹐字澹甫﹐乃廣州名士鐵生觀察榮之孫。咸豐洪﹑楊之亂﹐徐公爲抗嘉湖道﹐督兵援徽﹐屢捷﹐後於漁亭戰沒。徽人士欽其亮節﹐畱葬郡郊﹐子孫守墓﹐遂爲歙人。丹甫工詩文﹐精隸楷﹐善畫梅﹐有祖風。僑滬教授十餘年﹐今年逾八十矣。其詩文曰《芳蠲心室集》﹐許際唐編修爲作序。余曾見之﹐簡雅類溫﹑邢。君以貧居﹐猶未梓也。玆錄其《曾聞一首集李璧碑字》云「蕃條齊聳秀﹐一葉報先零。海日秋當閣﹐人煙曉入庭。披書尋古味﹐作客寶傳經。好學文中子﹐曾聞道不形。」余尢愛其「一花開醜石﹐萬雀樂丰田」二語﹐明秀似中唐人。又錄其《抒志文》一篇﹐序曰「偶購得澄淸堂殘帖王札數通﹐艸書極超逸。予性好種植而無資﹐歸隱﹐乃集以抒志。」其文曰「吾鄕﹐山州也。欲求荒丘一二頃平者﹐極難得。若近住宅﹐益不可見求之﹐久懸諸心。去冬還裏﹐見有水不患無雨﹑少可經理者﹐但得數畝﹐不足慰吾懷。然在此間﹐亦有可喜﹐如辦好竹名果﹐能遣春秋佳日。吾當以家事付諸後人﹐行坐手一杖﹐就陰晴﹐領生意﹐便安樂耳。」此文集右軍書﹐便得其閒靜之趣﹐令人百讀不厭。

長沙鄭叔進學使﹝沅﹞﹐一號習叟。甲午探花﹐官至侍讀。壬寅﹐典試甘肅。己酉﹐提學四川﹐舉曹鑲蘅爲拔萃﹐貢於朝。餘贈詩所謂「榧楠拔帛竹」是也。滄桑後﹐鬻宇於滬。有題予《皖雅》一律云「頹波不已鎭愁予﹐天問還應溯邃初。賴有髙人扶大雅﹐忽驚椽筆照幽居。桐城文字千秋業﹐淮水勛名百戰餘。分付老儒勤掇拾﹐虹光靜夜亙精廬。」《題淩光庭冰髯雪笠圖》句云「歸人千頃玉﹐取酒一家春。」甲戌冬﹐以鬻字過勞﹐患右手足偏枯﹐中風不語﹐而飲啖仍甚健。左手能作書﹐與人酬答如舊。今病七載﹐年七十五矣。每日兀坐﹐觀書不倦。《大易》所謂「貞疾養年」者也。

楊畱奼先生以翰林出守蔣州。國變後﹐棲隱南北垂三十載矣。甲戌初秋﹐逢先生七秩﹐予賦詩爲壽。起四語云「先生歸薊北﹐《詩話》重江南。﹝謂所著《雪橋詩話》。﹞紙價春潮長﹐文心淨域參。」先生賜詩云「相將曾幾載﹐小別已周星。七十今逾歲﹐三緘早作銘。詩畱《寒瘦集》﹐語謝《短長經》。風雨淞南路﹐乾坤一艸亭。」先一年﹐余賤辰﹐先生集杜句爲楹帖寄贈﹐云「淸詩近道要﹐空谷滯斯人。」予迂拙無似﹐乃荷名流睹睹﹐可感也。己卯殘臘﹐先生有《小極初愈拔可先期饋歲並寄示詩稿定本賦此代簡》一律云「枝藤閒倚似枯僧﹐硯篋慵開已見冰。病偶侵人常不藥﹐天徒貧我更何能。稱心事少言彌簡﹐載酒人來量漸增。舊喜讀書今懶讀﹐新篇何意貺良朋。」拔可﹐其門人也。庚辰初春﹐先生和予《元旦》詩云「鏟地東風欺客夢﹐綠楊眞作兩家春。」蓋謂居滬時﹐寄寓相近也。窮居鬻文﹐初秋八日﹐以痢疾卒﹐彌可傷已。余賦挽歌云「酒徳溫能克﹐帛山夏亦寒。」可雲實錄。

置宅先生晚號聖遺居士﹐以良鄕聖水而名玆﹐又見其己卯﹑庚辰遣稿。《題蕭懸畫》云「獨立空山雪作堆﹐柴門終日未曾開。南鄰酒伴多情甚﹐特向寒廳送暖回。」《孫文正師癸亥春闈墨迹》云「數語終身誦有餘﹐靑燈照壁狀元書。低回七十年前事﹐長拜荷衣上學初。」﹝師視學湖北﹐先大夫賞乞書楹帖﹐句爲「欲能則學﹐欲知則問﹔守身如玉﹐守口如瓶。」羲入學時﹐命遜之書室。﹞澹靜之气﹐溢於楮墨間。先生哲嗣懿涑﹐字實甫﹐能文﹐傳其家學。

長沙饒石頑舍人﹝智元﹞﹐一字珊叔﹐余故人也。文藻富麗﹐詩宗盧音﹐著有《十國雜事詩》《明史宮詞》﹐皆傳於世。余於丰丑﹑壬寅間﹐遇之於滬上。君出示其《湘淥館詩稿》﹐余愛而錄存數首。《一宿河懷黎五錦彜》云「落日下髙林﹐漠漠寒煙晦。空山調素琴﹐相思碧雲外。」《石門關》云「涼月夢中夢﹐秋雲山上山。雙珠何處寄﹐迷路石門閨。」《閱碧湖吟社詩卷》云「嘉宴堂前艸樹漫﹐微風細雨寺鐘寒。扁舟今夜昭潭月﹐苦憶髙人釋敬安。」﹝釋敬安﹐一字寄禪。其《碧湖秋宴》句云「細雨池塘晚﹐微風艸樹秋。」﹞其爲孝廉時﹐嘗與曾重伯孝廉同詠《楚南古迹聯句》。玆錄《寶露壇》云「翠帝山裳謁九疑﹝重﹞﹐丹姬水佩阻重離。空間寶露埋銀甕﹝珊﹞﹐不見祥風返桂旗。玉永辭王母國重﹐金莖遙啟《漢宮儀》。簫韶峯下遺弓劍﹝珊﹞﹐松柏長鄰燧氏碑﹝重﹞。」此詩可謂工力悉敵。君斷句如「人煙團水驛﹐春雪犯山城」﹐「十二紅蘭雙燕語﹐黃昏微雨更無人」﹐均佳。君後攺捐陜西候補道。國變後﹐流寓京師。甲寅歲﹐以文字觸時忌遇害﹐年五十許。後害君者亦不得其死﹐而君之冤雪矣。冢嗣伯亮﹐能文學﹐惜早逝。淸道人者﹐臨川李梅庵太史﹝瑞淸﹞也。光緒乙未庶常﹐未散館﹐攺江南候補道﹐充兩江師範學堂監督累歲。宣統三年﹐署江寧提學使。九月﹐江藩﹑樊增祥以時艱委印去﹐江督張公人駿檄君署藩司。十一月﹐棄官赴滬﹐一貧如洗﹐以善寫魏碑﹐爰黃冠隱居﹐賣字爲生。庚申秋卒﹐年五十四。其家人刊其遣集﹐而《感懷》二首效《選》體者闕如。其戚饒石頑嘗錄示余﹐玆爲補錄於此。其一云「美人傷遲暮﹐抗袂淩雲翔。九州紛總總﹐繅馬觀遐荒。王母在瑤墟﹐我欲展中腸。流沙極千里﹐雷淵不可杭。赤蝗若巨象﹐壺逢正敷張。彷徉無所倚﹐回軔趨朔方。朔方常苦寒﹐連龍鼓縱衡。積冰山峨峨﹐飛雪浩茫茫。求仙徒虛辭﹐不如還故鄕。藥石駐頹齡﹐反恐多害傷。愚夫惑神怪﹐君子正厥行。勵徳苟不懈﹐胡懼外物戕。」其二云「神龍懷奇翼﹐乃在靈淵藏。常恐歲月晚﹐百卉委風霜。噎噎結沈陰﹐白日翳無光。烈士獨慷慨﹐撫劍觀八方。四海揚洪波﹐天地爲低昂。憂來如繭絲﹐綿綿方未央。哀嘯入靑雲﹐此曲斷人腸。歲寒知松柏﹐世亂須賢良。非無萬里翮﹐天路阻且長。我欲迥陽轡﹐使之復東翔。微軀焉足懷﹐君恩不可忘。」此詩戊戌冬作﹐蓋傷心人之言也。﹝按﹐淸道人遺集乃江右友人胡幼腴觀察贈餘者﹐並記於此。﹞

如臯冒鶴亭部郎﹝廣生﹞與餘三世世交。旣相識﹐又四十年矣。己卯春﹐余作《轉軸歌》一篇贈之﹐云「君今六七我七六﹐世事翻勝如轉軸。登第才看東海桑﹐﹝君於光緒甲午江南秋闈獲捷﹞。焚書又作荒年谷。世誼文壇各有成﹐輸君獨占少時名。摘櫻啖荔歷南北﹐粵海燕山空復情。」﹝君與餘皆生長於粵東﹞。君和云「嗟君與我逢百六﹐坐視東南傾地軸。熟知窮老气愈昌﹐人日有詩題到谷。文字波瀾晚更成﹐後山吟榻有聲名。酒邊卻少劉貢父﹝謂禺生﹞﹐共話天涯海角情。」余讀哲嗣孝魯世兄﹝名景﹐年三十﹞《夜坐》詩﹐嘆爲佳絕。賦贈鶴亭兄﹐聊以爲賀云「舊徳門庭毓好春﹐家山離亂未爲貧。久聞胙史能充腹﹐難得生兒是解人。劫外斜川娛晚歲﹐膝間文度號奇珍。百年水繪遺風在﹐應有歌謠繼後塵。」附錄孝魯三世兄《和默存夜坐韻》詩云此﹕「虛幌吹燈闐不歡﹐流亡道路有饑寒。驚鳥繞樹月初暈﹐落葉掃階聲尙乾。肝膽向人終郁勃﹐情懷如水自彌漫。無邊夜色歸堅坐﹐哀樂中年損謝安。」又《題觚庵詩集絕句》云「郁陶天地色悲涼﹐度隴髙吟气益蒼。能道羣羊去如水﹐不教斛律擅窮荒。」均雋永可誦。

新建夏劍丞觀察﹝敬觀﹞﹐一字映庵﹐甲午弱冠舉於鄕。光宣間﹐嘗官蘇垣。以提學樊恭煦未到任﹐署提學使兩月。余往來蘇﹑滬﹐爲其幕賓。將歸﹐犒從者英銀二餅。其繼配左夫人﹐有文學﹐善詞。聞之﹐堅不許僕人受。於以知文襄太傳之以儉徳冶家﹐夫人特效焉。﹝夫人爲文襄公孫﹐出於第三房。﹞余猶記偶逢祀典﹐撫﹑藩﹑學﹑臬﹐皆蒞行禮﹐君班在左子異廉訪﹝孝同﹞上。廉訪﹐君叔嶽也﹐有不豫之色。君後語人曰「非敢僭也﹐禮在﹐則然耳。」爰記之﹐以見當時故事。今郎君承繁﹑叔庶﹑承詩﹑幼達﹐皆左夫人出。滄桑後﹐君年五十餘矣﹐猶遊西秦﹑登華嶽。過王猛讀書臺﹐賦詩云「違世人誰不見疏﹐貴吾所學要深儲。何當盡絕浮華士﹐來傍臺前更讀書。」頗有豪气。歸來繪華山諸景﹐鬻於市。餘贈君詩有「養母不求仕﹐畫山能賣錢」之句。令子幼達善繪﹐能繼其家風。今歲初夏﹐餘七七誕辰﹐幼達繪《春山圖》爲壽﹐閒澹可喜。余題詩云「夏家法尙能攀﹐長日如年未肯閒。隱隱煙村一叢樹﹐煩君淡冶寫《春山》。」幼達和之﹐有「七七髙年眞矍鑠﹐儼如瀛漁見蓬山」之句。並紀之﹐喜故人之有子也。

閩縣李拔可太守﹝宣龔﹞﹐吾故人也。光緒甲午﹐君年十九﹐舉於鄕。嘗於丁未﹑戊申間﹐以司馬權桃源令﹐淮西僻壤也﹐瀕於洪澤﹐地瘠民貧。君下車﹐爲民籌生計。集款設工廠﹐教民以藝﹐俾日用之物有賴﹐無假外求。又於城濠十里﹐種柳養魚﹐爲他年之利。次年春蝗﹐教民驅撲﹐秉畀炎火。是歲﹐蝗不成災﹐而君行矣。寧藩樊樊山嘉之﹐檄署上元令。君厭迎送之煩﹐辭不赴。樊山批牘曰「傲不可長。」君乃去而之他﹐納粟爲湖北知府。卒亥夏入都。旣遘滄桑之變﹐遂隱於滬市。近刻生平所爲詩曰《碩果亭集》﹐而《丙子入蜀》諸篇尢戛戛獨造﹐令人讀之若遊其際焉。玆錄《峽行》云「楚山堅重扃﹐走蜀儼無路。誰開禁門鍵﹐東望塞反顧。回風變蕭瑟﹐峽雨糝成霧。灘形眩旋磨﹐水勢急漂杵。」又云「巫云十二峯﹐窈窕鸞鳳舉。靚妝入明鏡﹐倒影更媚嫵。峽深積噓吸﹐天遠答修語。杜鵑叫蒼壁﹐宿癭滴鍾乳。近人艸木气﹐赤日不能午。導江利用曲﹐捍水在一阻。」又云「夔門雙石闕﹐插江畫鴻溝。能令出地舟﹐於此回萬牛。夏漲沒灩﹐瞿塘誰敢浮。江底況鐵鎖﹐眞如扼咽喉。其巓白帝城﹐存亡迹空畱。」《嘉州道中》云「抱城綠野與江平﹐路入嘉州水更淸。松气日光三百里﹐峨眉天半片雲橫。」《夾江卽目》云「萬里岷江洗眼來﹐水田無處起塵埃。古榕幾樹棲歸鷺﹐錯認辛夷五月開。」《荔支》云「蜀道何曾聽子規﹐歸心自與水爭馳。三更失去烏尢寺﹐卻向渝州見荔支。」

茶陵譚瓶齋處士﹝澤闓﹞爲兩廣總督文勤公﹝鐘麟﹞季子。少孤能立﹐敏慧夙成。遊滬二十餘年﹐以詩詞﹑書法名世﹐著有《止義齋集》。玆錄其《與友人閒話張園舊遊兼答楊無恙贈作》云「張園舊在江蠕野﹐十里銅街宜走馬。漫淺平蕪共賞春﹐修修林木還銷夏。周廡深廊面圃開﹐傾城空巷出徘徊。一鞭絲影斜曛過﹐百輩紅妝核服來。冶粟倡條隨指點﹐良家豪族多姝變。臨階列坐促花筵﹐隱幾薰香傳茗碗。此時閒客恣閒遊﹐佳日頻來春復秋。品題第六泉中味﹐評泊《無雙譜》裏儔。轉燭風光逾二紀﹐同遊零落今餘幾。屢聞易主苑池平﹐俄看彈指樓臺起。自後龍團試點湯﹐愚園徐墅疊興亡。懶逐繁華尋舞榭﹐厭從囂隘覓閒坊。江壩戰後成甌脫﹐近邑流人水歸壑。談空說有送朝昏﹐斗茗尋詩踐期約。始復相攜過酒家﹐靑簾名字指京華。蛾眉親捧頗黎踐﹐雀舌初煎霧露芽。吳越猶存舊風气﹐海南新樣增佳麗。水厄知君定不嫌﹐茶嬌在眼那辭醉。喜誦新篇感舊塵﹐味蒓無復昔年春。縱饒花乳淸泠气﹐要著瓊枝婭奼人。」此篇暢述張園盛衰﹐如讀《洛陽名園記》﹐感慨處亦近《連昌宮詞》。又《正月十一日墨巢爲鄕賢伊墨卿太守作生日招集同觀伊公各種墨迹》句云「汀州獨解法興祖﹐結體奧衍蛟龍纏。時參篆勢出碑額﹐鼎彜典重森矛鋌。眞書行狎似懷麓﹐橫平豎直無頗偏。」又云「平生微契在《東武》﹐對此沆瀣眞拳拳。」論書尢精到﹐非能書人不能爲也。《丁丑除夕》云「冉冉修蛇盡﹐匆匆急景侵。暖云銷臘雪﹐兵气沍層陰。得歲知人老﹐看天到陸沈。那能乞如願﹐縵作《送窮》吟。」通篇研鏈似杜。斷句﹐五言如《渡海》云「溟滓無四鄰﹐空碧蕩千慮。」《丁卯除夕前日大寒節雨》雲﹕「雨凝剛洗歲﹐梅暖欲銷冰。」《夏日》云「杜門知市靜﹐攤捲送杯長。」七言如《乙亥臘月重還塘山路舊居》云「士龍舊住東頭屋﹐子美重歸江外居。」《秋夜樓望》云「過眼逝波爭去轂﹐妮人涼意上疏欞。」《訪映盒湖上官舍》云「廨宇淸嚴希客到﹐簿書稠疊當山看。」《李十一招飲次韻》云「知味敢矜三世種﹐傳鯖猶憶五侯鮮。」均雋逸不羣。《無題》云「廣樂已憐終七日﹐好花剛許看三春。此情除卻天邊月﹐舊恨猶輸陌上花。」亦邈似飛卿。余題其詩集有句云「泛艇淞波時代謝﹐﹝謂庚申春﹐從陳散原先生曁君與伯葵偕遊半淞園泛舟﹐同詠舊事。﹞廢園蒓味句紛孥。」君和云「五車書識胸長貯﹐一卷詩仍手自孥。」用韓子蒼詩意﹐殊妙。

湘潭袁伯夔部郎﹝思亮﹞﹐原字伯揆﹐亦號覆庵﹐爲前上海道﹐官至粵督﹐海觀制府﹝樹勛﹞之長君。癸卯舉京兆試﹐遂官京師。國變後﹐以親在﹐爲時所迫﹐一出旋歸隱於滬﹐寂居廿余載。劬學﹐工詩詞﹐尢善桐城古文﹐爲陳散原先生入室弟子。貌丰腴﹐性和厚﹐愛文士若骨肉﹐無貴介習﹐士林稱之。己卯臘月初十日﹐以喘咳疾卒﹐年六十一。是春﹐賦《落花詩》八首﹐徧徵人和﹐余亦與焉。玆錄其二云「惺惺長自惜年芳﹐飛絮遊絲並作場。不壞眞空遺色相﹐難捐結習剩文章。殘英尙訁羽回風舞﹐委地猶令后土香。絕代妍華成掩抑﹐等閒贏得一春狂。」又﹕「搖落深知百不辭﹐翻從決絕費然疑。回身背面腸堪斷﹐忍淚無言意更悲。如此才華終負汝﹐自成馨逸待貽誰。可憐堂坳餘春在﹐只有詩人解作癡。」余和作有「覺後羣芳疑證佛﹐蘿中殘錦已還人」之句﹐君大爲擊節。往事如昨﹐君遽委化﹐傷哉﹗余羈滬四十年﹐所遇居停。君與狄楚靑居士﹐皆矯矯不羣者也。知己之感﹐曷能忘懷。又癸亥暮春見君詞二闋﹐並錄於此。《賦庭前落花和瘦碧調奇壽樓春》云「招飄搖花魂﹐有顰煙弄曉﹑怨雨啼昏。愁把花枝緘淚﹐斷腸畱春。芳艸路﹐憑欄人。冷翠裙﹑萋萋王孫。悵膩水流脂﹐香泥補壘﹐芳事總成塵。金鋪掩﹐珠簾曛。算情天不老﹐漫注金尊。漸看交柯如幄﹐綠陰當門。風葉戰﹐千人軍。笑浪萍﹑浮蹤無根。待認取明年﹐香瘢舊痕簪錦巾。」《病起獨遊半淞園調寄八聲甘州》云「喚詩魂病起向郊原﹐憑闌洗吟眸。正林亭初霽﹐濕泥畱燕﹐新漲浮鷗。碎蕊苔花照眼﹐繡地寫春愁。啼年年恨﹐都在髙樓。樓外夕陽斜處﹐有臨風撅笛﹐度水飄謳。記紅紅雙曲﹐天際想歌喉。盡半生﹑狂情未換﹐怕絮飛﹑換了鬢邊秋。空凝佇﹑亂鴉歸樹﹐綠暗汀洲。」

桂陽夏乍益榜眼﹝壽田﹞﹐於光緒戊戌登第﹐授編修﹐工文善詩。予於宣統庚戌赴金陵﹐陳散原先生約遊半山亭﹐乃與君相識。後二十二年﹐又遇於遵。君旋於乙亥七月朔日病卒﹐年六十六。余往弔﹐詢其子遺稿﹐則云「曩日先君隨手拋棄﹐已烏有矣。」余近檢敝笥﹐得君《金陵雜詩》三首﹐附錄於此﹐以慰故人於九原。君《詠毗盧寺》云「耳聞魚山梵﹐眼見魚山寺。四百八十寺﹐腸斷一蕭字。尙無金粉色﹐況有龍虎气。一煙冉冉升﹐一磬徐徐墜。千佛千碧眼﹐不是鐘陵翠。」掃葉樓云「一琴三百年﹐碎於衣百衲。一僧抱此琴﹐瘦於松五鬣。掃松汲淸泉﹐試說花乳法。未來雨前莢﹐過去霜下葉。不白髮泉在﹐﹝山下有不白髮泉。﹞白盡不得鑷。」《江南初春志別》云「東風疾如馬﹐一日綠千里。新綠吹上樹﹐舊綠吹入水。江海波無窮﹐別意亦如此。江南有苔地﹐處處印屐齒。隔歲落花泥﹐晴來麯塵起。」數詩夭矯不羣﹐是善學孟而以淸麗勝者。余有《檢得午詒舊稿感賦一絕》云「秣陵遊宴猶如昨﹐歇浦賡酬倍可親。愛學寒郊貴公子﹐﹝君乃贛撫菽軒中丞時哲嗣﹞。已難遺稿問家人。」蕭山陳根儒糧儲﹝光淞﹞乃無錫薛叔耘星使﹝福成﹞之婿。以拔貢﹐納粟爲江蘇候補道。宣統元年﹐署蘇松糧道。偶以與族人爭訟細故﹐被議褫職。國變後﹐羈棲於滬﹐自號贅道人。善醫﹐效韓康賣藥自給。因余修《蕭山誌》﹐述其先世文學﹐遂往來成莫逆交。余猶記丁巳寒食日﹐過君寓廬﹐君殷殷畱食靑精飯﹐出示詩稿。臨別﹐復送上電車﹐俟車開乃返。君旋於己未九月病逝﹐年四十九。有《湘湖晚歸曲》云「壓﹝音壓﹞鳥山頂啼暮鴉﹐跨湖橋下散明霞。扁舟一棹且歸去﹐野風水面開蘋花。」搞辭淸逸﹐不減巴﹑渝《竹枝》。嘗繹元劉守眞《溫熱辯》﹐作序一篇﹐甚佳﹐他日當刊之《靜照軒筆記》中。君大父潤齋先生﹝潤﹞﹐道光丙午舉人﹐與李茸客﹑周昀叔爲友﹐喜爲詩﹐錄其《中夜》云「漢影落檐際﹐幽人獨往還。夜涼眞似水﹐煙淡欲無山。寂寞杯重把﹐淒涼月一彎。苦吟方未就﹐忘卻下柴關。」淸負似王右丞。讀此可知君之家學矣。

西園翁有《登天平山看紅葉》五古云「日午木瀆飯﹐釘坐紛魚蝦。饑腸易爲飽﹐轉嘆吳民奢。言尋天平山﹐竹輿聲咿啞。報以十里夢﹐旣至不覺遐。十月已向殘﹐風定樹不嘩。紅葉尙我待﹐餉客千株霞。霜力有淺深﹐醉面分等差。山僧亦隨緣﹐壞色風袈裟。人生被眼瞞﹐何止爲霧花。秋林豈干卿﹐還以詩相誇。一適了今日﹐歸路隨棲鴉。回看樹如薺﹐萬峯爭權牙。」此作畫龍點睛﹐自得簡齋神味。

寄禪上人﹝敬安﹞﹐俗姓黃氏﹐湖南湘潭人﹐住持天童。有《夢洞庭》五律云「昨夜汲洞庭﹐君山靑入瓶。倒之責團月﹐還以浴繁星。一鶴從受戒﹐羣龍來聽經。何人忽吹笛﹐使我忪間醒。」超然象外﹐飄逸不羣﹐可稱傑作。此詩乃壬子夏﹐余自隴返﹐重晤滬市﹐奇師書近作見示﹐蓋未刊稿也。是冬入都﹐陳言衛道﹐所志未遂﹐憤恚圓寂﹐僧臘四十六﹐世壽六十三。道侶持遣蛻歸﹐建塔於寧波天童山。

友人曹鑲蘅有《曉起》詩云「知我秋堂情緒否﹐忍寒駝坐待天明。」余謂此類坡語﹐頗耐人思﹐每誦之﹐悠然神往。

劉禺生與餘同產於廣州﹐四歲卽返武昌﹐十一歲而孤。家多藏書﹐能自奮發﹐以文藻稱。有《廬山秋夕》句云「云幔迎河轉﹐秋螢帶雨翻。」又《贈楊滄伯》句云「魚龍巡渤海﹐風雨讓巴山。」皆善於鑄辭﹐步武盧賢者。

左南生拔萃﹝念恆﹞爲文襄相國宗棠第十二孫﹐乃文襄第三子子建郎中﹝孝勛﹞之仲子也。滄桑後﹐以母老家貧﹐一出爲臨安令。邑有南宋所遣洞霄宮﹐在巖壑間﹐勝境也。君紀遊賦詩﹐甘雨隨車。宰邑未及期﹐以乙丑六月﹐因公事觸暑赴杭﹐中道病卒﹐年四十四。余挽以一律﹐有句云「盛齒何爲六月息﹐禁方眞覺半圭遲。」蓋傷其不及治疾也。君著有《誠齋詩集》一卷﹐玆錄其五古《喜夏映庵姊倩康橋新宅落成卽贈云》﹕「宦遊三十年﹐君發種種白。羨余積淸俸﹐治此三畝宅。編竹爲藩籬﹐架牀列圖籍。園林花木新﹐美蔭已徑尺。軒窗𨿽近市﹐恬靜若山澤。晴溝一雨過﹐周遭漲春碧。怡然坐其中﹐歌詠永朝夕。豈無舊田廬﹐久拚委荊棘。年年閱世變﹐無地安片席。舟車四方至﹐樂土滬ヂ適。兼金賃一廛﹐一廛詎易得。彷徨歧路中﹐吾覺天地窄。何緣謝塵俗﹐把酒共岸幀。泥塗何所畏﹐投轄更不惜。」《夜雨晨霽維舟盧宮遊蘭亭》云「篷收五更雨﹐曉風鳴倡條。恣遊及蘭亭﹐想望非一朝。鄕農正胼胝﹐翠秀插秧苗。山徑無閒人﹐負戴婦孺曹。涇云猶未斂﹐裂帛束山腰。棲鳥樂新晴﹐客至如相招。緬懷置時賢﹐良會千載遙。淸談不可接﹐返旆悵塵囂。」七律《舅氏夏經笙先生諱獻鏨﹐江西新建秀才。同光間官浙江余姚等縣﹐擢定海廳同知﹐均有政迹。沒後貧不能葬﹐一妾一子一女並厝杭州南庫房二十年矣。癸亥冬有戚好義捐資﹐爲卜葬於龍井山外王母墓側。會葬歸﹐泣紀以詩》﹐詩云「廉吏今休說可爲﹐桐棺蕭寺廿年垂。忍從幽隧看埋骨﹐應想重泉未展眉。天豈終昏遣善類﹐世猶有澤卜昌期。暗傷飄泊緣纓淚﹐策馬西門切切悲。」此首眞可歌可泣文字﹐而定海公傳矣。讀之﹐猶想見作者當日之哀以思也。《洞霄宮畱簡理山道人和東坡韻》云「波興一擊翠蛟頑﹐撫掌而今蔓艸間。神物早歸江海闊﹐靑山自在雨雲間。宮前嶺樹重重鎖﹐徑裏溪舂軋軋翻。懲僞我慚聞道晚﹐更無緣接鏈師顏。」﹝舊志﹐撫掌泉在殿階之西。﹞七絕《夜雨泛舟山陰過張氏山莊》云「轉側烏篷細雨天﹐涇螢將火照溪前。夜深何處邀東道﹐一款柴門破熟眠。」斷句﹐《立秋日雨霽泛舟西湖》云「淸露未下鳴虫繁﹐白日將沈歸鳥喧。」《從映盒登道埸山》云「水瀠洄苕水合﹐大雷隱約小雷浮。」﹝大雷小雷乃太湖峯名﹞。《秋夜吟和鶴柴》云「空階亂落梧桐雨﹐近海久諳潮汐流。」皆閒雅鏗鏘﹐必傳之作也。

長沙陳愼登拔萃﹝朝爵﹞﹐爲吾皖葛希乾太史﹝振元﹞之婿。遂居懷寧積年﹐教授生徒﹐湛深經學﹑詞章。與余未相識﹐頻通音問﹑相唱和。戊寅仲夏﹐君以安慶陷﹐歸湘中。已卯卒﹐年六十四。玆錄其《檢篋得舊繡數事﹐先孺人及亡室蓉萱手也。拂拭熨貼﹐鏡嵌靜對﹐綴以長句》五古云「舊繡𨿽ウ敝﹐觀之意無窮。上出慈母手﹐下者故人工。寒家夙壁立﹐半生況飄蓬。劣有四千卷﹐旦夕柴薪供。惟此幾縷絲﹐縈繞心魂恫。尙想我生前﹐母初賦艸虫。時淸禮文盛﹐刺繡羅麟龍。錦袍神仙人﹐細腰合歡宮。孔翠雜喜鵲﹐鴨塘柳搖風。各各弄姿態﹐富麗何戎裾。﹝諸繡皆先妣嫁時奩物﹐在母家手坎者﹞。皆足驗平世﹐民和時物丰。吾妻逮事姑﹐慧心頗雕瓏。飲水盟古歡﹐結念漁樵蹤。掛角杏花外﹐曬网寒蘆中。有時間策蹇﹐尋梅攜野僮。盡從十指間﹐爲我寫心胸。於時《小雅》廢﹐神州亂羌戎。蹙蹙瞻四方﹐皂帽慕遼東。俯仰二十年﹐死別生無驚。夙昔願永虛﹐髙天成鳥籠。坐愁復行嘆﹐傷人憂萬重。言樹艸久枯﹐縷金箱半空。春蠶化飛灰﹐秋蝶夢亦慵。抱殘乃到此﹐蟑蠹泣書叢。姑以遣餘年﹐翻喜心猶童。持謝壤莊達﹐幻相終冥蒙。」情纏而意凝重。言爲心聲﹐於此見之。君著有《讀左隨筆》二卷﹐說經鏗鏗﹐宜古宜今之作也。

李範之州牧﹝大防﹞﹐四川開縣人﹐乃同﹑光間兩江總督雨亭尙書﹝宗義﹞之孫﹑仲壺部郎﹝本方﹞之子﹐少敏劬學﹐中歲入仕。或云曾官趙州﹐予與一面﹐未暇詢也。君熟於子部﹐著有注《老》﹑注《墨》諸書﹐皆有卓見。喜吟詠﹐在皖教授十餘年﹐買宅有久居意。戊寅端陽後﹐皖垣陷﹐君避亂歸裏﹐是冬病卒﹐年垂六十矣﹐傷哉﹗遺稿未梓﹐錄其《題桂林黃哲甫香山小識》一絕云「當年宦轍滯幽州﹐咫尺香山不敢遊。劫後羨君鴻爪﹐萬松陰裏坐危樓。」語頗淸逸。

順徳羅扶東部郎﹝﹛曰融﹜﹞乃椒生宗伯族弟﹐一字癭公﹐與先師吳北山先生同號﹐一時都門有「兩癭公」之稱。嘗官郵傳部郎中﹐且爲袁寒云業師。國變後﹐堅不出仕﹐奇情絲竹以自娛。制新曲﹐教程玉霜歌之。程遂名播海內﹐而君終鬱鬱死。時甲子秋也﹐年五十許。余賦詩哭之﹐有「腕底魯公筆﹐胸中記室文。貧居聊傳食﹐逝日值秋分」之句。葉遐庵刊其遺詩二卷﹐乃曾剛甫所選﹐頗有遣珠之嘆。君有《書廬江陳子修事》五古一篇﹐子修名於勤﹐吾弟也。癸卯冬﹐俄日將肇釁﹐當道命子修入旅順﹐調俄人虛實﹐具以歸報﹐朝議乃定﹐左右袒焉。子修旣逝﹐俄亦亂。予丐君賦詩張之﹐其詩云「陳生何爲者﹐十五棄毛錐。男兒重報國﹐安用文事爲。金陵肄武備﹐天津習水師。學成狎風濤﹐使船如馬騎。飈輪窮北溟﹐巨浸破南維。桓桓虎豹韜﹐鬱鬱龍鸞姿。傷哉旅順口﹐天險棄如遺。國恥不可雪﹐坐屈俄羅斯。君夙練俄事﹐士女爭攀追。平居盛遊宴﹐歲時相饋遺。有女愛豪俊﹐欲以身事之。含笑謝俄女﹐恨過未婚時。山川呃塞處﹐精察及豪釐。徼巡秦皇島﹐奉職忘其疲。微行問民苦﹐靑天今在玆。折衡民不爭﹐莊叟非吾欺。癸卯仲冬月﹐俄日兵相持。朝思調俄情﹐取彼決然疑。大府謂君才﹐密令有所窺。受命不告家﹐變服犯險嵫。隻身走兵間﹐伺隙鈷其詞。密報署衣帛﹐從者歸疾馳。其中實敗絮﹐國事如亂絲。間關出虎穴﹐手足已胼胝。小舟靑泥窪﹐中沒流澌。善泅乃脫水﹐微命天所私。親朋不相識﹐枯瘠面目黧。入險五閱月﹐方冒萬苦歸。艱勞不見錄﹐才謗謬相隨。萋斐出同裏﹐不侯誠數奇。吁嗟啥等伍﹐去去從此辭。觥觥楊泗州﹐秉節制東陲。任官惟其材﹐拂拭嘆歲遲。沂州古巖邦﹐捧檄稱都司。廉察析秋毫﹐盜絕閭閻嬉。盛年志未申﹐旁人嘆秩卑。天奪胡太速﹐不及擁旌麾。男兒殊堂堂﹐馬革當裹屍。終隨牖下歿﹐不得死交綏。阿兄摧肝腸﹐淚絕痛連枝。歲月屢轉轂﹐每念輒涕演。幸哉善人後﹐有子名曰遺。弱冠好文史﹐詞藻紛葳蕤。伯也顧之慰﹐扛鼎如虎兒。君歿十二載﹐俄亂忽猖披。君身堯城囚﹐星象帝座移。執政系頸組﹐縉紳相暈羈。巨變彼何速﹐君已預爲期。峴國信了如﹐寧必待著龜。惜君不及見﹐墓艸已離離。阿兄長太息﹐尺書馳京師。厥友子羅子﹐相譽不相訾。請述俄亂事﹐報君重泉知。吾詩寧足珍﹐持以答陳詩。」敍事翔洽﹐擒辭典雅﹐傳作也﹐今錄存此。君又有《雨後郊行》云「林巒新沐淨涵光﹐翳葉陰中試鳥吭。深澗畱云隨意住﹐亂泉因勢出山忙。」南海潘趣璣爲故人若海比部之子﹐詩有家風。錄其《除夕雜詩》云「圖彊不是荊公錯﹐可惜葫蘆畫井田。」《聞汪甘卿丈晦園易主感賦》雲「水雲亮節成孤往﹐麇鹿荒臺亦屢登。」又《濟南》句﹕「鵲山孤聳一拳秋。」均有精意。﹝按甘卿於宣統初年隨使奧國﹐爲參贊﹐旣歸隱居。癸酉初夏卒﹐年六十許。﹞

陳石遣先生甲戌春僑寓吳門燕子橋﹐予賦詩寄懷云「桃花塢裏春如舊﹐燕子橋邊月正明。矍鑠是翁忘耄耋﹐夜深燃燭寫詩評。」蓋謂先生方撰《石遣室詩話》也。先生喜而賦答云「時魚蒓菜羅吳市﹐燕子桃花入敝廬。肯向聿來堂下過﹐斜街秀野較何如。」蓋先生向作宦京師﹐寓下斜街顧俠君小秀野堂故宅﹐招飲一時名士。予曾賦詩紀事﹐故云然耳。先生旋遊羅浮峨眉﹐旣歸閩。丁丑季夏﹐小病數日卒﹐年八十二。

許靜仁先生慈惠愛人﹐尢嗜吟詠。余曾見其《庚午歲和曹縹蘅移居》一律云「十年長住北城東﹐榮瘁紛紛過眼中。花市尋春偕客至﹐荷衣射策與君同。陶潛移宅詩猶在﹐杜甫還家酒不空。惆悵江淮巴蜀際﹐天涯何處覓漁翁。」「射策」句謂兩人皆登拔萃科也。

湯定之處士﹝滌﹞﹐一號雙於道人﹐乃雨生都督謐貞湣之曾孫。善隸艸及山水﹐尢嫻畫梅﹐得其祖風。餘贈詩有「君家原有畫梅樓」之句﹐此樓貞湣所築也。嘗遊兩粵﹑京師﹐有《鎭南關題壁》云「莽莽雄關夕照殷﹐馳驅那不鬢毛斑。泉聲更比行人急﹐山色渾如邊吏閒。一樣春風寒燠異﹐了無詩句酒杯頑。平生何事差堪信﹐不爲功名始出關。」君博綜多能﹐尢善相。昔有相者﹐謂余壽至七十五﹐君謂不止此。己卯春﹐余年七十六﹐賦詩謝之云「人生五福壽爲先﹐唐舉徒誇富貴偏。君善畫梅知骨格﹐但言耄耋不言錢。」昔先曾大父相之公﹐於道光初年與貞湣同官杭州﹐君餘如故交焉。

池州王滌齋部郎﹝源瀚﹞乃光緒己丑舉人﹐官戶部﹐司出納。宣統中﹐一遊營口。共和後﹐遠客廣州﹐旣歸滬。庚午﹐始與余相識論詩﹐遂成莫逆交。嘗出其稿﹐屬余閱定。未及付梓﹐君於丙子孟秋五日﹐以疾卒於滬﹐年甫七十餘。每思往事﹐殊爲感傷。玆錄其《拱北樓刻漏歌》以見一斑。序曰「刻漏﹐元宣慰司陳用和造。」詩云「嶺南八月猶奇暑﹐一日炎蒸三日雨。冒暑來登拱北樓﹐中有刻漏靑銅古。四壺髙下各一階﹐大小相承孫彌祖。大者髙圍五尺彊﹐小亦庶幾二尺許。滿貯以水覆以盤﹐一竅中通滴如豆。上吐下納聲微鏗﹐浮出時籌字可數。字始於卯終於寅﹐至寅陡落重徐吐。一吐一落成古今﹐我來正見字呈午。此中祕鑰在挹注﹐此制質朴無螭虎。年深綠銹多斑斕﹐款識微茫略可都。延佑五年十二月﹐陳宣慰司置玆所。在昔文明未啟時﹐測景長圭只扌完土。成周挈壺始置官﹐漢宮漏箭初遣榘。從玆宮禁日增華﹐祖紲良工獨辛苦。﹝梁時制刻漏極精巧。﹞用和此制殆空前﹐速率不曾差累黍。士衡作賦興公銘﹐𨿽有繁詞不能譽。邇來西學日昌明﹐時計繽紛番舶賈。柔鋼繞指細如絲﹐機輪銜接森成齲。如玆笨重不可移﹐巧拙天淵似難伍。一事足令西人驚﹐銅駝幾度埋榛莽。﹝葉「母」﹞此器流傳六百年﹐歷劫猶新足矜翔。從來大輅肇椎輪﹐漫將文野爭良窳。餘生好古亦云幸﹐周鼎商彜幾摹撫。頤和園裏見銅亭﹐武英殿上看尊С。蠻荒都此更足豪﹐坐嘆流光轉慚沮。典壺老叟恣神奇﹐短紙紛紛黏謾語。謂玆異物不可褻﹐誰其摩挲神則忤。攝影題簽托尉佗﹐數典竟忘吁亦魯。憶昨經過尙府前﹐狻猊嘯天毛栩栩。又從六榕﹝寺名﹞見銅佛﹐袈裟皺褶精於縷。扶胥之口黃木灣﹐波羅廟裏雙銅鼓。並此皆爲世所稀﹐都應愛護珍ギ。昨者州前文告頒﹐毀城築路無遺堵。此樓此漏亦當衝﹐是用作歌告官府。」按拱北樓在雙門底﹐﹝乃書肆薈萃處。﹞余幼時居粵年久﹐惟聞人傳說有銅壺滴漏﹐竟未一登此樓。君偶羈旅﹐便探其奧。此詩典雅鏗鏘﹐固足與此器並傳矣。又《癸丑春旅居大連灣﹐雪後獨步西園》句云「矮松團夜雪﹐幽澗斷寒流。」亦蒼勁似杜。君仲子鼐﹐字調甫﹐能詩。

丰順丁叔雅戶部﹝惠康﹞乃禹生中丞﹝日昌﹞第三子﹐善駢文﹐能詩。錄其《夢中書所見》一首云「辟盡荒天更九州﹐從今海水不西流。焚道陳方物﹐爭向扶余拜小侯。」己亥﹐徳宗稱疾﹝實幽瀛臺﹞而廢立議起。上海商電報局總辦經蓮珊太守﹝元善﹐山陰人。﹞創立正气會﹐號召士夫聯名電爭。君爲作《正气會序》﹐辭旨慷慨﹐傾動一時。乃因此取忌當路﹐鬱鬱不得志。迨豫章毛實君爲直藩﹐聘爲記室。君以藩司無章奏權﹐又不樂就﹐貧居京師。於宣統己酉四月病卒﹐年四十二﹐遣稿未梓。君有贈餘詩云「髙天厚地孟東野﹐索句閉門陳后山。」時同居滬瀆吳彥復師家也。

川沙黃孟超﹝卓﹞﹐吾友映盒之門人也。年甫綺歲﹐詩筆極淸﹐得唐賢意蘊。五言斷句如﹕「夢回嫌酒薄﹐愁逼在秋先。」又《寄弟》云「望書南北雁﹐思子短長亭。」七言「爲尋落葉緣溪走﹐偶念浮生觸緒驚。」皆不著邊際﹐自成標格。戊戌政變﹐宋芝洞侍禦以保薦康長素被斥﹐避禍避之滬﹐變姓名趙善夫﹐與範伯子恆相唱和。己亥歲暮﹐善夫有《次韻少陵杜鵑行》云「君不見蒲卑蜚去化爲鳥﹐昔著柘黃今被烏。風巢危倡貌饑慘﹐光采不得同鴛雛。」蓋傷景皇被幽瀛臺﹐行將廢立也。徵伯子和﹐範叟亦作一首﹐攺曰《三足烏行》﹐而以宋句附注其下﹐余曾見其稿本而鈔存之。後見刻本﹐則注語全刪矣。今存之﹐以志忠愛云。

夏映盒《忍古樓集甲寅歲賃廡車埭角林居有次韻答陳子言》一首云「此生儕傭保﹐因樹駕爲屋。醉遮鶴柴翁﹐曲巷有酃酥。一杯不言語﹐癩馬揩枯木。再飲如翻瀾﹐寫詩筆至禿。頗聞蕭山尉﹐遣迎來急足。煩君志州壤﹐山水皆可錄。渡江颯風雨﹐試繼《西泠曲》。定有許伯會﹐書以惇越俗。」此詩謂是秋蕭山知事彭延慶﹝字善余﹐江夏人﹞重修《蕭山誌》﹐聘楊子琴太史爲總纂﹐予與蘄水陳君絮先﹝曾矩﹞爲分纂﹐同往搜討百六十年舊事。予任「列傳」﹐與同人各自分役﹐二載撰成。未幾彭亦去﹐此志稿擱置廿年。張令宗海來﹐乃集款刊之。聞彭君於甲子歲權臨海令﹐卒於任。並志之﹐以見成事之難也。

映盒警句﹐如「老至交情眞有數﹐置之邱壑亦需才」﹐「引杯華頤曾何語﹐開徑羊求有不忘」﹐「始信物情趨脆弱﹐只餘魂夢沒遮攔」。「探支涼風八九月﹐繞看喬柯三百株」﹐此聯君自謂車埭角寓園。當時把臂入林﹐便覺別有天地﹐滬瀆此境不易得也。君後於西郊康家橋購地築居室﹐小有園圃。鑿池﹑堆阜﹑構亭﹑駕橋﹐廣植四時花木。朋舊以地近﹐多往遊觀﹐賦詩爲樂。予贈作有「駢散詩詞畫﹐園林說夏公」之句。又曰「爲山因一簣﹐受水有雙池。」皆紀實也。君住是園凡十五載﹐近以世變不可居﹐又棄去矣。

予甲午客吳淞﹐卽識嘉定余伯陶醫士﹝徳塤﹞﹐今四十餘年矣。君一號素盒﹐善愈人疾﹐且工詞。其遠祖易簡先生善詩﹐於順治中由歙避亂﹐遷居嘉邑南翔鎭﹐今八世矣。語云「淵源有自」﹐固不虛也。君旋懸壺於滬。猶憶壬申初夏﹐滬地漸寧﹐予賦《憶昔篇》﹐簡之君譜《南鄕一剪梅》詞見答﹐云「相對話淞濱﹐一夜東風剩夢痕。日落江城春不管﹐晴也銷魂﹐雨也銷魂。飛絮滿乾坤﹐惹恨牽愁付酒尊。獨有閒雲推不去﹐朝又昏昏﹐夕又昏昏。」是作一片神行﹐得南宋詞家之訣矣。

上海郁葆靑以字行﹐別號飡霞散人﹐爲名士屏翰先生﹝以字行﹞謐惇惠之子。先生有「三十六峯殘雪盡﹐一鞭揮處馬蹄輕。之句﹐爲世傳誦。飡霞鉆承家學﹐築昧園於徐家匯﹐恆招賓客﹐修楔其中﹐余亦與焉。君有《尋春絕句》云「鎭日尋春不到家﹐柳絲村店酒旗斜。梅花欲透春消息﹐處處閒開三兩花。」又《靈峯探梅》句﹕「忽動探梅興﹐靈峯酌芳尊。置酒梅樹下﹐相對淡無言。」遊於物外﹐自攄襟蘊﹐誠所謂江左人文猶帶六朝煙水气也。哲嗣元英亦以字行﹐別號迂樓﹐詩有家風。《西天目山行》云「慈善亭中暫息肩﹐臨安山色接於潛。﹝兩縣以此亭分界﹞。禹餘糧嶺行未盡﹐身入營邱畫裏天。」又「水淺石見髙低浮﹐板橋十丈橫溪頭。輿人爲道春日雨﹐雨後溪水路上流。」又「朱駝嶺過石﹐紅葉繽紛落滿巖。日影忽添襟上碧﹐峯回將出萬株杉。」寫景述事﹐具見逸致﹐第二首尢近古謠諺。斷句如「輕煙入樹暝﹐孤月排云上」﹐《遊西天目》句「溪聲疑雨急﹐燈影挾鐘沈」﹐均佳。迂樓有女慕潔﹐年十六﹐亦能詩。《消夏絕句》云「碧梧枝上暮蟬鳴﹐池水漣漪澈底淸。風逗玉荷香暗送﹐蔚藍天遠月初生。」殊秀逸。又《甲戌長至》句「又逢添綫日﹐閒詠《浣花篇》」﹐亦工﹐可謂謝庭詠絮才矣。飡霞刊有《滬瀆同聲初集》《續集》。

鄭質庵﹝永詁﹞﹐上海人﹐年四十許﹐爲昧園賓客。詩尙閒逸﹐得靜者意﹐亦能駢文﹑倚聲。《自靈隱寺至黃龍洞》云「初日明幽徑﹐輕風漾細沙。行車過野寺﹐隔竹見人家。曲曲泉交綫﹐油油菜作花。鳥啼不知處﹐我欲問桑麻。」「菜花」句前人未有也。《湖上曉起》云「燕語依稀笑客眠﹐捲簾遙望一湖煙。湖煙未散湖波碎﹐已有春人上畫船。」可謂「詩人之言麗以則」矣。又《落葉》句「空山寂寂晨迷路﹐古寺深深夜打門」﹐亦佳。

滬瀆西郊張園爲錫山張叔和建﹐庭宇髙曠﹐長廊曲環﹐古木夾道﹐小有四時雜花﹐爲士夫品茗遊憩地﹐消夏之勝境也。林暾谷解元有《張園梅花》詩云「張家園里數株梅﹐歲歲相逢總盛開。花上盈盈歌一闋﹐風前濫溢酒千杯。澄波照影知誰見﹐斜日攀條卻獨來。眼底風光渾不是﹐一回思念一回灰。」又《同王旭莊﹝仁東﹞四丈張園納涼》句云「隔座嬋娟憐好月﹐回車皮我夢涼風。平生』看竹饒眞賞﹐到此題詩也要工。」旣歸榕垣﹐有《八月十四夜拔可宅中露臺》一律云「家山風物別成忘﹐良夜登髙試一望。月靜方知雙塔鬧﹐霧低惟覺滿城香。驚枝宿鳥難安夢﹐聞笛離人易斷腸。直恨淸輝同萬里﹐誰言秋思在他鄕。」結句有離思﹐蓋謂徳配沈孟雅夫人尙居淮北也。暾谷時方綺歲﹐詩如宿成﹐諸老驚嘆。旣而戊戌仲秋﹐都門罹禍﹐年甫廿四。拔可哭之以詩﹐有「顧或引之去﹐感語動涕泗。小臣自愚ウ﹐君難安可棄」之句﹐而其詩無注﹐未詳援手爲何人。余嘗詢之﹐拔可曰「此乃閩淸孝廉黃乃裳也。」林於癸巳獲捷﹐黃則甲午後一科會試不第。以嫻英文﹐遂入美使館爲翻譯。及暾谷將被逮﹐黃君馳來﹐促與俱去。此人𨿽吾同年﹐未曾相識﹐其號則忘之矣。余因賦五古一篇《記黃孝廉乃裳》云「戊戌政變事﹐聞者輒傷嘆。當時六君子﹐暾谷尢醇至。有友黃孝廉﹐使館譯文字。邀避交民巷﹐聞語極感喟。吾爲侍從臣﹐子去吾何避。吁嗟黃孝廉﹐閩淸儒學派。履險不忘友﹐蜷蜷樹風義。斯世無龍門﹐任俠亦其類。我聞觀權言﹐志之表鑲異。」此詩可爲《碩果亭集》作箋注。

●卷三

望江倪豹岑中丞﹝文蔚﹞﹐少爲諸生﹐工文善書。遊南昌訪族人不遇﹐貧困傭書。新建夏芝岑糧儲﹐吾友映庵居士之尊人也﹐時亦爲諸生。識之於儔人中﹐館之於家﹐薦爲教授﹐旋舉於鄕。咸豐壬子成進土﹐選庶常﹐散館授刑部主事﹐俸薄不足以贍家。有友愼延靑編修﹝毓林﹞﹐得簡陜甘學政﹐邀往襄校頻年。吾邑江龍門大令﹝開﹞﹐時宮秦中﹐頻相唱和﹐旋佐河南嚴渭春中丞幕。汴濱黃河﹐熟聞治水之術。旣回京﹐氵存擢郎中﹐外簡荊州知府﹐時同光間也。蒞任六載。庚辰﹐擢開歸陳詐道。辛巳﹐擢粵臬。逾年﹐遷桂藩。旋擢桂撫﹐移撫粵東三載。丙戌夏﹐鄭州河決﹐以曩歲荊州治水著績﹐調撫河南﹐任塞回事。旣竣工﹐庚寅六月﹐閱兵中暑﹐卒於任﹐年六十八。著有《兩彊勉齋詩文集》。余輯《皖雅》﹐求其詩未得﹐今始購得之。錄其五律《延雜詩》云「峻阪盤空起﹐山行曉最宜。煙苗籠難翳﹐露艸冑虫絲。徑斷人過怯﹐巖深日上遲。籃輿駝瘦馬﹐危坐細哦詩。」又﹕「洛水流何急﹐空山凍雨多。導源通白路﹐﹝山名﹐洛水所出。﹞作勢下黃河。激澑翻巖石﹐棲苴掛薜蘿。當年乘四載﹐疏浚未曾過。」﹝北雍洛水﹐不載《禹貢》。﹞《中部縣》云「我來中部縣﹐蕭索似荒村。士室才容榻﹐山城不閉門。民貧商賈少﹐地僻長官尊。瞻拜橋陵側﹐衣冠想象存。﹝黃帝陵在縣治後。﹞」七律《息壤》﹝在江陵﹞云「憑將壤土塞泉源﹐幹蠱奇功賴此存。異代堤防師故智﹐中天雷雨護靈根。荒涼遺迹舟橇遠﹐想象神謨黻冕尊。我爲蒼生頌明徳﹐空江歲歲薦蘋蘩。」七絕《潼關送客》云「茅屋雞聲夜有霜﹐關門木葉已先黃。行人不見徵帆返﹐樹杪河流下大荒。」《自題湖山小景》云「一抹遙山染黛螺﹐天容如鏡雨初過。湖樓鎭日無人到﹐水气侵階長綠莎。」五律深厚﹐七律端凝﹐七絕閒雅﹐皆得力於唐賢榘。五古則《官荊州時夜抵分鹽輿中作》云「荒途無定程﹐遠近不知裏。人馬同饑疲﹐宵徵猶未已。前驅阻深潭﹐側轉村巷襄。棲烏驚欲飛﹐流螢落復起。夜涼思悄然﹐頗悟生物理。有欲則必爭﹐誰甘稿餓死。聖人務平情﹐衣食王道始。荊楚鮮蓋藏﹝見《史記》﹞﹐此風古如是。頻年謹堤防﹐坐使風俗靡。安得神禹功﹐再疏江漢水。」《壬戌十月望日偕李雨亭丈》《﹝宗羲﹞赴皖晚泊樊口感赤壁舊事作圖賦詩》云「殘陽蕩微波﹐木葉下巖石。輕舟破煙來﹐悄然落帆席。暝色淡不收﹐江天莽一碧。徵衫生暮寒﹐長歌倚篷脊。緬懷玉局翁﹐去今幾壬戌。我來十月望﹐有約如在昔。江風與山月﹐俯仰成陳迹。頻年徵戰場﹐故壘余空壁。乾坤一瞬間﹐世變無常格。東南方苦兵﹐何處問田宅。有酒聊盡懼﹐痛飲永今夕。當年赤壁遊﹐何如此二客。」七古則《戊午春孔繡山中翰招集同人於慈仁寺顧祠展楔次東坡淸虛堂韻》云「春晴鎭日無風沙﹐舍人事少先放衙。翻階紅藥落已盡﹐攜樽邀看禪房花。老僧頗解愛文士﹝謂戒學﹞﹐欲援孔李稱通家。座中三老大手筆﹐俯視餘子紛塗鴉。張詩﹝詩艙司空﹞陶詞﹝香宗伯﹞角雄勝﹐壽陽﹝春圃相國﹞奇字窮侯芭。亭林遣老昔寓此﹐恨不喚起分官茶。松陰沈沈日晌午﹐僧寮粥鼓閒三撾。髙談岸幘未忍散﹐酣如背癢經搔爬。江南有客忽不樂﹐﹝時全陵未復﹞。側身東望長咨嗟。時淸大隱在朝市﹐何須嘯傲耽煙霞。」五古蕭散﹐七古俊拔﹐皆近東坡。

新城陳子鶴冢宰﹝孚恩﹞﹐道光了亥在都門贈顧總之明經﹝祿﹞詩云「立說常存天下志﹐耽吟聊慰異鄕身。」蓋謂其著《淸嘉錄》及《頤素堂詩》也﹐總之乃俠君五世孫。冢宰於同治之初謫戌新疆﹐後奉旨釋回。未及行﹐與伊犁將軍廣福同被命平回亂﹐皆戰死。遺稿灰燼﹐僅存此詩於顧集中。

陳庵太傳於光緒季年過滬﹐予曾相遇於席間。今《滄趣樓遺詩》刻成﹐公子幾士見贈一部。玆錄《滄趣樓雜詩》云「出門何所適﹐長歲具一舟。潮來月如盆﹐掛席恣溯遊。羣季已滿載﹐無用更命儔。就网買魚責﹐棹入山影幽。四五雙﹐驚飛過前洲。流連苦月促﹐潮亦不我畱。後夜潮應寬﹐不知月好不。」《靈光寺憶竹坡示畏廬石遣》云「巖扃猶剩題名墨﹐池水應憐皺面人。約略老坡眠石處﹐卻從榛莽告星泰。」《題黃松客千山覓句圖》句云「長白一支雄秀最﹐遼東三老典型畱。」皆淸微淡遠﹐可作楷模。公卒於乙亥二月朔日﹐年八十八﹐近時詩人之遐壽者也。

奇禪上人有《寄陳伯嚴詩》云「何處煙霞息見聞﹐匡廬山色淨塵氛。相期更結蓮花社﹐傳語靑猿守白雲。」殊覺飄飄有逸气。

石門徐亞陶太守﹝寶謙﹞﹐乃光緒庚辰進士。辛卯春﹐由刑部郎出守廬州﹐澹泊寧靜﹐有循良之稱。逾年致仕﹐歸時年七十六矣。其家近刊《語溪徐氏遺詩》﹐摘錄一首於此﹕《偕午莊笑拈次禺遊靑陽庵歸爲作圖卽系以詩》云「訪勝得幽趣﹐冷然聞磬音。捫蘿尋徑僻﹐看竹入煙深。鳥解聽經意﹐僧耽補衲心。不知茶話久﹐城角日西沈。」語曰「言爲心聲」﹐信然。

陳懿叔明經﹝學受﹞﹐江西新城人。湛深經學﹐詩不多見。余於滁州章滁山﹝綬﹞詩集中見附載其《道光乙巳自京師寄滁山》一絕云「如君髙誼絕人寰﹐尺素經年少往還。歲暮可能溫飽未﹐朔風吹淚滿燕山。」語簡情遙﹐頗類唐賢贈友之作。章滁山久客南昌﹐遂成知舊云。

溧陽狄楚靑居士﹐一字平子﹐能詩善畫﹐長齋奉佛。於滬郊築室﹐小有園林。予嘗過之﹐見其題畫詩云「殘月掛疏林﹐幽居先鳥起。羣籟久沈寂﹐村雞鳴不已。倏聞寺鐘動﹐入耳淨心意。梵音更淸澈﹐寺僧勤佛禮。啟門步山徑﹐微風隨杖履。陟岡一東望﹐彩雲絢明綺。日出萬態殊﹐人天盡歡喜。明暗一輪回﹐動靜本伏倚。愛憎有何關﹐吾心古潭水。」予因笑曰「此亦君之《輞川圖》也。」

南匯顧俊隱有《過西興》絕句雲「水ヶ花外暝煙升﹐小市人家欲上燈。愁煞扁舟臥居士﹐捲篷低燭過西興。」此詩神韻逼肖漁洋。四明陳器伯有《過隨園舊址》絕句云「廢址荒林尙合圍﹐酒尊詩帖復誰歸。當年綠淨﹝園舊有綠淨軒﹞今黃落﹐無數棲鴉戀夕暉。」此詩感慨﹐殊近朱十也。

余猶憶癸酉重陽小集﹐因約在座諸人聯句。是夕﹐微雨甫霽。器伯得句云「燈火生涼意。」佛隱則援筆對云「文章見霸才。」余謂器伯此句破空而來﹐所謂神遊天外者也。佛隱句則謂余刻《皖雅》耳。

合肥詩壇耆碩﹐余所得見者﹐惟王謙齋典簿﹝尙辰﹞﹑童茂倩駕部﹝挹芳﹞二人而已。

謙齋先生秉性髙尙﹐博綜辭藻。遭際亂世﹐出建事功﹔時平﹐不居榮利。命駕歸﹐與徐毅甫﹑朱默存有「廬陽三怪」之稱。先生優遊鄕裏﹐獨享大年﹐主盟壇坫。余於己亥夏赴郡試﹐攜詩稿晉謁。時方學漁洋﹐先生誨之曰「作詩勿專主一家﹐他日墮人窠臼﹐難自拔也。」余服膺其言。庚子遊滬﹐多識名宿﹐乃格律一變。玆錄先生《題吳北山師未焚艸》詩云「大筆匡時千忌諱﹐小臣去國獨分明。」要言不煩﹐聊見一斑。

茂倩先生晚號茂先﹐張靖達公﹝樹聲﹞甥也。嘗與吳北山師同官兵部﹐贈詩云「道廣門成市﹐官閒馬借人。」語殊典切。庚子冬﹐先生由京津避拳亂來滬﹐始得相見。居處隔巷﹐每見輒論詩。予亦鈔得其舊作數首﹐玆錄《古酒器歌》云「醉骨吟魂悶山足﹐春艸年年成慘綠。野老攜鋤斷新雨﹐松徑陰森山鬼哭。忽驚地坼幽宮開﹐黃腸祕器盡成灰。中有一物獨完好﹐形制不類樽與。嗅之往往有酒气﹐土花蝕斷龍蛇字。斯人已逝物空存﹐毋乃珍祕遣同志。攜歸拂拭供案頭﹐對之不覺雙垂涕。靑春有酒不解飲﹐黃泉沽取嗟無地。謫仙歸去無酒客﹐百尺髙樓醉秋月。北斗倒掛南斗斜﹐酒旗曉向杯中沒。斯器直與球圖尊﹐湯盤孔鼎安足論。縉紳處士莫浪語﹐此中恐有劉伶魂。」共和癸酉卒﹐年七十許。

陽湖錢駿華﹝方琦﹞乃邑侯紹云師﹝榮﹞縫冢嗣也。曾隨宦廬江及山左﹐弱冠能詩文。卒醜病逝於裏﹐年二十六。余於甲申縣試時﹐師愛予詩﹐乃得五覆終場。循例賜宴﹐又蒙賫壬午南闈朱卷一本。其時駿華方幼﹐予未得見也。﹝丙戌﹐師調黟縣﹐後攺官山左。﹞迨庚子歲﹐予隨吳彥復師到滬。是冬﹐紹師捐道員﹐赴奉天。過滬﹐訪彥師﹐乃得重見。紹師因誨之曰「滬瀆爲南北人文淵藪﹐詩﹑詞﹑駢﹑散﹐諸學皆備。子宜劬學﹐勿孤負此遊。」詩謹受教。今稍有成就﹐賴師之善言也。語曰「中心藏之﹐何日忘之。」近得昆陵莊君通百﹝乃仲咸孝廉淸華之子﹞贈駿華世兄遣稿﹐錄其《登濟南千佛山》云「上山行數里﹐乃見白雲關。林樹暝可倚﹐兼之風滿山。何人伐修竹﹐細語有無間。枯坐發長嘯﹐教人一破顏。」斷句「好雲時出岫﹐幽鳥不歸山」﹐「水田忽見鷺雙出﹐髙樹有時蟬一吟」﹐「細雨打窗時斷續﹐好風吹樹一參差」﹐皆秀逸有致。又﹐「踏春春共馬蹄遙」七字亦佳。嘗隨宦利津﹐邑有河工﹐因著《河務議》一篇﹐深中利獘。玉樹早凋﹐可傷也。紹師宮東邊道﹐滄桑後棄官﹐寓天津卒﹐壽六十許。

吳子恆先生﹝保徳﹞乃廬東水師提督武壯公﹝長慶﹞冢嗣﹐以武壯援朝鮮功﹐授三等輕車都尉。早遊庠序﹐少讀書尙俠。光緒丙戌歲﹐署邑令劉明府承祖蒞任。甫麥秋﹐督徵上忙賦甚急﹐不察廬民稀種麥。向例﹐上忙少納賦﹐余俟秋成。而迫庫書唐端繳鉅款﹐冀以羨余飽囊橐。端﹝原名全諧﹐向開米行﹞罄資繳﹐不足﹐將革退。端懼﹐飲藥死於署﹐官爲斂之。時際承平﹐邑無敢言者。先生方逾冠﹐奮然題七律二首於縣廨壁﹐哀唐端之死﹐斥令甚厲﹐令無如何也。迨壯歲後﹐多閱世變﹐恂恂效儒者﹐無復當年豪气矣。先生好客而嗜酒﹐僻處沙湖山麓﹐獨居一樓﹐下帷研誦。書學顏魯公﹐史嗜陳承祚﹐兼涉諸子﹐詩效義山﹑山谷。每客至縱談﹐酣飲達旦以爲樂。詩嘗侍坐﹐先生不棄微薄﹐謂可與言﹐屢預觴宴﹐誠可謂孫陽相馬於驪黃之外矣。旣遭滄桑﹐轉徙江湖﹐晚居京師。乙卯十月卒﹐年五十三。隱淪不仕﹐卒成髙士﹐人以擬之謝敷焉。玆錄《和彥復弟都門寄韻》云「努出黃細道放衙﹐問誰同醉石橊花。此身兀兀緣何事﹐世路茫茫殊未涯。樓外鷓鴣歌格磔﹐天邊鴻雁字橫斜。步兵校尉貧無酒﹐﹝彥弟時官兵部主事。﹞家釀淸醪豈待賒。」《重九日舟次無爲州金龍廟》云「江南有弟先歸去﹐我到重陽竟未回。戍鼓催人秋點急﹐柁樓聞笛客心哀。叢祠燈火門初掩﹐隔岸市聲風捲來。楊柳官河半搖落﹐不須惆悵怨章臺。」﹝按﹐此詩乃先生癸巳秋闈報罷歸舟之作。﹞《步李郊云見贈韻時郊云初移居廬江》云「小隱邱樊識吏稀﹐虛堂晝靜掩柴扉。昨非今是陶元亮﹐閱世觀人謝子微。小閣松聲如欲沸﹐圓湖山影匝重圍。報章不必題名字﹐依舊江南一布衣。」斷句﹐《賀壽伯﹝富﹞登第》云「金仙同日歌兜率﹐玉女無家住廣寒。」﹝按﹐此謂伯𨿽鄭邸之裔﹐貧無住宅﹐賃屋而居。﹞《過明故宮》云「禦溝不絕淸泠水﹐昨夜雨晴玄武湖。」

吳彥復師諱保初﹐號君遂﹐武壯公仲子也﹐至性殷。年十六﹐父遘疾金州﹐先生往省﹐剴膺肉和藥以療。武壯旣卒﹐有司以聞。徳宗念武壯朝鮮靖亂勛﹐憫先生純孝﹐特授主事。服闋入都﹐分兵部學習﹐爲閒曹。因得師事父執寶竹坡少宗伯﹝廷﹞講論詩法﹐與宗伯子壽富爲至友。所交皆一時名流﹐酬酢往還﹐妖聞故實﹐學術乃有根柢。歲乙未三月﹐補授刑部貴州司主事。引覲﹐賦詩紀恩﹐有「聖人南面終憂勤﹐神農憔悴舜黴黑」之句。旣蒞任﹐考律經年﹐得兼秋審處幫辦主稿。明法勵職﹐不畏彊禦﹐不侮寡弱。有豪貴宗室裕長﹑裕祿﹑裕徳等﹐因爭襲公爵﹐假錢債事﹐迫逐其從兄理藩院候補員外郎裕善客死於外﹐遺妾董氏攜子如格來歸﹐裕長等復訟而逐之。先生廉得其情﹐援律力駁﹐如格等乃得住京﹐不銷旗檔。丁酉秋﹐朝廷下詔求言。先生陳時事疏﹐略謂﹕皇上宜親賢正﹐遠邪佞﹐乾剛獨斷﹐則萬機咸理。若魁柄下移﹐則國非其國矣。尙書剛毅惡其言切直﹐抑不代達。先生忿詆之﹐遂掛冠歸。一時僚友賦詩飲餞﹐都門稱盛。先生原志三年俸滿﹐冀保升禦史﹐一施彈劾﹐以整朝綱。今乃遭臧倉之沮﹐天也。先生九月歸裏﹐余於戊戌春亦由海上歸﹐乃師事焉。先生旋出遊鄂﹐遊滬﹐遊京﹑津﹐貧依故人爲食客﹐終不復仕﹐自號癭公。卒亥夏﹐以中風疾南歸﹐臥牀兩載。癸丑上元後一日﹐卒於滬﹐年四十有五。遺命樂此邦風土﹐不歸﹐葬於北郊靜安寺側第六泉畔。著有《北山樓詩文詞集》。玆錄其五古秋夜雲「雨霽水明樓﹐星稀月窺榭。暗虫鳴秋風﹐寒林鵲驚夜。久立露沾裳﹐荒園木葉下。」《夜歸》云「ィィ虫鳴秋﹐翦翦風侵。客行經石橋﹐鐘聲入云。蕭條歧路間﹐索寞空林晚。日昃少人行﹐荒村獨歸遠。」五律《曉色》云「曉色東方啟﹐天門諛蕩開。雙九懸赤縣﹐九陌起黃埃。宦況淸如水﹐車聲響似雷。門前投刺者﹐莫是孔融來。」七律《寄楊韌庵大令﹝霈霖﹞》云「萬物紛紛各自私﹐蒸蒸黎庶苦﹛全﹜﹛弟﹜。我憐駒隙成穿蠹﹐君以牛刀困割雞。結綠幹將原不器﹐飛黃泛駕嘆無親。人間萬事誰堪說﹐江水東流日又西。」﹝按﹐是時楊公官廬江令。﹞七絕《和楚靑感事韻》云「啄殘朱果葉成陰﹐簾影重重午夢沈。一自云旗王母下﹐恨煙顰雨到如今。」斷句﹐五言《夜迫》云「發棹朝霞鮮﹐奇纜晚煙綠。」《偶至田家作》云「髙林過疏雨﹐飛鳥逐行雲。」《舟次黃陂湖》云「疏花稀更明﹐陂水靜以盞。」《春日閒居上竹坡師》云「春風惠然來﹐艸木日漸蘇。」又﹕「讀《騷》若有會﹐憔悴悲三閭。」《送文蕓閣學士被譴出都》云「江海幾人去﹐行藏一葉身。」《出平則門望西山》云「松嵐曲徑蟠﹐艸色連天漲。」《效韋體》云「小園微雨霽﹐空山芳杜春。謖謖松風古﹐娟娟花月新。如何今日地﹐不見昔時人。」七言《答人》云「休問徵遼舊門第﹐公卿今已作輿臺。」《答定山》云「誰豈不知榮路好﹐褊心孤寂總乖時。」《題吳彬士寒江獨釣圖》云「終是直鉤無所獲﹐不如歸去釣空山。」先生文效兩漢﹐詩學韋﹑柳及荊公﹐書法酷似褚河南﹐人多寶之。徳配黃恭人﹝裳﹞乃合肥韞之太史﹝先瑜﹞孫女﹐亦喜吟詠﹐有《紫蓬山房詩集》。﹝紫蓬山在合肥﹞。《庚午長至有感時寓秣陵二十八年矣》五絕云「風雪灑簾鉤﹐煙波無限愁。秣陵生白髮﹐靜夜擁棉裘。」嗣子世淸﹐字仲穆。早歲遊庠﹐才而賢。逾冠﹐東遊畱學﹐易名炎世。畢業歸﹐繞道朝鮮謁武壯祠﹐賦詩有「肯將家世易丰貂」之句。甫出仕﹐爲直隸候補知府﹐以喉疾卒於天津﹐年二十四﹐時丁未冬也。

通州範肯堂明經﹝當世﹞﹐原名鑄﹐字無錯。文學桐城﹐詩肖本人﹐以布衣名滿天下。庚子有《題吳北山師詩集》云「以行得宮以言去﹐古人如此亦堂堂。看渠八海橫飛日﹐更向萬山深處藏。何由黑髮看成白﹐應許玄天不作黃。試把遺書往成誦﹐逸民儔侶自成行。」先生頗愛余﹐嘗講詩法﹐有知己之感。甲辰冬卒﹐年五十許。著有《範伯子集》。

鄱陽朱輦吾﹝幡﹞﹐肄業上海眞如鎭曁南大學。丙子冬﹐以詩來就質。余愛其五絕《詠梅》云「不遇林和靖﹐南枝枉著花。縱教開庾嶺﹐終是在天涯。」此作擅龍眠白描﹐西江詩派中允推健者。七絕《秋夜江上》云「湖海生涯久慣遊﹐江心月白漸知秋。楓林十里依然綠﹐幾點漁燈尙未收。」後二句悠然無盡﹐是寫景佳作。《耕》云「朝出耘田向暮歸﹐桑麻閒話傍柴扉。平生只解躬耕樂﹐未識人間有是非。」後二句有深味﹐是淡泊人語。君年逾綺歲﹐湛精書史﹐不雜塵紛﹐一時佳士也。

王瓊望﹝先獻﹞﹐廣東瓊山縣人。肄業絞錫國學專修翠校﹐與吳伯魯爲友。談及予喜近人詩﹐因寄詩稿來﹐自稱弟子。余賞其《病起》句「淨幾焚香閒讀《易》﹐生涯淡似六朝僧」有澹逸之致。王生文勝於詩﹐來書紆徐委婉﹐似六二翁。瓊島得此﹐可繼先輩已。

金山彭鶴年﹝天龍﹞﹐年未冠﹐負笈梁溪。聞伯魯談予寓滬﹐因寄詩乞定。玆錄《山村雪霽》云「隔江遠煙起﹐淡日滿林端。墟里人歸晚﹐雪晴山翠寒。」《夜吟》云「一夜小窗白﹐恍疑山月明。不知庭雪積﹐漸覺曉寒生。」均有思致。

近人絕句佳者﹐奉賢莊呂塵﹝羲之﹞《一春》云「郁金堂外雨霏微﹐窺宋花枝漸欲稀。惆悵楊花滿徵路﹐一春長是點人衣。」千回百折﹐善述離情。松江沈瘦狂﹝文浩﹞之《歸途》云「衰柳寒鴉帶夕暉﹐故園寥落淚沾衣。西風十里松江路﹐不爲鱸魚不肯歸。」松江人說松江事﹐最妙。嘉興朱大可﹝奇﹞之《鄧尉》云「籃輿軋軋曉禽啼﹐隨意穿林復渡溪。徑仄低枝時礙帽﹐花深小雨不成泥。」此詩非曾遊鄧尉者﹐不解佳處。廬江章敬禮之《宣城暮春》云「小謝城邊燕子歸﹐芭蕉葉大綠蕪肥。楊花不解春將去﹐點點牽愁上客衣。」寫景紓情﹐風神搖曳﹐堪與呂塵頡頑。諸作置之廬人絕句中﹐皆無遜色。

上海孫漱石處士﹝玉聲﹞﹐年躋耄耋。有《西湖春遊詞》云「濕云罩住遠峯靑﹐幾似冬山睡未醒。行近猶難辧何處﹐聞鐘才曉是南屏。」「南屏」二句寫景入微﹐前人未有。顧景炎﹝樹圻﹞《遊太湖洞庭西山》詩云「片帆入暮怯輕寒﹐月上東山走玉盤。七十二峯橫碧落﹐模糊都向月中看。」水光山色﹐盡入詩瓢﹐如聞成連《水仙》絕調。二詩自是宋人佳境。﹝漱石翁於己卯初春卒﹐年七十七。﹞

周梅泉觀察﹝達﹞﹐池州建徳人。世以與嚴州建徳相近而同名﹐今攺至徳﹐從唐舊稱也。君爲《全唐詩》中「咸通十哲」中丞公諱繇之裔。祖盤愼尙書諱馥﹝字玉山﹞﹐歷官兩江﹑兩廣制府。父健之觀察諱學海﹐以名進士宦遊江浙。善醫術﹐著書多種行世。君爲殷愼長孫﹐早歲岐嶷夙成﹐遊庠序﹐爲上捨生。耽六書﹑九數之學﹐而數術尢精﹐博究古今中外疇人之書而握其要。凡市商有疑難之計簿﹐每延君綜核﹐輒脈絡分明﹐釐然不紊﹐世稱其能。納粟爲道員﹐都時政日非﹐不欲仕。滄桑後﹐寄居滬瀆﹐於西郊購地築巢園﹐建亭榭﹐植花木。春秋佳日﹐恆招遺老名士﹐觴宴其中﹐賦詩爲樂。後以市囂鬻去﹐卜居遠郊﹐欲以隱逸終﹐今年六十二矣。編詩四卷付刊﹐曰《今覺貪集。》錄其《春夜巢園雨止不寐有作》雲「雨過月復明﹐飛雲若奔馬。夜風蕩積郁﹐露立得瀟灑。更闌檐澑歇﹐余滴猶在瓦。微馨出花气﹐涼意不可假。空庭流荇藻﹐天繪孰爲寫。春月勝秋月﹐灩灩生淡冶。神淸無睡情﹐靜理契者寡。翻愁朝日出﹐人事復牽惹。過眼戀淸景﹐徙倚風廊下。鄰樹翳深燈﹐知有未眠者。」《暮歸寫望》云「車過銅街雪作泥﹐樓廊海色晚淒淒。風燈不共疏星滅﹐畱伴歸人照馬蹄。」皆專气鑠古﹐搞辭切今。斷句如「閒窗隱幾燈初穗﹐薄暝鉤簾月未弦」﹐「意行漸覺屋移樹﹐小立不知月上衣」﹐「小鑪熨手不龜藥﹐大月照人無盡燈」﹐「罷絮池臺春易暮﹐落花天气雨餘寒」﹐皆佳。又「野雲分雨與春田」七字﹐爲前人所未道。《贈袁伯夔》云「杜老秋風補茅屋﹐韋郎日暮踏斜橋。」﹝用韋莊詩意。﹞伯葵舊居斜橋﹐令人讀之有山陽聞笛之感。昔予刻《皖雅》乏貲﹐君與袁君皆奔走爲集款﹐殊司感也。

拔可嘗有句云「不經風雨連番劫﹐那得池塘盡日陰。」眞見道語。又《墨巢卽事》云「數點楓酣猶彊酒﹐一林橘冷欲包茅。」洵屬運典入化。

錫之丈有《丁丑春陰排悶》云「小院回廊春寂寂﹐雨聲猶在檐間滴。縈窗鑪篆半氤氳﹐墮幾瓶花太狼籍。羈人新自故鄕來﹐紅藥欄前花未開。夢想少年行樂事﹐尋詩亭角踏蒼苔。」婉約似元人﹐言有盡而意無盡。

紹興酒爲諸酒之冠﹐通行各省﹐歷久彌旨。予嘗叩其故於紹友鍾君﹐鍾君曰「釀此酒﹐惟恃監湖水﹑糯米二物。此水盛﹐滿而不溢﹐積气厚﹐乃能持久耳。」余因賦詩云「窟室鍾期語不休﹐紹興產號監湖畱。碧波凝乳光浮枕﹐晚糯成糟艷築邱。種秫競師彭澤令﹐分茅不列醉鄕侯。何須徐邈誇中聖﹐自有嘉名徧九州。」

歙縣有二詞人﹕一江君彤侯﹝﹞﹐一洪君澤丞﹝汝闓﹞。洪君詞已刻﹐江君詞隨手拋擲﹐都不畱稿。余曩聞而索之﹐未得。歲丁丑早春﹐君雨雪赴宴﹐蹉跌傷足﹐閒居無俚﹐撰詞數闋﹐錄存於此﹐《燭影搖紅》云「流轉浮生﹐晚來禁足眞無計。便如汀鷺縮阪拳﹐何限淒涼意。容易明珠委地﹐倚虛帷﹑暗塵又起。夢魂沈損﹐斷雁聲中﹐愁書難系。燈影搖紅﹐酒邊多少關心事。創禽不恨楚人弓﹐但灑大涯淚。看看龍蛇曼戲﹐盡嬉春﹑斜陽一醉。又誰橫笛﹐吹落殘梅﹐教伊心碎。」《寄懷王撫五武昌調奇木蘭花慢》云「杳春江水漲﹐盡流怨﹐去來潮。記踏月銅街﹐雞聲劍影﹐夢斷魂銷。飄蕭﹐十年短鬢﹐念滄江﹑一臥到今朝。投老一邱未得﹐黃昏細雨無聊。凝消。薄灑話中宵﹐舊事冷瓊簫。柰采采江籬﹐苕華劃地﹐此意蕭條。搖搖﹐燈紅影瘦﹐又危亭﹑艸色上徵袍。惆悵素云去遠﹐樓前玄鶴難招。」又《詠了醜花朝皖城春雪》一闋﹐序曰「韶春過半﹐急雪忽來﹐塡戶灑窗﹐含淒成詠﹐調寄《水龍吟》。」云「玉龍哀咽遙空﹐華乍換人間世。瓊妃起舞﹐冰絹飄蕩﹐珠跳佩委。喚醒梅魂﹐縞衣濕﹐傷春衰涕。是香叢小劫﹐蜂淒蝶慘﹐渾未解﹑蒼茫意。也擬憑闌危睇﹐柰飄蕭﹑江山如此。賓鴻社燕﹐去住無端﹐相憐無計。際海桑紅﹐漫天絮滿﹐啄泥何地。甚黃昏﹐澹月檐花細滴﹐有人無睡。」髙華雅健﹐在稼軒﹑白石之間。《丁丑冬和羅長民過綺園韻﹐並柬演生。調寄齊天樂》云「盡沈吟過江情緒﹐城烏啄啼何處。破屐尋煙﹐長鎳斯雪﹐誰慰歲寒尊俎。飄零似羽。悵日莫津亭﹐永嘉人聚。如此江山﹐豈期重拾墜歡古。故人音書間阻﹐縱扁舟落手﹐掛席無處。鏡裏霜繁﹐燈前夢短﹐暗省殘生羈旅。閒愁最苦。怕目極平蕪﹐傷心難賦。徙倚危欄﹐冥冥空雁侶。」洪澤丞未刻稿有《甲戌上巳飲徐丹甫寓廬﹐觀所植山荷葉五茄皮樹有賦。調寄減字木蘭花》二闋﹐其一云「亭亭碧玉﹐雨態煙姿看不足。移自山中﹐西子西湖未許同。冰盤供養﹐銷盡鉛華餘色相。塵想難捐﹐又聽江南唱《采蓮》。」其二云「交加翠葉﹐舉似五行根性別。也解畱皮﹐閱世酸辛只自知。相將入藥﹐起疾功能良不惡。一酌春風﹐詩味爭如酒味濃。」

皖北詞人素稀﹐今推吾廬劉宣閣﹝麟生﹞爲巨擘。宣閣乃錫之丈冢嗣也。猶憶壬申初夏﹐滬道始夷﹐子與君同往霍必蘭路酹朱彊屯阝先生墓。宣閣言及曩以詞請質朱公﹐公欣然批評某闋佳﹐某闋某句當攺。今將《菩薩蠻》詞上闋次句攺成﹐而公已逝﹐因相與欷獻。耆宿已渺不置﹐玆錄其詞云「澄暉沒水波如織﹐霜林掩映寒鴉色。怎得似蟾蜍﹐名和利也無。秋花仍耐冷﹐寒緯愁成陣。歲歲晚風前﹐生憎月月圓。」君著有《春燈詞》。

懷寧程演生爲塵雍名宿﹐箋注陳其年檢討駢文﹐叔材先生﹝師恭﹞六世孫。少時肄業學校﹐潛修篤學﹐爲沈子培提學所拔識。及壯﹐負笈巴黎。學成歸來﹐經歷天竺﹐憩雙樹下﹐撫白牛﹐緬想釋迦證道﹐樹三乘法以指迷方。又遊阿富汗﹑波斯﹑土耳其﹑暹羅﹝今名泰國﹞四國﹐覘其風士﹐賦五古長篇述土耳其新法之善。一爲安徽大學校長﹐崇儒重道﹐人文蔚興﹐至今稱之。著有《二古軒詩集》﹐未梓。余與有交誼﹐假讀。錄其七絕《竹溪晚歸》云「溪南溪北花正飛﹐閒攜竹杖晚遊歸。山橋日落行人少﹐佇聽疏鐘隔翠微。」《早春》云「手中道書讀未熟﹐江上故人招不來。村居白日渾無事﹐處處春風看落梅。」五律《過懶》云「過懶黃昏起﹐書堂已著燈。風華銷欲盡﹐興味薄難勝。履墮教誰納﹐冠欹對客憎。隔簾梅影淡﹐裁句謝無能。」數詩淸脆﹐彌近溫﹑李。《贈馬一浮》五古云「尺素達精微﹐匪敢邀盍簪。何期蒙下眷﹐玉趾竟賁臨。我祖傾蓋交﹐儒者固所欽。披云企髙郎﹐敷辭綴徳音。鳥鳴出幽谷﹐佳詠擬前林。意气結予懷﹐遺贈非南金。」醇雅逼眞《選》體。又《甲戌初冬遊黃山》云「大地開奇境﹐天都極壯觀。仙人何處所﹐我輩自盤桓。水浴丹砂艷﹐云鋪紫玉寒。﹝紫玉﹐峯名。﹞聽松憑石臥﹐三十六峯寬。」字字遒鏈﹐可謂四十賢人。君遊休寧﹐訪戴東原先生墓﹐見裏祀久絕﹐墓前已犁爲田。慨然言於當道﹐修葺復舊觀﹐歲時地方司祀﹐事亦可謂難能者矣。

四明金雪塍﹐吾友李云書部郎之戚也。工書嗜詠﹐頻年遊蜀。詩學東坡﹐深入其奧。玆錄其《題畫絕句》云「飛瀑懸空兩白籠﹐一龍鱗鬣化靑松。似憐好景無人賞﹐著个溪頭策杖翁。」殊有奇气。昔人謂名山大川﹐發越襟抱﹐信不虛也。近又得其《山居》詩云「山居人早起﹐野艸露溥溥。遠山繞白雲﹐飄動若鸞。小鳥悅晨光﹐飛躍噪林端。輕風一拂衣﹐弱體先知寒。人生何苦樂﹐不妨隨遇安。四望皆秋色﹐胸中春气盤。興來托微詠﹐一笑有餘歡。」彌近自然。

武陵陳伯彊大令﹝銳﹞﹐筮仕江左﹐有句云「萬里一身如墜葉﹐三江二月有輕雷。」可謂好語如珠﹐而身世之感﹐已寓乎其中矣。

無錫錢默存﹝鍾書﹞﹐劬學不倦﹐嘗有句云「衣人髙枕臥遊錄﹐﹝校「衣」《槐聚詩存》作「示」﹞。作我下帷行祕書。」殊典雅。

蕭山王叔賢茂才﹝希韋﹞乃南陸中丞﹝紹蘭﹞曾孫﹐能詩﹐橐筆依人。有句云「生難絕俗花常笑﹐倦不還山鳥亦譏。」寫貧狀令人增慨。宣統元年病卒。合肥楊生韻芝﹝開森﹞﹐近寄遊覽詩來。錄其《界首》﹝爲浙皖分界處﹞云「孤舟依曲岸﹐界首眾山圍。徵路剛辭浙﹐鄕音卻近徽。舂云寒碓語﹐擇樹野禽歸。何處鐘聲發﹐禪關隱翠微。」《晚宿白嶽農家》云「柴門依白嶽﹐層蠍斗嶙峋。竹塢能醫俗﹐桃源可避秦。燃松光勝燭﹐責筍味如尊。靈穀鳴虛籟﹐中藏萬古春。」二詩善寫風物﹐讀之可當臥遊。又《威坪舟中》句云「層玲瓏夾碧渠。」《歙縣道中》前半首云「穿林晴翠滴﹐渺渺客心淸。馬上醒殘夢﹐峯頭露遠鉦。」又《羅田遇雨》句云「亂雲迷遠樹﹐濁浪打孤城。」均佳。

涇縣章介人﹝宗藩﹞﹐先世於咸豐亂後遊廬﹐以醫濟世﹐遂家焉。君讀書稽古﹐嗜吟詠。有《己卯正月初五日聞布谷聲》詩云「宿雨初收乍放晴﹐吳棉未換峭寒生。如何才葉東皇律﹐便聽疏林布谷聲。」是歲﹐早稻有獲﹐遲禾因旱皆稿﹐鳥鳴誌異。此詩可入《災祥志》中。

廬江吳明業﹝隆赫﹞爲監隱丈文孫﹐年未弱冠﹐喜爲詩﹐有祖風。《晚步》五絕云「楓如落照紅﹐葉趁回風舞。躑躅欲黃昏﹐一陣模糊雨。」後二句超然象外﹐卓犖不羣。明業之兩叔及侄皆爲詩﹐而淺嘗輒止。監丈每曰「隆赫爲吾家中流砥柱。」信不虛也。

近人斷句佳者﹐如閩縣李釋堪之「急雨返風松偃蹇﹐斷崖妨路竹扶持」﹐定遠方頌如﹝燕報﹐乃子箴廉訪從孫﹞之「興國衣冠秦法令﹐故家文獻《漢官儀》」﹐吳明業之「一片微云縈澹月﹐千家繁杵答寒蟄」﹐皆字斟句酌﹐銖兩權衡﹐一絲不懈者也。

直稜有二詩人﹕一陳璞珊﹐一王明孝。皆年方綺歲﹐負笈滬校。璞珊《筲箕灣﹝在南陵﹞歌》云「一灣復一灣﹐行行近幾許。但見陵陽城﹐不見陵陽路。」質朴類古謠諺。《虎跑寺》云「春深漸覺鳥聲柔﹐白石蒼苔一徑幽。老衲閒中無个事﹐山門靜坐聽泉流。」亦淸逸可誦。明孝《南翔古漪園觀菊》云「古菊茁名園﹐繽紛如霽雪。滿眼看花人﹐誰知陶靖節。」胸有涇渭﹐卓爾不羣。斷句「落日大江秋﹐幽夢抱疏鐘」﹐「蒼松出古道﹐云捲馬頭塵」﹐皆可入摘句圖。

王什公見贈云「灼灼東南處士星﹐滄桑彈指幾回經。黃詩曾筆今無己﹐秋桂春蘭老九齡。覆瓿《太玄》休更問﹐燒桐焦尾倩誰聽﹖抱殘守缺吾徒事﹐異代猶能播異馨。」又﹕「去艇櫓聲隨岸遠﹐跨橋欄影壓波新。」句殊淸麗。

泗州張燕昌傳臚﹝啟後﹞﹐工文善詩﹐書效率更﹐尢精《皇甫碑》。予贈以詩云「《皇甫碑》中字﹐歐陽獨擅能。遙遙千載後﹐犖犖一時稱。揮翰臨池久﹐陵云寫榜勝。觀書悟惰性﹐溫厚出端凝。」君見答云「歐書參隸法﹐皇甫倍精能。試學邯鄲步﹐寧希大雅稱。凍蠅癡易誚﹐渴驥力難勝。何似君詩好﹐遙山入望凝。」予曾與君及諸友醵金重印君鄕賢袁硯亭太史詩﹐玆錄於後。袁介簏太史履方﹐泗虹人也。道光癸未成進士﹐攺庶常。旣散館﹐授福建松溪令﹐旋丁外艱歸。服闋謁﹐選授江西星子令﹐歷任崇仁﹑髙安諸邑。年七十許﹐歸裏卒﹐時道光季年也。著有《硯亭詩鈔》五卷﹐予曩刻《皖雅》﹐求之不得。丙子歲﹐乃從老友金山髙吹萬居士假得孤本景印。玆錄《報恩寺早秋》五古云「山徑隱層雲﹐禪房依山麓。何來戒律僧﹐結構此茅屋。盈盈一勺泉﹐森森萬竿竹。風聲雜水聲﹐淸泠如戛玉。我來息塵勞﹐地僻無拘束。少焉新月上﹐晶盤掛喬木。冷气乍沾衣﹐鬢眉映寒綠。樂與素心人﹐淸談任往復。」《白鷺渡》五絕雲「水田漠漠陰﹐白鷺雙飛起。渡口獨立時﹐炊煙上墟裏。」二詩皆似右丞。《詠晚香玉》句云「涼入紗窗風細細﹐夢回紙帳漏遲遲。」不卽不離﹐亦佳作也。袁公又言天長戴湘浦殿撰﹝蘭芬﹞壬辰典試閩中﹐丙申自陜甘學政解組﹐旋京遽卒。余求殿撰詩亦未得﹐附記於此。

望江陳逸夫﹝驥﹞乃介庵太史﹝樹屏﹞之孫﹑知直處士﹝楡蔭﹞之子﹐年甫逾冠。客滬﹐嗜學﹐來執蟄爲弟子﹐以所作請質。五言《思親》云「鰓對知何日﹐鴻傳字一行。」又「臨餐不下咽﹐菽水愧難將。」余賞其頗有至性。七言「箕畢自殊塵俗好﹐冠裳猶保劫灰餘。」具見抱負不凡。餘如「驢騎野寺烹泉活﹐燕掠晴湖打槳喧。」按﹐此用諺語﹐謂小艇二人四槳﹐爲雙飛燕也。「珠遺滄海鮫人泣﹐泥落空梁燕子飛」﹐「晴雲雜雨秋多幻﹐霽月迎潮夜未暝」﹐皆近玉溪。又《題袁寒云日記》云「癖錢原不俗﹐唾玉總多情。」亦是公論。

合肥李曉耘﹝國榛﹞﹐詩人郊云先生﹝經達﹞冢嗣也﹐二世奇居廬江﹐四十餘年矣。了丑五月下浣﹐余過蕪赴滬﹐君有餞別詩云「一角遙山似畫屏﹐傍湖微雨正冥冥。樽前杖履陪姑孰﹐眼底文章聚客星。﹝周頌廷姊丈﹑吳伯魯兄皆在座。﹞百里歸程元亮井﹐廿年問字子云亭。西街老屋能招隱﹐叢桂花開尙滿庭。」﹝中秋後﹐先生有歸裏之約。﹞是秋避亂無爲﹐有句云「髙樓一角斜陽裏﹐渺渺晴波葉葉帆。」寫景如繪﹐可謂名句﹐惜無全篇爾。介弟尊季﹝從衍﹞亦余門人﹐有《自題山水小幅》絕句云「脫葉飛泉聲滿林﹐回風戛玉復鋪金。少人多石眞幽絕﹐芒層歸來一徑深。」逋峭處似山谷。

丁濟人﹝廷洧﹞﹐予內弟也﹐爲從叔嶽拙儒先生﹝遇堯﹞冢嗣。性倜儻﹐年十三能畱客﹐頗似孔融。近年從余學詩﹐遭亂遊蜀﹐有《移居》絕句云「飄蓬又去漢升祠﹐﹝成都西郭有黃忠祠。﹞來傍牛欄借一枝。悄悄心情誰似我﹐黃昏鶴唳獨歸時。」善寫蜀中古迹﹐可謂不負遠遊矣。

吾邑金友石﹝堯階﹞﹐貧而耽詩﹐訓徒自給﹐每見古籍﹐典衣購之﹐其篤好如此。錄其警句﹕「斷橋流水岸﹐殘堞夕陽山」﹐「連日東風連夜雨﹐朝來簾外嫩寒多」﹐「黃鶯坐久日將暝﹐亂向白雲深處飛」。

南通徐貫恂明經﹝鑾﹞﹐一字澹廬﹐範肯堂先生門人也﹐嗜學好古﹐嫻辭章﹐能書畫。宣統初年﹐例授知縣﹐未仕。共和後﹐爲人牽率﹐一出爲部曹。旋歸隱﹐自放於山水間。君篤愛儔類﹐與余交尢摯。旣遭兵燹﹐家業淩替﹐過迹於滬。抑鬱患項瘍卒﹐時己卯寒食也﹐年五十三。錄其《大沽口》云「京塵驕挾火雲飛﹐逃暑人從渤海歸。七十二沽微雨過﹐一絲涼意到徵衣。」《無錫紀遊三首》《惠山》云「北塘簫管畫船開﹐一路湖桑夾柳栽。泉水自淸人自濁﹐更無蘇蔡鬥茶來。」《皇甫墩》云「何物黃婆煩一墩﹐﹝皇甫﹐俗呼爲黃婆。﹞無爭無讓水渾渾。此遊仿佛溫鄕夢﹐重叩鷗波舫外門。」《漆湖》云「東風吹雨欲成煙﹐吞吐當胸气萬千。七十二峯看不足﹐隔湖喚取打魚船。」《西湖雜詠》《一綫天》云「飛來云數峯﹐漏補天一綫。學佛二十年﹐今才見佛面。」《九溪十八澗》云「山近茶成市﹐溪回石作橋。水聲淸可聽﹐休掛許由瓢。」《甲戌二月廿二日江靖舟中》云「淞水碧無情﹐今朝例不晴。別饒行客味﹐江上過淸明。」諸作皆有別趣。斷句《過郁葆靑昧園》云「蒼蒼郁木洞﹐隱隱法華臺。」﹝自注﹕郁木洞在玉笥山南﹐乃蕭子云隱處。見《雲笈七簽》。﹞尢典雅。予賦詩挽之﹐惜君枉死。吾鄕有冶父山﹐周遭二十餘里﹐中產異艸﹐善愈人疾。瘍醫黃占亭采藥熬膏﹐治愈患頸疽數人。惜千里暌隔﹐君爲西醫割治所誤也。冶山靈艸見余所撰《冶父山誌》中。

予戚宛醒吾處士﹝時澍﹞﹐嘗有句云「閒看落花飛過溪」﹐余嘆曰佳句也。因仿趙倚樓之例﹐呼爲「宛過溪」。其長子鳴韶﹐字鳳儀﹐乃餘門人﹐能詩﹐有父風。《遊冶父山》句云「雲歸萬壑暝﹐風響五湖秋。」五湖者﹐謂廬江之黃陂﹑沙湖﹑白湖﹑排子﹑饅翅也。

里人陳百﹝一克超﹞﹐與予不同族﹐年甫逾冠。有《訪友不遇》句云「虛室靜無人﹐但有燕來去。」殊秀逸。

劉慰春﹝梅﹞乃詩人東屏上捨﹝震﹞之季子﹐年四十二。與余初相見﹐出示《過宣化長城》七律。余愛其「峯頭月掛秦時鏡﹐谷口人耕漢將營。」二語悲壯﹐可爲窮兵黷武者警。

予戚章哲騫秀才﹝人樹﹞﹐年垂古稀﹐遭逢離亂﹐性情淡定﹐困守家園。有己卯春寄餘一絕﹐則喜園中牡丹盛開之作也。詩云「車粼粼雜馬蕭蕭﹐二月罡風起怒潮。花好只須看半放﹐鼠姑生日是花朝。」寫邑裏景況如繪。

介弟夢芙茂才﹝人鏡﹞亦以詩鳴﹐五絕尢擅長。《秋郊晚眺》云「萬壑風蕭森﹐千崖石倡仄。遙指前溪中﹐一帆掛秋色。」《雪後懷聶星五黃溪》云「寒月照空庭﹐積雪無人掃。何當駕扁舟﹐訪戴山陰道。」丁丑春餘歸裏﹐重至公園茗話﹐賦詩見贈云「點點苔生石上衣﹐覓葵燕麥恣苗肥。荒蕪漸覺無人到﹐只有閒雲野鶴飛。」君近遊蜀歸﹐言荔支產瞿塘山中。又言通江﹑太平等縣皆產銀耳﹐生於深山古木上﹐質厚气淸﹐能補益人。

姚生質人﹝實﹞乃吾邑進士紹泉司馬﹝繼勉﹞曾孫﹑月齋明經﹝起益﹞之孫﹐少孤﹐恪守祖庭訓﹐至於成立。余於丙子春歸裏﹐始識之。愛其綺歲詩筆淸拔﹐導以塗徑﹐質人遂孳孳不懈。近歲跋涉關河﹐詩學益進。錄其《曉發馬當》云「棹發雞鳴夜未央﹐波心孤月影微黃。此行如有江神助﹐一剪春帆過馬當。」《過武昌》云「江流繞郭布帆飛﹐楊柳千條綠尙微。正是春風好時節﹐筍香魚美不須歸。」《到衡陽》云「道旁官柳拂淸霜﹐郭外寒山一桁黃。亂眼西風殘照裏﹐又隨徵雁到衡陽。」《宿安江》﹝黔陽縣境﹞云「路入黔陽上百盤﹐人隨飛鳥度重巒。難忘一宿安江客﹐山店燈昏夜气寒。」《沅江晚眺》云「澄江如練秋光夕﹐斜陽點點漁帆白。一雙翠鳥忽飛來﹐衝破煙痕下沙磧。」五言斷句如「新秋俄已至﹐樹色頓全非」﹐「流水得閒意﹐春云無定蹤」﹐「誦來渾似舊﹐敲處轉生疑」﹐「黃葉作秋雨﹐空山生暮寒」﹐「地臨三楚盡﹐山入百蠻多」﹐「池蛙噤不語﹐園鵲馴相依」﹐「怪樹當門立﹐幽禽裂竹啼」。又﹕「云來樹忽低」五字及「鳥就樹陰涼」﹐「槐蔭入門涼」﹐兩押「涼」字﹐均妙。七言斷句﹐如﹕「四野農歌田祖徳﹐一天云暗海王祠。」《奇懷伯魯黔中》云「三年感舊兼師友﹐萬里投荒半死生。」《湘黔道上》云「度嶺籃輿輕似鳥﹐臨溪板屋小於巢。」諸作漸近自然﹐是能傳衣缽者。

吳生伯魯﹝常燾﹞善桐城古文﹐亦耽詩。有《懷姚質人》云「樽酒園林相識初﹐淸詞細字雪霜如。眼中此調知應少﹐亂後他鄕見更疏。力學惟詩多自得﹐遊心於古亦非虛。煙蓑雨笠歸來是﹐待及春風共荷鋤。」頷聯佳﹐可謂情文兼至。余嘗介紹伯魯師事袁覆庵部郎﹐學爲古文。覆庵極稱其所作气充詞健﹐爲諸門人之冠。爲攺文一本﹐亂中郵寄﹐竟致失去﹐殊可惜也。

合肥李駿僧﹝家煌﹞乃健父部郎﹝國松﹞冢嗣﹐爲貴池詩人劉龍慧之甥。嘗從學詩﹐宗法韓孟。有《癸亥六月十五夜孥舟吳門盤溪﹐侍舅氏納涼南蕩﹐泛舟荷叢而歸》絕句云「淸涼地證鼻功徳﹐晝夜時憑花合開。水靜心平湖月滿﹐更無人語有風來。」按﹐《無量壽經》﹐西方以蓮花開合爲一晝夜。昔君年少﹐長齋奉佛﹐篤學崇文﹐人所難者。今李氏詩人惟曉耘﹑尊季及君三人而已。

戊寅三月十五日﹐冒鶴亭借李拔可墨巢﹝園中多懸伊墨卿太守墨迹﹐因以爲名﹞爲巢民徵君作生日﹐兼以自壽。﹝鶴亭與巢民先生同日生。﹞是日﹐各省交遊書畫家﹑詩詞家﹑文家到者四十餘人﹐予亦預焉。各有贈作﹐以李園主人詩最翔實﹐玆錄之。詩云「平生好爲園﹐獨樂非所性。今宵果何幸﹐得此朋友盛。朴翁壽無極﹐疚叟﹝鶴亭一號疚齋﹞眞後勁。適懷同物感﹐遣孑殆有命。暫寬陸沈憂﹐爲子以地慶。丹靑紛傳觀﹐﹝有巢民先生小象。﹞舉座皆起敬。月輪換花影﹐酒半一時正。𨿽慳紅裙歡﹐要速白戰令。吾園非水繪﹐气類或不病。但恨不能杯﹐敢請子爲政。」滬瀆自丁丑秋兵燹後﹐百事寂寥﹐今得此盛會﹐𨿽山肴野蔌﹐猶令人想見水繪余風也。

袁伯夔丁丑春讀《冶父山誌》﹐因憶舅氏唐翁七古一篇﹐中有云「當時吾舅客六安﹐歷淝舒霍到潛川。冶父山下暫居住﹐朔風打窗鬥酒寒。」又云「此乃吾舅少年事。」末云「四十七年如頃刻﹐不堪回首淚縱橫。」按﹐唐翁字子中﹐湘潭人。客廬江時乃光緒十六年庚寅也。此則可補入《山誌》中。

衡陽蕭屋泉居士﹝俊賢﹞﹐善繪山水花卉。宣統庚戌相遇白門﹐今三十年矣。前歲重遇於滬﹐談往慨然。君因繪《秋柳斜陽圖》便面爲贈﹐且作元人語﹐自署其端曰「冷淸淸地落照﹐剩一樹柳彎腰。」逼眞秦淮景物詞語﹐殆謂予衰老尙存也。今又三年﹐彼此皆健在。君小餘一歲﹐而畫名益髙。近見譚瓶齋題其《風雪歸舟圖》七古﹐因錄於此。詩云「人生佳境嗟易逝﹐老去空思少年事。何如卽事寫作圖﹐長從故紙追淸致。嶽陽樓迥洞庭寬﹐湘波浩渺冬流寒。有客孤帆溯歸路﹐開篷指點湖前山。一宵風雪景逾好﹐卻與詩人成畫稿。營邱妙筆狀寒林﹐右丞粉本圖霜縞。展捲知君畫理精﹐鄕山咫尺眼中橫。細摹云夢三冬景﹐追寫嘉陵一日成。四十年眞一瞥眼﹐畫格遊蹤經幾變。人間桑海任推遷﹐筆下煙雲轉蔥倩。畫伯從來多大年﹐看君已是地行仙。人髙自應邀天爵﹐米貴何曾損硯田。當年得意揮奇景﹐至今畱得前遊影。題詩幾輩已沈泉﹐人壽何如圖畫永。交契忘年二紀余﹐評詩讀畫久相於。興來更有不傳本﹐畱我他時紙尾書。﹝《南史》﹕蕭賁善畫﹐矜愼不傳。﹞」詩情畫稿﹐意態雙絕。此詩卽置之宋賢集中﹐亦居上乘。

余姚陳涵度乃山陰任繭叔秀才門人﹐爲朱彊屯阝先生再傳弟子。近攜稿來謁余﹐見其所作多自攺﹐得鏈句法﹐深異之。玆錄其《題張林莊時賢石譜》云「溫溫吾張子﹐學邃證靜理。獨抱歲寒心﹐嚼然塵不滓。性愛一拳石﹐珍逾金玉比。掩關懶埽除﹐鑪中煮泉水。匪慕道家流﹐聊寄微尙耳。近得時賢迹﹐皺瘦皆可喜。懸之素壁間﹐臥遊樂無埃。吾畫醜不堪﹐詛敢獻末技。爲君歌短章﹐才薄慚語俚。」《滬捨夜讀》云「轉廊微月帶疏星﹐漸息繁聲兩耳寧。靜與靑燈深夜對﹐驅除塵夢籀遺經。」皆淸婉有致。斷句「松酣風擊築﹐澗瀉水鳴琴」﹐亦佳。君徳配何文綠女士﹝蕉題﹞。亦能詩。有《賀沈兼巢丈重遊泮水》一絕云「和似春風學養深﹐滬濱弦誦播元音。知公泮水重遊日﹐六十年間希聖心。」詩筆旣淸。書法尢秀﹐今之不櫛進士也。余因賦贈一絕云「簪花妙格換鵝羣﹐﹝謂賢夫涵度亦善書。﹞日夕吟聲互答聞。仿佛彩鸞書韻事﹐能教五代繼唐文。」

嘉定何芝石爲夏映庵之門人﹐從學詞及畫。近爲陳涵度﹑何蕉題伉儷繪《舊窗雙課圖》﹐並題《兩同心》一闋云「細雨吹簾﹐苔痕靑闋。蘋花暖﹑鴛夢初回﹐鑪煙燼﹑鶴眠方適。正新秋﹐楓影催詩﹐亂蛩鳴嗇。恰好綠雲遮眼﹐碧堪試墨。茜窗底﹑書譜偕臨﹐華燈畔﹑素箋共擘。應羨他﹐眷屬神仙﹐瑤天雙謫。」婉麗似柳屯田。

樊樊山《灞橋旅邸題壁》云「柳色黃於陌上塵﹐秋來長是翠眉顰。一彎月更黃於柳﹐愁煞橋南系馬人。」可謂風神絕世。易實甫有句云「胡地艸靑曾寄語﹐匡山頭白早歸來。」對仗極工﹐饒有風致。

陳玉笙處士﹝儲巖﹞乃涵度之尊人也﹐隱居會稽﹐怡情邱壑﹐以詞自遣﹐專學白石﹑稼軒二家﹐得其神理。共和壬申春卒﹐年六十四矣。著有《秋水詞》一卷。錄其《風雨淒然夜不成寐調奇雙紅豆》云「風打更﹐雨打更﹐羅帳燈昏夢欲成﹐譙樓鼓一聲。風有情﹐雨有情﹐相伴秋虫絮到明﹐啾啾作麼生。」《山村調奇南柯子》云「罨畫山村景﹐煙嵐日夕姿。竹籬茅舍傍淸漪﹐一抹隔溪殘照墮崦嵫。水面風萍合﹐堤腰霧柳欹。波紋如毅綠參差﹐定是浣紗人去未移時。」《江村聞雁調寄點櫻桃》云「雁陣驚寒﹐西風一夜來千里。蓼花紅矣﹐秋雨秋風裏。遠樹靑簾﹐指點漁樵市。風乍起﹐商聲橢地﹐總是江湖意。」《聽鷓》《調寄於中好》云「曲曲橋通曲曲堤﹐漁舟艤傍小橋西。隨身好是無長物﹐鬥酒雙柑獨自攜。腸鼓吹耳刀圭碧﹐陰陰處﹑聽黃鸝。從今都種垂楊柳﹐聽取黃鵬盡日啼。」﹝校此調有誤。﹞斷句﹐《菩薩蠻》云「作底種芭蕉﹐情人怨夜遙。」《臨江仙》云「情懷如中酒﹐斜月下斜廊。」皆餘韻悠然不盡。近涵度將刻其先集﹐余爲題辭﹐有句云「如何未遇彊屯阝叟﹐浙水東西各自流。」蓋人地間隔﹐詞派不同﹐固難合並也。

任堇叔茂才﹝堇﹞寄籍山陰﹐本貫蕭山﹐乃伯年畫師﹝頤﹞長子﹐能詩詞﹐善盡。共和丙子夏卒﹐年五十四。其門人陳涵度錄示其題自畫《探梅圖》一絕云「騎个驢兒得得過﹐一肩風雪與詩駝。梅花笑我窮寒骨﹐比似襄陽定若何。」綽有風趣。

涇縣胡復初先生﹝學書﹞﹐一號雪堂﹐吾友朴安居士﹝韞玉﹞之大父也。少孤力學﹐旣長惇蓑。道光中遊庠。咸豐季年﹐以涇邑兵燹﹐憂鬱而卒﹐年五十五﹐事具《涇志》《義行傳》。著有《養拙齋詩集》。錄其五絕《夏彎》云「晚風生微涼﹐露下空階濕。深院悄無人﹐時見流螢入。」七絕《飼蠶詞》云「瞳瞳日影上紅墻﹐暖護深閏錦幔悵。淸酒一壺香一辦﹑大家齊視馬頭娘。」《讀罷偶成》云「一縷輕竹外籠﹐鳥聲無數噪晴空。《離騷》讀罷無餘事﹐閒生窗前數遠峯。」均秀逸似晚層。《秦準竹枝詞》云「纖月如鉤掛柳枝﹐畫樓正是上燈時。李郎偸聽新翻曲﹐乘著烏龍小艇兒。」此與吾先祖菊生公《過金陵》詩「天地多情水亦柔﹐秦淮歌舞望中收。殷勤寄語湖山道﹐莫向愁人喚莫愁。」皆令人讀之﹐想見道光時秣陵遊宴之盛。

胡愛亭先生﹝鼎﹞爲雪堂先生長子﹐乃僕安之尊人也。於咸豐離亂﹐保存先人遺著﹐艱苦力學。同治中遊庠﹐遊歷贛﹑滬﹐筆耕濟家﹐教諸子皆成立。宣統辛亥冬卒﹐年六十九。著有《守拙齋詩》。予嘗序之﹐謂其言雅正而音淸越﹐避世無悶﹐蓋效紫陽者也。錄其《題畫》云「谷口一茅亭﹐結在無人境。獨坐萬峯寒﹐松濤滿淸聽。」《夏夜》云「夜靜更欲闌﹐雨過苔猶濕。推窗看月明﹐誤引流螢入。」《向化鎭晚歸》云「蒼茫雲水思依稀﹐乘醉歸來日已微。萬頃湖光兩岸白﹐滿江漁火作螢飛。」斷句「客愁流水寫﹐別恨落花知」﹐「家似曉星零落甚﹐人如秋艸別離多」﹐均佳。又「亂峯遠插夕陽天」﹐寫出涇邑山深谷邃景象。

胡伯春茂才﹝有恂﹞﹐朴安之兄也﹐教讀課耕﹐無意塵事。共和丁卯卒﹐年五十三。著《伯子詩集》﹐錄其《幽居》云「小小茅廬結構新﹐山爲屏障水爲鄰。獸因求食時窺戶﹐鳥解忘機漸狎人。兩扇柴門開闔便﹐一枝竹杖去來頻。閒情好向閒中得﹐莫處塵囂負此身。」

胡奇塵處士﹝懷琛﹞﹐朴安之弟也﹐以教授爲業。共和丁丑冬卒﹐年五十三。著有《江村集》。錄其《讀文道希先生遺詩》云「見說誦詩聞國政﹐晚淸作者抑何稀。今人只識黃公度﹐我欲兼稱文道希。杜律亂離皆史乘﹐屈《騷》忠愛畏讒譏。此編百讀應無厭﹐僅謂工詩卻又非。」

胡平女土﹝淵﹞﹐朴安居士長女也。少敏慧﹐詩有家風﹐晝則以古爲法﹐尢善山水﹐著有《南香﹝涇縣澗名﹞詩艸畫語》。有《題畫二首》云「淡日冷枯松﹐微風響疏竹。古道寂無人﹐輕寒透茅屋。」「秋色澹幽亭﹐泉聲振占木。夕照散餘暉﹐淸光滿空谷。」女士適許靜仁第三子誠﹐二載病逝﹐年甫廿六。有才無命﹐可慨也。僕安近以所刊《朴學齋叢書》見贈﹐爲匯錄於此。

望江余節髙觀察﹝粢﹞﹐乃湘撫壽平中丞﹝誠格﹞之冢嗣也。中丞以詞名﹐而不多見。君喜爲詩﹐有和予《看夏園紫白牡丹》詩﹐前四句云「微醺風軟不嫌吹﹐同認康橋布置宜。檻畔餘寒春尙滯﹐隴頭盛賞夢常羈。」蓋謂隴上牡丹極盛。惜予壬子春早歸﹐未及立夏花時也。

廬江鮑叔方茂才﹝增﹞爲咸豐殉難扶九先生﹝云鵬﹞之孫﹐喜吟詠。壯歲嘗遊熱河﹐賦詩云「行行此去熟河路﹐避暑當年是帝居。」《歸途》云「長途冰漸泮﹐原路馬知還。」《過遷安縣濟渡處見王彥章鐵槍遺迹》云「鐵柱穿磐石﹐蒼山夾亂流。」滄桑後裏居﹐《贈典獄馮竹莊》云「無田思種徳﹐在野不言官。」均有思致。

吾邑尙有數人能詩﹐並錄於此。徐孟彤大令﹝守墀﹞嘗遊伊犁﹐有《塞上艸》《宿古浪縣》﹝在涼州﹞云「策馬趨危磴﹐盤旋入寨昏。寒林屯雪鴿﹐晚市出山豚。野老爭披褐﹐﹝卽羊毛所織布。﹞荒城早閉門。徵途摧壯志﹐悵望欲何言。」《布隆吉薩爾》﹝過此卽猩猩峽﹞云「峽口初生艸﹐關中早送春。離奇觀鬼物﹐愴惻悔風塵。野暗雕窺馬﹐年荒鹿近人。至今怨回紇﹐城破點行頻。」二詩雄渾似岑嘉州。章竹生﹝秦笙﹞《過彜陵郭景純爾雅臺》云「洗硯池荒剩綠苔﹐夕陽影裏一徘徊。《遊仙》絕調今沈寂﹐弔古惟餘爾雅臺。」亂離行旅﹐自多感慨。竹生乃道光己酉浙江主考璧貝編修﹝瓊﹞之玄孫﹐哲騫﹑夢芙二君之猶子也。郎仲滌斷句云「單衣六月涼如水﹐一枕南窗聽雨聲。」殊有別致。

予《贈張祝三醫士》詩云「三世醫傳三折肱﹐千秋金監舊家聲。閒來愛譜《陽春曲》﹐壓笛柯亭作鳳鳴。」君爲滬上名醫驤云先生之孫﹑星若處士之子﹐三世皆善岐黃﹐君亦嗜倚聲。

涪陵文自怡﹝徳銘﹞閱《靑鶴雜誌》余所作詩話﹐悅之﹐奇詩稿來乞定。錄其《涪州北巖紀遊》云「崖頂飛泉落﹐山寒气亦陰。蠶叢余古積﹐蝸篆辧奇形。洗墨黃山谷﹐題詩朱考亭。鉤玄畱講學﹐閒坐味義經。」又﹕「亭小圓如笠﹐屏開翠嶂橫。倒生蟠石樹﹐俯瞰隔江城。遠火荒山燒﹐餘霞別浦明。髙風懷範守﹐此地勸農耕。」雋永似姚合。《蓬州舟中》云「左遷能識民間苦﹐顏魯公曾作此官。寄語而今當道者﹐古人風節著艱難。」此作無異香山《新樂府》。

攸縣龍毅甫吏部﹝敝年﹞乃芝生少司寇﹝湛霖﹞冢嗣。己未﹑庚中間﹐余遇之於滬。君遣其賢子毓琨來問業﹐余曾題其《南北史小樂府》云「延壽當年擅史才﹐平亭南北掇寒灰。漁洋早學音聲佛﹐又見黃金鑄蠡來。」君旋歸長沙。以毓琨負才早逝﹐憂傷成疾﹐壬申卒﹐年五十許。遺稿未梓﹐余擬搜輯﹐刊於《詩話》續編。毓琨字伯石﹐年十五﹐來從余學詩。風神似衛叔寶﹐言論似王輔嗣。嘗有句云「夢遠情猶在﹐花飛態自妍」﹐「雲輕莫逐晴時月﹐風厲猶憐落後花」﹐意致淒婉。歸湘後﹐癸亥花朝病逝﹐年甫弱冠。予哭以詩﹐有「作艸宗王令﹐搞辭仿《晉書》」之句﹐紀實也。

合肥李問淞﹝國樞﹞﹐詩人庚余丈仲子也。年逾冠﹐有目疾﹐而喜閱書。同居滬﹐來從學。嘗遊西湖﹐有「魚避中流棹﹐云垂列岫鬟」之句﹐予極賞之。乙丑上元﹐多食湯圓﹐致發紅疹﹐西人謂爲「紅痧」。入醫院三日而逝﹐年甫廿六。性極厚﹐劬學甚猛﹐可傷也。予後閱咸同間廬郡儒醫董二山﹝承谷﹞所撰《藥性論》﹐謂此癥粵人謂爲「發癍」﹐乃胃熱極。曾以梨汁飲之﹐兼旬愈﹐但忌米飲耳。﹝食米則牙狀黑。﹞並著於此﹐以告來者。

莊呂塵有《庚辰中秋夕詩》云「擊鮮沽酒鄰家侈﹐薄餅淸糜稚子歡。佳節本來非我事﹐小盤久已誤儒冠。」﹝小盤﹐見《吳志步隅傳》。﹞善寫幽懷﹐自成佳句。

宛醒吾近賦《秋齋閒興》詩云「哦詩未已月初上﹐招鶴不來云欲還。」又﹕「多情相對是秋山。」章夢芙和其「山」字韻云「紅樹斜陽郭外山。」余亦和云「去垣畱得一房山。」﹝時廬城已墮。﹞三押「山」字﹐皆有別趣。

古人警句﹐如江瑤鮮荔﹐雋而彌永﹐殊耐人思﹐近人則諸眞長之「茗坐今爲傭保重﹐笙歌誰解亂離曾」﹐李拔可之「盈盈月上初生水﹐款款花飛不定風」﹐劉錫之丈之「十里繁華絲步障﹐三生惆悵玉搔頭」﹐黃松客之「芙蓉春水曲江曲﹐楊柳大堤三月三」﹐鄭質庵之「聽簫忽起城頭角﹐看月微嫌樹裏燈」﹐黃公渚之「出墻人語墮煙外﹐受月林光明露初」﹐皆可備學者潛思深玩﹐效法步趨。或問余曰「君生平得意之作﹐能一誦否﹖」余曰「僕欲學大歷十子﹐苦未能至。如『梅訊正逢晴雨候﹐魚書多在有無間。』『故里一條瓜蔓水﹐避荒千樹鷓鴣聲。』『震澤波涵神禹迹﹐洞庭春駐翠華年。』『雞犬桑麻秦日月﹐煙波風雪漢關津。』『至公堂上三條燭﹐獨樂園中百和香。』﹝讀山陰孫蓮士詩集﹐追憶道光己酉﹐吾鄕章壁田編修典試浙江﹐獨閱試卷事。﹞『總角龍文童智慧﹐齊眉鴻案佛因緣。』﹝《壽冒鶴亭曁徳配黃恭人六秩》﹞』歸鴻來燕易寒暑﹐左江右湖資粥纏。』﹝《寄懷散原先生廬山》﹞『閒雲飄泊不成雨﹐廢堞登臨共斷魂。』﹝《張次珊通政約遊明胡宮》﹞『屢向空山求鸞鷥﹐果然驚座得麒麟。』﹝《答李曉耘問莊呂塵》﹞『幻相宛陳鐘虞似﹐賜緋不畏雪霜欺。』﹝《詠弔鐘花》﹞『倉篆漢分皇古味﹐芳蘭白石楚《騷》心。』﹝挽程子大﹞『筆陣精妍行我法﹐詩城割據集鷗羣。』﹝《題忍古樓集》﹞『老子何妨化胡佛﹐叔孫原是秉儀人。』﹝《送別劉宣閣》﹞『一綫春江詞客淚﹐萬山寒艸故人墳。』﹝《贈吳雁舟》﹞『詩句儼同花九錫﹝用羅虯語意﹐﹞涼宵遙得月平分。』﹝《讀鶴亭曇花詩賦寄》﹞『當前好景須眞賞﹐臥後淸思費苦吟。』﹝《寄許遲生世兄》﹞諸聯皆自謂稍可者。愚謂吟詠一道﹐可以怡情﹐可以引年﹐僕則年躋耄耋矣。昔人謂詩能淑身淑世﹐非虛言也。學者宜效之。」

予之五言自以爲尙可者﹐附錄於後﹕《贈袁伯夔》云「禮節能疏放﹐文章倡老成。」《贈曾重伯》云「珠懸城不夜﹐毫染玉爲田。晉賢三語掾﹐秦特百夫防﹝君嫻技擊。﹞」《贈李孟符水部》﹝嶽瑞﹞云「靈均蘭蕙嘆﹐臣甫杜鵑哀。」《初夏何架叟丈枉過敝廬賦呈》云「世隨春已換﹐州曰道彌光。﹝丈乃爰叟太史之孫﹐善書晝。﹞」《壽吳倉石丈》云「詩吟東野瘦﹐人是古皇余。」《懷郝晉年明經》﹝名喬齡﹐臨楡人﹞云「呼吸餐朝气﹐逍遙致大年。」《挽丁叔雅》云「無家寒食客﹐有夢故園扉。」《挽宋燕生》云「微攖元晏﹐孤抱仲長書。﹝君著有《卑議》四卷。﹞」《挽張搜樓丈》云「安石爲諸舅﹐浮邱是本師。」《挽沈濤園中丞》云「獨儲《左傳》癖﹐早被伏波名。﹝公嘗爲金陵水師學堂總辦。﹞」《余伯陶約遊南翔》云「萬鴉啼宿雨﹐一水抱孤村。」《巢園》云「石梁橫澗窄﹐瀑布掛山明。」《隴上伏日作》云「上風猶被褐﹐﹝卽毛布。以羊毛織成﹐有粗細二種﹐粗者可以禦寒﹐細者可以祛暑。﹞盛夏不聞蟬。」《述懷》云「斷蓬成泛泛﹐飛鳥對閒閒。聖狂爭寤寐﹐物我與周旋。」

偶書《詩話》後一律云「文學根株未渺茫﹐每思舊業繼輝光。星軺卓越畱佳讖﹐﹝先太髙祖封池太史公﹐嘗持友人吳元桂所輯《昭代詩鍼》﹐乞座主新建葉泊齋閣學一棟作序。葉公序中有談及近今詩學陳子言云云﹐此乾隆年間事。葉公乃甲子江南副主考也。﹞碑蘚聯帛發異香。多難幹將資礪石﹐晚成詩卷在江鄕。才非康世何須仕﹐名壽眉公幸頡頑。」庚辰冬﹐七七叟鶴柴記。

●補

辛巳仲春﹐冒鶴亭檢篋得余己卯初春所作《轉軸篇》﹐再和一首見贈云「前年枉詩在懷袖﹐君今七八我六九。論交三世逾百年﹐少壯過從到白首。喜君著作盈緗縑﹐晚知倒蔗差味甜。小邦邾莒競自大﹐輩行絕逸誰先髯。」余答和云「昔我卅八君廿九﹐相逢吳市酌大斗。《小三吾》是霍嫖姚﹐﹝君著有《小三吾亭集》。﹞也如黃絹論窟臼。一序眞當直萬縑﹐五羊述舊筆花纖。﹝君爲拙撰《據梧集》作序﹐且述粵中舊事。﹞於今耄耋藏人海﹐又見斜川﹝謂孝魯世兄﹞侍子瞻。」

常熟錢仲聯﹝萼孫﹞﹐一號夢苕﹐乃翁文恭相國之戚。文學六朝﹐詩近玉溪一派﹐與余曾相識。近於友人處見其《過蘇州》一首云「重見江南柳色黃﹐奔車載夢過金閶。難忘舊館眠秋雨﹐何意蕪城換夕陽。劫後亂成抑鬱﹐鴉邊一塔寫荒涼。縱然吳語相溫好﹐爲是前塵總斷腸。」此作似韋莊亂後詩﹐語意淒淸﹐耐人尋味。

陳知白居士﹝楡蔭﹞乃介庵太史冢嗣﹐爲逸夫之尊人﹐今年五十有二。昔嘗隨宦武昌府廨﹐近由望江避亂﹐歷贛﹑湘﹑兩粵而至滬﹐出示近稿。錄其《戊寅秋車中望衡嶽》云「火徳南疆耀祝融﹐千秋祀典列崇封。流亡不許閒登眺﹐一樣匆匆負岱宗。」要言不煩﹐情景俱到。斷句如「客夢遠隨江上月﹐天心教看嶺南花」﹐﹝《桂林重九》﹞「相沿漢臘人猶守﹐漸染歐風禮各殊」﹐﹝《己卯除夕滬瀆家祭》﹞「途窮人比離羣雁﹐物貴錢如赴壑蛇」﹐善寫滬上近狀。

漢川徐澄宇﹝英﹞與徳配寧鄕陳秀園女士﹝家慶﹞﹐曩在滬教授﹐曾相識。甲戌偕應聘至安慶大學﹐爲文學教習凡四年﹐乃避亂之湘中。玆錄澄宇《苦雨詩》云「苦雨沈沈晝掩扉﹐蕩胸奇气忽成圍。文章久作江湖客﹐十二樓髙未忍歸。」秀園《憶滬瀆半淞園》詩云「臨水結茅茨﹐垂楊蘸鬢絲。小山堪入畫﹐幽徑可尋詩。茗坐忘時久﹐淸談待月遲。西風吹落葉﹐別後苦沈思。」以見一斑。澄宇尢工文﹐秀園亦善詞﹐有贈予《秋霽詞》云「商飈正緊﹐一葉西風﹐一笛秋聲﹐吟興未寂。」頗近淸照。

旌徳呂仲素女士﹝美蓀﹞乃瑞田學使﹝鳳岐﹞次女﹐善詩文。羈居靑島﹐曾刻先徳《靜然齋筆記》。有《得鶴柴世丈書次韻奉酬》云「來向營邱老﹐閨中一艸衣。山川倦遊覽﹐詩禮念庭闈。歌罷傷薇落﹐天寒無竹依。仁風期有勗﹐莫使玉音稀。」

嘉興金鐘蕊孝廉﹝兆蕃﹞乃乾隆丙辰狀元檜門都憲﹝徳英﹞之六世孫﹐績學工文。共和初載﹐曾預修淸史﹐旣南歸﹐羈滬頻年﹐與南通徐貫恂有姻戚。癸西冬﹐余得徐介紹相識。追憶昔年先太髙祖封池太史公爲紿諫時﹐荷都憲公保薦京察﹐情猶師生。迨明年﹐京察一等﹐外簡常﹑鎭﹑通道﹐而都憲公已歸道山﹐不及見矣。細敍世誼﹐余與君固昆弟行也。君善詩詞﹐堅凝溫雅如其人。近復邂逅於友人座中﹐猶矍鑠如舊﹐著述不衰。玆錄其《丙辰行壽永順從兄甸丞太守六十》句云「我兄覽揆在此歲﹐先公初得六葉孫。孔佛抱送讖佳朕﹐玉雪交映光淸門。」又云「科目最重舉進士﹐退就郎署歿聲聞。仕宦已至直樞密﹐願乞外吏辭要津。郴山髙髙去天尺﹐資水千里歧淸淪。右臨六詔左五嶺﹐風气不到民猶馴。出爲三州踐昔夢﹐志除害馬蘇疲鱗。周官尙廉屢報政﹐漢吏奉法方名循。忽然掉頭起投劾﹐竟歸不借鱸與蒓。」又《獨影搖紅詞》序曰「江亭修楔﹐分韻賦詩﹐趙次珊館長獨爲詞﹐余亦和作﹐仍用所分『翠』字韻。」詞云「城郭參差﹐釅寒不放韶光起。佇天尺五重三﹐蕭瑟猶如此。人說王家故事﹐侍耆賢﹑洛英借擬。隱囊紗帽﹐流水遊龍﹐羣賢畢至。檻外平原﹐柳荑暗斂東風細。朝來爽气撲檐楹﹐山色沈空翠。誰道春來久矣﹐問元都﹑花開尙未。俊遊申約﹐策蹇重看﹐蘆芽垂水。」余亦有贈君詩云「吾祖乾隆世﹐榮叨都憲誇。同升類公叔﹐故事話通家。喜接詞章彥﹐還賡棠棣華。﹝哲兄甸丞太守名蓉鏡﹐乃己丑追士﹐予曩相遇於滬﹐以其與都憲公異籍﹐未問家世。旋聞捐館﹐年逾古稀。﹞漉湖﹝卽鴛鴦湖﹞舊曾至﹐蔣徑未應遐。」

廣州潘若海主政﹝博﹞﹑麥孺博孝廉﹝孟華﹞﹐皆康南海先生門人﹐負政治﹑文學才。滄桑後﹐相繼謝世﹐年未五十也。粵人刊其詩詞﹐南海命名曰《粵兩生集》。若海尢善辭令﹐嘗說桂督陸榮廷出兵討袁。袁亟去帝號﹐若海之力也。旋以積勞卒。有《泊秋風江》詩﹕「何意秋風江﹐著此秋風客。秋風偏有情﹐吹我孤舟泊。」二十字抵人千百。又有贈餘句云「安貧古人節﹐茹苦志士心。」又云「玆事幾人工﹐前修百輩盡。獨於百世下﹐寒灰撥微燼。」孺博乃羅癭公從甥﹐有《和挨舅除夕》句﹕「萬事蒼茫墮煙莽﹐一官俯仰得饑寒。」

《述往篇》一首再題《詩話》後云「霜田饑雁感飛騫﹐桑下看經在故園。薄質長貧傷魯鈍﹐名師﹝謂寶竹坡宗伯﹞如遇接淵源。延陵厚澤終身戴﹐﹝庚子秋﹐吳北山師攜余至滬。﹞信國知音曠世喧。﹝文蕓閣學士見拙詩﹐首先稱賞。﹞《皖雅》一編能得就﹐更將閒話伴淸尊。」

