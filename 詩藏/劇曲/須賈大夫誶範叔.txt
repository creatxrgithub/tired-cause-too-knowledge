

須賈大夫誶範叔

●楔子

﹝淨扮魏齊領卒子上﹐詩云﹞自從分晉列爲侯﹐天下雄兵數汴州。誰想馬陵遭敗後﹐至今說著也還羞。某乃魏齊是也﹐佐於魏國﹐爲丞相之職。想俺先祖魏斯﹐與那趙籍﹑韓虔﹐同爲晉大夫﹐三分其地﹐我魏國建都於大梁。今天下並爲七國﹐是秦﹑齊﹑燕﹑趙﹑韓﹑楚和俺魏國。各據疆土﹐倚彊淩弱﹐不肯相下。俺魏國與齊國有積世之仇﹐前年齊國遣孫臏統領軍馬﹐明稱救韓﹐暗來襲魏﹐被他詐敗佯輸﹐添兵減竈﹐在馬陵山下削木爲號﹐眾弩俱發﹐射死大將龐涓﹐擄了長兄公子申歸齊。俺魏國從此不振﹐曾許他三年一進貢﹐屈指之間﹐早是三年了也。近日俺惠王病染不安﹐命俺權國﹐欲遣一文武全備能言快語之士﹐往聘齊國。一來還他三年貢物﹐二來求放公子申還朝﹐重修兩國之好﹐永爲唇齒之邦。俺國中惟有中大夫須賈其人﹐可以任使﹐已曾奏知俺主﹐著他前去。他說今日起程﹐必來辭別﹐可怎生這早晚還不見來﹖左右﹐與我門首覷者﹐若須賈來時﹐報復我知道。﹝卒子云﹞理會的。﹝衝末扮須賈上﹐云﹞小官魏國中大夫須賈是也。俺主惠王不豫﹐魏齊權國﹐令小官奉使於齊。柰小官生而拙訥﹐不能應對﹐恐誤兩國之好。小官家中有一辯士﹐乃是範雎。此人深懷妙策﹐廣覽羣書﹐問一答十﹐堪充其任。小官欲舉此人同去﹐也見俺魏國多才﹐有何不可﹖此間正是相府門首。小校報復去﹐道有須賈來了也。﹝卒子做報科﹞﹝魏齊云﹞道有請。﹝卒子云﹞請進。﹝做見科﹞﹝魏齊云﹞大夫﹐你來了也。今日爲何還不登程﹖﹝須賈云﹞須賈行李已發﹐還有一事﹐未敢擅便﹐特此稟知。﹝魏齊云﹞大夫有何事﹖但說不妨。﹝須賈云﹞須賈平日拙口鈍辭﹐猶恐應對有誤。家中有一辯士﹐名曰範雎。得與此人同行﹐凡事計議﹐萬無一失。須賈未敢自專﹐請老相國裁奪。﹝魏齊云﹞你說那範雎在於何處﹖﹝須賈云﹞現在舍下。﹝魏齊云﹞旣然如此﹐何不就著此人來見俺波﹖﹝須賈云﹞左右﹐請將範先生來者。﹝卒子做喚科﹐云﹞範先生安在﹖﹝正末扮範雎上﹐云﹞小生姓範名雎﹐字叔﹐本貫魏國人氏。幼習儒業﹐兼看兵書。不幸父母早年亡化﹐在此中大夫須賈門下﹐做著个門館先生。今日著人呼喚﹐不知有甚事﹐須索走一遭去。﹝做見須賈科﹐云﹞大夫呼喚小生﹐有何事分付﹖﹝須賈云﹞今小官奉使往齊﹐特舉先生爲副﹐萬一請得魏申公子還國﹐先生必有重用。俺適才已稟過魏相了﹐同去見來。﹝正末云﹞旣如此﹐大人請先﹐小生隨後。﹝須賈做入見科﹐云﹞稟上老相國﹐則此人便是範雎。﹝正末拜科﹞﹝魏齊云﹞辯士免禮。恰才須賈大夫舉薦你同入齊爲使﹐若保的俺長兄公子無事還於本國﹐那其間自有重賞加官也。﹝正末云﹞大人放心﹐小生自今日入齊爲使﹐管教公子無事還國也。﹝唱﹞

【仙呂端正好】憑著俺仲尼書﹐蒼頡字﹐周公禮﹐子產文辭。柰家貧不遇人驅使﹐怎肯道是無用也於才思。

﹝魏齊云﹞只要你保的公子還國﹐必有重用。﹝正末唱﹞

【幺篇】常則是半生忙﹐不遂我平生志﹐居陋巷甘分隨時。今日个和使臣冠蓋相隨次﹐離魏國﹐到臨淄﹔憑喉舌﹐決雄雌﹔休戰陣﹐免興師﹐﹝帶云﹞大人放心﹐憑範雎三寸之舌﹐包請俺公子歸國便了。﹝唱﹞管成就這公事。﹝下﹞

﹝須賈云﹞須賈就此告行﹐上托宗廟之靈﹑君主之福﹐下賴公子之徳﹑相國之威﹐管取兩國和好﹐無負此一番使命也。﹝做拜別科﹞﹝魏齊云﹞大夫﹐則要你小心在意者。﹝須賈做出門科﹐云﹞左右那里﹖收拾行裝﹐輕車一輛﹐從者六七人﹐與範雎先生同往齊邦爲使﹐則今日走一遭去。﹝詩云﹞從來使命本非輕﹐猶喜相知共此行。三寸舌爲安國劍﹐一函書作固邊城。﹝下﹞﹝魏齊云﹞令人﹐安排酒果﹐到於十里長亭﹐與須賈大夫餞行去來。﹝下﹞

●第一折

﹝外扮鄒衍領張千上﹐詩云﹞形據瑯琊勝﹐財歸渤海肥。七雄誰第一﹖什二在東齊。小官乃齊國中大夫鄒衍是也。方今周室旣衰﹐列國諸侯﹐互相吞並﹐號曰七雄﹐是秦﹑齊﹑燕﹑趙﹑韓﹑楚﹑魏。先年間俺國與魏邦有隙﹐皆因魏邦倚恃龐涓之勢﹐屢次侵犯俺國。後來遣卜商大夫往魏進茶﹐聞知孫子大賢﹐在茶車裏暗藏他歸國﹐俺主公拜爲軍師。是時龐涓伐韓﹐孫子口稱救韓﹐卻引兵徑去襲魏﹐詐敗佯輸﹐添兵減竈。龐涓大喜曰「我固知齊軍怯﹐入我境﹐士卒亡者過半矣。」竟被孫子將那龐涓賺到馬陵山下誅了﹐連他公子申也被擄了。魏邦因此許俺三年進貢﹐今經第三年也。魏邦使臣乃是須賈﹐帶一副使﹐名爲範雎。這範雎果然是个能言巧辯之士﹐俺主公見他一席話﹐不勝大喜﹐遂放公子申還國﹐兩邦修好﹐永爲唇齒。俺主公特遣小官在驛亭中擺設筵宴﹐管待範雎﹐更有偌多賞賜禮物﹐表俺主公敬賢之意。張千﹐門首覷者﹐若賢士來時﹐報復某知道。﹝正末上﹐云﹞小生範雎﹐隨著須賈大夫﹐到此齊國爲使。見了齊君﹐被小生幾句話打動的他心歡意悅﹐被釋放俺公子申無事回還。今日有齊國中大夫鄒衍﹐在驛亭中令人相請﹐須索去走一遭。想俺學成文武全才﹐虛淹半世﹐幾時是那崢嶸發達時節也呵﹗﹝唱﹞

【仙呂點絳唇】日月煎熬﹐利名牽擾﹐人空老。今日明朝﹐則俺這愁思知多少。

【混江龍】若依著先王典教﹐貧而無諂富無驕﹐俺可甚一身流落﹐半世辛勞﹖常只是白首相知猶按劍﹐枉了也朱門先達有同袍。猛回頭則落的紇地微微笑﹐倒不如癡呆懵懂﹐甘守著陋巷的這簞瓢。

﹝云﹞可早來到驛亭也。令人報復去﹐道有範雎在於門首。﹝張千做報科﹐云﹞報的大人得知﹐有範雎來了也。﹝鄒衍云﹞道有請。﹝張千云﹞請進。﹝做見科﹞﹝鄒衍云﹞賢士﹐小官奉主公命令﹐在此相候良久。賢士請坐。﹝正末云﹞量小生有何徳能﹐勞大王如此重待﹖﹝鄒衍云﹞賢士有如此大才﹐久後必有大用也。﹝正末唱﹞

【油葫蘆】自古書生多薄命﹐端的可便成事的少﹐你看幾人平步躡雲霄﹖便讀得十年書﹐也只受的十年暴﹔便曉得十分事﹐也抵不得十分飽。至如俺學到老﹐越著俺窮到老。想詩書不是防身寶﹐劃地著俺白屋教兒曹。

﹝鄒衍云﹞賢士﹐如今這秀才每但讀些書﹐便去求官應舉。賢士有如此大才﹐何不進取功名也﹖﹝正末唱﹞

【天下樂】他每只是些躲避當差影身艸﹐自古來文章﹐可便將人都誤了。﹝鄒衍云﹞我想古人都是靠著文章出身的﹐怎見得就誤了人來﹖﹝正末唱﹞勸今人休將前輩學。﹝鄒衍云﹞學便如何﹖﹝正末唱﹞學卞莊斬虎的入虎穴﹐學呂望釣魚的近池沼﹐學太康放鷹鶻拿燕雀。

﹝鄒衍云﹞賢士﹐你不學古人﹐待要怎生也﹖﹝正末唱﹞

【那吒令】我論著那斬虎的﹐則不如去斬蛟﹔﹝鄒衍云﹞這釣魚的﹐可是如何﹖﹝正末唱﹞釣魚的﹐則不如去釣鰲﹔﹝鄒衍云﹞這放鷹的﹐可是如何﹖﹝正末唱﹞放鷹的﹐則不如去放雕。調大謊往上趲﹐抱粗腿向前跳﹐倒能夠祿重官髙。

﹝鄒衍云﹞賢士﹐如今世上都是只敬衣衫不敬人的時節﹐也須穿著那鮮明衣帽﹐打扮的齊整些才好。﹝正末唱﹞

【鵲踏枝】但有些个好穿著﹐好靴腳﹐出來的苫眼鋪眉﹐一个个納胯挪腰。說謊的今時可便使著﹐天那﹐則俺這誠實的管老死蓬蒿﹗

﹝鄒衍云﹞賢士﹐你何不尋幾个相識朋友﹐告求些賫發去﹖﹝正末唱﹞

【寄生艸】本待要尋知契﹑謁故交﹐見十家九家門關了。起三陣五陣檐風哨﹐有千片萬片梨花落。但得个一頃半頃洛陽田﹐誰待想七月八月長安道﹖

﹝鄒衍云﹞張千﹐將酒來。﹝張千云﹞酒到。﹝鄒衍云﹞賢士﹐小官奉命將著那牛酒管待賢士﹐請滿飲此杯者。﹝做遞酒科﹐正末云﹞大人請。﹝鄒衍云﹞賢士請。﹝正末云﹞恭敬不如從命﹐小生飲這杯酒咱。﹝做飲酒科﹞﹝鄒衍云﹞小官奉主公的命﹐在此驛亭中管待賢士﹐須要盡醉方歸。張千﹐喚將那歌兒舞女來者﹐著他席間伏侍賢士﹐﹝張千云﹞歌兒舞女走動。﹝二旦上﹐動樂科﹞﹝鄒衍云﹞賢士﹐如今暮冬天道﹐紛紛揚揚下的是國家祥瑞﹐更接著這歌兒舞女﹐嬌喉細細﹐紅袖翩翩。賢士請放開懷抱﹐滿飲一杯著。﹝正末云﹞大人﹐委的是好受用也﹗﹝唱﹞

【金盞兒】俺只見瑞雪舞鵝毛﹐美酒泛羊羔。這陰風不透重簾幕﹐兩行弦管列妖嬈。頻敲白象板﹐輕品紫鸞蕭。﹝鄒衍云﹞賢士﹐此處比門外又是一般天气。﹝正末唱﹞抵多少地寒氈帳冷﹐殺气陣云髙。

﹝鄒衍再遞酒科﹐云﹞小官想來﹐據賢士有經綸濟世之才﹐補完天地之手﹐文通《三略》﹐武解《六韜》﹐只合早決功名﹐立取榮耀。剗地困於窮途﹐可不枉了你也﹗﹝正末云﹞大人﹐我範雎幼年失教﹐不諳經史。想爲官者要忠勤廉正﹐去暴除貪。量範雎是一愚瞽之夫﹐則可待時守分﹐知命安身﹐未敢希望功名也。﹝唱﹞

【醉扶歸】俺則待手把著嚴陵釣﹐耳洗著許由瓢。不圖他頂冠束帶立於朝﹐但得个身安樂。﹝鄒衍云﹞賢士﹐你怎麼說這等沒志气的話﹖人生功名富貴﹐皆由自取﹐也不專是天數。﹝正末唱﹞則這的便是俺一斟一酌﹐再休題富貴也有个輪來到。

﹝鄒衍云﹞賢士﹐你看俺爲官的﹐喫堂食﹐飲禦酒﹔佳人捧臂﹐壯士擎鞭﹔出則髙牙大纛﹐入則峻宇雕梁﹔堂上一呼﹐階下百諾﹐何等受用﹗似你這閒居的﹐粗衣淡飯﹐艸履麻絳﹐有甚麼好處﹖﹝正末云﹞大人﹐則您這爲官的﹐怎比俺淸閒快樂也。﹝唱﹞

【金盞兒】你爲官的剛量度今朝﹐又早想來朝﹐您幾時學得俺﹤鼻勾﹥嘍嘍一枕頭雞叫﹖﹝鄒衍云﹞倒是你那閒居的好。﹝正末唱﹞閒居的無事那逍遙﹐喫的是濁醪一醉酒﹐直睡到紅日半竿髙。則俺這無憂愁靑衲襖﹐索彊如你耽驚怕紫羅袍。

﹝鄒衍云﹞賢士﹐再飲一杯。﹝正末做醉科﹐云﹞大人﹐酒夠了也。﹝做睡科﹞﹝鄒衍云﹞賢士敢有酒﹐睡著了也。左右休大驚小怪的﹐等賢士醒來時﹐再飲幾杯者。﹝須賈上﹐云﹞不如意事常八九﹐可與人言無二三。小官須賈﹐自至齊國﹐賴得範雎之力﹐在齊王座間反復辯論﹐範雎對答如流﹐辭無凝滯。齊王大喜﹐厚賜回聘禮物﹐又放俺公子申還國﹐永爲唇齒之邦﹐豈不可喜﹗小官今早謝過了齊王﹐止有中大夫鄒衍尙未面別﹐聞知他在驛亭待客﹐不若就彼處告辭。令人﹐鄒大夫在此麼﹖﹝張千云﹞俺大夫在此待客哩。﹝須賈云﹞有勞報復一聲﹐道有魏須賈還國﹐特來告別。﹝張千做報科﹞﹝鄒衍云﹞你說管待賢士﹐著他回去﹐明日來辭。﹝張千做回科﹐云﹞俺大夫管待賢士哩﹐著你明日來辭。﹝須賈云﹞公子和行李都已先去了﹐怎生是好﹖令人﹐有勞再說一聲﹐道須賈不能久待。﹝張千云﹞俺大夫著你明日來辭﹐我怎敢又過去﹖﹝須賈云﹞沒柰何﹐再央你過去說一說。﹝張千云﹞也罷﹐你且等著﹐待我與你再稟。﹝張千做稟科﹐云﹞有須賈他說卽刻要辭別﹐不能久等。﹝鄒衍做怒科﹐云﹞這廝好打﹗說道管待賢士哩﹐著他明日來。我沒有私宅的﹖這里也不是他告辭處。你休出去﹐一壁有者。﹝張千做侍立科﹞﹝須賈云﹞小官在此門下伺候良久﹐不見回音﹐莫不那祗候人不肯通報麼﹖天色漸晚﹐恐怕誤了程途。待不辭來﹐又恐怕大夫見罪。他說管待賢士﹐不知管待的是何賢士﹖我自過去﹐有何不可﹖﹝做入門科﹐云﹞這是儀門前﹐且莫過去﹐我試看咱。﹝做見正末驚科﹐云﹞我道大夫管待甚的賢士﹐可是俺那範雎﹗此席爲何而設﹖我過去覷破此人﹐看他說甚麼。﹝做進見﹐正末驚起科﹐云﹞呀﹐大夫到此也。﹝須賈云﹞範雎﹐你也在這里那﹖﹝正末云﹞是小生被召在此。﹝須賈云﹞須賈奉使﹐多謝大夫周方﹐今日還國﹐特來告辭。﹝鄒衍云﹞須賈﹐你來是拜辭﹐還是撞席﹖我沒有私宅的麼﹖這驛亭中豈是你辭別去處﹖我若不看賢士之面﹐我將你囚於齊國﹐著你終身不能回去也。﹝須賈做怕科﹐云﹞小官得罪了也。小官在門外聽候。﹝鄒衍云﹞住者。須賈﹐著你這大雪中來辭我﹐怎生無一杯酒與你喫﹖看著賢士面上﹐令人﹐將酒來。﹝張千做斟酒﹐鄒衍遞科﹐云﹞須賈﹐滿飲一杯。﹝須賈云﹞小官謹領。﹝鄒衍云﹞住者﹐賢士不曾飲過哩﹐須賈﹐你怎敢先飲﹖﹝須賈做低頭科﹐云﹞是﹑是﹑是。﹝鄒衍云﹞賢士滿飲此杯者。﹝正末云﹞小生怎敢先飲﹖﹝鄒衍云﹞賢士﹐恭敬不如從命﹐賢士飲了者。﹝正末云﹞小生飲。﹝做飲酒科﹞﹝鄒衍云﹞令人﹐將酒來﹐須賈﹐你滿飲一杯。﹝須賈做接酒科﹞﹝鄒衍云﹞住者﹐你慌做甚麼﹖大甕家釀著酒哩﹐你喫多少﹖靠後。賢士﹐一隻腳兒來﹐兩隻腳兒來﹐賢士請个雙杯。﹝正末做飲酒科﹐云﹞小生飲。﹝鄒衍云﹞令人﹐將酒來。須賈﹐你飲這杯酒。﹝須賈做接酒科﹞﹝鄒衍云﹞住者﹐幾年不曾見那酒﹖兩隻手撈鈴一般相似﹐靠後。賢士﹐可不道「三杯和萬事﹐一醉解千愁﹖」﹝正末云﹞小生酒夠了也。﹝鄒衍云﹞賢士旣不用酒﹐叫左右將禮物來。﹝卒子做托砌末上科﹞﹝鄒衍云﹞賢士﹐小官奉主公之命﹐有黃金千兩﹐權爲路費﹐少助行色﹐莫嫌輕微也。﹝正末云﹞大夫﹐小生多蒙大王厚禮﹐這等牛酒管待﹐尙且難消﹐又賜黃金千兩﹐斷然不敢叨受。﹝鄒衍云﹞賢士﹐俺主公所賜之物﹐賢士不受﹐莫非嫌輕麼﹖﹝正末唱﹞

【賺煞】我可也敢嫌輕﹖﹝鄒衍云﹞莫非爲少麼﹖﹝正末唱﹞非爲少﹐﹝鄒衍云﹞賢士不受﹐可是爲何那﹖﹝正末唱﹞則俺這窮命裏消他不了。﹝鄒衍云﹞蔬菜薄味﹐不成管待。﹝正末唱﹞百味珍羞食又飽﹐﹝鄒衍云﹞賢士有酒哩﹐再飲幾杯波。﹝正末唱﹞便做道酒腸寬沈醉陶陶。俺這里下階道﹐﹝做行復立科﹐云﹞範雎﹐你不辭而回﹐是何禮也﹖﹝做回謝科﹐唱﹞屈脊低腰﹐承管待深恩甚時報﹖﹝鄒衍云﹞賢士﹐這黃金是主公所賜﹐請收了者。﹝正末唱﹞這千金敢叨﹖﹝須賈云﹞大夫見賜﹐安得而辭﹖﹝正末唱﹞斷然的不要﹐﹝須賈云﹞可不道富與貴﹐人之所欲也﹖﹝正末云﹞「不義而富且貴﹐於我如浮雲。」﹝唱﹞俺則待粗衣淡飯且淹消。﹝下﹞

﹝鄒衍云﹞賢士去了麼﹖﹝張千云﹞去了也。﹝鄒衍云﹞須賈﹐你知罪麼﹖﹝須賈云﹞小官不知罪。﹝鄒衍云﹞須賈﹐你豈不聞「任賢則昌﹐失賢則亡」﹖故秦用百里奚而秦霸﹐鄭用子產而鄭彊﹔吳去子胥而吳衰﹐越去範蠡而越滅。如你魏國﹐可謂失賢矣。前者不用孟子爲相﹐卻用龐涓爲帥﹐所以馬陵之戰﹐你國公子申被擄於此。如今有一範雎﹐又不能用而爲相﹐卻用你爲大夫。俺主公釋放你公子申還國者﹐專爲範雎之賢也。兀那須賈﹐你到於本國﹐便能辭官謝罪﹐讓位範雎﹐萬事罷論。倘若挾冤記仇﹐須賈﹐你覷者﹐俺這里雄兵百萬﹐戰將千員﹐有一日兵臨城下﹐將至濠邊﹐四下裏安環﹐八下裏拽炮﹐人平了你宅舍﹐馬踐了你庭堂﹐將你魏國查踏的粉碎﹐那其間則怕你悔之晚矣。須賈﹐﹝詩云﹞你也曾讀古聖文章﹐須知蔽賢者謂之不詳。莫等待兵臨城下﹐方才懊悔道自取其殃。﹝下﹞﹝須賈云﹞我正疑怪範雎今日臨行不見﹐卻在此間飲酒。我乃魏國中大夫﹐受命爲使﹐倒不得與此宴。範雎是一從者﹐反受他牛酒管待﹐又賜黃金千兩。我若非親身至此﹐怎知有這等事﹗我想範雎本是一个貧士﹐因見我至此﹐故不敢受他這千金之賜。我如不來﹐此金必然受了。教我轉轉猜疑﹐其中必然暗昧。﹝做沈吟科﹐云﹞這有甚麼難見處﹖想必範雎在我背後﹐以魏國陰事告齊﹐故得此重賞。範雎﹐你好無禮也﹗你坐於堂上﹐我立於階下﹐全無一點不安的意思。今日之事﹐我且藏於腹中﹐等待還國之後﹐範雎﹐咱和你兩个慢慢的說話。正是「恨小非君子﹐無毒不丈夫」﹗﹝下﹞

●第二折

﹝魏齊領卒子上﹐去﹞某魏齊是也。遣須賈大夫入齊爲使﹐不想齊王就放長兄魏申還於本國﹐又有回聘之禮﹐此皆是須賈大夫之功也。今日他在宅中安排酒肴﹐請某赴宴﹐想爲賞雪而設。已曾分付左右﹐輛起安車﹐往須賈大夫宅中走一遭去。﹝下﹞﹝須賈引祗從上﹐云﹞小官須賈﹐自從使齊還國﹐主公大喜﹐優禮甚厚﹐止有範雎一事﹐還不曾說明。今日就家中略備果桌﹐專請丞相一人﹐要究範雎受齊宴賞之私﹐是何緣故。早間已令人請下﹐未見到來。時遇暮冬天道﹐紛紛揚揚下著國家祥瑞。天色寒冷﹐一壁廂備下熱酒伺候。左右﹐門首覷者﹐等丞相來時﹐報復我知道。﹝祗從云﹞理會的。﹝魏齊領卒子上﹐詩云﹞紫閣黃扉相府開﹐安危須仗出羣材。車聲何事轔轔動﹐專爲華筵賞雪來。此間正是須賈大夫私宅門首。令人﹐報復去﹐道某家來了也。﹝祗從做報﹐須賈慌接科﹐云﹞須賈有何徳能﹐敢勞老相國屈髙就下也。﹝魏齊云﹞多承大夫重意﹐老夫來遲休怪。﹝須賈云﹞不敢。令人﹐一面吹打﹐擡上果桌來者。﹝祗從做擡果桌﹐須賈遞酒科﹐云﹞將酒來﹐老相國請滿飲此杯。﹝魏齊云﹞大夫此一遭出使﹐保的長兄還國﹐皆是大夫之力也。﹝須賈云﹞此豈須賈之能﹐全仗主公的洪福﹐老相國的餘威﹐何足掛齒﹖今日雪中﹐荷蒙臺駕降臨﹐須賈不勝榮感。但有一事﹐要稟知老相國﹐未敢擅便。﹝魏齊云﹞大夫有何事﹐但說不妨。﹝須賈云﹞非是須賈饒舌﹐實爲國家利害﹐不得不言。前者須賈不才﹐出使齊國﹐所舉範雎同去。事畢將回﹐須賈因辭齊大夫鄒衍於驛亭中﹐適值鄒衍奉其主齊君之命﹐以牛酒筵宴款待範雎﹐宴罷又贈黃金千兩。其時範雎看見須賈到來﹐遂辭金不受。我想此人必以魏之陰事告齊﹐故得其賞。不然何以致此﹖須賈一向懷疑﹐未敢遽發。但此事關系非小﹐今日難得老相國降臨﹐乞差人召來與須賈面對﹐審問一个明白。﹝魏齊云﹞大夫不說﹐某豈得知﹗便著人喚將範雎來者。﹝卒子云﹞範雎安在﹖﹝正末云﹞小生範雎是也。自陪須賈大夫入齊爲使﹐保的公子還於本國﹐﹝嘆科﹐云﹞也不見一些功勞在那里﹐豈不是時也﹑命也﹖今日冬天臘月十二﹐乃是小生賤降之日﹐太學中同輩書生請小生飲一杯兒酒。恰才正飲之間﹐有一書生說起太公事來﹐俺想他遇不著那文王呵。﹝唱﹞

【南呂一枝花】這其間尙兀自垂釣在渭水旁﹐獨坐在溪上。至如我有才如呂望﹐也則怕無福可便遇文王。暗自斟量﹐天生下窮酸相﹐幾時行通利方﹖憑著咱鼓舌搖唇﹐立取他封侯拜將。

【梁州第七】但只問魏公子因何釋放﹐全仗著那一个遊說齊邦﹖怎生這功勞不在咱頭上﹖幾曾沾一絲兒賞賜﹐壯半米兒行裝﹖可著俺越多伎倆﹐越受淒涼。枉誤了十載文章﹐幹捱了半世風霜。他﹑他﹑他﹐誰肯念隔巷間一瓢的書生﹐是﹑是﹑是﹐我願則願那都堂中八府的宰相﹐來﹑來﹑來﹐他每都不著我見那深宮內萬歲的君王。這天气﹐怎當﹖白茫茫冰連江海三千丈。徒步去﹐將何往﹖早則是冒雪衝寒凍欲僵﹐這便是咱衣錦還鄕﹗

﹝做見祗從科﹐云﹞請小生有何事干﹖﹝祗從云﹞範先生﹐你在那里來﹖俺大夫安排筵宴管待丞相哩﹐教我請你﹐快行動些。﹝正末云﹞原來是大夫教你請我麼﹖﹝唱﹞

【隔尾】你那里葡萄酒設銷金帳﹐羅綺筵開白玉堂。聞知道魏相國親身到宅上。﹝做徘徊科﹐云﹞旣是請丞相赴宴﹐怎又請我﹖﹝唱﹞故意把寒儒廝獎﹐顯的他寬洪海量。﹝云﹞﹐哦﹐我知道了也。﹝唱﹞多應是須賈髙情﹐將我這範雎來講。

﹝做見科﹞﹝須賈云﹞範雎﹐你在那里來﹖﹝正末云﹞今日是小生賤降之日﹐太學中一輩的書生﹐請小生飲幾杯酒。聽得大人呼喚﹐小生不敢稽遲﹐一徑造此。﹝須賈云﹞哦﹐原來今日是你生日。祗從人﹐與我掃一搭漧淨田地﹐請先生去了衣服者。﹝正末云﹞老丞相在上﹐小生怎敢去衣服﹖則這般呵好。﹝須賈云﹞還請去了衣服。﹝正末云﹞我猜著了也。﹝唱﹞

【牧羊關】敢怕喫那細索面﹐醒酒湯﹐便是油汁水氵蹇污也何妨﹖今日个爲公子設佳筵﹐怎倒與小生做賤降﹖﹝魏齊云﹞範雎﹐恭敬不如從命也。﹝正末做脫衣服科﹞﹝須賈云﹞將問事來。﹝祗從做丟下問事﹞﹝正末做慌科﹐云﹞酒席上怎麼用這東西﹖﹝唱﹞只見一條沈鐵索當前面﹐兩束粗荊棍在邊廂。那里有這般樣稀奇物﹖大夫也﹐彊將來做薦壽觴。

﹝須賈云﹞範雎﹐你知罪麼﹖﹝正末云﹞小生不知罪。﹝須賈云﹞今日个請老相國在此﹐和你講明一句話。當日同使於齊﹐齊君牛酒金帛﹐獨獨管待你﹐是何緣故﹖你可對老相國實說。﹝正末云﹞老丞相在上﹐當初隨大夫入齊爲使﹐見了齊君﹐小生一席話間﹐使齊君大喜﹐釋放俺公子還國。這的是小生之功﹐怎做得小生之罪﹖﹝須賈云﹞範雎﹐你不以吾國陰事告齊﹐焉得有此重待﹖你如何不肯實說﹖﹝魏齊云﹞這匹夫不打不招。﹝須賈云﹞祗從人﹐與我打著者﹗一杖子與他增添一歲。﹝祗從做打科﹞﹝正末唱﹞

【隔尾】正是那耕牛爲主遭鞭杖﹐啞婦傾杯反受殃﹐災禍臨身自天降。我喫了這一場棍棒﹐天那﹗這的是爲國於家落來的賞。

﹝須賈云﹞左右將酒來。老相國﹐常言道「酒肉攤場喫﹐王條依正行」。今日筵上飲酒的自飲酒﹐他受刑的自受刑﹐正所謂情法兩盡。請老相國滿飲一杯。﹝正末云﹞大夫﹐這數九的天道﹐去了衣服﹐不凍殺小生也﹖﹝須賈云﹞你這等人﹐不凍死了要他怎的。﹝正末唱﹞

【牧羊關】淚雹子腮邊落﹐血冬淩滿脊梁﹐凍剝剝雪上加霜。則被你餓掉了三魂﹐敲翻了五臟。帶肉連皮顫﹐徹髓透心涼。似這等勘範叔森羅殿﹐抵多少凍蘇秦冰雪堂。

﹝須賈云﹞左右將酒來。﹝祗從云﹞酒到。﹝須賈做遞酒科﹐云﹞老相國請滿飲一杯﹐少遮寒色。﹝正末云﹞大夫﹐你打了小生一日也﹐有甚麼茶飯與小生些兒喫﹖﹝須賈云﹞你餓了麼﹖據禮不當與你喫﹐我怎肯做的「坐兒不覺立兒饑」﹖祗從人那里﹖將的他那茶飯來。﹝祗從做拿砌末放下科﹞﹝須賈云﹞祗從人﹐你著他自己揭開食用波。﹝正末做開看科﹐云﹞這的是餵頭口的艸料﹐怎生與小生喫﹖﹝須賈云﹞你道是餵頭口的艸料與你喫﹖匹夫﹐我保你同入齊爲使﹐你以陰事告齊﹐受他金帛牛酒﹐你與頭口何別﹖豈不是背槽拋糞﹖你喫了者﹐一根艸與你添一千歲壽。若不喫呵﹐祗從人﹐將大棒子打著者﹗﹝祗從做打科﹞﹝正末唱﹞

【紅芍藥】哎呀﹐一輪紅日爲誰藏﹐地老天荒。我則見半空中瑞雪亂飛揚﹐一剗顚狂。則恁這待佳賓筵會上﹐端的个華堂別是風光。放下那一盤家М艸半靑黃﹐拌上些粗糠。

﹝須賈云﹞你這等人只該與你這樣東西喫。﹝正末唱﹞

【菩薩梁州】則我這綿囤也似衣掌﹐坐不的紅鑪也那土坑。喫黃齏的肚腸﹐﹝帶云﹞擡了者。﹝唱﹞我喫不的這法酒肥羊。則我這三般地獄怎生當﹖無情風雪無情棒。似喫著無心艸﹐死熬這腌情況。打得我肉綻皮開內外傷﹐眼見的不久身亡。

﹝正末做死科﹞﹝魏齊云﹞那範雎打的如何﹖﹝卒子云﹞打死了他。﹝魏齊云﹞大夫﹐這酒也飲的勾了。﹝須賈做醉科﹞﹝魏齊云﹞哦﹐大夫醉了也。等他醒來時﹐說我自回去也。左右﹐將坐車來﹐還府中去。﹝詩云﹞主人已沈醉﹐老夫歸去來。軒車還相府﹐燈火出天街。﹝下﹞﹝須賈做醒科﹐云﹞丞相爺安在﹖﹝祗從云﹞適才回去了也。﹝須賈云﹞他回去了﹖敢是怕我貽累他哩。左右﹐揣那匹夫過來。﹝祗從云﹞範雎已打死了也。﹝須賈云﹞哦﹐他死了﹖休道打殺一个﹐打殺了十个也無事。祗從人﹐與我將他撇在後面廁坑裏﹐明日將糞車載出去。不是這等﹐也警不的後人。只爲範雎不忠於國﹐不孝於家﹐小官平生一世﹐偏怪這等無恩無義的人。﹝詩云﹞非我不心慈﹐王法本無私。夫人必自侮﹐然後人悔之。﹝下﹞﹝祗從做擡正末撇下科﹐云﹞將範雎丟在廁坑中也。咱等伏侍這一日﹐天气寒冷﹐各自回家喫杯酒去﹐待明早回話便了。﹝下﹞﹝正末做醒科﹐唱﹞

【隔尾】哎呀﹐我幾曾醉眠繡被流蘇帳﹐莫不是夢斷茅廬映雪窗﹖長嘆罷剛將眼睜放﹐我看了這廂﹐我又覷了那廂。天也﹐原來我這七尺身軀在那廁坑裏躺。

﹝叫疼科﹐云﹞範雎﹐你好苦也﹗大夫﹐你好狠也﹗你便打死我也罷了﹐怎麼丟在廁坑裏﹖這穢气教我如何當得﹗且待我慢慢的掙紮起來﹐只索逃我這性命去。﹝外扮院公衝上﹐云﹞自家須賈大夫家一个院公是也。今日俺主人擺設筵宴﹐管待那魏齊丞相﹐整整喫了一日的酒。如今天色晚了也﹐我點起燈來﹐家前院後執料去咱。﹝做撞見﹐正末慌科﹞﹝院公云﹞是甚麼人在這里走動﹖﹝正末做躲科﹞﹝唱﹞

【牧羊關】待走來如何走﹖待藏來怎地藏﹖沒揣的偏和他打个頭撞。﹝院公云﹞我舉起這燈來試看咱。我道是誰﹐原來是範雎。你看一身穢污﹐你也少喫一鐘波。﹝正末唱﹞我幾曾喫美酒羊羔﹐剛剛是喫了會胡枷亂棒﹝院公云﹞你旣不醉呵﹐怎生渾身都是穢污﹖﹝正末唱﹞則被這糞沾濕我兩鬢角﹐尿浸透我一胸膛。﹝院公云﹞你站開些﹐這臭气當不得。﹝正末唱﹞你聞不的我這穢气渾身臭﹐院公也﹐我幾喫那開埕十里香。

﹝院公云﹞你原來不曾喫酒﹐可怎生這个模樣﹖﹝正末做跪科﹐云﹞院公可憐見﹐你救我咱。我同大夫入齊爲使﹐見了齊王﹐一席話間﹐齊王大喜﹐便將公子魏申釋放還國。齊王命中大夫鄒衍在驛亭中賜牛酒管待小生﹐又賜黃金千兩﹐我並不曾受﹐這是大夫親見的。今歸本國﹐安排筵宴請魏齊丞相飲酒﹐說我以陰事告齊﹐將我三推六問﹐弔拷繃扒﹐打死了我﹐丟在這糞坑中﹐倒虧這穢气燻活了。望院公怎生救我出去﹐此恩異日必當重報。﹝院公云﹞嗨﹐好可憐人也。這里也無人﹐你跟將我來﹐打些水淋的你身上干淨﹐脫了你那穢污衣服。這寒冷天道﹐不凍殺了你來。我有穿的舊綿衣服﹐待我取來與你穿。﹝做取砌末科上﹐云﹞你穿了這衣服﹐還有五兩碎銀子﹐與你將息去。我如今開了後角門﹐放你出去。你休在這里﹐不問他州外府﹐逃你的性命。你久已後若得志呵﹐只休忘了我的恩念。﹝正末做拜科﹐云﹞院公﹐你是我重生的父母﹐再養的爺娘。小生也不往他處﹐惟有秦國最彊﹐可以報仇﹐就此告辭去也。﹝唱﹞

【黃鐘尾】我便似伍員去楚心猶壯﹐孫臏投齊气怎降﹖謝恩人肯主張﹐放咱去入咸陽。仗英雄顯志量﹐見秦君說勾當。管穰侯立辭相﹐不荒唐有承望﹐﹝云﹞院公﹐不是我範睢說口﹐想報冤之期﹐可也不遠。﹝唱﹞你則待的到蟄龍一聲雷震響。﹝下﹞

﹝院公云﹞早是他遇著我哩﹐若撞見別人﹐可怎了也﹖若是死了這樣有才學的人﹐豈不可惜﹖待主人問時﹐我只說在糞車裏已將他送出城外去了﹐料想不來尋他。正是天上人間﹐方便第一。莫待他年﹐才想今日。﹝下﹞

●第三折

﹝須賈引祗從﹑院公上﹐詩云﹞齊邦爲使有風塵﹐今日驅車又入秦。人道此中狼虎地﹐可能容易出關門﹖小官須賈﹐此來爲秦國新拜一相﹐乃是張祿﹐遣人徧告六國﹐各以中大夫入秦慶賀。小官到此好幾日了﹐爭柰各國使臣也還有未到的﹐那張祿丞相不肯放參。時遇冬寒天道﹐風雪大作﹐少不得要往相府前去伺侯。院公﹐你在客館中整頓下茶飯﹐我等雪慢呵乘車而回也。﹝院公云﹞理會的。﹝院公下﹞﹝須賈做行科﹐云﹞雪大的緊﹐祗從人﹐且將這車兒向人家房檐下略避一會﹐等雪慢時再行也。﹝正末上﹐云﹞小官範睢是也﹐入秦以來﹐攺名張祿﹐代穰侯爲相。曾遣人徧告六國﹐各遣中大夫前來稱賀。那須賈到此已幾日了﹐我如今卸下冠帶﹐仍舊打扮布衣﹐到客館中看須賈去﹐看他可還認得我麼﹖想我範睢若不受那苦楚﹐幾時得這崢嶸發迹也呵﹗﹝唱﹞

【正宮端正好】未亨通﹐遭窮困﹐身居在白屋寒門。兩輪日月消磨盡﹐不覺的添霜鬢。

【滚繡球】人道是文章好濟貧﹐偏我被儒冠誤此身﹐到今日越無求進﹐我本待學儒人倒不如人。昨日周﹐今日秦﹐﹝帶云﹞似這般途路難逢呵﹐﹝唱﹞可著我有家難奔﹐恰便似斷蓬般移轉無根。道不得个地無松柏非爲貴﹐腹隱詩書未是貧﹐則著我何處飄淪﹖

﹝正末做窺望﹞﹝須賈見科﹐云﹞奇怪﹐大雪中走將來這个人﹐好似範睢也。待道是呵﹐我當初打殺他了﹐再怎生得个範睢來﹖待道不是呵﹐你看那身分兒好生相似。且休問他是不是﹐待我喚一聲﹕範睢﹐範睢﹐近前來﹐我和你說話咱。﹝正未云﹞誰喚範睢哩﹖﹝唱﹞

【叨叨令】我聽的他兩三番叫咱往前進﹐猛可便扭回身行至車兒近。我這里忙掠開淚眼將他認﹐﹝須賈云﹞是我喚你哩。﹝正末唱﹞我這里覷絕時倒把身軀褪。﹝正末做怕科﹞﹝須賈云﹞範睢﹐你見了小官﹐這般慌做甚麼那﹖﹝正未唱﹞大夫也﹐你莫不又待打我也波哥﹐你莫不又待打我也波哥﹐唬的我兢兢戰戰忙逃奔。

﹝須賈云﹞範睢少待﹐一別許久﹐正要和你講話﹐何故如此驚恐﹖先生固無恙乎﹖﹝正未唱﹞

【滚繡球】大夫也﹐想著你折磨我那一場﹐我喫了你那一頓﹐你打到我有二三百棍。﹝須賈云﹞你且休題舊話﹐則問先生何以到此﹖﹝正未唱﹞自從我逃災出魏國夷門﹐﹝須賈云﹞原來先生西入秦邦﹐有幾時了﹖﹝正末唱﹞到今日經兩冬﹐過一春﹐睡夢裏不曾得个安穩。﹝須賈云﹞你也曾思量小官麼﹖﹝正末唱﹞想著你那雪堆兒裏將我棍棒臨身﹐﹝須賈云﹞你這般慌做甚麼﹖﹝正末唱﹞但題著你名姓先驚了膽。夢見你儀容﹐﹝帶云﹞兀的是須賈大夫來也。﹝唱﹞哎呀﹐可又早唬了魂﹐有甚精神﹖

﹝須賈云﹞小官今日見先生﹐觀其气色﹐比往時大不同﹐想必崢嶸得意於此﹖﹝正末云﹞大夫休說小生喫的﹐且看小生穿的。﹝唱﹞

【倘秀才】你看我這巾幘舊﹑雪冰透我腦門﹐衣衫破﹑遮不著我這項筋﹐甚的是白馬紅纓衫色新﹖自嘆气﹐自傷神﹐只落的微微暗哂。

﹝須賈云﹞嗟乎﹐範叔一寒如此哉﹗左右﹐取一領綈袍過來。﹝祗從做取衣科﹞﹝須賈云﹞雪大﹐天气寒冷﹐此綈袍聊與先生禦寒咱。﹝正末云﹞量小生有何徳能﹐多謝了大夫﹗﹝做接衣科﹞﹝唱﹞

【伴讀書】謝大夫多情分﹐賜綈袍無慳吝。我可便接過來怎敢虛謙遜﹐覺的軟設設身上如綿囤。不由不喜孜孜頓解心頭悶﹐我﹑我﹑我﹐怎報的你這救濟之恩﹖﹝須賈云﹞這綈袍穿著﹐倒也可體。﹝正末唱﹞

【笑和尙】比我舊腰身寬二分﹐比我舊衣襟長三寸﹐正遮了這破單褲精臁刃。冰剝剝正暮冬﹐如今暖溶溶便開春﹐來﹑來﹑來﹐謝綈袍妝點了我腌身分。

﹝背云﹞此人綈袍戀戀﹐尙有故人之心也。﹝須賈云﹞先生﹐與小官同到邸捨﹐共一飯敍舊如何﹖﹝正末云﹞敢問大夫爲何至此﹖﹝須賈云﹞先生不知﹐小官特來慶賀張祿丞相。先生在秦已久﹐可曾聞的張祿丞相與誰人最善也﹖﹝正末云﹞原來大夫因賀張祿丞相到此。小生別無聞見﹐但張祿丞相與小生亦有一面之交。﹝須賈云﹞哦﹐先生原來與張君有善。﹝做背科﹐云﹞我這綈袍送的著了也。﹝回云﹞先生﹐吾聞秦國大小之事﹐一決於相君。今吾等在此﹐去畱皆出其口。先生如肯與小官少進片言﹐慨放小官回還﹐也見得先生不忘故舊。豈有意乎﹖﹝正末云﹞這个當得﹐但恐人微言輕﹐不足爲重。﹝須賈云﹞我想先生在魏國時﹐小官也不曾輕視先生。﹝正末云﹞多感﹗多感﹗﹝唱﹞

【滚繡球】想著你那日辰﹐那時分﹐我胡喫了三推六問﹐著我似拽車的驢馬同塵。想著你餵惜的情﹐艸料的恩﹐我怎肯背槽拋糞﹖﹝須賈云﹞君子不念舊惡﹐這也不必提起了。﹝正末唱﹞請你个老哥哥遠害全身。則咱這義的到底終須義﹐大夫也﹐你那親的原來則是母親﹐我怎做的有喜無嗔﹖

﹝須賈云﹞先生乃讀書儒者﹐想昔日春秋趙盾﹐在那翳桑下遇著靈輒﹐也無過一飯之恩﹐後來趙盾有屠岸賈之難﹐靈輒扶輪而報。小官薄徳﹐怎敢自比於趙盾﹔據先生義气﹐決然不在靈輒之後。﹝正末云﹞可知道來。﹝唱﹞

【呆骨朵】休則管巧言令色閒評論﹐到如今比並甚往古忠臣。我可也不似靈輒﹐你可也難學趙盾。大夫也﹐假若你趙盾身危困﹐我待學靈輒臂扶輪。則不要槽中拌和艸﹐便是那桑間一飯恩。

﹝須賈云﹞這早晚雪可慢些兒也﹐我與先生同行數步﹐前往相府去來。﹝做同正末上車行科﹐須賈云﹞先生﹐你休瞞我。想先生在秦﹐必見重用。旣不呵﹐如何這相府前祗從人等﹐見先生來﹐皆凜凜然起避﹖你必然發迹了也。﹝正末云﹞大夫﹐這廝每有甚麼難見處﹖﹝唱﹞

【滚繡球】他見我塵滿衣﹐垢滿身﹐更和這蓬松兩鬢﹐才出的相府儀門。他罵我做叫化頭﹐乞儉身﹐都佯呆著不瞅不問﹐﹝須賈云﹞他如今爲何懼怕先生也﹖﹝正未唱﹞猛見這素綈袍在我身上全新。爲甚的那廝每趨前退後都皆怕﹖大夫也﹐可知道只敬衣衫不敬人﹐自古常聞。

﹝須賈云﹞先生﹐小官想張君得志於秦﹐自非文武兼全﹐焉能有此。﹝正未唱﹞

【三煞】他論機謀減竈壓著齊孫臏﹐他論戰策不弱如鞭屍楚伍員。則他那智量似穰苴﹐文學似子夏﹐徳行似顏淵﹐舌辯似蘇秦。端的个能安其國﹐能治其家﹐能正其身。請大夫把衣冠整頓﹐我與你同作伴謁張君。

﹝須賈云﹞先生﹐小官去住﹐皆在張君一語之下﹐小官只在此等候。﹝正末唱﹞

【二煞】你略消停且待窮交信﹐便入去須防丞相嗔。我著你早出潼關﹐早歸汴水﹐早有東京﹐早離西秦。引你去親登相府﹐完卻公差﹐直著他開放賢門。這歸期有準﹐管著你蕩飛騎疾如雲。

﹝須賈云﹞只是大雪中有勞先生﹐攺日另當致謝。﹝正末唱﹞

【煞尾】我與你分開片片梨花粉﹐拂散紛紛柳絮塵。金馬門中往前進﹐我將你个納士招賢路兒引。﹝下﹞

﹝須賈云﹞不想範睢與張祿丞相有一面之交﹐我之事必濟矣。倘得無事放還﹐我仍舊帶了範睢﹐回於魏國﹐同享榮華也。﹝做等科﹐云﹞在此等候良久﹐如何不見範睢出來﹖我試向前問一聲咱。﹝做見卒子科﹞﹝須賈云﹞小官借問虞候咱。﹝卒子云﹞你問甚麼﹖﹝須賈云﹞恰才入相府去的先生﹐如何不見出來﹖﹝卒子喝云﹞休胡說﹗這府內只有丞相爺出入﹐那一个敢入的去﹖﹝須賈做驚科﹐云﹞沒也﹐恰才入去的那个秀才範睢。﹝卒子云﹞甚麼秀才﹐則他便是俺丞相爺。﹝須賈做慌科﹐云﹞恰才入去的那秀才便是張祿丞相﹖嗨﹐須賈﹐你中了計也﹗初聞張祿爺相之名﹐未知其詳﹐故以列國中大夫皆至秦邦爲賀。我若知是範睢﹐小官焉敢自投虎狼之地﹖原來他攺名張祿﹐實欲智擒須賈﹐要報舊日之仇。﹝做哭科﹐云﹞哀哉﹗可憐我須賈微軀﹐不能還於本國矣。罷﹑罷﹑罷﹐如今且回客館去﹐待到來日﹐膝行肘步﹐肉袒求見﹐萬一有个僥幸﹐得免其死。如不見饒﹐這也是我命數盡此﹐復何恨哉﹖大丈夫睜著眼做﹐到今日合著眼受。惜乎俺一家老小﹐倚門而望﹐豈知死在秦邦﹐永無還日﹖﹝嘆科﹐云﹞俺一家人則當做了一个惡夢者。﹝下﹞

●第四折

﹝鄒衍同眾大夫領張千上﹐云﹞小官齊國中大夫鄒衍是也。奉秦國之命﹐著俺六國中大夫來賀張祿丞相。這位是楚國大夫陳軫﹐這是趙國大夫虞卿﹐這是韓國大夫公仲侈﹐這是燕國大夫劇辛。今日筵宴是俺國排設﹐專賀秦相的。除魏國須大夫有罪不敢同情﹐這幾國大夫都在此等候多時。想秦相這早晚敢待來也。﹝正末扮冠帶引卒子上﹐詩云﹞一自更名西入秦﹐能令六國盡來賓。正是畫虎未成君莫笑﹐安排牙爪始驚人。小官範睢是也。自俺爲相﹐各國大夫都來慶賀。今日卻是齊國鄒大夫設宴相請﹐須索走一遭去也。﹝做見科﹞﹝鄒衍云﹞有屈丞相俯臨﹐小官等失迎﹐勿令見罪。﹝正末云﹞驛亭一別﹐契闊至今﹐旣辱遠來﹐又勞佳設。則愧張某才輕徳薄﹐怎想有今日也呵﹗﹝唱﹞

【雙調新水令】白身一跳到關西﹐坐都堂便登八位。入朝爭相印﹐當殿脫儒衣。口吐虹霓﹐三千丈五陵气。

﹝鄒衍云﹞令人﹐將酒過來。﹝張千云﹞酒到。﹝鄒衍云﹞各國大夫近前﹐丞相喜得美除﹐理當拜賀。﹝各國大夫同拜科﹞﹝正末云﹞請起。﹝唱﹞

【步步嬌】這的是楚趙秦韓齊燕魏﹐今日个七國冠裳會。把干戈從此息﹐我有甚不歡欣不肯拚沈醉﹖﹝鄒衍云﹞丞相請滿飲此杯。﹝正末云﹞住者﹐﹝唱﹞且按住這鳳凰杯﹐﹝鄒衍云﹞丞相因何不肯飲酒﹖﹝正末云﹞張千。﹝張千云﹞小人有。﹝正末唱﹞你只問須賈來也是未。

﹝云﹞你各國大夫在此﹐當日某同須賈入齊爲使﹐因齊王爲某舌辯﹐不勝見喜﹐令鄒大夫在驛亭中賜牛酒管待﹔又賜金帛﹐某不敢受。當時有須賈撞見﹐對魏齊丞相說某以陰事告齊﹐將某推勘打死﹐丟在糞坑之中。如今齊國鄒大夫現在於此﹐我當初曾以陰事告齊也不曾﹖﹝鄒衍云﹞丞相﹐當日並無此事。﹝正末唱﹞

【沈醉東風】我隨他千鄕萬里﹐倒將我六問三推。凍我在雪堆中﹐撇我在茅坑裏。說著呵尙兀自惡心嘔逆﹐恰便似死羊般渾身尿共屎﹐委實的受盡了腌贊气息。

﹝張千做喚科﹐云﹞須賈安在﹖﹝須賈做膝行肘步上﹐云﹞死罪﹗死罪﹗賈不意相君能自致於靑霄之上﹐賈不敢復讀天下之書﹐賈不敢復與天下之事﹐賈不敢復相天下之人矣。賈有死罪﹐請入鼎鑊之中﹐請置狐貉之地﹐惟相君命之。﹝正末云﹞須賈﹐你罪有幾何﹖﹝須賈云﹞賈得罪於相君多矣﹐擢賈之發﹐不足數賈這罪。﹝正末末﹞你今日因何來遲﹖﹝須賈云﹞丞相可憐。今日是須賈賤降之日﹐望丞相寬容﹐過了今日﹐他日受責如何﹖﹝正末唱﹞

【沽美酒】去年時我記的﹐今日是你生日﹐天教我便還報你。﹝云﹞張千﹐﹝唱﹞我這里喚公吏﹐快疾波請先生去了衣袂。

【太平令】哎﹐你个須賈也哥哥休罪﹐﹝云﹞張千﹐將問事來。﹝張千云﹞理會的。﹝做丟下問事科﹞﹝正末唱﹞早準備拶子麻槌﹐下著的國家祥瑞﹐揀一塔漧淨田地。將這廝跪只﹐按只﹐與我仗只﹐直打的皮開肉碎。

﹝須賈云﹞丞相與各國大夫飲宴﹐須賈凍於雪中﹐從旦至今﹐不曾喫飯﹐丞相安可忍乎﹖丞相那喫不了的茶飯﹐告些兒與須賈食用﹐便死呵﹐做个飽鬼。﹝正末云﹞張千﹐將他那茶飯來與他喫。﹝張千云﹞理會的。﹝張千將砌末放下科﹞﹝正末云﹞教他自揭開食用。﹝須賈做揭開科﹐云﹞丞相﹐這个是頭口喫的艸料﹐怎生與我喫﹖﹝正末云﹞你道是餵頭口的艸料﹐怎生與人喫﹖想當日我與你同入齊爲使﹐見了齊君﹐一席話間﹐齊君大喜﹐放公子申歸國。你道我以陰事告齊﹐將我打死了﹐丟在那廁坑裏。匹夫﹐你比頭口何別﹖張千﹐與我打著者﹗﹝張千做打科﹞﹝正末唱﹞

【川撥棹】這東西﹐去年時你備的。我與你揣在懷裏﹐放在跟底。請先生服毒自喫﹐俺這里別無甚好飯食。

﹝云﹞張千﹐將那豆與須賈食用者。﹝須賈云﹞這个是餵驢馬的艸料﹐教我怎生食用波﹖﹝正末云﹞匹夫﹐你不記的當初有言﹐道是一根艸料與我添一千歲壽哩。﹝唱﹞

【七弟兄】這的﹐與你﹐做生日﹐一根艸滿壽你一千歲。去年將小子痛淩遲﹐今日教你也知滋味。

﹝鄒衍云﹞丞相﹐各國大夫都在此慶賀﹐須要盡醉方休也。﹝正未唱﹞

【梅花酒】俺只見眾公卿擺列齊﹐在紫閣黃扉﹐捧玉液金杯﹐一周遭繡履珠衣。從早起至晚夕﹐食又飽酒又醉。他在那大雪裏凍一會﹑問一會﹐問一會﹑打一會。

﹝須賈云﹞丞相﹐你便在暖閣內飲宴﹐將我凍在這大雪裏面﹐可正是「坐兒不覺立兒饑」也。﹝正末唱﹞

【收江南】呀﹐你道我坐兒不覺立兒饑﹐今朝輪到我還席。則爲你損人利己使心機﹐圖著个甚的﹖可正是得便宜翻做了落便宜。

﹝須賈云﹞罷﹑罷﹑罷﹐旣到今日﹐丞相終不饒須賈之罪﹐他殺不如自殺﹐願賜丞相寶劍﹐待須賈自刎而亡。﹝院公衝上﹐云﹞老漢是須大夫家院公。今日俺大夫在相府有難﹐我索看上咱。﹝做窺望科﹐云﹞呀﹐那張祿丞相果然就是範睢﹗我如今顧甚麼生死﹐不免徑自撞入。﹝做叩頭科﹐云﹞丞相爺在上﹐院公叩頭。﹝正末云﹞誰是老院公﹖﹝院公云﹞則我便是院公。﹝正末起拜科﹐云﹞大恩人請坐﹐受小官幾拜咱。﹝鄒衍云﹞丞相﹐他是須賈家院公﹐爲何拜他﹖﹝正末云﹞眾大夫不知﹐我當初與須賈入齊爲使﹐他道我以陰事告齊﹐將我打死了丟在廁坑裏。我掙挫起來﹐逃走性命﹐肯分的遇著老院公﹐賫發我盤纏衣服﹐放出後門﹐得到秦國。若不是老院公救了我呵﹐豈有今日﹖則他便是我大恩人也。﹝須賈做掙起﹐扭住院公科﹐云﹞原來是你老匹夫救活了他來。若當時不放他得至西秦﹐我豈受今日之恥﹖我先殺了你這老匹夫﹐落个墊背的。﹝正末云﹞令人﹐與我將須賈打下者﹗﹝唱﹞

【淸江引】老院公肯分的來到這里﹐左右難回避。他怎敢輕撩虎狼須﹐快與我搬住猿猱臂。﹝帶云﹞須賈﹐﹝唱﹞你饒過了這老院公﹐我也饒過了你。

﹝院公云﹞望丞相爺看老院公薄面﹐饒過俺主人罷。﹝正末唱﹞

【雁兒落】𨿽然是爲恩人有面皮﹐我與你這賊子無情意。你若要生辭函谷關﹐只除非夢返夷門地。

﹝須賈云﹞丞相﹐這都是舊話﹐不提他也罷了。﹝正末唱﹞

【得勝令】呀﹐你道是舊話再休題﹐我可不幹喫你一場虧﹖﹝鄒衍同眾大夫跪科﹐云﹞丞相在上﹐須賈罪過𨿽重﹐但他綈袍戀戀﹐也還有故人之情﹐望丞相姑恕。﹝正末云﹞眾大夫請起﹐﹝唱﹞也則爲尙有綈袍戀﹐因此上權停棍棒威。待饒伊﹐我也要將今日思前日﹔待不饒伊﹐又道我只報仇不報徳。

﹝云﹞旣然眾大夫在此討饒﹐令人﹐將須賈放了者。﹝做放科﹐云﹞須賈﹐我不看綈袍分上﹐怎肯便饒你死罪﹖如今放你歸去﹐傳示你主﹐早早解過魏齊到來﹐休教走了。﹝唱﹞

【收尾】我如今且將須賈驢頭寄﹐疾回去﹐報與梁王得知。著他早早的解過魏齊來﹐﹝帶云﹞那時節再約眾大夫同臨敝國﹐﹝唱﹞慢慢的再賀俺範睢喜。

﹝須賈換冠帶﹐同眾大夫拜謝科﹐云﹞謝丞相寬恩﹐敢不惟命﹗﹝院公云﹞這一件倒不好承認。那魏齊手下心腹人極多﹐只怕也有似俺院公的﹐私下放他澑了﹐教俺主人那里去抓他﹖﹝鄒衍云﹞小官等再奉丞相一杯。﹝正末云﹞酒也深了﹐一面撤過宴者。﹝詞云﹞因須賈不識忠臣﹐用讒言閉塞賢門﹐施僥幸將人陷害﹐怎知他天道無親。大雪中綈袍戀戀﹐才得个免禍全身。快獻取魏齊首級﹐罷刀兵永滅徵塵。

題目﹕須賈大夫誶範叔

正名﹕張祿丞相報魏齊

2001。02。22尹小林整理

﹦☆﹦

★《大戴禮記﹖易本命第八十一》第85頁內容摘錄如下﹕﹤3月12日22﹕48﹥

﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦

┌────┐

│大戴禮記│

└────┘

●主言第三十九

孔子居﹐曾子侍。孔子曰「參﹐今之君子﹐惟士與大夫之言之間也﹐其至於君子之言者甚希矣。於乎﹗吾主言其不出而死乎﹗哀哉﹗」

曾子起曰「敢問﹕何謂『主言』﹖」孔子不應。曾子懼﹐肅然摳衣下席曰「弟子知其不孫也﹐得夫子之間也難﹐是以敢問也。」

孔子不應﹐曾子懼﹐退負序而立。孔子曰「參﹗女可語明主之道與﹖」曾子曰「不敢以爲足也﹐得夫子之間也難﹐是以敢問。」

孔子曰「吾語女﹕道者﹐所以明徳也﹔徳者﹐所以尊道也。是故非徳不尊﹐非道不明。𨿽有國焉﹐不教不服﹐不可以取千里。𨿽有博地眾民﹐不以其地治之﹐不可以霸主。是故昔者明主內七教﹐外行三至。七教焉﹐可以守﹔三至行焉﹐可以徵。七教不﹐𨿽守不固﹔三至不行﹐𨿽徵不服。是故明主之守也﹐必折衝於千里之外﹔其徵也﹐衽席之上還師。是故內七教而上不勞﹐外行三至而財不費﹐此之謂明主之道也。」

曾子曰「敢問﹕不費﹑不勞﹐可以爲明乎﹖」孔子愀然揚麋曰「參﹗女以明主爲勞乎﹖昔者舜左禹而右臯陶﹐不下席而天下治。夫政之不中﹐君之過也。政之旣中﹐令之不行﹐職事者之罪也。明主奚爲其勞也﹖昔者明主關譏而不徵﹐市ㄩ而不稅﹐稅十取一﹐使民之力﹐歲不過三日﹐入山澤以時﹐有禁而無徵﹐此六者取財之路也。明主捨其四者而節其二者﹐明主焉取其費也﹖」

曾子曰「敢問﹕何謂七教﹖」孔子曰「上敬老則下益孝﹐上順齒則下益悌﹐上樂施則下益諒﹐上親賢則下擇友﹐上好徳則下不隱﹐上惡貪則下恥爭﹐上彊果則下廉恥﹐民皆有別﹐則貞﹑則正﹐亦不勞矣﹐此謂七教。七教者﹐治民之本也﹐教定是正矣。上者﹐民之表也。表正﹐則何物不正﹖是故君先立於仁﹐則大夫忠﹐而士信﹑民惇﹑工璞﹑商愨﹑女憧﹑婦空空﹐七者教之志也。七者布諸天下而不窕﹐內諸尋常之室而不塞。是故聖人等之以禮﹐立之以義﹐行之以順﹐而民棄惡也如灌。」

曾子曰「弟子則不足﹐道則至矣。」孔子曰「參﹗姑止﹗又有焉。昔者明主之治民有法﹐必別地以州之﹐分屬而治之﹐然後賢民無所隱﹐暴民無所伏﹔使有司日省如時考之﹐歲誘賢焉﹐則賢者親﹐不肖者懼﹔使之哀鰥寡﹐養孤獨﹐卹貧窮﹐誘孝悌﹐選賢舉能。此七者﹐則四海之內無刑民矣。上之親下也如腹心﹐則下之親上也如保子之見慈母也。上下之相親如此﹐然後令則從﹑施則行。因民旣邇者說﹐遠者來懷。然後布指知寸﹐布手知尺﹐舒肘知尋﹐十尋而索﹔百步而堵﹐三百步而裏﹐千步而井﹐三井而句烈﹐三句烈而距﹔五十里而封﹐百里而有都邑﹔乃爲畜積衣裘焉﹐使處者卹行者有興亡。是以蠻夷諸夏𨿽衣冠不同﹑言語不合﹐莫不來至﹐朝覲於王。故曰﹕無市而民不乏﹐無刑而民不違。畢弋田獵之得﹐不以盈宮室也﹕徵斂於百姓﹐非以充府庫也﹔慢怛以補不足﹐禮節以損有餘。故曰﹕多信而寡貌。其禮可守﹐其信可復﹐其迹可履其於信也﹐如四時春秋冬夏。其博有萬民也﹐如饑而食﹐如渴而飲﹐下土之人信之夫﹗暑熱凍寒﹐遠若邇﹔非道邇也﹐及其明徳也。是以兵革不動而威﹐用利不施而親﹐此之謂『明主之守也﹐折衝乎千里之外』﹐此之謂也。」

曾子曰「敢問﹐何謂三至﹖」孔子曰「至禮不讓而天下治﹐至賞不費而天下之士說﹐至樂無聲而天下之民和。明主篤行三至﹐故天下之君可得而知也﹐天下之士可得而臣也﹐天下之民可得而用也。」

曾子曰「敢問﹕何謂也﹖」孔子曰「昔者明主以盡知天下良士之名﹐旣知其名﹐又知其數﹔旣知其數﹐又知其所在。明主因天下之爵﹐以尊天下之士﹐此之謂『至禮不讓而天下治』。因天下之祿﹐以富天下之士﹐此之謂『至賞不費而天下之士說』。天下之士說﹐則天下之明譽興。故曰﹕所謂天下之至仁者﹐能合天下之至親者也。所謂天下之至知者﹐能用天下之至和者也。所謂天下之至明者﹐能選天下之至良者也。此三者咸通﹐然後可以徵。是故仁者莫大於愛人﹐知者莫大於知賢﹐政者莫大於官賢﹐有土之君此三者﹐則四海之內拱而俟﹐然後可以徵。明主之所徵﹐必道之所廢者也。彼廢道而不行﹐然後誅其君﹐致其徵﹐弔其民﹐而不奪其財也。故曰﹕明主之徵也﹐猶時雨也﹐至則民說矣。是故行施彌博﹐得親彌眾﹐此之謂『衽席之上乎還師』。」

●哀公問五義第四十

魯哀公問於孔子曰「吾欲論吾國之士﹐與之爲政﹐何如者取之﹖」孔子對曰「生乎今之世﹐志古之道﹔居今之俗﹐服古之服。捨此而爲非者﹐不亦鮮乎﹖」哀公曰「然則今夫章甫﹑句屨﹑紳帶而笏者﹐此皆賢乎﹖」孔子曰「否﹐不必然。今夫端衣﹑玄裳﹑冕而乘路者﹐志不在於食葷﹔斬衰﹑簡屨﹑杖而ヱ粥者﹐志不在於飲食。故生乎今之世﹐志古之道﹔居今之俗﹐服古之服﹔捨此而爲非者﹐𨿽有﹐不亦鮮乎﹖」

哀公曰「善﹗何如則可謂庸人矣﹖」孔子對曰「所謂庸人者﹐口不能道善言﹐而志不邑邑﹔不能選賢人善士而身焉﹐以爲己憂。動行不知所務﹐止立不知所定﹔日選於物﹐不知所貴﹔從物而流﹐不知所歸﹐五鑿爲政﹐心從而壞﹔若此﹐則可謂庸人矣。」

哀公曰「善﹗何如則可謂士矣﹖」孔子對曰「所謂士者﹐𨿽不能盡道術﹐必有所由焉﹔𨿽不能盡善盡美﹐必有所處焉。是故知不務多﹐而務審其所知﹔行不務多﹐而務審其所由﹔言不務多﹐而務審其所謂﹔知旣知之﹐行旣由之﹐言旣順之﹐若夫性命肌膚之不可易也﹐富貴不足以益﹐貧賤不足以損。若此﹐則可謂士矣。」

哀公曰「善﹗何如則可謂君子矣﹖」孔子對曰「所謂君子者﹐躬行忠信﹐其心不買﹔仁義在己﹐而不害不志﹔聞志廣博﹐而色不伐﹔思慮明達﹐而辭不爭﹔君子猶然如將可及也﹐而不可及也。如此﹐可謂君子矣。」

哀公曰「善﹗敢問﹕何如可謂賢人矣﹖」孔子對曰「所謂賢人者﹐好惡與民同情﹐取捨與民同統﹔行中矩繩﹐而不傷於本﹔言足法於天下﹐而不害於其身﹔躬爲匹夫而願富貴﹐爲諸侯而無財。如此﹐則可謂賢人矣。」

哀公曰「善﹗敢問﹕何如可謂聖人矣﹖」孔子對曰「所謂聖人者﹐知通乎大道﹐應變而不窮﹐能測萬物之情性者也。大道者﹐所以變化而凝成萬物者也。情性也者﹐所以理然﹑不然﹑取﹑捨者也。故其事大﹐配乎天地﹐參乎日月﹐雜於﹐總要萬物﹐穆穆純純﹐其莫之能循﹔若天之司﹐莫之能職﹔百姓淡然﹐不知其善。若此﹐則可謂聖人矣。」

哀公曰「善﹗」孔子出﹐哀公送之。

●哀公問於孔子第四十一

哀公問於孔子曰「大禮何如﹖君子之言禮﹐何其尊也﹖」孔子曰「丘也小人﹐何足以知禮﹖」君曰「否﹗吾子言之也﹗」孔子曰「丘聞之也﹕民之所由生﹐禮爲大。非禮無以節事天地之神明也﹐非禮無以辧君臣上下長幼之位也﹐非禮無以別男女父子兄弟之親﹑昏姻﹑疏數之交也﹐君子以此之爲尊敬然。然後以其所能教百姓﹐不廢其會節。有成事﹐然後治其雕鏤文章黼黻以嗣。其順之﹐然後言其喪算﹐備其鼎俎﹐設其豕臘﹐其宗廟﹐歲時以敬祭祀﹐以序宗族﹐則安其居處﹐鬼其衣服﹐卑其宮室﹐車不雕幾﹐器不刻鏤﹐食不貳味﹐以與民同利﹐昔之君子之行禮者如此。」

公曰「今之君子﹐胡莫之行也﹖」孔子曰「今之君子﹐好色無厭﹐淫徳不倦﹐荒怠傲慢﹐固民是盡﹐忤其眾以伐有道﹐求得當欲﹐不以其所。古之用民者由前﹐今之用民者由後。今之君子﹐莫爲禮也﹗」

孔子侍坐於哀公。哀公曰「敢問﹕人道誰爲大﹖」孔子愀然作色而對曰「君及此言也﹐百姓之徳也﹐固臣敢無辭而對。人道政爲大。」公曰「敢問﹕何謂爲政﹖」孔子對曰「政者﹐正也。君爲正﹐則百姓從政矣。君之所爲﹐百姓之所從也。君所不爲﹐百姓何從﹖」

公曰「敢問﹕爲政如之何﹖」孔子對曰「夫婦別﹐父子親﹐君臣嚴﹐三者正﹐則庶民從之矣。」公曰「寡人𨿽無似也﹐願聞所以行三言之道。可得而聞乎﹖」孔子對曰「古之爲政﹐愛人爲大﹐所以治。愛人﹐禮爲大﹐所以治。禮﹐敬爲大﹔敬之至也﹐大昏爲大﹐大昏至矣。大昏旣至﹐冕而親迎﹐親之也﹔親之也者﹐親之也。是故君子興敬爲親﹐捨敬是遺親也。弗愛不親﹐弗敬不正﹔『愛』與『敬』﹐其政之本與﹖」

公曰「寡人願有言﹐然冕而親迎﹐不已重乎﹖」孔子愀然作色而對曰「合二姓之好﹐以繼先聖之後﹐以爲天地﹑社稷﹑宗廟之主﹐君何謂已重乎﹖」公曰「寡人固。不固﹐焉得聞此言也﹖寡人欲問﹐不得其辭﹐請少進。」孔子曰「天地不合﹐萬物不生。大昏﹐萬世之嗣也﹐君何以謂已重焉﹖」

孔子遂有言曰「內以治宗廟之禮﹐足以配天地之神明﹔出以治直言之禮﹐足以立上下之敬。物恥足以振之。國恥足以興之。爲政先禮。禮者﹐政之本與﹗」

孔子遂言曰「昔三代明王之政﹐必敬其妻﹑子也有道。妻也者﹐親之主也﹐敢不敬與﹖子也者﹐親之後也﹐敢不敬與﹖君子無不敬也﹐敬身爲大。身也者﹐親之枝也﹐敢不敬與﹖不能敬其身﹐是傷其親﹔傷其親﹐是傷其本﹔傷其本﹐枝從而亡。三者﹐百姓之象也﹐身以及身﹐子以及子﹐配以及配﹐君子行此三者﹐則愾乎天下矣。大王之道也如此﹐則國家順矣。」

公曰「敢問﹕何謂敬身﹖」孔子對曰「君子過言﹐則民作辭﹔過動﹐則民作則。君子言不過辭﹐動不過則﹐百姓不命而敬恭。如是﹐則能敬其身﹔能敬其身﹐則能成其親矣。」

公曰「敢問﹕何謂成親﹖」孔子對曰「君子也者﹐人之成名也。百姓歸之名﹐謂之『君子之子』﹐是使其親爲君子也﹐是爲成其親名也已。」

孔子遂言曰「古之爲政﹐愛人爲大﹔不能愛人。不能有其身﹔不能有其身﹐不能安土﹔不能安土﹐不能樂天﹔不能樂天﹐不能成身。」公曰「敢問﹕何謂成身﹖」孔子對曰「不過乎物﹖」公曰「敢問﹕君子何貴乎天道也﹖」孔子對曰「貴其不已。如日月西東相從而不已也﹐是天道也﹔不閉其久也﹐是天道也﹔無爲物成﹐是天道也﹔已成而明﹐是天道也。」公曰「寡人蠢愚冥煩﹐子識之心也﹗」孔子蹴然避席而對曰「仁人不過乎物﹐孝子不過乎物﹐是仁人之事親也如事天﹐事天如事親﹐是故孝子成身。」

公曰「寡人旣聞是言也﹐無如後罪何﹖」孔子對曰「君之及此言也﹐是臣之福也﹗」

●禮三本第四十二

禮有三本﹕天地者﹐性之本也﹔先祖者﹐類之本也﹔君師者﹐治之本也。無天地焉生﹖無先祖焉出﹖無君師焉治﹖三者偏亡﹐無安之人。故禮﹐上事天﹐下事地﹐宗事先祖﹐而寵君師﹐是禮之三本也。

王者天太祖﹐諸侯不敢懷﹐大夫﹑士有常宗﹐所以別貴始﹐徳之本也。

郊止天子﹐社止諸侯﹐道及士大夫﹐所以別尊卑。尊者事尊﹐卑者事卑﹐宜鉅者鉅﹐宜小者小也。

故有天下者事七世﹐有國者事五世﹐有五乘之地者事三世﹐有三乘之地者事二世﹐待年而食者不得立宗廟﹐所以別積厚者流澤光﹑積薄者流澤卑也。

大饗尙玄尊﹐俎生魚﹐先大羹﹐貴飲食之本也。

大饗尙玄尊而用酒﹐食先黍稷而飯稻粱﹐祭嚌大羹而飽乎庶羞﹐貴本而親用。貴本之謂文﹐親用之謂理﹐兩者合而成文﹐以歸太一﹐夫是謂大隆。

故尊之尙玄酒也﹐俎之生魚也﹐豆之先大羹也﹐一也。

利爵之不啐也﹐成事之俎不嘗也﹐三侑之不食也﹐一也。

大昏之未發齊也﹐廟之未納屍也﹐始卒之未小斂也﹐一也。

大路車之素蔑也﹐郊之麻冕也﹐喪服之先散帶也﹐一也。

三年之哭不反也﹐淸廟之歌一倡而三嘆也﹐縣一罄而尙拊搏﹑朱弦而通越也﹐一也。

凡禮始於脫﹐成於文﹐終於隆。故至備﹐情文俱盡﹔其次﹐情文佚興﹔其下﹐復情以歸太一。

天地以合﹐四海以洽﹐日月以明﹐星辰以行﹐江河以流﹐萬物以倡﹐好惡以節﹐喜怒以當﹐以爲下則順﹐以爲上則明﹐萬變不亂﹐貸之則喪。

●禮察第四十六

孔子曰「君子之道譬猶防與﹖夫禮之塞﹐亂之所從生也﹔猶防之塞﹐水之所從來也。故以舊防爲無用而壞之者﹐必有水敗﹔以舊禮爲無所用而去之者﹐必有亂患。」故昏姻之禮廢﹐則夫婦之道苦﹐而淫辟之罪多矣﹔鄕飲酒之禮廢﹐則長幼之序失﹐而爭鬥之獄繁矣。聘射之禮廢﹐則諸侯之行惡﹐而盈溢之敗起矣。喪祭之禮廢﹐則臣子之恩薄﹐而倍死忘生之禮眾矣。

凡人之知﹐能見已然﹐不能見將然。禮者﹐禁於將然之前﹔而法者﹐禁於已然之後。是故法之用易見﹐而禮之所爲生難知也。

若夫慶賞以勸善﹐刑罰以懲惡﹐先王執此之正﹐堅如金石﹐行此之信﹐順如四時﹔處此之功﹐無私如天地爾﹐豈顧不用哉﹖然如曰禮云禮云﹐貴絕惡於未萌﹑而起信於微眇﹐使民日從善遠罪而不自知也。孔子曰「聽訟﹐吾猶人也﹐必也使無訟乎。」此之謂也。

爲人主計者﹐莫如安審取捨。取捨之極﹐定於內﹔安危之萌﹐應於外。安者﹐非一日而安也﹔危者﹐非一日而危也﹔皆以積然﹐不可不察也。善不積﹐不足以成名﹔惡不積﹐不足以滅身。而人之所行﹐各在其取捨。以禮義治之者積禮義﹐以刑罰治之者積刑罰﹔刑罰積而民怨倍﹐禮義積而民和親。故世主欲民之善同﹐而所以使民之善者異。或導之以徳教﹐或歐之以法令。導之以徳教者﹐徳教行而民康樂﹔歐之以法令者﹐法令極而民哀戚。哀樂之感﹐禍福之應也。

我以爲秦王之欲尊宗廟而安子孫﹐與湯武同。然則如湯武能廣大其徳﹐久長其後﹐行五百歲而不失﹔秦王亦欲至是﹐而不能持天下十餘年﹐卽大敗之。此無佗故也﹐湯武之定取捨審﹐而秦王之定取捨不審也。易曰「君子愼始﹐差若毫﹐繆之千里。」取捨之謂也。然則爲人主師傅者﹐不可不日夜明此。

問﹕「爲天下如何﹖」曰「天下﹐器也。今人之置器﹐置諸安處則安﹐置諸危處則危﹔而天下之情﹐與器無以異﹐在天子所置爾。湯武置天下於仁義禮樂而徳澤洽﹐禽獸艸木廣育﹐被蠻貊四夷﹐累子孫十餘世﹐歷年久五六百歲﹐此天下之所共聞也。秦王置天下於法令刑罰﹐徳澤無一有﹐而怨毒盈世﹐民憎惡如仇讎﹐禍幾及身﹐子孫誅絕﹐此天下之所共見也。夫用仁義禮樂爲天下者﹐行五六百歲猶存﹔用法令爲天下者﹐十餘年卽亡﹔是非明大驗乎﹖人言曰﹕『聽言之道﹐必以其事觀之﹐則言者莫妄言。』今子或言禮義之不如法令﹐教化之不如刑罰。人主胡不承殷周秦事以觀之乎﹖」

●夏小正第四十七

○正月﹕啟蟄。言始發蟄也。

雁北鄕。

先言雁而後言鄕者﹐何也﹖見雁而後數其鄕也。鄕者﹐何也﹖鄕其居也﹐雁以北方爲居。何以謂之居﹖生且長焉爾。「九月鴻雁」﹐先言而後言鴻雁﹐何也﹖見而後數之﹐則鴻雁也。何不謂南鄕也﹖曰﹕非其居也﹐故不謂南鄕。記鴻雁之也﹐如不記其鄕﹐何也﹖曰﹕鴻不必當小正之者也。

雉震。

震也者﹐鳴也。也者﹐鼓其翼也。正月必雷﹐雷不必聞﹐惟雉爲必聞。何以謂之雷﹖則雉震﹐相識以雷。

魚陟負冰。

陟﹐升也。負冰云者﹐言解蟄也。

農緯厥耒。

緯﹐束也。束其耒云爾者﹐用是見君之亦有耒也。

初歲祭耒始用。

初歲祭耒﹐始用也。也者﹐終歲之用祭也。其曰「初」云爾者﹐言是月始用之也。初者﹐始也。或曰﹕祭韭也。

囿有見韭。

囿也者﹐園之燕者也。

時有俊風。

俊者﹐大也。大風﹐南風也。何大於南風也﹖曰﹕合冰必於南風﹐解冰必於南風﹔生必於南風﹐收必於南風﹔故大之也。

寒日滌凍塗。

滌也者﹐變也﹐變而暖也。凍塗也者﹐凍下而澤上多也。

田鼠出。

田鼠者﹐兼鼠也﹐記時也。

農率均田。

率者﹐循也。均田者﹐始除田也﹐言農夫急除田也。

獺獻魚。

獺祭魚﹐其必與之獻﹐何也﹖曰﹕非其類也。祭也者﹐得多也﹐善其祭而後食之。「十月豺祭獸」﹐謂之「祭」﹔「獺祭魚」﹐謂之「獻」﹔何也﹖豺祭其類﹐獺祭非其類﹐故謂之「獻」﹐大之也。

鷹則爲鳩。

鷹也者﹐其殺之時也。鳩也者﹐非其殺之時也。善變而之仁也﹐故其言之也﹐曰「則」﹐盡其辭也。

農及雪澤。

言雪澤之無髙下也。

初服於公田。

古有公田焉者。古者先服公田﹐而後服其田也。

采蕓。

爲廟采也。

鞠則見。

鞠者何﹖星名也。鞠則見者﹐歲再見爾。

初昏參中。

蓋記時也云。

斗柄縣在下。

言斗柄者﹐所以著參之中也。

柳ㄗ。

ㄗ也者﹐發孚也。

梅﹑杏﹑也桃則華。

也桃﹐山桃也。

緹縞。

縞也者﹐莎隨也。緹也者﹐其實也。先言緹而後言縞﹐何也﹖緹先見者也。何以謂之﹖小正以著名也。

雞桴粥。

粥也者﹐相粥之時也。或曰﹕桴﹐嫗伏也。粥﹐養也。

○二月﹕往黍﹐禪。

禪﹐單也。

初俊羔助厥母粥。

俊也者﹐大也。粥也者﹐養也。言大羔能食艸木﹐而不食其母也。羊蓋非其子而後養之﹐善養而記之也。或曰﹕夏有煮祭﹐祭者用羔。是時也﹐不足喜樂﹐善羔之爲生也而祭之﹐與羔羊腹時也。

綏多女士。

綏﹐安也。冠子取婦之時也。

丁亥萬用入學。

丁亥者﹐吉日也。萬也者﹐干戚舞也。入學也者﹐大學也。謂今時大捨采也。

祭有。

祭不必有﹐記有何也﹖有之至有時﹐美物也。有者﹐魚之先至者也﹐而其至有時﹐謹記其時。

榮堇﹑采蘩。

堇﹐菜也。蘩﹐由胡﹔由胡者﹐蘩母也﹔蘩母者﹐旁勃也。皆豆實也﹐故記之。

昆小虫抵氐。

昆者﹐眾也﹐由魂魂也。由魂魂也者﹐動也﹐小虫動也。其先言動而後言虫者。何也﹖萬物至是﹐動而後著。抵﹐猶推也。氐。豈卵也﹐爲祭醢也。取之則必推之﹐推之不必取之﹐取必推而不言取。

來降燕。

乃睇燕乙也。降者﹐下也。言來者何也﹖莫能見其始出也﹐故曰『來降』。言『乃睇』何也﹖睇者﹐眄也。眄者﹐視可爲室者也。百鳥皆曰巢﹐﹛穴﹜穴取與之室﹐何也﹖操泥而就家﹐人人內也。

剝單。以爲鼓也。

有鳴倉庚。

倉庚者﹐商庚也。商庚者﹐長股也。

榮蕓﹐時有見ㄗ﹐始收。

有見ㄗ而後始收﹐是小正序也。小正之序時也﹐皆若是也。ㄗ者﹐所爲豆實。

○三月﹕參則伏。

伏者﹐非亡之辭也。星無時而不見﹐我有不見之時﹐故曰伏云。

攝桑。

桑攝而記之﹐急桑也。

委楊。

楊則苑而後記之。

韋羊。

羊有相還之時﹐其類韋々然﹐記變爾。或曰﹕韋﹐羝也。

﹝B166﹞則鳴。

﹝B166﹞﹐天螻也。

頒冰。

頒冰也者﹐分冰以授大夫也。

采識。

識﹐艸也。

妾﹑子始蠶。

先妾而後子﹐何也﹖曰﹕事有漸也﹐言事自卑者始。

執養宮事。

執﹐操也。養﹐大也。

祈麥實。

麥實者﹐五之先見者﹐故急祈而記之也。

越有小旱。

越﹐於也。記是時恆有小旱。

田鼠化爲β。

β﹐鵪也。變而之善﹐故盡其辭也。β爲鼠﹐變而之不善﹐故不β盡其辭也。

拂桐芭。

拂也者﹐拂也。桐芭之時也。或曰﹕言桐芭始生貌拂拂然也。

鳴鳩。

言始相命也。先鳴而後鳩﹐何也﹖鳩者鳴﹐而後知其鳩也。

○四月﹕昴則見。

初昏南門正。

南門者﹐星也。歲再見。壹正﹐蓋大正所取法也。

鳴札。

札者﹐寧縣也。鳴而後知之﹐故先鳴而後札。

囿有見杏。

囿者﹐山之燕者也。

鳴蜮。

蜮也者﹐或曰﹐屈造之屬也。

王秀。

取荼。

荼也者﹐以爲君薦蔣也。

秀幽。

越有大旱。

記時爾。

執陟攻駒。

執也者﹐始執駒也。執駒也者﹐離之去母也。陟﹐升也。執而升之君也。攻駒也者﹐教之服車﹐數捨之也。

○五月﹕參則見。

參也者﹐伐星也﹐故盡其辭也。

浮游有殷。

殷﹐眾也。浮游﹐殷之時也。浮游者﹐渠略也﹐朝生而莫死。稱「有」﹐何也﹖有見也。

則鳴。

者﹐百鷯也。鳴者﹐相命也。其不辜之時也﹐是善之﹐故盡其辭也。

時有養日。

養﹐長也。一則在本﹐一則在末﹐故其記曰「時養日」云也。

乃瓜。

乃者﹐急瓜之辭也。瓜也者﹐始食瓜也。

良蜩鳴。

良蜩也者﹐五采具。

之興﹐五日翕﹐望乃伏。

其不言「生」而稱「興」﹐何也﹖不知其生之時﹐故曰「興」。以其興也﹐故言之「興」。五日翕也。望也者﹐月之望也。而伏云者﹐不知其死也﹐故謂之「伏」。五日也者﹐十五日也。翕也者﹐合也。伏也者﹐入而不見也。

啟灌藍蓼。

啟者﹐別也﹐陶而疏之也。灌也者﹐聚生者也。記時也。

鳩爲鷹。

唐蜩鳴。

唐蜩者﹐也。

初昏大火中。

大火者﹐心也。心中﹐種黍﹑菽﹑糜時也。

煮梅。

爲豆實也。

蓄蘭。

爲沐浴也。

菽糜。

以在經中﹐又言之時﹐何也﹖是食矩關而記之。

頒馬。

分夫婦之駒也。

將諸則。

或取離駒納之法則也。

○六月﹕初昏斗柄正在上。

五月大火中﹐六月斗柄正在上﹐用此見斗柄之不正當心也﹐蓋當依依尾也。

煮桃。

桃也者﹐也桃也﹔也桃也者﹐山桃也﹔煮以爲豆實也。

鷹始摯。

始摯而言之﹐何也﹖諱殺之辭也﹐故言摯云。

○七月﹕

秀葦。

未秀則不爲葦﹐秀然後爲葦﹐故先言秀。

貍子肇肆。

肇﹐始也。肆﹐遂也。言其始遂也。其或曰﹕肆殺也。

湟潦生蘋。

湟﹐下處也。有湟﹐然後有潦﹔有潦﹐而後有蘋艸也。

爽死。

爽也者﹐猶疏也。

﹛艸並﹜秀。

﹛艸並﹜也者﹐馬帚也。

漢案戶。

漢也者﹐河也。案戶也者﹐直戶也﹐言正南北也。

寒蟬鳴。

寒蟬也者﹐是樂也。

初昏織女正東鄕。

時有霖雨。

灌荼。

灌﹐聚也。荼﹐葦之秀﹐爲蔣褚之也。未秀爲﹐葦未秀爲蘆。斗柄縣在下則旦。

○八月﹕剝瓜。

畜瓜之時也。

玄校。

玄也者﹐黑也。校也者﹐若綠色然﹐婦人未嫁者衣之。

剝棗。

剝也者﹐取也。

粟零。

零也者﹐降也。零而後取之﹐故不言剝也。

丹鳥羞白鳥。

丹鳥者﹐謂丹良也。白鳥﹐謂閩蚋也。其謂之鳥﹐何也﹖重其養者也。有翼者爲鳥。羞也者﹐進也﹐不盡食也。

辰則伏。

辰也者﹐謂星也。伏也者﹐入而不見也。

鹿人從。

鹿人從者﹕從﹐羣也。鹿之養也離﹐羣而善之。離而生﹐非所知時也﹐故記從﹑不記離。君子之居幽也﹐不言。或曰﹕人從也者﹐大者於外﹐小者於內率之也。

β爲鼠。

參中則旦。

○九月﹕內火。

內火也者﹐大火﹔大火也者﹐心也。

鴻雁。

﹐往也。

主夫出火。

主以時縱火也。

陟玄鳥蟄。

陟﹐升也。玄鳥也者﹐燕也。先言「陟」而後言「蟄」﹐何也﹖陟而後蟄也。

熊﹑羆﹑貊﹑貉﹑﹤鼠生﹥﹑鼬則穴﹐若蟄而。

榮鞠樹麥。

鞠﹐艸也。鞠榮而樹麥﹐時之急也。

王始裘。

王始裘者﹐何也﹖衣裘之時也。

辰系於日。

雀入於海爲蛤。

蓋有矣﹐非常入也。

○十月﹕豺祭獸。

善其祭而後食之也。

初昏南門見。

南門者﹐星名也﹐及此再見矣。

黑鳥浴。

黑鳥者﹐何也﹖烏也。浴也者﹐飛乍髙乍下也。

時有養夜。

養者﹐長也﹔若日之長也。

玄雉入於淮﹐爲蜃。

蜃者﹐蒲盧也。

織女正北鄕﹐則旦。

織女﹐星名也。

○十一月﹕王狩。

狩者﹐言王之時田也﹐冬獵爲狩。

陳筋革。

陳筋革者﹐省兵甲也。

嗇人不從。

不從者﹐弗行。

於時月也﹐萬物不通。

隕麋角。

隕﹐墜也。日冬至﹐陽气至﹐始動﹐諸向生皆蒙蒙符矣﹐故麋角隕﹐記時焉爾。

○十二月﹕鳴弋。

弋也者﹐禽也。先言「鳴」而後言「弋」者﹐何也﹖鳴而後知其弋也。

元駒賁。

元駒也者﹐豈也。賁者﹐何也﹖走於地中也。

納卵蒜。

卵蒜也者﹐本如卵者也。納者﹐何也﹖納之君也。

虞人入梁。

虞人﹐官也。梁者﹐主設罔罟者也。

隕麋角。

蓋陽气旦睹也﹐故記之也。

●保傅第四十八

殷爲天子﹐三十餘世而周受之﹔周爲天子﹐三十餘世而秦受之﹔秦爲天子﹐二世而亡。人惟非甚相遠也﹐何殷周有道之長﹐而秦無道之暴﹖其故可知也。

古之王者﹐太子乃生﹐固舉之禮﹐使士負之。有司參夙興端冕﹐見之南郊﹐見之天也。過闕則下﹐過廟則趨﹐孝子之道也。故自爲赤子時﹐教固以行矣。昔者﹐周成王幼﹐在𦇤褓之中﹐召公爲太保﹐周公爲太傅﹐太公爲太師。保﹐保其身體﹔傅﹐傅其徳義﹔師﹐導之教順﹐此三公之職也。於是爲置三少﹐皆上大夫也。曰少保﹑少傅﹑少師﹐是與太子宴者也。

故孩提﹐三公三少固明孝仁禮義以導習之也。逐去邪人﹐不使見惡行。於是比選天下端士孝悌閒博有道術者﹐以輔翼之﹐使之與太子居處出入﹔故太子乃目見正事﹐聞正言﹐行正道﹐左視右視﹐前後皆正人。夫習與正人居﹐不能不正也﹔猶生長於楚﹐不能不楚言也。故擇其所嗜﹐必先受業﹐乃得當之﹔擇其所樂﹐必先有習﹐乃得爲之。孔子曰﹕『少成若性﹐習貫之爲常。』此殷﹑周之所以長有道也。

及太子少長﹐知妃色﹐則入於小學﹐小者所學之宮也。學禮曰﹕帝入東學﹐上親而貴仁﹐則親疏有序﹐如恩相及矣。帝入南學﹐上齒而貴信﹐則長幼有差﹐如民不誣矣。帝入西學﹐上賢而貴徳﹐則聖智在位﹐而功不匱矣。帝入北學﹐上貴而尊爵﹐則貴賤有等﹐而下不逾矣。帝入太學﹐承師問道﹐退習而端於太傅﹐太傅罰其不則﹐而達其不及﹐則徳智長而理道得矣。此五義者旣成於上﹐則百姓黎民化輯於下矣。學成治就﹐此殷周之所以長有道也。

及太子旣冠成人﹐免於保傅之嚴﹐則有司過之史﹐有虧膳之宰。太子有過﹐史必書之。史之義﹐不得不書過﹐不書過則死。過書﹐而宰徹去膳。夫膳宰之義﹐不得不徹膳﹐不徹膳則死。於是有進膳之ユ﹐有誹謗之木﹐有敢諫之鼓﹐鼓史誦詩﹐工誦正諫﹐士傳民語﹔習與智長﹐故切而不攘﹔化與心成﹐故中道若性﹔是殷﹑周所以長有道也。

三代之禮﹐天子春朝朝日﹐秋暮夕月﹐所以明有別也。春秋入學﹐坐國老執醬而親饋之﹐所以明有孝也。行中鸞和﹐步中采茨﹐趨中肆夏﹐所以明有度也。於禽獸﹐見其生不食其死﹐聞其聲不嘗其肉﹐故遠庖廚﹐所以長恩﹐且明有仁也。食以禮﹐徹以樂﹐失度則史書之﹐工誦之﹐三公進而讀之﹐宰夫減其膳﹐是天子不得爲非也。

明堂之位曰﹕篤仁而好學﹐多聞而道愼﹐天子疑則問﹐應而不窮者﹐謂之道﹔道者﹐導天子以道者也﹔常立於前﹐是周公也。誠立而敢斷﹐輔善而相義者﹐謂之充﹔充者﹐充天子之志也﹔常立於左﹐是太公也。廉而切直﹐匡過而諫邪者﹐謂之弼﹔弼者﹐拂天子之過者也﹔常立於右﹐是召公也。博聞彊記﹐接給而善對者﹐謂之承﹔承者﹐承天子之遺忘者也﹔常立於後﹐是史佚也。故成王中立而聽朝﹐則四聖維之﹐是以慮無失計﹐而舉無過事﹔殷周之前以長久者﹐其輔翼天子有此具也。

及秦不然﹐其俗固非貴辭讓也﹐所尙者告得也﹔固非貴禮義也﹐所尙者刑罰也﹔故趙髙傅胡亥而教之獄﹐所習者﹐非斬劓人﹐則夷人三族也﹔故今日卽位﹐明日射人﹐忠諫者﹐謂之誹謗﹐深爲計者謂之訁夭誣﹔其視殺人若芟艸菅然。豈胡亥之性惡哉﹖彼其所以習導非其治故也。

鄙語曰﹕『不習爲吏﹐如視已事。』又曰﹕『前車覆﹐後車誡。』夫殷周所以長久者﹐其已事可知也﹐然如不能從﹐是不法聖知也。秦世所以亟絕者﹐其轍迹可見也﹐然而不辭者﹐是前車覆﹐而後車必覆也。夫存亡之敗﹐治亂之機﹐其要在是矣。

天下之命懸於天子﹐天子之善在於早諭教與選左右﹔心未疑而先教諭﹐則化易成也。夫開於道術﹐知義理之指則教之功也。若夫服習積貫﹐則左右已﹔胡越之人﹐生而同聲﹐嗜欲不異﹐及其長而成俗也﹐參數譯而不能相通﹐行𨿽有死不能相爲者﹐教習然也。故曰選左右早諭教最急。夫教得而左右正﹐左右正則天子正矣﹐天子正而天下定矣。書曰﹕『一人有慶﹐萬民賴之。』此時務也。

天子不論先聖王之徳﹐不知國君畜民之道﹐不見禮義之正﹐不察應事之禮﹐不博古之典傳﹐不閒於威儀之數﹐詩書禮樂無經﹐學業不法﹐凡是其屬﹐太師之任也。天子無思於父母﹐不惠於庶民﹐無禮於大臣﹐不中於制獄﹐無經於百官﹐不哀於喪﹔不敬於祭﹐不信於諸侯﹐不誡於戎事﹐不誠於賞罰﹐不厚於徳﹐不彊於行﹐賜與侈於近臣﹐鄰愛於疏遠卑賤﹐不能懲忿窒欲﹐不從太師之言﹐凡是之屬﹐太傅之任也。天子處位不端﹐受業不敬﹐言語不序﹐聲音不中律﹐進退節度無禮﹐升降揖讓無容﹐周旋俯仰視瞻無儀﹐安顧咳唾﹐趨行不得﹐色不比順﹐隱琴瑟﹐凡此其屬﹐太保之任也。

天子宴瞻其學﹐左右之習反其師﹐答遠方諸侯﹐不知文雅之辭﹐應羣臣左右﹐不知已諾之正﹐簡聞小誦﹐不傳不習﹐凡此其屬﹐少師之任也。天子居處出入不以禮﹐冠帶在服不以制﹐禦器在側不以度﹐縱上下雜采不以章﹐忿怒說喜不以義﹐賦與集讓不以節﹐凡此其屬﹐少傅之任也。天子宴私安如易﹐樂而湛﹐飲酒而醉﹐食肉而﹐飽而彊﹐饑而忄林﹐暑而﹐寒而嗽﹐寢而莫宥﹐坐而莫侍﹐行而莫先莫後。天子自爲開門戶﹐取玩好﹐自執器皿﹐亟顧環面﹐禦器之不舉不藏﹐凡此其屬﹐少保之任也。號呼歌謠﹐聲音不中律。宴樂雅誦﹐送樂序﹔不知日月之時節﹐不知先王之諱與大國之忌﹐不知風雨雷電之眚﹐凡此其屬﹐太史之任也。

易曰﹕『正其本﹐萬物理﹔失之毫﹐差之千里。』故君子愼始也。春秋之元﹐詩之關雎﹐禮之冠婚﹐易之乾巛﹐皆愼始敬終云爾。素誠繁成﹐謹爲子孫﹐娶妻嫁女﹐必擇孝悌世世有行義者﹐如是﹐則其子孫慈孝﹐不敢淫暴﹐黨無不善﹐三族輔之﹐故曰﹕鳳凰生而有仁義之意﹐虎狼生而有貪戾之心﹐兩者不等﹐名以其母﹐嗚呼﹗戒之哉﹗無養乳虎﹐將傷天下。故曰素成。

胎教之道﹐書之玉板﹐藏之金匱﹐置之宗廟﹐以爲後世戒。靑史氏之記曰「古者胎教﹐王后腹之﹐七月而就宴室﹐太史持銅而禦戶左﹐太宰持斗而禦戶右。比及三月者﹐王后所求聲音非禮樂﹐則太師瑟而稱不習﹐所求滋味者非正味﹐則太宰倚斗而言曰﹕不敢以待王太子。太子生而泣﹐太師吹銅曰﹕聲中其律。太宰曰﹕滋味上某。」然後卜名。上無取於天﹐下無取於﹐中無取於名山通谷﹐無拂於鄕俗﹐是故君子名難知而易諱也﹔此所以養恩之道。

古者年八歲而出就外舍﹐學小藝焉﹐履小節焉。束而就大學。學大藝焉﹐履大節焉。居則習禮文﹐行則鳴佩玉﹐升車則聞和鸞之聲﹐是以非僻之心無自入也。在衡爲鸞﹐在軾爲和﹐馬動而鸞鳴﹐鸞鳴而和應。聲曰和﹐和則敬﹐此禦之節也。上車以和鸞爲節﹐下車以佩玉爲度﹔上有雙衡﹐下有雙璜﹑衝牙﹑比珠以納其間﹐琚以雜之。行以采茨﹐趨以肆夏﹐步環中規﹐折還中矩﹐進則揖之﹐退則揚之﹐然後玉鏘鳴也。

古之爲路車也﹐蓋圓以象天﹐二十八以象列星﹐軫方以象地﹐三十輻以象月。故仰則觀天文﹐俯則察地理﹐前視則睹鸞和之聲﹐側聽則觀四時之運﹐此巾車之道也。

周后妃任成王於身﹐立而不﹐坐而不差﹐獨處而不倨﹐𨿽怒而不詈﹐胎教之謂也。

成王生﹐仁者養之﹐孝者𦇤之﹐四賢傍之。成王有知﹐而選太公爲師﹐周公爲傅﹐此前有與計﹐而後有與慮也。是以封泰山而禪梁甫﹐朝諸侯而一天下。猶此觀之﹐王左右不可不練也。昔者禹以夏王﹐桀以夏亡。湯以殷王﹐紂以殷亡。闔廬以吳戰勝無敵﹐夫差以見禽於越。文公以晉國霸﹐而厲公以見殺於匠黎之宮。威王以齊彊於天下﹐而簡公以弒於檀臺。穆公以顯名尊號﹐二世以刺於望夷之宮。其所以君王同而功迹不等者﹐所任異也。

故成王處糸彊抱之中朝諸侯﹐周公用事也。武靈王五十而弒沙丘﹐任李兌也。齊桓公得管仲﹐九合諸侯﹐一匡天下﹐再爲義王﹔失管仲﹐任豎刁﹑狄牙﹐身死不葬﹐而爲天下笑。一人之身﹐榮辱具施焉者﹐在所任也。故魏有公子無忌﹐而削地復得。趙得藺相如﹐而秦不敢出。安陵任周瞻﹐而國人獨立。楚有申包胥﹐而昭王反復。齊有田單﹐襄王得其國。由是觀之﹐無賢佐俊仕而能成功立名安危繼絕者﹐未之有也。

是以國不務大﹐而務得民心﹔佐不務多﹐而務得賢臣。得民心者民從之﹐有賢佐者士歸之。文王請除炮烙之刑而殷民從﹐湯去張网者之三面而二垂至﹐越王不頹舊冢而吳人服﹐以其前爲愼於人也。

故同聲則異而相應﹐意合則未見而相親﹐賢者立於本朝﹐而天下之豪相率而趨之也。何以知其然也﹖管仲者﹐桓公之讎也。鮑叔以爲賢於己﹐而進之桓公﹐七十言說乃聽﹐遂使桓公除仇讎之心﹐而委之國政焉﹐桓公垂拱無事而朝諸侯﹐鮑叔之力也。管仲之所以北走桓公﹐而無自危之心者﹐同聲於鮑也。

衛靈公之時﹐蘧伯玉賢而不用﹐迷子瑕不肖而任事﹐史酋患之﹐數言蘧伯玉賢而不聽。病且死﹐謂其子曰﹕『我卽死﹐治喪於北堂﹐吾生不能進蘧伯玉﹐而退迷子瑕﹐是不能正君者﹐死不當成禮﹐而置屍於北堂﹐於我足矣。』靈公往弔﹐問其故﹐其子以父言聞。靈公造然失容。曰﹕『吾失矣﹗』立召蘧伯玉而貴之﹐召迷子瑕而退﹐徙喪於堂﹐成禮而後去。衛國以治﹐史酋之力也。夫生進賢而退不肖﹐死且未止﹐又以屍諫﹐可謂忠不衰矣。

紂殺王子比干﹐而箕子被陽狂﹐靈公殺泄冶﹐而鄧元去陳以族從﹐自是之後﹐殷並於周﹐陳亡於楚﹐以其殺比干與泄冶﹐而失箕子與鄧元也。燕昭王得郭隗﹐而鄒衍樂毅﹐以齊至﹐於是舉兵而攻齊﹐棲閔王於莒。燕支地計眾﹐不與齊均也﹐然如所以能申意至於此者﹐由得士也。故無常安之國﹐無宜治之民﹐得賢者安存﹐失賢者危亡﹐自古及今﹐未有不然者也。

明鏡者﹐所以察形也﹔往古者﹐所以知今也。今知惡古之危亡﹐不務襲迹於其所以安存﹐則未有異於走而求及於前人也。太公知之﹐故興微子之後﹐而封比干之墓﹐夫聖人之於當世存者乎﹐其不失可知也。

●曾子立事第四十九

曾子曰「君子攻其惡﹐求其過﹐︹其所不能﹐去私欲﹐從事於義﹐可謂學矣。

君子愛日以學﹐及時以行﹐難者弗辟﹐易者弗從﹐惟義所在。日旦就業﹐夕而自省思﹐以歿其身﹐亦可謂守業矣。

君子學必由其業﹐問必以其序﹐問而不決﹐承觀色而復之﹐𨿽不說﹐亦不︹爭也。

君子旣學之﹐患其不博也﹔旣博之﹐患其不習也﹐旣習之﹐患其無知也﹔旣知之﹐患其不能行也﹔旣能行之﹐貴其能讓也﹔君子之學﹐致此五者而已矣。

君子博學而孱守之﹐微言而篤行之﹐行必先人﹐言必後人﹐君子終身守此悒悒。

行無求數有名﹐事無求數有成﹔身言之﹐後人揚之﹔身行之﹐後人秉之﹔君子終身守此憚憚。

君子不絕小﹐不殄微也﹔行自微也﹐不微人﹔人知之﹐則願也﹔人不知﹐苟吾自知也﹔君子終身守此勿勿也。

君子禍之爲患﹐辱之爲畏﹐見善恐不得與焉﹐見不善恐其及己也﹐是故君子疑以終身。

君子見利思辱﹐見惡思詬﹐嗜欲思恥﹐忿怒思患﹐君子終身守此戰戰也。

君子慮勝气﹐思而後動﹐論而後行﹐行必思言之﹐言之必思復之﹐思復之必思無悔言﹐亦可謂愼矣。

人信其言﹐從之以行﹐人信其行﹐從之以復﹔復宜其類﹐類宜其年﹐亦可謂外內合矣。

君子疑則不言﹐未問則不言﹐兩問則不行其難者。

君子患難除之﹐財色遠之﹐流言滅之﹐禍之所由生自々也﹐是故君子夙絕之。

君子己善﹐亦樂人之善也﹔己能﹐亦樂人之能也﹔己𨿽不能﹐亦不以援人。

君子好人之爲善﹐而弗趣也﹐惡人之爲不善﹐而弗疾也﹔疾其過而不補也﹐飾其美而不伐也﹐伐則不益﹐補則不攺矣。

君子不先人以惡﹐不疑人以不信﹔不說人之過﹐成人之美﹔存往者﹐在來者﹐朝有過﹐夕攺﹐則與之﹔夕有過﹐朝攺﹐則與之。

君子義則有常﹐善則有鄰﹔見其一﹐冀其二﹔見其小﹐冀其大﹔苟有徳焉﹐亦不求盈於人也。

君子不絕人之歡﹐不盡人之禮﹔來者不豫﹐往者不愼也﹐去之不謗﹐就之不賂﹔亦可謂忠矣。

君子恭而不難﹐安而不舒﹐遜而不諂﹐寬而不縱﹐惠而不儉﹐直而不徑﹐亦可謂知矣。

君子入人之國﹐不稱其諱﹐不犯其禁﹐不服華色之服﹐不稱懼惕之言。故曰﹕與其奢也寧儉﹐與其倨也寧句。

可言而不信﹐寧無言也。君子終日言﹐不在尢之中﹔小人一言﹐終身爲罪。

君子亂言而弗殖﹐神言弗致也﹐道遠日益云。眾信弗主﹐靈言弗與﹐人言不信不和。

君子不唱流言﹐不折辭﹐不陳人以其所能﹔言必有主﹐行必有法﹐親人必有方。

多知而無親﹐博學而無方﹐好多而無定者﹐君子弗與也。君子多知而擇焉﹐博學而算焉﹐多言而愼焉。

博學而無行﹐進給而不讓﹐好直而亻﹐儉而好亻室者﹐君子不與也。

誇而無恥﹐︹而無憚﹐好勇而忍人者﹐君子不與也。

亟達而無守﹐好名而無體﹐忿怒而爲惡﹐足恭而口聖﹐而無常位者﹐君子弗與也。

巧言令色﹐能小行而篤﹐難於仁矣。嗜酤酒﹐好謳歌巷遊﹐而鄕居者乎﹖吾無望焉耳﹗

出入不時﹐言語不序﹐安易而樂暴﹐懼之而不恐﹐說之而不聽﹐𨿽有聖人﹐亦無若何矣。

臨事而不敬﹐居喪而不哀﹐祭祀而不畏﹐朝廷而不恭﹐則吾無由知之矣。

三十﹑四十之而無﹐卽無矣﹔五十而不以善聞矣﹔七十而無徳﹐𨿽有微過﹐亦可以勉矣。

其少不諷誦﹐其壯不論議﹐其老不教誨﹐亦可謂無業之人矣。

少稱不弟焉﹐恥也﹔壯稱無徳焉﹐辱也﹔老稱無禮焉﹐罪也。

過而不能攺﹐倦也。行而不能遂﹐恥也﹔慕善人而不與焉﹐辱也﹔弗知而不問焉﹐固也﹔說而不能﹐窮也﹔喜怒異慮﹐惑也﹔不能行而言之﹐誣也﹔非其事而居之﹐矯也﹔道言而飾其辭﹐虛也﹔無益而食厚祿﹐竊也﹔好道煩言﹐亂也﹔殺人而不戚焉﹐賊也。

人言不善而不違﹐近於說其言﹔說其言﹐殆於以身近之也﹔殆於以身近之﹐殆於身之矣。

人言善而色葸焉﹐近於不說其言﹔不說其言﹐殆於以身近之也﹔殆於以身近之﹐殆於身之矣。

故目者﹐心之浮也﹔言者﹐行之指也﹔作於中﹐則播於外也。故曰﹕以其見者占其隱者。故曰﹕聽其言也﹐可以知其所好矣。

觀說之流﹐可以知其術也﹔久而復之﹐可以知其信矣﹔觀其所愛親﹐可以知其人矣。

臨懼之﹐而觀其不恐也﹔怒之﹐而觀其不忄昏也﹔喜之﹐而觀其不誣也﹔近諸色﹐而觀其不逾也﹔飲食之﹐而觀其有常也﹔利之﹐而觀其能讓也﹔居哀﹐而觀其貞也﹔居約﹐而觀其不營也﹔勤勞之﹐而觀其不擾人也。

君子之於不善也﹐身勿爲﹐能也﹔色勿爲﹐不可能也。色也勿爲﹐可能也﹔心思勿爲﹐不可能也。

太上樂善﹐其次安之﹐其下亦能自彊。

仁者樂道﹐智者利道﹐愚者從﹐弱者畏。不愚不弱﹐執誣以︹﹐亦可謂棄民矣。

太上不生惡﹐其次而能夙絕之也﹐其下復而能攺也。復而不攺﹐殞身覆家﹐大者傾覆社稷。是故君子出言以鄂鄂﹐行身以戰戰﹐亦殆勉於罪矣。

是故君子爲小由爲大也﹐居由仕也﹐備則未爲備也﹐而勿慮存焉﹖

事父可以事君﹐事兄可以事師長﹐使子猶使臣也﹐使弟猶使承嗣也﹔能取朋友者﹐亦能取所予從政者矣﹔賜與其宮室﹐亦由慶賞於國也﹔忿怒其臣妾﹐亦猶用刑罰於萬民也。

是故爲善必自內始也。內人怨之﹐𨿽外人亦不能立也。

居上位而不淫﹐臨事而栗者﹐鮮不濟矣﹐先憂事者﹐後樂事﹔先樂事者﹐後憂事。昔者天子日旦思其四海之內﹐戰戰惟恐不能勝﹔諸侯日旦失其四封之內﹐戰戰惟恐失損之﹔大夫士日旦思其官﹐戰戰惟恐不能勝﹔庶人日旦思其事﹐戰戰惟恐刑罰之至也。是故臨事而栗者﹐鮮不濟矣。

君子之於子也﹐愛而勿面也﹐使而勿貌也﹐導之以道而勿彊也。

宮中雍雍﹐外焉肅肅﹐兄弟僖僖﹐朋友切切﹐遠者以貌﹐近者以情。

友以立其所能﹐而遠其所不能﹐苟無失其所守﹐亦可與終身矣。」

●曾子本孝第五十

曾子曰「忠者﹐其孝之本與﹖孝子不登髙﹐不履危﹐Φ亦弗憑﹔不苟笑﹐不苟訾﹐隱不命﹐臨不指。故不在尢之中也。

孝子惡言死焉﹐流言止焉﹐美言興焉﹐故惡言不出於口﹐煩言不及於己。

故孝子之事親也﹐居易以俟命﹐不興險行以徼幸﹔孝子遊之﹐暴人違之﹔出門而使﹐不以或爲父母憂也﹔險塗隘巷﹐不求先焉﹐以愛其身﹐以不敢忘其親也。

孝子之使人也不敢肆﹐行不敢自專也﹔父死三年﹐不敢攺父之道﹔又能事父之朋友﹐又能率朋友以助敬也。

君子之孝也﹐以正致諫﹔士之孝也﹐以徳從命﹔庶人之孝也﹐以力惡食﹔任善﹐不敢臣三徳。

故孝之於親也﹐生則有義以輔之﹐死者哀以蒞焉﹐祭祀則蒞之以敬﹔如此﹐而成於孝子也。」

●曾子立孝第五十一

曾子曰「君子立孝﹐其忠之用﹐禮之貴。

故爲人子而不能孝其父者﹐不敢言人父不畜其子者﹔爲人弟而不能承其兄者﹐不敢言人兄不能順其弟者﹔爲人臣而不能事其君者﹐不敢言人君不能使其臣者也。故與父言﹐言畜子﹔與子言﹐言孝父﹔與兄言﹐言順弟﹔與弟言﹐言承兄﹔與君言﹐言使臣﹔與臣言﹐言事君。

君子之孝也﹐忠愛以敬﹔反是﹐亂也。盡力而有禮﹐莊敬而安之﹔微諫不倦﹐聽從而不怠﹐忄欣忠信﹐咎故不生﹐可謂孝矣。

盡力無禮﹐則小人也﹔致敬而不忠﹐則不入也。是故禮以將其力﹐敬以入其忠﹔飲食移味﹐居處溫愉﹐著心於此﹐濟其志也。

子曰「可人也﹐吾任其過﹔不可人也﹐吾辭其罪。」詩云「有子七人﹐莫慰母心。」子之辭也。「夙興夜寐﹐無忝爾所生。」言不自捨也。不恥其親﹐君子之孝也。

是故未有君﹐而忠臣可知者﹐孝子之謂也﹔未有長﹐而順下可知者﹐弟弟之謂也﹔未有治﹐而能仕可知者﹐先之謂也。

故曰﹕孝子善事君﹐弟弟善事長﹐君子一孝一弟﹐可謂知終矣。」

●曾子大孝第五十二

曾子曰「孝有三﹕大孝尊親﹐其次不辱﹐其下能養。」

公明儀問於曾子曰「夫子可謂孝乎﹖」曾子曰「是何言與﹖是何言與﹖君子之所謂孝者﹐先意承志﹐諭父母以道。參直養者也﹐安能爲孝乎﹖身者﹐親之遺體也。行親之遺體﹐敢不敬乎﹖故居處不莊﹐非孝也﹔事君不忠﹐非孝也﹔蒞官不敬﹐非孝也﹔朋友不信﹐非孝也﹔戰陳無勇﹐非孝也。五者不遂﹐災及乎身﹐敢不敬乎﹖故烹熟鮮香﹐嘗而進之﹐非孝也﹐養也。君子之所謂孝者﹐國人皆稱願焉﹐曰﹕『幸哉﹗有子如此﹗』所謂孝也。民之本教曰孝﹐其行之曰養。養﹐可能也﹔敬﹐爲難。敬﹐可能也﹔安﹐爲難。安﹐可能也﹔久﹐爲難。久﹐可能也﹔卒﹐爲難。父母旣歿﹐愼行其身﹐不遺父母惡名﹐可謂能終也。

夫仁者﹐仁此者也﹔義者﹐宣此者也﹔忠者﹐中此者也﹔信者﹐信此者也﹔禮者﹐體此者也﹔行者﹐行此者也﹔︹者﹐︹此者也﹔樂自順此生﹐刑自反此作。

夫孝者﹐天下之大經也。夫孝置之而塞於天地﹐衡之而衡於四海﹐施諸後世而無朝夕﹐推而放諸東海而準﹐推而放諸西海而準﹐推而放諸南海而準﹐推而放諸北海而準。詩云﹕『自西自東﹐自南自北﹐無思不服﹐』此之謂也。

孝有三﹕大孝不匱﹐中孝用勞﹐小孝用力。博施備物﹐可謂不匱矣。尊仁安義﹐可謂用勞矣。慈愛忘勞﹐可謂用力矣。

父母愛之﹐喜而不忘﹔父母惡之﹐懼而無怨﹔父母有過﹐諫而不逆﹔父母旣歿﹐以哀﹐祀之加之﹔如此﹐謂禮終矣。」

樂正子春﹐下堂而傷其足﹐傷瘳﹐數月不出﹐猶有憂色。門弟子問曰「夫子傷足﹐瘳矣﹐數月不出﹐猶有憂色﹐何也﹖」樂正子春曰「善﹗如爾之問也。吾聞之曾子﹐曾子聞諸夫子曰﹕『天之所生﹐地之所養﹐人爲大矣。父母全而生之﹐子全而歸之﹐可謂孝矣﹔不虧其體﹐可謂全矣。故君子頃步之不敢忘也。』今予忘夫孝之道矣﹐予是以有憂色。故君子一舉足不敢忘父母﹐一出言不敢忘父母。一舉足不敢忘父母﹐故道而不徑﹐舟而不遊﹐不敢以先父母之遺體行殆也。一出言不敢忘父母﹐是故惡言不出於口﹐忿言不及於己﹐然後不辱其身﹐不憂其親﹐則可謂孝矣。艸木以時伐焉﹐禽獸以時殺焉。夫子曰﹕『伐一木﹐殺一獸﹐不以其時﹐非孝也。』」

●曾子事父母第五十三

單居離問於曾子曰「事父母有道乎﹖」曾子曰「有。愛而敬。父母之行若中道﹐則從﹔若不中道﹐則諫﹔諫而不用﹐行之如由己。從而不諫﹐非孝也﹔諫而不從﹐亦非孝也。孝子之諫﹐達善而不敢爭辧﹔爭辧者﹐作亂之所由興也。由己爲無咎﹐則寧﹔由己爲賢人﹐則亂。孝子無私樂﹐父母所憂憂之﹐父母所樂樂之。孝子惟巧變﹐故父母安之。若夫坐如屍﹐立如齊﹐弗訊不言﹐言必齊色﹐此成人之善者也﹐未得爲人子之道也。」

單居離問曰「事兄有道乎﹖」曾子曰「有。尊事之﹐以爲己望也﹔兄事之﹐不遺其言。兄之行若中道﹐則兄事之﹔兄之行若不中道﹐則養之﹔養之內﹐不養於外﹐則是越之也﹔養之外﹐不養於內﹐則是疏之也﹔是故君子內外養之也。」

單居離問曰「使弟有道乎﹖」曾子曰「有。嘉事不失時也。弟之行若中道﹐則正以使之﹔弟之行若不中道﹐則兄事之﹐詘事兄之道若不可﹐然後捨之矣。」

曾子曰「夫禮﹐大之由也﹐不與小之自也。飲食以齒﹐力事不讓﹐辱事不齒﹐執觴觚杯豆而不醉﹐和歌而不哀﹐夫弟者﹐不衡坐﹐不苟越﹐不幹逆色﹐趨翔周旋﹐亻免仰從命﹐不見於顏色﹐未成於弟也。

●曾子制言上第五十四

曾子曰「夫行也者﹐行禮之謂也。夫禮﹐貴者敬焉﹐老者孝焉﹐幼者慈焉﹐少者友焉﹐賤者惠焉。此禮也﹐行之則行也﹐立之則義也。今之所謂行者﹐犯其上﹐危其下﹐衡道而彊立之﹐天下無道﹐故若天下有道﹐則有司之所求也。

故君子不貴興道之士﹐而貴有恥之士也﹔若由富貴興道者與﹖貧賤﹐吾恐其或失也﹔若由貧賤興道者與﹖富貴﹐吾恐其贏驕也。夫有恥之士﹐富而不以道則恥之﹐貧而不以道則恥之。

弟子﹗無曰不我知也﹐鄙夫鄙婦相會於﹤廣嗇﹥陰﹐可謂密矣﹐明日則或揚其言矣﹔故士執仁與義而明行之﹐未篤故也﹐胡爲其莫之聞也。殺六畜不當﹐及親﹐吾信之矣﹔使民不時﹐失國﹐吾信之矣。

蓬生麻中﹐不扶自直﹐白沙在泥﹐與之皆黑﹔是故人之相與也﹐譬如舟車然﹐相濟達也﹐己先則援之﹐彼先則推之﹔是故﹐人非人不濟﹐馬非馬不走﹐土非土不髙﹐水非水不流。

君子之爲弟也﹐行則爲人負﹐無席則寢其趾﹐使之爲夫人則否。近世無賈﹐在田無野﹐行無據旅﹐苟若此﹐則夫杖可因篤焉。

富以苟﹐不如貧以譽﹔生以辱﹐不如死以榮。辱可避﹐避之而已矣﹔及其不可避也﹐君子視死若歸。父母之讎﹐不與同生﹔兄弟之讎﹐不與聚國﹐朋友之讎﹐不與聚鄕﹐族人之讎﹐不與聚鄰﹔良賈深藏若虛﹐君子有盛教如無。」

弟子問於曾子曰「夫士﹐何如則可以爲達矣﹖」曾子曰「不能則學﹐疑則問﹐欲行則比賢﹐𨿽有險道﹐循行達矣。今之弟子﹐病下人不知事賢﹐恥不知而又不問﹐欲作則其知不足﹐是以惑ウ﹐惑ウ﹐終其世而已矣﹐是謂窮民也。」

曾子門弟子或將之晉﹐曰「吾無知焉。」曾子曰「何必然﹐往矣﹗有知焉﹐謂之友﹔無知焉﹐謂之主。且夫君子執仁立志﹐先行後言﹐千里之外﹐皆爲兄弟﹐苟是之不爲﹐則𨿽汝親﹐庸孰能親汝乎﹖」

●曾子制言中第五十五

曾子曰「君子進則能達﹐退則能靜。豈貴其能達哉﹖貴其有功也。豈貴其能靜哉﹖貴其能守也。夫惟進之何功﹖退之何守﹖是故君子進退﹐有二觀焉。故君子進則能益上之譽﹐而損下之憂﹔不得志﹐不安貴位﹐不懷厚祿﹐負耜而行道﹐凍餓而守仁﹐則君子之義也﹐有知之﹐則願也﹔莫之知﹐苟無自知也。

吾不仁其人﹐𨿽獨也﹐吾弗親也﹔故君子不假貴而取寵﹐不比譽而取食。直行而取禮﹐比說而取友﹔有說我則願也﹔莫我說﹐苟吾自說也。

故君子無悒悒於貧﹐無勿勿於賤﹐無憚憚於不聞﹔布衣不完﹐疏食不飽﹐蓬戶穴牖﹐日孜孜﹐上仁﹔知我﹐吾無﹐不知我﹐吾無悒悒。

是以君子直言直行﹐不宛言而取富﹐不屈行而取位﹔仁之見逐﹐智之見殺﹐固不難﹔詘身而爲不仁﹐宛言而爲不智﹐則君子弗爲也。君子𨿽言不受﹐必忠﹐曰道﹔𨿽行不受﹐必忠﹐曰仁﹔𨿽諫不受﹐必忠﹐曰智。天下無道﹐循道而行﹐衡塗而僨﹐手足不扌﹐四支不被﹐此則非士之罪也﹐有士者之羞也。

是故君子以仁爲尊﹔天下之爲富﹐何爲富﹖則仁爲富也﹔天下之爲貴﹐何爲貴﹖則仁爲貴也。昔者﹐舜匹夫也﹐土地之厚﹐則得而有之﹐人徒之眾﹐則得而使之﹐舜惟以仁得之也﹔是故君子將說富貴﹐必勉於仁也。昔者﹐伯夷﹑叔齊﹐仁者也﹐死於溝氵會之間﹐其仁成名於天下﹔夫二子者﹐居河濟之間﹐非有土地之厚﹑貨粟之富也﹐言爲文章﹑行爲表綴於天下。是故君子思仁義﹐晝則忘食﹐夜則忘寐﹐日旦就業﹐夕而自省﹐以歿其身﹐亦可謂守業矣。」

●曾子制言下第五十六

曾子曰「天下有道﹐則君子然以交同﹔天下無道﹐則衡言不革﹔諸侯不聽﹐則不幹其土﹔聽而不賢﹐則不踐其朝﹔是以君子不犯禁而入人境﹐不通患而出危邑﹐則秉徳之士不訁閻矣。

故君子不訁閻富貴以爲己說﹐不乘貧賤以居己尊。凡行不義﹐則吾不事﹔不仁﹐則吾不長。奉相仁義﹐則吾與之聚羣﹔鄕爾寇盜﹐則吾與慮。國有道﹐則突若入焉﹔國無道﹐則突若出焉﹐如此之謂義。

夫有世﹐義者哉﹐曰仁者殆﹐恭者不入﹐憤者不見使﹐正直者則邇於刑﹐弗違則殆於罪﹔是故君子錯在髙山之上﹐深澤之污﹐聚橡栗藜藿而食之﹐生耕稼以老十室之邑﹔是故昔者禹見耕者五耦而式﹐過十室之邑則下﹐爲秉徳之士存焉。」

●曾子疾病第五十七

曾子疾病﹐曾元抑首﹐曾華抱足。曾子曰「微乎﹗吾無夫顏氏之言﹐吾何以語汝哉﹗然而君子之務﹐盡有之矣﹔夫華繁而實寡者天也﹐言多而行寡者人也﹔鷹隼以山爲卑﹐而曾巢其上﹐魚﹑鱉﹑黿﹑鼉以淵爲淺﹐而蹶穴其中﹐卒其所以得之者﹐餌也﹔是故君子苟無以利害義﹐則辱何由至哉﹖

親戚不悅﹐不敢外交﹔近者不親﹐不敢求遠﹔小者不審﹐不敢言大﹔故人之生也﹐百歲之中﹐有疾病焉﹐有老幼焉﹐故君子思其不可復者而先施焉。親戚旣歿﹐𨿽欲孝﹐誰爲孝﹖老年耆艾﹐𨿽欲弟﹐誰爲弟﹖故孝有不及﹐弟有不時﹐其此之謂與﹖

言不遠身﹐言之主也﹔行不遠身﹐行之本也﹔言有主﹐行有本﹐謂之有聞矣。君子尊其所聞﹐則髙明矣﹔行其所聞﹐則廣大矣﹐髙明廣大﹐不在於他﹐在加之志而已矣。

與君子遊﹐乎如入蘭芷之室﹐久而不聞﹐則與之化矣﹔與小人遊﹐貸乎如入鮑魚之次﹐則與之化矣﹔是故﹐君子愼其所去就。

與君子遊﹐如長日加益﹐而不自知也﹔與小人遊﹐如履薄冰﹐每履而下﹐幾何而不陷乎哉﹖吾不見好學盛而不衰者矣﹐吾不見好教如食疾子者矣﹐吾不見日省而月考之其友者矣﹗吾不見孜孜而與來而攺者矣﹗」

●曾子天圓第五十八

單居離問於曾子曰「天圓而地方者﹐誠有之乎﹖」曾子曰「離﹗而聞之﹐云乎﹗」單居離曰「弟子不察﹐此以敢問也。」曾子曰「天之所生上首﹐地之所生下首﹐上首謂之圓﹐下首謂之方﹐如誠天圓而地方﹐則是四角之不扌也」

「且來﹗吾語汝。參嘗聞之夫子曰﹕『天道曰圓﹐地道曰方﹐方曰幽而圓曰明﹔明者吐气者也﹐是故外景﹔幽者含气者也﹐是故內景﹐故火日外景﹐而金水內景﹐吐气者施而含气者化﹐是以陽施而陰化也。陽之精气曰神﹐陰之精气曰靈﹔神靈者﹐品物之本也﹐而禮樂仁義之祖也﹐而善否治亂所由興作也。

陰陽之气﹐各從其所﹐則靜矣﹔偏則風﹐俱則雷﹐交則電﹐亂則霧﹐和則雨﹔陽气勝﹐則散爲雨露﹔陰气勝﹐則凝爲霜雪﹔陽之專气爲雹﹐陰之專气爲霰﹐霰雹者﹐一气之化也。

毛虫毛而後生﹐羽虫羽而後生﹐毛羽之虫﹐陽气之所生也﹔介虫介而後生﹐鱗虫鱗而後生﹐介鱗之虫﹐陰气之所生也﹔惟人爲倮匈而後生也﹐陰陽之精也。

毛虫之精者曰麟﹐羽虫之精者曰鳳﹐介虫之精者曰龜﹐鱗虫之精者曰龍﹐倮虫之精者曰聖人﹔龍非風不舉﹐龜非火不兆﹐此皆陰陽之際也。玆四者﹐所以聖人役之也﹔是故﹐聖人爲天地主﹐爲山川主﹐爲鬼神主﹐爲宗廟主。

聖人愼守日月之數﹐以察星辰之行﹐以序四時之順逆﹐謂之歷﹐截十二管﹐以索八音之上下淸濁﹐謂之律也。律居陰而治陽﹐歷居陽而治陰﹐律曆疊相治也﹐其間不容。

聖人立五禮以爲民望﹐制五衰以別親疏﹔和五聲以導民气﹐合五味之調以察民情﹔正五色之位﹐成五之名﹐序五牲之先後貴賤。諸侯之祭﹐牲牛﹐曰太牢﹔大夫之祭﹐牲羊﹐曰少牢﹔士之祭﹐牲特豕﹐曰饋食﹔無祿者稷饋﹐稷饋者無屍﹐無屍者厭也﹔宗廟曰芻豢﹐山川曰犧﹐割列禳瘞﹐是有五牲。

此之謂品物之本﹑禮樂之祖﹑善惡治亂之所由興作也。』」

●武王踐阼第五十九

武王踐阼三日﹐召士大夫而問焉﹐曰「惡有藏之約﹑行之行﹐萬世可以爲子孫常者乎﹖」諸大夫對曰「未得聞也﹗」然後召師尙父而問焉﹐曰「昔黃帝顓頊之道存乎﹖意亦忽不可得見與﹖」師尙父曰「在丹書﹐王欲聞之﹐則齊矣﹗」

王齊三日﹐端冕﹐師尙父亦端冕奉書而入﹐負屏而立﹐王下堂﹐南面而立﹐師尙父曰「先王之道不北面﹗」王行西﹐折而南﹐東面而立﹐師尙父西面道書之言曰「敬勝怠者吉﹐怠勝敬者滅﹐義勝欲者從﹐欲勝義者凶﹐凡事﹐不彊則枉﹐弗敬則不正﹐枉者滅廢﹐敬者萬世。藏之約﹑行之行﹑可以爲子孫常者﹐此言之謂也﹗且臣聞之﹐以仁得之﹐以仁守之﹐其量百世﹔以不仁得之﹐以仁守之﹐其量十世﹔以不仁得之﹐以不仁守之﹐必及其世。」

王聞書之言﹐惕若恐懼﹐退而爲戒書﹐於席之四端爲銘焉﹐於機爲銘焉﹐於鑑爲銘焉﹐於盥盤爲銘焉﹐於楹爲銘焉﹐於杖爲銘焉﹐於帶爲銘焉﹐於履屨爲銘焉﹐於觴豆爲銘焉﹐於戶爲銘焉﹐於牖爲銘焉﹐於劍爲銘焉﹐於弓爲銘焉﹐於矛爲銘焉。

席前左端之銘曰「安樂必敬」﹔前右端之銘曰「無行可悔」﹔後左端之銘曰「一反一側﹐亦不可以忘」﹔後右端之銘曰「所監不遠﹐視邇所代」。

機之銘曰「皇皇惟敬﹐口生後﹐口戕口。」鑑之銘曰「見爾前﹐慮爾後。」盥盤之銘曰「與其溺於人也﹐寧溺於淵﹐溺於淵猶可遊也﹐溺於人不可救也。」

楹之銘曰「毋曰胡殘﹐其禍將然﹐毋曰胡害﹐其禍將大。毋曰胡傷﹐其禍將長。」杖之銘曰「惡乎危﹖於忿。惡乎失道﹖於嗜欲。惡乎相忘﹖於富貴。」

帶之銘曰「火滅修容﹐愼戒必恭﹐恭則壽。」履屨之銘曰「愼之勞﹐勞則富」﹔觴豆之銘曰「食自杖﹐食自杖﹗戒之╂﹐╂則逃。」

戶之銘曰「夫名﹐難得而易失﹕無勤弗志﹐而曰我知之乎﹖無勤弗及﹐而曰我杖之乎﹖擾阻以泥之﹐若風將至﹐必先搖搖﹐𨿽有聖人﹐不能爲謀也。」牖之銘曰「隨天之時﹐以地之財﹐敬祀皇天﹐敬以先時。」

劍之銘曰「帶之以爲服﹐動必行徳﹐行徳則興﹐倍徳則崩。」弓之銘曰「屈伸之義﹐廢興之行﹐無忘自過。」矛之銘曰「造矛造矛﹗少弗忍﹐終身之羞。」「予一人所聞﹐以戒後世子孫。」

●衛將軍文子第六十

衛將軍文子問於子貢曰「吾聞夫子之施教也﹐先以詩世﹔道者孝悌﹐說之以義﹐而觀諸體﹐成之以文徳﹔蓋受教者七十有餘人。聞之﹔孰爲賢也﹖」子貢對﹐辭以不知。

文子曰「吾子學焉﹐何謂不知也。」子貢對曰「賢人無妄﹐知賢則難﹐故君子曰﹕『知莫難於知人』﹐此以難也。」文子曰「若夫知賢﹐人莫不難﹔吾子親遊焉﹐是敢問也。」子貢對曰「夫子之門人﹐蓋三就焉﹔賜有逮及焉﹐有未及焉﹐不得辯知也。」文子曰「吾子之所及﹐請問其行也。」

子貢對曰「夙興夜寐﹐諷誦崇禮﹔行不貳過﹐稱言不苟﹐是顏淵之行也。孔子說之以詩﹐詩云﹕『媚玆一人﹐應侯順徳。永言孝思﹐孝思惟則。』故國一逢有徳之君﹐世受顯命﹐不失厥名﹐以禦於天子以申之。

在貧如客﹐使其臣如藉﹔不遷怒﹐不探怨﹐不錄舊罪﹐是冉雍之行也。孔子曰﹕『有土君子﹐有眾使也﹐有刑用也﹐然後怒﹔匹夫之怒﹐惟以亡其身。』詩云﹕『靡不有初﹐鮮克有終。』以告之。

不畏彊禦﹐不侮矜寡﹔其言曰性﹐都其富哉﹐任其戎﹐是仲由之行也。夫子未知以文也﹐詩云﹕『受小共大共﹐爲下國恂蒙。何天之寵﹐傅奏其勇。』夫彊乎武哉﹐文不勝其質。

恭老卹孤﹐不忘賓旅﹐好學省物而不勤﹐是冉求之行也。孔子因而語之曰﹕『好學則智﹐卹孤則惠﹐恭老則近禮﹐克篤恭以天下﹐其稱之也﹐宜爲國老。』

志通而好禮﹐擯相兩君之事﹐篤雅其有禮節也﹐是公西赤之行也。孔子曰﹕『禮儀三百﹐可勉能也﹔威儀三千﹐則難也。』公西赤問曰﹕『何謂也﹖』孔子曰﹕『貌以擯禮﹐禮以擯辭﹐是之謂也。』主人聞之以成。孔子之語人也﹐曰﹕『當賓客之事則通矣。』謂門人曰﹕『二三子欲學賓客之事者﹐於赤也。』

滿而不滿﹐實如虛﹐通之如不及﹐先生難之﹔不學其貌﹐竟其徳﹐惇其言﹔於人也﹐無所不信﹐其橋大人也﹖常以皓皓﹐是以眉壽﹐是曾參之行也。孔子曰﹕『孝﹐徳之始也﹔弟﹐徳之序也﹔信﹐徳之厚也﹔忠﹐徳之正也﹐參也﹐中夫四徳者矣哉。』以此稱之也。

業功不伐﹐貴位不善﹐不侮可侮﹐不佚可佚﹐不敖無告﹐是顓孫之行也。孔子言之曰﹕『其不伐則猶可能也﹐其不獘百姓者則仁也。詩云「愷悌君子﹐民之父母。」』夫子以其仁爲大也。

學以深﹐厲以斷﹐送迎必敬﹐上友下交﹐銀手如斷﹐是卜商之行也。孔子曰﹕『詩云「式夷式已﹐無小人殆。」而商也其可謂不險也。』

貴之不喜﹐賤之不怒﹔苟於民利矣﹐廉於其事上也﹐以佐其下﹐是澹臺滅明之行也。孔子曰﹕『獨貴獨富﹐君子恥之﹐夫也中之矣。』

先成其慮﹐及事而用之﹐是故不忘﹐是言偃之行也。孔子曰﹕『欲能則學﹐欲知則問﹐欲善則訊﹐欲給則豫﹐當是如偃也得之矣。』

獨居思仁﹐公言言義﹔其聞之詩也﹐一日三復白圭之玷﹐是南宮糸舀之行也。夫子信其仁﹐以爲異姓。

自見孔子﹐入戶未嘗越屨﹐往來過人不履影﹔開蟄不殺﹐方長不折﹔執親之喪﹐未嘗見齒﹐是髙柴之行也。孔子曰﹕『髙柴執親之喪則難能也﹐開蟄不殺則天道也﹐方長不折則恕也﹐恕則仁也﹔湯恭以恕﹐是以日躋也。』

此賜之所親睹也﹐吾子有命而訊﹐賜則不足以知賢。」文子曰「吾聞之也﹐國有道則賢人興焉﹐中人用焉﹐百姓歸焉。若吾子之語審茂﹐則一諸侯之相也﹐亦未逢明君也。」

子貢旣與衛將軍文子言﹐魯﹐見孔子曰「衛將軍問二三子之行於賜也﹐不一而三﹐賜也辭不獲命﹐以所見者對矣﹔未知中否﹐請嘗以告。」孔子曰「言之。」子貢以其質告。孔子旣聞之﹐笑曰「賜﹐汝偉爲知人﹐賜﹗」子貢對曰「賜也焉能知人﹐此賜之所親睹也。」孔子曰「是女所親也﹕吾語女耳之所未聞﹐目之所未見﹐思之所未至﹐智之所未及者乎﹖」子貢曰「賜得則願聞之也。」

孔子曰「不克不忌﹐不念舊惡﹐蓋伯夷﹑叔齊之行也。

晉平公問於祁曰﹕『羊舌大夫﹐晉國之良大夫也﹐其行如何﹖』祁對﹐辭曰﹕『不知也。』公曰﹕『吾聞女少長乎其所﹐女其閹知之。』祁對曰﹕『其幼也恭而遜﹐恥而不使其過宿也﹔其爲侯大夫也悉善而謙﹐其端也﹔其爲公車尉也信而好直﹐其功也﹔至於其爲和容也﹐溫良而好禮﹐博聞而時出﹐其志也。』公曰﹕『鄕者問女﹐女何曰弗知也﹖』祁對曰﹕『每位攺變﹐未知所止﹐是以不知。』蓋羊舌大夫之行也。

畏天而敬人﹐服義而行信﹐孝乎父而恭於兄﹐好從善而往﹐蓋趙文子之行也。

其事君也不敢愛其死﹐然亦不忘其身﹐謀其身不遺其友﹐君陳則進﹐不陳則行而退﹐蓋隨武子之行也。

其爲人之淵泉也﹐多聞而難誕也﹐不內辭足以沒世﹔國家有道﹐其言足以生﹔國家無道﹐其默足以容﹐蓋桐提伯華之行也。

外寬而內直﹐自設於隱栝之中﹐直己而不直於人﹐以善存﹐亡汲汲﹐蓋蘧伯玉之行也。

孝子慈幼﹐允徳稟義﹐約貨去怨﹐蓋柳下惠之行也。

其言曰﹕君𨿽不量於臣﹐臣不可以不量於君﹐是故君擇臣而使之﹐臣擇君而事之﹐有道順君﹐無道橫命﹔晏平仲之行也。

徳恭而行信﹐終日言不在尢之內﹐在尢之外﹐貧而樂也﹐蓋老萊子之行也。

易行以俟天命﹐君下位而不援其上﹔觀於四方也﹐不忘其親﹔苟思其親﹐不盡其樂﹔以不能學爲己終身之憂﹐蓋介山子推之行也。」

●五帝徳第六十二

宰我問於孔子曰「昔者予聞諸榮伊﹐言黃帝三百年。請問黃帝者人邪﹖亦非人邪﹖何以至於三百年乎﹖」孔子曰「予﹗禹﹑湯﹑文﹑武﹑成王﹑周公﹐可勝觀也﹗夫黃帝尙矣﹐女何以爲﹖先生難言之」宰我曰「上世之傳﹐隱微之說﹐卒業之辧﹐ウ昏忽之﹐意非君子之道也﹐則予之問也固矣。」

孔子曰「黃帝﹐少典之子也﹐曰軒轅。生而神靈﹐弱而能言﹐幼而慧齊﹐長而惇敏﹐成而聰明。治五气﹐設五量﹐撫萬民﹐度四方﹔教熊羆貔豹虎﹐以與赤帝戰於版泉之野﹐三戰然後得行其志。黃帝黼黻衣﹐大帶黼裳﹐乘龍﹐以順天地之紀﹐幽明之故﹐死生之說﹐存亡之難。時播百艸木﹐故教化淳鳥獸昆虫﹐歷離日月星辰﹔極畋土石金玉﹐勞心力耳目﹐節用水火材物。生而民得其利百年﹐死而民畏其神百年﹐亡而民用其教百年﹐故曰三百年。」

宰我請問帝顓頊。孔子曰「五帝用記﹐三王用度﹐女欲一日辧聞古昔之說﹐躁哉予也。」宰我曰「昔者予也聞諸夫子曰﹕『小子無有宿問。』」

孔子曰「顓頊﹐黃帝之孫﹐昌意之子也﹐曰髙陽。洪淵以有謀﹐疏通而知事﹔養材以任地﹐履時以象天﹐依鬼神以制義﹔治气以教民﹐誠以祭祀。乘龍而至四海﹕北至於幽陵﹐南至於交趾﹐西濟於流沙﹐東至於蟠木﹐動靜之物﹐大小之神﹐日月所照﹐莫不勵。

宰我曰「請問帝嚳。」孔子曰「元囂之孫﹐喬極之子也﹐曰髙辛。生而神靈﹐自言其名﹔博施利物﹐不於其身﹔聰以知遠﹐明以察微﹔順天之義﹐知民之急﹔仁而威﹐惠而信﹐修身而天下服。取地之財而節用之﹐撫教萬民而利誨之﹐歷日月而迎送之﹐明鬼神而敬事之。其色鬱鬱﹐其徳嶷嶷﹐其動也時﹐其服也士。春夏乘龍﹐秋冬乘馬﹐黃黼黻衣﹐執中而獲天下﹔日月所照﹐風雨所至﹐莫不從順。」

宰我曰「請問帝堯。」孔子曰「髙辛之子也﹐曰放勛。其仁如天﹐其知如神﹔就之如日﹐望之如﹔富而不驕﹐貴而不豫﹔黃黼黻衣﹐丹車白馬。伯夷主禮﹐龍﹑夔教舞﹐舉舜﹑彭祖而任之﹐四時先民治之。流共工於幽州﹐以變北狄﹔放兜於崇山﹐以變南蠻﹔殺三苗於三危﹐以變西戎﹔殛鯀於羽山﹐以變東夷。其言不貳﹐其行不回﹐四海之內﹐舟輿所至﹐莫不說夷。」

宰我曰「請問帝舜。」孔子曰「喬牛之孫﹐瞽叟之子也﹐曰重華。好學孝友﹐聞於四海﹔陶家事親﹐寬裕溫良。惇敏而知時﹐畏天而愛民﹐卹遠而親親。承受大命﹐依於倪皇﹔明通知﹐爲天下工。使禹敷土﹐主名山川﹐以利於民﹔使后稷播種﹐務勤嘉﹐以作飲食﹔羲﹑和掌歷﹐敬授民時﹔使益行火﹐以辟山萊﹔伯夷主禮﹐以節天下﹔夔作樂﹐以歌舞﹐和以鐘鼓﹔臯陶作士﹐忠信疏通﹐知民之情﹔契作司徒﹐教民孝友﹐敬政率經。其言不惑﹐其徳不慝﹐舉賢而天下平。南撫交﹑大﹑教﹐鮮支﹑渠﹑氐﹑羌﹐北山戎﹑發﹑息愼﹐東長鳥夷﹑羽民。舜之少也﹐惡悴勞苦﹐二十以孝聞乎天下﹐三十在位﹐嗣帝所﹐五十乃死﹐葬於蒼梧之野。」

宰我曰「請問禹。」孔子曰「髙陽之孫﹐鯀之子也﹐曰文命。敏給克濟﹐其徳不回﹐其仁可親﹐其言可信﹔聲爲律﹐身爲度﹐稱以上士﹔穆穆爲綱爲紀。巡九州﹐通九道﹐陂九澤﹐度九山。爲神主﹐爲民父母﹔左準繩﹐右規矩﹔履四時﹐據四海﹔平九州﹐戴九天﹐明耳目﹐治天下。舉臯陶與益﹐以贊其身﹐舉干戈以徵不享﹑不庭﹑無道之民﹔四海之內﹐舟車所至﹐莫不賓服。」

孔子曰「予﹗大者如說﹐民說至矣﹔予也﹐非其人也。」宰我曰「予也不足﹐誠也﹐敬承命矣。」他日﹐宰我以語人﹐有爲道諸夫子之所。孔子曰「吾欲以顏色取人﹐於滅明邪攺之﹔吾欲以語言取人﹐於予邪攺之﹔吾欲以容貌取人﹐於師邪攺之。」宰我聞之﹐懼﹐不敢見。

●帝系第六十三

少典產軒轅﹐是爲黃帝。

黃帝產元囂﹐元囂產喬極﹐喬極產髙辛﹐是爲帝嚳。

帝嚳產放勛﹐是爲帝堯。

黃帝產昌意﹐昌意產髙陽﹐是爲帝顓頊。

顓頊產窮蟬﹐窮蟬產敬康﹐敬康產句芒﹐句芒產喬牛﹐喬牛產瞽叟﹐瞽叟產重華﹐是爲帝舜﹐及產象﹐敖。

顓頊產鯀﹐鯀產文命﹐是爲禹。

黃帝居軒轅之邱﹐娶於西陵氏之子﹐謂之嫘祖﹐氏產靑陽及昌意。靑陽降居氵氐水﹐昌意降居若水。

昌意娶於蜀山氏﹐蜀山氏之子謂之昌濮﹐氏產顓頊。

顓頊娶於滕氏﹐滕氏奔之子謂之女祿﹐氏產老童。

老童娶於竭水氏﹐竭水氏之子謂之髙糸咼﹐氏產重黎及吳回。

吳回氏產陸終。

陸終氏娶於鬼方氏﹐鬼方氏之妹謂之女ㄨ﹐氏產六子﹔孕而不粥﹐三年﹐啟其左脇﹐六人出焉。其一曰樊﹐是爲昆吾﹔其二曰惠連﹐是爲參胡﹔其三曰﹛餞﹜﹐是爲彭祖﹔其四曰萊言﹐是爲云鄶人﹔其五曰安﹐是爲曹姓﹔其六曰季連﹐是爲羋姓。

季連產什祖氏﹐什祖氏產內熊﹐九世至於渠﹐婁鯀出。

自熊渠有子三人﹐其孟之名爲無康﹐爲句王﹔其中之名爲紅﹐爲鄂王﹔其季之名爲疵﹐爲戚章王。

昆吾者﹐衛氏也﹔參胡者﹐韓氏也﹔彭祖者﹐彭氏也﹔鄶人者﹐鄭氏也﹔曹姓者﹐邾氏也﹔季連者﹐楚氏也。

帝嚳卜其四妃之子﹐而皆有天下。上妃有邰氏之女也﹐曰姜原﹐氏產后稷﹔次妃有氏之女也﹐曰簡狄﹐氏產契﹔次妃曰陳隆氏﹐產帝堯﹔次妃陬訾氏﹐產帝摯。

帝堯娶於散宜氏之子﹐謂之女皇氏。

帝舜娶於帝堯之子﹐謂之女氏。

鯀娶於有莘氏之子﹐謂之女志氏﹐產文命。

禹娶於塗山氏之子﹐謂之女╂氏﹐產啟。

●勸學第六十四

君子曰﹕學不可以已矣﹐靑取之於藍﹐而靑於藍﹔水則爲冰﹐而寒於水﹔木直而中繩﹐柔而爲輪﹐其曲中規﹐枯暴不復挺者﹐柔使之然也。

是故不升髙山﹐不知天之髙也﹔不臨深﹐不知地之厚也﹔不聞先王之遺道﹐不知學問之大也。於越戎貉之子﹐生而同聲﹐長而異俗者﹐教使之然也。

是故木從繩則直﹐金就礪則利﹐君子博學如日參己焉﹐故知明則行無過。詩云「嗟爾君子﹐無恆安息﹔靖恭爾位﹐好是正直﹔神之聽之﹐介爾景福。」神莫大於化道﹐福莫長於無咎。

孔子曰「吾嘗終日思矣﹐不如須臾之所學。」吾嘗而望之﹐不如升髙而博見也﹔升髙而招﹐非臂之長也﹐而見者遠﹔順風而呼﹐非聲加疾也﹐而聞者著﹔假車馬者﹐非利足也﹐而致千里﹔假舟楫者﹐非能水也﹐而絕江海﹔君子之性非異也﹐而善假於物也。

南方有鳥﹐名曰妄鳩﹐以羽爲巢﹐編之以﹐系之葦苕﹐風至苕折﹐子死卵破﹐巢非不完也﹐所系者然也。西方有木﹐名曰射幹﹐莖長四寸﹐生於髙山之上﹐而臨百仞之淵﹐木莖非能長也﹐所立者然也。蓬生麻中﹐不扶自直。蘭氏之根﹐懷氏之苞﹐漸之氵中﹐君子不近﹐庶人不服﹐質非不美也﹐所漸者然也。

是故君子靖居恭學﹐身致志﹐處必擇鄕﹐遊必就士﹐所以防僻邪而道中正也。

物類之從﹐必有所由﹔榮辱之來﹐各象其徳。肉腐出虫﹐魚枯生蠹﹔殆教亡身﹐禍災乃作。彊自取折﹐柔自取束﹔邪穢在身﹐怨之所構。布薪若一火就燥﹐平地若一水就濕﹐艸木疇生﹐禽獸羣居﹐物各從其類也。

是故正鵠張﹐而弓矢至焉﹔林木茂﹐而斧斤至焉。樹成蔭﹐而鳥息焉﹔醯酸﹐而蚋聚焉﹐故言有召禍﹐行有招辱﹐君子愼其所立焉。

積土成山﹐風雨興焉﹔積水成川﹐蛟龍生焉﹔積善成徳﹐神明自傳﹐聖心備矣。是故不積跬步﹐無以致千里﹔不積小流﹐無以成江海﹔騏驥一躒﹐不能千里﹔駑馬無極﹐功在不捨﹔楔而捨之﹐朽木不折﹔楔而不捨﹐金石可鏤。

夫寅無爪牙之利﹐筋脈之彊﹐上食土﹐下飲黃泉者﹐用心一也。蟹二螯八足﹐非蛇夔之穴﹐而無所寄者﹐用心躁也。是故無憤憤之志者﹐無昭昭之明﹔無綿綿之事者﹐無赫赫之功﹔行塗者不至﹐事兩君者不容﹔目不能兩視而明﹐耳不能兩聽而聰﹔騰蛇無足而騰﹐﹤鼠石﹥鼠五伎而窮。詩云「屍鳩在桑﹐其子七兮﹔淑人君子﹐其儀一兮﹔其儀一兮﹐心若結兮。」君子其結於一也。

昔者瓠巴鼓瑟﹐而沈魚出聽﹔伯牙鼓琴﹐而六馬仰秣﹐夫聲無細而不聞﹐行無隱而不行﹔玉居山而木潤﹐淵生珠而岸不枯﹔爲善而不積乎﹖豈有不至哉﹖

孔子曰「野哉﹗君子不可以不學﹐見人不可以不飾。」不飾無貌﹐無貌不敬﹐不敬無禮﹐無禮不立。夫遠而有光者﹐飾也﹔近而逾明者﹐學也。譬如ㄜ邪﹐水潦氵屬焉﹐莞蒲生焉﹐從上觀之﹐誰知其非源泉也。

珠者﹐陰之陽也﹐故勝火﹔玉者﹐陽之陰也﹐故勝水﹔其化如神﹐故天子藏珠玉﹐諸侯藏金石﹐大夫畜犬馬﹐百姓藏布帛。不然﹐則彊者能守之﹐知者能秉之﹐賤其所貴﹐而貴其所賤﹔不然﹐矜寡孤獨不得焉。

子貢曰「君子見大川必觀﹐何也﹖」孔子曰「夫水者﹐君子比徳焉﹕偏與之而無私﹐似徳﹔所及者生﹐所不及者死﹐似仁﹔其流行庳下﹐倨句皆循其理﹐似義﹔其赴百仞之不疑﹐似勇﹔淺者流行﹐深淵不測﹐似智﹔弱約危通﹐似察﹔受惡不讓﹐似貞﹔苞裹不淸以入﹐鮮潔以出﹐似善化﹔必出﹐量必平﹐似正﹔盈不求槪﹐似厲﹔折必以東西﹐似意﹐是以見大川必觀焉。」

●子張問入官第六十五

子張問入官於孔子﹐孔子曰「安身取譽爲難也。」子張曰「安身取譽如何﹖」孔子曰「有善勿專﹐教不能勿﹐已過勿發﹐失言勿﹐不善辭勿遂﹐行事勿畱。君子入官﹐自行此六路者﹐則身安譽至﹐而政從矣。

且夫忿數者獄之所由生也﹐距諫者慮之所以塞也﹐慢易者禮之所以失也﹐墮怠者時之所以後也﹐奢侈者財之所以不足也﹐專者事之所以不成也﹐歷者獄之所由生也。君子入官﹐除七路者﹐則身安譽至﹐而政從矣。

故君子南面臨官﹐大城而公治之﹐精知而略行之﹐合是忠信﹐考是大倫﹐存是美惡﹐而進是利﹐而除是害﹐而無求其報焉﹐而民情可得也。故臨之無抗民之志﹐勝之無犯民之言﹐量之無狡民之辭﹐養之無擾於時﹐愛之勿寬於刑﹔言則身安譽至﹐而民自得也。

故君子南面臨官﹐所見邇﹐故明不可獘也﹔所求邇﹐故不勞而得也﹔所以治者約﹐故不用眾而譽至也﹔法象在內﹐故不遠﹔源泉不竭﹐故天下積也﹔而木不寡短長﹐人得其量﹐故治而不亂。故六者貫乎心﹐藏乎志﹐形乎色﹐發乎聲﹐若此則身安而譽至﹐而民自得也。

故君子南面臨官﹔不治則亂至﹐亂至則爭﹐爭之至又反於亂﹔是故寬裕以容其民﹐慈愛以優柔之﹐而民自得也已。故躬行者政之始也﹐調悅者情之道也。善政行易則民不怨﹐言調悅則民不辧法﹐仁在身取民顯以佚之也。財利之生徵矣﹐貪以不得﹔善政必簡矣﹐苟以亂之﹔善言必聽矣﹐詳以失之﹔規諫日至﹐煩以不聽矣。言之善者在所日聞﹐行之善者在所能爲。故上者民之儀也﹐有司執政民之表也﹐邇臣便辟者羣臣僕之倫也。故儀不正則民失誓﹐表獘則百姓亂﹐邇臣便辟不正廉而羣臣服矣﹐故不可不愼乎三倫矣。故君子身返道察說﹐而邇道之服存焉﹔是故夫工女必自擇絲麻﹑良工必自擇賫材﹑賢君良上必自擇左右始。故佚諸取人﹐勞於治事﹔勞於取人﹐佚於治事。故君子欲譽則謹其所便﹐欲名則謹於左右。故上者辟如緣木者務髙﹐而畏下者滋甚﹐六馬之離必於四面之衢﹐民之離道必於上之佚政也。故上者尊嚴而絕﹐百姓者卑賤而神﹔民而愛之則存﹐惡之則亡也。

故君子南面臨官﹕貴而不驕﹐富恭有本能圖﹐業居久而譚﹔情邇暢而及乎遠﹐察一而關於多。一物治而萬物不亂者﹐以身爲本也。故君子蒞民﹐不可以不知民之性﹐達諸民之情﹔旣知其以生有習﹐然後民特從命也。故世舉則民親之﹐政均則民無怨。故君子蒞民﹐不臨以髙﹐不道以遠﹐不責民之所不能。今臨之明王之成功﹐而民嚴而不迎也﹔道以數年之業﹐則民疾﹐疾者辟矣。故古者冕而前旒﹐所以蔽明也﹔統糸光塞耳﹐所以聰也。故水至淸則無魚﹐人至察則無徒。

故枉而直之﹐使自得之﹔優而柔之﹐使自求之﹔揆而度之﹐使自索之﹔民有小罪﹐必以其善以赦其過﹐如死使之生﹐其善也﹐是以上下親而不離。故惠者政之始也﹐政不正則不可教也﹐不習則民不可使也。故君子欲言之見信也者﹐莫若先虛其內也﹐欲政之速行也者﹐莫若以身先之也﹔欲民之速服也者﹐莫若以道禦之也。故不先以身﹐𨿽行必鄰矣﹔不以道禦之﹐𨿽服必彊矣。故非忠信﹐則無可以取親於百姓矣﹔外內不相應﹐則無可以取信者矣。四者治民之統也。」

●盛徳第六十六

聖王之盛徳﹔人民不疾﹐六畜不疫﹐五不災﹐諸侯無兵而正﹐小民無刑而治﹐蠻夷懷服。古者天子常以季冬考徳﹐以觀治亂得失。凡徳盛者治也﹐徳不盛者亂也﹔徳盛者得之也﹐徳不盛者失之也。是故君子考徳﹐而天下之治亂得失﹐可坐廟堂之上而知也。徳盛則法﹐徳不盛則飾政﹐法政而徳不衰﹐故曰王也。凡人民疾﹑六畜疫﹑五災者﹐生於天﹔天道不順﹐生於明堂不飾﹔故有天災﹐卽飾明堂也。

凡民之爲姦邪﹑竊盜﹑歷法﹑妄行者﹐生於不足﹔不足﹐生於無度量也﹔無度量﹐則小者偸墮﹐大者侈靡而不知足﹔故有度量則民足﹐民足則無爲姦邪﹑竊盜﹐歷法﹑妄行者。故有姦邪﹑竊盜﹑歷法﹑妄行之獄﹐則飾度量也。

凡不孝生於不仁愛也﹐不仁愛生於喪祭之禮不明﹐喪祭之禮所以教仁愛也。致愛故能致喪祭﹐春秋祭祀之不絕﹐致思慕之心也。夫祭祀致饋養之道也﹐死且思慕饋養﹐況於生而存乎﹖故曰喪祭之禮明﹐則民孝矣。故有不孝之獄﹐則飾喪祭之禮。

凡弒上生於義不明﹐義者所以等貴賤﹑明尊卑﹔貴賤有序﹐民尊上敬長矣。民尊上敬長﹐而弒者﹐寡有之也。朝聘之禮﹐所以明義也。故有弒獄﹐則飾朝聘之禮也。

凡斗辧生於相侵陵也﹐相侵陵生於長幼無序﹐而教以敬讓也﹔故有斗辧之獄﹐則飾鄕飲酒之禮也。

凡淫亂生於男女無別﹑夫婦無義﹔昏禮享聘者﹐所以別男女﹑明夫婦之義也。故有淫亂之獄﹐則飾昏禮享聘也。

故曰﹕刑罰之所從生有源﹐不務塞其源而務刑殺之﹐是爲民設陷以賊之也。刑罰之源﹐生於嗜欲好惡不節。故明堂﹐天法也﹔禮度﹐徳法也﹔所以禦民之嗜欲好惡﹐以愼天法﹐以成徳法也。刑法者﹐所以威不行徳法者也。

故季冬聽獄論刑者﹐所以正法也﹐法正論吏公行之。是故古者天子孟春論吏徳﹑行﹐能理功﹑能徳法者爲有徳﹐能行徳法者爲有行﹐能理徳法者爲有能﹐能成徳法者爲有功。故論吏而法行﹐事治而成功﹔季冬正法﹐孟春論吏﹐治國之要也。

徳法者禦民之銜也﹐史者轡也﹐刑者也﹔天子禦者﹐內史﹑太史左右手也。古者以法爲銜勒﹐以官爲轡﹐以刑爲﹐以人爲手﹐故禦天下數百年而不懈墮。善禦馬者﹐正銜勒﹐齊轡﹐均馬力﹐和馬心﹐故口無聲﹐手不搖﹐不用﹐而馬爲行也。善禦民者﹕正其徳法﹑飭其官﹑而均民力﹐和民心﹐敬聽言不出於口﹐刑不用而民治﹐是以民徳美之。

夫民善其徳﹐必稱其人﹔故今之人稱五帝三王者﹐依然若猶存者﹐其法誠徳﹐其徳誠厚。夫民思其徳﹐心稱其人﹐朝夕祝之﹐升聞於皇天﹐上帝歆焉﹐故永其世而丰其年。不能禦民者﹐棄其徳法。譬猶禦馬﹐棄銜勒﹐而專以禦馬﹐馬必傷﹐車必敗﹔無徳法而專以刑法禦民﹐民心走﹐國必亡。亡徳法﹐民心無所法循﹐迷惑失道﹐上必以爲亂無道﹔苟以爲亂無道﹐刑罰必不克﹐成其無道﹐上下俱無道。故今之稱惡者﹐必比之於夏桀殷紂﹐何也﹖曰法誠不徳﹐其徳誠薄。夫民惡之﹐必朝夕祝之﹐升聞於皇天﹐上帝不歆焉﹔故水旱並興﹐災害生焉。故曰﹕徳法者﹐禦民之本也。

古之禦政以治天下者﹐冢宰之官以成道﹐司徒之官以成徳﹐宗伯之官以成仁﹐司馬之官以成聖﹐司寇之官以成義﹐司空之官以成禮。故六官以爲轡﹐司會均入以爲內﹐故禦四馬﹐執六轡﹐禦天地與人與事者﹐亦有六政。是故善禦者﹐正身同轡﹐均馬力﹐齊馬心﹐惟其所引而之﹐以取長道﹔遠行可以之﹐急疾可以禦。天﹑地與人﹑事﹐此四者聖人之所乘也。是故天子禦者﹐太史﹑內史左右手也﹐六官亦六轡也﹔天子三公合以執六官﹐均五政﹐齊五法﹐以禦四者﹐故亦惟其所引而之﹐以之道則國治﹐以之徳則國安﹐以之仁則國和﹐以之聖則國平﹐以之義則國成﹐以之禮則國定﹐此禦政之體也。

過﹐失也。人情莫不有過﹐過而攺之﹐是不過也。是故官屬不理﹐分職不明﹐法政不一﹐百事失紀﹐曰「亂」也﹔亂則飭冢宰。地宜不殖﹐財物不蕃﹐萬民饑寒﹔教訓失道﹐風俗淫僻﹐百姓流亡﹐人民散敗﹐曰「危」也﹔危則飭司徒。父子不親﹐長幼無序﹐君臣上下相乘﹐曰「不和」也﹔不和則飭宗伯。賢能失官爵﹐功勞失賞祿﹐爵祿失則士卒疾怨﹐兵弱不用﹐曰「不平」也﹔不平則飭司馬。刑罰不中﹐暴亂姦邪不勝﹐曰「不成」也﹔不成則飭司寇。百度不審﹐立事失禮﹐財務失量曰「貧」也﹔貧則飭司空。故曰﹕禦者同是車馬﹐或以取千里﹐或數百里者﹐所進退緩急異也﹔治者同是法﹐或以治﹑或以亂者﹐亦所進退緩急異也。

●明堂第六十七

明堂者﹐古有之也。凡九室﹕一室而有四戶﹑八牖﹐三十六戶﹑七十二牖。以茅蓋屋﹐上圓下方。

明堂者﹐所以明諸侯尊卑。外水曰辟雍﹐南蠻﹑東夷﹑北狄﹑西戎。明堂月令﹐赤綴戶也﹐白綴牖也。二九四七五三六一八。堂髙三尺﹐東西九筵﹐南北七筵﹐上圓下方。九室十二堂﹐室四戶﹐戶二牖﹐其宮方三百步。在近郊﹐近郊三十里。

或以爲明堂者﹐文王之廟也﹐朱艸日生一葉﹐至十五日生十五葉﹔十六日一葉落﹐終而復始也。周時徳澤洽和﹐蒿茂大以爲宮柱﹐名蒿宮也。此天子之路寢也﹐不齊不居其屋。待朝在南宮﹐揖朝出其南門。

●千乘第六十八

公曰「千乘之國﹐受命於天子﹐通其四疆﹐教其書社﹐循其灌廟﹐建其宗主﹐設其四佐﹐列其五官﹐處其朝市﹐爲仁如何﹖」子曰「不仁﹐國不化。」

公曰「何如之謂仁﹖」子曰「不淫於色。」子曰「立妃設如太廟然﹐乃中治﹔中治﹐不相陵﹔不相陵﹐斯庶嬪﹤辶章﹥﹔﹤辶章﹥﹐則事上靜﹔靜﹐斯潔信在中。朝大夫必愼以恭﹔出會謀事﹐必敬以愼言﹔長幼小大﹐必中度﹐此國家之所以崇也。

立子設如宗社﹐宗社先示威﹐威明顯見﹔辧爵集徳﹐是以母弟官子咸有臣志﹐莫敢援於外﹐大夫中婦私謁不行﹐此所以使五官治﹐執事政也。夫政以教百姓﹐百姓齊以嘉善﹐故蠱佞不生﹐此之謂良民。國有道則民昌﹐此國家之所以大遂也。

卿設如大門﹐大門顯美﹐小大尊卑中度。開明閉幽﹐內祿出災﹐以順天道﹐近者閒焉﹐遠者稽焉。君發禁宰而行之﹐以時通於地﹐散布於小。理天之災祥﹐地寶丰省﹐及民共饗其祿﹐共任其災﹐此國家之所以和也。

國有四輔﹔輔﹐卿也。卿設如四體﹐毋易事﹐毋假名﹐毋重食。凡事尙賢進能﹐使知事爵不世﹐能之不愆。凡民戴名以能﹐食力以時成﹐以事立﹐此所以使民讓也。民咸孝弟而安讓﹐此以怨省而亂不作也﹐此國之所以長也。

下無用﹐則國家富﹔上有義﹐則國家治﹔長有禮﹐則民不爭﹔立有神﹐則國家敬﹔兼而愛之﹐則民無怨心﹔以爲無命﹐則民不偸。昔者先王本此六者﹐而樹之徳﹐此國家之所以茂也。

設其四佐而官之﹔司徒典春﹐以教民之不則時不若不令﹐成長幼老疾孤寡以時通於四疆。有闔而不通﹐有煩而不治﹐則民不樂生﹐不利衣食。

凡民之藏貯﹐以及山川之神明加於民者﹐發國功謀。齋戒必敬﹐會時必節。日曆巫祝﹐執伎以守官﹐俟命以作。祈王年﹐禱民命﹐及畜蜚徵庶虞艸。

方春三月﹐緩施生育﹐動作百物﹐於時有事﹐享於皇祖皇考﹐朝孤子八人﹐以成春事。

司馬司夏﹐以教士車甲。凡士執伎論功﹐四衛。彊股肱﹐質射禦﹐才武聰慧﹐治眾長卒﹐所以爲儀綴於國。出可以爲率﹐誘於軍旅。四方諸侯之遊士﹐國中賢余秀興閱焉。

方夏三月﹐養長秀蕃庶物。於時有事﹐享於皇祖皇考﹐爵士之有慶者七人﹐以成夏事。

司寇司秋﹐以聽獄訟﹐治民之煩亂﹐執權變民中。凡民之不刑﹐崩本以要﹐作起不敬以欺惑憧愚。

作於財賂六畜五曰盜。誘居室家有君子曰義。子女專曰﹝A108﹞。飠芳五兵及木石曰賊。以中情出﹐小曰﹐大曰講。利辭以亂屬曰讒。以財投長曰貸。

凡犯天子之禁﹐陳刑制辟﹐以追國民之不率上教者。夫是故一家三夫道行﹐三人飲食﹐哀樂平﹐無獄。

方秋三月﹐收斂以時。於時有事﹐嘗新於皇祖皇考﹐食農夫九人﹐以成秋事。司空司冬﹐以制度制地事﹐準揆山林﹐規表衍沃﹐畜水行﹐衰濯浸﹐以節四時之事。治地遠近﹐以任民力﹐以節民食﹐太古食壯之食﹐攻老之事。」

公曰「功事不少﹐而飠侯糧不多乎﹖」子曰「太古之民﹐秀長以壽者﹐食也。在今之民﹐羸鬼以者﹐事也。

太古無遊民﹐食節事時﹐民各安其居﹐樂其宮室﹐服事信上﹐上下交信﹐地移民在。今之世﹐上治不平﹐民治不和﹐百姓不安其居﹐不樂其宮﹔老疾用財﹐壯狡用力﹐於玆民遊﹔薄事貪食﹐於玆民憂。

古者殷書爲成男成女名屬升於公門﹐此以气食得節﹐作事得時﹐勸有功﹔夏服君事不及﹐冬服君事不及凍﹔是故年不成﹐天之饑饉﹐道無堇者。在今之世﹐男女屬散﹐名不升於公門﹐此以气食不節﹐作事不成﹔天之饑饉﹐於時委民﹐不得以疾死。

是故立民之居﹐必於中國之休地﹐因寒暑之和﹐六畜育焉﹐五宜焉﹔辧輕重﹐制剛柔﹐和五味﹐以節食時事。

東辟之民曰夷﹐精於僥﹐至於大遠﹐有不火食者矣。南辟之民曰蠻﹐信以朴﹐至於大遠﹐有不火食者矣。西辟之民曰戎﹐勁以剛﹐至於大遠﹐有不火食者矣。北辟之民曰狄﹐肥以戾﹐至於大遠﹐有不火食者矣。及中國之民﹐曰五方之民﹐有安民和味﹐鹹有實用利器﹐知通之﹐信令之。

及量地度居﹐邑有城郭﹐立朝市。地以度邑﹐以度民﹐以觀安危。距封後利﹐先慮久固﹐依固可守﹐爲奧可久﹐能節四時之事﹐霜露時降。

方冬三月﹐艸木落。庶虞藏﹐五必入於倉。於時有事﹐蒸於皇祖皇考﹐息國老六人﹐以成冬事。

民咸知孤寡之必不末也﹐咸知有大功之必進等也﹐咸知用勞力之必以時息也。推而內之水火﹐入也弗之顧矣﹐而況有彊在前﹐有君長正之者乎﹖」

公曰「善。」

●四代第六十九

公曰「四代之政刑﹐論其明者﹐可以爲法乎﹖」子曰「何哉﹖四代之政刑﹐皆可法也。」

公曰「以我行之﹐其可乎﹖」子曰「否﹐不可。臣願君之立知而以觀聞也﹐四代之政刑﹐君若用之﹐則緩急將有所不節﹔不節﹐君將約之﹔約之﹐卒將棄法﹔棄法﹐是無以爲國家也。」

公曰「巧匠輔繩而斫﹐胡爲其棄法也。」子曰「心未之度﹐習未之狎﹐此以數逾而棄法也。

夫規矩準繩鈞衡﹐此昔者先王之所以爲天下也。小以及大﹐近以知遠﹐今日行之﹐可以知古﹐可以察今﹐其此邪﹗

水火金木土﹐此謂六府﹐廢一不可﹐進一不可﹐民並用之﹔今日行之﹐可以知古﹐可以察今﹐其此邪﹗

昔夏﹑商之未興也﹐伯夷謂此二帝之眇。」

公曰「長國治民恆﹔論政之大體﹐以教民辧﹔歷大道﹐以時地性﹔興民之陽徳以教民事﹔上服周徳之典﹐以順事天子﹔政勤禮﹐以交諸侯﹔大節無廢﹐小眇後乎﹖」

子曰「否﹐不可後也。詩云﹕『東有開明﹐於時雞三號﹐以興庶虞﹐庶虞動﹐蜚徵作。嗇民執功﹐百艸咸淳﹐地傾水流之。』是以天子盛服朝日於東堂﹐以教敬示威於天下也。是以祭祀﹐昭有神明﹔燕食﹐昭有慈愛﹔宗廟之事﹐昭有義﹔率禮朝廷﹐昭有五官﹔無廢甲冑之戒﹐昭果毅以聽﹔天子曰崩﹐諸侯曰薨﹐大夫曰卒﹐士曰不祿﹐庶人曰死﹐昭哀。哀愛無失節﹐是以父慈子孝兄愛弟敬。此皆先王之所先施於民也﹐君而後此則爲國家失本矣。」

公曰「善哉﹐子察教我也。」子曰「鄕也﹐君之言善﹐執國之節也。君先眇而後善﹐中備以君子言﹐可以知古﹐可以察今。奐然而興﹐民壹始。」

公曰「是非吾言也﹐吾一聞於師也。」子吁焉其色曰「嘻﹐吾行道矣。」公曰「道邪﹖」子曰「道也﹗」

公曰「吾未能知人﹐未能取人。」子曰「君何爲不觀器視才﹖」公曰「視可明乎﹖」子曰「可以表儀。」

公曰「願學之。」子曰「平原大藪﹐瞻其艸之髙丰茂者﹐必有怪鳥獸居之﹐且艸可財也﹐如艾而夷之﹐其地必宜五﹔髙山多林﹐必有怪虎豹蕃孕焉﹔深淵大川﹐必有蛟龍焉﹔民亦如之﹐君察之﹐可以見器見才矣。」

公曰「吾猶未也。」子曰「羣然﹐戚然﹐頤然﹐Э然﹑昔然﹑柱然﹑抽然﹑首然﹑僉然﹑湛然﹑淵淵然﹑淑淑然﹑齊齊然﹑節節然﹑穆穆然﹑皇皇然。

見才色聲不視聞﹐怪物恪命不攺志﹐舌不更气。見之舉也﹐得之取也﹐有事事也。事必與食﹐食必與位﹐無相越逾。昔虞舜天徳嗣堯﹐取相十有六人如此。」

公曰「嘻﹐美哉。子道廣矣。」曰「由徳徑徑。吾恐忄昏而不能用也。何以哉﹖」

公曰「請問圖徳何尙﹖」子曰「聖﹐知之華也﹔知﹐仁之實也﹔仁﹐信之器也﹔信﹐義之重也﹔義﹐利之本也。委利生孽。」

公曰「嘻﹐言之至也。道天地以民輔之﹐聖人何尙﹖」子曰「有天徳﹐有地徳﹐有人徳﹐此謂三徳。三徳率行﹐乃有陰陽﹔陽曰徳﹐陰曰刑。」

公曰「善哉﹐再聞此矣﹗陽徳何出﹖」子曰「陽徳出禮﹐禮出刑﹐刑出慮﹐慮則節事於近﹐而揚聲於遠。」

公曰「善哉﹗載事何以﹖」子曰「徳以監位﹐位以充局﹐局以觀功﹐功以養民﹐民於此乎上。」

公曰「祿不可後乎﹖」子曰「食爲味﹐味爲气﹐气爲志﹐發志爲言﹐發言定名﹐名以出信﹐信載義而行之﹐祿不可後也。」

公曰「所謂民與天地相參者﹐何謂也﹖」子曰「天道以視﹐地道以履﹐人道以稽。廢一曰失統﹐恐不長饗國。」

公愀然其色。子曰「君藏玉惟愼用之﹐𨿽愼敬而勿愛﹐民亦如之。執事無貳﹐五官有差﹐喜無並愛﹐卑無加尊﹐淺無測深﹐小無招大﹐此謂楣機。楣機賓薦不蒙﹐昔舜徵薦此道於堯﹐堯親用之﹐不亂上下。」

公曰「請問民徵。」子曰「無以爲也。難行。」

公曰「願學之﹐幾必能。」子曰「貪於味不讓﹐妨於政。願富不久﹐妨於政。慕寵假貴﹐妨於政。治民惡重﹐妨於政。爲父不慈﹐妨於政。爲子不孝﹐妨於政。大縱耳目﹐妨於政。好色失志﹐妨於政。好見小利﹐妨於政。變從無節﹐橈弱不立﹐妨於政。剛毅犯神﹐妨於政。鬼神過節﹐妨於政。」

幼勿與眾﹐克勿與比﹐依勿與謀﹐放勿與遊﹐徼勿與事。

臣聞之弗慶﹐非事君也。君聞之弗用﹐以亂厥徳﹐臣將慶其簡者。蓋人有可知者焉﹐貌色聲眾有美焉﹐必有美質在其中者矣。貌色聲眾有惡焉﹐必有惡質在其中者矣。此者伯夷之所後出也。」

子曰「伯夷建國建政﹐國政。」公曰「善哉。」

●虞戴徳第七十

公曰「昔有虞戴徳何以﹖深慮何及﹖髙舉安取﹖」

子曰「君以聞之﹐惟丘無以更也﹔君之聞如未成也﹐黃帝慕之。」曰「明法於天明﹐開施教於民﹔行此以上明於天化也﹐物必起﹐是故民命而弗攺也。」

公曰「善哉﹗以天教於民﹐可以班乎﹖」子曰「可哉。𨿽可而弗由﹐此以上知所以行斧鉞也。父之於子﹐天也。君之於臣﹐天也。有子不事父﹐有臣不事君﹐是非反天而到行耶﹖故有子不事父﹐不順﹔有臣不事君﹐必刃。

順天作刑﹐地生庶物﹐是故聖人之教於民也﹐率天如祖地﹐能用民徳。是以髙舉不過天﹐深慮不過地﹐質知而好仁﹐能用民力﹐此三常之禮明而名不蹇。

禮失則壞﹐名失則忄昏。是故上古不諱﹐正天名也﹔天子之宮四通﹐正地事也﹔天子禦﹐諸侯禦荼﹐大夫服笏﹐正民徳也﹔斂此三者而一舉之﹐戴天履地﹐以順民事。

天子告朔於諸侯﹐率天道而敬行之﹐以示威於天下也。諸侯內貢於天子﹐率名地實也﹐是以不至必誅。

諸侯相見﹐卿爲介。以其教士畢行﹐使仁守會朝於天子。

天子以歲二月爲壇於東郊﹐建五色﹐設五兵﹑具五味﹑陳六律﹑品奏五聲﹐聽明教。置離﹐抗大侯規鵠﹐堅物。

九卿佐三公﹐三公佐天子。天子踐位﹐諸侯各以其屬就位。乃升諸侯﹐諸侯之教士﹐教士執弓挾矢﹐揖讓而升﹐履物以射其地﹐心端色容正﹐時以伎。時有慶以地﹐不時有讓以地。

天下之有道也﹐有天子存﹔國之有道也﹐君得其正﹔家之不亂也﹐有仁父存。是故聖人之教於民也﹐以其近而見者﹐稽其遠而明者。

天事曰明﹐地事曰昌﹐人事曰比兩以慶。違此三者﹐謂之愚民。愚民曰姦﹐姦必誅。是以天下平而國家治﹐民亦無貸。

居小不約﹐居大則治﹔眾則集﹐寡則繆﹔祀則得福﹐以徵則服﹔此惟官民之上徳也。」

公曰「三代之相授﹐必更制典物﹐道乎﹖」子曰「否。猷徳保﹐保忄昏乎前﹐以小繼大﹐變民示也。」

公曰「善哉﹗子之察教我也。」子曰「丘於君惟無言﹐言必盡﹐於他人則否。」

公曰「教他人則如何﹖」子曰「否﹐丘則不能。昔商老彭及仲傀﹐政之教大夫﹐官之教士﹐技之教庶人。揚則抑﹐抑則揚﹐綴以徳行﹐不任以言﹐庶人以言﹐猶以夏后氏之懷袍褐也﹐行不越境。」

公曰「善哉﹗我則問政﹐子事教我﹗」子曰「君問已參黃帝之制﹐制之大禮也。」

公曰「先聖之道﹐斯爲美乎﹖」子曰「斯爲美。𨿽有美者必偏。屬於斯﹐昭天之福﹐迎之以祥﹔作地之福﹐制之以昌﹔興民之徳﹐守之以長。」

公曰「善哉。」

●誥志第七十一

公曰「誥志無荒﹐以會民義﹐齋戒必敬﹐會時必節﹐犧牲必全﹐齊盛必潔﹐上下祀﹐外內無失節﹐其可以省怨遠災乎﹖」子曰「丘未知其可以省怨也﹗」

公曰「然則何以事神﹖」子曰「以禮會時。夫民見其禮則上下援﹐援則樂﹐樂斯毋憂﹐以此省怨而亂不作也。夫禮會其四時﹐四孟四季﹐五牲五﹐順至必時其節也﹐丘未知其可以爲遠災也。」

公曰「然則爲此何以﹖」子曰「知仁合則天地成﹐天地成則庶物時﹐庶物時則民財敬﹐民財敬以時作﹔時作則節事﹐節事以動眾﹐動眾則有極﹔有極以使民則勸﹐勸則有功﹐有功則無怨﹐無怨則嗣世久﹐惟聖人﹗

是故政以勝眾﹐非以陵眾﹔眾以勝事﹐非以傷事﹔事以靖民﹐非以徵民﹔故地廣而民眾﹐長之祿也。

丘聞周太史曰「政不率天﹐下不由人﹐則凡事易壞而難成。」虞史伯夷曰「明﹐孟也。幽﹐幼也。明幽﹐雌雄也。雌雄疊興而順至﹐正之統也。日歸於西﹐起明於東﹔月歸於東﹐起明於西。」

虞夏之歷﹐正建於孟春。於時冰泮發蟄﹐百艸權輿﹐瑞雉無釋。物乃歲俱生於東﹐以順四時﹐卒於冬分。

於時雞三號﹐卒明。載於靑色﹐撫十二月節﹐卒於丑。日月成歲歷﹐再閏以順天道﹐此謂歲虞汁月。

天曰作明。曰與﹐惟天是戴。地曰作昌﹐曰與﹐惟地是事。人曰作樂﹐曰與﹐惟民是嬉。民之動能﹐不遠厥事﹔民之悲色﹐不遠厥徳。此謂表裏時合﹐物之所生﹐而蕃昌之道如此。

天生物﹐地養物﹐物備興而時用常節曰聖人﹐主祭於天曰天子。天子崩﹐步於四川﹐代於四山﹐卒葬曰帝。

天作仁﹐地作富﹐人作治。樂治不倦﹐財富時節﹐是故聖人嗣則治。

文王治以俟時﹐湯治以伐亂﹔禹治以移眾﹐眾服﹐以立天下﹔堯貴以樂治時﹐舉舜﹔舜治以徳使力。

在國統民如恕﹐在家撫官而國﹐安之勿變﹐勸之勿沮﹐民咸廢惡如進良﹐上誘善而行罰﹐百姓盡於仁而遂安之﹐此古之明制之治天下也。

仁者爲聖﹐貴次﹐力次﹐美次﹐射禦次﹐古之治天下者必聖人。

聖人有國﹐則日月不食﹐星辰不隕﹐勃海不運﹐河不滿溢﹐川澤不竭﹐山不崩解﹐陵不施谷﹐川浴不處﹐深淵不涸。

於時龍至不閉﹐鳳降忘翼﹐蟄獸忘攫﹐爪鳥忘距﹐蜂蠆不螫嬰兒﹐●虻不食夭駒﹐雒出服﹐河出圖。

自上世以來﹐莫不降仁﹐國家之昌﹐國家之臧﹐信仁。是故不賞不罰﹐如民咸盡力﹔車不建戈﹐遠邇咸服﹐允使來往﹐地賓畢極﹔無怨無惡﹐率惟懿徳。

此無空禮﹐無空名﹐賢人並憂﹐殘毒以時省﹔舉良良﹐舉善善﹐卹民使仁﹐日仁賓也。

●文王官人第七十二

王曰「太師﹐愼維深思﹐內觀民務﹐察度情僞﹐變官民能﹐歷其才藝﹐女維敬哉。女何愼乎非倫﹐倫有七屬﹐屬有九用﹐用有六微﹕一曰觀誠﹐二曰考志﹐三曰視中﹐四曰觀色﹐五曰觀隱﹐六曰揆徳。」

王曰「於乎﹐女因方以觀之。富貴者觀其禮施也﹐貧窮者觀其有徳守也﹐嬖寵者觀其不驕奢也﹐隱約者觀其不懾懼也。

其少觀其恭敬好學而能弟也﹐其壯觀其廉務行而勝其私也﹐其老觀其意憲愼彊其所不足而不逾也。父子之觀其孝慈也﹐兄弟之觀其和友也﹐君臣之觀其忠惠也﹐鄕黨之觀其信憚也。

省其居處﹐觀其義方﹔省其喪哀﹐觀其貞良﹔省其出入﹐觀其交友﹔省其交友﹐觀其任廉。考之以觀其信﹐挈之以觀其知﹐示之難以觀其勇﹐煩之以觀其治﹐淹之以利以觀其不貪﹐藍之以樂以觀其不寧﹐喜之以物以觀其不輕﹐怒之以觀其重﹐醉之以觀其不失也﹐縱之以觀其常﹐遠使之以觀其不貳﹐邇之以觀其不倦﹐探取其志以觀其情﹐考其陰陽以觀其誠﹐覆其微言以觀其信﹐曲省其行以觀其備成﹐此之謂『觀誠』也。

二曰﹐方與之言﹐以觀其志。志殷如﹝A125﹞﹐其气寬以柔﹐其色儉而不諂﹐其禮先人﹐其言後人﹐見其所不足﹐曰日益者也。

如臨人以色﹐髙人以气﹐賢人以言﹐防其不足﹐伐其所能﹐曰日損者也。其貌直而不侮﹐其言正而不私﹐不飾其美﹐不隱其惡﹐不防其過﹐曰有質者也。

其貌固嘔﹐其言工巧﹐飾其見物﹐務其小徵﹐以故自說﹐曰無質者也。

喜怒以物﹐而色不作﹔煩亂之﹐而志不營﹔深道以利﹐而心不移﹔臨懾以威﹐而气不卑﹐曰平心而固守者也。

喜怒以物而變易知﹐煩亂之而必不裕﹐示之以利而易移﹐臨懾以威而易懾﹐曰鄙心而假气者也。

執之以物而決﹐驚之以卒而度料﹐不學而性辧﹐曰有慮者也。

難投以物﹐難說以言﹐知一如不可以解也﹐困而不知其止﹐無辧而自愼﹐曰愚贛者也。

營之以物而不虞﹐犯之以卒而不懼﹐置義而不可遷﹐臨之以貨色而不可營﹐曰廉而果敢者也。

易移以言﹐存志不能守錮﹐已諾無斷﹐曰弱志者也。

順與之弗爲喜﹐非奪之弗爲怒﹐沈靜而寡言﹐多稽而儉貌﹐曰質靜者也。

辧言而不固行﹐有道而先困﹐自愼而不讓﹐當如彊之﹐曰始妒誣者也。

徵淸而能發﹐度察而能盡﹐曰治志者也。

華如誣﹐巧言﹑令色﹑足恭一也﹐皆以無爲有者也。此之爲考志。

三曰誠在其中﹐此見於外﹔以其見占其隱﹐以其細占其大﹐以其聲處其气。初气主物﹐物生有聲﹔聲有剛有柔﹐有濁有淸﹐有好有惡。咸發於聲也。

心气華誕者﹐其聲流散﹔心气順信者﹐其聲順節﹔心气鄙戾者﹐其聲斯鬼﹔心气寬柔者﹐其聲溫好。信气中易﹐義气時舒﹐智气簡備﹐勇气壯直。

聽其聲﹐處其气﹐考其所爲﹐觀其所由﹐察其所安﹔以其前占其後﹐以其見占其隱﹐以其小占其大。此之謂『視中』也。

四曰民有五性﹕喜﹑怒﹑欲﹑懼﹑憂也。喜气內畜﹐𨿽欲隱之﹐陽喜必見。怒气內畜﹐𨿽欲隱之﹐陽怒必見。欲气內畜﹐𨿽欲隱之﹐陽欲必見。懼气內畜﹐𨿽欲隱之﹐陽懼必見。憂悲之气內畜﹐𨿽欲隱之﹐陽憂必見。五气誠於中﹐發形於外﹐民情不隱也。

喜色由然以生﹐怒色拂然以侮﹐欲色嘔然以偸﹐懼色薄然以下﹐憂悲之色累然而靜。

誠智必有難盡之色﹐誠仁必有可尊之色﹐誠勇必有難懾之色﹐誠忠必有可親之色﹐誠必有難污之色﹐誠靜必有可信之色。

質色皓然固以安﹐僞色縵然亂以煩﹔𨿽欲故之中﹐色不聽也﹐𨿽變可知﹔此之謂觀色也。

五曰生民有靈陽﹐人有多隱其情﹐飾其僞﹐以賴於物﹐以攻其名也。有隱於仁質者﹐有隱於知理者﹐有隱於文藝者﹐有隱於廉勇者﹐有隱於忠孝者﹐有隱於交友者。如此者不可不察也。

小施而好大得﹐小讓而好大事﹐言願以爲質﹐僞愛以爲忠﹐面寬而貌慈﹐假節以示人﹐故其行以攻其名。如此者隱於仁質也。

推前惡﹐忠府知物焉﹔首成功﹐少其所不足﹔慮誠不及﹐佯爲不言﹔內誠不足﹐色示有餘﹔故知以動人﹐自順而不讓﹔錯辭而不遂﹐莫知其情。如是者隱於知理者也。

素動人以言﹐涉物而不終﹔問則不對﹐詳爲不窮﹔色示有餘﹔有道而自順用之﹐物窮則爲深。如此者隱於文藝者也。

廉言以爲气﹐驕厲以爲勇﹐內恐外悴﹐無所不至﹐敬再其說以詐臨人。如此者隱於廉勇者也。

自事其親﹐好以告人﹐乞言勞醉﹐而面於敬愛﹐飾其見物﹐故得其名﹐名揚於外不誠於內﹐伐名以事其親戚﹐以故取利﹐分白其名﹐以私其身。如此者隱於忠孝者也。

陰行以取名﹐比周以相譽﹐明知賢可以徵﹐與左右不同而交﹐交必重己。心說之而身不近之﹐身近之而實不至﹐而忄忠不盡﹐忄忠盡見於眾而貌克。如此者隱於交友者也。

此之謂『觀隱』也。

六曰言行不類﹐終始相悖﹐陰陽克易﹐外內不合﹐𨿽有隱節見行﹐曰非誠質者也。

其言甚忠﹐其行甚平﹐其志無私﹐施不在多﹐靜而寡類﹐莊而安人﹐曰有仁心者也。

事變而能治﹐物善而能說﹐浚窮而能達﹐錯身立方而能遂﹐曰廣知者也。

少言如行﹐恭儉以讓﹐有知而不伐﹐有施而不置﹐曰愼謙良者也。

微忽之言久而可復﹐幽之行獨而不克﹐行其亡如其存。曰順信者也。

貴富𨿽尊﹐恭儉而能施﹔眾彊嚴威﹐有禮而不驕﹐曰有徳者也。

隱約而不懾﹐安樂而不奢﹐勤勞之不變﹐喜怒之如度晰﹐曰守也。

置方而不毀﹐廉而不戾﹐立彊而無私﹐曰經正者也。

正靜以待命﹐不召不至﹐不問不言﹐言不過行﹐行不過道﹐曰沈靜者也。

忠愛以事其親﹐歡欣以敬之﹐盡力而不面敬以安人﹐以故名不生焉﹐曰忠孝者也。

合志如同方﹐共其憂而任其難﹐行忠信而不相疑﹐迷隱遠而不相捨。曰至友者也。

心色辭气﹐其入人甚兪﹐進退工﹐故其與人甚巧﹐其就甚速﹐其叛人甚易。曰位志者也。

飲食以親﹐貨賄以交﹐接利以合﹐故得望譽徵利﹐而依隱於物﹐曰貪鄙者也。

質不斷﹐辭不至﹔少其所不足﹐謀而不已﹐曰僞詐者也。

言行亟變﹐從容謬易﹐好惡無常﹐行身不類。曰無誠志者也。

小知而不大決﹐小能而不大成﹐顧小物而不知大論﹐亟變而多私﹐曰華誕者也。

規諫而不類﹐道行而不平。曰巧名者也。

故事阻者不夷﹐畸鬼者不仁﹐面譽者不忠﹐飾貌者不情﹐隱節者不平﹐多私者不義﹐揚言者寡信。此之謂『揆徳』。」

王曰「太師﹗女推其往言﹐以揆其來行﹔聽其來言﹐以省往行﹔觀其陽﹐以考其陰﹔察其內﹐以揆其外。是隱節者可知﹐僞飾無情者可辧﹐質誠居善者可得﹐忠惠守義者可見也。」

王曰「於乎敬哉﹗女何愼乎非心﹖何愼乎非人﹖人有六徵﹐六徵旣成﹐以觀九用﹐九用旣立。一曰取平仁而有慮者﹐二曰取慈惠而有理者﹐三曰取直湣而忠正者﹐四曰取順直而察聽者﹐五曰取臨事而正者﹐六曰取愼察而廉者﹐七曰取好謀而知務者﹐八曰取接給而廣中者﹐九曰取猛毅而獨斷者﹐此之謂九用也。

平仁而有慮者﹐使是治國家而長百姓﹔慈惠而有理者﹐使是長鄕邑而治父子﹔直湣而忠正者﹐使是蒞百官而察善否﹔愼直而察聽者﹐使是長民之獄訟﹐出納辭令﹔臨事而正者﹐使是守內藏而治出入﹔愼察而廉者﹐使是分財臨貨主賞賜﹔好謀而知務者﹐使是治壤地而長百工﹔接給而廣中者﹐使是治諸侯而待賓客﹔猛毅而獨斷者﹐使是治軍事爲邊境。因方而用之﹐此之謂官能也。

九用有徵﹐乃任七屬﹕一曰國則任貴﹐二曰鄕則任貞﹐三曰官則任長﹐四曰學則任師﹐五曰族則任宗﹐六曰家則任主﹐七曰先則任賢。」

正月王親命七屬之人曰「於乎﹗愼維深﹐內觀民務﹐本愼在人。女平心去私﹐愼用六證﹐論辧九用﹐以交一人﹐予亦不私。女廢朕命﹐亂我法﹐罪致不赦。」三戒然後及論﹐王親受而考之﹐然後論成。

●諸侯遷廟第七十三

成廟將遷之新廟﹐君前徙三日齊﹐祝﹑宗人及從者皆齊﹔徙之日﹐君玄服﹐從者皆玄服。

從至於廟﹐羣臣如朝位﹐君入立於阼階下﹐西向﹐有司如朝位。

宗人擯舉手曰「有司其請升。」君升﹐祝奉幣從在左﹐北面再拜興。祝聲三曰「孝嗣侯某﹐敢以嘉幣告於皇考某侯。成廟將徙﹐敢告。」君及祝再拜興。

祝曰「請導君降立於階下。」奉衣服者﹐皆奉以從祝﹔奉衣服者降堂﹐君及在位者皆辟也﹔奉衣服者至碑﹐君從﹐有司皆以次從﹐出廟門﹔奉衣服者升車乃步﹐君升車﹐從者皆就車也。凡出入門及大溝渠﹐祝下擯。

至於新廟﹐筵於戶牖間﹐樽於西序下﹐脯醢陳於房中﹐設洗當東榮﹐南北以堂深。

有司皆先入﹐如朝位﹔祝導奉衣服者乃入﹐君從奉衣服者入門左﹐在位者皆辟也﹔奉衣服者升堂皆反位﹐君從升﹐奠衣服於席上﹐祝奠幣於凡東﹔君北向﹐祝在左﹔贊者盥升﹐房薦脯醢﹐君盥酌奠於薦西﹐反位﹐君及祝再拜興﹔祝聲三曰「孝嗣侯某﹐敢用嘉幣﹐告於皇考某侯。今月吉日可以徙於新廟﹔敢告。」再拜。

君就東廂西面﹐祝就西廂東面﹐在位者皆反走辟﹐如食。

擯者舉手曰「諸反位。」君反位﹐祝從在左﹐卿大夫及眾有司﹐諸在位者皆反位。祝聲三曰「孝嗣侯某﹐爲而明薦之享。」君及祝再拜﹔君反位﹐祝徹﹐反位。

擯者曰「遷廟事畢﹐請就燕。」君出廟門﹐卿大夫﹐有司﹑執事者皆出廟門。告事畢﹐乃曰「擇日而祭焉。」

●諸侯釁廟第七十三

成廟釁之以羊﹐君玄服立於寢門內﹐南向。祝﹑宗人﹑宰夫﹑雍人皆玄服。

宗人曰「請令以釁某廟。」君曰「諾。」遂入。雍人拭羊﹐乃行入廟門﹐碑南﹐北面東上。雍人舉羊﹐升屋自中﹐中屋南面﹐羊﹐血流於前﹐乃降。

門以雞﹐有司當門北面﹐雍人割雞屋下當門﹐郟室﹐割雞於室中﹐有司亦北面也。

旣事﹐宗人告事畢﹐皆退。反命於君﹐君寢門中南向。宗人曰「釁某廟事畢。」君曰「諾。」宗人請就燕﹐君揖之﹐乃退。

●小辧第七十四

公曰「寡人欲學小辧﹐以觀於政﹐其可乎﹖」子曰「否﹐不可。社稷之主愛日﹐日不可得﹐學不可以辧。是故昔者先王學齊大道﹐以觀於政。天子學樂辧風﹐制禮以行政﹔諸侯學禮辧官政以行事﹐以尊天子﹔大夫學徳別義﹐矜行以事君﹔士學順﹐辧言以遂志﹔庶人聽長辧禁﹐農以力行。如此﹐猶恐不濟﹐柰何其小辧乎﹖」

公曰「不辧則何以爲政﹖」子曰「辧而不小。夫小辧破言﹐小言破義﹐小義破道﹐道小不通﹐通道必簡。是故﹑循弦以觀於樂﹐足以辧風矣﹔爾雅以觀於古﹐足以辧言矣。傳言以象﹐反舌皆至﹐可謂簡矣。夫道不簡則不行﹐不行則不樂。夫弈十其之變﹐由九不可旣也﹐而況天下之言乎﹖」曰「微子之言﹐吾壹樂辧言。」子曰「辧言之樂﹐不若治政之樂﹔辧言之樂不下席﹔治政之樂皇於四海。夫政善則民說﹐民說則歸之如流水﹐親之如父母﹔諸侯初入而後臣之﹐安用辧言﹖」

公曰「然則吾何學而可﹖」子曰「行禮樂而力忠信﹐君其習可乎﹖」公曰「多與我言忠信而不可以入患。」子曰「毋乃旣不明忠信之備﹐而口倦其君則不可﹐而有明忠信之備﹐而又能行之﹐則可立待也。君朝而行忠信﹐百官承事﹐忠滿於中而發於外﹐刑於民而放於四海﹐天下其孰能患之﹖」公曰「請學忠信之備。」子曰「惟社稷之主實知忠信。若丘也﹐綴學之徒﹐安知忠信﹖」公曰「非吾子問之而焉也﹖」子三辭﹐將對。公曰「︹避﹗」子曰「︹侍。丘聞﹕大道不隱。丘言之君﹐發之於朝﹐行之於國﹐一國之人莫不知﹐何一之︹辟﹖丘聞之﹕忠有九知──知忠必知中﹐知中必知恕﹐知恕必知外﹐知外必知徳﹐知徳必知政﹐知政必知官﹐知官必知事﹐知事必知患﹐知患必知備。若動而無備﹐患而弗知﹐死亡而弗知﹐安與知忠信﹖內思畢心曰知中﹐中以應實曰知恕﹐內恕外度曰知外﹐外內參意曰知徳﹐徳以柔政曰知政﹐正義辧方曰知官﹐官治物則曰知事﹐事戒不虞曰知備﹐毋患曰樂﹐樂義曰終。」

●用兵第七十五

公曰「用兵者﹐其由不祥乎﹖」

子曰「胡爲其不祥也﹖聖人之用兵也﹐以禁殘止暴於天下也﹔及後世貪者之用兵也﹐以刈百姓﹐危國家也。」

公曰「古之戎兵﹐何世安起﹖」子曰「傷害之生久矣﹐與民皆生。」

公曰「蚩尢作兵與﹖」子曰「否﹗蚩尢庶人之貪者也﹐及利無義﹐不顧厥親﹐以喪厥身。蚩尢忄昏欲而無厭者也﹐何器之能作﹖蜂蠆挾螫而生見害而校以衛厥身者也。人生有喜怒﹐故兵之作﹐與民皆生﹐聖人利用而弭之亂﹐人與之喪厥身。

詩云﹕『魚在在藻﹐厥志在餌。鮮民之生矣﹐不如死之久矣。校徳不塞﹐嗣武孫子。』

聖人愛百姓而憂海內﹐及後世之人﹐思其徳﹐必稱其人﹐故今之道堯舜禹湯文武者猶依然﹐至今若存。夫民思其徳﹐必稱其人﹐朝夕祝之﹐升聞皇天﹐上神歆焉﹐故永其世而丰其年也。

夏桀商紂羸暴於天下﹐暴極不辜﹐殺戮無罪﹐不祥於天﹐粒食之民﹐布散厥親﹐疏遠國老﹐幼色是與﹐而暴慢是親﹐讒貸處﹐法言法行處辟。夭替天道﹐逆亂四時﹐禮樂不行﹐而幼風是禦。歷失制﹐攝提失方﹐鄒大無紀。不告朔於諸侯﹐玉瑞不行﹑諸侯力政﹐不朝於天子﹐六蠻四夷交伐於中國。

於是降之災﹔水旱臻焉﹐霜雪大滿﹐甘露不降﹐百艸焉黃﹐五不升﹐民多夭疾﹐六畜飠卒﹐此太上之不論不議也。夭傷厥身﹐失墜天下﹐夫天下之報殃於無徳者也﹐必與其民。」

公懼焉﹐曰「在民上者﹐可以無懼乎哉﹖」

●少第七十六

公曰「今日少﹐我請言情於子。」子愀焉變色﹐遷席而辭曰「君不可以言情於臣﹐臣請言情於君﹐君則不可。」

公曰「師之而不言情焉﹖其私不同。」子曰「否﹐臣事君而不言情於君則不臣﹐君而不言情於臣則不君。有臣而不臣猶可﹐有君而不君﹐民無所錯手足。」

公曰「君度其上下咸通之﹐權其輕重居之﹔準民之色﹐目旣見之﹔鼓民之聲﹐耳旣聞之﹔動民之徳﹐心旣和之﹔通民之欲﹐兼而壹之﹔愛民親賢而教不能﹐民庶說乎﹖」

子曰「說則說矣﹐可以爲家﹐不可以爲國。」公曰「可以爲家﹐胡爲不可以爲國﹖國之民﹑家之民也。」

子曰「國之民誠家之民也﹔然其名異﹐不可同也。同名同食曰同等。惟不同等﹐民以知極。故天子昭有神於天地之間﹐以示威於天下也﹔諸侯修禮於封內﹐以事天子﹔大夫修官守職﹐以事其君﹔士修四衛﹐執技論力﹐以聽乎大夫﹔庶人仰視天文﹐俯視地理﹐力時使﹐以聽乎父母。此惟不同等﹐民以可治也。」

公曰「善哉﹗上與下不同乎﹖」子曰「將以時同﹑時不同﹔上謂之閒﹐下謂之多疾。君時同於民﹐布政也﹔民時同於君﹐服聽也﹔上下相報﹐而終於施。大猶已成﹐發其小者﹔遠猶已成﹐發其近者﹔將行重器﹐先其輕者。先淸而後濁者﹐天地也。天政曰正﹐地政曰生﹐人政曰辧。苟本正則華英必得其節以秀孚矣﹐此官民之道也。」

公曰「善哉﹗請少復進焉。」子曰「昔堯取人以狀﹐舜取人以色﹐禹取人以言﹐湯取人以聲﹐文王取人以度﹐此四代五王之取人以治天下如此」。

公曰「嘻﹗善之不同也。」子曰「何謂其不同也﹖」公曰「同乎﹖」子曰「同。」公曰「人狀可知乎﹖」子曰「不可知也。」

公曰「五王取人﹐各有以舉之﹐胡爲人之不可知也﹖」子曰「五王取人﹐比而視﹐相而望。五王取人各以己焉﹐是以同狀。」

公曰「以子相人何如﹖」子曰「否﹐丘則不能五王取人。丘也傳聞之以委於君﹐丘則否能﹐亦又不能。」

公曰「我聞子之言始蒙矣。」子曰「由君居之﹐成於純﹐胡爲其蒙也﹖𨿽古之治天下者﹐豈生於異州哉﹖」

昔虞舜以天徳嗣堯﹐布功散徳制禮。朔方幽都來服﹔南撫交趾﹐出入日月﹐莫不率俾﹐西王母來獻其白。粒食之民昭然明視﹐民明教﹐通於四海﹐海外肅愼北發渠搜氐羌來服。

舜崩﹐有禹代興﹐禹卒受命﹐乃遷邑姚姓於陳。作物配天﹐修使來力。民明教﹐通於四海﹐海之外﹐肅愼﹑北發﹑渠搜﹑氐﹑羌來服。

禹崩﹐十有七世﹐乃有末孫桀卽位。桀不率先王之明徳﹐乃荒耽於酒﹐淫於樂﹐徳昏政亂﹐作宮室髙臺池﹐土察﹐以民爲虐﹐粒食之民忄昏焉幾亡。

乃有商履代興。商履循禮法﹐以觀天子﹐天子不說﹐則嫌於死。成湯卒受天命﹐不忍天下粒食之民刈戮﹐不得以疾死﹐故乃放移夏桀﹐散亡其佐。乃遷姒姓於杞。發厥明徳﹐順民天心嗇地﹐作物配天﹐制典慈民。咸合諸侯﹐作八政﹐命於總章。服禹功以舜緒﹐爲副於天。粒食之民昭然明視﹐民明教﹐通於四海﹐海之外肅愼﹑北發﹑渠搜﹑氐﹑羌來服。

成湯卒崩﹐殷徳小破﹐二十有二世﹐乃有武丁卽位。開先祖之府﹐取其明法﹐以爲君臣上下之節﹐殷民更服﹐近者說﹐遠者至﹐粒食之民昭然明視。

武丁卒崩﹐殷徳大破﹐九世﹐乃有末孫紂卽位。紂不率先王之明徳﹐乃上祖夏桀行﹐荒耽於酒﹐淫於樂﹐徳昏政亂﹐作宮室髙臺池﹐土察﹐以爲民虐﹐粒食之民忽然幾亡。

乃有周昌霸﹐諸侯佐之。紂不說諸侯之聽於周昌﹐乃退伐崇許魏﹐以客事天子。文王卒受天命﹐作物配天﹐制無用﹐行三明﹐親親尙賢。民明教﹐通於四海﹐海之外肅愼﹑北發﹑渠搜﹑氐﹑羌來服。

君其志焉﹐或將至也。」

公曰「大哉﹐子之教我政也﹔列五王之徳﹐煩煩如繁諸乎﹗」

子曰「君無譽臣﹐臣之言未盡﹐請盡臣之言﹐君如財之。」曰「於此有功匠焉﹑有利器焉﹑有措扶焉﹐以時令其藏必周密。發如用之﹐可以知古﹐可以察今﹔可以事親﹐可以事君﹔可用於生﹐又用之死。吉凶並興﹐禍福相生﹐卒反生福﹐大徳配天。」

公愀然其色曰「難立哉﹗」子曰「臣願君之立知如以觀聞也﹔時天之气﹐用地之財﹐以生殺於民﹐民之死不可以教。」

公曰「我行之﹐其可乎﹖」子曰「惟此在君。君曰足﹐臣恐其不足﹔君曰不足﹐臣則曰足。舉其前必舉其後﹐舉其左必舉其右。君旣教矣﹐安能無善。」

公吁焉其色曰「大哉﹐子之教我制也。政之丰也﹐如木之成也。」

子曰「君知未成﹐言未盡也。凡艸木根皮傷則枝葉必偏枯﹐偏枯是爲不實。亦如之﹐上失政﹑大及小人畜。」

公曰「所謂失政者﹐若夏商之謂乎﹖」子曰「否﹐若夏商者﹐天奪之魄﹐不生徳焉。」

公曰「然則何以謂失政﹖」子曰「所謂失政者﹕疆蔞未虧﹐人民未變﹐鬼神未亡﹐水土未﹔糟者猶糟﹐實者猶實﹐玉者猶玉﹐血者猶血﹐酒者猶酒。優以繼忄甚﹐政出自家門﹐此之謂失政也。非天是反﹐人自反。臣故曰君無言情於臣﹐君無假人器﹐君無假人名。」公曰「善哉﹗」

●朝事第七十七

古者聖王昭義以別貴賤﹐以序尊卑﹐以體上下﹐然後民知尊君敬上﹐而忠順之行備矣。

是故古者天子之官有典命官﹐掌諸侯之儀。大行人﹐掌諸侯之儀﹐以等其爵。故貴賤有別﹐尊卑有序﹐上下有差也。典命諸侯之五儀﹐諸臣之五等﹐以定其爵﹐故貴賤有別﹐尊卑有序﹐上下有差也。

命﹕上公九命爲伯﹐其國家﹑宮室﹑車旌﹑衣服﹑禮儀﹑皆以九爲節﹔諸侯諸伯七命﹐其國家﹑宮室﹑車旌﹑衣服﹑禮儀﹑皆以七爲節﹔子男五命﹐其國家﹑宮室﹑車旌﹑衣服﹑禮儀﹑皆以五爲節。

王之三公八命﹐其卿六命﹐其大夫四命。及其封也﹐皆加一等﹐其國家﹑宮室﹑車旌﹑衣服﹑禮儀亦如之。

凡諸侯之子省於天子﹐攝君﹐則下其君之禮一等﹔未省﹐則以皮帛繼子男。

公之孤四命﹐以皮帛視小國之君﹐其卿三命﹐其大夫再命﹐士一命﹐其宮室﹑車旌﹑衣服﹑禮儀﹑各視其命之數﹔侯伯之卿﹑大夫﹑士亦如之﹔子男之卿再命﹐其大夫一命﹐其士不命﹐其宮室﹑車旌﹑衣服﹑禮儀﹐各如其命之數。

禮﹕大行人以九儀別諸侯之命﹐等諸臣之爵﹐以同域國之禮而待其賓客。

上公之禮﹕執桓圭九寸﹐繅藉九寸﹐冕服九章﹐建常九旒﹐樊纓九就﹐貳車九乘﹐介九人﹐禮九牢﹐其朝位賓主之間九十步﹐饕禮九獻﹐食禮九舉。

諸侯之禮﹐執信圭七寸﹐繅藉七寸﹐冕服七章﹐建常七旒﹐樊纓七就﹐貳車七乘﹐介七人﹐禮七牢﹐其朝位賓主之間七十步﹐饗禮七獻﹐食禮七舉。諸伯執躬圭﹐其他皆如諸侯之禮。

諸子執璧五寸﹐繅藉五寸﹐冕服五章﹐建常五旒﹐樊纓五就﹐貳車五乘﹐介五人﹐禮五牢﹐其朝位賓主之間五十步﹐饗禮五獻﹐食禮五舉。

諸男執蒲璧﹐其他皆如諸子之禮。

凡大國之孤﹐執皮帛﹐以繼小國之君。諸侯之卿﹑禮各下其君二等﹔以下及大夫﹑士皆如之。

天子之所以明章著此義者﹐以朝聘之禮也。是故千里之內﹐歲一見﹔千里之外﹑千五百里之內﹐二歲一見﹔千五百里之外﹑二千里之內﹐三歲一見﹔二千里之外﹑二千五百里之內﹐四歲一見﹔二千五百里之外﹑三千里之內﹐五歲一見﹔三千里之外﹐三千五百里之內﹐六歲一見。

各執其圭瑞﹐服其服﹐乘其輅﹐建其旌﹐施其樊纓﹐從其貳車﹐委積之以其牢禮之數﹐所以明別義也。

然後天子冕而執鎭圭尺有二寸﹐藻藉尺有二寸﹐大圭﹐乘大輅﹐建大常﹐十有二旒﹐樊纓十有再就﹐貳車十有二乘。率諸侯而朝日於東郊﹐所以教尊尊也。

退而朝諸侯﹐爲壇三成﹐宮旁一門。天子南鄕見諸侯﹐土揖庶姓﹐時揖異姓﹐天揖同姓﹐所以別親疏外內也。

公侯伯子男各以其就其位﹕諸公之國﹐中階之前﹐北面東上﹔諸侯之國﹐東階之東﹐西面北上﹔諸伯之國﹐西階之西﹐東面北上﹔諸子之國﹐門東﹐北面東上﹔諸男之國﹐門西﹐北面東上。

及其將幣也﹐公於上等﹐所以別貴賤﹐序尊卑也。

奠圭﹐降﹑拜﹑升﹑成拜﹐明臣禮也。

奉國地所出重物而獻之﹐明臣職也。

內袒入門而右﹐以聽事也。

明臣禮﹑臣職﹑臣事﹐所以教臣也。

率而祀天於南郊﹐配以先祖﹐所以教民報徳﹐不忘本也。率而享祀於太廟﹐所以教孝也。

與之大射﹐以考其習禮樂而觀其徳行﹔與之圖事﹐以觀其能﹔儐而禮之﹐三饗三食三宴﹐以與之習立禮樂。

是故一朝而近者三年﹐遠者六年。有徳焉﹐禮樂爲之益習﹐徳行爲之益﹐天子之命爲之益行。然後使諸侯世相朝﹐交歲相問﹐殷相聘﹐以習禮﹑考義﹑正刑﹑一徳﹐以崇天子。故曰﹕朝聘之禮者﹐所以正君臣之義也。

諸侯相朝之禮﹐各執其圭瑞﹐服其服﹐乘其輅﹐建其旌﹐施其樊纓﹐從其貳車﹐委積之以其牢禮之數﹐所以別義也。

介紹而相見﹐君子於其所尊﹐不敢質﹐敬之至也。

君使大夫迎於境﹐卿勞於道﹐君親郊勞致館。

及將幣﹐拜迎於大門外而廟受。北面拜貺﹐所以致敬也。三讓而後升﹐所以致尊讓也。敬讓也者﹐君子之所以相接也。諸侯相接以敬讓﹐則不相侵陵也。此天子之所以養諸侯﹐兵不用﹐而諸侯自爲正之具也。

君親致饗旣還圭﹐饗食﹐致贈﹐郊送﹐所以相與習禮樂也。

諸侯相與習禮樂﹐則徳行修而不流也。故天子制之﹐而諸侯務焉。

聘禮﹕上公七介﹐侯伯五介﹐子男三介﹐所以明貴賤也。介紹而傳命﹐君子於其所尊﹐不敢質﹐敬之至也。三讓而後傳命﹐三讓而後入廟門﹐三揖而後至階﹐三讓而後升﹐所以致尊讓也。

君使士迎於境﹐大夫郊勞﹐君親拜迎大門之內而廟受﹐北面拜貺﹐拜君命之辱﹐所以致敬讓也。致敬讓者﹐君子之所以相接也。致諸侯相接以敬讓﹐則不相欺陵也。

卿爲上擯﹐大夫爲丞擯。君親醴賓﹐賓私面私覿。致饔餼﹐旣還圭璋賄贈﹐饗食燕﹐所以明賓主君臣之義也。

故天子之制諸侯﹐交歲相問﹐殷相聘﹐相厲以禮。使者聘而誤﹐主君不親饗食﹔所以恥厲之也。諸侯相厲以禮﹐則外不相侵﹐內不相陵。此天子所以養諸侯﹐兵不用﹐而諸侯自爲正之具也。

以圭璋聘﹐重禮也﹔已聘而還圭璋﹐此輕財重禮之義也。諸侯相厲以輕財重禮﹐則民作讓矣。主國待客﹐出入三積。旣客於捨﹐五牢之具陳於內﹔米三十車﹑禾三十車﹑芻薪倍禾﹐皆陳於外﹔乘禽日五雙﹐羣介皆餼牢。壹食再饗﹐宴與時賜無數。所以重禮也。古之用財不能均如此﹐然而用財如此其厚者﹐言盡之於禮也﹔盡之於禮則內君臣不相陵﹐而外不相侵。故天子制之﹐而諸侯務焉。

古者﹐大行人掌大賓之禮﹐及大客之義﹐以親諸侯。春朝諸侯而圖天下之事﹐秋覲以比邦國之功﹐夏宗以陳天下之謀﹐冬遇以協諸侯之慮。時會以發四方之禁﹐殷同以施天下之政﹐時聘以結諸侯之好﹐殷眺以成邦國之貳﹐問以諭諸侯之志﹐歸以教諸侯之福﹐賀慶以贊諸侯之喜﹐致會以補諸侯之災。

天子之所以撫諸侯者﹕歲徧在﹐三歲徧眺﹐五歲徧省﹐七歲屬象胥諭言語﹐協辭令﹐九歲屬瞽史諭書名﹐聽音聲﹐十有一歲達瑞節﹐同度量﹐成牢禮﹐同數器﹐修法則﹐十有二歲﹐天子巡狩殷國。

是故諸侯上不敢侵陵﹐下不敢暴小民。然後諸侯之國札喪﹐則令賻補之﹔凶荒﹐則令委之﹔師役﹐則令槁礻會之﹔有福事﹐則令慶賀之﹔有禍災﹐則令哀弔之。凡此五物者﹐治其事故。

及其萬民之利害爲一書﹐其禮俗﹑政事﹑教治﹑刑禁之逆順爲一書﹐其悖逆暴亂﹐作慝欲犯令者爲一書﹐其札喪﹑凶荒﹑厄貧爲一書﹐其康樂﹑和親﹑安平爲一書。凡此五物者﹐無國別異之﹐天子以周知天下之政。是故諸侯附於徳﹐服於義﹐則天下太平。

古者天子爲諸侯不行禮義﹑不法度﹑不附於徳﹑不服於義﹐故使射人以射禮選其徳行﹔職方氏﹑大行人以其治國﹐選其能功。諸侯之得失治亂定﹐然後明九命之賞以勸之﹐明九伐之法以震威之。尙猶有不附於徳﹐不服於義者﹐則使掌交說之。故諸侯莫不附於徳﹐服於義者。此天子之所以養諸侯﹐兵不用﹐而諸侯自爲正之法也。

●投壺第七十八

投壺之禮﹐主人奉矢﹐司射奉中﹐使人執壺。

主人請曰「某有枉矢哨壺﹐請樂賓。」賓曰「子有旨酒嘉ゾ﹐又重以樂﹐敢辭。」

主人曰「枉矢哨壺﹐不足辭也﹐敢以請。」賓曰「某賜旨酒嘉ゾ﹐又重以樂﹐敢固辭。」

主人曰「枉矢哨壺﹐不足辭也﹐敢固以請。」賓對曰「某固辭不得命﹐敢不敬從﹖」

賓再拜受﹐主人般還﹐曰「避。」主人阼階上拜送﹐賓般還曰「避」。

已拜﹐受矢﹐進卽兩楹﹐退﹑反位﹐揖賓就筵。

司射進度壺﹐反位﹐設中﹐執八算。

請於賓曰「奏投壺之令﹐曰﹕『順投爲入﹐比投不釋算﹐勝飲不勝。正爵旣行﹐請爲勝者立馬﹐三馬旣立﹐慶多馬。』」請主人亦如之。

命弦者曰「請奏首﹐若一。」太師曰「諾」。

左右告矢具﹐請拾投。有入者﹐則司射坐而釋一算焉。賓黨於右﹐主黨於左。

卒投﹐司射執余算曰「左右卒投﹐請數。」二算爲純﹐一純以取﹐一算爲奇。有勝﹐則司射以其算告曰「某黨賢於某黨﹐賢若干純。」──奇則曰奇﹐鈞者曰鈞。

舉手曰「請勝者之弟子爲不勝者酌。」酌者曰「諾。」已酌﹑皆請舉酒﹐當飲﹐皆跪奉曰「賜灌。」勝者跪曰「敬養」。

司正曰「正爵旣行﹐請爲勝者立馬。」馬各直其算上。一馬從二馬﹐以慶。慶禮﹐曰「三馬旣立﹐請慶多馬。」賓﹑主人皆曰「諾。」正爵旣行﹐請徹馬。

周則復始﹐旣算。算多少﹐視其坐。

矢八分﹔堂上七扶﹐室中五扶﹐庭中九扶﹐算長尺二寸。

堂下司正﹑司射﹑庭長及冠士立者皆屬賓黨﹔樂人及童子使者皆屬主黨。降揖其阼階及樂事﹑皆與射同節。

壺中置小豆﹐爲其矢躍而去也。壺去席二矢半﹐矢以柘若棘﹐無去其皮﹐大七分。

曾孫侯氏﹐今日泰射﹐於一張侯參之曰今日泰射﹐四正具舉﹐大夫君子﹐凡以庶士﹐小大莫處﹐禦於君所﹐以燕以射﹐則燕則譽。質參旣設﹐執旌旣載﹐大侯旣亢﹐中獲旣置。

壺ㄕ七寸﹐口徑二寸半﹐壺髙尺二寸﹐容斗五升﹐壺腹五寸。

弓旣平張﹐四侯且良﹐決拾有常﹐旣順乃讓﹐乃揖乃讓﹐乃齊其堂﹐乃節其行﹐旣志乃張﹐射夫命射﹐射者之聲﹐獲者之旌﹐旣獲卒莫。

凡雅二十六篇﹕其八篇可歌──歌鹿鳴﹑首﹑鵲巢﹑采蘩﹑采﹑伐檀﹑白駒﹑騶虞﹐八篇廢不可歌﹔七篇商齊﹐可歌也﹔三篇歌。史辟﹑史義﹑史見﹑史童﹑史謗﹑史賓﹑拾聲﹑挾。

魯命弟子辭曰「無荒﹑無傲﹑無倨立﹑無逾言。若是者﹐有常爵。「嗟爾不寧侯﹐爲爾不朝於王所﹐故亢而射女﹐彊食食﹐詒爾曾孫侯氏百福。」

●公符第七十九

公冠﹕自爲主﹐迎賓揖﹐升自阼﹐立於席。

旣醴﹐降自阼。

其餘自爲主者﹐其降也自西階﹐以異﹐其餘皆與公同也。

公玄端與皮弁﹐皆畢﹐朝服素畢。

公冠﹐四加玄冕。

饗之以三獻之禮﹐無介﹐無樂﹐皆玄端。

其酬幣朱錦采﹐四馬﹐其慶也同。

天子亻疑焉。

太子與庶子﹐其冠皆自爲主﹐其禮與士同﹐其饗賓也皆同。

成王冠﹐周公使祝雍祝王曰「達而勿多也。」祝雍曰「使王近於民﹐遠於年﹐嗇於時﹐惠於財﹐親賢使能。」

●本命第八十

分於道﹐謂之命﹔形於一﹐謂之性﹐化於陰陽﹐象形而發﹐謂之生﹔化窮數盡﹐謂之死。故命者﹐性之終也。則必有終矣。

人生而不具者五﹕目無見﹑不能食﹑不能行﹑不能言﹑不能化。三月而徹勻﹐然後能有見﹔八月生齒﹐然後食﹔期而生臏﹐然後能行﹔三年●合﹐然後能言﹔十有六情通﹐然後能化。』

陰窮反陽﹐陽窮反陰。辰故陰以陽化﹔陽以陰變。故男以八月而生齒﹐八歲而齔﹐一陰一陽然後成道﹔二八十六﹐然後情通﹐然後其施行﹐女七月生齒﹐七歲而齔﹔二七十四然後化成。合於三也﹐小節也。中古男三十而娶﹐女二十而嫁﹐合於五也﹐中節也。太古男五十而室﹐女三十而嫁﹐備於三五﹐合於八十也。八者維綱也﹐天地以發明﹐故聖人以合陰陽之數也。

禮義者﹐恩之主也。冠﹑昏﹑朝﹑聘﹑喪﹑祭﹑賓主﹑鄕飲酒﹑軍旅﹐此之謂九禮也。禮經三百﹐威儀三千﹐機其文之變也。其文變也。禮之象﹐五行也﹔其義﹐四時也。故以四舉﹔有恩﹑有義﹑有節﹑有權。

恩厚者﹐其服重﹔故爲父斬衰三年﹐以恩制者。門內之治﹐恩掩義﹔門外之治﹐義斷恩。資於事父以事君﹐而敬同﹐貴貴尊尊﹐義之大者也。故爲君亦服斬衰三年﹐以義制者也。

三日而食﹐三月而沐﹐期而練﹐毀不滅性﹐不以死傷生。喪不過三年﹐苴衰不補﹐墳墓不坯﹐同於邱陵。除之日﹐鼓素琴﹐示民有終也﹐以節制者也。

資於事父以事母而愛同。天無二日﹐國無二君﹐家無二尊﹐以一治之也。父在爲母齊衰期﹐見無二尊也。

百官備﹐百制具﹐不言而事行者﹐扶而起﹔言而後事行者﹐杖而起﹔身自執事而後事行者﹐面垢而已。凡此﹐以權制者也。

始死﹐三日不怠﹐三月不解﹐期悲號﹐三年憂﹔恩之殺也。聖人因殺以制節也。

男者﹐任也﹔子者﹐孳也﹔男子者﹐言任天地之道﹐如長萬物之義也。故謂之「丈夫」。丈者﹐長也﹔夫者﹐扶也﹔言長萬物也。知可爲者﹐知不可爲者﹔知可言者﹐知不可言者﹔知可行者﹐知不可行者。是故﹐審倫而明其別﹐謂之知﹐所以正夫徳者。

女者﹐如也﹐子者﹐孳也﹔女子者﹐言如男子之教而長其義理者也。故謂之婦人。婦人﹐伏於人也。是故無專制之義﹐有三從之道──在家從父﹐人從夫﹐夫死從子﹐無所敢自遂也。教令不出閨門﹐事在饋食之而正矣﹐是故女及日乎閨門之內﹐不百里而奔喪﹐事無獨爲﹐行無獨成之道。參之而後動﹐可驗而後言﹐宵行以燭﹐宮事必量﹐六畜蕃於宮中﹐謂之信也﹐所以正婦徳也。

女有五不取﹔逆家子不取﹐亂家子不取﹐世有刑人不取﹐世有惡疾不取﹐喪婦長子不取。逆家子者﹐爲其逆徳也﹔亂家子者﹐爲其亂人倫也﹔世有刑人者﹐爲其棄於人也﹔世有惡疾者﹐爲其棄於天也﹔喪婦長子者﹐爲其無所受命也。

婦有七去﹕不順父母去﹐無子去﹐淫去﹐妒去﹐有惡疾去﹐多言去﹐竊盜去。不順父母去﹐爲其逆徳也﹔無子﹐爲其絕世也﹔淫﹐爲其亂族也﹔妒﹐爲其亂家也﹔有惡疾﹐爲其不可與共粢盛也﹔口多言﹐爲其離親也﹔盜竊﹐爲其反義也。

婦有三不去﹕有所取無所歸﹐不去﹔與更三年喪﹐不去﹔前貧賤後富貴﹐不去。

大罪有五﹕逆天地者﹐罪及五世﹔誣文武者﹐罪及四世﹔逆人倫者﹐罪及三世﹔誣鬼神者﹐罪及二世﹔殺人者﹐罪止其身。故大罪有五﹐殺人爲下。

●易本命第八十一

子曰「夫易之生﹐人﹑禽﹑獸﹑萬物昆虫各有以生。或奇或偶﹐或飛或行﹐而莫知其情﹔惟達道徳者﹐能原本之矣。」

天一﹐地二﹐人三﹔三三而九﹐九九八十一﹔一主日﹐日數十﹐故人十月而生。

八九七十二﹐偶以承奇﹐奇主辰﹐辰主月﹐月主馬﹐故馬十二月而生。

七九六十三﹐三主斗﹐斗主狗﹐故狗三月而生。

六九五十四﹐四主時﹔時主豕﹔故豕四月而生。

五九四十五﹐五主音﹐音主猿﹐故猿五月而生。

四九三十六﹐六主律﹐律主禽鹿﹐故禽鹿六月而生也。

三九二十七﹐七主星﹐星主虎﹐故虎七月而生。

二九十八﹐八主風﹐風主虫﹐故虫八日化也。

其餘各以其類。

鳥魚皆生於陰而屬於陽﹔故鳥魚皆卵﹔魚遊於水﹐鳥飛於。故冬燕雀入於海﹐化而爲蚧。

萬物之性各異類﹕故蠶食而不飲﹐蟬飲而不食﹐蜉蝣不飲不食﹐介鱗夏食冬蟄。吞者八竅而卵生﹔咀者九竅而胎生。四足者無羽翼﹐戴角者無上齒。無角者膏而無前齒﹐有角者脂而無後齒。晝生者類父﹐夜生者類母。

凡地﹕東西爲緯﹐南北爲經。山爲積徳﹐川爲積刑﹔髙者爲生﹐下者爲死。邱陵發牡﹐谷爲牝。

蚌蛤龜珠﹐與月盛虛。

是故堅土之人肥﹐虛土之人大﹐沙土之人細﹐息土之人美﹐耗土之人鬼。

是故食水者善游能寒﹐食土者無心而不息﹐食木者多力而拂﹔食艸者善走而愚﹐食桑者有絲而蛾﹐食肉者勇敢而捍﹐食者智惠而巧﹐食气者神明而壽﹐不食者不死而神。

故曰﹕有羽之虫三百六十﹐而鳳皇爲之長﹔有毛之虫三百六十﹐而麒麟爲之長﹔有甲之虫三百六十﹐而神龜爲之長﹔有鱗之虫三百六十﹐而蛟龍爲之長﹔倮之虫三百六十﹐而聖人爲之長﹐此乾坤之美類﹐禽獸萬物之數也。

故帝王好壞巢破卵﹐則鳳凰不翔焉﹔好竭水搏魚﹐則蛟龍不出焉﹔好刳胎殺夭﹐則麒麟不來焉﹔好塡塞谷﹐則神龜不出焉。

故王者動必以道﹐靜必以理﹔動不以道﹐靜不以理﹐則自夭而不壽﹐訁夭孽數起﹐神靈不見﹐風雨不時﹐暴風水旱並興﹐人民夭死﹐五不滋﹐六畜不蕃息。

