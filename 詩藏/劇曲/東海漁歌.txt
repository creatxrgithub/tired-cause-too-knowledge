東海漁歌

淸顧春

東海漁歌卷一醉蓬萊和黃山谷看秋山萬疊﹐曉日曈曨﹐參螢相倚。畫棟珠簾﹐捲髙空淸麗。老桂香濃﹐洞簫聲遠﹐作瑤池佳會。露綴花梢﹐風搖鬢影﹐夜來涼意。此景人間﹐幾曾得見﹐月擁寒潮﹐無邊雲水。滿酌天漿﹐宴鴻都道士。祕訣長生﹐滄桑變化﹐對綺筵羅袂。塵世紛紛﹐殘棋一局﹐誰非誰是﹖念奴嬌和姜白石湖亭依舊﹐記從吾遊者﹐二三仙侶。今日蓮花開已徧﹐翠蓋團團無數。荷露烹茶﹐碧筒吸酒﹐又聽蕭蕭雨。遠山遮盡﹐片雲應是催句。欲暮白鷺成行﹐避人沙渚﹐拍拍衝天去。爭忍西風容易落﹐怕見斷煙寒浦。菇米隨波﹐紅衣墮露﹐花裏誰能住﹖明燈雙槳﹐笙歌一派歸路。洞仙歌和劉一止《苕溪詞》月明風靜﹐問此時誰曉﹖雪後初開一枝好。愛孤山蹤迹﹐千樹橫斜﹐臨碧水﹐十里湖光冷照。逋仙歸去後﹐依舊黃昏﹐疏影婷婷爲誰妙﹖望不盡竹籬茅舍人家﹐斷橋邊﹑詩情空老。任南北枝頭暖相催﹐聽玉笛聲中﹐吹來多少﹖【校】「望不盡」句﹐況氏攺爲「花外兩三家茅舍竹籬」。水調歌頭和周紫芝《竹坡詞》急雨響巖壑﹐林木暗濛濛。山樓四面風滿﹐一綫電光紅。雨過長天如洗﹐收盡無邊煩暑﹐濕气潤髙峯。坐對東山月﹐淸影落懷中。邀明月﹐酌美酒﹐共山翁。不妨談笑﹐尊前歌舞且從容﹐老去心情依舊﹐莫負良辰好景﹐去日不能重。風月不到處﹐天地古今同。雨霖鈴和柳永《樂章集》情深語切。柰關河遠﹐去去難歇。離愁正苦未盡﹐東方欲曙﹐雄鷄催發。相送小橋流水﹐更霜气寒噎。漸天外﹑西北峯頭﹐曉日明明照空闊。登髙望遠空傷別。又匆匆﹑過了黃花節。思量著愁何處﹐難拘管﹑斷腸風月。滿目秋光﹐只恨重山疊巘誰設﹖便織盡﹑錦字回文﹐盎向盤中說。木蘭花慢和張孝祥《於湖訶》天髙風露冷﹐念仙子﹑倚瓊樓。問雲窗霧閣﹐朱欄翠幔﹐好景誰收﹖玉簫歇﹐霓裳散﹐恨寶奩空掩暗增憂。照影自臨淸淺﹐滿身花影同流。疏鐘霜杵韻悠悠。柏葉炷香篝。記艸色連天﹐花光似霧﹐歷歷前遊。逍遙身心物外﹐渺滄波﹑流盡古今愁。獨立蓮花峯頂﹐下看九點齊州。滿江紅﹝第二體﹞和張元幹《蘆川詞》綠慘紅愁﹐東風裏﹑杜鵑聲惡。春去也﹑小樓人寂﹐雨聲偏作。弱柳難將春思系﹐淚珠長向花前落。問天涯﹑歸夢幾時來﹖隨風泊。春寒重﹐羅衣薄。音書斷﹐情無著。對殘燈顧影﹐共誰斟酌﹖昨夜雨睛知驟暖﹐等閒負了三春約。捲珠簾﹑一望碧天長﹐山如削。【校】第二體﹐日藏本無此注語。川﹐原作「州」。按張元幹詞集爲《蘆川詞》原本顯誤﹐故攺。霜葉飛和周邦彥《片玉詞》萋萋芳艸。疏林外﹑月華初上林表。斷橋流水暮煙昏﹐正夜涼人悄。有沙際﹑寒蛩自曉。星星三醜流螢小。見白露橫空﹐那更對﹑孤燈如豆﹐淸影相照。昨夜夢裏分明﹐遠隨徵雁﹐迢遞千里難到。西風吹過幾重山﹐悵故人懷抱。想籬落﹑黃花開了。尊前誰唱淒涼調﹖應念我﹑凝情處﹐聽雨聽風﹐恨添多少﹗金縷曲和吳文英《夢窗詞》絕頂春風早。見無邊﹑紅英絳萼﹐滿枝花好。枝上黃鵬飛過處﹐認取重來路杳。此寂寂﹑洞天誰到﹖十二欄幹人倚徧﹐襯云容山色眞容貌。啟窗戶﹐對淸照。月華乍吐東山小。澹銀河﹑流云幾縷﹐疏星多少﹖翠被難禁春宵冷﹐況值遊仙夢了。尙殘燭﹑燈花裊裊。不是管弦歌舞地﹐更何須蜀錦花纏帽。晨霧斂﹐世間曉。滿庭芳和蔡伸《友古詞》白玉欄幹﹐綠楊庭院﹐果然幾淨窗明。珠簾髙捲﹐花雨散紅英。下上雙飛燕子﹐東風裏﹑巧轉輕迎。連環冷﹑紅珠斗帳﹐春睡惜娉婷。夢中多少路﹖山長水遠﹐渺渺魂驚。怕情深易感﹐又惹離情。總有靑鸞消息﹐書不盡﹑枉自丁寧。終難遇﹐霓旌翠蓋﹐空許願三生。壺中大慢和李淸照《漱玉詞》東風吹盡﹐便繡箔重重﹐春光難閉。柳悴花憔畱不住﹐又早淸和天气。梅子心酸﹐文無艸長﹐嘗徧斷腸味。將離開矣﹐行人千里誰寄﹖簾卷四面靑山﹐天涯望處﹐短屏風空倚。宿灑新愁渾未醒﹐苦被鸚哥喚起。錦瑟調弦﹐金釵畫字﹐說不了心中意。一江煙水﹐試問潮信來未﹖憶江南題唐伯虎畫江南水村五首江南好﹐春艸滿芳洲。山上孤亭才落日﹐門前髙柳系歸舟。童子曳雙牛。江南好﹐云影接山光。負米人行莎艸徑﹐論文客坐讀書堂。晚飯菜根香。江南好﹐桑柘一村村。萬點鴨兒浮遠岸﹐幾家稚子候柴門。風雨近黃昏。江南好﹐如練暮江淸。繞屋蒹葭秋露白﹐對門丘壑晚山明。閒話豆花棚。江南好﹐明月綠楊梢。茅舍孤燈猶夜織﹐板橋流水暗生潮。漁火一星遙。飛雪滿羣山梨花積雪魂輕﹐停雲香膩﹐朦朧釀作微陰。粉墻低覆﹐東風斜倚﹐晚來絲雨沈沈。梁間聞細語﹐睡不穩﹑烏衣素襟。玉容寂寞﹐霓裳舞倦﹐芳事者番深。增嫵媚﹑二枝凝淚眼﹐愛冰姿綽約﹐特費淸吟。婷婷標格﹐溶溶院落﹐春宵一刻千金。夜涼初過雨﹐欄幹外﹑輕寒不禁。月明人靜﹐澹煙流水無處尋。浪淘沙偶成人世競無休。驛馬耕牛。道人眉上不生愁。閒把丹書窗下坐﹐此外何求﹖光景去悠悠。歲刀難畱。百年同作土饅頭。打疊身心安穩處﹐順水行舟。【校】土饅頭﹐原作「土鬘頭」﹐「鬘」字顯誤﹐徑攺。鷓鴣天爲孟文寫冬花小幅並題窗外寒梅報早春﹐山茶紅綻十分新。宓妃小試淩波襪﹐意態由來畫不眞。天上果﹐世間因﹐花枝常對玉堂人。夜來睡起含章殿﹐疏影婷婷是化身。鈍宦曰﹕孟文系太淸長女。況評﹕詠花四闋﹐極合宋詞消息。若多看近人詞﹐一中其病﹐便不能如此純粹。定風波水仙翠帶仙仙雲气凝﹐玉盤淸露瀉金精。最是夜深人入定﹐相映。滿窗涼月照娉婷。雪霽江天香更好﹐縹渺。淩波難記佩環聲。一枕遊仙輕似絮﹐無據。夢魂空繞救峯靑。入塞盆梅好花枝﹐正淸香欲破時。似霓裳一曲﹐奏罷下瑤池。紅也宜﹐白也宜。小樓夜涼月彤移﹐短屏山﹑衾冷夢遲。洞天深處護冰姿。蜂不知﹐蝶不知。玉連環影燈下看蠟梅瑣瑣﹐三五黃金顆。爲愛花香﹐自起移燈坐﹕影珊珊﹐舞仙壇﹐蠟瓣檀心﹐小樣道家冠。桂殿秋題畫淸露下﹐月明中﹐鳳凰棲老碧梧桐。吹簫仙子淩風去﹐十二樓臺花自紅。水龍吟題張坤鶴老人小照﹐用白玉蟾《采藥徑》韻洞門深鎖煙霞﹐蒼蒼不斷松杉翠。芝田采徧﹐玉顏常駐﹐何曾落齒。海上當年﹐羽衣寶髻﹐鳳簫閒吹。記蓬萊舊景﹐餐花飲月﹐經多少﹐仙家事。渺渺長途無際。笑世間﹑臨歧揮淚﹑淸風兩袖﹐飄然到處﹐此生如寄。七十年華﹐雙眸烱烱﹐照人姿媚。信谷神不死﹐逍遙物外﹐一瓢雲水。【校】徑﹐日藏本作「經」。閒﹐況氏攺爲「淸」。鈍宦曰﹕張坤鶴系白雲觀道士。賣花聲像生花竹簏盛來﹐多少像生花卉﹖小年時﹑東風才至﹐街頭偏賣﹐趁鬧蛾天气。問封姨﹑此情知未﹖誰家妙手﹐特把春光遊戲。剪吳綾﹑點金帖翠。一聲淸唱﹐有繡簾揭處﹐早驚廻﹑綠窗人睡。最髙樓題錢元昌山水羣峯合﹐天際湧靑蓮﹐飛瀑界中間。長橋跨水通幽處﹐懸崖結屋伴神仙。山出云﹐雲渡水﹐水環山。問誰鑿﹑盤陀依斷岸﹖又誰種﹑長松臨陡澗﹖非人力﹐必天然。林深葉密不知路﹐山深日冷不禁寒。近黃昏﹐嵐气作﹐罩峯巓。鷓鴣天九日九日登髙眼界寬﹐菊花才放小金團。轂紋細浪參差水﹐佛髻靑螺大小山。人易老﹐惜流年。茱萸插帽不成歡。西風那管離情苫﹐又送徵鴻下遠灘。迎春樂乙未新正四日﹐看釗兒等采茵蔯東風近日來多少﹖早又見﹑蜂兒了。紙鳶幾朵浮天杪﹐點染出﹑晴如掃。暖處有﹑星星細艸。看羣兒﹑緣階尋繞。采采茵蔯芣苢﹐提个籃兒小。鈍宦曰﹕乙未太淸年三十七歲﹐載劍十一歲。太常引人日立春東風吹暖入新年。七蓂葉﹐五辛盤。人日立春天。雙彩勝﹑金釵並懸。流光似水﹐風花無定﹐歡樂記從前。羞向鏡中看﹐衰容現﹑絲生鬢邊。長相思詠雙獾佩大獾歡﹐小獾歡﹐白玉裁成兩个獾。常隨佩帶間。肱相連﹐股相連﹐肱股相連心自安。君臣父子全。鵲橋仙夢石橊婢一年死別﹐千年幽恨﹐尙憶垂髫初會。眼前難忘小腰身﹐侍兒裏﹑此兒爲最。悠悠往事﹐不堪回首﹐空墮傷心淸淚。夜深時有夢魂來﹐夢覺後﹑話多難記。鈍宦曰﹕太素有《桂殿秋》詞三首﹐爲悼石橊作也。定風波擬古花裏樓臺看不眞﹐綠楊隔斷倚樓人。誰謂含愁獨不見﹐一片﹐桃花人面可憐春。芳艸萋萋天遠近﹐難問﹐馬蹄到處總消魂。數盡歸鴉三兩陣﹐偏襯﹐蕭蕭暮雨又黃昏。況評﹕饒有煙水迷離之致。蒼梧謠夫子以十金易得古玉笛一枝﹐且約同詠﹐先成《翠羽吟》一闋。驪珠已得﹐不敢復作慢訶﹐謹賦《十六字令》﹐聊博一笑塞責聽﹐黃鶴樓中三兩聲。仙人去﹐天地有餘靑。【校】塞責﹐況氏刪此二宇。鈍宦曰﹕約齋上公藏一琴﹐太淸故物也。憶秦娥二月十二聞角聲情蕭索﹐啼鴉過盡春寒作。春寒作﹐春城十里﹐月明吹角。哀音一片傷淒絕﹐黃昏更覺東風惡。東風惡﹐深深庭院﹐重重簾幕。醉太平聞雁長嗚短嗚﹐何來雁聲﹖翺翔律呂和平﹐發炎方北徵。人情物情﹐千年不更。雲中誰計郵亭﹐趁東風去程。海棠春海棠扶頭怯怯嬌如滴﹐照銀燭﹑千金一刻。葉補翠云裘﹐花綴胭脂色。華淸浴罷疑無力﹐更生受﹑東君護惜。亭北牡丹花﹐試問誰傾國醉東風碧桃玉妃裝卸﹐天上瓊枝亞。立盡東風明月下﹐露井初開昨夜。結伴閬苑飛仙﹐上淸淪謫塵寰。萼綠華來無定﹐羽衣不耐春寒。臨江仙淸明前一日種海棠萬點猩紅將吐萼﹐嫣然回出凡塵。移來古寺種朱門。明朝寒食了﹐又是一年春。細幹柔條才數尺﹐千尋起自微因。綠云蔽日樹輸囷。成陰結子後﹐記取種花人。末句用劉克莊種海棠詞。步蟾宮自題畫扇沈沈院宇閒淸晝﹐惜春去﹑怕春消瘦。爲花寫出好精神﹐展紈素﹑粉融脂澑。微風不許絲兒透﹐看顏色﹑年年依舊。碧桃深處海棠開﹐低枝上﹑翠禽同宿。乳燕飛題曇影夢痕圖孫靜蘭﹐許云姜之甥女也﹐十二歲歿於外家。外祖母許太大人爲作是圖﹐題詠盈捲﹐遂次許淡加韻二闋。情网絲絲綰。問花神﹑飄香墜粉﹐是誰分判﹖才見花開花又落﹐不念惜花人惋。禁不得﹑猛風吹斷。總有遊魂知舊路﹐柰匆匆﹑短劫韶光換。空悵望﹐海山遠。優曇那許常相伴﹐照慈幃﹑殘燈尙在﹐夢回不見。十二碧城縹緲處﹐去去來來如幻。倩好手﹑圖成小捲。塵世自生煩惱障﹐暮年人﹑咄咄書空喚。司花史﹐瑤池畔。峯髻芙蓉綰。月明中﹑翠崖千仞﹐洞門雙判。若有人兮翳蘿薜﹐綽約不勝哀惋。三十里﹑桃花紅斷。花不長紅人命脆﹐才人間﹑十二星霜換。翛然往﹐碧雲遠。揉藍衫子當時伴。夢依稀﹑婆娑老淚﹐怎禁重見。寫向圖中疑是夢﹐夢醒誰眞誰幻空賺得﹑題詩盈捲。蓬島昆侖嬉遊處﹐料不聞﹑拍枕千呼喚。靑靑艸﹐小墳畔。【校】總﹐況氏攺爲「縱」。鈍宦曰﹕許太夫人﹐許周生之妻梁��也。法曲獻仙音題李世倬畫扇﹐用《淸眞集》韻云接層巒﹐天開畫本﹐匹練千尋飛度。松柏陰森﹐苔沙寂歷﹐似有幽人門戶。聽亂石翻濤處﹐時時嗚驟雨。默無語﹐望長橋﹑盤陀立盡﹐雲霧裏﹑布襪靑鞋無阻。縹緲玉煙霏﹐水風涼﹑澗莎柔嫵。作畫當年﹐李侍郎﹑研朱染素。寫匡廬眞景﹐人與長風同去。【校】沙﹐況氏攺爲「莎」。李侍郎﹐況氏攺爲「憶龍眼」。鈍宦曰﹕李世倬是太素門客﹐余嘗見其畫山水四幅。暗香謝云姜妹畫梅團扇﹐次姜白石韻風枝霽色。勝臨流萬點﹐吹開羌笛。日暮何人﹐翠袖淩霜一枝摘。寫出疏香冷韻﹐誰似小瑯嬛仙筆。感昨日﹑團扇題詩﹐寄我伴吟席。南國。夜月寂。記庾嶺五湖﹐千樹堆積。少年曆處﹐卅載相思夢魂憶。愛此冰紈小影﹐竹葉撼﹑一窗晴碧。賴老手﹑姜白石﹐舊詞證得。【校】「誰似」句﹐況氏攺爲「誰得似瑯嬛仙筆」。少年曆處﹐況氏攺爲「昔遊最憶」。憶﹐況氏攺爲「隔」。「賴老手」句﹐況氏攺爲「剩點檢紅簫譜」。定風波惡夢事事思量竟有因﹐半生嘗盡苦酸辛。望斷雁行無定處﹐日暮﹐鶺鴒原上淚沾巾。欲寫愁懷心已醉﹐憔悴﹐昏昏不似少年身。惡夢醒來心更怕﹐窗下﹐花飛葉落總驚人。【校】「惡夢醒來」二句﹐況氏攺爲「惡夢醒來情更怯﹐愁絕﹐鳥飛葉落總驚人」。木蘭花慢題長洲女士李佩金《生香館遺詞》生香孤館在﹐只燕子﹐舊巢安。悵左華右竹﹐東張西角﹐噩夢難圓。紅豆詞歌金縷﹐剩五更殘月照啼鵑。滿目穠花野艸﹐傷心落葉哀蟬。妬花風雨護花幡﹐憔悴損芳顏。有秋雁新詩﹐簪花法帖﹐種種銷魂。平生多情多病﹐更多愁多怨苦纏綿。一旦懸崖撒手﹐茫茫流水空山。李佩金有《秋雁》四首﹐見《碧城仙館集》。又嘗集古今女土墨迹﹐爲《簪花閣帖》刻之。其家有「左華右竹箋」紙。【校】噩夢﹐況氏攺爲「夢噩」。紅豆詞歌﹐況氏攺爲「歌殘曼聲」。殘月﹐況氏攺爲「寒月」。「滿目」句﹐況氏攺爲「滿目幽花秀艸」。平生﹐況氏攺爲「無端」。苦﹐況氏攺爲「費」。一旦﹐況氏攺爲「一笑」。況氏攺原注中「李佩金」爲「女士」﹔《秋雁》後加「詩」字﹔攺「古今女士」爲「古今閨秀」﹔攺「刻之」爲「刻石」﹔攺「其家有」爲「又自制」。鳳凰臺上憶吹簫題《帝女花傳奇》散盡天花﹐現身爲女﹐韶華十五芳年。悲歡集﹐才聞引鳳﹐又賦離鸞。烽火洶洶朝市﹐當不起﹑雨驟風顚。最傷心﹐盈盈弱質﹐半臂刀瘢。避難。維摩丈室無所有﹐惟畱一榻相安。經多少﹑晨鐘暮鼓﹐春冷秋寒。受盡無邊煩惱﹐消業障﹑天上人間。方了卻﹑蓮臺一笑因緣。【校】韶華﹐況氏攺爲「苕華」。「悲歡集」二句﹐況氏攺爲「柰才聞引鳳」。「當不起」句﹐況氏攺爲「經幾許雨僽風僝」。避難﹐況氏攺爲「蕭然」。「維摩」二句﹐況氏攺爲「維摩丈室﹐辛苦托慈云﹐一榻相安。」經多少﹐況氏攺爲「耐」。春冷﹐況氏攺爲「春悄」。「方了卻」句﹐況氏攺爲「方能了蓮臺恁時﹐一笑因緣」。髙山流水次夫子淸風閣落成韻羣山萬壑引長風。透林臯﹑曉日玲瓏。樓外綠陰深﹐憑欄指點偏東。渾河水﹑一綫如虹。淸涼極﹐滿谷幽禽啼嘯﹐冷霧溟濛。任海天寥闊﹐飛躍此生中。云容。看白衣蒼狗﹐無心者﹑變化虛空。細艸絡危巖﹐巖花秀媚日承紅。淸風閣﹐髙淩霄漢。列岫如童。待何年歸去﹐談笑各爭雄。【校】此詞較《詞律》《詞譜》少八字﹐各本皆同。啼嘯﹐況氏攺爲「嘹嚦」。冷霧﹐況氏攺爲「翠靄」。此生中﹐況氏攺爲「有無中」。無心者﹐況氏攺爲「無心出」。秀媚﹐況氏攺爲「秀嫵」。「談笑」句﹐況氏攺爲「泉石各疏慵」。金縷曲題姚珊珊小像何處春風面畫圖中﹑雲鬟�﹝「髟」下﹢委﹞鬌﹐羽衣輕軟。似有遊魂招不得﹐難寫寸心幽怨。絲不盡﹑春蠶在繭。離合神光空有夢﹐夢髙唐路杳情無限。陽臺女﹐更誰見珊珊月下來何晚。是耶非﹑恍惚曾聞﹐筠簫象管。公子憑虛卿薄命﹐對影徒增浩嘆。好事者﹑新詞題滿。倩倩眞眞呼不應﹐惹相思海上三山遠。人間事﹐本如幻。或謂憑虛公於姬人。【校】似有遊魂﹐況氏攺爲「只有離魂」。恍惚曾聞﹐況氏攺爲「如聞怨曲」。筠簫﹐況氏攺爲「鳳簫」。琵琶仙題琵琶妓陳三寶小像歌舞風光﹐十三歲﹑索五千金髙價。休矜燕子輕盈﹐腰肢更矯奼。春院靜﹑琵琶一曲﹐也應算﹑調髙和寡。十里湖光﹐無邊山色﹐花底遊冶。恍疑是﹑蘇小當年﹐又疑是﹑秋娘未曾嫁。眉目本然淸楚﹐被旁人偸寫。爭不似﹑潯陽湓浦﹐抱檀槽﹑感動司馬。好稱珠勒金鞍﹐許誰迎迓【校】「歌舞」二句﹐況氏攺爲「豆蔻稍頭﹐恁年紀﹑值得量珠髙價」。休矜﹐況氏攺爲「休誇」。十里﹐況氏攺爲「一鏡」。無邊﹐況氏攺爲「十眉」。「眉目」句﹐況氏攺爲「脂粉底幹赤白」。潯陽﹐況氏攺爲「月明」。醉桃源題墨梔團扇寄云姜花肥葉大兩三枝﹐香浮白玉巵。輕羅團扇寫冰姿﹐何勞膩粉施。新雨後﹐好風吹﹐閒階月上時。碧天如水影遲遲﹐淸芬晚更宜。【校】墨梔﹐況氏攺爲「墨梔子」。況評﹕不黏不脫﹐詠物上乘。臺城路六月廿六﹐云姜招遊尺五莊看荷花。是日許金橋郎席題詞﹐遂用其韻去天尺五韋邪杜﹐休疑舊梨花店。蛛网紗窗﹐艸迷幽徑﹐破板紅橋誰換﹖池蓮向暖。聽一片蟬聲﹐綠陰不斷。點水蜻蜓﹐飛來又去繞花滿。登山臨水寄興﹐嘆茫茫千古﹐多少恩怨﹗老樹婆娑﹐回闌曲折﹐筆墨頻揮虛館。遙山在眼。認南谷商峯﹐西南數徧。歸騎匆匆﹐夕陽天又晚。【校】是日﹐況氏刪此二字。鈍宦曰﹕原稿「金橋」下有「義姪」二字﹐用墨塗去。惜紅衣雨中池上﹐用姜白石韻電掣金蛇﹐云翻黑墨﹐風枝無力。雨過方塘﹐圓荷撼新碧。涼風入戶﹐動幾處﹑騷人詞客﹖幽寂。似斷還連﹐向黃昏不息。香消篆印﹐燈暗蕓篝﹐連牀亂書籍。遙知千里澤國﹐楚天北。最愛妙蓮淸淨﹐法界夢中曾歷。怕顚狂風雨﹐洗褪好花顏色。【校】姜﹐爲況氏所刪。黑墨﹐況氏攺爲「水墨」。惜瓊花雨中補種白蓮﹐用張子野韻蓮花白﹐蓮葉碧。帶淤泥補種﹐香冷吟席。本來淸淨原無色。好雨終朝﹐還要終夕。小池塘﹐方且窄。湧車輪翠蓋﹐難盡容得。愛蓮人亦情無極。湖上盈盈﹐更起遙憶。此花從暢春園移來。珍珠簾本意濛濛未許斜陽透。蕩參差﹑一片縠紋微縐。閒煞小銀鈎﹐度困人長晝。看盡落花飛盡絮﹐任幾處﹑鷺聲輕澑。依舊。此好景良辰﹐也能消瘦。多少苦雨酸風﹐障遊蜂不入﹐晴絲難逗。云晴曲房深﹐聽轆轤銀甃。隔住紅燈花外影﹐淸露下﹑香濃金獸。偏又。到月照流黃﹐夜涼時候。淒涼犯絡緯梧桐落了層層葉﹐碧雲暗度秋老。八尺龍須﹐半簾日影﹐乍涼多少﹖今年特早。催滿院﹑虫聲又攪。井闌邊﹑絮絮叨叨﹐也似向人惱。鼓翼瓜棚上﹐飲露餐花﹐自能常飽。絲籠慢貯﹐掛房櫳﹑夜深輕弔。不斷哀音﹐怪一片﹑寒砧又搗。隔窗兒﹑聲和尖風﹐聽到曉。【校】日影﹐況氏攺爲「月影」絮絮叨叨﹐況氏攺爲「叨叨絮絮」。「也似」句﹐況氏攺爲「只是句姑侯切人惱」夜深輕弔句﹐況氏攺爲「最宜深悄」。「不斷」二句﹐況氏攺爲「不爲哀音﹐也容易﹑秋衾夢覺」。「隔窗」句﹐況氏攺爲「隔疏窗﹑拌共夜雨」。冉冉雲雨中張坤鶴過訪秋雨瀟瀟意難暢。忽敲門﹑道人來訪。玄都客﹑談論海天方丈。全不管﹑世間得喪。惟有眞知最髙尙。一任他﹑你爭我讓。把身心﹑且自忘憂頤養。閱盡古今花樣。況評﹕質而拙﹐卻近宋人﹐政復不俗。垂楊秋柳秋涼乍到。便長條踠地﹐柔絲縈繞。霧雨霏煙﹐無情不綰章臺道。夢回十二紅樓悄。小橋外﹑夕陽偏照。閱行人﹑一樹彎腰﹐帶六朝風調。經過春風多少﹖任月白天空﹐驚鳥三繞。謝盡繁華﹐長隄落葉無人掃。靑蛾不是當初貌。更對著﹑斷腸衰艸。蕭疏客捨﹐寒蟬聲漸老。【校】縈繞﹐況氏攺爲「拂裊」。偏照﹐日藏本作「徧照」。望月婆羅門引中元步月海棠花底﹐亂蛩啼徧小闌干。月陰雲淨天寬。立盡梧桐影裏﹐深艸露華寒。聽哀音幾處﹐痛哭中元。蒿燈細然。蕩萬點﹑小金丸。看到香消火滅﹐過眼浮煙。秋風庭院﹐破塵夢﹑淸磬一聲圓。南窗下﹑剪燭更闌。【校】此詞爲況周頤所刪。新雁過妝樓聞雁冷入簾幃。西風送﹑一行雁陣南飛。碧天如水﹐去路遠趁斜輝。云外長鳴秋浩蕩﹐月中連翼影參差。共依依。楚江兩岸﹐霜點毛衣。秋容三分過半﹐正寒螿啼怨﹐畫角聲悲。黃花消息﹐露華暗滿東籬。山程水程萬里﹐動幾處﹑離人雙淚垂。重陽近﹐聽斷鴻聲裏﹐良夜何其【校】雁陣﹐況氏攺爲「旅雁」。斜輝﹐冒氏抄作「斜暉」﹐西泠本﹑竹西館本同。長鳴﹐況氏攺爲「寄書」。兩岸﹐況氏攺爲「蘆岸」。正寒螿啼怨﹐況氏攺爲「恰寒砧韻咽」。聽斷鴻﹐況氏攺爲「更亂虫」。浣溪沙中秋作樓外秋寒知不知﹖看看又到菊花時。半窗白日影如馳。去日已多來日少﹐來何歡喜去何悲。且斟美酒對淸輝。【校】半窗白日﹐況氏攺爲「斜陽西下」。臨江仙漫白雲觀看坤鶴老人受戒閬苑會仙侶﹐金鐘低度﹐玉磬初敲。松陰下﹑仙音一派風飄。笙簫。早人語靜﹐幢幡繞﹑壽字香燒。張坤鶴﹐被霞裾鶴氅﹐寶髻雲翹。消搖。同登道籙﹐看取天外鸞軺。擁無邊滄海﹐皓月銀濤。相邀。滌除玄覽﹐瑤池宴﹑已熟蟠桃。功成後﹐行不言之教﹐萬物根苗。【校】此詞爲況周頤所刪。醉春風自題畫梅﹐用竹葉庵韻暖室香成陳﹐老幹塗紅粉。梅花窗子月明時﹐忖﹐忖﹐忖。山意衝寒﹐湖光歷碧﹐乍傳春信。綠點苔衣襯﹐不許風吹損。夢爲蝴蝶到羅浮﹐問﹐問﹐問。疏影橫斜﹐暗香浮動﹐誰能拘緊【校】塗紅粉﹐況氏攺爲「妝紅粉」。窗子﹐況氏攺爲「窗外」。鷓鴣天冬夜聽夫子論道﹐不覺漏下三矣。盆中殘梅香發﹐有悟賦此夜半談經玉漏遲﹐生機妙在本無奇。世人莫戀花香好﹐花到香濃是謝時。蜂釀蜜﹐蠶吐絲。功成安得沒人知。恆沙有數劫無數﹐萬物皆吾大導師。【校】「不覺」句﹐況氏攺爲「不覺漏三商矣」。蠶吐絲﹐況攺爲「繭抽絲」。「恆沙」句﹐況氏攺爲「華鬉閱盡恆沙劫」。「萬物」句﹐況氏攺爲「雪北香南覓導師」。況評﹕過拍具大澈悟。山鬼謠題管夫人畫竹認濛濛﹑萬竿修竹﹐綠煙一片淸冷。楚天不問云深淺﹐日暮淒其風勁。吹不定。望不盡﹑滿川秋水寒光迥。露澄煙暝。更無數靑山﹐無邊靑靄﹐天際遠峯映。傷心更﹐寫出蒼梧舊景。美人芳艸誰省﹖千梢萬葉矜當世﹐閒了鷗波小艇。塵夢醒。剩兩岸﹑娟娟瘦玉搖江影。神遊目騁。算只有南樓﹐老人畫法﹐千古妙相並。【校】認濛濛﹐況氏攺爲「認玲瓏」。綠煙﹐冒氏鈔作「綠陰」。西泠本﹑竹西館本同。一片﹐況氏攺爲「匝地」。不問﹐況氏攺爲「一角」。「千梢」句﹐況氏攺爲「千梢萬个渾無恙」。江影﹐況氏攺爲「淸影」。相並﹐況氏攺爲「堪並」。定風波古春軒老人有《消夏集》﹐徵詠夜來香﹑鸚哥﹐紉素馨以爲架者﹐蓋雲林手制也斑竹簾櫳亞字欄﹐素馨花發晚風妍。淸遣蕓窗邀女伴﹐堪羨。閨中造物有花仙。妙手制成花架子﹐架起。鸚哥也是好花穿。閒向綠槐陰裏掛﹐長夏。悄無人處一聲蟬。【校】者﹐爲況氏所刪。況評﹕歇拍情景絕佳﹐詠物聖手。浪淘沙冰燈寶塔十三層﹐樓觀飛驚。淸涼世界住飛瓊。藐姑射仙冰雪貌﹐玉佩琤琤。巧制太輕盈﹐細縷堅冰。六鰲海上勢崚嶒。看到雪消明月夜﹐萬點寒星。【校】「藐姑射仙」句﹐況氏攺爲「姑射仙人肌勝雪」。琤琤﹐況氏攺爲「瑽琤」。金縷曲題《花簾詞》寄吳蘋香女士﹐用本集中韻何幸聞名早。愛春蠶﹑纏綿作繭﹐絲絲縈繞。織就七襄天孫錦﹐彩綫金鍼都掃。隔千里﹑系人懷抱。欲見無由緣分淺﹐況卿乎與我年將老。莫辜負﹐好才調。落花流水難猜料。正無妨﹑冰弦寫怨﹐雲箋起艸。有美人兮倚修竹﹐何日輕舟來到。嘆盎谷﹑知音偏少。只有鶯花堪適興﹐對湖光山色舒長嘯。願寄我﹐近來稿。鈍宦曰﹕余姑母碧縷恭人﹐有《花簾詞》重刻本﹐合王采薇﹑汪端﹑莊盤珠之作爲《林下雅昔集》。長相思爲陳素安姊畫梅小幅深胭脂﹐淺胭脂。細蕊繁英壓滿枝﹐淸香入夢遲。乍開時﹐欲謝時。鐵幹錚錚瘦影欹﹐東風任意吹。【校】畫梅﹐況氏攺爲「畫紅梅」。任意吹﹐況氏攺爲「著意吹」。賀聖朝秧歌滿街鑼鼓喧淸晝﹐任狂歌狂走。喬裝艷服太妖淫﹐盡京都遊手。插秧種稻﹐何曾能夠﹐古遺風不守。可憐浪費好時光﹐負良田千畝。【校】此詞爲況周頤所刪。江城子記夢煙籠寒水月籠沙﹐泛靈槎﹐訪仙家。一路淸溪雙槳破煙劃。才過小橋風景變﹐明月下﹐見梅花。梅花萬樹影交加﹐山之涯﹐水之涯。澹宕湖天韶秀總堪誇。我欲徧遊香雪海﹐驚夢醒﹐怨啼鴉。【校】澹宕﹐況氏攺爲「影落」。一痕沙冬夜聽秋虫作金鼎重薰甲煎﹐錦帳雙垂銀蒜。牀下小虫鳴﹐作秋聲。暖室深沈寒漏﹐一穗殘燈如豆。風竹掃閒庭﹐細聽聽。【校】作﹐爲況氏所刪。暖室深沈﹐況氏攺爲「斗室沈沈」。沁園春桃花源次夫子韻一夜東風﹐吹醒桃花﹐春到人間。趁月朗風柔﹐扁舟一棹﹐綠波渺渺﹐花影珊珊。洞裏有天﹐天涯有路﹐風月鶯花終古閒。惜春去﹐怕桃花結子﹐冷落神仙。此中大好盤桓。有人面﹑依稀似舊年。悵前度劉郎﹐如今老去﹐玄都種樹﹐樹已含煙。日暮天寒﹐露滋風損﹐開落無心誰與傳。認不出﹐似婷婷倩女﹐素魄娟妍。【校】認不出﹐況氏攺爲「還相認」。水調歌頭謝古春軒老人見贈竹根仙槎蓬萊渺何許﹐仙侶泛仙舟。海天寥闊﹐千里萬里禦風遊。左右靑童玉女﹐上下霓旌翠蓋﹐花雨散中洲。合奏鈞天樂﹐王母駕靈虯。松爲篷﹐桂爲楫﹐破云流。翔龍翥鳳﹐盤曲古節幾春秋。恍若輕身遐舉﹐泛覽十洲三島﹐對此可忘憂。欲借長風便﹐吹我到杭州。

東海漁歌卷二蒼梧謠正月三日自題墨牡丹扇儂﹐澹掃花枝待好風。瑤臺種﹐不作可憐紅。鷓鴣天題南樓老人秋水圖瑟瑟涼風入小池﹐紅衣落盡翠離披。雙螯薦酒重陽近﹐一鷺衝天夕照遲。白露結﹐碧雲垂﹐波沈菇米動漣漪。可憐秋色無多日﹐畱得殘荷聽幾時﹖風光好天寧寺看花望西山積雪好東風﹐暖融融。花隖山茶照眼紅﹐醉遊蜂。綠煙一帶前村柳﹐春如繡。積雪西山萬萬重﹐玉芙蓉。【校】此詞據日藏本補。訴衷情春日忙中己過早春時﹐病因彊支持。東風簸弄花事﹐細柳裊煙絲。深院宇﹐日遲遲﹐繡簾垂。杏花消息﹐乍暖微寨﹐燕子先知。鷓鴣天傀儡傀儡當場任所爲﹐訛傳故事惑癡兒。李唐趙宋皆無考﹐妙在妖魔變化奇。駕赤豹﹐從文貍﹐衣冠楚楚假威儀。下場髙掛成何用﹐刻木牽絲此一時。江城子題日酣川靜野霎髙石畫日酣川靜野雲髙﹐遠山遙﹐碧迢迢。千里孤帆﹐一葉任風飄。莫話灘頭波浪險﹐波平處﹐自消搖。昏昏天地太無聊﹐系長條﹐釣鯨鰲。且對江光山色酌香醪。其柰眼看人盡醉﹐悲濁世﹐續離騷。淸平樂二月十日﹐金夫人惠蕓苔菜﹐予不食此味廿六年矣。遂以短詞記之春風春雨﹐醞釀春如許。三十六陂芳艸路﹐尙記昔年遊處。漠漠翠羽金英﹐菜花開近淸明。好是江南二月﹐者般滋味香淸。浪淘沙春日同夫子遊石堂﹐回經慈溪﹐見鴛鴦無數﹐馬上成小令花木自成蹊﹐春與人宜。淸流荇藻蕩參差。小鳥避人棲不定﹐飛上楊枝。歸騎踏香泥﹐山影沈西。鴛鴦衝破碧煙飛。三十六雙花樣好﹐同浴淸溪。憶秦娥白海棠春將暮﹐綠陰一樹絲絲雨。絲絲雨﹐海棠花放﹐十分嬌素。仙仙似惹淩波步﹐娟娟又怕東風妒。東風妒﹐滿枝冰雪﹐澹煙輕霧。探春慢春陰九十韶光﹐淸明過了﹐一年春色將盡。雨灑芳田﹐煙霏深院﹐偏是輕陰惹困。燕子來時候﹐已辜負﹑幾番花信。海棠零落閒庭﹐風飄萬點成陣。懊惱畱春不住﹐算只有陌頭﹐楊柳勾引。漠漠情懷﹐懨懨天气﹐況又陰晴無準。多少傷心處﹐柰歲月﹑暗催雙鬢。對酒當歌﹐回頭往事休論。鷓鴣天上巳同夫子遊丰臺南郭同遊上巳天﹐小橋流水碧灣環。海棠婀娜低紅袖﹐楊柳輕盈蕩綠煙。花艷艷﹐柳翩翩﹐斷魂花柳又春殘。夕陽影裏雙飛蝶﹐相逐東風下菜田。金縷曲詠白海棠洞戶深渫掩。笑世間﹑濃脂膩粉﹐那般妝點。認取朦朧明月下﹐不許東風偸颭。偏觸動﹑詞人系念。昨日微陰今日雨﹐好春光有限無餘欠。肯爲我﹐一時暫。冰綃霧縠誰烘染﹖愛依依﹑柔條照水﹐靚妝淸艷。墻角綠陰欄外影﹐印上蕓窗冰簟。隔一片﹑淸陰黯澹。不是封姨情太薄﹐是盈盈樹底魂難懺。春欲暮﹐易生感。【校】明月下﹐竹西館本漏「明」字。好事近三月十五﹐同云姜﹑紉蘭﹑珊枝﹑素安﹑金夫人﹑徐夫人過棗花寺看牡丹﹐是時花尙含苞﹐更約十日後同賞。遂占小令﹐先寄云﹑蘭兩妹將近牡丹時﹐已是海棠零落。祝爾早些開者﹐怕東風擔閣。匆匆古寺暫分襟﹐執手更相約。十日重來恰好﹐訂看花南郭。念奴嬌木香花柔條細葉﹐愛微風吹起﹐一棚香霧。剪到牡丹春已盡﹐又把春光鈎住。瑣碎繁英﹐零星小朵﹐枝上搖淸露。飛璚何事﹐羽衣似斗輕絮。昨夜入夢香淸﹐曉來香已透﹐碧窗朱戶。蝶浪蜂憨無檢束﹐繞這深叢處處。瓔珞垂珠﹐綠云蔽日﹐誰忍攀條去。來年春日﹐願教香雪盈樹。【校】飛璚﹐原作「風璚」﹐據日藏本攺。玉樓春廿四﹐仍同云姜﹑紉蘭﹑素安﹑金夫人﹑徐夫人過棗花寺看牡丹﹐因前日風雨﹑花已零落殆盡扶頭霧雨催春盡﹐十日舊遊花尙嫩。東風一夜損芳菲﹐滿地落紅深幾寸風前弱絮吹成陣﹐欄外綠陰經雨潤。回頭一笑囑花王﹐來歲花躇仍過問。【校】幾寸﹐原作「數寸」﹐據日藏本攺。金縷曲紅拂世事多奇遇。快人心﹑天人合發﹐英雄俠女。閱世竟無如公者﹐決定終身出處。特特問﹑君家寓所。逆旅相依堪寄托﹐好夫妻﹑端合黃金鑄。女蘿艸﹐附松樹。尸居餘气何須懼﹖問隋家﹑驅魚祭獺﹐爲誰辛苦﹖況是荒荒天下亂﹐仙李盤根結固。更無柰﹑楊花自舞。悔不當初從嫁與﹐豈畱連﹑一妓憑君取。遠人也﹐越公素。金縷曲紅綫技也原非幻。入危邦﹑牀頭盜合﹐身輕如燕。甲帳風生申夜警﹐悄過蘭堂深院。好趁取﹑燈昏香斷。太乙神名書粉額﹐掛胸前﹑匕首龍紋燦。奇女子﹐字紅綫。功成豈爲求人見。慰君憂﹑感知酬徳﹐免他爭戰。遁迹雲山遊世外﹐酒海花場誰戀﹖勞主帥﹑中庭夜餞。野鶴翩然隨所適﹐冷朝陽﹑特賦菱歌怨。乘霧去﹐碧天遠。金縷曲紅綃赫赫威權者。鎖金閨﹑名姝十院﹐花臺月榭。何必緋桃延佳士﹐此是君侯自惹。又何必﹑烏龍守夜﹗一面菱花云記取﹐好良期﹑三五淸輝射。花陰底﹐月光下。潭潭院宇人皆怕。越重垣﹑金釭半斂﹐雲鬟初卸。空倚玉簫愁不盡﹐驀地人來迎迓。問何術﹑仙乎神也。磨勒奇謀人不識﹐莽昆侖﹑能使紅綃嫁。百年偶﹐本無價。【校】三五﹐原作「三立」﹐據日藏本攺。臺城路四月廿四城東泛舟淸溪一帶城東路﹐新蜩乍鳴髙柳。五里蒹葭﹐數聲啼鳥﹐正是薰風時候。將船載酒。感卅載重來﹐光陰回首。蟹罟魚罾﹐小樓臨水尙依舊。天光水影蕩漾﹐看翩翩巧燕﹐波面飛逗。綠樹成陰﹐紅欄倒影﹐野色暗侵襟袖。維舟渡口。聽蕭寺鐘聲﹐梵宮輕扣。畱客殷勤﹐再來秋雨後。八歸題張雪鴻秋荷雙鴛雪泥鴻爪﹐文章遊戲﹐只不過偶然耳﹗紅衣墜露無多少﹐畫出牛秋天气﹐雙鴛相倚。岸艸汀花殘照外﹐對渺渺﹑冷煙寒水。已看到﹑寥落西風﹐又吹過沙尾。睡去。迷離短夢﹐纏綿情緒﹐結伴荷花蓮子。忘機澹宕﹐消遙野浦﹐不與世間閒事。甚風流活計﹐裝點溪山被紋綺。好意態﹑金鍼誰繡﹐老筆同題﹐消遣綠窗裏。【校】金鍼﹐原作「金城」﹐據日藏本攺。賀新涼康介眉夫人囑題榕陰消夏圖深院閒池館。此神仙﹑淸涼世界﹐熱紅塵遠。午倦停鍼消長晝﹐榕葉婆娑影轉。正茉莉﹑蠻花香散。花底翩翩瑤臺侶﹐羨連枝﹑玉樹人淸婉。聯好句﹐寫雙管。鮫綃衣薄輕羅扇。擁金盤﹑荔支熟矣﹐檳榔初薦。一幅新圖傳陳事﹐歷歷紅欄碧蘚。好隨載﹑鏡奩書案。粵嶠珠江當年景﹐寄都門﹑女伴題詩滿。惜末識﹐畫中面。山亭宴立秋井梧一葉銀牀早。碧雲天﹑畫樓秋到。竹外澹煙霏﹐障滿地﹑斜陽最好。豆花涼蔓戰西風﹐渾不似﹑春寒料峭。髙樹晚蟬嗚﹐特訴出﹑淒涼調。荷花半依閒池沼。想巖壑﹑桂花香渺。天意謝繁華﹐怕白露﹑暗催秋老。羅衾不柰乍涼宵﹐有花底﹑亂虫啼曉。淸夢醒來時﹐一點殘燈裊。定風波謝云姜妹贈蜜漬荔支有感冰雪肌膚裹絳紗﹐者般滋味產天涯。二十七年風景變﹐曾見。連林閩海野人家。何必更求三百顆﹐珍果。數枚直比服丹砂。恰好嫩涼秋雨後﹐消受。感君髙義轉咨嗟。浣溪沙夜坐竹影朦朧樹影長﹐輕煙黯澹月昏黃。喓喓秋院亂啼螿。幾點微芒螢火細﹐一天風露豆花涼。夜深鼯�﹝鼠﹢穴﹞上宮墻。百字令題李升金壁二十四化山長卷晚來恃好﹐映斜陽﹑二十四峯交錯。依約紅墻林外寺﹐樓閣參差飛舞。漁笛吹殘﹐雁行初起﹐野艇衝煙渡。澄波如練﹐落霞遠趁孤騖。楚楚。返照晴嵐﹐塗金刷翠﹐極目山無數。濃抹澹妝秋萬里﹐冷到江頭楓樹。江水長流﹐碧山無恙﹐閱盡狂今古。錦奴名字﹐千年片紙畱住。【校】金壁﹐日藏本作「金璧」。化山﹐日藏本無「山」字。金縷曲題劉季湘夫人《海棠巢樂府》孫平叔總制室小雅離騷旨。好文章﹑牛生事業﹐千秋名字。疊雪裁冰詞絕妙﹐不共吹花嚼蕊。早稱出﹑拖金衣紫。天際靈風飄玉葉﹐海棠巢﹑離點胭脂醉。三復讀﹐羨無已。一輸明月前身是。迥超塵﹑海鏡流球﹐寒芒萬里。羞煞凡間兒女語﹐錦瑟朱弦淸麗。使聽者﹑洋洋盈耳。肅肅雝雝廊廟器﹐豈尋常﹑粉黛嬌容止。想老筆﹐更精粹。釵頭鳳秋海棠淸淸露﹐涓涓注﹐嫩紅細點花心吐。花如淚﹐葉如翠﹐花花葉葉﹐一般酸味。記﹗記﹗記﹗虫聲訴﹐西風妒﹐秋來更向誰分付﹖閒愁積﹐人不寐﹐半規殘月﹐涼生繡被。睡﹗睡﹗睡﹗【校】花心﹐日藏本作「黃心」。秋風第一枝桂碧叢叢﹑金粟飄香。乍染衣裾﹐風露生涼。蟾影三更﹐廣寒萬里﹐誰酌天漿秋將半﹑丹砂細量。夜深沈﹑仙姝澹妝。聽徹淸商。羅幛云屏﹐夢也難忘。【校】羅幛﹐原作「羅障」﹐據日藏本攺。蝶戀花黃葵小院鈎簾人睡醒﹐曲角欄幹﹐移過重重影。似水天光云葉淨﹐微涼略覺風兒勁。不捲輕羅花態勝﹐慢捲輕羅﹐一片斜陽冷。淺澹衣裳妝束靚﹐比肩惟許芙蓉並。淩波曲枸杞深叢淺叢﹐天髙露濃。仙人杖引靈風﹐掛星星碎紅。花甎細封﹐蒼苔細茸。貍奴巧俟遊蜂﹐費丹靑畫工。太常引玉簪涼生花徑報新秋﹐粉墻下﹑幾枝抽﹖白玉琢搔頭﹐禁不住﹑西風暗颼。碧雲院宇﹐碧紗窗戶﹐碧水更淸柔。斜日過妝樓﹐早又是﹑珠簾上鉤。浪淘沙夢遊一處﹐曰天籟寺。壁間有詞﹐牢記半闋﹐醒卽筆之於簡﹐蓋《浪淘沙》也﹐足成一首樓外雨初晴﹐人倚云屏。月華如水照吹笙。多事夜寒添半臂﹐春也無情。殘燭尙熒熒﹐好夢初驚。紗窗曉色已平明。天籟不知何處寺﹐一片虛靈。尾犯九月五日雨中作風雨近重陽﹐香噀短籬﹐秋水淸潔。落帽題糕﹐費詞人饒舌。天將晚﹑瀟瀟雨意﹐酒初醒﹑沈沈妝閣。聽疏簾外﹐一陣西風﹐觸動櫓鈴鐵。殘虫聲漸歇。況又到﹑霜冷時節。多病年來﹐怕鏡中消削。愛紅葉﹑碧山誰染﹐剪黃花﹑翠襟自襭。登髙心興﹐似此著﹑當年更薄。一剪梅雨中剪菊花贈紉蘭妹暮秋天气太無聊。風又淒淒﹐雨又瀟瀟。淸罇共酌恨難招。一道重城﹐千里之遙。東籬乍滿冷香飄。次第開來﹐昨日今朝。露黃親剪好丰標。滿貯筠籃﹐玉蕊金苞。浣溪沙詠雙鬟猧兒懷裏溫存袖裏藏﹐蒙茸兩耳系金璫。雙鬟小字最相當。竹葉上窗驚月影﹐花枝照壁吠燈光。夜深輕睡枕頭旁。兩字柔憨作性情﹐十分嫵媚特聰明。得人憐處是天生。睡去拳拳堪入畫﹐戲時小小可奇擎。嬌音學吠未成聲。【校】此詞日藏本闕被花惱題王石谷畫友梅軒圖疏枝老幹自斜橫﹐開滿冷花冰蕊。竹裏柴門對流水。夜深人靜﹐夢回酒醒﹐半隱鳥皮幾。明月下﹐小窗前﹐亂飛璚雪寒煙裏。瀟灑足平生﹐不作勞勞羈宦子。梅花結伴﹐修竹蒼松﹐樂事無過此。任三春桃李鬥芳菲﹐怕風動﹑嬌紅盡吹起。畫圖上﹐一片淸香生素紙。【校】此首詞及以下二首日藏本闕。點絳唇題朱葆瑜女史鋤月種梅圖月滿風淸﹐晴香乍試花心淨。荷鋤幽徑﹐疏密安排定。花壓欄幹﹐翠袖和香憑。天如鏡﹐橫斜掩映﹐有个人相稱。白蘋香贈聞詩室女士錢叔琬於萬秀才令妹。見面渾如舊識﹐知名久矣初逢。一湖秋水簇芙蓉﹐玉樹幽蘭相共。藹藹溫柔笑語﹐雍雍林下家風。聞詩聞禮宛從容﹐萬里桐花雛鳳。燭影搖紅聽梨園太監陳進朝彈琴雪意沈沈﹐北風冷觸庭前竹。白頭阿監抱琴來﹐未語眉先蹙。彈徧瑤池舊曲﹐韻泠泠﹑水流云瀑。人間天上﹐四十年來﹐傷心慘目。尙記當初﹐梨園無數名花簇。笙歌縹緲碧雲間﹐享盡神仙福。太息而今老僕﹐受君恩﹑沾些微祿。不堪回首﹐暮景蕭條﹐窮途哀哭。【校】天上﹐日藏本作「天下」。木蘭花慢缾花論﹐效劉克莊體缾花千百樣﹐要好是﹐在人爲。或冷澹相兼﹐疏疏密密﹐轉側相宜。或�蒼秀艷麗﹐似洞天﹑幽谷態離奇。或是粗枝大葉﹐恍然羽葆云旗。銅觚瓦甕古軍持﹐風月好良期。絕妙處微微﹐半窗月影﹐蕩蕩風絲。不同丁香結子﹐也不同﹑紅豆寄相思。那怕遊蜂戲蝶﹐任他靑女封姨。【校】要好是﹐竹西館本作「要是好」。或�蒼秀艷麗﹐日藏本作「或蒼秀艷麗者」。古軍持﹐原作「右軍持」﹐日藏本作「古軍持」﹐是﹐據攺。戲蝶﹐日藏本作「細蝶」﹐「細」字誤。步蟾宮至日黃鐘律呂吹葭管﹐浙風日﹑陽和向暖。詩書相對坐晴窗﹐看野馬﹑紛紛過眼。五紋誰計絲長短﹐且圖个﹑畫長一綫。自知不共世人妝﹐何必問﹑畫眉深淺。惜分釵看童子抖空中春將至﹐晴天气﹐消閒坐看兒童戲。借天風﹐鼓其中﹐結彩爲繩﹐截竹爲筒。空﹗空﹗人間事﹐觀愚智﹐大都制器存深意。理無窮﹐事無終﹐實則能鳴﹐虛則能容。衝﹗衝﹗【校】此詞在西泠本﹐竹西館本之補遺中均有﹐標題爲《詠空衝》。消閒﹐原缺「消」字﹐據日藏本補。一叢花題雲林《福連室吟艸》連枝玉樹羨君家﹐天與好才華。知名彼此情先熟﹐恨萬重﹑水障雲遮。今始見君﹐神情散朗﹐淸潔比梅花。新詩示我妙無加﹐詞調更堪誇。丹靑更有生花筆﹐寫湖山﹑翠靄朱霞。咳唾成珠﹐池塘結夢﹐春艸徧天涯。思佳客臘九日﹐同雲林﹑云姜﹑紉蘭﹑佩吉集於珊枝齋中﹐時云姜行有日矣﹐佩吉鼓《陽關三疊》﹐盡一日歡。歸途城門將闔﹐車中口占三疊陽關不忍聽﹐七條弦上半離聲。澆愁且盡杯中物﹐日暮君歸我進城。弦月上﹐影懸冰﹐涼風吹面酒初醒。明燈小隊遵歸路﹐寒柝沿街已定更。【校】歸路﹐「路」字原缺﹐今據日藏本補。定風波同諸姊妹聽佩吉彈《平沙落雁》一曲﹐並見贈花卉四幀﹐詞以謝之一曲瑤琴爲我彈﹐北風烈烈指頭寒。想見秋江殘照裏﹐煙水。聯翩雁影下空灘。贈我新圖花似錦﹐能品。朱藤黃菊耐人看。少長咸集作平邀女伴﹐也算。瑤池小宴會神仙。唐多令謝雲林見贈古玉琴帚﹐且邀明日賞雪。用謝蜜來韻常伴鏡奩邊﹐常隨碡瑁筵。費仙人﹑種玉生煙。掃盡纖塵彈一曲﹐明月下﹐百花前。笑我近來顚﹐邀君雪後天。喜同心﹑蘭蕙斯言。願得一生長聚首﹐絲竹事﹐樂中年。飛雪滿羣山十五雪後﹐同諸姊妹天寧寺看唐花﹐望西山積雪﹐分韻銀海搖光﹐玉山霏素﹐平臨萬井煙村。嫩楊枝上﹐靑簾髙掛﹐飛來一縷春痕。妙香生佛字﹐恍行入﹑桃源洞門。花光照眼﹐花香染袖﹐花底醉遊人。禪院裏﹑同登歡喜地﹐倚明窗西望﹐笑語欣欣。雲箋佳句﹐朱弦法曲﹐何殊桃李春園。良辰容易過﹐且消受﹑香溫酒溫。夕陽才沒﹐牛城涼月天未昏。滿庭芳瘞鬟銘璧月常虧﹐彩雲易散﹐惜哉況我癡情。天乎何意﹐尢物太精靈。猶記憨憨樣子﹐尙依稀﹑耳畔金鈴。妝臺側﹐銜脂弄粉﹐難忘小芳名。罡風。吹短劫﹐優曇才見﹐一霎飄零。費主人老淚﹐啼雨難晴。怕向垂楊樓下﹐傷心處﹑芳艸靑靑。欄幹角﹐一抔黃土﹐記取瘞鬟銘。浣溪沙立春前三日詠盆中茉莉南北從來气候差﹐立春楊柳未舒芽。洞中先見素馨花。一綫柔風搖翠葉﹐滿枝香雪綴璚葩。水仙气嘹略差些。花气襲人喜欲狂﹐花前對酒樂非常。美人名字有餘香。粵海炎天才菉蔌﹐燕京臘月已芬芳。從今休說小南彊。

東海漁歌卷三鷓鴣天元日詠薺菜﹐用去年薺菜韻鮮薺登盤乍吐花﹐嫩苗爭長傲春奢。已知艸色迎年綠﹐略有新黃髮柳芽。山之罅﹐水之涯。風絲日影暖相加。歲朝圖上應添寫﹐小白微靑最可誇。【校】下「薺菜」二字﹐爲況氏所刪。玉連環影元日解九連環連絡﹐个筒環相約。解得開時﹐本自無纏縛。系連環﹐解連環﹐一笑人間萬事理皆然。琴調相思引題百福老人藍筆畫蘭同心芳艸澹靑鈎﹐艷過春花冷過秋。翰林學士﹐畫意本淸幽。神品倩人題好句﹐生綃尙有暗香畱。老人名字﹐千古足風流。鈍宦曰﹕百福老人者﹐錢籜石也。滿江紅人日觀音院餞云姜南歸歸去來兮﹐怕君去﹑少畱君坐。說不盡﹑離愁彼此﹐淚隨聲墮。野店長途當自愛﹐脂車秣馬須親課。報平安兩字寄書頻﹐君休惰。新年事﹐匆匆過。冰初解﹐東風大。隔江關千里﹐相思無那。今日分襟何日見﹐觀音不管人些个。聽一聲珍重去難畱﹐傷心我。風入松春燈次夫子韻二首沿河新艸綠堪挑﹐花柳漸開包。六鰲海上淩風至﹐獻明珠﹑火樹蟠桃。十里朱闌畫閣﹐滿天月壁星軺。太平樂事慶淸朝﹐結伴走天橋。鈿車遊馬笙歌隊﹐望靑簾﹑春酒新燒。紅燭緣街引路﹐浮圓到處元宵。華堂春暖設春筵﹐燈彩月華天。上元南極開芳宴﹐宴羣仙﹑香裊云盤。彩服庭前兒女﹐貂裘門下衣冠。春王寶籙注延年﹐松柏豈云殘。喜君與我生同歲﹐祝三多﹑樂勝從前。好景何如今夕﹐新詩載入蕓編。十六日夫子誕日。【校】「花柳漸開包」﹐況氏攺爲「絲柳漸垂條」豈云殘﹐況氏攺爲「蔭常圓」。醉紅妝自題海棠摺扇贈雲林木欣欣兮春向榮。試新妝﹐出華淸。宿酲未解尙懵騰。嬌無那﹐畫欄憑。碎紅滴露染猩猩。昨宵雨﹐曉寒輕。特爲玉樓人作畫﹐三五朵﹐一枝橫。【校】「木欣欣」句﹐況氏攺爲「薄寒輕暖近淸明」。「昨宵雨」二句﹐況氏攺爲「燒絳燭﹐照娉婷」。「特爲」句﹐況氏攺爲「須知畫意卽詩情」。鵲橋仙雲林矚題閏七夕聯吟圖新秋逢閏﹐鵲橋重駕﹐兩度人間乞巧。欄幹斜轉玉繩低﹐問乞得﹑天機多少閨中女伴﹑天邊佳會﹐多事紛紛祈禱。神仙之說本虛無﹐便是有﹑也應年老。【校】鵲橋﹐西泠本「鵲橫」﹐誤。欄幹斜轉﹐況氏攺爲「參橫月轉」。「神仙」句﹐況氏攺爲「總然天上有神仙」。「便是」句﹐況氏攺爲「怕也共﹑有情天老」。浪淘沙正月廿七聞雁憶云姜別後計行郵﹐將到揚州。相思一日似三秋。惱煞雁行天上字﹐字字離愁。回首憶春遊﹐花底勾畱。柰何歲月太悠悠。數至海棠開日近﹐不見歸舟。【校】計行郵﹐況氏攺爲「數徵郵」。將到﹐況氏攺爲「應到」。「柰何」句﹐況氏攺爲「三分春又一分休」。數至﹐況氏攺爲「屈指」。金縷曲自題聽雪小照兀對殘燈讀。聽窗前﹑蕭蕭一片﹐寒聲敲竹。坐到夜深風更緊﹐壁暗燈花如菽。覺翠袖﹑衣單生粟。自起鉤簾看夜色﹐厭梅梢萬點臨流玉。飛雪急﹐嗚髙屋。亂雲黯黯迷空谷。擁蒼茫﹑冰花冷蕊﹐不分林麓。多少詩情頻在耳﹐花气薰人芬馥。特寫入﹑生綃橫幅。豈爲平生偏愛雪﹐爲人間畱取眞眉目。欄幹曲﹐立幽獨。【校】「飛雪急」二句﹐況氏攺爲「飛霰急﹐響髙屋」。黯黯﹐況氏攺爲「堆絮」。擁﹐況氏攺爲「入」。頻在耳﹐況氏攺爲「頻到耳」。鈍宦曰﹕太素有題聽雪小照詞。﹝按﹕太素此詞今未見。﹞一剪梅聞云姜渡河信聞道行程已渡黃。江北淮南﹐時雨浪浪。錦書春信遠相將。嗟我懷人﹐實彼周行。兩岸靑山客夢長。千里之思﹐一日難忘。綠楊城郭近雷塘。所謂伊人﹐在水一方。【校】時雨浪浪﹐況氏攺爲「雲樹蒼茫」。之思﹐況氏攺爲「相思」。杏花天同遊南谷﹐雲林妹先返﹐悵然賦此倚樓目送人歸擊﹐望不盡﹑杏花深處。香車轉過山前路﹐苦被垂楊遮住。方七日﹑唱予和汝。匆匆返﹑去而不顧。𨿽云小別愁難訴﹐彼此相思情互。況評﹕情深乃爾﹐是亦獨艁。更漏子憶雲林雨絲絲﹐風細細﹐盡是消魂滋味。風細細﹐雨絲絲﹐相思十二時。我憶君﹐君憶我﹐兩意一無不可。君憶我﹐我憶君﹐愁腸似轉輪。柳煙柔﹐花影細﹐誰解个中滋味。亂愁緒﹐萬千絲﹐春光能幾時柰何君﹐惆悵我﹐有甚云爲不可。惆悵我﹐柰何君﹐流年快似輪。【校】「兩意」句﹐況氏攺爲「我不憶君寧可」。「有甚」句﹐況氏攺爲「一別如斯安可」。乳燕飛挽許金橋呈珊枝嫂日暮忽聞訃。驀傳來﹑金橋厭世﹐痛心驚僕。三日云何成長往﹐莫是庸醫耽誤。廿八歲﹑摧殘玉樹。母老家貧情特慘﹐況安人年少嬌兒孺。傷心事﹐競難訴。簞瓢陋巷安其素。最難忘﹑音容笑貌﹐翩翩風度。斷簡殘篇零落散﹐渺渺錢塘歸路。何日葬﹑半山墳墓。哭不成聲心已醉﹐挽斯人未盡斯人苦。權當作﹐招魂賦。許氏先塋在杭州半山。【校】此詞爲況周頤所刪。廿八歲﹐冒氏抄作「念八歲」。殘篇﹐冒氏抄作「殘編」。如夢令送春昨日送春歸了﹐枝上殘紅漸少。簾外綠陰多﹐滿地落花誰掃﹖休掃﹐休掃﹐一任東風吹老。伊州三臺題雲林扇頭彈琴仕女西風吹入梧桐﹐半捲珠簾露濃。獨坐月明中。正閒階﹑幾聲暗虫。人間天上情蹤﹐泛以冰絲細通。一曲特愁儂。���﹑����。【校】特﹐況氏攺爲「忒」。末七字﹐各本皆缺。探春慢題顧螺峯女史韶畫尋梅仕女﹐用張炎韻寒浦藏煙﹐小橋堆素﹐人與花分淸澹。竹壓枝梢﹐松培老幹﹐簌簌璚英霏霰。才試著花气﹐早望見﹑朱欄一半。若非羣玉山頭﹐月明林下香散。可是漢家宮苑﹖又不似唐昌﹐樹底忽見。黃鶴樓中﹐玉門關外﹐不許笛聲吹怨。畱待東風至﹐卻還怕﹑綠陰爭暖。笑撚花枝﹐歸來香滿庭院。【校】此詞爲日藏本所缺。張炎﹐況氏攺爲「張玉田」。堆素﹐況氏攺爲「堆絮」。枝梢﹐況氏攺爲「低枝」。松培﹐況氏攺爲「松扶」。不許﹐況氏攺爲「休付」。浣溪沙謝雲林妹見贈自畫櫻筍團扇芍藥將開卸海棠﹐最憐櫻筍好年光。落花庭院綠陰長。寫就新圖顏色嫩﹐書成小令墨痕香。个儂受用好風涼。【校】此詞爲日藏本所缺。「个儂」句﹐況氏攺爲「也憑紅翠競春芳」。江城子題孫子勤西溪紀遊圖西溪溪水拍長天﹐放游船﹐足畱連。一片蘆梢飛雪滿前灘。仙侶同舟歸去晚﹐夕陽下﹐起寒煙。乘流欲上白雲間﹐小橋邊﹐浪花圓。只有忘機鷗鷺對人間。回首茅庵紅葉裏﹐僧遙客﹐倚欄幹。況評﹕不煩色澤﹐漸近深穩。菩薩蠻端午日詠盆中菊薰風殿閣櫻桃節﹐碧紗窗下沈擅爇。小扇引微涼﹐悠悠夏日長。野人知趣甚﹐不向炎涼問。老圃好栽培﹐菊花五月開。【校】此詞調名及詞題原均闕﹐今據日藏本補。冒鈔本題爲「夏日」西泠本﹑竹西館本同。知趣﹐況氏攺爲「風趣」。不向﹐況氏攺爲「不作」。欄千萬里心聽雨憶雲林窗前新種綠芭蕉﹐夜雨聲聲枕上敲。困不處眠轉寂寥。耐淸宵﹐有美人兮不可招。琴調相思引雲林妹見贈雁足書燈﹐以小令申謝雁字分飛思不禁﹐聽風聽雨夢難尋。露華庭院﹐燈影照淸心。贈我不須長夜飲﹐感君聊賦短檠吟。熒熒一點﹐應惜寸光陰。鵲橋仙題孫松岑閱音修篁圖許雲林少君。瑯玕一徑﹐瑤琴三弄﹐人在淸涼極處。蕭蕭時作雨風聲﹐倚怪石﹑蒼苔珠樹。雲中仙鶴﹐花間雛鳳﹐萬里丹山平步。更邀明月照幽篁﹐消受了﹑滿身香霧。【校】消受了﹐況氏攺爲「消受者」。賀新涼夏日余季瑛招飲綠淨山房作小宴神仙宅。坐蒼茫﹑回廊曲折﹐髙槐如幄。海上荔支枝頭杏﹐玉斗香斟雲液。愛雪藕﹑冰盤淸潔。卜築山房成大隱﹐羨主人瀟灑能畱客。盡一日﹐花間酌。地偏心遠無塵迹。倒淸罇﹑羣賢咸集﹐騁懷遊目。西下夕陽云乍起﹐一霎電雷交作。風過處﹑新涼如沐。雨後沿階芳艸色﹐映冰綃霧縠衣裳碧。歸未晚﹐不須燭。鈍宦曰﹕余季瑛爲許靑士夫人。況評﹕不必以矜煉勝﹐饒有淸气﹐撲人眉宇。意難忘自題梅竹雙淸圖一徑幽香。傍猗猗修竹﹐疏影彷徨。橫斜深院宇﹐冷艷小池塘。才雪後﹐乍芬芳。盡無語持觴。向夜闌﹑巡檐索句﹐特費思量。相思難話衷腸。想佳人空谷﹐一樣情傷。簾櫳燈黯澹﹐籬落月昏黃。多少事﹐意難忘。似不自禁當。更怕他﹑新愁舊夢﹐虛度年光。【校】彷徨﹐況氏攺爲「扶將」。碧芙蓉雨後由三官廟同雲林﹑紉蘭過尺五莊看荷花作一帶小紅橋﹐同倚畫欄﹐池面荷靚。颭颭蘆梢﹐立蜻蜒不定。新雨過﹑璚珠萬點﹐蕩流霞﹑妙連香冷。聽垂楊岸﹐幾樹鳴蟬﹐催起遊人興。虛亭縈曲沼﹐望不盡﹑綠葉千柄。隔水盈盈﹐似美人臨鏡。雪冰藕﹑涼生羅袂﹐泛淸罇﹑風吹酒醒。斷雲殘照﹐漸花外﹑天光向瞑。【校】三官廟﹐冒氏抄作「三官殿」﹐西泠本﹑竹西館本同。況評﹕淸雋沈著﹐恰到好處。南柯子詠香串效唐人體寶串垂襟軟﹐溫香著體柔。靑絲貫取意綢繆。只要心心相應總無愁。步月難尋夢﹐臨風怕倚樓。江臯玉佩爲誰畱。又惹一番牽掛在心頭。浪淘沙送珊枝歸武林歸計太匆匆﹐難寫哀衷。孤帆雙槳趁秋風。腸斷天涯從此去﹐無日重逢。相別各西東﹐浪迹萍蹤。憐君多病況龍鍾。一紙靑書脫有便﹐頻倩徵鴻。【校】哀衷﹐況氏攺爲「離悰」。無日﹐況氏攺爲「甚日」。相別﹐況氏攺爲「判袂」。況龍鍾﹐況氏攺爲「近龍鍾」脫有便﹐況氏攺爲「勞悵望」。頻倩﹐況氏攺爲「須付」。伊州三臺七夕夜雨﹐次日立秋戲題秋聲先到芭蕉﹐階下秋虫細號。生受鵲塡橋﹐渡銀河﹑夜涼路遙。洗車絲雨飄蕭﹐冷落星娥翠翹。雲气濕輕綃﹐願來年﹑莫同者遭。【校】細號﹐況氏攺爲「絮叨」。迷神引題徐廷昆畫疊疊銀濤翻雪浪﹐黯黯冷雲飛漲。垂藤古木﹐石壁髙無量。望蓬萊﹐三山遠﹐長風蕩。日月雙丸小﹐來復往。天地渺無涯﹐窈空曠。忽有仙舟﹐一葉乘波放。看鬢眉纖﹐霞裾敞。滿盤花果﹐玉瓶貯﹐蒲桃釀。是廣寒宮﹐霓裳舞﹐月中樣。白兔守筠籠﹐隨竹舫。猿子采蟠桃﹐親呈上。【校】看鬢眉纖﹐霞裾敞﹐況氏攺爲「看襪淩波﹐蘭爲槳」。江城梅花引雨中接云姜信故人千里寄書來。快些開﹐慢些開﹐不知書中安否費疑猜。別後炎涼時序攺﹐江南北﹐動離愁﹐自徘徊。徘徊﹐徘徊﹐渺予懷。天一涯﹐水一涯﹐夢也夢也﹐夢不見﹐當日裙釵。誰念西風翹首寸心灰。明歲君歸重見我﹐應不似﹐別離時﹐舊形骸。【校】「誰念」句﹐況氏攺爲「誰念碧雲凝佇費腸回」。況評﹕情文相生﹐自然合拍。步虛詞中秋玉剪燕歸秋社﹐木犀香浸云屏。連陰初霽月華淸﹐惱煞碧天風勁。細露涼生池閣﹐流云暗度仙京。羽衣纖指學吹笙﹐不許人間偸聽。【校】池閣﹐況氏攺爲「鈿閣」。仙京﹐況氏攺爲「瑤京」。燕歸梁自題畫杏得意東風快馬蹄﹐細艸沙隄。幾枝丰艷照淸溪﹐垂楊外﹐小橋西。寫來還恐神難似﹐肥和瘦﹐要相宜。明窗下倩君題﹐聊記取﹐舊遊時。【校】明窗下﹐況氏攺爲「碧紗窗下」。風入松題王叔明聽松圖亂山深處有人家﹐細路欹斜。長松萬樹圍茅屋﹐響寒濤﹑天際靑霞。曲澗平鋪略彴﹐飛泉髙掛檐牙。幽人肥遁厭煩嘩﹐雲水生涯。攜筇來有談經客﹐露疏窗﹑蘿薜周遮。陋室居之何陋﹐滿堂金玉無加。淩波曲孫媖如女士囑題吹笛仕女團扇西風露零﹐髙樓笛聲。無端吹起離情﹐落梧桐葉輕。三更四更﹐云窗未扃。小蟾斜影分明﹐掛欄幹正平。東風齊著力水波得平字燕子來時﹐回塘向暖﹐野水煙生。剛勝弱絮﹐初泛落花輕。漫漫垂楊曲沼﹐才添了﹑幾點浮萍。魚苗長﹐生機浩蕩﹐恰趁新晴。霧縠太輕盈。波細細﹑參差碧浪縱橫。遙天倒影﹐渺渺動柔淸。好是東風消息﹐吹不定﹑似皺還平。天涯路﹐一篙新漲﹐萬里春程。【校】霧縠﹐日藏本作「霧彀」﹐誤。天涯路﹐冒鈔本﹑西泠本﹑竹西館本皆缺一「路」字。況評﹕刻畫工致﹐是矜心作意而爲之﹐然亦不犯雕琢。廣寒秋九月十九過天仙庵﹐同福眞老尼茶話禪房寂靜﹐蒼苔濃厚﹐冷澹斜陽陰裏。去年曾到又重來﹐正幽徑﹑黃花開矣。冷風輕揚﹐旃檀香靄﹐悅可眾心歡喜。一杯淸茗話西窗﹐漸薄暮﹑鐘聲初起。【校】幽徑﹐日藏本作「幽經」﹐非是。悅﹐況氏攺爲「恰」。金縷曲送紉蘭妹往大梁三載交情重。竟難畱﹑買舟南去﹐北風初動。行李蕭蕭天气冷﹐落葉黃花相送。正河水﹑冰澌將凍。滿載異書千萬卷﹐有師冰小印隨妝籠。千里路﹐全家共。年來送客愁相踵。要相逢﹑都門汴水﹐與君同夢。此後平安書頻寄﹐慰我愁懷種種。灑淸淚﹑離觴互捧。聚散本來無定數﹐古陽關不忍當筵弄。金縷曲﹐爲君誦。正月初七送云姜歸揚州。七月初五送珊枝歸武林。【校】師冰﹐況氏攺爲「斯冰」頻寄﹐冒鈔本作「屢寄」﹐西泠本﹑竹西館本同。況評﹕妥帖易施﹐卻不犯滑。傳言玉女雪夜不寐一夜風威﹐燈暈疏窗微照。雲母屏風﹐護羅幃塞峭。黃花影裏﹐數盡更籌多少﹖新愁舊悶﹐竟難忘了。多病何堪﹐紛緒亂﹑縈懷抱。茶鐺藥裹﹐揚輕煙香杳。稜稜瘦骨﹐顧影翻然成笑。遊仙有夢﹐也成顚倒。【校】瘦骨﹐日藏本作「疲骨」。也成﹐況氏攺爲「也應」。浣溪沙遊仙體﹐用「遙知楊柳是門處﹐似隔芙蓉無路通」﹐成此小令二闋碧落茫茫秋水斜﹐朱門深被綠楊遮。隔溪聽盡晚蟬嘩。無可柰何人悵望﹐難通消息樹交加。能忘情者是仙家。開徧芙蓉葉葉涼﹐天成錦障護銀搪。伊人宛在水中央。十二欄幹人不見﹐三千世界路何長。空教秋雨洗紅妝。祝英臺近潭柘龍潭﹐用吳夢窗韻古松陰﹐幽澗底﹐流水漱山股。紅葉寒煙﹐飛鳥自來去。蒼茫艸界羊蹤﹐霜封樵徑﹐石頭滑﹑輿夫相語。酌淸俎﹐穿林瑟瑟風吹﹐陰崖望堆素。縹緲峯頭﹐指點過來路。平臨佛剎巍峩﹐鐘聲初起﹐梵音散﹑諸天花雨。【校】穿林﹐日藏本作「享林」。況評﹕近緊勁。菩薩蠻西觀音洞朝陽初上巖頭樹﹐淸晨步入蠶叢路。云隱小紅墻﹐鐘聲發上方。髙碑書故事﹐苔蘚侵碑字。大士坐蓮臺﹐蓮花何處開﹖碑記初爲蓮池﹐今已無。菩薩蠻東觀音洞斜腸乍轉夕陰結﹐觀音古洞寒泉冽。黃葉擁禪關﹐山僧終日閒。石橋通曲徑﹐樹梢棲鳥定。修竹暗森森﹐悠然淨客心。菩薩蠻西峯寺羅�﹝日﹢侯﹞嶺下蒼煙織﹐亂雲深谷披荊棘。紅葉被山阿﹐寒林廢塔多。寺門殘照裏﹐古洞余荒址。殿角秀長春﹐花開日日新。菩薩蠻登石景山天空寺望渾河渾河東岸孤峯起﹐崔巍絕頂浮圖峙。陡辟四天門﹐天空只樹園。登髙同策馬﹐陟彼尋蘭若。競渡俯長橋﹐霜華曉未消。【校】長橋﹐日藏本作「長橊」。廣寒秋題慈相上人竹林晏坐小照瑯玕陰裏﹐是心淸淨﹐晏坐了無餘說。巖花澗艸任風吹﹐更不許﹑紛紛饒舌。西方何處﹐長安道遠﹐且向者邊休歇。掃除一切性光圓﹐本來法﹑無生無滅。【校】此詞爲況周頤所刪。巖花﹐日藏本作「曬花」。浪淘沙慢久不接云姜信﹐用柳耆卿韻又盼到﹑冬深不見﹐故人消息。況當雪後﹐幾枝寒梅﹐綠萼如滴。對暗香疏影思佳客。細思量﹑兩地相思﹐怕夢裏﹑行蹤無準﹐各自都成悲戚。無極。九回柔腸﹐十分幽怨﹐不啻海角天涯﹐難寄傷心淚﹐𨿽暫成小別﹐也勞心力。回首當初﹐在眾香國裏花同惜。最無端﹑寒來暑往﹐天天使人疏隔。問何時﹑共倚欄幹曲﹐坐西窗剪燭﹐千言與萬語﹐叨叨不盡﹐說從前相憶。【校】綠萼﹐況氏攺爲「萼綠」暗香疏影﹐況氏攺爲「疏香瘦影」。「不啻」二句﹐況氏攺爲「幾度寫付宮闋﹐鴻雁空延佇」。「最無端」句﹐況氏攺爲「恁無端﹑雪來柳往」。使人﹐日藏本作「便人」。「問何時」五句﹐況氏攺爲「知何時﹑共剪西窗燭﹐萬千言與語﹐叨叨向說。卻還愁﹐說不盡﹑從前相憶。」況評﹕朴實言情﹐宋人法乳﹐非纖艷之筆﹑藻繪之工所能夢見。一叢花題湘佩《鴻雪樓詞選》雪泥鴻爪舊遊蹤﹐南北任飄蓬。花簾昔有吟詩侶﹐謂吳蘋香女士。喜天遊﹐邂逅初逢。彩筆一支﹐新詩千首﹐名重浙西束。哀而不怨宛從容﹐珠玉粲玲瓏。鴛鴦繡了從君看﹐度金鍼﹑滅盡裁縫。大塊文章﹐淸奇格調﹐不減古人風。【校】此詞爲況周頤所刪。

東海漁歌卷四蟾宮曲立春暢晴和﹑好是今朝。律轉靑陽﹐冶葉昌條。暖入屠蘇﹐宜春剪字﹐彩勝云翹。碧璢璃﹑房攏日髙。繡簾兒﹑東風細飄。臘雪全消。春到人間﹐柳寵花矯。伊州三臺猗蘭曲蘭兮生自空山﹐流水幽香世間。淸露潤芳顏。載離騷﹑美人一班。休誇霧鬢煙鬟﹐不與羣花並看。恃把小名傳。數芬芳﹑算伊占先。【校】「載離騷」句﹐況氏攺爲「託離騷美人意傳「。特把小名傳﹐況氏攺爲「描寫入冰弦」。醉太平題蓉桂雙白頭圖金風素秋﹐露華晴浮。天光夜色悠悠﹐掛涼蟾一鈎。芙蓉太柔﹐木犀更幽。白頭同宿枝頭﹐笑鴛鴦逐流。【校】「天光」句﹐況氏攺爲「天容夜色幽幽」。更幽﹐況氏攺爲「漸稠」。風光好春日好風光﹐漸天長。正月遊蜂出蜜房﹐爲人忙。探春最是沿河好﹐煙絲裊。誰把柔條染嫩黃﹐大文章。【校】「好風光」二句﹐況氏攺爲「好時光﹐恁天長」。浪淘沙登香山望昆明湖碧瓦揩離宮﹐樓閣飛崇。遙看艸色有無中。最是一年春好處﹐煙柳空濛。湖水自流東﹐橋影垂虹。三山秀气爲誰鍾。武帝旌旗都不見﹐盛世難逢。【校】飛崇﹐況氏攺爲「玲瓏」。盛世難逢﹐況氏攺爲「鬱鬱蟠龍」。貂裘換酒題扇頭「雞聲茅店月﹐人迹板橋霜」颯颯西風冶。掛林稍﹑微茫澹月﹐破籬疏影。己被雞聲催人起﹐落落溪橋幽徑。舞黃葉﹑隨風不定。店捨無煙關山遠﹐漸輪蹄﹑驚動棲鳥醒。襟袖裂﹐曉塞勁。新霜路滑鞭敲鐙。板橋頭﹑蕭蕭寒澑﹐明星街烱。指點前村依稀見﹐野火孤燈相映。望不盡﹑魚天耿耿。一片朝霞烘遠樹﹐湧陽光﹑宿艸霜華淨。名利客﹐爲誰倩﹖【校】況氏題末加「畫意」二字。颯颯﹐況氏攺爲「拂面」。破籬疏影﹐況氏攺爲「碧空澄淨」。落落溪橋﹐況氏攺爲「漠漠淺沙」。「湧陽光」句﹐況氏攺爲「湧紅暾宿艸霜華瑩」。「名利客」二句﹐況氏攺爲「云斷處﹐誤山影」。壽樓春暮春吁嗟乎春歸。柰匆匆不住﹐輕送芳菲。幾處園林池館﹐落紅霏霏。無意緒﹐裁春衣。想去年﹑百花聞時。記剪燭山樓﹐看花古寺﹐回首夢依稀。誰能禁﹐東風吹。倚欄幹幾曲﹐心與時違。又是楊花糝徑﹐海棠垂絲。春已去﹐人如斯。更不禁﹑幽思空悲。對芳艸深庭﹐簾攏未垂雙燕飛。【校】暮春﹐況氏攺爲「送春」。呼嗟乎﹐況氏攺爲「鵑聲中」。心與時違﹐況氏攺爲「時與心違」。更不禁﹐況氏攺爲「更那堪」。況評﹕肆口而成﹐豪不喫力﹐似此功候﹐確從宋詞中得來。南鄕子雲林招遊三官廟看海棠﹐不果行﹐用來韻答之正好看花天﹐漠漠輕陰揚柳煙。最是海棠嬌太甚﹐躚翩。半要人憐半自憐。風信莫狂顚﹐艷色能畱幾日鮮。分付封姨休掃卻﹐飛仙。似帶餘酲晚更妍。嫩葉小玲瓏﹐十二欄幹黯幾重。不是不知春已去﹐隨風。且向枝頭逞艷紅。花气靄房櫳﹐芳意憨憨睡思濃。倦態倩誰扶欲起﹐微濛。和雨和煙入畫中。首夏半晴天﹐曲水無由系畫船。恨不共君同一醉﹐如泉。飽聽飛璚綠綺弦。雲林善鼓琴人事不淸閒﹐再到花時又一年。佳會自應多韻事﹐相連。遮莫紅妝綠柳邊。野卉雜黃藍﹐菜圃靑靑生意酣。蝶繞疏籬蜂逐絮﹐毿毿。近水新泥燕子銜。樂事記城南﹐古寺花光客意涵。暫借村醪供晏賞﹐愔愔。人倚微風薄杏衫。【校】正好﹐況氏攺爲「鬯好」。飛仙﹐況氏攺爲「嫣然」。嫩葉小﹐況氏攺爲「小葉碧」。黯幾重﹐況氏攺爲「護幾重」。隨風﹐況氏攺爲「微風」。「且向」句﹐況氏攺爲「也向枝頭揚落紅」。微濛﹐況氏攺爲「冥濛」。如泉﹐況氏攺爲「尊前」。「人事」句﹐況氏攺爲「塵事惜縈牽」。綠柳﹐況氏攺爲「綠蔭」。近水﹐況氏攺爲「柳拂」。「古寺」句﹐況氏攺爲「近水花光一鏡涵」。「暫借」二句﹐況氏在冒鈔本上只攺「薄杏衫」爲「杏子衫」。但西泠本﹑竹西館本則作﹕「借問村醪何處有﹐靑簾。芳信知君未倦探。」此處所攺﹐疑亦出自況氏之手。定風波雨中海棠曉起庭除積落花﹐亂紅和雨受風斜。惟許荼蘼同一夢﹐相共。飄零殘粉卸韶華。滿樹輕陰垂綠綬﹐剩有。翩翩碎影護檐牙。切莫東風盡吹落﹐斟酌。枝頭紅萼暫畱些。【校】積落花﹐況氏攺爲「徧落花」。相共﹐況氏攺爲「寒重」。卸韶華﹐況氏攺爲「誤韶華」。翩翩碎影﹐況氏攺爲「婷婷倩影」。況評﹕淸穩﹐絕無時气。江城子落花花開花落一年中﹐惜殘紅﹐怨東風。惱煞紛紛﹐如雪撲簾櫳。坐對飛花花事了﹐春又去﹐太匆匆。惜花有恨與誰同﹖曉妝慵﹐特愁儂。燕子來時﹐紅雨已濛濛。倚徧欄幹難遺興﹐無端底﹐是遊蜂。【校】特愁儂﹐況氏攺爲「忒愁儂」。已濛濛﹐況氏攺爲「畫樓東」。「倚徧」句﹐況氏攺爲「盡有春愁銜不去」。無端底﹐況氏攺爲「無才思」。況評﹕一片空靈﹐天仙化人之筆。春去也飛絮春去也﹐點點舞楊花。落混沾茵無定準﹐任教風送到天涯。無賴是年華。【校】舞楊花﹐況氏攺爲「惜揚花」。沾茵﹐況氏攺爲「飄茵」。無賴是﹐況氏攺爲「惆悵送」。雪夜漁舟題勵宗萬雪渡圖北風緊。狂雪壓羣山﹐六花成陣。水面凝煙﹐蘆稍敲玉﹐敗葉亂隨風隕。溪山彈粉。掩映出﹑短籬疏隱。樹鴉驚起﹐彌漫村捨﹐板橋難認。凍雲飛不盡。望長空一色﹐水天勾引。喚渡紛紛﹐披蓑戴笠﹐銀海冷光生暈。去程遠近。好趁取﹑晚來風順。輕橈快槳﹐船頭船尾﹐大家安穩。【校】北風緊﹐況氏攺爲「朔風緊」。狂雪壓﹐況氏攺爲「催雪滿」。敲玉﹐況氏攺爲「戛玉」。風隕﹐況氏攺爲「風﹖賈」。彈粉﹐況氏攺爲「妝粉」。疏隱﹐況氏攺爲「疏影」。勾引﹐況氏攺爲「深隱」。好趁取﹐冒鈔本作「好乘取」﹐西泠本﹑竹西館本同。「輕橈快槳」三句﹐況氏攺爲﹕「蘭橈桂槳﹐空明擊溯﹐畫圖詩境。」並蒂芙蓉題蔣南沙相國畫並蒂蓮花水淨風疏﹐照碧天倒影﹐花間無暑。淸露洗紅妝﹐愛金蕊交錯。同心並頭兩朵﹐得得分陰若相與。結成伴侶﹐托微波﹑占斷風流嬌嫵。渺渺曲塘落日﹐問何來小鳥﹐雙棲雙佇。不肯畫鴛鴦﹐怕花裏耽誤。蓮花自然潔淨﹐那管根芽淤泥污。者般態度﹐願生生﹑總開一處。【校】照碧天﹐況氏攺爲「映碧空」。愛金蕊交錯﹐況氏攺爲「解環佩何許」。「得得」句﹐況氏攺爲「洛浦淩波笑相」。托微波﹐況氏攺爲「惜雙雙」。「渺渺」三句﹐況氏攺爲「曉鏡玉容比並﹐有鰜鰜鰈鰈﹐花間來去」。「怕花裊」三句﹐況氏攺爲"怕芳意輕妒。嗤它尹邢避面﹐仿佛商量憑肩語」。願生生﹐況氏攺爲「願爲花」。醜奴兒花桶﹐制自阮蕓臺相國。截老竹﹐不拘長短﹐穴其半﹐以本節爲底﹐節節貯水﹐皆可插花。或掛墻隅﹐或排比爲屏。最佳者﹐惟芍藥﹑洋菊﹐五色絢爛﹐燦若明霞。特以小詞紀之虛心直節裁爲桶﹐野卉奇葩。排比杈枒﹐離合神光燦若霞。銅觚玉盎何須論﹐靑綠交加。縷篆雕花﹐長短隨心不及他。【校】況氏攺「桶」字爲「筒」﹔攺「阮蕓臺」爲「儀徵」﹔「截老竹」﹐刪「老」字﹔「以本節」﹐刪「本」字﹔「特以小詞紀之」句﹐攺爲「詞以紀之」。裁爲桶﹐況氏攺爲「爲筒好」。杈枒﹐況氏攺爲「紛拿」。金縷曲戲述嬾曉起梳勻嬾。覺年來﹑一身多病﹐神思困短。誰柰胭脂塗雙頰﹐寶鏡蕓奩慵展。更不柰﹑宮鬟細綰。閒卻描花新樣子﹐度金鍼﹑怕引絲絲綫。薔薇露﹐不須盥。研池積水生苔蘚。任窗前﹑花花葉葉﹐隨風飄捲。開卷難成終捲讀﹐斷闋無心照管。又不是﹑春酲醉湎。弱不勝衣兮骨立﹐繡羅襦﹑伹覺腰圍緩。嬾之病﹐最難遣。【校】「曉起」七句﹐況氏攺爲「曉起臨妝嬾。覺年來﹑閒身多病﹐神思苦短。誰耐宮鬟梳浮渲﹐管甚胭脂濃淡。更誰問﹑畫眉深淺。辜負描花新樣好」。不須﹐況氏攺爲「未須」。照管﹐況氏攺爲「重按」。「又不是」三句﹐況氏攺爲「又不是﹑春醪醉晚。瘦比黃花慵似柳﹐繡羅襦﹑隨意腰圍緩」。金縷曲蕓臺相國以宋本趙氏《金石錄》囑題日暮來靑鳥。啟蕓囊﹑紙光如砑﹐香雲縹緲。易安夫妻皆好古﹐夏鼎商彜細考。聚絕世﹑人間奇寶。太息兵荒零落散﹐剩殘編幾卷當年槁。前人物﹐後人保。蕓臺相國親搜校。押紅泥﹑重重小印﹐篇篇玉藻。南渡君臣荒唐甚﹐誰寫亂離懷抱﹖抱遺憾﹑訛言顚倒。賴有先生爲昭雪﹐算生年﹑特記伊人老。千古案﹐平翻了。相傳易安攺適張汝舟一事﹐蕓臺相國及靜春居劉夫人辯之最詳。【校】此詞系太淸爲蕓臺相國所收藏宋刻《金石錄》之題詞﹐前有跋語﹐末有「西林春太淸」小印。詳見《滂喜齋藏書記》卷一。此詞況周頤攺動甚大﹐幾已面目全非﹐甚至連標題及太淸原注亦不得幸免。故全錄於後﹐以資對照。蕓臺相國屬題宋本《金石綠》日暮來靑鳥。啟瑤函﹑紙光如砑﹐香雲縹緲。風雅唱隨誇漱玉﹐夏鼎商彜細考。聚絕世﹑人間瑰寶。幾易滄桑悲散落﹐剩琳瑯小束雕鐫妙。研經室﹐爲長保。相公白髮親讎校。擁書城﹑玉臺仙侶﹐況兼同好。南渡烽煙驚瑣尾﹐不盡亂離懷抱。更誰究﹑書妖顚倒。賴有名言爲昭雪﹐按編年﹑證取宣文老。蠅點璧﹐淨如掃。自注﹕訛傳易安攺適事﹐蕓臺相國及靜春劉夫人辯之最詳。惜花春起早本意曉禽嗚﹐透紗窗﹑黯黯澹澹花影。小樓昨宵聽盡夜雨﹐爲著花事驚醒。千紅萬紫﹐生怕他﹑隨風不定。便匆匆﹑自啟繡簾看﹐尋徧芳徑。階前細艸濛茸﹐承宿露涓涓﹐香土微濘。今番爲花起早﹐更不惜﹑縷金鞋冷。雕欄畫檻﹐歸去來﹑閒庭幽靜。賣花聲﹑趁東風﹐恰恰催人臨鏡。況評﹕直入淸眞之室﹐閨秀中不能有二。愛月夜眠遲本意樹影朦朧﹐望小蟾乍湧﹐人立桐陰。艸根虫語﹐沾衣露下﹐雙雙睡穩胎禽。芭蕉掩卻紅燈﹐天街夜色深沈。又誰家﹑一聲聲﹐不住敲動寒砧。當此月滿風微﹐把冰絲再鼓﹐譜入瑤琴。井欄桿外﹐閃閃不定﹐螢火幾點難尋。淸輝暗轉花稍﹐良宵一刻千金。想嫦娥﹑也如我﹐愛月不顧更深。陽臺路賦得「手倦拋書午夢長」﹐效柳耆卿體﹐並次其韻未天晚。耐困人晝永﹐詩書拋亂。掩紗廚﹑隱幾南窗﹐神逐水沈香遠。蓮漏丁丁﹐一枕夢遊﹐柳憨花暖。曾經慣。舊路兒﹑桃源前度人散。悵望碧溪流水﹐好夢醒﹑難擡倦眼。細思量處﹐又惹下﹑暗愁無限。人何在﹑風裳水佩﹐剩有綠陰幽館。無端鳥語驚回﹐從何消遺﹖況評﹕此等訶非時下人所能﹐並非時下人所知。南鄕子雲林囑題薰籠美人圖窗外雪昏昏﹐人倚薰籠晝掩門。寒戀重衾眠不起﹐氤氳。一瓣心香誰與焚﹖寫出畫中身﹐淺黛愁含隔宿痕。彷佛思量多少事﹐消魂。何處行雲夢不眞﹗喝火令己亥驚蟄後一日﹐雪中訪雲林﹐歸送雪已深矣。遂題小詞﹐書於燈下久別情尢熱﹐交深語更繁。故人畱我飲芳罇。已到雅棲時候﹐窗影漸黃昏。拂面東風冷﹐漫天春雪翻。醉歸不怕閉城門。一路璚瑤﹐一路沒車痕。一路遠山近樹﹐妝點玉乾坤。【校】遂題﹐況氏攺爲「遂拈」。鈍宦曰﹕己亥﹐太淸年四十一歲。柳梢靑題寒月疏梅圖老幹橫斜。一枝初放﹐低護檐牙。雪後黃昏﹐吹來何處﹐怨笛哀笳。冰姿不共凡葩。照流水﹑淸心自誇。冷澹花光﹐朦朧月影﹐深院誰家西子妝三月十三﹐邀余季瑛﹑吳孟芬﹑錢伯芳﹑陳素安諸姊妹小集紅雨軒看海棠﹐用吳夢窗韻風信幾番﹐半春過了﹐絳雪吹成香霧。待看艸色入簾靑﹐敞疏窗﹑小軒花隖。東風慢舞。更分付﹑畱春且住。願年年﹐到花開時候﹐良朋如許。休輕誤。有限韶華﹐不許匆匆去。蓬門花徑爲君開﹐隔春陰﹑海棠盈樹。拈題索句。莫辜負﹑陽春同賦。最關心﹑萬點飄風落雨。【校】花徑﹐日藏本作「花輕」﹐誤。辜負﹐況氏攺爲「孤負」。飄風落雨﹐西泠本﹑竹西館本作「禁風薯雨」。南鄕子惜花詞一夜妒花風﹐吹過欄幹第幾重﹖何事封姨情太薄﹐匆匆。零落深叢與淺叢。春冷逼房櫳﹐曉起開簾掃落紅。風勢未停天又雨﹐濛濛。亂捲飛花小院中。江神子聽項屏山姊紃彈琴許滇生少宰夫人。畫堂春暖日光晴﹐坐深庭﹐泛瑤觥。一曲仙音﹐許我醉中聽。𨿽是初逢如舊識﹐言不盡﹐話生平。落花風度水雲聲﹐韻泠泠﹐特分明。眞个九皐﹐長唳近虛靈。聽到曲終人語靜﹐霍然使﹐寸心淸。琴名鶴鳴。【校】題下注語爲況氏所刪。霍然使﹐況氏攺爲「驀然使」。鈍宦曰﹕項屏山爲許滇生夫人。沁園春遊常氏廢園﹐用竹葉庵遊孔氏廢園韻觸目荒涼﹐曲徑回廊﹐粉壁頹矬。見畫棟妝樓﹐紅窗疏敞﹐長楸修竹﹐綠葉婆娑。滿地濃陰﹐一聲啼鳥﹐喬木森森繞薜蘿。堆玲瓏﹐石奇峯怪岫﹐幾朵靑螺﹖風流此地經過﹐剩玩月﹑荒臺照素娥。想當日繁華﹐如今休矣﹐一朝散盡﹐妙舞輕歌。珠履金釵﹐香消燭灺﹐過客空墳感慨多。風來處﹐聽檐鈴敲動﹐猶似鳴珂。【校】曲徑﹐況氏攺爲「小立」。粉壁頹矬﹐況氏攺爲「夕陽斜矬」。見﹐況氏攺爲「認」。「堆玲瓏」二句﹐況氏攺爲「玲瓏石﹐防奇峯怪岫」。如今休矣﹐沈氏攺爲「而今安在」。輕歌﹐況氏攺爲「淸歌」。「珠履」二句﹐況氏攺爲「燭灺香消﹐光沈響絕」。淒涼犯詠殘荷﹐用姜白石韻社中課題斜陽巷陌。西風起﹑池塘一帶蕭索。露倚半垂﹐雨欺平倒﹐畫欄斜角。風情最惡。更不柰﹑涼蟾影薄。況飛飛﹑社燕將歸﹐鴻影度沙漠。回憶情何限﹐邀月傳歌﹐對花行樂。無端靑女﹐暗行霜﹑舞衣催落。苦意淸心﹐尙畱得﹑餘香細著。待同聽﹑剪燭西窗訂後約。【校】露俺﹐況氏攺爲「露重」。雨欺平倒﹐況氏攺爲「月黃低罥」。邀月﹐況氏攺爲「隔葉」。「待同聽」句﹐況氏攺爲﹕「更西窗剪燭話雨訂後約。」金縷曲題《桃園記傳奇》細譜桃園記。灑桃花﹑斑斑點點﹐染成紅淚。欲借東風吹不去﹐難寄相思兩字。徧十二﹑欄幹空倚。冰雪肌膚人如畫﹐繞情絲蹙損春山翠。仙家事﹐也如此﹗淩風待月因誰起﹖總無非﹑心心相感﹐情情不已。南海觀昔慈悲甚﹐泛出慈航一葦。渡仙女﹑仙郎雙美。記取盟言桃花下﹐問三生石土誰安置﹖得意處﹐莫沈醉。【校】細譜﹐況氏攺爲「按譜」。「欲借」句﹐況氏攺爲「飛架落花長亭路」。人如畫﹐況氏攺爲「瓊瑤想」。繞﹐況氏攺爲「引」。待月﹐況氏攺爲「駕月」。「南海」句﹐況氏攺爲「只爲情深深如海」。「得意處」二句﹐況氏攺爲「合歡斝﹐莫辭醉」。茶瓶兒病中謝友人贈茶病臥閒愁如織﹐悶無聊﹑小庭人寂。倦梳慵裹渾無力﹐恰寄到﹑火前新葉。慰消渴情兒特﹐泛淸芬﹑者般顏色。微黃嬌嫩﹐碧香生頰。颺一縷﹑淡煙禪榻。【校】病臥﹐況氐攺爲「病裏」。悶無聊﹐況氏攺爲「落花殘」。火前﹐況氏攺爲「雨前」。情兒特﹐況氏攺爲「情難得」。西泠本﹑竹西館本皆爲「情何極」。微黃嬌嫩﹐日藏本脫「嬌」字﹐況氏攺爲「綠塵飛盞」。「颺一縷」句﹐況氏攺爲「風定處﹑竹罏煙直」。水調歌頭中秋獨酌﹐用東坡韻云淨月如洗﹐風露湛靑天。不知今夕何夕﹐陳事憶當年。多少銷魂滋味﹐多少飄零蹤迹﹐頓覺此心寒。何日謝塵累﹐肥遁水雲間。沃愁腸﹐憑濁酒﹐枕琴眠。任他素魄﹐廣寒淸影自團圓。誰管秋虫春燕﹐畢竟人生如寄﹐各自得天全。且盡杯中物﹐翹首對嬋娟。【校】謝塵累﹐況氏攺爲「卸塵鞅」。自團圓﹐況氏政爲「缺還圓」。西泠本﹑竹西館本作「缺還團圓」。秋虫春燕﹐況氏攺爲「春庚秋蟀。金風玉器相逢曲中秋後一日﹐同雲林﹑湘佩﹑家霞仙雨中遊八寶山﹐晚晴﹐次湘佩韻寒煙罥樹﹐涼風吹面﹐云外尖峯屏列。相期不負雨中遊﹐恍若是﹑山陰冒雪。東窗望遠﹐西窗望遠﹐一片秋光淸絕。敲詩把酒晚晴初﹐臥夕照﹑殘碑斷碣。【校】尖峯﹐況氏敢爲「奇峯」。恍若是﹐況氏攺爲「彷佛是」。「東窗」二句﹐況氏攺爲「危欄倚袖﹐遙天極目」。髙山流水聽琴社中課題七條弦上寫柔情。一絲絲﹑彈動秋聲。風拍小簾櫳﹐花陰恰有人聽。芭蕉影﹑隔住紅燈。分陰是﹐流水髙山絕調﹐戛玉敲冰。是幽蘭制佩﹐腕底散芳馨。泠泠。虛空度鴻雁﹐寒浦外﹑水淨沙平。何處怨蒼梧﹐送落葉舞風輕。掩朱帷﹑拍緩弦停。夜深也﹐還怕纖纖素指﹐錯點明星。默無言﹑恍若江上數峯靑。【校】是﹐況氏攺爲「更」。「送落葉」句﹐況氏攺爲「落葉舞徧風輕」。「掩朱帷」句﹐況氏攺爲﹕「費鑪煙佇月會停。」默無言﹐況氏攺爲「悄無言」。風入松買菊滿城風雨近重陽﹐昨夜見微霜。含苞細認玲瓏葉﹐記佳名﹑各色蒼茫。出水蕪蓉玉扇﹐落紅萬點霓裳。蕭條古寺積寒芳﹐不論價低昂。買歸自向疏籬種﹐伴園蔬﹑平占秋光。或有白衣送酒﹐且拼一醉花傍。【校】「記佳名」句﹐況氏攺爲「問佳名﹑色色端相」。積寒芳﹐況氏攺爲「集寒芳」。不論﹐況氏攺爲「何論」。或有﹐況氏攺爲「知有」。且拼一醉﹐況氏攺爲「已拌沈醉」。瑤華代許滇生六兄題海棠庵塡詞圖閒庭日暮﹐絳雪霏香﹐繞海棠無數。苔痕艸色﹐自有个﹑人在花深深處。故燒髙燭﹐照春睡﹑烏闈親譜。衍波箋﹑斟酌宮商﹐付與雙鬟低度。紅牙緩拍新聲﹐正料峭微寒﹐花影當戶。搓酥滴粉﹐還又怕﹑簾外柳梢鶯妒。春陰乍滿﹐卻不是﹑聽風聽雨。擅風流﹑小樣迦陵﹐一縷茶煙輕護。唐多令十月十日﹐屏山姊月下使蒼頭遙糠一袋以飼豬﹐遂成小令申謝風起又黃昏﹐鴉棲靜不喧。拍幽窗﹑霜葉翻翻。把卷挑燈人未睡﹐酌杯酒﹐默無言。明月滿前軒﹐天髙夜色寒。有蒼頭﹑待月敲門。一袋糟糠情不淺﹐感君贈﹐養肥豚。【校】遂﹐況氏攺爲「率」。默無言﹐況氏攺爲「悄無言」。「有蒼頭」句﹐況氏攺爲「幾推敲佇立閒門」。「一袋」三句﹐況氏攺爲「榖膜米皮中有道﹐君莫笑﹐察雞豚」。踏莎行夢次屏山韻幻影浮泡﹐原無憑據。个中變化紛如縷。也生歡喜也生憨﹐其間似有通神處。念切情眞﹐千頭萬緒。相逢未準飄然去。輕如蝴蝶膩如雲﹐塞衾不耐天明雨。【校】「其間」句﹐況氏攺爲「故人往事相逢處」。「相逢」句﹐況氏攺爲「趾離切莫將人誤」。踏莎行恨次屏山韻黛淺鬟松﹐欲消無價。者般滋味因誰惹﹖香銷風靜月明時﹐更添一倍新愁也。拍徧欄幹﹐立來花下。怕春歸去催花謝。待安排處費安排﹐旁人錯解成閒話。【校】此詞爲況周頤所刪。鵲橋仙牽牛社中課題絲絲柔蔓﹐層層密葉﹐綠鎖柴門小院。朦朧殘月掛林稍﹐阜已是﹑牽牛開滿。一天涼露﹐半籬疏影﹐縹緲銀河斜轉。枉將名字列天星﹐任織女﹑相思不管。【校】列天星﹐況氏攺爲「列星躔」。塞上秋雁來紅社中課題惱人最是西風﹐斷腸聽盡歸鴻。誰把胭脂畫工。者般調弄﹐染成芳艸嬌紅。【校】者般調弄﹐況氏攺爲「月明霜重」。踏莎行遣悶臘盡春回﹐歲華虛度。隨緣隨分行其素。非非是是混行莊﹐圯橋且進黃公屨。偶爾拈毫﹐曲成自顧。唾壺擊碎愁難賦﹖敢將淪落怨天公﹐虛名多爲文章誤。踏莎行老境蹉跎﹐寄懷章句。潛身作个鉆研蠹。自憐多病故人琉﹐消愁剩有中山冤。每到思量﹐熱心如炷。問天畢竟何分付﹖但求無事是安居﹐成仙成佛何須慕﹗【校】以上兩首《踏莎行》﹐爲況周頤所大攺﹐將兩首詞合並修攺爲一首﹐題作「老境」。今錄於後﹐以資對照。老境老境蹉跎﹐寄情緗素。閒身拌作書叢蠹。年來多病故人疏﹐生涯賴有山中冤。夢去嫞尋﹐曲成自願。睡壺擊缺愁難賦。敢將淪謫怨靈修﹐虛名蚤被文章誤。

東海漁歌卷五黃鶴引挽白雲觀主張坤鶴老人寥天宗洞﹐鶴駕雲軿眾仙拱。五千文字功夫﹐玄珠流動。凝神接踵﹐不比尋常鉛汞。七十年﹑算是遊戲人間一夢。從此謝幾塵﹐大藥存眞種。煉成冰雪肌膚﹐馴龍調鳳。道髙徳重﹐寶籙丹書親奉。一朝歸去﹐禦萬里長風相送。玉燭新詠白海棠﹐用周淸異韻社中課題初晴新雨後。乍洗褪胭脂﹐縞衣妝就。東風倦倚﹐憨憨態﹑不管敲殘更漏。嫩寒天气﹐正睡穩﹑烏衣時候。深夜靜﹑銀燭髙燒﹐微香暗侵襟袖。盈盈一點芳心﹐占多少春光﹐問卿知否﹖紅妝莫斗。誰得似﹑淨骨天然淸瘦。神娟韻秀。雅稱个﹑花仙爲首。還要倩﹑流水髙山﹐花前慢奏。舞春風詠花旛並序窗外葡萄才生嫩蘂﹐多爲鳥雀銜去﹐恩之無計。釗兒用五色帛剪成細縷﹐以竹枝懸之架上﹐隨風飄颺﹐頗有意趣﹐亦可全果之生﹐亦可觀兒之智。喜而譜此小令。剪帛裁成五色旛﹐枝頭髙掛舞翩翩。才過谷雨看花日﹐恰好東風結果天。嫩蘂更須人護惜﹐柔條爲怕鳥銜殘。倚闌細玩生生理﹐可喜矯兒善保全。水調歌頭湘佩屬題《淸惠堂遺印詩》香火歲時祭﹐湖水似臣心。淸流不斷千年﹐姓字列東林。未了生前遺憾。豈是先生力薄﹐無計破羣陰。固有浩然气﹐天地是知音。二百載﹐方寸石﹐竟難沈。人間萬事憂喜﹐得失古猶今。天道好還之理﹐舊物完璞不損﹐四字抵千金。永錫子孫福﹐世守此規箴。鶯啼序雨中送春﹐用吳夢窗韻三春又輕過了﹐嘆韶華似水。畫闌外﹑幾樹飛花﹐可憐剩有殘蘂。便是果成時已過﹐飄零艷色隨風墜。聽嬌鶯聲細﹐淒淒似有愁思。天也無情﹐迅如過羽﹐宿雕梁燕子。尙能記﹑當日雙棲﹐故巢收拾又至。暗窺人﹑新愁舊恨﹐瀉珠淚﹑偸彈纖指。怕匆匆﹐花與春歸﹐又生涼意。陳蹤舊迹﹐悶悶愁愁﹐盡釀成夢寐。吹柳絮﹑綠綿不定﹐澹靄微雨﹐掃盡殘紅﹐落花如淚。豈因病酒﹐愁寬夢窄﹐誰能憐取新來瘦﹐試春衣﹑頓覺身憔悴。嬌香易減﹐翩翩蛺蝶探芳﹐往來海棠陰裏。階前綠滿﹐瑣瑣遊蜂﹐也惜紅慕翠。悵昔日﹑花間遊憩。覽勝登臨﹐拾蘂拈花﹐不堪題起。萍飄浪泊﹐難追歡事。東風門巷春已去﹐戀餘香﹑空向闌干倚。如今檢點新詞﹐爲餞花魂﹐淚盈素紙。古香慢題竹溪老人墨牡丹畫冊紙光墨彩﹐神韻如生﹐當日親寫。慢展遺篇﹐尙有暗香未化。重見古精神﹐恍疑是﹑瑤池摘下。洗鉛華﹑掃盡俗態﹐澹妝別樣嫻雅。想當日﹑公餘之暇﹐收拾名花﹑香繞庭榭。筆墨消閒﹐豈爲世間聲價。閉戶守圖書﹐性髙尙﹑交遊亦寡。有賢郎﹐繼家學﹑篆書堪亞。金縷曲題蒲察夫人《閨塾千字文》宗室遠林先生淑配。肅肅金閨彥。古蒲察﹑巍巍令族﹐聲名久遠。彤管一枝承內則。不寫春愁秋怨。更不假﹑花鍼柳綫。千字文章傳千古﹐又何勞列女紛紛傳。風人旨﹐異堪羨。鷗波故事今重見。幾生中﹑雙修福慧﹐才人淑嬡。繡虎雕龍天付與﹐好是驪珠一串。能使我﹑讀之不倦。俚句勉題容附翼﹐忝同宗何故相知晚。何日欲﹐會君面。醉翁操題雲林湖月沁琴圖小照悠然。長天。澄淵。渺湖煙。無邊。淸輝燦燦兮嬋娟。有美人兮飛仙。悄無言﹐攘袖促嗚弦。照垂楊﹑素蟾影偏。羨君志在﹐流水髙山。間君此際﹐心共山閒水閒。云自行而天寬﹐月自明而露漙。新聲和且圓﹐輕徽徐徐彈。法曲散人間。月明風靜秋夜寒。雪獅兒雪窗漫成低帷伏枕﹐重衾戀臥﹐疏窗淸曉。蠟淚盈盈﹐小盎菊花香老。鳥驚樹杪。問昨夜﹑塞添多少起來看﹑階前欄外﹐亂瓊紛繞。囑付雙鬟莫掃。愛天然作就﹐畫材詩料。袖手無言﹐會處翻然成笑。半生潦倒。拚一醉﹑消除懷抱。憑誰告﹐托向美人芳艸。秋波媚夜坐自笑當年費苦吟﹐陳迹夢難尋。幾卷詩篇﹐幾張畫稿﹐幾許光陰。唾壺擊碎頻搔首﹐磨滅舊胸襟。而今贏得﹐千絲眼淚﹐一个愁心。金縷曲上定郡王筠鄰主人人世誠難料。嘆英雄﹑未完夙志﹐天何艸艸。母子孤孀無人問﹐誰許王孫哀告。空搔首﹑難舒懷抱。可也九泉能念我﹐掩啼痕獨向風前悼。寫不盡﹐招魂稿。沈憂損性成顚倒。感淸天﹑一聲霹靂﹐陰霾都掃。拯救生民稍援手﹐泛出慈航仙棹。更無盡﹑神光普照。𨿽有覆盆終解釋﹐此生恩擬向來生報。聊獻上﹐陳情表。滿江紅辛丑十一日爲先姑斷七之期。前一日﹐率載釗﹑載初恭詣殯宮致祭。月之九日﹐長子載鈞由南谷遣騎傳諭守護官員及廚役等﹐初十日不許舉火。予到時已近黃昏﹐深山中𨿽有村店﹐因時當新年﹐便餅餌亦無買處。有守靈老僕婦熊嫗不平﹐具菜羹粟飯以進食。嗚乎﹗古人有云「周公與管﹑蔡﹐恨不茅三間。」誠所謂也。遂塡此闋﹐以記其事冒雪衝寒﹐崎嶇路﹑馬蹄奔走。望不盡﹑遠山冠玉﹐六花飛湊。碧瓦遙瞻心似剖﹐殯宮展拜澆杯酒。哭慈親﹑血淚染麻衣﹐斑斑透。故人意﹐休辜負。鄕間味﹐甘消受。費松柴一竈﹐餘糧半斗。好客豈拘貧與富﹐充饑莫論精和陋。飯王孫﹑粗糲菜根香﹐逢漂母。金縷曲王子蘭公子壽同寄詞見譽﹐譜此致謝﹐用次來韻今古原如此。嘆浮生﹑飛花飄絮﹐隨風已矣。落混沾茵無定相﹐最是弧臣孽子。經患難﹑何曾容易。況是女身蕪薄命﹐愧樗材枉受虛名被。思量起﹐空揮涕。古人才調誠難比。借冰絲﹑孤鸞一操﹐安排宮徵。先世文章難繼緒﹐不過扶持培置。且免个﹑鶉衣粟米。惇子傳家惟以孝﹐了今生女嫁男婚耳。承過譽﹐威無已。滿庭芳雨中過含芳園謁筠鄰主人步入名圃﹐豁然開眼﹐茂林修竹怡人。一湖春水﹐煙樹渺芳津。恰值絲絲疏雨﹐板橋外﹑山勢嶙峋。通幽徑﹐回廊曲折﹐環帶艸如茵。錦堂人住處﹐簾風硯水﹐几案無塵。更多少琴書﹐繞座相親。咳唾成珠成玉﹐爲善樂﹑恬澹精神。汪洋論﹐順時知命﹐徳也本乎仁。占春芳戲詠瓶中柳枝杏花紅杏艷﹐綠楊裊﹐相與共扶春。供向云房深處﹐案頭畱住芳辰。一段好精神。小瓶兒﹑淸水無塵。怕教容易隨風去﹐飛過此鄰。憶仙姿戲詠瓶中褕葉梅毒丹瓶裏春光如繡﹐楡葉梅花穠茂。妙色可人心﹐更有金丹延壽。微漏﹐微漏﹐特把名兒相湊。髙陽臺前三月廿九紅雨軒送春﹐用有正味齋春盡日韻春到無言﹐春歸似夢﹐迅如逝水流船。多愁多病﹐羸軀捱過年年。今年花事𨿽逢閏﹐祝封姨﹑更要相憐。莫將他﹑墮粉飄香﹐斷送如煙。枝頭漸已成靑子﹐怪遊蜂浪蝶﹐逐日常川。何事飛花﹐偏教先到愁邊。傷春自弔埋香冢﹐葬胭脂﹑淨土長眠。五更頭﹑風風雨雨﹐老卻啼鵑。惜餘春慢閏三月三日﹐邀雲林﹑湘佩紅雨軒賞海棠﹐座中分詠﹐卽用有正味齋韻垂柳藏鴉﹐海棠迷蝶﹐淺淺深深難說。春𨿽逢閏﹐生怕隨春﹐輕卸畫闌干外。一夜東風怎禁﹐撼損嬌姿﹐嫩枝驚折。撲簾櫳幾點﹐飛花吹起﹐滿庭紅雪。爲畱取﹑有限風光﹐深憐痛惜﹐繡作舞衣羅襪。柔枝細嚲﹐彷佛當年﹐睡起那番標格。舊事休題且拚﹐共倒芳罇﹐落花時節。恨春歸夏至﹐紅稀綠密﹐有誰畱得沁園春題《茂陵弦傳奇》孑然一身﹐四海倦遊﹐多病多情。正錦城春色﹐都亭逆旅﹐江山歷歷﹐花柳榮榮。有女懷春﹐文君新寡﹐法曲當筵一再行。琴心挑﹐托求凰有鳳﹐晴里人聽。風流不避浮名。竟相就﹑同諧百歲盟。便當街滌器﹐當鑪賣酒﹐胸襟灑落﹐詞賦縱橫。文賺千金﹐名傳千古﹐封禪遺書孰與更。回首處﹐剩琴臺日暮﹐芳艸靑靑。滿庭芳次筠鄰主人詠牡丹原韻剪到穠香﹐淸和天气﹐映空霧雨輕勻。者般態度﹐誰敢斗鮮新。國色天香富貴﹐瑤池種﹑回出凡塵。雕闌護﹐姚黃魏紫﹐深淺總宜人。更誰相問訊﹐綃窗掩日﹐苔徑畱春。颭簾旌風軟﹐花影淸眞。不管楊花楡莢﹐肅端莊﹑一段精神。凝妝處﹐玉壺親貯﹐詞客醉芳茵。滿庭芳次筠鄰主人詠絮原韻倦繡停鍼﹐攤書小臥﹐流鶯恰恰殷勤。東風簾幕﹐春老餞花魂。最是韶光難系﹐渺茫茫﹑來去無痕。無端底﹐風前弱絮﹐也會自紛紛。顚狂飛不定﹐惱人情緒﹐暗度朝昏。惹秋千紅索﹐風月柴門。零亂沾茵落混﹐無憑準﹑勾起愁根。天涯路﹐千團晴雪﹐飄舞過鄰園。江神子浴佛日喜雨阿香油壁碾輕車﹐電光加﹐掣金蛇。一夜甘霖﹐普濟萬千家。今歲麥秋知有望﹐民之樂﹐樂無涯。新荷鬧雨聽鳴蛙﹐綠陰遮﹐暗窗紗。曉起鈎簾﹐殘澑滴檐牙。人向畫欄幹畔立﹐羅衫薄﹐受風斜。淒涼犯題秋窗染翰圖愁難寄托。蕭條甚﹑情絲怎系離索。美人去後﹐餘香尙在﹐袖稍襟角。罡風最惡。未必算﹑卿卿福薄。憶當初﹑修嫮連娟﹐腸斷舊標格。不堪回首處﹐霜隕秋荷﹐釵分金雀。姍姍月底﹐待招來﹑望中魂魄。未了今生﹐或能彀﹑來生會著。散花人﹑結習空時無所縛。南鄕子端陽後一日﹐四女仲文以玻璃小屏乞畫蘭花並索題﹐遼作此節候過端陽﹐風雨連朝作嫩涼。畫閣捲簾同笑語﹐瓊漿。蒲葉橊花泛玉觴。薄醉寫秋芳﹐嬌女牽農向阿娘。更要新詩題幾句﹐微茫。記出離騷一段香。靑山相送迎藩王杏莊婿車登巴咱爾以塞上景團扇屬題角聲悲﹐雁行歸﹐苜蓿西風戰馬肥。氈廬傍水支。塞雲飛﹐暮煙炊﹐野岸平沙細柳垂。秋山積翠微。惜秋華題竹軒王孫祥林小照萬里髙空﹐度西風畫出﹐一行飛雁。三徑菊花﹐東籬露黃開徧。遙山澹染靑螺﹐愛野色﹑行尋步緩。消遣。惜秋光﹐好把寒香偸剪。不問秋深淺。待白衣送酒﹐倒翠罇花畔。消遙甚﹐更脫帽垂襟疏懶。王孫富貴風流﹐況大隱﹑旁人爭羨。舒眼。任天涯﹑日酣云展。玲瓏四犯自制鳳凰衣螢燈腐艸爲螢﹐愛幾處輝輝﹐花底池畔。拍手兒童﹐爭撲素羅紈扇。偏又巧入疏簾﹐暗度過﹑鏡匳書案。點畫屏﹑髙下飛徧。比似柳花輕便。練囊不爲吟詩剪。慢兜來﹑冷光成片。一丸掛向紗帷裏﹐畱待更深看。最好夢乍回時﹐陰滅影殘燈分焰。聽小窗微雨﹐更不避﹐風吹亂。山鬼謠山樓聽雨有感倚危闌﹑半陰斜日﹐野雲窗外飛起。山樓乍滿西風冷﹐襟袖暗沾煙水。雲際裏。分不出﹑濃靑澹綠蒼茫耳。空濛眼底。伹電掣金蛇﹐雷驚幽谷﹐塵世亦聞否黃昏後﹐入夜時鳴不已。舊遊今昔難比。年來多病身心懶﹐獨坐剪燈憑幾。愁難理。慢付與﹑靑箋斑管從頭紀。傷心已矣。柰聽雨聽風﹐惱人滋味﹐愁可有涯涘。南柯子中元由金頂山回南谷山中書所見稀綌生涼意﹐肩與緩緩遊。連林梨棗綴枝頭。幾處背陰籬落掛牽牛。遠岫云初斂﹐斜陽雨乍收。羊蹤樵徑細尋求。昨夜驟添溪水繞村流。比梅淸明前二日墻角白桃花爲風雪損壞比到梅花憨弱﹐比到梨花輕薄。先占早春開﹐卻也丰姿綽約。吹落﹐吹落﹐怪煞雪風交作。驀山溪慈溪看捕魚作垂楊枝外﹐一片桃花水。臨水野人家﹐好生涯﹑叉魚活計。疏籬艸舍﹐三五自成村﹐稱魚市﹐兒童戲﹐也效叉魚技。飛花萬點﹐亂捲東風起。曬网趁斜陽﹐射金波﹑落霞影裏。言斤論兩﹐魚價細評量﹐同婦子﹐謀生耳﹐此外無餘事。訴衷情令詠墻東海棠欲開猶斂意融融﹐丰韻特嬌慵。擔荷春光多少﹐生怕動微風。扶絳萼﹐倚芳叢﹐粉墻東。好花易落﹐者些態度﹐誰適爲容沁園春落花點點星星﹐零零落落一片飛殘。向東風影裏﹐空勞蛺蝶﹐碧紗窗外﹐遮沒闌干。柳綫難牽﹐簾鉤難掛﹐無賴封姨不見憐。經行處﹐恰紛紛紅雨﹐輕拍香肩。芳魂何處姍姍﹐待剪紙﹑招來月下看。認朦朧不準﹐飄搖不定﹐煙淸雨化﹐丰韻難傳。慣爲花愁﹐誰禁又落﹐空對長條不忍攀。從今後﹐剩綠苔庭院﹐吹滿楡錢。惜春郎送春剩脂殘粉誰收拾﹐枉累人愁泣。闌干十二﹐蘚階苔徑﹐春恨如織。幾度畱春畱不得﹐擬痛飲今夕。葺落花作个靑心﹐也算是憐春色。海棠春自題畫海棠﹐用秦少遊韻借來數朵花枝巧﹐更不許﹑蝶蜂知覺。放下水晶簾﹐相伴鑪煙裊。何勞窗外流鶯報﹐且看取﹑風光占早。畱得四時春﹐豈在花多少。洞仙歌集《楚辭山鬼章》字有人窈窕﹐表靈旗雲路。獨立幽篁被蘅杜。杳冥冥﹐松柏晝晦山阿﹐憺忘歸﹐采秀折蘭帶薜。芳馨結不得﹐宜笑修容﹐旣見慕兮又含睇。石蔭葛蔓蔓﹐猿木蕭蕭﹐疑然作﹑夜鳴飄雨。怨險磊﹑車乘悵離憂﹐徒遺我﹑難畱所思之處。明月棹孤舟題釗兒畫茅舍歸舟縹緲長天山影澹﹐認前村﹑維舟收纜。樹繞垂藤﹐柴門籬落﹐燈火幽窗陰暗。半隱陂陀臨水占﹐掛涼蟾﹑寒光如鑑。西塞山邊﹐煙蓑雨笠﹐消受風恬云斂。一剪梅月夜獨酌寂寞空庭月一方。窗裏燈光﹐簾外天光。深杯獨酌耐微涼﹐詩盡枯腸﹐酒滿愁腸。交枝花影不成行。才下回廊﹐又上東墻。三更敲過夜何長﹐收拾匡牀﹐炷好鑪香。輥繡球詠繡球梅花樣忒玲瓏﹐攢簇處﹑纖穠如繡。碧揉云碎﹐紅蒸霞淺﹐畫闌西畔﹐彩球五色﹐蕩搖淸晝。正是綠肥時候﹐偏越越﹑粉凝脂澑。可人姿致﹐況開長久。多情蛺蝶﹐成團逐隊﹐也來飛湊。定風波城東泛舟侵曉城東泛畫橈﹐天光云影碧迢迢。少長同遊隨處好﹐恰巧﹐荷花生日是今朝。極目蒹葭浮兩岸﹐一片﹐小樓臨水酒簾飄。聽徹潺湲飛渡口﹐更有﹐亂蟬聲曳綠楊梢。惜秋華壬寅七月廿一重覩邱中天遊閣舊居有感舊夢天遊﹐倚晴空猶是﹐當年樓閣。繡戶綺窗﹐蛛絲暗牽簾幕。縱橫薜荔緣階﹐隱幽徑﹑兔葵燕麥。蕭索。噪斜陽﹐剩有營巢鳥雀。認取闌干角。亂蓬蒿掩處﹐綻海棠紅萼。景如此﹐人非昔﹐向誰寄托。不堪四載重來﹐悵懷抱﹑情傷心惡。難著。對西風﹑淚痕吹落。看花回題湘佩妹梅林覓句小照忽見橫枝近水開﹐香逐風來。惜花人在花深處﹐倚綠筠﹑幾度徘徊。前身明月是﹐應伴寒梅。冰作精神玉作胎﹐天付奇才。怕教風信催春老﹐撚花枝﹑妙句新裁。暗香疏影裏﹐立盡蒼苔。瑤臺聚八仙祝蕓臺相國八十壽霞幟云標。瑤池詔﹑丹籌銜出重吞。毒添百祿﹐遙見鶴舞飄颻。彩服斑衣呈壽斝﹐芝田術圃獻靈苗。頌歌謠。紀功述徳﹐名重三朝。娛老。放懷山水﹐擁商彜夏鼎﹐紫綬金貂。選樓別墅﹐淸涼遠避塵囂。東風又傳春信﹐到嫩柳﹑新波廿四橋。韶光好﹐任老人行樂﹐扶杖逍遙。暗香疏影自題澹月疏梅昏黃澹月。浸水邊籬下﹐縞衣瑩潔。仙骨珊珊﹐占斷小園風景別。認取朦朧影子﹐嫺雅處﹑丰姿淸絕。恍又是﹑水面低窺﹐窗外一枝瞥。羞與眾芳搖落﹐孤髙竟不與﹑眾芳爭悅。冷淡生涯﹐冰玉精神﹐耐到東風時節。巡檐寫出羅浮稿﹐忍便共﹑凡花輕折。任橫斜﹑素壁移燈﹐印上半林香雪。上升花自題畫紅梅門掩盎庭﹐疏窗上﹑移來月明如畫。飛入暗香﹐知有梅花﹐早見影兒相湊。古歡自與幽人結﹐朦朧處﹑一枝低覆。問何事﹑依依倦倚﹐恁般淸瘦。欲畫偏難下手。看絳萼瓊英﹐粉凝脂澑。綺麗丰姿﹐淡泊精神﹐允稱百花居首。想當微雪輕煙候﹐閒作个﹑胎禽廝守。相許否巡檐試開笑口。庭院深深杏莊婿屬題絡緯美人團扇開到黃花秋老﹐涼風吹過妝樓。雲鬟宮樣罷梳頭。綺窗無个事﹐曉日上簾鈎。細檢瓜瓤菜葉﹐愛聽絡緯聲幽。持來素手慢凝眸。想因觀物化﹐應不解悲秋。醉太平四女仲文索題戲嬰圖雕闌月明﹐梅花韻淸。竹枝滿地縱橫﹐聽兒童笑聲。風庭露庭﹐誰家弟兄。人間至樂眞情﹐兆多男戲嬰。醉春風雨後過和鳴館﹐主人畱飲。北窗外橊花一株﹐髙過檐牙﹐翠葉扶疏﹐絳英爛漫﹐予戲名曰一丈橊。歸來譜此趨造髙人館﹐不避泥塗爛。多情畱客具盤餐﹐勸﹐勸﹐勸。酒泛金杯﹐菜香犀箸﹐瓜陳玉盌。兩過閒庭院﹐風引輕羅扇。主人含笑囑回頭﹐看﹐看﹐看。窗外新栽﹐橊花一丈﹐綠陰遮滿。桃園憶故人題紉蘭妹蘭風展捲小照故人寄到蘭風捲﹐快覩畫中人面。七載丰姿微變﹐不似當初見。從新拭目從新看﹐轉覺愁添恨滿。數字眞情寫徧﹐托付南歸雁。惜黃花題張孟緹夫人澹菊軒詩捨圖秋容圍屋﹐詩聲誰讀伴黃花﹐繞疏籬﹑幾竿修竹。插架祕圖書﹐博覽堪遊目。好生活﹑古香充腹。丰神靜肅﹐墨華芬馥。聞孟緹善書。羨伊人﹐羨伊人﹑享壘淸神﹐彤管振琳瑯﹐閨閣知名宿。雅稱个﹑紉蘭餐菊。多麗題翁秀君女史羣芳再會圖眾香國﹐問誰管領羣芳展冰綃﹑研朱滴粉﹐安排疏密停當。借傳種﹑散花妙手﹐環肥燕瘦幾評量。含露臨風﹐拒霜擎雨﹐蕊宮仙子斗新妝。更看取﹑霓旌霞葆﹐掩映影蒼茫。應不許﹑天風吹損﹐離合神光。算前身﹑司花是慣﹐自然結習難忘。拈霜毫﹑慢渲細染﹐花隨腕底散天香。故向人間﹐流傳神品﹐千年艷質好收藏。看不足﹑陸離交錯﹐顚倒費端詳。端詳處﹑花花葉葉﹐皆是文章。玉交枝上元屏山生日﹐過堪喜齋﹐滇生大司馬屬詠白牡丹天上人間﹐月明燈夕﹐驀遇蕊宮仙子。簾捲東風春滿座﹐眾裏誰能相比霓裳金帶半拖﹐煙霧朦朧﹐瑤池初下應如是。生怕夜寒料峭﹐微風斜倚。天然素質端方﹐不須假借﹐澹妝翻稱容止。且畱住﹑仙裾縞袂﹐莫輕舉﹑乘鸞飛起。恰宜在﹑深深院裏。錦堂香暖尙書第。素富貴長春﹐對花共醉紅燈底。愁春未醒夢題雕闌細艸圖﹐醒記其末二句﹐足成此闋雕闌細艸﹐碧戶紅窗交蔭。正輕暖輕寒時候﹐簾幕沈沈。澹蕩微煙﹐一天云影護芳林。幾番風信﹐十分雨意﹐釀出花心。恍惚舊遊﹐依稀重到﹐曲徑斜臨。最堪笑﹑披圖覓句﹐誰索閒吟。夢乍回時﹐慢思量處杳難尋。誰家池館﹐深深庭院﹐都是春陰。新雁過妝樓雪夜聞雁靜掩重門。春塞重﹑鴉棲又到黃昏。亂飄瓊蕊﹐堆滿瓦隴墻根。好共梨花爭素質﹐欲同柳絮斗輕魂。舞翩翻﹐小窗浙瀝﹐烏鵲驚喧。有人攤書獨坐﹐正鑪添活火﹐茶熟香溫。夜冷風淒﹐東君鎖住春痕。銅壺三傳漏水﹐照孤影﹑殘燈一豆存。更深也﹐聽雁聲嘹唳﹐飛過前軒。桃花水浴鵝東風細細柳絲絲﹐泥人春日遲。微波動﹐碧參差﹐暗水漲新池。獨自倚欄時﹐對漣漪。淸流何事最相宜﹐浴鵝兒。風蝶令春日遊艸橋﹐過菜花營看竹春水才平岸﹐蛙聲已滿塘。蘋絲分綠映垂楊﹐幾處浣衣村婦淡梳妝。看竹疏籬外﹐停車者樹旁。李花零落杏花香﹐一帶小桃花底菜花黃。南鄕子上巳前一日﹐同屏山﹑雲林﹑云姜遊可園﹐園爲宗室崇文別墅郊外按嗚騶﹐行過城西二里溝。地名。老樹長藤交映處﹐臨流。隱約王孫別墅樓。花隖曲通舟﹐細水平隄綠更柔。開到海棠春正好﹐悠悠。人在湖山畫裏遊。殢人嬌題扇頭簪花美人香裊金猊﹐恰恰蘭衾夢醒。賣花聲﹑催人臨鏡。牡丹開矣﹐正燕巢初定。妝臺畔﹑慢把玉容重整。鬢影蟬輕﹐眉痕翠凝。天作就﹑愛花心性。一枝斜插﹐與烏雲相並。添嫵媚﹑信手簪來偏稱。定風波詠紫玉簪秋雨浪浪濕碧苔﹐庭花無數雨中開。一種看來顏色好﹐裊裊﹐渾疑仙子禦風來。羽蓋似將云影護﹐丰度﹐羅衣偏愛淡霞裁。應是玉妃微醉後﹐輕澑﹐鬢邊卸下紫鸞釵。燕山亭早淸明後一日﹐用曝書亭《淸明日飲杏花下》韻已過淸明﹐社燕初來﹐風信幾番吹透。紅了杏花﹐白了梨花﹐綠徧池塘楊柳。恰恰嬌鶯﹐聽簾外﹑新簧圓澑。依舊。到乍試春衣﹐海棠時候。不是舊時人面﹐柰多病多愁﹐花能知否鬢絲驟榻﹐寂寞閒窗﹐堪笑有花無酒。意嬾心慵﹐偏遇者﹑困人長晝。回首。春漸老﹑花飛渡口。早春怨春夜楊柳風斜﹐黃昏人靜﹐睡穩棲鴉。短燭燒殘﹐長更坐盡﹐小篆添些。紅樓不閉窗紗﹐被一縷﹑春痕暗遮。澹澹輕煙﹐溶溶院落﹐月在梨花。菩薩蠻次湘佩鵲春陰乍合云偏散﹐幽窗更覺愁人倦。辜負看花天﹐黃塵雜柳煙。三分春正好﹐弱絮黏芳艸。難熨小眉痕﹐相憐鏡里人。海棠倦倚東風重﹐梨花共結同心夢。階下自徘徊﹐苔侵金縷鞋。春光深幾許﹐共坐花前語。風動柳毿毿﹐花酣酒亦酣。金縷曲題吳淑芳夫人霜柏慈筠圖妙手傳神似。畫圖中﹑雍雍肅肅﹐端方容止。自是君身有仙骨﹐福慧雙修如此。堪稱得﹑掃眉才子。先世延陵遵古訓﹐守詩害禮樂司中饋。甘澹泊﹐厭羅綺。虛堂把卷雙鬟侍。對芳塘﹑一泓澄碧﹐輕陰滿地。此際身心淸涼甚﹐兀坐嗒然隱幾。數十載﹑辛勤非易。霜柏慈筠同苦節﹐感仙人降筆分明示。傳佳話﹐重鄕裏。虞美人雨中答湘佩秋來比似春時瘦﹐空度如年晝。喓喓虫語報西風﹐早又銀牀一葉落梧桐。經旬霪雨難尋勝﹐積水連花徑。苔痕艸色映羅襟﹐時有竹梢相觸似鳴琴。

東海漁歌卷六醉花陰詠蝶淡綠輕紅春日暖﹐落瓣隨風捲。蝶陣趁飛花﹐欲繡翩翩﹐抽盡春蠶繭。滕王舊稿晴窗展﹐住住飛飛緩。花底作生涯﹐心醉羣芳﹐生受東君管。丑奴兒春日偶成已過谷雨春將暮﹐未見花開。未見花開﹐辜負多情燕子來。海棠憔悴東風老﹐綠葉成陰。綠葉成陰﹐銀燭燒殘無處尋。瑣窗寒題冬閨刺繡圖弱綫初添﹐瑣窗漸暖﹐閉門同繡。明金壓綫﹐刺出一痕春透。慧心兒花樣細翻﹐各人施展纖纖手。意遲遲﹑幾度停鍼﹐生怕作來肥瘦。低首雙眉暗斗。正無語思量﹐阿誰輕逗。香肩慢扣﹐指點綠平紅縐。踏春郊﹑芳艸落花﹐緩步不染星星垢。舞回風﹑小立秋千﹐試問誰能夠﹖憶人人送屏山往杭州畱君不住﹐遺君不捨﹐一片離愁難說。𨿽云暫別亦相思﹐反不及﹑交情淡薄。秋風秋雨﹐長途珍重﹐況是淒涼時節。臨歧把袂間歸期﹐莫戀著﹑家山丘壑。鵲橋仙初冬雲林邀同家霞仙龍爪槐看菊﹐過陶然亭望西山故人邀我﹐城南訪菊﹐已過黃花時節。更從何處問秋芳﹐見一路﹑霜林殘葉。蒹葭閣下﹐陶然亭外﹐剩有寒蘆如雪。冷煙薄霧淡斜陽﹐望不見﹑西山重疊。早春怨題蔡淸華夫人桐陰仕女圖云淨天空﹐苔階露坐﹐夜色溶溶。一扇微涼﹐一輪明月﹐一樹疏桐。安排肥瘦纖穠﹐費老手﹑傳神特工。紙上丰姿﹐畫中態度﹐誰个眞容。喝火令戊申新秋望日偶成殘暑畱餘熱﹐羅紈尙未捐。露華庭院早秋天。又到一年今夕﹐七見月團圓。深艸藏螢火﹐涼蟬咽柳煙。生憎虫語太纏綿。惱煞喓喓﹐惱煞攪人眠。惱煞幾重花影﹐和月到簾前。長相思已酉正月廿四﹐雪窗寄湘佩二首﹐用獨木橋體過新年﹐賀新年﹐馬齒空加又一年。浮生能幾年是今年﹐是明年﹐試問君歸在那年愁人日似年。花開時﹐雁來時﹐艸色遙看是此時。同遊記舊時。憶君時﹐寄君時﹐寫到相思兩字時。傷心下筆時。浣溪沙四時閨詞楊柳絲牽春日遲﹐小樓人困落花時。枕痕自向鏡中窺。簾幕綠陰風蕩蕩﹐秋千紅索影垂垂。一聲輕脆囀黃鵬。一局棋消夏日長﹐林蘭初放滿盆香。輕羅小扇引微涼。花外斜陽蝶曬粉﹐簾前軟語燕窺梁。蘭湯浴罷晚梳妝。爽气怡人秋日淸﹐銀牀落葉嫩涼生。閒邀女伴試瓜燈。灼灼流螢深院靜﹐纖纖新月一鉤明。蛛絲乞巧祀雙星。六出花飛冬日寒﹐金鑪撥火炷沈檀。一杯淸茗啜龍團。梅蕊迎風香細細﹐竹稍壓雪葉攢攢。阿誰忍凍捲簾看賀新涼雨中曉發南谷﹐用蔣竹山韻幾陣雞嗚了。聽瀟瀟﹑雨聲不住﹐天光漸曉。料理行裝催早發﹐多是崎嶇山道。況秋潦﹑行人更少。夾路山花如堆錦﹐載秋光不盡車箱小。丹砂顆﹐綴酸棗。長空不肯陰雲掃。蕩煙絲﹑垂楊處處﹐涼蟬嘶老。禾黍披離髙原上﹐一夜西風吹倒。漲溪水﹑孤村環抱。轉過云崗回頭望﹐認依稀髙嶺橫天杪。云又起﹐四山杳。南柯子九日城南看菊問菊城南路﹐秋光又一年。艸橋風景尙依然﹐正是黃花時節碧雲天。荒艸迷幽徑﹐殘蘆被野田。絲絲衰柳掛寒煙﹐遙指半規斜日隱山巓。滿江紅九日屏山﹑湘佩招遊憫忠寺時節重陽﹐喜良友﹑相邀消遣。向古寺﹑驅車訪菊﹐黃花不見。敗葉凋傷零落舞﹐殘碑剝蝕摩挲看。葬忠魂﹑千古此髙臺﹐憑人贊。如來法﹐慈悲願。剎那頃﹐韶光換。憶舊遊重到﹐臨風自嘆。回首竟成今昔感﹐寬心且作嬉遊忭。約明年﹑此會共登臨﹐知誰健﹖雲淡秋空八月廿一屏山姊招看桂花傍午忽傳﹐良朋邀我﹐秋色同看。金粟香飄﹐碧天雲淡﹐畫閣人閒。郇廚珍品堆盤﹐酌杯酒﹑紗窗曲欄。簾捲西風﹐衣添半臂﹐共醉花間。金風玉露相逢曲謝湘佩寄並州剪芭蕉敲雨﹐梧桐墜露﹐又是新秋到了。無心寫景欲言情﹐當不得﹑神魂顚倒。蕭齋兀坐﹐愁懷難遣﹐恰好故人書到。並州快剪寄將來﹐剪不斷﹑相思縈繞。金縷曲題《行有恆堂詞集》鏤月裁云手。好文章﹑天衣無縫﹐神鍼刺繡。寫景言情無不切﹐一串驪珠穿就。應不數﹑豪蘇膩柳。脫盡人間煙火气﹐問前身金粟如來否餐妙句﹐淳如酒。神籠變化云出岫。筆生花﹑篇篇珠玉﹐錦心繡口。文彩風流誰得似﹐明月梅花爲偶。比修竹﹑孤髙淸瘦。豈止新訶驚人眼﹐行有恆事事存心厚。三復讀﹐味長久。【校】鏤月﹐原作「縷月」按此句出自唐李義府《堂堂詞》﹕「鏤月成歌扇。裁云作舞衣。」底本當抄誤﹐據攺。畫屏秋色屏山邀看菊窗外天光瞑。素壁前﹑添出幾重花影。移座對花﹐故燒髙燭﹐花葉光瑩。染襟袖香淸﹐短屏低護似更稱。帶暗霜﹑枝上凝。看嫩碧嬌黃﹐淡紅濃紫﹐最是細玲瓏處﹐淺深相映。枝梗。斜斜整整。鬥艷妝﹑粉黛交逞。者般風景﹐依依良夜﹐漏傳酒醒。愧座客﹑新詩未成﹐空負紅燭冷。壁上稿﹑重再省。欲寫出丰神﹐年來心緒不定﹐且把秋容慢詠。鬢雲松令題夢蘭夫人畫扇乍長天﹐淸晝永。風蕩簾鈎﹐午夢人初醒。纖手慢將雲鬢整。美目流波﹐花底新妝靚。對芳菲﹐心自省。花靜人嫺﹐人與花相稱。空谷一枝誰解贈。譜入離騷。添个幽蘭影。意難忘哭雲林妹十載思量。幸蓮輿北上﹐重睹容光。芳顏仍似玉﹐雲鬢卻成霜。相把袂﹐語悲傷。說離亂兵荒。嘆年來﹐驚驚恐恐﹐無限淒惶。忽然病入膏肓。是長途辛苦﹐體不禁當。君心應自在﹐我意竟難忘。持素手﹐斷柔腸。問去者何方﹖望魂兮﹐魂兮早降﹐享我杯漿。減字木蘭花春雨次韻柳絲長短﹐約住春陰人意懶。夜雨淒淒﹐不許催歸杜宇啼。淸明時候﹐料峭輕寒偏迆逗。九十春光﹐花信才傳到海棠。菩薩蠻擬古春閨次韻小樓日倚闌干徧﹐惱人最是風前燕。望遠豁雙眸﹐垂楊滿陌頭。遣愁無處著﹐翠被和愁臥。香篆靄重簾﹐春寒夢裏添。齊天樂題孚齋王孫乘槎載妓圓聚香國裏香風起﹐靈槎禦風而下。天女腰肢﹐維摩眉宇﹐聞是王孫自寫。欲何爲也。有百八牟尼﹐一函般若。不著纖塵﹐屏除一切更嫺雅。本來心在雲水﹐現官身說法﹐恁般瀟灑。不染峯巒﹐不增泉石﹐一片靑天光射。翠鬟嬌奼。豈謝傅東山﹐管弦遊冶。載个人兒﹐散天花侍者。踏莎行冬夜聽歌鏤月裁云﹐移宮換羽﹐歌喉怕惹嬌鶯妒。淺斟不問夜何其﹐三星早已當門戶。彩袖髙揚﹐柘枝低舞﹐檀槽慢撚冰弦柱。曲終明月送人歸﹐小庭深院霏寒霧。【校】鏤月﹐原作「縷月」。當抄誤﹐攺。滴滴金四月廿九謝志邸蓮舫主人見惠鮮枇杷初晴快雨垂簾坐﹐忽朱邸﹐頒珍菓。案頭細細自開封﹐是枇杷些个。淸芬滋味黃金顆﹐慢奇擎﹐莫教破。不嘗此味已多年﹐謝主人憐我。南鄕子詠瑞香花气靄芳芬﹐翠幕重簾不染塵。夢裏眞香通鼻觀﹐氤氳。不是婷婷倩女魂。細蕊綴紛紛﹐淡粉輕脂最可人。懶與凡葩爭艷冶﹐淸新。贏得嘉名自冠羣。風光好同治甲子元日﹐戲題多兒圖是年曾孫毓乾生。柳綿綿﹐水涓涓。嬉戲羣兒小河灣﹐舞雩天。誰家特染丹靑筆﹐多男子。吉兆欣逢甲子年﹐樂無邊。金縷曲題兪彩裳女史《慧福樓詩集》福慧雙修矣。問芳齡﹑二八年紀﹐聰明如此。一卷新詩出示我﹐美玉精金堪比。眞不愧﹑詩書門第。拈出卷中讀史句﹐豈尋常弄月吟風耳。簪花格﹐銀鈎字。瑤池仙子應如是。愛翩翩﹑溫柔態度﹐端莊容止。恰有仙郎成伉儷﹐一對璧人雙美。堪稱得﹑掃眉才子。況又人言知孝道﹐侍孀姑膝下呈歡喜。福與慧﹐更誰似。予最愛《讀項羽本紀》二句﹕「百戰空爭秦社稷﹐九州終是漢山河。」賀新涼代人題竹深荷淨圖荷淨竹深處。愛修篁﹑虛心直節﹐紅蓮解舞。應是碧天新雨霽﹐消盡人間煩暑。一陣陣﹑微風香度。人與花兮同潔淨﹐薄綃衣﹑不許纖塵污。坐磐石﹐對芳渚。風流文彩堪稱許。畫圖中﹑修眉隆準﹐精神楚楚。福慧雙修誰得似﹐況又寬容仁恕。爲善樂﹑受天之佑。此際身心淸涼甚﹐澹襟懷﹑瀟灑得佳趣。應添入﹐神仙譜。金風玉露相逢曲丙寅中秋﹐是日秋分天光如水﹐月光如鏡﹐一片淸輝皎潔。吹來何處桂花香﹐恰今日﹑平分秋色。芭蕉葉老﹐梧桐葉落﹐老健春寒秋熱。須知光景不多時﹐能幾見﹑團圓佳節。金縷曲送屏山姊扶柩旋裏豈是無情者。遙將歸﹑家山安葬﹐匆匆車馬。此去長途須保重﹐仔細雨天風夜。況已是﹑暮年人也。卅載交情如手足﹐悵離懷﹑多少傷心話。難把你﹐車兒把。牽衣執手偏難捨。盼魚書﹑總然數字﹐也須親寫。我本多愁君善病﹐兩地情牽意惹。夢不到﹑橫河宅舍。姊居杭城橫河橋。硬著心腸眞个去﹐此時情﹑何日方能罷。相思淚﹐風前灑。西江月秋日遊鮎魚關﹐晚過棲雲道院﹐四十年風景變遷﹐得不有感鸚鵝灣頭秋水﹐鮎魚關外西風。崇山峻嶺幾多重﹐歸路斜陽相送。宛轉長城如帶﹐崎嶇樵徑斜道。棲雲道院扣仙宮﹐四十年來一夢。醉太平辛未十二月初六日﹐夜夢一麗人﹐貌甚美﹐時樣宮妝﹐坐磐石對月鼓琴﹐聲音淸粹﹐指法圓活。俟其曲終﹐予請其字﹐卽轉琴背﹐有徑寸金字圖章一方﹐篆「華軒」二字﹐傍有小金字行書兩行﹐月下不甚了了。指其圖章以示予曰「卽此也。」予叩其所傳﹐答以曹和尙﹐俯笑曰「非僧也﹐因年老發脫﹐故有和尙之稱。」言畢﹐欲行再鼓﹐忽被啼鳥驚覺。醒來譜此小令﹐以記其事風淸月淸﹐鸞嗚鳳嗚。誰家繡閣娉婷﹐借冰絲寫情。雲聲水聲﹐魚聽鶴聽。惱人好夢偏驚﹐是山靈化成。時居南谷霏云館。西江月光緒二年午日夢遊夕陽寺尋得夕陽小寺﹐梅花初放厓阿。一灣流水繞陂陀﹐細路斜通略徇。好夢畱連怕醒﹐偏教時刻無多。登山臨水樂如何﹐好夢焉能長作。

東海漁歌補遺漁家樂題雙溪垂釣圖垂柳西風吹不起﹐一竿閒釣雙溪水。濠上髙懷差可擬。煙光裏﹐必有金鱗鯉。智者從來無彼此﹐溪山住處皆堪止。打點琴書遊故里。隨緣耳﹐神仙眷屬誰如子此詞錄自《骨董瑣記》卷七。柳枝詞正月燒燈暖气融﹐天涯何處不春風。請看八九沿河柳﹐盡在生機浩蕩中。二月東風第幾場﹖狗兒才吐小鵝黃。輸他艸色人先見﹐苦蕒茵蔯挑滿筐。三月淸池結綠萍﹐楊花飛過杏花汀。流鶯似惜春光盡﹐啼徧郵傳長短亭。四月黃梅細雨催﹐荼蘼開過棗花開。柳條不屬春拘管﹐勾引烏衣燕子來。五月田家打麥勞﹐綠楊多處亂嗚蜩。小船賣酒遊人醉﹐一串活魚貫柳條。六月濃陰系畫船﹐荷花香到水亭前。輕雷又送東南雨﹐搖動靑靑一樹煙。七月雙星會有期﹐盈盈一水隔相思。何如滿樹垂楊綫﹐不管紛紛亂亂絲。八月涼生桂殿秋﹐冰盤髙掛柳梢頭。云階月地知何夕﹐遮斷神仙白玉樓。九月淒淒霜气渾﹐亂飛黃葉又黃昏。臨歧莫唱折楊柳﹐風雨重陽最斷魂。十月漫天雪作花﹐柔條葉淨剩枯杈。平橋野渡無人處﹐棲定衝寒數點鴉。十一月中樹盡枯﹐一陽復後又扶蘇。靑娥不減年時色﹐裝點溪山入畫圖。十二月來生意含﹐無邊花木待春三。新年有象桃符換﹐天地多情柳色酣。右《柳枝詞》十二首﹐原載詩集卷一中。原鈔本上有顧太淸朱筆眉批﹕「此移入《柬海漁歌集》。」據此今移訶集。鷓鴣天薺菜溪上星星小白花﹐也隨春色斗豪奢。綠波渺渺無邊水﹐細艸盈盈一寸芽。春有限﹐徧天涯﹐千紅萬紫互交加。野人自有眞生趣﹐桃葉攜筐亦可誇。此詞《東海漁歌》各本皆不載﹐今據奕繪《南谷樵唱》卷三《鶴鴣天薺菜》附錄太淸次韻詞輯補。

序跋輯錄陳士可藏本《天遊閣集》題記甘遁究齋先生得《天遊閣集》﹐皆當日手訂原稿﹐凡詩五卷﹐中缺第四卷

﹐余亦多有割裂﹐蓋未定之本也。太淸與明善主人﹐同生艷於嘉慶四年已未﹐主人生朝在上元後一日﹐太淸更稍前數日。集中紀年始於丙戌﹐乃道光六年﹐年二十八﹐至十八年戊戌﹐主人薨逝﹐年政四十。詩稿以二十二年壬寅止﹐則太淸年四十四矣。其事實備見詩注﹐惟卒年無考。此集未知曾刊行否明善主人詩曰《流水編》。尙有傳本﹐記俟搜訪。宣統己酉春日﹐珍重假觀因題卷端﹐甘遁。風雨樓本《天遊閣集》前識語冒廣生鈍宦曰﹕少時聞外祖周季貺先生﹝星詒﹞言太淸遺事綦嘩﹐其後以計偕入都﹐與臨桂王幼遐侍禦﹝鵬運﹞論詞﹐至滿洲人有「男中成容若﹐女中太淸春」之語。幼遐藏詞至多﹐獨以未見漁樵二歌爲憾﹐謂朱希眞《樵歌》及太淸《東海漁歌》也。太淸爲貝勒﹝奕繪﹞側室﹐貝勒自號曰太素道人。前年餘從後齋將軍﹝溥侗﹞假得太素所著《明善堂集》﹐嘗刺取太淸遺事賦六絕﹐嘉興沈子封提學﹝曾桐﹞亟嗟異之。今年春﹐黃陂陳士可參事﹝毅﹞得此冊於廠肆﹐凡詩五卷﹐缺第四卷

﹐詞四卷﹐缺第二卷

﹐中多割裂﹐蓋當時未經寫定之本。略爲排此﹐間加考證﹐以詒好事。太淸姓顧﹐或曰吳人﹐或曰顧八代之裔。宣統己酉七月。風雨樓本《天遊閣集》詩補按語冒廣生鈍宦曰﹕余錄《天遊閣集》竟﹐復從《國朝閨秀正始集》得其詩六首﹐皆集中所無者﹐不知編集時手自刪去﹐抑在原缺之第四卷

中耶﹖臨桂況夔笙舍人周頤曾云﹐在京師地攤買得此集。夔笙頃流寓江南﹐無從借勘。《正始集》小傳稱太淸字子春﹐有《子春集》﹐其集名亦與此異。陳士可藏本《東海漁歌》題記甘遁甘遁邨萌校定天遊閣詞﹐曰《東海漁歌》者﹐舊凡四卷﹐中缺其一。而首卷篇葉特多﹐因分析之﹐以足四卷之數。別錄一本中有《金縷曲爲阮相國題宋本﹤金石錄﹥﹥﹥。其後段云「南渡君臣荒唐甚﹐誰寫亂離懷抱。抱遺憾﹑訛言顚倒。賴有先生爲昭雪﹐算生年﹑特紀伊人老。」自注﹕「相傳易安攺適事﹐相國及靜春居劉夫人辧之最詳。」三復斯言﹐悄然興感。夫以幽棲居士﹐遭泆女之譏﹐惠齋夫人﹐騰棋客之謗。才嬡不幸﹐大抵如斯。異代相憐﹐端在同病。如易安者﹐汴京故家﹐建炎命婦﹐流離多難﹐已愈四旬﹐喘息僅存﹐惟欠一死。庸詎蒙羞多露﹐靦汗下堂﹐跋彼讕言﹐徒乖雅道。敬援風人托興之旨﹐以助前哲辯誣之論﹐後有覽者﹐當鑑其衷。宣統紀元已酉三月京師寓廬寫記。西泠印社本《東海漁歌》序況周頤光緒戊子﹑己丑間﹐與半塘同客都門﹐於廠肆得太素道人所著《子章子》及顧太淸﹝春﹞《天遊閣詩》﹐皆手稿。太淸詩楷書秀整﹐惜詞獨缺如。其後僅得聞《東海漁歌》之名﹐或告余手稿在盛伯希處﹐得自錫公子﹔或曰文道希有傳鈔本﹐求之皆不可得。思之思之﹐二十年於玆矣。癸丑十月﹐索居海隅﹐冒子甌隱自溫州寄《東海漁歌》來﹐欹牀炳燭﹐雒誦竟捲﹐低徊三復而涵詠玩索之。太淸詞得力於周淸眞﹐旁參白石之淸雋﹐深穩沈著﹐不琢不率﹐極合倚聲消息。求其詣此之由﹐大槪明以後詞未嘗寓目﹐純乎來人法乳﹐故能不煩洗伐﹐絕無一毫纖艷涉其筆端。曩閱某詞話謂﹕「鐵嶺詞人﹐顧太淸與納蘭容若齊名。」竊疑稱美之或過。今以兩家詞互校﹐欲求妍秀韶今﹐自是容若擅長﹔若以格調諭﹐似乎容若不逮太淸。太淸詞﹐其佳處在气格﹐不在字句﹐當於全體大段求之﹐不能以一二闋爲論定﹐一聲一字爲工拙。此等詞﹐無人能知﹐無人能愛。夫以絕代佳人﹐而能塡無人能愛之詞﹐是亦奇矣。夫詞之爲體﹐易涉纖佻﹐閨人以小慧爲詞﹐欲求其深隱沈著﹐殆無一二焉。吾友南陵徐君乃昌﹐刻《閨秀詞》至百家﹐旁搜博采﹐幾於無美不臻﹐而惟太淸未備﹐亦遺珠之惜也。末世言妖競作﹐深文周內﹐宇內幾無完人。以太淸之才之美﹐不得免於微云之滓。變亂黑白﹐流爲丹靑﹐𨿽在方聞騷雅之士﹐或亦樂其新艷﹐不加察而揚其波﹔亦有援據事實﹐鈎考歲月﹐作爲論說﹐爲之申辯者。余則謂﹕言爲心聲﹐讀太淸詞可決定太淸之爲人﹐無庸斷斷置辯也。余有詞癖﹐惟半塘實同之。曩在京師﹐搜羅古今人詞﹐以不得漁樵二歌爲恨事﹐宋朱希眞《樵歌》及《東海漁歌》也。洎余出都後數年﹐半塘乃得《樵歌》刻之﹔今又十數年﹐而余竟得《漁歌》。而半塘墓木拱矣。嗟乎﹗一編幸存﹐九原不作﹐開玆縹帙﹐能無悁悁以悲耶﹗《東海漁歌》凡四卷﹐缺第二卷

。曩閱沈女士善寶《閨秀詞話》。得太淸詞五闋﹐錄入《蘭云菱夢樓筆記》。今此三卷中適無此五闋﹐當是編入第二卷

者﹐則是第二卷

亦不盡缺。惜乎不得與半塘共賞會也。上元癸丑仲冬﹐桂林況周頤夔笙序菸海上寓廬。西泠印社本《東海漁歌》後記況周頤右詞五闋﹐見錢塘沈湘佩女史善寶《閨秀詞話》﹐適爲三卷中所無﹐當是編入第二卷

者。甲寅六月﹐蕙鳳詞隱記。《東海漁歌》三卷﹐附補五闋﹐甲寅荷花生日校畢。各闋後間綴評語。太淸詞亦未卽卓然成家﹐閱者能知其詞之所以爲佳﹐再以評語參之﹐則於倚聲消息思過个矣。蕙風再記。過錄陳士可藏《東海漁歌》鈔本題記冒廣生況夔笙借此詞排印﹐刪攺均出其手。又刪去眉批﹐間於詞後附其評語。至宋詞目後余所跋語﹐乃將「鈍宦」二字攺作「周頤」﹐則盜名矣。此本當時未寄還﹐越三十八年乃復見之。鈍宦冒廣生﹐庚寅淸明日年七十八歲記﹐時在上海。顧太淸《宋詞選》目錄﹝殘﹞後記冒廣生右太淸所錄《宋詞》一卷﹐凡七十四首。詩集中有《選宋詞三卷遂以詞中七言句集爲三十八絕》云云﹐知此卷亦是殘稿也。爲寫目錄一通﹐附《天遊閣集》後﹐俾知作者抉擇之旨所在。庚戌十月鈍宦記。詞學季刊《東海漁歌》第二卷

後記龍沐勛右太淸﹝春﹞《東海漁歌》二﹐紹興諸貞壯先生﹝宗元﹞舊藏﹐號稱海內孤本者也。余從彊邨老人所假得錄副。貞壯原跋云「余旣得其原稿﹐復移錄此冊﹐以便校印。」其書樓不戒於火﹐原稿恐早蕩爲飛煙﹐貞壯旋歸道山﹐副本亦無從蹤迹矣。往年況蕙風先生得《漁歌》二卷﹐存卷一﹑卷三﹑卷四﹐而缺卷二。當付西泠印社﹐用活字版印行﹐而爲之序曰「曩在京師﹐搜羅古今人詞﹐以不得漁樵二歌爲恨事。」又稱﹕「太淸詞得力於周淸眞﹐旁參白石之淸雋﹐深穩沈著﹐不琢不率﹐極合倚聲消息。求其致此之由﹐大槪明以後詞﹐未嘗寓目﹐純乎宋人法乳。故能不煩洗伐﹐純無一毫纖艷涉其筆端。曩閱某詞話謂﹕『鐵嶺詞人﹐顧太淸與納蘭容若齊名。』竊疑稱美之或過。今以兩家詞互校﹐欲求妍秀韶令﹐自是容若擅長﹔若以格調論﹐似乎容若不逮太淸。太淸詞﹐其佳處在气格﹐不在字句﹐當於全體大段求之﹐不能以一二闋爲論定﹐一聲一字爲工拙。此等詞﹐無人能知﹐無人能愛。夫以絕代佳人﹐而能塡無人能愛之詞﹐是亦奇矣。」蕙風論詞﹐以重﹑拙﹑大爲主﹐而於太淸之作﹐備極推崇﹐可想見其格調之髙矣。頻年兵燹﹐舊籍日稀﹐今此殘帙﹐旣合刻未能﹐輒先揭載﹐以資流布﹐亦庶幾稍彌蕙風之缺憾云。傳聞日本鈴木虎雄博士藏有《漁歌》六卷足本﹐不知視此奚如。合浦珠還﹐定在何日﹖聊志數語﹐以待後緣。癸酉仲夏沐勛附記。竹西館本《東海漁歌》序王佳丁丑春﹐老友慶博如先生出示國朝閨秀顧太淸《天遊閣詩集﹥﹥。因而錄之。集後附詞四闋﹐有況夔笙筆記﹐稱太淸詞集名《東海漁歌》。求之逾十年不得。予窺見一斑﹐更思睹其全豹﹐向往之股﹐殆同況氏﹐然亦無從尋覓也。庚辰六月﹐表弟張霈卿於齊君景班齋中假得《東海漁歌》詞﹐爲蕙風排印本。嗣又得朱彊邨鈔本《漁歌》一卷。沈氏稱四卷缺第二卷

﹐附補遺五闋﹐朱氏本適足補卷二之缺。數日之間﹐於況氏未曾夢見者一並見之﹐可謂有美必合者矣﹐於是盡兩日工﹐錄副以歸之。因念縹緗易散﹐已少畱傳﹐竹簡久磨﹐頗難尋覓﹐忍使旣合之璧﹐隨故國以飄零﹐遺物之編﹐作空山之風雨也哉﹖爰用聚珍板合印一通﹐以貽海內同好﹐並以太淸軼事數則﹐附諸卷首﹐以資街論。傳聞日本鈴木博士藏有《漁歌》六卷。況氏疑《閨秀詞話》所載之五闋﹐是編入第二卷

者﹐今考鈔本中與補遺重見者只二闋﹐餘三首未載入。又《天遊閣集》有《柳枝》十二首﹐冒鈍宦注稱此十二首有太淸朱筆自注﹕「此詞移入《東海漁歌》集。」今此四卷中亦未見此十二首﹐是此外猶有遺帙也。海外有《漁歌》六卷﹐其信然歟﹖尙冀旦暮遇之﹐俾成足本﹐是又予所私幸者也。辛巳首夏﹐王佳壽森於竹西小隱。鈔配本《東海漁歌》題序李一氓淸顧春﹝女﹞撰﹐四卷。木活字本三卷﹐鈔配一卷。顧詞在淸代僅有極少傳鈔本﹐徐乃昌匯刻淸《閨秀詞》時﹐亦未見刊入。況夔笙一九一三年得鈐本﹐缺第二卷

﹐一九一四年由杭州西泠印社以木活字排印發行。余藏此本。王佳毒森一九四零年得朱祖謀鈔本一卷﹐恰爲第二卷

﹐遂加三卷於一九四一年鉛印發行。齊燕銘有藏本。一九七七年假得﹐依活字本規模﹐框行爲同一式﹐用羅紋紙墨印鈔配第二卷

﹐遂成全帙。書前﹐余倩潘絜玆同志寫作者圖像一幅。後悉啟功先生藏作者「聽雪小照」——作者有《金經曲》一闋﹐自題此圖﹐再倩絜玆同志重橅一過﹐置於第三卷

之首。書分訂二冊﹐重加裝整﹐復護以錦套﹐甚闊矣。《香珊瑚館詞》載﹕「家藏善孚齋『王孫乘槎載妓圖』﹐中有天遊老人﹝卽顧春﹞《齊天樂》一闋﹐爲集外之作。」玆轉錄於次﹕「眾香國裏香風起﹐靈槎禦風而下。天女腰肢﹐維摩眉宇﹐聞是王孫自寫。欲何爲也﹖有百八牟尼﹐一函般若。不著纖塵﹐屏除一切更嫻雅。本來心在雲水﹐現官身說法﹐恁般瀟灑。不染峯巒﹐不增泉石﹐一片靑天光射。翠鬟嬌奼。豈謝傅東山﹐管弦遊冶。載个人兒﹐散天花侍者。」此詞意味﹐與《漁歌》合調﹐當爲顧作﹐惜況﹑王均未畱意﹐補刊入捲。況刊補入之五詞﹐見沈善寶《閨秀詞話》﹐僅兩闋在第二卷

﹐多出三闋﹐以此﹐集外《補遺》﹐應爲四闋也。楊鐘義《白山詞介》。選錄奕繪詞十二首﹐而不及顧詞﹐不知何故。復見王世襄同志藏有「天遊閣」古琴一張﹐爲顧氏原物﹐記之可補太淸軼事。李一氓鈔配本《東海漁歌》題跋齊燕銘顧太淸詞集《東海漁歌》。詩集《天遊閣集》﹐初未有刊本。一九零九年卽宣統元年己酉﹐黃陂陳士可﹝毅﹞得兩稿於北京廠肆﹐詩五卷「缺第四卷

﹐詞四卷」缺第二卷

。冒鶴亭﹝廣生號鈍宦﹞鈔得後﹐以詩集第五卷

前半析出﹐聊補第四卷

之缺﹐並加考證﹐付風雨樓以鉛字排印。越四年﹐以詞集寄況夔笙﹝周頤號蕙風﹞﹐次年況復據沈善寶《閨秀詞話》所載五首﹐輯爲《補遺》付西泠印社以木刻活字排印﹐原缺第二卷

仍之。一九四一年王壽森﹝佳﹞得朱彊邨鈔本《漁歌》一卷﹐適足補原第二卷

之缺﹐又輯近人筆記有關太淸者爲《太淸軼事》一卷﹐附集排印。一氓同志見而喜之﹐乃出所藏西泠排印木﹐倩人鈔配第二卷

﹐並錄王序及所輯軼事於後。又《天遊閣集》迻錄《柳枝詞》十二首於《補遺》之後。此十二首者﹐太淸在集中自注移入《東海漁歌》云。至此﹐《東海漁歌》乃成今日所見最完善之本﹐一氓可謂好事者矣。論有淸一代詞人﹐向以太淸與納蘭並稱。余嘗以爲容若詞自秀雅﹐而太淸之眞淳本色﹐則非容若所及。況蕙風雲﹕以格調論﹐似容若不及太淸﹐可稱讜論。太淸爲貝勒奕繪側室﹐生於淸嘉慶四年己未﹝一七九九年﹞﹐卒年不詳。考《詩集》注明年月者﹐最後爲壬寅夏四月二十二日。壬寅者﹐道光二十二年﹝一八四二年﹞﹐則卒年當在此後﹐約五十餘歲。太淸或云吳人﹐或云顧八代之後﹝滿洲鑲黃旗伊爾根覺羅﹞﹐或云鄂文端﹝鄂爾泰﹞曾孫女﹐姓西林覺羅氏﹐幼經變故﹐養於顧氏。疑莫能明。考太淸詞《淸平樂謝人贈蕓苔菜》序云「不食此味已二十六年矣﹗」蕓苔俗名金花菜﹐上海人謂之艸頭﹐江南甚多。「五四」時代以前﹐京中絕無此物。又《定風波謝人贈蜜淸荔枝》云「二十七年風景變﹐曾見連林閩海野人家。」閱此﹐則太淸十歲左右﹐不僅在江南﹐而且亦曾遊閩海。又奕繪詞《浣溪沙》﹕「此日天遊閣里人﹐當年嘗徧苦酸辛。」又云「曠劫因緣成眷屬」云云。則「幼經變故」之語﹐似亦可信﹐特不詳其經過耳。奕繪號太素﹐爲淸髙宗第五子榮純親王永琪之孫﹐榮恪郡王綿億之子﹐與太淸同年生﹐卒於道光十八年戊戌﹝一八三八﹞。府邸在太平湖﹐今中央音樂學院﹐卽其舊址。奕繪正室妙華夫人﹐以一八二九年卒。《天遊閣集》有「載鈞以長子承襲貝子﹐行頗乖忤」﹐似卽妙華所生。太淸生三男三女﹝按﹕應爲三男二女﹞﹕男載釗﹑載初﹑載同﹐同夭瘍﹔女孟文﹝按此不爲太淸所生﹞早嫁﹐次叔文﹑以文。太素卒後﹐太淸不得於其姑﹐被遣出府。《天遊閣集》有詩﹐小序﹕「七月七日先夫子棄世﹐十月二十八日奉堂上命﹐攜釗﹑初兩兒﹐叔文﹑以文兩女移居邸外﹐無所棲遲﹐賣金鳳釵﹐購得住宅一區﹝另詩注在西城養馬營﹞。賦詩記之。」詩云「仙人已化雲間鶴﹐華表何年一再回。亡肉含寃誰代雪﹖牽蘿補屋自應該。已看鳳翅淩雲去﹐剩有花光照眼來﹝原注﹕此宅庭中海棠最多﹞。兀坐不堪思往事﹐九回腸斷寸心哀。」「亡肉含寃」見《漢書蒯通傳》。裏婦夜亡肉﹐姑以爲盜﹐怒而逐之。以後鄰母代雪﹐遂呼婦還。世傳龔定庵事﹐涉及太淸。況周頤所謂﹕「末世妖言競作﹐深文周納﹐宇內幾無完人。以太淸之才之美﹐不得兔於微云之滓。」「亡肉含寃」﹐豈指此事歟﹖太淸文字交遊極廣﹐集中爲人題詩﹑作畫﹐時有所見。閨友之外﹐並世名流亦時有唱和﹐舊社會豈能容此。集中《金紐曲爲阮蕓臺題宋本﹤金石錄﹥》有句﹕「更誰究﹑妖言顚倒﹐賴有名言爲昭雪。」﹝阮文有辯李易安事﹞亦有感而言也。大凡中國文人﹐於女子有才智者﹐率好造作蜚語﹐肆意詆誣而後快﹐前有易安﹐後有太淸﹐是其著者。漱玉尙有兪理初爲之辯誣﹐考證極詳﹔太淸事﹐尙未見有援據實事爲之申辯者﹐亦憾事也﹗一九七七年十二月﹐一氓鈔補本裝成後﹐屬題數語﹐因拉雜書之﹐請正。燕銘奕繪《明善堂集》﹐北京圖書館有其書﹐鈔本八冊。聞之葉遐庵。《南谷樵唱》﹝變繪詞集﹞﹐亦藏陳士可家。陳書於全國解放後﹐悉歸中國科學院﹐不知其書尙在否﹖一九七七年十二月九日又識。燕銘李一氓鈔配本《東海漁歌》題跋王愛蘭《國朝閨秀正始集》《蘭閨寶錄》二書﹐乃先曾祖見亭公諱鱗慶助其母惲太夫人﹐匯集淸代之養詩詞書畫諸女名流者也。惲太夫人名珠﹐字星聯﹐一字珍浦﹐山自惲南田家﹐素秉南田翁家法﹐善書畫﹐詩詞亦佳﹐與太淸女史往還甚密。曾祖見亭公道光年任江南河道總督﹐足迹徧宇內﹐著有《鴻雪因緣圖記》諸書。此書每篇後皆附一圖﹐爲當時名手賀煥文所繪﹐其中載有助其母匯編《國朝閨秀正始集》《蘭閨寶錄》之篇。繪集中﹐載有太淸女史之傳略。一氓李公雅好詩詞﹐搜藏甚富﹐當亦收有以上諸書也。所考太淸女史舊址﹐原爲淸髙宗第五子榮純親王永琪之府邸﹐光緒朝攺爲醇賢親王奕譞之府邸﹐位太平湖之東岸﹐徳宗誕生於此府邸。按前朝之成例﹐醇賢親王遷於什剎後海北岸﹐卽慣稱爲攝政王府者﹐今乃衛生部等所在地﹐內子溥韞娛及其兄溥儀卽出生於此府。因與太淸女史舊址及吾兩家素有源緣﹐故題數語於後。一九七八年元月﹐愛蘭題記。李一氓鈔配本《束海漁歌》題跋茅盾無錫王西神﹝余與王爲商務印書館編輯所同事﹞﹐江浙騷客﹐競相推許﹐認爲能手。王之詞﹐常見於當時王所編之《小說月報》。西神輯有《淸閨秀詞捕遺》。未刊行。藏有鉛字排印本《東海漁歌》殘本﹐僅第一卷

之半﹐西神視爲至寶。今讀一氓兄所得西泠印社活字本﹐並鈔配第二卷

﹐輯錄王序及太淸軼事若干則﹐幸得誦讀﹐快何如之﹗一九七八年二月二十日﹐茅盾。李一氓鈔配本《東海漁歌》題跋周叔弢淸代木活字本﹐始於乾隆年武英殿聚珍版﹐繼之者不下千餘家。辛亥革命以後﹐西泠印社最爲有名﹐字仿趙宋﹐宣紙徽墨﹐光彩奪目﹐超越前人。一氓同志出示此書﹐卷二手鈔補足﹐卷首摹詞人小照﹐益爲此書增色。拜讀數過﹐歡喜無量﹐謹志歲月於後云。一九七九年八月周叔弢﹐時年八十有九。詞學季刊《寫春精舍詞》後記季刊編者右奕繪《寫春精舍詞》一卷﹐戴亮吉先生﹝正誠﹞藏手稿本。本刊所載《東海漁歌》作者太淸西林春﹐爲奕繪側室。奕繪亦號太素道人﹐著有《子章子》。《漁歌》經王半塘﹑況蕙風諸先生之揄揚﹐已大顯於世﹐而奕繪詞乃湮沒無聞。今得此本﹐庶幾雙壁。承戴君錄副見寄﹐合並附志謝忱。編者附識。

生平事迹輯錄國朝閨秀正始集顧太淸﹐字子春﹐漢軍人﹐多羅貝勒奕繪側室﹐著有《子春集》。按貝勒別號幻園居士﹐工詩好學﹐尢精內典。﹝惲珠﹞名媛詩話滿洲西林太淸﹝春﹞﹐宗室奕太素貝勒繼室﹐將軍載釗﹑載初之母﹐著有《天遊閣詩稿》。才气橫溢﹐揮筆立成﹐待人誠信﹐無驕矜習气。吾入都﹐晤於雲林處﹐蒙其刮目傾心﹐遂訂交焉。則詩有「巾幗英雄異俗流﹐江南江北任遨遊。蕭條行李春明路﹐半載新詩半載愁」之句。此後倡和﹐皆卽席揮毫﹐不待銅缽聲終﹐俱已脫稿。《天遊閣集》中詩作﹐全以神行﹐絕不拘拘繩墨。《題畫桃花》云「柳半垂條艸半芽﹐輕寒輕暖欲烘霞。瑤池自有三千歲﹐錯被人呼薄命花。」《中秋寄仲兄》云「茫茫四海少朋儔﹐應似東坡念子由。今歲秋來寒特早﹐西風和淚寄羊裘。」《題桃源圖》云「一棹春波去路深﹐夕陽又下碧山岑。重來縱有漁郎問﹐滿澗桃花無處尋。」《自題梅花》云「風帷小影抱寒梅﹐忽訝低枝近水開。不許飛花驚鶴夢﹐月明人逐暗香來。」《遊山歸答六女叔文》云「十二十三偏落雨﹐月明十五漲溪流。貪看秋色歸來晚﹐竟作南山十日畱。」《雨後遊敬業湖》云「一泓積水繞靈祠﹐荷葉荷花香滿池。稽首潮音觀自在﹐莫教花葉兩離披。」﹝原注﹕湖上有祠曰「匯通」﹐有閣曰「潮音普覺」。﹞「雨後湖光事事幽﹐綠楊風軟似淸秋。永天闊處荷花少﹐照見當年帝子樓。」﹝原注﹕湖南岸臨莊敬公主妝樓。﹞佳句如《瓠�﹝婁﹢瓜﹞》云「長柄幾經勞畫手﹐細腰不待減宮廚。」《次夫子兒示原韻》云「下愚富貴萌驕念﹐上善工夫好讀書。」《經先塋有感》云「大字已無書屋匾﹝原注﹕丙捨有先文端公書『雙藤書屋』﹞﹐長松半隱墓門墻。」《祝夫子四十壽》云「萬言詩句垂千古﹐一气洪濛合大鈞。」《送釗兒往完縣勘地》云「飽看山水多加飯﹐乍歷程途要早眠。」《海澱車中口占》云「一條官路朝初散﹐五月新蜩耳乍明。」《雨中用淸悶閣韻》云「野卉短垣紛落瓣﹐瓦盆積水小生波。」《夢中得句》云「種桑未必能供繭﹐樹蕙無非暫養心。」太淸詩結句最峭。如《寒江》﹕「最憶富春灘上客﹐一竿無恙老羊裘。」《秋柳》云「難禁最是瀟瀟雨﹐冷到紅闌第幾橋。」妹霞仙﹝旭﹞有《延靑艸閣詩艸》。壬寅上巳後七日﹐太淸集同人賞海棠﹐前數日狂風大作﹐園中花已零落﹐諸君卽分詠盆中海棠。霞仙是日未到﹐次日寄四詩至﹐頗堪壓倒元白。太淸之倚聲﹐有《東海漁歌》四卷﹐巧思慧想﹐出人意外。《惜分釵詠空衝》云「春將至﹐睛天气﹐消閒坐看兒童戲。借天風﹐鼓其中﹐結彩爲繩﹐截竹爲筒。空﹗空﹗人間事﹐觀愚智﹐大都制器存深意。理無窮﹐事無終﹐實則能嗚﹐虛則能容。衝﹗衝﹗」《浪淘沙春日同夫子慈溪紀遊》云「花木自成蹊﹐春與人宜。淸流荇藻蕩參差。小鳥避人棲不定﹐撲亂楊枝。歸騎踏香泥﹐山影沈西。鴛鴦衝破碧煙飛。三十六雙花樣好﹐同浴淸溪。」《醉翁操題雲林湖月沁琴圖》云「悠然﹐長天﹐澄淵。渺湖煙﹐無邊﹐淸輝悵望兮嬋娟。有美兮飛仙﹐悄無言。揚袖促鳴弦﹐照垂楊素蟾影偏。羨君志在﹐流水髙山。問君此際﹐心共山閒水閒。云自行而天寬﹐月自明而露漙﹐新聲和且圓。輕徽徐徐彈﹐法曲散人間﹐夜深香靄非麝蘭。」《南柯子山行》云「絺綌生涼意﹐層輿緩緩遊。連林梨棗綴枝頭。幾處背陰籬落掛牽牛。遠岫云初斂﹐斜陽雨乍收。牧蹤樵徑漸深幽。昨夜驟添溪水軟繞村流。」《早春怨春夜》云「楊柳風斜﹐黃昏人靜﹐睡穩棲鴉。短燭燒殘﹐長更坐盡﹐小篆添些。紅樓不閉窗紗﹐被一縷﹑春痕暗遮。澹澹輕煙﹐溶溶院落﹐月在梨花。」已亥秋﹐余與太淸﹑屏山﹑雲林﹑伯芳結「秋江吟社」﹐初集「牽牛花」﹐用《鵲橋仙》調。太淸結句云「枉將名字列天星﹐任塵世﹑相思不管。」雲林云「金風玉器夕逢秋﹐也不見﹑花開並蒂。」蓋二人已賦悼亡也。余後半闋云「花擎翠盞﹐藤垂金縷﹐消受早涼如水。紅閨兒女問芳名﹐含笑向﹑渡河星指。」虛白老人大爲稱賞。﹝沈善寶﹞天咫偶聞八旗人才﹐國初最盛﹐乾嘉而後已少遜矣。餘思輯刻八旗人著述﹐曾記書目一紙﹐閨秀著作內有顧太淸《子春集》。太平湖在內城西南隅角樓下﹐太平街之極西也。平流十頃﹐地疑興慶之宮﹔髙柳數章﹐人誤曲江之苑。當夕陽銜堞﹐水影涵樓﹐上下都作胭脂色﹐尢令過者流連不能去。其北卽醇邸故府。﹝震鈞﹞棲霞閣野乘奕繪號太素﹐爲榮恪郡王綿億之子﹐封貝勒﹐有《明善堂集》。側福晉卽太淸西林春﹐著《天遊閣集》者也。太淸姓顧﹐吳門人﹐才色雙絕。貝勒性愛才﹐座客常滿。其管宗人府時﹐龔定庵爲宗人府主事﹐常以白事詣邸中﹐貝勒愛其才﹐尊爲上賓﹐由是得出入府第﹐與太淸唱和。太淸嘗與貝勒雪中並轡遊西山﹐作內家裝﹐於馬上撥鐵琵琶﹐手白如玉﹐見者咸謂王嬙重生。又貝勒所作詞名《西山樵唱》﹐太淸詞名《東海漁歌》。﹝孫靜庵﹞紫藤館詩艸《哭硯》云﹕余家有羅紋硯﹐乃本生顯妣愛新覺羅伯夫人之所遺。……硯乃匳中物也。方四寸有餘﹐靑質白紋﹐背有銘二。其太素道人﹐乃先外祖多羅只勒諱奕繪﹔太淸道人﹐外祖母西林夫人也。硯在余家六十餘年﹐乃於宣統元年六月初十日黃昏時﹐爲奴子祥兒失手墜地﹐傷其一角﹐聲如細磁﹐脆如玻璃。余聞之痛惜己極﹐不覺自批己之頰曰「此非奴之過也。」因作詩以哭之。﹝自注﹕外祖母性西林覺羅﹐鄂文端公之族人﹐幼育於姑母顧氏家﹐故又姓顧。﹞詩云「嗚呼硯兮﹐與君不永終兮。實吾母之所賜兮﹐其傷心爲何如兮。硯兮硯兮﹐予終身不能釋然矣。」﹝惇禮臣﹞書太淸事太素貝勒﹝奕繪﹞﹐榮純親王﹝永琪﹞之孫也。風流文采﹐結識名流。側室顧太淸氏﹐才華絕世﹐所爲詞曰《東海漁歌》﹐與貝勒之《西山樵唱》﹐取名對偶。閨房韻事﹐堪媲趙管。乃世傳龔定庵自珍事﹐多涉及之。且有舉定庵詩詞以証之者﹐撲朔迷離﹐語殊無據。定庵文人﹐狂放不羈﹐或其幻想偶寄﹐因成蜚語。市虎三人﹐流爲掌故。遂使一代詞人﹐蒙誣地下。其與易安居士相同﹐不僅才華已也。至其身世﹐尢傳說紛紜﹐或言鐵嶺﹐或謂吳越﹐莫衷一是。而其所以名西林春﹐知者尢鮮。蓋太淸本鄂文端公﹝爾泰﹞曾孫女﹐西林覺羅氏。幼經變故﹐養於顧氏。顧氏爲榮邸之包衣人﹐遂被選爲側輻晉。及貝勒卒後﹐撫孤成立。楊鑑資姻叔﹝名涑﹐雪橋老人鍾義哲嗣﹞云「某公髫齡曾親見之。於同末光初之際﹐時已垂老。」則大歸之說﹐荒誕不經﹐當無辯也。甲子後﹐雪橋老人始聞其始末於貝勒後人恆公名煦者﹐與世傳不同如此﹐可謂信而有徵。今墓在西山南谷﹐附於太素貝勒園寢。其署復姓西林﹐名春﹐正復姓之一證也。﹝載《詞學季刊》第一卷

第四號補白。曼殊啟功﹞雪橋詩話潘紱庭先生《贈子章貝勒奕繪》云「昨承髙軒過﹐今登大雅堂。詩宗韓吏部﹐篆學蔡中郎。愛士論眞品﹐觀書味古香。玉臺仙眷屬﹐韻事共流芳。」謂太淸夫人工詩畫也。太淸顧氏﹐字子春﹐有集。貝勒爲榮純親王孫。榮府嘗自制眞松煙墨﹐光黑迥異徽制。姚文僖詩﹕「榮王好古法古制﹐支竈爇松成麝气。千槌萬杵苦費功﹐工多質良自矜貴。持磨古硯暱相受﹐濃不增膠淸自黝。含睛點漆妙各臻﹐元烏玉金世稀有。」﹝楊鍾義﹞淸詞玉屑龔定庵識太素貝勒﹐因得與太淸以詩唱和。其詩所謂「一騎傳箋朱邸晚﹐臨風遞與縞衣人」者﹐世遂有窺簾贈枕之疑。固不足按。太淸春﹐吳人﹐侍太素爲側室。每相從﹐並轡遊西山﹐多倡隨之什。而其集罕傳﹐十年前於友人處見有《東海漁歌》《西山樵唱》合刊﹐審爲近人所得鈔本。太淸又善畫﹐近見夏閏庵藏其《杏花小幀》。蓋道光丁酉八月追憶山南野渡杏花而作﹐春明詞侶各有題詠。﹝郭則沄﹞知寒軒談薈蟄云所述﹕顧太淸詞﹐蓋采自《東海漁歌》﹐詞家況夔笙刊行本也。余曩居連島﹐與六橋都護三多時共往還﹐都護以佑孚齋王孫「乘槎載妓圖」見示﹐中有太淸手題《齊天樂》一闋﹐爲《漁歌》集內所未裁。太淸姓顧氏﹐或謂顧八代之裔﹐或稱江南顧氏﹐皆非也。嘗讀惇禮臣觀察《紫藤館詩鈔》﹐其《哭硯》詩序云﹐余家有羅紋硯二﹐乃本生顯妣愛新覺羅伯夫人所遺﹐實匲中物也。背有銘﹐一書太素道人﹐爲先外祖多羅貝勒諱奕繪﹔一署太淸道人﹐則外祖母爲西林夫人也。又注云﹕外祖母姓西林覺羅﹐鄂文端公之族人﹐幼育於姑母顧氏家﹐故又姓顧。鄕人楊子勤太守跋其圖云﹕老人爲西林鄂文端公曾孫女﹐寄食於顧氏﹐顧爲榮邸侍衛﹐因被選爲幻園貝勒側福晉。紀鵬上公貝勒玄孫﹐嘗與同直行朝﹐言之甚悉云云。幻園﹐奕繪字也。據此﹐紀鵬上公﹑禮臣觀察俱系貝勒內外孫輩﹐其言自當可信。所謂顧姓者﹐固決非江南顧氏﹔若顧文端公之裔﹐則其氏爲伊爾根覺羅﹐又焉得稱西林族望哉﹖貝勒薨後﹐太淸頗爲家人所厄﹐以太福晉命出邸﹐賃居於西城養馬營。余居養馬營逾三十年﹐迄莫知太淸遺宅所在﹐亦憾事也。﹝郭則沄﹞晚晴簃詩匯貝勒奕繪﹐字子章﹐號幻園﹐又號太素道人﹐榮純親王永琪孫。詩話云﹕幻園斐然著述才﹐嘗撰《子章子》﹐未刊行。側室顧春太淸﹐雅善詩詞﹐嘗相酬唱﹐極閨門之樂。卷八顧太淸﹐字子春﹐漠軍旗人﹐多羅貝勒奕繪側室﹐有《天遊閣集》。詩話云﹕八旗論詞﹐有「男中成容若﹐女中太淸春」之語。臨桂況夔笙舍人周頤﹐於光緒已醜得《天遊閣詩》寫本﹐其詞名《東海漁歌》﹐夔笙初未求得。宣統已酉﹐黃陂陳士可毅得詩五卷﹐缺第四卷

﹔詞四卷﹐缺第二卷

。詩在四十前﹐多偕遊之作。及稱未亡﹐家難旋起﹐攜子女移居邸外﹐有詩紀事。嗣是撫孤感逝﹐涉筆皆哀。其《論陳雲伯詩》有云「綺語永沈黑暗獄」﹐端嚴可想。詩注述南谷墓廬事云「主人皆有詩﹐載《明善堂流水編》第十五卷

。太淸有《金縷曲》﹝爲阮相國題宋本《金石錄》﹞﹐共後半云「南渡君臣荒唐甚﹐誰寫亂離懷抱。抱遺憾﹑訛言顚倒。賴有先生爲昭雪﹐算生年﹑特紀伊人老。」自注﹕「相傳易安攺適事﹐相國及靜春居劉夫人辯之最詳」云云。仁和吳伯宛謂﹕「才嬡不幸﹐大抵如斯﹐異代相憐﹐端在同病。」《松鄰遺集》有《天遊閣詩集詞集宋詞選跋》卷一八八﹝徐世昌﹞骨董瑣記「雙溪垂釣圖」﹐道光癸巳﹐費小樓爲孫子琴作。題詠甚多﹐有宗室奕繪題一律云「少年曾釣雙溪水﹐一住西湖二十年。年時一去不復返﹐雙溪之水流依然。垂垂楊柳圖中見﹐緩緩歸期夢裏傳。得意莫生鄕國感﹐爲君三復帝京篇。」款署「爲孫子琴妹丈題句﹐效黃鶴樓題。太素道人奕繪。」下鈐「太素道人」及「子章」兩印。引首曰「幻園」。又西林春題《漁家樂》云「垂柳西風吹不起﹐一竿閒釣雙溪水。濠上髙懷差可擬﹐煙光裏﹐必有金鱗鯉。智者從來無彼此﹐溪山住處皆堪止。打點琴書遊帝裏﹐隨緣耳﹐神仙眷屬誰如子。」款署「奉題子琴妹丈淸照﹐西林春」。鈐二印﹐曰「太淸之印」﹐曰「西林春印」。引首印曰「天遊」。卷七﹝鄧之誠﹞骨董瑣記三記奕繪﹑太淸春合題《黃愼山水冊子》。﹝以下引詩略﹞道光十四年甲午﹐太素道人次韻。印章曰「奕繪」﹐朱白文﹔曰「奕繪之印」﹐白文﹔曰「子章子」﹐白文。甲午上元同次黃子韻。印章曰「臣淸之印」﹐白文﹔曰「淸吟」﹑曰「長生」﹐朱文。考《玉牒》第五冊﹐榮親王下貝勒奕繪媵妾顧氏。顧文眞﹝按﹕眞﹐可能爲「星」字之誤。﹞之女﹐疑王府包衣也。卷三﹝鄧之誠﹞近詞叢話太淸兩林春﹐姓顧氏﹐蘇州人。才色雙絕﹐爲貝勒奕繪之側幅晉﹐有《天遊閣集》。所作詞名《東海漁歌》﹐玆錄其三闋焉。慈溪記遊調寄《浪淘沙》云﹝詞文略﹞﹐山行調寄《南柯子》云﹝詞文略﹞﹐春夜調寄《早春怨》云﹝詞文略﹞。太淸嘗與貝勒雪中並轡遊西山﹐作內家妝束﹐披紅斗篷﹐於馬上撥鐵琵琶﹐手潔白如玉﹐見者咸謂爲王嬙重生也。或曰龔定庵嘗通殷勤於太淸﹐事爲貝勒所知﹐大怒﹐立逼太淸歸﹐而索龔於客邸﹐將殺之﹐龔孑身逃以免。然其事末可盡信。﹝徐珂﹞玉棲述雅閨秀詞﹐心思致密﹐往往賦物擅長。詞題尢有絕韻者。西林顧太淸春《東海漁歌定風波》序云「古春軒老人有《消夏集》﹐徵詠夜來香﹐鸚哥紉素馨以爲架﹐蓋雲林手制也。」歇拍云「閒向綠槐陰裏掛﹐長夏。悄無人處一聲蟬。」此則以意境勝﹐無庸刻畫爲工也。﹝況周頤﹞蘭云菱寢樓筆記曩閱某詞話云﹕本朝鐵嶺人詞﹐「男中成容若﹐女中太淸春」﹐直窺北宋堂奧。太淸春《天遊閣詩》寫本﹐歲已醜余得於廠肆地攤。詞名《東海漁歌》﹐求之十年不可得﹐僅從沈善寶﹝錢塘人﹐武淩雲繼室﹐有《鴻雪樓詞》。﹞《閨秀詞話》中得見五闋﹐錄其四如左。憶與半塘同官京師時﹐以不得漁樵二歌爲恨事﹐朱希眞《樵歌》及《東海漁歌》也。余出都後﹐半塘竟得《樵歌》付梓﹐而《漁歌》至今杳然。就令它日得之﹐安能起半塘與共賞會耶﹗此余所爲有椎琴之痛也。﹝況周頤﹞小三吾亭詞話幼遐論詞﹐嘗以不得見漁樵二歌爲恨﹐謂朱希眞《樵歌》及顧春《東海漁歌》也。顧春字太淸﹐爲貝勒奕繪側室。論滿洲人詞者﹐有「男中成容若﹐女中太淸春」之語。去夏餘從後齋將軍假得《明善堂詩》﹐曾刺取太淸春遺事﹐賦六絕句。今年乃得見《東海漁歌》﹝凡四卷﹐缺第二卷

﹞﹐惜幼遐客死揚州﹐不獲共欣賞也。﹝冒廣生﹞孽海花閒話定庵集中﹐《憶太平湖之丁香花》云「一騎傳箋朱邸晚﹐臨風遞與縞衣人。」《憶北方獅子貓》云「故侯門第歌鐘歇﹐猶辦晨餐二寸魚。」確爲太淸作﹐然亦不過遐想。宣統初﹐作者作此書時﹐鄧秋枚借余所評太淸《天遊閣集》﹐於神州國光社出版﹐內載余因見太素集《上元侍宴》詩自注有「邸西爲太平湖﹐邸東爲太平街」語﹐賦詩云﹝見後﹐略﹞。不意作者拾掇入書﹐唐突至此﹐我當墮拔舌地獄矣。﹝胃廣生﹞心史叢刊三集《丁香花》云﹕髙宗第五子榮純親王﹐瑜貴妃所生﹐子綿億降襲郡王﹐是爲榮恪郡王。恪王子卽奕繪貝勒。蓋自榮邸受封﹐至此三世﹐此亦當時一榮國府也。貝勒篤好風雅﹐著有《明善堂集》﹐自號太素道人﹐又號幻園居士﹐名奕繪。《太淸集》有與子章聯句詩﹐子章疑爲太素之字。生於嘉慶四年已未﹐至嘉慶乙亥﹑丙子間﹐恪王薨﹐貝勒襲爵﹐時年十七八。道光五年乙酉秋﹐授散秩大臣﹐時年二十七。明年丙戌﹐管理宗學。十年庚寅秋﹐管理禦書處及武英殿修書處。是年冬﹐授正白旗漢軍都統﹐時年三十二。至十五年乙未罷官﹐專意享閒散之福﹐時年三十七。又三年爲道光十八年戊戌﹐年四十而卒。貝勒生長富貴﹐酷嗜吟詠﹐所著《明善堂集》﹐內分詩詞兩種﹐詩曰《流水編》﹐詞曰《南谷樵唱》。有側室曰顧太淸﹐名春﹐字子春﹐號曰太淸。蓋與太素爲偶﹐世常稱之曰太淸春。太淸工詞翰﹐篇什爲世所寶。世之愛重太淸﹐什伯於太素也。昔王幼遐侍禦﹐畢生專力於詞﹐論詞至滿洲人﹐常曰「滿洲詞人﹐男有成容若﹐女有太淸春而已。」太淸常自舉其族望曰西林﹐自署名曰太淸西林春。其姓顧﹐乃見之惲珠所選《國朝閨秀正始集》﹐集有《顧子春小傳》。顧詩集名《子春集》﹐今傳刻之本名《天遊閣集》﹐蓋與《正始集》所截不侔。意當時《太淸集》尙來定今名也﹐抑太淸尙有詞集名《東海漁歌》﹐或總名爲《子春集》﹐而詩稱《天遊閣》﹐詞稱《東海漁歌》耳。《東海漁歌》與《南谷樵唱》相配﹐亦卽太淸配太素之意﹐想見閨房唱和韻事。然南谷乃貝勒自營之佳城﹐別墅存焉。取名詞集﹐乃實有其地。太淸專就對偶求之﹐以東海對南谷﹐以漁歌對樵唱﹐意惟以示其唱隨之雅與好合之致焉耳。太淸後亦從葬南谷。冒鶴亭《太淸遺事詩》有云「太平湖畔太平街﹐南谷春深葬夜來。人是傾城姓傾國﹐丁香花發一低徊。」是詩首句言其生時之邸﹔第二句言其死後之葬地﹔三句上半言其貌﹐下半取再顧傾人國之意﹐關合其姓﹔四句乃掀然大波﹐爲人間一宗公案。此余之所以有此篇之作﹐冀爲昔人白其食射以畱名士美人之眞相者也。﹝孟森﹞丁香花按語按﹕冒君於報章見此稿﹐郎來訪﹐云﹕《天遊閣集》後所引況氏筆記﹝按﹕系指況周頤之《蘭云菱寢樓筆記》﹞﹐實系舊筆。旣得《東海漁歌》﹐後付梓時忘未刪除。又《漁歌》所闕第二卷

﹐近又得之﹐補印入集﹐板存西泠印社云云。至太淸事迹﹐冒君謂「無以難我﹐然終信其舊聞爲不誤﹐並非由己始倡此言。」《丁香花》詩以「縞衣人」三字﹐指爲定公眷屬﹐冒君謂「用詩語爲解﹐會意甚正當﹐故無可非難。」至「長安俊物」一語﹐當時本關合定公詩﹐語甚含蓄﹐經僕揭山﹐遂爾遼露﹐言次若有微慍也。定公與太淸事﹐今京師士大夫多爭其確者﹐如羅癭公之流是已。存此與世人永久質之。一時喜新好異之談﹐固未能以此折其雅興耳。﹝孟森﹞淸代名人傳咯奕繪﹝字子章﹐號太素道人﹑幻園居士﹞﹐一七九九年二月二十日——一八三八年八月二十六日。宗室﹐詩人﹐髙宗皇帝的曾孫。他的祖父永琪﹝號筠亭﹐謚純﹐一七四一——一七六六﹞﹐是髙宗的第五子﹐一七六五年封榮親王。其父綿億﹝謚恪﹐一七六四——一八一五﹞﹐成年時於一七八四年封爲貝勒﹐一七九九年晉爲榮郡王。奕繪一八一五年襲貝勒。他學識淵博﹐尢擅長書法﹐精於古玩鑑賞﹐並通曉建築設計﹐但以他的詩最負盛名。他畱下一部詩集《流水編》和一部詞集《南谷樵唱》﹐這兩部集作合稱《陰善堂集》或《子章子》。他曾任侍衛處協助事務侍衛班領﹝一八二五——一八三五﹞並同時兼領數職。他一八三五年致仕﹐三年後去世。奕繪納著名女詩人顧太淸﹝字子春﹐號云槎外史﹐一七九九——﹞爲妾﹐人又稱顧爲太淸春或西林春。她出身於漢人或是旗人家庭仍是懸案。她不僅能詩﹐兼擅繪畫﹐並收藏藝術品。她和奕繪在一起生活美滿﹐生有七个孩子﹝按﹕實爲三男二女共五个孩子﹞。奕繪死後﹐奕繪之子﹐正室所生的載鈞﹝死於一八五七年﹞襲貝子爵。此子與太淸不協﹐因而把她從府中趕出﹐迫其另租民房。顧太淸𨿽然遭此巨變﹐仍盡力將子女撫養成人﹐從而能與各門聯姻。一八七五年她雙目失明﹐翌年她仍然在世。她何年去世不詳。顧太淸的詞與著名大詞人性徳和厲鶚之作齊名。她的詞簡潔動人﹐用韻奇特﹐選字丰富多彩。她的詩集名《天遊閣集》﹐七卷。一九一零年冒廣生據一部殘稿﹝但闕詞集﹞將此書編爲五卷出版﹝按﹕實際上只有四卷﹞。一九一四年他刊出她的一部詞集﹐題名《東海漁歌》﹐計四卷﹝按﹕實際上只有三卷﹞。據日本學者鈴木虎雄所記﹐他看到過《天遊閣集》一部手稿﹐計七卷詩及六卷詞。據說已佚失的《東海漁歌》卷二﹐已刊於《詞學季刊》﹝第一卷

第二期一九三三年八月﹞。這本雜誌第二十六頁記載說﹕根據奕繪的後裔名叫恆煦的說法﹐顧太淸是鄂爾泰的曾孫女﹐爲漢軍旗的顧家所養﹐奕繪家是顧家所在旗的佐領。前面提到的這本雜誌﹝第二卷

第一﹑二期﹞刊出奕繪的詞﹐題名《寫春精舍詞》。這幾首詞據說是來自奕繪的手稿﹐這本雜誌後來的一期﹝第二卷

第四期﹞刊出據信是顧太淸的宵像。有一則毫無根據的傳聞﹐大意是說龔自珍與顧太淸相愛﹐傳聞的起因可能是這兩位作者的詩都曾描寫過一叢紫丁香。這叢丁香長在太平湖畔﹐此湖位於北京內城西南角﹐而奕繪的府第就在那一帶。這座府第後來歸奕譞所有﹐後來因此稱爲「七爺府」。徳宗皇帝就誕生在這里﹐後來成爲民國大學的校捨。﹝美恆慕義主編﹐人民大學淸史研究所譯﹞淸代名人軼事——龔定庵閱近人筆記﹐載龔與明善堂主人事。按主人名奕繪﹐號太素﹐爲榮恪郡王綿億之子。封貝勒﹐著有《明善堂集》。側福晉者﹐郎太淸西林春﹐著《天遊閣集》者也。太淸姓顧﹐吳門人﹐才色雙絕。貝勒元配妙華夫人歿後﹐寵專房。貝勒由散秩大臣﹐管宗人府及禦書處﹐又管武英殿修書處﹐旋攺正白旗漢軍都統。性愛才﹐座客常滿。其管宗人府時﹐龔方爲宗人府主事﹐常以白事詣邸中﹐貝勒愛其才﹐尊爲上賓。由是得出入府第﹐與太淸通殷勤﹐時相唱和。龔《雜詩》中﹐所謂「一騎傳箋朱邸晚﹐臨風遞與縞衣人」﹐卽指此事。聞太淸好著白衣﹐故云云。太淸貌絕美﹐嘗與貝勒雪中並轡遊西山﹐作內家妝﹐披紅斗篷﹐於馬上撥鐵琵琶﹐手如白玉﹐見者咸目爲王嬙重生。又聞貝勒所作詞名《西山樵唱》﹐太淸詞名《東海漁歌》﹐當時特取其對偶云。某說部中﹐見有龔集外詩一首﹐此詩舊藏蔣劍人家﹐後歸王紫佺﹐皆與龔子孝拱相友善﹐決爲龔作無疑。詩云「未定公劉馬﹐先宰鄭伯羊。海棠顚未已﹐獅子吼何狂。楊叛春天曲﹐藍橋昨夜霜。微云才一抹﹐佳婿憶秦郎。」又題友人扇一絕云「女兒公子各風華﹐爭羨皇都選婚家。三代以來春數點﹐二南捲裏有桃花。」﹝按﹕此詩題爲《書魏槃仲扇》﹐見集外未刻詩。﹞情辭惝恍﹐他人斷無此思想﹐無此筆墨也。定庵以道光十九年﹐年四十八乞休﹐二十一年﹐五十歲歿於丹陽。其歿也﹐實以暴疾﹐外間頗有異詞。初定庵官京曹時﹐常爲明善堂主人上客。主人之側福晉西林春太淸﹐慕其才﹐頗有曖昧事。人謂定庵集中《遊仙》諸詩﹐及詞中《桂殿秋》《憶瑤姬》《夢玉人引》諸闋﹐惝恍迷離﹐實皆爲此事發也。後稍爲主人所覺﹐定庵急引疾歸﹐而卒不免﹐蓋主人陰遣客鴆之也。或又謂﹕定庵晚年﹐所眷靈簫﹐實別有所私。定庵一日往靈簫處﹐適遇其人﹐因語靈簫與之絕﹐簫陽諾之﹐而蹤迹愈密。半歲後﹐定庵一日又見其人從靈簫家中出﹐因懷鴆以往﹐語靈簫﹐其人倘再至者﹐卽以此藥之。藥方固出禁中﹐服之不卽死﹐死亦無傷痕可驗也。靈簫受藥﹐卽置酒中以進﹐定庵飲之﹐歸卽不快﹐數日遂卒。﹝葛虛存編﹞滿族女詞人顧太淸和《東海漁歌》顧太淸﹐姓西林覺羅氏﹐是淸代有名的大學士鄂爾泰的侄子甘肅巡撫鄂昌的孫女。鄂昌因胡中藻詩鈔獄得罪賜死﹐家產籍沒﹐家道中落。鄂昌的兒子鄂實峯以遊幕爲生﹐後來移家香山﹐娶香山富察氏女﹐生一子二女﹐長女卽太淸﹐本名春﹐字梅仙﹐號太淸。嚴格說﹐應當寫作西林春才正確﹐若用字稱﹐也應寫作西林太淸。至於姓顧是因爲太淸入爲貝勒奕繪側室﹐呈報宗人府時﹐假托的姓氏﹝冒護衛顧文星之女﹞。這一點連太淸的外孫富察惇崇《哭硯詩》注中所稱「外祖母姓西林覺羅氏……幼育於祖母顧氏﹐故又姓顧」也不對。富察惇崇有意掩沒事實﹐故意這樣寫。主要目的是當時避忌和鄂昌的關系。所以詞人正確的姓氏﹑名號和旗分﹐應寫作﹕西林春﹐字梅仙﹐號太淸﹐滿洲鑲藍旗人。但因爲中外沿用「顧太淸」之名久而廣泛﹐也可以寫作﹕西林春﹝卽顧太淸﹞﹐姓西林覺羅氏﹐因系鄂昌之裔﹐攺姓顧氏。字梅仙﹐號太淸﹐常自署名太淸春﹐晚年也自署太淸老人椿。奕繪與太淸由詩詞唱和﹐而互相傾慕﹐由傾慕到成爲夫妻﹐很經過一番波折。主要是因爲太淸乃「罪人之後」的關系﹐受到輿論和家庭的壓力。最後由於二位詞人的衝破一切阻力﹐才使太淸攺換姓氏﹐成爲奕繪的側室。奕繪在淸宗室中是一位很有學問的人﹐他和王引之合編過《康熙字典考證》。他的著作很多﹐有《子章子》《妙蓮集》《集陶集》《明善堂文集》《明善堂文集流水編》等﹐《南谷樵唱》包括在《流水編》中﹝按﹕此詞集不包括在《流水編》中﹐而是《明善堂文集》的一个組成部分﹞。他又善篆書﹐在管欽天監事務時﹐又向西洋傳教士學了拉丁文﹐家中藏書極富。太淸在這樣一个環境中﹐除了自己已有的學問外﹐在與奕繪的談論中﹐得到了很多教益﹐迅速擴大了知識面。又加奕繪交遊很廣﹐如和阮元﹑潘世恩﹑王引之等當代學術界名流都有來往﹐太淸便也和這些人的內眷時相唱和。就是這些外部條件使太淸成爲淸代第一流的女詞人。太淸生於嘉慶四年正月初五日﹐死於光緒三年十一月初三日﹐享年七十九歲﹐凡歷嘉慶﹑道光﹑咸豐﹑同治﹑光緒五朝。﹝金啟孫﹞淸代女詞人顧太淸的書法……至於傳世的顧太淸書迹﹐遠比有印本的《天遊閣集》《東海漁歌》少得多。見於著錄的太淸遺墨﹐除前引況蕙風所稱的《天遊閣集》手稿外﹐別有﹕一﹑淸阮元舊藏宋刊《金石錄》﹐有太淸親筆題跋﹔二﹑番禺葉恭綽先生所藏宋趙子固畫蘭二幅長卷﹐有太淸題詩﹔三﹑淸文廷式曾得太淸手書《金縷曲題行有恆堂詩集》稿。諸家著錄𨿽盛稱太淸「楷書秀整」﹑「書法秀麗」﹑「書法亦雅靜」云云﹐然均未能影刊眞迹﹐使人不能見其本眞。一九八八年﹐廣東省文史研究館爲紀念建館三十五周年﹐曾舉辦館藏書畫展覽﹐極爲罕見的顧太淸書法眞迹才首次與廣大觀眾見面﹐並於同年八月由該館編印出版《廣東省文史研究館建館三十五周年紀念冊》一書﹐顧太淸在道光十七年﹝按﹕應爲二十七年﹞丁未﹝一八四七年﹞所書團扇﹐便收入紀念冊中。這一團扇寫《消寒》詩六首﹐俱作小行書﹐筆法淸雋美秀。其詩云﹕﹝詩文從略﹞道光丁未夏日﹐錄舊作《消寒》詩六首﹐書於紅雨軒北窗﹐太淸西林春。﹝按﹕《消寒》詩寫於道光二十二年壬寅﹐故稱舊作。原爲九首﹐此處所書爲六首。﹞此爲太淸四十八歲﹝按﹕應爲四十九歲﹞時書﹐距太素逝世已九年﹐空寂悲涼境際躍然紙上。在此書件名款下﹐加鈐「太淸」白文印﹑「西林春」朱文印各一方。筆法醇厚淸華﹐意態安祥雅靜﹐從晉唐中來而不盡拘於點畫法式﹐體勢自然﹐天眞煥發﹐通篇神韻淵永﹐無琢磨求工之態。似不曾受宋以後人書影響﹐更無干祿書柔甜俗媚之習。這一書件筆法近龔定庵書風﹐而以謹重爲別致﹐堪稱爲文人書之髙者。此件原是葉恭綽先生珍藏品﹐後歸廣東省文史研究館﹐其初爲鄧之誠﹝文如﹞先生故物。原件裱爲掛軸﹐民國初年在鄧家時﹐曾徧徵題詠。有曾習經﹑張爾田﹑崇彜﹑陳慶﹑林止﹑丁傳靖﹑葉恭綽﹑冼玉淸等人題跋十四事。﹝王貴忱﹞

