六十種曲運甓記明吾邱瑞

運甓記

﹝明﹞吾邱瑞著

繡刻演劇十本

第三套

春蕪﹝朱玉﹞琴心﹝相如﹞玉鏡﹝溫嶠﹞懷香﹝韓壽﹞彩毫﹝李白﹞運甓﹝陶侃﹞鸞鎞﹝杜恙﹞玉合﹝韓翊﹞金蓮﹝蘇軾﹞四喜﹝宋郊﹞

繡刻運甓記定本

●運甓記目錄

第一出家門始末

第二出翦發延賓

第三出瑯琊就鎭

第四出辭親赴任

第五出陳敏造逆

第六出緘報平安

第七出帥閫賓賢

第八出嗔鮓封還

第九出棄官就辟

第十出姑病求醫

第十一出翦逆聞喪

第十二出諸賢渡江

第十三出牛眠指穴

第十四出卜居求安

第十五出藩府賀正

第十六出權門燈宴

第十七出問卜決疑

第十八出杜弢定計

第十九出新亭灑泣

第二十出平蠻奏凱

第二十一出廣州運甓

第二十二出太眞絕裾

第二十三出折翼著夢

第二十四出手板擊鳳

第二十五出紉衣被賊

第二十六出移鎭石頭

第二十七出聞叛勤王

第二十八出夢日環營

第二十九出斬鳳贖罪

第三十出觖望招兵

第三十一出惜陰投具

第三十二出蘇峻倡亂

第三十三出揮麈驅車

第三十四出發兵助溫

第三十五出父子死節

第三十六出太眞借饟

第三十七出彭李臠峻

第三十八出蔣山致奠

第三十九出廬山會合

第四十出官誥榮封

第一出家門始末

【齊天樂】﹝副末開場﹞畫堂今日歌金縷。座集貂蟬簪組。酒進霞觴。屛開雲母。次第裝今演古。徧觀樂府。盡麗曲妖詞。宣淫導頗。過眼生憎。細追尋風化終無補。

暫且移宮換羽。勸君休覷做等閒儔伍。宛轉鶯喉。輕敲象板。訴出忠良肺腑。循腔按譜。漸引入陶陶醉鄕深處。潦倒金尊。暢飮娛賓主。﹝問答照常﹞

【沁園春】陶母辛勤。太尉忠義。未遇時翦發命結賢豪。蚶鮓嗔封。牛眠指葬。範逵特薦顯東朝。羣英會。新亭灑泣。鏖戰樹奇標。

心忉。錢鳳讒撓。廣南移鎭受波濤。晨昏運甓。夢飛折翼。惜陰投具。肅振參寮。太眞絕裾。同心戮力。逆峻旋擒靑史昭。功成後。官封太尉。八鎭擁旌旄。

湛夫人翦發延賓。

範孝廉薦賢爲國。

溫都督義激絕裾。

陶太尉忠成運甓。

第二出翦發延賓

【瑞鶴仙】﹝生儒服扮陶侃上﹞弧矢懷樽俎。嘆銅駝荊棘。干戈旁午。英雄困塵土。柰生計蕭疎。功名艱阻。忠謀未吐。甚日遘雲龍風虎。把頹綱重振。圖形臺閣。勒銘鐘簴。

﹝鷓鴣天﹞落落西江一布衣。未能仗劍對公交車。內承孟母三遷教。腹飽陳平六出奇。悲往事。嘆居諸。腰金衣紫待何時。男兒未遂封侯願。空負堂堂七尺軀。小生姓陶。名侃。表字士行。本貫豫章鄱陽人也。家徒四壁。學足三冬。少失椿庭。悲旣深於陟■﹝山巳﹞。長隨蘐室。慚莫慰其倚閭。所喜荊妻龔氏。井臼躬操。可寄蘋蘩之托。孩兒陶洪。詩書勤習。堪承弓冶之傳。朝來寒气侵人。雪花飛墜。𨿽無長物以盡冬溫。權且承顏而趨晨省。不免往母親處問寢一番。多少是好。呀。道猶未了。母親早到。

【夜行船】﹝老旦扮陶母上﹞茹蘗餐冰今已老。嗟一子尙困蓬蒿。績紝躬親。詩書勤敎。終日系縈懷抱。

【前腔】﹝旦上﹞盥漱雞鳴爲婦道。﹝小旦扮陶洪上﹞盡追隨重慶斑袍。﹝末扮陶旺﹞三白沾衣。六花飛絮。﹝合﹞且把曉炊怡老。

﹝見介老旦﹞三十餘年喪槁砧。茅檐艸舍景蕭然。終宵紡績供家食。盡日絲麻待客筵。老身湛氏。丈夫陶丹。壯歲無兒。取備小星之列。暮齡得子。欣瞻老蚌之珠。自從他棄世以來。家業中微。田園漸廢。朝餐苜蓿。寧甘藿食之貧。夜燭靑藜。敢愧熊丸之教。近日聞得晉室顚危。中原板蕩。此正豪傑奮勇之秋。英雄用武之日。孩兒。你須結納賢豪。廣延聲譽。倘得鵲起。庶可蠖伸。也不枉了做娘的一番教育。﹝生﹞謹遵母親嚴命。

【黃鶯兒】﹝老旦﹞孩兒。你韜略蘊孫吳。吐長虹气亙舒。須乘時早獻甘泉賦。文參廟謨。武堪枕戈。鷹揚四海把聲名播。﹝合﹞綰銅符。韓彭寇鄧。談笑樹鴻圖。

【前腔】﹝生﹞母親我壯志貫天弧。挽烏號膽气麤。膚功擬奏悲無路。﹝旦﹞婆婆。他才珍抱瑜﹝小旦﹞爹爹。你藏器待沽。﹝生旦小旦合﹞終須有日登樞府。﹝合前﹞

【金瓏璁】﹝小生扮範逵上﹞徳星光燦戶。今朝喜遂登龍。﹝醜扮銀鹿隨上﹞蒙瑞雪。濕驕驄。

﹝小生﹞小生範逵是也。久慕士行髙名。今朝特來相訪。迆邐行來。此間已是他門首了。銀鹿。快些投刺通報。﹝醜傳末報介生﹞呀。母親。豫章範公路冒雪相訪。見在門外。﹝老旦﹞孩兒。佳客到門。況又雪天。他旣不惜訪戴之車。你豈可不下懸徐之榻。﹝生﹞母親。只是囊空羞澀。爲之柰何。﹝老旦﹞你且出去接他。我自有理會便了。﹝生小生見介小生﹞陶兄。久懷慕藺。未遂斗瞻。今幸識荊。頓開茅塞。﹝生﹞範兄。聞風景仰。望切紫芝。冒雪先施。光生白屋。﹝拜介﹞

【黃鶯兒】﹝小生﹞你衝斗蔚丰姿。貫春雷名久知。如鵾鵬未展淩霄翅。荊山片玙。滄海寸珠。輝煌定作王家器。﹝生嘆介小生﹞免嗟吁。扶搖直上。端的是男兒。

【前腔】﹝生﹞範兄。你彩翮奮天池。論鯫生一布衣。無端月旦蒙推譽。燻蕕臭殊。雄雌路岐。須臾感訂金蘭契。我豈敢嗟吁。因風欲奮。端的是男兒。

﹝小生﹞領教已久。小生就此吿別。﹝生﹞呀。範兄說那裏話。承兄遠顧。況又雪色蒙茸。小弟聊備杯酒。爲兄解寒。只是荒齋簡褻。萬勿督過便了。陶旺。快取酒殽出來。﹝末﹞就船買得魚偏美。隔岸沽來酒倍佳。酒殽在此。

【梁州序】﹝小生﹞冰花呈瑞。飛灰衝素。見四野同云密布。竹籬茅舍。霎時變作瓊鋪。不覺光搖銀海。凍合玉樓。此際寒威播。翔空鸞鶴也綴庭柯。古往今來題詠多。﹝合﹞欣下榻攄情愫。勝笙歌鼎沸喧朱戶。當此景卽蓬壺。

【前腔】﹝生﹞山溪云暗。柴扉冰垜。彷佛瓊螭鹽虎。祥徵六出。八荒胥慶時和。分明是蝶遺粉翼。鶴墜霜毛。管取來春富。丰年宜瑞也不宜多。爭柰長安貧者何。﹝合﹞蒙枉顧攄情愫。愧笙歌繚繞環朱戶。當此景怯冰壺。

【前腔】﹝小生﹞嘆洛陽傾■﹝土已﹞榛蕪。痛聖駕蒙塵驕虜。恨金甌莫固。寶鼎誰扶。遙想那微臣遭詬。庶女含寃。上感皇天怒。今日也想必如此。餐氈北海也表臣摹。今日忠良還有麼。﹝合﹞欣下榻攄情愫。勝笙歌鼎沸喧朱戶。當此景卽蓬壺。

【前腔】﹝生﹞旣王家骨肉殘誅。憾寮寀沐猴狂舞。誰搜羅巖穴。甄拔熊羆。暗想那闔門髙臥。披氅閒行。多少英雄苦。太阿顚倒也竟如何。忠義如今半隱釣屠。﹝合﹞蒙枉顧攄情愫。愧笙歌繚繞環朱戶。當此景怯冰壺。

﹝小生起介﹞銀鹿。你把馬餵好了麼。﹝醜諢介﹞這樣雪中。那里有料。方才一條褥子。喫得漧漧淨淨。﹝小生﹞怎麼說。﹝丑﹞方才承陶老安人把牀上一條新薦。剉來餵了。﹝小生﹞有這樣事。世間有此賢母。難得難得。﹝醜﹞哎。相公。還有一件。不好說得。﹝小生﹞怎麼。﹝醜﹞你道是酒殽那裏來的。那老安人見相公在此。無可措置。翦自己頭髮。把陶旺換來的。﹝小生驚介﹞阿呀。非是母不生是子。﹝轉身介﹞陶兄。

【節節髙】﹝小生﹞髙情海內無。聽奚奴。方才小價說。你北堂截髮供榛脯。世上有此賢徳之母。小弟旣忝與仁兄傾蓋交歡。敢請令堂一見。﹝生﹞陶旺。你可扶老安人出來。說範相公要見。﹝老旦出見介小生﹞眞賢母。棄發膚。供吾哺。今宵幸把芳儀覩。共姜孟母眞堪附。﹝老旦﹞小兒荷蒙寵臨。老妾不勝感戴。區區發縷。何足道哉。﹝生﹞母親先請進去罷。﹝小生合﹞明朝早入豫章城。遊揚緩頰傳當路。

【前腔】﹝生﹞淸宵愧簡疎。聽銅壺。麗譙漏下將三鼓。情偏夥。雪滿壚。燈花墮。願君暫息蒲團臥。晨興再把衷情吐。﹝合前﹞

【尾】光陰瞬息如駒過。﹝生﹞盼前程音信杳無。﹝小生﹞竚看徵書下九衢。

﹝小生﹞邂逅班荊結故知。

﹝生﹞荒齋岑寂意何如。

﹝小生﹞正是與君一夕話。

果然勝讀十年書。

第三出瑯琊就鎭

【夜遊朝】﹝小生扮瑯琊王上﹞玉葉金枝瓜瓞永。封靑社海岱稱雄。皇路多艱鬩墻頻構。愧擁節旄南控。

胙土東藩列翰屛。慚無雅譽動公卿。今朝復濫專徵節。葛藟還思庇本根。自家瑯瑯王睿是也。裔本華宗。名髙瑞牒。翦桐蒙戲。分服邊陲。訓梓承華。馳情殿闕。爭柰國步艱危。乘輿遷播。河間東海。長沙成都。喋血禁庭。推刃同气。孤方扈蹕。慮介覆車。以故微服潛歸。退守舊服。所謂知己不辱。從權遠禍。幸蒙聖上不加督過。反封我爲安東大將軍都督揚州諸軍事。持節鎭守建康。寵遇可謂厚矣。只是徳綿才薄。無以酬答主眷。爲之柰何。且待王靑州與王司馬兄弟到來。商議起程便了。

【前腔】﹝淨扮王惇上﹞腹飽韜鈐承上寵。專徵討遠護黃龍。赳赳熊威。桓桓虎略。絕世兵權稱重

【前腔】﹝外扮軍司馬王導上﹞識闇才庸羞賈董。參帷幄兼贊王躬。契合堂簾。歡同魚水。何必誦詩規諷。

﹝見介淨﹞少小豪雄扈六飛。今朝仗節鎭名畿。﹝外﹞國門鹵簿森戈戟。專望龍孫駕鳳輿。﹝淨﹞下官王惇是也。﹝外﹞下官王導是也。蒙瑯琊王收我二人。置之幕府。今日吾王奉詔南遷。須索扈蹕。此間已是轅門了。不免徑入。大王。王惇王導參見。﹝小生﹞二位大夫少禮。二位大夫。孤家欽承朝命。渡淮開閫。顓候到來。商議起程。但是任大責重。如何是好。﹝外﹞呀。殿下。芬超棣萼。徳美珪璋。詞麗小山。不數淮南好學。胸羅武庫。堪齊子建才華。總帥攸承。匡扶實賴。何乃自謙。今日黃道吉辰。就請殿下升駕。﹝眾將官見介小生﹞今日旣是吉辰。就此起程前去。

【普天樂】虎符懸。龍旌捧。紫泥鮮。瑤圖鞏。輕帆送。輕帆送靑雀黃龍。鎭雄圖石壘金墉。﹝合﹞呀。聽鉦鼙喧哄。旌旗映日紅。似憑虛禦風。千里千里直抵江東。

【北朝天子】歷彭城呂梁。過鍾吾古塘。聽濤聲洶洶如雷壯。牙檣錦纜。挽龍舟兩廂。駕淸波。乘輕浪。馬軍兒幾行。步軍兒幾行。濟濟鏘。濟鏘濟濟鏘。一隊隊刀鎗明晃。刀鎗明晃。蔽津涯如屛幛。蔽津涯如屛幛。

【普天樂】棣花榮。君恩寵。荳萁燃。干戈動。蕭墻內。蕭墻內。骨肉交攻。挾皇輿披棘蒙茸。

﹝合前小生﹞前面是那裏地方了。﹝眾﹞前面是寶應地方了。﹝小生﹞分付眾軍校。將戰船把大船幫定。方好過湖。﹝眾應介﹞

【北朝天子】涉汶淮渺茫。際甓湖射陽。想漢沈白馬在波心放。艨艟巨艦。護余皇直上。沸笙歌。聲嘹喨。文鴛兒幾雙。白鷺兒三兩。隱隱揚。隱揚隱隱揚。一對對往汀洲相傍。汀洲相傍。玩景物神情暢。玩景物神情暢。

﹝眾稟﹞稟大王爺。前面是揚州督府了。﹝小生﹞叫眾將官傳令。城中一應官員。俱赴建康相見。大舟不必停泊了。﹝眾應介﹞

【普天樂】樹牙旗。維揚重。建麾旄。軍容動。揚舲下。揚舲下。頃刻江淙。見金鰲獨湧華峯。﹝合前﹞

【北朝天子】望天連水光。見山橫波蕩。正江心後浪催前浪。石頭雄踞。聚貔貅虎狼。喜今朝。歸櫜韔。看瑯琊渺茫。想洛陽悒怏。慨慨慷。慨慷慨慨慷。振皇靈把中原反掌。凱旋歌齊聲唱。凱旋歌齊聲唱。

﹝眾稟介﹞稟大王爺。已到建康了。請大王爺升駕。﹝小生外作登岸介﹞

【普天樂】鳳凰臺。浮雲拱。燕子磯。煙巒湧。忙開蒞。忙開蒞。虎帳團營。坐王家十乘元戎。﹝合前﹞

﹝小生﹞建牙開纛鎭東吳。

﹝外﹞佐策堂堂禆廟謨。

﹝眾﹞親扶日轂還天闕。

方表璇源烈丈夫。

第四出辭親赴任

【薄幸】﹝生上﹞兔走咸池。烏飛暘谷。恨命逢陽九。運遭百六。誰知唾手功名。畢竟空成蕉鹿。怎能彀策身廊廟。頓使甘霖隨化轂。

暑往寒來春復秋。朝經暮史蘊紆籌。英雄未奮淩霄翮。空望南冠泣楚囚。小生席珍待聘。藏器須時。爭柰塵埋。未逢鑑識。譬之劍沈丰獄。驥伏鹽車。前日偶遇一相者。說我左手中指有豎理。當爲三公。貴不可言。那時節我以鍼刺之。見血灑壁上。果然成一公字。人皆詫以爲奇。我想起來。今日這般寒苦。怎能个到那田地。咳。正所謂臣老而帝好少。命柰之何。賣漿而天値寒。時不我與。好生傷感人也。﹝醜扮老人持帖上﹞日日奉公差。兩腳都奔壞。圖裏有申頭。便是好買賣。迆邐行來。此間已是陶家門首。待我咳嗽一聲。﹝嗽介﹞門上有人麼。﹝末﹞那个。﹝醜﹞我乃本縣坊長。縣主老爺特地差來宅上報喜。﹝末﹞本縣差坊長下帖報喜。﹝生﹞這妮子見我憂悶。故意調謊。﹝末﹞果然在外。男女怎麼敢謊。﹝生﹞旣如此。快請進來。﹝見介﹞大人賀喜。﹝生﹞有何喜事。﹝醜﹞大人還不知道。方今寇盜憑陵。朝廷下詔徵賢。本縣將大人名字。申報上司。見除武岡縣令。早間報到。縣主老爺特差小子到宅傳達喜信。不日有了文憑。就送冠帶來了。多多拜上。還要面賀。﹝生﹞原來如此。請坐吿茶。﹝醜﹞不敢。小子就此吿別。﹝生﹞這等有勞了。陶旺。取回帖與他。﹝末﹞一子受皇恩。全家食天祿。帖在此。﹝生﹞坊長。多多拜上大爺。我還要自來親謝。﹝醜﹞嗄。謹傳公相命。回覆俺恩官。﹝下生﹞陶旺。請老安人出來。﹝老旦旦小旦同上﹞

【出隊子】﹝老旦﹞皇恩舃奕。聞報令人心意懌。儒冠今喜進賢易。韋布一朝承黼黻。臺鼎勛名。錐囊脫迹。

孩兒。聞得你上司薦辟。除授官職。這也是祖宗有靈。家門有幸。可喜可喜。﹝生﹞全賴母親教育之恩。

【女冠子】﹝生﹞諄諄慈命課昕夕。繼晷焚膏。斷機丸墨。筐笈饒經籍。鞬橐余韜戟。今日裏步毛生捧君檄。喜孜孜北堂中把愁顏頓釋。

【滴滴金】﹝旦﹞文鸞彩鳳諧琴瑟。燕於飛鶼比翼。而今幸沐君王澤。相公。怕忘了糟糠室。心中暗憶。頃刻間把釵分鏡拆。柰蔗景親年。提起柔腸寸織。

【畫眉序】﹝小旦﹞嚴親受祿食。北闕絲綸耀蓬蓽。喜屠垣遊刃。得批窾郤。烹鮮奏卓魯勤勞。買犢比朝歌剸劇。﹝合﹞竚看保障綏懷遠。謾道鳳鸞棲棘。﹝眾扮賚文憑冠服上老旦旦小旦下﹞

【啄木兒】﹝眾﹞抱文憑傳袍笏。向寒門塵埃物色。呀。此間是陶家門首了。不免徑入。﹝生更服謝闕介﹞艸莽微臣蒙寵溢。難報效聖明徳。盜息潢池責方塞。政溥甘棠民甫戢。三載瓜期覲京國。願鞏固皇圖垂拱極。

陶旺。分付安排茶飯。管待來人。就請太奶奶出來。﹝末領眾下老旦旦小旦復上生﹞母親請上。待孩兒拜謝。

【三段子】恩深撫卹。謝萱闈勤手澤。夫人。下官也有一拜。情深愛密。謝鴛幃襄朝夕。﹝小旦﹞爹爹請上。孩兒也有一拜。﹝生﹞孩兒。你把蕓編蠹帙。細鉆硏莫辭辛力。陶旺。你把行囊疾忙收拾。早晚雙鳧飛楚邑。

【斗雙雞】﹝雜扮接官人上﹞長沙路。長沙路。關山遙歷。鄱陽縣。鄱陽縣。今朝始及。畫鷁遄飛江磧。翹首看深林故宅。頃刻間傳達上迎新文檄。

﹝眾見介磕頭介﹞太爺分付。本處缺官。盜賊猖獗。稟老爺。速請上任。﹝生﹞知道了。陶旺。你帶領各役。點檢行李下船。待我拜別了太夫人。就此起程。﹝末眾下老旦旦小旦復上﹞

【憶多嬌】﹝生拜別介﹞母親。我膺瑣秩。心耿悒。符分百里輕去膝。你景逼桑楡教我情怎釋。﹝合﹞路岐南北。岐路南北。千里迢迢遠適。

【前腔】﹝老旦﹞孩兒。你蒙主職。須努力。臣忠子孝難兩得。莫爲我年髙生悲戚。﹝合前﹞

【斗黑麻】夫人。我暫卸卻斑衣去鈐楚邑。定省晨昏何由侍側。你循婦道還與我兼子職。寒勸加衣。饑頻進食。﹝合﹞徵舠已集。拜辭偸淚滴。只爲雞肋功名。雞肋功名把北堂杳隔。

【前腔】﹝旦﹞相公。我做媳婦承姑會須竭力。你做丈夫居官豈容曠職。﹝小旦﹞爹爹離別去叫我魂繞膝。權假花封。矢忠報國。﹝合前﹞

﹝生﹞孤身遠別赴昭陽。

﹝老旦﹞莫把閒心戀故鄕。

﹝旦小旦﹞今朝兩下輕離合。

﹝合﹞一種愁牽萬里長。

母親請進罷。﹝老旦旦先下小旦﹞孩兒還送爹爹一程。﹝生﹞我兒也不消送了。﹝生弔場末眾上生﹞叫左右。人夫都齊備了麼。﹝眾﹞都齊備了。專候老爺開船。

【朝元歌】江城楚城。路遠長流亙。山程水程。風急徵帆迅你看鴻蹲洲渚。鷺宿沙汀。浪裏浮沈鷗影。搖拽心驚。翩翩此舟一羽輕。浩蕩浸云根。煙嵐沒遠村。﹝合﹞浪恬波靜。指日到武岡之任。武岡之任。

【前腔】回首家鄕隱隱。山巒列翠屛。碧水練如澄。見石壁巉巖。蒼林掩映。浴日吞天勝景。野渡舟橫。兩兩漁翁曬网晴。江漢憶神京。瀟湘戀白雲。﹝扮馹丞上﹞長沙馹馹丞接老爺。﹝末﹞起去。﹝吏﹞禮房吏請到任日期。﹝生﹞分付他明日月忌。後日上任了。﹝合﹞浪恬波靜。早已到武岡之任。武岡之任。﹝唱下﹞

第五出陳敏造逆

【賀聖朝】﹝淨扮陳敏上﹞天假輿圖傾覆。英雄得肆奇謀。手持三尺定神州。大業唾歸吾手。

三十年前學六韜。英名常得譽時髦。機乘國難披金甲。亂集亡徒弄寶刀。臂硬尙嫌弓力軟。眼明猶識陣云髙。何時得遂龍飛願。不負西江一世豪。自家陳敏是也。出身余汗。起家孝廉。鐵馬金戈。素志欲踏平社稷。龍韜豹略。幾番思攪亂乾坤。𨿽蒙薦舉。職授金吾。只是大受未膺。豈甘小就。吾想將起來。識時務者方爲俊傑。侯王將相。寧有種乎。目今晉室。彊宗屠戮。胡馬奔騰。主勢孤危。自顧不暇。縱爾問鼎稱雄。誰敢興師鞠旅。況且奮臂一呼。豪傑四起。不若趁此機會。幹圖大事。據有一方。不受節制。正所謂江東𨿽小。亦足以王。怎柰司馬睿受命遠來。鎭守建業。我那時只索閉門堅拒。不放入城。一時淺見。放他進來。眞是六州鐵鑄不成這个錯字。𨿽其人孱弱。不足爲憂。然一穴豈容兩虎。一方豈建二旄。吾意欲遣孩兒陳恢。遠狥許昌。以爲遷都之計。且待他出來。商議便了。

【前腔】﹝醜上﹞頭上朱纓貫斗。腰間紫電橫秋。圖王定霸禦龍樓。肯落他人之後。

天助龍興產異材。森森劍戟擁門楣。深謀淵邃藏江海。逸气縱橫掣電雷。父王。孩兒陳恢見。﹝淨﹞孩兒少禮。孩兒。吾劍飛淸海。望鍾嶺以龍蟠。弓掛天山。挾石城而虎踞。自謂雄圖已就。大業可成。長江以南。盡歸掌握。前日司馬睿孤軍遠來。只宜峻拒。一時見錯。許他入城。𨿽其人柔懦。不足爲憂。然臥榻之側。豈容鼾睡。倘有舉動。必成掣肘。吾意欲撥兵一枝與你。攻陷許昌。上之則竊窺荊沔。可以圖成。次之藉以頓甲休兵。自保營窟。你的意下何如。﹝丑﹞父王所見甚妙。﹝淨﹞孩兒。你聽我道來。

【宜春令】我年華邁。發鬢秋。論人生誰長黑頭。衮衣黃纛。生平自許探懷袖。蜂屯聚虎將熊兵。龍窟據天長地久。﹝合﹞且長驅直搗荊湘。一統金甌。

【前腔】﹝醜﹞我謀猷勇。膽气優。幸遭逢生居孟侯。月弓星劍。千回不弱蛟龍鬥。指顧間霧罩云籠。呼吸處風飛電走。

﹝合前淨﹞大丈夫不能流芳百世。亦當遺臭萬年。吾兒。今日黃道吉日。就此起兵前去罷。﹝丑﹞謹領父王嚴命。叫大小三軍聽我號令。鎧仗要鮮明。戈劍要犀利。弓矢要長勁。火器要齊備。凡遇行舟。順風揚帆。逆風列寨。前後瞻顧。左右翼蔽。如有參差不齊者斬。兩軍相敵。須火器在前。弓弩居後。有進一尺。無退一寸。臨陣退後者斬。夜晚安營。須尋寬港岸。有平陽隨地柵守。四噪巡邏。謹防遊卒。違令失機者斬。今日黃道。卽便起程。務要先下許昌。次平漢沔。事成之日。論功爵賞。休得違令。﹝眾﹞得令。﹝醜別淨行介﹞

【豹子令】百萬貔貅咸猛吼。咸猛吼。艨艟戰舸鎖江流。鎖江流。王气東南天數偶。須知馬鼎屬吾收。屬吾收。管敎一舉。一舉定荊州。定荊州。﹝下﹞

第六出緘報平安

﹝末上﹞桃李無言花滿城。印文生蘚訟庭淸。雨餘綠野人耕樂。月照花陰犬臥寧。自家乃陶老爺衙內陶旺是也。俺老爺彩筆生花。淸標貫玉。民安事集。錦裁百里春風。政暇心閒。琴弄一簾晝日。眞个是試牛刀於雞割。令名不數桐鄕。旋驥足於蟻封。政績誰誇單父。只是因老夫人在家。日夕掛念。前日欲差我回去問安。連日又因鄰縣文書到來。說有峒賊攪擾。因此修築城池。戒嚴鈴柝。是以稽遲。昨日聞已平靜。早晚回衙。想就修書差我回去也。正是壺觴調笑平民訟。桮棬懷憂念母劬。道猶未了。老爺回衙了。

【髙陽臺序】﹝生上﹞紫苑羈身。都梁滯迹。晨昏甘旨多缺。夢遶親闈。悵望白雲愁結。桑楡蔗景應難久。徒嘆息望門心切。何時得彩衣重舞。寸心方愜。

【前腔】功名休論工拙。謾倩憑雙鯉。暫把孝心傳達。水遠山遙。丰稔災祲良別。全記取揮毫片楮。博慈顏一時歡悅。淚盈盈萬千情緖。畫描難竭。

花縣銜泥一載余。晨昏徒自憶臯魚。悲瞻客路三千遠。痛念人生七十稀。腰下望懸蘇季印。篋中空冷老萊衣。歸期未卜添惆悵。題起髙堂淚濕裾。下官蒞任以來。又經一載。官常碌碌。惟知殉國身輕。親捨迢迢。空憶報劉日短。君親本是一道。筮仕者豈可不顧其家。忠孝固難兩全。居官者寧容遽忘其母。前日欲差陶旺回去。探候母親消息。因有賊警。是以稍遲。今日且喜閒暇。不免修書一封。打發他去便了。陶旺。取紙筆過來。﹝末﹞洗硯魚吞墨。烹茶鶴避煙。文房四寶在此。

【髙陽臺】﹝生﹞蠶繭才舒。狼毫輕揭。暌違兩字先列。寸剜柔腸。滿紙淚珠流血。心熱。蝸角蠅頭羈絆也。辭親捨宦途勞涉。細思量辭劉徐庶。孝心堪悅。

【前腔】﹝末﹞聽說。老爹。你化洽江濆。民歌召杜。休把宦情灰滅。年老萱闈。料賢母自能承値。非別。你蘭臺畫省方發軔。行看取五花封秩。況親奉明廷檄旨。豈你自相輕撇。

【前腔】﹝生﹞差疊。慈壽彌髙。風前燭影。忍使愛疎情嗛。中饋𨿽供。爭柰我夢魂飛越。你親達。道孤身去膝經年久。一日裏腸回九折。望伊家殷勤細語。不妨饒舌。

陶旺。你對老夫人說。我在此一淸如水。無物可寄。止有蚶鮓一甁。聊供一餐甘旨。衙裏無人。你就請大相公同上來。須早去早回。﹝末﹞理會得。

【前腔】拜別。謾離官衙。暫辭主側。遙望故鄕遮絕。宿水餐風。敢畏徵途蹀躞。﹝生﹞諄切。你魚書急遞髙堂也。把徵驂卽時轉撥。休勞我心旌無定。感懷增衋。

【尾聲】﹝合﹞臨風含淚添悲咽。翹望你佳音早掇。但願親安心始悅。

﹝生﹞北堂一別又經春。

﹝末﹞千里長途杳信音。

﹝合﹞欲見無由空引睇。

緘書和淚寄江鱗。

第七出帥閫賓賢

【鳳凰閣】﹝外上戎服扮劉弘﹞官居楚帥。七澤三湘襟帶。懷時寤寐棟梁材。無柰鴻冥增慨。後車徒載。甚日得買駿金臺。

﹝滿江紅﹞雄控荊州。占江北江南第一。須信道蛟龍雲雨。英雄窟宅。羽書鳴鏑警常聞。揚鞭靜折愁無策。嘆從來艸澤只聞名。難相識。置兔隱。谷駒逸。遁革堅。漸儀式。柰愁腸寸剜。倩誰分力。漢家衛霍已難尋。戰國孫吳猶未得。謾從今一點在心頭。空成憶。自家荊州刺史劉弘是也。三尺靑萍。素負斬邪之志。一腔赤膽。每懷報國之忠。只是將傾大廈。非一木能支。胥溺神州。豈只手可援。如之柰何。徧觀部下從事。皆碌碌庸流。瑣瑣凡輩。一遇分行郡縣。便思騷擾地方。故吾每逢興發。只以書付守相。以故上下相安。人心感悅。所謂一紙書賢於十部從事。這也不在話下。目今海內多故。缺少將才。前日行文各處徵聘。爲何還不見到來。倘一旦有急。如何是好。正是拊髀思頗牧。那得終軍爲請纓。

【玉井蓮】﹝小生扮範逵淨扮賈儒上﹞纁帛招徠。咫尺轅門冠蓋。

﹝小生﹞小生豫章範逵是也。﹝淨﹞小生襄陽賈儒是也。吾輩俱蒙劉公辟召。且喜已到帥府門首。不免著他通報。咄。門上長官。我們是你老爺辟召來的。煩你通報。﹝報介外﹞道有請。﹝見介小生﹞大人請上。待逵等參拜。﹝外﹞路上辛苦。不消拜罷。叫左右看坐。﹝吿坐介外﹞二位以隋珠卞璧之珍。擅繡虎雕龍之技。武能戡亂。文足經邦。辱不鄙夷。光生蓮幕。此老夫之幸也。﹝小生淨﹞呀。老大人蘊濟世安民之具。控云夢荊沔之雄。緩帶輕裘。綽能制勝。投壺雅詠。不廢奉公。自足紓緯於褰裳。何必取材於襪綫。幸承寵召。實玷枚求。﹝外﹞叫左右。快備便飯。與二位尊相洗塵。

【駐馬聽】﹝外把盞介﹞二位。你壁豎風裁。蓋世眞儒臥艸萊。分明是珠沈滄海。玉韞荊山。劍穢黃埃。奇韜遠略運靈臺。長狐封豕誰無賴。魚水和諧。喜今朝稅駕。使我不勝欣戴。

【前腔】﹝小生淨﹞樗櫟庸材。深荷玄纁類卜枚。眞个是碔砆眩玉。魚目疑珠。駑驥相猜。處囊露穎冀今來。紓籌補衮終何待。倒屣開懷。喜今朝瞻範。使我不勝顒戴。

﹝小生﹞老大人。小生還有一言拜稟。大人今日此舉。正是九九見收。以逵爲招士之隗。但範逵溝中朽斷。鄧野攣株。無能棟梁淸廟。待斵工師。惟有薦賢一念。可以少報萬一。逵之鄕裏。有鄱陽陶侃。他胸藏萬斛珠璣。筆灑九天雨露。志適簞瓢。勁節超塵獨邁。忠彌宇宙。英姿絕世無雙。用之將帥。必能扶弱鼎於安瀾。委以一方。定可起疲民於袵席。眞命世之奇材。匡時之偉彥。願祈物色。以助朝廷。

【前腔】﹝外﹞聽說顏開。今日欣聞命世才。忙把安車遠聘。筐篚將誠。玉帛爲媒。只怕他隱鱗卜築友伊萊。藏珍屠保甘恬退。盼望縈懷。倘得他從聘。使我不勝欽戴。﹝扮探子上﹞

【賺】報報報。賊勢轟雷。舟楫橫江蔽兩涯。﹝外﹞他那里打什麼旗號呢。﹝探﹞道陳恢。﹝外﹞他那里有多少人馬呢。﹝探﹞他雄兵十萬塞川來。﹝外﹞敢不是賊兵。﹝探﹞謾疑猜。沿途擄掠爲民害。已過潯陽近廣梅。聲驚駭。望老爺疾忙遣將牢防備。莫敎耽待。莫敎耽待。

﹝外﹞曉得了。賞他一■﹝缶呈﹞酒。一羫羊。免他三个月差去。﹝探下外﹞範先生。原來陳敏這廝無知造逆。適承見教陶公。他旣系文武全才。必能驅馳國難。目今江夏缺守。老夫一面保奏。就舉他爲江夏太守。煩足下爲老夫賷書一函。持節一道。白金十斤。彩幣四對。連夜促他就道。千萬千萬。﹝小生﹞謹領臺旨。﹝淨﹞賈儒有言拜稟。儒聞陶侃與陳敏同郡。又系同舉。倘彼重維桑之誼。懷共事之情。則江夏必非吾有。是荊州無東門矣。大人乃謬信一人之言。而輕棄數百里之郡。竊謂大人不取也。﹝小生﹞賈斯文。吾聞申胥絕交。抱泣秦庭。吳起殺妻。求爲齊將。爲天下者家且不顧。足下以區區扮楡之迹。而疑髙賢大良。不亦鄙乎。﹝外﹞不必多言。老夫自有定見。﹝小生﹞近聞陶兄現任武岡縣令。用違其才。此去長沙。路又不遠。範逵常奉領徵聘禮儀。竟到他任所便了。

【前腔】﹝小生﹞五馬蒙推。他報國攄忠已有階。分明是蛟龍得水。鵰鶚乘風。桃李逢栽。他封鯨掃■﹝豸契﹞綽安排。分猷保障身名泰。塗炭爲災。若得他經濟。使我不勝歡戴。

﹝小生﹞南山玄豹久藏名。

﹝外﹞一遇曹丘便化騰。

﹝淨﹞正是應時還得見。

﹝合﹞果然勝似嶽陽金。

第八出嗔鮓封還

【謁金門】﹝老旦上老旦﹞庭院靜。檐外落花鋪徑。遊子黔中初制錦。頓敎勞夢寢。﹝旦﹞淡掃蛾眉無暈。堪嘆鏡鸞分影。﹝小旦﹞思念嚴親悲路迥。愧溫衾扇枕。

﹝卜算子﹞﹝老旦﹞百里宰花城。別去經年永。獨倚門閭盡日看。信沒些影兒。﹝旦﹞翹首盼行雲。暗把金錢問。﹝小旦﹞日日檐前鵲噪聲。試過俱無準。﹝老旦﹞媳婦。自從你丈夫去後。不覺已是一年。怎麼再沒有一个信回。不知近來官況如何。使我不勝懷想。﹝旦﹞婆婆不必愁煩。昨夜銀缸結蕊。今朝蛛喜當門。想必早晚有个信到也。

【桂枝香】﹝老旦﹞莫不是簿書叢褧。莫不是萑苻多警。空瞻雁過衡陽。並沒魚投鄕井。這情事未明。這情事未明。鵲聲休聽。燈花難準。細沈吟。心隨江水流千里。眼望家書抵萬金。

【前腔】﹝旦小旦﹞我想他望云遙省。臨風懷耿。多隻爲案牘勞形。因此上稽遲芳訊。這情懷可矜。這情懷可矜。他孝同曾閔。怎肯把心如蚱蜢。婆婆。你免沈吟。他晨昏都被儒冠誤。我朝夕須操井臼勤。

【不是路】﹝末懷書持鮓上﹞一別岡城。跋涉程途已兩旬。我身勞頓。今朝喜得到門庭。﹝小旦﹞是何人。﹝末﹞是小人回來了。﹝小旦﹞原來是陶旺。﹝末﹞間關千里傳家信。春燕還將舊壘尋。﹝小旦﹞快進去。老夫人在堂上。正在那里煩惱。﹝末﹞將衣整急投堂上休遲等。﹝小旦﹞婆婆。母親。陶旺回來了。﹝合﹞不勝歡慶。不勝歡慶。

﹝末﹞老夫人。夫人。陶旺磕頭。﹝老旦﹞陶旺。老爺一向好麼。﹝末﹞老夫人聽稟。

【前腔】老爹呵。政簡刑淸。盡日公堂撫宓琴。臺如鏡。月明無犬吠花村。他爲功名。白雲親捨常思忖。匏系無能慰倚門。敎傳稟。一瓶蚶鮓聊供進。﹝老旦怒介﹞呀。這東西從那裏來的。﹝末﹞這是武岡士儀。﹝老旦﹞唗。怕不曉得是士儀。一羽一鱗皆上天生命。一絲一粟。亦下民膏脂。豈不聞裴寬瘞鹿。羊續懸魚的故事乎。哎。轉令心悶。轉令心悶。

【掉角兒】想兒曹未諳官箴。輕冒入苞苴行徑。全不思秋月冰壺。枉費我朝提暮訓。指望他畏四知。來三異。飮投錢。騎畱犢。徹底澄淸。﹝合﹞完瑜蒙燐。白璧點蠅。傳與他急須謹守。莫污廉名。

【前腔】﹝旦﹞陶旺。你對老爹說。論居官須忠愼淸勤。論立政須仁慈詳敏。論禔躬須持謙戒盈。論撫眾須哀矜憐憫。若得他賦兩岐。歌五袴。誦神君。稱召父。方顯賢能。

﹝合前末﹞老夫人請息怒。小人還有一言上稟。老爹臨行時分付小人說。衙裏無人。就請大相公一同上來。﹝小旦﹞呀。婆婆在上。孫兒一來年幼。難涉路途。二來婆婆在堂。無人侍養。𨿽則母親在側。足奉寒暄。但日逐薪水之類。俱取辦在外。恐孫兒一去。早晚不便。因此不好去得。﹝老旦﹞咳。說那裏話來。你庭趨久缺。詩禮之教罔聞。就養旣虛。左右之方安在。休辭路迥。當聽父言。況家中無事。婦姑盡可相依。一應薪水。所費不多。鄰居王媽媽頗是賢慧。我時常勞他一買便了。不必掛懷。﹝小旦﹞哎。父召旣不可違。祖命又不敢逆。只是放母親不下。如何是好。﹝作悲介老旦﹞我兒不要啼哭。媳婦。你快同孫兒進去收拾行李。就把些見成茶飯與陶旺喫。待我寫書打發他去便了。

【解三酲】嘆衰齡把兒嚴訓。敎兒圖遠大功名。比似今初出仕時就把淸操混。又安望報最循良姓字馨。兒。你只道臨羹不食思歸遺。反教我見鮓生嗔淚暗零。﹝合﹞還思省。那些个懸魚羊續。不愧廉平。

【前腔】你何不學貪泉忍渴宣尼聖。何不學合浦還珠漢孟生。何不學拔葵守介公儀相。何不學拾李還鄰宋就卿。兒。你難道肥甘適口非關節。又誰知臘毒招尢反損名。

﹝合前旦小旦末同上老旦﹞行李都收拾了麼。﹝末﹞收拾完備了。﹝老旦﹞旣如此。你收了這書與鮓。送還老爹。說下次再不可以官物污我。﹝末﹞嗄。﹝旦﹞陶旺。大相公從來不曾出門。你路上須要小心照管哩。﹝末﹞理會得。﹝旦﹞我兒過來。別了婆婆去罷。

【尾犯序】﹝小旦別介﹞聞召赴椿庭。欲盡子情敢違親命。黃口微軀。怎禁勞攘風塵。悲哽。最苦是祖闈年老。最苦是萱堂受辛。生離別。肝腸刺斷。血染淚珠傾。

【前腔】﹝老旦﹞泣別嘆伶仃。縫綫難堪更含飴怎忍。我姑婦相依。況値髙年邁齡。傷情。指望你蘭蓀繞護。到如今橋梓飄零。思量起。龍鐘淚眼。猶自濕沾襟。

【前腔】﹝旦﹞夫去鏡鸞分。弱冠嬌兒又將遠途勞頓。浪迹萍蹤。何年音信相聞。思省。他那裏膝前有子。我這裏舉目無親。空惆悵。相思兩處。一樣淚盈盈。

【前腔】﹝末﹞大相公。畫鷁泊長亭。你急別慈闈早乘潮汛。辭家就父。何必惜別丁寧。天幸。但願得程途安穩。但願得衙捨速登。情到處。不堪回首。分付與東君。

大相公。稍子等候多時了。快請行罷。

【鷓鴣天】﹝合﹞骨肉團圞一旦分。萬千心事向誰論。當初只嘆兒離母。今日重添祖憶孫。﹝小旦末先下﹞空望斷。楚江云。徵途冉冉夢魂驚。正是臨岐不敢髙聲哭。只恐哀猿不忍聞。﹝老旦旦下﹞

第九出棄官就辟

【一翦梅】﹝小生﹞細柳銜書聘故人。辭別荊城。漸近岡城。﹝醜捧行李上﹞弓旌玉帛遠相迎。歷盡風塵。始見芳塵。

﹝憶秦娥﹞﹝小生﹞云漠漠。斜陽古道西風惡。西風惡。胭脂滿地。丹楓零落。徵車渺渺穿林薄。路迷迷路增離索。增離索。楚溪山水。碧湘樓閣。下官奉新城公命。來聘陶士行。跋涉辛勤。不辭勞勩。且喜已到長沙地方。相去寶慶不遠。小校快些趲行。﹝醜﹞範老爹。那陶老爹不過一个縣官。我們爺怎麼這樣敬他哩。﹝小生﹞你不曉得。昔者侯嬴國士。混迹夷門。衛靑大將。廁身奴隸。故信陵不憚虛左之迎。漢武終有專徵之命。那陶老爹若遇當時。早已封侯拜將去了。豈但區區宰此一縣。天色將昏。快些行走罷。﹝下﹞

【菊花新】﹝生上﹞一官寥落誤儒紳。枘鑿方圓迕世情。直道不容人。寧棄朝簪歸隱。

親捨遙瞻宦況輕。一腔心事向誰論。傲骨自憐違俗好。剛腸誰與世浮沈。寧同直道甘三黜。肯學依阿笑獨醒。莫爲南冠能縶我。琵琶別抱過知音。下官自從前日打發陶旺回家。懸望隴音。比日爲歲。近日詣府。謁見呂公。尀耐他一味胡塗。惟愛趨奉。直道不容。如水投石。吾想將起來。枳棘非鸞鳳所棲。百里豈大賢自命。與其媕婀嫵媚。彊顏事人。孰若遠舉髙飛。投簪解綬。且待陶旺到來。收拾回去。再作道理。

【前腔】﹝小旦末上﹞遠承親命詣花城。回首家山魂夢驚。﹝末﹞跋涉已經旬。喜到公庭展覲。

大相公。這是私衙門首了。就請進去罷。﹝見介小旦﹞爹爹。久違嚴範。日夕縈懷。今喜鯉趨。不勝雀躍。﹝生﹞孩兒。婆婆好麼。﹝小旦﹞婆婆且喜平安。一向因爹爹家信遼絕。倚門凝望。近日爹爹差陶旺回來。婆婆見之甚喜。後來看書見鮓。輒復大怒。今已修書令陶旺賫回在此。﹝生﹞咳。母親。吾豈不知一介不取。古人髙義。前日因魚梁監稅。偶然覓得鮮蚶。聊以制鮓相遺。不謂反遭艴怒。是吾之過也。且收拾過罷。孩兒。你且把家中事情。試說一番。

【畫眉籠錦堂】﹝小旦﹞椿駕自南徵。骨肉分離懸畫省。喜婆婆康勝。日倚柴門。九江鯉幾費垂綸。三秋雁空勞延頸。﹝合﹞蒙緘信。忽覩鮓生嗔。遣兒增悶。

【錦堂觀畫眉】﹝生﹞咳。追省。宦徑崎嶇。親闈冷落。終朝屈膝公門。狐媚蠅營。一點恥心難冺。我投紱冕且樂盤阿。守坊表別圖結靷。﹝合﹞陶旺。你今朝謾把歸裝整。免我泥塗塵混。

【一翦梅】﹝小生丑上﹞渡水登山已及旬。稅駕長亭。投刺郵亭。剩云殘月滿江津。咫尺龍門。蒲伏侯門。

且喜已到縣門首了。小校快通報。﹝報見介生﹞殊方又喜故人來。﹝小生﹞重鎭還須濟世才。﹝丑﹞莫使偏裨終日待。﹝末﹞須教旌節卽時回。﹝小旦﹞行辭巴邑啼鶯合。﹝小生﹞遠下荊門去鷁催。﹝合﹞管取功成封寵帥。一生懷抱頓教開。﹝生﹞範兄。小弟譾才。乃蒙劉帥遠貺。仁丈枉臨。寵渥極矣。何以堪之。﹝小生﹞陶兄濟世閎才。何必多遜。﹝生﹞陶旺。快取酒與範老爹烹風。﹝小生﹞

【黃鶯穿皂袍】陶兄。小弟呵。自那日冒雪候髙門。遘丰標禮意勤。歡情款洽縈方寸。那劉公呵。招徠孔殷。小弟呵。迂疎濫承。那時節小弟思想。惟有薦賢。可以爲報。因此上遂將陳孺相推引。蒙那劉公呵。不以小弟之言爲謬。把旌書遠錫。金帛洊登。正遣小弟來聘兄。適報陳敏叛兵遠來。他說江夏守缺。就檄兄爲江夏郡守。徵剿此賊。一面已保奏朝廷去了。旄頭傾注。五馬驟膺。還有一件。那時有一襄陽賈儒。與小弟同辟召的。他說吾兄與陳敏同鄕同舉。倘然一有異志。則荊州無東門矣。幸蒙劉公不納。決意令小弟促兄卽日登途。他讒言不入眞堪敬。

【皂袍罩黃鶯】﹝生﹞咳。範兄。謾道公寮能譖。想窮通出處。默宰玄冥。我辭親薄祿到岡城。只爲郡侯拗執把歸鞭整。今日適承兄命。天湊其便。但劉公𨿽蒙傾蓋神交。然恐投杼三至。小弟到彼。只索遣洪兒入侍。內釋主帥之疑。外謝旁人之譖。卻不兩全。﹝小生﹞如此恰好。﹝合﹞急登程。許昌戎馬。翹首望君臨。

﹝生﹞旣然如此。連夜起程去罷。

【新水令】一鉤新月照徵輪。盼程途轉添愁悶。慮攀轅借寇多。怕臥轍追何緊。丙夜潛行。丙夜潛行。顧不得霜裘冷。

【步步嬌】﹝眾扮百姓上﹞聽說君侯中宵遁。敎我無投奔。兼程速趲行。斷紖牽衣。遮道求旋軫。小的們眾百姓哀懇拜畱爺爺。﹝生﹞我在地方也沒有什麼好處。這樣時勢。也顧不得你眾百姓了。﹝眾﹞一定要求爺爺轉去。﹝生﹞罷了。我有軍情重務。星夜赴任。不能彊畱。你們回去罷。﹝眾﹞軒車不暫停。須學那送劉父老將錢贈。

老爺旣不肯畱。求老爺脫靴。以貽去後之思。﹝生﹞這也罷了。﹝眾﹞武岡縣百姓送爺爺。﹝生﹞去罷。﹝眾應下﹞

【折桂令】﹝生﹞謝人民城郭遠騰。車馬粼粼。江水澄澄。經幾座短徑長亭。閱幾處野店疎林。躍金鞭驄馬蹄輕。跨玉勒絲韁鞚緊。日暖風晴。看那飛鳥依人。急忙投江夏軍營。

【江兒水】﹝小生﹞陶兄。你今日辭民社聽柝鈴。行看三箭天山定。你須馳營單騎昭恩信。揚威免冑跨精勁。赫赫先聲制勝。談笑功成。唾手干戈平靜。

【雁兒落】﹝生﹞我想那潑陳恢如井底蛙。量著那莽陳敏今該盡。看這些眾狂徒如狐兔羣。覷著的漫江楫似塗中濘。赤緊地焰騰騰。我把那精忠奮。不由他不骨碌碌拜車塵。若是他抗顏行。羞投順。管敎取棄兜鍪。就綁擒。行也麼軍。保荊湘如城穩。若得个澄也麼淸。奏鐃鉦軍聲振。

【僥僥令】﹝小旦﹞骨肉東西意慘零。甚日得數歸程。莫道寒江深千丈。想我意中愁兀自深。

【收江南】﹝生﹞呀。我今日際兵戈搶攘呵。那顧得遠家庭不記得太公置俎漢髙嗔。不記得拘囚伏劍囑王陵。說甚麼倚門淚零。端的是臣忠子孝怎雙成。

【園林好】﹝末醜﹞只願伊把妖氛掃平。那愁他長門怨深。看方隅寧靜。須早把信傳頻。須早把信傳頻。

【沽美酒】﹝生﹞我吐閎襟。吸長鯨。揮短劍。斬癡豶。气挽天河洗甲兵。戰鎧上錦花明。熢燧息。將星熒。楚方城轅門爭勝。六軍中人人稱慶。我呵方圖得功成譽成。揚親顯親。呀。那時節顯你个舉薦的蕭何勛等。

【淸江引】﹝眾﹞行行漸欣臨帥閫。且把徵車頓。忙參上將營。速赴藩侯鎭。指日裏靖狼煙歌得勝。

﹝小生﹞且喜已到帥府門首了。陶兄少待。俟小弟進去稟復。然後請見。

【點絳唇】﹝外﹞羽檄遙徵。驃姚遠聘。軍聲警。引領弓旌。何日旄頭烱。

昨夜江南吼賊風。帳中驚起紫髯翁。平明不待全師出。連把金鞭打鐵驄。﹝眾﹞眾將官叩頭。﹝外﹞起去。﹝小生見介外﹞呀。範參軍回了。那陶公可來麼。﹝小生﹞已在轅門。因無將令。不敢擅入。﹝外﹞快道有請。﹝見介生﹞陶侃一介愚蒙。荷承翦拂。三生深慶。九死何辭。﹝外﹞足下九秋雕鶚。千里神駒。借控湖藩。福延蒼赤。看坐的。

【馬蹄花】﹝外﹞士行。英儁如君。器量才華四海聞。今日一見呵。公路。足見你品題不謬。推轂無差。果然掄擢惟精。分明是莘耕傅築久藏形。灌壇老令需文聘。諒平生尙友元勛。喜於今丰采親承。

【前腔】﹝生﹞深愧鯫生。外望眞如瓿底蠅。才慚管葛。文謝機云。武遜韓彭。多蒙老大人呵。一朝噓植樹熊旌。只怕才疎覆餗羞公命。﹝小生﹞說那裏話。陶兄。管擒孽兔妖狐庶安瀾塗炭生靈。

﹝生﹞陶侃還有一言奉稟。陶侃起自艸萊。素無根蔕。𨿽蒙程本傾蓋之知。恐墮樂羊盈篋之謗。侃有弱子。願侍左右。倘得假舐犢之情。卻撓虎之忌。實出萬幸。見在戟門。伏惟麾入。﹝外﹞呀。士行差矣。吾聞匹夫之交。尙不負心。豈有堂堂丈夫。而甘爲賊黨者乎。老夫決無他疑。士行萬勿過慮。但令公子旣承遠來。快請進來相見。

【前腔】﹝小旦見介﹞白面書生。願備侯門宿衛兵。朝陳刁鬥。晝擁戈矛。夜宿團營。古來遣質慮寒盟。今朝入侍消陰譖。待家君拜節平妖。那時見報國忠貞。

﹝外﹞好一位令郞。眞个是將門之子。就拜爲麾下參軍。倂力報效便了。叫左右。取冠帶過來。﹝小旦更衣同生拜謝介外﹞

【前腔】士行。你是名將忠臣。肯負皇家與叛盟。令公子呵。龍駒汗血。麟角鳳毛。跨竈文孫。令參帷幄佐奇勛。何必屈畱閫帳如周鄭。竚移時武偃文修。管取你梓茂橋榮。

聞陳恢已偪許昌。地方有事。不好畱得。就請蒞任罷。

﹝生﹞出硎新鋒破陸梁。

﹝小生﹞今朝方喜得忠良。

﹝外﹞功成擬聽鞭金鐙。

﹝小旦﹞奏凱聲歌上玉堂。

第十出姑病求醫

﹝旦上﹞﹝玉樓春﹞秋千庭院重簾暮。寂寞春閒扃繡戶。墻頭紅杏雨餘花。門外綠楊風後絮。朝云信斷知何處。應作巫山春夢去。紫驑認得舊遊蹤。嘶過畫橋東畔路。奴家李氏。少嫁陶郞。奉姑湛氏。缾罍常罄。甘伉儷以如飴。羨炊親調。事尊姑而匪懈。邇來丈夫幸叨民社。遠離慈闈。孩兒隨侍椿庭。頓違母腹。只因婆婆年老。不堪跋涉崎嶇。以此畱我在家。侍養晨昏蔬水。向來仰靠天地。蔗景且是平安。近日陡遇風寒。一疾甚爲狼狽。呻吟牀褥。眩暈昏迷。湯水不沾。飮食不進。倘或有些差池。教我隻身女流。如何布擺。夜來央鄰居王媽媽。去請太醫張先生診脈。討个吉凶消息。怎麼這早晚還不見來。

【一江風】盼仙郞久把雙熊樹。悄沒个音書寄。柰衰姑病染膏肓。湯藥憑誰取。囊無半點余。囊無半點余。晨昏苦怎支。我那丈夫嗄。你如今不能盡三釜之養。後日呵。縱三牲五鼎成何濟。

奴家方才煎得一口粥湯在此。不免扶婆婆出來。勸他喫些。再作道理。﹝下扶老旦上介﹞

【前腔】﹝老旦﹞對寒檠獨抱沈痾。睡展轉添憔悴。病垂危便扁鵲盧醫。怕也難調治。鱗鴻信久稀。鱗鴻信久稀。敎娘怎倚閭。恐殘軀不久歸泉世。

﹝旦﹞婆婆不要煩惱。方才奴家煮得些粥在這裏。請■﹝門外坐內﹞呷一口兒。昨晚奴家央王媽媽去請太醫。想必就來也。﹝老旦﹞哎。媳婦。我多應不濟事了。胸膈飽悶。教我怎喫得下。

【字字雙】﹝淨﹞先生本事十分奇。﹝醜﹞地道。﹝淨﹞家傳積祖是良醫。﹝醜﹞不濟。﹝淨﹞藥箱寃鬼哭啼啼。﹝醜﹞討替。﹝淨﹞誰家該死又來催。﹝醜﹞放屁。

張先生。你來得恰好。我間壁陶老夫人有病。他家應門無五尺之童。那夫人特央我來叫你一看。﹝淨﹞唗。請字不直得下一个。說叫。可惡。不去。﹝醜﹞又來作怪。你不去。我另請。﹝淨扯介﹞哎。這个王媽媽又來。適才取笑。我隨你去便了。﹝醜﹞轉灣抹角。此間就是。張先生。你且站住在此。待我先進去說一聲著。﹝見介﹞呀。老夫人夫人萬福。老夫人。你朝來病勢如何。﹝老旦﹞王媽媽。十分沈重。多應不濟事了。只是生受了你。﹝旦﹞王媽媽。那張先生可曾請得麼。﹝醜﹞已在門外了。﹝旦﹞這等快請他進來。趁婆婆■﹝門外坐內﹞在此。﹝醜喚進介淨﹞老夫人拜揖。﹝醜﹞阿呀。有病的人回不得禮。﹝淨﹞夫人拜揖。﹝作背立診脈介丑﹞張先生。這是什麼模樣。﹝淨﹞你不曉得。左心小腸肝膽腎。右肺大腸脾胃命。女人反是背看之。這是難經脈訣裏的。難道我到錯了。﹝醜﹞不要胡說。﹝淨作轉診介﹞

【鎖南枝】論脈理眞罕希。偏墜小腸疝气追。陽脫與陰虛。白濁加疳疰。謹房事。怕夢遺。那夫人請回避。

﹝醜﹞啐。老彊盜昏了。一个老夫人。到說了男子病。﹝淨﹞哎。是我錯了。方才一个人家去。看過了脈。想著他的藥。一時間就信口說了出來。待我再看。﹝又診介﹞今番是了。

【前腔】這癥候實可疑。胎前產後惡露迷。月水久壅淤。行經忒宣利。沙淋敗。白帶遺。若再牽延恐難愈。

﹝醜﹞啐。一个老人家。又說了後生家的病。﹝淨﹞咳。又是我不是了。方才手便診老夫人的脈。眼卻看小夫人的臉。故此說錯了。今番待我細看。嗄。老夫人的貴恙。原是七情上起的。暮年血枯。又時常憂鬱。感成這个癥候。如今只是開郁導气。補中調理。自然漸漸輕減。懷抱一開。飮食自進。待學生回到舍下。就送藥過來。﹝丑﹞張先生不要又差了。﹝淨﹞自然不差。王媽媽。小子就此吿別了。﹝旦﹞王媽媽。煩你說聲。多多簡慢。少停取藥。望仔細點檢。若醫好了。寫書到任所去。還要重重來謝。﹝醜傳介﹞多謝。﹝下醜﹞老夫人。你令郞老爹又不在宅。凡事自當保重。有福之人。自然天佑。不要愁苦。老身暫別。早晚再來看你。﹝旦﹞呀。王媽媽且住。方才說張先生處討藥。爭柰沒些錢鈔。我頭上止剩得這根簪兒。煩你拿去一當。將幾錢去取藥。剩來就煩你與我買些蔬菜。以供婆婆饘粥。多番動勞你。另日一總相酬罷。﹝醜﹞阿呀。自古道千錢買鄰。八百買捨。老身忝在裏中。自然當得代勞。說那里話。我去就來。正是貧無達士將金贈。病有閒人說藥方。﹝下老旦﹞媳婦。我坐了這回。身子疲倦。你扶我進去罷。

苦遇亂離衰世。

更逢災病相侵。

正是福無雙至。

果然禍不單行。

第十一出翦逆聞喪

【天下樂】﹝生上﹞玉節遙承鎭武昌。妖魑遠遁過潯陽。﹝小旦﹞夜來刁鬥鳴聲寂。祗聽銅壺淸漏長。

爹爹。拜揖。﹝生﹞孩兒。初賜魚書墨未漧。邇人歡洽遠人安。朝驅旌斾行新令。夜見星辰憶舊官。梅萼橫階鈴閣暖。雪峯當戶戟枝寒。喜逢江上鯨波息。好把封章達禦前。孩兒。陳恢那廝習於水戰。明欺許昌無備。故此遠涉。我想用官船擊官賊。有何不可。連日被我將江上運船。一齊收拾。與他相持。揚帆縱火。建瓴而下。那廝屢戰屢北。拔壘宵遁。且喜刁鬥不鳴。民皆安堵。我已一面申報劉節使那邊去了。只是一件。前日因時勢亂離。恐防兵燹。故下馬之日。卽便打發陶旺回家。不知婆婆幷汝母向來舉止何如。好生掛懷。

【金絡索】﹝生﹞麟符蒞遠方。烏哺違慈養。遙想家庭姑婦相偎傍。知他饑與荒。意彷徨。三釜安能到北堂。不能勾身生兩翅飛鄕邑。只落得淚暈雙眸泣旻蒼。我停雲望。別離滋味少曾嘗。甚日得退食羔羊。稱祝霞觴。繞膝成歡暢。

【前腔】﹝小旦﹞爹爹。別來歲月長。兩下相惆悵。記得臨行執手難廝放。髙堂鬢巳霜。痛悲傷。慈孝兒孫淚滿裳。只圖个數行露布酬君貺。反阻卻幾點星稀省母傍。空凝望。幾番魂夢擾昏黃。到不如田舍兒郞。溫飽時常。骨肉都無恙。

【哭相思】﹝末﹞堂北蘐花霜殞喪。嘆繐幕成虛幌。柰遊子他鄕空悒怏。今日裏怎說向。

迆邐行來。此間已是江夏府門首了。且住。我方才路上聞得老爺得勝回衙。十分歡喜。我如今進去。怎麼就好把這凶信去驚他。且慢慢支吾。待他閒暇之時。將機就計。等他自家省著便了。﹝做進見介生﹞呀。陶旺。怎麼你又來了。老夫人好麼。﹝末作遲疑介﹞好。﹝生﹞家裏沒有什麼事麼。﹝末﹞沒有。﹝生﹞旣沒事。你爲什麼又來。﹝末不應生﹞看他意思謊張。語言遲慢。必有緣故。嗄。我曉得了。

【紅衲襖】莫不是亂兵戈騷故鄕。﹝末﹞不是。﹝生﹞莫不是爲荒歉無餘餉。﹝末﹞不是。﹝生﹞莫不是老夫人呵。怕我輕師玩寇把天家蕩。﹝末﹞不是。﹝生﹞莫不是夫人呵。慮參軍身孱膽小履不得戎行。﹝末﹞也不是。﹝生﹞莫不是道咱兩个廨宇淒涼。或被那敗殘兵把訛言流誑。﹝末﹞一發不是了。﹝生﹞這等我今番猜著了。多管是伊家得罪髙堂也。喞喞噥噥來訴短長。

【前腔】﹝末﹞也不是弄潢池跳陸梁。也不是歌云漢傾家藏。老爺呵。是穰苴孫武無多讓。參軍呵。是弱冠終軍誰敢當。你兩个橋梓傳芳。也沒甚讒言廝謗。﹝生﹞這等爲什麼。﹝末﹞端只爲桮棬冷落庭幃也。不憚星馳遠寄將。

﹝生驚介﹞我我老老老夫人死了。我那娘嗄。﹝倒地介小旦﹞爹爹蘇醒。﹝末﹞老爺蘇醒。﹝生哭醒介﹞

【前腔】我那母親嗄。我只指望守三刀姓字香。只指望捧五花把親心鬯。思量你勤■﹝糸辟﹞績將饔飱相。思量你翦螺云佐客觴。你怒供鮓把我官箴創。我捧魚書不能勾進含粻。我那娘嗄。敎我銜悲痛殺臯魚也。風木空瞻淚萬行。

【前腔】﹝小旦﹞爹爹。你須是解朝簪卸繡裳。你須是棄麟符辭虎帳。你須是戴殘星急把歸帆揚。你須是還舊裏忙將苫凷嘗。痛蓼莪馮靈襯相傷。歌薤露把泉臺卜葬。那時節茹荼罔極方酬也。不枉詩書代義方。

﹝生﹞陶旺。老夫人死幾時了。﹝末﹞小人到家。老夫人已去世了。一應衣衾棺槨。都虧夫人勉彊支持。特差小人星夜來報訃。﹝生﹞你快同小老爹進去收拾行囊。連夜奔喪回去。﹝末小旦下﹞

【小桃紅】﹝生﹞半生鳩哺。一旦烏傷。難見我的慈親面也。及早離官舍。灑泣辦歸航。眞个禍從天降。一心要建功名佐朝廷安宗社也。又誰知那日相違到做了千載恨。今日裏泣血終天空敎哭斷腸。

【下山虎】﹝小旦末上同行介﹞雲山縹緲。煙水滄茫。滿眼淒涼景。敎人怎不痛傷。可憐我祖幃長夜。可憐我母子參商。心急偏嫌去路長。聽棹歌聲唱。把慘意愁容倍慨慷。兩下添惆悵。此恨怎償。除非是夢裏相逢又覺魂渺茫。

【蠻牌令】﹝生﹞我母親呵。我恨不得追泉壤。我恨不得殉棺■﹝巾嗇﹞。一點哀衷難撇漾。縱金槨豈能償。須刻木晨昏奉養。更倚廬攀柏恓惶。﹝小旦﹞對秋風滿眼淒涼。憶當年坐膝扶牀。

【尾聲】﹝合﹞人生夢泡都虛謊。魚軒何日再相將。只落得羽翣空驚送北邙。

﹝生﹞柏舟髙節動芳名。

﹝小旦﹞絳帳淸風重縉紳。

﹝末﹞若論慈親人共有。

古來賢母不多聞。

第十二出諸賢渡江

【滿庭芳】﹝小生扮溫嶠上﹞豺虎劘牙。鵷鸞鎩翮。胸懷技癢難禁。洛陽江左。望處總關情。徒有一腔忠義。恨無由濟弱扶傾。﹝外扮甘卓上﹞君門遠。馮歌卞泣。淚向暗中零。﹝末扮卞壼上﹞朝綱何日靖。願封鯢京觀。不負平生。﹝丑扮蘇峻上﹞黃金橫帶。鐵冑彯纓。﹝合﹞同期取旗常竹帛。翊佐聖明君。

﹝見介醜﹞動問尊兄髙姓。﹝小生﹞小生姓溫。名嶠。﹝醜﹞原來是太眞。久聞。此位老兄髙姓。﹝末﹞小生姓卞。名壼。﹝丑﹞望之兄。久仰。好。盛名之下無虛士。這位。﹝外﹞小生姓甘。名卓。﹝醜﹞這樣大甘蔗。到得一分一根。﹝小生﹞休得取笑。請問老兄尊姓。﹝醜﹞在下就是蘇峻。請問列位尊兄。今日何往。﹝小生﹞蘇兄。目今朝政阽危。羣凶乘釁。鶺鴒剸刃。中原蛇豕。薦窺上國。劉淵僭號幽州。成雄稱帝西蜀。以故祖士雅擊楫中流。劉越石枕戈待旦。小生輩𨿽無遠略。願執鞭弭。況今瑯琊王尊禮賢豪。王茂弘吐哺下士。愚意欲遠渡江東。求參幕府。倘得試鉛刀於一割。或能扶九鼎於寸絲。也未見得。﹝醜笑介﹞有這等事。天下智謀之士。所見略同。原來如此。挈帶一挈帶何如。﹝小生﹞就請同行。﹝行介﹞此間已是彭城地方了。還從水路去便些。﹝淨扮船戶唱吳歌上﹞我勸世人沒要學撐船。撐子船來弗得閒。纖板麻繩是我个夥計。蓑衣篛帽是我个本錢。早晨頭擦辣辣个濃霜說弗得个冷。夜頭來濕搭搭个■﹝舟平﹞■﹝舟基﹞拿來當席眠。撞著子个虎傷樣个埠頭扣除得我介盡情了絕意。攬著子个老江湖个主顧算計得我介刻骨樣尖酸。殘盤汁水也無得落放。來遲去慢有多夥埋寃。我仔細思量著甚來由淘个樣兀勃气來走个樣還魂路了。一生一世衣身本分也到底弗連牽。咦。著見扯二。黃金白在岸上。兩日棺材以介阿彌利。倘若馬哈喇儾四撮俏就興。哎。列位相公往那裏去的。﹝眾﹞我們往建康去的。﹝諢講價介﹞旣如此。就請下船來。

【甘州歌】﹝小生﹞牙檣畫艇。正彭城南下。直指金陵。雲山遮映。看風帆來往繽紛。城畱云夢英雄往。墓表畱侯遺迹存。桃花浪。竹箭傾。流經積石下龍門。圖名利。甘遠徵。今宵且宿呂梁津。

【前腔】﹝末﹞山陽堞雉新。憶枚臯舊宅。壯志嶙峋。幹將摩厲。把王家社稷澄淸。釣魚臺下千金重。漂母祠前一飯輕。湖光灩。山色明。中流浪穩榜聲停。臨風臥。帶月行。前村燈火識安平。

【前腔】﹝醜﹞長亭傍水濆。見碧霞祠裏。笑語輕盈。遊人如蟻。對春光偏惱離魂。迷樓百尺空凝眼。烈廟三楹惜露筋。思鄕遠。愁路貧。隔花啼鳥喚聲頻。紅輪墜。皓月明。艤舟拚醉廣陵城。

【前腔】﹝外﹞雄藩鐵甕名。論江南形勝。此地崢嶸。洪流瀉影。想英雄破浪飛騰。金山寺下■﹝氵﹝雨上品下﹞泉古。浮玉峯邊鷗鷺蹲。漁舟宿。商舶停。妙髙臺上笑聲聞。懷忠膽。抱赤心。夢魂勞繞五云深。

【尾聲】﹝合﹞盼神京行將近。石頭髙踞大江濱。管取明朝達帥庭。

﹝小生﹞見說賢王好用才。

﹝末﹞遠從靑薊渡淮來。

﹝淨﹞長江自古名天塹。

﹝外﹞莫謂東南王气衰。

第十三出牛眠指穴

﹝小醜扮牧童山歌上﹞山外靑山樓外樓。牧童莊外去看牛。我也弗圖个爲官作相。我也弗圖个拜將封侯。我也弗圖个田園千頃。覊奴使婢。我也弗圖个腰纏十萬。跨鶴揚州。我也弗學得个斯文相公。搖搖擺擺。動輒便鋪排个前朝後代風月煙花故事。我也弗抵得个過江子弟。哩哩囉囉。提起便扯條个今時板凳插科打諢情由。我也弗曾到街頭市面。看見歇个提侾扮戲。聽介幾句曲尾。鎭日在田頭地畔。跟隨歇个擔秧斫稻。學得兩隻歌頭。朝晨頭黃霜霜个樣老米飯便鱉介幾碗。夜頭來辣矁矁个樣淡白酒便都介一甌。悶來時捉子管短笛。■﹝扌爿﹞來黃牛背上響介一響。興來時騙子个■﹝髟上告下﹞■﹝髟上釐下﹞。困倒靑艸地上抽介一抽。若論我个本事。搭子三兄四弟。以會顚三槊兩。釘釘捉七。以會鬥牌買快。虎跳觔兜。以會摸盲盲。鉆■﹝氵罔﹞子。以會楊六使。打蒲球。若論我个受用。逢子一年四季。以有茅鍼烏堵。雀梅蠶豆。以有毛桃鮮筍。野菱芋頭。以有炒田螺。閘籪蟹。以有燒黃蟺。煮泥鰍。若論我个人品。再陪子个摸魚公樵柴漢耕田老派我倈著末。若論我个景致。憑渠个戴文進謝樗仙沈石田也畫我儂打頭。﹝唱﹞並無妻孥牽掛。並無兒女擔憂。並無官糧激括。並無私債來謅這般淸福難消受。﹝歌﹞仔細思量。憑渠爲官做客多驚嚇。爭似我騎牛得自由。今日出來。果然還早。个星胡猻還弗見到。且挪个牛來縛在樹上。困一忽再做計較。﹝睡介﹞

【玉井蓮】﹝外扮伽藍上﹞賢母堪欽。指點佳城金井。

善哉善哉。人間私語。天聞若雷。暗室虧心。神目如電。小聖乃彭澤縣石壁寺伽藍土地是也。今有鄱陽陶丹妾湛氏。一貧徹骨。二鬴常空。仗鍼黹以謀生。待績麻而舉火。翦發剉薦。遂成孺子髙名。還鮓遺書。慮玷居官淸節。其子陶侃。赤膽擎天。丹衷捧日。後來擒賊平蠻。翦凶除叛。屢立奇功。洊膺封券。八州移鎭。二世顯榮。今因慈喪在殯。徧覓福地。上帝鑑侃忠誠。兼欲厚庇其母。特令小聖化村老以指迷塗。借牛眠而彰吉兆。且喜他家牛正在此。叫小鬼快牽他到前岡去。﹝小鬼舞下外﹞正是大抵乾坤都一照。免教人在暗中行。﹝外下更衣復上丑尋牛扯外討介﹞

【前腔】﹝生上﹞慈官在殯。尀耐墳塋未定。

這小廝爲何在此喧嚷。﹝醜﹞老爺。這个老兒偸了我家的牛。拿他到縣裏去。﹝生﹞唗。胡說。﹝外﹞大人。老漢住在前村。偶然信步到此。適因尊價嚷鬧。有失回避。望乞恕罪。不敢斗膽請問大人。你眉頭不展。面帶憂容。意必有屬。卻是爲何。﹝生﹞咳。老丈。一言難盡。下官嚴君背棄。庭訓無聞。老母提攜。甄陶實賴。下官今日榮叨簪紱。得遂宦遊。喜竊斗升。可伸祿養。不意桮棬飮痛。風木含悲。悔未李密陳情。徒恨仲由負米。久停淺土。未入夜臺。思歌薤露之章。未探靑烏之吉。故此憂悶。﹝外﹞原來如此。大人。老漢𨿽系村農。頗諳地理。此間前岡有塊好地。來龍去脈。靠嶺朝山。種種合格。乃大富貴之地前日有一个郭璞先生。打從此處經過。說此地葬者。位極人臣。世出二千石。今老漢就陪大人前往一看何如。﹝生﹞如此多感。

【一封書】﹝外﹞峯巒翠藹然。地局天星相配全。金甌塢裏懸。欲卜佳城在此間。背案朝山欣對拱。白虎靑龍兩不偏。呀。奇怪。那佳穴裏邊。卻好有一牛眠在此。不知可是府上的。﹝醜看介﹞快活正是。﹝外﹞記牛眠。定吉阡。葬後君家福蔭綿。

﹝外暗下生﹞呀。好古怪。這老兒我見他儀容蒼雅。言語淸奇。心裏道他不是凡人。今果忽然不見。想是天憐我尋求勞苦。特托他來點化。也未見得。且到前邊認定穴向。然後擇日造葬便了。

【前腔】山形果秀圓。屈曲周回水更灣。黃牛■﹝山奧﹞底眠。筆鼓旗鎗堂局完。八卦五行均合格。運案龍砂不爽纖。謝神天。指吉阡。從此吾家福蔭綿。

謝天地。謝天地。

﹝生﹞爲尋窀穸葬慈闈。

神指牛眠報吉墟。

正是踏破鐵鞋無覓處。

得來全不費工夫。

牧童。快牽牛回去罷。﹝生下丑弔場笑介﹞我眼裏從弗曾見世上有个樣奇事。个个老老會隱身法个。好好裏一隻牛。弄子我个多夥路來。方才指點一番。忽然又不見了。𨿽然是介說。正是爲善自有天報。舉頭三尺神明。陰地得從心地。功名起自孝名。天色已晚。不免原唱一个吳歌回去罷。﹝唱介﹞月出東方日落西。勸君沒要作非爲。弗信但看牛眠地。皇天報應弗差移。﹝下﹞

第十四出卜居求安

【似娘兒】﹝生上﹞終日卜菟裘。幸伏牛天錫神坵。﹝旦﹞丰碑謾把靈輀覆。﹝小旦﹞親闈服闋。君恩浩蕩。更兼國難綢繆。

﹝生﹞翦發賓筵盛。還書母訓嚴。﹝旦﹞謂宜膺白首。忽去作靑山。﹝小旦﹞大夢歸蝴蝶。啼魂泣杜鵑。﹝合﹞哀歌行欲絕。丹旐兩班班。﹝生﹞我那母親。素甘澹泊。安習勤勞。我指望三事登朝。五花被寵。不想朝露先零。頓使暮云增慨。蓋棺已久。繐幕空懸。屬纊卒聞。泉臺杳隔。倚廬三載。驚鶴弔以飛來。覓地經年。賴牛眠而定葬。罔極已酬於萬一。致身猶缺於在三。下官意欲趨仕東朝。爭柰故園搶攘。若挈家遠赴。仍恐袵戈席甲。反添跋涉爲勞。如單騎獨行。又怕井廢廬荒。內顧拋離不忍。夫人。孩兒。吾已差陶旺到廬江地方僦房遷住。下官就近渡江。不但鄕土幽僻。可以樂業安居。卽使早晚思歸。亦能旦發夕至。我昨日分付收拾行李。可曾完備了麼。﹝旦小旦﹞完備多時了。﹝生﹞今日天色晴和。孩兒。門外看有好船。顧只就起程。只是母親墳墓。放不下些。

【排歌】﹝生﹞蠡澤遷居。龍舒遠投。一朝辭別瑕丘。只怕鹿眠荒圃艸夷猶。鴉噪殘陽敗葉畱。波紋皺。水箭流。身世如同不系舟。家鄕遠。客路悠。時平方望大刀頭。

【前腔】﹝旦﹞故國輕離。從夫遠遊。何年復覩松楸。且是好月。蟾宮移下水晶樓。云物淒涼拂曙流。檣風緊。纜錦遒。吳■﹝舟周﹞想已過傍州。歌欸乃。刺浪漚。莫敎人抱扊扅愁。

【前腔】﹝小旦﹞苫凷方辭。緱裝斾油。行看爲國分憂。逐龍今赴合肥遊。爹爹。你翔鳳還驅到石頭。攄長策。運祕謀。潭潭相府待薪槱。膚功奏。夙志酬。長安市上唱鳴騶。

【前腔】﹝末上介﹞僦寓濡須。凝眸遠舟。呀。老爺。夫人。到了。已尋鵲壘居鳩。村籬卜築景偏幽。絕類桃源可避仇。山當戶。樹遶溝。淸江一曲抱村流。籬堪竹。畦可耰。隔林雞犬雜居稠。

【尾聲】今朝且把浮蹤逗。明日乘傳上帝舟。管取明廷壯遠猷。

﹝生﹞濤翻鷺羽連天白。

﹝旦﹞山疊屛巒帶樹靑。

﹝小旦﹞身寄客鄕渾似夢。

﹝末﹞萬重波裏一浮萍。

第十五出藩府賀正

【點絳唇】﹝小醜扮堂候官上﹞鳳歷頒春。龍躔啟正。銀河耿。濟濟官寮。抃祝升平慶。

煌煌星斗映樓臺。漠漠祥煙雉尾開。爆竹一聲催臘去。屠蘇幾琖送春來。山呼殿陛雲霞動。風轉旗章鳥獸回。但願聖朝無敕政。轅門枹鼓寂銜枚。自家乃大丞相揚州都督瑯琊府中一个堂候官是也。往來朱邸。奔走彤墀。典藩府之禮儀。傳相門之號令。今日乃元會正旦。歲當更始。節屆履端。歲當更始。層層佳气護銀潢。節屆履端。朵朵卿云籠畫戟。香浮五木。兔苑頌椒花。不數那獻賦的鄒枚。句句聲齊廣樂。藥薦七松。辛盤盛柏酒。不比那設醴的楚國。人人色醉仙桃。如今天色將明。殿下將次升殿拜闕。文武官寮。相率來朝賀節。只索在此祗候。呀。道猶未了。王司徒已到。

【混江龍】﹝外﹞寮參鶴禁。謾道是分猷贊化冠臣鄰。今日價祥開農正。斗指東寅。仙官嵩祝呼千歲。禁苑筵開薦五辛。但願得薄海內慶丰亨。營門外息戈爭。稱盤石。表宗臣。開邸閣。友嘉賓。門迎朱履三千客。戶納貔貅百萬兵。九重返斾。萬國咸寧。

自家王導是也。官拜司徒。職參機務。且喜殿下言聽計從。好賢納諫。惇河間之禮樂。富子建之文章。羅四海之英賢。參朮盡歸藥籠。收一時之豪傑。桃李悉植門墻。如劉隗刁協紀瞻陳頵顧榮賀循庾亮陶侃卞壼周訪輩。率皆延之館捨。誰嗟彈鋏無魚。用當其才。咸願處囊脫穎。掾稱百六。名震寰區。今日百官賀歲。下官身居輔導。誼先羣僚。只索先來伺候。呀。你看眾文武也相繼來了。

【寶鼎兒】﹝淨﹞海邦虛節鎭。隨從徵討。身如萍梗。下官原任靑州刺史王惇是也。﹝外﹞哥哥拜揖。﹝淨﹞兄弟已先在此了。﹝生﹞追舊日分符江夏。﹝末﹞欣一旦叨承記閫。﹝生﹞小生原任江夏太守陶侃是也。﹝末﹞小生幕府從事卞壺是也。﹝醜小旦﹞幸喜諸賢齊匯進。稍展同升忠藎。﹝丑﹞小生內史蘇峻是也。﹝小旦﹞小生參軍庾亮是也。﹝眾合﹞列位大人請了。願再造乾坤。世躋壽域。人登臺鼎。

﹝眾﹞司徒大人拜揖。﹝外﹞列位先生皆人文冠冕。僚寀領袖。幸逢萃聚。喜値泰初。豈但王室增輝。抑且宗枝藉色。望祈戮力。共振國威。﹝眾﹞皆賴司徒大人主持。生等願效犬馬。呀。主公升殿了。

【賀聖朝】﹝小生﹞南藩三載羈臣。今朝又遇王春。周公相洛愧非倫。羞稱赳赳幹城。

荏苒江南已數春。年華如駛愧無成。乘輿遠播何時復。宗廟丘墟甚日新。但喜槱薪能得士。待看驅策佐明廷。整服且將西闕拜。遙祈新政永康寧。快排香案。

【錦堂月】玉燭調元。金花簪勝。朝來運逢熙盛。遙祝皇躬。願千祥百福駢臻。淑气轉五位重登。條風啟八方丰稔。﹝合﹞齊祝慶。看取寶籙綿綿。玉牒森森。

﹝外淨﹞臣王惇王導參見。願大王千歲千歲。﹝眾﹞臣陶侃卞壼蘇峻庾亮參見。願大王千歲千歲。

【前腔】﹝合﹞欣逢。橘幹敷榮。瑤山聳秀。堪稱國棟維城。臣等呵。怕空負壚■﹝缶垂﹞。不堪待罪馳騁。惟願取海晏河淸。常快遘臣良君聖。

﹝合前小生﹞今日且喜英賢畢集。聊取椒觴。願同歡賞。﹝眾把盞介﹞

【前腔】滿飮。柏葉頻斟。椒花疊獻。堆盤紅縷茵蔯。百戲蓮盆。彷佛三春花景。綠楊枝彩燕新裁。白獸樽屠蘇香醞。﹝合前﹞

【前腔】歡罄。放雀懷仁。獻鳩施惠。翠管銀鉤輝映。經史爭譚。偏怪侍中席盛。迎年饋粉荔絲雞。聽響卜梨花炮信。﹝合前﹞

【醉翁子】﹝小生﹞長恨。這國恥總筆書難罄。誓薪膽焦勞。莫貪歡慶。﹝外﹞勉黽。願勠力王家。把宗社人民返故京。﹝合﹞相慶處。願武偃文修。秣馬休兵。

【前腔】﹝淨﹞忠懇。要奮迅名揚邊郡把胡塵汛掃。二君仇靖。﹝眾﹞非佞。定仗劍長驅。伊洛荊揚盡處寧。

﹝合前末﹞早間各鎭賀箋。禮當裁答。恐稽來使。壼請先辭。到記室去。紫宸拜賜鳴雙笏。皂蓋頒春佩左符。﹝先下﹞

【僥僥令】招搖東指震。太簇律重新。看取萬國衣冠承正朔。見百福呈祥祝受成。

【前腔】顏牽紅玉醉。袖惹禦香芬。但願歲歲年年常侍宴。共沐浴皇仁億萬春。

【尾聲】賢王四海聲名振。願永遠把南都守鎭。常覩雍熙賀太平。

﹝小生﹞但願邊庭無警戰。

閒集梁園作小詩。

﹝合﹞共助至尊歌喜事。

年年春日試春衣。

第十六出權門燈宴

﹝末扮院子上﹞天碧銀河欲下來。月華如水浸樓臺。誰將萬斛金蓮子。撒向皇都五夜開。自家乃王都督府中一个院子是也。今日乃元宵佳節。你看燈迷鶴市。彩結鰲山。雞上靑蓮。蘭麝香中花萬簇。龍銜玉樹。綺羅叢裏焰千株。髙的髙。下的下。燦燦熒熒。十里燈球明似晝。來的來。去的去。挨挨擠擠。六街車馬湧如潮。這壁廂吹的吹。擂的擂。厭厭夜飮。集珠履三千。那壁廂歌的歌。舞的舞。處處宵燈。照金釵十二。金吾放夜。一更交至二更。三更交至四更。暗塵隨馬去。妓皆穠李騁余裝。玉漏停催。東街跑到西街。南街跑到北街。明月逐人來。歌盡落梅仍別調。正是誰家見月能閒坐。何處聞燈不看來。休提那街市上的繁華。且說俺畫堂中的富貴。重檐下掛的是玻瓈燈。玳瑁燈。琥珀燈。眞珠燈。約有百千來盞。恍疑魚枕春裁。兩邊傍列的是雲母屛。料絲屛。夾紗屛。羊皮屛。何止二三十架。卻訝蓬壺夜坐。喫的是猩唇鳳臘。鶴脯鸞羞。誰數上方饌品。斟的是瓊漿玉液。葡萄桑落。休誇中禁醍醐。庭墀內擺列著伶官樂部。齊齊整整。咿咿啞啞。響協鈞天。珠簾內準備著美女歌兒。顫顫巍巍。裊裊婷婷。神遊洞府。果然天上神仙宅。不比人間宰相家。今日俺老爺不請外客。顓待司徒爺家宴。一應閒人。不許放入。呀。遠遠望見錢鳳那廝。又來闖酒喫了。不免躱在此間。聽他說些甚麼。

【仙燈近】﹝醜﹞步入侯門。喜遇盛開燈宴。

自家乃錢鳳是也。小子生來伶俐。慣會說謊搊趣。出外狐假虎威。進門掇臀捧屁。論才學那曉得者也之乎。問行藏不顧那廉恥禮義。順我的便褒奬他上了三十三天。忤我的便排陷他落在十八層地。刀山劍樹。死後不怕閻羅。咋舌搬唇。生前且撞太歲。今日王府中大開燈宴。不知爲什麼不來請我。不免掗个相知。方才門上被我一哄。撞了進來。這樁買賣。想是到手了。﹝末上介﹞呀。錢老爹那裏來。﹝醜﹞阿呀。老夫聞得你家設宴。特來奉陪。﹝末﹞咦。錢老爹。今日爺是請司徒爺家宴。分付一應外人不許通報。你還達些時務。不要連累我們。請回。攺日來罷。﹝醜跪介﹞老太沒柰何。作承一作承。我在老爺門下。又比別的不同。萬乞笑畱。老爺一定不惱。﹝末﹞老爺出來了。

【賀聖朝】﹝淨﹞三五良宵光燦。今朝特建燈筵。弟酬兄勸兩盤桓。看火樹銀花開徧。

春風來海上。明月在江頭。燈火家家市。笙歌處處樓。吾荊揚都督大將軍王處仲是也。隼旟虎帳。擁百萬貔貅。鐵鎧金戈。轄三千熊虎。權傾海內。勢壓江東。昔與兄弟茂弘。同隨丞相渡淮。弟裁機務。吾掌兵權。所喜言聽計從。信任勿貳。特封我爲荊揚都督大將軍。吾想昔稱三窟。今見二難矣。第明日欲往荊州。今日聊具杯酒。與兄弟話別。一則敍吾手足之情。二來藉他表裏之勢。叫當直的。司徒爺到來。疾忙通報。﹝末﹞嗄。曉得。稟爺。錢鳳在外邊。不知可要放他進來。﹝淨﹞別的不許他進來。錢鳳是我的心腹。放他進來罷。﹝末﹞嗄。錢老爹。請你進來。﹝醜﹞大都督。錢鳳見。﹝淨﹞世儀。你今日爲何曉得我開宴呢。﹝丑﹞錢鳳方才在外邊看燈。偶見府門大開。聞知擺宴。恐有驅使。特來效勞。﹝淨﹞我對你說。我今出鎭荊州。遠離藩幕。司徒爺密居左右。凡事仗他周旋。倘或有貝錦之讒。俱賴他回天之力。況兼他做人古執。不肯通變。若有差錯。內舉不避。我今日開宴敍別。一來爲手足之情。二來叮寧他大事。仔細想他官拜司徒。年過四十。尙還無子。我有兩个歌姬。一个喚做文鸞。一个喚做彩鳳。姿容蓋世。歌舞絕倫。吾意欲飾此二姝。少間酒後。便送與他。不惟可衍其後嗣。且得此二人從旁慫慂。亦可以得其內應。你的意下如何。﹝醜﹞大人所見甚妙。只是聞得司徒夫人家法甚嚴。恐怕不容。﹝淨笑介﹞吾已籌之熟矣。前曾差人於司徒宅旁。築下別室。撥兩房下小隨去伏侍。不容他知道便了。﹝丑﹞一發絕妙。

【前腔】﹝外﹞侍罷傳柑佳宴。驅車且向街廛。相輝棣萼景怡然。拚酩酊月斜方散。

十萬人家火燭光。門門開處見紅妝。歌鐘喧夜銅壺暗。羅綺盈階塵土香。今日吾兄大都督請我賞燈。不免撥忙。少赴片時。﹝眾﹞稟爺。已到都督府門首了。﹝外﹞快通報。﹝末報介﹞稟爺。司徒爺到了。﹝淨醜迎介外﹞哥哥。荷蒙寵招。理宜早趨筵末。柰大丞相修傳柑故事。侍飮半晌。故此來遲。望勿見罪。﹝淨﹞兄弟。今日不爲別事。我明日欲往荊州。一別又得幾載相會。故此聊借燈下。以敍離悰耳。叫左右起樂。﹝送酒介﹞兄弟。吾𨿽是兄。你還是客。今日還該你坐。﹝外﹞呀。哥哥差矣。人有五倫。缺一不可。長幼之節。如之何其廢之。還是哥哥坐。﹝淨﹞世儀。還該是那个坐。﹝醜﹞還該都督坐。﹝淨﹞賢弟。這等屈坐了。﹝外﹞不敢。﹝醜﹞錢鳳吿坐了。﹝淨﹞住了樂。

【山花子】﹝外﹞哥哥。你旌旄擁鎭荊揚遠。東南半壁擎天。掌兵權威揚巨藩。指日奠靖中原。﹝合﹞喜燈輝明月皎然。星橋火樹光燭天。銀箏象管繞玳筵。趁此良宵劇飮開顏。

【前腔】﹝淨﹞兄弟。你陰陽燮理臺垣顯。定敎旦奭齊肩。喜隆平玉燭調元。八荒預慶丰年。﹝合前﹞

【前腔】﹝醜﹞二位大人。望先開府威名擅。司徒位列仙班。賀塤箎同調齊賢。何勝忭舞華筵。﹝合前﹞

【前腔】﹝淨外﹞幾年分轡昭陽殿。今宵話別燈前。嘆飛鴻頃刻殊轅。何時再續重歡。

﹝合前眾隨意鑼鼓唱上淨﹞你是承應的麼。我這裏不請外客。簾下自有家樂。不消伺候。去罷。﹝唱下淨﹞傳話後堂。喚女樂們出來。﹝旦小旦﹞文鸞彩鳳磕頭。﹝外﹞起來。﹝眾﹞女樂們磕頭。﹝外﹞起去。﹝淨﹞文鸞彩鳳。你揀新上的曲兒唱一曲。敬司徒爺酒。﹝旦進酒介﹞

【北二犯江兒水】六街燈火。正喧塡六街燈火。星橋回鐵鎖。且及時行樂。選伎徵歌。繞梁音行雲度。婉孌映綾波。嬌姿壓寶螺。聲纏錦荔響徹銀河。莫蹉跎把良宵來虛過。塤唱箎和。討得个塤唱箎和。王家良佐。好一對王家良佐。急釘冬漏聲中滴下銅壺。

﹝淨﹞再喚文鸞舞一回。彩鳳敬司徒爺酒。﹝旦舞介﹞

【前腔】﹝小旦﹞光生瑤圃。好輝煌光生瑤圃。再添香當夜午。且更衣炫彩飄舞香羅。奏霓裳偕仙侶。嘹嚦管弦和。翩翻襟袂多。機上繚紽。錦裏穿梭。這妖嬈卻賽過優施伍。酩酊屠蘇。拚沈醉酩酊屠蘇。瓊樓畫鼓。慢相傳瓊樓畫鼓。嘆光陰把人生忙裏奔波。

﹝外﹞哥哥。舞羞飛燕。歌賽雪兒。愧無紅錦纏頭。權奉白金便面。叫左右。快取銀十兩。送二姬買脂粉。﹝淨﹞你二人過來謝了司徒爺賞。﹝磕頭介﹞再取大觥奉酒。﹝送酒介外微醉淨﹞茂弘。這兩个美人頗生得聰俊。且從幼是我撫養。原非風塵下賤。古人云。不孝有三。無後爲大。今吾弟壯年無嗣。吾意欲將此二人。奉充下陳。俾薦枕席。尊意若何。﹝外﹞哥哥。子嗣有無。自有定數。況君子不奪人之好。柰何敢攘兄之有乎。﹝淨﹞哎。說那裏話。一言旣出。寧有悔理。本該今夜就贈同歸。只是送到家中。怕不穩便。吾已差人料理別業。在於宅左。來朝撥兩房下小。竟送到新築居住便了。兄弟之間。萬勿見外。﹝外﹞如此。多謝哥哥。﹝淨﹞叫左右。再旋熱酒來。兄弟。同往燈下一步何如。你二姬隨來送酒。

【滴澑子】﹝眾﹞鰲山上。鰲山上花燈萬盞。綺筵內。綺筵內歌舞鬧喧。天遣嫦娥隨伴。管取種藍田。雙嶼並獻。佳气充閭。門庭歡忭。

【雙聲子】今宵宴。今宵宴。論富貴眞堪羨。天公念。天公念。論兄弟情還戀。﹝旦小旦﹞蒙恩眷。蒙恩眷。歸別院。歸別院。願傾尊北海。壽比南山。

【紅繡鞋】﹝合﹞雙娥年少蹁躚。蹁躚。司徒車馬回旋。回旋。綺席散。樂聲闐。翻翠仗。耀金韉。歌舜日。樂堯天。歌舜日。樂堯天。

【尾聲】魯陽戈何須返。歲歲年年此夜歡。但願四海升平玉曆綿。

歡娛休問夜如何。

燈夕良宵能幾何。

遇飮酒時須飮酒。

得髙歌處且髙歌。

﹝醜﹞都督爺。錢鳳吿別了。﹝淨﹞多慢。﹝醜﹞不敢。﹝下淨﹞文鸞彩鳳。你二人今日是我家的人。明日是司徒爺的尊寵了。司徒爺他爲人正直。比我不同。凡百須要小心在意。還有一件。我重重托你。我在外邊。一時無人來往。倘或有人在司徒爺面前背我。你二人須要善言解勸。也不枉我數載養育之恩。今日相贈之意。﹝旦小旦﹞曉得。﹝淨﹞正是千金買妓教歌舞。送與他人樂少年。﹝下﹞

第十七出問卜決疑

【菊花新】﹝外扮郭璞上﹞博通詞賦足餘生。久混塵氛眼未靑。偶爾受奇經。且守垂簾市隱。

易闡陰陽道果微。靜中探索自能知。交重生克須兼察。悔吝亨屯總不虛。八卦暗藏天地奧。六爻搜盡鬼神機。若能誠信來占驗。管爾前途定不迷。老夫姓郭。名璞。字景純。平陽聞喜人也。幼通經術。已能窺豹之斑。長好辭章。復冒雕虫之譽。爭柰運途多蹇。且知時事日非。遂借卜筮以藏身。假易書而顯技。決疑辧惑。肯多讓季主君平。指吉譚凶。不數那京房管輅。夜來卜卦直日。見三傳貴人臨應。怕有佳客到來。叫鶴童點茶掃門伺候。﹝醜扮雙髻道童應同下﹞

【前腔】﹝生小生末丑同上﹞同叨升斗列朝紳。柰皇路崎嶇盡棘榛。底事總無憑。試向支機扣問。

﹝見介﹞列位大人請了。夜來相約往郭景純肆中問卜。請卽同去何如。﹝行介﹞前程暗如漆。非卜不能測。轉過帝王家。來到神仙宅。﹝醜上諢報外出相見介眾﹞久懷芝宇。式遂荊瞻。﹝外﹞幸遘龍光。曷勝雀躍。請問列位大人尊姓。﹝生﹞小生陶侃是也。﹝小生﹞小生溫嶠是也。﹝末﹞小生卞壼是也。﹝丑﹞小生蘇峻是也。﹝外﹞呀。列位大人皆靑雲貴客。黃閣巨卿。老夫耄矣。無能爲也。連鑣左投。有何見諭。﹝眾﹞老先生。生輩並立江東。均參幕府。但權臣柄國。姦佞當朝。胡騎猖狂。中原無主。一腔熱血。無以自效。特來請教一番。以決休咎耳。﹝外﹞嗄。原來如此。列位大人請坐。

【駐馬飛】﹝外﹞易學閎深。羲畫文爻義果精。詞象先天定。占變隨時應。嗏。禍福豈無憑。吉凶有準。若問終身呵。一卦可管三十年休咎。內卦管十年。外卦管十年。支卦又管十年。休咎終身一卦能包盡。還有六親六神乘旺休衝。俱可推驗。變動還須論五行。

那一位大人先卜。請禱吿來。﹝眾遜介生禱外卜介﹞拆交拆單拆拆。陶大人好好。這是大富貴之卦。﹝生﹞怎見得。﹝外﹞方才大人卜的是雷地豫卦。彖云。豫利建侯行師。況兼卦書有云。殺値空亡。漢主脫平城之難。貴逢生旺。蘇秦受六國之封。如今貴人祿馬俱逢生旺。異日必以戰績封侯。賀喜賀喜。﹝生﹞怕不能勾到此。﹝外﹞還有一件。第二爻朱雀文書發動。目下就有除授。你聽我道來。

【前腔】坤震相丞。豫卦成名吉兆生。師旅須肩任。侯建終當應。嗏。祿馬又同臨。貴人有慶。蘇季當年六國皆歸印。胙土分茅帶礪盟。

﹝外﹞如今那一位大人來卜。﹝遜介小生禱外卜介﹞拆重拆交拆交。呀。溫大人。此卦與陶大人相同。也主大富貴之象。﹝小生﹞那有此理。﹝外﹞呀。溫大人。此卦爲地水師卦。彖辭云。師貞丈人吉。且卦書亦云。官星佩印居玉堂。乃食祿之人。貴刃加刑控寶馬。必提兵之將。請問大人貴庚。﹝小生﹞丁巳。﹝外﹞大人貴庚丁巳。今日又是甲午。今師卦二四上三爻發動。丁以亥爲貴。人未爲羊刃。又且甲與巳合。午與未合。貴人羊刃將星三刑同見。定主將帥之職。你聽我道。

【前腔】地水師形。畜眾容民義頗明。三錫師中命。開國承家慶。嗏。羊刃又加刑。貴人相並。閫外提兵歷戰須敎勝。百萬貔貅統六軍。

卞大人請。﹝末禱外卜介﹞單交重交拆交。卞大人。休怪老夫說。此卦𨿽主富貴。後有險阻。﹝末﹞呀。老先生差矣。君子問災不問福。大丈夫不能垂芳竹帛。靦顏立於天地之間。祇虛生耳。爲臣死忠。爲子死孝。分之當然。何必顧忌。﹝外﹞這等老夫敢斗膽直講。此卦乃地火明夷。四爻亂動。彖云。明夷利艱貞。其初爻云。明夷於飛。垂其翼。君子於行。三日不食。有攸往。主人有言。五爻云。箕子之明夷。利貞。又卦書有云。世逢鬼合。文王在羑里之時。身與世同。箕子去朝鮮之日。況兼命逢死絕。最嫌殺忌當頭。鬼入墓鄕。尢怕身爻濺血。水土■﹝人上丙下﹞人見卯爲死气。水見醜爲殺忌。日辰又與動爻傷克身命。主有死亡之禍。你聽我道。

【前腔】用晦而明。箕子文王艱利貞。殺忌臨身命。瀕險須敎愼。嗏。官祿總榮膺。後屯蒙慍。羑里羈囚海外封夷郡。只怕你兵刃臨身家不寧。

大人。得罪了。如今蘇大人請。﹝醜禱外卜介﹞拆拆拆拆拆重。呀。蘇大人。此卦一發不利。﹝醜怒打下眾勸介外﹞列位大人。人之賢愚。可爲霄壤。方才卞大人卜卦不吉。老夫直言莽撞。說了許多利害。不曾發惱。那蘇大人。老夫方才開口。就打將起來。我看他鴟目梟吻。面有反相。卦又不吉。後來必主叛逆受戮。列位大人宜謹避之。﹝生﹞請問他方才卜的何卦。﹝外﹞方才卜的是剝卦。彖云。不利有攸往。況兼卦書又有云。破才破貴。李廣到老不侯。合殺合刑。韓信晚年受戮。如今年月日三傳盡合刑殺。必戮無疑。列位大人。你聽我道。

【前腔】坤艮交成。剝卦從來不利人。牀剝膚遭病。用罔還生釁。嗏。刑殺又皆興。三傳合應。韓信當年戮市難逃遁。且面帶凶形主叛徵。

﹝生﹞多承指教。吾等無以爲敬。聊奉白金一兩。少資薪水。﹝外﹞多謝列位大人。﹝眾﹞就此吿別。

﹝生﹞邂逅垂簾一指迷。

﹝小生﹞吉凶悔吝孰差池。

﹝末﹞從今識破羲文祕。

﹝外﹞一卦能明半世機。

第十八出杜弢定計

【一枝花】﹝淨扮杜弢﹞鮏羴羈弱主。海內英雄起。我興兵魚腹也據全楚。﹝醜扮王貢率眾上﹞睥睨神州。一統歸疆寓。更溪峒兵堪倚。﹝合﹞誓定中原。圖成大業。方顯男兒志。

﹝淨﹞蓋世豪雄膽气粗。气吞云夢控荊湖。虎踞隱林窺大寶。蜂屯三澨覬鴻圖。﹝醜﹞主帥。我雄兵肆掠騷城郭。猛將齊驅襲國都。﹝合﹞須教晉鹿歸吾檻。方顯人間大丈夫。﹝淨﹞自家杜弢是也。家居七澤。隱漁獵以爲生。勇恃千斤。集梟狐而作伴。樓船百艘。盡從湖裏覓生涯。頭目千人。俱向林中求活計。不必掘山煮海。自然利盡魚鹽。何須宿水餐風。天賜富饒商賈。以故不階尺土。粟盡可支十年。無藉寸兵。威卻覃行一省。副帥。吾想罾魚一唱。秦民袒臂歸陳。斬蛇再呼。楚卒傾心屬漢。目今晉家天子。靑衣行酒。眞僕隸之不如。執蓋虜庭。謂體統今安在。諸鎭帥徒懷忠藎。未聞加匈奴一矢。瑯琊王𨿽是賢明。不敢窺左江半步。終不然這个花錦世界。就是那劉淵的了。吾聞昔人有云。鷸蚌相持。漁人得利。吾意欲卽日起兵。你的意下如何。﹝醜﹞主帥。嘗聞行兵之道。貴在萬全。方今劉太尉虎視中朝。陶荊州鷹揚內地。祖刺史雄鎭豫章。智謀之士。鱗集江東。倘彼五合六聚。鞠旅陳師。則一隊孤軍。豈堪腹背受敵。依貢之意。且按兵漢沔。勾引溪蠻。令彼先行侵掠。然後裏應外合。譬夏日之潰春冰。疾風之捲秋籜。事成則我專其利。有變則彼分其辜。豈不美哉。﹝淨﹞好計好計。只是五溪深邃。蠻酋性黠。必得能言舌辯之士。多賫金帛。欣以厚利。誘之興兵方好。爭柰沒人去得。﹝醜﹞主帥。貢聞溪峒之內。奇珍異寶。地產頗多。前日劫到商舶。多是文犀琥珀。玳瑁沈檀。皆其地土所饒。不爲稀罕。還覓三吳綾錦。燕趙罽絨。玩好稀奇。珍羞異品。以悅其心。庶得其力。如無辯士。貢願自行。主帥以爲何如。﹝淨﹞如此卻好。分付寨內收拾珍玩。卽便點選頭目。明日絕早起程。

【瑣窗郞】﹝淨﹞笑晉家鍾簴將移。統彊兵疾掃除。召兵蠻峒。幷力長驅。管敎脇從爲吾指臂。﹝合﹞試看取中原一統大事濟。傳帝禪受神器。

【前腔】﹝醜﹞捧琛縭入峒歡輸。仗蠻威拒六師。誘他擄掠。逼眾流離。吾軍深入。庶幾無慮。﹝合前﹞

【前腔】﹝眾﹞喜主帥威賽熊羆。況將軍賈勇余。溪蠻助勢。如獯鬻攻岐。縱晉多驍勇。也須回避。﹝合前﹞

﹝淨﹞獵獵旌旗拂漢江。

﹝醜﹞累累珍贐動蠻方。

﹝眾﹞全憑舌戰求多助。

竚看當陽建大邦。

第十九出新亭灑泣

【念奴嬌】﹝外上﹞重陽美景。憶龍沙千騎。鼓笳聲競。﹝生﹞無柰潢池多寇警。廟算何由制勝。﹝小生﹞戲馬臺髙。﹝末﹞伏龍山峻。﹝合﹞帽落都無興。且新亭縱步。聊續前賢風韻。

﹝木蘭花謾﹞﹝外﹞西風凜烈。登髙本爲酬佳節。﹝生﹞國步多艱。老去悲秋彊自寬。﹝小生﹞擎杯酌酒。追思往事空搔首。﹝末﹞舉目神州。便是黃花也帶愁。﹝外﹞下官王導是也。﹝生﹞下官陶侃是也。﹝小生﹞下官周顗是也。﹝末﹞下官卞壼是也。今日重陽佳節。𨿽無菊飮萸囊。相攜問節。權共登髙遠眺。免笑山靈。列位大人。同往新亭一步何如。﹝行介﹞

【本序】﹝外﹞蒼茫萬里。想干戈聚處。幾年宗社遭驚。刁鬥遙傳。蔽野見壁壘旌旗相映。那更執蓋前驅。靑衣行酒。華夷倒置豈堪聞。﹝合﹞須辦取謀王斷國。正气重伸。

【前腔】﹝生﹞遙省。陸海波澄。見東南渺渺。炊桂餐珠難忍。萬壑千村。何處有竈突行人蹤影。還憫。哀雁蜚鴻。牂羊羵首。胔骸滿路痛傷情。﹝合前﹞

【前腔】﹝末﹞孤憤。古廟狐鳴。中林獍逸。嘯呼庚癸逼神京。萑內都是。帶甲拋鋤爲逞。料應。荒葛罥塗。澤葵依井。窮民無吿聚成羣。﹝合前﹞

【前腔】﹝小生﹞悲哽。妖蜮含沙。祥麟化鶴。爪牙耆舊惜凋零。凝望處。四郊風景猶存。堪病。春燕巢林。秋宮落葉。江河舉目泣沾襟。﹝合前周泣眾亦泣介﹞

【古輪臺】苦酸辛。糖猊鎧甲蟣還生。屠龍事業愁難稱。政衰民困。看滿把茱萸。翻做一天愁悶。弔古論今。何時能盡。對秋光空染得淚盈盈。胸塡郁憤。急煎煎發豎眥橫。剖肝析膽。捐軀糜骨。共矢孤貞。臣節豈難能。精忠奮。裹屍馬革樹威靈。

【前腔】閒評。賦蛇政虎縱橫。君側有社鼠城狐。叢神交競。屈抑忠賢。袖手樊籠徒恨。也有枕戈待旦。戎帷怕寢。也有中流擊楫志澄淸。遭時不幸。聞雞起舞興堪乘。﹝外﹞列位大人。遭此時艱。須當共扶王室。克復神州才是。乃作楚囚對泣是何道理。相看揮涕。何如戮力。把山河復靖。胡馬避長城。銘鐘鼎。鮏羴穢掃一時平。

﹝探子上﹞報報報。沔賊杜弢。勢甚猖獗。今又勾引武陵溪蠻。殺過來了。各位老爺聽稟。

【五供養】那杜弢呵。他湖湘據梗。收集亡徒。擄掠商民。今水兵過十萬。賊勢太憑陵。況把蠻酋勾引。擾軍州人民竄奔。烽煙迷四野。不久薄神京。顧速整王師。用意收擒。﹝外﹞曉得了。出去伺侯領賞。﹝探﹞速整王師。用意收擒。

﹝下外﹞士行。聞得當時擒剿陳敏。如摧枯拉朽。明日啟過大丞相。勑足下以原官移鎭沔口。掃除此賊。庶不負方才灑泣之意。﹝生﹞只恐彊弩之末。衝風之蓑。不能有濟耳。﹝眾﹞陶兄說那裏話。吾輩洗耳聽捷。顒望凱還。再圖歡聚耳。

【余文】邊烽急節鉞膺。料此去皇靈丕振。指日班師喜气生。

﹝外﹞斜陽雁影弄餘暉。

﹝小生﹞此日登臨共慘淒。

﹝生﹞全祈漢沔行歌凱。

﹝末﹞牛山何必淚沾衣。

第二十出平蠻奏凱

【水底魚兒】﹝醜扮溪蠻上﹞密箐深溪。天生窟穴奇。一聲長嘯。霹靂振天低。霹靂振天低。

玉匣銷龍鱗甲冷。金鈴系鶻羽毛寒。皂雕擁出花當背。白馬騎來月在鞍。咱家五陵溪蠻主的便是。餐風臥月。佩劍帶刀。見花開爲歲月。那知冬夏春秋。倚膂力爲雄雌。誰識君臣上下。山中歌唱。搭對者便效鸞凰。野裏鬥爭。怯弱者降爲奴婢。夜郞南詔。是我比鄰。石砫酉陽。作吾藩蔽。出的是麩金琥珀。石綠丹砂。件件皆遐方異寶。用的是■﹝竘﹞醬異馬。班布■﹝毛疊﹞氌。種種盡土產殊珍。馬伏波曾深驅入峒。怎能損我秋毫。諸葛亮冒暑渡瀘。何嘗奪我寸土。近日聞得漢家天下。歸於魏晉。劉石姚李。各帝一方。咱家想西夷北狄。並立爲王。偏我南邦。不能進取晉家尺寸。方懷覬覦之心。近有杜弢。起兵沔陽。欲圖大業。前日差手下副將王貢。到咱這裏進獻。要咱並驅入掠。乘此機會。出去騷擾一番。擄些金帛子女回來。灑樂一灑樂。卻不是好。不免叫小番們出來分付一番。一齊殺將過去。小番那裏。﹝眾上打手介﹞小番。昨日中朝王貢。約咱打艸。咱這裏趁此溫和天气。一齊殺入境去。

【前腔】﹝合﹞擂鼓搖旗。弓刀要整齊。長驅深入。莫敎退後遲。莫敎退後遲。﹝下醜扮王貢領眾上﹞

【前腔】晉鹿奔馳。爭雄定霸時。﹝合﹞揚威荊沔。管敎社稷移。管敎社稷移。

自家王貢是也。奉俺主帥之命。出約峒蠻。同寇荊湘。裏應外合。殺向江東。南面稱孤。繼晉大統。爭柰陶侃這廝足智多謀。十分驍勇。連戰失利。如何是好。暫且頓軍。俟蠻兵到來。夾攻便了。﹝合前下﹞

【降黃龍】﹝生﹞玉節金貂膺重任。移棨戟蒞荊門。赫赫龍驤。眈眈虎視。不負持麾出鎭。

昨夜旄頭耀斗魁。今朝上將詰戎師。臂挽雕弓神落雁。腰橫寶劍勇誅螭。三千羆虎如雲擁。百隊旌旗掣電隨。試看累囚爭獻馘。遐方詟服賀唐虞。可怪杜弢這廝荒林鬼燐。野藪孼狐。逞螳臂以當車。不知自量。奮蛙足而跳樹。輕賈狂凶。犯順抗旌。不軌犯法。𨿽然勾引蠻兵。大舉入寇。吾想此輩鼠竊狗偸。豈有深謀遠計。連日被我戰敗。力屈計窮。堅壁不出。今日先統大兵。擊退蠻賊。杜弢那廝不戰自擒矣。叫大小三軍。快拔營前去。

【玉芙蓉】﹝生﹞雙熊節斧陳。五馬輶軒盛。看舒猿服虎。勇冠三軍。堂堂正變髙八陣。懾懾蠻俘效七擒。﹝合﹞威風凜。神驚鬼驚。看頃刻間蕩平妖寇系長纓。

【前腔】﹝眾﹞前軍鉦鼓鳴。後隊弓刀整。喜風驅席捲。萬竈云屯。翩翩映日揚六纛。烈烈轟雷壯五兵。﹝合前遇蠻兵殺三陣退介﹞

【前腔】﹝生眾﹞揮戈瘴雨晴。仗劍蠻煙淨。看盤瓠匿迹。魍魎潛形。銘鐫銅柱功追漢。溪逐桃花憶避秦。﹝合前又遇杜弢王貢混殺綁住介﹞

【前腔】﹝生眾﹞天兵壓境臨。小醜空巢穽。幸身膏齊斧。俘獻王庭。深悔那揚鬐鼓鬣遊紅釜。斬木褰旗聚綠林。﹝合前﹞

﹝生﹞遠提一旅振皇靈。

江漢羣氛屈指淸。

狐鼠盡從林落竄。

人民帖席慶安寧。

第二十一出廣州運甓

【破齊陣引】﹝生上﹞百越風淸魚袋。五羊日暖流蘇。玉篆苔封。金湯燧息。且喜黎民安堵。讒逢巷伯同飄梗。景換羲和類擲梭。頭顱暗裏皤。

﹝古風﹞久知老將至。不謂便見侵。今年宜未衰。稍已來相尋。齒疎發就種。奔走力不任。嗟此可柰何。能無傷我心。年光如弄丸。荏苒扶桑沈。所以古賢聖。皇皇習勩勤。文王歌日昃。大禹惜寸陰。雞鳴起爲善。虞舜有餘馨。哲人俱已往。芳名畱至今。人生非孔顏。片晷當若金。逸豫滅厥徳。晏安墮荒淫。紆朱食君祿。何當曠官箴。鞍馬日以遠。髀肉消還生。願言苦筋骨。千載俟知音。下官自平杜弢。殺退溪蠻。荷蒙聖恩。除授江陵都督。官封東鄕郡侯。爭柰功髙見忌。勛大蒙讒。錢鳳興百計之誣。王惇加三褫之辱。親往陳辯。竟被拘畱。左遷我爲廣州刺史。下車之日。王機猖獗。張昌猙■﹝犭寗﹞。且喜邇來俱就撲滅。海氛由是不揚。部民因而帖席。只是國難未平。關河迢遞。家鄕在念。擯棄堪嗟。怎能勾得還朝的日子。吾聞古之賢將。超距軍中。今世巨卿。起舞夜半。是皆以怠惰荒寧爲懼。勤勵不息自彊。下官方欲戮力中原。削平僭亂。倘此一軀孱骨。過於優逸。耽娛日久。倉卒奚堪。今喜衙齋偶有空閒百甓。盡可勞形。不免把他日則運之於中庭。夜則運之於內室。率以爲常。亦足自惕。﹝運甓介﹞

【風雲會四朝元】我軍威宣播。風雲叱吒呼。嘆捷書飛奏。貝錦讒賈。功績成間阻。謾交南遠竄。謾交南遠竄。教我綠鬢顏暌。黃耳音疎。目斷君門。心懸國步。空把年華負。嗏。我展轉自躊躇。思患防危。肯把形骸惰。我把那甓呵。朝搬戺外鋪。夜運歸堂戶。勤渠歷碌。朝朝暮暮。肯敎虛度。肯敎虛度。

【前腔】須眉非故。容顏不似初。柰崦嵫漸近。桑景將䢐。對鏡添愁苦。把韶光暗數。把韶光暗數。便逐電追星。棄杖揮戈。披鎧攀鞍。彎弧負弩。時短成何補。嗏。日望賜環符。引領長安。不見君心悟。朝端豺虎多。邊圉梟鴟夥。把我身羈瀚海。淒淒楚楚。空籌帷幙。空籌帷幙。

【前腔】輕舒猿臂。階前運甓瓿。怕甂甌堤壞。甕甃防頗。衰頹怎與扶。念王事靡盬。念王事靡盬。便做道幷日勤勞。怎能勾頃刻支吾。𨿽說是選事非臣。卻不道職歸分土。因此上我把刀頭數。嗏。何日得載膺符。北討南徵。取次把英聲賈。揚威殺賊奴。奮勇擒驕虜。其間就裏。轟轟烈烈。光昭竹素。光昭竹素。

【前腔】豺狼當路。含沙沫吐烏。爲功髙見妬。勛重罹侮。播棄炎荒土。恨姦雄跋扈。恨姦雄跋扈。莫不是要擁鎭要君。向闕稱戈。賊害忠良。恣行狂蠱。故把我相摧挫。嗏。造罪怎遮糊。便做道天网能逃。怎免得神訶怒。貽羞萬載余。惡名九州島布。我熱心冷眼。昏昏悶悶。把伊瞧破。把伊瞧破。

白日每不歸。

靑陽時暮矣。

皇皇我何求。

運甓衙齋裏。

第二十二出太眞絕裾

【十二時】﹝小生上﹞生死見交情。總是个人生義分。賢主遭凶。忠魂幽憤。腑肺憂縈。欲叩天扃。快愜九京賫恨。

英雄無故遭殘滅。一腔寃抑和誰說。須將疏奏達天庭。要把忠良讎恨雪。下官溫嶠是也。前在三河。致身劉帥。廁居幕下。猥蒙特達之知。奉使江南。復辱延譽之雅。以故下官得拜官散騎。列爵東朝。提攜之徳旣殷。感激之心倍切。近聞他世子劉羣。爲段末柸所得。末柸欲襲匹磾劫世子。請太尉內應。蠟書遠達。邏騎緝擒。遂使胡將激怒。太尉寃死。吾想劉公受任朔方。乃心帝室。勝吉甫之薄伐。類李牧之備邊。那段匹磾𨿽懷匡濟之心。不過羌胡之種。縱使中原戮力。何當督將擅誅。下官與劉公誼忝幕僚。分屬臣主。忍聞異變。坐視不言。使公飲恨重泉。有負知己。存亡易心。焉用彼相。曾聞智伯以索地見誅。豫讓尙且不忘國士之報。彭越以謀逆被醢。欒布猶有哭泣收葬之忠。況我越石死於忠義。自古道。一死一生。乃見交情。不免向燈下艸就表章。前往建康。奏達天聽便了。﹝燈下艸表介﹞

【錦纏道】憶當年荷深知幸攀轅致身。使褐士步靑雲。聞訃傷情。他姦謀賺害貞臣。那些个蒙灰漆。毀形容。見識友朋。早難道獻督亢效武荊卿。封疏達王庭。辧白那故人的孤忠耿耿。怒發裂眥睛。搦寸管敷敶難盡。聽牀頭蕭竦響靑萍。

【前腔】我想那劉越石呵。他本待要奮雄威把胡塵掃淸。數載鎭長城。到如今。使朔河桴鼓稀鳴。甫能勾承侯建。列臺階。竹帛嶙峋。又誰知潑無徒將元胤畱扃。骨肉苦飄零。那段末柸呵。勒他把書兒請興兵內應。機泄事無成。那段匹磾呵。頓敎他心中發忿。霎時間把牢籠計定恣狂狺。

【前腔】痛忠魂遇彊梁無辜雉經。血化碧入幽冥。那黃須奴呵。便戮力王朝。怎許把督帥囂淩。如今去排丹闕。伏靑蒲。控明紫宸。拚一个仗吳鉤剚刃仇膺。激得我性如焚。則這熱腔兒要把賢侯報稱。相逢倍眼睜。肯顧那事機利鈍。卻不道飛揚俠骨烈名馨。

【前腔】聽殘更漏聲沈星稀斗橫。喔喔曉雞鳴。忙治緱裝。抱封章早達王京。休得要驚慈寢。漏風聲。致他倚門。若得那寃哀雪早辦歸程。褒卹賁貞瑉。將他一靈兒把恩綸遙贈。芳名萬載芬。方顯得舊僚忠藎。怎做得括囊無咎負知音。

天色漸明。艸表已完。不免收拾行李。往建康去罷。

【十二時】﹝老旦﹞晨起扣書扃。問何事終宵不寢。你官守𨿽膺。言責未任。且藏器需時閉口安身。休得曉曉招釁。

﹝生﹞母親。孩兒拜揖。﹝老旦﹞咳。國亂須韜晦。時危要識幾。容容多後福。諤諤慮生非。曠俎應遭詬。侵庖必受譏。問兒因甚事。終夜獨欷歔。老身崔氏。我的孩兒。自你父親死後。我苦守到今。聞以善養。不聞祿養。如今𨿽蒙劉公薦剡。薄沾寸祿。無甚煩難職守。母子盡足相依。你夜來通宵不寐。喃喃自語。不知卻爲何來。必定有个緣故。﹝小生﹞吿覆母親知道。那劉太尉識孩兒於稠人之中。拔之寮寀之上。咨以箋表。延譽江南。今日之官。皆其所賜。昨日聞報。說他世子劉羣。爲段末柸所得。那末柸意圖反噬。彊世子出書。請太尉內應。卻被邏卒所獲。獻之匹磾。太尉不知。被他賺去。逼令自縊。這一腔熱血。半世忠懷。竟死於鮮卑之手。身亡家破。骨肉乖離。孩兒以此憤憤不平。夜來艸就表章。欲詣建康。先行扣闕。爲劉公雪不白之寃。然後往磔賊奴。爲天下大復仇之義。誠恐母親縈掛。故此不敢奉聞。今蒙垂問。卻也瞞不得了。﹝老旦﹞呀。孩兒差矣。自古道閉口深藏舌。安身處處牢。你官非諫諍。職謝臺司。往日𨿽爲幕賓。今日已居朝列。倘若上表鳴寃。輕犯賊鋒。竊恐飛蛾投火。無復完理。還是不去的是。﹝小生﹞呀。母親。古人有云。士爲知己者死。女爲悅己者容。若首鼠模稜。負恩不報。汗顏人世者。非夫矣。孩兒一定要去。母親聽稟。

【橊花泣】人生涉世。恩怨要分明。甘斷脰。願刳心。我那劉公呵。誰知倏忽沒羌軍。旄頭夜殞。白日黯成昏。我銜恩抱恨。便齏骸粉骨眸甘瞑。痛枕戈待旦心勤。舞雞鳴底事勞魂。

孩兒就此拜別母親。﹝老旦﹞孩兒。只是不去的是。

【前腔】忠良已死。負屈有誰伸。你懷國士。誓輕生。竟不念孤單老母鬢星星。存心太忍。急主便遺親。捐身投穽。總無憑須把衷腸審。怕答主恩未學程嬰。棄母慈先類王陵。

﹝小生﹞母親。

【漁家燈】思量起故主恩情。不由人不怒發衝纓。段末柸。你便做道一點忠丹。怎壞我萬里長城。我眞心要把葵忱罄。怎顧得萱闈衰冷。﹝合﹞慈親不必淚零。能報徳方成孝名。

【前腔】今日裏拜別登程。須有日仗劍歸庭。﹝老旦﹞我兒不要去好。﹝小生﹞母親。又何須聒噪丁寧。這忠腸轉石難更。兒今巳定趨朝興。便刎下頭來也斷然不允。﹝合前老旦扯衣截裾介小生﹞

【尾聲】臣忠子孝難兼盡。從今號肺石排閽。顧不得絕裾人嘲溫太眞。

玄象中臺折。

皇家上將薨。

一封陳玉闕。

三寸對金城。

第二十三出折翼著夢

【卜算子】﹝生上﹞一枕熟黃粱。插翅排天闕。飛過八門遭盾辭。左脇嗟翀折。

﹝如夢令﹞長夜黑甜安枕。夢入華胥神境。覺後不勝情。恍惚吉凶難定。畢竟。畢竟。■﹝人上丙下﹞卜方知眞信。下官因連日羽書絡繹。宵旦無眠。昨偶小閒。暫成熟寐。夢生八翼飛而上天。見天門九重。而登其八。惟一門不得入。閽者以杖擊吾墜下。折吾左翼。覺來脇下猶覺微疼。未審主何凶吉。吾想覺有八徵。夢有六候。一曰正夢。二曰噩夢。三曰思夢。四曰寤夢。五曰喜夢。六曰懼夢。故恭嘿武丁。旁求版築。開周西伯。後載屠傭。孔子夢見姬公。只爲志存變魯。莊周夢成蝴蝶。皆因性樂逍遙。叫當直的。﹝末﹞有。﹝生﹞外邊有詳夢的。喚一个進來。﹝末﹞嗄。﹝生﹞正是夢裏常言夢。如今覺後知。不知今是夢。更有覺來時。﹝並下﹞

【水底魚兒】﹝丑上﹞卜卦排星。觀梅幷演禽。書符解夢。啟口妙如神。

自家乃柳神仙是也。家居鬧市。伎習雜流。三寸舌練就脫空。一張嘴打成騙局。排八字那曉得運度星辰。顚課錢誰知這休囚旺廢。書符咒也不慣禹步神罡。說禳解便派他豬羊退祟。遇富貴就奉承个恭喜恭喜。見寒酸便抹■﹝扌殺﹞他不濟不濟。昨日街上有人盤我。我就信口誑他幾句。說起卦伏羲文王是我家師。問禳夢黃帝周公是我前輩。鬼穀子這是我學卜的同窗。張道陵是我作法的徒弟。眞本事並無半分。靠天地哄過一世。今日早間坐到這个時候。並無一个主顧。與我發市。正是閻羅王做生意。鬼也沒得上門哩。﹝末﹞方辭亞父營。來到君平宅。柳先生在家麼。﹝醜﹞那个。﹝末﹞是我。﹝相見諢介﹞我是太爺那裏喚你圓夢。﹝醜又諢介﹞長官。不知爺有何夢。先請教一聲。﹝末﹞我那裏知道。你到那裏自有分曉。﹝醜﹞不是。大凡事體。問个明白。方好對答。答應官府。可是當耍的。﹝末﹞夢寐之事。甚是渺茫。你到那裏。只奉承他幾句便了。﹝醜﹞豈有此理。大抵人之夢寐通乎天地。達乎物類。憑乎喜怒。應乎節气。故饑則夢取。飽則夢與。虛則夢飛。實則夢溺。陰盛夢水。陽盛夢火。枕帶而寢則夢蛇。飛鳥銜發則夢舉。將陰夢火。將疾夢食。夢棺得官。夢糞得才。夢飮酒者旦而有憂。夢歌舞者旦而哭泣。齊桓公夢見二豎。我就說他病入膏肓。孔夫子夢奠兩楹。我就斷他身登鬼錄。丁固夢松生腹上。我許他十八歲爲公。王浚夢多益一刀。我斷他必益州刺史。是以黃帝著占夢之經。周公有解夢之集。熟明此理。禍福無差。﹝末﹞柳先生。你方才說這許多。我且問你。許多髙壽。得見這些古人。﹝醜﹞呀長官。這是他夢裏來央我圓。我就夢裏與他圓去的。正是夢裏行人事。覺來思夢前。夢情參不透。故把夢來圓。﹝末﹞不要閒講。快同去罷。﹝下生上﹞

【卜算子】宵夢恐非宜。展轉懷縈慮。宣召史人來解疑。禍福無猶豫。

﹝末﹞稟爺。詳夢人喚到了。﹝生﹞著他進來。﹝醜﹞詳夢人磕爺頭。﹝生﹞起來。我且問你。本州島夜來夢身生八翼。飛而上天。見天門有九。飛過其八。惟一門不得入。被閽人以杖擊吾墜下。折吾左翼。覺來脇下猶疼。未審主何凶吉。你可仔細推來。﹝醜走思介﹞老爺賀喜。﹝生﹞怎麼。﹝醜﹞老爺聽稟。

【啄木兒】良宵靜。夢寐生。幻狀還從天巧定。報恩臺貴兆奇徵。豈同他怪異勞形。老爺。你向云端鼓翼把天門近。世間有幾个州和郡。管取金印累累跨八城。

﹝生﹞還是怎麼樣解呢。﹝醜﹞嗄。老爺。天有九門。地有九郡。身生八翼。這是際會風雲之兆。飛過八門。定主歷鎭八州。一門未入。只這一州未歸掌握。杖擊折翼。這是美中不足。明明報老爺止可作折臂三公。若過此一門。則貴不可言矣。﹝生﹞怕到不得此地。﹝醜﹞這个小人怎敢謬解。他日應來。自有分曉。﹝生﹞叫左右。分付庫上把五錢銀子賞他。﹝醜﹞謝老爺。﹝下生﹞

【前腔】豺狼橫。狐鼠紛。柰食寡兵微慮欹傾。倘果得折翼三公。也圖他靑史標名。我從今須識人由命。輸忠竭力把臣箴謹。只怕傾廈難將一木撐。

﹝生﹞世傳夢凶偏得吉。

神物戲人良有旨。

﹝末﹞旣寤茫然失所遭。

人境晦明秋色裏。

第二十四出手板擊鳳

【西地錦】﹝小生上﹞尀耐姦雄跋扈。僞將心事拋他。謬爲恭敬權趨附。待時入室操戈。

流落荊揚數載余。滿懷忠讜向誰舒。謾隨從事穿鈴閣。幾向姦雄效密機。匿怨足恭非本意。投明棄暗直徯時。今朝幸脫絳籠去。會看云陽樹隼旟。下官溫嶠是也。前蒙劉越石延譽江南。今承王處仲收歸湘漢。效陳平之祕計。進亞夫之忠謀。以我僞心。取彼眞悅。只是他權傾南國。勢壓中朝。因朝廷處之外藩。蓄邪謀陰圖不軌。況兼錢鳳那廝。妖狐九尾。毒虺兩頭。托心腹以容姦。時下井中之石。鼓齒牙而害善。常操室內之戈。慮含沐猴之砂。彊營狡兔之窟。遂假意與他結納。謬加贊揚。說他精神滿腹。鳳聞深喜。以此他兩个俱落我之彀中。近日因丹陽尹闕。下官謂京尹咽喉之地。公宜自選。那錢鳳就極口相薦。我故假意推辭。惇復不允。只是一件。此身在近。可以日夕偵探。惑亂其心。倘今遠去。能保處仲之眷顧不衰。世儀之贊言不發。今日之與我者。不因而奪我乎。蒙他治酒相餞。少間席上。不免再做个繾綣之情。使彼終不我疑。以保萬全。卻不是好。正是情知不是伴。事急且相隨。﹝下末上﹞昨夜銀河轉斗杓。今朝東閣剩相邀。陽關三疊歌驪曲。別淚千行滴雀橈。鴻雁那堪愁裏去。雲山況是望中遙。此行後會知何日。顓待春光寄柳條。自家王都督府中院子是也。今日俺老爺與溫爺餞行。你看筵陳兔首。簾捲蝦須。金獅口內噴煙。闔室祥光紛繚繞。寶鴨頭中飄篆。滿堂瑞藹散氤氳。水晶盤盛的是炰鳳烹龍。畫幾殽馨蘭麝。鸚鵡杯傾的是鵝黃鴨綠。玉壺酒滴珍珠。幾般雜劇戲傞俄。一派笙歌聲嘹喨。髙談霏玉屑。喃喃執手話臨岐。上座集金貂。濟濟開襟嗟去馬。正是樂莫樂兮心相知。悲莫悲兮遠別離。道猶未了。老爺早到。

【疎影】﹝淨﹞馬蹄篤速。備離筵供張。少展心曲。﹝醜﹞數載交歡。一朝遠別。愁懷耿耿堪掬。都督大人。錢鳳見。﹝淨﹞世儀少禮。太眞可曾到麼。﹝醜﹞想卽刻就到了。﹝小生﹞樗材幸沐推京兆。悵來會幾時重卜。﹝報介見介合﹞記取今日華堂。痛把銀尊相逐。

﹝淨﹞太眞。握手出都門。駕言適京邑。﹝小生﹞豈不懷故知。惆悵關河隔。﹝丑﹞麗日坐髙樓。淸觴燕華室。﹝淨﹞流光倏忽過。後會杳難卽。﹝小生﹞念結路方遙。歲陰野無色。﹝醜﹞單車君就道。隻影我還泣。﹝合﹞把酒一相酬。淚落滿衣濕。﹝淨﹞太眞。幾載相知。有同膠漆。一朝輕別。頓類參商。徒以丹陽近輔。藉公保障。故不容不割肺腑厚誼。以副心膂重托。幸堅北固之防。毋使我有東顧之慮。萬萬。﹝小生﹞溫嶠一介艸茅。遠投麾下。重蒙明公俯加翦拂。譬之曲木見采於班門。溲渤備收於藥籠。誠不世之奇遭。三生之罕遘。今日復蒙不次委以重任。溫嶠敢不務竭襪綫之才。第恐有辜鎖鑰之寄。只是一件。遠離幕屬。杳隔音徽。不無暌別之哀。有觸拊心之痛耳。所喜世儀英英偉識。落落襟懷。遇事多機。不怕盤根錯節。臨謀足智。可稱閎覽博聞。信幕府之元僚。臺臺之羽翼。臭味相投。差足少慰耳。﹝醜﹞呀太眞兄。以棟梁之材。抱幹城之略。今日此舉。不過鼓屠刀於小試。定當奏鴻業於方來。許久倚參戎。昔時承提誨。今日分袂。忽忽若有所失。足下反加浮譽。使鳳益增愧赧。﹝淨﹞叫左右。快將酒來。﹝淨敬酒介﹞

【畫眉序】春光展新綠。玳瑁筵開對晴旭。唱陽關三疊。酒傾金穀味相投臭並芝蘭。心毋遐音慳金玉。﹝合﹞這回執手相分去。何日舊歡重續。

【前腔】﹝醜﹞小弟借花獻佛。也敬溫兄一杯。擎杯獻■﹝酉靈﹞醁。看楊柳依依拂華屋。悵別離無限。情隨艫舳。蕩心旌轉類飛蓬。啼淚血汪同流燭。﹝合前﹞

【前腔】﹝小生﹞都督。我頻年受膏沐。今日分辭往丹瀆。懼才疎力薄。有孤覆育。歷徵塵身去江南。念恩波心懸漢北。﹝合前﹞

【前腔】世儀。寅恭義深篤。倚玉蒹葭散香馥。感曹丘延譽。情深骨肉。從今去泣別離亭。須有日恩酬推轂。

﹝合前淨﹞太眞。可憐今夜別。動是來年期。須開懷暢飲。以罄生平之歡。或猜謎行令。伐鼓投壺。忘分謔呼。以永今夕。﹝小生﹞都督。我等斯文相聚。何必效俗角勝。當如金穀故事。刻燭賦詩。違者依律奉罰何如。﹝淨﹞這个到好。﹝丑﹞溫兄。何謂金穀故事。﹝小生﹞三十六巨觥。七十二小杯。這爲金穀故事。﹝醜﹞阿呀呀。喫這許多。﹝淨﹞這等以何爲題。﹝小生﹞但憑大人。﹝淨﹞今日𨿽是春明。適來卻有寒意。就把分別爲題。寒字爲韻。各占一絕何如。﹝小生丑﹞謹遵臺命。﹝淨﹞太眞先起。﹝小生﹞不敢。還是大人。﹝淨﹞這等占了。﹝吟介﹞莫道湘江離別難。舟船明日望長安。金尊漫飮畱君醉。春夜風來體覺寒。﹝醜﹞妙妙妙。奉敬一杯。如今該太眞了。﹝小生﹞適才都督之詩。淸新俊逸。可方庾鮑。溫嶠何敢續貂。﹝淨﹞七步之才。說那裏話。﹝小生﹞弄斧班門。望勿嘲笑。﹝吟介﹞幕中畱飮任情歡。銀燭金鑪夜不寒。爲問別余何日會。靑山明月夢中看。﹝淨﹞好好。﹝醜﹞靑山明月夢中看。把會期說遠了。罰罰罰。罰一大觥。﹝敬介小生﹞如今輪到足下了。﹝醜﹞有。﹝作吟介小生﹞燭痕將盡。遲則奉罰了也。﹝醜又吟介小生﹞燭期已過。快取大觥過來。﹝醜﹞不要。有了。﹝小生﹞喫了再吟。﹝醜﹞哎。吟了受罰。﹝淨﹞且待他吟看。﹝醜﹞渭城朝雨浥輕塵。﹝小生﹞呀。走了韻了。﹝醜﹞偏有你吟的是。爲何我吟的便說走了韻。﹝又吟介﹞客捨靑靑柳色新。勸君更盡一杯酒。西出陽關無故人。﹝淨﹞不惟不是韻。又是舊詩。斟酒送錢老爹。這酒還要太眞監完。﹝醜做喫幾大杯不能飮介﹞太眞。小弟其實喫不得了。﹝小生打板丑怒介小生﹞錢鳳。汝是何人。溫太眞行酒。而敢不飮乎。﹝醜怒﹞溫嶠。你才得進步。輒敢無禮。我在都督門下。出入數年。不過呼我老錢。稱我世儀。你與我不過班行寮寀。柰何直呼以名。可惡可惡。我斷然不喫這酒。﹝小生﹞你敢不喫。﹝醜﹞我不喫便怎麼。﹝小生佯怒以手板擊鳳幘落地醜怒欲毆介淨﹞今日之飮。本圖歡會。使酒罵坐。豈欲作當今之灌夫耶。世儀。敢是酒多了。叫左右。先送錢老爹回去罷。正是酒逢知己千鍾少。話不投機半句多。﹝丑先下小生謝罪介﹞

【滴澑子】謾說道官京尹寵鄰甸服。細追思此去豈吾意欲。怕讒口將人污恧。可惜當筵笑語喧。翻做臨岐哭。願洞鑑微忱。休敎被螫毒。

夜深酒殢。就此吿辭。今夜燈前醉濁醪。明朝江上舞輕橈。﹝淨﹞願祈努力收三輔。莫待秋霜染鬢毛。﹝別介淨﹞叫左右。收了筵席罷。﹝小生復入淨﹞太眞有何見教。復轉來了。﹝小生﹞大人。溫嶠此行。未審何時復覲台光。眷戀徘徊。足不能前。故復排闥一晤耳。﹝哭介﹞

【鮑老催】我淚珠亂撲。侯門一出難再復。乘風彩鷁相迸促。別龍光。離熊幃。辭鸞屋。何如返詔還初服。周旋院宇相徵逐。不負了恩情郁。

﹝淨﹞太眞。昔漢髙委蕭何以關中。光武托寇恂以河內。我因丹陽重地。故以相煩。非故遠君也。萬勿效兒女子悲啼。凡事好生畱意。﹝小生﹞義不能辭。小生只得隱忍吿別了。﹝下淨笑介﹞吾日夜欲圖大舉。慮丹陽阻塞咽喉。緩急不便。每每懷憂。今觀溫嶠依依復入。不忍言別。自是多情。寧肯負我。從今可髙枕無虞。吾好快活。好快活。﹝小生又上淨﹞呀。太眞。爲何又來。﹝小生﹞嶠思都督左右。密謀忠吿。無一可人。況踽踽獨行。嶠身榮辱未卜。柰何以眼前一命之榮。而負知己數載之遇。願祈攺命。泥轍都門。實嶠萬幸。﹝淨﹞哎太眞。還是去的是。你的忠心。吾已倍感。倘慮遠違。不久我再作處分。大丈夫意气相期。豈肯以遠近爲念。縱足下去我斷不以離我而生疎逖之嫌。萬勿見訝。﹝淨亦淚介﹞

【雙聲子】行還復。行還復。足見你懷忠吿。眉頻蹙。眉頻蹙。好敎我添躑躅。兩意篤。兩意篤。人如玉。人如玉。你趦趄進退。攪人腸腹。

【尾聲】﹝合﹞徘徊馬首辭軒纛。盼蹤迹天南地北。望把音書勤寄囑。

長江路永何極。

明日孤舟解維。

鳥向平蕪遠近。

人隨流水東西。

第二十五出紉衣被賊

【淸江引】﹝醜上﹞今朝賭錢多蹭蹬。輸盡無投奔。妻子苦埋寃。肚餓身寒冷。算將來去摸丟兒再翻本。

自家張遊花是也。說酒宕眼笑眉花。逢賭場歡天喜地。贏來時呼麼喝六。鬧裏奪尊。輸來時跌腳槌胸。呀聲嘆气。大碗酒。大塊肉。遇見便倒。不顧老婆典了布裩。或擲色。或扯牌。撞著就鉆。那管身上脫了破絮。賭十場九遭說贏。到頭來一文不聚。今朝塌腳連盆。足足擲了十七八个豬窩。不住把我輸斷脊筋。還去尋那下場頭的活計。自家有个結義兄弟李偸兒。住在前村。連日因賭興太髙。不得工夫看他。今日輸得極了。不免到他處商个計策。尋些活路。再作道理。﹝行介﹞兄弟在家麼。

【前腔】﹝小醜﹞算來做賊眞末等。貧困須含忍。若還做出來。官法難逃遁。我如今入空門攺前非求个身安穩。

我乃李偸兒的便是。從小身子輕松。更且乖巧伶俐。日裏尋探根蹤。夜間就便行事。一根鐵尺是條護身龍。一把鐵撬是个搖錢樹。憑他銅墻鐵壁。掘開如潤破紙窗。任渠大屋髙樓。跑上如飛履平地。撇白翦綹。當做頑皮。走脊飛檐。視同兒戲。縱然他巧匿深藏。進門去取之若寄。如今及早回頭。盡可過那半世。若然不識機關。犯出來定要刺臂。南無阿彌陀佛。南無阿彌陀佛。﹝又叫介小醜﹞是那个。﹝丑﹞兄弟。是我。﹝小醜﹞阿呀。阿哥從那裏來。﹝醜﹞特來看你。﹝小醜﹞阿哥。多時不見。一向起居如何。﹝丑﹞兄弟。不要說起。特來求救於孫將軍。﹝小醜﹞爲何。﹝丑﹞兄弟。俗諺說个。錢會說話。米會擺鐸。若無兩樣。便做一丟。今日非別。只爲賭錢輸極了。特來投你。要尋些買賣翻本。﹝小醜﹞阿呀。阿彌陀佛。我一向看經念佛。這樁道路。久不做了。﹝丑﹞兄弟。人來求主。鳥來投林。平昔結交弟兄。只爲要急難相救。怎麼就見外我。﹝小醜﹞阿哥。非我作難。自古道瓦罐不離井上破。如今天幸不做出來。粗移挪蓋。過得日子便罷休。這遭一定不成了。﹝丑﹞兄弟。沒柰何搭救一搭救。﹝作跪殺雞介小醜﹞你旣一向不到舍下。況今又苦苦相求。怎麼是好。罷罷罷。南無觀世音菩薩。我李偸兒好歹只做這一次兒。下次若再做。天誅地滅。手上生个大疔瘡。﹝丑﹞兄弟。是便是這等說。我和你還到那裏去。﹝小醜﹞阿哥。我前日各村抄化齋糧。我見那陶刺史家住得十分幽僻。那老爺不在家裏。只有一个家人。又隨了公子出去。那奶奶一个在家。況兼前後無鄰。門戶淺薄。我一向有他的心。不曾動手。同你一去如何。﹝醜﹞好个念佛的人哩。只是他家窮。不好。﹝小醜﹞啐。這樣不在行的。常言道官久自富。窮做窮。得的東西還勾我和你受用。倘若尋了一个硬掙主顧。弄出來怎麼好。﹝醜﹞如此我和你就去。﹝下旦﹞

【憶秦娥】夫遭逐。敎人晝夜縈心曲。縈心曲。夜長無寐。且縫寒服。

﹝古詩﹞秋夜長。殊未央。月白露冷澄淸光。層城綺閣遙相望。川無梁。北風受節南雁翔。崇蘭委質時菊芳。鳴環曳履出長廊。爲君秋夜搗衣裳。纖羅對鳳凰。丹綺雙鴛鴦。調砧亂杵思自傷。徵夫萬里在他鄕。鶴關音信斷。龍門道路長君自天一方。寒衣徒自香。奴家李氏。自從丈夫一去。鸞孤鳳只。雁杳魚沈。聞得他兩平廣賊。累立戰功。柰王都督每懷妬忌之心。不無暗傷之計。我朝夕在念。意欲差陶旺到任所一探消息。怎柰關河迢遞。兵燹斷途。好生納悶。前日著孩兒同陶旺往建康打探。不知怎麼還不見回。正是和鍼吞卻綫。系人腸肚刺人心。如此夜靜無眠。不免把冬衣整頓一番。少待路通。著人寄去則个。

【二郞神】郞別後。嘆分飛把雙蛾頻皺。看彈指韶光如箭驟。天涯遊子。何年得覩鳴騶。爲甚麼音書徒落後。好敎我淚沾紅袖。﹝合﹞空僝僽。總夢裏相逢。覺後添愁。

【前腔】淸秋。蛩吟壁竇鴻鳴宵候。孤寂孱骸多病疚。縫衣寒夜。憑誰寄與他收。相公。你指望成名列五侯。翻冷落求凰箜奏。﹝合前﹞

【轉林鶯】徵衣午夜親翦就。幾番慢閣幷州。怕身裁難定肥和瘦。把鍼兒和綫頻抽。我沈吟良久。何日裏方同聚首。﹝合﹞思悠悠。情牽兩地。離恨倩誰收。

【前腔】停鍼試把香爇獸。更挑殘一點燈篝。你幾年拋閃情偏逗。看天河遙隔牽牛。遙傳鐘漏。將錢卜歸期近否。

﹝合前﹞寒衣已完。夜復過半。不免收拾進去睡罷。正是秋霜欲下手先知。燈底裁縫翦刀冷。﹝下醜小醜同上偸介旦上驚介﹞阿呀。怎麼好。怎麼好。門都大開。昨夜做的衣服。放在桌上。與一應家夥。通被賊偸去了。天那。﹝哭介﹞

【琥珀貓兒墜】才郞去後。家計已如鳩。怎柰穿窬復肆偸。空勞縫制禦寒裘。﹝合﹞啾啾。眞个是雨遭屋漏。風打船頭。

【前腔】孩兒南去。望斷倚閭眸。絕塞音書尙未收。先落得甑破瓶空無一畱。﹝合前﹞

【尾聲】淒其胠篋空搔首。這情懷和誰分剖。那些个偕老齊眉葉好逑。

正是

幾年遊子隔天涯。

況復穿窬罄室家。

紅顏婦人多薄命。

莫怨東風空自嗟。

第二十六出移鎭石頭

【鎖柳煙】﹝淨上﹞細柳移營。石頭遷鎭。丹闕紫宸相近。早晚密窺機釁。暗裏藏鬮。要把山河重整。

獨跨荊湘擁重權。十年不調興蕭然。黃旗直指憑周闕。靑雀東飛出漢川。鱗甲未成君莫笑。頭顱漸變我心寒。會看身薄雲霄上。四海謳歌玉帛傳。自家王惇。因想舊日家世靑齊。任且狃於三窟。鎭居荊楚。權復擁於一方。攬朝廷威福之樞。專各鎭徵討之柄。當時頗頗自謂據著要津。以故見者人人股栗。爭柰疎因地遠。寵以間移。北望長沙。譙丞有犬牙之制。南瞻吳會。劉刁爲心腹之憂。進退棘心。舉動掣肘。尀耐尀耐。屢屢欲相機乘釁。礙祖士雅在豫章。所以不敢輕動。如今他已物故。以下不足爲憂。只是一件。朝廷近日把戴淵都督荊豫。劉隗都督靑徐。𨿽以討賊爲名。實則與我犄角。況河南一帶。吾取之荊棘之中。彼厝之袵席之上。情理委實難容。我如今上疏建康。罪狀刁協。張皇六師。廓淸城社。若朝廷順我。我原退守藩封。若道半句不從。我便危及宗社。只是一件。陶士行因我褫其侯爵。劣轉廣州。未免有忿恚之心。必將興釋憾之舉。前已差魏又領著一彪人馬。危困長沙。使司馬丞倉皇不能自顧。陶士行沮絕未得遠來。此亦制越一奇也。叫那左右傳下號令。分付大小三軍。一齊班師到建康去。﹝眾﹞得令。

【惜奴嬌】威控蠻荊。拔營東去。遠指石頭城。旌旗揚江上晚峯相映。看微風吹送徵■﹝舟周﹞。雙雙如畫。途中美景。波心。看銜尾舳艫形。好似雁字列云成陣。

【斗寶蟾】遲明。畫鷁縱橫。便投鞭江底。盡成溝塍。更蛟龍潛迹。浪滚無影。得意虎賁皆勇猛。熊旅盡英明。細沈吟。管取六師齊渡。功多得勝。

【錦衣香】彩纛翻銀。戈炳鐵冑明。雕弓勁。遠離江陵。湘流將盡。艨艟齊薄武昌城。又見那磯頭采石觸目堪驚。望鐘山將近。扢掙掙一腔怒迸。顧不得羸藩角有虧徳盛。順流鼓檝。齊驅疊進。

【漿水令】忒楞楞牙檣畫艇。朴咚咚羯鼓兵鉦。今宵已到秣陵城。看朝廷九廟震驚。休顧惜臣寮分。還須要把朝綱整。忠和佞。忠和佞。別陳天聽。除君側。除君側。不枉東徵。

【尾聲】翦刁劉心歡慶。旁攬太阿國柄。從此威權遠近欽。

【滴澑子】﹝外率百官上﹞辭丹闕。辭丹闕才離鳳城。投帥閫。投帥閫急傳龍悃。則說道程途勞頓。特頒上相麻將忠懷贈。復勑羣臣稽首虔哀請。

此間已是石頭城了。列位大人請。﹝眾﹞還是司徒先請。﹝進見介門報﹞朝命下。﹝淨跪介﹞聖旨已到。跪聽宣讀。詔曰。朕以寡昧。幸列藩屛。遭家不靖。繆膺大統。爾都督王惇。周旋行陣。扈從龍飛。著有勤勞。受符出鎭。頃念朝端弗靖。城社憑依。復矢精忠。統兵入衛。使禁地肅淸。朕心嘉悅。是用進爾爲大丞相都督中外諸軍錄尙書事。仍命爾司徒導及百官以下遠迎郊次。慰勞三軍。昭朕至意。謝恩。﹝淨﹞萬歲萬歲萬萬歲。將聖旨請在一邊。﹝眾見介﹞列位皆公卿領袖。文武班頭。看坐。﹝眾﹞丞相在上。不敢坐。﹝淨﹞說那裏話。還是坐了好講。兄弟。我因刁劉竊柄。濁亂朝廷。提兵遠來。未免驚駕。不識此舉中外以爲何如。﹝外不應戴應﹞丞相此舉。見形者謂之造逆。體諒者謂之公忠。﹝淨笑介﹞好个體諒者謂之公忠。卿可謂能言舌戰。兄弟。我明日合該面謁聖上。陛辭而去才是。但吾擁兵在此。恐起猜疑。且吾自爲計。亦防他釁。我明日不得入朝了。你與我好生轉達。但戴周二公並負重名。暫畱轅門。還有話講。其餘都請回罷。﹝眾﹞嗄。小官等就此吿別。﹝淨﹞兄弟。你還坐一坐去。﹝外﹞復命要緊。也就別了。﹝淨﹞請了。

﹝眾﹞虔奉綸音叩帥庭。

﹝淨﹞寵膺相命冠朝紳。

﹝外﹞今朝手足才相會。

伯勞飛燕又離分。

第二十七出聞叛勤王

【行香子】﹝生上﹞遠塞粗安。邸報喧傳。駭狂狙舞槊長安。丹陽籌戰。淝水圖先。我擁精兵。須會合。靖烽煙。

帝城萬里杳徵人。夢憶王居淚滿襟。嶺海城頭空有月。交南砦裏別般春。羽書罕接忘興廢。邸報稀聞似太平。見說逆惇倡桀驁。急提孤旅赴神京。下官自平杜弢。被錢鳳妬譖。王惇忌功。將我左遷廣州。天各一方。地懸萬里。經文緯武。𨿽無鼠雀狐豕之虞。孽子孤臣。卻有廊廟江湖之感。昨接邸報。見王惇罪狀。劉刁勤兵討賊。又聞溫太眞極陳逆釁。郗道徽還軍請討。吾想他兩个。一則久侍幕僚。屬以咽喉之任。一則垂情桑梓。薦居臺輔之司。然且心憂軍國。義絕友朋。況我前遭沮謫。已開並立之仇。玆遇無將。應有勤王之責。不免喚集僚佐。誓戒軍旅。往建康走遭則个。叫左右傳下號令。分付各營將官聽點。﹝眾上﹞眾將官叩頭。﹝生﹞起去。﹝眾﹞嗄。﹝生﹞眾將官。吾聞君父之仇。不共戴天。亂賊之黨。力能則討。故田常謀弒。孔子尙有沐浴之朝。董卓廢立。諸侯並興合從之旅。孔子異國大夫。列侯漢末郡守。旣無討賊之權。又乏兵車之衛。猶然汲汲皇皇。席不暇暖。今王惇以本朝逆臣。下官又叨軍旅重寄。豈可坐視一方。按兵不舉。快齊集三軍。兼程應援。以盡臣子之情。眾將官俱要聽我號令。﹝點介﹞水軍頭領彭世。﹝外﹞有。﹝生﹞聽我分付。

【好事近】你戰艦樹旌帆。萬艘舳艫須選。水犀十萬。人人出沒深淵。游泳幾年。今朝要把勛名建。搖蘭槳鼉隱波宮。舞桂檝龍潛海殿。

﹝外﹞得令。﹝生﹞馬軍頭領李千。﹝末﹞有。﹝生﹞聽我分付。

【前腔】廐馬久調閒。千騎龍媒須選。滚塵逐電。人人躍水踰山。控馭幾年。今朝要把勛名建。披玉勒云錦成羣。飾金韀月光匹練。

﹝末﹞得令。﹝生﹞步軍頭領襲登。﹝小醜﹞有。﹝生﹞聽我分付。

【前腔】組練倍精嚴。奮擊蒼頭須選。攻城掠陣。人人賈勇爭先。你操練幾年。今朝要把勛名建。衽金革虎豹同威。仗刀兵貔貅齊健。

﹝小醜﹞得令。﹝生﹞軍糧督護殷羨。﹝小旦﹞有。﹝生﹞聽我分付。

【前腔】軍以食爲天。萬斛芻糧須挽。木牛流馬。先年故事堪傳。你度支幾年。今朝要把勛名建。士宿飽倍激死綏。馬堅肥轉加捷戰。

﹝小旦﹞得令。﹝生﹞號令已齊。明日到大教場中排列。祭吿軍牙六纛之神。卽便行師。如有違令者。軍法從事。決不爾貸。﹝眾﹞得令。

【尾聲】﹝合﹞五羊誓戒軍容顯。明日裏急駕徵帆。協力鋤姦奏凱旋。

東粵符膺數載余。

遠提虎旅赴京畿。

誓擒姦宄昭王法。

不枉修途繕義師。

第二十八出夢日環營

【窣地錦襠】﹝淨上﹞重揚虎旅薄京營。怎柰時乖病見侵。靑囊祕術總無靈。且堅壁臺城候體平。

花正芳時遭雨打。日當晝處被云侵。不如意事常八九。病龍應自沮飛騰。自家官居上相。榮承衮冕之華。統挕軍州。勢壓鰲圖之貴。陽名入覲。陰索禪文。借武仲據防求後之餘謀。祖操莽廢君篡位之故智。柰何精神耗於計術。心力竭於圖維遂致身遭病疚。祟入膏肓。腠理之疾難調。軒岐之業未奏。秦越人空投藥劑。薛夜來枉費神鍼。然恐軍中偵探。或生懈弛之心。閫外諜聞。致起反戈之變。以此僞云痊可。勉彊扶病視師。朝來調度過勞。頓覺身子疲倦。不免少睡片時。多少是好。﹝作睡介小生扮晉主微服率眾上﹞

【玉胞肚】潛身出幸。繞惇巢周圍候巡。覷姦雄堅閉軍營。想應他束手成擒。我入朝指日詰戎兵。把逆賊屍膏釁鼓鉦。

【前腔】﹝眾﹞鸞輿蹕警。禦六飛親巡叛營。仗皇靈一怒民安。藉臣鄰肆伐威■﹝忄夌﹞。這廝不知分量逆龍鱗。譬似投火飛蛾命必傾。

﹝下淨驚起四顧介﹞咦。

【窣地錦襠】呻吟病體夢還醒。忽見紅日曈曈照滿營。莫不是將登日轂兆先徵。且住。只怕大駕親來覘壁屯。

叫左右。快請錢老爹來。﹝醜上﹞

【前腔】多年帷幄列簪紳。顓候主帥龍飛我望國勛。他連朝病勢漸加增。想是福極災來悔暫侵。

大丞相。錢鳳參見。﹝淨﹞起來。﹝醜﹞丞相。朝來病體如何。﹝淨﹞世儀。病勢有增無減。爭柰沒个好醫。昨日分付尋那郭璞問卜。可曾尋得麼。﹝醜﹞已著人去喚了。﹝淨﹞世儀。還有一件。我方才身子困頓。假寐片時。夢見赤日環繞軍營。莫不是黃須鮮卑兒到此。你快與我統領一彪人馬趲上。倘或果然是他。要入營中。逼他禪位。這上門買賣。卻不好做。﹝醜﹞領臺命。﹝下卒﹞郭璞喚到了。﹝淨﹞著他進來。﹝外﹞大丞相。郭璞參見。﹝淨﹞景純少禮。﹝外﹞丞相。我郭璞困守衡茅。遺榮軒冕。垂簾賣卜。效漢世之君平。拂筴解疑。學楚江之詹尹。身𨿽混居廛市。心實遠遊山林。理亂付之不聞。榮辱等於度外。固不能枕流漱石。友麋鹿而侶魚鰕。然亦抱甕灌園。揖淸風而邀明月。明公文髙三事。武冠六州。雌伏雄飛。勢旣杳隔。江湖廊廟。趣復不同。況郭璞識陋管窺。素未閒於軍旅。才疎蠡測。更不熟於禎符。率爾宣召山民。第恐有污政府。﹝淨﹞我非爲別事。自從姑熟發兵。身子頓覺微恙。聞景純善筮。煩布一卦。以決休咎。﹝外卜介﹞呀。此卦大是不利。易云。師出以律否臧凶。師出無名。事固不成。若依此卦。明公當及早收兵。倘背時起事。禍必不久。﹝淨﹞唗。你狂口胡言。謗我大事。你旣云善筮。可曾曉得自家的命數麼。﹝外﹞老夫久知命盡今日了。﹝淨﹞我若不殺你。不準你的數。叫左右。快綁出去斫了。﹝綁介外﹞咳。處仲處仲。

【北油葫蘆】想當初你兄弟相依侍帝庭。專徵伐侵國柄。旌旗烈烈气稜稜。把君王威福憑伊逞。官僚進退憑伊命。那裏管忠良的屈不伸。姦佞的夤緣進。這時節太阿倒執無人問。盡道是王馬共乾坤。

﹝淨﹞老賊。我那時節南徵北討。也有許多功業。況兼一門朱紫。並稱三窟。那曾見虧負朝廷來。﹝外﹞

【天下樂】那些个三窟當年擁盛名。伶也麼仃。異國飄零。他兩个排墻壓死捐軀命。你竈煬煙蔽日明。狐憑城恣火燻。每日價煽君權將朝綱紊。

﹝淨﹞老賊。我何曾紊亂朝綱。只是朝廷也不該疎我疑我。﹝外﹞咳。那聖天子呵。何曾要疎你疑你。

【那吒令】只爲你跋扈的難擺開。把威權暫分。桀驁的難動搖。把兵符棄鎭。貪婪的難翦除。把荊揚遠狥。眼前釘頃刻消。身底坐須臾穩。方保得安寧。

【鵲踏枝】誰道你嗔疎逖弄刀兵。離紫塞犯神京。可憐那王气金陵。霎時間禍起兵爭。無辜的把忠良陷阱。痛戴淵和周顗他兩个一時傾。

﹝淨﹞這兩个自作孼不可活。你管他怎麼。﹝外﹞

【寄生艸】你兵權重爵位尊。到如今將兵南指來輕作釁。全不顧臭名萬載難羞忍。全不顧英雄四射難逃遁。你只圖載髙居重享鴻名。我道你臨頭禍到無頭逩。

﹝淨﹞叫左右。快推出斬了。﹝外﹞

【麼篇】我身遭蹇命合迍。分明是京房善易蒙顚困。分明是蔡邕飽學戕身命。分明公明神卜罹鋒刃。我如今呵一靈含笑入丹丘。眼見你三魂被楚歸塵坌。

﹝眾推外下醜﹞天下有這樣奇事。果然是宮車遠來。親率數騎。繞營環視而去。錢鳳極力追趕。柰少遲半刻。被他入城去了。﹝淨﹞想必他的气數還未該絕。故夢見紅日繞營。世儀。郭璞那老賊。方才著他布衍一卦。被他數黑論黃。肆無忌憚。說了許多不吉之語。我一時不憤。將他殺了。﹝醜﹞殺得他好。殺得他好。丞相。這老賊隱居卜筮。誰知原以卜筮殺身。

【北賺煞尾】正是凶吉本無憑。禍福皆由命。念郭璞埋名卜隱。他哆口今朝還血刃。丞相。你奮英雄把社稷危傾。我勤忠藎敢憚勞辛。做你个擎天駕海臣。圖一个功勛。那怕人譏哂。丞相。但願你退災星。早備黃袍去坐錦墩。

﹝丑﹞幾年賣卜立佳名。

﹝淨﹞今日胡言犯極刑。

﹝合﹞世上萬般皆是命。

果然半點不由人。

第二十九出斬鳳贖罪

﹝醜上﹞天有不測風雲。人有旦夕禍福。自家追隨王處仲這幾年。專一承顏順旨。阿諛逢迎。終日勸他行事。指望他做个皇帝。我就是開國元勛。誰想人有千算。天只一算。弄得事體七八停當。竟嗚呼了。如今走了猢猻。叫我將甚麼弄。他又沒有兒子。將從子王應。矯詔拜爲武衛將軍。爭柰這个東西。人不壓眾。貌不驚人。又是个抱不上樹的猢猻。我前日曾與沈充面約。便宜行事。相倚爲亂。不料沈充昨夜又被吳濡殺了。單單剩得老錢。孤身無助。獨力難成。況兼平日口嘴尖酸。人多怪我。倘或帳下也有不肖之徒。要把我做个齊頸公起來。這个東道怎麼做得。好生暈悶。不免假寐片時。再作理會。﹝末扮力士持劍上﹞

【縷縷金】乘黑夜入轅門。搜尋蹤迹處躍靑萍。此是他臥所。急忙趨進。管敎妖蜮化爲塵。堤防莫容遁。

哎。你看這賊不知死活。還睡在這裏。待我叫他一聲。老錢。老錢。錢世儀。﹝丑驚介﹞呀。周光。你爲何到此。﹝末﹞特來與你借件東西。﹝醜﹞有的只管奉承。﹝末﹞怎麼沒有。﹝醜作看介﹞什麼弓箭或衣甲。﹝末﹞都不是。要借你喫飯家火。﹝醜慌跪介﹞阿呀。周爺爺。周老爹。前日你的不用也是都督主意。與我錢鳳無干。望乞饒我狗命。﹝末﹞錢鳳。你平昔英雄那裏去了。﹝醜﹞呀。周老爹。前日都督在的日子。我是大王。你是小鬼。如今你拏了這件東西。我是小鬼。你是鐘馗。望乞別尋頭主。免勞下顧。﹝末扯介醜﹞四鄰地方殺人介。救命也。﹝醜奔向臺下退縮躱介﹞我如今做个請公入甕。﹝末向卓下取首級介﹞閻王注定三更死。定不畱人到四更。

【前腔】讎賊首已成擒。機乘天未曉出營門。前往陶溫寨。將他貢進。借功贖罪懇容情。今朝禍根淨。今朝禍根淨。﹝下﹞

第三十出觖望招兵

【臨江仙】﹝醜上﹞衛國功名成畫餅。思量暗裏生嗔。妬功罔上太無情。吁天雲路遠。空自惜惺惺。

入援功勛仗列侯。歷陽淪落未蒙收。數奇李廣情偏苦。功大淮陰志未酬。腰下靑萍空澤畔。鬢邊白髮已盈頭。何時請劍除姦佞。始雪胸懷骯髒羞。下官自從王惇再叛。與陶士行溫太眞等戮力勤王。翼戴晉室將謂功埓力均。報同賞一。如何彼皆地居重鎭。官加都督。獨我老蘇。位不過內史。郡不過歷陽。把我偌大功勞。撇在腦後了。自古道殺人可恕。情理難容。興言及斯。不覺發豎眥裂。這場大恨。何日可解。兀的不悶殺我也。

【五更轉】憶逆惇顓兵柄。弄君權歷數春。一朝解去。解去生慚憤。他鄙薄荊揚。棲遲州郡。負君恩倡逆變胎生釁。譙王殉難。周戴遭鋒刃。國祚衰微。幾遭顚困。

【前腔】幸各鎭懷忠藎。共興師討不臣。他移屯姑孰。姑孰圖僥幸。朝廷呵。反把他拜相封侯。露牙張吻。念區區受厚祿願捐軀命。戮力勤王。也圖个揚名姓。又誰知賊亮當朝。把我績歸灰燼。

嘗聞鐘不撞不鳴。士不激不奮。當此天下洶洶。人情思亂。豈無鷹揚將佐。藏形艸澤之中。虓闞英雄。伏迹戍囚之列。可與共圖大業。互相肇造洪基。如古武臣張耳之流。英絳韓彭之傑。特患無以招聚之耳。我如今幸喜兵糧有餘。只是人材不足。不免收養死士。招納亡命。潛謀大舉。有何不可。且待兄弟出來。與他商議召募便了。

【臨江仙】﹝淨上﹞七尺長軀雄蓋世。胸藏膽智多能。怡怡兄弟控三軍。陣云迷四野。將宿朗千營。

﹝西江月﹞臂挽千斤琱弩。腰懸三尺幹將。一聲霹靂震天荒。那管長江吼浪。叱吒山川攺色。喑嗚劍戟生霜。威風凜凜陣堂堂。气蓋淩雲無上。自家蘇逸是也。聞哥哥上堂。不免入見則个。﹝見介丑﹞兄弟。我因主少國疑。權姦竊柄。人心解散。亂在旦夕。況今兵精糧足。意欲收養死士。招納亡命。以圖大舉。你的意下如何。﹝逸﹞哥哥。弟聞嬴秦失鹿。劉項爭逐。王莽竊據。豪傑四起。今庾亮旣擅王莽之權。吾兄就行沛公之事。正所謂順天者昌。識時者勝。幸速圖之。毋失機會。﹝丑﹞兄弟。我一應召募事體。都托在你身上。﹝淨﹞是。叫小校。快豎招兵旗出去。﹝末﹞自家名喚管商。一生本事髙彊。身諳一十八般武藝。手弄三十六路花鎗。探丸弄劍。賽過越客。穿楊百步。由基無雙。向在蘆葦行劫。今朝偶過歷陽。見扯招兵旗號。特來投謁戎行。且莫說軍前報效。先誆他一分衣糧。此間正是轅門首。不免再等幾人。一同進去。﹝小醜﹞小子叫做任護。一生性格懶惰。使鎗便覺眼花。射箭那曾到垜。臨陣好似倒窟拔蛇。收軍渾如沿山走兔。分賞賜要占頭功。領錢糧不時冒破。若然問我的手段何如。直良姜像个泥塑。今朝帥府投軍。騙个頭目做做。後來這些狗娘養的我的兒唉。任你踢鎗弄桿。武藝無雙。先進寺門。還是我大。寫單掛號。銀子三錢五錢。拜見收伍。靑蚨千个百个。若然壞法查明。這樁買賣由他擺布。正是生殺𨿽是人爲。吉凶自有天數。呀。夜眠淸早起。又有早行人。方才扯得招軍旗起來。又有一个漢子在這裏了。不免上前相見。同他進去。﹝見介諢介門上報介淨﹞你兩个是投軍的麼。﹝應﹞投軍的。﹝淨﹞叫什麼名字。﹝末﹞小人管商。﹝小醜﹞小人任護。﹝淨﹞有什麼本事。﹝末﹞小人鎗使梨花鐵桿。刀掄偃月鋼叉。射鵰落雁箭驚鴻。誰比參停縱送。步類翺翔飛兔。騎如夭矯遊龍。若還上陣顯威風。那怕貔貅萬眾。﹝淨﹞起來使家火。﹝使介﹞這漢子果然有些本事。發軍政司上了面貌。軍前聽用。任護過來。你曉得什麼本事。﹝小醜﹞老爺。若論本事。說不盡這許多。武足齊驅衛霍。文能並轡孫吳。膽包天地賽荊軻。蒯徹舌難及我。晨起飽餐饃饃。夜來滿飮醍醐。從來嘴硬骨頭酥。出陣汪汪汨墮。﹝淨﹞胡說。起來使家火。﹝使介﹞一發不濟。趕出去。﹝小醜﹞老爺。小的來時有路。去卻無門。望老爺方便。﹝淨﹞也罷。方才扯起旗號。若不用你。阻塞了來路。你可會寫字麼。﹝小醜﹞蘇黃米蔡虞褚鍾王。那一家不會。﹝淨﹞唗。又來誇口。旣會寫字。也與他上了名字。發去抄寫冊籍。

【剗鍬兒】﹝醜﹞英雄獨占湖中地。畜藏招納盡熊羆。軍聲一時沸。歡騰塞陴。﹝合﹞名期鼎彛。功鐫帶礪。陰養負嵎。需時敵愾。

【前腔】﹝淨﹞識時俊傑能逢幾。弓藏鳥盡禍常罹。馬失急收轡。駘銜免危。﹝合前﹞

【前腔】﹝末﹞九丘八索羅胸肺。長弓勁弩插腰圍。從敎戰功厲。天空鳥飛。﹝合前﹞

【前腔】﹝小醜﹞蘇黃米蔡隨君意。篆眞隸艸任敎書。毛錐謾鋪敍。威權怎如。

﹝合前淨醜﹞叫左右。下了招軍旗罷。﹝眾應介﹞

﹝醜﹞燕雀安知鴻鵠志。

﹝淨﹞侯王將相在人爲。

﹝末﹞陰求壯士屯麾下。

定擬鴻勛四海知。

﹝小醜弔場﹞好快活。好快活。我因會寫這幾个歪字。反占這許多便宜。正是塞翁失馬。是禍是福。比下有餘。將上不足。明日等這些不識字的狗娘養的來尋我上號。詐斷他的脊筋便了。﹝下﹞

第三十一出惜陰投具

【臨江一翦梅】﹝外扮彭世末扮李千小醜扮襲登小旦扮殷羨同儒服上﹞四境烽煙今暫妥。偸閒且出郊郭。戎衣盡卸跨鳴駒。步入亭阿。須罄歡娛。

﹝浣溪紗﹞江上遊人逐畫船。潑堤春水望垂天。綠楊樓外動徵帆。處世難逢開口笑。六麼催拍盞頻傳。人生莫放酒杯幹。﹝見介外﹞吾輩寅集轅門。共居壁壘。誼惇倚玉。情切同舟。一向南徵北討。鞍馬勤勞。苦無片晷。以圖眺覽。今喜王惇已平。主帥移鎭荊州。刁鬥之聲已息。桑土之謀暫寬。趁此天气晴和。不免同上濯纓亭遊玩片時。卻不是好。正是白日莫閒過。靑春不再來。乘時須玩賞。莫待老來催。﹝行介﹞

【剔銀燈】喜吾儕連鑣江左。更幸値聲稀枹鼓。攜尊謾向亭臯坐。切莫負丸飛烏兔。江沱。還堪賞麼。尋樂處方爲丈夫。﹝飮介﹞

【前腔】把金甌頻斟白墮。捧雕盤羞陳果脯。甕幹謾向靑簾貨。樂陶陶開懷傾吐。醍醐。還須有麼。拚酩酊方爲丈夫。

﹝外﹞李兄。小弟一生喫不得悶酒。還尋件戲具消遣便好。叫牢子。左近有什麼下酒的家火。尋兩副來。﹝卒下取棋上﹞靜算山川千里近。閒消日月兩輪空。棋在此。﹝外﹞旣有圍棋。請教一局。只管一子一杯便了。﹝下棋介﹞

【前腔】對楸枰把飛鳶敲布。費心機將重圍點破。休誇動靜方員賦。便國手安能無負。圍棋。經傳爛柯。識先著方爲丈夫。

﹝外﹞是我輸了。取酒來我喫。﹝末﹞襲兄來請教一局。﹝小醜﹞小弟不曉得下棋。打雙陸罷。﹝末﹞也好。﹝卒﹞戰罷兩奩收黑白。一秤何處有虧盈。﹝取棋下換雙陸介﹞

【前腔】擲梟盧把門梁牢固。識形勢屋胲成垜。單行失隊遭折挫。縱五白難逃輸數。樗蒲。呼雉轉盧。擲百萬方爲丈夫。

﹝末﹞是小弟輸了。取酒來我飮一大觥。﹝外﹞李兄你不濟。還待我來。正是憑陵大叫呼五木。祖跣不肯成梟盧。﹝作擺介生暗上﹞

【臨江一翦梅】未雨綢繆壞牖戶。苞桑患至無虞。怡堂燕雀樂何如。倘竊發疆隅。誰任銅魚。

﹝眾慌接介﹞呀。方今君父蒙塵。疆圉日蹙。爲臣子者。須當臥薪嘗膽。帶甲枕戈。爲國家出一死力。排難解紛。故李牧備邊。部下皆投石超距。去病驃騎。軍中盡蹋毱鬥鷄。蓋居恆習筋骨之勞。斯臨難勵死綏之節。今諸君不能彎弧驟馬。講武勵兵。卻乃跣足蓬頭。嬉遊無益。吾聞圍棋乃唐堯所作。以愚丹朱。樗蒲乃老子入胡所置。牧豬奴戲耳。幸速棄之。毋敗公事。﹝生取擲江介﹞

【撲燈蛾】諸君呵。朝堂乏駿圖。君父遭囚虜。何故不知幾。猶事流連偸戲也。怕晏安鳩毒。一朝臨難怎支吾。沒來由光陰彈指成虛度。且把孽媒撇向大江波。﹝眾跪介﹞

【前腔】狂愚識見疎。主帥須寬怒。努力奮雄威。忙把韜鈐修備也。看攻圍擊刺。任他狡橫盡誅鋤。如今呵。閒心敢把光陰誤。戎兵克詰定山河。

﹝生﹞瀕危軍國似朝曦。

何事男兒謔浪嬉。

﹝眾﹞從此須將筋力勁。

莫敎警至悔時遲。

第三十二出蘇峻倡亂

【滿江紅】﹝醜上﹞北地英雄。期掀揭致身南國。持節鉞彈壓淮西。宣威江北。護國奇功蒙蔽盡。司農內召藏機密。﹝淨﹞我待提兵踏破覆舟山。心方釋。

哥哥。蘇逸參見。﹝丑﹞兄弟到來。兄弟。我十年仗劍仕東吳。靜鎭湖中衛上都。祇恨丰功遭擯斥。要將權首血錕鋙。自家官居內史。地任歷陽。拊循訓練。魚腸之劍三千。納叛招降。燕頷之雄五百。甲精器利。貫朽粟紅。兵誦吉申。民歌召杜。桑麻鋤影。溶溶月照軍營。桃柳抽芽。蕩蕩風吹畫戟。前日王惇謀亂。協戴有功。指望露布夕陳魏闕。徵書朝賁轅門。尀耐庾亮這廝。白面書生。少不經事。任裁喜怒。弄幼主於股掌之間。變亂恩仇。擅威福於朝廷之上。頃來因我懷忿。屢屢召還。見我不從。假意內遷我大司農。實欲解我兵柄。然後漸加謀害。吾想起來。我蘇峻犯了何罪。把這性命送在你這狗的子手裏。如今見不受詔。他必以逆命爲辭。前來拘執。我能山頭望廷尉。不能廷尉望山頭。算將起來。兄弟。我想先下手爲彊。不如統領精兵。以誅逆亮爲名。殺向建康。有何不可。﹝淨﹞哥哥兵精糧足。上前有功。就此起兵前去罷。

【四邊靜】﹝醜﹞今朝快把兵戈集。長驅入京國。要斬賊臣頭。奮勇靖君側。﹝合﹞喑鳴吒叱。靑旌畫鷁。烽火蔽天紅。功成勝赤壁。

【前腔】﹝淨﹞三軍雄猛把鯨波吸。長弓射天窟。收拾晉江山。頃刻歸肘腋。﹝合前﹞

恨小非君子。

無毒不丈夫。

全憑三尺劍。

驚起萬民呼。

第三十三出揮麈驅車

【臨江仙】﹝外上﹞桀驁彊宗圖異變。鴟梟橫集鴒原。森森林木慮亡猿。轅門聞化鶴。族屬始生全。

【前腔】﹝淨扮夫人上﹞偕老齊眉欣遂願。一鞍一馬怡然。懷中蘭玉夢無緣。螽斯今已矣。暮景倩誰憐。

相公萬福。﹝外﹞夫人拜揖。夫人。國弱宗彊事可憂。﹝淨﹞相公。婦隨夫唱兩綢繆。﹝外﹞今朝幸喜彊徒翦。﹝淨﹞他日還哀宗祀休。﹝外﹞畫虎未成幾赤族。﹝淨﹞飛熊無夢抱深愁。﹝外﹞哎。有無嗣續皆由命。何必嘵嘵掛齒煩。﹝淨﹞相公。你一向擔煩受惱。今日爲何這等喜地歡天。﹝外﹞夫人。我一向因處仲之變。慮恐波及。日夕擔憂。今幸太平。暫爾請吿休沐。故此得閒暇在家。﹝淨﹞呀。相公差矣。吾聞盜跖取人肝爲晝餔。柳下惠不以弟故害聖。桓魋謀不軌而禍宋。司馬牛不以兄故貶賢。都督𨿽是不臣。然各立門戶。與相公何干。只是不孝有三。無後爲大。獨此一件。妾身好生擔憂耳。﹝外﹞呀。夫人。亂臣賊子。何代無之。不幸近出吾族。所以納悶。若乃伯道無兒。亦自天數。吾方幸家難旣除。國亂少息。與你安坐。不料你復絮絮叨叨。我想起來。向者你旣不能容畱媵妾。今日就欲求繼宗祧。這也遲了。嗟怨怎的。你聽我道。

【山坡羊】苦伶仃難擺劃的國計。亂蒙茸難補葺的時勢。軟迷離沒發達的君王。力孤單沒輔助的朝綱紀。我如今秉著一國的。安危怎措支。幸得狂亡家變方寧薙。夫人。我爲國擔憂。無兒曷慮。思之。心緖皇皇鬢已絲。淒其。成敗茫茫事怎期。

【前腔】﹝淨﹞相公。我恨忙忙急遞去的年歲。苦哀哀難排遣的情緖。杳沈沈無孕育的夫妻。虛飄飄沒嗣續的孤身己。命數奇。從前事已非。你便做到三槐九棘究竟成何濟。那些个茁茁蘭芽。森森丹桂。嗟吁。魂夢中宵淚滿頤。徘徊。船到江心補漏遲。

相公。我和你久矣不到園亭。今日幸喜少暇。同到寶翰樓上一玩何如。﹝外﹞這到使得。﹝淨﹞你看荒亭寂寞無人到。滿地荊榛亂抓衣。﹝做登樓望墻外介﹞

【皂羅袍】﹝淨﹞相公。閣外春明景麗。看王孫公子駿馬驅馳。那壁廂呵。秋鞭宅宇笑聲低。這壁廂呵。笙簫院落歌聲細。呀。你看那壁廂又有一陣小孩兒來了。這是誰家子弟儀容整齊。隨行逐隊悠悠笑嬉。敎人搵不住腮邊淚。

相公。你看這幾个孩子。儀容俊雅。舉止安閒。必是宦家子弟。從不聞有那一位官僚住在近邊。這不知是那裏來的。打從墻下經過。﹝外﹞夫人。你敢喜他哩。想著他哩。﹝淨﹞相公。我家若得這樣一个。也足慰我餘生。焉敢望著這許多。﹝外﹞夫人。這也不難。你就要他一个。也使得。﹝淨﹞呀。相公。你又說癡話了。別人家生的兒女。他愛如掌珠。怎麼好要他的。﹝外﹞夫人。這也不難。待我明日螟蛉他一个與你便了。﹝淨﹞相公。只怕他們不肯。﹝外﹞夫人。你還是眞心要他是假。﹝淨﹞這个怎麼是假。﹝外﹞夫人。我一向要對你說。怕你著惱。今日看你這般歡喜。想也不見怪了。﹝淨驚介﹞怎麼。﹝外﹞這幾个孩子。你道是誰家的。﹝淨掇坐近問介﹞呀。是誰家的。好好對我說來。﹝外﹞夫人。你不著惱。我方好說。﹝淨﹞你說。我不惱你。﹝外﹞夫人。自那年處仲請我賞燈。令歌妓文鸞彩鳳出來奉酒。見我無子。他收拾那邊一所空房。將此二姬飾以遺我。方才這幾个孩子。正是他生的。我看你這等歡喜。我明日率他來見你便了。﹝淨怒介﹞唗。老奴。我與你一世夫妻。將謂心孚意契。和鳴偕老。誰想你聽信老賊。昧己瞞心。陰蓄妖淫。追歡別院。生男育女。背地成家。使我獨自擔憂。終朝淒慘。老奴。夫妻之間。如此相待。你幹得好事。﹝作扭介外﹞這都是處仲誤我。非干我事。﹝淨﹞這老賊死得他好。死得他遲了。你也不該瞞我。兀的不气殺我也。﹝作悲介外跪介﹞夫人請息怒。這是下官不是了。

【前腔】我道你憐枝惜樹。又誰知反激怒招非。夫人。望你霽威作喜莫嗔疑。管明朝齊遣乘鸞去。我與你雙雙交頸重諧伉儷。欣欣一榻臥起並依。再不敢春心別戀閒花地。

﹝淨奔下搶食刀上﹞老奴。你好好領我到那邊去。我便饒你。不然。我就與你結果了罷。正是幾年瞞背情偏毒。除非殺卻恨方休。﹝扭下旦小旦上﹞

【綿搭絮】﹝旦﹞艷陽天气。亂撲柳花飛。倦繡停鍼。贏得懨懨睡起遲。髻兒斜閒倚庭除。聽那鶯啼燕語喚起閨思。鎭日裏深鎖重門。到做了桃李春風墻外枝。桃李春風墻外枝。

【前腔】﹝小旦﹞珠簾髙揭。散步過窗西。笑撚花枝。驚得雙雙粉蝶飛。定何如攪起參差。似我長門寂寞別院棲遲。甚日得箕箒歸家。不枉了銅雀春深鎖二姬。銅雀春深鎖二姬。

﹝合﹞露濕桃花春殿香。月明歌吹在昭陽。似將海水添更漏。共滴長門一夜長。﹝旦﹞彩鳳姐。我與你二人。自從都督送來。不覺又是十餘年了。小星在序。空抱衣裯。箕箒未操。貫魚徒列。天幸夢協熊羆。未嘗專寵當夕。老爺呵或三日或五日過此一番。只是夫人利害。再不曾久停信宿。我和你怎得个出頭的日子。如此困人天气。好生傷感人也。﹝小旦﹞文鸞姐。當初都督送來之意。只爲他自家後邊大事。恐怕老爺沮撓。要我和你在他面前贊揚。爭柰事業未成。先歸冥路。我和你不曾出得些小力气。也孤了他撫養教育之恩。﹝外慌上﹞不好了。不好了。快收拾行走。﹝旦小旦﹞呀。老爺爲何如此慌張。﹝外﹞你二人不曉得。適才夫人同我到寶翰樓上賞春。因見孩兒們在墻外戲耍。十分歡喜。我就說螟蛉一个。這也不難。因見他眷眷不已。我不覺把眞情露了。誰想他發惱起來。跑進廚房。搶了一把食刀。扭我同來要害你母子性命。如今我已著當直的將轎擡他。故意緩行。打前街兜轉。我慌忙打後門出來報你兩个。急忙到親戚人家躱去。﹝二旦﹞天那。老爺你不要說便好。如今怎麼樣處。我兩个又不認得路頭。況且孩兒輩又在書館。一時怎報得他來。﹝外﹞不要煩惱。孩兒我已差人去領了。你們二人顧得一輛小車在此。快趲行罷。行李也收拾不及了。

【香柳娘】﹝外﹞把巾車謾推。把巾車謾推。疾忙藏置。累累雙顆璠玙器。帶龍孫鳳雛。帶龍孫鳳雛。前去覓安居。安居在何處。想今朝智疎。想今朝智疎。言出駟難追。空勞遠奔避。

【前腔】﹝旦﹞想夫人見迷。想夫人見迷。怒生嫉盩。森森諸子皆庭桂。枉持刀要害伊。枉持刀要害伊。閉隔數年餘。妾身有何罪。﹝外﹞且將車快舁。且將車快舁。顧不得路崎嶇。權且往求庇。

【前腔】﹝小旦﹞嘆連年受羈。嘆連年受羈。方圖脫離。今朝禍復蕭墻起。痛兒曹何處。痛兒曹何處。火急覓相攜。莫敎受狼狽﹝外﹞恨犢車故遲。恨犢車故遲。且把拂塵驅。免遭那虐恚。﹝下淨上﹞

【前腔】你如今在那裏。你如今在那裏。不好了。不好了。惟餘空居。那老奴呵。被他脫卻金蟬去。我這怒懷怎舒。這怒懷怎舒。搥碎此家私。難出我心頭气。快提刀急歸。快提刀急歸。欲待撇妖奴。情理怎生恕。﹝下外上﹞

【前腔】已安排另居。已安排另居。前來探取。想踏枝不著空歸去。我如今回去呵。且從容勸伊。且從容勸伊。宛轉自躊躇。莫敎後來悔。﹝淨﹞看老奴已回。看老奴已回。是必見根株。方才怒懷已。

【前腔】﹝外求介﹞願夫人降慈。願夫人降慈。往非休記。暮齡無子休輕棄。﹝淨﹞向來我原苦你無子。如今旣有這幾个孩兒。卻也是你家祖宗之福。只是你不該瞞我。你好好跪著招个不是。我便饒你。﹝外跪介﹞敢瞞心背伊。敢瞞心背伊。皇天必鑑知。陰殛遭殘斃。﹝淨﹞你旣能自知。你旣能自知。勉彊且饒伊。子畱母須去。

﹝外﹞一任夫人主張。再不敢違命。﹝淨﹞旣然如此。且饒你這老奴。

﹝淨﹞五十無兒事可憐。

終朝淚落夜無眠。

﹝外﹞忍過今日獅兒吼。

管敎骨肉永團圓。

第三十四出發兵助溫

【小蓬萊】﹝生上﹞細雨夢回雞塞。微風和滿熊城。而今戰鬥。廟堂制勝。何必籌論。

眾將官叩頭。﹝生﹞起去。化洽郊圻頌太平。軍中刁鬥靜無喧。朝廷縱有姦雄擾。迢遞疆場入衛難。下官自平王惇。除授荊州都督。士民懷舊。歡騰竹馬之迎。法令一新。慶息鳴狐之警。尀耐宮車晏駕。不得叨陪顧命之班。髯鼎升遐。未克追隨托孤之任。朝廷旣以我爲外臣。我安能復代君爲內慮。所謂君之視臣如手足。則臣視君如腹心。君之視臣如犬馬。則臣視君如路人。理勢自然。何足爲怪。近日聞得蘇峻因有功不報。觖望圖變。吾想功固當議。君不可讎。所謂亂臣賊子。人人得誅。第朝廷旣無詞遣之符。帥閫慮幹擅動之律。只索靜以待動。逸以制勞。且待聲警。再作區處。正是投筆懷班業。臨戎想顧勛。還應雪漢恥。持此報明君。

【前腔】﹝末﹞逆寇稱兵起釁。緘書遠叩轅門。乞師同援。願祈戮力。齊赴京城。

自家王愆期是也。奉元帥之命。遠詣荊州。邀陶都督同赴國難。此間已是轅門首了。門上有人麼。﹝卒﹞那裏來的。﹝末﹞江州溫都督差官要見。﹝稟介進見介﹞江州都護王愆期見爺。﹝生﹞起來。﹝末﹞都督爺差小官啟上爺。今蘇峻倔彊不道。桀驁無君。欲興問罪之師。願切同舟之義。特遣一介。奉約三軍。望元帥星夜班師。長驅會合。救生靈於塗炭。免宗社於丘墟。冒死上陳。伏惟鑑詧。﹝生﹞吾聞君父之仇。不共戴天。你都督旣有赴難之心。我豈無入援之念。柰荊襄西濱臨桂。南控黔滇。倘一撤鎭。則羌胡云擾。我難親自勤王。只索遣一員驍將。統一枝勁兵。隨你都督爺入援便了。傳令叫眾將官過來。今日欲撥一彪人馬。與王督護前往江州。同溫都督爺往建康。該那个値差。﹝眾﹞督護襲登。﹝生﹞喚襲登。﹝小醜見介﹞襲登。你速領部下。選鋒三千。隨溫爺討逆去。﹝登﹞得令。﹝生﹞

【三學士】萬乘鑾輿蒙逆眚。諸藩義旅齊盟。襲登。你湘江倡率貔貅勇。建業還將豺虎擒。﹝合﹞指日功成。歌得勝。樹奇勛。歸故營。

【前腔】﹝襲﹞仗劍轅門陪戟楯。何當鈇鉞顓徵。戎衣一著飮寒冰。看捷布三飛煦暖春。﹝合前末﹞

【前腔】奉命函書求並紖。喜先遣將宵徵。你班師義激齊云艘。我露布馳歸細柳營。

﹝合前先下生﹞且住。今日之事。責不在我。方才被他道了幾句。就撥一枝人馬。遠赴三千里外。倘或師老財匱。辱命喪師。反損軍威。不如遣一末將。速往追回。庶免憂疑。李千過來。你速賫令旗。追回襲登。毋得遲誤。﹝末﹞得令。

【前腔】一旅旌旗方列陣。如何復督回營。他那裏驅馳轉鬥三千里。只怕追躡空勞兩月程。﹝合前﹞

﹝生﹞分軍靖難出三湘。

急遣追回免禍殃。

﹝千﹞各人自掃門前雪。

莫管他家瓦上霜。

第三十五出父子死節

【意難忘】﹝末上﹞怒髮衝冠。柰癰疽未愈。裹痛攀鞍。城池今已破。柵守怎能全。﹝眕﹞持寸鐵護家嚴。﹝盱﹞成敗總休談。﹝合﹞苦好一似螳螂奮臂。逞怒車前。

堪輿有正气。聚則生英傑。爲臣忠貴全。爲子孝當竭。﹝眕﹞嗟哉。晉綱頹亂。賊相踵接。﹝盱﹞國破家與俱。兵疲將隨折。﹝合﹞四顧不能支。相看淚成血。﹝末﹞自家中書令成陽公卞壼是也。官居一品。宦歷三朝。法斁綱淪。每蓄素餐之愧。天傾地裂。常懷殉難之忱。逆賊蘇峻。狼子野心。反顏仇國。前者幸退之於西陵渡頭。今日復侵薄於覆舟山下。待欲全鋒遠避。則淸溪若破。宮闕蒙塵。將欲背城借一。則背瘡未平。轉斗不便。進退維谷。生死兩歧。如何是好。﹝眕盱﹞爹爹。爲臣死忠。爲子死孝。孩兒兄弟二人。情願同爹爹出陣。倘爹爹气力不加。兒輩當誓死搦戰。萬一不韙。父子相殉。何必多慮。﹝內鳴鑼介末﹞孩兒。你聽鉦鼓之聲漸漸近了。怎麼好。

【勝如花】我只爲綱常重。節操堅。況久乘軒服冕。只圖个臣死君忠。誰道教兒罹親難。頓敎人珠淚偸按。﹝合﹞料團圓今生已難。要重逢除非九泉。拜吿蒼天。拜吿蒼天。願我陰靈休散。憑浩气與他鬼門廝戰。痛哀哀骨肉含寃。痛哀哀骨肉含寃。

【前腔】﹝眕﹞君恩厚。父命邅。顧不得慈闈冷暖。休指望膝下承歡。今日裏軍前別面。不由人不相看心顫。

﹝合前﹞爹爹。你看軍馬殺過淸溪柵來了。

【前腔】我年方齔。髻尙鬟。聞四下軍聲驚汗。爹爹。道不得子孝親寬。哥哥。那些个兄酬弟勸。何日報雙親恩眷。

﹝合前峻領眾對陣介末﹞蘇賊。我與你同事先皇。官居內史。朝廷有甚虧負你。今日造此逆天大罪。﹝醜﹞卞大人。我與你昔日彭城相會。同渡淮南。並轡東朝。淸夷皇路。指望分茅胙土。拜將封侯。柰讒臣庾亮。自恃肺腑之親。欲加屠戮之慘。我今日此舉。非關問鼎。豈是謀王。只欲掃除君側之姦。明正宮闈之亂。前日西陵一戰。被你挫辱吾師。今日打從覆舟山而來。爲何又阻絕我去路。當年共事之情。也顧不得了。﹝末﹞休得閒說。快帶馬來。

【泣顏回】蘇賊。你作惡罪彌天。弄兵戈直犯金鑾。猙獰反噬。誓將伊血肉噉臠。﹝醜﹞你要殺我還早哩。﹝末﹞我心頭火燃。料孤身父子難相扞。拚得个血污秦川。又誰望奏凱回旋。﹝戰被殺介﹞

【前腔】﹝眕﹞堪憐。老父遘凶殘。我讎不共戴敢望生還。兄弟。我與你投矛血戰。須當努力加鞭。﹝盱﹞哥哥。我家亡國顚。念君親須做个英雄漢。秦淮渡父子同歸。秣陵關忠孝偕傳。

﹝雙戰被擒介﹞逆賊。你害我父親。又擒我兄弟。恨不得斬汝萬段。以謝先人。只求速死。與先君一處。﹝醜﹞唗。黃口孤兒。輒犯敢我。叫左右推去斬了。﹝眕盱﹞

【尾聲】丹心報國污讎劍。覆舟山三忠並顯。管取靑史標名教人作話傳。

父子精忠鐵石堅。

今朝駢首赴黃泉。

願將深恨閻浮訴。

早磔姦雄恨始安。

第三十六出太眞借饟

﹝小生上﹞三尺龍泉腰下懸。兩行玉筯灑徵韀。英雄空有勤王志。食盡兵疲討賊難。自家率眾七千。遠離江州。相持已久。糗糒俱完。聞陶士行舟師遠來。頗有餘米。早間差王愆期往彼貸借。怎麼這時候還不見來回話。正是軍士𨿽無脫巾之呼。下官竊有庚癸之慮。好生納悶也。

【縷縷金】﹝末上﹞求饟米到陶軍。船中𨿽盡有不通情。顚激他心惱。旋師西逩。空函反報故人緘。調饑怎生忍。調饑怎生忍。

﹝小生﹞王愆期回來了。﹝末﹞小官回來了。﹝小生﹞陶爺怎麼說。﹝末﹞陶爺說多多拜上老爺。糧米𨿽有只彀自家軍用。難以貸借。小官再四傳老爺恩命。求濟緩急。陶爺發怒起來。就欲班師西去。因此小官就回。特來稟復老爺。﹝小生笑介﹞有這樣事。快打執事。我自家到陶爺營中去。

【前腔】勤國難濟時屯。軍中須應援要同心。借米因挑怒。必遭譏哂。忙將利害豁迷襟。同舟莫開釁。同舟莫開釁。﹝下生上﹞

【鳳凰閣】舳艫遠進。巨萬雄兵列陣。探來諸鎭盡逡巡。且把歸帆西整。我丹衷已盡。便戮力勤王有幾人。眾將官叩頭。﹝生﹞起去。獵獵旌旗映石城。森森舟楫列江瀕。人人盡道勤王室。江上何曾見一人。自家前日因太眞道徽相約會兵同進。與逆峻相持。許久不決。聞得他們將老兵疲。使我獨當一面。胸中已自懷疑。適間太眞復來請糧。吾想有卒無糧。𨿽有忠勇之兵。焉能枵腹而戰。我若分糧與之。倘或曠日持久。我兵食盡。向誰求賑。度此事勢。一旅孤軍。料難有濟。不若旋師返旆。以保萬全。眾將官意下如何。﹝末小旦﹞毛寶殷羨啟事。寶聞輔車相倚。唇亡齒寒。同舟遇風。胡越互救。溫將軍旣與主帥同赴國難。則溫將軍之士卒。卽主帥之士卒。主帥之糧米。卽溫將軍之糧米也。旣云戮力。豈可異心。處己有餘。視人不足。願主帥籌之。﹝小生﹞忙將利害豁迷襟。同舟莫開釁。同舟莫開釁。

﹝眾﹞此間已是陶爺營前了。﹝小生﹞快通報。﹝報見介小生﹞陶兄。足下以蓋世之雄。擁荊湘之重。兵食甲於寰中。忠義聞於海內。小弟與道徽力弱兵微。以吾兄素有爲國之忠。故不憚千里之遙。緘書勸進。陳兵江上。同會石頭。以圖必克。承吾兄前遣襲登應援。尋復召還。玆因弟處貸糧。又欲還鎭。勤王之命旣弛。忠義之心安在。嶠聞師克在和。古之妙用。嶠等與兄。同受國恩。事若有濟。則臣主同祚。萬一不捷。亦當奉身以謝先帝。況今事勢。實難旋踵。譬如騎虎。安可袖手。公若獨返。沮眾敗事。嶠等𨿽懦。義旗將回指於公矣。莫謂溫嶠今日不言也。﹝生﹞溫兄。小弟以先帝臨終。不預顧命。將謂疆埸外臣。不敢越俎。前因吾兄反復索兵。故先遣督護襲登策應。小弟卽戎服登舟。晝夜兼程而來。今與逆賊相持日久。見各營食盡力疲。事難犄角。將謂來此一番。亦足以報先皇於地下。故不若西歸。無損聲名耳。吾兄請自三思。﹝小生﹞呀。陶兄差矣。

【獅子序】我頻年見國勢傾。念王臣蹇蹇當同心狎盟。那曾見坐視不報君恩。﹝生﹞小弟屢立戰功。報君之心。已克盡矣。若論那藎臣的忠耿。須當慮社稷。保河山。誓捐糜死而無恨。﹝生﹞溫兄。當此之時。還是身名兩全的好。﹝小生﹞呀。陶兄。那些个見危授命。取義成仁。

【太平歌】﹝生﹞溫兄。我當初膺秩峻。只望立榮名。誰想道連年遭禍釁。﹝小生﹞朝廷畀兄以督撫。封兄以徹侯。報功可謂不薄了。﹝生﹞我幾年間衽甲安邊境。不能勾禁闥承遺命。﹝小生﹞這个也非有他意。只因兄邊疆事重。不敢輕召。﹝生﹞旣道是職守系邊庭。今日裏只索暫回營。

﹝小生﹞陶兄。這一發不是了。

【賞宮花】你言詞繆昏。敎人不忍聞。那朝廷呵。總把你勛名負。終要盡丹心。況朝廷又不曾負你。你如今只管要回去。只怕一旦義旗齊向指。可不枉了你半生名節幾年勤。

﹝生﹞溫兄。小弟一時迷誤。賴兄明訓。頓感我心。

【降黃龍】分明我墮久迷津。掇醍今朝願隨鞭凳。我■﹝嬴﹐糸代女﹞糧賫餉。管與你齊心共滅長鯨。﹝小生﹞果然如此。仁兄名並天壤。勛髙日月。豈不善始善終。保全功名。﹝生﹞沈吟。便捐軀相殉。也與卞望之父子同遊於地下了。比著他叛國的枯骸朽骨還馨。﹝小生﹞陶兄。方今之勢。以順討逆。如以石投卵。寧有不濟事者。﹝生﹞仁兄。那時節麟閣敍名合鑣同炳。

﹝小生﹞小弟就此吿別了。﹝生﹞少停就送糧米過來。正是今日得君提掇醒。免敎人在暗中行。﹝小生別下生﹞殷參軍。查軍中還有多少糧米。﹝小旦﹞還有八百餘石。﹝生﹞旣如此。快將三百斛送溫爺營中去。

【大聖樂】﹝小旦﹞兵家事勝負難分。要和衷竭力攻進。若方圓枘鑿相紛兢。急難裏怎支撐。今日主帥把這米送與溫爺。正是扶危濟難恩相顧。他感徳銜恩意自傾。﹝生﹞你去多多拜上溫爺。我明日水師直抵石頭。溫爺與各位爺可領步兵從白石壘南上。幷力夾攻便了。﹝小旦﹞理會得。六師夾陣。管敎他齏身粉骨槁首王城。

今朝推哺送溫營。

管取三軍喜气生。

惟有感恩幷積恨。

萬年千載不成塵。

第三十七出彭李臠峻

【醜奴兒令】﹝醜上﹞圖王定伯稱英傑。謀動干戈。攪亂山河。管取威靈握帝符。﹝淨﹞江南自古繁華地。造就雄圖。唾手歸吾。不枉功成萬骨枯。

哥哥。甲冑在身。不能施禮。﹝丑﹞兄弟。我自從起兵以來。攻城略地。所向無前。斬將褰旗。遇戰必克。卞壼戰死於淸溪。桓彜捐生於寧國。建康一入。天子劫遷。官寢震驚。羣僚拱手。眼見晉室山河。歸吾掌握。爭柰各州興狐兔之悲。使我孤軍蒙腹背之敵。汝可率任護前拒白石。我自率韓晃到石頭。與陶侃相持便了。叫眾將官就此拔營。分兵前去。﹝淨領眾上﹞

【對玉環】篩鼓鳴鑼。長驅迎黠奴。跨馬揮戈。炰烋心膽粗。腰下掛錕鋙。旌旗翻似火。臂挽雕弧。櫜盛烏角。玈箭簇飛狐。箶盛金僕■﹝釒辜﹞。

【淸江引】英雄古來誰似我。快把江山坐。春風舞鷓鴣。夜月歌鸚鵡。那時節摟抱著玉人兒方厭足。﹝下小生領眾上﹞

【大迓鼓】兵屯白石窩。焚舟沈釜。誓剿狂奴。安排伏弩沿山塢。休敎遁走復歸湖。及早攻圍。休得錯過。﹝下醜領眾上﹞

【對玉環】轉過山坡。軍聲笳觱多。漸近城隅。鑼聲驚的盧。﹝作卞父子陰靈上丑拜介﹞阿呀。不好了。你看怨气薄金烏。陰兵怎逃躱。這雲頭裏邊明明是卞家父子三人。率領陰兵擊我。待我拜他幾拜。卞大夫。願你表表忠魂。今朝入紫都。赦我渺渺遊魂。他年當結芻。

【淸江引】當初指望登九五。錯把兵威播。今朝力漸疲。馬倦難相顧。只怕今日裏這場功沒結果。

韓晃。你看陰兵罩定。陶軍聲勢又緊。如何是好。只得帶領三軍。趲行前去。再作計較。﹝生領眾上﹞

【大迓鼓】我摟檣薄水渦。陳兵轉斗。直指城郛。長江天塹今飛渡。試看一怒績巍峨。及早攻圍。休得錯過。﹝生眾下小生領眾遇淨上戰介淨走下小生眾﹞及早攻圍。休得錯過。

﹝下生部將彭李與峻三戰峻馬躓被戮介生小生外末會師生﹞溫大人。下官率領水軍。�流而上。直薄石頭。與逆賊連戰。陡遇馬躓。被小弟部將彭世李千射殺。臠屍焚骨。如今傳首入城。但渠魁已得。不知大人可曾得他餘黨。﹝小生﹞下官遇了蘇逸。戰不上三四合。被他走了。梟賊已擒。餘黨何慮。譬之癰疽旣愈。疥癬不足爲疾。明日吾輩還須入城面君。仍備牲禮致奠望之父子。然後收軍回鎭便了。

戮力勤王靖逆氛。

今朝臠磔慰重冥。

潔牲祭吿陳哀悃。

不枉當年交與情。

第三十八出蔣山致奠

【金瓏璁】﹝生上﹞麼■﹝麻外骨內﹞膏釜鼎。敉寧殊快忠魂。敶楚些。弔幽冥。﹝小生﹞一門均死節。誰似爾名馨。焚一陌。訴衷情。

﹝生﹞一著戎衣破逆腥。謾陳肴醴弔亡靈。君臣義重惇三節。父子恩深殉九京。﹝小生﹞累累白骨埋山足。隱隱封丘繞水濆。﹝合﹞人生自古誰無死。畱取丹心照汗靑。﹝生﹞溫兄。小弟自避難過江。委身先帝。那時羣英濟濟。並處藩僚。周伯仁憤激匡時。共灑新亭之淚。卞望之忠懷捧日。已符郭璞之占。那時峻逆未彰。相隨在坐。不料時移物換。佞著忠分。伯仁寃戮於權惇。望之戰斃於逆峻。嘆光陰之如駛。悲世故之頓殊。回首追思。可勝悲悼。﹝小生﹞陶兄。小弟冀北駑駘。燕南鈍石。少遊靑海。得識二兄。偕濟彭城。復逢蘇峻。四人同渡。一體希榮。彼皆共仕於東朝。弟獨北歸於越石。後因劉公遭難。登進無階。靦顏立權惇之門。假意爲心腹之契。幸逢傾蓋。與仁兄刎頸交歡。得並分符。控江湘犄角相顧。懷往時之共事。朋友情深。嗟今日之相離。存亡感切。第望之東魯鴻儒。晉朝梁棟。爲先王之從事。居今上之臺司。將謂名髙八座。可享鈞軸尊嚴。不謂變發一朝。竟膏姦邪碪斧。父子死於非命。忠孝萃於一門。歌楚些以泣湘靈。徒悵汨羅之自溺。唱蒿裏而悲義士。空嗟海島之輕生。致使杳杳幽魂。一陌紙錢何有。累累孤冢。四時薦享無聞。昨承相約往蔣山弔奠。彼此已遣人備辦牲禮去已。就此同往何如。

【六犯淸音】金陵城陷。長幹途冷。悵望人煙寂靜。六街三市。敎人觸目悲驚。﹝梁州序﹞桃葉空魚渡。靑樓罕鳳音。﹝桂枝香﹞拋珠淚濕袖襟。蔣山遙指望中蹲。﹝排歌﹞他那裏泉臺永隔徽音杳。好教我廟貌空瞻惜友朋。﹝傍妝臺﹞驅車將近。山陬遄臨。陰風慘淡畱餘恨。﹝皂羅袍﹞痛傷情。一壞黃土。髙冢臥麒麟。

﹝黃鶯兒﹞﹝眾接介﹞祭禮可曾完備了。﹝眾﹞完備多時了。﹝生小生﹞快把酒來。

【前腔】杯傾■﹝酉靈﹞醁。盤盛魚脡。酹滴重泉幽境。寵靈遼邈。幸原黎稷惟馨。一束芻追古。三尊禮備今。望之。你忠和孝死勝生。芳名應並此山存。我兩人呵。披衷吿語情還咽。那逆賊呵。磔首臠焚你怨已伸。鶴歸華表。雲散楚岑。願祈肸蠁通神櫬。瀝丹誠。兩行玉筯。血染杜鵑深。

【前腔】卞兄。你東齊翥鳳。熙朝雄駿。遠渡淮淝翔仞。十年蓮幕。幸隨潛邸飛騰。八座沾恩命。三臺躐要津。懷君國恥苟營。捐軀死國一身輕。望之。你臣因主辱身甘殞。你那令郞呵。子爲親亡目不瞑。雙雙圖報。兩兩就擒。蓬蒿滿眼三丘並。事須明。一封丹詔。有日賁墳塋。

【前腔】林鴉歸噪。山禽翔影。落日蒼茫鷲嶺。徘徊泣別。幾番舉足還停。﹝生﹞我楚水舟輕蕩。﹝小生﹞江州馬亂鳴。相辭去各轉程。何年重弔此佳城。﹝生﹞卞兄。我怎能勾新亭再得同遊衍。﹝小生﹞怎能勾淮甸同舟返故城。浮生如寄。悲死涕零。哀猿腸斷難經聽。急須焚。靑蚨一陌。聊爾罄平生。

【尾聲】松楸展拜回軍省。明日雙開舴艋。江上風帆帶雨淸。

﹝生﹞小弟久不回捨。況荊室小兒又僑寓廬江。如今便道挈領。展拜先塋。卽便赴任。經從貴治。再圖相敍。

一杯此日奠忠靈。

追憶當年共事情。

荒坵灑泣添惆悵。

千里關山空月明。

第三十九出廬山會合

【哭岐婆】﹝旦上﹞新篁風細。麼荷香遞。臨門凝睇。望郞車騎。深林啼鳥喚幽思。西飛白日繩難系。

【前腔】﹝小旦﹞椿庭遙離。萱闈怎棄。兩情縈系。田園荒廢。何年飛捷返鄕閭。夫妻母子重相聚。

孩兒。自從你父親去後。荏苒光陰。倏忽數載。前日王惇庾亮錢鳳被戮。你父親忌功遠謫。這一椿寃抑到也出得气了。只是蘇峻謀叛。騷擾地方。稱兵向闕。人民逃竄。雞犬不寧。你父親又不在家。兵燹之困。如何是了。﹝小旦﹞母親。聞得各鎭都督。戮力勤王。料必爹爹也在裏面。孩兒已著陶旺打探去了。就便道回來。也不見得。﹝旦﹞

【十樣錦】﹝繡帶兒﹞才郞去。雲鬟倦理。幾年竟杳歸期。縱不能五馬榮旋。爲甚無一紙音書。﹝宜春令﹞﹝小旦﹞旖旎。望懸懸鎭日攢眉。頓敎人寢忘餐廢。禁不得沒情沒緖。遠懷難憩。﹝降黃龍﹞﹝旦﹞記當時執手臨岐。送別丁寧。教他把扊扅休棄。如今呵相拋如許。想合受淒涼。是我運蹇時低。﹝醉太平﹞﹝小旦﹞淒其。幾回玉筯暗偸垂。怎知他近來康履。總然是身安體豫。其如我定省凊溫無地。﹝浣溪紗﹞﹝旦﹞天際雁。水底魚。誰阻絕羽杳鱗稀。常時飛夢到天涯。荒村犬吠驚覺起。﹝啄木兒﹞﹝小旦﹞觸物增悲。見林杪反哺烏棲。羔羊跪乳鄰家地。如將我悶懷提語。覷斑衣冷落庭除。望白雲神馳天際。﹝鮑老催﹞﹝旦﹞念玆在玆。叢林懶扳連理枝。花箋怕寫離恨詩。空嗟怨。枉太息。難歡聚。便有織錦回文欲寄憑誰。﹝上小樓﹞﹝小旦﹞咱母子形孤心碎。他雄材任展舒。勤王敢後各藩師。肯念家人戀系。把赤膽少渾躇躊。﹝雙聲子﹞﹝旦﹞情難盡。心長逝。何日裏思方替。﹝鶯啼序﹞﹝小旦﹞金錢問卜全無些靈意。又怎憑燈鵲龜蛛。諸般可疑。望凱歌聲奏。未審何時。

【尾聲】荒齋對憶勞魂慮。嗟我遙瞻雲樹。專望長須報喜回。﹝末上﹞

【霜天曉角】軍功懋著。旌節還鄕裏。十載勤勞王事。今朝鹵簿充閭。

夫人。大爺。陶旺叩頭。﹝旦小旦﹞老爺的信息怎麼樣了。﹝末﹞夫人大爺聽稟。小人自那日出門。隔江打探消息。正遇著一夥軍士。問他蘇峻下落。說蘇峻被陶都督部將彭世李千亂箭射死。磔屍分功。各位都督往京見駕。奏凱班師。老爺也卽日到家了。小人先來報喜。還要到江上迎候老爺。﹝旦小旦﹞謝天謝地。﹝旦﹞孩兒。我在裏邊收拾。你可著陶旺打掃前邊。就去迎接父親。﹝小旦末﹞曉得。﹝同下生﹞

【前腔】故鄕何處。久別迷歸路。幸忝元功欣首豎。今朝榮返吾廬。

虎帳牙旗擁上游。安危須共主君憂。竇融表已來關右。王浚軍宜次石頭。釜底鯨鯢封兩觀。檻中鷹隼泣三秋。將軍此日承恩眷。且向江潯問故丘。下官自從那日離家。誓圖尺寸。不想今日功成名遂。得列王侯。便道歸家。挈領家小。同詣荊州。且喜已到廬江地方了。叫眾軍校。此處地方煩苦。且系桑梓近地。不許騷擾生事。違者捆打一百。﹝眾應介生﹞打過職事。﹝應下旦小旦見介﹞

【金菊對芙蓉】﹝生﹞夫人。我虎帳圖功。鴛幃久遰。囊閒綠綺塵披。﹝旦﹞相公。頻勞夢想。今日裏再覩威儀。﹝小旦﹞相逢喜劇。渾如夢寐。勝獲璠玙。

﹝旦﹞相公。你把一向在外的功績風景。說與奴家知道。

【玉山頹】﹝生﹞夫人。我一從分袂。到東朝叨膺佩琚。仗斧鉞平戢蠻夷。恨權惇妨功生忌。交南遠蒞。總有音書難遞。﹝合﹞幸逆謀旋著。我急興師。削芟餘黨報彤墀。

【前腔】姦雄旣劓。跨荊湘榮專一隅。正狼煙靜息無虞。忽蘇峻狂謀重熾。稱兵內指。各鎭勤王踵至。

﹝合前﹞夫人一向拋撇在家。並無一人來往。你且與孩兒把家庭事體試說一番。﹝旦﹞相公。你聽我道。

【玉交枝】遭時不遇。痛連年艱危怎支。我絲麻手績充粢炊。與兒曹形影相依。相公。臨風淚灑枉交頤。尋常屈指何時置。算如今離愁盡除。方免得終朝怨啼。

【前腔】﹝小旦﹞爹爹。靑燈愁緖。伴萱堂把殘編捲舒。牛衣對泣嗟無計。幾番淚漬衣襦。爹爹。我道服勞視膳孝猶虛。朝經暮史成何濟。喜如今骨肉俱齊。但願得歡同百歲。

【尾聲】﹝合﹞悲離歡合人常事。問勛業從來有幾。始信牛眠蔭果奇。

夫人。一向不曾到母親墳上一看。明日還歸故里。展拜先塋。兼訪範公路。以表故人交情。

幾年流落在天涯。

今日功成返故家。

試看墓木今何似。

翠柏蒼松長物華。

第四十出官誥榮封

【夜行船】﹝末上﹞北討南徵功業遂。恩榮指日賁臨闤闠。紫服飛魚。貂冠玉佩。不枉英雄蓋世。

數載別鄕閭。今朝返故居。城郭猶如昨。人民半已非。苔封荒徑合。塵网畫梁低。一番新整頓。光彩燦朝暉。自家陶旺是也。我老爺功成名遂。衣錦還鄕。先著我回來修理打掃伺候。聞得本縣準備人夫各役沿江迎接。想卽到家也。

【前腔】污馬盟書藏玉匱。而今初服得遂翔回。﹝旦小旦﹞松菊猶存。枌楡未攺。喜快生平志气。

﹝千秋歲﹞﹝生﹞故園衰艸。今日重還到。尊俎上。英雄表。金湯生气象。冠蓋榮封誥。人世裏幾回興廢都難料。﹝旦小旦﹞莫說韶光老。謾把金尊倒。今非昔。功名好。從容談笑裏。整頓乾坤了。願世世恩光盡沐中書考。﹝生﹞夫人。今日還鄕。比前日出門的風景。大是不同了。皆賴天地祖宗之佑。我與你拜謝一番。

【園林好】﹝生﹞感天地神明護培。感父母泉臺默持。念陶侃功成身退。今日裏得回歸。今日裏得回歸。

【前腔】﹝旦﹞我生長在艸舍茅茨。今被服龍章鳳帔。不枉了流離顚沛。喜今日得同歸。喜今日得同歸。

【江兒水】﹝小旦﹞臣節須當靖。君恩不料虧。揚名四海時艱濟。鞠躬盡瘁王臣志。時危方顯忠和義。自古安邦頻厲。﹝合﹞今日裏晝錦榮歸。管取名垂百■﹝礻冀﹞。

【前腔】﹝末﹞門煥黃金閥。身披紫繡衣。看車塡馬隘郊原蔽。元功已奏承明地。鸞書指日來云裏。誰說五侯專貴。﹝合前﹞

【五供養】﹝醜﹞我貧窮老嫗。托在鄰居。往日爲依。歡聞歸故里。欲敍舊相知。阿呀。夫人。夫人。﹝旦﹞呀。王媽媽。許久不見。這等老了。﹝醜﹞夫人。數載暌違丰致。遇家鄕兵荒疊至。早是老身別時呵。棲身無定所。白骨半成堆。﹝合﹞幸遘光儀。不勝歡會。

【前腔】﹝旦﹞王媽媽。自那日老爺呵辭家遠離。我姑婦相依。全憑護持。倉忙分手去。未得效纖微。相公。前日婆婆病時。多虧王媽媽早晚奔波。此恩不可不報。﹝生﹞呀。下官不知。有失奉酬。叫陶旺取白金二十兩。送與媽媽。深愧投桃報李。少資伊晨昏薪水。﹝旦﹞王媽媽。你受我一拜。﹝醜﹞阿呀。夫人說那裏話。折死了老身。夫人。蒙老爺這等厚惠。只是受之不當。﹝旦﹞莫不是嫌薄。請收了。﹝醜﹞這等多謝。老爺夫人褭蹏捐重惠。犬馬怎償伊。

﹝合前﹞夫人。老身吿別。﹝旦﹞多慢你。﹝醜下旦小旦下﹞

【玉交枝】﹝小生﹞故人還斾。喜陳平不負無知。他鴻功已把旗常樹。聊申燕喜庭除。﹝醜﹞老爺。那陶老爺呵。當年猶憶雪花飛。今日門盈駟馬車。﹝合﹞方才見天生大儒。方才見皇家俊耆。﹝報介接見介﹞

【前腔】﹝生﹞範兄。我同心知契。感吹噓得效馳驅。荷蒼天不負封侯志。得盡心定難持危。﹝小生﹞你今朝仗鉞凱歌回。看刻期頒詔皇恩至。

﹝合前小生﹞陶兄。你把別後事情見教一番。﹝生﹞範兄。

【川撥棹】我自離家去。仕東朝居掾史。會蠻兵入寇邊陴。會蠻兵入寇邊陴。幸功成顚遭萋菲。﹝合﹞恨王惇嫉妬寄。謫南交魂夢迷。

【前腔】膚功賁。調荊湘叨鎭蒞。那蘇峻呵。倚姦雄觖望興師。倚姦雄觖望興師。喜從容歸吾削夷。﹝合﹞羨梟雄部下威。答朝廷還故居。

【尾聲】﹝小生﹞別離幾載今歡聚。竚看淩煙標著。看橋梓恩榮盡錦衣。﹝醜扮朝使上﹞

【出隊子】躬承朝議。跋涉程途江水西。金章鐵券報功施。胙土分茅世世俱。試問當今豪傑有誰。

﹝報介﹞聖旨已到。跪聽宣讀。制曰。朕聞烹巨鱉者鼎大於滄海。斬長鯨者劍倚於靑天。旣立異勛。勉膺殊寵。爾荊州都督陶侃。五山鎭地。一柱擎天。气壓乾坤。量含宇宙。入居環衛。出擁旌幢。歲寒知松柏之心。國難見忠貞之節。敷揚淸政。水鏡無光。吐瀝赤誠。朝霞失色。先擒陳敏。後剿杜弢。萬國安心。百蠻繞指。無愧文成之略。不讓武侯之勛。朕以眇躬。謬膺大寶。方居𦇤褓。遽遘閔凶。羣小窺朝。元凶干紀。旣罪人之未得。斯會旅以䢐徵。迎敵鼓行。靡待前茅之偵。擒囚歸報。遂成獨抑之誅。華夷由是以知威。天地爲之而捲祲。凱歌一奏。盟府交書。是用授爾官爲太尉。仍封長沙郡王。都督八州諸軍事。食邑五千戶。立班少保。升爵元侯。增食邑於爰田。衍井腴於眞賦。倂爲異數。用表宏勛。父陶丹祚國生賢。邦基永賴。母湛氏傳家訓子。楨幹實崇。幷推錫類之仁。以隆不匱之孝。贈丹長沙郡公。湛氏長沙郡夫人。妻李氏內政允襄。無媿雞鳴之警。子陶洪父書能讀。堪稱鶴和之賢。李氏封正一品夫人。陶洪授丹陽縣尹。彭世李千渠魁殲殪。宜申斬將之褒。範逵豪傑薦揚。當受進賢之賞。應授世武衛將軍。千昭勇將軍。範逵豫章內史。於戲。見無禮於君。爾旣殫乎忠藎。歸飮至於廟。我何愛於寵褒。惟功名垂世之始終。斯爵祿爲邦之勸勵。尙圖後績。益炳前庥。爾往欽哉。毋替朕命。謝恩。﹝眾﹞萬歲萬歲萬萬歲。﹝見朝使介醜﹞大人功徳巍巍。聲名赫赫。正所謂非常之人。始有非常之報。可謂前無古人。後無加寵矣。賀喜賀喜。下官還要往溫大人處開讀皇命。不得久覊。就此吿別。正是黃河泰岱恩波永。紫誥丹書聖澤長。﹝下﹞

【催拍】﹝生﹞慶銅龍遙覃紫泥。闔門受褒章寵書。喜气藹門楣。喜气藹門楣。誥贈焚黃。泉壤增輝。世祿綿延。奕葉光詒﹝合﹞今日裏共沐恩私。膺紱綬拜丹墀。

【前腔】﹝小生﹞誰不願捷奏勛垂。終沮隔權輕職微。喜際會成奇。喜際會成奇。羨你父子功名。存歿沾禧。愧我剡薦微勞。亦被波余。

﹝合前小生﹞小生就此吿別。另日再圖叩謁。正是功成蕭相頒靑社。寵貴千秋賜赤符。﹝下旦小旦上生﹞

【海仙歌】喜我風雲遭際。寵恩綸振古稱奇。山盟海誓。臺鼎煥鍾彛。如大鵬得展垂天翅。鶴鳴子和。好爵自縻。琴調瑟奏。家室允宜。﹝合﹞皇恩萃。福慶齊。蒼天端不負男兒。

【前腔】緬想北堂恩義。苦■﹝糸辟﹞麻翦發勤劬。柏舟偃蹇。畢世受淒其。今朝博得兒榮貴。名翽鸞誥。彤管已垂。裳焚翟茀。窀穸已輝。﹝合前﹞

【前腔】﹝旦﹞那日萱庭萎逝。我孤身寂守蓬居。辛勤歷盡。今日佩簪裾。扊扅重效鴛鴦戲。歡諧伉儷。唱隨永娛。齊眉舉案。偕老永隨。﹝合前﹞

【前腔】﹝小旦﹞喜沐爹行蔭庇。晨昏間彩服庭趨。門闌佳气。福祿與山齊。當門綽楔垂千■﹝礻冀﹞。一門尊顯。孫子寵貽。錦衣歸晝。鄕邦寵貤。﹝合前﹞

【越恁好】﹝合﹞瑞凝戟棨。瑞凝戟棨。喜團圓疑夢裏。千秋萬載芳聲沸。勛名難儷。桓圭永鎭長沙地。官封太尉。八州控轄應無比。臣忠君聖揚余緖。

【尾聲】名題運甓彰勞瘁。願知音勿加嘲戲。聊助梨園一種奇。

數年汗馬著功勛。

今日鳴珂到裏門。

松菊猶存三徑在。

及時當自惜分陰。

運甓記終

