六十種曲鸞鎞記明葉憲祖

鸞鎞記

﹝明﹞葉憲祖著

繡刻演劇十本

第三套

春蕪﹝朱玉﹞琴心﹝相如﹞玉鏡﹝溫嶠﹞懷香﹝韓壽﹞彩毫﹝李白﹞運甓﹝陶侃﹞鸞鎞﹝杜恙﹞玉合﹝韓翊﹞金蓮﹝蘇軾﹞四喜﹝宋郊﹞

繡刻鸞鎞記定本

●鸞鎞記目錄

第一出提宗

第二出論心

第三出閨詠

第四出覓贈

第五出仗俠

第六出諧姻

第七出秉操

第八出入道

第九出催試

第十出挫權

第十一出合譖

第十二出摧落

第十三出詩激

第十四出勵志

第十五出品詩

第十六出覓鸞

第十七出鎞訂

第十八出喜諧

第十九出勸仕

第二十出春賞

第二十一出途逅

第二十二出廷獻

第二十三出捷賀

第二十四出京晤

第二十五出探婚

第二十六出合鎞

第二十七出圓成

第一出提宗

【漢宮春】﹝末上﹞杜子奇窮。嘆生來轗軻。骨肉西東。聘得文姝趙女。兩擅才容。豪門相逼。仗魚娘女俠帲幪。成婚後。春闈同赴。誰知觸怒姦雄。

失意慚歸故里。賴佳人激勉。奮志登庸。更寄新詞稱慶。京邸相逢。溫郞情致。爲投詩竟遂牽紅。看一對鸞鎞分合。總關多少情蹤。

第二出論心

【戀芳春】﹝生上﹞藻思云淵。風流嵇阮。一身落魄堪憐。自有漫漫浩气。直貫重玄。不肯隨人長短。也不肯媚人自薦。同消遣。詩酒朋儕。盡堪盡日盤桓。

﹝鷓鴣天﹞載酒無人過子云。掩關晝臥客書裙。花枝不共秋欹帽。筆陣空來夜斫營。惟日飮。以詩鳴。天教閒客管靑春。窮途正是不龜手。與世羞爲西子顰。小生杜羔。表字伯裘。襄陽人也。秀揚北斗。價媲南金。姱節霞褰。峭爾心胸山嶽。文思泉湧。鏗然咳唾珠璣。平生不解逢迎。貧士驕人猶勝諂。遁世無求名譽。庸人愛我不如憎。只有一件。父母在日。曾將碧玉鸞鎞一對。聘趙氏之女爲妻。頗聞他年已及筓。才容雙美。因我孤身落魄。遂將好事蹉跎。孤孤寂寂。憂憂悶悶。過了二十年華。賴有賈浪仙溫飛卿流寓在此。日逐往還。幸不寂莫。今日相約過我。不免在此伺候。﹝小生外上﹞

【窣地錦襠】﹝小生﹞連朝朋舊和髙篇。攜手滄洲白日閒。﹝外﹞春風常在故人前。美酒淸謳解客顏。

﹝小生﹞小生溫庭筠。﹝外﹞小生賈島。流寓襄陽。同來訪問杜伯裘。此間已是。不免徑入。﹝進見介生﹞春到庭除任綠莎。﹝外﹞馮唐未老已蹉跎。﹝小生﹞盡教朋舊形骸放。﹝合﹞卻道衣冠禮法疎。﹝外小生﹞伯裘。你今日容顏慘然不樂。卻是爲何。﹝生﹞二兄聽稟。

【玉芙蓉】我昂藏正少年。流落誰靑眼。幾時得策名飛步獨冠羣賢聊存筆札尋常應。直取絲桐獨自彈。﹝合﹞心難按。每牢騷問天。問何緣倒顚豪傑致難堪。

﹝外﹞伯裘。你說那裏話。似兄這般才藻。取功名如拾芥。何必抑鬱。﹝生﹞浪仙。若是有才的便取功名。如飛卿兄與浪仙兄今日蚤已致身靑紫。不似這般流落了。﹝小生﹞伯裘。我輩志气。不可少挫。任它終身不偶。那睥睨之態。放曠之懷。定然要用著它的。你何苦如此慘然不樂。小弟呵。

【前腔】千秋信自堅。半世從人賤。直浮雲富貴。浩气彌漫。任情放誕曾無忌。揮手雲霄不受憐。﹝合﹞心難按。每牢騷問天。問何緣倒顚豪傑致難堪。

﹝外﹞飛卿兄言之有理。我輩未遇呵。

【前腔】飯牛惜夜寒。捫虱於時蹇。便所期已矣。獨坐悠然。如今登樓有我非王粲。卻酒從敎逐阮宣。﹝合﹞心難按。每牢騷問天。問何緣倒顚豪傑致難堪。﹝外﹞

我們暫且吿別。明日有興。再來相訪。正是

他鄕攜手易相親。

半過春光半廢身。

歌憶前人寧寡和。

遇當斯世可常貧。

第三出閨詠

【一翦梅】﹝旦上﹞落盡棠梨野絮飄。蜂也無聊。蝶也無聊。疎窗紅日坐來髙。脂也慵調。粉也慵調。

﹝浣溪沙﹞輕打銀箏墜燕泥。斷絲髙罥畫樓西。花冠閒上午墻啼。粉籜半開新竹徑。紅苞落盡舊桃蹊。不堪終日閉深閨。奴家趙氏。小字文姝。自小聰明。愛觀書史。鎭日幽靜。好就詩詞。除了班家女師。那左貴嬪鮑令暉也則尋常。只有東鄰魚家惠蘭義妹。淸才掇露。藻思霞蒸。每有所作。不在奴家之下。目今春盡日長。閨中頗困。怎麼得他到來閒話。消遣也好。﹝小旦上﹞

【前腔】一夜春歸不可招。紅也難饒。紫也難饒。閒心若个殢眉梢。醒也難消。睡也難消。

奴家魚氏。小字惠蘭。常與西鄰趙文姝姐姐往來作伴。情勝同胞。今日特去看他。行不數步。已是趙家門首。不免徑入。﹝見介旦﹞奴家正在此想你。妹妹來得恰好。﹝小旦﹞妹子見春光已盡。鶯老花殘。想道姐姐情思無聊。特來奉候。﹝旦﹞這幾日天气果覺困人些。妹妹。你適才說鶯老花殘。我和你就把鶯花二字。各做送春詩一首何如。﹝小旦﹞如此甚好。姐姐請先。﹝旦﹞僭了。﹝吟介﹞風風雨雨過前楹。牢落春光似送行。爲問阿誰多著意。殷勤臨別更啼鶯。﹝小旦﹞妙妙。待妹子也念來請教。﹝念介﹞盡道春風未有涯。誰知艸艸欲還家。亂紅狼藉渾無賴。檢點爭憐葉底花。﹝旦﹞妹子。我二人如此詩才。若去應舉。那女狀元怕輪不到錦江拾翠的黃姑。﹝小旦﹞正是。若使天下詞壇。姐姐主盟。小妹佐之。那些做歪詩的措大。怕不剝了面皮。﹝旦笑介﹞語笑良久。頗覺散心。還和你到檻外閒步一回。﹝行介﹞

【懶畫眉】﹝旦﹞一番花雨過亭臯。滿地殘紅濕未飄。趲將新綠上芭蕉。應知斷送人多少。消得春歸能幾遭。

【前腔】﹝小旦﹞梁間語燕似爭巢。百囀鶯簧欲罷調。日長深院靜蕭蕭。幾多困倦誰將到。覺比前春更寂寥。

﹝旦﹞妹子。我看你

【前腔】雙蛾簇簇護春嬌。斷臉微紅睡半銷。芳情想已逗纖腰。閒行莫向城南道。怕有行春吉士挑。

﹝小旦笑介﹞姐姐。這到不在妹子心上。只是姐姐有了主兒的。反覺盼不到些。

【前腔】新來略覺損容標。剩把閒情付彩毫。吟詩生怕及夭桃。幾番盼殺張京兆。翠黛畱將懶自描。

﹝旦笑介﹞妹妹。做姐姐的到被你取笑了。﹝小旦﹞妹子吿回。明日再來陪你。﹝旦﹞有慢了。侍我送你出門去。﹝行介﹞

偶爾春愁郁未開。

東鄰少女喜相陪。

﹝小旦先下旦弔場目送介﹞無情最是門前水。

流盡年光去不回。

﹝醜扮媒婆衝上﹞做媒爲活計。說合是生涯。﹝見旦介旦避下醜﹞老身做了半世媒。不曾見這般好女子。且住。這是趙寡婦家。記在心裏。作成了一个好主兒。踏破鐵鞋無覓處。得來全不廢工夫。

第四出覓贈

【菊花新】﹝淨眾同上﹞一朝名姓動星臺。列戟髙門晝日開。補衮愧非才。只感荷聖恩如海。

龍樓鳳閣九重城。新築沙堤宰相行。我貴我榮君莫羨。十年前是一書生。下官覆姓令狐。名綯。幸遇今上特達相知。不次擢用。由學士遷同平章事。任用最專。恩寵無比。舉子溫庭筠。幼有才名。今上喜菩薩蠻詞。實非下官所長。叫他代作。進呈甚見嘉賞。明歲大比之年。吾子令狐滈在此應試。那些考官。𨿽則都囑付了。只是場中文字。若使人看不得。恐怕難違公論。吾想除非假手溫生方好。須先差的當家人去與他面說。還有一件。我故人李憶補闕。年老無子。前日勸他納妾。他說夫人利害。只怕難容。除非老相公娶了相送。或者能壓服得他。﹝笑介﹞若能使婦人不妬。宰相眞可謂有權矣。堂候官。一面擊梆。叫我一个院子出來。一面到街上。叫一个官媒婆進來。各有使令。﹝副淨扮家人上﹞堂上聞呼喚。階前聽使令。稟老爺。有何指揮。﹝淨﹞我差你去見溫庭筠秀才。說道。明歲大比之年。俺家大爺場中文字。相煩代作。必有重謝。不好寫書。只是面說。﹝副淨﹞溫秀才不知如今在那裏。﹝淨﹞聞他遊學在襄陽地方。徑到那裏尋他。﹝副淨﹞小人曉得了。﹝淨﹞還有分付。

【駐雲飛】文運天開。明歲南宮選俊才。俺大爺呵。要把魁名賽。文字須遮蓋。嗏。溫李舊同儕。文章出色。假手他行。必定添光彩。你此去呵。禮重言甘莫弄乖。

﹝副淨﹞老爺呵。

【前腔】位列臺階。一旦成名震九垓。槐柳分行擺。桃李迎門待。嗏。饒有出羣才。也須托賴。若肯相招。料得忙趨拜。念小人呵。此去傳言事必諧。

﹝淨﹞如此。收拾便行。﹝副淨應下丑媒婆雜引上見介﹞稟老爺。官媒婆到了。﹝淨﹞那官媒婆。我要娶一个女子。送與補闕李爺爲妾。你聽我分付。

【駐馬聽】故友情諧。念彼年華已漸衰。尙自祥麟絕種。雛鳳空巢。玉燕難懷。明珠不惜買裙釵。贈他也非爲閒情債。﹝合﹞爲覓妝臺。卽忙前去。休敎遲捱。﹝醜﹞

稟上丞相爺。小婦人原是襄陽郡人。初至京城。這京中女子。不曾徧識。﹝淨﹞李爺𨿽宦京邸。原籍楚中。你那襄陽若有好女子。更覺相宜了。﹝醜﹞這般說。襄陽有一趙寡婦之女。眞个一貌無雙。

【前腔】村捨茅齋。幻出嬌娘眞艷色。他有芙容妝臉。楊柳欹腰。恰似豆蔻含胎。領將嚴命去安排。定知好事圓成快。﹝合﹞爲覓妝臺。卽忙前去。休敎遲捱。

﹝淨﹞卽差官舍二人。與你同送聘禮到他家去。送聘之後。卽便接取來京。休得遲誤。﹝醜﹞小婦人還有事稟上。趙家女子委實難得。還是丞相爺自家受用了罷。不要作成別人。﹝淨﹞唗。胡說。

宜春苑內揀花枝。

囑付蜂媒莫待遲。

若是得它心肯日。

果然是我運通時。

﹝淨先下丑末弔場丑﹞方才丞相爺說。差官舍與我同去。不知是那一位官長。﹝末﹞就該是我聽差。﹝醜﹞就是你老人家。天那。這等一个臊胡子。路上不好打發你哩。﹝末﹞休得閒說。我也不曾有子。央你做媒。再娶一房媳婦。﹝醜﹞有有。我那間壁王大嫂。生下一个女兒。十分標致。有西江月詞爲證。﹝末﹞怎見得。你且說來。﹝醜﹞堪愛王家大姐。天生分外嬌姿。﹝末﹞好。﹝醜﹞蓬松兩鬢賽金絲。大眼粗眉歪嘴。﹝末﹞阿呀。﹝醜﹞面頰渾如鍋底。鼻頭好像擂搥。金蓮尺二走東西。臭惡三年不洗。﹝末﹞這婆子原來一口胡柴。明日打點禮物。早些去罷。﹝醜﹞曉得。﹝同下﹞

第五出仗俠

【唐多令】﹝淨趙母上﹞苦守未亡年。貧居祇自憐。幸然有女正芳姸。﹝旦上﹞喜得萱親身健在。相依傍。免憂煎。

﹝淨﹞老身趙氏之母。孀居無子。止生這一个女兒。喜得長成。才容雙美。已曾許配杜羔秀才爲妻。一向好事蹉跎。老身常時縈掛。﹝旦﹞母親老景安康。兒心願足。這些小事。何必掛懷。﹝淨﹞咳。人家生下女兒。直待嫁了人。才放下做娘的擔子。﹝旦﹞請自消遣則个。

【桂枝香】﹝淨﹞孀居孤蹇。年時衰倦。膝前無繼美佳兒。眼底有能文嬌媛。苦愆期少緣。﹝旦﹞你休苦愆期少緣。但得你老來康健。大家歡忭。﹝淨﹞我意懸懸。但敎連理兒成樹。始得忘憂母似萱。

﹝外末扮差官二人醜扮媒婆引眾持聘禮上﹞一路問來。此間正是趙家了。元來閉門在此。不免扣門則个。開門開門。﹝眾﹞

【不是路】小戶低廛。急叩雙鐶莫滯延。﹝淨驚介﹞爲甚的聲喧亂。女兒。你且進去了。我把柴扉試啟問何緣。﹝旦下淨開門見介醜﹞趙媽媽。我們奉當朝令狐丞相老爺所差。特來聘你令愛。與補闕李爺做二夫人的。﹝淨﹞阿呀。你們莫胡言。我女兒呵。荊釵已結朱陳眷。縱金屋難敎擁翠鈿。﹝末﹞你這老婦人好不知世事。我老爺便彊娶了民間一个女子。打甚麼緊。你也須通變。我老爺呵。燻天炙手難輕撼。料應不免。料應不免。

﹝淨﹞列位。我女兒委實的許聘與杜羔秀才爲妻了。﹝醜﹞管甚麼杜髙杜底。﹝背唆眾介﹞難道來了一場。罷了不成。只將聘禮丟在他家。下午搶他上轎去便了。﹝眾﹞說得是。怕他到甚麼官司去吿了我老爺不成。若再遲延。先鎖了這老婦人去問罪。﹝淨推介眾打淨倒地丟聘禮下旦急上﹞堂前爲甚麼喧嚷。阿呀。母親怎麼跌倒在此。﹝扶淨起介﹞女兒。不好了。當朝令狐丞相差人。要娶你與甚麼李家爲妾。我說你已曾許配杜家。他們那裏肯聽。彊將聘禮畱下。說下午就要搶你上轎去。再若遲延。先鎖我去問罪。我因推阻。被他們打。﹝旦哭介﹞如此怎麼好。天那。

【長拍】寂寂孤身。寂寂孤身。寥寥庭院。並沒个外人廝見。誰行指引。向朱門漏泄嬋娟。忽地禍從天。我寸衷匪石。肯容輕轉。忍使喬郞懷碧玉。揮毫重賦綠珠篇。奴旣不肯失身。亦不貽累母親。若他彊逼成姻眷。拚一个珠沈玉碎。蚤赴黃泉。

﹝淨哭介﹞咳好苦。天那。

【短拍】黯黯愁魂。黯黯愁魂。煢煢暮景。止畱將一女身邊。送與惡姻緣。少不得活離死怨。女兒。你且慢死。待做娘的先死了。或者得他憐念。有个捨放你的日子。拚把殘年斷送。生博取你夫婦永團圓。

﹝旦﹞母親快不要這般說。孩兒死的是。﹝淨﹞還是娘死的是。﹝抱哭介小旦上﹞

【霜天曉角】芳鄰姊妹。朝夕多歡契。爲甚喧聲鼎沸。忙來取問因依。

﹝見介﹞妹子聽得姐姐家裏喧嚷。特來探望。爲何這般痛哭。﹝淨﹞魚家姐姐。我家禍事從天而降。如何是好。﹝小旦﹞媽媽。有甚禍事。﹝淨﹞令狐丞相要爲甚麼李補闕娶妾。倚恃權勢。平白地差人來。要彊娶我女孩兒。﹝小旦﹞媽媽。你回他說。許聘人的便了。﹝旦﹞便是。那些人如狼似虎。不容母親分辧。﹝淨﹞老身說得兩句。他們便把我來推倒。彊畱聘禮在此。說下午就要來搶去。怎麼區處。﹝旦哭介﹞母親。如今再沒甚麼區處。待孩兒一死。就了事了。﹝淨哭介﹞我的兒。你若死了。教我倚靠那一个。我左右將死的年紀了。不如待我死罷。﹝旦﹞母親。那有个爲了孩兒叫母親死的道理。況且你死了。也濟不得孩兒的事。不如待孩兒死的好。﹝淨旦抱哭介﹞

【憶多嬌】痛數奇。事不虞。禍遘當權怎設施。炙手燻天力怎支。要彊娶嬌姿。彊娶嬌姿。怎把牢籠脫離。

﹝小旦背介﹞你看他母子痛傷。不覺使人酸鼻。我左右不曾許人。拚捨此生。救他兩命。有何不可。﹝轉介﹞媽媽和姐姐且省愁煩。妹子情願與你們解圍。﹝淨旦﹞姐姐怎麼樣解得我們的圍。﹝小旦﹞姐姐已受杜郞之聘。義難更攺。妹子幸未字人。不如待我替姐姐去了。救你母子兩命。有何不可。﹝旦﹞這是奴家苦命所招。怎麼到累及妹妹。﹝小旦﹞做妹子的平日與你怎麼樣相處。若優遊無事。日逐往來。一旦有事。便掉臂不顧。豈是人之所爲。況且你有媽媽在堂。不忍分離。我孑然一身。有何掛礙。何不替姐姐去走一遭。我與你

【前腔】朝夕俱。情意孚。拚得孤身救你兩命危。比似夜出滎陽解楚圍。﹝淨﹞我兒。魚家姐姐旣有這等髙誼。我們拜謝。﹝同拜介﹞謝得提攜。謝得提攜。使我牢籠脫離。

【斗黑麻】﹝小旦﹞我一縷微軀原賤同侍兒。你兩口無虞我心甘貫魚。媽媽。自古爲朋友者死。我今日此舉。何勞你們相拜謝。感恩私。只有一件。還須厚賂居間。免使臨期露機。﹝合﹞蒼天鑑知。前途望護持。從此牽腸。從此牽腸。試問重逢甚時。

﹝旦﹞昔衛壽竊旄以代兄。紀信忍烹而誑楚。妹妹的意气。何忝於兩人。

【前腔】我母子顚連似寒灰可欺。你慷慨周旋似陽和再吹。矜義俠。敢捐軀。古有黃屋將軍。今屬靑閨黛眉。﹝合﹞蒼天鑑知。前途望護持。從此牽腸。從此牽腸。試問重逢甚時。

﹝旦出釵介﹞奴家感激妹妹厚恩。無物表意。這對碧玉鸞鎞。原是奴家聘物。今送與妹妹。以爲攏頭之用。﹝小旦﹞旣承厚情。妹子不敢推卻。但是姐姐聘物。妹子怎敢獨取。不如與姐姐各執一枝。它日見此鸞鎞。就如對面了。﹝旦﹞說得有理。﹝分釵介﹞

【鷓鴣天】尋生替死徳無倫。剖玉分釵各愴神。惟有感恩幷積恨。萬年千載不成塵。

﹝旦先下眾上搶小旦下淨弔場﹞且住。魚家姐姐𨿽則去了。還怕中途有變。明日黃道吉日。不免迎杜郞過門贅親。絕了後患。多少是好。正是早諧男女願。永斷是非門。﹝下﹞

第六出諧姻

【西地錦】﹝生上﹞自恨生來多疚。佳期一向稽畱。誰知好事來相輳。翻因意外戈矛。

小生只爲骨肉支離。身名偃蹇。婚姻之事。一向蹉跎。誰想令狐丞相要彊娶我妻子。幾乎做出一場大事來。千虧萬虧。虧了魚惠蘭。捨身相救。這也是女中俠客了。嶽母還怕事出不虞。招我今日過門贅親。將憂變喜。總是天緣。且住聞得我娘子大有詩才。今晚亦須檢點。若被他考倒。可不辱抹了杜拾遺的家風。﹝內作鼓樂介生﹞你聽鼓樂喧闐。一定是趙家接親的到了。﹝眾扮擯相鼓樂上生隨行介﹞

【賞宮花】笙歌沸稠。看華燈晃彩球。迎取風流壻。好去結綢繆。此夜鵲橋牢駕定。管敎織女會牽牛。

【西地錦】﹝淨上﹞喜得蒼天相佑。今宵幸配鸞儔。﹝雜請介旦上﹞堂前幾徧催妝就。對人無柰嬌羞。﹝雜照常喝介生旦送酒介﹞

【畫眉上海棠】﹝畫眉序﹞金鼎麝煙浮。搖漾華堂燭光澑。喜十年婚媾。始遂綢繆。躱離了劈手鷹鞲。打合上齊眉鴛偶。﹝月上海棠﹞﹝合﹞眞輻輳。看取骨肉團圓。百年相守。

【前腔】﹝淨﹞有女在秦樓。幸遇蕭郞締佳偶。喜結褵今夕。省母殷憂。虧他巧騰那繡閣衾裯。因此生脫就寒門箕箒。﹝合﹞眞輻輳。看取骨肉團圓。百年相守。

﹝淨﹞送新人入洞房。﹝眾行介﹞

【滴澑子】才郞的。才郞的彩毫在手。嬌娘的。嬌娘的蕊珠在口。果然鳳交鸞友。相攜入洞房歡濃似酒。願祝夫妻天長地久。

【余文】溫香軟玉親消受。枯魚活水正相投。好把新詩幾唱酬。

雙棲雙宿比鴛鴦。

女貌郞才兩頡頏。

不是一番寒徹骨。

爭得梅花撲鼻香。

第七出秉操

﹝副淨上﹞占住房幃老更親。周詩空自說來頻。堂前已失猶龍客。閣內難畱比鳳人。老身李補闕之妻是也。心偏嫉妬。性頗猜疑。因此我老相公晚年無子。不敢提起娶妾兩字。沒來由那令狐丞相娶了一个女子。遠遠送來與我老相公爲妾。不想半月之前。相公偶得暴疾而亡。那女子前晚才到。𨿽然一貌出羣。喜得兩無罣礙。落得做了好人。只把客禮相待。我有个兄弟新來斷弦。不如把來嫁與我兄弟。豈不兩得其便。只是丞相送來的。不好彊得他。待他到來。我自有道理。﹝小旦道扮上﹞困守蓬茆十數年。此來原不爲情緣。好將金穀樓中女。攺作玄都觀裏仙。我魚惠蘭。只爲姊妹情深。捨身相代。到此補闕已亡。落得一身自在。昨日李夫人教人來說。要我攺嫁他兄弟。我本玉府仙姝。豈偶凡夫俗子。不如出家入道。到得討个淸幽也。

【北端正好】蕊珠圓。瓊花潤。香馥鬱。蕊珠圓。光的澑。瓊花潤。俺本是天謫降玉府仙眞。劣塵凡誰相親。入玄門則盼西池近。

﹝見介副淨﹞小娘子。你怎麼是這般妝束。﹝小旦﹞薄命女子。不願嫁人。情願出家入道。﹝副淨﹞快不要說這樣話。還依老身。嫁了我兄弟罷。

【滚繡球】﹝小旦﹞想我命孤單難諧仕女姻。骨寒微羞登閥閱門。﹝副淨﹞小娘子。我兄弟不少你穿的戴的。﹝小旦﹞休誇稱燒手樣寶釵籠鬢。不希罕稱身材繡襖羅裙。﹝副淨﹞是了。這穿戴的𨿽是等閒。我兄弟卻又好个俊俏的人品。﹝小旦﹞俏潘安不足稱。粉何郞枉自倫。俺可不向潑巫山夢中著緊。誰待想莽桃花洞裏尋春。﹝副淨﹞你這般靑春年少。怎麼落莫得過。﹝小旦﹞縱教春隨流水休凝思。直待老逐飛花肯斷魂。做个物外閒人。

﹝副淨﹞你要出家入道。有何好處。

【倘秀才】﹝小旦﹞俺待向花前誦眞經幾巡。啟金鑪把名香自焚。住居的淸隱。山書小篆文。一會價鼓琴邀夜月。一會價看鶴舞閒雲。不與那煙霞廝渾。

﹝副淨﹞旣如此說。近邊有个咸宜觀。那觀主我曾有恩於他。待我著院子送你到那裏出家罷。﹝小旦﹞多謝夫人。﹝副淨﹞院子那裏。﹝末上﹞夫人有何分付。﹝副淨﹞這位娘子情願出家。你可送他到咸宜觀裏去。﹝末應介﹞

【煞尾】﹝小旦﹞謝得恁開籠放鶴多情分。兀自个指點桃源好避秦。討得逍遙自在身。過卻淸幽幾度春。仙女雙成可等倫。玉闕丹臺煞親近。直待朝元駕彩雲。方信道欲海無邊虧咱去得緊。

﹝小旦同末下副淨﹞你看他霞冠鶴氅。風度翩■﹝扁遷﹞。若是我老相公見了。如何了得。還好還好。試看佳人才入道。還虧老子早升天。﹝下﹞

第八出入道

【誦子令】﹝淨扮道姑上﹞塵途擾擾厭逢迎。少小離家覓上淸。撇得愛河求淨品。行看羽化上蓬瀛。

老身咸宜觀道姑是也。連日到施主人家修齋。不曾上殿參禮。今日閒居無事。怕有施主到來。不免叫了綠翹出來。同到殿上焚掃則个。綠翹那裏。﹝貼上﹞仙李盤根大。猗蘭奕葉光。﹝淨﹞綠翹。你把殿門開了。打掃一打掃。﹝貼應介﹞

【引】﹝小旦同末上﹞蕊珠宮外香雲合。世网從今蹬脫。

﹝末﹞此間已是咸宜觀了。請進去。﹝進見介淨﹞你是李管家。爲著甚事。同這位煉師到此。﹝末﹞這位師父。是令狐丞相送來。與我老爺做二夫人的。他因老爺死了。誓不攺嫁。情願出家。因此老夫人差我送到寶觀來焚修。﹝淨﹞妙妙。我觀裏又添了這般一位仙姑。那怕不興旺。小師兄。先請拜了三淸。﹝小旦拜介﹞

【誦子令】﹝淨﹞仙娥貌比許飛瓊。裊娜眞堪掌上擎。﹝小旦﹞師父請轉。待小道拜見。﹝對拜介小旦﹞幸有眞仙爲伴侶。願求法力指迷程。

﹝淨﹞師兄在此出家。須用攺个法名。先師畱下是玄字行中。賤名玄淡。師兄就是玄機何如。﹝小旦﹞多謝賜名了。﹝末﹞小人吿回。﹝淨﹞管家有慢。你回去與我多多拜上老夫人。﹝末﹞來送雲中仙子。歸參閫內將軍。﹝下淨﹞請問師兄髙姓。﹝小旦﹞小道寄養趙門。本姓魚氏。﹝淨﹞我看你冰雪丰姿。煙霞法相。令人企羨不勝。

【雁來紅】你是璘珣的玉樹柯。倏移根向大羅。我相逢亦是前因果。﹝小旦﹞質媿生來濁。入門敢自耽慵惰。﹝合﹞相隨和雲窗霧閣。朝共晚修淸課。

﹝淨﹞綠翹。你就隨侍魚師兄罷。﹝貼應介﹞

水邊楊柳赤欄橋。

洞裏神仙碧玉簫。

近得麻姑書信杳。

潯陽江上不通潮。

第九出催試

【粉蝶兒】﹝生旦上﹞上國觀光。一曲陽關疊唱。

﹝旦﹞相公。今當大比之年。士子們紛紛上京應舉。你正該努力前程。爲甚逡巡不果。是何主意。﹝生﹞小生功名之念𨿽切。兒女之情更長。因此躊躇未決。進退兩難。﹝旦﹞你說那裏話。自古道。學成文武藝。貨與帝王家。似你這般才學。不去應舉。更待何時。

【園林好】看今朝春日載陽。想皇都瓊林正芳。紛紛的計偕爭上。你及早治行裝。你及早整遊韁。

【江兒水】﹝生﹞我幸遇文明晝。也思觀上國光。只怕你春云載筆無情況。因此公交車不忍匆匆上。慢勞你勸駕情詞暢。﹝旦﹞你何事爲奴惆悵。雌伏柔情怎誤雄飛千丈。

﹝生﹞旣如此。娘子收拾了行李。待小生從容起身。﹝旦﹞行李收拾多時了。今日是黃道吉日。相公。你急便起程。切莫遲疑。﹝生﹞這等。請嶽母出來拜別。﹝旦﹞母親有請。﹝淨上﹞

【五供養】堂前鬧嚷。敢是司馬題橋。遊子嚴裝。﹝見介生﹞小生今日起身應試。特請嶽母出來拜別。﹝淨﹞好好。你看花遊帝裏。挾策射明光。莫爲我孩兒悒怏。度晨昏自有區區相傍。你著鞭須及早。行邁好徜徉。但願一舉成名慰人凝望。

﹝生﹞嶽母請上。容小生拜別。﹝拜介﹞

【玉交枝】東牀虛謊。賴周全依依洞房。一朝分袂多淒愴。怕擔閣南國明璫。﹝向旦介﹞爲博那影中金馬與玉堂。先拋閃目前鳳枕和鴛帳。﹝合﹞願此去觀花曲江。願此去錦還故鄕。

﹝旦﹞相公。這碧玉鸞鎞。原是君家聘物。一枝贈與魚家妹妹去了。這一枯仍舊送還相公。帶去時時轉念。

【川撥棹】驪歌唱。送徵衫別話長。把鸞鎞身伴收藏。把鸞鎞身伴收藏。似雙雙畱連不忘。﹝合﹞待臨岐心自傷。猛回頭泣數行。

【尾聲】﹝淨﹞送君此去乘桃浪。穩取龍門直上。﹝生背介﹞只怕點額應羞返故鄕。

【哭相思】﹝淨﹞出門不必苦遲疑。﹝生﹞得失從來未可期。﹝旦﹞一舉首登龍虎榜。十年身到鳳皇池。

第十出挫權

【番卜算】﹝小生上﹞少小負才名。志气淩終賈。幾年落魄走江湖。肯折千金價。

宣曲長楊瑞气凝。上林狐兔待秋鷹。誰將詞賦陪雕輦。寂寞相如臥茂陵。小生溫庭筠。字飛卿。幷州人氏。生成敏悟。擅美詞章。與李義山齊名。時稱溫李。只爲遊多豪俠。行頗不羈。年少多情。好爲淫艷之曲。才髙得志。浪加輕薄之名。兩赴科場。被人摧抑。這也不在我心上。向寓京師。令狐丞相亦屬知交。未蒙薦擢。因此遠遊襄漢。任意飄零。幸有杜伯裘賈浪仙邂逅相投。結爲知己。今春大比。二兄相約同行。我束裝已久。怎麼還不見他們到來。﹝副淨上﹞欽承恩相命。特地叩儒門。我一路問來。此間聞說是溫秀才寓所。不免徑入。﹝見介副淨作放肆介小生請副淨上坐介小生﹞客官何來。﹝副淨﹞學生奉丞相令狐爺之命。來見足下。﹝小生﹞你是他家甚麼人。﹝副淨﹞府中第一位管家。﹝小生﹞旣是管家。那有這般稱謂。也沒有你坐處。﹝副淨﹞隨他一應官長衙門。都有我坐處。﹝小生﹞偏我溫官人跟前。不許小人放肆。﹝推副淨起介副淨背云﹞好个大秀才。也罷。有事托他。只得權且忍耐。﹝轉介﹞丞相爺有事。叫我來分付你。﹝小生﹞可惡。怎麼說分付你。﹝副淨﹞丞相爺分付說。今年大比。我公子定然要髙中的。只是場中文字。我公子懶得費心。要你代筆。自當重謝。﹝小生﹞你們有事求人。不宜如此倨傲。﹝副淨﹞便是有事相煩。丞相爺差學生來分付。可謂極其恭敬了。怎麼倒說倨傲。

【八聲甘州】﹝小生﹞唗。衝冠怒發。怪覷人輕賤。直恁矜誇。縱是當朝元宰。也須要謙謙下士爲嘉。況且向人乞憐應禮下。何事驕人一謎奢。我溫官人文字。一向也肯捨與人的。只是你們這樣的人。我偏不肯輕易一个字兒。休喳。謾思量代筆生花。

【前腔】﹝副淨﹞我丞相爺呵。南衙。威權獨把。看燻天炙手。孰敢爭差。把如天之福。沒來由選擇伊家。﹝小生﹞選擇著我。便有甚福。﹝副淨﹞闈中試文勞暫假。料不負多才溫八叉。酬酢。有千金厚禮相加。

﹝小生笑介﹞一發說得好笑。焉有君子而可以貨取乎。快去快去。不要在此聒噪。﹝副淨﹞你只怕禍事到來。悔之無及。﹝小生﹞有甚禍事。不過囑付了試官。不中我便了。﹝副淨﹞不中也盡勾了。﹝小生﹞唗。休得胡說。你若再在此放肆。我就要打了。﹝副淨笑介﹞酒逢知己千鍾少。話不投機半句多。﹝下生同外上介﹞

【番卜算】﹝生﹞花送遠行人。柳拂新羈馬。﹝外﹞停鞭且自約朋儕。共策南徵駕。

﹝生﹞小生杜羔。﹝外﹞小生賈島。特來相約溫飛卿。一同上京應試。﹝生﹞此間已是溫兄寓所。不免徑入。﹝進見介小生﹞小弟等候二兄許久了。﹝生﹞二弟。遲遲吾行。有罪有罪。﹝外﹞飛卿。你有甚事。覺有不豫之色。﹝小生﹞說起就好惱了。令狐丞相遣一使者到此。說道伊子應試場中文字。欲假手於弟。那使者甚是放肆。詞語又且矜誇。因此呵叱了他一場。不從其請而去。﹝外﹞不從其請。方顯我輩的气節。﹝生﹞旣已呵叱去了。飛卿不必介懷。就請同行。﹝行介﹞﹝少年遊﹞﹝生﹞疎梅尙自帶殘英。芳艸漸靑靑。﹝小生﹞山徑人稀。翠微深處。啼鳥兩三聲。﹝外﹞曉風重逼輕裘冷。心共馬蹄輕。﹝醜扮胡談上﹞路遙嫌日短。心急怪行遲。前面朋友等一等。﹝眾遇介醜﹞小弟昨因送行醉酒。今日起遲。恐怕趕不上夥伴。老兄們。望乞相挈同行。﹝眾﹞大家朋友。同行就是。﹝醜﹞多謝多謝。﹝同行介﹞

【羅袍歌】謾策雕鞍驕馬。把春泥踏碎。半雜飛花。芳郊取次布韶華。柳絲搓得鵝兒乍。偸回盼。天一涯。山村迢遞漸籠沙。春行日。風物佳。人生何必苦思家。

【前腔】傍路遊鑣初罷。有村歌相應。社鼓輕撾。行人■﹝走贊﹞路漫嗟呀。奔馳盡爲浮名掛。行偏倦。途更遐。枝頭點點集昏鴉。唇初渴。力漸乏。爲詢沽酒向誰家。

﹝眾﹞前面有酒家。我們借宿了罷。﹝醜﹞酒保那裏。﹝副淨﹞酒酒酒。有有有。﹝見介﹞眾位相公是酤酒的。還是借宿的。﹝醜﹞酒也要喫。宿也要借。先拿酒來。﹝副淨持酒上先下丑﹞方才行路匆匆。不曾請問列位老兄髙姓貴表。﹝生﹞小弟杜羔。字伯裘。襄陽人氏。﹝小生﹞小弟溫庭筠。字飛卿。幷州人氏。﹝外﹞小弟賈島。字浪仙。範陽人氏。﹝眾﹞老兄髙姓。﹝醜﹞小弟姓胡。名談。字諏之。世居謊州。其實與當朝令狐丞相是一族。﹝外﹞兄自姓胡。他自姓令狐。如何是一家。﹝醜﹞不瞞列兄說。丞相自嫌家族單寒。把天下同姓。盡行招納。猶自嫌少。如今我們姓古月的。都攺姓令狐。希求親近耳。﹝小生笑介﹞原來如此。小弟口占一絕奉贈。﹝醜﹞願聞髙詠。﹝小生吟介﹞族譜從來記不淸。逢人只合問公卿。自從元老登庸後。天下諸胡盡帶令。﹝丑不語介生外笑介﹞飛卿好詩。𨿽是謔言。有關風化。﹝丑背怒介﹞這等輕薄。可惡可惡。﹝生﹞胡兄。我們飮一杯解嘲何如。﹝眾飮醜不飮介﹞

【一封羅】﹝眾﹞朋情契最賒。偶相逢卽一家。莫惜十千平樂價。任取村罍浮紫霞。西窗翦燭。歡情轉加。梨花門掩。良宵正遐。﹝生﹞胡兄。偶然相謔君休訝。

﹝醜﹞小弟天性不飮。適才閒話。我也不計較。﹝眾﹞我們不要閒談了。大家去睡罷。

蘭陵美酒郁金香。

玉碗盛來琥珀光。

但使相逢能盡醉。

不知何處是他鄕。

﹝眾下醜弔場﹞聞說小溫輕薄。果然如此可惡。就是那杜羔賈島。也不該大家奚落我。待我到丞相跟前去。背他一場是非。叫他明鎗容易躱。暗劍最難防。﹝下﹞

第十一出合譖

﹝副淨上﹞但知丞相貴。無柰秀才喬。空馳千里道。笞罵恐難饒。自家令狐丞相府中一个院子。蒙丞相爺差我去見溫庭筠。要他與我公子場中代筆。我見他時節。𨿽然略大樣了些。也不道這溫庭筠這等傲撇。竟把我呵叱了一場。勞而無功。怎麼去回覆丞相爺。旣要脫得自己干系。又要使丞相爺擺布得他便好。今我且不要進去。在此算計定了。然後去回覆丞相爺。﹝醜上﹞胡談骨格輕纖。爲人最愛趨炎。闖門極要有膽。見人定用無廉。撮哄全憑口快。鉆求無柰頭尖。冒認瓜將李搭。扳援柳共花拈。背是非將沒作有。討便宜換苦成甜。謁相公人以爲諂。央大叔我自能謙。此間已是相府門首。且有个管家在那邊。不免上前。央他引見。有何不可。﹝見介副淨﹞足下髙姓。何來。﹝丑﹞小子是你老爺堂侄。爲應舉到京。相煩引見。﹝副淨﹞我丞相爺不曾有你這个阿侄。﹝醜笑介﹞小子怎麼不是丞相的侄兒。見有溫庭筠的詩爲證。他說自從元老登庸後。天下諸胡盡帶令。被他這等嘲笑。怎麼不是你老丞相的兒孫。﹝副淨﹞那溫庭筠這等輕薄無禮。小人也爲著一事。丞相爺差去見他。到被他呵叱了一場。﹝醜﹞阿呀。相府管家就敢呵叱。這等說。煩管家引小子參見丞相。那時節你一句。我一句。在丞相跟前背他一場是非何如。﹝副淨﹞如此甚好。你看府門開了。我先進去。你隨後進來。我與你稟知便了。﹝醜﹞多謝多謝。﹝淨冠帶上﹞

【生查子】趨朝曙色寒。退食餘淸宴。千里覓才人。使我頻凝盼。﹝副淨進見介﹞

院子。你回來了。﹝副淨﹞是。﹝醜執手本跪介淨﹞階下跪者何人。﹝副淨﹞是爺一家。﹝淨﹞接手本上來。﹝看介﹞小侄令狐談參見。旣是一家。請起作揖。﹝揖坐介淨﹞賢侄爲何到此。﹝丑﹞小侄應舉到京。特來參拜相公老叔。﹝淨笑介﹞我族中可謂多賢了。﹝醜﹞不敢。﹝淨回顧副淨介﹞我差你去見溫秀才。說的事體何如。﹝副淨﹞小人領老爺嚴命。去見溫秀才。他聞丞相兩字。就發惱起來。千不允。萬不允。把老爺埋怨了一頓。把小人搶白了一場。﹝淨﹞敢是你放肆激惱了他。﹝副淨﹞小人怎敢放肆。一見他就磕了十二个頭。﹝淨﹞怎麼磕這許多。﹝副淨﹞替老爺磕四个。替大爺磕四个。小人自磕四个。湊成十二个。﹝淨﹞唗。胡說。我向年也曾與他往來。不是這般劣別的。﹝副淨﹞老爺不曾知道。便是向年叫他替做了菩薩蠻詞進呈。囑付他不可對人說。轉背就去吿訴人了。﹝淨﹞我不信你一面之詞。﹝醜﹞小侄斗膽。請問那溫秀才莫不是溫庭筠麼。﹝淨﹞正是。﹝醜﹞若是此人。怪不得盛使了。前日小侄與他途中相遇。偶然說起丞相老叔。他就有許多謗毀。許多嘲笑的說話。﹝淨﹞他怎麼嘲笑我。﹝醜﹞這也小侄不敢說。﹝副淨﹞小人也聽得兩句。說老爺沒有學問。﹝淨﹞原來如此可惡。﹝醜﹞溫庭筠自家也罷了。又結交兩个契友。一个叫做杜羔。一个叫做賈島。大家揑造歌謠。譏謗丞相老叔。還說今春得第。專要與丞相老叔作對哩。﹝淨﹞有這等事。可惱可惱。

【瑣牕郞】怪喬才忒煞輕儇。特傳言。輒作慳。不思領諾敢肆刁頑。如今悔卻當初垂盼。﹝合﹞從教文成云錦定遭訕。空落莫。枉嗟嘆。

【前腔】﹝醜副淨﹞那酸丁慣作波瀾。播流言。徒實繁。一朝得勢便擬包彈。乘其未發急宜防患。﹝合﹞縱教文成云錦定遭訕。空落莫。枉嗟嘆。

﹝淨﹞這个不難。我明日就對考試官說。溫庭筠輕薄無行。專在場中爲人代筆。杜羔賈島結黨夤緣。法宜幷斥。記認了三人試卷。不中便了。﹝醜跪介﹞小侄萬望吹噓。﹝淨﹞我也通个關節與試官。就是了。﹝醜﹞多謝厚恩。

怪得鯫生多倒顚。

須知扼吭制人先。

但敎名落孫山外。

任取詩成宋問前。

第十二出摧落

﹝生小生同上生﹞曉月難爲光。愁人難爲腸。誰言春景榮。起見葉上霜。﹝小生﹞鵰鶚失勢病。鷦鷯假翼翔。棄置復棄置。情如刀割傷。﹝生﹞飛卿。吾輩在此應試。自分可登上第。不意今早發榜。三人都落人後。怎麼樣好。榜上有令狐滈令狐談兩人。一定是丞相一家了。﹝小生﹞令狐滈就是丞相之子。令狐談就是前日相遇的胡談了。﹝生﹞原來如此。可嘆可嘆。﹝小生﹞伯裘。功名遲速。自有定數。不必惆悵。﹝生﹞言之有理。賈浪仙早間自去看榜。如今日已過午。怎麼還不回來。﹝小生﹞�定就回來了。﹝外僧扮上﹞十五能文西入秦。三十無家作路人。時命不將明主合。布衣空惹洛陽塵。我賈島。累赴科場。不得中第。眞好悲憤也呵。

【北點絳唇】杏苑迷途。蓬山失步。儒冠誤。謾自嗟吁。怕向靑天訴。

﹝見介生﹞呀浪仙。忽然祝發。有何緣故。

【混江龍】﹝外﹞別無緣故。只爲長安獻策枉馳驅。直弄得一身困乏。兩鬢蕭疎。姓字難敎題甲榜。聲名甚日滿皇都。空懷楚玉。浪泣鮫珠。前程漸迫。後事難摹。不能勾領春風看徧洛陽花。到不如討閒身靜對菩提樹。皈心禪定。寄迹精廬。

﹝小生﹞浪仙。你發便祝了。只可惜只一部美髯。何不畱了他。

【油胡盧】﹝外﹞待說甚畱須表丈夫。又不是戴烏紗不可無。到省得白鬑鬑終日費妝塗。﹝小生﹞只怕穿的戴的都不如意。﹝外﹞帽僧伽盼不上宮花簇。著袈裟巴不就羅袍綠。一副生擦擦苦肝腸。一條瘦巖巖賤體膚。到頭來劉蕡命薄馮唐暮。因此蚤拚卻做浮屠。

﹝生﹞浪仙。你有尊嫂在家。怎生撇得他下。

【天下樂】﹝外﹞你曉得季子還家事也無。妻也麼孥忒狠毒。怕他討花封惹得多瑣瑣。﹝小生﹞浪仙。旣不歸家。便在此投个相知。閒遊幾時也罷。何必祝發。﹝外﹞如今五侯宅不待賓。七貴門空自呼。咳。便有樹誰家肯借烏。

﹝生﹞浪仙。只怕書再讀得飽些。文字再做得好些。定有个出頭日子。﹝外﹞伯裘伯裘。你豈不聞說。縱教書向牕前讀。無柰場中不論文。

【寄生艸】古用三冬足。今開萬卷余。論多聞記得起軻賢注。有神思搜得出湘靈句。負奇才撰得就阿房賦。可憐敎妾若爲容。這是文章自古無憑據。﹝小生﹞

浪仙。比如令狐滈令狐談。這夥庸才也得中榜。難道我們偏終身不遇。﹝外﹞飛卿飛卿。豈不聞說。總因拾芥兒曹易。益遣登科我輩難。

【麼篇】逐狡兔人爭捷。守枯株我獨愚。靠家風沒个親爺護。賂權門少的錢神鑄。換儒衣羞把新聲度。從敎曳白自登科。饒咱制錦空延佇。

﹝生﹞浪仙。旣出了家。可還讀書麼。﹝外﹞因怕讀書。做了和尙。還讀他怎麼。

【煞賺】剛跳脫世間塵。誰耐做書中蠹。再學那寒牕喫苦。祇不過漫興吟詩趁蹇驢。竹院風徐。梅嶺香舒。這都是山僧受用淸閒趣。﹝小生﹞浪仙。你說便如此說。到底來終須還俗求名。﹝外﹞咳。論年華隙駒。覷功名腐鼠。休想俺今生逃墨更歸儒。

請了。﹝急下生﹞浪仙只因不第。有激而逃。可爲浩嘆。﹝小生﹞他也別自有見。請問伯裘兄。行止若何。﹝生﹞小弟爲家下孤單。不日就作歸計了。﹝小生﹞小弟在京。頗多豪貴之遊。不乏鶯花之興。還要畱連幾時。﹝生﹞這也各行其志便了。就此吿別。後會非遙。一葉浮萍歸大海。人生何處不相逢。

第十三出詩激

【似娘兒】﹝旦同醜扮侍兒上﹞柳色已深深。空懊惱望斷佳音。幾番不語停織紝。怕他柔腸轉熾。雄心漸折。特地沈吟。

久別非無悶。聞歸豈不歡。愁君隳壯志。番覺翠眉攢。奴家趙氏。我官人下第。落魄無聊。昨日鄰舍人回。梢得我官人一个口信。說在明後日準可回家。奴家想我官人天資穎異。上進何難。只怕自此以後。奚落了志气。荒廢了學業。不如乘其未歸。做一首詩寄去與他。中寓譏笑之詞。動他激發之意。勝似見了面時節。癡癡暱暱的說他也不醒。昔有樂羊子遊學一年而歸。其妻引刀斷機。羊子感激。遂成大儒。奴家𨿽是不才。有意效之。侍兒。取紙筆過來。﹝丑﹞娘子。紙筆在此。﹝旦寫介﹞

【九回腸】﹝解三酲﹞數日來凝思偏甚。比春初悶緖還深。心苗別是愁波沁。不是盼歸舟信息難尋。淹將繞指閒中意。墮卻英雄百煉心。單愁恁。﹝三學士﹞詩成不羨回文錦。效樂羊竊比規箴。郞才出眾因何放。妾面羞郞傍晚臨。詩已寫完。侍兒。你拏去交與老蒼頭。叫他明早一路接上去。見了官人。送這書與他看。﹝醜﹞曉得。﹝旦﹞﹝急三鎗﹞敎他明日裏往前途去須迎問。這雙魚袋休得浪浮沈。

爲囑長須蚤出門。

寸箋好與遞歸轅。

憑將一首詩中意。

勝似三更枕上言。

第十四出勵志

【縷縷金】﹝生策馬上﹞驅驕馬。逐輕車。不辭筋力倦。路途賒。鎭把家鄕盼。看看近也。恨前途早已夕陽斜。歸心轉深切。歸心轉深切。

小生杜羔。下第之後。別了溫飛卿。卽日起身。來到此間。離家不遠。只是天色已晚。怎麼好。﹝問內介﹞借問一聲。今日可還趕得到襄陽城北的趙村麼。﹝內應介﹞天色已晚。到不及了。﹝生﹞這等。只索尋个酒店安歇了。明早趲行罷。店小二有麼。﹝副淨﹞昏迷須覓主。倦鳥欲投林。官人可是借宿的。請裏面去。﹝生﹞店小二。我明日五更就要起身。你千萬不要睡熟了。﹝應介生嘆介﹞今晚到得家才好。可恨天色一會就晚了。

【前腔】﹝醜扮老蒼頭上﹞年華邁。怕跋涉。身扶靑竹杖。﹝跌介﹞又遭跌。日行三十里。看看將夜。望前村燈火店星列。誰家可安歇。誰家可安歇。

﹝作尋介﹞不知那一家可安歇。﹝小二﹞老人家。小店還有空房。進來進來。﹝丑進見生介丑﹞呀。卻好官人在此。來得湊巧。﹝生﹞老蒼頭。你爲何在這裏。家中可好麼。﹝醜﹞家中平安。娘子特差小人來迎接官人。有書在此。﹝送書介生﹞你老人家走路辛苦。先去睡罷。待我慢慢的看書。﹝丑下生看書介﹞原來是一首詩。﹝念介﹞良人的的有奇才。何事年年被放回。如今妾而羞君面。君若來時傍晚來。﹝作怒介﹞

【橊花泣】新詩讀罷。不覺赧盈頰。多訕笑。浪譏切。﹝看介﹞怎麼說敎咱歸傍晚來些。又說見郞君妾面羞遮。﹝想介﹞且住。我娘子這詩是激勸我的意思。不要怪他。只是我做了堂堂的男子。直待婦人譏笑。不思奮發。豈不自愧。我今晚如醉初醒。如夢初覺了。我待磨穿硯鐵。喜從今喚醒莊生蝶。看他年晝錦還家。免敎人獨歸昏夜。

我如今看了這詩。有何面目回去。不如再往京師。埋頭勵志。以圖再舉。有何不可。待我打發了老蒼頭回去罷。﹝叫介﹞老蒼頭快起來。﹝醜上﹞天色大明了。起身回去罷。﹝生﹞我不回去了。你自回去罷。﹝醜驚介﹞阿呀。娘子特地叫小人一路來迎接官人。官人怎麼到說不回去了。

【撲燈蛾】﹝生﹞我猛然思去日。剛腸欲自裂。若不用辛勤。只恐又遭前轍也。從今志決。棄家鄕不憚周折。﹝醜﹞官人。你要讀書村莊靜貼。又何須他州外郡苦離絕。

官人。你便要遊學。此處已不遠了。乘便回到家裏。見了娘子一面。再出來也不遲。﹝生﹞我若到了家裏。再不能勾出門了。你自回去。不必彊我。﹝醜﹞官人可有書信。寄與娘子麼。﹝生﹞我沒有書。你上覆娘子。說我

割愛辭家心事違。

老奴戀主只牽衣。

玉京有路終須到。

金榜無名誓不歸。

第十五出品詩

【七娘子】﹝小旦道妝貼隨上﹞洞簫聲徹淸塵垢。掩松關逍遙自由。﹝貼﹞積炁黃房。凝神絳府。﹝合﹞隨緣好把詩囊構。

﹝小旦﹞星點花冠道士衣。紫陽宮女化身飛。能傳上界春消息。若到蓬山莫放歸。小道魚玄機。嬌如蕙質。弱比蘭芽。性格偏靈。詞章特艷。向爲義气而攜衾。後因落莫而入道。寄迹咸宜觀中。一向人迹罕到。近因太和公主曉得我夙負詩才。花朝之日。邀賞牡丹。賦詩一律。大爲稱賞。因此名播京師。乞詩者不必說起。就是那送詩請政者。亦且應接不暇。並沒一个可意的。甚覺不耐煩。如今掩關謝客。凡是送詩的來。綠翹。畱他在殿上坐了。替他傳詩進來便了。﹝貼應介小旦﹞

【字字錦】煙霞繞畫樓。羽鶴迎淸晝。逢迎懶出門。誰是忘機友。自淸幽。手捧一卷黃庭。黃庭外那識人間塵垢。休休。虛名所累。惹起無端應酬。如今掩關。掩關春雨後。好謝卻剡溪舟。好謝卻剡溪畫舟。屛牛車載酒。紫芝歌一曲。紫芝歌一曲。終朝討得安安靜靜。瀟瀟灑灑。著甚的勞勞碌碌。奔奔走走。況又苦與人不偶。﹝末丑中淨淨上﹞

【接云鶴】久聞仙子冠名流。將因問俗一相求。

﹝末﹞我們聞得咸宜觀中女冠魚玄機才貌雙全。特來獻詩。求他賞鑑。﹝中淨﹞此間已是咸宜觀。不免徑入。﹝貼﹞煉師。外面有人來了。﹝小旦﹞結廬在人境。客至懶逢迎。﹝下眾進見貼介貼﹞列位相公光降。有何見諭。﹝眾﹞小生們久仰魚煉師詩名。特來請教。﹝貼﹞煉師掩關謝客。相公們若有佳作。待小道傳進去。﹝眾﹞我們是要覿面請教的。﹝貼﹞煉師自來不曾見客。列位相公請回。佳作待煉師看了。攺日送還。﹝眾﹞我們一定要在此請見了才去。﹝貼﹞怎麼說得能容易。

【賞宮花】佳篇見投。他怎敢胡塗了應酬。﹝眾﹞他胸中懸藻鑑。何難筆底恣搜求。﹝合﹞滴露硏朱非艸艸。從容鑑定庶無尢。

﹝眾﹞一定要等了去﹝貼﹞這等請少坐待小道拏進去。與煉師看了送出來。不識相如渴。徒吟子美詩。﹝下中淨﹞列兄。你看侍兒生得這等丰致。那魚玄機不知更當何如。﹝淨﹞列兄。不消羨慕得他。若看得詩好。就是囊中之物了。﹝眾﹞正是。我們羨他。

【黃龍衮】香風展素裘。香風展素裘。蓮步紆云袖。綽約丰姿。望望頻翹首。﹝外﹞只不知他看中那个的詩哩。﹝眾﹞鶯儔燕侶。鸞交鳳友。只在這霎時間相成就。

﹝貼上﹞鑑衡應不爽。品藻定無差。﹝出詩念介﹞樹色閱人古。鐘聲入夜圓。避喧山僻借。觀以爾名仙。這是那一位的。﹝末﹞是小生的。﹝貼﹞煉師說。這詩但求句之險。不顧理之安。是學長慶而僻者也。近日新尙此體。若去做山人。可稱第一流。只是還爲識者鄙。叫小道送還了。﹝又念介﹞混俗同魚服。遊仙學紫綃。寸心君莫問。攜手一長謠。這是那一位的。﹝淨﹞是小生的。﹝貼﹞煉師說。這詩膚勝於理。是剿集西昆而濫觴者也。有了這等詩。求些薦書。各處有三五錢的書儀賺了。﹝中淨﹞都送還了。只畱我兩个的。有些意思。﹝貼﹞這也難道。二位的詩到在此。只是怕得罪。不敢將出來。﹝中淨﹞正要請教。何妨。﹝貼念介﹞自從盤古分天地。幾人作佛幾人仙。今朝仙女臨凡界。住在咸宜觀裏邊。煉師說。請相公去唱門詞罷。做甚麼詩。﹝中淨﹞門詞正是女眷極喜的。你煉師怎麼不畱我唱唱。﹝貼又念介﹞西施當日配夷光。夷光就是西施。怎麼說配夷光。月裏姮娥嫁姓張。月裏姮娥何曾嫁姓張的。﹝又念介﹞就是仙姑何氏女。當初也許聘裴航。裴航娶雲英。與何仙姑有甚相干。煉師說。故事也不曾查考明白。做甚麼詩。﹝醜﹞如今做詩的一个故事也不記得。還要談天說地我記得幾个故事。就是飽學了。管甚麼用差也用不差。﹝貼﹞列位如今請回罷。﹝眾﹞承煉師指教。怎麼得面謝謝便好。﹝貼﹞這不勞得。可人期不來。俗子推不去。﹝下淨﹞我們獻詩。要他賞鑑。成就姻緣。怎麼到喫貶剝了一場。﹝中淨﹞旣是他不睬。我們竟自去罷。好掃興。好掃興。

【淸江引】﹝眾﹞詩人終日街頭走。不顧人疵謬。今朝剝得面皮紅。笑破傍人口。及早把扇兒遮。休回首。

第十六出覓鸞

【鳳皇閣】﹝小生上﹞風花拈詠。謾把才情誇宋。盡堪蹤迹似飄蓬。不換醉鄕一夢。覓凰求鳳。近有个人兒意中。

天付功名會有時。人生不必浪愁眉。且將洛下愁眉客。暫作長安遊俠兒。小生溫庭筠。春闈不第。自謂才髙寡和。誰知是令狐丞相有心擯落。咳。溫飛卿豪俠性兒。不道會苦了我。只可惜連累了杜賈二兄。這也不在話下。我一向流寓京師。繁華富盛。任意追尋。遊俠輕肥。隨人徵逐。南鄰北裏。無非愛客之家。九陌三逵。盡是看花之地。少甚麼早入吳姬之肆。笑指銀甁。夜眠楚艷之樓。香迷翠枕。盡堪適意。無可鐘情。聞得咸宜觀中。有个女冠魚玄機。本系豪家之女。來抱衾裯。出爲道院之仙。偏嫌脂粉。才堪詠絮。貌復羞花。眞个毛女重生。玉淸再世。京中豪華貴客。風雅詞人。盡有衒服窺門。不能回其一盼。飛箋引玉。無所得其片言。豈不懷春。定因擇壻。我不如做下一詩。央人送去。他若有憐才之意。能無許配之心。這一位溫夫人。不怕走到別家去了。興言及此。不覺自快。

【黃鶯兒】聞道紫雲叢。有飛僊絕世容。謾誇神女雙成董。詞華錦籠。淸思玉融。一齊都上毛錐弄。問天公。才情相對。能有幾人同。

且待我做起詩來。﹝作做介﹞我溫飛卿詩才。平日也不弱於人的。只是這首詩要打動那人。更須精妙。宋大夫。司馬長卿。本朝李太白。一班知情知趣的人兒。都來幫我便好。

【前腔】從小擅雕虫。這詩詞要更工。助情還仗多情種。花箋一封。春心幾重。會親符籙憑他用。似題紅。憐才有意。必定許乘龍。

詩已寫完。這鄰家張老嫗的女兒。在玄機處做侍兒。名喚綠翹。不免托張老嫗。將與他女兒。轉送魚玄機。有何不可。

世人若个解憐才。

卻望嬌眸特地開。

爲要仙姬成美眷。

因將詩句作良媒。

第十七出鎞訂

【緱山月】﹝小旦上﹞靜鎖白雲堂。睡起竹方牀。展黃庭一卷自焚香。柰朔風初壯。詩情未快。悶思偏長。

春花秋月入詩篇。白日淸宵是散仙。空捲珠簾不曾下。長移一榻對山眠。小道魚玄機。寄居咸宜觀中。不覺又是三年了。只爲我才貌出羣。聲名播遠。京中多少王孫公子。騷人墨客。戶外之履常滿。笥中之句頻投。他𨿽多衒飾之心。我終絕應酬之意。仔細想將起來。苦空之守。尙未卜於久長。伉儷之緣。頗畱心於選擇。只是要一个可意的人兒。眞也難遇。目今初冬天气。好不淒楚人也。

【四塊玉】翠屛空。金風蕩。鴛瓦上。霜初降。空對著景物淒涼。偏惹得情懷悒怏。云窗月宇。料得難終傍。待覓个人兒相隨唱。整衣衫賣弄容光。學吟哦矜誇伎倆。那些可心情便許成雙。

【雁過聲】﹝貼上﹞娘行。有人懸想。題詩句代他轉將。﹝見介小旦﹞綠翹。方才你母親到來。有何話說。﹝貼﹞有个西鄰宋玉饒淸況。把新詩寫柔腸。倩靑鸞殷勤遞送云房。﹝小旦﹞近來送詩的頗多。可意的甚少。我也不耐煩看他。﹝貼﹞這詩不比他人。溫郞。人共奬。詩詞俊逸多名望。比似你俏心兒還自賞。

﹝小旦﹞你說溫郞。莫不是溫飛卿麼。﹝貼﹞正是。﹝小旦﹞旣是他的。拿來我看。﹝貼遞與小旦念介﹞玄府仙人碧玉房。紫霞衣覆白霓裳。謝家詠雪難爲句。虢國朝天不是妝。曾記山中逢阮肇。更聞湘渚嫁蘭香。有緣欲乞眞消息。肯向巫山夢渺茫。好詩好詩。艷若含葩。淸如翦水。不枉了溫飛卿也。

【傾杯序】詩章。語句新。意味長。才貌都休講。只盼著天臺。比著湘渚。踐著巫山。多少思量。信豪如太白。艷過韓偓。賦同元亮。好似弄琴心坐間翻出鳳求凰。

﹝貼﹞他的詩。煉師旣已賞鑑。不消說了。依我母親說起來。他少年美貌。種種的可人。

【玉芙蓉】潘安貌比芳。衛玠神偏朗。論丰姿特秀。照眼琳瑯。年華未滿三旬上。欲締佳姻恰正當。奴家曾記得煉師有詩說。易求無價寶。難得有情郞。珍奇賞。縱千金易償。算難求風流獨占有情郞。

﹝小旦﹞旣如此說。待我也答他詩一首就是。你替我送去。﹝貼﹞煉師若單單答一詩。怎見得與他訂婚姻之約。﹝小旦﹞正是。贈他一件東西便好。﹝貼﹞奴家見煉師有碧玉鸞鎞一枝。十分精巧。何不就贈了他。﹝小旦﹞這是我結義姐姐送的。不好贈人。﹝貼﹞這也何妨。少不得成了婚姻。依舊還煉師的。﹝小旦﹞這也說得是。且待我做起詩來。﹝做詩介﹞

【山桃犯】打疊下新詩樣。結抹在瑤釵上。輸情已逐靑鸞往。傳言謾學紅娘莽。種桃許折向玄都傍。審端的不如嫁作鴛鴦。

【尾聲】難擺脫情魔障。肯向人間魅阮郞。怕學那少室仙姝枉自忙。

孤鸞飛去得成雙。

一段姻盟賴主張。

有眼自能窺宋玉。

無情何必恨王昌。

第十八出喜諧

【掛眞兒】﹝小生上﹞客院寒風漸灑灑。淒涼味早入窗紗。綠綺空挑。丹楓未轉。惹得無端縈掛。

著悶嫌宵永。含情覓信稀。何因窺戶數。只恐應門遲。小生溫飛卿。爲慕魚玄機。投詩表意。求媾傾心。鄰居張老嫗來說道。昨日已叫他女兒綠翹轉送去了。怎麼這時候還沒回音。好生放心不下。

【太師引】送新詩不是輕勾搭。俊秋波曾經看麼。爲甚的沒些音耗。好敎人悶煞情芽。若是雲心水性情分寡。怎供出夢蝶尋花。還疑訝。敢是詩詞未佳。鴛鴦簿須別有緣法。

【前腔】﹝貼上﹞袖籠著兩種多情話。問仙郞西鄰幾家。奴家綠翹。承煉師差遣。送詩與溫飛卿。聞得母親說。西鄰第二家是他寓所。此間想是了。不免徑進。﹝見介貼﹞官人敢是溫飛卿麼。﹝小生﹞小生正是。小仙姑。莫不是魚煉師的侍女綠翹姐姐麼。﹝貼﹞秀才們天生幫襯。小名兒甚處詳察。我本是仙家侍女金雀把。差排做奉使乘槎。﹝小生﹞旣是煉師差來。有何說話。﹝貼﹞相酬答。新詩一札。敎賤妾親來拜覆賢達。

﹝貼出詩小生念介﹞苦思搜詩燈下吟。不眠長夜薄寒衾。滿庭木葉愁風起。透幌紗窗怕月沈。疎散未間終遂願。盛衰空見本來心。幽棲莫定梧桐處。暮雀啾啾空繞林。此詩淒涼宛委。綽有風人之致。飛卿自愧遜他一籌。只有一件。小生投詩之意。非爲炫才。實因求配。如今詩中旣乏見許之言。此外別無可憑之物。小生放心不下。如何是好。﹝貼﹞奴家記得我煉師有詩云。多情公子春畱句。少思文君晝掩扉。今日回你一詩。也是多了。那裏還有甚麼信貨。﹝小生揖介﹞做姐姐不著。再轉去替小生說一聲兒。﹝貼笑介﹞官人這些話。都被綠翹參透了。信物到帶得一件在此。只是出不得手。﹝小生﹞姐姐忒會畱難人。﹝貼出釵介﹞這一枝碧玉鸞鎞。是我煉師奉贈的。﹝小生接介﹞妙妙。鎞以明結髮。鸞以表雙飛。小生得之。如獲拱璧。

【三學士】詩句包籠憐俊雅。多情討个根芽。鸞堪比翼期相偶。鎞取加冠許配咱。有日契姻成結髮。相酬和消受煞。

【前腔】﹝貼﹞一首詩神權執伐。不須費酒賠茶。郞如鏡裏鸞成匹。娘似釵頭玉未瑕。只怕你得第之後。有个彩球樓上打。他情分辜負煞。

﹝小生﹞姐姐。你說得小生能不知趣。辜負了魚煉師的美情。只是還有一件。怎麼引得我見煉師一面便好。﹝貼﹞我煉師從來不曾見人。況我觀中。都是女伴。男子進去。甚不方便。此事難以奉命。﹝小生揖介﹞再做姐姐不著。一定要見一見兒。﹝貼笑介﹞好个會勾搭人的秀才。﹝想介﹞觀中決難進來。除非。﹝小生﹞除非怎的。﹝貼﹞除非明春二月花朝。太和公主每年接至園亭賞翫牡丹。去時人眾。不好相見。傍晚回來。你到賓賢坊口相候。可圖一面。﹝小生﹞領命領命。﹝貼﹞你日後把甚麼謝我。﹝小生﹞煉師嫁了我。姐姐少不得也隨到我家來。那時節呵。

我

新婚燕爾恰才過。

惜玉憐香到你多。

笑殺韓郞休賣弄。

到頭學道賽輕娥。

第十九出勸仕

【鎖南枝】﹝外賈島僧服上﹞行吟徧。散步閒尋思。景色眞宛然。我得趣在言前。描情直無限。山僧賈島。欲題李凝幽居。模情寫景。信步到此。﹝作沈吟介﹞哦有了。閒居少鄰並。艸色入荒園。鳥宿池邊樹。僧推月下門。過橋分野色。移石動云根。暫去還來此。幽期不負言。﹝作又沈吟介﹞僧推月下門。推字敢怕不如敲字麼。驚人句只在一字間。費商量肯胡亂。

﹝作吟介﹞推敲還是那一字好。﹝末冠帶眾擁上﹞

【前腔】鳴騶盛。擁節嚴。行行避人誰敢前。﹝外闖過眾拿見末介眾﹞稟老爺。這和尙闖道。﹝末﹞你旣出了家。怎不趺坐向蒲團。到閒遊在街畔。﹝外﹞山僧怎敢閒遊。只是因題詠覓句艱。苦沈吟不覺把節旄犯。

﹝末﹞你會做詩。念與我聽。﹝外﹞山僧做的。鳥宿池邊樹。僧推月下門。欲待攺推字作敲字。躊躇未決因此失於回避。﹝末﹞你旣是出家人。月下之門該敲。不該推了。﹝外﹞老爺此言足爲山僧決疑了。﹝末﹞這兩句做得盡有意致。你且隨我到衙裏來。﹝作行到介末﹞下官就是韓愈。你把方才的詩。總念與我聽。﹝外﹞原來是韓老大人。待山僧念來請教。﹝念介末﹞妙妙。這詩頗有臺閣气象。不似山野人之作。﹝外﹞實不相瞞。山僧就是賈島。偶因下第。有激而逃禪。﹝末﹞原來是賈浪仙。下官聞名久矣。今始識荊。幸甚幸甚。先生。似你這般才藻。何難一第。竟自逃禪。拋了舉業。甚爲可惜。

【前腔】我聞名久。會面難。今朝始識賈浪仙。你難道有意習枯禪。竟無心事軒冕。如今大比將近。你及早把精藍遠梵唄捐。整儒冠事鏖戰。

﹝外﹞多謝大人指教。

【前腔】承明府。奬借偏。須臾死灰覺復然。只怕知己望𨿽專。我鯫生運多蹇。不能勾登金馬步木天。﹝末﹞先生。你說那裏話。及早蓄須眉事柔翰。

﹝外﹞山僧敢不領命。回到寺中。蓄髮就是。正是

與君一夕話。

勝讀十年書。

﹝末﹞再休說

削髮除煩惱。

畱須表丈夫。

第二十出春賞

【念奴嬌】﹝旦扮公主生末扮內監副淨丑扮宮女上﹞洛陽盛麗。但春當三月。花開爭賞。誰似皇家多寵澤。貴主園亭虛敞。雜樹生香。流鶯弄響。占得春暉廣。名花無價。曉來人報齊放。

皇家貴主好神仙。別業初開云漢邊。山出盡如鳴鳳谷。池成不讓飮龍川。妝樓翠幌畱春住。舞閣金鋪借日懸。憶昔乘輿來此地。稱觴上壽樂鈞天。自家太和公主是也。目今花朝佳節。園中牡丹盛開。已曾差人去請令狐夫人。與那咸宜觀女冠魚玄機同來翫賞。怎麼還不見到來。內侍們。看令狐夫人與魚女冠到門。卽便通報。﹝生末應介淨扮令狐夫人上﹞

【生查子】鸞封沐寵榮。托荷隨夫命。主第請看花。妝點多齊整。

奴家令狐丞相夫人是也。太和公主請賞牡丹。特來赴席。不免徑入。﹝見介淨﹞奴奴蒙公主娘娘召請賞花。怎麼不多設些鼓樂。吹的吹。打的打。做他幾个雜劇院本。鬧熱一鬧熱。到是這般靜悄悄的。﹝旦笑介﹞花前張樂陳戲。謂之俗因。﹝淨﹞管甚麼俗與不俗。只是熱鬧些的好。﹝小旦同貼上﹞

【前腔】春光滿帝城。車馬天街競。貴主喜相招。暫了看花興。

﹝見拜介旦扶小旦介﹞魚煉師。你是方外之人。免拜罷。﹝小旦﹞領命。﹝旦﹞見了令狐夫人。﹝見介淨﹞公主娘娘。奴家入宮朝見太后。不知見了多多少少的嬪妃彩女。不曾有這位女冠這般標致的。﹝旦﹞那些人間粉黛。怎比仙姿。這還不足爲異。魚煉師的詩詞歌賦。當世罕出其右。這才可敬。﹝淨﹞旣如此。失敬了。﹝旦﹞我們同到花前一看。﹝看介小旦﹞今年牡丹十分茂盛。比往年大不同了。﹝鷓鴣天﹞翠蓋牙簽幾百株。楊家姊妹夜遊初。﹝淨﹞五花結隊香如霧。一朵傾城醉未蘇。﹝小旦﹞閒小立。困相扶。夜來風雨有情無。﹝旦﹞愁紅慘綠今宵看。卻似吳宮教陣圖。侍兒看酒。﹝送酒介﹞

【念奴嬌序】春風旖旎。把韶華萬種。一齊交付花王。錦繡叢中誰得似。嫣然傾壓羣芳。不枉。國色朝酣。天香夜染。詩人費盡此誇奬。﹝合﹞休負卻名園勝景。同舉霞觴。﹝淨﹞

【前腔】搖漾。赤玉盤傾。碧囊香散。不須聲價數姚黃。勾引得幾陣蜂蝶顚狂。相向。微暈檀心。輕籠鶴羽。壽安姿態最堪賞。﹝合前小旦﹞

【古輪臺】占風光。園林此日鬥奇芳。千紅萬紫將人晃。憑欄爭賞。細與平章。敢借名花廝傍。傾國嬌姿。可堪俛仰。應知含笑有君王。歡情獨鬯。向沈香亭北徜徉。指痕尙染。臉窩宜笑。醉容難狀。麗質果無雙。開花傍日邊。紅杏稍堪方。

【尾聲】天將暮。別去忙。謝不盡樽前雅貺。﹝旦﹞你這女長庚好和平章詩一章。

﹝小旦﹞小詩明日送覽。﹝旦﹞專望賜教。內侍們。還著女奴與車輦。送煉師回觀去。﹝生末應介淨作醉諢介﹞

傾國姿容別。

多開富貴家。

臨軒一賞後。

輕薄萬千花。

第二十一出途逅

﹝小生上﹞云想衣裳花想容。春風拂檻露華濃。若非瓊玉山頭見。會向瑤臺月下逢。小生溫飛卿。自去冬與綠翹相約。道明春二月花朝。在賓賢巷口與魚玄機會面。今日正是花朝也。被我盼到了。天色將晚。不免先去候他則个。﹝行介﹞

【一江風】盼花朝。好日看看到。準備雙眸瞭。那妖嬈。瞥地回車。要看十分飽。斜陽掛柳梢。斜陽掛柳梢。天街漸寂寥。香車未至難猜料。

你看遠遠的有一輛車兒推來。多分是魚玄機了。待我且站立一邊。等他過來。飽看一回。﹝小旦坐車內行介貼醜隨上﹞

【前腔】愛春韶。賦得淸平調。歸路昏煙遶。﹝小生招貼貼見介﹞阿呀。我走不上了。車兒慢些走。﹝雜﹞曉得了。﹝作慢行介貼﹞天色晚了。便揭起這簾兒。怕些甚麼。﹝揭簾介小旦﹞謾招搖。試卷湘簾。四顧人蹤杳。﹝小生覷小旦介小旦﹞誰家一俊豪。誰家一俊豪。將奴魆地瞧。敎人掩面羞難道。

﹝雜﹞天色晚了。我們快些走。送了煉師到觀。還要趕回家去。﹝醜同雜急推車下小生趕遇貼貼﹞我們車兒往大路走。你從小路抄出迎仙裏。還好相見。﹝下小生﹞魚玄機。魚玄機。

【前腔】我覷丰標。似對鏡剛一照。入眼平生少。恨香軺。驀地驚塵。聽徹金鈴小。不免從小路作急趕上去。﹝行介﹞心慌路轉遙。心慌路轉遙。天昏意自焦。呀。好了。行來喜得重逢巧。﹝雜推小旦車貼醜同上介﹞

【前腔】逐回飆。油壁車兒小。早近迎仙道。﹝遇介醜﹞這位官人又在前面了。﹝貼﹞左右是這些應試的秀才。一雙餓眼。便捨他看看罷。管他則甚。﹝醜﹞這等我也布施他瞧瞧罷。正是與人方便。自己方便。待我也慢慢的行。﹝小旦見介﹞戀遊鑣。去了還來。怕就裏藏圈套。﹝貼附小旦耳介﹞煉師你休疑。這就是溫飛卿。﹝小旦﹞原來可意苗。原來可意苗。丰神故自超。天生一副才和貌。

﹝雜醜﹞煉師請下車。已到觀門首了。﹝小旦﹞有勞列位。回去與我拜上公主娘娘。﹝眾應介小旦貼﹞歸來愁日暮。孤影對琉璃。﹝下小生﹞你看他進去了。

【單調風雲會】乍消魂再顧偏添俏。玉臉芙蓉笑。嗏。難整翠云翹。柔枝頻裊。後來幾步輕那。顯得金蓮小。不負多才配阿嬌。記取蛾眉仔細描。

第二十二出廷獻

【出隊子】﹝生上﹞久離鄕井。久離鄕井。遊學畱連在帝京。三年大比集羣英。思際扶搖萬里程。同赴春闈。顒望轉深。

小生杜羔。來赴科場。你看貢院門尙未開。不免在此等候。那壁廂有个朋友來了。﹝小生上﹞

【前腔】風流獨占。風流獨占。長被春愁帶酒淹。飛仙幸許效鶼鶼。走馬催妝彩筆拈。來赴春闈。顒望轉添。

﹝見介生﹞原來就是飛卿兄。﹝小生﹞伯裘兄。久違了。你看又有一个朋友來了。﹝外巾服上﹞

【前腔】禪心淸淡。禪心淸淡。懶把浮名擔子擔。桃嵓撇卻杏園探。無柰昌黎說再三。來赴春闈。顒望轉貪。

﹝見介﹞原來伯裘飛卿二兄早已在此。﹝生﹞前日小弟聞得人說。浪仙兄遇著韓昌黎。因鳥宿池邊樹僧敲月下門的詩句。勸兄蓄髮還俗。小弟在疑信之間。不道果然。﹝小生﹞這个正是逃墨歸儒了。﹝外﹞休得取笑。﹝醜上﹞

【前腔】全然不濟。全然不濟。休說文齊福乃齊。日家許我定聯魁。莫待看花去較遲。來赴春闈。顒望轉癡。

﹝見介丑﹞列兄。你看貢院將次開了。我們上前去。魚貫而進。不要挨擠。﹝末扮試官眾擁上﹞

【海棠春】欽承朝命司春試。看濟濟盛明多士。

﹝末﹞今年大比。下官知貢舉事。叫左右開門。放舉子進來。﹝眾應介眾進見介末﹞今年試士。只樂府一篇。近日吐蕃納款。進千里馬到京。如今就以馬爲題。諸士各進號房去聽題。﹝眾應介雜﹞天字號生員領題。﹝生應介﹞你的題是君馬黃。曲名是駐雲飛。專取多士淩雲之兆。﹝生﹞生員有了。

【駐雲飛】君馬龍驤。大宛騎來進上方。曉立金鸞仗。暮宿天開帳。嗏。色映禦袍黃。輝煌一樣。聖主無爲。不遣遊情蕩。八駿空傳送穆王。

﹝末﹞深合君馬黃本意。末寓規諷。更見忠愛。﹝雜﹞地字號生員領題。﹝小生應介末﹞你的題是紫驑馬。曲名也是駐雲飛。﹝小生﹞生員有了。

【前腔】汗血驊驑。滅沒權奇骨相優。響道金鐶斗。照眼銀鞍澑。嗏。人馬擅風流。紫衣輕覆。十里天街。一望春如繡。整備看花得意遊。

﹝末﹞才情俊麗。正是少年得意之文。﹝雜﹞玄字號生員領題。﹝外應介末﹞你的題是飮馬行。﹝外﹞生員有了。

【前腔】玉面■﹝馬蕭﹞■﹝瑤﹐馬代王﹞。跨上徵鞍八尺髙。騎出長安道。馳向陰山嶠。嗏。云外玉鞭搖。橫行天表。慣逐輕車。淨把胡塵掃。歸飮城隅气正豪。

﹝末﹞髙爽不羣。足占奇抱。﹝雜﹞黃字號生員領題。﹝丑應介末﹞你的題是愛妾換馬。﹝丑﹞生員有了。只是異乎三子者之撰。﹝末﹞卻怎麼。﹝醜﹞他們都是昆山腔板。覺道冷靜。生員將駐雲飛帶些滚調在內。帶做帶唱何如。﹝末﹞你且念來看。﹝醜唱弋陽腔帶做介﹞

【前腔】懊恨兒天。﹝末﹞怎麼兒天。﹝醜﹞天者夫也。辜負我多情。﹝重唱﹞鮑四弦。孔聖人書云。傷人乎。不問馬。那朱文公解得好。說是貴人賤畜。如今我的官人將妾換馬。卻是貴畜賤人了。他把論語來翻變。畜貴到將人賤。嗏。怪得你好心偏。記得古人有言。槽邊生口枕邊妻。晝夜輪流一樣騎。若把這媽換那馬。怕君暗裏折便宜。爲甚麼捨著嬋娟。換著金韉。要騎到三邊。掃盡胡膻。標寫在燕然。圖畫在淩煙。全不念一馬一鞍。一馬一鞍。曾發下深深願。如今把馬牽到我家來。把我擡到他家去呵。敎我滿面羞慚怎向前。啐。且抱琵琶過別船。

﹝末笑介﹞好一篇弋陽。文字𨿽欠大雅。到也鬧熱可喜。左右開門。放舉子出去。﹝眾應介﹞

聖主招賢日。

英才入彀時。

文章知有用。

考試定無私。

第二十三出捷賀

【寶鼎現】﹝旦上﹞徵人久滯長安。少婦閨中目斷。

奴家趙氏。前科因我相公下第。寄詩勸勉。我相公見詩勵志。三年不歸。又且母親去年病故。奴家孤身獨處。目今又當大比之年。此時想已發榜。怎麼音信杳然。難道我相公又下第了不成。好生放心不下。

【番山虎】兩地暗相牽。小立無言獨倚闌。簾捲東風。鎭日重門掩。含愁攢翠黛。無心整鈿鬟。鴛闈自守。繡綫懶拈。頻將蓍艸揲。金釵當卜錢。試問題橋客。何時晝錦還。雁帛魚箋。雁帛魚箋。怎得迢迢遠傳。

﹝末扮院子上﹞喜中靑錢選。才髙壓眾英。自家杜相公家院子便是。我相公中了進士。差我回來迎接夫人。此間已是。不免進去。﹝見介旦﹞院子。你回來了。相公可中麼。﹝末﹞相公中了。特差小人來迎接夫人。有書在此。﹝旦看介﹞我相公果然中了。可喜可喜。我想起來。他昔年不中。我曾以詩激他勵志。他今日中了。我怎麼不寄詩賀他。待我做一絕。先叫院子寄去。我隨後起身便了。﹝做詩介﹞

【前腔】他掛名金榜。得意長安。想此時人爭羨。翩翩一少年。我正愁無賴。幾將望眼懸。驀地裏泥金捷報傳。不是我昔年相勸勉。今日裏緣何得上天。我再寫詩箋。再寫詩箋。聊志區區賀言。

﹝念介﹞長安此去無多地。鬱鬱蔥蔥佳气浮。良人得意正年少。今夜醉眠何處樓。﹝作封介﹞院子。你先將這封書去寄與相公。說我隨後就起身來了。﹝末﹞夫人還是幾時起身。﹝旦﹞我今日收拾了。明早就起身。你速去報與相公得知。﹝末應介﹞

【尾聲】﹝旦﹞長安此去無多遠。你好把程途速趲。我今日愁顏換笑顏。

第二十四出京晤

【天下樂】﹝生冠帶上﹞當年蹤迹困泥塵。不意乘時亦化鱗。爲報鄕閭親戚道。如今席帽已離身。

下官杜羔。忝中賈島榜進士第五人。身授禮部員外。已曾差人去接取家眷。此時也該到京。怎麼音信杳然。好生放心不下。﹝末上﹞去傳天上信。來達世間書。﹝見介生﹞院子。你上來了。夫人在那裏。﹝末﹞夫人將次到京。小人馬上先帶得家書在此。﹝送生看介﹞原來是夫人一首詩。﹝念介﹞長安此去無多地。鬱鬱蔥蔥佳气浮。良人得意正年少。今夜醉眠何處樓。賢哉夫人。下官下第之時。寄詩激我。下官得第之後。寄詩賀我。不減樂羊之婦。梁鴻之妻。可敬。

【步步嬌】﹝旦同雜上﹞翠幕雕輿把長途並。歷盡■﹝艸糜﹞蕪徑。驅馳不暫停。瑞靄欣瞻。帝城遙映。﹝雜﹞稟夫人。此間已是老爺寓所。請進去。﹝末﹞夫人到了。﹝生接見介合﹞得意上金門。喜夫榮妻貴誰相並。

﹝生﹞夫人。嶽母爲甚麼不同來。﹝旦﹞去年已棄世了。﹝生悲介﹞可憐可憐。夫人。昔日承你以詩相勵。語句何等激切。今日又承你以詩相賀。語句何等穠麗。似你這般詩才。不怕杜羔不退避三舍。﹝旦﹞相公。你當日見了詩。敢也怨著奴家麼。﹝生﹞下官怎敢怨夫人。

【江兒水】﹝旦﹞我曾把譏評句。聊申勸勉情。也只爲牛衣對泣憐同病。一向魚書久絕誰堪倩。鴛儔兩拆空孤另。盼得到南宮得雋。女壻乘龍。自覺不勝欣幸

﹝生﹞夫人。下官若不是你以詩激勵。安得致有今日。我爲

【僥僥令】詩詞多慨切。發憤在神京。得尙友羣賢相馳騁。博得這功名煞有因。

【尾聲】珠璣兩授殊刻銘。怎能勾今宵可閏。把三載離情慢慢評。

術淺方觀海。

恩深忽見天。

學開丹殿籍。

名與石渠賢。

第二十五出探婚

【步蟾宮】﹝小生冠帶雜隨上﹞龍津春碧驚時變。取上第官居京苑。友朋迎宅眷。慶團圓。拜賀令人欣羨。

下官溫庭筠。叨中賈島榜進士。昨聞杜年兄迎取年嫂到京。特來拜賀。此間已是杜爺寓所了。左右通報。﹝雜報介﹞

【女冠子】﹝生冠帶上﹞傳呼契友過庭院。忙倒屣敢遲延。

﹝見介小生﹞小弟聞得迎取年嫂到京。特來拜賀。﹝生﹞多謝。正是室家之樂也是人生第一事。年兄不知肯聽小弟的管見麼。﹝小生﹞願聞。

【紅衲襖】﹝生﹞我羨你玉京遊方少年。我羨你畫屛間多妙選。問溫家應覓乘龍眷。效楊生須尋種玉田。爲甚麼詠周詩尙餘窈窕篇。爲甚麼掩章臺未描眉黛淺。常聞得不孝三條無後當憂也。早難道醉枕書囊只獨眠。

【前腔】﹝小生﹞喜今日荷仁兄金玉言。念吾曹不是遠人情木石轉。幙中人空有牽絲願。月下老曾無系足緣。﹝生﹞如今盡好擇配。﹝小生﹞我也曾向蘭房訪麗娟。我也曾倩蜂媒求淑媛。饒與你看徧長安無數名花也。只有那紅杏髙枝近日邊。

﹝生﹞原來年兄意中。已曾看上一个了。請問是誰家的女子。﹝小生﹞這个也不好就說出來。﹝生﹞待小弟猜一猜何如。

【前腔】有一个偶相逢佛殿前。﹝小生﹞他也不是相國之女。﹝生﹞有一个暗牽情紅葉片。﹝小生﹞他也不是个宮人。﹝生﹞有一个傍村莊色比桃花蒨。﹝小生﹞他也不生在村家。﹝生﹞有一个住紅樓名和柳帶連。﹝小生﹞他也不養在豪家。﹝生﹞莫不是逗春心綠綺弦。﹝小生﹞不是新寡的文君。﹝生﹞莫不是墜銀鞭爲那紅粉面。﹝小生﹞不是李亞仙這般妓女。﹝生﹞多分是路近藍橋有个雲英也。勾引裴航得遇仙。

﹝小生﹞年兄說是仙。到也差不多了。

【前腔】他本是蕊珠宮女偓佺。今住在白雲鄕閒小院。﹝生﹞這等說起來。是个女冠了。他有甚好處。﹝小生﹞綻芙蓉不數他嬌姿蒨。灑瑯玕偏誇他錦字鮮。﹝生﹞旣如此說。這女子是才貌兼全的了。年兄曾與他訂盟麼。﹝小生﹞他已贈鸞鎞情意堅。﹝生﹞哦。贈鸞鎞。﹝小生﹞許我配鸞儔盟誓遠。﹝生﹞這等何不就娶了他。﹝小生﹞只爲著徑路無媒有約難成也。擔閣佳期空自煎。

﹝生﹞年兄方才說有鸞鎞相贈。可借得一看麼。﹝小生﹞小弟偶然帶在身邊。﹝付釵與生看背介﹞這鸞鎞是我夫人贈與魚蕙蘭的。怎麼到在那道姑那裏。哦。是了。敢怕這道姑就是魚蕙蘭。﹝轉介﹞年兄。這女冠可姓魚麼。﹝小生﹞正姓魚。叫做魚玄機。﹝生﹞可曾在李補闕家麼。﹝小生﹞聞是李補闕生前所聘。入門之時。補闕已死。因此出家在咸宜觀中的。﹝生背介﹞是了。今日且得明白。﹝轉介﹞旣如此。年兄住在小弟寓所。待小弟央人與年兄說合。只管打點成親便了。﹝小生﹞如此多謝。﹝生﹞鸞鎞暫畱在小弟處何如。﹝小生應介﹞這个使得。

有約無媒莫謾猜。

圓成端的在鸞釵。

百年夫婦來朝合。

一段姻緣宿世諧。

第二十六出合鎞

【遶紅樓】﹝旦上﹞曉聽雞鳴問寢初。臨鏡了日滿庭除。﹝生上﹞晉接才休。雨餘春暮。﹝合﹞閨閣且歡娛。

﹝旦﹞相公。你畱溫飛卿在寓同居。不知爲著甚麼。﹝生﹞下官因他旅邸無聊。畱他暫消遣。還有一件。昔日魚家小姨。曾有恩於夫人。今日還想他麼。﹝旦﹞奴家怎麼不想他。只是不知他的下落。無從酬報耳。相公特然問及。必有緣故。﹝生出釵介﹞夫人。你看這鸞鎞。便有下落了。﹝旦﹞這鸞鎞那裏來的。願聞其詳。

【剔銀燈】﹝生﹞他來京邸衰翁已殂。拋塵垢云房長住。﹝旦﹞哦。李補闕死了。魚家妹子就出了家。這信可是實的麼。﹝生﹞怎麼不實。玄機寶號多聲譽。與溫郞許諧鴛侶。﹝旦﹞哦。與溫飛卿訂了婚姻之約。這等說。這鸞鎞一定是魚家妹子與溫飛卿的了。﹝生﹞正是。姻符。鸞鎞定取。﹝旦﹞是那个做媒。﹝生﹞便是沒有媒人。這事還要借重夫人。執伐事勞卿爲渠。﹝旦﹞

原來有這等事。如今他出家在那裏。﹝生﹞他就出家在咸宜觀中。﹝旦﹞這个不難。待奴家就去。叫侍兒隨我同行。﹝生﹞下官不得奉陪。眼望旌捷旗。耳聽好消息。﹝下旦醜行介﹞

【前腔】行過路風景甚都。瞻望處琳宮瑤戶。﹝貼上見介﹞夫人。請瞻拜聖像。﹝旦拜介﹞三淸廟貌千靈護。願皈依與人作福。道姑。我問你觀中。有仙姝。西房姓魚。須傳說我專來叩廬。

﹝貼﹞我煉師自來不曾見人。夫人請回罷。﹝旦﹞你對煉師說。我姓趙。是他舊相識。﹝貼﹞煉師有請。﹝小旦上﹞

【風馬兒】身住神仙白玉京。塵不到。斷逢迎。﹝貼﹞煉師。殿上有位夫人。說姓趙。是煉師的舊相識。﹝小旦﹞一定是趙家姐姐了。道有請。舊知交相叩開花徑。﹝見介合﹞相看掩面。休說眼還靑。

﹝小旦﹞姐姐到此何干。﹝旦﹞奴家別後。就招贅杜郞過門。今年幸叨一第。迎取奴家來的。﹝小旦﹞令堂好麼。﹝旦悲介﹞老母已棄世了。﹝小旦﹞可憐可憐。姐姐爲何曉得妹子在觀中。今日寵臨。﹝旦﹞賢妹的大名。播滿京城。怎麼不曉得。賢妹。奴家思量當日呵。

【二郞神】承垂憫。做冒漢衣冠紀信。解我重圍心自領。今日夫榮婦貴。分毫總賴擔承。﹝小旦﹞姐姐。這也不消說起了。﹝旦﹞聞你身在云房。心暗省。得全名。不勝欣幸。﹝笑介﹞還有一件。締新盟。特爲你打合雙星。

﹝小旦﹞打合雙星。這話怎解。﹝旦﹞我特與你做媒。你嫁了一个官人罷。﹝小旦﹞妹子旣已出家。這話休提了。

【啼鶯序】出家已絕塵世情。喜形影淒淸。伴花前一卷殘經。夜來獨對孤燈。玉壺中淸思映徹。火宅裏熱心灰冷。﹝旦﹞只怕未必。﹝小旦﹞枉垂矜。淩霄野鶴。端不羨和鳴。

﹝旦﹞賢妹。不是我做姐姐的來唐突你。﹝出釵介﹞只因我見了這鸞鎞。特來與賢妹撮合。﹝小旦﹞這鸞鎞原是姐姐自家畱下的。怎麼到與妹子撮合。﹝旦又出釵介﹞奴家畱下這一枝。也在這裏。﹝小旦作不語介﹞

【簇林鶯】﹝旦﹞你休推故當順情。管明朝開繡屛。孤雌幸有雙鸞並。一个多情的長卿。一个能文的女媖。果然才貌相輝映。﹝合﹞早圓成溫家玉鏡。準備照娉婷。

﹝旦﹞賢妹。你在觀中成親。甚覺不便。不如今日就請小寓中罷。況且溫飛卿與我相公同寓。豈不兩便。﹝小旦﹞綠翹。你隨我去。﹝貼應介﹞

明日凝妝整翠鈿。

今朝先過艸堂前。

﹝小旦﹞姐姐。你當初抵死不從豪門之聘。今日得夫榮妻貴。這是

得成比目何辭死。

﹝旦﹞賢妹。你出家入道。如今嫁了溫飛卿。這是

願作鴛鴦不羨仙。

﹝貼﹞好。正是的對。就此請行。

第二十七出圓成

﹝淨扮掌禮人上﹞屛開金孔雀。褥隱繡芙蓉。自家掌禮人便是。今日溫老爺與魚玄機成親。奉杜爺呼喚。只得在此伺候。﹝生旦冠帶上﹞

【於飛樂】掃華堂供帳具。今日裏幸逢佳麗。

﹝生﹞夫人。今日溫飛卿與魚家妹子成親。分付安排筵宴。可曾完備麼。﹝旦﹞完備多時了。﹝生﹞這等喚掌禮人。﹝淨見介生﹞良時已至。快請新人。﹝淨念介﹞新郞莫要笑。新人請出轎。今日來拜親。前晚看打醮。﹝生﹞不要胡說。﹝淨照常念介小生小旦冠帶上﹞

【稱人心】笙歌促沸。對面難堪嬌殢。﹝同拜介小生小旦送酒介﹞

【梁州序】花攀紅杏。身依靑桂。天遣姮娥作配。洛陽春好。名園徧覺芳菲。若論名傾南國。貌壓東家。絕艷眞無比。那堪才思也謝娘齊。何幸髙枝得並棲。﹝合﹞佳景至。良緣會。暮春天分外鶯花媚。須暢飮十分醉。﹝外冠帶雜隨上﹞

【前腔】趁天街盡放香蹄。過花溪遙聞淸吹。下官賈島。聞溫飛卿成親。特來賀喜。﹝報介旦小旦貼下見介外﹞適聞君新娶。特來賀喜。怎麼夫人們見了小弟。都避了進去。﹝生﹞想是年兄做過和尙。怕你眼毒。﹝外笑介﹞若論溫年嫂從道姑出身。正該同席。好畫做三教一圖了。﹝生﹞說得妙。快請二位夫人出來。﹝旦小旦見介外﹞眞个神如秋水。態比春云。雅帶神仙气。﹝向小生低介﹞溫郞𨿽不俗還也落便宜。須傍柔鄕深處棲。﹝合﹞佳景至。良緣會。暮春天分外鶯花媚。須暢飮十分醉。

【節節髙】升沈會有時。枉心癡。文章聲價俱髙貴。今何夕。是吉期。稱良會。盡將女俠標奇異。憑敎打入英豪隊。更對斜暉進餘觴。人人莫負升平世。

【尾聲】槲園性格耽遊戲。把兩个佳人扯作一堆。妝點新詞自解頤。

鸞鎞記終

