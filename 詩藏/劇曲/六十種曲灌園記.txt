《六十種曲灌園記》

﹝明﹞張鳳翼著

﹝明﹞毛晉輯

灌園記

﹝明﹞張鳳翼著

繡刻演劇十本

第五套

錦箋蕉帕紫簫水滸玉玦灌園種玉雙烈獅吼義俠

繡刻灌園記定本

●灌園記目錄

第一出開場家門

第二出王蠋論諫

第三出

齊王拒諫

第四出太史賞花

第五出樂毅攻齊

第六出齊王出奔

第七出田單鐵籠

第八出淖齒被擒

第九出齊王被害

第十出法章聞變

第十一出計投太史

第十二出臧兒復命

第十三出後識法章

第十四出王蠋死節

第十五出君後制衣

第十六出君後授衣

第十七出田單用間

第十八出後母授簪

第十九出騎劫代將

第二十出園中幽會

第二十一出朝英夜候

第二十二出牧童拾簪

第二十三出朝英尋簪

第二十四出計成火牛

第二十五出田單破燕

第二十六出迎立世子

第二十七出太史自嘆

第二十八出墓祭王蠋

第二十九出君後自責

第三十出迎後合婚

第一出開場家門

【東風齊著力】﹝末上﹞華屋珠簾。壽山福海。別是風煙。玉觥滿泛。正好醉瓊筵。多少賞心樂事。笙歌沸似聽鈞天。新聲奏。一翻金縷。不攺靑編。

往事演齊燕。嘆忠臣慷慨。孝子迍邅。竄身灌漑。潛地結良緣。幸有宗英爲將。出奇計坤轉乾旋。摧彊敵。一時匡復。千載名傳。﹝問答照常﹞

持全節忠臣王蠋。

用奇計良將田單。

太史氏塵埃佳偶。

田法章家國重安。

第二出王蠋論諫

【髙陽臺】﹝生世子上﹞列國瓜分。羣雄鼎立。正云蒸龍變之日。勝負縱橫。滿眼紛如觀弈。全齊自合推彊國。恐塞翁得馬非吉。抱隱憂通宵支枕。臥不貼席。

漫誇東帝擅威名。爭似當年任晏嬰。祖烈已能垂統緖。孫謀猶可紹芳聲。矜豫大。侈丰亨。空談富國與彊兵。要知滿損觀欹器。欲識盈虧誦鼎銘。自家姓田。名法章。乃齊王世子。我父王因伐宋得志。南割彊楚。西侵三晉意欲幷周而爲天子。諸侯恐懼。合從謀齊。我父王猶自恃其彊大縱情酒色。不理朝政眼見得家國危亡。社稷將覆。我欲苦諫一番。且待太傅到來。與他商議。分付門上。太傅到時。卽便請進。﹝暫下外扮王蠋上﹞

【番卜算】畫邑久棲遲。少海初通籍。輔道欣逢主器賢。庶可修臣職。

自家畫邑王蠋是也。出仕本朝。蒙齊以我爲世子太傅。那世子器度端莊。知識明達。他見父王驕縱。日夜憂惶。今日正該進講。不免到東宮慰安他一番。這是宮門上了。可通報。﹝報介外﹞世子。老臣兩日不曾進來尊顏爲何轉覺淸瘦了。﹝生﹞先生還不知法章的心事。我父王自恃富彊。荒於酒色。諸侯謀齊。禍患將及。況燕王與我深讎。他築金臺禮賢士。專欲報怨於我。我欲苦諫父王。專待先生進來商議。﹝外﹞尊意如何。願聞其詳。

【髙陽臺】﹝生﹞義重君親。憂兼家國。眼前事勢危急。我那父王呵。好大貪功。須知我仇能卽呼吸。先王宗廟不血食。這其間禍機難測。待批鱗直言匡救。未必無益。

【前腔】﹝外﹞差忒。你任重邦儲。身膺子職。問安侍膳朝夕。膝下承顏。豈應直言得失。須識。事親有隱而無犯。恐忠言與耳相逆。﹝生﹞先生豈不聞事父母幾諫。﹝外﹞料君王縱聞幾諫。也不相入。

【前腔】﹝生﹞淫佚。沈湎壺觴。宴安琴瑟。寧知密邇彊敵。震不於鄰。只恐噬臍無及。目擊。梁韓楚趙連燕也。瞬息間臨淄卽墨。先生。你道法章不該直諫。且待兵臨之日。自請兵背城一決。死綏何惜。

【前腔】﹝外﹞休癖。你正麗重明。職當監國。豈宜折衝之役。我老臣呵。委質當朝。臨危豈容緘默。狂直。與龍逢比干遊地下。便捐生也須塞責。倘聞言幡然悔悟。豈無一得。

﹝生﹞先生旣以直諫爲己任。明日待法章先侍父王臨朝。待先生進諫。從傍相助便了。

【尾聲】﹝外﹞面折廷諍須明日。世子。你只須調停君側。﹝生﹞先生。全仗你回天之力。

破宋殘燕恃富彊。

敵人報怨不堤防。

大風吹倒梧桐樹。

自有傍人說短長。

第三出

齊王拒諫

【齊天樂】﹝淨齊王生世子上淨﹞功臣伐宋威名震。割楚仍侵三晉。鄒魯稱臣。諸侯恐懼。計日周秦兼倂。烽煙罷警。正好酣柳迷花。舞燕歌鶯。﹝生﹞謀合鄰邦。機深讎敵。且莫相輕。

淨﹞禁林鶯語蝶飛忙。花發朱門百和香。水碧禦溝斜拂柳。鑾輿到處引笙簧。自家齊王便是。我前日用蘇代之計。移兵伐宋。一舉而克。泗上諸侯。無不服從。眼見得代周而爲天子。豈不快樂。連日慶賞。每夜沈醉。今日才一視朝。百官俱已退班。傳旨奏事的可上殿來。

【生査子】﹝外王蠋上﹞憂時白髮增。謀國丹心秉。抗疏向彤廷。願聳君王聽。

世子太傅臣王蠋見。﹝淨﹞王太傅有何事來奏。﹝外﹞無事不敢瀆奏。有事不敢不言。大王乘危於燕。收利於宋。泗上諸侯。莫不畏服。計則得矣。今日安意肆志。荒於酒色。不訪賢才。不理朝政。豈知仇燕方乘隙而圖齊。各國又嫉齊而與燕。若復流連荒亡。般樂怠傲。恐殷鑑不遠。只在燕宋。將使扁鵲望而卻走。誠爲大王危之。﹝淨﹞以我之彊。視燕之弱。眞摧枯拉朽。發蒙振落。何足爲慮。﹝外﹞大王。你休道燕不足慮。

【啄木兒】他招樂毅拜亞卿。十載雄心思一逞。他那裏惕厲憂勤。我這裏懈惰荒寧。他那裏臥薪嘗膽勤修政。我這裏宴安鴆毒不思省。兵馬臨城待怎生。

﹝淨怒介﹞王蠋。你又不是言官。誰要你多說。我知道你不過是沽名釣譽。卻不道長他的志气。滅我的威風。﹝生﹞父王請息怒。

【前腔】他披肝膽瀝悃誠。危行危言眞骨鯁。犯龍顏總爲朝廷。批逆鱗豈是沽名。閉邪陳善臣之敬。轉圜從諫君之聖。父王豈不聞三年不鳴。一鳴驚人。大鳥驚人在一鳴。

﹝淨怒介﹞旣如此說。是我不能治國。如今你自做了齊王。王蠋做了齊相如何。正是酒逢知己千鍾少。話不投機半句多。﹝下生外弔場﹞

【三段子】﹝外﹞孤忠自盟。柰天髙不察下情。﹝生﹞大廈漸傾。柰鄰邦多謀戰爭。﹝合﹞眼前暫恃邊疆靖。不時難保烽煙警。把藥石之言翻成畫餅。﹝內傳介﹞

大王有旨。王蠋越職言事。奪官削職。發回原籍。世子不能將順。發去莒州安置。不許朝見。

【歸朝歡】﹝外﹞君王的。君王的。聽言不明。料人謀難回天命。﹝生﹞先生的。先生的。朝陽鳳鳴。又誰知一鳴輒斥使人悲哽。

【尾聲】﹝外﹞歸耕尙有田一頃。﹝生﹞我安置處孤形弔影。﹝外﹞世子不須煩惱。老臣一定送你到莒州。待你還朝我方才返鄕井。

世子。我如今與你同出朝門。去喚了臧兒。收拾行李。上路便了。臧兒在那里。﹝醜上﹞五鼓聽朝鐘。退朝日已紅。若還莊裏睡。正好夢周公。老爹出來了。老爹與世子一同出朝。又是這般荒荒張張。莫非做出些事來。﹝生﹞這小廝到乖巧。﹝外﹞你先與世子脫了錦袍。就來與我脫了朝服。可到下處收拾行李做一車兒。發到南門來。隨我上路。﹝醜﹞要往那里去。﹝外﹞我因諫諍。今已罷官了。﹝醜﹞老爹。這時節可是開得口的。自古道閉口深藏舌。安身處處牢。旣然齊王不用了。你何不往他邦去。正是東邊不養西邊養。﹝外﹞唗。你那里知道。你只隨我到莒州去便了。﹝醜﹞阿呀。老爹又作怪。旣然不到他邦去。只該回到自家莊上快活。爲何到要往莒州去。不知是去做甚麼。﹝外﹞世子因救我。也得罪於齊王。發去莒州安置。他形孤影只。甚是淒楚。我與你須送他到彼。多則一年。少則半載。待他回朝。我們方可回家去。﹝醜﹞原來如此。要往莒州去。如今老爹與世子前行。小人收拾行李。就趕上來了。﹝先下﹞

一紙封章早扣閽。

誰知遭遣出金門。

分明指與平川路。

卻把忠言當惡言。

第四出太史賞花

【瑞鶴仙】﹝外太史敫貼正旦小旦同上外﹞春入郊原後。正芳菲滿眼。賞花時候。﹝貼﹞年華一回首。柰蘭閨弱息。未諧婚媾。﹝旦﹞承歡膝下。喜堂上雙親齊壽。﹝小旦﹞想姻緣前定。愆期有待。未妨迆逗。

﹝旦﹞爹爹母親萬福。﹝小旦﹞老相公。老夫人。朝英磕頭。﹝外﹞無媒徑路艸蕭蕭。自古雲林遠市朝。公道世間惟白髮。貴人頭上不曾饒。老夫覆姓太史。名敫。世居莒州。以田園爲業。向謁齊王。見他好大喜功。荒於酒色。舉朝官員。惟有王蠋一人。其餘庸庸碌碌。不足比數。我因此不願仕進。退歸田裏。今日閒居無事。著朝英取酒過來。就此花下。與夫人女孩兒賞玩片時。卻不是好。﹝小旦﹞酒在此。﹝旦遞介﹞

【錦堂月】﹝外﹞尙友巢由。追蹤沮溺。生涯取盈南畝。投老蒼洲。春來釀成春酒。算吾生藿食何謀。笑﹖﹖人漫憂天覆。﹝合﹞同稱壽。喜一家和气。共甘株守。

【前腔】﹝貼﹞耕耨。景物優遊。貲財富厚。承家謾論堂構。有女及筓。琴瑟未諧佳偶。詠關睢君子相逑。誦桃夭於歸不久。﹝合前﹞

【醉鄕子】﹝旦﹞天佑。幸難老椿萱並茂。且持觴泛蟻。醉花酣柳。﹝小旦﹞小姐。你看鶯兒成對。燕兒成雙。﹝旦﹞那牝牡。看燕對鶯雙。怎比得雲霄鸞鳳儔。﹝合﹞春光透。簾幙風柔。海棠依舊。

【前腔】﹝小旦﹞荳蔻。愛嫰蕊含香未剖。看在戶三星。正當時候。知否。算蝶戀蜂狂。少不得爲韶光一逗𨖻。﹝合前﹞

【僥僥令】﹝外貼﹞市朝𨿽輻輳。丘壑也風流。試看綠滿春流山明秀。應不羨人間萬戶侯。

【前腔】﹝旦小旦﹞花香盈翠袖。艸綠徧汀洲。無限春光都泄漏。醞釀得腰肢柳樣柔。

【尾聲】弄晴微雨無還有。覩園林萬花如繡。急罰盞又早綠肥紅瘦。

逢時遇景且髙歌。

須信人生能幾何。

萬兩黃金未爲貴。

一家安樂値錢多。

第五出樂毅攻齊

【畫堂春】﹝末披掛樂毅上﹞金臺拜將統燕兵。早下齊七十餘城。長驅破竹展威靈。談笑功成。

開府當朝傑。論兵邁古風先鋒百勝在。略地兩隅空。自家樂毅是也。燕王誓報齊仇。築臺禮士。我自魏而往。卽蒙擢爲亞卿。拜上將軍。命我統兵伐齊。日來連戰皆捷。已下齊七十餘城矣。叫軍校。此處到臨淄還有許多路。﹝眾﹞稟上將軍。前面望見城子就是了。﹝末﹞分付將校。只與我攻城。不要圍城﹝眾﹞爲何只要攻城。不要圍城。﹝末﹞你們那里知道。那齊王平日驕縱無備。一聞攻城。必恐懼逃出。城中無主。自然易下。若是圍城。他見無出路。必定死守。彼此擊刺。所傷必多。兵法所謂圍兵必闕。正謂此也。你們如今只是東衝西撞。喊聲不絕便了。

【四邊靜】狂齊無道圖兼倂。燕兵已乘勝。閫外屬將軍。師中錫王命。﹝合﹞諸侯響應。三軍聽令。迅發似雷霆。奇功奏俄頃。﹝攻城喊下﹞

第六出齊王出奔

【步步嬌】﹝淨齊王上﹞土崩瓦解須臾事。四下軍聲起。孤城累卵危。樂毅何人頓能如此。如今無計可支持。悔當初不用忠良計。

不聽老人言。必有恓惶淚。我當初怪王蠋多言。誰知燕國果來報仇。一一如他的言語。況那燕王用樂毅爲將。智勇無敵。乘勝長驅。漸漸到來。如何是好。已差探子去打聽。且待他來時。便知端的。﹝探子上﹞報報報。禍事方來到。探子報覆大王。那燕將樂毅破我國七十餘城。如今已殺至城下了。

【江兒水】火炮旋風起。云梯與壘齊。東衝西突難遮蔽。城門失火池魚斃。眼前麋鹿遊齊地。縱有金湯何濟。便是墨翟登陴。怎禦得公輸之技。

【川撥棹】﹝淨﹞將何處。這兵威須早避。想太王昔日遷岐。想太王昔日遷岐。﹝眾﹞大王避到那里去好。﹝淨﹞我欲往各國去借兵。我如今還投魯衛。就是各國不兼容。我自莒州去尋我那世子。把安危問我兒。把家邦付我兒。

走走走。﹝奔下末引眾喊殺上﹞

【錦衣香】破齊城一何易。報燕仇難輕恕。須言王師兼弱攻昩。血流漂杵有何奇。怎如一舉治亂持危。論師出以律要先知。撫安黎庶。士女壺漿至。市不易肆。秋毫無犯。方爲節制。

﹝探子上﹞報報。報與上將軍知道。楚國發兵救齊。來得近了。

【漿水令】柰楚兵特來救齊。﹝末﹞楚國用誰爲將。﹝探﹞那楚將名爲淖齒。他揚威耀武列旌旗。前途駐紮。欲進徘徊。﹝末﹞我知道了。你再去打探。伊先往。吾隨至。叫軍校就此起兵。前去迎敵。他若進兵。就與截殺。若還紮住。就去劫營。擒了淖齒。則齊王之頭懸於太白旗矣。先擒淖齒方施計。﹝眾﹞可惜齊王走了。﹝未﹞由他走。由他走。怎脫藩籬。直殺上。直殺上。不必多疑。

【尾聲】破齊摧楚男兒事。記得燕王推轂時。寄語金臺不負伊。

握奇百戰決雄雌。

大將橫行十萬師。

臺上霜威淩艸木。

軍中殺气傍旌旗。

第七出田單鐵籠

【阮郞歸】﹝小生田單上﹞市廛刀筆且潛蹤。疏屬愧田宗。滿城逃難勢從風。還須避敵鋒。

自家田單是也。幼習兵符胸藏將略只因主昏國亂。無人薦引。故𨿽忝爲國王疏屬。不願任職居官。寄迹市椽。如今燕兵入城。國王逃難。不知我同宗之人。可曾去否。﹝淨扮單兄醜扮單弟上﹞一心忙似箭。兩腳走如飛。兄弟哥哥。我們家小貲財俱已收拾了。只等你同上車去。﹝小生﹞且住。少停逃難。大家爭先。必定挨擠。倘那時車軸損折。就要被擒了。可斷其車軸之末。傅以鐵籠。方可保其無虞。

【駐雲飛】避敵匆匆。車軸還須傅鐵籠。方好容輜重。不怕人塡湧。﹝淨醜﹞走往那裏去好。﹝小生﹞嗏。卽墨近城東。不須憂恐。趨吉逃凶。仗劍當陪奉。管取平安保我宗。管取平安保我宗。

﹝小生﹞全宗避難太匆匆。

車軸還須用鐵籠。

﹝淨丑﹞今日得君提掇起。

免敎人在污泥中。

第八出淖齒被擒

【西江月】﹝丑淖齒引兵上﹞江漢盡歸彊楚。堪誇地廣兵多。夤緣專閫握兵符。一任傍人笑我。

自家楚將淖齒的便是。我楚王因齊國求救。要選良將將兵去救他。我想這一差有利無害。有賞無罰。被我多將金銀。賂王左右。央他舉薦。楚王聽信了。召我上殿。問我救齊一事。你去得麼。我道臣去得。又問道樂毅好生了得。你敵得他過麼。我道不要說一个樂毅。就是十个樂毅。也敵得過。楚王大喜。賜筵席。許我便宜行事。就著我擇日起兵。我今已到齊地了。仔細思量起來。那樂毅不是好惹的。我不如只紮營在此。關支些錢糧。分送些與楚王左右。落些入已。待後只說齊國已破。燕兵勢成。故不進戰。且又不曾虧折人馬也叫做便宜行事。決不罪我。落得一場受用。叫軍校。就此紮營。再不可前進。﹝眾﹞請問將軍。齊王燒眉之急。專待將軍到來。如何不要進兵。﹝醜﹞你不知道。勝負兵家不可期。豈可輕易出戰。你們只聽我將令。大家去營裏安息。閒時編些楚歌起來。匡得一二年編成。一二年唱會。終日去在那燕軍前後歌唱。唱他娘十來年。那燕軍久客在外。一定想家。就都散了。止剩下一个樂毅。就有三頭六臂。也幹得甚事。﹝眾﹞將軍。這等說將起來。是个急驚風撞了个慢郞中。﹝末領兵上﹞

【水底魚兒】楚將無知。反來捋虎須。提兵迎敵。管取似摧枯。管取似摧枯。

叫軍校。問前面何處人馬。到此何干。﹝醜﹞不要與他實說。只說我們是打獵到此。又不犯著你。不須來問。﹝末﹞胡說。我明知你是楚將淖齒。特來救齊。可疾速上前浹戰。若還勝得我。我就把齊國七十餘城。雙手兒交付還你。若還勝我不得。請你這顆首級下來。﹝醜﹞趕人不要趕上。楚彊燕弱。誰不知道。你旣要與我交戰。我到怕你不成。叫軍校。擂起鼓來。﹝眾﹞將軍。你分付我們只唱楚歌。不要與他廝殺。何故又要出陣。﹝醜﹞你不知道。這是能而示之不能。用而示之不用。且待我擒了樂毅。與你細說。﹝戰擒丑末解綁介﹞將軍請起。論來我先在此。該敍賓主坐。只是前日拜將時。並護各國之兵。將軍也算在偏裨之列。只得屈坐罷。﹝淖傍坐介醜﹞上將軍在上。旣蒙不殺之恩。就是執鞭墜鐙。尙且甘心。況賜坐乎。﹝末﹞將軍。我有句話與你商議。你肯依我麼。﹝醜﹞上將軍有命。豈敢不依。﹝末﹞毅聞將軍此來。原是便宜行事。﹝醜﹞是便宜行事。﹝末﹞若便宜行事。只要有利於楚。何必有功於齊。如今齊王已逃出。我料他不往衛。卽往鄒魯。你可追上。說楚王差你救他。他必親信。那時就中取事。斬了齊王。將他首級。獻於燕王。我將向年齊王所擄燕王的寶器。仍舊歸於燕。將軍卻將齊國庫藏中寶器獻與楚王。楚王必有封賞。不知你意下如何。﹝醜﹞這个自然奉命。只是小將被擒一事。望將軍隱惡而揚善。﹝末﹞此事我不提便了。﹝醜﹞將軍𨿽不說。只怕軍人們七嘴八舌。要講開去。怎生是好。﹝末﹞這个容易。傳令軍中。有說淖將軍被擒一事者。軍法從事。﹝眾應介丑﹞若如此。小將死也甘心。

【玉胞肚】﹝我﹞你偶然折挫。料曹沬終能報魯。眼前𨿽失卻東隅。後來須收取桑楡。密謀須記。臨機當斷莫差池。建立功勛是丈夫。

【前腔】﹝醜﹞自慚組鹵。擅提兵唐突虎威。已自甘沸釜當烹。卻放做漏网之魚。疾忙追去。擒王斬將敢遲疑。不報深恩豈丈夫。

可笑齊王慕遠圖。

除根斬艸在須臾。

不施萬丈深潭計。

怎得驪龍頷下珠。

第九出齊王被害

【縷縷金】﹝淨齊王引一從人上﹞心驚戰。足蹣跚。何處堪逃竄。柰迍邅。故國空回首。烽煙漸遠。向衛邦投止解徵鞍。須敎暫約展。

﹝衛侯上跪迎介﹞大王下臨敝邑。已辟宮奉迎。有失遠接。幸勿見罪。﹝淨作傲介﹞賜卿無罪。﹝衛侯背介﹞你看那齊王如此狼狽。尙兀自大模大樣。若放他進城。還要受他的气。不如哄他一哄。拒絕他罷。臣啟大王。暫止城外。待臣具法駕出迎。﹝淨﹞這也是。﹝衛作閉門不納介﹞請別處去。我這裏那得閒飯來養你。﹝淨﹞可恨。

【前腔】人輕慢。自羞慚。泗上威名振。記當年。勝負兵家事。人心更變。除非鄒地可停驂。行行不相遠。

這是鄒國了。喚鄒君出來迎駕。﹝內應介﹞齊王到此何干。我這里國小。容你不得。別處去罷。

【前腔】﹝淨﹞車已殆。馬先煩。到處相輕賤。有誰憐。有國難投奔。徘徊展轉。向魯門煙月暫盤桓。還應好看管。

傳令齊王已到。宣魯君出城朝見。﹝城上笑介﹞魯君今日免朝。齊王不須朝見。﹝淨﹞好惱好惱。我如今要往莒州去。路又難通。怎麼好。﹝報上﹞楚國救兵到了。﹝醜引眾上﹞

【前腔】蒙差遣。用機關。只說來相援。共流連。假作趨承也。順中伏險。﹝跪迎介﹞請君王早下寶雕鞍。安排上金殿。

臣淖齒奉楚王令。提兵來救大王。﹝淨﹞賜卿平身。卿遠來鞍馬勞倦。不知何計可以破燕復齊。﹝醜﹞大王不必勞神。只用一件東西。小將管取成功。﹝淨﹞你若能成功。便要我的頭。我也與你。﹝醜﹞得令。叫軍校。齊王有令。請齊王首級下來。﹝應斬介丑﹞就將此首級。用匣盛了。星夜獻與樂將軍去。

【鎖南枝】看他專車骨。想他泛駕年。如今身首各一邊。只道列國一時兼。誰知體不全。將首級去獻燕。管取樂將軍勒燕然。

齊王驕縱太無知。

也有身亡國破時。

善惡到頭終有報。

只爭來早與來遲。

第十出法章聞變

【西地錦】﹝生法章外王蠋上生﹞悵望浮生急景。淒涼寶瑟餘音。﹝外﹞江湖廊廟總關心。耳邊消息沈沈。

﹝生﹞燕王昔慟哭。五月飛秋霜。庶女號蒼天。震風擊齊堂。精誠有所感。造化爲悲傷。而我竟何辜。遠身金殿傍。﹝外﹞浮雲閉紫闥。白日難回光。羣沙穢明珠。眾艸淩孤芳。古道共嘆息。流淚空沾裳。﹝生﹞法章自到莒州。精神恍惚。魂夢顚倒。莫非國中有事麼。﹝外﹞老臣亦聞外而藉藉。說燕兵破齊。未知的否。已差臧兒前去城市中打聽。待他回來。便知端的。

【解三醒】﹝生﹞想往日鳳樓鶴禁。列兩行寶珥瑤簪。繁陰翳日流霞浸。湘簟冷永日披襟。到如今舊家庭院苔茵靜。旅館疎楞艸色侵。﹝合﹞空悲憤。而今憔悴。虛費光陰。

【前腔】﹝外﹞同患難相拋何忍。任故園歸計侵尋。自朱門解組靑山隱。把勛業付與煙林。只見古臺斷嶺殘霞影。只聽得野戍荒城哀角音。

﹝合前醜﹞天有不測風雲。人有旦夕禍福。臧兒回來了。﹝生﹞臧兒。你打聽得消息如何。﹝丑﹞世子。到不好說。臧兒一出門時。就聽得外面沸沸揚揚。講道燕兵盡破齊城。見今已入臨淄。我一直走到臨淄去。只見城門大開。百姓安堵如故。﹝外﹞若如此說。此信是虛的了。﹝醜﹞也到不虛。我又到朝門上打一望。只見宮門深閉。侍衛俱無。問將起來說樂將軍兵到。齊王棄城而逃百姓盡歸燕國了。我因問了齊王去路。一路追尋上去。聞說齊王往魯衛各國。那些諸侯。見他驕傲。都不肯相畱。恰好楚王遣將淖齒提兵來救齊。﹝生﹞若如此卻好了。﹝醜﹞也到不見得好。以後不要說罷。﹝生﹞但說何妨。﹝醜﹞我對老爹說罷。﹝外﹞你就對我說。﹝丑背生介﹞我聞得淖齒也怪齊王驕傲。把王字攺了一个土字。如今做了齊土了。﹝外﹞爲何喚做齊土。﹝醜﹞王字是三畫。若去了頭上一畫。便是土字。﹝外﹞這等說。莫非齊王反被淖齒殺了麼。﹝醜﹞不知殺也不曾。只聞得齊王首級。已解往燕國去了。﹝生竊聽哭介﹞元來我父王被害。痛殺我也。﹝外﹞世子禁聲。鄰比聞知。恐倉卒生變。此間已非你我安身之處。我有一故人。喚做太史敫。他家去此不遠。我一向要韜晦避禍。不曾通他知道。如今要自送你去。又恐人認得我。我只得寫封書。差臧兒送你到彼。你須脫換衣服。移名攺姓。把田字傍邊兩筆去了。攺作王字。就用了我的姓。章字下面。早字去了。攺作立字。願你今日爲王立。異日立爲王。只說是我家的廝養卒。因我罷官。不用養馬。送與他家灌園。他必然收畱。就可潛蹤在彼。我自歸家去。俟後有機會。再與你圖匡復便了。臧兒取紙筆過來。﹝默寫介﹞

【皂角兒】﹝生﹞不共天讎隙轉深。枉了我田宗彊盛。不反兵有誰雪忿。感吾師同心斷金。媿吾身有戈難枕。到如今易名姓攺衣巾。忙投奔似脫网孤禽。﹝合﹞興亡一瞬。家邦陸沈。勸臨岐倉忙分手。各淚沾襟。

【前腔】﹝外﹞你須知翼翼小心。休辭憚晨興夜寢。爲人役服勞奉承。休只管饑餐渴飮。但得他開緘後便收畱。無拒卻似鳥投林。

﹝合前外付書介﹞臧兒。你將此書送王立到太史相公莊上去。就此一路去。只叫他是王立。切記切記。送到後。一竟回畫邑家裏來。不消到此處來了。我就此喚輛車兒。卽便回去了。

【尾聲】別君依舊歸鄕井。倦鳥還應返故林。﹝生﹞怕只怕斷雲飛絮兩兩難尋。

從知滄海變桑田。

當日齊師曾破燕。

東去伯勞西去燕。

斷腸回首各風煙。

第十一出計投太史

【搗練子】﹝外太史上﹞身健在。且加餐。醉裏簪花倒著冠。忙處人多閒處少。謝天敎我老來閒。

薄暮垂鞭信馬歸。不如巖下掩荊扉。人間欲避風波險。一日風波十二時。我自從別了王太傅。隱居在此。不覺數年。黜陟不知。理亂不聞。正是桃花流水杳然去。別有天地非人間。只不知近來齊王國事如何了。又不知王太傅宦興如何了。今日無事。不免在莊前後閒步一回。

【小桃紅】艸深幽徑。樹密衡門。最喜秋成近也。落日山銜紫。流水繞孤村。往事且休論。抵多少貴戚卿帝王孫遭危困也。怎比得我村莊心事穩。物外閒身。別自有乾坤。

﹝生丑上﹞心忙不擇路。事急且相隨。相公。已是太史莊上。不免竟入。﹝外﹞是誰。那里來的。﹝生丑﹞小人是王太傅家裏人。﹝外﹞你可是臧兒麼。﹝醜﹞小人正是。﹝外﹞這般長成了。那个是誰。﹝醜﹞他叫王立。是我家養馬的。送與相公莊上灌園。﹝外﹞你老爹做官。須要養馬。爲何把養馬的人。倒送到我家來灌園。﹝生丑﹞想相公還不知。我主人

【下山虎】只因直諫觸犯天顏。已卸朝簪也。將歸故園。今日稅駕埋輪。那要車前執鞭。況客邸空囊早蕩然。歸計桑田變。八口難供在粥饘。特地投庭院。敢祈慨然。倘念屋烏休棄捐。

有書在此。﹝遞書外看介﹞

【一封書】王蠋具短箋。太史先生函丈前。從別後數年。緬想髙風魂夢間。有廝養王立堪驅遣。送至仙莊充灌園。幸垂憐。賜周旋。艸艸緘題不盡言。

你老爹送來。我自然收畱。王立。你只住在我家。與我灌園便了。

【蠻牌令】灌漑莫慵懶。艸木要蕃鮮。種植園蔬供客饌。隨淡薄度朝昏。向東籬掃除花檻。過南軒點檢藥闌運耰鋤休傷樹根。要遮護勤葺墻垣。

﹝生﹞小人都知道了。﹝醜﹞王立。

【尾聲】你服勞只可安卑賤。老相公。衣食還須賴主恩。﹝外﹞這不消說。﹝生背介﹞你回去見主人呵。只說我萬恨千愁在不言。

﹝外﹞今日天晚了。臧兒且畱在我門房裏宿歇。待明日寫了回書。打發你去。

忍耐免煎憂。

安身萬事休。

在他檐下過。

怎敢不低頭。

第十二出臧兒復命

【阮郞歸】﹝王蠋上﹞緣底事減腰圍。遣愁愁著眉。波連煙渚暮天垂。春歸人也歸。

死別已吞聲。生別常惻惻。君今在羅网。何以有羽翼。水聲波浪闊。無使蛟龍得。我王蠋自在莒州與世子分手。卽便收拾回家。且喜三徑就荒。松菊猶存。只不知燕兵消息平靜否。又不知世子到彼收畱否。且待臧兒回家。便知端的。

【朝天子】一自燕兵東入齊。回首臨淄破。傷黍離。那世子呵。好似丹山傾穴鳳雛飛。暫雞棲。向荒村腸斷式微。這愁城怎解圍。這愁城怎解圍。

﹝醜上﹞山中相送罷。日暮望柴扉。春艸年年綠。王孫歸不歸。呀。老爹先已到家了。﹝外﹞臧兒你來了。可曾收畱。﹝醜﹞收畱了。回書在此。

【前腔】這是衡陽歸鴈一封書。﹝外默看介﹞前日到那里還未晚麼。﹝醜﹞到彼天將暮。日已西。那太史相公到還認得臧兒。他開緘三復問臧兒。見王立。便畱他典守園葵。正服勞夏畦。正服勞夏畦。

﹝外﹞如此說。世子已有安身之處了。

一封書信且安身。

數畝園林自苦辛。

畫虎不成君莫笑。

安排牙爪始驚人。

第十三出後識法章

【一翦梅】﹝生持鋤上﹞迍邅流寓水雲鄕。歸夢空長。覺後空牀。未知誰弱又誰彊。眼下淒涼。祇自恓惶。

腰下寶玦靑珊瑚。可憐王孫泣路隅。問時不敢道姓名。但道困苦乞爲奴。王立今日得托身在此。聊且偸生。只不知去後如何。你看滿園秋色。好傷感人也。

【集賢賓】秋來景物皆勝賞。偏敎宋玉悲傷。身世萍浮誰倚仗。指飛烏暗惜流光。看丰茸艸莽。種不成靈芝郁鬯。空淒愴。何日得奮飛人上。

咳。我鋤得幾條地。身子又早困倦了。不免就這艸地上打睡片時。多少是好。﹝睡介貼引旦小旦上﹞

【黃鶯兒】衣袂動微涼。小山花已送香。東籬漸覺茱萸放。看楓林染霜。聽漁歌夕陽。想登髙處處人歡暢。﹝合﹞過回塘。苔茵似展。云幙正髙張。

【前腔】﹝旦小旦﹞貪耍不成妝。鏡臺前著甚忙。家園肯惜頻來往。隨風稻香。牽衣蔓長。羨鴛鴦睡穩芙蓉帳。

﹝合前小旦喚生介﹞起來起來。老夫人來了。還睡覺。﹝貼﹞這就是王立麼。爲何不去灌園。到在此貪懶睡覺。﹝生﹞小人灌漑已完。身子困倦。暫時打睡。不想老夫人到來。失於回避。﹝旦﹞朝英。你去問他爲何你這等一个人。到在此灌園。﹝小旦問介生﹞豈不聞於陵仲子。辭三公而爲人灌園。﹝小旦﹞小姐。到好笑。好意問他。到說甚麼於陵仲子。辭三公而灌園。不知是那里說起。﹝旦﹞母親。孩兒看此人不是灌園的。可對爹爹說。還該另眼看覷他。豈可著他灌園。譬如雞司晨。犬司夜。牛司耕。方才各得其職。若使鳳司晨。驥司夜。麟司耕。可乎。﹝貼﹞你女孩兒家管甚麼閒事。你那里見得他不該灌園。﹝旦﹞母親。他

【簇禦林】詞鋒爽。眉宇揚。烱烱雙眸日月光。看來豈是村莊相。母親可再問他。莫不是白龍魚服遭羅网。論驪黃。莫敎骯髒。須延請入中堂。

【前腔】﹝貼﹞休多口。漫主張。女孩兒不忖量。須知內言不出也要成模樣。他是外人豈得輕褒奬。﹝小旦﹞小姐。請端詳。只宜藏舌。檀口蘊丁香。

﹝貼﹞進去罷。各人自掃門前雪。莫管他家瓦上霜。﹝同旦小旦下﹞

【琥珀貓兒墜】﹝生﹞辭樓下殿。不覺變星霜。邂逅風前黯淡妝。秋波冰鑑費平章。低昂。反敎我藏頭露尾。進退彷徨。

我待偸眼看他一看。我想起來。他是何等樣的人。我今日是何等樣的時節。

【前腔】失林窮鳥。敢學鳳求凰。咫尺還如天一方。目成心許漫論量。微茫。悄一似佩沈洛浦。雲散髙唐。

【尾聲】終須打疊明河望。壯志由來百煉鋼。沒來由揉做繞指柔腸。

本向園中學耦耕。

無端花下見娉婷。

東邊日出西邊雨。

道是無情卻有情。

第十四出王蠋死節

【何滿子】﹝王蠋上﹞憂國孤忠耿耿。還家雙鬂星星。衰柳啼鴉催暮景。動人一片秋聲。斷鴈沈魚難倩。別來消息無憑。

我王蠋自與那人相別。兩下裏音信杳然。我想此人乃齊國宗祧所系。他一身存亡。就是一國的存亡。不知他近來安否何如。好生放心不下。早間聞得四面軍聲。想去此不遠。我已著臧兒去打聽。不知何故。去久不回。﹝醜引眾上﹞烽火連城起。徵書一路催。﹝眾﹞多應持寶劍。還上舊金臺。﹝醜﹞列位少待。待我進去通報。老爹賀喜。﹝外﹞何喜可賀。﹝醜﹞臧兒才到街坊上。只見一隊人馬。旌人馬。旌旗鼓樂。東訪西問。問道王太傅家何處。臧兒便上前問道。你們問他何干。他們道要請他出來做官。我連忙把老爹的名字去問他。他道正是要請王蠋。我便曉得是起用你了。因此引他到來。﹝外﹞且住。齊王已被害。新王又未立。那个起用我。﹝醜﹞我到不曾問得。待我去問來。列位。如今齊國無主。那一个起用我主人。﹝眾﹞不是齊國。是燕國樂上將軍。聞你主人之賢。特來聘他爲將。﹝醜﹞知道了。老爹。原來不是齊國。是燕國甚麼樂上將軍來聘你。﹝外﹞呸。誰著你引他來。我這條性命可不送在你這蠢才手裏。且喚他進來。我自回他。﹝醜引眾人入﹞太傅磕頭。﹝外﹞列位少禮。列位到此何干。﹝眾﹞我們奉樂上將軍將令。特來請太傅。我們樂上將軍聞齊人稱道太傅之髙。因此令軍中。環畫邑三十里不得擅入。恐驚動太傅。專請太傅爲將。封以萬家。請就此上道。﹝外﹞我王蠋廢棄已久。不堪驅策。去也沒用。

【八聲甘州】羸瓶斷綆。念當年先已委質齊廷。只爲諫王不聽。因此上退歸鄕井。﹝眾﹞齊王旣不用了。太傅是義已斷恩已絕了。便今日歸燕。亦有何妨。當時伊尹先曾事桀。後退歸有莘之野。也應商湯之聘。今日太傅何不學他。﹝外﹞餘年幸得全首領。難比幡然莘野耕。浮生。與淸風皓月。久已忘形。

列位請回罷。我斷然去不成。﹝眾﹞太傅。你不去也罷。只是我們奉樂上將軍將令。說太傅若不肯來。就引三軍屠城。﹝醜﹞老爹好歹去去罷。不要帶累這地方。﹝外﹞胡說。忠臣不事二君。貞女不更二夫。今日國破家亡。不能報復。豈可助桀爲虐。﹝眾﹞太傅決意不去。我們就屠城了。

【前腔】﹝外﹞你要屠城。心中自省。沒來由爲我害及生靈。存亡天定。又何須劫以彊兵。﹝背介﹞須知溝壑堪自經。一死還畱千載名。權衡。把生平事業。付與結纓。

你們旣然定要我去。且在我門外少待。待我進去收拾行李。才好上路。臧兒。你送列位出門。且把門兒閉上。罷罷罷。人生自古誰無死。畱取丹心照汗靑。﹝下眾﹞旣然太傅肯去。我們齊到大門外等待便了。﹝醜送出閉門入內奔出開門介﹞不好了你們自進來看。太傅在樹枝上自盡了。這个威逼。走那里去。﹝眾看介﹞可惜好个太傅。眞是忠臣。

【撲燈蛾】堪憐一命傾。抵死辭徵聘。慷慨殺身易。生死決之俄頃也。丹心不泯。看來無義不如烹。方才屠城一事。原是恐嚇他。不是眞話。況人各爲其主。似忠貞更須欽敬。只宜返斾。不必論屠城。

﹝醜﹞我那老爹。

【尾聲】淸風堪與夷齊並。今古齊驅好結盟。咳。只是愚公山已有祖塋在彼。論將起來。只合向首陽山築座墳塋。

如今就將聘物畱在此殯葬太傅罷。﹝醜﹞這斷然不可。若畱在此。他在九泉之下。也須嗔責我。快拿了去。﹝眾﹞這也是。不可彊他。

腰金衣紫是何人。

狥義捐生物外身。

自古忠臣不怕死。

若還怕死不忠臣。

第十五出君後制衣

【搗練子】﹝旦小旦上旦﹞愁脈脈。意懸懸。綺戶輕寒斗帳忺。﹝小旦﹞衾鐵稜稜香易斷。夢回十二晚峯前。

﹝旦﹞平林漠漠煙如織。寒山一帶傷心碧。﹝小旦﹞暝色入髙樓。有人樓上憩。﹝旦﹞朝英。你把我晌午做不完的衣服。拿來我做完了。﹝小旦﹞小姐。你又不等這件衣服穿。忙忙的做他怎麼。我把被兒都燻香了。不如去睡罷。﹝旦﹞你不知道。我要上緊做完了用他。﹝小旦﹞小姐旣要做生活。只怕夜寒凍了你。我與你再穿上件衣服。﹝旦添衣介﹞咳。我冷到不打緊。

【楚江情】深閨更漸闌。寒衣漸添。想原空野曠人苦寒。霜威透戶愁怎眠也。綈袍堪戀。輕衫尙單。懸鶉百結誰見憐。有甚麼舊物靑氈。有甚麼舊物靑氈。寒入難遮掩。授衣期已愆。待解衣寬窄未諳。含羞難上難。因此上挑燈不惜拈鍼綫。

﹝小旦﹞這等說將起來。不像你自家穿的。﹝旦﹞誰說我自家穿。﹝小旦﹞旣不是自家穿。要做與誰穿。這般要緊。﹝旦﹞呀。你又不老。爲何就忘了。前日你我隨母親到花園中。你不見王立身上這般單薄。倘凍死在園上也不好。故此要做與他穿。﹝小旦﹞小姐又來多事了。前日因你多嘴。被老夫人埋寃了一場。連累朝英也罵得不耐煩。凍死了人。又不要小姐償命。著甚來由。睡到不去睡。卻做衣服與別人穿。﹝旦﹞你要睡。你是先去睡。﹝做衣介小旦背指旦介﹞

【羅江怨】嬌娥心性偏。柔情暗牽。心猿意馬羞鏡鸞。衾溫枕暖懶去眠也。直待睡鴨香消。鞾燭頻頻換。疎鐘遠寺傳。樵樓玉漏殘。沒來由消瘦芙蓉臉。

我知道他的意兒了。待我試他一試。﹝轉身介﹞小姐。你可憐那王立。就與他一件衣服。未免少東少西。那里周旋得來。朝英到有一計在此。﹝旦﹞有何計。你就說。﹝小旦﹞王立只須成了房戶。便有人照管。﹝旦﹞這也說得是。怎麼成房戶。﹝小旦﹞朝英自幼伏侍小姐。今已長成。小姐何不對老夫人說。把朝英配與他。今後他的衣服。自有朝英照管。可不省了小姐費心。﹝旦慍介﹞誰要你照管﹝小旦微笑介﹞小姐旣不要朝英照管。小姐自家照管了何如。﹝旦﹞朝英。我的心事。正要對你說。我要央你去母親跟前做一个媒。我爹爹每嘗要招門當戶對的。我卻不情願。只要招贅了王立。便心滿意足了。﹝小旦﹞小姐何不自家說。﹝旦﹞我害羞。不好說。﹝小旦﹞小姐害羞。不好說。朝英怕打。不敢說。倘然我說了。夫人發怒起來。說小賤人。小妮子。良賤不可爲婚。你爲何輕覷我的女兒。可是誰教你說。那時我說朝英自說好。說小姐教我說好。﹝旦﹞旣如此說。再作理會。衣服已完。明日你與我送去便了。﹝小旦﹞若要朝英在夫人跟前去做媒。卻是難。若要朝英往王立跟前去做媒。卻容易。﹝旦﹞你不消多說。只去便了。﹝作遲疑介﹞朝英。我不要你送去。﹝小旦﹞小姐旣然不要朝英送去。自家送了去罷。﹝旦﹞我又不好獨自一个去。我與你同送去就是。你替他穿了。﹝小旦﹞小姐要穿。你自與他穿。省得我與他穿了。你又著惱。夜深了。收拾起睡罷。﹝看衣介合唱﹞

【皂羅袍】繾綣。果然輕暖。算黑貂裘敝。賴此衝寒。和伊牽扯要成綿。不知費多少春蠶繭。隨心裁翦。似他在眼前。量情長短。想和他比肩。管溫柔鄕一入絲難遣。

乍見風前連理枝。

須敎月下有佳期。

一腔心事無人識。

惟有淸風明月知。

第十六出君後授衣

【霜天曉角】﹝生持鋤上﹞雨巾風帽。零淚知多少。家國深讎難保。漫勞輾轉通宵。

山月曉仍在。山風涼不絕。殷勤如有情。惆悵令人別。我王立在此。今日也是灌園。明日也是灌園。不知何日是了。

【太師引】困蓬蒿。這磨折何時了。歸期杳愁添大刀。驚鴈斷竟無音耗。嘆巢林翻做鷦鷯。千縷愁苦縈懷抱。受饑寒一身難保。倘我不能報復而死。埋沒了龍泉豹韜。枉蹉跎歲月一死鴻毛。

前日老夫人引了小姐出來看花。那小姐到有見憐之意。他在母親跟前。添許多好言語。我也不指望甚麼另眼看覷。只是小姐這一段好意思。不免掛在心上。

【前腔】無端邂逅情牽繞。沒來由心旌動搖。我若是富貴的時節呵。怕不會好逑窈窕。愁甚麼琴瑟和調。到如今寂寥枯槁。怎比得五陵年少。料難諧鸞儔鳳交。枉敎人孤幃夢斷魂勞。﹝旦引小旦持衣上﹞

【霜天曉角】﹝旦﹞菱花慵照。別有閒煩惱。﹝小旦﹞眉黛不堪重掃。那堪敗葉蕭蕭。

﹝旦﹞朝英。此間已是園上了。不知王立在何處。﹝小旦﹞王立哥。小姐來了。

【桂枝香】﹝旦﹞看他魁梧相貌。軒昂儀表。只合去奮翮扶搖。爲甚似敗翎孤鳥。淹畱艸茅。淹畱艸茅。行藏難料。多管是迷邦懷寶。﹝遞衣介﹞這綈袍。且禦寒威早。還須奪錦標。

【前腔】﹝生﹞淸霜嶛峭。號寒輒曉。正砧聲白帝城髙。柰羈旅玉關人老。途窮敝貂。途窮敝貂。朔風盈抱。有誰知道。這綈袍。恰稱腰圍小。想含情寄翦刀。

【大迓鼓】﹝小旦﹞多嬌。爲爾曹。鍼鍼綫綫。手自勤勞。從今不必燒祅廟。管取銀河渡鵲橋。﹝生合﹞這段良緣如漆似膠。

【前腔】﹝生﹞妖嬈。解佩要。蘭心蕙性。嫩蕊柔條。瑤池已報三靑鳥。緱嶺應須弄玉簫。

﹝小旦合前內髙叫介﹞王立在那里。老相公與客同來園中飮酒。可上緊收拾打掃。﹝旦小旦﹝驚下生弔場﹞

【尾聲】客來三徑須頻掃。今夜寒螿伴寂寥。怕夢飛不到楚館迢遙。

笑語匆匆已目成。

綈袍戀戀感傾城。

相思相見知何日。

此時此夜難爲情。

第十七出田單用間

【似娘兒】﹝小生田單上﹞恢復是何時。愧登壇未遂心機。樂君才略眞無比。幕中料敵。須行反間。方爲就裏施爲。

金天方肅殺。白露始專徵。王師非樂戰。之子愼佳兵。自家田單是也。前日。出奔。宗人用我之計。以鐵籠得全。因此滿城中皆以我爲知兵。推我爲將。我想樂毅下齊七十餘城。止有二城未下。他要破城。亦有何難。蓋因他不屑苟利。以求小成。縱二城以收民心。施仁恩以恢王業耳。若燕國只用此人。實難取勝。若易以他將。就破之易矣。喚帳下說客過來。﹝說客上﹞全憑三寸舌。打動世間人。請問主帥有何令。﹝小生﹞你曉得燕昭王已殂。新王卽位麼。﹝說﹞曉得。﹝小生﹞你曉得新王做世子時。與樂將軍有隙麼。﹝說﹞曉得。﹝小生﹞你旣曉得這个事體。我如今與你千金。你可潛地入燕。賂新王左右。與他交歡。卻縱反間。說樂毅與新王有隙。今欲連兵畱齊。齊人所患。惟恐他將來耳。若說得他遣他將來代替樂將軍。就是你第一功了。你聽我道。

【泣顏回】疾走莫遲疑。到燕邦反間隨機。千金賂彼。把前言須使王知。他心中致疑。必然要遣將易他去。﹝合﹞那其間方好相持。看笑談自解重圍。

【前腔】﹝說﹞物換與星移。論金臺不比當時。新王卽位。與樂君舊有參差。我投間抵隙。賴威靈少展捐金計。﹝合前﹞

三戶亦成兵。

休言只二城。

一朝權在手。

便把令來行。

第十八出後母授簪

【謁金門】﹝旦小旦上﹞人不見。風急雁行吹斷。暖閣香衾羞起懶。天長音信短。﹝小旦﹞殘雪禁梅香淺。偶見一痕初綻。樓上四垂簾不捲。山色偏宜遠。

﹝搗練子﹞﹝旦﹞曉風酸。客衣單。魂斷空歌行路難。﹝小旦﹞驚破寒梅前嶺雪。玉人無語自憑闌。﹝旦﹞朝英。前日我在花園裏受了些驚。身子有些病起來。可要對母親說。﹝小旦﹞小姐。說也沒用。花園裏得的病。只除原在花園裏去醫才好。﹝旦﹞不要胡說。﹝小旦﹞我就要同小姐再去花園裏走遭只是老相公不時引客人到彼遊翫。倘然撞著怎麼了。我聞得老相公卽日要往西莊收米。那時與你同去便了。我只怕那人牽掛。可要去約他一聲。﹝旦﹞你不消去。到那時再處。

【二犯傍妝臺】生怕倚闌干。爲別時容易見時難。一霎時驚去雁。何日裏得驂鸞。春蠶到死絲難斷。蠟燭成灰淚未幹。﹝合﹞情含宿雨。愁攢遠山。夢中佳偶鏡中緣。

【前腔】﹝小旦﹞幽恨損紅顏。殷勤相勸彊加餐。少不得金釵敲門扇。說著你玉筯點冰紈抵多少細雨夢回雞塞遠。小樓吹徹玉笙寒。﹝合前貼上﹞

【繞地遊】閒心撩亂。爲愛女偏縈絆。病損朱顏。枕痕添綫。

我兒。你這兩日爲何瘦了些。

【簇禦林】﹝旦﹞爲流光換。時序遷。懶簪花貼翠鈿。閒愁惹起梁間燕。金鍼懶拈。繡綫懶添。心搖搖不定如蓬轉。﹝貼﹞我兒。你是這等。可不憂壞了做娘的。﹝旦﹞免憂煎。由他消瘦。莫問病懨懨。

﹝貼﹞朝英過來。你可知道小姐爲何這般消瘦了。﹝小旦﹞小姐自從那日隨老夫人往園上去。﹝旦背搖手介﹞被老夫人搶白了一場。因此气惱成病。

【前腔】他爲多開口。損舊顏。這些時不耐煩。玉肌暗減松金釧。眉端翠攢。腰肢帶寬。那些兒努力加餐飯。繡簾前。長吁短嘆。只是病懨懨。

﹝貼﹞我兒。原來你爲我做娘的惱了你。你看我許多年紀。舉眼再有何人。就是我老人家三言兩語。也只要你好。你爲何放在心上。﹝小旦﹞只爲老夫人平日養嬌了小姐。因此當不起說話。老夫人有甚麼東西。把件與他耍耍。消他气罷。﹝貼﹞我兒。昨日你爹爹買得一枝寶簪。我正要拿來與你看。左右是你的。就與你罷。﹝旦﹞寶簪又醫不得病。要他何用。﹝小旦﹞長者賜。不敢辭。我替小姐戴了。﹝貼﹞我兒。這枝簪兒。非同小可。

【前腔】看他金光燦。寶气懸。買將來價十千。休言不入時人眼。光生翠鈿。輝添鬂蟬。珍藏莫認做閒釵釧。鏡臺前。且將消遣。何事病懨懨。

【尾聲】﹝旦﹞新愁不遣雙蛾展。鸚鵡前頭不敢言。﹝小旦﹞要忘憂除非是堂北靈萱。

﹝貼﹞寶簪親付到房櫳。

病裏還須罷女工。

﹝旦﹞情到不堪回首處。

一齊分付與東風。

第十九出騎劫代將

【金瓏璁】﹝樂毅上﹞金臺推轂重。王言三錫師中。圖王業且從容。

我樂毅自從燕昭王拜爲上將軍。趙惠文王以相國印授我。因幷護各國之兵。今已盡下齊城。止有莒州卽墨未服。我想旣有非常的遭遇。當有非常的功業。豈可局迹當時。止於兼倂。故此特寬二城。以示恩信。將使莒州卽墨之人。反仇其上。願釋干戈。使我澤如春。民應如艸。道光宇宙。賢智托心。鄰國傾慕。四海延頸。則王業隆矣。只是新王與我舊時有隙。恐敵國反間。令其致疑。從中生變。這也只是盡其在我。聽之於天而已。

【駐馬聽】早奏膚功。遲速惟圖王業隆。故把二城寬縱。將使萬姓從風。四海攸同。須敎長劍倚崆峒。放牛縱馬歸無用。不讓桓公。報仇九世。春秋稱重。

【前腔】﹝淨扮騎劫披掛持節上﹞長戟雕弓。一旦兵權掌握中。建牙尊寵。開府豪雄。新拜元戎。此處是樂將軍帥府。可通報。﹝眾﹞天使到了。﹝末﹞將軍銜命遠來。失於迎迓。﹝淨﹞新王恐將軍久暴露於外。特命騎劫來替將軍歸國。請還昌國舊侯封。三軍諸將皆吾統。﹝末﹞我已知有今日了。﹝淨﹞樂將軍。豈不聞成功者退。將來者進。君已成功。成功者退。吾當接踵。

﹝末﹞旣如此。驗了兵符。我把這將印與將軍。﹝淨﹞小將旣領兵。就此吿別前去。請將軍從容歸國便了。正是將軍不下馬。各自奔前程。﹝引眾下末弔場﹞叫從人與我脫下這徵袍。﹝從﹞請問上將軍。幾時起馬歸燕國去。﹝末﹞我不往燕國去了。我原是趙國人。我如今竟往趙國去便了。

【北沽美酒】狡兔死走狗烹。狡兔死走狗烹。飛鳥盡早藏弓。休道猶思塞上翁。報國念已無從。銜蘆的斷鴻驚恐。遙繒繳覽輝翔鳳。說甚麼昌國侯封。怕做了北邙孤冢。任他們波翻浪湧。徵西戰東。垂成業已空。呀。總算做一場春夢。

五載功勞一旦灰。

回頭長揖謝金臺。

鯉魚脫卻金鉤去。

擺尾搖頭再不來。

第二十出園中幽會

【七娘子】﹝旦小旦上﹞小簾朱戶頻頻倚。盼幽期漫勞屈指。﹝小旦﹞多病嬋娟。少年覊旅。兩下一般愁緖。

小姐。前日老夫人問病時。我正要就這个機會對他說你爲何到搖手起來。因此我只得支吾過了。不知你是何主意。﹝旦﹞朝英。你那里知道。你就說出來。料母親也定不依允。反要來堤防著我。卻不誤了事。﹝小旦﹞小姐見得是。今早老相公已往西莊去了。老夫人此時又睡了。乘此微月。我們去罷。﹝旦﹞只是我身子害病。去不得。﹝小旦﹞小姐。你的病正該喫這服藥。我扶著你去。

【園林好】﹝旦﹞月微明朦朧瑣幃。﹝小旦﹞把衾裯把纖腰手扶。按不住一腔祅火。﹝合﹞弓鞋小踏霜蕪。羅襪冷透煙莎。

﹝小旦﹞小姐此間是他的房了。我上前喚他。阿呀。這般沒福。你看門兒鎖上。不知往那里去了。小姐。小姐。你往常時賊一般堤防人。不要我來約他。誰想今夜會他不著。可不是自家誤了事。﹝旦﹞且等待他一回。﹝小旦﹞若等不來。恐反被別人撞著。不如回去罷。﹝旦﹞旣來了。難道就回去。﹝小旦﹞我說你看遠遠望見有个人來了。我和你且躱在樹影底下。待他過去。

【前腔】﹝生上﹞夜深歸煢煢荷鋤。慘淸霜寒威切膚。早是得了這件衣服。若只似前日這般單薄。嘆無衣怎生遮護。今夜裏自躊躇。何日得遂歡娛。

﹝小旦﹞是他來了。﹝旦﹞早是不回去。﹝小旦﹞小姐。喫你等著了。待我喚他一聲。王立哥。小姐在此。你拿了這被兒。與小姐少敍一回。我去去便來。﹝旦﹞朝英住在這裏。與你同回去。﹝生﹞由他去去就來。﹝小旦﹞小姐畱我。也不是眞心。我也不住在這裏。正是閉門不管窗前月。付與梅花自主張。﹝先下旦﹞此處可有人來麼。﹝生﹞此處只有王立行動。況且夜深了。那里得个人來。﹝旦﹞旣沒有人來。我和你且在這裏閒語片時。﹝生﹞小姐。待我開了門。房裏坐罷。此處風露寒冷。﹝旦﹞不妨。你須是實對我說。你是甚麼樣人。說明了我才進房去。﹝生﹞小姐。你猜我一猜。是何等樣人。

【忒忒令】﹝旦﹞莫不是蟬聯貴戚。莫不是鳳樓仙侶。莫不是龍居淺水。遭蝦相戲。莫不爲泣驪珠。嚇鵷鶵。羈騄駬。沈埋在這裏。

【前腔】﹝生﹞我也曾乘堅策肥。我也曾徧身羅綺。我也曾金尊綠醑。雕盤甘旨。只因爲遇明夷。履艱危。遭顚沛。流落在這裏。

﹝旦﹞我何等待你。你只把閒話來支吾我。你今日尙不肯吐膽傾心。若後來發達。必然負我。我來差了。叫朝英。我要回去。我本將心托明月。誰知明月照溝渠。﹝下生畱﹞小姐。朝英還不曾來。

【川撥棹】﹝旦﹞空畱意。到如今你尙執迷。恨明月自照溝渠。恨明月自照溝渠。料伊家是薄幸的。沒來由彊問伊。

【前腔】﹝生﹞我我的眞情欲訴誰。我若好說。不對小姐說。對誰說。我的眞情只好天知地知。怕出言駟馬難追。怕出言駟馬難追。怕隔墻有屬耳的。怕機不密惹是非。

小姐不消只管問我。待我說个誓罷。﹝跪介﹞皇天在上。若法章有發達之日。負了小姐。天地不容。鬼神誅戮。﹝旦﹞且住。你方才明明說出法章二字來。可見你不是甚麼王立了。

【尾聲】分明露出眞名字。仔細從頭說與我知管深藏不露些兒。

﹝生﹞罷罷罷。一時忙迫。說了眞名字出來。畢竟瞞不得小姐了。我本齊王世子田法章。那王蠋就是我的太傅。只因他諫王被黜。我去救他。觸怒父王發在此處安置此後國破家亡。父王被害。太傅算我不免。要將我寄在你家。把我假做他家養馬之人。把田字去了兩傍。章字去了下截。攺名王立。他說你今日爲王立。願你異日立爲王。但此事只可你知我知。若還泄漏。我就不能安身立命了。﹝旦﹞旣然如此說明。我就將千金之體。一旦付與你。也不枉了。如今和你進房去。

鸞交鳳友喜追隨。

豈但鷦鷯寄一枝。

雪隱鷺鶿飛始見。

柳藏鸚鵡語方知。

第二十一出朝英夜候

【懶畫眉】﹝小旦上﹞蜂媒蝶使簇花神。握雨攜雲自苦辛。須知寒谷已生春。想他芳菲零亂紅香褪。和葉和花付與人。

﹝驚介﹞那个扯住我。啐。

【前腔】原來是低枝抓住石橊裙。驚得我手顫心慌汗滿身。回頭顧影恍疑人。含酸受凍應難忍。嘖嘖。還不曾開房門。尙兀自雨打梨花深閉門。

【前腔】﹝生持被上﹞夢中雲雨覺來眞。誰道明河不可親。﹝望介﹞朝英來了。小姐出來。﹝旦﹞偸將羅帶結同心。﹝生旦合﹞只愁別後難親近。攜手臨岐各損神。﹝小旦﹞

小姐。如今病好了麼。﹝生﹞被兒在此。你還拿了。﹝小旦﹞且畱在此罷。省得下次又要拿來。﹝旦﹞還拿去。恐老夫人不時點檢。﹝小旦接被介﹞王立哥。你自進房去罷。省得有人窺覷。﹝生下作回首介﹞小姐。昨晚說的話。千定不可泄漏。﹝小旦﹞小姐到不打緊。我只愁你泄漏了。﹝生笑下﹞

【前腔】﹝小旦﹞看他羞蛾凝翠轉生春。蝶粉蜂黃褪幾分。今宵一刻値千金。﹝作整發介﹞頭髮都亂了。鸞釵半嚲籠蟬鬂。小姐。小姐。每常朝英有些差遲。動不動是小賤人。小賤人。今夜裏受怕擔驚是小賤人。﹝旦小旦下生上﹞

【前腔】盈盈羅襪步生塵。且喜得睡穩金鈴不吠人。﹝望介﹞看他低回朱戶悄捱身。幾時得戲魚波上尋芳信。定許漁郞來問津。

恩情一霎時。

密約兩無疑。

久旱逢甘雨。

他鄕遇故知。

第二十二出牧童拾簪

﹝醜牧童上﹞不言牧田遠。不道牧陂深。所念牛馴擾。不亂牧童心。自家是太史相公莊上牧童的便是。方才餵了牛回來。不覺日出了。

【淸江引】長蓑圓笠隨身好。最喜牛馴擾。洗耳飮淸流。帶醉眠芳艸。弄長笛一聲山月曉。

﹝拾簪介﹞甚麼東西。明晃晃的。不知是銅的是金的。

【前腔】這簪兒看來眞个好。想是金和寶。臨池紫气流。映日紅光耀。想牧童命兒中該醉飽。

我且藏在身邊。慢慢的村中換些酒喫。

牧童時運好。

拾了一件寶。

拾的𨿽喜歡。

失的要煩惱。

第二十三出朝英尋簪

【醉扶歸】﹝旦小旦攜減妝上旦﹞日髙丈五羞慵起。﹝小旦﹞枕屛前只得彊扶攜。新愁減卻小腰肢。小姐。你看鏡中的眉兒。比舊不同了。﹝旦﹞菱花不耐蛾眉豎。朝英。朝英。小鬼頭兒少不得也要豎蛾眉。眼睜睜春心難按傍州例。

﹝小旦﹞小姐。你那寶簪兒在那裏。

【香柳娘】寶簪兒在那裏。﹝旦﹞寶簪兒在那裏。怎麼不見了。尋一尋。﹝小旦﹞竟沒尋處。﹝旦﹞莫不是匆忙捲入吳綾被。﹝小旦﹞被兒方才是我折過的。那得个寶簪兒在裏頭。﹝旦﹞想是不曾戴。﹝小旦﹞小姐。你每常不是這般忘事。昨日晚妝時。是我和你戴的。我和你戴的。想鴛枕夜深欹。情濃寶簪墜。﹝旦﹞若還失在彼。若還失在彼。他必自護持。可無他慮。

﹝小旦﹞小姐。若還掉在他房裏。怕怎麼。

【前腔】倘失在路裏。倘失在路裏。被人拾取。他道夜深何故遺簪珥。必然要致疑。必然要致疑。事迹旣蹺蹊。情蹤怎遮蔽。﹝旦﹞倘夫人到此。倘夫人到此。偶然問及。怎生回對。

﹝小旦﹞小姐。你把減妝兒自家收拾過了。待我去尋一尋來。﹝旦﹞你去尋尋便來。但知報道金簪墜。髣髴還應露指尖。﹝小旦尋介﹞

【前腔】且尋蹤覓迹。且尋蹤覓迹。依著苔痕步履。驚得我眼都花了。那些个不貪夜識金銀气。看園林樹密。看園林樹密蘿薜拂墻低。回頭偶搔住。待拂拭薜圍。且拂拭薜圍。惟有落葉滿衣。殘枝堆砌。

﹝尋介醜上﹞夜眠淸早起。又有早行人。你看遠遠一个丫頭來。莫不是尋簪子的。我且詐醉了。支吾過他去。﹝小旦﹞牧童你那裏來。

【前腔】﹝醜﹞在前村醉歸。在前村醉歸。﹝小旦﹞爲何大淸早起就醉了。﹝醜﹞可喫了你的。幹伊甚事。須知卯酒令人醉。﹝小旦﹞你可曾見地下掉一隻簪兒麼。﹝醜﹞不曾見甚的。不曾見甚的。﹝摟小旦介﹞此處少人知。與你從容且嬉戲。﹝小旦怒介﹞你這狗才。那裏噇了酒。這等放肆。我吿訴老相公打你。﹝醜﹞倒要吿訴老相公。我曉得了。姐姐請息怒。你何須怒起。你何須怒起。你東我西。各宜回避。

罵便罵得好。卻是不還了。﹝下小旦﹞忙忙﹝的尋東西。撞了這个狗才。被他纏得不耐煩。如今且到那人房裏去尋。王立哥在房裏麼﹝生上﹞

【宜春令】是誰來扣破扉。且披衣疾忙覷渠。﹝小旦﹞是我。﹝生﹞原來是朝英姐。朝英忽至。想今宵重訂鴛鴦會。﹝小旦﹞那裏是。小姐一枝寶簪。是老相公與他的。昨晚戴出來不見了。特特到此尋問。不知你可曾見否。﹝生﹞看羈人家徒四壁。那少原亡簪何處。咳。想來掉在路上了。倘若被人拾了去。露出來怎麼了。早難道人亡人得。付之無意。

如今你只在家裏去尋。我在園上。推說打掃。仔細再尋便了。

一場佳會稱人心。

不道匆忙失寶簪。

但願應時還得見。

須知勝似洛陽金。

第二十四出計成火牛

【朝中措】﹝田單上﹞幕中奇計出龍韜。恢復在來朝。莫笑臨淄市掾。試看卽墨雄豪。

自家田單是也。前日縱反間於燕。他那裏聽信了。差騎劫來代了樂毅。如今樂毅竟自歸趙國去了。我聞得燕軍忿恨。都無心戀戰。就此時勢。正好用計。我故詐事神師。扇惑燕人。又用反間。使他劓鼻掘冢。以激我軍之怒。此時不進兵。更待何時。叫軍校。我分付收集城中的牛。有許多了。﹝眾﹞水牛黃牛共有千頭。﹝小生﹞勾了。你可把我連日畫成的五彩龍文絳綃衣披在牛身上。把利刃束在牛角上。把油灌的蘆葦縛在牛尾上。鑿城數十穴。縱牛從穴而出。你這五千壯士。卽隨其後。俟尾上火發。牛怒。必觸傷燕軍。乘其驚惶。銜枚疾擊。破燕必矣。

【四邊靜】三軍傾耳聽吾道。須知用兵巧。座上有神師。城中下飛鳥。﹝合﹞神道設敎。兵行詭道。他將惰與兵驕。分明待天討。

【前腔】千牛奔突如風掃。燕軍定驚擾。壯士盡銜枚。城中且喊噪。﹝合前﹞

火牛衝突卽長驅。

騎劫安知備不虞。

計就月中擒玉兔。

謀成日裏捉金烏。

第二十五出田單破燕

【紅繡鞋】﹝騎劫上﹞燕軍戰勝兵彊。兵彊。齊人早已約降。約降。我猛似虎狠如狼。威已振勢方張。﹝合﹞且收弓矢掩旗鎗。

自家燕將騎劫便是。我想樂毅在此攻城。經年不克。我一來替他。齊兵就要投降。只此就見得我勝似樂毅了。叫軍校。齊人若降。定大開城門。隨你們進城去搶。把金帛女子。都來獻與我。我歸到國中。也要使用。只有帑藏所存衣糧。隨你們分用便了。﹝眾﹞得令。

【前腔】將軍福分髙彊。髙彊。管敎金帛盈箱。盈箱。眾士卒好商量。開帑藏搶衣糧。﹝合前火牛壯士上內鼓噪兵獻騎劫首級小生上﹞

【玉芙蓉】軍威似雪霜。陣勢如波浪。覷燕人捧頭鼠竄救死扶傷。循環奇正謀猷壯。前後干戈載戚揚。﹝眾﹞將軍也是齊王子孫。何不就卽了王位罷。﹝小生﹞你們那里知道。齊王自有世子法章見在。須當訪求來立他。豈可自立。我𨿽宗黨。願儲君無恙。算紀綱東海必明王。

【前腔】同心在戰場。戮力恢齊壤。到如今亨屯濟蹇國運繁昌。功成不用千金賞。列國應知我武揚。

﹝眾﹞不如就立了將軍。省得又去尋訪。﹝小生﹞說那裏話。﹝合前﹞叫軍校。你們可曉得世子在何處。﹝眾﹞世子原安置在莒州。與太傅王蠋最厚。如今王蠋已死節。他家在畫邑。若不在王蠋家裏。只在莒州。﹝小生﹞旣如此說。就整備法駕。到王太傅家去。

【前腔】想當時聞喪亡。畫邑應同往。料年來多是在彼潛藏。膏車秣馬鸞和響。彩仗朱旛豹尾長。

﹝合前眾﹞稟將軍。此間正是王太傅家了。﹝小生﹞你去問。﹝眾﹞裏面有人嗎。﹝醜扮臧兒上﹞平生不作虧心事。半夜敲門不喫驚。是誰。又是許多人馬。列位。往年多承下過。把我一个老爹送了。今日又來。莫非要臧兒去做官。﹝眾﹞我且問你。世子可在這裏。﹝丑﹞戲子不在這裏。是誰做。﹝眾﹞不是。是問齊王世子。﹝丑﹞不知。不知。前日領了一夥人回來。我老爹道我蠢才害了他。至今心裏懊悔。再不管閒事。﹝小生﹞待我自來問他。你可是王太傅家裏人麼。﹝醜﹞正是。﹝小生﹞你叫做甚麼名字。﹝醜﹞我叫臧兒。﹝小生﹞你就是臧兒。我也不認得你了。你還記得我麼。你太傅與我最好。﹝醜﹞我老爹只與太史相公交厚。不曾見與將軍好。﹝小生﹞且住。如今世子在你家。在太史相公家。﹝醜﹞不在我家。在太史相公家。﹝小生﹞旣在太史相公家。煩你同去請一請。包你也有好處。﹝醜﹞我不去。我不去。﹝小生﹞旣不肯去。把他殺了。﹝醜﹞我便去。只不知尋他怎麼。莫非要害他。﹝小生﹞不是。我是田將軍。已破燕復齊。今日請世子出來。要立他爲王。﹝醜﹞果然是。還是哄我。﹝小生﹞那个來哄你。﹝醜﹞若如此說。我那老爹也是个仙人。他前日使我送世子去。只說是我家養馬的。送去灌園。與他攺名做王立。說今日爲王立。願你異日立爲王。如今應了他的口。可不是仙人。﹝小生﹞旣如此說。討馬來。與臧兒騎了同去。

【前腔】忙投太史莊。定不敎虛往。問王立便知就裏行藏。若還在彼灌園時呵。管藥闌匕鬯仍不喪。艸徑靈芝倍有光。﹝合﹞齊歌唱。喜儲君無恙。算紀綱東海必明王。

荒園此日荷耰鋤。

誰識丹山彩鳳雛。

踏破鐵鞋無覓處。

得來全不費功夫。

第二十六出迎立世子

【山歌】﹝醜牧童上﹞牧童路上撞嬌娘。撞著子嬌娘就無主張。便要替渠樹陰底下黨介一黨。荒艸地上橫介一橫。弗道渠全弗矁采。倒捉我來咒罵子介一頓。搶白子介一場。我滿肚皮包盡子个惡气。又難替渠數黑論黃囉。羌天有知。幸問起我个簪子。惹動子我个火囤肚腸。我思量个只簪子。倒是渠个實犯眞贓。若拿笪來換呷酒喫。不如在家主公面前去請子个風光。我只要燥子我个寡脾胃囉。管打得个丫頭滿身靑膀。我只要博子个笑臉也囉。管气得家主公肚膨。沒道是我看牛■﹝囗外男內﹞兒像个羊棚裏牯牛自覺大。權時且做一隻攪棚羊。

我前日拾了簪子。恰好遇著朝英來尋。我就曉得是他偸出來的了。他若在我面上有些好意思。我到也還了他。不道受了他的气。故此要俟候老相公回家。出他的醜。遠遠望見老相公回來了。﹝外上﹞

【六麼令】田疇丰穰。喜西成已及收藏。公私逋負有何妨。償私債上官糧。一家數口都歡暢。一家數口都歡暢。

﹝醜﹞老相公。牧童叩頭。﹝外﹞牧童。牛好麼。閒時養來忙時用。不要凍了他。﹝醜﹞老相公。這是小人的干己。不消分付。﹝外﹞你今日何故在此。﹝醜﹞小人拾得一隻簪兒。拿去換酒酒家疑我偸來的。因此將來獻與老相公討賞。只要一件綿襖。﹝外看驚介﹞綿襖一定與你。你仔細對我說。是那里拾的。﹝醜﹞在花園裏拾的。﹝外﹞可曾有人尋。﹝醜﹞小人拾了這隻簪兒。只見就有朝英出來尋。小人躱在樹上看他。見他荒荒張張。在王立房裏走了一遭。就出來了。﹝外﹞你只在外面俟候。﹝醜下外怒介﹞老夫人在那裏。﹝貼上﹞

【前腔】緣何喧嚷。想應爲家計匆忙。他平時喜怒總相忘。因甚事恁乖張。敎人忙裏難思想。敎人忙裏難思想。

老相公。你爲甚麼這般發怒﹝外﹞前日我買那寶簪兒。原主抵死要取贖。故此著惱。如今簪兒在那裏。﹝貼﹞我與了女孩兒了。﹝外﹞你快取來還他。﹝貼入出介﹞女孩兒一時不知放在那裏。待明日尋出來還他罷。﹝外﹞呸。在那裏。在那裏。可不在這裏。﹝貼驚介外﹞快喚朝英這賤人出來。﹝小旦上﹞是非終日有。不聽自然無。﹝外﹞朝英。你做得好事。﹝小旦﹞做甚事來。﹝外出簪介﹞

【綿纒道】細參詳。這簪兒何緣出洞房。我家法凜如霜。怎容得宋玉在隔墻。爲甚的云髻上點新妝。倒失落在路傍。好敎我急煎煎迸斷剛腸。快說出這行藏。料應是桑間濮上。﹝貼﹞那里有這等事。還要仔細酌量。﹝外﹞何必更酌量。眼見得是淫奔伎倆。這醜聲兒免不得被人揚。

我且問你。你到王立房裏去何干。﹝小旦﹞誰見我去來。﹝外﹞叫牧童。你曾見他往王立房裏去麼。﹝醜﹞小人親見的。

【前腔】﹝小旦﹞自恓惶。霎時間露出短長。災禍起蕭墻。誰知道黃雀窺覷螳蜋。﹝外﹞我明知是我那不肖女做出來了。你從實說來。﹝打介小旦背哭介唱﹞巫山雨已斷送神女髙唐。蒼梧云怎遮護帝子英皇。﹝轉身介﹞老相公不要拷打了。是朝英偸來。要央王立去賣。及至到他房裏。摸摸袖裏不見簪兒。明知掉了。再不敢說。岐路嘆亡羊。﹝外﹞胡說。明明是个私情的勾當。快說出來。﹝小旦﹞怎扭做私情勾當。如今已露贓。這生死但憑家長。﹝外﹞你可是與不肖女做腳。﹝小旦﹞朝英偸了寶簪。就打死也該的。老相公。你親生的女兒。何忍教使婢去攀害他。又何須牽引到娘行。

【普天樂】﹝貼﹞拷梅香也難攔當。旣招成也難輕放。女孩兒女孩兒有甚猖狂。又何必說短論長。﹝外﹞還來主張。不思量。平日裏不肯堤防。﹝怒推倒貼介旦上﹞

【古輪臺】累萱堂。先扶娘起吿爹行。﹝外﹞你又怎樣說。﹝小旦﹞我已認了。你不要多說。﹝旦﹞朝英認罪俱虛謊。﹝貼﹞我兒。你不要護他了。﹝旦﹞一身做事獨自承當。﹝外﹞我說。我說。可不羞殺了我。可不气殺了我。養得好女兒。養得好女兒。﹝旦﹞爹爹不要惱孩兒。自古道人間天上。野館空房。怎禁怨曠。算來何不早商量。﹝小旦﹞小姐說話放和軟些。﹝外﹞你不取媒而自嫁。非吾種也。﹝自綁旦介﹞牧童。與我拿王立過來。﹝生上﹞仲尼旅人。文王明夷。苟非其時。聖賢低眉。﹝醜﹞王立在此。﹝外﹞也綁起來。﹝旦﹞爹爹。要綁孩兒只管綁。只是王立卻綁不得。﹝生﹞由他綁罷。不要多說。﹝外﹞爲何綁不得。﹝旦﹞他是齊王世子。田爲姓名喚法章。﹝醜渾介外驚介﹞他是王立。怎麼到是田法章。﹝旦﹞他更名異姓。是儲君宗子。須存模樣。﹝外﹞且不要綁。我只是綁這兩个賤人。沈在水裏去。﹝貼跪介﹞念我老糟糠。他若死我孤身晚景轉淒涼。

﹝外背沈吟介﹞他在這裏。也送他不成。待我哄他進去。你去看他其餘的首飾有無。若還都在。再處。﹝貼入外關門介﹞我且關你在裏頭。待我送了這兩个來放你。﹝貼內叫介﹞老相公。可憐可憐。﹝外﹞我𨿽艸莽之臣。與他亦有君臣之義。我不惟不該害他。也不好淩辱他。只是容他在此不得了。

【前腔】助衣糧。卽時賚發往他方。若畱在此遭譏謗。﹝生﹞自甘罪狀但憑發放。憐愛女須寬法网。﹝外﹞國聽君王。家憑家長。況伊家尙未立爲王。何得亂吾家法。任私情喬做王章。﹝旦﹞分開鳳侶。拆散鴛行。前生業障。燒了斷頭香。惟願你做少康一旅早騰驤。

【尾聲】﹝外﹞綁他早去沈波浪。﹝生﹞斷送芙蓉一夜霜。﹝外﹞免敎伊玷污門墻。

﹝旦﹞孩兒死便死。還要見見母親。﹝外﹞他教道得你好。還要去見他怎麼。快走快走。省得又打。﹝打介小生丑引眾上﹞

【神仗兒】齊開儀仗。齊開儀仗。三軍歌唱。盡歡如挾纊。信宿春從天上。車馬過鬧村坊。旌旗展到村莊。

有人麼。﹝生﹞是誰叫門。﹝走出看介問介醜﹞是我。﹝生﹞臧兒緣何到此。﹝醜﹞特引田將軍迎立世子爲王。﹝指生介眾跪生引眾同入介外同旦小旦下小生﹞

【滴澑子】微臣的。微臣的。田單啟王。微臣的。微臣的。與六軍稽顙。兆民齊心瞻仰。請吾王登廟堂。早頒功賞。特候衡門。卽便束裝。

﹝生﹞齊國危而復安。亡而復存。皆叔父之功。只怕法章身微徳薄。不能當此。臧兒過來。太傅一向好麼。﹝醜﹞大王還不知。太傅已殉節。不肯仕燕。在樹枝上自盡了。﹝生﹞如今墳在何處。﹝醜﹞在愚公山下。﹝生﹞可分付軍中。準備祭禮。就使臧兒先引一行人到彼陳設。我早晚就同田將軍來行禮。﹝醜﹞若無漁父引。怎得見波濤。﹝先下生﹞叔父。寡人流落在此。未免饑寒。解衣推食。多虧他家小姐。我欲煩叔父爲媒。聘他爲王后。可於軍中取黃金百斤。袍帶一付爲聘。﹝小生﹞傳令軍中。取黃金百斤。袍帶一付聽用。﹝生﹞請問叔父的宅眷在何處。﹝小生﹞臣少年不遇。餬口市椽。況經亂離。不曾娶妻。﹝生﹞若如此。寡人也與叔父做个媒。此間侍兒朝英。甚有義气。我欲聘他與叔父爲妾。意下如何。﹝小生﹞旣蒙大王賜昏。便當聘以爲配。﹝生﹞分付軍中。再取白金百兩。彩段十端來用。請主人夫婦出來謝別。﹝貼上﹞不是一番寒徹骨。爭得梅花撲鼻香。老臣太史敫一時病發不能奉送大王。望乞恕罪。﹝生﹞寡人一向在此攪擾。不得面謝。只有一言。方才我勸主人。他道我未立爲王。不當亂他的家法。如今我旣立爲王。已自有國法了。主人說他家小姐不取媒而自嫁。如今已有田將軍爲媒。聘禮黃金百斤。袍帶一付在此。聘他爲王后。就煩老夫人收了。餘外白金百兩。彩段十端。就是寡人爲媒。聘朝英來。以配田將軍也。煩老夫人收了。待寡人到了臨淄。百官朝見過。便差車騎來取。

立新王今朝龍駕去。

迎賢後明日鳳車來。

喜孜孜鞭敲金鐙響。

笑吟吟同唱凱歌回。

第二十七出太史自嘆

【金蕉葉】﹝外上﹞柰何柰何。洗不去玷宗辱祖。﹝貼﹞喜將星早已執柯。想紅鸞相將臨戶。

老相公賀喜。﹝外﹞賀甚麼喜。﹝貼﹞女孩兒做了王后。如何不要賀。﹝外﹞王便怎麼。後便怎麼。無父母之命。媒妁之言。鉆穴隙相窺。踰墻相從。則父母國人皆賤之矣。

【紅衫兒】還虧你無端來稱賀。羞殺我堂堂丈夫。若論咱心性怎生饒恕他。悔當時不一劍斬了那妮子。待從容綁去沈河。把機關挫過。﹝貼﹞誰教你不斬了他。如今要斬也斬不得了。﹝外﹞如今爲王命蹉跎。你番來笑我。你番來笑我。

【前腔】﹝貼﹞沒來由晚景添嗔怒。老相公。事已如此了。到此如何。禮聘爲君後也不負他。豈不聞父爲子隱。爲甚的打破砂鍋。絮叨叨有許多。早難道爲女招夫。便光門耀戶。便光門耀戶。

倘明日來迎時。你我也須親送。﹝外﹞我去送他。我去送他。不及黃泉。無相見也。我今生斷不見他的面了。﹝貼﹞旣是老相公不肯去。待老身送他罷。﹝外﹞你要去時。我與你兩件東西戴去。﹝貼﹞是那兩件。﹝外﹞一件是那做證見的寶簪兒。一件要借个鬼臉兒與你遮羞。﹝貼﹞旣如此說。我也不送他了。只到他房裏去看他看便來。

欲正家風未遂懷。

只因王命聘裙釵。

萬事不由人計較。

一生都是命安排。

第二十八出墓祭王蠋

﹝醜引軍擡祭禮上﹞前日臧兒送進去。今日臧兒請出來。若是主人知此事。也應含笑在泉臺。我主人王太傅。旣能盡心於新君。又能盡節於舊主。今日新王卽位。自來祭奠他。也不枉了此間正是他墓所。待我打掃過。你們卻陳設祭禮。待大王來。﹝生小生同眾上﹞

【雙調新水令】﹝生﹞路車丹轂駕靑驄。路車丹轂駕靑驄。捨鋤把犁絲韁來鞚。艸根陳義士。山色老愚公。舊恨重重。禁不住泣遊麟悲鳴鳳。

【駐馬聽】南嶺喬松。南嶺喬松。靑靑的孤標霜雪中。北邙丘壠。累累的多少繁華夢。猛可地悼亡淚染杜鵑紅。險些兒偸香手做鴛鴦冢。老人家心性兒凶。虧殺元戎。提起我在煙霞洞。

﹝小生﹞大王待太傅如此。眞不以存亡易心。﹝生﹞叔父當時未曾出仕。也不知俺朝中的事來。那時多少官員們。以後盡節的只有太傅一人。

【川撥棹】少甚麼顯祖揚宗。少甚麼廣廈髙宮。少甚麼駿馬遊龍。少甚麼貂蟬貴寵。少甚麼食祿千鍾。那一个憂國的官人能奉公。誰似他抗疏捐生的忠勇。

﹝醜迎介﹞此間是愚公山。這就是太傅的墳墓了。﹝生拜介﹞取香來。

【鴈兒落】法章呵賴生全在艸莽中。賴生全在艸莽中。太傅恁負忠貞把綱常控。法章呵死灰然徑路通。太傅恁生气在丘山重。

【得勝令】呀。眼見得馬鬣一丘封。眼見得佳城半畝宮。笑殺那彊招賢的將伊送。誰知他被讒言不旋踵。自那日爲傭。抱漢陰三千甕。臥起在蒙茸。誰承望夢髙唐十二峯。夢髙唐十二峯。﹝初獻爵﹞

【掛玉鉤】算著這貧賤糟糠事體同。旣然我不肯做這薄情種。怎肯負生死交情社稷功。今日个奠椒漿心先痛。免不得淚珠兒山泉般湧。抵多少狐兔遊蹤。祇落得山鬼相從。祇落得山鬼相從。﹝亞獻爵﹞

【七弟兄】他談笑處气成虹。爲相知屈身參侍從。多少陶鎔。多少磨礱。到如今云冷山空。祇見這白楊俱已拱。﹝終獻爵﹞

【收江南】悲泉臺戶扃。知旅櫬网虫。歌蒿裏恨無窮。倚著這參天古樹堪梁棟。想當時大廈將傾乏棟隆。轉敎人感昔添悲痛。

【梅花酒】呀。幸如今罷戰烽。幸如今罷戰烽。喜天山掛弓。劍倚崆峒。歲樂時雍。這都是鐵甲將軍百戰功。方知重豪傑出吾宗。﹝小生﹞臣安敢比太傅。﹝生﹞呀。縱存亡事不同。縱存亡事不同。他在靑蒲上效孤忠。恁在黃塵中施英勇。他絕脰在樹枝中。恁揮戈在燕市東。他拚一死振頹風。恁驅千牛用火攻。他似嘗藥古神農。恁似用藥起疲癃。他似山傾西覆銅。恁似洛陽東應鐘。算都是一般功。何須把子推舅犯較雌雄。到如今天長地久屬年丰。士女歡娛萬國同。朝見謁廟後。就煩叔父到莒州去走遭。似吹簫向空。早難道一齊分付與東風。

明日另有令旨。爲太傅立祠。撥祭田二十頃。著臧兒世世掌管。

【尾聲】我想著當年避難遭磨弄。好一似蛟龍失水魚蝦哄。雕零了鳳食梧桐。消磨了劍气芙蓉。搖搖的身心似轉蓬。伴多少夜鶴秋鴻。這帶礪盟應須重。少不得勒鼎銘鐘。好敎那簪筆的文人獻一个河淸頌。﹝下醜弔場﹞

【柰子花】喜松門也有光榮。諒精誠必貫幽宮。我那太傅呵。矢心王室。夾日如龍。到如今也承恩寵。特建專祠祭也。賜祭田數頃可比侯封。

叢祠特建祀貞臣。

方表當年狥節身。

惟有感恩幷積恨。

萬年千載不成塵。

第二十九出君後自責

【謁金門】﹝旦小旦上旦﹞驚喜罷。臨鏡遠山重畫。堂上嚴君年紀大。一朝難割捨。﹝小旦﹞聞道鵲橋已駕。屈指佳期近也。剩雨殘雲眞共假。不須重打話。

﹝旦﹞朝英。你坐了。﹝小旦﹞。小姐在上。怎麼敢坐。﹝旦﹞你不知今日在我家還是侍兒。明日到田家就是宗婦。少不得要坐的。就是今日坐起罷。﹝小旦﹞吿坐了。﹝旦﹞前日你受累了。﹝小旦﹞小姐。我想我那老相公。女孩兒做了王后。兀自煩惱。也是見差。

【金索掛梧桐】﹝旦﹞爹行有甚差。家法難寬假。我徑路無媒須被傍人罵。只因爲痛惜他。困泥沙。一旦輕身如落花。得成比目何辭死。也只是女子生而願有家。﹝合﹞將迎迓。喜孜孜同上七香車。從今後打疊嗟呀。管諧老無牽掛。

【前腔】﹝小旦﹞娘行有甚差。擇壻須掗靶。如今夫貴妻榮落得成佳話。誰知道挈帶咱。享榮華。似拔宅飛升淩紫霞。﹝旦﹞如今不教你受怕擔驚了。﹝小旦﹞當初擔驚受怕茅檐下。今日佩玉鳴鸞上將家。﹝合前貼上﹞

【前腔】爹行埋怨咱。不道女大還須嫁。我那兒。我待送你到臨淄爭柰爹叱吒。憑他道玉有瑕。我自堪誇。補缺回天如女媧。千金作聘無雙價。萬乘於歸第一家。﹝合前﹞

喜鵲噪檐前。

蛛絲懸四壁。

眼望捷旌旗。

耳聽好消息。

第三十出迎後合婚

【傾杯玉芙蓉】﹝田單持節引眾上﹞紫陌靑門翠蓋翻。銀漢雙星現。想夏娶塗山。殷聘娀姬。周媾姜原。國泰民安。朱輪滚日塵拂面。寶馬嘶風曉度關。開宮扇。看瑤池閬苑。笑吟吟早晚挾飛仙。

到了。請娘娘登鳳輦。就請田夫人陪乘。﹝請介旦貼小旦同上﹞

【普天樂犯】攺新妝輕衫換。聽鳴鸞和淸管。﹝旦﹞孩兒也要拜別父親。﹝貼﹞他不要你見面。且去再處。﹝旦拜貼介﹞赴魚軒。赴魚軒。暫別慈顏。計歸寧須詠葛覃。﹝貼﹞宮人魚貫。樊姬入楚須達善。﹝小旦拜介貼﹞看飛瓊已伴驂鸞。我自進去罷。省得父親又要煩惱。嘆臨岐執手盤桓。﹝先下旦小旦同眾上路介﹞

【朱奴兒犯】到中宮及辰奠鴈。滿罘罳瑞煙蔥蒨。邕邕穆穆人爭羨。治陰徳身任蘋蘩。窈窕繼關關。山呼鰲忭笙歌擁。佩環勝景應無限。舊緣重續做新歡。

奏上去。娘娘到了。請大王臨軒。﹝生上﹞

【節節髙】瑤空下彩鸞。喜臨軒。瑞麟香軟騰龍篆。氍毹展。拜綺筵。酬天眷。祀先假廟明禋薦。百年孝享祈同獻。﹝合﹞寶炬輝煌爛金蓮。人間別有蓬萊殿。﹝小生小旦拜生介﹞

【前腔】王侯得並肩。願徵蘭。辰良日吉陪歡燕。賓賢館。乘露盤。王居渙。同休敢懈輸忠款。酬功豈必盟金券。﹝合前﹞

【尾聲】忠臣良將幷賢媛。開國承家在簡編。只落千載名傳。

瓊花玉樹擅詞場。

冶葉倡條漫北方。

莫笑曲終還奏雅。

知音洗耳自平章。

灌園記終

