《六十種曲飛丸記》

﹝明﹞張景著

﹝明﹞毛晉輯

飛丸記

﹝明﹞張景著

繡刻演劇十本

第六套

白兔殺狗曇花龍膏飛丸東郭節俠雙珠四賢牡丹

繡刻飛丸記定本

●飛丸記目錄

第一出梨園鼓吹

第二出訪舊尋盟

第三出賞春話別

第四出諫拒脫簪

第五出交投設■﹝扌戒﹞

第六出遊園題畫

第七出得稿賡詞

第八出情恨興師

第九出意傳飛稿

第十出丸裏緘懷

第十一出園中落穽

第十二出憐儒脫難

第十三出代女捐生

第十四出故舊存身

第十五出明廷張膽

第十六出權門狼狽

第十七出旅邸揣摩

第十八出同宦思鄕

第十九出全家配遠

第二十出蕓窗望遇

第二十一出戟戶逢仇

第二十二出獨訴幽懷

第二十三出堅持雅操

第二十四出邂逅參商

第二十五出誓盟牛女

第二十六出京邸道故

第二十七出月下傷懷

第二十八出發迹鋤彊

第二十九出埋輪沒產

第三十出客途感慨

第三十一出公館言情

第三十二出巹合飛丸

第三十三出盟尋泉石

第一出梨園鼓吹

【西江月】﹝末﹞春樹生香易散。浮雲變態無常。洪崖風月景偏長。笑劇場中無恙。

身世空中白戰。功名覺後黃粱。肩撐四大頂三綱。萬古聲名影響。﹝問答照常科﹞

【散漫詞】﹝末﹞易弘器。嚴世蕃。薛滕唇齒。吳越戈矛。念先世之鼠牙。肆當朝之蜂螫。値弘器計偕燕臺。遭世蕃爲穽齊囿。花園邂逅。托屛娃而寄情。綺席牢籠。觸吹沙而難發。未遂當壚。先沾解网。繼發覆於應龍。中埋形於郡實。一充城旦。若待年於江濱。一列鎖垣。得快心於天闕。寃翻恩結。姻聯月下之赤繩。媒倩丸投。事類溝中之紅葉。正是白衣蒼狗多翻覆。滄海桑田幾變更。略道事情。便知顚末。

嚴世蕃挾仇坑士。

易弘器報徳諧姻。

嚴玉英守貞霜烈。

叩郡實結義蘭馨。

第二出訪舊尋盟

【臨江仙】﹝生﹞秋花早斫吳剛斧。望春花看徧皇都。爭柰豺狼當道遁貍狐。空有丹心昭日月。浩气塞寰區。

脫卻藍衫換綠袍。還期朱紱立中朝。步淩霄漢星芒動。嘯倚崆峒劍气髙。自家姓易。名弘器。別號完虛。袁州分宜人也。不幸父母早亡。因此室家未遂。禍與嚴家世隙。爭柰當今嚴相專權。夏桂州楊椒山銜寃就戮。忠臣喪气。烈士寒心。況俺與彼世仇。後來毒害。不知怎麼。爲此去歲𨿽蒙鶚薦。今春欲避虎威。有一故人叩郡實。河南人氏。寄居荊溪。正欲與他商計行藏。昨日有書相請。不若趁此一行。叫眞幻。欲往宜興叩相公家去。你可早些收拾行囊。﹝丑上應科﹞明日宜興去。行囊一擔挑。家家添彩勝。處處換新桃。

【金井水紅花】﹝生﹞彩勝添新縷。緋桃換舊符。按轡驟長途。望蘼蕪。風煙非故。是處紅顏小媛。喚客在當壚。唱一聲水紅花也囉。我與叩兄聯牀並轡。說劍論文。已非一日。正是海內黃金看意气。人間白雪見文章。我想那日與他呵。晨窗問字。夜火分篝。弄槧提鉛。同擬天衢齊步。笑我黔驢蹇足。幸爾先馳帝都。惜他龍門點額。猶然還存故吾。一鞭行色。且問靑門路。

﹝醜﹞相公。天色將晚。趲行幾步。

【玉胞肚】﹝生﹞斜陽古渡。問行蹤髙陽酒徒。佩奚囊滿貯明珠。負靑萍價値論都。﹝醜﹞早春天气。艸色未齊。﹝生﹞你看連朝小雨潤如酥。艸色遙看近卻無。

【前腔】﹝醜﹞芒鞋飛步。一肩余山長路迂。逩程途口渴腸枯。聽枝頭相喚相呼。疎林月上撞樵夫。爲問前村有酒無。

【尾聲】﹝合﹞春風料峭天將暮。擾擾歸人爭渡。遙見陽羨溪山儼畫圖。

﹝生﹞意气由來排灌夫。

平明策馬走長途。

﹝丑﹞前峯月照半江水。

人在荊門客在吳。

第三出賞春話別

【臨江仙】﹝末﹞柳眼窺春鶯喚醒。韶華局換靑靑。長風破浪願難乘。康莊看驥騁。駑蹇暫淹停。

煙光口吐五雲中。一第無成馬首東。長劍重磨倚天外。神龍未雨蟄泥中。時違甘自慚三釜。風送還應上九重。七尺英姿天肯負。莫將眉睫覷英雄。自家姓叩。名郡。字郡實。冑出靑門。居鄰黃土。祖叨臺省。父列儒林。貫串百家諸子。沈酣五典三墳。誰知額點禹門前。名落孫山外。適有江西易完虛。武陵共業。桃園結盟。去歲已曾得儁。今年不與計偕。未知何故。前日有書去請。只此數日想必來也。叫院子。易相公到。速來通報。﹝內應科﹞

【生查子】﹝生﹞桃園在何許。西峯最深處。不用問漁人。沿溪踏花去。

此間想是叩兄家了。門上可有人麼。﹝外﹞是那个。﹝生﹞易相公拜訪。﹝外報科﹞

【前腔】﹝末﹞夜剔靑藜燈。晝拭烏皮幾。聞道仲宣來。忙倒中郞屣。

﹝相見科﹞哥哥。和你武陵一別。似隔三秋。﹝生﹞兄弟呵。陽羨重逢。情盟五內。﹝末﹞你繩樞甘守。豈揣摩之未精。﹝生﹞我羽毛未丰。恐网羅之易及。﹝末﹞嚴世蕃位髙。心下芥蔕。諒已風消。﹝生﹞只恐他忿積謀深。怨毒豈能冰釋。特就仁兄。且圖韜晦。﹝末﹞呀。哥哥。長安卿相多少年。富貴應須致身早。﹝生﹞承教承教。﹝末﹞舍下有望春樓。頗多野趣。請一登眺何如。﹝生﹞最妙。﹝作登科﹞你看夜雨紅胎樹。春風綠孕枝。叫院子。將酒過來。﹝作送酒科﹞

【錦堂月】﹝生﹞綠孕枝頭。紅胎樹頂。春妝上林煙景。好鳥啼花。聲聲助人遊興。喜居停挈榼提壺。堪破我劍孤琴冷。﹝合﹞脫囊穎。管取玉勒金羈。五百齊逞。

【前腔】﹝末﹞乘興。欄檻都憑。樓臺歷徧。興酣還拉郊行。況美景良辰。賞心樂事難倂。喜林端風日晴和。只恐怕陰晴難定。﹝合前﹞

【前腔】﹝生﹞尋勝。峻嶺攢靑。茂林叢翠。眞个山陰風景。正流水觴迎。人醉莫敎花醒。喜看他罨畫江山。那禁我故鄕回領。﹝合前﹞

【前腔】﹝末﹞人競。俠客擎鷹。王孫蹴踘。風流種種爭勝。正錦繡乾坤。人物豪華恰稱。喜看你禹浪揚■﹝髟上思下﹞。那數我濠梁游泳。﹝合前﹞

【醉翁子】﹝生﹞相慶幸。世界風煙閴靜。看過隙居諸。幾多情境。更請早囑托陽戈。掛住西飛紅日影。﹝合﹞春將剩。取當下歡娛。現在光景。

【前腔】﹝末﹞君聽。嘆世人似漚浮泡影。笑眼前繁華富貴。可能常定。畢竟紅紫易飄零。怎賽得松柏偏淩霜與冰。

﹝合前生﹞攪擾仁兄。就此吿別。﹝末﹞日日望故人。故人無處覓。才得故人逢。豈堪遂相別。﹝生﹞歸興陡然。似不可遏。

【僥僥令】﹝末﹞春山排檻翠。春艸隔簾靑。你看兩兩三三人遊處。鳥語共歌聲。如勸停。

【前腔】﹝生﹞羣空關雁影。目斷楚云平。惟有萬山靑色隨徵馬。綠艸送人行。逐斾旌。

【尾聲】﹝末﹞臨行好把朝鞭贈。莫道南風不競。我望你富貴相逢下馬行。

﹝末﹞灞南髙處望長安。

楚水吳山道路難。

﹝生﹞別後相思何處是。

靑山明月夢中看。

第四出諫拒脫簪

【窣地錦襠】﹝淨﹞倚云栽杏映天紅。化日燻陶春色濃。相看沐浴湛恩洪。都屬天家雨露功。

權貴壓官僚。威名震華夏。能喝水倒流。會使鬼推駕。自家嚴世蕃。別號東樓公的便是。父爲太師。職掌朝綱。吾乃侍郞。權司工部。父子俱登顯要。文武莫不欽承。當今只有我侮人。料沒有人來侮我。只有易家世仇。終難消什。前歲升湯日新爲袁州知府。意欲藉手以報怨。不料不肯曲護。易弘器這些世濟其惡。我說法宜禁錮。不料宿衛指揮朱士直。他就當面搶白我。如今不免修兩个帖兒。將他送到兵部。都調他雲貴煙瘴地方去。慢慢送殺他。易家事且再圖之。道猶未了。夫人輩早上。

【越調祝英臺近】﹝貼﹞雨初晴。風驟猛。俄頃亂紅擁。﹝旦﹞遊子紛紛。車馬尙相踵。﹝醜﹞更有蝶拍園翻。鶯簧堤弄。﹝合﹞好時景渾如春夢。

﹝貼﹞人生莫作婦人身。百年苦樂由他人。榮華富貴暫時事。江水江花只自春。妾身華氏是也。有女玉英。委托陸姑撫育。喜他溫柔聰慧。𨿽然屛選無人。畢竟塡河有鵲。這也不足慮他。只是夫君招讒怙寵。愎諫嫉賢。久後不知稅駕。今日與女孩兒不免苦勸他一回。﹝相見科﹞老爹。這兩个帖兒。何處去的。﹝淨﹞湯日新見面錢少。朱士直議論不合。俱著權要。調他煙瘴地方去。﹝貼﹞老爺差矣。一人之見有限。居髙位者。正宜廣詢博訪。柰何執抝傷人。﹝淨﹞你婦人家曉得恁事。﹝貼﹞諫仿脫簪。言當采菲。聽稟上。

【畫眉序】﹝貼﹞榮貴壓豪族。膻路從來車馬簇。柰賢豪嫚罵。口箝忠吿。﹝淨﹞大丈夫那聽婦人言。﹝貼﹞感斷織羊子成賢。悟脫簪周宣興國。﹝合﹞狠心貪戀銅山富。只怕禍如博陸。

【前腔】﹝淨﹞君恩寵優渥。位柱朝綱權勢獨。想根深蒂固。鞏如盤谷。蕭相能鎭撫東都。武侯好奠安西蜀。﹝合﹞太平期畫麒麟閣。閫外更希推轂。

﹝旦﹞爹爹。見面錢少。有何大罪。貪財恐致害身。聽兒稟上。

【前腔】﹝旦﹞府庫久充足。遠勝陶朱堪敵國。致貪財壞法。普天側目。傍臺星利析秋毫。坐偃月計傾僚屬。﹝合﹞狠心貪戀銅山富。只怕禍如金穀。

﹝淨﹞吾父掌朝綱。人要做官。也須費幾貫錢鈔。我便得些偏手兒。有何大害。你也來譏誚。

【前腔】﹝淨﹞受用是吾福總使橫行誰抵觸。﹝旦貼﹞風帆不可使盡。﹝淨﹞仗天風帆便。穩無反復。衝霄起鵬有雙翎。死不僵虫生百足。﹝合﹞太平期畫淩煙閣。閫外更希推轂。

﹝貼﹞老爹及早回頭。聽我道。

【鮑老催】﹝貼﹞急當龜縮。你不見果老騎驢常倒足。須防世路多翻覆。使機關。彊計較。空碌碌。兒孫自有兒孫福。﹝淨﹞天生有福須盡福。當權錯過應難贖。

【雙聲子】﹝旦﹞爹折福。爹折福。土珠玉。人魚肉。﹝淨﹞這等說。你無福享富貴了。﹝旦﹞兒無福。兒無福。藏金屋。愁顚覆。光景倐。光景倐。笙歌促。笙歌促。只怕月沈星落。良宵難續。

【尾聲】﹝合﹞鼎食全家思覆餗。燕雀堂髙懼回祿。祇恐牽犬東門累羞辱。

﹝淨﹞自是朝中第一人。

﹝貼﹞只能謀富不謀身。

﹝旦﹞人生富貴須回首。

﹝合﹞銅雀荒涼鎖暮云。

第五出交投設■﹝扌戒﹞

﹝內叫云﹞眞幻。易相公叫你上京哩。﹝醜挑行李上﹞眞幻眞幻。跟隨極慣。急收拾。忙打扮。背了衣包拿了傘。收緊頭巾條。拔起後鞋襻。快快跑。急急趲。這條路兒行得慣。早起跑到日頭晏。方知百步無輕擔。﹝作歇肩科﹞暫卸行囊打个盹。﹝作立閉眼科﹞呀。卻有十分好殽饌。烹風先喫一大甌嗄酒奉來鹽鴨蛋。雞又肥。肉又爛。鹿脯羊羔醬油蘸。主人意思忒殷懃。勸酒花嬌兩傍站。眼底行來步步嬌。耳邊唱的聲聲慢。滿盆五隻口裏喊。兩謊三枚手中甩。好快活。好快活。﹝生內叫云﹞眞幻。快些趕上來。﹝醜驚科﹞啐啐啐。原來做夢哩。屈也屈也。早知好景不多時。夢中何不都喫辦。屈也屈也。﹝笑科醜﹞你們有酒有飯及早吞。總來世事如雲幻。﹝生上見科﹞還不快走。﹝醜﹞怪你不知趣的主人公。把我上好的筵席都衝散。好喫好喫。有趣有趣。﹝生﹞你還在夢裏。﹝醜﹞啐啐啐。夢裏華筵滿眼。醒來綠艸連天。

【步步嬌】﹝生﹞綠艸連天春光早。回首鄕閭杳。思親淚暗拋。遙望楓宸。祥雲籠罩。何年赤手系長鰲。投竿不枉任公釣。

紅日上三竿。山僧尙掩龕。嗟嗟名利客。擾擾路途間。我弘器爲與嚴家有隙。因此上絕意仕途。柰因叩弟苦勸。來到京師。我想欲去參見他。又不甘心。欲得不去。他威勢怕人。持其兩難。前面就是京師了。﹝醜﹞相公。果然是好光景也。

【前腔】﹝生﹞舉目長安風光好。三月花期到。紛紛多士豪。染紙揮毫。各抒懷抱。何愁點額委洪濤。輕雷鼓浪神魚跳。

﹝醜﹞相公。京師已到。嚴宅𨿽仇。他威勢甚焰。畢竟先去參見他才是。﹝生﹞正是。到他檐下過。怎敢不低頭。不免去走一遭。﹝下﹞

【掛眞兒引】﹝淨﹞睚眥之仇期必報。應知雀角難消。陽托招羅。陰懷圈套。腹劍勝藏刀設繳。

玉帶緋袍據要津。羣僚雅拜望車塵。誰當捧日擎天手。都屬當朝秉軸臣。我世蕃藉父餘蔭。得此美官。仗父威靈。人咸欽服。積聚貲財數十萬。結交權要幾千人。睥睨之怨已伸。睚眥之仇必報。只有易家與吾世仇。爲吾官勢所壓。不敢輕動。不想易弘器就中了解元。今春若聯捷。焉肯釋怨。他來時少不得參見我。我將機就機。定要畱他在家。謾謾把這廝一發除了。有何不可。﹝大笑科﹞好計好計。﹝生上﹞未去朝天子。先來謁相公。門上可有人麼。﹝醜報科相見科淨﹞不知兄到。有失迎候。恕罪恕罪。﹝生﹞不敢不敢。﹝淨﹞易兄鄕書髙薦。可喜可喜。﹝生﹞一時僥幸。誠爲望外。

【集賢賓】﹝生﹞污池蛙測知見小。未窺江海洪濤。荷沐恩波身轉掉。希徳相提攜開導。﹝淨﹞不須分付。五府六部翰林科道。俱憑我說話。﹝生﹞只是先君干冒。𨿽往事望捐懷抱。﹝淨﹞小嫌何足介意。鄕兄不必多心。﹝合﹞修舊好。把芥蔕冰消風掃。

【前腔】﹝淨﹞家君榮幸超人表。坐朝堂震肅羣僚。官重名髙心愈小。況咫尺天顏臨照。仇多恩報。容茹處海寬天浩。

﹝合前淨﹞鄕兄可有寓所了。﹝生﹞還未。﹝淨﹞舍下何如。﹝生﹞不敢打攪。﹝淨﹞鄕兄差矣。

【貓兒墜】﹝淨﹞與君鄕故。嫌隙已明了。意气通家何不好。慚非吐沐攬英豪。堪效。須附他劇孟家風。千里車繞。

【前腔】﹝生﹞謬叨羅召。正是刎頸締新交。羞殺金錢饕受了。恩施幾杖愧違朝。還吿。做不得入幕嘉賓。桃李名號。

﹝淨﹞位髙徳薄。正欲延攬英豪。況兄才徳。更出吾上。不必多心。一定要住。﹝生﹞決定不住。﹝淨﹞決定要住。﹝生﹞足見盛情。決不奉命。﹝淨﹞叫福童。收拾後花園中書房。著他家人先回。你伏侍易相公去。﹝生背云﹞事勢至此。暫且應承再計。正是情知不是伴。事急且相隨。﹝生下淨﹞弘器弘器。我也好計。你也悔气。我怕你乖而不來。不怕你來而使智。呵呵。你只道摶鵬曠野欲升天。今做了跛鱉深缸何處去。﹝笑下﹞

第六出遊園題畫

【憶秦娥】﹝生﹞神京近。一丸泥把函關定。函關定。羊腸世路。謾先馳騁。

我上京求取功名。不料嚴家冰釋舊嫌。密投新好。莫不是意在得魚。計先捨餌。正是愁雲萬疊眉峯鎖。心月孤明膽海寬。且拋書卷。把冰弦撫弄。少撥悶懷。﹝彈琴介﹞

【解三酲】﹝生﹞向南燻鳥啼淸晝。且拋著斷簡殘編。似我不窺園的苦把身牢穽。怎如那弄枯桐的落得心閴靜。琴呵。還指望髙山流水鍾期遇。休動了寡鵠孤鸞遊子情。還思省。怕聽他螳螂蟬捕。弦裏傳驚。

冰弦未轉番幽恨。玉軫調成畏殺聲。還不若把龍泉起舞。抖擻壯懷。﹝舞劍科﹞

【前腔】﹝生﹞聽琴聲愁腸陡動。謾指望焦尾調情。似我弄宮商的惹得心兵競。怎如那控鏌幹的舞動我心豪興。劍呵。還想你階前按脫囊錐穎。莫做他客捨歌彈緱蒯輕。還思省。愁殺他鋒藏魚腹。解贈逃生。

何年得遂上方請。折檻明廷斬佞臣。呀。照依我這般撫弄呵。也只是匹夫之劍。你看嚴介溪掌握朝綱。太阿在手。

【前腔】﹝生﹞天上臺垣星正炳。嚇得他鞭撻乾坤山斗傾。郭汾陽子壻盡■﹝王怱﹞珩。蕭相國帶劍上彤庭。嚴相國呵。不羨你璚冠珠履侯門貴。怎做得犬吠雞鳴狎客輕。還思省。只怕你蝸涎易竭。繭足難行。

﹝福童上﹞天不欲畱春。東君暗歸去。碧梧枝上看。瀟瀟風送雨。易相公。你看滿地落紅風色惡。一年春事又將過了。﹝生﹞花色催春老。浮光促少年。﹝福﹞你曉得我家有个聚春園麼。﹝生﹞不省得。﹝福﹞你聽我說其大略。園圃裏異卉奇花。四時不謝。瓊枝怪石。八景長春。憑虛樓閣齊天匠。撮巧亭臺奪化工。曲檻兜欄。閒鎖無邊風月。麀鳴鶴唳。鬧開無際海天。眞可比海藏龍宮。那數他隋堤漢苑。﹝生﹞何不挈我一觀。﹝福﹞你將一錢銀與管園的。就去看來。﹝生﹞是如此。﹝行科﹞果然好景致。我不省得。你卻爲我引道。

【南宮太師引】﹝生﹞望前行。這地眞絕勝。艷麗處叫我心兒好駭神。儼似他蓬萊仙境。頓敎我對景生情。﹝福﹞那是秋千架。那是飛霞嶺。﹝生﹞行過了秋千曲徑。又是那飛霞石磴。﹝福﹞向東是雪洞。向西是聽鶯樓。﹝生﹞平穿雪洞。登樓還聽鶯。須信道神仙世界勝丹靑。

﹝福﹞不好了。不好了。裏面有人出來了。﹝生﹞人來怎麼。﹝福﹞老爹有禁。擅入花園者。家下人打一百。外人送去老爺問罪。﹝生﹞何不早說。不來也罷。﹝福﹞且躱在太湖石邊去。

【雙調夜遊湖】﹝旦醜淨同上﹞祇曉得深閨女敎。那管煙花境蝶舞蜂邀。﹝醜淨﹞撚指流光。只恐怕辜負了一年好景。﹝旦﹞你看客擁香車。馬嘶芳艸。俱因此一春晴好。

﹝淨﹞小姐。你看花園中果然開得好花。﹝旦﹞前日桃花李花開時。還好看些。桃姐姐。這是什麼花。﹝淨﹞這是牡丹。﹝醜﹞這个呢。﹝淨﹞這是藥。﹝醜﹞呀。這些棧上。都開起花來了。﹝淨﹞這叫做荼■﹝艸縻﹞花。開到荼■﹝艸縻﹞花事了矣。﹝旦﹞正是春光堪賞尢堪恨。才見花開又落花。

【越調鏵鍬兒】﹝旦﹞我想榮枯難料。誰道繁華易保。看鶯花可常繪藻。可久鮮嬌。怕春去芳菲。似紅雨隨風亂飄。蜂蹤浩。蝶夢消。聽枝頭蜀鳥。叫道春光去了。春光去了。

﹝淨﹞老爺勢壓當朝。安如盤石。小姐何過慮也。﹝旦﹞花盛則必衰。月盈還有缺。﹝淨張科﹞太湖石邊有人。﹝旦﹞去拿來。﹝拿福科旦﹞我家福童。打一百。﹝醜﹞還有一个。﹝淨拿生上旦避以扇障面科醜﹞你是甚麼人。到我園裏來。好好跪了。饒你。﹝生喝科﹞胡說。男兒膝下有黃金。﹝淨﹞好大來頭。索了送去見老爺。﹝福﹞情願責了小人。聽易相公說个明白。

【前腔】﹝生﹞與你同鄕壤交。那更鳴珂相紹。也曾鹿鳴呼號。奪錦爭標。垂云六息。覺摶風怒搖。﹝福﹞桃姐姐呵。休心傲。莫眼髙。平地春雷報。轉睫飛騰去了。飛騰去了。

【前腔】﹝旦﹞碧桃呵。他非干冒。祇愧我閒遊自招。原來他是蒼山隱豹。丹穴翥奇毛。塵境裏暫遊翺。看扶搖上霄。君毋懊。妾怒消。似云收月皎。萬里晴空了。晴空了。

福童。饒了你五十板。好好伏侍公子還去遊玩。﹝旦下福﹞遊玩遊玩。臀兒打去一半。還要聽你使喚。領人東看西看。﹝下生﹞福童去了。什麼遊玩遊玩。靈魂在你身伴。情興減了一半。咄。拚得撇下了。想他也無干。呀。又在心上來了。好一个小姐。有賢徳。有美貌。可嘉可嘉。

【山桃紅】﹝生﹞只道藍橋難到。豈料非遙。一見如花貌。心招目挑。想著他秋波渺。想著他步蓮嬌。那更體態兒轉折兒意思兒尢妙也。那數他掌上輕盈俏。心話無門吿。祅廟火燒。咫尺長門閉阿嬌。

【前腔】﹝生﹞他疑嗔疑笑。光景難描。似洛水神姬耀。靈魂暗消。惹得我言顚倒。惹得我思牢騷。誰肯將我意兒他意兒縫合時若綫將鍼巧也。劉阮天臺人未遙。成就姻緣早。合巹同牢。金屋妝成貯阿嬌。

【尾聲】﹝生﹞佩環聲遠香風杳。回首予懷渺渺。不道聚春園做了遇仙橋。

這是鈐山堂。你看錦屛風上美人。出自丹靑妙手。𨿽極嫵媚。還不如玉英小姐呵。此間筆硯也便。待我道他幾句。﹝題詩介﹞﹝錦上一枝花﹞一見丹靑。眼底春生。美嬌嬌眞个輕盈。肯笑笑價値連城。你道我不知音。不惜玉。不是多情。你原何形只只。眼睜睜。獨倚圍屛。有何心事。悶懨懨。情脈脈。如醉如醒。密將雅意兒叮嚀。你柰何有耳不聽。有口不應。空叫我枉斷腸拊心撫膺。更欲置汝袖中時展玩。惜不是我囊中物。恨殺我有力也難能。﹝集句﹞

故國逢春正寂寥。

武陵人去水迢迢。

相思一夜情多少。

腸斷春風爲玉簫。

﹝內叫云﹞老爹出來了。﹝生驚失稿下﹞

第七出得稿賡詞

﹝福童上﹞前日小姐遇了易相公。起初羞辱了一埸。後來溫存了半晌。是非旣已明白。號令只宜諢帳。今日定要叫打園公。只怕釀了後來禍恙。領命只得施行。有事不在我心上。不免分付管家得知。管家何在。﹝內應科丑﹞把園公要打四十荊杖。﹝內應下﹞

【逍遙樂】﹝旦醜同上﹞胭脂塗海棠。禦柳風牽晴絲揚。馬嘶芳艸醉斜陽。踏花歸去。拾翠王孫。恨殺紅妝。

﹝淨持稿上﹞方才打掃鈐山堂。偶然拾得一片紙。想是老爹遺下有用的。請小姐觀一觀。﹝旦細念前詞科﹞

【玉交枝】﹝旦﹞何人無狀。謾垂涎娉婷畫嬙。他說道。意殷懃描寫衷腸。謾癡狂惜玉憐香。豈眞是心兒貪戀影兒良。緣何托愬丹靑像。恁空勞抽思廢腸。恁空勞遊思幻想。

取筆硯來。待我嘲他幾句。﹝寫科﹞肺腑抽腸。一段牢騷可憫。衷情傾瀉。百般風味堪嘗。我笑你雉鳴求牡。休認做鳳翥求凰。枉費癡心。翻嘲浪口。呀。我知何人所作。就批人之紙稿。不若搓作紙丸。擲下了。﹝土地上﹞嚴玉英與易弘器秦晉宿緣。吳越世隙。婚姻怎能自合。不若用个機關。做个轉折。使他兩下暗托一丸媒妁。造成百世姻緣。有何不可。﹝旦搓丸擲科土地接丸下醜﹞好古怪。初先一幅紙。還可吹得去。今搓了一个丸。怎麼也被風吹去了。﹝作驚科淨﹞待我去追他來。﹝旦﹞果然好古怪麼。

【前腔】﹝旦﹞風掀云揚。這丸兒浪飄飄知落那廂。愁只愁墨髓流香。嗜味魚相親相傍。﹝醜﹞小姐何故煩惱。﹝旦﹞一似春光泄漏滿庭芳。遊人墻外多翹望。恨無端釀成悒怏。恨無端添來惆悵。

﹝醜﹞就落在他人手裏。那曉得是小姐筆迹。

【尾聲】﹝旦﹞蕖開太液香飄漾。綽約輕盈壓眾芳。﹝醜﹞小姐呵。還是你鶴唳風聲自驚慌。

﹝旦﹞眼想心思夢裏驚。

無人知我此時情。

總然無限丹靑手。

一段傷心畫不成。

第八出情恨興師

【點絳唇】﹝淨扮仇嚴上﹞劍戟霜寒。衝冠气岸。長虹貫。歃血除姦。誰是我同仇怨。

怒气沖霄避鬥牛。英雄無計報深仇。靴尖蹴倒昆侖頂。劍气沖翻渤海流。自家兵部尙書丁汝夔老爺手下一个頭目。喚做仇嚴的便是。前日胡虜犯京師。我主決策於嚴嵩。意欲剿殺。以伸中國之威。以舒皇上之憂。柰爲此賊所阻。及事敗拿問。那賊恐我主招出眞情。故將言詞啜哄。以安其心。至臨刑。始知爲其所賣。𨿽是那老賊的威勢。實是世蕃的主謀。我受主公恩厚。誓不與此賊共天。不免糾集兄弟們。計較一番。﹝叫介眾上﹞趙襄仇必報。豫讓是何人。將軍有何分付。﹝淨﹞我主死於非命。你們可有報怨之心。﹝眾﹞但恐將軍𨿽有奇謀。難撲騰天之焰。如有計策。一聽指揮。﹝淨﹞我欲據住中嶽嵩山。聲勢若振。誅了世蕃。後殺那老賊。若不振時。埋伏他回家的往來要道。若有贓賄。奔回時搶他些。與他鬧炒一場。﹝眾﹞妙甚妙甚。﹝淨﹞卽日就把武藝演精些。韜略講熟些。後日也要成其大事。﹝演武科作陣勢科﹞

【豹子令】﹝淨﹞左手彎弓橫撚箭。橫撚箭。能騎駿馬著金鞭。著金鞭。萬里橫戈探虎穴。三杯拔劍舞龍泉。舞龍泉。﹝合﹞何愁嚴賊勢騰天。勢騰天。

【前腔】﹝眾﹞三略六韜都閱徧。都閱徧。神機妙算百蠻傳。百蠻傳。赤兔追風刀偃月。昆侖踢倒仗靴尖。仗靴尖。﹝合﹞大明天下我爲先。我爲先。

一枝長戟六鈞弓。

驀地燒天驀地空。

舉旗爲風偃爲雨。

飛揚跋扈爲誰雄。

第九出意傳飛稿

【金蕉葉】﹝生﹞侯門肅靜。簾幙搖風。花陰護影。想著他欄桿謾憑。害得我文園渴病。

自從見了那小姐。不覺心猿馳騁。蠹簡懶拈。恨不得飛向花園裏去。且闔著門謾想一會兒。﹝想科﹞好似姑山半峯雪。瑤水一池蓮。

【桂枝香】﹝生﹞姑山雪樣。瑤池蓮放。白花仙女遊凡。魆地端卿相撞。是前生宿殃。是前生宿殃。憑欄想望。支頤惆悵。細思量。豈是水晶屛上花妖降。恍惚還疑宿阿香。

【前腔】﹝生﹞武陵津傍。藐姑山上。餐風吸露乘雲。那許塵眸相望。看鳩雙燕雙。看鳩雙燕雙。雄鳴雌向。前飛後伉。恨茫茫。春光在眼人空想。何日窺簾竊異香。

﹝福上﹞我想花園裏遇了小姐。被打五十板子。也罷了。叫易相公去。累他受辱一場。心甚不安。不免向書房中看他一番。﹝見科﹞相公受了閒嘔气。不要記懷。﹝生﹞只是累你打了板子。心上不安。﹝福﹞相公𨿽則受气。我小姐深居繡戶。不啻嫦娥。前日被你覷著。好生造化。﹝生﹞只是我

【八聲甘州】﹝生﹞春愁耿耿。柰無端牽系。意馬心兵。梨花有夢。昭陽飛燕輕盈。三星捲簾當戶靜。一點殘燈滅復明。孤另。但不知可曾夙世足系紅繩。

【前腔】﹝醜﹞思省。他總有沈魚落雁。隔墻花何必牽情。﹝土地舞丸上生﹞那邊何人。打下一个彈兒來了。﹝醜﹞想是王孫公姓。持弓挾彈堪驚。擡頭望處如星瑩。爲瑞爲妖事未憑。﹝見紙丸科﹞人靜。原來是何方紙繭飛墮中庭。﹝生剖丸念科﹞

【不是路】﹝生﹞剖破分明。紙繭原來前日情。﹝丑﹞原來就是相公艸稿。﹝生﹞我想那時呵。乘騷興。揮毫意托美人屛。﹝醜﹞如今怎麼樣。﹝生﹞福童呵。誰相應。把我幽腸暗腹都描淨。眞是流水髙山人再生。但不知何名姓。文姬班史眞堪並。教我此情那罄。此情那罄。

我想那紙稿袖中忽落。一奇也。遺下何人嘲和。二奇也。嘲和而復飛到此。三奇也。有此奇事。能不動心。﹝醜﹞相公。

【解三酲】﹝醜﹞莫不是漢中郞帛雁贈。莫不是魯仲連書射聊城。莫不是洞庭涇上人求拯。莫不是風度飛瓊緩步聲。﹝生﹞分明是花陰幽恨無從罄。又恐怕我梅月呈妖恍惚生疑成病。我將這紙丸呵。做个靈符護法衛此三生。

﹝丑﹞疑心生暗鬼。過慮損精神。相公。我腿上有些疼。要去睡也。﹝生﹞你去自在。我在此間耍一回。﹝丑下生﹞當時禦溝題紅。澗泉流飯。後來俱有結果。我亦裁詩一首。作丸擲去。若是宿世有緣。亦到那人手裏。﹝作詩寫科﹞

【前腔】﹝生﹞我仗你緘情休露穎。我仗你个裏中情婉轉鳴。我仗你霜紅拾倩供詩興。我仗你溝水長流返逆行。我願你如箏揚揚天邊趁。我願你若絮空中滚滚輕。心還訂。我願你秦樓楚館更仗風升。

我將一腔心腹。托之片丸。不免囑付一回。

【掉角兒】﹝生﹞我憑伊心中事傾。你傳咱心中事明。欲飛時再行再停。欲投時相尋相認。你須要人眼睜先遁形。人眼淸方現影。才稱使令。間隙須乘。防閒須另。若相逢夫人韓氏。卽便畱情。

【前腔】﹝生﹞我𨿽然七言未精。也到有千般厚情。你𨿽然心挑未明。那知我風流慣整。想因是好姻緣前世盟。巧機關今湊成。吾心深幸。巫山兆靈。髙唐夢徵。定不做行雲行雨。一段虛情。

【尾聲】﹝生﹞相逢莫把風流剩。一片雲箋作話柄。但未知花月場何處。從此絲牽十萬程。

殘燈無熖影幢幢。

此夕懷人欲斷腸。

假寐不遑驚起坐。

暗風吹雨入寒窗。

第十出丸裏緘懷

【菊花新】﹝旦﹞輕掀簾幕控鉤扳。遠襲香塵勝麝蘭。杜宇叫聲闌。花殘鶯懶。春歸晝永人間。

﹝醜﹞姐姐你看。日艷一闌籠藥。風香滿院架荼■﹝艸縻﹞。好光景也。

【步步嬌】﹝旦﹞芍藥翻紅花飛瓣。楊柳條難挽。海棠絲亂午風輕。滚滚紅塵。馬嘶人倦。轉眼景將闌。十分春色如飛彈。

碧桃。和你趁此日長。做些鍼黹。叫翠梅取了絨綫板兒。你拿棚子過來。﹝作做棚介﹞

【沈醉東風】﹝旦﹞繡棚兒將纎指謾按。粉地兒將金鍼頻貫。蜀錦越羅間。更挑刺繁英燦。茉■﹝艸梨﹞素薔薇紅綻。蝶舞蜂攢。桃夭柳亂。巧安排奪天孫樣範。

﹝旦作睡科醜﹞小姐莫非醉酒乎。﹝旦﹞我何常飮酒來。﹝醜﹞是醉春了。﹝旦﹞怎麼叫做醉春。﹝醜﹞春色惱人眠不得。五更無夢到陽臺。﹝旦﹞這是不要睡。何以言醉。﹝醜﹞小姐晚間不要睡。故日間要睡了。﹝旦﹞湖海風波夢不驚。黑甜一枕三竿日。晚間甚是好睡。﹝醜﹞小姐旣不醉酒。又不醉春。是醉心了。打个啑兒醒一醒。﹝淨﹞不若且聽枝上鶯聲。消遣一回何如。

【忒忒令】﹝旦﹞我繡房春當刺繡天。爲甚的意慵神懶。豈是睡魔倦鬼苦煩我昏眩。又聽得語燕與啼鶯。枝頭鬧。梁間繞。傾聽懷頓遣。

﹝醜﹞姐姐。黃鶯兒果然叫得好。

【好姐姐】﹝旦﹞金衣出谷。調弦啼宮苑。喜離金彈。挈雙柑鬥酒。綠楊堤畔。穿金梭攛。洛陽錦堆眞堪玩。多少工夫織得完。

取文房四寶過來。待我作詩。以遣睡魔。﹝作詩介﹞春風濃若酒。燻得醉人多。彊刺牽愁祟。耽詩戰睡魔。送香花弄影。調管鳥翻歌。眼買窗前景。芳心肯擲他。﹝淨﹞姐姐。你看鳥啼花落。誰不傷情。

【嘉慶子】﹝旦﹞任芳春百鳥間關。院深沈誰想顧盼。﹝淨﹞花園裏去耍子。﹝旦﹞前日惹了一場是非。還要去。把不出閨門箴休犯。莫傍秋千欲上竿。

﹝土地舞丸上醜﹞你看樓屋上滴流流一个團子落下來了。﹝旦﹞果然。

【雙蝴蝶】﹝旦﹞想是銀河裏星度番。想是傾煉鑪老子丹。想是柳書生熊丸。想是遊俠郞拋擲黃金彈。想是宜僚丸楚邦驅難。還應是珠辭合浦一朝還。﹝醜﹞

小姐。還是前日飛去的紙丸兒。

【園林好】﹝旦﹞悔昔日人情未諳。爲恁的輕濡彩翰。落眾口登時騰訕。今何幸璧仍完。今何幸璧仍完。

﹝開丸視科﹞呀。又是他人所筆之詩了。﹝念科﹞西方人念切。嘲語辱情通。月殿疑無櫈。天臺少便鴻。淸風非禦水。沈墨作流紅。天願符人願。丸中意在中。他話沒來由。著實可惡。筆惹閒非。皆緣自取。我不合

【川撥棹】﹝旦﹞胡麻流飯。尋徑的隨灣逐灣。笑相如綠綺空彈。笑相如綠綺空彈。爭柰這文君意懶。念懸懸他自儇。謾垂涎空自饞。

﹝淨﹞那人好差。空污紙筆。﹝旦﹞翠梅。收拾了棚子。

【錦衣香】﹝旦﹞波起瀾。濤箋煥。豹窺斑。毛錐幻。知他錯認天臺。空思江漢。詞污難點寸心丹。陽臺還隔。云夢難攀。笑尋香浪蝶向燻衫。錯認芳蘭。餓眼空相盼。何郞張敞。難施玉臉。怎畫春山。

我丸去無心。他來丸有意。不覺技癢。待我步還一首。﹝吟詩科﹞緣海沈沈黑。茫茫路不通。狎人機息鳥。投簡羽輕鴻。云結天邊白。花消錦上紅。心牽絲萬里。味嚼此丸中。夙世姻緣。必此人也。詩意投機。誓以心許。什襲收藏。執爲媒證。

【漿水令】﹝旦﹞我本隱桃源焉知有漢。那想他倩漁郞問津來玩。他那里夢章臺三春柳眠。我這里憶王孫千郊艸芊。飛花應惹遊絲綰。又誰知徹底冰壺。點染塵凡。金鈿靨。玉指環。今生緣結來生絆。憑誰話。憑誰話。雕梁語燕空惆悵。空惆悵蜀魄啼殘。

【尾聲】﹝旦﹞姻緣百歲𨿽雲幻。一綫情牽萬里山。未知何日相逢共笑看。

獨步紗窗刺繡遲。

驀然春色上花枝。

相思一念從今起。

春夢𨿽多無處歸。

第十一出園中落穽

【番卜算】﹝淨﹞華堂開綠野。珠履紛紛進。朝來有事獨關心。合計謀方盡。

前日易弘器籠絡吾家。已作甕中之鱉。究竟要个收煞。昨請趙大哥鄢三弟計較。我今且卑詞厚意。拉彼同席。作个計兒。灌醉了他。有何不可。叫左右。請易相公出來。

【前腔】﹝生﹞情牽昨夜人。事抱當年恨。鯤鵬羈絆幾時伸。獨自縈愁悶。

﹝淨﹞鄕兄在捨。久慢得罪。﹝生﹞謬辱厚雅。感戴不勝。今日設此盛饌爲何。﹝淨﹞一向不得與兄相敍。今日稍暇。聊伸寸敬。﹝生﹞何勞如此。﹝淨﹞一件稟上。趙科長鄢道長二人與我最厚。今日請來一陪。鄕兄意下如何。﹝生﹞公友卽吾友。有何不可。﹝淨﹞已著人去請。想亦就來也。

【滿江紅】﹝外上﹞春老鶯殘。風雨過。催花發信。瞥然見林梢肥紅。尙欺綠嫩。﹝小生上﹞喚起春郊遊冶興。獨添韁鎖人縈恨。﹝合﹞今朝有酒且聽鶯。春休問。

吾乃趙文華與鄢茂卿便是。感蒙嚴府相招。此間已是他門首了。﹝相見介﹞此位何親。﹝生﹞小子易弘器。﹝外﹞原來是秋元先生。﹝淨﹞是我鄕裏。又是至親。特請二位一陪。﹝淨附外耳科外點頭科外﹞首席易完虛坐。﹝生﹞二公前輩。小子焉敢。﹝淨﹞彼此通家。鄕兄決不失禮。還二公坐。﹝眾﹞僭坐了。﹝淨﹞今日要行一令飮酒。﹝外﹞又是我先行。久僭不好。要各人認一花。把花自家品題。後來待我刷捲。我認的是桃花。

【錦堂月】﹝外﹞玉洞仙根。玄都舊種。公門悉非凡品。他笑口無言。紅塵看人滚滚。呈艷彩蜀錦爭葩。鼔浪暖神魚共奮。﹝合﹞還須認。有天上奇花。露中紅襯。

﹝小生﹞我認的是杏花。

【前腔】﹝小生﹞更信。入市沽春。燒林擬火。描春色妝紅粉。恁著意牢關。一枝墻外難隱。紅映著十里飛驄。色耀他曲江遊■﹝亻嶲﹞。﹝合﹞堪題品。看花隱前村。牧童遙認。

﹝生﹞序爵該東樓公了。﹝淨﹞鄕兄是客。怎敢當爵。﹝生﹞序齒也不該是小生。﹝眾﹞有賓主之分。還是易完虛。﹝生﹞我繼二公之後。認的是芙蓉花。

【前腔】﹝生﹞離羣。冷落辭春。憐秋蘸水。西風獨避芳塵。總生在秋江。素襟晚節何損。堪羨他老景含芳。誰管他陽春花陣。﹝合﹞輕朝槿。爲不向東風。未開懷韞。

﹝淨﹞我認的是牡丹花。

【前腔】﹝淨﹞花尊。傾國堪珍。名題富貴。子孫看到何人。繡軛羅幃。百花自然欽遜。稱上第魏紫無雙。誇獨步姚黃一本。﹝合﹞燻風近。永日護香霞。賞心偏趁。

﹝生﹞請老先生刷捲。﹝外﹞我三人之花。俱當景得時。慶飮一杯。易完虛之花不及時。罰飮三杯。﹝生﹞小子𨿽不及時。還有得時之日。吿饒一杯何如。﹝外﹞便讓一杯。只是要吿个板兒。﹝生﹞但憑。﹝外連違數杯科生作醉科外﹞已承命了。還有別事否。﹝淨背生科﹞都堂曾銑欲復河套。不惜數十萬錢糧。違吾父之意。拂眾人之心。你道何如。﹝眾﹞有何難哉。著刺客刺殺了他。就無主將了。﹝小生﹞不若多糾幾个兄弟們。上他幾本。皇上作了主。怕他不息兵。﹝淨﹞有理。好妙計。

【醉翁子】﹝淨﹞休憤。結同門交章叩壼。霎時起波濤。眼花昏暈。﹝小生﹞若要行刺呵。要隱。當遁迹潛形。翦蔓除根才事穩。﹝合﹞休焦憤。管敎他驀地風雷。火熄灰燼。

﹝淨﹞還有一事。丁汝夔受刑。他部將仇嚴。就認道下官主謀。圖欲報仇。聚兵在我回家往來的要道。勢甚猖獗。﹝眾﹞著官兵剿除就是。﹝淨﹞全賴全賴。

【僥僥令】﹝眾﹞仇嚴何太蠢。平地欲興雲。﹝生﹞不想一木難支將顚運。可惜枉費了精神。志未伸。

﹝生﹞小子敢進一言。

【尾聲】﹝生﹞排賢下石非忠藎。﹝淨作驚科﹞鄕兄此話牢拴方寸。﹝眾﹞休把我機關輕泄人。

﹝外﹞鸚鵡才髙卻累身。﹝小生﹞濟時須仗老成人。﹝淨﹞如碁世事當先著。﹝生﹞夢裏輸贏總未眞。﹝淨上弔場﹞方才偶爾失言。想必弘器已知了。此事最大。萬一漏泄。禍在滅門。叫趙大哥勸醉。原爲欲結果他。如今正好動手。只是沒有一个托意的人兒。﹝作想科園公上﹞稟上老爺。前日易相。欲覷小姐。俺入園扉。不意撞見。个个皆知。初相見時。番轉面皮。講到後來。癡癡迷迷。因此外面攘了是非。﹝淨﹞有這等事。﹝怒科﹞園公。你也恨他麼。﹝醜﹞恨得他狠哩。﹝淨﹞我有一計。只許你知。叫他今晚宿在園西。悄悄殺他。重重賞你。﹝丑應下﹞

﹝淨﹞心上正可惡。

又添一重怒。

當死的畜生。

佛也不能度。

第十二出憐儒脫難

﹝醜﹞恨小非君子。無毒不丈夫。弘器花園前日累我打了四十。道我管園不守家規。擅放閒人闖入。銀子得了一錢。臀片打得流血。叫我气從何處出。恨從何處泄。我便駕他一場是非。不想老爺原與他有隙。今夜叫我了他世事。喚他西廊房宿歇。正是我𨿽有悔心。他實無生蘗。﹝下﹞

【懶畫眉】﹝生﹞春來春去幾經過。不是今年恨最多。詩丸消息去如何。可曾卻傍妝臺墮。一段姻緣事怎麼。

緣分相須偏湊巧。事情背戾枉機關。丸來投我誠然易。丸去投人亦不難。若天緣有在呵。

【前腔】﹝生﹞丸來丸去兩情和。詩謎堪猜獨自哦。不知落花流水竟如何。若是傳波紅葉機緣輳。坦腹何須另覓何。

﹝醜上﹞老爺請相公後園西書房安歇。此處有客來也。﹝生作疑科﹞驀然有此話說。莫不是計行擒虎。密地藏窩。﹝思科作點頭科﹞正是身世如飄梗。行蹤任轉蓬。﹝下﹞

【一翦梅】﹝旦上﹞倒影樓臺上薜蘿。寶鴨香疎。別院笙歌。

昨夢神言。易生有難。命吾救之。如若不救。災禍立至。想起來他在我家看書。有什麼難。於我何干。我去救他。但夢魂屢夜。囑托再三。使我念慮暗移。心思默換。事有可疑。

【前腔】﹝醜上﹞無端鴉鳥鬧檐阿。凶吉如何。底事煩魔。

﹝旦﹞你在那里。去這多時。好打也。﹝醜﹞一件機密事。園公謗了易相公是非。要害他性命。﹝旦﹞爲何。﹝醜﹞爲小姐前日花園裏窺覷。不曾回避。﹝旦﹞你怎麼曉得。﹝醜﹞偶爾送茶。竊聽來的。﹝旦﹞有此事。昨夢有準。神言不虛了。

【懶畫眉】﹝旦﹞堪憐措大忒迂疎。恰似隨風赴燭蛾。知君家世聽鳴珂。可憐爲我微軀也。霹靂靑天白地波。

﹝醜﹞那人再無人救得他。

【前腔】那人落穽入天羅。想是文章被折磨。小姐呵。你何須布施念彌陀。吹噓一點靈犀熱。涸轍枯魚沐浩波。

﹝旦﹞我想救他。再無計策。除非著他走了。你去取花銀十兩。與他盤費。再拿些蜜棗火糕。與他路上充饑。就著你去。免人知覺。叫他火速去罷。﹝旦下醜﹞領了小姐命。只得走一遭。俺小姐呵。

【金瓏璁】﹝丑﹞慈悲方寸地超生勝比檀那。你看侯門寂寂。萬籟無聲。只有月照庭軒。風來院宇。搖玉樹。蕩銀河。我倉惶提醒夢。他黑甜一枕南柯。門密扣。口輕哦。

易相公起來。﹝生上﹞是誰。﹝醜﹞丫鬟碧桃。﹝生﹞爲甚的。﹝醜﹞有人要害你性命。你可知道。特領小姐命。來救你。

【啄木兒】﹝生﹞嚇得我身如顫汗似波。手足■﹝月累﹞膗行怎那。謹承望蟾宮近得覷嫦娥。誰知道蠶叢裏撞著嘍囉。﹝醜﹞相公早尋个生路去。﹝生﹞我窮途卒雷難先躱。瞿塘卒風難回舵。叫我進退無門罹网羅。

小生有何福分。蒙小姐大恩救我。

【前腔】﹝醜﹞花園裏悔叱呵。更有夢裏諄諄神吿我。還有花銀十兩。火糕四匣。密棗百枚。有花銀路實盤■﹝束它﹞。有糕棗幹餱防餓。相公呵。你逗𨖻此間難逃禍。急須畫謀尋方躱。努力前程休自蹉。

﹝生﹞從那里去好。﹝醜﹞跳墻去好。

【前腔】﹝生﹞墻危險似落鳳坡。軟腳如何能跳過。﹝醜﹞不若往架上扳著葡萄。下衙衕卽是平窩。﹝生﹞前途指迷無摧挫。幸逃大昭巫陽■﹝此上夕下﹞。肺腑終身銘翠蛾。﹝生望空拜謝科﹞

【前腔】﹝生﹞蒙杯渡念轉多。未繭春蠶絲正夥。謝小姐呵。臨岐贈濟困防饑。只怕乾坤窄難寄蜂窩。姐姐。也拜你兩拜。與我轉達小姐。我此去呵。神黿已離中橋禍。壺漿已克翳桑餓。正是鐵石能消恩不磨。

﹝作上架科﹞多多與我拜上小姐。願他早配公侯。簪纓奕世。我生當銜環。死當結艸。﹝下醜﹞他得命了。救人一命。勝造七級浮圖。這是小姐的大陰果。不免回復與他。﹝下旦上﹞一點活人心。未知全得否。﹝醜上旦﹞碧桃。你來了。此事何如了。﹝醜﹞去了。﹝旦﹞他有甚言語。

【三段子】﹝丑﹞他說道若爲鬼魔。足羈縻相隨荷戈。若爲犬騾。掛絲韁荒郊展莎。小姐。他去時的光景可憐。只見他寒驚赤膽英風挫。愁消白面雄心懦。這段倉惶。豈爲小可。

﹝旦﹞正是鰲魚脫卻金絲网。擺尾搖。頭再不來。﹝醜﹞他望空拜謝小姐四拜。謝我兩拜。轉上小姐。道小姐恩徳呵。

【前腔】﹝醜﹞感深潤河。望長江茫茫浩波。景行玉儺。望泰山巍巍翠峨。他願你公侯匹配隨金舸。子孫奕代陪靑瑣。只爲你恩過當熊。情非擲果。

【尾聲】﹝旦﹞今朝幸喜逃凶禍。來日還知好結果。將俺這活水些些解釋寃家無限火。

你們各人謹閉春風口。切莫輕吹艸。不知悄悄回去。不得驚動了老奶奶。

﹝醜﹞夜半無人私語時。

東方明星亦不遲。

﹝旦﹞堂前𨿽有三千客。

明日報恩知是誰。

第十三出代女捐生

﹝貼上﹞受恩深處親骨肉。諾重千金死亦輕。吾乃嚴世蕃之表姑陸氏是也。孀居早歲。感蒙嚴府提攜。將女玉英。委托老身撫育。及今年已十五。與我情親意篤。猶如母子。且喜他仁心義气。不類父親。往常先我而睡。今晚原何不見他來。年紀長大。必須要檢束他。恐做出勾當來。未必不罪及於我。不免去尋他一番。正是付托情干己。休戚自相關。﹝下旦提燈上﹞一時錯信夢。思量禍不輕。爹爹要害易生。必有一个緣故。明日舉理。是誰放的。必定牽三扯四。不知打死多少人。爲著一人。害及多人。造孽無量。不若拿了鎖匙。自盡於園門之上。定知是我。不枉他人。卻不是好。﹝貼上叫科旦﹞姑媽來了。如何是好。不免撲了燈。躱在僻處。待他去了再處。﹝貼﹞原何幾重門都開了。那壁廂什麼光。﹝見旦科﹞呀。你好大膽。使女也不喚一个隨身。做出事來。莫說累及我。不怕玷辱祖父麼。﹝旦﹞姑媽。你是我母親一般。有事不敢相瞞。父親要謀易生性命。奴家放他走了。恐累眾人。我要自盡。﹝貼﹞爲何放他。﹝旦﹞夢中神言。救他則生。不救則禍。恍若心回意肯。因此救他走了。﹝貼﹞他的信。誰送的。﹝旦﹞碧桃。﹝貼﹞叫碧桃來。﹝叫科﹞

【玉胞肚】﹝貼﹞癡迷可哂。夢中言何須認眞。似琴心撥動文君。是非中眞假誰分。你捐生未必便成仁。我就木甘心代爾身。

﹝旦﹞奴家做事。焉敢害及姑媽。﹝貼﹞惜爾靑年。富貴有日。我受你家恩厚。故以此報。你拿鎖匙來我。﹝旦哭科﹞

【前腔】﹝貼﹞你損軀隕命。出無辜令人痛呻。借天年換我長春。忍拚伊瞬息離分。歸來脈脈度重閽。刻骨難忘代死恩。

﹝貼欲下科旦扭哭科﹞姑媽。和你朝夕盤桓。叫我怎生過得。﹝貼﹞事以密成。語以泄敗。不要嚷。恐人知覺。﹝旦又扭哭科﹞

【小桃紅】﹝貼﹞不須嗚喑。急搵啼痕。倘若機關泄。不論眞和假。玉石一齊焚。﹝旦﹞姑姑呵。教我晨昏眠食靠何人。從今後向誰嚬。傍誰伸。憑誰愬也。翻悔施恩忘自忖。到爲萍水閒人害瓜葛姻親。

﹝貼﹞碧桃。好好伏侍小姐。﹝作下科旦又扯科﹞姑媽。教我一刻也過不得。你斷然不可死。不如我死了還好。

【下山虎】﹝旦﹞痛心如割。焦憤如焚。霹靂從空起。折鳧鶵兩處飛分。懊恨著奴起寃根。反累姑姑隕身。喘息徒延與死鄰。﹝貼﹞只願再來重相認。依舊相看母子親。﹝旦﹞總做重生母難報厚恩。一度思量一斷魂。一度思量一斷魂。

﹝醜﹞姐姐。只怕此人未得逃脫。姑媽又空死了。明日舉理起來。了不得哩。﹝貼﹞且再計較。﹝背云我若要死。那二人決不畱我死。我若不死。此事斷然不妥。不若賺脫了二人。後面有一古井。尋个自盡。﹝對云﹞小姐。我有一計了。如今各自去睡。明日舉理起來。一口招成是我。就死也不招出別人。那時節圖个僥幸。倘不死也不見得。﹝旦﹞也有理。﹝貼﹞況如今夜深了。各去睡罷。﹝各下科醜急上﹞小姐。不好了。不好了。姑媽投井死了。﹝旦哭科﹞罷了。我的姑媽呵。

【蠻牌令】﹝旦﹞你拚骸骨自經刎。愁波害累他人。只是我卵翼勤劬難割捨。剩得我眞慘戚好傷神。﹝醜﹞小姐呵。可憐他飄泊孤魂無主。有誰來一滴澆墳。﹝旦﹞碧桃呵。我丹心蒼蒼鑑臨。空教我淚淋淋血染羅巾。

﹝醜﹞小姐不要啼哭了。倘若人知。你我都是死命。不如只做不知。悄悄去睡。苟延殘喘再處。﹝旦﹞千日提攜。一朝永訣。教我怎生過得。

【尾聲】﹝旦﹞霎時月落天昏暝。生死分離一瞬。苦殺我地角天涯無處奔。

﹝旦﹞他生未卜此生休。﹝丑﹞好月那堪獨上樓。﹝旦﹞一度思量一惆悵。﹝丑﹞淚珠時傍枕函流。﹝下園公持刀上﹞一時心气不足。老爺面前一簇。簇起老爺火來。就教我去殺戮。那時勉彊應承。如今二四五六。殺他覺道慘人。要罷又怕老爺磆碌。因此十步九回。漸漸鐘聲斷續。如今只得硬了心腸。﹝看刀科﹞摸著他頸邊一戳。﹝入摸科﹞呀。眠牀便有一張。人不知道望南望北。﹝思科﹞可惱當當教我摸來。怎生歸去回覆。咄正好想必他已逃生。只說不知何處投宿。﹝下淨上﹞一事若關情。惺惺到五更。園公夜來事。未審可曾成。﹝醜上淨﹞園公來了。此事何如。﹝醜﹞難言難言。就是个神仙。老爺分付殺他。我生怕他桃之夭夭。悄悄張他進去。輕輕把鎖連牽。等到三更時分。喞喞開門向前。慢慢步到牀北。好好揭他幃幙。將刀枕邊一戳。﹝淨﹞那人死了也未。﹝丑﹞耳邊■﹝口極﹞咯一聲。﹝淨﹞什麼東西。﹝醜﹞原來枕上板木。﹝淨﹞那人何處去了。﹝醜﹞也不知從天直上。也不知從地屈曲。四壁團團一摸。止剩一間空屋。﹝淨﹞呸。你這廝不中用。﹝醜﹞非干我不用心。只恨人先指哫。﹝淨﹞旣他何處逃宿。叫我恨心益毒。定然去路尙促。著城門上盤詰火速。城外快張榜牘。分付鄕村市鎭著實捱捉。他道是漏网之魚。我視他兀上之肉。咳。弘器弘器。時運忒利。甕中跛鱉。爬了出去。﹝醜﹞老爺。不是這樣說。﹝淨﹞怎麼樣說。﹝醜﹞弘器弘器。你那裏去。定要拿來。了你世事。﹝淨﹞好好好。定要拿來。了他世事。叫快分付城門上盤詰。火速城外快張榜牘。鄕村不許畱宿。城市畫圖捱捉。大笑科﹞他道是脫网之魚。我視他兀上之肉。

第十四出故舊存身

【滿庭芳】﹝生﹞夜色蒼茫。愁雲滉瀁。夢中喚醒彷徨。孤鴻離塞。罟网四圍張。徼惠商王祝网。幸恩寬三面髙翔。超畫地如登天上。肉骨徳難償。

死中得活心偏幸。難裏施仁感倍深。我回首嚴府。如鳥入密羅。虎罹深穽。今日得生。實小姐玉英所賜。焉可忘也。此時天色未明。關防正緊。只得潛伏街巷。以待開關。

【駐雲飛】﹝生﹞匿影幽埃。霧靄橫空跧艸萊。愁殺關防礙。悶殺人顚沛。嗏。月影掛樓臺。柝夫催代。記得孟嘗君逃關。門下有雞鳴之客。早脫關津。我如今呵。誰學雞鳴。早脫秦關外。風翰何年度九垓。

﹝作車馬人行共諢下醜上﹞走了殺人彊盜易弘器。城門上盤詰仔細。﹝淨﹞已放一班去了。﹝醜﹞快寫榜文。張掛在城門街坊鄕村市鎭。有人獲住者。賞銀百兩。正是网細魚難脫。機深虎必擒。﹝下﹞

【前腔】﹝生﹞梟獍狼豺。誤觸髭髯戟兩腮。蜜口生茶蕒。笑臉藏蜂蠆。嗏。駭汗苦難揩。離坑脫寨。當時子羔逃難。不徑不竇。我■﹝口𨿽﹞殺羔柴。徑竇何妨邁。喙息奔馳路怎捱。

﹝仇嚴上﹞何人這樣好大膽。到我山前不小心。﹝生﹞小子是嚴。﹝仇﹞正是我的對頭人了。叫兄弟殺。﹝作斗科生﹞大王。爲何說起嚴字就叫殺。﹝仇﹞屈殺我主。今卻爲他報仇。﹝生﹞吿大王。我是易生。爲嚴家謀害。逃出來的。﹝仇﹞這是賺我的話。邀你在家讀書。你與他是好的。借你臘臀打張遼只是殺。﹝又殺科生作勝下仇﹞好漢子。讀書人怎麼這等有勇。放他走了罷。正是今日讓他些。後來好相見。﹝下生上﹞這仇嚴可恨得緊。正在困窮之時。又與我鬧炒一場。他日得志。必然報此仇。喜得他已離遠了。向前鎭上買些酒飯充饑再行。有恁榜文。﹝看科﹞呀。原來嚴家捕我的文書。

【前腔】﹝生﹞揭榜圍垓。四顧躊躕路轉猜。膽碎腔兒內。魄落軀兒外。嗏。今後只宜向小路走。孔道與通街。須防盼睞。張良誤中副車。大索十日。這也理當。我今博浪無椎。大索誰能害。記得囊中還有火糕蜜棗。他臨岐相贈。想是野人投塊之意了。莫不是叫我早覓髙棲愜壯懷。但不知何日得早報髙恩愜素懷。

行得力倦。不免坐在此處。喫了糕棗再行。我想小姐一面。卽蒙見憐。那人兒倘知其見憐。更有甚者。﹝出丸看科﹞丸呵。你是主眷。你是僕從。是嚴府中人。不是嚴府中人。細玩此詞。才並大家。詞同蔡琰。聞得救我的玉英小姐。詩詞歌賦。無不能者。或者是他。也不見得。我見此丸。如見此人之面。𨿽處難中。仗伊解悶。﹝內喊云﹞來了。來了。快拿住。﹝生急收丸科﹞正在苦中作樂。禍事又到了。這裏有人追捕。如何好。﹝作慌科﹞

【前腔】﹝生﹞披棘摧崖。﹝聽科內作獲兔笑科﹞原來獵夫逐獸。還好還好。耿雉依稀羅弋災。株守終招累。鹿逐今誰逮。嗏。這一座山好不髙險。絕巘斷煙霾。天低日礙。記得張儉逃亡。有孔北海相畱。我如今一身爲客如張儉。四海何人是孔融。張儉逃亡。北海家何在。翻憶鉏麑爲觸槐。

登登山路回頭盡。滚滚江流覿面來。

【皂羅袍】﹝生﹞一段渾如練帛。看汪洋蕩漾。萬頃空排。兼天濤浪浩無涯。胸襟淘汰眞舒快。汨羅沈骨。忠魂可哀。中流鼓楫。雄心未灰。險難飛渡心驚碎。

此處隔水。非舟不渡。且在江亭上一坐。

【前腔】﹝生﹞且坐江亭寬待。﹝漁上﹞儂是不識字煙波釣叟。黃蘆岸白蘋渡口。綠楊堤紅蓼灘頭。𨿽無刎頸交。頗有忘機友。點秋波白鷺沙鷗。傲殺了人間萬戶侯。﹝生﹞聽漁歌欵乃。鼔枻蘆隈。漁翁渡我一渡兒。﹝漁﹞快些下來。﹝生﹞長年三老片帆開。﹝漁﹞你看江豬呸呸哺哺。想必要風大哉。﹝生﹞江■﹝犭屯﹞吹浪心多駭。﹝漁﹞楚霸時乖。遇舟而不渡。﹝生﹞舟不渡。英雄可悲。﹝漁﹞子胥運到。得丈人以逃生。﹝生﹞丈人江上。髙風怎埋。投鞭弔古增長慨。

﹝漁﹞相公請上岸。日向西流水向東。無拘無束只有我个賣魚翁。小舟一葉輕來往。晨昏使盡了一江風。﹝下生﹞旣過了江且暫投叩弟家再處。已將近了。不免趲行幾步。﹝末上﹞北闕休上書。南山歸敝廬。不才明主棄。多病故人疎。我前日苦勸易兄上京求取功名。一去杳無信息。終朝懸念。且出郊散行則个。

【前腔】﹝生﹞奔走自慚狼狽。這就是叩弟家了。羨紅塵不惹。綠樹偏圍。兩山排闥送靑來。柴門蘸水多瀟灑。﹝末﹞前面好似易兄。﹝見科﹞去京就回。必有緣故。請至艸堂。謾說顚末。﹝生﹞才到京時。那嚴世蕃呵。他權分鼎鼐。辱交艸萊。披襟折節。卻捐忌猜。﹝末﹞如此卻是美意了。﹝生﹞我錯認做交成廉藺心私戴。

【前腔】﹝生﹞未久番生毒害。向園亭開宴。盡是朋黨姦回。他飛觴不覺玉山頹。陰謀暗嗾來相害。﹝末﹞何以得免。﹝生﹞多感他使女碧桃。悄地行來。說道我領小姐命來救你。殷懃喚醒。幸脫此災。﹝末﹞此恩當銘肺腑。已後何如。﹝生﹞旣出了城。他又畫形張榜。布列九垓。﹝末﹞何能到此。﹝生﹞宵行晝伏。特地投依賴。

﹝末﹞又是我不合。勸你去。如今就在舍下暫居。待嚴賊惡貫滿盈。再圖進取。﹝生﹞只恐打攪。﹝末﹞通家契友。何出此言。

【尾聲】﹝生﹞相逢望出寒微外。﹝末﹞暫隱陰崖聽蟄雷。﹝生﹞圖南未遂且認安樂窩爲經術齋。

﹝生﹞失路荊溪上。

﹝末﹞依仁復暝投。

先生能館我。

何事五湖遊。

第十五出明廷張膽

【北點絳唇】﹝小生﹞星散中天。金壺漏點。催銀箭。忽聽朝鞭。閶闔開宮殿。

昭容前導引琱輿。仗劍仙班擁萬■﹝衤居﹞。煙霧捲簾春殿近。星辰鳴履曉垣虛。吾乃皇門官便是。每日早朝。必有言官上表。此時天色向明。正是雞禁鳴鞭早。鵷行進步遲。道猶未了。奏事官已到。

【番卜算】﹝外﹞白簡效辛郞。發皂囊封上。﹝末﹞赤膽照穹蒼。痛把權姦攘。

吾乃鄒應龍是也。見嚴家橫逆。上章請除。連進三章。一不見報。今日拉同林道長冒死面陳。此是午門。不免進入。﹝小生﹞來的何官。﹝外末﹞禦史鄒應龍林閏。﹝小生﹞有表傳上。﹝外末﹞臣有密事。必須面陳。

【神仗兒】﹝合﹞誠惶誠恐。誠惶誠恐。負丹心朝拱。仰天朝俯洞。控衷非關幹寵。﹝小生﹞有何章疏。就此請奏。﹝外末﹞臣惟有並牘交章上聳。只指望達宸聰。只指望達宸聰。

【滴澑子】﹝合﹞念臣等。念臣等。赤心日捧。荷吾王。荷吾王。湛恩波湧。可憐。根基搖動。相臣孼亂階人情訩訩。吾王呵。臣和主燕雀髙堂。難避棟凶。

﹝小生﹞請進去。﹝進拜科內﹞階下何官。﹝外末﹞小臣鄒應龍林閏三上表章。未蒙欽下。故冒死面陳。

【香柳娘】﹝合﹞冒天顏對揚。冒天顏對揚。燮調無狀。﹝內﹞何人。﹝合﹞權臣濟惡罹天网。竊君權膽壯。竊君權膽壯。廢置亂朝綱。威聲震霄壤。布腹心滿堂。布腹心滿堂。賄賂公行。普天怨望。

﹝內﹞震肅百僚。交際問饋。何足爲異。﹝合﹞臣啟陛下。嚴世蕃貪橫。三尺難逃。

【前腔】﹝合﹞有玉琴象牀。有玉琴象牀。珠山瓊盎。寶鑲溺器金絲帳。占良家女娘。占良家女娘。阡陌接遐荒。閭閻受騷攘。樹私交外方。樹私交外方。酷勝張湯。方隅姻黨。

﹝內﹞官久自富。人附產廣。理之當然。﹝合﹞臣啟陛下。世蕃激叛仇嚴。謀殺弘器。人心共憤。

【前腔】﹝合﹞他謀多中傷。他謀多中傷。威權明仗。鯨吞虎噬誰攔擋。激仇嚴亂倡。激仇嚴亂倡。挾憤害賢良。無辜受寃枉。看封狐巨蟒。看封狐巨蟒。流毒銜寃。恢恢天网。

﹝內﹞仇嚴這廝。何關利害。謀殺弘器。有何據來。﹝合﹞臣啟陛下。世蕃罪惡。殆有甚者。非止小臣一人干冒。言之者甚眾。曾銑丁夔楊繼盛等說。

【前腔】﹝合﹞他心包禍殃。他心包禍殃。陰柔傾喪。五姦十罪言非誑。聽忠言作狂。聽忠言作狂。不道冒無將。功勛盡罹网。似謙恭漢莽。似謙恭漢莽。董卓曹瞞。明朝魍魎。

﹝內﹞他總有歹心。成得甚事。﹝合﹞臣啟陛下。更有難言。世蕃駕父威權。謀爲不軌。臣等義不共天。難與同國。﹝內﹞有據說來。

【前腔】﹝合﹞他謀深計藏。他謀深計藏。根盤蔓長。威名震主心生妄。望吾王早防。望吾王早防。跋扈忒彊梁。山河豈無恙。致微軀抵抗。致微軀抵抗。冒死除殃。餐刀何讓。

﹝內﹞依卿所奏。午門外聽旨。﹝外末﹞萬歲萬歲萬萬歲。﹝小生﹞繡衣恭喜。﹝合﹞著我午門外聽旨。你與我接旨來。﹝小生﹞是如此。﹝合﹞我在此。不免拜謝天地。

【香羅帶】﹝合﹞孤忠托上蒼。應龍拜禳。仰窺閶闔徼天貺。臺星黯淡久無光也。埋輪共說張綱。管敎城社狐兔亡。調鼎臯夔。也只願淸朝玉燭長。

﹝小生上﹞繡衣可喜。聖旨已發該部去了。﹝外﹞如何說。﹝小生﹞嚴世蕃假威陷父。怙寵欺君。發雲貴充軍。妻子發功臣家爲奴。家財入官。嚴嵩念老。削爵爲民。養濟院終身。歲給俸米百石。鄒應龍林閏孤忠自許。獨立敢言。連升三級。﹝眾﹞多謝天地。吾王萬歲。

﹝外﹞九衢香霧拜天顏。

﹝小生﹞獨立敢言人所難。

﹝末﹞祇有當時驄馬客。

﹝合﹞髙名千古重如山。

第十六出權門狼狽

﹝醜﹞善惡終有報。只爭早與遲。自家押解的便是。世蕃仗父相權。檀作威福。縉紳切齒。臺諫舌縮。不意天道昭昭。禍來忽倏。君心轉悟。把家財入國。世蕃充軍。妻孥配辱。刑部差俺欲解他去。爭柰他們再三苦求哀哭。回家辭別妻子。到今已自一宿。倘若朝廷知道。取罪難贖。今日不若催他早些起身。不要只管在家延摸。﹝叫科﹞

【掛眞兒引】﹝淨﹞回首繁華如夢裏。雄心今已灰頹。﹝貼旦同上﹞暖閣香消。妝臺塵暗。對景灑兩行紅淚。

﹝淨﹞食蘗不易食梅難。蘗能苦兮梅能酸。﹝貼﹞未如生別之爲難。﹝旦﹞苦在心兮酸在肝。﹝淨﹞起解在今日了。如何好。﹝貼﹞一向邊庭。一充孥配。﹝旦﹞夫妻子母。只有今日這一會了也呵。

【泣顏回】﹝淨﹞分手淚盈腮。嘆東西南北堪哀。只道春光常在。誰知霎時裏雪逼霜摧。悔當權逞威。把孼寃罔造應還債。蹤積得玉海金山。也俱爲糞土塵埃。

【前腔】﹝貼﹞長吁柳裊。想章臺馬嘶金埓。怎知蝸殼忘回。麝臍番累。驀地裏瓦裂冰開。你瞞天禍胎駕虎威。把八柄三綱壞。嘆榮枯傀儡燈殘。看世變風捲塵灰。

【前腔】﹝旦﹞愁懷萬種共千堆。身生閫閣足未履庭階。堪憐蒲質。怎慣得涉浪穿崖。﹝淨﹞我犯天條。累及你了。﹝旦﹞天刑怎回。總緹縈書上君難悔。把潑天樣苦海愁山。更消磨杏臉桃腮。

﹝丑上﹞公子好起身了。﹝淨﹞押解哥。你看日前之面。沒柰何再從容片時。還有花銀一兩。與你去買點心喫。我就行了。﹝醜﹞論你平昔堪憎。就該摘背攙行。看你眼前光景。我便再停一停。﹝下﹞

【香柳娘】﹝淨﹞嘆君王寵衰。嘆君王寵衰。雀羅門外。家財星散身狼狽。我是曳白菲才。是曳白菲才。濫竽入金街。朝紳側目待。﹝合﹞苦今朝發配。苦今朝發配。禍及妻孥。愁雲鎖黛。

﹝貼﹞你今日受顚沛。不遠千里風塵。皆緣你平時孽大致此。﹝淨﹞我何嘗作孽來。﹝貼﹞楊繼盛銜寃。丁汝夔屈死。仇嚴激叛。弘器逃生。湯日新遠竄他方。朱士直終身異域。都緣

【前腔】﹝貼﹞你平生妄大。你平生妄大。視人艸芥。黃金白璧如塵塊。﹝淨﹞這都是我作孽處了。﹝旦﹞屛前十二釵。屛前十二釵。珠履三千客。豪華竟何在。﹝醜上﹞

世蕃。世蕃。這等時候。怎麼分離甚難。﹝淨﹞可憐我夫妻子母。一別再不能相見了。望乞再寬我半晌。﹝醜﹞半晌半晌。銀子得了你一兩。臘臀經不起三十荊杖。快些作帳。不要遊揚。﹝付末﹞看我面上。再儾他一儾。﹝下﹞

【憶多嬌】﹝淨﹞無計策。難擺劃。欽承詔旨邊庭謫。腸斷陽關人追迫。﹝合﹞路遙山隔。路遙山隔。共把行雲望白。

﹝醜上﹞你可知欽限甚促。快些就子囊頭三木。不要只管■﹝兒欠﹞■﹝尗欠﹞。畱些眼淚。路上哭哭。我還要趕到前村投宿。你快些一頭分付。一頭望前躑躅。﹝枷扭科﹞

【前腔】﹝淨﹞衣牽帶。手怎擘。夫妻子母分南北。幾處飄零魂消魄。

﹝合前仇嚴領眾上﹞我仇嚴聞得世蕃起解。他身邊財物必竟甚多。卽沒有。打他一个半死。也消得主公九泉之下一口怨气。不免叫兄弟們候上。﹝衝上作劫科淨﹞大王。與你日前無怨。往日無仇。﹝仇﹞往日無仇。恨不得咬斷你的咽喉哩。﹝作打科淨哀科仇﹞我且問你。官勢還好使一使麼。﹝淨﹞罷了。﹝仇﹞你金珠財寶。還剩多少麼。﹝淨﹞盡了。﹝仇﹞你平昔豪气還在麼。﹝淨﹞沒了。﹝仇﹞你謀人害人的事。還記得麼。﹝淨﹞忘了。﹝仇﹞呵呵。你平生萬般孽。到底一場空。﹝眾﹞看他這等一个模樣。我丁老爺已泄了气了。放他去罷。﹝拿末上﹞一个背黃袱的。拿來見將軍。﹝仇看科﹞原來赦我的赦書。﹝開讀科﹞世蕃激叛仇嚴。今已伏法。仇嚴若肯投降。卽居原職。況邊上戎寇。出沒無時。就著仇嚴鎭守。將功折罪。﹝仇﹞旣是這等。兄弟們。何不乘此機會。卸甲投降聽命。萬歲萬歲。世蕃世蕃造化。天闕不有赦書。打你扒攤。從今去卻戴淵劍。且學忠良翊聖朝。﹝下貼﹞我小老爹這樣威權。老老爺這等福蔭。不意道一代也不能庇得。

【鬭黑麻】﹝淨﹞痛惜家聲。柱國太宰。奕世天恩。不終覆蓋。重提起肝腸碎。淚滿長江。愁連天海。﹝合﹞山靑水白。眼前皆慘惻。萬里風塵。萬里風塵。別離頃刻。

【前腔】﹝貼旦﹞我但願朝廷。風平浪解。放赦金雞。賜環可待。收淚雨開眉黛。樂極生悲。否還通泰。﹝合前﹞

﹝淨﹞君恩如水向東流。

﹝醜﹞萬里風波一葉舟。

﹝貼﹞明日五更孤店月。

﹝旦﹞鄕心空折大刀頭。

第十七出旅邸揣摩

【滿庭芳】﹝末﹞山結籓籬。云垂羅綺。參天綠樹陰肥。紅塵遠隔。車馬過來稀。雲路通津何處。衡門且自棲遲。人閒林靜。簾垂晝永。聽鳥說天機。

江山無事日。林壑有餘春。偃仰耽書卷。羲皇以上人。我郡實世居定裏。地僻村幽。車轍罕到。契友易完虛。避難到此。意气金蘭。同氈共榻。今日閒暇。不免請他溫習經史。﹝叫科﹞

【新水令】﹝生﹞當年不解辧楊岐。近虺蛇幾遭毒累。喜冥鴻已脫罟。苦新蟬尙沾蛻。兔走烏飛。教我目眥裂冠纓衝起。

﹝末﹞兄弟陡然有怒。想是寒家款待不周了。﹝生﹞叩弟。那有此理一爲救生之恩未報。一爲飛丸之事未明。﹝末﹞飛丸之事。請教知道。﹝生﹞在嚴府時。戲題屛上美人。原稿失了。閒步庭前。空中滚下一丸。卻是原稿。後面誰批幾句。卻是情詞。那時我亦趁天風。也擲一丸去。杳無信息。﹝末﹞有這等事。畢竟是百年姻眷了。數當明白。相會有日。君不見紅葉之題乎。﹝生﹞只是一第難成。百懷俱挫。此念終不得遂耳。﹝末﹞哥哥聽我道。

【步步嬌】﹝末﹞天生英傑匡明世。莫慮道多淹滯。須臾海運時。羊角摶風。垂云展翅。扶搖九萬破溟池。那時方愜圖南志。

今日把經史拈弄何如。﹝生﹞正好。

【折桂令】﹝生﹞坐藜燈對簡躊躇。聽了雞談。醒了昏迷。莫剿著糟粕糠粃。務咀著太羹。味著玄醴。更恨道猿馬難羈。效磨穿鐵硯相期。那時節秦關趙壁。拔幟先馳。气宇壓太華山低。筆陣回峽水流西。

﹝末﹞哥哥說的是。小弟敢不努力。以從徵邁。

【江兒水】﹝末﹞夙荷金蘭契。漸磨兼挈提。休拋過隙居諸易。爲山一簣勞無棄。掘泉九仞功須底。任他紫貂裘敝。三寸還存。金印定須腰系。

﹝生﹞三年揣磨旣成。怕他金印斗大。

【雁兒落】﹝生﹞夜窺得汗牛編學累絲。晝翻從蠧魚涎窮滋味。暑鑠金身敢離寒折膠心敢馳。我與你努力各相劘。享富貴是何期。坐破了靑氈地。挫過了年少時。欷歔。鼓動我心雷厲。傷悲。惱殺我恨雪飛。

﹝末﹞富貴在天。何須怨尢。

【僥僥令】﹝末﹞神龍正蟄時。看玄豹正藏輝。一旦霧塞雷轟風雲裏。才醒得蟄龍飛。文豹起。

【收江南】﹝生﹞呀。想當年折得桂枝歸。便指望曲江馳。一个个長安市上探花回。偏我無端挫過杏園期。恨春花兩度飛。那有日揚眉吐气貫虹霓。

﹝末﹞哥哥。你何故如此焦悶。聞得近日鄒應龍上本。皇上轉悟。將世蕃問軍。妻子流孥了。﹝生作憂科末﹞仇家吿滅。正宜快心。悄然不樂。弟所未曉。﹝生﹞叩弟。我之幾死。𨿽世蕃之姦謀。我之獲生。實此女之所賜。問軍固可快心。流孥深可痛惜。明日就欲吿別。去尋他一个下落。以爲圖報之地。況積怨旣除。前程無阻。和你訂期在京邸相會就是了。﹝末﹞救生之恩。固當速報。斷金之義。豈忍遽分。不若再遲數日。以俟朝廷處分定後去也好。今日和你閒步一回。以解憂悶何如。

【園林好】﹝末﹞豁愁膺雲山開霽。看芳菲乾坤綺麗。覓短句情揚興熾。對此景樂無期。對此景樂無期。

人能安分。到處賞心。且憂喜循環。還當忍待。

【沽美酒】﹝末﹞仰靑霄雲片飛。俯蒼崖樹色迷。驀地淩天各自宜。習家池館艸萋萋寒暑兮往來相繼。興衰兮循環道理。花景好時有幾多香麗。月色圓夜有幾多晴霽。我呵。對花月閒將品題。這个是代謝盈虧。呀。論浮生蝴蝶夢裏。嘆萍蹤蜉蝣天地。

【尾聲】詩書滋味無窮底。到手功名莫恨遲。多少憂愁變做喜。

﹝末﹞獻賦論兵命未通。

﹝生﹞幾年辛苦與君同。

﹝末﹞鳳凰詔下如沾命。

﹝生﹞玉佩成行引上公。

第十八出同宦思鄕

【六麼令】﹝外﹞要荒遠投夜郞流。天外離愁。魚書欲寄趁誰郵。云出岫。注雙眸。山長水遠人難覯。山長水遠人難覯。

﹝外﹞家住錦水上。身徵遼海邊。十書九不到。一到忽經年。吾乃雲貴守備湯日新是也。袁州作宰。聽斷公平。爲超易氏之寃。遂結嚴賊之怨。滇南遠謫。轉睫三年。幸有朱指揮和他同居同謫。屢話鄕情。常談衷曲。今日戎事稍暇。不免喚他出來。閒話一番。﹝叫介﹞

【前腔】﹝小生﹞邊方堡堠嘆魂消。異國春秋。每因風景卻生愁。嗟往事。痛如剾。何年卸甲歸時候。何年卸甲歸時候。

西風颯颯孟津秋。回首深慚江上鷗。枕戟今朝空自苦。唇鎗當日恨招尢。吾乃金齒衛指揮朱士直是也。當初宿衛世傳。爪牙王室。誰想語言觸諱。轉調氈鄕。幸遇湯爺同謫相憐。恩蒙覆庇。感深二天。今日聞得呼喚。不免進見。﹝見科外﹞朱指揮。和你鄕山一別。倏忽幾年。﹝小生﹞只是邸報變更。豈云一事。﹝外﹞我想那姦佞的鈐山堂似半閒堂。只怕黯淡灘頭白浪狂。﹝小生﹞老爺。我失守三緘疑逐北。誰知萬里謫滇南。

【梁州序】﹝外﹞滇南萬里。瘴煙迷晝。劍气沖開牛斗。荒邊酪酒。欲澆磈礧無由。況有眼前牢落。耳畔淒其。種種難消受。詠葵翻憶也故園秋。幾度思鄕懶上樓。﹝合﹞銜寃恨心如疚。披霜戰日無功奏。標鐵柱怎能勾。

【前腔】﹝小生﹞我有親衰耄。有妻嬌幼。想起雙眉常皺白雲紅樹。幾多心事擔憂。﹝外﹞追想苞苴睚眥。海外覊畱。寃報何年售。﹝小生﹞風吹酺樂也漢宮秋。何日金雞下鳳樓。﹝合前﹞

【前腔】﹝合﹞你戴峨冠一似沐猴。你畱姓字千年遺丑。你藏刀下石無非盡濟貪謀。你把甘言似醴。苦口如仇。朝紳皆魚肉。鶴軒和狗監盡封侯。羞殺當年侍鳳樓。﹝合前﹞

【前腔】﹝合﹞陷邊方常思首丘。那想著金門待漏。嘆云泥隔絕。九閽難扣。待看升沈日月。來去春秋。過隙駒馳驟。少年忽忽也白蒙頭。怕聽笙歌滿畫樓。

﹝合前淨上﹞報報報。稟老爺。倭寇領十萬大軍臨城了。﹝外﹞快齊備出城迎敵。﹝小生﹞老爺須要務選精兵。殺他隻輪不返。只騎不還。可保百年無事。﹝外﹞正是。﹝作分付科布陣科作倭上戰科作倭敗下外﹞你看海夷島外無蹤迹。﹝小生﹞還是元帥胸中有智謀。﹝外﹞只是我覊畱邊塞情難遣。﹝小生﹞豈知我想念鄕山淚暗偸。

【節節髙】﹝小生﹞思鄕淚暗偸。料姦儔。忌盈造物終難久。倘有言官呵。批鱗奏。止輦收。天顏覯。威權震世還傾覆。乘除气數應參透。金貂玉玦盡俘囚。老爺呵。你掀髯一笑開眉皺。

【前腔】﹝外﹞丹心噴火橊。恨悠悠。雄心不攺龐兒瘦。紅顏澑。白髮偸。貂裘垢。風霜苦楚甘心受。崎嶇歷盡將誰咎。我想在朝的呵。長安市上騁驊驑。揚鞭緩緩歸淸晝。

﹝合前醜上﹞嚴家被言官鄒應龍等劾奏罪惡。皇上大怒。世蕃問軍。妻孥流配了。﹝小生﹞那有此事。﹝外﹞他惡貫滿盈。決然不久。是眞了。﹝小生﹞且喜元惡旣除。老爺還朝有日了。

【尾聲】﹝合﹞且喜得禽離羅网魚逃笱。匹馬瀟瀟逐傳郵。免戴南冠學楚囚。

﹝外﹞異鄕聞樂剩淒涼。

﹝小生﹞曾入甘泉侍武皇。

﹝末﹞聖代祇今多雨露。

﹝小生﹞肯令王翦在頻陽。

第十九出全家配遠

【齊天樂】﹝貼﹞九門白日風霆勁。家破不禁憐甑。夫主邊庭。女娘獄穽。寃恨向誰伸誰罄。﹝旦﹞長途欲暝風雨歇。衣沾泥淖難行。﹝合﹞山紫煙凝。嘆秋光慘淡倍傷情。

【憶秦娥】﹝醜﹞欽王命。如鑪法令行難定。﹝付醜上﹞行難定。茫茫晚色。渡頭人競。

﹝醜﹞押解的便是。欽差王命。把嚴家宅眷。一个解到衛上去。一个解到仇府爲奴。日行到晚。便合隨處寄監。明日再行。日已西向。前途尙遠。不免趲行到城。早些安歇。快走快走。﹝貼﹞限迫行偏急。心忙步轉遲。

【甘州歌】﹝貼﹞徵車急騁。看溪流決決。山路登登。深閨華冑。怎柰水長山剩。扳藤野猿啼夜急。繞樹歸鴉逐斾驚。前途遠。亭復亭。柴門薄暮已將扃。斜暉趁。趲步行。寒山半出白雲層。

﹝貼﹞我兒。你是深閨艷質。怎做遠道徵人。﹝旦﹞娘呵。你不見禦柳園桃。自有煙籠露潤。閒花野艸。應遭雨打風摧。孩兒當初是掌上珍珠。今日做道傍苦李了。﹝醜﹞不要閒話。急急行路。

【前腔】﹝旦﹞明珠掌上矜。翻做了道傍苦李。任人遺剩。香塵軟步。那堪露宿霜徵。雲橫半天驚雁影。葉盡孤村見夜燈。西風勁。弱鬢輕。疎林曲徑石苔靑。忙馳驟。欽限緊。前村郵捨怎畱停。

﹝醜﹞天色向晚。城郭已到。呀。卻好官長升堂也。只得就去稟吿。帶取收監。

【步蟾宮】﹝外﹞有腳陽春司讞聽。謾說道官淸民靖。朱幡皂蓋擁相迎。五馬承宣朝命。

聽快叫開門。在官人役。帶來發落。﹝醜﹞解人帶嚴家宅眷寄監。﹝外﹞只是兩个婦人也罷。縉紳分上。不要收監了。送在廊下安歇。去枷杻帶去取收管回報。﹝送科﹞正是懼法朝朝樂。欺公日日憂。﹝下貼﹞這官府還是好方便的。廊下𨿽則淒涼。尢勝監房囉唣。﹝旦﹞這个就是好處了。﹝貼﹞你看煙光慘淡。宿鳥歸巢。已是黃昏時候了。要一盞燈兒也沒有。和你向明處一坐。以待天明。

【北石橊花】﹝貼﹞記得晚妝樓上剔銀燈。香散怯衣輕。﹝旦﹞這往事了。說他何用。﹝貼﹞那一點念鄕心。只有夢魂淸。愁殺我官廡寄著孤形。怎消受霜戰風徵。病苦黃昏。寂寞難禁。今做了寒煙野艸遊魂魄。不堪淸夜又聽猿聲。

﹝旦﹞樵樓上已打更了。

【北耍孩兒】﹝旦﹞樓頭角奏初更定。玉宇無塵月色明。風動枝搖影。孼身覊住桁楊犴。魂魄飛歸翡翠屛。飄泊嗟孤另。只聽得窗碎風來紙響。天空雁過哀聲。

﹝旦﹞正是坐思邊塞人千里。臥看冰輪轉二更。

【四煞】﹝貼﹞臥看冰輪轉二更。花市無聲。萬戶扃。閴寂虛堂靜。相煎只有寒風月。坐對無非瘦影形。女娘猶幸相親並。相彈處兩行愁淚。交訴與一段離情。

﹝貼﹞兒和你一心有恨。四壁無人。眞好苦也。﹝旦﹞咳。爹爹此時不知在於何處。家鄕不知遠了多少。正是蝴蝶夢中家萬里。杜鵑枝上月三更。

【三煞】﹝貼﹞杜鵑枝上月三更。古木寒鴉棲復驚。鐘聲遠到關河艇。似將海水添宮漏。底事今宵只自醒。萬里長天靜。只聽那重門擊柝。喝號提鈴。

﹝貼﹞方才夢到家鄕。樵樓又敲四鼓。﹝旦﹞正是鶺鴒音斷家千里。鄕夢初回已四更。

【二煞】﹝貼﹞鄕夢初回已四更。田舍人家睡未醒。相思一夜情難罄。當時的繡幃寶鴨春常在。今夜个破壁寒蛩夢不成。榮謝皆由命。只有九曲饑腸折疊。兩肢倦腿酸疼。

﹝旦﹞和你一宵不睡。身上好不寒冷呵。﹝貼﹞你看霜風凜凜來三面。衾鐵稜稜近五更。

【一煞】﹝旦﹞衾鐵稜稜近五更。馬足車輪動禁城。徵夫催起聲相應。鐘殘漏盡雞三唱。樹戰風聲百鳥驚。此際愁尢勝。檢點行裝結束。安排繡襪行程。

﹝醜﹞批文已領在此。你兩个女娘快來行路。

【尾聲】﹝合﹞柔軀怎涉千山境。玉貌逢人羞整。可憐我身世浮沈風打萍。

﹝貼﹞悲莫悲兮生別離。

﹝旦﹞登山臨水受崎嶇。

﹝貼﹞故園此去三千里。

﹝旦﹞春夢猶能夜夜歸。

第二十出蕓窗望遇

【北八聲甘州】﹝生﹞瀟瀟客鬢。瘦損精神。夢想靈均。巫咸欲問。寒螿若助吟呻。﹝末上﹞筠管蠹編莫懶拈。寶劍瑤琴空掩塵。翹首望君門。一朶紅雲。

﹝生﹞流落天涯久。關山目斷懸。﹝末﹞思君心一點。萬里綫長牽。﹝生﹞我一身飄泊。萬種淒涼。﹝末﹞哥哥。你心事𨿽懨。愁懷且解。﹝生﹞値此秋景。愈覺無聊也呵。

【混江龍】﹝生﹞殘林霜隕。紛紛敗葉動離人。丹楓染血。綠艸辭茵。搖落朱華增慘色。凋傷玉露憶陽春。隔關山蕉夢覓歸途。望雲霄雁帛無音信。抽盡了蠶絲繭腹。蹙損螺黛山痕。

﹝末﹞哥哥。自古道時來風送滕王閣。運退雷轟薦福碑。拾芥登天。功名分定。

【那吒令】﹝末﹞我也曾見湘靈鼓瑟曲裏稱神。也曾見龍門■﹝髟上思下﹞暴浪裏邅迍。這兩般人。仔細評論。成敗總由天。飮啄皆前定。勘破不須嗔。

﹝末﹞上林桃杏籬邊菊。開在春秋各有時。我想當時。沒有玉英小姐救你。這身子也無了。還指望功名富貴。﹝生﹞提起當年。宛如昨日。此恩此徳。沒世難忘。只爲嚴賊。世仇未報。心中懷憤。幸喜他已敗了。家產入官。妻子流孥。自身充配。天道昭昭。大舒吾憤。只是可惜我的玉英了。玉英。

【六麼令】﹝生﹞我聽說你離香合。嚇得我魄散分。你嬌枝兒何慣風掀。痛敎我欲覓無門。超卹無因。遠涉處。那晨昏裏身孰倚親。荒涼煙艸誰投奔。猛思量頓焦殺了戴義■﹝口禦﹞恩。空叫我盼遙天雁字衝寒陣。和那愁雲黯黯。只落得淚雨紛紛。

我想救生恩徳甚明。如今地角天涯。也少不得去尋他以報恩。只是那擲丸事。當時又不明不白。如今又世變時更。叫我心中思念委難忘。﹝看丸念科末﹞亦借一看何如。﹝生與科末﹞哥哥。

【碧玉簫】看他句裏藏春。意思明勾引。湘管啼痕。拈想神消損。﹝生﹞仔細思來。反做了落花流水。漫相隨。浪滔滔難尋認。﹝末﹞追忖。那鏡合聯姻。葉投諧信。豈眞个無憑準。

﹝生﹞一介微軀。百憂攸萃。叫我怎生擺撇得開。

【後庭花】﹝生﹞第一來戀丘原渺渺瞻云。第二來身萍梗隨風奔。第三來江邊久負浣紗恩。第四來擲丸事心難忖。第五來靑袍似艸逐年新。何事明時泣玉頻。寒灰何日轉燻。枯荄那更綠茵。盼長安不著春。赴滄溟何處津。恨虞翻骨相迍。迅速的烏兔奔。怕博得顚色銀。

﹝末﹞哥。你聽我道。

【靑哥兒】﹝末﹞穹蒼不負他螢案雞晨。看江郞筆底生春。霎時間萬里長風驟九旻一介鯫生直叩紫宸。調鼎持鈞。掌握絲綸。功勒貞瑉。只手轉乾坤。閭裏驚華夷震。

【煞尾】﹝生﹞足馳聘看神駿。翎刷起驚飛隼。那其時一劍橫空拂五云。金印累累誇晝錦。頭戴烏紗帶橫腰穩。跨紫驑駕朱幡。長安市後擁前奔。翟公門攘攘車馬闐閽。看枯林花艸重欣。寒酸洗盡。若撥雲霧窺靑漢也。陰谷徧陽春。

【尾聲】﹝生﹞題橋志气當年奮。﹝末﹞願你駟馬髙車早趁。﹝生﹞管敎他報國酬恩願兩伸。

就此吿別。去訪玉英下落。倘然知他配於何方。奴於誰宅。竟往京畿。得進步時。圖報就有期了。﹝末﹞前途須要保重。試期不遠。弟亦不日到京矣。

﹝末﹞長安不見杏園春。

﹝生﹞書劍飄零白髮新。

﹝末﹞富貴應須致身早。

﹝生﹞朱衣騎馬是何人。

第二十一出戟戶逢仇

【菊花新】﹝生﹞浮雲世事等碁秤。一著爭先未是贏。大底局中情。不若壺中興。

飮啄皆前定。榮枯不自山。我湯日新只道老死投荒。誰想嚴家勢敗。還朝有日。叫左右。把門開了。恐有關文往來。﹝解人帶淨上﹞解軍的投到。﹝外看文卷科﹞奇哉奇哉。嚴世蕃的軍。就配到我幕下來。正是盡日覓不得。有時還自來。﹝向嚴科﹞嚴東樓。不意汝家有此變。﹝淨﹞吾家孽報。宜乎有此。﹝外﹞正是作事忒任性。所以有此禍。

【二郞神慢】﹝外﹞持魁柄恣紛更。認朝綱常秉更。取竭錙銖眞忒橫。朝紳側目。邊方怒激難寧。你固結英雄今幾剩。可知勢敗時形孤影淨。最分明。惡貫滿霎時地覆天傾。

你蒼頭白晝殺了易家多少的人。理應問罪。還說我未曾曲護。送你二百謝金猶嫌少。左右。與他二十板子。作見禮錢。﹝淨﹞小人有眼不識人。罪該死了。望爺爺息怒。﹝外﹞姦賊。我只爲

【前腔】﹝外﹞從平倒番。遭忤旨投荒逐嶺。萬里俘囚堪咽哽。誰知你蕭墻禍起。巖巖泰華還傾。一似我當年初落穽。空哀吿有誰來救拯。君思省。看報應無私天道常明。

也罷。我若打你。與你一般气量了。﹝淨﹞多謝老爺。﹝外﹞差人帶送朱指揮。收名入冊。以備操演。正是當權正好行方便。積徳畱來蔭子孫。﹝下﹞

【掛眞兒】﹝小生﹞驀地黃雲迷目冷。淩霄鷂翅飛輕。月淡霜凝。皆供慘景。夢斷處徵鴻無影。

我指揮朱士直是也。職管眾軍。以聽操演。恐有上司文牒到來。且把門開了。﹝醜押淨上﹞解人押嚴世蕃到。主帥命送臺下。收名入冊。﹝小生﹞嚴東樓怎麼也到此。﹝淨﹞法犯天條。以此問軍。﹝小生﹞你可記得當時之事麼。﹝淨﹞不記得了。﹝小生﹞我

【黃鶯兒】當時宿衛侍王廷。只爲說易弘器不宜禁錮他。爲言輕招禍生。姦謀調發黃沙境。你只道冰山可憑。卻原來就風波驟興。番舟覆轍災偏橫。法無情。寃家聚首施報眼前明。

先收了見面錢再講。﹝淨﹞沒有。﹝小生﹞沒有。拿去打四十。﹝淨﹞老爺呵。

【前腔】﹝淨﹞聽稟控衷情。檢行囊無半星。﹝小生﹞你家金珠寶貝。幾十萬斛。在那里去了。﹝淨﹞盡收內帑毫無剩。數年積成。一朝盡傾。人離家破尢堪喑。﹝小生﹞天网恢恢。疎而不漏。你不知破了多少人家。今日汝家也破了麼。﹝淨﹞嘆伶仃。亡家走狗。四顧眼睜睜。

﹝小生﹞我不報你。天報了。饒打。叫隊長。收在你隊下。明日遞收管。正是若見雷州寇司戶。人生何處不相逢。﹝下醜坐問淨科﹞二位老爺替你要錢。一个也沒有。我們也要替你遞收管。遞執結。報名數。若沒有錢。好好跪了。﹝淨﹞阿呀。記得人將拒我。如之何其拒人也。隊長哥。金銀要他何用。﹝醜﹞金不取。後世必爲子孫憂。﹝淨﹞我起初做盡寃家。要別人的。如今想起來。是个怪物。聽道。

【簇禦林】﹝淨﹞嗟銅臭最可憎。忒炎涼忒世情。陶猗敵國偏扶興。範萊蕪枵腹偏塵甑。喜還驚。靑蚨聚散。總是夢中形。

﹝丑﹞公子。你早知錢神爲祟。必無今日之禍。你唱一曲解我的气。我也唱一曲道你的差。

【前腔】﹝醜﹞操權柄忒任情。不見七雄彊秦獨幷。咸陽一炬空相競。數前明何異蛇盤鏡。更堪驚。銅山野店。玉食餓臺城。

【尾聲】﹝醜﹞眼前阿堵終爲病。枉自皇皇苦用情。焚身象齒翠死因毛累不輕。

﹝醜﹞黃砂磧裏本無塵。

﹝淨﹞萬里靑山送逐臣。

﹝醜﹞正憶往時嚴僕射。

﹝淨﹞世情誰是舊雷陳。

第二十二出獨訴幽懷

【山坡羊】﹝旦﹞花飄飄紅稀綠重。鳥嚶嚶林空春送。碎紛紛愁絲亂縈。情脈脈淚滴江潮湧。金釧松。行蹤恨轉蓬。可憐金屋。金屋嬋娟種。翻做了這般絳籠囚鳳。萍蹤。悲分離西復東。途窮。嗟飄零絮逐風。

想當時在家呵。爺娘憐惜。姑媽保傅。侍從滿前。何等珍愛。

【前腔】﹝旦﹞喜盈盈掌珠珍弄。嬌滴滴千金名重。郁迢迢髙居月宮。莽張張劍落煙霞洞。出塞鴻。從天下鳥籠。腤臢受盡。受盡情難控。雙袖龍鐘涕零愁橫。花慵。怨東皇逐陣風。塵蒙。看愁雲鎖黛峯。

今日呵。爹娘遠戍。姑媽銜寃。影只形單。何等寒酸。何等下賤。

【前腔】﹝旦﹞苦匆匆終朝追從。急煎煎東奔西迸。冷淒淒餐寒臥風。忙碌碌箕箒無閒空。香袖籠。殷懃捧玉鍾。一呼百諾。百諾增慚悚。暮鼓晨鐘耳懸心恐。銷紅。非無膏首似蓬。磨礱。知何年脫禍凶。

天那。感蒙姑媽捐生代死。誰知歷盡砍砢。又窺主人蓄意無良。幾欲自拚殘喘。只爲飛丸掛念。暫爾偸生。﹝出丸看科﹞我味此詞。描情寫意。宛然在目。不讓長門洛神。聞得前日易生。他才髙八斗。想必是他。也不見得。咳。總然是他。如今也不知在天南在地北。今生遇得著遇不著。他那裏掛心不掛心。徒然使我朝懸夕念。一段癡心。不知何日得遂也。﹝內作敲梆科﹞呀。這个老頭兒又出來了。記得人來伏侍我。誰知我去伏侍人。﹝下﹞

第二十三出堅持雅操

【出隊子】﹝淨﹞邊疆嚴重。百二秦關管轄中。北門鎖鑰似非熊。鐵柱髙標聲望聳。只爲紅紫叢中。偏憐落紅。

爵居五等中。威震三邊外。與國共安危。福蔭眞無賽。我仇嚴蒙朝廷赦罪。近日有功。命俺鎭守勝武軍。得志滿意了。只一件事未得遂心。嚴世蕃之女。發下本府爲奴。天姿國色。欲收他爲侍妾。每每目覷心挑。他並不情畱眼送。幾次屛卻侍女欲傳心。他偏傍著夫人難下手。幾番做到手的落网遊魚。又被他做偸生的逃罝狡兔。正是百計百窮。萬謀萬失。今日欲叫張老嫗苦勸他一番。倘得他回心。好快活。好快活。張老嫗那有。﹝張上﹞張老嫗叩頭。﹝淨﹞你是我府中慣用熟的。若勸得嚴小姐從我。重重賞你。﹝張﹞老爺。此女甚是烈性。若這等直說。截髮投河之事。都做出來。待我只說將他配作兒媳。試他意思何如。﹝淨﹞言之有理。﹝喚科旦上﹞老爺叩頭。﹝淨﹞起來。﹝張﹞老爺說你原籍爲奴。豈宜輕縱。姑念宦家子女。不忍盡法。且憐你終身。欲將你爲媳婦。同享榮華。尋个結果。

【香柳娘】﹝張﹞他惜飛瓊劫逢。他惜飛瓊劫逢。法難從重。情原八宥當寬縱。﹝淨覷科﹞這意兒可通。這意兒可通。好花未嫁風。憐香恐搖動。你做我媳婦。就是孩兒一般了。﹝又覷科﹞怎拚你委亂叢。怎拚你委亂叢。﹝張﹞小姐呵。你莫待春終。蜂攢蝶哄。

﹝旦背云﹞這樣說話。又是計兒賺我。況彼屢露不良。我只心如古井。倘必曲我於從。何惜一死。﹝向云﹞老爺意兒甚美。只有幾件事違心。實難從命。﹝淨﹞憑你什麼違心。我都依著你就是。﹝旦﹞聽稟上。

【前腔】﹝旦﹞且披肝愬衷。且披肝愬衷。只爲家聲價重。雉鳴求牡休癡夢。況親顏未逢。況親顏未逢。匏葉尙靑蔥。濟盈恐難泳。望髙明鑑空。望髙明鑑空。淪落甘心。命難輕奉。

﹝張﹞爲媳且不從。此事莫提了。﹝淨怒科醜報科﹞夫人出來了。

【掛眞兒引】﹝貼上﹞繡戶香風珠翠擁。尊居幕府琳宮。庭外花穠。瓊巵酒捧。只恐怕韶華春夢。

﹝相見科貼﹞老爹爲何這等發怒起來。﹝淨﹞嚴家這个賤人。我到憐他溫柔窈窕。將他做个媳婦。他偏一竅不通。返排出許多架子來。說什麼相國家聲。又什麼父母無命。又什麼要六禮來聘。有這樣可惡。﹝貼笑云﹞老爺還不是將他做个媳婦。想是拿他做个幫戶。息怒息怒。待我慢慢勸他和你一路。﹝貼喚旦科﹞這妮子。你過來。你家果然相國女。如今做了官家奴。還有什麼家聲。父母遠配他方。還要待他言命。到此地位。還指望六禮來聘。卻不是幻妄之想。脫空之言。

【江兒水】﹝旦﹞非是奴癡想。誰爲言脫空。我孤棲無意諧鸞鳳。﹝貼﹞癡丫頭。你做我媳婦到不好。你與老爺作對。就要炎天傭舂。寒天澼絖了。﹝旦﹞我甘心酷熱傭舂用。我甘心澼絖衝寒凍。﹝張﹞只是虛度了春秋了。﹝旦﹞一任春歸秋送。夫人呵。戴你恩深怙恃。比親生尢重。

【前腔】﹝貼﹞你也眞執意。少變通。﹝淨﹞敎人怒气胸中洶。木彊無知言詞橫。﹝張﹞靑春苦把韶華送。秋月春光誰共。﹝貼﹞薄命惜顏紅。恐歷盡終身饑凍。

【前腔】﹝張﹞心如夢。目似盲。好生結果那從諷。雲雨髙唐無心夢。良緣自挫甘磨弄。﹝淨﹞卻笑他癡呆懵懂。苦死推辭。不識權宜輕重。

﹝貼﹞你順了老爺。終身安樂。受用不盡。若不順老爺。就要發在官廚廝役。日間汲水。晚間舂磨。有什麼好。你去想來。﹝張﹞小姐。你喫苦不過。還依了夫人的話好。

【前腔】﹝旦﹞我情願甘勞役。思量忍命窮。拚得臙脂委落如雲鬞﹝淨﹞如雲鬞難道就罷了。教你腳跟不畱停。﹝旦﹞芒履奔馳隨人踵。離羣亂逐風花擁。願與月梅淸共。﹝淨﹞不從只是打。偏要你從。﹝旦﹞老爺呵。莫說道打。便是刎下頭來。此念全然難動。﹝淨﹞

可惡可惡。欲施雨露茁萌芽。不料蓬苗甘自絕。打出去。少不得磨殺這丫頭。

【尾聲】﹝旦﹞我松筠操凜冰霜重。鐵石心腸烱烱。決不做斷梗飄萍西復東。

﹝貼﹞好个烈性女子。只是年紀小。執意些。老爺還須情量他。寬恕一分才是。﹝淨﹞我爲他

﹝淨﹞冶袖長裙蘭麝香。

﹝貼﹞我憐貞白重含芳。

﹝張﹞玉環飛燕皆塵土。

﹝合﹞回首東風一斷腸。

第二十四出邂逅參商

【一江風】﹝旦扮汲水上﹞褪金蓮。進步芳塵軟。一徑迢迢遠。嘆香肩。在家時呵。翠袖籠云。擔負何曾便。天降苦來纒。勤勞孰見憐。應償孼債將誰怨。薄命遭陽九。羞爲女配郞。風波平地起。汲水白龍江。迢遞行來。將到江口。不免趲行幾步。應償孼債將誰怨。﹝旦下﹞

【步步嬌】﹝生上﹞跋涉風塵形骸倦。始信離鄕賤。彤雲蘸碧天。滿地黃花。物隨時轉。景色似當年。柰何人事乖心願。芒履輕千里。星眸注一人。爲受嚴小姐救生大恩。到處尋覓。杳無信息。好悶人也。不免向前細訪。柰何人事乖心願。﹝下﹞

【一江風】﹝旦上﹞晚江天。■﹝氵皛﹞白拖長練。玉碧涵秋片。﹝取水科﹞挹流泉。徹底澄淸。﹝照面科﹞掩映芙蓉面。想起心事寄雲箋。相思一綫懸。懷人何日重相見。﹝負水行科﹞

【步步嬌】﹝生上﹞只見落葉紛紛金風翦。衰艸寒煙染。愁懷百倍添。極目天涯。羊腸路遠。穿履徧山川。無由得見佳人面。

止渴默林遠。何方盼汲泉。﹝見旦科﹞呀。是个女人。只得從權開口。﹝問科旦﹞君子差矣。瓜田李園。你豈不曉。

【桂枝香】﹝旦﹞嫦娥月殿。淸光休戀。相逢恍若瓜田。不是桑間遊媛。我心徹玉泉。我心徹玉泉。些塵不染。長江天塹謾垂涎。我道你落花有意隨飛燕。豈知是明月無情卻上天。

【前腔】﹝生﹞小娘子。我只爲酬恩掛念。﹝旦﹞我知你什麼恩人。﹝生﹞行來路遠。﹝旦﹞誰問你來路。﹝生﹞文園肺病無方。渴望默林畱戀。﹝旦﹞那里沒有水。偏在此纏。﹝生﹞你原何見偏。你原何見偏。﹝旦﹞你的見偏。到說我偏。﹝生﹞心通萬卷。﹝旦﹞旣然讀書。何不達禮。﹝生﹞誣金不辧受非寃。任憑他遊絲牽惹桃花片。不道我向日葵心只自妍。

﹝旦﹞相鼠尙有皮。

人而無禮制。

﹝生呸﹞休言心事違。

渴也不能濟。

第二十五出誓盟牛女

﹝張媽媽上﹞萬般空計較。三尺有神明。自家仇府中張媽媽便是。嚴小姐爲奴府中。違忤主意。罰他日間汲水。晚間舂磨。老身一向憐他。昨晚似夢非夢。恰像土地與我說道。明日午時三刻。有一秀才。行吟江畔。這是與他有夙緣的。叫老身委曲說合。中間話句。恍惚難詳。果有此事。那小姐到有出頭日子了。且向江邊一走。﹝行科生唱上﹞無由得見佳人面。

﹝淨聽科相科﹞是了。是了。秀才。你何方人氏。何事惱懷。﹝生﹞渴脗求泉。反招嘔气。﹝張﹞可是就問那汲水的女子。﹝生﹞正是。﹝淨﹞是嚴小姐了。﹝生﹞怎麼叫小姐還來汲水。﹝張﹞聽我道。他

【玉芙蓉】﹝張﹞簪纓拂曙天。珠翠妝深院。﹝生﹞是何宅。原何遭難。﹝張﹞嚴世蕃官摧家破誰憐。﹝生﹞是嚴家這廝麼。他祖宗造下通天惡。折罰兒孫受孼愆。﹝淨﹞吾獨念桓君運慳。惜不是短裙衫提甕汲江邊。﹝生﹞但不知是第幾位。﹝淨﹞你也認得麼。﹝生﹞我在他府中讀書。蒙一个玉英小姐救生。特來尋訪。﹝淨背云﹞是了。是了。夢兒有準。﹝向云﹞他少不得來汲水。問他就是。﹝生﹞方才淘了他的气。不去問他。﹝淨﹞來時老身代言便了。﹝旦唱上﹞懷人何日重相見。

張媽媽。昔日重勞。﹝淨﹞你府上有个玉英小姐。你可曉得。﹝旦﹞問他怎的。﹝淨﹞那秀才受他救生大恩。到處尋覓。﹝旦背云﹞知我的小字。想是那年易生了。﹝向云﹞他是何人。﹝生﹞小生是易弘器。知他落難。希圖報脫。﹝旦背思科﹞果然是他了。些些小惠。尙懷圖報。到不是忘情的。但如今將欲相認。恐難捉摸他乍會心腸。欲得不認。又辜負他遠來意思。怎生好。﹝淨﹞小姐。看你背裏沈吟。想是心中明白。何不口傳信息。免他目斷鱗鴻。﹝旦﹞媽媽。行藏頗曉。只怕水遠山遙。﹝生﹞小姐。他蹤迹可尋。那憚天涯海角。﹝旦又沈吟科淨又促科旦﹞遠在天邊。近在眼前。﹝淨﹞呸。原來想必就是你了。﹝旦含羞科淨又促科旦﹞向年輕犯家園。今日幹威江上。連次負罪了。﹝生﹞有這等事。正是踏破鐵鞋無覓處。得來全不費工夫。小姐請上。受我一禮。﹝生拜科﹞

【前腔】﹝生﹞微軀賴保全。大徳心常念。未酬恩每思銜結無緣。扶輪出險懷靈輙。代命甘心切趙堅。今祇恨相逢路邊。見悲歡傾刻又分轅。

我受小姐大恩﹐那一刻不感念。今日來此。那一處不訪問。天遣相逢。不意小姐受這等苦楚。恨殺處了窮途。難以頓拔。徒然使我寸腸百斷。痛恨萬端。如何是好。﹝旦﹞旣是易相公。奴家屢次得罪。萬勿記懷。區區小惠。何足掛口。﹝淨﹞你兩个原有往來。何故不相認。﹝生﹞小子𨿽則受恩。未常面會。小姐。這是何府中。﹝旦﹞歸命侯仇府。﹝生﹞可是仇嚴。﹝旦﹞正是。﹝生﹞我向年逃難。受他大虧。他日得志。而誅無禮。曹其首也。把相國之女。這等粗使。著實可惡。﹝淨﹞非干仇府事。乃小姐執意所取。﹝生﹞爲何。﹝旦﹞張媽媽𨿽同母親一般。還未知我心事。今日易相公相逢。又是天涯故舊。不免訴知。

【前腔】﹝旦﹞絲蘿義結緣。﹝生﹞難中遂夫婦之樂也好。﹝淨﹞我便是這等說。﹝旦﹞秦晉乖吾願。﹝生﹞爲何。﹝旦﹞這其間心中有事難言。﹝生﹞莫非爲父母無命麼。﹝旦﹞傷心不但違親面。腸斷難忘一擲丸。﹝淨﹞擲丸是何意思。﹝旦﹞曾戲筆相投若緣。竟把他作韋郞我肯委落花鈿。

﹝淨﹞小姐。擲丸之戲。如王慧姬纊衣寄塞。韓夫人題葉傳波之事了。我道你前日棄安樂而甘勞苦。想爲這个意思。可嘉可嘉。

【前腔】﹝生﹞聞言意恍然。提起當年念。﹝背唱﹞他收丸原何我亦收丸。莫不是天臺淑女逢劉阮。裴士藍橋得遇仙。委的是前生夙緣。便遇著桑田滄海永同鐫。

﹝淨﹞你自言自語。說什麼。﹝生﹞媽媽。一件異事。我他年拾得一丸。亦有此意。﹝淨﹞借觀。﹝生與科淨看科﹞你說緣故與我知道。

【玉交枝】﹝生﹞戲題屛媛。意倉忙遺亡翠箋。須臾舊稿風曳現。阿誰賡和堪憐。﹝淨﹞此言似乎有意。﹝向旦科﹞你拾的可在此。﹝旦﹞在此。﹝淨﹞借觀。﹝旦與科淨﹞你說大意來。﹝旦﹞欄幹徙倚盼瑤天。一丸隱隱飛來遠。思淋漓才同謫仙。﹝淨﹞後面又樣筆迹。﹝旦﹞似投瓊深慚報磚。

﹝淨互看科﹞是了。是了。夢兒有準。那丸來丸去。原來你兩个做的事。向日意思潛藏。機關未剖。今日丸剖情明。姻緣立見。我做主婚。你二人就行夫婦禮何如。﹝生背云﹞我逃難時。原疑著他。不意果然。﹝復云﹞小姐不棄寒微。實萬幸也。﹝旦﹞曩居相府。尙堪伉儷。今執官奴。難當好逑了。﹝淨﹞那秀才旣受你活命恩。婚姻夙世。焉得棄嫌。﹝旦背云﹞飛丸佳偶。𨿽久掛心。只是邂逅間怎生成禮。﹝復云﹞媽媽。此事且再處。﹝淨﹞小姐。我見受苦。甚是憐你。況有這等異緣。不必固辭。﹝旦又思科﹞我想起來。珍藏此丸。也只守著那人。苟延殘喘。也只爲著那人。受盡苦楚。也只戀著那人。今日覿面相逢。不加禮待。倏忽別去。知他心意怎的。已後俱是空想了。不若權且領諾。探他說話何如。﹝復云﹞旣然如此。不敢違命了。﹝禮生科生﹞小姐。只道你爲我之恩人。不意又爲我之情人。﹝旦﹞情人便怎麼。

【前腔】﹝生﹞若還登選。控宸衷明廷卹寃。﹝旦﹞君王不聽如何。﹝生﹞則平補牘還須諫。﹝旦﹞仇府威勢甚焰何如。﹝生﹞師臣師相猶顚。﹝旦﹞倘然不第何如。﹝生﹞佳人叱利未隨肩。﹝旦﹞佳人未屬沙叱利。你便怎麼。﹝生﹞押衙義士應尋徧。﹝旦﹞義士今無古押衙何如。﹝生﹞這殘生蒙卿再延。願殘生同卿共捐。

﹝旦﹞君家旣有此心奴當束髮以待。只是爹娘遠戍心千里。姑媽銜寃痛九泉。孽海方深躋岸闊。夫妻情掛又新添。﹝淨﹞落魄暫時苦。團圞自有期。﹝淨把生袖爲旦拭淚科﹞你休要

【前腔】﹝淨﹞憂眉淚眼。﹝生﹞把逃生從頭細言。﹝旦﹞相公脫難後呵。祇愁無罪連遭譴。一繩梁上髙懸。誰知鬼籙未名鐫。幸有陸姑代死畱殘喘。﹝生﹞多虧他了。﹝旦﹞這深恩何慚二天。﹝生﹞小姐不必煩惱。待他年恩沾九天。

﹝淨﹞秀才。你骨格淸奇。官必顯要。小姐。你媚中有威。必封花誥。他日得志。酬恩何難。﹝指旦科﹞我看你

【前腔】﹝淨﹞翠鈿玉瑱。掃蛾眉髮如蠆鬈。只是愁懷蹙斷秋波淺。﹝生﹞恰似好花縈霧籠煙。﹝旦﹞和你心旌搖動別離天。況又驪歌促駕雲飛遠。﹝生﹞聚萍蹤江邊水前。轉車輪流星發箭。

﹝淨﹞你二人旣爲夫婦。須要拜謝紙丸。﹝生旦﹞紙丸一片箋爾。何足拜他。拜謝媽媽才是。﹝淨﹞聽我道。

【憶多嬌】﹝淨﹞𨿽片箋。心事傳。山盟海誓托寸緘。夙世朱陳暗結緣。﹝生旦﹞有理。﹝合﹞拜謝飛丸。拜謝飛丸。百歲姻親賜聯。

﹝生﹞地轉天番。止畱你我二人在。豈非天意。

【前腔】﹝生﹞世運旋。山谷遷。黃塵白浪無躓顚。此處相逢豈偶然。﹝合﹞拜謝蒼天。拜謝蒼天。前路崎嶇望你保全。

﹝生旦﹞媽媽請上。待我二人拜謝。﹝淨﹞紙丸是你媒妁。夫妻乃是夙緣。老身何功而受拜也。

【前腔】﹝淨﹞破飛丸。諧鳳鴛。裁方輳曲恰就圓。對面無緣使有緣。﹝合﹞拜謝尊前。拜謝尊前。兩地相思頓捐。

﹝生﹞途路迢遞。不得從容。就此拜別。﹝下旦﹞看他然諾暫相許。終是悠悠行路心。說道去。他飄然就去了。眼前尙如此。後日知如何。到是我不合和他拜爲夫婦。﹝淨﹞他讀書人。決不是這樣忘情的。﹝生上淨﹞我說道。﹝旦﹞相公爲何又轉來了。﹝生﹞小姐呵。去去痛傷心。吞鍼又吞綫。﹝旦﹞只道你轉眼忘情。﹝淨﹞我說道他百年無變。

【斗黑麻】﹝生﹞我一紙緘情。百年無變。只恨花落花開。光陰掣電。肝腸寸翦。忍拋恩面。淚滴江流。魂隨云。片﹝合﹞長途九轉。衣牽行步蹇。別淚流眥。心灰血濺。

﹝旦﹞相公。你莫履王魁迹。辜負桂英心。﹝生﹞小姐。我恨殺西河守。焉爲畫棘鍼。﹝旦﹞容送幾步。

【前腔】﹝旦﹞願你白璧連城。靑錢萬選。你見了月殿嫦娥。休忘半面。頻囑付。心莫變。我一顆飛丸。守如鐵券。﹝合﹞情分兩願。如南鴻北燕。恨在參商。恨在參商。東西隔怨。

﹝淨﹞情愛𨿽難捨。何須要淚流。你此去呵。

【前腔】﹝淨﹞策射黃扉。輪埋白簡。小姐呵。你涇上看羝。權遭偃蹇。你夫婦呵。休淚眼。莫埋怨。霧散云消。靑天不遠。﹝合﹞雲山隔面。愁情牽柳綫。梨夢飛魂。天空斷柬。

【尾聲】﹝生旦﹞歡情卻被愁情掩。別意匆匆聚意慳。我把會合銀河返攺做離恨天。

﹝生﹞徳深圖報切。情重別離輕。﹝下淨﹞你孽海堅心渡。姻緣事已成。﹝旦﹞媽媽。我片心固結封嚴蠟。未信梅花始破春。﹝淨﹞只道靑鸞誰我主。豈知就是昔年人。﹝旦﹞在我無意擲丸風送去。﹝淨﹞在他無心投柬返風來。﹝旦﹞良緣昔日胚胎。﹝淨﹞密意今朝吐露。﹝旦﹞若無恩結。焉肯來尋。﹝淨﹞不到江邊。亦難相遇。﹝旦﹞禮嚴義隔。心曲誰陳。﹝淨﹞我若不邀。去不復返矣。﹝旦﹞一飮一啄。事皆前定。﹝淨﹞一隨一唱。緣豈偶然。﹝旦﹞且帶水桶。回家再忖。

﹝淨﹞姻緣暗結在投丸。

﹝旦﹞一見那看別恨牽。

﹝淨﹞淚逐江流和水汲。

﹝旦﹞白龍江作望夫山。

第二十六出京邸道故

【步步嬌】﹝生﹞路轉津迷僊夢遠。去馬歸嘶倦。神京豈故園。春滿皇州。上林鶯囀。芳心莫掛武陵源。徵袍且望瓊林染。

涉處多山水。垂楊艸色姸。行人腸斷處。多在夕陽天。我逃難客鄕。遇得叩弟。情同骨肉。爲訪玉英消息。輕別而來。且喜獲得下落。不覺快心。這幾日叩弟必來赴選。亦得相見。只是玉英落難。不能頓拔。怎不掛心。正是一方懸念處。萬里若絲牽。我想在嚴家時呵。

【集賢賓】﹝生﹞花園想象環佩遠。恍然月殿天僊。咫尺花陰顏半掩。還恍惚昭陽飛燕。輕盈嬌倩。籠錦障奇花難辧。風驟轉。驀地裏飛紅點點。

那時若不是小姐相救。我怎得脫離虎口。

【前腔】﹝生﹞殘生超豁恩不淺。更窮途防餓周旋。地网天羅飛出險。空刻髓衷腸繾綣。只道今生罕見。誰信道相逢天遣。惜他如今落難呵。遭劫譴。恨殺他紙丸飛遠。

想他今在仇府時。好不苦也。

【鶯啼序】﹝生﹞嬋娟。金屋塵半淹。黛眉蹙瘦難展。嘆花前月下偏憐。小姐呵。你此情何處排遣。且不須愁牽病牽。會有日風雷生變風色轉。方得合飛丸諧願。

𨿽然岐路曾相會。怎柰恩情未得酬。

【貓兒墜】﹝生﹞江幹邂逅。寶瑟未調弦。系馬陽關柳綫牽。誰知今日呵。湘南峴北艸芊芊。相念也。知一樣離情兩處埋怨。

【天下樂】﹝外上﹞英才爭赴春闈選。那分絕谷窮川。﹝末上﹞屋梁月色又經年。今朝喜得重相見。

此間已是易兄寓所。可有人在。﹝生接科﹞承受大恩未報。﹝末﹞簡慢處多。萬勿見罪。尋訪消息何如。﹝生﹞到處無蹤。不意在白龍江邊相會。卻是勝武侯仇嚴府中。﹝末﹞可喜可喜。﹝生﹞還有一件奇事。向年所拾之丸。原來就是嚴小姐的。那時又得一个張老嫗。委曲說合。拜爲夫婦而別。﹝末﹞如此卻又恭喜恭喜。﹝生﹞此位何人。﹝外﹞小子姓楊。名廷玉。﹝生﹞久聞久聞。叩弟向日在宅呵。

【二郞神】﹝生﹞遭運蹇。荷居停綈袍垂念。恨別望雲山。空眷戀。驂騑馳驟天街正好揚鞭。壯志髙懸日月邊。但見气吞虹倚天。長劍流光撚。及早定天山。莫自迍邅。

試期不遠。且操練一番。以備文場鏖戰何如。﹝末﹞是如此。

【啄木兒】﹝生﹞忙操練。先著鞭。隨他司馬孫吳頗牧翦。準備著鞍馬弓弦。那怕他分壘當轅。當年孟明韓信。九死誓師。功成一陣。我這裏水背艦焚期克戰。他那裏棄甲曳兵爭俘獻。管教取一彈泥封函谷堅。

【三段子】﹝末﹞污潢涸鮒。出濠梁滄溟路遠。轟雷閃電。駕長風天池水淺。揚鬐鼔鬛看飛變。玉樓人醉衣翻茜。禦道靑驄今日獨展。

【歸朝歡】﹝外﹞離金殿。離金殿。气吐眉掀。看陌上紅塵風軟。瓊林宴。瓊林宴。謾鉤彩簾。勝神僊。聚會在蓬萊中堪羨。那時綠袍掛身偏鮮艷。長安一日花看徧。不負了十載藜燈帶月燃。

【尾聲】﹝合﹞三春桃浪風和暖。滚滚魚龍爭變。會看長鯨吸百川。

﹝生﹞西入長安到日邊。

﹝外﹞策名飛步冠羣賢。

﹝末﹞春風得意馬蹄疾。

﹝合﹞疑似蟾宮謫降僊。

第二十七出月下傷懷

【一翦梅】﹝旦﹞謾捲蝦須人未眠。雲散靑天。月掛靑天。懷人對月眼髙懸。戀著嬋娟。恨殺嬋娟。

篆裊鑪煙漏未殘。秋風翦翦欲生寒。秋千院落牢籠鳳。夢入梨花繞故山。我爲奴仇府。心事誰知。一痛爺娘。餐風嚙雪。二傷姑媽。替死超生。三憶那人。誓指江流。情懸雲路。今夜月朗風淸。夜深人靜。不免辦一炷淸香。吁天祝吿。正是百般心事憑誰語。一點幽情托上蒼。

【香羅帶】﹝旦﹞焚香吁上天。將心事闡。爹娘老年遭謫貶。卽今落魄戍邊疆也。天佑他呵。身康健。免顚連。晨昏刁鬥眠食安。我姑媽呵。願天早賜輪回也。怎報得杵臼程嬰夙世緣。

【前腔】﹝旦﹞添香再獻虔。姻緣自懸。願良人呵。朱衣暗點筆如椽。碧桃紅杏讓鮮妍也。靑驄馬。白玉鞍。紅牽繡幙諧鳳鴛。未知甚日相逢也。你看我笑綰湘娥十二鬟。

寶篆鑪焚罷。衷腸事訴知。蒼蒼如有意。默默暗扶持。﹝玩科﹞幸得此地有个張媽媽。朝夕寬慰盤桓。正是異鄕骨肉。前面像是他來了。

【步步嬌】﹝張上﹞風露瀟瀟冰輪展。碧漢澄如靛。擡頭問玉蟾。一樣團圞。幾般堪翫。幾人飄泊倚欄幹。幾人歡會閒庭院。

小姐。你原來在這裏。夜深了。怎麼還不睡。﹝旦﹞風月總牽懷抱。良宵不可蹉跎。故爾偸閒。在此賞玩一番。﹝淨﹞小姐。你看明月尙有盈虧夜。豈可人無榮瘁時。前日幸遇易相公。結爲夫婦。我喜你終身有托了。﹝旦﹞自古道貴人昔未貴。握手誓提攜。及至離牛口。何曾憶扊扅。

【園林好】﹝旦﹞只怕他名成意變。只怕他交鸞棄燕。只怕他遺忘半面。因此上意拳拳。閣不住淚漣漣。

﹝淨﹞小姐不必煩惱。倘他日易相公得志。遇了中秋佳節。照依仇爺前夜世勛堂前。與官僚宴賞。昨夜長春樓上。與夫人娛玩。這樣的富貴也呵。﹝旦﹞張媽媽。想我家當時。也曾珠歌翠舞。暮樂朝歡。如今卻在那裏。﹝淨﹞便是。正叫做黃金散盡教歌舞。畱與他人樂少年。

【江兒水】﹝淨﹞玉斝金莖薦。熊蟠鳳髓筵。蹁躚彩袖還有綠衣歌勸。水晶簾映荷香煽。廣寒宮殿笙簧遠。怕你一旦霧遮云掩。漏盡更殘。轉眼韶華飛電。

【玉交枝】﹝旦﹞愁腸再轉。論投丸情緣綫聯。蒼天曾與行方便。別時呵臨岐執手曾言。秋天物色不堪憐。春風情面還須念。看明月有虧有圓。嘆人世風花零亂。

【川撥棹】﹝淨﹞銀河轉。掛林梢色倍妍。易相公呵。但願你對月遙憐。但願你對月遙憐。小姐在這裏。好似嫦娥孤棲獨娟。盼瑤天思黯然。今日恨相思各一天。

【僥僥令】﹝旦﹞思癡無羽翰。想極夢魂旋。紅絲月下今生綰。休做他來番玉指環。

【尾聲】﹝合﹞西巖一墮淸光遠。月暗江天無雁箋。好把今宵仔細看。

﹝淨﹞苦思茫茫正値秋。

﹝旦﹞每因風景卻生愁。

﹝淨﹞不堪腸斷思鄕處。

﹝旦﹞月色江聲共一樓。

第二十八出發迹鋤彊

﹝生上﹞鏖戰文場气吐虹。笑談落筆破長風。﹝外﹞七篇詞翰如流水。壓倒昆侖太華峯。易兄做得稱意乎。﹝生﹞艸艸輳成。塞白而已。叩弟還未出來。﹝末上﹞雕虫繡虎非長技。玉樹交花出化工。三月洛陽花似錦。不知誰折狀元紅。﹝外﹞叩兄來了。﹝見科﹞相赴文場鏖戰客。錦標奪得是何人。大家到寓所把文字互觀。以決勝負。﹝末﹞是如此。易兄松字命題了。請先讀來。

【黃鶯兒】﹝生﹞千丈挺云端。勢淩霄耐歲寒。盤桓撫作歸來伴。龍形曲盤。濤聲急湍。大夫封誥由來遠。偃空山。月明千里。歸鶴破蒼顏。

﹝末﹞楊兄是竹了。

【前腔】﹝外﹞淇澳萬竿修。弄紗窗碎影揉。敲風聲徹篔簹岫。蒼虯籜浮。金莖鳳遊。七賢六逸頻呼酒。渭川幽。虛心薦爽。六月自驚秋。

﹝生﹞叩弟是梅了。

【前腔】﹝末﹞破臘一枝新。背羣芳占早春。孤山癖愛多題品。隴頭寄音。窗前見君。何郞雪裏來尋問。暗香芬。江城吹落。五月笛中聞。

三人文字俱看得。大家可以僥幸。﹝醜上﹞報報報。三位相公俱已中了。﹝眾﹞那有此事。﹝醜﹞小人怎敢浪傳。官報便來也。

【簇禦林】﹝合﹞南宮戰爭首功。看英雄奏凱同。筆端風掃詞鋒勇。不道頃刻裏官借山公重。气崢嶸。看花到晚。長樂聽鳴鐘。

﹝生﹞和你做官還要扶弱鋤彊。﹝末﹞正是。﹝醜上﹞家無讀書子。官從何處來。喜事報三位老爺知道。﹝眾﹞有何喜來。﹝醜﹞楊相公是科。易相公是道。叩相公是南陽推官。﹝眾﹞𨿽是靑氈同舉業。各分朱紱守官箴。﹝生﹞叩弟南陽府。仇嚴所統之勝武軍。就屬府治。苟可用力。須要畱情。﹝末﹞不須分付。﹝生﹞欲把丹心懸魏闕。且將白簡奏朝廷。﹝並下黃門上﹞上領綸音下玉閽。下通章疏達楓宸。𨿽然一介皇門使。出納傳宣亦有聲。我皇門官便是。恐有奏事官來。只得在此伺候。﹝生上黃﹞是何官。﹝生﹞禦史易弘器。﹝黃﹞旣有表章。就此宣奏。

【滴澑子】﹝上﹞臣弘器。臣弘器。披肝吁天。仇嚴的。仇嚴的。輕幹重憲。﹝內﹞仇嚴有何事來。﹝生﹞怙權。邊疆扼腕。官奴如艸菅。生靈毒怨。自撤籓籬。豺狼晝喧。

【前腔】﹝生﹞世蕃的。世蕃的。棄市償姦。嚴嵩的。嚴嵩的。議親宜減。坐連。妻孥配邊。照臨徧四寰。覆盆獨嘆。望吾王呵劍賜權姦。無辜錫環。

【尾聲】﹝生﹞微臣敢脫陳禾襇。碎首惟憑一寸丹。願得千年玉燭坐淸四海烽煙。

﹝內﹞依卿所奏。仇嚴削爵問遣。嚴氏家族。一槪釋罪寧家。著南陽府叩推官勘問。﹝生﹞萬歲萬歲萬萬歲。

﹝生﹞要見平生鐵肺腑。

每憐寸艸報春難。

時人莫笑無經濟。

未死姦諛骨已寒。

第二十九出埋輪沒產

﹝仇上﹞人心不足蛇吞象。世事到頭螳捕蟬。我仇嚴三十爲亡賴。四十爲翦徑。五十而身加武弁。六十而位過朝紳。自知燕雀微軀。願已過望。乃蹈蝸牛僻性。務喜升髙。寵怙天廷。賄通邊境。使其出則挑釁。沒則徼功。待上無禮。馭下少恩。這也是有的。只道日遠天髙。誰想風行雷迅。近有易禦史劾我一本。發在南陽府提問。賄囑不通。吉凶未審。﹝夫人上﹞榮枯心上事。卻只在容顏。老爹面帶憂色。未知何故。﹝淨﹞皇上準了參本。發下相問。我的官休矣。﹝貼﹞兵權或可奪。封爵必難搖。何足過慮。﹝淨﹞我做事不好。今悔晚矣。

【玉交枝】﹝淨﹞餐風沐雨。枕寒戈邊疆禦戎。﹝貼﹞這是功勞所在。有何不好。﹝淨﹞遇君叨封拜恩榮。擁兵權望隆銜重誰知市虎誑重瞳。一時色變難容縱。平白地風顚浪湧。這富貴南柯一夢。﹝貼哭介﹞

【前腔】﹝貼﹞耳聆心痛。恨迍邅飛隼入籠。似慈親投杼生疑動。黃口蜩螳交哄。鶯花富貴付東風。山河帶礪輕搖動。官情薄浮雲散擁。世事杳黃粱成夢。

﹝淨﹞我少充編戶。壯列侯封。自我得之。自我失之。有何懊恨。﹝貼﹞廢興皆有命。榮辱豈由人。﹝醜上﹞得勢狐貍彊似虎。敗翎鸚鵡不如雞。本縣四爺到了。﹝淨﹞夫人回避。﹝貼下外扮典史上淨﹞失迎恕罪。﹝外﹞輕造尊府。﹝淨﹞快拿酒來。﹝外﹞不勞了。察院緊急。不得消停。﹝淨﹞待下官換了衣服。﹝外﹞官法如鑪。請就行罷。﹝淨﹞當時甘守營門老。無是榮華無是憂。﹝外﹞愚夫懼法藏身穩。將相欺公滅戶愁。﹝下末上﹞承恩王命催姦黨。敢不虔心秉法行。我郡實職掌提刑。不意察院委問仇嚴這廝。易兄果得遂意了。已著典史去提。不免再叫巡捕官。把他家財封鎖。以防散失。﹝叫介醜上﹞官聽官差官越小。爵官官問發官提。巡捕官是也。稟上老爺。有何分付。﹝末﹞你往仇府。把田莊頃畝。俱要踏實。倉庫錢谷。俱要秤量明白。家下童僕。个个俱要查點造冊。在這裏轉送察院。﹝醜﹞領旨。﹝出云﹞做官都要大。官大又要怕。若還跌下來。跌做七八椏。﹝下外帶淨上﹞仇嚴在此。﹝末﹞我也沒有得問。你自去供來。

【泣顏回】﹝淨﹞聽語淚垂胸。頓敎人气吐長虹。﹝末﹞你自家做下事。卻怨誰來。﹝淨﹞我捐生死戰。僅成得尺寸微功。柰吹沙蔽蒙。造孼寃誣陷情偏重。﹝末﹞你的富貴那裏來的。﹝淨﹞擁侯封鼎食鳴鐘。賴朝廷破格推崇。

﹝末﹞仇嚴。你但自陳功伐。再不說自己罪惡。拿下打四十。你自一介武夫。拜將封侯。也是豪傑漢了。原何做出孩子家事來。﹝淨﹞我不曉得什麼事。聽爺分付來。

【前腔】﹝末﹞邀功。翻笑是癡童。身思縱欲。獨聳孤峯。﹝淨﹞那有此意。﹝末﹞虎耽狼狠。竟不想滅法欺公。﹝淨﹞自小奉法。怎敢有此。﹝末﹞蠻夷賄通。把籓籬推倒邀天寵。這無將孼障如山。料明朝怎肯相容。

﹝末﹞釘上鐐鈕。押送太監。請旨發落。﹝淨﹞自作還自受。瞞天天不饒。﹝下丑上﹞貪財千貫少。犯法一毫多。仇嚴家財冊。已造在此了。﹝末看科﹞造得好。帶嚴玉英與張媽媽過來。﹝醜送介末﹞二尹請回。﹝醜下旦淨上﹞嚴玉英張媽媽叩頭。﹝末﹞起來。﹝旦﹞不敢。﹝末﹞聖上已恩赦你了。又是宦家子女。張老媽。你好好伏侍嚴小姐。明日有一江陵太守華雲龍。是嚴家姻戚。也要上京。﹝旦﹞就是母舅。﹝末﹞一發好。我稟察院給文書。著你在他家眷船上去。快收拾行裝等候。﹝旦﹞𨿽遇皇恩赦。還須人力扶。﹝下末﹞叫書吏。好把冊籍收拾。辦一角文書送院。﹝眾﹞法鋤彊暴黨。恩拯善良徒。﹝下﹞

楊震丰碑翳綠苔。

爲官常懼處非材。

人生一世長如客。

莫遣黃金謾作堆。

第三十出客途感慨

【鵲橋僊】﹝外上﹞秋陰慘結。曉雲輕片。敗柳驚風驅雁。天涯翹首疊煙山。只見一段秋光若練。

【前腔】﹝旦上﹞瀟疎晚景。物衰時變。端的動人悲嘆。鄕關何處夢飛丸。不道是天髙日遠。

﹝旦﹞簫聲怨秦樓。夢斷巫山遠。巫山遠。風風雨雨。何時相見。﹝外﹞徵沙獵獵西風戰。阻隔南來鴻翅便。鴻翅便。鄕書萬里沈哀怨。自家華雲龍是也。只爲嚴家官敗。姻眷謫降。玉英仇府爲奴。已非一日。今有禦史易弘器。抗疏回天。聖旨發南陽府提轉。委叩推府勘問。將仇嚴發遣。我輩寧家。𨿽出朝廷露恩。實藉官僚風力。不免收拾行李起程。又値秋深天气呵。

【一江風】﹝外﹞老秋天。楓葉霜紅徧。脆盡垂楊綫。﹝旦﹞覩形單苦淚連綿。界破芙蓉面。看月缺還圓。看月缺還圓。憐花色褪蔫。﹝合﹞眼前總是離人怨。

﹝旦﹞舅舅。蒙叩老爺十分好意。去拜謝了他起程才是。﹝外﹞便是。﹝醜﹞叩爺到了。

【西地錦】﹝末上﹞白艸連天霜染。黃雲驀地風牽。人歸故國展眉顏。惱殺我邊方提憲。

﹝外﹞正挈玉英來拜謝。不意已蒙降重。﹝末﹞聞老先生起程。特來一送。﹝旦﹞玉英叩頭謝老爺。﹝末﹞不消。快請起。前日面會易兄。已知飛丸之異。救難之恩。又有書來。著我看你。我不曾看得周到。﹝旦﹞老爺這等看顧。再要如何。﹝末﹞老先生到京。先帶一封回書去。下官隨後就來。代令甥媛作伐了。這老嫗姓張。原是仇府的。送與小姐作伴。這是路費銀三十兩。﹝外旦﹞超生恩未報。鼎賜實難畱。﹝末﹞適千里者。三月聚糧。此去京都萬有餘裏。老先生不必固辭。請收了。﹝謝科末﹞有一杯水酒。與老先生餞行。

【一江風】﹝末﹞返家園。萬里程途遠。舉目無親面。盼遙天。衰柳寒蟬。气象皆愁慘。我與你呵。同陷玉門關。同陷玉門關。心旌各自懸。客中送客情何限。

【前腔】﹝外旦﹞意懸懸。深感相垂念。各別增長嘆。掛行幨。躡嶠穿雲。努發歸心箭。指日到秦川。指日到秦川。洛陽舉首看。故人千里重相見。

﹝淨﹞稟老爺。已到十里長亭了。﹝末﹞此是往京師的大道。須要小心。﹝眾﹞領鈞旨。﹝末﹞聽我道。野店風霜行莫早。艸橋煙月宿休遲。請了。﹝下外﹞叫車夫趁早趕上。正是驊驑自是空羣足。日暮長途就短轅。

【朝元歌】﹝外﹞長轅短轅。脂牽旋輕便。星前月前。馳驟何辭倦。露滑霜沾。輪埋足蹇。幾樹霜楓如茜。云暗天邊。山巓水涯愁雨湔。行李趁風煙。名牽與利牽。﹝合﹞鄕山遙遠。因此上去心如箭。

【前腔】﹝旦﹞行到山邊澗邊。弱鬢尖風戰。穿過松間竹間。瘦骨寒飆濺。命薄紅顏。遭磨涉險。我這般心事呵。淚漬眉山昏眩。天不垂憐。姑媽爹娘相繼顚。血淚染啼鵑。何由到九泉。﹝合前﹞

【前腔】﹝醜﹞你看遙天邇天。斷續流云片。望取山巓樹巓。抱子猿畱戀。他作隊安然。何歆何怨。人世怎能如願。小姐。我想仇府呵。頃刻風煙。花殘蝶殘春恨牽。你看他下石水拋磚。驚濤還自漸。﹝合前﹞

【前腔】﹝淨﹞我想今年去年。奔走知難免。來往鞋穿襪穿。筋骨何辭倦。爲衣食蠅頭。一似吞鉤吞綫。那望前程路遠。萬貫腰纒。車塵馬足空自憐。我命運當然。由天不怨天。﹝合前﹞

﹝外﹞日落鴉啼野蔓靑。

﹝旦﹞飄流蹤迹類浮萍。

鳥啼花落人何在。

﹝旦﹞舊事淒涼不可聽。

第三十一出公館言情

【月云髙】﹝生上﹞柏臺嚴迥。楓宸借靈寵。新授上方劍。麼魔誰敢縱。直指埋輪。奔狐貍不旋踵。欣止輦開言路。不負俺丹心悚。還矢鳴鳳朝陽瀝戇衷。管敎淸朝妖瘴空。

賞不避仇罰及戚。意輕權貴卹孤煢。十年一劍磨方銳。怒髮衝冠气貫虹。仇嚴曾建邊功。勑封侯爵。位極人臣。柰何得志跋扈。身犯無將。我上表乞除削爵。問遣官余。嚴世蕃仗父威權。荼毒縉紳。籍家軍配。宜也。妻孥發爲官婢。恐非罪人不孥之意了。我亦請釋宥寧家。兩件𨿽是我言官本分。若非聖明。那便聽從。

【前腔】﹝生﹞胸中常董。玉石要分種。希步學毛焦躅。丹心自烱烱。憑著我骨鯁性。那怕他社城空。看闒茸都逃避。使朽骨陰沾寵。自忖圖報私恩路得通。卻免得■﹝口銜﹞寃气貫虹。

我想起那遇難之時呵。

【前腔】﹝生﹞事關心悚。當權轉愁懵。提卻髙墻踴。翻敎淚泉湧。磨障江邊。嘆伶仃抱惶恐。常夢想相逢處。徒自作相思俑。那時兩紙情招各自供。今日呵。一道封章托扆聰。

已曾表白天顏。欽蒙釋罪。又有書附叩兄看顧。料可無虞。但水遠山長。不能無念。

【前腔】﹝生﹞客行途隴。風尖且霜猛。回首龍江永。跋涉愁勞總。望煙瘴滿巓崖。思顚危倩誰擁。𨿽暫脫傭舂難。怎能勾瞻鄕壠。他那裏迢遞登山托采蝱。我這裏冷落悲秋盼塞鴻。

【番卜算】﹝外上﹞謫宦老邊隅。耿耿丹心獨。天開蒼狗顯陽烏。荷得皇恩渥。

﹝我﹞華雲龍。職守江陵。謫居雲貴。因坐嚴家姻戚。數年未升。近蒙易禦史奏拔。考滿來京。代叩推府帶雲箋一封。附投易衙。此間便是。不免徑入。﹝相見科生﹞有失迎候。﹝外﹞蒙賜吹噓。不勝感徳。﹝生﹞事系公舉。有何徳來。老先生從那裏到此。﹝外﹞從邊上來。﹝生﹞風景何如。﹝外﹞聽我道。

【四邊靜】﹝外﹞封疆鞏固天驕逐。邊烽久無矚。戰士戢干戈。黎民息徵役。山居艸宿。狐潛鼠伏。將略勝孫吳。軍勢振頗牧。

【前腔】﹝生﹞朝廷恩信沾優渥。何須用幹莫。萬國盡梯航。聲靈震沙漠。風翔雷逐。化行艸覆。盛世看泰寧。聖治復雍穆。

【福馬郞】﹝外﹞嶽動山搖威望肅。繡斧鋤城社都竄逐。雷厲風行處。誰不仰髙躅。更看發覆超羈獨。恩波沐。白骨還生肉。

﹝生﹞白骨是誰。﹝末﹞嚴世蕃𨿽死。九泉之下。繡衣超拔他家眷。地下亦瞑目了。﹝生﹞不說他猶可。說起來。使我心上好惱。

【前腔】﹝生﹞怒气塡胸眉頓蹙。白地坑人命懷蠆毒。我不是冥鴻翅。幾被惡羅鏃。天道循環速。身家覆。幸得全邦族。

他有一女。仇府爲奴。仇嚴世敗。可曉得他在那裏。﹝外背云﹞叩治中說甥女與彼有飛丸之約。已結爲夫婦矣。今提起嚴字。怒發如雷。敢是他心變了。只說不知就是。﹝對云﹞不曉得。正是斧鉞場中休駐足。是非門裏早抽身。吿退了。﹝生畱科丑上﹞叩爺到了。﹝末上見科﹞小弟有書。兄曾見否。﹝生﹞未曾。﹝外﹞才說一个嚴字。易老先怒髮衝冠。又敢再說。因此書也不敢遞出。﹝出書科生看科﹞多蒙叩弟周旋了。﹝末﹞不敢。小弟已與華老先講明此事。今日之來。特代兄作伐耳。﹝生﹞如此重勞。恩銘肺腑了。﹝外﹞大人不棄前盟。足徵盛徳。旣有這等異緣。老夫自備妝奩。送捨甥女到府上成親就是。﹝末﹞請華老先生先回。下官隨後就領財禮到宅上了。

﹝末﹞肝膽猶能楚越如。

﹝外﹞陽春忽布网羅除。

﹝生﹞無因得薦陽臺夢。

﹝合﹞先得雲中尺素書。

第三十二出巹合飛丸

【霜天曉角】﹝旦上﹞佳期喜到。日上紗窗曉。鏡裏顰眉欲掃。愁懷指日冰消。

鴛鴦頸未交。鸞鳳情先結。途路忽相逢。心腹難陳說。設意托終身。到底逢今日。喜得槁砧榮。不把扊扅撇。今欲效於飛。覽鏡將容潔。施彼蓬發膏。見我主容客。我想那一日呵。

【傍妝臺】﹝旦﹞流落類萍飄。昔年光景。今日裏轉思焦。撇不得江邊路。何曾望白雲霄。花貌謾畱郞傅粉。眉淡還應筆自描。奴家此去。喜身有托。只是雙親過世。姑媽■﹝口銜﹞寃。實可痛心。親恩撫育。罔極海濤。捐生代死勝離毛。

【前腔】﹝外﹞驄馬气英豪。動搖山嶽。吞吐海江濤。須把私讎報如霧釋。酬恩願比山髙。漂母當年思一飯。跨辱還應且恕饒。我兒𨿽不學當壚滌器。也應椎髻布袍。不見齊眉徳耀伯鸞褒。

快裝束完備。只待易家轎來。就起身了。﹝眾上﹞彩雲深處隱仙眞。繚繞香風滿戶春。今日鵲橋髙駕處。渡河織女早擡身。請新人上轎。﹝眾諢下﹞

【步蟾宮】﹝生上﹞瑟琴和靜何足道。酬恩願一時風掃。今宵彷佛鳳臺簫。月下孤鸞轉調。

愁戰西風吹鬢髮。喜看春色遶樓臺。關山魂夢驚收處。報道梅花人到來。左右。打掃華堂。掀開簾幕。以待夫人車到。﹝眾上﹞報老爺知道。夫人已到了。今日嫦娥下月宮。碧油幢下擁香風。屛開孔雀雙飛翼。褥隱芙蓉兩朶紅。桃李芳華三月景。松筠節幹百年風。請新人下轎。﹝拜天地科交拜科生﹞小姐。失於迎候。負罪多多。﹝旦﹞蒙恩釋罪。不勝感戴。﹝生﹞恩救殘生。更加百倍。﹝末淨﹞今日夫妻相會。宜把飛丸合瑞。﹝各出丸科眾﹞眞是韓氏題紅。樂昌合鏡。奇哉奇哉。﹝旦執丸看科﹞昔日將眞認假。﹝生﹞今朝弄假成眞。﹝眾云﹞你兩人半箋情話百年約。﹝生﹞我和你千日相思一旦消。﹝旦﹞賤妾得供衾枕。當年須想陸姑。﹝生﹞下官追贈封章。昨日已千天聽。﹝旦﹞多感多感。﹝生﹞將酒過來。

【畫眉序】﹝生﹞花燭謾紅燒。恍渡銀河歡會好。喜死中全活。不忘恩報。小姐呵。你縱我雲雨羈龍。我釋你柙檻囚豹。﹝合﹞良緣夙世天敎合。料不是人謀能造。

【前腔】﹝旦﹞仰望斗山髙。一戰前茅功就早。荷恩濡涸鮒。再生踴躍。相公呵。君何忝玉潤風流。妾應愧關睢窈窕。﹝合前﹞

【前腔】﹝外﹞飄泊困蓬茅。荏苒風塵歲時杳。賴仁恩提挈。再覩皇朝。甥女呵。福緣種白玉藍田。繡衣呵。雨露潤閒花野艸。﹝合前﹞

【前腔】﹝末淨﹞聖世重英豪。共仰朝陽鳴鳳早。看鋤彊扶弱。曲直明昭。堪相配女貌郞才。喜世襲金花紫誥。﹝合前﹞

【撲燈蛾】﹝合﹞荷神明呵護飛丸事眞巧。會合在今宵。聯屬何須媒妁。也是前生緣結好。想赤繩綰足再難逃。只願得同諧到老。歷天長地久。永把瑟琴調。

【尾聲】﹝合﹞寃仇宜耐恩須報。善者天憐惡怎逃。你看蓋世英雄今朝何處了。

事去人亡迹自畱。

江山空結古今愁。

共君莫話興亡事。

午夜淸歌月滿樓。

第三十三出盟尋泉石

﹝末上﹞待漏隨朝袍笏寒。何如破衲道人安。﹝生上﹞文犠被繡鸞刀逼。野鶴無籠天地寬。﹝末﹞我郡實自分泉石膏肓。煙霞痼疾。﹝生﹞我弘器偶然染指膻途。早想回頭蝸壁。﹝末﹞哥哥。我今年踰一甲。任歷三遷。﹝生﹞叩弟呵。過去光陰。旣已若斯。後來行境。不過如此。﹝末﹞何須貪戀。磨弄了三世精魂。到底勘空。畢竟是一場春夢。﹝生﹞盤古到今。休說伴食中書。模稜宰相。枉系朝紳。空覊世网。便做了鞠躬扶漢。竭力反唐。都大事業。也只贏得个死後些子虛名。到輸盡了生前無量淸福。﹝末﹞還有一等兔死狗烹。銜寃賷志。如漢代韓彭。宋朝張嶽。後來成什麼結果。﹝生﹞莫提前代。便是我朝同事同官的。數十年來。多少榮枯。多少翻覆。﹝末﹞罷罷罷。我和你如今不免撒手迷津。翻身孽海。方外尋松子。壺中伴長房。﹝生﹞且說嚴介溪虎視臺垣。兒子世蕃彪威傳翼。怎麼樣聲勢。到底何如了。

【畫眉序】﹝生﹞牀笏正蟬聯。豈料居髙伏阽險。看臺衡覆餗。徒遭刑譴。﹝末﹞嘆當年封豕長蛇。怎賽得我鳴鳩乳燕。武陵津畔頻催渡。莫等待水流花片。

﹝生﹞便是仇嚴。出身軍伍。列爵侯封。到頭家破人亡。而今安在。

【黃鶯兒】﹝生﹞覆轍總堪憐。急流中勇退船。髙唐焚棟須回睠。有於陵灌園。嚴光釣川。煙霞隔斷紅塵面。老林泉。天空海闊。隨處洞中天。

﹝末﹞我思古人有一樣枯槁泉石的。如由父隨光輩。名曰石隱。待要學他。俺只是一官微絆。卻輸他一籌。

【前腔】﹝末﹞洗耳及投淵。樹頭瓢聲惡喧。陶唐揖授非吾願。何須酒泉。何商蟹監。皇王帝霸云舒捲。蛻如蟬。閻浮世界。落劫便非仙。

﹝生﹞還有一樣功成早遁的。如陶朱子房輩。名曰髙隱。待要學他。只是大功難就。髙山徒仰。

【集賢賓】﹝生﹞云蒸雷動看龍變。捧天浴日功鐫。消息盈虛能早辦。惟有黃石鴟夷堪羨。興亡轉面。都付卻五湖煙霰。心已倦。任鳥度長空飛遠。

﹝末﹞哥哥。更有一樣染指功名的。如淵明康節輩。名曰仕隱。待要學他。只是及早拂衣。不失本來面目。

【前腔】﹝末﹞半通銅綬心何戀。嘆浮名濡首休憐。五斗歸來飛鳥倦。爭看花外小車行遄。繁華如傳。卻笑他觸蠻相戰。局面轉。只有水竹雲山長見。

﹝生﹞我便是柏府埋輪。楓宸折檻。足遂平生。怎免得宴退早朝。奉公守法。那及如今呵。

【鶯啼序】﹝生﹞看秦川吳苑花正妍。奚囊羯鼓隨伴。挈雙柑往聽鶯傳。詩腸鼓吹如勸。任憑你乾坤自掀。我自矢軸薖無厭。塵夢遠。那管他花磚眠宴。

﹝末﹞那在朝的呵。

【前腔】﹝他﹞心瞻魏闕常意懸。遊魚戀餌吞綫。卸朝韀被髮何年。名山五嶽遊徧。冷淸淸雀羅自閒。鬧攘攘蜂叢爭炫。云變險。只怕風雷晝閃。

﹝生﹞緬想和你武陵結盟。神京發迹。分符外郡。珥筆中朝。俯仰數十年。恍如一日。可勝愴感。

【貓兒墜】﹝生﹞嘆南柯夢蟻穴如奔電。駒隙漚浮光景淺。夜遊秉燭非無見。有限。總然借揮日陽戈。難挽西飛箭。

【前腔】﹝末﹞好偸閒處隨分尋方便。竹院逢僧淸話遠。伊蒲香積菜根甜。忻羨。料無得白地風波。及溺驚顫。

【尾聲】﹝生﹞西湖堤畔逋翁院。詩和梅花嚼出玄。﹝末﹞一般淸味總有驛使相逢不寄傳。

﹝生﹞六朝如夢鳥空啼。

﹝末﹞富貴榮華能幾時。

﹝生﹞年過半百不稱意。

﹝末﹞坐看南山攺舊詩。

飛丸記終

