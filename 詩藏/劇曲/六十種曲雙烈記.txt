《六十種曲雙烈記》

﹝明﹞張四維著

﹝明﹞毛晉輯

雙烈記

﹝明﹞張四維著

繡刻演劇十本

第五套

錦箋蕉帕紫簫水滸玉玦灌園種玉雙烈獅吼義俠

繡刻雙烈記定本

●雙烈記目錄

第一出開宗

第二出訪道

第三出引狎

第四出推詳

第五出妄尊

第六出抒悃

第七出抵寓

第八出代役

第九出應募

第十出勉承

第十一出奇遇

第十二出就婚

第十三出計遣

第十四出惜別

第十五出受職

第十六出從徵

第十七出滅醜

第十八出酬功

第十九出得嗣

第二十出決計

第二十一出乞恩

第二十二出寵賜

第二十三出道逢

第二十四出鋤逆

第二十五出歸省

第二十六出策勛

第二十七出虜驕

第二十八出家慶

第二十九出計定

第三十出寇逸

第三十一出女戎

第三十二出酋困

第三十三出酋伏

第三十四出獻計

第三十五出虜遁

第三十六出褒功

第三十七出忠陷

第三十八出辧寃

第三十九出決疑

第四十出乞休

第四十一出修齋

第四十二出行遊

第四十三出寫意

第四十四出策封

第一出開宗

【靑玉案】人生南北如岐路。世事悠悠等飛絮。造化小兒無定據。翻來覆去。倒橫直豎。眼見都如許。伊周事業何須數。不學淵明便歸去。坎止流行隨所寓。玉堂金馬。竹籬茅舍。總是無心處。﹝問答照常﹞

【望海潮】英武韓公。賢哉梁國。軍門一見稱奇。甘露定盟。歸來吿母。新正得效於飛。討方臘淸溪。斬苗劉行在。功業崔嵬。駐斾金山。黃天蕩裏困酋夷。

金兵夜遁。誰知有夫人劾奏。夫失兵機。聖主玉音嘉奬。誥封兩國應希。斥秦檜姦私。見忠良莫救。解組恬歸。十載西湖煙水。今古羨知幾。

梁夫人佳配潤州城。

宋髙宗復辟臨安府。

金兀朮鑿河走建康。韓蘄王受爵封茅土。

第二出訪道

【瑞鶴仙】﹝生扮韓世忠上﹞少負屠龍志。想伊周功業。丈夫餘事。蒼天苦何意。使英雄困屈。半生淹滯。袖中三尺劍。嘆空自光芒貫日。倘一時離匣。風馳電掣。掃除妖魅。

燕臺一望客心驚。簫鼓喧喧漢將營。恨切兩宮居朔漠。忍教大駕走神京。敢將長劍撐寰宇。欲挽天河洗甲兵。年少𨿽非投筆吏。論功還擬請長纓。韓世忠。字良臣。陜西延安人也。七尺身軀。風骨偉岸。千斤膂力。鷙悍標雄。射能洞貫穿楊。騎善飛身跳澗。家世本夷原。忝托列侯之苗裔。功名期竹帛。敢恢百二之山河。不幸雙親早喪。事業蹉跎。四海無家。江湖落魄。正是心丹徒切國家憂。時乖未遂男兒願。今當兵戈擾攘之際。正男兒立志之秋。昨者三陽縣張俊。英偉不羣。武藝出眾。頗非凡流。相約往江南投軍。不免在家相候。道猶未了。那壁廂張伯英早到。

【西地錦】﹝小生扮張俊上﹞燕市朝隨俠士。秦樓夜宿娼兒。生平未識家人事。丈夫立志誰知。

自家張俊。字伯英。秦州三陽縣人氏。因善騎射。本州島僉爲弓箭戶。𨿽是家業貧窘。頗有韜略隨身。昨與延安韓良臣相約江南投軍。不免同去走遭。此間已是。呀韓兄拜揖。昨有所約。幸望見攜。﹝生﹞所約已定。更有一事要先行。終南山有一隱士。年髙徳劭。時望所尊。人皆稱爲陳公。你我身爲功名。到彼請教可否何如。﹝小生﹞旣有髙人在彼。正宜請教。就此同行。欲投郊外棲雲嶺。離卻城東舊艸堂。﹝生﹞爲訪髙明同到此。休論險峻陟山崗。此間已是他所。你看靑山幾疊。綠水半灣。門掩長松。籬編修竹。是好奇勝也。待我叩門。有人在此麼。

【前腔】﹝外扮隱者陳公上﹞■﹝土幻﹞壑深山髙隱。麻衣藿食隨時。封侯拜將他人事。嗟余骨相非宜。

自家太虛道人陳公是也。甘投巖壑。不求名利。此間往來甚少。忽聞叩門。不知甚人到此。待我去看。﹝外開門科﹞呀。賢弟何來。﹝生﹞小弟久失奉候。特來拜問起居。﹝外﹞老夫亦嘗想念賢弟。今日下顧。良慰鄙懷。﹝小生相見科﹞老先生拜揖。﹝外﹞先生拜揖。賢弟。此位髙姓。﹝生﹞此間乃秦州三陽縣張伯英名俊。韜略諳曉。弓馬熟閒。邁眾不羣。當世名士。﹝外﹞久慕久慕。﹝生﹞吿稟老先生得知。今國步多艱。羣寇四起。正大丈夫建勛業取功名之時。晚輩欲報效朝廷。不欲齪齪自守。未知可否。望公指教。﹝外﹞壯哉壯哉。桑弧蓬矢。以射四方。丈夫之事。今老弟當此靑年。一身本事。又値國家用人之際。此時不去。卻不負卻平生。正宜乘此機會。斬戮鯨鯢。勒名鐘鼎。𨿽老夫樗朽。亦與有光。﹝生﹞旣蒙指教。深感厚恩。倘有寸進。定當圖報。﹝外﹞老弟此行。定有幾時相別。我牀頭松花酒熟。聊爲二位奉餞。溪云野鶴二童那裏。﹝醜淨扮二童上﹞溪雲溪云。癡懶眞是無心。只會飽餐囤睡。不慣寫字彈琴。﹝淨﹞野鶴野鶴。作伴靑松最樂。不去海上蟠桃。只與師父焐腳。師父。喚我二人那壁廂使用。﹝外﹞有佳客在此。取松花酒山蔬來共酌。﹝醜淨虛下﹞理會得。﹝復上﹞饌羞野■﹝敕﹞盈盤美。酒釀松花撲鼻香。師父。酒在此了。﹝外﹞老弟。此一杯酒。爲二位餞別。願此去掃蕩煙塵。取金印如斗懸肘後。吾之願也。張兄是客。先敬此一杯。

【宜春令】山河變。社稷危。正烽煙漫漫四迷。英豪雄偉。好將功業鳴當世。還須罄赤膽丹心。穩倩取金魚瑤佩。﹝合﹞休辭。滿飮三杯。壯君行李。

老弟請飮此杯。

【前腔】松花釀。桃核杯。餞君行休悲路岐。兩般須記。蒙塵遷播朝廷恥。此臣子不共深讎。望英雄早行恢洗。

﹝合前生﹞晚輩辱承指教。敢借佳釀。轉敬一杯。﹝外﹞不勞。

【前腔】﹝生遞酒﹞驅羊豎。屠狗兒。敢慚言胸藏豹羆。我𨿽庸鄙。偸生坐視男兒恥。圖恢復舊日山河。要酬償此生忠義。﹝合﹞休辭。轉敬三杯。暫酬佳意。

﹝小生﹞小生也借花獻佛。敬老先生一杯。

【前腔】時翻覆。人亂離擾中原漁陽鼓鼙。忍看狼狽。還須淨把妖氛洗。看此去不斬樓蘭。誓吾生不容人世。

﹝合前外﹞二位幾時起程。﹝生﹞今日就行。﹝外﹞旣是就行。老夫當遠送一程。﹝生﹞不敢遠勞。﹝外﹞定當少送。﹝生﹞如此多謝。

【三學士】﹝外﹞海角天涯今日裏。風霜莫惜驅馳。五云多處三臺近。一劍贏他萬戶歸。此去功名成唾手。鱗鴻便莫寄遲。

【前腔】﹝生小生﹞攜卻輕裝離故里。淒淒行色堪悲。吳山楚水行應徧。嶺樹江雲路欲迷。若得功名能到手。鱗鴻信敢報遲。

此間已是十里長亭了。再不敢遠勞。就此拜別。﹝外﹞今日此別。會晤不知何日。老夫譔得口號二十八字。請收入行囊。畱爲後會張本。﹝外遞柬讀科﹞休嗟世路事多艱。良配奇勛鐵甕間。尋得藥苗歸鼎鼐。相逢話舊在湖山。﹝生﹞佳作晚輩不解其意。請爲講解。﹝外﹞此乃隨筆塗來。無甚說話。後日自知。不敢遠送。卽此作別。

【尾聲】﹝生小生同揖﹞河橋共灑離鄕淚。此去前程事未知。﹝外﹞管取勛名達帝畿。

別君今日去天涯。

望望雲山路轉賒。

正是學成文武藝。

今朝貨與帝王家。

第三出引狎

【行香子】﹝老旦扮老鴇上﹞花月妖嬈。鸞鳳窩巢。擅京華歌舞聲髙。進門那管村俗賢豪。但見撒能捅鏝好相交。

﹝鷓鴣天﹞艷舞嬌歌出絳紗。黃金不惜教琵琶。尊前夜月恣歡笑。陌上春風競富華。人似玉。貌如花。盟山誓海作生涯。煙花寨裏沙叱利。名屬平康第一家。老身梁氏。東京教坊人也。隨駕南渡。僑居京口。親生一女。小字紅玉。眞个是蓮臉星眸。蛾眉蟬鬢。窈窕身軀。溫柔情性。最善吹彈歌舞。更精翰墨丹靑。一時豪貴英賢爭賞。無論京都遠近馳名。只是我那女兒別是一般行徑。全非門戶心情。不肯迎人接客。只願裙布荊釵。咳。卻是怎了。身邊又無三个兩个。並無別樣營生。終日拈作枹杖。教我怎去支撐。有个丫頭懷五。只是鞭杖兒相應。專會撒嬌使性。那管我債重家傾。不免叫丫頭勸他一勸。萬一轉念回心。烏龜受用不了。我的時運也通亨。不是要幹這等齷齪勾當。怎柰跳不出這火坑。丫頭那裏。﹝醜上﹞

【梨花兒】羨奴羨奴生的來多容貌。小名兒喚做賽多嬌。人人見了我都道好。嗏。道我好似三郞廟裏母太保。

我是院中行妓。聽說自家詳細。莫誇一貌傾城。靑春才五十有四。虧了些鉛粉胭脂塗抹。在臉上妝妖假媚。全憑粉絹油紬穿著。在人前扭身做勢。鯿魚腳兩隻尺二。水蛇腰一丈有二。黃頭髮梳不出髙髻雲鬟。怪物臉那些个如花似玉。名色是个小娘。那裏曉得吹彈歌舞。百般技藝。歪筆頭撇幾枝墨蘭。彊扭揑寫兩个歪字。嘴臉是有些兒懷五。論拿人手段。卻要算我是第一。有那等晦气的妖兒。跌在我坑裏。扒攤不去。初相見密地裏與他偸情。他只道我喜歡他標致。第二日心心念念要來。枕席上與他个一夜不睡。摟抱他說盡衷腸。他就是張良諸葛。也信我是眞情實意。才出去就著後生去看他。送他个香囊汗巾。上寫著親夫情契。他接著勝似護身眞符。恨不的一步兩步跨至我這裏。卻下手拿他。百般的心生巧計。紅馥馥燒个香疤。血漓漓賭个大誓。抓打搯罵。動不動撚酸。行走坐臥。先不先喫醋。今日郊外遊山。明日家中作戲。纏的他腦悶頭昏。那怕他聰明伶俐。假說某相公送了五十兩白銀。又道是汪朝奉彊要歇可也沒趣。對著他眼淚汪汪。似這等不得自在好气。你不如包我一年半年。咱兩个坐臥雙雙。卻不爽俐。包宿歇錢只是本等。全靠派差才有生意。買衣服試个水頭。做生日上頭也是小事。上手就娶小娘。還要他蓋房置地。不怕他著斗量金。不上一年二年了系。無錢我就無情。另尋个有錢的利市。殺人不斬眼才髙。黏牙搭齒不濟。人道我是油鬏髻的魔王。眞个是粉骷髏的太歲。做小娘兒的法兒盡有。只是子弟們見棄。但來的要帶五斤生薑。﹝老旦﹞帶這些生薑何用。﹝醜﹞看了我這嘴臉。那个不惡心翻胃。呀。媽媽拜了。叫孩兒怎的。﹝老旦﹞丫頭。自從你倒包到我家。鬼也接不著一个。銀子也掙不來一釐。你這嘴臉。在這裏也怪你不得。只是你姐姐不肯接人。卻是沒法。你我門戶人家。河裏沒船。岸上沒田。開了一扇門兒。那一件不要。有粉頭又不肯接人。卻不是寃家。今叫你出來。別無說話。只是要你勸你姐姐一勸。須是甜言美語。見景生情。不可气惱了他。說得轉時。你也少打幾頓。卻不是好。﹝醜﹞媽媽你放心。我人兒不象樣。到是个雕花匠。只消三言兩句。說得他拱手伏降。今夜就接幾个孤老。﹝老旦﹞這丫頭胡說。一个人怎麼接幾个。﹝醜﹞媽媽。你欠聰明。一个打釘。一个歇客。藏一个在媽媽房裏偸。卻不是三个。再有我一个。你也替一个。大家都好。﹝老旦﹞丫頭不要胡說。王四娘家梳籠他小七姐。我去喫筵席。你小心在意。眼望旌捷旗。耳聽好消息。﹝醜﹞媽媽。得他心肯日。是你運通時。﹝老旦虛下醜叫科﹞姐姐有請。

【祝英臺近】﹝旦上﹞綠窗寒。淸露冷。白薴知秋早。看蕭蕭葉墮梧桐老。那更雁度江樓。蛩吟庭砌。攪亂我愁人懷抱。

﹝菩薩蠻﹞平林漠漠煙如織。寒山一帶傷心碧。暝色入髙樓。有人樓上愁。欄桿空佇立。宿鳥歸飛急。歸字是何年。終朝幽恨牽。奴家梁氏。小字紅玉。父亡母在。占籍教坊。東京人也。誰憐身世漂蓬。每漬素綃有淚。自恨煙花墮落。欲憑紅葉無媒。但見重重舊恨斜陽外。隱隱新愁細雨中。適聞賽多嬌請我。不知甚事。﹝醜﹞姐姐。你終朝情懷郁。愁緖縈。想是怨角枕孤單。恨秋宵寂寞。若是神女有情來楚岫。不愁襄王無夢到陽臺。拈花弄柳。須惜年芳。蹙翠垂紅。莫教自苦。﹝旦﹞賽多嬌。你說那裏話。聽我道來。

【祝英臺】墮煙花心自苦。幽恨幾時消。﹝丑﹞姐姐。你繡錦滿身。珍羞適口。那些兒不遂你心。還要怨恨。﹝旦﹞謾話綺羅。休說珍羞。端不趁儂心苗。﹝醜﹞姐姐。你如今心裏卻待要怎的。﹝旦﹞須敎。早從良裙布荊釵。未許迎姦輸笑。這身軀怎肯隨人顚倒。

﹝醜﹞你是个聰明人。怎說這不聰明的話。

【前腔】分曉。你看歲如流花易老。綠鬢漸成皜。﹝旦﹞我正怕靑春易過。早要尋个歸著。﹝醜﹞姐姐。你若嫁丁人。那得遂心。不若在這門戶中。隨你揀選爲妙。走狗鬭雞。驄馬貂裘。都是少年英豪。﹝旦﹞這樣英豪。不在我心上。﹝醜﹞聽吿。恁雙雙月下花前。正好追買歡笑。﹝旦﹞這全不是我的事。﹝醜﹞這般說你我家中那得丰饒。

【前腔】﹝旦﹞難道。終不然爲恁衣食。把我自身拋。隨柳問花。舞袖歌喉。怎生將此羅弄昏曉﹝醜﹞姐姐。你我門戶人家。做的是這等的事。你也說不得。﹝旦﹞休譊。把恩情分付東風。不爲狂蜂相惱。﹝醜﹞相惱相惱。討債的卻又來了。﹝旦﹞這丫頭怎敢恁語言羅唣。

﹝老旦上﹞欲知心腹事。但聽口中言。﹝醜﹞呀。媽媽來了。﹝老旦﹞丫頭。你勸的姐姐。有些好處麼。﹝醜﹞不好不好。他今到惱起來了。﹝旦﹞媽媽。你看這潑賤好生無禮。

【前腔】﹝老旦﹞我兒休惱。只俺家活計憑誰。你怎說貞操。白鏹馬蹄。生鈔鴉翎。我若見了這東西呵。萍水便同情好。﹝旦﹞心焦。若要我覓李尋張。不如翦發爲尼須了。﹝老旦﹞呀。悶殺我。罷罷。但憑你從良。只養我終便安飽。

洗卻濃妝罷舞衣。

從兒心願肯相違。

芳心已泣沾泥絮。

不逐東風上下飛。

第四出推詳

【菊花新】﹝生小生扮行路上﹞一肩行李向宵徵。歷徧山程又水程。﹝小生﹞回首好傷情。那是松筠三徑。

﹝生﹞菊黃蘆白雁初飛。羌笛胡笳淚滿衣。﹝小生﹞腸斷秋江江上水。東流一去幾時歸。﹝生﹞自別家鄕。行了數日之程。早來到揚州地界。天色將晚。不免趲進這城。尋个客店。少憩勞困是好。

【一江風】暮雲橫。掩映江城迥。寒雨歸鴉暝。竹西亭遙接隋堤。幾樹垂楊影。古人云。腰纏十萬貫。騎鶴上揚州。張兄。你我今日呵。休論萬貫贏。休論萬貫贏。休言鶴背輕。笑翛然也到揚州境。

﹝小生﹞早進了這城。韓兄。曾聞揚州富貴繁華。你看今日景物淒涼。宮闕傾■﹝土巳﹞。多是兵燹之後。以致如此。正是人道洛陽花似錦。偏我來時不遇春。

【前腔】嘆蕪城。歌舞離宮靜。禾黍叢香徑。問瓊花零落紅芳。無復羊車幸。我聞揚州是淮南第一州。淮南說廣陵。淮南說廣陵。繁華一旦傾。這興衰自古原無定。

﹝生﹞張兄。前面有个星士來了。你我要求功名。何不求他決問前程何如。﹝小生﹞這个最好。

【天邊雁】﹝醜扮星士上﹞命演禽星。精微在子平。貧窮富貴。開口見分明。

壽夭莫非命。窮通各有時。迷途人不識。惟有我先知。﹝生﹞先生拜揖。﹝醜﹞二位不見了照子。﹝生﹞怎麼說。﹝醜﹞失敬。二位官人想是要問命。﹝小生﹞便是。敢問先生髙姓。﹝丑﹞小子姓開。只因我精通命理。開口便靈。人呼我爲開口靈。小子便是。﹝生﹞如何見你靈處。﹝醜﹞官人聽我道來。我算那說言說語。必定是口。拿東拿西。必定是手。臂膊底下是骨肘。腿生兩腳定會走。麻面歪嘴必定醜。我算那白胡子終些是老叟。注腰上扣兒知是鈕。蓮蓬的根兒定是藕。筵席上■﹝酉鹿﹞的知是酒。量米的東西我算他是个斗。房子倒塌必定有些兒朽。樓梯難上必定有些兒陡。我算那重陽節必定是九月九。咬人的汪汪必定是你這狗。﹝小生﹞呀。這先生使口傷人。﹝醜﹞休開口。咬人的狗兒不露齒。﹝生﹞先生不可胡猜。請求推算賤造。﹝醜﹞官人請說尊造。﹝生﹞我是戊寅年甲子月丁未日癸卯時。﹝丑算科﹞好好。貴造戊寅年甲子月丁未日癸卯時。乃是个煞印格。子平云。煞不離印。印不離煞。煞印相生。功名顯達。又云。七煞逢羊刃。英雄鎭萬人。煞逢寅地合。富貴極人臣。禽星臺星。是翼火蛇。正値雷門得令。化亢金龍。入天地風雲變化。王侯之命。

【中央鬧】子平格局爲羊刃。七煞喜相應。禽演亢金龍。得化風雲慶。﹝合﹞當持軍柄。旗開得勝。祿位至王公。眼下還蹭蹬。

甚好甚好。只是眼下不足。行在墓庫運裏。墓庫不發。少年人到二十五歲戊午運中。子平云。北人運至南方。君子獲其厚利。如今行西方運。乃是金寒水冷之鄕。蹭蹬不利。聽我道來。

【前腔】休囚最忌西方冷。發迹南方丙。天喜結良姻。一路崢嶸境。

﹝合前﹞此命大貴之命。不可輕易。命金十兩。定少不得。與了錢。還有許多話與你說。不與錢。命就不準了。﹝生﹞

【前腔】生平鯁直爲愚性。最惱人諛佞。聽你幾般言。火向心頭迸。﹝小生勸科﹞何須爭競。妄邪難信。不必聽他言。吾自安吾命。

【前腔】﹝醜﹞君家何故生村性。那怕你拳頭硬。不與我命錢。生死和伊並。

﹝小生合前生﹞這廝這等侮我。不要勸。待我打他。﹝醜﹞打死人不償命。好沒道理。難道命錢不與。馬扁我的。

命錢不與反生嗔。

蠱惑良民假作眞。

得放手時須放手。

得饒人處且饒人。

第五出妄尊

【點絳唇】﹝淨扮方臘領兵上﹞據嶺依川。睦州獨擅。居南面。地窄邦偏。遂不得俺一統山河願。

宋室當亡我國興。鼓笳百里列軍營。鞭稍指處風雷捲。齊晉燕秦一踏平。自家淸溪聖公方臘是也。推背圖讖云。十千加一點。冬盡始稱尊。分明上應天書。道咱有天子福分。如今果然占據睦州。甲兵百萬。大太子南安王方天定。禦弟方豹等。龍行虎步。眞个是玉葉金枝。手下左丞相婁敏。中樞密使呂師囊等。文過張良。武欺項羽。卽今整頓人馬。取杭州跨江。克定中原。一統山河。吾之願也。待大太子到來。自知分曉。﹝丑扮方天定末扮呂師囊上﹞

【前腔】﹝醜﹞玉勒金鞍。天街踏徧。香塵軟。﹝末﹞敢勇當先。號令鞭雷電。

﹝丑﹞父王。孩兒方天定叩首。﹝淨﹞大太子免禮。﹝末﹞臣呂師囊叩頭。﹝淨﹞賜卿平身。朕欲禦駕親徵。由杭州進取中原。軍馬完備不曾。﹝丑﹞奏上父王得知。孩兒已選十二統制名號令子。天神定光如來國師四大元帥。統領百萬雄兵。選定今月今日大吉良辰起兵。﹝淨﹞旣然如此卽時起兵前去。

【紅繡鞋】轟雷信炮連天。連天。開山鐵騎飛煙。飛煙。軍整隊。將居先。刀出鞘。箭當弦。﹝合﹞登北固。取中原。

【前腔】﹝醜﹞鑾輿鹵簿森嚴。森嚴。嬪娥彩女盤旋。盤旋。排鳳輦。駕龍軒。支寶帳。結金蓮。﹝合前﹞

【前腔】﹝末﹞金鉦畫鼓塡塡。塡塡。旌旗號帶翩翩。翩翩。徵气肅。殺聲喧。塵蔽日。霧漫天。﹝合前﹞

【前腔】﹝眾﹞王基霸業由天。由天。妄謀生事招愆。招愆。能自足。得安然。須納諫。羨君賢。﹝合前﹞

雄兵百萬下揚州。

敵國聞之喪膽憂。

謾誇天塹分南北。

須信投鞭可斷流。

第六出抒悃

﹝小生扮黃門上﹞晨門初啟大明宮。天樂遙聞在碧空。禁樹無風正和暖。玉樓金殿曉光中。自家宋朝中一个小黃門是也。職居紫禁。身侍丹霄。傳宣勅口播綸音。領奏章目瞻天表。天色漸明。恐有百官奏事。只得在此伺候。怎見得早朝。曙色漸開。雞聲初報。幾點疎星明碧漢。半輪殘月墜瑤天。滿地霜華禦道寒。貂裘逐對。一天霧气合門暗。銀燭成行。太液恩波浩蕩。銀橋水落。萬玉潺湲。西淸景色霏微。靑瑣柳垂。千絲裊娜。天開北極輕陰。散禁城曙色蒼蒼。雨歇南山積翠。來紫陌晴光皛皛。紅霞映瑣闈。忽捲忽舒。燦爛漸分雙闕下。玉漏聞馳道。或斷或續。淸冷遙在百花中。旌旗拂柳遶宮墻。但見接五連營。英勇猙獰。都是金甲銀盔。捉虎擒龍武士。環佩穿花過內苑。但見峨冠博帶。才豪俊偉。無非銀靑金紫。擎天架海文臣。只見麗正門。和寧門。東華門。西華門。宣徳門。各門金鎖齊開。日上扶桑明曉仗。文徳殿。大慶殿。紫宸殿。垂拱殿。集英殿。各殿朱簾盡捲。雲開閶闔見宸旒。鳴鞘響處。只聞傳勑不聞喧。絳蠟影中。祇見班齊誰見亂。寶幢來樂聲鼎沸。道是五云仙仗下蓬山。仙掌動日色才臨。遙見萬歲龍牀端北極。禦史事執糾彈。眞个是朱衣鐵面。鴻臚職專宣奏。果然是玉韻金聲。侍臣官趨朝上殿。衣冠身惹禦鑪香。朝賀官舞蹈揚塵。劍佩聲隨玉墀步。正是諸番玉帛朝元日。萬國簪纓獻頌時。願得君王千萬壽。日華常照衮衣垂。道猶未了。眾官早到。

【鳳凰閣】﹝末扮李綱朝衣上﹞繆叨天眷。簡付樞機居禁院。﹝外扮呂頤浩上﹞沙堤新築直如弦。絳蠟朱衣榮可羨。﹝外扮王淵上﹞趨朝金殿。正斜月淸霜曙天。

二位老師拜揖。﹝末外﹞王制置先生拜揖。左右。多官齊時來報。﹝眾﹞領臺旨。

【賀聖朝】﹝淨扮秦檜上﹞夢回月落宮垣。晨寒入擁金韉。天街塵淨慢加鞭。似閬苑登仙。

下官禮部尙書秦檜是也。自與金國訂盟。放我生還。未得便宜行事。柰何。多官已進。不免徑入則个。﹝黃門﹞班齊出笏鞠躬。﹝眾﹞

【神仗兒】鞠躬頓首。鞠躬頓首。山呼萬壽。臣仰受皇恩厚。願效馬牛奔走。﹝合﹞遙拜著鳳凰樓。遙拜著鳳凰樓。

﹝黃門﹞朝賀已畢。眾官勿散。官裏有事廷議。

【滴澑子】﹝眾捧詔書鼓樂上﹞九重上。九重上。恩波沛流。五云裏。五云裏。簫韶齊奏。玉音降。須淸晝。捧來出鳳樓。天香滿袖。勑諭多官。有懷須剖。

聖旨已到。跪聽宣讀。皇帝詔曰。邇者鮏羴猾夏。家國丘墟。兩宮在虜。百姓流離。天下人民。莫不痛心酸鼻。汝眾臣子豈可安意舒眉。當念先皇櫛風沐雨。不可謂朕不肖無爲。朕今意欲興兵遣將。志在席捲長驅。剿除可汗。斬戮閼氏。恢復中原疆土。迎還二聖鑾輿。不共戴天之仇可雪。罔極終天之恨少舒。專望汝等攄忠效力。獻謀出奇。卽今面奏。各陳所知。朕當采納。欽哉勿疑。﹝眾﹞萬歲萬歲萬萬歲。﹝黃門﹞眾官各陳所知。依次奏聞。﹝末﹞臣李綱誠惶誠恐。稽首頓首。謹奏陛下。

【雙鸂■﹝氵束鳥﹞】虜酋肆詐百出。念一切墮其姦計。賴天命未移。當嘗膽枕戈求治。內修仁外禦夷。二帝不迎自至。但恨宰輔負君恩。望陛下納臣十事。

﹝外﹞臣呂頤浩誠惶誠恐。謹奏陛下。

【前腔】君父値險危。時臣怎敢偸生坐視。臣濫叨軍國機。敢不身先軍士。報國遇有此軀。誓與賊不兩立。反復虜酋情。豈可聽其和議。

﹝淨﹞臣秦檜誠惶誠恐。謹奏陛下。

【前腔】臣今謹承旨意。看南北自當分據須解忿惜爭。天下自然無事。若苦生靈動師旅。勝負卒難期。必欲二聖生還。須是定其和議。

﹝外﹞臣王淵誠惶誠恐。謹奏陛下。

【前腔】今日裏邊報馳。報賊人方臘聲息。據睦州洞溪。難抵當猖狂之勢。願陛下勞睿思。臥榻側難容假寐。倘采納臣言。當遣將驅兵前去。

﹝黃門﹞聖旨道來。虜情難測。講和未妥。秦檜所奏。中書省議了來說。加李綱爲禦營使。爲國運籌。加呂頤浩江南東路制置使。領兵駐江寧府。以覘虜勢進兵。加王淵浙東兵馬大元帥。領兵剿方臘。仍賜空頭誥勑。便宜行事。賊平班師之日。論功陛賞。謝恩。

【滴澑子】﹝眾拜﹞微臣的。微臣的。荷蒙聖慈。微臣的。微臣的。感恩無地。臣濫叨樞密。小臣何敢當軍機重事。仰賴天威。剿滅醜夷。

﹝黃門﹞聖上進大內去了。眾官各散。

文謨武烈獻丹宸。

武武文文佐聖人。

四海𨿽皆王者土。

半由天子半由臣。

第七出抵寓

【夜遊朝】﹝生小生行路上﹞買棹長江離北岸。蓬轉處早到江幹。﹝小生﹞水宿風餐。名牽利絆。衣敝囊空堪嘆。

﹝生﹞書劍催人不暫閒。三吳覊旅自秦關。﹝小生﹞江山處處愁邊政。鄕國時時夢裏還。﹝生﹞張兄。今已渡江。此是京口地方了。你我尋个客店住下。打聽投軍消息。卻不是好。﹝小生﹞正是。呀。且喜正遇个客店。不免問聲。店主人何在。﹝醜﹞相逢燕趙齊梁客。廣接東西南北人。客官拜揖。﹝生﹞店主人免禮。我要賃間房子。﹝丑﹞有有。此間齊整。且是僻靜。飯食喫我的。一日三餐。每人白銀三分。房錢不要。若是自喫。鍋竈便當。每人房錢一分。﹝生﹞這等喫你的罷。﹝醜﹞官人可喫飯。﹝生﹞方才江頭喫了。明日喫罷。你自穩便。﹝醜﹞是如此。﹝下生﹞張兄。我在此整頓行李。煩你上街打聽投軍事情如何。﹝小生﹞理會得。暫別鄕兄去。還探好事來。﹝虛下生自嘆科﹞蒼天。蒼天。我韓世忠離家許久。到此衣服俱盡。又未知功名何如。是好悶也。

【玉山頹】堪憐堪嘆。爲功名千難萬難。望家鄕云暗秦關。見長江水接銀漢。天寒歲晚。這寂寞怎生消遣。朝暮羞無辦。笑馮驩。空餘長鋏月中彈。﹝小生上﹞

【前腔】不須嗟嘆。論英雄非同等閒。見如今虜犯淮安。又聞得方臘謀叛。朝廷今日呵。招軍十萬。遣制使王淵收選。此際歡無限。羨馮驩。免敎長鋏月中彈。

韓兄。卽今方臘據睦州淸溪洞作亂。勢甚猖獗。制置使王淵。奏上朝廷。卽遣王將軍徵剿。不日到此招軍買馬。你我發迹有日了。﹝生﹞張兄。如今衣衫俱盡。一文盤纏也無。如何是好。

迢遞天涯滯此身。

此身舉眼又無親。

路貧方是眞貧也。

須信家貧不是貧。

第八出代役

【普賢歌】﹝淨上﹞招商沽酒是營生。鐵甕城中舊有名。春盤美更精。新篘香又淸。若是無錢難奉命。

自家店主人是也。數日前有兩个人來此投歇。小二與他斷定。每日兩人六分。到今半个月日。該一兩多銀子。每日又喫一百文長錢酒。共該二兩。欠銀分文不與。且無酒徳。坐客都被他打散了。此人姓韓。人都喚他爲潑韓。老大生事。那一个姓張的還好。趁他此時沒酒。不免叫小二請他出來。要這銀子。小二那裏。﹝醜上﹞聽得東人叫。慌忙就來到。家長叫小二。有何話說。﹝淨﹞小二。那姓韓的兩个人酒飯錢該二兩多銀子。一釐也無。又要惹事。生意俱被他打脫了。如何是好。﹝醜﹞這怎了得。見今城中蓋造倉廒。預備軍儲。每戶人家出人夫搬木上倉。我家該出人夫二名。路遠人少。老大難覓。里長排頭就來催了。﹝淨﹞旣有此事。須索要請他二人出來。討這銀子。此時不討。更待何時。﹝丑﹞說得是。不怕他惡。這是有理的事。只是一件。話也要說巧些。他的拳頭重。不是耍的。二位官人有請。

【霜天曉角】﹝生上﹞路貧囊罄。眼下難支應。﹝小生上﹞難道人離鄕賤。還期身顯明廷。

﹝淨﹞二位拜揖。﹝生小生﹞店主人少禮。﹝淨﹞二位。小人有句話奉吿。﹝生﹞有話但說不妨。

【剔銀燈】﹝淨﹞官人你半月前來吾店裏。酒飯錢算來多矣。一文不與君何意。況我要官差使費。﹝合﹞須知。君當見遺。願相體休得再遲。﹝生小生﹞

【前腔】謝東君多蒙髙誼。未償還自慚無地。柰盤纏使盡來多日。古人云。好看千里客。萬里去傳名。望君家好看千里。﹝合﹞須知。出身有期。這早晚千金報伊。

【前腔】﹝淨﹞你爲人何其沒理。開店人些須微利。你說千金報我。遠水救不得近渴。見鐘不打何須鑄。算還咱免淘閒气。﹝合﹞須知。休得太癡。你是何人我是誰。有好處我難靠伊。

﹝丑末扮裏排上﹞夫役沿門派。官差不自由。店小二。省倉老爹急等上倉。你家該二名。快去。快去。﹝淨﹞韓官人。你說不得沒錢。我如今夫差又來了。況酒飯錢也是少不得的。快見惠。要顧覓人夫要緊。﹝生﹞店主人。我今眞實沒銀子。城中有一朋友。我同裏排去。煩他代顧兩名人。替了你的門戶。所欠向後我還何如。﹝淨﹞如此也罷。二位。我將此二位交付與你。人夫在此二位身上。﹝丑末﹞客官。你旣應承。到那裏在你身上要。不是耍處。﹝生﹞自然。這是我的事。不勞費心。﹝末﹞如此公私兩便。甚好。就此同行。﹝淨﹞我不管你了。你莫再來尋我。正是閉門不管窗前月。分付梅花自主張。﹝下小生﹞韓兄。你城中有那个朋友。並不曾見你說起。﹝生﹞我初到此。識得誰。我恰才在店主人面前不好說。你我不是無气力的。又閒在這裏。銀錢又沒的還他。替他挑兩日米。也了得一件事。張兄。你若不肯。只做我著便了。﹝小生﹞原來如此。這也說不得了。﹝醜﹞二位到何處去尋人。﹝生﹞沒尋處。挑米的就是我二人。方才在店家面前不好說。我沒錢與他。只得替他挑米。﹝醜﹞不要取笑。這如何使得。﹝生﹞不是取笑。這是情願。

【前腔】嘆吾儕時乖命否。欠人錢代人挑米。英雄空有成何濟。笑孑然資身無計。﹝合﹞須知。敎人可嗤。這發迹未知在那里。

代人負米實堪羞。

空使英雄恨未休。

正是在他矮檐下。

敎人安得不低頭。

第九出應募

【番卜算】﹝外扮王淵上﹞袖底握陰符。肘後懸金印。白旄黃鉞統三軍。兩越叨藩鎭。

靑海長云暗雪山。檄書飛渡玉門關。將軍自有平蠻策。不遣溪蠻疋馬還。下官杭州制置使兵馬大元帥王淵是也。今有方臘那廝據睦州靑溪洞謀叛。昨已奏聞聖上。勑遣下官徵剿。如今兵微將寡。卜日招兵。已遣旗牌官將招軍旗扯起。左右。但有投軍的到來。卽忙著他進見。毋得攔阻。﹝眾﹞領鈞旨。

【一翦梅】﹝生上﹞轅門旗幟颭紅雲。聞說招軍。欲往投軍。﹝小生上﹞生平壯志未能伸。同往軍門。報效軍門。

張兄。此間已是王將軍營寨。不免央把門軍士報入。多少是好。﹝生央軍士諢科外﹞著他進來。﹝生小生見外科外﹞你是那裏人氏。姓甚名誰。從實說來。

【一封書】﹝生﹞吾鄕是古秦。住延安砂石村。吾年齒二旬。韓世忠情敢隱。列國藩侯傳代遠。騎射兵書曾討論。﹝合﹞拜轅門。投健軍。望乞收畱敢惜身。

﹝外﹞那一个姓甚名誰。那裏人氏。從實說來。

【前腔】﹝小生﹞容張俊叩陳。是秦州版籍民。因時世變迍。涉江淮來此郡。擒狐射雁隨身技。虎略龍韜曾預聞。﹝合前﹞

【前腔】﹝外﹞吾今領大軍。向淸溪討叛臣。當此際用人。遇良材難棄隱。軍政司。取新軍冊過來。上了韓世忠名姓。﹝眾﹞領鈞旨。﹝外﹞看他魁梧雄偉非凡類。斬將搴旗定出羣。那韓世忠在轅門。掌騎軍。克敵成功奏聖君。

﹝外﹞韓世忠。你與我掌管二千鐵騎。不須遠離。只在鈴閣之下聽候。你若不負我委托。日後自有重用。﹝生﹞領鈞旨。﹝外﹞那張俊。此時朝廷用人之際。我單與你一角文書。赴朝廷行在。必有重用你處。卽宜速去。﹝小生﹞領鈞旨。

英雄自古識英雄。

伯樂經過冀北空。

今日得君提拔起。

免敎人在污泥中。

第十出勉承

【鵲橋仙】﹝旦上﹞更殘燈暗。夢回衾冷。曙鼓鄰雞相應。起來小步立天街。正見曉星光耿。

﹝蝶戀花﹞鐘送黃昏雞報曉。昏曉相催。世事何時了。萬恨千愁人易老。任教繡戶生芳艸。靑樓歌舞春風好。我自無緣。應惹傍人笑。粉褪香消空懊惱。此心一點憑誰道。奴家𨿽欲從良。恨未落籍。今當新正元旦。當去府中賀朔。只得梳洗前去。賽多嬌。取妝盒兒來。﹝醜上﹞寶劍賣與烈士。紅粉贈與佳人。姐姐恭喜。﹝旦﹞賤人何喜。﹝醜﹞姐姐一向懶梳妝打扮。今且喜梳洗又早。想是要尋个姐夫。卻不是恭喜。﹝旦﹞賤人休胡說。今日正月初一日。該去府中賀朔。這是官身。如何不早去。﹝醜﹞原來如此。姐姐請梳洗。

【二犯江兒水】﹝旦梳洗科﹞慵臨靑鏡。這幾時慵臨靑鏡。妝奩塵暗生。嘆粉消瓊玉。胭悴紅英。﹝醜﹞姐姐。你帶根釵兒。﹝旦﹞鳳頭金誰去整。蟬翼恨凋零。春山畫未成。﹝丑﹞姐姐。你終日愁怨。敢是爲傷春如此。﹝旦﹞非是傷春。﹝醜﹞莫不是有一个人在你心上。﹝旦﹞不爲風情。﹝醜﹞姐姐。你卻是爲何。﹝旦﹞也只是厭鶯花常咽哽。飛花蕩萍。我是飛花蕩萍。家宜室慶。常自想家宜室慶。那明月中弄瓊簫雙鳳飛。

﹝醜﹞姐姐旣是官身。也該早些兒去。﹝旦﹞

【前腔】官身催並。聽得道官身催並。心寒肉顫驚。論從來婦女。不出門庭。羞殺我賤身軀如浪梗。薄命已生成。中心自不平。任酒醉銀箏。花滿蓬瀛。那裏是我終身歸落境。﹝醜﹞姐姐。雞鳴了。去罷。﹝旦﹞賽多嬌。你閉上了門。我去就來。﹝醜閉門下旦﹞呀。眞个雞鳴了。曉雞亂鳴。四下裏曉雞亂鳴。官衙承應。不免去官衙承應。又怎禁襪兒涼霜路泠。

婦人不合街前走。

爭柰官差不自由。

第十一出奇遇

【步步嬌】﹝生上﹞萬里鵬程心何壯。羞殺千人長。須知執戟郞。滅楚封齊。勛業如翻掌。我豈健兒行。此身擬畫在淩煙上。

劍拂秋霜气吐龍。千夫豈可困英雄。大江一夜風雷起。方辧人間蛇與龍。自家蒙王將軍收用。叫我掌管二千鐵騎軍。意在重用。未知向後何如。今日是元旦。不免早去伺候。迆邐行來。天色上早。且在這廊廡下少睡片時。多少是好。﹝做睡科﹞

【前腔】﹝旦上﹞賀朔公庭披星往。離卻平康巷。無人路更長。城暗烏啼曉霧橫。江漲街滑漬寒霜。鞋弓襪小行不上。

奴家行了多時。進得城來。天尙未明。呀。早到府前。且到廊廡下少坐片時。﹝做驚見科﹞

【太師引】自驚慌。何物猙獰狀。諕得我神魂蕩漾。聽鼾齁似嘯風聲響。急抽身走出門房。戰篤速偸睛凝望。分明是班子山君模樣。心中想。這裏是府廊。那裏有南山白額獸中王。

【前腔】幸他斂爪垂頭眠石上。早是奴行來未忙。想著他殿頭地上霜威壯。又難同當道豺狼。若是他醒時相撞。便有那東海君也難無恙。天微亮。人來在外廂。待我與他眾人說。堤防驚醒獸中王。

【字字雙】﹝醜貼旦扮妓女上﹞髙髻雲鬟宮樣妝。停當。短身窄袖素羅裳。時樣。搖搖擺擺到街坊。來幌。進門先要脫鞋忙。腳脹。

迆邐行來。早到府前。呀。梁一姐。你來得能早。﹝旦﹞王四姐。朱二媽。不可進去。廊下不知是那裏來的一隻大虫。睡在那裏。﹝醜貼﹞阿呀。嚇殺我也。你看遠遠的幾个軍士來了。你與他說知。著他進去。

【前腔】﹝淨末扮軍士上﹞大劍長鎗耀日光。明晃。頂盔貫甲賽金剛。雄壯。關糧接賞气昂昂。歡暢。出徵發馬見閻王。猴樣。

你我軍健是也。今日元旦。府裏磕頭去。呀。姐兒們。元帥升廳未曾。﹝旦﹞尙未升廳。長官們。府廊下一隻大虫蹲臥在彼。列位進去。須要仔細。﹝眾﹞那裏有這事。想是那个沒瘠觔的。見你來的早。假裝虎嚇你哩。﹝旦﹞呀。不是取笑。見睡在那裏。你不信去看。﹝眾﹞在那裏。﹝旦指科﹞兀的不是。﹝眾看驚科末喊﹞一个人怎麼說是虎。﹝旦背云﹞我恰才得仔細分明是虎。怎麼如今是人。呀。我知道了。王四姐。我來得早了些。著了些寒。心裏不快起來。要家去。倘或點名。煩你代我應聲。回來相謝千萬。﹝貼﹞我知道了。將軍不下馬。各自奔前程。﹝齊下旦蹴醒生科生﹞你是誰家女子。推醒我則甚。﹝旦﹞官人。奴家有句話問官人。此間往來不便。請到前面甘露寺裏奉吿。﹝生﹞賢姐。平日不曾相識。有何說話。﹝旦﹞請到那裏。自有說話。﹝生﹞如此請行。離卻元戎府。﹝旦﹞同來般若門。官人萬福。﹝生﹞賢姐有禮。多蒙賢姐相邀到此。不知有何見諭。﹝旦﹞奴家鬥膽。請問官人髙姓何名。先鄕何處。﹝生﹞小生姓韓。名世忠。陜西延安人也。﹝旦﹞再請問尊翁令堂在否。乞恕瑣瀆。幸明見諭。﹝生﹞旣蒙見詢。賢姐聽稟。

【玉交枝】辱卿問訪。我行藏言之可傷。身孤命蹇親雙喪。﹝旦﹞官人娶妻未曾。﹝生﹞家貧未娶妻房。﹝旦﹞爲何充此軍伍。﹝生﹞鑾輿聞說南渡江。金兵越寇多搔嚷。爲功名前來水鄕。願投軍期爲上將。

【前腔】﹝旦﹞他言辭雄爽。轉雙眸睛流電光。虎頭燕額封侯相。將來豈是尋常。奴家趁此寒微之時。與他結爲夫婦。後來庶幾有托。﹝轉身向生科﹞寒家今住在平康。敢勞玉趾親臨降。﹝生﹞多蒙見招。不知賢姐有何說話。﹝旦﹞並無甚說話。爲新正君畱客鄕。備椒花聊消旅況。

官人。奴家住京口平康巷第三家便是。妾有金釵一枝。碎銀些須。權且表意。休嫌褻瀆。望官人到寓所。脫換衣帽卽來。妾先到家奉候。莫使奴家久等。乃見邂逅至情。﹝生﹞謹當奉命。敢問賢姐髙姓。﹝旦﹞奴家姓梁。止母親在家。並無兄妹。望乞早臨。﹝生﹞梁賢姐請先行。小生隨後便至。

邂逅相逢意覺濃。

新正行幸遇英雄。

有緣千里能相會。

無緣對面不相逢。

第十二出就婚

【生查子】﹝旦上﹞偶爾遇英賢。意气相畱戀。倘得效於飛。遂卻生平願。

奴家今早府中賀朔。分明見一虎蹲臥廊下。及至天明看時。卻是一卒。見他意气軒昂。語言雄爽。表表一丈夫。非同小可。奴家當此時不結納他。日後崢嶸。怎得相近。卻不是錯過了。卻才與他銀物。著他換衣帽到我家來。我曾畱意與他。料他必來。我先與母親說知。諒能相從。轉東過西。早到家下。母親有請。

【前腔】﹝老旦上﹞佳气入新年。柏葉春杯滿。﹝醜上﹞香放後園梅。識得東風面。

﹝老旦﹞我兒。你去賀朔。回來何早。﹝旦﹞母親。孩兒有一事奉稟。﹝老旦﹞孩兒道來。

【懶畫眉】披星行至府衙前。譙鼓初停欲曙天。忽逢猛獸枕廊眠。鼾齁聽似風雷轉。嚇得膽戰心驚不自全。

﹝老旦﹞是甚麼東西。﹝旦﹞是一隻大虫。﹝老旦﹞呀。府衙裏大虫是那裏來的。不曾嚇著你。後來怎麼。

【前腔】﹝旦﹞眾人來看府廊前。不是虎。﹝老旦﹞卻是甚麼。﹝旦﹞原來是凜凜英雄一少年。﹝老旦﹞我兒。敢是你去的早。天暗錯看了。﹝旦﹞我看了又看。分明是虎。卻不知怎的向後是人。娘。我想來當初漢髙祖在芒碭山中。所居之地。有雲气在上。劉知遠微時。五色蛇鉆他七竅。帝王將相。俱有靈異。想是他元神今自夢中還。此人甚非凡類。異日必然拜將封侯。我呵甘爲他婦奴之願。怎肯倚戶從人獻笑姸。

﹝老旦﹞我兒。你曾問他是那裏人。娶妻未曾。﹝旦﹞他是陜西延安人氏。父母俱亡。妻亦未娶。見投軍在王元帥麾下。﹝老旦﹞阿呀。孩兒。你差了也。

【前腔】孩兒今且聽吾言。你的終身我暮年。窮軍何必恁畱連。看你年芳貌美眞堪羨。少甚麼貴客豪門結好緣。

﹝旦﹞母親。你說那裏話。人不可貌相。海水不可斗量。你說我不知事。我一雙眼睛頗知好歹。此人日後非王卽侯。決不是常人。我一心要嫁他。﹝老旦﹞這寃家。我𨿽許你從良。終不然嫁个窮軍。﹝旦﹞母親。你不許我嫁他。我翦了頭髮。去做尼姑。你也不許。﹝老旦﹞呀。這妮子怎生這等直傲。這是你終身事。怎不從長計議。也不管他是軍是匠。與我幾百兩銀子。許你嫁他。﹝旦﹞就說一文也無。定要嫁他。﹝醜﹞母親。我有一言。

【前腔】婚姻男女本由天。豈不聞月下老之事乎。千里姻緣著綫牽。古來兒大母難專。母親。姐姐性气不好。有些好歹。那時悔之晚矣。不如成就隨他願。﹝老旦﹞一个大窮怎麼好。﹝醜﹞母親。你若這等說。一千也不成。到如今莫話無錢話有緣。

﹝老旦﹞旣然如此。賽多嬌把家裏年酒節菜。收拾齊備。待我那封侯的姐夫來。﹝生上﹞

【步蟾宮】窮途好事來新歲。藍橋偶遇神仙。釵頭金鳳是良緣。何幸佳人繾綣。

臘後復陽春。否極還須泰。金屋有嬋娟。相見還相愛。自家偶遇一妓女。贈我金鳳銀子。約我到他家去。𨿽是好意。但大丈夫不當失身可賤之人。若假此消遣旅懷亦可。此人姓梁。想陳公良配之語。應此亦未可知。我且去看。那壁廂立著一个使女。待我問他一聲。大姐。你家姓梁麼。﹝醜﹞我家姓梁。官人莫非是韓官人。﹝生﹞正是。﹝醜﹞請裏面來。姐姐在家等候多時了。姐姐。韓官人來了。﹝生相見科﹞媽媽賢姐拜揖。﹝老旦旦﹞官人萬福。﹝老旦﹞韓官人。小女年方二八。𨿽在門戶。素願從良。適見官人。英雄俊偉。意欲仰托終身。未知官人意下如何。﹝生﹞小生江湖淪落。囊篋蕭然。深媿蒹葭。實難倚玉。﹝老旦﹞韓官人。老身半絲兒紅綫也不敢需索。只今元旦大吉良辰。已備杯酒。爲官人合巹。賽多嬌取酒過來。

【梁州序】﹝老旦奠天地遞酒科﹞靑陽才至。鴻鈞初轉。就暖條風輕軟。辰良景媚。好將合巹杯傳。但願你伯鸞髙節。徳耀貞良。瓜瓞多蕃蔓。老身當暮景。得安然。始識吾兒絡秀賢。﹝合﹞花燭夜。笙歌院。乘龍女壻人爭羨。看喜气藹門闌。

【前腔】﹝生遞酒科﹞孤身囊罄。千山家遠。何幸娘行垂眷。器非坦腹。深慚漫駐絲鞭。誰道有妝臺玉鏡。孔雀金屛。始見嫦娥面。紅絲無一縷。荷姻聯。始識丘山苗母賢。﹝合前﹞

【前腔】﹝旦奠拜天地拜老旦拜生﹞叩蒼穹配合良緣。謝萱堂俯從奴願。喜英豪不棄。辱成姻眷。他本是魁梧李靖。奇表陶謙。我自非無見。他年持節鉞。珥貂蟬。始識東鄰騏驥賢。﹝合前﹞

【前腔】﹝醜遞酒拜﹞武陵溪偶泛漁舩。天臺路喜逢仙眷。看香翻舞袖。酒淹歌扇。知你是華陽玉女。盛世仙郞。滿卻今生願。雙雙歸晝錦。永團圓。始識沙哥崔嫂賢。﹝合前﹞

【節節髙】﹝眾﹞雕盤裊篆煙。爇龍涎。柳搖臺榭東風軟。江梅綻。彩燕翻。生盤薦。胡桃鵷鴿紅鑪暖。銅龍玉漏冰澌淺。﹝合﹞莫把閒愁憶故鄕。室家歡慶眞親眷。

【前腔】金杯玉手傳。酒如泉。羊羔麟脯羅華宴。人歡忭。情愛憐。心畱戀。朱幃翠幙春情綣。金花銀燭春光炫。﹝合前﹞

【餘音】新春新景開新宴。喜新人共駕彩鸞。看取新年樂事綿。

﹝旦﹞我今爲良家婦。志願足矣。曾許下南海香願。滿月後行。賽多嬌。凡進香所用收拾下。﹝醜﹞理會得。

燭影搖紅夜色濃。

鳳和鸞協兩心同。

今宵剩把銀缸照。

猶恐相逢是夢中。

第十三出計遣

﹝淨扮店主人上﹞自家買賣甚小。近日齕剌頗大。明明白日鬼迷。明明靑天雨下。自家京口店主人便是。今年買賣不濟。又撞見个陜西人姓韓的來住下。三四兩銀子酒飯錢。只替我挑了兩日官米。其餘一釐不見。因他在梁大媽家做女壻。我累次取討不得。他丈母昨日著使女來請我。想是要還我銀子。須索走一遭去。迆邐行來。此間就是。待我叫一聲。有人在麼。

【霜天曉角】﹝老旦上﹞吾家愛女。何故將他嫁。﹝醜上﹞只是那時見錯。撞來眞是寃家。

﹝老旦﹞賽多嬌。你請那店家。如何不見來。﹝醜﹞外面有人叫。想是他來了。呀。是店主人來了。我家母親久等多時。請裏面坐。﹝淨﹞媽媽拜揖。﹝老旦﹞店主人少禮。﹝淨﹞大媽呼喚小子。想是還我銀子。特來拜領。﹝老旦﹞這个得在。我有件事奉議。我女兒沒主張。平白地招了那韓家光棍。倩喫倩穿。一些好歹髙低不知。沒柰何寃家不得離眼。我今煩你街坊上尋幾个老的小的。到我家討利錢房錢柴米錢嚷鬧。待我在他面前恨生怨死。語言訕他。他是个不好性子的人。肉身不安。使性出去。卻不是好。帳目銀子還你。另外白銀二兩奉謝。心下如何。﹝淨﹞這事不難。到其間不要霸短。﹝老旦﹞一言旣出。怎麼說謊。﹝淨﹞我就來。﹝下老旦﹞賽多嬌。你叫那窮神出來。我說你勸他。自然知趣。﹝醜﹞也是。韓姐夫。母親有請。

【前腔】﹝生上﹞天涯人去。心意勞牽掛。非是輕憐重惜。受恩深處爲家。﹝老旦﹞

賢壻。我女兒南海進香。多時不見回家。好生放他不下。家中諸事缺少。負欠又多。如之柰何。﹝生﹞小壻做客日久。囊無一文。未能供贍。稍待日後。有些好處。決不負恩。重當圖報。﹝老旦﹞賢壻可知道是好。只是眼下難過。你豈不知。我衣衫首飾。都典賣盡了。今日柴無一根。米無一粒。如何是好。天。﹝哭介﹞

【泣顏回】說起淚如麻。怨無夫無子無家。銀錢誰假。這連朝柴米無些。房錢欠他。又連年利債盤來大。也知咱無計難支。空憐我有女如花。

﹝醜﹞母親。過不得日子。大家商量。只恁虀糟怎的。

【前腔】聽咱。何必恁嗟呀。思吾家子母做事全差。非聾非啞。不安排些子生涯。那母親呵。愛錢是他。至親情都只爲無錢罷。不須嗔媽媽多言。且寧耐姐姐回家。

﹝眾扮討債人上﹞受人之托。必當終人之事。梁大媽央你我假妝討債的。到他家吵嚷。意欲趕那韓潑出去。你我不免去走一遭。轉灣抹角。此間就是。待我叫一聲。有人麼。﹝老旦﹞外面是誰叫。﹝醜﹞待我去看。﹝眾﹞

【前腔】丫丫。你是大媽家。﹝醜﹞便是。母親。討債的來了。﹝眾﹞大媽請作揖。你好忒沒理。利錢怎不還咱。你居吾大廈。討房錢月月磨牙。油鹽米茶。不還錢休怪我登門罵。你今朝有靠東牀。再休題推托媽媽。

﹝老旦﹞列位老官人小官人。這兩月家下實是不足。少待幾日送來。﹝眾介﹞不聽你。你家賺錢的嫁了人。銀錢從那裏來。不管你借當與我去。﹝醜﹞列位不必破言。我家也是有頭臉的。﹝眾嚷介﹞誰是沒頭臉的。莫閒話。不與銀子。打鋪在你家睡。﹝老旦﹞列位且去。明日送來。極遲不過後日。﹝眾﹞不去。有了方去。﹝醜﹞沒柰何列位再寬一日。定然不敢再遲。﹝末﹞老官也罷。我們也去。明日不送來。再作區處。正是欠錢如管轄。還了兩平交。﹝眾下老旦﹞姐夫。人口重大。日子正多。女兒又不見來。如何是好。

【前腔】﹝生﹞知他。只恁假喧嘩。敎人羞慚滿面殊失光華。語言敲打。怎當他俐齒伶牙。﹝醜﹞姐夫休怪我母親。﹝生﹞吾難怪他。大丈夫怎肯居人下。料咱們別在今朝。﹝醜﹞姐夫。你那裏去。母親𨿽有句把言語。姐姐不曾惱著你。你怎麼把他恩愛都忘了。﹝生﹞怎忘我恩愛渾家。

﹝醜﹞姐夫。這裏是家。還往何處去。﹝生﹞大丈夫四海爲家。那裏不去了。怎肯受你家眉髙眼低。干言濕語。你姐姐來家時。與我多多拜上。說我韓世忠不乘駟馬。不握兵符。誓不還家。﹝醜﹞媽媽。姐夫要去求功名去哩。﹝老旦﹞賢壻。待我女兒回家去也罷。﹝生﹞嶽母在上。窮軍女壻。打攪府上多時。少待此行。覓得一官半職。卽來補報。就此拜別。﹝老旦﹞姐夫此去。非王卽侯。

心去意難畱。

畱下結寃仇。

早知不是伴。

何必遠相投。

第十四出惜別

【月云髙】﹝旦行路上﹞綠陰村徑。撩人好光景。勗慘離人思。好鳥聲相應。別後慈顏。嘆衰年苦孤影。得與傑士成佳偶。人願天從阿幸。丈夫呵。你是奮翼飛天陶士行。正是對泣牛衣王仲卿。

奴家爲母親年老。夫壻新婚。往南海進香了願。今日回來。早到京口家鄕了。呀。遠遠望見一人。好是丈夫模樣。待我行向前去試看。﹝虛下﹞

【前腔】﹝生上﹞山明云靜。淸和夏初景。柳外花飛雪。撩亂人愁病。我那娘子進香未回。他娘千方百計生發我出門。怪殺薄幸靑樓。這無情舊行徑。只是一件。割我荊妻愛。甚日崢嶸重整。我欲學那投筆封侯班仲升。豈不是立志題橋馬長卿。

﹝旦上相見科﹞呀。那壁廂是我丈夫。﹝生﹞呀。那壁廂是娘子。娘子。你回來了。﹝旦﹞官人。我回來了。你爲何在此閒行。﹝生﹞娘子。一言難盡。聽我吿訴。你那母親呵。

【憶多嬌】他情狠絕。把姦計設。炎涼態度難盡說。只要我離卻伊家心方悅。﹝旦﹞官人。你卻怎麼。﹝生﹞我怎肯依株守穴。

﹝旦﹞苦也。我那母親。怎麼做這等事來。有了女兒。就有女壻。終不然我不回家了。

【前腔】你言苦切。我喉欲咽。到底娼家情毒絕。將我夫妻輕分拆也。難遽輕別。難遽輕別。再作商量議說。

官人且到家裏。我自有處。﹝生﹞卑人無再回之理。我曾與賽多嬌說。待你姐姐回家。千萬拜上。我韓世忠。不乘駟馬。不握兵符。決不回家。天假良緣。在此相遇。就此拜別。待卑人有一官半職。夫妻相會。未爲遲也。﹝旦﹞官人旣欲要去幹辦前程。我怎肯作兒女子態。畱戀官人。只是到家中取些衣裝盤費與官人去。﹝生﹞多謝娘子厚情。卑人身邊尙有些須。聊可盤纒。決然無顏再回。﹝旦﹞官人旣不肯回去。奴家餘剩白金數兩。簪珥兩件。官人收置作日費。還有衣衫一二件。可畱作禦寒之具。﹝生﹞娘子深恩厚徳。何以爲報。卑人更有一言奉吿。人生事變不常。此去功名。未知如何。娘子回去。須順你母親心意。尋个終身。不可自把靑春擔擱。我韓世忠心下也安。﹝旦﹞官人說那裏話。豈不聞一與之醮。終身不攺。賤妾𨿽路柳墻花。自知非雲情水性。官人此去。富貴到手。別娶名門。妾一聞知。有死而已。﹝作悲科生﹞娘子不須煩惱。旣有此意待卑人。卑人之心。惟天可表。但此行實難爲情。就此拜別。﹝作悲科﹞

【■﹝斗外斵內﹞黑麻】吾此去知伊鏡鸞影缺。無可柰功名暫時有別。能遂志。倘成業。錦制徵袍。卽歸故國。﹝合﹞釵分袂拆。相看淚滴血。鏤骨銘心。難忘厚徳。

【前腔】﹝旦﹞邁世人豪。衝霄气節。專指望玆行建功立業。須奮發。早飛越。萬里鵬程。羨君健翮。﹝合﹞釵分袂拆。相看淚滴血。富貴之時。還知念妾。

﹝生﹞娘子。你我堅心自持。不可有背。爭柰天色晚來。不能久話。好傷情也。

分開鴛侶情難捨。

握手臨岐恨未平。

相思相見知何日。

此時此夜難爲情。

第十五出受職

【賞宮花】﹝外扮王淵戎衣上﹞英雄俊髦。羨長城。欽爾曹。爲國求良將。旣得肯相拋。璞內已知和氏玉。軍中原有霍嫖姚。

轅門旭日映旌旗。海上雲飛走檄書。已得淮陰眞國士。管教項羽帳前誅。下官蒙聖上拜爲浙東兵馬大元帥。深愧溪蠻未滅。有負天寵。且喜得一軍姓韓名世忠。此人風骨偉岸。目瞬如電。英雄俊爽。必非常人。昨日管門軍士報來。說此人酒醉晚歸。城門已閉。被他用臂膊一靠。城門木開兩段。我想此人兩臂有千斤之力。更兼武藝精熟。乃萬人敵也。見今我營中缺少先鋒。非此人不可。昨已遣將佐奏聞。封他爲武節郞。掌先鋒印。已蒙聖旨準下。叫軍士。與我請韓世忠來。道元帥已奏聞。封你爲武節郞。掛先鋒印。速到中軍受職。﹝眾﹞領鈞旨。﹝下介生上﹞

【前腔】萍蹤亂飄。恨風波平地髙。幸見嫦娥面。眷愛意難消。誰信燕子樓中張盼盼。也知麒麟閣上霍嫖姚。

姻緣嗟復斷。功名恨尙難。出門卽有礙。誰謂天地寬。自家旅邸中得諧佳偶。幸出望外。誰想那鴇子可惡。因他女兒去進香。就生暗遣不容之意。不想得遇著娘子。慰我好言。贈我銀物。身𨿽暫別。心實縈牽。今日無事。不免到帥府裏打聽徵方臘消息。走一遭去。﹝眾上﹞呀。韓先鋒恰好來了。﹝眾作報介﹞韓官人。元帥著我等報請。元帥昨遣將佐奏聞。封官人爲武節郞。掛先鋒印。喜錢不敢要。你我是舊同僚。不可作模樣。看顧看顧何如。﹝生﹞那有此事。﹝眾﹞眞實。元帥升帳久等。﹝軍士報請介生﹞韓世忠叩頭。﹝外﹞韓將軍請起。下官昨已奏準聖上。封汝爲武節郞。掛先鋒印。叫軍士。取冠服印劍來。韓將軍請冠帶了拜闕。

【降黃龍】﹝生冠帶拜闕介﹞仰荷神堯。葑菲無遺。策名廊廟。﹝轉身拜外﹞韓世忠艸茅鄙人。爲元帥執鞭墜鐙。已自慶幸。今又辱名郞職。印掛先鋒。恐有負所舉也。銜恩罔極。當效力前驅。盡忠圖報。還叨。廟謨幃算。指顧處悉平巖島。願元戎召下星門。檄飛須早。

﹝外遞酒介﹞先鋒請飮三杯。

【前腔】英豪。受命皇朝。萬里長城。賴伊非小。此時龍蛇莫辧。値狐鼠潛窺。犬羊紛擾。須敎。奮威揚武。馬到處蕩平巖島。囑先鋒席捲長驅。渡江須早。

【降黃龍滚】﹝眾合﹞轅門列寶刀。虎帳羅花帽。鯤化蛟騰。平地風雷瀑。﹝合﹞金章紫誥。黃旄皂纛。淸潮海。建偉勛。酬廊廟。

【前腔】金鐙動地搖。鐵騎催山倒。妖避魔藏。殺气騰江嶠。﹝合前﹞

【尾聲】昨朝逆旅遺人笑。豈料今朝榮耀。看取報主酬恩莫憚勞。

薦舉恩私厚莫酬。

知君談笑覓封侯。

正是千軍容易得。

果然一將最難求。

第十六出從徵

【喜相逢】﹝旦上﹞良人去也。何時駟馬還家。想英姿豪气。豈爲人下。

莫笑他爲卒。男兒暫時屈。蛟龍得雲雨。豈是池中物。奴家招得延安韓世忠爲壻。此人豪邁不羣。頗愜奴意。豈料母親作惡。忿怒辭去。那日幸得在城外相會。訂盟而別。今寄居府前。他𨿽不來家。我時常衣服銀錢飮食不缺。昨聞人說。卽日要徵方臘。未知眞否。倘有此事。收拾些盤纒衣裝送去。賽多嬌那裏。﹝醜上﹞來了。有情人去遠。無日不相思。姐姐呼喚我怎的。﹝旦﹞我聞得人說。你姐夫要徵方臘去。你去打聽个消息來。報我知道。﹝醜﹞理會得。

【小蓬萊】﹝生冠帶領眾上﹞憶昔布衣別去。今朝衣錦還家。朱輪皂蓋。寶刀銀印。繡帽宮花。

下官蒙王元帥薦拔。此恩何報。左右。此是我家門首了。﹝醜驚報介﹞姐姐。金鼓旗號到我門首。一位官人來了。﹝旦﹞是誰。﹝醜﹞不知是誰。待我再看。呀。姐姐。是姐夫。戴著紗帽。穿著圓領。進門來了。﹝旦迎介﹞官人。你怎生這等服色。卻是那裏來的。﹝生﹞吿知娘子。昨蒙王元帥保奏。封我爲武節郞之職。掛先鋒印。卽今去徵方臘。我特回家拜辭令堂娘子前去。﹝醜﹞母親有請。

【海棠春】﹝老旦上﹞喜鵲噪檐牙。好事來門下。

我兒。你在這裏和誰說話。﹝旦﹞母親恭喜。你女壻做官了。﹝老旦﹞那个。﹝旦﹞韓官人。﹝老旦﹞那有此事。﹝旦﹞見在堂前。請你相見。﹝老旦﹞呀。姐夫恭喜。你做官了。向日怎麼使性子。去了再不來家。一向不知在何處。老身好生放心不下。﹝生﹞只在府前。﹝醜﹞不要提罷。我到惶恐。﹝老旦﹞姐夫是何職任。請問。

【雁魚錦】﹝生﹞煙塵四處今未寧。豈無端叛賊生姦橫。吾主寄帥臣專閫命。薦吾授先鋒領將驅兵。職叨居武節。𨿽榮貴思任匪輕。也應知博得个不負玄才舉。索把那妖氛此行掃淨。

﹝老旦﹞姐夫卻是眞喜。不知起兵何處。徵甚麼人。﹝生﹞

【前腔】前徵。水國山城。搗妖民方臘。睦州蠻境。﹝老旦﹞姐夫幾時準行。﹝生﹞兵車戒整。暫歸來報與新承命。﹝老旦﹞姐夫今日身榮。切莫忘我兒女。﹝生﹞怎忘卻甘露訂盟。怎忘卻軍門遇卿。怎忘卻合新正。取酒過來。深佩領。瑤觴捧拜謝萱庭。娘子奉此杯。更賀娘行此滿觥。我這裏深慚毛義微官廩。那些个少可酬雲英逆旅情。

﹝眾捧盔甲上﹞袍繡簪花裁蜀錦。甲穿金鎖扣■﹝犭唐﹞猊。稟先鋒。元帥差小的們送袍鎧在此。請先鋒起兵。﹝生﹞我知道了。多稟上元帥。說世忠卽時就行。﹝眾﹞領鈞旨。將軍不下馬。各自奔前程。﹝下﹞

【前腔】﹝老旦對旦介﹞他行。爲你愁增。怎拚得新婚。忽地分鸞鏡。你可相畱緩住幾日。敍慰夫妻恩愛私情。﹝旦﹞怎說這話。酒已完備。請韓官人賀喜餞行便了。

杯敬酒介﹞持杯特敬。願君今去。縱鐵騎橫行鐵嶺。佇看咱門楣杜廣登臺鼎。更羨我弱質文君識長卿。﹝生﹞娘子。我欲少畱。柰國事不容遲滯。如何是好。﹝旦﹞官人。你差了也。

【前腔】風霆。迅疾將軍令。兵機事豈容子女相眷戀遲梗。況爲臣委身須當忘私。無勞念奴離別輕。賽多嬌取酒過來。我奉餞官人一杯。﹝旦奉酒介﹞願你摧彊用武攄忠膽。更須要出奇行正靑海京佇望功成。﹝生﹞擒賊之日。卽當馳報。﹝旦﹞官人又差道了。捷書不必通家信。露布先須達帝京。

﹝老旦﹞姐夫。我只是舍你不得。﹝醜﹞窮軍如何捨他不得。﹝老旦﹞休記舊話。

【前腔】﹝生﹞嶽母休咽哽。也知咱難株守室庭。事業在玆行。看昆吾揮斬盡魑魅鯤鯨。那時節歸來喜生。那時節再圖个家慶。﹝眾旗號上介﹞三吳羽檄飛來急。一令將軍促去忙。稟先鋒。元帥將令急候吉時起兵。﹝生﹞旣如此。嶽母娘子就此拜別。辭別去未容停。但看鎗尖直指淸溪境。叛賊須敎一掃平。

﹝旦﹞賽多嬌。我家不比往日。乃是官宦人家了。等閒不可開門。﹝醜﹞是如此。

昆玉石中藏

肉眼誰能識。

眼望旌捷旗。

耳聽好消息。

第十七出滅醜

【水底魚兒】﹝淨方臘丑方天定定光和尙末呂師囊﹞十二天神。如來佛世尊。神兵到處。聞者卽消魂。

﹝淨﹞左右。將大隊人馬擺開陣勢。那壁廂宋兵到來。好生對敵。﹝眾﹞領鈞旨。

【前腔】﹝生領兵上﹞方臘妖民。欺淩敢領軍。天兵到此。鬼魅卽潛形。

﹝生﹞大小三軍。那壁廂是方臘營壘。射住陣角。擂鼓挑戰。﹝眾﹞領鈞旨。﹝淨丑交戰生鞭打方天定下呂師囊又戰鎗刺下定光和尙又戰鎗刺下淨敗下生﹞眾軍校紮住營。不許擅動。待我自去捉那賊來。﹝眾﹞領鈞旨。﹝生趕下﹞饒他走上焰磨天。腳下騰雲追趕上。

【撲燈蛾】﹝方臘敗走上﹞可憐百萬兵。可憐百萬兵。一朝盡皆喪。惟餘此一身。敎我何方投向也。回頭遠望。見一人步拈長鎗。分明是追咱模樣。怎支當。將身且在艸中藏。

【前腔】﹝生持鎗趕上﹞分明見賊徒。分明見賊徒。盤山過溪港。如何轉眼間。不見妖民形像也。心中自想。這深山無房舍園墻。料潛身林叢艸莽。把長鎗。艸中搜索自難藏。

﹝生捉住淨介﹞叫軍士綁了。解赴大營去。﹝眾﹞領鈞旨。

正是

射人先射馬。

擒賊先擒王。

第十八出酬功

【鳳凰閣】﹝外扮王淵上﹞洞蠻不軌。百萬王師過濲水。先鋒已得虎侯癡。呼吸風雷誰敢■﹝扌互﹞。這回看取掃淨幫源洞溪。

錦袍燦燦轅門列。金印累累肘後懸。好將三尺淸風劍。撐住東南半壁天。下官奉命前來剿徵方臘。𨿽則手下雄兵猛將。似虎如彪。怎如韓世忠驍勇英雄。絕倫蓋世。已封爲前步先鋒。領二千鐵騎前去。這回蕩平洞溪。擒斬叛賊。料一舉萬全矣。昨遣探子前去打探消息。不見回報。左右。探子到時。急令來見。﹝眾﹞領鈞旨。﹝探子上報介﹞這場好廝殺也。

【北黃鍾醉花陰】殺气砯砰撼山嶺。蔽天日旌旗蕩影。人猛烈。馬飛騰。號令風生。直殺到淸溪境。兩隻腳不畱停。報報報徑奔轅門來報稟。

﹝外﹞探子來了也。看他精神多抖搜。喜气動容顏。要知端的事。惟聽口中言。那探子喘气定了。慢慢的從頭試說一徧。

【喜遷鶯】﹝探子﹞誰似俺先鋒英勇。恰便似降神霄黑殺天丁。朱纓亂撒在盔頂。看了他甲掛■﹝犭唐﹞猊金雁翎。看馳騁。明晃晃鎗橫玉蟒。赤律律馬跨金睛。

﹝外﹞短甲隨身袖襖齊。金丸雉尾緊相隨。兩腳賽過追風馬。肩上橫擔令字旗。那陣上那員將出馬。俺先鋒怎生相持。喘息定了。再說一徧。

【出隊子】﹝探子﹞我則見南安王刀當頂。怎如俺韓先鋒武藝精。惡狠狠叫殺似雷鳴。冷颼颼鞭飛如電影。那南安王躱不及。一鞭打於馬下。骨吐吐鮮紅如水傾。

﹝外﹞號令肅秋霜。戈矛晃太陽。先鋒誰得似。眞是个中彊。鞭打死方天定。更有何人出馬。再說一徧。

【刮地風】﹝探子﹞俺先鋒挺著鎗垓心相待等。呂樞密拍馬來迎。兩陣上金鼓連天震。恰便是風捲雷霆。這一个紫金鎗鬼怕神驚。那一个方天戟掣電飛星。踅个過。打个轉。就見輸贏。那呂樞密難架撐。俺先鋒鎗下無情。雙舉手看的心窩正。颼的來蟒穿心搠透明。

﹝外﹞鞭打南安王。鎗刺呂樞密。賊將𨿽已誅。方臘無消息。俺先鋒殺到甚麼去處。叛賊的營壘軍馬。卻是怎生。仔細再說一徧。

【四門子】﹝探子﹞俺先鋒怒重重火向心頭迸。縱龍駒追過嶺。砍倒他旗。躧亂他營。十萬兵那个逃得命。恁地也彊。眞个也能。一匹馬。一條鎗。直殺入賊巢深境。

﹝外﹞百萬敗殘兵。盡解犀皮甲。功業已垂成。須是擒方臘。韓先鋒旣殺過烏龜嶺。已是淸溪洞了。未知擒得方臘未曾。探子再說一徧。

【古水仙子】﹝探子﹞俺那先鋒呵到來到到恁賽城。來來來了个佛子英雄元覺僧。他他他鎗挑了如來。又又又簡丟了方晟。殺殺殺直殺的血成河屍積嶺。見見見衝天焰燒了宮庭。去去去那方臘嶺後逃生命。俺俺俺俺先鋒隨後勞跟定。擘腦揪活捉入大軍營。

﹝外﹞我這雙眼睛看定了他。眞是个萬人敵。端的是好喜也。那探子。賞你兩甁酒十斤肉。免你一个月打差。後營中歇息去。﹝探子﹞謝元帥。

【尾聲】萬里蠻煙恁縱橫盛。賴將軍一躧而平。今日是好喜也。我則見晝無兵夜罷警。

【神仗兒】﹝生眾綁方臘上﹞班師回騎。班師回騎。賊擒兵潰。山野歡聲沸。都在凱歌聲裏。﹝合﹞飛捷報。莫延遲。飛捷報。莫延遲。

﹝眾﹞稟先鋒。已到大營轅門外了。﹝生﹞左右通報。﹝相見介外﹞韓將軍。聞知方臘被擒。平定溪洞。功髙當世。勇冠三軍。可賀可賀。﹝生﹞末將托朝廷洪福。元帥虎威。僥幸成功。不足掛齒。﹝外﹞此皆將軍大功。定當保奏。方臘捉在何處。﹝生﹞見在轅門外。專候軍令。﹝外﹞拿他進來。﹝眾押方臘跪見介外﹞方臘賊徒。亦本山野艸民。何敢反叛。僭稱僞號。謀爲不軌。將囚車封了。械送朝廷。韓將軍。下官備一杯酒。幷酒器數件。爲將軍酬勞賀功。左右取酒過來。

【大和佛】平定三州殲厥魁。功勛蓋世奇。封侯拜爵。鐘鼎姓名題。這幾件金玉酒罇彛。聊且贈特爲酬勞莫辭推。﹝生﹞

【前腔】叛賊猖狂殘庶黎。天兵當剿夷。朝廷福庇。元帥播雄威。小將有何爲。敢叨受寶玉多般酒尊彛。

﹝外﹞韓將軍。長者賜少者不可辭。理當收下。﹝生﹞小將多辱元帥提拔。又蒙辱賜金寶。卻之不恭。受之有愧。尙當致身圖報。﹝外﹞軍士們。拔了營寨。整頓旗旛。奏凱回軍。

【雙聲子】﹝眾﹞凱歌調。凱歌調。齊奏出昆陽利。得勝令。得勝令。齊唱著幷州喜。歸轡緩。歸轡緩。驕馬嘶。驕馬嘶。看萬民相慶。牛酒相攜。

【前腔】人情爽。人情爽。行路在春風裏。人意樂。人意樂。歸路羨家鄕美。圖爵賞。圖爵賞。封妻子。封妻子。喜太平重見。脫卻戎衣。

領將驅兵海上來。

斬妖縛魅賊巢摧。

喜孜孜鞭敲金鐙響。

笑盈盈齊唱凱歌回。

第十九出得嗣

【謁金門】﹝老旦上﹞光景驟。漸覺羅衣寒透。笑采黃花盈把嗅。問渠誰个瘦。﹝旦上﹞喜誕麟兒神授。看取凱旋功奏。多辦好香焚寶獸。謝天相庇佑。

﹝老旦﹞老景孀居無後嗣。幸今有女是門楣。﹝旦﹞知他是个奇男子。不斬樓蘭誓不歸。母親萬福。﹝老旦﹞孩兒道來。且喜你招得韓姐夫。他旣身榮。今又生个兒子。卻不是雙喜。韓氏有後。你身有托矣。但韓姐夫去後。不知他勝負若何。﹝旦﹞吿覆母親得知。昨日軍中遣來報道。屢戰屢捷。方臘已擒。今班師臨朝復命。不日就到家了。﹝老旦﹞如此謝天。可喜可喜。

【風入松】鏡中白雪已蒙頭。嘆桑楡時候。幸然有女能相守。又喜得英雄爲偶。但只慮淒涼畫樓。悔敎去覓封侯。

【前腔】﹝旦﹞淮陰國士豈凡流。羨功成唾手。飛馳靑海擒彊寇。羞兒女閨中廝守。當此際兵戈未休。看談笑覓封侯。

【得勝令】﹝生上﹞玉轡鳴騶。導引旛幢列碧油。凱旋奏入鳳凰樓。叨爵賞。衣紫腰金笑敝裘。

﹝眾﹞稟爺。車駕到本府門首了。﹝生進見介﹞嶽母請拜。﹝阮郞歸﹞羅衫寵賜茜紅新。深慚受國恩。﹝老旦﹞森森畫戟列朱門。東牀有貴人。﹝生﹞夫人請拜。當逆旅。得相親。情眞感是眞。﹝旦﹞喜兒今誕玉麒麟。終身托有君。﹝生﹞謝天地。且喜生个兒子。夫人抱出來我看看。﹝旦﹞賽多嬌。抱小公子出來見韓老爺。﹝丑抱公子上介﹞老爺。公子在此。﹝生看介﹞且喜好个兒子。夫人。我與他取个名字。叫做韓彥直罷。﹝旦﹞子生父命之以名。正理。賽多嬌抱進去。不可驚嚇了他。﹝醜抱下老旦﹞姐夫。恭喜大捷。不知加何官職。﹝生﹞蒙問。王元帥見門婿有功。賞賜許多金玉酒器在此。取過來與太太看。﹝老旦﹞那都是金玉的。仔細收了。﹝生﹞申奏朝廷。升門壻爲浙江宣撫使。鄜延路總管平寇將軍之職。夫人亦有誥命。封爲夫人。勑賜還家。﹝老旦旦﹞如此可喜可賀。﹝旦﹞賽多嬌。喚女樂出來。與老爺磕頭。﹝貼扮女樂上﹞舞低楊柳樓心月。歌罷桃花扇底風。老爺磕頭。﹝生﹞夫人。這是那裏的。﹝旦﹞吿知相公。相公今日位髙望重。妾身討得這兩个供奉相公。﹝生﹞如此多謝。他兩个喚做甚名字。﹝旦﹞喚做金鶯玉燕。﹝生﹞甚好。

【五供養】﹝老旦遞酒介﹞蕩氛平寇。功重朝廷。威鎭三川。承恩加紫綬。賀捷捧金甌。﹝生﹞何辭尊賜。柰蝸量不勝杯酒。﹝旦﹞金鶯玉燕。奉你爺一杯酒。﹝貼旦捧酒跪介﹞願老爺千歲。﹝起介﹞霓裳呈妙舞。新曲按涼州。﹝旦﹞老爺請進三爵。位至三公。福全遐壽。

【前腔】﹝旦遞酒介﹞玉壺香透。瑤斝頻斟。琥珀光浮。喜看登帥府。絕勝步瀛洲。﹝生﹞此杯免飮。負娘行情厚。﹝眾奉酒介﹞桃葉持檀板。菱角擘箜篌。老爺夫人同進此爵。紫誥加封。白頭相守。

﹝小卒捧書上﹞三耳麻鞋萬字巾。名稱健步似飛雲。羽書急報勤王事。來到將軍帥府門。此間韓將軍府門首。門上人快通報。道外面有報緊急軍情事的在此。﹝眾﹞稟爺。外面有報緊急軍情軍健到此。不敢放入。候爺軍令。﹝生﹞著他進來。夫人嶽母請少避。﹝老旦旦下卒進見介生﹞那漢子是那裏的。有何緊急軍情。﹝卒﹞小的是承宣張爺差來的。有書在此。﹝生﹞接上書來看。

【駐馬聽】﹝生拆書看介﹞書寄韓侯。逆賊苗劉構叛謀。將王淵殺害。脇太后臨朝。廢髙帝居休。東宮衝幼實堪憂。宦官康履皆梟首。今日朝廷呵。壘卵之秋。望提兵早至平江相候。

張俊頓首大宣撫使韓將軍鄕丈麾下。呀。元來如此。卻不痛殺我也。左右。取酒過來。﹝生酬酒介﹞蒼天蒼天。朝廷有此大故。恩相有此大變。我韓世忠誓不與此賊共立。天。若不斬此賊。有如此酒。那漢子。此系朝廷緊急軍情。作急回報你張爺去。道我不寫書。星夜起兵來也。左右。取五兩銀子賞他作盤費。快回去。﹝眾取銀子遞卒接銀拜介﹞謝爺賞。已報韓將軍。去復張都督。﹝下老旦旦上﹞相公。適來報甚事的。﹝生﹞夫人。適間我秦州張伯英寄書來。道苗傅劉正彥在朝作亂。廢髙宗皇上。脇制六宮。太后臨朝。又將我恩相王淵殺害。意在謀篡。約我勤王。正欲與夫人計議。我欲夫人以入覲太后爲名。二賊見我宅眷在朝。他定有書招我協助。我陽爲應諾。陰修戰具。我來彼決不疑。出其不意。此賊可擒矣。不知夫人意下如何。﹝旦﹞相公。爲臣死忠。爲子死孝。古今大義。今君父有難。豈可坐視。卽當致身報國。奴知此事不宜遲滯。就當拜別母親起程。金鶯玉燕隨我去。畱賽多嬌在家伏侍母親。﹝老旦悲介﹞我兒。你去了。我家中靠誰。

【江兒水】嘆我無依倚只恁愁。賴伊夫婦看衰朽。誰知母子今分首。蕭條舉目無親舊。﹝旦﹞母親且自寬懷寧候。若要團圓。除是蕩平賊寇。

【前腔】﹝生﹞不是輕離別爲國憂。﹝老旦﹞姐夫此去幾時回來。﹝生﹞掃淸君側方回首。夫人。你畱心入覲皇王后。娘兒未可徒廝守。﹝旦﹞相公。我報主素心持久。就裏乘機。諒彼難逃吾彀。

﹝生﹞軍士們。你與我點齊隊伍。整率旗鎗。在東門外候我到卽行。﹝眾﹞領鈞旨。﹝生﹞夫人。我今從陸路先行。你別嶽母往水路速去。

望斷山程共水程。

倚門不必淚盈盈。

此行管取淸君側。

單聽春雷響一聲。

第二十出決計

【六麼令】﹝老外扮呂頤浩上﹞苗劉賊黨。肆凶殘橫亂朝綱。忍看社稷遽傾亡。心耿耿。淚雙雙。一天愁鎖眉峯兩。

【前腔】﹝末扮張俊上﹞中心勞攘。正金兵越寇猖狂。又遭禍變起蕭墻。飛羽檄。詔勤王。腹心先去苗劉黨。

【前腔】﹝小生扮張浚上﹞中原板蕩。又那堪逆賊猖狂。摧陵殿陛實堪傷。鋤逆黨。正綱常。這回須是韓公往。

﹝小生末﹞樞相拜揖。﹝外﹞二位大人拜揖。二位大人。苗劉二賊。妄行殺戮。擅自廢立。謀爲不軌。大逆不道。爲臣子者。聞之酸鼻。柰何。﹝末﹞樞相侍禦大人。俊將起兵討賊。兵微將寡。力不能支。此須樞相運籌。侍郞大人濟以經術。毋驚動乘輿。庶幾克濟。爲臣子者。言之至此。眞爲痛心。﹝作悲介小生﹞承宣大人。旣爲人臣。卽當捐軀赴難。豈敢坐視偸生。浚若得斷賊臣頭。以安殿陛。𨿽粉骨碎身。在所不卹。樞相素有威望。大事非樞相莫能斷。﹝外﹞老朽何敢當此重任。惟望二位協力相助。二賊可擒。殿陛可安。更須勤王之師。早至爲妙。﹝末﹞下官已有書約韓宣撫去了。此人忠勇異常。可付大事。彼若到來。此事必辦。﹝外﹞宣撫言之極當。﹝小校上介﹞傳檄昨差來瀚海。回程今又到平江。小的到韓爺處下書。韓爺正排家宴。見書慟哭。卽以酒酬地。言誓不與此賊共戴天。又說不必寫回書。卽時起兵來也。﹝末﹞二位老大人。韓公之來必矣。叫小校。轅門外望著韓爺來。卽忙通報。

【前腔】﹝生領兵上﹞書傳海上。起三軍進發平江。兼程克日赴勤王。鋤叛逆。定家邦。酬恩報主當玆往。

﹝小校﹞兵到平江大營了。﹝生﹞左右通報。﹝小校報介張迎見請入拜介外﹞生不願封萬戶侯。但願一識韓荊州。﹝生﹞淳化功名推許國。磻溪功業重西周。﹝小生﹞何幸得逢淮海士。﹝生﹞豈期重見曲江儔。﹝末﹞渡江共作勤王者。﹝生﹞咸佩兵符鑄虎頭。老樞相。朝廷遭此大變。𨿽得張伯英書來。未知顚末。望樞密見教一番。﹝外﹞請坐奉吿。

【刮鼔令】那苗傅呵。他爲世將郞。恃勛逞橫彊。那劉正彥呵。爲平劇盜功髙賞薄。又妬王淵登廟廊。殺害墮冠裳。無端廢休當今主上。協儲君太后坐朝堂。﹝生﹞還有人同謀麼。﹝外﹞有世修吳湛佐彊梁。

【前腔】﹝生﹞聞公說頗詳。敎我怒塡胸痛斷腸。最苦是乘輿遭變。恩相無辜被殺傷。﹝外﹞我慮此賊恐有他虞。如之柰何。﹝生﹞聞取券自堤防。因知可無他虞別恙。﹝外﹞此去功可必勝乎。﹝生﹞興兵討逆理之常。管敎他狐鼠盡皆亡。

【前腔】﹝末﹞余心自忖量。那賊臣在天子傍。欲擊鼠還須憐器。事急須知生禍殃。我前日有一心腹人。預遣到他行。甘言誘伊同謀賊黨。他安心多是不堤防。好從容籌劃克錢塘。

【前腔】﹝小生﹞吾知賊勢彊。據兵符挾廟廊。此去兵微將寡。賊覘軍聲未肯降。我有鐵衣郞。分君二千添威助壯。應知賊黨自摧戕。看將軍再整舊家邦。

驅兵領將施威武。

討逆除姦救危主。

笑他燕雀正嘻嘻。

不知門外韓擒虎。

第二十一出乞恩

﹝醜淨扮苗劉上醜﹞統制當朝位已尊。此心不足爲何因。﹝淨﹞今朝身命俱難保。卻悔當初錯用心。﹝醜﹞劉大人。我當初聞說韓世忠海上陷沒。因此上放心做了這事。又著吳湛王世修那廝贊成。誰知韓世忠見在。如今領兵勤王。望錢塘進發。如何是好。

【賽觀音】恨無端。思無計。事到此須知悔遲。實指望移天轉日。豈料今朝。禍迫怎支持。

﹝淨﹞苗大人。我有一計在此。﹝醜﹞何計

【前腔】﹝淨﹞省愁煩。聽詳細。我這裏可見放著他妻共兒。假安慰修書將去。他豈不聰明。他若害我。我害他妻子。幾肉籠雞有翅也難飛。

﹝醜﹞劉大人。你我見識兒淺。已是錯做了。今番不可再錯。我和你到朱僕射處請教他去。我看此人似有你我一二分意。就是韓世忠也聽他說。﹝淨﹞如此可就此同行。左右。擺頭踏朱府裏去。正是病危胡服藥。事急亂投師。此間便是。左右通報。

【四國朝】﹝外扮朱勝非上﹞君父艱危日。正人臣扼腕時。

下官尙書僕射朱勝非是也。邇者皇上南渡。家國陵夷。又値苗劉二賊。妄行廢殺。下官孤力無助。不能翦除。勤王之師。又不見至。怎生是好。﹝眾﹞稟爺得知。苗劉二統制在外求見。﹝外﹞呀。此賊來有甚事相吿。﹝醜淨入見跪介外﹞二位統制爲何行這个禮。﹝醜稟﹞恩相在上。廢主立幼殺大臣之事。原非我二人本意。都是吳湛王世修勒逼做的。今日韓將軍來要擒我二人。望恩相救拔。定有厚報。﹝淨﹞下官有一言奉吿。韓將軍夫人公子在此。下官欲寫一書去。見得我等供養在此。他豈不知我的意思好歹。他顧戀妻子。定無意前來。此計恩相籌度何如。﹝外﹞這事不可。你拘畱他妻子。分明是挾他。倘惱了他。下官也難解。我有一言。不知二位聽否。﹝醜淨﹞謹聽教。

【人月圓】﹝外﹞他忠烈性堅礪如金石。那顧妻子成拋棄。不如好好施恩義。具鞍馬衣裝早送歸。爲君計。請睿聖還朝。庶掩前非。

【前腔】﹝醜﹞恩相此言正合著吾之意。要彼回軍須如是。將他妻子還他去。豈不念恩私把我摧。承君誨。將鞍馬衣裝。早送回歸。

多謝教言。就此拜別。容當叩謝。﹝下外笑介﹞可喜可喜。我只道二賊胸中實有經緯。原來無計。梁夫人公子此去。韓將軍前來。二賊死無葬身之地矣。

堪笑凶徒好太癡。

送歸妻子豈相宜。

今朝送佛歸靈塔。

明日頭顱手內提。

第二十二出寵賜

﹝老旦扮隆佑太后上﹞家國摧殘禍亂頻。此行何事苦多迍。好將傳示勤王者。急早興師斬叛臣。自家隆佑太后是也。近因金兵入寇。家國凋殘。二帝蒙塵。天子南渡。所遭不幸。一至於此。豈期苗劉二賊。乘機作亂。妄行廢立。肆殺無辜。苦何極也。賴得韓太尉兵來。二賊喪膽。已復天子明辟。今具鞍馬送他妻子回去。料無他虞。此不幸中之一幸耳。昨中使宣梁氏。囑付他促太尉早來。更愜吾願。宮官。梁氏到來有宣。﹝眾﹞領旨。

【唐多令】﹝旦朝衣上﹞凶逆肆姦欺。家邦受禍危。勤王消息竟遲遲。目斷碧雲天際。辭殿陛。好淒其。

萬戶傷心生野煙。百官何日更朝天。可憐君父多危難。專望將軍解倒懸。今日苗劉二賊具鞍馬送我回歸。又蒙太后宣召。須索面見太后走遭。我想此時是何時也。

【桂枝香】人情洶潰。朝綱傾敝。怎能勾天潢內激起頹波。大道中翦除荊棘。敎人可悲。敎人可悲。漬衣血淚。塡胸寃气。丈夫呵。豈宜遲。早向堯天外。擎回舜日西。

行來已到午門外了。不免徑入。

【前腔】銀河欲曙。金門初啟。轉過了太液池頭。卻早是未央宮裏。忙修容整衣。修容整衣。向螭頭拜跪。中宮千歲。﹝太后﹞賜卿平身上殿。﹝旦﹞啟黃扉。何幸膺天寵。深慚弱婢兒。

臣妾韓世忠妻梁氏誠惶頓首。今苗傅劉正彥遣人送臣妾歸。又蒙召旨。謹候命下。﹝太后﹞夫人。你夫婦忠義。朕心頗知。但此行早促將軍勤王。速淸殿陛。家國大幸。宮官取金盒茶葉來。﹝宮官領旨下復上介﹞制得內宮金鳳盒。采來谷雨小龍團。奏娘娘。金盒茶葉在此。﹝太后﹞夫人。此物賜卿路途消渴。﹝旦﹞臣妾過蒙恩賚。不勝榮幸。願陛下千歲。﹝太后﹞夫人聽我道來。

【醉扶歸】想韓公英勇誰能比。我皇家傾■﹝土巳﹞更憑誰。願傳言太尉莫延遲。早興師討逆淸巖陛。我朝朝淚眼望旌旗。你回歸是必還畱意。

【前腔】﹝旦﹞念孤忠自許酬天日。這王家憂戚更關誰。我玆行豈是避艱危。促兒夫早辦勤王計。那凶徒已自怯無爲。願宸衷不必常愁泣。

臣妾就此拜辭陛下。旬日之間。管教賊徒授首。毋勞聖慮。臣妾言之至此。不勝悲愴。﹝太后﹞卿夫婦忠良。古今無比。𨿽爵賞薦加。未得爲報。但卿此去。我孤身無倚。受制賊徒。如何是好。﹝作悲介﹞

【長拍】涉歷危時。涉歷危時。遭逢亂世。又怎禁覆番天地。蕭墻禍起。會銅駝已雜荊籬。故國已成非。又怎禁惡狠狠賊臣攘臂。苦殺咸陽兵火亂。那見王師拓地飛。不由人心膽每驚疑。韓將軍。又未知你肯憐我宗社陵夷。

【短拍】﹝旦﹞睿聖還朝。睿聖還朝。姦驕屛气。這中興機會須知。陛下莫憂疑。管取洗天兵到。一掃淨蕩煙浮翳。從此奠安宗社。欣指日拜賀丹墀。

【∈余∈文∈】﹝後下旦出醜淨具鞍馬迎上介﹞鞍馬衣裝俱準備。今朝特送遠行人。﹝醜淨見旦跪介﹞苗

傅劉正彥謹候夫人臺駕。送鞍馬人夫在此。望夫人於將軍前美言寬宥我二人。當結艸銜環。﹝旦﹞二位請起。我見將軍。自有道理。

靑驄皂蓋紫霓旌。

特送夫人事遠行。

爲人莫作虧心事。

何必遑遑自喫驚。

第二十三出道逢

﹝生上﹞旭日轅門鼓角鳴。勤王兵馬出江城。只存一點丹心在。虎穴龍潭掉臂行。下官赴闕勤王。大小三軍。與我整率前去。至秀州來報。﹝眾﹞領鈞旨。﹝生﹞

【北新水令】統三軍星火赴勤王。貫長虹寸心偏壯。賊臣謀叛逆。君相被摧傷恨塞愁腸。恨塞愁腸。對東風倍淒愴。

【南步步嬌】﹝小生扮公子同旦騎馬上﹞陌上春歸風光爽。日暖遊絲揚。風輕柳絮狂。驛路山程。馬足車塵瀼。回首好悲傷。看九重宮闕煙霾障。

﹝旦﹞左右。打了中火。急忙趲行。﹝眾﹞領鈞旨。﹝下﹞

【北折桂令】﹝生上﹞走雙旌飛捲龍光。疊鼓鳴笳。掣劍橫鎗。憑著俺數組豼貅。胸藏龍虎。血染豺狼。只俺這運神機奇行正往。那怕他恣橫行馬壯人彊。離卻平江。進取錢塘。好振軍威。再整朝綱。﹝下﹞

【南江兒水】﹝旦上﹞緩縱靑驄騎。迢迢去路長。山花零落增惆悵。望前途不見勤王將。恨家鄕久別萱堂養。無耐兩般勞攘。﹝眾﹞稟上夫人。傳說韓爺軍馬已離平江了。急綰絲韁。料此會在秀州江上。﹝下﹞

【北雁兒落帶過得勝令】﹝生﹞我只待要破長風駕海航。只待要開大道鋤荊莽。只待要撥雲煙顯太陽。只待要正綱紀誅妖妄。呀。只俺這忠憤塞穹蒼。血淚灑空江。愁逐徵云慘。心隨去路長。鷹揚。殺气有三千丈。彊梁。管敎他今朝劍下亡。

﹝眾﹞稟爺。到秀州地方了。﹝生﹞傳令安營。大小三軍。不許擅離隊伍。仔細關防。有事卽忙通報。﹝眾﹞領鈞旨。﹝旦上﹞左右。你看前面是那裏軍兵來了。

【南僥僥令】漫天塵土暗。動地鼓鼙揚。想是勤王兵和將。須是向轅門尋問訪。

﹝眾﹞領鈞旨。﹝小卒做問回報相見介﹞

【北收江南】﹝生﹞呀。你緣何只恁不忠呵。遂私自出錢塘。又不知怎生了太后共吾皇。更兼賊子那行藏。卻有何計量。憑甚人主張。須敎從頭逐件說其詳。

﹝旦﹞二賊聞相公兵來。甚是慌懼。已請皇上復辟。備鞍馬送我。太后叮嚀。教我促將軍速淸巖陛。

【南園林好】朱僕射存心頗良。苗劉賊謀爲不臧。遣苗翊臨平相抗。你趨行在。可堤防。趨行在。可堤防。

﹝生﹞夫人言之有理。我今稱病不行。治造攻城之具。然後起兵。那苗翊等乳臭小兒。乃敢敵我。

【北沽美酒帶太平令】他姦狡心太不良。俺忠烈性豈尋常。本是萬火堅金百煉鋼。那記得私情可償。祇知有君親恩罔極難忘。若說他亂家國肆行無狀。惱得我發衝冠气滿胸堂。拿住時須難輕放。試昆吾刴爲泥醬。﹝旦﹞相公。那賊兵彊將勇。不可輕敵。﹝生﹞我呵。你說他兵彊將彊。任他似虎狼。只說他望旌旗魂飛魄喪。

【意不盡尾】城狐社鼠羣爲黨。一鼓擒之淨廟廊。辦取丹心答我皇。

﹝生﹞夫人。著五百軍校。送你子母回。我卽起兵前去。

中興功業豈難收。

爲報君王莫重憂。

此去好提三尺劍。

管敎斬取賊臣頭。

第二十四出鋤逆

【水底魚兒】﹝淨醜領弓弩手上﹞勁弩彊弓。呼爲神臂翁。馬陵夾道。憑此射英雄。

﹝醜﹞軍士們。前面兵船使來。想是韓世忠來了。此人不可輕敵。將神臂弓弩一字兒擺開。控弦而待。不容登岸。﹝卒﹞呀。這弓只好彈綿花。那韓將軍不是戲的。不如投降。也免得費手。﹝醜﹞這廝長他人志气。滅自己威風。拿去砍了。﹝小卒慌介醜﹞劉大人且饒他。此時用人之際。若斬了他。只剩下你我二人。不好看。那壁廂來了。快將弓弩擺開。

【前腔】﹝生領兵上﹞白刃靑鋒。光芒走電虹。陰山遼水。曾此斬雄雄。

大小三軍。岸上賊兵。準備殺上岸去。﹝卒﹞稟爺。那岸上賊兵。準備弓弩。控弦而待。豈可輕進。﹝生﹞胡說。此時不進。賊笑我怯。賊勢一張。卒難以破。今日我韓世忠當以死報國。大小三軍。如有面不帶數矢者斬。﹝眾﹞領鈞旨。﹝生殺上岸淨醜慌跑眾捉住介﹞那逆賊。你官居統制。身近臺階。朝廷有何負你。妄自廢立。殺害大臣。是何道理。軍士們。與我解進城去。待我奏過皇上。將二賊赴恩相墓所萬剮祭奠。﹝眾﹞領鈞旨。﹝生回陣﹞

【剗鍬兒】司徒已獲臨洮董。捷書先報未央宮。歡聲沸泉湧。燕驕驟風。﹝合﹞髙皇運隆。中興可頌。君側澄淸。太平再逢。

【前腔】蒼天佑翊吾皇宋。臨淮得定史安功。淩煙受恩寵。河山誓封。﹝合前生﹞

那解元傳令將四門嚴守。你領刀斧手。將吳湛王世修幷二賊家眷。不分老幼。綁赴市曹處斬。此系叛逆大故。各宜小心。毋得疎虞。有犯軍令。﹝眾﹞得令。

圍住前街幷後巷。

滿門良賤休輕放。

饒他走上焰摩天。

隨後駕雲追趕上。

第二十五出歸省

﹝醜提藥罐上﹞若問吾家事。年來生計疎。賠錢招漢子。折本費工夫。自家爲何道這句言語。我姐姐乃是出色的粉頭。偶遇見韓姐夫。就看上了。定要嫁他。不上一年。做了个官。只道是好。不料苗劉作亂。把我姐姐拘禁在彼。我那媽媽想他女兒。晝夜啼哭。染病不起。想他做鴇子時。我受了他千萬打罵。恨不能了。只是他今日有病。不看管他。又心上不安。只得扶他出來。勸他進些飮食湯藥。也是陰隲。媽媽有請。

【夜行船】﹝老旦扶病上﹞萬想千思兒不到。肝腸摧裂。夢魂顚倒。﹝醜﹞看了他憔悴形骸。憂愁像貌。天那。眞个是昏朝難保。

﹝老旦﹞賽多嬌我兒。生受你了。﹝醜﹞媽媽莫說那生受的話。只願姐姐早回。你病早愈。我今煨好了這藥。煮些粥湯你喫。﹝老旦﹞哎也。我那裏喫得下。你看外面是甚麼響。﹝醜看介﹞媽媽。沒有甚麼響。落細雨兒了。

【金索掛梧桐】﹝老旦﹞閒庭細雨聲。永夜孤燈影。最慘離情。況復多愁病。賊臣逞橫彊。禍朝廷。拘禁吾兒忒不情。須知老景娘依女。我兒。嗄。未審我今朝死共生。拋雙淚。眞个是心勞意攘夢魂驚。﹝合﹞盼殺人兩眼睜睜。料難保餘生命。

﹝醜送粥介老旦﹞我喫不下。

【前腔】﹝醜﹞媽媽。你聊將粥食增。還把愁煩省。年老身衰。禁不得些兒病。諸凡那慣經。況單丁。萬一摧殘事怎撐。那姐姐被禁呵。天憐佛保應無恙。韓姐夫此去。那鬼魅妖氛自隱形。媽媽。你當摣掙。俺姐姐終須有日到家庭。

﹝合前﹞媽媽。扶你睡去。明早買狗肉你喫。﹝老旦﹞呀。狗肉可是我喫的。﹝醜﹞你不喫狗肉。我小娘家許多狗肉帳是那裏的。﹝老旦﹞休胡說。兒別終難見。更深且去眠。﹝虛下﹞

【駐馬聽】﹝小生同旦騎馬上﹞冉冉云旌。沙軟堤平馬背輕。想著前離秀水。昨過吳江。今又毗陵。不愁風餐水宿未曾經。只愁天番地覆何時定。前面是北固江城。不須前去。已歸鄕井。

﹝眾叩門介醜上﹞侯門深似海。不與外人敲。是誰。呀。姐姐回家了。太太爲你想出病來。幾乎。太太有請。

【前腔】﹝老旦上﹞靈鵲喧聲。簾外傳呼不暫停。想是好音來報。逆賊成擒。元來我女歸寧。﹝哭介﹞我兒你今朝若不到家庭。明朝不見娘形影。聞你被禁彊臣。怎生脫得。歸來鄕井。

【前腔】﹝旦﹞比至神京。主廢臣危國不寧。那姦臣聞得。太尉兵來。向僕射求生。朱僕射教他請睿皇復辟禦承明。送奴歸省多車乘。奴家西歸。丈夫東去。至秀水相迎。料他平定。卽歸鄕井。

【前腔】﹝小生﹞離卻家庭。母子相依最慘情。受此江風吹雨。野徑迷煙。古驛長更。常思阿太影伶仃。此時相見眞僥幸。﹝老旦﹞且喜骨肉團圓。只是你父親不得回來。放心不下。﹝小生﹞若說家尊。料他掃淸巖陛。定歸鄕井。

﹝老旦﹞我兒途路辛苦。賽多嬌看酒。與你姐姐拂塵。

【梧桐花】﹝老旦舉酒介﹞我年當桑楡景。只道白首相依母子命。誰期紫雲得配英豪倩。只你這三月音書杳難憑。敎我萬種愁懷亂不定。﹝合﹞今聚首。須歡慶。

【前腔】﹝旦回酒介﹞捧瑤觴心還省。當膝下承歡盡孝敬。豈可天涯遠別孤親影。只爲國家多艱未安寧。母子相違怎得並。﹝合前﹞

骨肉團圓喜自親。

銀屛金屋列重裀。

滿門今日叨天祿。

難道蕭郞是路人。

第二十六出策勛

﹝扮殿頭官上﹞新衫一樣殿頭黃。銀帶排方獺尾長。禁鼓五更交早直。好催承應侍君王。下官殿頭官是也。今者苗劉平定。主上燕賞功臣。不免催各司祗候。承應人員那裏。﹝眾上﹞承應人磕頭。﹝官﹞你眾人聽著。今日中興筵宴。非比等閒。各宜用心承應。那儀鸞衛司擺設何如。﹝校尉﹞老爹聽稟。﹝西江月﹞鹵簿駕頭先設。五門五嶽儀鍠。衙刀班劍與旗常。白鷺繡鸞馴象。玉兔龍旗雉扇。負圖金節輝煌。鳴鞭響處見君王。端拱九重天上。﹝官﹞是好齊整。那廚子何如。﹝廚子﹞老爹聽稟。﹝西江月﹞廚子世間都有。似咱天下無雙。擘麟炙鹿與蒸羊。炮鳳烹龍異樣。徹卓鋪牲小割。五虀七醢非常。駝峯虯脯膾絲湯。縱有易牙不讓。﹝官﹞不信你這等手段。﹝廚子﹞老爹要見小人手段。有兩个卓盒呈樣。﹝官﹞是好手段。那監酒。你酒何如。﹝監酒﹞老爹聽稟。﹝西江月﹞白玉缸盛琥珀。紫檀搾滴瓊漿。蘭陵美酒郁金香。西域蒲萄佳釀。見說新丰味好。麻姑仙醞非常。玉膏桂髓世無雙。端的是杜康不讓。﹝官﹞我不信。那有這等好酒。﹝監酒﹞老爹若是不信。小的有兩甁薄魯奉上。﹝官﹞也是畱著我嘗。便知好歹。那教坊司本事如何。﹝醜﹞老爹聽稟。﹝西江月﹞十棒輕敲畫鼓。六麼慢奏笙簧。翠盤舞罷紫霓裳。小玉伊川齊唱。院本內家妝束。淸平翰苑新腔。梨園雜劇擅當場。便是李龜年不讓。﹝官﹞有這許多本事。﹝醜﹞老爺。他兩个酒肴俱好。小的有个女兒奉唱。若是奶奶喫酸。老爹準備著一頓大棒。﹝官﹞休胡說。各宜用心。那壁廂黃門大人來了。﹝齊下黃門上﹞三殿飛雲禁鑰開。風從天上送香來叛臣平定中興日。齊獻君王萬壽杯。下官黃門官是也。今者主上設宴。賞賚功臣。正是天上堯尊傾北斗。樓前舜樂動南燻。道猶未了。多官早到。

【金瓏璁】﹝生﹞天街人簇擁。絳紗影裏靑驄。﹝外﹞長樂曉聽鳴鐘。﹝小生﹞叛臣今已矣。太平何幸重逢。﹝末上﹞朝北極。賀重瞳。

﹝生﹞列位大人。明良相遇。千載奇逢。燕會中興。一代盛典。可賀可賀。﹝眾﹞太平再逢。中興重見。皆大人之賜也。﹝生﹞此乃主上洪福。列位大人威力。下官何能。﹝眾﹞過謙了。此是午門外。請進朝見。﹝黃門﹞班齊。﹝外﹞

【神仗兒】﹝眾拜﹞中興盛會。中興盛會。微臣遭遇。謹鞠躬拜跪。惟願吾皇萬歲歌帝徳。頌巍巍。歌帝徳。頌巍巍。

【前腔】﹝眾捧詔書上﹞鸞旗前衛。鸞旗前衛。笙歌聲沸。見祥雲飛墜。鳳詔捧來天際。封爵土。蔭妻兒。封爵土。蔭妻兒。

聖旨已到。跪聽宣讀。皇帝詔曰。邇者鮏羴鼓毒。中原震蕩。遷都避敵。南渡錢塘。不意仍遭內變。禍起蕭墻。二凶橫逆。誰其救匡。萊爾僉書樞密使呂頤浩等。盡忠國家。協力勤王。除呂頤浩爲尙書右僕射。張浚爲川陜諸路宣撫使。張俊爲禦前右軍都統制。韓世忠首奮忠勇。擒獲凶逆。朕之復辟。惟卿之功。除檢校少保武勝昭慶節度使。領兵鎭駐江拒金兵。便宜行事。伊妻梁氏。智略之優。無愧前史。封爲梁國夫人。給內中俸以報。其子韓彥直。學行俱優。除爲祕書省少監。仍賜韓世忠金忠勇二字。以光旗幟。以下將士論功升賞。設宴文徳殿賞賀中興。仍準韓世忠所奏。王淵系是有功大臣。死於無辜。勑賜諭葬。錄其子爲殿前統制。於戲。臣子安邦除逆。固其自盡自效之忠。朝廷賜爵加封。乃其報徳報功之典。惟爾恪守乃職。永綏天命。朕其嘉焉。欽哉勿替。謝恩。

【山花子】﹝眾呼萬歲拜介﹞酬功深荷君恩重。河山漢擔周封。仰堯天舜日大同。艸茅何幸重逢。﹝合﹞紫雲中天門九重。扇開雉尾瞻聖容。丹墀虎拜臣禮恭。頓首山呼。願祝華嵩。

﹝黃門﹞各官就席。報事官各進酒饌。

【前腔】﹝眾飮宴介﹞大烹遠自天庖貢。奇珍炮鳳烹龍。五云漿光浮玉鍾。宮袍醉污腥紅。﹝合﹞喜朝廷淸平再逢。臣工相慶熙皥中。大酺天下恩澤宏。海宴河淸。物阜年丰。

﹝黃門﹞奏樂。

【前腔】﹝奏樂畢介﹞金雞竿下。冉冉龍蛇動。蕭韶一派飄。空羽幹回兩階舞風。重看大定功崇。

﹝合前黃門﹞聖上到來。各官相慶三巨觥。

【前腔】姦驕已滅。深幸皇圖鞏。全叨太尉精忠。紀勛功名垂鼎鐘。恩須玉券彤弓。﹝黃門﹞謝恩。﹝眾拜﹞紫雲中天門九重。扇開雉尾瞻聖容。丹墀虎拜臣禮恭。頓首山呼。願祝華嵩。

﹝黃門﹞筵宴已畢。聖駕回宮。各官當散。

【紅繡鞋】﹝眾出朝騎馬行介﹞旌旗荏冉飛空。飛空。驊驑蹀躞嘶風。嘶風。榮紫誥。醉黃封。希帝寵。重軍功。欣國泰。際時雍。

【前腔】禦街人散匆匆。匆匆。歸途月色朦朦。朦朦。花影亂。酒香濃。歌舞隊。綺羅叢。叨宴賞。喜登庸。

【十二時尾】吾王翊運隆皇宋。當此際中興可頌。還冀中原恢復功。

大庭宴罷百官欣。

馬上歸來酒半醺。

寵渥優沾何以報。

須知一飯不忘君。

第二十七出虜驕

【點絳唇】﹝淨扮金兀朮上﹞孫武神謀。項籍威武。誰爲伍。笑俺單於。曾占中原否。

王基霸業今朝定。舉鼎拔山蓋世彊。看俺腳尖踏踏處。猶如猛虎啖羣羊。自家大金兀朮四太子是也。勇壓中華。气吞諸夏。鎗尖指處。萬將消魂。馬足臨時。一城納款。徽欽二帝。被咱虜入五國城中。南渡髙宗。是俺驅逐臨安府內。試看江北地界。是處在俺版圖。今日江南此去。管教歸於一統。把都兒們那裏。﹝眾唱金字經上淨﹞把都兒們。俺兵入中國。如踐無人之境。你看今日已到江南。眞个是中華佛國。錦繡江山。好灑落。好灑落。天下大勢已定。豈可錦衣夜行。與我整率旗旛。歸去報俺單於得知。是好快活也。

【淸江引】神兵到來誰敢阻。飮馬長江滸。吹噓定魯齊。談笑平吳楚。看江南江北皆吾土。

﹝眾﹞稟元帥。聞知韓元帥兵拒江岸。邀截歸路。﹝淨笑介﹞呵呵。何須記念。俺自起兵以來。誰敢與我爲敵。韓世忠吾何怯哉。把都兒們擂鼓。與俺殺向前去。

【前腔】冬冬陣前喧戰鼓。殺气騰江滸。秋髙馬似龍。弓勁人如虎。諒那个敗殘的宋家兵何足數。

﹝淨﹞傳令安營。此間有金山龍王廟。形勢極峻。可以覘宋兵虛實。明日親自帶領輕騎。到彼登覽。便知端的。

倒海摧山勢若崩。

長帆大櫓下江東。

雌雄勝負何須慮。

盡在登臨一覽中。

第二十八出家慶

【出隊子】﹝生領軍上﹞西風歸路。西風歸路。黃葉丹楓入畫圖。金戈繡襖馬前呼。野外人家驚未覩。﹝眾﹞稟爺。到京口地方了。﹝生﹞咫尺江城。早至故廬。﹝虛下﹞

【喜遷鶯】﹝老旦上﹞秋生庭戶。聽砧擊寒霜。蛩吟淸露。﹝旦上﹞慰別音書。勤王消息。那更曉夜縈慮。孤枕愁窺涼月。遠夢驚回斷浦。﹝公子上﹞專稟復。見門人來報。已進徵車。﹝旦﹞快遣人去接。﹝公子﹞領慈命。﹝生上見介﹞咫尺江城。已是故廬。

﹝生進見介﹞嶽母拜揖。﹝老旦﹞姐夫。風霜辛苦。王事賢勞。﹝生﹞本等。夫人拜揖。﹝旦﹞相公萬福。相公。朝廷事體如何。﹝生﹞苗劉二賊。已被下官擒獲。幷逆黨俱斬市曹訖。朝廷肅淸。家邦無恙。主上設中興筵宴。賞賚功臣。下官蒙升檢校少保領兩鎭節度使。夫人封梁國夫人。給內中俸優賞誥命在此。韓彥直授祕書省少監。賽多嬌擺香案。請奶奶大老爹拜闕。﹝旦公子拜闕介﹞﹝賀聖朝﹞﹝旦﹞君恩似海深難報。每叨承金花紫誥。﹝公子﹞願吾皇萬歲。皇圖鞏固。萬邦熙皥。﹝旦﹞母親請拜。恩同天地。情猶烏鳥。敢不承顏行孝。﹝公子﹞老大父親母親請拜。願淸時安享白頭。康健畫堂歡笑。﹝生﹞小壻無以爲報。謹奉黃封一杯爲嶽母壽。賽多嬌看酒。金鶯玉燕奏樂。

【畫眉序】﹝生遞酒介﹞佳气溢天衢。藻繡輪連障朱屋。看金缸銜璧。耀流華燭。瑤斝內滿捧黃封。紈扇底髙歌靑玉。﹝合﹞今朝玳宴排家慶。何幸共沾天祿。

【前腔】﹝旦遞酒介﹞深慚荷恩睦。九鳳花冠鏤金束。喜頒來天上。鳳誥犀軸。霞帔羨煥爛拖朱。環佩聽鏗鏘鳴玉。﹝合前﹞

【前腔】﹝老旦回酒介﹞西山日將沒。嘆我南來寡親族。喜家門今日。有女賢淑。你識得紫塞長城。我種徳藍田雙玉。﹝合前﹞

【前腔】﹝公子奉酒介﹞仙娥降西幄。樂奏賓云右仙曲。看柘枝妙舞。芙蓉裀褥。喜髙堂椿茂萱長。羨滿門佩金橫玉。﹝合前﹞

【滴澑子】﹝生﹞謾說道。謾說道叛臣就戮。多應是。多應是朝廷有福。幸今謬膺崇祿。閫外寄兵權。推輪捧轂。受國殊恩。敢忘舉足。

【鮑老催】﹝旦﹞相公。國危主辱。中原板蕩當克復。虜酋侵擾當驅逐。忠和孝。節與義。須相勗。奇珍異味天庖餗。一飯須知恩可報。君恩似海深難掬。

【滴滴金】﹝眾﹞金鑪寶獸香馥鬱。錦瑟瑤箏聲斷續。纖腰翠袖風翻逐。晝如春。人似玉。情愛篤。願敎百歲歡娛足。歡娛足。畫堂不夜。光生銀燭。

【雙聲子】淩霜菊。淩霜菊。喜開徧闌干曲。蟾蜍魄。蟾蜍魄。喜髙掛銀河曲。羅浮綠。羅浮綠。傾千斛。傾千斛。羨侯門富貴。來誇金穀。

【尾聲】中興莫作尋常目。麟閣勛功誰可續。看取世代恩榮券垂玉

﹝卒﹞稟老爹。金兵沿江紮營。﹝生﹞傳令差人過金山龍遊寺治酒。約明心長老。我來與他話舊。毋得遲誤。﹝卒﹞領鈞旨。

家慶宏開玳瑁筵。

玉山醉倒月明前。

從來母貴由兒貴。

須信妻賢夫亦賢。

第二十九出計定

﹝末頭目上﹞丹陽固北是吳關。畫出樓臺雲水間。千巖烽火連滄海。兩岸旌旗繞碧山。自家韓元帥麾下頭目是也。我元帥差我過金山寺治酒。約明心長老話舊。迆邐行來。卻早到這江頭也。那聽事船渡我過去。﹝醜船家唱山歌上﹞萬里長江不斷流。得停舟處且停舟。﹤牌﹥我在黃蘆灘畔。白蘋岸頭。得魚沽酒。妻歌子謳。怎肯去浪花堆裏悲船漏。

﹝歌﹞世人弗識風波險。只到風波險處休。呀。長官那裏去。﹝末﹞渡我過金山去。﹝醜﹞如此請上船來。﹝末﹞上得這船來。是好江面。地分吳楚。形勝東南。七澤西流。萬川東注。無端煙水茫茫去。不盡長江滚滚來。月碾素秋來海底。天光上下。淨涵萬頃玻璃。風擁雪浪捲長空。水勢洴淜。怒倒千尋銀璧。驪珠吐焰。鮫人出沒浪花間。黃狗駕肩。霹靂鞭追江水裏。正是吞吐九區波濤闊。出納三江地界寬。過得這天塹長江。卻早到金山寶地。﹝末上岸﹞那聽事船隻在山下等。﹝醜﹞理會得。﹝下末﹞你看好座金山。脈來京峴一峯突。寺建梁陳千載開。江風四面撼波濤。屹立中流砥柱。神蟒一朝皈法旨。創爲不二道場。百仞立金鰲。地勢平吞三楚遠。千尋浮碧玉。山光髙壓大江雄。浮金堂。雄跨堂。碧映丹輝。嵯嵯峨峨。云捧樓臺出天上。化城閣。無邊閣。涵虛閣。金鋪玉砌。重重疊疊。山藏殿宇出波心。妙髙臺上望諸峯。點點靑螺天際小。得月亭前觀大海。茫茫碧漢水邊浮。僧歸夜船月。咿咿啞啞。櫓聲搖曳坐來聞。龍出曉堂云。氤氤氳氳。嵐气霏微沾袖濕。天垂四面靑。攜得紫簫吹月上。榻借東軒勝。呼將白鶴渡江來。眞个是天多剩得月。果然是地少不生塵。數點漁燈。看不盡暮煙晚景。半江帆影。望斷水闊天空。正是繁華今古饒中土。形勝東南有此山。此間已是方丈。待我叫一聲。有人在此麼。

【金字經】﹝醜僧上﹞我表子小名兒叫做一錠金。俊俏風流沒處尋。偏稱我的心。叫一聲南無普陀崖大慈悲救苦難觀世音。

﹝末﹞長老。出家人有表子。﹝丑﹞長官。我見你來。故意取笑。長官何來。﹝末﹞我是韓元帥差來的。在此治酒。請你師父話舊。﹝醜﹞元來如此。待我請師父出來。師父有請。

【西地錦】﹝外僧上﹞誰謂菩提有樹。須知明鏡無臺。瓶中止水天心月。應未惹塵埃。

自家金山寺住持明心是也。徒弟請我。不知甚事。﹝丑﹞師父。韓元帥差此位長官來請你。﹝末﹞長老拜揖。﹝外﹞長官有禮。﹝末﹞元帥差遣小人來此治酒。少頃卽來與長老翫月敍舊。﹝外﹞長官請坐獻茶。徒弟。快去打掃法堂。收拾齋供。去山門外迎接韓元帥到來。﹝醜﹞理會得。﹝生上﹞

【秋蕊香】秋到潤州江上。紅蓼黃蘆白浪。小船載酒恣幽賞。誰識此行情況。

下官來此閒行。豈是我當國家多故之時。爲此遊樂之事。欲假此看此間形勢。以爲破虜之計耳。呀。早到金山了。﹝眾﹞請爺上岸。﹝與僧相見介生﹞長老。久不相見。每勞塵想。﹝僧﹞元帥今日降臨。山僧多幸。﹝生﹞今日天色晴明。定有好月。特來與長老坐月話舊。﹝僧﹞多謝。請元帥遊玩片時。就到方丈請坐獻茶。

【惜奴嬌】皛皛長江。發岷山萬里。赴海歸洋。三吳地。突起鷲峯江上。眞賞。碧玉浮波。蒼鶻摶風。金鰲吞浪。凝望。我則見倚天開樓閣。棟飛檐敞。

﹝生﹞這廟宇是何神聖。﹝僧﹞此是龍王廟郭璞墩。有淺水沙洲徑達東岸。﹝生佇望﹞過此往那裏去。﹝僧﹞此處過去是小房。請獻茶。

【前腔】﹝僧﹞崖房。石跨危梁。向江開竹徑。小構僧房。蒲團上。且請暫閒塵鞅。道人看茶。取火來燒香。﹝內應﹞來了。﹝僧﹞蒙訪。滿爇沈煙。旋煮先春。聊爲供養。﹝生﹞天色漸晚。且登覽一回。卻不是好。﹝僧﹞如此請了。披蟒。才轉上妙髙臺。正與海門相向。

﹝生﹞呀。不覺月早上了。

【鬭寶蟾】蒼茫。海月流光。漾長波跳躍萬條銀蟒。吸靑冥風露。袂涼襟爽。追想。賦詩橫丈槊。擊楫誓長江。事堪傷。那異代豪華。都付水流長往。

【前腔】﹝僧﹞銀潢。遠接江光。拭靑銅淨洗一天秋爽。聽漁歌忽斷。晚風蘆港。還想。鯨飛邀月醉。猿嘯引杯長。進霞觴。莫負此良宵。須放好懷歡賞。﹝生﹞

【錦衣香】泛月江。僧歸舫。濺佛裳。鯨噴浪。張佑孫魴。令人遐想。中泠冷濺齒牙香。消吾渴吻。滌我枯腸。待臥吹簫管上揚州。許誰豪放。吞海亭虛敞。江光四望。欲駕天風。恣遊蓬閬。﹝僧﹞

【漿水令】頭陀洞蟒蛇皈向。郭璞墩蛟龍隱藏。燃犀昔日事荒唐。風流江左。曾羨周郞。霸王業俱蒿莽。空勞鐵索沈千丈。金樽罄。金樽罄。好酬佳況。銀蟾墜。銀蟾墜。須整歸航。

【意不盡】明朝又逐紅塵嚷。準備衝風破浪。帆櫓旌旗蔽滿江。

終日驅馳塵壤間。

欲尋幽勝且登山。

因過江上逢僧話。

偸得浮生半日閒。

﹝弔場生﹞左右。喚蘇徳解元來。﹝眾﹞領鈞旨。蘇解二位將軍有請。﹝小生末上﹞馬跨徵鞍將掛袍。柳梢門外月兒髙。男兒未掛封侯印。腰下常懸帶血刀。蘇徳解元聽令。﹝生﹞蘇徳。此間形勢。無如金山龍王廟最峻。虜必登此覘我軍虛實。你可領六百驍勇軍去。三百人伏廟中。三百人伏江岸。遣人於中望之。戒令聞江中鼓聲。岸兵先入。廟兵繼出。裏外夾攻。務要臨機應變。活捉酋虜。功居第一。勿致疎虞。惹罪不貸。﹝小生﹞領鈞旨。﹝生﹞解元。你將海艦盡泊金山腳下。命工鍛鐵。兩船相連。爲長綆貫一大鉤。準備聽用。﹝末﹞得令。

計就月中擒玉兔。

謀成日裏捉金烏。

第三十出寇逸

【醉太平】﹝小生﹞韜戈斂鋒。短箭輕弓。龍王廟裏立奇功。要潛形隱蹤。他來撞入牢籠洞。夾攻裏外施英勇。看他鵬翮怎摶風。管敎墮吾計中。

眾軍士。你三百人伏於江岸之側。蘆葦之中。著一人遠望。見有虜入。擂鼓爲號。三百人齊殺入廟。我廟中三百人殺出。莫教走了一个。元帥將令。不可違誤。各宜小心。﹝眾﹞謹遵將令。

【前腔】﹝淨領四人騎馬上﹞戰袍血紅。玉帶玲瓏。絕塵赤電似蛟龍。看一鞭驟風。傳令往淺水沙路徑上龍王廟去。龍王廟裏山形聳。長江四面皆相控。宋營虛實在我一觀中。看今朝立功。

上的這山來。你看江光浩眇。山勢巃嵸。四顧無人。吾好計也。把都兒們隨我到廟裏來。﹝眾擂鼓殺上捉住二人淨走下﹞

【劉滚】﹝小生﹞果然的。果然的五騎入神堂。那玉帶紅袍。必爲酋長。捉得此人回。定加重賞。快去擒來。莫敎輕放。傳令不要走了那穿紅的。快去擒來。莫敎輕放。﹝下﹞

【前腔】﹝淨慌跑上﹞誰承望。誰承望廟裏伏兵藏。﹝淨下馬復上走介﹞馬失遭顚。幸咱無恙。忽聽喊聲來。心驚膽喪。急急奔離。天羅地网。﹝跑下小生領眾上﹞急去擒來。莫敎輕放。

﹝眾﹞將軍。那紅袍玉帶的已跌下馬來。又被他復上馬走去遠了。欲再趕恐有伏兵。請鈞旨定奪。﹝小生﹞旣如此。不必去趕。且押那廝過來。﹝眾押二人跪介小生﹞你兩个羯狗。那玉帶紅袍是誰。﹝醜﹞將軍。是俺主帥四太子。俺二人是他部曲。望將軍饒命。﹝小生﹞左右。押這廝去見元帥。正是

踏破鐵鞋無覓處。

得來全不費工夫。

第三十一出女戎

【掛眞兒】﹝生上﹞設伏金山擒賊虜。諒非馬邑機疎。﹝旦上﹞妙算無遺。神機莫識。看取一朝恢復。

相公萬福。﹝生﹞夫人拜揖。夫人。昨遣蘇徳去金山龍王廟裏埋伏。料賊虜必來。如何這早晚尙不見回報。﹝旦﹞相公神機妙算。定無遺失。蘇將軍智勇。必能成功。不必多慮。﹝小生領軍士押金人上﹞腰間寶劍七星文。臂上彎弓百戰勛。計定金山擒醜虜。始知天上有將軍。左右通報。﹝眾報介生﹞著他進來。﹝小生﹞蘇聽參見。﹝生﹞蘇徳。金兀朮曾來麼。﹝小生﹞元帥神算。小將領鈞旨。將人兩下埋伏。果有五騎入廟。當擊鼓爲號。裏外夾攻。活捉二賊。走了三騎。其一人紅袍玉帶。跌下馬來。末將急上前擒捉。被他復跳上馬走脫。末將審此二虜。說是金兀朮。末將未獲全功。請鈞旨發落。﹝生怒介﹞你領六百人。不能捉金酋五騎。明日金酋十萬之眾。怎生與他相持。慢吾軍令。左右。推出轅門。斬訖報來。﹝眾綁小生旦﹞相公明日與兀朮交戰。正當用人之際。乞看妾面。且饒他這遭。況使功不如使過。著他帶罪殺賊。未爲不可。﹝生﹞旣夫人要寬宥他。放他轉來。那蘇徳。且寄你頭在項。明日交戰。果能殺賊。另作區處。你聽我分付。

【大迓鼓】明朝戰大江。與我擺齊戰艦。整率帆檣。遣兵先塞沿江港。夾攻兩岸謹堤防。背水功成。伊罪可償。

【前腔】﹝小生﹞蒙恩生徳怎當。敢攄忠效力。用武摧彊。駕長風殺入黃天蕩。管敎酋虜喪長江。淝水功成。吾罪可償。

【前腔】﹝旦﹞相公吾心自忖量。荊奴慚愧。屢沐恩光。欲行圖報心常怏。今朝正好赴勤王。洹水功成。吾責可償。

相公。奴家今願從軍。敢效一箭之勞。以圖補報。望相公不棄。﹝生﹞夫人𨿽女流。有此忠勤。亦是難得。願請同行。

殺气轟騰蔽太陽。

甲兵千萬下長江。

木蘭忠義今還見。

笑殺男兒不自彊。

第三十二出酋困

【縷縷金】﹝淨醜兀朮龍虎大王上﹞風勢惡。浪頭髙。小船如漂瓦。魄應消。那更兵船遶。隨風跳躍。安能插翅把生逃。餘生料難保。

把都兒們。你看風力怒號。江濤洶湧。南人乘船。若履平地。你我不利於水。如之柰何。前面宋家兵船使來。不免上前迎敵。

【前腔】﹝生旦領水兵上﹞江水闊。陣云髙。順流三翼下。列千艘。殺气騰江嶠。旌旗照耀。胡兒今日命難逃。君讎足相報。

﹝旦﹞元帥。今日之戰。非比等閒。一則有長江天塹之險。二則有元帥甲兵之勇。擒之甚易。不可錯過。迎還二帝。恢復中原。在此一舉耳。妾親執桴鼓。大小三軍。不許輕退。違令者以軍法從事。

【東甌令】傳吾令把帆拽。力戰乘風爲上策。催徵戰鼓奴親掌。當速搗巢穴。滅胡興宋這功業。應在此時節。

﹝生﹞夫人言之極當。解元等乘風殺向前去。﹝兩軍分立介﹞

【前腔】﹝生﹞那■﹝羊蚤﹞羯狗合當滅。你看洶湧江濤號怒颲。艨艟百萬排千里。插翅怎飛越。投降急早省饒舌。免取頸污血。

【前腔】﹝淨﹞吾好笑你狂說。豈不知驕勇天生當世傑。江南江北皆吾有。誰敢阻歸楫。伊今要把雌雄決。看取手中鐵。﹝旦擂鼓兩軍相衝捉住龍虎大王淨敗下介﹞

【四邊靜】﹝生催兵趕下﹞中軍戰鼓聲轟裂。催船速排列。一字擺長蛇。首尾要相接。須圖大捷。乘銳衝折。一鼓盡成擒。應將國讎雪。

【前腔】﹝淨慌跑上﹞艨艟貫索橫江截。歸途阻交絕。號炮吒雷驚。戈刀電光掣。蕩魂挕魄。心驚腦裂。傳令急收帆。逃生港中泊。﹝復跑下介生趕上﹞一鼓盡成擒。應將國讎雪。

﹝眾﹞稟爺。金兵敗入港中去了。﹝生﹞傳令把住港口。﹝眾﹞領鈞旨。﹝生﹞押過那廝來。﹝押丑跪介生﹞那羯狗。你是甚麼人。﹝醜﹞將軍。我是金兀朮女壻龍虎大王的便是。望將軍饒命。﹝生﹞左右。將這廝送府牢固監候。﹝眾﹞領鈞旨。﹝下旦﹞元帥。兀朮那廝旣入囊中。可遣將督兵。水陸並進。卽成擒矣。﹝生笑介﹞夫人。那廝敗入死港。插翅也飛不去。解元等好生督兵巡備。嚴加防守。彼糧盡自然成擒矣。﹝眾﹞領鈞旨。正是

不施萬丈深潭計。

怎得驪龍頷下珠。

第三十三出酋伏

【憶秦娥】﹝淨領敗兵上﹞宋兵滿目如蜂聚。長江阻絕難歸去。﹝眾﹞難歸去。入地無門。上天無路。

﹝淨﹞跨馬橫戈數十秋。威名赫赫震中州。﹝眾﹞而今兵敗黃天蕩。你不到烏江不肯休。﹝淨﹞把都兒們。我自起兵以來。到今二十餘載。取中原百二十州。未嘗敗北。今日被韓世忠殺的我有家難奔。有國難投。在這死港內。裏無糧艸。外無救兵。怎生是好。我有个計策。待俺請他相見。俺便做个伏低。納款投降。他放我渡江也不見得。小把都兒。你出港口。大叫說韓營軍士通報一聲。俺元帥請你家元帥扳話。﹝醜﹞領鈞旨。﹝丑報生上﹞傳令著他出來。﹝淨出相見介﹞韓將軍。將軍天朝上將。末將沙地小虜。有犯將軍虎威。合該萬死。但這水鄕。舟楫頗非末將長技。就此成擒。將軍亦不爲武。願將軍施好生大徳。活螻蟻餘生。假一道北還。誓不敢再犯江南。惟將軍諒之。

【鏵鍬兒】向轅門拜倒。陳情啟吿。乞憐我殘兵將弱。危亡怎逃。北平敗殍。欲還假道。叩英豪。求恕饒。願歲歲貢天朝。從此休兵講好。

【前腔】﹝生﹞你全不量度。眞是敎人可笑。你本是林中翼虎。云外飛鵰。旣入我樊籠圈套。怎放你迅飛號跳。覷寶刀。你頭可梟。今日雪恥報皇朝。你休想穹廬醉飽。

左右。取酒過來。﹝眾﹞領鈞旨。﹝下復上﹞甁鑄黃金鳳。杯浮碧玉漿。稟爺。酒在此。﹝生飮介﹞萬里長江戰艦連。秋風殺气暗吳天。笑他李廣非良將。怎放胡兒匹馬還。

【前腔】﹝淨驚介﹞看了他雄威壯貌。那更安閒灑落。不由人气淹神耗。使不的語絮言叨。韓將軍。我金兀朮已服將軍虎威。再不敢與將軍爭雌雄。較勝負。謹有所貢。乞求放還。貢名馬金鞍玉埓。幷送還剽掠。求講好。聊慰勞。倘見憐假道。後日當銜環結艸。

【前腔】﹝生﹞聽你語言顚倒。只恁不知分曉。欲求假道。貢獻何勞。只須把中原復我。送二聖還朝。方講好。卽恕饒。歸來明主報。只此你生還可保。

﹝淨﹞將軍旣欲二帝還朝。須索放我歸去。送還便了。若此時堅執不放。只怕勝負未可分。將軍請自思之。﹝生怒介﹞這臊羯狗。你命懸於吾手。還這等誇口。左右取弓箭來。﹝生射介﹞看箭。﹝淨驚跑下介生﹞大小三軍。兀朮那廝今在死港內。諒無出路。好生把守。聽吾號令。

戰艦連營列幾遭。

小船巡哨莫辭勞。

穽中餓虎何愁縛。

釜底窮魚命怎逃。

第三十四出獻計

﹝醜金兵上﹞我是金營頭目。專管男女俘囚。有錢的饒他性命。無錢的一頓拳頭。自家掌管俘囚這兩日困在此間。打辣酥也沒得喫。不免叫俘囚們出來。拷打一回。騙些銀物。卻不是好。那夥男女那裏。﹝眾上醜打諢點名介﹞還少一名在那裏。﹝扮福建人上﹞口吐張儀舌。胸藏孫子機。此身沈陷穽。能說不能飛。排頭作揖。﹝醜﹞死囚。與誰作揖。把銀錢衣物來。饒你二十皮鞭。快些。﹝末﹞排頭。我銀錢都無。有一奇策。獻與元帥。得出重圍。有賞賜奉承一半。何如。﹝醜﹞你有甚奇策。說與我聽。﹝末﹞這是機密事。私說不得。你報與元帥。自有說話。﹝醜﹞你莫騰那。我元帥處不是耍處。莫連累我。﹝末﹞不妨。見元帥自有好處。﹝醜﹞如此。少待元帥升帳我稟。

【珠絡索】﹝淨上﹞黃天蕩裏困重圍。愁似江流日幾回。無計可施爲。

自家被韓世忠兵困在此。爭柰他足智多謀。兵彊將勇。難與爲敵。昨日與他扳話。要還他二帝。復他中原。才肯放還。事到如今。則得依他。別無出計。如之柰何。﹝醜﹞小的稟事。﹝淨﹞稟甚麼事。﹝醜﹞俘囚隊裏有一福建人獻策。稟知。﹝淨﹞旣有獻策的。快請來。﹝醜﹞獻策人有請。﹝末﹞小人叩頭。﹝淨﹞謀士有何教我。那裏人氏。﹝末﹞小人是福建人。姓王名智。有一得之愚。冒罪上聞。﹝淨﹞願聞。﹝末﹞此間有老鸛河故道。掘開三十里。徑趨建康。用小船掂上木板鋪平一船。用槳八把。鑿穴安槳。無風則出。有風則止。無風他大船難動。我船疾快。仍用火箭射他篛篷。不攻自破。此爲上策。﹝淨﹞甚妙甚妙。我有眼不識好人。把都兒。取盔甲牌劍來。就拜汝爲參軍。功成之後。再加升賞。參軍。這責任在你。任你施行。違令者斬。﹝末﹞將軍聽令。

【黃鶯兒】軍令敢從容。辦鍬鋤與土籠。依他河影開淤湧。今朝起工。明朝奏功。百人一丈工齊動。笑談中。秦淮古渡。三十里自相通。

【前腔】小棹混江龍。浪花閒便折衝。平鋪土板須沈重。不須用篷。還須火攻。有風未可輕移動。穴墻中。八人搖槳。來往疾如風。

﹝淨﹞傳令不可泄漏。卽時起兵。正是

摔碎玉龍飛彩鳳。

頓開金鎖走蛟龍。

第三十五出虜遁

【上林春】﹝生旦上﹞封豕無遺。長江血濺昆吾刃。﹝旦﹞莫言唾手成擒。只恐遲畱事變。鎭常多憤。

﹝生﹞報國丹心廿載余。燕然功業豈難圖。﹝旦﹞相公。莫因貪看中秋月。失卻盤中照乘珠。相公。這幾日巡哨軍兵。未見來報。不知兀朮那廝消息如何。相公不宜如此怠慢。﹝生﹞夫人。昨日蘇徳來報。兀朮那廝困極無計。只在早晚受縛。二聖可還。中原可復。吾之心願。可卒遂矣。﹝旦﹞相公還要仔細上緊。只恐停畱有變。﹝生﹞夫人。我已籌之熟矣。諒無他虞。夫人。今日仲冬天气。暖盎如春。山色江光。爽霽可愛。我與夫人駕戰艦乘風巡哨走遭。﹝旦﹞如此甚好。﹝生﹞左右。將金鳳甁注玉膏酒。穩放中流。髙掛風帆。巡哨一回去。﹝眾﹞領鈞旨。﹝生旦上船看天介﹞呀。天色變了。

【香柳娘】﹝生﹞看彤雲四合。看彤雲四合。北風恁緊。江天黯淡寒生袗。見洪濤迅奔。見洪濤迅奔。怒颲擊鵬鵾。狂雷鬭蛟蜃。忽飄飄雪紛。忽飄飄雪紛。長空撒銀。靑山傅粉。

【前腔】﹝旦﹞戰玉龍敗甲。戰玉龍敗甲。漫天作陣。舞風還似楊花滚。想奴訛拜驚。蹴奴訛拜驚。衛闕泣窮薪。藍關抱孤恨。﹝生﹞左右取暖酒來。共夫人飮一杯。𨿽不及銷金帳裏飮羊羔。對此江天大雪。亦是勝賞。﹝旦﹞且停杯問君。且停杯問君。誰擒蔡人。驕酣不省。

﹝生﹞夫人言之有理。左右。將船收港。明日自有理會。﹝眾﹞領鈞旨。

【不是路】﹝末走報上﹞路滑泥深。冒雪轅門聲喏頻。﹝末﹞驚相問。狼奔鼠竄爲何因。﹝末﹞吿將軍。金兵夜掘洲河遁。路出金陵淮水津。﹝生﹞怎麼這等快。﹝末﹞眞神迅。飛屯六合軍聲遁。元帥急當徵進。急當徵進。

【前腔】﹝生﹞蘇徳諸軍。爲甚髙坐江營若不聞。﹝末﹞知他遁。調兵追戰大江濱。有閩人。﹝生﹞閩人怎麼。﹝末﹞敎他小船掂土平鋪穩。八槳搖來風送云。他船小槳多。無風出來。我船大。無風不能移動。難徵進。被他火箭飛來緊。我船五緉見火就著。只見滿江中煙飛焰滚。

這事怎了。望將軍早作區處。﹝生﹞那探子。我知道了。你自去。﹝末﹞請鈞旨。旣已報元帥。還去覆先鋒。﹝下旦﹞相公。吾聞智者不倍時而棄利。勇士不怯死而滅名。忠臣不先身而後君。今相公黃金橫帶。騁於江淮之間。不顧君上之難。非忠也。手握重兵。臨事每至於畏縮。威令不行於諸軍。非勇也。當取不取。倚可乘之勢。棄千載之利。非智也。有此三者。可得謂之大丈夫乎。

【解三酲】﹝生﹞夫人。我也曾遣巡兵嚴加守禁。他旣開河怎不來聞。縱他謀成計就連宵遁。嗟破甑。托非人。我本待要展酬廉範雲中忿。到做了計拙玉恢失雁門。吾何恨。恨只恨柙中虎兕。怎放馳奔。﹝旦﹞

【前腔】相公。事在軍機當捷敏。兵若驕矜宜敗淪。緩兵縱賊休他問。這情罪。在將軍。你連檣空設橫江索。他鼓噪先過建業津。吾何恨。恨只恨國家從此。多故多迍。

﹝生﹞你自回府中去。

【尾聲】我今渡江再跨靑鬃駿。追逐金酋領大軍。﹝旦﹞我明日到臨安呵。亦有封章達聖君。

謀事在人成在天。

機緘不密是君愆。

憑吾鐵騎追還得。

驚网遊魚去不還。

第三十六出褒功

﹝末黃門上﹞五雲樓閣鳳城連。花木長新日月邊。三十六宮通內苑。太平天子住臨安。自家黃門官是也。今日早朝時分。下官職司傳達。掌受奏章。恐有奏事官員。不免在此祗候。道猶未了。奏事官早到。

【梁州序】﹝旦朝服執笏上﹞金兵潛遁過長江。忠恨逐波長。蛾眉淡掃整晨妝。趨鳳闕。陳章疏。面君王。

夫婦有私恩。君臣有公義。私恩𨿽不忘。公議那可廢。奴家丈夫韓世忠。𨿽則忠勇豪雄。只是近日有些驕奢拒諫。黃天蕩兵圍兀朮。已是唾手可得。他銳始怠終。徒守不攻。致使兀朮那廝鑿河遠遁。所謂虎兕出於柙。龜玉毀於櫝中。是誰之過與。向後兩宮之還。中原之復。未可卜也。奴家若隱而不奏。𨿽則伉儷之情全。欺匿之罪大矣。今入朝具奏。早來到午門外廂了。金鶯玉燕只在此伺候。﹝小旦﹞理會得。﹝下旦進朝黃門問介﹞來者何官宅眷。所奏何事。就此披宣。

【啄木兒】﹝旦朝拜介﹞瞻舜日。仰堯天。頓首誠惶謹奏言。臣妾丈夫韓世忠呵。任元戎赴敵專徵。冒矢石怎惜身先。誰知冠軍驕侈。將兵機緩。致便吐蕃竟作壇西變。把那垂死胡兒生放還。

﹝末﹞聖旨道來。卿夫韓世忠。智勇雙全。忠義獨步。金兀朮遁去。出於不測。況勝負亦是兵家之常。非卿夫不忠於國也。

【前腔】﹝旦﹞成和敗。𨿽在天。事屬人謀貴萬全。怎禁他鎭月淹畱。這生姦長智誰愆。那時節謀施背水全軍陷。到如今釀成赤壁鏖兵變。臣夫緩兵縱賊。事屬不忠。軍法當刑何待言。

﹝黃門﹞夫人請起。聖旨已知。卽有旨意出來。便見端的。

【舞霓裳】﹝眾捧詔書鼓樂上﹞宸語叮寧下瑤天。下瑤天。鼓樂從空降。恁暄塡。恁暄塡。旗幢冉冉香風軟。一紙紫泥封。勸奬忠賢。聖主仁明斷。泰運從今轉。看取河淸海將晏。

聖旨已到。跪聽宣讀。皇帝詔曰。邇者胡馬飮江。大肆殘虐。卿夫婦感激思奮。慷慨自期。獨扼全軍。往邀歸路。將士聽命。水陸齊攻。捷音遽聞。殺獲甚眾。言念忠勞。不忘嘉嘆。金兀朮𨿽則遁去。將折兵殘。气消膽喪。勛功當紀。罪何有焉。朕覽梁國所奏。忠義凜然。尢見卿夫婦爲國忘家之忠。韓世忠特授橫海武寧安化軍節度使。檢校少保。充京東淮南東路宣府處置使。兼營田大使。其妻梁氏。封爲兩國夫人。仍徹儀衛鼓樂送兩國歸第。用表忠義。卿其勉焉。欽哉勿替。謝恩。

【三段子】﹝旦﹞謝恩。聖恩不淺。念臣勞𨿽微必憐。臣顏汗赦。念愚忠𨿽存尙慳。玉音反嘉垂恩眷。過愆赦宥無誅譴。叩謝金階。不勝歡忭。

﹝黃門﹞夫人請行。

【歸朝歡】﹝眾﹞祥雲擁。祥雲擁。旌旗蔽天。黃金勒。天街踏徧。鸞鳳和。鸞鳳和。簫韶鬧喧。寵渥恩深。這遭際人生罕見。始知汪洋海深還爲淺。君恩浩蕩天髙遠。從此報國忠貞益自堅。

夫忠婦義世應稀。

臣直君仁兩得之。

世治朝廷多正气。

家危婦子恁嘻嘻。

第三十七出忠陷

【滿園春】﹝淨秦檜上﹞位正三臺列上卿。恩加九錫寵光榮。四海承風。百僚拱手。威名赫盛。

下官當朝宰相秦檜是也。職掌絲綸。位居臺鼎。黃麻紫誥。曾叨宮省之封。玉帶金魚。已極人臣之貴。六卿之上元老。天子之下一人。每思希固寵榮。須用諂諛以媚主上。意欲妄自尊大。還當擅威福以挾臣僚。順吾者官升祿進。逆吾者罷職加刑。緘口須指鹿爲馬。專權必假鳥爲鸞。吾知近日以來。嶽飛韓世忠等。專事徵伐。敗我和議。甚是可惡。前日我假以論功升賞之名。俱除入樞府。罷其兵柄。此事已妥。昨又得金四太子蠟書云。飛兵朱仙鎭上一陣。殺得他片甲不回。身幾不免。說我朝夕以和請。而飛方爲河北圖。必殺飛而後可。眉頭一縱。計上心來。我想嶽飛少事張俊爲列將。一旦拔起。爵位與齊。俊常深忌之。諫議大夫萬俊卨。亦常與他有怨。況二人又是我心腹。昨已遣人去請他來商議。得他二人相從。嶽飛父子。死無葬身之地矣。堂候官。分付把門人。張樞密萬俟諫議來時。卽來通報。﹝末﹞領臺旨。

【寶鼎兒】﹝小生丑張俊萬俟卨上﹞忽報相府相呼。急整鳴騶趨命。

﹝醜﹞樞密大人拜揖。﹝小生﹞諫議先生拜揖。﹝小生﹞諫議先生。秦丞相相邀我二人。不知有甚話說。﹝醜﹞樞密大人在上。秦老丞相請。必是爲在朝諸老。在外大將。阻諫和議。想是爲此呼喚相議。﹝小生﹞諫議先生。是爲此相招。你我到彼。怎生答應。﹝丑﹞下官愚見。秦老丞相勢焰燭天。炙手可熱。榮辱在其掌握。必當順其意旨。不可違逆。大人請自上裁。﹝小生﹞諫議先生言之極當。正合愚意。就此同行。轉東過西。此間便是相府門首了。﹝小生﹞左右通報。﹝眾﹞稟。張樞密萬俟諫議來了。﹝淨﹞有請。﹝小生﹞老丞相拜揖。﹝淨﹞樞密先生免禮。﹝小生﹞下官蒙老相國呼喚。不知有何分付。﹝淨﹞正是今因天下多事。生民塗炭。爲我憂戚。特請二位髙明相議。倘有見教。老夫拱聽。﹝小生﹞老師相在上。若要天下安寧。須是罷兵爲上。﹝淨﹞呵呵。樞密先生言之有理。爭柰嶽飛貪兵好殺。敗我和議。甚是無狀。欲煩二位畫。一策除之。﹝小生﹞老相國旣有此意。這全不難。聽稟。那嶽飛呵。

【瑣窗郞】在軍中橫暴無情。將將佐輒加刑。有王俊二人彼心積恨。欲報無能。呼他訐吿。如形隨影。使其徒自相攻發可爲證。怎出我這深穽。

﹝淨﹞諫議先生有何說話。﹝醜﹞老師相在上。聽稟。

【前腔】遣臺官劾奏明廷。誣他竊兵柄慢軍情。虛申探報。以動朝廷。謀爲不軌。抗違君命。任他有衝天羽翼難舒掙。我砌就這深穽。﹝淨﹞二位在此。我還有一言。

【前腔】要謀成須用嚴刑。這干系信非輕。須知遺患。畫虎不成。那時人笑。徒爲畫餅。囑伊家停畱長智生姦釁。要牢固這深穽。

驕將貪兵屢誑君。

敗吾和議實堪嗔。

饒他縱有擒龍智。

難出天羅地网門。

第三十八出辧寃

【畫堂春】﹝生朝衣上﹞一封朝奏九重天。辯明忠義深寃。須知爲國惜豪賢。那避姦權。

下官報國心誠。一點貫日。交遊誼篤。其利斷金。可憐少保精忠。禍遭秦檜誣陷。令人矢心噴火。怒髮衝冠。今早具奏。若得準行。是社稷生民之福。少保父子之幸也。稍待秦檜到來。當面與辧。尢爲切要。

【前腔】﹝淨朝衣上﹞朝回紫禁散仙班。衣冠香惹鑪煙。職司燮理近堯天。獨擅威權。

韓樞密拜揖。﹝生﹞相國拜揖。﹝淨﹞先生來省中何早。﹝生﹞下官爲嶽飛被誣事。特問老丞相。那嶽飛恢復中原。剩有七八。剿滅酋虜。僅存二三。家國中興。正在此際。顧乃壞此良將。豈宰衡事乎。﹝淨﹞是誰誣他。他自悖逆無道。謀爲不軌。有他裨將吿發。大理審鞫得實。非老夫所得私也。﹝生怒介﹞你誣害忠良。眞个是賊殘心性。有乖和气。那些个燮理陰陽。

【紅衲襖】﹝淨怒介﹞你道是理陰陽在廟堂。我正要爲朝廷鋤逆黨。見如今酋肆毒流霄壤。又怎禁大將貪兵逞橫彊。憂殺我宋家邦幾覆亡。苦殺我宋生靈遭殺傷。我只願兩家罷戰通和也。看取兵气銷爲日月光。

﹝生﹞咄。你佛口人前說善言。毒蛇常養在心田。

【前腔】你自道掌朝綱佐聖王。我道你假威權叢惡黨。全不想未迎二帝蒙塵壤。全不想未復中原禍犬羊。你旣欲爲生民謀泰康。你就當爲皇家植棟梁。如何壤了萬里長城也。我會見荊棘銅駝臥夕陽。

﹝淨﹞呀。韓樞密。你全然不知那嶽飛了。

【前腔】他恃軍威甚不臧。濫軍功叨上賞。虛申探報恣欺罔。他附下要名殊未良。棄淮西住大江。肆姦雄玩廟堂。致書張憲通謀也。他只欲獵獵云旗入建章。

﹝生﹞嶽少保父子忠義。朝野共知。那通謀的事。可保其無。﹝淨﹞韓樞密。你知人知面不知心。此事莫須有。﹝生﹞老相國。你差了也。天下事當有明驗。猶恐有疑。說甚麼莫須有。莫須有三字何以服天下。

【前腔】那嶽少保呵。天地間忠義郞。古今稀英傑將。殺得那金酋心膽聞風喪。只俺這家國仇讎盡雪償。那些个謀不臧。那些个心不良。你那莫須有三字。怎服得天下人心也。說甚麼黃閣經綸肅萬方。

﹝淨﹞韓樞密。你道是我等誣也。

【薄媚滚】朝廷上。朝廷上。聞奏臺官。龍顏怒難擋。勑司勘詳。追尋逆黨。已是究出姦謀情狀。誰人將他來寃枉。自罹殃。竊柄貪兵。百般欺罔。

﹝生﹞老相國。國破家殘。不思拯救。鍛鉗結网。毒害忠良。是何心也。

【前腔】全不想。全不想。人有人心。此處難容枉。如何藏禍殃。陷誣名將。願吾皇準奏鑑明欺罔。此時追誅姦邪黨。這純鋼。不到他行。在姦邪頭上。

罪加悖逆理應當。

謀害無辜太不良。

大鵬吹在梧桐樹。

自有傍人話短長。

第三十九出決疑

【臨江仙】﹝旦上﹞國有姦臣獨擅權。肯容人功業巍然。誣他父子墮重淵。夫君𨿽爲辧。只恐反招愆。

奴家夫君爲嶽少保被誣。今早入朝爲他奉辯。又言若遇秦檜。定當面斥。我慮此時主上旣被欺瞞。少保已遭刑獄。言旣不行。禍當旋至。如何是好。院子那裏。﹝末上﹞堂上一呼。階下百喏。小人叩頭。﹝旦﹞院子。你去階上有起課的尋一个來。﹝末﹞領鈞旨。呀。出得門來。卻早見个起課的來了。

【丹鳳】﹝醜扮卜者上﹞靴破底穿。袖通肘見。奔波終日饑難免。誰道我千算千靈。一身無算。

﹝末﹞看你越姦越巧越貧。正是人算不如天算。﹝醜﹞我就是鬼谷君平。只落得口唇皮兩片。﹝末﹞請你去韓爺府裏起課。﹝醜﹞莫不是韓世忠那裏。不去。﹝末﹞好大膽。叫韓爺名兒。﹝丑﹞他當年來揚州投軍。我算他當爲大將封侯。只爲多言。把我一囤拳頭。打得觔斷骨折。至今天陰。骨頭還疼。我還敢去。﹝末﹞如今是夫人問課。你去不妨。我那韓爺好人。你算得他旣靈。相見還有重賞。快去。﹝醜﹞大哥。沒錢也罷。只不要打。﹝末﹞稟復夫人。起課的來了。﹝旦﹞著他進來。﹝醜﹞小人叩頭。﹝旦﹞先生請起。有一事煩你一課。聽我道來。

【鎖南枝】心間事有萬千。狐疑不決憂慮牽。知爾契先天。願求你先見。爻和象仔細占。吉和凶與直判。

﹝醜﹞請賜一物。﹝旦﹞丫頭。將此釵與他。﹝醜看介﹞夫人聽稟。

【前腔】金是寶貴莫言。金傍叉字事有愆。珠玉嵌成圈。忠臣被誣陷。移人手彼弄權。寶物急收回。福緣還自遠。

這數忠良莫救。奏章不準。舉家無恙。若能恬退。福祿自然綿遠。﹝末﹞老爺回來了。﹝醜﹞小人且回避。

【哭相思】﹝生上﹞痛殺爲國忠良經百戰。誰知今日遭誅譴。

夫人在此與誰扳話。﹝旦﹞妾因相公進朝。在此問卜。﹝生﹞他怎麼說。叫來見我。﹝醜﹞小人磕頭。﹝生﹞這人我有些認得。當時在揚州相遇開口靈是你。﹝醜﹞不敢。正是。當初冒犯天威。望老爺寬恕。﹝生﹞是故人。起來作揖。﹝醜﹞不敢。﹝作揖介生﹞夫人。此人在揚州算我命。別後一言一語。無不應驗。卻才如何說。﹝醜﹞老爺在上。此數極好。是祿位永終。福壽長遠之數。若能恬退更妙。﹝生﹞此言正合吾意。左右。將銀十兩二表裏酬他。﹝末﹞銀段在此。﹝醜﹞小人不敢受。只不打就勾了。﹝生﹞你收了。﹝醜﹞小人拜謝。正是夫人開眼覷。便是福星臨。﹝下旦﹞相公。奏事如何。﹝生﹞夫人聽吿。

【江頭金桂】我本爲忠良誣陷。陳言玉陛前。頗柰姦邪欺蔽。阻匿封箋。向誰明這黑寃。當此際禍結兵連。有人當薦。卻把長城壞了。恨殺姦權。﹝生﹞與秦檜大爭一番。恨不得以笏擊賊。只是不濟事。睜睛赤面終惘然。夫人。我前後百餘戰。報國之心力盡矣。此時不休呵。是不知進退。豈得爲智。待除簪脫冕。待除簪脫冕。功名分淺。謝塵緣。鉤船春雨惟髙臥。黃犬東門免自憐。

【前腔】﹝旦﹞聽你說來有見。眞爲出世言。我想風波久涉。苦海無邊。又何須扣祖逖舷。那誤國姦權。他有千機萬變。終要遭他毒手。貴識機先。歸去五湖眞是賢。這天顏旣遠。這天顏旣遠。夢驚須免。也安然。榮枯盡付浮雲外。荊布相看白髮前。

﹝生﹞夫人。我有三事欲了。﹝旦﹞相公。那三事。可爲妾道。

【前腔】﹝生﹞我想自來徵戰。生靈戮萬千。𨿽是身承國命。慘酷應憐。我欲薦亡靈解宿寃。又想負欠無還。書名立券。並要將來焚毀。了卻牽纏。皈向紫陽酬醮筵。﹝旦﹞請問第三件。﹝生﹞我今投老之時。這聲容欲遠。這聲容欲遠。侍兒當遣。斷姻緣黃金散盡敎歌舞。畱與他人樂少年。

【前腔】﹝旦﹞君說欲爲三件。知君賢更賢。這人意允當天意。無量無邊。看你慶還餘福自綿。設醮禳愆。薦亡焚券。更用先期齋戒。意潔心虔。功徳應知恪九天。散侍兒一節。妾任其勞。備房奩與遣。備房奩與遣。有父母者還他父母。無父母者任他適人。各從方便。古人言。今生已受前生福。再結來生不了緣。

﹝生﹞我明早上表乞休。未知聖旨如何。﹝旦﹞那秦檜見相公做事礙手。得你辭官。是他心願。必準。﹝生﹞有理。

明日封章辭一官。

歸來此際可投閒。

莫憂世事兼身事。

須信人間比夢間。

第四十出乞休

【一疋布】﹝淨上﹞謀已遂。勢堪爲。伊誰敢抗違。彊梁頗柰講閒非。看他禍自隨。

恨小非君子。無毒不丈夫。自家因嶽飛那廝。貪兵好殺。敗我和議。今已下獄。是他自取。頗柰韓世忠不幹已事。替人出力。昨日奏我道姦邪誤國。幸得主上付之不理。又與我而爭一場。受他許多閒气。但相見一揖而已。全不采我。甚是可惡。今結果了嶽飛。料他禍來不遠。正是惟有感恩幷積恨。千年萬載不生塵。

【馬蹄花】﹝末﹞步急心馳。機密前來特報知。早朝時候。韓府家人。上表丹墀。﹝淨﹞他奏甚事。﹝末﹞其中未審甚言辭。老爺這裏開緘便見他情意。﹝淨﹞奏聞未曾。﹝末﹞小黃門未敢申聞。報鈞臺請自施爲。

﹝淨看本介﹞檢校少保樞密使韓世忠。奏爲懇恩乞骸骨歸田裏事。呀。元來這等。﹝笑介﹞

【前腔】笑彼狂癡。也有聰明識事機。他見前車旣覆。後載還來。定爾傾欹。他今旣覺出頭非。罷罷。我今也作饒人計。那官兒命中書批給回文。道吾皇準令伊辭。

﹝末﹞領臺旨。﹝下﹞

位望當朝重。

威權孰敢撓。

閉口深藏舌。

安身處處牢。

第四十一出修齋

【趙皮鞋】﹝扮老道士上﹞家住萬山巓。沒个煩惱肚皮寬。身披鶴氅帶黃冠。常與白雲爲侶伴。

自家紫陽宮住持是也。昨日韓府送白米十石。銀子五十兩。分付做七晝夜黃籙大醮。不是等閒。叫徒弟法孫出來分付他。徒弟們那裏。﹝道士道童白﹞聽得師父叫。慌忙就來到。不是燒香掛旛的來。定是有人來打醮。﹝醜﹞我不來不來。﹝外﹞你如何不來。﹝丑﹞我三年趲得五分龜背銀。要去柴垜橋南沈家做東道。﹝外﹞莫胡說。前日韓府裏送五十兩銀子。十石白米。做七晝夜黃籙道場。你們可作速打掃醮壇。治辦齋事。務要齊整。﹝眾﹞理會得。﹝眾打樂器介生上﹞

【少年遊】紫陽眞境。建修黃籙。仙樂送聲頻。

﹝眾﹞道官道士接爺。﹝生﹞起來。﹝道﹞請爺看意旨。僉押文書。﹝道士作法事科﹞上請三洞五雷經籙神霄執法仙官臨安府道籙司右正上小臣來景福。謹爲大宋國修建祈恩保安薦亡謝過。信官韓世忠。卽日謹露丹誠。上干天鑑。意者伏爲身爲大將。握領重兵。討逆除殘。殺傷甚眾。𨿽爲國事專徵。實則傷殘可憫。有傷天地好生之徳。不無鬼神譴責之愆。今於東宮慈父太乙救苦天尊玉闕下謹奉淸醮一百廿分位。東獄天齊大生仁聖帝玉闕下謹奉淸醮一百廿分位。地府北陰酆都玄天大帝玉闕下淸醮一百廿分位。冥府十殿十王慈仁眞君前淸醮一百廿分位。用拔亡靈。救諸疾苦。脫離沈淪。往生仙界。恭於道力。介福方來。請老爺上香。

【急板令】﹝生上香﹞爇名香拜臨醮庭。積誠悃申明鄙情。望仁慈鑑憫。望仁慈鑑憫。普度無辜。殺害亡靈。萬類孤魂。一切超生。歸西土極樂天京。﹝合﹞求懺悔。保安寧。

道官。我有人借貸文券。俱欲焚毀。﹝道﹞請爺再上香。

【前腔】﹝生﹞再焚香拜幹上眞。望鸞旌龍車暫停。有情詞瀆聽。有情詞瀆聽。凡借貸人家。曾立券書名。今日呵。不欲償還。焚毀當庭。惟天帝作證爲名。

﹝合前道﹞道場圓滿。天神歸天。地神歸地。後有修齋。還當奉請。福生無量天尊不可思議功徳。﹝生﹞道官道士。生受你了。﹝眾﹞不敢。送老爺。﹝生﹞起去。

修建黃籙大醮。

功徳無量無垠。

願人常行好事。

願天常生好人。

第四十二出行遊

【滿庭芳】﹝生野服上﹞投老歸湖。皇恩浩蕩。閒身得伴漁竿。﹝旦上﹞日遲風軟。飛燕翦輕寒。最喜春隨人意。勸東君莫放杯幹。﹝醜﹞雕闌外。風搖翠竹。日日報平安。

﹝生﹞少年十五二十時。英名不數黃須兒。一身轉戰三千里。一劍曾當百萬師。而今潦倒歸田裏。李廣無功緣數奇。﹝旦﹞顚崖有險君知否。拂袖歸來眞罕有。路傍時賣故侯瓜。門前學種先生柳。茫茫古木連窮巷。共看兒女欣相守。﹝生﹞夫人。下官蒙聖恩放歸田裏。勑賜新淦田養老。更封我爲通義郡王。攺別號淸涼居士。今番是好無拘也。﹝旦﹞相公。人情喜榮者多。恬退者少。相公於濃艷中卽能擺脫。豈是上而不能下。伸而不能屈。往而不能自返者耶。可喜可慰。昨領尊命。侍兒們與他隨身房奩給銀五十兩。任他自便去了。妾又遣人去接老母。幷吿。﹝生﹞如此甚好。紫陽宮薦亡焚券。事亦俱完。恰好老友陳公。自終南山來。他當初有言。休嗟世路事多艱。良配奇勛鐵甕間。尋得藥苗歸鼎鼐。相逢話舊在湖山。夫人姓梁。功名俱在潤州。除苗劉。救少保。旣而入相。今日西湖相會。歷歷皆驗。此老眞神仙也。﹝旦﹞難得。﹝生﹞奚童。你去請陳公西湖一遊。牽蹇驢攜酒榼伺候。﹝醜﹞領鈞旨。陳老師父有請。﹝老外上﹞春日攜壺湖上游。錢塘門外霽煙浮。更多積翠千山遶。勝有拖藍一水流。奚童請我則甚。﹝醜﹞老爺請遊西湖。﹝老外﹞我則在此相候。請老爺出來同行。﹝醜﹞老爺。陳師父在門首相候。﹝生﹞如此夫人暫別。徐步出錢塘。相將載酒觴。﹝旦﹞喜知山水趣。丟卻名利韁。﹝旦下生老外相見介﹞老先生。下官聊具酒殽。屈往西湖閒遊。﹝老外﹞多謝提攜。

【甘州歌】湖山勝覽。向錢塘門外。謾整行韉。葛巾野服。無拘樂事無邊。花間酒家張翠幰。堤上遊人逐畫船。餘寒峭。麗日暄。淸明幾處有新煙。松間月。竹裏泉。酒邊舊侶漫畱連。

【前腔】行行至水邊。喜斷橋堤口。柳柔莎軟。﹝生﹞奚童。喚酒船過來。﹝叫船介船家唱山歌上﹞來了。我做船家無了休。終朝湖尾又湖頭。﹝唱﹞看了些王孫仕女。聽了些宮詞野謳。喫了些殘羹剩酒。受了些風掀浪浮。人歸後。月似鉤。將船停泊淺汀洲。﹝歌﹞打掃子官倉摟子我个家婆困。得風流處且風流。老官人要船請上。﹝生﹞奚童。你牽驢到金沙灘相待。我船過六橋便來。﹝醜﹞領鈞旨。﹝生老外上船唱﹞揭天簫鼓。重湖深處喧塡。玉膏滿樽新市美。銀鯽堆盤荇菜解。紅香岸。碧樹灣。靑絲纜引木蘭船。風光好。景色姸。綠楊如發雨如煙。

【前腔】﹝生﹞蓬窗靑幙懸。見湖光十里。淨鋪冰練。蘇公堤上。桃腮柳眼爭姸。六橋艷陽還若昔。雙鬢蕭騷不似前。﹝老外﹞杯重勸。興欲翩。百壺那送酒如泉。尋蘭沚。過藕川。葛巾欹側未回船。

﹝船家﹞此間是金沙灘了。﹝生﹞老先生請上岸。﹝醜牽驢上﹞老爺來了。﹝生﹞奚童。你牽驢隨後。我與老先生步行回罷。

【前腔】﹝老外﹞平湖野寺連。見靑松徑轉。白雲門掩。﹝生﹞奚童。你問和尙可在。﹝醜﹞長老在家麼。﹝和尙上﹞世間好話佛說盡。天下名山僧占多。是誰。呀。二位老官人稽首。請吿茶。﹝老外生﹞長老拜揖。﹝外﹞翠微僧捨。暫來一餉談禪。老僧試烹建州雙鳳餅。汲取吳山第一泉。﹝生﹞巖阿下。水石邊。懸知此地是神仙。投衰老。結淨緣。多閒數得上方眠。

【小重山】﹝扮二將官上﹞路出錢塘嘶玉驄。湖山都入畫。景偏濃。來尋恩相扣禪宮。無覓處。多在此山中。

左右。打聽韓爺在那寺裏。﹝眾﹞稟將軍。前面靈隱寺門首。韓爺小驢系在那裏。想在裏面。﹝二將﹞左右不得輕進。待我扣門。有人麼。﹝僧﹞是誰。﹝跪介﹞不知二位將軍到來。接待不周。勿令見罪。﹝二將﹞你起來。韓爺在裏面。﹝僧﹞裏面有二位老官人。並無韓爺。﹝二將﹞你不知那葛巾野服的便是韓爺。你去通報。外面有麾下裨將來見。﹝僧﹞皮匠敢是要做靴。﹝二將﹞胡說。快去稟。﹝僧進跪白﹞韓爺。小和尙不知該萬死。外面有二位將軍。道是皮匠要來做靴。﹝生﹞呀。是我麾下將軍。他皆貴顯。來見我怎麼。那老僧去說。不勞相見罷。﹝僧﹞領鈞旨﹝生﹞呀。我旣無官。況又絕世緣。那紅塵中人見我怎的。老僧此去。他必進來。我今閉了此門。煩先生說往後山去了。不必相見。正是閉門不管窗前月。一任梅花自主張。﹝虛下僧回復介二將﹞長官。你我須索徑入。也見得誠懇之意。﹝二將進不見﹞老人家。韓老爺那裏。﹝老外﹞將軍。韓老相國傳示二位。他說旣無官。況又絕世緣。往後山去了。道不勞相見。﹝二將﹞似此怎生。你我朝上拜四拜去。異日再去旌忠莊候見。﹝拜介﹞

【前腔】麾下眾軍戎。幾年成間隔。想髙風。銜恩無極拜威容。老人家代稟一言。說我二人朝上拜四拜回了。容日齋沐再求相見。空回首。惆悵對東風。

﹝下老外﹞老相國。他二位去了。﹝生上﹞他們去了。﹝老外﹞二位朝上拜了四拜回了。道異日再來求見。﹝生笑介﹞呵呵。見我怎的。各從所好便了。老先生。同往山中一遊何如。﹝老外﹞甚好。請行。

【皂角兒】過孤山處士梅園挹淸風後人難見。憩西泠放鶴亭前。見酒家靑旗招颭。九里松。石屋洞。兩髙峯。三天竺。嶺回溪轉。暖風十里。麗人好天。更堪憐。薜蘿深處。梵磬時傳。

【前腔】羨棲霞路接靈源。泛桃花胡麻仙飯。拜觀音大士山巖。發慈悲度人弘願。又早到獅子山。呼猿洞。北鷲峯。南屛嶺。萃奇深遠。煙中列岫。夕陽遠天。欲言還。行歌互答。歸路聲喧。

【余文】蹇驢輕。香塵軟。餘情付湖水湖煙。明日還尋載酒船。

﹝內吹打生聽介﹞奚童。這是誰家作樂。﹝醜﹞這是蘇尙書老爺家宴客。﹝生﹞蘇老尙書。是我極厚僚友。我今撞席走遭。也是春風一度。陳老先生先回。﹝老外﹞如此請別了。

歌舞歸來酒半醺。

襟懷自覺有餘春。

興來不必存形迹。

看竹何須問主人。

第四十三出寫意

【遶地遊】﹝老旦上﹞世人多少。都向風塵老。嘆衰殘又向煙江艤棹。

﹝眾﹞稟太太。船已到臨安埠頭。請太太上轎。轉東過西。此間是本府門首了。﹝老旦﹞左右通報。

【前腔】﹝旦上﹞曙烏啼曉。鄕夢偏驚覺。﹝公子上﹞空極目楚天音杳。

﹝眾﹞稟夫人。太太到家了。﹝旦﹞卻好。我正要差人去再接母親。﹝有請﹞母親。音容久別。途路辛苦。待孩兒拜見。﹝老旦﹞我兒。生受你了。﹝旦﹞

【禦林鶯】從別後。路頗遙。阻音書。慰寂寥。久離膝下兒不孝。也只因王事多勞擾。﹝合﹞喜今朝。團圓子母。甘旨好親調。

【前腔】﹝公子拜介﹞年華邁。道路遙。別離輕。想念勞。敎人魂夢天涯遶。盼飛鴻望斷江天杳。﹝合﹞喜今朝。團圓甥舅。歡笑樂陶陶。

【前腔】﹝老旦﹞王家事。當效勞。且休言。把我拋。相逢只恁相親好。這相思一筆都勾了。﹝合﹞喜今朝。團圓骨肉。漫自話通宵。

女兒。相公如何不見。﹝旦﹞相公已奏準歸休。每日湖上盤桓。就歸來也。﹝老旦﹞元來如此髙致。可喜。﹝生上﹞只知湖上樂。忘卻世間情。﹝旦﹞呀。相公來了。相公。老母到了。﹝生﹞嶽母遠來。程途勞倦。取酒來爲嶽母拂塵。﹝旦﹞甚好。酒在此。

【琥珀貓兒】﹝生遞酒﹞杯擎碧玉。香浥瀉春醪。拜獻丘山聊慰勞。好將懷抱放春宵。﹝合﹞傾倒。喜門徑淸閒。是非無惱。

【前腔】﹝旦遞酒﹞一家歡慶。難得似今宵。宴聚華堂春正饒。香濃酒艷對花嬌。﹝合﹞傾倒。願福似川長。壽同松老。

﹝生﹞夫人。昨日歸來。遇著蘇仲虎尙書宴客。我一時髙興。做个不速之客。他見我甚喜。痛飮通宵。我今日口占二詞。分付廚下蒸羊羔一器。幷二詞送去作謝。﹝旦﹞如此。賽多嬌分付廚下蒸羊羔一器。老爺要送人。﹝醜﹞理會得。﹝旦﹞相公佳作。可讀一過。﹝生﹞我讀。夫人試聽。冬看山林瀟灑淨。春來地潤花濃。少年衰老與花同。世間名利客。富貴與貧窮。榮華不是長生藥。淸閒不是死門風。勸君識取主人公。單方只一味。盡在不言中。此是臨江仙詞。再讀南鄕子與夫人聽。人有幾多般。富貴榮華總是閒。自古英雄都是夢。爲官。寶玉妻兒宿業纏。年邁已衰殘。鬢髮蒼浪骨髓幹。不道山林有好處。貪歡。只恐癡迷誤老年。﹝旦﹞佳作可誦可愛。相公封固好了。待羊羔熟。卽遣奚童送去。﹝生﹞正是。

從今子母鎭相隨。

不向東風怨別離。

自古養兒能代老。

應知女壻是門楣。

第四十四出策封

【福淸歌】﹝醜扮都官上﹞都官是我己身役。鎭終朝接送辛苦。聞知勑旨下天衢。忙排儀仗。伺候在韓王府。

自家旌忠莊地方都官是也。今日朝廷有旨。封韓郡王爲一字王。天使將到。不免安排香案儀仗。打掃街坊。聚集人夫伺候。道猶未了。韓爺早到。

【迎仙客】﹝生旦同老旦公子上﹞笑鳩拙久疎。謀希寵渥夢寐無。何期天詔下西湖。天恩滂沛。也及我朽枯。

下官乞歸林下十餘年。全忘世故。不意朝廷。垂念老臣。復有封爵。樗朽何當。不免再整冠裳。安排香案。迎接道傍。多少是好。﹝醜跪介﹞天使已到。請爺接聖旨。﹝生起來做迎接介﹞

【前腔】﹝末捧詔書旗鼓上﹞前代無。思舊老寵遇殊。頒來玉券幷金書。封王爵。榮慶耀門廬。

聖旨已到。跪聽宣讀。皇帝詔曰。朕惟臣子乃國家揚武翊運之棟梁。忠義又臣子立身行己之要領。忠惟自盡。義所當存。此朕素所屬望於臣下者也。玆爾通義郡王韓世忠。赤心報國。而丰功偉烈。昭昭與日月爭光。通義郡王夫人梁氏。直言抗疏。而勁節忠心。凜凜共冰霜競勵。𨿽勒鐘鼎之盟。每興拊髀之想。今進封通義郡王爲蘄王。通義郡王夫人爲蘄王夫人。其子彥直等除翰林院學士。蘄王夫人母梁氏。能令其女攺邪歸正。守貞可嘉。乃其平日得姆儀之訓。著有司月給米帛優養。終其天年。於戲。老臣勛舊。旣秉爲國之忠。王爵維新。用彰報功之典。惟冀欽哉。永綏天命。望闕謝恩。﹝生旦﹞萬歲萬歲萬萬歲。

【大環著】﹝生﹞感當今聖主。感當今聖主。記念庸愚。金書玉冊。叮嚀天語。更封妻蔭子。加爵封王。分茅胙土。螭文虎符。看龍飛鳳舞祥鸞翥。金貂接武。喜綿綿慶澤生門戶。老年何幸。復借天風。湛湛沾甘露。﹝合﹞皇恩廣布。念此生潦倒何須數。深愧已無補。﹝旦﹞

【前腔】享千鍾厚祿。享千鍾厚祿。錫賚天廚。慚儂弱婢。幷叨遐福。把名香滿爇。更謝生成。皇天后土。麟兒鳳喜。今朝也得登雲路。腰懸白玉。羨五花官誥文犀細。更多寵渥。七寶香車。翠蓋朱瓔簇。﹝合前﹞

【越恁好】雕櫳朱戶。金鑪噴瑞霧。笙歌疊奏氍毹舞。酒頻呼。人生好景能經幾。更須知止。何勞自把精神苦。簪中白髮莖堪數。

【前腔】淸平寰宇。好修文偃武。官淸國正民安堵。把眉舒。樽中綠■﹝酉義﹞休辜負。典衣沽取。髙歌一曲黃金縷。休敎落日悲西浦。

【尾聲】夫忠婦義誰爲伍。全始全終天下無。達者須知幾早圖。

佐主盡忠功業顯。

相夫篤義古今良。

虜酋膽喪姦邪避。

千古畱名翰史香。

雙烈記終

