

白朴元曲集

﹝仙呂﹞寄生艸飲

長醉後方何礙﹐不醒時甚思。糟腌兩个功名字﹐醅瀹千古興亡事﹐曲埋萬丈虹霓志。不達時皆笑屈原非﹐但知音盡說陶潛是。

﹝仙呂﹞醉中天佳人臉上黑痣疑是楊妃在﹐怎脫馬嵬災﹖曾與明皇捧硯來。美臉風流殺。叵柰揮毫李白﹐覷著嬌態﹐灑松煙點破桃腮。

﹝中呂﹞陽春曲知幾

知榮知辱牢緘口﹐誰是誰非暗點頭。詩書叢裏且淹畱。閒袖手﹐貧煞也風流。

﹝越調﹞天淨沙春

春山暖日和風﹐闌干樓閣簾櫳﹐楊柳秋千院中。啼鶯舞燕﹐小橋流水飛紅。

﹝越調﹞天淨沙夏

雲收雨過波添﹐樓髙水冷瓜甜﹐綠樹陰垂畫檐。紗廚藤簟﹐玉人羅扇輕縑。

﹝越調﹞天淨沙秋

孤村落日殘霞﹐輕煙老樹寒鴉﹐一點飛鴻影下。靑山綠水﹐白艸紅葉黃花。

﹝越調﹞天淨沙冬

一聲畫角譙門﹐半庭新月黃昏﹐雪裏山前水濱。竹籬茅舍﹐淡煙衷艸孤村。

﹝雙調﹞沈醉東風漁夫

黃蘆岸妱渡口﹐綠楊堤紅蓼灘頭。𨿽無刎頸交﹐卻有忘機友。點秋江白鷺沙鷗。傲殺人間萬戶侯﹐不識字煙波釣叟。

駐馬聽吹

裂石穿雲﹐玉管宜橫淸更潔﹐霜天沙漠﹐鷓鴣風裏欲偏斜。鳳凰臺上暮雲遮﹐梅花驚作黃昏雪。人靜也﹐一聲吹落江樓月。

﹝大石調﹞靑杏子詠雪

空外六花翻﹐被大風灑落千山。窮冬節物偏宜晚。凍凝沼址﹐寒侵帳幕﹐冷濕闌干。

﹝歸塞北﹞貂裘客﹐嘉慶捲簾看。好景畫圖收不盡﹐好題詩句詠尢難。疑在玉壺間。

﹝好觀音﹞富貴人家應須慣﹐紅鑪暖不畏初寒。開宴邀賓列翠鬟﹐拼酡顏﹐暢飲休辭憚。

﹝﹞勸酒佳人擎金盞﹐當歌者款撒香檀。歌罷喧喧笑語繁﹐夜將闌﹐畫燭銀光燦。

﹝結音﹞似覺筵間香風散﹐香風散非麝非蘭。醉眼朦朧問小蠻﹐多管是南軒蠟梅綻。

唐明皇秋夜梧桐雨第一折﹝選﹞

﹝仙呂。憶王孫﹞瑤階月色晃疏欞﹐銀燭秋光冷畫屏﹐消遣此時此夜景。和月步閒庭﹐苔浸的淩波羅襪冷。

﹝勝葫蘆﹞露下天髙認气淸﹐風掠得羽衣輕﹐香惹丁東環﹖聲。碧天澄淨﹐銀河光瑩﹐只疑是身在玉蓬瀛。

﹝金盞兒﹞他此夕把雲路鳳車乘﹐銀漢鵲橋平。不甫能今夜成歡慶﹐枕邊忽聽曉雞鳴﹐則早離愁情脈脈﹐別淚雨泠泠。五更長嘆息﹐則是一夜短恩情。

﹝醉扶歸﹞暗想那織女分﹐牛郎命﹐𨿽不老﹐是長生。他阻隔銀河信杳冥﹐經年度歲成孤另。你試向天宮打聽﹐他決害了些相思病。

董秀英花月東墻記第一折﹝選﹞

﹝仙呂。點絳唇﹞萬物乘春﹐落花成陣﹐鶯聲嫩﹐垂柳黃勻﹐越引起心間悶。

﹝混江龍﹞三春時分﹐南園艸木一時新。淸和天气﹐淑景良辰。紫陌遊人嫌日短﹐靑閨素女怕黃昏。尋芳俊士﹐拾翠佳人。千紅萬紫﹐花柳分春。對韶光半晌不開言﹐一天愁都結做心間恨。憔翠了玉肌金粉﹐瘦損了窈窕精神。

﹝油葫蘆﹞杏朵桃枝似絳唇﹐柳絮紛﹐春光偏閃斷腸人。微風細雨催花信﹐閒愁萬種心間印。羅幃繡被寒孤﹐欲斷魂﹐掩重門盡日無人問﹐情不遂越傷神。

裴少俊墻頭馬上第一折﹝選﹞

﹝仙呂。鵲踏枝﹞怎肯道負花期﹐惜芳菲﹐粉悴胭憔﹐他綠暗紅稀。九十日春光如過隙﹐怕春歸又早春歸。

﹝寄生艸﹞柳暗靑煙密﹐花殘紅雨飛。這人人和柳渾相類﹐花飛吹得人心碎﹐柳眉不轉蛾眉系。爲甚西園陡恁景狼藉﹐正是東君不管人憔悴。

