

宋元舊篇﹕

《趙貞女蔡二郎》﹝卽舊伯喈棄親背婦﹐爲暴雷震死。裏俗妄作也。實爲戲文之首。﹞

《王魁負桂英》﹝王魁名俊民﹐以狀元及第。亦裏俗妄作也。周密《齊東野語》辧之甚詳。﹞

《陳巡檢梅嶺失妻》

《鬼元宵》

《王祥臥冰》

《王十朋荊釵記》

《殺狗勸夫》

《朱買臣休妻記》

《鶯鶯西廂記》

《司馬相如題橋記》

《陳光蕋江流和尙》

《孟姜女送寒衣》

《裴少俊墻頭馬上》

《柳耆卿花柳翫江樓》

《劉錫沈香太子》

《賀憐憐煙花怨》

《史弘肇故鄕宴》

《蘇小卿月下販茶船》

《陳叔萬三負心》

《京娘怨燕子傳書》

《歡喜冤家》

《樂昌公主破鏡重圓》

《呂洞賓三醉嶽陽樓》

《周處風雲記》

《王月英月下畱鞋》

《劉知遠白兔記》

《趙氏孤兒》

《蘇秦衣錦還鄕》

《趙普進梅諫》

《董秀才花月東墻記》

《宋子京鷓鴣天》

《詐妮子鶯燕爭春》

《蔣世隆拜月亭》

《崔君瑞江天暮雪》

《王公綽》

《柳文直正旦賀升平》

《秋夜鑾城驛》

《秦檜東窗事犯》

《王孝子尋母》

《馮京三元記》

《朱文太平錢》

《薛云卿鬼做媒》

《呂洞賓黃粱夢》

《賈似道木棉庵記》

《何推官錯勘屍》

《劉毅洞庭龍女》

《呂蒙正破窯記》

《蘇武牧羊記》

《孟月梅錦香亭》

《張孜鴛鴦燈》

《林招得三負心》

《唐伯亨八不知音》

《百花亭》

《冤家債主》

《劉文龍菱花鏡》

《劉盼盼》

《生死夫妻》

《寶妝亭》

《教子尋親》

《劉孝女金釵記》

《借燭尋珠》

《多月亭》

《閔子騫單衣記》﹝髙則誠作﹞

《蔡伯喈琵琶記》

《王俊民休書記》

本朝﹕

《崔鶯鶯西廂記》﹝李景云編﹞

《王十朋荊釵記》﹝李景云編﹞﹝1﹞﹝1﹞原本何焯眉注﹕今人不知《荊釵》亦兩本。

《天賜溫涼﹝角戔﹞》﹝教坊本﹞

《賈雲華還魂記》﹝溧陽人作﹞

《蘭蕙聯芳樓記》﹝教坊本﹞

《瓊奴傳》﹝教坊本﹞

《陳可中剔目記》

《玉簫兩世姻緣》

《嶽飛東窗事犯》﹝用禮重編﹞

《商輅三元記》

《馮京三元記》﹝多市井語﹞

《鄒知縣湘湖記》﹝多實事﹞

《馮國珍衣錦還鄕》

《髙漢卿羅囊記》

《裴度還帶記》

《韓信築壇拜將》﹝1﹞﹝1﹞原本何焯眉注﹕遵王云「《追賢》一出﹐乃元曲。」

《張良圯橋進履》

《八不知犀合記》

《桂英誣王魁》

《姜詩得鯉》

《張許雙忠記》

《孟宗泣竹》

《繡鞋記》

《芙蓉屏記》

《花園記》

《銀瓶記》

《鄧攸棄子抱侄》

《金錢記》

《羅帶記》

《髙文舉》

《羅帕記》

《五倫全備》﹝邱文莊作﹞

《鴛鴦記》﹝1﹞﹝1﹞自此以下十五種﹐據《今樂考證》云是何焯﹝義門﹞補錄。

《香囊記》﹝邵文明作﹞

《龍泉記》

《三益記》

《洪皓使虜記》

《李白宮錦袍記》

《嬌紅記》

《破鏡重圓》

《文林四景》

《麗情四景》

《忠孝節義》﹝方諭生作﹞

《百行傳》

《玉玦記》﹝鄭若庸作﹐故事太多﹞

《王陽明平逆記》

《中山狼白猿》

《唐僧西遊記》

南詞敍錄明﹖徐渭著

電子版基於「計算機瓦崗寨」网站﹝http﹕／／wagang。econ。hc。keio。ac。jp／﹞上千田大介先生等的整理本﹝http﹕／／wagang。econ。hc。keio。ac。jp／texts／xiqu／nanci。html﹞﹐據《中國古典戲曲論著集成》﹝中國戲劇出版社1959年版﹐1982年重印﹞第三冊《南詞敍錄》校對。《集成》原有校記﹐今擇要采入﹔原附何焯眉注﹐均寫入校記。圓括號﹝﹞內爲原夾注文字﹐方括號﹝﹞內爲字庫所無字之描述。如有錄入錯誤及其它問題﹐竭誠歡迎指教﹝電子郵件xmupw﹫21cn。com﹞﹐來教請標明「電子文本糾誤」﹐以免誤刪。——如舸齋謹識

北雜劇有《點鬼簿》﹝1﹞﹐院本有《樂府雜錄》﹝2﹞﹐曲選有《太平樂府》﹐記載詳矣。惟南戲無人選集﹐亦無表其名目者﹐予嘗惜之。客閩多病﹐咄咄無可與語﹐遂錄諸戲文名﹐附以鄙見。豈曰成書﹐聊以消永日﹐忘歊蒸而已。嘉靖己未夏六月望﹐天池道人志。﹝1﹞《點鬼簿》﹐應指元鐘嗣成《錄鬼簿》﹐但今傳各本《錄鬼簿》﹐不見有題名《點鬼簿》的。﹝2﹞《樂府雜錄》﹐應指元陶宗儀《南村輟耕錄》中所載的「院本名目」。

南戲始於宋光宗朝﹐永嘉人所作《趙貞女》《王魁》二種實首之﹐故劉后村有「死後是非誰管得﹐滿村聽唱蔡中郎」之句。或云「宣和間已濫觴﹐其盛行則自南渡﹐號曰『永嘉雜劇』﹐又曰『鶻伶聲嗽』」。其曲﹐則宋人詞而益以里巷歌謠﹐不葉宮調﹐故士夫罕有畱意者。元初﹐北方雜劇流入南徼﹐一時靡然向風﹐宋詞﹝1﹞遂絕﹝2﹞﹐而南戲亦衰。順帝朝﹐忽又親南而疏北﹐作者蝟興﹐語多鄙﹝3﹞下﹐不若北之有名人題詠也。永嘉髙經歷明﹐避亂四明之櫟社﹐惜伯喈﹝4﹞之被謗﹐乃作《琵琶記》雪之﹐用淸﹝5﹞麗之詞﹐一洗作者之陋﹐於是村坊小伎﹐進與古法部相參﹐卓乎不可及已。相傳﹕則成坐臥一小樓﹐三年而後成。其足按拍處﹐板皆爲穿。嘗夜坐自歌﹐二燭忽合而爲一﹐交輝久之乃解。好事者以其妙感鬼神﹐爲剙瑞光樓旌之。我髙皇帝卽位﹐聞其名﹐使使徵之﹐則誠佯狂不出﹐髙皇不復彊。亡何﹐卒。時有以《琵琶記》進呈者﹐髙皇笑曰「五經﹑四書﹐布﹑帛﹑菽﹑粟也﹐家家皆有﹔髙明《琵琶記》﹐如山珍﹑海錯﹐貴富家不可無。」旣而曰「惜哉﹐以宮錦而制鞵也﹗」由是日令優人進演。尋患其不可入弦索﹐命教坊奉鑾史忠計之。色長劉杲者﹐遂撰腔以獻﹐南曲北調﹐可於箏琶被之﹔然終柔緩散戾﹐不若北之鏗鏘入耳也。﹝1﹞「宋」字原缺﹐「詞」字原作「辭」﹐據《今樂考證》引文補攺。﹝2﹞原本何焯眉注﹕「此亦樂也﹐故感召甚捷。」﹝3﹞「鄙」字原缺﹐據《今樂考證》引文補。﹝4﹞「社」和「惜伯喈」四字﹐據同上引補。﹝5﹞「淸」字﹐據同上引補。

今南九宮不知出於何人﹐意亦國初教坊人所爲﹐最爲無稽可笑。夫古之樂府﹐皆葉宮調﹔唐之律詩﹑絕句﹐悉可弦詠﹐如「渭城朝雨」演爲三疊是也。至唐末﹐患其間有虛聲難尋﹐遂實之以字﹐號長短句﹐如李太白《憶秦娥》《淸平樂》﹐白樂天《長相思》﹐已開其端矣﹔五代轉繁﹐考之《尊前》﹝1﹞﹑《花間》諸集可見﹔逮宋﹐則又引而伸之﹐至一腔數十百字﹐而古意頗微。徽宗朝﹐周﹑柳諸子﹐以此貫彼﹐號曰「側犯」﹑「二犯」﹑「三犯」﹑「四犯」﹐轉輾波蕩﹐非復唐人之舊。晚宋﹐而時文﹑叫吼﹐盡入宮調﹐益爲可厭。「永嘉雜劇」興﹐則又卽村坊小曲而爲之﹐本無宮調﹐亦罕節奏﹐徒取其畸農﹑市女順口可歌而已﹐諺所謂「隨心令」者﹐卽其技歟﹖間有一二葉音律﹐終不可以例其餘﹐烏有所謂九宮﹖必欲窮其宮調﹐則當自唐﹑宋詞中別出十二律﹑二十一調﹐方合古意。是九宮者﹐亦烏足以盡之﹖多見其無知妄作也。﹝1﹞原本何焯眉注﹕「今《尊前集》最難得﹐余曾見一宋鈔本﹐聞爲陸其淸所收。」

今之北曲﹐蓋遼﹑金北鄙殺伐之音﹐壯偉很戾﹐武夫馬上之歌﹐流入中原﹐遂爲民間之日用。宋詞旣不可被弦管﹐南人亦遂尙此﹐上下風靡﹐淺俗可嗤。然其間九宮﹑二十一調﹐猶唐﹑宋之遺也﹐特其止於三聲﹐而四聲亡滅耳。至南曲﹐又出北曲下一等﹐彼以宮調限之﹐吾不知其何取也。或以則誠「也不尋宮數調」之句爲不知律﹐非也﹐此正見髙公之識。夫南曲本市裏之談﹐卽如今吳下《山歌》﹑北方【山坡羊】﹐何處求取宮調﹖必欲宮調﹐則當取宋之《絕妙詞選》﹐逐一按出宮商﹐乃是髙見。彼旣不能﹐盍亦姑安於淺近。大家胡說可也﹐奚必南九宮爲﹖

南曲固無宮調﹐然曲之次第﹐須用聲相鄰以爲一套﹐其間亦自有類輩﹐不可亂也。如【黃鶯兒】則繼之以【簇禦林】﹐【畫眉序】則繼之以【滴澑子】之類﹐自有一定之序﹐作者觀於舊曲而遵之可也。

南之不如北有宮調﹐固也﹔然南有髙處﹐四聲是也。北𨿽合律﹐而止於三聲﹐非復中原先代之正﹐周徳淸區區詳訂﹐不過爲胡人傳譜﹐乃曰《中原音韻》﹐夏虫﹑井蛙之見耳﹗

胡部自來髙於漢音。在唐﹐龜玆樂譜已出開元梨園之上。今日北曲﹐宜其髙於南曲。

有人酷信北曲﹐至以伎女南歌爲犯禁﹐愚哉是子﹗北曲豈誠唐﹑宋名家之遺﹖不過出於邊鄙裔夷之僞造耳。夷﹑狄之音可唱﹐中國村坊之音獨不可唱﹖原其意﹐欲彊與知音之列﹐而不探其本﹐故大言以欺人也。

中原自金﹑元二虜猾亂之後﹐胡曲盛行﹐今惟琴譜僅存古曲。余若琵琶﹑箏﹑笛﹑阮咸﹑響﹝角戔﹞之屬﹐其曲但有【迎仙客】﹑【朝天子】之類﹐無一器能存其舊者。至於喇叭﹑嗩吶之流﹑並其器皆金﹑元遺物矣。樂之不講至是哉﹗

今昆山以笛﹑管﹑笙﹑琵按節而唱南曲者﹐字𨿽不應﹐頗相諧和﹐殊爲可聽﹐亦吳俗敏妙之事。或者非之﹐以爲妄作﹐請問【點絳唇】﹑【新水令】﹐是何聖人著作﹖

今唱家稱「弋陽腔」﹝1﹞﹐則出於江西﹐兩京﹑湖南﹑閩﹑廣用之﹔稱「余姚腔」者﹐出於會稽﹐常﹑潤﹑池﹑太﹑揚﹑徐用之﹔稱「海鹽腔」者﹐嘉﹑湖﹑溫﹑臺用之。惟「昆山腔」止行於吳中﹐流麗悠遠﹐出乎三腔之上﹐聽之最足蕩人﹐妓女尢妙此﹐如宋之嘌唱﹐卽舊聲而加以泛艷﹝2﹞者也。﹝今宿倡曰「嘌」﹐宜用此字。﹞隋﹑唐正雅樂﹐詔取吳人充弟子習之﹐則知吳之善謳﹐其來久矣。﹝1﹞原本何焯眉注﹕「弋陽」卽出於「海鹽」﹐乃譚總制攜海鹽子弟以歸﹐變其鄕俗耳。見湯若士文集。﹝2﹞原本何焯眉注﹕「加以泛艷」四字﹐好﹐乃覺昆腔饒古意。

詞調兩半篇乃合一闋﹐今南曲健便﹐多用前半篇﹐故曰一隻﹐猶物之雙者﹐止其一半﹐不全舉也。如【梁州序】﹐四字起乃上篇也﹐第三隻七字起是後半篇﹐𨿽曰四隻﹐實爲兩闋。如【八聲甘州】亦然﹐故頭只四字﹐次只七字起也。南九宮全不解此意﹐兩隻不同處﹐便下「過篇」二字﹐或妄加一「麼」字﹐可鄙。「麼」字﹐非「麼」字也。大抵古人作事不苟﹐唱前篇了﹐恐人不知﹐聯牽唱去﹐故加一「空」字別之。「麼」乃「空」字之省文﹐如今點書﹐「E」乃「非」字之省﹐「又」乃更書一字之省。《漢書》「元二之民」﹐本「元元」也﹐後世不知﹐�作「元二之民」﹐亦是此類。

南易制﹐罕妙曲﹔北難制﹐乃有佳者。何也﹖宋時﹐名家未肯畱心﹔入元又尙北﹐如馬﹑貫﹑王﹑白﹑虞﹑宋諸公﹐皆北詞手﹔國朝𨿽尙南﹐而學者方陋——是以南不逮北。然南戲要是國初得體。南曲固是末技﹐然作者未易臻其妙。《琵琶》尙矣﹐其次則《翫江樓》《江流兒》《鶯燕爭春》《荊釵》《拜月》數種﹐稍有可觀﹐其餘皆俚俗語也﹔然有一髙處﹕句句是本色語﹐無今人時文气。

以時文爲南曲﹐元末﹑國初未有也﹔其獘起於《香囊記》。《香囊》乃宜興老生員邵文明作﹐習《詩經》﹐專學杜詩﹐遂以二書語句勻入曲中﹐賓白亦是文語﹐又好用故事作對子﹐最爲害事。夫曲本取於感發人心﹐歌之使奴﹑童﹑婦﹑女皆諭﹐乃爲得體﹔經﹑子之談﹐以之爲詩且不可﹐況此等耶﹖直以才情欠少﹐未免輳補成篇。吾意﹕與其文而晦﹐曷若俗而鄙之易曉也﹖

《香囊》如教坊雷大使舞﹐終非本色﹐然有一二套可取者﹐以其人博記﹐又得錢西淸﹑杭道卿諸子幫貼﹐未至瀾倒。至於效顰《香囊》而作者﹐一味孜孜汲汲﹐無一句非前場語﹐無一處無故事﹐無復毛髮宋﹑元之舊﹝1﹞。三吳俗子﹐以爲文雅﹐翕然以教其奴婢﹐遂至盛行。南戲之厄﹐莫甚於今。﹝1﹞原本何焯眉注﹕恐爲梁伯龍﹐非詆湯若士。

塡詞如作唐詩﹐文旣不可俗﹐又不可﹝1﹞自有一種妙處﹐要在人領解妙悟﹐未可言傳。名士中有作者﹐爲予誦之﹐予曰「齊﹑梁長短句詩﹝2﹞﹐非曲子何也﹖」其詞麗而晦。﹝1﹞此處似脫落一「不」字﹐似應爲「又不可不自有一種妙處」﹐文意才通順。﹝2﹞原本何焯眉注﹕齊﹑梁詩有雜言﹐唐宋曲子乃名長短句﹐此誤始於元人。

或言「《琵琶記》髙處在《慶壽》《成婚》《彈琴》《賞月》諸大套。」此猶有規模可尋。惟《食糠》《嘗藥》《築墳》《寫眞》諸作﹐從人心流出﹐嚴滄浪言「水中之月﹐空中之影」﹐最不可到。如「十八答」﹐句句是常言俗言﹐扭作曲子﹐點鐵成金﹐信是妙手。

本朝北曲﹐推周憲王﹑穀子敬﹑劉東生﹐近有王檢討﹑康狀元﹐餘如史癡翁﹑陳大聲輩﹐皆可觀。惟南曲絕少名家。枝山先生頗畱意於此﹐其《新機錦》亦冠絕一時﹐流麗處不如則誠﹐而森整過之﹐殆勁敵也。

最喜用事當家﹐最忌用事重沓及不著題。枝山【燕曲】云「蘇小道﹕『伊不管流年﹐把春色銜將去了﹐卻飛入昭陽姓趙』。」兩事相聯﹐殊不覺其重復﹐此豈尋常所及﹖末「趙」字﹐非靈丹在握﹐末易鎔液。予竊愛而效之﹐【宮詞】云「羅浮少个人兒趙」﹐恨不及也。

晚唐﹑五代﹐塡詞最髙﹐宋人不及﹐何也﹖詞須淺近﹐晚唐詩文最淺﹐鄰於詞調﹐故臻上品﹔宋人開口便學杜詩﹐格髙气粗﹐出語便自生硬﹐終是不合格﹐其間若淮海﹑耆卿﹑叔原輩﹐一二語入唐者有之﹐通篇則無有。元人學唐詩﹐亦淺近婉媚﹐去詞不甚遠﹐故曲子絕妙。【四朝元】﹑【祝英臺】之在《琵琶》者﹐唐人語也﹐使杜子撰一句曲﹐不可用﹐況用其語乎﹖

散套中佳者尢少﹐如「燕翅南飛」﹑﹝此一套相傳爲鐵布政作﹞「爲人莫作」﹑「弓弓鳳鞋」之類﹐俗而可厭。惟「窺靑眼」﹑「簫聲喚起」﹑「羣芳綻錦」四五套可觀﹐然大歇占尾﹐用事重沓﹐亦太滯。

凡唱﹐最忌鄕音。吳人不辧淸﹑親﹑侵三韻﹐松江支﹑朱﹑知﹐金陵街﹑該﹐生﹑僧﹐揚州百﹑卜﹐常州卓﹑作﹐中﹑宗﹐皆先正之而後唱可也。

曲有本平韻者亦可作入韻﹐【髙陽臺】﹑【黃鶯兒】﹑【畫眉序】﹑【蝦蟆序】之類是也﹔有本入韻不可作平者﹐【四邊靜】是也﹔其它平韻不可作入者甚多。

今曲用宋詞者﹐【尾犯序】﹑【滿庭芳】﹑【滿江紅】﹑【鷓鴣天】﹑【謁金門】﹑【風入松】﹑【卜算子】﹑【一剪梅】﹑【賀新郎】﹑【髙陽臺】﹑【憶秦娥】﹐餘皆與古人異矣。

凡曲引子﹐皆自有腔﹐今世失其傳授﹐往往作一腔直唱﹐非也。若【晝錦堂】與【好事近】﹐引子同﹐何以爲淸﹑濁﹐髙﹑下﹖然不復可考﹐惜哉﹗

聽北曲使人神气鷹揚﹐毛髮灑淅﹐足以作人勇往之志﹐信胡人之善於鼓怒也﹐所謂「其聲噍殺以立怨」是已﹔南曲則紆徐綿眇﹐流麗婉轉﹐使人飄飄然喪其所守而不自覺﹐信南方之柔媚也﹐所謂「亡國之音哀以思」是已。夫二音鄙俚之極﹐尙足感人如此﹐不知正音之感﹝1﹞何如也。﹝1﹞此處顯然脫落一「人」字。

生卽男子之稱。史有董生﹑魯生﹐樂府有劉生之屬。

旦宋伎上場﹐皆以樂器之類置籃中﹐擔之以出﹐號曰「花擔」。今陜西猶然。後省文爲「旦」。或曰「小獸能殺虎﹐如伎以小物害人也。」未必然。

外生之外又一生也﹐或謂之小生。外旦﹑小外﹐後人益之。

貼旦之外貼一旦也。

醜以墨粉塗面﹐其形甚醜。今省文作「醜」。

淨此字不可解。或曰「其面不淨﹐故反言之。」予意﹕卽古「參軍」二字﹐合而訛之耳。優中最尊。其手皮帽﹐有兩手形﹐因明皇奉黃旛綽首而起。

末優中之少者爲之﹐故居其末。手執搕爪。起於後唐莊宗。古謂之蒼鶻﹐言能擊物也﹝1﹞。北劇不然﹕生曰末泥﹐亦曰正末﹔外曰孛老﹔末曰外﹔淨曰倈﹝律蛇切﹐小兒也﹞﹐亦曰淨﹐亦曰邦老﹔老旦曰卜兒﹝外兒也。省文作卜﹞﹔其它或直稱名。﹝1﹞原本何焯眉注﹕家奴多用末扮﹐亦有參軍﹑蒼鶻之意。

傅奇裴鉶乃呂用之客。用之以道術愚弄髙駢﹐鉶作傅奇﹐多言仙鬼事謟之﹐詞多對偶。借以爲戲文之號﹐非唐之舊矣。

題目開場下白詩四句﹐以總一故事之大綱。今人內房念誦以應副末﹐非也。

賓白唱爲主﹐白爲賓﹐故曰賓﹑白﹐言其明白易曉也。

科相見﹑作揖﹑進拜﹑舞蹈﹑坐跪之類﹐身之所行﹐皆謂之科。今人不知﹐以諢爲科﹐非也。

介今戲文於科處皆作「介」﹐蓋書坊省文﹐以科字作介字﹐非科﹑介有異也。

諢於唱白之際﹐出一可笑之語以誘坐客﹐如水之渾渾也。切忌鄕音。

打箱以別技求賞也。

開場宋人凡句欄未出﹐一老者先出﹐誇說大意﹐以求賞﹐謂之「開呵」。今戲文首一出﹐謂之「開場」﹐亦遺意也。﹝1﹞﹝1﹞原書何焯眉注﹕定遠詩﹕「牛口定場先」。遵王云「『鬼門』謂之『牛口』」。惜未徵其出何書。

曲中常用方言字義﹐今解於此﹐庶作者不誤用。

員外宋富翁皆買郎外散官﹐如朝散﹑朝議﹑將仕之類。

謝娘本謂文女﹐如謝道蘊是也。今以指妓。

勤兒言其勤於悅色﹐不憚煩也。亦曰「刷子」﹐言其亂也。

行首妓之貴稱。居班行之首也。

小玉霍小玉﹐妓女也。今以指女妓。

薄暮母也。「薄」音「博」﹐磨上聲。﹝1﹞薄民綿母﹐以切腳言。﹝1﹞疑原作﹕「母」﹐「磨」上聲。

九百風魔也。宋人云「九百尙在﹐六十猶癡」。

相公唐﹑宋謂執政曰「相公」。最古。今人攺曰「大人」﹐已俗矣。

下官六朝以來﹐仕者見上﹐皆稱「下官」﹐或曰「小官」。最古。

奴家婦人自稱。今閩人猶然。

使長金﹑元謂主曰「使長」﹐今世已呼公侯子﹑王姬。

包彈包拯爲中丞﹐善彈劾﹐故世謂物有可議者曰「包彈」。

虛脾虛情也。五臟爲脾最虛。

掗襬把持也。今人云「掗襬不下」﹐卽此二字。

動使什物器皿也。見《東京夢華錄》。嗹嗻能而大也。或作「」「」﹐皆俗字。

儍角上溫假切﹐下急了切。癡人也﹐吳謂「呆子」。

評跋以言論人曰「評」﹐以文論人曰「跋」。

波查猶言口舌。北音凡語畢必以「波查」助詞﹐故云。

入跋入門也。倡家謂門曰「跋限」。

妝幺猶做模樣也。古云「作態」。

妝局宋有吉慶事﹐則聚人治之﹐謂之「結局」。誆人者﹐亦「騙局」。

忐忑上卯�切﹝1﹞﹐下吞勒切。心不定貌。俗字也。﹝1﹞據「忐」字字音﹐當作「吞卵切」。

遮莫盡教也。亦曰「折莫」。杜詩﹕「遮莫鄰雞下五更。」

行徑門墻也。猶言家風也。

摟羅矯絕也。唐人語曰「欺客打客當摟羅。」今以目綠林之從卒。

魐魀難進難退也。一作「間架。」

端相細看也。唐人曰「端相良久。」作「端詳」者﹐非。

若爲怎麼也。李太白﹕「桃李今若爲。」

打脊古人打背﹐故詈人曰「打脊」。唐之遺言也。

恁的猶言「如此」也。吳人曰「更个」。

交加紛亂也。唐人云「交交加加﹐誰能得會﹖」

饆饠唐人以面爲湯餅之名﹐今謂整治酒肴。

胡柴亂說也。今人云「被我柴倒」﹐卽此字。

畢竟到底也。唐人云「畢竟不成眠﹐鴉啼金井寒。」

爭得怎得也。唐無「怎」字﹐借「爭」爲「怎」。

支吾一作「枝梧」﹐猶言遮欄也。或云「鼯鼠五枝。技之淺也。」

恁「你每」二字﹐合呼爲「恁」。

掌事今之主管。

頂老伎之諢名。

俌俏美俊也。

辣浪風流爽快也。

入馬進步也。倡家語。

僝僽憂懷也。

世不誓不也。

咱「咱們」二字﹐合呼爲「咱」。

解庫今之典鋪。

龐兒貌也。

喬才狙詐也﹐狡獪也。

奚落遺棄也。當作遺。﹝1﹞﹝1﹞此處似脫一「落」字。原本何焯眉注﹕此恐非遺棄解。

喞澑精細也。﹝1﹞﹝1﹞原本何焯眉注﹕是便利之意。孟郊有「不喞澑鈍漢」之語。

技掚本事也。

籌兒根株也。

宋元舊篇﹕

《趙貞女蔡二郎》﹝卽舊伯喈棄親背婦﹐爲暴雷震死。裏俗妄作也。實爲戲文之首。﹞

《王魁負桂英》﹝王魁名俊民﹐以狀元及第。亦裏俗妄作也。周密《齊東野語》辧之甚詳。﹞

《陳巡檢梅嶺失妻》

《鬼元宵》

《王祥臥冰》

《王十朋荊釵記》

《殺狗勸夫》

《朱買臣休妻記》

《鶯鶯西廂記》

《司馬相如題橋記》

《陳光蕋江流和尙》

《孟姜女送寒衣》

《裴少俊墻頭馬上》

《柳耆卿花柳翫江樓》

《劉錫沈香太子》

《賀憐憐煙花怨》

《史弘肇故鄕宴》

《蘇小卿月下販茶船》

《陳叔萬三負心》

《京娘怨燕子傳書》

《歡喜冤家》

《樂昌公主破鏡重圓》

《呂洞賓三醉嶽陽樓》

《周處風雲記》

《王月英月下畱鞋》

《劉知遠白兔記》

《趙氏孤兒》

《蘇秦衣錦還鄕》

《趙普進梅諫》

《董秀才花月東墻記》

《宋子京鷓鴣天》

《詐妮子鶯燕爭春》

《蔣世隆拜月亭》

《崔君瑞江天暮雪》

《王公綽》

《柳文直正旦賀升平》

《秋夜鑾城驛》

《秦檜東窗事犯》

《王孝子尋母》

《馮京三元記》

《朱文太平錢》

《薛云卿鬼做媒》

《呂洞賓黃粱夢》

《賈似道木棉庵記》

《何推官錯勘屍》

《劉毅洞庭龍女》

《呂蒙正破窯記》

《蘇武牧羊記》

《孟月梅錦香亭》

《張孜鴛鴦燈》

《林招得三負心》

《唐伯亨八不知音》

《百花亭》

《冤家債主》

《劉文龍菱花鏡》

《劉盼盼》

《生死夫妻》

《寶妝亭》

《教子尋親》

《劉孝女金釵記》

《借燭尋珠》

《多月亭》

《閔子騫單衣記》﹝髙則誠作﹞

《蔡伯喈琵琶記》

《王俊民休書記》

本朝﹕

《崔鶯鶯西廂記》﹝李景云編﹞

《王十朋荊釵記》﹝李景云編﹞﹝1﹞﹝1﹞原本何焯眉注﹕今人不知《荊釵》亦兩本。

《天賜溫涼﹝角戔﹞》﹝教坊本﹞

《賈雲華還魂記》﹝溧陽人作﹞

《蘭蕙聯芳樓記》﹝教坊本﹞

《瓊奴傳》﹝教坊本﹞

《陳可中剔目記》

《玉簫兩世姻緣》

《嶽飛東窗事犯》﹝用禮重編﹞

《商輅三元記》

《馮京三元記》﹝多市井語﹞

《鄒知縣湘湖記》﹝多實事﹞

《馮國珍衣錦還鄕》

《髙漢卿羅囊記》

《裴度還帶記》

《韓信築壇拜將》﹝1﹞﹝1﹞原本何焯眉注﹕遵王云「《追賢》一出﹐乃元曲。」

《張良圯橋進履》

《八不知犀合記》

《桂英誣王魁》

《姜詩得鯉》

《張許雙忠記》

《孟宗泣竹》

《繡鞋記》

《芙蓉屏記》

《花園記》

《銀瓶記》

《鄧攸棄子抱侄》

《金錢記》

《羅帶記》

《髙文舉》

《羅帕記》

《五倫全備》﹝邱文莊作﹞

《鴛鴦記》﹝1﹞﹝1﹞自此以下十五種﹐據《今樂考證》云是何焯﹝義門﹞補錄。

《香囊記》﹝邵文明作﹞

《龍泉記》

《三益記》

《洪皓使虜記》

《李白宮錦袍記》

《嬌紅記》

《破鏡重圓》

《文林四景》

《麗情四景》

《忠孝節義》﹝方諭生作﹞

《百行傳》

《玉玦記》﹝鄭若庸作﹐故事太多﹞

《王陽明平逆記》

《中山狼白猿》

《唐僧西遊記》

