惇煌歌辭總編

任半塘輯

●目錄

卷一雜曲雲謠集雜曲子

卷二雜曲只曲

卷三雜曲普通聯章

卷四雜曲重句聯章

卷五雜曲定格聯章

卷六雜曲長篇定格聯章

卷七大曲

補遺只曲類組曲類五七言體

●惇煌歌辭總編卷一

雜曲雲謠集雜曲子

鳳歸云﹝徵夫數載二首﹞

鳳歸云﹝魯女堅貞二首﹞

天仙子﹝五陵淚眼﹞

天仙子﹝誰是主二首﹞

竹枝子﹝遊蕩經年﹞

竹枝子﹝蕭娘相許﹞

洞仙歌﹝今宵恩義﹞

洞仙歌﹝戍客流浪﹞

破陣子﹝人去瀟湘﹞

破陣子﹝單於迷虜塵﹞

破陣子﹝三邊無事﹞

破陣子﹝軍帖書名﹞

浣溪沙﹝五陵懇切二首﹞

柳靑娘﹝倚闌人二首﹞

傾杯樂﹝求名宦﹞

傾杯樂﹝五陵堪娉﹞

內家嬌﹝應奉君王﹞

內家嬌﹝長降仙宮﹞

拜新月﹝蕩子他州﹞

拜新月﹝國泰時淸﹞

拋球樂﹝五陵負恩﹞

拋球樂﹝上陽家﹞

漁歌子﹝五陵兒女﹞

漁歌子﹝五陵渺渺﹞

喜秋天﹝相思破二首﹞

喜秋天﹝搗練千聲﹞

喜秋天﹝離塵俗﹞

○鳳歸云﹝徵夫數載二首﹞

徵夫數載。萍寄他邦。去便無消息。累換星霜。月下愁聽砧杵起。塞雁南行。孤眠鸞帳裏。枉勞魂夢。夜夜飛揚。

想君薄行。更不思量。誰爲傳書與。表妾衷腸。倚牖無言垂血淚。暗祝三光。萬般無柰處。一鑪香盡。又更添香。【○○○一】

綠窗獨坐。修得君書。徵衣裁縫了。遠寄邊隅。想你爲君貪苦戰。不憚崎嶇。終朝沙磧裏。止憑三尺。勇戰單於。

豈知紅臉。淚滴如珠。枉把金釵卜。卦卦皆虛。魂夢天涯無暫歇。枕上長噓。待公卿回故里。容顏憔悴。彼此何如。【○○○二】

○鳳歸云﹝魯女堅貞二首﹞

幸因今日。得覩嬌娥。眉如初月。目引橫波。素胸未消殘雪。透輕羅。�����。朱含碎玉。云髻婆娑。

東鄰有女。相料實難過。羅衣掩袂。行步逶迆。逢人問語羞無力。態嬌多。錦衣公子見。垂鞭立馬。腸斷知麼。【○○○三】

兒家本是。累代簪纓。父兄皆是。佐國良臣。幼年生於閨閣。洞房深。訓習禮儀足。三從四徳。鍼黹分明。

娉得良人。爲國願長徵。爭名定難。未有歸程。徒勞公子肝腸斷。謾生心。妾身如松柏。守志彊過。。【○○○四】

○天仙子﹝五陵淚眼﹞

燕語鶯啼三月半。煙蘸柳條金綫亂。五陵原上有仙娥。攜歌扇。香爛漫。畱住九華云一片。

犀玉滿頭花滿面。負妾一雙偸淚眼。淚珠若得似眞珠。拈不散。知何限。串向紅絲應百萬。【○○○五】

○天仙子﹝誰是主二首﹞

燕語鶯啼驚覺夢。羞見鸞臺雙舞鳳。思君別後信難通。無人共。花滿洞。羞把同心千徧弄。【○○○六】

叵耐不知何處去。正值花開誰是主。滿樓明月夜三更。無人語。淚如雨。便是思君腸斷處。【○○○七】

○竹枝子﹝遊蕩經年﹞

羅幌塵生���。笙簧無緒理。恨小郎遊蕩經年。不施紅粉鏡臺前。只是焚香禱祝天。

屏幃悄悄���。��垂珠淚。點點滴滴成斑。待伊來際共伊言。須攺狂來斷卻顚。【○○○八】

○竹枝子﹝蕭娘相許﹞

髙捲珠簾垂玉牖。公子王孫女。顏容二八小娘。滿頭珠翠影爭光。百步惟聞蘭麝香。

口含紅豆相思語。幾度遙相許。修書傳與蕭娘。倘若有意嫁潘郎。休遣潘郎爭斷腸。【○○○九】

○洞仙歌﹝今宵恩義﹞

華燭光輝。深下屏幃。恨徵人久鎭邊夷。酒醒後多風醋。少年夫壻。向綠窗下左偎右倚。擬鋪鴛被。把人尢泥。

須索琵琶重理。曲中彈到。想夫憐處。轉相愛幾多恩義。卻再絮衷鴛衾枕。願長與今宵相似。【○○一○】

○洞仙歌﹝戍客流浪﹞

悲雁隨陽。解引秋光。寒蛩響夜夜堪傷。淚珠串滴。旋流枕上。無計恨徵人。爭向金風飄蕩。搗衣嘹亮。

懶寄回文先往。戰袍待糸。絮重更燻香。殷勤憑驛使追訪。願四塞來朝明帝。令戍客休施流浪。【○○一一】

○破陣子﹝人去瀟湘﹞

蓮臉柳眉休暈。靑絲罷攏云。暖日和風花帶媚。畫閣雕梁燕語新。捲簾恨去人。

寂寞長垂珠淚。焚香禱盡靈神。應是瀟湘紅粉繼。不念當初羅帳恩。拋兒虛度春。【○○一二】

○破陣子﹝單於迷虜塵﹞

日暖風輕佳景。流鶯似問人。正是越溪花捧艷。獨隔千山與萬津。單於迷虜塵。

雪落梅庭愁地。香檀枉注歌唇。攔徑萋萋芳艸綠。紅臉可知珠淚頻。魚箋豈易呈。【○○一三】

○破陣子﹝三邊無事﹞

風送徵軒迢遞。參差千里餘。目斷妝樓相憶苦。魚雁山川鱗迹疏。和愁封去書。

春色可堪孤枕。心焦夢斷更初。早晚三邊無事了。香被重眠比目魚。雙眉應自舒。【○○一四】

○破陣子﹝軍帖書名﹞

年少徵夫軍帖。書名年復年。爲覓封侯酬壯志。攜劍彎弓沙磧邊。拋人如斷弦。迢遞可知閨閣。吞聲忍淚孤眠。春去春來庭樹老。早晚王師歸卻還。免教心怨天。【○○一五】

○浣溪沙﹝五陵懇切二首﹞

麗質紅顏越眾希。素胸蓮臉柳眉低。一笑千花羞不坼。懶芳菲。

�������。�������。偏引五陵思懇切。要君知。【○○一六】

髻綰湘雲淡淡妝。早春花向臉邊芳。玉腕慢從羅袖出。捧杯觴。

纖手令行勻翠柳。素咽歌發繞雕梁。但是五陵爭忍得。不疏狂。【○○一七】

○柳靑娘﹝倚闌人二首﹞

靑絲髻綰臉邊芳。淡紅衫子掩酥胸。出門斜撚同心弄。意恛惶。故使橫波認玉郎。

叵耐不知何處去。教人幾度掛羅裳。待得歸來須共語。情轉傷。斷卻妝樓伴小娘。【○○一八】

碧羅冠子結初成。肉紅衫子石橊裙。故著胭脂輕輕染。淡施檀色注歌唇。��含情喚小鶯。

只問玉郎何處去。才言不覺到朱門。扶入錦幃���。�殷勤。因何辜負倚闌人。【○○一九】

○傾杯樂﹝求名宦﹞

憶昔笄年。未省離合。生長深閨院。閒憑著繡牀。時拈金鍼。擬貌舞鳳飛鸞。對妝臺重整嬌姿面。知身貌算料。��豈教人見。又被良媒。苦出言詞相誘衒。

每道說水際鴛鴦。惟指梁間雙燕。被父母將兒匹配。便認多生宿姻眷。一旦娉得狂夫。攻書業拋妾求名宦。縱然選得。一時朝要。榮華爭穩便。【○○二○】

○傾杯樂﹝五陵堪娉﹞

窈窕逶迆。體貌超羣。傾國應難比。渾身掛綺羅。裝束��。未省從天得至。臉如花自然多嬌媚。翠柳畫蛾眉。橫波如同秋水。裙生石橊。血染羅衫子。

觀艷質語軟言輕。玉釵綴素綰烏雲髻。年二八久鎖香閨。愛引猧兒鸚鵡戲。十指如玉如蔥。凝酥體雪透羅裳裏。堪娉與公子王孫。五陵年少風流壻。【○○二一】

○內家嬌﹝應奉君王﹞

絲碧羅冠。搔頭綴髻。寶妝玉鳳金蟬。輕輕敷粉。深深長畫眉綠。雪散胸前。嫩臉紅唇。眼如刀割。口似朱丹。渾身掛異種羅裳。更燻龍腦香煙。

屐子齒髙。慵移步兩足恐行難。天然有��靈性。不娉凡間。教招事無不會。解烹水銀。煉玉燒金。別盡歌篇。除非卻應奉君王。時人未可趨顏。【○○二二】

○內家嬌﹝禦制林鍾商內家嬌長降仙宮﹞

兩眼如刀。渾身似玉。風流第一佳人。及時衣著。梳頭京樣。素質艷麗靑春。善別宮商。能調絲竹。歌令尖新。任從說洛浦陽臺。謾將比並無因。

半含嬌態。逶迆緩步出閨門。搔頭重慵憁不插。����。������。只把同心。千徧撚弄。來往中庭。應長降王母仙宮。凡間略現容眞。【○○二三】

○拜新月﹝蕩子他州﹞

蕩子他州去。已經新歲未還歸。堪恨情如水。到處輒狂迷。不思家國。花下遙指祝神祇。直至於今。拋妾獨守空閨。

上有穹蒼在。三光也合遙知。倚屏幃坐。淚流點滴。金粟羅衣。自嗟薄命。緣業至於斯。乞求待見面。誓不辜伊。【○○二四】

○拜新月﹝國泰時淸﹞

國泰時淸晏。咸賀朝列多賢士。播得羣臣美。卿貳如同魚水。況當秋景。蓂葉初敷卉。同登新樓上。仰望蟾色光起。

回顧玉兔影媚。明鏡匣參差斜墜。澄波美。猶怯怕半鉤銜餌。萬家向月下。祝告深深跪。願皇壽千千。歲登寶位。【○○二五】

○拋球樂﹝五陵負恩﹞

珠淚紛紛濕綺羅。少年公子負恩多。當初姊妹分明道。莫把眞心過與他。子細思量著。淡薄知聞解好麼。【○○二六】

○拋球樂﹝上陽家﹞

寶髻釵橫綴鬢斜。殊容絕勝上陽家。蛾眉不掃天生綠。蓮臉能勻似早霞。無端略入後園看。羞煞庭中數樹花。【○○二七】

○漁歌子﹝五陵兒女﹞

覩顏多。思夢誤。花枝一見恨無門路。聲哽噎。淚如雨。見便不能移步。

五陵兒。戀嬌態女。莫阻來情從過與。暢平生。兩風醋。若得丘山不負。【○○二八】

○漁歌子﹝五陵渺渺﹞

洞房深。空悄悄。虛抱身心生寂寞。【讀如「帽」。】待來時。須祈禱。休戀狂花年少。

淡勻妝。周旋少。只爲五陵正渺渺。胸上雪。從君咬。恐犯千金買笑。【○○二九】

○喜秋天﹝相思破二首﹞

潘郎妄語多。夜夜道來過。賺妾更深獨弄琴。彈盡相思破。【○○三○】

寂寂坐更深。淚滴鑪煙翠。何處貪歡醉不歸。羞向鴛衾睡。【○○三一】

○喜秋天﹝搗練千聲﹞

芳林玉露催。花蕊金風觸。永夜嚴霜萬艸衰。搗練千聲促。【○○三二】

○喜秋天﹝離塵俗﹞

誰家臺榭深。嘹亮宮商足。暮恨朝愁不忍聞。早晚離塵俗。【○○三三】

●惇煌歌辭總編卷二

雜曲只曲

搗衣聲﹝三載長徵﹞

定乾坤﹝徵戰幾時休﹞

宮怨春﹝到邊庭﹞

鵲踏枝﹝徵夫早歸﹞

失調名﹝上戰場﹞

望江南﹝臨池柳﹞

更漏長﹝宮怨﹞

別仙子﹝調名本意﹞

菩薩蠻﹝千般願﹞

思越人﹝美東鄰﹞

思越人﹝拌不得﹞

怨春閨﹝調名本意﹞

更漏子﹝秋思﹞

送徵衣﹝如魚水﹞

再相逢﹝情恨切﹞

失調名﹝花發增思﹞

失調名﹝六問枕不平﹞

望江南﹝負心人﹞

漁歌子﹝恨狂夫﹞

漁歌子﹝玉郎至﹞

臨江仙﹝少年夫壻﹞

南歌子﹝風流壻﹞

南歌﹝獎美人﹞

菩薩蠻﹝相思意﹞

菩薩蠻﹝拋鞭落﹞

山花子﹝難期會﹞

南歌子﹝心自偏﹞

泛龍舟﹝遊江樂﹞

樂世辭﹝武陽送別﹞

秋夜長﹝在他鄕﹞

秋夜長﹝遠行人﹞

浣溪沙﹝遠客思歸﹞

菩薩蠻﹝送行人﹞

謁金門﹝上龍門﹞

生查子﹝立功勛﹞

生查子﹝金殿選﹞

水調辭﹝天闕聲名﹞

鄭郎子辭﹝對明主﹞

菩薩蠻﹝問龍門﹞

浣溪沙﹝爲君王﹞

臨江仙﹝時世參差﹞

浣溪沙﹝厭良賢﹞

浣溪沙﹝志不迷﹞

浣溪沙﹝幽境﹞

山僧歌﹝獨隱山﹞

菩薩蠻﹝卻回歸﹞

望江南﹝娘子面﹞

失調名﹝織錦紋﹞

浣溪沙﹝開園穿池﹞

南歌子﹝賞春﹞

南歌子﹝消暑﹞

菩薩蠻﹝醉如泥﹞

破陣樂﹝破西戎﹞

定乾坤﹝修文寰海﹞

春光好﹝感恩光﹞

酒泉子﹝犯皇宮﹞

贊普子﹝蕃家將﹞

菩薩蠻﹝回鸞輅﹞

望江南﹝惇煌郡﹞

浣溪沙﹝合郡人心﹞

菩薩蠻﹝惇煌將﹞

定西蕃﹝調名本意﹞

望江南﹝龍沙塞﹞

望江南﹝邊塞苦﹞

獻忠心﹝卻西遷﹞

謁金門﹝開於闐﹞

菩薩蠻﹝在三峯﹞

菩薩蠻﹝卻回歸﹞

菩薩蠻﹝憂邦國﹞

望江南﹝曹公徳﹞

浣溪沙﹝獻大賢﹞

失調名﹝賀當家﹞

望遠行﹝佐聖朝﹞

歌樂還鄕﹝調名本意﹞

鵲踏枝﹝他邦客﹞

浣溪沙﹝不忘恩﹞

酒泉子﹝裴氏暉威﹞

南歌子﹝對尊顏﹞

樂世辭﹝孤雁﹞

浣溪沙﹝海燕﹞

望江南﹝五涼詠月﹞

酒泉子﹝詠馬﹞

酒泉子﹝詠劍﹞

浣溪沙﹝是船行﹞

菩薩蠻﹝溪邊舞﹞

失調名﹝莨菪不歸﹞

紅娘子﹝秋水似天仙﹞

失調名﹝樓頭飲宴﹞

水調辭﹝無谷還逢谷﹞

失調名﹝斷諸惡﹞

失調名﹝見眞時﹞

失調名﹝一室空﹞

失調名﹝勸諸人一偈﹞

楊柳枝﹝老催人﹞

謁金門﹝朝帝美﹞

謁金門﹝仙境美﹞

臨江仙﹝求仙﹞

回波樂

失調名﹝傷蛇曲子﹞

失調名﹝多徵使﹞

失調名﹝陣云收﹞

失調名﹝葡萄酒﹞

喜秋天﹝送徵衣﹞

失調名﹝曲子吐萌﹞

浣溪沙﹝使風行﹞

木蘭花﹝春風斬斷我﹞

失調名﹝花落又重開﹞

失調名﹝雙淚流﹞

失調名﹝歸明王﹞

失調名﹝蘇合香﹞

失調名﹝雕梁雙燕﹞

失調名﹝母恩長﹞

失調名﹝佛。母同恩﹞

失調名﹝須報恩﹞

失調名﹝阿羅漢﹞

失調名﹝祥花墜﹞

失調名﹝道泰曲子﹞

○搗衣聲﹝三載長徵﹞

良人去。住邊庭。三載長徵。萬家砧杵搗衣聲。坐寒更。添玉漏。懶頻聽。

向深閨遠聞雁悲鳴。遙望行人。三春月影照階庭。簾前跪拜。人長命。月長生。【○○三四】

○定乾坤﹝徵戰幾時休﹞

塞北徵戰幾時休。罷風流。汝家夫壻���。荏苒已經秋。

寒衣造了無人送。憑��書將。紗窗孤雁叫。泣淚數千行。【○○三五】

○宮怨春﹝到邊庭﹞

柳條垂處處。喜鵲語零零。焚香稽首表君情。慕得蕭郎好武。累歲長徵。向沙場裏。輪寶劍。定欃槍。

去時花欲謝。幾度葉還靑。相思夜夜到邊庭。願天下銷戈鑄戟。舜日淸平。待功成日。麟閣上。畫圖形。【○○三六】

○鵲踏枝﹝徵夫早歸﹞

叵柰靈鵲多瞞語。送喜何曾有憑據。幾度飛來活捉取。鎖上金籠休共語。

比擬好心來送喜。誰知鎖我在金籠裏。欲他徵夫早歸來。騰身卻放我向靑雲裏。【○○三七】

○失調名﹝上戰場﹞

十四十五上戰場。手執長槍。低頭淚落悔喫糧。步步近刀槍。昨夜馬驚轡斷。惆悵無人攔障。險徑【下闕】【○○三八】

○望江南﹝臨池柳﹞

莫攀我。攀我太心偏。我是曲江臨池柳。者人折了那人攀。恩愛一時間。【○○三九】

○更漏長﹝宮怨﹞

歐陽炯

三十六宮秋夜永。露華點滴髙梧。丁丁玉漏咽銅壺。明月上金鋪。

紅綫毯。博山鑪。香風暗觸流蘇。羊車一去長靑蕪。塵鏡彩鸞孤。【○○四○】

○別仙子﹝調名本意﹞

此時模樣。算來似。秋天月。無一事。堪惆悵。須圓闕。穿窗牖。人寂靜。滿面蟾光如雪。照淚痕何似。兩眉雙結。

曉樓鐘動。執纖手。看看別。移銀燭。猥身泣。聲哽噎。家私事。頻付囑。上馬臨行說。長思憶。莫負少年時節。【○○四一】

○菩薩蠻﹝千般願﹞

枕前發盡千般願。要休且待靑山爛。水面上秤錘浮。直待黃河徹底枯。

白日參辰現。北斗回南面。休卽未能休。且待三更見日頭。【○○四二】

○思越人﹝美東鄰﹞

美東鄰。多窈窕。繡裙步步輕擡。獨向西園尋女伴。笑時雙臉蓮開。

��分手低聲問。怱怱恨闕良媒。怕被顚狂花下惱。牡丹不折先回。【○○四三】

○思越人﹝拌不得﹞

一枝花。一盞酒。小爭不去��。����終不醉。無花對酒難�。

一枝�����。�枝慕我心迷。幾度擬拌拌不得。思量且坐��。【○○四四】

○怨春閨﹝調名本意﹞

好天良夜。�月碧霄髙掛。羞對文鸞。淚濕紅羅帊。時斂愁眉。恨君顚罔。夜夜歸來。紅燭長流云榭。

夜久更深。羅帳虛燻蘭麝。頻頻出戶。迎取嘶嘶馬。含笑覷。輕輕罵。把衣撏撦。叵耐金枝。扶入水精簾下。【○○四五】

○更漏子﹝秋思﹞

溫庭筠

金鴨香。紅蠟淚。偏照畫堂秋思。眉翠盡。鬢云殘。夜來衾枕寒。

梧桐樹。三更雨。不道離心正苦。一葉葉。一聲聲。空階滴到明。【○○四六】

○送徵衣﹝如魚水﹞

今世共你如魚水。是前世因緣。兩情準擬過千年。轉轉計較難。教汝獨自眠。

每見庭前雙飛燕。他家好自然。夢魂往往到君邊。心專石也穿。愁甚不團圓。【○○四七】

○再相逢﹝情恨切﹞

與君別後。何日再相逢。關山阻隔信難通。情恨切。气塡胸。連襟淚落重重。

世通榮貴壽如松。寒雁來過附書蹤。謂君憔悴損形容。教兒淚落千重。【○○四八】

○失調名﹝花發增思﹞

花未發。增所思。及見花開轉益悲。花開未發尙有期。獨我情懷無見時。中宵月下空流淚。腸斷關山知不知。【○○四九】

○失調名﹝六問枕不平﹞

六問枕不平。看似���。君從後園去。後園���。金釵薄落地。自作一股折。羅帶自嫌長。自作同心結。所以枕不平。蓋緣郎轉歇。君作��心。莫聽閒人說。【○○五○】

○望江南﹝負心人﹞

天上月。遙望似一團銀。夜久更闌風漸緊。與奴吹散月邊云。照見負心人。【○○五一】

○漁歌子﹝恨狂夫﹞

春雨微。香風少。簾外鶯啼聲聲好。伴孤屏。無語笑。寂對前庭悄悄。

當初去。向郎道。莫保靑娥花容貌。恨狂夫。不歸早。教妾實在煩惱。【○○五二】

○漁歌子﹝玉郎至﹞

繡簾前。美人睡。庭前猧子頻頻吠。雅奴白。玉郎至。扶下驊驑沈醉。

出屏幃。整云髻。鶯啼濕盡相思淚。共別人好。說我不是。得莫辜天負地。【○○五三】

○臨江仙﹝少年夫壻﹞

少年夫壻奉恩多。霜臉上淚痕多。千回�去自消磨。羅帶上鸞鳳。擬拆意如何。

錦帳屏幃多冷落。何處戀嬌娥。回來直擬苦過磨。思量�得。還是謌哥哥。【○○五四】

○南歌子﹝風流壻﹞

悔嫁風流壻。風流無準憑。攀花折柳得人憎。夜夜歸來沈醉。千聲喚不應。

回覷簾前月。鴛鴦帳裏燈。分明照見負心人。問道些須心事。搖頭道不曾。【○○五五】

○南歌子﹝獎美人﹞

翠柳眉間綠。桃花臉上紅。薄羅衫子掩酥胸。一段風流難比。像白蓮出水中。【○○五六】

○菩薩蠻﹝相思意﹞

�������。�������。�����。�����。

�����。��相思意。羞著舊羅裳。雙雙金鳳凰。【○○五七】

○菩薩蠻﹝拋鞭落﹞

淸明節近千山綠。輕盈士女腰如束。九陌正花芳。少年騎馬郎。

羅衫香袖薄。佯醉拋鞭落。何用更回頭。謾添春夜愁。【○○五八】

○山花子﹝難期會﹞

去年春日長相對。今年春日千山外。落花流水東西路。難期會。

西江水竭南山碎。憶得終日心無退。當時只合同攜手。悔��。【○○五九】

○南歌子﹝心自偏﹞

爭不教人憶。怕郎心自偏。近來聞道不多安。夜夜夢魂間錯。往往到君邊。

白日長相見。夜頭各自眠。終朝盡日意懸懸。願作合歡裙帶。長繞在你胸前。【○○六○】

○泛龍舟﹝遊江樂﹞

春風細雨沾衣濕。何時恍忽憶揚州。南至柳城新造口。北對蘭陵孤驛樓。回望東西二湖水。復見長江萬里流。白鷺雙飛出溪壑。無數江鷗水上游。﹝泛龍舟。遊江樂。﹞【○○六一】

○樂世辭﹝武陽送別﹞

沈宇

菊黃蘆白雁南飛。羌笛胡琴淚濕衣。見君長別秋江水。一去東流何日歸。【○○六二】

○秋夜長﹝在他鄕﹞

天暮蘆花白。秋夜長。庭前樹葉黃。旋艸霜。

門前客來了。繡蓋襠。夫妻在他鄕。淚千行。【○○六三】

○秋夜長﹝遠行人﹞

一隻銀瓶子。兩手拴。攜送遠行人。福祿安。

承聞黃河長。不信寬。身上渡明官。恐怕�。【○○六四】

○浣溪沙﹝遠客思歸﹞

玉露初垂艸木雕。雁飛南去燕離巢。寸步如同雲水隔。月輪髙。

遠客思歸砧杵夜。庭前�葉墮銀筱。蟋蟀哀鳴階砌下。恨長宵。【○○六五】

○菩薩蠻﹝送行人﹞

昨朝爲送行人早。五更未罷金雞叫。相送過河梁。水聲堪斷腸。

惟愁離別苦。努力登長路。駐馬再搖鞭。爲傳千萬言。【○○六六】

○謁金門﹝上龍門﹞

雲水客。書劍十年功積。聚盡熒光鑿盡壁。不逢靑眼識。

終日塵驅役飲食。��淚珠常滴。欲希借力。莫教重點額。【○○六七】

○生查子﹝立功勛﹞

三尺龍泉劍。篋裏無人見。一張落雁弓。百隻金花箭。

爲國竭忠貞。苦處曾徵戰。先望立功勛。後見君王面。【○○六八】

○生查子﹝金殿選﹞

一樹澗生松。迥向長林起。勁枝接靑霄。秀气遮天地。

鬱鬱覆雲霞。直擁髙峯頂。【讀如「帝」。】金殿選忠良。合赴君王意。【○○六九】

○水調辭﹝天闕聲名﹞

楚江搖曳大川冥。天闕聲名發夢思。孤雁北望呈心遠。不及南山獻壽時。【○○七○】

○鄭郎子﹝辭對明主﹞

靑絲弦。揮白玉。宮商角徵羽。五音足。何時得對明主彈。一弦彈卻天下曲。【○○七一】

○菩薩蠻﹝問龍門﹞

自從宇宙充戈戟。狼煙處處燻天黑。早晚豎金雞。休磨戰馬蹄。

渺渺三江水。半是儒生淚。老尙逐經才。問龍門何日開。【○○七二】

○浣溪沙﹝爲君王﹞

卻掛綠襕用筆章。不藉你馬上弄銀槍。罷卻龍泉身解甲。學文章。

你取硯筒濃撚筆。疊紙將來書兩行。將向殿前報消息。也是爲君王。【○○七三】

○臨江仙﹝時世參差﹞

岸闊臨江帝宅賒。東風吹柳西斜。春光催綻後園花。鶯啼燕語撩亂。爭忍不思家。每恨經年離別苦。等閒拋棄生涯。如今時世已參差。不如歸去。歸去也。沈醉臥煙霞。【○○七四】

○浣溪沙﹝厭良賢﹞

捲卻詩書上釣船。身披蓑笠執魚竿。棹向碧波深處去。幾重灘。

不是從前爲釣者。蓋緣時世厭良賢。所以將身巖藪下。不朝天。【○○七五】

○浣溪沙﹝志不迷﹞

八十頹年志不迷。一竿長地坐磻溪。釣������。�淸時。

直道守遲頻負命。子鱗何必用東西。我不�����。���。【○○七六】

○浣溪沙﹝幽境﹞

云掩茅亭書滿牀。冰川松竹自淸涼。幽境不曾凡客到。豈尋常。

出入每教猿閉戶。回來還伴鶴歸裝。閒至碧溪垂釣處。月如霜。【○○七七】

○山僧歌﹝獨隱山﹞

閒日居山何似好。起時日髙睡時早。山中軟艸以爲衣。齋餐松柏隨時飽。

臥巖龕。石枕腦。一抱亂艸爲衣襖。面前若有狼藉生。一陣風來自掃了。

獨隱山。實暢道。更無諸事亂相撓。【○○七八】

○菩薩蠻﹝卻回歸﹞

常慚血願居臣下。明君巡幸恩沾灑。差匠見修宮。竭誠無有終。

奉國何曾睡。葺治無人醉。克日卻回歸。願天涯總西。【○○七九】

○望江南﹝娘子面﹞

娘子面。磑了再重磨。昨來忙驀行車少。蓋緣傍畔迸麩多。所以不來過。【○○八○】

○失調名﹝織錦紋﹞

仕女鸞凰。齊登金座。匡閒階��專心。懇望轉加新。金絲綫織成鴛鳳。����。口得金枝。合蟬野馬。競逐紛紜。����值千金。足蜂蘂攢花滿。����。只爲無人往達。進入西秦。共練���然。織成端疋。遣家僮市賣。不���。紗窗每恨織錦紋。報仕女兩兩三三。��歸鄰。從此後更也無人。日夜無效功。【○○八一】

○浣溪沙﹝開園穿池﹞

山後開園種藥葵。洞前穿作養生池。一架嫩藤花簇簇。雨微微。

坐聽猿啼吟舊賦。行看燕語念新詩。無事卻歸書閣內。掩柴扉。【○○八二】

○南歌子﹝賞春﹞

雪消冰解凍。煙凝地發萌。綠楊紅藥兩分明。萬戶千門。春色漸舒榮。

忽覩雙飛燕。時聞百囀鶯。日惠處處管絲聲。公子王孫。賞玩惜芳情。【○○八三】

○南歌子﹝消暑﹞

楊柳連堤綠。櫻桃向日紅。�吟迎气陌秋風。滿院殘花梜竹。緩緩脫簾櫳。

荷葉排靑沼。雲峯簇碧空。舉杯搖扇畫堂中。時聽笙歌消暑。思無窮。【○○八四】

○菩薩蠻﹝醉如泥﹞

歐陽炯

紅鑪暖閣佳人睡。隔簾飛雪添寒气。小院奏笙歌。香風簇綺羅。

酒傾金盞滿。蘭麝重開宴。公子醉如泥。天街聞馬嘶。【○○八五】

○破陣樂﹝破西戎﹞

哥舒翰

西戎最沐恩深。犬羊違背生心。神將驅兵出塞。橫行海畔生擒。石堡巖髙萬丈。鵰窠霞外千尋。一唱盡屬唐國。將知應合天心。【○○八六】

○定乾坤﹝修文寰海﹞

修文寰海聖明君。感皇恩。八方無事妖氛靖。定乾坤。

君臣道泰如魚水。衣永掛長新。道屬輕山嶽。千秋與萬春。【○○八七】

○春光好﹝感恩光﹞

���。���。���。���塞舊戎裝。卻著漢衣裳。

家住大楊海�。蠻騫不會宮商。今日得逢明聖主。感恩光。【○○八八】

○酒泉子﹝犯皇宮﹞

每見惶惶。隊隊雄軍驚禦輦。驀街穿巷犯皇宮。祗擬奪九重。

長槍短劍如麻亂。爭柰失計無投竄。金箱玉印自攜將。任他亂芬芳。【○○八九】

○贊普子﹝蕃家將﹞

本是蕃家將。年年在�頭。夏月披氈帳。冬天掛皮裘。

語卽令人難會。朝朝牧馬在荒丘。若不爲拋沙塞。無因拜玉樓。【○○九○】

○菩薩蠻﹝回鸞輅﹞

再安社稷垂衣理。壽同山嶽長江水。頻見老人星。萬方休戰徵。

良臣安國步。今喜回鸞輅。從此後泰階淸。齊�呼聖明。【○○九一】

○望江南﹝惇煌郡﹞

惇煌郡。四面六蕃圍。生靈苦屈靑天見。數年路隔失朝儀。目斷望龍墀。

新恩降。艸木總光輝。若不遠仗天威力。河湟必恐陷戎夷。早晚聖人知。【○○九二】

○浣溪沙﹝合郡人心﹞

好是身沾聖主恩。紫襕初降耀朱門。合郡人心咸喜賀。拜聖君。

竭節盡忠扶社稷。指山爲誓保乾坤。看著風前雙旌擁。賀明君。【○○九三】

○菩薩蠻﹝惇煌將﹞

惇煌古往出神將。感得諸蕃遙欽仰。效節望龍庭。麟臺早有名。

只恨隔蕃部。情懇難申吐。早晚滅狼蕃。一齊拜聖顏。【○○九四】

○定西蕃曲子一首﹐寄在定西蕃﹝調名本意﹞

事從星車入塞。衝沙磧。冒風寒。度千山。

三載方達王命。豈辭辛苦艱。爲布我皇綸綍。定西番。【○○九五】

○望江南﹝龍沙塞﹞

龍沙塞。路遠隔恩波。每恨諸蕃生畱滯。只緣當路寇讎多。抱屈爭柰何。

皇恩溥。聖澤徧天涯。大朝宣差中外使。今因絕塞暫經過。路遠合通和。【○○九六】

○望江南﹝邊塞苦﹞

邊塞苦。聖上合聞聲。背蕃歸漢經數歲。當爲大國作長城。金榜有嘉名。

太傅化。永保更延齡。每抱沈機扶社稷。一人有慶萬家榮。早願拜龍旌。【○○九七】

○獻忠心﹝卻西遷﹞

自從黃巢作亂。直到今年。傾動遷移。每驚天。京華飄颻。因此荒�。空有心。長思戀。明皇�。

願聖明主。久居宮宇。臣等默佑。有望�。常輸弓劍。更拋涯計。會將鑾駕。一步步。卻西遷。【○○九八】

○謁金門﹝開於闐﹞

開於闐。綿綾家家總滿。奉戲生龍及玉椀。將來百姓看。

尙書座客�典。四塞休徵罷戰。但�阿郎千秋歲。甘州他自離亂。【○○九九】

○菩薩蠻﹝在三峯﹞

千年鳳闕爭離棄。何時獻得安邦計。鑾駕在三峯。天同地不同。

宇宙憎嫌側。今作蒙塵客。閫外有忠常。思佐聖人王。【○一○○】

○菩薩蠻﹝卻回歸﹞

禦園點點紅絲掛。因風墜落沾枝架。柳色正依依。玄宮照淥池。

每思龍鳳闕。惟恨累年別。計日卻回歸。象似南山不動微。【○一○一】

○菩薩蠻﹝憂邦國﹞

自從鑾駕三峯住。傾心日夜思明主。慣在紫微間。笙歌不暫閒。

受祿分南北。誰是憂邦國。此夜卻回鑾。須教社稷安。【○一○二】

○望江南﹝曹公徳﹞

曹公徳。爲國拓西關。【讀如「鵾」。】六戎盡來作百姓。壓壇河隴定羌渾。雄名遠近聞。

盡忠孝。向主立殊勛。靖難論兵扶社稷。恆將籌略定妖氛。願萬載作人君。【○一○三】

○浣溪沙﹝獻大賢﹞

喜覩華筵獻大賢。歌歡共過百千年。長命杯中傾綠醑。滿金船。

把酒願同山嶽固。昔人彭祖等齊年。深謝慈憐兼奬飾。獻羌言。【○一○四】

○失調名﹝般涉調賀當家﹞

國泰人安靜。風沙向秀�。�����。�地種��。�宮鬧。任船車。

聽海燕。坐金牙。提葫蘆帝薩金沙。長垂羅袖拂煙霞。齊拍手。賀我當家。【○一○五】

○望遠行﹝佐聖朝﹞

年少將軍佐聖朝。爲國掃蕩狂妖。彎弓如月射雙鵰。馬蹄到處陣云消。

休寰海。罷槍刀。迎鸞駕上超霄。行人南北盡歌謠。莫把堯舜比今朝。【○一○六】

○歌樂還鄕﹝調名本意﹞

匈奴擾亂四方。丈夫按劍而王。鐵衣年年不脫。龍馬歲歲長韁。腰間寶劍常掛。手裏遮月恆張。一去掃除蕩陣。爲須歌樂還鄕。爲須歌樂還鄕。【○一○七】

○鵲踏枝﹝他邦客﹞

獨坐更深人寂寂。憶念家鄕。路遠關山隔。寒雁飛來無消息。教兒牽斷心腸憶。仰告三光珠淚滴。教他耶娘。甚處傳書覓。自嘆宿緣作他邦客。辜負尊親虛勞力。【○一○八】

○浣溪沙﹝不忘恩﹞

結艸銜珠不忘恩。些些言語莫生嗔。比死共君緣外客。悉安存。

百鳥相依投林宿。道逢枯艸再迎春。路上共君先下拜。遇藥傷蛇口含眞。【○一○九】

○酒泉子﹝裴氏暉威﹞

砂多泉頭。伴賊寇槍張怒起。語報恩住裴氏暉威。【下闕。】【○一一○】

○南歌子﹝對尊顏﹞

獲幸相邀命。攀連坐未閒。卑微得接對尊顏。今日同���。�����。【○一一一】

○樂世辭﹝孤雁﹞

失羣孤雁獨連翩。半夜髙飛在月邊。霜多雨濕飛難進。暫借荒田一宿眠。【○一一二】

○浣溪沙﹝海燕﹞

海燕喧呼別綠波。雙飛迢遰歷山河。堅志一心思舊主。壘新窠。

出入豈曾忘故室。往來未有不經過。辭主南歸聲切切。感恩多。【○一一三】

○望江南﹝五涼詠月﹞

臺上月。一片玉無瑕。迆邐看歸西海去。橫云出來不敢遮。靉叇繞天涯。【○一一四】

○酒泉子﹝詠馬﹞

紅耳薄寒。搖頭弄耳擺金轡。曾經數陣戰場寬。用勢卻還邊。

入陣之時。汗流似血。齊喊一聲而呼歇。但則收陣捲旗旛。汗散卸金鞍。【○一一五】

○酒泉子﹝詠劍﹞

三尺靑蛇。斬新鑄就鋒刃剛。沙魚裹欛用銀裝。寶現七星光。

曾經長蛇偃月陣。一徧離匣神鬼遁。鴻門會上佑明王。勝用一條槍。【○一一六】

○浣溪沙﹝是船行﹞

五兩竿頭風欲平。張帆舉棹覺船行。柔櫓不施停卻棹。是船行。

滿眼風波多戰灼。看山恰似走來迎。子細看山山不動。是船行。【○一一七】

○菩薩蠻溪邊舞﹝疊字體﹞

霏霏點點回塘雨。雙雙只只鴛鴦語。灼灼野花香。依依金柳黃。

盈盈江上女。兩兩溪邊舞。皎皎綺羅光。輕輕雲粉妝。【○一一八】

○失調名莨菪不歸﹝嵌藥名﹞

莨菪不歸鄕。經今半夏姜。去他烏頭了血傍。�他家附子豪彊。父母依意美長短。桂心日夜思量。【○一一九】

○紅娘子秋水似天仙﹝嵌曲名﹞

����宣。美人秋水似天仙。紅娘子本住��。蝶兒終日遶花間。

舉頭聚落秋��。悔上采蓮船。楊柳枝柔。墮落西番。【○一二○】

○失調名樓頭飲宴﹝嵌曲名﹞

【上闕。】羊子徧野巫山。醉胡子樓頭飲宴。醉思鄕千日醺醺。下水船盞酌十分。令籌更打江神。【○一二一】

○水調辭無谷還逢谷

爲言無谷還逢谷。將作無山更有山。馬困時時索鞍揭。人乏往往捉樹攀。【○一二二】

○失調名﹝斷諸惡﹞

��斷諸惡。細細詃貪嗔。若使如羅漢。卽自絕囂塵。

將刀且割無明暗。復用利劍斷親姻。究竟涅盤非是遠。尋思寂滅卽爲鄰。只是眾生不牽致。所以沈淪罪業深。努力遵三寶﹐何處不全身。【○一二三】

○失調名﹝見眞時﹞

往日修行時。忙忙爲生死。今日見眞時。生死尋常事。見他生。見你死。反觀自身亦如此。【○一二四】

○失調名﹝一室空﹞

五蘊山。山中一室空。來來去去不相逢。一生身。任捨住。至今不識主人翁。【○一二五】

○失調名﹝勸諸人一偈﹞

勸君學道莫言說。言說性恆空。不斷貪癡愛。坐禪浪用功。

用功計法數。實是大愚庸。但得無心想。自合太虛空。【○一二六】

○楊柳枝﹝老催人﹞

春去春來春復春。寒暑來頻。月生月盡月還新。又被老催人。只見庭前千歲月。長在長存。不見堂上百年人。盡總化微塵。【○一二七】

○謁金門﹝朝帝美﹞

長伏气。住在蓬萊山裏。綠竹桃花碧溪水。洞中常晚起。

聞道君王詔旨。服裹琴書歡喜。得謁金門朝帝美。不辭千萬里。【○一二八】

○謁金門﹝仙境美﹞

仙境美。滿洞桃花綠水。寶殿瓊樓霞閣翠。六銖常掛體。

悶卽天宮遊戲。滿酌瓊漿任醉。誰羨浮生榮與貴。臨回看卽是。【○一二九】

○臨江仙﹝求仙﹞

不處囂塵千百年。我於此洞求仙。坐�行遊策杖。策杖也。尋溪聽流泉。

神方求盡願爲丹。夜深長舞鑪前。����登云。登云也。�����。【○一三○】

○回波樂

王梵志

回波爾時【以下待補。】【○一三一】

○失調名﹝傷蛇曲子﹞

聽說昔時。隋侯奉命。出使行�。��傷。臨欲喪。眼中光。淚流血染路傍。�開展芝囊。取藥封裹。������。

�歸日。見玉帝。����。����。�蛇攺易。蒙君����。����。其蛇晝夜��。�����堂。【○一三二】

○失調名﹝多徵使﹞

�臺�化絕勝�。往復任君多徵使。願年年生居定照。�千如日月照無已。【○一三三】

○失調名﹝陣云收﹞

四海徵�。喜天雨降。����。��唐堯。鴻恩四溥。海內樂無憂。陣云收。【○一三四】

○失調名﹝葡萄酒﹞

葡萄酒金盞。差差差斟未滿。�遠黑花發。側先�。明朝看花花滿縣。

喚同朋。出��。三杯以後人盡醉。歡情樂曲陳�。打不塗散。卻羅無限。【○一三五】

○喜秋天﹝送徵衣﹞

廳前夭桃柳綫。頻爲送徵衣。年每差良人見。【下闕。】【○一三六】

○失調名﹝曲子吐萌﹞

【上闕。】�吐萌和�【中闕。】日西山【下闕。】【○一三七】

○浣溪沙﹝使風行﹞

一隊風來一隊塵。萬里迢迢不見人。堤上無水受卻�。使風行。

�山不��鳥遠。�到�大���。����長樂阪。���。【○一三八】

○木蘭花﹝春風斬斷我﹞

十年五歲相看過。爲道木蘭花一朵。九天遠地覓將來。移將後院深處坐。

又見蝴蝶千千个。由住安良不敢做。傍人不必苦相須。恐怕春風斬斷我。【○一三九】

○失調名﹝花落又重開﹞

飛過盡。不敢擡。今歲中��望夫來。�花落。又重開。斷弦罷卻。世總量�塵埃。【○一四○】

○失調名﹝雙淚流﹞

傍��禁子頻飛眼達花相策�南畔���敬途再生人名爲能。眼中。【○一四一】

○失調名﹝歸明王﹞

�我一身卻。自家一身當。千萬努力歸明王。憶著吐蕃通信。上����。【○一四二】

○失調名﹝蘇合香﹞

興未�。望休�。迢逍邊塞長。靑山昏自陰。秋樹本來黃。秋樹�無葉。鳥來何處藏。日熾蒲桃垂。風吹蘇合香。【○一四三】

○失調名﹝雕梁雙燕﹞

【上闕】懶重抄。可憐�。�【中闕】打破雕梁雙燕。【下闕】【○一四四】

○失調名﹝母恩長﹞

只爲長時。驅馳辛苦。形貌精神。都來失緒。一頭承侍翁姑。一畔又剸縛男女。日夜不曾閒。往往啼如雨。【○一四五】

○失調名﹝佛。母同恩﹞

佛惜眾生。母憐男女。一例承情﹐從頭愛護。佛如母意無殊。母似佛心堪諭。今日座中人。分明須會取。【○一四六】

○失調名﹝須報恩﹞

今旣成人。還須報賽。莫學愚人。反生逆害。約束時只要諦聽。嗔罵則莫生祇對。何假生西方。自生極樂界。【○一四七】

○失調名﹝阿羅漢﹞

貪嗔皆斷。盡是阿羅漢。來往得逍遙。生死難縈絆。慧劍鎭。鋒■﹝金毫﹞智。月常圓滿。龍天釋梵人﹐見者皆稱贊。會中羅好形儀。月面長眉眼。紺靑身。掛衲袍。云片片。【○一四八】

○失調名﹝祥花墜﹞

聲聞菩薩兼龍鬼。浩浩如沙難總記。風雨旋來海角淸﹐神仙亂下祥花墜。滿虛空。徧天地。■﹝土彥﹞羅微塵纖起。【○一四九】

○失調名﹝道泰曲子﹞

【上闕】君臣道泰願時淸。八方投欵況龍城。兵戈甲馬盡【下闕】【○一五○】

●惇煌歌辭總編卷三

雜曲普通聯章

搗練子﹝孟姜女四首﹞

搗練子﹝孟姜女六首﹞

長相思﹝三不歸三首﹞

三臺﹝十二月辭二首﹞

浣溪沙﹝問江湖二首﹞

取性遊﹝巖前笑四首﹞

西江月﹝女伴秋江三首﹞

虞美人﹝海棠開二首﹞

定風波﹝傷寒三首﹞

失調名﹝淸明日登張女神郎廟四首﹞

失調名﹝聽唱張騫一新歌九首﹞

菩薩蠻﹝歸不歸二首﹞

南歌子﹝風情問答二首﹞

南歌子﹝長相憶二首﹞

蘇莫遮﹝聰明兒二首﹞

定風波﹝儒士定風波二首﹞

菩薩蠻﹝求宦二首﹞

失調名﹝冀國夫人歌辭七首﹞

菩薩蠻﹝三峯下二首﹞

獻忠心﹝調名本意二首﹞

獻忠心﹝瑞气徧山河二首﹞

感皇恩﹝四海淸平四首﹞

失調名﹝當身無敵二首﹞

失調名﹝恩賜西庭三首﹞

水鼓子﹝宮辭三十九首﹞

杖前飛﹝馬球五首﹞

皇帝感﹝新集孝經十八章十八首﹞

皇帝感﹝新合千文皇帝感辭九首﹞

十恩徳﹝報慈母十恩徳十首﹞

十種緣﹝父母恩重贊十三首﹞

孝順樂﹝調名本意十二首﹞

求因果﹝孝義十首﹞

求因果﹝悌讓四首﹞

證道歌﹝道不貧二首﹞

失調名﹝須大拏太子度男女十一首﹞

證無爲﹝太子贊二十七首﹞

望月婆羅門﹝調名本意四首﹞

失調名﹝五臺山贊十八首﹞

求因果﹝修善十一首﹞

求因果﹝苦學二首﹞

求因果﹝眞悟八首﹞

求因果﹝息爭十首﹞

長安辭﹝來生得見五臺山四首﹞

出家樂﹝調名本意二首﹞

失調名﹝送師贊四首﹞

無相珠﹝調名本意十首﹞

悉曇頌﹝俗流悉曇章八首﹞

悉曇頌﹝佛說楞伽經禪門悉談章八首﹞

失調名﹝贊念法華經僧﹞

空無主﹝調名本意八首﹞

三歸依﹝調名本意四首﹞

十偈辭﹝贊普滿塔十首﹞

行路難﹝共住修道八首﹞

撥禪關﹝調名本意二首﹞

無如匹﹝調名本意二首﹞

最上乘﹝順水流四首﹞

取性遊﹝悟眞如四首﹞

證無爲﹝歸常樂九首﹞

悉曇頌﹝神咒六首﹞

失調名﹝迷生死四首﹞

失調名﹝禪唱二首﹞

失調名﹝三囑歌三首﹞

還京樂﹝斫妖魅四首﹞

回波樂﹝斷惑七首﹞

隱去來﹝二首﹞

○搗練子﹝孟姜女四首﹞

堂前立。拜辭娘。不覺眼中淚千行。勸你耶娘少悵望。爲喫他官家重衣糧。【○一五一】

辭父娘了。入妻房。莫將生分向耶娘。君去前程但努力。不敢放慢向公婆。【○一五二】

孟姜女。■﹝木巳﹞梁妻。一去燕山更不歸。造得寒衣無人送。不免自家送徵衣。【○一五三】

長城路。實難行。奶酪山下雪紛紛。喫酒只爲隔飯病。願身彊健早還歸。【○一五四】

○搗練子﹝孟姜女六首﹞

云疑蓋。月已升。朦朧不眠已三更。面上褐綾紅分散。號咷大哭呼三星。【○一五五】

對白綿。二丈長。裁衣長短尺上量。夜來夢見秋交末。自怕君身上��。【○一五六】

孟姜女。秦■﹝木巳﹞梁。聲聲懊惱小秦王。秦王敢質三邊滯。千番萬里築城長。【○一五七】

長城下。哭聲哀。感得長城一垛摧。裏畔髑髏千萬个。十方骸骨不教回。【○一五八】

刃�亮。兩拳拳。十个指頭血沾根。靑竹幹投上玄背子。從今以後信和藩。【○一五九】

娘子好。體一言。離別耶娘十數年。早晚到家鄕勤餑饊。月盡日交管黃紙錢。少長無����。月盡日交管黃紙錢。【○一六○】

○長相思﹝三不歸三首﹞

估客在江西。富貴世間稀。終日紅樓上。��舞著辭。

頻頻滿酌醉如泥。輕輕更換金巵。盡日貪歡逐樂。此是富不歸。【○一六一】

旅客在江西。寂寞自家知。塵土滿面上。終日被人欺。

朝朝立在市門西。風吹�淚雙垂。遙望家鄕腸斷。此是貧不歸。【○一六二】

作客在江西。得病臥毫釐。還往�消息。看看似別離。

村人曳在道傍西。耶娘父母不知。身上剟牌書字。此是死不歸。【○一六三】

○三臺﹝十二月辭二首﹞

正月年首初春。��攺故迎新。李玄附靈求學。樹下乃逢子珍。項托七歲知事。甘羅十二相秦。若無良妻解夢。馮唐寧得忠臣。【○一六四】

二月遙望默林。靑條吐葉��。������。������。������。������。������。������。【○一六五】

○浣溪沙﹝問江湖二首﹞

浪打輕船雨打篷。遙看篷下有漁翁。莎笠不收船不系。任西東。

卽問漁翁何所有。一壺淸酒一竿風。山月與鷗長作伴。五湖中。【○一六六】

一陣風起吹黑雲。船車撩亂滿江津。浩涆洪波長水面。浪如銀。

卽問長江來往客。東西南北幾時分。一過教人腸欲斷。況行人。【○一六七】

○取性遊﹝巖前笑四首﹞

只向巖前取性遊。每看飛鳥作忙鬧。念佛鳥。分明叫。啾啾喞喞撩人笑。【○一六八】

蟒蛇鹿麞作隊行。猿猴石上打筋斗。林中鳴。種種有。更有醍酟沽美酒。【○一六九】

寒號常聞受凍聲。山雞攀折起花毦。貪看山。石撅倒。不能卻起睡到曉。【○一七○】

時人笑我作癡憨。自作淸閒無煩惱。糧木子。衣結艸。鹵莽賊來無可盜。【○一七一】

○西江月﹝女伴秋江三首﹞

女伴同尋煙水。今宵江月分明。舵頭無力一船橫。波面微風暗起。

撥棹乘船無定止。楚詞處處聞聲。連天江浪浸秋星。誤入蓼花叢裏。【○一七二】

浩渺天涯無際。旅人船薄孤洲。團團明月照江樓。遠望荻花風起。

東去不回千萬里。乘船正值髙秋。此時變作望鄕愁。一夜苦吟雲水。【○一七三】

雲散金波初吐。煙迷沙渚沈沈。棹歌驚起亂棲禽。女伴各歸南浦。

船壓波光搖夜櫓。貪歡不覺更深。楚詞哀怨出江心。正值月當南午。【○一七四】

○虞美人﹝海棠開二首﹞

東風吹綻海棠開。香麝滿樓臺。香和紅艷一堆堆。又被美人和枝折。綴金釵。【○一七五】

金釵頭上綴芳菲。海棠花一枝。剛被蝴蝶遶人飛。拂下深深紅蕊落。污奴衣。【○一七六】

○定風波﹝傷寒三首﹞

陰毒傷寒脈又微。四肢厥冷最難醫。更遇盲醫與宣瀉。休也。頭面大汗永分離。時當五六日。頭如鍼刺汗微微。吐逆黏滑脈沈細。胃脈潰。斯須兒女獨孤淒。【○一七七】

夾食傷寒脈沈遲。時時寒熱汗微微。只爲髒中有結物。虛汗出。心脾連胃睡不得。時當八九日。上气喘粗人不識。鼻顫舌焦容顏黑。明醫識。垛積千金醫不得。【○一七八】

風濕傷寒脈緊沈。徧身虛汗似湯淋。此是三傷誰識別。情切。有風有气有食結。時當五六日。言語惺惺精神出。勾當如同彊健日。明醫識。喘粗如睡遭沈溺。【○一七九】

○失調名﹝淸明日登張女神郎廟四首﹞

蘇癿

汧水北。隴山東。漢家神女廟其中。寒食盡。淸明旦。遠近香車來不斷。飛泉直注淙道間。大岫橫遮隱天半。【○一八○】

花正新。艸復綠。黃鶯睍睆遷喬木。汧流活。古樹攢。龍阪髙髙布云端。【○一八一】

水淸靈。竹蒙密。拂匣仙潭難延碧。淡樓閣。人畫成。翠嶺山花天繡生。【○一八二】

塵冥漠。鳥盤桓。爭奔陌上聲散散。【讀如「珊珊」。】公子王孫一隊隊。管弦歌舞幾般般。酌醇醑。舞錦筵。羅帷翠幕掩靈泉。堤上淹畱不覺昧。歸來明月滿秦川。【○一八三】

○失調名﹝聽唱張騫一新歌九首﹞

張騫本自欲登仙。漢帝使遣上升天。今朝得遇西王母。駕鶴乘龍上紫煙。【○一八四】

王母一見甚玲瓏。花林玉樹競開紅。比聞仙桃難可見。不期今日得相逢。【○一八五】

張騫尋河值朦朧。正見藥樹在月中。雞鳴三聲在日裏。獨笑三聲�虛空。【○一八六】

閻浮太子傳精進。欲往西園訪花林。喚取魯班刻車輦。喚取嵇康來撫琴。【○一八七】

張騫尋河甚遲遲。正見織女在羅機。五百交梭一時動。五百鉆頭並相隨。【○一八八】

玉女恆在寶臺坐。常共牽牛七月期。七月六日暫相見。七月七日卽分離。【○一八九】

織女身向內宮坐。擬共牽牛爲夫婦。狀似遠道昔徵遼。水深千丈而難渡。【○一九○】

張騫尋河放逍遙。正見織女摘仙桃。教兒何處覓船艦。織女啼哭苦號咷。【○一九一】

織女啼哭莫號咷。誰能爲汝造浮橋。寄語塡河烏鵲鳥。年年爲汝早塡壕。【○一九二】

○菩薩蠻﹝歸不歸二首﹞

淸明時節櫻桃熟。捲簾嫩筍初成竹。小玉莫添香。正嫌紅日長。

四肢無气力。鵲語虛消息。愁對牡丹花。不曾君在家。【○一九三】

香消羅幌堪魂斷。惟聞蟋蟀吟相伴。每歲送寒衣。到頭歸不歸。

千行欹枕淚。恨別添憔悴。羅帶舊同心。不曾看至今。【○一九四】

○南歌子﹝風情問答二首﹞

斜隱朱簾立。情事共誰親。分明面上指痕新。羅帶同心誰綰。甚人踏破裙。

蟬鬢因何亂。金釵爲甚分。紅妝垂淚憶何人。分明殿前實說。莫沈吟。【○一九五】

自從君去後。無心戀別人。夢中面上指痕新。羅帶同心自綰。被猻兒踏破裙。

蟬鬢朱簾亂。金釵舊股分。紅妝垂淚哭郎君。妾似南山松柏。無心戀別人。【○一九六】

○南歌子﹝長相憶二首﹞

夜夜長相憶。知君思我無。繡幃紅褥玉人鋪。深夜不來歸舍。薄情是我夫。【○一九七】

漫畫眉端柳。虛勻臉上蓮。知他心在阿誰邊。天天天���。因何用意偏。【○一九八】

○蘇莫遮﹝聰明兒二首﹞

聰明兒。稟天性。【讀如「細」。】莫把潘安。才貌相比並。【讀如「陛。」】弓馬學來陣上騁。【讀如「恥」。】似虎入丘山。勇猛應難比。

善能歌。打難令。【讀如「例。」】正是聰明。處處皆通嫻。【讀如「系」。】久後策官應決定。【讀如「第。」】馬上盤槍。輔佐當今帝。【○一九九】

聰明兒。無不會。只爲紅鱗。未變歸滄海。幾度龍門點額退。所有紅波。綠水歸潭再。

擺金鈴。搖玉佩。常有堅心。灑雨乾坤內。稍有行雲�頂戴。猛透彊波。直向靑雲外。【○二○○】

○定風波﹝儒士定風波二首﹞

攻書學劍能幾何。爭如沙塞騁僂羅。手執綠沈槍似鐵。明月。龍泉三尺斬新磨。

堪羨昔時軍伍。謾誇儒士徳能康。【讀如「科」。】四塞忽聞狼煙起。問儒士。誰人敢去定風波。【○二○一】

徵服僂羅未是功。【讀如「鍋」。】儒士僂羅轉更加。三策張良非惡弱。謀略。漢興楚滅本由他。

項羽翹據無路。酒後難消一曲歌。霸王虞姬皆自刎。當本。便知儒士定風波。【○二○二】

○菩薩蠻﹝求宦二首﹞

自從涉遠爲遊客。鄕關迢遞千山隔。求宦一無成。操勞不暫停。

路逢寒食節。處處櫻花發。攜酒步金堤。望鄕關雙淚垂。【○二○三】

數年學劍攻書苦。也曾鑿壁偸光露。塹云聚飛螢。多年事不成。

每恨無謀識。路遠關山隔。權隱在江河。龍門終一過。【○二○四】

○失調名﹝冀國夫人歌辭七首﹞

岑參

夫人封賞國初開。寶札綸言天上來。翔鵠日邊鸞不去。盤龍印處鵲飛回。【○二○五】

柳暗南橋花撲人。紅亭獨占二江春。爲愛錦波淸見底。時將羅襪踏成塵。【○二○六】

錦帽紅纓紫薄寒。織成團襜鈿裝鞍。翩翩出向城南獵。幾許都人夾道看。【○二○七】

歌聲一發世間希。數片晴雲不肯歸。弱腕醉�歌扇落。誤令翻酒污羅衣。【○二○八】

翠羽珊珊金縷裙。淸歌時惜世間聞。比來不向巫山住。厭作陽臺一片雲。【○二○九】

甲士千羣若陣云。一身能出定三軍。仍將玉指調金鏃。漢北巴東誰不聞。【○二一○】

碎葉氍毹金燭盤。繁弦急管夜將闌。自憐丞相歌鍾貴。卻笑陽臺雲雨寒。【○二一一】

○菩薩蠻﹝三峯下二首﹞

李曄

登樓遙望秦宮殿。翩翩只見雙飛燕。渭水一條流。千山與萬丘。

野煙遮遠樹。陌上行人去。何處有英雄。迎歸大內中。【○二一二】

飄颻且在三峯下。秋風往往堪沾灑。腸斷憶仙宮。朦朧煙霧中。

思夢時時睡。不語長如醉。何日卻回歸。玄穹知不知。【○二一三】

○獻忠心﹝調名本意二首﹞

臣遠涉山水。來慕當今。到丹闕。向龍樓。棄氈帳與弓劍。不歸邊土。學唐化。禮儀同。沐恩深。

見中華好。與舜日同欽。垂衣理。教化隆。臣遐方無珍寶。願公千秋住。感皇澤。垂珠淚。獻忠心。【○二一四】

驀卻多少雲水。直至如今。陟歷山阻。意難任。早晚得到唐國裏。朝聖明主。望丹闕。步步淚。滿衣襟。

生死大唐好。喜難任。齊拍手。奏鄕音。各將向本國裏。呈歌舞。願皇壽。千萬歲。獻忠心。【○二一五】

○獻忠心﹝禦制曲子瑞气徧山河二首﹞

時淸海晏定風波。恩光六塞。瑞气徧山河。風調雨順。野老行歌。四塞休徵罷戰。放將士。盡回戈。

君臣道泰。禮樂燕中和。此時快活感恩多。願聖壽萬歲。同海嶽山河。似生佛�。向宮殿裏。絕勝兜率大羅。【○二一六】

百花競發煥靑陽。柳院重光。向珠簾��。萬蕊含芳。觀園裏靑靑。山川艸木異禎祥。萬人樂。行歌�。爾時康。

我�明主�。中�景色在邊疆。更將新翻禦制���。�步元戎。千秋萬歲。聖祚得遙長。知存而治。化��。堯舜禹湯。【○二一七】

○感皇恩﹝四海淸平四首﹞

四海天下及諸州。皆言今歲永無憂。長圖歡宴在髙樓。寰海內。束手願歸投。

朱紫盡風流。殿前卿相對。列諸侯。叫呼萬歲願千秋。皆樂業。鼓腹滿田疇。【○二一八】

當今聖壽比南山。金枝玉葉競相連。百僚卿相列排班。呼萬歲。盡在玉階前。

金殿悅龍顏。祥雲駕喜悅。兩盤旋。休將舜日比堯年。人安泰。眞是聖明天。【○二一九】

四海淸平遇有年。黔黎歌聖徳。樂相傳。修文偃革習農田。欽皇化。雨露漑無邊。瑞气集諸賢。羣僚趨玉砌。賀龍顏。盤石永固壽如山。梯航路。相向共朝天。【○二二○】

萬邦無事減戈鋋。四夷來稽首。玉階前。龍樓鳳闕喜云連。人爭唱。福祚比金璇。八水對三川。升平人道泰。帝澤鮮。修文罷武競題篇。從此後。願皇帝壽如山。【○二二一】

○失調名﹝當身無敵二首﹞

當身勇猛無敵。自有�志皆從。神兵開山拔海。橫行振地威雄。會陵騰空沙漠。終該永克西東。一去由來北地。諸侯誰敢爭功。【○二二二】

驟馬先驅北地。揚鞭復壓西戎。南蠻摽如落葉。東夷捲似飛蓬。塞上曾經提劍。河邊幾度彎弓。是以名書竹帛。能令萬國皆通。【○二二三】

○失調名﹝恩賜西庭三首﹞

十道銷戈鑄戟。三邊罷戰休徵。鑾駕早移東闕。聖人再坐西京。南蠻垂衣順化。北軍伏款欽明。優詔宣流紫塞。兼加恩賜西庭。【○二二四】

皇帝對封徧奬。馹騎已出龍城。昨聞甘州告捷。平善過�邠寧。朔方安西總了。沙州差使祗迎。比至正月十五。球場必見喜聲。【○二二五】

尙書加封七百。錦繡恰似撒星。大將巾頭匹帛。內臣親捧來程。百姓總頂帽子。自後必令頭輕。大家至須努力。營農休取柴檉。家國倉庫盈滿。誓願飯飽無爭。【○二二六】

○水鼓子宮辭三十九首

�������。����看新圖。教坊因進翻來曲。������無。【○二二七】

降誕宮中呼萬歲。此時長慶退雲飛。銀臺門外多車馬。盡是公卿進禦衣。【○二二八】

朝廷賞罰不逡巡。宣事書家出各頻。當日進黃聞數紙。卽憑酬答有功人。【○二二九】

中書奉敕當時行。盡集朝官入大明。遠國戎夷修下禮。聖朝天子得蕃情。【○二三○】

內宴功臣有舊儀。會寧陳設是恩私。伶人奏語龍墀上。如說三皇五帝時。【○二三一】

君王閒靜欲聽歌。西面銀臺課事多。恩澤不曾遺艸木。朝來三度進熹和。【○二三二】

孔雀知恩無意飛。開籠任性在宮幃。裁人亦見輕羅錦。欲取金毛繡舞衣。【○二三三】

寒更絲竹轉泠泠。月過猶殘色在庭。坐上司天封狀入。南方初見老人星。【○二三四】

掖庭能織禦衣人。福尺襟襕盡可身。斗染��顏色好。水波紋裏隱龍鱗。【○二三五】

秋月君王多獵去。飛龍����歸。承恩好馬香湯洗。猶恐輕塵污禦衣。【○二三六】

中使先����。春明樓下馬蹄聲。宮人各各懸弓箭。欲向君前斗��。【○二三七】

春天日色正光輝。欲得新鷹近眼飛。珠殿少風塵��。���上繡簾衣。【○二三八】

新候恩光日日臨。宮中咒願意皆深。嬪妃�����。綴著春�當背心。【○二三九】

上方外按收狐兔。教獵宮中貴在�。��君王��院。近聞中尉進花鷹。【○二四○】

春時��宴文王。弄戲千般賞��。移卻禦樓東畔屋。少陽宮裏鬥鷄場。【○二四一】

花開欲幸教�時。桃��令隔宿知。聞出內家新舞女。翰林別進柘枝詞。【○二四二】

新殿中庭索柱�。府家躬進少書�。葉開花展回頭望。金作闌干玉砌階。【○二四三】

美人背看內園中。猶自風流著褪紅。爲賭金錢爭百艸。急行遺卻玉瓏璁。【○二四四】

生衣勿進緊紋紗。當背�連一朵花。宣下當時休遣織。近來宮裏斷奢華。【○二四五】

日晚中人走馬來。宮門處處遣教開。傳聲亦過排軍使。祗候君王打獵回。【○二四六】

新進橋幾是黃檀。聞道朝來退玉鞍。不信近人能巧取。天生曲處似龍盤。【○二四七】

春天暖日會妃嬪。各各梳頭出樣新。鵲語下階爭跪拜。願令恩澤勝傍人。【○二四八】

中國常依禮樂經。遠蕃無不進王庭。昆侖信物犀腰帶。盡是通天鳥獸形。【○二四九】

美女承恩賜好梅。銀絲籠子不教開。宮棋贏得人將去。卻進君王道賭來。【○二五○】

牡丹昨日吐深紅。移向新城殿院中。欲得且畱顏色好。每窠皆著碧紗籠。【○二五一】

欲得藏鉤語少多。嬪妃宮女任相和。每朋一百人爲定。遣賭三千疋彩羅。【○二五二】

兩朋髙語任爭籌。夜半君王與打鉤。恐欲天明催促漏。贏朋先起舞纏頭。【○二五三】

批答封章不再尋。少年宣使稱君心。近來暗讀羲之帖。學得行書勝翰林。【○二五四】

內家供應萬般齊。無故宮門慢檢題。尙食爲盤三百面。引行先托一株犀。【○二五五】

隨他女伴賞春時。走下階來獨自遲。行把短紅毛拂子。弄鶯拋在百花枝。【○二五六】

夜飲宮人總醉醒。起來逢下在中庭。金鑪排火珠簾外。每處曨曨鳥獸形。【○二五七】

盡喜秋時淨潔天。愛行尋徧遶宮泉。才人願得荷花弄。魚藻池頭爭上船。【○二五八】

百司供擬甚紛紜。丹鳳重修了奏聞。明日禁兵階立仗。金鵝襖子賜將軍。【○二五九】

寒光憔悴暖光繁。推歷今朝是歲元。宮裏玉釵長一尺。人人頭上戴春幡。【○二六○】

先換音聲看打球。獨教�部在春樓。不排次第排恩澤。把板宮人立上頭。【○二六一】

寒食兩朋方內宴。朝來排�爲淸明。飛龍更取�州馬。催促球場下踏城。【○二六二】

不出閨闈三四年。捲簾惟見四時天。如今歌舞渾新法。爭得君王喚眼前。【○二六三】

君王欲幸九成宮。便著羅衣換水紅。聞道�坊新逐鶻。莫教鸚鵡出金籠。【○二六四】

琵琶輪撥紫檀槽。弦管初張鼓調髙。理曲徧來雙腋弱。教人把箸餵櫻桃。【○二六五】

○杖前飛﹝馬球五首﹞

時仲春。艸木新。�初雨後路無塵。林間往往臨花馬。樓上時時見美人。【○二六六】

靑一隊。紅一隊。敲磕玲瓏得人愛。前回斷當不贏輸。此度若輸後須賽。【○二六七】

脫緋紫。著錦衣。銀鐙金鞍耀日暉。場裏塵飛馬飛去。空中球勢杖前飛。【○二六八】

球似星。杖如月。驟馬隨風直衝穴。�������。�������。【○二六九】

人衣濕。馬汗流。傳聲相問且須休。或爲馬乏人力盡。還須連夜結殘籌。【○二七○】

○皇帝感﹝新集孝經十八章十八首﹞

新歌舊曲徧州鄕。未聞典籍入歌場。新合孝經皇帝感。聊談聖徳奉賢良。【○二七一】

開元天子親自注。詞中句句有龍光。白鶴靑鸞相間錯。連珠貫玉合成章。【○二七二】

歷代以來無此帝。三教內外總宣揚。先注孝經教天下。又注老子及金剛。【○二七三】

始皇無道焚書盡。賴得仙人壁裏藏。拾得故文多損壞。孔生賡續巧相當。【○二七四】

立身行道徳揚名。君臣父子禮非輕。事君盡忠事父孝。感得萬國總歡情。【○二七五】

愛親行道普溫恭。他親亦與己親同。徳孝流行徧天下。刑於四海悉皆通。【○二七六】

在上不驕何所危。制節謹度莫行非。一國之財不奢泰。費用約儉有何虧。【○二七七】

上下無怨國中安。保其社稷鬼神歡。爲作宮室四時祭。容止可法得人觀。【○二七八】

日月星辰天子服。藻火粉米大夫衣。言滿天下無怨惡。先王禮服總須知。【○二七九】

資父事母而愛同。夙興夜寐問溫恭。但能三者具備矣。聖人之教必流通。【○二八○】

�������。������通。皇帝親耕萬物熟。嘉禾合穗至今丰。【○二八一】

�������。�������。故能安親行孝道。揚名後世普天和。【○二八二】

上說明王行孝道。下論庶俗事先親。儒教之中是第一。孝感天地動鬼神。【○二八三】

乾坤兩卦順陰陽。星辰日月耀三光。萬聖之中有一主。臣忠子孝在天王。【○二八四】

九經皓汗論今古。書契文字發殷湯。孔子曾參說五孝。講出開宗第一章

。【○二八五】

孝經宗祖仲尼居。孔子講說及諸徒。子弟總有三千數。達者惟有七十餘。【○二八六】

資於事父而愛君。先須孝養有一星。�������。一夜五起莫生嗔。【○二八七】

故以孝順而別�。�������。保其祿位倉廩實。居官起職���。【○二八八】

○皇帝感﹝新合千文皇帝感辭九首﹞

帝詔四海贊諸賓。黃金滿屋未爲珍。𨿽然某某無才學。且聽歌舞說千文。【○二八九】

天寶聖主明三教。追尋隱士訪才人。金聲玉振恆常妙。近來歌舞轉加新。【○二九○】

禦注孝經先�唱。又談千文獻明君。一了總於書上讀。不是歌裏滿座聽。【○二九一】

天地玄黃辧淸濁。籠羅萬載合乾坤。日月本來有盈昃。二十八宿共參辰。【○二九二】

宇宙洪荒不可測。節气相推秋復春。四時回轉如流電。燕去鴻來愁煞人。【○二九三】

三年一閏是尋常。云騰致雨有風涼。暑往律移秋气至。寒來露結變成霜。【○二九四】

形端表正自將身。四海知識總相親。禍因惡積行千里。福緣善慶滿鄕鄰。【○二九五】

海水由來有鹹味。河水分流入建章。龍魚帶鱗潛戲水。鴛鴦刷羽遠遨翔。【○二九六】

劍號巨闕七星文。珠稱夜光蛇報恩。菜重芥姜續所貴。李柰甚珍獻聖君。【○二九七】

○十恩徳﹝報慈母十恩徳十首﹞

釋願淸

第一懷躬守護恩

第二臨產受苦恩

第三生子忘憂恩

第四咽苦吐甘恩

第五乳飽養育恩

第六回

幹就濕恩

第七洗濯不淨恩

第八造作惡業恩

第九遠行憶念恩

第十冤憎會憫恩

第一懷躬守護恩

說著气不舒。慈親身重力全無。起坐待人扶。如恙病。喘息麤。紅顏漸覺焦枯。報恩十月莫相辜。佛且勸門徒。【○二九八】

第二臨產受苦恩

今日說向君。苦哉母腹似刀分。楚痛不忍聞。如屠割。血成盆。性命只恐難存。勸君問取釋迦尊。慈母報無門。【○二九九】

第三生子忘憂恩

說著鼻頭酸。阿娘腹肚似刀剜。寸寸斷腸肝。聞音樂。無心觀。任他羅綺千般。乞求母子面相看。只願早平安。【○三○○】

第四咽苦吐甘恩

今日各須知。可憐慈母自家饑。貪餵一孩兒。爲男女。母饑羸。縱食酒肉不肥。大須孝順寄將歸。甘旨莫教虧。【○三○一】

第五乳飽養育恩

擡舉近三年。血成白乳與兒餐。猶恐更饑寒。聞啼哭。坐不安。腸肚萬計難翻。任他笙歌百千般。偸眼豈須看。【○三○二】

第六回

幹就濕恩

漧處與兒眠。不嫌污穢及鮏羴。慈母臥濕氈。專心縛。怕磨研。不離孩兒體邊。記之慈母苦憂憐。恩徳過於天。【○三○三】

第七洗濯不淨恩

除母更教誰。三冬十月洗孩兒。十指被風吹。慈烏鳥。繞林啼。銜食報母來歸。枝頭更教百般飛。不孝也應師。【○三○四】

第八造作惡業恩

爲男女作姻。殺个豬羊屈閒人。酒肉會諸親。信果報。下精神。阿娘不爲己身。由他造業自難陳。爲男爲女受沈淪。【○三○五】

第九遠行憶念恩

此事實難宣。旣爲父母宿因緣。腸肚悉鉤牽。防秋去。往徵邊。阿娘魂魄於先。兒身未出到門前。母意過山關。【○三○六】

第十冤憎會憫恩

流淚百千行。愛別離苦繼心腸。憶念是尋常。十恩徳。說一場。人聞爭不悲傷。善男善女審思量。莫教辜負阿耶娘。【○三○七】

○十種緣父母恩重贊十三首

父母恩重十種緣。第一懷躬受苦難。不知是男還是女。慈悲恩愛與天連。﹝菩薩子﹞【○三○八】

第二臨產足心酸。命如艸上露珠懸。兩人爭命各怕死。恐怕無常落九泉。﹝菩薩子﹞【○三○九】

第三母子足安然。莫忘孝順養殘年。親情遠近皆歡喜。冤家懷抱競來看。﹝菩薩子﹞【○三一○】

第四血入腹中煎。一日二升不屢餐。一年計乳七石二。母身不覺自焦漧。﹝菩薩子﹞【○三一一】

第五漸漸長成年。愁饑愁渴又愁寒。漧處常回兒女臥。濕處母身自家眠。﹝菩薩子﹞【○三一二】

第六乳哺恩最難。如餳如蜜與兒餐。母喫家常如蜜味。恐怕兒嫌腥不餐。﹝菩薩子﹞【○三一三】

第七洗濯不淨衫。腥騷臭穢母向前。除洗不淨無徧數。尙恐諸人有讒言。﹝菩薩子﹞【○三一四】

第八爲避惡業緣。躬親負重驀關山。若是長男造惡業。要共小女結成緣。﹝菩薩子﹞【○三一五】

第九遠行煩惱緣。一回見出母於先。父母心中百計較。眼中流淚似如泉。﹝菩薩子﹞【○三一六】

第十憐憫無二般。從頭咬取指頭看。十指咬著無不痛。教娘爭忍兩般憐。﹝菩薩子﹞【○三一七】

憂愁煩惱道場邊。逢人卽道損容顏。且母懷躬十个月。常怕起臥不安然。﹝菩薩子﹞【○三一八】

兒行千里母行千。兒行萬里母於先。一朝母子再相見。猶如破鏡卻團圓。﹝菩薩子﹞【○三一九】

燒香禮拜歸佛道。願值彌勒下生年。各自虔心禮賢聖。此是行孝本根源。﹝菩薩子﹞【○三二○】

○孝順樂﹝調名本意十二首﹞

人生一世大堪傷。浮生如似電中光。道場今日苦相勸。是須孝順阿耶娘。﹝孝順樂。孝順樂。孝順阿耶娘。孝順樂。﹞【○三二一】

起初第一是懷胎。阿娘日夜數般災。日夜只憂分離去。思量爭不淚漼漼。﹝孝順樂。孝順樂。孝順阿耶娘。孝順樂。﹞【○三二二】

第二臨產更艱辛。須臾前看喪其生。好惡只看一晌子。思量爭不鼻頭辛。﹝孝順樂。孝順樂。孝順阿耶娘。孝順樂。﹞【○三二三】

第三生子得身安。多般苦痛在身邊。眼見孩兒生艸上。阿娘歡喜�百般。﹝孝順樂。孝順樂。孝順阿耶娘。孝順樂。﹞【○三二四】

第四咽苦更難言。殷勤育養轉加難。好物阿娘不喫�。調和香餌與兒餐。﹝孝順樂。孝順樂。孝順阿耶娘。孝順樂。﹞【○三二五】

就中第五更難陳。阿娘日夜受�勤。勝處安排與兒臥。心中猶怕練兒身。﹝孝順樂。孝順樂。孝順阿耶娘。孝順樂。﹞【○三二六】

洗濯第六遇天寒。腥膿不淨阿娘看。十指凍來疑欲落。阿娘日夜轉焦漧。﹝孝順樂。孝順樂。孝順阿耶娘。孝順樂。﹞【○三二七】

須叟第七又淒惶。三年乳哺痛悲傷。吐熱免寒臺舉大。爭令辜負阿耶娘。﹝孝順樂。孝順樂。孝順阿耶娘。孝順樂。﹞【○三二八】

苦哉第八長成人。殺害命禍�姻親。兒大長成娶新婦。女還長大送他門。﹝孝順樂。孝順樂。孝順阿耶娘。孝順樂。﹞【○三二九】

遠行第九切心酸。兒行千里母心牽。只見母心隨兒去。不見兒身在母前。﹝孝順樂。孝順樂。孝順阿耶娘。孝順樂。﹞【○三三○】

第十男女不思量。髙言忤逆阿耶娘。約束將來盡不肯。曾參日夜淚千行。﹝孝順樂。孝順樂。孝順阿耶娘。孝順樂。﹞【○三三一】

並勸面前諸弟子。是須孝順阿耶娘。願得今生行孝道。�������。﹝孝順樂。孝順樂。孝順阿耶娘。孝順樂。﹞【○三三二】

○求因果﹝孝義十首﹞

一一勸君學好事。孝義存終始。立身禮讓最爲先。每事學周旋。

學取每常存義禮。好事人皆美。不得摴蒲學賭錢。非道沒良賢。【○三三三】

徧見賭錢無利益。枉費人功力。曉夜驅驅不得眠。一調捨家緣。

鍼頭料得鋤頭擲。終是無成益。數回賭得這回輸。少智沒盈餘。【○三三四】

癡心只擬贏千百。福命何曾得。日深月久費功夫。錢物又原無。

徧見賭錢還賭命。幾个心平正。至親骨肉共鋪攤。徧伐也相謾。【○三三五】

鬥打兩家因此起。各說彊詞理。忽然村戇不平安。便被兩般看。

旣有閒功學好事。日夜看文字。讀取先賢內教書。無價碎眞珠。【○三三六】

更有三端並六藝。廣學多周被。因何我慢學摴蒲。虛使用功夫。

詞中奉勸苦丁寧。有耳總須聽。只恐當年小後生。學道切須平。【○三三七】

侍奉尊親及父母。不得辭辛苦。急須勾當作家生。和愼樂轟轟。

大家處分便須行。每事莫相爭。喏諾齊恭禮莫虧。一一懼嚴威。【○三三八】

侍奉比來居左右。索喚專祗候。假如出去疾來歸。咨告父娘知。

兄友弟恭存禮義。每事無難易。父慈子孝說言同。和順好家風。【○三三九】

好卽同衣無不恥。大家無揀彼。上和下睦總隨從。無事不通同。

與人交道通還往。先問家尊長。不得迷頭自意專。私爲不周旋。【○三四○】

曾聞父在觀其志。孝義存終始。百年好惡自家看。每事要周旋。

養子自知身不孝。不是如今道。切須欽敬自家身。孝養要恭勤。【○三四一】

見其壽考要歡喜。終始供甘美。見其衰老病來侵。爭得沒愁心。

父母年老皮肉薄。��筋衰弱。眼暗多饒耳又聾。白髮損形容。【○三四二】

○求因果﹝悌讓四首﹞

姊妹兄弟如手足。斷卻難相續。共汝同胞骨肉連。爭得不心歡。

長如今生身彊健。兄弟勤相見。一朝生命掩黃泉。難得再團圓。【○三四三】

徧見今時少識智。迷上更加騃。自家骨肉也相欺。恩義不相知。

彼此不能相忍耐。小事翻爲大。爲尊人我競相欺。禮度失尊卑。【○三四四】

如此見知全是錯。骨肉原看惡。何如禮讓不須爭。恩義亦連生。

恩從上報兄饒弟。禮讓多周備。義從下起弟饒兄。至老不相爭。【○三四五】

恆山四鳥同窠養。羽翼皆成長。臨時隊散各東西。長�不能飛。

空裏盤旋三五轉。追��攀戀。悲鳴慘見哭聲淒。不忍當頭飛。【○三四六】

○證道歌﹝道不貧二首﹞

釋眞覺

窮釋子。口稱貧。實是身貧道不貧。貧卽身常被縷褐。道卽心藏無價珍。【○三四七】

無價珍。用無盡。隨物應時時不吝。六度萬行體中圓。八解六通心地印。【○三四八】

○失調名﹝須大拏太子度男女十一首﹞

【魔王外道總降依。�������。萬歲千秋傳聖教。猶如�名自天�。只是眾生多有福。得逢諸佛重器時。金剛如是流識論。一切經中戒總日心。須大拏太子度男女背。】

﹝兒言﹞少小皇宮養。萬事未曾知。饑亦不曾受。渴亦未受持。﹝佛子。﹞【○三四九】

﹝父言﹞羅■﹝日侯﹞一心成聖果。莫學五逆墮阿鼻。生生莫做冤家子。世世長爲僥幸兒。﹝佛子。﹞【○三五○】

兒答我今隨順哥哥意。只恨娘娘猶未知。放兒暫見娘娘面。須臾還去亦何遲。﹝佛子。﹞【○三五一】

﹝父言﹞我今爲宿持。不用見夫人。夫人心體軟。母子最爲親。﹝佛子。﹞【○三五二】

﹝兒答﹞我今作何罪。令受種種苦。【讀如「綺」。】我是公王種。須使作奴婢。﹝佛子。﹞【○三五三】

﹝父言﹞來日見男女。啼哭苦申陳。我心不許見。退卻菩提恩。﹝佛子。﹞【○三五四】

﹝父言﹞世間恩愛相纏縛。父兒妻子皆暫時。一似路傍相逢著。須臾不免槁分離。﹝佛子。﹞【○三五五】

﹝兒言﹞身體黑如漆。目傷復面皺。面上三殊淚。唇哆耳屍陋。﹝佛子。﹞【○三五六】

﹝父言﹞一歲二歲耶娘養。三歲四歲弄嬰孩。五歲六歲學人言。七歲八歲辧東西。﹝佛子。﹞【○三五七】

﹝父言﹞一切恩愛有離別。一切江河有枯竭。拏如拏延好伏侍婆羅門。莫教婆羅門一日嗔。﹝佛子。﹞【○三五八】

﹝兒言﹞鳥雀羣飛惟失伴。男女恩愛暫時間。拏如拏延好伏侍婆羅門。早晚卻見父娘面。﹝佛子。﹞【○三五九】

○證無爲﹝太子贊二十七首﹞

聽說牟尼佛。初學修道時。歸宮啟告父王知。道我證無爲。﹝釋迦牟尼佛﹞【○三六○】

太子初學道。曾作忍辱仙。五百外道廣遮攔。修道幾經年。﹝釋迦牟尼佛﹞【○三六一】

金錢不自用。買花獻佛前。瓶中湧出五枝蓮。仙人生喜歡。﹝釋迦牟尼佛﹞【○三六二】

阿藍從城出。仙人速近前。買花設誓捨金錢。願得宿因緣。﹝釋迦牟尼佛﹞【○三六三】

將花供養佛。兩枝在肘邊。光明毫相照諸天。法雨潤心田。﹝釋迦牟尼佛﹞【○三六四】

好道變泥水。如來湧淸泉。付法掩泥不將難。受記結因緣。﹝釋迦牟尼佛﹞【○三六五】

太子生七日。摩耶欲歸天。姨母收養經七年。六藝有三端。﹝釋迦牟尼佛﹞【○三六六】

恩養親生子。七歲成文章。六藝周備體無常。生死難抵當。﹝釋迦牟尼佛﹞【○三六七】

婚娶年十八。嬪後與耶輸。更加婇女二千餘。美貌世間無。﹝釋迦牟尼佛﹞【○三六八】

太子無心戀。笙歌不樂觀。惟畱娛樂意忡忡。只欲遊四門。﹝釋迦牟尼佛﹞【○三六九】

東門見老病。南門見患人。西門見死醜形容。北門見眞僧。﹝釋迦牟尼佛﹞【○三七○】

袈裟常掛體。瓶缽鎭隨身。常念彌陀轉法輪。救度世間人。﹝釋迦牟尼佛﹞【○三七一】

作瓶來下界。太子乘朱鬃。宮人美女一叢叢。太子出樊籠。﹝釋迦牟尼佛﹞【○三七二】

耶輸焚香火。太子設誓言。三世共汝結姻緣。背我入雪山。﹝釋迦牟尼佛﹞【○三七三】

不念買花日。奉獻釋迦前。買花設誓捨金錢。言約過百年。﹝釋迦牟尼佛﹞【○三七四】

作女如花捺。百國大王求。誓共太子守千秋。同衾亦同丘。﹝釋迦牟尼佛﹞【○三七五】

雪山成正覺。教我沒依頭。看花腸斷淚交流。榮華一世休。﹝釋迦牟尼佛﹞【○三七六】

車匿別太子。來時行怱怱。耶輸雙手抱朱鬃。聖凡何處容。﹝釋迦牟尼佛﹞【○三七七】

車匿報耶輸。太子雪山居。路遠人稀煙火無。修道甚淸虛。﹝釋迦牟尼佛﹞【○三七八】

寂淨靑山好。猛獸共同緣。崚嶒石閣與天連。藤蘿繞四邊。﹝釋迦牟尼佛﹞【○三七九】

孤山髙萬仭。雪嶺入層霄。寒多樹葉土成條。太子樂逍遙。﹝釋迦牟尼佛﹞【○三八○】

雪山嵯峨峻。崚嶒���。石壁重重近天河。險峻沒人過。﹝釋迦牟尼佛﹞【○三八一】

千年舊雪在。溪谷又冰多。艸木崚嶒掛綠蘿。石壁險嵯峨。﹝釋迦牟尼佛﹞【○三八二】

雪嶺南面峻。太子坐盤陀。六賊翻作六波羅。修道苦行多。﹝釋迦牟尼佛﹞【○三八三】

只見飛虫過。夜叉萬餘多。石壁斑點繡紋窠。樹動吹法螺。﹝釋迦牟尼佛﹞【○三八四】

嶺上煙雲起。散蓋覆山坡。彩畫石壁柰人何。太子出娑婆。﹝釋迦牟尼佛﹞【○三八五】

惟畱三乘教。悟者向心求。但行如是舍凡流。成佛是因由。﹝釋迦牟尼佛﹞【○三八六】

○望月婆羅門﹝調名本意四首﹞

望月婆羅門。靑霄現金身。面帶黑色齒如銀。處處分身千萬億。錫杖撥天門。雙林禮世尊。【○三八七】

望月隴西生。光明天下行。水精宮裏樂轟轟。兩邊仙人常瞻仰。鸞舞鶴彈箏。鳳凰說法聽。【○三八八】

望月曲彎彎。初生似玉環。漸漸團圓在東邊。銀城周回星流徧。錫杖奪天關。明珠四畔懸。【○三八九】

望月在邊州。江東海北頭。自從親向月中遊。隨佛逍遙登上界。端坐寶花樓。千秋似萬秋。【○三九○】

○失調名﹝五臺山贊十八首﹞

道場乞請暫時間。至心聽贊五臺山。毒龍雨降如火海。文殊鎭壓不能翻。﹝佛子。大聖文殊師利菩薩。佛子。﹞【○三九一】

大周東北有五臺山。其山髙廣與天連。東臺望見琉璃國。西臺還見給孤園。﹝佛子。大聖文殊師利菩薩。佛子。﹞【○三九二】

大聖文殊鎭五臺。盡是龍眾尙如來。師子一吼三千界。五百毒龍心膽摧。﹝佛子。大聖文殊師利菩薩。佛子。﹞【○三九三】

東臺岌岌最淸髙。四方巡禮莫辭勞。東望海水如觀掌。風波泛濫水滔滔。﹝佛子。大聖文殊師利菩薩。佛子。﹞【○三九四】

滔滔海水無邊畔。新羅王子泛舟來。不辭白骨離鄕遠。萬里持心禮五臺。﹝佛子。大聖文殊師利菩薩。佛子。﹞【○三九五】

南臺窟裏甚可憎。里許多饒羅漢僧。吉祥聖鳥時時現。夜夜飛來點聖燈。﹝佛子。大聖文殊師利菩薩。佛子。﹞【○三九六】

聖燈焰焰向前行。照耀靈山徧地明。此山多饒靈異鳥。五臺十寺樂轟轟。﹝佛子。大聖文殊師利菩薩。佛子。﹞【○三九七】

南臺南腳靈境寺。靈境寺裏聖金剛。一萬菩薩聲贊嘆。聖鐘不擊自然鳴。﹝佛子。大聖文殊師利菩薩。佛子。﹞【○三九八】

佛光寺裏不思議。瑪瑙珍珠鎭奠基。解脫和尙滅度後。結跏趺坐笑微微。﹝佛子。大聖文殊師利菩薩。佛子。﹞【○三九九】

淸涼寺住半山崖。千重樓閣萬重開。一萬菩薩聲贊嘆。如若雲中化出來。﹝佛子。大聖文殊師利菩薩。佛子。﹞【○四○○】

西臺險峻甚嵯峨。一萬菩薩徧山坡。文殊長講維摩語。教化眾生出渿河。﹝佛子。大聖文殊師利菩薩。佛子。﹞【○四○一】

中臺頂上玉華池。寶殿行廊口帀圍。四面香花如金色。巡禮之人皆發心。﹝佛子。大聖文殊師利菩薩。佛子。﹞【○四○二】

北臺頂上有龍宮。雷聲極大震山林。娑伽羅龍王宮裏坐。小龍護法使雷風。﹝佛子。大聖文殊師利菩薩。佛子。﹞【○四○三】

代州都督不信有文殊。飛鷹走狗競來追。走到北臺東側裏。化出地獄艸皆無。﹝佛子。大聖文殊師利菩薩。佛子。﹞【○四○四】

北臺東腳有駱駝巖。密覆盤回屈曲連。有一天女名三昧。積米如山供聖賢。﹝佛子。大聖文殊師利菩薩。佛子。﹞【○四○五】

金剛窟裏蜜流泉。佛陀波利裏中禪。一自入來經數載。如今直至那羅延。﹝佛子。大聖文殊師利菩薩。佛子。﹞【○四○六】

不可論中不可論。大聖化作老人身。每每下山受供養。去時還乘五色云。﹝佛子。大聖文殊師利菩薩。佛子。﹞【○四○七】

五色雲裏化金橋。大悲和尙把幡招。有緣佛子橋上過。無緣佛子逆風飄。﹝佛子。大聖文殊師利菩薩。佛子。﹞【○四○八】

○求因果﹝修善十一首﹞

�������。�����。�������。�����。

�������。只爲求因果。今生修得累生求。須上涅盤樓。【○四○九】

日日搥鐘吹法蠡。修善意輕羅。一前一步踏蓮窠。諸佛競來過。

此是上方行步處。識者皆來聚。下界凡夫路得麼。修善最嘍囉。【○四一○】

有福之人登彼岸。免受三途難。無福之人被棄遺。未有出緣期。

努力回心歸善道。地獄無人造。輪回煩惱作菩提。生死離阿鼻。【○四一一】

普勸閻浮世界人。修善莫因循。切須欽敬自家身。莫遣受沈淪。

今生果報前生種。慚愧生珍重。來生更望此生身。修取後來因。【○四一二】

一失人身萬不復。墮在三途獄。萬般千種受災殃。痛苦徹心腸。

在生不覺分毫善。惡事專心羨。死後輪回受苦忙。自作自身當。【○四一三】

勸君努力自修行。離卻淤泥坑。守軌貪生戀世榮。究竟有何成。

世榮𨿽好還生老。終是輪回道。學善修禪離死生。諸佛會中行。【○四一四】

勸善比來無惡意。學取如來智。同向菩提會裏行。淸淨了無生。

但知學善莫狐疑。生死與君期。攺除三毒變慈悲。諸佛當時知。【○四一五】

十惡不生名十善。便是如來見。忍辱包含並總齊。便是佛菩提。

上十二千人眾悟。識佛知門戶。掃灑堂中修善臺。淸淨沒塵埃。【○四一六】

有福之人拱著手。衣食原來有。無福之人終日忙。少食沒衣裳。

今生受苦猶常可。修取來生果。如今不解禮當陽。累劫受災殃。【○四一七】

怕罪之人心攺變。�惡回爲善。故犯之人不避殃。自作自身當。

自從發意禮南宗。終日用心功。一法安心萬法通。無不盡消溶。【○四一八】

見說善言並善語。志意思惟取。耳中聞惡便佯聾。走過疾如風。

今生得達菩提岸。慚愧無頭畔。愧要中心作佛人。教得善緣因。【○四一九】

○求因果﹝苦學二首﹞

志心苦學志心求。見性大修由。因循過日累生休。虛度數十秋。

此是菩提眞種子。救度人生死。今生修得累生收。福慧不能休。【○四二○】

大郎𨿽然不識字。曉會天下事。生生世世說眞言。妙法聽幽玄。

見性得超三界外。諸佛爲期會。志心修道得生天。地獄永無緣。【○四二一】

○求因果﹝眞悟八首﹞

千經萬教分明說。善惡同增減。救度閻浮大地人。幾个是心眞。

悟人見說生回向。志意求無上。莫似從前蹭蹬行。有眼恰如盲。【○四二二】

貪戀火宅不性悟。終日居迷路。聞其善事卻沈吟。地獄淪加深。

詞中莫怪苦丁寧。佛法沒人情。任你愚人聽不聽。悟者自心明。【○四二三】

迷者用心諸處覓。費卻千車力。不知身內有如來。門戶不曾開。

佛卽是人人是佛。識取眞假物。卽冰是水水爲冰。何處認疏親。【○四二四】

迷卽眾生悟是佛。能出或能沒。慧日消除凍水冰。本性湛然凝。

佛卽諭如冰水智。智者還如委。迷人心地得星星。回暗卻爲明。【○四二五】

迷者不知身是佛。惡想何曾沒。悟人教道學無爲。猶自智狐疑。

眼見光花諸色相。便卽生回向。不解回心但執迷。任性走東西。【○四二六】

悟者自身修个性。比來學究竟。用心灑掃一間房。淸寂涅盤堂。

上下空閒無一物。卽見當陽佛。金火銀鑪燒寶香。經教在傍廂。【○四二七】

性悟不愁衣食薄。終日心頭樂。本性原來好唱歌。心裏念彌陀。

自從尋覓善根由。萬事總虛休。離居火宅沒憂愁。常樂在心頭。【○四二八】

迷人終日愁衣食。費卻千車力。悟來誰肯受艱辛。憂道不憂貧。

前生種得今生福。富貴多財祿。今世還修來世因。預辦不貧人。【○四二九】

○求因果息爭十首

憶惜當時心未悟。萬惡心頭聚。如今學善減精神。�耎耎如人。

自從禮佛歸香火。絕得爭人我。受若依依勝得狂。自己審思量。【○四三○】

太硬太剛全易折。枉用斤頭鐵。何如和和少添剛。軟硬恰相當。

徧見豪彊爭意气。全是凡夫智。不能方便體圓融。剛彊作悤悤。【○四三一】

父母發膚何要毀。只爲無明嘴。結終兩个競虛空。相罵不成功。

一身被毀猶尙可。父母何■﹝僭﹐心代日﹞過。祖父先靈作罵門。被毀失精神。【○四三二】

惡口穢言相點污。出口難申吐。親情中內懶聽聞。著戁見他人。

假如有理教申雪。一一當頭說。也莫言詞抑壓人。閃賺自家身。【○四三三】

不能忍辱經官斷。不是嘍囉漢。因何潑口罵尊親。笑煞四邊人。

世間好事無心學。志老無知別。出語爭彊說是非。人我競相欺。【○四三四】

自若敬他還自敬。大智菩提性。若也欺他也自欺。料算沒便宜。

豪彊之人風火性。愛共人爭競。等閒村戇便爭論。追領入公門。【○四三五】

無理有錢多破用。官典相原縱。有理無錢喫棒人。自損自家身。

根本兩家全是可。只是爭人我。村戇終當不肯休。經縣又經州。【○四三六】

枷禁日多全不問。錢物消磨盡。爭禁煩惱賭牛知。�����。

多言多語多有過。多事多饒禍。少禍無過少發言。少事少因緣。【○四三七】

煞縛熟持三五度。也合知甘苦。累經著棒更賠錢。漸漸軟如綿。

識字少年抄取讀。長智多風俗。總是南宗內教言。原自善根源。【○四三八】

不學之人無心照。見說何方笑。學者專加女角心。欽敬重如金。

多饒不共人爭競。忍辱修心性。萬般千種發狂心。收在總持林。【○四三九】

○長安辭﹝來生得見五臺山四首﹞

天長地闊杳難分。中國眾生不可聞。長安帝徳承恩報。萬國歸投拜聖君。【○四四○】

漢家法用令章新。四方取則玉華吟。文章繹絡如流水。白馬馱經卽自臨。【○四四一】

故來行險遠尋求。誰謂明君不暫畱。修身不避關山苦。學問仍須度百秋。【○四四二】

誰知此地卻回還。淚下沾衣不覺斑。願身死作中華鬼。來生得見五臺山。【○四四三】

○出家樂﹝調名本意二首﹞

釋法照

出家樂。出家樂。無始起。離諸著。今生值善割親緣。頓捨塵情斷眾惡。﹝斷眾惡。﹞發身心。依聖學。除於結使下金刀。落髮披衣餐寶藥。﹝餐寶藥。﹞

懷法喜。加踴躍。誰其長夜睡重昏。此日輕身忻大覺。﹝忻大覺。﹞【○四四四】

出家安。出家安。一切事。不相干。年登二十逢和尙。敬受屍邏遇淨壇。﹝遇淨壇。﹞修定慧。證非難。悟若璢璃明內外。妙諭蓮華恣總看。﹝恣總看。﹞

稱釋子。法門寬。出入往來無礙道。解脫逍遙證涅盤。﹝證涅盤。﹞【○四四五】

○失調名﹝送師贊四首﹞

入生三五歲。﹝花林。﹞父母送師邊。﹝花林。﹞師今圓寂去。﹝花林。﹞捨我逐淸閒。﹝花林。﹞送師至何處。﹝花林。﹞置著寶臺間。﹝花林。﹞【○四四六】

送師回來無所見。﹝花林。﹞惟見師空房。﹝花林。﹞舉手開師戶。﹝花林。﹞惟見空繩牀。﹝花林。﹞低頭禮師座。﹝花林。﹞淚落數千行。﹝花林。﹞【○四四七】

低頭整師履。﹝花林。﹞躊躇內心悲。﹝花林。﹞與師永長別。﹝花林。﹞再遇是何時。﹝花林。﹞律論今無主。﹝花林。﹞有疑當問誰。﹝花林。﹞【○四四八】

雙燈臺上照。﹝花林。﹞師去照阿誰。﹝花林。﹞願師早成佛。﹝花林。﹞弟子逐師來。﹝花林。﹞千千萬萬�。﹝花林。﹞�����。﹝花林。﹞【○四四九】

○無相珠﹝調名本意十首﹞

【

念珠出自王宮宅。曠劫年來人不識。有人識得難凡夫。隱在中山捨衛國。】

無相珠。方丈覓。能靑能黃能赤白。瑪瑙珊瑚墔合成。慧綫穿連無間隔。【○四五○】

悟人收。智人識。常思念念無休息。念過恆沙處處明。始知無量神通力。【○四五一】

智慧珠。明皎潔。上下通明四維徹。念念常思無相珠。須臾滅盡恆沙業。【○四五二】

奉勸人。勤念珠。念珠非有亦非無。非空非實非來去。來去中間一物無。【○四五三】

亦非有。亦非無。常思持念白毫珠。本無卽有能空相。離有能無法界居。【○四五四】

朝也念。夕也持。將行坐臥不曾離。爲得如來眞四句。不北不南不東西。【○四五五】

常持念。不曾言。不忙不急不曾閒。性透河沙三界外。共你眾生絕往還。【○四五六】

智爲珠。慧爲綫。穿連悟常縱橫徧。遮莫三千及大千。總在如來第一念。【○四五七】

悟人見。心歡喜。識得菩提眞妙理。念中眞念鎭長言。如意寶珠無常體。【○四五八】

無罣礙。更無比。恆沙請佛從心起。有人持念無相珠。卽此便是如來體。【○四五九】

○悉曇頌﹝俗流悉曇章八首﹞

釋寰中

【夫悉曇章者。四生六道。殊勝語言。唐國中嶽釋氏沙門定惠法師翻注。並合秦音鳩摩羅什通韻。魯流盧樓爲首。】

現練現。現練現。第一俗流無利見。飲酒食肉相呼喚。讒言諂爲相鬥亂。懷挾無明不肯斷。魯流盧樓現練現。

貪愛愚癡無岸畔。眷屬婚姻相繼絆。三界牢獄作畱難。俗流顚倒共嗟嘆。延連現賢扇。努力各相勸。【○四六○】

向浪晃。向浪晃。第二俗流無意況。心中邪佞起欺誑。三毒四倒爭勢旺。魯流盧樓向浪晃。

西方淨土不肯向。欲食魔軍相閉障。出離牢獄依無相。不生不滅速回向。佯良浪黃賞。各各修無上。【○四六一】

胡魯諭。胡魯諭。第三俗流世界住。戀著妻兒及男女。世世生生相嫁娶。魯流盧樓胡魯諭。

竊見俗流憐男女。幽閨內閣深藏舉。競覓榮華選婚主。相見甜言及美語。有人借問佯不許。諭盧胡魯諭。被他催死去。【○四六二】

何邏何。何邏何。第四俗流愚者多。不自省覺談說他。夫妻鬥爭相罵呵。魯流盧樓何邏何。

張眉努目喧破鑼。牽翁及母怕你麼。皆不出離三界坡。將爲此苦勝蜜多。那羅邏何。捨此惡法須捨�。【○四六三】

何樂鑊。何樂鑊。第五俗流廣貪托。不知眾生三界惡。男女妻子交頭樂。積寶陵天不肯博。魯流盧樓何樂鑊。

春秋冬夏營農作。鋤田劚地努筋膊。徧體血汗焦頭莫。一朝命斷深埋卻。閻老前頭任裁度。無善因緣可推托。受罪從頭只須作。緣牽不用諸繩索。藥略鑊鑠。此言眞不錯。【○四六四】

何邏眞。何邏眞。第六俗流處六塵。不超無上淸淨門。惡業牽來地獄存。魯流盧樓何邏眞。

俗流者�佛果身。其中修習無苦勤。常業三途地獄因。那羅邏眞。隨意知心者莫嗔。【○四六五】

何邏移。何邏移。第七俗流多所疑。恆被身中六賊欺。不求解脫不思議。魯流盧樓何邏移。

貪求財物養妻兒。勤苦艱辛亦不辭。入門妻兒云索衣。出戶王官怪責遲。那何邏移。此苦眞難提。【○四六六】

何邏空。何邏空。第八俗流佛性同。三乘演妙會眞宗。魯流盧樓何邏空。

無爲法性妙開通。愚迷眾生隔壁聾。容龍洪舂。普勸同燃智燈。【○四六七】

○悉曇頌﹝佛說楞伽經禪門悉談章八首﹞

釋寰中

【諸佛子等。合掌至心聽。我今欲說大乘楞伽悉談章。悉談章者。昔大慧在楞伽山。因得菩提達摩和尙。元嘉元年從南天竺國將楞伽經來至東都。跋陀三藏法師奉詔翻譯。其經總有五卷。合成一部。文字浩旱。意義難知。達摩和尙慈悲。廣濟羣品。通經問道。識攬玄宗。窮達本原。皆蒙指受。又嵩山會善沙門定惠翻出悉談章。廣開禪門。不妨慧學。不著文字。並合秦音。亦以鳩摩羅什法師通韻魯畱盧樓爲首。】

頗邏墮。頗邏墮。第一捨緣淸淨坐。萬事不起眞無我。直進菩提離因果。心心寂滅無殃禍。念念無念當印可。可底利摩。魯畱盧樓頗羅墮。

諸佛弟子莫懶惰。自勸課。愛河苦海須渡過。憶食不餐常被餓。木頭不鉆不出火。那邏邏。端坐。娑訶耶。莫臥。【○四六八】

只領盛。只領盛。第二住心常看淨。亦見亦聞無視聽。生滅兩亡猶未證。從師授語方顯定。見佛法身無二性。性頂領徑。魯畱盧樓只領盛。

諸佛弟子莫嗔佞。三毒忽起無佛性。癡狂心亂惱賢聖。眼貪色塵耳縛聽。背卻天堂向惡境。盈令令。修定。娑訶耶。歸正。【○四六九】

復浪養。復浪養。第三看心須屏當。掃卻垢穢除災障。卽色卽空會無想。妄想分別是心量。體上識體實無謗。謗底利謗。魯畱盧樓復浪養。

諸佛弟子莫毀謗。一切皆有罪業障。他家聞聲不相放。三寸舌根作沒向。道長說短惱心王。心王不了說短長。求生業道受苦殃。羊良良。屏當。娑訶耶。淨掃堂中須供養。【○四七○】

拂栗質。拂栗質。第四八識合六七。看心心本是禪室。法身身法智非一。五眼六通光慧日。言下便悟實無密。密底利密。魯畱盧樓拂栗質。

諸佛弟子莫放逸。無始已來居暗室。生死流轉不得出。只爲愚迷障慧日。逸栗密。栗密。娑訶耶。眞實。【○四七一】

曉燎曜。曉燎曜。第五實相門中照。一切名字妄呼召。如已等息貌非貌。非因非果無嗔笑。性上看性妙中妙。妙底裏要。魯畱盧樓曉燎曜。

諸佛弟子莫嗔笑。憂悲嗔笑是障道。於此道門無嗔笑。澄心須看內外照。眼中有翳須磨曜。銅鏡不磨不中照。遙燎料。作好。娑訶耶。莫惱。【○四七二】

按懶畔。按懶畔。第六心離禪門觀。不來不去無岸畔。覺上著覺除定亂。佛與眾生同體段。本原淸淨磨垢散。散底利嘆。魯畱盧樓按懶畔。

諸佛弟子莫慢看。道上大有羅剎喚。愚人來去常系絆。染著色塵心撩亂。行住坐臥無體段。在於眾中慢叫喚。得他勸諫卽橛難。那邏邏。荼灌。娑訶耶。鈍漢。【○四七三】

普路諭。普路諭。第七圓明大慧悟。四門百八離名數。生滅妙有懸通度。三界大師實難遇。生死涅盤不畱住。愛河逆上不合渡。卽心非心魔自去。去底利去。魯畱盧樓普路諭。

諸佛弟子常覺悟。一念淨心無染污。一切魔軍自然去。閭閭屢。專注。娑訶耶。大悟。【○四七四】

嗄略藥。嗄略藥。第八禪門絕斟酌。不髙不下無樓閣。不出不入無城郭。是想顯聲卽初學。生心動念勿令著。久坐用功作非作。無樂可樂是常樂。慧燈一照三千墎。定水常淸八萬濼。十方諸佛同開覺。覺底利博。魯畱盧樓嗄略藥。

諸佛弟子自在作。莫制約。四維上下不可度。住寂涅盤同門廓。甚安樂。無著。娑訶耶。等覺。【○四七五】

○失調名﹝贊念法華經僧二首﹞

釋貫休

【﹥空王門下有眞子。堪以空王爲了使。常持菡萏白蓮經。屈指無人得相似。】

長松下。深窗裏。歷歷淸音韻宮徵。短偈長行主客分。不使閒聲掛牙齒。【○四七六】

外人聞。聳雙耳。香風襲鼻寒毛起。只見天花落座前。空中必定有神鬼。【○四七七】

【吾師吾師須努力。年深已是成功積。桑田變海骨爲塵。相看長似紅蓮色。】

○空無主﹝調名本意八首﹞

處眾未曾同轟轟。孤獨未辭無伴侶。或在深山曠野中。身心無知如灰土。

空無主。春秋冬夏常不變。寂寞�遊無處所。學慈父。四大五蘊腐爛空。誓願爲君作梁柱。【○四七八】

煩惱無本恆淸涼。非因非果是眞常。愚徒蠢蠢不能解。斷常二見樂閒荒。

戒顚狂。何時覺悟不動智。返波逆流性情香。坐道場。心願相覆慈悲网。羅取諸子集華堂。【○四七九】

無明造業實難遭。無始浮游水上泡。一切眾生望見佛。三毒熾燃善業焦。

無功勞。何時值遇般若船。生死大河造浮橋。快逍遙。一切煩惱漏已盡。諸結熾火不能燒。【○四八○】

心識本淨無價寶。我人壽命牽生老。五欲減水恆澆灌。無始已來常涸燥。

何時了。涅盤大海解脫槳。般若淸涼除煩惱。自開曉。不出不沒如虛空。毀譽不動得證道。【○四八一】

諸法本性非親疏。見聞覺知是三途。非自非他而造業。孳孳榮華六趣奴。

眞空虛。生死涅盤無根本。畢竟淸淨永如如。眞家居。願上如來大悲船。知識相將入玄都。【○四八二】

身心合散無根棳。陰界諸入常解脫。自在無礙隨緣用。冤親憎愛永以割。

能通達。涅盤大海爲衣缽。淸淨慧命以自活。斷饑渴。周旋往返湛不動。少時何謝佛菩薩。【○四八三】

身心無知如空虛。眾生顚倒以爲我。善惡是非諸見网。如蠶吐絲自纏裹。

奇災禍。何時打破煩惱捨。無礙解脫露地坐。斷枷鎖。實難可。五陰大賊本淸涼。云何不覺火中坐。【○四八四】

諸法本性無自他。邪正縛解常無爲。眾生愚癡虛妄見。不識煩惱眞菩提。

災怖奇。增上慢人不信受。誹謗方等樂嬰兒。怨何誰。生死涅盤佛菩薩。三事和合甚難知。【○四八五】

○三歸依﹝調名本意﹞四首

歸依佛。大聖釋迦化主。興慈願。救諸苦。能宣妙法甚深言。聞者如沾甘露。慈悲主。接引眾生。同到淨土。【○四八六】

到淨土。五色祥雲滿路。雙童引。頻伽舞。一回風動響珊珊。聞者輕擂階鼓。慈悲主。接引眾生。同到淨土。【○四八七】

歸依法。須髮四弘誓願。念經卷。頻開轉。速須結取未來因。且要頻親月面。聞身健。速須達取。菩提彼岸。【○四八八】

歸依僧。手把數珠持課。焚香火。除人我。速須出離捨娑婆。且要頻親法座。消災禍。速須結取。未來因果。【○四八九】

○十偈辭﹝贊普滿塔十首﹞

釋圓鑑

【再莊嚴普滿塔六層囊网。別置兩曾板捨。抽換勾欄。及內外泥飾。赤白軟亙等部。計料錢一千五百貫文。奉爲�國及六軍萬姓。再修普滿塔開贊。請一人爲首。轉化多人。每人化錢十文足陌。謹課偈詞十首。便當疏頭。】

第一首

第二首

第三首

第四首

第五首

第六首

第七首

第八首

第九首

第十首

第一首

勝事難逢切要知。敢希聰鑑細尋思。新春法會開張日。四海干戈偃息時。佛事葺修惟在信。君恩酬報更何疑。同裝普滿浮圖意。總在微僧十偈詞。【○四九○】

第二首

巍峨長惹瑞煙濃。奇絕般輸顯盛蹤。燦爛金�過百尺。玲瓏枓栱疊千重。風髙佛寺鳴天樂。雪霽神州聳玉峯。幾度曾登瞻宇宙。一層內禮紫金容。【○四九一】

第三首

建立經今二百秋。細尋碑記見因由。通靈聖迹何方遇。冠古神功沒處求。歲月漸遙緇侶惜。雨風頻歷信心憂。殊常勝境摧殘後。滿國人心總願修。【○四九二】

第四首

何人逢此不開顏。幾度遨遊意自閒。裏面覩如千聖窟。外邊看似八珍山。雲程漸喜將身上。月柱仍疑展手攀。每度下來回首望。如從天上到人間。【○四九三】

第五首

崔嵬霄漢出金輪。雁陣衝來到此分。勢聳三層百里見。名通十絕八方聞。窗間客至風難立。影裏僧居日易曛。經歷歲深徽故暗。再修今遇聖明君。【○四九四】

第六首

見說初修羅漢僧。夷門行化顯威神。連淮接海求梁棟。似電如雷運斧斤。碑上細微鐫盛事。佛前端正塑全身。當時寶塔新修日。此會終無見者人。【○四九五】

第七首

春天曾上看京華。景行吟情到日斜。極目樹芳堆錦繡。近城河勢曳雲霞。簫韶美韻和風散。富貴朱門翠柳遮。西北凰樓連玉殿。紫雲深處帝王家。【○四九六】

第八首

修後經今幾歲華。惡風狂雨莫能遮。勾欄總落朱膠色。枓栱全消軟亙花。近日轉加添破碎。是人無不起傷嗟。講開敢望莊嚴就。全仗梁園百萬家。【○四九七】

第九首

至徳年修歲月遙。磚階經雨滴來坳。畫檐壞爲多虫穴。丹雘昏緣足鳥巢。塵染禦書懸戶額。風飄蛛网掛林梢。今開講會同嚴飾。施利全憑導首抄。【○四九八】

第十首

十首詞章贊不周。其如端正更難儔。髙低自有神靈護。晝夜爭無聖眾遊。樣好已知通國惜。功多須是大家修。微僧敢勸門徒聽。直待莊嚴就卽休。【○四九九】

○行路難﹝共住修道八首﹞

【貴賤等蒙禪師說偈。兼與五更轉。把得尋思。卽愛慕禪師。不知爲計。畱得共住修道。貴賤等各自思維。各作行路難一首。】

第一

第二

第三

第四

第五

第六

第七

第八

第一

丈夫恍忽憶家鄕。歸去來。歸去從來無所住。來去百過空來去。不見一个舊住處。住處皆是枷鎖紐。勸君學道須避就。法界平等一如如。理中無有的親疏。﹝君不見。行路難。行路難。道上無蹤迹。﹞【○五○○】

第二

始知虛空以爲屋宅。大地以爲牀席。水火畢竟相隨。如風無有蹤迹。離散各不相知。合卽五家共一。旣知自身狀迹。何處更有親戚。﹝君不見。行路難。行路難。道上無蹤迹。﹞【○五○一】

第三

父母皆從貪嗔癡愛生我。祖父先是二十五有眷屬。原是色聲香味觸。妻兒卽是色境五欲。萬法畢竟相隨。微塵以爲同學。﹝君不見。行路難。行路難。道上無蹤迹。﹞【○五○二】

第四

眾生大大癡。不肯著。如來衣。常臥無明被。昏昏長夜睡。念念求財色。不覺死時至。空手入三途。何期悔來此。﹝君不見。行路難。行路難。道上無蹤迹。﹞【○五○三】

第五

眾生常被色財纏縛。沒溺愛河。沈淪生死。處處經過。八風常動。六識昏波。常念五欲。不念彌陀。

生天無分。地獄對門。循環六道。回換萬身。欲得學道。須捨冤親。﹝君不見。行路難。行路難。道上無蹤迹。﹞【○五○四】

第六

常捏龜毛爲罝网。磨煉兔角作刀槍。大悲澤裏网得鹿。鐵圍山中捕得羊。

白牛駕車來運載。幹闥婆城中作宴會。二乘門外不忍看。菩薩端坐意气大。

辟支四果心生疑。聲聞緣覺無所知。修道若達此法門。始能行得大慈悲。﹝君不見。行路難。行路難。道上無蹤迹。﹞【○五○五】

第七

慈悲度脫諸眾生。先須持戒不殺生。殺生偸盜皆計罪。地獄門前專相待。不見一法成。亦無一法壞。逆順平等一如如。是故名爲大丈夫。﹝君不見。行路難。行路難。道上無蹤迹。﹞【○五○六】

第八

身騎精進。忍辱作鞍轡。持戒作槍旛。慈悲爲將帥。

手把禪定弓。身破三十六軍賊。獲得菩提勛。無心是官職。差作巡境使。四方和六賊。大丈夫自恨無道徳。虛食信施供。假名入山谷。忽若得道果。歷劫相勞碌。欲得學無爲。常須三不足。﹝君不見。行路難。行路難。道上無蹤迹。﹞【○五○七】

○撥禪關﹝調名本意二首﹞

第一勸汝學參禪。心須堅。禪門禪理性甚玄。悟者少。迷多般。

欲得學人悟本性。出巡環。不在內外不中間。無住相。徧三千。彌陀佛【○五○八】

第二勸汝平善男。勤勤參。眾生世上有二三。一世了。莫貪婪。

多見眾生我著相。物上貪。似與明珠不肯撚。拋卻走。一場憨。彌陀佛【○五○九】

【﹝下闕﹞】

○無如匹﹝調名本意二首﹞

隱隱逸逸。天上天下無如匹。左邊升。右邊沒。如山岌岌雲中出。【○五一○】

崔崔嵬嵬。天堂地獄一時開。行如雨。動如雷。似月團團海上來。【○五一一】

○最上乘﹝順水流四首﹞

別無言。別無語。無言無語名不取。無量劫來不思議。卽應卽捨生淨土。【○五一二】

莫謾喜。莫謾愁。歡喜憂愁早晚休。愚者眉頭終日皺。達者如魚順水流。【○五一三】

放四大。離五欲。濁惡世中足榮辱。不如信運且騰騰。免墮三途入地獄。【○五一四】

最上乘。無可造。不識工力自然了。識心見性又知時。無心便是釋迦老。【○五一五】

○取性遊﹝悟眞如四首﹞

行住坐臥纖毫無。影逐身隨移轉了。悟眞如。沒生老。人人盡有菩提道。【○五一六】

口爲貪愛逞無明。曠劫輪回受鞭拷。鑊湯煎。並碓搗。受罪人人見閻老。【○五一七】

假饒地獄歷多年。只爲波叱不肯了。勸世人。莫艸艸。須將智慧內外照。【○五一八】

廣求財物爲他人。死後三途獨自到。業者多。無業少。所以佛說三乘教。【○五一九】

○證無爲﹝歸常樂九首﹞

金色三十二。八十相好圓。誓於苦海作舟船。運載得生天。【○五二○】

十二部諸經贊。流在閻浮間。明人速悟轉讀看。盡得出三關。【○五二一】

正向閻浮化。波旬請涅盤。口中發願不爲言。臥在跋提邊。【○五二二】

慈父雙林滅。魔彊轉更圓。眾生苦海入本源。誰是救你■﹝僭﹐心代日﹞。【○五二三】

佛則歸圓寂。何日遇法山。猶如孩子沒耶娘憐。宿在苦海邊。【○五二四】

悟則歸常樂。住在法王家。一乘深法沒攔遮。樂者請除邪。【○五二五】

七祖遇曹溪。傳法破愚迷。暗傳心地證菩提。愚者沒泥黎。【○五二六】

明燈照裏燃。說者便升遷。修行潔淨果周圓。必定往西天。【○五二七】

時當第五百。邪法現人間。眾生命盡信邪言。不解學參禪。【○五二八】

○悉曇頌﹝神咒六首﹞

【以上六首闕。】

吁■﹝口閭﹞路。吁■﹝口閭﹞路。第七�明涅盤度。皆依般若波羅蜜多悟。觀心無罣礙。故無滅無生無恐怖。怖怚路俱。俱怚路怖。魯畱盧樓吁■﹝口閭﹞路。

遠離顚倒夢想故。究竟涅盤無染污。寂滅凝然絕乖忤。諭■﹝口閭﹞路怚路。胡輸莎呼諭■﹝口徒﹞俱。【○五二九】

嗄囉囉。嗄囉囉。八明般若幻合和。三世諸佛悉經過。皆依般若波羅深蜜多。證得阿耨多羅波。波怚邏哆。哆怚邏波。魯畱盧樓嗄囉囉。

三藐三菩提大覺那。亦能自利利於他。悲智圓滿俱摩訶。皆依般若成佛陀。耶囉囉怚。邏和奢莎。訶耶茶迦。【○五三○】

嗄囉浪。嗄囉浪。九明般若神咒廣。是大明咒能開晃。照耀魔軍自除蕩。蕩怚迦迦怚浪蕩。魯畱盧樓嗄囉浪。

是無上咒無背向。是無等咒無等量。超過日月大圓相。能除一切諸苦妄。眞實不虛神咒狀。後舉流通滿十方。令遣誦讀徧稱揚。揚良浪怚浪。黃餉娑訶揚長逛。【○五三一】

奚利異。奚利異。第十流通神咒世間希。羯諦不思議。波羅羯諦祕深微。波羅僧羯諦會無爲。菩薩婆訶間利■﹝口垔﹞。■﹝口垔﹞怚例雞。雞怚例■﹝口垔﹞。魯畱盧樓奚利異。

此之四句甚慈悲。能去邪魔顚倒疑。誦讀觀照證菩提。流布咸令遣受持。所求之者應心隨。得出三界不思議。移離利怚。利奚屣娑。唏移■﹝口是﹞計。【○五三二】

悉談悉談。摩嗄囉耶。如來眾行等恆沙。融變三千無有差。各各精心勤結跏。東升西沒莫能遮。遮車闍饍惹。魯畱盧樓嗄囉耶。

神通照用坐蓮華。口放淨光曜眾耶。下至阿鼻上■﹝口貳﹞吒。吒他茶怚拏。【○五三三】

嗄囉爛。嗄囉爛。光明無殊照世間。見者因光除我慢。各發菩薩離囂幻。幻怛爛難。難怛爛幻。魯畱盧樓嗄囉爛。【下闕。】【○五三四】

○失調名﹝迷生死四首﹞

忽然生。忽然死。四大成身非偶爾。只聞大海變桑田。不見人生得堅有。【○五三五】

居世人。迷生死。生死猶如巡鐶蟻。來來去去不停閒。去去來來常如此。【○五三六】

三界中。難出離。出離之人無一二。自從曠劫受波吒。幾个爲人免生死。【○五三七】

���。���。�������。今生死是未來生。今生生是前生死。【○五三八】

○失調名﹝禪唱二首﹞

般若波羅自不多。談空說道戀娑婆。欲陳其事無人聽。眼對長空口唱歌。【○五三九】

能觀自在是禪那。風不垂前水不波。有情欲撥三塗苦。無意將身入乃阿。【○五四○】

○失調名﹝三囑歌三首﹞

第一囑甚囑。發願耶娘長萬福。十月懷躬受苦辛。乳哺三年相養畜。

貌堂堂。仁義足。可中五逆甘采�。死了掇頭入地獄。【○五四一】

第二囑甚囑。事須兄弟且和睦。莫聽鄰里外人言。便卽惡發別開口。

���。���。�������。爭打分離自啼哭。【○五四二】

第三囑甚囑。作牛馬駝驢並六畜。蓋緣前生負君財。輕馱少打長君福。

蹄穿領破。沒人知贖。怕死遙聞怨苦聲。刀割湯燖望�撲。【○五四三】

○還京樂﹝斫妖魅四首﹞

知道終驅猛勇。世間專。能翻海。解移山。捉鬼不曾閒。【○五四四】

見我手中寶劍。刃新磨。斫妖魅。去邪魔。�鬼了血洴波。【○五四五】

����者鬼。意如何。���。���。爭敢接來過。【○五四六】

小鬼咨言大鬼。��歌。審須聽。���。�����。【○五四七】

○回波樂﹝斷惑七首﹞

王梵志

回波爾時六賊。不如持心斷惑。縱使誦經千卷。眼裏見經不識。不解佛法大意。徒勞排文數黑。頭陀蘭若精進。希望後世功徳。持心卽是大患。聖道何由可克。若悟生死如夢。一切求心皆息。【○五四八】

法性大海如如。風吹波浪溝渠。我今不生不滅。於中不覺愚夫。憎惡若爲是惡。無始流浪三塗。迷人失路但坐。不見六道淸虛。【○五四九】

心本無雙無只。深難到感捏洪。無來無去不住。獨如法性虛空。復能出生諸法。不遲不疾從容。幸顚諸人思持。自然法性通同。【○五五○】

但令但貪但呼。波若法水不枯。醉時安眠大道。誰能向我停居。八苦變成甘露。解脫更欲何須。萬法歸依一相。安然獨坐四衢。【○五五○一】

凡夫有喜有慮。少樂終日懷愁。一朝不報明冥。常作千歲遮頭。財��緣不足。盡夜棲榍規求。如水流向東海。不知何時可休。【○五五○二】

不語諦觀如來。逍遙獨脫塵埃。合眼任心樹下。跏趺端坐花臺。不懼前後二際。豈著水火三災。只遣榮樂靜坐。莫戀妻子錢財。稱體實衣三事。葬身錫杖一枚。常持智慧刀劍。逢君眼目卽開。【○五五○三】

法性本來常存。茫茫無有邊畔。安身取捨之中。被他二境回換。斂念之想坐禪。攝意安心覺觀。木人挾開修道。何時可到彼岸。忽悟諸法體空。欲似熱病得汗。無智人前莫說。打破君頭萬段。【○五五○四】

○隱去來﹝二首﹞

隱去來。尋空空有有。畢竟兩無名。二境安心欲何守。不長不短鑑空心。君見空心還是有。空有俱遣法無依。智者融心自安偶。隱去來。勿浪波波走。【○五五○五】

隱去來。隱去遊朝市。不離煩惱原。無希眞妙理。對境息貪癡。何假求髙士。是非不二見。法界同昆季。隱去來。大樂無基地。【○五五○六】

●惇煌歌辭總編卷四

雜曲重句聯章

三冬雪﹝望寄寒衣十五首﹞

千門化﹝化三衣七首﹞

歸去來﹝寶門開六首﹞

歸去來﹝歸西方贊十首﹞

失調名﹝出家贊文十首﹞

十無常﹝調名本意十首﹞

失調名﹝和菩薩戒文﹞

化生子﹝化生童子贊十首﹞

驅催老﹝調名本意五首﹞

無常取﹝調名本意八首﹞

愚癡意﹝調名本意九首﹞

爲大患﹝調名本意六首﹞

無厭足﹝調名本意六首﹞

先祗備﹝聞健先祗備六首﹞

拋暗號﹝調名本意十首﹞

十空贊﹝調名本意十一首﹞

行路難﹝無心律存十二首﹞

易易歌﹝解悟成佛九首﹞

失調名﹝阿娘悲泣三首﹞

○三冬雪﹝望寄寒衣十五首﹞

【沙門入言如來典句。蓋不虛拈。令護命於九旬。遣加提於一月。是以共邀流輩。同出精藍。諷寶偈於長街。�深懷於碧磵。希添忍服。望濟寒衣。他時猊座。上答酬恩。此日軒階。略呈雅韻。】

【平吟遠辭蕭寺來相謁。總把衷腸斬切說。一回吟了一傷心。一徧言時一气咽。】

話苦辛。申懇切。數个師僧門仭列。只爲全無一事衣。如何禦彼三冬雪。【○五五一】

或秋深。嚴凝月。蕭寺寒風聲切切。囊中靑緡一个無。身上故衣千處結。【○五五二】

最傷情。難申說。杖笠三冬皆總闕。寒窗冷懾一無衣。如何禦彼三冬雪。【○五五三】

被蟬聲。耳邊聒。講席絆縈身又闕。大業鴻名都未成。禪體衣單難可說。【○五五四】

坐更闌。燈殘滅。討義尋文愁萬結。抱膝鑪前火一星。如何禦彼三冬雪。【○五五五】

師僧家。滋味別。不解經營無計設。一夏安居柰苑中。三秋遠詣英聰哲。【○五五六】

律藏中。分明說。親許加提一个月。若不今朝到此來。如何禦彼三冬雪。【○五五七】

命同人。相提篋。總向朱門陳懇切。不是三冬總沒衣。誰能向此談揚說。【○五五八】

恨嚴凝。兼臘月。旣是多寒且無熱。怕怖憂煎將告來。垂慈禦彼三冬雪。【○五五九】

詣英聰。訪賢哲。盼望仁慈相允察。退故嫌生惠與僧。教將禦彼三冬雪。【○五六○】

尊夫人。也相謁。敬佛敬僧人盡說。背子衫裙百種衣。施交禦彼三冬雪。【○五六一】

諸郎君。不要說。記愛打傍兼出熱。酒沾墨污損傷衣。施僧禦彼三冬雪。【○五六二】

小娘子。娉二八。月下花前避炎熱。萬般新好污沾衣。施交禦彼三冬雪。【○五六三】

阿孩子。憐心切。滿篋名衣皆羅列。倘要延年養北堂。施交禦彼三冬雪。【○五六四】

苦再三。斬切說。未沐恩光難告別。回身檢點篋箱中。施交禦彼三冬雪。【○五六五】

【側吟秋風忽爾入僧扃。又被蟬吟別樹鳴。故國未期愁悄悄。鄕關思處淚盈盈。寒衣未放無支擬。便覺秋風意不停。結侶共吟花院側。遂將肝膽一時傾。】

○千門化﹝化三衣七首﹞

【側吟�當星月護含生。恰到秋深愴客情。雨漏再尋金口教。洪衢親許謁時人。千般瑣細階前說。一種微言砌畔呈。退故嫌生箱捧出。願同山嶽與滄溟。】

【平吟丱歲離家如幻化。不樂聚沙騎竹馬。幸因雪嶺得爲僧。寒衣佛敕千門化。】

三冬月。九旬罷。護戒金園僧結夏。賞勞施設律畱文。三衣佛敕千門化。【○五六六】

久吟經。坐深夜。蟋蟀哀鳴吟砌下。蟬聲早響詣朱門。三衣佛敕千門化。【○五六七】

覩碧天。珠露灑。顆顆枝頭蜜懸掛。月冷風髙漸漸涼。三衣佛敕千門化。【○五六八】

雁來新。燕去也。獨對孤燈嘆福寡。漸掩茅房下翠微。三衣佛敕千門化。【○五六九】

戀煙蘿。不欲捨。只爲嚴霜雕葉下。秋來未有禦寒衣。加提佛敕千門化。【○五七○】

入王城。投長者。願鑑野僧相懇話。不因五利佛畱文。緇徒爭敢千門化。【○五七一】

𨿽是僧。性閒暇。惟有炎涼未免也。除非證果離胞胎。這回不向千門化。【○五七二】

【側吟佛畱明教許加提。受利千門正是時。兩兩共吟金口偈。三三同演梵音詩。暫離峯頂巡朱戶。略出云房下翠微。送福吟經今日至。願開恩惠賞加提。】

○歸去來﹝寶門開六首﹞

釋法照

歸去來。寶門開。正見彌陀升寶座。菩薩散花稱善哉。稱善哉。【○五七三】

寶林看。百花香。水鳥樹林念五會。哀婉慈聲贊法王。贊法王。【○五七四】

共命鳥。對鴛鴦。鸚鵡頻伽說妙法。恆嘆眾生住苦方。住苦方。【○五七五】

歸去來。離娑婆。常在如來聽妙法。指授西方是釋迦。是釋迦。【○五七六】

歸去來。見彌陀。今在西方現說法。拔脫眾生出愛河。出愛河。【○五七七】

歸去來。上金臺。勢至觀音來引路。百法明門應自開。應自開。【○五七八】

○歸去來﹝歸西方贊十首﹞

釋法照

歸去來。誰能惡道受輪回。且共念彼彌陀佛。往生極樂坐花臺。【○五七九】

歸去來。娑婆世境苦難裁。急手專心念彼佛。彌陀淨土法門開。【○五八○】

歸去來。誰能此處受其災。總勸同緣諸眾等。努力相將歸去來。且共往生安樂界。持花普獻彼如來。【○五八一】

歸去來。生老病死苦相催。晝夜須勤念彼佛。極樂逍遙坐寶臺。【○五八二】

歸去來。娑婆苦處哭哀哀。急須專念彌陀佛。長辭五濁見如來。【○五八三】

歸去來。彌陀淨剎法門開。但有虛心能念佛。臨終決定坐花臺。【○五八四】

歸去來。晝夜惟聞唱苦哉。努力回心歸淨土。牟尼殿上禮如來。【○五八五】

歸去來。娑婆穢境不堪停。急手須歸安樂國。見佛聞法悟無生。【○五八六】

歸去來。三途地獄實堪憐。千生萬死無休息。多刼常爲猛焰燃。聲聲爲念彌陀號。一時聞者坐金蓮。【○五八七】

歸去來。刀山劍樹實難當。飲酒食肉貪財色。長刼將身入鑊湯。不如西方快樂處。永超生死離無常。【○五八八】

○失調名﹝出家贊文十首﹞

舍利佛國難爲。吾本出家之時。捨卻耶娘恩愛。惟有和尙闍棃。【○五八九】

舍利佛國難爲。吾本出家之時。捨卻親兄熱妹。惟有同學相隨。【○五九○】

舍利佛國難爲。吾本出家之時。捨卻花釵媚子。惟有剃刀相隨。【○五九一】

舍利佛國難爲。吾本出家之時。捨卻胭脂胡粉。惟有澡豆楊枝。【○五九二】

舍利佛國難爲。吾本出家之時。捨卻羅衣錦繡。惟有覆膊相隨。【○五九三】

舍利佛國難爲。吾本出家之時。捨卻髙頭繡履。惟有艸鞋相隨。【○五九四】

舍利佛國難爲。吾本出家之時。捨卻油氈錦褥。惟有坐具三衣。【○五九五】

舍利佛國難爲。吾本出家之時。捨卻金盤銀盞。惟有鑌缽銅匙。【○五九六】

舍利佛國難爲。吾本出家之時。捨卻髙堂瓦捨。惟有艸庵相隨。【○五九七】

舍利佛國難爲。吾本出家之時。捨卻金鞍細馬。惟有錫杖相隨。【○五九八】

○十無常﹝調名本意﹞十首

每思人世流光速。時短促。人生日月暗催將。轉茫茫。

容顏不覺暗裏換。已攺變。直饒便是轉輪王。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○五九九】

傷嗟生死輪回路。不覺悟。巡環來往幾時休。受飄流。

縱君人世心無善。難勸諫。愚癡不信有天堂。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○○】

人間四相行徒見。貴與賤。文才武藝兩般榮。奪人情。

愚癡恣縱身爲樂。心喜作。昔時樊噲及張良。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○一】

少年英雄爭人我。能系裹。相呼相喚動笙歌。笑仙娥。

酒席誇打巢云令。行弄影。及時大是好兒郎。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○二】

奪人眼目芙蓉貌。當年少。涼羅冠子鏤金花。掃煙霞。

風流雅醋能行步。巫山女。千金一笑玩春光。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○三】

愚人不信身虛幻。得久遠。英雄將謂沒人過。使僂羅。

縱然勸得教歸仰。招毀謗。

直須追到閻羅王。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○四】

勸君切莫爲冤惡。用意錯。些些少少住心頭。免得結冤讎。

愚情恣縱身無用。如似夢。直饒彭祖壽延長。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○五】

經營財寶人生分。須平穩。榮華富貴足資財。宿將來。

聞身彊健行檀施。作福利。莫待合眼被分張。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○六】

人居濁世逢劫壞。惡世界。星霜暗攺幾多時。作微塵。【讀如「馳」。】

生居濁世人之苦。須怕怖。饒君鐵櫃裏穩潛藏。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○七】

分明招引經云教。淨土好。論情只是勝娑婆。有彌陀。

直須早作行程路。休遺誤。常知佛國壽延長。決定沒無常。﹝堪嗟嘆。堪嗟嘆。願生九品坐蓮臺。禮如來。﹞【○六○八】

○失調名﹝和菩薩戒文﹞

殺生戒

盜戒

邪淫戒

妄語戒

沽酒戒

自說戒

毀他戒

多慳戒

多嗔戒

謗三寶戒

一﹑殺生戒

諸菩薩。莫殺生。殺生必當墮火坑。殺命來生短命報。世世兩目復雙盲。勸請道場諸眾等。共斷殺業不須行。﹝佛子﹞【○六○九】

二﹑盜戒

諸菩薩。莫偸盜。偸盜得物猶嫌少。死後卽作畜生身。披毛戴角來相報。終日驅牽不停息。無有功夫食水艸。猶恐迷心不覺知。是故殷勤重相報。﹝佛子﹞【○六一○】

三﹑邪淫戒

諸菩薩。莫邪淫。邪淫顚倒罪根深。鐵牀岌岌來相向。銅柱赫赫競來侵。舉身徧體皆紅爛。因何不發菩提心。﹝佛子﹞【○六一一】

四﹑妄語戒

諸菩薩。莫妄語。妄語由來墮惡趣。不見言見詐虛言。鐵棃耕舌並解鋸。爲利名譽惑眾生。欺誑師僧及父母。若能懺悔正思維。當來必離波吒苦。﹝佛子﹞【○六一二】

五﹑沽酒戒

諸菩薩。莫沽酒。沽酒洋銅來灌口。足下火出焰連天。獄卒持鉾斬兩手。總爲昏癡顚倒人。身作身當身自受。仍被驅將入阿鼻。鐵壁千重無處走。﹝佛子﹞【○六一三】

六﹑自說戒

諸菩薩。莫自說。自說諭若湯澆雪。造罪猶如一剎那。長入波吒而悶絕。連明曉夜下長釘。眼耳之中皆泣血。罪因罪果罪根深。乃被牛頭來拔舌。不容乞命暫分疏。獄卒持杈使夾膝。﹝佛子﹞【○六一四】

七﹑毀他戒

諸菩薩。莫毀他。毀他相將入柰河。刀劍縱橫從後趁。跳入泥水便騰波。混沌猶如鑊湯沸。一切地獄盡經過。皮膚血肉如流水。何時得離此波吒。﹝佛子﹞【○六一五】

八﹑多慳戒

諸菩薩。莫多慳。多慳積寶縱似山。見有貧窮來乞者。一鍼一艸不能拌。貪心不識知厭足。當來空手入黃泉。﹝佛子﹞【○六一六】

九﹑多嗔戒

諸菩薩。莫多嗔。多嗔定受蟒蛇身。宛轉腹行無手足。爲緣前世忿怒因。八萬个小虫來噆食。遺畱白骨及皮筋。受斯痛苦難堪忍。何時卻得復人身。﹝佛子﹞【○六一七】

十﹑謗三寶戒

諸菩薩。莫謗三寶。若謗三寶墮惡道。三百个長釘定釘心。叫喚連天聲浩浩。謗佛謗法更加嗔。銅關鐵棒來相拷。痛哉苦哉不可論。何時值遇天堂道。﹝佛子﹞【○六一八】

○化生子﹝化生童子贊﹞十首

化生童子佛宮生。便得眞珠网裏行。耳邊惟聞念三寶。時時更聽樹相撐。【○六一九】

化生童子上金橋。五色云擎寶座遙。合掌惟稱無量壽。八十億劫罪根消。【○六二○】

化生童子拂金牀。天雨天花動地香。更有諸方共獻果。委花■﹝木逐﹞被鳥銜將。【○六二一】

化生童子食天廚。百味馨香各自殊。無限天人持寶器。璢璃缽飯似眞珠。【○六二二】

化生童子見飛仙。花落空中左右旋。微妙歌音云外聽。盡言極樂勝諸天。【○六二三】

化生童子問冬春。自到西方未見分。極樂國中無晝夜。花開花合辧朝昏。【○六二四】

化生童子道心彊。衣裓盛花供十方。恰到齋時還本國。聽經念佛亦無妨。【○六二五】

化生童子舞金鈿。鼓瑟簫韶半在天。舍利鳥吟常樂韻。迦陵齊唱離攀緣。【○六二六】

化生童子本無情。盡向蓮花朵裏生。七寶池中洗塵垢。自然淸淨是修行。【○六二七】

化生童子自相誇。爲得如來許出家。短髮天然宜剃度。空披荷葉作袈裟。【○六二八】

○驅催老﹝調名本意五首﹞

【且人生一世。諭若漂蓬。貴賤𨿽殊。無常一槪。上自帝王。下及庶民。富貴卽有髙低。無常且還一種。故無常經云。上生非想處云云。】

上三皇。下四皓。番嶽美容彭祖少。將謂紅顏一世中。也遭白髮驅催老。【○六二九】

文宣王。五常教。誇騁文章麗詞藻。將謂他家得久長。也遭白髮驅催老。【○六三○】

說西施。妲己貌。在日紅顏誇窈窕。只畱名字在人間。也遭白髮驅催老。【○六三一】

或是僧。或是道。淸淨蓮臺持釋教。將謂無常免得身。也遭白髮驅催老。【○六三二】

或經營。或工巧。文樣尖新呈妙好。假饒富貴似石崇。也遭白髮驅催老。【○六三三】

○無常取﹝調名本意八首﹞

彊聞經。相取語。幻化之身無正主。假饒貪戀色兼聲。限來卻被無常取。【○六三四】

金輪王。四洲主。統領萬方養黎庶。國王富貴沒人過。限來也被無常取。【○六三五】

樹提伽。石崇富。世代傳名至今古。思量榮貴暫時間。限來也被無常取。【○六三六】

說恆娥。談洛浦。美貌人間難比諭。端嚴將謂百千年。限來也被無常取。【○六三七】

大丈夫。實風措。欲行弄影勤回顧。少年休更騁僂羅。限來也被無常取。【○六三八】

或是僧。伽藍住。古貌漫漫如龍虎。淸霄寺宇好安身。限來也被無常取。【○六三九】

或入道。求仙侶。燒煉長生鑪裏煮。饒君多有駐顏方。限來也被無常取。【○六四○】

【不論貴賤與髙低。揀甚僧尼及道侶。除卻牟尼一个人。餘殘總被無常取。】

講多時。言有據。日色偏斜畱不住。髙聲念佛且須歸。只向階前領偈去。【○六四一】

○愚癡意﹝調名本意九首﹞

不修行。悟經義。逐色耽聲迷與醉。人生一世瞥然間。不修實是愚癡意。【○六四二】

或貧窮。或富貴。第一身心行自利。無常忽到一生休。不修實是愚癡意。【○六四三】

有錢財。不布施。更擬貪婪於自己。忽然擘手向兩邊頭。不修實是愚癡意。【○六四四】

大蒙頭。分明利。五妾三妻心裏喜。前程一一自家耽。不修實是愚癡意。【○六四五】

兄弟居。男幼稚。莫便分張非與是。同胞共乳長爲人。不修實是愚癡意。【○六四六】

不修行。求出離。百歲人生如夢寐。波吒一一自家當。不修實是愚癡意。【○六四七】

世間情。終不恥。托手心頭勤比試。忽然失腳落三途。不修實是愚癡意。【○六四八】

來勸化。總須聽。【讀如「悌」。】各各自家須使意。到家各自省差殊。相勸直論好底事。【○六四九】

說多時。日色蔽。珍重門徒從座起。明日依時早聽來。念佛階前領取偈。【○六五○】

○爲大患﹝調名本意六首﹞

人生一世。瞥爾之間。如石火電光。非能久住。奉勸門徒。速求出離。

勸門徒。修福善。休愛春光堪賞玩。思量能得幾多時。畢竟於身爲大患。【○六五一】

眷屬多。難相管。前路自家嘗苦難。閒來托手自思量。也是於身爲大患。【○六五二】

戀西施。慕月面。多傾美容生敬善。斂心淨意試思量。也是於身爲大患。【○六五三】

殺豬羊。羞玉饌。屈命親情恣歡宴。烹炰宰殺自家嘗。也是於身爲大患。【○六五四】

懈慢心。難誘勸。揀點師僧論貴賤。說凡道聖有偏頗。也是於身爲大患。【○六五五】

生死心。誇修善。口轉經時心不轉。佛言如此闡提人。也是於身爲大患。【○六五六】

○無厭足﹝調名本意六首﹞

【五千經卷佛標錄。要悟人生時急速。百歲何殊石火光。一生大似風中燭。】

旣盡知。須打撲。休更頭頭起貪欲。直垛黃金北斗齊。心中也是無厭足。【○六五七】

壘珍珠。堆白玉。滿庫綾羅有千束。有人更與送將來。心中也是無厭足。【○六五八】

買莊田。修捨屋。買盡人家好林木。直饒滿眼是生涯。心中也是無厭足。【○六五九】

溢倉圌。收麥粟。萬石千車冬收蓄。諸人種蒔總將來。心中也是無厭足。【○六六○】

趁穿坑。盡構束。開得眼來行諂曲。縱教你似石崇家。心中也是無厭足。【○六六一】

怕日斜。恨時促。只爲家中多骨肉。教你騎馬著綾羅。心中也是無厭足。【○六六二】

○先祗備﹝聞健先祗備六首﹞

枉施爲。沒計避。一點點冤家相逢值。所以如來勸世人。不如聞健日先祗備。【○六六三】

望兒孫。囑神鬼。把閻王巾登子千回跪。直饒你跪得一千雙。不如聞健日先祗備。【○六六四】

望兒孫。趁燒紙。相共冥間出道理。賊過後張弓虛費工。也不如聞健先祗備。【○六六五】

望兒孫。行孝義。報塞我一生錯使意。饒你報塞總無騫。也不如聞健先祗備。【○六六六】

望兒孫。羞飯味。累七修齋兼遠忌。饒你累七總周旋。也不如聞健先祗備。【○六六七】

望兒孫。行施捨。鑄像寫經虛相爲。饒你鑄得一千軀。也不如聞健先祗備。【○六六八】

○拋暗號﹝調名本意十首﹞

休誇似玉如花貌。年去年來數便老。須知浮世片時間。莫作久長千歲調。

劈面言。劈面道。劈面道時合醒早。頭上緣何白髮多。只這个是無常拋暗號。【○六六九】

經營克扣生機梏。分定不由人計料。富貴須知宿種來。如今必定難回拗。

逞聰明。誇計較。計較得成身已老。更念眼暗達身邊。只這个是無常拋暗號。【○六七○】

莫趁年時誇窈窕。鬥艷爭輝呈面俏。酒市茶莊盡恣情。見說講開卻失笑。

劫時光。且覓好。阿誰聽你閒經教。看看面皺尙覓彊梁。猶不悟無常拋暗號。【○六七一】

休趁閒行兼不紹。不紹教君沈惡道。如今盡枉亂施爲。冥司業鏡分明照。

那麼時。無拗較。一任磨磨兼碓搗。況今情緒頓昏沈。猶不悟無常拋暗號。【○六七二】

人生百歲尋常道。阿那个得七十身不夭。才亡三日早安排。送向荒郊看古道。

送回來。男女鬧。爲分財物不停懷懊惱。看看此事到頭來。猶不悟無常拋暗號。【○六七三】

火宅驅牽長煎炒。千頭萬緒何時了。恰到病來臥在牀。一無支準前途道。

心恛惶。生熱惱。冤恨隨時不預造。轉眼艱難聲喚頻。猶不悟無常拋暗號。【○六七四】

爲人卻要心明了。莫學掠虛多諦了。莫慕貪婪沒盡期。也須支準前程道。

莫恣懷。盡亂造。病來不怕君年少。只不病時耆年也耳聾。猶不悟無常拋暗號。【○六七五】

如今世上多顚倒。莫便準承他幼小。他緣壽命各差殊。影響於身先自夭。

卻孤窮。無依靠。終日冤嗟懷懊惱。更添腰曲在身邊。猶不悟無常拋暗號。【○六七六】

富貴奢華未是好。財多害己招煩惱。影響因玆墮劫身。只爲貪求心不了。

遇干戈。被鞭拷。地下深藏與他道。一一君親眼見來。猶不悟無常拋暗號。【○六七七】

見他榮貴休生惱。富貴貧窮由宿造。但知穩審用身心。衣食自然長恰好。

慢佛僧。輕神道。爭使這身久安樂。直須折得形骸鬼不如。猶不悟無常拋暗號。【○六七八】

【十般道理與君宣。側耳摩心靜莫喧。總是門徒身上事。速須打撲鎖心猿。若依前不肯拋貪愛。定沒輪回去不還。倘若今朝相取語。西方必見禮金仙。】

○十空贊﹝調名本意十一首﹞

難思努力現眞宗。色聲香味染塵蒙。大般若廣言六百卷。講勸人間多少空。【○六七九】

上論色界諸天子。下至輪王福最雄。七寶鎭隨千子遶。福盡然知也是空。【○六八○】

三皇五帝立先宗。伏羲少昊與神農。造化世間多少事。古往今來也是空。【○六八一】

羲之善寫筆神蹤。善財童子世間聰。多畱艸創人傳說。世界尋論也是空。【○六八二】

宋玉每每誇端正。西施一笑值千金。潘安尙總歸於土。美貌尋思也是空。【○六八三】

無鹽貌陋心賢女。說盡漸臺萬萬功。宣王遂納爲皇后。豹變多榮也是空。【○六八四】

漢王項主爭天下。樓煩一喝勢龍鐘。一朝自刎烏江死。蓋代雄名也是空。【○六八五】

日從東出還西沒。月復西升漸向東。旦夜暗催人自老。不免無常也是空。【○六八六】

澄澄四海深無底。屹屹須彌不見峯。一朝劫火三災至。海納須彌也是空。【○六八七】

惟言般若波羅蜜。眾生與佛體性同。願逢法教開心地。成佛因緣不是空。【○六八八】

萬事從來總是空。如何修道出樊籠。若戀娑婆濁惡世。猶如花在淤泥中。【○六八九】

○行路難﹝無心律存十二首﹞

【第一至第四原本全闕。】

第五

第六

第七

第八

第九

第十

第十一

第十二

第十三

第十四

第十五

第十六

第五

君不見。無心���。�������。

�������。�口日口���心。�������。����任浮沈。動心�����。�������。���前身心得。�������。�������。��希承授記音。幸願惟須棄狂藥。無勞空方���。如如非有非不有。動念卽是爲魔侵。

行路難。行路難。無心甚淸髙。一切諸法如陽炎。何須學����。【○六九○】

第六

君不見。無心無自他。法界虛融���。

和乃無和無彼此。得一卽泛法流河。一亦非一纏��。���一轉生多。爲滅一多之邪見。故說般若修多羅。��虛融同一海。緣起猶如海上波。波������。���淨本同窠。勸君迷路諸人�。�������。若也忘懷絕諸見。便能樹下證彌陀。

行路難。行路難。無心甚洹洹。君等若其不信者。�������。【○六九一】

第七

君不見。無心甚微細。�������。

��虛通惟一心。一心非心乃眞諦。眞諦�����。爲許癡計之所瞇。八難三途���。�������。����想睡者。於中自■﹝言閻﹞���。�������。����登眞�。�������。勿更懷疑自沈滯。�������。�����羈制。

行路難。行路難。無心���。�������。��失路漫西東。【○六九二】

第八

君不見。無心���。非無非有絕稱量。

一切虛融���。���無���。��起滅如影響。影響非����。慮誰非眞如幻夢。幻夢非斷復非常。可����覺等。采花拔刺浪棲遑。詎解忘懷絕諸見。��之理自然彰。大聖悟此稱眞覺。八風五欲不能當。如來無心得自在。所以號爲諸法王。

行路難。行路難。無心空��。和氏連城非不美。所嘆惟逢楚國人。【○六九三】

第九

君不見。無心無楷約。小智下愚難準度。

昔日教人練八齋。今乃自身行十惡。惑者見之言是謬。達士了然恆不錯。見善見惡本由心。不����所作。於个善惡才興念。卽是煩惱深基腳。迷人空裏漫尋花。終日驅驅自纏縛。若悟此中深趣者。觸處朗然無所著。自在猶如不系舟。得勝逍遙甚淸廓。

行路難。行路難。無心無謬失。善���空裏花。那能捨一而求一。【○六九四】

第十

君不見。無心�所見。萬法混齊忘貴賤。

法性虛融徧十方。十方非徧非不徧。法本不生亦不滅。如幻如夢因緣�。��之法離有無。迷者於中生著戀。豈悟本來非異體。連羣總入魔王罥。大聖弘誓起慈悲。鹿野園中演花綫。示善示惡令修捨。蓋是揚棄權方便。若於此教執不移。何殊狗逐雷聲轉。

行路難。行路難。無心妙且深。嘆許守相迷人輩。爭采黃葉棄眞金。【○六九五】

第十一

君不見。無心之大施。曠然忘懷絕衰利。

隨緣聚散任五家。不計彼此之差二。開門任取不爲限。緣起卽住非關自。三事由來不預懷。豈簡福田之漸次。一切無求無所欲。任運無施無不施。無心之心超世間。故得稱爲施中至。無心之心通法界。法界平等非殊異。若能悟此一體檀。卽是無礙檀那地。

行路難。行路難。無心甚奇特。不見福田之是非。深達無利無功徳。【○六九六】

第十二

君不見。無心大木叉。絕慮忘懷超正邪。

無心之心無異體。法界虛通混一家。十惡十善源無異。八邪八正本非差。迷人邪相隨心執。猶如空裏簡狂花。流浪輪回曾不悟。耽荒五欲著驕奢。大聖弘慈巧方便。制諸律戒設開遮。余今旣學無心律。超過彼律出塵沙。安能更學聲聞志。狹小門內顧羊車。

行路難。行路難。無心甚微細。制戒本意爲防心。非有心人何所制。【○六九七】

第十三

君不見。無心之大忍。埋名晦迹殊幽隱。

灰心訥辧示愚庸。閉智塞聰韜銳敏。曠然忘懷絕彼此。苦對怨憎自平泯。侵陵逼惱若空花。空花無實無根本。罵辱譏訶如影響。影響何曾有虧損。但能朗然無所緣。一切忍行無不盡。贈言同志諸人輩。幸勿空中浪生憤。若悟此身同化人。煩惱魔軍自然殞。

行路難。行路難。無心百事好。無心無礙若虛空。知復何人能觸惱。【○六九八】

第十四

君不見。無心之大勤。絕思絕念始殷殷。

殷殷無念無不念。無念無勤無不勤。如盲對色不見見。如聾遇響不聞聞。法性本來恆寂滅。迷者生心存所存。棲遑遶塔求功徳。晝夜辛苦事云云。豈悟所作惟迷倒。乃更深機生死根。修善𨿽言得勝果。地獄天堂恆對門。惟有不念歸眞寂。魔王捲迹自亡魂。

行路難。行路難。深是難思法。迷人夢裏見三祇。學者那應超九劫。【○六九九】

第十五

君不見。無心之大禪。無緣無相離中邊。

無相非相非無相。無緣非緣非不緣。衝徽寂寞同眞際。虛凝冥杳契幽玄。超過一切諸三昧。乃號無名無礙禪。若人離念深通達。判知五欲不能牽。五欲之中能自在。卽是摩訶第一仙。寄語恓遑窮子輩。入於父捨直來前。勿怖威嚴便自鄙。淤泥之內乃生蓮。

行路難。行路難。無心甚髙良。旣得幸承慈父命。那更窺覦除糞行。【○七○○】

第十六

君不見。無心之大慧。廓廓落落無邊際。

無礙虛融離有無。微妙疏通含一切。一切疏通忘彼此。如如平等論非是。非是是是號空空。空空亦空乃法爾。法爾空空無他自。慧眼明照恆不二。不二無知無不知。無知不知稱大智。大智非明非不明。不明非明無明明。無明之照不照照。不照之照乃無生。

行路難。行路難。無心甚淸泰。涅盤生死不關懷。蕩蕩如空無罣礙。【○七○一】

○易易歌﹝解悟成佛九首﹞

解悟成佛易易歌。不勞持誦外求他。若能揚簸貪嗔卻。髙升彼岸出泥河。【○七○二】

解悟成佛易易歌。輕賤自身貴重他。恭敬一切常行是。諮陳含識捨娑婆。【○七○三】

解悟成佛易易歌。無爲無諍任從他。調心行是常爲好。見聞歡喜若彌陀。【○七○四】

解悟成佛易易歌。不行寸步出娑婆。觀身自見心中佛。明知極樂沒彌陀。【○七○五】

解悟成佛易易歌。是心是佛沒彌陀。是心作佛無別佛。明知極樂是娑婆。【○七○六】

解悟成佛易易歌。不勞辛苦漫多羅。銷鎔煩惱爲船筏。還將運渡死生河。【○七○七】

解悟成佛易易歌。不行極樂厭娑婆。一念無依百種足。何須淨土覓彌陀。【○七○八】

解悟成佛易易歌。調心理念語溫和。出言中煞皆合道。見聞回向順伏他。【○七○九】

解悟成佛易易歌。雕鏤貪嗔作釋伽。莊嚴一切周圓足。見聞歸命受教訶。【○七一○】

○失調名﹝阿娘悲泣三首﹞

【前言

經道﹕「兒行千里﹐母心千里。」云。男女成長已後﹐各須仕宦經營﹐總出他州﹐母心相逐。朔方徵戍﹐三年而目斷長城﹔劍嶺興生﹐半歲而魂歸錦水。書云「父母之年﹐不可不知。」思量我等生身母。終日憂憐男與女。爲兒子拋出外邊。阿娘悲泣無情緒。】

或仕宦。或職務。離別耶娘經歲數。見四時八節未歸來。阿娘悲泣。【○七一一】

或經營。逐利去。或住他鄕或道路。兒子𨿽然向外安。阿娘悲泣。【○七一二】

或在都。或鎭戍。三載防邊受辛苦。信息希疏道路遙。阿娘悲泣。【○七一三】

●惇煌歌辭總編卷五

雜曲定格聯章

五更轉﹝七夕相望五首﹞

五更轉﹝緣名利七首﹞

十二月﹝遼陽寒雁十二首﹞

十二月﹝邊使戎衣十二首﹞

十二時﹝詠史十二首﹞

五更轉﹝識字五首﹞

十二時﹝發憤勤學十二首﹞

十二時﹝天下傳孝十二首﹞

十二時﹝行孝文十二首﹞

百歲篇﹝丈夫十首﹞

百歲篇﹝女人十首﹞

百歲篇﹝壠上苗十首﹞

百歲篇﹝池新荷十首﹞

百歲篇﹝一生身十首﹞

十二時﹝勸凡夫十二首﹞

十二時﹝佛性成就十二首﹞

百歲篇﹝緇門十首﹞

十二時﹝禪門十二首﹞

十二時﹝法體十二首﹞

十二時﹝學道十二首﹞

五更轉﹝假托禪師各轉十首﹞

五更轉﹝頓見境五首﹞

五更轉﹝南宗贊五首﹞

五更轉﹝南宗定邪正五首﹞

五更轉﹝無相五首﹞

五更轉﹝太子入山修道贊十五首﹞

五更轉﹝太子成佛五首﹞

十二時﹝聖教﹝佛本行贊﹞十二首﹞

五更轉兼十二時﹝維摩托疾二十八首﹞

十二時﹝勸學八首﹞

十二時﹝求宦四首﹞

五更轉﹝警世二首﹞

○五更轉﹝七夕相望五首﹞

一更每年七月七。此時受�日。在處敷座結交�。獻供數千般。

�晨達天暮。一心待織女。忽若今夜降凡間。乞取一交言。【○八○一】

二更仰面碧霄天。參次眾星前。月明夜��周旋。�����。

諸女彩樓畔。燒取玉鑪煙。不知牽牛在那邊。望得眼睛穿。【○八○二】

三更女伴近彩樓。頂禮不曾休。佛前燈暗更添油。禮拜再三求。

會甚�北斗。漸覺更星候。月落西山欻星流。將謂是牽牛。【○八○三】

四更緩步出門聽。直走到街庭。今夜斗末見流星。奔逐向前迎。

此時爲將見。發卻千般願。無福之人莫怨天。皆是少因緣。【○八○四】

五更敷設了��。處分總教收。五个姮娥結彩樓。那个見牽牛。

看看東方動。來把秦箏弄。黃鍼撥鏡再梳頭。遙遙到來秋。【○八○五】

○五更轉﹝緣名利七首﹞

一更初夜坐調琴。欲奏相思傷妾心。每恨狂夫薄行迹。一過拋人年月深。【○八○六】

君自去來經幾春。不傳書信絕知聞。願妾變作天邊雁。萬里悲鳴尋訪君。【○八○七】

二更孤帳理秦箏。若个弦中無怨聲。忽憶狂夫鎭沙漠。遣妾煩怨雙淚盈。【○八○八】

當本只言今載歸。誰知一別音信稀。賤妾猶自姮娥月。一片貞心獨守空閨。【○八○九】

三更寂寞取箜篌。嘆狂夫�����。�������。�������。【○八一○】

爾爲君王效忠節。都緣名利覓封侯。願君早登丞相位。妾亦能孤守百秋。【○八一一】

四更叢竹弄宮商。每恨賢夫在漁陽。池中比目魚遊戲。海鷗雙����。【○八一二】

○十二月﹝遼陽寒雁十二首﹞

正月孟春春漸暄。狂夫一別���。無端嫁得長徵壻。教妾尋常獨自眠。【○八一三】

二月仲春春未熱。自別徵夫實難掣。貞君一去到三秋。黃鳥窗邊喚新月。也也也也。【○八一四】

三月季春春極暄。忽念遼陽愁轉添。賤妾思君腸欲斷。君何無行不歸還。【○八一五】

四月孟夏夏漸熱。忽憶貞君無時節。妾今猶存舊日意。君何不憶妾心結。也也也也。【○八一六】

五月仲夏夏盛熱。忽憶貞夫愁更發。一步一望隴山東。忽見君�愁似結。【○八一七】

六月季夏夏共同。妾亦情如對秋風。�容日日�胡月。後園春樹���。【○八一八】

七月孟秋秋已涼。寒雁南飛數萬行。賤妾思君腸欲斷。�������。【○八一九】

八月仲秋秋已闌。日日愁君行路難。妾願秋胡速相見。�������。【○八二○】

九月季秋秋欲末。忽憶貞君無時節。鴛鴦錦被冷如水。與向將����。【○八二一】

十月孟冬冬漸寒。今尙紛紛雪敷山。尋思別君盡憔悴。愁君作客在��。【○八二二】

十一月仲冬冬嚴寒。幽閨猶坐綠窗前。戰袍緣何不開領。愁君肌瘦恐嫌寬。【○八二三】

十二月季冬冬極寒。晝夜愁君臥不安。枕函褥子無人見。忽憶貞君���。【○八二四】

○十二月﹝邊使戎衣十二首﹞

正月孟春春漸暄。一別狂夫經數年。�������。遣妾尋常獨自眠。【○八二五】

二月仲春春盛暄。深閨獨坐綠窗前。������賴。教兒夫壻遠防邊。【○八二六】

三月季春春極暄。花開處處競爭鮮。花�����笑。賤妾看花雙淚漣。【○八二七】

四月孟夏夏初熱。爲憶狂夫難可徹。�����秦箏。更取瑤琴對明月。【○八二八】

五月仲夏夏盛熱。狂夫歸否問時節。庭������。�見鶯啼聲哽咽。【○八二九】

六月季夏夏共同。妾心恨如對秋風。������攺。教兒憔悴只緣公。【○八三○】

七月孟秋秋漸涼。教兒獨寢守空房。君在尋常嫌夜短。君無恆覺夜能長。【○八三一】

八月仲秋秋已涼。寒雁南飛數萬行。賤妾猶存舊日意。君何無幸不還鄕。【○八三二】

九月季秋秋欲末。狂夫一去獨難活。願營方便覓歸�。使妾愁心暫時豁。【○八三三】

十月孟冬冬漸寒。爲君搗練不辭難。莫怪裁衣不開領。愁君肌瘦恐嫌寬。【○八三四】

十一月仲冬冬雪寒。戎衣造得數般般。見今專訪巡邊使。寄向君邊著後看。【○八三五】

十二月季冬冬已極。寒衣欲送愁情逼。莫怪裁縫鍼腳粗。爲憶啼多竟無力。【○八三六】

○十二時﹝詠史十二首﹞

夜半子。幹將造劍國無二。臣劍安在石松間。爲父報讎不惜死。【○八三七】

雞鳴丑。子胥乃別平王走。會稽山中眉間赤。龍泉寶劍腰下吼。【○八三八】

平旦寅。昔日巢父堯時人。許由不羨九州長。臨河洗耳不許臣。【○八三九】

日出卯。五帝三皇原智巧。神農爲人辧五穀。涉歷山川嘗百艸。【○八四○】

食時辰。夫子東行厄在陳。九曲明珠難可任。悔不桑間問女人。【○八四一】

隅中巳。昔日秦王造地市。一心擬捉張子房。人死爲名復爲利。【○八四二】

正南午。王莽殿前懸布鼓。路上行人皆來打。一心擬捉漢光武。【○八四三】

日昳未。荊軻報讎燕太子。不殺秦王爲仁義。如今反作秦地鬼。【○八四四】

晡時申。齊晏𨿽小大國臣。二桃何爲殺三士。田疆接冶喪其身。【○八四五】

日入酉。昔日秦坑能消酒。項王不取範增言。轉信投降漢王走。【○八四六】

黃昏戌。蕭何相國能造律。張良謀計無人過。韓信管兵不輸失。【○八四七】

人定亥。項伯投門多敬愛。項莊舞劍殺漢王。乃得張良教樊噲。【○八四八】

○五更轉﹝識字五首﹞

一更初。自恨長養枉身軀。耶娘小來不教授。如今爭識文與書。【○八四九】

二更深。孝經一卷不曾尋。之乎者也都不識。如今嗟嘆始悲吟。【○八五○】

三更半。到處被他筆頭算。縱然身達得官職。公事文書爭處斷。【○八五一】

四更長。晝夜常如面向墻。男兒到此屈折地。悔不孝經讀一行。【○八五二】

五更曉。作人已來都未了。東西南北被驅使。恰如盲人不見道。【○八五三】

○十二時﹝發憤勤學十二首﹞

【自從塞北起煙塵。禮樂詩書總不存。不見父兮子不子。不見君兮臣不臣。暮聞戰鼓雷天動。曉看帶甲似魚鱗。只是偸生時暫過。誰知久後不成身。願得再逢堯舜日。聖朝偃武卻修文。勤學不辭貧與賤。發憤長歌十二時辰。】

平旦寅。少年勤學莫辭貧。君不見朱買臣未得貴。猶自行歌背負薪。【○八五四】

日出卯。人生在世須臾老。男兒不學讀詩書。恰似園中肥地艸。【○八五五】

食時辰。偸光鑿壁事殷勤。丈夫學問隨身寶。白玉黃金未足珍。【○八五六】

隅中巳。專心發憤尋詩史。每憶賢人羊角哀。求學山中並糧死。【○八五七】

正南午。讀書不得辭辛苦。如今聖主召賢才。用爾中華長去武。【○八五八】

日昳未。暫時貧賤何羞恥。昔日相如未遇時。淒惶賣卜於廛市。【○八五九】

晡時申。懸頭刺股是蘇秦。貧病卽令妻嫂棄。衣錦還鄕爭拜秦。【○八六○】

日入酉。金罇多瀉蒲桃酒。勸君莫棄失途人。結交承仕須朋友。【○八六一】

黃昏戌。琴書獨坐茅庵室。天子不將印信迎。誓隱山林終不出。【○八六二】

人定亥。君子𨿽貧禮常在。松柏縱然經歲寒。一片貞心長不攺。【○八六三】

夜半子。莫言屈滯長如此。鴻鳥只思羽翼齊。點翅飛騰千萬里。【○八六四】

雞鳴醜。莫惜黃金結朋友。蓬蒿豈得久榮華。飄颻萬里隨風走。【○八六五】

○十二時﹝天下傳孝十二首﹞

平旦寅。叉手堂前咨二親。耶娘約束須領受。檢校好惡莫生嗔。【○八六六】

日出卯。情知耶娘漸覺老。子父恩憐沒多時。遞戶相勸須行孝。【○八六七】

食時辰。尊重耶娘生爾身。未曾孝養歸泉路。來報生中不可論。【○八六八】

隅中巳。耶娘漸覺無牙齒。起坐力弱須人扶。飲食喫得些些子。【○八六九】

正南午。董永賣身葬父母。天下流傳孝順名。感得織女來相助。【○八七○】

日昃未。入門莫取外壻意。六親破卻不須論。兄弟惜他斷卻義。【○八七一】

晡時申。孝養父母莫生嗔。第一溫言不可得。處分小語過於珍。【○八七二】

日入酉。父母在堂少飲酒。阿闍世王不是人。殺父害母生禽獸。【○八七三】

黃昏戌。五■﹝木適﹞之人何處出。空裏喚向百街頭。惡業牽將不揀足。【○八七四】

人定亥。世間父子相憐愛。憐愛亦沒得多時。不保明朝阿誰在。【○八七五】

夜半子。獨坐思維一段事。縱然妻子三五房。無常到來不免死。【○八七六】

雞鳴醜。敗壞之身應不久。縱然子孫滿堂前。但是恩愛非前後。【○八七七】

○十二時﹝行孝文十二首﹞

白居易

平旦寅。早起堂前參二親。處分家中送菽水。莫教父母喚聲頻。【○八七八】

日出卯。立身之本須行孝。甘脆盤中莫使空。時時奉上知饑飽。【○八七九】

食時辰。居家治務最須勤。無事等閒莫外宿。歸來勞費父娘嗔。【○八八○】

隅中巳。終孝之心不合二。竭力勤酬乳哺恩。自得名髙上史記。【○八八一】

正南午。侍奉尊親莫辭訴。回幹就濕長成人。如今未合論辛苦。【○八八二】

日昳未。在家行孝兼行義。莫取妻言兄弟疏。卻教父母流雙淚。【○八八三】

晡時申。父母堂前莫動塵。縱有些些不稱意。向前小語善咨聞。【○八八四】

日入酉。但願父母得長壽。身如松柏色堅貞。莫學愚人多飲酒。【○八八五】

黃昏戌。下簾拂牀早教畢。安置父母臥髙堂。睡定然後抽身出。【○八八六】

人定亥。父母年髙須保愛。但能行孝向尊親。喜得揚名於後代。【○八八七】

夜半子。孝養父母存始終。百年恩愛暫時間。莫學愚人不歡喜。【○八八八】

雞鳴醜。髙樓大宅安得久。常勸父母發慈心。孝傳題名終不朽。【○八八九】

○百歲篇﹝丈夫十首﹞

一十香風綻藕花。弟兄如玉父娘誇。平明趁伴爭球子。直到黃昏不憶家。【○八九○】

二十容顏似玉珪。出門騎馬亂東西。終日不解憂衣食。錦帛看如腳下泥。【○八九一】

三十堂堂六藝全。縱非親友亦相憐。紫藤花下傾杯處。醉引笙歌美少年。【○八九二】

四十看看欲下坡。近來朋友半消磨。無人解到思量處。祗道春光沒有多。【○八九三】

五十彊謀幾事成。一身何足料前程。紅顏已向愁中攺。白髮那堪鏡裏生。【○八九四】

六十驅驅未肯休。幾時應得暫優遊。兒孫稍似堪分付。不用閒憂且自愁。【○八九五】

七十三更眼不交。只憂閒事未能拋。無端老去令人笑。衰病相牽似拔茅。【○八九六】

八十誰能料此身。忘前失後少精神。門前借問非時鬼。夢裏相逢是故人。【○八九七】

九十殘年實可悲。欲將言語淚先垂。三魂六魄今何在。霹靂頭邊耳不知。【○八九八】

百歲歸原起不來。暮風騷屑石松哀。人生不外非虛計。萬古空畱一土堆。【○八九九】

○百歲篇﹝女人十首﹞

一十花枝兩斯兼。優柔婀娜復嬮孅。父娘憐似瑤臺月。尋常不許出朱簾。【○九○○】

二十笄年花蕊春。父娘娉許事功勛。香車暮逐隨夫壻。如同蕭史曉從云。【○九○一】

三十朱顏美少年。紗窗攬鏡整花鈿。牡丹時節邀歌伴。撥棹乘船采碧蓮。【○九○二】

四十當家主計深。三男五女惱人心。秦箏不理貪機織。祗恐陽烏昏復沈。【○九○三】

五十連夫怕被嫌。彊相迎接事嬮孅。尋思二八多輕薄。不愁姑嫂阿家嚴。【○九○四】

六十面皺發如絲。行步龍鐘少語詞。愁兒未得婚新婦。憂女隨夫別異居。【○九○五】

七十衰羸爭柰何。縱饒聞法豈能多。明晨若有微風至。筋骨相牽似打羅。【○九○六】

八十眼暗耳偏聾。出門喚北卻呼東。夢中常見親情鬼。勸妾歸來逐逝風。【○九○七】

九十餘光似電流。人間萬事一時休。寂然臥枕髙牀上。殘葉雕零待暮秋。【○九○八】

百歲山崖風似頹。如今身化作塵埃。四時祭拜兒孫在。明月長年照土堆。【○九○九】

○百歲篇﹝壠上苗十首﹞

一十一。春禾壠上苗初出。東園桃李花漸紅。西苑垂楊更齊密。【○九一○】

二十二。蒼鷹出籠毛爪利。四歲馬寒初搭鞍。狐貍並得相逢值。【○九一一】

三十三。開筵美酒正初含。彎弓直向單於北。仗劍仍過瀚海南。【○九一二】

四十四。蛾眉鏡裏無靑翠。紅顏夜夜攺常儀。蟬鬢朝朝不相似。【○九一三】

五十五。林野東西徧道路。鬢邊白髮如素絲。頰上靑顏若秋露。【○九一四】

六十六。寒暑無端來逼逐。妻兒男女伴愁容。冤家肯教寡情欲。【○九一五】

七十七。壽年鄕黨無人匹。童僕朝扶暮坐看。眼中冷淚連珠出。【○九一六】

八十八。力弱形枯垂鶴髮。骨瘦窮秋怯夜風。身老霜天愁盡日。【○九一七】

九十九。臨崖摧殘一株柳。新生白髮頭上無。映日紅顏更何有。【○九一八】

一百終。寂寂泉臺掩夜空。閉骨不知寒暑變。月明長照壠頭松。【○九一九】

○百歲篇﹝池新荷十首﹞

一十一。池上新荷行花出。珠彈近追黃雀年。玉𦇤初糸靑春日。【○九二○】

二十二。專爲英俠交豪貴。箜篌篳篥楊柳花。靑絲玉鐙浮雲騎。【○九二一】

三十三。武略文章陌上談。十月角弓鳴塞北。五花駿馬獵城南。【○九二二】

四十四。艸木山川動殺气。風光漸漸不依依。物色那堪太憔悴。【○九二三】

五十五。前王后帝何堪數。寂寂春光愁不明。凜凜寒風來入戶。【○九二四】

六十六。日月迅走如奔蝮。鬢邊白髮競相催。手中拄杖仍嫌曲。【○九二五】

七十七。舉頭斜望西山日。皇王縱有金馬迎。傴僂那堪玉堂出。【○九二六】

八十八。筋疲力盡如枯札。氈褥從君坐萬重。還如獨臥寒江雪。【○九二七】

九十九。臨崖垂藤掛枯柳。百年之事俄爾間。金玉滿堂非我有。【○九二八】

一百終。墳前幾樹淩霜松。千秋不見蛾眉態。萬歲空畱狐兔蹤。【○九二九】

○百歲篇﹝一生身十首﹞

釋悟眞

【河西都僧統賜紫沙門悟眞。年逾七十。風疾相兼。動靜往來。半身不遂。思憶一生所作。有爲實事。難竟寸陰。無爲理中。竊行缺少。獨被習气。系在輪回。自責身心。裁詩十首。維非佳妙。狂簡斐然。散慮攄懷。暫時解悶。鑑識君子。矜勿誚焉。】

幼齡割愛願投眞。未報慈顏乳哺恩。子欲養而親不待。孝虧終始一生身。【○九三○】

從師陶染向空門。惟忻溫故樂知新。冰謹專行入正路。猶恐辜負一生身。【○九三一】

盛年耽讀騁風雲。披檢車書要略文。學綴五言題四句。務存篇葉一生身。【○九三二】

丰衣足食苦辭貧。得千望萬費心神。徒勞蓄積爲他有。孤嗟役計一生身。【○九三三】

男兒特達建功勛。萬里崎嶇遠赴秦。對策聖明天子喜。承恩至立一生身。【○九三四】

�情往往顯名聞。奢心數數往來親。衣著綺羅貪錦繡。矜裝瓌器一生身。【○九三五】

迷情顚倒气貪嗔。還曾自贊毀他人。口過閒談輕小罪。如今追悔一生身。【○九三六】

紹繼傳燈轉法輪。三車引諭炫迷津。智海常流功徳水。些須浮泛一生身。【○九三七】

圓明正覺學無塵。罪根福性人齊均。森羅動植皆非相。無過返照一生身。【○九三八】

歲有榮枯秋復春。千般老病苦相奔。從玆更莫回顧戀。好去千萬一生身。【○九三九】

○十二時﹝勸凡夫十二首﹞

夜半子。夜半子。眾生重重縈俗事。不能禪定自觀心。何日得悟眞如理。

豪彊富貴暫時間。究竟終歸不免死。非論我輩是凡夫。自古君王亦如此。【○九四○】

雞鳴醜。雞鳴丑。不分年貶侵蒲柳。忽然明鏡照前看。頓覺紅顏不如舊。

眼暗尫羸漸加愁。頭鬢蒼茫面復皴。不覺無常日夜催。卽看彊梁那可久。【○九四一】

平旦寅。平旦寅。智慧莫與色爲親。斷除三障及三業。遠離六賊及六塵。

金玉滿室非是寶。忍辱最是無價珍。男子女人行此事。不染生死免沈淪。【○九四二】

日出卯。日出卯。濁惡世界多煩惱。欲得當來證果因。棄捨榮華急修道。

隨時麻褐且充體。錦鋪羅衣莫將好。如來尙自入涅盤。凡夫宿業誰能保。【○九四三】

食時辰。食時辰。六賊輪回不識珍。自恨生長閻浮提。恆爲冤魔會須勤。

眾生在俗須眼利。莫著沈淪守迷津。跋提河邊洗罪垢。菩提樹下證成眞。【○九四四】

隅中巳。隅中巳。所恨流浪共生死。法船𨿽達涅盤城。二鼠四蛇從後至。

人身猶如水上泡。無常煞鬼忽然至。三日病臥死臨頭。善惡二業終難避。【○九四五】

正南午。正南午。人命猶如艸頭露。火急努力勤修福。第一莫貪自迷誤。

閻羅司命難求囑。積寶陵天無用處。若其放慢似尋常。歷劫哀哉自受苦。【○九四六】

日昳未。日昳未。眾生稟性惟求利。孰知猛火逼燃來。不解將身遠相避。

無心誦讀大乘經。執著慳貪懷思意。一朝病臥死王催。騰身直入到焦熱地。【○九四七】

晡時申。晡時申。慈悲喜捨最爲珍。被他打罵恆忍辱。當來獲得菩提因。

皮骨肉

髓終莫惜。法水時時得潤身。一切煩惱漸輕微。解脫逍遙出六塵。【○九四八】

日入酉。日入酉。觀看榮華實不久。劫石尙自化爲塵。富貴那能得長有。

愚人不悟守迷津。專愛殺生並好酒。無常不肯與人期。地獄刀山長劫受。【○九四九】

黃昏戌。黃昏戌。冥路幽深暗如漆。牛頭獄卒把鐵杈。罪人一入無時出。

智者聞聲心膽驚。幸者思量莫輸失。欲得當來避險路。勤修般若波羅蜜。【○九五○】

人定亥。人定亥。罪福總是天曹配。善因惡業自相隨。臨渴掘井終難悔。

榮華恰似風中燭。眼裏貪色大癡昧。一朝冷落臥黃沙。百年富貴知何在。【○九五一】

○十二時﹝佛性成就十二首﹞

平旦寅。了了輪回受苦辛。含全�����。意識參雜有數人。【○九五二】

日出卯。令������。門外三車不用論。�������。【○九五三】

食時辰。無明花發幾時新。�聲�����。隨運貪生恣苦因。【○九五四】

隅中巳。�������。故知擊浪風勢驚。�������。【○九五五】

正南午。般若之船能救苦。得達彼岸捨�船。�������。【○九五六】

日昳未。將知二境如��。毀譽不動如須彌。�������。【○九五七】

晡時申。終取如來���。火威停鑪���。�������。【○九五八】

日入酉。世諦榮華應不久。但拯無明不染心。則與諸佛爲心首。【○九五九】

黃昏戌。自有心中如慧日。但知識得涅盤城。則是般若波羅蜜。【○九六○】

人定亥。眾生久被無明蓋。一往沈淪苦海中。此度出離生死海。【○九六一】

夜半子。發願無明心不起。欲除煩惱是菩提。則是火宅離生死。【○九六二】

雞鳴醜。故知佛性人人有。若知萬象悉皆空。則知佛性得成就。【○九六三】

○百歲篇﹝緇門十首﹞

一十辭親願出家。手攜經榼學煎茶。驅烏未解從師教。往往拋經摘艸花。【○九六四】

二十空門藝卓奇。沾恩剃髮整威儀。應法心師堪羯磨。五年勤學盡毗尼。【○九六五】

三十精通法論全。四時無暇復無眠。有心直擬翻龍藏。豈肯因循過百年。【○九六六】

四十幽玄總攬知。遊巡天下入王畿。經論一言分擘盡。五乘八藏更無疑。【○九六七】

五十恩延入帝宮。紫衣新賜意初濃。談經禦殿傾雷雨。震齒潛波臥窟龍。【○九六八】

六十人間置法船。廣開慈諭示因緣。三車已立門前路。念念無常勸福田。【○九六九】

七十連宵坐結跏。觀空何處有榮華。匡心直樂求淸淨。永離沾衣染著花。【○九七○】

八十𨿽存力已殘。夢中時復到天關。還遇道人邀說法。請師端坐上金壇。【○九七一】

九十之身朽不堅。猶蒙聖力助輕便。殘燈未滅光輝薄。時見迎云在目前。【○九七二】

百歲歸原逐晚風。松楸葉落幾春冬。平生意气今朝盡。聚土如山總是空。【○九七三】

○十二時﹝禪門十二首﹞

平旦寅。發意斷貪嗔。莫教心散亂。虛度一生身。【○九七四】

日出卯。取鏡當心照。明知內外空。更莫生煩惱。【○九七五】

食時辰。努力早出塵。莫念時時苦。回向涅盤因。【○九七六】

隅中巳。火宅難居止。專修解脫身。莫著求名利。【○九七七】

正南午。四大無梁柱。須知假合空。萬物皆無主。【○九七八】

日昳未。造惡相連累。恆將敗壞身。流浪生死地。【○九七九】

晡時申。須見未來因。自軀終不保。終歸一微塵。【○九八○】

日入酉。觀身非長久。念念不離心。數珠恆在手。【○九八一】

黃昏戌。歸依須暗室。無明亦無際。何時逢慧日。【○九八二】

人定亥。吾今早已悔。驅驅不暫停。萬物皆失壞。【○九八三】

夜半子。減睡還須起。端坐正觀心。掣卻無明蔽。【○九八四】

雞鳴醜。擿木看窗牖。明來暗自除。佛性心中有。【○九八五】

○十二時﹝法體十二首﹞

平旦寅。洗足燒香禮世尊。胡跪虔誠齊發願。努力修取未來因。【○九八六】

日出卯。憑案尋經傳聖教。過去之佛捨輪王。妻兒眷屬何須樂。【○九八七】

食時辰。縱然被罵莫生嗔。徧體膿血流不盡。總是皮囊虛壞身。【○九八八】

隅中巳。析食持齋莫貪利。暫時淸淨能護持。卽獲彌陀珍寶器。【○九八九】

正南午。努力勤修存防護。六根之際用功夫。莫教外境來相誤。【○九九○】

日昳未。眾生須作出罪意。莫言出家空剃頭。不得隨風逐浪去。【○九九一】

晡時申。若能觀行最爲珍。一切善法從心起。十方諸佛不離身。【○九九二】

日入酉。莫學渴鹿驅焰走。空�功夫漫波波。法水何時得入口。【○九九三】

黃昏戌。智慧明燈暗中出。千羅萬綺歸舍者。文殊師利方丈室。【○九九四】

人定亥。普勸眾生莫造罪。釋迦猶自入涅盤。豈有凡夫得長在。【○九九五】

夜半子。銅鐘鳴曉卽須去。不如聞早學修行。一寶之身不空去。【○九九六】

雞鳴醜。四大之身應不久。剎那造罪卽無常。三途地獄沒人救。【○九九七】

○十二時﹝學道十二首﹞

夜半子。蔭中眞如止。觀心超有無。寂然俱空理。【○九九八】

雞鳴醜。實相離空有。但作不住觀。燻成無量壽。【○九九九】

平旦寅。學道事須貧。了無卓錐地。會合涅盤因。【一○○○】

日出卯。佛性除煩惱。正念知色空。可得菩提道。【一○○一】

食時辰。勤息除我人。善了平等性。當證法王身。【一○○二】

隅中巳。伏折內魔使。外境自然除。圓成調禦士。【一○○三】

正南午。身中有淨土。澄心離斷常。佛性自然覩。【一○○四】

日昳未。識性如鼎沸。定慧圓三空。當成四無畏。【一○○五】

晡時申。法性契於塵。善作無住相。生滅體爲眞。【一○○六】

日入酉。色心應非久。內外若不安。覺道中爲首。【一○○七】

黃昏戌。須詮能所律。與般若相應。湛然離入出。【一○○八】

人定亥。蘊中眞如在。但悟八識源。自成七覺海。【一○○九】

○五更轉﹝假托禪師各轉十首﹞

一更靜坐觀剎那。生滅妄想徧娑婆。客塵煩惱積成劫。成劫除劫轉更多。【一○一○】

二更靜坐息心神。諭若日月去浮雲。未識心時除妄想。只此妄想本來眞。【一○一一】

眞妄原來同一體。一物兩名難合會。合會不二大丈夫。歷劫相隨今始解。【一○一二】

三更靜坐入禪林。息妄歸眞達本心。本心淸淨無个物。只爲無物悉包融。【一○一三】

包融一切含萬境。色空不異何相得。故知萬法一心如。卻將法財施一切。【一○一四】

四更念定悟總持。無明海底取蓮藕絲。取絲出水花卽死。未取絲時花卽萎。【一○一五】

二疑中間難啟會。勸君學道莫懈怠。念念精進須向前。菩提煩惱難了解。【一○一六】

了解煩惱是癡人。心心法數不識眞。一物不念始合道。說卽得道是愚人。【一○一七】

五更隱在五蔭山。叢林陡暗侵半天。無想道師結跏坐。入定虛凝證涅盤。涅盤生死皆是幻。無有此岸非彼岸。【一○一八】

三世共作一剎那。影見世間出三界。若人達此理眞如。行住坐臥皆三昧。【一○一九】

○五更轉﹝頓見境五首﹞

釋神會

一更初。涅盤城裏見眞如。妄想是空非有實。不言爲有不言無。

非垢淨。離空虛。莫作意。入無餘。了性卽知當解脫。何勞端坐作功夫。【一○二○】

二更催。知心無念是如來。妄想是空非實有。��山上不勞梯。

頓見境。佛門開。寂滅樂。是菩提。���燈恆普照。了見馨香無去來。【一○二一】

三更深。無生��坐禪林。內外中間無處所。魔軍自滅不來侵。

莫作意。勿凝心。任自在。離思尋。般若本來無處所。作意何時悟法音。【一○二二】

四更闌。�������。��共傳無作法。愚人造化數數般。

尋不見。難�難。�祋似。本來禪。若悟剎那應卽見。迷時累劫暗中觀。【一○二三】

五更分。淨體由來無我人。黑白見知而不染。遮莫靑黃寂不論。

了了見。的知眞。隨無相。離緣因。一切時中常解脫。共俗和光不染塵。【一○二四】

○五更轉﹝南宗贊五首﹞

一更長。一更長。如來智慧化中藏。不知自身本是佛。無明障閉自慌忙。

了五蘊。體皆亡。滅六識。不相當。行住坐臥常作意。則知四大是佛堂。【一○二五】

一更長。二更長。有爲功徳盡無常。世間造作應不久。無爲法會體皆亡。

入聖位。坐金剛。諸佛國。徧十方。但知十方原貫一。決定得入於佛行。【一○二六】

二更長。三更嚴。坐禪習定苦能甜。不信諸天甘露蜜。魔軍眷屬出來看。

諸佛教。實福田。持齋戒。得生天。生天終歸還墮落。努力回心取涅盤。【一○二七】

三更嚴。四更闌。法身體性本來禪。凡夫不念生分別。輪回六趣心不安。

求佛性。向裏看。了佛意。不覺寒。廣大劫來常不悟。今生作意斷慳貪。【一○二八】

四更闌。五更延。菩提種子坐紅蓮。煩惱泥中常不染。恆將淨土共金顏。

佛在世。八十年。般若意。不在言。夜夜朝朝恆念經。當初求覓一言詮。【一○二九】

○五更轉﹝南宗定邪正五首﹞

釋神會

一更初。妄想眞如不異居。迷則眞如是妄想。悟則妄想是眞如。

念不起。更無餘。見本性。等空虛。有作有求非解脫。無作無求是功夫。【一○三○】

二更催。大圓寶鏡鎭安臺。眾生不了攀緣病。由斯障閉心不開。

本自淨。沒塵埃。無染著。絕輪回。諸行無常是生滅。但觀實相見如來。【一○三一】

三更侵。如來智慧本幽深。惟佛與法乃能見。聲聞緣覺不知音。

處山窟。住禪林。入空定。便凝心。一坐還同八萬劫。只爲擔麻不重金。【一○三二】

四更闌。法身體性不勞看。看則住心便作意。作意還同妄想摶。

放四體。莫攢頑。任本性。自觀看。善惡不思卽無念。無念無思是涅盤。【一○三三】

五更分。菩提無住復無根。過去捨身求不得。吾師普遂不忘恩。

施法藥。大張門。去障膜。豁浮雲。頓與眾生開佛眼。皆令見性免沈淪。【一○三四】

○五更轉﹝無相五首﹞

一更淺。眾要諸緣何所遣。但依正觀且��。念念眞如方可顯。【一○三五】

二更深。菩提妙理誓探尋。曠徹淸虛無去住。證得如如平等心。【一○三六】

三更半。宿昔塵勞從此斷。先除過現未來因。栰諭成規超彼岸。【一○三七】

四更遷。定慧雙行出蓋纏。了見色空圓淨體。澄如戒月瑩晴天。【一○三八】

五更催。佛日凝然妙境開。超透四禪空寂處。相應一念見如來。【一○三九】

○五更轉﹝太子入山修道贊十五首﹞

一更夜月涼。東宮建道場。幡花傘蓋日爭光。燒寶香。【一○四○】

共奏天仙樂。龜玆韻宮商。美人無柰手頤忙。聲繞梁。【一○四一】

太子無心戀。閉目不形相。將身不作轉輪王。只是怕無常。【一○四二】

二更夜月明。音樂堪人聽。美人纖手弄秦箏。貌輕盈。【一○四三】

姨母專承事。耶輸相逐行。太子無心戀色聲。豈能聽。【一○四四】

輪回三惡道。六趣在死生。從來攺卻這般名。只是換身形。【一○四五】

三更夜月亭。嬪妃睡不醒。美人夢裏作音聲。往相迎。【一○四六】

出家時欲至。天王號作瓶。宮中聞喚太子聲。甚叮嚀。【一○四七】

我是四天王。故來遠自迎。朱鬃便躡紫雲騰。共去夜逾城。【一○四八】

四更夜月偏。乘雲到雪山。端身正坐欲向前。坐禪延。【一○四九】

尋思父王憶。每當姨母憐。耶輸憶我向門看。眼應穿。【一○五○】

便卽喚車匿。分付與衣冠。將吾白馬卻歸還。傳我言。【一○五一】

五更夜月交。帝釋度金刀。毀形落髮紺靑毫。鵲奠【讀如『帝』。】巢。【一○五二】

牧女獻牛乳。長者奉香茅。誓當作佛苦海嶠。眉間放白毫。【一○五三】

日食一麻麥。六載受勤勞。因充果滿自逍遙。三界超。【一○五四】

○五更轉﹝太子成佛五首﹞

一更初。太子欲發坐尋思。柰知耶娘防守到。何時度得雪山川。【一○五五】

二更深。五百个力士睡昏沈。遮取黃羊及車匿。朱鬃白馬同一心。【一○五六】

三更滿。太子騰空無人見。宮裏傳聞悉達無。耶娘肝腸寸寸斷。【一○五七】

四更長。太子苦行萬里香。一樂菩提修佛道。不藉你世上作公王。【一○五八】

五更曉。大地上眾生行道了。忽見城頭白馬蹤。則知太子成佛了。【一○五九】

○十二時﹝聖教﹝佛本行贊﹞十二首﹞

夜半子。摩耶夫人誕太子。步步足下生蓮花。九龍齊吐溫和水。【一○六○】

雞鳴丑。昔日諸親本自有。黃羊車匿圈東西。不那千人自心有。【一○六一】

平旦寅。太子因中是佛身。本有三十二相好。神通智慧異諸人。【一○六二】

日出卯。出門忽逢病死老。卽知此戒正堪修。便是回心求佛道。【一○六三】

食時辰。本性持戒斷貪嗔。不羨世間爲國主。惟求涅盤成佛因。【一○六四】

隅中己。庫藏金銀盡布施。憐貧卹老又慈悲。每有苦災今日是。【一○六五】

正南午。太子修行實辛苦。每日持齋一麻麥。捨卻慳貪及父母。【一○六六】

日昳未。太子神通實智慧。眉間放光照十方。救拔眾生出五趣。【一○六七】

晡時申。太子廣開妙法門。降得魔王及外道。莎羅林裏見世尊。【一○六八】

日入酉。閻浮提眾生難化誘。願求世尊陀羅尼。若有人聞誦持受。【一○六九】

黃昏戌。佛聞雙林無有失。阿難合掌白佛言。文殊來問維摩詰。【一○七○】

人定亥。十大弟子來懺悔。佛說西方淨土國。見聞自消一切罪。【一○七一】

○五更轉兼十二時﹝維摩托疾二十八首﹞

一更初。一更初。醫王設教有多途。維摩權疾徙方丈。蓮花寶相坐街衢。【一○七二】

二更淺。二更淺。金粟如來巧方便。室包乾象掌擎山。示有妻兒常厭患。【一○七三】

三更深。三更深。釋迦演法語同音。聽聞隨類皆得解。觀根爲說稱人心。【一○七四】

四更至。四更至。月面毫光千道起。有學無學萬餘人。助佛弘宣一大事。【一○七五】

五更曉。五更曉。將明佛國先有兆。一蓋之中千土呈。十方世界俱能照。【一○七六】

夜半子。夜半子。�������。�������。�������。【一○七七】

【此處闕辭一首。】

雞鳴醜。雞鳴醜。寶積發心中夜後。啟問如來不獨行。五百之中爲上首。【一○七八】

天將曙。命無垢。與君今爲不請友。言談尙未成寶經。所以相印傳金口。【一○七九】

平旦寅。平旦寅。毘耶長者半千人。俱持寶蓋來相詣。維摩托疾有其因。【一○八○】

從托疾。何所因。將明佛土有靈眞。料取世尊必問疾。從此折服大聲聞。【一○八一】

日出卯。日出卯。聲聞弟子如來告。汝往維摩問疾因。出來皆說無詞報。【一○八二】

有何遇。無詞報。舍利林間豈爲道。呵嗔原是大菩提。何須宴坐除煩惱。【一○八三】

食時辰。食時辰。迦葉頭陀偏乞貧。須菩提持缽見居士。捨貧從富被呵嗔。【一○八四】

一從富。一從貧。兩皆住著心不勻。但知取食無髙下。自然卽是法眞身。【一○八五】

隅中已。隅中已。文殊忽然承聖旨。往問維摩疾何因。相逢皆不談眞理。【一○八六】

談眞理。問善喜。不來而來何屆此。二士法性原本同。無所從來復無至。【一○八七】

正南午。正南午。文殊問疾維摩與。維摩說疾貪愛生。眾生疾損我還愈。【一○八八】

妄有疾。眞無愈。不要尋思始覺悟。本性原來無損增。祗爲迷愚有言語。【一○八九】

日昳未。日昳未。居士室中天女侍。聲聞神變不知他。舍利懷慚花不墜。【一○九○】

花不落。心有畏。無明相中妄生二。將知未曉法性空。滯此空花便爲恥。【一○九一】

晡時申。晡時申。光明童子到城門。借問道場何所是。維摩報到直心人。【一○九二】

佛親侍。阿難云。如來有疾要醫身。持缽乞乳呵令去。愼莫教他外道聞。【一○九三】

日入酉。日入酉。須菩提解空不著有。尼幹是汝本來師。塵勞與魔共一手。【一○九四】

不著空。不著有。不斷貪嗔不離垢。不見佛僧可取食。若能如此無諍咎。【一○九五】

黃昏戌。黃昏戌。問疾還到阿那律。稽首推辭我不任。天眼不眞被呵叱。【一○九六】

維摩詰。問彌勒。一生受記何時得。未來未至不住今。正位之中無歇息。【一○九七】

人定亥。人定亥。湍波澄澄淸淨海。更不回流生死河。永別泥棃辭渴愛。【一○九八】

辭渴愛。歸妙海。取捨之心俱窒礙。不空不有不處中。若能如此眞三昧。【一○九九】

○十二時﹝勸學八首﹞

平旦寅。����未安身。奉勸有男須入學。莫推言道我家貧。

從小父娘���。到大僂羅必越人。縱然未得一官職。筆下方圓養二親。【一一○○】

日出卯。�����衣巧。不言官職作曹同。天下相欽酒飯飽。

村坊每每人��。�������。人夫叢裏得輕行。紙筆在身當役了。【一一○一】

食時辰。�������。���寧心莫慢。逢人禮節切須存。

�������。����用勝人。會得先賢經典義。何愁到處不安身。【一一○二】

隅中巳。有子須教識文字。共人兩遞定英雄。把筆思惟獲道理。

遠近稱傳到姓名。遙聞談說人皆美。世人不敢苦欺淩。都爲文章有綱紀。【一一○三】

正南午。讀書便是隨身寶。髙官卿相在朝廷。幼時入學曾辛苦。

�������。�������。假如未遇在中間。時人豈敢來輕侮。【一一○四】

日昳未。����莫辭廢。然如日下涉劬勞。成名還有淩雲志。

�������。�������。他時若得髙官職。百里之成作偉器。【一一○五】

晡時申。勸君教子勝畱銀。不見昔時勤學仕。衣錦還鄕朱買臣。

名播其傳天下說。��父母不及親。但教十年冬夏讀。不摟變作一貧人。【一一○六】

日入酉。常行好事勸朋友。東捨遙呼去喫茶。西捨用畱去飲酒。

�������。�������。羨他徳義美三端。遐方四海相知久。【一一○七】

【下闕四首。】

○十二時﹝求宦四首﹞

【上闕八首。】

黃昏戌。官職比來從此出。文章爭不多勤學。有志勿令生愧悔。【一一○八】

人定亥。先王典籍合敬愛。若能讀得百家書。萬劫千生名價在。【一一○九】

夜半子。春榜卽寫才文字。朝廷上下騁詞章。萬个之中無有二。【一一一○】

雞鳴醜。權隱在塵非長久。一朝肥馬衣輕裘。富貴榮華萬物有。【一一一一】

○五更轉﹝警世二首﹞

一更初。少年光景暫時無。一世之間何足度。誰知四大是空虛。人皆恆作千年調。謂將不死鎭安居。有錢不解修功徳。沽酒買肉事凶粗。終日貪生不覺老。鬢邊白髮實難除。面上紅顏千道皺。腰疼脊曲項筋�。眼暗耳聾�不辧。頭昏腦轉手專�。�中牙齒並落盡。皮肉瘦損�身枯。出門入戶著弱杖。坐臥欲起覓人扶。村捨追隨不能去。親情故舊往還疏。丈夫一朝身如此。與死無別有何殊。【一一一二】

二更分。閻浮眾生不可論。終日悤悤望富貴。誰先�業受饑貧。當時梳頭鏡裏照。如今一攏永無因。被他將衣面上蓋。合眼瞑瞑不解睜。從你男女頭前哭。千呼萬喚耳不聞。腳著紙靴常不脫。眼索衣裳遮莫嗔。終歸不免深埋卻。�������。【一一一三】

【下闕三首。】

●惇煌歌辭總編卷六

雜曲長篇定格聯章

十二時﹝普勸四眾依教修行一百三十四首﹞

釋智嚴

雞鳴醜﹝八首﹞

平旦寅﹝十二首﹞

日出卯﹝十首﹞

食時辰﹝十二首﹞

隅中巳﹝十二首﹞

日南午﹝十首﹞

日昳未﹝十首﹞

晡時申﹝十三首﹞

日入酉﹝十首﹞

黃昏戌﹝十二首﹞

人定亥﹝九首﹞

夜半子﹝十首﹞

總結﹝六首﹞

○雞鳴醜﹝八首﹞

雞鳴醜。雞鳴醜。曙色才能分戶牖。富者髙眠醉夢中。貧人已向塵埃走。【一二○一】

或城隍。或村藪。矻矻波波各營構。下牀開眼是欺謾。舉意用心皆過咎。【一二○二】

或刀尺。或秤斗。增減那容誇眼手。只知勞役有爲身。不曾戒約無厭口。【一二○三】

喫鮏羴。飲醲酒。業障癡心難化誘。也知寺裏講筵開。卻趁尋春玩花柳。【一二○四】

命親鄰。屈朋友。撫掌髙歌飲醲酎。爲言恩愛永團圓。將謂榮華不衰朽。【一二○五】

妻子情。終不久。只是生存詐親厚。未容三日病纏綿。隈地憎嫌百般有。【一二○六】

囑親情。托姑舅。房臥資財暗中袖。更若夫妻气不和。乞求得病誰相救。【一二○七】

兄弟亡。男女幼。財物是他爲主首。每逢齋七尙推忙。更肯追修添福佑。【一二○八】

○平旦寅﹝十二首﹞

平旦寅。天漸曉。鐘鼓滿城驚宿鳥。萬戶千門悉喧喧。九陌六街人浩浩。【一二○九】

或公私。或營討。不揀髙低皆擾擾。一生多是聚眉愁。百年少見開顏笑。【一二一○】

只知生。不知老。憂活憂家常苦惱。不信頭中白髮生。憑君自把靑銅照。【一二一一】

火宅忙。何日了。朽樹臨崖看卽倒。只憂閒事不憂身。蹉跎不覺無常到。【一二一二】

葬荒郊。安宅兆。古柏寒松蔭荒艸。津梁險路一無憑。合眼沈淪三惡道。【一二一三】

大丈夫。自支料。不用教人再三道。七十歲人猶自稀。何須更作千年調。【一二一四】

莫任運。要思忖。也須自覓些些穩。如今一向爲生涯。前程將甚爲支準。【一二一五】

要慈悲。莫慳吝。小小違情但含忍。聽法聞經勉力爲。持齋念佛加精進。【一二一六】

今日言。是衷懇。萬計頭頭相接引。就中孤露要安存。切是臨危莫相損。【一二一七】

自知非。須識分。步步無常漸相近。自家身事自家修。別人誰肯相哀憫。【一二一八】

抱忠貞。行孝順。無利之談休話論。但將好事讓他人。早晚僂羅勝百鈍。【一二一九】

見師僧。要參問。莫慢身心須戒愼。信諭之人若到來。爲君雪出輪回本。【一二二○】

○日出卯﹝十首﹞

日出卯。人浩浩。丹焰金煙生浩渺。才將曙色襯三山。漸朏微明光八表。【一二二一】

動行人。飛宿鳥。初爍峯巒漸溪沼。生成萬物力能深。開坼千花功不小。【一二二二】

利𨿽多。害不少。說著門徒須痛惱。能令綠鬢作蒼筤。巧使紅顏成墓艸。【一二二三】

孕者生。壽者夭。壯者衰殘小者老。古來美麗與英雄。誰免無常暗侵耗。【一二二四】

上三皇。下四皓。潘嶽美容彭祖老。八元八俊葬丘陵。三傑三良掩荒艸。【一二二五】

斗文才。逞詞藻。三篋五車何足討。盡推松柏有堅貞。也被消磨見枯槁。【一二二六】

實愁人。作甚好。只有回心歸聖道。慈悲喜捨離慳貪。忍辱柔和除倨傲。【一二二七】

少誅求。莫姦巧。業報總由心所造。但斷貪嗔及癡慢。便合如來無漏教。【一二二八】

見善人。相仿效。利益之門須愛樂。【讀如「要」。】貪財嗜色險巇人。也莫嫌他莫嘲笑。【一二二九】

自恬和。捨喧鬧。息意忘緣眞要妙。依前不攺舊時心。萬劫輪回何日了。【一二三○】

○食時辰﹝十二首﹞

食時辰。若時節。善女善男聽我說。不論店肆與人家。多是烹炮啖腥血。【一二三一】

或豬羊。或魚鱉。盡向此時遭剸割。鰭鱗剉落口猶開。肝肚攜來气全熱。【一二三二】

或渾炮。或細切。盡逞無明恣餐啜。教他忍苦受刀砧。猶嫌不美情無悅。【一二三三】

痛一般。命無別。爭不教他抱冤結。業鏡無情下待君。此時巧口難分雪。【一二三四】

閻魔王。親斷決。一一招當敢抵揭。不論銖兩總還他。如此相讎幾時歇。【一二三五】

縱爲人。神气劣。短命多災形困惙。爭如蔬素遣饑腸。免被冤家隨後撮。【一二三六】

況此身。如聚沫。終是無常歸壞滅。暫時光膩與肥充。兩日不安瘦如刮。【一二三七】

中和年。閏三月。饑餓人民遞相殺。或是父子相窺圖。到此恩親皆斷絕。【一二三八】

饑火侵。難制遏。道俗僧尼無揀別。若非尖刃陌心穿。卽是長槍胸上剟。【一二三九】

熱油澆。沸湯潑。號訴求他誰睬聒。貪饕之意若豺狼。毒惡之心似羅剎。【一二四○】

我此言。𨿽磣糲。只要人聞心攺徹。自玆直到佛涅盤。洗滌身心交淨潔。【一二四一】

罪誰無。要猛決。一懺直教如沃雪。求生淨土禮彌陀。九品花中常快活。【一二四二】

○隅中巳﹝十二首﹞

隅中巳。時最善。勝事皆從此時辦。一是如來持缽時。二當天眾經行散。【一二四三】

純陀供。香積飯。法會齋筵陳供獻。州州梵剎扣金鐘。處處道場排玉饌。【一二四四】

或平安。或追薦。肅肅髙僧離竹院。起艸簇成鸞鳳臺。霜箋鏤作蓮花椀。【一二四五】

備果花。懸蓋傘。玉像金容光煥爛。神祇之類沐珍羞。鴉鳥已來皆飽滿。【一二四六】

利存亡。益家眷。凡是有求皆滿願。不惟禳卻萬般災。兼乃蠲除千戶難。【一二四七】

賓頭盧。大羅漢。應供此時天下徧。如斯施設益羣生。總是如來巧方便。【一二四八】

彌陀國。兜率院。要去何人爲障難。十齋八戒有功勞。六道三途無系絆。【一二四九】

佛法中。須用意。得此人身豈容易。若落邊方下賤中。佛法師僧永難值。【一二五○】

難後人。須慶喜。百分之中無一二。幸於亂世遇彌陀。又喜殘年逢舍利。【一二五一】

學持齋。究經義。親近大乘生慧智。夜夜長燃照佛燈。朝朝勤換淹花水。【一二五二】

念觀音。持勢至。一串數珠安袖裏。目前災難不能侵。臨終又如眠相睡。【一二五三】

利益言。須切記。功果教君不虛棄。若非淨土禮彌陀。定向天宮覩慈氏。【一二五四】

○日南午﹝十首﹞

日南午。日南午。赫赫紅輪當萬戶。晦明緣隔淺深云。延促遊行南北路。【一二五五】

奮金烏。迅玉兔。旋繞不離南贍部。潛移紅臉作桑楡。暗換靑絲爲柳絮。【一二五六】

立三才。經萬古。多少英雄似狼虎。咸隨落日影魂銷。盡溺遊波無覓處。【一二五七】

潘嶽容。石崇富。美麗西施並洛浦。死王誰怕鏡前花。煞鬼徒勞掌中舞。【一二五八】

春復秋。旦復暮。攺變桑田易朝祚。三皇五帝總成空。四皓七賢皆作土。【一二五九】

虛幻身。無正主。假托眾緣成蔭聚。一朝緣散气歸空。又把形骸葬堆阜。【一二六○】

母哭兒。兒哭母。相送人間幾千度。升沈瞥瞥似浮漚。來往憧憧如鎭戌。【一二六一】

少顏回。老彭祖。前後𨿽殊盡須去。無常一件大家知。爭柰人心不驚悟。【一二六二】

減功夫。拋世務。勤聽彌陀親法宇。看看四大逼來時。何事安然不憂懼。【一二六三】

泡幻形。豈堅固。一失人身難再遇。勸君取語早修行。前程免受波吒苦。【一二六四】

○日昳未﹝十首﹞

日昳未。日昳未。幻世浮生如夢寐。紅顏潛去沒人知。白髮暗來何處避。【一二六五】

貧窮人。若布施。實是教他力難置。若是生涯幸且充。不解用心修善事。【一二六六】

設深機。窺小利。恨不剜挑人腦髓。飽餐腥血飲杯觴。恣長無明生意气。【一二六七】

少謙和。沒仁義。兄弟何曾如手臂。親生父母似閒人。未省晨昏略看侍。【一二六八】

恣荒唐。逞奢侈。一日光陰半朝醉。思量能得幾多時。眼前便見成枯悴。【一二六九】

或腰疼。或冷痺。只道偶然乖攝理。尋求處士訪靈丹。囑托往還回藥餌。【一二七○】

年命衰。災禍至。積善纏綿難起止。蹉跎不遇善親情。勸殺豬羊祭神鬼。【一二七一】

長冤家。招禍祟。轉轉前程不如意。門庭寥落管弦休。車馬稀疏往還棄。【一二七二】

死魔來。相貌異。男女妻兒皆怖畏。七魄俄成北斗云。一身遽掩東流水。【一二七三】

漫搥胸。徒下淚。前路茫茫沒依倚。爭如預自作津梁。免向三途永沈墜。【一二七四】

○晡時申﹝十三首﹞

晡時申。日將晏。殘景難畱如急箭。不論貧富與公私。盡爲生涯走疲倦。【一二七五】

役心神。失茶飯。溪壑之心何日滿。逢人只道沒功夫。何處更曾修福善。【一二七六】

勸諸人。莫放慢。火宅驅忙無際限。別人喫物自家饑。功徳直須自家辦。【一二七七】

莫多羅。覓閒散。廣置妻房多系絆。虛忙恰似采花蜂。自縛何殊蠶作繭。【一二七八】

女若多。費綾絹。好物不可教覷見。紅羅帳上間銀泥。緋繡牀幃蹙金雁。【一二七九】

鳳凰釵。鸚鵡盞。枕盝妝函金花鈿。搬將送與別人家。任你耶娘賣家產。【一二八○】

拜別時。日將晚。欲去佯尋詐悲戀。父邊螫咬覓零銀。母處含啼乞釵釧。【一二八一】

得卽欣。阻卽怨。歡喜冤家相惱亂。去後搜尋房臥中。點檢生涯無一半。【一二八二】

殺豬羊。修品饌。聚集親情作光顯。爲他男女受波吒。爭似隨時謀嫁遣。【一二八三】

死到來。不相管。父母與他當苦難。思量眷屬暫同居。畢竟終身成大患。【一二八四】

釋迦尊。巧方便。說出蓮花經八卷。火宅門外設三車。欲使門徒登彼岸。【一二八五】

彊聞經。勤發願。煞鬼任君錢巨萬。直饒宅舍徧寰中。身謝得木頭三四片。【一二八六】

著綺羅。掛綾絹。殮入棺中虛壞爛。分毫善事不曾修。實卽令人哀憫見。【一二八七】

○日入酉﹝十首﹞

日入酉。日入酉。落照殘霞不長久。林間宿鳥亂分飛。路上歸人爭步走。【一二八八】

罷治生。休運構。凡是工人悉停手。隨時飯了略跧頭。曉鼓才明又依舊。【一二八九】

使府君。食香糗。須念樵農住山藪。旱澇忍苦自耕耘。美飯不曾沾一口。【一二九○】

體單寒。面塵垢。火焙煙燻形黑瘦。你輩城隍聚落居。人間苦事須知有。【一二九一】

遇淸平。永福佑。要者運來皆得就。不能知分感天恩。厭賤糧儲輕粟豆。【一二九二】

養雞鵝。餵豬狗。雀鼠穿窬圌囤漏。撮來拋向糞堆頭。日蒸雨爛成蛆臭。【一二九三】

拋擲多。損君壽。現世令人福不厚。或時種作遇風霜。縱得成苗多稗莠。【一二九四】

嫌善人。親惡友。習狎燻蕕行乖醜。交關多使七成錢。糴糶無非兩般斗。【一二九五】

年旣秋。漸蒲柳。起坐呻吟力衰朽。聞經業重睡昏昏。買肉腳輕行走走。【一二九六】

齒漸疏。皮漸皺。行動原來一依舊。不須目下騁僂羅。波吒總在無常後。【一二九七】

○黃昏戌﹝十二首﹞

黃昏戌。有可說。鼓罷長街人不出。莫言遇夜得身閒。算錢徹曙猶啾喞。【一二九八】

還往來。露妻室。半夜烹炮餐未畢。臺盤腳下酒滂沱。經像面前多碎骨。【一二九九】

醉昏昏。迷兀兀。將爲長年保安吉。忽然福盡欲乖張。寒暑交侵成臥疾。【一三○○】

死王來。去倉卒。前路茫茫黑如漆。業繩牽入鐵城中。萬櫃千箱阿誰物。【一三○一】

捨華堂。埋土窟。一善不修身已卒。有親男女爲追齋。七分之中惟得一。【一三○二】

若姑姨。或弟侄。一分之中也兼失。爭如少健自家修。閒來更念彌陀佛。【一三○三】

淸信男。淸信女。聽我今朝相勸語。曩生曾早結緣來。此時方得相逢遇。【一三○四】

戒身心。少嗔妒。遮莫身爲家長主。百般讒佞耳邊來。冤恨且爲含容取。【一三○五】

行無傷。言有據。凡事酌量須得所。姿妝粉黛莫奢華。衣服綾羅須儉素。【一三○六】

或子孫。或兒婦。衣食恩憐須徧布。丈夫慈善性恬和。兒女嬌癡輕誡諭。【一三○七】

蘊賢和。作規矩。小大安存如子母。欲無口業免人嫌。兒大鑰匙分付與。【一三○八】

自修行。辧前路。喫著殘年能幾許。更饒富似石崇家。誰免身爲墳下土。【一三○九】

○人定亥﹝九首﹞

人定亥。人定亥。盡日驅馳夜方在。聚頭燈下飲杯觴。促膝盤中啜纖鱠。【一三一○】

或公私。或買賣。陶染結交多聚會。終年迷醉長無明。肯信佛門堪倚賴。【一三一一】

縱發心。無忍耐。揀點師僧論過罪。𨿽逢善境暫回心。忽遇違緣還卻退。【一三一二】

少蹉跎。老追悔。縱彊聞經筋力敗。將錢布施男女嗔。用物設齋妻子怪。【一三一三】

勸莫忙。教且待。方便意圖爲窒礙。何如少健自支分。莫教直到年衰邁。【一三一四】

眼目昏。耳沈聵。漸覺心神轉蒙昧。寢寐長逢過往人。神魂已入幽冥界。【一三一五】

後生時。恣癡愛。終日畱情聲色內。三科法境沒堅牢。五蔭形軀終破壞。【一三一六】

不聰明。少知解。噉食眾生結冤害。涅盤正路此時迷。生死病源何日瘥。【一三一七】

彌陀佛。功力大。能爲勞生除障蓋。猛拋家務且勤求。看看被送荒郊外。【一三一八】

○夜半子﹝十首﹞

夜半子。夜半子。時刻循環有終始。始終終始始還終。有世界來只如此。【一三一九】

死又生。生又死。出沒憧憧何日已。或前或後卽差殊。一例無常歸大地。【一三二○】

夜旣闌。天似水。斗轉河回人盡睡。有時卻坐艸堂中。悲見人間無限事。【一三二一】

悲囚徒。牢獄裏。夜靜領來力拷捶。杖鞭繩縛苦難任。皮肉酸疼連骨髓。【一三二二】

悲病人。久尪悴。四體沈沈難起止。牀頭一盞寂寥燈。枕畔兩行酸楚淚。【一三二三】

悲孕婦。日將至。停燭焚香告天地。性命惟憂頃刻間。渾家大小專看侍。【一三二四】

悲孤孀。沒依倚。發鬢茸茸雪相似。霜天寒夜自嗟吁。骨冷衣單多怨懟。【一三二五】

悲行人。拋幼累。恨別愁明啼不寐。少妻燈下坐支頤。老母堂前愁嚙指。【一三二六】

或富豪。或貧匱。各自前生緣果異。或藏艸舍避驚憂。或臥紅樓整沈醉。【一三二七】

或佳期。或失意。聚散悲歡事難紀。思量一夜百千家。幾戶憂愁幾家喜。【一三二八】

○總結﹝六首﹞

晝屬人。夜屬鬼。睡是人間之小死。身卽冥冥枕上眠。魂魄悠悠何處去。【一三二九】

夜復曉。曉復夜。晝夕遞遷何日罷。鏡中霜發逐時添。頰上桃花隨日謝。【一三三○】

足軒車。多宅舍。蘭室屏幃純繡畫。一朝祿盡死王來。生事落然難顧藉。【一三三一】

善要修。罪須怕。不是虛言相誑謼。閻王未肯受分疏。煞鬼豈能容諂詐。【一三三二】

火宅忙。須割捨。自古無常誰免者。暫寄浮生白日中。終歸永臥黃泉下。【一三三三】

更擬講。日將西。計想門徒總待歸。念佛一時歸舍去。明日依時莫教遲。【一三三四】

●惇煌歌辭總編卷七

大曲

阿曹婆辭﹝鎭隴西三首﹞

斗百艸辭﹝喜去覓艸四首﹞

何滿子辭﹝長城俠客四首﹞

劍器辭﹝上秦王三首﹞

蘇莫遮﹝五臺曲子六首﹞

○阿曹婆辭﹝鎭隴西三首﹞

第一

第二

第三

第一

昨夜春風入戶來。動人懷。祗見庭前花欲發。半含咍。

直爲思君容貌攺。徵夫鎭在隴西壞。正見庭前雙鵲喜。君在塞外遠徵回。夢先來。【一五○一】

第二

獨坐幽閨思轉多。意如何。秋夜更長難可度。慢憐他。

每恨狂夫薄行迹。一從徵出鎭蹉跎。直爲思君容貌攺。疆場還道���。���。【一五○二】

第三

當本祗言三載歸。灼灼期。朝暮啼多淹損眼。信音稀。

妾守空閨恆獨寢。君在塞北亦應知。懊惱無辭呈肝膽。畱心會合待明時。���。【一五○三】

○斗百艸辭﹝喜去覓艸四首﹞

第一

第二

第三

第四

第一

建寺祈長生。花林摘浮郎。有情離合花。無風獨搖艸。喜去喜去覓艸。色數莫令少。【一五○四】

第二

佳麗重名城。簪花競斗新。不怕西山白。惟須東海平。喜去喜去覓艸。覺走鬥花先。【一五○五】

第三

望春希長樂。南樓對百花。但看結李艸。何時染纈花。喜去喜去覓艸。鬥罷且歸家。【一五○六】

第四

庭前一株花。芬芳獨自好。欲摘問旁人。兩兩相撚笑。喜去喜去覓艸。灼灼其花報。【一五○七】

○何滿子辭﹝長城俠客四首﹞

第一

第二

第三

第四

第一

半夜秋風凜凜髙。長城俠客逞雄豪。手執鋼刀利如雪。腰間恆掛可吹毛。【一五○八】

第二

秋水澄澄深復深。諭如賤妾歲寒心。江頭寂寞無音信。薄暮惟聞黃鳥吟。【一五○九】

第三

城傍獵騎各翩翩。側坐金鞍調馬鞭。胡言漢語眞難會。聽取胡歌甚可憐。【一五一○】

第四

金河一去路千千。欲到天邊更有天。馬上不知時歷變。回來未半早經年。【一五一一】

○劍器辭﹝上秦王三首﹞

第一

第二

第三

第一

皇帝持刀彊。一一上秦王。斗賊勇勇勇。擬欲向前湯。應手三五个。萬人誰敢當。從家緣業重。終日事三郎。【一五一二】

第二

丈夫气力全。一个擬當千。猛气沖心出。視死亦如眠。彎弓不離手。恆日在陣前。譬如鶻打雁。左右悉皆穿。【一五一三】

第三

排備白旗舞。先自有由來。合如花焰秀。散若電光開。喊聲天地裂。騰踏山嶽摧。劍器呈多少。渾脫向前來。【一五一四】

○蘇莫遮﹝大唐五臺曲子六首﹐寄在蘇莫遮。﹞

第一

第二

第三

第四

第五

第六

第一

大聖堂。非凡地。左右盤龍。爲有臺相倚。嶺岫嵯峨朝霧已。花木芬芳。菩薩多靈異。

面慈悲。心歡喜。西國眞僧。遠遠來瞻禮。瑞彩時時巖下起。福祚當今。萬古千秋歲。【一五一五】

第二

上東臺。過北斗。望見扶桑。海畔神龍鬥。雨雹相和驚林藪。霧捲云收。化現千般有。

吉祥鳴。師子吼。聞者狐疑。怕往羅筵走。才念文殊三兩口。大聖慈悲。方便潛身救。【一五一六】

第三

上北臺。登險道。石徑崚嶒。緩步行多少。徧地名花微異艸。定水潛流。一日三回到。

駱駝崖。風裊裊。來往巡遊。須是身心好。羅漢巖頭觀渿河。【讀如「號」。】不得久停。爲有神龍懆。【一五一七】

第四

上中臺。盤道遠。萬仭迢迢。髣髴回天半。寶石巉巖光燦爛。異艸名花。似錦堪遊玩。

玉華池。金沙畔。冰窟千年。到者身心顫。禮拜虔誠重發願。五色祥雲。一日三回現。【一五一八】

第五

上西臺。眞聖境。阿耨池邊。好似金橋影。兩道圓光明似鏡。一朵香山。崪屼堪吟詠。

師子蹤。深印定。八徳池邊。甘露常淸淨。菩薩行時龍眾請。居士談揚。爲有天人聽。【一五一九】

第六

上南臺。林嶺別。淨境孤髙。巖下觀星月。遠眺遐方情思悅。或聽神鐘。感愧撚香爇。

蜀錦花。銀絲結。供養諸天。菡萏無人折。往日塵勞今消滅。福壽延長。爲見眞菩薩。【一五二○】

●惇煌歌辭總編補遺

只曲類

組曲類

五七言體

﹝一﹞只曲類

失調名﹝發箭到長安﹞

失調名﹝一家歸﹞

失調名﹝男兒出外﹞

浣溪沙﹝黃鶯﹞

失調名﹝問安﹞

失調名﹝艸頭霜冷﹞

臨江仙﹝大王處分﹞

望江南﹝大丈夫漢﹞

失調名﹝遠徵行﹞

浣溪沙﹝山頭水道﹞

失調名﹝拋我一生﹞

浣溪沙﹝萬里迢停﹞

失調名﹝耶娘老﹞

○失調名﹝發箭到長安﹞

��射立甚分明。忙把金弓接畫簳。四圍百姓看。腳踏�白�壇。發箭到長安。

適�面。從來合有動停君。恰似前過�。側耳聽。只似覺淒聲。【補○○一】

○失調名﹝一家歸﹞

一家歸。�年盡。日漸西。��上詣開云道。專使請事大王�。生死說一場。自身受甚苦。觀音也合知。

自身坐處無罪過。三邊使來不。發遣一封書。靑天也合知。【補○○二】

○失調名﹝男兒出外﹞

男兒出外徑前行。路上愼莫逢賊兵。兩家排陣便該斗。三稜鑿子亂縱橫。奪目雲中落羽翰。相隈莫效鴉鵲爭。【補○○三】

○浣溪沙﹝黃鶯﹞

一隻黃鶯薄天飛。空中羅网嗟長懸。喚取家中好恩眷。嘆人言。

髙意郎君勞��。忽然得奪旋髙天。悔不當初人心負。�你兩个沒因緣。【補○○四】

○失調名﹝問安﹞

問安分明不似潘。繞歡。賤妾�口女��至五更寒。外看。遠聞孤山風動曉。心酸。�手兩�酒家錢。皇天。願作江河變澄川。將身航海沒波瀾。【補○○五】

○失調名﹝艸頭霜冷﹞

艸頭霜冷誤中年。誤中年。先須學取禮儀全。誓願莫歸還。

脫卻皮裘蕃漢國。蕃漢國。多應養馬上胭脂山。淚眼仰靑天。【補○○六】

○臨江仙﹝大王處分﹞

大王處分靖烽煙。山路阻隔多般。寒風切切賤於丹。行路遠。正見一條天。

願我早晚奪山川。大王堯舜團圓。自今以後把槍攢。卸金甲。髙唱快活年。【補○○七】

○望江南﹝大丈夫漢﹞

大丈夫漢。爲國莫思身。單槍匹馬搶排陣。塵飛艸動便須行。以後敬家軍。

兩陣壁。隱微處莫潛身。腰間四圍十三�。龍泉寶劍靖妖雰。舉將來獻明君。【補○○八】

○失調名﹝遠徵行﹞

上卻沙場別卻妻。教我兒壻遠徵行。乃可巾鹿古鞍弟漢壻。大王不容許女人妝。

女人束妝有何妨。妝束出來似神王。乃可刀頭劍下死。夜夜不願守空房。【補○○九】

○浣溪沙﹝山頭水道﹞

忽見山頭水道堙。鴛鴦環甲被金鞍。馬上彎弓搭箭射。塞門看。

爲報乞寒王子大。胭脂山下戰場寬。丈夫兒出來須努力。覓取策三邊。【補○一○】

○失調名﹝拋我一生﹞

拋我一生卻。自家一身當。歸漢路。千萬憶君。若在生之時。不謂人死。卿卿意著。早去過。日落西下得相見。【補○一一】

○浣溪沙﹝萬里迢停﹞

萬里迢停不見家。一條黃路絕鳴沙。自憶家鄕心意亂。日長斜。

海水親圌來往�。遠聞孤雁轉思多。惆悵年年歸北路。曲子催送浪淘沙。【補○一二】

○失調名﹝耶娘老﹞

一不願耶娘老。二不願梵公生。三不願無弟兄。四不願自身當。

燕子雲中鳥。下來繞此堂。同席溫美酒。且以唱歌人。【補○一三】

﹝二﹞組曲類

髙興歌﹝酒賦二十一首﹞

胡笳十八拍又一拍

○髙興歌酒賦二十一首

王公特達越今古。六尺堂堂善文武。但令朝夕醉如泥。不惜錢財用如土。【補一○一】

遠近咸知用度慣。輕棄隋珠召玉環。綠酒長令能漲海。黃金不用積如山。【補一○二】

嵇叔夜。阮仲容。冰玉琢。成千鍾。爲與劉伶千日酒。醉臥南山百尺松。【補一○三】

一言道合卽知音。酒如泉水肉如林。有膽渾淪天許大。泰山團作小於心。【補一○四】

癭木杯。犀酒角。長餔抵唇聲瀺灂。白日林裏訪山濤。夜向甕前尋畢卓。【補一○五】

珊瑚杓。金叵羅。傾酒淙淙如龍渦。酒若懸流注不歇。口如滄海吸黃河。【補一○六】

鵝兒黃。鴨頭綠。桑落蒲桃看不足。相令惟憂日勢斜。吟歡只怕時光促。【補一○七】

挑金燈。爇玉燭。綠珠姮娥送歌曲。遮莫酒如黑黯湫。終須欲入■﹝山含﹞巉谷。【補一○八】

點淸酒。如竹葉。沾著唇。甜入頰。罇中湛湛旁人怯。酒燻花色赤翩翩。面上紫光凝■﹝聶欠﹞■﹝聶欠﹞。【補一○九】

鳳凰杯。瑪瑙盞。左旋右旋大虫眼。千車鹿脯作資財。百隻槍籌是家產。【補一一○】

無勞四字犯章程。不明不快酒滿盛。銀碗渾擎張口瀉。君聽且作瀺灂聲。【補一一一】

箏笛相和聲沸天。更將新曲入繁弦。爲聽十拍黃花酒。打折一條白玉鞭。【補一一二】

新開九醞气氛氳。嫌何昔日孟嘗君。壺觴百杯徒浪飲。章程不許李稍云。【補一一三】

徹曉天明坐不起。酕醄酩酊芳筵裏。回頭吐出蓮花杯。浮萍艸蓋泛香水。【補一一四】

暖淳淳。本無骨。咽入喉中聲嗗嗗。【補一一五】

納面酒。嗢勃桃。撥醅嘗卻三五瓢。心頭舊酒逢新酒。半似含消半未消。【補一一六】

今年九月寒應早。髙幡百度尊前倒。人醉何愁不得歸。馬識酒家來去道。【補一一七】

入凝冬。香滿室。紅地鑪。相厭膝。銀鐺亂點野駞酥。罍罍酒消魚眼出。戶外多應凍栗寒。筵中不若三春日。【補一一八】

孔夫子。並顏淵。古今髙哲稱大賢。辯士甲乙魯仲連。何晏馬融老鄭玄。桃花園裏看無地。走入壺中卻有天。【補一一九】

璨然可觀辭賦客。興治文章光憚赫。人生一代不榮華。彭祖徒勞年七百。【補一二○】

醉眠更有何所憂。衣冠身外復何求。但得淸罇消日月。莫愁紅粉老春秋。【補一二一】

○胡笳十八拍又一拍

劉商

第一拍

第二拍

第三拍

第四拍

第五拍

第六拍

第七拍

第八拍

第九拍

第十拍

第十一拍

第十二拍

第十三拍

第十四拍

第十五拍

第十六拍

第十七拍

第十八拍

胡笳第十九拍

第一拍

漢室將衰兮四夷不賓。動干戈兮徵戰頻。哀哀父母生育我見離亂兮當此辰。紗窗對鏡未經事。將謂珠簾能蔽身。一朝胡騎入中國。蒼黃處處逢胡人。忽將薄命委鋒鏑。可惜紅顏隨虜塵。【補一二二】

第二拍

馬上將余向絕域。厭生求死死不得。戎羯鮏羴豈是人。豺狼喜怒難姑息。行盡天山足霜霰。風土蕭條近胡國。萬里重陰鳥不飛。寒沙莽莽無南北。【補一二三】

第三拍

如羇囚兮在縲紲。憂慮萬端無處說。使余刀兮剪餘發。食餘肉兮飲余血。誠知殺身願如此。以余爲妻不如死。早被蛾眉累此身。空悲弱質柔如水。【補一二四】

第四拍

山川路長誰記得。何處天涯是鄕國。自從驚怖少精神。不覺風霜損顏色。夜中歸夢來又去。朦朧豈解傳消息。漫漫胡天叫不聞。明明漢月應相識。【補一二五】

第五拍

水頭宿兮艸頭坐。風吹漢地衣裳破。羊脂沐髮長不梳。羔子皮裘領仍左。狐襟貉袖腥復膻。晝披行兮夜披臥。氈悵時移無定居。日月長兮不可過。【補一二六】

第六拍

怪得春光不來久。胡中風土無花柳。天翻地覆誰得知。如今正南看北斗。姓名音信兩不通。終日經年常閉口。是非取與在指撝。言語傳情不如手。【補一二七】

第七拍

男兒婦人帶弓箭。塞馬蕃羊臥霜霰。寸步東西豈自由。偸生乞死非情願。龜玆觱篥愁中聽。碎葉琵琶夜深怨。竟夕無雲月上天。故鄕應得重相見。【補一二八】

第八拍

憶昔私家恣嬌小。遠取珍禽學馴擾。如今淪棄念故鄕。悔不當初放林表。朔風蕭蕭寒日暮。星河寥落胡天曉。旦夕思歸不得歸。愁心想似籠中鳥。【補一二九】

第九拍

當日蘇武單於問。道是賓鴻解傳信。學他刺血寫得書。書上千重萬重恨。髯胡少年能走馬。彎弓射飛無遠近。遂令邊雁轉怕人。絕域何由達方寸。【補一三○】

第十拍

恨淩辱兮惡鮏羴。憎胡地兮怨胡天。生得胡兒欲棄捐。及生母子情宛然。貌殊語異憎還愛。心中不覺常相牽。朝朝暮暮在眼前。腹生手養寧不憐。【補一三一】

第十一拍

日來月往相催遷。迢迢星歲欲周天。無冬無夏臥霜霰。水凍艸枯爲一年。漢家甲子有正朔。絕域三光空自懸。幾回鴻雁來又去。腸斷蟾蜍虧復圓。【補一三二】

第十二拍

破瓶落井空永沈。故鄕望斷無歸心。寧知遠使問姓名。漢語冷冷傳好音。夢魂幾度到鄕國。覺後翻成哀怨深。如今果是夢中事。喜過悲來情不任。【補一三三】

第十三拍

童稚牽衣雙在側。將來不可畱又憶。還鄕惜別兩難分。寧棄胡兒歸舊國。山川萬里復邊戍。背面無由得消息。淚痕滿面對殘陽。終日依依向南北。【補一三四】

第十四拍

莫以胡兒可羞恥。恩情亦各言其子。手中十指有長短。截之痛惜皆相似。還鄕豈不見親族。念此飄零隔生死。南風萬里吹我心。心亦隨風度遼水。【補一三五】

第十五拍

嘆息襟懷無定分。當時怨來歸又恨。不知愁怨情若何。似有鋒鋩擾方寸。悲歡並行情未快。心意相尢自相問。不緣生得天屬親。豈向仇讎結恩信。【補一三六】

第十六拍

去時只覺天蒼蒼。歸日始知胡地長。重陰白日落何處。秋雁所向應南方。平沙四顧自迷惑。遠近悠悠隨雁行。徵途未盡馬蹄盡。不見行人邊艸黃。【補一三七】

第十七拍

行盡胡天千萬里。惟見黃沙白雲起。馬饑跑雪銜艸根。人渴敲冰飲流水。燕山髣髴辧烽戍。鼙鼓如聞漢家壘。努力前程是帝鄕。生前免向胡中死。【補一三八】

第十八拍

歸來故鄕見親族。田園半蕪春艸綠。明燭重燃煨燼灰。寒泉更洗沈泥玉。載持巾櫛禮儀好。一弄絲桐生死足。出入關山十二年。哀情盡在胡笳曲。【補一三九】

胡笳第十九拍

毛押衙

去年骨肉悲��。不似今年苦爲客。失土翻�落水瓶。歸蕃永作投河石。他鄕人物稀相識。獨有夫君沈憐惜。歲暮態情生百端。不覺愁牽加一拍。【補一四○】

﹝三﹞五七言體

五七言情詞﹝閨情二首﹞

五七言禪詩﹝斷諸惡二首﹞

五七言禪詩﹝光明崖五首﹞

○五七言情詞﹝閨情二首﹞

千回萬轉夢難成。萬徧千回夢裏驚。總爲相思愁不寐。縱然愁寐忽天明。【補一四一】

○五七言禪詩﹝斷諸惡二首﹞

��斷諸惡。細細詃貪嗔。若使如羅漢﹐卽自絕囂塵。【補一四三】

將刀且割無明暗。復用利劍斷親姻。究竟涅盤非是遠。尋思寂滅卽爲鄰。只是眾生不牽致﹐所以沈淪罪業深。努力遵三寶﹐何慮不全身。【補一四四】

○五七言禪詩﹝光明崖五首﹞

光明崖中常貪愛。﹝努力﹞五陰城����。﹝難識﹞���林極險峻。﹝努力﹞終朝恆被四魔牽。﹝難識﹞【補一四五】

聖教�����。﹝努力﹞���走戀攀緣。﹝難識﹞輪回六趣如圓觀。﹝努力﹞淨土人稀不肯前。﹝難識﹞【補一四六】

有求皆有苦。﹝努力﹞少欲必心安。﹝難識﹞冤親悉平等。﹝努力﹞世樂暫時間。﹝難識﹞眷屬相結伴。﹝努力﹞歷劫受饑寒。﹝難識﹞恩愛如泡影。﹝努力﹞貪者不歸還。﹝難識﹞【補一四七】

善知識一言難可諭。﹝努力﹞決定堅修須向前。﹝難識﹞居山甚奇妙。﹝努力﹞勤心作意看。﹝難識﹞渴飲無生水。﹝努力﹞饑食法喜餐。﹝難識﹞忍辱大隨體。﹝努力﹞不羨世間官。﹝難識﹞【補一四八】

蓮華本從淤泥出。﹝努力﹞智者無心趣涅盤。﹝難識﹞法性如空像兔角。﹝努力﹞普願含識逢眞源。﹝難識﹞【補一四九】

惇煌歌辭總編

惇煌歌辭總編

任半塘輯

●目錄

卷一雜曲雲謠集雜曲子

卷二雜曲只曲

卷三雜曲普通聯章

卷四雜曲重句聯章

卷五雜曲定格聯章

卷六雜曲長篇定格聯章

卷七大曲

補遺只曲類組曲類五七言體

●惇煌歌辭總編卷一

雜曲雲謠集雜曲子

鳳歸云﹝徵夫數載二首﹞

鳳歸云﹝魯女堅貞二首﹞

天仙子﹝五陵淚眼﹞

天仙子﹝誰是主二首﹞

竹枝子﹝遊蕩經年﹞

竹枝子﹝蕭娘相許﹞

洞仙歌﹝今宵恩義﹞

洞仙歌﹝戍客流浪﹞

破陣子﹝人去瀟湘﹞

破陣子﹝單於迷虜塵﹞

破陣子﹝三邊無事﹞

破陣子﹝軍帖書名﹞

浣溪沙﹝五陵懇切二首﹞

柳靑娘﹝倚闌人二首﹞

傾杯樂﹝求名宦﹞

傾杯樂﹝五陵堪娉﹞

內家嬌﹝應奉君王﹞

內家嬌﹝長降仙宮﹞

拜新月﹝蕩子他州﹞

拜新月﹝國泰時淸﹞

拋球樂﹝五陵負恩﹞

拋球樂﹝上陽家﹞

漁歌子﹝五陵兒女﹞

漁歌子﹝五陵渺渺﹞

喜秋天﹝相思破二首﹞

喜秋天﹝搗練千聲﹞

喜秋天﹝離塵俗﹞

○鳳歸云﹝徵夫數載二首﹞

徵夫數載。萍寄他邦。去便無消息。累換星霜。月下愁聽砧杵起。塞雁南行。孤眠鸞帳裏。枉勞魂夢。夜夜飛揚。

想君薄行。更不思量。誰爲傳書與。表妾衷腸。倚牖無言垂血淚。暗祝三光。萬般無柰處。一鑪香盡。又更添香。【○○○一】

綠窗獨坐。修得君書。徵衣裁縫了。遠寄邊隅。想你爲君貪苦戰。不憚崎嶇。終朝沙磧裏。止憑三尺。勇戰單於。

豈知紅臉。淚滴如珠。枉把金釵卜。卦卦皆虛。魂夢天涯無暫歇。枕上長噓。待公卿回故里。容顏憔悴。彼此何如。【○○○二】

○鳳歸云﹝魯女堅貞二首﹞

幸因今日。得覩嬌娥。眉如初月。目引橫波。素胸未消殘雪。透輕羅。�����。朱含碎玉。云髻婆娑。

東鄰有女。相料實難過。羅衣掩袂。行步逶迆。逢人問語羞無力。態嬌多。錦衣公子見。垂鞭立馬。腸斷知麼。【○○○三】

兒家本是。累代簪纓。父兄皆是。佐國良臣。幼年生於閨閣。洞房深。訓習禮儀足。三從四徳。鍼黹分明。

娉得良人。爲國願長徵。爭名定難。未有歸程。徒勞公子肝腸斷。謾生心。妾身如松柏。守志彊過。。【○○○四】

○天仙子﹝五陵淚眼﹞

燕語鶯啼三月半。煙蘸柳條金綫亂。五陵原上有仙娥。攜歌扇。香爛漫。畱住九華云一片。

犀玉滿頭花滿面。負妾一雙偸淚眼。淚珠若得似眞珠。拈不散。知何限。串向紅絲應百萬。【○○○五】

○天仙子﹝誰是主二首﹞

燕語鶯啼驚覺夢。羞見鸞臺雙舞鳳。思君別後信難通。無人共。花滿洞。羞把同心千徧弄。【○○○六】

叵耐不知何處去。正值花開誰是主。滿樓明月夜三更。無人語。淚如雨。便是思君腸斷處。【○○○七】

○竹枝子﹝遊蕩經年﹞

羅幌塵生���。笙簧無緒理。恨小郎遊蕩經年。不施紅粉鏡臺前。只是焚香禱祝天。

屏幃悄悄���。��垂珠淚。點點滴滴成斑。待伊來際共伊言。須攺狂來斷卻顚。【○○○八】

○竹枝子﹝蕭娘相許﹞

髙捲珠簾垂玉牖。公子王孫女。顏容二八小娘。滿頭珠翠影爭光。百步惟聞蘭麝香。

口含紅豆相思語。幾度遙相許。修書傳與蕭娘。倘若有意嫁潘郎。休遣潘郎爭斷腸。【○○○九】

○洞仙歌﹝今宵恩義﹞

華燭光輝。深下屏幃。恨徵人久鎭邊夷。酒醒後多風醋。少年夫壻。向綠窗下左偎右倚。擬鋪鴛被。把人尢泥。

須索琵琶重理。曲中彈到。想夫憐處。轉相愛幾多恩義。卻再絮衷鴛衾枕。願長與今宵相似。【○○一○】

○洞仙歌﹝戍客流浪﹞

悲雁隨陽。解引秋光。寒蛩響夜夜堪傷。淚珠串滴。旋流枕上。無計恨徵人。爭向金風飄蕩。搗衣嘹亮。

懶寄回文先往。戰袍待糸。絮重更燻香。殷勤憑驛使追訪。願四塞來朝明帝。令戍客休施流浪。【○○一一】

○破陣子﹝人去瀟湘﹞

蓮臉柳眉休暈。靑絲罷攏云。暖日和風花帶媚。畫閣雕梁燕語新。捲簾恨去人。

寂寞長垂珠淚。焚香禱盡靈神。應是瀟湘紅粉繼。不念當初羅帳恩。拋兒虛度春。【○○一二】

○破陣子﹝單於迷虜塵﹞

日暖風輕佳景。流鶯似問人。正是越溪花捧艷。獨隔千山與萬津。單於迷虜塵。

雪落梅庭愁地。香檀枉注歌唇。攔徑萋萋芳艸綠。紅臉可知珠淚頻。魚箋豈易呈。【○○一三】

○破陣子﹝三邊無事﹞

風送徵軒迢遞。參差千里餘。目斷妝樓相憶苦。魚雁山川鱗迹疏。和愁封去書。

春色可堪孤枕。心焦夢斷更初。早晚三邊無事了。香被重眠比目魚。雙眉應自舒。【○○一四】

○破陣子﹝軍帖書名﹞

年少徵夫軍帖。書名年復年。爲覓封侯酬壯志。攜劍彎弓沙磧邊。拋人如斷弦。迢遞可知閨閣。吞聲忍淚孤眠。春去春來庭樹老。早晚王師歸卻還。免教心怨天。【○○一五】

○浣溪沙﹝五陵懇切二首﹞

麗質紅顏越眾希。素胸蓮臉柳眉低。一笑千花羞不坼。懶芳菲。

�������。�������。偏引五陵思懇切。要君知。【○○一六】

髻綰湘雲淡淡妝。早春花向臉邊芳。玉腕慢從羅袖出。捧杯觴。

纖手令行勻翠柳。素咽歌發繞雕梁。但是五陵爭忍得。不疏狂。【○○一七】

○柳靑娘﹝倚闌人二首﹞

靑絲髻綰臉邊芳。淡紅衫子掩酥胸。出門斜撚同心弄。意恛惶。故使橫波認玉郎。

叵耐不知何處去。教人幾度掛羅裳。待得歸來須共語。情轉傷。斷卻妝樓伴小娘。【○○一八】

碧羅冠子結初成。肉紅衫子石橊裙。故著胭脂輕輕染。淡施檀色注歌唇。��含情喚小鶯。

只問玉郎何處去。才言不覺到朱門。扶入錦幃���。�殷勤。因何辜負倚闌人。【○○一九】

○傾杯樂﹝求名宦﹞

憶昔笄年。未省離合。生長深閨院。閒憑著繡牀。時拈金鍼。擬貌舞鳳飛鸞。對妝臺重整嬌姿面。知身貌算料。��豈教人見。又被良媒。苦出言詞相誘衒。

每道說水際鴛鴦。惟指梁間雙燕。被父母將兒匹配。便認多生宿姻眷。一旦娉得狂夫。攻書業拋妾求名宦。縱然選得。一時朝要。榮華爭穩便。【○○二○】

○傾杯樂﹝五陵堪娉﹞

窈窕逶迆。體貌超羣。傾國應難比。渾身掛綺羅。裝束��。未省從天得至。臉如花自然多嬌媚。翠柳畫蛾眉。橫波如同秋水。裙生石橊。血染羅衫子。

觀艷質語軟言輕。玉釵綴素綰烏雲髻。年二八久鎖香閨。愛引猧兒鸚鵡戲。十指如玉如蔥。凝酥體雪透羅裳裏。堪娉與公子王孫。五陵年少風流壻。【○○二一】

○內家嬌﹝應奉君王﹞

絲碧羅冠。搔頭綴髻。寶妝玉鳳金蟬。輕輕敷粉。深深長畫眉綠。雪散胸前。嫩臉紅唇。眼如刀割。口似朱丹。渾身掛異種羅裳。更燻龍腦香煙。

屐子齒髙。慵移步兩足恐行難。天然有��靈性。不娉凡間。教招事無不會。解烹水銀。煉玉燒金。別盡歌篇。除非卻應奉君王。時人未可趨顏。【○○二二】

○內家嬌﹝禦制林鐘商內家嬌長降仙宮﹞

兩眼如刀。渾身似玉。風流第一佳人。及時衣著。梳頭京樣。素質艷麗靑春。善別宮商。能調絲竹。歌令尖新。任從說洛浦陽臺。謾將比並無因。

半含嬌態。逶迆緩步出閨門。搔頭重慵憁不插。����。������。只把同心。千徧撚弄。來往中庭。應長降王母仙宮。凡間略現容眞。【○○二三】

○拜新月﹝蕩子他州﹞

蕩子他州去。已經新歲未還歸。堪恨情如水。到處輒狂迷。不思家國。花下遙指祝神祇。直至於今。拋妾獨守空閨。

上有穹蒼在。三光也合遙知。倚屏幃坐。淚流點滴。金粟羅衣。自嗟薄命。緣業至於斯。乞求待見面。誓不辜伊。【○○二四】

○拜新月﹝國泰時淸﹞

國泰時淸晏。咸賀朝列多賢士。播得羣臣美。卿貳如同魚水。況當秋景。蓂葉初敷卉。同登新樓上。仰望蟾色光起。

回顧玉兔影媚。明鏡匣參差斜墜。澄波美。猶怯怕半鉤銜餌。萬家向月下。祝告深深跪。願皇壽千千。歲登寶位。【○○二五】

○拋球樂﹝五陵負恩﹞

珠淚紛紛濕綺羅。少年公子負恩多。當初姊妹分明道。莫把眞心過與他。子細思量著。淡薄知聞解好麼。【○○二六】

○拋球樂﹝上陽家﹞

寶髻釵橫綴鬢斜。殊容絕勝上陽家。蛾眉不掃天生綠。蓮臉能勻似早霞。無端略入後園看。羞煞庭中數樹花。【○○二七】

○漁歌子﹝五陵兒女﹞

覩顏多。思夢誤。花枝一見恨無門路。聲哽噎。淚如雨。見便不能移步。

五陵兒。戀嬌態女。莫阻來情從過與。暢平生。兩風醋。若得丘山不負。【○○二八】

○漁歌子﹝五陵渺渺﹞

洞房深。空悄悄。虛抱身心生寂寞。【讀如「帽」。】待來時。須祈禱。休戀狂花年少。

淡勻妝。周旋少。只爲五陵正渺渺。胸上雪。從君咬。恐犯千金買笑。【○○二九】

○喜秋天﹝相思破二首﹞

潘郎妄語多。夜夜道來過。賺妾更深獨弄琴。彈盡相思破。【○○三○】

寂寂坐更深。淚滴鑪煙翠。何處貪歡醉不歸。羞向鴛衾睡。【○○三一】

○喜秋天﹝搗練千聲﹞

芳林玉露催。花蕊金風觸。永夜嚴霜萬艸衰。搗練千聲促。【○○三二】

○喜秋天﹝離塵俗﹞

誰家臺榭深。嘹亮宮商足。暮恨朝愁不忍聞。早晚離塵俗。【○○三三】

●惇煌歌辭總編卷二

雜曲只曲

搗衣聲﹝三載長徵﹞

定乾坤﹝徵戰幾時休﹞

宮怨春﹝到邊庭﹞

鵲踏枝﹝徵夫早歸﹞

失調名﹝上戰場﹞

望江南﹝臨池柳﹞

更漏長﹝宮怨﹞

別仙子﹝調名本意﹞

菩薩蠻﹝千般願﹞

思越人﹝美東鄰﹞

思越人﹝拌不得﹞

怨春閨﹝調名本意﹞

更漏子﹝秋思﹞

送徵衣﹝如魚水﹞

再相逢﹝情恨切﹞

失調名﹝花發增思﹞

失調名﹝六問枕不平﹞

望江南﹝負心人﹞

漁歌子﹝恨狂夫﹞

漁歌子﹝玉郎至﹞

臨江仙﹝少年夫壻﹞

南歌子﹝風流壻﹞

南歌﹝獎美人﹞

菩薩蠻﹝相思意﹞

菩薩蠻﹝拋鞭落﹞

山花子﹝難期會﹞

南歌子﹝心自偏﹞

泛龍舟﹝遊江樂﹞

樂世辭﹝武陽送別﹞

秋夜長﹝在他鄕﹞

秋夜長﹝遠行人﹞

浣溪沙﹝遠客思歸﹞

菩薩蠻﹝送行人﹞

謁金門﹝上龍門﹞

生查子﹝立功勛﹞

生查子﹝金殿選﹞

水調辭﹝天闕聲名﹞

鄭郎子辭﹝對明主﹞

菩薩蠻﹝問龍門﹞

浣溪沙﹝爲君王﹞

臨江仙﹝時世參差﹞

浣溪沙﹝厭良賢﹞

浣溪沙﹝志不迷﹞

浣溪沙﹝幽境﹞

山僧歌﹝獨隱山﹞

菩薩蠻﹝卻回歸﹞

望江南﹝娘子面﹞

失調名﹝織錦紋﹞

浣溪沙﹝開園穿池﹞

南歌子﹝賞春﹞

南歌子﹝消暑﹞

菩薩蠻﹝醉如泥﹞

破陣樂﹝破西戎﹞

定乾坤﹝修文寰海﹞

春光好﹝感恩光﹞

酒泉子﹝犯皇宮﹞

贊普子﹝蕃家將﹞

菩薩蠻﹝回鸞輅﹞

望江南﹝惇煌郡﹞

浣溪沙﹝合郡人心﹞

菩薩蠻﹝惇煌將﹞

定西蕃﹝調名本意﹞

望江南﹝龍沙塞﹞

望江南﹝邊塞苦﹞

獻忠心﹝卻西遷﹞

謁金門﹝開於闐﹞

菩薩蠻﹝在三峯﹞

菩薩蠻﹝卻回歸﹞

菩薩蠻﹝憂邦國﹞

望江南﹝曹公徳﹞

浣溪沙﹝獻大賢﹞

失調名﹝賀當家﹞

望遠行﹝佐聖朝﹞

歌樂還鄕﹝調名本意﹞

鵲踏枝﹝他邦客﹞

浣溪沙﹝不忘恩﹞

酒泉子﹝裴氏暉威﹞

南歌子﹝對尊顏﹞

樂世辭﹝孤雁﹞

浣溪沙﹝海燕﹞

望江南﹝五涼詠月﹞

酒泉子﹝詠馬﹞

酒泉子﹝詠劍﹞

浣溪沙﹝是船行﹞

菩薩蠻﹝溪邊舞﹞

失調名﹝莨菪不歸﹞

紅娘子﹝秋水似天仙﹞

失調名﹝樓頭飲宴﹞

水調辭﹝無谷還逢谷﹞

失調名﹝斷諸惡﹞

失調名﹝見眞時﹞

失調名﹝一室空﹞

失調名﹝勸諸人一偈﹞

楊柳枝﹝老催人﹞

謁金門﹝朝帝美﹞

謁金門﹝仙境美﹞

臨江仙﹝求仙﹞

回波樂

失調名﹝傷蛇曲子﹞

失調名﹝多徵使﹞

失調名﹝陣云收﹞

失調名﹝葡萄酒﹞

喜秋天﹝送徵衣﹞

失調名﹝曲子吐萌﹞

浣溪沙﹝使風行﹞

木蘭花﹝春風斬斷我﹞

失調名﹝花落又重開﹞

失調名﹝雙淚流﹞

失調名﹝歸明王﹞

失調名﹝蘇合香﹞

失調名﹝雕梁雙燕﹞

失調名﹝母恩長﹞

失調名﹝佛。母同恩﹞

失調名﹝須報恩﹞

失調名﹝阿羅漢﹞

失調名﹝祥花墜﹞

失調名﹝道泰曲子﹞

○搗衣聲﹝三載長徵﹞

良人去。住邊庭。三載長徵。萬家砧杵搗衣聲。坐寒更。添玉漏。懶頻聽。

向深閨遠聞雁悲鳴。遙望行人。三春月影照階庭。簾前跪拜。人長命。月長生。【○○三四】

○定乾坤﹝徵戰幾時休﹞

塞北徵戰幾時休。罷風流。汝家夫壻���。荏苒已經秋。

寒衣造了無人送。憑��書將。紗窗孤雁叫。泣淚數千行。【○○三五】

○宮怨春﹝到邊庭﹞

柳條垂處處。喜鵲語零零。焚香稽首表君情。慕得蕭郎好武。累歲長徵。向沙場裏。輪寶劍。定欃槍。

去時花欲謝。幾度葉還靑。相思夜夜到邊庭。願天下銷戈鑄戟。舜日淸平。待功成日。麟閣上。畫圖形。【○○三六】

○鵲踏枝﹝徵夫早歸﹞

叵柰靈鵲多瞞語。送喜何曾有憑據。幾度飛來活捉取。鎖上金籠休共語。

比擬好心來送喜。誰知鎖我在金籠裏。欲他徵夫早歸來。騰身卻放我向靑雲裏。【○○三七】

○失調名﹝上戰場﹞

十四十五上戰場。手執長槍。低頭淚落悔喫糧。步步近刀槍。昨夜馬驚轡斷。惆悵無人攔障。險徑【下闕】【○○三八】

○望江南﹝臨池柳﹞

莫攀我。攀我太心偏。我是曲江臨池柳。者人折了那人攀。恩愛一時間。【○○三九】

○更漏長﹝宮怨﹞

歐陽炯

三十六宮秋夜永。露華點滴髙梧。丁丁玉漏咽銅壺。明月上金鋪。

紅綫毯。博山鑪。香風暗觸流蘇。羊車一去長靑蕪。塵鏡彩鸞孤。【○○四○】

○別仙子﹝調名本意﹞

此時模樣。算來似。秋天月。無一事。堪惆悵。須圓闕。穿窗牖。人寂靜。滿面蟾光如雪。照淚痕何似。兩眉雙結。

曉樓鐘動。執纖手。看看別。移銀燭。猥身泣。聲哽噎。家私事。頻付囑。上馬臨行說。長思憶。莫負少年時節。【○○四一】

○菩薩蠻﹝千般願﹞

枕前發盡千般願。要休且待靑山爛。水面上秤錘浮。直待黃河徹底枯。

白日參辰現。北斗回南面。休卽未能休。且待三更見日頭。【○○四二】

○思越人﹝美東鄰﹞

美東鄰。多窈窕。繡裙步步輕擡。獨向西園尋女伴。笑時雙臉蓮開。

��分手低聲問。怱怱恨闕良媒。怕被顚狂花下惱。牡丹不折先回。【○○四三】

○思越人﹝拌不得﹞

一枝花。一盞酒。小爭不去��。����終不醉。無花對酒難�。

一枝�����。�枝慕我心迷。幾度擬拌拌不得。思量且坐��。【○○四四】

○怨春閨﹝調名本意﹞

好天良夜。�月碧霄髙掛。羞對文鸞。淚濕紅羅帊。時斂愁眉。恨君顚罔。夜夜歸來。紅燭長流云榭。

夜久更深。羅帳虛燻蘭麝。頻頻出戶。迎取嘶嘶馬。含笑覷。輕輕罵。把衣撏撦。叵耐金枝。扶入水精簾下。【○○四五】

○更漏子﹝秋思﹞

溫庭筠

金鴨香。紅蠟淚。偏照畫堂秋思。眉翠盡。鬢云殘。夜來衾枕寒。

梧桐樹。三更雨。不道離心正苦。一葉葉。一聲聲。空階滴到明。【○○四六】

○送徵衣﹝如魚水﹞

今世共你如魚水。是前世因緣。兩情準擬過千年。轉轉計較難。教汝獨自眠。

每見庭前雙飛燕。他家好自然。夢魂往往到君邊。心專石也穿。愁甚不團圓。【○○四七】

○再相逢﹝情恨切﹞

與君別後。何日再相逢。關山阻隔信難通。情恨切。气塡胸。連襟淚落重重。

世通榮貴壽如松。寒雁來過附書蹤。謂君憔悴損形容。教兒淚落千重。【○○四八】

○失調名﹝花發增思﹞

花未發。增所思。及見花開轉益悲。花開未發尙有期。獨我情懷無見時。中宵月下空流淚。腸斷關山知不知。【○○四九】

○失調名﹝六問枕不平﹞

六問枕不平。看似���。君從後園去。後園���。金釵薄落地。自作一股折。羅帶自嫌長。自作同心結。所以枕不平。蓋緣郎轉歇。君作��心。莫聽閒人說。【○○五○】

○望江南﹝負心人﹞

天上月。遙望似一團銀。夜久更闌風漸緊。與奴吹散月邊云。照見負心人。【○○五一】

○漁歌子﹝恨狂夫﹞

春雨微。香風少。簾外鶯啼聲聲好。伴孤屏。無語笑。寂對前庭悄悄。

當初去。向郎道。莫保靑娥花容貌。恨狂夫。不歸早。教妾實在煩惱。【○○五二】

○漁歌子﹝玉郎至﹞

繡簾前。美人睡。庭前猧子頻頻吠。雅奴白。玉郎至。扶下驊驑沈醉。

出屏幃。整云髻。鶯啼濕盡相思淚。共別人好。說我不是。得莫辜天負地。【○○五三】

○臨江仙﹝少年夫壻﹞

少年夫壻奉恩多。霜臉上淚痕多。千回�去自消磨。羅帶上鸞鳳。擬拆意如何。

錦帳屏幃多冷落。何處戀嬌娥。回來直擬苦過磨。思量�得。還是謌哥哥。【○○五四】

○南歌子﹝風流壻﹞

悔嫁風流壻。風流無準憑。攀花折柳得人憎。夜夜歸來沈醉。千聲喚不應。

回覷簾前月。鴛鴦帳裏燈。分明照見負心人。問道些須心事。搖頭道不曾。【○○五五】

○南歌子﹝獎美人﹞

翠柳眉間綠。桃花臉上紅。薄羅衫子掩酥胸。一段風流難比。像白蓮出水中。【○○五六】

○菩薩蠻﹝相思意﹞

�������。�������。�����。�����。

�����。��相思意。羞著舊羅裳。雙雙金鳳凰。【○○五七】

○菩薩蠻﹝拋鞭落﹞

淸明節近千山綠。輕盈士女腰如束。九陌正花芳。少年騎馬郎。

羅衫香袖薄。佯醉拋鞭落。何用更回頭。謾添春夜愁。【○○五八】

○山花子﹝難期會﹞

去年春日長相對。今年春日千山外。落花流水東西路。難期會。

西江水竭南山碎。憶得終日心無退。當時只合同攜手。悔��。【○○五九】

○南歌子﹝心自偏﹞

爭不教人憶。怕郎心自偏。近來聞道不多安。夜夜夢魂間錯。往往到君邊。

白日長相見。夜頭各自眠。終朝盡日意懸懸。願作合歡裙帶。長繞在你胸前。【○○六○】

○泛龍舟﹝遊江樂﹞

春風細雨沾衣濕。何時恍忽憶揚州。南至柳城新造口。北對蘭陵孤驛樓。回望東西二湖水。復見長江萬里流。白鷺雙飛出溪壑。無數江鷗水上游。﹝泛龍舟。遊江樂。﹞【○○六一】

○樂世辭﹝武陽送別﹞

沈宇

菊黃蘆白雁南飛。羌笛胡琴淚濕衣。見君長別秋江水。一去東流何日歸。【○○六二】

○秋夜長﹝在他鄕﹞

天暮蘆花白。秋夜長。庭前樹葉黃。旋艸霜。

門前客來了。繡蓋襠。夫妻在他鄕。淚千行。【○○六三】

○秋夜長﹝遠行人﹞

一隻銀瓶子。兩手拴。攜送遠行人。福祿安。

承聞黃河長。不信寬。身上渡明官。恐怕�。【○○六四】

○浣溪沙﹝遠客思歸﹞

玉露初垂艸木雕。雁飛南去燕離巢。寸步如同雲水隔。月輪髙。

遠客思歸砧杵夜。庭前�葉墮銀筱。蟋蟀哀鳴階砌下。恨長宵。【○○六五】

○菩薩蠻﹝送行人﹞

昨朝爲送行人早。五更未罷金雞叫。相送過河梁。水聲堪斷腸。

惟愁離別苦。努力登長路。駐馬再搖鞭。爲傳千萬言。【○○六六】

○謁金門﹝上龍門﹞

雲水客。書劍十年功積。聚盡螢光鑿盡壁。不逢靑眼識。

終日塵驅役飲食。��淚珠常滴。欲希借力。莫教重點額。【○○六七】

○生查子﹝立功勛﹞

三尺龍泉劍。篋裏無人見。一張落雁弓。百隻金花箭。

爲國竭忠貞。苦處曾徵戰。先望立功勛。後見君王面。【○○六八】

○生查子﹝金殿選﹞

一樹澗生松。迥向長林起。勁枝接靑霄。秀气遮天地。

鬱鬱覆雲霞。直擁髙峯頂。【讀如「帝」。】金殿選忠良。合赴君王意。【○○六九】

○水調辭﹝天闕聲名﹞

楚江搖曳大川冥。天闕聲名發夢思。孤雁北望呈心遠。不及南山獻壽時。【○○七○】

○鄭郎子﹝辭對明主﹞

靑絲弦。揮白玉。宮商角徵羽。五音足。何時得對明主彈。一弦彈卻天下曲。【○○七一】

○菩薩蠻﹝問龍門﹞

自從宇宙充戈戟。狼煙處處燻天黑。早晚豎金雞。休磨戰馬蹄。

渺渺三江水。半是儒生淚。老尙逐經才。問龍門何日開。【○○七二】

○浣溪沙﹝爲君王﹞

卻掛綠襕用筆章。不藉你馬上弄銀槍。罷卻龍泉身解甲。學文章。

你取硯筒濃撚筆。疊紙將來書兩行。將向殿前報消息。也是爲君王。【○○七三】

○臨江仙﹝時世參差﹞

岸闊臨江帝宅賒。東風吹柳西斜。春光催綻後園花。鶯啼燕語撩亂。爭忍不思家。每恨經年離別苦。等閒拋棄生涯。如今時世已參差。不如歸去。歸去也。沈醉臥煙霞。【○○七四】

○浣溪沙﹝厭良賢﹞

捲卻詩書上釣船。身披蓑笠執魚竿。棹向碧波深處去。幾重灘。

不是從前爲釣者。蓋緣時世厭良賢。所以將身巖藪下。不朝天。【○○七五】

○浣溪沙﹝志不迷﹞

八十頹年志不迷。一竿長地坐磻溪。釣������。�淸時。

直道守遲頻負命。子鱗何必用東西。我不�����。���。【○○七六】

○浣溪沙﹝幽境﹞

云掩茅亭書滿牀。冰川松竹自淸涼。幽境不曾凡客到。豈尋常。

出入每教猿閉戶。回來還伴鶴歸裝。閒至碧溪垂釣處。月如霜。【○○七七】

○山僧歌﹝獨隱山﹞

閒日居山何似好。起時日髙睡時早。山中軟艸以爲衣。齋餐松柏隨時飽。

臥巖龕。石枕腦。一抱亂艸爲衣襖。面前若有狼藉生。一陣風來自掃了。

獨隱山。實暢道。更無諸事亂相撓。【○○七八】

○菩薩蠻﹝卻回歸﹞

常慚血願居臣下。明君巡幸恩沾灑。差匠見修宮。竭誠無有終。

奉國何曾睡。葺治無人醉。克日卻回歸。願天涯總西。【○○七九】

○望江南﹝娘子面﹞

娘子面。磑了再重磨。昨來忙驀行車少。蓋緣傍畔迸麩多。所以不來過。【○○八○】

○失調名﹝織錦紋﹞

仕女鸞凰。齊登金座。匡閒階��專心。懇望轉加新。金絲綫織成鴛鳳。����。口得金枝。合蟬野馬。競逐紛紜。����值千金。足蜂蘂攢花滿。����。只爲無人往達。進入西秦。共練���然。織成端疋。遣家僮市賣。不���。紗窗每恨織錦紋。報仕女兩兩三三。��歸鄰。從此後更也無人。日夜無效功。【○○八一】

○浣溪沙﹝開園穿池﹞

山後開園種藥葵。洞前穿作養生池。一架嫩藤花簇簇。雨微微。

坐聽猿啼吟舊賦。行看燕語念新詩。無事卻歸書閣內。掩柴扉。【○○八二】

○南歌子﹝賞春﹞

雪消冰解凍。煙凝地發萌。綠楊紅藥兩分明。萬戶千門。春色漸舒榮。

忽覩雙飛燕。時聞百囀鶯。日惠處處管絲聲。公子王孫。賞玩惜芳情。【○○八三】

○南歌子﹝消暑﹞

楊柳連堤綠。櫻桃向日紅。�吟迎气陌秋風。滿院殘花梜竹。緩緩脫簾櫳。

荷葉排靑沼。雲峯簇碧空。舉杯搖扇畫堂中。時聽笙歌消暑。思無窮。【○○八四】

○菩薩蠻﹝醉如泥﹞

歐陽炯

紅鑪暖閣佳人睡。隔簾飛雪添寒气。小院奏笙歌。香風簇綺羅。

酒傾金盞滿。蘭麝重開宴。公子醉如泥。天街聞馬嘶。【○○八五】

○破陣樂﹝破西戎﹞

哥舒翰

西戎最沐恩深。犬羊違背生心。神將驅兵出塞。橫行海畔生擒。石堡巖髙萬丈。鵰窠霞外千尋。一唱盡屬唐國。將知應合天心。【○○八六】

○定乾坤﹝修文寰海﹞

修文寰海聖明君。感皇恩。八方無事妖氛靖。定乾坤。

君臣道泰如魚水。衣永掛長新。道屬輕山嶽。千秋與萬春。【○○八七】

○春光好﹝感恩光﹞

���。���。���。���塞舊戎裝。卻著漢衣裳。

家住大楊海�。蠻騫不會宮商。今日得逢明聖主。感恩光。【○○八八】

○酒泉子﹝犯皇宮﹞

每見惶惶。隊隊雄軍驚禦輦。驀街穿巷犯皇宮。祗擬奪九重。

長槍短劍如麻亂。爭柰失計無投竄。金箱玉印自攜將。任他亂芬芳。【○○八九】

○贊普子﹝蕃家將﹞

本是蕃家將。年年在�頭。夏月披氈帳。冬天掛皮裘。

語卽令人難會。朝朝牧馬在荒丘。若不爲拋沙塞。無因拜玉樓。【○○九○】

○菩薩蠻﹝回鸞輅﹞

再安社稷垂衣理。壽同山嶽長江水。頻見老人星。萬方休戰徵。

良臣安國步。今喜回鸞輅。從此後泰階淸。齊�呼聖明。【○○九一】

○望江南﹝惇煌郡﹞

惇煌郡。四面六蕃圍。生靈苦屈靑天見。數年路隔失朝儀。目斷望龍墀。

新恩降。艸木總光輝。若不遠仗天威力。河湟必恐陷戎夷。早晚聖人知。【○○九二】

○浣溪沙﹝合郡人心﹞

好是身沾聖主恩。紫襕初降耀朱門。合郡人心咸喜賀。拜聖君。

竭節盡忠扶社稷。指山爲誓保乾坤。看著風前雙旌擁。賀明君。【○○九三】

○菩薩蠻﹝惇煌將﹞

惇煌古往出神將。感得諸蕃遙欽仰。效節望龍庭。麟臺早有名。

只恨隔蕃部。情懇難申吐。早晚滅狼蕃。一齊拜聖顏。【○○九四】

○定西蕃曲子一首﹐寄在定西蕃﹝調名本意﹞

事從星車入塞。衝沙磧。冒風寒。度千山。

三載方達王命。豈辭辛苦艱。爲布我皇綸綍。定西番。【○○九五】

○望江南﹝龍沙塞﹞

龍沙塞。路遠隔恩波。每恨諸蕃生畱滯。只緣當路寇讎多。抱屈爭柰何。

皇恩溥。聖澤徧天涯。大朝宣差中外使。今因絕塞暫經過。路遠合通和。【○○九六】

○望江南﹝邊塞苦﹞

邊塞苦。聖上合聞聲。背蕃歸漢經數歲。當爲大國作長城。金榜有嘉名。

太傅化。永保更延齡。每抱沈機扶社稷。一人有慶萬家榮。早願拜龍旌。【○○九七】

○獻忠心﹝卻西遷﹞

自從黃巢作亂。直到今年。傾動遷移。每驚天。京華飄颻。因此荒�。空有心。長思戀。明皇�。

願聖明主。久居宮宇。臣等默佑。有望�。常輸弓劍。更拋涯計。會將鑾駕。一步步。卻西遷。【○○九八】

○謁金門﹝開於闐﹞

開於闐。綿綾家家總滿。奉戲生龍及玉椀。將來百姓看。

尙書座客�典。四塞休徵罷戰。但�阿郎千秋歲。甘州他自離亂。【○○九九】

○菩薩蠻﹝在三峯﹞

千年鳳闕爭離棄。何時獻得安邦計。鑾駕在三峯。天同地不同。

宇宙憎嫌側。今作蒙塵客。閫外有忠常。思佐聖人王。【○一○○】

○菩薩蠻﹝卻回歸﹞

禦園點點紅絲掛。因風墜落沾枝架。柳色正依依。玄宮照淥池。

每思龍鳳闕。惟恨累年別。計日卻回歸。象似南山不動微。【○一○一】

○菩薩蠻﹝憂邦國﹞

自從鑾駕三峯住。傾心日夜思明主。慣在紫微間。笙歌不暫閒。

受祿分南北。誰是憂邦國。此夜卻回鑾。須教社稷安。【○一○二】

○望江南﹝曹公徳﹞

曹公徳。爲國拓西關。【讀如「鵾」。】六戎盡來作百姓。壓壇河隴定羌渾。雄名遠近聞。

盡忠孝。向主立殊勛。靖難論兵扶社稷。恆將籌略定妖氛。願萬載作人君。【○一○三】

○浣溪沙﹝獻大賢﹞

喜覩華筵獻大賢。歌歡共過百千年。長命杯中傾綠醑。滿金船。

把酒願同山嶽固。昔人彭祖等齊年。深謝慈憐兼奬飾。獻羌言。【○一○四】

○失調名﹝般涉調賀當家﹞

國泰人安靜。風沙向秀�。�����。�地種��。�宮鬧。任船車。

聽海燕。坐金牙。提葫蘆帝薩金沙。長垂羅袖拂煙霞。齊拍手。賀我當家。【○一○五】

○望遠行﹝佐聖朝﹞

年少將軍佐聖朝。爲國掃蕩狂妖。彎弓如月射雙鵰。馬蹄到處陣云消。

休寰海。罷槍刀。迎鸞駕上超霄。行人南北盡歌謠。莫把堯舜比今朝。【○一○六】

○歌樂還鄕﹝調名本意﹞

匈奴擾亂四方。丈夫按劍而王。鐵衣年年不脫。龍馬歲歲長韁。腰間寶劍常掛。手裏遮月恆張。一去掃除蕩陣。爲須歌樂還鄕。爲須歌樂還鄕。【○一○七】

○鵲踏枝﹝他邦客﹞

獨坐更深人寂寂。憶念家鄕。路遠關山隔。寒雁飛來無消息。教兒牽斷心腸憶。仰告三光珠淚滴。教他耶娘。甚處傳書覓。自嘆宿緣作他邦客。辜負尊親虛勞力。【○一○八】

○浣溪沙﹝不忘恩﹞

結艸銜珠不忘恩。些些言語莫生嗔。比死共君緣外客。悉安存。

百鳥相依投林宿。道逢枯艸再迎春。路上共君先下拜。遇藥傷蛇口含眞。【○一○九】

○酒泉子﹝裴氏暉威﹞

砂多泉頭。伴賊寇槍張怒起。語報恩住裴氏暉威。【下闕。】【○一一○】

○南歌子﹝對尊顏﹞

獲幸相邀命。攀連坐未閒。卑微得接對尊顏。今日同���。�����。【○一一一】

○樂世辭﹝孤雁﹞

失羣孤雁獨連翩。半夜髙飛在月邊。霜多雨濕飛難進。暫借荒田一宿眠。【○一一二】

○浣溪沙﹝海燕﹞

海燕喧呼別綠波。雙飛迢遰歷山河。堅志一心思舊主。壘新窠。

出入豈曾忘故室。往來未有不經過。辭主南歸聲切切。感恩多。【○一一三】

○望江南﹝五涼詠月﹞

臺上月。一片玉無瑕。迆邐看歸西海去。橫云出來不敢遮。靉叇繞天涯。【○一一四】

○酒泉子﹝詠馬﹞

紅耳薄寒。搖頭弄耳擺金轡。曾經數陣戰場寬。用勢卻還邊。

入陣之時。汗流似血。齊喊一聲而呼歇。但則收陣捲旗旛。汗散卸金鞍。【○一一五】

○酒泉子﹝詠劍﹞

三尺靑蛇。斬新鑄就鋒刃剛。沙魚裹欛用銀裝。寶現七星光。

曾經長蛇偃月陣。一徧離匣神鬼遁。鴻門會上佑明王。勝用一條槍。【○一一六】

○浣溪沙﹝是船行﹞

五兩竿頭風欲平。張帆舉棹覺船行。柔櫓不施停卻棹。是船行。

滿眼風波多戰灼。看山恰似走來迎。子細看山山不動。是船行。【○一一七】

○菩薩蠻溪邊舞﹝疊字體﹞

霏霏點點回塘雨。雙雙只只鴛鴦語。灼灼野花香。依依金柳黃。

盈盈江上女。兩兩溪邊舞。皎皎綺羅光。輕輕雲粉妝。【○一一八】

○失調名莨菪不歸﹝嵌藥名﹞

莨菪不歸鄕。經今半夏姜。去他烏頭了血傍。�他家附子豪彊。父母依意美長短。桂心日夜思量。【○一一九】

○紅娘子秋水似天仙﹝嵌曲名﹞

����宣。美人秋水似天仙。紅娘子本住��。蝶兒終日遶花間。

舉頭聚落秋��。悔上采蓮船。楊柳枝柔。墮落西番。【○一二○】

○失調名樓頭飲宴﹝嵌曲名﹞

【上闕。】羊子徧野巫山。醉胡子樓頭飲宴。醉思鄕千日醺醺。下水船盞酌十分。令籌更打江神。【○一二一】

○水調辭無谷還逢谷

爲言無谷還逢谷。將作無山更有山。馬困時時索鞍揭。人乏往往捉樹攀。【○一二二】

○失調名﹝斷諸惡﹞

��斷諸惡。細細詃貪嗔。若使如羅漢。卽自絕囂塵。

將刀且割無明暗。復用利劍斷親姻。究竟涅盤非是遠。尋思寂滅卽爲鄰。只是眾生不牽致。所以沈淪罪業深。努力遵三寶﹐何處不全身。【○一二三】

○失調名﹝見眞時﹞

往日修行時。忙忙爲生死。今日見眞時。生死尋常事。見他生。見你死。反觀自身亦如此。【○一二四】

○失調名﹝一室空﹞

五蘊山。山中一室空。來來去去不相逢。一生身。任捨住。至今不識主人翁。【○一二五】

○失調名﹝勸諸人一偈﹞

勸君學道莫言說。言說性恆空。不斷貪癡愛。坐禪浪用功。

用功計法數。實是大愚庸。但得無心想。自合太虛空。【○一二六】

○楊柳枝﹝老催人﹞

春去春來春復春。寒暑來頻。月生月盡月還新。又被老催人。只見庭前千歲月。長在長存。不見堂上百年人。盡總化微塵。【○一二七】

○謁金門﹝朝帝美﹞

長伏气。住在蓬萊山裏。綠竹桃花碧溪水。洞中常晚起。

聞道君王詔旨。服裹琴書歡喜。得謁金門朝帝美。不辭千萬里。【○一二八】

○謁金門﹝仙境美﹞

仙境美。滿洞桃花綠水。寶殿瓊樓霞閣翠。六銖常掛體。

悶卽天宮遊戲。滿酌瓊漿任醉。誰羨浮生榮與貴。臨回看卽是。【○一二九】

○臨江仙﹝求仙﹞

不處囂塵千百年。我於此洞求仙。坐�行遊策杖。策杖也。尋溪聽流泉。

神方求盡願爲丹。夜深長舞鑪前。����登云。登云也。�����。【○一三○】

○回波樂

王梵志

回波爾時【以下待補。】【○一三一】

○失調名﹝傷蛇曲子﹞

聽說昔時。隋侯奉命。出使行�。��傷。臨欲喪。眼中光。淚流血染路傍。�開展芝囊。取藥封裹。������。

�歸日。見玉帝。����。����。�蛇攺易。蒙君����。����。其蛇晝夜��。�����堂。【○一三二】

○失調名﹝多徵使﹞

�臺�化絕勝�。往復任君多徵使。願年年生居定照。�千如日月照無已。【○一三三】

○失調名﹝陣云收﹞

四海徵�。喜天雨降。����。��唐堯。鴻恩四溥。海內樂無憂。陣云收。【○一三四】

○失調名﹝葡萄酒﹞

葡萄酒金盞。差差差斟未滿。�遠黑花發。側先�。明朝看花花滿縣。

喚同朋。出��。三杯以後人盡醉。歡情樂曲陳�。打不塗散。卻羅無限。【○一三五】

○喜秋天﹝送徵衣﹞

廳前夭桃柳綫。頻爲送徵衣。年每差良人見。【下闕。】【○一三六】

○失調名﹝曲子吐萌﹞

【上闕。】�吐萌和�【中闕。】日西山【下闕。】【○一三七】

○浣溪沙﹝使風行﹞

一隊風來一隊塵。萬里迢迢不見人。堤上無水受卻�。使風行。

�山不��鳥遠。�到�大���。����長樂阪。���。【○一三八】

○木蘭花﹝春風斬斷我﹞

十年五歲相看過。爲道木蘭花一朵。九天遠地覓將來。移將後院深處坐。

又見蝴蝶千千个。由住安良不敢做。傍人不必苦相須。恐怕春風斬斷我。【○一三九】

○失調名﹝花落又重開﹞

飛過盡。不敢擡。今歲中��望夫來。�花落。又重開。斷弦罷卻。世總量�塵埃。【○一四○】

○失調名﹝雙淚流﹞

傍��禁子頻飛眼達花相策�南畔���敬途再生人名爲能。眼中。【○一四一】

○失調名﹝歸明王﹞

�我一身卻。自家一身當。千萬努力歸明王。憶著吐蕃通信。上����。【○一四二】

○失調名﹝蘇合香﹞

興未�。望休�。迢逍邊塞長。靑山昏自陰。秋樹本來黃。秋樹�無葉。鳥來何處藏。日熾蒲桃垂。風吹蘇合香。【○一四三】

○失調名﹝雕梁雙燕﹞

【上闕】懶重抄。可憐�。�【中闕】打破雕梁雙燕。【下闕】【○一四四】

○失調名﹝母恩長﹞

只爲長時。驅馳辛苦。形貌精神。都來失緒。一頭承侍翁姑。一畔又剸縛男女。日夜不曾閒。往往啼如雨。【○一四五】

○失調名﹝佛。母同恩﹞

佛惜眾生。母憐男女。一例承情﹐從頭愛護。佛如母意無殊。母似佛心堪諭。今日座中人。分明須會取。【○一四六】

○失調名﹝須報恩﹞

今旣成人。還須報賽。莫學愚人。反生逆害。約束時只要諦聽。嗔罵則莫生祇對。何假生西方。自生極樂界。【○一四七】

○失調名﹝阿羅漢﹞

貪嗔皆斷。盡是阿羅漢。來往得逍遙。生死難縈絆。慧劍鎭。鋒■﹝金毫﹞智。月常圓滿。龍天釋梵人﹐見者皆稱贊。會中羅好形儀。月面長眉眼。紺靑身。掛衲袍。云片片。【○一四八】

○失調名﹝祥花墜﹞

聲聞菩薩兼龍鬼。浩浩如沙難總記。風雨旋來海角淸﹐神仙亂下祥花墜。滿虛空。徧天地。■﹝土彥﹞羅微塵纖起。【○一四九】

○失調名﹝道泰曲子﹞

【上闕】君臣道泰願時淸。八方投欵況龍城。兵戈甲馬盡【下闕】【○一五○】

●惇煌歌辭總編卷三

雜曲普通聯章

搗練子﹝孟姜女四首﹞

搗練子﹝孟姜女六首﹞

長相思﹝三不歸三首﹞

三臺﹝十二月辭二首﹞

浣溪沙﹝問江湖二首﹞

取性遊﹝巖前笑四首﹞

西江月﹝女伴秋江三首﹞

虞美人﹝海棠開二首﹞

定風波﹝傷寒三首﹞

失調名﹝淸明日登張女神郎廟四首﹞

失調名﹝聽唱張騫一新歌九首﹞

菩薩蠻﹝歸不歸二首﹞

南歌子﹝風情問答二首﹞

南歌子﹝長相憶二首﹞

蘇莫遮﹝聰明兒二首﹞

定風波﹝儒士定風波二首﹞

菩薩蠻﹝求宦二首﹞

失調名﹝冀國夫人歌辭七首﹞

菩薩蠻﹝三峯下二首﹞

獻忠心﹝調名本意二首﹞

獻忠心﹝瑞气徧山河二首﹞

感皇恩﹝四海淸平四首﹞

失調名﹝當身無敵二首﹞

失調名﹝恩賜西庭三首﹞

水鼓子﹝宮辭三十九首﹞

杖前飛﹝馬球五首﹞

皇帝感﹝新集孝經十八章十八首﹞

皇帝感﹝新合千文皇帝感辭九首﹞

十恩徳﹝報慈母十恩徳十首﹞

十種緣﹝父母恩重贊十三首﹞

孝順樂﹝調名本意十二首﹞

求因果﹝孝義十首﹞

求因果﹝悌讓四首﹞

證道歌﹝道不貧二首﹞

失調名﹝須大拏太子度男女十一首﹞

證無爲﹝太子贊二十七首﹞

望月婆羅門﹝調名本意四首﹞

失調名﹝五臺山贊十八首﹞

求因果﹝修善十一首﹞

求因果﹝苦學二首﹞

求因果﹝眞悟八首﹞

求因果﹝息爭十首﹞

長安辭﹝來生得見五臺山四首﹞

出家樂﹝調名本意二首﹞

失調名﹝送師贊四首﹞

無相珠﹝調名本意十首﹞

悉曇頌﹝俗流悉曇章八首﹞

悉曇頌﹝佛說楞伽經禪門悉談章八首﹞

失調名﹝贊念法華經僧﹞

空無主﹝調名本意八首﹞

三歸依﹝調名本意四首﹞

十偈辭﹝贊普滿塔十首﹞

行路難﹝共住修道八首﹞

撥禪關﹝調名本意二首﹞

無如匹﹝調名本意二首﹞

最上乘﹝順水流四首﹞

取性遊﹝悟眞如四首﹞

證無爲﹝歸常樂九首﹞

悉曇頌﹝神咒六首﹞

失調名﹝迷生死四首﹞

失調名﹝禪唱二首﹞

失調名﹝三囑歌三首﹞

還京樂﹝斫妖魅四首﹞

回波樂﹝斷惑七首﹞

隱去來﹝二首﹞

○搗練子﹝孟姜女四首﹞

堂前立。拜辭娘。不覺眼中淚千行。勸你耶娘少悵望。爲喫他官家重衣糧。【○一五一】

辭父娘了。入妻房。莫將生分向耶娘。君去前程但努力。不敢放慢向公婆。【○一五二】

孟姜女。■﹝木巳﹞梁妻。一去燕山更不歸。造得寒衣無人送。不免自家送徵衣。【○一五三】

長城路。實難行。奶酪山下雪紛紛。喫酒只爲隔飯病。願身彊健早還歸。【○一五四】

○搗練子﹝孟姜女六首﹞

云疑蓋。月已升。朦朧不眠已三更。面上褐綾紅分散。號咷大哭呼三星。【○一五五】

對白綿。二丈長。裁衣長短尺上量。夜來夢見秋交末。自怕君身上��。【○一五六】

孟姜女。秦■﹝木巳﹞梁。聲聲懊惱小秦王。秦王敢質三邊滯。千番萬里築城長。【○一五七】

長城下。哭聲哀。感得長城一垛摧。裏畔髑髏千萬个。十方骸骨不教回。【○一五八】

刃�亮。兩拳拳。十个指頭血沾根。靑竹幹投上玄背子。從今以後信和藩。【○一五九】

娘子好。體一言。離別耶娘十數年。早晚到家鄕勤餑饊。月盡日交管黃紙錢。少長無����。月盡日交管黃紙錢。【○一六○】

○長相思﹝三不歸三首﹞

估客在江西。富貴世間稀。終日紅樓上。��舞著辭。

頻頻滿酌醉如泥。輕輕更換金巵。盡日貪歡逐樂。此是富不歸。【○一六一】

旅客在江西。寂寞自家知。塵土滿面上。終日被人欺。

朝朝立在市門西。風吹�淚雙垂。遙望家鄕腸斷。此是貧不歸。【○一六二】

作客在江西。得病臥毫釐。還往�消息。看看似別離。

村人曳在道傍西。耶娘父母不知。身上剟牌書字。此是死不歸。【○一六三】

○三臺﹝十二月辭二首﹞

正月年首初春。��攺故迎新。李玄附靈求學。樹下乃逢子珍。項托七歲知事。甘羅十二相秦。若無良妻解夢。馮唐寧得忠臣。【○一六四】

二月遙望默林。靑條吐葉��。������。������。������。������。������。������。【○一六五】

○浣溪沙﹝問江湖二首﹞

浪打輕船雨打篷。遙看篷下有漁翁。莎笠不收船不系。任西東。

卽問漁翁何所有。一壺淸酒一竿風。山月與鷗長作伴。五湖中。【○一六六】

一陣風起吹黑雲。船車撩亂滿江津。浩涆洪波長水面。浪如銀。

卽問長江來往客。東西南北幾時分。一過教人腸欲斷。況行人。【○一六七】

○取性遊﹝巖前笑四首﹞

只向巖前取性遊。每看飛鳥作忙鬧。念佛鳥。分明叫。啾啾喞喞撩人笑。【○一六八】

蟒蛇鹿麞作隊行。猿猴石上打筋斗。林中鳴。種種有。更有醍酟沽美酒。【○一六九】

寒號常聞受凍聲。山雞攀折起花毦。貪看山。石撅倒。不能卻起睡到曉。【○一七○】

時人笑我作癡憨。自作淸閒無煩惱。糧木子。衣結艸。鹵莽賊來無可盜。【○一七一】

○西江月﹝女伴秋江三首﹞

女伴同尋煙水。今宵江月分明。舵頭無力一船橫。波面微風暗起。

撥棹乘船無定止。楚詞處處聞聲。連天江浪浸秋星。誤入蓼花叢裏。【○一七二】

浩渺天涯無際。旅人船薄孤洲。團團明月照江樓。遠望荻花風起。

東去不回千萬里。乘船正值髙秋。此時變作望鄕愁。一夜苦吟雲水。【○一七三】

雲散金波初吐。煙迷沙渚沈沈。棹歌驚起亂棲禽。女伴各歸南浦。

船壓波光搖夜櫓。貪歡不覺更深。楚詞哀怨出江心。正值月當南午。【○一七四】

○虞美人﹝海棠開二首﹞

東風吹綻海棠開。香麝滿樓臺。香和紅艷一堆堆。又被美人和枝折。綴金釵。【○一七五】

金釵頭上綴芳菲。海棠花一枝。剛被蝴蝶遶人飛。拂下深深紅蕊落。污奴衣。【○一七六】

○定風波﹝傷寒三首﹞

陰毒傷寒脈又微。四肢厥冷最難醫。更遇盲醫與宣瀉。休也。頭面大汗永分離。時當五六日。頭如鍼刺汗微微。吐逆黏滑脈沈細。胃脈潰。斯須兒女獨孤淒。【○一七七】

夾食傷寒脈沈遲。時時寒熱汗微微。只爲髒中有結物。虛汗出。心脾連胃睡不得。時當八九日。上气喘粗人不識。鼻顫舌焦容顏黑。明醫識。垛積千金醫不得。【○一七八】

風濕傷寒脈緊沈。徧身虛汗似湯淋。此是三傷誰識別。情切。有風有气有食結。時當五六日。言語惺惺精神出。勾當如同彊健日。明醫識。喘粗如睡遭沈溺。【○一七九】

○失調名﹝淸明日登張女神郎廟四首﹞

蘇癿

汧水北。隴山東。漢家神女廟其中。寒食盡。淸明旦。遠近香車來不斷。飛泉直注淙道間。大岫橫遮隱天半。【○一八○】

花正新。艸復綠。黃鶯睍睆遷喬木。汧流活。古樹攢。龍阪髙髙布云端。【○一八一】

水淸靈。竹蒙密。拂匣仙潭難延碧。淡樓閣。人畫成。翠嶺山花天繡生。【○一八二】

塵冥漠。鳥盤桓。爭奔陌上聲散散。【讀如「珊珊」。】公子王孫一隊隊。管弦歌舞幾般般。酌醇醑。舞錦筵。羅帷翠幕掩靈泉。堤上淹畱不覺昧。歸來明月滿秦川。【○一八三】

○失調名﹝聽唱張騫一新歌九首﹞

張騫本自欲登仙。漢帝使遣上升天。今朝得遇西王母。駕鶴乘龍上紫煙。【○一八四】

王母一見甚玲瓏。花林玉樹競開紅。比聞仙桃難可見。不期今日得相逢。【○一八五】

張騫尋河值朦朧。正見藥樹在月中。雞鳴三聲在日裏。獨笑三聲�虛空。【○一八六】

閻浮太子傳精進。欲往西園訪花林。喚取魯班刻車輦。喚取嵇康來撫琴。【○一八七】

張騫尋河甚遲遲。正見織女在羅機。五百交梭一時動。五百鉆頭並相隨。【○一八八】

玉女恆在寶臺坐。常共牽牛七月期。七月六日暫相見。七月七日卽分離。【○一八九】

織女身向內宮坐。擬共牽牛爲夫婦。狀似遠道昔徵遼。水深千丈而難渡。【○一九○】

張騫尋河放逍遙。正見織女摘仙桃。教兒何處覓船艦。織女啼哭苦號咷。【○一九一】

織女啼哭莫號咷。誰能爲汝造浮橋。寄語塡河烏鵲鳥。年年爲汝早塡壕。【○一九二】

○菩薩蠻﹝歸不歸二首﹞

淸明時節櫻桃熟。捲簾嫩筍初成竹。小玉莫添香。正嫌紅日長。

四肢無气力。鵲語虛消息。愁對牡丹花。不曾君在家。【○一九三】

香消羅幌堪魂斷。惟聞蟋蟀吟相伴。每歲送寒衣。到頭歸不歸。

千行欹枕淚。恨別添憔悴。羅帶舊同心。不曾看至今。【○一九四】

○南歌子﹝風情問答二首﹞

斜隱朱簾立。情事共誰親。分明面上指痕新。羅帶同心誰綰。甚人踏破裙。

蟬鬢因何亂。金釵爲甚分。紅妝垂淚憶何人。分明殿前實說。莫沈吟。【○一九五】

自從君去後。無心戀別人。夢中面上指痕新。羅帶同心自綰。被猻兒踏破裙。

蟬鬢朱簾亂。金釵舊股分。紅妝垂淚哭郎君。妾似南山松柏。無心戀別人。【○一九六】

○南歌子﹝長相憶二首﹞

夜夜長相憶。知君思我無。繡幃紅褥玉人鋪。深夜不來歸舍。薄情是我夫。【○一九七】

漫畫眉端柳。虛勻臉上蓮。知他心在阿誰邊。天天天���。因何用意偏。【○一九八】

○蘇莫遮﹝聰明兒二首﹞

聰明兒。稟天性。【讀如「細」。】莫把潘安。才貌相比並。【讀如「陛。」】弓馬學來陣上騁。【讀如「恥」。】似虎入丘山。勇猛應難比。

善能歌。打難令。【讀如「例。」】正是聰明。處處皆通嫻。【讀如「系」。】久後策官應決定。【讀如「第。」】馬上盤槍。輔佐當今帝。【○一九九】

聰明兒。無不會。只爲紅鱗。未變歸滄海。幾度龍門點額退。所有紅波。綠水歸潭再。

擺金鈴。搖玉佩。常有堅心。灑雨乾坤內。稍有行雲�頂戴。猛透彊波。直向靑雲外。【○二○○】

○定風波﹝儒士定風波二首﹞

攻書學劍能幾何。爭如沙塞騁僂羅。手執綠沈槍似鐵。明月。龍泉三尺斬新磨。

堪羨昔時軍伍。謾誇儒士徳能康。【讀如「科」。】四塞忽聞狼煙起。問儒士。誰人敢去定風波。【○二○一】

徵服僂羅未是功。【讀如「鍋」。】儒士僂羅轉更加。三策張良非惡弱。謀略。漢興楚滅本由他。

項羽翹據無路。酒後難消一曲歌。霸王虞姬皆自刎。當本。便知儒士定風波。【○二○二】

○菩薩蠻﹝求宦二首﹞

自從涉遠爲遊客。鄕關迢遞千山隔。求宦一無成。操勞不暫停。

路逢寒食節。處處櫻花發。攜酒步金堤。望鄕關雙淚垂。【○二○三】

數年學劍攻書苦。也曾鑿壁偸光露。塹云聚飛螢。多年事不成。

每恨無謀識。路遠關山隔。權隱在江河。龍門終一過。【○二○四】

○失調名﹝冀國夫人歌辭七首﹞

岑參

夫人封賞國初開。寶札綸言天上來。翔鵠日邊鸞不去。盤龍印處鵲飛回。【○二○五】

柳暗南橋花撲人。紅亭獨占二江春。爲愛錦波淸見底。時將羅襪踏成塵。【○二○六】

錦帽紅纓紫薄寒。織成團襜鈿裝鞍。翩翩出向城南獵。幾許都人夾道看。【○二○七】

歌聲一發世間希。數片晴雲不肯歸。弱腕醉�歌扇落。誤令翻酒污羅衣。【○二○八】

翠羽珊珊金縷裙。淸歌時惜世間聞。比來不向巫山住。厭作陽臺一片雲。【○二○九】

甲士千羣若陣云。一身能出定三軍。仍將玉指調金鏃。漢北巴東誰不聞。【○二一○】

碎葉氍毹金燭盤。繁弦急管夜將闌。自憐丞相歌鐘貴。卻笑陽臺雲雨寒。【○二一一】

○菩薩蠻﹝三峯下二首﹞

李曄

登樓遙望秦宮殿。翩翩只見雙飛燕。渭水一條流。千山與萬丘。

野煙遮遠樹。陌上行人去。何處有英雄。迎歸大內中。【○二一二】

飄颻且在三峯下。秋風往往堪沾灑。腸斷憶仙宮。朦朧煙霧中。

思夢時時睡。不語長如醉。何日卻回歸。玄穹知不知。【○二一三】

○獻忠心﹝調名本意二首﹞

臣遠涉山水。來慕當今。到丹闕。向龍樓。棄氈帳與弓劍。不歸邊土。學唐化。禮儀同。沐恩深。

見中華好。與舜日同欽。垂衣理。教化隆。臣遐方無珍寶。願公千秋住。感皇澤。垂珠淚。獻忠心。【○二一四】

驀卻多少雲水。直至如今。陟歷山阻。意難任。早晚得到唐國裏。朝聖明主。望丹闕。步步淚。滿衣襟。

生死大唐好。喜難任。齊拍手。奏鄕音。各將向本國裏。呈歌舞。願皇壽。千萬歲。獻忠心。【○二一五】

○獻忠心﹝禦制曲子瑞气徧山河二首﹞

時淸海晏定風波。恩光六塞。瑞气徧山河。風調雨順。野老行歌。四塞休徵罷戰。放將士。盡回戈。

君臣道泰。禮樂燕中和。此時快活感恩多。願聖壽萬歲。同海嶽山河。似生佛�。向宮殿裏。絕勝兜率大羅。【○二一六】

百花競發煥靑陽。柳院重光。向珠簾��。萬蕊含芳。觀園裏靑靑。山川艸木異禎祥。萬人樂。行歌�。爾時康。

我�明主�。中�景色在邊疆。更將新翻禦制���。�步元戎。千秋萬歲。聖祚得遙長。知存而治。化��。堯舜禹湯。【○二一七】

○感皇恩﹝四海淸平四首﹞

四海天下及諸州。皆言今歲永無憂。長圖歡宴在髙樓。寰海內。束手願歸投。

朱紫盡風流。殿前卿相對。列諸侯。叫呼萬歲願千秋。皆樂業。鼓腹滿田疇。【○二一八】

當今聖壽比南山。金枝玉葉競相連。百僚卿相列排班。呼萬歲。盡在玉階前。

金殿悅龍顏。祥雲駕喜悅。兩盤旋。休將舜日比堯年。人安泰。眞是聖明天。【○二一九】

四海淸平遇有年。黔黎歌聖徳。樂相傳。修文偃革習農田。欽皇化。雨露漑無邊。瑞气集諸賢。羣僚趨玉砌。賀龍顏。盤石永固壽如山。梯航路。相向共朝天。【○二二○】

萬邦無事減戈鋋。四夷來稽首。玉階前。龍樓鳳闕喜云連。人爭唱。福祚比金璇。八水對三川。升平人道泰。帝澤鮮。修文罷武競題篇。從此後。願皇帝壽如山。【○二二一】

○失調名﹝當身無敵二首﹞

當身勇猛無敵。自有�志皆從。神兵開山拔海。橫行振地威雄。會陵騰空沙漠。終該永克西東。一去由來北地。諸侯誰敢爭功。【○二二二】

驟馬先驅北地。揚鞭復壓西戎。南蠻摽如落葉。東夷捲似飛蓬。塞上曾經提劍。河邊幾度彎弓。是以名書竹帛。能令萬國皆通。【○二二三】

○失調名﹝恩賜西庭三首﹞

十道銷戈鑄戟。三邊罷戰休徵。鑾駕早移東闕。聖人再坐西京。南蠻垂衣順化。北軍伏款欽明。優詔宣流紫塞。兼加恩賜西庭。【○二二四】

皇帝對封徧奬。馹騎已出龍城。昨聞甘州告捷。平善過�邠寧。朔方安西總了。沙州差使祗迎。比至正月十五。球場必見喜聲。【○二二五】

尙書加封七百。錦繡恰似撒星。大將巾頭匹帛。內臣親捧來程。百姓總頂帽子。自後必令頭輕。大家至須努力。營農休取柴檉。家國倉庫盈滿。誓願飯飽無爭。【○二二六】

○水鼓子宮辭三十九首

�������。����看新圖。教坊因進翻來曲。������無。【○二二七】

降誕宮中呼萬歲。此時長慶退雲飛。銀臺門外多車馬。盡是公卿進禦衣。【○二二八】

朝廷賞罰不逡巡。宣事書家出各頻。當日進黃聞數紙。卽憑酬答有功人。【○二二九】

中書奉敕當時行。盡集朝官入大明。遠國戎夷修下禮。聖朝天子得蕃情。【○二三○】

內宴功臣有舊儀。會寧陳設是恩私。伶人奏語龍墀上。如說三皇五帝時。【○二三一】

君王閒靜欲聽歌。西面銀臺課事多。恩澤不曾遺艸木。朝來三度進熹和。【○二三二】

孔雀知恩無意飛。開籠任性在宮幃。裁人亦見輕羅錦。欲取金毛繡舞衣。【○二三三】

寒更絲竹轉泠泠。月過猶殘色在庭。坐上司天封狀入。南方初見老人星。【○二三四】

掖庭能織禦衣人。福尺襟襕盡可身。斗染��顏色好。水波紋裏隱龍鱗。【○二三五】

秋月君王多獵去。飛龍����歸。承恩好馬香湯洗。猶恐輕塵污禦衣。【○二三六】

中使先����。春明樓下馬蹄聲。宮人各各懸弓箭。欲向君前斗��。【○二三七】

春天日色正光輝。欲得新鷹近眼飛。珠殿少風塵��。���上繡簾衣。【○二三八】

新候恩光日日臨。宮中咒願意皆深。嬪妃�����。綴著春�當背心。【○二三九】

上方外按收狐兔。教獵宮中貴在�。��君王��院。近聞中尉進花鷹。【○二四○】

春時��宴文王。弄戲千般賞��。移卻禦樓東畔屋。少陽宮裏鬥鷄場。【○二四一】

花開欲幸教�時。桃��令隔宿知。聞出內家新舞女。翰林別進柘枝詞。【○二四二】

新殿中庭索柱�。府家躬進少書�。葉開花展回頭望。金作闌干玉砌階。【○二四三】

美人背看內園中。猶自風流著褪紅。爲賭金錢爭百艸。急行遺卻玉瓏璁。【○二四四】

生衣勿進緊紋紗。當背�連一朵花。宣下當時休遣織。近來宮裏斷奢華。【○二四五】

日晚中人走馬來。宮門處處遣教開。傳聲亦過排軍使。祗候君王打獵回。【○二四六】

新進橋幾是黃檀。聞道朝來退玉鞍。不信近人能巧取。天生曲處似龍盤。【○二四七】

春天暖日會妃嬪。各各梳頭出樣新。鵲語下階爭跪拜。願令恩澤勝傍人。【○二四八】

中國常依禮樂經。遠蕃無不進王庭。昆侖信物犀腰帶。盡是通天鳥獸形。【○二四九】

美女承恩賜好梅。銀絲籠子不教開。宮棋贏得人將去。卻進君王道賭來。【○二五○】

牡丹昨日吐深紅。移向新城殿院中。欲得且畱顏色好。每窠皆著碧紗籠。【○二五一】

欲得藏鉤語少多。嬪妃宮女任相和。每朋一百人爲定。遣賭三千疋彩羅。【○二五二】

兩朋髙語任爭籌。夜半君王與打鉤。恐欲天明催促漏。贏朋先起舞纏頭。【○二五三】

批答封章不再尋。少年宣使稱君心。近來暗讀羲之帖。學得行書勝翰林。【○二五四】

內家供應萬般齊。無故宮門慢檢題。尙食爲盤三百面。引行先托一株犀。【○二五五】

隨他女伴賞春時。走下階來獨自遲。行把短紅毛拂子。弄鶯拋在百花枝。【○二五六】

夜飲宮人總醉醒。起來逢下在中庭。金鑪排火珠簾外。每處曨曨鳥獸形。【○二五七】

盡喜秋時淨潔天。愛行尋徧遶宮泉。才人願得荷花弄。魚藻池頭爭上船。【○二五八】

百司供擬甚紛紜。丹鳳重修了奏聞。明日禁兵階立仗。金鵝襖子賜將軍。【○二五九】

寒光憔悴暖光繁。推歷今朝是歲元。宮裏玉釵長一尺。人人頭上戴春幡。【○二六○】

先換音聲看打球。獨教�部在春樓。不排次第排恩澤。把板宮人立上頭。【○二六一】

寒食兩朋方內宴。朝來排�爲淸明。飛龍更取�州馬。催促球場下踏城。【○二六二】

不出閨闈三四年。捲簾惟見四時天。如今歌舞渾新法。爭得君王喚眼前。【○二六三】

君王欲幸九成宮。便著羅衣換水紅。聞道�坊新逐鶻。莫教鸚鵡出金籠。【○二六四】

琵琶輪撥紫檀槽。弦管初張鼓調髙。理曲徧來雙腋弱。教人把箸餵櫻桃。【○二六五】

○杖前飛﹝馬球五首﹞

時仲春。艸木新。�初雨後路無塵。林間往往臨花馬。樓上時時見美人。【○二六六】

靑一隊。紅一隊。敲磕玲瓏得人愛。前回斷當不贏輸。此度若輸後須賽。【○二六七】

脫緋紫。著錦衣。銀鐙金鞍耀日暉。場裏塵飛馬飛去。空中球勢杖前飛。【○二六八】

球似星。杖如月。驟馬隨風直衝穴。�������。�������。【○二六九】

人衣濕。馬汗流。傳聲相問且須休。或爲馬乏人力盡。還須連夜結殘籌。【○二七○】

○皇帝感﹝新集孝經十八章十八首﹞

新歌舊曲徧州鄕。未聞典籍入歌場。新合孝經皇帝感。聊談聖徳奉賢良。【○二七一】

開元天子親自注。詞中句句有龍光。白鶴靑鸞相間錯。連珠貫玉合成章。【○二七二】

歷代以來無此帝。三教內外總宣揚。先注孝經教天下。又注老子及金剛。【○二七三】

始皇無道焚書盡。賴得仙人壁裏藏。拾得故文多損壞。孔生賡續巧相當。【○二七四】

立身行道徳揚名。君臣父子禮非輕。事君盡忠事父孝。感得萬國總歡情。【○二七五】

愛親行道普溫恭。他親亦與己親同。徳孝流行徧天下。刑於四海悉皆通。【○二七六】

在上不驕何所危。制節謹度莫行非。一國之財不奢泰。費用約儉有何虧。【○二七七】

上下無怨國中安。保其社稷鬼神歡。爲作宮室四時祭。容止可法得人觀。【○二七八】

日月星辰天子服。藻火粉米大夫衣。言滿天下無怨惡。先王禮服總須知。【○二七九】

資父事母而愛同。夙興夜寐問溫恭。但能三者具備矣。聖人之教必流通。【○二八○】

�������。������通。皇帝親耕萬物熟。嘉禾合穗至今丰。【○二八一】

�������。�������。故能安親行孝道。揚名後世普天和。【○二八二】

上說明王行孝道。下論庶俗事先親。儒教之中是第一。孝感天地動鬼神。【○二八三】

乾坤兩卦順陰陽。星辰日月耀三光。萬聖之中有一主。臣忠子孝在天王。【○二八四】

九經皓汗論今古。書契文字發殷湯。孔子曾參說五孝。講出開宗第一章

。【○二八五】

孝經宗祖仲尼居。孔子講說及諸徒。子弟總有三千數。達者惟有七十餘。【○二八六】

資於事父而愛君。先須孝養有一星。�������。一夜五起莫生嗔。【○二八七】

故以孝順而別�。�������。保其祿位倉廩實。居官起職���。【○二八八】

○皇帝感﹝新合千文皇帝感辭九首﹞

帝詔四海贊諸賓。黃金滿屋未爲珍。𨿽然某某無才學。且聽歌舞說千文。【○二八九】

天寶聖主明三教。追尋隱士訪才人。金聲玉振恆常妙。近來歌舞轉加新。【○二九○】

禦注孝經先�唱。又談千文獻明君。一了總於書上讀。不是歌裏滿座聽。【○二九一】

天地玄黃辧淸濁。籠羅萬載合乾坤。日月本來有盈昃。二十八宿共參辰。【○二九二】

宇宙洪荒不可測。節气相推秋復春。四時回轉如流電。燕去鴻來愁煞人。【○二九三】

三年一閏是尋常。云騰致雨有風涼。暑往律移秋气至。寒來露結變成霜。【○二九四】

形端表正自將身。四海知識總相親。禍因惡積行千里。福緣善慶滿鄕鄰。【○二九五】

海水由來有鹹味。河水分流入建章。龍魚帶鱗潛戲水。鴛鴦刷羽遠遨翔。【○二九六】

劍號巨闕七星文。珠稱夜光蛇報恩。菜重芥姜續所貴。李柰甚珍獻聖君。【○二九七】

○十恩徳﹝報慈母十恩徳十首﹞

釋願淸

第一懷躬守護恩

第二臨產受苦恩

第三生子忘憂恩

第四咽苦吐甘恩

第五乳飽養育恩

第六回

幹就濕恩

第七洗濯不淨恩

第八造作惡業恩

第九遠行憶念恩

第十冤憎會憫恩

第一懷躬守護恩

說著气不舒。慈親身重力全無。起坐待人扶。如恙病。喘息麤。紅顏漸覺焦枯。報恩十月莫相辜。佛且勸門徒。【○二九八】

第二臨產受苦恩

今日說向君。苦哉母腹似刀分。楚痛不忍聞。如屠割。血成盆。性命只恐難存。勸君問取釋迦尊。慈母報無門。【○二九九】

第三生子忘憂恩

說著鼻頭酸。阿娘腹肚似刀剜。寸寸斷腸肝。聞音樂。無心觀。任他羅綺千般。乞求母子面相看。只願早平安。【○三○○】

第四咽苦吐甘恩

今日各須知。可憐慈母自家饑。貪餵一孩兒。爲男女。母饑羸。縱食酒肉不肥。大須孝順寄將歸。甘旨莫教虧。【○三○一】

第五乳飽養育恩

擡舉近三年。血成白乳與兒餐。猶恐更饑寒。聞啼哭。坐不安。腸肚萬計難翻。任他笙歌百千般。偸眼豈須看。【○三○二】

第六回

幹就濕恩

漧處與兒眠。不嫌污穢及鮏羴。慈母臥濕氈。專心縛。怕磨研。不離孩兒體邊。記之慈母苦憂憐。恩徳過於天。【○三○三】

第七洗濯不淨恩

除母更教誰。三冬十月洗孩兒。十指被風吹。慈烏鳥。繞林啼。銜食報母來歸。枝頭更教百般飛。不孝也應師。【○三○四】

第八造作惡業恩

爲男女作姻。殺个豬羊屈閒人。酒肉會諸親。信果報。下精神。阿娘不爲己身。由他造業自難陳。爲男爲女受沈淪。【○三○五】

第九遠行憶念恩

此事實難宣。旣爲父母宿因緣。腸肚悉鉤牽。防秋去。往徵邊。阿娘魂魄於先。兒身未出到門前。母意過山關。【○三○六】

第十冤憎會憫恩

流淚百千行。愛別離苦繼心腸。憶念是尋常。十恩徳。說一場。人聞爭不悲傷。善男善女審思量。莫教辜負阿耶娘。【○三○七】

○十種緣父母恩重贊十三首

父母恩重十種緣。第一懷躬受苦難。不知是男還是女。慈悲恩愛與天連。﹝菩薩子﹞【○三○八】

第二臨產足心酸。命如艸上露珠懸。兩人爭命各怕死。恐怕無常落九泉。﹝菩薩子﹞【○三○九】

第三母子足安然。莫忘孝順養殘年。親情遠近皆歡喜。冤家懷抱競來看。﹝菩薩子﹞【○三一○】

第四血入腹中煎。一日二升不屢餐。一年計乳七石二。母身不覺自焦漧。﹝菩薩子﹞【○三一一】

第五漸漸長成年。愁饑愁渴又愁寒。漧處常回兒女臥。濕處母身自家眠。﹝菩薩子﹞【○三一二】

第六乳哺恩最難。如餳如蜜與兒餐。母喫家常如蜜味。恐怕兒嫌腥不餐。﹝菩薩子﹞【○三一三】

第七洗濯不淨衫。腥騷臭穢母向前。除洗不淨無徧數。尙恐諸人有讒言。﹝菩薩子﹞【○三一四】

第八爲避惡業緣。躬親負重驀關山。若是長男造惡業。要共小女結成緣。﹝菩薩子﹞【○三一五】

第九遠行煩惱緣。一回見出母於先。父母心中百計較。眼中流淚似如泉。﹝菩薩子﹞【○三一六】

第十憐憫無二般。從頭咬取指頭看。十指咬著無不痛。教娘爭忍兩般憐。﹝菩薩子﹞【○三一七】

憂愁煩惱道場邊。逢人卽道損容顏。且母懷躬十个月。常怕起臥不安然。﹝菩薩子﹞【○三一八】

兒行千里母行千。兒行萬里母於先。一朝母子再相見。猶如破鏡卻團圓。﹝菩薩子﹞【○三一九】

燒香禮拜歸佛道。願值彌勒下生年。各自虔心禮賢聖。此是行孝本根源。﹝菩薩子﹞【○三二○】

○孝順樂﹝調名本意十二首﹞

人生一世大堪傷。浮生如似電中光。道場今日苦相勸。是須孝順阿耶娘。﹝孝順樂。孝順樂。孝順阿耶娘。孝順樂。﹞【○三二一】

起初第一是懷胎。阿娘日夜數般災。日夜只憂分離去。思量爭不淚漼漼。﹝孝順樂。孝順樂。孝順阿耶娘。孝順樂。﹞【○三二二】

第二臨產更艱辛。須臾前看喪其生。好惡只看一晌子。思量爭不鼻頭辛。﹝孝順樂。孝順樂。孝順阿耶娘。孝順樂。﹞【○三二三】

第三生子得身安。多般苦痛在身邊。眼見孩兒生艸上。阿娘歡喜�百般。﹝孝順樂。孝順樂。孝順阿耶娘。孝順樂。﹞【○三二四】

第四咽苦更難言。殷勤育養轉加難。好物阿娘不喫�。調和香餌與兒餐。﹝孝順樂。孝順樂。孝順阿耶娘。孝順樂。﹞【○三二五】

就中第五更難陳。阿娘日夜受�勤。勝處安排與兒臥。心中猶怕練兒身。﹝孝順樂。孝順樂。孝順阿耶娘。孝順樂。﹞【○三二六】

洗濯第六遇天寒。腥膿不淨阿娘看。十指凍來疑欲落。阿娘日夜轉焦漧。﹝孝順樂。孝順樂。孝順阿耶娘。孝順樂。﹞【○三二七】

須叟第七又淒惶。三年乳哺痛悲傷。吐熱免寒臺舉大。爭令辜負阿耶娘。﹝孝順樂。孝順樂。孝順阿耶娘。孝順樂。﹞【○三二八】

苦哉第八長成人。殺害命禍�姻親。兒大長成娶新婦。女還長大送他門。﹝孝順樂。孝順樂。孝順阿耶娘。孝順樂。﹞【○三二九】

遠行第九切心酸。兒行千里母心牽。只見母心隨兒去。不見兒身在母前。﹝孝順樂。孝順樂。孝順阿耶娘。孝順樂。﹞【○三三○】

第十男女不思量。髙言忤逆阿耶娘。約束將來盡不肯。曾參日夜淚千行。﹝孝順樂。孝順樂。孝順阿耶娘。孝順樂。﹞【○三三一】

並勸面前諸弟子。是須孝順阿耶娘。願得今生行孝道。�������。﹝孝順樂。孝順樂。孝順阿耶娘。孝順樂。﹞【○三三二】

○求因果﹝孝義十首﹞

一一勸君學好事。孝義存終始。立身禮讓最爲先。每事學周旋。

學取每常存義禮。好事人皆美。不得摴蒲學賭錢。非道沒良賢。【○三三三】

徧見賭錢無利益。枉費人功力。曉夜驅驅不得眠。一調捨家緣。

鍼頭料得鋤頭擲。終是無成益。數回賭得這回輸。少智沒盈餘。【○三三四】

癡心只擬贏千百。福命何曾得。日深月久費功夫。錢物又原無。

徧見賭錢還賭命。幾个心平正。至親骨肉共鋪攤。徧伐也相謾。【○三三五】

鬥打兩家因此起。各說彊詞理。忽然村戇不平安。便被兩般看。

旣有閒功學好事。日夜看文字。讀取先賢內教書。無價碎眞珠。【○三三六】

更有三端並六藝。廣學多周被。因何我慢學摴蒲。虛使用功夫。

詞中奉勸苦丁寧。有耳總須聽。只恐當年小後生。學道切須平。【○三三七】

侍奉尊親及父母。不得辭辛苦。急須勾當作家生。和愼樂轟轟。

大家處分便須行。每事莫相爭。喏諾齊恭禮莫虧。一一懼嚴威。【○三三八】

侍奉比來居左右。索喚專祗候。假如出去疾來歸。咨告父娘知。

兄友弟恭存禮義。每事無難易。父慈子孝說言同。和順好家風。【○三三九】

好卽同衣無不恥。大家無揀彼。上和下睦總隨從。無事不通同。

與人交道通還往。先問家尊長。不得迷頭自意專。私爲不周旋。【○三四○】

曾聞父在觀其志。孝義存終始。百年好惡自家看。每事要周旋。

養子自知身不孝。不是如今道。切須欽敬自家身。孝養要恭勤。【○三四一】

見其壽考要歡喜。終始供甘美。見其衰老病來侵。爭得沒愁心。

父母年老皮肉薄。��筋衰弱。眼暗多饒耳又聾。白髮損形容。【○三四二】

○求因果﹝悌讓四首﹞

姊妹兄弟如手足。斷卻難相續。共汝同胞骨肉連。爭得不心歡。

長如今生身彊健。兄弟勤相見。一朝生命掩黃泉。難得再團圓。【○三四三】

徧見今時少識智。迷上更加騃。自家骨肉也相欺。恩義不相知。

彼此不能相忍耐。小事翻爲大。爲尊人我競相欺。禮度失尊卑。【○三四四】

如此見知全是錯。骨肉原看惡。何如禮讓不須爭。恩義亦連生。

恩從上報兄饒弟。禮讓多周備。義從下起弟饒兄。至老不相爭。【○三四五】

恆山四鳥同窠養。羽翼皆成長。臨時隊散各東西。長�不能飛。

空裏盤旋三五轉。追��攀戀。悲鳴慘見哭聲淒。不忍當頭飛。【○三四六】

○證道歌﹝道不貧二首﹞

釋眞覺

窮釋子。口稱貧。實是身貧道不貧。貧卽身常被縷褐。道卽心藏無價珍。【○三四七】

無價珍。用無盡。隨物應時時不吝。六度萬行體中圓。八解六通心地印。【○三四八】

○失調名﹝須大拏太子度男女十一首﹞

【魔王外道總降依。�������。萬歲千秋傳聖教。猶如�名自天�。只是眾生多有福。得逢諸佛重器時。金剛如是流識論。一切經中戒總日心。須大拏太子度男女背。】

﹝兒言﹞少小皇宮養。萬事未曾知。饑亦不曾受。渴亦未受持。﹝佛子。﹞【○三四九】

﹝父言﹞羅■﹝日侯﹞一心成聖果。莫學五逆墮阿鼻。生生莫做冤家子。世世長爲僥幸兒。﹝佛子。﹞【○三五○】

兒答我今隨順哥哥意。只恨娘娘猶未知。放兒暫見娘娘面。須臾還去亦何遲。﹝佛子。﹞【○三五一】

﹝父言﹞我今爲宿持。不用見夫人。夫人心體軟。母子最爲親。﹝佛子。﹞【○三五二】

﹝兒答﹞我今作何罪。令受種種苦。【讀如「綺」。】我是公王種。須使作奴婢。﹝佛子。﹞【○三五三】

﹝父言﹞來日見男女。啼哭苦申陳。我心不許見。退卻菩提恩。﹝佛子。﹞【○三五四】

﹝父言﹞世間恩愛相纏縛。父兒妻子皆暫時。一似路傍相逢著。須臾不免槁分離。﹝佛子。﹞【○三五五】

﹝兒言﹞身體黑如漆。目傷復面皺。面上三殊淚。唇哆耳屍陋。﹝佛子。﹞【○三五六】

﹝父言﹞一歲二歲耶娘養。三歲四歲弄嬰孩。五歲六歲學人言。七歲八歲辧東西。﹝佛子。﹞【○三五七】

﹝父言﹞一切恩愛有離別。一切江河有枯竭。拏如拏延好伏侍婆羅門。莫教婆羅門一日嗔。﹝佛子。﹞【○三五八】

﹝兒言﹞鳥雀羣飛惟失伴。男女恩愛暫時間。拏如拏延好伏侍婆羅門。早晚卻見父娘面。﹝佛子。﹞【○三五九】

○證無爲﹝太子贊二十七首﹞

聽說牟尼佛。初學修道時。歸宮啟告父王知。道我證無爲。﹝釋迦牟尼佛﹞【○三六○】

太子初學道。曾作忍辱仙。五百外道廣遮攔。修道幾經年。﹝釋迦牟尼佛﹞【○三六一】

金錢不自用。買花獻佛前。瓶中湧出五枝蓮。仙人生喜歡。﹝釋迦牟尼佛﹞【○三六二】

阿藍從城出。仙人速近前。買花設誓捨金錢。願得宿因緣。﹝釋迦牟尼佛﹞【○三六三】

將花供養佛。兩枝在肘邊。光明毫相照諸天。法雨潤心田。﹝釋迦牟尼佛﹞【○三六四】

好道變泥水。如來湧淸泉。付法掩泥不將難。受記結因緣。﹝釋迦牟尼佛﹞【○三六五】

太子生七日。摩耶欲歸天。姨母收養經七年。六藝有三端。﹝釋迦牟尼佛﹞【○三六六】

恩養親生子。七歲成文章。六藝周備體無常。生死難抵當。﹝釋迦牟尼佛﹞【○三六七】

婚娶年十八。嬪後與耶輸。更加婇女二千餘。美貌世間無。﹝釋迦牟尼佛﹞【○三六八】

太子無心戀。笙歌不樂觀。惟畱娛樂意忡忡。只欲遊四門。﹝釋迦牟尼佛﹞【○三六九】

東門見老病。南門見患人。西門見死醜形容。北門見眞僧。﹝釋迦牟尼佛﹞【○三七○】

袈裟常掛體。瓶缽鎭隨身。常念彌陀轉法輪。救度世間人。﹝釋迦牟尼佛﹞【○三七一】

作瓶來下界。太子乘朱鬃。宮人美女一叢叢。太子出樊籠。﹝釋迦牟尼佛﹞【○三七二】

耶輸焚香火。太子設誓言。三世共汝結姻緣。背我入雪山。﹝釋迦牟尼佛﹞【○三七三】

不念買花日。奉獻釋迦前。買花設誓捨金錢。言約過百年。﹝釋迦牟尼佛﹞【○三七四】

作女如花捺。百國大王求。誓共太子守千秋。同衾亦同丘。﹝釋迦牟尼佛﹞【○三七五】

雪山成正覺。教我沒依頭。看花腸斷淚交流。榮華一世休。﹝釋迦牟尼佛﹞【○三七六】

車匿別太子。來時行怱怱。耶輸雙手抱朱鬃。聖凡何處容。﹝釋迦牟尼佛﹞【○三七七】

車匿報耶輸。太子雪山居。路遠人稀煙火無。修道甚淸虛。﹝釋迦牟尼佛﹞【○三七八】

寂淨靑山好。猛獸共同緣。崚嶒石閣與天連。藤蘿繞四邊。﹝釋迦牟尼佛﹞【○三七九】

孤山髙萬仭。雪嶺入層霄。寒多樹葉土成條。太子樂逍遙。﹝釋迦牟尼佛﹞【○三八○】

雪山嵯峨峻。崚嶒���。石壁重重近天河。險峻沒人過。﹝釋迦牟尼佛﹞【○三八一】

千年舊雪在。溪谷又冰多。艸木崚嶒掛綠蘿。石壁險嵯峨。﹝釋迦牟尼佛﹞【○三八二】

雪嶺南面峻。太子坐盤陀。六賊翻作六波羅。修道苦行多。﹝釋迦牟尼佛﹞【○三八三】

只見飛虫過。夜叉萬餘多。石壁斑點繡紋窠。樹動吹法螺。﹝釋迦牟尼佛﹞【○三八四】

嶺上煙雲起。散蓋覆山坡。彩畫石壁柰人何。太子出娑婆。﹝釋迦牟尼佛﹞【○三八五】

惟畱三乘教。悟者向心求。但行如是舍凡流。成佛是因由。﹝釋迦牟尼佛﹞【○三八六】

○望月婆羅門﹝調名本意四首﹞

望月婆羅門。靑霄現金身。面帶黑色齒如銀。處處分身千萬億。錫杖撥天門。雙林禮世尊。【○三八七】

望月隴西生。光明天下行。水精宮裏樂轟轟。兩邊仙人常瞻仰。鸞舞鶴彈箏。鳳凰說法聽。【○三八八】

望月曲彎彎。初生似玉環。漸漸團圓在東邊。銀城周回星流徧。錫杖奪天關。明珠四畔懸。【○三八九】

望月在邊州。江東海北頭。自從親向月中遊。隨佛逍遙登上界。端坐寶花樓。千秋似萬秋。【○三九○】

○失調名﹝五臺山贊十八首﹞

道場乞請暫時間。至心聽贊五臺山。毒龍雨降如火海。文殊鎭壓不能翻。﹝佛子。大聖文殊師利菩薩。佛子。﹞【○三九一】

大周東北有五臺山。其山髙廣與天連。東臺望見琉璃國。西臺還見給孤園。﹝佛子。大聖文殊師利菩薩。佛子。﹞【○三九二】

大聖文殊鎭五臺。盡是龍眾尙如來。師子一吼三千界。五百毒龍心膽摧。﹝佛子。大聖文殊師利菩薩。佛子。﹞【○三九三】

東臺岌岌最淸髙。四方巡禮莫辭勞。東望海水如觀掌。風波泛濫水滔滔。﹝佛子。大聖文殊師利菩薩。佛子。﹞【○三九四】

滔滔海水無邊畔。新羅王子泛舟來。不辭白骨離鄕遠。萬里持心禮五臺。﹝佛子。大聖文殊師利菩薩。佛子。﹞【○三九五】

南臺窟裏甚可憎。里許多饒羅漢僧。吉祥聖鳥時時現。夜夜飛來點聖燈。﹝佛子。大聖文殊師利菩薩。佛子。﹞【○三九六】

聖燈焰焰向前行。照耀靈山徧地明。此山多饒靈異鳥。五臺十寺樂轟轟。﹝佛子。大聖文殊師利菩薩。佛子。﹞【○三九七】

南臺南腳靈境寺。靈境寺裏聖金剛。一萬菩薩聲贊嘆。聖鐘不擊自然鳴。﹝佛子。大聖文殊師利菩薩。佛子。﹞【○三九八】

佛光寺裏不思議。瑪瑙珍珠鎭奠基。解脫和尙滅度後。結跏趺坐笑微微。﹝佛子。大聖文殊師利菩薩。佛子。﹞【○三九九】

淸涼寺住半山崖。千重樓閣萬重開。一萬菩薩聲贊嘆。如若雲中化出來。﹝佛子。大聖文殊師利菩薩。佛子。﹞【○四○○】

西臺險峻甚嵯峨。一萬菩薩徧山坡。文殊長講維摩語。教化眾生出渿河。﹝佛子。大聖文殊師利菩薩。佛子。﹞【○四○一】

中臺頂上玉華池。寶殿行廊口帀圍。四面香花如金色。巡禮之人皆發心。﹝佛子。大聖文殊師利菩薩。佛子。﹞【○四○二】

北臺頂上有龍宮。雷聲極大震山林。娑伽羅龍王宮裏坐。小龍護法使雷風。﹝佛子。大聖文殊師利菩薩。佛子。﹞【○四○三】

代州都督不信有文殊。飛鷹走狗競來追。走到北臺東側裏。化出地獄艸皆無。﹝佛子。大聖文殊師利菩薩。佛子。﹞【○四○四】

北臺東腳有駱駝巖。密覆盤回屈曲連。有一天女名三昧。積米如山供聖賢。﹝佛子。大聖文殊師利菩薩。佛子。﹞【○四○五】

金剛窟裏蜜流泉。佛陀波利裏中禪。一自入來經數載。如今直至那羅延。﹝佛子。大聖文殊師利菩薩。佛子。﹞【○四○六】

不可論中不可論。大聖化作老人身。每每下山受供養。去時還乘五色云。﹝佛子。大聖文殊師利菩薩。佛子。﹞【○四○七】

五色雲裏化金橋。大悲和尙把幡招。有緣佛子橋上過。無緣佛子逆風飄。﹝佛子。大聖文殊師利菩薩。佛子。﹞【○四○八】

○求因果﹝修善十一首﹞

�������。�����。�������。�����。

�������。只爲求因果。今生修得累生求。須上涅盤樓。【○四○九】

日日搥鐘吹法蠡。修善意輕羅。一前一步踏蓮窠。諸佛競來過。

此是上方行步處。識者皆來聚。下界凡夫路得麼。修善最嘍囉。【○四一○】

有福之人登彼岸。免受三途難。無福之人被棄遺。未有出緣期。

努力回心歸善道。地獄無人造。輪回煩惱作菩提。生死離阿鼻。【○四一一】

普勸閻浮世界人。修善莫因循。切須欽敬自家身。莫遣受沈淪。

今生果報前生種。慚愧生珍重。來生更望此生身。修取後來因。【○四一二】

一失人身萬不復。墮在三途獄。萬般千種受災殃。痛苦徹心腸。

在生不覺分毫善。惡事專心羨。死後輪回受苦忙。自作自身當。【○四一三】

勸君努力自修行。離卻淤泥坑。守軌貪生戀世榮。究竟有何成。

世榮𨿽好還生老。終是輪回道。學善修禪離死生。諸佛會中行。【○四一四】

勸善比來無惡意。學取如來智。同向菩提會裏行。淸淨了無生。

但知學善莫狐疑。生死與君期。攺除三毒變慈悲。諸佛當時知。【○四一五】

十惡不生名十善。便是如來見。忍辱包含並總齊。便是佛菩提。

上十二千人眾悟。識佛知門戶。掃灑堂中修善臺。淸淨沒塵埃。【○四一六】

有福之人拱著手。衣食原來有。無福之人終日忙。少食沒衣裳。

今生受苦猶常可。修取來生果。如今不解禮當陽。累劫受災殃。【○四一七】

怕罪之人心攺變。�惡回爲善。故犯之人不避殃。自作自身當。

自從發意禮南宗。終日用心功。一法安心萬法通。無不盡消溶。【○四一八】

見說善言並善語。志意思惟取。耳中聞惡便佯聾。走過疾如風。

今生得達菩提岸。慚愧無頭畔。愧要中心作佛人。教得善緣因。【○四一九】

○求因果﹝苦學二首﹞

志心苦學志心求。見性大修由。因循過日累生休。虛度數十秋。

此是菩提眞種子。救度人生死。今生修得累生收。福慧不能休。【○四二○】

大郎𨿽然不識字。曉會天下事。生生世世說眞言。妙法聽幽玄。

見性得超三界外。諸佛爲期會。志心修道得生天。地獄永無緣。【○四二一】

○求因果﹝眞悟八首﹞

千經萬教分明說。善惡同增減。救度閻浮大地人。幾个是心眞。

悟人見說生回向。志意求無上。莫似從前蹭蹬行。有眼恰如盲。【○四二二】

貪戀火宅不性悟。終日居迷路。聞其善事卻沈吟。地獄淪加深。

詞中莫怪苦丁寧。佛法沒人情。任你愚人聽不聽。悟者自心明。【○四二三】

迷者用心諸處覓。費卻千車力。不知身內有如來。門戶不曾開。

佛卽是人人是佛。識取眞假物。卽冰是水水爲冰。何處認疏親。【○四二四】

迷卽眾生悟是佛。能出或能沒。慧日消除凍水冰。本性湛然凝。

佛卽諭如冰水智。智者還如委。迷人心地得星星。回暗卻爲明。【○四二五】

迷者不知身是佛。惡想何曾沒。悟人教道學無爲。猶自智狐疑。

眼見光花諸色相。便卽生回向。不解回心但執迷。任性走東西。【○四二六】

悟者自身修个性。比來學究竟。用心灑掃一間房。淸寂涅盤堂。

上下空閒無一物。卽見當陽佛。金火銀鑪燒寶香。經教在傍廂。【○四二七】

性悟不愁衣食薄。終日心頭樂。本性原來好唱歌。心裏念彌陀。

自從尋覓善根由。萬事總虛休。離居火宅沒憂愁。常樂在心頭。【○四二八】

迷人終日愁衣食。費卻千車力。悟來誰肯受艱辛。憂道不憂貧。

前生種得今生福。富貴多財祿。今世還修來世因。預辦不貧人。【○四二九】

○求因果息爭十首

憶惜當時心未悟。萬惡心頭聚。如今學善減精神。�耎耎如人。

自從禮佛歸香火。絕得爭人我。受若依依勝得狂。自己審思量。【○四三○】

太硬太剛全易折。枉用斤頭鐵。何如和和少添剛。軟硬恰相當。

徧見豪彊爭意气。全是凡夫智。不能方便體圓融。剛彊作悤悤。【○四三一】

父母發膚何要毀。只爲無明嘴。結終兩个競虛空。相罵不成功。

一身被毀猶尙可。父母何■﹝僭﹐心代日﹞過。祖父先靈作罵門。被毀失精神。【○四三二】

惡口穢言相點污。出口難申吐。親情中內懶聽聞。著戁見他人。

假如有理教申雪。一一當頭說。也莫言詞抑壓人。閃賺自家身。【○四三三】

不能忍辱經官斷。不是嘍囉漢。因何潑口罵尊親。笑煞四邊人。

世間好事無心學。志老無知別。出語爭彊說是非。人我競相欺。【○四三四】

自若敬他還自敬。大智菩提性。若也欺他也自欺。料算沒便宜。

豪彊之人風火性。愛共人爭競。等閒村戇便爭論。追領入公門。【○四三五】

無理有錢多破用。官典相原縱。有理無錢喫棒人。自損自家身。

根本兩家全是可。只是爭人我。村戇終當不肯休。經縣又經州。【○四三六】

枷禁日多全不問。錢物消磨盡。爭禁煩惱賭牛知。�����。

多言多語多有過。多事多饒禍。少禍無過少發言。少事少因緣。【○四三七】

煞縛熟持三五度。也合知甘苦。累經著棒更賠錢。漸漸軟如綿。

識字少年抄取讀。長智多風俗。總是南宗內教言。原自善根源。【○四三八】

不學之人無心照。見說何方笑。學者專加女角心。欽敬重如金。

多饒不共人爭競。忍辱修心性。萬般千種發狂心。收在總持林。【○四三九】

○長安辭﹝來生得見五臺山四首﹞

天長地闊杳難分。中國眾生不可聞。長安帝徳承恩報。萬國歸投拜聖君。【○四四○】

漢家法用令章新。四方取則玉華吟。文章繹絡如流水。白馬馱經卽自臨。【○四四一】

故來行險遠尋求。誰謂明君不暫畱。修身不避關山苦。學問仍須度百秋。【○四四二】

誰知此地卻回還。淚下沾衣不覺斑。願身死作中華鬼。來生得見五臺山。【○四四三】

○出家樂﹝調名本意二首﹞

釋法照

出家樂。出家樂。無始起。離諸著。今生值善割親緣。頓捨塵情斷眾惡。﹝斷眾惡。﹞發身心。依聖學。除於結使下金刀。落髮披衣餐寶藥。﹝餐寶藥。﹞

懷法喜。加踴躍。誰其長夜睡重昏。此日輕身忻大覺。﹝忻大覺。﹞【○四四四】

出家安。出家安。一切事。不相干。年登二十逢和尙。敬受屍邏遇淨壇。﹝遇淨壇。﹞修定慧。證非難。悟若璢璃明內外。妙諭蓮華恣總看。﹝恣總看。﹞

稱釋子。法門寬。出入往來無礙道。解脫逍遙證涅盤。﹝證涅盤。﹞【○四四五】

○失調名﹝送師贊四首﹞

入生三五歲。﹝花林。﹞父母送師邊。﹝花林。﹞師今圓寂去。﹝花林。﹞捨我逐淸閒。﹝花林。﹞送師至何處。﹝花林。﹞置著寶臺間。﹝花林。﹞【○四四六】

送師回來無所見。﹝花林。﹞惟見師空房。﹝花林。﹞舉手開師戶。﹝花林。﹞惟見空繩牀。﹝花林。﹞低頭禮師座。﹝花林。﹞淚落數千行。﹝花林。﹞【○四四七】

低頭整師履。﹝花林。﹞躊躇內心悲。﹝花林。﹞與師永長別。﹝花林。﹞再遇是何時。﹝花林。﹞律論今無主。﹝花林。﹞有疑當問誰。﹝花林。﹞【○四四八】

雙燈臺上照。﹝花林。﹞師去照阿誰。﹝花林。﹞願師早成佛。﹝花林。﹞弟子逐師來。﹝花林。﹞千千萬萬�。﹝花林。﹞�����。﹝花林。﹞【○四四九】

○無相珠﹝調名本意十首﹞

【

念珠出自王宮宅。曠劫年來人不識。有人識得難凡夫。隱在中山捨衛國。】

無相珠。方丈覓。能靑能黃能赤白。瑪瑙珊瑚墔合成。慧綫穿連無間隔。【○四五○】

悟人收。智人識。常思念念無休息。念過恆沙處處明。始知無量神通力。【○四五一】

智能珠。明皎潔。上下通明四維徹。念念常思無相珠。須臾滅盡恆沙業。【○四五二】

奉勸人。勤念珠。念珠非有亦非無。非空非實非來去。來去中間一物無。【○四五三】

亦非有。亦非無。常思持念白毫珠。本無卽有能空相。離有能無法界居。【○四五四】

朝也念。夕也持。將行坐臥不曾離。爲得如來眞四句。不北不南不東西。【○四五五】

常持念。不曾言。不忙不急不曾閒。性透河沙三界外。共你眾生絕往還。【○四五六】

智爲珠。慧爲綫。穿連悟常縱橫徧。遮莫三千及大千。總在如來第一念。【○四五七】

悟人見。心歡喜。識得菩提眞妙理。念中眞念鎭長言。如意寶珠無常體。【○四五八】

無罣礙。更無比。恆沙請佛從心起。有人持念無相珠。卽此便是如來體。【○四五九】

○悉曇頌﹝俗流悉曇章八首﹞

釋寰中

【夫悉曇章者。四生六道。殊勝語言。唐國中嶽釋氏沙門定惠法師翻注。並合秦音鳩摩羅什通韻。魯流盧樓爲首。】

現練現。現練現。第一俗流無利見。飲酒食肉相呼喚。讒言諂爲相鬥亂。懷挾無明不肯斷。魯流盧樓現練現。

貪愛愚癡無岸畔。眷屬婚姻相繼絆。三界牢獄作畱難。俗流顚倒共嗟嘆。延連現賢扇。努力各相勸。【○四六○】

向浪晃。向浪晃。第二俗流無意況。心中邪佞起欺誑。三毒四倒爭勢旺。魯流盧樓向浪晃。

西方淨土不肯向。欲食魔軍相閉障。出離牢獄依無相。不生不滅速回向。佯良浪黃賞。各各修無上。【○四六一】

胡魯諭。胡魯諭。第三俗流世界住。戀著妻兒及男女。世世生生相嫁娶。魯流盧樓胡魯諭。

竊見俗流憐男女。幽閨內閣深藏舉。競覓榮華選婚主。相見甜言及美語。有人借問佯不許。諭盧胡魯諭。被他催死去。【○四六二】

何邏何。何邏何。第四俗流愚者多。不自省覺談說他。夫妻鬥爭相罵呵。魯流盧樓何邏何。

張眉努目喧破鑼。牽翁及母怕你麼。皆不出離三界坡。將爲此苦勝蜜多。那羅邏何。捨此惡法須捨�。【○四六三】

何樂鑊。何樂鑊。第五俗流廣貪托。不知眾生三界惡。男女妻子交頭樂。積寶陵天不肯博。魯流盧樓何樂鑊。

春秋冬夏營農作。鋤田劚地努筋膊。徧體血汗焦頭莫。一朝命斷深埋卻。閻老前頭任裁度。無善因緣可推托。受罪從頭只須作。緣牽不用諸繩索。藥略鑊鑠。此言眞不錯。【○四六四】

何邏眞。何邏眞。第六俗流處六塵。不超無上淸淨門。惡業牽來地獄存。魯流盧樓何邏眞。

俗流者�佛果身。其中修習無苦勤。常業三途地獄因。那羅邏眞。隨意知心者莫嗔。【○四六五】

何邏移。何邏移。第七俗流多所疑。恆被身中六賊欺。不求解脫不思議。魯流盧樓何邏移。

貪求財物養妻兒。勤苦艱辛亦不辭。入門妻兒云索衣。出戶王官怪責遲。那何邏移。此苦眞難提。【○四六六】

何邏空。何邏空。第八俗流佛性同。三乘演妙會眞宗。魯流盧樓何邏空。

無爲法性妙開通。愚迷眾生隔壁聾。容龍洪舂。普勸同燃智燈。【○四六七】

○悉曇頌﹝佛說楞伽經禪門悉談章八首﹞

釋寰中

【諸佛子等。合掌至心聽。我今欲說大乘楞伽悉談章。悉談章者。昔大慧在楞伽山。因得菩提達摩和尙。元嘉元年從南天竺國將楞伽經來至東都。跋陀三藏法師奉詔翻譯。其經總有五卷。合成一部。文字浩旱。意義難知。達摩和尙慈悲。廣濟羣品。通經問道。識攬玄宗。窮達本原。皆蒙指受。又嵩山會善沙門定惠翻出悉談章。廣開禪門。不妨慧學。不著文字。並合秦音。亦以鳩摩羅什法師通韻魯畱盧樓爲首。】

頗邏墮。頗邏墮。第一捨緣淸淨坐。萬事不起眞無我。直進菩提離因果。心心寂滅無殃禍。念念無念當印可。可底利摩。魯畱盧樓頗羅墮。

諸佛弟子莫懶惰。自勸課。愛河苦海須渡過。憶食不餐常被餓。木頭不鉆不出火。那邏邏。端坐。娑訶耶。莫臥。【○四六八】

只領盛。只領盛。第二住心常看淨。亦見亦聞無視聽。生滅兩亡猶未證。從師授語方顯定。見佛法身無二性。性頂領徑。魯畱盧樓只領盛。

諸佛弟子莫嗔佞。三毒忽起無佛性。癡狂心亂惱賢聖。眼貪色塵耳縛聽。背卻天堂向惡境。盈令令。修定。娑訶耶。歸正。【○四六九】

復浪養。復浪養。第三看心須屏當。掃卻垢穢除災障。卽色卽空會無想。妄想分別是心量。體上識體實無謗。謗底利謗。魯畱盧樓復浪養。

諸佛弟子莫毀謗。一切皆有罪業障。他家聞聲不相放。三寸舌根作沒向。道長說短惱心王。心王不了說短長。求生業道受苦殃。羊良良。屏當。娑訶耶。淨掃堂中須供養。【○四七○】

拂栗質。拂栗質。第四八識合六七。看心心本是禪室。法身身法智非一。五眼六通光慧日。言下便悟實無密。密底利密。魯畱盧樓拂栗質。

諸佛弟子莫放逸。無始已來居暗室。生死流轉不得出。只爲愚迷障慧日。逸栗密。栗密。娑訶耶。眞實。【○四七一】

曉燎曜。曉燎曜。第五實相門中照。一切名字妄呼召。如已等息貌非貌。非因非果無嗔笑。性上看性妙中妙。妙底裏要。魯畱盧樓曉燎曜。

諸佛弟子莫嗔笑。憂悲嗔笑是障道。於此道門無嗔笑。澄心須看內外照。眼中有翳須磨曜。銅鏡不磨不中照。遙燎料。作好。娑訶耶。莫惱。【○四七二】

按懶畔。按懶畔。第六心離禪門觀。不來不去無岸畔。覺上著覺除定亂。佛與眾生同體段。本原淸淨磨垢散。散底利嘆。魯畱盧樓按懶畔。

諸佛弟子莫慢看。道上大有羅剎喚。愚人來去常系絆。染著色塵心撩亂。行住坐臥無體段。在於眾中慢叫喚。得他勸諫卽橛難。那邏邏。荼灌。娑訶耶。鈍漢。【○四七三】

普路諭。普路諭。第七圓明大慧悟。四門百八離名數。生滅妙有懸通度。三界大師實難遇。生死涅盤不畱住。愛河逆上不合渡。卽心非心魔自去。去底利去。魯畱盧樓普路諭。

諸佛弟子常覺悟。一念淨心無染污。一切魔軍自然去。閭閭屢。專注。娑訶耶。大悟。【○四七四】

嗄略藥。嗄略藥。第八禪門絕斟酌。不髙不下無樓閣。不出不入無城郭。是想顯聲卽初學。生心動念勿令著。久坐用功作非作。無樂可樂是常樂。慧燈一照三千墎。定水常淸八萬濼。十方諸佛同開覺。覺底利博。魯畱盧樓嗄略藥。

諸佛弟子自在作。莫制約。四維上下不可度。住寂涅盤同門廓。甚安樂。無著。娑訶耶。等覺。【○四七五】

○失調名﹝贊念法華經僧二首﹞

釋貫休

【﹥空王門下有眞子。堪以空王爲了使。常持菡萏白蓮經。屈指無人得相似。】

長松下。深窗裏。歷歷淸音韻宮徵。短偈長行主客分。不使閒聲掛牙齒。【○四七六】

外人聞。聳雙耳。香風襲鼻寒毛起。只見天花落座前。空中必定有神鬼。【○四七七】

【吾師吾師須努力。年深已是成功積。桑田變海骨爲塵。相看長似紅蓮色。】

○空無主﹝調名本意八首﹞

處眾未曾同轟轟。孤獨未辭無伴侶。或在深山曠野中。身心無知如灰土。

空無主。春秋冬夏常不變。寂寞�遊無處所。學慈父。四大五蘊腐爛空。誓願爲君作梁柱。【○四七八】

煩惱無本恆淸涼。非因非果是眞常。愚徒蠢蠢不能解。斷常二見樂閒荒。

戒顚狂。何時覺悟不動智。返波逆流性情香。坐道場。心願相覆慈悲网。羅取諸子集華堂。【○四七九】

無明造業實難遭。無始浮游水上泡。一切眾生望見佛。三毒熾燃善業焦。

無功勞。何時值遇般若船。生死大河造浮橋。快逍遙。一切煩惱漏已盡。諸結熾火不能燒。【○四八○】

心識本淨無價寶。我人壽命牽生老。五欲減水恆澆灌。無始已來常涸燥。

何時了。涅盤大海解脫槳。般若淸涼除煩惱。自開曉。不出不沒如虛空。毀譽不動得證道。【○四八一】

諸法本性非親疏。見聞覺知是三途。非自非他而造業。孳孳榮華六趣奴。

眞空虛。生死涅盤無根本。畢竟淸淨永如如。眞家居。願上如來大悲船。知識相將入玄都。【○四八二】

身心合散無根棳。陰界諸入常解脫。自在無礙隨緣用。冤親憎愛永以割。

能通達。涅盤大海爲衣缽。淸淨慧命以自活。斷饑渴。周旋往返湛不動。少時何謝佛菩薩。【○四八三】

身心無知如空虛。眾生顚倒以爲我。善惡是非諸見网。如蠶吐絲自纏裹。

奇災禍。何時打破煩惱捨。無礙解脫露地坐。斷枷鎖。實難可。五陰大賊本淸涼。云何不覺火中坐。【○四八四】

諸法本性無自他。邪正縛解常無爲。眾生愚癡虛妄見。不識煩惱眞菩提。

災怖奇。增上慢人不信受。誹謗方等樂嬰兒。怨何誰。生死涅盤佛菩薩。三事和合甚難知。【○四八五】

○三歸依﹝調名本意﹞四首

歸依佛。大聖釋迦化主。興慈願。救諸苦。能宣妙法甚深言。聞者如沾甘露。慈悲主。接引眾生。同到淨土。【○四八六】

到淨土。五色祥雲滿路。雙童引。頻伽舞。一回風動響珊珊。聞者輕擂階鼓。慈悲主。接引眾生。同到淨土。【○四八七】

歸依法。須髮四弘誓願。念經卷。頻開轉。速須結取未來因。且要頻親月面。聞身健。速須達取。菩提彼岸。【○四八八】

歸依僧。手把數珠持課。焚香火。除人我。速須出離捨娑婆。且要頻親法座。消災禍。速須結取。未來因果。【○四八九】

○十偈辭﹝贊普滿塔十首﹞

釋圓鑑

【再莊嚴普滿塔六層囊网。別置兩曾板捨。抽換勾欄。及內外泥飾。赤白軟亙等部。計料錢一千五百貫文。奉爲�國及六軍萬姓。再修普滿塔開贊。請一人爲首。轉化多人。每人化錢十文足陌。謹課偈詞十首。便當疏頭。】

第一首

第二首

第三首

第四首

第五首

第六首

第七首

第八首

第九首

第十首

第一首

勝事難逢切要知。敢希聰鑑細尋思。新春法會開張日。四海干戈偃息時。佛事葺修惟在信。君恩酬報更何疑。同裝普滿浮圖意。總在微僧十偈詞。【○四九○】

第二首

巍峨長惹瑞煙濃。奇絕般輸顯盛蹤。燦爛金�過百尺。玲瓏枓栱疊千重。風髙佛寺鳴天樂。雪霽神州聳玉峯。幾度曾登瞻宇宙。一層內禮紫金容。【○四九一】

第三首

建立經今二百秋。細尋碑記見因由。通靈聖迹何方遇。冠古神功沒處求。歲月漸遙緇侶惜。雨風頻歷信心憂。殊常勝境摧殘後。滿國人心總願修。【○四九二】

第四首

何人逢此不開顏。幾度遨遊意自閒。裏面覩如千聖窟。外邊看似八珍山。雲程漸喜將身上。月柱仍疑展手攀。每度下來回首望。如從天上到人間。【○四九三】

第五首

崔嵬霄漢出金輪。雁陣衝來到此分。勢聳三層百里見。名通十絕八方聞。窗間客至風難立。影裏僧居日易曛。經歷歲深徽故暗。再修今遇聖明君。【○四九四】

第六首

見說初修羅漢僧。夷門行化顯威神。連淮接海求梁棟。似電如雷運斧斤。碑上細微鐫盛事。佛前端正塑全身。當時寶塔新修日。此會終無見者人。【○四九五】

第七首

春天曾上看京華。景行吟情到日斜。極目樹芳堆錦繡。近城河勢曳雲霞。簫韶美韻和風散。富貴朱門翠柳遮。西北凰樓連玉殿。紫雲深處帝王家。【○四九六】

第八首

修後經今幾歲華。惡風狂雨莫能遮。勾欄總落朱膠色。枓栱全消軟亙花。近日轉加添破碎。是人無不起傷嗟。講開敢望莊嚴就。全仗梁園百萬家。【○四九七】

第九首

至徳年修歲月遙。磚階經雨滴來坳。畫檐壞爲多虫穴。丹雘昏緣足鳥巢。塵染禦書懸戶額。風飄蛛网掛林梢。今開講會同嚴飾。施利全憑導首抄。【○四九八】

第十首

十首詞章贊不周。其如端正更難儔。髙低自有神靈護。晝夜爭無聖眾遊。樣好已知通國惜。功多須是大家修。微僧敢勸門徒聽。直待莊嚴就卽休。【○四九九】

○行路難﹝共住修道八首﹞

【貴賤等蒙禪師說偈。兼與五更轉。把得尋思。卽愛慕禪師。不知爲計。畱得共住修道。貴賤等各自思維。各作行路難一首。】

第一

第二

第三

第四

第五

第六

第七

第八

第一

丈夫恍忽憶家鄕。歸去來。歸去從來無所住。來去百過空來去。不見一个舊住處。住處皆是枷鎖紐。勸君學道須避就。法界平等一如如。理中無有的親疏。﹝君不見。行路難。行路難。道上無蹤迹。﹞【○五○○】

第二

始知虛空以爲屋宅。大地以爲牀席。水火畢竟相隨。如風無有蹤迹。離散各不相知。合卽五家共一。旣知自身狀迹。何處更有親戚。﹝君不見。行路難。行路難。道上無蹤迹。﹞【○五○一】

第三

父母皆從貪嗔癡愛生我。祖父先是二十五有眷屬。原是色聲香味觸。妻兒卽是色境五欲。萬法畢竟相隨。微塵以爲同學。﹝君不見。行路難。行路難。道上無蹤迹。﹞【○五○二】

第四

眾生大大癡。不肯著。如來衣。常臥無明被。昏昏長夜睡。念念求財色。不覺死時至。空手入三途。何期悔來此。﹝君不見。行路難。行路難。道上無蹤迹。﹞【○五○三】

第五

眾生常被色財纏縛。沒溺愛河。沈淪生死。處處經過。八風常動。六識昏波。常念五欲。不念彌陀。

生天無分。地獄對門。循環六道。回換萬身。欲得學道。須捨冤親。﹝君不見。行路難。行路難。道上無蹤迹。﹞【○五○四】

第六

常捏龜毛爲罝网。磨煉兔角作刀槍。大悲澤裏网得鹿。鐵圍山中捕得羊。

白牛駕車來運載。幹闥婆城中作宴會。二乘門外不忍看。菩薩端坐意气大。

辟支四果心生疑。聲聞緣覺無所知。修道若達此法門。始能行得大慈悲。﹝君不見。行路難。行路難。道上無蹤迹。﹞【○五○五】

第七

慈悲度脫諸眾生。先須持戒不殺生。殺生偸盜皆計罪。地獄門前專相待。不見一法成。亦無一法壞。逆順平等一如如。是故名爲大丈夫。﹝君不見。行路難。行路難。道上無蹤迹。﹞【○五○六】

第八

身騎精進。忍辱作鞍轡。持戒作槍旛。慈悲爲將帥。

手把禪定弓。身破三十六軍賊。獲得菩提勛。無心是官職。差作巡境使。四方和六賊。大丈夫自恨無道徳。虛食信施供。假名入山谷。忽若得道果。歷劫相勞碌。欲得學無爲。常須三不足。﹝君不見。行路難。行路難。道上無蹤迹。﹞【○五○七】

○撥禪關﹝調名本意二首﹞

第一勸汝學參禪。心須堅。禪門禪理性甚玄。悟者少。迷多般。

欲得學人悟本性。出巡環。不在內外不中間。無住相。徧三千。彌陀佛【○五○八】

第二勸汝平善男。勤勤參。眾生世上有二三。一世了。莫貪婪。

多見眾生我著相。物上貪。似與明珠不肯撚。拋卻走。一場憨。彌陀佛【○五○九】

【﹝下闕﹞】

○無如匹﹝調名本意二首﹞

隱隱逸逸。天上天下無如匹。左邊升。右邊沒。如山岌岌雲中出。【○五一○】

崔崔嵬嵬。天堂地獄一時開。行如雨。動如雷。似月團團海上來。【○五一一】

○最上乘﹝順水流四首﹞

別無言。別無語。無言無語名不取。無量劫來不思議。卽應卽捨生淨土。【○五一二】

莫謾喜。莫謾愁。歡喜憂愁早晚休。愚者眉頭終日皺。達者如魚順水流。【○五一三】

放四大。離五欲。濁惡世中足榮辱。不如信運且騰騰。免墮三途入地獄。【○五一四】

最上乘。無可造。不識工力自然了。識心見性又知時。無心便是釋迦老。【○五一五】

○取性遊﹝悟眞如四首﹞

行住坐臥纖毫無。影逐身隨移轉了。悟眞如。沒生老。人人盡有菩提道。【○五一六】

口爲貪愛逞無明。曠劫輪回受鞭拷。鑊湯煎。並碓搗。受罪人人見閻老。【○五一七】

假饒地獄歷多年。只爲波叱不肯了。勸世人。莫艸艸。須將智能內外照。【○五一八】

廣求財物爲他人。死後三途獨自到。業者多。無業少。所以佛說三乘教。【○五一九】

○證無爲﹝歸常樂九首﹞

金色三十二。八十相好圓。誓於苦海作舟船。運載得生天。【○五二○】

十二部諸經贊。流在閻浮間。明人速悟轉讀看。盡得出三關。【○五二一】

正向閻浮化。波旬請涅盤。口中發願不爲言。臥在跋提邊。【○五二二】

慈父雙林滅。魔彊轉更圓。眾生苦海入本源。誰是救你■﹝僭﹐心代日﹞。【○五二三】

佛則歸圓寂。何日遇法山。猶如孩子沒耶娘憐。宿在苦海邊。【○五二四】

悟則歸常樂。住在法王家。一乘深法沒攔遮。樂者請除邪。【○五二五】

七祖遇曹溪。傳法破愚迷。暗傳心地證菩提。愚者沒泥黎。【○五二六】

明燈照裏燃。說者便升遷。修行潔淨果周圓。必定往西天。【○五二七】

時當第五百。邪法現人間。眾生命盡信邪言。不解學參禪。【○五二八】

○悉曇頌﹝神咒六首﹞

【以上六首闕。】

吁■﹝口閭﹞路。吁■﹝口閭﹞路。第七�明涅盤度。皆依般若波羅蜜多悟。觀心無罣礙。故無滅無生無恐怖。怖怚路俱。俱怚路怖。魯畱盧樓吁■﹝口閭﹞路。

遠離顚倒夢想故。究竟涅盤無染污。寂滅凝然絕乖忤。諭■﹝口閭﹞路怚路。胡輸莎呼諭■﹝口徒﹞俱。【○五二九】

嗄囉囉。嗄囉囉。八明般若幻合和。三世諸佛悉經過。皆依般若波羅深蜜多。證得阿耨多羅波。波怚邏哆。哆怚邏波。魯畱盧樓嗄囉囉。

三藐三菩提大覺那。亦能自利利於他。悲智圓滿俱摩訶。皆依般若成佛陀。耶囉囉怚。邏和奢莎。訶耶茶迦。【○五三○】

嗄囉浪。嗄囉浪。九明般若神咒廣。是大明咒能開晃。照耀魔軍自除蕩。蕩怚迦迦怚浪蕩。魯畱盧樓嗄囉浪。

是無上咒無背向。是無等咒無等量。超過日月大圓相。能除一切諸苦妄。眞實不虛神咒狀。後舉流通滿十方。令遣誦讀徧稱揚。揚良浪怚浪。黃餉娑訶揚長逛。【○五三一】

奚利異。奚利異。第十流通神咒世間希。羯諦不思議。波羅羯諦祕深微。波羅僧羯諦會無爲。菩薩婆訶間利■﹝口垔﹞。■﹝口垔﹞怚例雞。雞怚例■﹝口垔﹞。魯畱盧樓奚利異。

此之四句甚慈悲。能去邪魔顚倒疑。誦讀觀照證菩提。流布咸令遣受持。所求之者應心隨。得出三界不思議。移離利怚。利奚屣娑。唏移■﹝口是﹞計。【○五三二】

悉談悉談。摩嗄囉耶。如來眾行等恆沙。融變三千無有差。各各精心勤結跏。東升西沒莫能遮。遮車闍饍惹。魯畱盧樓嗄囉耶。

神通照用坐蓮華。口放淨光曜眾耶。下至阿鼻上■﹝口貳﹞吒。吒他茶怚拏。【○五三三】

嗄囉爛。嗄囉爛。光明無殊照世間。見者因光除我慢。各發菩薩離囂幻。幻怛爛難。難怛爛幻。魯畱盧樓嗄囉爛。【下闕。】【○五三四】

○失調名﹝迷生死四首﹞

忽然生。忽然死。四大成身非偶爾。只聞大海變桑田。不見人生得堅有。【○五三五】

居世人。迷生死。生死猶如巡鐶蟻。來來去去不停閒。去去來來常如此。【○五三六】

三界中。難出離。出離之人無一二。自從曠劫受波吒。幾个爲人免生死。【○五三七】

���。���。�������。今生死是未來生。今生生是前生死。【○五三八】

○失調名﹝禪唱二首﹞

般若波羅自不多。談空說道戀娑婆。欲陳其事無人聽。眼對長空口唱歌。【○五三九】

能觀自在是禪那。風不垂前水不波。有情欲撥三塗苦。無意將身入乃阿。【○五四○】

○失調名﹝三囑歌三首﹞

第一囑甚囑。發願耶娘長萬福。十月懷躬受苦辛。乳哺三年相養畜。

貌堂堂。仁義足。可中五逆甘采�。死了掇頭入地獄。【○五四一】

第二囑甚囑。事須兄弟且和睦。莫聽鄰里外人言。便卽惡發別開口。

���。���。�������。爭打分離自啼哭。【○五四二】

第三囑甚囑。作牛馬駝驢並六畜。蓋緣前生負君財。輕馱少打長君福。

蹄穿領破。沒人知贖。怕死遙聞怨苦聲。刀割湯燖望�撲。【○五四三】

○還京樂﹝斫妖魅四首﹞

知道終驅猛勇。世間專。能翻海。解移山。捉鬼不曾閒。【○五四四】

見我手中寶劍。刃新磨。斫妖魅。去邪魔。�鬼了血洴波。【○五四五】

����者鬼。意如何。���。���。爭敢接來過。【○五四六】

小鬼咨言大鬼。��歌。審須聽。���。�����。【○五四七】

○回波樂﹝斷惑七首﹞

王梵志

回波爾時六賊。不如持心斷惑。縱使誦經千卷。眼裏見經不識。不解佛法大意。徒勞排文數黑。頭陀蘭若精進。希望後世功徳。持心卽是大患。聖道何由可克。若悟生死如夢。一切求心皆息。【○五四八】

法性大海如如。風吹波浪溝渠。我今不生不滅。於中不覺愚夫。憎惡若爲是惡。無始流浪三塗。迷人失路但坐。不見六道淸虛。【○五四九】

心本無雙無只。深難到感捏洪。無來無去不住。獨如法性虛空。復能出生諸法。不遲不疾從容。幸顚諸人思持。自然法性通同。【○五五○】

但令但貪但呼。波若法水不枯。醉時安眠大道。誰能向我停居。八苦變成甘露。解脫更欲何須。萬法歸依一相。安然獨坐四衢。【○五五○一】

凡夫有喜有慮。少樂終日懷愁。一朝不報明冥。常作千歲遮頭。財��緣不足。盡夜棲榍規求。如水流向東海。不知何時可休。【○五五○二】

不語諦觀如來。逍遙獨脫塵埃。合眼任心樹下。跏趺端坐花臺。不懼前後二際。豈著水火三災。只遣榮樂靜坐。莫戀妻子錢財。稱體實衣三事。葬身錫杖一枚。常持智能刀劍。逢君眼目卽開。【○五五○三】

法性本來常存。茫茫無有邊畔。安身取捨之中。被他二境回換。斂念之想坐禪。攝意安心覺觀。木人挾開修道。何時可到彼岸。忽悟諸法體空。欲似熱病得汗。無智人前莫說。打破君頭萬段。【○五五○四】

○隱去來﹝二首﹞

隱去來。尋空空有有。畢竟兩無名。二境安心欲何守。不長不短鑑空心。君見空心還是有。空有俱遣法無依。智者融心自安偶。隱去來。勿浪波波走。【○五五○五】

隱去來。隱去遊朝市。不離煩惱原。無希眞妙理。對境息貪癡。何假求髙士。是非不二見。法界同昆季。隱去來。大樂無基地。【○五五○六】

●惇煌歌辭總編卷四

雜曲重句聯章

三冬雪﹝望寄寒衣十五首﹞

千門化﹝化三衣七首﹞

歸去來﹝寶門開六首﹞

歸去來﹝歸西方贊十首﹞

失調名﹝出家贊文十首﹞

十無常﹝調名本意十首﹞

失調名﹝和菩薩戒文﹞

化生子﹝化生童子贊十首﹞

驅催老﹝調名本意五首﹞

無常取﹝調名本意八首﹞

愚癡意﹝調名本意九首﹞

爲大患﹝調名本意六首﹞

無厭足﹝調名本意六首﹞

先祗備﹝聞健先祗備六首﹞

拋暗號﹝調名本意十首﹞

十空贊﹝調名本意十一首﹞

行路難﹝無心律存十二首﹞

易易歌﹝解悟成佛九首﹞

失調名﹝阿娘悲泣三首﹞

○三冬雪﹝望寄寒衣十五首﹞

【沙門入言如來典句。蓋不虛拈。令護命於九旬。遣加提於一月。是以共邀流輩。同出精藍。諷寶偈於長街。�深懷於碧磵。希添忍服。望濟寒衣。他時猊座。上答酬恩。此日軒階。略呈雅韻。】

【平吟遠辭蕭寺來相謁。總把衷腸斬切說。一回吟了一傷心。一徧言時一气咽。】

話苦辛。申懇切。數个師僧門仭列。只爲全無一事衣。如何禦彼三冬雪。【○五五一】

或秋深。嚴凝月。蕭寺寒風聲切切。囊中靑緡一个無。身上故衣千處結。【○五五二】

最傷情。難申說。杖笠三冬皆總闕。寒窗冷懾一無衣。如何禦彼三冬雪。【○五五三】

被蟬聲。耳邊聒。講席絆縈身又闕。大業鴻名都未成。禪體衣單難可說。【○五五四】

坐更闌。燈殘滅。討義尋文愁萬結。抱膝鑪前火一星。如何禦彼三冬雪。【○五五五】

師僧家。滋味別。不解經營無計設。一夏安居柰苑中。三秋遠詣英聰哲。【○五五六】

律藏中。分明說。親許加提一个月。若不今朝到此來。如何禦彼三冬雪。【○五五七】

命同人。相提篋。總向朱門陳懇切。不是三冬總沒衣。誰能向此談揚說。【○五五八】

恨嚴凝。兼臘月。旣是多寒且無熱。怕怖憂煎將告來。垂慈禦彼三冬雪。【○五五九】

詣英聰。訪賢哲。盼望仁慈相允察。退故嫌生惠與僧。教將禦彼三冬雪。【○五六○】

尊夫人。也相謁。敬佛敬僧人盡說。背子衫裙百種衣。施交禦彼三冬雪。【○五六一】

諸郎君。不要說。記愛打傍兼出熱。酒沾墨污損傷衣。施僧禦彼三冬雪。【○五六二】

小娘子。娉二八。月下花前避炎熱。萬般新好污沾衣。施交禦彼三冬雪。【○五六三】

阿孩子。憐心切。滿篋名衣皆羅列。倘要延年養北堂。施交禦彼三冬雪。【○五六四】

苦再三。斬切說。未沐恩光難告別。回身檢點篋箱中。施交禦彼三冬雪。【○五六五】

【側吟秋風忽爾入僧扃。又被蟬吟別樹鳴。故國未期愁悄悄。鄕關思處淚盈盈。寒衣未放無支擬。便覺秋風意不停。結侶共吟花院側。遂將肝膽一時傾。】

○千門化﹝化三衣七首﹞

【側吟�當星月護含生。恰到秋深愴客情。雨漏再尋金口教。洪衢親許謁時人。千般瑣細階前說。一種微言砌畔呈。退故嫌生箱捧出。願同山嶽與滄溟。】

【平吟丱歲離家如幻化。不樂聚沙騎竹馬。幸因雪嶺得爲僧。寒衣佛敕千門化。】

三冬月。九旬罷。護戒金園僧結夏。賞勞施設律畱文。三衣佛敕千門化。【○五六六】

久吟經。坐深夜。蟋蟀哀鳴吟砌下。蟬聲早響詣朱門。三衣佛敕千門化。【○五六七】

覩碧天。珠露灑。顆顆枝頭蜜懸掛。月冷風髙漸漸涼。三衣佛敕千門化。【○五六八】

雁來新。燕去也。獨對孤燈嘆福寡。漸掩茅房下翠微。三衣佛敕千門化。【○五六九】

戀煙蘿。不欲捨。只爲嚴霜雕葉下。秋來未有禦寒衣。加提佛敕千門化。【○五七○】

入王城。投長者。願鑑野僧相懇話。不因五利佛畱文。緇徒爭敢千門化。【○五七一】

𨿽是僧。性閒暇。惟有炎涼未免也。除非證果離胞胎。這回不向千門化。【○五七二】

【側吟佛畱明教許加提。受利千門正是時。兩兩共吟金口偈。三三同演梵音詩。暫離峯頂巡朱戶。略出云房下翠微。送福吟經今日至。願開恩惠賞加提。】

○歸去來﹝寶門開六首﹞

釋法照

歸去來。寶門開。正見彌陀升寶座。菩薩散花稱善哉。稱善哉。【○五七三】

寶林看。百花香。水鳥樹林念五會。哀婉慈聲贊法王。贊法王。【○五七四】

共命鳥。對鴛鴦。鸚鵡頻伽說妙法。恆嘆眾生住苦方。住苦方。【○五七五】

歸去來。離娑婆。常在如來聽妙法。指授西方是釋迦。是釋迦。【○五七六】

歸去來。見彌陀。今在西方現說法。拔脫眾生出愛河。出愛河。【○五七七】

歸去來。上金臺。勢至觀音來引路。百法明門應自開。應自開。【○五七八】

○歸去來﹝歸西方贊十首﹞

釋法照

歸去來。誰能惡道受輪回。且共念彼彌陀佛。往生極樂坐花臺。【○五七九】

歸去來。娑婆世境苦難裁。急手專心念彼佛。彌陀淨土法門開。【○五八○】

歸去來。誰能此處受其災。總勸同緣諸眾等。努力相將歸去來。且共往生安樂界。持花普獻彼如來。【○五八一】

歸去來。生老病死苦相催。晝夜須勤念彼佛。極樂逍遙坐寶臺。【○五八二】

歸去來。娑婆苦處哭哀哀。急須專念彌陀佛。長辭五濁見如來。【○五八三】

歸去來。彌陀淨剎法門開。但有虛心能念佛。臨終決定坐花臺。【○五八四】

歸去來。晝夜惟聞唱苦哉。努力回心歸淨土。牟尼殿上禮如來。【○五八五】

歸去來。娑婆穢境不堪停。急手須歸安樂國。見佛聞法悟無生。【○五八六】

歸去來。三途地獄實堪憐。千生萬死無休息。多刼常爲猛焰燃。聲聲爲念彌陀號。一時聞者坐金蓮。【○五八七】

歸去來。刀山劍樹實難當。飲酒食肉貪財色。長刼將身入鑊湯。不如西方快樂處。永超生死離無常。【○五八八】

○失調名﹝出家贊文十首﹞

舍利佛國難爲。吾本出家之時。捨卻耶娘恩愛。惟有和尙闍棃。【○五八九】

舍利佛國難爲。吾本出家之時。捨卻親兄熱妹。惟有同學相隨。【○五九○】

舍利佛國難爲。吾本出家之時。捨卻花釵媚子。惟有剃刀相隨。【○五九一】

舍利佛國難爲。吾本出家之時。捨卻胭脂胡粉。惟有澡豆楊枝。【○五九二】

舍利佛國難爲。吾本出家之時。捨卻羅衣錦繡。惟有覆膊相隨。【○五九三】

舍利佛國難爲。吾本出家之時。捨卻髙頭繡履。惟有艸鞋相隨。【○五九四】

舍利佛國難爲。吾本出家之時。捨卻油氈錦褥。惟有坐具三衣。【○五九五】

舍利佛國難爲。吾本出家之時。捨卻金盤銀盞。惟有鑌缽銅匙。【○五九六】

舍利佛國難爲。吾本出家之時。捨卻髙堂瓦捨。惟有艸庵相隨。【○五九七】

舍利佛國難爲。吾本出家之時。捨卻金鞍細馬。惟有錫杖相隨。【○五九八】

○十無常﹝調名本意﹞十首

每思人世流光速。時短促。人生日月暗催將。轉茫茫。

容顏不覺暗裏換。已攺變。直饒便是轉輪王。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○五九九】

傷嗟生死輪回路。不覺悟。巡環來往幾時休。受飄流。

縱君人世心無善。難勸諫。愚癡不信有天堂。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○○】

人間四相行徒見。貴與賤。文才武藝兩般榮。奪人情。

愚癡恣縱身爲樂。心喜作。昔時樊噲及張良。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○一】

少年英雄爭人我。能系裹。相呼相喚動笙歌。笑仙娥。

酒席誇打巢云令。行弄影。及時大是好兒郎。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○二】

奪人眼目芙蓉貌。當年少。涼羅冠子鏤金花。掃煙霞。

風流雅醋能行步。巫山女。千金一笑玩春光。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○三】

愚人不信身虛幻。得久遠。英雄將謂沒人過。使僂羅。

縱然勸得教歸仰。招毀謗。

直須追到閻羅王。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○四】

勸君切莫爲冤惡。用意錯。些些少少住心頭。免得結冤讎。

愚情恣縱身無用。如似夢。直饒彭祖壽延長。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○五】

經營財寶人生分。須平穩。榮華富貴足資財。宿將來。

聞身彊健行檀施。作福利。莫待合眼被分張。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○六】

人居濁世逢劫壞。惡世界。星霜暗攺幾多時。作微塵。【讀如「馳」。】

生居濁世人之苦。須怕怖。饒君鐵櫃裏穩潛藏。不免也無常。﹝堪嗟嘆。堪嗟嘆。願生九品坐蓮臺。禮如來。﹞【○六○七】

分明招引經云教。淨土好。論情只是勝娑婆。有彌陀。

直須早作行程路。休遺誤。常知佛國壽延長。決定沒無常。﹝堪嗟嘆。堪嗟嘆。願生九品坐蓮臺。禮如來。﹞【○六○八】

○失調名﹝和菩薩戒文﹞

殺生戒

盜戒

邪淫戒

妄語戒

沽酒戒

自說戒

毀他戒

多慳戒

多嗔戒

謗三寶戒

一﹑殺生戒

諸菩薩。莫殺生。殺生必當墮火坑。殺命來生短命報。世世兩目復雙盲。勸請道場諸眾等。共斷殺業不須行。﹝佛子﹞【○六○九】

二﹑盜戒

諸菩薩。莫偸盜。偸盜得物猶嫌少。死後卽作畜生身。披毛戴角來相報。終日驅牽不停息。無有功夫食水艸。猶恐迷心不覺知。是故殷勤重相報。﹝佛子﹞【○六一○】

三﹑邪淫戒

諸菩薩。莫邪淫。邪淫顚倒罪根深。鐵牀岌岌來相向。銅柱赫赫競來侵。舉身徧體皆紅爛。因何不發菩提心。﹝佛子﹞【○六一一】

四﹑妄語戒

諸菩薩。莫妄語。妄語由來墮惡趣。不見言見詐虛言。鐵棃耕舌並解鋸。爲利名譽惑眾生。欺誑師僧及父母。若能懺悔正思維。當來必離波吒苦。﹝佛子﹞【○六一二】

五﹑沽酒戒

諸菩薩。莫沽酒。沽酒洋銅來灌口。足下火出焰連天。獄卒持鉾斬兩手。總爲昏癡顚倒人。身作身當身自受。仍被驅將入阿鼻。鐵壁千重無處走。﹝佛子﹞【○六一三】

六﹑自說戒

諸菩薩。莫自說。自說諭若湯澆雪。造罪猶如一剎那。長入波吒而悶絕。連明曉夜下長釘。眼耳之中皆泣血。罪因罪果罪根深。乃被牛頭來拔舌。不容乞命暫分疏。獄卒持杈使夾膝。﹝佛子﹞【○六一四】

七﹑毀他戒

諸菩薩。莫毀他。毀他相將入柰河。刀劍縱橫從後趁。跳入泥水便騰波。混沌猶如鑊湯沸。一切地獄盡經過。皮膚血肉如流水。何時得離此波吒。﹝佛子﹞【○六一五】

八﹑多慳戒

諸菩薩。莫多慳。多慳積寶縱似山。見有貧窮來乞者。一鍼一艸不能拌。貪心不識知厭足。當來空手入黃泉。﹝佛子﹞【○六一六】

九﹑多嗔戒

諸菩薩。莫多嗔。多嗔定受蟒蛇身。宛轉腹行無手足。爲緣前世忿怒因。八萬个小虫來噆食。遺畱白骨及皮筋。受斯痛苦難堪忍。何時卻得復人身。﹝佛子﹞【○六一七】

十﹑謗三寶戒

諸菩薩。莫謗三寶。若謗三寶墮惡道。三百个長釘定釘心。叫喚連天聲浩浩。謗佛謗法更加嗔。銅關鐵棒來相拷。痛哉苦哉不可論。何時值遇天堂道。﹝佛子﹞【○六一八】

○化生子﹝化生童子贊﹞十首

化生童子佛宮生。便得眞珠网裏行。耳邊惟聞念三寶。時時更聽樹相撐。【○六一九】

化生童子上金橋。五色云擎寶座遙。合掌惟稱無量壽。八十億劫罪根消。【○六二○】

化生童子拂金牀。天雨天花動地香。更有諸方共獻果。委花■﹝木逐﹞被鳥銜將。【○六二一】

化生童子食天廚。百味馨香各自殊。無限天人持寶器。璢璃缽飯似眞珠。【○六二二】

化生童子見飛仙。花落空中左右旋。微妙歌音云外聽。盡言極樂勝諸天。【○六二三】

化生童子問冬春。自到西方未見分。極樂國中無晝夜。花開花合辧朝昏。【○六二四】

化生童子道心彊。衣裓盛花供十方。恰到齋時還本國。聽經念佛亦無妨。【○六二五】

化生童子舞金鈿。鼓瑟簫韶半在天。舍利鳥吟常樂韻。迦陵齊唱離攀緣。【○六二六】

化生童子本無情。盡向蓮花朵裏生。七寶池中洗塵垢。自然淸淨是修行。【○六二七】

化生童子自相誇。爲得如來許出家。短髮天然宜剃度。空披荷葉作袈裟。【○六二八】

○驅催老﹝調名本意五首﹞

【且人生一世。諭若漂蓬。貴賤𨿽殊。無常一槪。上自帝王。下及庶民。富貴卽有髙低。無常且還一種。故無常經云。上生非想處云云。】

上三皇。下四皓。番嶽美容彭祖少。將謂紅顏一世中。也遭白髮驅催老。【○六二九】

文宣王。五常教。誇騁文章麗詞藻。將謂他家得久長。也遭白髮驅催老。【○六三○】

說西施。妲己貌。在日紅顏誇窈窕。只畱名字在人間。也遭白髮驅催老。【○六三一】

或是僧。或是道。淸淨蓮臺持釋教。將謂無常免得身。也遭白髮驅催老。【○六三二】

或經營。或工巧。文樣尖新呈妙好。假饒富貴似石崇。也遭白髮驅催老。【○六三三】

○無常取﹝調名本意八首﹞

彊聞經。相取語。幻化之身無正主。假饒貪戀色兼聲。限來卻被無常取。【○六三四】

金輪王。四洲主。統領萬方養黎庶。國王富貴沒人過。限來也被無常取。【○六三五】

樹提伽。石崇富。世代傳名至今古。思量榮貴暫時間。限來也被無常取。【○六三六】

說恆娥。談洛浦。美貌人間難比諭。端嚴將謂百千年。限來也被無常取。【○六三七】

大丈夫。實風措。欲行弄影勤回顧。少年休更騁僂羅。限來也被無常取。【○六三八】

或是僧。伽藍住。古貌漫漫如龍虎。淸霄寺宇好安身。限來也被無常取。【○六三九】

或入道。求仙侶。燒煉長生鑪裏煮。饒君多有駐顏方。限來也被無常取。【○六四○】

【不論貴賤與髙低。揀甚僧尼及道侶。除卻牟尼一个人。餘殘總被無常取。】

講多時。言有據。日色偏斜畱不住。髙聲念佛且須歸。只向階前領偈去。【○六四一】

○愚癡意﹝調名本意九首﹞

不修行。悟經義。逐色耽聲迷與醉。人生一世瞥然間。不修實是愚癡意。【○六四二】

或貧窮。或富貴。第一身心行自利。無常忽到一生休。不修實是愚癡意。【○六四三】

有錢財。不布施。更擬貪婪於自己。忽然擘手向兩邊頭。不修實是愚癡意。【○六四四】

大蒙頭。分明利。五妾三妻心裏喜。前程一一自家耽。不修實是愚癡意。【○六四五】

兄弟居。男幼稚。莫便分張非與是。同胞共乳長爲人。不修實是愚癡意。【○六四六】

不修行。求出離。百歲人生如夢寐。波吒一一自家當。不修實是愚癡意。【○六四七】

世間情。終不恥。托手心頭勤比試。忽然失腳落三途。不修實是愚癡意。【○六四八】

來勸化。總須聽。【讀如「悌」。】各各自家須使意。到家各自省差殊。相勸直論好底事。【○六四九】

說多時。日色蔽。珍重門徒從座起。明日依時早聽來。念佛階前領取偈。【○六五○】

○爲大患﹝調名本意六首﹞

人生一世。瞥爾之間。如石火電光。非能久住。奉勸門徒。速求出離。

勸門徒。修福善。休愛春光堪賞玩。思量能得幾多時。畢竟於身爲大患。【○六五一】

眷屬多。難相管。前路自家嘗苦難。閒來托手自思量。也是於身爲大患。【○六五二】

戀西施。慕月面。多傾美容生敬善。斂心淨意試思量。也是於身爲大患。【○六五三】

殺豬羊。羞玉饌。屈命親情恣歡宴。烹炰宰殺自家嘗。也是於身爲大患。【○六五四】

懈慢心。難誘勸。揀點師僧論貴賤。說凡道聖有偏頗。也是於身爲大患。【○六五五】

生死心。誇修善。口轉經時心不轉。佛言如此闡提人。也是於身爲大患。【○六五六】

○無厭足﹝調名本意六首﹞

【五千經卷佛標錄。要悟人生時急速。百歲何殊石火光。一生大似風中燭。】

旣盡知。須打撲。休更頭頭起貪欲。直垛黃金北斗齊。心中也是無厭足。【○六五七】

壘珍珠。堆白玉。滿庫綾羅有千束。有人更與送將來。心中也是無厭足。【○六五八】

買莊田。修捨屋。買盡人家好林木。直饒滿眼是生涯。心中也是無厭足。【○六五九】

溢倉圌。收麥粟。萬石千車冬收蓄。諸人種蒔總將來。心中也是無厭足。【○六六○】

趁穿坑。盡構束。開得眼來行諂曲。縱教你似石崇家。心中也是無厭足。【○六六一】

怕日斜。恨時促。只爲家中多骨肉。教你騎馬著綾羅。心中也是無厭足。【○六六二】

○先祗備﹝聞健先祗備六首﹞

枉施爲。沒計避。一點點冤家相逢值。所以如來勸世人。不如聞健日先祗備。【○六六三】

望兒孫。囑神鬼。把閻王巾登子千回跪。直饒你跪得一千雙。不如聞健日先祗備。【○六六四】

望兒孫。趁燒紙。相共冥間出道理。賊過後張弓虛費工。也不如聞健先祗備。【○六六五】

望兒孫。行孝義。報塞我一生錯使意。饒你報塞總無騫。也不如聞健先祗備。【○六六六】

望兒孫。羞飯味。累七修齋兼遠忌。饒你累七總周旋。也不如聞健先祗備。【○六六七】

望兒孫。行施捨。鑄像寫經虛相爲。饒你鑄得一千軀。也不如聞健先祗備。【○六六八】

○拋暗號﹝調名本意十首﹞

休誇似玉如花貌。年去年來數便老。須知浮世片時間。莫作久長千歲調。

劈面言。劈面道。劈面道時合醒早。頭上緣何白髮多。只這个是無常拋暗號。【○六六九】

經營克扣生機梏。分定不由人計料。富貴須知宿種來。如今必定難回拗。

逞聰明。誇計較。計較得成身已老。更念眼暗達身邊。只這个是無常拋暗號。【○六七○】

莫趁年時誇窈窕。鬥艷爭輝呈面俏。酒市茶莊盡恣情。見說講開卻失笑。

劫時光。且覓好。阿誰聽你閒經教。看看面皺尙覓彊梁。猶不悟無常拋暗號。【○六七一】

休趁閒行兼不紹。不紹教君沈惡道。如今盡枉亂施爲。冥司業鏡分明照。

那麼時。無拗較。一任磨磨兼碓搗。況今情緒頓昏沈。猶不悟無常拋暗號。【○六七二】

人生百歲尋常道。阿那个得七十身不夭。才亡三日早安排。送向荒郊看古道。

送回來。男女鬧。爲分財物不停懷懊惱。看看此事到頭來。猶不悟無常拋暗號。【○六七三】

火宅驅牽長煎炒。千頭萬緒何時了。恰到病來臥在牀。一無支準前途道。

心恛惶。生熱惱。冤恨隨時不預造。轉眼艱難聲喚頻。猶不悟無常拋暗號。【○六七四】

爲人卻要心明了。莫學掠虛多諦了。莫慕貪婪沒盡期。也須支準前程道。

莫恣懷。盡亂造。病來不怕君年少。只不病時耆年也耳聾。猶不悟無常拋暗號。【○六七五】

如今世上多顚倒。莫便準承他幼小。他緣壽命各差殊。影響於身先自夭。

卻孤窮。無依靠。終日冤嗟懷懊惱。更添腰曲在身邊。猶不悟無常拋暗號。【○六七六】

富貴奢華未是好。財多害己招煩惱。影響因玆墮劫身。只爲貪求心不了。

遇干戈。被鞭拷。地下深藏與他道。一一君親眼見來。猶不悟無常拋暗號。【○六七七】

見他榮貴休生惱。富貴貧窮由宿造。但知穩審用身心。衣食自然長恰好。

慢佛僧。輕神道。爭使這身久安樂。直須折得形骸鬼不如。猶不悟無常拋暗號。【○六七八】

【十般道理與君宣。側耳摩心靜莫喧。總是門徒身上事。速須打撲鎖心猿。若依前不肯拋貪愛。定沒輪回去不還。倘若今朝相取語。西方必見禮金仙。】

○十空贊﹝調名本意十一首﹞

難思努力現眞宗。色聲香味染塵蒙。大般若廣言六百卷。講勸人間多少空。【○六七九】

上論色界諸天子。下至輪王福最雄。七寶鎭隨千子遶。福盡然知也是空。【○六八○】

三皇五帝立先宗。伏羲少昊與神農。造化世間多少事。古往今來也是空。【○六八一】

羲之善寫筆神蹤。善財童子世間聰。多畱艸創人傳說。世界尋論也是空。【○六八二】

宋玉每每誇端正。西施一笑值千金。潘安尙總歸於土。美貌尋思也是空。【○六八三】

無鹽貌陋心賢女。說盡漸臺萬萬功。宣王遂納爲皇后。豹變多榮也是空。【○六八四】

漢王項主爭天下。樓煩一喝勢龍鐘。一朝自刎烏江死。蓋代雄名也是空。【○六八五】

日從東出還西沒。月復西升漸向東。旦夜暗催人自老。不免無常也是空。【○六八六】

澄澄四海深無底。屹屹須彌不見峯。一朝劫火三災至。海納須彌也是空。【○六八七】

惟言般若波羅蜜。眾生與佛體性同。願逢法教開心地。成佛因緣不是空。【○六八八】

萬事從來總是空。如何修道出樊籠。若戀娑婆濁惡世。猶如花在淤泥中。【○六八九】

○行路難﹝無心律存十二首﹞

【第一至第四原本全闕。】

第五

第六

第七

第八

第九

第十

第十一

第十二

第十三

第十四

第十五

第十六

第五

君不見。無心���。�������。

�������。�口日口���心。�������。����任浮沈。動心�����。�������。���前身心得。�������。�������。��希承授記音。幸願惟須棄狂藥。無勞空方���。如如非有非不有。動念卽是爲魔侵。

行路難。行路難。無心甚淸髙。一切諸法如陽炎。何須學����。【○六九○】

第六

君不見。無心無自他。法界虛融���。

和乃無和無彼此。得一卽泛法流河。一亦非一纏��。���一轉生多。爲滅一多之邪見。故說般若修多羅。��虛融同一海。緣起猶如海上波。波������。���淨本同窠。勸君迷路諸人�。�������。若也忘懷絕諸見。便能樹下證彌陀。

行路難。行路難。無心甚洹洹。君等若其不信者。�������。【○六九一】

第七

君不見。無心甚微細。�������。

��虛通惟一心。一心非心乃眞諦。眞諦�����。爲許癡計之所瞇。八難三途���。�������。����想睡者。於中自■﹝言閻﹞���。�������。����登眞�。�������。勿更懷疑自沈滯。�������。�����羈制。

行路難。行路難。無心���。�������。��失路漫西東。【○六九二】

第八

君不見。無心���。非無非有絕稱量。

一切虛融���。���無���。��起滅如影響。影響非����。慮誰非眞如幻夢。幻夢非斷復非常。可����覺等。采花拔刺浪棲遑。詎解忘懷絕諸見。��之理自然彰。大聖悟此稱眞覺。八風五欲不能當。如來無心得自在。所以號爲諸法王。

行路難。行路難。無心空��。和氏連城非不美。所嘆惟逢楚國人。【○六九三】

第九

君不見。無心無楷約。小智下愚難準度。

昔日教人練八齋。今乃自身行十惡。惑者見之言是謬。達士了然恆不錯。見善見惡本由心。不����所作。於个善惡才興念。卽是煩惱深基腳。迷人空裏漫尋花。終日驅驅自纏縛。若悟此中深趣者。觸處朗然無所著。自在猶如不系舟。得勝逍遙甚淸廓。

行路難。行路難。無心無謬失。善���空裏花。那能捨一而求一。【○六九四】

第十

君不見。無心�所見。萬法混齊忘貴賤。

法性虛融徧十方。十方非徧非不徧。法本不生亦不滅。如幻如夢因緣�。��之法離有無。迷者於中生著戀。豈悟本來非異體。連羣總入魔王罥。大聖弘誓起慈悲。鹿野園中演花綫。示善示惡令修捨。蓋是揚棄權方便。若於此教執不移。何殊狗逐雷聲轉。

行路難。行路難。無心妙且深。嘆許守相迷人輩。爭采黃葉棄眞金。【○六九五】

第十一

君不見。無心之大施。曠然忘懷絕衰利。

隨緣聚散任五家。不計彼此之差二。開門任取不爲限。緣起卽住非關自。三事由來不預懷。豈簡福田之漸次。一切無求無所欲。任運無施無不施。無心之心超世間。故得稱爲施中至。無心之心通法界。法界平等非殊異。若能悟此一體檀。卽是無礙檀那地。

行路難。行路難。無心甚奇特。不見福田之是非。深達無利無功徳。【○六九六】

第十二

君不見。無心大木叉。絕慮忘懷超正邪。

無心之心無異體。法界虛通混一家。十惡十善源無異。八邪八正本非差。迷人邪相隨心執。猶如空裏簡狂花。流浪輪回曾不悟。耽荒五欲著驕奢。大聖弘慈巧方便。制諸律戒設開遮。余今旣學無心律。超過彼律出塵沙。安能更學聲聞志。狹小門內顧羊車。

行路難。行路難。無心甚微細。制戒本意爲防心。非有心人何所制。【○六九七】

第十三

君不見。無心之大忍。埋名晦迹殊幽隱。

灰心訥辧示愚庸。閉智塞聰韜銳敏。曠然忘懷絕彼此。苦對怨憎自平泯。侵陵逼惱若空花。空花無實無根本。罵辱譏訶如影響。影響何曾有虧損。但能朗然無所緣。一切忍行無不盡。贈言同志諸人輩。幸勿空中浪生憤。若悟此身同化人。煩惱魔軍自然殞。

行路難。行路難。無心百事好。無心無礙若虛空。知復何人能觸惱。【○六九八】

第十四

君不見。無心之大勤。絕思絕念始殷殷。

殷殷無念無不念。無念無勤無不勤。如盲對色不見見。如聾遇響不聞聞。法性本來恆寂滅。迷者生心存所存。棲遑遶塔求功徳。晝夜辛苦事云云。豈悟所作惟迷倒。乃更深機生死根。修善𨿽言得勝果。地獄天堂恆對門。惟有不念歸眞寂。魔王捲迹自亡魂。

行路難。行路難。深是難思法。迷人夢裏見三祇。學者那應超九劫。【○六九九】

第十五

君不見。無心之大禪。無緣無相離中邊。

無相非相非無相。無緣非緣非不緣。衝徽寂寞同眞際。虛凝冥杳契幽玄。超過一切諸三昧。乃號無名無礙禪。若人離念深通達。判知五欲不能牽。五欲之中能自在。卽是摩訶第一仙。寄語恓遑窮子輩。入於父捨直來前。勿怖威嚴便自鄙。淤泥之內乃生蓮。

行路難。行路難。無心甚髙良。旣得幸承慈父命。那更窺覦除糞行。【○七○○】

第十六

君不見。無心之大慧。廓廓落落無邊際。

無礙虛融離有無。微妙疏通含一切。一切疏通忘彼此。如如平等論非是。非是是是號空空。空空亦空乃法爾。法爾空空無他自。慧眼明照恆不二。不二無知無不知。無知不知稱大智。大智非明非不明。不明非明無明明。無明之照不照照。不照之照乃無生。

行路難。行路難。無心甚淸泰。涅盤生死不關懷。蕩蕩如空無罣礙。【○七○一】

○易易歌﹝解悟成佛九首﹞

解悟成佛易易歌。不勞持誦外求他。若能揚簸貪嗔卻。髙升彼岸出泥河。【○七○二】

解悟成佛易易歌。輕賤自身貴重他。恭敬一切常行是。諮陳含識捨娑婆。【○七○三】

解悟成佛易易歌。無爲無諍任從他。調心行是常爲好。見聞歡喜若彌陀。【○七○四】

解悟成佛易易歌。不行寸步出娑婆。觀身自見心中佛。明知極樂沒彌陀。【○七○五】

解悟成佛易易歌。是心是佛沒彌陀。是心作佛無別佛。明知極樂是娑婆。【○七○六】

解悟成佛易易歌。不勞辛苦漫多羅。銷鎔煩惱爲船筏。還將運渡死生河。【○七○七】

解悟成佛易易歌。不行極樂厭娑婆。一念無依百種足。何須淨土覓彌陀。【○七○八】

解悟成佛易易歌。調心理念語溫和。出言中煞皆合道。見聞回向順伏他。【○七○九】

解悟成佛易易歌。雕鏤貪嗔作釋伽。莊嚴一切周圓足。見聞歸命受教訶。【○七一○】

○失調名﹝阿娘悲泣三首﹞

【前言

經道﹕「兒行千里﹐母心千里。」云。男女成長已後﹐各須仕宦經營﹐總出他州﹐母心相逐。朔方徵戍﹐三年而目斷長城﹔劍嶺興生﹐半歲而魂歸錦水。書云「父母之年﹐不可不知。」思量我等生身母。終日憂憐男與女。爲兒子拋出外邊。阿娘悲泣無情緒。】

或仕宦。或職務。離別耶娘經歲數。見四時八節未歸來。阿娘悲泣。【○七一一】

或經營。逐利去。或住他鄕或道路。兒子𨿽然向外安。阿娘悲泣。【○七一二】

或在都。或鎭戍。三載防邊受辛苦。信息希疏道路遙。阿娘悲泣。【○七一三】

●惇煌歌辭總編卷五

雜曲定格聯章

五更轉﹝七夕相望五首﹞

五更轉﹝緣名利七首﹞

十二月﹝遼陽寒雁十二首﹞

十二月﹝邊使戎衣十二首﹞

十二時﹝詠史十二首﹞

五更轉﹝識字五首﹞

十二時﹝發憤勤學十二首﹞

十二時﹝天下傳孝十二首﹞

十二時﹝行孝文十二首﹞

百歲篇﹝丈夫十首﹞

百歲篇﹝女人十首﹞

百歲篇﹝壠上苗十首﹞

百歲篇﹝池新荷十首﹞

百歲篇﹝一生身十首﹞

十二時﹝勸凡夫十二首﹞

十二時﹝佛性成就十二首﹞

百歲篇﹝緇門十首﹞

十二時﹝禪門十二首﹞

十二時﹝法體十二首﹞

十二時﹝學道十二首﹞

五更轉﹝假托禪師各轉十首﹞

五更轉﹝頓見境五首﹞

五更轉﹝南宗贊五首﹞

五更轉﹝南宗定邪正五首﹞

五更轉﹝無相五首﹞

五更轉﹝太子入山修道贊十五首﹞

五更轉﹝太子成佛五首﹞

十二時﹝聖教﹝佛本行贊﹞十二首﹞

五更轉兼十二時﹝維摩托疾二十八首﹞

十二時﹝勸學八首﹞

十二時﹝求宦四首﹞

五更轉﹝警世二首﹞

○五更轉﹝七夕相望五首﹞

一更每年七月七。此時受�日。在處敷座結交�。獻供數千般。

�晨達天暮。一心待織女。忽若今夜降凡間。乞取一交言。【○八○一】

二更仰面碧霄天。參次眾星前。月明夜��周旋。�����。

諸女彩樓畔。燒取玉鑪煙。不知牽牛在那邊。望得眼睛穿。【○八○二】

三更女伴近彩樓。頂禮不曾休。佛前燈暗更添油。禮拜再三求。

會甚�北斗。漸覺更星候。月落西山欻星流。將謂是牽牛。【○八○三】

四更緩步出門聽。直走到街庭。今夜斗末見流星。奔逐向前迎。

此時爲將見。發卻千般願。無福之人莫怨天。皆是少因緣。【○八○四】

五更敷設了��。處分總教收。五个姮娥結彩樓。那个見牽牛。

看看東方動。來把秦箏弄。黃鍼撥鏡再梳頭。遙遙到來秋。【○八○五】

○五更轉﹝緣名利七首﹞

一更初夜坐調琴。欲奏相思傷妾心。每恨狂夫薄行迹。一過拋人年月深。【○八○六】

君自去來經幾春。不傳書信絕知聞。願妾變作天邊雁。萬里悲鳴尋訪君。【○八○七】

二更孤帳理秦箏。若个弦中無怨聲。忽憶狂夫鎭沙漠。遣妾煩怨雙淚盈。【○八○八】

當本只言今載歸。誰知一別音信稀。賤妾猶自姮娥月。一片貞心獨守空閨。【○八○九】

三更寂寞取箜篌。嘆狂夫�����。�������。�������。【○八一○】

爾爲君王效忠節。都緣名利覓封侯。願君早登丞相位。妾亦能孤守百秋。【○八一一】

四更叢竹弄宮商。每恨賢夫在漁陽。池中比目魚遊戲。海鷗雙����。【○八一二】

○十二月﹝遼陽寒雁十二首﹞

正月孟春春漸暄。狂夫一別���。無端嫁得長徵壻。教妾尋常獨自眠。【○八一三】

二月仲春春未熱。自別徵夫實難掣。貞君一去到三秋。黃鳥窗邊喚新月。也也也也。【○八一四】

三月季春春極暄。忽念遼陽愁轉添。賤妾思君腸欲斷。君何無行不歸還。【○八一五】

四月孟夏夏漸熱。忽憶貞君無時節。妾今猶存舊日意。君何不憶妾心結。也也也也。【○八一六】

五月仲夏夏盛熱。忽憶貞夫愁更發。一步一望隴山東。忽見君�愁似結。【○八一七】

六月季夏夏共同。妾亦情如對秋風。�容日日�胡月。後園春樹���。【○八一八】

七月孟秋秋已涼。寒雁南飛數萬行。賤妾思君腸欲斷。�������。【○八一九】

八月仲秋秋已闌。日日愁君行路難。妾願秋胡速相見。�������。【○八二○】

九月季秋秋欲末。忽憶貞君無時節。鴛鴦錦被冷如水。與向將����。【○八二一】

十月孟冬冬漸寒。今尙紛紛雪敷山。尋思別君盡憔悴。愁君作客在��。【○八二二】

十一月仲冬冬嚴寒。幽閨猶坐綠窗前。戰袍緣何不開領。愁君肌瘦恐嫌寬。【○八二三】

十二月季冬冬極寒。晝夜愁君臥不安。枕函褥子無人見。忽憶貞君���。【○八二四】

○十二月﹝邊使戎衣十二首﹞

正月孟春春漸暄。一別狂夫經數年。�������。遣妾尋常獨自眠。【○八二五】

二月仲春春盛暄。深閨獨坐綠窗前。������賴。教兒夫壻遠防邊。【○八二六】

三月季春春極暄。花開處處競爭鮮。花�����笑。賤妾看花雙淚漣。【○八二七】

四月孟夏夏初熱。爲憶狂夫難可徹。�����秦箏。更取瑤琴對明月。【○八二八】

五月仲夏夏盛熱。狂夫歸否問時節。庭������。�見鶯啼聲哽咽。【○八二九】

六月季夏夏共同。妾心恨如對秋風。������攺。教兒憔悴只緣公。【○八三○】

七月孟秋秋漸涼。教兒獨寢守空房。君在尋常嫌夜短。君無恆覺夜能長。【○八三一】

八月仲秋秋已涼。寒雁南飛數萬行。賤妾猶存舊日意。君何無幸不還鄕。【○八三二】

九月季秋秋欲末。狂夫一去獨難活。願營方便覓歸�。使妾愁心暫時豁。【○八三三】

十月孟冬冬漸寒。爲君搗練不辭難。莫怪裁衣不開領。愁君肌瘦恐嫌寬。【○八三四】

十一月仲冬冬雪寒。戎衣造得數般般。見今專訪巡邊使。寄向君邊著後看。【○八三五】

十二月季冬冬已極。寒衣欲送愁情逼。莫怪裁縫鍼腳粗。爲憶啼多竟無力。【○八三六】

○十二時﹝詠史十二首﹞

夜半子。幹將造劍國無二。臣劍安在石松間。爲父報讎不惜死。【○八三七】

雞鳴丑。子胥乃別平王走。會稽山中眉間赤。龍泉寶劍腰下吼。【○八三八】

平旦寅。昔日巢父堯時人。許由不羨九州島長。臨河洗耳不許臣。【○八三九】

日出卯。五帝三皇原智巧。神農爲人辧五穀。涉歷山川嘗百艸。【○八四○】

食時辰。夫子東行厄在陳。九曲明珠難可任。悔不桑間問女人。【○八四一】

隅中巳。昔日秦王造地市。一心擬捉張子房。人死爲名復爲利。【○八四二】

正南午。王莽殿前懸布鼓。路上行人皆來打。一心擬捉漢光武。【○八四三】

日昳未。荊軻報讎燕太子。不殺秦王爲仁義。如今反作秦地鬼。【○八四四】

晡時申。齊晏𨿽小大國臣。二桃何爲殺三士。田疆接冶喪其身。【○八四五】

日入酉。昔日秦坑能消酒。項王不取範增言。轉信投降漢王走。【○八四六】

黃昏戌。蕭何相國能造律。張良謀計無人過。韓信管兵不輸失。【○八四七】

人定亥。項伯投門多敬愛。項莊舞劍殺漢王。乃得張良教樊噲。【○八四八】

○五更轉﹝識字五首﹞

一更初。自恨長養枉身軀。耶娘小來不教授。如今爭識文與書。【○八四九】

二更深。孝經一卷不曾尋。之乎者也都不識。如今嗟嘆始悲吟。【○八五○】

三更半。到處被他筆頭算。縱然身達得官職。公事文書爭處斷。【○八五一】

四更長。晝夜常如面向墻。男兒到此屈折地。悔不孝經讀一行。【○八五二】

五更曉。作人已來都未了。東西南北被驅使。恰如盲人不見道。【○八五三】

○十二時﹝發憤勤學十二首﹞

【自從塞北起煙塵。禮樂詩書總不存。不見父兮子不子。不見君兮臣不臣。暮聞戰鼓雷天動。曉看帶甲似魚鱗。只是偸生時暫過。誰知久後不成身。願得再逢堯舜日。聖朝偃武卻修文。勤學不辭貧與賤。發憤長歌十二時辰。】

平旦寅。少年勤學莫辭貧。君不見朱買臣未得貴。猶自行歌背負薪。【○八五四】

日出卯。人生在世須臾老。男兒不學讀詩書。恰似園中肥地艸。【○八五五】

食時辰。偸光鑿壁事殷勤。丈夫學問隨身寶。白玉黃金未足珍。【○八五六】

隅中巳。專心發憤尋詩史。每憶賢人羊角哀。求學山中並糧死。【○八五七】

正南午。讀書不得辭辛苦。如今聖主召賢才。用爾中華長去武。【○八五八】

日昳未。暫時貧賤何羞恥。昔日相如未遇時。淒惶賣卜於廛市。【○八五九】

晡時申。懸頭刺股是蘇秦。貧病卽令妻嫂棄。衣錦還鄕爭拜秦。【○八六○】

日入酉。金罇多瀉蒲桃酒。勸君莫棄失途人。結交承仕須朋友。【○八六一】

黃昏戌。琴書獨坐茅庵室。天子不將印信迎。誓隱山林終不出。【○八六二】

人定亥。君子𨿽貧禮常在。松柏縱然經歲寒。一片貞心長不攺。【○八六三】

夜半子。莫言屈滯長如此。鴻鳥只思羽翼齊。點翅飛騰千萬里。【○八六四】

雞鳴醜。莫惜黃金結朋友。蓬蒿豈得久榮華。飄颻萬里隨風走。【○八六五】

○十二時﹝天下傳孝十二首﹞

平旦寅。叉手堂前咨二親。耶娘約束須領受。檢校好惡莫生嗔。【○八六六】

日出卯。情知耶娘漸覺老。子父恩憐沒多時。遞戶相勸須行孝。【○八六七】

食時辰。尊重耶娘生爾身。未曾孝養歸泉路。來報生中不可論。【○八六八】

隅中巳。耶娘漸覺無牙齒。起坐力弱須人扶。飲食喫得些些子。【○八六九】

正南午。董永賣身葬父母。天下流傳孝順名。感得織女來相助。【○八七○】

日昃未。入門莫取外壻意。六親破卻不須論。兄弟惜他斷卻義。【○八七一】

晡時申。孝養父母莫生嗔。第一溫言不可得。處分小語過於珍。【○八七二】

日入酉。父母在堂少飲酒。阿闍世王不是人。殺父害母生禽獸。【○八七三】

黃昏戌。五■﹝木適﹞之人何處出。空裏喚向百街頭。惡業牽將不揀足。【○八七四】

人定亥。世間父子相憐愛。憐愛亦沒得多時。不保明朝阿誰在。【○八七五】

夜半子。獨坐思維一段事。縱然妻子三五房。無常到來不免死。【○八七六】

雞鳴醜。敗壞之身應不久。縱然子孫滿堂前。但是恩愛非前後。【○八七七】

○十二時﹝行孝文十二首﹞

白居易

平旦寅。早起堂前參二親。處分家中送菽水。莫教父母喚聲頻。【○八七八】

日出卯。立身之本須行孝。甘脆盤中莫使空。時時奉上知饑飽。【○八七九】

食時辰。居家治務最須勤。無事等閒莫外宿。歸來勞費父娘嗔。【○八八○】

隅中巳。終孝之心不合二。竭力勤酬乳哺恩。自得名髙上史記。【○八八一】

正南午。侍奉尊親莫辭訴。回幹就濕長成人。如今未合論辛苦。【○八八二】

日昳未。在家行孝兼行義。莫取妻言兄弟疏。卻教父母流雙淚。【○八八三】

晡時申。父母堂前莫動塵。縱有些些不稱意。向前小語善咨聞。【○八八四】

日入酉。但願父母得長壽。身如松柏色堅貞。莫學愚人多飲酒。【○八八五】

黃昏戌。下簾拂牀早教畢。安置父母臥髙堂。睡定然後抽身出。【○八八六】

人定亥。父母年髙須保愛。但能行孝向尊親。喜得揚名於後代。【○八八七】

夜半子。孝養父母存始終。百年恩愛暫時間。莫學愚人不歡喜。【○八八八】

雞鳴醜。髙樓大宅安得久。常勸父母發慈心。孝傳題名終不朽。【○八八九】

○百歲篇﹝丈夫十首﹞

一十香風綻藕花。弟兄如玉父娘誇。平明趁伴爭球子。直到黃昏不憶家。【○八九○】

二十容顏似玉珪。出門騎馬亂東西。終日不解憂衣食。錦帛看如腳下泥。【○八九一】

三十堂堂六藝全。縱非親友亦相憐。紫藤花下傾杯處。醉引笙歌美少年。【○八九二】

四十看看欲下坡。近來朋友半消磨。無人解到思量處。祗道春光沒有多。【○八九三】

五十彊謀幾事成。一身何足料前程。紅顏已向愁中攺。白髮那堪鏡裏生。【○八九四】

六十驅驅未肯休。幾時應得暫優遊。兒孫稍似堪分付。不用閒憂且自愁。【○八九五】

七十三更眼不交。只憂閒事未能拋。無端老去令人笑。衰病相牽似拔茅。【○八九六】

八十誰能料此身。忘前失後少精神。門前借問非時鬼。夢裏相逢是故人。【○八九七】

九十殘年實可悲。欲將言語淚先垂。三魂六魄今何在。霹靂頭邊耳不知。【○八九八】

百歲歸原起不來。暮風騷屑石松哀。人生不外非虛計。萬古空畱一土堆。【○八九九】

○百歲篇﹝女人十首﹞

一十花枝兩斯兼。優柔婀娜復嬮孅。父娘憐似瑤臺月。尋常不許出朱簾。【○九○○】

二十笄年花蕊春。父娘娉許事功勛。香車暮逐隨夫壻。如同蕭史曉從云。【○九○一】

三十朱顏美少年。紗窗攬鏡整花鈿。牡丹時節邀歌伴。撥棹乘船采碧蓮。【○九○二】

四十當家主計深。三男五女惱人心。秦箏不理貪機織。祗恐陽烏昏復沈。【○九○三】

五十連夫怕被嫌。彊相迎接事嬮孅。尋思二八多輕薄。不愁姑嫂阿家嚴。【○九○四】

六十面皺發如絲。行步龍鐘少語詞。愁兒未得婚新婦。憂女隨夫別異居。【○九○五】

七十衰羸爭柰何。縱饒聞法豈能多。明晨若有微風至。筋骨相牽似打羅。【○九○六】

八十眼暗耳偏聾。出門喚北卻呼東。夢中常見親情鬼。勸妾歸來逐逝風。【○九○七】

九十餘光似電流。人間萬事一時休。寂然臥枕髙牀上。殘葉雕零待暮秋。【○九○八】

百歲山崖風似頹。如今身化作塵埃。四時祭拜兒孫在。明月長年照土堆。【○九○九】

○百歲篇﹝壠上苗十首﹞

一十一。春禾壠上苗初出。東園桃李花漸紅。西苑垂楊更齊密。【○九一○】

二十二。蒼鷹出籠毛爪利。四歲馬寒初搭鞍。狐貍並得相逢值。【○九一一】

三十三。開筵美酒正初含。彎弓直向單於北。仗劍仍過瀚海南。【○九一二】

四十四。蛾眉鏡裏無靑翠。紅顏夜夜攺常儀。蟬鬢朝朝不相似。【○九一三】

五十五。林野東西徧道路。鬢邊白髮如素絲。頰上靑顏若秋露。【○九一四】

六十六。寒暑無端來逼逐。妻兒男女伴愁容。冤家肯教寡情欲。【○九一五】

七十七。壽年鄕黨無人匹。童僕朝扶暮坐看。眼中冷淚連珠出。【○九一六】

八十八。力弱形枯垂鶴髮。骨瘦窮秋怯夜風。身老霜天愁盡日。【○九一七】

九十九。臨崖摧殘一株柳。新生白髮頭上無。映日紅顏更何有。【○九一八】

一百終。寂寂泉臺掩夜空。閉骨不知寒暑變。月明長照壠頭松。【○九一九】

○百歲篇﹝池新荷十首﹞

一十一。池上新荷行花出。珠彈近追黃雀年。玉𦇤初糸靑春日。【○九二○】

二十二。專爲英俠交豪貴。箜篌篳篥楊柳花。靑絲玉鐙浮雲騎。【○九二一】

三十三。武略文章陌上談。十月角弓鳴塞北。五花駿馬獵城南。【○九二二】

四十四。艸木山川動殺气。風光漸漸不依依。物色那堪太憔悴。【○九二三】

五十五。前王后帝何堪數。寂寂春光愁不明。凜凜寒風來入戶。【○九二四】

六十六。日月迅走如奔蝮。鬢邊白髮競相催。手中拄杖仍嫌曲。【○九二五】

七十七。舉頭斜望西山日。皇王縱有金馬迎。傴僂那堪玉堂出。【○九二六】

八十八。筋疲力盡如枯札。氈褥從君坐萬重。還如獨臥寒江雪。【○九二七】

九十九。臨崖垂藤掛枯柳。百年之事俄爾間。金玉滿堂非我有。【○九二八】

一百終。墳前幾樹淩霜松。千秋不見蛾眉態。萬歲空畱狐兔蹤。【○九二九】

○百歲篇﹝一生身十首﹞

釋悟眞

【河西都僧統賜紫沙門悟眞。年逾七十。風疾相兼。動靜往來。半身不遂。思憶一生所作。有爲實事。難竟寸陰。無爲理中。竊行缺少。獨被習气。系在輪回。自責身心。裁詩十首。維非佳妙。狂簡斐然。散慮攄懷。暫時解悶。鑑識君子。矜勿誚焉。】

幼齡割愛願投眞。未報慈顏乳哺恩。子欲養而親不待。孝虧終始一生身。【○九三○】

從師陶染向空門。惟忻溫故樂知新。冰謹專行入正路。猶恐辜負一生身。【○九三一】

盛年耽讀騁風雲。披檢車書要略文。學綴五言題四句。務存篇葉一生身。【○九三二】

丰衣足食苦辭貧。得千望萬費心神。徒勞蓄積爲他有。孤嗟役計一生身。【○九三三】

男兒特達建功勛。萬里崎嶇遠赴秦。對策聖明天子喜。承恩至立一生身。【○九三四】

�情往往顯名聞。奢心數數往來親。衣著綺羅貪錦繡。矜裝瓌器一生身。【○九三五】

迷情顚倒气貪嗔。還曾自贊毀他人。口過閒談輕小罪。如今追悔一生身。【○九三六】

紹繼傳燈轉法輪。三車引諭炫迷津。智海常流功徳水。些須浮泛一生身。【○九三七】

圓明正覺學無塵。罪根福性人齊均。森羅動植皆非相。無過返照一生身。【○九三八】

歲有榮枯秋復春。千般老病苦相奔。從玆更莫回顧戀。好去千萬一生身。【○九三九】

○十二時﹝勸凡夫十二首﹞

夜半子。夜半子。眾生重重縈俗事。不能禪定自觀心。何日得悟眞如理。

豪彊富貴暫時間。究竟終歸不免死。非論我輩是凡夫。自古君王亦如此。【○九四○】

雞鳴醜。雞鳴丑。不分年貶侵蒲柳。忽然明鏡照前看。頓覺紅顏不如舊。

眼暗尫羸漸加愁。頭鬢蒼茫面復皴。不覺無常日夜催。卽看彊梁那可久。【○九四一】

平旦寅。平旦寅。智能莫與色爲親。斷除三障及三業。遠離六賊及六塵。

金玉滿室非是寶。忍辱最是無價珍。男子女人行此事。不染生死免沈淪。【○九四二】

日出卯。日出卯。濁惡世界多煩惱。欲得當來證果因。棄捨榮華急修道。

隨時麻褐且充體。錦鋪羅衣莫將好。如來尙自入涅盤。凡夫宿業誰能保。【○九四三】

食時辰。食時辰。六賊輪回不識珍。自恨生長閻浮提。恆爲冤魔會須勤。

眾生在俗須眼利。莫著沈淪守迷津。跋提河邊洗罪垢。菩提樹下證成眞。【○九四四】

隅中巳。隅中巳。所恨流浪共生死。法船𨿽達涅盤城。二鼠四蛇從後至。

人身猶如水上泡。無常煞鬼忽然至。三日病臥死臨頭。善惡二業終難避。【○九四五】

正南午。正南午。人命猶如艸頭露。火急努力勤修福。第一莫貪自迷誤。

閻羅司命難求囑。積寶陵天無用處。若其放慢似尋常。歷劫哀哉自受苦。【○九四六】

日昳未。日昳未。眾生稟性惟求利。孰知猛火逼燃來。不解將身遠相避。

無心誦讀大乘經。執著慳貪懷思意。一朝病臥死王催。騰身直入到焦熱地。【○九四七】

晡時申。晡時申。慈悲喜捨最爲珍。被他打罵恆忍辱。當來獲得菩提因。

皮骨肉

髓終莫惜。法水時時得潤身。一切煩惱漸輕微。解脫逍遙出六塵。【○九四八】

日入酉。日入酉。觀看榮華實不久。劫石尙自化爲塵。富貴那能得長有。

愚人不悟守迷津。專愛殺生並好酒。無常不肯與人期。地獄刀山長劫受。【○九四九】

黃昏戌。黃昏戌。冥路幽深暗如漆。牛頭獄卒把鐵杈。罪人一入無時出。

智者聞聲心膽驚。幸者思量莫輸失。欲得當來避險路。勤修般若波羅蜜。【○九五○】

人定亥。人定亥。罪福總是天曹配。善因惡業自相隨。臨渴掘井終難悔。

榮華恰似風中燭。眼裏貪色大癡昧。一朝冷落臥黃沙。百年富貴知何在。【○九五一】

○十二時﹝佛性成就十二首﹞

平旦寅。了了輪回受苦辛。含全�����。意識參雜有數人。【○九五二】

日出卯。令������。門外三車不用論。�������。【○九五三】

食時辰。無明花發幾時新。�聲�����。隨運貪生恣苦因。【○九五四】

隅中巳。�������。故知擊浪風勢驚。�������。【○九五五】

正南午。般若之船能救苦。得達彼岸捨�船。�������。【○九五六】

日昳未。將知二境如��。毀譽不動如須彌。�������。【○九五七】

晡時申。終取如來���。火威停鑪���。�������。【○九五八】

日入酉。世諦榮華應不久。但拯無明不染心。則與諸佛爲心首。【○九五九】

黃昏戌。自有心中如慧日。但知識得涅盤城。則是般若波羅蜜。【○九六○】

人定亥。眾生久被無明蓋。一往沈淪苦海中。此度出離生死海。【○九六一】

夜半子。發願無明心不起。欲除煩惱是菩提。則是火宅離生死。【○九六二】

雞鳴醜。故知佛性人人有。若知萬象悉皆空。則知佛性得成就。【○九六三】

○百歲篇﹝緇門十首﹞

一十辭親願出家。手攜經榼學煎茶。驅烏未解從師教。往往拋經摘艸花。【○九六四】

二十空門藝卓奇。沾恩剃髮整威儀。應法心師堪羯磨。五年勤學盡毗尼。【○九六五】

三十精通法論全。四時無暇復無眠。有心直擬翻龍藏。豈肯因循過百年。【○九六六】

四十幽玄總攬知。遊巡天下入王畿。經論一言分擘盡。五乘八藏更無疑。【○九六七】

五十恩延入帝宮。紫衣新賜意初濃。談經禦殿傾雷雨。震齒潛波臥窟龍。【○九六八】

六十人間置法船。廣開慈諭示因緣。三車已立門前路。念念無常勸福田。【○九六九】

七十連宵坐結跏。觀空何處有榮華。匡心直樂求淸淨。永離沾衣染著花。【○九七○】

八十𨿽存力已殘。夢中時復到天關。還遇道人邀說法。請師端坐上金壇。【○九七一】

九十之身朽不堅。猶蒙聖力助輕便。殘燈未滅光輝薄。時見迎云在目前。【○九七二】

百歲歸原逐晚風。松楸葉落幾春冬。平生意气今朝盡。聚土如山總是空。【○九七三】

○十二時﹝禪門十二首﹞

平旦寅。發意斷貪嗔。莫教心散亂。虛度一生身。【○九七四】

日出卯。取鏡當心照。明知內外空。更莫生煩惱。【○九七五】

食時辰。努力早出塵。莫念時時苦。回向涅盤因。【○九七六】

隅中巳。火宅難居止。專修解脫身。莫著求名利。【○九七七】

正南午。四大無梁柱。須知假合空。萬物皆無主。【○九七八】

日昳未。造惡相連累。恆將敗壞身。流浪生死地。【○九七九】

晡時申。須見未來因。自軀終不保。終歸一微塵。【○九八○】

日入酉。觀身非長久。念念不離心。數珠恆在手。【○九八一】

黃昏戌。歸依須暗室。無明亦無際。何時逢慧日。【○九八二】

人定亥。吾今早已悔。驅驅不暫停。萬物皆失壞。【○九八三】

夜半子。減睡還須起。端坐正觀心。掣卻無明蔽。【○九八四】

雞鳴醜。擿木看窗牖。明來暗自除。佛性心中有。【○九八五】

○十二時﹝法體十二首﹞

平旦寅。洗足燒香禮世尊。胡跪虔誠齊發願。努力修取未來因。【○九八六】

日出卯。憑案尋經傳聖教。過去之佛捨輪王。妻兒眷屬何須樂。【○九八七】

食時辰。縱然被罵莫生嗔。徧體膿血流不盡。總是皮囊虛壞身。【○九八八】

隅中巳。析食持齋莫貪利。暫時淸淨能護持。卽獲彌陀珍寶器。【○九八九】

正南午。努力勤修存防護。六根之際用功夫。莫教外境來相誤。【○九九○】

日昳未。眾生須作出罪意。莫言出家空剃頭。不得隨風逐浪去。【○九九一】

晡時申。若能觀行最爲珍。一切善法從心起。十方諸佛不離身。【○九九二】

日入酉。莫學渴鹿驅焰走。空�功夫漫波波。法水何時得入口。【○九九三】

黃昏戌。智能明燈暗中出。千羅萬綺歸舍者。文殊師利方丈室。【○九九四】

人定亥。普勸眾生莫造罪。釋迦猶自入涅盤。豈有凡夫得長在。【○九九五】

夜半子。銅鐘鳴曉卽須去。不如聞早學修行。一寶之身不空去。【○九九六】

雞鳴醜。四大之身應不久。剎那造罪卽無常。三途地獄沒人救。【○九九七】

○十二時﹝學道十二首﹞

夜半子。蔭中眞如止。觀心超有無。寂然俱空理。【○九九八】

雞鳴醜。實相離空有。但作不住觀。燻成無量壽。【○九九九】

平旦寅。學道事須貧。了無卓錐地。會合涅盤因。【一○○○】

日出卯。佛性除煩惱。正念知色空。可得菩提道。【一○○一】

食時辰。勤息除我人。善了平等性。當證法王身。【一○○二】

隅中巳。伏折內魔使。外境自然除。圓成調禦士。【一○○三】

正南午。身中有淨土。澄心離斷常。佛性自然覩。【一○○四】

日昳未。識性如鼎沸。定慧圓三空。當成四無畏。【一○○五】

晡時申。法性契於塵。善作無住相。生滅體爲眞。【一○○六】

日入酉。色心應非久。內外若不安。覺道中爲首。【一○○七】

黃昏戌。須詮能所律。與般若相應。湛然離入出。【一○○八】

人定亥。蘊中眞如在。但悟八識源。自成七覺海。【一○○九】

○五更轉﹝假托禪師各轉十首﹞

一更靜坐觀剎那。生滅妄想徧娑婆。客塵煩惱積成劫。成劫除劫轉更多。【一○一○】

二更靜坐息心神。諭若日月去浮雲。未識心時除妄想。只此妄想本來眞。【一○一一】

眞妄原來同一體。一物兩名難合會。合會不二大丈夫。歷劫相隨今始解。【一○一二】

三更靜坐入禪林。息妄歸眞達本心。本心淸淨無个物。只爲無物悉包融。【一○一三】

包融一切含萬境。色空不異何相得。故知萬法一心如。卻將法財施一切。【一○一四】

四更念定悟總持。無明海底取蓮藕絲。取絲出水花卽死。未取絲時花卽萎。【一○一五】

二疑中間難啟會。勸君學道莫懈怠。念念精進須向前。菩提煩惱難了解。【一○一六】

了解煩惱是癡人。心心法數不識眞。一物不念始合道。說卽得道是愚人。【一○一七】

五更隱在五蔭山。叢林陡暗侵半天。無想道師結跏坐。入定虛凝證涅盤。涅盤生死皆是幻。無有此岸非彼岸。【一○一八】

三世共作一剎那。影見世間出三界。若人達此理眞如。行住坐臥皆三昧。【一○一九】

○五更轉﹝頓見境五首﹞

釋神會

一更初。涅盤城裏見眞如。妄想是空非有實。不言爲有不言無。

非垢淨。離空虛。莫作意。入無餘。了性卽知當解脫。何勞端坐作功夫。【一○二○】

二更催。知心無念是如來。妄想是空非實有。��山上不勞梯。

頓見境。佛門開。寂滅樂。是菩提。���燈恆普照。了見馨香無去來。【一○二一】

三更深。無生��坐禪林。內外中間無處所。魔軍自滅不來侵。

莫作意。勿凝心。任自在。離思尋。般若本來無處所。作意何時悟法音。【一○二二】

四更闌。�������。��共傳無作法。愚人造化數數般。

尋不見。難�難。�祋似。本來禪。若悟剎那應卽見。迷時累劫暗中觀。【一○二三】

五更分。淨體由來無我人。黑白見知而不染。遮莫靑黃寂不論。

了了見。的知眞。隨無相。離緣因。一切時中常解脫。共俗和光不染塵。【一○二四】

○五更轉﹝南宗贊五首﹞

一更長。一更長。如來智能化中藏。不知自身本是佛。無明障閉自慌忙。

了五蘊。體皆亡。滅六識。不相當。行住坐臥常作意。則知四大是佛堂。【一○二五】

一更長。二更長。有爲功徳盡無常。世間造作應不久。無爲法會體皆亡。

入聖位。坐金剛。諸佛國。徧十方。但知十方原貫一。決定得入於佛行。【一○二六】

二更長。三更嚴。坐禪習定苦能甜。不信諸天甘露蜜。魔軍眷屬出來看。

諸佛教。實福田。持齋戒。得生天。生天終歸還墮落。努力回心取涅盤。【一○二七】

三更嚴。四更闌。法身體性本來禪。凡夫不念生分別。輪回六趣心不安。

求佛性。向裏看。了佛意。不覺寒。廣大劫來常不悟。今生作意斷慳貪。【一○二八】

四更闌。五更延。菩提種子坐紅蓮。煩惱泥中常不染。恆將淨土共金顏。

佛在世。八十年。般若意。不在言。夜夜朝朝恆念經。當初求覓一言詮。【一○二九】

○五更轉﹝南宗定邪正五首﹞

釋神會

一更初。妄想眞如不異居。迷則眞如是妄想。悟則妄想是眞如。

念不起。更無餘。見本性。等空虛。有作有求非解脫。無作無求是功夫。【一○三○】

二更催。大圓寶鏡鎭安臺。眾生不了攀緣病。由斯障閉心不開。

本自淨。沒塵埃。無染著。絕輪回。諸行無常是生滅。但觀實相見如來。【一○三一】

三更侵。如來智能本幽深。惟佛與法乃能見。聲聞緣覺不知音。

處山窟。住禪林。入空定。便凝心。一坐還同八萬劫。只爲擔麻不重金。【一○三二】

四更闌。法身體性不勞看。看則住心便作意。作意還同妄想摶。

放四體。莫攢頑。任本性。自觀看。善惡不思卽無念。無念無思是涅盤。【一○三三】

五更分。菩提無住復無根。過去捨身求不得。吾師普遂不忘恩。

施法藥。大張門。去障膜。豁浮雲。頓與眾生開佛眼。皆令見性免沈淪。【一○三四】

○五更轉﹝無相五首﹞

一更淺。眾要諸緣何所遣。但依正觀且��。念念眞如方可顯。【一○三五】

二更深。菩提妙理誓探尋。曠徹淸虛無去住。證得如如平等心。【一○三六】

三更半。宿昔塵勞從此斷。先除過現未來因。栰諭成規超彼岸。【一○三七】

四更遷。定慧雙行出蓋纏。了見色空圓淨體。澄如戒月瑩晴天。【一○三八】

五更催。佛日凝然妙境開。超透四禪空寂處。相應一念見如來。【一○三九】

○五更轉﹝太子入山修道贊十五首﹞

一更夜月涼。東宮建道場。幡花傘蓋日爭光。燒寶香。【一○四○】

共奏天仙樂。龜玆韻宮商。美人無柰手頤忙。聲繞梁。【一○四一】

太子無心戀。閉目不形相。將身不作轉輪王。只是怕無常。【一○四二】

二更夜月明。音樂堪人聽。美人纖手弄秦箏。貌輕盈。【一○四三】

姨母專承事。耶輸相逐行。太子無心戀色聲。豈能聽。【一○四四】

輪回三惡道。六趣在死生。從來攺卻這般名。只是換身形。【一○四五】

三更夜月亭。嬪妃睡不醒。美人夢裏作音聲。往相迎。【一○四六】

出家時欲至。天王號作瓶。宮中聞喚太子聲。甚叮嚀。【一○四七】

我是四天王。故來遠自迎。朱鬃便躡紫雲騰。共去夜逾城。【一○四八】

四更夜月偏。乘雲到雪山。端身正坐欲向前。坐禪延。【一○四九】

尋思父王憶。每當姨母憐。耶輸憶我向門看。眼應穿。【一○五○】

便卽喚車匿。分付與衣冠。將吾白馬卻歸還。傳我言。【一○五一】

五更夜月交。帝釋度金刀。毀形落髮紺靑毫。鵲奠【讀如『帝』。】巢。【一○五二】

牧女獻牛乳。長者奉香茅。誓當作佛苦海嶠。眉間放白毫。【一○五三】

日食一麻麥。六載受勤勞。因充果滿自逍遙。三界超。【一○五四】

○五更轉﹝太子成佛五首﹞

一更初。太子欲發坐尋思。柰知耶娘防守到。何時度得雪山川。【一○五五】

二更深。五百个力士睡昏沈。遮取黃羊及車匿。朱鬃白馬同一心。【一○五六】

三更滿。太子騰空無人見。宮裏傳聞悉達無。耶娘肝腸寸寸斷。【一○五七】

四更長。太子苦行萬里香。一樂菩提修佛道。不藉你世上作公王。【一○五八】

五更曉。大地上眾生行道了。忽見城頭白馬蹤。則知太子成佛了。【一○五九】

○十二時﹝聖教﹝佛本行贊﹞十二首﹞

夜半子。摩耶夫人誕太子。步步足下生蓮花。九龍齊吐溫和水。【一○六○】

雞鳴丑。昔日諸親本自有。黃羊車匿圈東西。不那千人自心有。【一○六一】

平旦寅。太子因中是佛身。本有三十二相好。神通智能異諸人。【一○六二】

日出卯。出門忽逢病死老。卽知此戒正堪修。便是回心求佛道。【一○六三】

食時辰。本性持戒斷貪嗔。不羨世間爲國主。惟求涅盤成佛因。【一○六四】

隅中己。庫藏金銀盡布施。憐貧卹老又慈悲。每有苦災今日是。【一○六五】

正南午。太子修行實辛苦。每日持齋一麻麥。捨卻慳貪及父母。【一○六六】

日昳未。太子神通實智能。眉間放光照十方。救拔眾生出五趣。【一○六七】

晡時申。太子廣開妙法門。降得魔王及外道。莎羅林裏見世尊。【一○六八】

日入酉。閻浮提眾生難化誘。願求世尊陀羅尼。若有人聞誦持受。【一○六九】

黃昏戌。佛聞雙林無有失。阿難合掌白佛言。文殊來問維摩詰。【一○七○】

人定亥。十大弟子來懺悔。佛說西方淨土國。見聞自消一切罪。【一○七一】

○五更轉兼十二時﹝維摩托疾二十八首﹞

一更初。一更初。醫王設教有多途。維摩權疾徙方丈。蓮花寶相坐街衢。【一○七二】

二更淺。二更淺。金粟如來巧方便。室包乾象掌擎山。示有妻兒常厭患。【一○七三】

三更深。三更深。釋迦演法語同音。聽聞隨類皆得解。觀根爲說稱人心。【一○七四】

四更至。四更至。月面毫光千道起。有學無學萬餘人。助佛弘宣一大事。【一○七五】

五更曉。五更曉。將明佛國先有兆。一蓋之中千土呈。十方世界俱能照。【一○七六】

夜半子。夜半子。�������。�������。�������。【一○七七】

【此處闕辭一首。】

雞鳴醜。雞鳴醜。寶積發心中夜後。啟問如來不獨行。五百之中爲上首。【一○七八】

天將曙。命無垢。與君今爲不請友。言談尙未成寶經。所以相印傳金口。【一○七九】

平旦寅。平旦寅。毘耶長者半千人。俱持寶蓋來相詣。維摩托疾有其因。【一○八○】

從托疾。何所因。將明佛土有靈眞。料取世尊必問疾。從此折服大聲聞。【一○八一】

日出卯。日出卯。聲聞弟子如來告。汝往維摩問疾因。出來皆說無詞報。【一○八二】

有何遇。無詞報。舍利林間豈爲道。呵嗔原是大菩提。何須宴坐除煩惱。【一○八三】

食時辰。食時辰。迦葉頭陀偏乞貧。須菩提持缽見居士。捨貧從富被呵嗔。【一○八四】

一從富。一從貧。兩皆住著心不勻。但知取食無髙下。自然卽是法眞身。【一○八五】

隅中已。隅中已。文殊忽然承聖旨。往問維摩疾何因。相逢皆不談眞理。【一○八六】

談眞理。問善喜。不來而來何屆此。二士法性原本同。無所從來復無至。【一○八七】

正南午。正南午。文殊問疾維摩與。維摩說疾貪愛生。眾生疾損我還愈。【一○八八】

妄有疾。眞無愈。不要尋思始覺悟。本性原來無損增。祗爲迷愚有言語。【一○八九】

日昳未。日昳未。居士室中天女侍。聲聞神變不知他。舍利懷慚花不墜。【一○九○】

花不落。心有畏。無明相中妄生二。將知未曉法性空。滯此空花便爲恥。【一○九一】

晡時申。晡時申。光明童子到城門。借問道場何所是。維摩報到直心人。【一○九二】

佛親侍。阿難云。如來有疾要醫身。持缽乞乳呵令去。愼莫教他外道聞。【一○九三】

日入酉。日入酉。須菩提解空不著有。尼幹是汝本來師。塵勞與魔共一手。【一○九四】

不著空。不著有。不斷貪嗔不離垢。不見佛僧可取食。若能如此無諍咎。【一○九五】

黃昏戌。黃昏戌。問疾還到阿那律。稽首推辭我不任。天眼不眞被呵叱。【一○九六】

維摩詰。問彌勒。一生受記何時得。未來未至不住今。正位之中無歇息。【一○九七】

人定亥。人定亥。湍波澄澄淸淨海。更不回流生死河。永別泥棃辭渴愛。【一○九八】

辭渴愛。歸妙海。取捨之心俱窒礙。不空不有不處中。若能如此眞三昧。【一○九九】

○十二時﹝勸學八首﹞

平旦寅。����未安身。奉勸有男須入學。莫推言道我家貧。

從小父娘���。到大僂羅必越人。縱然未得一官職。筆下方圓養二親。【一一○○】

日出卯。�����衣巧。不言官職作曹同。天下相欽酒飯飽。

村坊每每人��。�������。人夫叢裏得輕行。紙筆在身當役了。【一一○一】

食時辰。�������。���寧心莫慢。逢人禮節切須存。

�������。����用勝人。會得先賢經典義。何愁到處不安身。【一一○二】

隅中巳。有子須教識文字。共人兩遞定英雄。把筆思惟獲道理。

遠近稱傳到姓名。遙聞談說人皆美。世人不敢苦欺淩。都爲文章有綱紀。【一一○三】

正南午。讀書便是隨身寶。髙官卿相在朝廷。幼時入學曾辛苦。

�������。�������。假如未遇在中間。時人豈敢來輕侮。【一一○四】

日昳未。����莫辭廢。然如日下涉劬勞。成名還有淩雲志。

�������。�������。他時若得髙官職。百里之成作偉器。【一一○五】

晡時申。勸君教子勝畱銀。不見昔時勤學仕。衣錦還鄕朱買臣。

名播其傳天下說。��父母不及親。但教十年冬夏讀。不摟變作一貧人。【一一○六】

日入酉。常行好事勸朋友。東捨遙呼去喫茶。西捨用畱去飲酒。

�������。�������。羨他徳義美三端。遐方四海相知久。【一一○七】

【下闕四首。】

○十二時﹝求宦四首﹞

【上闕八首。】

黃昏戌。官職比來從此出。文章爭不多勤學。有志勿令生愧悔。【一一○八】

人定亥。先王典籍合敬愛。若能讀得百家書。萬劫千生名價在。【一一○九】

夜半子。春榜卽寫才文字。朝廷上下騁詞章。萬个之中無有二。【一一一○】

雞鳴醜。權隱在塵非長久。一朝肥馬衣輕裘。富貴榮華萬物有。【一一一一】

○五更轉﹝警世二首﹞

一更初。少年光景暫時無。一世之間何足度。誰知四大是空虛。人皆恆作千年調。謂將不死鎭安居。有錢不解修功徳。沽酒買肉事凶粗。終日貪生不覺老。鬢邊白髮實難除。面上紅顏千道皺。腰疼脊曲項筋�。眼暗耳聾�不辧。頭昏腦轉手專�。�中牙齒並落盡。皮肉瘦損�身枯。出門入戶著弱杖。坐臥欲起覓人扶。村捨追隨不能去。親情故舊往還疏。丈夫一朝身如此。與死無別有何殊。【一一一二】

二更分。閻浮眾生不可論。終日悤悤望富貴。誰先�業受饑貧。當時梳頭鏡裏照。如今一攏永無因。被他將衣面上蓋。合眼瞑瞑不解睜。從你男女頭前哭。千呼萬喚耳不聞。腳著紙靴常不脫。眼索衣裳遮莫嗔。終歸不免深埋卻。�������。【一一一三】

【下闕三首。】

●惇煌歌辭總編卷六

雜曲長篇定格聯章

十二時﹝普勸四眾依教修行一百三十四首﹞

釋智嚴

雞鳴醜﹝八首﹞

平旦寅﹝十二首﹞

日出卯﹝十首﹞

食時辰﹝十二首﹞

隅中巳﹝十二首﹞

日南午﹝十首﹞

日昳未﹝十首﹞

晡時申﹝十三首﹞

日入酉﹝十首﹞

黃昏戌﹝十二首﹞

人定亥﹝九首﹞

夜半子﹝十首﹞

總結﹝六首﹞

○雞鳴醜﹝八首﹞

雞鳴醜。雞鳴醜。曙色才能分戶牖。富者髙眠醉夢中。貧人已向塵埃走。【一二○一】

或城隍。或村藪。矻矻波波各營構。下牀開眼是欺謾。舉意用心皆過咎。【一二○二】

或刀尺。或秤斗。增減那容誇眼手。只知勞役有爲身。不曾戒約無厭口。【一二○三】

喫鮏羴。飲醲酒。業障癡心難化誘。也知寺裏講筵開。卻趁尋春玩花柳。【一二○四】

命親鄰。屈朋友。撫掌髙歌飲醲酎。爲言恩愛永團圓。將謂榮華不衰朽。【一二○五】

妻子情。終不久。只是生存詐親厚。未容三日病纏綿。隈地憎嫌百般有。【一二○六】

囑親情。托姑舅。房臥資財暗中袖。更若夫妻气不和。乞求得病誰相救。【一二○七】

兄弟亡。男女幼。財物是他爲主首。每逢齋七尙推忙。更肯追修添福佑。【一二○八】

○平旦寅﹝十二首﹞

平旦寅。天漸曉。鐘鼓滿城驚宿鳥。萬戶千門悉喧喧。九陌六街人浩浩。【一二○九】

或公私。或營討。不揀髙低皆擾擾。一生多是聚眉愁。百年少見開顏笑。【一二一○】

只知生。不知老。憂活憂家常苦惱。不信頭中白髮生。憑君自把靑銅照。【一二一一】

火宅忙。何日了。朽樹臨崖看卽倒。只憂閒事不憂身。蹉跎不覺無常到。【一二一二】

葬荒郊。安宅兆。古柏寒松蔭荒艸。津梁險路一無憑。合眼沈淪三惡道。【一二一三】

大丈夫。自支料。不用教人再三道。七十歲人猶自稀。何須更作千年調。【一二一四】

莫任運。要思忖。也須自覓些些穩。如今一向爲生涯。前程將甚爲支準。【一二一五】

要慈悲。莫慳吝。小小違情但含忍。聽法聞經勉力爲。持齋念佛加精進。【一二一六】

今日言。是衷懇。萬計頭頭相接引。就中孤露要安存。切是臨危莫相損。【一二一七】

自知非。須識分。步步無常漸相近。自家身事自家修。別人誰肯相哀憫。【一二一八】

抱忠貞。行孝順。無利之談休話論。但將好事讓他人。早晚僂羅勝百鈍。【一二一九】

見師僧。要參問。莫慢身心須戒愼。信諭之人若到來。爲君雪出輪回本。【一二二○】

○日出卯﹝十首﹞

日出卯。人浩浩。丹焰金煙生浩渺。才將曙色襯三山。漸朏微明光八表。【一二二一】

動行人。飛宿鳥。初爍峯巒漸溪沼。生成萬物力能深。開坼千花功不小。【一二二二】

利𨿽多。害不少。說著門徒須痛惱。能令綠鬢作蒼筤。巧使紅顏成墓艸。【一二二三】

孕者生。壽者夭。壯者衰殘小者老。古來美麗與英雄。誰免無常暗侵耗。【一二二四】

上三皇。下四皓。潘嶽美容彭祖老。八元八俊葬丘陵。三傑三良掩荒艸。【一二二五】

斗文才。逞詞藻。三篋五車何足討。盡推松柏有堅貞。也被消磨見枯槁。【一二二六】

實愁人。作甚好。只有回心歸聖道。慈悲喜捨離慳貪。忍辱柔和除倨傲。【一二二七】

少誅求。莫姦巧。業報總由心所造。但斷貪嗔及癡慢。便合如來無漏教。【一二二八】

見善人。相仿效。利益之門須愛樂。【讀如「要」。】貪財嗜色險巇人。也莫嫌他莫嘲笑。【一二二九】

自恬和。捨喧鬧。息意忘緣眞要妙。依前不攺舊時心。萬劫輪回何日了。【一二三○】

○食時辰﹝十二首﹞

食時辰。若時節。善女善男聽我說。不論店肆與人家。多是烹炮啖腥血。【一二三一】

或豬羊。或魚鱉。盡向此時遭剸割。鰭鱗剉落口猶開。肝肚攜來气全熱。【一二三二】

或渾炮。或細切。盡逞無明恣餐啜。教他忍苦受刀砧。猶嫌不美情無悅。【一二三三】

痛一般。命無別。爭不教他抱冤結。業鏡無情下待君。此時巧口難分雪。【一二三四】

閻魔王。親斷決。一一招當敢抵揭。不論銖兩總還他。如此相讎幾時歇。【一二三五】

縱爲人。神气劣。短命多災形困惙。爭如蔬素遣饑腸。免被冤家隨後撮。【一二三六】

況此身。如聚沫。終是無常歸壞滅。暫時光膩與肥充。兩日不安瘦如刮。【一二三七】

中和年。閏三月。饑餓人民遞相殺。或是父子相窺圖。到此恩親皆斷絕。【一二三八】

饑火侵。難制遏。道俗僧尼無揀別。若非尖刃陌心穿。卽是長槍胸上剟。【一二三九】

熱油澆。沸湯潑。號訴求他誰睬聒。貪饕之意若豺狼。毒惡之心似羅剎。【一二四○】

我此言。𨿽磣糲。只要人聞心攺徹。自玆直到佛涅盤。洗滌身心交淨潔。【一二四一】

罪誰無。要猛決。一懺直教如沃雪。求生淨土禮彌陀。九品花中常快活。【一二四二】

○隅中巳﹝十二首﹞

隅中巳。時最善。勝事皆從此時辦。一是如來持缽時。二當天眾經行散。【一二四三】

純陀供。香積飯。法會齋筵陳供獻。州州梵剎扣金鐘。處處道場排玉饌。【一二四四】

或平安。或追薦。肅肅髙僧離竹院。起艸簇成鸞鳳臺。霜箋鏤作蓮花椀。【一二四五】

備果花。懸蓋傘。玉像金容光煥爛。神祇之類沐珍羞。鴉鳥已來皆飽滿。【一二四六】

利存亡。益家眷。凡是有求皆滿願。不惟禳卻萬般災。兼乃蠲除千戶難。【一二四七】

賓頭盧。大羅漢。應供此時天下徧。如斯施設益羣生。總是如來巧方便。【一二四八】

彌陀國。兜率院。要去何人爲障難。十齋八戒有功勞。六道三途無系絆。【一二四九】

佛法中。須用意。得此人身豈容易。若落邊方下賤中。佛法師僧永難值。【一二五○】

難後人。須慶喜。百分之中無一二。幸於亂世遇彌陀。又喜殘年逢舍利。【一二五一】

學持齋。究經義。親近大乘生慧智。夜夜長燃照佛燈。朝朝勤換淹花水。【一二五二】

念觀音。持勢至。一串數珠安袖裏。目前災難不能侵。臨終又如眠相睡。【一二五三】

利益言。須切記。功果教君不虛棄。若非淨土禮彌陀。定向天宮覩慈氏。【一二五四】

○日南午﹝十首﹞

日南午。日南午。赫赫紅輪當萬戶。晦明緣隔淺深云。延促遊行南北路。【一二五五】

奮金烏。迅玉兔。旋繞不離南贍部。潛移紅臉作桑楡。暗換靑絲爲柳絮。【一二五六】

立三才。經萬古。多少英雄似狼虎。咸隨落日影魂銷。盡溺遊波無覓處。【一二五七】

潘嶽容。石崇富。美麗西施並洛浦。死王誰怕鏡前花。煞鬼徒勞掌中舞。【一二五八】

春復秋。旦復暮。攺變桑田易朝祚。三皇五帝總成空。四皓七賢皆作土。【一二五九】

虛幻身。無正主。假托眾緣成蔭聚。一朝緣散气歸空。又把形骸葬堆阜。【一二六○】

母哭兒。兒哭母。相送人間幾千度。升沈瞥瞥似浮漚。來往憧憧如鎭戌。【一二六一】

少顏回。老彭祖。前後𨿽殊盡須去。無常一件大家知。爭柰人心不驚悟。【一二六二】

減功夫。拋世務。勤聽彌陀親法宇。看看四大逼來時。何事安然不憂懼。【一二六三】

泡幻形。豈堅固。一失人身難再遇。勸君取語早修行。前程免受波吒苦。【一二六四】

○日昳未﹝十首﹞

日昳未。日昳未。幻世浮生如夢寐。紅顏潛去沒人知。白髮暗來何處避。【一二六五】

貧窮人。若布施。實是教他力難置。若是生涯幸且充。不解用心修善事。【一二六六】

設深機。窺小利。恨不剜挑人腦髓。飽餐腥血飲杯觴。恣長無明生意气。【一二六七】

少謙和。沒仁義。兄弟何曾如手臂。親生父母似閒人。未省晨昏略看侍。【一二六八】

恣荒唐。逞奢侈。一日光陰半朝醉。思量能得幾多時。眼前便見成枯悴。【一二六九】

或腰疼。或冷痺。只道偶然乖攝理。尋求處士訪靈丹。囑托往還回藥餌。【一二七○】

年命衰。災禍至。積善纏綿難起止。蹉跎不遇善親情。勸殺豬羊祭神鬼。【一二七一】

長冤家。招禍祟。轉轉前程不如意。門庭寥落管弦休。車馬稀疏往還棄。【一二七二】

死魔來。相貌異。男女妻兒皆怖畏。七魄俄成北斗云。一身遽掩東流水。【一二七三】

漫搥胸。徒下淚。前路茫茫沒依倚。爭如預自作津梁。免向三途永沈墜。【一二七四】

○晡時申﹝十三首﹞

晡時申。日將晏。殘景難畱如急箭。不論貧富與公私。盡爲生涯走疲倦。【一二七五】

役心神。失茶飯。溪壑之心何日滿。逢人只道沒功夫。何處更曾修福善。【一二七六】

勸諸人。莫放慢。火宅驅忙無際限。別人喫物自家饑。功徳直須自家辦。【一二七七】

莫多羅。覓閒散。廣置妻房多系絆。虛忙恰似采花蜂。自縛何殊蠶作繭。【一二七八】

女若多。費綾絹。好物不可教覷見。紅羅帳上間銀泥。緋繡牀幃蹙金雁。【一二七九】

鳳凰釵。鸚鵡盞。枕盝妝函金花鈿。搬將送與別人家。任你耶娘賣家產。【一二八○】

拜別時。日將晚。欲去佯尋詐悲戀。父邊螫咬覓零銀。母處含啼乞釵釧。【一二八一】

得卽欣。阻卽怨。歡喜冤家相惱亂。去後搜尋房臥中。點檢生涯無一半。【一二八二】

殺豬羊。修品饌。聚集親情作光顯。爲他男女受波吒。爭似隨時謀嫁遣。【一二八三】

死到來。不相管。父母與他當苦難。思量眷屬暫同居。畢竟終身成大患。【一二八四】

釋迦尊。巧方便。說出蓮花經八卷。火宅門外設三車。欲使門徒登彼岸。【一二八五】

彊聞經。勤發願。煞鬼任君錢鉅萬。直饒宅舍徧寰中。身謝得木頭三四片。【一二八六】

著綺羅。掛綾絹。殮入棺中虛壞爛。分毫善事不曾修。實卽令人哀憫見。【一二八七】

○日入酉﹝十首﹞

日入酉。日入酉。落照殘霞不長久。林間宿鳥亂分飛。路上歸人爭步走。【一二八八】

罷治生。休運構。凡是工人悉停手。隨時飯了略跧頭。曉鼓才明又依舊。【一二八九】

使府君。食香糗。須念樵農住山藪。旱澇忍苦自耕耘。美飯不曾沾一口。【一二九○】

體單寒。面塵垢。火焙煙燻形黑瘦。你輩城隍聚落居。人間苦事須知有。【一二九一】

遇淸平。永福佑。要者運來皆得就。不能知分感天恩。厭賤糧儲輕粟豆。【一二九二】

養雞鵝。餵豬狗。雀鼠穿窬圌囤漏。撮來拋向糞堆頭。日蒸雨爛成蛆臭。【一二九三】

拋擲多。損君壽。現世令人福不厚。或時種作遇風霜。縱得成苗多稗莠。【一二九四】

嫌善人。親惡友。習狎燻蕕行乖醜。交關多使七成錢。糴糶無非兩般斗。【一二九五】

年旣秋。漸蒲柳。起坐呻吟力衰朽。聞經業重睡昏昏。買肉腳輕行走走。【一二九六】

齒漸疏。皮漸皺。行動原來一依舊。不須目下騁僂羅。波吒總在無常後。【一二九七】

○黃昏戌﹝十二首﹞

黃昏戌。有可說。鼓罷長街人不出。莫言遇夜得身閒。算錢徹曙猶啾喞。【一二九八】

還往來。露妻室。半夜烹炮餐未畢。臺盤腳下酒滂沱。經像面前多碎骨。【一二九九】

醉昏昏。迷兀兀。將爲長年保安吉。忽然福盡欲乖張。寒暑交侵成臥疾。【一三○○】

死王來。去倉卒。前路茫茫黑如漆。業繩牽入鐵城中。萬櫃千箱阿誰物。【一三○一】

捨華堂。埋土窟。一善不修身已卒。有親男女爲追齋。七分之中惟得一。【一三○二】

若姑姨。或弟侄。一分之中也兼失。爭如少健自家修。閒來更念彌陀佛。【一三○三】

淸信男。淸信女。聽我今朝相勸語。曩生曾早結緣來。此時方得相逢遇。【一三○四】

戒身心。少嗔妒。遮莫身爲家長主。百般讒佞耳邊來。冤恨且爲含容取。【一三○五】

行無傷。言有據。凡事酌量須得所。姿妝粉黛莫奢華。衣服綾羅須儉素。【一三○六】

或子孫。或兒婦。衣食恩憐須徧布。丈夫慈善性恬和。兒女嬌癡輕誡諭。【一三○七】

蘊賢和。作規矩。小大安存如子母。欲無口業免人嫌。兒大鑰匙分付與。【一三○八】

自修行。辧前路。喫著殘年能幾許。更饒富似石崇家。誰免身爲墳下土。【一三○九】

○人定亥﹝九首﹞

人定亥。人定亥。盡日驅馳夜方在。聚頭燈下飲杯觴。促膝盤中啜纖鱠。【一三一○】

或公私。或買賣。陶染結交多聚會。終年迷醉長無明。肯信佛門堪倚賴。【一三一一】

縱發心。無忍耐。揀點師僧論過罪。𨿽逢善境暫回心。忽遇違緣還卻退。【一三一二】

少蹉跎。老追悔。縱彊聞經筋力敗。將錢布施男女嗔。用物設齋妻子怪。【一三一三】

勸莫忙。教且待。方便意圖爲窒礙。何如少健自支分。莫教直到年衰邁。【一三一四】

眼目昏。耳沈聵。漸覺心神轉蒙昧。寢寐長逢過往人。神魂已入幽冥界。【一三一五】

後生時。恣癡愛。終日畱情聲色內。三科法境沒堅牢。五蔭形軀終破壞。【一三一六】

不聰明。少知解。噉食眾生結冤害。涅盤正路此時迷。生死病源何日瘥。【一三一七】

彌陀佛。功力大。能爲勞生除障蓋。猛拋家務且勤求。看看被送荒郊外。【一三一八】

○夜半子﹝十首﹞

夜半子。夜半子。時刻循環有終始。始終終始始還終。有世界來只如此。【一三一九】

死又生。生又死。出沒憧憧何日已。或前或後卽差殊。一例無常歸大地。【一三二○】

夜旣闌。天似水。斗轉河回人盡睡。有時卻坐艸堂中。悲見人間無限事。【一三二一】

悲囚徒。牢獄裏。夜靜領來力拷捶。杖鞭繩縛苦難任。皮肉酸疼連骨髓。【一三二二】

悲病人。久尪悴。四體沈沈難起止。牀頭一盞寂寥燈。枕畔兩行酸楚淚。【一三二三】

悲孕婦。日將至。停燭焚香告天地。性命惟憂頃刻間。渾家大小專看侍。【一三二四】

悲孤孀。沒依倚。發鬢茸茸雪相似。霜天寒夜自嗟吁。骨冷衣單多怨懟。【一三二五】

悲行人。拋幼累。恨別愁明啼不寐。少妻燈下坐支頤。老母堂前愁嚙指。【一三二六】

或富豪。或貧匱。各自前生緣果異。或藏艸舍避驚憂。或臥紅樓整沈醉。【一三二七】

或佳期。或失意。聚散悲歡事難紀。思量一夜百千家。幾戶憂愁幾家喜。【一三二八】

○總結﹝六首﹞

晝屬人。夜屬鬼。睡是人間之小死。身卽冥冥枕上眠。魂魄悠悠何處去。【一三二九】

夜復曉。曉復夜。晝夕遞遷何日罷。鏡中霜發逐時添。頰上桃花隨日謝。【一三三○】

足軒車。多宅舍。蘭室屏幃純繡畫。一朝祿盡死王來。生事落然難顧藉。【一三三一】

善要修。罪須怕。不是虛言相誑謼。閻王未肯受分疏。煞鬼豈能容諂詐。【一三三二】

火宅忙。須割捨。自古無常誰免者。暫寄浮生白日中。終歸永臥黃泉下。【一三三三】

更擬講。日將西。計想門徒總待歸。念佛一時歸舍去。明日依時莫教遲。【一三三四】

●惇煌歌辭總編卷七

大曲

阿曹婆辭﹝鎭隴西三首﹞

斗百艸辭﹝喜去覓艸四首﹞

何滿子辭﹝長城俠客四首﹞

劍器辭﹝上秦王三首﹞

蘇莫遮﹝五臺曲子六首﹞

○阿曹婆辭﹝鎭隴西三首﹞

第一

第二

第三

第一

昨夜春風入戶來。動人懷。祗見庭前花欲發。半含咍。

直爲思君容貌攺。徵夫鎭在隴西壞。正見庭前雙鵲喜。君在塞外遠徵回。夢先來。【一五○一】

第二

獨坐幽閨思轉多。意如何。秋夜更長難可度。慢憐他。

每恨狂夫薄行迹。一從徵出鎭蹉跎。直爲思君容貌攺。疆場還道���。���。【一五○二】

第三

當本祗言三載歸。灼灼期。朝暮啼多淹損眼。信音稀。

妾守空閨恆獨寢。君在塞北亦應知。懊惱無辭呈肝膽。畱心會合待明時。���。【一五○三】

○斗百艸辭﹝喜去覓艸四首﹞

第一

第二

第三

第四

第一

建寺祈長生。花林摘浮郎。有情離合花。無風獨搖艸。喜去喜去覓艸。色數莫令少。【一五○四】

第二

佳麗重名城。簪花競斗新。不怕西山白。惟須東海平。喜去喜去覓艸。覺走鬥花先。【一五○五】

第三

望春希長樂。南樓對百花。但看結李艸。何時染纈花。喜去喜去覓艸。鬥罷且歸家。【一五○六】

第四

庭前一株花。芬芳獨自好。欲摘問旁人。兩兩相撚笑。喜去喜去覓艸。灼灼其花報。【一五○七】

○何滿子辭﹝長城俠客四首﹞

第一

第二

第三

第四

第一

半夜秋風凜凜髙。長城俠客逞雄豪。手執鋼刀利如雪。腰間恆掛可吹毛。【一五○八】

第二

秋水澄澄深復深。諭如賤妾歲寒心。江頭寂寞無音信。薄暮惟聞黃鳥吟。【一五○九】

第三

城傍獵騎各翩翩。側坐金鞍調馬鞭。胡言漢語眞難會。聽取胡歌甚可憐。【一五一○】

第四

金河一去路千千。欲到天邊更有天。馬上不知時歷變。回來未半早經年。【一五一一】

○劍器辭﹝上秦王三首﹞

第一

第二

第三

第一

皇帝持刀彊。一一上秦王。斗賊勇勇勇。擬欲向前湯。應手三五个。萬人誰敢當。從家緣業重。終日事三郎。【一五一二】

第二

丈夫气力全。一个擬當千。猛气沖心出。視死亦如眠。彎弓不離手。恆日在陣前。譬如鶻打雁。左右悉皆穿。【一五一三】

第三

排備白旗舞。先自有由來。合如花焰秀。散若電光開。喊聲天地裂。騰踏山嶽摧。劍器呈多少。渾脫向前來。【一五一四】

○蘇莫遮﹝大唐五臺曲子六首﹐寄在蘇莫遮。﹞

第一

第二

第三

第四

第五

第六

第一

大聖堂。非凡地。左右盤龍。爲有臺相倚。嶺岫嵯峨朝霧已。花木芬芳。菩薩多靈異。

面慈悲。心歡喜。西國眞僧。遠遠來瞻禮。瑞彩時時巖下起。福祚當今。萬古千秋歲。【一五一五】

第二

上東臺。過北斗。望見扶桑。海畔神龍鬥。雨雹相和驚林藪。霧捲云收。化現千般有。

吉祥鳴。師子吼。聞者狐疑。怕往羅筵走。才念文殊三兩口。大聖慈悲。方便潛身救。【一五一六】

第三

上北臺。登險道。石徑崚嶒。緩步行多少。徧地名花微異艸。定水潛流。一日三回到。

駱駝崖。風裊裊。來往巡遊。須是身心好。羅漢巖頭觀渿河。【讀如「號」。】不得久停。爲有神龍懆。【一五一七】

第四

上中臺。盤道遠。萬仭迢迢。髣髴回天半。寶石巉巖光燦爛。異艸名花。似錦堪遊玩。

玉華池。金沙畔。冰窟千年。到者身心顫。禮拜虔誠重發願。五色祥雲。一日三回現。【一五一八】

第五

上西臺。眞聖境。阿耨池邊。好似金橋影。兩道圓光明似鏡。一朵香山。崪屼堪吟詠。

師子蹤。深印定。八徳池邊。甘露常淸淨。菩薩行時龍眾請。居士談揚。爲有天人聽。【一五一九】

第六

上南臺。林嶺別。淨境孤髙。巖下觀星月。遠眺遐方情思悅。或聽神鐘。感愧撚香爇。

蜀錦花。銀絲結。供養諸天。菡萏無人折。往日塵勞今消滅。福壽延長。爲見眞菩薩。【一五二○】

●惇煌歌辭總編補遺

只曲類

組曲類

五七言體

﹝一﹞只曲類

失調名﹝發箭到長安﹞

失調名﹝一家歸﹞

失調名﹝男兒出外﹞

浣溪沙﹝黃鶯﹞

失調名﹝問安﹞

失調名﹝艸頭霜冷﹞

臨江仙﹝大王處分﹞

望江南﹝大丈夫漢﹞

失調名﹝遠徵行﹞

浣溪沙﹝山頭水道﹞

失調名﹝拋我一生﹞

浣溪沙﹝萬里迢停﹞

失調名﹝耶娘老﹞

○失調名﹝發箭到長安﹞

��射立甚分明。忙把金弓接畫簳。四圍百姓看。腳踏�白�壇。發箭到長安。

適�面。從來合有動停君。恰似前過�。側耳聽。只似覺淒聲。【補○○一】

○失調名﹝一家歸﹞

一家歸。�年盡。日漸西。��上詣開云道。專使請事大王�。生死說一場。自身受甚苦。觀音也合知。

自身坐處無罪過。三邊使來不。發遣一封書。靑天也合知。【補○○二】

○失調名﹝男兒出外﹞

男兒出外徑前行。路上愼莫逢賊兵。兩家排陣便該斗。三稜鑿子亂縱橫。奪目雲中落羽翰。相隈莫效鴉鵲爭。【補○○三】

○浣溪沙﹝黃鶯﹞

一隻黃鶯薄天飛。空中羅网嗟長懸。喚取家中好恩眷。嘆人言。

髙意郎君勞��。忽然得奪旋髙天。悔不當初人心負。�你兩个沒因緣。【補○○四】

○失調名﹝問安﹞

問安分明不似潘。繞歡。賤妾�口女��至五更寒。外看。遠聞孤山風動曉。心酸。�手兩�酒家錢。皇天。願作江河變澄川。將身航海沒波瀾。【補○○五】

○失調名﹝艸頭霜冷﹞

艸頭霜冷誤中年。誤中年。先須學取禮儀全。誓願莫歸還。

脫卻皮裘蕃漢國。蕃漢國。多應養馬上胭脂山。淚眼仰靑天。【補○○六】

○臨江仙﹝大王處分﹞

大王處分靖烽煙。山路阻隔多般。寒風切切賤於丹。行路遠。正見一條天。

願我早晚奪山川。大王堯舜團圓。自今以後把槍攢。卸金甲。髙唱快活年。【補○○七】

○望江南﹝大丈夫漢﹞

大丈夫漢。爲國莫思身。單槍匹馬搶排陣。塵飛艸動便須行。以後敬家軍。

兩陣壁。隱微處莫潛身。腰間四圍十三�。龍泉寶劍靖妖雰。舉將來獻明君。【補○○八】

○失調名﹝遠徵行﹞

上卻沙場別卻妻。教我兒壻遠徵行。乃可巾鹿古鞍弟漢壻。大王不容許女人妝。

女人束妝有何妨。妝束出來似神王。乃可刀頭劍下死。夜夜不願守空房。【補○○九】

○浣溪沙﹝山頭水道﹞

忽見山頭水道堙。鴛鴦環甲被金鞍。馬上彎弓搭箭射。塞門看。

爲報乞寒王子大。胭脂山下戰場寬。丈夫兒出來須努力。覓取策三邊。【補○一○】

○失調名﹝拋我一生﹞

拋我一生卻。自家一身當。歸漢路。千萬憶君。若在生之時。不謂人死。卿卿意著。早去過。日落西下得相見。【補○一一】

○浣溪沙﹝萬里迢停﹞

萬里迢停不見家。一條黃路絕鳴沙。自憶家鄕心意亂。日長斜。

海水親圌來往�。遠聞孤雁轉思多。惆悵年年歸北路。曲子催送浪淘沙。【補○一二】

○失調名﹝耶娘老﹞

一不願耶娘老。二不願梵公生。三不願無弟兄。四不願自身當。

燕子雲中鳥。下來繞此堂。同席溫美酒。且以唱歌人。【補○一三】

﹝二﹞組曲類

髙興歌﹝酒賦二十一首﹞

胡笳十八拍又一拍

○髙興歌酒賦二十一首

王公特達越今古。六尺堂堂善文武。但令朝夕醉如泥。不惜錢財用如土。【補一○一】

遠近咸知用度慣。輕棄隋珠召玉環。綠酒長令能漲海。黃金不用積如山。【補一○二】

嵇叔夜。阮仲容。冰玉琢。成千鐘。爲與劉伶千日酒。醉臥南山百尺松。【補一○三】

一言道合卽知音。酒如泉水肉如林。有膽渾淪天許大。泰山團作小於心。【補一○四】

癭木杯。犀酒角。長餔抵唇聲瀺灂。白日林裏訪山濤。夜向甕前尋畢卓。【補一○五】

珊瑚杓。金叵羅。傾酒淙淙如龍渦。酒若懸流注不歇。口如滄海吸黃河。【補一○六】

鵝兒黃。鴨頭綠。桑落蒲桃看不足。相令惟憂日勢斜。吟歡只怕時光促。【補一○七】

挑金燈。爇玉燭。綠珠姮娥送歌曲。遮莫酒如黑黯湫。終須欲入■﹝山含﹞巉谷。【補一○八】

點淸酒。如竹葉。沾著唇。甜入頰。罇中湛湛旁人怯。酒燻花色赤翩翩。面上紫光凝■﹝聶欠﹞■﹝聶欠﹞。【補一○九】

鳳凰杯。瑪瑙盞。左旋右旋大虫眼。千車鹿脯作資財。百隻槍籌是家產。【補一一○】

無勞四字犯章程。不明不快酒滿盛。銀碗渾擎張口瀉。君聽且作瀺灂聲。【補一一一】

箏笛相和聲沸天。更將新曲入繁弦。爲聽十拍黃花酒。打折一條白玉鞭。【補一一二】

新開九醞气氛氳。嫌何昔日孟嘗君。壺觴百杯徒浪飲。章程不許李稍云。【補一一三】

徹曉天明坐不起。酕醄酩酊芳筵裏。回頭吐出蓮花杯。浮萍艸蓋泛香水。【補一一四】

暖淳淳。本無骨。咽入喉中聲嗗嗗。【補一一五】

納面酒。嗢勃桃。撥醅嘗卻三五瓢。心頭舊酒逢新酒。半似含消半未消。【補一一六】

今年九月寒應早。髙幡百度尊前倒。人醉何愁不得歸。馬識酒家來去道。【補一一七】

入凝冬。香滿室。紅地鑪。相厭膝。銀鐺亂點野駞酥。罍罍酒消魚眼出。戶外多應凍栗寒。筵中不若三春日。【補一一八】

孔夫子。並顏淵。古今髙哲稱大賢。辯士甲乙魯仲連。何晏馬融老鄭玄。桃花園裏看無地。走入壺中卻有天。【補一一九】

璨然可觀辭賦客。興治文章光憚赫。人生一代不榮華。彭祖徒勞年七百。【補一二○】

醉眠更有何所憂。衣冠身外復何求。但得淸罇消日月。莫愁紅粉老春秋。【補一二一】

○胡笳十八拍又一拍

劉商

第一拍

第二拍

第三拍

第四拍

第五拍

第六拍

第七拍

第八拍

第九拍

第十拍

第十一拍

第十二拍

第十三拍

第十四拍

第十五拍

第十六拍

第十七拍

第十八拍

胡笳第十九拍

第一拍

漢室將衰兮四夷不賓。動干戈兮徵戰頻。哀哀父母生育我見離亂兮當此辰。紗窗對鏡未經事。將謂珠簾能蔽身。一朝胡騎入中國。蒼黃處處逢胡人。忽將薄命委鋒鏑。可惜紅顏隨虜塵。【補一二二】

第二拍

馬上將余向絕域。厭生求死死不得。戎羯鮏羴豈是人。豺狼喜怒難姑息。行盡天山足霜霰。風土蕭條近胡國。萬里重陰鳥不飛。寒沙莽莽無南北。【補一二三】

第三拍

如羇囚兮在縲紲。憂慮萬端無處說。使余刀兮剪餘發。食餘肉兮飲余血。誠知殺身願如此。以余爲妻不如死。早被蛾眉累此身。空悲弱質柔如水。【補一二四】

第四拍

山川路長誰記得。何處天涯是鄕國。自從驚怖少精神。不覺風霜損顏色。夜中歸夢來又去。朦朧豈解傳消息。漫漫胡天叫不聞。明明漢月應相識。【補一二五】

第五拍

水頭宿兮艸頭坐。風吹漢地衣裳破。羊脂沐髮長不梳。羔子皮裘領仍左。狐襟貉袖腥復膻。晝披行兮夜披臥。氈悵時移無定居。日月長兮不可過。【補一二六】

第六拍

怪得春光不來久。胡中風土無花柳。天翻地覆誰得知。如今正南看北斗。姓名音信兩不通。終日經年常閉口。是非取與在指撝。言語傳情不如手。【補一二七】

第七拍

男兒婦人帶弓箭。塞馬蕃羊臥霜霰。寸步東西豈自由。偸生乞死非情願。龜玆觱篥愁中聽。碎葉琵琶夜深怨。竟夕無雲月上天。故鄕應得重相見。【補一二八】

第八拍

憶昔私家恣嬌小。遠取珍禽學馴擾。如今淪棄念故鄕。悔不當初放林表。朔風蕭蕭寒日暮。星河寥落胡天曉。旦夕思歸不得歸。愁心想似籠中鳥。【補一二九】

第九拍

當日蘇武單於問。道是賓鴻解傳信。學他刺血寫得書。書上千重萬重恨。髯胡少年能走馬。彎弓射飛無遠近。遂令邊雁轉怕人。絕域何由達方寸。【補一三○】

第十拍

恨淩辱兮惡鮏羴。憎胡地兮怨胡天。生得胡兒欲棄捐。及生母子情宛然。貌殊語異憎還愛。心中不覺常相牽。朝朝暮暮在眼前。腹生手養寧不憐。【補一三一】

第十一拍

日來月往相催遷。迢迢星歲欲周天。無冬無夏臥霜霰。水凍艸枯爲一年。漢家甲子有正朔。絕域三光空自懸。幾回鴻雁來又去。腸斷蟾蜍虧復圓。【補一三二】

第十二拍

破瓶落井空永沈。故鄕望斷無歸心。寧知遠使問姓名。漢語冷冷傳好音。夢魂幾度到鄕國。覺後翻成哀怨深。如今果是夢中事。喜過悲來情不任。【補一三三】

第十三拍

童稚牽衣雙在側。將來不可畱又憶。還鄕惜別兩難分。寧棄胡兒歸舊國。山川萬里復邊戍。背面無由得消息。淚痕滿面對殘陽。終日依依向南北。【補一三四】

第十四拍

莫以胡兒可羞恥。恩情亦各言其子。手中十指有長短。截之痛惜皆相似。還鄕豈不見親族。念此飄零隔生死。南風萬里吹我心。心亦隨風度遼水。【補一三五】

第十五拍

嘆息襟懷無定分。當時怨來歸又恨。不知愁怨情若何。似有鋒鋩擾方寸。悲歡並行情未快。心意相尢自相問。不緣生得天屬親。豈向仇讎結恩信。【補一三六】

第十六拍

去時只覺天蒼蒼。歸日始知胡地長。重陰白日落何處。秋雁所向應南方。平沙四顧自迷惑。遠近悠悠隨雁行。徵途未盡馬蹄盡。不見行人邊艸黃。【補一三七】

第十七拍

行盡胡天千萬里。惟見黃沙白雲起。馬饑跑雪銜艸根。人渴敲冰飲流水。燕山髣髴辧烽戍。鼙鼓如聞漢家壘。努力前程是帝鄕。生前免向胡中死。【補一三八】

第十八拍

歸來故鄕見親族。田園半蕪春艸綠。明燭重燃煨燼灰。寒泉更洗沈泥玉。載持巾櫛禮儀好。一弄絲桐生死足。出入關山十二年。哀情盡在胡笳曲。【補一三九】

胡笳第十九拍

毛押衙

去年骨肉悲��。不似今年苦爲客。失土翻�落水瓶。歸蕃永作投河石。他鄕人物稀相識。獨有夫君沈憐惜。歲暮態情生百端。不覺愁牽加一拍。【補一四○】

﹝三﹞五七言體

五七言情詞﹝閨情二首﹞

五七言禪詩﹝斷諸惡二首﹞

五七言禪詩﹝光明崖五首﹞

○五七言情詞﹝閨情二首﹞

千回萬轉夢難成。萬徧千回夢裏驚。總爲相思愁不寐。縱然愁寐忽天明。【補一四一】

○五七言禪詩﹝斷諸惡二首﹞

��斷諸惡。細細詃貪嗔。若使如羅漢﹐卽自絕囂塵。【補一四三】

將刀且割無明暗。復用利劍斷親姻。究竟涅盤非是遠。尋思寂滅卽爲鄰。只是眾生不牽致﹐所以沈淪罪業深。努力遵三寶﹐何慮不全身。【補一四四】

○五七言禪詩﹝光明崖五首﹞

光明崖中常貪愛。﹝努力﹞五陰城����。﹝難識﹞���林極險峻。﹝努力﹞終朝恆被四魔牽。﹝難識﹞【補一四五】

聖教�����。﹝努力﹞���走戀攀緣。﹝難識﹞輪回六趣如圓觀。﹝努力﹞淨土人稀不肯前。﹝難識﹞【補一四六】

有求皆有苦。﹝努力﹞少欲必心安。﹝難識﹞冤親悉平等。﹝努力﹞世樂暫時間。﹝難識﹞眷屬相結伴。﹝努力﹞歷劫受饑寒。﹝難識﹞恩愛如泡影。﹝努力﹞貪者不歸還。﹝難識﹞【補一四七】

善知識一言難可諭。﹝努力﹞決定堅修須向前。﹝難識﹞居山甚奇妙。﹝努力﹞勤心作意看。﹝難識﹞渴飲無生水。﹝努力﹞饑食法喜餐。﹝難識﹞忍辱大隨體。﹝努力﹞不羨世間官。﹝難識﹞【補一四八】

蓮華本從淤泥出。﹝努力﹞智者無心趣涅盤。﹝難識﹞法性如空像兔角。﹝努力﹞普願含識逢眞源。﹝難識﹞【補一四九】

