錄鬼簿

﹝元﹞鍾嗣成撰據王鋼《校訂錄鬼簿三種》補字

●目錄

增補本錄鬼簿

錄鬼簿序

錄鬼簿序

錄鬼簿序

﹝折桂令﹞

題錄鬼簿﹝蟾宮曲﹞

書錄鬼簿後

錄鬼簿卷上

前輩名公樂章傳於世者

前輩才人有所編傳奇行於世者五十六人

錄鬼簿卷下

方今才人相知者﹐爲之作傳﹐以﹝淩波仙﹞曲弔之

已死才人不相知者

方今知名才人

方今才人聞名而不相知者

錄鬼簿續編

諸公傳奇失載名氏﹐並附於此

●錄鬼簿序

賢愚壽夭﹑死生禍福之理﹐固兼乎气數而言﹐聖賢未嘗不論也。蓋陰陽之屈伸﹐卽人鬼之生死﹐人而知夫生死之道﹐順受其正﹐又豈有巖墻桎梏之厄哉﹗𨿽然﹐人之生斯世也﹐但知以已死者爲鬼﹐而未知未死者亦鬼也。酒罌飯囊﹑或醉或夢﹑塊然泥土者﹐則其人𨿽生﹐與已死之鬼何異﹖此曹固未暇論也。其或稍知義理﹐口發善言﹐而於學問之道﹐甘爲自棄﹐臨終之後﹐漠然無聞﹐則又不若塊然之鬼之愈也。余嘗見未死之鬼弔已死之鬼﹐未之思也﹐特一間耳。獨不知天地闔辟﹐亙古迄今﹐自有不死之鬼在。何則﹖聖賢之君臣﹑忠孝之士子﹐小善大功﹑著在方冊者﹐日月炳煌﹐山川流峙﹐及乎千萬劫無窮已﹐是則𨿽鬼而不鬼者也。余因暇日﹐緬懷古人﹐門第卑微﹐職位不振﹐髙才博藝﹐俱有可錄﹐歲月彌久﹐湮沒無聞﹐遂傳其本末﹐弔以樂章﹐復以前乎此者﹐敍其姓名﹐述其所作﹐冀乎初學之士﹐刻意詞章﹐使冰寒乎水﹐靑勝於藍﹐則有幸矣。名之曰《錄鬼簿》。嗟乎﹗余亦鬼也﹐使已死未死之鬼﹐得以傳遠﹐余有何幸焉﹗若夫髙尙之士﹑性理之學﹐以爲得罪於聖門者﹐吾黨且噉蛤蜊﹐別與知味者道。

至順元年龍集庚午廿有二日古汴鍾繼先自序。

●錄鬼簿序

文以紀傳﹐曲以弔古﹐使往者復生﹐來者力學。《鬼簿》之作﹐非無用之事也。大梁鍾君繼先﹐號醜齋﹐乃善之鄧祭酒﹑克明曹尙書髙弟也。累試於有司﹐命不克遇﹔從吏則有司不能辟﹐亦不屑就。故其胸中耿耿者﹐借此爲諭﹐實爲己而發之。樂府小曲﹐大篇長什﹐傳之於人﹐每不遺槁﹐故未能就編焉。如《馮驩焚券》《僞遊雲夢》《斬陳余》《蟠桃會》等詞﹐皆在他處按行﹐故近者不知﹐人皆易之。君之徳業輝光﹐文行溫潤﹐後輩奚能及焉。噫﹗後之視今﹐亦猶今之視昔﹐日居月諸﹐可不勉旃。

至順元年九月吉日朱凱士凱序。

●錄鬼簿序

余僻居慈溪小縣﹐每嘆孤陋﹐側聽繼先鍾先生大名久矣﹐莫遂識荊。丁丑孟秋﹐邂逅於東臯精舍﹐怱怱東之鄮城﹐中秋復回溪上﹐示余以新編《錄鬼簿》﹐皆當今顯宦名公詞章行於世者﹐恐後湮沒姓名﹐故編次成集﹐紀其出處才能於其前﹐度以音律樂章於其後﹐千萬載之下﹐知其爲何如人﹐直欲俾其爲不死之鬼也。先生之用心﹐誠可嘉尙。於其行﹐遂歌﹝湘妃曲﹞以別﹕髙山流水少人知﹐幾擬黃金鑄子期。繼先旣解其中意﹐恨相逢何太遲。示佳編古怪新奇。想達士﹑無他事﹐錄名公﹑半是鬼﹐嘆人生不死何歸。

慈溪邵元長序。

●﹝折桂令﹞

想貞元朝士無多﹐滿目江山﹐日月如梭。上苑繁華﹐西湖富貴﹐總付髙歌。麒麟冢衣冠坎坷﹐鳳皇城人物蹉跎。生待如何﹖死待如何﹖紙上淸名﹐萬古難磨。

●題錄鬼簿﹝蟾宮曲﹞

何人千古風騷﹐如意珊瑚﹐弱水鯨鰲。紙上功名﹐曲中情思﹐話裏漁樵。嘆霧閣云窗夢窈﹐想風魂月魄誰招。裹驪珠淚冷鮫綃。續冰弦指凍鸞膠﹐傳芳名玉兔揮毫﹐譜遺音彩鳳銜簫。

至正庚子七月八日西淸道士邾經仲誼識。

●書錄鬼簿後

余因雨窗逸興﹐觀其前代故元夷門髙士醜齋繼先鍾君所編《錄鬼簿》﹐載其前輩玉京書會﹑燕趙才人﹑四方名公士夫﹐編撰當代時行傳奇﹑樂章﹑隱語﹑北詞源諸公卿大夫士﹐自金之解元董先生﹐並元初漢卿關已齋叟已下﹐前後凡百五十一人﹐編集於簿。前有董解元等﹐皆省院﹑臺部﹑翰苑﹑路府要路公卿大夫者四十四人﹐未紀挽詞爲弔﹔又編集傳奇名公﹐自關先生等五十六人﹐惟紀其所編傳奇﹐亦未弔之﹔與鍾君相知者﹐自宮大用已下一十八人﹐皆作其傳﹐各各以﹝淩波仙﹞曲弔挽﹔已後才人與先生不相識者﹐王思順等三十三人﹐止列其姓名﹐書其學問﹐俱無詞弔之。余𨿽才淺名輕﹐不捨先生盛文髙韻﹐美乎前輩諸賢大夫名公士出處文學列於簿﹐凡宮大用等已弔之餘者﹐皆無文焉。余今暮年衰耄﹐首先公卿大夫四十四人﹐未敢相挽﹔自關先生至髙安道八十九人﹐各各勉彊次前曲以綴之。嗚呼﹗未敢於前輩中馳騁﹐未免拾其遺而補其缺﹐以此言之﹐正所謂附驥續貂云也﹐愧哉﹗

永樂二十年壬寅中秋淄川八十雲水翁賈仲明書於怡和養素軒。

●錄鬼簿卷上

○前輩名公樂章傳於世者

董解元【金章宗時人。以其創始﹐故列諸首云。】

太保劉公夢正

張子益平章

商政叔學士

杜善甫散人

王和卿學士

閻仲章學士

盍士常學士

胡紫山宣慰

盧疏齋憲使

姚牧庵參政

史中書丞相天澤

徐子芳憲使

不忽木平章

楊西庵參政

張九元帥弘範

荊幹臣參政

陳艸庵中丞

馬彥良都事

劉中庵承旨

闞彥舉學士

趙子昂承旨

滕玉霄應奉

白無咎學士

鄧玉賓同知

馮海粟學士

曹克明尙書

張夢符憲使

曹光輔學士【名元用】

貫酸齋學士

張雲莊參議

奧惇周卿侍禦

趙伯寧中丞

郝新齋左丞

劉時中待制

李漑之學士

薩天錫照磨

曹子貞學士

馬昂夫總管

班恕齋知州

王元鼎學士

馬守芳府判

劉士常省掾

虞伯生學士

右前輩公卿大夫居要路者﹐皆髙才重名﹐亦於樂府用心。蓋文章政事﹐一代典刑﹐乃平昔之所學﹔而歌曲辭章﹐由乎和順積中﹐英華自然發外者也。自有樂章以來﹐得其名者止於如此。蓋風流蘊藉﹐自天性中來﹔若夫村朴鄙陋﹐固不足道也。

○前輩才人有所編傳奇行於世者五十六人

關漢卿【大都人。太醫院尹。號已齋叟。】

珠璣語唾自然流﹐金玉詞源卽便有﹐玲瓏肺腑天生就。風月情﹑忒慣熟﹐姓名香﹑四大神洲。驅梨園領袖﹐總編修師首﹐撚雜劇班頭。

哭香囊【唐明皇啟瘞哭香囊】

三負心【煙花妓女雙逃走風流郎君三負心】

玉堂春【小夫人玉輦金花誥老女婿金馬玉堂春】

認先皇【太長公主認先皇】

進西施【請退軍句踐進西施】

萬花堂【孫太守錯疑三虎將徐夫人雪恨萬花堂】

詐妮子【雙鶯燕暗爭春詐妮子調風月】

趙太祖【甲馬營降生趙太祖】

三告狀【金花交鈔三告狀】

鬧荊州

哭存孝

鬼團圓【舞榭煙花生間阻荒墳梅竹鬼團圓】

澆花旦【慮亭亭挑水澆花旦】

劉夫人【死哭劉夫人】

救周勃【薄太后救周勃】

姻緣簿

胡蝶夢【開封府單問後姚婆包待制三勘胡蝶夢】

三嚇嚇

銅瓦記

狄梁公

雙駕車【花酒郎君單撚怪風雪賢婦雙駕車】

復落娼【風月街妓女雙告狀柳花亭李琬復落娼】

哭魏徵【唐太宗哭魏徵】

鷓鴣天

單刀會【魯子敬索荊州關大王單刀會】

破窯記【糟糠妻駟馬七香車呂蒙正風雪破窯記】

汴河冤【鬼報汴河冤】

勘龍衣

救風塵【虛脾瞞俏倬煙月救風塵】

拜月亭【閏怨佳人拜月亭】

金綫池【杜蕊娘智賞金綫池】

雙赴夢【荊州牧閬州牧二英魂關雲長張翼徳雙赴夢】

三撇嵌

牽龍舟

切膾旦【夜半賺金牌中秋切膾旦】

玉鏡臺【晉公子水墨宴溫太眞玉鏡臺】

江梅怨

宣花妃

王皇后【肉醉王皇后】

哭昭君

非衣夢【王閨香夜鬧四春園錢大尹智勘非衣夢】

立宣帝

酹江月

對玉釵

竇娥冤【湯風冒雪沒頭鬼感天動地竇娥冤】

敬徳降唐【武周將敬徳降唐】

救啞子

緑珠墜樓【石崇妾緑珠墜樓】

謝天香【柳耆卿錯怨開封宰錢大尹智寵謝天香】

鑿壁偸光【夜讀書鑿壁偸光】

瘸馬記

織錦回文【竇滔妻織錦回文】

柳絲亭

髙鳳漂麥

春秋記

管寧割席【終南山管寧割席】

藏鬮會

裴度還帶【香山廟裴度還帶】

惜春堂【韓梅英歌舞鳴珂捲秦少遊花酒惜春堂】

孫康映雪

玉簪記

陳母教子【翰林院學士加官狀元堂陳母教子】

白仁甫【文舉之子。眞定人。號蘭谷先生。贈嘉議大夫﹑太常禮儀院卿。】

峨冠博帶太常卿﹐嬌馬輕衫館閣情。拈花摘葉風詩性﹐得靑樓﹑薄幸名。洗襟懷﹑剪雪裁冰。閒中趣﹐物外景﹐蘭谷先生。

絕纓會

赴江江

東墻記【馬君卿寂寞看書齋董秀英花月東墻記】

梁山伯【馬好兒不遇呂洞賓祝英臺死嫁梁山伯】

賺蘭亭

銀箏怨

斬白蛇【漢髙祖澤中斬白蛇】

梧桐雨【唐明皇秋夜梧桐雨】

幸月宮

崔護謁漿【四不知佳人訴恨十六曲崔護謁漿】

錢塘夢【司馬槱詩酒蝶戀花蘇小小月夜錢塘夢】

髙祖歸莊

鳳皇舩

墻頭馬上【千金女眼角眉尖裴小俊墻頭馬上】

流紅葉【於佑之金溝送情詩韓翠顰禦水流紅葉】

庚吉甫【名天福。大都人。省部員外郎﹐除中山府判。】

語言脫灑不粗疏﹐翰墨淸新果自如﹐胸懷倜儻多淸楚。戰文場﹑一大儒﹐上紅筆﹑沒半點塵俗。尋章摘句﹐騰今換古﹐噀玉噴珠。

罵上元

琵琶怨

蘭昌宮

錦帆舟【隋煬帝遊幸錦帆舟】

淩波夢

淸陵臺

霓裳怨

遇雲英【裴航遇雲英】

蕊珠宮

買臣負薪

華淸宮【楊太眞浴罷華淸宮】

雞鳴度關【孟嘗君雞鳴度關】

麗春園【宋公明火伴梁山泊黑旋風詩酒麗春園】

周處三害【善蓋厲周處三害】

薦馬周【常何薦馬周】

髙文秀【東平府學生員。早卒。都下人號『小漢卿』。】

花營錦陣統干戈﹐謝館秦樓列舞歌﹐詩壇酒社閒談嗑。編敷演﹑《劉耍和》。早年卒﹑不得登科。除漢卿一个﹐將前賢疏駁﹐比諸公麼末極多。

並頭蓮【兒女並頭蓮】

襄陽會

不及父【養子不及父】

鎖水母【木叉行者降妖怪泗州大聖鎖水母】

窮風月【黑秀才窮風月】

打瓦罐【鄭元和風雪打瓦罐】

雙獻頭【孫孔目上東嶽黑旋風雙獻頭】

論杜康

牡丹園【黑旋風大鬧牡丹園】

謁魯肅【孫權娶大喬周瑜謁魯肅】

干請俸【朝子令史干請俸】

遇上皇【好酒趙元遇上皇】

趙堯亂金

喬教子【黑旋風喬教子】

班超投筆【志封侯班超投筆】

走樊城【伍子胥棄子走樊城】

潘安擲果

不當事【朝子秀才不當事】

廉頗負荊【相如完璧廉頗負荊】

麗春園【宋公明火伴梁山泊黑旋風詩酒麗春園】

張敞畫眉【京兆尹張敞畫眉】

四坐禪【志公和尙四坐禪】

霸王舉鼎

害夫人【狠鴇兒厭宅眷妝旦色害夫人】

借屍還魂【黑旋風借屍還魂】

神訴冤【煙月心神訴冤】

誶範睢【須賈誶範睢】

打呂胥【病樊噲打呂胥】

雙棄瓢

鬥鷄會【黑旋風鬥鷄會】

馬致遠【大都人。號東籬老。江浙省務提舉。】

萬花叢裏馬神仙﹐百世集中說致遠﹐四方海內皆談羨。戰文場﹑曲狀元﹐姓名香﹑貫滿梨園。《漢宮秋》《靑衫淚》《戚夫人》《孟浩然》﹐共庚白關老齊肩。

踏雪尋梅【春獻賦蟾宮攀桂凍吟詩踏雪尋梅】

歲寒亭

陳摶髙臥【西華山陳摶髙臥】

馬丹陽【王祖師重創七眞堂馬丹陽三度任風子】

悞入桃源【晉劉阮悞入桃源】

酒徳頌【劉伯倫酒徳頌】

戚夫人【呂太後人彘戚夫人】

漢宮秋【孤雁漢宮秋】

齋後鍾【寇萊公主案三考卷呂蒙正風雪齋後鍾】

靑衫淚【潯陽商婦琵琶行江州司馬靑衫淚】

孟浩然

嶽陽樓【郭上竈雙赴靈虛殿呂洞賓三醉嶽陽樓】

蔫福碑【三封書謁揚州牧半夜雷轟薦福碑】

王實甫【名徳信。大都人。】

風月營密匝匝列旌旗﹐鶯花寨明颩颩排劍戟﹐翠紅鄕雄糾糾施謀智。作詞章﹑風韻美﹐士林中﹑等輩伏低。新雜劇﹐舊傳奇﹐《西廂記》天下奪魁。

西廂記【鄭太君開宴北堂春張君瑞待月西廂記】

雙蕖怨

麗春園

進梅諫

明達賣子【義烈母員外送兒賢孝士明達賣子】

販茶舩【馮員外悞入神仙洞信安王斷沒販茶舩】

於公髙門【厚陰徳於公髙門】

麗春堂【四大王歌舞麗春堂】

七步成章【曹子建七步成章】

多月亭

陸績懷橘【作賓客陸績懷橘】

芙蓉亭【韓彩雲絲竹芙蓉亭】

汪澤民【名徳潤。眞定人。】

汪公徳潤字澤民﹐趙燕北南眞定人。盛時人物多才俊﹐編《糊突包正臣》。上《鬼簿》﹑可羨鍾君。生前姓﹐死後身﹐名不沈淪。

包待制【糊突包待制】

揚顯之【大都人。關漢卿莫逆之交﹐凡有文辭﹐與公較之﹐號『揚補丁﹞是也。】

顯之前輩老先生﹐莫逆之交關漢卿。麼末中補缺加新令﹐皆號爲﹑『揚補丁』。有傳奇樂府新聲。王元鼎﹑師叔敬﹐順時秀﹑伯父稱﹐寰宇知名。

師婆旦

大拜門【劉屠大拜門】

小劉屠【風風魔魔呆趙大報冤二世小劉屠】

瀟湘夜雨【秦川道煙寺晚鍾臨江驛瀟湘夜雨】

喬斷案【黑旋風喬斷案】

劉泉進瓜

酷寒亭【蕭縣君托夢秦川道鄭孔目風雪酷寒亭】

射金錢【醜駙馬射金錢】

陳寧甫【大名人。】

先生寧甫老前賢﹐名著將來二百年。《兩無功》錦繡風流傳﹐關目奇﹑曲調鮮﹐自按闔﹑天下皆傳。嗟衰骨﹐嘆野園﹐故冢髙原。

兩無功【子弟雙推磨風月兩無功】

李壽卿【太原人。】

南華莊老嘆骷髏﹐舩子秋蓮夢裏遊﹐月明三度臨岐柳。播閻浮﹑四百州﹐姓名香﹑贏得靑樓。黃沙漫﹐塞艸秋﹐白骨荒丘。

斬韓信【呂太后使計斬韓信】

遠波亭【呂無雙遠波亭】

臨岐柳【風光獨占出墻花月明三度臨岐柳】

嘆骷髏【南華仙不朝趙天子鼓盆歌莊子嘆骷髏】

秋蓮夢【舩子和尙秋蓮夢】

受禪臺【復奪受禪臺】

呂無雙【辜負呂無雙呂無雙遠波亭】

祭滻水【呂太后祭滻水】

鑑湖亭【夜鎖鑑湖亭】

伍員吹簫

王伯成【涿州人。有《天寶遺事》諸宮調行於世。】

伯成涿鹿俊丰標﹐麼末文詞善解嘲。《天寶遺事》諸宮調﹐世間無﹑天下少。《貶夜郎》﹑關目風騷。馬致遠﹑忘年友﹐張仁卿﹑莫逆交﹐超羣類一代英豪。

貶夜郎【李太白貶夜郎】

泛浮槎【張騫泛浮槎】

李仲章【大都人。】

只聞《鬼簿》姓名香﹐不識前賢李仲章。《白頭吟》諠滿鳴珂巷。詠詩文﹑勝漢唐﹐詞林老筆軒昂。江湖量﹐錦繡腸﹐也有無常。

白頭吟【卓文君白頭吟】

遺雨文書

趙明道【大都人。】

鍾公《鬼簿》應淸朝﹐《範蠡歸湖》手段髙。元貞年裏升平樂﹐口口章﹑歌汝曹﹐喜丰登﹑雨順風調。茶坊中嗑﹐勾肆裏嘲﹐明明徳道泰歌謡。

牡丹亭【韓湘子三赴牡丹亭】

範蠡歸湖【滅吳王範蠡歸湖】

劉唐卿【太原人。皮貨所提舉。在王彥博左丞席上詠『博山銅﹑細裊香風』者。】

劉唐卿老太原公﹐生在承平大徳中。王左丞席上相陪奉﹐有歌兒舞女宗﹐詠博山﹑細裊香風。鶯花隊﹐羅綺叢﹐倚翠偎紅。

李三娘【李三娘麻地裏捧印】

趙公輔【平陽人。儒學提舉。】

儒學提舉任平陽﹐公輔先生天水郎。元貞大徳乾元象﹐宏文開﹐寰世廣﹐鬧玉京﹑燕趙擅場。尋新句﹐摘舊章﹐按譜依腔。

東山髙臥【晉謝安東山髙臥】

倩女離魂【調素琴書生寫恨迷靑鎖倩女離魂】

李子中【大都人。知事遷縣尹。】

先除知事顯其才﹐後轉郎官爲縣宰。鍾君《鬼簿》淸名載﹐播文風﹑流四海。承盛時﹐洗蕩吟懷。三場藝﹐七步才﹐音律和諧。

弒齊君【崔子弒齊君】

韓壽偸香【會賓堂靑春訴恨賈充宅韓壽偸香】

武漢臣【濟南人。】

先生淸秀濟南人﹐風調才情武漢臣。《登壇拜將》窮韓信﹐《老生兒》﹑關目眞。新傳奇﹑十段皆聞。聽泉水﹐看暮云﹐如此黃昏。

曹伯明【曹伯明錯勘贓】

魯義姑【棄子全侄魯義姑】

天子班【李后主君臣會趙太祖天子班】

三戰呂布【元帥府單气張飛虎牢關三戰呂布】

老生兒【指絕地苦勸糟糠婦散家財天賜老生兒】

掛甲朝天【女元帥掛甲朝天】

關山怨【柳天瑞月夜誤佳期楚江樓千里關山怨】

登壇拜將【窮韓信登壇拜將】

提頭鬼【仁安殿正果追魂使四哥哥神助提頭鬼】

玉堂春【梅雪玉堂春】

王仲文【大都人。】

仲文蹤迹住京華﹐才思相兼關鄭馬。出羣是《三教王孫賈》《不認屍》﹑關目嘉﹐《韓信遇漂母》﹑曲調淸滑。《五丈原》《董宣彊項》《錦香亭》《王祥》到家。伴夕陽白艸黃沙。

五丈原【諸葛亮軍屯五丈原】

董宣彊項【雒陽令董宣彊項】

不認屍【僉義軍淸官大斷案救孝子烈母不認屍】

王祥臥冰【孝繼母王祥臥冰】

錦香亭

張良辭朝【從赤松張良辭朝】

王孫賈【三教王孫賈】

韓信乞食【遇漂母韓信乞食】

石守信【夜斬石守信】

諸葛祭風【破曹瞞諸葛祭風】

陸顯之【汴梁人。有《好兒趙正話》。】

河南獨步汴梁城﹐隱語詞源闡姓名。編《好兒趙正》鉆空﹐應使多人敬。宋上皇有《碎冬淩》。滑稽性﹐敏捷情﹐再出世的�精靈。

碎冬淩【宋上皇碎冬淩】

李取進【大名人醫大夫。】

《難經》《素問》不相干﹐表裏陰陽實意懶﹐叔和仲景無心翰﹐撚《欒巴》《破雨傘》。稱涼風不顧傷寒。鍾父畱芳簿﹐老夫詞弔挽﹐著大名散滿人間。

破雨傘【窮子孫破雨傘】

受禪臺【次本】

欒巴噀酒【離火宮熒惑降災神龍殿欒巴噀酒】

於伯淵【平陽人。】

集成《鬼簿》老鍾仙﹐錄上名公列眾賢。先生寫上文華選﹐是平陽於伯淵。翠紅鄕﹑風月無邊。花前醉﹐柳下眠﹐命掩黃泉。

珍珠旗【復奪珍珠旗】

斬呂布【白門斬呂布】

鬼風月【關西驛剌借通傳丁香回回鬼風月】

餓劉友

小秦王【病立小秦王】

武三思【狄梁公智殺武三思】

李文蔚【眞定人。江州瑞昌縣尹。】

《石州慢》醉寫蔡蕭閒﹐《芭蕉雨》秋宵周素蘭﹐《澆花旦》才並《推車旦》﹐破符堅﹑淝水間﹐晉謝安﹑髙臥東山。瑞昌縣﹑爲新令﹐眞定府﹑是故關﹐月落花殘。

題紅怨

李夫人【漢皇帝死哭李夫人】

澆花旦【盧亭亭挑水澆花旦】

東山髙臥【次本】

破符堅【謝玄淝水破符堅】

圯橋進履【張子房圯橋進履】

石州慢【蔡莆伯醉寫石州慢】

魚雁傳書

芭蕉雨【秋夜芭蕉雨】

燕靑射雁【長東院宋江接應���燕靑射雁】

推車旦【風雪推車旦】

侯正卿【眞定人。號艮齋先生﹐作『授鞍和袖挽絲韁』﹐有『良夜迢迢露華冷』﹝黃鍾﹞行於世。】

史侯心友艮先生﹐詩酒相酬老正卿。挽絲韁和袖雕鞍憑﹐隨王孫﹑並馬行。《燕子樓》﹑麼末全嬴。黃鍾令﹐商調情﹐千載標名。

燕子樓【春風燕子樓】

嶽伯川

老夫共汝不相知﹐《鬼簿》鍾公編上伊。《度鐵拐李嶽》新雜劇﹐更《夢斷楊貴妃》。玉京燕趙名馳。言詞俊﹐曲調美﹐衰艸煙迷。

楊貴妃【羅公遠夢斷楊貴妃】

鐵拐李嶽【韓魏公贊抱病曹司呂洞賓度鐵拐李嶽】

康進之

編集《鬼簿》治安時﹐收得賢人康進之。偕朋攜友鶯花市。編《老收心》李黑廝﹐《負荊》是小斧頭兒。行於世﹐寫上紙﹐費騷人和曲塡詞。

老收心【黑旋風老收心】

杏花莊【杏花莊老王林告狀梁山泊黑旋風負荊】

王廷秀【益都人。淘金千戶。】

淘金千戶甚風流﹐寶馬金鞍稱俊遊。益都人物王廷秀﹐將《坑儒焚典》修﹐《艸庵歌》和尙石頭。馳花陣﹐奪錦籌﹐百世芳畱。

細柳營【二本】

坑儒焚典【秦始皇坑儒焚典】

艸庵歌【石頭和尙艸庵歌】

三告狀【鹽客三告狀】

費唐臣【大都人。君祥之子。】

雙歌鶯韻配鴛鴦﹐一曲鸞簫品鳳凰。醉鞭悞入平康巷﹐在佳人﹑錦瑟傍。《漢韋賢》﹑關目輝光。《斬鄧通》﹑文詞亮﹐《貶黃州》﹑肥普香﹐父是君祥。

貶黃州【蘇東坡貶黃州】

韋賢籯金

斬鄧通

石子章

子章橫槊戰詞林﹐尊酒論文喜賞音。疏狂放浪無拘禁。展繡腹﹑施錦心。《竹窗雨》《竹塢聽琴》。髙山遠﹐流水深﹐戞玉鏘金。

竹窗雨【韓伯元春日艸堂吟黃桂娘秋夜竹窗雨】

竹塢聽琴【鄭彩鸞茅庵悟道秦修然竹塢聽琴】

趙子祥

一時人物出元貞﹐擊壤謳歌賀太平。傳奇樂府時新令﹐錦排場﹑起玉京。《害夫人》《崔和檐生》。白仁甫﹑關漢卿﹐《麗情集》天下流行。

害夫人【旦本二本】

崔和檐生

石守信【次本夜斬石守信】

李好古【東平人。】

芳名紙上百年圖﹐錦繡胸中萬卷書﹐標題塵外三生簿。《鎭凶宅》﹑趙太祖﹐《劈華山》﹑全用功夫。煮海張生故﹐撰文李好古﹐暮景桑楡。

鎭凶宅【趙太祖鎭凶宅】

張生煮海【二本】

劈華嶽【巨靈神劈華嶽】

狄君厚【平陽人。】

元貞大徳秀華夷﹐至大皇慶錦社稷﹐延佑至治承平世﹐養人才﹑編傳奇﹐一時气候雲集。有平陽狄君厚﹐撚《火燒介子推》﹐只落得三尺孤堆。

介子推【火燒介子推】

孔文卿【平陽人。】

先生準擬聖門孫﹐析住平陽一葉分。好學不恥髙人問﹐以子稱﹑得謚文﹐論綱常﹑有道弘仁。撚《東窗事犯》﹐是西湖舊本﹐明善惡勸化濁民。

東窗事犯【二本楊駒兒按何宗立勾西山行者地藏王證東窗事犯】

姚守中

掛冠解印漢逄萌﹐掃筆成章姚守中。布關串目髙吟詠﹐《牛訴冤》﹑巧用功﹐扯詔諫﹑扶立中宗。麒麟閣﹐狐兔冢﹐怨雨愁風。

立中宗【扯詔立中宗】

逄萌掛冠【東都門逄萌掛冠】

張壽卿【東平人。江浙省掾。】

浙江省掾祖東平﹐蘊藉風流張壽卿。《紅梨花》一段文筆盛﹐花三婆﹑獨自勝。論才情﹑壓倒羣英。敲金句﹐擊玉聲﹐振動神京。

紅梨花【詩酒紅梨花】

吳昌齡【西京人。】

西京出世俊英傑﹐名姓題將《鬼簿》寫。《走昭君》《東坡夢》《辰鉤月》《探狐洞》《賞黃花》﹑色目倈﹐《西天取經》﹑行用全別。《眼睛記》《狄靑撲馬》《抱石投江》《貨郎末泥》﹐十段錦﹑段段和協。

眼睛記【哪吒太子眼睛記】

西天取經【老回回東樓叫佛唐三藏西天取經】

東坡夢【雲門一派老婆禪花間四友東坡夢】

狄靑撲馬

賞黃花【浪子回回賞黃花】

抱石投江

辰鉤月【文曲翁搭救太陰星張天師夜祭辰鉤月】

貨郎末泥

走昭君【夜月走昭君】

探狐洞【老回回探狐洞】

石君寶【平陽人。】

《紫雲亭》《秋香怨》《曲江池》《醢彭越》《哭周瑜》佳句美﹐《斷歲寒三友》《紅綃驛》《雪香亭》《秋胡戲妻》。共吳昌齡麼末相齊。柳眉兒《金錢記》﹐石君寶�黑迹﹐禾黍離離。

哭周瑜【孫權哭周瑜】

秋胡戲妻【采桑女梅英訴恨魯大夫秋胡戲妻】

醢彭越【漢髙祖肉醢彭越】

秋香怨【士女秋香怨】

曲江池【鄭元和風雪悲田院李亞仙花酒曲江池】

金錢記【李太白匹配金錢記】

紅綃驛【窮解子紅綃驛】

雪香亭【趙二世醉走雪香亭】

紫雲亭【韓秀才詩禮靑雲路諸宮調風月紫雲亭】

歲寒三友【張天師斷歲寒三友】

張時起【東平人。府學生員。字才美。】

霸王垓下別虞姬﹐出塞昭君胡馬嘶﹐牡丹事花月秋千記。與髙文秀同閈裏﹐同齋同筆抄冠。新雜劇﹐舊傳奇﹐都一般風慘煙迷。

秋千記【賽花月秋千記】

昭君出塞

別虞姬【楚霸王別虞姬】

李時中

元貞書會李時中﹐馬致遠花李郎紅字公﹐四髙賢合撚《黃糧夢》。東離翁﹑頭折冤﹐第二折﹑商調相從﹐第三折﹑大石調﹐第四折﹑是正宮﹐都一般愁霧悲風。

黃糧夢【鍾離單化呂純陽一折馬致遠一折紅字李二開壇闡教黃糧夢一折花李郎一折李時中】

李寬甫【大都人。合淝縣尹。】

西臺令史合肥官﹐局量胸襟懷抱寬。銀鞭紫馬驛蜚竄﹐宴秦樓﹑宿謝館﹐肉屏風﹑錦簇花攢。金叵羅醉斟瓊釀﹐靑定甌茶烹鳳團﹐紅燒羊碼碯犀盤。

問牛喘【漢丞相丙吉問牛喘】

彭伯成【保定人。】

筵前酒海紫金壇﹐席上籌行白玉簪﹐碧螺七寶玲瓏嵌。������﹐�������。惜花心﹐做怪膽﹐緑柳陰府地潭潭。

金娘怨【月夜金娘怨】

李行甫【絳州人。名潛夫。】

絳州髙隱李公潛﹐養素讀書門鎭掩。靑山緑水白雲占﹐淨紅塵﹑無半點纖﹐小書樓﹑插架牙簽。研珠露﹐《周易》點﹐恬淡虀鹽。

灰欄記【張海棠屈死下陰牢包待制智勘灰欄記】

費君祥【大都人。唐臣父。與關漢卿交。有《愛女論》行於世。】

君祥前輩效圖南﹐關已相從看老耽﹐將楚雲湘雨親把勘。《愛女論》﹑語句嚴﹐《菊花會》﹑大石調監咸。珊瑚檐﹐翡翠檻﹐風月輕擔。

菊花會

紀君祥【大都人。李壽卿﹑鄭廷玉同時。】

壽卿廷玉在同時﹐三度藍關韓退之﹐《松陰夢》裏三生事。《驢皮記》﹑情意資﹐《冤報冤趙氏孤兒》。編成傳﹐寫上紙﹐表表於斯。

驢皮記

販茶舩【二本】

松陰夢【李元貞正果碧雲庵陳文圖悟道松陰夢】

趙氏孤兒【義逢義公孫杵臼冤報冤趙氏孤兒】

韓退之【韓湘子三度韓退之】

趙天錫【汴梁人。鎭江府判。】

曹公湯餅試何郎﹐大徳名公家汴梁﹐《金釵剪燭》音淸亮。爲府判﹑任鎭江﹐出臺閣﹑官樣文章。顯新句﹐貯錦囊﹐金玉鏗鏘。

試玉郎【試餅湯玉郎】

金釵剪燭

梁退之【大都人。警巡院判﹐除知州。與漢卿友。】

警巡院職轉知州﹐關叟相親爲故友。行文髙古尊韓柳﹐詩宗李杜流﹐塡詞師蘇柳秦周。翠紅羣裏﹐撏羊糯酒﹐肥馬輕裘。

進梅諫【二本】

於公髙門【旦本】

史九散仙【眞定人。武昌萬戶。】

武昌萬戶散仙公﹐闓國元勛蔭祖宗。雙虎符三顆明珠重﹐受金吾﹑元帥封。碧油幢﹑和气春風。編《胡蝶莊周夢》﹐上麒麟圖畫中﹐千古英雄。

莊周夢【去酒色財气漆園春破鶯燕蜂蝶莊周夢】

孟漢卿【亳州人。】

已齋老叟播聲名﹐表字相同亦漢卿。《魔合羅》一段題張鼎﹐運節意脈精﹐有黃鍾商調新聲。諠燕趙﹐響玉京﹐廣做多行。

魔合羅【曹司屈推貨郎漢張鼎智勘魔合羅】

尙仲賢【眞定人江浙省務提舉】

棄官歸去撚《淵明》﹐工巧《王魁負桂英》。四務提舉江浙省﹐與戴善夫相輔行。較論功諸葛闓成。《三奪槊》《謁漿崔護》《秉燭旦》《越娘背燈》《洞庭湖柳毅傳情》。

三奪槊【齊元吉兩爭鋒尉遲恭三奪槊】

諸葛論功【受顧命諸葛論功】

陶淵明【王太守白衣送酒陶淵明歸去來兮】

柳毅傳書【錢塘江火龍認女洞庭湖柳毅傳書】

秉燭旦【饑寒雪裏讀書人沒幸花前秉燭旦】

越娘背燈【龍虎榜楊生點額鳳凰坡越娘背燈】

負桂英【海神活取命王魁負桂英】

崔護謁漿【次本】

張生煮海【次本】

戴善夫【眞定人。江浙省務官。】

江浙提舉任皇宣﹐同裏同僚尙仲賢。《伯瑜泣杖》皆稱善﹐《翫江樓》﹑周月仙﹐《風光好》﹑一夜姻緣。《三捉紅衣怪》﹐善夫用意堅﹐湖海流傳。

紅衣怪【三捉紅衣怪】

伯瑜泣杖

翫江樓【周月仙風波明月渡柳耆卿詩酒翫江樓】

風光好【秦若蘭新配鳳鸞吟陶學士醉寫風光好】

顧仲淸【東平人。淸泉場司令。】

唐虞之世慶元貞﹐髙士東平顧仲淸﹐泉場掌印爲司令。見傳奇﹑舉世行﹐向雨窗﹑托興怡情。撰《陵母伏劍》﹐編《紀信火蒸》﹐府州縣按試畱名。

火焚紀信【楚霸王火焚紀信】

陵母伏劍【知漢興陵母伏劍】

鄭廷玉【彰徳人。】

《金鳳釵》《打李煥》《後庭花》《忍字記》《欒城驛》《雙教化》《鳳凰兒》《料到底》偸閒暇。《因禍致福》關目冷﹐《貶揚州》《債主冤家》。《漁父辭劍》才情壯﹐《孫恪遇猿》節脈佳﹐《疏者下舩》安頓精華。

金鳳釵

疏者下舩

後庭花【宋仁宗禦賜翠鸞女包待制智勘後庭花】

冤家債主【貪財漢空使幸勞神看錢奴買冤家債主】

忍字記【筍板乞兒硬化看錢奴布袋和尙醉屈忍字記】

孫恪遇猿

貶揚州【百二十行貶揚州】

因禍致福【趙長者見家歸京孟伯祿因禍致福】

鳳凰兒【幽墻花恰生棟梁材吹簫女悔教鳳凰兒】

漁父辭劍

雙教化【煙花子弟說虛脾風月郎君雙教化】

欒城驛【兄妹情風雨短長亭子父夢秋夜欒城驛】

打李煥【小秦王秉政問王柔老敬徳鐵鞭打李煥】

料到底【劉賦料到底】

復勘贓【蒲丞相大斷案曹伯明復勘贓】

李直夫【徳興人。女直。卽蒲察李五。】

蒲察李五大金族。《鄧伯道》《夕陽樓》《勸丈夫》《虎頭牌》《錯立身》《怕媳婦》。《諫莊公》穎考叔﹐《俏郎君》《謊郎君》﹑各自乘除。《渰藍橋》﹑尾生子﹐教天樂﹑黃念奴﹐是徳興秀气直夫。

勸丈夫【歹斗娘子勸丈夫】

伯道棄子【晉將軍胡石勒興兵吳太守鄧伯道棄子】

怕媳婦【風月郎君怕媳婦】

占斷風光【俏郎君占斷風光】

鄭莊公【孝諫鄭莊公】

水渰藍橋【尾生子水渰藍橋】

虎頭牌【行院相公大斷案武元皇帝虎頭牌】

壞盡風光【謊郎君壞盡風光】

錯立身【莊家付淨學踏爨宦門子弟錯立身】

念奴教樂

夕陽樓【風月夕陽樓】

趙文敬【彰徳人。教坊官。】

教坊色長有學規﹐文敬超羣眾所推﹐樂星謫降來彰徳。編《萊檐兒仙》傳奇﹐撰《武王伐紂》精微。秀華夷﹐風物美﹐樂章興南北東西。

錯立身【次本】

武王伐紂【夷齊諫武王伐紂】

張果老

張國賓【大都人。教坊管勾。】

教坊總管喜時丰﹐斗米三錢大徳中﹐飽食終日心無用﹐撚漢髙﹑《歌大風》。薛仁貴﹑衣錦崢嶸。《七里灘》﹑臣辭主﹐《汗衫記》﹑孫認公﹐朝野興隆。

七里灘【嚴子陵垂釣七里灘】

髙祖還鄕【歌大風髙祖還鄕】

汗衫記【金山院父子再團圓相國寺公孫汗衫記】

衣錦還鄕【張仕貴賴功治罪薛仁貴衣錦還鄕】

花李郎【劉耍和婿。】

《鄭孔目欒子酷寒亭》《相府院曹公勘吉平》《判官■﹝忄敝﹞懆釘一釘》。劉耍和﹑贅爲壻卿﹐花李郎﹑風月才情。樂府詞章性﹐傳奇麼末情﹐考興在大徳元貞。

勘吉平【相府院曹公勘吉平】

酷寒亭【壯士宋兵遭疊配像生欒子酷寒亭】

釘一釘

紅字李二【京兆人。】

梁山泊壯士病楊雄﹐板達兒搊搜黑旋風﹐打虎的英俊天生勇﹐窄袖兒猛武松。是京兆紅字李二文風。才難盡﹐興未窮﹐再編一段《全火兒張弘》。

病楊雄

武松打虎

黑旋風【板踏兒黑旋風】

全火兒張弘

窄袖兒武松

右前輩編撰傳奇名公﹐僅止於此。才難之云﹔不其然乎﹖余僻處一隅﹐聞見淺陋﹐散在天下﹐何地無人﹖蓋聞則必達﹐有則必知矣。姑敍其姓字於右。其所編撰﹐余友陸君仲良得之於克齋先生吳公﹐然亦未知其詳。餘生也後﹐不得與幾席之末﹐不知出處﹐故不敢作辭作傳以弔云。

●錄鬼簿卷下

○方今才人相知者﹐爲之作傳﹐以﹝淩波仙﹞曲弔之

宮大用【名天挺。大名人。釣臺書院山長。爲權豪所中﹐卒不見用。先君與之莫逆交﹐故余常得侍坐﹐見其吟詠。文筆人莫能敵﹔樂府歌曲﹐特餘事耳。】

豁然胸次掃塵埃﹐久矣聲名播省臺。先生志在乾坤外﹐敢嫌他﹑天地窄。辭章壓倒元白。憑心地﹐據手策﹐是無比英才。

釣魚臺

汲黯開倉【使河內汲黯開倉】

托公書【範天章親書賢母表宋仁宗禦覽托公書】

範張雞黍【第五倫舉善薦賢死生交範張雞黍】

鳳凰樓【宋上皇禦賞鳳凰樓】

越王嘗膽【棲會稽越王嘗膽】

鄭徳輝【名光祖。平陽人。以儒補杭州路吏。爲人方直﹐不妄與人交。名聞天下﹐聲徹閨閣﹐伶倫輩稱『先生』者﹐皆知爲徳輝也。】

乾坤膏馥潤肌膚﹐錦繡文章滿肺腑﹐筆端寫出驚人句﹐解翻騰﹑今是古﹐詞壇老將輸伏。《翰林風月》《梨園樂府》﹐端的是曾下功夫。

哭孺子

伊尹扶湯【耕莘野伊尹扶湯】

秦樓月【李太白醉寫秦樓月】

指鹿道馬【秦趙髙指鹿道馬】

紫雲娘

月夜聞箏【髙力士成合鶯燕崔懷寶月夜聞箏】

采蓮舟【二陰魂屈死汴河冤三落水鬼泛采蓮舟】

王粲登樓【不納賢蔡公閉閣醉思鄕王粲登樓】

細柳營【次本】

周公攝政【輔成王周公攝政】

哭晏嬰

翰林風月【挺學士傲晉國煙花梅香騙翰林風月】

後庭花【陳後主玉樹後庭花】

倩女離魂【次本】

三戰呂布【元帥府單气張飛虎牢關三戰呂布】

梨園樂府

醜無鹽破環

金志甫【名仁傑。余幼時聞公之名﹐江浙一見﹐如平生交。天歷戊辰﹐授建康崇寧務官。所作𨿽不駢麗﹐而大槪多有可取。】

心交元不問親疏﹐契飲那能較有無。誰知一上金陵路﹐嘆亡之命矣夫。夢西湖何不歸歟﹖魂來處﹐返故居﹐比梅花想更淸臒。

追韓信【蕭何月下追韓信】

東窗事犯【次本】

鼎鑊諫

抱子攝朝【周公旦抱子攝朝】

西湖夢【蘇東坡夜宴西湖夢】

蔡琰還朝

韓太師【智斬韓太師】

範子英【杭州人。明性理﹐善講論﹐能辭章﹐通音律。因王伯成《李太白貶夜郎》﹐乃編《杜甫遊春》﹐筆下新奇﹐蓋天姿卓異﹐人不及也。】

詩題雁塔寫秋空﹐酒滿■﹝舟光﹞舩棹晚風﹐詩籌酒令閒吟詠。占文場﹑第一功﹐掃千里筆陣元戎。龍蛇夢﹐狐兔蹤﹐半生來彈鋏聲中。

竹葉舟【呂洞賓顯化滄浪夢陳季卿悟道竹葉舟】

杜甫遊春【曲江池杜甫遊春】

曾瑞卿【大興人。喜江浙人才之多﹑景物之盛﹐因家焉。公丰采卓異﹐衣冠整肅﹐悠遊市井﹐儼然如神仙中人。志不屈物﹐故不願仕﹐因號褐夫。余嘗接見音容﹐獲聞言論﹐勉勵之語﹐潤益良多。公善丹靑﹐能隱語﹐小曲有《詩酒餘音》行於世。】

江湖儒士慕髙名﹐市井兒童誦瑞卿。衣冠濟楚人欽敬﹐更心無寵辱驚。樂優閒不解趨承。身如在﹐死若生﹐想音容獨見丹靑。

悞元宵【才子佳人悞元宵】

沈和甫【錢塘人。能辭翰﹐善談謔﹐天性風流﹐兼明音律。以南北調合腔﹐自和甫始﹐如《瀟湘八景》《歡喜冤家》等﹐極爲工巧。後居江州﹐卒。江西稱爲『蠻子漢卿』。】

五言常寫和陶詩﹐一曲時傳冠柳詞﹐半生書法欺顏字。占風流﹑獨我師﹐是梨園南北分司。當時事﹐仔細思﹐細思量不是當時。

朱蛇記

樂昌分鏡

逢故人【燕山逢故人】

歡喜冤家

鮑吉甫【名天佑。杭州人。幼業儒﹐長事吏﹐簿書之役﹐非其志也。跬步之間﹐惟務搜古索奇而已。故其編撰﹐多使人感動詠嘆。余嘗與之談論節要﹐至今得其良法。才髙命薄﹐今猶古也﹐止作昆山州吏而卒。】

平生詞翰在宮商﹐兩字推敲付錦囊。聳吟肩有似風魔狀﹐苦勞心﹑嘔斷腸。視榮華總是幹忙。談音律﹐論教坊﹐占斷排場。

宋弘不諧【次本重糟糠宋弘不諧】

史魚屍諫【薦伯玉史魚屍諫】

楊震辭金【東萊守楊震辭金】

曹娥泣江【賢府宰太守�表孝順女曹娥泣江】

比干剖腹【諫紂惡比干剖腹】

班超投筆【志封侯班超投筆】

爲富不仁【貪財漢爲富不仁】

秦少遊【死哭秦少遊】

陳存父【名以仁。杭州人。以家務雍容﹐不求聞達﹐日與南北士大夫交遊。能博古﹐善謳歌。其樂章間出一二﹐俱有駢麗之句云。】

錢塘人物盡飄零﹐幸有斯人尙老成。爲朝元恐負虛皇命。鳳簫閒﹑鶴夢驚﹐駕天風直上蓬瀛。芝堂靜﹐蕙帳淸﹐照虛梁落月空明。

悞入長安【十八騎悞入長安】

錦堂風月

範冰壺【名居中﹐冰壺其號也。杭人。父玉壺﹐前輩名儒。遠近皆知父子之名。公精神秀爽﹐學問該博﹐嘗出大言於肆﹐以爲筆不停思﹐文不閣筆。人知其有才﹐不敢難也。善操琴﹐能書法。其妹亦有文名﹐大徳年間被召赴都﹐公亦偕行。以才髙不見遇﹐卒於家。有樂府南北腔行於世。】

向歆傳業振家聲﹐羲獻臨池播令名。操焦桐只許知音聽﹐售千金﹑價不輕﹐有誰如父子才能。冰如玉﹐玉似冰﹐比壺天表裏澄淸。

施君承【錢唐人。世居吳山﹐以賈爲業。公巨目美髯﹐好談笑。余嘗與趙君卿﹑陳彥實至其家﹐多承接納﹐多有髙談。詩酒之暇﹐惟以塡詞和曲爲事。所著有《古今詩話》﹐亦成一集﹐其好事如此。】

道心淸淨絕無塵﹐和气雍容自有春。吳山風月收拾盡﹐一篇篇﹑字字新。思君賦盡行雲。三生夢﹐百歲身﹐空只有衰艸荒墳。

黃徳潤【名天澤。仁和人。沈和甫同母弟。風流韞藉﹐不減於兄。幼年屑就簿書﹐鬱鬱不得志。後不獲用﹐咄咄書空而已﹐然亦竟不歸而終。公有樂府﹐播於人口﹐無賢愚皆稱賞。】

一心似水道爲鄰﹐四體如春徳潤身。風流才調眞英俊﹐軼前車﹑繼後塵。漫蒼天委任斯人。岐山鳳﹐魯甸麟﹐時有亨屯。

沈珙之【杭州人。天姿穎悟﹐文質彬彬﹐然性不仰俯﹐故不願仕。所編樂府甚多。老而無後﹐病無所歸﹐存父館於家而卒﹐盡禮殯送之﹐亦有友朋之義也。】

掀髯得句細推敲﹐舉筆爲文善解嘲。天生才藝藏懷抱﹐嘆玉石相混淆﹐更多逢世事碻■﹝石爻﹞。蜂爲市﹐燕有巢﹐弔夕陽幾度荒郊。

趙君卿【名良弼。東平人。與餘同裏閈﹐同師鄧善之﹑曹克明二先生﹐於省府同筆硯。公討論經史﹐酬唱詩文﹐及樂章小曲﹑隱語傳奇﹐無不究意。所編《梨花雨》﹐其詞甚麗。能楷書﹐善丹靑﹐但以末技﹐故不備錄云。】

閒中展手刻新詞﹐醉後揮毫寫舊詩﹐兩般總是龍蛇字。不風流﹑難會此﹐更文才夙世天姿。感夜雨同窗夢﹐嘆秋風兩鬢絲﹐住人間能有多時﹖

春夜梨花雨

陳彥實【名無妄。東平人。性質沈重﹐事不苟簡。與人寡合﹐人亦難之。公於樂府﹑隱語無不用心。衢州務官升浙東憲吏﹐調福建道。天歷間卒﹐其弟彥文殯葬之。樂府甚多﹐惜不得其傳。】

府垣歲月露忠肝﹐憲幕冰霜豈汗顏。何其薏苡生讒間﹐自甘心﹑願就閒。轉回頭夢入槐南。後會何時再﹐英魂甚日還﹐望東南翹首三山。

康弘道【名毅。建康人。因周仲彬與之會﹐卽敍平生歡。時出一二舊作﹐皆不凡俗。﹝仙呂﹖賺煞﹞有曰﹕『因王魁淺情﹐將桂英薄幸﹐致令潑煙花不重俏書生。』發越新奇﹐皆非蹈襲。公能書字﹐善行文。不幸早卒。題伍王廟壁有和﹝折桂令﹞一曲﹐爲人稱賞。及有絕句云﹕『浩浩淩雲志﹐巍巍報國心。忠魂與潮汐﹐萬古不銷沈。』其感慨激烈﹐徒增悵悵。噫﹗天之生物也﹐財成輔相以左右民﹐何其如是偏戾也﹗猶有所感者﹐良以此夫﹗】

人間未得注金甌﹐天上先教記玉樓。恨穹蒼不與斯文壽﹐未成名﹑土一丘﹐嘆平生壯志難酬。朝還暮﹐春又秋﹐爲思君淚滿鸘裘。

睢景臣【後字景賢。自維揚來杭﹐余與之識。心性聰明﹐嗜音律。維揚諸公俱作《髙祖還鄕》套數﹐公﹝哨徧﹞制作新奇﹐諸公者皆出其下。又有﹝南呂﹞《題情》云﹕『人歸燕子樓﹐帳冷鴛央錦﹐酒空鸚鵡盞﹐釵斷鳳皇金。』亦爲工巧﹐人所不及也。】

吟髭撚斷爲詩魔﹐醉眼慵開被酒酡。半生才便作三閭些﹐嘆翻成《薤露歌》。等閒間鬢髮成皤。功名事﹐歲月過﹐又待如何﹖

牡丹記【鶯鶯牡丹記】

千里投人

屈原投江【楚大夫屈原投江】

吳中立【名本。杭州人。天資明敏﹐好爲詞章﹑隱語﹐樂府有《本道齋小槁》及詩謎數十篇。以貧病不祿而終。】

語言辯利掃千兵﹐心性聰明悞半生。萊蕪窮又染維摩病﹐想天公﹑忒世情﹐使英雄遺恨難平。寒泉淨﹐碧艸馨﹐爲發幽冥。

周仲彬【名文質。先建徳人。體貌淸臒﹐學問該博﹐資性工巧﹐文筆新奇。家世儒門。善丹靑﹐能歌舞﹐明曲調﹐諧音律。性尙豪俠﹐好事愛客。余與之交二十餘年﹐未嘗跬步離也。抱病五月﹐𨿽醫足踵門﹐而無瞑眩之藥﹐遂卒。嗚呼﹐惜哉﹗余編此集﹐公及見﹐贅其姓名於未死鬼之列。嘗與論及亡友﹐未嘗不握手痛惋﹐而公亦中年而卒﹐則余輩衰老萎憊者﹐又何以久於世也。噫﹗往者不可追﹐來者不可期﹐此余深有感於公也。】

丹墀未叩玉樓宣﹐黃土應埋白骨冤。羊腸曲折云千變﹐料人生﹑亦惘然﹐嘆孤墳落日寒煙。竹下泉聲細﹐梅邊月影圓﹐因思君歌舞十全。

杜韋娘

蘇武還朝【持漢節蘇武還朝】

教女兵【孫武子教女兵】

唐莊宗【戲諫唐莊宗】

○已死才人不相知者

王思順【有《題包巾》及《鏡兒摟帶》套數﹐皆出人意表。】

李齊賢【與餘同窗﹐後不相聞。有樂府播傳。】

蘇彥文【有『地冷天寒』﹝越調﹞及諸樂府﹐極佳。】

屈英甫【編《一百二十行》《打看錢奴》院本等。】

李用之【松江人。戲謔樂章極多。】

顧廷玉【松江人。】

兪姚夫【杭州人。有樂府。】

張以仁【湖州人。有樂章﹐甚麗。】

李齊賢樂府詠包巾﹐編『地冷天寒』蘇彥文﹐作《鏡兒摟帶》王思順﹐撚靈怪湖州張以仁。李用之戲劇多聞。顧廷玉雲間出類﹐兪純夫錢塘越羣﹐屈英甫編《一百二十行》《看錢奴》院本絕倫。

劉宣子【字昭叔。與餘同捨﹐後不得會﹐故不知詳。所編樂府極多。亦以髙才見棄﹐補淮東憲吏卒。】

鍾君昭叔昔同居﹐會後分離各自處。筆端多有香奩句﹐塡詞章﹑作樂府﹐登仕途﹑吏部遷除。熬年月﹐聽選補﹐淮東吏身卒。

右所錄若以讀萬卷書﹑作三場文﹐上奪巍科﹑首登甲第者﹐世不乏人﹔其或甘心巖壑﹑樂道守志者﹐亦多有之。但於學問之餘﹐事務之暇﹐心機靈變﹐世法通疏﹐移宮換羽﹐搜奇索怪﹐而以文章爲戲玩者﹐誠絕無而僅有也。此哀誄之所以不得不作也。觀者幸勿誚焉。古汴鍾繼先志。

○方今知名才人

吳仁卿【名弘道﹐號克齋。歷官至府判致仕。有《金縷新聲》行於世﹐亦有所編《曲海叢珠》。】

克齋弘道老仁卿﹐衣紫腰金府判升。銀鞍紫馬敲金鐙﹐錦鄕中﹑過一生﹐老來也致仕心寧。《手卷記》《子房貨劍》﹐錦樂府﹑天下盛行﹐《曲海叢珠》《金縷新聲》。

手卷記

正陽門【火燒正陽門】

子房貨劍

秦蕳夫【元都人。近歲在杭。】

文章官樣有繩規﹐樂府中和成墨迹。燈窗撚出新雜劇﹐《玉溪館》﹑煞整齊﹐晉陶母剪髮筵席《破家子弟》《趙禮讓肥》﹐壯麗無敵。

趙禮讓肥【宜秋山馬武施恩孝義士趙禮讓肥】

剪髮待賓【範學士薦賢舉善晉陶母剪髮待賓】

破家子弟【西鄰友生不孝兒男東堂老勸破家子弟】

玉溪館

喬夢符【名吉。太原人。號笙鶴翁﹐又號惺惺道人。美容儀﹐能辭章。有《天風環佩》《撫掌》二集。】

《天風環佩》玉敲金﹐《撫掌》文集花應錦﹐太平歌吹珠璻滲。《金錢記》《揚州夢》﹑振士林﹐《荊公遣妾》﹑文意特深。《認玉釵》﹑珊瑚沁﹐《黃金臺》﹑翡翠林﹐《兩世姻緣》﹑賞音協音。

認玉釵【香合佳人認玉釵】

揚州夢【李夢娥花月洞房春杜牧之詩酒揚州夢】

黃金臺

兩世姻緣【韋元帥百年風月玉簫女兩世姻緣】

金錢記【韓老卿勑賜錦花袍唐明皇禦斷金錢記】

荊公遣妾

趙文寶【名善慶。饒州樂平人。以卜術爲業﹐陰陽教授。】

《姜肱共被》弟兄情﹐《糜竺收資》貨幣盈﹐褚良北詔忠直性。居饒州﹑住樂平﹐爲陰陽教授經營。《驪山七徳舞》《孫武教女兵》﹐徳在明明。

七徳舞【周幽王驪山七徳舞】

負親沈子

擲笏諫【褚遂良擲笏諫】

糜竺收資

教女兵【旦本】

姜肱共被【惇友愛姜肱共被】

屈子敬【名恭之。英甫侄。與餘同捨。有樂府。以學官除教授卒。樂章華麗自然﹐不在小山之下。】

學官子敬屈恭之﹐本路新除教授資。樂章灑落通街市﹐便小山﹑何到此。宋上皇三恨師師。漢司馬題橋柱﹐齊田單復舊時﹐各辧妍媸。

李師師【三恨李師師】

相如題柱【升仙橋相如題柱】

田單復齊【縱火牛田單復齊】

王仲元【杭州人。余與之交有年矣。所編者皆佳。】

於公爲陰徳起髙門﹐袁盎因夫人卻漢文。歷像演史全忠信﹐將賢愚善惡分。戲臺上考試人倫。大都來一時事﹐搬弄出千載因﹐辧是非好歹淸渾。

於公髙門【厚陰徳於公髙門】

袁盎卻座【郎中令袁盎卻座】

張小山【名可久。慶元人。路吏轉升民首領官。有《今樂府》盛行於世﹐近有《吳鹽》《蘇堤漁唱》。】

水光山色愛西湖﹐照耀乾坤《今樂府》《蘇堤漁唱》文相助﹐又《吳鹽》余意續﹐《新樂府》驚動林蘇。荊山玉﹐合浦珠﹐壓倒羣儒。

錢子云【名霖。松江人。棄俗爲黃冠﹐更名抱素﹐號素庵。類諸公所作﹐名曰《江湖淸思集》﹔自作樂府爲《醉邊餘興》。詞話極多。】

棄俗中路戴黃冠﹐艸履麻絳袖袍寬。《江湖淸思》三千段﹐屢淸風明月當﹐集《醉邊餘興》多端。白雪黃茅煆﹐坎離頻倒搬﹐素庵中穩坐蒲團。

黃子久【名公望。松江人。先充浙西憲吏﹐後在京﹐爲權豪所中﹐攺號一峯﹐以卜術閒居。棄人間事﹐易姓名爲苦行淨堅﹐又號大癡。公之學問不在人下﹐天下之事無所不知﹐薄技小藝亦不棄。善丹靑﹐長詞短曲﹐落筆卽成﹐人皆師事之。】

浙西憲吏性廉直﹐經理錢糧獲罪歸。號一峯卜術將人間棄﹐易姓名爲淨堅號大癡。天下事無不周知﹐學問深不加文飾。一家丹靑妙筆﹐與人爲宗主時習。

徐徳可【名再思﹐好食甘飴﹐號甜齋。嘉興路吏。多有樂府行於世。爲人聰敏秀麗﹐與小山同時。其子善長﹐亦有才﹐頗能繼其宗風。】

甘飴良好咂甜時﹐自號甜齋名再思。交遊髙上文章士﹐習經書﹑看鑑史。靑出藍﹑善長文詞。名下無虛士﹐髙門出貴子﹐根基牢發旺宗枝。

顧君澤【名徳潤﹐道號九仙。松江人。杭州路吏。自刊《九仙樂府》《詩隱》二集﹐售於市肆。】

君澤徳潤住雲間﹐路吏杭州稱九仙﹐遷平江當領驅公案。樂府共詩集開板刊﹐售文籍市肆停安。情恬淡﹐心懶坦﹐九仙在塵寰。

曹明善【名徳。衢州路吏。甘於自適。在都下賦《長門柳》之詞者﹐乃先生也。】

公曹路吏任衢州﹐奪立文章第一籌﹐神京獨賦《長門柳》。士林中﹑逞俊流﹐萬人內﹑占了鰲頭。風連月﹐花伴酒﹐肥馬輕裘。

汪勉之【慶元人。由學官歷浙東帥府令史。鮑吉甫所編《曹娥泣江》﹐內有先生兩折﹔其餘樂府極多。】

名𨿽傳道職學官﹐風韻淸標貌勝潘﹐胸中星斗文章煥。心貫通﹑體廣胖﹐尊瞻視﹑楚楚衣冠。歷帥府浙東令史﹐補《曹娥泣江》兩端﹐伴黃沙白艸漫漫。

髙敬臣【名克禮﹐號秋泉。任縣尹。小曲﹑樂府極多﹐其工巧人所不及。】

碧桃紅杏說髙蟾﹐黃閣風流誇士廉﹐銓衡權凖宗行儉。文章習子瞻﹐任縣宰才勝江淹。生子學雙漸﹐娶妻如蔡琰﹐秋泉公歸去陶潛。

王守中【名位。任蘆花場司令。其制作淸雅不俗﹐難以形容其妙趣﹐知音者服其才焉。】

庭前盛茂種三槐﹐紙上芳名播九垓。畫中詩詩中畫傳宗派。蘆花場司令該。有玄微妙趣吳才。通街市﹐知稼穡﹐躲不了深土培埋。

蕭徳祥【名天瑞。杭州人。以醫爲業。號復齋。凡古文俱櫽括爲南曲﹐街市盛行。又有南戲文。】

武林書會展雄才﹐醫業傳家號復齋。戲文南曲衠方脈﹐共傳奇樂府諧。治安時何地無才。人間著﹐《鬼簿》載﹐共弄玉同上春臺。

陸仲良【名登善。維揚人。江淮省攺江浙。其父以典掾來杭﹐因而家焉。爲人沈重簡默﹐能詞能歌﹐有樂府﹑隱語成集。】

貞元始祖謚宜公﹐嗜著《茶經》桑薴翁。父維揚典掾淸名重﹐攺淮南﹑江浙同﹐住杭城﹑家道松�。詞詩歌唱﹐詩禪貫通﹐一代文風。

朱士凱【自幼意不俗﹐與人寡合。小曲極多﹐所編《升平樂府》甚工。類集羣公隱語﹐標曰《包羅天地》﹐又有《謎韻》一集。】

梨園樂府永升平﹐沈默惇篤念信誠。《包羅天地》曹娥鏡﹐詩禪隱語精﹐振江淮獨步杭城。王彥中弓身侍﹐陳元贊拱手聽﹐包賢�持拜先生。

王日華名曄。杭州人。體肥而善滑稽。能【詞章樂府﹐臨風對月之際﹐所作工巧。有與朱凱題《雙漸小卿問答》﹐人多稱賞。】

詩詞華藻語言佳﹐獨有西湖處士家﹐滑稽性格身肥大。《金斗遺事》廝問答﹐與朱士凱來往登達。珠璣梨繡﹐日精月華﹐免不得命掩黃沙。

吳純卿【名朴。平江人。余至姑蘇﹐與公相識。所作皆工巧﹐人多不及。】

行兵遠祖習韜書﹐掛劍徐君信矣夫。文章光耀天之賦﹐生而知﹑爲上乎。杜衡門養志姑蘇。有學問多人貶妬﹐通性理甘貧晏居﹐天﹗天﹗其道何如。

○方今才人聞名而不相知者

髙可道【小曲極多﹐皆行於世。】

董君瑞【冀州人。隱語﹑樂府多傳江南。】

李邦傑【有隱語﹑樂府﹐人多傳之。】

髙安道【有《禦史歸莊》﹝南呂﹞﹑《破布衫》﹝哨徧﹞等曲行於世。】

乘除加減有盈虧﹐用捨行藏有道理﹐賢愚善惡合天地。四名公﹑行上紙筆﹐將髙賢﹑文學出處標題。《鬼簿》上分開名姓﹐繼先翁定了事迹﹐老夫將頭尾挽弔收拾。

已上諸公卿大夫﹑髙賢逸士鴻儒總括一篇﹕

鍾君《鬼簿》集英才﹐聲價云雷震九垓。衣襟金玉名仍在﹐著千年﹑遺萬載。勾肆中般演詵諧。彈壓著鶯花寨﹐憑淩著煙月牌﹐畱芳名紙上難揩。

●錄鬼簿續編

鍾繼先【名嗣成。古汴人。號醜齋。以明經累試於有司﹐數與心違﹐因杜門養浩然之志。著《錄鬼簿》﹐實爲己而發之﹐其徳業輝光﹐文行溫潤﹐人莫能及。善音律﹐能隱語﹐有文集若干捲﹐藏於家。所編小令﹑套數極多﹐膾炙人口。惜其傳奇皆在他處按行﹐故近者不知﹐人皆易之。後之君子﹐讀其《鬼簿》則知其爲人也。】

章臺柳【寄情韓翊章臺柳】

錢神論【譏貨賂魯褒錢神論】

蟠桃會【宴瑤池王母蟠桃會】

鄭莊公【孝諫鄭莊公】

斬陳余【韓信泜水斬陳余】

詐遊雲夢【漢髙祖詐遊雲夢】

馮驩燒券

羅貫中【太原人。號湖海散人。與人寡合﹐樂府﹑隱語極爲淸新。與余爲忘年交﹐遭時多故﹐各天一方。至正甲辰復會﹐別來又六十餘年﹐竟不知其所終。】

風雲會【趙太祖龍虎風雲會】

蜚虎子【三平章死哭蜚虎子】

連環諫【忠正孝子連環諫】

汪元亨【饒州人浙江省掾﹐後徙居常熟。至正間與余交於吳門。有《歸田錄》一百篇行於世﹐見重於人。】

斑竹記【娥皇女英斑竹記】

仁宗認母

桃源洞【二人悞入武陵溪劉晨阮肇桃源洞】

穀子敬【金陵人。樞密院掾史。洪武初戍源時。明《周易》﹐通醫道﹐口才捷利﹐樂府﹑隱語盛行於世。嘗下堂而傷一足﹐終身有憂色﹐乃作﹝耍孩兒﹞樂府十四煞以寓其意﹐極爲工巧。】

城南柳【西池母重會天上桃呂洞賓三度城南柳】

枕中記【終南山呂公云外遊邯鄲道盧生枕中記】

鬧陰司【昌孔目雪恨鬧陰司】

借屍還魂【司牡丹借屍還魂】

一門忠孝【卞將軍一門忠孝】

丁野夫【西域人。故元西監生。羨錢塘山水之勝﹐因而家焉。動作有文﹐衣冠濟楚。善丹靑﹐小景皆取詩意。套數﹑小令極多﹐隱語亦佳﹐馳名寰海。】

俊憨子

賞西湖【月夜賞西湖】

淸風領【寫畫淸風領】

浙江亭【遊賞浙江亭】

雙鸞棲鳳【碧梧堂雙鸞棲鳳】

邾仲誼【名經。隴右人。號觀夢道士﹐又號西淸居士。以儒業起爲浙江省考試官﹐權衡允當﹐士林稱之。僑居吳山之下﹐因而家焉。丰神瀟灑﹐文質彬彬。爲文章未嘗停思﹐八分書極髙﹐善琴操﹐能隱語。交余甚深﹐日相遊覽湖光山色於蘇堤﹑林墓間﹐吟詠不輟於口。有《觀夢》等集行於世﹐名重一時。所作樂府﹐特其餘事云。】

三塔記【西湖三塔記】

鬼推門【胭脂女子鬼推門】

鴛鴦冢【死葬鴛鴦冢】

陸進之【嘉禾人。福建省都事。與余在武林會於酒邊花下。好作詩﹐善文﹐多有樂府﹑隱語於時。】

升仙會【陳半街得悟到蓬萊韓湘子引度升仙會】

百花亭【血骷髏大鬧百花亭】

李士英【錢塘人。以醫道著名於時。天資明敏﹐秉性剛烈﹐人難犯之。所作隱語極妙﹐樂府亦多。】

折徵衣

羣花會

詩禪記【金章宗禦賽詩禪記】

須子壽【杭州人。錢塘縣吏。襟懷灑落﹐隱語精通。以事卒於金陵。】

渰水母【四州大聖渰水母】

碧梧堂【雙鸞棲鳳碧梧堂】

金文質【湖州人。性純雅﹐於鄕黨恂恂如也﹐鄕人皆重之。平生未嘗輕諾。惜乎命薄﹐生不遇時。有樂府行於世。】

松陰記

嬌紅記【判仙凡彩筆木蘭詞誓死生錦片嬌紅記】

三官齋

湯舜民【象山人。號菊莊。補本縣吏﹐非其志也。後落魄江湖間。好滑稽。與余交久而不衰。文皇帝在燕邸時﹐寵遇甚厚。永樂間﹐恩賚常及。所作樂府﹐套數﹑小令極多﹐語皆工巧﹐江湖盛傳之。】

瑞仙亭

嬌紅記【次本】

楊景賢【名暹﹐後攺名訥﹐號汝齋。故元蒙古氏。因從姐夫楊鎭撫﹐人以楊姓稱之。善琵琶﹐好戲謔﹐樂府出人頭地。錦陣花營﹐悠悠樂志。與余交五十年。永樂初與舜民一般遇寵。後卒於金陵。】

天臺夢【盧時長老天臺夢】

生死夫妻

翫江樓【周月仙風波明月渡柳耆卿詩酒翫江樓】

偃時救駕

西湖怨【月夜西湖怨】

爲富不仁【貪財漢爲富不仁】

待子瞻【牡丹嬌風魔禪衲佛印燒豬待子瞻】

三田分樹【動神祗兄弟團圓感天地田眞泣樹】

西遊記

紅白蜘蛛

巫娥女【楚襄王夢會巫娥女】

保韓莊【一箭保韓莊】

劉行首【王祖師三化劉行首】

盜紅綃【魔勒盜紅綃】

鴛鴦宴【陶秀英鴛鴦宴】

東嶽殿【大鬧東嶽殿】

海棠亭【月夜海棠亭】

兩團圓【次本】

李唐賓【廣陵人。號玉壺道人。淮南省宣使。與余交久而敬。衣冠濟楚﹐人物風流﹐文章﹑樂府俊麗。】

梨花夢

梧桐葉【李雲英風送梧桐葉】

陳伯將【無錫人。元進士。累官至河南參政﹐遷中書參知政事。至正辛卯﹐授行軍司馬參將。文章政事﹐一代典刑﹔和曲塡詞﹐乃其餘事﹔打球蹴踘﹐舉世服之。卒於軍前﹐營中將士無不慟哭。】

悞入桃源【晉劉阮悞入桃源】

張鳴善【北方人。號頑老子。有《英華集》行於世。蘇昌齡﹑楊廉夫拱手服其才。】

艸園閣【十八公子大鬧艸園閣】

髙茂卿【涿州人。】

兩團圓【鴛鴦村夫妻雙拆散翠紅鄕兒女兩團圓】

劉君錫【燕山人。故元省奏﹐性差方介﹐人或有短﹐正色責之。隱語爲燕南獨步﹐人稱爲『白眉翁』。家𨿽甚貧﹐不屈節。時與邢允恭友讓曁余輩交。風流懷抱﹐又自題一種。所作樂府﹐行於世者極多。】

東門宴【賢大夫疏廣東門宴】

三喪不舉【範堯夫全付麥舟石夢卿三喪不舉】

來生債【靈昭女顯化度丹霞龐居士悞放來生債】

陶國瑛【晉陵人。】

森羅殿【四鬼魂大鬧森羅殿】

唐以初【名復。京口人。號冰壺道人。以後住金陵。吟卜詩﹐曉音律。】

四女爭夫【陳子春四女爭夫】

夏伯和【號雪蓑釣隱。松江人。喬木故家。一生黃金買笑﹐風流蘊藉。文章妍麗﹐樂府﹑隱語極多。有《靑樓集》行於世。楊廉夫先生﹐其西賓也。世以孔北海﹑陳孟公擬之。】

周徳淸【江右人。號挺齋。宋周美成之後。工樂府﹐善音律。病世之作樂府有逢雙不對﹑襯字尢多﹑文律俱謬者﹐有韻腳用平上去不一而唱者﹐有句中用入聲﹑拗而不能歌者﹐有歌其字﹑音非其字者﹐令人無所守﹐乃自著《中州韻》一帙﹐以爲正語之本﹑變雅之端。其法以聲之淸濁﹐定字爲陰陽﹐如髙聲從陽﹑低聲從陰﹐使用字者隨聲髙下﹐措字爲詞﹐各有攸當﹔以聲之上下﹐分韻爲平仄﹐如入聲直促﹐難諧音調﹐故以韻之入聲悉派三聲﹐志以黑白﹐使用韻者隨字陰陽﹐各有所協﹐則淸濁得宜﹐上下中律﹐而無淩犯逆物之患矣。奎章虞公敍之以傳於世。又自制爲樂府甚多﹐回文﹑集句﹑連環﹑簡梅﹑雪花諸體﹐皆作當世之人不能作者﹐有古樂府之風。《詠紅指甲》云﹕『朱顏如退卻﹐白首恐成空。』有言外之意。﹐切對有『殘梅千片雪﹐爆竹一聲雷。雪非雪﹐雷非雷。』皆佳作也。長篇短章﹐悉可爲人作詞之定格。故人皆謂﹕『徳淸之韻﹐不但中原﹐乃天下之正音也﹔徳淸之詞﹐不惟江南﹐實天下之獨步也。』信哉﹑信哉﹗】

劉廷信【先字廷玉。行五﹐身長而黑﹐人盡稱『黑劉五捨』。與余先人至厚。風流蘊藉﹐超出倫輩。風晨月夕﹐惟以塡詞爲事。有『枕痕一綫印香腮』﹝雙調﹞﹐和者甚眾﹐莫能出其右。又有『絲絲楊柳風』﹑『金風送晚涼』﹝南呂﹞等作﹐語極俊麗﹐舉世歌之。兄廷幹﹐任湖藩大參﹐因之卒於武昌。】

蘭楚芳【西域人。江西元帥﹐功績多著。丰神秀英﹐才思敏捷。劉廷信在武昌﹐賡和樂章﹐人多以元白擬之。時有名姬劉婆惜﹐筵間切膾﹐公因隨口歌﹝落梅風﹞云﹕『金刀利﹐錦鯉肥﹐更那堪玉蔥纖細。』劉接云﹕『得些醋來風韻美﹐試嘗俺這家滋味。』才子佳人﹐誠不多見也。】

全子仁【名普庵撒裏。髙昌家禿兀兒氏。元贛州路監郡。資性聰敏﹐風流瀟灑﹐時人莫能及也。其居官聲名赫然。】

詹時雨【隨父宦遊福建﹐因而家焉。爲人沈靜寡言﹐才思敏捷。樂府極多﹐有《補西廂弈棊》並『銀杏花凋殘鴨腳黃』諸﹝南呂﹞行於世。】

劉士昌【宛平人。中書省掾﹐授府庫院經歷。洪武初與余相識。所作樂府﹐語極駢麗。有《四季》﹝黃鍾﹞及『嬌馬衫』﹝中呂﹞傳於世。】

花士良【髙郵人。至正末從張士誠住吳下﹐爲省都鎭撫。天兵下浙西﹐洪武初擢知鳳翔府事﹐引年歸老﹐家於錢塘。公天資髙邁﹐學術過人﹐孫吳之書﹑樂府隱語﹐靡不究意。善丹靑﹐吹鳳簫﹐彈紫檀槽﹐歌《白薴》詞﹐萬其佳趣﹐天下知名﹐時人戲呼爲『花巧兒』。後以事死非命﹐士林中深痛惜之。】

宣庸甫【晉陵人。元末避兵居吳江。爲人誠信質朴﹐善與人交。後還晉陵﹐日與詩人墨客討論經史﹑商搉古今﹐或賦詩飲酒﹑塡詞歌曲﹑蹴踘吹簫﹐誠一代人物也。】

金元素【康里人氏﹐名哈剌。故元工部郎中﹐升參知政事。風流韞藉﹐度量寬洪﹐笑談吟詠﹐別成一家。嘗有《詠雪》﹝塞鴻秋﹞﹐爲世絕唱。後隨元駕北去﹐不知所終。】

金文石【元素之子也。至正間﹐與弟武石俱父蔭補國子生。因其父北去﹐憂心成疾﹐卒於金陵。幼年從名姬順時秀歌唱﹐其音調淸巧﹐無毫釐之差﹐節奏抑揚或過之。及作樂府﹐名公大夫﹑伶倫等輩﹐舉皆嘆服。】

金堯臣【淮東人﹐住吳門。左司郎中。丰神秀拔﹐文有華藻﹐時人不及者多矣。樂府有『金人捧露盤』﹝沈醉東風﹞等行於世焉。】

盛從周

劉元臣

龔敬臣【任經歷。】

龔國器【敬臣侄。】

趙元臣【任都事。俱淮南人。各有樂府﹑隱語行於世。】

臧彥洪

莊文昭【名麟。】

王文新【淮東人。兵亂居京江﹐杜門養素﹐不求聞達。《五經》博覽﹐善詩﹐寫羲獻艸。年八十餘終於家。】

張伯剛【京口人。宋統制硬弓張之後。洪武初任臨洮太守﹐政績著聞。老歸鄕裏﹐日與鄕之士大夫登山臨水﹐寄情詩酒﹐樂其餘年。有文集行於世。樂府隱語亦多﹐特其餘事耳。二子士倫﹑士開﹐俱有才名。】

王景楡【女眞人。完顏氏。故元時其事鎭江貳牧﹐因而家焉。公爲人厚重﹐工詩嗜學﹐時人多不及。善樂府。嘗被徵至京﹐時厚得而歸。與伯剛輩終日買舟載酒﹐弔古尋幽。與余交久而敬。惜乎乏後。後卒﹐婿唐士宇以子送終之。】

陳敬齋

月景輝【也裏可溫氏。居京江。與陳敬齋同接官﹐至令尹。公人物俊偉﹐襟懷灑落。吟詩和曲﹐筆不停思﹐尢善於隱語。與人交始終不渝其節。其視功名如敝履﹐蓋時人多不及也。】

賽景初【西域人。大父﹐故元中書左丞﹔考﹐浙省平章政事。公天性聰明﹐姿狀丰偉。幼從巙文忠公學書法﹐極爲工妙﹐文忠深嘉之。後授常熟判官。遭世多故﹐老於錢塘西湖之濱。】

沐仲易【西域人。故元西監生。讀書敏捷﹐工於詩﹐尢精書法﹐樂府﹑隱語皆能窮其妙﹐一時大夫士交口稱嘆。公貌偉雋﹐有自賦《大鼻子》﹝哨徧﹞﹐又有《破布衫》﹝耍孩兒﹞﹐盛行於世。】

虎伯恭【西域人。與弟伯儉﹑伯讓以孝義相友愛﹐日以考經行史爲事﹐發明性理之學。詩學韋﹑柳﹐字法獻﹑羲﹐至於樂府﹑隱語﹐靡不究意。與余爲忘年交﹐不時買舟載酒﹐作湖山之遊。當時錢塘風流人物﹐咸以君之昆仲爲首稱云。】

魏士賢【髙郵州人。元末避兵渡江﹐隱於蘇門。充淮南省宣使。工樂府﹐善隱語。洪武初入國朝﹐占藉於句容白土﹐遂居然。】

王彥中【諱庸。武林人。通音律﹐善詩詞。有《百梅槁》三百篇行於世。士林中皆推公爲詩禪宗主云。】

徐景祥【錢塘人。與王彥中齊名。善樂府﹐工隱語。有詩謎一卷﹐曰《包羅天地》﹐傳於世。】

丁仲明【徐景祥門弟子。極工於隱語﹐時人皆稱『丁猜』。樂府小令亦多。此三先生與余交往五十年﹐今皆已矣﹐臨風對月﹐老懷不無所感也﹐噫﹗】

沈士廉【名廉。錢塘縣學生。治《毛詩》﹐工選詩﹐能小楷書﹐善畫梅花﹐不下王元章﹐名重當時。洪武中拜監察禦史﹐爲事戍遼陽。永樂中徙金陵﹐爲人所累而死﹐惜哉﹗】

兪行之【名用。臨江人。博極羣書﹐長於詞詩﹐臨池灑翰﹐一掃滿軸。樂府小令極其工巧。善琴操﹐亦能寫竹。時人不及者多矣。永樂中嘉其才﹐官以營膳大使。後家金陵。】

賈伯堅【名固。山東沂州人。任揚州路總管。善樂府﹐諧音律。有『朱砂漬玉鼎』﹝慶元貞﹞盛行於世。至初任滿時﹐新太守到任﹐僚屬設席於路後堂﹐慶新送舊。席間﹐新指上髙竿爲題﹐求公樂府﹐公不停思﹐詠﹝水仙子﹞一闋﹐滿座稱賞。後拜中書左參政事。其文章政績﹐載諸列傳可考。】

倪元鎭【諱瓚。錫峯人。自號風月主人﹐又號雲林子。兄文光爲道錄官﹐嘗於常州玄妙觀塑老君並七子聽經。先生自幼讀書﹐過目不忘。曁長﹐羣書博極。愛作詩﹐不事雕琢﹔善寫山水小景﹐自成家﹐名重海內。姑蘇陸道判以子素■妻之。先生淸眉秀目﹐丹口須髯﹐吳越人皆稱爲神仙中人。平居所用手帕﹑汗衫﹑衣襪﹑裹腳﹐俱以蘭烏香燻之。善琴操﹐精音律。所作樂府有《送行》﹝水仙子﹞二篇﹐膾炙人口。後卒於荊溪。】

孫行簡【金陵人。洪武初以才行任上元縣縣丞﹐急流勇退﹐變衣冠卜商﹐遊湖海名山﹐勝處探覽殆徧。足迹所至俱有詞章紀述。有十數險韻﹝滿庭芳﹞﹐底板皆『無夢到金鑾』﹐盛行於世。尢善隱語。交余甚厚﹐與餘子言﹑周仲彬﹑達古今﹑張碧山﹑魏文質﹑繆唐臣輩爲詩禪友。後不相聞。】

徐孟曾【蘭陵人。號愛夢。世業醫。幼而穎悟﹐書史涉獵﹐醫家諸書背誦。治人之疾﹐一診視間決死生﹐猶燭照龜卜﹐士大夫多稱譽之。平居好吟詠﹐樂府尢工。然其气岸髙峻﹐時人以爲矜傲﹐呼爲『戇齋』。日與東廓唐永銘先生輩更唱疊和﹐淺斟低唱﹐以適其所樂而終焉。】

楊彥華【名賁。滁陽宦族也。自號春風道人。八歲能屬文﹐甫弱冠﹐明《五經》。酷好吟詠。嘗訪桂潭和尙﹐一茶之頃﹐賡和百篇。洪武辛巳﹐以明經擢濮陽令。永樂初﹐攺除趙府紀善。凡有著述﹐舉皆右讓﹐親王亦禮重。然終不遂所志﹐怏怏成疾而逝。】

邾啟文【仲誼之子。任中書宣使。文學過人﹐克繼其父。亦善樂府﹑隱語。】

劉東生【名免。作《月下老定世間配耦》四套﹐極爲駢麗﹐傳誦人口。】

賈仲明【山東人。天性明敏﹐博究羣書。善吟詠﹐尢精於樂章﹑隱語﹐嘗侍文皇帝於燕邸﹐甚寵愛之﹐每有宴會﹐應制之作無不稱賞。公丰神秀拔﹐衣冠濟楚﹐量度汪洋﹐天下名士大夫咸與之相友。自號雲水散人。所作傳奇﹑樂府極多﹐駢麗工巧﹐有非他人之所及者。一時儕輩﹐率多拱手敬服以事之。後徙居蘭陵﹐因而家焉。所著有《雲水遺音》等集行於世。】

雙坐化【行童尼士兩歸元紫竹瓊梅雙坐化】

裴度還帶【長安市璚涯報恩山神廟裴度還帶】

玉梳記【顧玉香雙美錦堂歡荊楚臣重對玉梳記】

梅杏爭春【金鑾殿夫妻成配上林苑梅杏爭春】

調風月【脫香風令風情花柳仙姑調風月】

七世冤家【死女云付三生惡夢癩曹司七世冤家】

碧桃花【玉重巧謗靑雲竹丘長三度碧桃花】

菩薩蠻【張云傑飽存君子志蕭叔華寄情菩薩蠻】

玉壺春【玉壺春勑賜金花誥李素蘭風月玉壺春】

雙獻頭【淫心和尙早虧心命正性佳人雙獻頭】

燕山怨【劉建中夢出手字記湯汝梅秋夜燕山怨】

燕山夢【甄秋峯詩酒漆園春順時秀月夜燕山夢】

節婦牌【淸廉太守行公案志烈夫人節婦牌】

雙告狀【棄心婦雙負心屈死鬼雙告狀】

陳子一【號太朴生。】

薛伯安

董原庸

陳益初

馮彥恭

劉時中

成彥存

趙元重

陳大用【名枵。江陵人。】

張碧山

戴伯可

○諸公傳奇失載名氏﹐並附於此

你干兒【賢達婦悞失房下子疏財漢天賜你干兒】

花下子【明散財天賜你干兒暗團圓智藏花下子】

勘頭巾【望京店莊家索冷債開封府張鼎勘頭巾】

漁樵記【王道安水陸會賓友王鼎臣風雪漁樵記】

翫江亭【牛員外花下平康巷瘸李嶽詩酒翫江亭】

相國寺【秦長老創蓋會賓堂秦從僧大鬧相國寺】

王公綽【王公綽破家財恨婆賣兒女沒幸王公綽】

啞觀音【西王母歸元華陽女張古老度脫啞觀音】

血手記【盧孔目智勘啞廝兒馬均祥沒幸血手記】

鬧陰司【看經善友歸佛教冤家債主鬧陰司】

劉行首【王祖師單化鄧夫人馬丹陽三化劉行首】

貨郎旦【拋家棄業李彥和風雨像生貨郎旦】

桃花女【祭北斗七星老籛■﹝堅﹞破陰陽八卦桃花女】

云窗夢【張君卿奮登龍虎榜鄭月蓮秋夜云窗夢】

三負心【煙花妓女雙逃走風月郎君三負心】

小孫屠【淸官長智勘荒淫婦犯押獄盆弔小孫屠】

大報讎【狠毒繼母生姦計沒幸呆驢大報讎】

梧桐樹【�秀才獨折丹桂枝屎鴛鴦雙鎭梧桐樹】

荊娘怨【三不知損石江四不知荊娘怨】

盆兒鬼【張■﹝忄敝﹞骨訴哀哀怨怨瓦窯神包待制斷丁丁當當盆兒鬼】

村樂堂【掌法司吏大斷案海門張仲村樂堂】

浮漚記【鐵旛竿致命暗圖財朱砂擔滴水浮漚記】

鬼擘口【王員外身死錯安頭張小屠智賺鬼擘口】

生金閣【龐衙內打點沒頭鬼包待制智賺生金閣】

流星馬【左賢王招百載桂枝節黃廷道走千里流星馬】

鬧元宵【猛烈士揜賊漢村姑兒鬧元宵】

紙扇記【淋淋漓漓水布衫風風魔魔紙扇記】

鬼提牢【明正官人大斷案淸廉司吏鬼提牢】

鴛鴦被【黃金殿名題龍虎榜玉淸庵錯送鴛鴦被】

四國旦【八十知風流五變妝十樣配像生四國旦】

森羅殿【窮才子不幸死囚牢阮提舉鬼鬧森羅殿】

馬陵道【孫臏悔下云夢山龐涓夜走馬陵道】

還牢旦【月下朱公大報恩鎭山夫人還牢旦】

明昌夢【陸正官分豁是非場孫孔目智賺明昌夢】

送寒衣【範杞良一命亡沙塞孟江女千里送寒衣】

托妻寄子【大丈夫重義疏財死生交托妻寄子】

畱鞋記【郭明卿燈宵悞佳期王月英元夜畱鞋記】

衣錦還鄕【秦張儀爲官忘舊凍蘇秦衣錦還鄕】

替殺妻【賢明待制番疑獄刎頭張千替殺妻】

孟光舉案【義烈士梁鴻作歌賢達婦孟光舉案】

撾怨鼓【病秦瓊打姦臣老敬徳撾怨鼓】

合同文字【伯娘妬親生侄兒淸官斷合同文字】

盜骨殖【殺人和尙退敵兵放火孟良盜骨殖】

心猿意馬【漢鍾離赴紫府瑤池藍采和鎖心猿意馬】

後姚婆【賢你娘單教前家子女學士三勸後姚婆】

殺狗勸夫【王翛然屏邪歸正賢達婦殺狗勸夫】

雲臺觀【各分離配匹復團圓人不知大鬧雲臺觀】

磨刀勸婦【生分婦合藥害姑孝順子磨刀勸婦】

鬧法場【五十九因兄配荊州孝王貴救�鬧法場】

永不分別【令史檢戶婚文書淸官斷永不分別】

婢生子【動人情天賜你干女感藥王神救婢生子】

荊娘盜果【義烈夫士廉休妻賢達婦荊娘盜果】

消災寺【宋公明復打祝家莊魯智深大鬧消災寺】

蔡順分椹【起義心樊崇助粟行孝道蔡順分椹】

衣襖車【劉慶重徵延安府狄靑復奪衣襖車】

水裏報冤【宋江岸上加兵張順水裏報冤】

獨角牛【諸直社火初獻仁安殿劉千和尙病打獨角牛】

目連救母【發慈悲觀音度生行孝道目連救母】

括罟旦【風雪當站兀剌赤像生番語括罟旦】

博望燒屯【關雲長白河放水諸葛亮博望燒屯】

開封府【包龍圖威振汴梁城神奴兒鬼鬧開封府】

仁義禮智【陶伯齡賺甲袍馬令拂塵子�仁義禮智】

鬧法場【雙不孝逆子遭刑憲四顆頭任千鬧法場】

飛刀對箭【薛仁貴三定天山莫離支飛刀對箭】

延安府【眾宰相聚集待漏院十探子大鬧延安府】

三虎下山【好結義一身系獄爭報恩三虎下山】

黃花峪【黑旋風救搭李幼奴魯智深大鬧黃花峪】

私下三關【王樞密知流二國楊六郎私下三關】

杜鵑啼【楚金仙月夜杜鵑啼】

存孝打虎【雁門關存孝打虎】

兩團圓【金斗郡夫妻雙拆散豫章城人月兩團圓】

四聖歸天【皮場廟四聖歸天】

刑臺記【天壽太子刑臺記】

興兵完楚【申包胥興兵完楚】

叄件寶【宋仁宗禦斷六花王包待制智賺三件寶】

盜虎皮【人頭峯崔生盜虎皮】

斬蔡陽

相國寺【賽曾參險釘遠鄕牌羅李郎大鬧相國寺】

增補本錄鬼簿

繁本錄鬼簿

●目錄

錄鬼簿序

新編錄鬼簿卷上

前輩已死名公有樂府行於世者

方今名公

前輩已死名公才人有所編傳奇行於世者

新編錄鬼簿卷下

方今已亡名公才人余相知者﹐爲之作傳﹐以﹝淩波曲﹞弔之

已死才人不相知者

方今才人相知者﹐紀其姓名行實並所編

方今才人聞名而不相知者

後序

●錄鬼簿序

賢愚壽夭﹑死生禍福之理﹐固兼乎气數而言﹐聖賢未嘗不論也。蓋陰陽之詘伸﹐卽人鬼之生死﹐人而知夫生死之道﹐順受其正﹐又豈有巖墻桎梏之厄哉﹗𨿽然﹐人之生斯世也﹐但以已死者爲鬼﹐而不知未死者亦鬼也。酒罌飯囊﹑或醉或夢﹑塊然泥土者﹐則其人與已死之鬼何異﹖此固未暇論也。其或稍知義理﹐口發善言﹐而於學問之道﹐甘於暴棄﹐臨終之後﹐漠然無聞﹐則又不若塊然之鬼爲愈也。予嘗見未死之鬼弔已死之鬼﹐未之思也﹐特一間耳。獨不知天地開辟﹐亙古及今﹐自有不死之鬼在。何則﹖聖賢之君臣﹑忠孝之士子﹐小善大功﹑著在方冊者﹐日月炳煥﹐山川流峙﹐及乎千萬劫無窮已﹐是則𨿽鬼而不鬼者也。余因暇日﹐緬懷故人﹐門第卑微﹐職位不振﹐髙才博識﹐俱有可錄﹐歲月彌久﹐湮沒無聞﹐遂傳其本末﹐弔以樂章﹐復以前乎此者﹐敍其姓名﹐述其所作﹐冀乎初學之士﹐刻意詞章﹐使冰寒於水﹐靑勝於藍﹐則亦幸矣。名之曰《錄鬼簿》。嗟乎﹗余亦鬼也﹐使已死未死之鬼﹐作不死之鬼﹐得以傳遠﹐余又何幸焉﹗若夫髙尙之士﹑性理之學﹐以爲得罪於聖門者﹐吾黨且噉蛤蜊﹐別與知味者道。

至順元年龍集庚午月建甲申二十二日辛未古汴鍾嗣成序。

●新編錄鬼簿卷上

○前輩已死名公有樂府行於世者

董解元【大金章宗時人﹐以其創始﹐故列諸首。】

太保劉公秉忠

商政叔學士

杜善夫散人

閻仲章學士

張子益平章

王和卿學士

盍志學學士

楊西庵參政

胡紫山宣慰【少凱】

盧疏齋學士【處道】

姚牧庵參政

徐子方憲使

不忽木平章

史中丞

張九元帥

荊幹臣參政

陳艸庵中丞

張夢符憲使

陳國寶憲使

劉中庵承旨

馬彥良都事

趙子昂承旨

闞彥舉學士

白無咎學士

滕玉霄應奉

鄧玉賓同知

馮海粟待制

貫酸齋學士

曹光輔學士

郝新齋左丞

○方今名公

曹以齋尙書【克明】

劉時中待制

薩天錫照磨

李漑之學士

曹子貞學士

馬昂夫總管

班恕齋知州【彥功】

馮雪芳府判

王繼學中丞

右前輩公卿居要路者﹐皆髙才重名﹐亦於樂府畱心。蓋文章政事﹐一代典刑﹐乃平日之所學﹔而歌曲詞章﹐由於和順積中﹐英華自然發外。自有樂章以來﹐得其名者止於此。蓋風流蘊藉﹐自天性中來﹔若夫村朴鄙陋﹐固不必論也。

○前輩已死名公才人有所編傳奇行於世者

關漢卿【大都人。太醫院尹。號已齋叟。】

關張雙赴西蜀夢

董解元醉走柳絲亭

丙吉教子立宣帝

薄太后走馬救周勃

太常公主認先皇

曹太后死哭劉夫人

荒墳梅竹鬼團圓

徐夫人雪恨萬花堂

閨怨佳人拜月庭

呂蒙正風雪破窯記

風月狀元三負心

晏叔元風月鷓鴣天

沒興風雪瘸馬記

錢大尹智寵謝天香

金銀交鈔三告狀

姑蘇臺範蠡進西施

蘇氏進織錦回文

開封府蕭王勘龍衣

介休縣敬徳降唐

杜蘂娘智賞金綫池

升仙橋相如題柱

金穀園緑珠墜樓

漢匡衡鑿壁偸光

柳花亭李婉復落娼

風雪狄梁公

望江亭中秋切鱠旦

甲馬營降生趙太祖

賢孝婦風雪雙駕車

屈勘宣華妃

雙提屍冤報汴河冤

月落江梅怨

老女壻金馬玉堂春

煙月救風塵

宋上皇禦斷姻緣簿

管寧割席

崔玉簫擔水澆花旦

晉國公裴度還帶

隋煬帝牽龍舟

白衣相髙鳳漂麥

唐明皇哭香囊

孫康暎雪

唐太宗哭魏徵

鄧夫人哭存孝

關大王單刀會

溫太眞玉鏡臺

武則天肉醉王皇后

翠華妃對玉釵

漢元帝哭昭君

劉盼盼鬧衡州

劉夫人救啞子

呂無雙銅瓦記

風流孔目春衫記

萱艸堂玉簪記

錢大尹鬼報緋衣夢

醉娘子三撇嵌

楚云公主酹江月

詐妮子調風月

魯元公主三噉赦

髙文秀【東平人。府學生。早卒。】

黑旋風鬥鷄會

黑旋風詩酒麗春園

黑旋風窮風月

黑旋風大鬧牡丹園

黑旋風喬教學

黑旋風敷演劉耍和

黑旋風雙獻頭

老郎君養子不及父

病樊噲打呂胥

黑旋風借屍還魂

劉先主襄陽會

禹王廟霸王舉鼎

窮秀才雙棄瓢

忠義士班超投筆

煙月門神訴冤

五鳳樓潘安擲果

須賈誶範睢

好酒趙元遇上皇

周瑜謁魯肅

木叉行者鎖水母

伍子胥棄子走樊城

豹子尙書謊秀才

豹子秀才不當差

太液池兒女並頭蓮

豹子令史干請俸

風月害夫人

相府門廉頗負荊

鄭元和風雪打瓦罐

禦史臺趙堯辭金

醉秀才戒酒論杜康

志公和尙開啞禪

宣帝問張敞畫眉

鄭廷玉【彰徳人。】

楚昭王疏者下船

宋上皇禦斷金鳳釵

齊景公駟馬奔陣

包待制智勘後庭花

采石渡漁父辭劍

吹簫女悔教鳳凰兒

冷臉劉斌料到底

尉遲公鞭打李道煥

布袋和尙忍字記

子父夢秋夜欒城驛

孟縣宰因禍致福

賣兒女沒興王公綽

風月郎君雙教化

一百二十行販揚州

冤報冤貧兒乍富

看錢奴冤家債主

曹伯明復勘贓

漢髙祖哭韓信

風月七眞堂

蕭丞相復勘贓

孫恪遇猿

孟姜女送寒衣

奴殺主因福折福

白仁甫【文舉之子。名朴。眞定人。號蘭谷先生。贈嘉議大夫﹑太常禮儀院卿。】

秋江風月鳳凰船

唐明皇秋夜梧桐雨

鴛鴦簡墻頭馬上

韓翠蘋禦水流紅葉

唐明皇遊月宮

董秀英花月東墻記

漢髙祖斬白蛇

祝英臺死嫁梁山伯

閻師道趕江

楚莊王夜宴絕纓會

蕭翼智賺蘭亭記

泗上亭長

崔護謁漿

蘇小小月夜錢塘夢

薛瓊瓊月夜銀箏怨

庾吉甫【名天錫。大都人。中書省掾﹐除員外郎﹑中山府判。】

常何薦馬周

隋煬帝江月錦帆舟

裴航遇雲英

孟嘗君雞鳴度關

列女靑綾臺

會稽山買臣負薪

玉女琵琶怨

薛昭誤入蘭昌宮

秋夜淩波夢

封騭先生罵上元

英烈士周處三害

楊太眞霓裳怨

秋月蕊珠宮

蘇小卿麗春園

楊太眞華淸宮

馬致遠【大都人。號東籬。任江浙行省務官。】

劉阮誤入桃源洞

呂太後人彘戚夫人

江州司馬靑衫淚

風雪騎驢孟浩然

呂洞賓三醉嶽陽樓

王祖師三度馬丹陽

太華山陳摶髙臥

孟朝云風雪歲寒亭

凍吟詩踏雪尋梅

呂蒙正風雪齋後鐘

大人先生酒徳頌

孤雁漢宮秋

李文蔚【眞定人。江州路瑞昌縣尹。】

張子房圯橋進履

漢武帝死哭李夫人

謝安東山髙臥【趙公輔次本監咸韻】

蔡逍閒醉寫石州慢

謝玄破苻堅

盧亭亭擔水澆花旦

金水題紅怨

燕靑射雁

秋夜芭蕉雨

報冤臺燕靑撲魚

風雪推車記

濯錦江魚雁傳情

李直夫【女直人。徳興府住。卽蒲察李五。】

武元皇帝虎頭牌

穎考叔孝諫莊公

風月郎君怕媳婦

鄧伯道棄子畱侄

宦門子弟錯立身

尾生期女渰藍橋

歹斗娘子勸丈夫

念奴教樂府

俏郎君占斷風光好

晏叔原風月夕陽樓

謊郎君敗壞盡風光好

吳昌齡【西京人。】

唐三藏西天取經

張天師夜祭辰鉤月

浣紗女抱石投江

鬼子母揭缽記

那吒太子眼睛記

狄靑撲馬

浪子回回賞黃花

貨郎末泥

月夜走昭君

王實甫【大都人。】

東海郡於公髙門

韓彩雲絲竹芙蓉亭

孝父母明達賣子

崔鶯鶯待月西廂記

曹子建七步成章

蘇小卿月夜販茶舡

才子佳人拜月亭

四大王歌舞麗春堂

趙光普進梅諫

呂蒙正風雪破窯記

陸績懷橘

詩酒麗春園

雙蕖怨

嬌紅記

武漢臣【濟南府人。】

抱侄攜男魯義姑

趙太祖創立天子班

虎牢關三戰呂布【鄭徳輝次本】

鄭瓊娥梅雪玉堂春

女元帥掛甲朝天

謝瓊雙千里關山怨

曹伯明錯勘贓【次本】

四哥哥神助提頭鬼

窮韓信登壇拜將

散家財天賜老生兒

王仲文【大都人。】

淮陰縣韓信乞食

齊賢母三教王孫賈

洛陽令董宣彊項

諸葛亮秋風五丈原

感天地王祥臥冰

趙太祖夜斬石守信

七星壇諸葛祭風

救孝子烈母不認屍

漢張良辭朝歸山

孟月梅寫恨錦香亭

李壽卿【太原人。將仕郎﹐除縣丞。】

說專諸伍員吹簫

鼓盆歌莊子嘆骷髏

月明三度臨岐柳

司馬昭復奪受禪臺

舡子和尙秋蓮夢

呂太后夜鎭鑑湖亭

呂太后定計斬韓信

呂無雙遠波亭

呂太后祭滻水

辜負呂無雙【與《遠波亭》關目同】

尙仲賢【眞定人。江浙行省務官。】

陶淵明歸去來詞

海神廟王魁負桂英

鳳凰坡越娘背燈

張生煮海

洞庭湖柳毅傳書

崔護謁漿【十六曲次本】

沒興花前秉燭旦

武成廟諸葛論功

尉遲恭三奪■﹝木朔﹞

漢髙祖濯足气英布

石君寶【平陽人。】

魯大夫秋胡戲妻

李亞仙詩酒曲江池

呂太后醢彭越

趙二世醉走雪香亭

柳眉兒金錢記

張天師斷歲寒三友

窮解子紅綃驛

東吳小喬哭周瑜

士女秋香怨

諸宮調風月紫雲亭

楊顯之【大都人。與漢卿莫逆交﹐凡有珠玉﹐與公較之。】

臨江驛瀟湘夜雨

蕭縣君風雪酷寒亭

醜駙馬射金錢

蒲魯忽劉屠大拜門

黑旋風喬斷案

大報冤兩世辧劉屠

劉泉進瓜

借通縣跳神師婆旦

紀天祥【大都人。與李壽卿﹑鄭廷玉同時。】

趙氏孤兒冤報冤

韓湘子三度韓退之

曹伯明錯勘贓

信安王斷復販茶舡

李元眞松陰記

驢皮記

於伯淵【平陽人。】

丁香回回鬼風月

莽和尙復奪珍珠旗

呂太后餓劉友

尉遲公病立小秦王

白門斬呂布

狄梁公智斬武三思

戴善甫【眞定人。江浙行省務官。】

陶秀實醉寫風光好

關大王三捉紅衣怪

柳耆卿詩酒翫江樓

伯瑜泣杖

諸宮調風月紫雲亭

王廷秀【山東益都人。淘金千戶。】

秦始皇坑儒焚典

周亞夫屯細柳營

石頭和尙艸庵歌

鹽客三告狀

張時起【字才英。東平府學生。長蘆居】

霸王垓下別虞姬

昭君出塞

賽花月秋千記【六折】

沈香太子劈華山

費唐臣【大都人。君祥之子。】

蘇子瞻風雪貶黃州

斬鄧通

漢丞相韋賢籯金

趙子祥

太祖夜斬石守信【次本】

崔和擔土

風月害夫人【次本】

姚守中【洛陽人。牧庵學士侄。平江路吏。】

褚遂良扯詔立東宮

神武門逄萌掛冠

漢太守郝廉畱錢

李好古【保定人。】

巨靈劈華嶽

張生煮海

趙太祖鎭凶宅

趙文殷【彰徳人。教坊色長。】

張果老度脫啞觀音

渡孟津武王伐紂

宦門子弟錯立身【次本】

張國寶【大都人。卽喜時丰。教坊管勾。】

相國寺公孫汗衫記

漢髙祖衣錦還鄕

薛仁貴衣錦還鄕

紅字李二【京兆人。教坊劉耍和壻。】

折擔兒武松打虎

病揚雄

板踏兒黑旋風

花李郎【劉耍和壻。】

莽張飛大鬧相府院

撇操判官釘一釘

趙天錫【汴梁人。鎭江府判。】

試湯餅何郎傅粉

賈愛卿金釵剪燭

梁進之【大都人。警巡院判﹐除縣尹﹐又除大興府判﹐次除知和州。與漢卿世交。】

東海郡於公髙門【旦本】

趙光普進梅諫

王伯成【涿州人。有《天寶遺事》諸宮調行於世。】

李太白貶夜郎

張騫泛浮槎

孫仲章【大都人。】

金章宗斷遺畱文書

卓文君白頭吟

趙明道【大都人。】

韓湘子三赴牡丹亭

陶朱公範蠡歸湖

趙公輔【平陽人。儒學提舉。】

晉謝安東山髙臥【次本】

棲鳳堂倩女離魂

李子中【大都人。知事除縣尹。】

賈充宅韓壽偸香

崔子弒齊君

李進取【大名人。官醫大夫。】

神龍殿欒巴噀酒

窮解子破傘雨

司馬昭復奪受禪臺

嶽伯川【濟南人。】

羅光遠夢斷楊貴妃

呂洞賓度鐵拐李嶽

康進之【棣州人。】

梁山泊黑旋風負荊

黑旋風老收心

顧仲淸【東平人。淸泉場司令。】

滎陽城火燒紀信

陵母伏劍

石子章【大都人。】

黃貴娘秋夜竹窗雨

秦翛然竹塢聽琴

侯正卿【眞定人。號艮齋先生。】

關盼盼春風燕子樓

史九散仙【眞定人。武昌萬戶。】

花間四友莊周夢

孟漢卿【亳州人。】

張鼎智勘魔合羅

李寬甫【大都人。刑部令史﹐除廬州合淝縣尹。】

漢丞相丙吉問牛喘

李行甫【絳州人。】

包待制智賺灰欄記

費君祥【大都人。唐臣父。與漢卿交。有《愛女論》行於世。】

才子佳人菊花會

江澤民【眞定人。】

糊突包待制

陳寧甫【大名人。】

風月兩無功

陸顯之【汴梁人。有《好兒趙正》話本。】

宋上皇碎冬淩

狄君厚【平陽人。】

晉文公火燒介子推

孔文卿【平陽人。】

秦太師東窗事犯

張壽卿【東平人。江浙省掾史。】

謝金蓮詩酒紅梨花

劉唐卿【太原人。皮貨所提舉。在王彥博左丞席上曾詠「博山銅﹑細裊香風」者。】

李三娘麻地捧印

蔡順摘椹養母

彭伯威【保定人。】

四不知月夜京娘怨

李時中【大都人。中書省掾﹐除工部主事。】

開壇闡教黃糧夢【第一折馬致遠第二折李時中第三折花李郎學士第四折紅字李二】

右前輩編撰傳奇名公﹐僅止於此。才難之云﹐不其然乎﹖余僻處一隅﹐聞見淺陋﹐散在天下﹐何地無才﹖蓋聞則必達﹐見則必知。姑敍其姓名於右。其所編撰﹐余友陸君仲良﹐得之於克齋先生吳公﹐然亦未盡其詳。餘生也晚﹐不得預幾席之末﹐不知出處﹐故不敢作傳以弔云。

●新編錄鬼簿卷下

○方今已亡名公才人余相知者﹐爲之作傳﹐以﹝淩波曲﹞弔之

宮大用﹐名天挺。大名開州人。歷學官﹐除釣臺書院山長。爲權豪所中﹐事獲辯明﹐亦不見用。卒於常州。先君與之莫逆交﹐故余常得侍坐﹐見其吟詠。文章筆力﹐人莫能敵﹔樂章歌曲﹐特餘事耳。

宋仁宗禦覽托公書

會稽山越王嘗膽

宋上皇禦賞鳳凰樓

死生交範張雞黍

嚴子陵釣魚臺

濟饑民汲黯開倉

豁然胸次掃塵埃﹐久矣聲名播省臺。先生志在乾坤外﹐敢嫌天地窄。更詞章壓倒元白。憑心地﹐據手策﹐數當今無此英才。

鄭徳輝﹐名光祖。平陽襄陵人。以儒補杭州路吏。爲人方直﹐不妄與人交﹐故諸公多鄙之﹐久則見其情厚﹐而他人莫之及也。病卒﹐火葬於西湖之靈芝寺。諸公弔送﹐各有詩文。公之所作不待備述﹐名香天下﹐聲振閨閣﹐伶倫輩稱『鄭老先生』﹐皆知其爲徳輝也。惜乎所作貪於俳諧﹐未免多於斧鑿﹐此又別論焉。

李太白醉寫秦樓月

醜齊後無鹽破連環

陳後主玉樹後庭花

放太甲伊尹扶湯

三落水鬼泛采蓮舡

秦趙髙指鹿爲馬

梅香翰林風月

崔懷寶月夜聞箏

醉思鄕王粲登樓

輔成王周公攝政

王太后摔印哭孺子

迷靑瑣倩女離魂

虎牢關三戰呂布【末旦頭折次本】

齊景公哭晏嬰

謝阿蠻梨園樂府

周亞夫細柳營

紫雲娘

乾坤膏馥潤肌膚﹐錦繡文章滿肺腑﹐筆端寫出驚人句。解番騰﹑今共古﹐名詞場老將伏輸。《翰林風月》《梨園樂府》﹐端的是曾下工夫。

金志甫﹐名仁傑。杭州人。余自幼時聞公之名﹐未得與之見也。公小試錢谷﹐給由江浙﹐遂一見﹐如平生歡。交往二十年如一日。天歷元年戊辰冬﹐授建康崇寧務官﹐明年己巳正月敍別﹐三月﹐其二子護柩來杭﹐知公气中而卒。嗚呼﹐惜哉﹗所述𨿽不駢麗﹐而其大槪多有可取焉。

玉津園智斬韓太師

秦太師東窗事犯【喜春來按】

蕭何月夜追韓信

周公旦抱子設朝

長孫皇后鼎鑊諫

蔡琰還朝【次本】

蘇東坡夜宴西湖夢

心交元不問親疏﹐契飲那能較有無。誰知一上金陵路﹐嘆亡之命矣夫。夢西湖何不歸歟﹖魂來處﹐返故居﹐比梅花想更淸臒。

範子安﹐名康。杭州人。明性理﹐善講解﹐能詞章﹐通音律。因王伯成有《李太白貶夜郎》﹐乃編《杜子美遊曲江》﹐一下筆卽新奇﹐蓋天資卓異﹐人不可及也。

陳季卿悟道竹葉舟

曲江池杜甫遊春

詩題雁塔寫秋空﹐酒滿■﹝舟光﹞舡棹晚風﹐詩籌酒令閒吟詠。占文場﹑第一功﹐掃千軍筆陣元戎。龍蛇夢﹐狐兔蹤﹐半生來彈指聲中。

曾瑞卿﹐名瑞。大興人。自北來南﹐喜江浙人才之多﹐羨錢塘景物之盛﹐因而家焉。神采卓異﹐衣冠整肅﹐優遊於市井﹐灑然如神仙中人。志不屈物﹐故不願仕﹐自號褐夫。江淮之達者﹐歲時饋送不絕﹐遂得以徜徉卒歲。臨終之日﹐詣門弔者以千數。余嘗接見音容﹐獲承言話﹐勉勵之語﹐潤益良多。公善丹靑﹐能隱語﹐小曲有《詩酒餘音》行於世。

才子佳人誤元宵

江湖儒士慕髙名﹐市井兒童誦瑞卿。衣冠濟楚人欽敬﹐更心無寵辱驚。樂幽閒不解趨承。身如在﹐死若生﹐想音容猶見丹靑。

沈和甫﹐名和。杭州人。能詞翰﹐善談謔﹐天性風流﹐兼明音律。以南北調合腔﹐自和甫始﹐如《瀟湘八景》《歡喜冤家》等曲﹐極爲工巧。後居江州﹐近年方卒。江西稱爲『蠻子關漢卿』者是也。

祈甘雨貨郎朱蛇記

徐駙馬樂昌分鏡記

鄭玉娥燕山逢故人

鬧法場郭興阿楊

歡喜冤家

五言嘗寫和陶詩﹐一曲能傳冠柳詞﹐半生書法欺顏字。占風流﹑獨我師﹐是梨園南北分司。當時事﹐仔細思﹐細思量不似當時。

鮑吉甫﹐名天佑。杭州人。初業儒﹐長事吏﹐簿書之役﹐非其志也。跬步之間﹐惟務搜奇索古而已。故其編撰﹐多使人感動詠嘆。余嘗與之談論節要﹐至今得其良法。才髙命薄﹐今猶古也﹐竟止昆山州吏而卒。

王妙妙死哭秦少遊

史魚屍諫衛靈公

忠義士班超投筆

貪財漢爲富不仁

摘星樓比干剖腹

英雄士楊震辭金

漢丞相宋弘不諧

孝烈女曹娥泣江

平生詞翰在宮商﹐兩字推敲付錦囊。聳吟肩有似風魔狀﹐苦勞心﹑嘔斷腸。視榮華總是幹忙。談音律﹐論教坊﹐惟先生占斷排場。

陳存甫﹐名以仁。杭州人。以家務雍容﹐不求聞達。日與南北士大夫交遊﹐僮僕輩以茶湯酒果爲厭﹐公未嘗有難也﹐然其名因是而愈重。能博古﹐善謳歌。其樂章間出一二﹐俱有駢麗之句。

十八騎誤入長安

錦堂風月

錢塘風物盡飄零﹐賴有斯人尙老成。爲朝元恐負虛皇命﹐鳳簫寒﹑鶴夢驚﹐駕天風直上蓬瀛。芝堂靜﹐蕙帳淸﹐照虛梁落月空明。

範冰壺﹐名居中﹐字子正﹐冰壺其號也。杭州人。父玉壺﹐前輩名儒﹐假卜術爲業﹐居杭之三元樓前。每歲元夕﹐必以時事題於燈紙之上﹐杭人聚觀﹐遠近皆知父子之名。公精神秀異﹐學問該博﹐嘗出大言矜肆﹐以爲筆不停思﹐文不閣筆。諸公知其有才﹐不敢難也。善操琴﹐能書法。其妹亦有文名﹐大徳年間被旨赴都﹐公亦北行。以才髙不見遇﹐卒於家。有樂府及南北腔行於世。

向歆傳業振家聲﹐羲獻臨池播令名。操焦桐只許知音聽﹐售千金﹑價未輕。有誰如父子才能。冰如玉﹐玉似冰﹐暎壺天表裏澄淸。

施君美﹐名惠。杭州人。居吳山城隍廟前﹐以坐賈爲業。公巨目美髯﹐好談笑。余嘗與趙君卿﹑陳彥實﹑顏君常至其家﹐每承接款﹐多有髙論。詩酒之暇﹐惟以塡詞和曲爲事。有《古今砌話》﹐亦成一集﹐其好事也如此。

道心淸靜絕無塵﹐和气雍容自有春。吳山風月收拾盡﹐一篇篇﹑字字新。但思君賦盡停雲。三生夢﹐百歲身﹐到頭來衰艸荒墳。

黃徳潤﹐名天澤。杭州人。和甫沈公同母弟也。風流醞藉﹐不減其兄。幼年屑就簿書﹐先在漕司﹐後居省府﹐鬱鬱不得志。階山聽補州吏﹐又不獲用﹐咄咄書空而已﹐然亦竟不歸而終。公有樂府﹐播於世人耳目﹐無賢愚皆稱賞焉。

一心似水道爲鄰﹐四體如春徳潤身。風流才調眞英俊﹐軼前車﹑繼後塵。謾蒼天委任斯文。岐山鳳﹐魯甸麟﹐時有亨屯。

沈拱之﹐名拱。杭州人。天資穎悟﹐文質彬彬﹐然惟不能俯仰﹐故不願仕。所編樂府最多。以老無後﹐病無所歸﹐存甫館於家﹐不旬日而亡。存甫殯送之﹐重友誼也。

掀髯得句細推敲﹐舉筆爲文善解嘲。天生才藝藏懷抱﹐柰玉石相混淆﹐更多逢世事咬嗃。蜂爲市﹐燕有巢﹐弔斜陽緩步西郊。

趙君卿﹐名良弼。東平人。總角時與餘同裏閈﹐同發蒙﹐同師鄧善之﹑曹克明﹑劉聲之三先生﹐又於省府同筆硯。公經史問難﹑詩文酬唱﹐及樂章小曲﹐隱語傳奇﹐無不究竟。所編《梨花雨》﹐其辭甚麗。後補嘉興路吏﹐遷調杭州。天歷元年冬卒於家。公之風流醞藉﹐開懷待客﹐人所不及﹐然亦以此見廢。能裁字﹐善丹靑﹐但以末技﹐故不備錄。

春夜梨花雨

閒中袖手刻新詞﹐醉後揮毫寫舊詩﹐兩般總是龍蛇字。不風流﹑難會此﹐更文才宿世天資。感夜雨梨花夢﹐嘆秋風兩鬢絲﹐住人間能有多時﹖

陳彥實﹐名無妄。東平人。與余及君卿同捨。性資沈重﹐事不苟簡﹐以苛刻爲務﹐訐直爲忠。與人寡合﹐人亦難之。公於樂府﹑隱語無不用心。補衢州路吏﹐後遷婺州﹐升浙東憲吏﹐調福建道。天歷二年三月﹐以憂卒﹐其弟彥正殯葬之。樂府甚多﹐惜乎其不甚傳也。

府垣歲月露忠肝﹐憲幕冰霜豈汗顏。何其薏苡生讒間﹐甘心願就閒。轉回頭夢入槐安。後會何時再﹐英靈甚日還﹐望東南翹首三山。

廖弘道﹐名毅。建康人。泰定三年丙寅春﹐因余友周仲彬與之會﹐卽敍平生歡。時出一二舊作﹐皆不凡俗。如﹝越調﹞『一點靈光』﹐借燈爲諭﹔﹝仙呂﹖賺煞﹞曰﹕『因王魁淺情﹐將桂英薄幸﹐致令得潑煙花不重俺俏書生。』發越新鮮﹐皆非蹈襲。天歷二年春﹐抱疾喪於友人江漢卿家。漢卿與黃煥章買棺具斂﹐召其親來﹐火葬城外寺中。公能書﹐善行文﹐不幸早卒。題伍王廟壁有﹝折桂令﹞一曲﹐及有絕句﹕『浩浩淩雲志﹐巍巍報國心。忠魂與潮汐﹐萬古不消沈。』其感慨激烈﹐徒增悵怏。噫﹗天之生物也﹐裁成輔相以左右民﹐柰何如是之偏戾也﹗人猶有所憾者﹐良以此夫﹗

人間未得注金甌﹐天上先教記玉樓。恨蒼穹不與斯人壽﹐未成名﹑一土丘﹐嘆平生壯志難酬。朝還暮﹐春又秋﹐爲思君淚滿鸘裘。

喬夢符﹐名吉甫。太原人。號笙鶴翁﹐又號惺惺道人。美容儀﹐能詞章﹐以威嚴自飭﹐人敬畏之。居杭州太乙宮前。有《題西湖》﹝梧葉兒﹞百篇﹐名公爲之序。江湖間四十年欲刊所作﹐竟無成事者。至正五年二月﹐病卒於家。

怨風月嬌云認玉釵

玉簫女兩世姻緣

杜牧之詩酒揚州夢

死生交托妻寄子

馬光祖勘風情

荊公遣妾

唐明皇禦斷金錢記

節婦牌

賢孝婦

九龍廟

燕樂毅黃金臺

平生湖海少知音﹐幾曲宮商大用心。百年光景還爭甚﹐空贏得﹑雪鬢侵。跨仙禽路遶云深。欲掛墳前劍﹐重聽膝上琴﹐漫攜琴載酒相尋。

睢景臣﹐後字景賢。大徳七年﹐公自維揚來杭州﹐余與之識。自幼讀書﹐以水沃面﹐雙眸紅赤﹐不能遠視。心性聰明﹐酷嗜音律。維揚諸公俱作《髙祖還鄕》套數﹐惟公﹝哨徧﹞制作新奇﹐皆出其下。又有﹝南呂﹖一枝花﹞《題情》云﹕『人閒燕子樓﹐被冷鴛鴦錦﹐酒空鸚鵡盞﹐釵折鳳凰金。』亦爲工巧﹐人所不及也。

楚大夫屈原投江

鶯鶯牡丹記

千里投人

吟髭撚斷爲詩魔﹐醉眼慵開爲酒酡。半生才便作三閭些﹐嘆番成《薤露歌》。等閒間蒼鬢成皤。功名事﹐歲月過﹐又待如何﹖

吳中立﹐名本。世爲杭州人。天資明敏﹐好爲詞章﹑隱語﹑樂府﹐有《本道齋樂府小槁》及詩謎數千篇。以貧病不得志而卒。嗚呼﹐惜哉﹗

語言辯利掃千兵﹐心性聰明誤半生。萊蕪窮又染維摩病﹐想天公忒世情﹐使英雄遺恨難平。寒泉淨﹐碧藻馨﹐敢薦幽冥。

周仲彬﹐名文質。其先建徳人﹐後居杭州﹐因而家焉。體貌淸臒﹐學問該博﹐資性工巧﹐文筆新奇。家世儒業﹐俯就路吏。善丹靑﹐能歌舞﹐明曲調﹐諧音律。性尙豪俠﹐好事敬客。余與之交二十年﹐未嘗跬步離也。元統二年六月﹐余自吳江回﹐公已抱病。盛暑中止以爲癰癤之毒﹐而不經意也。病及五月﹐𨿽醫足踵門﹐而無瞑眩之藥﹐十一月五日卒於正寢。嗚呼﹐痛哉﹗始余編此集﹐公及見之﹐題其姓名於未死鬼之列。嘗與論及亡友﹐未嘗不握手痛惋﹐而公亦中年而歿﹐則余輩衰老萎憊者﹐又可以久於人世也歟﹖噫﹗往者不可追﹐來者不可期﹐已而﹗已而﹗此余深有感於公也。

鏡新磨戲諫唐莊宗

孫武子教女兵

持漢節蘇武還鄕

春風杜韋娘

丹墀未叩玉樓宣﹐黃土應埋白骨冤。羊腸曲折云千變﹐料人生﹑亦惘然。嘆孤墳落日寒煙。竹下泉聲細﹐柳邊月影圓﹐因思君歌舞十全。

○已死才人不相知者

胡正臣﹐杭州人。與志甫﹑存甫及諸公交遊。董解元《西廂記》﹐自『吾皇徳化』至於終篇﹐悉能歌之。至於古之樂府慢詞﹑李霜涯賺令﹐無不周知。辭世已三十年矣﹐士大夫想其風流醞藉﹐尙在目前。其子存善﹐能繼其志﹐《小山樂府》﹑仁卿《金縷新聲》﹑瑞卿《詩酒餘音》﹐至於《羣玉》《叢珠》﹐裒集諸公所作﹐編次有倫﹔及將古本��﹐直取潭州易氏印行﹐元文�讀無訛﹐盡於書坊刊行﹐亦士林之翹楚也。余嘗言之﹕『人孰無死﹐死而有子﹔人孰無子﹐如胡公之嗣﹐若敖氏之鬼﹐不餒矣。』

李顯卿﹐東平人﹐以父爲浙省掾﹐因居杭焉。自幼粗涉書史﹐酷嗜隱語﹐遂通詞章。作﹝賺煞﹞成��篇﹐總而計之﹐四百樂章稱是。至正辛巳﹐以蔭父職錢谷官﹐由臺州經慶元會余﹐別後遂無聞及﹐久之不祿矣。

王思順﹐有《題包巾》及《鏡兒縷帶》等套數。

蘇彥文﹐有『地冷天寒』﹝越調﹞及諸樂府。

屈英甫﹐名彥英。編《一百二十行》及《看錢奴》院本等。

李齊賢﹐與餘同窗友﹐後不相聞。亦有樂府。

李用之﹐淞江人。有戲謔樂府極多。

劉宣子﹐字叔昭。與餘同窗﹐後不相會﹐故不知其詳。所編樂府甚多。補淮東憲司書吏卒。

顧廷玉﹐淞江人。有樂府。

兪仁夫﹐杭州人。有樂府。

張以仁﹐湖州人。有樂府。

右所錄若以讀書萬卷﹑作三場文﹐占奪巍科﹑首登甲第者﹐世不乏人﹔其或甘心巖壑﹑樂道守志者﹐亦多有之。但於學問之餘﹐事務之暇﹐心機靈變﹐世法通疏﹐移宮換羽﹐搜奇索怪﹐而以文章爲戲玩者﹐誠絕無而僅有者也。此哀誄之所以不得不作也。觀者幸無誚焉。

○方今才人相知者﹐紀其姓名行實並所編

黃子久﹐名公望。乃陸神童之次弟也。系姑蘇琴川子遊巷居。髫齡時螟蛉溫州黃氏爲嗣﹐因而姓焉。其父年九旬時方立嗣﹐見子久乃云﹕『黃公望子久矣。』先充浙西憲吏﹐以事論經理田糧獲直。後在京﹐爲權豪所中﹐攺號一峯。原居淞江﹐以卜術閒居。目今棄人間事﹐易姓名爲苦行淨堅﹐又號大癡翁。公望之學問不待文飾﹐至於天下之事﹐無所不知﹔下至薄技小藝﹐無所不能﹔長詞短曲﹐落筆卽成﹐人皆師尊之。尢能作畫。

吳仁卿﹐名弘道﹐號克齋先生。歷仕府判致仕。有《金縷新聲》行於世。亦有所編傳奇。

楚大夫屈原投江

火燒正陽門

子房貨劍

醉遊阿房宮

秦簡夫﹐見在都下擅名﹐近歲來杭。�回。

東堂老勸破家子弟

天壽太子邢臺記

義士死趙禮讓肥

玉溪館

陶賢母剪髮待賓

趙文賢﹐名善慶。饒州樂平人。善卜術﹐任陰陽教授。

孫武子教女兵

唐太宗驪山七徳舞

醉寫滿庭芳

村學堂

燒樊城糜竺收資

張小山﹐名可久。慶元人。以路吏轉首領官。有《今樂府》盛行於世﹐又有《吳鹽》《蘇堤漁唱》等曲﹐編於隱語中。

錢子云﹐名霖。淞江人。棄俗爲黃冠﹐更名抱素﹐號素庵。類諸公所作﹐曰《江湖淸思集》。其自作樂府有《醉邊餘興》﹐詞語極工巧。

徐徳可﹐名再思。嘉興人。好食甘飴﹐故號甜齋。有樂府行於世。其子善長﹐頗能繼其家聲。

顧君澤﹐名徳潤﹐道號九山。淞江人。以杭州路吏遷平江。自刊《九山樂府》《詩隱》二集﹐售於市肆。

曹明善﹐衢州路吏。甘於自適。今在都下。有樂府﹐華麗自然﹐不在小山之下。卽賦《長門柳》二詞者。

汪勉之﹐慶元人。由學官歷浙東帥府令史。鮑吉甫所編《曹娥泣江》﹐公作二折。樂府亦多。

屈子敬﹐英甫之侄。與餘同窗。有樂府。所編有《田單復齊》等套數。以學官除路教而卒。樂章華麗﹐不亞於小山。

田單復齊

孟宗哭竹

升仙橋相如題柱

宋上皇三恨李師師

敬徳撲馬

髙敬臣﹐名克禮﹐號秋泉。見任縣尹。小曲﹑樂府極爲工巧﹐人所不及。

王守中﹐名庸。歷任蘆花場司令。其制作淸雅不俗﹐難以形容其妙趣﹐知音者服其才焉。

蕭徳祥﹐杭州人。以醫爲業。號復齋。凡古文俱櫽括爲南曲﹐街市盛行。又有南曲戲文等。

王翛然斷殺狗勸夫

四春園

四大王歌舞麗春園

小孫屠

包待制三勘蝴蝶夢

陸仲良﹐名登善。祖父維揚人﹐江淮攺江浙﹐其父以典掾來杭﹐因而家焉。爲人沈重簡默﹐能詞能謳﹐有樂府﹑隱語。

張鼎勘頭巾

開倉糴米

朱士凱﹐名凱。自幼孑立不俗﹐與人寡合。小曲極多。所編《升平樂府》及隱語《包羅天地》《謎韻》﹐皆余作序。

孟良盜骨殖

黃鶴樓

王日華﹐名曄。杭州人。體丰肥而善滑稽。能詞章﹑樂府﹐臨風對月之際﹐所制工巧。有與朱士凱題《雙漸小卿問答》﹐人多稱賞。

破陰陽八卦桃花女

臥龍岡

雙賣華

王仲元﹐杭州人。與余交有年矣。所編有《於公髙門》等。

東海郡於公髙門

袁盎卻座

私下三關

吳純卿﹐名朴。平江人。余至姑蘇﹐與公相識。所作工巧。平江之自是者好貶人﹐故不多出﹐恐受小人之謗也。

孫子羽﹐儀眞人。

杜秋娘月夜紫鸞簫

張鳴善﹐揚州人。宣慰司令史。

包待制判斷煙花鬼

黨金蓮夜月瑤琴怨

右當今名公﹐才調制作不相上下﹐蓋繼乎前輩者﹐半爲地下修文郎矣。其聲名藉藉乎當今者﹐後學之士﹐可不斂袵而敬慕焉﹖歲不我與﹐急爲勉旃。𨿽然﹐其或詞藻𨿽工而不欲出示﹐或妄意穿鑿而亟欲傳梓﹐政猶匿稅之物不經批驗者﹐其何以行之哉﹗故有名而不錄。

○方今才人聞名而不相知者

髙可道﹐有小曲﹐行於世者極多。

董君瑞﹐眞定冀州人。隱語﹑樂府多傳於江南。

李邦傑﹐有隱語﹑樂府﹐人多傳之。

髙安道﹐有《禦史歸莊》﹝南呂﹞小曲。

以上有聞者止如此。蓋有一鄕之士﹑一國之士﹑天下之士﹐名譽昭然者﹐自鄕及國﹐可及天下矣。故無聞者不及錄。

●後序

文以紀傳﹐曲以弔古﹐使往者復生﹐來者力學。《鬼簿》之作﹐非無用之事也。大梁鍾君﹐名嗣成﹐字繼先﹐號醜齋﹐善之鄧祭酒﹑克明曹尙書之髙弟。累試於有司﹐命不克遇﹔從吏則有司不能辟﹐亦不屑就。故其胸中耿耿者﹐借此爲諭﹐實爲己而發也。樂府小曲﹐大篇長什﹐傳之於人﹐每不遺槁﹐故未能就編焉。如《馮諼收券》《詐遊雲夢》《錢神論》《斬陳余》《章臺柳》《鄭莊公》《蟠桃會》等﹐皆在他處按行﹐故近者不知﹐人皆易之。君之徳業輝光﹐文行浥潤﹐後輩之士﹐奚能及焉。噫﹗後之視今﹐亦猶今之視昔也﹐日居月諸﹐可不勉旃。

至順元年九月吉日朱士凱序。

余僻居慈溪小縣﹐每嘆孤陋﹐側聆繼先鍾先生大名久矣﹐莫遂識荊。丁丑孟秋﹐一日邂逅於東臯精舍﹐怱怱東之鄮城﹐至中秋復回溪上﹐示予以親編《錄鬼簿》﹐皆本朝顯宦名公詞章行於世者﹐恐後湮沒姓名﹐故編排類集﹐記其出處才能於其前﹐度以音律樂章於其後﹐千萬載之下﹐知其爲何人﹐直欲俾其爲不死之鬼也。先生之用心﹐誠可嘉尙。於其行﹐遂歌﹝湘妃曲﹞以贈﹕

髙山流水少人知﹐幾擬黃金鑄子期。繼先旣解其中意﹐恨相逢何太遲。示佳篇古怪新奇。想達士﹑無他事﹐錄名公﹑半是鬼﹐嘆人生不死何歸。

慈溪邵元長徳善頓首

想貞元朝士無多﹐觸目江山﹐日月如梭。上苑繁華﹐西湖富貴﹐總付髙歌。麒麟冢衣冠坎坷﹐鳳凰臺人物蹉跎。生待如何﹖死待如何﹖紙上淸名﹐萬古難磨。

右﹝折桂令﹞

周誥題

何人千古風騷﹐如意珊瑚﹐弱水鯨鰲。紙上功名﹐曲中恩怨﹐話裏漁樵。嘆霧閣云窗夢杳﹐想風魂月魄誰招。裹驪珠淚冷鮫綃﹐續鵾弦指凍鸞膠﹐傳芳名玉兔揮毫﹐譜遺音彩鳳銜簫。

至正庚子七月八日西淸道士邾經仲義題

繁本錄鬼簿

簡本錄鬼簿

﹝元﹞鍾嗣成撰

●目錄

錄鬼簿序

錄鬼簿

前輩已死名公有樂府行於世者

方今名公

前輩已死名公才人有所編傳奇行於世者

方今已死名公才人相知者﹐爲之作傳﹐以﹝淩波仙﹞弔之云

已死才人不相知者

方今知名才人

錄鬼簿後序

●錄鬼簿序

賢愚壽夭﹑死生禍福之理﹐固兼乎气數而言﹐聖賢未嘗不論也。蓋陰陽之屈伸﹐卽人鬼之生死﹐人而知夫生死之道﹐順受其正﹐又豈有巖墻桎梏之厄哉﹗𨿽然﹐人生斯世也﹐但以已死爲鬼﹐而不知未死者亦爲鬼也。酒罌飯囊﹑或醉或夢﹑塊然泥土者﹐則其人與已死之鬼何異﹖此又未暇論也。其或稍知義理﹐口發善言﹐而於學問之道﹐甘於暴棄﹐臨終之後﹐漠然無聞﹐則又不若塊然之鬼爲愈也。余嘗見未死之鬼弔已死之鬼﹐未之思特一間耳。獨不知天地開辟﹐亙古及今﹐自有不死之鬼在。何則﹖聖賢之君臣﹑忠孝之士子﹐小善大功﹐著在方冊﹐日月炳煌﹐山川流峙﹐及乎千萬劫無窮已﹐是則𨿽死而不死者也。余因暇日﹐緬懷故人﹐門第卑微﹐職位不振﹐髙才博識﹐俱有可錄﹐歲月彌久﹐湮沒無聞﹐遂傳其本末﹐弔以樂章﹐復以前乎此者﹐敍其姓名﹐述其所作﹐冀乎初學之士﹐刻意詞章﹐使冰寒於水﹐靑勝於藍﹐則亦幸矣。名之曰《錄鬼簿》。嗟乎﹗余亦鬼也﹐使已死未死之鬼。得之傳遠﹐余又何幸焉﹗若夫髙尙之士﹑性理之學﹐以爲得罪於聖門者﹐吾黨且噉蛤蜊﹐與知味者道。

至順元年龍集庚午月建甲申二十二日辛未古汴鍾嗣成序。

●錄鬼簿

○前輩已死名公有樂府行於世者

太保劉公

董解元學士

商政叔學士

王和卿散人

杜善夫散人

盍志學學士

楊西庵參政

胡紫山宣慰

姚牧庵承旨

盧疏齋憲使

徐子方憲使

不忽木平章

荊幹臣參政

史中丞

張九元帥

陳國寶憲使

劉中庵承旨

馬彥良都事

闞彥舉學士

白無咎學士

趙子昂承旨

滕玉霄應奉

鄧玉賓同知

馮海粟待制

貫酸齋學士

曹光甫學士

郝新齋左丞

曹以齋尙書

劉時中待制

○方今名公

李漑之學士

曹子貞學士

馬昂夫總管

班彥功知州

王繼學中丞

右前輩名公居要路者﹐皆髙才重名﹐亦於樂府畱心。蓋文章政事﹐一代典刑﹐乃平昔之所學﹔而歌曲詞章﹐由乎和順積中﹐英華自然發外者也。自有樂章以來﹐得其名者止於如此。蓋風流蘊籍﹐自天性中來﹔若夫村鄙固陋﹐不必論也。

○前輩已死名公才人有所編傳奇行於世者

關漢卿【大都人。太醫院尹。號已齋叟。】

立宣帝

金綫池

復落娼

哭香囊

三負心

鬼團圓

進西施

哭魏徵

春衫記

劉夫人

拜月亭

單刀會

鷓鴣天

汴河冤

勘龍衣

雙駕車

救風塵

宣華妃

三撇嵌

牽龍舟

瘸馬記

救啞子

哭昭君

雙赴夢

玉鏡臺

酹江月

切膾旦

調風月

江梅怨

謝天香

認先皇

三噉赦

哭存孝

鬧荊州

緋衣夢

狄梁公

萬花堂

王皇后

玉簪記

救周勃

姻緣簿

鑿壁偸光

緑珠墜樓﹝神曲﹞者

孫康映雪

管寧割席

裴度還帶

織錦回文

敬徳降唐

降生趙太祖

擔水澆花旦

呂無雙銅瓦記

金銀交鈔三告狀

白人甫【眞定人。號蘭谷。贈太常禮儀院卿。】

梧桐雨

東墻記

幸月宮

流紅葉

銀箏怨

斬白蛇

錢唐夢

祝英臺

絕纓會

崔護謁漿【末本】

髙祖歸莊

墻頭馬上

燈月鳳凰船

蕭翼賺蘭亭

閻師道趕江

庾吉甫【大都人。中書省掾﹐中山府判。】

薦馬周

淩波夢

蘭昌宮

靑綾臺

華淸宮

霓裳怨

蘂珠宮

罵上元

麗春園【﹝甘州﹞者】

買臣負心

雞鳴度關

周處三害

玉女琵琶怨

江月錦帆舟

裴航遇雲英

髙文秀

謁魯肅

誶範睢

打瓦罐

鬥鷄會

論杜康

問啞禪

並頭蓮

麗春園

鎖水母

潘安擲果

張廠畫眉

班超投筆

廉頗負荊

趙堯辭金

門神訴冤

子胥走樊城

風月害夫人

養子不及父

黑旋風牡丹園

黑旋風雙獻頭

病樊噲打呂胥

窮秀才雙棄瓢

黑旋風喬教學

劉先主襄陽會

好酒趙元遇上皇

禹王廟霸王舉鼎

豹子尙書謊秀才

豹子令史干請奉

豹子秀才不當差

黑旋風借屍還魂

黑旋風敷演劉耍和

馬致遠【大都人。號東籬老。江浙省務官。】

嶽陽樓

馬丹陽

桃源洞

齋後鍾

靑衫淚

歲寒亭

孟浩然

薦福碑

戚夫人

陳搏髙臥

踏雪尋梅

漢宮秋

王實甫【大都人。】

芙蓉亭

雙蕖怨

麗春堂

破窯記【旦本】

西廂記

多月亭

販茶船鹽甜韻

明達賣子

陸績懷橘

七步成章

李文蔚【眞定人。江州瑞昌縣尹。】

圯橋進履

燕靑撲魚

燕靑射雁

魚雁傳情

東山髙臥【監咸韻】

風雪推車旦

秋夜芭蕉雨

金水題紅怨【六折】

謝玄破符堅

盧亭亭擔水澆花旦

漢武帝死哭李夫人

蔡逍閒醉寫石州慢

侯正卿【眞定人。號艮齋先生。】

燕子樓

史九散仙

莊周夢

孟漢卿【亳州人。】

魔合羅

尙仲賢【眞定人。】

秉燭旦

三奪■﹝木朔﹞

負桂英

柳毅傳書

崔護謁漿【次本】

越娘背燈

歸去來兮

諸葛論功

張生煮海

戴善甫【眞定人。江浙省務官。】

紫雲亭

風光好

翫江樓

紅衣怪

伯瑜泣杖

張時起【東平府學生。字才美。長蘆居。】

秋千記【六折】

別虞姬

昭君出塞

李寬甫【大都人。刑部令史﹐合肥縣尹。】

問牛喘

李時中【大都人。中書省掾﹐工部主事。】

黃糧夢【第一折馬致遠第二折李時中

第三折花李郎第四折紅字李二】

彭伯威【保定人。】

京娘怨

趙公輔

倩女離魂

東山髙臥

李行道

灰欄記

費君祥【大都人。唐臣父。有《愛女論》。】

菊花會

紀君祥【大都人。】

韓退之

松陰記

錯勘贓

驢皮記

販茶船【第四折庚淸韻】

趙氏孤兒

趙天錫【汴梁人。鎭江府判。】

金釵剪燭

何郎傅粉

梁追之【大都人。大興府判。】

進梅諫

於公髙門【旦本】

江澤民【眞定人。】

糊突包待制

楊顯之【大都人。與漢卿莫逆交。】

酷寒亭

射金錢

師婆旦

小劉屠

劉泉進瓜

瀟湘夜雨

蒲魯忽劉屠大拜門

陳寧甫【大名人。】

兩無功

李壽卿【太原人。將仕郎。】

斬韓信

嘆骷髏

臨岐柳

受禪臺

鑑湖亭

祭滻水

伍員吹簫

辜負呂無雙

呂無雙遠波亭

船子和尙秋蓮夢

王伯成【涿州人。有《天寶遺事》諸宮調行於世。】

貶夜郎

張騫乘槎

孫仲章【大都人。】

遺畱文書

卓文君白頭吟

趙明遠【大都人。】

韓湘子

範蠡歸湖

劉唐卿【太原人。】

麻地捧印

李子中【大都人。縣尹。】

韓壽偸香

崔子弒齊君

武漢臣【濟南府人。】

老生兒

魯義姑

錯勘贓【次本】

玉堂春

提頭鬼

天子班

關山怨

掛甲朝天

三戰呂布

韓信登壇

王仲文【大都人。】

五丈原

錦香亭

不認屍

石守信

王孫賈

諸葛祭風

董宣彊項

張良辭朝

韓信乞食

王祥臥冰

陸顯之【汴梁人。】

宋上皇碎冬淩

李取進【大名人。醫士。】

受禪臺

欒巴噀酒

窮解子破傘雨

於伯淵【平陽人。】

餓劉友

斬呂布

小秦王

鬼風月

珍珠旗

武三思

嶽伯川

鐵拐李嶽

夢斷楊貴妃

康進之

黑旋風負荊

黑旋風老收心

王庭秀【益都人。淘金千戶。】

細柳營【次本】

坑儒焚典

鹽客三告狀

石頭和尙艸庵歌

費唐臣【大都人。】

斬鄧通

貶黃州

韋賢籝金

趙子祥

石守信【次本】

害夫人

崔和擔生

石子章

竹窗雨

竹塢聽琴

李好古

鎭凶宅

巨靈神劈華嶽

狄君厚【平陽人。】

火燒介子推

孔文卿【平陽人。】

東窗事犯【楊駒兒做者】

姚守中【洛陽人。牧庵學士侄。】

逄萌掛冠

郝廉畱錢

扯詔立中宗

張壽卿【東平人。江浙省掾。】

紅梨花

吳昌齡【西京人。】

賞黃花

搜胡洞

眼睛記

貨郎末泥

西天取經

抱石投江

狄靑撲馬

石君寶【平陽人。】

曲江池

哭周瑜

雪香亭

秋胡戲妻

歲寒三友

士女秋香怨

柳眉兒金錢記

呂太后醢彭越

窮解子紅綃驛

顧仲淸【東平人。淸泉場司令。】

火燒紀信

陵母伏劍

鄭廷玉【彰徳人。】

雙教化

玉公綽

打李煥

送寒衣

金鳳釵

鳳凰兒

忍字記

欒城驛

哭韓信

貶揚州

復勘贓

駟馬奔陣

漁父辭劍

疏者下船

孫恪遇猿

冤家債主

貧兒乍富

因禍致福

智賺後庭花

風月七眞堂

冷劍劉斌料到底

李直夫【女直人。卽蒲察李五。】

虎頭牌

錯立身

夕陽樓

鄭莊公

念奴教樂

水渰藍橋

伯道棄子

歹斗娘子勸丈夫

風月郎君怕媳婦

俏郎君占斷風光

謊郎君壞盡風光

趙文英【彰徳人。教坊色長。】

啞觀音

錯立身

武王伐紂

張國寶

汗衫記

髙祖還鄕

薛仁貴衣錦還鄕

花李郎

釘一釘

相府院

紅字李二【京兆人。】

板踏兒

病楊雄

武松打虎

右前輩編撰傳奇名公﹐僅止於此。才難之云﹐不其然乎﹖余僻處一隅﹐聞見淺陋﹐散在天下﹐何地無才﹖蓋聞則必達﹐見則必知。姑序其姓氏於右。余友陸君仲良﹐得之於克齋先生吳公﹐亦未盡其詳。餘生也後﹐不得與幾席之末﹐不知出處﹐故不敢作傳以弔云。

○方今已死名公才人相知者﹐爲之作傳﹐以﹝淩波仙﹞弔之云

宮大用﹐名天挺。大名開州人。歷學官﹐除釣臺書院山長。爲權豪所中﹐事獲辧明﹐亦不見用。卒於常州。先君與之莫逆交﹐余嘗侍坐﹐見其吟詠。文章人莫能敵﹔樂章歌曲﹐特餘事耳。

釣魚臺

托公書

汲黯開倉

範張雞黍

越王嘗膽

豁然胸次掃塵埃﹐久矣聲名播省臺。先生志在乾坤外﹐敢嫌他﹑天地窄。更詞章壓倒元白。憑心地﹐據手策﹐無比英才。

鄭徳輝﹐名光祖。以儒補杭州路吏。爲人方直﹐不妄與人交﹐故諸公多鄙之﹐久則見其情厚﹐而他人莫之及也。病卒﹐火葬於西湖之靈芝寺。諸公弔送﹐各有詩文。公所作不待備述﹐名香天下﹐聲振閨閣﹐伶倫輩稱『鄭先生』﹐皆知其爲徳輝也。惜乎所作貪於俳諧﹐未免多於斧鑿﹐此又別論焉。

細柳營

紫雲娘

秦樓月

采蓮舟

哭晏嬰

伊尹扶湯

月夜聞箏

無艷破環

翰林風月

梨園樂府

王燦登樓

倩女離魂

太后摔印

指鹿道馬

周公攝政

三戰呂布【末旦頭折】

玉樹後庭花

乾坤膏馥潤肌膚﹐錦繡文章滿肺腑﹐筆端寫出驚人句。解番騰﹑今共古﹐占詞場老將伏輸。《翰林風月》《梨園樂府》﹐端的是曾下工夫。

金志甫﹐名仁傑。杭州人。余自杭時聞公之名﹐未得與之見也。公小試錢谷﹐給由江浙﹐遂一見﹐如平生歡﹐二十年若一日。天歷元年戊辰冬﹐授建康崇寧務官﹐己巳正月敍別﹐三月﹐其二子護柩來杭﹐知公气中而卒。嗚呼﹐惜哉﹗所述𨿽不駢儷﹐而其大槪多有可取。

追韓信

西湖夢

韓太師

鼎鑊諫

抱子設朝

東窗事犯【旦本】

蔡琰還朝

心交元不問親疏﹐契飲何須論有無。誰知一上金陵路﹐嘆亡之命矣夫。夢西湖何不歸歟﹖魂來處﹐返故居﹐比梅花想更淸臒。

範子安﹐名康。杭州人。明性理﹐善講解﹐能詞章﹐通音律。因王伯成《李太白貶夜郎》﹐乃編《杜子美遊曲江》﹐一下筆卽新奇﹐蓋天姿卓異﹐人不及故也。

詩題雁塔寫秋空﹐酒滿■﹝舟光﹞船棹晚風﹐詩籌酒令閒吟詠。占文場﹑第一功﹐掃千軍筆陣元戎。龍蛇夢﹐狐兔蹤﹐半生來彈指聲中。

曾瑞卿﹐名瑞。大興人。自北來南﹐喜江浙人材之多﹐羨錢塘景物之盛﹐因而家焉。神采卓異﹐衣冠整肅﹐優遊市井﹐灑然如神仙中人。志不屈物﹐故不願仕﹐自號褐夫。江淮之達者﹐歲時饋遺不絕﹐乃以徜徉卒歲。臨終之日﹐詣門弔者以千數。余嘗接見音容﹐獲承言話﹐勉勵之語﹐潤益良多。公善丹靑﹐能隱語﹐小曲有《詩酒餘音》行於世。

江湖儒士慕髙名﹐市井兒童誦瑞卿。衣冠濟楚人欽敬﹐更心無寵辱驚。樂優遊不解趨承。身如在﹐死若生﹐想音容難見丹靑。

沈和甫﹐名和。杭州人。能詞翰﹐善談謔﹐天性風流﹐兼明音律。以南北調合腔﹐自和甫始﹐如《瀟湘八景》《歡喜冤家》等﹐極爲工巧。後居江州﹐近年方卒﹐江西稱『蠻子關漢卿』者是也。

朱蛇記

樂昌分鏡

郭興河陽

歡喜冤家

燕山逢故人

五言常寫和陶詩﹐一曲能傳冠柳詞﹐半生書法欺顏字。占風流﹑有我師﹐是梨園南北分司。當時事﹐子細思﹐不似當時。

鮑吉甫﹐名天佑。杭州人。初業儒﹐長事吏﹐簿書之役﹐非其志也。跬步之間﹐惟務搜奇索古而已。故其編撰﹐多使人感動詠嘆。余嘗與談論節要﹐至今得其良法。才髙命薄﹐今猶古也﹐竟止昆山州吏而卒。

衛靈公

曹娥泣江

爲富不仁

班超投筆

宋弘不諧

死哭秦少遊

半生詞翰在宮商﹐兩字推敲付錦囊。聳吟肩有似風魔狀﹐苦勞心﹑嘔斷腸。視榮華總是幹忙。談音律﹐論教坊﹐占斷排場。

陳存甫﹐名以仁。杭州人。以家務雍容﹐不求聞達。日與南北士大夫交遊﹐童僕輩以茶湯酒果爲厭﹐公未嘗有難色﹐然其名因是而愈重。能博古﹐善謳歌。其樂章間出一二﹐俱有駢儷之句。

錦堂風月

悞入長安

錢塘文物盡飄零﹐賴有斯人尙老成。爲朝元恐負虛皇命。鳳簫寒﹑鶴夢驚﹐駕天風直上蓬瀛。芝堂靜﹐蕙帳淸﹐照虛梁落月空明。

範冰壺﹐名居中﹐字子正﹐冰壺其號也。杭州人。父玉壺﹐前輩名儒﹐假卜術爲業﹐居杭之三元樓前。每歲元夕﹐必以時事題於燈紙之上﹐杭人聚觀﹐遠近皆知父子之名。公之精神秀異﹐學問該博﹐嘗出大言於肆﹐以爲筆不停思﹐文不閣筆。諸公知其才﹐不敢難也。善琴操﹐能書法。其妹亦有文名﹐大徳年間被旨赴都﹐公亦北行。以才髙不見遇﹐卒於家。有樂府及南北腔行於世。

向歆傳業振家聲﹐羲獻臨池播令名。操焦桐只許知音聽﹐售千金﹑價未輕。有誰如父子才能﹖冰如玉﹐玉似冰﹐映壺天表裏澄淸。

沈君美﹐名惠。杭州人。世居吳山城隍廟前﹐以坐賈爲業。公巨目美髯﹐好談笑。余嘗與趙君卿﹑陳彥實﹑顏君常至其家﹐每承接納﹐多有髙論。詩酒之暇﹐惟以塡詞和曲爲事。有《古今砌話》﹐亦成一集。其好事也如此。

道心淸淨絕無塵﹐和气雍容自有春。吳山風月收拾盡﹐一篇篇﹑字字新。且思君賦盡停雲。一生夢﹐百歲身﹐到頭來衰艸荒墳。

趙君卿﹐名良弼。東平人。總角時與餘同裏閭﹐同發蒙﹐同師鄧善之﹑曹克明﹑劉聲之三先生﹐又於省府同曹。公經史問難﹑詩文酬唱﹐及樂章小曲﹑隱語傳奇﹐無不究竟。所編《梨花雨》﹐其辭甚麗。後補嘉興路吏﹐遷調杭州。天歷元年冬卒於家。公之風流醞籍﹐開懷待客﹐人所不及﹐然亦以此見廢。能裁字﹐善丹靑﹐但以末伎﹐不備錄。

閒中袖手刻新詞﹐醉後揮毫寫舊詩﹐兩般總是龍蛇字。不風流﹑難會此﹐更文才夙世天姿。感夜雨同窗志﹐夢秋風兩鬢絲﹐住人間能有多時﹖

睢景臣﹐後字景賢。大徳七年﹐公自維揚來杭州﹐余與之識。自幼讀書﹐以水沃面﹐雙眸紅赤﹐不能遠視。心性聰明﹐酷嗜音律。維揚諸公俱作《髙祖還鄕》套數﹐惟公﹝哨徧﹞制作新奇﹐皆出其下。又有﹝南呂﹖一枝花﹞《題情》云﹕『人歸燕子樓﹐帳冷鴛鴦錦﹐酒空鸚鵡■﹝角戔﹞﹐釵折鳳凰金。』亦爲工巧﹐人所不及也。

牡丹記

千里投人

吟髯撚斷爲詩魔﹐醉眼慵開爲酒酡。半生才便作三閭些﹐嘆翻成《薤露歌》。等閒間蒼鬢成皤。功名事﹐歲月過﹐又待如何﹖

周仲彬﹐名文質。其先建徳人﹐後居杭州﹐因而家焉。體貌淸臒﹐學問該博﹐資性工巧﹐文章新奇。家世儒門﹐俯就府吏。善丹靑﹐能歌舞﹐明曲調﹐諧音律。性尙豪俠﹐好事敬客。余與之交二十餘年﹐未嘗跬步離也。元統二年六月﹐余自吳江回﹐公已抱病。盛暑中止以爲癰癤之毒﹐而不經意也。病及五月﹐𨿽醫足踵門﹐而無瞑眩之藥。十一月初五日卒於正寢。嗚呼﹐痛哉﹗始余編此集﹐公及見之﹐題其姓名於未死之列。嘗與論及亡友﹐未嘗不握手痛惋﹐而公亦中年而歿﹐則余輩衰老痿憊者﹐又可以久於人世也與﹖噫﹗往者不可追﹐來者不可期﹐已而﹗已而﹗此余深有感於公也。

杜韋娘

教女兵

蘇武還鄕【次本】

戲諫唐莊宗

丹墀未叩玉樓宣﹐黃土應埋白骨冤。羊腸曲折云千變﹐料人生﹑亦枉然。嘆孤墳落日寒煙。竹下泉聲細﹐梅邊月影圓﹐因思君歌舞十全。

黃徳潤﹐名天澤。杭州人。和甫沈公同母弟也。風流醞籍﹐不減其兄。幼年屑就簿書﹐先在漕司﹐後居省府﹐鬱鬱不得志。昆山聽補州吏﹐不獲用﹐咄咄書空而已﹐然而竟不歸而終。公有樂府﹐播於市人耳目﹐無賢愚皆稱賞。

一心似水道爲鄰﹐四體如春徳潤身。風流才調眞英俊﹐軼前賢﹑繼後塵。謾蒼天委任斯文。岐山鳳﹐魯甸麟﹐時有亨屯。

○已死才人不相知者

王思順﹐有《題包巾》及《鏡兒縷帶》等套數。

屈英甫﹐編《百二十行》《打看錢奴》院本。

○方今知名才人

黃子久﹐名公望。元常熟人﹐後居松江。元姓陸﹐今續姓黃。先充憲吏﹐以事論經理田糧獲直。後在京﹐爲權豪所中﹐攺號一峯﹐以卜術閒居。目今棄人間事﹐易姓名爲苦行淨堅。公之學問不待文飾﹐至於天下之事﹐無所不知﹐無所不能。長詞小曲﹐落筆卽成﹐人皆師尊之。

吳仁卿﹐名弘道﹐號克齋先生。歷仕府判致仕。有《金縷新聲》行於世。

子房貨劍

火燒正陽門

秦簡夫。

玉溪館

破家子弟

趙禮讓肥

剪髮待賓

張小山﹐名久可﹐慶元人。以路吏轉民首領官。有《今樂府》盛行於世﹐又有《吳鹽》《蘇堤漁唱》等﹐編於隱語中。

喬夢符﹐名吉。太原人。號笙鶴翁。

金錢記

黃金臺

認玉釵

揚州夢

勘風情

節婦牌

兩世姻緣

荊公遣妾

趙文寶﹐名孟慶。饒州樂平人。以卜術爲陰陽教授。

七徳舞

執笏諫

教女兵【旦本】

姜肱共被

糜竺收資

孫子羽﹐儀眞人。

杜秋娘月夜紫鸞簫

張鳴善﹐揚州人。宣慰司令史。

包待制判斷煙花鬼

黨金蓮夜月瑤琴怨

●錄鬼簿後序

文以紀傳﹐曲以弔古﹐使往者復生﹐來者力學。《鬼簿》之作﹐非無用之事也。大梁鍾君﹐名嗣成﹐字繼先﹐號醜齋﹐善之鄧祭酒﹑克明曹尙書﹐皆其師也。累試於有司﹐命不克遇﹔從吏則有司不能辟﹐亦不屑就。故其胸中耿耿者﹐借此爲諭﹐實爲己而發也。樂府小曲﹐大篇長什﹐傳之於人﹐每不遺稿﹐故未能編焉。如《馮驩燒券》《詐遊雲夢》《錢神論》《斬陳余》《章臺柳》《鄭莊公》《蟠桃會》等﹐皆在他處按行﹐故近者不知﹐人皆易之。君之徳業輝光﹐文行浥潤﹐後輩之士﹐奚能及焉。噫﹗後之視今﹐亦猶今之視昔﹐日居月諸﹐可不勉焉。

至順元年九月吉日序。

余僻居慈溪小縣﹐每嘆孤陋﹐側聽鍾先生大名久矣﹐莫遂識荊。丁丑孟秋﹐一日邂逅於東臯精舍﹐匆匆東之鄮城﹐至中秋復回溪上﹐示余以親編《錄鬼簿》﹐皆本朝顯宦名公詞章行於世者﹐恐後湮沒姓名﹐故編排類集﹐記其出處才能於其前﹐度以音律樂章於其後﹐千萬載之下﹐知其爲何如人﹐直欲俾其爲不死之鬼。繼先之用心﹐誠可嘉尙。於其行﹐遂歌﹝湘妃曲﹞以別﹕

髙山流水少人知﹐幾擬黃金鑄子期。繼先旣解其中意﹐恨相逢何太遲。示佳篇古怪新奇。想達士﹑無他事﹐錄名公﹑半是鬼﹐嘆人生不死何歸。

慈溪邵元長頓首。

簡本錄鬼簿

鐘嗣成

鐘嗣成﹝約一二七九～約一三六○﹞﹐字繼先﹐號醜齋。自署「古汴」﹝今河南開封市﹞人。一說杭州人。尙未成年之時﹐他便生活在杭州。說自己與趙君卿﹐「總角時……同發蒙﹐同師鄧善之﹑曹克明﹑劉聲之三先生﹐又於省府同筆硯」﹝《錄鬼簿》﹞﹔朱凱也說他是「善之鄧祭酒﹑克明曹尙書之髙弟」﹝《錄鬼簿﹖後序》﹞。其交遊活動﹐也是以杭州爲中心。知名曲家施君美﹐錢唐人﹔曾瑞卿﹐大興人﹐家於錢塘﹔而鐘嗣成和他的朋友們﹐便常「至其家」﹐「獲聞言論」﹝《錄鬼簿》﹞。而且﹐鐘嗣成說睢景臣﹐「大徳七年﹝一三○三﹞﹐公自維揚來杭﹐余與之識」﹔「居杭州」的周文質﹐尢其友情摯篤﹐鐘嗣成說﹐「余與之交二十年﹐未嘗跬步離也」﹝《錄鬼簿》﹞。鐘嗣成一生坎坷﹐「累試於有司﹐命不克遇﹐從吏則有司不能辟﹐亦不屑就﹐故其胸中耿耿者」。孫楷第考其「曾爲江浙行省掾史」。其一生最大成就﹐是撰寫了《錄鬼簿》一書。該書記載了金元曲家一百五十二人﹐幾使兩代知名曲家﹐囊括殆盡。著錄雜劇名目﹐已達四百五十二種﹐占了現存五百可考元人雜劇劇目的百分之八十以上。所作雜劇七種﹕《章臺柳》《錢神論》《蟠桃會》《鄭莊公》《斬陳余》《詐遊雲夢》《馮驩燒券》等﹐均佚傳﹐僅存小令五十九首﹐套數一套﹐其中﹐有十九支小令爲弔宮大用等十九位曲家而作﹐成爲後人研究元曲的最重要的資料。明初朱權《太和正音譜》評其詞「如騰空寶气」。

鐘嗣成

﹝元﹞﹝約公元一三二年前後在世﹞字繼先﹐號醜齋﹐汴梁人。生卒年均不詳﹐約元英宗至治初前後在世。爲鄧文原﹑曹克明髙弟。累試有司﹐以貌醜見黜。從吏則有司不能辟﹐亦不屑就。因此專力劇曲﹐以布衣終其身。嗣成旣不得志﹐因作錄鬼簿二卷以寄意。自序云「人之生斯世也﹐但以已死者爲鬼﹐而不知未死者亦鬼也。酒罌飯囊﹐或醉或夢﹐塊然泥土者﹐則其人與已死之鬼何異﹖此固未暇論也。其或稍知義理﹐口發善言﹐而於學問之道﹐甘於暴棄﹐臨終之後﹐漠然無聞﹐則不若塊然之鬼爲愈也。余嘗見未死之鬼﹐弔已死之鬼﹐未之思也﹐特一間耳。」其言令黠可喜。上卷記前輩才士﹐有雜劇者略記姓字爵裏及劇目﹐下卷則記並世才士﹐各作一小傳﹐記其劇目﹐又作淩波曲弔之。太和正音譜評他的曲﹕「如騰空寶气。」著有醜齋樂府﹐其自序一套﹐幽默詼諧﹐大吐胸中悶气。所作雜劇七種﹕爲詐遊雲夢﹑錢神論﹑斬陳余﹑章臺柳﹑鄭莊公﹑蟠桃會等﹐﹝朱凱錄鬼簿後序﹞今皆不傳。

