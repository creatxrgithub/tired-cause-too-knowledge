

南曲入聲客問淸毛先舒著

缺頁

南曲入聲客問提要

《南曲入聲客問》一卷﹐淸毛先舒著。毛先舒﹐字稚黃﹔後更名騤﹐字馳皇。浙江錢塘人。明末諸生。父歿﹐棄諸生不求聞達。少年曾師事陳子龍﹐又從劉宗周講學。與毛際可﹑毛奇齡齊名﹐時人稱爲﹕「浙中三毛﹐文中三豪。」卒於淸康熙間。生平著述極富﹐有《思古堂集》《東苑文鈔》《詩鈔》《蕊云》《晚唱》諸集﹔又精於音韻之學﹐著有《聲韻叢說》《韻學通指》《韻問》《南曲正韻》等。《南曲入聲客問》一卷﹐是補述《南曲正韻》所未盡﹐從音韻學的角度來談歌唱的書﹐所提出的方法﹐對當時歌壇上如何處理南曲入聲的糾紛﹐頗有參考價值。《南曲入聲客問》有全集本﹐未見。此外則有﹕﹝一﹞《昭代叢書》本。﹝二﹞《新曲苑》本此本據世楷堂本《昭代叢書》排印﹐刪去張潮序文﹐字句間亦有攺動。﹝三﹞《古典戲曲聲樂論著叢編》本此本據初刻《昭代叢書》排印。本編重印﹐以初刻《昭代叢書》本作爲底本。﹡

缺頁

南曲入聲客問題辭

往古之天下﹐偏於西北﹐故其爲音﹐有平﹑上﹑去而無入。後世之天下﹐旣有東南﹐以補宇宙之全﹐則亦必多入聲之一部以補之﹐而後天地之元音﹐始無缺而不全之憾。獨是南方之人﹐其於入聲也﹐不能如平﹑上﹑去之畫一。愚謂﹕欲調入聲﹐必先定其爲平聲何部之所隸。其無所隸者﹐亦不妨聽其孤行﹐而不必彊讀之於平﹑上﹑去之餘﹔而平﹑上﹑去之無入聲者﹐亦不必以不相協之入聲彊爲之配。而無如言人人殊﹐迄無一定之部位﹐如「役」之爲音﹐或讀爲「於」之入﹐或讀爲「衣」之入﹔如「菊」之爲音﹐或讀爲「鳩」之入﹐或讀爲「居」之入﹔如「合」之爲音﹐或讀爲「黑」﹐或讀爲「蒿」之入﹐或讀爲「呵」之入﹔如「綠」之爲音﹐或讀爲「羅」之入﹐或讀爲「盧」之入——姑舉數字﹐以例其餘——吾不知其將何音之從﹐乃爲得其正也。周徳淸以入聲派入三聲﹐爲北曲者﹐自應奉爲繩尺。今南方旣有入聲﹐而編南曲者必欲廢之﹐何歟﹖毛君稚黃﹐以入聲單押﹐隨調之所宜而唱之﹐𨿽曰自我作古﹐然其論則極正當而可行也。歙縣張潮題。吏民叩闕請畱者八萬人。有儒生爲歌曰「叫況太守﹐民父母。早歸來﹐慰童叟。」又曰「況靑天﹐朝命宣。早歸來﹐在明年。」時已有代鍾者﹐竟易去。文貞公贈以詩云「十年不婉趙淸獻﹐七邑重迎張益州。」又數年﹐鍾卒﹐吏民多垂泣送櫃歸。其政績具見張修撰洪所著傳﹐及陽穆西墅雜記。今所演雙熊夢劇﹐雜見稗官小說﹐而「況靑天」實本於此﹔賓白詞曲﹐俱極當行﹐一名十五貫。朱素臣文星現傳奇中事﹐多有據﹐唱蓮花落﹑乞酒﹐本堯山堂外紀﹔挾位調文衡山﹐本說圃識余﹔傭書宦家﹐本蕉牕雜錄。山陰孟稱舜﹐字子若。其柳枝集有花前一笑雜劇﹐卽唐伯虎遇侍婢事。卓珂月本其事作花舫緣﹐攺華爲沈﹐攺秋香爲申慵來。古夫於亭雜錄又謂﹕系江陰士口道人﹐非伯虎﹔秋香乃上海大家﹐非吳典華學士。桐下聽然云「華學士鴻山﹐嘗﹝一四﹞■舟吳門﹐見鄰舟一人﹐獨設酒一壺﹐斟以巨觥﹐科頭向之極罵。旣而奮袂舉觴﹐作欲吸之狀﹐輒攢眉置之﹐狂叫拍案。因中酒欲飲不能故也。鴻山注目良久﹐曰﹕『此定名士。』詢之﹐乃唐解元子畏。喜甚﹐肅衣冠往謁﹐子畏科頭相對﹐談譴方洽﹐舉士浮白屬之﹐不覺盡一觴﹐因大笑極歡。日募﹐復大醉矣。當談笑之際﹐華有小姬隔簾窺之﹐子畏作嬌女籬貽鴻山﹐鴻山作中酒歌答之﹐後人遂有『傭書配秋香』之誣﹔小說傳奇﹐竟成佳話。」

南曲入聲客問淸毛先舒著﹝注﹞﹝注﹞原本題「錢塘毛先舒稚黃著」。

客問﹕「子著《南曲正韻》﹐凡入聲俱單押﹐不雜平﹑上﹑去三聲韻中﹐是已。然單押仍是作三聲唱之﹐如《畫眉序》單押入聲者﹐首句韻便應作平聲唱﹐末句韻便應作去聲唱﹐《絳都春序》單押入聲者﹐首句韻便應作上聲唱﹐豈非仍以入作平﹑上﹑去耶﹖則又何不仍隸入三聲中邪﹖」余曰「此論極妙﹐然卻又有說﹕北曲之以入隸於三聲也﹐音變腔不變﹔南曲之以入唱作三聲也﹐腔變音不變。何謂音變腔不變﹖如元人張天師劇《一枝花》『老老實實』﹐實字《中原音韻》作平聲﹐繩知切﹐是變音也﹔《一枝花》第五句﹐譜原應用平聲﹐而此處恰塡平字﹐平聲字以平聲腔唱﹐是不須變腔也。《東堂老醉春風》『倘來之物』﹐物字《中原》作務﹐是變音也﹔《醉春風》末句韻﹐譜應去聲﹐而此處恰塡去字﹐去聲字以去聲腔唱﹐是不須變腔者也。若南曲《畫眉序》《明珠記》『金巵泛蒲綠』﹐綠字直作綠音﹐不必如北之作慮﹐此不變晉也﹔《畫眉序》首句韻﹐應是平聲﹐歌者𨿽以入聲吐字﹐而仍須微以平聲作腔也﹐此變腔也。其《尾聲》云『可惜明朝又初六』﹐六字竟作六音﹐不必如北之作澑﹐此不變音也﹔然《畫眉序》《尾聲》末句韻﹐應是平聲﹐則歌者𨿽以入聲吐字﹐而仍須微以平聲作腔者也。﹡此北之與南﹐𨿽均有入作三聲之法﹐而實殊者也。又北曲之以入隸三聲﹐派有定法﹐如某入聲字作平聲﹐某入作上﹐某入作去﹐一定而不移﹔若南之以入唱作三聲也﹐無一定法﹐凡入聲字俱可以作平﹑作上﹑作去﹐但隨譜耳。如用『轂』字﹐而此字譜當是平聲﹐則吐字唱『轂』﹐而作腔便可唱如『窩』﹔譜當上聲﹐則吐字唱『轂』﹐而作腔便可唱如『窩』之上聲﹔譜當去聲﹐則吐字唱『轂』﹐而作腔便可唱如『窩』之去聲﹔非如北曲『轂』字之定作『古』也——餘皆可推——此又與北曲殊者也。故混入三聲﹐則與北無別﹐且亦難於分派﹔如北曲法﹐竟廢卻入聲﹐又四聲不完﹔所以別出單押之法﹐而隨譜變腔爲定論也。又南曲系本塡詞而來﹐詞家原備有四聲﹐而平﹑上﹑去韻可以通用﹐入聲韻則獨用﹐不混三聲﹐今南曲亦通三聲﹐而單押入聲﹐政與塡詞家法脗合﹐益明源流之有自也已。」客曰「子之《說韻》﹐微哉工已﹐抑何不更設一法﹐令歌者入作入唱﹐不變三聲﹐詎不善邪﹖」曰「斯固事理之不得已者也。夫入之爲聲﹐詘然以止﹐一出口後﹐無復餘音﹐而歌必窈裊而作長聲﹐勢必流入於三聲而後始成腔﹐是固自然而然﹐不可遏也。今試口中念一入字﹐而稍遲其聲﹐則已非復入音矣﹐況歌者必爲曼聲也哉。」客問﹕「北曲旣可派入聲入三聲﹐南曲何故又難派入聲入三聲﹖」曰「北之人作平﹑上﹑去也﹐方音也。北人口語無入聲﹐凡入聲皆作平﹑上﹑去呼之。卽如『轂』字﹐北人云呼爲『古』﹐北曲自應從北音﹐故《中原音韻》『轂』字當以入作上而音『古』。凡入聲皆然。此周挺齋氏之以入派歸於三聲﹐非任﹡﹡臆彊造也。若南曲﹐自應從南音。南人呼『轂』與『谷』﹑『谷』等音同﹐原不呼『古』﹐凡入聲皆然﹐原未嘗作平﹑上﹑去呼也﹐則南曲安得彊派之入三聲也﹗旣難彊派﹐別無歸著﹐則自應更爲標部而單押矣。歌須曼聲﹐入便難唱﹐則自應隨譜之三聲作腔矣。客詳斯理﹐夫復何疑。」

客問﹕「南曲入聲﹐旣可隨通三聲﹐則凡應用三聲者﹐皆可用入聲邪﹖」曰「否。音有四聲﹐而大段尢重平仄。上﹑去﹑入﹐皆仄聲。凡用入聲﹐在曲頭﹑腹者﹐止可於通上﹑去二聲﹐若平聲則不可以入聲代之﹔若以入聲押韻尾者﹐方可以平﹑上﹑去隨葉耳。然亦須相牌名﹐不可浪施﹐亦仍須用入聲部單押﹐不可與三聲通押如北曲法。《幽閨記》『胸中書富五車』﹑『山徑路幽僻』﹑『拜新月』諸曲﹐皆入與三聲通押﹐是施君美作南曲﹐亦沿襲北曲之法﹐他家如此者亦多﹐然皆非也。君美『春風紫陌』出﹐引子﹑過曲﹐俱單押入聲﹐此得之耳。且余謂南曲入可通三聲﹐亦謂作腔耳﹔若吐字﹐亦自須分明﹐豈可竟混唱邪﹗」客曰「子著《南曲正韻譜》﹐以爲四聲咸備﹐今平﹑上﹑去皆有閉口音﹐而入聲獨無﹐何也﹖」余曰「勢不可也。入之爲聲﹐詘然而止。凡曲出字之後﹐必須作腔﹐若入聲而又閉口﹐則竟無腔矣。故三聲可用閉口﹐而入聲無之也。卽據詩韻緝﹑合﹑葉﹑洽四部爲閉口入聲﹐而塡詞則已雜通他韻﹐不端於閉口中互通與獨用﹔至元周徳淸皆隸入支思﹑齊微﹑歌戈﹑家麻﹑車遮諸韻﹐而不隸於侵尋﹑監咸﹑廉纖三韻者﹐亦此意耳。」

客曰「南曲入聲旣可以唱作平﹑上﹑去﹐而此三聲原有閉口﹐則唱入聲者﹐又何不可依三聲而收閉口歟﹖」余曰「核哉斯駁﹗然又有兩截﹑三截之分焉。唱入聲不閉口﹐止是兩截﹔唱入聲閉口﹐便是三截。如『質』字﹐入之不閉口者也﹐唱者以入聲吐字﹐仍須照譜以三聲作腔﹐已是兩截——兩截猶可也﹔若『緝』字﹐是入之閉口者也﹐唱者以入聲吐字﹐而仍須以三聲作腔﹐作腔後又要收歸閉口﹐便是三截﹐唇舌旣已遽難轉折﹐而亦甚不中於聽矣﹗則廢之誠是﹐而又符塡詞與北曲之例﹐當何疑焉。」

客曰「三聲之唱也﹐有吐字﹐有作腔﹐有收韻﹐亦是三截﹐而唱入聲者獨兩截﹔且三聲旣可三截唱﹐而乃謂唱入聲者三截卽不便﹐何也﹖」曰「又核哉﹗然凡入聲之唱也﹐無穿鼻﹑展輔﹑斂唇﹑抵齶﹑閉口﹐而止有直喉。直喉﹐不收韻者也。都無收韻﹐故止兩截也。三聲有穿鼻諸條﹐是收韻也。收韻﹐故三截也。有收韻而三截﹐所以曰便﹔無收韻而收韻﹐是彊爲之也。彊爲之﹐故不便也。且三聲作腔﹐止就其本聲﹐故自然相屬﹐而不費力﹔入聲之作腔﹐必轉而之三聲﹐則費力﹐若更收韻﹐則益以不便。」

客曰「然子著《韻學通指》《唐人韻四聲表》﹐何以但曰『入聲無穿鼻﹑抵齶韻』﹐不曰『無展輔﹑斂唇﹑閉口』也﹖」曰「詩與曲﹐不同也。」曰「然則柴氏《古韻通》﹐何以標十四緝爲獨用﹐而合﹑葉﹑洽祗自相通﹐無別通邪﹖」曰「余固云詩與曲不同。柴氏亦爲詩﹑辭言之﹐而余爲﹡曲言之。蓋聲音之道﹐古與今自不無間殊云。」

歌席解紛偶記﹝附﹞酒客或作《黃鶯兒》﹐首句云「纖手白於綿。」卽席善歌者歌之﹐謂「白」字不入調﹐卻難上口。歌者頗精音韻﹐而作者又自負曲學﹐兩人辯之不已。余適入坐﹐叩知其故﹐笑謂歌者曰「此字﹑譜當用仄聲﹐而『白』是仄聲字﹐作者非誤﹔但君守《中原音韻》太專﹐而不知通變於南曲耳。蓋南曲唱入聲﹐與北曲異。北曲『白』字定作平聲﹐巴埋切﹔南曲『白』字不定作平﹐唱時但以入聲吐字﹐而作腔則隨譜之平﹑上﹑去三聲可爾。據譜﹐《黃鶯兒》首句第三字當用上聲﹐則『白』字當以入聲之『白』音吐字﹐而以上聲作腔﹐不應如北曲之唱作平聲也。今君泥北韻以唱南曲﹐故柄鑿耳﹗」余語是已。又持《南曲入聲客問》共閱之﹐兩俱爽然云。﹡

跋入聲之不通於三聲也﹐自古然矣。如「度」之入爲「忖度」之「度」﹐「告」之入爲「忠告」之「告」﹐「厭」之入爲「鎭厭」之「厭」﹐「準」之入爲「隆準」之「準」﹐使從入聲逆而溯之於平聲﹐寧不大相徑庭乎﹖今毛君之論﹐隨其調之平仄爲平仄﹐則亦與余逆溯之說相合。但入聲有孤行而無平﹑上﹑去者﹐吾未如之何也已。然余於此竊亦有法焉﹕於數說牌名用之﹐則並不須攺唱三聲﹐亦可安於入聲之本位而無難也。心齋張潮。﹡

