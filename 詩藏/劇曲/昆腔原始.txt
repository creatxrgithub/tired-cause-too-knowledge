崑腔原始﹝明﹞許宇輯

按元魏良輔崑山州人瞽而彗以師曠自期先爲絲竹之音巧絕一世旣則定曲腔鮎板發古人未有之心思海內宗之度曲必稱崑腔者不忘其所自始也相傳有曲律吳人成誦習焉如海塩弋陽四平皆奴隸矣謹述如左一曲必擇聲沙喉響潤發於丹田方能耐久若起口抝劣夫粗沈鬱非其質料矣費力奚爲一學曲先引發其聲響次辧別其字面又次理正其腔調不可混雜彊記以亂規格如學集賢賓只唱集賢賓學桂枝奇只唱桂枝香久久成熟移宮換呂自然貫串一五音以四聲爲主四聲旣得其宜則五音自正平上去入務爲考究若苟且舛誤聲調自乖𨿽具繞梁終不入彀其或上聲扭做平去聲混作入交付不明終落野狐不成證果一唱生曲貴在虛心玩味如長腔𨿽要流活不可太長短腔固期簡捷卻忌太短至過腔接字乃曲音之關鎖其遲速不同須穩重嚴肅方無佻軼之病一拍乃曲之餘全在板眼分明蓋迎頭板隨字而下徹板隨腔而下絕板腔盡而下如迎頭輒打徹板絕板混連下一字迎頭者皆不調平仄之故也請急著眼一唱曲須分出曲名理趣宋元人自有體式如玉芙蓉玉交枝玉山供不是路要馳驟鍼綫箱黃鶯兒江頭金桂要規矩二郎神集賢賓月云髙念奴嬌序刷子序要抑揚撲燈蛾紅繡鞋麻婆子𨿽疾而無腔然而板眼自明妙在下得勻淨一雙疊字上兩字接上腔下兩字稍離下腔如字字錦思思想想心心念念又如素帶兒他生得齊齊整整裊裊停停之類至單疊字比雙疊字不同全在頓挫輕便如尾犯序一旦冷淸淸之類要抑揚此中意味非演繹不得一淸唱俗云冷板凳不比登場演劇借全鼓以藏拙全要閒雅整肅淸俊溫潤其有專磨腔調而板眼全疏又有專事板眼而腔調米審二者吏病惟兩工廼爲上乘或面目紅赤喉間筋露搖首頓足起立不常則賤矣曲𨿽工亦奚以爲一北曲道勁以絃索傅之南曲宛轉以鼓板按之猶規矩之於方圓其相資一也故唱北曲而精於呆骨朵襯裏迓鼓胡十八南曲而精於二郎神香偏滿集賢賓鶯啼序如打破重關頭頭是道一北曲字多調促促處見筋故詞情多而聲情少南曲字少調緩緩處見眼故詞情少而聲情多北力在絃索宜和歌其气忌粗南力在磨調宜獨奏其气忌弱若以絃索唱作磨調南曲配入絃索則方員枘鑿之不相入曲之魔矣一曲有三絕字淸爲一絕腔純爲二絕板正爲三絕一曲有兩不雜南曲不雜北腔北曲不雜南字一曲有五不可髙不可低不可重不可輕不可自做主張不可一曲有五準開口準出字難過腔難低準轉收入鼻音難一曲有兩不辧不知音者不與辧不好者不與辧聰曲不許一人喧譁聆其吐字板眼過腔始辧工拙而喉靑淸亮未定誇奇必矩度旣正功由熟生天地功力斯爲兩到一絲竹管絃原與聲諧故音律自有正調簫管以尺工儷詞曲猶琴之勾別以度詩歌也倘不知揬討深微彊相應和以音之髙低湊曲淆亂正聲徒爲聒耳陳可琴云簫有九不吹不入調非作家唱不定音不正常換調腔不滿字不足成羣唱人不靜皆不可吹會此者可與談曲

