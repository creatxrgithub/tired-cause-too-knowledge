《六十種曲紅梨記》

﹝明﹞徐復祚

紅梨記

﹝明﹞徐復祚著

繡刻演劇十本

第四套

繡襦﹝亞仙﹞靑衫﹝興奴﹞紅梨﹝素秋﹞焚香﹝桂英﹞霞箋﹝麗容﹞西樓﹝素徽﹞投梭﹝縹風﹞玉環﹝玉簫﹞金雀﹝彩鳳﹞贈書﹝輕煙﹞

繡刻紅梨記定本

●紅梨記目錄

第一出薈指

第二出詩要

第三出豪燕

第四出羈迹

第五出胡擾

第六出赴約

第七出請成

第八出脫禁

第九出獻妓

第十出出關

第十一出錯認

第十二出投雍

第十三出憶友

第十四出路敍

第十五出訴衷

第十六出托寄

第十七出潛窺

第十八出姦竄

第十九出初會

第二十出誅姦

第二十一出詠梨

第二十二出逼試

第二十三出再錯

第二十四出赴試

第二十五出憶主

第二十六出閨慮

第二十七出發迹

第二十八出得書

第二十九出三錯

第三十出永慶

第一出薈指

【瑤輪第五曲】﹝末上﹞華堂開。玳筵列。尊俎𨿽陳。主賓未浹。且將行酒付優伶。喜轉眼間悲歡聚別。也非關朝家事業。也非關市曹瑣屑。打點笑口頻開。此夜只譚風月。

論賣文。生涯拙。豈是誇多。何曾斗捷。從來抱膝便長吟。覺一霎時壯心蹔折。也無甚搬枝運節。也無甚陽秋衮鉞。若還見者吹毛。甘罵老奴饒舌。﹝照常向內問答訖白﹞

【瑤輪第六曲】謝女佳人。趙郞才子。天然分付成雙。柰王黼勒取。拆散兩鴛鴦。正遇胡人圍汴。徵歌妓送入金邦。賴有花婆女俠。設謀竄取。潛地往他鄕。

才子彷徨。佳人淪落。此際實堪傷。幸錢君作宰。畱寓在衙旁。卻慮功名未就。攺名姓潛結鸞凰。又賴花婆勸駕。登龍歸娶。花燭影搖光。

俊風流趙狀元三錯認。

喬紅梨謝素秋兩花陣。

雍丘宰生扭就鳳鸞交。

賣花婆計掇賺龍頭儁。

第二出詩要

【破齊陣】﹝生扮趙汝州上﹞文采南金比色。詞華北斗方髙。太白星精。義山浪子。誰似風流俠少。天上玉蜍欣獨占。河中匹鳥恨難招。何時琴瑟調。

﹝鷓鴣天﹞紫雲垂耀是神京。走馬揮鞭意气生。李賀齊名時譽在。曹劉割席世人驚。空冀駿。戮長鯨。行看奏對入延英。但令姓字先羣彥。始信才華擅二京。小生姓趙。名汝州。表字伯疇。山東濟南郡淄川人也。先人趙幾。拜刑部尙書。不幸蚤年身喪。遺經在笥。桮棬未忘。小生幼有慧質。長多俠思。年方二十二歲。忝中本省解元。今來會試到京。憑著我胸中學問足三冬。口內詞鋒傾五嶽。視一第如拾芥耳。何足掛意。但恨花星未耀。鸞運尙慳。自古才子。必擇佳人。是以交甫鐘情於解佩。陳思作賦於感甄。如小生之風流才調。必得天下第一个佳人。方稱合璧。向來聞得人言云。男中趙伯疇。女中謝素秋。﹝笑介﹞不知素秋怎麼樣一个女子。就堪與小生作對。一向問人。並無識者。昨入京來。才知是教坊妓女。說道果然天姿國色。絕代無雙。小生連連去訪。不意今上預借元宵。在大內承直。尙未得會。心上且是放不下。有个同窗朋友錢孟博。乃雍丘縣令。朝覲來此。與小生同寓。不免請他出來。再去訪素秋走一遭。錢兄快來。﹝外扮錢濟之上﹞

【前腔】看盡河陽花錦。來聽上苑鶯嬌。閭裏燈光。天邊雪月。欣逢預放元宵。百斛春醪那借取。三齊豪客未須招。渾忘鄕思搖。

下官錢濟之。字孟博。官拜雍丘令。今來朝覲。幸與故友趙伯疇同寓在此。﹝見介﹞呀。伯疇兄拜揖。﹝生﹞孟博兄拜揖。孟博。我同你訪謝素秋去。﹝外笑介﹞伯疇。我道你有要緊說話。請我出來。元來又是訪謝素秋。一个女子。日日掛在念頭上。敢是你心偏了。前日兩次訪他。俱不得遇。風塵中人。知他眞不在家。還是故意回你。﹝生﹞天下那有不愛才子的佳人。﹝外﹞好笑。你又不曾見他。那知他佳不佳。﹝生﹞文王寤寐而求。未聞先見淑女。相如援琴而鼓。何曾預識文君。謝素秋𨿽不曾見。人言決不虛謬。﹝外﹞人言若何。﹝生﹞道是男中趙伯疇。女中謝素秋。堪與小生同說。一定有些不同處。﹝外笑介﹞好一个幹相思的對頭。不要作癲。同你街坊上看燈去。﹝生﹞燈有甚好看。

【玉芙蓉】咸陽寂寞宵。擁膝傷懷抱。恨無媒徑路艸自蕭蕭。玉樓未許諧蕭史。金屋何妨佇阿嬌。敎人惱。惱的是孤鸞星永照。最堪憐黃昏落葉響瀟瀟。﹝外﹞

【前腔】你靑雲志正驕。紅粉何足道。喜春風得意正在今朝。豈可爲鶯儔燕侶三春約。忘卻你鵬路鵾程萬里遙。﹝生笑介﹞功名怕不到手。所難得者佳人耳。孟博兄不要敗興。不要道學。﹝外﹞非執抝。那壁廂是墻花路艸。怎比得日邊紅杏倚云髙。

﹝醜扮平頭上﹞傳卻玉樓信。來投金馬門。小人是東院子謝家平頭。俺姐姐差送書與趙解元。一路問來。說道下處在此。不免問聲。﹝問介內答﹞正是。﹝丑入磕頭生﹞誰家差來的。﹝醜﹞小人是東院謝家平頭。俺姐姐蒙相公下顧。因在內府上直。兩次不曾相接。特著小人來拜上。﹝生﹞可曾說教我來麼。﹝醜﹞正是教請相公來。今日是十八日。燈事已了。明日姐姐一定回家。教請相公蚤蚤來了。兼有一書在此。﹝生喜介﹞孟博兄。你說風塵中人。我說佳人定愛才子。今卻如何。快取書來。﹝拆看介﹞元來是一首詩。倚窗閒瑣去看花。辜負郞君白鼻騧。悵恨欲知深幾許。碧雲重疊暮山斜。孟博兄。天下有這樣一个女子。怎教小弟不想。﹝外﹞詩思到也淸新。明日同兄去便了。﹝醜﹞小人就要回俺姐姐。就求相公回書。﹝外﹞伯疇。你也作一絕答他便了。﹝生﹞小弟正欲如此。﹝作寫介﹞主人應悵客空還。寄與封書有淚斑。但得捲葹心不死。碧雲能隔幾重山。平頭。你先去回覆姐姐。小生明日一定蚤來。﹝醜﹞傳將芳信去。報與玉人知。﹝下生外弔生﹞

【傾杯序】多嬌。勝道韞過薛濤。更八法能奇妙。小弟若得此人同偕伉儷呵。也彊如蟾宮穩步。龍門髙跳。鳳池容與。鰲禁逍遙。但只恐東墻花落。西廂月冷。巫岫云髙。那時節呵就狀元及第也徒勞。﹝外﹞

【朱奴兒犯】伯疇。你不害癲麼。看你整備著烏紗小帽。皁朝鞾窄窄鮮好。稱體新衣袖寬綽。會親符安排了百道。﹝生接﹞快活快活。那時節相偎抱。醉春風碧桃。任流蘇帳暖可憐宵。﹝外﹞

【尾聲】則怕歡娛極處生煩惱。﹝生﹞孟博兄。準備下扶頭錢鈔。怎能勾偸一會兒更籌須臾的天便曉。

身在仙宮第幾重。

未知何日得相從。

何時最是思君處。

月入斜窗曉寺鐘。

第三出豪燕

【西地錦】﹝小淨扮王黼上﹞皓月金門午夜。和風玉殿先春。內庭曲宴及詞臣。誰似我天顏常近。

臘底陽生月正晴。士民遊樂慶升平。熙熙萬象融和裏。共沐恩光賀聖明。下官姓王。名黼。字將明。開封祥符人也。官拜太傅。封楚國公。下官性頗黠慧。又善口辯。遭遇聖上。寵冠羣僚。身𨿽三公。位居元宰。深宮曲宴。無不陪扈。下官又故爲諧謔。獻笑取悅。聖上呼我爲小王太傅。我就稱聖上爲太上道君。一日聖上站在墻邊。要上墻去。柰無梯子。我就把兩臂承聖足而起。大聲叫道。好个扒墻天子。聖上大笑。說全虧你築巖宰相。目今海內乂安。朝廷無事。我就上一本。說今冬天气和暖。正該及時爲樂。就此十二月。令民間搭造燈棚。名曰預借元宵。聖上大喜。設宴在內庭。特令下官陪侍。因此一連數日。不得回家。似此君臣契合。多虧父子情深。我王黼自從拜太尉梁師成爲父。仗他在聖上面前贊揚。遂有今日。昨日太尉說要到我家看燈。當直的。太尉爺就是你老老爺。筵席須要十分齊整。﹝雜介小淨﹞我且問你。昨日大內承幸的教坊女樂頭兒叫甚名字。﹝雜﹞名喚謝素秋。﹝小淨﹞今日在我府中答應麼。﹝雜﹞伺候多時了。﹝小淨﹞起在一邊。我府中歌童舞女𨿽多。端沒有這妮子娉婷裊娜。我要他進我府中。亦有何難。且待宴過了太尉。再作道理。叫打差官快去打聽。太尉爺出朝。急來通報。﹝暫下副淨扮內官梁師成上﹞

【前腔】寶炬騰輝三島。鸞笙葉气千門。禦香滿袖散氤氳。但願得常依龍衮。

紫宸朝罷侍鵷班。詔賜宮刀白玉環。宦曜自來垂上象。貂璫獨喜近龍顏。下官太尉梁師成。性善柔媚。言多甘悅。出入宮寢三十餘年。歷踐臺司二十餘任。都人目爲隱相。天子喚作可兒。宮掖巡遊。常向臂間循絳系。殿頭宣拜。每將口語代黃麻。將相公卿。个个稱門生故吏。后妃嬪禦。人人呼尙父元公。以此賄賂如山。門庭成市。從我者驟加官爵。違我者立見誅夷。兒童已賜緋衣。廝養半登黃甲。大兒王黼。開應奉局於都下。月錢何止萬緡。小兒朱勔。總花石綱於蘇州。歲輸不下億計。﹝笑介﹞果然財可通神。眞个威堪震主。連日內庭侍宴。不曾回家。昨日與王黼兒約去看燈。叫左右。打執事看王丞相去。﹝雜﹞燈火明龍閣。笙歌滿鳳城。侯門多富貴。綺席彩雲迎。稟爺。已到王丞相府前了。﹝小淨上跪接﹞孩兒王黼迎接恩府大人。﹝副淨扶進﹞王黼兒。生受你。﹝小淨起揖﹞恩府大人拜揖。﹝副淨笑﹞好一个預借元宵的本。虧你想得到。聖上也喜歡得緊。自從建了艮嶽。聖上日日在內遊賞。不想時遇隆冬。百卉凋傷。車駕久不臨幸。在大內閒坐不過。見了你的本。不覺喜動天顏。﹝小淨﹞這都是恩府大人提攜。﹝副淨﹞王黼兒。我教道你。大凡官家。不要容他閒。常則是把些聲色貨利打哄日子過去。他就不想到政事上邊。左班那些秀才官兒。便有言也不相入了。﹝小淨﹞多謝恩府大人指教。﹝副淨﹞叫孩兒們。今日我在此看燈。那些禦前承幸妓樂。都齊在這裏麼。﹝雜﹞稟爺。五花爨弄三百名搬演雜劇。三百名駕前吹鼓。十八部教坊妓女百二十人。都齊在此伺候。﹝副淨﹞王黼兒。我連日困於酒食。就是這些院本雜劇。也誰耐煩看他。都打發去。止畱教坊妓女。在此送酒。﹝小淨遞酒介﹞奏樂畢。﹝眾﹞

【香柳娘】喜燈月競新。喜燈月競新。寒威乍損。想梅花已漏江南信。看鰲山切云。看鰲山切云。靑禁玉樓鄰。彤帷絳河近。﹝合﹞判行樂及辰。判行樂及辰。只恐怕後月今宵。陰晴無準。﹝副淨﹞

【前腔】慶民安物殷。慶民安物殷。太平景運。歡娛剩把良宵盡。任參橫斗分。任參橫斗分。恣意倒金尊。流光一回瞬。

﹝合前小淨﹞恩府大人。教坊妓女。有个謝素秋。到也生得停當。﹝對旦介﹞過來見了太尉爺。﹝旦見介副淨看介﹞果然生得好。要丞相爺喜歡。你造化到了。孩兒們。討个元寶賞他。起來送酒。就唱一曲。﹝旦謝起送酒﹞

【前腔】念靑樓寄身。念靑樓寄身。柳嬌桃嫩。生憎羅綺煙花陣。怪雙蛾屢顰。怪雙蛾屢顰。處處落花痕。年年送春恨。﹝合前小淨﹞

【前腔】聽歌聲佚塵。聽歌聲佚塵。朱唇微搵。聲聲調出涼州韻。更香潤玉溫。更香潤玉溫。似蘭蕙絕塵氛。繁英豈堪混。

﹝合前副淨﹞酒多了。連日困倦。孩兒們。回府去罷。笙歌歸院落。燈火下樓臺。明日扶殘醉。重尋翠羽來。﹝小淨送副淨下小淨弔﹞謝素秋過來。我愛你體態輕盈。歌喉宛轉。我府中歌舞𨿽多。卻沒有你這般顏色。你住我府中罷。我另眼看覷你。﹝旦﹞念素秋章臺陋質。永巷庸流。祇堪賣酒當壚。難入瓊樓玉館。況且老爺貴府。無數佳冶麗人。豈少賤妾一輩。﹝小淨﹞這妮子。你不見麼。

【前腔】這繁華絕倫。這繁華絕倫。三千黛粉。六宮顏色誰堪遜。不是少你一个。只是我愛你。你若進我府中。我把你做掌中玉珍。做掌中玉珍。﹝作摟旦旦避小淨﹞心坎兒裏溫存。肺肝兒般幫襯。﹝合前旦跪小淨扶起介﹞

【前腔】媿煙花戶門。媿煙花戶門。風塵陋品。豈堪與王公貴戚相廝混。況有無數絳裙。有無數絳裙。薦夕總橫陳。東鄰豈足問。

﹝合前小淨怒介﹞唗。這賤人。我到有心擡舉你。你卻句句遠我。我如今把你拘在府中。不怕你走上天去。花婆那裏。﹝老旦扮花婆上﹞本賣花爲生。翻因花作祟。日間花裏行。夜間花裏睡。花婆磕爺頭。﹝小淨﹞花婆。你把這賤人去牢禁在府後靜房裏。有呼喚才許放出。﹝老旦﹞曉得。只是府中插戴的時鮮花朵。日日是小婦人采辦。﹝小淨﹞我另遣人便了。

別夢依依到謝家。

名珪似玉淨無瑕。

東風堪賞還堪恨。

落盡溪頭白玉花。﹝下﹞

第四出羈迹

﹝旦老旦弔場老旦﹞素娘請到後邊去。﹝旦走介老旦﹞這是老婢的臥房。你只在此坐坐罷。﹝旦﹞

【尾犯引】花落任西東。似柳絮風飄。芙蓉霜送。栽卻愁苗。耘成恨種。﹝老旦﹞素娘。看你翠蛾蹙遠山黛擁。紅淚流秋水霞籠。﹝合﹞聽殘漏聲聲聒耳。月落燕樓空。

﹝老旦﹞﹝南鄕子﹞萬籟寂無聲。殘角嗚嗚近五更。香斷燈昏眠未穩。淒淸。只有霜華伴月明。﹝旦﹞應是夜寒凝。惱得梅花睡不成。我念梅花花念我。關情。獨立檐牙倚玉欞。﹝老旦﹞素娘。我們向來也聞你的芳名。只是無由見面。今日之事。怎麼樣起。﹝旦﹞你家老爺生要奴家進府。奴家不從。以此發惱。﹝老旦﹞元來如此。素娘。你好不見幾。我老爺官居極品。勢焰燻天。官家尙然拱手。朝臣孰不低眉。你是个女流。到要與他抗拒。況且府中富貴。天家不如。你若進來。自然得寵。那些兒虧負了你。苦死不肯相從。﹝旦﹞人各有志。豈可以勢相迫。﹝老旦﹞不從他由你。只怕這頭門進得來出不去哩。﹝旦﹞他若再來相迫。我拚得一死便了。

【尾犯序】此夜恨無窮。似別鶴孤鴻。檻鸞囚鳳。﹝老旦﹞你有何心事。就對老婢說也不妨。﹝旦﹞我有無限衷腸。欲訴何從。悲慟。惹禍的是花容月貌。賺人的是雲魂雨夢。從今後似提籃打水。落得一場空。﹝老旦﹞

【橊花泣】素娘。你無端何故恨匆匆。似你這月作態玉爲容。正合在綺羅叢裏承恩寵。送年華暮鼓晨鐘。素娘莫怪老婢說。你娼家有甚好行徑。風雲轉蓬。倚市門調笑將人哄。休只認酒釅花醲。■﹝目斬﹞眼間就興盡杯空。﹝旦﹞

【漁家傲】我豈戀換羽移宮。柰女蘿怎倚孤松。就是我輩從良。須要擇人而事。﹝老旦﹞若要擇人。那裏有我老爺這樣對頭。﹝旦低﹞咳。花婆花婆。他只是俗子村夫。難管領秋月春風。﹝背﹞蚤上差平頭去約趙伯疇。他有詩來約我明日相會。誰想監禁在此。多分又成虛話了。看他詩中字字芳心懂。怎割捨風流業種。男中趙伯疇。女中謝素秋。不知向來何故有此言語。想我兩人才貌呵相同。故敎人作頌。只愁緣分淺到底成空。

【尾】通宵聒絮多驚動。﹝老旦﹞素娘。你何事癡迷不信從。可不道得喪悲歡總是空。

夜思千重戀舊遊。

無窮歸思滿東流。

窗殘夜月人何在。

深鎖春光一院愁。

第五出胡擾

【點絳唇】﹝淨扮斡離不上﹞紫塞靑煙。玄菟白艸。朝那道。劣馬嘶驕。眼底中原小。

漢水連天霜艸平。野駝尋水磧中鳴。隴頭風急鴈不下。沙場苦戰多流星。咱家大金丞相斡離不是也。自從大宋與咱家盟約。倂力攻遼。還他燕云十六州。以償用兵之貲。不意王黼背約。納我叛人張瑴。爲此提兵到此。吾想宋室君臣。偸安旦夕。方且預借元宵。咱家連夜渡河而來。克定日期。要在元旦左右。打破汴城。務要慶賞眞元宵。好快活也。把都兒們那裏。﹝雜扮四卒上﹞進軍黃河南。窮寇勢將變。日落沙塵昏。背河更一戰。﹝見介淨﹞把都兒們。自從咱渡河而南。如入無人之境。這些百姓抱頭鼠竄。紛紛逃躱。此去汴京不遠。眼見得破在旦夕。須要倂力殺上前去。待克城之日。大開府庫。把金帛重賞你們。就此拔寨前進。﹝雜介淨﹞

【淸江引】紛紛鐵騎如雲繞。塞滿關山道。弓隨月影彎。劍逐霜光耀。看指日間破京城如電掃。

﹝雜﹞稟爺。已到汴京城下了。﹝淨﹞把都兒們且不要近城。只遠遠四下圍定。待明日造起雲梯。看了城中動靜。再作道理。﹝雜走圍﹞

【前腔】漫漫血戰何時了。直向中原搗。破竹已成功。幕燕眞堪笑。直待到京城賞元宵才開懷抱。﹝走下﹞

第六出赴約

【宜春令】﹝生上﹞風月性。雲雨腸。自生成花狂柳狂。新詞楚楚。俏名兒堪與秋娘抗。蘇小小才貌相當。呂雙雙風流不讓。拚醉佳人錦瑟。翠屛朱幌。

日昃鳴珂動。花連繡戶春。盤龍玉臺鏡。惟待畫眉人。小生爲有謝素秋之約。昨晚一夜睡不安穩。巴得天明。便起來梳洗。如今已打扮得齊整。除下舊巾幘。換套新衣裳。果然停當。只是怎得錢兄出來。不免催他去。錢兄起身未。﹝外應上﹞來也。

【前腔】鄕心切。旅夢長。﹝生﹞錢兄快來。﹝外﹞是何人催促恁忙。﹝見介﹞呀。伯疇。你衣衫停當。匆匆挈伴將何往。﹝生﹞孟博。你又忘了。謝素秋約我今日相會。﹝外笑﹞何乃太蚤。﹝生﹞小弟以爲遲矣。探花信浥露何妨。護花神遇風須障。﹝外笑﹞你似遊蜂粉牽香惹。鎭日顚狂。

﹝生﹞不是。昨日他內府完事。一定蚤回。今日我們蚤去。也見得有些志誠。﹝外笑﹞好一个老實社家子弟。旣如此。就請同行。﹝同走生﹞

【前腔】韋娘面。刺史腸。兩相逢迷畱怎當。芳心密意。相偎相靠從前講。﹝外﹞伯疇。此間已是他家。想還未歸。你看雕欄畔鸚鵡聲喧。畫檐邊蜘蛛塵网。﹝生﹞眞像个不曾到家的。不見銀箏拋卻。玉臺閒放。

天气尙蚤。旣不在家。我們在此坐待一回。﹝醜上﹞院鎖春風楊柳。門深夜雨梨花。未許情諧琴瑟。空勞夢遶琵琶。小人謝家平頭。今蚤去候姐姐。不想被王丞相拘畱在府。只得獨自回來。呀。家中到有人坐在此。不知那个。﹝見介﹞元來是趙相公錢老爺。﹝生外﹞平頭。姐姐回來了麼。﹝醜﹞不要說起。姐姐在內府承應已完。昨日到王丞相府去。不想被他囚禁。不放回來。小人今蚤去候。沒處問个消息。以此只得自回。﹝生外駭﹞爲甚麼囚禁他。﹝醜﹞

【前腔】只爲花容麗。玉貌揚。那王丞相呵。死臨侵邀求鳳凰。﹝生外﹞你姐姐從也不從。﹝醜﹞便是抵死不從。﹝生笑﹞這才像个素秋。﹝醜﹞王丞相因姐姐不從。就發惱起來。把溫存情況。變做了瞞神諕鬼喬模樣。把我姐姐監禁在府後什麼靜房裏頭。昏騰騰楚岫雲遮。黑漫漫陽臺路障。一似籠囚鸚鵡。浪打鴛鴦。

﹝生﹞元來如此。我那素秋。你怎得个出頭日子。孟博。我與你計較去救他也好。﹝外﹞王黼的威勢。天子尙且畏他。他把一个妓女藏在府裏。你我兩个措大。便思量救他。也太迂闊了。素秋旣不在。我們且到下處去。等他回了再來。﹝生﹞旣然到此。且耐心坐等一回。或且放得回來。也未可知。﹝外﹞我有朋友在南燻門外。向欲訪他。此去卻近。兄只在此等。我去訪了他。來與你同回下處去何如。﹝生﹞使得。兄去就來。﹝醜﹞小人也再去王丞相府前去打聽。若有下落。快來報與相公。﹝生﹞說得是。我只在此等你。﹝外﹞蓬蓽存寒士。﹝醜﹞朱門訪玉人。﹝同下生弔﹞

【普天樂】只指望撩雲撥雨巫山嶂。誰知道煙迷霧鎖陽臺上。想姻緣簿空掛虛名。離恨債實受賠償。想杜牧是我前生樣。只合守蓬窗茅屋梅花帳。素秋素秋。我想你此時呵。托香腮悶倚回廊。斷難穿淚珠千丈。只落得兩邊恩愛做了兩地彷徨。

【錦纏道】咳。王黼王黼。笑村郞。彊風流攀花隔墻。錯認做楚襄王。全沒有半星兒惜玉憐香。我這裏相思塹危如石梁。他那裏愁悶城堅若金湯。磨勒在何方。那沙吒利又十分威壯。如何更酌量。眼見得石沈山障。怨只怨孤辰寡宿命相妨。

【山桃紅】撓不著心中癢。咽不下尊前釀。謊歌郞奪了平康巷。花胡衕添了勾魂將。溫柔鄕湧出瞿塘浪。眼睜睜敎我意惹腸慌。

等這半日。錢兄也不來。平頭也不來。天色已晚。且到下處去。明日再來。或且有些好消息。也未可知。

【尾】休言好事從天降。著甚支吾此夜長。羞殺我畫不就眉兒漢張敞。

一寸相思一寸灰。

野塘晴暖獨徘徊。

行人杳杳看西月。

肯信愁腸日九回。

第七出請成

【紅繡鞋】﹝淨扮斡離不引軍上﹞神兵席捲長驅。長驅。軍聲鬼哭神呼。神呼。圍城邑。禁樵蘇。如拉朽。似摧枯。﹝合﹞看直搗混輿圖。看直搗混輿圖。

咱家大金丞相斡離不是也。自從提兵來此。與中原交戰。一敗張瑴於燕山。再敗郭藥師於白河。遂乘勢直抵汴京。緊緊圍住。城中十分危急。道君皇帝讓位東奔。新皇帝初登大寶。膽怯心寒。前日遣趙良嗣來議和。就講歲幣二百萬之外新增百萬。尊咱家爲伯。彼家爲侄。但求退兵。咱對他說。京城破在頃刻。咱以少帝之故。斂兵不攻。欲存趙氏宗社耳。今若議和。歲幣不要說起。當輸犒師之物。金五百萬兩。銀五千萬兩。牛馬萬頭。表段五萬疋。以宰相親王爲質。送大軍過河。一一如議。咱就退兵。若還一字不依。莫怪三軍囉唣。又要王黼賊臣親詣軍前發落。趙良嗣諾諾而退。想今日一定來也。把都兒們大聲髙叫。著宋國大臣速赴軍前議事。﹝雜應叫介小淨扮王黼引小軍持物上﹞敗國亡家且莫論。兒啼女哭不堪聞。蚤知今日多辛苦。悔不當初做好人。我王黼平日只曉得獻媚取容。那知他軍國大計。不想大金斡離不丞相提兵渡河。勢如破竹。把一个汴京城緊緊圍住。內外不通。又怪我納彼叛臣。勒要到軍前發落。我想此人比不得道君皇帝。不是好惹的。此去凶多吉少。爲此被我通同梁太尉。盜得一顆傳國璽。又將內庫黃金一百萬。白銀二百萬。前去送與他。再著些花言巧語。或且饒得我過。也不可知。全仗祖宗陰護佑。還祈天地默扶持。此間已是轅門前。你看戈戟如林。刀鎗似雪。旌旗耀日。殺气橫天。好怕人也。且就此俯伏咱。﹝俯伏介淨﹞轅門外俯伏的什麼人。﹝小淨﹞宋國下臣王黼。死罪死罪。﹝淨﹞就是王黼麼。挷進來。﹝雜挷進介淨﹞王黼。你這賊臣。欺君誤國。恃勢殃民。把一个趙氏江山。弄得如此。你尙且違我盟誓。納我叛臣。今日天兵到來。死在旦夕。更有何辭。還來見我。﹝小淨﹞王黼自知罪重惡極。萬死無逃。只是尙有一言。再祈俯納。﹝淨﹞有言盡著你說。﹝小淨﹞道君皇帝出奔之時。事出倥傯。遺下傳國璽一顆。乃歷代受命符璽。卻是王黼收得。今特將來獻上丞相。以爲受命混一之兆。再有王黼向趲家私。黃金一百萬兩。白金二百萬兩。以爲犒賞三軍之資。總在轅門。未敢擅入。﹝淨﹞京城破日。這些玉璽金銀。怕不是咱家的。誰要你來先獻。不過是逃死的姦計。﹝小淨﹞丞相要殺王黼。正如孤豚腐鼠。一刀斧手之事耳。但若丞相畱得王黼狗命。待王黼回去。主張宋家事體。凡丞相所須。何不如意。丞相請自三思。﹝淨背﹞到也說得有理。這樣人殺他也沒用。﹝對﹞放了挷。玉璽金銀。傳令收進。﹝小淨謝起復跪淨﹞且起來。把城中光景說一徧。﹝小淨﹞

【瑣寒窗】汴京城富貴難言。千里春風奏管弦。柰君臣苟且偸樂流年。豈意大兵弔伐。長驅席捲。今日呵。只落得鳥啼花怨。﹝合﹞堪憐。析骸易子哭聲喧。繁華一旦都捐。

﹝淨﹞宮殿不曾動麼。﹝小淨﹞

【前腔】蕊珠宮已作飛煙。雲篆天書迹邈然。更宣和離黍夜月空懸。奎章閣畔。盛集烏鳶。絳霄宮徧生苔蘚。

﹝合前淨﹞艮嶽無恙麼。﹝小淨﹞

【前腔】艮嶽在禦宅東偏。別是神仙一洞天。有卿云列岫。龍躍諸軒。奇花異石。海輸陸輦。到今來樹頭巢燕。

﹝合前淨﹞我聞汴京城富貴。欲來看賞元宵。依你說來。這等蕭條景象。就打破也是空城。要他何用。﹝小淨﹞要這空城。委實沒用。王黼到有一計在此。﹝淨﹞你就說。﹝小淨﹞丞相只頓兵城下。聲言攻打。把城中玉帛子女。盡行括取。然後勒要二帝親赴軍前議和。那時挾之而往。則中原之土地。丞相之土地。中原之人民。丞相之人民矣。又何求而不得哉。若只畱戀空城。寬假二帝。竊恐勤王兵集。天下事未可知矣。丞相聽稟。

【前腔】汴京城王气蕭然。萬戶淒涼盡倒懸。不見門生荊棘突少炊煙。驢遊禁掖。狐登寶殿。臻蓬蓬歌聲淒怨。丞相。你但聲言。增還歲幣便師旋。要主人翁親赴軍前。

﹝淨﹞好計好計。元來你是个知趣的人。一向怪差了。太傅。我也有句話對你講。我大軍凡到之處。齠齔不畱。你城中也住不穩。你原是祥符人。今番進城。速速把家貲整理。回到家去。待我克城之後。逶迆而南。取你來軍前聽用。你是有恩與我的。少不得還你个大大官做。﹝小淨拜謝﹞多謝丞相指迷。﹝淨﹞還有一事。聞得你家女妓最多。快選上好的送幾百名到軍前消遣。﹝小淨背﹞前日正受了謝素秋那婆娘的气。如今把他送來。出這口气。﹝對﹞有个妓女。名喚做謝素秋。歌舞絕倫。待王黼回去。就送他一班兒到軍前聽用。王黼就此吿回了。﹝淨﹞請回罷。

箭入昭陽殿。

笳吟細柳營。

內人紅袖泣。

王子白衣行。

第八出脫禁

【月云髙】﹝旦上﹞霧昏塵暗。世事多傷感。鎭日愁雲結。徹夜妖星撼。王黼王黼。你把我坐守行監。■﹝石參﹞可可忒漁濫。﹝內作喊介﹞忽聽得軍聲喊。逗落了佳人膽。咳。不要說奴家。就是官家。這時候呵。也躑躅荒郊沒掂三。翠輦空山飽瘴嵐。

我生之初尙無爲。我生之後宋祚衰。狼煙四起兮沸鼓鼙。鋒鏑成林兮盛旌旗。人民塗炭兮城郭非。孤身淪落兮紅顏隳。山可平兮海可竭。妾怨苦兮無窮期。奴家謝素秋。自被王黼囚禁在此。不意金兵壓境。京城危在旦夕。咳。一个金甌無缺的天下。被兩三个賊臣弄得至此。王黼連日被金兵押在軍前。我欲待竟自回去。一來恐怕他追趕。二來城門緊閉。便要回去。也無計出城。只得且在此等个機會而行。花婆今蚤出去打聽消息。待他回來。與他計議。前日趙伯疇約我相會。又是月餘。這等亂離。多應會試不成。不知還在京城否。又不知後日得會面否。好愁悶人也。

【前腔】綠愁紅慘。薄命多迍轗。我和你會面艱如許。姻緣事如何勘。說將來才貌相堪。生察察因人陷。我被那紅顏誤。他被那靑衫賺。正是兩地相思一樣擔。百歲良緣百滯淹。

﹝老旦上﹞竈突已炎上。燕雀猶未知。素娘在那裏。素娘。你還不知。﹝旦﹞花婆。爲甚這等慌張。﹝老旦﹞

【不是路】虜勢難支。故國飄零事已非。你看軍聲沸。汴京破在須臾矣。﹝旦﹞官家如何。﹝老旦﹞道君的。東奔建業多狼狽。結綺臨春萬戶灰。﹝旦﹞你老爺到軍前如何。﹝老旦﹞老婢到把要緊說話忘了。老爺到彼呵。魂驚悸。軍前勒取謳歌妓。聞得首名是你。首名是你。﹝旦慌哭介﹞

【前腔】聽說驚疑。我本是月戶云窗嬌媚姿。身柔脆。豈堪嫁作豺狼配。淚交頤。今朝寶瑟拋珠袂。明日金鎗臥鐵衣。悲笳裏。聲聲斷送朱顏顇。定做異鄕寃鬼。異鄕寃鬼。

花婆。事已危迫。萬望你定一計救我則个。﹝老旦﹞素娘。老婢一向要對你說些衷腸話。不知你心事。不好說得。老婢原不是王府裏人。向在長安城中賣花爲生。莫說王公貴戚。就是三宮六院。也都廝認。爲是朝夕送花朵到王府裏來。王丞相好意相畱。不好恝然而去。只是每常看他行事。後日必有大禍。因此老婢也無心要住在此。他前日把你囚禁。我那時就有意要放你。未得其便。如今金兵壓境。他自己也顧不全。這座冰山。能消幾个風吹日炙。你我不就此時脫身。更待何時。此間府中門路。我都識熟。不怕不出。只是出門之後。投到何處去好。﹝旦﹞回家去何如。﹝老旦﹞金兵拘刷女妓。你是頭兒。若回家去。可不在此待拏。﹝旦﹞到趙伯疇家去何如。﹝老旦﹞他是什麼人。﹝旦﹞是山東解元。會試到此。﹝老旦﹞會試舉人。不過一間兩間下處。怎藏得你。老婢有个孩兒。現充守新蔡門軍士。聞得金兵專打南燻門。新蔡門賊兵卻少。我們就此出去。到孩兒家住下。尋个方便。澑出城去。自有脫身之所。事不宜遲。就此去罷。﹝老旦同走旦﹞

【皁角兒】慨西風橫沾淚臆。感東君殷勤周庇。千般恨憑誰訴題。總嬋娟誤人非細。但只見野棠春玉塵委。原上艸靑血化。物是人非。﹝合﹞淒涼鼓吹寂寞舞衣。從今後舊時堂燕。更傍誰飛。﹝老旦﹞

【前腔】百年事不勝痛悲。樂遊原霎時塵翳。勸娘行不用淒其。紅顏命自來憔悴。今日與你脫去此難還好。若還解送金虜。好一似抱琵琶彈馬上。奏胡笳穹廬帳。拋擲誰知。

﹝合前老旦﹞且喜已到新蔡門。此處已是孩兒家裏。﹝叫介內答﹞不在家。在城上守把。﹝老旦﹞素娘。天色晚了。城上緊急。出去不得。且待明蚤覷便而行。﹝旦﹞是如此。

又見秦城換物華。

豈宜重問後庭花。

於今拋擲長街裏。

莫怨東風當自嗟。

第九出獻妓

﹝小淨便服上﹞當年志气粗豪。叱吒山嶽動搖。天子視如狎友。宰相則當兒曹。豈意達虜臨境。南人日夜號咷。區區親賫金帛。前去行成討饒。那斡離不就如閻羅天子。軍士們个个是木客山魈。被我逞著口中三寸。等閒免了頸上一刀。誰管他山河破壞。誰管他宮闕焚燒。這叫做慷他人之慨。風自己之騷。我王黼平日气槪。天子不怕。不意見了金丞相。軟做一堆。全虧這嘴頭子說了幾句。他就道我知趣。教我速速回家。後日自有重用。又討我家歌妓。我正受了謝素秋那婆娘的气。被我就指他的名兒報去。我如今回來。打發他們起身。收拾了家貲。回祥符去。再作道理。從來狡兔營三窟。畢竟饑鷹飽一揚。來到此間。已是本府。只索進去。快喚謝素秋出來。打發他去。掌家的。在那裏。快與我喚謝素秋出來。﹝內答﹞謝素秋昨晚逃去了。﹝小淨﹞花婆那裏。﹝內答﹞也去了。﹝小淨慌介﹞罷了。罷了。怎麼好。昨日已報過他名。如今逃了。教我那裏追尋。也罷。只就這些妓女中揀个俊俏的。冒做謝素秋解去。只要冊子上開他做頭便了。打差官那裏。﹝醜扮打差官上﹞寄語當路人。莫將國事誤。可憐中華女。嫁作胡人婦。打差官磕爺頭。﹝小淨﹞打差官。我府中有歌妓一百二十名。爲頭的叫做謝素秋。你可造成花名文冊。解送到大金斡離丞相處聽用。不可有誤。就傳上丞相爺。

【玉山頹】名姬全部。特遣助春風燕幕。看他籠玉筍翠袖長垂。步金蓮絳裙輕舉。是瑤臺仙侶。个个向羣玉山頭勾取。你說俺爺多多拜上丞相。盼望黃龍府。目煩盱。不能親到效區區。﹝丑應背﹞

【前腔】你掠取民間子女。敎歌舞指望朝歡暮娛。誰知把傾國名姝。反做了喪家逋虜。咳。眾歌妓眾歌妓。你就是銜杯舞馬。肯向凝碧池頭回顧。﹝對淨拜﹞拜別恩官去。﹝小淨﹞你快去。不要擔誤了公事。﹝醜﹞敢趦趄。﹝出介﹞秦樓此夕夢魂迂。

﹝下小淨﹞打差官已去。且喚掌家出來。收拾回去。掌家的那裏。﹝末扮掌家上﹞福兮禍所伏。禍兮福所依。試看檐頭水。點滴不差移。掌家的磕爺頭。﹝小淨﹞掌家的你曉得麼。金人聲勢甚盛。宋室亡形已彰。我昨蒙斡離丞相美意。教我且回家去。等他克了京城。漸至河南。便來召我重用。你如今把家貲盡數把車兒裝上。先押出新蔡門去。到陳橋驛相等。我隨後就來了。只在驛前相會同行。不可有誤。﹝末﹞門上緊急。倘或盤問如何。﹝小淨﹞說是我的車輛。誰敢攔阻。﹝末﹞這許多東西。那裏討得許多車子。況且小的一人。恐怕照顧不及。﹝小淨﹞也罷。就傳我令去新蔡門。撥三千守城軍士護送你到驛便了。﹝末傳﹞王丞相有令。新蔡門點三千軍士聽用。﹝內應小淨﹞你此去非通小可。須要小心。

【三學士】他那裏長勝雄兵如虓虎。況累累千乘輜車。﹝末﹞朝廷待老爺這等恩深。老爺何忍棄之而去。﹝小淨﹞你謾說朝中日近恩還重。我只怕陣上云髙勢卻孤。﹝合﹞但願長途無崄岨。平安去返故廬。﹝末﹞

【前腔】我想你富貴榮華誰與伍。闇然消歇無餘。從來髙處須防跌。始信康莊卽畏途。

﹝合前雜扮軍士四名上﹞新蔡門守城軍士三千名。聽候爺發落。﹝小淨﹞軍士每。我打發家人回去。著你每護送至陳橋驛。須要小心。違者軍法。﹝雜應﹞

莫遣黃金謾作堆。

五陵松柏使人哀。

姦邪用法元非法。

往事空成半醉來。

第十出出關

【六麼令】﹝老旦旦同上﹞山河頓攺。陣云迷殺气橫排。霜寒鼓死哭聲哀。衝風起帶星來。瘦腰肢戰怯難禁害。瘦腰肢戰怯難禁害。

﹝旦﹞花婆。天已明矣。怎麼擺布出城便好。﹝老旦﹞素娘。我家孩兒昨晚被王黼差押家貲到陳橋驛去。門上並無一人相認。我與你只在此等候。看有人出城。尋个計較混去。如今且不要忙。你還坐在裏頭。我去外邊打聽。若有機會。就來報你。﹝旦介同﹞正是寧爲太平犬。莫作亂離人。﹝暫下末同車夫軍士上﹞

【前腔】親賫金帛。陳橋驛如隔天涯。﹝內喊介末眾﹞殺聲四起晝昬霾。怎脫得這狼豺。敎人膽戰心驚駭。敎人膽戰心驚駭。﹝末﹞已到新蔡門。喚守門軍。快開城門。﹝雜叫內應﹞什麼人大膽叫門。﹝末﹞王丞相府差出城的。﹝內應﹞旣是王丞相差來的。討文引來驗。﹝末介內應﹞開門。﹝末軍士車夫同﹞敎人膽戰心驚駭。敎人膽戰心驚。駭。﹝下小淨便服上﹞

【前腔】冰山已壞。悔當年作事全乖。今朝行路苦難捱。生恐怕被人猜。咳。老天老天。只求保得微軀在。只求保得微軀在。

自古道無平不陂。無往不復。我王黼受朝廷許多厚恩。到把一个江山送了。如今蒙斡離丞相與我暗約。教我且作歸計。攺日自有用處。萬萬家貲。已著掌家的先押出城去了。我如今也趁蚤走罷。只一件。我平日害人最多。見我回家。那班人定來算帳。卻怎麼好。﹝思介﹞我有个相知在雍丘縣。且到那裏去暫住幾時。再作道理。此間已是新蔡門。不免叫門則个。掌門的官兒那裏。﹝雜扮守門官上﹞朝朝開玉帳。夜夜臥金鉦。譏察非常事。監門役豈輕。掌城門指揮磕爺頭。﹝小淨﹞我奉密旨出城公幹。快開城門。﹝雜應﹞曉得。﹝開介小淨作出雜送介﹞掌門指揮候送爺。﹝小淨﹞去罷。不消了。﹝小淨下雜弔﹞你看王丞相先將行李打發出城。此去定有蹺蹊。朝廷這般待他。一遇有事。就飄然而往。要那臣子何干。我且坐在此看他可轉來。﹝老旦上叫﹞素娘快來。﹝旦急上﹞

【前腔】擔驚擔害。整終朝懷著鬼胎。﹝見介老旦﹞素娘好了。方才王黼丞相出城。我每快快趁此機會哄他出去。﹝旦﹞倘或盤問如何。﹝老旦﹞若還盤問我安排。﹝見雜介﹞快開門。﹝雜﹞你兩个婦人。那裏去的。敢來叫門。﹝老旦﹞我是丞相府女裙釵。方才丞相前行。我每一時走不上。遲了一步。你盤詰誰來。﹝雜﹞敢是冒名的。﹝老旦﹞誰是冒名。你難道不曉得。我花婆到處名偏大。花婆到處名偏大。

﹝雜﹞元來是丞相府花婆。是眞的了。只是你敢逃走出去的麼。﹝老旦﹞你敢是阻當我麼。﹝叫﹞老爺轉來。﹝雜駭介﹞請穩便。國事懸敵國。權姦狎婦人。﹝下老旦﹞且喜已出城門。前面都是金軍。我每還要脫這虎口。才得性命。﹝旦﹞呀。你看前邊無數達虜來了。且躱在一邊。等他去了再走。﹝暫下雜扮達兵上﹞快趕快趕。方才見許多人推著許多車子過去。說是王黼家的。必然是重貨。咱們盡去追趕。追得來時一半解與老爺。一半眾人分用。饒他走到焰摩天。腳下騰雲須趕上。﹝下旦老旦上老旦﹞慚媿慚媿。這些羯奴。幾乎喪在他手。他只見前面許多車子。捨命趕去。你我不就此時脫身。更待何時。﹝旦﹞

【憶多嬌】走得我气已衰。眼倦開。笳鼓喧鳴聲正哀。回首龍城盡艸萊。﹝合﹞只見林薄雲埋。林薄雲埋。屈曲程途怎捱。﹝老旦﹞

【前腔】素娘。你雲鬢歪。墜玉釵。山路崎嶇褪繡鞋。欲覓居停門未開。

﹝合前老旦﹞天色已晚。前邊有个庵院。且去投宿一宵。明日再行。

淚沿紅粉濕羅巾。

劍遂驚波玉委塵。

今日亂離俱是夢。

人生莫作婦人身。

第十一出錯認

【鳳皇閣】﹝生上﹞黍離宮殿。今古興亡閱徧。銀屛金屋夢魂邊。鏡匣長封嬌面。怕星移斗轉。淚濕胭脂損舊顏。

玉容何處成終訣。立向西風淚流血。昨夜分明夢裏來。醒時隱約寒燈滅。自從謝素秋被王黼拘畱之後。小生日日去探問。並無消息。豈意胡虜犯闕。京城危若累卵。上皇東幸。新帝艸艸卽位。二三姦臣。還在左右。眼見得社稷丘墟。趙氏不血食矣。咳可嘆可嘆。前日有旨。朝覲官免朝。盡行復職。會試的亦許暫往鄰郡逃避。事平再來。錢兄已赴雍丘任去了。他去時曾與小生有約。且到彼暫避。只爲謝素秋。未得便往。好歹今日再去尋訪一番。若得个下落。也不枉了許多懸想。﹝走介﹞你看九廟灰飛。萬家煙滅。銅駝偏生荊棘。石馬埋沒蒿萊。別院秋深黃葉墜。寢園春盡碧苔封。好生傷感人也。

【獅子序】陵谷變。朝市遷。痛宮車碾破關山野煙。更深宮寂寞。晝漏空懸。若論廢興的旋轉。祗敎人怨野鹿。恨宮鶯。妒飛鳶。夢迷春苑。只聽得萬年枝上。日暮啼鵑。

此間已是王黼府前。怎麼沒有一人在此。不免問聲。﹝問﹞借問聲。王丞相可在府中。﹝內應﹞不在府。軍中去了。﹝生﹞

【太平歌】只見重門閉。艸色連。鳥雀聲從花外囀。﹝又問﹞再借問聲。有个教坊妓女謝素秋在府。可曾放出去了。﹝內﹞不曉得。﹝生﹞唐環不見沈香遠。漢宮難睹昭陽燕。卻似廣寒宮裏去覓嬋娟。會面杳無緣。

此處杳無尋覓。不免再到他家去。﹝走介﹞

【賞宮花】歌樓在那偏。新愁眼欲穿。此間已是他家。寂無一人。定然不曾回了。客館輪蹄絕。繡閣网虫沿。昔日酒旗歌板地。今朝誰是抝花仙。

兩處都沒有个消息。只得且回到下處。明日打點回去則个。﹝醜扮差官上﹞歌殘翡翠簾前月。醉倒巫陽夢裏云。豈料中原窈窕女。穹廬深處結良姻。自家王丞相府差官。押送歌妓到軍前去。逶迆行來。已是南燻門了。﹝朝內介﹞眾車夫。好好把車子一澑兒擺著。不要攙前落後。﹝內應介生﹞前面那官兒說是王丞相差的。不免上前去問聲。或且得个信兒。也不可知。﹝相見介生﹞尊官拜揖。尊官是何衙門。今欲何往。﹝醜﹞在下是王丞相府打差官。奉俺丞相爺鈞旨。著送歌妓到斡離丞相軍前去。﹝生駭介背﹞好古怪。解送歌妓。莫不素秋也在裏頭。﹝對﹞請問尊官。歌妓有多少名數。可有一个謝素秋在內。﹝醜﹞頭名就是他。﹝生悲介﹞咳。老天。老天。罷了。謝素秋。你今番石沈海底。永無見面之期矣。﹝醜﹞我且問你。他是相府中的人。你怎麼就曉得他的名兒。﹝生悲﹞

【降黃龍】堪憐。我與他是中表姻聯。自幼相從。意投情眷。尊官莫哄小生。眞个有謝素秋沒有。﹝醜﹞爲甚哄你。這不是花名冊子。你自看。﹝生看念﹞歌舞妓女一百二十名。第一名謝素秋。﹝生悲﹞似羸瓶斷綆。墜深深井底。再出何年。尊官。後邊那些車子都是歌妓在內麼。﹝醜﹞正是。﹝生揖﹞尊前。望行方便。﹝醜﹞你要怎麼。﹝生﹞小生欲與謝素秋說一句話。但相容近車兒一面。死也誰怨。﹝醜﹞你這人莫不風癲的。這是軍情事。好當耍的。﹝生﹞我管什麼軍情事。﹝走近車醜阻﹞車夫。快快推車兒出城去。快走起。快走。起。﹝推車上走一遭﹞相逢不下馬。各自奔前程。﹝丑同雜下生弔﹞縱然有一腔心事。對面難宣。

【大聖樂】素秋。素秋。你似明君遠嫁祁連。抱琵琶馬上眠。明明在他一輛車中。要說句話也不能。素秋。我與你這等無緣。似黃昏門掩梨花院。人不見。月空懸。他那裏載將愁悶徵車上。我這裏拾得淒涼逝水前。此夜更長漏永。怕沒个千番腸斷。萬徧魂牽。

千山萬水玉人遙。

銅雀春深鎖二喬。

幾處吹笳明月夜。

卻敎江漢客魂消。

第十二出投雍

【滿庭芳】﹝旦上﹞帝裏繁華。長安人物。妝成宣政風流。綠窗朱戶。十里爛銀鉤。﹝老旦上接﹞一旦刀兵齊舉。旌旗擁百萬貔貅。﹝合﹞長驅入歌臺舞榭。風捲落花愁。

﹝旦﹞一朝鼙鼓揭天來。百二山河當地灰。﹝老旦﹞驛館夜驚塵土夢。繁華猶自故鄕回。﹝旦﹞花婆。感得你恩山義海。脫離我虎窟龍潭。如今幸得軍聲漸遠。只是奴家途路生疎。不知還投那條路去好。﹝老旦﹞素娘。這等亂離世界。惟有全生要緊。若還到衝要去處。恐怕安身不穩。老婢原是雍丘人氏。彼中親戚甚多。況且僻靜。兵燹一時不到。就走這條路何如。﹝旦﹞但憑花婆指引。﹝老旦﹞旣如此。請這邊投南去。﹝旦﹞

【傾杯玉芙蓉】抵多少煙花三月下揚州。故國休回首。爲甚的別了香閨。辭了瑤臺。冷了琵琶。斷了箜篌。﹝老旦﹞怎禁得笳蘆塞北千軍奏。怕見那烽火城西百尺樓。﹝合﹞似靑靑柳。飄零在路頭。問長條畢竟屬誰收。

﹝老旦﹞素娘。似你這般風流瀟灑。如花似玉。向在風塵。知心有幾。﹝旦﹞

【破地錦】笑悠悠。若个是知心友。花婆。門戶中道路有甚好處。恩變做讎。但相逢便與兩字綢繆。多少鸞凰誰是雎鳩。鬼狐尢錯認做親骨肉。

素娘。每常見你懷著一幅紙。像有詩兒在上。是誰贈的。這般珍重。﹝旦﹞是濟南趙解元贈我的詩。帶得在此。花婆請看。此人才是我相知。可惜不曾見面。﹝老旦﹞可又是作怪。不要作耍老婢。那裏有不見面的相知。﹝旦﹞花婆。誰作耍你。卻有个緣故。那趙解元是山東才子。奴家也教坊有名。故此人人說道。男中趙伯疇。女中謝素秋。天下無雙。人間希有。兩邊思慕。實也多時。他前日到京會試。兩番相訪。止因公事。未曾見面。這是他贈我的詩。不想値此大難。兩邊不知下落。又不知後日得見面否。﹝老旦﹞元來就是趙解元。前日來參見丞相。老婢也認得。果然好人物。果然是素娘對頭。人言定然不差。﹝旦﹞怎麼一个模樣。就說一說。﹝老旦﹞

【古輪臺】我見他態夷猶。綠袍新染翠云流。雙眸烱烱星光澑。是風流領袖。況詩句淸新。包籠著許多機勾。﹝旦接﹞本是織女牽牛。誰料做參辰卯酉。恨無端羯虜拆鸞儔。﹝老旦﹞似這般風僝雨僽。到有个天長地久。更才子多情。佳人畱意。人間傳語。三事豈人由。俱輻輳。管敎百歲詠河洲。

素娘。此間已是雍丘縣界上。尋一處僻靜人家。過了今夜。明日入城何如。﹝旦﹞是如此。

【尾】離鄕背井多出醜。今夜情魂不住陡。錯把雍丘做帝丘。

漁陽烽火照函關。

漂泊西南天地間。

妾夢不離江水上。

人傳郞在鳳皇山。

第十三出憶友

【髙陽臺】﹝外上﹞太液波翻。瀛洲島削。乾坤磨蠍重辟。神州腥穢。天河淨洗何日。﹝貼旦上接﹞孤嫠謾卹機中緯。媿塡海無能銜石。﹝合﹞夫和婦楚囚相對。血淚滿襟臆。

﹝外﹞海門寒日澹無輝。艮嶽樊樓塵亂飛。﹝貼﹞不道帳前胡旋舞。有人行酒著靑衣。﹝相見介外﹞下官雍丘令錢濟之是也。夫人。下官入覲之時。四海偃然無事。到京以後。九廟遽爾陵夷。實宇宙之大變。亦我生之不辰。﹝貼﹞相公。你𨿽居下僚。卻有民社。聞得胡奴破京而後。便欲乘勢南下。恐有姦細。潛入境中。城門盤詰。不可不嚴。﹝外﹞夫人之言有理。下官已曾分付各門。固守出入。盤詰去了。﹝貼﹞請問相公。宋家天下。何以遂至不保。﹝外﹞

【金井水紅花】國是賢姦混。天心興廢移胡馬度金微。擾京畿。中原鼎沸痛恨王黼梁師成這一班姦臣呵。致使翠華東幸。躑躅向江湄。空望斷漢官儀也囉。﹝貼﹞山河百二。一朝頓非。輪轂三千。難道寸籌莫出。好一似漁陽鼙鼓。霓裳釀胚。好一似馬嵬旌斾。淋鈴雨催眼前一瞬。千古興亡異。

﹝外﹞夫人。下官有个至友趙伯疇。原是山東解元。在京曾與同寓。約日下到此暫住。以待京城消息。不知兩日爲甚絕無消耗。時刻放心不下。﹝貼﹞干戈洶湧。道裏阻隔。未必便有他故。相公何必掛懷。﹝外﹞夫人。下官與趙伯疇呵。

【前腔】有月曾同賞。無秋不共悲。攜手又何時。況事參差。帶甲滿地。﹝貼﹞只恐登樓作賦。裘敝謾無依。﹝外﹞聽何處鳥嚶嚶也囉。﹝貼﹞就使裁書錦鯉。抒情隴梅。又恐道路縱橫。竟作石城漂溺。﹝外﹞我這裏西風獨倚。殘月夢回。他那裏夕陽揮淚。愁雲慘飛。神交千里。料想心符契。

﹝末扮報事官上﹞戍鼓斷人行。何時見息兵。可憐異鄕客。挈伴徙孤城。自家雍丘縣守城官張千戶是也。有事欲稟錢爺。柰已退堂。只得擊鼓進見。﹝內擊鼓外﹞外邊擊鼓。夫人且回避。﹝貼下外﹞擊鼓的報甚事來。﹝末﹞小官奉爺鈞命。把守城門。凡有出入。盡行仔細盤詰。不敢容情。今有各處逃避來的。盡說爺臺仁政。本縣簡僻。不遠千里。特來投托。男子婦女。約有幾千。未奉鈞旨。不敢開門放入。﹝外﹞你與我問明來歷。要見何方人氏。作何生理。男子婦女。各造一冊。開寫花名。呈遞過來。另自有處。﹝末﹞冊子小官已造得在此。﹝遞介收介﹞老爺可憐見。這些逃亡百姓呵。

【解三酲】男和女攜羣挈隊。苦殘形半帶瘡痍。有多少夫妻半路相拋棄。更有兄尋妹父覓兒。城頭日暮悲聲起。鬼燐終宵奪月輝。望乞垂仁庇。令投生地。免飼狐貍。﹝外﹞

【前腔】痛戎馬四郊多壘。致赤子在在離披。從來保障須仁吏。豈忍見就死溝渠。自慚不是睢陽守。敢坐視蒼生立槁時。你與我速拯濟。開門延入。不用趦趄。

天色已晚。速傳令去。凡一應逃難百姓。盡行放入。卻也要小心。恐有姦細。﹝末﹞得令。一言傾太嶽。萬姓起重泉。﹝下外弔﹞且把冊子細查一徧。恐有來歷不明的。﹝看介﹞一名王將明。祥符人。好怪。將明是王黼表字。又是祥符。明明是他。到這裏做甚。嗄。是了。他旣已賣國。又將竄身。不斬此賊。何以謝天下。誅之又恐得罪朝廷。如何是好。

【前腔】他是千載狐綏綏九尾。兩頭虺見者多危。唐家林甫吳伯嚭。傾社稷覆宮闈。當年兩觀誅難緩。此日羣黎怨不知。好把龍泉礪。看白虹貫日。鬥气低垂。

再看婦女冊子。一口謝素秋。京城教坊妓。﹝笑介﹞這謝素秋正是我趙伯疇所喜。也來到此。伯疇若至。卻也好了此良緣。

【前腔】他兩下情投意旎。柰阻隔會面偏希。豈意緱山已跨靑鸞背。問子晉幾時歸。若還得遂當時願。始信良緣會有期。好把赤繩系。只恐無情紅葉。逐水東之。

此二事且待日後另自有處。

山河萬里竟分支。

莫向中原嘆黍離。

往事重觀如敗局。

水光山色不勝悲。

第十四出路敍

【喜遷鸞】﹝生上﹞新丰酒醒。正漁笛橫吹。客氈猶冷。鴈塔虛題。鴛衾獨抱。空勞夢怯魂驚。故國秋風槭槭。野店寒燈耿耿。凝盼處。雍丘雲樹。馬首遙橫。

斷絲棄道邊。何日緣長松。墮羽別炎洲。不復巢梧桐。昔有盧莫愁。綽約商玲瓏。京華多少年。門外嘶靑驄。時多困轗軻。白璧淪泥中。跨馬從驕虜。掩袂泣西風。願如靑冢月。年年照漢宮。小生會試到京。不意遭此亂離。春闈不舉。功名一事。甚覺茫茫。就是謝素秋。不過一妓女。要見一面。亦不可得。如今送與金人。竟成隔世之恨。咳。幾時紅葉傳芳信。那得朱衣暗點頭。這也不須說起。我想趙氏宗廟。已踰百年。金人一至。勢如壓卵。王黼兀自獻計於斡離不。欲邀二帝親詣金軍挾之以索重賄。國家髙官重祿。都養了這樣人。天下事可知矣。可嘆可嘆。前日錢孟博赴任之時。曾約到他治所。一來可以避難。二來去京不遠。信息易通。昨日已被我賺出城來。且喜軍聲漸遠。不免取雍丘道上。趲行前去。﹝走介﹞

【鴈魚錦】天津桃李春正明。柰天驕一夕傳邊警。鳳輦向氈裘親系頸。誰知單壘就我愁城。縱千軍誰敵得心兵。佳人殢虜庭。空落得賺人的詩句爲盟證。若妄想見玉容除是魂夢境。孤零。合受伶俜。便靑衫颯沓。還指望紅絲定。空亡守命。一霎兒俏花神變做窮災眚。恨胡虜笳拍亂鳴。恨姦賊徵歌請盟。恨國是渭爲涇。三般恨。這百年眷豈望能成。難憑。這漂零異情。他那裏泣靑山。投毳帳。做了他鄕鬼。我這裏捱白日。掩鸞幃。博得个癡漢名。堪驚。南北瓜分。怎如那秋鴻春燕飛翰勁。耐可當時。無繇見面。但睹嬌姿。今若爲情。書齋夜冷。三更夢覺。只索把枕頭來整整。似這般虛脾動染相思病。何似人言莫浪稱。玉關一去。已成桃梗。心知道無由會面。豈再圖歡慶。但誰無志誠。他新詩贈投。言言皆動情。怎不掛腸割肚難丟捨。況孤身遠投陷穽。惺惺自惜惺惺。堪笑我胸中徒有三千卷。筆下曾無百萬兵。謾悲哽。這孤蹤似風中斷箏。漢將日徵兵。有誰人問及鉛槧經生。難歇腳蠅蝸利名。沒轉頭鳳鸞形影。途次總閒評。正是江淹彩筆題空恨。宋玉招魂賦不成。

千里靑雲未致身。

五千貂錦喪胡塵。

惟應鮑叔偏憐我。

一盞寒燈共故人。

第十五出訴衷

【生查子】﹝外上﹞客淚墮淸笳。爲國憂偏大。知己遠投箚。心事方撐達。

下官錢濟之。自從復任以來。且喜境內寧靜。戎馬無侵。只爲趙伯疇未知下落。日日懸念。今早見城門報單。有个濟南趙解元。喜之不勝。事冗尙未延接。前日謝素秋來逃難。次日喚來看看。果然好个女子。不枉我伯疇這般致念。才子佳人。實是良偶。兩下不期都來。可不是天作之合。我意欲了此一段姻緣。就喚素秋進衙。他有同來一个老嫗。名曰花婆。下官令夫人同他兩个另住西衙。只有兩件事難處。一來謝素秋是妓女。風塵心性。未知肯隨窮秀才否。二來趙伯疇心性顚狂。未見時尙且時刻掛念一見之後。定然迷戀。怎肯把功名著緊。今日且教夫人細問素秋一番。若眞个有伯疇的心。那時另自有處。夫人在那裏。﹝貼上﹞

【前腔】官舍絕喧嘩。繡閣燻蘭麝。暮靄照窗紗。樓上晚妝罷。

﹝相見介外﹞夫人。前日教你看謝素秋行動。果是何如。可做得个良家之婦。﹝貼﹞相公。這妮子到也有些好處。丰姿俊雅。可方洛女湘妃。徳性溫純。不減少君徳耀。絕無綺羅粉黛之態。豈是尋常庸碌之妻。﹝外﹞夫人。我對你說。山東趙伯疇是天下才子。謝素秋亦天下美人。所以人言把他兩个並說。兩人也各相思慕。然未見面。今因避難。都來到此。我意欲與他了此一段姻緣。未知素秋心事若何。又不好親自問得。你差丫鬟喚他過來。盤問一番。我只在裏頭潛聽。看他如何回你。﹝貼﹞奴家知道了。﹝外﹞才子佳人遇本艱。兩邊衫袖淚痕斑。﹝下貼弔﹞懸知玉洞桃千樹。不是仙郞不與攀。梅香。西衙請花婆謝素秋講話。﹝內應旦上﹞

【前腔】飄泊類楊花。閒殺銀箏馬。﹝老旦上接﹞魂夢遶天涯。檐鐵驚初打。

素娘。夫人相喚。和你過去相見。﹝見介各道磕頭貼﹞今日衙齋無事。特請你兩人過來閒講。﹝旦老旦﹞正該陪侍夫人。﹝貼﹞素秋。你本是風月隊裏班頭。花柳叢中領袖。今來棲身在此。恐打熬不過這般冷淡。﹝旦﹞夫人說那裏話。妾𨿽名在煙花。心同冰蘗。瑤簪翠鈿。何如裙布釵荊。蕙質蘭襟。寧惹遊絲飛絮。但以命遭顚沛。忽値凶徒。肢體苟完。心膽都喪。拘囚永巷。魂飛夜雨窮檐。躑躅荒郊。腸斷秋風古道。已分膏塗野艸。飼肉於烏鳶。血染沙場。委身於犬豕。詎意命延一綫。恩有二天。𨿽落花無主。蹔爾隨風。而貞柏淩冬。不妨傲雪。夫人聽稟。

【繡帶兒】煙霞性自矜幽雅。風塵厭殺繁華。﹝貼﹞呀。你是門戶中人。怎好厭得繁華。﹝旦﹞休題起穽子弟勾欄。亦何心賣笑耍琵琶。﹝貼﹞你小小年紀。就想從良。敢是說差了。﹝旦﹞非差。錦窩中多少閒驚怕。獻風情猶如嚼蠟。﹝貼﹞你這笙歌隊。少甚鸞屛鳳榻。怎肯守梅花紙帳淸寡。﹝老旦﹞

【前腔】休訝。他怎敢向夫人行亂囃。記當日在路次閒話。﹝貼﹞他途中曾對你說甚來。﹝老旦﹞他說道怪的是熱鬧喧嘩。喜的是淸淨瀟灑。他還有句心上話兒對老婢子說哩。﹝貼﹞怎麼樣心話。你就說說。﹝老旦﹞非誇。佳人才子名並亞。鳳求凰已心通司馬。﹝貼﹞司馬是誰。﹝老旦欲說旦搖手介旦﹞長途裏無端問答。若對夫人說呵。可不羞殺人空做話靶。﹝貼﹞

【太師引】這事兒豈由得他人話。好姻緣怎同蠟柤。素秋。這人兒我到也猜得有幾分。﹝老旦﹞夫人那裏就猜得著。﹝貼﹞他種得廣寒仙桂。你栽成閬苑奇葩。﹝老旦笑﹞夫人到好話。只說一个他。一个你。不說出姓名來。可不道他是何人你是誰。﹝貼﹞花婆。我對你講。定然不到差。﹝低﹞他是靑齊俊少名四達。敢與那人兒有些緣法。﹝老旦﹞著。夫人猜得著。那人兒就是山東趙解元。想的也是他。要嫁的也是他。﹝旦﹞你這撮合口胡言亂喳。﹝背低﹞天那。嘆人民非舊知他在何處彈鋏。

﹝老旦﹞素娘心事。果然如此。只是夫人何以知之。﹝貼﹞趙解元與我相公至友。在京時又與同寓。是以盡知。素秋。你把一向往來蹤迹說一徧。﹝旦﹞

【前腔】那解元風雅連城價。譜鴛鴦無端輳咱。盡道是連珠合璧。卻無由尊酒杯茶。﹝貼﹞這等說來。還不曾會面的。﹝老旦﹞早是不曾會面。若曾相識。這時候可不想殺了。﹝貼﹞不曾見面。爲甚這等著緊。﹝旦﹞人之相知。貴相知心。那在見面。相思只爲詩一札。這情意豈容幹罷。﹝老旦﹞夫人。解元旣是相公好友。何不移書去敎來下榻。使襄王神女蚤會巫峽。

﹝外上﹞偶語風前一笑深。月中人許報佳音。著意種花花不發。等閒插柳柳成陰。﹝相見介外﹞謝素秋。你的言語。我都聽見。心事亦已盡知。假若趙伯疇在此。你肯伏侍他麼。﹝旦﹞賤妾願終身事之。萬無他變。﹝外﹞素秋。我面前著不得假話。後日不要懊悔。

【三換頭】你是天生俊娃。自幼在平康逗耍。他是窮酸措大。你怎熬得云寒月寡。花婆過來。﹝老旦介外﹞生恐怕先眞後假。這其間怎發付那壁廂情歡意洽。﹝老旦﹞老婢曉得爺的意思。﹝對旦﹞素娘。這婚姻老爺作主。就是官法了。旣是你有意攀堤柳。休別把春情寄落花。﹝旦接﹞但願百歲相依。肯負今朝葛與瓜。﹝貼﹞

【東甌令】相公。我聽他一番話。意甚嘉。料想他們也非是假。他準備著百年姻眷花燭下。肯再逐楊花嫁。﹝旦拜﹞若還得遂美生涯。這恩徳天來大。

﹝外﹞夫人。他的志願如此。可敬可喜。素秋。趙解元向有一詩贈你。今還在否。﹝旦﹞怎敢忘失。

【秋夜月】我著肉籠拏。外纏裹鮫綃帕。﹝出詩介﹞淚點重重湮花箚。﹝外接看﹞果是他的詞翰。當年秀色猶堪把。﹝旦接﹞詩句兒在這答。﹝淚介﹞知他流落在那答。

﹝外﹞詩稿你且收好。你要見趙解元也不難。只有句話兒。卻要依我。趙解元十分注意你。這親事不怕不成。則怕旣成之後。便不上緊功名。趙解元昨日已來在此。你如今再不要說是謝素秋。我衙門西側。有所空閒花園。你明日先到那邊住下。隨後就送趙解元來。你只說是園主之女。打扮做好人家模樣。與他顧盼綢繆。直待他功成名就。方才說出。我自有緣故。你兩下再不可泄漏我的言語。若有泄漏。親事決不得成。﹝旦老旦﹞謹領老爺嚴命。﹝外﹞夫人。你看他

【金蓮子】鬢掩霞。粉脂黛綠多嬌奼。﹝貼﹞怕不似好人家女娃。﹝老旦﹞素娘。便卸下玉鸞釵。一雙雙飛卻鬢邊鴉。﹝外﹞

【尾】喬打扮身兒詐。這些時且裝聾做啞。是必莫把這春心漏與他。

网得西施贈別人。

煙霞不似往年春。

常疑好事皆虛事。

秋艸春風老此身。

﹝外﹞素秋。明日可就到園中去。花婆且畱在衙裏。另有用處。﹝老旦﹞待老婢子送了素娘去就來。﹝外﹞使得。

第十六出托寄

【步步嬌】﹝生上﹞跋涉長途身勞怯。悶殺孤單客。好事反成嗟。萬斛離愁。幾時寧帖。酒香風冷月初斜。助人愁窗外迎風鐵。

好花攜入玉闌干。春色無緣得再看。樂處豈知愁處苦。去時𨿽易轉時難。何年塞上重歸馬。此夜庭中獨舞鸞。曠野荒原成獨步。可憐辜負月團團。小生自離京師。來赴錢孟博之約。道路艱阻。辛苦萬狀。且喜已到雍丘。兩日去拜他。只因軍事倥傯。尙未得面。今日不免再去。正是行止皆無地。招尋獨有君。論文今夜雨。尊酒異時親。此間已是衙門前了。門上報去。濟南趙解元相訪。﹝外上﹞

【前腔】知己天涯多周折。夢斷梁間月。驚聞長者車。紫气西關。紅塵北闕。一尊牢落暮云心。看雄譚四座驚玉屑。

﹝相見介外﹞伯疇兄那裏。呀。伯疇兄。想得小弟苦也。且喜別來無恙。﹝生﹞孟博兄。湖山如故。風景不殊。小弟亦幸安穩。但時移事攺。不勝黍離之悲耳。﹝外﹞伯疇。且把別後京城光景。與吾兄所見所聞。細細說與小弟知道。﹝生﹞

【忒忒令】汴京城天驕气賒。趙世廟犬羊蹂蹀。﹝外﹞四方有勤王的麼。﹝生﹞聊城一箭。又誰人能射。﹝外﹞大內如何。﹝生﹞痛只痛毀宮墻。﹝外﹞二帝若何。﹝生﹞走鸞輿。﹝外﹞聞得又增了歲幣。﹝生﹞增金幣。把天常掃蔑。﹝外﹞

【沈醉東風】念懷湣靑衣可嗟。使義士赤心徒熱。聖上聖上。只爲你用姦邪。把忠良棄撇。等閒間使冠裳碎裂。伯疇。二帝爲何卻幸金軍。﹝生﹞這都是王黼獻彼姦計。使金人邀二帝議和。挾之以索重賄。他又暗與金人相約。先自逃歸。待克城之後。往彼聽用。這等姦賊。不斬之何以謝天下。但不知如今潛躱何處。﹝外﹞伯疇。你道這賊子在那裏。他正逃在敝治。小弟已著地方拘畱住了。只恐得罪朝廷。尙未屠戮。﹝生﹞咳。孟博。他意似虺蛇。毒似螫蠍。上方劍請爲君蚤決。

孟博。這等姦賊。猶豫不斬。兄何兒女情多也。﹝外﹞足見吾兄義忿。小弟欲俟便耳。方才所言。都是朝廷大事。請問吾兄。如今不想謝素秋了麼。在京可曾相會否。所見如何所聞。﹝生﹞不說起謝素秋猶可。說起不覺令人可傷。﹝外駭﹞卻爲何來。﹝生悲﹞

【園林好】痛嬌娥遠辭鳳闕。逐胡奴輕投虎穴。﹝外﹞他爲甚陷身胡虜。﹝生﹞說起來又是王黼那賊臣。金人勒要歌妓。他竟把謝素秋解去。這時候呵。走萬里金蓮一撚裙帶怯。玉關雪佩。聲斷戍樓月。

﹝外﹞有這等事。這話果眞否。還該再到他家去訪問。才知的實。﹝生﹞

【江兒水】曾向天臺路。言尋雲母車。﹝外﹞那時亦何所見。﹝生﹞只見冷淒淒門掩瑲瑯掣。靜悄悄雲散秦笙徹。昏慘慘天際穿窗月。痛煞煞生離死別。誰知道八句新詩。翻做了陽關三疊。

﹝外﹞謝素秋不在家中。必有下落。那曉得解往金軍。﹝生﹞

【尹令】那時街坊亂說。閃得我意兒癡呆。望得我眼中流血。﹝外﹞街坊怎麼說。﹝生﹞說可惜嬌姿。萬里從軍徒哽咽。

﹝外﹞伯疇。你也只聽得人言如此。怕不曾親見。﹝生﹞怎麼不曾見。

【品令】那日呵。荒荒徧尋。卻遇在城堞。﹝外﹞甚麼所在。﹝生﹞在南燻門傍。排徧七香車。﹝外﹞這些車子什麼人在內。卻投那裏去的。﹝生﹞都是歌喉舞袖。前去投胡羯。﹝外﹞那曉得素秋也在裏頭。﹝生﹞我親將冊看。一一把花名開寫。我那素秋呵。他是妓女班頭。管領晨風與夜月。

﹝外﹞旣在車中。曾見一面麼。﹝生﹞

【川撥棹】情淒切。對面間做了胡與越。眼睜睜望斷車轍。眼睜睜望斷車轍。要相親只爭步兒差疊。麝蘭香漸漸滅。環佩聲隱隱絕。

﹝外笑﹞就不曾見面。車兒旁難道話也不曾講句。﹝生﹞

【嘉慶子】兩邊心事千萬結。柰對面難親話怎說。更軍卒將車推扯。空望斷繡簾遮。凝盼處晚山斜。

﹝外﹞眞个可惜埋沒了。﹝生﹞

【尾】有緣比對多嬌姐。無緣永別何處也。除非是夢裏相逢與你廝搵歇。

小弟吿辭了。﹝外﹞辭了小弟。往那裏去。﹝生﹞殺王黼去。﹝外笑﹞伯疇。又來作耍。你是書生。幹得這事。小弟有个武士。等他來時。就好下手。本該畱兄在衙。只是房子窄狹。衙西有所空園。極是幽靜。兄去暫住。正好讀書。薪水之費。小弟送來。﹝生﹞小弟在衙內也出入不便。如此恰好。

﹝生﹞亂離無處不傷情。

﹝外﹞髙館張燈酒復淸。

﹝外﹞今夜月明酒醒處。

﹝生﹞此中多恨恨難平。

第十七出潛窺

【霜天曉角】﹝旦上﹞雙眉暗鎖。心事誰知我。舊恨而今較可。新愁去後如何。﹝老旦上﹞

【前腔】園亭芳艸多。不見王孫過。澹月才臨靑瑣。輕風暗動紅羅。

素娘。好一派月色也。看你香肩半嚲金釵卸。寂寂重門鎖深夜。素魄初離碧海壖。淸光已透珠簾鏬。﹝旦﹞徘徊不語倚闌干。參橫斗落風露寒。金蓮移步嫌苔濕。猶過薔薇架後看。﹝老旦﹞素娘恭喜。趙解元姻事。老爺作主。定然成就了。解元已在此半月有餘。他臥房就在前邊。你曾瞧見他不曾。﹝旦﹞花婆。𨿽是老爺主婚。我心上還不要輕與他相見。﹝老旦﹞好好。素娘。你丟下一包漧棗兒。倒教老婢子賣查梨。我今番猜著你了。你則道這姻事𨿽則老爺十分著緊。還未知趙解元心事如何。故此連日躊躇。不肯輕與廝見。﹝旦﹞實是如此。﹝老旦﹞讀書人最是無情。怪不得你料量他。只是趙解元恐不是這樣人。老婢向日曾見來。

【小桃紅】他臉兒旖旎性兒和。料不放情兒薄也。怎肯做靑樓中沒查沒利謊僂羅。他若見了你嬌娥。直敎他蚤忘餐食無多。夜廢寢眼難合也。怎做得陸賈隋何。﹝旦﹞這事還仗花婆做美。﹝老旦﹞天成就美前程。何須用賣花婆。﹝旦﹞

【下山虎】則怕他指山賣磨。見雀張羅。滿口兒如蜜缽。心同逝波。那其間有始無終。難開怎合。生察察將雙頭花蕊搓。認我做賠錢貨。把疼熱夫妻向腦後脧。進退難存坐。惹人笑呵。這的是引得狼來屋裏窩。

﹝老旦﹞依老婢說起來。趙解元決不是這樣人。若還放心不下。今夜月明如晝。我與你親到他臥房那廂去試探動靜何如。﹝旦﹞這到好。就此同行。﹝老旦﹞素娘。你看好明月也。

【五般宜】我愛你到黃昏光搖碧蘿。我怪你掛靑天冷侵素娥。素娘。你仔細些行走。身上不冷麼。則恐怕露濕漬纖羅。則恐怕樹影參差攪松髻螺。﹝旦接﹞則這些曲徑嵯峨。一似我遭逢轗軻。但只慮甜話兒落空。虛名兒擔誤我。

﹝老旦﹞此間已是他書房。爲何門兒閉上。這等月色。蚤已睡了不成。﹝看介﹞呀。門兒鎖著。想是踏月去了。﹝旦﹞那壁廂有个人影兒。敢是他也。我們且躱在太湖石畔。看他說些甚麼。﹝虛下生醉上﹞好月色也。小生旅館無聊。爲友人招飮而去。不覺大醉。帶月而歸。咳。有甚心情喫這酒看這月也。此間已是書房。且進去咱。最是分明夜。翻成黯淡愁。玉人在何處。素魄影空畱。﹝嘆介﹞

【江頭送別】肩兒上擔不起相思積痾。口兒裏咽不下玉液金波。何當悶酒尊前過。怪不得到口顏酡。

﹝旦老旦虛上聽介生﹞我那謝素秋呵。今晚怎生著小生睡得去也。

【五韻美】這相思何時可。顫巍巍竹影窗前墮。眼朦朧疑是玉人過。園亭寂莫。怎熬得更長冷落。天那。但得个團圞夢。夢見他。縱然是一霎歡娛。也了卻三生證果。

夜已深矣。且安排睡去。正是美人隔秋水。落月在髙樓。﹝嘆介﹞素秋那。怎生發付趙汝州也。﹝下旦老旦上老旦笑﹞素娘。何如。我老婢眼珠子那裏得看差了人。我說趙解元是个有情的。不聽見麼。

【山麻稭】他恨好事無端蹉。好一似天畔黃姑望斷銀河。多磨。他一句句怨著孤辰難躱。料不是王魁浪子。尾生魔漢。宋玉佯哥。﹝旦﹞

【餘音】歡來頓覺愁顏破。﹝老旦﹞這佳期休敎折挫。半世相思管敎一會兒可。

此夜嫦娥應斷腸。

故園松月正蒼蒼。

鈿蟬金鴈皆零落。

擬托良媒亦自傷。

第十八出姦竄

【薄媚衮】﹝小淨上﹞忙奔走。走出汴城。避到雍丘縣。誰想途中。誰想途中。遇著羯奴。行李盡皆獻。單剩老軀。單剩老軀。人爭賤。人修怨。苦怎言。地网天羅。何時脫免。

自古道。君子落得做个君子。小人枉了做个小人。我王黼遭遇道君皇帝。官登極品。寵冠羣僚。只是平日姦佞立心。固寵爲計。哄他朝歡暮樂。不理政事。不數年間。把他一座江山。弄得三零四碎。把他一个身子。送得七上八落。那時我王黼有家難奔。有國難逃。多虧斡離丞相相約。破京南下。特來召我。我又不敢回家。一徑避在鄰縣雍丘。誰料李綱那廝死守京城。不容金人南下。聞得斡離丞相渡河而北。我如今想將起來。一个好官被李綱送了。萬萬家資被金軍擄了。此處又漸漸曉得我是王太傅。常常有人來跟尋。住不得了。尋思無計可以逃躱。只除追趕前去。若趕得斡離丞相。不愁沒好官做。前日有許多情意在他面上。難道就忘了。但是再沒處雇馬。咳。自古道欲求生富貴。須下死工夫。就走。死也說不得了。﹝走介﹞

【秋夜月】捨命前。怕甚程途遠。但願仍前官爵顯。從來富貴生於健。走得我气喘。走得我腳軟。

【東甌令】我想人生世。露華鮮。遺臭流芳各萬年。𨿽然羯虜同豺犬。但富貴堪畱戀。若還得遂我心田。寧想舊家園。

【劉潑帽】當原作事眞乖舛。沒來由把他家國棄捐。﹝作跪介﹞老天老天。我王黼願攺前非。去仕金邦。若再如此欺君誤國。就對天日發一誓願。若還再把邪謀展。願折證靑天。世世裏貧和賤。﹝內作吶喊趕上去趕上去小淨作慌介﹞

【金錢花】聽得鑼鼓聲喧。聲喧。敎人膽喪魂牽。魂牽。喊聲四起。不知是金軍來迎我。又不知是雍丘縣來追我。吉凶二字總難言。﹝拜天介﹞只怕前途裏鬼魂纏。脫得去謝蒼天。脫得去謝蒼天。

﹝內作吶喊小淨拜天﹞但願蒼天保佑。蚤達金軍。正是不戀故鄕生處好。受恩深處便爲家。﹝下﹞

第十九出初會

【風入松慢】﹝生上﹞今宵醉醒倍淒淸。蚤月印窗欞。好天良夜成虛景。靑鸞杳好事難成。翡翠情牽金屋。鴛鴦夢斷瑤笙。

獨坐傷春不忍眠。信知一刻値千錢。庭中淡淡梨花月。偏透疎欞落枕邊。小生昨爲友人招飮。踏月而歸。意興蕭然。只得閉門獨寢。忽聽窗外有人行動。依稀說出素娘兩字。其餘還有許多言語。都不仔細。不知我心中牽掛。以致誤聽。又不知眞个有人言及我素秋。那時卽欲開門看个明白。爭柰醉得軟了。動憚不得。只索彊睡。爲此今日有人約我看月。推卻中酒不赴。今夜月色。不減昨宵。我且坐待。看可有人來。務要見个明白。想起昨宵景致。恰也好美。

【桂枝香】月懸明鏡。好笑我貪杯酩酊。忽聽窗外喁喁。似喚我玉人名姓。我魂飛魄驚。魂飛魄驚。便欲私窺動靜。爭柰酒魂難省。睡瞢騰。只落得細數三更漏。長吁千百聲。

月色一發皎潔了。

【前腔】我想嫦娥孤另。廣寒淸冷。似這般圓缺無常。應自悔升沈不定看花陰過墻。花陰過墻。遮遮映映。空敎我潛潛等等。眼睜睜。寂寂黃昏後。蕭蕭淸夜聲。

坐之良久。四下寂無人聲。不要做了呆漢。且到庭中步月一回。正是夜闌人不寐。月影在梨花。﹝虛下旦上﹞

【風入松慢】花梢月影正縱橫。愛花塢閒行。潛蹤躡足穿芳徑只圖个美滿前程。豈是河邊七夕。欣逢天外三星。

奴家謝素秋。向來深慕趙伯疇。未得見面。昨晚到他書房前去。他正帶醉回來。果然是美丈夫。日後前程必遠。又聽得口中喃喃咄咄。似呼我素秋名字。他未見奴家。如此注想。心事可知矣。就與他結个終身之約。料他不做薄幸的勾當。記得前日錢爺分付。教不要說出眞名姓來。爲此奴家打扮做良家模樣。房兒中央著花婆看守。獨自來到亭上。只說看月。他若來時。便好與他成就此姻也。

【園林好犯】我辦著个十分志誠。還仗著繁星證盟。一心要百年歡慶。且來到牡丹亭。把羅衫再整。露濕透繡鞋冰冷。只見寒光窅冥。玉繩蹔停。並不見些兒影形。

呀。那邊花枝搖動。似有足聲。敢是伯疇來也。我只坐在亭中。看他說些甚麼。﹝生上﹞

【沈醉東風犯】我心不離春風玉屛。望不斷柳陰花影。小生獨坐不過。來此步月便欲蹤迹昨夜說話的。蚤不覺到中庭。呀。什麼影動。元來是梧桐覆井。呀。又是什麼響。遠迢迢犬吠金鈴。﹝笑介﹞好笑好笑。只爲昨夜誤聽素娘兩字。害得來眼花耳聾了。還自省。怪不得人稱俊子酸丁。

﹝旦﹞正是伯疇來了。想他還不曾瞧見我。且吟詩一首撩撥他。竹樹金聲響。梨花玉骨香。蘭閨久寂寞。此後恨偏長。﹝生作聽介駭介﹞這是誰人吟詩。詩句又淸新。音韻又響喨。

【月上海棠犯】我側耳聽。此亭豈是蓬山境。這分明是个鳳吹鸞笙。﹝拂眼介看介﹞呀奇怪。亭子上放出百道毫光。現出一尊嫦娥來。只索拜咱。﹝拜介﹞誰知枉霧駕雲軿。倉卒失趨承恭敬。趙汝州是凡夫陋品。俗眼愚眉。不知天仙下降。有失回避。伏望恕罪。﹝旦﹞我也不是天仙。秀才何須下拜。﹝生﹞又奇怪。那裏一陣異香飄拂過去。只見異香滿庭。麝蘭不爭。元來是風送著唇脂襲馨。

我且大膽闖入亭子去。飽看一回。﹝進介旦喝﹞什麼人闖入亭來。敢是賊。﹝生﹞

【好姐姐犯】是賊。我是鉆穴藍橋尾生。警迹人相如薄幸。眞贓是何郞麵粉。韓生香气凝。﹝旦﹞旣不是賊。是什麼人。快快說來。﹝生﹞我是狂粉蝶。浪雛鸚。三春獨掌花權柄。三春獨掌花權柄。

﹝旦﹞不許花言巧語。說眞名姓來。﹝生﹞眞个要眞名姓。小生姓趙。名汝州。濟南人。本年解元。年方二十二歲。二月十二花朝生。是天下有名的才子。﹝旦﹞元來是趙解元。請上前相見。﹝見介生背﹞遠觀未的。近覷方明。天下怎麼有這樣一个女子。

【江兒水犯】一見消魂魄。光芒射眼睛。羊脂玉碾蝤蠐頸。但風流占盡無餘剩。添分毫便不相廝稱。想起來。就是謝素秋。敢也只好如此。便與我那多情堪並。﹝背﹞我一心要與敍話片晌。又恐他不肯。反被搶白。咳。若顧羞慚事豈成。便搶白也索承。

請問仙子誰家宅眷。爲甚淸夜獨坐在此。﹝旦﹞

【五供養犯】妾是王家子姓。父做黃堂。薤露朝零。﹝生﹞元來是王太守的小姐。尊公旣亡。家裏還有誰。﹝旦﹞萱堂當暮景。﹝生﹞曾適人否。﹝旦﹞琴瑟未和鳴。﹝生﹞今夜爲甚到此。﹝旦﹞今夜月明人靜。鍼黹罷閒行遣興。﹝生﹞這園就是宅上麼。﹝旦﹞家君多逸致。手創此園亭。﹝生﹞小生爲錢令公送來蹔住。不知是小姐宅上。甚是打攪。﹝旦﹞雞黍慚無。深媿居停。

﹝生笑﹞小生有緣得遇小姐。不知進退。欲屈小姐到書齋一敍。不知肯那借寸步否。書齋也就在前邊。﹝旦﹞奴家久聞解元大名。靜夜正好請教。﹝生喜介﹞就請同行。﹝挽旦欲走內喊介﹞小姐那裏。老夫人睡覺也。﹝旦作慌﹞不好了。母親睡覺。奴家去也。﹝生止旦旦不畱﹞明晚只在書房相等。黃昏左右。奴家一準來也。﹝急下生弔﹞阿呀。小姐。你眞去了。撇我趙汝州怎生捱過今宵也。天下怎麼有這等女子。西施王嬙不過如此。且住。我止見小姐面龐身材。不曾見他腳兒大小。方才打從這階基去的。你看你看。沙土上可不印下兩个筍尖兒般腳蹤。蚤是尋得蚤。若遲了。一陣風吹散。怎見得小姐生的十全也。

【玉交枝犯】想他淩波偏稱。羅襪內藏著可憎。行來旖旎身不定。軟紅鞋血染猩猩。量來虎口三寸爭。幫兒四面都周正。怎得他動春情。撥酒酲。惡心煩自在蹬。

罷罷。只得回書房睡這一宵。方才小姐親口許下明朝。

【川撥棹犯】只得甘心等。又恐到明朝風浪生。可恨老夫人。再穩睡些兒。這好事可不到手也。𨿽然他囑付叮嚀。𨿽然他囑付叮嚀。但淒涼今宵四星。敎我擁著孤衾捱長夜。生察察把歡娛作悶縈。

【尾】書生自昔多薄命。舊相思未了新又迎。新舊相思何日得稱情。

影伴妖嬈舞袖垂

畱君不住益淒其。

殘窗夜月人何在。

相望長吟有所思。

第二十出誅姦

【滴澑子】﹝末扮張千戶帶二卒急上﹞姦邪的。姦邪的。私逃出關。如虎豹。如虎豹。咆吼下山。我奉旨前來追趕。披星跨玉鞍。踰山驀澗。要與朝廷。掃除巨姦。

自家張千戶。向來把守雍丘城門。前日有个王將明來避難。我也不知是什麼人。本縣錢爺到曉得他就是姦臣王黼。一向著地方軟拘在此。誰想他曉得有些不好的消息。昨晚竟私自逃出城去了。錢爺著我趕上去拏他轉來。又付我一口寶劍。不肯回時。就便殺了。找他首級來回報。﹝卒﹞稟老爺。此間是三岔路口。不知該從那一條路趕。﹝末﹞南邊是那裏。﹝卒﹞南邊下江去。﹝末﹞他到江南何干。投東是那裏。﹝卒﹞投東是祥符。他原是祥符人。敢是那裏去了。﹝末﹞我想他也不敢過江南。也不敢回家。若敢回家。前日不到這裏來了。聞得他曾與金人有約。還指望收用他。一定投那裏去了。我們只投北。望山東一帶去便了。﹝卒應同唱前要與朝廷句下小淨上﹞

【前腔】忙奔走。忙奔走。心寒膽寒。行不上。行不上。千山萬山。追悔當年乖誕。無端喪國家。落得人離家散。﹝內喊小淨慌介﹞何處旌旗。地覆天翻。

你看你看。許多人追趕上來。一定是追我的。無處逃躱。卻怎麼好。且不要忙。裝个大帽子。只顧走。不要采他。﹝末領卒上﹞可憐一座冰山。化作半杯雪水。寄語當權貴人。還須回頭顧尾。自家張千戶。追趕姦臣王黼到此。軍士每。你看前面有个人獨行。敢就是他。也未可知。你們且住在此。待我獨自上前去問他。﹝卒應下末喊﹞王丞相慢走。﹝小淨不顧走介末趨上揖介﹞王丞相老爺作揖。要到那裏去。﹝小淨﹞我不認得什麼王丞相。﹝末背﹞我也不認得他。不好就下手。且哄他一哄。﹝對﹞特特趕來。報王老爺喜信。不知他投那條路去了。﹝小淨﹞老哥報什麼喜信。可好就對我說說。﹝末﹞

【紅衲襖】那王老爺呵。本是朝行中第一班。殿頭官三千輩孰與攀。只爲犬羊臊羯中原簒。把虎踞龍蟠京國殘。走官家向胡天沙漠間。致公卿落天涯晨星散。兩日前京中有書到。我錢大爺說。新天子已卽位在鐘山也。垂顧元臣特賜環。

﹝小淨﹞這話兒果是眞的麼。﹝末﹞怎麼不眞。爲有个消息。錢大爺特著我追請回縣。備人夫送往建康去。﹝小淨﹞

【前腔】一霎兒愁顏變喜顏。誰知道風雪中來送炭。已自分披靑蓑做了漁樵漢。豈承望著紫衣重入鳳鵷班。過來。我就是王太傅王丞相。旣是你來迎我。轎馬頭踏。都在那裏。﹝末磕頭﹞元來正是王老爺。不曉得老爺打這條路來。轎馬頭踏。都等在三岔路口。﹝小淨﹞你是什麼人。﹝末跪介﹞小人是張千戶。﹝小淨笑介﹞張千戶。你有造化。你有造化。我此去若得再掌朝權呵。準與你个總兵官當折幹。錢大爺呵。就升他三級俸也則當家常飯。可恨可恨。﹝末﹞老爺恨誰。﹝小淨﹞恨只恨李綱苦死守長安也。把我飯碗衣食盡打翻。

﹝末背﹞你看這姦賊。到恨著李老爺。私通金賊的情眞了。且盤問他一番。﹝對﹞請問老爺。李綱老爺守住京城。金人不敢南下。極是有功的。何故反恨他。﹝小淨﹞你不曉得。斡離丞相與我最好。他說破京南來。取我去原做丞相。懊恨李綱那老頭兒。著甚來由。苦死守住汴京。不容他每南下。可不是把我一个好官送了。如今𨿽然取去。知道官爵可能稱心。李綱李綱。若得一朝權在手。少不得請下你這顆驢頭。﹝末背﹞這賊子私通胡虜。謀害忠良。萬死何足惜。錢爺付劍之時。原許便宜行事。只得下了手罷。﹝對淨﹞你看那邊迎接的到了。﹝小淨回首末殺介下﹞

【前腔】我憑著那上方劍星斗殘。要誅盡人間無義漢。王黼王黼。你急忙忙走得趙官家無昏旦。卻又喜孜孜匿迹潛形出玉關。你但曉得人間富貴須當綰。那知天道輪回恰好還。今朝仗劍斬元姦也。要使未死姦邪骨也寒。﹝下﹞

第二十一出詠梨

﹝生上﹞銅龍漏滴已殘更。素魄還畱映水明。何事嫦娥音信杳。重門深掩不勝情。小生昨宵得遇小姐。眞个溫柔旖旎。絕世無雙。趙伯疇虛生二十二年。未曾見此香奩中物向來空憶謝素秋。每以不得見面爲恨。如今看了這小姐。難道還勝似他。小姐到有可憐之意。恨殺那不做美的老夫人睡覺。瞥然去了。約小生今晚到書房相會。昨晚怎巴得天明。今蚤又怎巴得到夜。且喜已是黃昏時候。月又上了。好把門兒掩上。坐待則个。﹝閉門介﹞

【黃鶯兒】無語靠書窗。乍臨風思欲狂。且將盼行雲雙眼來打當。愁鄕醉鄕。更長恨長。小姐。小姐。是你俏聲兒約定在書齋訪。小姐。爲甚信茫茫。蚤難道脫空說謊。不與做周方。

待久不來。昨晚不曾睡得。不覺睡魔蚤到。且睡些咱。﹝作睡介雜扮差人上﹞瑞麟香暖玉芙蓉。畫蠟凝暉徹夜紅。信道使君情意重。捲簾遲客月明中。小人雍丘縣差人。錢爺差請趙相公看月。此間已是寓所。書房門蚤閉。不免低低喚聲。趙相公。趙相公。﹝生驚醒﹞呀。小姐來了。﹝急出開門抱雜﹞小姐小姐。想得趙汝州苦也。﹝雜﹞趙相公。小人是本縣差人。不是什麼小姐。﹝生看笑﹞偶然睡去。魂夢顚倒。你是誰差來的。這蚤晚來敲我門。﹝雜﹞小人奉錢爺鈞旨。說日間政事多冗。乘此淸夜。請相公看月。﹝生﹞我身子不快。不耐煩看月。煩你拜上錢爺罷。﹝雜﹞相公好好兒在這裏。怎麼說了看月。就不快起來。小人恐錢爺見責。不敢去回覆。﹝生﹞沒柰何。央及你回了罷。說趙相公身子不快。已睡覺了。你快行動些兒罷麼。﹝雜﹞旣如此。小人只得去了。頓令北海尊虛設。﹝下生弔﹞還望西廂月倍明。天下最不知趣的是錢孟博。許多時不來請我喫酒。偏揀今日。我那有心情看什麼月。方才差人不肯出門。則怕小姐正來。卻沒躱閃。如今去了。才覺自在。已近二鼓。月已中天。不見一些動靜。敢是又成虛話了。不免捱進昨夜亭子邊去。打聽个眞消息。﹝行﹞此間有太湖石。且在此等候則个。﹝旦持紅梨花上﹞

【前腔】步月下回廊。露溶溶濕繡裳。想荊王已先到陽臺上。你看這花枝呵經幾多風狂雨狂。惹得个蜂忙蝶忙。怎能勾東君愛護金鈴障。呀。前邊太湖石畔。遮遮掩掩。似有人行動。我且低低喚一聲。前邊不是趙解元麼。﹝生驚介低應﹞趙汝州在此。小姐你來了。果是有心人也。我望東墻。魂飛魄蕩。只聽得小語喚檀郞。

小姐那借一步。前邊就是小生的臥房。﹝旦﹞奴家正欲相訪。﹝生﹞小姐。路上苔滑難走。小生扶一扶何如。﹝挽行介同﹞

【水紅花】蒼苔立徧意彷徨。月昏黃。角門聲響。金鈴小犬吠聲長。石闌旁怕有行人來往。俏俏潛蹤躡迹。嫌殺月兒光。且喜到書房也囉。

﹝生﹞此間已是小生書房。就請小姐進去。﹝入介生跪﹞小姐今日下臨。就如上元之降封涉。麻姑之過方平。蘭香之嫁張碩。彩鸞之遇文蕭。只是趙汝州有何徳能。消受得起。﹝旦﹞解元天下奇才。妾在閨中。聞名已久。今宵之遇。豈偶然也。﹝生﹞小姐手中所持是何花。﹝旦﹞是一枝紅梨花。元是異種。奴家生平最喜歡他。開時時刻不教放手。今日攜來。欲博解元題詠耳。﹝生﹞借來一看。果是異種。但聞梨花白雪香。紅的委實未見。小生胡謅一絕。小姐休笑。換卻冰肌玉骨胎。丹心吐出異香來。武陵溪畔人休說。只恐夭桃不敢開。﹝旦﹞好髙才也。奴家也要請教。本分天然白雪香。誰知今日換濃妝。秋千院落溶溶月。羞覩紅脂睡海棠。﹝生拍手﹞海棠怎比得他。奇才奇才。椒花柳葉。俱在下風。小姐在上。名花在側。趙汝州何人。有此福量。知是夢裏睡裏。你看這花枝呵。

【鶯花早】一似睡起未欣妝。浴溫泉丰度狂。名花傾國何相讓。誰承望。幽齋寂寞春偏釀。態郞當。﹝旦﹞意難忘。剛笑何郞曾傅粉。絕憐荀令愛燻香。﹝生﹞偏稱沈香亭畔。昭陽殿旁。須把絳綃朝護。錦障夜藏。流鶯那許輕相向。

﹝生﹞小姐。夜深了。﹝旦﹞且再坐坐。你把甁兒裝著這花。就燈下再看一回。﹝生介旦﹞解元。權把他做个花燭何如。

【貓兒墜】你看花簪瓶底。銀燭吐輝光。花燭爭輝夜未央。但願得燭明花艷永無妨。﹝生﹞又願得花燭雙雙照畫堂。燭照花芳。地久天長。﹝同﹞

【尾】今宵始覺情歡暢。生恐怕亡賴雞聲報曉忙。把我無限恩情叫斷腸。

﹝旦﹞解元。你把這花兒供養著。添些新水。奴家時常要看的﹝生﹞敢不小心。夜深矣。睡去罷。

花潭竹樹傍幽蹊。

歌舞畱人月易低。

驚起芙蓉新睡足。

倚風情態被春迷。

第二十二出逼試

【番卜算】﹝外上﹞仗劍斬姦諛。朝寧方淸楚。羽書又喜報平胡。夙憤今朝吐。

時時抱國憂。白髮朝來陡。寥闊故人情。何時一尊酒。下官錢濟之。向因金酋入寇。日夜憂煎。且喜近日邊報稍寧。斡離不撤圍而去。這都是李少傅居守之功。𨿽是二帝北狩於朔漠。幸得康王卽位於金陵。臣民有主。社稷可復。姦臣王黼。昨已遣人誅之於境上。心下稍快。只是連日無暇。不曾與趙伯疇敍闊。前晚月下。邀他一坐。不知爲甚托病不來。我想謝素秋在彼。必定爲他不肯赴飮。聽得新天子卽位。要開選場。昨日差人去催他赴試。再三不肯。卻怎麼好。今蚤又遣人去了。未見回報。且待花婆來時。問个端的。再作道理。﹝老旦上﹞

【前腔】魚水意相孚。寸步相回顧。夢魂兒不想到皇都。迷卻靑雲路。

老婢花婆。向同素娘在西園居住。今早錢爺著人來喚。須索進見。﹝見﹞老爺。花婆磕頭。﹝外﹞起來。我問你。趙解元與謝素秋恰是怎麼。﹝老旦﹞老爺。不要說起。果是才子佳人。果是一對夫妻。如今兩下如膠似漆。一步兒不肯相離哩。﹝外﹞前晚請他喫酒。爲甚不來。﹝老旦﹞他那有心腸喫老爺的酒。﹝外﹞兩日差人催他應試。爲甚不去。﹝老旦﹞也那有心腸去會試。﹝外﹞那謝素秋不曾說出眞名姓來麼。﹝老旦﹞也不敢說。趙解元一些也不知。﹝外﹞這才是。花婆。

【醉扶歸】他被麗情迷入桃源路。壯心忘卻杏園圖。鵬程萬里興偏孤。幹費了燈下十年苦。蚤難道黃鶯兒不弱玉蟾蜍。可不道書中有女顏如玉。﹝老旦﹞

【前腔】老爺。他兩个呵。一个是爲雲爲雨巫娥女。一个是多愁多病馬相如。一个懶向紗窗繡羅襦。一个無心對月浮綠醑。則待要夜去明來永歡娛。誰曾想天衢雲路輕飛翥。

﹝雜扮差人上﹞橋有銷魂處。杯多滴淚斟。浮雲遊子意。落日故人情。小人奉錢爺差。請趙相公赴試。特來回覆。呀。老爺在後堂。不免竟入。﹝老旦虛下雜見磕頭介﹞蒙爺差。請趙相公赴試。趙相公再三不肯去。﹝外﹞他如何說。﹝雜﹞趙相公起初說信息恐還未的。試期尙蚤。後來一發見怪老爺起來。﹝外﹞爲何怪我。﹝雜﹞說在此打攪老爺。甚是不安。也要回家去。﹝外﹞你自回避。﹝雜應下外﹞花婆那裏。﹝老旦上﹞趙相公如何。﹝外﹞他只是不肯去。京中限期甚迫。只在半月內取齊。此去建康。尙有千餘里。必定明後日便起身。才不誤事。﹝老旦﹞老婢𨿽不曾見趙解元。卻聽得素娘閒講。那解元正好不肯去會試哩。

【皁羅袍】他把名利輕於糞土。正偎紅倚翠。豈肯向衰艸荒途。他說花叢鶯燕恰相呼。榜中龍虎何心赴。﹝合﹞可惜他才髙七步。賦埓兩都。錦心繡腹。隱豹鳳雛。卻爲柳營花陣都擔誤。

【前腔】喜得文場初舉。柰限期甚迫。途路盤紆。禹門三月浪應虛。陽臺十二云翻阻。

﹝合前外﹞花婆。你對他說。這是園主之女。豈可久戀。倘或錢爺知道。豈不乏趣。就是別處漏泄。連錢爺分上也不好看。﹝老旦笑﹞他兩个油鍋兒般熱得緊。老爺這等不著緊的說話。一年也還不起身。老婢到有一計在此。老爺只備下鞍馬盤纏。老婢逞著這嘴頭子。管教他卽日上路。﹝外﹞你如何說得他心轉。﹝老旦﹞老婢自有發付他。今日且不要說。﹝外﹞如此卻好。你就去。等你來回話。

詔書前日下丹霄。

京兆田郞蚤見招。

明日放參東閣去。

春風催馬洛陽橋。

第二十三出再錯

﹝生上﹞茜裙紫袖映猩紅。飛絮輕揚花信風。好景更兼逢窈窕。千金一刻語非空。小生自遇王小姐之後。不覺神魂飄蕩。廢寢忘餐。天下怎麼有這等樣美人。便覺功名富貴盡皆輕了。好笑錢孟博只管來催我去會試。𨿽則是他好意。他那知我心上事。就把一个狀元撇在街上。小生誰耐煩別了那人。遠遠去拾回來。昨日被我發作了幾句。想必今後不差人來了。就再來。我也只是不去。且慢慢再住幾時。只一件。小姐𨿽則綢繆繾綣。但是夜來明去。怎得尋个計較。日間相聚便好。待他今晚來時。把這話對他商議。昨日有客來訪。今日要去答拜。不免趁蚤去了就回。﹝關門﹞掩卻白雲關。言尋靑眼客。﹝下老旦提籃上﹞老婢花婆是也。領錢爺命。去說趙解元赴京會試。提著這籃兒。西園采花去走一遭也。

【北點絳唇】只爲著年老甘貧。滿街廝趁提著个匾籃兒。爲營運。且度朝昏。將花朵兒作資本。

【北混江龍】入的園來。好花卉也。你看那洛陽丰韻。三春紅紫斗精神。白的白碧桃初綻。紅的紅仙杏芳芬。嬌滴滴海棠開噴。香馥馥含笑氤氳。呀。什麼人扯住我。﹝笑﹞元來是牡丹枝掛住了團花襖。薔薇刺抓紮起石橊裙。﹝拂袖﹞爲甚的蝶翻了兩翅粉。蜂惹的滿頭紛。非關是金穀園中千朵艷。端只爲賣花人頭上一枝春。把蜂蝶來勾引。

呀。遠遠的趙解元來了也。咱只顧采花。看他問咱不問咱。﹝生上﹞可憐妖艷正當時。剛被狂風一夜吹。今日流鶯來舊處。百般言語怨空枝。小生方才拜友而歸。已到寓所。呀。什麼人在那裏采花。我且上前去問一聲。兀那老婆子爲甚采俺家的花朵。﹝老旦作驚﹞

【北油葫蘆】驀聽得喚一聲婆子把咱嗔。引三魂。嚇的我兢兢戰戰。可也沒逃奔。那哥哥咬定牙將人狠。我這裏忙伸手將花藍搵。我又不是園主家掌花人。又沒有斗大花門印。爲甚麼平白地將他花枝來損。只得上前去吿个不是咱。﹝見介﹞哥。老婢子萬福。﹝生回揖老旦﹞折了花枝。是老婢子不是了。望乞恕咱。別的休說。則可看我貧老又單身。

﹝生笑﹞這也罷了。﹝老旦﹞

【北天下樂】則見他叉手忙將禮數論。回也波嗔喜津津。﹝生﹞婆子。我看你年紀老了。采這許多花何用。難道自己戴。﹝老旦﹞老婢插戴。沒福插戴他。止因爲老年人沒計度饔餐。采將來賣幾文。賣得來換米薪。常言道人怕老來貧。

﹝生﹞元來你賣花爲活。這也罷了。你只傾出來。我逐一看看。或且有用得的。就問你買幾枝兒。﹝老旦做傾取一枝遞生生﹞這是竹葉兒。插又插不的。戴又戴不的。要他則甚。﹝老旦﹞要他打底。哥。不爭你提起竹葉來。

【北那吒令】想當初李白的開尊。虛疑是故人。王猷的造門。不須問主人。我愛他絕塵。報平安好信。哥。這竹有許多好處。搖風月。梢拂云。傲冰霜。無淄燐。你不見麼。湘江上二女淚斑痕。

﹝生﹞再取一種來看。﹝老旦介生﹞這是桃花。沒甚希罕。要他何用。﹝老旦﹞

【北鵲踏枝】這桃花從蓬島分。休則向玄都問。誰知道前度劉郞。再來時面貌堪嚬。不爭的把漁郞勾引。惹得人急穰穰爭去問迷津。

﹝生﹞再取一種來看。﹝老旦介生﹞這是海棠花。也沒有甚希罕。﹝老旦﹞

【北勝葫蘆】杜鵑啼血感離人。妝點上陽春。嬌似紅脂嫩膩粉。這花夜間看最好。倚東風睡足。髙燒銀燭。爛熳月黃昏。

﹝生﹞再取一種來看。﹝老旦﹞止有柳枝兒了。﹝生﹞這一發沒用。﹝老旦﹞偏有楊柳最可恨。

【幺】他在渭城客捨斗淸新。慣會送行人。蚤已是章臺今日長條盡。則看他迎風襲襲。籠煙裊裊。腸斷灞橋濱。

﹝生﹞你籃兒裏還有別種麼。﹝老旦﹞你不見這籃都空空的。再沒有了。﹝生﹞元來則這幾種。並沒奇異。値得幾文錢。﹝老旦﹞這園中也則有這幾種。﹝生﹞難道則有這幾種。我到有一種異花在那裏。可憐你又老又貧。送與你去多賣幾文錢何如。﹝老旦﹞哥。生受你。借來看看。﹝生﹞我好好供在書房內。待我取出來。﹝取花介﹞這不是。你可認得這種花叫甚名兒。﹝老旦取看作驚介﹞呀。有鬼也。有鬼也。﹝生﹞婆子。靑天白日。說有什麼鬼。你見這花。卻怎生驚駭起來。﹝老旦﹞苦。哥卻不知。這不是人間的花。這是鬼花。﹝生﹞胡說。鬼那裏有花。要你說个明。﹝老旦﹞誤了老婢子賣花也。明日來和你說。﹝生﹞婆子休去。你且說一个明。﹝老旦﹞我說來。你休害怕。﹝生﹞我不怕。﹝老旦﹞哥。這花園是誰家。﹝生﹞是王太守家的花園。﹝老旦﹞可知道。你曉得蓋造花園的緣故麼。﹝生﹞不知。﹝老旦﹞王太守有个女兒。性愛看花。故此蓋這所花園。到得春間萬花開綻。那小姐日日坐在亭子上看花。不意墻外有一秀才。闖入園中。與小姐四目相覷。兩情捲戀。只沒處下手。那小姐終朝思想。害相思病死了。王太守與夫人捨不得他遠離。就埋在亭子後邊。那一靈不散。他冢墩上就長出一棵樹來。開的是紅梨花。那小姐每遇花開時。風淸月朗之夜。常常現形。坐在亭子裏。只要纏擾年紀小的秀才。﹝生怕介老旦哭叫可憐生﹞婆子。卻爲何哭起來。﹝老旦﹞老婢有个孩兒。也是秀才。爲那城中熱鬧。借此花園看書。看書困倦。只見月明如晝。捱到亭子邊去散步。不意亭子裏起陣怪風。現出一个如花似玉的小娘子。與我孩兒四目相窺。兩情捲戀。當夜就要到孩兒書房中。只見亭子後邊大叫。說老夫人睡醒了。那小姐倉忙而去。說明晚又來。到得明晚。果然又到孩兒書房中來。手中攜一枝紅梨花。那時孩兒年紀小。春心蕩漾。與他那話兒了。從此以後。夜來明去。勾不上一月。把我孩兒送死了。咳。可憐。可憐。如今止存得一个老身好苦也。﹝又哭介生作怕介﹞婆子。你可曾見怎麼一个模樣。﹝老旦﹞老身那裏得見。止聽得孩兒臨死時說。

【寄生艸】他梳妝巧。打扮新。藕絲裳愛把纖紅襯。眉彎新月微微暈。櫻桃小口時時哂。靑螺小髻挽烏雲。千般淹潤都裝盡。

﹝生﹞這一會兒不由的害怕。﹝老旦﹞呸呸。有鬼也。有鬼也。哥。你看怪風來了也。

【幺】足律律旋風刮。黃登登幾縷塵。咳。王小姐。王小姐。你把我孩兒纏死眞堪憫。你送得我老年孤獨無投奔。你今朝又待將咱近。﹝做折桃枝介生﹞這是桃枝。要他何用。﹝老旦﹞哥。我那裏去尋法師仗劍頌天蓬。先打恁娘五十生桃棍。

﹝生﹞婆子。你不說。我那裏知道。兀的不諕殺我也。﹝老旦﹞這裏不是久站之所。我去也。﹝生扯住﹞沒柰何。你再伴我一會兒。﹝老旦﹞哥。你莫不也著他手了。說與我聽。﹝生﹞我死也。我死也。說不出。說不出。﹝老旦﹞咳。小姐。小姐。

【賺煞尾】我與你生前本無讎。今日个賺得無人問。你何不把陰靈忖忖。但只顧將平人來害損。你便是追人命腦凶神。女弔客母喪門。天魔祟撲子弟。野狐涎打郞君。則恐罪業深地獄近。下阿鼻絕人身。﹝哭介﹞我那兒呵。可憐你三載幽魂。何處沈淪。咳。且喜波得這位哥。可蚤有替代。你生天路兒穩。﹝下﹞

第二十四出赴試

﹝生弔場追叫﹞婆子轉來。阿呀。他去了。這會兒一發害怕。我那裏知這小姐到是个鬼。如今怎麼好。也罷。建業開科。錢孟博幾次來催。止爲著那些頭腦不肯去。如今只得去了。﹝思﹞琴劍書箱。都在這書房裏。怎麼敢再進去取。罷。撇下罷了。就今日快去別了孟博。就與他借些盤纏。快快上路去罷。﹝走介﹞此間已是雍丘縣前。門兒閉著。敢是孟博不在衙。﹝叫﹞門上有人麼。﹝雜扮差人持物上﹞呀。元來是趙相公。老爺不在衙。﹝生﹞那裏去了。﹝雜﹞下鄕勸農去了。正好不得回來哩。相公可有什麼要緊說話。﹝生﹞我來別老爺去會試。怎得他回來。﹝雜﹞相公幾時去。﹝生﹞今日就起身去了。﹝雜﹞老爺出衙之時。曾分付小人。若趙相公起身會試。把這禮物送上。就著小人跟隨前去。這是老爺禮帖。﹝生看帖介﹞路資二十兩。春衣二襲。外又轎一乘。馬一匹。呀。孟博。你這等周全我也。﹝雜﹞老爺著小人拜上相公。

【駐馬聽】詔選奇才。建業新都文苑開。請相公疾忙前去。脫卻泥途。蚤上金臺。綠衣襲襲稱身裁。朱提鑠鑠生光彩。﹝合﹞行李安排。長途穩便。何須布擺。﹝生﹞

【前腔】淪落天涯。知己難逢伯樂偕。感得你市中一顧。價倍三千。怎竭駑駘。﹝背﹞想起那花園鬼祟。好不怕人也。﹝低唱﹞連宵摟抱鬼裙釵。險些兒性命因他害。公差。只是不曾面辭得老爺。怎麼好。欲待回來。只恐怕選期迫促。一時不迨。

﹝雜﹞老爺原說不消等別了。就請相公上路趲行罷。﹝生﹞旣如此。卽便起程罷。

別酒才斟先淚流。

飄零合負一春愁。

浮雲聚散原無定。

今夜相思月滿樓。

第二十五出憶主

【普賢歌】﹝醜扮平頭上﹞平生學得會燒湯。打水挑柴日夜忙。誰知起禍殃。國破又家亡。單剩得區區沒倚仗。

小人是謝家一个平頭。從幼跟隨素娘。喜得我素娘做了上廳行首。往來的都是大來頭。我小人跟隨了一日。極少也近他一兩賞錢。誰知惱了王黼那直娘的。拏回去監在家裏。剛剛遇了達子來打城。那直娘的竟把我素娘送與他去了。撇得我一身不■﹝兀監﹞不■﹝兀介﹞。那達子也狠得緊。把皇帝太子宮妃采女盡興虜去了。又把汴京城裏人十停殺了九停。那時節我沒柰何。只得將素娘存下那些東西。拏幾件細軟。逃出城來。遇著一个江東巨商。賣貨回去。元是素娘識認的。小人將許多苦楚吿訴他。他可憐見我。帶我到建康來。不料新皇帝也到這裏來建都。兩日出去打聽素娘消息。有認得的說道不曾跟達子去。一向在雍丘縣。我一聞這信。便要到那邊去尋訪。聞得目下開科會試。少不得雍丘縣也有舉人相公們來。且打聽一个眞消息。去也不遲。我想素娘其實生得好。其實大有名。

【玉胞肚】如花模樣。門兒外輪蹄日忙。譚笑處盡是鴻儒。典香醪慣解鷫鸘。是春風一曲杜韋娘雲雨巫山枉斷腸。

聞得向在雍丘。這信不知眞否。

【前腔】你一身鞅掌。走南北山長水長。縱今是未到胡庭。這些時棲止誰旁。月寒山色共蒼蒼。卻憶幷州是故鄕。

髙髻雲鬟宮樣妝。

一枝濃艷露凝香。

寧知艸動風塵起。

墜葉翻紅各自傷。

第二十六出閨慮

【祝英臺近】﹝旦上﹞怨落花。愁芳艸。遊子天涯裏。﹝貼上﹞底事佳人。悶把闌干倚。﹝老旦上﹞也只爲柳絮黏天。花茵藉地。﹝合﹞春歸去音書誰寄。

﹝玉樓春﹞﹝旦﹞綠楊芳艸長亭路。年少拋人容易去。﹝貼﹞樓頭殘夢五更鐘。花底離愁三月雨。﹝老旦﹞無情不似多情苦。一寸還成千萬縷。﹝合﹞天涯地角有窮時。只有相思無盡處。﹝旦老旦﹞夫人磕頭。﹝貼扶起﹞素娘。老爺因趙解元赴選。恐怕西園淸冷。教奴家請你進來。西衙同住。專待解元喜信。老爺又與你除了樂籍名字。造成一宗從良文卷。解元得意回來。就與你完成好事。今後你我只是姊妹相稱。快不要行這个禮。﹝旦﹞多謝夫人。只是解元才得聚首。匆匆又別。行時又不曾聚話片言。花婆。不知怎麼樣就去了。可曾有甚言語。﹝拂淚介老旦﹞老婢見他兒女情多。風雲气少。故此把鬼魅事激將他去。並沒一些言語。﹝旦﹞

【祝英臺】咳。花婆。他是讀書人心膽怯。何是恐幽微。﹝老旦﹞素娘。偏有讀書人最膽大。解元這些時。好在洛陽看花了。﹝旦﹞縱使春滿洛陽。待彼來攀。我則怕病染憂疑。﹝老旦﹞秀才豪气三千丈。那見就疑心出病來。﹝旦﹞休迷。他爲甚的疾速登程。把琴劍書箱拋棄。我那解元呵。這些時你在何處飄零無倚。﹝老旦﹞

【前腔】聽啟。他戀著翠圍屛錦步障。忘卻綠袍喜。因此老婢子呵將鬼語激行。提醒癡迷。不過是權宜之計。素娘。你休埋怨著我。到底。領春風十二天街。一日看花無比。那時節呵。方顯得女蘇張三寸功奇。﹝貼﹞

【前腔】聞得。新天子下詔徵賢。六月正堪飛。那時我與相公商議呵。此去建業。千里委蛇。只恐誤卻程期。﹝老旦﹞夫人。趙解元此去。插宮花。飮禦酒。素娘豈不願。他不爲這上頭煩惱。須知。他慮的是看徧奇葩。又別戀長安佳儷。悔臨時未得叮嚀囑記。﹝旦﹞

【前腔】憔悴。羞殺我鏡裏孤鸞。誰與畫雙眉。﹝貼﹞素娘。你愁煩他則甚。﹝旦﹞我有千般悶懷。萬種思惟。﹝老旦笑﹞方才分手。卻又蚤萬種思惟了。﹝旦﹞端不爲鳳拆鸞離。﹝貼﹞旣如此。爲著什麼。﹝旦﹞怕歸時。認我做狐魅妖魑。怎再肯相偎相倚。可不是賺人髙處掇卻樓梯。

﹝老旦﹞素娘。你再也休慮。趙解元不是這樣人。

紅妝滿面淚闌干。

幾許幽情欲話難。

乍雨乍晴花自落。

東風吹恨滿春山。

第二十七出發迹

【懶畫眉】﹝生冠帶上﹞金鸞罷試日猶懸。乍著銀袍色正鮮。相將白日上靑天。今朝了卻燈窗願。糠粃誰知反在前。

神魚一躍到龍門。喜見天開五色云。金勒恰宜芳艸路。玉鞭偏裊杏園春。趙汝州向來會試。忝中甲科。蒙聖恩擢爲狀元。方才遊街回來。

【前腔】只見馬蹄踏徧杏花天。袍色晴拖楊柳煙。擁來飛蓋稱風喧。瑤尊玉■﹝角戔﹞瓊漿灩。醉倒蓬萊閬苑仙。

下官得有今日。一來虧錢孟博慫恿。二來也虧那婆子提醒我。那知西園有鬼。那小姐不是人。說著也還覺毛骨聳然。好笑今早去赴宴。有好幾位同年。都說謝素秋不曾往金軍去。則在雍丘住。正不知下官打從雍丘來。並無影響這話那裏說起。日下正要打發公差去報錢孟博。教他跟尋一个明白。只可恨素秋贈我一詩。被那小姐取去。倘或相見問起。怎生答應他。正是錦字茫無定。同心結不開。﹝雜扮公差上﹞捧檄下丹宸。迢遙去問津。驊驑開要路。雕鶚擁風塵。自家雍丘縣差人是也。有事報知狀元。不免徑人。﹝見﹞稟爺。小人到中書省去。適見除書。老爺榮授開封府僉判。﹝生笑﹞可喜可喜。﹝雜﹞狀元是玉堂貴客。選了外職。爲何喜歡。﹝生﹞你那裏知道。我不喜得開封。喜得與你錢爺相聚。公差。我在此辭朝領憑。還有許多時擔閣。你先回去。報你錢爺知道。﹝雜﹞小人來時。老爺元分付得了喜信。速速回來。小人見下處乏人。連日不敢說。﹝生﹞旣如此。你去取文房四寶來。﹝雜介生寫介﹞

【刮鼓令】汝州拜拜宣。念暌違各一天。幸喜得名先羣彥。副吾兄屬望專。又幸蚤除銓。相望咫尺河陽花縣。﹝笑介﹞我若教他訪問素秋。只怕又被孟博笑哂。﹝又笑﹞若果然訪得眞消息。便笑我由他。﹝又寫介﹞聞得素秋相倚在君邊。望君物色幸垂憐。

書已寫完。公差。你今日就去。多多拜上錢爺。等此處諸事稍完。連夜趕來。先到爺縣裏會過。然後赴任。﹝雜應﹞領卻玉堂話。忙投花縣來。﹝下醜扮平頭上﹞神龍不在沼。威鳳豈卑棲。小人是謝家平頭。昨日長安街上發榜。我也捱去看看。好笑。只見第一名就是我的舊相知。你道是誰。卻是濟南趙解元相公。我想他當原思慕我家姐姐。巴不得一時見面。連我們都有許多好處。他如今中了狀元。我意思要去見見。只恐怕他不比向年了。也罷。放著大膽闖去。﹝看介﹞呀。爲何獨自坐著。趁他閒時正好。﹝進介磕頭生﹞你是誰。呀。是謝家平頭。爲何在此。正要問个消息。你姐姐在那裏。﹝醜﹞

【前腔】承尊問淚漣。痛秋娘沈九淵。聞說道遠從金虜。又聽得在雍丘幸瓦全。﹝生﹞你爲何不去訪問个的信。﹝醜﹞我欲去苦難前。身邊並無靑蚨黃匾。﹝生﹞也有个信息來麼。﹝醜﹞雲山迢遞信音慳。﹝生﹞也曾尋个雍丘人問問麼。﹝醜﹞無人識熟向誰言。

﹝生﹞你到來得恰好。我寓中乏人。你且在此答應幾時。只是平頭名字。有人認得。攺你叫趙平罷。我已除授開封府。目下就去到任。你就與我打站。打雍丘經過時。訪个眞消息與我。﹝醜﹞曉得。﹝生﹞紅箋徒有千行字。赤鯉難逢誰寄將。﹝下醜弔場笑﹞凡人不可貌相。海水不可斗量。我平頭昨日還是小娘身邊燒湯的龜子。今日做了狀元家裏打站的鼻頭。別人使盡銀子。難得進宅。偏我三言兩語。便得收畱。又不識三文兩字。也誰知冬夏春秋。我仔細思量。那世修來的福分。何處討來的風流。命裏有時定有。人生何必彊求。﹝又笑﹞

【前腔】平頭最有緣。恰相逢趙狀元。幸喜得一朝收用。似癩黑麻飛上天。好一个大叔。只是沒有好衣帽裝扮。衣帽要新鮮。怎得好銀一兩買疋屯絹。做其一領道袍穿。好模好樣向人前。

長官做了大叔。

好似麞兒變鹿。

若還主人失勢。

須把頭來再縮。

第二十八出得書

【女冠子】﹝外上﹞相知昔日向神州。應醉在曲江頭。魚書未到空回首。喜昨夜燈花開楙。

渭北春天樹。江東日暮云。何時一尊酒。重與細論文。自從趙伯疇會試去後。心上甚是放不下。這時候想已開榜。爲甚差人還不見回。若論伯疇的才學。果然天下無雙。只爲他迷戀花酒。無志功名。故令花婆激令前去。此行定然不虛所望。

【柰子花】論才名新發吳鉤。便晁董堪與爲儔。今來棘闈。定然入彀。爲甚的捷音迆逗。倚樓。敎人目斷江流。﹝雜扮差上﹞

【前腔】奉公差奔走如流。遡長江千里悠修。昨朝建業。今日雍丘。報佳音定開笑口。﹝看﹞呀。老爺獨坐後堂。不免進見。﹝磕頭介﹞叩首。望公相垂情聽剖。

﹝外﹞你回來了。趙解元消息何如。﹝雜﹞

【前腔】趙解元金榜欣收。﹝外﹞中了進士。殿試在第幾名。﹝雜﹞對丹墀獨占鰲頭。﹝外﹞伯疇中了狀元。可喜。你曾見他遊街麼。﹝雜﹞馬蹄蹀躞。春風領袖。﹝外﹞曉得他除授何衙門官職。﹝雜﹞開封府僉書初授。﹝外﹞又選在開封。一發可喜。﹝雜﹞正是。趙狀元得了開封的消息。喜之不勝。﹝外﹞他爲何也喜歡。﹝雜﹞他說與老爺是至友。今喜得不時聚首。

﹝外﹞爲何先打發你回來。﹝雜﹞趙狀元說道辭朝領憑。還有幾時擔閣。恐老爺懸望。先髮小人回報。說先到這裏會過老爺。方去到任。書在此。﹝外﹞

【刮鼓令】汝州拜拜宣。念暌違各一天。幸喜得名先羣彥。副吾兄屬望專。又幸蚤除銓。相望咫尺河陽花縣。聞得素秋相倚在君邊。望君物色幸垂憐。

公差回避。攺日有賞。﹝雜﹞寸波皆霈澤。詞組卽陽春。﹝下外笑﹞伯疇。伯疇。你這等注想素秋。不知已先入我彀中矣。

【柰子花】西園中已結綢繆。有誰知暗裏藏鬮。飛卿已得章臺楊柳。亦何曾入他人手。待他來時。我將杯酒。細說个就中機彀。

且將來書付夫人。教他轉與素秋一看。以慰其心。我想素秋呵。

一度憑闌一度愁。

悔敎夫壻覓封侯。

今宵難作刀州夢。

消息眞傳解我憂。

第二十九出三錯

【一江風】﹝生上丑隨上﹞趁東風。襲襲飛花送。裊裊絲韁鞚。望河中。九曲風濤。天際秋云擁。羸馬厭西東。羸馬厭西東。﹝醜﹞老爺此去。便得見俺姐姐了。﹝生﹞我那素秋呵。你飄流類轉蓬。又還愁傳語成虛哄。

﹝醜﹞稟爺。此處已是雍丘縣界了。可要行一牌去。﹝生﹞此是錢爺治所。不消遣牌。﹝醜﹞不遣牌。沒有頭踏應付。﹝生﹞要甚頭踏。

【前腔】驟花驄。不彊似朱輪擁。亦何必頭踏重。望仁兄。渴欲相從。謾把離情控。相思千里濃。相思千里濃。今宵雞黍同。蚤難道不入空題鳳。

﹝醜﹞稟爺。已到雍丘縣前了。待小人先去通報。縣官好出來迎接。﹝生﹞不要大驚小怪。你押著行李。尋个僻靜下處。待我拜過錢爺。慢慢遣牌到府上任。﹝醜﹞曉得。只因朋誼重。翻覺宰官輕。﹝下生叫﹞門上有人麼。報進說趙狀元相訪。﹝外急上﹞

【步蟾宮】思君只夜勞魂夢。喜風雨今宵堪共。銀燈花蘂夜來紅。簾外鵲聲髙送。

﹝生﹞孟博兄那裏。﹝外﹞伯疇兄。你今番是錢濟之上司了。爲何牌也不遣。有失迎接。﹝生笑﹞孟博說那裏話。我與你髫齔相知。豈以一官而攺故吾。說起上司兩字。使小弟不勝惶恐。﹝拜介生﹞微名幸得慰知心。千里重來喜盍簪。﹝外﹞佇聽玄言霏玉屑。呼童煮茗話情深。伯疇兄。恭喜鰲頭首占。於湯有光。﹝生﹞若非孟博兄相成。幾誤前程大事。前日公差回時。小弟曾附八行。相煩訪問謝素秋。果然在貴治麼。﹝外﹞與兄契闊多時。欲言者不止一事。有一杯水酒。先洗塵了。慢慢相吿。小廝看酒來。﹝雜扮小廝上﹞一杯今夜酒。千里故人心。酒在此。﹝外﹞要與伯疇講些心話。只是衙齋喧雜。西園到也寂靜。小廝移酒到西園去罷。﹝生﹞西園小弟不去。若到西園。小弟酒都喫不自在了。﹝外﹞旣如此。小弟有个內書房。就在臥房側首。只嫌窄些。就請進去。﹝行介外﹞小廝回避。﹝雜應下外送酒介﹞

【梁州序】羨你才髙賈董。摶風力猛。深幸燈窗叨共。﹝生看桌上紅梨花作駭介背﹞呀。這分明是枝紅梨花。看他丰姿如昨。敎我意惶心恐。孟博。這是什麼花。﹝外﹞是枝紅梨花。天下皆無。我西園獨有。一月前開得爛熳。今已凋零。小弟喜歡看他。爲此翦彩妝就。供在這裏。這是我西園奇種。名喚紅梨。不與眾卉相伯仲。﹝生笑﹞孟博好混帳。這是鬼花。什麼奇種。把來供在此。我只爲這鬼卉妖花幾送入人鮓甕。那裏是異種奇葩直得費翦工。孟博。我與你扭碎了。﹝扭花介﹞休得要太蒙懂。

﹝外笑﹞可惜了。伯疇。你方才不肯到西園去。見了這花。卻又驚恐。必有緣故。細細說與小弟。﹝生﹞

【前腔】但說著西園孽種。使我發毛都悚。說著也是害怕的。元來那花園亭子後邊。卻有个紅顏荒冢。他陰靈還聚。平白地把人調弄。﹝外﹞有這等事。伯疇不曾遇他麼。﹝生﹞想那日風淸月朗。他手執梨花。曾結鴛鴦夢。﹝外﹞伯疇。你是讀書人。女子私奔。也是常事。爲何認他做鬼。那裏有載鬼張弧乘夜凶。還則是有女懷春浥露從。何須用太疑恐。

﹝生﹞孟博又來混帳。如今不說罷。說起連酒都喫不下了。孟博。謝素秋可在貴治麼。何不使小弟一見。﹝外﹞果在此。已被小弟取入衙裏。因是不好同住。與寒荊在西衙另住。門兒尙鎖著。待小弟親去開他過來。暫釋杯中酒。來尋花底春。﹝下生笑整衣巾﹞元來謝素秋果在這裏。可喜可喜。趙汝州你何來的福量。人間三事。都全了也。﹝旦老旦同上旦﹞秋風紅葉不成媒。分付春庭燕子知。﹝老旦﹞好去將心托明月。管教明月上花枝。﹝旦﹞花婆。趙解元在此。則怕他疑我是鬼。怎好過去相見。﹝老旦﹞不妨。老婢同你進去。﹝進介生見作駭急叫﹞有鬼。有鬼。呸。有鬼。錢孟博快來。

【太師引犯】猛相逢。閃得我心兒動。甚寃讎把我時時緊從。﹝旦﹞伯疇。則我便是謝素秋。爲甚驚駭。﹝生覷介﹞分明是那人行動。怎說我素秋芳蹤。﹝旦﹞狀元。我眞个是謝素秋。休認錯了。﹝生﹞你是鬼王小姐。今番不被你哄了。﹝指旦怒﹞幾被你無端葬送。怎又來千般摩弄。﹝老旦﹞狀元。認得老婢子也不認得。﹝生﹞好好。你也是个對證。你曾與我在花間訴衷。恁說道孩兒亦爲彼喪其躬。

﹝老旦﹞狀元聽老婢子說。這正是謝素秋。不要認錯。

【前腔】與你西園已赴巫山夢。覷多嬌云裳月容。﹝生﹞那裏是人。分明是鬼。﹝老旦﹞但只看衣衫有縫。行動處形影相同。﹝生﹞旣如此。當原爲甚說是王小姐。﹝老旦﹞爲是你迷畱愛寵。則恐怕阻隔蟾宮。因此上老婢子與錢老爺定計。激勸狀元。慚無計阿奴火攻。只指望狀元及蚤獵飛熊。﹝生﹞你旣是我素秋。當原贈你的詩。如今在那裏。﹝旦出詩卷介﹞

【醉太師】詩筒。把做璚瑤珍重。﹝生看﹞這是我贈他的。還有他贈我的。﹝旦﹞就在後邊。羨相銜首尾。已配雌雄。﹝生﹞我聞鬼祟善能攝人東西。莫不是攝來的。還則是鬼。﹝老旦﹞狀元。可憐素娘把你這詩呵。終朝作誦。看淚痕點點斑紅。呀。錢老爺來了。﹝外上﹞堂中。因何嘈雜聲鬧哄。﹝生﹞正是孟博快來決決。他是西園鬼王小姐。怎麼苦死說是謝素秋。﹝外﹞這是小弟不是。先作个請罪揖才說。﹝揖介﹞其實是素秋。當初若還說明。你定戀著嬌鸞雛鳳。怎能勾摶鵾奮鵬。因此上做成機彀把鴻鵠絳籠。

﹝生背﹞這般說。果是我素秋了。只是我在南燻門車子內撞見的卻是什麼人。心上只是疑惑。﹝思﹞嗄是了。平頭是他家人。如今喚他進來。眞假立刻就見。﹝對外介﹞家裏人趙平在外。可與小弟喚了進來。﹝外叫﹞小廝分付前堂皁隸。趙狀元家大叔趙平喚進來。﹝內應丑上﹞忽聞呼喚急。忙來聽使令。﹝進介見旦介旦﹞兀的不是我家平頭。﹝醜拜哭﹞兀的不是我家姐姐。爲何卻在這裏。﹝生笑﹞如今才是我素秋了。我道天下美人。那裏就有兩个。孟博。則被你瞞殺趙汝州。駭殺趙汝州也。素秋。又被你想殺趙汝州也。﹝老旦﹞狀元。如今才信老婢子麼。素娘。難得狀元堅心待你。親遞狀元一杯酒。﹝旦遞酒介﹞

【繡太平】玉鍾。籠翠袖殷勤手捧。﹝老旦﹞狀元也回奉素娘一杯。﹝生遞酒﹞寧辭滿斝回奉。﹝老旦﹞狀元。你好快活也。昨日个禦酒黃封。今宵燭影搖紅。﹝外﹞小弟也奉一杯。匆匆。杯盤艸艸媿非恭。﹝生﹞卻不道主人情重。天色已晚。吿辭了。﹝外﹞今宵權在西衙一宿。明日吉日。小弟同拙荊送素娘到彼成親。整備乘龍跨鳳。西園不弱武陵溪洞。

﹝生﹞趙平。你把行李發到西園。且待成親之後。發牌到府上任。﹝醜﹞曉得。

兩兩紅妝笑相向。

紫綃暖揭芙蓉帳。

澹雲輕雨拂髙唐。

睡覺不知新月上。

第三十出永慶

【逍遙樂】﹝貼旦上﹞瑞气籠淸曉。簾捲蝦須庭院小。歌喉宛轉鳳將雛。詩傳紅葉。玉出藍田樂奏云璈。

芙蓉繡縟暖融和。勝事相逢喜气多。細看月輪還有意。定知靑桂近姮娥。今日趙狀元與謝素娘成親。相公因他客處。教奴家整備酒肴。花燈合巹。送過西園去。酒肴已備。只等相公同往。呀。相公蚤已來矣。﹝外上﹞

【前腔】絕勝蓬瀛島。鳳駕鸞車初擁到。﹝老旦上﹞嬌姿一似垂楊裊。﹝旦上﹞玲瓏寶髻。丁冬環佩。乘風縹緲。

﹝外﹞夫人。筵席可曾完備了。﹝貼﹞完備多時了。﹝外﹞旣如此。我們同送謝素娘過去。﹝貼﹞奴家怎好與趙狀元相見。﹝外﹞下官與他情若同胞。相見何妨。﹝行﹞路入桃源渺。﹝貼﹞參橫銀漢微。﹝旦﹞月尋鸞扇下。﹝老旦﹞星向鵲橋飛。此間已是西園了。﹝外﹞花婆與我喚掌禮。請狀元蚤赴佳期。﹝老旦喚掌禮上﹞熟讀周孔禮。專諧秦晉歡。掌禮磕頭。﹝外﹞掌禮。吉時已到。蚤請狀元行禮。﹝掌禮照常念生上﹞

【前腔】天上人間少。玉樹瓊枝相映耀。劉郞正是當年少。仙娥窈窕。雲英搗藥。秦女吹簫。

﹝外﹞掌禮過來。狀元老爺客處在此。只是交拜便了。﹝掌禮喝拜完外﹞小弟叨伯疇手足之愛。荊婦不敢避嫌。﹝生﹞正欲請嫂嫂叩謝。﹝生旦外貼對拜生﹞小弟身叨一第。姻結百年。夙願盡酬。皆吾兄嫂之賜。﹝外﹞狀元多才。素娘艷質。今日相逢。實爲天作之合。﹝旦對生﹞奴家若非花婆。久已死於彊暴。花婆。請受奴家一拜。﹝拜介老旦扶定﹞折死老婢子。﹝生﹞旣如此。下官到任之後。再行報謝罷了。﹝外﹞花婆看酒來。與狀元賀喜。﹝外貼旦老旦送酒同﹞

【一封書】春風醉碧桃。喜風微燕雀髙璚樓啟碧霄。玳筵開。花燭燒。多少佳人幷才子。誰似你雙雙年正嬌。﹝合﹞意堅牢。海山遙。百歲和諧琴瑟調。﹝生旦同﹞

【前腔】當日遇賊曹。折東西魂夢勞。今日締久要。結綢繆。漆與膠。始信捲葹心不死。夙世姻緣今世招。﹝合前﹞

【尾】天敎付與雙才貌。富貴風流都占了。那更福壽無疆樂聖朝。

終日昏昏醉夢間。

朝看飛鳥暮看還。

髙堂置酒夜擊鼓。

又得浮生半日閒。

紅梨記終

