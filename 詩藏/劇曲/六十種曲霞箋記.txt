《六十種曲霞箋記》

﹝明﹞無名氏

霞箋記

﹝明﹞無名氏著

繡刻演劇十本

第四套

繡襦﹝亞仙﹞靑衫﹝興奴﹞紅梨﹝素秋﹞焚香﹝桂英﹞霞箋﹝麗容﹞西樓﹝素徽﹞投梭﹝縹風﹞玉環﹝玉簫﹞金雀﹝彩鳳﹞贈書﹝輕煙﹞

繡刻霞箋記定本

●霞箋記目錄

第一出家門始末

第二出中丞訓子

第三出麗容矢志

第四出霞箋題字

第五出和韻題箋

第六出端陽佳會

第七出灑銀求歡

第八出煙花巧賺

第九出灑銀起釁

第十出父子傷情

第十一出求美結歡

第十二出書房私會

第十三出聘求佳麗

第十四出麗容行售

第十五出被賺登程

第十六出踰墻得喜

第十七出追逐飛航

第十八出得寵遭妬

第十九出探音獲實

第二十出麗容習禮

第二十一出主僕相逢

第二十二出驛亭奇遇

第二十三出駙馬聯姻

第二十四出春闈首選

第二十五出訴情得喜

第二十六出得箋窺認

第二十七出霞箋重會

第二十八出養親辭歸

第二十九出司書報喜

第三十出晝錦榮歸

第一出家門始末

【思嘉客】﹝末上﹞羨卻靑樓張麗容。玉郞才子偶相逢。霞箋詩句相酬和。翠館恩情樂正濃。喬才賺。惜飄蓬。椒房宮怨嘆無窮。春風得意馬蹄疾會看佳人出尙宮。

李玉郞樓頭漫興。

張麗容箋上鐘情。

灑銀公無端構釁。

花花主著意完盟。

第二出中丞訓子

【齊天樂】﹝生上﹞寒窗幾載師顏孔。樗朽敢言天縱。天上碧桃。日邊紅杏。浪說那倚云栽種。親闈暮景。且刺股埋頭。藏火囊螢。

﹝菩薩蠻﹞男兒志欲超凡俗。六經須向窗前讀。丹桂遇開時。期攀第一枝。黽勉三冬足。方得千鍾粟。白首悅髙堂。還呈戲彩裳。小生姓李。名彥直。小字玉郞。松江華亭人也。年方弱冠。齒正齠齡。身列黌宮。名揚庠序。月車擲果。𨿽稱冠玉之姿。杏苑傳琴。尙切羹墻之望。家君諱棟。昔爲都憲。今已歸林。母親何氏。身沐皇恩。頗稱內徳。正是義方有訓非私淑。熊膽調丸願苦心。小生日講學於會景樓上。久違定省。淹及月餘。今歸問安。道猶未了。爹媽早到。

【逍遙樂】﹝外上﹞解組歸來甘退隱。林下且圖嘉慶。﹝老旦上﹞鸞形鳳影。喜白首和偕。晚景康寧。

﹝鷓鴣天﹞﹝外﹞官居侍禦立朝班。鐵面丹心獬豸冠。﹝老旦﹞驄馬繡衣君寵沐。龍章花誥妾恩沾。﹝生﹞娛晚景。樂天年。簪纓門第靄祥煙。﹝外﹞涇渭同流誰與辧。朝簪卸卻且偸閒。下官姓李。名棟。官拜禦史中丞。夫人何氏。孩兒彥直。且喜才學有成。下官𨿽叨重恩。每念華亭之鶴。恆思松水之魚。以此偸閒林下。以終餘年。孩兒。你在學中。今日爲何回來。﹝生﹞吿爹媽知道。出就外傅。古人格言。易子而教。先賢遺訓。孩兒感父師並嚴。豈敢違於白晝。久違定省。今特回來問安。﹝外﹞問安侍膳。人子當爲。你且聽我道來。

【石橊花】官居侍禦。身已許朝廷。甘藜藿。守葵誠。堪嗟豺虎怎同羣。願歸來卸卻朝簪。﹝生向外揖介﹞嚴親福齡。喜年來不攺松筠性。﹝合﹞也須知滿積黃金。總不如敎子一經。

【前腔】﹝老旦﹞龍章鳳篆。寵沐一時榮。猶薤露。似浮萍。袖蛇抱虎古今同。問何如解綬歸耕。﹝生揖老旦介﹞萱親喜寧。守燈氈不負參丸命。

﹝合前末上﹞少小須勤學。文章可立身。自家儒學中一个膳夫是也。來到李都憲門首。有人麼。﹝小生扮院子上問答稟介外﹞你是齋夫。到此何干。﹝末﹞大相公前日吿假回府。孫老爹多拜上老爺。﹝西江月﹞白晝光陰易過。靑春不再回來。要成梁棟濟川材。須是藏修十載。折桂斧斤磨快。上天梯子安排。那時平步上云階。管取名揚四海。﹝外﹞我知道了。你可回去拜上你家老爹。今日晚了。明日來罷。叫院子取一錢銀子賞他。﹝末﹞謝老爺。不聞村俗語。惟有讀書聲。﹝下外﹞學裏孫先生請孩兒會課。司書那里。﹝醜上﹞架疊五千卷。吟成三萬言。成名須及早。堂上好承顏。老爺奶奶。司書磕頭。﹝外﹞司書準備金鞍玉勒。隨大相公學中會課。﹝醜﹞理會得。老爺。富麗人家气象。簪纓甲第光輝。驊驑髙鞚柳陰西。玉轡金鞍無比。放鶴亭前暉色。雲龍山下輕衣。杏花十里去如飛。大相公管取狀元及第。﹝外﹞這小廝倒會講話。

【朱奴兒】就有道須敎志誠。趨函丈莫使畱停。惜寸光陰須苦心。怎敢墮冥冥之行。存忠正。乘時大行。須有日榮三鼎。

【尾文】幼齡天賦文章盛。祖生鞭休敎滯停。擬望雲霄一奮鵬。

閒尋忍使立污朝。

定省歸來敢憚勞。

世上萬般皆下品。

思量惟有讀書髙。

第三出麗容矢志

【淸江引】﹝旦上﹞瓊樓十二雕欄轉。盡把珠簾捲。腰似春風柳軟。﹝貼旦上﹞徐步畫檐前。舉靑梅把鶯兒喚。

﹝玉樓春﹞﹝旦﹞章臺試把垂楊折。往事堪悲心欲裂。落花無語怨東風。淚和紫瓣流紅葉。﹝貼﹞靑樓佳品稱奇絕。翠館名姬誇秀傑。自將風月擔兒擔。莫把閒愁鎖雙靨。﹝旦﹞妾身張麗容。小字翠眉。身生樂籍。名占敎坊。粗習詩書。略諳歌舞。僑居對景朱樓。附近儒齋藝苑。天那。幾時遂我從良之願也。﹝貼﹞姐姐。你名重當今。色傾上國。聲聞寰宇。爭覩芳容。不是我倚門獻笑。就是墻頭上野花一般。﹝旦﹞誠有天壤之隔也。妹子。我有心事。豈汝所知。且看香來。燒炷夜香則个。﹝貼﹞香在此。請姐姐燒香。

【一江風】﹝旦﹞對蒼天謾訴心頭怨。恨落風塵賤。寶鑪煙飛上靑雲。直透靈霄殿。望嫦娥鑑此言。望嫦娥鑑此言。願相逢美少年。把紅絲早系金蓮畔。

【前腔】﹝貼﹞枉熬煎。忒不通權變。須及早諧繾綣。貴王孫萬喚千呼。未許覩如花面。柰雙丸易轉遷。雙丸易轉遷。暗裏朱顏換。那堪老大人輕賤。

﹝旦﹞妹子。言𨿽如此。必須是從良。方了我終身之願。你看母親來了。﹝老旦上﹞楚館秦樓春色。調脂弄粉生涯。棄舊從新門戶。暮迎朝送人家。我兒。你們在此做些甚麼來。﹝旦﹞母親。孩兒在此燒一炷心香。﹝老旦﹞我兒。我們這樣人家。燒什麼心香。你這般老實。那有人來。我幼年時節。不知哄過了多少子弟。如今年老。專靠你們掙家。方才臨安趙尙書公子。著人將三百兩銀子四个尺頭送來。接你到杭州去。不過是遊一遊西湖。到天竺燒一炷香就回。你隨他去。總成娘賺這一主銀子何如。﹝旦﹞母親。不要聽他。偌大一个杭州。豈無名妓。這是哄我去。只說不在。回他便了。﹝老旦﹞回他便了。他是尙書公子。偌大勢頭使將來。我們怎麼當得起。﹝旦﹞娘這般年紀。還不看人。﹝老旦﹞倒說我不看人。

【大迓鼓】你須加艷麗妝。徧身羅綺。蘭麝燻香。倚門獻笑喬模樣。若還撞著个有錢郞。暮樂朝歡。說甚從良。

【前腔】﹝旦﹞娘行自忖量。一顰一笑。各自行藏。迎新送舊倡家相。若還撞著个薄情郞。泥途墮落。怎比從良。

自許登樓洗艷妝。

從他蜂蝶過東墻。

閉門不管窗前月。

分付梅花自主張。

﹝旦下老旦貼弔場老旦﹞咳。罷罷。自小養得他嬌了。見了二百兩銀子。不在心上。你怎麼不勸他。﹝貼﹞方才正在此勸他。他執意要從良。﹝老旦﹞多少從良的姐兒。不得了當。前船便是後船的樣子。誰似做小娘的。朝朝寒食。夜夜元宵。卻不受用。呀。我倒忘了。檇李黃相公在此。接下湖船。快去快去。

安排呈彩袖。

準備試淸喉。

第四出霞箋題字

【水底魚】﹝淨上﹞天下英豪。文章敎爾曹。巖巖气象。可比泰山髙。

小子生來豪俊。自幼天資難並。只因怕讀千文。連忙就攺百姓。家父執掌朝綱。母親累有封贈。博弈自我本行。妓者是我性命。自家灑銀公子便是。只因稟性愚頑。家父將我送在儒學中孫教官處攻書。吾輩朋友中。只有李玉郞天資敏捷。自分難並。今日先生公出。整酒在會景樓上。與他一敍。言之未已。方可人來矣。

【前腔】﹝醜上﹞記得離騷。人前好擺搖。後生可畏。仲尼見我跑。

自家方可人是也。諸友在會景樓。不免上樓。呀。灑兄拜揖。﹝淨﹞老弟。好个攏頭屬老成。﹝丑﹞灑兄差了。自古道龍頭屬老成。那有攏頭之說。﹝淨﹞攏頭屬老成有解。如老弟未冠之時入了學。攏起頭來。屬我老成朋友刮你。這叫攏頭屬老成了。﹝丑﹞灑兄。你每每戲謔小弟。恐非道義之交。﹝淨﹞甘羅活到彭祖年紀。幼年也曾作過。你不曾讀論語。陽貨獻豚。子路請禱。古之聖賢。也是如此。何況你我。﹝醜﹞難道這樁事情。也刻在書本上的。﹝淨﹞難道小弟造出來的不成。﹝醜﹞若如此。小弟請教。﹝淨﹞你若肯請教。自有進益。我看你昨日作文。全欠體認。中間來意。甚覺枯澀。皆因不通泰之故。我有一个靜室。甚是幽雅。俏俏一个來。傳你个祕訣。包你停當。﹝醜﹞小弟傳了兄的祕訣。日後屁都放不出。﹝淨﹞糞發在後。﹝醜﹞不要取笑。

【前腔】﹝生小生上﹞天挺人豪。燈窗敢憚勞。槐黃時候。綸竿釣海鰲。

﹝淨﹞李兄爲何來遲。﹝生﹞家有嚴君。不敢請耳。﹝淨﹞兄。非此之謂也。父母在。不遠遊。遊必有方。是道也。道其所道。非吾之所謂道。我欲冠者五六人。殺雞爲黍而食。惟酒無量。詠而歸。不亦樂乎。﹝眾﹞也說得是。看酒過來。

【梁州序】﹝生﹞樓開圖畫。勢侵云表。隆棟朱扉圍遶。雕欄十二。金鉤錦帶飄颻。眞个是舉頭紅日。入眼靑山。仰見星宮好。雲間佳麗處。總堪描。瑞气盤旋入斗杓。﹝合﹞英才會。斯文道。看气求聲應遵遺敎。如骨肉。勝同胞。

【前腔】﹝小生﹞雕盤堆砌。金樽傾倒。暢飮不須推調。花濃酒釅。何妨盡日逍遙。眞个是襟懷瀟灑。道義交孚。豈數金蘭好。佳賓盈四座。盡人豪。助我詩情文思髙。

﹝合前內動樂介淨﹞聽絲竹之聲。管弦之亮。信如天外飄飄。宛若淸商灑灑。藝圃之外。角妓所居。想是此間。故有鏗鏘之妙耳。

【前腔】聽秦樓一派鸞簫。聞巷陌幾聲箏調。更宮商淸婉。唱徹檀槽。堪羨陽春白雪。玉振金聲。何必歌蘇小。行雲知己遏。類鳴蜩。欲傍秦箏看阿嬌。

﹝合前內喚打秋千介丑﹞三兄。你看滿院秋千。但聞其聲。不見其形。登髙遠望一番。有何不可。

【前腔】粉墻頭露出多嬌。秋千影送來花貌。有千般旖旎。萬種妖嬈。最喜鬔松云髻。斜嚲瑤簪。金釧輕遺落。碧紗籠玉體。襯紅綃。銅雀何須鎖二喬。﹝合前淨﹞

李兄。坐此名樓。見此美事。何不作賦以記之。﹝生﹞小弟庸才。何當獻笑。敬承臺命。豈敢固辭。﹝淨﹞李兄端有七步之才。如詩不成。罰依金穀酒數。﹝生﹞書笥中尙有霞箋。取來試題幾句。﹝眾﹞請了。﹝生寫介﹞暫存視聽一凝思。涓涓一派仙音至。繁弦急管雜宮商。聲同調歇迷腔字。獨坐無言心自評。不是尋常風月情。野猿塞鴈聲哀切。別有其中一段淸。初疑天籟傳檐馬。又似秋砧和淚打。碎擊冰壺向日傾。亂翦琉璃鬥風灑。俏者聞聲情已見。村者相逢不相戀。村俏由來趣不同。豈在聞聲與見面。﹝淨﹞兄之佳作。不亞子建之才。若請教先生。必當稱賞。﹝生﹞卻不要。這是偶爾戲談。不可與先生知道。﹝眾﹞小弟奉敬一杯。與李兄潤筆。

【節節髙】霞箋茜色嬌。用心苗。新詩題上龍蛇耀。風雲巧。染兔毫。相思調。顏筋柳骨誇玄妙。銀鉤鐵畫連城寶。朋儕暢飮正酕醄。宮墻又早先生到。

﹝末上﹞折桂心虔力學功。銀蟾流影入簾櫳。書窗半榻荼■﹝艸縻﹞架。自與人間景不同。﹝眾見介末﹞諸生。書到不讀。在此燕飮。﹝淨﹞諸生文課已完。用此潤筆。但杯盤狼藉。不敢褻瀆師長。如何是好。﹝末﹞庾亮有言。老子婆娑。興復不淺。洗盞更酌。抑又何妨。﹝淨﹞有酒食。先生饌。曾是以爲孝乎。看酒來。﹝眾﹞

【前腔】羣英一网包。際明朝。幾番時雨聆淸敎。燻風到。塵俗消。胸襟好。數聲長笑都城曉。滿腔盡把詩書飽。師生恩義比天髙。木桃何以瓊瑤報。

﹝生﹞先生在此。學生吿解一解再來。﹝末﹞請自便。﹝生﹞方才戲題霞箋。此詩倘先生知道。殊非體面。且將來擲過墻去。

【尾】潛蹤隱迹人難料。一幅霞箋隔院拋。把你做紅葉傳情出禦橋。

﹝眾﹞看大杯。請先生飮一杯。﹝末﹞不消。

有日飛騰出巨淵。

藏修几案費鉆硏。

遠移蓬梗非無地。

近就芝蘭別有天。

第五出和韻題箋

【懶畫眉】﹝旦上﹞芭蕉分影送銀蟾。幾樹髙槐噪晚蟬。﹝貼上﹞雙鉤緩促小金蓮。穿簾爭覩呢喃燕。﹝拾箋介﹞呀。何處飛來燦錦箋。

﹝臨江仙﹞﹝旦﹞門掩梨花小院。粉墻髙映靑樓。緘書畢竟阿誰投。濯蔥排燕幾。掬水拭雙眸。﹝貼﹞晚妝才罷無些事。玉釵斜嚲搔頭銀盤推著水晶球。曲欄桿繞處。一紙彩箋收。﹝旦念生前詩介﹞

【二犯江兒水】霞箋堪羨。這一紙霞箋堪羨。如丹嬌色染。正分來獨繭。出自冰蠶。烜金睛。煋白眼。一幅錦云聯。三星映碧天。聲韻敲金。筆勢端然。卻正是走雲煙。翻藝苑。家鄰杏壇。俺這裏家鄰杏壇。宮墻英彥。他那裏宮墻英彥。想多才戲題紅遺下彩聯。

妹子。我仔細看來。詞新調逸。句秀才華。作此詞者。非登金馬苑。必步鳳凰池。寧與尋常俗子伍哉。且住。久聞學中有个李生。小字玉郞。年方弱冠。胸懷星斗。气吐雲煙。今此霞箋。或出伊手。亦未可知。﹝貼﹞姐姐。是了是了。我前日倦立門前閒戲耍。亂將花瓣鸚哥打。柳陰忽見白面郞。金轡雕鞍紫驑馬。曾向兒童問姓名。漫將名字說來眞。殷懃報道千金子。裔出儒紳列上卿。彥直稱名家姓李。玉郞小字才無比。日向黌宮勤讀書。恂恂二八芳年紀。今日呵。好似唐朝於佑遇翠瓊。紅葉曾傳伉儷情。你今收得霞箋在。天遣琱弓中雀屛。姐姐。你回他一首何如。﹝旦﹞此言深爲有理。你可將那寫頰胭脂。染成霞箋一幅。卽和前韻。﹝貼﹞霞箋染就。請和前韻。﹝旦寫介﹞太湖獨倚含幽思。霞箋忽爾從天至。龍蛇飛動潑雲煙。篇篇盡是相思字。顚來倒去用心評。方信多情似有情。不是玉郞傳密契。他人焉有這般淸。自小門前無系馬。梨花夜雨可曾打。一任漁舟泛武陵。落花空向東風灑。名實常聞如久見。姻緣未合心先戀。詩中本是致幽情。知心料得如見面。﹝貼﹞好詩好詩。﹝旦﹞詩已寫完。但愧不成韻。還從原處投去。

【懶畫眉】輕將玉筍染雲煙。再祝司天乞可憐。三生若也是良緣。東華幸與些兒便。早覓知音送彩箋。﹝將箋投原處下﹞

【前腔】﹝生上﹞危樓讀罷困人天。彊對南燻奏五弦。徐徐行過小池邊。詩情正好閒消遣。悔卻前朝弄薛箋。

﹝拾箋介﹞昨遣紅詞過墻去。伊誰復見池邊。東園春色到西園。輕開方勝帖。試看有何言。﹝念詩介﹞好詩。妙哉妙哉。可愛可愛。

【二犯江兒水】霞箋堪翫。這一幅霞箋堪翫。胭脂嬌尙淺。料封來謝館。寄向金園。粉痕香。流萬點。折作巧連環。描成並蒂言。他道方信多情似有情。和韻鮮姸。詞意天然。卻正是女中媖。人內選。風魔解元。果然的風魔解元。秦樓嬌艷。可羨那秦樓嬌艷。想多情仗宮詞結个好緣。

細看此詩。措詞不凡。畱情更切。且金瓊獻瑞。彩筆流云。作此詞者。休誇謝道蘊。不數李易安。豈與風塵女論哉。且住。此對景樓有个美伎。名喚麗容。小字翠眉。操志不常。才貌異眾。想此霞箋。或出伊手。未可知也。司書那裏。﹝醜上﹞忽聽呼雙字。樓前聽使令。大相公喚司書。那壁廂使用。﹝生﹞司書。此間對景樓有个張麗容。你可知道麼。﹝醜﹞小人知道久矣。隔墻有个翠眉娘。多少王孫欲斷腸。等閒不出來相見。巫山空自惱襄王。﹝生﹞我要會他一面。怎麼得見他。﹝醜﹞相公。這个不難。他有一个妹子。喚名小喬。每日在門首閒耍。見了小喬。就可見他姐姐了。﹝生﹞此言有理。我明日假以買書。經過其門。若見小喬。不失此良遇也。

【懶畫眉】桃花洞裏武陵源。咫尺天臺路杳然。雲英玉杵搗曾堅。他還珍重羞相見。辜負臨風答寸箋。

霞箋賡和十分春。

畢竟何時見玉人。

明日馬蹄芳艸路。

定須解佩會風雲。

第六出端陽佳會

【鎖南枝】﹝貼上﹞眉重畫。粉再勻。繡裳羅帶倚市門。如玉一枝新。天然好花陣。行人見。欲斷魂。我且按瑤簪。理蟬鬢。

昨日姐姐拾得霞箋一幅。看他反復翫嘆。不忍釋手。今日乃是中天令節。方才佩了朱符。插了艾虎。且到門首閒看片時。

【前腔】﹝生丑上﹞紅芳徑。綠艸茵。驊驑騁嘶來柳陰。﹝醜﹞相公。你看綠楊影裏。一座朱樓。白粉墻邊。半灣碧水。那壁廂倚門小艷故逞妝。豈非萬綠叢中紅一點乎。﹝生﹞花底坐紅裙。偏將綠衣整。天臺路。不易尋。我且解金鞍。與廝問。

司書。可將金勒馬帶在芳艸坡中去。﹝丑應介貼﹞那个騎紫驑來的。就是前日白面郞。題箋的想必是他。待我叫他一聲。李相公那裏去。請進待茶。﹝生﹞請問大姐。小生素未相識。何以見呼賤字。﹝貼﹞久鄰藝圃。難言不識尊容。觀君丰度。豈非玉郞乎。﹝生﹞覿仰美容。莫非翠眉娘耳。﹝貼﹞家姐。﹝生﹞原來令姐。莫非是小喬麼。﹝貼﹞就是。相公請進。相見家姐何如。﹝生﹞只是拜意不專。焉敢造次。﹝貼﹞何妨。相公請坐。姐姐有客。

【前腔】﹝旦上﹞香添獸。理素琴。花奴忽報言有人。﹝貼﹞姐姐。此生蘊藉不常。早宜相見。﹝旦﹞是誰。﹝貼﹞姐姐常談的李玉郞。﹝旦﹞簾下暗偸睛。他風流果聰俊。﹝貼﹞姐姐。多少富家子弟。不在你眼中。今日見他。便爾畱意。玉郞好造化也。﹝旦﹞禁聲。你是女兒性。何恁聲響喉嚨。恐伊聽。

﹝貼﹞相公。家姐相見。﹝生旦見介生﹞仙女得從花底出。一見令人思欲迷。綠鬟髙髻裁宮錦。不信人間有翠眉。﹝旦﹞王孫何處迷芳艸。誤入天臺石也香。底事不交神女夢。紅顏還肯憶劉郞。﹝醜科介﹞

【前腔】﹝生﹞我尊師範。遊聖門。娉婷爲何稱小名。﹝旦﹞觀君丰度。玩君霞箋。名喚玉郞。名稱其實矣。欽羨欽羨。﹝生﹞彥直愧凡庸。愚生李爲姓。向日朱樓上聆妙音。因此把霞箋偶題逞。

【前腔】﹝旦﹞我顏空媚。身類萍。靑樓恨畱輕賤名。﹝生﹞觀卿才貌。久矣相親。今覩美容。實爲萬幸。﹝旦﹞惶恐惶恐。念麗容呵。陋質效施顰。殊難與君並。前在花陰處緩步行。拾得你霞箋步君韻。

﹝生﹞我道就是翠眉娘也。外蒙和韻佳章。可稱吟壇珠玉。﹝旦﹞兩地欣逢。信由天合。﹝生﹞原來二箋相値。似爲有緣。﹝貼﹞李相公。我姐姐身𨿽落在風塵。志實懸於霄漢。你兩个徳容並美。才貌雙全。正是一對。﹝生﹞好說。要求見媽媽。﹝貼﹞娘。有客。

【前腔】﹝老旦上﹞煙花市。風月情。年華不如在幼齡。﹝貼﹞有客在此。﹝老旦﹞何不早說。聞說有佳賓。斂袵且相敬。承尊降。愧失迎。念三生有何幸。

相公。老身常在太湖石畔。燒些夜香。靜聽書聲。敢是相公奮志。今日屈過寒門。不勝光寵。﹝生﹞小生誤作劉晨。不意奇逢蘭蕙。﹝老旦﹞二姐過來。今日乃端陽佳節。何不畱公子在此一敍何如。﹝貼﹞正是現成東道。﹝生﹞多謝厚情。豈敢過擾。司書過來。可將買書餘下銀子。送來媽媽。小生今日偶爾買書。餘下不多銀子。聊爲一饌之費。伏乞笑畱。﹝老旦﹞公子。老身不意間屈畱一話。豈敢受賜。若如此。老身賭誓。﹝貼﹞呀。娘。今日是節日。不要賭誓。自古道。恭敬不如從命。﹝老旦﹞看酒來。

【錦堂月】午節欣逢佳辰。喜遇筵開。獸鑪祥擁。橊綻繁紅。漸有芰荷風送。羨今宵有會乘龍。願他日丹山棲鳳。﹝合﹞桃源洞。喜誤賺劉郞。路迷仙洞。

【前腔】﹝旦﹞慚悚。鸞鏡長朦。花鈿慵整。只爲懶於迎送。深荷包容。陋質豈堪陪奉。看彩鸞夜月同騎。羨雙鯉朝遊偕共。

﹝合前內喚﹞媽媽有客。﹝老旦﹞公子。有客不得奉陪。﹝生﹞媽媽請便。﹝老旦下內喚﹞二姐有客。﹝貼﹞相公。本當奉陪。不意小房有客。暫辭片時。得罪了。﹝生﹞請便。﹝貼下旦﹞相公。請上對景樓。﹝生﹞今夕是何夕。同登對景樓。﹝旦﹞從來天帝女。畢竟會牽牛。妾在閨中。聞君家多擇伉儷。而百無一諧者何也。﹝生﹞小生緣淺。不遇麗人。因此逗𨖻。久愆佳偶。若有如卿才貌者。又何敢言擇乎。

【醉翁子】我愚性。嘆麗質深藏紅徑。因此上無分東牀。懶將盟訂。﹝旦﹞思省。我只是敗柳殘花。怎插君家孔雀屛。﹝合﹞休執恁。從今後地久天長。海誓山盟。

【前腔】﹝旦﹞我不幸。這賤軀落風塵恥甚。怎能彀飛出樊籠。脫離坑穽。﹝生﹞你何用怨雨愁雲。我做公家軟玉屛。

﹝合前生﹞請問小娘子。旣混風塵。卽由造物。自甘苦守。實出何心。﹝旦﹞李郞說那裏話。今見君子。可托終身。卽便洗幹紅粉。焉肯再抱琵琶。若不捐棄風塵。情願永侍巾櫛。﹝生﹞旣蒙卿家眞心待我。願爲比翼。永效鶼鶼。若有私心。神明作證。﹝旦﹞若然如此。和你對天盟誓。將此霞箋。各藏一幅。畱作他年合巹。﹝生﹞正是。和你各畱一幅便了。

【僥僥令】﹝生旦﹞神明須有證。天地豈無靈。願鑑微忱無虛謬。保佑我好夫妻松柏齡。

【前腔】﹝旦﹞虔誠惟一點。稽首拜三星。願取今生常廝守。默贊我美姻緣永不更。

【余文】百年姻契今初訂。兩幅霞箋作證盟。分付鄰雞莫亂鳴。

夜抱幽香小院春。

如今春色破梨云。

彩鸞羞作凡雞伴。

此夜諧和百歲盟。

第七出灑銀求歡

【秋夜月】﹝淨上﹞家富豪。打扮十分俏。吳綾鶴氅狐裘襖。三檐傘兒花藤轎。娼門去搖。花街去嫖。

劉郞一見武陵花。從此心猿蕩也咱。前日李玉郞題了霞箋詩。引動了心猿。系不住意馬。欲往花柳之鄕一樂。我一人怎麼好去。有了。此間有一个木子吹。甚有風情。請他相陪。院子那里。﹝末上﹞有福之人人伏侍。無福之人伏侍人。公子有何分付。﹝淨﹞你認得那木子吹麼。﹝末﹞小人認得。﹝淨﹞你去請他來。說大爺立等。﹝末﹞那木子吹是个騙人財物。敗壞家產的。這樣人尋他怎麼。﹝淨﹞可惡。叫你去請。有許多閒說。﹝末﹞待小人去請來。轉灣抹角。此間就是。木官人在家麼。

【前腔】﹝醜上﹞棕扇搖。戴頂巾兒俏。走向人前呵呵笑。哄些銀子妻兒飽。奉承一个老嫖。奉承一个老嫖。

﹝醜見末介﹞老哥何來。﹝末﹞灑銀公子著我來相請。﹝醜﹞就行。﹝末﹞木官人來了。﹝見介淨﹞老木。你花柳之鄕慣熟。可有出色馳名妓者麼。﹝醜﹞有。黃四娘家貌美。杜韋腸斷新詩。東坡琴操點爲尼。明月白雲丰味。燕燕鶯鶯正好。婷婷裊裊相宜。秋娘絡繡頗淸奇。樊素小蠻標致。﹝淨﹞這些太古了。﹝丑﹞公子。人是舊的好。﹝淨﹞這是古妓不必言。目今出色有名的。﹝醜﹞要現在的。有有。王五肌如炭墨。董三手像擂槌。馬金大腳走如飛。陸鳳板門牙齒。趙美眼眶靑紫。李嬌頭頂毛稀。無情蔣四最呆癡。只有張妹一團和气。﹝淨﹞那个張妹。﹝醜﹞張麗容絕妙的。﹝淨﹞莫非會景樓旁邊住的。﹝醜﹞正是。﹝淨﹞素聞其名。煩兄同往何如。叫院子多帶些金銀隨去。﹝末應介﹞

【六麼令】追歡買笑。武陵源何處迢迢。落花流出小危橋。情蕩漾。興粗豪。門前已有漁郞到。

有人麼。﹝老旦上﹞堆鬢蛾眉是可人。碧桃花盡已逢春。也知多爲嬋娟誤。只合平原老此身。是那个。﹝醜﹞是我。﹝老旦﹞呀。木官人。連日少會。此間相公上姓。﹝淨﹞老木一進門來。就要把我上秤。﹝醜﹞不是。問上姓。媽媽。灑銀公子老爺見在當朝。﹝老旦﹞這等老身失敬。﹝淨﹞失敬失敬。不必問姓。只要你家女兒近身。醫我滿身騷病。﹝老旦﹞要見我女兒。待我喚他出來。麗容有客。﹝旦內應﹞與李相公弈棋。沒工夫。﹝老旦如前回介淨﹞怎麼下棋。不得出來。唗。這等可惡。小廝拿出來。﹝老旦﹞不要著惱。待我老身再去喚他。﹝下丑﹞公子。這嫖的一字。要幫襯和气。你來一次就著惱。他旣沒工夫。我每明後日再來才是。﹝淨﹞老木。這些難道不曉得。小娘推弈棋是他者意。如此答他。使也知道。﹝丑﹞公子一發在行。﹝淨﹞老木。不要見他美貌娉婷。適才答應口聲。猶如鶯囀花梢。﹝醜﹞果然好嬌聲。

【玉胞肚】﹝淨﹞翠娘音妙。信天生風流俊嬌。囀春鶯兩瓣紅牙。引人魂一聲腔調。蜂猜蝶恨思無聊。願駕星河渡鵲橋。

【前腔】﹝醜﹞襄王休惱。管成就巫山翠翹。秪憑著萬貫錢神。自然的合著關竅。王孫不必恁心焦。定取飛瓊弄玉簫。

﹝老旦上﹞表記玉簪眞可愛。荊釵不數漢梁鴻。公子。勞久等了。不要說起。小女方才千方百計。喚在老身房中了。他正仰慕公子盛名。爭柰李玉郞纏住。半步不離。爲此我女兒頭上親除下一根玉簪。低聲囑付著我。期公子明日相會。﹝淨﹞令愛拿來約我的。果然。﹝老旦﹞果然。﹝淨﹞妙妙妙。這等我們且去。明日再來不遲。

佳人親贈玉搔頭。

明日應須諧鳳儔。

翠被春濃人未起。

賣花聲已過前樓。

第八出煙花巧賺

【金瓏璁】﹝生上﹞日髙將向午。翠衾鴛枕珊瑚。﹝旦上﹞曉妝眉未補。玉郞細語頻呼。鉤錦帳。掛流蘇。

﹝生﹞畫眉願得侍妝臺。阿嬌已貯黃金屋。﹝旦﹞晴沙日暖浴鴛鴦。曾如被底雙鸞宿。妾本風塵。失身下賤。豈堪配爾君子。聊可充君下陳。﹝生﹞二箋相會。你我皆出無心。詩句相投。天緣似乎有意。要結三生之契。永圖百歲之姻。﹝旦﹞但君出自宦門。抑且嚴君峻礪。愧我花間賤子。何由得拜公姑。﹝生﹞豈不聞男女之際。大欲存焉。兩心相得。𨿽父母之命。不可止也。明當以我心事。稟知家君。再三懇求。決無不可。所慮者。惟恐令堂移花別苑栽耳。﹝旦﹞君未觀嬌紅記乎。倘有不虞。則申爲嬌死。嬌爲申亡。夫復何恨。昨晚家母欲索你宿錢。今日必遣小喬來與你絮聒。這都是娼家故態。不必盡言。我已收拾箱奩中。將有百兩。少刻若來。你可付與他便了。﹝生﹞如此盛情。足見厚愛。所謂心堅金石。其臭如蘭也。﹝旦﹞你連日心迷花酒。學業頓忘。秋闈已近。乘此南窗日永。淸風徐來。欲效李亞仙故事。勉君誦讀一番。不識君意可否。﹝生﹞大姐此言誠善。就取過書來待小生觀看。﹝旦﹞你旣讀書。我將鍼綫繡一个香囊。與你佩帶。﹝生﹞想當初李亞仙不棄鄭元和之盟。後中狀元及第。小生愧無鄭生之才。有辜翠娘之望。﹝旦﹞那鄭元和榮貴不棄亞仙。後封夫人。生五子並皆榮顯。賤妾不願生前受享誥封。只願死後再同枕席耳。﹝生﹞小生有寸進之日。若忘大姐之恩。天必殛之。﹝旦﹞轉禍爲祥。你且看書。

【園林好】你且對蕓窗翻閱史書。學充足方成大儒。切莫把光陰虛度。你須下這苦工夫。你須下這苦工夫。

【江兒水】﹝生﹞時習心還悅。天眞樂自如。隔墻任爾笙歌度。不須剔目把衣衫污。鳳樓終許歸天府。好把絲綸經補。這眩錦鮫綃。絕勝回文織婦。

﹝淨潛上偸窺下貼上﹞風月場中閒耍。面無愧色。綺羅隊裏奔趨。身有餘香。李相公。拜了。姐姐請上。有話講。﹝旦﹞有何話說。

【五供養】﹝貼﹞萱親囑付。爲家貧不復似初。欲將嬌麗女。移去住京都。我潛來報汝。未審何方區處。﹝旦﹞妹子。他要去自去。我不去。﹝貼﹞一家過活。那一樣不在你身上。只爲這里生意欠好。要搬去。怎麼說他去我不去。﹝生﹞二姐。你姊妹不必相爭。有什麼計策敎我。畱得姐姐不去。重重謝你。﹝貼﹞相公。這也不難。有銀子送些與媽媽。自然不去了。﹝生﹞言之有理。方才家中送得白金百兩在此。正要送來與媽媽。二姐來得恰好。就煩送去如何。﹝貼﹞這也使得。﹝生﹞封緘金百兩。聊贈買花資。伏乞轉言。望無推阻。

﹝貼﹞相公。有了銀子。你二人放心耍子便了。正是無錢身怎安。有錢鬼可使。﹝下醜上﹞天有不測風雲。人有旦夕禍福。奶奶著我請大相公回家。不在會景樓上。想在張家。我只得到此。呀。大相公。

【前腔】嚴親分付。爲連旬偶爾病痡。傳言嬌幼子。歸問莫踟躕。更有髙堂慈母。請相公呵。卽回去親調藥餌。﹝生﹞如此怎麼好。﹝醜﹞快走。﹝生﹞家父有恙。一定要回。﹝旦﹞這等官人急宜歸去。待令尊平安就來。﹝生﹞事出兩難。怎生是好。﹝生﹞太行雲影墮。巫峽夢難圖。蹔別妝前。卽來回顧。﹝生畱戀介丑急喚下﹞

【玉交枝】﹝旦﹞兩情歡處。喜連宵朝歡暮娛。酥胸緊貼還交股。怪風波頃刻傳呼。﹝望介﹞咳。三秋一日信有諸。寸心千里寧無故。﹝淨暗上聽介﹞翠娘。你且將雙眉蹔舒。對吾行道个萬福。

翠娘。你是難得見的。請上待我拜見。﹝旦﹞相公上姓。﹝淨﹞灑銀就是學生。昨日奉拜。卿卿弈棋空返。今日重來奉拜。適見卿卿一邊看書。一邊鍼指。眞个是宜室宜家。令小弟贊嘆不已。﹝旦﹞公子請尊重。賤妾恨墮污泥。玆已洗幹紅粉。此身已許李生。豈容輕露頭面。請到前面。舍妹相陪便了。﹝淨﹞乞求一宵之樂。再不敢重犯。﹝旦﹞聞得君家與李生同窗好友。﹝淨﹞這些事管什麼好友。﹝旦﹞旣是同窗好友。瓜田不納履。你可知道麼。

【前腔】同窗何妬。愧奴家失身賤途。怎看做李郞妻子張郞婦。休猜做九尾淫狐。﹝淨﹞說上天去。也要成就。﹝旦﹞若還恁般彊逼奴。幽魂應到天庭訴。﹝淨﹞昨多承玉簪贈吾。因甚的藍橋間阻。

﹝旦﹞有甚麼玉簪。﹝淨﹞昨日媽媽將玉簪期我。今日爲何這等推托。不要如此。

【川撥棹】﹝旦﹞你休相侮。這風流別去圖。﹝淨﹞你若無禮。送到縣家去吿你。﹝旦﹞■﹝扌棄﹞得个命喪錕吾。■﹝扌棄﹞得个命喪錕吾。﹝淨﹞取笑怎敢。﹝旦﹞我怎做浮萍逐水波。掩重門甘守株。閉閒亭只自如。

﹝推倒淨下老旦上﹞賤人。怎麼這等撒嬌。公子起來。﹝淨﹞可惡。你那女兒不過是妓者。怎麼這等放肆。把我推這一交。就進去了。﹝老旦﹞公子不要惱。這是你造化到了。﹝淨﹞怎麼造化到。敢是跌出來的造化。﹝老旦﹞咳。公子。你𨿽讀書。不曾看嫖經。﹝淨﹞嫖經上怎麼。﹝老旦﹞打情罵趣。﹝淨﹞果然。﹝老旦﹞難道老身生出來的。﹝淨﹞承教了。今日不成。明日再來。多拜上。﹝老旦下淨暗想介﹞可知道他𨿽是如此。一雙嬌眼還瞧著我。

【余文】秋波偸轉將人顧。無盡頭相思害我。咳。今夜獨自在館中。好生難過。只得全仗消愁酒一壺。

佳人二八眞堪美。

血點櫻唇噴香嘴。

流水無情戀落花。

落花有意隨流水。

第九出灑銀起釁

【剔銀燈】﹝末上﹞予深幸斯文宗匠。荷朝廷深加作養。英才樂育都相長。且優遊春風絳帳。思量。賢才大方。化龍魚遨遊勢翔。

彩鳳修翎鳴曉日。蒼龍完甲聽春雷。公門悉有繁桃李。都在先生一範圍。下官松江教授孫有道是也。本系科甲出身。蒙朝廷命我造就人材。來臨此郡。連日迎送上司。不曾稽查諸生日課。乘此夜涼。不免潛到號房。察訪一回。正是十年窗下工夫到。黃甲何愁不注名。﹝下﹞

【前腔】﹝淨上﹞昨宵見娉婷模樣。引得我神魂飄蕩。歸家不覺心兒癢。眼睜睜不能相傍。端詳。這多情女娘。何日得身沾異香。

可恨那張麗容與李玉郞。如漆似膠。昨日我去。他執意不從。可恨可恨。方才書童對我講。孫老爹每夜出來巡綽我們攻書。今夜燈前坐著。倘若出來。我有道理。小廝。孫老爹出來。咳嗽一聲。﹝內應介﹞

【淸江引】開宗明義章第一。大學章句序。學而時習之。不可須臾離。亦有仁義而已矣。

﹝末暗上內咳嗽介淨﹞你看書上都講仁義二字。想我看書。皆賴先生訓誨之功也。吾輩朋友李玉郞。一向在先生面前。何等循規蹈矩。近日迷戀妓者張麗容。一發不守學規。日後倘先生知道。說你是个學長。怎麼不稟與我知道。若稟了先生。又傷了朋友之情。進退兩難。如何是好。罷罷。自古道各人自掃門前雪。休管他家瓦上霜。﹝末﹞灑銀。﹝淨﹞那一个這等放肆。呀。原來是先生。書童怎麼不來通報。﹝末﹞你書到不讀。在此說些甚麼來。﹝淨﹞學生見書上幾句詞章新的。學生在此讀他。﹝末﹞怎麼樣。﹝淨﹞誦與先生聽。

【打棗幹】揭開書本兒從頭論。上寫著釋新民。湯之盤銘。苟日新。眞个多丰韻。先是日日新。後是又日新。聖賢的言詞眞个美得緊。

妙妙。﹝末﹞放屁。閒說。﹝淨﹞先生有滋味的。﹝末﹞我適才聽得你說李玉郞怎麼。﹝淨﹞學生方才說李玉郞一覽就記。比吾輩不同。﹝末﹞我聽見你說嫖什麼妓者。﹝淨﹞不曾。﹝末﹞齋夫廣告牌子來。﹝淨﹞先生聽得了。待學生說。李玉郞近日在那里嫖。﹝末﹞那一家。﹝淨﹞張麗容家裏。﹝末﹞我知道。敢是你同他去嫖。﹝淨﹞學生怎麼與他去嫖。敢是先生同他去嫖。﹝末﹞我怎麼同他去。﹝淨﹞難道先生同他去嫖不成。此是先生不拘束他。自古道。養子不教父之過。訓導不嚴師之惰。﹝末﹞若他乃尊知道。卻不罪我。也罷。今晚修書一封。著人送去與李老先生。自有家教。

【剔銀燈】李家郞才華精爽。怎不把寸心求放。少年若戀平康巷。後來時終難成望。﹝淨背介﹞端詳。這胡塗怎當。又誰知區區妙方。

須遣文星燭夜臺。

算人堪笑我癡呆。

自古家無讀書子。

眞个官從何處來。

第十出父子傷情

【髙陽臺】﹝外上﹞心赤如丹。頭顱漸光。那堪一子未上靑雲。﹝老旦上﹞承徳堂前。晚景更添歡悅。

﹝外﹞下官前日獲一小恙。身體欠安。多賴夫人調養。平復如初。﹝老旦﹞皆賴天地祖宗陰佑。﹝淨齋夫上﹞欲髙門第須爲善。好要兒孫在讀書。此間已是李府。有人麼。﹝末上問答稟見介外﹞到此何干。﹝淨﹞孫老爹有書拜上老爺。大相公連日不來讀書。在妓女家嫖。﹝外﹞有這等事。﹝看書介﹞

【一封書】尊公子幼年美質。須當在簡編。今月裏忽然戀張姬。結誓緣。自此放心無束檢。異日難圖晝錦旋。寄書箋。達忠言。艸艸陳情余不宣。

有這等事。上覆你家老爹。我還要細訪。看二錢銀子與他。﹝末應介淨謝介下老旦﹞相公。孫先生書來。爲些什麼。﹝外﹞你養得好兒子。近日書到不讀。習了下流去嫖。﹝老旦﹞經目之事。猶恐未眞。傳來之言。豈可深信。﹝外﹞喚司書。﹝末喚介醜上﹞司書何所事。盡日掌文書。受盡苦中苦。方爲人上人。司書磕頭。﹝外﹞你日間在那里。﹝醜﹞隨大相公在會景樓上看書。﹝外﹞晚間。﹝醜﹞號房承宿。﹝外﹞我問你。大相公近日嫖。你曉得麼。﹝醜﹞小人不曉得。大相公在書房中。﹝外﹞喚他出來。﹝醜﹞大相公有請。

【生查子】﹝生上﹞別去鏡臺前。獨抱鴛鴦枕。

司書。有一封書在書房中。你可送去與張翠娘。﹝醜﹞相公還要張翠娘李翠娘。老爺奶奶知道了。要打司書。被我遮飾過了。相公你可自作道理。﹝生見介外﹞你那里來。﹝生﹞會景樓上看書來。﹝外﹞日間在那里讀書。夜間哩。﹝生﹞號房承宿。﹝老旦﹞相公。孩兒說話。與司書一樣的了。﹝外﹞孫先生有書。你看。﹝生看介外打生介﹞

【泣顏回】空自戴儒冠。似沐猴枉著靑衫。書香一脈。料伊家未必能傳。﹝老旦﹞且須當耐煩。本嬌生豢養難禁譴。﹝外﹞豈不聞愛勿勞禽犢之愛。恨伊家有愧先賢。

【前腔】﹝生﹞嚴親息怒望矜憐。蒙訓責敢不尊言。﹝外﹞未登雲路。先穿補衣。快脫下來。﹝生脫衣內穿女衣介外﹞分明浪子形狀。豈是讀書人的行徑。施朱間紫。可輕將褻服來穿。﹝老旦﹞伊家聽言。昔斑斕五彩人爭羨。﹝生﹞今日裏服禦翩翩。看他年宮錦袍鮮。

﹝外﹞不肖子。公卿之子。不學流爲庶民。庶民之子。勤學可爲公卿。你這不成才的。這般懶惰呵。

【撲燈蛾】宮袍勿浪言。抵觸罪難免。縱飮宿娼樓。好把家聲玷辱也。﹝老旦﹞相公且耐煩。﹝外﹞還來護短。叫司書。從今鎖禁。不許出門前。﹝老旦﹞老相公須當宛轉。豈不聞堯舜之子未嘗賢。

【尾文】﹝外﹞夫人。我簪纓甲第還修善。到養這輕狂下賤。那些个奮發在靑年。

﹝外﹞叫司書。將這不肖子鎖在書房中。若放他出來。一頓打死你這狗才。

辱沒家聲習下流。

不如打死也干休。

兒孫自有兒孫福。

莫與兒孫作遠憂。

﹝外下生老旦弔場老旦﹞我兒。攻書是你本等。怎麼行這樣事。

【髙陽臺】﹝生﹞在會景樓中。偶題詩句。隔墻被伊收拾。他卽返霞箋。其時又爲兒得。堪惜。憐伊玉潔冰淸也。﹝老旦﹞那煙花難探消息。我那兒。可將張麗容丟下了。我對你爹爹說。別選个侯門貴戚。玉枝金葉。

﹝生﹞母親對爹爹說。娶張麗容與了孩兒。孝順母親便了。

【尾聲】﹝老旦﹞再三不用多饒舌。叫司書開了書房門。推入書房去也。﹝老旦下生﹞天那。敎我獨守孤燈和淚血。﹝下﹞

第十一出求美結歡

【西地錦】﹝小生上﹞塞外英雄自許。朝中富貴誰倫。肘懸金印令嚴明。頗牧還期相並。

自家阿魯臺是也。自幼在伯顏丞相門下往來。累立奇功。升我爲都統制之職。鎭守蘇松等處地方。前者琉球等國作亂。被我一計平伏。成此大功。回來指望封侯請賞。柰無物進與伯顏丞相。不能如意。不免喚參軍鐵木兒出來商議便了。參軍何在。

【前腔】﹝末上﹞閫外威權深重。軍門體統尊嚴。

﹝見介小生﹞參軍。我立此大功。指望封侯請賞。誰知泯滅無聞。思想起來。柰無異物進與伯顏丞相。不能如意。你有什麼好計獻上來。﹝末﹞稟元帥。伯顏丞相富貴已極。天下奇寶皆出其門。爲今之計。須得絕色美女進去。方可得其歡心。﹝小生﹞好計。就命你將千金彩段。蘇松等處搜尋美女便了。

【泣顏回】汝可速登程。愧無媒承獻名臣。須尋國色。使嫖姚終保麒麟。﹝末﹞殷勤。去尋薴蘿村。嬌媚休敎隱。效陶朱密訪旁搜。獻伯顏以結歡心。

好去搜求美女。

神京獻與伯顏。

閫外將軍一令。

朝中天子三宣。

第十二出書房私會

【唐多令】﹝旦上﹞秋气入林臯。梧桐葉漸凋。情郞一別信寥寥。盡日杳無消耗。

﹝憶秦娥﹞菊鋪金。淩波小襪穿花陰。穿花陰。有何情緖。對景畱心。耳邊消息空沈沈。朱樓十二愁登臨。愁登臨。從他一別。想到如今。奴家自見李郞。將謂終身有托。誰想陡遭讒佞。竟起風波。日來被灑銀公子在此纏擾。正無處躱避。偶然白尙書夫人生辰。來喚奴家承應。一則假渠內閫。遣我愁腸。二來便道探取李郞眞信。卻不是好。有財那里。﹝淨上﹞聽得有風聲。慌忙走不停。不知要遞柬。不知要傳情。姐姐喚有財那里使。﹝旦照前白介﹞可將樂器藏在錦囊中。隨我前去。﹝淨﹞拿什麼好。紫鸞簫。﹝旦﹞蕭史秦樓逢弄玉。我今何意品鸞簫。不好。﹝淨﹞斑竹管。﹝旦﹞湘妃雨後來池上。又被風吹別調間。也不好。﹝淨﹞琥珀詞。﹝旦﹞知音只向知音說。不是知音不與彈。不好。﹝淨﹞琵琶掃一掃何如。﹝旦﹞這个使得。當初古人借此寫怨。我有一腔春恨。正要彈他。取來。﹝淨﹞在此。﹝旦﹞有財。我問你。我今此去。可打從李府門首經過麼。﹝淨﹞姐姐。正打從李相公門首經過。﹝旦﹞我欲進去探取李玉郞一回。﹝淨﹞如今李相公不是前日那李相公了。學裏孫老爹知道他在我家嫖。一封書送與李都憲。拿回家去一頓打。鎖禁書房中。爲你害成相思病在家。﹝旦哭介﹞呀。李郞呵。﹝淨﹞禁聲。媽媽教我不要說。又說了出來。﹝旦行介﹞

【月兒髙】﹝旦﹞關關睢鳥。雙雙向林杪。同舉還同宿。同食還同飽。誰想大限無端何期來早。雄在東洲喚。雌在西林叫。似雨逐寒梅粉褪嬌。苦嗄。畢竟桃花命裏招。﹝下﹞

【前腔】﹝生病丑扶上﹞雙雙鴛鳥。依依戲蓮沼。同翅還同絆。同浴還同嘯。誰料漁人衝波使蘭棹。雄向沙頭困。雌向溪邊遶。雨打梨花誰與敲。畢竟楊花命合飄。﹝長相思﹞小窗東。小窗西。寸斷柔腸春思迷。空聞鐵馬嘶。憶佳期。盼佳期。夢見𨿽多相見稀。相思無盡時。小生被父親鎖禁書房。𨿽在華堂。猶如狴犴。這時節茶飯不思。只覺淹淹沈困。天那。又不知麗容一向如何了。正是海上有方醫雜癥。人間無藥療相思。司書。老爺方才那里去了。﹝醜﹞白府拜壽去了。﹝生﹞司書。老爺旣不在。你可到張翠娘家。討一个回音與我。﹝醜﹞相公。你是極聰明的。被那張麗容弄得昏頭搭腦。喫茶也是張麗容。喫飯也是張麗容。相公想著翠眉娘。翠眉娘不來想著你。我如今去問信。倘老爺回來怎麼好。﹝生﹞不妨。只說取藥去了。﹝醜﹞如此小人就去。出得府門。好古怪。那來的好像張麗容。﹝旦淨上﹞畢竟桃花命裏招。

有財。這都憲第莫不是李府麼。﹝淨﹞正是李府了。﹝旦﹞旣是李府。我立此柳陰下。你上前問个消息。可見得一面麼。﹝淨﹞曉得。待我到府門首去。﹝醜淨見介丑﹞有財。爲何到此。﹝淨﹞我家姐姐也在此。﹝醜﹞翠娘在此。﹝見旦介﹞我相公正著我來看翠娘。﹝旦﹞我要到白府供唱。先來看你相公。﹝醜﹞老爺白府中拜壽去。大相公封鎖在書房中。見不得。﹝淨﹞司書哥。老爺不在。姐姐進去見一見何妨。﹝醜﹞我府中人口眾。倘老爺知道了。豈不累我。﹝旦﹞悄悄進去便了。﹝醜﹞也罷。隨我進來。有財。你進來不得。﹝淨﹞我怎麼進來不得。﹝醜﹞我府中門坎髙。你這烏龜怎麼樣進去得。﹝淨﹞滚進去便了。﹝醜﹞轉灣抹角。此間是書房門首了。﹝旦﹞你看這樣封鎖在此。怎得出來。﹝淨﹞司書哥。開了書房門。待我姐姐進去見一面何如。﹝醜﹞門開不得。窗眼裏看一看。待我對大相公說便了。﹝旦作窺介﹞

【桂枝香】看他容枯色槁。形衰力少。減盡了司馬風流。瘦損了六郞花貌。記相逢那宵。記相逢那宵。共同歡笑。鴛衾顚倒。﹝淨﹞司書哥。將書房門開了。放姐姐進去見一面就回。﹝醜﹞門開不得。﹝淨﹞你不知道心病還將心藥醫。你相公病爲我家姐姐身上起。見一面或者好了不見得。﹝醜﹞說得有理。悄悄進來。﹝旦見生睡哭介﹞會今朝。天那。輕別驚相見。不敢髙聲淚暗拋。

﹝醜﹞不要說我相公渾了。方才被你一哭。哭得我也渾了。﹝旦抱生低喚介生醒介﹞

【前腔】驚魂初覺耳邊誰噪。﹝旦﹞玉郞。張麗容在此。﹝生﹞呀我那翠娘嗄。恰才的夢裏相逢。誰承望伊家來到。﹝旦﹞玉郞有何心事。可對我說。﹝生﹞有心事萬千。有心事萬千。一時難吿。惟天可表。還記雨雲交。﹝旦﹞玉郞莫非棄舊也。﹝生哭介﹞翠娘呵。頭髮因何翦。香疤爲甚燒。

﹝內喚老爺回介醜﹞不好了。今日要弄出來。老爺回來看大相公。這里沒有陰溝洞。看你躱在那里去。﹝淨慌旦躱桌下介醜﹞我在外面將門鎖了。只說取藥。倘老爺不進來。是我祖宗有幸。

【前腔】﹝外上﹞癡兒病倒。箕裘誰紹。我爲官保一世淸名。怎遭這豚兒不肖。我那不肖子。被我打了。鎖在書房中。我想父子之情。終不可失。當時毛輪已曾一夜十往。聞得他有病。心甚懸掛。白府赴宴。因此先回。叫司書開了書房門。﹝醜咳嗽介﹞息索息索。﹝外﹞怎麼。﹝醜﹞稟爺。鎖簧秀了。﹝外﹞慢慢開。﹝醜開介外﹞我兒。你這病爲何起的。敢想那張麗容。﹝淨扒介外﹞這是什麼人。﹝醜﹞老爺。這个人叫做知古今。說得好琵琶詞。大相公病體沈重。無可消遣。彈些詞兒聽聽。﹝外﹞他打那里來的。﹝淨﹞來處來的。﹝外﹞往那里去。﹝淨﹞去處去。﹝醜﹞適才門兒鎖上的。他在狗洞裏鉆進來的。﹝外﹞原打狗洞裏叉出去。﹝醜﹞饒你口張誇。終須往外叉。﹝淨﹞好了好了。怕來鉆狗洞。再不背琵琶。我到出來了。我的翠娘怎得出來。﹝下外﹞想你這病兒。想你這病兒。有方難療。吾心纏擾。自今朝。把意馬牢拴系。心猿緊護著。

我明日再來看你。司書好生看大相公。﹝虛下醜﹞快走。我的騷娘。不要連累我。﹝外復上﹞叫司書。﹝旦照前躱介丑應介外﹞好生伏事大相公。去請太醫。明日好了。重重賞你。﹝丑應介外﹞欲將詩酒牽愁繞。愁繞詩情酒興疎。﹝下醜﹞幾乎做將出來。老爺復轉來。這个騷貨在裏面走將出來。老爺見了了不得。如今待我驚他一驚。叫司書。桌兒下什麼人。拿出來嗄。﹝旦驚介醜﹞活驚殺你。﹝旦﹞玉郞。你爹爹這等嚴厲。我和你怎生是好。﹝生﹞屈於大人之命。柰何柰何。

【憶多嬌】伊有恩。我有情。一似明月梅花兩照心。卻被妬雨殘花月被陰。﹝合﹞兩淚紛紛。兩淚紛紛。未卜何時再見君。

【前腔】﹝旦﹞奴意眞。君意眞不待君家我也必喪身。和你兩地相思卻怎生。﹝合前﹞

【斗黑麻】﹝生﹞恨殺嚴親。將我鴛鴦拆羣。我在神前和你雙雙設盟。伊今去我欲消魂。階下殘紅。一似情人淚零。﹝合﹞衷腸難盡。臨岐不忍分。頃刻天涯。頃刻天涯。只向東風訴陳。

【前腔】﹝旦﹞生只願如平陵。鹿車共乘。柰你嚴厲椿萱丸熊苦心。今別去痛難勝。對泣相看。猶恐猿聞斷魂。

﹝合前淨醜上﹞相公。奶奶出來了。翠娘快快出去罷。

【哭相思】﹝生旦﹞結髮夫妻在一朝。霎時相會又相拋。低聲又恐人知道。不覺寃聲徹九霄。﹝旦下生弔﹞魂黯黯。思迢迢。秋窗最苦灑芭蕉。﹝醜﹞不如收拾閒風月。紙帳梅花獨自熬。﹝下﹞

第十三出聘求佳麗

【番算子】﹝末上﹞玉帳荷專徵。金閫承臺命。號令在團營。豪气威風凜。

自家鐵木兒是也。昨奉元帥將命。著處搜求美女。再無絕色者。不免在教坊司喚瑟長來問他。左右的。可去教坊司喚一名瑟長來。我有話分付他。﹝雜喚介醜上﹞胭花爲活計。脂粉作生涯。﹝入介﹞教坊司瑟長叩老爺頭。﹝末﹞瑟長。你在教坊司幾年了。﹝丑﹞小人在教坊司一萬多年了。﹝末﹞怎麼有這許多年。胡說。﹝醜﹞爺。郤不道是萬歲綠毛龜。﹝雜介醜﹞實不瞞爺說。小人𨿽沒有一萬年。其實是个積年老烏龜。﹝末﹞休胡說。我且問你。出名妓者有幾名。﹝醜﹞爺。官妓𨿽多。絕色者甚少。﹝末﹞有徳色兼全者報上來。﹝醜﹞爺待小人想。嗄。有了。有一个張麗容。琴棋書畫。無所不通。工容賢淑。無所不備。果然是徳色兼全。﹝末﹞果然如此。我將千金彩段作爲聘禮。你先去分付他母親。我隨後親到他家。與他面講。你把他容貌試說一番。

【東甌令】﹝醜﹞老爺聽稟。眞國色。果傾城。堪羨紅樓張麗容。千嬌百媚都齊整。綽約難相並。吟詩作賦更鳴琴。歌舞著芳名。

【劉潑帽】﹝末﹞卽忙前去傳軍令。料他們敢不應承。黃金白璧來行聘。準備彩輿迎。淑女多榮幸。

千金不惜買花錢。

臺命傳來敢浪言。

美女若敎來相府。

這回端的好姻緣。

第十四出麗容行售

【雙勸酒】﹝老旦上﹞雲鬟髻鴉。汗巾羅帕。呼湯喚茶。果然掗靶。行來好似虎排牙。一家兒都怕媽媽。

事不關心。關心者亂。我女兒麗容往白府中供唱。畢竟打從李府門首經過。猶恐他進去探望李玉郞。這也不打緊。倘然他老爺知道。這事怎了。已曾差人打探消息。未見回話。好生放心不下。

【前腔】﹝醜上﹞朱樓女娃。淸奇瀟灑。張家老媽。果然造化。當朝一品大官家。怕風塵無福消他。

此間是張家門首。不免徑入。老媽媽。拜揖了。﹝老旦﹞呀。老官人一向不到我家。今日甚風吹到這裏。敢是討月錢麼。﹝醜﹞媽媽。豈爲這些小事。﹝老旦﹞敢有甚麼官身。﹝醜﹞也不是。媽媽。有一件喜事報你。﹝老旦﹞有何喜事。﹝醜﹞這裏阿魯臺老爺聞得你女兒張麗容天姿國色。絕世無雙。他將千金彩段聘你女兒。進與伯顏丞相。差參軍鐵木兒親到你家。與媽媽面講。因此先著我來通知一聲。﹝老旦﹞咳。老官人。別人不知道。你是知道我家的。老身一家人口。單單靠得這个女兒賺錢養家。他若去了。老身靠誰。﹝醜﹞阿呀。媽媽。你從來有算計的。今日爲何這等懵懂了。他將千金彩段來作聘禮。你且收下。打發女兒出門去了。再尋中意的丫頭討幾个做人家。豈不兩便。況且官府利害。怎由得你。﹝老旦﹞老官𨿽然如此說。只是我捨不得這樣好女兒。﹝醜﹞媽媽。你女𨿽好。我曉得他近日戀著个人哩。﹝老旦﹞便是。就是那李玉郞。﹝醜﹞原來他旣戀著李玉郞。你女兒最要搗鬼的。倘他兩个合了一條腿。尋个計策。使起官勢來。多則不過二三百兩。少則不過一二百兩。如今比他平空的多了七八百兩銀子。難道不好。﹝老旦﹞難道我是這不識好歹的。只是不知那个天殺的。報我的女兒應選。﹝丑﹞媽媽。若是我遭瘟。﹝老旦﹞老官不是。這个報我女兒的。其實作成我賺了一主銀子。我要補報他。﹝醜﹞呀。媽媽。若不是我。也要遭瘟。﹝老旦﹞旣如此。尙容尙容。﹝醜﹞媽媽。千个尙容。不如一个笑諾。這也不在話下。你且聽我道來。

【黃鶯兒】丞相選嬌娃。翠眉娘貌甚佳。阿魯臺不惜千金價。買丫鐶侍他。駕仙舟送他。雲帆冉冉乘風掛。﹝末領左右上﹞女娘家。風情債滿。從此脫煙花。

﹝醜﹞瑟長接老爺。這是張麗容母親。﹝老旦﹞鴇兒叩頭。﹝末﹞瑟長。你與他講了麼。﹝醜﹞小的與他講過了。他說老爺嚴命。怎敢不從。﹝末﹞旣如此。將千金彩段收下。快打發女兒下船。再看五兩銀子。賞那瑟長。﹝醜﹞謝老爺。

今朝選汝他鄕去。

明日燈前少一人。

﹝末下﹞﹝醜﹞恭喜恭喜。麗容姐怎麼不見。﹝老旦﹞白府中供唱未回。﹝丑﹞媽媽。不可走漏消息。若漏了消息。這丫頭就不回來了。﹝老旦﹞老官。我有這樣本事。才賺得這樣錢使。你但放心。﹝醜﹞這等我先吿辭了。

閉門不管窗前月。

一任梅花自主張。

﹝醜下﹞﹝老旦﹞有財那裏。﹝淨上﹞有財有財。燒火劈柴。舊姐姐要去。新姐姐未來。媽媽有何分付。﹝老旦﹞有財。怎麼姐姐此時還不見回來。他若回來。知此消息。他怎麼肯下船去。你有甚麼計較。說一个來。﹝淨﹞我有計在此。﹝老旦﹞你且說來。﹝淨﹞媽媽。你平日哄千哄萬。不知設法了多少計較。倒來問我。﹝老旦﹞休得胡說。﹝淨﹞不要惱。待我說麼。我悄悄地到白府中去。報他一个假信。只說李相公放出來了。帶了許多金銀。叫下游山船。接你到船中。去遊虎丘張公洞。他那裏曉得官船私船。待他下船。竟自開去。有何不可。﹝老旦﹞此計甚妙。

計就月中擒玉兔。

謀成月裏捉金烏。

第十五出被賺登程

【八聲甘州】﹝末領左右侍女上﹞蘭舟畫槳。聽一行皷吹。泛爾滄浪。爲當朝宰相。千金選得紅妝。﹝雜﹞水手見爺。﹝末﹞叫水手。曉行須挽中流楫。侍女們。張麗容來時呵。夜宿還親粉黛香。﹝貼﹞張美人來時。老爺不便。稟老爺。前船請坐。﹝末﹞說得有理。合當避嫌疑。且進前航。﹝末下﹞

【前腔】﹝二旦弔場﹞金釵十二行。映畫船簫鼓。水色山光。數聲吚喔。輕鱗飛出松江。沈煙須早籠鴛帳。錦被殷勤疊象牀。﹝合﹞合當。張美人來時。我與你呵。承値他前世嬌娘。

【賺】﹝旦淨急上﹞步履匆忙。欲共才郞泛錦江。有財。李相公在那裏。﹝淨﹞在樓船上。一雙靑眼望寒塘。﹝旦﹞進官艙。滿前勝景同觀賞。何幸追歡侍玉郞。﹝二旦﹞看他嬌模樣。分明神女瑤臺降。使人驚恍。使人驚恍。

﹝二旦﹞侍女們磕頭。﹝旦作慌介﹞呀。二位姐姐。不要差認了人。好蹺蹊。

【前腔】我是薄命平康。休錯認雲英伴楚襄。﹝二旦﹞美人。你且休勞嚷。今朝華屋貯琳瑯。﹝旦﹞有財。這是怎麼說。如今李相公在那裏。﹝淨﹞那裏甚麼張相公李相公。這裏阿魯臺老爺。要選姿容絕色。進伯顏丞相。媽媽因你戀著李玉郞。不肯接客。得了千金。將你如此了。﹝旦﹞賣了。可憐天那。恨娘行結成四面靑絲网。打散雙雙金鳳凰。﹝二旦﹞美人。千金聘汝。豈曰不美。此行富貴已極。何必顧戀窮酸。甘爲下賤。﹝旦﹞有財。你快與我報與李相公知道。使我見他一面。便死也甘心。﹝淨﹞姐姐。此間已有官府關防。那个容你如此。你不若寫書一封。我與你寄去如何。﹝旦﹞這也說得是。只是舟中紙筆不便。如何是好。罷。我不免咬破指頭。寫血詩一首於向日霞箋之末。﹝寫介﹞死別生離莫怨天。此身已許入黃泉。願郞珍重休相棄。擬結來生未了緣。薄命妾張麗容斂袵再拜。夫君李玉郞親拆。有財。此書煩你遞與李郞。道我書不盡言。有死而已。﹝淨﹞姐姐你休悒怏。此書爲你專投上。慢添惆悵。慢添惆悵。﹝淨下﹞

【解三酲】﹝旦﹞我只道是章臺相傍。卻原來浪打鴛鴦。鳳頭鞋跌綻無情況。甘苦斷九回腸。似彩雲夢斷悲蘇小。髙掛雲帆出豫章。心難放。■﹝扌棄﹞得个珠沈玉碎。斷送年芳。

【前腔】﹝末眾上﹞趲程途急須前往。命舟師速整帆檣。輕舟快槳兼程上。金屋裏貯嬌娘。朝歡暮宴承歌舞。翠被香濃樂未央。嬌模樣。還憑你花營奏凱。勒銘旗常。

﹝末﹞叫水手。快把後船催趲前來。﹝眾應介﹞

【尾聲】畫船搖曳淸波漾。似西子扁舟宮樣妝。荇藻生情笑語香。

千金難買美人心

相府繁華處處春。

回首靑樓歌舞地。

可憐衫袖暗生塵。

第十六出踰墻得喜

【解三酲】﹝生上﹞難禁這孤房鞅鞅。沒柰何偸越危墻。潛身直到平康巷。朱樓裏會嬌娘。似春風燕子逢劉盼。蹔醉佳人錦瑟旁。﹝合﹞非妄想。也難道廣寒玉杵。未付裴航。

小生被父親鎖禁空房。思想翠眉娘。其實無一時放下。今早司書說我父親今日赴席去了。被我越墻而出。一路行來。此間已是他家門首。裏面有人麼。﹝淨應上﹞門前冷落車馬稀。不知那个遭瘟的。呀。原來是李相公。衝突衝突。李相公。你前日鎖在那狗洞裏頭。今日緣何得出來。﹝生﹞怎麼是狗洞。﹝淨﹞我合是狗洞裏出來的。﹝生﹞閒話休說。快請姐姐出來相見。﹝淨﹞還要說姐姐。姐姐因想得你緊。弔死了。﹝假哭介生﹞果然弔死了。可憐那。﹝跌腳介淨﹞且不要哭。你抹了眼淚。不曾弔死。倒在我袖兒裏。﹝生﹞一个人怎麼在你袖兒裏。﹝淨﹞不是。有書在我袖兒裏。﹝生﹞快將來我看。﹝淨遞書生接看介﹞薄命妾張麗容斂袵再拜。夫君李玉郞開拆。這是我霞箋。事有可疑。呀。後面有血詩一首。死別生離莫怨天。此身已許入黃泉。願郞珍重休相棄。擬續來生未了緣。有財。大姐那里去了。﹝淨﹞這里阿魯臺老爺。要選姿容絕色者。進與當朝伯顏丞相。媽媽因他不肯接客。得了千金。將他賣了。﹝生﹞呀。賣了。可憐。媽媽你好狠心。快請媽媽出來相見。﹝淨﹞媽媽搬去了。﹝生﹞都是你這夥人幹出來的勾當。快還我大姐來。不然拿你到官去。﹝淨﹞相公不要惱。待我說與你知道。姐姐那日下船之時。因放你不下。就要投水。虧我救得他住。因此修這封書。著我報與你知道。如今兩隻大官船。一只是鐵木兒伴送的。一只是姐姐在裏面。開船不過一兩日。你如今快快趕上。倘會他一面。也未可知。﹝生﹞旣如此。有財。你同我趕上去。﹝淨﹞曉得了。相公你來。你便朝西。我往東走。﹝推生倒介下生﹞

【前腔】恨殺我侯門天樣。羞殺我陌路蕭郞。偸香怎到天臺上。嬌麗質在何方。渭河折柳愁蕭玉。珠掌何能遇鳳翔。我因要見他。且喜帶得些銀子在此。如今也顧不得爹娘了。連夜趕上。會他一面。也未可知。忙追上。顧不得風餐露宿。水遠山長。﹝下﹞

【前腔】﹝醜上﹞沒來由遠追尋訪。受恩處怎敢相忘。他琵琶已抱章臺傍。靑靑的柳條長。好笑好笑。我家相公無道。撇了白頭二親。戀著个靑春年少。只爲一个小娘。弄得七顚八倒。老爺不在家。大相公因想翠眉娘。越墻而出。老爺奶奶著我追尋。出得門來。身邊並無錢鈔。好苦人也呵。似髠鉗季布投張儉。忘命飄流客異鄕。

方才聽得有人說。我相公爲張麗容趕上京去了。我也只得趕上去。﹝合前下﹞

第十七出追逐飛航

【縷縷金】﹝淨扮樵夫上﹞擔柴擔。轉山灣。更往長街上賣銅錢。沽買三杯酒且容消遣。﹝生急上﹞饒伊走上焰魔天。騰雲也追趕。此間已是官馬頭。怎麼不見些動靜。前面有个挑柴的。問他一聲。老官。可見張麗容麼。﹝淨﹞山裏紅沒有。﹝生﹞原來是耳聾的。﹝髙聲介﹞你見翠眉娘麼。﹝淨﹞大尾羊在山上。﹝生﹞是个小娘。﹝淨﹞小羊。大羊生的是小羊了。﹝生﹞不是。﹝淨﹞北寺在蘇州。﹝生﹞問你打從那里來。﹝淨﹞我是沿河來的。﹝生﹞你可見兩隻大官船麼。﹝淨﹞五月端午的蝦蟆曬漧了。便是幹蟾。﹝生﹞我問你是兩隻大座船。曾過去麼。﹝淨﹞座船過去了。﹝生﹞過去多少路了。﹝淨﹞過去有兩站路了。﹝生﹞老官。起動你指引。陪我去一去。﹝淨﹞相公。一日不趁。一日不活。我老人家要打柴。沒有閒工夫。﹝生﹞我有銀子謝你。﹝淨﹞和尙得錢經也賣。你拿銀子來看。﹝生與銀介淨﹞這等眠倒來。待我挑你去。﹝生﹞這反不便。只要你指引便了。﹝合﹞饒伊走上焰魔天。騰雲也追趕。﹝下﹞

【前腔】﹝醜賣糖挑擔上﹞挑糖擔。到街前。生意𨿽微細嘴兒甜。慣哄兒童輩銅錢來換。賣糖賣糖。﹝淨生忙上﹞饒伊走上焰魔天。騰雲也追趕。

﹝生淨忙行與醜相撞打番糖擔生被丑紐住介淨﹞劈開生死路。跳出是非門。﹝先下醜﹞怎麼將我糖擔踢番了。要陪我的來。﹝末上﹞閒坐艸堂觀史策。門前因甚鬧聲喧。呀。這是李公子。因何在此。﹝醜﹞公公。我在此賣糖。將我糖擔一腳都踢番了。小本經紀。教我如何折得起。﹝末﹞小哥不要囉唣。這是李都憲公子。待他陪你些銀子罷了。﹝生﹞老丈。小生願賠。這銀三錢重。你可將去。﹝醜﹞不彀不彀。﹝末﹞小哥罷了。﹝醜﹞蒙公公分付。只得罷了。正是得放手時須放手。得饒人處且饒人。﹝下生﹞老丈多謝了。﹝末﹞公子。請到舍下獻茶。﹝生﹞老丈。小生有些小事來此。吿辭了。﹝末﹞公子。老夫有一句話。請問公子。﹝生作忙欲行介﹞老丈有話就說。小生要行了。﹝末扯住介﹞公子且從容。前者捨親爲些小事在本縣。欲求令尊老先生與縣主講一講。捨親曾備薄禮奉上。緣何這兩日不見回音。﹝生﹞這事小生實不知道。但老父平日足迹不入公門。恐不得如命。小生吿行了。﹝末又扯住介﹞不然。公子令尊大人想是作難。若是禮薄。待老夫對捨親說。再加厚些。求公子在令尊面前鼎言一二。﹝生﹞老丈。小生實不敢相瞞。有个朋友在前面。候小生說話。小生去一去。就來請教。﹝末扯生生推倒末急行下末﹞你看後生家這等性急。將老夫推倒。竟跑去了。且回家去罷。正是閉門不管窗前月。一任梅花自主張。﹝下生上﹞一心忙似箭。兩腳走如飛。正是要緊之際。被這老頭兒絮絮叨叨。又阻了一會。呀。天色將晚。怎生是好。

【北新水令】烏啼霜滿小春天。逐東風去心如箭。成灰心未死。痛血淚先斑。有恨難傳。有恨難傳。百忙裏搵不住澘澘淚眼。﹝下﹞

【南步步嬌】﹝二旦侍女隨旦上﹞輕舟遠送珠千點。印濕香羅茜。無語淚偸彈。黛蹙蛾眉。肌松金釧。想起舊姻緣。須知藕斷絲難斷。﹝下﹞

【北折桂令】﹝生上﹞戰篤速舉步難前。力軟筋疲。襪綻鞋穿。恨殺我孔雀屛懸。芙蓉帳冷。翡翠衾單。受了些似羊腸山遙水遠。經了些沒早晚露宿風餐。才過了淮安。又早桃源。本待要寫衷腸倩鴻雁傳情。怎能反天風去挽云驂。﹝下﹞

【南江兒水】﹝三旦上﹞還夢星前願。猶疑枕畔言。咭叮咚可惜冰弦斷。路迢迢阻隔關山遠。急煎煎打散鴛鴦伴。空透靈犀一點。似云裏風箏斷卻一條長綫。﹝下﹞

【北雁兒落】﹝生上﹞我爲你違義方椿與萱。我爲你絕苦口親和眷。我爲你厭珍羞怕待沾。我爲你聖賢書無心看。我爲你茅店內和衣睡。我爲你渡溪頭忘水漩。一路問來。此間徐州了。且喜此處埠頭多有生口。那趕腳的牽驢兒來。﹝醜上﹞客官要驢兒往那里去。﹝生﹞我要趕鐵木兒座船。你可見過去麼。﹝醜﹞鐵木兒是兩隻大座船麼。﹝生﹞正是。﹝醜﹞若是。差兩日路了。﹝生﹞你旣看見過去。船中可見什麼人麼。﹝醜﹞不見什麼。只見船艙裏面有个婦人聲音。不知唱曲兒。也不知是哭。又聽得只顧叫道局長局長。﹝生﹞呀。可憐呵。這分明叫我玉郞了。掌鞭的。可將快蹇驢趕上去。重重謝你。﹝醜﹞要一兩銀子。﹝生﹞就是一兩。﹝上驢介﹞趁侵晨跨上寶雕鞍。急煎煎攬轡更加鞭。﹝醜﹞慢行些。﹝生﹞你道是蹇驢行須慢。怎知我熱心腸不放寬。加鞭趕上了翠眉娘重相見。傳也麼言。願贈你揚州十萬錢。﹝下﹞

【南僥僥令】﹝三旦上﹞魚沈還雁杳。月缺與花殘。兩地相思相牽絆。辜負了美前程寄錦箋。﹝下﹞

【北收江南】﹝生丑上﹞呀。早知道這般樣拆散呵。到不如不遇嬋娟。到做了伯勞東去燕西飛。愁看那孤雁唳霞天。﹝醜扯住介﹞下驢來。打壞了驢兒。將什麼去趁錢。﹝生﹞驢兒不快。﹝醜﹞官人心急馬行遲。﹝生﹞前面甚麼山。﹝醜﹞是望夫山。﹝生﹞妻。你不知望我否。﹝醜﹞相公將銀子來。我買料與驢兒喫。送你過山。﹝生﹞也罷。這一兩銀子。你可收下。﹝醜接銀上驢跑下生﹞呀。趕腳的。你可轉來。被他哄了去。望夫山可憐。又不敢髙聲啼哭怕聞猿。﹝下﹞

【南園林好】﹝三旦上﹞你緣慳。奴身命蹇。離恨天玄而又玄。我欲向金山題怨。悲檻鳳。柰囚鸞。悲檻鳳。柰囚鸞。﹝下﹞

【北沽美酒】﹝生上﹞金雀屛各一天。玉簪折分兩邊。合浦珠飛甚日還。丰城劍老燕山。師曠鏡墮深淵。正好行路。不覺天色昏黑。呀。不好了。一陣狂風驟雨來了。如何是好。前不巴村。後不著店。只得冒雨而走。走金蛇幾行掣電。迅雷轟驚翻幕燕。雨滂沱亂飛銀練。意愴惶神疲力倦。我呵又黃昏黯然。見柴門吐煙。風又大。雨又緊。其實一步也走不得了。呀。試敲門且投宿店。

店主人有麼。﹝醜上﹞釀成春夏秋冬酒。醉倒東西南北人。那一个。﹝生﹞投宿的。﹝醜﹞這等大雨。傘也沒有。渾身都打濕了。請裏面坐。﹝生入介﹞夜飯整治些來喫。衣服與我烘一烘漧。明日五更。便要起身。﹝醜﹞知道了。﹝下生﹞妻。教我怎生睡得著。

【淸江引】試將薄粥充饑咽。無柰精神倦。揉殘茉莉香。拆散鴛鴦伴。只落得伴孤燈紅淚眼。

乍得相逢結好盟。

相逢又早別離深。

相思相見知何日。

此時此夜難爲情。

第十八出得寵遭妬

【夜遊朝】﹝淨上﹞位正朝綱。官居宰相。四時燮理陰陽。赫赫威名。巖巖气象。首出百僚之上。

下官元朝左相伯顏是也。爲天子之股肱。作朝廷之耳目。奉我者無功亦賞。抗我者有績必誅。叫左右的。大小事情卽來通報。﹝雜應聲介﹞

【前腔】﹝末上﹞未上封章。先投宰相。獻紅顏叨沐恩光。﹝見雜介﹞長官。俺是鎭守蘇松統制阿魯臺差參將鐵木兒。求見丞相爺。煩乞通報。聊具白金二十兩。乞笑畱。﹝雜﹞可見得麼。﹝末﹞不妨。見得的。﹝雜﹞稟老爺。蘇松統制差鐵木兒求見。﹝淨﹞令他進來。﹝末﹞鐵木兒叩爺頭。﹝淨﹞你是阿魯臺差來的。﹝末﹞是。﹝淨﹞你那本官屢報虛功。外邦尙未臣服。差你來何干。﹝末﹞俺本官久失修敬。聊具珍珠一斗。美女一人。少申犬馬。﹝淨﹞珍珠彩段。不足爲奇。若有美人。令進來。﹝末﹞美人可來。﹝旦上﹞紫府潭潭。朱門兩兩。天下人民共仰。

﹝末﹞美人小心相見。﹝旦﹞張麗容叩頭。﹝淨﹞美人擡頭。﹝旦擡頭介淨笑介﹞妙妙。天姿國色。絕世無雙。鐵木兒。你那本官如此用心。封侯進爵。指日可望。還有甚麼話講。

【瑣窗郞】﹝末﹞仗天恩坐鎭松江。四國諸侯盡納降。遣來飛捷奏上金章。涓埃未報。中心鞅掌。獻佳人聊供歌唱。﹝合﹞美妝。天姿國色果無雙。祗應疊被鋪牀。

【前腔】﹝淨﹞我堂堂畫棟雕梁。只少金釵十二行。喜娉婷到此滿室生香。瓊瑤投我。豈尋常佳貺。貯金屋謾同歌唱。﹝合﹞美妝。天姿國色果無雙。令人如醉如狂。

﹝內云﹞聖旨下。﹝小生持節上﹞聖旨已到。跪聽宣讀。詔曰。丞相伯顏所進番僧。教演宮女已熟。朕在便殿。詔丞相同觀。謝恩。﹝淨﹞萬歲。叫那松江來的官兒。明日領書。叫侍兒將新娘送在夫人處。﹝應介淨﹞君命召。不俟駕而行。﹝下﹞

【前腔】﹝醜夫人貼隨上﹞享榮華髙坐中堂。何處飛來惡禍殃。侍兒。我聞得蘇松統制進甚麼美人。說道甚是標致。﹝貼﹞夫人。美人叫做張麗容。果然生得十分標致。﹝醜﹞呀。我看他春山淡掃。秋水橫波。腰肢擺動。香浮徧體。兩腳行來。蓮生滿地。我見猶憐。況老奴乎。看他溫柔體態旖旎輕揚。一似太眞容貌。西施模樣。怎交他相親相傍。﹝合﹞美妝。天姿國色果無雙。﹝作揉腹介﹞令人頻饜酸漿。

﹝旦﹞夫人。張麗容磕頭。﹝醜作怒介﹞唗。賤人。這裏不是你佇立之所。叫侍兒。可趕他廚房中去。﹝貼應介旦先下醜﹞事不三思。終有後悔。畱那婦人在此。必定奪我之寵愛。如何處之。﹝貼﹞便是。夫人可尋思一計擺布他才好。﹝醜﹞有了。如今花花宮主招贅兀都駙馬。我連夜寫下表章。將他獻與太后。伏侍宮主。絕了禍根。豈非兩得其便。好計好計。

計就月中擒玉兔。

謀成日裏捉金烏。

第十九出探音獲實

【駐馬聽】﹝生上﹞奔走神京。只爲佳人張麗容。一任登山涉嶺。冒雨衝風。露宿霜徵。紅顏斷送入朱門。書生空想團圓慶。小生一路趕來。盤纒衣服盡行用去。又打聽得張麗容送入伯顏丞相府中去了。只得不避艱險。到他府門前去打聽消息。來到此間。受盡艱辛。侯門如海。敎我向誰詢問。

【前腔】﹝淨執事隨上﹞朝罷宮廷。妙舞淸歌總出羣。眞个是鸞形曲折。燕影蹁躚。響落梁塵。微臣何幸得躬承。頓敎人意馬心猿引。我知道了。幸有新進娉婷。準備著偎香倚玉。洞房歡慶。

﹝生闖導介淨﹞什麼人闖我的導。拿進來。﹝眾應拿介淨﹞你怎麼在我府門前探望竊窺。復衝我的節鉞。你敢是个姦細麼。﹝生跪介﹞念小生雲間世族。偶寄迹於京華。丞相天上臺星。望垂慈於艸芥。﹝淨﹞聽汝之言。綽有儒風。那里人氏。叫甚名字。

【祝英臺】﹝生﹞住雲間。李彥直。黌序一儒生。﹝淨﹞松江人了。可有父母麼。﹝生﹞父列縉紳。恪守官箴。﹝淨﹞做甚麼官。﹝生﹞當年侍禦皇廷。﹝淨﹞旣是宦家。起來。作揖。﹝生﹞不敢。﹝淨﹞宦家子弟。爲何你狼狽至此。﹝生﹞愚蒙。只因遊學京師。命蹇難圖僥幸。阿魯臺所進張麗容。與小生有中表之親。昨敝鄕人來說。已送在府中。故此小生特來探信。又誰知誤犯臺顏。望行寬縱。

【前腔】﹝淨﹞慚悚。卻原來葛瓜之親。錯認是飄蓬。看英姿美容。瀟灑風流。多應是未遇蛟龍。須加功。奮志蕓窗。擬作皇家梁棟。自今日拔起泥途。你且免衝衝。

﹝生﹞謝丞相不罪之恩。﹝淨﹞令妹到此。尙無親人。旣爲中表。相見何妨。﹝生﹞小生到此。正圖一面。蒙丞相不疑。足仞大度。﹝淨﹞何疑之有。命侍兒請新娘出來。﹝雜應介丑扮侍女上﹞聽得擊云板。將人駭破膽。來到老爺前。不敢還不敢。侍兒磕頭。﹝淨﹞侍兒請新娘出來。見了他表兄。﹝醜﹞新娘新娘。說起話長。昨朝一到拜中堂。夫人見他十分美貌。果然絕世無雙。猶恐奪了寵幸。連夜寫下表章。將他獻與太后。伏侍宮主。招贅才郞。表兄不勞相見。老爺免得思量。﹝淨﹞唗。去罷。﹝醜下淨﹞气死我也。張麗容獻與我的。怎麼進與太后去了。气死我也。李生。你遠來到此。令妹又不能相見。如何是好。也罷。科場已近。你可在此攻書。老夫有處。﹝生﹞多謝丞相大恩。﹝淨﹞叫院子。你可送李相公到相國寺中看書。分付寺僧教他好好看待。薪水之資。我這里一應送去。﹝雜應介﹞

可惜美嬌姿。

堪嗔嫉妬妻。

情知不是伴。

事急且相隨。

第二十出麗容習禮

【神仗兒】﹝二旦扮宮女眾內臣小生捧詔上﹞宮娥紛隊。宮娥紛隊。蓬瀛難賽。滿目天香靄。耳聽仙音一派。商律奏八音諧。商律奏八音諧。

﹝醜迎接介小生﹞王太后旨下。伯顏夫人苗氏所進宮人張麗容等。恐未諳禮儀。著盈繡宮教演精熟。待宮主娘娘大婚之日選用。謝恩。﹝醜謝介﹞

【前腔】天花散彩。天花散彩。皇恩寵賚。身沐恩光大。自媿裙釵女孩。趨玉步下金階。趨玉步下金階。﹝下﹞

第二十一出主僕相逢

【金蕉葉】﹝生上﹞柰何柰何。我嬌妻在宮中怎麼。想前生寃家債多。致今生無福消他。

無雙何意入唐朝。仙客難尋續命膠。安得押衙重在世。皇宣套寫賺多嬌。小生自那日趕上京來。指望與麗容近船一見。誰想先獻與伯顏丞相去了。及去府中探親。假托中表。幸伯顏終系胡人。信而不疑。卽許相見。誰想機會難逢。又被夫人所忌。進入皇宮。蒙丞相送我在寺中看書。你看好大雪也。正是漫揭心經因遣悶。懶拈雪句爲懷人。﹝末老僧上﹞掃地恐傷螻蟻命。愛惜飛蛾紗罩燈。相公。稽首。﹝生﹞長老。拜揖。﹝末﹞相公在此。甚是有慢。多罪多罪。﹝生﹞小生無故受你供養。何以克當。﹝末﹞相公在此客邊。甚有不樂之容。今聖上有一花花宮主。招兀都駙馬。迎送嫁妝於金亭館驛。街上士庶紛紛。相公何不出去看一看散悶何如。﹝生﹞有這等事。小生一定要出去看一看。﹝末﹞待貧僧奉陪如何。﹝生﹞雪天不勞禪步。﹝末﹞旣如此。貧僧煮茗奉候。﹝下生﹞適才長老說聖上招兀都駙馬。迎送嫁妝於金亭館驛。想張麗容或者天可憐見。也在數內。邂逅相逢。亦未可知。出得寺門。好大雪也。

【憶鶯兒】風一窩。云四合。迷失靑山綠樹多。惟有寒鴉棲古木。瓊鋪棘駝。瑤堆鳳閣。琉璃殿上銀妝裹。﹝合﹞欲見宮娥。去金亭館驛。天意肯從麼。﹝下﹞

【前腔】﹝醜軍士上﹞風似梭。雪又磨。堪嘆窮途沒柰何。爲逐恩東遭坎坷。喜來帝都。無計可圖。假妝一个操軍做。﹝合﹞去擺圍戈。倘然邂逅。主僕笑呵呵。小人司書是也。只爲大相公追趕張麗容。不知去向。老爺奶奶放心不下。著我追尋。我直趕到京。無處尋問。在此日久。盤纏使盡。欠下店主人飯銀無處。店主人是个操軍。今日花花宮主招贅兀都駙馬。我替他在此應名擺圍。你看士庶紛紛。俱來看送嫁妝。或者我大相公也出來觀看。天使相逢。未可知也。﹝行介生上﹞欲見宮娥。去金亭館驛。天意肯從麼。

﹝丑撞生介﹞呀。那來的正是我大相公。﹝相見醜拜介﹞

【哭相思】萍水相逢恩主。敎人對面歡悲。

﹝生﹞司書。你怎麼也到這裏。﹝醜﹞自從大相公出來之後。老爺奶奶放心不下。著我追尋大相公。一路趕來。誰想直到此間相會。﹝生﹞咳。老爺奶奶好麼。﹝醜﹞都好。請問大相公在那瑞安歇。﹝生﹞司書。自從到京之日。卽便托做張麗容家中表姊妹。投入丞相府中。以圖一見。誰想丞相夫人不容。隨將麗容進上太后宮中去了。以此不得相見。蒙丞相恩顧。送在相國寺中看書。﹝醜﹞咳。大相公。你也喫盡苦了。

【憶多嬌】﹝生﹞我遭折磨。受奔波。畫餅姻緣空淚沱。風景淒涼感慨多。﹝合﹞無限狂圖。無限狂圖。怎遂詩吟蓼莪。

﹝生﹞司書。你旣來尋我。緣何這等打扮。﹝丑﹞只因宮主迎送妝奩。我店主人是个操軍。我欠他飯錢。轉央我來應名。以此這般打扮。﹝生﹞元來如此。我亦聞得太后娘娘點四十宮人從嫁。我想張麗容或在數內。也未可知。明晚定宿在金亭館驛。我和你都妝做軍卒。渾入其內。若得一見。死也甘心。﹝醜﹞大相公。這也不難。就穿了我的衣服。待小人再去頂替一名便了。

【斗黑麻】﹝生﹞卸下儒冠。把靑氈帶著。穿上戎衣。把藍袍換卻。喬打扮他怎知覺。變影移形。又恐他行見錯。﹝合﹞官家勢惡。令人傾岱嶽。總使覿面相逢。覿面相逢。祗應偸睛看他。

喬妝軍士混戎衣。

不許傍人識妙機。

雪隱鷺鷥飛始見。

柳藏鸚鵡語方知。

第二十二出驛亭奇遇

【香柳娘】﹝眾扮內臣三旦扮宮女上﹞喜身承帝光。喜身承帝光。一生歡暢。身穿五彩團花蟒。羨皇家瑞祥。羨皇家瑞祥。公主出椒房。宮人伴隨唱。﹝合﹞送香奩嫁裝。送香奩嫁裝。滿朝賀章。萬民瞻仰。﹝下﹞

【前腔】﹝生丑上﹞效軍家扮妝。效軍家扮妝。非同博浪。只爲一宵恩愛情難放。混軍中執斨。混軍中執斨。不見翠眉娘。偸睛轉凝望。﹝合﹞若相逢俊龎。若相逢俊龐。兩兩變鴛鴦。雙雙飛上。﹝生丑擺列介﹞

【前腔】﹝眾宮女上﹞出龍樓鳳墻。出龍樓鳳墻。香輿車仗。﹝眾下旦弔白﹞前面那擺圍的軍士好像玉郞。軍人儼似他模樣。待我喚他一聲。玉郞。﹝生應介﹞翠娘。﹝旦﹞低聲喚玉郞。﹝生﹞低聲喚翠娘。﹝旦﹞天那。對面怎相親。﹝眾﹞快趕上去。怎麼一人失落後邊。﹝旦﹞裙褪遲遲上。﹝合﹞送香奩嫁裝。送香奩嫁裝。滿朝賀章。萬民瞻仰。﹝下﹞

【前腔】﹝生﹞聽聲聲耳廂。聽聲聲耳廂。有言說向。眼前隔斷如山嶂。分明似喚郞。分明似喚郞。畱下粉脂香。音容竟何往。﹝合﹞若相逢俊龐。若相逢俊龐。兩兩變鴛鴦。雙雙飛上。﹝下﹞

【前腔】﹝眾上﹞看街衢路長。看街衢路長。盡垂絲帳。寶珍堆積光芒亮。那金珠滿廂。那金珠滿廂。富貴果無雙。須知福緣長。﹝合﹞送香奩嫁裝。送香奩嫁裝。滿朝賀章。萬民瞻仰。﹝眾到驛擺開介內臣俱下三旦生丑分內外弔場﹞

【前腔】﹝生﹞正軍中令張。正軍中令張。分明說向。羽林甲士勤遮擋。旣通音在畫墻。旣通音在畫墻。欲待往東廊。還疑在西向。﹝合﹞若相逢俊龐。若相逢俊龐。兩兩變鴛鴦。雙雙飛上。

【前腔】﹝旦﹞正沈沈夜央。正沈沈夜央。更傳三棒。你看眾人心上無事。就睡著了。我有一腔春恨誰說向。方才路傍軍人。分明是李玉郞妝做的。若果然。料他必在墻外打聽奴家消息。我亦不免私出堂外。試探動靜。且看眾人睡了未曾。姐姐。姐姐。呀。他們都睡著了。﹝走出介﹞試輕移下堂。試輕移下堂。悄立向階傍。墻邊去探訪。已到墻邊。不免咳嗽一聲。且低將嗽揚。且低將嗽揚。﹝生接嗽介旦﹞你聽這聲音儼是玉郞。我欲喚他。猶恐人知。不當穩便。我只叫霞箋詩便了。﹝叫介﹞霞箋詩安在。﹝生﹞李玉郞佩帶在此。﹝旦﹞天那。廝喚相呼。轉添悒怏。﹝生丑作扳墻諢介﹞

【前腔】﹝生﹞嗽聲兒過墻。嗽聲兒過墻。鶯梭輕樣。難禁血淚拋紅浪。聞你在鐵木兒船上。我一路趕來。隨到丞相府中尋問。不想把你又獻入宮中去了。你休敎痛傷。你休敎痛傷。你旣在駙馬府中。後日倘有機會。訴出你衷腸。終須脫羅网。﹝旦﹞前日那霞箋詩。於今可在這裏麼。﹝生﹞這霞箋一紙。這霞箋一紙。且收入錦囊。免敎惆悵。

﹝將霞箋丟入介旦拾介﹞呀。

【前腔】見霞箋斷腸。見霞箋斷腸。血詩題上。一封又見從天降。待我映雪看來。人生離合系於天。切莫將身赴九泉。似此兩情金與石。今生應擬續前緣。天那。此是和奴家前日舟中之韻。似當初繡窗。似當初繡窗。兩地和詩章。到今日呵。爭如隔天樣。玉郞。你旣爲我來到京中。今當大比之年。君當努力。願登榮虎榜。願登榮虎榜。你早上封章。姻親可望。﹝眾扮軍士生丑諢下眾宮女弔場﹞

【前腔】聽蓮籌漸長。聽蓮籌漸長。五更時傍。階前已聽金雞唱。見曈曈曉窗。見曈曈曉窗。紅日上扶桑。東方已明亮。張家姐姐。天明了。快起來梳洗。同進駙馬府中去。

﹝旦起介眾﹞快梳云理妝。快梳云理妝。這般風流俏娘。果然堪賞。﹝下﹞

第二十三出駙馬聯姻

﹝外扮贊禮官上﹞澹月疎星遶建章。仙風吹下禦鑪香。侍臣鵠立通明殿。一朵紅雲捧玉皇。下官禮部贊禮官是也。今日花花宮主招兀都駙馬成親。公主在金亭館驛。道猶未了。駙馬早到。

【惜奴嬌】﹝眾鼓吹迎小生上﹞玉洞金池。喜親迎天女。成就婚期。香車內妝點許多珍異。希奇。曉日初升。樓臺聳處。紅雲端裏琉璃翠。嘆人生倘若無緣。怎有這般遭際。

禮官請公主升輿。

【斗寶蟾】﹝二旦扮宮女隨小旦上﹞升輿拂拂香霏。﹝外﹞公主娘娘已升輿。請貴人垂簾。

﹝小生垂簾介﹞把珠簾垂下。帶金拖地。羨紅披白象。又且紫駝乘馭。偏宜。車前錦帶吹。馬前擁繡旗。看須臾。不覺的香塵亂滚。已到玉淸宮裏。﹝外﹞請公主升座。請駙馬上前行君臣禮。﹝小生拜介外﹞君臣禮畢。請娘娘行夫婦禮。﹝小生與小旦對拜外﹞行禮已畢。宮人排花燭送歸洞房。

【錦衣香】﹝眾合﹞年正宜。時方利。月建輝。日無忌。從此諧和團圓到底。象牙牀上捧金杯。雙雙合巹。共效於飛。似廣寒宮裏。把嫦娥謫來人世。一對天緣美。已成姻契。鸞顚鳳倒。如魚得水。

【尾】洞房佳趣眞無比。神女襄王入繡闈。任取冰輪掛柳西。

玉淸宮裏喜相逢。

魚水和諧樂正濃。

今夕牛郞逢織女。

明年王母產金童。

第二十四出春闈首選

考試隨做。

第二十五出訴情得喜

【臨江仙】﹝小旦上﹞春眠不覺東方曉。畫眉人來返天朝。

羞傍妝臺整玉容。翠翹浮動寶玲瓏。羅裙半濺瀟湘水。金綫斜牽太液風。奴家花花宮主。自從下嫁兀都駙馬。且喜調和琴瑟。並美皷鐘。侍兒們取過香奩。待我謾施膏沐。﹝老旦扮侍女上應介﹞

【二郞神】﹝小旦﹞春睡起。漸怯怯香肌褪臉桃。妝樓外一樹垂絲籠霧裊。玉奴頻笑。荼■﹝艸縻﹞忽報鴉嬌。聽窗外流鶯聲喚巧。倦梳洗懶將鸞照。琴瑟好。閒卻靑螺。畱倩郞描。

喚張麗容與我點鬢。﹝老旦喚介﹞

【囀林鶯】﹝旦上﹞聞呼弱質點翠翹。敎人眉皺心焦。嘆愁容妝不出歡容笑。到妝前若問根苗。這衷腸怎剖。還須要懇求哀吿。張麗容磕頭。娘娘千歲。﹝小旦﹞起來。與我點鬢。﹝旦掠鬢介﹞潤香膏。將翠鈿貼上。﹝跌掠兒介﹞呀。不覺跌損掠兒稍。

﹝跪介小旦﹞這賤婢。我看你每日雙眉鎖翠。兩目流霞。倘不盡心實訴。難逃玉碎珠沈。有何寃枉。從實說來。﹝旦﹞奴婢蒙娘娘另眼看待。實有寃苦在心。今日蒙娘娘垂問。料想終難隱藏。我這一腔幽恨離愁。就奏與娘娘知道。娘娘恕奴婢萬死。﹝小旦﹞說上來。

【集賢賓】﹝旦﹞麗容自愧年幼小。遭逢恨落塵囂。故把瑤琴作鳳操。﹝小旦﹞你可曾有丈夫麼。﹝旦﹞原自有舊家京兆。﹝小旦﹞你旣有丈夫。爲何伯顏夫人又將你獻與太后。﹝旦﹞只爲阿魯臺以千金構奴。轉獻與伯顏丞相。那夫人見賤婢有些顏色呵。心煩意惱。把奴家計獻當朝。﹝小旦﹞原來如此。你丈夫何方人氏。姓甚名誰。﹝旦﹞我丈夫姓李名彥直。松江人也。他知賤婢進京。聞知他也進京來了。聽奴告。李彥直他也在京尋討。

【皂羅袍犯】﹝小生眾扮內臣隨上﹞爭羨狀元榮耀。喜靑年俊雅。學廣才髙。退朝未許卸宮袍。歸來且看如花貌。﹝見介小生﹞可曾進膳麼。﹝老旦﹞進膳過了。﹝小生﹞可曾畫眉。﹝小旦﹞還未。﹝小生﹞取筆硯過來。﹝老旦値小生畫眉介﹞敢辭勞。輕將粉黛新月一鉤描。

這是張麗容。爲何跪在此。﹝小旦﹞駙馬。那張麗容呵。

【黃鶯兒犯】原是楚館一妖嬈。囀歌喉。番舞腰。桃開引得漁郞到。爲阿魯臺禍招。伯顏妻妬梟。兩夫妻拆散相思調。看他輕輕眉黛。盈盈淚拋。脂憔粉悴。愁多婦思勞。可憐誤了人年少。

﹝小生﹞你丈夫何方人氏。姓甚名誰。﹝旦﹞我丈夫姓李名彥直。松江人氏。﹝小生﹞李彥直。有這等事。張麗容。你且起來。公主。下官早朝時分呵。

【貓兒墜犯】見臚傳金殿。獨把狀元標。乃是松江一俊髦。年方弱冠貌英豪。胸藏星斗文章飽。公主。那狀元你道甚麼名字。就叫做李彥直。也是松江人氏。張麗容。你且過來。那李狀元莫非是你舊交。如果是呵。這相逢古今罕少。

【川撥棹】﹝旦﹞聽言道。頓敎人愁暗消。我丈夫𨿽上雲霄。𨿽上雲霄。怕人心尺水丈濤。誰引牽牛渡鵲橋。﹝小生﹞我引牽牛渡鵲橋。

張麗容。你當初與李彥直分散之時。曾有一物作證驗否。﹝旦﹞有。紅樓當日鎖花鈿。分付新詞結舊緣。無柰幽芳閉深谷。懷中剩有此霞箋。﹝小生﹞旣有霞箋。取上來。﹝旦應介小生看介﹞好好。寫作俱好。胸藏錦繡出天然。果是龍蛇競筆端。張麗容。我今宛轉與你成佳配。這回端的好姻緣。﹝旦﹞謝爺千歲。

【尾聲】﹝小生﹞霞箋一幅新詩調。眞个供成風月招。肯把紅顏沒下稍。

古來好事定多磨。

今日應須喜气多。

權把霞箋當紅葉。

管敎織女渡銀河。

第二十六出得箋窺認

【賀聖朝】﹝生上﹞白面書生掛綠。靑年才子腰黃。﹝末上﹞翰林聲價豈尋常。題雁塔姓名香。

﹝見介末﹞狀元。君爲諸士首。我作探花郞。致君原有略。匡國豈無方。﹝生﹞風流李彥直。才華趙子昂。翰林同注選。四海共揚芳。﹝末﹞年兄。我等幸擢巍科。同沾雨露。前日已謁過丞相。今日須往駙馬府中一拜。小弟昨日畫得一幅白頭榮貴之圖。敢勞年兄題詠。不知允否。﹝生﹞年兄所作甚佳。小弟勉吟在上。只是狗尾續貂。未免蠅污白璧。愧赧愧赧。﹝末﹞年兄太謙了。禮儀備下。請同行。﹝合﹞轉過綠水紅橋。便是靑樓朱戶。報進去。﹝報介院子應介﹞

【前腔】﹝小生上﹞何幸身叨國戚。果然鳳友鸞行。

﹝見介生末﹞駙馬請上。學生等有一拜。﹝小生﹞二公請上。學生有一拜。﹝生﹞一介守寒廬。深荷提攜。日華常伴滚龍衣。﹝小生﹞門徑春來靑艸綠。幸屈髙車。﹝末﹞聖世有唐虞。何幸如之。龍孫鳳種得常依。拜遲了。﹝小生﹞不敢。﹝生末﹞看禮單。薄禮奉充贄敬。﹝小生﹞太多了。多謝。﹝末﹞學生燈下染成白頭榮貴圖一幅奉上。聊供淸玩。伏乞笑畱。﹝小生﹞學生聞子昂一筆。價値千金。又是狀元題詠。此乃無價之寶了。多謝多謝。﹝生末﹞拙筆何勞過奬。﹝小生﹞學生最愛者文人墨士佳作。近日得一幅霞箋。但不知何人所題。乞二公一觀。﹝生﹞乞求一觀。﹝送接介﹞

【太師引】﹝生﹞見霞箋使我心驚恍。這些時交人忖量。多管是故來相弄。想名花已入東墻。﹝背介﹞妻。又恐你把衷情說向。我與你同在駙馬府中呵。咫尺天淵有如千丈。相思帳由他主張。須道樂昌分鏡合徐郞。

【前腔】﹝小生﹞這是古霞箋眞堪賞。題寫著詩詞幾行。未審是何人吟唱。看將起來。此乃和韻。還有前詠一幅。知是失在何方。想人物終須無恙。﹝生悲介小生﹞斯文會因何慘傷。須知道樂昌如夢合陳王。

﹝生﹞駙馬。此箋學生欲假去細玩一番。可使得麼。﹝小生﹞狀元。有何不可。只是要還。﹝生末﹞吿辭了。﹝小生﹞還有魯酒一杯。淸話一餉。看酒。喚女樂簾下供唱。﹝眾介﹞

【皂角兒】﹝三旦丑扮宮女上﹞歌數聲音韻悠揚。奏一派管弦嘹亮。整纖腰舞袖■﹝衤郎﹞襠。倒金樽勸酬佳釀。還須是遏行雲。歌白薴。逞歌喉。番麗曲。調轉新腔。﹝合﹞韶光正芳。淸樂未央。管甚麼日歸東嶺。月映西廊。

【前腔】﹝生出席介﹞遙望見紅裙艷妝。分明是那人模樣。隔珠簾偸覷容光。還隔著幾重山嶂。若得他放白鷴。開鸚鵡。劈雕籠。收絲网。再配鴛鴦。﹝合﹞心中慘傷。低聲怕揚。似天河隔斷牛女。對面參商。

【前腔】﹝旦﹞細把他儀容比方。再將他行藏酌量。帶烏紗相貌堂堂。已定是那人行狀。只恐他步云梯。登月殿。上龍樓。題虎榜。不念舊日鸞凰。

﹝合前小生﹞宮人回避。﹝旦眾下生末﹞多謝美情。生等吿辭了。﹝小生﹞有慢。﹝生末下﹞

【尾聲】﹝小生弔場﹞一場好事從天降。趙璧隋珠無恙。把兩地風情我一擔當。

分付內使。可辦妝奩。明日送張麗容到狀元寓所成親。﹝雜應介﹞

今朝杯酒見衷腸。

兩地新詩結鳳凰。

風靜始知蟬在樹。

燈殘方見月臨窗。

第二十七出霞箋重會

﹝淨內使上﹞夫妻本是前生定。曾向蟠桃會裏來。自家奉駙馬爺命。送張麗容到狀元寓所成親。此間已是。報進去。﹝雜報介﹞

【臨江仙】﹝生上﹞銀盞燈花報喜。靈鵲噪繞檐頭。

﹝相見介淨﹞狀元恭喜賀喜。奉駙馬爺命。多多拜上狀元。昨日見狀元認了霞箋。卽欲將尊閫就席間相見。柰何諸客在席。恐涉不雅。今備妝奩之資三千貫。特著咱們送與狀元完聚。﹝生﹞多謝駙馬厚恩。尙容踵門拜謝。﹝淨辭下眾迎旦上拜介生打發眾下生﹞妻呵。記得會景樓。霞箋詩句佳。﹝旦﹞願言托君懷。分開天一涯。﹝生﹞似鳥驚松蘿。如魚沈荷花。﹝旦﹞今朝諧舊好。艷妝還若耶。﹝醜﹞老爺奶奶。司書磕頭。﹝生旦﹞司書起來。﹝醜諢介﹞

【啄木兒】﹝生﹞記當年跨玉驄。邂逅相逢詩句通。情正愜魚水和同。驀驚飛分散西東。似金鍼落海波濤湧。怕今生難作鴛鴦冢。只落得淚眼絲絲血染紅。

【畫眉序】﹝旦﹞薄命嘆飛蓬。隔關山雲樹叢。苦花枝無主。一任東風。獻侯門受盡磨礱。侍椒房荷蒙珍重。喜今再得重歡會。歡會在晝錦堂中。

【解三酲】﹝生﹞記那日畫船風送。我恨不得插翅騰空。只道襄王空想陽臺夢。似南山鳥雌失雄。今朝剩把銀缸照。打破愁城幾萬重。﹝合﹞歡聲哄。願得个天長地久。同享皇封。

【尾聲】恣歡娛。勤摩弄。收拾起斷腸悲痛。猶恐相逢似夢中。

司書。如今幸喜中了狀元。又喜得與夫人完聚。明日上表省親。我已修書一封在此。你可先到家中報喜。我們不日就起程了。﹝醜﹞司書曉得了。明日就先回去。

今宵久旱逢甘雨。

況是他鄕遇故知。

重會洞房花燭夜。

果然金榜掛名時。

第二十八出養親辭歸

【出隊子】﹝小生上﹞南軒秋霽。寂寂悠然有所思。鳳臺有曲調聲奇。此曲悠揚知者希。皓齒丹唇。響入云涯。

昨日送張麗容與李狀元完聚。聞知他乞恩養親。一則賀喜。一則與他餞行。此間已是。報進去。﹝雜介﹞

【前腔】﹝生旦上﹞庭蕪白露。歲候時更感客情。遠途策蹇可慚心。越鳥巢南歸故林。定省雙親。且辭別故人。

﹝相見介生﹞愚夫婦正欲趨府拜謝大恩。反辱先施。慚愧慚愧。﹝小生﹞恭喜恭喜。丰城之劍復合。關雎之詠再歌。但乏妝儀。愧赧愧赧。﹝生﹞駙馬說那里話。請受愚夫婦一拜。

【前腔】銜恩感徳。感徳銜恩銘在心。當圖結艸報君恩。﹝小生﹞你何必拘拘致謝勤。﹝生旦﹞破鏡重圓。天髙海深。

【前腔】﹝末上﹞姻緣天分。才子佳人事偶成。況兼貴戚作冰人。如此奇逢世罕聞。特地相探。髙歌渭城。

﹝眾報相見介末﹞咳。駙馬。你瞞得我好。這樣奇逢。怎麼不通我知道。﹝小生﹞其事𨿽美。其實安可對老先明言。

【紅衫兒】﹝末﹞狀元。我道你筵前因甚焦。暗地珠拋。卻原來鴛侶分飛。同心帶飄。﹝生﹞年兄。我爲姦人驟起波濤。﹝向小生揖介﹞感天孫駕橋。﹝小生﹞如此良緣。下官實出不知。是公主究出根苗。成就了百年契交。

﹝生﹞公主大恩。不勝感戴。

【三學士】﹝小生末﹞公主金閨質自超。重文章慨賜英豪。一場好事收姻牘。五百名中姓字標。﹝生﹞二公。小弟呵。﹝合﹞念父母劬勞。年又老。辭金闕返故郊。

﹝小生末﹞此事弟輩已知。有酒一杯。一則賀喜。一則餞行。﹝生﹞多謝了。

【前腔】﹝小生末﹞把酒殷懃送故交。不堪回首心搖。明朝又是孤舟別。今日淸樽在渭橋。﹝合﹞車馬蕭蕭。臨古道。愁絕處淚暗拋。

別酒殷懃慷慨深。

未知何日再逢君。

勸君更盡一杯酒。

西出陽關無故人。

第二十九出司書報喜

【三臺令】﹝外上﹞孩兒一去無音信。空使人心懷耿耿。﹝老旦﹞敎人靑眼懸懸望。夢魂常憶兒身。

﹝外﹞夫人。自從孩兒去後。我已曾差司書尋訪。再無音信回來。爲此放心不下。﹝老旦﹞相公。老身日夜懸懸。想念甚切。柰何柰何。

【傍妝臺】﹝合﹞遊子未言旋。書幃冷落。蠹簡剩殘篇。望書香承我後。期胤美繼前賢。中郞有女還傳業。楊子無兒怎拜官。恨人隨花老。淚沾竹斑。何時報道返家園。

【不是路】﹝醜上﹞歸到雲間。扣首階前賀喜顏。老爺奶奶。司書磕頭賀喜。大相公中了狀元。蒙聖恩準賜馳驛回家省親。不日就到了。來投獻。泥金好把喜音傳。﹝外﹞心歡忭。幸得家童送錦箋。酬心願。古來積徳門楣顯。試將書看。試將書看。﹝拆書看介﹞

【一封書】兒不孝萬千。離親闈臨帝輦。三獻策中狀元。賜宮袍彩色鮮。蒙駙馬殷懃偕伉儷。送出宮人與兒結百年好姻緣。元是舊霞箋不日還家謝罪愆

司書。大相公駙馬送甚麼宮人。﹝醜﹞老爺。就是向日會景樓上的話兒。﹝外﹞夫人。天下有這等奇事。

【撲燈蛾】兒曹喜榮顯。傳臚上金殿。及第狀元郞。宮花禦酒榮賜也奇逢異典。兀都駙馬贈紅顏。卻元來是舊時嬌艷。眞堪羨。殘花再發月重圓。

【尾聲】恩沾禦墨辭皇輦。得意傳臚晝錦旋。敎人說會景樓中李狀元。

滿城桃李正年芳。

一舉成名四海揚。

不是一番寒徹骨。

怎得梅花分外香。

第三十出晝錦榮歸

【菊花新】﹝生上﹞承恩年少返家鄕。夫婦榮歸晝錦堂。﹝旦上﹞深沐綠衣郞。得遂終身之望。

﹝生﹞夫人。幸喜恩賜馳驛回家省親。一路行來。離家已近。不免再趲行前去。﹝眾介﹞

【朝元歌】﹝合﹞長途短途。策馬都經過。深波淺波。棹艇都驚破。看取殘花飛堆江路。片片興人愁慕。別酒離歌。敎人此時感慨多。別久信音疎。承歡返故都。雲間在目。幸喜髙標大擢。

叫左右。此間已是我家下。報進去。﹝眾介﹞

【海棠春】﹝外老旦上﹞報道狀元回。頓覺心歡忭。

﹝相見介生﹞爹爹母親請上。待孩兒媳婦參拜。﹝拜介﹞日邊紅杏倚云栽。奪得宮花壓帽回。﹝眾﹞姻緣本是前生定。曾向蟠桃會裏來。

【山花子】﹝合﹞錦堂開設繁華宴。堪佳骨肉團圓。占驁頭名魁狀元。荷衣掛體鮮姸。﹝合﹞喜雙親童顏鶴顚。願遐齡壽算千年。龍孫鳳侶期滿前。松柏同榮。共樂堯天。

【紅繡鞋】記當初共擲霞箋。霞箋。喜今日大家歡忭。歡忭。一首詩結三生願。這奇遇古希傳。

【尾聲】一家齊荷君恩眷。願皇圖鞏固永綿綿。世際升平設喜筵。

國正天心順。

官淸民自安。

妻賢夫禍少。

子孝父心寬。

霞箋記終

