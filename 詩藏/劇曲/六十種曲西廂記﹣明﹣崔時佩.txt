六十種曲西廂記明崔時佩﹑李景云

西廂記

﹝明﹞崔時佩﹑李景云著

繡刻演劇十本

第二套

南西廂幽閨明珠玉簪紅拂還魂紫釵邯鄲南柯北西廂

實獲齋藏板

繡刻南西廂記定本

●西廂記目錄

第一出家門正傳

第二出

金蘭判袂

第三出蕭寺停喪

第四出上國發軔

第五出佛殿奇逢

第六出禪關假館

第七出對謔琴紅

第八出燒香月夜

第九出唱和東墻

第十出目成淸醮

第十一出亂倡綠林

第十二出警傳閨寓

第十三出許婚借援

第十四出潰圍請救

第十五出白馬起兵

第十六出飛虎授首

第十七出東閣邀賓

第十八出北堂負約

第十九出琴心寫恨

第二十出情傳錦字

第二十一出窺簡玉臺

第二十二出猜詩雪案

第二十三出乘夜踰垣

第二十四出回春柬藥

第二十五出病客得方

第二十六出巫姬赴約

第二十七出月下佳期

第二十八出堂前巧辯

第二十九出秋暮離懷

第三十出艸橋驚夢

第三十一出曲江得意

第三十二出泥金報捷

第三十三出尺素緘愁

第三十四出回音喜慰

第三十五出詭媒求配

第三十六出衣錦還鄕

第一出家門正傳

【順水調歌】﹝末上﹞大明一統國。皇帝萬年春。五星聚奎。偃武又修文。托賴一人有慶。坐見八方無事。四海盡歸仁。如此太平世。正是賞花辰。

遇髙人。論心事。搜古今。移宮換調。萬象一回新。惟願賢才進用。禮樂詩文。一腔風月事。傳與世間聞。

【沁園春】西洛張生。博陵崔氏。一雙白璧兩南金。寄居蕭寺。無計達佳音。忽遇孫彪作耗。君瑞請兵退賊。當許下成親。

豈料功成後。老母背前盟。托紅娘傳密意。遂初心。喜登黃甲。鄭恆何故更相尋。終藉蒲東太守。重諧伉儷。傳說到如今。

老夫人路阻兵圍。

小紅娘書傳簡遞。

崔鶯鶯月下聽琴。

張君瑞春闈及第。

第二出

金蘭判袂

【滿庭芳】﹝生上﹞遊藝中原。腳跟無綫。空敎我望眼連天。將棘闈守暖。把鐵硯磨穿。未能彀雲路鵬程萬里。先受了雪窗螢火多年。男兒志。空雕虫篆刻。綴斷簡殘編。

寵渥重華。先香履素。惟將靑白傳家。蕭然囊橐。經史作生涯。座上靑氈未穩。空教我愁緒如麻。何時遇。嫦娥有意。分付月中華。小生姓張。名珙。字君瑞。本貫西洛人也。先人拜禮部尙書。不幸父母雙亡。書劍飄零。風雲未遂。卽今貞元壬子二月上旬。欲往京師取應。正當路出蒲關。有一故人。姓杜。名確。字君實。他幼時與我同窗。曾爲八拜之交。他棄文就武。遂得武舉狀元。今歸省於家。不免去拜別哥哥。多少是好。﹝外上﹞

【菊花新】獨占鰲頭作武元。宮袍新制錦彩雲箋。九重春色滿瑤天。功名遂報國願身先。

棄卻文科就武科。鰲頭獨占聽傳臚。今朝得遂平生願。方表人間大丈夫。下官姓杜。名確。字君實。幼年與契弟張君瑞同窗。因見國家多事。棄文就武。遂得武舉狀元。今歸省於家。聞知契弟張君瑞上國觀光。不免送行則个。執事。張尙書府中去。﹝行介相見介生﹞同袍兄弟勝同胞。義气相投漆和膠。﹝外﹞恥學時人居要第。回頭不念布衣交。賢弟幾時榮行。﹝生﹞行囊已治。明日準行。正欲造府拜辭。不意仁兄下顧。﹝外﹞愚兄今日聞知賢弟上國觀光。特備贐儀些少。更有魯酒一罇。以壯行色。﹝生﹞情已過佳。何以克當。﹝外﹞禮貴往來。受之何害。取酒過來。

【梁州序】﹝外﹞垂髫交善。今予弱冠。愧我先叨天眷。送君北上。長安道快著先鞭。趁此桃花浪暖。雷動魚騰。佇看頭角變。綠袍新染惹。禦鑪煙。烏帽宮花位列先。﹝合﹞杯惜淺。斟須滿。臨岐無厭頻頻勸。今日別未知甚時見。

﹝生﹞小弟借花獻佛。回敬仁兄一杯。

【前腔】﹝生﹞靑燈黃卷。螢窗雪案。昔日同操筆硯。一朝就武。英雄隊裏誇先。坐鎭狼煙永息。塞艸靑生。三箭天山奠。歸來重聚面。繡筵前。玉屑飛香起笑喧。

﹝合前末上介﹞手捧金書出禁城。果然君命疾如星。天家已定安邊策。特請將軍赴柳營。報事報事。﹝見外介末﹞只因丁文雅失政。軍校不可紀律。過客寒心。居民喪膽。朝廷特勑老爺爲徵西大元帥。鎭守蒲關。洛陽太守率領所屬官員。俱在皇華驛俟候老爺到來開讀。﹝外﹞分付鹵簿儀從。擺列整齊。就來了。﹝末﹞口傳新將令。去探舊官儀。﹝下生﹞仁兄賀喜。吾聞君命召。不俟駕而行。

【前腔】﹝生﹞請吾兄寶馬先旋。待愚弟邏杯相餞。嘆人生聚散。那得占先。初本是兄來送我。誰想今番。彼此成別怨。山河盟誓重。莫畱連。民望兄來解倒懸。

﹝合前生﹞琴童安排酒。與杜太爺賀喜。

【前腔】﹝外﹞你不須再整杯盤。且在此斯須畱戀。一聞君召。怎敢遲延。只恐馳驅聲斷。琥珀杯幹。兩下情無限。觀光遊上國。正當出蒲關。相見多應三月間。

﹝合前末上介﹞紛紛鹵簿金光迸。儀從行行盡恭敬。將軍只聞天子宣。小人專聽將軍令。稟爺爺。鹵簿儀從擺列齊整了。﹝外﹞怎見得。

【節節髙】﹝末﹞朱桿列彩旛。七星攢。五云擁出六龍輦。搖千扇。響八蠻。張雙傘。百官手執嚴霜簡。千兵臂挽追風箭。﹝合﹞累累金印笑登壇。男兒果遂平生願。

【前腔】﹝外﹞君恩四海寬。賴包含。微臣何幸蒙天眷。多慚赧。拯國難。驅民患。頓令艸賊寒心膽。從敎民堵如初案。﹝合前﹞

【尾聲】﹝生﹞兄膺武略當西戰。﹝外﹞弟向文場鏖戰。各要與皇家撐持半壁天。

琴劍上京華。

寧辭道路賒。

學成文武藝。

貨與帝皇家。

第三出蕭寺停喪

﹝末上﹞一夜霜風凋玉芝。蒼生失望士林悲。空懷濟世安民略。不見男婚女嫁時。小人崔相國府中院子是也。俺相公棄世。老夫人扶柩回歸博陵。豈料風塵道梗。不能前進。此間普救寺長老法本。乃是俺老相公剃度的。又是鄕親故舊。因此借寺側西廂下。暫且避亂停喪。家眷只有小姐鶯鶯。年方一十八歲。舍人歡郞。才學讀書。未諳家事。老夫人治家嚴肅。不用雜人。外事只有老僕。內有侍妾紅娘。近今時世惡薄。不免在此照管。道猶未了。夫人早到。﹝老旦上﹞

【金瓏璁】博陵尋故壠。何時可卜佳城。經此地嘆伶仃。﹝貼上﹞風塵迷淚眼。雲樹隔歸程。﹝淨上﹞你你。你愁鬢漸星星。

﹝鷓鴣天﹞﹝老旦﹞憶昔夫君在省臺。商家鼎鼐用鹽梅。金蓮燃夜歸書院。玉佩朝天上殿階。登極品。列三臺。紫泥封誥玉箋裁。﹝淨﹞如今骨冷家鄕遠。母子飄零事可哀。﹝老旦﹞紅娘。如何不見小姐。叫他出來。﹝貼﹞小姐有請。﹝旦上﹞

【前腔】窮愁何日盡。靈臺無種偏生。奴自省少曾經。曉來扶病起。消瘦步難行。有召出■﹝巾兼﹞楹。

﹝見介老旦﹞孩兒。你爲何垂鬟接黛。雙臉銷紅。﹝旦﹞母親。迢遞扶喪出帝州。思親懷土淚盈眸。那堪艸動風塵起。難數重重疊疊愁。﹝老旦﹞孩兒。你父親在日。執掌朝綱。誇一時之富貴。如今停喪旅邸。受無限之淒涼。好生傷感人也。

【黃鶯兒】﹝老旦﹞夫主喪京中。守孀居途路窮。娘兒孤苦誰承奉。淒涼萬種。關山幾重。恨不能扶柩歸先壠。﹝合﹞梵王宮。重門半掩。血淚灑杜鵑紅。

【前腔】﹝旦﹞無語背東風。望河中路未通。玉容消瘦緣愁重。椿庭命終。萱堂運窮。嘆一家飄泊誰堪共。﹝合前﹞

【琥珀貓兒墜】﹝貼﹞今來古往。富貴事難同。興廢渾如一夢中。停喪蕭寺且從容。﹝合﹞悲痛。須有日還鄕。再整家風。

【前腔】﹝淨﹞當初從宦。快樂實無窮。不意先君祿命終。扶持旅櫬寓蒲東。

﹝合前老旦﹞孩兒。我有兩件事與你說。汝父存日。將你許與侄兒鄭恆。以此附書回去。著他來搬喪就親。至今尙未見到。如今停喪在此。待要修齋做些法事。追薦你父親如何。﹝旦﹞父親忌日將臨。正宜追薦才是。﹝老旦﹞紅娘。你去對長老說。涓取好日。做些功果。追薦相公便了。﹝貼﹞只有一件。老相公在此停喪。𨿽無金槨銀棺。也有珠襦玉匣。如今薦拔幽魂。不若早歸安厝。

終南玉宛出塵沙。

千載魂驚塞外笳。

爭似鐵腸賢內相。

只將靑夢托梅花。

第四出上國發軔

【齊天樂】﹝生上﹞遠慕功名辭故里。獨攜琴劍驅馳。學海文林。花街柳陌。可愛風光如昔。雲霄萬里吐虹霓。穩步云梯。髙攀月桂。芳名應許達京畿。

陰極陽生萬里春。東風紫陌動芳塵。幽棲不達長安道。野外山花也笑人。小生昨日已分付琴童。收拾行李。上京取應。不知完備未曾。琴童那裏。﹝醜上﹞

【水底魚兒】聽叫琴童。兩腳走如風。慌忙來到。呀原來是家主公。

琴童生得靑標。每日街上擺擺搖搖。日間跟隨官人出入。夜間與官人撒腰。昨夜與官人同睡。渾身上下把我一澆。我只道葫蘆裏放出的水。官人原來是个老瓢。﹝見介﹞官人有何分付。﹝生﹞琴童。琴劍書箱完備未曾。﹝丑﹞俱已完備了。就請官人起程。

【步步嬌】﹝生﹞打疊行囊登程去。暫且辭鄕裏。長亭復短亭。峻嶺崇山。半吞雲气。黃鳥隔林啼。可愛他聲流麗。

【江兒水】﹝醜﹞芳艸迷行騎。飛花點客衣。禁煙時節多風雨。古木陰中扁舟系。數聲漁笛悠揚起。勾引離人情緖。遙望皇都。縹緲在五云深處。

﹝生﹞迆邐行來。不覺早到城市。琴童。尋一个潔淨客店安下。﹝醜﹞前面黑樓房裏。想是一所店房。待我叫店主人出來。﹝叫介末上﹞門徑多瀟灑。鋪陳色色新。廣招天下客。遠接四方人。﹝生末見介末﹞官人到此何干。﹝生﹞特來借宿。﹝末﹞若要安歇。請裏面去。﹝生﹞琴童。你與店主人講一講。﹝醜﹞店官。你這裏那幾等房。﹝末﹞有三等房。﹝醜﹞那三等房。﹝末﹞上中下三等房。﹝醜﹞上房要多少錢。中房要多少錢。下房要多少錢。﹝末﹞上房一月一兩五錢。中房一兩。下房五錢。﹝醜﹞成不得。官人。我前者歇了一夜。只用得三錢銀子。他家下房就要五錢。﹝末﹞不是下等的房。﹝醜﹞我只道你家下一个房要五錢。﹝末﹞官人喫酒飯麼。﹝生﹞適才得過了。﹝末﹞這等晚上喫罷。﹝生﹞店主人。天色尙早。此間可有遊翫去處麼。﹝末﹞官人是讀書君子。料不到花街柳陌中去。﹝生﹞然也。﹝末﹞此間有一所寺院。乃武則天娘娘香火院。甚好遊玩。﹝生﹞怎見得。﹝末﹞但見三層經閣。百尺鐘樓。如來殿髙聳靑雲。舍利塔直侵霄漢。紅椒粉壁。白玉闌桿。砌階石瑪瑙琢成。乘棟柱沈檀刻就。綠楊影裏。一座山門。泥金牌上。六个大字。勅賜普救禪寺。本寺一老僧。名爲法本。善於詩賦。過往士夫無不相訪。﹝生﹞旣如此。且去隨喜一番。﹝末﹞他有一徒弟。名爲法聰。一應往來士客。都是他迎接。見他可見法本。﹝生﹞琴童在此安頓行李。我去一會就來。

隨喜閒行到上方。

紅塵市井覓淸涼。

若還得遇髙僧話。

偸卻浮生半日閒。

第五出佛殿奇逢

【光光乍】﹝淨上﹞假持齋做長老。經卷那曾曉。每日喫葷腥常醉倒眞个快活無煩惱。

小僧法聰是也。師父赴齋不在。倘有遊客往來。只得在此等候。﹝生上﹞

【菊花新】未臨科甲暫稽程。旅況淒涼動客情。蕭寺獨遊行。歷徧名山勝境。

﹝相見介淨﹞先生何來。﹝生﹞小生西洛至此。久聞上剎淸雅。一來瞻仰佛像。二來拜謁長老。﹝淨﹞我師父不在。方才辦了八个盒子。望丈母去了。﹝生﹞出家人那得有丈母。﹝淨﹞徒弟家裏去了。﹝生﹞這个才說得是。﹝淨﹞請方丈內獻茶。﹝生﹞旣是尊師不在。不必賜茶。敢煩首座引領。佛殿上瞻仰一回。﹝淨﹞請坐。奉一杯淸茶。待小僧叫道人取鑰匙來開門。﹝坐介生﹞久聞尊師善於詩賦。特來請教。豈知不遇。倘有詩稿。請借一觀。﹝淨﹞我師父鎖了書箱去了。小僧記得前者與師長聯得一首詩。念與先生聽。煩乞筆削一筆削。﹝生﹞願聞。﹝淨﹞我師父說道。獨坐禪房靜。忽然覺動情。我說師父休得出此語。窗外有人聽。我師父說。出家皆如此。休要假惺惺。開了聰明孔。好念法華經。﹝生笑行看介淨﹞先生。這是大雄寶殿。

【忒忒令】﹝生﹞隨喜到僧房古殿。﹝淨﹞上寶塔看一看去。﹝生﹞不必上去了。只在下面看一看罷。瞻寶塔將回廊繞徧。﹝淨﹞這是羅漢堂。﹝生﹞參了羅漢。拜了聖賢。﹝旦貼上貼﹞小姐。我與你佛殿上去耍一回。﹝行介貼﹞這是三世佛。﹝淨﹞先生。這是法堂。﹝生﹞行過法堂前。﹝見旦介生﹞正撞著五百年風流孽寃。

﹝淨﹞張先生。放尊重些。

【園林好】﹝旦貼﹞偶喜得片時稍閒。且與你尋芳自遣。那鸚鵡在籠中巧囀。驀聽得有人言。只索要自回還。

【前腔】﹝生﹞首座。我顚不辣見了萬千。似這般龐兒罕見。只著人眼花撩亂口難言。他掩映並香肩。﹝貼﹞姐姐。你看好一朶花兒。﹝旦﹞眞个好朶花兒。﹝貼﹞這是鐵梗海棠。﹝生﹞他止將花枝笑撚。

【皂羅袍】﹝貼﹞笑折花枝自撚。惹狂蜂浪蝶。舞翅翩■﹝扁遷﹞。幾番要撲展齊紈。飛向錦香叢裏敎我尋不見。被燕銜春去。芳心自斂。怕人隨花老。無人見憐。臨風不覺增長嘆。

﹝淨﹞先生。這裏是梵王宮。不是相思堂。

【江兒水】﹝生﹞這裏是兜率院。休猜做離恨天。你看他宜嗔宜喜春風面。弓樣眉兒新月偃。未語人前先靦腆。卻便似嚦嚦鶯聲花外囀。解舞腰肢。似垂柳風前嬌軟。

【皂羅袍】﹝旦貼﹞行過碧梧庭院。步蒼苔已久。濕透金蓮。紛紛紅紫鬥爭妍。雙雙瓦雀行書案。燕銜�去。芳心自斂。人隨花老。無人見憐。把輕羅小扇遮羞臉。

﹝貼﹞小姐。佛殿上有人。和你回去罷。﹝旦﹞寂寂僧房人不到。滿階苔襯落花紅。﹝旦貼下生﹞首座。曾見觀音出現麼。﹝淨﹞小僧在此出家多年。不曾見觀音出現。﹝生﹞適才面前走的是觀音。後面跟的不是善才。﹝淨﹞先生。你錯認了。那前面走的是崔相國府中鶯鶯小姐。後面跟隨的是侍妾紅娘。﹝生﹞世上怎麼有如此之女。豈非天姿國色乎。休說他那模樣。只那一雙小腳兒。値一百兩黃金。﹝淨﹞先生。他那雙小腳値一百兩黃金。我這一雙大的値一千兩。﹝生﹞你好不知趣。﹝淨﹞先生。那小姐穿著繞地長裙。怎見得他腳兒小。﹝生﹞你出家人那曉其中趣來。﹝引淨看介生﹞你看這蒼苔上的不是。﹝淨﹞還是讀書人聰明。果然一雙腳迹大些。一雙兒小些。只有三寸三分。

【川撥棹】﹝生﹞若不是襯殘紅芳徑軟。怎顯得步香塵底樣淺。休題他眼角兒畱情。只這腳蹤兒將心事傳。風魔了張解元。似神仙歸洞天。

﹝內云﹞紅娘。把西廂門關上了。

【前腔】﹝生﹞門掩梨花深小院。粉墻兒髙似靑天。粉墻兒髙似靑天。﹝淨﹞他去遠了。﹝生﹞玉佩聲漸漸遠。空敎人餓眼望將穿。空敎人餓眼望將穿。怎當他臨去秋波那一轉。首座。休說小生。便是鐵石人情意牽。

【尾聲】東風搖曳垂楊綫。遊絲牽惹桃花片。爭柰玉人不見。將一座梵王宮疑是武陵桃源。

十年不識君王面。始信嬋娟解誤人。小生便不去應舉也罷。﹝轉身介﹞敢問首座。有空閒房屋。乞借半間。早晚溫習經史。房金依例奉上。﹝淨﹞先生。空房𨿽有。貧僧焉敢自專。待老師父回來。對他說方可。﹝生﹞旣如此。小生明日又來。煩首座在尊師處竭力贊助爲幸。﹝淨﹞當矣當矣。

花前邂逅見芳卿。

頻送秋波似有情。

便欲禪房尋講習。

無心獻策上神京。

第六出禪關假館

【玩仙燈】﹝末上﹞一卷楞經。消盡萬千磨障。

貧僧法本是也。乃普救寺住持。此寺是武則天娘娘蓋造的香火院。小僧又是崔相國剃度的。殿宇年深。又是崔相國修造的。今老夫人將帶一行家眷。扶柩回轉博陵。因見四方干戈擾攘。路阻難行。來借寺側西廂。停喪避亂。待路途寧靜。方回安葬。那夫人處事有方。治家嚴肅。是是非非。人莫敢犯。昨日老僧赴齋不在。不知有何訪客。法聰那裏。﹝淨上見介末﹞昨日曾有客來相訪麼。﹝淨﹞昨日有个先生。是西洛人氏。來訪師父。因你不在。就去了。說今日還來探望。﹝末﹞來時通報。﹝生上介﹞

【前腔】一見嬌娥。止不住心猿意馬。

小生昨日見了那小姐。教俺坐臥不安。整整想了一夜。若無法聰在傍。那小姐到有顧盼小生之意。今日去問長老。借一間僧房。早晚溫習經史。倘遇小姐出來。飽看一回。多少是好。

【駐馬聽】不做周方。埋寃法聰和尙。借與我半間客捨。與那多情舉止相向。𨿽不能竊玉偸香。且將盼行雲雙眼來打當。小生自見那小姐之後。迆逗腸荒。斷送得眼花撩亂。引惹心忙。

﹝生見淨介生﹞日昨多擾。﹝淨﹞有慢有慢。先生好志誠。﹝生﹞昨煩借重一言。未知曾爲導達否。﹝淨﹞已曾對師長說知了。先生請坐。待我請師長出來。我師長年紀大了。有些重聽。稍停相見。須髙說些。﹝生﹞知道了。﹝淨﹞師父有客。﹝末出見介淨﹞便是昨日來訪的先生。他有些耳聾的。﹝末﹞曉得了。﹝生末見淨諢介末﹞遠蒙垂顧到禪關。一笑相逢邂逅間。冷淡家風殊不厭。焚香淸語莫空還。日昨多蒙下顧。有失迎迓。恕罪恕罪。﹝生﹞久仰慈顏。今得拜識。不勝榮幸。﹝末﹞不敢動問。先生仙鄕何處。

【四邊靜】﹝生﹞太師欲問吾名望。張珙住洛陽。﹝末﹞張先生。失敬失敬。令尊府大人髙壽了。﹝生﹞先人拜尙書。不幸五旬喪。﹝末﹞令尊大人辭世之後。必有所遺。﹝生﹞平生正直無偏向。止畱下四海一空囊。何曾有餘藏。

小生特備白金一兩。聊爲常住一茶之用。﹝末﹞先生客邊。何勞尊賜。先生此來。必有所請。﹝生﹞小生不揣有懇。爲嫌客邸冗雜。早晚難以溫習經史。欲借禪房一間。晨昏可以聽講。﹝末﹞貧僧閒房頗有。任從選擇。

【前腔】云深地僻無人往。何幸君相訪。艸木盡增光。傾蓋當瞻仰。欲掃小房。晨昏奉養。斗室不堪容。暫住我方丈。

﹝生背介﹞這和尙好不著人。誰要與你同寢。﹝貼上﹞

【前腔】夫人使妾來方丈。修齋薦先長。方丈中坐下一位官人。他舉止更端詳。一貌出天相。玉容烏帽。身披鶴氅。且住。先見那官人長老怪。先見長老官人怪。我紅娘自有道理。自古道。先敬其賓。後敬其主。﹝貼上前作見生介﹞斂袵見官人。﹝見末介﹞整袂喏和尙。

長老。我曉承嚴命出蘭房。齋沐身心到講堂。爲問良因何日好。要修佛事薦先亡。老夫人著我問長老。幾時好與老相公做道場。好回夫人話。﹝末﹞張先生少待。我與紅娘姐看了道場。再來陪坐。﹝生﹞便挈小生同往。有何不可。﹝末﹞如此。先生同行。﹝生﹞長老。他是个女娘家。著他先行。小生隨後。﹝末﹞法聰。這先生是个�篤君子。﹝淨﹞怎見得。﹝末﹞他說那紅娘姐是娘家。著他前行。小生隨後。﹝淨﹞師父你不識人。他讓紅娘姐在前邊走。一發看得他仔細。﹝引看道場介末﹞紅娘姐回覆夫人。擇定二月十五日修齋。至期請夫人小姐拈香。﹝生﹞爲何小姐也來拈香。﹝末﹞這崔相國小姐最孝。爲報生身父母之恩。又是老相公忌日。因此修設齋事。﹝生哭介﹞哀哀父母。生我劬勞。欲報深恩。昊天罔極。那小姐是个女流。尙且有報親之意。小生湖海飄零。數年沒一陌紙錢報俺父母。望長老以慈悲爲念。小生亦備經資。怎生帶得一分兒齋。附薦俺父母。以盡人子之心。便老夫人知道也不妨。﹝末﹞先生旣有孝心。法聰。與他帶一分齋罷。﹝生﹞那小姐二月十五準來麼。﹝末﹞爲報生身父母之恩。怎麼不來。﹝生背介﹞這五百貫鈔使得著了。小生吿回。取行李便來。﹝末﹞少停拱候。﹝生下末﹞法聰。請小娘兒方丈內拜茶。﹝貼﹞長老免賜茶罷。恐老夫人怪妾回遲。就此吿退。﹝末下貼欲下二和尙送人事介生上﹞小娘兒拜揖。﹝貼﹞方才見過了。﹝生﹞敢問小娘兒。莫非鶯鶯小姐侍妾乎。﹝貼﹞便是。何勞先生動問。﹝生﹞小生有一句話說。﹝貼﹞言出如箭。不可亂髮。一入人耳。有力難拔。你有話就說。不可隱諱。

【鎖南枝】﹝生﹞尙書子。白面郞。﹝貼﹞原來是宦家公子。失敬了。﹝生﹞姓張名珙住洛陽。二十三歲正年芳。正月十七子時養。﹝貼﹞我又不是算命先生。誰問你生辰八字。﹝生﹞小生並不曾娶妻。吿小娘。作主張。敢問小姐常出來麼。﹝貼﹞出來便怎麼。﹝生﹞若是見鶯鶯。和他訴衷腸。

﹝貼怒介﹞先生。你是讀書之人。全不知禮。豈不聞孟子云。男女授受不親。禮也。瓜田不納履。李下不整冠。旣讀孔聖之書。必達周公之禮。俺老夫人𨿽是孀居。治家嚴肅。內無應門五尺之童。年至十二三者。非呼喚不敢輒入中堂。向日鶯鶯小姐潛出閨門。老夫人竊知。召至庭下。責之曰。汝爲女子。不吿而出。倘遇遊僧過客。私相窺視。豈不自愧。小姐立謝曰。今當攺過自新。不敢再犯。他是親生之女。尙且如此。何況以下侍妾乎。先生。你不干己事。何苦用心。

【前腔】不度己。不忖量。溫柔體質情性良。尙書相府舊門墻。誰許伊來胡廝講。早妾身。恕你行。若是見夫人。決不肯幹讓。

呸。好不識羞的涎臉。﹝下生﹞這相思害殺我也。

【前腔】聽說罷。心悒怏。一天愁都撮在眉尖上。適間紅娘說夫人節操凜冰霜。小姐不合臨去回頭望。花解語。玉吐香。乍相逢。記不眞他俏模樣。

【前腔】夫人忒過慮。小生空妄想。郞才女貌合相仿。小姐休得淡了眉兒那時節思張敞。金蓮小。玉筍長。我待不思量。敎我怎撇樣。

小姐撇下一天丰韻。

張珙拾得萬種思量。

成就了會溫存嬌婿。

怕甚麼能拘管親娘。

第七出對謔琴紅

【臨江仙】﹝醜上﹞東人自識桃花面。尋消問息胡纒。侯門迢遞隔重檐。要見嬋娟。難見嬋娟。

爲憐寺裏傾城色。忘卻天邊桂子香。俺官人前日因見崔相國家小姐。就起求配之心。未知他曾許人否。著我見機而作。候他家侍妾出來。討个消息。遠遠望見一个丫鬟。想是他來了。待我又哭又笑。看他如何。﹝醜作哭笑介貼上﹞白雲本是無心物。又被淸風引出來。蒙老夫人嚴命。問長老修齋日期。須索回報。﹝醜撞貼介﹞這廝敢是失心風的。如何又哭又笑。﹝醜﹞又哭又笑。見你就要。不知我哭老大一个家主走出來不見了。我笑沒尋他處。﹝貼﹞莫不是適才方丈中見那一个秀才嗎。﹝醜﹞好了。你若見他。有下落了。且問你。我官人怎麼模樣。﹝貼﹞你官人像一个靑蛙。﹝醜﹞怎麼像靑蛙。﹝貼﹞你官人像靑蛙。蛙欠平身站未跳龍門先跳澗。蛇頭蛇腦得人憎。昨日你官人見俺小姐。光著眼兒看。﹝醜﹞果然是你小姐艷色驚人目。我官人像了靑蛙。你小姐也像一件東西。﹝貼﹞像一位夫人。﹝醜﹞你家小姐像个蠶蛾。﹝貼﹞怎麼像蠶蛾。﹝醜﹞那蠶蛾。那蠶蛾紅紅口。撲著粉兒眉畫柳。想他無對要尋頭。昨日見俺的官人。只把屁股扭一扭。﹝貼﹞果然是俺小姐灑落風流。﹝末扮道人上﹞禪遠紅塵當閉戶。犬穿籬落吠驚人。你兩人在此何干。﹝貼﹞我問長老修齋日期。﹝丑﹞我來尋主人。﹝貼﹞長老如何不見。﹝末﹞悟空入定去了。﹝醜﹞如何爲悟空入定。﹝末﹞空卽是色。色卽是空。﹝醜﹞怎見得。﹝末﹞香消南國美人盡。此乃色卽是空。怨入東風芳艸多。此乃空卽是色。﹝醜﹞俗人之樂。與你出家人不同。﹝末﹞如何不同。﹝醜﹞我俗人喫些酒肉。風花雪月。耍樂之色。你出家人豆腐面觔。粗茶淡飯。乃閉塞之塞。﹝末﹞怎見得耍樂。﹝醜﹞白玉盤中買快。﹝貼﹞紫絨氈上鋪牌。﹝末﹞何不道明譜氏。﹝貼﹞我也曉得鋪牌名色。我說與你聽著。﹝醜﹞也罷。我就和你賭一賭。老道。你就做个中間人。﹝末﹞中見人。﹝醜﹞他若說得我過。我就輸與他做老公。他若說我不過。他就輸與我做老婆。﹝貼﹞煩老道做个明甫。他輸與我做兒子。我輸與他做娘。﹝醜﹞我情願與你做兒子。﹝末﹞休要取笑。就將骨牌名說來。﹝醜﹞是誰起。﹝末﹞還是紅娘姐起。﹝醜﹞他若起是我收﹝貼﹞賭賽推班出色。鋪牌點數搜求。傾國傾城。一笑千金不賣。閒風閒月。多情百計難畱。如花開蝶滿枝。春容濃艷。紫燕穿簾幕。體態輕柔。俺小姐一錠墨光搖兩鬢。八珠環巧掛雙鉤。錦裙襕束斷麼。一枝花瘦。鴛鴦被鋪疊勝。半撮香浮。桃花柳葉簾籠景。金菊芙蓉枕簟秋。春分晝夜停。何曾惹恨。落花紅滿地。料不關愁。九溪十八洞。﹝醜﹞十九洞。﹝末﹞你輸了。十八洞怎麼說十九洞。﹝醜﹞老道你好不知趣。這个丫頭生得好。便多動了一動待何如。﹝末﹞如今你來。﹝醜﹞誰知擾攘。天圓地方。此處淹畱。好似賓鴻中彈。渾如索纜孤舟。天念三閒中數算。奪錢五路上摟搜。老道。作成你。﹝扯末醜介﹞好似公領孫。﹝醜﹞這等。你是他的孫子媳婦了。﹝貼﹞斷送了五星三命。雙腳搊恨不到頭。正馬軍。抝馬軍。番成禍患。醉楊妃。醉西施。恨減風流。三十三天雨散。巫山十二云收。雙蝶戲梅梅上月。二龍入海海中求。寒雀爭梅擾亂。羣鴉噪鳳胡謅。二士入桃源。你官人探花不滿三十。﹝醜哭介﹞我輸了。隨你去做老公罷。﹝末﹞卻原來你輸了。﹝醜﹞我偏要說過你。相劈誇彊。推班出色。你相國一靈悲絕六。俺家書生三策抱孤紅。二十四气。在乎人和。弄得你雪消春水。本乎天地。三斗混雜。開蘇秦背劍之匣。你小姐五嶽朝天。俺官人顯將軍掛印之雄。失時兮折腳雁。雁銜珠。不若霞天之雁。得時兮禿爪龍。雙龍尾。總爲入海之龍。十月應小春。漸近觀燈十五。二郞遊五嶽。肯教老入花叢。佳人有意。合著油甁蓋。做个魚遊春水。怕紅粉無情碎米合。把你小姐劈破蓮蓬。櫻桃九熟。狗煉丹。﹝末﹞差了。火煉丹。﹝醜﹞你這老道面也不曾見。丫頭也沒有見。火煉丹。一時之僥幸。狗煉丹。成日煉了去。﹝貼﹞不是火煉丹。﹝醜﹞天地交泰。鐘馗抹額。八不就。楚漢爭鋒。我官人正揎。你小姐抝揎。劍行十道。鞋弓窄窄。分廂合廂。火燒梅。暖气烘烘。揉碎梅花帳外。踏梯望月墻東。賣俏斜瞧格子眼。藏羞半掩錦屛風。孩兒十園中作耍。二姑把蠶。你這丫頭忙裏趕騷。﹝末﹞你兩人爭豪競貴巧鋪牌。不及禪心一寸灰。雪月風花尋笑耍。兩家休作是非堆。﹝貼﹞這廝班門弄斧。誰不知窮伴當。單身一條光棍。﹝醜﹞這臭丫頭。響嘴兩片精皮。﹝末﹞你兩人不必論口。各回去罷。

打點齋筵食物。

莫敎缺少煎熬。

精皮拿去包饀。

光棍與你擂椒。

第八出燒香月夜

【菊花新】﹝旦上﹞描罷鴛鴦離繡牀。不知門外又斜陽。移蓮步出蘭房。情默默。意徉徉。

柳依臺榭東風暖。花壓欄桿春晝長。早上老夫人使紅娘問長老修齋日期。如何不見回報。﹝貼上﹞方才回了夫人話。特來見小姐。﹝見介旦﹞長老擇定幾時修齋。﹝貼﹞已擇二月十五日。請小姐拈香。﹝貼笑介旦﹞這妮子爲甚好笑。敢是戴得花兒不好。﹝貼﹞不是。﹝旦﹞穿得襖兒不好。﹝貼﹞也不是。姐姐。我若說。連你好笑起來。﹝旦﹞你且對我說著。﹝貼﹞便是前日在佛殿上撞見那个秀才。今日也在方丈裏。因見我到。先到寺門前等候。我出來深深作个揖。﹝揖介旦﹞這妮子癡了。﹝貼﹞我不癡。學與小姐看。他問我小娘子莫非鶯鶯小姐侍妾乎。我說便是。何勞動問。他又說是

【鎖南枝】尙書子。白面郞。﹝旦﹞原來也是宦門之子。﹝貼﹞姓張名珙住洛陽。﹝做想介﹞二十三歲正年芳。正月十七子時養。﹝旦﹞誰著你去問他。﹝貼﹞誰去問他。他還說小生並不曾娶妻。又問小姐常出來麼。我說便出來怎麼。他說吿小娘。作主張。若是見鶯鶯。和他訴衷腸。

﹝旦﹞你怎麼回話他。﹝貼﹞當時被我比長就短。搶白了一場。我自來了。不知他想著那朶云內的雨。世上有這等不識羞的涎臉。﹝旦﹞他是讀書人。紅娘。你不要搶白他也罷。此事只可你知我知。不可對老夫人說知。﹝貼﹞曉得。﹝旦﹞天色將晚。安排香桌。到後花園中燒香去。

若要萱堂增壽耉。

全憑早晚一鑪香。

第九出唱和東墻

﹝生上﹞閒尋丈室髙僧話。悶對西廂皓月吟。前日小生與法本借一間空房。已曾移來住下。打聽得眾和尙每說。鶯鶯小姐每夜在後花園中燒香。小生今夜先去太湖石畔墻角邊立下。待他來時。聽他祝吿甚麼。我且攀住柳梢。飽看一回。卻不是好。你看月朗風淸。是好景致也。

【素帶兒】良宵靜。玉宇無塵。月滿庭。閒階上一樹牡丹花影。思省。俺可憎。比月殿嫦娥不恁撐。廝僥幸。那小姐生得齊齊整整。裊裊婷婷。

﹝貼上介﹞香燭已完備了。請小姐拈香去。﹝旦上介﹞古來好事難成。惟願天從人意。﹝貼﹞小姐。你看月明星朗。其實好景致也。

【升平樂】﹝旦﹞分明。樓臺掩映。問嫦娥爲何常夜孤另。靑天碧漢。不知幾許心情。﹝貼﹞畢竟。是誰還向月中行。料應與此心相等。畫欄幽徑。潛潛隱隱。俏俏冥冥。

﹝旦﹞紅娘。將香桌移過太湖石畔去。﹝貼移桌生窺介﹞料想春嬌厭拘束。等閒飛出廣寒宮。花生兩臉。體露半襟。垂翠袖以無言。展湘裙而不語。似湘陵仙子。斜倚舜廟珠扉。如月殿嫦娥。半現蟾宮金闕。是好女子也。聽他祝吿甚麼。﹝旦拈香介﹞此一炷香。願亡過先人。早升仙界。此一炷香。願堂上老母身安無事。此一炷香。但願﹝做不語介貼﹞姐姐。兩炷香都祝吿了。第三炷香如何不祝吿。我替姐姐祝吿了罷。﹝貼跪祝介﹞老天。願姐姐早尋一个姐夫。帶挈紅娘快活一快活。﹝旦拜作長吁介﹞心中無限傷心事。盡在深深兩拜中。

【素帶兒】﹝生﹞娉婷。百媚生。比那初見呵。龐兒越整。蒼苔上料應小腳兒難行。盈盈。體態輕。羅袂生寒心自驚。空覷定。只爲他離多會少。有影無形。

小生𨿽不及司馬相如。那小姐頗有文君之意。我且歌一絕。看他何如。﹝念詩介﹞月色溶溶夜。花陰寂寂春。如何臨皓魄。不見月中人。﹝旦﹞紅娘。是誰在墻角邊吟詩。﹝貼﹞這聲音便是二十三歲不曾娶妻的涎臉。﹝旦﹞好淸新之詩。我也依韻和他一首。﹝貼﹞你兩下裏正好做一首。﹝旦﹞做一首詩。有了。﹝貼﹞面也不曾會。就有了。﹝旦﹞賤人。詩有了。﹝貼﹞我只道那話兒有了。﹝旦吟詩介﹞蘭閨久寂寞。無事度芳春。料得行吟者。應憐長嘆人。﹝生﹞是應酬得好快。謝和韻了。

【升平樂】﹝貼﹞空庭。香霧冥冥。向西廂曲欄桿外閒憑。竹梢月轉。早不覺斗柄雲橫。﹝旦﹞傷情。起來花下拜三星。白日裏枉耽愁病。﹝貼﹞夫人有命。及早回去了罷。﹝旦﹞謹依來命。更長漏永。月朗風淸。

正是酒逢知己飮。詩向會人吟。﹝旦貼並下生弔場介﹞

【一翦梅】度柳穿花宿鳥驚。目斷芳卿。只敎人盼不見芳卿。畫堂朱戶冷淸淸。病染張生。怎發付小生。

【簇禦林】小姐。你的新詩句忒應聲。訴衷腸眞可聽。一言一字都相應。語句又輕。音律又淸。崔鶯鶯不愧爲名姓。他若與小生到天明。隔墻酬和。惺惺的惜惺惺。

【前腔】簾垂下戶已扃。顫巍巍花弄影。落紅如雨埋芳徑。燈兒又不明。夢兒又不成。房兒中寂寞衾兒冷。淅零零。風兒透入。窗兒上紙條鳴。

【琥珀貓兒墜】隔簾斜月偏照短檠燈。便是鐵石人心也動情。玉人何是忒聰明。鶯鶯。多應是你無緣小生薄命。

【前腔】何時能彀錦片美前程。柳映花遮云錦屛。巫山雲雨夜三更。張生。不知是我無緣那人薄命。

【尾聲】一天好事從今定。一首詩分明照證。有一日華堂春自生。

東風裊裊泛崇光。

香霧空蒙月轉廊。

燕子樓頭楊柳月。

今宵只恐夜深長。

第十出目成淸醮

【光光乍】﹝末淨丑上﹞和尙出家。身上掛袈裟。有人請我修功果。眞个快活光光乍。

﹝末﹞徒弟。今乃二月十五日。啟建道場。鋪設壇面。揚旛擊磬。說法誦經。等待老夫人小姐拈香。就去請張先生拈香。﹝隨意做道場介眾﹞張先生來了。﹝生上﹞

【掛眞兒】梵王宮殿月輪髙。碧琉璃瑞煙籠罩。斷續鐘聲。飄揚旛影。頃刻檀那都到。

法本長老請小生拈香赴齋。你看眾和尙早已在此做法事了。

【駐馬聽】法鼓金鐃。二月春雷響殿角。鐘聲佛號。如風雨一天密灑松梢。侯門不許老僧敲。紗窗外定有紅娘到。饞眼難熬。待他來時須看十分飽。

眾長老拜揖。﹝眾﹞張先生稽首。請先生上香。倘老夫人問及。認了頑徒的親。﹝淨﹞認了我妻舅。﹝末﹞難道和尙有妻。還是認做母舅﹝淨﹞百忙裏叫你。你就要答應。不要待他識破了。﹝生﹞正是正是。﹝生拈香介﹞

【沈醉東風】惟願在世間的壽髙。亡化的天上逍遙。爲祖考拜三寶。焚香暗中禱吿。夫人休抝。梅香莫燋。早成就姻緣事到老。

﹝淨﹞夫人小姐來了。

【番卜算】﹝旦貼老旦上﹞結髮做夫妻。不幸輕分散。幾回思憶淚珠彈。﹝合﹞鄕國何時返。

月缺花殘事感傷。人間天上兩茫茫。可憐幼子伶仃女同赴荊山古道場。﹝眾﹞夫人稽首﹝末﹞啟老夫人。貧僧的頑徒有个母舅。是个飽學秀才。父母俱亡。不曾追薦。今欲帶一分齋。報答父母。貧僧一時應允。恐老夫人見責。﹝老旦﹞長老的親就是我的親一般。請來相見。﹝丑﹞張先生請相見。﹝生旦老各見禮介末﹞請老夫人拈香。﹝老旦拈香介﹞

【一封書】齋心禮佛寶。舉沈檀鼎內燒。﹝哭介﹞追夫動痛號。兵燹何期此地遭。母子飄零無以報。特仗良因將意表。﹝合﹞梵音髙。寶燈搖。救拔幽魂離苦惱。﹝旦拈香介﹞

【前腔】移蓮步拜吿。仰金仙在九霄。孤兒女守孝。朝夕思歸途路遙。不想椿庭傾逝早。保佑萱堂增壽考。﹝合前老旦作睡介﹞

【皂羅袍】﹝生﹞俺只道玉天仙來到。卻原來是可意根苗。小生旅況最難熬。怎當他傾國傾城貌。櫻桃小口。楊柳細腰。梨花白面麝蘭气飄。輕盈上下都堆俏。

【前腔】﹝淨醜﹞你好沒顚沒倒。分明是鬧了元宵。迷畱目亂癢難撓。太師座上空凝眺。﹝末﹞頭陀懊惱。把鐘磬亂敲。燒香行者把香煙滅了。﹝醜淨﹞因貪看小姐如花貌。

﹝淨﹞風吹滅了燈。誰人去點。﹝生﹞小生去點。﹝旦背與貼介﹞那人兒整整忙了一夜。紅娘。夫人勞倦打睡。和你佛殿上耍一耍去。

【前腔】﹝旦﹞你看他外像兒風流年少。內性兒冠世才學。扭揑身軀恁做作。來往人前賣弄俊俏。﹝貼﹞黃昏這回。白日那覺書幃獨睡怎生到曉。此情未許人知道。

﹝老旦醒介﹞紅娘。化了紙錢罷。﹝化紙介﹞

【傍妝臺】﹝老旦﹞殷懃酬奠化金錢。上通碧落下黃泉。自從與你分中路。孤窮母子有誰憐。紙灰飛作白蝴蝶。血淚染成紅杜鵑。空嗟嘆。枉淚漣。﹝合﹞願得亡魂平步上西天。

﹝貼﹞天色將曉。道場已畢。請夫人小姐回去罷。﹝老旦﹞正是。好回去了。﹝末﹞夫人。畱紅娘姐在此送佛。﹝老旦﹞紅娘。你在此送佛回來。﹝貼﹞理會得。﹝老旦﹞情到不堪回首處。一齊分付與東風。﹝老旦下眾做送佛介﹞眞詮演教人何在。化作巫山一片雲。﹝眾貼並下生弔場介﹞

【駐雲飛】情引眉梢。心事難傳我也知道了。有心爭柰無心好。多情卻被無情惱。嗏。勞攘了這一宵。玉人歸早。佛事都收。何處雞兒叫。各自歸家葫蘆啼鬧到曉。

因看鶯鶯赴道場。

一宵辛苦到天光。

爲憐客旅傾城色。

忘卻天邊桂子香。

第十一出亂倡綠林

【賀聖朝】﹝淨扮孫飛虎上﹞統領彊兵爲寇。不圖拜將封侯。殺人放火逞凶謀。肯落他人機後。

劍气腥紅帶血磨。因貪女色逞僂羅。龍珠欲取探龍窟。虎子還求入虎窠。欺白起。笑廉頗。殺人放火妄爲多。營門忽報非常樂。管取春嬌馬上駝。自家姓孫。名彪。字飛虎。只因主將丁文雅失政。軍校們不守紀律。只得將本部五千人馬。哨聚山林以劫掠爲生。近聞崔相國之女。容貌非常。年方二八。見住河中府守喪。不免整點人馬。圍住寺門。擄得鶯鶯爲妻。平生之願足矣。頭目那裏。﹝眾上﹞三十年前學六韜。柳梢枝上月兒髙。一拳打破天邊月。翻身踢退海中潮。覆將軍。有何鈞旨。﹝淨﹞眾頭目們。我聞得河中府普救寺。崔相國之女鶯鶯。生得十分美貌。我如今親自提兵。拏他做个壓寨夫人。頭目們聽吾號令。人盡銜枚。馬皆勒口。各要向前。不可怯後。連夜進兵拏得多嬌。論功升賞。﹝眾﹞得令。

【豹子令】﹝淨﹞聞說蒲東一寺門。一寺門。崔家少女號鶯鶯。號鶯鶯。艷質方才年二八。擄歸山寨做夫人。﹝合﹞點精兵。安排器械便登程。

【前腔】﹝眾﹞果有嬌姿美貌人。美貌人。驀然說起動人心。動人心。大王免得撬腳坐。小卒免得曲腰行。﹝合前﹞

【前腔】﹝淨﹞本是朝中一武臣。一武臣。今來山寨做彊人。做彊人。只爲有功不升賞。算來誰肯辦赤心。﹝合前﹞

鐵騎連營雁翅排。

何須紅葉作良媒。

不將艷質軍前獻。

管取叢林化作灰。

第十二出警傳閨寓

﹝末上﹞貧僧是普救寺法本。好靜修行。不管塵事。誰想如今賊兵孫飛虎。領五千人馬。圍住寺門。鳴鑼擊鼓。吶喊搖旗。要擄崔小姐爲妻。言稱若不送出。將本寺盡皆燒毀。僧俗不畱一个。此事如何是好。不免急急報知夫人小姐。早早尋个計策。

一心忙似箭。

兩腳走如飛。

第十三出許婚借援

【三臺令】﹝旦貼同上﹞自那日忽覩多才。不覺每上心來。春悶好難捱。畢竟情深似海。

奴家自見張生之後。神思飄蕩。茶飯不餐。況値暮春天气。好傷感人也。正是好句有情聯夜月。落花無語怨東風。

【淘金令】懨懨瘦損。那値春光盡。羅衣寬褪。早是神勞頓。能消得幾个黃昏。目斷行雲。人遠天涯近。嗏。則索自溫存。但出閨門。影兒般不離身。從見了那个人。兜底便可親。詠月新詩。詠月新詩。依著前韻。

﹝貼﹞姐姐。往常間不曾如此沒情沒緖。自見了那秀才。便覺心事不寧。姐姐。敢是想著那人。

【泯江犯】﹝旦﹞想著風流士。旖旎人。臉兒淸秀身兒俊。性兒溫克情兒順。不由人口兒作念心兒應。端的是常縈方寸。﹝貼﹞姐姐。聞得他好才學。﹝旦﹞星斗煥文章。方顯得平生學問。

﹝老旦忙上介﹞正是閉門家裏坐。禍從天上來。孩兒。禍事到了。﹝旦﹞甚麼禍事來。﹝老旦﹞孫飛虎領了五千人馬。圍了山門。道你有傾國傾城之色。要擄你爲壓寨夫人。怎生是好。﹝旦做驚跌貼抱介老旦﹞天那。兀的不痛殺我也。

【紅衫兒】﹝旦﹞聽罷一言心不忍。此禍滅身。苦著人進退無門。把袖梢兒搵不住啼痕。喊殺聲怎禁。母親。休得要愛惜鶯鶯。我甘心自殞。

【東甌令】﹝老旦﹞那賊如狼虎盡胡行。孩兒。道你蓮臉生春眉黛顰。更有傾城傾國楊妃貌。多嬌俊。恣情劫擄要成親。敎我淚零零。

﹝旦﹞母親。我做孩兒的拚一死便了。

【香羅帶】不致摧殘老院君。先靈且穩。禪堂免敎成廢燼。諸僧無事得安寧也。若是從軍去。羞殺相府門。母親。孩兒有一計了。誰人敢勇立功勛。殺退賊兵也。情願與英雄爲契姻。

﹝老旦﹞此事倒好。便不是門當戶對。也彊似陷於賊人之手。紅娘。你快去請長老來商議。﹝貼請末上介﹞老夫人叫貧僧。有何分付。﹝老旦﹞此事已急了。可與寺中兩廊下人說。不問僧俗人等。有能退得賊兵者。願將小姐與他爲妻。決不爽信。﹝末﹞夫人旣有此言。待小僧拍手髙叫。﹝叫介﹞兩廊下人等聽著。但有能退賊兵者。夫人有言。願將小姐妻之。﹝生急上介﹞我有退兵之策。如何不早來尋我。﹝見介老旦﹞先生計將安出。﹝生﹞重賞之下。必有勇夫。賞罰若明。其計必成。﹝旦與貼介﹞只願得這秀才退得賊兵便好。﹝老旦﹞方才與長老說過。但退得賊兵者。願將鶯鶯妻之。﹝生﹞旣然如此。休要驚嚇了我渾家。﹝貼﹞晌午喫晚飯。早些哩。﹝生﹞一交跌在籠糠裏。抱穩了。請入臥房裏去。我有退兵之策。﹝老旦﹞紅娘扶小姐進去罷。﹝旦貼下生﹞我有一計。用著長老。﹝末﹞貧僧不會廝殺。別尋一个去罷。﹝生﹞長老休慌。不用廝殺。只要與賊人打話。說夫人本待就將鶯鶯小姐送去。一者父喪在身。二者於將軍不利。不必鳴鑼擊鼓。驚殺了小姐。可惜了。將軍可按甲休兵。退一箭之地。且容三日之內功徳完滿。除了孝服。換上鮮衣。將小姐送到陣前成親便了。﹝末依前叫介內應﹞旣如此。限你三日後不送出來。放火燒了寺門。殺得你僧俗不畱一个。軍校們且退去一箭之地。﹝眾應介末﹞且喜賊人依我說退去一箭之地。限三日後。倘此計不成。我等死無噍類。﹝生﹞不妨。小生有一故友。姓杜。名確。號爲白馬將軍。見統兵鎭守蒲關。此�相去不遠。小生修書一封去請。他必然來救我。此去也不多路。只是無人敢去。﹝末﹞我寺中有一徒弟。叫做惠明。平昔只愛廝殺。此人可去。須用言語激他便好。﹝生﹞待我修書。你去叫他出來。﹝寫書介末﹞惠明何在。﹝醜扮惠明上﹞

【粉蝶兒】聽得傳呼。不覺心頭起火。

﹝見介﹞長老叫我做甚麼。﹝末﹞我寺被孫飛虎圍了。要擄崔鶯鶯小姐。今張先生修書去請杜將軍。無人敢去。﹝醜﹞我敢去。﹝生﹞你去不得。﹝醜﹞我怎麼去不得。﹝生﹞看你言不出眾。貌不驚人。只好念經拜懺。有甚本事去得。

【好孩兒】﹝醜﹞不念法華經。不禮梁皇懺。丟了僧伽帽。撇了袒褊紅衫。殺人逗起英雄膽。兩隻手將烏龍棍來揝。直殺入虎窟龍潭。非是我出尖貪婪。

﹝生﹞你曾喫齋麼。

【福馬兒】﹝醜﹞喫菜饅頭委實口淡。五千人不索煎爛。腔子裏熱血且權消渴。生心。解饞。五千人做一頓饅頭饀。

﹝生﹞不信你喫得許多。

【紅芍藥】﹝醜﹞包殘肉把靑鹽蘸。﹝生﹞你如今敢去麼。﹝醜﹞你那裏問俺敢也不敢。孫飛虎聲名播斗南。能淫欲這般貪濫。﹝生﹞你曉得念經麼。﹝醜﹞經文也不會談。﹝生﹞會坐禪麼。﹝醜﹞逃禪也懶去參。﹝生﹞你是出家人。如何只好廝殺。﹝醜﹞戒刀頭新來鋼蘸。鐵棒上塵土不染。

﹝生﹞你寺中和尙如何。

【耍孩兒】﹝醜﹞他只會喫齋飯。在僧房裏卻不管燒了伽藍。﹝生﹞這一封書徑到蒲關上杜將軍處投下。﹝醜﹞多謝得。扶危困故友書一緘。今日裏撞釘子把賊兵探。大腳步非誇侃。

﹝生﹞倘賊兵不放你過去。如何是好。

【■﹝山上乃下﹞河陽】﹝醜﹞著幾个沙彌把寶蓋擔。排陣勢把他來按。遠的破開步將鐵棒拴。近手的將刀來斬。小的提起來將腳尖按。大的扳下來把髑髏鍖。

【縷縷金】矁一矁海波翻。滉一滉索瑯瑯振山巖。打熬成天生這般劣性人。拚捨著命幾曾肯忐忑。更不怕勒馬停驂。

﹝生﹞只怕你到此分際不得。

【紅繡鞋】﹝丑﹞平生欺硬怕軟。欺硬怕軟。喫苦不愛甘。非是你每拈花柳沒掂三。休因親事胡怕俺。咱非是躱懶。杜將軍不肯把兵來挽。張解元幹將風月擔。

【尾聲】威風助我齊吶喊。擂鼓搖旗不等閒。此去將半萬賊兵嚇破膽。

﹝丑下生﹞夫人長老放心。此書若到蒲關。杜將軍必定起兵就來解圍。

非是鯫生特顯才。

夫人長老且寬懷。

此書若到蒲關寨。

管取英雄卽便來。

第十四出潰圍請救

﹝醜上﹞賫書今日到蒲關。只恐崎嶇道路難。非是小僧誇大膽。管教彊寇活應難。夜來長老與張生著我賚書往蒲關見白馬將軍。只得捨命撞將過去。若不放我去。就與他廝殺起來。﹝淨眾上拏住介﹞漁藏大海垂綸釣。獵向山中布网羅。你那禿子那裏去。﹝醜﹞你不要拏我。且聽我說。

【駐雲飛】衣缽隨身。抄化不多糧米盡。四下裏兵戈振。各自逃生命。嗏。不意此遭擒。吿將軍息怒停嗔。望可相憐憫。佛面須看放我行。

﹝淨﹞旣是布施的。放他過去。

合放手時須放手。

得饒人處且饒人。

第十五出白馬起兵

﹝末上﹞幕府英雄勝虎狼。擎天玉柱紫金梁。妖嬈警夜長蛇動。武士春園細柳香。十六雙牌新駐節。三千里鎭動邊疆。莫言邊鄙專生殺。膺錫殊恩沐寵光。自家杜將軍帳下頭目是也。俺元帥近臨邊境。威鎭疆場。大振聲權。宏張師旅。指揮則鳥雀飛揚。叱吒則龍蛇蟠避。運籌於三關之上。決勝於千里之中。帷轂登壇。權旌駐節。官授徵西大元帥之職。生得雄腰虎背。常懷義膽忠肝。道猶未了。元帥早到。﹝外上介﹞

【菊花新】一片丹心圖報主。鎭邊陲竹帛生輝。治國齊家。兵行仁義。不比那殺妻吳起。

文帝鸞輿勞北徵。條侯從此整嚴兵。轅門忽報將軍令。今日方知細柳營。下官叨蒙聖恩。官拜徵西大元帥之職。奉勑鎭守蒲東地方。自那日與契弟相別。倏經數月。他相約我不久到此。爲何不見來。﹝末上介﹞有事不敢不報。無事怎敢亂傳。報軍情事的。﹝遞帖外接看介﹞一爲擾害地方事。近因丁文雅失政。軍校不守紀律。因而作亂。擾害鄕民。知道了。起去。﹝末下外﹞這廝不守王法。擾害百姓。就欲進兵徵討。爭柰未知彊徒出沒。正所謂將以仁信義勇威嚴爲本體。腹心耳目爪牙爲用。兵校何在。﹝醜上﹞會傳天外信。善達世間書。﹝眾﹞甚麼人。﹝拏住介﹞稟元帥。一个和尙撞關。想是姦細。特拏在此。﹝外﹞這禿廝敢是打探軍情事的。軍校拏去砍了。﹝醜﹞容小僧稟知。﹝外﹞也罷。你從實供來。

【紅衲襖】﹝醜﹞問貧僧何處來。﹝外﹞爲甚到此。﹝醜﹞爲寓空門西洛客。﹝外﹞西洛客是何人。﹝醜﹞麾下投書張秀才。﹝外﹞那秀才怎麼。﹝丑﹞近日遭逢飛虎賊。愴惶無布擺。險把殘生害。﹝外﹞秀才家不過琴劍書箱。那有良金美玉。﹝醜﹞不因韞櫝藏珠也。﹝外﹞他爲甚麼。﹝醜﹞只爲崔家少女傾城色。

有書在此。﹝眾接書外看介﹞

【一封書】洛生珙拜兄。近日何期遇難中。孫飛虎逞凶。劫掠人財彊聚眾。崔相國家並僕等。一旦如魚困釜中。破羣雄。仗威風。顚沛來緘恕不恭。

這書果是我兄弟寫的。左右。放了那和尙。與他酒飯壓驚。﹝眾應介外﹞左右。此去賊營多少路程。﹝眾﹞此去到蒲東普救寺。約有一百餘里。﹝外﹞吾去救崔張。髙其義。擒飛虎。顯其威。就選精兵。連夜進發。﹝末﹞覆元帥。兵書云。五更而趨戰。只擒上將軍。百里而趨戰。只蹶上將軍。彊寇之來。勢不可測度。最是兵家所忌。未可前進。﹝外﹞你曉得甚麼。吾料賊子志在酒色。比及五更。一鼓而擒。所謂義兵神策迅速。聞雷掩耳無及。就要起兵前去。﹝醜﹞稟元帥。與張先生甚麼交子。

【排歌】﹝外﹞君瑞同窗。是我膠漆故知。同袍怎忍顚危。吾今卽刻便興師。管彊梁翦艸除。﹝合﹞人吶喊。馬奔飛。半天搖動五方旗。功成日。奏凱回。鞭敲金凳喜孜孜。

【前腔】﹝醜﹞上吿將軍。略聽咨啟。和尙那裏呵。事急一似燒眉。將軍若肯發慈悲。免使諸僧作怨鬼。﹝合前﹞

要全道義顯軍威。

不惜千金怒發機。

掃盡蒲關彊賊輩。

元戎齊唱凱歌回。

第十六出飛虎授首

【四邊靜】﹝淨醜眾上﹞鶯鶯許我爲姻眷。移兵退一箭。願結百年期。今朝三日滿。眾須吶喊。若不速獻。佛寺盡成灰。僧俗盡戮徧。

左右的。與那和尙打話。三日限滿。如何不獻出鶯鶯。稍有遲延。僧俗不畱一个。殿宇盡皆燒毀。﹝眾叫介內應介﹞待蒲關白馬將軍到來。就獻出來。﹝醜眾驚介﹞不好了。走漏消息了。

【剔銀燈】﹝淨眾﹞三日前許結美緣。誰知他甜言相騙。吾聞白馬眞英漢。他來時吾屬必翦。難言。心驚膽寒。渾身上淋漓雨汗。﹝外引眾上﹞

【粉蝶兒】怒髮衝冠。長江直把投鞭斷。

﹝眾﹞稟元帥。前面就是賊營。﹝外﹞眾軍校與我排開陣勢。與他交戰。﹝交戰拿住飛虎介外﹞快請兄弟出來。﹝生上﹞

【醉落魄】吾兄久別情難會。難中感得來相濟。﹝老旦上接﹞特蒙祕策回生。猶勝嚇蠻書。

﹝眾相見介外﹞老夫人在此受驚。皆是下官不能鎭守之過。﹝生﹞若非仁兄見救。幾乎失所。﹝老旦﹞老身母子蒙將軍活命之恩。不能報其萬一。則亡夫亦感徳於地下矣。﹝外﹞區區職分當爲。何足謝之。左右抓那賊子過來。﹝淨見跪介外﹞孫飛虎有甚申說。從實供來。﹝淨﹞小人罪犯難逃。望將軍筆下放生。﹝外﹞戡亂禦民者。旣有賞而有爵。作亂掠民者。豈無罰而無刑。賞無濫給。法不妄施。今孫彪功無汗馬。選列褊裨。襲世勛而不懷忠義。壞紀律而專務非爲。甘效大鎗銅馬。不師武子穰苴。三綱五常。本彜倫而未達。七封八陣。該機務而何知。慕少艾而猖狂。逼人閨閫。合無藉以擾攘。亂我王師。觸虎威分當納命。諒鼠輩何足獻俘。元惡難容。例應裁處。脇從堪憫。事屬可矜。王法緣情。肯私於出入。金科得罪。敢失於毫釐。爲從從輕。徒流當充於軍卒。爲首從重。誅斬合坐於渠魁。速送所在法司。監候呈詳處決。左右。與我牢固押發前去。﹝淨﹞正是臨刑自古方知覺。事到頭來悔卻遲。﹝下生﹞愚弟特備一杯蔬酒。與仁兄酬勞。

【黃鶯學畫眉】﹝生把盞介﹞憶昔共分離。嘆參商幾載余。靑雲事業眞堪愧。奔兢道途。遭逢崄巇。仁兄迅掃彊徒退。﹝合﹞細思誰料今朝裏。重見漢室官儀。

【前腔】﹝外﹞一自著戎衣。念交情會晤稀。誰知此地遭顚沛。驚見弟書。惟恐到遲。﹝生﹞有勞仁兄。何以克當。﹝外﹞兵家勞役何曾忌。﹝合前﹞

【前腔】﹝老旦﹞最苦是娘兒。駕靈輀返故廬。依親暫向叢林寓。逢著亂離。全家痛悲。賴斯文請得恩官至。

﹝合前末眾﹞多蒙將軍垂救。眾闍黎得命。特來叩頭拜謝。﹝叩頭介外﹞眾和尙去罷。﹝眾下外﹞賢弟。如今民安事妥。就同下官到關上相敍幾時。打點上京取應如何。﹝生﹞感蒙仁兄厚徳。爭柰老夫人有言。已許退兵者將女妻之。待此事一諧。卽當叩拜。﹝外﹞老夫人旣有所許。正謂淑女以配君子。容當慶賀。下官信地難離。就此吿別。

欲別臨岐意若何。

今生難報此恩多。

種成雙玉藍田美。

金鼓齊鳴唱凱歌。

第十七出東閣邀賓

【花心動】﹝貼上﹞半萬賊兵。捲浮雲片時掃盡。孤兒幼女。死裏逃生。列山靈。陳水陸。張君瑞合理欽敬。

老夫人著我去請張先生。必是與小姐成親。想起來一家若無張先生。這性命其實難保也。

【步步嬌】憑著他善武能文書一紙。早醫可了相思病。薄衾單枕有人溫。鳳帳鴛幃早則不冷。今日東閣玳筵開。煞彊似西廂和月等。

道猶未了。早到書院中了。張先生。開門開門。﹝生上介﹞

【前腔】客館蕭條春將盡。碧艸埋芳徑。﹝貼咳嗽介生﹞隔窗嗽一聲。是誰。﹝貼﹞是我。﹝生﹞他啟朱唇急來答應。敢問紅娘姐到此有何話說。﹝貼﹞老夫人著我來請先生赴席。﹝生﹞如此。小生便行。﹝貼﹞秀才每聞道請先生。卻便似聽了將軍令。

﹝生﹞紅娘姐。此席爲何而設。

【宜春令】﹝貼﹞第一來爲壓驚。第二來因謝承。﹝生﹞擺列甚麼茶飯。﹝貼﹞殺羊茶飯。﹝生﹞敢是未曾完備。﹝貼﹞來時早已安排定。﹝生﹞請何人相陪。﹝貼﹞斷閒人。不會親鄰。請先生和俺鶯鶯配聘。﹝生﹞如此。小生謹依嚴命。﹝貼﹞我只見他歡天喜地。謹依來命。

﹝生看地顧影介貼﹞張先生。你爲何看了地下。走來走去。﹝生﹞小生客邊乏鏡。聊借天光。以照吾影耳。

【五供玉枝花】﹝貼﹞來回顧影。文魔秀士欠酸丁。﹝生﹞紅娘姐。你看我兩鬢如何。﹝貼﹞下工夫將頭顱來掙。遲和疾擦倒蒼蠅。光油油耀花人眼睛。酸澑澑螫得牙根冷。天生這个後生。天生那个俊英。

﹝貼﹞張先生。我有一句話要對你說。﹝生﹞但說不妨。

【玉嬌鶯兒】﹝貼﹞今宵歡慶。我鶯鶯何曾慣經。你須索要款款輕輕。燈兒下共交鴛頸。端詳可憎。誰無志誠。你兩人今夜親折證。﹝生﹞謝芳卿。謝紅娘姐錯愛。成就了這姻親。

﹝生﹞敢問紅娘姐。那裏有甚麼景致麼。

【解三酲】﹝貼﹞玳筵前香焚寶鼎。繡簾外風掃閒庭。落紅滿地胭脂冷。白玉欄桿花弄影。﹝生﹞更有甚麼好處。﹝貼﹞準備著鴛鴦夜月銷金帳。孔雀春風軟玉屛。﹝生﹞有甚麼樂器麼。﹝貼﹞合歡令。有鳳簫象板。錦瑟鸞笙。

【前腔】﹝生﹞可憐我書劍飄零無厚聘。感不盡姻親事有成。新婚燕爾安排定。除非是折桂手報答前程。我如今博得个跨鳳乘鸞客。到晚來臥看牽牛織女星。非僥幸。受用的珠圍翠繞。結果了黃卷靑燈。

【前腔】﹝貼﹞憑著你滅寇功勛舉將能。卻不道兩字功名未有成。爲甚麼鶯鶯心下十分順。只爲君瑞胸藏百萬兵。專請你有恩有義閒中客。回避了無是無非廊下僧。夫人命。道足下莫敎推托。和賤妾卽便隨行。

【尾聲】老夫人專意等。﹝生﹞常言道恭敬不如從命。﹝貼﹞張先生。是必早些來。休使紅娘再來請。

張先生。如今合當謝我了。

纒頭江錦謝嬌紅。

水溢藍橋路未通。

管取門闌多喜气。

定敎女婿近乘龍。

第十八出北堂負約

【鵲橋仙】﹝老旦上﹞忘憂設宴。非閒遣。只爲全家被難。﹝貼上﹞調和琴瑟在今宵。消卻兩邊愁怨。

﹝老旦﹞枝頭失翠鶯先覺。葉底消紅蝶未知。前日兵圍寺門。要擄鶯鶯。無柰只得將女孩兒許了張生。幸得事已寧息。爭柰先夫存日。已曾許配侄兒鄭恆。前者寄書去著他來搬喪。此子倘知。如何下落。寧可負妾今日之言。莫違先夫存日之約。我今日設一筵席。去請張先生。一來酬謝活命之恩。二來說斷了這門親事。紅娘。夜來分付你安排筵席。完備未曾。﹝貼﹞完備了。﹝老旦﹞快請張先生來。﹝貼﹞張先生來了。﹝生上﹞

【番卜算】一見便畱情。自覺成何益。姻緣天付與。自有團圓日。

正是有緣來看洛陽花。無心坐聽笙歌沸。﹝見介老旦﹞前日兵圍之際。若非先生。焉有今日。一家之命。皆足下之所活也。聊備小酌。非爲報禮。請勿嫌輕。﹝生﹞一人有慶。兆民賴之。賊子之敗。皆夫人之福也。萬一杜將軍不至。我輩皆無脫死之計。此皆往事。不足掛齒。﹝老旦﹞先生請上坐。﹝生﹞小生侍立於傍。尙且不敢。焉敢與夫人對坐。﹝老旦﹞恭敬不如從命。﹝生吿側坐介老旦﹞紅娘把坐兒移正了。﹝生﹞不敢。﹝貼﹞女婿門中嬌客。便坐何妨。﹝老旦﹞休要多說。去請小姐出來。﹝貼﹞小姐。夫人有請。﹝旦內應介﹞我身子不快。出來不得。﹝貼﹞小姐。你道請誰。﹝旦內應﹞是請誰。﹝貼﹞請張先生。﹝旦內應﹞旣請張先生。只得扶病走一遭。

【前腔】﹝旦上﹞簾外喚聲聲。何事相催逼。﹝貼﹞報道可相見。那个曾相識。

﹝老旦﹞孩兒。若非張先生活命之恩。今日怎得保全一家性命。孩兒你過來。不須回避。上前拜了哥哥。﹝生背介﹞這聲息來得不好了。﹝旦背介﹞母親變卦了。﹝老旦﹞紅娘斟酒過來。﹝老旦把盞介﹞

【畫眉序】若不是君瑞識人多。別个焉能退干戈。排著酒果列著笙歌。花陰細暖日庭階。香篆裊東風簾幕。﹝合﹞感伊救我全家禍。欽敬禮正當酬酢。

﹝老旦﹞孩兒將酒來遞哥哥一杯。﹝旦把盞介﹞

【前腔】雙眼轉秋波。一點靈心早瞧破。著鶯鶯做妹妹拜了哥哥。白茫茫水溢藍橋。撲簌簌把比目魚分破。﹝合﹞柰何愁把眉峯鎖。驀忽地又早張羅。

﹝生﹞我已醉。喫不得了。

【前腔】自覺醉顏酡。低首無言自摧挫。手難擡稱不起這兩肩窩。沒定奪啞謎難猜。天殺的老夫人。說謊話比天來大。﹝合前﹞

【滴澑子】﹝貼﹞謾說道佳人自來命孤。誰承望好事頓成間阻。是他將半萬賊兵破。如何番成做離恨歌。請他來不快活。兀的江州司馬淚痕多。

【鮑老催】﹝旦﹞從今恨多。玉容寂寞梨花朶。胭脂淺淡櫻桃顆。相思病料已成。何時妥。將顫巍巍雙頭花蕋輕團揑。香馥馥縷帶同心割。連理樹都折挫。

【雙聲子】﹝旦貼﹞今非昨。今非昨。把靑春女成耽擱。顚窨卻。顚窨卻。將美前程都虛過。我共他。我共他。料想著。料想著。今日成敗。都是你个蕭何。

【尾聲】﹝生﹞一杯悶酒樽前過。﹝貼﹞訴衷腸爭柰母親側坐。﹝合﹞把恩義如山成小可。

﹝老旦﹞紅娘扶小姐進去。﹝旦﹞萬種情懷無處訴。夜深花下吿穹蒼。﹝下生﹞小生醉也。在老夫人跟前。有一言吿稟。﹝老旦﹞但說不妨。﹝生﹞老夫人。前者兵圍之際有言。但有僧俗人等。退得賊兵者。願將小姐妻之。小生其時懷惻隱之心。慨然作書。去請杜將軍來。庶幾得免夫人之禍。今日蒙請小生赴席。將謂有喜慶而來。不知夫人何故以兄妹相待。小生豈爲餔醊乎。此事若果不諧。卽便吿退。﹝老旦﹞先生縱有活命之恩。柰先夫存日。將小女許嫁捨侄鄭恆。卽今寄書去著他來搬喪。此子倘至。將如之何。老身多贈先生金帛。別選豪門貴宅之女。豈不美哉。﹝生﹞旣然夫人不允親事。小生豈慕金帛而來。卻不道書中有女顏如玉。就此吿退。﹝老旦﹞紅娘。你哥哥醉了。送回書院中去睡。有話明日再說。﹝老旦下生詐醉介﹞紅娘姐扶我一扶。﹝貼﹞先生你自走。我到扶你不成。你少喫些也罷了。﹝生怒介﹞紅娘姐。你見我喫酒來。有分只熬蕭寺月。無緣難遇洞房春。小生只爲小姐。忘餐失寢。夢斷魂勞。常忽忽如有失。自寺中一見。隔墻酬和。迎風待月。受無限之苦。今日又不得成此親事。夫人變了卦。使小生志竭思窮。此事何時是了。﹝生跪介﹞紅娘姐。可憐見張珙。將此情訴與小姐。就解下腰間所系之帶。尋个自盡。可憐刺股懸頭客。險作離鄕背井魂。﹝自縊介貼奪救介﹞這等死得快。先生且不要慌。妾當與君圖之。﹝生﹞旣蒙允救。小生當築壇拜將。﹝貼﹞妾見先生有囊琴一張。必善於此。俺小姐素慕於琴。今夜我與小姐同到花園中燒香。但聽咳嗽爲號。先生操動。若小姐聽得。說甚麼話。那時將此情達之。明日卻來回報先生。這早晚怕我夫人尋我回去也。﹝下生﹞正是

一曲瑤琴試探心。

鶯鶯小姐是知音。

髙山流水千年調。

管取文君側耳聽。

第十九出琴心寫恨

【卜算子】﹝生上﹞月掛柳梢頭。漏斷人初靜。千古風流指下生。付與知音聽。

東邊日出西邊雨。莫道無情卻有情。日間紅娘說道相如將琴挑動文君之意。不免叫琴童取琴出來。琴童何在。﹝醜上﹞夜靜瑤琴三五弄。悲風動處月光寒。知音彈與知音聽。不是知音不與彈。琴在此。﹝生﹞琴童。你與我燒下一鑪香。煎下一罐茶。你自回避。﹝丑應下生﹞爨下焦桐玉琢成。輕勾緩剔鳳凰鳴。髙山流水千年調。白雪陽春萬古情。松籟響。澗泉淸。攜來指下韻將成。文君未必能知否。月滿池塘夜气淸。你這琴呵。小生與足下湖海相隨數年。今夜這場大功。都在你這金徽玉軫蛇腹斷紋繹陽焦尾冰弦之上。怎生借得那一陣順風。將小生這琴聲吹入俺那小姐玉堆成粉撚就知音俊俏的耳朶裏去。﹝生作理琴介旦貼同上﹞

【滿江紅】﹝旦﹞拋卻金鍼。離繡閣黃昏時節。見碧天如洗。一輪明月。﹝貼﹞花影滿階秋露冷。銀河萬里光澄徹。﹝合﹞殷懃同到小園中。把名香爇。

﹝旦﹞水沈未爇黃金鼎。花影重過白玉欄。紅娘。我和你後花園中燒香。不覺又更深了。快行幾步。﹝行介旦﹞夢斷巫山一片雲。起來移步款紅塵。山禽莫向空林語。怕有幽人重惜春。老母居孀。故園迢遞。好傷感人也。將香桌過來。﹝拈香介﹞願祝先考逍遙。母親康泰。及早還鄕存亡均感。﹝貼﹞要知小姐幽懷事。盡在深深兩拜中。﹝旦﹞紅娘。你看好晚景也。

【梁州序】晴空云斂。冰輪初湧。風掃殘紅。無數香階堆擁。好似悶懷千種。那人呵。只落得心中作念。口內閒題。夢裏相和哄。今日華堂開綺席。意朦朧。卻敎我翠袖殷懃捧玉鍾。﹝合﹞愁似織。和誰共。雙蛾蹙損春愁重。魚得水。甚時同。

﹝貼﹞小姐。你看這般月暈。明日敢有風也。﹝旦﹞風月天邊有。人間好事無。﹝貼咳嗽介生﹞那人來了。﹝生作彈琴介旦﹞是甚麼響。﹝貼﹞小姐。你試猜一猜。

【漁燈兒】﹝旦﹞莫不是步搖得寶髻玲瓏。﹝貼﹞不是。﹝旦﹞莫不是裙拖得環佩叮咚。﹝貼﹞不是。﹝旦﹞莫不是鐵馬在檐前驟風。﹝貼﹞也不是。﹝旦﹞莫不是金鉤雙控。咭叮當敲響簾櫳。

﹝貼﹞姐姐許多般都猜不著。你再猜一猜。

【前腔】﹝旦﹞莫不是梵王宮夜撞金鐘。﹝貼﹞不是。﹝旦﹞莫不是疎竹蕭蕭曲檻中。﹝貼﹞也不是。﹝旦﹞莫不是牙尺翦刀聲相送。﹝貼﹞也不是。﹝旦﹞莫不是漏聲長滴響壺銅。﹝貼﹞一發不是了。你且聽著。﹝旦做聽介﹞呀。我只道甚麼響。卻原來近西廂誰理絲桐。

【錦漁燈】其聲壯似鐵騎刀鎗冗冗。其聲輕似落花流水溶溶。其聲髙似風淸月朗鶴唳空。其聲低似兒女語小窗中。

﹝貼﹞姐姐你聽。越彈得好了。

【錦上花】﹝旦﹞他那裏思不窮。我這裏意已通。嬌鸞雛鳳失雌雄。他那裏曲未終。我這裏意轉濃。爭柰伯勞飛燕各西東。﹝貼﹞姐姐。滿懷心腹事。﹝旦﹞盡在不言中。

我且近書房聽一聽。﹝貼﹞姐姐。你在這裏聽。我去瞧老夫人便來。﹝貼下生﹞窗兒外有人聲。想必是他來了。待我將琴攺調其詞。另彈一曲。就歌一篇鳳求凰。昔日司馬相如得此曲成事。我𨿽不及司馬相如。那小姐到有文君之意。﹝歌介﹞有美人兮見之不忘。一日不見兮思之如狂。鳳飛翺翔兮四海求凰。無柰佳人兮不在東墻。將琴代語兮聊寫衷腸。何日見許兮慰我彷徨。願言匹配兮攜手相將。不得於飛兮使我淪亡。﹝旦﹞是彈得好也。其聲哀。其意切。淒淒然如鶴鳴九臯。使妾聞之。不覺淚下。

【錦中拍】這的是令他人耳聰。訴自己情衷。知音者芳心自動。感懷者斷腸悲痛。這一篇與本宮。始終。不同。一字字更長漏永。一聲聲衣寬帶松。別恨離愁番做一弄。張生呵。越敎人越知重。

﹝生﹞便是老夫人忘恩失義。不合小姐也失信於我。﹝旦﹞你錯埋怨我。﹝貼上介﹞老夫人睡醒。尋小姐哩。

【錦後拍】﹝旦驚介﹞只見他走將來气衝衝。怎不敎人恨匆匆。嚇得人怕恐。嚇得人怕恐。早是不曾轉動。女孩兒直恁響喉嚨。謹摩弄。我欲將他攔縱。只恐夫人行把我來廝葬送。

﹝貼﹞姐姐。張先生只在這幾日上要回去也。﹝旦﹞紅娘。你畱他再住幾日。﹝貼﹞畱他也沒有什麼好處與他。

【尾聲】﹝旦﹞只說道夫人時下有些喞噥。好共歹不著他脫空。怎肯輕拋下風流志誠種。

花陰隔斷姻緣路。

書生枉把幽情訴。

相思爭柰粉墻髙。

狗咬骨頭空咽唾。

﹝旦貼下生弔場介﹞那壁廂俏然。想是小姐去也。琴童過來。收拾進去。﹝醜上收介﹞敢問官人。這件東西板上有索。零零落落。被人盤問。有口難答。官人若不敎我。一似夢中搖鐸。﹝生﹞你原來還不曉得。我說與你知道。這是金徽玉軫。蛇腹斷紋。龍池鳳沼。仙人背。玉女腰。焦尾雁足。﹝醜﹞下面這一塊是甚麼。﹝生﹞這是底板。﹝醜﹞上面這幾條是甚麼。﹝生﹞是弦。﹝醜﹞底板是樹皮鋸的。弦是牛脊筋做的。許多零零碎碎。敎我如何記得。﹝生﹞你若難記。我編成一首詩與你念何如。﹝醜﹞這等好記。﹝生﹞金徽玉軫伴弦調。焦尾低垂雁足蹺。未向龍池尋變化。且臨鳳沼弄波濤。風流肌骨仙人背。窈窕形軀淑女腰。﹝生住口介丑﹞官人。再沒有了。﹝生﹞是沒有了。琴上的都做盡了。﹝醜﹞怎麼只有六句。又不成絕句。又不成律詩。待小人湊上二句。﹝生﹞這等到好。你說來我聽。﹝醜﹞官人把前面六句再念一徧。﹝生照前念介醜﹞

惹動崔家老底板。

害斷脊筋自去熬。

第二十出情傳錦字

【西地錦】﹝生上﹞愁重曉來未起。忘餐失寢因渠。楊花無力隨風。分明自不支持。

欲將淸夢遊巫峽。苦被鶯聲喚醒來。這相思病害殺我也。自那日彈琴之後。再不得見那小姐。紅娘說道。若有消息。必來回話。這幾日如何不聞音耗。好悶人也。不免在此少睡片時。又作道理。﹝作睡介貼上﹞

【前腔】曉過書齋探視。多應悶掩門兒。金釵敲戶輕輕的。此情猶恐人知。

我紅娘奉小姐之命。著俺看張生。況前日約他回話。須索走一遭。我想來一家若無張生。怎免得賊人之禍。

【降黃龍】相國行祠。寄居蕭寺。苦因喪事。孤兒幼女。孤兒幼女盡欲從軍而死。張生。此時伸志。遣尺書興師疾至。方顯得文章有用。天地無私。

【前腔】若非是。翦殺賊寇。險些个滅門絕戶。俺一家兒。鶯鶯君瑞。在危急許配雄雌。夫人。背盟推托。卻以兄妹爲之。把婚姻一時打滅。頓成拋棄。

我看張生與俺小姐。兩下裏都害相思。

【衮】一个潘郞鬢有絲。杜韋娘非舊時。一个帶圍寬淸減了小腰肢。一个睡昏昏不待觀經史。一个意懸懸懶去拈鍼指。一个筆下寫幽情。一个弦上傳心事。兩下裏都一樣害相思。

說話之間。早到書院中了。且將唾津兒潤破紙窗。看他在裏面做甚麼。

【二衮】潤破紙窗兒。潤破紙窗兒。俏聲兒窺視。見他和衣初睡起。前襟有折■﹝衤至﹞。孤眠滋味。淒涼情緖。這瘦臉兒不是悶死是害死。

【三衮】我把金釵敲門扇兒。金釵敲門扇兒。﹝生﹞是誰。﹝貼﹞我是散相思五瘟使。﹝生﹞呀。原來是紅娘姐。拜揖。﹝貼﹞張先生萬福。小姐想著伊。使紅娘來探取。﹝生﹞小姐使你來。有甚麼說話來。﹝貼﹞道風淸月朗。聽琴佳趣。到如今念千番張殿試。

﹝生﹞旣蒙小姐見憐之心。小生有一柬。敢煩紅娘姐達知肺腑。﹝貼﹞只恐他番過面皮來。﹝生﹞望紅娘姐好歹與我傳了去。

【四衮】﹝貼﹞他若見了書。他若見了詞。顚倒廢神思。他拽紮起面皮。憑誰寄言語。他道這妮子。敢胡行事。當面的嗤嗤的扯爲碎紙。

﹝生﹞紅娘姐。若與我成就此事呵。小生當以金帛酬之。﹝貼﹞看你這窮酸鬼。希圖你的錢哩。

【五衮】饞窮酸餓鬼。饞窮酸餓鬼。賣弄有家私。莫不爲圖謀。我特來到此。怕有情人。乖劣性子。你只說道可憐見隻身己。

﹝生﹞就依著紅娘姐說。可憐見小生隻身己。﹝貼﹞原來旣認不是。你快寫。我等著你。﹝生寫介貼﹞寫得好呵。讀與我聽。﹝生念介﹞珙百拜芳卿可人妝次。自別顏範。鴻稀鱗絕。悲愴不勝。孰料夫人以恩成怨。變易前盟。使小生目視東墻。恨不得奮翼於妝臺左右。患成思竭。垂命有日。聊奉數字。以表寸心。萬一有見憐之意。伏乞速慰好音。庶救殘喘。造次欠恭。幸惟恕罪。後成五言一首。錄呈見情。相思病轉添。謾把瑤琴弄。樂事又逢春。芳心邇亦動。此情不可違。虛譽何須奉。莫負月華明。且憐花影重。

【一封書】﹝貼﹞看他殷懃處可喜。拂花箋打稿兒。先寫幾句寒溫序。後題著五言八句詩。不移時。可知之。疊做同心方勝兒。張生呵。忒風流。忒煞思。忒聰明。忒浪子。

﹝生﹞紅娘姐。小生呵。

【皂羅袍】顚倒寫鴛鴦兩字。方信道在心爲志。紅娘姐。你去到小姐面前用意些。看喜怒其間覷个意兒。﹝貼﹞我自有道理。放心學士。自當處置。言談之際。作个道理。只說彈琴那人敎傳示。

﹝生﹞紅娘姐。萬望用心。小生自當重報。﹝貼﹞這緘帖兒我與你將去。張先生自當以功名爲念。休得要誤了你志气。

【南郊醉扶歸】﹝貼﹞將偸香手準備折桂枝。休敎淫詞兒污了龍蛇字。藕絲兒縛定鵾鵬翅。黃鶯兒奪了鴻鵠志。休因翠幃錦帳一佳人。誤了你玉堂金馬三學士。

﹝生﹞紅娘姐。此事專望回報。

【尾聲】﹝貼﹞從敎宋玉愁無二。瘦損了這相思樣子。百歲歡娛全憑這張紙。

張先生。你放心。正是此去桃源應有路。管教仙子遇劉晨。﹝下生﹞紅娘將這緘帖兒送去。不是小生誇口說。就是一道會親的符驗。他道明日來回報。正是

眼望旌捷旗。

耳聽好消息。

第二十一出窺簡玉臺

【祝英臺近】﹝旦上﹞托冰弦。傳素手。心事已無有。西廂淸露月明閒。怎知道楚館云寒。秦樓月暗。無人處有誰腸斷。

自從前夜聽琴之後。不覺神思昏迷。形容憔悴。如今天色旣明。不免再睡片時則个。自是日長鍼綫懶。海棠時候睡偏多。﹝旦睡介貼上﹞奉小姐命。去看張生。因伏侍老夫人。不曾回小姐話。如今不聽得小姐做聲。又敢是睡哩。

【祝英臺】啟朱扉。開繡榻。風靜夜簾閒。香冷篆煙。燒燼銀缸。金荷上夜燈猶燦。姐姐還睡哩。慵懶。比及將暖帳輕彈。先揭起羅幃偸看。只見玉釵橫。日髙不理鬟。

昨日張生著我寄這緘帖兒與俺小姐。我欲待就與他。恐小姐反有怪意。我且把來放在妝臺裏面。看他見了。說些甚麼。正是風暖鳥聲碎。日髙花影重。﹝下旦醒對鏡介﹞

【前腔】心亂。晚妝殘。烏雲嚲。春睡損紅顏。雙眼倦開。半晌擡身。﹝行嘆介﹞酩子裏一聲長嘆。﹝見書介﹞這書是那裏來的。敢又是紅娘這小妮子。無端。不思量刺鳳描鸞。只學去傳書遞緘。意孜孜。顚來倒去不害心煩。

紅娘在那裏。﹝貼上﹞小姐有何分付。﹝旦﹞小賤人。這書是那裏來的。我是相國之女。誰敢將緘帖兒來戲弄我。且吿過夫人。打你這小賤人。﹝貼﹞小姐打誰。﹝旦﹞打你。打誰。﹝貼﹞我去稟夫人。敢怕不打我。倒要打你哩。﹝旦﹞這賤人。怎麼倒打我。﹝貼﹞小姐。是你著我去看張生。他著我送來。我又不識字。知他寫著甚麼來。你休要怪我。往夫人處首去。﹝旦扯住﹞這賤人倒會放刁。我假意道你。﹝貼﹞叫我一聲親親姐姐罷了。﹝旦﹞親親姐姐。試說與我。張生這兩日如何。﹝貼﹞小姐。害得他病越重了。

【前腔】摧殘。那張生呵。害得他白日黃昏。寂寞淚欄桿。廢寢忘餐。目斷東墻。他只把佳期相盼。﹝旦﹞他有病也不干我事。﹝貼﹞其間。送得他直上髙竿。掇了梯兒閒看。﹝旦﹞旣有病。著他喫些藥便了。﹝貼﹞若要這病好。除非是。出幾點風流香汗。

【前腔】﹝旦﹞遮攔。只敎他縛住心猿。意馬且牢拴。把病體扶持。經史相親。做个好人家風範。也罷。紅娘將筆硯過來。就寫幾句在緘尾上。將去與他。說遞書來不打緊。倘老夫人知道將如之何。今後再不可如此。這緘。只說道老夫人違背前盟。卻把女孩兒拖犯。你說我到如今。羞覩鏡裏孤鸞。

紅娘。你去就來回我話。正是

夢因遠別啼難喚。

書被摧殘墨未漧。

第二十二出猜詩雪案

【粉蝶兒】﹝生上﹞鬱悶滔天。敎我如何理料。

春蠶作繭絲方盡。蠟燭成灰淚始幹。昨晚紅娘將緘帖兒去了。未有回報。想此事定然成也。閒步一回。散悶則个。﹝貼上﹞

【泣橊花犯】晚妝樓上杏花殘。猶兀自怯衣單。那一片聽琴心淸露月明間。昨日向晚不怕春寒。幾乎被賺。那其間。豈不羞顏。爲你一个不酸不醋風魔漢。隔墻兒險做了望夫山。

因張生昨日寄書與俺小姐。到受了一場气。今日須索走一遭。看小姐前日的心。比今日的心不同了。

【漁家燈】你用心撥雨撩雲。我好意與你傳書遞緘。小姐呵不肯搜自己狂爲。待要尋人破綻。幾番背地裏愁眉淚眼。人面前巧語花言。張生呵。非慢。從今後會難。已見个酒闌人散。

﹝生見貼介﹞呀。紅娘姐。你來了。擎天柱大事如何了。﹝貼﹞張先生。不濟事了。再休胡纏。小姐變卦了。﹝生﹞小生這緘帖兒是會親的符驗。只是紅娘姐不肯與張珙用心。見得如此﹝貼﹞我若不用心。上有天理。

【前腔】這的是先生命慳。須不是紅娘違慢。這緘帖兒做了招狀。又是俺的公案。若不覷面顏。險把紅娘來拖犯。休嘆。云斂巫山。偸香手段今休慣。莫把從前風月擔。

恐老夫人尋我。吿別回去也。﹝生﹞紅娘姐。且住。你今番去了。更有誰與小生做主。必須再尋个道理。救小生一命。﹝生跪介貼﹞張先生請起來。你是讀書之人。豈不知禮。此事再休想了。﹝生﹞若果不能成就。小生其實是死。

【江頭金桂】﹝貼﹞你是秀才家風範。休要呆裏撒姦。待要恩情美滿。敎我骨肉摧殘。老夫人呵。手執棍兒摩挲看。這粗麻大綫。怎透鍼關。直待拄著拐棒兒閒攢懶。縫著合口。送暖偸寒。兩下裏做人難。待去呵。小姐性兒如蓋撒火。消息兒踏著泛。﹝生哭介﹞小生這條性命。都在紅娘姐身上。乞可憐見。﹝貼﹞我待不去呵。怎禁他甜話贊。

﹝貼丟書介﹞你的書在此。不知小姐寫甚麼在後面。你自去看。﹝生拾書看介﹞呀。有這場好事。聖旨到來。理當跪接。﹝貼﹞小姐寫甚麼在上。你念與我聽。﹝生念書介﹞他道忽覩佳音。荷蒙綣戀。旣有再生之恩。寧無特地之約。聊奉新詩。伏惟見教。待月西廂下。迎風戶半開。隔墻花影動。疑是玉人來。紅娘姐。此事成了。﹝貼﹞買幹魚放生。不知死活。他把我打罵焦躁中寫來的。又說事成了。﹝生﹞你若不信。我就解說與你聽。﹝貼﹞你解與我聽。﹝生﹞他說待月西廂下。著我月上時來。迎風戶半開。他開著門兒等我。隔墻花影動。著我跳過墻來。疑是玉人來。說我到也。﹝貼﹞他著你跳墻。怕無此語。﹝生﹞我是猜詩謎的杜家。風流隨何。浪子陸賈。那有差的勾當。﹝貼﹞這小姐連我也瞞了。

【小桃紅】那曾見寄書的瞞魚鴈。小則小心腸轉關。先寫著西廂待月等更闌。著你去跳東墻女字邊幹。卻原來。詩句包籠著三更棗也。緘帖兒裏埋伏九里山。他緊處將人慢。會雲雨鬧中取靜。我寄音書忙裏偸閒。

【蠻牌令】﹝生﹞紙光明玉版。字香噴麝蘭。﹝貼﹞這紙濕的爲何。﹝生﹞行兒邊濕透非兼春汗。一緘情淚紅猶濕。滿紙春心墨未漧。﹝貼﹞從今後休疑難。放心學士。穩倩取金雀釵鬟。

【前腔】﹝貼﹞他人行別樣親。我跟前取次看。更做道孟光接了梁鴻案。別人行甜言美語三冬暖。俺跟前惡語傷人九夏寒。回頭看。你這離魂倩女。怎發付擲果潘安。

﹝生﹞小生是讀書之人。怎跳得這墻過。

【前腔】﹝貼﹞隔墻花又低。迎風戶半拴。偸香手段今番按。﹝生﹞小生其實跳這粉墻不過。﹝貼﹞怕墻髙怎把龍門跳。﹝生﹞這花樹又密。﹝貼﹞嫌花密難將仙桂攀。放心去休辭彈。你去不去。﹝生﹞小生難去。﹝貼﹞你若不去呵。望斷他盈盈秋水。蹙損了淡淡春山。

﹝生﹞小生去兩遭。不曾見一些好處。﹝貼﹞今番不比往常了。

【尾聲】𨿽然是去兩遭倒不如這一番。隔墻酬和都胡侃。證果在今番這一緘。

正是聽琴酬和皆虛哄。證果全憑此一封。﹝下生弔場介﹞可嘆可嘆。萬事有分定。浮生空自忙。誰想小姐有此好處。如何等得到晚。

讀書經晷怕黃昏。

不覺西沈又掩門。

欲赴海棠花下約。

太陽何苦彊生根。

第二十三出乘夜踰垣

﹝貼上﹞花香繞徑東風細。竹影橫階澹月明。今日小姐著俺送書與張生。當面有許多假意。原來詩內暗約他來相會。小姐也不對我說。我也不說破他。且到其間。看他怎麼瞞我。今日晚妝。比別日不同了。更加十倍精神。只請他燒香便了。﹝叫介﹞小姐。我和你燒香去。﹝旦上﹞

【菊花新】東風寒透碧紗窗。控金鉤繡簾不掛。門闌暮靄映殘霞。對菱花晚妝初罷。

紅娘。你看月朗風淸。夜深人靜。好景致也。

【駐馬聽】不近諠嘩。嫩綠池塘藏睡鴨。自然幽雅。新柳拖黃。暗隱棲鴉。金蓮蹴損牡丹芽。玉簪兒抓住荼蘼架。苔徑泥滑。露珠濕透淩波襪。

﹝貼背介﹞我看那小姐與張生兩下裏含情巴不得到晚。看他怎麼下落。

【前腔】日落窗紗。兩下含情看月華。風光瀟灑。雨約雲期。楚臺巫峽。殘霞影裏噪歸鴉。兩下裏捱一刻似如一夏。風送飛花。紛紛亂撲香階下。

【前腔】﹝旦﹞玉兔無瑕。悶倚東風只自嗟。晚妝初罷。秋水凝眸。雲鬢堆鴉。鶯儔燕侶已曾約。心猿意馬難拴下。閉月羞花。敎人到處常縈掛。

﹝貼﹞小姐。你在太湖石畔站著。待我把角門開了看一看。怕有人聽我和你說話。﹝旦﹞你去就來。﹝貼看介﹞這涎臉好來了呵。

【前腔】月照銀紗。風動庭槐噪暮鴉。影分髙下。﹝生暗上貼見介﹞我只道是甚麼東西。卻是多才。帽側烏紗。一个潛身曲檻未撐達。一个背立湖山下。﹝生趕上抱貼介﹞小姐。你在此了。﹝貼﹞呸。你爲何這般模樣。早是妾身。若是老夫人時節。怎生是好。﹝生﹞小生害得眼昏了。﹝貼﹞休得謊咱。多應窮漢餓眼生花。

﹝生﹞小姐在那裏。﹝貼﹞在太湖石畔。我且問你。今晚果然著你來麼。﹝生﹞小生是猜詩謎的杜家。豈不曉得詩中之意。﹝貼﹞旣是這等。你若從角門裏來。只道我著你進來。你還跳過墻去。張先生。你看今夜好月。助你兩人之興。

【集賢賓】澹雲縹緲籠月華。似紅紙護銀蠟。絲絲嫩柳垂簾下。綠莎茵鋪著繡榻。良宵美約。庭院靜花枝低亞。張先生。他是个女孩兒家。須索要溫存摩弄。休猜做敗柳殘花。

【畫眉序】﹝生﹞他是嬌滴滴玉無瑕。粉臉生春鬢堆鴉。﹝貼﹞你不要驚他。連累著我。﹝生﹞紅娘姐。你擔驚受怕。圖甚麼浪酒閒茶。從今後打疊嗟呀。畢竟是心腸牽掛。﹝貼﹞爲你兩下裏情謙洽。張先生。將指頭兒吿了消乏。

張先生。我去你便來。﹝生﹞花園土地。保扶我跳過這墻去。大大的許个願心。也罷。牡丹花下死。做鬼也風流。﹝生跳抱旦介旦﹞曾見紅娘麼。﹝生﹞方才見來。﹝旦﹞紅娘。不好了。

【皂羅袍】﹝貼﹞爲甚麼心無驚怕。赤緊的夫妻。意不爭差。俺這裏躡足潛形俏的聽咱。一个羞慚一个怒發。張生無語。姐姐變卦。一个俏俏冥冥。一个絮絮搭搭。你看那張生不識羞的涎臉。叉定著手兒妝聾做啞。

﹝旦﹞紅娘快來。有賊。﹝貼﹞是誰。﹝生﹞是小生。﹝貼﹞姐姐。不要慌。是熟賊。﹝旦﹞賤人。賊有甚生熟。﹝貼﹞你道是誰。是張生。﹝旦﹞不要管張生李生。拿去見老夫人。﹝貼﹞拿他見老夫人。壞了他一生行止。待我叫他過來跪了。發落他一場。那時開了門。放他出去便了。﹝旦﹞也罷。隨你。﹝貼﹞張先生。好个猜詩謎的杜家。﹝生﹞明明寫詩。著我今晚來。又變了卦。﹝貼﹞姐姐。他說你寫詩去叫他來。﹝旦﹞詩在那裏。﹝生付詩介﹞這不是你寫的。﹝旦扯碎介生尋介貼﹞還好。不是我怎生開交。﹝貼扯生耳介﹞犯人一名當面。﹝生跪介旦﹞張先生。你旣讀孔聖之書。必達周公之禮。黃昏夜靜。至此何干。

【黃鶯犯桂花】今日見何差。不是我一家喬坐衙。對伊說幾句衷腸話。我只道你文學海樣深。誰知你色膽天來大。不想去跳龍門。卻原來學騙馬。﹝貼﹞姐姐看我面。饒了張生罷。﹝旦﹞若不看紅娘之面。拖去見老夫人。看你有何面目見江東父老。﹝貼﹞謝姐姐賢達。看我面情幹罷。若到官司詳察。張先生準備著精皮膚喫頓打。

﹝旦﹞張先生。你𨿽有活命之恩。則當受報。旣爲兄妹。何生此心。萬一老夫人知之。先生何以自安。今後再不可如此。若更爲之。與足下決不干休。我是相國家聲世所誇。妾身端比玉無瑕。﹝貼﹞此情若到官司理。應是非姦作盜拏。﹝旦貼下生弔場介﹞小姐。是你寫帖兒著我來。如今又變了卦。卻不悶殺我也。

【普天樂】再休題春宵一刻千金價。準備著寒窗更守十年寡。猜詩謎羞了杜家。尢雲殢雨休誇。莫指望西廂月下。山障了拂墻花枝低亞。偸香手做了話靶。參不透風流調法。淫詞兒早已折罰。

桂子香中客。

槐花病裏看。

襄王空有夢。

何日到巫山。

第二十四出回春柬藥

【卜算子】﹝旦上﹞懨懨瘦損。那値殘春時候。

事往情難斷。恩深怨亦多。欲堅金石志。畢竟有差訛。老夫人聞知張生病體十分沈重。昨日著紅娘去看他。在紅娘跟前怨言怨語。句句聲聲。只怨著妾身。我想起來。是我前日將他奚落那場。因此病越重了。本待輕身救療。只怕遺臭閨門。若有不測。乃吾母子害他性命。天理不容。如今暮春天气。好困人也。

【綿搭絮】落紅成陣。萬點正愁人。早是傷情。無語憑欄怯素春。困騰騰。情思沈吟我有一腔春病。誰與我溫存。張君瑞。想是你分淺緣慳。雨打梨花深閉門。

﹝貼﹞姐姐。說甚麼雨打梨花深閉門。﹝旦﹞紅娘。你這等年紀。不去做些女工鍼指。只管隨著我做甚麼。

【前腔】時時刻刻。不曾離身。﹝貼﹞非干紅娘之事。都是老夫人著我早晚跟隨小姐。﹝旦﹞好笑我的萱親。著甚麼來由防備人。當日兵圍普救之時。是你口許爲親。今日身安事妥呵。背義忘恩。母親。人人都道你是女中丈夫。到做了言而無信。悔賴人婚姻。我若不守閨門時節呵。總有鐵壁銅墻。枉使機關拘禁得緊。

﹝貼﹞姐姐。你這兩日形容憔悴。何不把花鈿重整一整。

【前腔】﹝旦﹞花鈿慵整。﹝貼﹞我和你佛殿上耍一耍去。我也懶去登臨。﹝貼﹞姐姐身子不快。我把被兒燻得香香的。去睡了罷。總有蘭麝馨香。有甚心情捱著枕。我這幾日神思昏倦。坐不安。睡不寧。﹝貼﹞姐姐。張生有甚麼好處。只管想他。﹝旦﹞我愛他風流才俊。貫世聰明。﹝貼﹞旣愛他。何不成就了他。誰肯向東鄰。把我做鍼兒將綫引。

﹝貼﹞姐姐。我看你心事。大不比往常了。

【前腔】﹝旦﹞沒情沒緖。悶倚幃屛。﹝貼﹞姐姐。去繡房中做些鍼指罷。﹝旦﹞心在他行。交頸鴛鴦繡不成。眼睜睜。天也不從人。張君瑞。想是你前生負我。我負你今生。兩下裏影只形單。羞覩牽牛織女星。

【前腔】思思想想。念念心心。普天下相思。是我和伊都占盡。休怪我萱親。自古道好事難成。東君有意。花也畱情。﹝貼﹞老夫人寄書去叫鄭生去了。﹝旦﹞我豈肯惹浪蝶狂蜂。止許銜花美鹿行。

【尾聲】思思想想心不定。只爲寃家病染成。恨殺萱親背舊盟。

欲向花前尋舊約。雲迷霧鎖不堪行。張生病體沈重。不免寫个藥方送去與他。這病便好。紅娘將紙筆過來。﹝貼取紙筆介旦寫介﹞你將此藥方送去與他。﹝貼﹞我的娘。你又惹事。我不送去。﹝旦﹞爲何不送去。﹝貼﹞只怕像前番哄他。那張生被你哄得十生九死。﹝旦﹞今番不哄他了。救人一命。勝造七級浮屠。須索替我走一遭。﹝貼﹞我也不信你。只要罰一个誓。﹝旦﹞若是哄他。自有天理。﹝貼﹞不是這等罰誓。待我替你罰。若還這番說謊。姐姐那東西上生个腳盆大的疔瘡。﹝旦付貼書貼作難介﹞我不拿去。﹝旦﹞我的親親姐姐沒柰何。﹝貼﹞不是這等叫。待我坐了。深深拜一拜。叫一聲親親姐姐。﹝旦依貼叫介貼﹞我的要老公的妹妹。

此藥妙通仙。

依方用意煎。

夜深人靜後。

一貼始安然。

第二十五出病客得方

﹝丑扶生上﹞赴約西廂月正明。百花深處見芳卿。紅將書柬分明約。事到臨期又背盟。小生自那晚花園中受了小姐這場气。染成此病。一命將危。長老與夫人要請太醫治我。便是孫眞人也醫不得。若得那小姐美甘甘香噴噴涼滲滲甜蜜蜜嬌滴滴一點唾津兒咽下去。管得就好了。﹝醜﹞官人官人。你早說一兩日。也不見得病體這等沈重。還有救。還有救。拿缽頭來。我吐上一缽頭你喫。﹝貼上介﹞海上有方醫雜癥。人間無藥治相思。張生病體越重。小姐思量。猶恐斷送他性命。著我送醫方去。救人一命。只索去走一遭。

【尾犯序】鬼病廝相侵。小姐呵。只爲你彩筆題詩。回文織錦。待月燒香。隔墻聽琴。顚窨。送得人臥牀著枕。送得人忘餐失寢。這是夫人處。把恩山義海做了遠水遙岑。

﹝見生介貼﹞張先生病體如何。﹝生﹞紅娘姐。我不濟事了。異鄕易得離愁病。妙藥難醫腸斷人。被小姐害殺我也。若死到閻羅殿前。少不得你做个證見。﹝貼﹞普天下害相思的。不似你這般樣餓鬼。

【前腔】你心不存學海文林。夢不離柳影花陰。竊玉偸香。何曾得甚。難禁。只落得愁如宋玉。腰如病沈。思量起。自海棠開後思想到如今。

老夫人著我來看先生。小姐再三伸敬。有一藥方送在此。﹝生做慌介﹞在那裏。﹝貼﹞須要這幾般制度方好。你聽我說。

【前腔】桂花搖影夜深沈。酸醋當歸蜂蜜來浸。面靠湖山背陰飮。這片藥方難尋。須審。﹝生﹞要忌甚麼。﹝貼﹞忌的是知母未寢。怕的是紅娘撒心。穩倩取。史君子一星人參。

﹝貼遞書介﹞張先生。這藥方是小姐親手寫的。﹝生笑起介﹞早知恩詔到來。理合遠接。﹝貼﹞卻又怎麼。詩上如何說。你念與我聽。﹝生念詩介﹞休將閒事苦縈懷。取次摧殘天付才。不意當時完妾行。豈知今日作君災。仰圖厚徳難從禮。謹奉新詩可當媒。寄語髙唐休詠賦。今宵端的雨雲來。紅娘姐。這詩果是小姐寫的。不似前番哄我麼。﹝貼﹞今番一定不哄你了。﹝生﹞讀罷此詩。不覺病癥已減去一半。就精神起來了。倘若又像前番。這條性命著他手了。﹝貼﹞端的不哄你了。﹝生﹞這詩非前日之比。我那好小姐怎放得我下。

【前腔】你是閨中女翰林。俊的是龐兒俏的是良心。體態溫存。性格幽沈。如今。這詩呵。須不是從前將人調引。須不是將人廝禁。端的是。知音君子詩向會人吟。

【錦腰兒】﹝貼﹞小姐來時。身蓋著一條布衾。頭枕著三尺瑤琴。他來時怎生和你一處寢。凍得人戰戰兢兢說甚麼知音。

【前腔】果若是他有心我有心。花有淸香月有陰。春宵一刻値千金。端的是張君瑞大來福蔭。

﹝生﹞只怕老夫人拘緊。不能勾出來。﹝貼﹞不愁夫人拘緊。只怕小姐不肯來。他若果是有意。你可放心

【普天樂】𨿽然是老夫人曉夜將門禁。好共歹須敎你稱心。﹝生﹞休似前晚不肯。﹝貼﹞肯不肯怎由他。親不親盡在恁。

﹝生﹞今晚千萬同小姐早些來。正是。

好事完成全仗你。

今宵管取諧連理。

晴幹拏傘著油衣。

一心要待雲和雨。

第二十六出巫姬赴約

【臨江仙】﹝旦上﹞鍼綫無心倚繡牀。那人悶在書房。封書曾約赴髙唐。紅輪西墜也。不覺又昏黃。

昨日著紅娘送緘帖兒約張生今夜相會。待紅娘來與他做个計較。﹝貼上介﹞著意尋不得。有時還再來。小姐著我送書與張生。許他今晚相會。我只怕小姐又是說謊。斷送他一命非當耍。且看他如何說。﹝貼見旦介旦﹞紅娘收拾臥房。我去睡也。﹝貼﹞小姐。你睡了不打緊。怎生發付那人。﹝旦﹞說甚麼那人。﹝貼﹞姐姐你又來了。送了人性命不是耍。你若今番又說謊。我去老夫人跟前出首。﹝旦﹞這賤人倒會放刁。羞搭搭的教我怎麼去﹝貼﹞小姐有甚羞處。到那分際時。只把眼兒閉了便罷。

【祝英臺】玉精神。花模樣。看他無倒斷思量。一片志誠。今日方知。兩下裏赴約髙唐。只爲他竊玉偸香。勾引得春心飄蕩。料襄王。先在陽臺之上。

﹝旦作難介﹞紅娘。𨿽然如此實是懶去。﹝貼推旦介﹞待我攜了衾兒。去去去。老夫人睡也。﹝旦走介貼﹞俺姐姐。

語言須是彊。

腳步早先行。

第二十七出月下佳期

【供養引】﹝生上﹞竚立閒階。夜深香靄。黃金界。瀟灑書齋。悶殺讀書客。

書當快意讀易盡。客有可人期不來。小姐著紅娘送來的緘帖兒。約今晚成事。這時候不見來。莫非又是說謊了。正是人間良夜靜不靜。天上美人來不來。

【臨鏡序】彩雲開。月明如水浸樓臺。風弄竹聲只道是金佩響。月移花影疑是玉人來。意孜孜雙業眼。急攘攘那情懷。倚定著門兒待。只索要呆打孩。靑鸞黃犬信音乖。

小生一日十二个時辰。無一刻放下小姐。你那裏知道呵。

【前腔】昏昏情思眼慵開。夢魂飛入楚陽臺。早知道無明無夜因他害。想當初不如不遇傾城色。小姐這早晚不見來。夫人行料應難離側。多管寃家有些不自在。小姐若這一遭不來呵。安排害。準備擡。異鄕身彊把茶湯捱。

﹝旦貼上貼﹞姐姐。你在這裏站著。待我去敲門。張先生。開門。開門。﹝生﹞是誰。﹝貼﹞是你家前世的娘。﹝生﹞小姐來了麼。﹝貼﹞又不得來。﹝生﹞若不來。你就替一替。﹝貼﹞呸。放尊重些。休得驚了小姐。且接了衾枕進去。﹝生﹞是。不敢。﹝貼﹞張先生如何謝我。﹝生﹞小生一言難盡。惟天可表。當以犬馬報之。﹝生見旦跪接介﹞張珙有何徳能。敢勞神仙下降。﹝旦﹞請起來。

【羅香令】﹝生﹞先前見責。誰承望今宵歡愛。著小姐這樣畱心。張珙合當跪拜。﹝生跪旦扶起介生﹞小生又無潘安貌。子建才。﹝生回看旦介﹞覷著可憎模樣。不勝感戴。小姐只是可憐見我是孤身客。

【前腔】﹝旦﹞見你多愁多害。其實難捱。只見你廢寢忘餐。可憐你十分不快。﹝貼﹞虧你眞心耐。志誠捱。小姐的心回意轉。張生你否極泰來。這其間畱得形骸在。

﹝旦﹞妾千金之軀。一旦棄之。此身托於君子。勿以他日見棄。使妾有白頭之嘆。﹝生﹞小生焉敢如此。﹝貼﹞你兩人睡去罷。我去看老夫人醒也未醒。﹝生旦攜手介﹞雙雙攜素手。款款入書齋。﹝下貼弔場介﹞你看張生好歹。他兩个公然進去了。徑不理著紅娘。教我獨自在此。好悶殺人也。

【十二紅】小姐小姐多丰采。君瑞君瑞濟川才。一雙才貌世無賽。堪愛。他每兩意和諧。花心輕摘。柳腰款擺。露滴枝頭牡丹開。香恣蝶蜂采。一个斜欹雲鬢。也不管墮卻寶釵。一个掀翻錦被。也不管凍卻瘦骸。好似襄王神女會陽臺。一个半推半就。一个又驚又愛。一个嬌羞滿面。一个春意滿懷。今宵勾卻相思債。張生當初許說。事成之後。築壇拜將謝我。如今兩个攜手兒竟自去了。更不管紅娘在門兒外待。敎我無端春興倩誰排。只得咬定羅衫耐。猶恐夫人睡覺來。將好事番成害。將門扣。叫秀才。莫耽余樂惹非災。輕輕叫。叫姐姐。忙披衣袂把門開。看看月上粉墻來。莫怪我再三催。﹝生旦披衣上﹞

【節節髙】春香抱滿懷。暢奇哉。渾身上下都通泰。無聊賴。難擺劃。憑誰解。夢魂飛遶靑霄外。只疑都是夢中來愁無柰。﹝合﹞今宵相會碧紗幮。何時重解香羅帶。

【前腔】﹝合﹞花陰下蘚階。楚陽臺。襄王雲雨今何在。重歡愛。歸去來。何時再。乍時相見敎人愛。霎時不見敎人怪。﹝合前﹞

【尾聲】風流不用千金買。賤卻人間玉帛。﹝生﹞小姐若不棄小生。是必破工夫明夜早些來。

﹝旦﹞回去也。怕夫人醒來尋我。﹝貼﹞張先生。且喜且喜。你如今病醫好了麼。﹝生﹞多謝紅娘姐。我十分病已去九分了。還有一分不去。﹝貼﹞這一分如何不去。﹝生﹞這一分還在紅娘姐身上。承你不棄。一發醫了小生這一分何如。﹝貼﹞呸。﹝扶旦下﹞

寄柬傳書在用功。

聽琴聯句隔墻東。

今朝剩把銀缸照。

猶恐相逢是夢中。

第二十八出堂前巧辯

【謁金門】﹝老旦上﹞淒涼蕭寺空迆逗。故園不堪回首。爭柰孩兒胡廝耨。想必是紅娘引誘。

雕籠不解藏鸚鵡。繡幙何須護海棠。這幾日竊見鶯鶯神思恍惚。精神倍加。腰肢體態。比舊日不同。莫不做下些事來。待我叫歡郞出來問他。歡郞那裏。﹝淨上介﹞你你叫我怎麼﹝老旦﹞我兒過來。我問你。你這兩日見你姐姐和紅娘那裏去麼。老實說與我知道。與你菓子喫。

【風入松】﹝淨﹞秋千庭院夜遲遲。見紅娘小姐相攜。燒香只說花園去。多時不見他回。我潦倒先回睡也。不知他幾時歸。

﹝老旦﹞我知道了。你去罷。﹝淨﹞閉口深藏舌。安身處處牢。﹝下老旦﹞紅娘那裏。﹝貼上介﹞

【謁金門】若不是紅娘引誘。怎能彀兩邊成就。裙帶腰兒掩過紐扣。比著舊時越瘦。

﹝貼見老旦介貼﹞不知叫紅娘有何話說。﹝老旦﹞小賤人還不跪著。每日引小姐到花園中去燒香。你做下好事出來。還不對我從實供說。﹝貼﹞我不曉得。不知有甚麼好事。﹝老旦打貼介﹞還不說。我著你

【桂枝香】行監坐守。誰許你胡行亂走。一任的握雨攜雲。常使我提心在口。﹝貼﹞我都不知道。﹝老旦又打貼介﹞休花言巧語。休花言巧語。將沒做有。出乖露醜。打你小丫頭。不說與我始末根原事。如何索罷休。

﹝老旦又打介貼﹞老夫人。聽我說。

【前腔】那日閒停鍼繡。細把此情窮究。道張生病染沈痾。他和我到書房中問候。那張生天殺的呵。著紅娘暫回。著紅娘暫回。﹝老旦﹞那時小姐在那裏。﹝貼﹞教小姐權時落後。﹝老旦﹞罷了。落後卻怎麼。﹝貼﹞兩下裏呵。做了鸞交鳳友。﹝老旦擲杖介﹞气死我也。﹝貼﹞老夫人休打紅娘。﹝合﹞謾追求。說與你始末根原事。如何索罷休。

﹝老旦﹞都是你這丫頭。送你到官去。﹝老旦扯貼介貼﹞老夫人。非干張生小姐與紅娘之事。都是老夫人之過也。﹝老旦﹞這賤人。如何到扯在我身上來。﹝貼﹞老夫人。信乃人之根本。人而無信。不知其可也。大車無輗。小車無軏。其何以行之哉。當初兵圍普救之際。老夫人親許退得賊兵者。以女妻之。張生非慕小姐顏色。豈肯區區建退兵之策。今日兵退身安。夫人悔卻前言。旣不成其親事。只合酬之以金帛。令張生捨此而去。不合畱請書院中。使怨女曠夫。早晚各相窺視。所以夫人有此一端差處。目下夫人若不息此事。一來辱了相國家聲。二來張生名望不輕。旣以施恩於人。忍令反受其辱。若到官司。夫人亦有治家不嚴之罪。忘恩負義之愆。反爲不賢。紅娘不敢多言。望夫人恕其小過。成其大事。則將其舊染之污而自新。豈不爲長便乎。﹝老旦﹞那張生有甚好處。把女孩兒配與他。﹝貼﹞老夫人。且聽我說那張生呵。

【月上桂花】聰明俊秀。我小姐呵。玲瓏剔透。一个是仕女班頭。一个是文章魁首。今經月久。今經月久。相廝守。兩意相投。一心如舊。休。近日轉風流。別樣精神。把春光泄漏。

﹝老旦﹞若依著你這小賤人說。一些事也沒有。

【前腔】﹝貼﹞當初叛賊艸寇。請到蒲關故友。張解元起死回生。老夫人番言變口。你名門閥閱。名門閥閱。家聲舊。終不然背義忘恩。出乖露醜。休。何必苦追求。常言道女大難畱。苗而不秀。

﹝老旦﹞這賤人倒也說得是。我自不合養下這不肖之女。待經官司。恐玷辱我相國家聲。俺家無犯法之男。再婚之女。罷罷。與我喚那不肖的賤人出來。﹝貼﹞小姐有請。﹝旦暗上貼﹞小姐。且喜且喜。那棍兒在我身上滴澑澑滚。被我說得一些事也沒有了。夫人如今叫你與張生成親。﹝旦﹞羞人搭搭。怎麼去見那母親。﹝貼﹞娘的面前有甚羞處。照依前日見張生一般。把兩隻眼閉了便罷。﹝老旦﹞紅娘一發去叫那禽獸出來。﹝貼﹞張先生有請。﹝生暗上貼﹞張先生恭喜。我爲你。老夫人把我打得十生九死。被我把你退兵之事一一說起。如今喚你二人成親。﹝生﹞多謝紅娘姐成就。我張珙死於地下。不敢忘你。只是惶恐。怎生去見老夫人。﹝貼﹞你休假意。放面皮老些過去。

【臨江仙】﹝生﹞自古來沈舟可補。如今覆水難收。﹝貼﹞得干休處且干休。﹝旦﹞見人猶靦腆。不敢彊擡頭。

﹝老旦﹞張生。我怎麼相敬你來。如何做出這等勾當。﹝生﹞只這一遭。今後再不敢了。﹝老旦﹞罷罷。今日把女兒就與你成親。只一件。我家三代無白衣女壻。今晚成親。明日就要你上京取應。求得一官半職。是我老身之幸也。﹝生﹞謹依尊命。﹝老旦﹞紅娘一壁廂整理筵席。就叫賓相贊禮。﹝貼﹞賓相有請。﹝醜扮賓相上隨意念介老旦﹞你二人拜了天地。然後拜我。﹝生遞酒介﹞

【錦堂月】再整鸞儔。重諧伉儷。心猿意馬收畱。且把從前。往事一筆都勾。再休題緘帖傳情。惟願取功名成就。﹝合﹞從今後。看萬里靑雲。早當馳驟。

【前腔】﹝旦遞酒介﹞綢繆。月滿秦樓。珠還合浦。陽臺雨散雲收。春意徘徊。今朝自覺慚羞。再休題夜去明來。惟願取天長地久。﹝合前﹞

【僥僥令】﹝合﹞春山眉展皺。秋水謾凝眸。看鏡裏雙鸞相回顧。似得水魚兒逐水遊。

【尾聲】﹝合﹞華堂簫鼓鳴春晝。擺一對鸞凰配偶。﹝生旦謝貼介﹞才受媒紅謝親酒。

﹝老旦﹞紅娘。快收拾行李。明日送衙內赴選。就打點酒殽送行。﹝貼﹞理會得。

一雙鸞鳳兩相親。

從此難忘夙世恩。

寄語河橋西岸柳。

安排靑眼送行人。

第二十九出秋暮離懷

【臨江仙】﹝生上﹞得效於飛樂未闌。誰知事有間關。﹝旦上﹞人生自古別離難。可憐含淚眼。一步一回看。

﹝生﹞水晶如意玉連環。著意收藏自古難。﹝旦﹞紅綻櫻桃含白雪。斷腸聲裏唱陽關。﹝生﹞小生自與小姐一見之後。受無限之苦。今日得效於飛之願。豈非天幸。不想夫人催促起程。此去功名唾手。卽便回來。小姐自宜保重。休得爲小生煩惱。瘦損花容。﹝旦﹞官人此去。得官不得官。早早回來。休使妾倚門而望。﹝生﹞小姐。你看這秋天好景致也。

【普天樂】﹝生﹞碧雲天。黃花地。西風緊。北雁南飛。曉來時誰染霜林。多管是別離人淚。恨相見得遲。怨疾歸去。柳絲長情縈系。倩疏林掛住斜暉。去匆匆程途怎隨。念恩情使人心下悲淒。

【雁聲犯】﹝旦﹞思之。不忍分離。見車兒馬兒。不由人熬煎气。﹝生﹞小姐今日如何不打扮。﹝旦﹞有甚心情。打扮得嬌嬌媚。準備衾兒枕兒。則索要沈沈睡。從今後衫兒袖兒。都濕透相思淚。

【傾杯序】﹝生﹞棲遲。頃刻間冷翠幃。寂寞添十倍。想前暮私情。昨夜成親。今日別離。惟我知之。把腿兒相壓。臉兒相偎。手兒相攜。不由人猛然思省淚雙垂。

【山桃犯】﹝旦﹞濕錦袖。啼紅淚。湛秋水。顰眉翠。執手未登程先問歸期。別酒將傾未飮心先醉。魚來雁去書頻寄。免使人心下成灰。

【尾聲】﹝合﹞蝸角名。蠅頭利。拆散鴛鴦兩下離。話別臨岐共慘淒。

﹝生旦﹞遠遠望見老夫人來了。﹝老旦貼上﹞

【賀聖朝】遠送賢才取應。馳驅早到長亭。眼前秋色總關情。﹝貼﹞願攀仙桂去。雲路快先登。

﹝眾見介老旦﹞張生。今日乃是吉日。特地安排酒饌。與你餞行。若到京師。■﹝門外坐內﹞一个狀元回來。休要玷辱了我女孩兒。﹝生﹞小生托老夫人福蔭。取靑紫如拾芥。不勞掛念。長老也來了。﹝末上介﹞

【菊花新】雨歇新涼報早秋。山僧送客上皇州。但期一舉登龍榜。瓊林宴罷早歸舟。

我老僧聞知張先生赴京取應。特辦酒果送行。夫人小姐紅娘早已在此了。﹝見介末﹞老夫人曾送酒過麼。﹝老旦﹞還未曾。長老先請。﹝末﹞豈敢。老夫人小姐敬過了。然後是小僧。﹝老旦﹞這等老身僭了紅娘將酒過來。

【催拍】到京師水土自宜。趁程途當節飮食。愼時保體。愼時保體。野店風霜。早起眠遲。鞍馬秋風。最要扶持。﹝合﹞功名遂身掛荷衣。攀月桂。步云梯。﹝旦遞酒介﹞

【前腔】我但願你文齊福齊。只怕你停妻娶妻。愁恨自知。愁恨自知。此去迢遙。黃犬靑鸞有書頻寄。花艸他鄕。休似此處棲遲。

﹝合前生﹞再有誰似小姐。敢生此念。小姐放心。小生也回敬一杯。

【前腔】笑吟吟一同到此。哭啼啼獨自散歸。你歸到羅幃。歸到羅幃。翠被生寒。此恨誰知。無計畱連。閣不住淚眼愁眉。

﹝合前末﹞貧僧如今奉張先生一杯。

【前腔】下西風黃葉亂飛。染寒煙衰艸自迷。看杯盤狼籍。杯盤狼籍。車兒投東。馬兒向西。先生金榜無名。誓不轉歸。

﹝合前貼﹞我也敬姐夫一杯。﹝遞生酒介﹞

【前腔】這憂愁欲訴與誰。這相思惟我自知。你前程萬里。前程萬里。一躍龍門。奪錦榮歸。休戀紅妝。使故人憔悴。﹝合前﹞

【一撮棹】﹝生﹞山光暮。連古道接長堤。催行色。人影亂。夕陽低。﹝旦﹞人去也。松金釧減玉肌。﹝合﹞但願封妻子耀門閭。

臨行攜手欲分離。

卻把離愁兩地悲。

莫道丈夫非無淚。

果然不灑別離時。

第三十出艸橋驚夢

【掛眞兒】﹝生丑同上﹞望蒲東蕭寺暮雲遮。慘離情半林黃葉。馬遲人意懶。風急雁行斜。愁恨重疊。愁恨重疊。破題兒第一夜。

小生與小姐分手。行來又早二十里之外。前面就是艸橋客店。不免安歇一宵。明日早行。我想昨夜受用。今夜淒涼。這馬兒百般不肯行。正是行色一鞭催去馬。離愁萬斛引新詩。

【步步嬌】昨日翠被香濃燻蘭麝。欹珊枕把身軀趄。臉兒廝搵者。仔細端詳。幾曾經別。烏雲鬢玉釵斜。恰似半吐初生月。

早到店中。店主何在。﹝淨上﹞請官人就在裏面安歇。官人喫酒飯麼。﹝生﹞酒飯俱不要喫了。琴童你喫飯。﹝醜﹞我也不喫了。睡了罷。﹝生﹞今夜如何睡得著。

【江兒水】客館欹單枕。秋蛩鳴四野。助人愁紙窗外風兒裂。這孤眠被兒薄衾又怯。冷淸淸幾時溫得熱。有限姻緣方寧帖。無柰功名。何苦使人離別。

【淸河水】呆打孩店房中沒話說。悶對如年夜。暮雨催寒蛩。曉風吹殘月。今宵酒醒來。玉人兒他在何處也。

不覺睡思將來。且暫歇一宵。﹝作睡介旦上﹞

【玩仙燈】別卻情人。頓覺香消玉減。

奴家在十里長亭。別了張生回去。好放他不下。今喜得老夫人睡了。不免私奔出城。趕上了他。一同去罷。

【香柳娘】走荒郊曠野。走荒郊曠野。把不住心嬌怯。喘吁吁難將兩气接。瞞過了能拘管夫人。穩住廝齊攢侍妾。疾忙趕上者。爲恩情怎捨。爲恩情怎捨。因此不憚路途賒。誰經這磨滅。

【前腔】想臨行上馬。想臨行上馬。其實痛嗟。哭得我似呆癡。瘦得我似唓嗻。別離剛半晌。卻是掩過繡裙兒。寬褪三四褶。看淸霜滿路。看淸霜滿路。髙下路回折。我這裏奔馳。他在何處睡歇。

我看前面想是艸橋客店。他必然在內安歇。待我敲門則个。﹝生問介﹞是誰。﹝旦應﹞是奴家。開門。開門。﹝生﹞是个婦人聲音。這早晚到此做甚麼。

【前腔】是人可分說。是人可分說。是鬼速疾滅。﹝旦﹞是我。老夫人睡了。想此去幾時得見。特地趕上來與你同去。﹝生﹞聽罷語言兒將香羅袖兒拽。且停睛看者。且停睛看者。原來是小姐。你爲人能爲徹。將衣袂不藉。將衣袂不藉。繡鞋兒都被露泥惹。腳跟兒敢踏破也。

﹝旦﹞我爲你顧不得許多迢遞。

【前腔】想著你忘餐廢寢。想著你忘餐廢寢。放不下些。到如今香消玉減花開花謝。你衾寒枕冷。你衾寒枕冷。鳳分與鸞拆。月圓被雲遮。這牽腸割肚。到如今義斷與恩絕。尋思來痛傷嗟。

【前腔】﹝生﹞想人生在世。想人生在世。最苦是離別。關山萬里獨自跋涉。小姐。休道一時。花殘與月缺。瓶墜寶簪折。總春嬌怎惹。總春嬌怎惹。生則願同衾。死則願同穴。

﹝內鳴鑼旦下生抱丑介﹞小姐。你在這裏。﹝醜﹞呸。你好見鬼了。怎麼把我抱住了叫小姐。﹝生﹞呀。原來是一場大夢。開門看時。但見一天露气。滿地霜華。曉星初起。殘月猶明。正是無端燕雀枝頭鬧。一枕鴛鴦夢不成。好淒慘人也。琴童。收拾行李起程。

【傍妝臺】絳河斜。綠依依墻髙柳半遮。靜悄悄門掩淸秋夜。昏慘慘雲際穿窗月。驚覺了顫巍巍竹影龍蛇走。虛飄飄莊周夢蝴蝶。砧聲響。不斷絕。急煎煎好夢兒應難捨。

【尾聲】柳絲長情牽惹。冷淸淸獨自嗟。嬌滴滴玉人兒何處也。

艸橋客店夢鶯鶯。

攜手交歡敍舊情。

驚覺玉人空一嘆。

可憐殘月照窗欞。

第三十一出曲江得意

﹝扮考試隨意照常做﹞﹝扮考試隨意照常做﹞

第三十二出泥金報捷

【似娘兒】﹝生上﹞天府快先登。題金榜名貫羣英。風流人物才堪稱。宮袍試著。瓊林宴罷。遊徧京城。

遠挾琴書上帝畿。姓名今喜達金闈。鰲頭獨占詞鋒捷。聽罷傳臚日未西。小生去秋與小姐相別。倏忽半載。幸喜一舉得中探花。今日在招賢館。聽禦筆親除官職。只怕俺小姐掛念愁煩。特修家書一封。著琴童賚去。以安其心。琴童何在。﹝醜上﹞堂上呼名字。階前聽使令。覆相公。有何分付。﹝生﹞我有書。著你賫到蒲東去。

【一封書】初相見俊才。紅雨紛紛點翠苔。別離後悶懷。黃葉蕭蕭凝暮靄。又見梅花剛半吐。幸喜文場得中魁。寄鸞箋。到妝臺。管取多情笑滿懷。

琴童。你見小姐時。說官人怕娘子憂慮。先著小人報知。﹝醜﹞小人都曉得了。就此吿別。

封書遠寄到蒲東。

管取多情喜气濃。

一葉浮萍歸大海。

人生何處不相逢。

第三十三出尺素緘愁

【折梧桐】﹝旦上﹞裙染橊花。睡損胭脂皺。紐結丁香。掩過芙蓉扣。﹝貼上﹞綫脫珍珠。淚濕香羅袖。楊柳眉顰。人比黃花瘦。

﹝旦﹞紅娘。自張生去京之後。不覺半載余矣。音書杳然。這幾日神思困倦。好悶殺人也。﹝貼﹞姐姐。𨿽然姐夫別去。終有再會之日。請自寬懷。不必掛念。

【集賢賓】﹝旦﹞眼前悶懷濃似酒。一半在眉頭。離了眉頭又在心上有。惡思量無了無休。腰肢似柳。怎當他又添憔瘦。新愁舊愁。廝混了難分新舊。

﹝貼﹞姐姐。你往常問也曾如此不快。不似這般淸瘦。

【前腔】﹝旦﹞曾經憔瘦擔此憂。柰每徧閒由。不似今番情最陡。悶來時獨倚危樓。簾垂玉鉤。空目斷山明水秀。謾凝眸。見衰艸連天野渡橫舟。

【大聖樂】風流惹下相思。爭柰相思無了期。西廂月下聽琴後。離恨譜。斷腸詩。只爲你文章魁首靑雲客。休看做桃李春風墻外枝。﹝旦﹞悶倚欄桿望也。空敎人幾回目斷天涯。

【前腔】﹝旦﹞自從那日分離。廢寢忘餐減玉肌。﹝貼﹞姐姐。請个問卦先生。占卜姐夫幾時回來。﹝旦﹞金錢暗卜全無準。空屈指數歸期。﹝貼﹞他若中了。必有書寄回來。﹝旦﹞不愁他靑鸞有信頻須寄。只怕金榜無名誓不歸。

﹝合前旦﹞紅娘。我想起舊日之事呵。

【不是路】暗想當時。將欲從軍憔悴死。一封書。半萬賊兵翦艸除。﹝貼﹞那時節只是老夫人背盟。﹝旦﹞負佳期。閃得恩情兩下離。﹝貼﹞如今又是老夫人逼他應舉去了。﹝旦﹞只爲蟾宮折桂枝。這相思。天涯海角心相似。此情難寄。

【皂角兒】帶圍寬瘦減腰肢。﹝貼﹞姐姐。做些鍼指消遣何如。﹝旦﹞意懸懸懶拈鍼指。這相思病染懨懨。淋漓袖萬千紅淚。﹝貼﹞姐姐。我曉得你了。莫不是怕黃昏。挨白晝。象牀閒。鴛被冷。這般滋味。﹝合﹞寃家一去。歸無定期。嘆分離。天邊月缺。也有圓時。

【前腔】﹝旦﹞去時節黃葉亂飛。到如今落紅堆砌。要相逢千難萬難。不似俺別時容易。莫不是醉銀箏。歌彩袖。戀秦樓。迷楚館。把奴拋棄。﹝合前﹞

【尾聲】﹝旦﹞離愁萬種千言語。﹝貼﹞姐姐待姐夫回來時節。可備細對他說。﹝旦﹞準備歸來訴與。只恐相逢無一句。

﹝醜上﹞一心忙似箭。兩腳走如飛。奉相公命。賚書報與小姐。恰才見了夫人。著我入來見小姐。早至後堂了。﹝咳嗽介貼見僕介貼笑介﹞呀。可知道昨夜燈花報。今朝喜鵲喧。姐姐正在此煩惱哩。你還是自來和官人來。﹝醜﹞官人中了。特來報喜。﹝貼﹞你且在這裏等。我對姐姐說了。你入來。﹝貼見旦笑介旦﹞這妮子怎麼。﹝貼﹞姐姐。恭喜賀喜。姐夫得了官了。﹝旦﹞這妮子見我愁悶。故來哄我。﹝貼﹞端的是實。琴童見在外面。見過夫人。使他進來見姐姐。﹝醜進見旦介﹞你你。相公中了。有書在此。﹝旦﹞且喜且喜。我也望得你日子久了。﹝接書看介﹞

【瑣寒窗】因他去減我風流。寄書來又添消瘦。我和他別時節桂子新秋。盼書來又早梅花時候。悶來無語彊擡頭。書在手。淚盈眸。

【醉香歸】我這裏開時有淚沾衣袖。他那裏修時未寫淚先流悶時開拆悶時修。淚痕兒都把書濕透。正是一重愁番做兩重愁。寄來書淚點從來有。﹝念書介﹞

張珙百拜。書奉芳卿可人妝次。自暮秋拜違。倏爾半載。上賴祖宗之蔭下托賢妻之徳。叨中中第。卽日於招賢館寄迹。以俟朝廷除授。惟恐老夫人與賢妻憂念。特令琴童馳報。庶幾免慮。小生身𨿽遙而心常邇矣。恨不得如鶼鶼比翼。卭卭並軀。爲功名而薄恩愛。誠有淺恩貪饕之罪。他日而會。自當請責。後成一絕。以奉請教。﹝詩曰﹞玉京仙府探花郞。寄與蒲東窈窕娘。指日拜恩歸錦畫。定須休作倚門妝。慚愧。探花郞乃第三名也。﹝貼﹞他中了探花。不日衣錦歸來。妾與姐姐賀喜。

【前腔】﹝旦﹞當日西廂月下曾相守。今日瓊林宴上恣遨遊。跳東墻卻去占鰲頭。惜花心養成折桂手。到如今晚妝樓攺作志公樓。朝陽鳥便是鸞鳳友。

紅娘取紙筆過來。寫書回他去。﹝寫介﹞書已寫完。無可表意。聊奉汗衫一領。裹肚一條。綿襪一雙。瑤琴一張。玉簪一隻。斑管一枝。分付琴童教他好好收拾。﹝貼﹞姐姐。姐夫如今做了官。豈無這幾件東西。將去何用。﹝旦﹞你不知道。

【紅衲襖】這汗衫和他一處宿。想著他體溫存貼著他皮肉。﹝貼﹞這裹肚何用。﹝旦﹞常不離了他前後。緊守著他左右。﹝貼﹞這瑤琴何用。﹝旦﹞當初五言詩謹趁逐。後來七弦琴成配偶。﹝貼﹞這玉簪呵。﹝旦﹞到如今功成名就也。只怕撇人在腦背後。

﹝貼﹞這斑管怎麼說。

【前腔】﹝旦﹞湘江兩岸秋。當日娥皇因虞舜愁。西廂兩淚流。今日鶯鶯爲君瑞憂。琴童。你逐宵旅店房中宿。休將包袱兒做枕頭。水浸雨濕休敎扭。幹來時熨不開折皺。一件件與我仔細收畱也。你與相公說。是必休忘舊。

﹝醜﹞小人理會得。

燃燈雁足此時修。

情系人心早晚休。

此去長安千萬里。

悔敎夫壻覓封侯。

第三十四出回音喜慰

【風馬兒】﹝生上﹞遠別多情赴帝畿。懷念夢常歸。關山縹緲人何處。甚日共枕鴛幃。

下官名登虎榜。身列鵷班。奉聖旨著俺在翰林院編修國史。未蒙除授。因此羈絆。不得還鄕。前者著琴童寄書回去。又不見到來。這兩日神思不寧。飮食無味。給假在郵亭中將息。醫者𨿽來調治。我想這病候便是盧醫扁鵲也醫不好。除非是我那小姐一見。自然便好。

【惜奴嬌】從到京師。這相思心下。旦夕如是。心頭橫躺有鶯兒。隨侍。請得良醫來診視。一心說本意。待推辭。他察虛實。論來怎生回避。

【錦衣香】他道醫雜癥。有方術。治相思。無藥餌。鶯鶯知我爲他。我也甘心兒死。飄零四海愧無居。一生客寄。半生將至。怪檐前靈鵲。垂簾幕。報喜蛛兒。昨夜燈結蕊。有何吉凶事。莫非他處。有書來至。﹝醜上﹞

【尾聲】關山豈敢辭迢遞。離卻蒲東崔小姐。討得个音書來報喜。

﹝見介生﹞琴童。你來了。﹝醜﹞小人到普救寺中。見那小姐。爲相公一發瘦了。見了書不勝歡喜。就回書打發我來了。只道官人除授上任。不想有病在此。﹝生﹞小姐的書在那裏。﹝醜遞書介﹞書在此。又有許多東西。一發收了。﹝生接書念介﹞薄命妾崔鶯鶯。拜奉才郞君瑞文幾。自別音容。不覺許久。正思念間。忽見華翰飛墜。始知文場髙中。使妾喜之如狂。今承使便。聊奉瑤琴一張。汗衫一領。玉簪一隻。斑管一枝。裹肚一條。綿襪一雙。表妾眞誠。伏惟笑納。賡韻遂成一絕。以寄遠懷。﹝詩曰﹞欄桿倚徧盼才郞。莫戀神京黃四娘。病裏得書知中選。窗前覽鏡試新妝。我那風流小姐。我張珙死也得瞑目了。

【桂枝香】堪爲字史。當從款識。端的有柳骨顏筋。恁般樣佳人才思。千般用心。千般用心。怎不敎張生愛你。世間無二。細尋思。寄物知情厚。一樁樁謾看取。

﹝看介﹞休說他文章翰墨。則這女工鍼指。世間罕有。﹝醜﹞官人。小姐寄來這些東西。有甚意思。要他何用。﹝生﹞你不知道。一件件都有緣故。我都猜著了。

【前腔】瑤琴意趣。敎我閉門禁指。調養聖賢之心。洗蕩巢由之耳。﹝醜﹞這玉簪斑管何用。﹝生﹞玉簪細巧。玉簪細巧。全無瑕疵。霜毫健美。細思之。今日淑女思君子。好似娥皇憶舜帝。

﹝醜﹞這裹肚汗衫兒怎麼說。

【前腔】﹝生﹞裹肚精制。汗衫貼體。見他不離我身邊。識盡他心中之事。﹝醜﹞這綿襪呵。﹝生﹞這綿襪樣新。這綿襪樣新。綫如蟣子。當遵道理。莫胡爲。願足下常如此。行時可三思。

琴童。小姐曾分付你甚麼來。﹝醜﹞小姐上覆相公。休得別結良緣。﹝生﹞那小姐還不知我的心事哩。

【前腔】與你新婚燕爾。只爲功名到此。昨宵愛桃李春風。今日愁梧桐秋雨。我是个風流狀元。我是个風流狀元。肯折殘花敗蕊。你不須憂慮。細尋思。我夢到蒲東寺。歸心十二時。

琴童。你將這東西與我好生收拾著。

病中喜得寄來書。

慰我心中不盡思。

和淚眼觀和淚寫。

斷腸人送斷腸詩。

第三十五出詭媒求配

【秋夜月】﹝淨上﹞心性囂。慣使風流鈔。柳陌花街常時樂。偎紅倚翠追歡笑。只愁易老。只愁易老。

【梨花兒】我家累代是公卿。自我生來欠老成。終日奔波不暫停也麼嗏。風流態度人皆敬。

小子鄭恆是也。前者姑娘崔老夫人附書來。著我到京搬喪還河中去。誰想到得遲。又起程去了。不得相會。一向在京院子裏嫖耍。整整住了一年以上。今打聽得老夫人見在蒲東普救寺守喪。又聞得孫飛虎領兵圍了寺。要擄鶯鶯爲妻。得一个洛陽秀才張珙。退了賊兵。夫人將小姐與他爲妻。我今到此。若無這个消息。自去見姑娘不妨。旣有這件事。我去也沒意思。想起來這事都在紅娘身上。已曾令人去喚紅娘到下處來說話。只說才在京回。不敢造次相見姑娘。且在此等候著。紅娘敢就來也。﹝貼上﹞初離閨閣內。又向市廛行。鄭恆哥哥著人來喚我說話。老夫人著我去走一遭。﹝見介淨﹞紅娘姐來了。﹝貼﹞哥哥萬福。老夫人說你旣到此間。爲何不到我家來。﹝淨﹞我有甚麼嘴臉來見姑娘。先請你來說話。姑夫存日。將小姐許我爲妻。今已服滿。特來央你與老夫人說。擇个好日成親。好與小姐一同扶喪回去還葬。不然一路上與小姐不穩便。若說得成就了。重重謝你。﹝貼﹞這一節再休題。小姐已嫁與別人去了。﹝淨﹞胡說。道不得一馬不跨雙鞍。父在日許我親事。今日父死。便要悔親。那有此理。﹝貼﹞當日孫飛虎領兵來時。哥哥你在那裏。若不是張生。俺一家兒性命不保。今日太平了。你卻來爭親。那時被賊擄去了。哥哥如何去爭。﹝淨﹞我是富家子弟。卻不挫了。倒與窮酸餓鬼。我偏不如他。仁者能仁。身裏出身。根腳又是親上做親。況是父命。﹝貼﹞你且禁聲。他那些兒不如你。聽我道來。

【風入松】你賣弄仁者能仁。倚仗身裏出身。到如今官上加官。不敎你親上做親。你又不曾通媒問。如何的便結婚姻。

﹝淨﹞賊兵來時。他一个人怎生退得。都是說謊。

【前腔】﹝貼﹞河橋飛虎那將軍。叛蒲東劫掠人民。統賊兵半萬來侵境。要鶯鶯做壓寨夫人。那時慌遽之時。夫人和長老商議。拍手髙叫。兩廊不問僧俗。有能退得賊兵者。便將鶯鶯妻之。忽有遊客張生應聲而出。我有退兵之策。夫人大喜。請問其策安在。張生云。我有一故人白馬將軍。見統十萬之眾。鎭守蒲關。我修書一封。著人報去。必來救我。果然書至兵來。其困卽解。若不是那張生善修書。誰去請白馬將軍。

【急三鎗】他書到。施號令。精兵至。掃滅盡。那煙塵。老夫人將小姐甘心許。言而有信。因此上不敢慢於人。﹝淨﹞我素不聞他名。你這小妮子賣弄他許多。我有甚麼不如他處。﹝貼﹞你又便罵我。你一分他値百餘分。這螢火怎比月輪。髙低遠近都休論。我拆白道字與你辧淸渾。﹝淨﹞這小妮子曉得甚麼拆白道字。你說與我聽。﹝貼﹞張君瑞肖字邊著个立人。你是个木寸馬戶屍巾。﹝淨﹞這小妮子罵我是村馿■﹝屍外巾內﹞。我祖代是相國之子。到不如个窮秀才。窮的只是窮。做官到底做官。﹝貼﹞他憑著師友務本。你倚著父勢欺人。這廝喬立議論。官人的只合做官人。窮民到底是窮民。卻不道將相出寒門。﹝淨﹞這都是姑夫的遺囑。我擇日牽羊擔酒上門去。要他成親。看姑娘怎麼樣發付我。﹝貼﹞如何硬。做眷姻。不親的。彊諧秦晉。﹝淨﹞我不怕他不肯。﹝貼﹞訕觔。發村。使狠。甚的个善溫存。﹝淨﹞姑娘若堅執不肯。我著二三十人上門。彊搶上轎。扛到下處。脫了衣。過了一宿恁明日急趕將來。還你一个婆娘去便了。﹝貼﹞你須是鄭相國親舍人。須不是孫飛虎莽軍。喬嘴臉腌臢身分。少不得有家難奔。﹝淨﹞這小妮子眼見得受了招安也。我也不對你說。明日定要娶。定要娶。﹝貼﹞不嫁你。不嫁你。﹝淨﹞正是郞君俏佳人有心。你喝一聲我聽。﹝貼笑介﹞看你這般頑嘴臉呵。不喝采怎生忍。

正是閉門推出窗前月。堪笑梅花空自香。﹝貼下淨弔場介﹞這妮子擬定都和那酸丁演撒了。我明日自上門去。見俺姑娘。說个大謊。只說張生中了狀元贅在衛尙書家做了女婿。俺姑娘最聽是非。他自小又愛我。必有話說。休說別的。則俺這一套衣服。也衝動他。他若不肯。我便放起刁來。且看鶯鶯那裏去。終不然到官司。斷與張生做了夫妻不成。

且將壓善欺良意。

權作尢雲殢雨心。

第三十六出衣錦還鄕

【金雞叫】﹝老旦上﹞聽得人傳語。今科狀元。少年君瑞。﹝貼上﹞蒼天不負男兒志。﹝合﹞身著宮袍。手攀仙桂。

﹝老旦﹞本待將心托明月。誰知明月照溝渠。昨日鄭恆來說。張生中了狀元。入贅在衛尙書府中。做了女婿。依前將女兒嫁與鄭恆罷。著他擇个好日。成親便了。﹝貼﹞昨日鄭哥哥之言。未可便信。望老夫人三思而行。倘或張生無有此事。榮耀回來。兩邊怎生發付。﹝生引眾上﹞

【似娘兒】玉鞭驄馬出皇都。暢風流人物。今朝三品貴。昨日一寒儒。禦筆親僉。除任在河中府。

一旦風雷動。成名天下知。如今將近普救寺了。左右疾忙與我趲上前去。

【駐馬聽】張珙如愚。酬志三尺龍泉萬卷書。鶯鶯有福。請了五花官誥。七級香車。身榮難忘借僧居。愁來猶記題詩處。取應分離。夢魂不離蒲東寺。

下官蒙聖恩除授河中府府尹。衣錦還鄕。小姐鳳冠霞帔。都請在此。若見俺小姐。雙手捧將過去。迆邐行來。此間已是普救寺門首。不免徑入。左右每回去罷。﹝眾應下老旦﹞紅娘去看。外面甚麼人嚷。﹝貼出見生介貼﹞呀。原來是姐夫榮回了。且喜且喜。﹝生﹞是小生回來了。與我報夫人知道。﹝貼進報介﹞老夫人。張先生做官了。回在外面。﹝老旦﹞請進相見。﹝生進相見介﹞

【刮鼓令】重相見可喜。謹躬身。問起居。﹝老旦﹞你是奉聖旨的女壻。我消受你拜不起。﹝生﹞慈顏怒未知因甚。丫鬟各廝覷。莫不是怨別離。有人架起是和非。致令今日意參差。呀。怎生不見我玉人兒。

【前腔】﹝老旦﹞張生。兵危困感伊。﹝生﹞此乃往事。不必提起。﹝老旦﹞許孩兒成伉儷。誰想你一朝折桂。又贅尙書衛相女。﹝生﹞那裏生出這話來。﹝老旦﹞把恩義盡拋離。我孩兒𨿽是殘妝醜貌未必辱你。敎人空自气長吁。﹝生﹞那有此事。﹝老旦﹞如何今日假躊躕。

紅娘。你去問他。

【前腔】﹝貼﹞含容去拜啟。望慈顏免怒起。﹝生﹞紅娘姐。如何叫我不惱。﹝貼﹞試問你京中緣故。轉敎人輕賤你。從別後喜無虞。新夫人姿容必麗美。比咱小姐料淸奇。繡球兒打著做夫妻。

﹝生﹞紅娘姐。連你也葫蘆提了。小生爲小姐忘餐失寢。受無限之苦。別人不知道。你難道不曉得。

【前腔】絲鞭那仕女。滿章臺覓眷敍。我懷著舊時恩愛。肯憐新棄舊娶。豈不聞君子斷其初。是那个畜生行妒嫉。走將來說間阻。致令今日意生疎。

﹝老旦﹞當日兵圍普救時。感君一諾獻神機。蒲關故友解重圍。酬恩諧淑女。送別赴春闈。一旦從新忘舊念。衛尙書府別娶嬌姿。今朝表出是和非。胡欲斷弦再娶。﹝生﹞小生旣入贅了衛尙書府中。做了女婿。如何又請小姐的鳳冠霞帔誥命在此。﹝貼﹞卻原來。老夫人。我道張生不是這等人。則索請小姐出來。自問他。﹝老旦﹞你去請。﹝貼﹞小姐。張姐夫回來了。請出來相見。﹝旦上介﹞

【哭相思】衣錦還鄕事𨿽美。誰知道喜成悲。別後敎人每憶你。將美事變爲非。

﹝生旦相見介生﹞小姐。且喜別來無恙麼。﹝旦作不語介貼﹞小姐有甚麼言語。對他說破了罷。

【啄木趕黃鶯】﹝旦﹞不見時。準備著千言萬語。﹝貼﹞小姐。今日見了姐夫。卻又如何不說。﹝旦﹞得相逢變作气長吁。他急攘攘卻才歸來。我羞答答怎生相覷。欲將愁恨來伸訴及至相逢無一語。嘆別離。今朝會你須辧出是和非。

﹝旦﹞張生。我有何負於足下。卻見棄妾身。贅在衛尙書府中爲婿。於理何堪。﹝生﹞你聽那个人說來。﹝旦﹞鄭恆在夫人行說來。﹝生﹞小姐如何聽那廝。我張珙之心。惟天可表。

【前腔】從離了蒲東路。早來到京兆府。見个佳人不敢覩。硬扯个衛尙書家。孩兒爲眷屬。小姐。我若見他影兒滅一戶。是何人嫉妬剗地裏把人裝誣。

﹝貼﹞張姐夫。你若果沒有此事。待鄭恆來與他面證便了。﹝老旦﹞呀。杜將軍來了。紅娘扶小姐進去。﹝旦下外上介﹞

【仙燈近】離卻蒲東。幸喜故人相見。

﹝外見生介生﹞有勞仁兄光降。愚弟有失迎接。﹝外﹞且喜賢弟髙擢巍科。官拜府尹。愚兄特備菲禮。而來拜賀。﹝生﹞愚弟托賴仁兄福蔭。謬登甲第。今已回來。不料老夫人聽信鄭恆誹謗。道愚弟入贅衛尙書府中。將小姐攺嫁鄭恆。望仁兄張主。﹝外﹞老夫人差矣。君瑞一者有退兵之功。二者是尙書之子。況今見在河中府府尹。老夫人有言。三代不招白衣女婿。今日番悔親事。於禮有礙。﹝老旦﹞先夫在日。果將小女許下捨侄鄭恆。不料遭此大變。虧張先生請將軍殺退賊兵。老身不負初言。以成其事。忽然鄭恆來說。因此欲悔其親。﹝外﹞老夫人焉可聽其誹謗之言。有傷風化。況且鄭恆與小姐是姑舅之親。豈可配爲夫婦。決行不得。﹝老旦﹞且待鄭恆來。當將軍面前。明白此事。﹝淨上﹞

【前腔】喜气匆匆。今做了東牀嬌客。

今日是个良辰吉日。姑娘許我成親。請這兩位官陪我。做了親。待張生回來時。著他一个忽地笑。這是姑娘家裏。不免進去。﹝見老旦介﹞姑娘拜揖。請問這位尊親大人上姓。好稱呼。﹝老旦﹞是鎭守蒲關杜將軍大人。﹝淨﹞此一位尊親。﹝老旦﹞是新府尹張大人。衛尙書的女婿。﹝淨﹞決撒了。張大人在此。有何尊幹。﹝生﹞你便是鄭恆。到此何干。﹝淨﹞這是我姑娘家裏。小姐是我妻子。倒問我何干。﹝外﹞老夫人。這就是鄭恆麼。左右與我拿了。你不仁不義。誆騙人妻。奏過官裏。明證其罪。﹝淨﹞老大人。是我姑夫在日前許下我爲妻。如今倒說我是誆騙人妻。﹝外﹞旣與崔小姐姑舅之親。律有明條。豈做得夫妻。左右與我押送官司。明日問他。﹝淨﹞大人不必發怒。小人情願退親便了。只是怎生回去見人。罷罷。妻子空爭不到頭。風流自古惜風流。假饒掬盡湘江水。難洗今朝一面羞。﹝下老旦﹞多謝大人主張親事。料無差矣。紅娘請小姐過來。戴了鳳冠霞帔。先謝了恩。然後拜謝杜大人。﹝貼﹞小姐有請。﹝旦上同生謝恩拜外介﹞

【大環著】﹝生旦﹞謝恩人相助。謝恩人相助。力解兵圍。成就今生。一對夫妻。得意也當時題柱。不負了少年豪气。門闌喜迎駟馬髙車。新狀元花生滿路。﹝合﹞今日裏逢聖治。四海無虞。皆稱臣庶。

【前腔】﹝老旦﹞痛先夫亡世。痛先夫亡世。蕭寺孀居。忽遇彊梁。困逼無計。謝張生特施奇策。請將軍大興師旅。退賊兵救寡婦孤兒。把前盟怎肯拋棄。﹝合前﹞

【前腔】﹝外﹞念平生交誼。念平生交誼。親同骨肉。間別經年。顏範不覩。喜兄弟官封文武。食天祿愧無報補。絕狼煙威震三邊。登廟廊政誇五袴。﹝合前﹞

【前腔】﹝貼﹞想花前奇遇。想花前奇遇。兩意躊躕。待月迎風。書傳緘遞。還得遂並頭連理。美恩情團圓到底。又叨賜夫人封號。五花官誥鳳冠霞帔。﹝合前﹞

【越恁好】﹝合﹞永承宗嗣。永承宗嗣。治中堂人怎比。風流才思。容嬌媚世應稀。﹝合﹞開筵慶賞春風裏。笙歌滿耳。麝蘭香靄圍珠翠。春花秋月長如此。

【前腔】夫榮妻貴。夫榮妻貴。辦行程臨府治。黃堂善政。傳千里撫安黎庶。﹝合前﹞

【尾聲】西廂待月成佳配。金榜題名衣錦歸。畱與人間作話兒。

謝得將軍成始終。

多承老母意從容。

夫妻榮貴今朝足。

願得鴛幃百世同。

西廂記終

