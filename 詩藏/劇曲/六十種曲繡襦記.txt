《六十種曲繡襦記》

﹝明﹞徐霖

繡襦記

﹝明﹞徐霖著

繡刻演劇十本

第四套

繡襦﹝亞仙﹞靑衫﹝興奴﹞紅梨﹝素秋﹞焚香﹝桂英﹞霞箋﹝麗容﹞西樓﹝素徽﹞投梭﹝縹風﹞玉環﹝玉簫﹞金雀﹝彩鳳﹞贈書﹝輕煙﹞

繡刻繡襦記定本

●繡襦記目錄

第一出傳奇綱領

第二出正學求君

第三出僞儒樂聘

第四出厭習風塵

第五出載裝遣試

第六出結伴毘陵

第七出長安稅寓

第八出遺策相挑

第九出逑葉良儔

第十出鳴珂嘲宴

第十一出面諷背逋

第十二出乳壻傳凶

第十三出姨鴇誇機

第十四出試馬調琴

第十五出套促纏頭

第十六出鬻賣來興

第十七出謀脫金蟬

第十八出竹林祈嗣

第十九出詭代僦居

第二十出生拆鴛鴦

第二十一出墮計消魂

第二十二出歌郞競技

第二十三出得覓知音

第二十四出逼娃逢迎

第二十五出責善則離

第二十六出卑田救養

第二十七出孤鸞罷舞

第二十八出敎唱蓮花

第二十九出聞信增悲

第三十出慈母感念

第三十一出襦護郞寒

第三十二出追奠亡辰

第三十三出剔目勸學

第三十四出策射頭名

第三十五出卻婚受僕

第三十六出偕發劍門

第三十七出馳驛認丞

第三十八出共宿郵亭

第三十九出父子萍逢

第四十出幫宦重媒

第四十一出汧國流馨

第一出傳奇綱領

﹝末上﹞鄭子元和。滎陽人氏。雋朗超羣。應長安鄕試。李娃眷戀。追歡買笑。暮雨朝雲。忽爾囊空。李娘計遣。路賺東西怨莫伸。遭磨折殘生幾喪。進退無門。貧寒徹骨傷神。嘆饑吻號猿衣結鶉。幸逢娃痛惜。繡襦護體。乳酥滋胃。復振精神。剔目勸學。登科參軍之任。父子萍逢訴此因。行婚禮重諧伉儷。天寵沐殊恩。﹝問答照常﹞

鄭元和長安鄕試。

賈二媽竹林設計。

樂道徳郵亭執伐。

李亞仙劍門匹配。

第二出正學求君

【滿庭芳】﹝外上﹞學冠天人。望隆山斗。蟬聯簪組傳芳。官居刺史。風化重綱常。所喜民安物阜。聽弦歌盈耳洋洋。攄忠藎。免慚屍素。竭悃報君王。

專城千里保無危。撫字黔黎得所宜。訟簡化行無个事。自公退食盡委蛇。下官姓鄭。名儋。乃桓公之後裔。家世甚振於滎陽。時望頗崇於朝野。官居刺史。任蒞常州。夫人虞氏。相夫有雎鳩之風。孩兒元和。肖父無豚犬之誚。今年正當大比。欲著孩兒去應試。未知夫人意下何如。言之未盡。夫人已來。

【菊花新】﹝貼﹞牙簽萬軸繞蕓窗。敎子須知有義方。丹桂孕天香。早趁涼飆飄蕩。

﹝相見介外﹞夫人。孩兒年已長成。學問充足。今當大比。欲著他去科舉。你意下何如。﹝貼﹞相公。自古道幼而學。壯而行。孩兒學旣優長。正該著他去。倘得一官半職。也顯平昔訓子之功。﹝外﹞夫人言之有理。且喚來興出來。試問孩兒立志何如。來興那裏。﹝醜﹞洗硯魚吞墨。烹茶鶴避煙。﹝外﹞我且問你。大相公一向在學中。勤惰何如。﹝醜﹞大相公一向奮志雲程鶚薦。埋頭雪案螢窗。手不釋卷。口不絕吟。筆落驚風雨。詩成泣鬼神。文章光焰。度量汪洋。﹝外﹞我要著他去科舉。可去得麼。﹝醜﹞大相公要去科舉。必定是禹門三汲浪。平地一聲雷。﹝外﹞去請他出來。

【前腔】﹝生﹞儒家樹徳有餘香。一脈書香後胤昌。庭訓敢遺忘。學禮學詩爲上。

﹝外﹞孩兒。讀書利益。本欲開心。不可淩忽長者。不務實學。惟事虛文。不宜徒恃能文。忽欺傲慢。而淪於不肖焉耳。不可如此。﹝生﹞請問爹爹。今之爲學者。何爲不肖。

【橊花泣】﹝外﹞論古之學者所學甚精詳。知本末重綱常。彬彬文質好行藏。看先行孝弟。餘力學文章。﹝生﹞晨昏激昂。務幹幹惕勵心收放。效先儒入室升堂。淑諸人鑿壁懸梁。﹝貼﹞嘗聞得從來白屋出朝郞。榮親顯祖名揚。汝當勵志繼書香。早把皇猷黼黻。步武位巖廊。﹝生﹞嘉言敢忘。喜靑雲有路終須上。鳳皇雛準擬朝陽。烏鵲情恐難終養。

﹝末﹞自家喚名宗祿。乃鄭相公乳母之壻。有事走報。不免徑入。﹝外﹞呀。宗祿。你在家管事。來此怎麼。﹝末﹞今朝廷開科取士。本府把大相公名字。申報京兆尹去了。今來催促起程。特來報知。﹝外﹞夫人。可喜可喜。我正要著他去科舉。本府已將孩兒名字申報去了。﹝貼﹞孩兒學問𨿽曰有成。只是途路風霜不慣。得一人相陪他去才好。﹝外﹞夫人。這个容易。此間學中有科舉的秀才。待我請一位與孩兒同去。﹝貼﹞恐此間秀才。與滎陽气習不同。不相契合。﹝醜﹞稟老爹。滎陽三家村有个儒士。姓樂。名道徳。屢利科舉。可請此人陪去到好。﹝外﹞這三家村是个小去處。怎麼有好人。不可去請他。﹝醜﹞老爹。十室之邑。必有忠信之人。三家之村。豈無文徳之士焉。﹝貼﹞宗祿。你旣認得他。可差來興去請。觀他抱負如何。果有學行。就央他同孩兒去罷。﹝外﹞說得是。來興。你去請樂秀才。到毘陵驛前登舟。宗祿。你可去收拾行李盤纏。就來起程。﹝末﹞不知收拾何物。

【漁家傲】﹝外﹞恁收拾琴劍書箱。把囊金滿載行裝。願只願車馬無勞。壯行色滿懷春盎。﹝生﹞故鄕領命還前往。怎敢憚黃塵白浪。看槐黃舉子正忙。管此去功名唾掌。﹝貼﹞我孩兒學已成章。不家食觀國之光。慮只慮孱弱身軀。怎跋涉水遠山長。且斟量結伴資諸講。那樂秀才抱經綸儉讓溫良。他慣觀場屋知趨向。料得意同登龍虎榜。

【尾聲】膺鄕薦赴選場。倘得名標金榜。閥閱門楣倍有光。

速整行裝赴帝畿。

成名管取駕髙車。

分明有个朝天路。

何事男兒不讀書。

第三出僞儒樂聘

【秋夜月】﹝淨上﹞假喫虧見利渾忘義。者也之乎全不濟。饑來一字不堪煮。讀甚麼史書。講甚麼史書。

自家滎陽三家村中一个儒士樂道徳是也。功名蹭蹬。豪傑之志已灰。家業凋零。浩然之气已餒。和光棍惟以利欲是圖。今年正當大比。這些後生小子。要來求我講貫。且騙幾文錢鈔。只是這膏粱子弟。都被我哄盡。鬼也不信。不免別作區處。且到街上撞一撞。撞得个富主兒。就是主顧了。

【前腔】﹝醜﹞愛整齊衣飾眞標致。出入府門多伶俐。人稱大叔眞豪气。長多少面皮。壯多少面皮。

呀。原來就是樂相公。﹝淨﹞來興老弟。你何往。﹝醜﹞特來望相公。正要到宅。﹝淨﹞多承老翁下顧。﹝醜﹞有一件事作成你。故此來尋。﹝淨﹞感承你好意。甚麼好事。﹝醜﹞我家大相公要去科舉。老爹要尋个朋友相陪。我在老爹面前。極力稱贊。故來相請。﹝淨﹞好說好說。跟別人去幫閒。有大富貴。兄弟。我若幫閒會榮貴。做得人家。我幾時發迹了。不去。﹝醜﹞你不去也罷。只是辜負我作薦你的意思。﹝淨﹞我這們一个人。要你這小廝作薦。惶恐。﹝醜﹞我作薦你不去便罷。果不出吾老爹所料。﹝淨﹞你老爹怎麼料我。﹝醜﹞說你是犂牛之子。怎麼與我千里駒同行。﹝淨﹞啐啐。死羊不曾見。活羊見萬千。我看你在眼裏。﹝醜﹞來。那裏去。﹝淨﹞放手。不要纏我生意。﹝丑﹞我相公此去。金銀車載斗量。好少東西。你沒福消受。我吿回。﹝淨﹞你且來。我問你。﹝醜﹞放手。莫誤我生意。﹝淨﹞老弟不要拿班。我才說的。都是大帽子鋪門面說話。望你作成。﹝醜﹞我大相公此去。金銀是多的。我作成你去。盡意哄他嫖賭。將來我與你八刀。﹝淨﹞這个定然。﹝醜﹞就請同行。﹝淨﹞你先行。待我收拾鋪蓋就來。﹝醜﹞又來淸水下白米。你有甚麼好鋪蓋在家裏。﹝淨﹞老弟沒柰何。有便作成在下。你把相公的鋪蓋到下處。只說是我的。壯觀一壯觀。這个能事在此。﹝醜﹞你且說怎麼樣能事。

【大迓鼓】﹝淨﹞我相隨赴帝畿。共登山玩水。弔古畱題。與他馬上扶沈醉。替他石上和新詩。﹝醜﹞若如此。忒知趣了。﹝淨﹞知趣著人捨我更誰。﹝醜﹞此一去。我相公呵。金銀盡有餘。你哄他尋花問柳。博弈銜杯。﹝淨﹞若如此壞了我的心術了。﹝醜﹞你且利其所有資其勢。人生快活是便宜。﹝淨﹞只怕誤了他的前程。﹝醜﹞錯了前程還有後期。﹝淨﹞老兄若教我做文章呵。實不會。若教我哄人爛熟。我聲音通九夷。喜髙談闊論。唾落珠璣。中原雅韻何消記。南蠻鴂舌且休題。總是儀秦仗我說詞。﹝醜﹞你且學而時習之。莫矜誇唇舌。言愼樞機。若使妄爲些子事。空勞讀數行書。蹈規循矩沒是非。

﹝淨﹞承教承教。就此同行。﹝醜﹞相公少待。我去毘陵驛前登舟。放了行李。再與你去。﹝淨﹞旣如此專待同行。凡事全仗老弟擡舉。﹝醜﹞你這樣人。到要小廝門擡舉。﹝淨﹞你又要拿班。閒話休得說也。

陪侍長安赴選。

發軔先到毗陵。

𨿽是千里之馬。

非人不能自行。

第四出厭習風塵

【一翦梅】﹝貼上﹞年少煙花作女娘。羅綺飄香。粉黛生香。於今兩鬢點秋霜。色裏紅妝。鏡裏淸光。

門戶𨿽慚卑陋。聲名早播京華。久棄琴棋書畫。渾忘雪月風花。老身李大媽是也。本系劍南人氏。不幸夫主早亡。失身塵坌。流寓長安。有个親生女兒。年方二八。小字亞仙。生得如花似玉。詩詞書畫。吹彈歌舞。鍼指女工。無所不通。所交接者。皆貴戚豪族。愚夫俗子。不敢往來。今早崔尙書要同曾學士老爹來我家裏賞海棠。分付銀箏整治筵席。以待他家。﹝旦小旦同上﹞

【前腔】﹝旦﹞裙襯弓鞋入繡房。蘭茝生香。環佩鏗鏘。﹝小旦﹞朝雲暮雨爲誰忙。心戀襄王。夢遶髙唐。

﹝旦﹞紅錦曉拂菱花鏡。淡掃春山眉瘦損。﹝小旦﹞起來無力憑闌桿。睡熟海棠花未醒。﹝旦﹞自慚陋質。而獲寵名公。身𨿽墮於風塵。而心每懸於霄漢。未知何日得遂從良之願。﹝小旦﹞姐姐只說從良。從良有甚麼好處。﹝旦﹞從了良。了我一生之事。怎麼不好。﹝小旦﹞姐姐有子弟娶到家去。大老婆喫醋撚酸。你要髙髙不得。要低低不得。那時節要出來就難了。﹝旦﹞嫁到人家去。大小自有名分。我盡做小的道理。就是了當。﹝小旦﹞了當。了當。我幾曾見唱的老婆嫁人。有个了當。﹝旦﹞不要胡說。取鍼綫箱來。待我繡个羅襦來穿。﹝小旦﹞我們這樣人家。不畊而食。不蠶而衣。你有如此香肌。怕沒有人做錦繡衣服與你穿。自去繡羅襦。﹝旦﹞銀箏。你曉得甚麼。古之王后。尙且親織玄紘。我是煙花。豈可不事女工。﹝小旦﹞待我去取。鍼綫箱在此了。﹝旦﹞且放下。

【香羅帶】徐開鍼綫箱。凝神繡牀。羅襦綴花還自想。牡丹魏紫配姚黃也。鸞和鳳並翺翔。雲霞燦燦奪目光。匏齒生香也。細嚼殘紅吐碧窗。

【前腔】﹝小旦﹞姐姐身居錦繡鄕。衣裳滿箱。綺羅不須勤紡繡。女工鍼指免思量也。﹝旦﹞不要管我。把這繡襦呵。加五彩煥文章。﹝小旦﹞姐姐。待你做完了。我把燻籠再燻蘭麝香。勸取娘行也。翦短郞當舞袖長。

﹝貼﹞天仙執手整香羅。入午光涵雪一窩。翰苑文章歸錦繡。卻來月窟伴姮娥。呀。我兒在此做些甚麼奇物。﹝旦﹞繡羅襦。﹝貼﹞我兒。你且收拾起。方才崔尙書著人來說。少間同曾學士來我家看海棠。先送三兩銀子在此整酒。你快去梳妝洗面也。﹝旦﹞好个幫襯知趣的子弟。我去接他。﹝貼﹞你看這丫頭。只要幫襯的子弟。竟不顧娘要錢使。那知趣的不過是打丣的。我只要覓幾文錢養家。管甚麼幫襯不幫襯。你與他過一世不成。﹝旦﹞你進去。我曉得了。只管歪廝纏。﹝貼﹞你看這丫頭。又惱我了。﹝淨﹞邀曾學士到亞仙家看海棠。消遣情懷則个。

【船入荷花洞】如玉嬌娃懸遐想。解人意心中歡暢。﹝小生﹞車過平康。馬嘶柳巷。一派笙管嘹喨。

﹝旦﹞呀。二位大人萬福。﹝淨﹞亞仙。聞得你家海棠盛開。特來賞翫。﹝旦﹞酒殽已治。專待品題。﹝小生﹞老先生。請品題一品題花如何。﹝淨﹞還是先生。﹝小生﹞學生僭了。你看盛若霞藏日。鮮僭血染紅。西施初宴罷。沈醉倚東風。﹝淨﹞好好。品題花不如學士。品題人不如亞仙。﹝旦﹞奴家豈敢論人之短長。﹝淨﹞你卻閱人多矣。所以人之長短。你多曉得。﹝旦﹞長短多在老爺口裏。﹝小生﹞亞仙不要謙遜。評品我二人一評品。﹝旦﹞若論調羹鼎鼐。燮理陰陽。則學士不如宰相。論嘲風弄月。惜玉憐香。則宰相不如學士。﹝淨﹞好好。品題得是。品題得是。看起來亞仙極會品的了。品得我快活。品得我快活。學士品花。亞仙品人。我如今把花與人同品如何。﹝小生﹞這个使得。﹝淨﹞有有兩樣海棠在此。﹝旦﹞果是兩樣。﹝淨﹞這樣叫甚麼。﹝旦﹞是垂絲。﹝淨﹞是垂絲。就比老夫。﹝旦﹞你要學這樣標致。再不能勾了。﹝淨﹞我不像他標致。像垂絲一般軟了。﹝旦﹞你腰間須軟。背上還硬。﹝淨﹞這樣叫甚麼。﹝旦﹞是鐵梗。﹝淨﹞就比學士。我便比垂絲。學士比鐵梗。亞仙你卻比那一樣。﹝旦﹞我愛的是鐵梗。﹝淨﹞這丫頭只喜歡硬的。﹝旦﹞罰你輕言。﹝淨﹞怎麼打我。﹝旦﹞打者是愛。﹝淨﹞打是愛。出於何典。﹝旦﹞出於嫖經上。﹝淨﹞嫖經到不曾讀。不曉得好快活。﹝旦﹞好不著人。怎麼打我這一下。﹝淨﹞禮無不答。你愛我。我也愛你一愛。﹝旦﹞曾老爺在此好沒趣。﹝小生﹞老先生請賞花。

【惜奴嬌】﹝淨﹞品壓羣芳。喜名傳西蜀。色侵羅幌。微風蕩。斜倚玉欄桿上相像。沈醉西施。濃抹胭脂。晚妝停當。﹝合﹞非奬。總斗大牡丹花。怎比婀娜佳況。

【前腔】﹝小生﹞端詳。艷質無雙。看妖妍著雨。滿枝開放。肌膚絳。翠袖捲紗明朝相彷。被酒華淸。出浴溫泉。太眞模樣。﹝合前﹞

【黑麻序】﹝旦﹞堪傷。有色無香。倘梅花相對。兩情淒慘。嘆失身華屋。錦繡無障。惆悵。托根桃李場。牽情蜂蝶忙。﹝合﹞謾敷揚。當筵一曲淸歌。何必少陵詩奬。

二位大人在上。奴家看此花呵。

【前腔】搖揚。別樣風光。愛垂絲妖軟。舞腰宮樣。好輕輕擎起。翠盤仙掌。堪傷。淸溪照艷妝。紅錦襯紫堂。﹝合前﹞

【錦衣香】畫檻傍。瑤階下。花萼芳。精神爽。臉映丹霞。暈酣仙釀。東風裊裊泛崇光。靑皇作主莫遣飄揚。怕無情風雨褪紅妝。低垂粉頸。傾國傾城貌一朝摧喪。廊空響屧。馬嵬途葬。

﹝旦﹞二位老爺旣賞花。夜將闌了。還是在此安置。還是回去。﹝眾﹞還是奉賃罷。

【漿水令】夜深沈漏聲響。想花神春夢悠揚。髙燒銀燭照紅妝。空蒙香霧。月轉回廊。紅英燦。爭趨向。半開時節宜忻賞。行樂地。行樂地易生艸莽。休辜負。休辜負好時光。

【尾聲】哄春麗色情歡暢。水次不堪凝望。一樹梨花也自芳。

酒散花前興已孤。

瑤臺月色侵冰壺。

老夫今夜還先醉。

欲倩佳人錦袖扶。

第五出載裝遣試

【碧玉令】﹝外上﹞春雷已動蛟龍起。杏花天正當鄕試。﹝貼﹞文運天開。金榜願名魁。﹝末﹞忙催促上長安。整齊行李。

﹝外﹞宗祿。行李完備麼。﹝末﹞完備了。﹝貼﹞多帶些盤纏。﹝末﹞計其京師薪水之費。將有二載之用。﹝醜﹞途路千餘里。來回數日間。﹝外﹞呀。來興。你回來了。樂秀才可來麼。﹝醜﹞樂秀才在毘陵驛前豋舟。等候大相公。﹝貼﹞相公。我夜夢見一神。贈我孩兒詩一首。不知何意。﹝外﹞夫人。那詩可記得麼。﹝貼﹞那詩道。萬丈龍門只一跳。月中丹桂連根拗。去時荷葉小如錢。歸來必定蓮花落。不知主何凶吉。﹝外﹞好夢。皆應孩兒。來興請相公來。﹝醜﹞大相公有請。﹝生上﹞

【少年遊】地底轟雷。看潛龍奮鱗甲髙飛。呼吸滄溟。化爲霖雨。﹝貼﹞潤枯苗管取勃然興起。﹝合﹞慶丰登民無饑餒。

少小須勤學。文章可立身。滿朝朱紫貴。盡是讀書人。聞得父母喚我。只得出去。﹝見介﹞爹娘拜揖。﹝外﹞孩兒。吾觀汝之才。當一戰而成。爾宜自勉。﹝生﹞孩兒此去如指掌。爹爹不必掛心。﹝外﹞孩兒。你母親夜來夢見神人。贈你一首詩。敢是吉兆。﹝貼﹞孩兒。你佩服在心。但願龍門一跳。月桂髙扳。此去必奪錦標。﹝生﹞孩兒今日謹謹佩服在心。

【催拍】辭膝下含情痛悲。我出門何勝慘淒。嘆咫尺天涯。嘆咫尺天涯。定省晨昏。從此暌違。月冷空庭。夢斷慈幃。﹝合﹞願此去髙折桂枝。登月窟上云梯。

﹝外﹞孩兒你此去。不願你別的。

【前腔】丈夫學飛黃遠馳。肯待兔終朝守株。不見男子生時。不見男子生時。弧矢懸門。四遠揚輝。莫效兒曹。戀別牽衣。﹝合前﹞

【前腔】﹝貼﹞朝出去望兒早歸。暮不歸敎娘倚閭。何忍遠赴京師。何忍遠赴京師。兩字功名。一旦分離。暫脫斑斕。衣錦榮歸。﹝合前﹞

【一撮棹】﹝外﹞雲霄路千里奮龍駒。﹝貼﹞風雷迅春江起蛟螭。﹝生﹞承嚴訓。當佩服。謹依遵。﹝合﹞施經濟。豪气吐虹霓。黃榜標名字。錦衣歸故里。雙親喜。端的是男兒。

雲程快著祖生鞭。

月桂髙扳看錦旋。

素志爲官須作相。

髙才及第必爭先。

第六出結伴毘陵

【光光乍】﹝淨上﹞赴京都。已發軔。親友皆無贐。行李蕭然全沒興。買杯淡酒消渴吻。

小子樂道徳是也。造化。坐在家中。銀子自來尋我。前日鄭太守家來興請我到此毘陵驛中。相等公子同行。如何不見來。且叫驛子哄他。﹝末﹞相公是何處。﹝淨﹞狗骨頭。你不認得。我是四海馳名的滎川樂相公。是你老爺至親鄕裏。他辦下金銀表禮。來請我到此。這廝大模大樣。公然慢我。叫小廝拿拜帖送他到府裏去。打他四十。﹝末﹞相公。小人有罪。因爲公子起程。在此打點人夫。不曾接得。望乞恕饒。﹝淨﹞打點多少人夫。﹝末﹞一百名。﹝淨﹞多少顧一名。﹝末﹞五分一名。﹝淨﹞我照顧你一百名。我只要五十名。﹝末﹞多謝相公。﹝淨﹞不要謝。只要照顧就是。﹝末﹞一兩銀子。送與相公。﹝淨﹞不好計較得少些。﹝末﹞小人曉得。再添五錢。﹝淨﹞免見賜罷。只要記得明白。﹝末﹞少間公子來點。教我怎麼說。﹝淨﹞只說樂相公點齊了。﹝生上﹞

【探春令】賓王覲國气英英。暫拋離鄕井。﹝醜﹞謾登程。日遠長安近。﹝合﹞觀山水忘勞頓。

﹝生﹞樂兄。多勞久待。﹝淨﹞學生也不曾得閒。把人夫都點齊。候先生起程。﹝生﹞多勞足下。﹝淨﹞當得者。﹝末﹞驛子送。﹝淨﹞這驛子因賢橋梓分上。把學生何等欽敬。﹝生﹞來興。把人夫再點一點。﹝淨﹞不消點。學生俱已點過了。﹝生﹞不好勞先生。來興點一點來回我。﹝醜﹞相公。止得五十名。﹝淨﹞我數的怎麼少。待我再去數。﹝生﹞不當勞先生。﹝淨﹞眞个只得五十名。望相公饒了他罷。﹝生﹞這个怎麼饒他。來興。替我鎖到府裏去發落。﹝淨﹞且住。不要忙。人夫都在袖中藏。﹝醜﹞就在那裏叫他來。﹝淨﹞這个不是。﹝生﹞爲何是一包銀子。﹝淨﹞實不瞞公子說。學生被盛價催促忙了。盤纏不曾帶得一些。因此賣幾名人夫做盤纏。不是學生欺心。望乞饒了這驛子。﹝生﹞旣然樂相公認。且放了。樂兄。盤纏學生盡有。何勞先生用心。﹝淨﹞怕你沒有。我要與老兄省些。﹝生﹞多承雅愛。

【甘州歌】隔林相應。聽嚶嚶黃鳥。尙爾呼朋。同袍志合。又何必骨肉相親。𨿽然四海皆兄弟。未必知心能幾人。﹝合﹞芝蘭契。金石盟。客牕樽酒共論文。東風軟。綺陌春。馬蹄踏碎落花塵。

【前腔】﹝淨﹞香車逐後塵。羞我談彌六合。心醉六經。蠅隨驥尾。今日裏願隨鞭凳。只圖艸茅時得雨。不道山花冷笑人。﹝合﹞風光好。柳色新。短亭過了又長亭。沽美酒。望遠行。牧童遙指杏花村。

【尾聲】過前村長安近。龍盤虎踞帝王城。十里樓臺繞慶雲。

西崦遙看日已曛。

暮云低處路將昏。

隔江人散魚鰕市。

空谷傳聲鳥鵲村。

第七出長安稅寓

﹝末上﹞自家姓熊。名仁。祖居長安城中布政裏。開个小店。欲覓刀圭之利。難逃壠斷之名。正是淸晨早把店門開。煮酒烹茶待客來。不將苦辛藝。難近世間財。﹝生引眾上﹞

【霜天引】長安國土。縹緲紅雲護。﹝淨醜﹞繡幕紅顏少婦。錦城沸耳笙歌。

綠柳垂絲拂建章。﹝淨﹞銀冰千片落金塘。﹝生﹞此間已是長安了。可尋个店屋兒安下。﹝淨﹞公子。此間是布政裏。有个舊主。人又老實。房子漧淨。﹝生﹞這个使得。叫一聲店主人在家麼。﹝末﹞呀。原來是樂相公。﹝淨﹞此位是鄭相公。﹝末﹞二位相公請裏面坐。﹝生﹞店主上姓。﹝末﹞小子姓熊。敢問相公貴處。﹝生﹞你聽我道來。

【羅帳裏坐】我是滎陽仕族。﹝末﹞到此貴幹。﹝生﹞棘圍赴試。欲求一室。以安資貨。﹝末﹞房子有。你二位各把行李收拾。﹝生﹞同袍行李。何分你我。﹝末﹞相公。試期尙遠。在此耍一耍。﹝合﹞得髙歌處且髙歌。風月處莫敎虛度。﹝末﹞樂相公。三年不見。只覺老成了。

【前腔】﹝淨﹞少年英銳。何當折磨。風霜京邸。輕車熟路。皂靴底爛。頭巾角破。

﹝合前生﹞熊主人。試期尙早。此地勝景頗多。不知何地可以適興。﹝末﹞你看文風開市路。化日麗皇都。勾欄內品竹彈絲。虞美人俏臉兒吹彈得破。酒館中傳杯弄盞。風流子飮到月兒髙。沈醉扶歸。任君駐車馬。到處可盤桓。相公。你要適興所在。此間勾欄裏到好耍子。﹝淨﹞使得。就到勾欄裏。尋个表子耍一耍。﹝生﹞學生自幼不離書館。玩逸之淸少見。不曾到此。望乞一指引。

輕裘肥馬逞風流。

重到長安續勝遊。

綠鬢主人新白髮。

紅顏歌妓舊靑樓。

第八出遺策相挑

【淸江引】﹝旦上﹞釵橫茉莉香飄麝。轉雕欄閒戲耍。滿院海棠花。一旦都吹謝。燕兒胡語把東風罵。

鴛鴦繡枕芙蓉褥。紅日三竿睡方足。﹝小旦﹞惆悵無語立東風。笑看紫燕將花蹴。﹝旦﹞銀箏。睡起無聊。我與你到門首閒步一回。﹝小旦﹞姐姐請先行。﹝旦﹞正是蝶飛金羽翅。鶯整玉毛衣。

【駐雲飛】環佩鏗鏘。倦舉金蓮曲檻傍。花影搖屛障。柳色侵羅幌。嗏。暖日散晴光。遊絲輕揚。牽引殘英。眷戀多情況。相逐東風上下狂。相逐東風上下狂。

﹝生上﹞眞个好景致。好景致。

【前腔】緩鞚絲韁。爲惜殘紅滿地香。﹝旦﹞銀箏。你看俊俏郞君。﹝生﹞忽見天仙降。頓使神魂蕩。嗏。轉盼思悠揚。秋波明朗。看他體態幽閒。妝束皆宮樣。墜鞭墜鞭。來興拾了挽手起來。懶策金鞭入敎坊。﹝醜﹞請接絲鞭入洞房。

﹝小旦﹞你看那郞君。姐姐。故意墜鞭。偸睛斜視。深有顧盼之意。﹝旦﹞不要胡說。且退去。﹝小旦﹞門前行樂客。故意墜絲鞭。﹝生﹞好个標致姐姐。你看繡領單衫杏子紗。眉舒柳葉鬢堆鴉。分明西子扶殘醉。﹝淨﹞鄭兄。你想殺如何近得他。﹝生﹞樂兄。你何故來遲。﹝淨﹞鄭兄。你在此自言自語。說些甚麼。﹝生﹞樂兄你不知。我適才見一婦人。世間無此奇絕之色。甚妙。

【駐馬聽】適見嬌娘。並立朱門笑語香。﹝淨﹞人物如何。﹝生﹞貌果沈魚落鴈。閉月羞花。淡抹濃妝。此間是何處。有這等美色之女。﹝淨﹞這是翔鸞舞鳳碧梧坊。馳車驟馬鳴珂巷。你卻爲何來此。﹝生﹞馬騁康莊。一鞭緩足。信著霜蹄前往。﹝淨﹞天遣裴航。得遇雲英窈窕娘。鄭兄。今日未登天府。且上藍橋。醉飮瓊漿。繁弦翠館錦云鄕。溫香軟玉流蘇帳。倒橐傾囊。春宵一刻。肯惜黃金千兩。

﹝生﹞樂兄。千兩黃金。何足計較。但不知此何宅也。﹝淨﹞鄭兄。此是狎邪女李氏家也。﹝醜﹞狎邪狎邪。我相公見了。魂都沒了。敢是引邪。甚麼狎邪。﹝淨﹞是娼家名號。﹝醜﹞原來是烏龜的表徳。﹝生﹞娼家怎麼有如此之女。﹝淨﹞他本是天上仙姝。暫謫人間庭院。﹝生﹞叫做甚麼名字。﹝淨﹞叫號亞仙。﹝生﹞果名稱其實。﹝淨﹞鄭兄。他肌體丰艷。小可的不與他往來。所喜者都是富家官宦。若要動他半點芳心。須是不惜黃金百兩。﹝生﹞如此之言。信不可求。但患其不可。黃金百兩何足惜。﹝淨﹞旣如此忻慕。明朝潔服盛從而往。去見其母。托詞稅院攻書。求見其女。方成其事。﹝生﹞承教。樂兄。去到那里。只患難就。我一見這寃家呵。

難拴猿馬意。

欲締鳳鸞交。

不因漁父引。

怎得見波濤。

第九出逑葉良儔

﹝小旦上﹞玉人梳洗故遲遲。斜倚妝臺有所思。紅日三竿鳥聲亂。剛剛淡掃遠山眉。俺姐姐昨日在門前站立。偶見一个郞君。十分俊美。他見俺姐姐故意墜鞭。顧盼多時而去。俺姐姐甚想他。恐他又來。著我伺候。

【鎖南枝】﹝生﹞鶯花市。燕子樓。天生到此百不憂。何處系驊驑。章臺有楊柳。﹝小旦﹞那來的到像這郞君。﹝生﹞見侍姬舉止羞。倚朱門若相候。

﹝小旦﹞果是那人來了。﹝生﹞敢問小娘子。此是何宅。﹝小旦﹞此是李氏宅也。待我去請姐姐出來。姐姐。昨日墜鞭郞君來了。﹝旦﹞在那里。﹝小旦﹞在門首。﹝旦﹞請進來。叫媽媽陪坐。待我更換衣服。出來相見。﹝小旦﹞相公請裏面坐。姐姐換了衣服就來。媽媽。有客在此。﹝貼﹞來了。來了。

【前腔】年將邁。鬢已秋。下階出迎禮不周。呀。相公請了。里巷隘梁輈。丰神耀瓊玖。相公請裏面來。﹝生﹞媽媽指引。﹝貼﹞銀箏。你先引路。﹝小旦﹞媽媽這裏坐。﹝貼﹞延賓館暫款畱。﹝小旦﹞待奴家看酒來。﹝貼﹞先看茶後沽酒。

﹝小旦﹞領著媽媽言語。這官人來了。著坐下。叫我先看茶後看酒。﹝貼﹞須索就去。不可遲止。﹝生﹞不消酒罷。﹝貼﹞銀箏。請姐姐出來。﹝小旦﹞姐姐有請。﹝旦﹞奴家來也。

【孝順歌】﹝旦﹞掀羅幕蕩玉鉤。弓鞋裙襯雙鳳頭。﹝小旦﹞姐姐快出來罷。﹝旦﹞我欲見又含羞進前還退後。﹝小旦﹞昨日見了他。恨不得喫了他下去。今日又做這般張志。﹝旦﹞昨來邂逅。柳下停驂。暗通情竇。﹝貼﹞我兒過來。見了相公。﹝旦﹞斂袵再拜深深。恕妾失迎候。﹝生﹞不敢。﹝旦﹞重凝睇定兩眸。認仙郞是墜鞭否。﹝生﹞小生就是昨日遺鞭者。﹝貼﹞相公貴處。﹝生﹞滎陽郡是故丘。﹝貼﹞上姓。﹝生﹞鄭元和忝爲儒者流。﹝貼﹞令尊在麼。﹝生﹞老父治常州。﹝貼﹞原來是公子。令堂在麼。﹝生﹞髙堂有慈母。﹝貼﹞父母旣在。不該遠遊。﹝生﹞非干遠遊。﹝貼﹞旣非遠遊。到此貴幹。﹝生﹞應舉求名。試期未偶。﹝貼﹞多蒙下顧。有何見諭。﹝生﹞欲賃別院攻書。未審相容否。﹝貼﹞房屋盡有。只管來住。﹝生﹞銀百兩請暫收。若成名再加厚。

﹝貼﹞但小房陋狹。不足以容公子所處。安敢受惠。﹝生﹞媽媽。還有粗幣四端。奉充贄敬之禮。﹝貼﹞這一發不當了。﹝生﹞輕瀆媽媽。且收了。﹝貼﹞如此多謝相公。銀箏沽酒來。與相公接風。﹝生﹞小生聊奉白金十兩。望備一宵之飮。﹝貼﹞今日之饌。日常備辦。畱此以待他日。﹝生﹞多謝厚意。﹝小旦﹞媽媽。酒完了。請相公西堂坐。﹝貼﹞相公請了。﹝生﹞小生領命先行。

【錦堂月】金鼎香浮。瓊巵酒艷。西堂且開情厚。花底相逢。姻緣幸然輻輳。聽鸞簫夜月秦樓。會神女朝云楚岫。﹝合﹞風流藪。趁此年少良辰。傍花隨柳。

﹝旦﹞我看此郞君。容貌不凡。

【前腔】聽剖。拙婦如鳩。髙巢仰鵲。懸思牖戶綢繆。反笑鴻儒。俯尋蓽門圭竇。傍紗牕聽講詩書。掃塵榻躬操箕箒。﹝合前﹞

【醉翁子】﹝貼﹞知否。譙樓上初傳玉漏。你行館何方。歸寓休後。﹝生﹞小生獘寓在延平城門外。離此有數里之程。俛首。若路遠無親。總畫棟云連何處投。﹝貼﹞相公行館旣遠。就此舍下艸榻如何。﹝生﹞多謝。﹝合﹞重進酒。飮到月轉花梢。盡醉方休。

【前腔】﹝旦﹞他來由。欲求締鸞交鳳友。托蹴屋而居。冀望一宵相畱。﹝貼﹞你二人呵。情投。我只索相從。任從追隨秉燭遊。

﹝合前生﹞小生自見小姐之後。心常在念。𨿽寢食未嘗敢忘。﹝旦﹞賤妾之心亦如之。﹝生﹞小生在此。非但求屋而已。欲酬仰慕之私。﹝旦﹞男女之際。大欲存焉。情苟相得。𨿽父母之命。不能止也。賤妾固陋。若不棄嫌。須薦君子之枕席。﹝生﹞只愁小生沒福。﹝貼﹞汝二人眞所謂郞才女貌。有何不可。

【僥僥令】﹝生﹞階前頻頓首。﹝貼﹞不要拜。﹝生﹞賓館謝相畱。﹝貼﹞旣做我家女壻。當以郞君目之。﹝生﹞願作廝養家僮從呼喚。攜枕抱衾裯。敢自由。

【前腔】﹝貼﹞乘龍歡配偶。騎鶴上揚州。管取日日笑時花近眼。舞罷錦纒頭。興未休。

【尾聲】玉人鬢嚲金釵澑。整頓纖纖呈素手。沈醉東風汗漫遊。

錦衾珊枕享奢華。

繾綣多情解語花。

不戀故鄕生處好。

受恩深處便爲家。

第十出鳴珂嘲宴

【出隊子】﹝淨上﹞浮生如寄。浮生如寄。四海爲家有故知。花朝月夕醉金巵。不費錢財只動嘴。想冷熱醎酸年來自知。想費用盤桓心中自知。

﹝作笑介﹞自家樂道徳是也。向者鄭太守請我相陪其子來此赴試。爲因試期尙遠。偶爾閒行入平康巷。遇著一妓。叫名李亞仙。被他纏住。日夜在他家追歡買笑。把我撇在店中。甚是寂寥。今日且到李家去。只說與他扶頭。哄他酒喫。樂他娘一樂。有何不可。此去一則看元和兄。二則消遣情懷。來到此間便是了。有人在麼。﹝貼扮李大媽上﹞是誰叫。來了。﹝淨﹞是樂相公。

【玩仙燈】﹝貼﹞戶外有人聲。想是佳賓來至。

卻原來是一位相公。請問相公何處。﹝淨﹞我是鄭相公的好朋友。﹝貼﹞莫非是樂相公。﹝淨﹞然也。﹝貼﹞失敬了。鄭相公。有客來相訪。﹝生﹞大姐。聞得媽媽說。有甚麼相公來此相訪。看是何人。

【鳳凰閣】﹝生旦﹞偎紅倚翠。任意棲遲行樂地。

﹝生﹞樂兄。連日失陪。多罪多罪。﹝淨﹞好說。足見拋撇。﹝生﹞小弟這兩日因大姐相畱。實是拋撇。得罪了。﹝淨﹞公子文章魁首。亞仙士女班頭。﹝生﹞偶爾姻緣輻輳。﹝旦﹞山雞羞配鸞儔。﹝淨﹞好大姐。出口成章。鄭兄。學生備得些須白金。煩媽媽與我整治个小東道。與老兄扶頭。﹝生﹞不勞。﹝淨﹞不多。一兩銀子在此。﹝生﹞媽媽。我這裏自整。還了樂相公。﹝貼﹞樂相公乃鄭相公好朋友。何勞二位舉意。老身自當備辦。樂相公。見成水酒。不成意思。休怪。﹝淨﹞人心若好。喫水也甜。﹝貼﹞銀箏看酒來。﹝小旦﹞白玉杯中浮綠蟻。水晶壺裏噴淸香。酒在此。﹝生﹞大姐唱一曲。奉樂相公一杯。﹝淨﹞不要起動大姐。鄭兄請行一令。﹝生﹞這个使得。樂兄請一杯做令官。﹝淨﹞方才銀箏說道水晶壺裏噴淸香。就要一句詩。內有水晶二字。有的免飮。如無罰一大杯。鄭兄先行起。﹝生﹞還是樂兄請。﹝淨﹞鄭兄請。﹝生﹞學生占了。水晶簾動微風起。﹝淨﹞被你搶了我的。如今該媽媽說了。﹝貼﹞盤中惟有水晶果。﹝淨﹞又被你說了我的。如今該大姐說。﹝旦﹞一盆花浸水晶球。﹝淨﹞我是沒了令。﹝生﹞旣沒了。請罰酒。﹝淨﹞有有。一篙撐入水晶宮。﹝生﹞樂兄令只不是詩聯。況又粗糙。該喫一大杯。﹝淨﹞取笑取笑。鄭兄。我夜來在燈下。謅得一个歌兒。贊美公子與大姐。只是不成腔調。唱不出。﹝生﹞不敢不敢。請教一二。

【畫眉序】﹝淨﹞修眉遠山碧。脂粉翻嫌涴顏色。看嫣然一笑。果然傾國。秋波瑩眼角畱情。金蓮小香塵無迹。﹝合﹞綺羅叢裏春云暖。塵思坐來消釋。

﹝旦﹞承過譽了。﹝淨﹞借酒來奉媽媽一杯。﹝生﹞他是主人。怎麼勸他。﹝貼﹞這叫做癡客勸主人。惠而不費。﹝淨﹞我就對了這一句。﹝生﹞怎麼對。﹝淨﹞■﹝衒﹐亢代玄﹞衒哭孤老。哀而不傷。﹝生﹞休得取笑。﹝淨﹞借酒來奉鄭兄。﹝生﹞足見盛情。這个到也不消了。

【前腔】﹝淨﹞衣冠好妝飾。談吐珠璣瀉文墨。喜風流醞籍。有誰能匹。謾追隨鳳枕恩情。且莫問鵬程消息。﹝合前﹞

【鮑老催】﹝旦﹞酒傾玉液。勸君飮盡無涓滴。當筵豪放無憂戚。聽鳳笛吹。鼉鼓敲。鸞笙吸。揮金買笑何足惜。良辰美景豈易逢。賞心樂事難兼得。

﹝淨﹞姐姐媽媽。此景果不易逢也。可羨可羨。

【滴滴金】﹝生﹞流光瞬息駒過隙。莫把靑春枉拋擲。癡心日夜看財虜。目生眵。頭早白。金堆玉積。若敎花柳皆疎放。縱活到百年有何所益。

﹝淨﹞鄭兄請酒。﹝生﹞樂兄。小生連日得罪。該敬老兄一杯何如。﹝淨﹞小子微意。特敬兄耳。休嫌。

【滴澑子】﹝旦﹞歌節奏。歌節奏。五音六律。聲宛轉。聲宛轉。停腔待拍。白雪陽春無敵。行雲響遏。采麗詞入格。戛玉鏗金。情融意適。

﹝淨﹞自然气象不同。酒美而殽更佳。花嬌而香更馥。可愛。﹝旦﹞多承過奬。

【雙聲子】﹝淨﹞龍涎炙。龍涎炙。黃金鼎。香堪挹。麟餔擘。麟餔擘。靑玉案。盤何密。謾歌舞。謾歌舞。排場寂。排場寂。看鈿蟬金鴈。錦茵狼籍。

﹝貼﹞大姐還多勸樂相公幾杯。﹝淨﹞小子酒也勾了。不消了。

【尾聲】笙簧沸耳花間集。畫閣不堪蓮漏滴。夜晏又開筵席。

我不喫了。﹝貼﹞樂相公收鍾。﹝淨﹞收鍾入袖來。

金縷髙歌舞柘枝。

銀箏斜倚玉山頹。

酒不醉人人自醉。

色不迷人人自迷。

第十一出面諷背逋

﹝末上﹞買笑揮金樂少年。王孫失卻麗春園。幾番欲諫難開口。恐把忠言當惡言。自家熊店主是也。滎陽鄭公子來此赴試。今日在妓女亞仙家。把車馬行李搬去。止畱下鋪蓋箱籠在房內。著樂秀才一人看守。可惜一个聰明俊秀公子。被煙花迷惑在彼。呀。樂相公來了。﹝淨﹞我來了。我來了。

【卜算子】翠館爲貪杯。受了鴇兒气。無端醉後惹閒非。恨小非君子。

好惱好惱。自招煩惱。煩惱延纏。皆因自討。店主人你不要問。我說來好惱。﹝末﹞樂相公。今日爲何這等煩惱。﹝淨﹞不好吿訴。我去亞仙家。與鄭相公扶頭。行令中間那鴇兒罵我是光棍。我這們一个人。可是光棍。你道我气也不气。﹝末﹞相公且休惱。等鄭相公回來。把他家行徑。細說與他知道。省他不去嫖。就絕了他的衣食。有甚難處。﹝淨﹞有理有理。他今日要來下處。看我等他來時。你一句。我一句。使他知醒才是好。﹝末﹞正是如此。呀。道猶未了。鄭相公早已來也。

【前腔】﹝生﹞忘卻賦歸歟。祇爲逢仙子。綺羅筵上醉金巵。不語眞君子。

﹝淨﹞鄭兄。你道酒中不語眞君子。是我席上多言了。﹝生﹞樂兄善戲謔。何必計較。﹝淨﹞取笑取笑。學生決不記懷。小弟有片言相稟。萬勿見罪。﹝生﹞有何見諭。卽當領命。何罪之有。﹝淨﹞鄭兄。你令尊著學生相陪到此。指望你穩步蟾宮。髙扳仙桂。今執事迷戀煙花。略不以功名爲念。恐辜負了令尊之望。﹝生﹞學生爲試期尙遠。因客邸淒涼。暫時消遣。豈敢迷戀。﹝末﹞鄭相公。你旣不迷戀。何不在艸舍觀書。到搬在娼家居住。﹝生﹞店主人。樂相公在此。我論月一般還錢。不少了你房金便是。休管休管。﹝末﹞相公差矣。我豈爲房錢而言。只是這娼妓人家。一動一靜。都是哄人的機關。你怎肯信。﹝生﹞店主人。他眞心與我好。那李亞仙也不是哄人的。﹝末﹞相公怎見他眞心。﹝生﹞他與我設誓。手上燒香疤。成一个大瘡。﹝淨﹞鄭兄。你初出來嫖。不曉得。那叫苦肉計。﹝生﹞何謂苦肉計。﹝淨﹞你聽我道。

【北寄生艸】他把那香燒臂。精巴巴火燎皮。心胸虎口陰臍處。渾身何止二三十。許多豈爲君畱意。他要生心起發一主大錢兒。方使這設盟苦肉燒香計。

這爲苦肉計了。﹝生﹞那老鴇兒把他拘束得緊。他要跟我逃走。這也是哄我。﹝末﹞這一發是假意。相公豈可聽信。

【前腔】﹝淨﹞這是錦套頭虛語。其中有密機。私奔暗約長吁气。牽情不用繩拘系。虔婆假意潛防衛。終朝鈔擁太行平。有一日無錢便道沙堤隤。

﹝生﹞何謂終朝鈔擁太行平。﹝淨﹞比似你今日有錢。他要一。你奉二。撒漫使錢。他便哄你逃走。你說前面山髙難行。他道山縱髙。有人行的平路。這是終朝鈔擁太行平。﹝生﹞何謂一日無錢沙堤隤。﹝淨﹞倘或你日後沒了錢。那老鴇子唆他在你跟前。急急聒聒要錢。你無錢與他。那時你與他說走了罷。他見你沒了錢。他就攺口道。腳小鞋弓。前面山路崎嶇。我行走不慣。這便叫一日無錢沙堤隤。﹝生﹞他幾番爲我與鴇子賭气。就要尋死。

【前腔】﹝末﹞他背後多嫌鄙。面前假作悲。道赤繩雙足無緣系。紅綃三尺尋懸縊。算來只要圖財利。俺耳聞眼見萬千人。那曾見一人情重眞心死。

﹝淨﹞這店主人好言語。好言語。難得難得。﹝生﹞他一日不見我去他家。就哭得不耐煩。那眼淚可是假得的。﹝淨﹞鄭兄好不明白。你一日不去。少了他一日錢鈔。他見你這般富貴。不哭你哭誰。﹝末﹞鄭相公。那樂相公說得有理。說得有理。

【前腔】﹝淨﹞他欲覓金銀使。還思玉筯垂。眉峯鎖黛將張郞殢。連珠炮打拋紅淚。愁容八陣圖排起。分明活脫楚虞姬。假饒是重生項羽也心腸碎。

﹝生﹞淚出痛腸。如何假得。﹝淨﹞他不哭你。哭你那些。﹝生﹞他如今要嫁我了。﹝淨﹞說死尢可。若說嫁來。小則傾家破產。大則喪命亡身。﹝生﹞那有此事。我見好些唱的。都從了良哩。﹝淨﹞那從良的。非出於自然。出於無柰。或因錢債追迫。或因官府牽連。或被媽兒打罵。受气不過。所以才起嫁人之心。他一時之興。那有眞心實意嫁人。﹝生﹞他昨日又說嫁我。﹝淨﹞你聽我道來。

【前腔】他許嫁牽情思。貪財欲倡隨。從良忍不得鴇兒气。縱然乘興而來矣。終須興敗還鄕去。你看幾人到底守深閨。不信呵。請君只看那傍州例。

﹝生﹞樂兄。詩云窈窕淑女。君子好逑。﹝淨﹞你豈不聞乎。妓者不說嫁。子弟無牽掛。正此謂也。

【解三酲】﹝生﹞論文王好逑淑女。﹝淨﹞文王的是淑女。這是唱的老婆。﹝生﹞好色人之所欲也。好色心人孰無之。靑樓美人眞可意。妖妍貌世應稀。﹝淨﹞試期尙遠。我且與你回去。再來還未爲遲也。﹝生﹞不思故鄕歸去矣。林外空勞叫子規。﹝末﹞公子。樂相公是好言勸你。﹝生﹞承嘉諭。只是我愚而不悟。望恕昏迷。

﹝下淨﹞鄭元和撇我在此。公然去了。可是个人麼。﹝末﹞正是。樂相公。你好言語。他公然不聽也。樂相公。

【前腔】你藥石言逆人之耳。苦口勸不理些兒。只聽枕邊如蜜語。卻不道運心機。黃金只恐容易費。流落天涯何日歸。吾差矣。與他們非親非故。干惹嫌疑。

樂相公。各人自掃門前雪。不管他家瓦上霜。﹝下淨﹞見物不取。失之千里。鄭元和不聽我忠言相勸。忙忙而去。不免收拾他鋪蓋。都使上我的圖書。只說是我的。還有幾隻箱在此。捵開來盜取些東西。呀。且喜且喜。還有三四百兩銀子在內。正是欲求生富貴。須下死工夫。叫店主出來。作別而去。店主人有請。﹝末﹞忽聞呼喚。隨卽趨承。﹝淨﹞鄭元和不聽我勸諫。撇我在此。寂寞煎熬。試期又遠。我且到一个所在。望一个朋友。又來未遲。卽日就去。店主人。你與我拜上他。﹝末﹞相公。你終不別他就去。

【前腔】﹝淨﹞收拾起半肩行李。﹝末﹞這鋪蓋之類。是鄭相公的。﹝淨﹞箱籠是他的。原封不動。在那一邊。﹝末﹞這鋪陳是你的。收拾了。﹝淨﹞你看麼。四邊有暗記圖書。圖書若打在中天柱。這房兒是咱的。我如今再把欺心使。﹝末﹞還有甚麼欺心的。﹝淨﹞我把令正娘子臉上打一个圖書。印了圖書是我妻。﹝末﹞相公也不是這樣欺心的。﹝淨﹞我姑饒恕。快打發嗄程飯米。卽便回歸。

﹝末﹞嗄程之類。當得奉承。鄭相公也該別一別去。﹝淨﹞這樣人別他怎麼。

料他終作異鄕塵。

莫怪朋友兩處分。

湖海茫茫云外迹。

乾坤落落夢中身。

﹝淨弔場﹞我今若回去。他父親必然著人究追下落。我左右是無家之人。回去怎麼。不免寫起招子。只說常州鄭刺史之子。因赴科舉。行至中途。遇盜所殺。車馬金銀。劫去無迹。有能捕獲者。徑到常州取賞。就把來興出名。只說他恐家主見責。逃往他方度命。各處將招子貼徧。等人傳至常州。有何不可。

只憑半張紙。

惹起一家愁。

第十二出乳壻傳凶

【賀聖朝】﹝外上﹞兩岐麥秀桑田。萬民示辱蒲鞭。循良有傳效前賢。管取好名傳。

﹝眾作皁隸參見科外﹞窮廬安赤子。明壑布陽春。刺史官銜舊。文風禮樂新。下官常州刺史鄭儋是也。到任以來。且喜判重如山。民安如堵。但不知民間疾苦。怨慕何如。且喚耆老社長。詢問一番。那皁隸喚耆老社長進來。﹝淨醜﹞雨後有人耕綠野。月明無犬吠荒村。老爺磕頭。﹝外﹞那兩人叫甚名字。﹝淨﹞小人姓黃名裳。﹝醜﹞小人姓黃名裏。﹝外﹞你二人都好个名。且問你。今年徭役。撥得如何。﹝淨﹞今年徭役。極公論。忒均平。﹝外﹞我比先任老爺手裏如何。﹝淨﹞老爺。先官手裏貓狗也不得空閒。﹝外﹞怎麼貓狗也不得空閒。﹝醜﹞老爺。有詩爲證。任是深山更深處。也應無計避徵徭。﹝外﹞你只說先任比我如何。﹝醜﹞老爺在上。容小的稟來。那先任老爺在此呵。

【月上海棠】徭役難。鄕民貧乏皆逃竄。看苔封泥鎖。蓬蓽門關。自老爺下車以來。感黃堂徳政寵施。喜合浦明珠重返。﹝合﹞加餐飯。爭歌五袴。無復饑寒。

【前腔】﹝外﹞我在此呵守一官。民之父母行方便。要舉直措枉。勸善懲頑。萬井中不斷炊煙。四境內相聞雞犬。﹝合﹞歡聲滿。含哺鼓腹。無復愁煩。

老人出去。﹝淨醜﹞徭役事均平。鄕村民快樂。﹝末﹞不好了。﹝外﹞宗祿慌慌張張。爲著甚事。

【好姐姐】﹝末﹞小人偶出府前。聞說道相公遭難。﹝外﹞我兒爲何遭難。﹝末﹞爲金多被盜。一身喪九泉。﹝外﹞此是傳聞來的。那有此話。﹝末﹞端可驗。這招子是實都貼徧。﹝外﹞是何人貼的。﹝末﹞是來興貼的。﹝外﹞他怎麼不回來。﹝末﹞他落天涯未得還。﹝外﹞如此果是害了我那孩兒。宗祿。𨿽如此說。把此情愼勿就言。我夫人呵。若知道肝腸哭斷。我將疑將信。心中殊不安。宗祿此事不可就言。須訪探。舉頭見日長安遠。怎得人從日下還。

﹝外﹞宗祿密訪此事。且謾說與夫人知道。﹝末﹞知道了。

公子直如弦。

傳聞死道邊。

前程暗如漆。

今日信斯言。

第十三出姨鴇誇機

【杏花天】﹝淨上﹞桑楡暮景身無倚。紅顏謝鬢已如絲。風情已逐年華去。猶存下剩粉殘脂。

自小聲名屬教坊。而今弄得鬢如霜。蜂蜜舌頭砂糖口。心腸似鐵性如鋼。小妾姓賈。排行第二。人都叫我做賈二媽。不幸夫主早亡。單身在教坊司居住。本司李大媽是我的妹妹。他家女兒亞仙。是教坊中出色的粉頭。一向不曾相見。今日去看他一看。來到此是李大媽家門首。﹝貼李大媽上﹞

【前腔】東風料峭門深閉。看落紅滿地胭脂。子規夜半猶啼啞。不信道喚春不回。

二媽。甚風吹得你來。﹝淨﹞久不相見。特來探望。﹝貼﹞二媽請坐。多承下顧。﹝淨﹞大姐怎麼不見。﹝貼﹞他陪鄭相公在房內。待我叫他出來。

【桃李爭放】﹝旦﹞小閣陶情。楸枰弈戲。忽聽娘行喚取。

﹝淨﹞大姐。聞得你接著一个好姐夫。且喜且喜。﹝旦﹞他是个讀書的老實人。﹝淨﹞你要那虛花頭的怎麼。有造化方接著老實孤老。趁他愛你時。起發他些東西。自古道癡心老婆負心漢。不要挫過了。日後情疎。你再要就難了。﹝旦﹞他是个志誠君子。與別人不同。怎麼開口起發他的。也要顧些仁義相處。﹝淨﹞我門戶中。不過千謀萬計。只是哄他。顧不得甚麼仁義。﹝旦﹞好說。這事不是我行的。眼前出於無柰。要顧終身事業。怎做得那冷熱人。使人抱怨。﹝淨﹞大姐。你聽道來。

【憶多嬌】他初到時。我把甜話兒。嬌聲艷語承奉之。席上人前偸眼覷。他若在我家歇時。我與他錦帳深閨。我與他錦帳深閨。睡到日上三竿才起。若在我家住久了呵。我就假意兒。長嘆吁。喬妝哭嫁幷走死。翦發燒香設盟誓。若要起發他東西呵。還有个法兒。還有个法兒。頓放搖樁做鬼。

﹝旦﹞怎麼叫做頓放搖樁做鬼。﹝淨﹞大姐。孤老與你好了。假如媽媽要錢。你又不好明白與他說。只故意在他被中枕上。哭哭啼啼。說我家媽媽見這裏沒生意。要到別處轉動轉動。我又爲你在此。怎麼放得下。他見你這般愛他。必然加厚與你些錢鈔。這便是搖樁做鬼。﹝旦﹞鄭相公是个讀書君子。不是那虛花子弟。﹝貼﹞我兒正是如此。

【斗黑麻】那幫襯知音。虛花子弟。打卯燒香。來或暫時。這等人呵。吾門戶不許窺。且喜這鄭相公。他是公子王孫。萬金有餘。﹝旦﹞娘。𨿽說他是有錢的。性兒也是難拿的。﹝貼﹞從他性兒。如狼似虎。擺入我門來。擺入我門來。綿羊軟的。﹝旦﹞總萬計千謀無非爲利。論色不迷人。人而自迷。𨿽一夜做夫妻。亦是前緣。少他債兒。﹝貼﹞你不信娘的說話。只怕色衰愛弛。韶華能幾。秋月春花。朝雲暮雨。

﹝淨﹞大姐。你娘說的都是好言語。﹝貼﹞我兒。你不好說。只叫銀箏倒鬼罷。

覓利機關巧。

靑樓太不仁。

要知山下路。

須問過來人。

第十四出試馬調琴

【逍遙樂】﹝生上﹞鼎沸笙歌擾。火暖椒蘭煙霧裊。淹畱樂地恣逍遙。﹝旦﹞黛眉粉面。翠館靑樓。綠水紅橋。

﹝生﹞黃金何足惜。淑女眞難得。﹝旦﹞行樂度春秋。浮生水上漚。﹝生﹞大姐。你這兩日。身子不快好些麼。﹝旦﹞正不好。勉彊梳洗在此。﹝生﹞你想甚麼喫。我著人去買來。﹝旦﹞我要馬板腸煮湯喫。只怕沒處買。﹝生﹞這个何難。來興那裏。﹝醜﹞如今不叫來興。﹝生﹞叫甚麼。﹝醜﹞去了來字。攺做請字。叫做請興罷。﹝生﹞休胡說。你會殺馬麼。﹝醜﹞我被老歪貨哄了你的銀錢該多少。恨不得把他一刀兩段。方稱我心。忒會。﹝生﹞殺甚麼。﹝醜﹞你叫我殺李大媽。﹝生﹞不是。殺我騎的五花馬。﹝醜﹞我只道叫我殺李大媽。喜得不柰煩。相公這一匹好馬。爲何要殺他。﹝生﹞大姐思量馬板腸煮湯喫。故此要殺他。﹝醜﹞這五花馬。日日與相公騎。大姐夜夜與相公騎。你騎了他一夜。大塊銀子與他。五花馬終日騎他。何曾有半个錢與他。那騙錢的到不殺他。反殺省錢的。相公好癡。﹝生﹞休討打。﹝醜﹞相公休惱。小人就去殺馬了。﹝生﹞亞仙。幾上有琴。你可試操一曲。﹝旦﹞恐污耳。﹝生﹞自古道不焚香不彈。待我燒些香來。

【二郞神】﹝旦﹞鑪燻裊。啟南軒把絲桐緩操。彈一曲彩鳳求凰聲合調。聽嗈嗈不似離鸞別鶴無聊。﹝生﹞如此妙音。愧我不是知音者。﹝旦﹞差矣。我喜遇知音情更好。﹝生﹞再彈一曲猗蘭如何。﹝旦﹞使得。君蘭也。妾艸也。今日呵。嘆猗蘭不嫌伴艸。﹝合﹞兩情髙。願鼓瑟宮商。相應和調。

【集賢賓】﹝生﹞淸商宛轉音律悄。聽巫山夜雨蕭蕭。暗約髙唐魂夢杳。想夜奔文君窈窕。相如智巧。把綠綺輕挑低調。﹝合﹞心太擾。總不入歌樓歡笑。

【貓兒墜】﹝旦﹞願爲侍妾。箕箒日猶操。玉樹蒹葭𨿽有誚。兔絲免得附蓬蒿。﹝合﹞偕老。願恩意地久天長。海闊山髙。

【前腔】﹝生﹞同心比翼。擬結鳳凰儔。梧竹棲遲不暫拋。丹山有日共歸巢。﹝合﹞偕老。期誓海盟山。如同地厚天髙。

﹝醜﹞五花馬的板腸湯在此。﹝生﹞亞仙。馬板腸湯有了。﹝旦﹞呀。可惜可惜。

【尾聲】﹝旦﹞這五花馬身價髙。﹝生﹞湯煮板腸卿所好。﹝旦﹞拿去罷。又厭鮏羴不喫了。

﹝醜﹞好作賤。可惜殺个五花馬來。動也不動。﹝小旦﹞特將心腹事。報與二人知。姐姐。你日日彈琴。只怕明日不能勾了。﹝旦﹞爲何說此話。﹝小旦﹞媽媽說在此沒有生意。要轉動轉動。臨淸魏官人著人來請見。拿二百兩銀子在此接你。媽媽打點要去。﹝旦﹞等他去自去。我不去。﹝小旦﹞姐姐說得好自在話兒。端端爲你來接。由你不去。﹝生﹞如此怎麼好。﹝小旦﹞自古道。小娘愛俏。媽媽愛鈔。你比魏官人加倍些。管你去不成。﹝生﹞有愧有愧。我就送四百兩來。﹝小旦﹞銀子幾時送來。我好去回那人。﹝生﹞有在此。還少些。待處足了。就送來。

風情月思小桃園。

歌舞排場樂少年。

昨夜宿酲猶未醒。

今朝畫閣又排筵。

第十五出套促纏頭

﹝貼上﹞不織不耕爲活計。擢風擢月作生涯。我一家止靠亞仙一个賺錢。如今被鄭相公妨占。不得活動。昨日著銀箏去說。止得他二百多兩銀子。他罄囊與我。道無有一些了。不免喚女兒出來。打發他去罷。亞仙那裏。﹝旦﹞媽媽。來了。何事分付。﹝旦上貼分付旦介﹞

【遶地遊】﹝旦﹞忽聞母命。玉趾離閨閫。上堂去穿花徑。

﹝貼﹞我兒。昨日著銀箏去問鄭相公借銀子。只送得二百兩。不勾我使用。與他再借些。﹝旦﹞他說連包與你。再沒有了。﹝貼﹞他旣沒了錢。打發他去罷。﹝旦﹞娘。君子愛財。取之有道。財誰不愛。也要顧些仁義。鄭相公在我家。也使盡好些錢了。何忍就趕他出去。﹝貼﹞不要管我。包你不傷犯了他罷了。快請他出來。﹝旦﹞相公有請。

【前腔】﹝生﹞葵花燦錦。隔院聞人請。多應是有人勸飮。

﹝貼﹞鄭相公。你久處我家。多有簡慢。你是我嫡親女壻。料不見罪了。﹝生﹞小生久叨館閣。思報無地。何出此言。﹝貼﹞老身一向失問。令尊令堂髙壽。﹝生﹞學生父母。俱有七十餘歲了。﹝貼﹞旣有許多髙壽。不宜久處在外。﹝生﹞學生非不知之。爲功名出於無柰。

【黃鶯兒】﹝貼﹞你定省在晨昏。卻暌違秋復春。爲人子者心何忍。你戀著靑樓麗人。忘卻白髮老親。孝爲百行之本。萬善之源。你怎麼戀乎此。但知務末渾忘本。﹝合﹞少年人。戒之在色。﹝生﹞好胡說。﹝貼﹞不胡說。是孔子語諄諄。

﹝生﹞媽媽。小生久處在宅。並不聞此言。今日何故苦苦相勸。﹝貼﹞你久戀我家。囊橐傾盡。後倘有失所。豈不歸罪於我。故此好言相勸。﹝生﹞好薄情。﹝貼﹞非是薄情。我與你彼此有益。

【前腔】﹝生﹞你看他詞色太驕人。使區區疑慮生。﹝貼﹞相公不須疑慮。早早去罷。﹝生﹞我豈不欲回去。柰功名未遂無歸興。﹝貼﹞你也把父母想一想。﹝生﹞欲望太行白雲。難捨巫山彩雲。恩情兩地縈方寸。﹝合前﹞薄情人。貪財愛鈔。故爾語諄諄。

【簇禦林】﹝旦﹞情含笑。眉展顰。恐仙郞感慨興。相公何必愁悶。丈夫四海家無定。休得要懷故土思鄕井。﹝生﹞我幾時要回去。何曾想家。是你那母親趕我。﹝合﹞他是老年人。言顚語倒。不可認爲眞。

鄭相公豈不聞聖人云。喜怒不形。物我無間。今日𨿽是媽媽不是。看我的薄情。只是如故。不要記懷罷。﹝貼﹞你還有十兩銀子與我。再住幾日也不妨。

【前腔】﹝旦﹞言𨿽慰。气未伸。念關山役夢魂。囊琴羞把朱弦整。怕聲聲彈出思歸引。﹝合前﹞

金盡牀頭惹厭憎。

風波萍迹任浮沈。

人情若比初相識。

到底終無怨恨心。

第十六出鬻賣來興

﹝末上﹞自家熊店主是也。鄭公子來此科舉。迷戀娼家。金銀嫖盡。今被老媽要錢。無從措置。央我把那來興賣與崔尙書家。文契俱寫完了。不免催他去交還他去。﹝生﹞今日到熊主人。將來興去賣。

【金蕉葉】有緣有緣。遇佳人情濃眷戀。燕蹴飛花落舞筵。嘆囊空興味蕭然。

﹝相見介生﹞熊店主。相煩你的事可成麼。﹝末﹞文書幷銀子十兩在此。來興一去。銀子就與相公。﹝生﹞來興那裏。﹝醜﹞只爲思鄕切。家山入夢頻。寧爲故鄕鬼。莫作異鄕人。大相公叫來興怎麼。﹝生﹞我久居於此。盤纏已盡。此間店主人說崔尙書家待人甚好。我將你賣與他爲義男。你可隨著店主人去。﹝醜﹞呀。大相公。你把來興賣了。可憐小人隨侍到長安。不辭勞碌。兼受老爹奶奶撫育之恩。承相公同手足之看。此欲圖報。素志未酬。今便一旦拋離。於心何忍。相公。你若速歸鄕井。小人願賣身以作盤纏。你若仍戀煙花。決不敢奉命。言訴及此。痛淚難禁。﹝生﹞來興。我也捨你不得。到此出於無柰了。

【小桃紅】我只爲黃金散盡。翠館難淹。鬻汝休含怨。從容向前。﹝醜﹞小人怎敢怨相公。只是割捨不得。﹝生﹞來興。我畢竟是个寒儒。你隨我無榮顯。那崔尙書府中。甚是勢頭。適彼竊威權。將托身。食人食事必從驅遣。你到他家務要學好。免受鞭笞。省我掛牽。﹝醜﹞相公。你把我這身賣了銀子。又不可浪費了。把做盤纏回去罷。﹝生﹞故園羞回轉。生死聽天。羊觸籓籬。進退兩難。

【下山虎】﹝醜﹞小人呵。遠隨科試。來到長安。望你登髙選。我也喜歡。誰知道眷戀紅妝。取次輜裝罄然。﹝生﹞來興。我如今悔矣。﹝醜﹞相公。店主人再三勸你。卻把忠言當惡言。不聽人之勸。賣我微軀値幾錢。小人受老爹奶奶的厚徳。今生不得報了。可憐可憐。欲見爹媽面。除是夢返故園。望斷孤云淚兩懸。

【蠻牌令】﹝末﹞來興去罷。此間離相府路迂遠。辭舊主莫畱連。﹝醜﹞店主人。你且從容片時。我今日別了相公呵。關山無日轉。音信倩誰傳。相公。你若不早早回去。只管迷戀在此。倘爹知道難容見面。只苦殺老母愁煩。想晨昏望兒眼穿。相公。你如今趁有這幾兩銀子在身邊。須當早早回去罷了。你莫困窮途。速整歸鞭。

﹝末﹞來興去罷。

【尾聲】﹝醜﹞臨行再拜肝腸斷。相公。未曾報謝得老爹奶奶。望乞代言千萬。死當結艸銜環。

拜別恩東欲斷腸。

何年再得倚髙堂。

休戀故鄕春色好。

受恩深處卽家鄕。

第十七出謀脫金蟬

【園林好】﹝貼上﹞三竿日紗牕影紅。有人在鴛鴦被中。睡熟■﹝酉縻﹞醿香夢。不知道已晨鐘。午飯後近昏鐘。

我已著人請賈二媽。怎麼還不見來。

【前腔】﹝淨﹞團花扇低遮醜容。一路上無人簇擁。空有香風飄動。只落得引遊蜂。飛攘攘惹狂蜂。

呀李大媽。喚妾身有何事干。﹝貼﹞二媽。滎陽鄭相公。他久戀我家。妨占亞仙。不肯接人。又不好撚他出去。特請你來商議。求一妙策。﹝淨﹞我聞得鄭公子甚有金銀。爲何要撚他出去。﹝貼﹞他在此金銀已盡了。

【江兒水】買笑經年久。行囊近日空。﹝淨﹞旣沒了錢。叫你的大姐把意思遠些兒。﹝貼﹞柰癡兒迷戀多承奉。﹝淨﹞怕與他好了。要桃之夭夭。﹝貼﹞想夜奔追隨心萌動。﹝淨﹞旣如此。你把臉兒放下來才是。﹝貼﹞我嫌疑他也知惶恐。﹝淨﹞如此要畱他。要打發他。﹝貼﹞我進退無謀操縱。請問娘行。何策把寃家斷送。

﹝淨﹞你要打發他去。有何難。他是貴公子。比常人不同。怎麼好撚他出去。須用金蟬脫殼之計才好。﹝貼﹞甚麼金蟬脫殼之計。﹝淨﹞我與你先尋下一所房子。你著令愛同鄭元和到竹林寺求男。就著他央我爲媒。講話之閒。急差人來報說你偶得暴疾。我先著令愛回來看你。你就悄地搬開。後使鄭生回來。我亦搬去。教他兩處無尋。這便是金蟬脫殼之計。﹝貼﹞只恐哄他不信。

【前腔】﹝淨﹞只說求男女。燒香古廟中。令他訪妾閒談詠。你托疾差人將言哄。女兒前遣馳飛鞚。潛地行蹤移動。敎他兩處無尋。做了一場春夢。

﹝貼﹞此計甚妙。多謝見教。﹝淨﹞休謝休謝。我去了。金風未動蟬先覺。暗送無常死不知。﹝貼﹞事不宜遲。且叫女兒鄭相公出來。安他去。

【五供養】﹝旦﹞琴調瑟弄。母命傳呼。速應相從。﹝生﹞囊空情減殺。禮貌欠從容。登堂靦腆。只恐簧言譏諷。﹝合﹞花紅無百日。開落任東風。質問因由。吾當遵奉。

﹝貼﹞鄭姐夫女兒你過來。﹝生﹞媽媽有何見諭。﹝貼﹞鄭姐夫。你與我女兒相知歲久。沒有孕嗣。此間竹林院神道甚靈。你可備些牲禮。與我女兒同去祈求。倘得一男半女。則我女兒終身有望。日後你便爲官。也棄撇不下。﹝生﹞小生囊篋已盡。何幸眷育海涵。反作百年姻眷。捫懷知感。刻骨難忘。﹝貼﹞鄭姐夫何出此言。你與我女兒兩个呵。

【前腔】恩深情重。設誓求男。全始全終。待你祈禱回來。就央賈二媽爲媒。與你結姻。那時節屛開金孔雀。褥隱繡芙蓉。姻緣重結。一對和鳴鸞鳳。﹝合﹞門闌多喜气女婿近乘龍。白璧藍田。想伊曾種。

﹝生﹞多謝媽媽厚意。﹝貼﹞我兒明日同姐夫祈禱回來。就請賈二媽來。﹝旦﹞請他來何干。﹝貼﹞自古道匪媒弗克。我央他與你爲媒。﹝生﹞正是伐樹須用斧。﹝貼﹞引綫必須鍼。﹝生﹞明日去竹林院燒香。香紙不曾備。且叫保兒來問他。﹝醜﹞相公有何分付。﹝生﹞我明日要到竹林院燒香。祈求男女。我不知要辦甚麼東西去。

【玉交枝】﹝醜﹞神仙齋供。間腥葷粢盛潔丰。要三牲酒醴親賚捧。爇寶鼎沈木香濃。髙燒銀燭影搖紅。﹝生﹞這些東西明日買罷。﹝丑﹞明日遲了。須是今朝置買來朝用。﹝合﹞這神靈有感必通。願早葉熊羆吉夢。

﹝貼﹞保兒說的是。還是今日買罷。就依他今日買完備了更好。

【前腔】﹝生﹞我無錢使用。典春衣殊覺赧容。保兒。你與我拿這件衣服去賣了。買些香紙牲醴來用。就煩伊置買多勞動。﹝醜﹞相公。衣者身之章。不可賣了。﹝生﹞我的衣服。一年一換。穿過就不用了。﹝醜﹞這等看起來。那來興也是相公穿過的。﹝生﹞怎麼來興也是我穿過的。﹝醜﹞不然如何將他賣了不用。﹝生﹞休胡說。我志豪邁莫笑身窮。鬼神禱吿竹林中。夫妻同返桃源洞。﹝合﹞許配偶忻然相應。﹝丑﹞要娶大姐。必須得好些禮。﹝生﹞論聘儀容當補送。

【尾聲】娶而不吿心惶悚。只索行權曲從。﹝醜﹞相公。你娶了我大姐呵。不似如今這等拘束。任你睡到日髙花影重。

喜筵重啟結夫妻。

禱吿歸來莫待遲。

借問竹林何處是。

赤欄橋過碧江湄。

第十八出竹林祈嗣

【步虛傳】﹝貼上﹞竹林仙院禮三淸。歌舞樓臺棄錦箏。日暮焚香繞壇上。步虛猶作按歌聲。

﹝眾道姑相見介貼﹞小道原是教坊司一个名妓。姓曹。排行居長。人都稱爲曹大姐。因被媽兒愛了沒疼熱的錢鈔。不管好歹。因此忿气出家。道號淨眞。我如今識破悲歡離合之情。特修養丹鑪。消磨火性。尋幾个霞煙外逍遙善信。存一人至誠心散漫捱光。甚時得到蓬萊。今日四月望日。且喚道姑出來燒些香。﹝醜﹞掃地靑牛臥。栽松白鶴棲。要知仙女麗。原是教坊妻。院主稽首。﹝貼﹞道姑。今日四月十五日。乃天生聖母娘娘誕辰。恐有求嗣的到此燒香點燭。至道臺上禮拜。

【浪淘沙】﹝貼﹞瑞艸滿瑤階。白鶴飛來。香焚柏子碧雲開。一卷黃庭消白晝。萬慮塵埋。

眾道姑們伺候著那燒香的施主們來。﹝眾﹞知道。

【前腔】﹝生旦﹞琳館白雲隈。竹裏門開。飛甍畫棟絕塵埃。玉罄一聲云外鳴。彷佛蓬萊。

﹝貼﹞大姐久不到竹林院燒香了。此位相公上姓。﹝旦﹞是滎陽鄭相公。﹝貼﹞到此貴幹。﹝旦﹞奴家目下與他成婚。特來求嗣。﹝貼﹞如此請上香。﹝丑﹞方才來到就上香。待我送下香錢才是禮。﹝生﹞有。自當奉謝。﹝貼﹞相公請上香。初拜。二人同拜。

【亭前柳】﹝生﹞夫婦願和諧。鸑鷟早投胎。易生還易長。無難亦無災。﹝合﹞大開方便門兒待。六道輪回。生化果奇哉。

﹝旦﹞神靈。願我夫主鄭元和呵。

【前腔】他應試顯奇才。步武上金階。碧桃和露種。紅杏倚云栽。﹝合﹞大開法濟門兒待。六道輪回。生化果奇哉。

【前腔】﹝貼﹞絳燭吐蓮臺。寶篆結云霾。求兒應副望。孔釋送將來。﹝合﹞大開廣照門兒待。六道輪回。生化果奇哉。

﹝生﹞香錢祝錢。莫嫌輕鮮。﹝醜﹞相公。你這每一个標致人。不扯手不像个嫖客。﹝生﹞實是輕意。日後容補。﹝醜﹞相公。如今世界。千萬个容當再謝。不如一个伏乞笑畱。見添些如何。﹝貼﹞不要計較罷了。

不孝有三無後續。

禱吿靈神定獲福。

今日無官一身閒。

他年有子萬事足。

第十九出詭代僦居

【福淸歌】﹝淨上﹞老年來因無嬌媚。不放松腳兒還細。把持門戶勝男兒。只多了丫髻。接舊人尙有丰致。

前日李大媽與我稅一所房子。在此暫住。掇賺那鄭元和。受人之托。必當終人之事。少待他來。自有道理。﹝元和與李亞仙同見賈二媽﹞

【唐多令】﹝生﹞素手相攜。祛炎扇可揮。不禁汗透碧紗衣。引入槐陰深處。

步步行來遠。遙遙路更長。一灣流水綠。滿地落花香。﹝旦﹞可曾到了他家麼。﹝生﹞此間已是賈二媽門首。﹝淨﹞鄭相公。貴腳踹賤地。有何見諭。﹝生﹞二媽。小生此來。非爲別事。﹝淨﹞端的爲何事來此。實與老身說知。﹝生﹞二媽聽道。

【桂枝香】將欲婚諧伉儷。﹝淨﹞原來要娶大姐。且喜且喜。幾時成就。﹝生﹞卽日筵開羅綺。想藍田白玉曾埋。雙足赤繩曾系。﹝淨﹞你二人到此貴幹。﹝生﹞凂娘行作伐。凂娘行作伐。﹝淨﹞只怕沒有福做這个媒人。﹝生﹞望毋推挋。自當酬禮。﹝合﹞喜孜孜。欲結同心帶。須銜合巹杯。

﹝淨﹞這等說呵。顯得李大媽識人了。將亞仙與你做夫妻。不枉了一對兒。後日一定有好處。

【前腔】你是靑年才子。大姐是紅顏淑女。有緣千里相逢。此日正宜匹配。吾當贊襄。吾當贊襄。玉成其事。成人之美。

﹝合前﹞旣是這般說呵。老身不得不依命。作成老身也趁一件襖子穿。﹝生﹞自然重謝重謝。

【不是路】﹝醜﹞我汗馬奔馳。滿目炎天路欲迷。他新遷寓。尙書府過戟門西。此間已是賈二媽門首。且帶住馬。徑入報知。呀。大姐。不好了。﹝生旦﹞卻是怎的。爲何的。言辭急遽無頭緖。﹝醜﹞只爲娘行一病危。﹝生﹞大媽有甚麼病來。﹝醜﹞媽媽忽得暴疾。如今將垂死已。﹝旦﹞呀。怎麼好。他衣衾棺槨何曾備。﹝淨﹞若如此呵。早爲之計。早爲之計。

﹝生﹞待我回去。請个醫人看治。

【前腔】﹝淨﹞他病篤求醫。恐船到江心補漏遲。﹝生﹞二媽說那裏話。寧可銜藥而死。我與你同回去。還將藥石少扶持。﹝淨﹞只有一匹馬。你二人怎麼同回。﹝生﹞二媽有馬。再借一匹。﹝淨﹞吾家裏。常時有馬今無矣。﹝生﹞如此怎麼。﹝淨﹞把馬先送大姐去。然後來接姐夫就是。﹝生﹞言之有理。大姐。你且先行我慢些。﹝旦﹞你權於此。我到家卽遣雕鞍至。﹝生﹞萬勿遲滯。萬勿遲滯。

大姐。正在恩愛之間。又起這等風波。教我如之柰何。我適才所言。在此專望來接。﹝旦﹞我決不遲滯。﹝生﹞你乘不慣。須要仔細。

【掉角兒】﹝淨﹞嘆浮生沒根沒蔕。病衰年難醫難治。﹝生﹞我來時媽媽好好的。爲何就有病起來。事有可疑。﹝淨﹞相公。天也有不測風雲。人豈無不虞災異。姥將亡無人管。最孤恓。吾須備齋祭之儀。﹝生﹞天將暮矣。爲何馬猶不至。﹝淨﹞眞个馬還不見來。﹝生﹞心急如火。待我走去罷。﹝淨﹞這許多路。怎麼走得。﹝生﹞我心焦如火。怎辭勞瘁。

﹝淨﹞再待一待。﹝生﹞天已晚了。待不得。只得走罷。一心忙似箭。兩腳走如飛。﹝淨﹞看他信以爲實。竟走回去了。

【前腔】他那識咱虛情假意。忙收拾遷居行李。黃金殿深鎖鴛鴦。白玉樓空餘燕子。楚陽臺雲雨散。夢魂迷。巫山女何處尋之。眞誠君子。豈知姦宄。走頭無路。中吾深計。

自古道。煙花之門。那有眞意。只索離了他。走回去便了。你好苦好苦。

【尾聲】金蟬脫殼潛移徙。蕉鹿夢使他無據。鄭郞。那裏是長久夫妻。

鄭元和去了。想李大媽已離原宅。妾身也離此處。教他兩處踏空。

窮途無奔又無投。

南去北來休便休。

今夜彩雲何處散。

夢隨明月下靑樓。

第二十出生拆鴛鴦

【金錢花】﹝貼上﹞行行離卻花街。花街。輕輕蹴起纖埃。纖埃。垂楊江上立蒼苔。日哺矣。尙不來。日晡矣。尙不來。

老身要脫賺鄭元和。哄我女兒同到竹林院求男女。就著他去央賈二媽爲媒。我已著人去報。忽得暴疾。哄我女兒先回來。移家到安邑門去住。脫離了那窮酸秀才。行李已搬下船。只等我女兒。如何不見來也。﹝做急走介旦乘馬上介﹞

【前腔】﹝旦醜﹞忽聞母病堪哀。堪哀。一鞭馳驟前來。前來。呀娘。你緣何獨自立蒼苔。使我心驚戰。意疑猜。使我心驚戰。意疑猜。

﹝貼﹞遠遠望見。卻是我女孩兒來了。不免站在江邊。等著他來上船。免得鄭生又來尋覓。﹝旦﹞娘。說你偶得暴疾。孩兒不勝驚駭。駝馬而來。你今爲何獨立在江邊。﹝貼﹞我好好的。那有甚麼病。只因鄭元和久住我家妨占。不能脫他。我與賈二媽定下金蟬脫殼之計。我與你如今搬到安邑東門去居住。別尋生意。他那裏來尋我。﹝旦﹞倘尋不見。他一定去尋賈二媽了。﹝貼﹞賺了鄭元和出門。賈二媽也搬開了。叫他那裏去尋。﹝旦﹞好苦。娘。你下得這般狠毒。﹝貼﹞不消說閒話。快些上船來。你哭他怎的。﹝旦﹞娘。𨿽則我門戶人家。也要顧些仁義。惜些廉恥。何故這等狠毒。天不容地不載呵。

【山歌】﹝淨﹞我做船家愛淸奇。滿船常掛月明歸。今日裝了大姐在艙裏坐。好像範蠡載西施。

快下船來。

【前腔】﹝貼﹞驀地搬場去不來。脫殼金蟬忒使乖。東奔西投無尋覓。賺了个抱負經綸好秀才。

【紅衲襖】﹝旦﹞他本是抱負經綸一个好秀才。﹝貼﹞我這樣人家只愛錢。管甚麼好秀才歹秀才。若有錢。便是叫化子也接。他若無錢。縱是貴公子也是閒的。﹝旦﹞娘。他偶然墮風塵卻遭著你毒陷害。﹝貼﹞他自家沒了錢。怎說我陷害也。﹝旦﹞娘。是你親口許我嫁他。﹝貼﹞這是他有錢時的說話。﹝旦﹞我那鄭公子呵。辜負了生前結下了同心帶。空落得夢中飮合巹杯。今日弄得他兩處無尋覓。忍敎他哭窮途消壯懷。多管是減容光誰偢倸。一似芙蓉生在秋江上也。不向東風怨未開。

﹝貼﹞事已至此。你哭他也是枉然。休要哭。

【山歌】﹝淨﹞不向東風怨未開。相思鬱結滿愁懷。不是郞君尋人勞健步。只爲胸中七步才。

﹝貼﹞莫說七步。就是八步才也難了。

【紅衲襖】假饒有七步才學問該。怎識破八陣圖形勢排。我未見好徳人如好色。他自取失身家還失財。舊時的鳴珂巷空走來。新時的宜陽院徒自踹。端的是踏破鐵鞋無覓處也。十謁朱門九不開。

【山歌】﹝淨﹞九不開九不開。妝臺明鏡漫塵埃。姐姐打扮好似良家女。寬綽綽衣衫別樣裁。

【紅衲襖】﹝旦﹞寬綽綽把衣衫別樣裁。髙聳聳云髻特地攺。風月門牢砌了迷魂寨。粉骷髏照出了孽鏡臺。收錦茵楊柳腰舞不來。斂歌喉桃花扇從今賣。始信道明年此地知誰在也。塵世難逢笑口開。

﹝貼﹞笑口開。笑口開。鄭子於今思不諧。莫怨他。

【山歌】﹝淨﹞塵世難逢笑口開。人生離合命安排。恩情有日重相會。枉使機關名行乖。

【紅衲襖】﹝小旦﹞不是設機關名行乖。賺得他走路岐涕淚灑。似娘行不肯招乘龍客。吹簫人懶再登引鳳臺。長相思愁悶懷。短相思眉鎖黛。姐姐。你的悶懷呵。眞个是花影重重疊疊瑤階也。幾度呼童掃不開。

﹝淨﹞船已到安邑東門了。請大姐媽媽上岸。

怪底東風惡。

摧殘並蔕花。

白雲他自散。

明月落誰家。

第二十一出墮計消魂

【六麼令】﹝生上﹞顚危老死。在他人尙要扶持。況吾爲壻感恩私。心急急。敢遲遲。不辭辛苦忙歸去。不辭辛苦忙歸去。

適才賈二媽處。說將馬來接我。久不見至。只得步回。呀。爲何李大媽把門封鎖了。好怪麼。不免問鄰捨家。便知分曉。老哥借問。此間李家。爲何把門封鎖在此。﹝內應﹞搬去了。﹝生﹞他搬在那裏。這房子是誰鎖的。﹝內應﹞不知他搬在那裏。這房子是曾學士著人封鎖的。﹝生﹞李家搬去。不知分曉。只得還轉賈二媽家。去問他个下落。﹝忙走介﹞

【前腔】朱門深閉。不知他何方僦居。回頭悵望彩雲飛。天已暮。日沈西。柰林深路黑難行矣。柰林深路黑難行矣。

此去賈二媽家。還有五六里之程。天色已晚。途路又生。去不到了。不免借這酒館。歇宿一宵。明日早行。店家何在。﹝淨﹞髙懸一燈火。應接四方人。官人何來。﹝生﹞我借你館中一宿。明日早行。行路辛苦。有酒看一壺來。﹝淨﹞請坐。酒在此。﹝生﹞酒保。我明日五更就去。把門不要鎖了。﹝淨﹞房錢酒錢都沒有。去了那裏來尋你。﹝生背介﹞正是盤纏一文也沒有在身邊。怎麼好。罷罷。我把這件衣服抵在此。明日就來取。﹝淨﹞也罷。典衣沽酒飮。開榻任君眠。﹝下生﹞亞仙。亞仙。不知你今晚在何處。這酒怎麼喫得下。睡又睡不著。好悶人呵。

【普天樂】想玉人飄泊歸何處。沒有半句叮嚀語。約先行吾當隨至。誰知半路拋離。嘆烏鵲無棲止。卻敎我踏枝不著空歸去。燈半滅。他也羞照愁眉。漏已斷我猶垂兩淚。好懊恨也。亞仙。亞仙。我早知如此。步步追隨。

呀。天明了。酒保。我去也。﹝淨﹞不要偸了我的酒壺去。﹝生﹞酒壺在桌上。自家仔細。

【憶鶯兒】聽雞亂啼。鴉亂飛。野寺晨鐘渡水遲。月小山髙星漸稀。穿東過西。魂消思迷。此間是賈二媽門首。呀。他爲何也把門兒閉。﹝合﹞好蹺蹊。美人庭院。翻做武陵溪。

正門𨿽則封鎖。那角門半開。待我悄悄進去。呀。爲何一人也無。中門又開在此。上有吿示。不許閒人徑入。天已大明。不免叩門。賈二媽。賈二媽。呀。爲何沒一人應。不免進去叫一聲。誰在裏面。﹝末﹞侯門深似海。不許外人敲。甚麼人在此喧嚷。﹝生﹞是學生。﹝末﹞是个秀才。到此有何事干。﹝生﹞特來尋鴇兒賈二媽。﹝末﹞這是崔尙書老爺的百花園。又不是教坊司麗春院。尋甚麼賈二媽。﹝生﹞昨日小生於此聚會。今日何故匿之。﹝末﹞你無故而來。言無由緖。爲何到說我匿他。好無禮。打這廝。﹝打介生﹞救人。救人。﹝醜﹞原來是我大相公。﹝生﹞是我。來興。救我一救。﹝醜﹞是我舊恩主。放手。﹝末﹞旣是你舊主人。莫怪了。﹝下醜﹞相公。你爲何到此。﹝生﹞來興。一言難盡。我被李大媽教我與他女兒到竹林院求嗣。就著我去央賈二媽爲媒。忽報大媽暴疾。喚了女兒先回。驀地搬開。不知去向。﹝醜﹞你怎麼不跟了他。﹝生﹞只因無馬。亞仙先回。我後至。就不見了。﹝醜﹞旣不見李大媽。就該去尋賈二媽﹝生﹞賈二媽昨日在此。今日正來尋他。也不知那裏去了。﹝醜﹞相公。你前日不聽店主之言果中煙花之計。你今日呵。

【前腔】無所倚。何所歸。計中煙花追悔遲。身世伶仃怯路岐。鴛鴦伴離。﹝生﹞我如今那裏去問信好。﹝醜﹞鱗鴻信稀。你今要尋他呵。好似捕風捉月無憑據。

﹝合前醜﹞相公。老爹奶奶在家懸望。不如趁早回去罷。

【斗黑麻】﹝生﹞我欲賦歸歟。行囊罄澀。欲在此依棲。又無舊識。無伎倆養身策。﹝醜﹞在此等科舉。倘然得中。十分之美。﹝生﹞我今學業已廢。休擬登科。觀光上國。﹝合﹞相逢可惜。風波遭陷溺。進退無門。進退無門。仰天嘆息。

【前腔】﹝醜﹞相公。你帶月行來。滿身露濕。我這件衣服呵。是白薴新裁。未沾汗液。相公。你平日滿身羅綺。你如今穿這破損衣服。怎麼見人。我小人這件衣服𨿽粗。情願奉恩主少遮飾。﹝生﹞來興。多謝你。﹝醜﹞相公不要謝我。還有一貫靑蚨。你略支旦夕。

﹝合前內云﹞來興。老爹叫。﹝醜﹞老爹叫小人。只得去了。相公。老爹奶奶望你。可早早回去。免在此玷辱家風。﹝下生﹞如今往那裏去好。

【玉胞肚】只得望門投止。好羞慚籧篨戚施。想桃源路隔天臺。使劉郞腸斷遐思。一朝無柰。妬花風雨便相催。兩地分開連理枝。

信地行來。此間已是布政裏舊店主家。不免叫一聲。有人在麼。﹝末﹞是何人。呀。原來是

【前腔】相公來至。爲何足趦趄吾心有疑。﹝生﹞店主人。不好了。果被煙花掇賺。兩處無尋。﹝末﹞你被他哄了麼。今日始信吾言。﹝生﹞我如今還到那裏尋他好。﹝末﹞相公。這樣人家。萍蹤浪迹。你那裏去尋他。便駕髙車駟馬難追。﹝生﹞若如此進退無門。不如死休。﹝末﹞相公。死有輕於鴻毛。重如丘山。你功名未遂。況說雙親老矣。勸君休要喪溝渠。權在寒家住幾時。

相公敢是未喫早膳。﹝生﹞昨日到今。水米不曾打牙哩。﹝末﹞受餓了。媽媽。鄭相公在此。快看早飯來。﹝淨持飯上﹞

【川撥棹】一碗飯長腰米。十八樣小菜兒。﹝末﹞媽媽。怎麼有十八樣小菜。﹝淨﹞兩賣韭菜。二韭一十八。呀。原來是鄭相公。怎的不比往日風流了。請早飯。﹝生﹞我喫不下。﹝末﹞你肚中饑餓。請喫一口。﹝生﹞我肚中𨿽餓。柰气恨塡胸。要喫喫不下。﹝末﹞相公。你且努力加餐。你且努力加餐。祿享千鍾自有時。﹝生﹞謝施恩救我饑。謝施恩救我饑。

﹝淨﹞鄭相公。聞得你與那大姐成婚了。

【前腔】﹝生﹞婚姻事休提起。他哄求子潛脫離。﹝淨﹞親也不曾成。就去求子。可惜你是个秀才。豈不曾讀大學之書。豈不曾讀大學之書。未有學養子而後嫁者也。﹝末﹞莫胡言笑大儒。莫胡言笑大儒。

【尾聲】﹝生﹞撐腸拄腹難消气。一病多應是死。﹝末﹞相公。可自保護萬金之軀。

感君厚徳暫容身。

一飯重憐气莫伸。

惟有感恩幷積恨。

千年萬載不成塵。

第二十二出歌郞競技

﹝外上﹞人爭名利幾時休。昨日紅顏今白頭。自家京兆府一个老人。蒙本府差管此間凶肆。近日聞得東西二肆相爭主顧。必來吿訴於我。且待審个是非則个。

【淸江引】﹝醜上﹞孜孜爲利淸早起。又有不成人的先入市。主顧搶我的。夜飯沒米煮。敎我家老婆呷西風。過日子。

自家東肆長是也。專靠做歌郞。送殯爲活計。我的主顧都被西肆長奪去。今日待他來打他一頓。再作道理。

【前腔】﹝淨上﹞錢財入手非容易。一个錢當兩个使。人皆買酒吞。我獨喫冷水要爭口气養妻兒。做財主。

﹝丑﹞財主。你爲何搶我主顧。﹝淨﹞你爲何奪我買賣。﹝醜﹞你搶我的。到說我奪你的。﹝打介淨﹞打得好。打得好。﹝外﹞業旣在凶肆。何必肆其凶。你兩人爲甚麼廝打。﹝醜﹞聽小人吿訴。我兩人都靠送殯爲活。他把我主顧都搶了。﹝淨﹞他把我買賣都奪了。﹝外﹞你們是我差管。當以理說。﹝醜﹞若是以理說。他凶器不如我的鮮明。﹝淨﹞他歌聲不如我的淒愴。﹝外﹞一个誇凶器鮮明。一个誇歌聲淒愴。你二人都有一樣不齊。﹝醜﹞老官人。歌郞𨿽不及他的。

【四邊靜】我那喪車器用皆完固。幡幢間功布。存沒兩輝光。佳城送安厝。那西肆長。﹝合﹞搶人主顧。絕人道路。仔細算將來。如殺我父母。

﹝淨﹞我凶器𨿽不及他。

【前腔】歌聲淒愴稱獨步。蒿裏與薤露。號泣於旻天。遑遑子求父。

﹝合前外﹞自古喪禮之說。與其易也寧戚。臨喪以哀爲本。你二人都率領歌郞。到天門街上賭歌。歌得人淒愴的。主顧都是他的。再不許搶奪。﹝淨﹞老官人。我二人不要光賭。各以二萬錢爲據。歌得勝的。錢也是他的。主顧也是他的。永不許奪。我和你去。﹝醜﹞老官人。喪車我與他賭。歌郞我不與他賭。﹝外﹞你聽我道。

休敎樂道輀車。

歌出哀聲爲貴。

優劣公論在人。

背地不須講議。

第二十三出得覓知音

﹝生上﹞病體堪憐在異鄕。歸心今日憶滎陽。黃金散盡無相識。安得良醫說藥方。小生被煙花計賺。無處投奔。多蒙店主收養在家。忽得一疾。十分沈重。死在旦夕。我想起來。無數金銀。一旦廢盡。今日便死。自作自受。固不足惜。只是我爹娘年紀老矣。止生我一身。日夜望我中舉榮歸。誰知死在他鄕呵。身子越覺沈重。不免少睡片時。

【字字雙】﹝淨﹞柴如甘艸米如珠。凶歲。收畱敗子病將危。疫癘。呼湯呷水喫他虧。悔气。推他出去喪溝渠。了事。

老身熊店主之妻是也。我家老兒沒分曉。這般年歲。收畱鄭元和在家。不幸又染起疫癘。三日不食。倘或差失。如何是好。如今老兒不在家。只說扶他去討藥。推在凶肆之中。斷送這根苗。多少是好。呀鄭相公。你今日病體如何。﹝生﹞不好了。媽媽。還有三隻箱。一牀鋪蓋。我若死後。可買棺木盛了。寄頓寺中。倘我爹娘差人尋我之時。千萬寄回安厝。我在幽冥。感激不淺。﹝淨﹞相公。我扶你到醫人家去。取討些藥救你如何。﹝生﹞多謝媽媽。只怕走不動。﹝淨﹞待我扶著你去。

【步步嬌】﹝生﹞我气息淹淹難調理。應做他鄕鬼。媽媽。我走不動了。﹝淨﹞勉彊再走幾步。﹝生﹞伶仃步怎移。﹝淨﹞旣走不動呵。且傍墻陰。暫眠凶肆。﹝生﹞媽媽。旣是凶肆之中。怎麼教我睡在此。﹝淨﹞且在此睡。待我去請个醫人來看你罷。﹝生﹞你去請良醫卽便來扶歸去。

﹝淨﹞我去就來。﹝下﹞

【玉山頹】﹝生﹞孤身狼狽。病膏肓死期必矣。三釜養勿及爹娘。九泉恨兩目難閉。關山萬里。誰爲我招魂翦紙。不見良醫至。姥應歸。敎我滿面啼痕臥落暉。

﹝醜上﹞賭歌欲求勝。潛地覓知音。自家東肆長是也。目下要與西肆長賭歌。哀挽稍劣。如今腰帶二萬錢。到街上尋一个聲音澑亮的。雇他歌一歌則个。

【步步嬌】欲覓知音人何處。緩步尋凶肆。﹝生﹞媽媽救我一救。﹝醜﹞忽見墻陰一病兒。聽他淒愴呻吟。覷他形容如鬼。﹝生﹞救人。﹝醜﹞這般一个病人。爲何倒在此。待喘息定移時。對我說詳細。

【玉山頹】﹝生﹞沈痾將死。被主人妻棄我路岐。望君家援救殘生。活窮鱗望施升水。﹝醜﹞你姓甚名誰。﹝生﹞元和鄭氏。﹝醜﹞我曉得你。你是讀書人。必諳喪禮。﹝生﹞喪家禮是吾餘事。﹝醜﹞你做嫖客。必會歌唱。聲音如何。﹝生﹞聲音甚是澑亮。﹝醜﹞若如此。隨我回家去。唱蒿裏。薤露兼歌何易晞。

﹝生﹞敢問長者何處髙姓。﹝醜﹞我就是東肆長。近日要與西肆長賭歌薤露。你今隨我回去。教熟歌詞。倘得取勝。自當重謝。

薤上堪憐露易幹。

歌來聞者便心酸。

少个淒愴須敎熟。

百客人前出眾難。

第二十四出逼娃逢迎

【出隊子】﹝貼上﹞香消蘭麝。香消蘭麝。絲索流塵暗錦箏。階前艸色入簾靑。聽別院笙歌聲沸鼎。偏有吾家無人及門。

老身李大媽是也。當初掇賺鄭元和。指望我女兒另尋孤老覓錢。誰想他只思著那酸子。終日掩鏡悲啼。再不肯接人。且喚他出來。打上一頓。要他接客。多少是好。亞仙那裏。

【霜天曉角】﹝旦上﹞飄蓬斷梗。蹤迹應無定。雙鯉江頭絕信。孤鸞鏡裏傷情。

﹝見介貼﹞賤人。我家不耕不織。止靠你覓錢養家。你今故意面垢頭蓬。終日悲啼。如何是了。﹝旦﹞奴家與鄭生誓同生死。一旦被你掇賺。不知存亡。使我憂心悄悄。待死而已。何假倚門獻笑。誘人財物。﹝貼﹞賤人。你看別人家鬧熱烘烘。惟有我家呵。

【泣顏回】車馬寂無聲。嘆雀羅可布衡門。不見俗語云。良田萬頃。不如日進分文。思之可嗔。那酸子有甚好處。你鎭朝昏掩淚也慵臨鏡。賤人。你靑春能幾何哉。你看這般嘴臉呵。比昨時越減精神。

【前腔】﹝旦﹞堅貞。立志脫風塵。﹝貼﹞落在風塵中了。守甚麼堅貞。﹝旦﹞誰道章臺楊柳。翻成嶰谷松筠。愁眉鎖黛。遠山畫筆無憑。愛黃花滿庭。傲霜枝禁得那西風緊。久忘情秋月春花。早灰心暮雨朝雲。﹝貼打介﹞

【撲燈蛾】賤人不思忖。賤人不思忖。良家且淫奔。你旣落煙花寨。休思百世流芳也。那書生薄幸。又不曾花燭結婚姻。卻爲何恁般執性。打敎伊務必棄舊去迎新。

【前腔】﹝旦﹞靑樓懶再登。靑樓懶再登。空閨守貞靜。鎭把重門掩。自許塵心洗淨也。﹝貼﹞賤人。不要說趁錢。標致孤老接著一个。也彊如孤眠獨宿。﹝旦﹞任芙蓉帳冷。不慕玉堂金穀靄春溫。去舊染修身謹行。喜瑩然白璧何愧玷靑蠅。

【尾聲】﹝貼﹞賤人堅執不從順。對我公然彊硬。賤人好好聽我說。重整新妝去倚門。

我這煙花中守不得貞。撇不得淸。

菱花獨對試新妝。

消瘦容顏祇爲郞。

閉門不管窗前月。

一任梅花自主張。

第二十五出責善則離

﹝末上﹞自家宗祿是也。俺老爺在此述職。才方跟隨訪友到此。忽見天門街上。東西凶肆。賭唱歌詞。那善唱的歌郞。聲音舉止。儼然似我家大相公模樣。不免將此情報與老爺知道。呀。老爺來了。

【新水令】﹝外上﹞杏園東去曲江西。約同僚一船回去。嘆故人靑眼稀。覓舊題蒼苔翳。鳳闕崔嵬。仰瞻在白雲深處。

宗祿。行李可曾收拾完麼。﹝末﹞俱完了。小人有一言吿稟。﹝外﹞有甚麼說話。

【步步嬌】只見天門街上人如蟻。不免偸忙覷。都是東西凶肆。在那裏賭歌。小人呵。見歌郞貌甚奇。那歌郞與我大相公行藏聲響渾然無異。﹝外﹞旣有此事。爲何不問一聲。﹝末﹞我也欲問因依。又恐他不是。

【折桂令】﹝外﹞宗祿。那歌郞𨿽是淸奇。豈是吾家千里之駒。此話休題。此話休題。我兒金多被盜。久喪溝渠。他身不到帝闕金閨。名已登鬼籙陰司。﹝末﹞老爺。天下沒有這般相像的。定是他。﹝外﹞也不可就信眞了。你與我訪問个端的。免得我生疑。那年少伊誰。與我兒一樣丰姿。

﹝末﹞老爺且在此坐。那歌郞都到酒樓上買酒喫去了。少不得在此經過。待他來時。小人畱他來見老爺。﹝淨扯生上生﹞你扯我怎麼。

【園林好】﹝淨﹞白馬篇唱得不低。二萬錢使我頓輸。﹝生﹞官府差人作證。贏你的。又不是奪你的。﹝淨﹞可怪你是來歷不明之子。結扭去吿官司。結扭去吿官司。

﹝打生介生﹞地方救人。﹝末﹞不要嚷。放手。﹝淨﹞他奪了我的二萬錢去。﹝末﹞他叫甚麼名字。﹝淨﹞他叫做鄭元和。﹝末﹞你還不知道他是常州府太爺的公子。父親朝覲在此。你這光棍。到要詐他的錢。拿去見老爺。﹝淨﹞大叔。小人不知。望饒放了罷。﹝下末﹞大相公。老爺在此。﹝生﹞大哥不要認差了。我不是甚麼大相公。﹝末﹞小人是宗祿。怎麼不認得。﹝生﹞我也不認得甚麼宗祿。且放手。﹝末﹞我決不放你。老爺。大相公在此。

【雁兒落】﹝外﹞呀。我聞說你爲金多死盜賊。誰想你流落在卑污地。做歌郞歌薤露詞。做歌郞歌薤露詞。那裏是念之乎者也兒。

宗祿取馬箠來。著實與我打。﹝生﹞爹爹。饒了孩兒性命罷。﹝外﹞你這不肖子。那許多輜裝。都那裏去了。

【江兒水】﹝生﹞被盜劫輜裝去。﹝外﹞那樂秀才在那裏。﹝生﹞爲財疎朋友離。﹝外﹞來興在何處。﹝生﹞來興也逃走了。孤身淪沒在泥途裏。更遭疾病多狼狽。﹝外﹞你一向在那裏。﹝生﹞幸逢肆長加恩惠。館谷虧他周濟。﹝外﹞他旣館谷你。爲何又做歌郞。﹝生﹞爲感恩私。權做歌郞報取。

【得勝令】﹝外﹞呀。我指望你步靑雲登髙第。卻緣何裹烏巾投凶肆。廣寒宮懶出手扳仙桂。天門街彊出頭歌蒿裏。不肖子。您也曾讀詩書。怎不知廉恥。積徳門閭。到養這等習下流不肖子。

宗祿與我著實打。﹝生﹞爹爹。不是孩兒要做這樣勾當。﹝外﹞不是你做。卻是誰做。

【玉交枝】﹝生﹞因遭顚沛。故從權徑竇奔馳。不踰閒大徳兒無愧。﹝外﹞做這樣勾當。還教是無愧。气死我也。﹝生﹞孩兒也是出於無柰。執卑聊表微軀。﹝外﹞還要彊辧。宗祿與我打死罷。﹝生﹞爹爹。虎狼尙然不食兒。可憐骨肉當饒恕。望爹爹深垂憫慈。論至親莫如父子。

﹝外﹞不肖子。你志行如此。污辱吾門。有何面目復相見也。宗祿與我一下打死。免得玷沒我家風。﹝生﹞爹爹。容孩兒回去見母親一面。情願就死。

【沽美酒】﹝外﹞你要到髙堂慰別離。休指望帶伊回。宗祿。你與我剝了他衣服打。牛馬襟裾卻去除。敎他精皮膚受鞭笞。打麼。﹝末﹞老爺。勾了。請息怒。﹝外自打介﹞打敎他血流漂杵。我教這不肖子。﹝末﹞呀。大相公死了。﹝外﹞三魂喪才中吾意。七魄散就棄溝渠。不肖子。你歌薤露送人之死。你今死誰歌蒿裏。你今死吾心方喜。﹝末﹞大相公已死了。﹝外﹞死了。才出俺心頭惡气。

宗祿。把屍首與我拋出去。﹝末﹞老爺可憐念父子之情。買一棺木盛殮回去。﹝外﹞這樣不肖子。畱他屍首怎麼。與我撇在荒郊野外去。﹝下末﹞可憐。可憐。﹝背生介﹞

【尾聲】﹝末﹞千金軀棄荒蕪地。這搭地到好。不免放在此。剛放下。你看蠅蚋紛紛來至。老爹。你一時之怒。打死了他。你若見這樣呵。隨你鐵打心腸也痛悲。

屍棄荒郊外。

孤魂甚日歸。

何人陳薄奠。

誰與飯來追。

第二十六出卑田救養

﹝丑上﹞年少郞君罹禍亡。死於非命實堪傷。自家東肆長是也。前日與西肆長賭歌。得蒙鄭元和歌勝。贏了二萬錢。奪回主顧。不想他父親知道。把他打死。棄屍野外。他一命由我而亡。於心何忍。我今去尋著他屍首。權把蘆席包裹。再買口棺木殯殮。聞得丟在郊外。不免去尋看。呀。果投在此。蠅蚋紛紛食肉。可憐可憐。

【洞仙歌】郞君一命危。是咱負累伊。把葦席來包裹。少間盛殮之。再拜淚雙垂。英魂隨我歸。免做荒郊鬼。

且依放此處。去買棺木來盛殮。﹝下淨上﹞

【前腔】朝聞歌楚詞。日暮身亡矣。呀。蘆席包裹。是个死人。怎麼在裏頭掙動。待我打開來看。呀原來是鄭元和。聞他被父親打死了。怎麼又活將轉來。試摸胸次溫和。沈沈脈息微。待我叫他一聲。鄭元和。﹝生﹞噯喲救人。﹝淨﹞好了。活轉來了。我悄地自馱回。還將藥石醫。畱他在卑田院裏呵。不怕無生理。

低聲喚醒元和。

馱回院裏調和。

聞說救人一命。

勝造七級浮屠。

第二十七出孤鸞罷舞

【月兒髙】﹝旦上﹞深秋時候。簾幙西風透。延佇東籬畔。人比黃花瘦。拋閃多才。要見不能勾。便做話別臨岐。尙兀自牽衣執手。何況驀地敎他無奔投。野艸閒花滿地愁。

郞如柳絮被風顚。飄泊堪憐。妾心如藕亂絲牽。折斷猶連。江上魚沈雙鯉。鏡中影弔孤鸞。別時容易見時難。悶倚闌干。奴家被娘做成圈套。掇賺鄭郞。不知他流落何處。我想他故鄕羞轉。盤纏又無。多應悶死了。縱然不死。知他如今在那裏。

【前腔】窮途奔走。累累喪家狗。怎得還鄕裏。何日功名就。願他早到鵷班。又恐撇下鴛鴦偶。天那。我有萬千心事。怎能勾見他。除是夢裏來相會。重把衷腸分剖。默默相思淚暗流。羅帕燻香病裹頭。

夜已深了。不免睡罷。睡便去睡。孤枕憂思。怎生挨得到曉呵。鄭郞。和你幾時得見呵。﹝哭介﹞

帳冷芙蓉夢不成。

知心人遠轉傷情。

枕邊淚似階前雨。

隔了窗兒滴到明。

第二十八出敎唱蓮花

【水底魚兒】﹝醜上﹞跛足難行。經年不出門。卑田甲長。所任信非輕。

自家卑田院甲長是也。收養跛聾殘疾鰥寡孤獨之人在此。著他各處叫化養活。我哥哥沒分曉。日來收个病漢。叫做鄭元和。兩腿潰爛。穢不堪聞。今𨿽將養得好。那人擔輕負重不得。養他何用。不免叫哥哥出來。打發他去。呀。哥哥已來了。

【前腔】﹝淨上﹞薄藝隨身。弄蛇弄猢猻。終日酩酊。濁酒滿瓢吞。

兄弟。你叫我則甚。﹝醜﹞哥哥。你馱那鄭元和回來調養。如今病已好了。他到喫自在飯。我每辛辛苦苦叫化來養他。如今叫他出來。也要去叫化。若不肯去。趕他直走。﹝淨﹞我當初也是這个主意。故此收畱來家。待我叫他出來。鄭元和。

【似娘兒】﹝生上﹞死裏復逃生。卑田院聊寄殘形。深秋無柰兼貧病。衣衫襤褸。語言無味。面目堪憎。

二位甲長。不知呼喚小生有何見諭。﹝丑﹞鄭元和。好自在性兒。我弟兄辛辛苦苦。日夜叫化。你到喫見成的。﹝生﹞小生坐食。也自覺惶恐。

【羅帳裏坐】﹝淨醜﹞你並無一長可取。又無門路可投。自古道寧分數斗。莫增一口。你今休怪。當場出醜。勸伊莫待雨淋頭。早趁晴幹急走。

【前腔】﹝生﹞念我一身狼狽。況無親識見憐。望君收錄。感恩非淺。﹝醜﹞這个休說。難道只管養你。﹝生﹞我願爲乞丐。﹝醜﹞你怎麼幹得這樣的卑賤事。﹝生﹞到此地位。也說不得了。怎辭卑賤。﹝淨﹞只怕你害羞。不肯叫老爹奶奶。誰肯與你東西。﹝生﹞我把蓮花落唱出叫求錢。望老爹奶奶方便。

﹝醜﹞你口聲不像叫街的。待我二人教你。﹝教諢介﹞

願唱蓮花落。

沿街做乞兒。

情知不是伴。

事急且相隨

第二十九出聞信增悲

【剔銀燈】﹝貼上﹞家冷落敎人可怪。女孩兒愁眉攢黛。閉門不肯迎冠蓋。終日裏無聊無賴。賤才。爲寃家掛懷。全不與娘的掙財。

安邑東門僦住居。門前冷落車馬稀。﹝小旦﹞瑤琴塵暗鐘聲遠。輸與銀箏動富兒。﹝貼﹞老身自移居在此。爭柰我女兒終日想著鄭元和。誓不接客。如何是好。方才崔尙書與曾學士。要來我家賞桂花。就央他勸我女兒。仍前接客。多少是好。銀箏。看茶酒伺候。

【菊花新】﹝淨上﹞歌臺舞榭日徘徊。一曲淸歌酒一杯。﹝小生﹞乘暇且追陪。百歲幾逢佳會。

﹝小旦﹞銀箏磕頭。﹝淨小生﹞免禮起來。﹝貼﹞二位老爺拜揖。﹝淨﹞一向聞得你女兒爲了舊日的好孤老。不接客。我們在此。難道他也不出來。﹝貼﹞怎麼敢。亞仙。崔老爺在此。快出來。﹝旦﹞身子不快。不來。﹝淨﹞哄他只說鄭相公有人稍信在此。﹝小旦﹞姐姐。鄭相公有信來也。

【海棠春】﹝旦上﹞離恨好難排。勉彊迎冠蓋。

﹝見介淨﹞亞仙請我一請。報你一个喜信。﹝旦﹞甚麼喜信。﹝淨﹞當初鄭元和與你好。當不得這好孤老三字。如今實受孤老了。﹝旦﹞怎麼實受孤老。﹝淨﹞你是个聰明人。猜一猜。﹝旦﹞要奴家猜麼。

【漁家傲犯】莫不是驥尾蠅隨歸去來。﹝淨﹞那裏有便人帶他回去。﹝旦﹞莫不是又追歡上花柳街。﹝淨﹞嫖本也沒了。還上甚麼花柳街。﹝旦﹞莫不是成了功名誇拾芥。﹝淨﹞書本也丟了。誇甚麼功名拾芥。﹝旦﹞莫不是在窮途做乞丐。﹝淨﹞這个到猜的七八。﹝旦﹞這言怎生使我猜。如今他在那裏。﹝淨﹞朝東暮西。那有蹤迹。﹝旦﹞若尋得他見呵。我欲贈雙頭金鳳釵。﹝淨﹞乞丐要釵也沒用。人見了反做賊拿。﹝旦﹞好苦。只落得界破殘妝淚滿腮。﹝淨﹞亞仙。明說與你知道罷。鄭子一寒如此哉。語言頹。瘦骨骸。風雪有情歸瓦罐。雨雲無夢到陽臺。

﹝旦﹞他如今果然做甚麼勾當。﹝淨﹞歌殘世上蓮花落。忘卻天邊桂子香。試看身衣鶉百結。盡是風流換得來。

【梧桐樹】﹝旦﹞天那。只道你逢舊識。只道你歸鄕國。只道你攻書。只道你陳廷策今日忽聞忽聞這惡消息。一似五彩文鵷斂羽棲荊棘。使我兩淚交頤掩面空悲泣。罷罷。靑樓顰笑從此都收拾。

【東甌令】﹝淨﹞他流污下你休怨憶。你落在風塵中了。空自貞堅人不識。﹝淨小生﹞世間那有這等癡心的人。眼前夫在妻淫奔。情竇尙窺覓。難道你磨而不燐。湼而不淄。潔白似昆璧。

【尾聲】﹝旦﹞玉郞飄梗無蹤迹。空想丰神何處覓。從此帳冷芙蓉秋月白。

﹝淨﹞癡妮子。想那叫化頭怎麼。不如陪我們賞桂花散悶卻不好。﹝旦﹞妾聞此消息。方寸亂矣。有何心緖賞桂花。﹝淨﹞如此眞个不見人了。﹝旦﹞抱怨歸空閣。無心賞桂花。﹝下淨﹞這賤人好無禮。公然去了。叫小廝薅了他的鬢毛。﹝小生﹞老先生。娼妓守志。古今難得。我和你成人之美才是。怎麼到壞他節行。著銀箏唱曲奉酒。有何不可。﹝淨﹞有理有理。銀箏你遞酒。不要學那歪貨。﹝淨摟小旦介小旦﹞我與老爺到有一半好。﹝淨﹞怎麼一半好。﹝小旦﹞你歡喜我。我不喜歡你。卻不是一半好。﹝淨﹞原來也是不歡喜我的。﹝小旦﹞取笑取笑。請看花。﹝奉酒介﹞

【山花子】﹝淨﹞廣寒仙桂香無賽。姮娥親手栽培。被區區和月掇來。人間傳得根荄。﹝合﹞看繁英金粟亂開。美人玉纖輕折采。一枝斜壓白玉釵。香浸金杯。歡飮開懷。

【前腔】﹝小旦﹞枝柯碧翠多瀟灑。淸髙不染塵埃。散天香燻透骨骸。龍涎奚足稱哉。

﹝合前小旦﹞二位老爺。月上了。請玩月。﹝奉酒介﹞

【紅繡鞋】一輪月滿瑤臺。瑤臺。涼飆輕捲陰霾。陰霾。如寶鑑把塵揩。﹝合﹞輝玉臂。耀金釵。移桂影。轉瑤階。

【前腔】﹝眾﹞羽裳一曲新裁。新裁。宮商髙下和諧。和諧。珠錯落。顯奇才。﹝合前﹞

【尾聲】南飛孤鵲無依賴。觸景敎人感慨。怎能勾千里人從月下來。

萬里山河秋寂寂。

千門市井月漫漫。

此生此夜不長好。

明月明年何處看。

第三十出慈母感念

【憶秦娥】﹝貼上﹞梧桐雨。瀟瀟窗外添愁思。添愁思。兒夫入覲。何時來至。

與郞計水程。九月定到家。芙蓉黃菊蕊。爛熳齊放花。奴家鄭太守之妻是也。相公上京入覲。臨行之時。再四叮嚀。到京訪問孩兒消息。一去許久。不見回來。如之柰何。好似和鍼吞卻綫。刺人腸肚系人心。好苦也。﹝外上﹞別了夫人。上京朝覲。探問孩兒消息。誰知此子不成才。被我打死。夫人問我。怎麼回他。

【前腔】孩兒不肖遭時否。一時打死成拋棄。﹝末﹞成拋棄。夫人知道。定敎心碎。

﹝外﹞人似天邊雁。離京已到家。﹝貼﹞相公回來了。途路風霜不易。﹝外﹞夫人。辛苦休題。﹝貼﹞相公。你訪問孩兒消息如何。﹝外﹞夫人。元和不死。﹝貼﹞旣不死。且喜且喜。孩兒如今在何處。﹝外﹞不要說起。那不肖子他將金銀費盡。卻在天門街上做歌郞。我見了他。不勝一時之怒。被我一頓打死了。﹝貼﹞打死了。﹝外﹞實是打死了。﹝貼哭倒介﹞

【啄木兒】聽說罷心痛悲。我那兒。駭得我魄散魂飛一似癡。我那兒。怎能勾扇枕溫衾。空想你戀別牽衣。相公。我三年乳哺多勞瘁。你一朝何忍輕拋棄。父子五倫之大。你今一旦打死呵。使父子絕倫恐非人所爲。

【三段子】﹝外﹞晚年養渠。紹箕裘深慚有兒。令他赴舉。望成名光耀裏閭。他自甘流落卑污地。將咱玷辱難饒恕。死有餘辜何足追悔。

【啄木兒】﹝貼﹞看你形容悴血气微。短髮蕭蕭境落暉。嘆老景誰奉肥甘。葬佳城誰舉靈輀。書香一脈何人繼。孤魂休望春秋祭。你我年已七十。並無子息。可不苦殺我窮人無所歸。

【三段子】﹝外﹞反而自思。夫人。著他赴舉。指望榮顯。誰知流落。做這樣勾當。辱門墻不如沒兒。百年做鬼。且休題不耕而餒。與其不肖把家私廢。何妨一旦鞭箠斃。﹝貼﹞也不思日後有誰收拾你的屍骸。﹝外﹞豈有玉函無人來掩瘞。

【尾聲】﹝貼﹞你看寒沙夕照荒邨裏。舉目不堪愁思。我兒。你怎如踦犢跳驤也得隨母歸。

﹝貼﹞相公。你當初無子。千方百計求男禱女。五旬來止得一子。非爲容易。你今因小過就將他打死。使鄭門之嗣斬絕。你我年皆七十。舉目看誰。終身之事。如何是了。﹝外﹞夫人。這个何愁。吾家族屬蟬聯。待我擇一个昭穆承繼便了。你哭也何益於事。﹝貼﹞昭穆之人。終非骨肉。自古道虎狼不食兒。你把自家骨肉傷殘。兀的不痛殺人也。﹝外﹞人已死了。哭便怎麼。我妾媵無數。或者天可憐見。還生一个好兒。也未可知。

莫惜靑年喪異鄕。

免敎玷辱我門墻。

從今不敢髙聲哭。

只恐猿聞也斷腸。

第三十一出襦護郞寒

【一江風】﹝旦上﹞雪兒飄。四野彤雲罩。萬徑人蹤杳。想多才流落何方。天那。應做窮途莩。恩情一旦拋。恩情一旦拋。鱗鴻萬里遙。細思量似把心腸絞。

倦倚繡牀愁不寐。緩垂綠帶髻鬟低。玉郞一去無消息。一日相思十二時。自從鄭郞被賺。不知下落。奴家日夜縈心。前日崔尙書說他在外求乞。銀箏。不知此言果否。﹝小旦﹞姐姐。崔老爺見你想他。故意哄你。姐姐如何就認眞。﹝旦﹞銀箏。今日大雪。求乞的甚多。倘有叫街的門首過。叫个進來。我問他一聲。或得鄭郞消息。未可知也。﹝小旦﹞姐姐。你聽鼓板咚咚。又是一起叫化的來了。﹝旦﹞取鍼綫箱來。我做些鍼指。待他門首過。叫个來我問他。﹝生同淨丑眾乞丐上﹞

【沽美酒】﹝生﹞鵝毛雪滿空飛。破艸薦蓋著羊皮。殘羹剩飯口中喫。李亞仙你怎知。破帽子在頭上搭。破布衫露出肩甲。腰間系一條爛絲麻。腳下穿一雙歪烏辣。上長街又丟抹。咱便是鄭元和。家業使盡待如何。勸郞君休似我。﹝眾合﹞小乞兒捧定一个瓢。自不曾有頓飽。肚皮中捱饑餓。頭頂上瑞雪飄。最苦冷難熬。正遇著嚴冬嚴冬天道。凜凜的似水澆。凍得咱來曲折了腰。呀。有那个官人每穿破了的綿襖。戴破了的舊帽。殘羹剩飯捨些與小乞兒嚼。因此打上一回哩哩蓮花哩哩蓮花落也。

一年才過。不覺又是一年春。哩哩蓮花。哩哩蓮花落也。小乞兒也曾到東嶽西廟裏賽靈神。哈哈蓮花落也。小乞兒搖搥象板不離身。哩哩蓮花。哩哩蓮花落也。只聽鑼兒鐋鐋鐋。鼓兒咚咚咚。板兒喳喳喳。笛兒支支支。夥裏夥裏夥夥裏夥裏夥。小乞兒便也曾鬧過了正陽門。哈哈蓮花落也。只見那柳陰之下。香車寶馬。髙挑著鬧竿兒。挨挨拶拶哭哭啼啼都是女妖嬈。哩哩蓮花。哩哩蓮花落也。又見那財主每荒郊野外擺著杯盤。列著紙錢。都去上新墳。

哈哈蓮花落也。

【醉太平】﹝生﹞卑田院的下司劉九兒宗枝。鄭元和當日拜爲師。傳與俺蓮花落的稿兒。抱柱杖走盡了煙花市。揮筆寫就了龍蛇字。把搖搥唱一个鷓鴣詞。這的不是貧𨿽貧的浪子。

一年春盡不覺又是一年夏。哩哩蓮花。哩哩蓮花落也。只見那財主每。涼亭水閣。散發披襟。手執紈扇。冰盤沈李賞浮瓜。哈哈蓮花落也。又只見一隻小舟兒。輕搖謾棹。短纜孤篷。提著鮮艸。穿著魚顋。手執蓮臺賞荷花。哩哩蓮花。哩哩蓮花落也。驚起那水面上鴛鴦兒。一雙雙。一對對。忒楞楞騰。忒楞楞騰。飛過了浪淘沙。哈哈蓮花落也。鏤金的破瓢。碾玉妝成金系腰。這話敎人笑。我在鶯花市上打圍髙。叫化些馬打郞羊背皮通行鈔。叫化些赤金白銀珍珠瑪瑙。叫化些雙鳳斜飛白玉搔。叫化些八寶妝成鑲嵌絳。叫化一个十七十八女妖嬈。在懷兒中摟著。因此打上一回哩哩蓮花哩哩蓮花落也。

一年夏盡不覺又是一年秋。哩哩蓮花。哩哩蓮花落也。只見那財主每。插著黃花。簪著紅葉飮金甌。哈哈蓮花落也。可憐那小乞兒寂寂寞寞夜間愁。哩哩蓮花。哩哩蓮花落也。又見那北來的孤鴈兒吚吚啞啞過南樓。哈哈蓮花落也。叫著那个官人們娘子們。有甚麼喫不盡的饅頭皮兒。包子嘴兒。麻餅屑兒。饊子股兒共饃饃。哩哩蓮花。哩哩蓮花落也。捨些與小乞兒也。彊似南寺燒香。北寺看經。請著和尙。喚著尼姑。洴洴澎澎。叮叮咚咚。打著鐃鈸。持齋把素念彌陀。

哈哈蓮花落也。

【醉太平】﹝生﹞遶前街後街。髙大院深宅。那一个慈悲好善女裙釵。與乞兒一頓飽齋。與乞兒換一牀鋪蓋。與乞兒繡一副合歡帶。與乞兒攜手上陽臺。這的不是救貧的奶奶。

一年秋盡不覺又是一年冬。哩哩蓮花。哩哩蓮花落也。只見揉綿下絮舞長空。哈哈蓮花落也。可憐見小乞兒曲曲深深把身躬。哩哩蓮花。哩哩蓮花落也。只見頭頂上淅淅索索起了幾陣臘梅風。哈哈蓮花落也。只見那財主每。紅鑪暖閣。羊羔美酒擁嬌娥。哩哩蓮花。哩哩蓮花落也。我想有時節。絨毛毯兒。髙麗席兒。紅綾被兒。那些鋪蓋睡了好快活。

哈哈蓮花落也。

【醉太平】﹝生﹞貧窮的志髙。村殺我俏難學。敎乞兒苦熬。戴一頂半新不舊烏紗帽。穿一領半長不短黃麻罩。系一條半連不斷舊絲絳。這的不是風流每的下梢。﹝淨﹞如今各人分路去。鄭元和。你今日往安邑東門去。﹝眾下生﹞老爹奶奶。好冷。﹝旦﹞銀箏。你聽外面叫街的聲音。好似鄭郞的。﹝小旦﹞待我看來。叫街的轉來。﹝生﹞奶奶。求討些。﹝小旦﹞看你不像叫化的。﹝生﹞娘行每娘行每聽吿。叫化的也有些低髙。遠在山林近市朝。有錢時也曾象板鸞笙間著鳳簫。俺也曾月夜花朝。鳳友鸞交。結騌帽兒帶著。白玉鉤兒束著。琥珀珠兒垂著。紵絲襖兒穿著。斜皮靴兒登著。襪子也是絨毛。五花馬兒騎著。獬■﹝犭八﹞狗兒隨著。來興童兒跟著。身邊帶著寶鈔。撞著一个妖嬈。他把咱來相招。引入了窩巢。日日花朝。夜夜元宵。樂樂滔滔。快活逍遙。﹝小旦﹞旣是這般受用。怎麼出來叫化。﹝生﹞今日裏身子嫖得窮了。結騌帽兒壞了。白玉鉤兒斷了。琥珀珠兒撒了。紵絲襖兒當了。斜皮靴兒綻了。絨毛襪子破了。五花馬兒殺了。獬■﹝犭八﹞狗兒死了。來興童兒賣了。單單剩得个軀勞。身邊沒了寶鈔。老鴇兒將我絮絮叨叨。把我趕出門來。受了多少苦惱。李亞仙不知那裏去了。鄭元和不得已了。因此打上一回哩哩蓮花哩哩蓮花落也。

﹝小旦﹞你敢是滎陽鄭公子麼。﹝生﹞我就是鄭元和。﹝小旦﹞呀。姐姐。鄭姐夫在此。﹝旦﹞在那裏。﹝小旦﹞這不是他。﹝生﹞奶奶。求討些。﹝旦﹞這就是他。天那。

【香柳娘】﹝旦﹞看他似饑鳶叫號。看他似饑鳶叫號。恁般苦惱。﹝生﹞皇天。好冷。求討些。﹝旦﹞我聞言不覺心驚跳。你不認得我了。我是李亞仙。﹝生﹞原來是大姐。﹝旦﹞你怎麼這般模樣了。看肌肉盡消。看肌肉盡消。﹝生﹞皇天。好冷。病骨冷難熬。遮身無破襖。﹝旦﹞解繡襦裹包。解繡襦裹包。且扶入西廂暖閣。免敎凍倒。

﹝生﹞我這般模樣。大姐。我不進去。﹝旦﹞令你一朝及此。妾之罪也。快進去。不妨。﹝生﹞只怕累你受气。﹝旦﹞今日弄得你這般模樣。我就死也無怨恨。請進去。﹝小旦﹞姐姐。待我去看些火來。﹝貼上﹞甚麼人喧嚷。

【前腔】聽西廂暖閣。聽西廂暖閣。爲何鬧炒。﹝小旦﹞媽媽。鄭姐夫在此。﹝貼﹞這寃家誰引他來到。﹝生﹞媽媽可憐。﹝貼﹞你看他枯瘠疥癩。殆非人狀。快推出市曹。快推出市曹。徧體臭■﹝羊星﹞■﹝羊喿﹞。蓬頭一餓莩。這般模樣呵。想死期將到。想死期將到。若有人知。官司怎了。

快趕那叫化頭出去。﹝旦﹞娘。聽兒吿稟。他乃是宦家子也。昔日驅髙車。持金裝。至孩兒家。不逾年而蕩盡。你與賈二媽互設詭計。捨而逐之。殆非人行。令其失志。不得齒於人倫。父子之道天性也。使其情絕。殺而棄之。又困躓若此。天下之人。盡知爲孩兒所害也。況此子親戚滿朝。一旦當權者熟察其本末。禍將及矣。況欺天負人。鬼神不佑。待自貽其殃耳。請細思之。﹝貼﹞你待要怎麼。﹝旦﹞孩兒今年已二十歲矣。計其資。不啻値千金。今娘年六十有餘。願計二十年衣食之用以贖身。當與此子別居。所居非遙。晨昏得以溫凊。兒願足矣。﹝小旦﹞媽媽。姐姐不接客。立志堅貞。你𨿽不容他。他也不肯干休。況那鄭姐夫呵。

【前腔】他是儒林中俊髦。他是儒林中俊髦。他父親呵。官居當道。倘一朝事露娘圈套。這罪名怎逃。這罪名怎逃。尋出禍根苗。撰錢樹皆倒。願救他潦倒。願救他潦倒。從姐所言。不須推調。

﹝貼﹞決不容他。﹝旦﹞娘若不從。孩兒投金於水。尋个自盡。看你靠誰。﹝貼﹞咳。看這丫頭行徑呵。

【前腔】想立志已牢。想立志已牢。只得憑伊計較。依便依了你。把黃金囊槖須傾倒。丫頭。你好癡心。覷他人形貌。覷他人形貌。似蛇虺不成蛟。龍門怎髙跳。賤人。你只圖旌表。你只圖旌表。要做夫人。位髙五花官誥。

你旣如此。離北隅四五家。有一隙院。可稅而居。﹝旦﹞謹依尊命。

貧寒冷徹骨。

保養願施恩。

受盡苦中苦。

方爲人上人。

第三十二出追奠亡辰

【霜天曉角】﹝貼上﹞亡兒生忌。娘反持觴祭。不見膝前嬉戲。空遺五采斑衣。

有子喪他邦。教娘倍感傷。故衣尙懸架。感痛何時忘。孩兒元和。身喪他邦。今日是他忌辰。昨已分付乳母。備辦紙帛牲醴祭奠。乳娘何在。﹝醜上﹞奶奶。祭禮已完備了。﹝貼哭介﹞我兒。當初只望你早扳仙桂。穩步靑雲。饗你五鼎之儀。顯我三遷之教。今日呵。

【錦堂月】到教我無穴埋屍。何時瞑目。我那兒。誰人掩覆虆梩。我猶望生還。晨昏鎭倚門閭。不念我鬢著秋霜。反爲你魂消夜雨。﹝合﹞愁提起。看取舊日衣裳。是娘親制。

【前腔】﹝醜﹞塵幾。筆网珠絲。書從蠹走。牙簽帙亂離披。墻倚韓檠。忍敎腸斷慈幃。你本是上國名儒。今做了窮途餓鬼。﹝合前﹞

【醉翁子】﹝外﹞悄地。聽老母哀哀哭子。恨昔日無思。敎我不勝追悔。﹝貼﹞你將他打死。今日思量他怎麼。﹝外﹞聽取。當不得庭前。反哺慈烏月夜啼。﹝合﹞身後事。倩誰葬佳城紼引靈輀。

【前腔】﹝貼﹞過隙。論光陰人生能幾。你七袠龍鐘。枯楊枉自生稊。﹝外﹞堪悲。嘆月冷沙寒。老蚌何由重孕珠。﹝合前﹞

【僥僥令】﹝貼﹞招魂空翦紙。觸物動遐思。忍看寄壘人家雙紫燕。母子自喃喃自變量飛。

【前腔】百年無後嗣。千里喪神駒。不及蹇步駑駘渾無恙也。得驟云衢上帝畿。

【尾聲】﹝外﹞噬臍莫及徒追悔。可惜我嗚呼老矣。簪笏何人傳繼述。﹝小生上﹞

紫詔傳天語。黃堂報喜音。驛丞見。﹝外﹞驛丞何干。﹝小生﹞浙江一个舍人。賚通報在此。老爺髙升了成都府尹。兼劍南采訪使。﹝外﹞取上來看。吏部一本爲缺官事。劍南缺采訪使。推得常州府刺史鄭儋。政事優爲。才能勝任。堪升成都府府尹。兼劍南采訪使。奉聖旨。是。我知道了。驛丞去罷。﹝小生下貼﹞相公。你年老無子。枉自碌碌。不如乞休。回家自在何如。

禮云七十可休官。

又荷君恩升劍南。

白髮烏紗心尙赤。

安民報國亦何慚。

第三十三出剔目勸學

【金瓏璁】﹝旦上﹞賣釵收古典。勸郞希聖希賢。窮理義坐靑氈。

倒橐收回萬卷書。明窗淨幾惜居諸。寒灰餘燼借吹噓。三寸舌爲安國劍。五言詩作上天梯。願郞他日錦衣歸。奴家自與鄭郞沐浴更衣。稅一書院另居。且喜數月之間。肌膚稍腴。卒歲平愈加初。奴家勸他斥去百慮。以志於學。俾夜作晝。今已三載。業𨿽大就。再令精熟。以俟百戰。多少是好。說猶未了。鄭郞已到。

【前腔】﹝生上﹞命途遭偃蹇。鴻鵠暫困林間。毛羽長看孤鶱。

﹝旦﹞官人。妾聞天之將降大任於是人也。必先勞其筋骨。餓其體膚。你貧賤患難。皆已歷過。何不奮志於學。以俟百戰。﹝生﹞卑人聲振京闈。名聞天下。海內文籍。莫不該覽。亦可以試。書已讀盡。無可庸功。﹝旦﹞官人。自古書囊無底。那有讀得盡的。

【沈醉東風】你且對靑燈開著簡編。須勵志莫辭勞倦。坐待旦。竟忘眠。坐待旦。竟忘眠。幹幹黽勉。如與那聖賢對面。﹝合﹞鳶飛戾天。魚躍在淵。察乎天地。道理只在眼前。

【前腔】看詩書不覺淚漣。﹝旦﹞爲何哭起來。﹝生﹞這手澤非爹批點。﹝旦﹞若如此不怨父母。方是个好人。﹝生﹞想熊膽。苦參丸。想熊膽。苦參丸。娘親曾勉。今日呵。虧殺你再三相勸。

﹝合前生﹞大姐。夜深了。去睡了罷。﹝旦﹞官人。豈不聞古之人懸梁剌股。以志於學。你今懶惰。焉能有成。你且讀書。我做些鍼指。

【江兒水】刺繡拈鍼綫。工夫自勉旃。謾配勻五彩文章炫。似補衮髙才將雲霞翦。皇猷黼黻絲綸展。若論裙釵下賤。十指無能。羞逞芙蓉嬌面。

﹝生﹞大姐。你聽夜深了。

【前腔】玉漏催銀箭。金猊冷篆煙。﹝旦﹞你書到不讀。敢是要睡。﹝生﹞柰睡魔障眼精神倦。你聽紅樓猶把笙歌按。倒金尊秉燭通宵宴。﹝旦﹞你還想紅樓翠館怎麼。﹝生﹞淹倦情懷撩亂。聽聲徹檀槽。想是曲罷酒闌人散。

【玉交枝】﹝旦﹞你文章不看。口支離一剗亂言。讀書有三到。﹝生﹞那三到。﹝旦﹞心到眼到口到。你書到不讀。爲何頻顧殘妝面。不思繼美承前。﹝生﹞見你秋波玉澑使我憐。一雙俊俏含情眼。﹝旦﹞你不用心玩索聖賢。卻爲妾又垂靑盼。

﹝生﹞我的娘。誰教你生得這般樣好。

【前腔】﹝旦﹞且把書來收卷。罷罷。爲妾一身。捐君百行。何以生爲。我拚一命先歸九泉。﹝生﹞大姐何出此言。﹝旦﹞你喜我這一雙眼麼。﹝生﹞端的一雙俏眼。﹝旦﹞我把鸞釵剔損丹鳳眼。羞見不肖迍邅。﹝生﹞呀。不好了。涓涓血流如湧泉。澘澘卻把衣沾染。今始信望眼果穿。卻敎人感傷腸斷。

呀。大姐蘇醒。

【玉胞肚】﹝旦﹞我在冥途回轉。尙兀自心頭火燃。你還只想鳳友鸞交。焉得造鷺序鵷班。我好癡。這般不習上的。管他則甚。我向空門落髮。伊家休得再胡纒。紙帳梅花獨自眠。

﹝旦﹞罷罷。我不免自去落髮爲尼。你若有志讀書。做个好人。尙有相見之日。若只如此。我永不見你了。﹝生﹞罷罷。他婦人家尙然如此立志。我何苦執迷如此。大姐。你不須煩惱。小生聞得上國開科。如今就此拜別。若得官回來見你。若不得官。決不見你之面。﹝旦﹞如此卻好。我有白金十兩。贈君爲盤費。﹝生﹞多謝。

【川撥棹】明日別。朝金殿。把胸中經濟展。﹝旦﹞論所學達者爲先。論所學達者爲先。早成名吾心始安。﹝生﹞不成名誓不還。

【尾聲】﹝旦﹞孤幃再把重門掩。不堪離恨寄冰弦。斷雨殘雲思黯然。

才郞快著祖生鞭。

騰踏飛黃路占先。

從此閨人常側耳。

泥金帖子好音傳。

第三十四出策射頭名

【點絳唇】﹝小生上﹞金馬神仙。玉堂貴顯。膺天眷。勑賜傳宣。鵠立文華殿。

聖主臨軒日。英才殿試時。下官翰林曾聯璧。欽命爲考試官。今日正當策試。試士每早到。

【前腔】﹝生﹞簾捲蝦須。扇分雉羽。參鸞馭。虎殿龍墀。口吐虹霓气。

﹝小生﹞試士不得近前。就此跪聽試策。﹝生﹞誠惶誠恐。稽首頓首。萬歲萬歲萬萬歲。﹝小生﹞皇帝制曰。朕獲承天序。欽若明訓。嚴恭寅畏。十有六載。而大化未流。大朴未復。五刑未措。五教未敷。是用申詔羣公卿士詳延謹議。爾諸士子大發所蘊。宜悉以對。成著於篇。無隱所識。朕將親覽。﹝生﹞臣鄭元和謹對。

【耍孩兒】綱維統禦爲天子。綱維統禦爲天子。無怠無荒四海歸。色荒內作今亡矣。鼎新革故思安國。鼎新革故思安國。捨己從人納諫辭。言路平如砥。將來可諫。旣往難追。

【二煞】返翠華離蜀地。黑霧消紅日麗。舊邦其命維新矣。禍消胡虜妖環日。禍消胡虜妖環日。運轉唐堯虞舜時。濟濟來多士。任賢勿貳。去惡無疑。

【三煞】馬嵬坡踐貴妃。雨淋鈴歌楚詞。歸來忍見奔云騎。風枝露葉如新采。風枝露葉如新采。萬里紅塵進茘枝。此貢當深去。不虐無吿。須惜民脂。

【四煞】奉祖宗孝可思。接臣下恭可思。孝思不敢違先世。恭思不敢忽臣下。恭思不敢忽臣下。視遠惟明不蔽私。聽徳惟聰惠。此言呵。出於太甲。言豈無稽。

﹝小生﹞三叩頭。平身。試士退班午門外。待下官轉達天聽。暫辭金陛去。拱候玉音來。﹝下﹞

【滴澑子】﹝生﹞玉階下。玉階下。浩气吐虹。金闕上。金闕上。輕雲舞鳳。禦鑪天香浮動。直言對聖君。願期得中。天地無私。文章有用。﹝小生同昭容內臣捧冠笏上﹞

【雙聲子】﹝眾﹞午門外。午門外。旗常列。晴霞擁。河堤上。河堤上。金鼓振。春雷動。桃浪湧。魚化龍。魚化龍。喜天開文運。道展儒宗。

聖旨已到。跪聽宣讀。皇帝詔曰。秀士鄭元和應對詳明。直言有據。極諫無隱。宜居第一。特賜袍笏各一。除授成都參軍。卽日赴宴瓊林。教坊司鼓樂頭踏畢日。卽便走馬赴任。毋得稽遲。謝恩。﹝生﹞萬歲萬歲萬萬歲。

【尾聲】﹝眾﹞綠袍乍著君恩重。黃榜初開禦墨濃。男兒到此是豪雄。

龍樓鳳閣五云迷。

對策丹墀日未西。

一色杏花紅十里。

狀元歸去馬如飛。

第三十五出卻婚受僕

【燕歸巢】﹝淨上﹞枕流漱石樂閒居。無夢到彤闈。玉堂學士女將笄。今擇壻。我爲媒。

老夫崔尙書是也。滎陽鄭元和。向年被娼家逐出。沿街乞丐。今中了狀元。曾學士有一女。欲招他爲壻。特央我作伐。我想他與李亞仙如膠似漆。諒不再娶。受人之托。只得與他一說。此間是他寓所。崔興送帖子進去。說崔老爺相訪。﹝末﹞狀元新得第。冠蓋遠來迎。﹝醜﹞崔老爺相訪。﹝末﹞稟老爺。有崔老爺相訪。

【玩仙燈】﹝生﹞佳客登門。倒屨出迎忻幸。

﹝見科﹞學生一介寒儒。謬叨首選。私淑教益。感謝不勝。﹝淨﹞狀元學問該博。自擅天下之美名。老夫衰朽樗材。敢當教益之虛譽。﹝生﹞未遑造拜。何當先施。﹝淨﹞老夫有一事相吿。未知允否。﹝生﹞老先生有何事見諭。學生拱聽。﹝淨﹞曾學士先生有一令愛。欲招足下爲壻。特凂老夫作伐。萬勿推辭。﹝生﹞學生與李亞仙有婚姻之約。老先生所知者。況盟言在耳。豈可相背。﹝淨﹞狀元。你如今呵。

【梁州序】名魁金榜。身登廊廟。怎戀閒花野艸。章臺楊柳。爭如玉洞仙桃。那曾學士呵。他愛你偸香韓壽。傅粉潘安。畫眉張京兆。紅絲牽繡幙雀屛髙。猶勝龍頭奪錦標。﹝合﹞那小姐呵。似玉肌。如花貌。靑春二八年猶少。休固執。莫推調。

﹝生﹞學生流落之時呵。

【前腔】我殘生幾喪。得蒙李亞仙把我微軀重造。不厭瘡痍枯槁。酥滋腸胃。勃然雨起枯苗。勸讀因他剔目。勉我懸頭。刺股勤昏曉。扶持登甲第入皇朝。豈肯做薄幸區區兒女曹。

﹝淨﹞如花似玉的小姐。不要錯過了。﹝合前﹞狀元。我還有句不知進退言語對你說。

【前腔】論先奸律有明條。況不可娶而不吿。這婚姻匪媾。把良緣辭了。偏愛熟油苦菜。飮慣茅柴。濁酒經多少。不知如蜜味有香醪。難道是不飮從他酒價髙。﹝合前﹞

【前腔】﹝生﹞惡姻緣弦續鸞膠。好恩義理宜旌表。願明王寵錫。五花官誥。目下請我父母到來。試看萱花椿樹。喬木絲蘿。雨露同榮耀。木桃投我也報瓊瑤。﹝淨﹞親事定要成。﹝生﹞謾道銀河鵲駕橋。

﹝合前醜﹞狀元老爺。

【節節髙】才髙壓俊髦。好英豪。气淩太華詞源倒。龍門峭。萬丈髙。只一跳。月中丹桂連根抝。﹝生﹞這乃是我母親夢中詩句你那知道。﹝醜﹞小的還記得有二句。﹝生﹞那二句如何道。﹝丑﹞去時荷葉小如錢。歸來必定蓮花落。

【前腔】﹝生﹞我聞言心斾搖。這根苗。你緣何卻好都知道。﹝醜﹞老爺。小的就是來興。﹝生﹞來興。你爲何在此。﹝醜﹞聽哀吿。乞恕饒。休煩惱。老爺。你忘記了。當初鬻我來投靠。如今願得同歸棹。

﹝合前淨﹞狀元。這小廝原來是尊使。﹝生﹞原是學生家童。﹝淨﹞我把這小廝送還狀元如何。﹝生﹞如此。多謝老先生。﹝淨﹞崔興。你跟鄭老爺回去。狀元。人便還了。這親事成了如何。﹝生﹞別事聽從。這親事決不敢奉老先生之命。

玉堂無福做東牀。

苦李還尋大道傍。

不是一番寒徹骨。

爭得梅花撲鼻香。

第三十六出偕發劍門

【一翦梅】﹝旦上﹞一自仙郞赴選場。朝暮思量。寢食難忘。羅幃鴛被懶燻香。月冷西廂。花老東墻。

自從鄭郞赴選。不知中否何如。縈心掛肚。忽染小疾。又無人看我。好悶人也。

【二犯傍妝臺】抱病掩妝奩。粉容消瘦。愁黛鎖眉尖。郞別去。芳容減。不見返。悶懷添。只恐朱衣頭不點。又怕魚龍甲未全。槁砧何在。山上有山。歸期破鏡看新蟾。

【不是路】﹝生﹞騶從駢闐。塞巷攔街眾擁觀。﹝眾皂喝科生﹞左右回避。﹝旦﹞心驚戰。緣何鼓吹鬧鬧喧。﹝生﹞到妝前。﹝旦﹞官人回來了。且喜且喜。今得見錦衣旋。﹝生﹞不負卿卿苦勉旃。蒙相勸。果然得中靑錢選。﹝旦﹞使我不勝忻忭。不勝忻忭。

官人。自你赴選之後呵。

【降黃龍】我旦夕憂煩。﹝生﹞憂甚麼。﹝旦﹞怕你偃蹇功名不成空返。今日呵。喜登甲第。不枉奴剔目痛言相勸。峨然頭角崢嶸。始遂心頭之願。官人。還有一樁要緊事。自古道。不孝有三。無後爲大。宜當早結婚姻。以奉蒸嘗。無自黯也。你如今結媛鼎族。早成姻眷。

【前腔】﹝生﹞休言別締良緣。我前日求乞街坊。自分死於溝壑。多賴卿卿救吾殘喘。再生恩義。願酬以霞帔鳳冠榮顯。如今與你同船省親回去。早把同心帶綰。﹝旦﹞官人差矣。書中有女顏如玉。你今名魁金榜。怕無貴戚相扳。戀我風塵下賤。﹝生﹞前日曾學士央崔尙書與我作伐。以女妻我。那玉堂人曾家招贅。卑人若負心呵。怎肯再三辭免。

今下官蒙聖恩除授成都參軍。卽日走馬上任。你可收拾行李。一同起程。

【黃龍衮】﹝旦﹞君今往劍南。君今往劍南。賤妾難畱戀。從此分離。再不須相見。﹝生﹞大姐爲何出此言。﹝旦﹞當初是我累君。故爾剔目激勸。今已復君本軀。妾亦不相負也。願以殘年歸養老母。君當自愛。妾從此去矣。君今貴顯。料無所願。今永別怕牽腸收淚眼。

﹝生哭科﹞你若棄我而去。鄭元和要這性命何用。卽當刎死大姐之前。

【前腔】﹝生﹞微軀賴汝完。微軀賴汝完。恩若天髙遠。生死相同。榮辱無殊間。向時剔目。賴卿激勉。請收拾鍼綫箱幷書劍。

﹝旦﹞相公如此恩情難捨。必不得已。我與母親送你涉江。至於劍門。當令我回。﹝生背介﹞也罷。待他送到劍門。再作區處。大姐請媽媽一同送我到劍門。我自差人送你回來。﹝旦﹞旣然如此。幾時起程。﹝生﹞限期甚促。明日就要行了。

明日下三巴。

何時再返家。

劍門千里遠。

先過長風沙。

第三十七出馳驛認丞

【賞宮花】﹝淨上﹞風霜飽諳。千辛博一官。郵亭忙碌碌。宦途間。山寺日髙僧未起。算來名利不如閒。

自家樂道徳是也。向來因陪鄭元和赴京科舉。盜得他三四百兩銀子。授例上納丞差。除授成都驛驛丞。昨日報說有采訪使來。不免去迎接。﹝下﹞

【出隊子】﹝外﹞旌旄前導。旌旄前導。擎捧綸音赴劍南。毘陵赤子苦扳轅。手握甘霖施海甸。采訪民情。風化所關。

下官常州刺史鄭儋。蒙聖恩升任成都府府尹。兼劍南采訪使。與夫人一路行來。劍南將近。宗祿。分付後面人夫趲行。﹝末應介﹞

【憶多嬌】﹝外﹞落照邊。古木間。倦鳥知還斂羽翰。白髮烏紗未得閒。七十爲官。七十爲官。暮景桑楡汗顏。

﹝淨﹞成都驛驛丞接老爺。﹝外﹞天色晚了。就在成都驛裏歇罷。﹝淨遞腳色手本科外﹞取上來。是滎陽樂道徳。是我鄕裏了。起來作揖。﹝淨﹞不敢。﹝外﹞我是常州鄭刺史。﹝淨﹞原來是鄭老爺。向年有孤所托。萬罪萬罪。﹝外﹞旣往不究。不須介意。這裏到成都府。有多少路。﹝淨﹞已將近了。

成都已將近。

今夜宿郵亭。

明朝還早發。

王事最關情。

第三十八出共宿郵亭

【出隊子】﹝生上﹞髙崖斷磧。髙崖斷磧。凍合彤雲萬木僵。饑鴉亂噪雪飛揚。驛路迢迢多野況。勁節淩霜。梅花自香。

下官鄭元和。蒙聖恩除授成都參軍。亞仙母子。約定送到劍門就回。亞仙亞仙。我若無你。還要這參軍做甚麼。且到劍門。再作區處。左右。分付後面人夫趲上。

【憶多嬌】﹝旦貼﹞過一山。又一山。山遠天髙煙水寒。兩岸樓臺楓葉丹。回首鄕關。回首鄕關。望斷孤云惘然。

﹝淨﹞成都驛驛丞接老爺。﹝生﹞天色晚了。就在驛中安歇罷。﹝淨﹞驛中已有劍南采訪使老爺在此了。﹝生﹞旣是親臨上司。我須參見。﹝淨﹞天色晚了。老爺明日見罷。﹝生﹞說得是。明早相見。驛丞且回避。﹝旦﹞相公。我已送至此。可打發我回去罷。﹝生﹞且待我見過了上司。再作計較。

落日山邊奏暮笳。

郵亭駐節暫爲家。

信是人間行不盡。

天涯更復有天涯。

第三十九出父子萍逢

【西地錦】﹝外上﹞攬轡澄淸天下。星軺玉節交加。﹝貼﹞官居采訪關風化。越敎我咨嗟。

﹝外﹞叫驛丞。打點人夫起程。﹝淨﹞稟老爺。人夫齊備了。還有屬官候見。

【前腔】﹝生﹞欲向郵亭投刺。下僚當盡其卑。旌旄擁道誇綺麗。經過艸木生輝。

驛丞遞帖子進去。﹝淨﹞成都參軍稟見。﹝外﹞取帖子上來。成都參軍鄭元和。呀。夫人。好古怪。那參軍與我孩兒同名同姓。也叫做鄭元和。夫人。你且退後。待我著他進來相見。﹝生﹞成都府參軍參見老大人。﹝外﹞起來作揖。參軍且把履歷出身。試說與我知道。﹝生﹞老大人聽稟。

【刮鼓令】愚生自幼時。習遺經守學規。領父命長安科試。﹝外﹞中第幾名。﹝生﹞幸登庸占榜魁。﹝外﹞失敬了。原來是新狀元。府上擬定是宦家。﹝生﹞閥閱舊門楣。﹝外﹞令尊也居宦麼。﹝生﹞家父呵。見任常州刺史。鄭儋名姓四方知。﹝外﹞令堂在麼。姓甚麼。﹝生﹞念老母虞氏相庭幃。

【入賺】﹝外﹞聽訴因依。原來是我孩兒。﹝生﹞原來是我爹爹。﹝外﹞果是吾家千里駒。孩兒。我與你父子如初。你母親亦在此。夫人快來。﹝貼﹞忙移步。茫茫愁思障煙迷。﹝外﹞孩兒爲官在此。﹝貼哭科﹞我親兒。在遐陬骨肉重相會。﹝外﹞夫人。且止悲傷試問伊。我兒前日呵。吾捶死。焉能一旦身榮貴。你備陳原委。備陳原委。

﹝生﹞爹爹母親聽稟。

【前腔】向在京師。流落窮途一命危。逢乞丐。復醒微息救回歸。偶啼饑。雪中得遇鳴珂妓。爲我遮寒脫繡襦。﹝外﹞夫人。虧了此女。﹝生﹞多恩惠。勉旃剔目攻書史。遂登科第。遂登科第。

【掉角兒】受官銜參軍重委。赴成都劍門過此。幸椿萱萍水相逢。訴衷曲頓生歡喜。李亞仙堅求退。兒彊之。送到此。欲諧婚配。﹝貼合﹞施恩仗義。當思報取。若不是他每激勵。怎能得今日榮貴。

【前腔】﹝外﹞論山雞離披毛羽。配文鴛固難爲對。深池藕拔起污泥。出墻花喜成連理。恁何忍遽分手。撇路岐。還相會有緣千里。

﹝合前外﹞孩兒。鄕裏樂道徳也在此做驛丞。﹝生﹞那驛丞孩兒也道有些面善。﹝外﹞就著樂驛丞爲媒。遣禮定下。卽在劍門築一館。畱他母子暫住。我與你同到成都。赴任之後。整備六禮。迎他到府成親便了。

【尾聲】遣良媒行聘禮。劍南築室且畱伊。待赴任成都接彩輿。

宦海萍逢訴曲衷。

春生樂意喜匆匆。

今宵剩把銀缸照。

猶恐相逢是夢中。

第四十出幫宦重媒

【霜天曉角】﹝貼上﹞魂消驛路。何日還鄕故。﹝旦﹞昨夜銀燈結蕊。今朝喜鵲喧呼。

﹝貼﹞孩兒。聞得鄭老爺差人築一別館。畱我母子在此。其意不知爲何。﹝旦﹞母親。事𨿽如此。我與你只願回去。

【水底魚】﹝淨﹞娶婦如何。匪媒不得它。其則不遠。執柯以伐柯。

自家樂道徳是也。鄭采訪著我與李大媽說親。此間是他行館。不免徑入則个。﹝貼﹞樂相公久別。爲何到此。﹝淨﹞薄宦在此。﹝貼﹞原來出仕了。相公下顧。有何見諭。﹝淨﹞媽媽。前日令壻呵。

【一封書】在驛亭下偶過。遇爹娘感慨多。﹝貼旦﹞他父母爲何到此。﹝淨﹞他父親見任此間采訪使。衷曲訴始初。﹝旦﹞他父母曉得。敢是怪我了。﹝淨﹞他感卿卿深愛護。爲此特使我來。行聘求婚爲內助。﹝旦﹞他要娶那个爲妻。﹝淨﹞要娶你爲妻事舅姑。﹝貼﹞在那裏成親。﹝淨﹞赴成都往任所。牛女雙星夜渡河。

【前腔】﹝旦﹞蒙擡舉賤奴。笑妝奩衣飾無。﹝淨﹞已具有鳳冠霞帔在此。請收下了禮目。﹝旦﹞何當如此鄭重。納聘禮盡多。喜墻花今結果。追想前情深有負。﹝淨﹞他如今都不計較了。﹝貼﹞荒穢包容大丈夫。

﹝合前淨﹞我如今就去回覆鄭老爺父子。擇日來迎取令愛彩輿。﹝貼﹞多勞相公終始作成。

二姓姻緣成始終。

琴調瑟弄兩和同。

有緣千里能相會。

無緣對面不相逢。

第四十一出汧國流馨

【菊花新】﹝外上﹞宦途骨肉喜相逢。花燭筵開喜气濃。﹝貼﹞魚水願和同。早葉熊羆吉夢。

﹝外﹞就請樂驛丞作賓相贊禮。﹝淨請科﹞今宵夫婦喜團圓。千里相逢豈偶然。舊女壻爲新女壻。惡姻緣做好姻緣。

【遶地遊】﹝生﹞試看宮袍出洞天香風動鼎噴龍涎。﹝淨請科﹞重整新妝下彩樓。舅姑初見假嬌羞。試看鳳冠霞帔廝稱好。絕勝舞罷錦纒頭。﹝旦﹞髻聳明珠。冠纈垂羞面。﹝小旦﹞簇擁似神仙。

﹝淨﹞二位舊人請。﹝小旦﹞二位新人。﹝淨﹞新親舊朋友。二位新人請上花氈。齊眉並立。伏以二姓交歡。一生諧老。新老爺榮扳仙桂。再休要問柳尋花。新夫人夢醒髙唐。再莫去撩雲撥雨。珊瑚枕上。𨿽然一對新人。紅錦被中。各出兩般舊物。請老爺夫人同拜髙堂。﹝生旦拜科﹞

【三學士】﹝外﹞海上鰲頭誇獨占。金屋已貯嬋娟。桂開月殿曾髙折。柳嚲章臺懶再扳。﹝合﹞花燭洞房開綺宴。三星燦。二姓歡。

【前腔】﹝生﹞深鎖陽臺天黯黯。襄王夢斷巫山。翻雲覆雨𨿽分散。換羽移商反合歡。﹝合前﹞

【前腔】﹝旦﹞之子於歸諧繾綣。山雞幸配文鴛。願操箕箒從君子。羞抱琵琶過別船。﹝合前﹞

【前腔】﹝眾﹞千里相逢償夙願。天然骨肉團圓。從敎白日籠鸚鵡。莫把春心托杜鵑。﹝合前﹞

【唐多令】﹝小生﹞丹詔下堯天。褒封到劍南。

聖旨已到。跪聽宣讀。奉天承運皇帝勑曰。有惡必懲。不以貴而少逭。有善必勸。不以賤而或遺。此國家之常典。天下之公論也。玆者致仕尙書崔完奏稱。成都參軍鄭元和妻李氏。本系鳴珂妓女。乃能剔目毀容。勸夫勉學。卒底於成。𨿽古先烈女。不能踰也。玆用封爲國夫人。嗚呼。亂臣間見於世族。辱婦每出於名門。爾李氏狎邪而白堅貞之志。波靡而勵中立之行。是則尢人所難者也。豈非秉彜之美。有不間耶。參軍鄭元和。任爾成都。知所勉矣。膺玆寵命。孰曰濫哉。謝恩。﹝外貼生旦﹞萬歲萬歲萬萬歲。﹝外﹞天使大人拜揖。﹝小生﹞恭喜賀喜老大人。

【大環著】﹝眾﹞捧龍章寶篆。捧龍章寶篆。望闕朝天。報答洪恩。撫綏荒甸。天下文明運轉。海不揚波爭羨。掃胡塵干戈收斂。周南化風行艸偃。麒麟現。出醴泉。看王气祥雲遠籠金殿。

【前腔】﹝眾﹞喜書生弱冠。喜書生弱冠。赴試長安。車馬金裝。盛其服玩。紫府佳娃罕見。遽爾墜鞭屬意。買笑揮金。暮樂朝歡。早不覺囊空長嘆。娃畱意。阿母嫌。看撚出機關悄然拋閃。

【余文】唱蓮花六出天。襦護郞寒。剔目勸。汧國夫人元有傳。

匹配本自然。

人情信有緣。

煙花盟締好。

最喜兩團圓。

繡襦記終

