《六十種曲四賢記》

﹝明﹞無名氏著

﹝明﹞毛晉輯

四賢記

﹝明﹞無名氏著

繡刻演劇十本

第六套

白兔殺狗曇花龍膏飛丸東郭節俠雙珠四賢牡丹

繡刻四賢記定本

●四賢記目錄

第一出開演

第二出義勸

第三出燈宴

第四出孝養

第五出寓姦

第六出遷擢

第七出囑托

第八出分岐

第九出構釁

第十出媒議

第十一出解綬

第十二出允娶

第十三出入宅

第十四出致歸

第十五出招納

第十六出祈熊

第十七出挑鬥

第十八出賜胤

第十九出弄璋

第二十出報命

第二十一出訓讀

第二十二出社會

第二十三出出家

第二十四出夢警

第二十五出送炭

第二十六出遘難

第二十七出路贈

第二十八出投棲

第二十九出詰問

第三十出奏凱

第三十一出吿貸

第三十二出赴選

第三十三出泣夜

第三十四出請假

第三十五出邂逅

第三十六出尋親

第三十七出會母

第三十八出具慶

第一出開演

【意難忘詞】﹝末上﹞烏古孫公。享榮華富貴。乏嗣傳宗。堅心辭納寵。甘作白頭翁。妻杜氏娶姱容。眞徳量寬洪。更可欽王家孝女。禮義雍雍。天王特賜羆熊。當侍姬入道。妖寇興戎。許君能濟困。楊嫗亦多功。賢公子早登庸。喜慶相情隆泰山。追尋庶母。骨肉重逢。

第二出義勸

【滿江紅】﹝生上﹞簡命南臺。司憲紀霜淸秋肅。熙盛世功名昭著。受天申祿。一點丹衷期補衮。半生孝道成虛局。是何年白璧育藍田。我心方足。

﹝鷓鴣天﹞豪气千尋貫碧空。彩毫快捷方式已先通。身歸版冊輿圖裏。心寓詩書禮樂中。膺寵命。顯英雄。金章紫綬五花騘。朝廷有道靑春好。沛雨和風處處同。自家烏古孫澤。表字潤甫。裔本完顏。言從華譯。編插淮寧。百有餘載。荷蒙大元皇帝詔賜右榜進士。累升建康肅政廉訪使之職。褰帷觀察。攬轡澄淸。公廉寡欲。娟娟明月照■﹝義鳥﹞冠。直節端方。凜凜淸霜飛象簡。室人杜氏。眞擬孟光之賢。侍婢丁香。頗習小蠻之技。但我年將不惑。身後無人。旣獲譴於聖經。又遺慚於宗祀。咳。休提身外無窮事。且盡生前有限杯。院子何在。﹝小生上﹞自古迎春喜建寅。今年寅日正逢春。千門萬戶曈曈日。盡道天家雨露新。覆老爺。有何臺旨。﹝生﹞夜來著你治酒。可曾完否。﹝小生﹞完備多時了。﹝生﹞傳話後堂。著丁香伏侍夫人出來。﹝小生﹞領鈞旨。﹝旦上﹞

【念奴嬌】香雲靄靄。倚鏡臺整理寶髻鸞釵。﹝醜上﹞芳艸初芽。幽禽試舌。春色來何快。﹝合﹞唱隨繾綣。人在蓬壺瀛海。

﹝相見介﹞﹝木蘭花﹞﹝生﹞小園半夜東風轉。吹皺冰池雲母面。﹝旦﹞曉披閶闔見朝陽。知向碧階添幾綫。﹝醜﹞小煙弄柳晴方暖。殘雪禁梅香尙淺。﹝小生﹞殷勤洗拂舊東君。多少韶華都借看。﹝生﹞夫人。玆當人日。會遇新春。潔整辛盤。少充家慶。﹝旦﹞妾方舉念。君亦同心。敬從尊命。看酒過來。

【六犯宮詞】紅椒新醞。靑絲生菜。燕喜時逢淸泰。春還人日。壺中甲子天開。﹝旦﹞彩勝隨宜翦。花枝別樣裁。三星照。百歲諧。蟠桃會裏共君來。﹝醜﹞華堂燭影搖金帶。翠幄蓮香擁繡鞋。﹝小生﹞願老爺奶奶呵。振振麟趾。■﹝口雝﹞■﹝口雝﹞鳳喈。綸音不斷恩光大。﹝合﹞永和諧。夫榮妻貴。都是命安排。

﹝生﹞院子。把酒席收過了。﹝小生應下生﹞夫人。你看時光易過。齒髮無情。細思兩字功名。總是一場虛幻。﹝旦﹞此相公知止之言。髙尙其志。只一件。你𨿽然宜室宜家。尙未弄璋弄瓦。妾將邁矣。君可惕然。﹝生﹞夫人貌比桃夭。性同玉潤。正在孕珠之際。胡出分枕之談。﹝旦﹞賤軀多恙。生意爲艱。莫若寵娶新房。庶可嗣全後胤。﹝生﹞說那裏話來。

【桂枝香】年華非邁。充閭有待。追尋比翼同心。忍使割恩分愛。﹝旦﹞相公。不孝有三。無後爲大。﹝生﹞謝娘行介懷。謝娘行介懷。你的徳齊嵩岱。量弘滄海。我淚盈腮。枉慕燕山桂。空臨玉鏡臺。

【前腔】﹝旦﹞宗祧何賴。弓裘誰代。從來無子重婚。莫爲有妻妨礙。﹝生﹞夫人。我想商瞿四十而生五子。今卑人與你年亦如是。何患無兒。﹝旦﹞望君家記懷。望君家記懷。你的盛年難再。韶顏易攺。我自疑猜。伯道天亡後。淳於世所哀。

﹝丑﹞婢子當時在家。曾與老爺算過命來。﹝生﹞算我如何。

【前腔】﹝醜﹞算老爺呵。命膺冠蓋。身居鼎鼐。並不犯寡宿孤辰。也不犯三刑六害。算奶奶呵。在明年誕懷。在明年誕懷。鸞星交泰。蚌珠生彩。我笑咳咳。百子紅樓近。三天赤腳來。

﹝生﹞富貴榮華似夢中。

﹝旦﹞相看又做白頭翁。

﹝醜﹞冥冥樹徳無人見。

﹝合﹞天上麒麟信必通。

第三出燈宴

﹝小生上﹞薄雪初消野未耕。賣薪買酒看升平。吾王勤儉娼優拙。自是丰年有笑聲。自家乃是戶部分司一員供應官。今乃上元佳節。華國燈宵。蒙本司許爺著我備酒。延請烏古孫爺慶爺二位觀燈。果然好景也。但見處處煙花。家家燈火。綺羅春富貴。簫管夜紛紜。散開一種芙蓉。化作滿城菡萏。三星在戶珠簾捲。萬燭當樓寶扇開。輝光燦爛。分明是一座鰲山。形勢嵯峨。想象那九重鳳闕。緊步的不覺暗塵隨馬去。緩步的堪憎明月逐人來。霓裳子弟。踏歌可遏行雲。竹馬兒童。賽鼓不分淸漏。碎紛紛蛾蝶髙飛。旣來不返。活潑潑魚龍戲影。似假疑眞。教坊司差幾个舞盤的妓者。他能弄百尺髙竿。勾闌院送兩班跳鬼的廝兒。自做出諸般雜劇。那壁廂巧笑倩兮。見佳人遺鈿墮翠。這壁廂美目盼兮。喜公卿佩紫拖朱。玳瑁筵。珍饈味。夜夜元宵。琉璃鍾。琥珀濃。朝朝寒食。正是春回璧月華燈裏。人在蓬壺閬苑中。道猶未了。許爺早到。﹝外上﹞

【卜算子】粉署喜淸閒。綺席延時彥。連宵燈火吐祥煙。萬井氤氳滿。

自家許益。字友文。山東淄水人也。官拜戶部員外郞。駐札江南。董督漕課。尊賢禮士。寧辭三握之勞。節用愛民。亦竊五袴之頌。所喜烏古孫潤甫。與我十分契厚。情若同胞。玆値燈宵。豈宜虛度。適已差官去請。幷邀建康路總管慶稚卿同赴良筵。少攄宦況。供應官。筵席完了麼。﹝小生﹞完了。﹝外﹞孫慶二爺到來。疾忙通報。﹝小生﹞領鈞旨。

【前腔】﹝生上﹞紫陌畫橋邊。﹝末上﹞翠館紅樓畔。﹝合唱﹞燈光月影共嬋娟。此景佳無限。

﹝相見介外﹞我有嘉賓。鼓瑟吹笙。﹝生末﹞𨿽有兄弟。不如友生。﹝生﹞小弟方將儗屈。反辱先施。﹝末﹞慶童分居屬吏。豈堪共席。﹝外﹞下官與潤甫賢弟。均承簡命。各守地方。且與慶先生休戚相關。何乃過讓。供應官。將酒過來。

【梁州序】天街雪霽。帝城春暖。拂拂條風初徧。人逢佳節。何妨取樂追歡。畢竟乘鸞緱嶺。跨鶴揚州。遂卻生平願。黎民齊擊壤。慶丰年。振動東南半壁天。﹝合﹞斟綠醑。開華宴。拚夜深沈醉蓬萊院。歌麗曲。撒金錢。

【前腔】﹝生末﹞元宵三五。新正當半。早有梅開一點。仙台光滿。應憐皓月娟娟。試看星橋合鎖。火樹攢花。燦爛驚人眼。攔街喧笑也。縱奇觀。百道金蛇上碧天。

﹝合前二旦扮官妓眾扮伶人上﹞鮑袖舞郞當。秦喉歌遶梁。新正三五夜。何處不風光。伶人官妓叩頭。﹝小生﹞起來。大吹大擂。送各位爺觀望鰲山。

【前腔】﹝眾唱﹞九華燈銀燭髙燃。八寶燈紅光飛艷。怪無知老子長揖燈前。只見牛郞燈影。織女燈輝。在烏鵲燈兒畔。鴛鴦燈作侶。錦燈懸。十二朱樓別有天。﹝合前﹞

【前腔】鳳凰燈瑞現岐山。孔雀燈春生屛幔。掛麟獅虎豹獬豸燈連。又見鬥鷄燈巧。舞鶴燈奇。走馬燈兒戰。魚龍燈戲水。鼓燈圓。忽訝銀河落九天。﹝合前﹞

【節節髙】蝦燈須兩鬈。蟹燈鮮。螳螂燈怒臂休相援。紗燈炫。纓絡姸。油花煽。鮫綃燈片片腥紅茜。繡球燈滚滚珍珠串。﹝合﹞紫禁煙花十萬重。鰲山景物尢堪羨

【前腔】香鑪燈裊煙。橘燈旋。菜燈雅淡靑不變。蓮燈淺。藕似船。荷檠捲。芙蓉燈照映嬌娥面。牡丹燈巧出佳人翦。

﹝合前外﹞供應官。吩咐他去罷。明日領賞。﹝眾應下﹞

【尾聲】金吾不禁遲銀箭。一任驂遊步衍。此夜歡呼興獨偏。

﹝生末﹞夜深吿辭了。

﹝生﹞客漏迢迢興已闌。

﹝末﹞燈前月下酒杯寬。

﹝外﹞不知天上今宵樂。

﹝小生﹞應似人間一樣歡。

第四出孝養

【霜天海角】﹝小旦上﹞桑樞蓬戶。居處甘淒楚。愁擬傷心杜宇。情同反哺慈烏。

脈脈暗傷情。煢煢志愈貞。蛾眉攢損黛。鴉鬢嚲銷靑。明月隨孤影。禯華負此生。報劉嗟日短。哽咽淚交傾。奴家王氏。陳州人也。幼長良門。未歸靖室。不幸爹娘棄世。獨存祖母在堂。爭柰家業凋零。全賴女紅資給。衣搗寒砧。錯認村舂雨外急。席遮破壁。翻嫌鄰火夜深明。穿花作鈿。臨妝兀自羞慚。削竹爲簪。結束有誰嘲笑。爲愛淸香焚柏子。欲親寒素伴梅花。

【四朝元】梅花寒素。淸芬想象奴。是羅浮仙種。不染塵土。偏與那松竹伍。痛雙親早暮。痛雙親早暮。爲甚厭棄人寰。超馭仙都。寧撇孩兒。怎拋慈母。生死同岐路。論我這般樣窮命。不如死休。只是撇婆婆不下。好苦呀。嗏。疾首自心孤。白髮紅顏。命薄如朝露。髙堂年紀多。耳聾目將瞽。萬千愁緖。啾啾喞喞。向誰哀訴。向誰哀訴。

自從雙親早喪。幸虧姨母相周。只是他是个寡婦。全賴收生糊口。教我也難饕餮他。今早缺欠供膳。不免磨麥充饑則个。

【前腔】含啼捱磨。行行力气無。柰皴纖手。蹙踅嬌步。也知是沒柰何。怕婆婆發怒。怕婆婆發怒。道我定省空勞。甘旨全疎。潔爾晨餐。貧而無措。忍見塵生釜。古人有言。虀鹽樂道。菽水承歡。只是我祖母年近七旬。風燭不定。分當衣之以帛。食之以肉。才是爲孫女的孝順。今日一貧如洗。將菽水奉養他。好惶恐人也。嗏。每日裏彊支吾。菽水承歡。他慈愛還如故。我殷勤磨此麩。暫時濟饑餓。釵荊裙布。孤孤影影。兩相回護。兩相回護。

﹝醜上﹞老病如枯鶴。相將鬼作鄰。堂前無孝子。膝下有賢孫。﹝小旦﹞孩兒磨面太急。得無驚寢髙堂。﹝醜﹞非也。我看你年時二紀。工貌雙姸。孝過崔姬。賢同徳曜。欲尋佳配。未得其人。夜來興思及此。焉能髙枕忘憂。你聽我道。

【孝順歌】你溫柔性。窈窕軀。靑春正當二十餘。偃蹇未於歸。哀哀泣霜杵。棲遲破廬。﹝小旦﹞孩兒奉侍有日。適人之事。說他則甚。﹝醜唱﹞柰我景入桑楡。又無家計。你只管顧戀區區。畢章相擔誤。﹝小旦﹞婆婆得一日活。孩兒盡一日孝。不必掛懷。﹝醜唱﹞貞與孝載史書。待來生我報汝。

【前腔】﹝小旦﹞聽說罷。淚似珠。飄飄此身水上鳧。痛殺我先人。孤魂在何所。幽明異途。﹝醜﹞我饑寒不免。歸路有期。獨可惜你去後如何結果。﹝小旦﹞衰老親婆。少年孫女。兩口相依。甘受饑寒苦。我那婆婆呀。奴豈做薄幸徒。若嫁人未必好結果。

【前腔】﹝貼旦上﹞羅敷節能自如。朝來見憐止屋烏。呀。爲甚的眼模糊。其中有緣故。﹝小旦﹞實不相瞞姨娘說。方才祖母言及眼前諸務。不覺痛傷如此。﹝貼旦﹞我曉得了。敢爲饔飱已無。﹝醜﹞楊姨母請坐。﹝貼旦﹞親家母。你人逐仙遊。家居荒土。且莫悲傷。苦樂皆天數。老身帶有百貫錢在此。我兒你收去。錢百貫供菜蔬。倘空虛再相助。

﹝醜﹞需索多遭。犬馬難報。﹝貼旦﹞至親之間。何報之有。

﹝醜﹞蕭蕭風色擁柴門。

﹝貼﹞隔嶺猿啼欲斷魂。

﹝小旦﹞孤寡不堪貧徹骨。

﹝合﹞方捱白晝又黃昏。

第五出寓姦

【出隊子】﹝淨上﹞不衫不履。戀酒迷花學做癡。端公左道頗蹺蹊。牛馬襟裾好滑稽。就裏機關。許誰得知。

自家叫做棒胡。陳州元是故都。年紀方登弱冠。爲人一味胡塗。心似鉤灣又曲。膽如天大猶粗。酷愛使鎗弄棍。偸忙逐犬燻狐。崇事虛無之教。能燒鉛汞之鑪。慣誘風流童圊。曾拐標致尼姑。此中素有大志。權爲市井狂徒。夜來只少一件。﹝內云﹞少那件。﹝淨笑介﹞只少个護腳的家婆。迆邐行來。此間已是集福道院。有个道士張霞杯。頗有仙風。深諳世故。不免進去。與他閒話一回。有何不可。有人麼。﹝小生﹞

【前腔】桃源洞裏。白鹿靑牛去復歸。眠云枕石樂天機。回首興亡一局棋。未審何人。前來問奇。

棒相公稽首。﹝淨﹞張丫胚拜揖。﹝小生﹞霞杯乃貧道賤號。何以戲爲。﹝淨笑介﹞莫怪莫怪。兩日不到仙莊。開口便覺粗俗了。張先生。我小子不蠶而衣。不田而食。請問如何可以治生。﹝小生﹞何不商賈爲業。﹝淨﹞什麼叫做商賈。﹝小生﹞行貨曰商。居貨曰賈。﹝淨﹞不將辛苦意。難趁世間財。不去做他。﹝小生﹞援例求一文武官職何如。﹝淨﹞朝臣待漏五更寒。鐵甲將軍夜渡關。勞碌大。一發不去做他。論咱家的主意。只今朝廷無道。僭禦中華。不若先收河洛。打破燕京。尋一頂白帽兒戴戴。卻不是好。﹝小生﹞

【好姐姐】呀。少年落魄不羈。白帽兒非通容易。大言不慚。豈是人所爲。眞狂悖。隔墻有耳君須記。棒相公。你方才幸爾對我說。萬一對他人說呵。泄漏風聲受族誅。

【前腔】﹝淨﹞道人你又來見鬼。笑談中原非眞意。想潛龍在淵。直須會雷雨。忘年契。感蒙金玉諄諄諭。從此吞聲不再提。

﹝淨﹞閒來松院訪仙翁。

風裊茶煙九曲通。

﹝小生﹞窗上日光彈指過。

一番淸話又成空。

第六出遷擢

【鵲橋仙】﹝生﹞廉持霜斧。明懸冰鑑。浪有聲名播遠。當今聖主惠黎元。四顧河淸海晏。

自家蒞任以來。歷俸計踰三載。廉訪各屬賢能。漢人大居其半。然而治迹異常。考得慶童爲最。前特具疏保薦。升授廣東廉副。間有一二不臧者。已經明斥其非。使令攺過遷善。大都君子成人之美。豈忍注之下考。正是但存方寸地。畱與子孫耕。﹝外上﹞稟爺。慶總管到門稟見。﹝生﹞道有請。

【粉蝶兒】﹝末﹞視篆三年。喜備門庭良選。

老大人請上。卑職慶童有一拜。仰荷吹揚。謬膺新命。未遑報本。先布謝言。﹝生﹞稚卿恂恂雅度。燁燁淸才。久已立名。允宜髙擢。今下官呵。

【畫眉序】爲國薦髙賢。冰鏡無私照淸淺。羨君家卓異。拔萃居先。念斯須借寇攀轅。料早晚徵黃歸院。﹝合﹞此行𨿽隔三千里。同瞻舜日堯天。

【前腔】﹝末﹞下吏愧才綿。幸辱明公賜靑眼。似嚶嚶黃鳥。出谷喬遷。承奬借知遇玄暉。蒙推重功虧王翦。﹝合前﹞

【滴澑子】﹝小生﹞方翹翅。方翹翅金陵地偏。重回首。重回首帝京遙遠。趨報行臺公館。﹝生﹞你是那衙門差來的。﹝小生﹞馬上健兒飛報烏古孫爺髙升宣撫司使。欽除宣撫司。權當八面。﹝末﹞任何處地方。﹝小生﹞請看頒來廣東符券。

﹝生﹞叫辦事官接上來。你且出去。明日領賞。﹝小生﹞嗄。﹝下末﹞恭喜老大人髙轉廣東開府。卑職再借恩光。﹝生﹞同事地方。此亦奇偶。動問先生。幾時起程。﹝末﹞關山險阻。道路迢遙。深欲附驥同行。未審臺臺允否。﹝生﹞先生先往潯陽駐札。候學生打發賤累還鄕。卽便趕來相會。﹝末﹞旣如此。卑職暫且拜別罷。

【雙聲子】綸和綍。綸和綍捧讀恩非鮮。桑和梓。桑和梓依倚情何恨。﹝末﹞山阻扼。水渺漫。願齊驅宛馬。並泛吳船。

【尾聲】﹝生﹞翩翩南去如飛燕。一道春風楊柳煙。﹝生﹞稚卿。你到得潯陽可■﹝寧﹞延。

﹝末﹞從容別君去。

﹝生﹞握手送君行。

﹝合﹞遙望云深處。

多應是帝京。

第七出囑托

【夜遊朝】﹝淨﹞畫轂朱門膺世賞。姻聯桂掖椒房。坐列金釵。步施錦障。笑眼底侏儒伎倆。

略識詩書趣。偏多辧給才。無心求富貴。富貴逼人來。自家典瑞院使徹裏帖木兒便是。俺先朝駙馬。今上姑夫。素履恣睢。性資孟浪。阿堵爲心。最可笑一塵不染。苞苴是務。也難道三尺無欺。官居淸秩。爭如金馬玉堂仙。寵冠羣寮。奚羨白旄黃鉞貴。近聞聖上欲遣一官前往兩廣等處采辦珍奇。以實內藏。俺想此差大有利益。昨托中官滑廝兒在聖前舉薦。原期今日回覆。待他來時。便知分曉。

【生查子】﹝丑上﹞三月好風光。萬里晴雲朗。款款出宮墻。柳色侵衣上。

滑廝兒行禮。﹝淨﹞老中貴請起。我和你交厚年深。情如兄弟。今後相見。只許作揖。昨者云云事體若能建力。自當重酬﹝醜﹞請問酬之幾多。﹝淨﹞白銀一千兩。﹝醜﹞古人一飯報之千金。小子力可回天。酬不在於一飯之下。﹝淨﹞奉謝黃金五百兩何如。﹝醜﹞也不消送得。我想粵東之地。郡有廉州。土產明珠。大如燕卵。求賜三四十顆。如惠百千萬鎰。﹝淨﹞果蒙斡旋。敬從尊命。動問此來。必有好音示我。請坐了。﹝醜﹞容稟上。

【鎖南枝】承臺命力贊襄。今早萬歲爺爺禦淸徳殿。玩看古物。金口曰。朕欲差官前去兩廣勾當。未有其人。那時小子迎合聖心。徑將駙馬爺臺諱以對。上曰。依爾所奏。傳諭中書省。寫勑與他。天顏有喜已允詳。書勑早謄黃。龍光可瞻仰。從此去願勿忘。贈明珠勝千兩。

【前腔】﹝淨﹞男兒志當自彊。雕虫小技非所長。不瞞足下說。我老大狠心腸。如蛇欲吞象。若到廉州郡覓夜光。謝君家好情況。

﹝淨﹞謀事由人力。

隆恩出帝書。

﹝醜﹞臨行重囑付。

報我夜明珠。

第八出分岐

【西地錦】﹝旦上﹞門外驪駒擾擾。堂前燕雀翛翛。閨身生怕旅中勞。早已眉兒淡了。

﹝搗練子﹞心戚戚。意孜孜。離別何堪有所思。嗔殺畫樓人弄笛。聲聲吹出斷腸詞。妾隨夫君遊宦於此。不覺光陰荏苒。鄕信間關。久已懷歸。未逢其會。近因官滿升轉粵東。打發妾身歸家。獨自肩輿之任。且待丁香收拾行李吿完。只索起程分手。

【前腔】﹝生上﹞雨色初收山島。晴光轉布江臯。﹝合﹞匆匆分袂碧天遙。兩下離愁多少。

夫人。我𨿽膺新命。未遂初心。蓋聞彼中羊腸曲折。鳥道崎嶇。煙瘴沈浮。舟車阻塞。只得暫違伉儷。然亦無可柰何。但此一去。多則一年。少則半載。卑人卽便請吿矣。﹝旦﹞相公此行。妾心如搗。旣許歸期。踐石以望。﹝醜上﹞筐箱皆舊物。花鳥亦新愁。﹝小生淨扮院子上﹞爲語遠行客。白雲是故丘。稟上。行李俱已打疊了。﹝生﹞我就相送夫人一程。叫院子分付護送人員。俱到前途伺候。

【甘州歌】﹝生﹞風塵縹緲。自秣陵長往。千里迢遙。驅馳王事。克盡此生忠孝。﹝旦﹞𨿽誇日邊紅杏好。還願庭前玉樹髙。﹝丑小生淨﹞悠悠斾。款款橈。須知水陸一般勞。瞻南悶。盼北焦。離情泛濫似春濤。

【前腔】﹝生﹞從來膽气豪。爲輕拋鴛侶。便覺煩惱。天光云影。徘徊半晌無聊。﹝旦﹞君如念妾吟織錦。妾定思君折大刀。﹝小生淨丑﹞牽朱紱。綰翠翹。鳳凰臺上暫停簫。桃花片。楊柳條。誰人妝點灞陵橋。

﹝小生淨﹞稟爺。此間已是界鄕了。﹝生﹞界鄕乃江右地方。與夫人就此拜別罷。

【憶鶯兒】心斾搖。淚雨飄。頃刻分岐兩寂寥。搔首躕躇不忍拋。﹝旦﹞叮嚀幾遭。言詞怎了。前途鄭重休輕躁。﹝生﹞請夫人先行。﹝旦﹞願相公珍重。

隨旦唱淨隨生唱各分走合唱﹞杜鵑嬌。聲聲啼血。偏弔旅魂消。﹝並下外同左右上﹞

【前腔】春色描。春景饒。云護花枝列錦標。風逗花香襲絳袍。自家許友文。向來巡歷外郡。聞知友弟烏古孫潤甫榮升宣撫。今特趕回慶賀。不意他已離任去了。叫左右。與我帶取壺榼。快趕上。行人未遙。離筵可邀。見車塵飛起敢是他來到。﹝生同左右上﹞倩扶搖。翩翩勁翮。直上碧雲霄。

呀。許兄在此。﹝外﹞果然是尊駕。﹝生﹞小弟不才。幸叨重寄。柰因欽限迫切。不能枉道相辭。反承遠送。益厚罪愆。﹝外﹞賢弟與我契深傾蓋。誼切彈冠。不咎賀遲。願存餞敍。

【前腔】進濁醪。別故交。祖送依依戀小軺。未卜何年同幕僚。﹝生﹞兄歸遠途。弟當拜別。相知見招。情投漆膠。願折梅逢使傳音耗。請了。﹝外﹞簡慢了。﹝分走合唱﹞恨滔滔。其如白首。相逐問漁樵。﹝並下末同左右上﹞

【前腔】他徳孔昭。我信不撓。■﹝寧﹞望潯陽江上潮。又見山林鳥欲巢。左右的。快去十里長亭。打探烏古孫老爺馳驛消息。速來回報。﹝眾﹞領鈞旨。﹝生同左右上﹞恩沾九霄。榮齊六曹。埋輪自有張綱操。﹝眾作報末介末﹞慶童在此迎候老大人。﹝生﹞稚卿守約不違。可謂信矣。就請同行。﹝合唱﹞出西郊。不堪觀處。落照在林梢。

﹝生﹞殘霞落日滿云旌。

勑命森嚴不敢停。

﹝末﹞謾說有花幷有酒。

兩程兼做一程行。

第九出構釁

﹝小生上﹞竹皮冠子木棉衣。一卷黃庭與世違。欲向終南山下住。不知春色幾時歸。自家身將槁木。迹類飛蓬。超物外以淸修。出寰中而潔想。末緣納履。試學吹笙。松窗白鳥每相親。花榭碧雞能自舞。博望乘槎。浪說張騫犯斗。吳門市藥。曾聞梅福登仙。蘧蘧蝶夢初回。碌碌猿心已定。玩世敢求勾漏令。棲塵空慕嶽陽樓。貧道張霞杯。世傳吾祖道陵法術。浪迹江湖。濟人利物。年來寄居此間。一意修眞學道。左近有个棒胡。人皆呼爲巷伯。時常到此聒噪。只得彊顏待之。今乃玄帝降臨之日。必有人來禱祝。我且誦些經典。消除磨障。多少是好。﹝作誦經介﹞

【縷縷金】﹝淨上﹞恣浪蕩。好遊嬉。不戴僧伽帽。不著道人衣。風月機關事。頗知一二。慣從閒處打乖兒。特來耍一會。

﹝小生﹞棒相公稽首。﹝淨﹞稽首稽首。你可知否。兩个婆娘。背夫逃走。﹝小生﹞良家女子。來此燒香。請相公尊重。到方丈拜茶。﹝淨﹞不去。也不勞賜茶。﹝貼旦同小旦上﹞

【前腔】朝雨歇。冷淒淒。直愁苔徑滑。步行遲。轉過松林外。石橋流水。看神霄宮殿瑞煙迷。端的是福地。

﹝小生﹞兩位奶奶請到正殿上香。﹝貼旦﹞此是舍親。爲因祖母喪亡。要在聖前薦度。老身亦來進香。敢煩仙長宣揚法旨。﹝小生﹞這是本領。不消分付得。﹝淨諢介﹞老張。待我來點香燭何如。﹝小生﹞

【古江兒水】天花散空。淸香一炷。宣揚寶號。閒停法器。祗迎聖駕發慈悲。﹝合﹞玄天鑑知。仁威護持。這功徳不可思議。

【前腔】﹝小旦﹞王氏女子。雙親早逝。繼亡祖母。恐淪惡趣。仰祈超度上瑤池。

﹝合前淨﹞老張且住。待咱家也在聖前禱吿心事一番。

【前腔】棒胡可人。風流標致。尙無妻室。不多年紀。早求佳配效於飛。﹝合前貼旦﹞

【前腔】楊門老嫗。多災多悔。煢獨一身。眼將昏憒。願憑賜壽和福庇。

﹝合前小生﹞老奶奶。此間令親。就是王家孝女。失敬了。﹝貼旦﹞我兒去罷。禮懺焚香福自遐。﹝小旦﹞方知此地是仙家。﹝同貼旦下淨笑介﹞落花有意隨流水。﹝小生﹞流水無情戀落花。﹝淨﹞好女子。豈非天姿國色乎。老張露出馬腳來了。你是个出家人。怎麼到認得他。﹝小生﹞相公聽道。

【香柳娘】那蛾眉女流。那蛾眉女流。秉心如水。寢苫枕塊居親制。﹝淨﹞他家中更有何人。﹝小生﹞奉衰年祖母。奉衰年祖母。生則衛饑寒。死能盡喪祭。論他的孝名。論他的孝名。裏中著聞。休得輕覷。

【前腔】﹝淨﹞這情悰可憐。這情悰可憐。幽鸞憔悴。虛挨歲月成何濟。念區區曠夫。念區區曠夫。正好琴瑟兩和諧。花燭共歡喜。仗君家做媒。仗君家做媒。﹝小生﹞貧道方外人氏。豈能作伐。﹝淨﹞你若不做媒。我便搶歸完聚。

﹝小生﹞這也欠通。詩云。娶妻如何。匪媒不得。待我用心慢慢裏與你說合便了。自古婚姻事。無媒失大儀。﹝淨﹞得他心肯日。是我運通時。請了。﹝下小生﹞咳。棒胡棒胡。我怎肯與你爲媒。壞此戒行。若不諾其所請。必致變成大禍。且待明日遣一香火報知楊奶奶。使令孝女趨避。免被惡少所辱。貧道亦就棄此檀越。往泰山去也。

【沽美酒帶太平令】俺避紅塵隱翠微。履三山訪九嶷。野鶴孤云無定期。黃石訣。紫芝詞。也不去談天說地。也不去爭名奪利。尋一所小小茅廬。和露種碧桃千樹。淸夢穩鶯啼何處。棒胡。我笑伊。你好癡。怎如俺布衣。呀。彊似你膏粱羅綺。

尋得桃源好避秦。

个中誰識避秦人。

從今拭卻降魔劍。

笑斫珊瑚可作薪。

第十出媒議

【掛眞兒】﹝旦上﹞人遠天涯音信罕。那堪底事頻煩。﹝醜上﹞細雨檐花。淸霜砌艸。對此偏增愁嘆。

﹝踏莎行﹞﹝旦﹞悶積如山。愁深似海。堂前獨自無聊賴。﹝丑﹞人生光景不多時。鏡中只恐朱顏攺。﹝旦﹞妾身杜氏。出自名門。久諧鸞鳳之緣。未葉熊羆之夢。自與相公分別。倏忽又及暮年。書信寥寥。好傷感人也。

【黃鶯兒】院落醞淸寒。想徵人衣尙單。歸音不寄南來雁。雙眸已幹。孤身未安。書香一脈誰承範。懶加餐。登樓幾度。疑是望夫山。

【前腔】﹝醜﹞艸木半凋殘。怯西風不忍看。剛臨白晝先愁晚。同心帶寬。淩雲髻灣。我這嬌容粉面都消減。奶奶。你免憂煩。羊腸古道。非比玉門關。

﹝旦﹞院子那有。﹝小生上﹞朱月重重閉。淸風日日來。覆奶奶。有何分付。﹝旦﹞今早著你請那鄰西收生楊媽媽。可曾去麼。﹝小生﹞請過了。﹝旦﹞你再去請。﹝小生﹞曉得。﹝下貼旦上﹞

【海棠花】艸舍日多閒。何事人催喚。

夫人萬福。請問呼喚老妾則甚。﹝旦﹞楊媽媽請坐。我家相公呵。

【簇禦林】箕裘業乏後傳。嘆奴家生育艱。﹝貼旦﹞夫人年時正茂。生育何難。﹝旦﹞向者勸我相公娶妾。執意不從。我如今想他日復一日。年復一年。卻不蹉跎過了。特煩楊媽媽尋一媒妁。娶一少婦。送至任所。倘能生得一男。吾之願也。﹝貼旦﹞老爺不是不從。但慮夫人見忌。﹝旦﹞說那話來。小星三五原無患。漢宮春色均沾慣。﹝醜﹞奶奶。你假僝僝。一之爲甚。豈得再尋鸞。

﹝旦﹞咄。胡說。﹝貼旦﹞夫人。

【前腔】你眞賢慧世所難。對湯■﹝新上女下﹞無赧顏。閨幃正气充霄漢。葛累樛木周南贊。老妾有一姊女王氏。年已二十二歲。尙未嫁人。貧而行孝。相宜生子。見今倚傍寒家。待我對他說說何如。﹝旦﹞呀。媽媽。他旣是貞孝女子。豈肯爲人次室。﹝貼旦﹞夫人。他父母俱亡。孤身無主。老妾已會其意。故敢斗膽吿言。他影孤單。相從君子。盡可代蘋蘩。

【貓兒墜】﹝旦﹞坐來淸論。孝行已班班。徳性溫柔料不凡。煩伊宛轉去傳言。﹝貼旦﹞休憚。管敎他早下妝臺。侍側承歡。

﹝醜﹞楊大娘。你先對他說。

【前腔】月中仙桂。不許別人攀。倘若攀多鼻內酸。道丁香姐姐最姦頑。﹝旦﹞丫頭。你又來無恥。﹝合唱﹞天天。但只願螽羽詵詵。掌上珠還。

﹝貼﹞斂袵去殷勤。

﹝旦﹞音聲側耳聞。

﹝醜﹞直從山下過。

﹝合﹞引出洞中云。

第十一出解綬

【淸平樂】﹝淨上﹞金魚白馬。赫赫人驚詫。予奪權衡歸掌握。聲勢何如史賈。

平明旌節下羊城。喜气遙應接鳳庭。父老羣然來叩馬。聲聲道我是財星。自家欽奉聖恩。巡行兩廣。窮追緡課。旁采珍奇。幹沒萬有百千。貢納十無一二。至於司郡庶僚。並聽咱家節制。休怪我畱心謠諑。祗喜他曲意趨承。昨者差官知會廣東宣撫司轉行廉州。取辦頂珠百顆。將報滑公之徳。可惡該使烏古孫澤畱執原票。公然抗違。正是恨小非君子。無毒不丈夫。今早駐節省城。不免大開轅門。容各官進見。﹝小生丑上﹞祿儉誰云薄。官卑自足榮。錢課官與典庫官叩頭。﹝淨怒介﹞■﹝口禿﹞。各屬大大官員不來參謁。誰要你來見我。﹝小生丑﹞請爺息怒。以小事大者。畏天者也。﹝淨笑介﹞這官兒到會掉文。且起來作揖。錢課官。你地方上百姓爲何拖欠緡錢。﹝小生﹞老爺聽稟。﹝西江月﹞戶口遭逢饑饉。緡錢逋負顚連。循良之吏示蒲鞭。徵比原分急緩。自奉檄文催督。兢兢豈敢俄延。俯求恩典賜題蠲。屍祝百年遺感。﹝淨﹞胡說。典庫官。你這些時采辦何物。﹝醜﹞容稟上。﹝西江月﹞珍的是寸珠圓活。奇的是七寶玲瓏。珊瑚一種大如松。貓兒眼雙睛炯炯。自奉風雷號令。頓教帑藏丰隆。其它白鐵與靑銅。﹝淨﹞這銅鐵要他何用。﹝醜﹞正所謂備而不用。﹝淨﹞可見你才幹有餘。收在本衙門用罷。﹝醜﹞謝爺擡舉。﹝生上﹞

【前腔】玉堂金馬。襟況多瀟灑。﹝末上﹞瞻彼巍巍車蓋也。撲面紅塵無那。﹝醜﹞

稟爺。宣撫使烏古孫爺與廉訪司副使慶爺各有帖兒投見。﹝淨﹞他怎麼用帖兒。閉上儀門。著他由角門而入。﹝生﹞呀。你看這廝好放肆。爲何把中門閉了。叫左右。快與我打開。﹝淨﹞烏古孫澤。你敢打我儀門。好大膽。﹝生﹞徹裏帖木兒。我和你對品同寅。均爲王使。這角門之禮。出於何典。﹝淨﹞狗才。獨不聞朝廷勅書乎。﹝生﹞姦賊。勑書欲怎麼。﹝末﹞兩位大人不消破口。﹝淨﹞我好惱也。

【八聲甘州】衝冠怒發。惱得人气噎。切齒磨牙。這顚狂鹵莽。無端打入南衙。﹝生﹞你那素餐尸位本是井底蛙。做了嚼國吞民道上蛇。﹝末﹞君家。又何須叱吒喧嘩。

【前腔】﹝淨﹞知麼。朝廷有法。許誰人違忤。抵觸紛挐。我機心已定。管敎他影落含沙。﹝生﹞生平忠直非自誇。請劍祛除佞與邪。﹝末﹞嗟呀。似蛟龍取笑魚鰕。

﹝丑小生﹞烏古孫老爺。我兩个小官呵。

【解三酲】勸恩臺妝聾做啞。休得要螳臂當車。﹝生﹞徹賊。你敢爲頂珠之事憾我乎。﹝淨﹞若題起頂珠一事多姦詐。尙兀自口喳喳。﹝生﹞你惡端罄竹難書寫。貪穢燻天怎掩遮。﹝末﹞成話靶。願從新和好。廉藺情佳。﹝小生丑唱﹞

【前腔】霽霆威嗔休爭罷。徹老爺。你量寬洪笑罵由他。﹝淨唱﹞小名兒久已聞華夏。遭指摘被嚅唲。﹝生﹞你道是金枝玉葉連姻婭。少不得甲帳淒涼怨落花。﹝淨﹞這廝十分無理。快趕出去。﹝末﹞眞囉苴。論衣冠雅道。豈可相撾。

﹝淨﹞狂夫气槪郁嶙峋。﹝丑小生﹞括目相看轉怒嗔。﹝並下生﹞仰天大笑出門去。﹝末﹞吾輩豈是蓬蒿人。﹝生﹞慶稚卿。你看這廝豺狼成性。虺蜴爲心。挾寵殃民。貪財賊國。我怎肯墮其術中。罷罷罷。今日只當棄職歸山也呵。

【北端正好】卸下了紫羅袍。解下了金魚衩。那稀罕腳上穿朱舃。頭上戴烏紗。愛則愛二酉山中雅。只落得自在無牽掛。

﹝末﹞老大人朝中柱石。天下羽儀。遽爾歸去。可不念頭差了。

【滚繡球】﹝生﹞俺念頭兒不差。主意兒也不假。祗想起身後的麒麟種寡。圖什麼眼前的富貴榮華。謾說道朝中柱石。和著那羽儀天下。則是我戰兢兢甸宣王化。那裏肯半星兒辜負了官家。從來聲譽千金價。此去逍遙萬里槎。美玉無瑕。

﹝末﹞徹賊政苛猛虎。賊重毒蛇。大人一去。其如蒼生何。

【叨叨令】﹝生﹞他只會開私賂撓公法。恣聚斂縱漁獵。肉山酒海頻堆架。這都是黎民膏血供朝夜。罵一聲潑佞臣也麼哥。罵一聲潑佞臣也麼哥。你的罪名兒準準有天來大。

﹝末﹞老大人。撇了這條擔兒。果然髙蹈也。﹝生﹞

【倘秀才】撇掉了這一條煩惱擔。肩兒輕卸。跳出了那一重是非門。身兒閒暇。學種靑門五色瓜。隨野鹿。聽池蛙。再休想長安去看花。

﹝末﹞大人解綬歸田。不知可有章奏麼。

【白鶴子】﹝生﹞遙拜辭聖君呵敢指望賜玉環。又何須封章奏候黃麻。﹝末﹞卑職杯酒未具。情何以堪。﹝生﹞多謝你慘離離割不斷友人情。可憐我去匆匆說不及相知話。

【收尾】俺歸心早到東籬下。七尺綸竿牢自把。今日裏蹇驢兒勝是鳴珂馬。與先生們唱一聲喏別去也。﹝下﹞

﹝末﹞知他宦況已全銷。

肥遁山林遠市朝

尋得浮丘翁住處。

便應回首白雲遙。

第十二出允娶

【髙陽臺引】﹝小旦上﹞木葉聲幹。柴門寒峭。那堪孤雁嘹嚦。滿眼淒其。此中憂憤如織。殘燈破壁黃昏雨。和淚珠萬點千滴。細思量親魂杳杳。碧天無極。

﹝菩薩蠻﹞彤雲暗合西風起。西風凜凜愁無已。雞犬不嫌貧。相依薄命人。幾年愁緖亂。一任光陰換。厭浥有佳篇。篇篇記得全。奴家噙熊丸而苦志。飮雪片以寒心。疎欞頹屋。面面皆風。弱質羸形。年年是病。自從祖母亡後。幸隨姨母同居。叵耐裏中棒胡。屢欲彊婚逼娶。感承張道人調停。得寢虎狼之念。想起奴家自乳斷葷。曾師識字。當此姦雄注目之時。惡少垂涎之日。不若出家做个道姑。隱居僻處。喫些安樂茶飯。免墮阿鼻獄中。正是心將流水同淸淨。身逐閒雲無是非。﹝醜扮媒婆上﹞

【普賢歌】我做虔婆甚挑剔。三寸舌兒甜似蜜。西子可唐突。無鹽可刻畫。說合爲媒稱第一。

呀。小姐萬福。請問令姨母楊媽媽在麼。﹝小旦﹞集上買米去了。媽媽到此何干。﹝醜﹞老妾此來。非爲別事。特與小姐求親。﹝小旦﹞誰使你來。﹝醜﹞是陳州第一个俊俏郞君。叫做棒大爺。﹝小旦﹞那無賴的又來纏擾。如之柰何。﹝醜﹞上好姻緣。不宜推卻。﹝小旦﹞媽媽請坐。聽我相吿。

【髙陽臺】苦海沈深。愁城危聳。孤身自許無適。﹝醜﹞這等樣月貌花容。難道永不嫁人了。﹝小旦﹞月貌花容。多應是變做焦額。﹝醜﹞休執。仙郞有意尋妙侶。偏愛您少年顏色。望欣然玉成其事。早偕鸞吉。

【前腔】﹝小旦﹞蕭瑟。甘守蓬門。不求金屋。辟纑苟度朝夕。﹝醜﹞若靠辟纑度日。不如揭帳生春。﹝小旦﹞辜負冰言。吾心難轉非石。﹝醜﹞差特。合歡被底春似海。好笑你這般偏僻。祇恐怕蕭墻禍起。鏡臺傾側。

我且去回覆他。仙子元無意。良媒空自來。﹝下貼旦上﹞衡門終日閉。不許外人開。我兒。出去的婦人是誰。﹝小旦﹞是棒胡遣來做媒的。﹝貼旦﹞如此怎麼好。﹝小旦﹞

【前腔】那凶逆。數遣囮媒。幾遭抑勒。分明如鬼如蜮。﹝貼旦﹞你我女流。又無援手。不若嫁他。免遭毒害。﹝小旦﹞姨娘。我是鳳鳥投林。豈肯棲止荊棘。﹝貼旦﹞端的。滿船空載明月也。笑虔婆故來纏及。恨只恨花枝無主。蝶窺蜂憶。

【前腔】﹝小旦﹞悲戚。自小知書。從來茹素。祗園可寄蹤迹。﹝貼旦﹞你靑年出家。終招睥睨。男子生而願爲之有室。女子生而願爲之有家。鄰近烏古孫爺。四十無兒。他的夫人杜氏。托我尋个專房。以圖後嗣。你若嫁入他家。使棒胡不敢跳梁。老身亦有倚賴矣。﹝小旦背唱﹞這段姻親。敎人背地羞澀。﹝貼旦﹞今日。宜家納采崇舊禮。那夫人十分賢徳。倘能彀生男育女。錦衣玉食。

﹝小旦﹞奴家向受姨娘大恩。敢不敬從媒議。

【尾聲】無端泄漏春消息。頻仗東君輕借力。﹝貼旦﹞從此後桃李芬芳香閟室。

﹝小旦﹞狡狡狂童枉用謀。

彊人婚配使人愁。

﹝貼旦﹞也知貧富皆由命。

不是姻緣不聚頭。

第十三出入宅

【錦堂春】﹝旦上﹞光滿金鎞玉鈿。香餘月帔霞裙。﹝醜﹞朝來靑鳥傳佳信。又見一番新。

﹝南歌子﹞篆靄龍文細。屛閒雀影寒。畫堂深處碧闌干。﹝醜﹞髙捲水晶簾額看芝蘭。﹝旦﹞妾因夫君無子。日夕關心。前承楊媽媽以姊女王氏許嫁我家爲妾。昨已具過茶禮。約在今日送來。適遣老院婆接取入宅。還未見到。

【前腔】﹝小旦﹞陋質難堪箕箒。嬌羞欲避人羣。﹝淨﹞行來咫尺侯門近。﹝貼旦﹞喜處更含顰。

﹝淨﹞稟奶奶知道。新人到門了。﹝旦﹞丁香。快去請來相見。﹝醜﹞常言道先進寺門是我大。我不去請他。﹝旦﹞賤人。你不去敢是討打麼。﹝醜諢介﹞便去牽他進來。阿也。好標致。楊大娘請進去。﹝貼旦﹞奶奶萬福。我兒。你就過來拜見奶奶。

【三學士】﹝小旦﹞瞻仰慈幃勤拜懇。念奴家年幼孤貧。星星未脫蓬茅性。恰恰多慚蒲柳身。﹝合﹞鳥托上林棲旣穩。喜孜孜春日溫。

【前腔】﹝旦﹞半世孤單眉黛損。嘆庭除蘭桂蕭森。願伊早獲傳宗信。慰我先懸敎子心。﹝合前﹞

【前腔】﹝貼旦﹞囑付吾甥當守謹。﹝醜﹞楊大娘。你好差矣。若是教他手緊。我這宅子裏羣小怎能過活。﹝貼旦﹞不是說手緊。謹畱心侍奉晨昏。夫人。俯求福庇蒼頭女。勝是恩憐白髮人。﹝合前﹞

【前腔】﹝醜﹞非是多言及弄唇。且當場說个元因。則索要畫開鼎足三分勢。不許獨占巫山一片雲。

﹝合前旦﹞叫合宅男女們。今後皆以新姨相稱便了。﹝淨﹞曉得。﹝貼旦﹞老妾吿辭。明日再來。𨿽非花燭夜。聊作洞房春。﹝下外上﹞車馬和鑾近。家庭喜气均。啟奶奶知道。老爺回來了。﹝旦﹞有這等偶然。豈非天作之合。快開大門迎接。﹝生上﹞

【勝葫蘆】途路風霜受苦辛。方入宅便歡忻。﹝旦﹞相公請進。﹝生﹞瞥見細君無恙消愁悶。故園仍舊。松菊依然未全貧。

﹝小旦作避虛下生﹞莫笑區區遽賦歸。行裝琴鶴兩相依。﹝旦﹞知君元是淸狂客。不逐紅塵遠是非。﹝醜﹞丁香叩頭。﹝生﹞起來。夫人。我才進門來。見一穿紅女子。爲何避去。﹝旦﹞你問他怎的。相公且把歸致緣由。試說一番。然後以情相吿。

【啄木兒】﹝生﹞承垂問。略具論。自往天南已樹勛。有一駙馬。叫做徹裏帖木兒。欺侮下官呵。恨姦臣狀似豺狼。啖黎民味若雞豚。﹝旦﹞想是相公被他中傷了。﹝生﹞他誇張不禮人先進。我激昂直刺言無隱。因此上拂袖歸來理釣綸。

【前腔】﹝旦﹞明且哲。善保身。進退知機獨羨君。旣優遊志在靑山。且從容說出紅裙。﹝生﹞那紅裙是我家親戚麼。﹝旦﹞不關親戚來相訊。﹝生﹞敢是螟蛉他人女兒。﹝旦﹞也非乞養圖廝慁。單爲你娶个疊被鋪牀第二人。

【三段子】﹝生﹞心驚耳聞。念卑人何求小星。﹝旦﹞情眞意肯。勸良人宜從此姻。﹝外淨﹞老爺。你𨿽是月中老兔憐秋孕。不若枝頭結子當春信。孝道爲先。請乞笑允。

﹝生﹞旣承夫人厚情。請問是那家女郞。﹝旦﹞是鄰近王家處女。﹝生﹞且喚來相見。﹝小旦復上拜唱﹞

【前腔】低回自忖。愧寒微難充下陳。﹝生作覷介﹞胡盧自哂。喜端詳堪居次賓。﹝醜﹞新姨忒殺多謙遜。﹝背唱﹞老兒學得虛幫襯。拋撇奴家。端的是狠。

﹝旦﹞天色已晚。院子出去罷。﹝外應下旦﹞丁香。你可領著女使們。今夜就送老爺到新姨房內安寢。我去治酒送來。﹝生﹞夫人且消停。﹝旦﹞閉門不管窗前月。吩咐梅花自主張。﹝急下生﹞

【歸朝歡】呀。寃家的。寃家的苦苦用情。頓敎我淚珠頻隕。﹝小旦作羞介﹞今宵會。今宵會未知怎生。﹝丑向小旦唱﹞這云云。好一似貓兒喫腥。﹝淨﹞結成老陽少陰緣和分。雙雙又作鴛鴦陣。褥軟芙蓉百夜恩。

﹝生﹞喬客新從夢裏來。

﹝小旦﹞相攜雲雨楚陽臺。

﹝醜﹞分明春色東歸早。

﹝淨﹞艷李穠桃一夜開。

第十四出致歸

【小蓬萊】﹝外上﹞兩鬢全銷官況。一經已振家聲。﹝貼旦上﹞年光易老。幾多鄕思。無限閨情。

﹝外﹞滿天風雨破寒初。黯黯徵愁上客車。﹝貼旦﹞只恐渡江歸去後。梅花誰折寄吾廬。﹝外﹞夫人。我許益官爲郞秩。冷擬廣文。報績三周。淹畱十載。玆想權臣當道。豈容俊義同朝。前者具疏乞休。至今未見邸報。且待進祿回來。便知端的。早間會一嶺南使客。說道烏古孫潤甫與徹裏帖木兒抗禮有嫌。掛冠歸去矣。﹝貼旦﹞他如此美官。怎肯棄任。

【懶畫眉】﹝外﹞他是个人中龍虎濟時英。怎肯學牛馬趨承毀令名。好笑我白頭郞署似馮卿。淹畱歲月圖僥幸。只落得一事無成兩鬢星。

【前腔】﹝貼旦﹞君家原是老書生。仕路須知有愛憎。營營樊棘止靑蠅。休誇肘後黃金印。總不如瀨水灘頭釣月明。﹝小生上﹞

【前腔】碧梧零落抵燕京。直到繞樹瓊花返秣陵。你看風光不攺舊門庭。老爺奶奶叩頭。﹝外﹞進祿你回來了。乞休事體。可曾命下。﹝小生唱﹞喜綸音已下中書省。恩賜歸田保暮齡。

﹝貼旦﹞且喜旨意已允。相公幾時起程。﹝外﹞卽日成行。進祿快去稅舟應用。﹝小生﹞理會得。﹝淨扮舟人唱山歌上﹞昨夜江邊春水生。艨艟巨艦一毛輕。向來枉費推移力。此日中流自在行。﹝小生﹞稍手過來。怎麼不應。待我髙叫他。稍手過來。﹝淨﹞來了。﹝小生﹞你敢耳聾的。﹝淨﹞耳到不聾。船便聾的。﹝小生﹞那有此話。﹝淨﹞汨羅江上鬭龍船。卻不是聾的。﹝小生﹞這是蛟龍之龍。﹝淨﹞你若不說。直聾到底。﹝小生﹞不要閒說。我奉戶部許爺臺旨。雇你船隻到靑州去。重重有賞。﹝淨﹞大官傳諭。只管奉承。﹝小生﹞泊此伺候。稟爺。船已覓下。請乞登臨。﹝外﹞

【排歌】彩鷁孤飛。靑帆片輕。中流一望如平。閒心早與野鷗盟。歸思還同旅雁情。﹝小生﹞老爺。你蠅頭利。蝸角名。不如漁父棹歌行。千重网。萬丈坑。從今脫卻向滄溟。

【前腔】﹝貼旦﹞鳥悅波光。魚瀺水聲。悠悠日澹雲橫。凝眸不見石頭城。一曲陽關系客情。﹝淨﹞老爺。你塵襟淨。宦況傾。香山結社有誰爭。前途暮。隱復明。半疑星斗半疑燈。

﹝外﹞放棹下平沙。

﹝貼﹞江城奏暮笳。

﹝小生﹞聲聲如泣訴。

﹝淨﹞遊子在天涯。

第十五出招納

【水底魚】﹝末上﹞日日操戈。開山力气多。逢場作戲。春風到處和。

姓名弓伯長。武藝最髙彊。來覓英雄漢。何須問故鄕。前日小子在於汴梁馬頭耍拳。一會遇著一个撮弄的朋友。叫做烏六禿。甚是乖巧。他說陳州城外。有个棒大爺。十分豪俠。招納叛亡。教我先到此地。期在今日同去投謁。遠遠望見他也來了。﹝醜上﹞

【前腔】背曲腰跎。箱中把戲多。人人好笑。笑咱們偸了鵝。

﹝末﹞書罷籠鵝去。何曾別主人。卻像是偸的。﹝醜笑介﹞呀。被你知道了。張兄果先在此。就到棒家去罷。﹝末﹞烏兄。我你若去見他。送些人事便好。﹝醜﹞講得有理。只是我不曾備得。有處有處。我近日打從函關過來。偶得一本書集在此。送他何如。且拿出來與你看看。﹝末﹞小弟不識一丁。看他怎麼。我有一幅古畫。乃是彌勒佛像。倂送更通。﹝醜﹞有此書畫。絕妙者也。待我引道前去。﹝丑末同唱﹞

【雪獅子】垂楊樹綠婆娑。垂楊樹綠婆娑。穿過了這髙坡。見妖嬈妓女當壚坐。多情處。多情處雙眼兒秋波。叫道好哥哥。今日來也麼。明日來也麼。若肯來時喫些茶果。閃得我快活呵呵。

﹝醜﹞此間已是棒家。裏面有人麼。﹝淨上﹞

【秋夜月】金叵羅。酒泛蓮花朵。昨宵醉醒還流唾。叫小廝。試看門外誰相顧。畱之不可。﹝小生上﹞不畱亦可。

兩位何來。﹝丑末﹞小哥。我兩个來見你家大爺的。﹝小生﹞少待。﹝作稟介淨﹞喚進來。﹝丑末﹞我小人仰慕大爺聲名。如雷灌耳。特從汴京而來。欲投門下蔭庇。薄呈書畫二事。以爲進見之儀。﹝淨﹞這書是讖緯之書。正思仰間。忽焉而至。那畫兒是布袋和尙。好古怪。昨夜夢見他來拜我。今日果應其然。二位莫非天上差來的。﹝醜﹞差不多兒。﹝末﹞又來說天話。﹝淨﹞小廝收了書畫。快備酒飯。二位姓甚名誰。有何本事。﹝末﹞小人弓伯長。武藝頗精。耍拳爲最。﹝醜﹞小人烏六禿。飛梁走柱。撮弄尢佳。﹝淨﹞請各試演一回。﹝末﹞待我來。﹝打拳介﹞

【駐馬聽】掌擦拳摩。鷂子翻身似擲梭。打出雙龍入海。五虎搜山。八臂降魔。﹝作使刀介﹞這三停刀法白猿拖。﹝使棍介﹞那連珠棍勢猱獅舞。﹝淨﹞好本事。﹝末﹞武藝如何。只止見煙塵抖亂。滿天星火。﹝醜做撮弄介﹞

【前腔】急急鳴鑼。三套圈兒變幻多。撮出金蓮獨步。一斗黃粱。半疋紅羅。再撮出普陀山上白鸚哥。又撮出蓬萊山頂神仙果。﹝淨﹞妙妙。撮得漧淨。﹝醜﹞撮弄如何。欲做那飛梁走柱。怕人瞧破。

【前腔】﹝淨﹞絕技名科。幸喜君從艸舍過。謝你兩人佳貺。六甲天書。一幅彌陀。﹝末﹞是彌勒尊佛。﹝淨﹞我說錯了。小廝將酒過來。得髙歌處且髙歌。三杯美酒同歡賀。兩位賢契結義如何。﹝末醜﹞多謝大爺。﹝淨﹞從此後雷陳契合。休分爾我。

﹝淨﹞江湖豪俠獨稱咱。

﹝末﹞萍水交歡亦可誇。

﹝醜﹞休戀故鄕生意好。

﹝小生﹞受恩深處便爲家。

第十六出祈熊

【十二時】﹝小旦上﹞西陸秋光早。見檻外紫薇開了。義處偏帷。力行正道。無柰媸兒卻也妝喬。心裏自能分曉。

習習淸風拂鏡函。幽禽啼向小窗南。不如意事常八九。可與人言無二三。奴家自入門楣。專工鍼綫。感夫人優遇。姊妹情同。蒙老爺珍重。主賓禮待。惟有女奴丁香。語言每每妬忌。我想這樣賤輩。與他爭甚髙低。正是是非終日有。不聽自然無。

【二郞神】梳妝了。想當時這憂心悄悄。幸嫁入侯門能自保。身體發膚。稟之於親。今奴家深受主人厚待。卽劬勞之恩。無以加矣。東人珍愛。爭如生我劬勞。海樣山般恩不小。是何日銜環相報。咳。丁香。你道我是什麼樣人。我這裏淸操。似庾嶺梅英。楚畹蘭苕。

只是我夫人每以袵席相讓。使奴家寢處何安。

【集賢賓】他賢賢易色情更好。推開錦帳春宵。我暗地含羞還怕笑。怕笑我專歡恣樂。﹝醜暗上作聽介小旦﹞喜得夫人已有半年身孕。豈非天報其賢。我且撮土爲香。對天禱祝。願他必生貴子呵。向虛空拜禱。願早賜維熊佳兆。﹝醜下介小旦﹞呀。窗後有一女子走去。想是丁香竊聽了。我堪懊恨。空做出許多姦狡。

你看庭前花艸生香。只索采些簪戴。﹝作采花介生上﹞

【囀林鶯】閒來淸玩景最饒。庭前綠媚紅嬌。幽禽樂意嚶嚶叫。見佳人獨自逍遙。在此攀花拾艸。眞个是閨中年少。﹝丑復上作張視介小旦﹞賤妾不知老爺進來。失於迎候。望乞恕罪。﹝跪介生﹞起來。你在這裏折花麼。取過來。撚花梢。爲伊簪戴。掩著翠云翹。

我一向不曾問得你。外家更有何人。﹝醜上聽介﹞

【啄木兒】﹝小旦唱﹞蒙垂念。淚點拋。父母長眠天地老。此時止存祖母一人。苦他們泣守風燈。是奴家奉養霜毛。﹝生﹞他如今在麼。﹝小旦悲介﹞到如今黃臺抱蔓都消耗。帝鄕縹緲空瞻眺。剩得我雨外孤鳩入鳳巢。

﹝生﹞你且不必墮淚。我與你做些佛事追薦他便了。﹝小旦﹞多謝老爺。﹝醜走下介﹞

【黃鶯兒】﹝生﹞聽說這根苗。鐵心腸也動搖。待明朝。爲你親修醮。老天老天。我妻實可表。妾亦可褒。女中難得兩个賢和孝。適間丁香進來。﹝小旦﹞賤妾在此禱吿奶奶生位貴子。拜起時節。但見其影。不見其形。﹝生﹞笑兒曹。偸鈴掩耳。莫不是妬妖嬈。

﹝小旦﹞重門𨿽設喜常關。

燕子雙雙語未閒。

﹝生﹞勸爾不須愁思發。

恐將玉筯掛朱顏。

第十七出挑鬥

【掛眞兒】﹝旦上﹞睡起懨懨如病酒。心兒裏乍喜還憂運協紅鸞。夢回玉燕。屈指偏驚時候。

絲絲細雨散淸涼。池館殘荷帶水香。試看雞冠花正發。一天秋色下瀟湘。妾喜新姨入宅。盡能代理中庖。況且他勤愼溫良。略無齟齬。我也十分器重。以禮待之。不意妾身懷妊。未卜熊蛇。每日擔憂。不施膏沐。今早起來。好不自在也。

【綿搭絮】芙蓉嬌態。恰像不禁秋。懶向妝樓。生怕風搖白玉鉤。病心頭。厭喫珍饈。漸覺羅裙帶短。繡襖襟兜。愧殺我老蚌含珠。怎向堂前禮數稠。怎向堂前禮數稠。

﹝醜上﹞人心參不透。鬼話冗偏長。奶奶請茶。﹝旦﹞丁香。新姨在那裏。﹝丑﹞這時候還睡在牀上。與老爺講淸話哩。﹝旦﹞雞初鳴。咸盥漱。他是讀書女子。豈肯畱連荒亡。﹝醜﹞阿呀。豺向虎頭搔癢。蠅從牛背吹毛。奶奶信他是个好人。喫盡了你的骨髓。還不曉得。奶奶聽稟。

【泣顏回】莫怪我吹求。論人心毒似蛇蟊。﹝旦﹞怎見得。﹝丑﹞前日婢子到太湖石畔。聽見新姨對天咒詛奶奶花胎早墮。六甲俱空。苗而不秀。秀而不實。卻又拋泥三次。拜了兩番。做个魘陽之法。﹝旦﹞或者撮土爲香。禱吿別事。你莫非聽錯了。﹝醜﹞他明明咒詛。那些兒意好情投以後采花閒耍。適値老爺進來。他又做出許多嬌態。我老爺與他呵。簪花滿頭。蕩春心挽住了纖纖手。﹝旦﹞這是閨中常態。說他怎的。﹝醜﹞奶奶好笑。他歡喜之中。不知爲何哭將起來。方才見喜地歡天。忽然間綠慘紅愁。

【前腔】﹝旦﹞思量半晌更躇躊。怕趙家飛燕毀譽藏鬮。丫頭。你聲聲僝僽。類桑林喚雨班鳩。﹝醜﹞奶奶。我是个極老實的。怎敢說謊。﹝旦﹞咄。賤人跪下。你可是妬忌新姨麼。他是良家好逑。性幽閒且自多忠厚。你如今掠是搬非。幹討得鬼哭神愁。

叫院婆。討拶子過來。﹝醜﹞奶奶饒恕。﹝生上﹞

【石橊花】朝來雨歇。涼思淡悠悠。閨中鬧炒未停休。呀。夫人。你緣何色變欠溫柔。試與我說个根由。﹝旦﹞小丫鬟無中生做有。謗新姨對天罰咒。﹝生﹞咒誰。﹝旦﹞說他咒我花胎早墮。六甲俱空。我想新姨決無此事。明系賤人造謗。所以在此著惱。又道你在閒庭話綢繆。他就垂淸淚濕輕裘。

【前腔】﹝生﹞交交黃鳥。時向上林遊。空勞長舌語謅謅。那日新姨曾向我說。對天祈願夫人。生位貴子。以酬賢徳。今日呵。險將恩愛變成讎。喜娘行徳量偏優。我問他雙親今在否。因此上暗拋紅豆。好笑這小賤人恁般無理。爲甚的妬賢良弄機謀。傾秦晉構孫劉。

叫院婆。取皮鞭來打這賤人。

【剔銀燈】﹝醜﹞𨿽則是雲停雨收。可不想舊時的情竇。鷺鷥行狀黃昏後。也曾聞河東獅吼。爹行千休萬休。休將那皮鞭緊抽。

【前腔】﹝生﹞姑念你朝歌暮謳。姑念你持觴侑酒。姑念你流黃夜織春蔥瘦。夫人。我討个面皮罷。權記取這回出醜。﹝旦﹞駑駘好不識羞。洗不淸湘江水流。

【餘音】﹝醜﹞從今收拾如簧口。謝夫人慈悲寬宥。﹝旦﹞咄。還不走去。﹝生﹞丁香。丁香。你錯認隨風轉舵舟。

﹝旦﹞耳邊何物絮叨叨。

﹝生﹞不是鶬鶊是伯勞。

﹝醜﹞從此深藏牢閉舌。

﹝合﹞免遭彈弋失翎毛。

第十八出賜胤

【賞宮花】﹝末上﹞天王至尊。端居白玉京。蕊珠宮殿裏。鳳鸞鳴。﹝合﹞但見大將桓桓騰九气。眞仙濟濟會三淸。

五云髙處焰摩天。風雹雷霆萬里權。作過世間無限事。檄書先到玉皇前。小聖奏書博士。出入天門。往來雲路。宣上帝之勑旨。傳百神之奏章。旌其善而懲其惡。赫赫無私。激其濁而揚其淸。冥冥不爽。今當上帝垂拱之日。恐有仙官奏事。只索在此伺候。﹝外上﹞

【前腔】無形有靈。遨遊百二城。糾察賢和否。奏天庭。

﹝合前﹞吾乃日間遊神是也。向日聽烏古孫澤之妾王氏。百口道及正室杜氏之賢。屢屢爲其祈子。小聖咨訪土地。復核相同。今値杜氏分娩之期。不免奏聞天帝。賜彼一男。以彰其徳。此間已是金闕了。﹝末﹞奏事官不得上殿。就此披宣。﹝外﹞臣大梁等處日遊神奏啟。

【古女冠子】誠恐誠惶乞俯聽。自承奉帝皇勑令。神遊曾至陳州境。烏古氏世簪纓。爲人沈靜。居官淸正。嫡妻杜氏賢無比。侍寵王姬孝有名。思省。端的是一門三行。

﹝末﹞聖旨道。據爾所奏。徳行可嘉。還當備述顚末。以便勸賞施行。﹝外﹞那烏古孫澤呵。

【前腔】年齊不惑弓裘冷。念結髮固辭儲聘。還堪羨閨中杜氏多恭敬。私娶妾每畱情。必戒必欽。無爭無競。只圖早種藍田玉。不忌重開孔雀屛。耿耿。惟願著子孫昌盛。

﹝末﹞聖旨道。其妾王氏有何令名。幷奏上來。

【前腔】﹝外﹞王姬孝順曾孤另。事君子肅肅宵徵。見嫡妻懷娠求麟定。崇日裏拜神明。論他的善心。天須感應。乞恩降福酬三姓。賜子多齡列九卿。允請。使小臣不勝欣幸。

﹝末﹞聖旨道。烏古孫澤廉平自守。倫義不乖。妻杜氏賢徳無儔。允宜有子。特勑歲星下世。與他爲嗣。官登二品。蔭及五孫。妾王氏前系掌書仙女。久謫塵凡。今旣孝名獨著。善念尢勤。候其吿終。速徵歸位。用彰內閫之賢。庶協下方之請。謝恩。﹝外﹞善哉善哉。﹝小生扮歲星二旦持符節同上﹞

【滴澑子】彤芝蓋。彤芝蓋紅雲幾層。黃金闕。黃金闕瑤天萬頃。聖旨敢不躬領。東方一歲星。結廬人境。若問歸時。百年鐘磬。

﹝外末﹞小聖輩候送星官一程。﹝小生﹞不敢勞重。﹝眾唱﹞

【朝元歌】迢迢太淸。紫气含陽景。熒熒玉繩。白燦橫秋影。縹緲仙風。鸞驂鶴乘。最喜彈冠相慶。躔度羣英。回看尙依云外旌。曼倩是前生。昆侖阿母驚。夢魂初醒。都化作碧桃紅杏。碧桃紅杏。

躬承寶勑下云端。

爲報賢良心地寬。

盡道他家生貴子。

安知我輩是星官。

第十九出弄璋

【臨江仙】﹝生﹞長嘯投閒心已矣。功名還羨鴟夷。蒼天畱意賜麟兒。庚星曾入夢。甲子始成儀。

無官一身輕。有子萬事足。歲月苟能挽。采蕨商山曲。自家仰承天地覆載之恩。俯賴祖宗蔭佑之徳。夜來室人杜氏分娩一男。使我十分歡喜。頓忘顧後之憂。百世蒸嘗。甫遂崇先之願。正是著意種花花不發。等閒插柳柳成陰。院子何在。﹝小生上﹞堂上一呼。階下百喏。覆老爺。有何臺旨。﹝生﹞吩咐庖人治酒。﹝小生﹞備下了。﹝貼旦上﹞

【福靑歌】老年人收生活計。小郞君生得頭玉眉翠。﹝醜作抱小兒笑上﹞思量何物哭啼啼。一張闊嘴。恰像有食牛之气。

﹝貼旦﹞老爺恭喜。﹝生﹞楊媽媽。勞動你。﹝貼旦﹞奶奶著我同丁香姐懷抱公子。送與老爺觀看。幷請命名。﹝生抱介﹞

【玉抱肚】呀。瞥然驚異。我孩兒蘭芽桂枝。況盈盈秋水精神。更稜稜玉骨淸奇。何妨錯寫弄麞書。信是吾家千里駒。

【前腔】﹝貼旦﹞明知就裏。﹝生﹞明知什麼來。﹝貼旦﹞抱曾參曾聞仲尼。喜今朝錦褓藏身。著他年金榜名題。﹝醜﹞老爺。眞个是海中仙果子生遲。雪裏髙山未白時。﹝生﹞

丁香。你且抱好了公子。不要驚他。媽媽。煩你進去上覆奶奶。要保重些。公子取名良禎。﹝貼旦﹞曉得。黃金容易得。白璧最難求。﹝同醜下外衣巾同淨庶服上﹞

【字字雙】烏古孫公罷相歸。﹝外﹞髙致。﹝淨﹞出門倒著白接■﹝罒離﹞。﹝外﹞遊戲。﹝淨﹞夜來已得掌中珠。﹝外﹞天與。﹝淨﹞輕輕敲破腳踝皮。﹝外﹞打喜。

﹝生趨迎介﹞列位鄕丈。薄席已設。不消敲罷。﹝淨笑介﹞敲也不曾敲。筵席先已備下。若是認眞敲將起來。喫不盡許多了。﹝外﹞恭聞老先生弄璋之喜。裏中諸輩。特具菲儀奉賀。﹝生﹞禮儀槪不敢領。單收帖兒。以見厚情。院子。取公服來。﹝淨﹞小子有一言相吿。昨夜三更時分。拙荊紡織未眠。聞得半空中環佩鏗鏘。笙竽嘹喨。說道送入烏古孫宅去。初不知其爲何。今早忽聞老大人得了公子。一則稱慶。二則奉報。﹝生﹞學生何徳所致。有此奇兆。﹝外﹞叫樂人進來吹彈。吾輩以盒酒相勸。﹝生﹞免勞賜罷。就請登筵。院子。看酒來。

【山花子】堂開綠野筵初啟。蔥蔥瑞靄充閭。﹝淨﹞小子乃是壠斷鄙夫。不敢僭越上坐。﹝生﹞說那裏話。荷髙情扳畱允宜。鄕黨中豈論髙低。﹝合﹞喜盈盈瓊巵滿攜。檀槽弦響。簫管吹。歡娛。此時狂若癡。共看雲中鸑鷟髙飛。

【前腔】﹝外淨﹞郞君定是非凡器。吐淸輝鮫室明珠。念吾儕繩樞布衣。借餘光照及寒微。

﹝合前末上﹞欠錢如管轄。討債似催科。把門大官。聞得近側吉一叔在尊府中赴席。煩乞轉致。說道富員外家差人在門外等你。﹝小生﹞知道了。你且到那邊等著。﹝末下介小生﹞那一位是吉一叔。﹝淨﹞是我。﹝小生﹞富家有个大官在門外等你說話。﹝淨﹞等我我不喫了。吿辭老大人去罷。﹝生送酒介﹞

【太和佛】太白雙擎樂有餘。何故苦推辭。﹝外﹞朱檐畫棟。日影已西移。豈可再徘徊。﹝淨﹞紅潮登頰心先醉。﹝背唱﹞只恐怕門前輕薄。不去又來催。﹝生﹞你喞喞噥噥。爲我說詳細。方免得狐疑猶豫。﹝淨﹞老大人在上。小子家貧難活。借得富員外家印子錢五千。已償其利。今日要拿我去追倂本錢。無可柰何。﹝生﹞卻是這个緣故。你也不須憂慮。院子過來。急急裏支取靑蚨代償之。

﹝小生﹞領鈞旨。﹝下淨﹞多蒙代償。將何補報。

【舞霓裳】我感取恩波活枯魚。活枯魚。﹝外﹞吉兄。你願取恩臺壽耆頤。壽耆頤。﹝淨﹞鯫生今日遭奇遇。除是身爲犬馬效驅馳。﹝生﹞常言道濟人之急。並不是釣譽沽名做聲勢。

學生席𨿽簡薄。必求鄕丈委頓而別。同到東園步步何如。﹝外淨﹞謹依尊命。﹝同唱﹞

【紅繡鞋】東園載酒委蛇。委蛇。西園沈醉方歸。方歸。香霧散。暮云迷。歌金縷。舞氍毹。湯餅會。更先期。湯餅會。更先期。

﹝外淨﹞吿別了。﹝生作醉介﹞請了。﹝外淨﹞酒中不語眞君子。財上分明大丈夫。﹝下眾作扶生介﹞老爺已醉。扶將進去罷。

【尾聲】玉山將倒須扶去。又早見月明天際。﹝生﹞我喜上心來不自持。

丹桂飄香滿畫堂。

月中仙子賀仙郞。

而今不羨燕山叟。

更比燕山遶樹芳。

第二十出報命

【生查子】﹝末上﹞乾坤和气充。日月恩光重。攬轡問痌瘝。據案裁繁冗。

眇眇孤臣寄海濱。幾番淸夢入楓宸。相逢盡說當今事。貴殺黃金賤殺人。自家廣東廉訪司副使慶童是也。胸藏經緯。气負豪雄。文堪治國安民。武可談兵訓卒。𨿽居豸職。未展鴻猷。爭柰虎狼塞路。有礙麟遊。則憐鳿鴠號天。終遭梟食。可恨徹裏帖木兒倒持倫紀。淩毒縉紳。因受烏古孫公之辱。每常遷怒於我。已經摘其惡狀。具奏官裏。且待承局京回。便知音信。正是身居虎口猶安坐。命棄鴻毛更疾呼。

【錦纏道】負英雄。這丹心髙懸九重。耿耿許誰同。恨姦臣居然似虎如熊。一味價弄天綱淩夷士風。剝得个赤離離財盡民窮。我直節慕龍逢。肯偸生甘爲闒茸。咳。烏古孫大人。你如今呵。逃名入剡中。早驚覺邯鄲春夢。好將尺素寄來鴻。

﹝外上﹞南越乍回銷客淚。長安不見使人愁。承局叩頭。﹝末﹞本章幾時上的。﹝外﹞老爺聽稟。

【普天樂犯】荷丁寧勞徵鞚。戴星往曾賫貢。﹝末﹞有何話說。﹝外﹞天顏動。天顏動。振電驚虹。險些兒剖鳳剸龍。﹝末﹞那時怎麼。﹝外﹞聖上呵。回嗔轉容。勑恩官閒住。彼醜尊崇。

聖旨道。慶某恃才縱肆。揑謗命臣。本當重處。姑著閒住。徹裏帖木兒照舊供職。中書省知道。﹝末﹞聖上不納忠言。我就解綬去也。

【古輪臺】笑融融。而今履迹任西東。追尋萬樹桃花洞。免勞譏諷。解組歸農。也彊似畏途迎送。決勝調籌。連衡合從。算來都是一場空。功名何用。﹝外﹞論前人自始還終。牧羊守節。聞雞奮義。炙魚殉勇。靑史有遺蹤。膺天寵。安車指日召明公。

【餘音】﹝末﹞淸風半榻琴三弄。堪鄙那書空殷仲。﹝外﹞禍福難憑塞上翁。

飄然歸去作閒人。

鎭日垂竿遠市塵。

寧使山陰訪安道。

豈容林下臥辛賓。

第二十一出訓讀

【紫蘇丸】﹝小旦上﹞窗上曉光初滿。掩鏡鸞拈鍼消遣。追思陳迹也徒然。天已從人願。

相去日已遠。衣帶日已緩。奴家爲何道此兩句話兒。只因祖母棄世。不覺十有餘年。面壁悲傷。終爲無益。好笑丁香造謗生非。幸得夫人白我心迹。但奴家志想出家。義甘受侮。所喜者嫡子良禎。聰明賢孝。𨿽則從師習學。居常每見輕佻。感遇夫人厚情。著我早晚教誨。彼以庶母稱尊。我亦愛如已出。若得他成人立業。庶不負筆舌辛勤。好似紅杏出墻桃傍水。一般顏色兩般看。﹝醜上﹞

【步步嬌】畫閣朱扃人如婉。我何事常蠅點。我丁香往往惡口毒舌。陰謗新姨。誰想他反加許多美意。教我好羞慚也。如今只索負荊請責。以贖前愆。﹝作負荊介﹞今朝赧赧然。錯效驪姬。空投飛箭。﹝作跪介小旦﹞丁香。這是做什麼勾當。﹝醜﹞願新姨恕賤婢之罪。悔過向妝前。負荊請罪求方便。

【江兒水】﹝小旦﹞項羽重瞳目。從來不識賢。何妨你是重臺賤。笑予簾外新歸燕。等閒未見春風面。合受蜂僝蝶怨。﹝醜﹞二奶奶。賤婢是老鴉口。楊花性。不要作準罷。

小旦﹞囑付楊花。莫攪亂自家庭院。丁香。你旣知罪。且起來隨我到奶奶那邊吿謝一聲。﹝醜﹞敬從所使。﹝小旦﹞知過須當攺。﹝醜﹞受恩不敢忘。﹝並下小生扮烏古孫良禎上﹞

【五供養】詩書萬卷。由義居仁。聖聖相傳。偸看師已去。還怕母多嚴。這靑團佳扇。揮動處餘香堪玩。此是太湖石畔丁。蜻蜓飛上下。轉過粉墻邊。試拍取雙雙系纏紅綫。﹝作拍蜻蜓介小旦上﹞

【玉交枝】弓鞋步淺。覷郞君攀緣弄頑。輕輕趨抱低低喚。慮他們未慣驚弦。良禎兒。你書到不讀。頑得好哩。﹝小生﹞庶母拜揖。孩兒要娘拍這蜻蜓與我。﹝小旦﹞咄。你不能苦志期大觀。反將微物來幽盼。我想三國時楊修九歲能文。你如今年已十一歲了。論奇才楊修幼年。比楊修還多二年。

【園林好】﹝小生﹞謝娘行提撕敎言。恕孩兒佻儇好閒。從此黜浮崇善。圖五鼎。報三遷。圖五鼎。報三遷。

﹝小旦﹞今日讀那章書。﹝小生﹞詩經小宛第四章

。﹝小旦﹞背讀與我聽。﹝小生﹞題彼鶺鴒。載飛載鳴。我日斯邁。而月斯徵。夙興夜寐。無忝爾所生。

【川撥棹】﹝小旦﹞你生無忝。要埋頭當自勉。但囑你急急爭先。但囑你急急爭先。惜分陰靑藜可燃。小神童作狀元。步蟾宮入杏園。

【尾聲】風雲際會男兒願。有日攀龍飛上天。﹝小旦﹞不枉你雙親養育艱。

年紀𨿽然小。

文章日漸多。

待看十五六。

一舉便登科。

第二十二出社會

【雙勸酒】﹝淨﹞赤繩命窮。使人惶恐。紫微運通。乘機騷動。甲兵十萬在胸中。是何年唾手成功。

咱家棒胡的便是。半生詭譎。百事乖張。幼時習些鎗法。運動如神。向年得了奇書。揶揄似鬼。追縱張魯。步武仙芝。謬稱彌勒降生。散布狂言惑眾。巨惡元憝。星羅棋跱。善男信女。景仰雲從。自慚黃口雛兒。號做白蓮社主。恨殺那無情的烏古孫郞。收拾我有緣的王家女子。未遑報復。且舉遠圖。喜得弓伯長烏六禿二人頗稱驍勇。初旣結爲兄弟。今復拜作師徒。向來聚得二千五百人。焉能濟吾大事。待足一萬。方可號令。不免廣開齋供。結納人心。徒弟那有。﹝末醜上﹞

【前腔】朝西暮東。齊梁燕宋。生涯不同。耍拳撮弄。白蓮會社做香公。彊如奔走飄蓬。

師父稽首。﹝淨﹞徒弟。今當彌勒降生之日。他是治世福神。只索建一道場。設法供奉。必有眾姓燒香。你可畱他素饍。﹝醜﹞曉得了。請問師父。何以謂之道場。﹝淨﹞坐朝問道之道。白駒食場之場。故爾謂之道場。﹝醜﹞講得妙。﹝同唱﹞

【鏵鍬兒】蓮華法雨飄淸供。楊枝甘露灑虛空。南無願尊重。彌勒聖躬。錚鐃鼓鍾。聲音冗冗。若講經文。便覺蒙懂。﹝淨作趺坐介外小生貼旦小旦同上﹞

【前腔】娑婆世界菩提種。波羅揭諦梵玉宮。阿彌陀佛。﹝眾作拜介﹞三千大千眾。皈依法聰。﹝外﹞棒佛爺打坐在此。我等拜他一拜。你身登九峯。河沙壽永。指示禪機。檀那躍踴。

請列位到齋堂素飯。﹝外小生貼旦小旦﹞信受奉行。作禮而退。﹝俱下淨作醒介丑末﹞師父出定了。﹝淨﹞徒弟。我方才合眼。親見彌勒尊佛說。你兩人原是火首金剛。謫來人世。弓伯長河目海口。食祿千鍾。烏六禿鐵面劍眉。兵權萬里。今日暫爲香火。他年俱做公侯。﹝丑末﹞道師父若何。﹝淨﹞道我鳳準龍顏。必登九五之位。﹝丑末笑介﹞若是這等。可不是要做皇帝了。

【月上海棠】﹝淨﹞你莫泄風。貴爲天子原無種。看長蛇封豕。化作眞龍。你本是將臺上的先鋒。那裏是空門中的法從。﹝合﹞寬得眾。且忘形結納四海英雄。

【前腔】﹝丑末﹞當承奉。赤心報效非虛哄。願分茅裂土。特起飛熊。我本是戲場上的吾儂。那裏是帥旗前的驍勇。﹝合前﹞

素抱非常志。

中原可作家。

一身貧子骨。

滿口帝王牙。

第二十三出出家

【傳言玉女】﹝生﹞山水情懷。時聽一聲欸乃。﹝旦﹞畫堂中琴和瑟愷。﹝小生﹞鯉趨庭對。喜萬里雲程堪待。﹝合唱﹞太平景象。滿門光彩。

﹝更漏子﹞﹝生﹞布袍寬。韋帶細。猶覺玉鑪香气。﹝旦﹞眉翠淡。鬢云蓬。蕭蕭入鏡中。﹝小生﹞五更雞。三更雨。寂寞讀書伴侶。﹝合﹞新歲月。舊年華。花開又落花。﹝生﹞夫人。我年齒浸衰。聲名淪落。喜得孩兒成立。大慰生平。前已差人候問故人許友文。這時候想必到了。﹝旦﹞慶大人任在何處。﹝生﹞他因舉劾徹賊。奉旨閒住久矣。﹝小生﹞爹爹在上。孩兒倘能排金門。入紫闥。會須殺此姦賊。以快諸憤何如。﹝生笑介﹞我兒有此壯志。無異嚴挺之之兒也。你且到館中去罷。﹝小生﹞絳帳春風暖。靑燈夜雨涼。﹝下小旦持衣缽上﹞

【天下樂】一片花飛點綠苔。滿腔心事倩誰猜。明知鸚鵡能言語。只恐雕籠鎖不開。

老爺奶奶萬福。﹝旦﹞新姨。你今日爲何如此縞素。﹝小旦﹞賤妾有事稟吿。望乞垂憐。﹝生旦﹞你且道來。

【山坡羊】﹝小旦﹞想當初形孤色菜。到如今身安心泰。荷公相恩深義濃。感夫人靑眼相看待。﹝旦﹞你手中捧著何物。﹝小旦﹞我理素齋。方袍新樣裁。願飄颻仙境持淸戒。﹝生﹞這是那裏說起。﹝小旦﹞老爺無嗣。所以娶妾。今奶奶有子。妾當退避。況妾茹素胎年。性甘淡薄。情願做个道姑。修行報徳。慨從我志。沒齒難忘。﹝旦生﹞豈有此理。﹝小旦﹞望賜慈航。脫離欲海。傷哉。菱花鏡已霾。悲哉。梅花帳不埃。

【前腔】﹝旦﹞你莫不爲供餐的荒怠。莫不爲廝役的睚眥。莫不爲丈夫行的性乖。莫不爲缺了些穿和戴。﹝小旦﹞奴家並非此念。奶奶請勿致疑。﹝旦﹞難擺劃。臨風趺繡鞋。莫不爲我兒承訓違慈愛。﹝小旦﹞奴家久欲出家。棲心世外。只因老爺奶奶厚待。公子幼年。所以不敢輕啟。﹝旦﹞正合白首同歸。豈堪分塊。傷哉。無端卸鳳釵。悲哉。空勞下玉臺。

【前腔】﹝生﹞你曲灣灣蛾眉含黛。軟柔柔蜂腰寬帶。嫩尖尖春蔥半籠。嬌怯怯一種桃夭態。你做女善才。恐傍人多忌猜。想流鶯巧囀。終被花枝礙。﹝小旦﹞妾身此去。斂迹閉關。斷不做逐水桃花。隨風柳絮。﹝生﹞罷罷。夫人。這妮子堅心求去。我只得勉彊從之。縱鶴雲中。放鳩天外。傷哉。密層層愁滿懷。悲哉。撲簌簌淚滿腮。

﹝小生上﹞堂上人如玉。﹝末丑扮院子上﹞階前僕似云。﹝小生﹞爹爹母親爲何垂淚。﹝旦﹞兒。新姨今日要出家做道姑去了。﹝小生作驚介﹞娘。你怎便就撇孩兒去了。兀的不痛殺我也。﹝小旦﹞公子蘇醒。

【前腔】﹝小生﹞你撇得我靑燈無賴。撇得我蕓窗獨在。撇得我朝懸暮思。撇得我耳畔無音欬。我那娘。念小孩。還須去復來。不宜常住淸虛界。﹝小旦﹞公子。我去了再來看你。﹝小生﹞只怕你影縮冰壺。夢迷歸塞。傷哉。啼猿繞樹哀。悲哉。孤舟帶雨開。

﹝生﹞新姨。你如今從何處出家。﹝小旦﹞聞得母姨曾說十里外有座白鶴庵。無人香火。甚是幽潔。賤妾打從此處安身哩。﹝生﹞旣如此。你且妝束起來。叫合宅男女俱送新姨入庵去。﹝末醜﹞領臺旨。﹝生﹞果然像个道姑。我與你黃金十笏。聊充齋供之需。﹝旦﹞我贈你白璧二雙。用示淸修之意。﹝小旦﹞恩賜已隆。貧道就此拜辭。

【憶多嬌】薄命妾。淚滿頰。九品蓮峯初占業。一道恩光明未輟。﹝合﹞恨譜愁帖。恨譜愁帖。約有千張萬葉。

【前腔】﹝旦﹞你身化蝶。離苦劫。玉比丰姿月比脇。碧照寒潭淸更澈。﹝合前﹞

【鬭黑■﹝虫麻﹞】﹝生﹞辜負你辛勤。絲麻篚篋。止畱下湘裙。香餘在折。空敎我目雙睫。望斷鴛樓。遙瞻鷲堞。﹝合﹞前途路怯。云深山翠疊。環佩歸來。環佩歸來。魂勞夢接。

【前腔】﹝小生﹞痛吾母賢明。女中義俠。似漢柱金莖。繞廚瑞菨。分別去怎安貼。你若僊籍登名。可使靑鸞報捷。﹝合前﹞

飄然學道出人羣。

﹝小旦﹞多在靑山就白雲。

﹝旦﹞情到不堪分手處。

﹝小生﹞兩行珠淚落紛紛。

第二十四出夢警

【臨江僊】﹝外上﹞一曲南燻忘世味。翩嫌歲月遷移。山莊潔靜半仇池。故人天外遠。何事不傳書。

﹝古詩﹞昔聞東陵瓜。近在靑門外。連畛距阡陌。子母相鉤帶。五色曜朝日。嘉賓四面會。膏火自煎熬。多財爲患害。布衣可終身。寵祿豈足賴。老夫許益。夢斷鴛班。謀詒燕翼。髙臥林丘。聊續東山之迹。沈潛圖史。尙餘北海之名。自於建康別了友弟烏古孫潤甫。經今十有餘年。仰慕音容。儼臨耳目。幸接翰言。方知得子。這些時又不知他若何了。正是可憐懷抱向人意。欲問平安無使來。你看虛堂無事。白晝乍長。不覺身子慵倦。只索打頓片時。﹝作睡介淨丑扮鬼卒上﹞

【滴澑子】煙塵沸。煙塵沸。炎威烈勢。紅旗焰。紅旗焰。掀天捲地。我們祝融之氏。撲逐烏古孫。休得遲滯。渺渺茫茫。恐無著處。﹝並下生急走上﹞

【前腔】急急去。急急去。登山渡水。行不上。行不上足將顚躓。回顧追兵來至。潛投林木中。倉皇無計。許兄。願借伊家。爲吾遮庇。﹝作撲外急下外作駭醒介﹞

【太師引】夢驚回一點心猶碎。好敎我狐疑似癡。並不是徘徊神女。也不是彷佛華胥。方才夢中呵。分明有兜鍪雙騎。怎的這般猙獰狼狽。手兒裏把紅旗指揮。咳。小卒。你兩个爲何追著我那潤甫賢弟。惡狠狠追隨千里一相知。

我聞人有六夢。變幻至微。且如夢死得生。夢穢得物。或者是个佳兆。

【前腔】吉凶兩字難憑據。自古道夢由心作。只是我未嘗想到這个地位。卻緣何如斯夢奇。𨿽是我神遊物外。那曾見蝶影蘧蘧。且住。我夢中曾聞二卒云。系祝融之氏。祝融乃火神也。二人亦是个火字。旗且赤色。況潤甫又投林木之間。謂之木能生火。我理會得了。多應執法星爲否。怕不免池魚災異。賢弟。惟祈你禎祥永綏。休辜負當年雞黍相期。

﹝末上﹞客路侵髙樹。鄕愁接暮砧。烏古孫爺差人磕頭。﹝外﹞呀。你家老爺納福麼。﹝末﹞

【好姐姐】主人林泉自怡。並不接催租俗吏。年來課子。喜得入孔帷。﹝外﹞且喜公子進庠了。﹝末﹞封書幣。特令男女臨齊地。叩問淸嘉慰切偲。

【前腔】﹝外﹞此來殊亦偶爾。聽其言全無他事。你且將書與我看。離情滿紙。平居有所思。來使。你明日回去。多拜上老爺。家中要防火患。須牢記。恐防赤壁東風起。一夜樓船火蝶飛。

﹝外﹞夢魂搖曳正狐疑。

喜有音書及故知。

﹝末﹞應是白公詩句好。

慈恩寺裏韻同題。

第二十五出送炭

【菊花新】﹝貼旦上﹞蕭蕭蓬戶護寒云。滿耳風濤不忍聞。勉彊度朝昏。老景有誰憐憫。

老身自從甥女嫁了烏古孫爺爲妾。感蒙愛老。周濟有年。不意他年過三旬。絕無生育。卻就立志淸修。堅辭火宅。獨居白鶴庵中。教我放心不下。﹝末帶淨醜挑擔上﹞饑鳥頻投粟。啼烏可借巢。楊大娘在家麼。﹝貼旦﹞烏府院公。爲何到此。﹝末﹞奶奶在府中。因見天道嚴寒。雪花飛舞。想起新姨淸苦。著我挑送米炭前去。吩咐央煩大娘同往。這炭五十斤。送與你的。﹝貼旦﹞多謝多謝。我想男女授受不親禮也。你家奶奶這般周到。我就陪你同去。﹝合﹞

【六麼令】疎林隱隱。怪西風撲面吹人。無情滕六更紛紜。心孔棘步逡巡。看看白鶴庵前近。白鶴庵前近。

﹝貼旦﹞開門。﹝小旦上﹞

【前腔】蒲團坐穩。捧椰瓢玉潔香溫。松關隔絕不通津。疑若个喚開門。﹝貼旦﹞是你姨娘。﹝小旦﹞喜迎姨母來相問。姨母來相問。

姨娘有甚急事。冒雪而來。﹝貼旦﹞奶奶差院公送米炭。央我同來。﹝小旦﹞生受了。﹝末﹞男女叩見。小人蒙奶奶差送白米一挑。山炭百斤。請乞新姨檢收。﹝小旦﹞絡繹相周。怎生報補。﹝末﹞你這兩个挑擔的先回去罷。﹝淨醜下小旦﹞院公。你來時不知奶奶有何吩咐。﹝末﹞

【瑣寒窗】他見簾櫳雪點紛紛。爲恐僊源冷未勻。特遺資飽暖。快樂同春。﹝小旦﹞公子在庠向進麼。﹝末﹞翩翩公子。翔龍飛駿。﹝小旦﹞老爺奶奶這幾時好麼。﹝末﹞喜東君唱隨安穩。﹝合﹞此恩。林鴻不忍遠離羣。可憐相愛相親。

【前腔】﹝小旦﹞嘆孤身綠鬢靑裙。已作煙霞世外人。﹝末﹞新姨向來還想家麼。﹝小旦﹞想侯門似海。尙兀藏春。我塵心殆死。芳容將隕。早忘卻舊時脂粉。﹝合前﹞

【前腔】﹝貼旦﹞論夫人賢徳恂恂。玉粒相遺及桂薪。似多情冬日。有腳陽春。﹝小旦﹞姨娘。我𨿽承奶奶厚賜。難道只管受他的。﹝貼旦﹞你欣然登領。何須謙遜。你是个出家人。極好報答他。對慈尊懺酬私悃。

﹝合前末﹞大娘在此安頓。小人先回。﹝小旦﹞起動。爲我多致謝奶奶一聲。﹝末﹞曉得。

虛巢白鳥禁寒初。

﹝小旦﹞一片冰心映玉壺。

﹝貼旦﹞錦上添花從古有。

﹝合﹞雪中送炭世間無。

第二十六出遘難

【憶秦娥】﹝生上﹞人別去。玉樓閒鎖添愁緖。﹝旦﹞添愁緖。花飛無藉。燕歸何處。﹝小生﹞書幃墨石拈香絮。斑衣試向春風舞。﹝醜﹞春風舞。從容鼓瑟。髙歌白紵。

﹝生﹞孩兒。你年方幼沖。身已入泮。務求上達。毋負我心。﹝小生﹞爹爹嚴訓。敢不勉之。﹝生﹞夫人。我觀新姨舉動之間。循循有禮。眞侍姬中之翹楚也。﹝旦﹞論其徳行昭明。古今難得。﹝小生﹞兒聞婦有四徳。今新姨到有五徳。﹝醜諢介﹞新姨是乙酉生。屬雞的。﹝生﹞丁香。怎麼屬雞。﹝醜﹞豈不聞五徳之雞。﹝生﹞亂講。我兒。何以謂其五徳。﹝小生﹞他孤貧奉祖。孝也。謙恭事主。禮也。爲嫡祈男。賢也。撫訓不怠。仁也。謝寵入山。明也。﹝生﹞言之有理。獨渠遽爾辭去。使人可不追思。﹝合﹞

【二犯傍妝臺】謾欷歔。敎人蚤莫懸想那仙姝。偏厭薄黃金塢。甘瀟灑白雲廬。寒宮踐約邀靑女。空谷沈聲嘆綠珠。潔然而去。尋眞步虛。何年相會鹿門車。﹝外急上﹞

【不是路】縱步前趨。急報恩東烽火虞。﹝生﹞兵何所。﹝外﹞陳州打破半遭屠。﹝生眾作慌介﹞再咨諏。誰能倡亂爲彊虜。﹝外﹞佛會妖人是棒胡。轟天怒。聲聲殺入烏公府。早些防護。早些防護。﹝生旦小生丑﹞

【前腔】駭絕重蘇。有甚寃愆要劫我居。﹝外﹞傳來語。欲尋王氏美蟾蜍。﹝生﹞禍須臾。夫人。你速將珍玩都收取。共爾逃生入奧區。院子。你就去報知新姨。教他快些逃避。

喊殺介合﹞休遲誤。奔雷走電慌無措。有家難顧。有家難顧。﹝並下淨帶末領卒上﹞

【淸江引】稱王僭號誇神武。大眾分行伍。妖術破東吳。左道侵西楚。緊追求那妖嬈爲夫婦。﹝淨﹞咱乃保義王棒胡便是。今早打破陳州。燒劫殆盡。可恨烏古孫澤占我王氏可人。此間正是他家。叫眾將校緊緊圍住。不許走漏一人。﹝末﹞人俱走去。只遺空房。﹝淨﹞焚了。快追上去。緊追求那妖嬈爲夫婦。﹝俱下貼旦上﹞

【水底魚】白髮村姑。遭逢賊國徒。心驚骨折。老倦倩誰扶。老身楊媽媽。不想棒胡這天殺的。做出這樣大事來。可惜裏中大小人家俱被抄沒了。不知烏府與我甥女如何。教我好苦也。心驚骨折。老倦倩誰扶。﹝下生旦小生丑同上﹞

【前腔】翼虎飛狐。驚塵滿四隅。回看烈焰。幾作釜中魚。﹝生﹞夫人。你看賊鋒掃地。烈焰燻天。未審他燒著誰家。我你快些走去罷。回看烈焰。幾作釜中魚。﹝生旦小生下丑作落後躱避介淨末復殺上﹞

【淸江引】長驅席捲喧鼙鼓。憐血流標杵。負荷亂紛紛。抱竄如投鼠。緊追求那娉婷休延竚。﹝淨﹞前面躱一女子。快擒來。■﹝口禿﹞。你是誰家。﹝醜﹞奴家是烏古孫府中侍女丁香。﹝淨﹞王氏何在。不說就砍了。﹝醜﹞他在白鶴庵中做道姑去了。﹝淨﹞到在那邊。押他尋去。緊追求那娉婷休延竚。﹝俱下小旦上﹞

【水底魚】舉目烏菟。深悲鶴影孤。離鄕背井。兩足似飛鳧。貧道若無院子報知。幾落賊人之手。如今打從小路去也。離鄕背井。兩足似飛鳧。﹝下生旦上介﹞

【前腔】膽喪魂殂。那堪失鳳雛。良禎。良禎。長呼短呼。望眼漸模糊。﹝俱下小生急上﹞

【皂角兒】白茫茫濤傾舳艫。赤律律煙飛樓櫓。經不慣瑣瑣孩童。尋不見哀哀父母。爹爹母親。你在那裏。叫得我口兒幹。身兒軟。腳兒疼。心兒痛。怎生移步。爹爹母親。我好苦。走不動了。敗翎鸚鵡。含啼鷓鴣。眼見得生居幕井。死近泉壚。﹝作跌倒介﹞

【前腔】﹝貼旦上﹞苦淒淒形衰貌臒。戰兢兢擔憂甥女。冷蕭蕭落日悲風。昏慘慘暮云春樹。﹝小生﹞楊媽媽。救我一救。﹝貼旦﹞呀。公子。你爲何的撇雙親。憂獨己。臥窮林遺曠野。淚珠無數。﹝小生﹞小生被賊相衝。父母離散。急急尋來。並無蹤影。煩你帶我家去。﹝貼旦﹞你還不知道。一路行來。人說大戶人家。俱被棒胡燒盡了。﹝小生﹞我那爹娘好苦呀。教我進退無門。怎生是好。﹝貼旦﹞公子不要痛苦。老妾墓所。有屋三捨。我你暫往棲身。尋訪老爹奶奶便了。暫時廬墓。權離畏途。頻頻去尋蛇打艸。別作良圖。

﹝貼旦﹞覓女難逢女。

﹝小生﹞尋親不見親。

一般行路者。

俱是亂離人。

第二十七出路贈

【霜天海角】﹝末領兵上﹞貔貅聲撼。驚破妖狐膽。三捨金戈笑挽。九天玉命重銜。

驍騎下淮寧。嫖姚出漢營。定看師奏捷。紫綬拭靑萍。自家慶童。久處箕山常懷魏闕。近奉朝廷特旨。起除河南右丞。兼掛將軍印綬。徵剿反賊棒胡。笑談幃幄之中。折衝樽俎之上。但此賊焚陷陳州地方。復寇歸徳等處。自河而南。羣然騷動。你看都人回面向北啼。日夜更望官軍至。今乃黃道吉日。叫大小三軍。就此起兵前去。﹝眾﹞得令。

【金錢花】前麾戈戟鑱鑱。鑱鑱。中央旗幟杉杉。杉杉。軍容振肅具觀瞻。烽火照。陣云酣。誅叛逆。討凶婪。誅叛逆。討凶婪。﹝下生旦上﹞

【步步嬌】迢迢去國人淒慘。萬苦塡心坎。回頭望不堪。瓦解冰消。山崩地陷。﹝生﹞夫人。人說我家被賊燒劫。客歲許兄書內。囑我防禦火災。今日果應其夢。柰何故苑塵空。嬌兒失所。只索投往許家。再作區處。﹝旦﹞痛殺我孤男。卻從何處尋歸店。﹝並下小旦上﹞

【前腔】干戈驟起風塵暗。進退難停站貧道脫此大難。竟不知我家主人若何。又不知我姨娘若何。逢人問再三。只怕東家。鳳囚鸞檻。今番沒處安身。只得往泰山去也。呀。前面軍馬到來。不免閃避一邊。蹤迹嘆浮潛。爭如野渡舟無纜。﹝躱介末復領兵上﹞

【金錢花】爭先劍耀晴巖。晴巖。長驅馬飮寒潭。寒潭。神機妙策已韜鈐。金作甲。鐵爲衫。浮汴水。滅妖欃。浮汴水。滅妖欃。

遠遠望見棗林之下。有一少年。半藏半露。莫非姦細。爲我擒來。﹝眾﹞得令。﹝作捉介小旦﹞將軍。我是个道姑。拿我則甚。﹝末﹞你不像出家人。敢是背夫逃走的。

【大聖樂】﹝小旦﹞謝塵寰寄迹茅庵。慕胡麻饑代糝。孤云片月同淸淡。休猜做背夫鶼。﹝末﹞你旣是女冠。也必有常住的所在。﹝小旦﹞爲只爲松花子落傾丹竈。菡萏香消破石龕。被彊梁吶喊。﹝末﹞彊梁是誰。﹝小旦﹞貧道不幸。遭逢棒胡造反。我今日呵。欲重投仙島。苦盡求甘。

【前腔】﹝末﹞覷伊家舉止端嚴。皺眉兒雙翠斂。寒葩偏向霜中艷。猶可意語謙謙。道姑。你莫非是手中紅拂隨人調。頭上黃冠私自簪。﹝小旦﹞貧道並非不良之人。將軍休得唐突。﹝末﹞胡遮亂掩。這雲遊行徑。未必是靑出於藍。

我看你不像个中人。可從實道來。

【解三酲】﹝小旦﹞懷春念生平不敢。說塵蹤忽爾多慚。昔日在金釵隊裏攜湘簟。也曾經侍寵香奩。﹝末﹞恰又來。主人是誰。﹝小旦﹞若提起主人爵位應無忝。烏古孫公聲價廉。﹝末﹞呀。元來是他家侍姬。有何怨恨出了家。﹝小旦﹞非私憾。愛瑤臺露冷。玉杵霜含。﹝末﹞

【前腔】你武陵源不宜窺瞰。天臺路未可輕探。誰知邂逅窮推勘。元來是舊宅靑衫。道姑。你是烏古孫潤甫家中麼。﹝小旦﹞正是。﹝末笑介﹞我們不是別人。是你老爺的好友慶稚卿。前來剿捕棒賊。﹝小旦哭介﹞慶老爺。可憐我主家俱被這賊殺散了。﹝末﹞有這等事哩。激得我怒衝星斗光將黯。淚灑衣襟縷漸渰。純鉤劍。看刻期破寇。平定河南。

聞得你家老爺生有公子。果耶非耶。﹝小旦﹞公子年𨿽幼沖。已應舉秀才了。﹝末﹞你如今意欲何往。﹝小旦﹞往泰山。﹝末﹞我贈你路金三兩。文引一通。你只管放心前去。﹝小旦拜介﹞

【尾聲】匆匆。謝去愁多險。度關津全憑符驗。﹝末﹞囑付你水宿風餐可避嫌。

﹝小旦﹞圮橋逢長者。灞上識將軍。﹝下末﹞大小三軍。在此紮營造飯。﹝眾﹞得令。

堂堂魚麗陣圖雄。

瞥見雲中墮彩鴻。

一葉浮萍歸大海。

人生何處不相逢。

第二十八出投棲

【太常引】﹝外上﹞枝頭好鳥弄淸朝。閒坐讀離騷。﹝貼旦上﹞雨重海棠嬌。不禁春事將凋。

﹝謁金門﹞﹝外﹞情脈脈。目斷江南江北。煙樹重重芳信隔。小樓山幾尺。﹝貼旦﹞細雨孤雲斜日。一向弄晴天色。簾外落花飛不得。東風無著力。﹝外﹞夫人。我聞陳州叛據。想烏古孫潤甫亦在難中矣。倘或應了去年的夢兒。怎生是了。﹝貼旦﹞老相公。這樣閒事。請勿掛懷。﹝外﹞你說差矣。他與我呵。

【徵胡兵】春風對坐開談笑。金蘭舊交。自從焚棄銀魚。碧山甘自老。雪中空泛棹。我這个夢兒總非是靈運夢西堂。也情如管鮑。

【前腔】﹝貼旦﹞翩■﹝遷﹐去辶﹞羽﹞俠气眞髙蹈。鹿鳴思野艸。去年芳信傳來。浪鷗眠正好。屋梁明月照。老相公。但求你不必系閒愁。向花前取樂。﹝生旦上﹞

【縷縷金】花落瓣。柳摧條。一天風雨。恨在眉梢。細看靑衫上。淚痕多少。﹝生﹞那橋邊是許宅了。相攜款款度危橋。朱門且輕造。

﹝生﹞夫人。待我先進去問聲。裏面有人麼。﹝外﹞是誰。﹝生﹞故人烏古孫澤到此。﹝外﹞呀。

【不是路】一別迢迢。你何故不戴峨冠衣布袍。﹝生﹞容相吿。胸中愁思似蠶繅。許兄。賤累也在門上。﹝外﹞夫人快出去迎接。﹝貼旦﹞喜迎邀。疾趨門外瞻花貌。﹝旦﹞幸入堂中識鳳標。﹝生﹞兄嫂請上。愚夫婦有一拜。慚不肖。三生石上今重到。﹝外貼旦﹞福星臨照。福星臨照。

﹝外﹞賢夫婦特地枉駕。必有不得已之情。﹝生﹞

【金落索】城崩白日消。地覆蒼煙遶。﹝外﹞陳州覆卵。老夫已知。動問賢弟。不曾見有回祿之變麼。﹝生﹞巨焰烘天。家業都虛耗。﹝外﹞還是天之所致。人之所由。﹝生﹞彊徒起禍苗。﹝外﹞爲何而起。﹝生﹞小弟有一侍妾王氏。久已出家修道。不意反賊棒胡呵。慕多嬌。欲劫同歸伴寂寥。﹝外﹞可曾劫去。﹝生﹞多應是雕籠夜午啼孤鳥。銅雀春深鎖二喬。我無依靠。因此上昭關潛度藉申包。﹝貼旦﹞久聞有令郞公子。今日爲何不見。﹝旦﹞可憐我玉散珠拋。可憐他梗泛萍飄。只落得空悲悼。

【前腔】﹝外﹞聞言魂動搖。見泣心驚跳。賢弟。這熒惑災迍。夢裏曾知道。你蕭蕭一鬢毛。臥東臯。誰料漁陽鼓角髙。今做了隨風旅雁迷荒島。帶月虛舟送落潮。﹝生﹞小弟家資𨿽耗。不足爲虞。但小兒失散。其如痛傷。﹝外﹞同瞻眺。王孫芳艸楚天遙。﹝貼旦﹞夫人。令郞多少年紀了。﹝旦﹞年才十六。忝在黌門。﹝貼旦﹞可憐他年幼兒曹。可憐你奔走勤勞。須暫爾開懷抱。

﹝外﹞說話正長。請到後堂小飯。

﹝生﹞故國平原一望空。

﹝旦﹞子規啼徹淚成紅。

﹝外﹞客從千里來相顧。

﹝貼旦﹞疑是瑤臺月下逢。

第二十九出詰問

【浪淘沙】﹝小生上﹞采藥白雲深。來去駸駸。笑看世上少知音。指日丹砂還大鼎。點石成金。

南山惟與北山鄰。古樹連拳不記春。更看武皇封禪處。至今香霧護髙眞。貧道張霞杯。自離淮寧。來棲岱嶽。夜參北斗。朝誦南華。匣中寶劍。居然叱吒風雲。鼎內神丹。允矣消磨日月。石壁秋深瑤艸秀。洞天春盡玉笙寒。邇來荷蒙聖恩。欽授本山提點。一切行腳僧道。不許縱放入山。今早云晴日淡。山中果然好景也。

【駐雲飛】日觀云岑。紫气東來半截陰。漢柏虯枝蔭。秦碣龜文浸。嗏。虎嘯與龍吟。天門鶴禁。不要說此間景界。你看那梁父山呵。中有仙人玉井黃金廩。聽風外璚簫弄好音。﹝作聽簫介小旦上﹞

【前腔】膽怯追擒。出得羊腸路轉深。行步之間。想起我那主人呵。窮類西華任。瘦比休文沈。嗏。我夜露怕相侵。心懷凜凜。且喜已到泰山了。泰嶽嵯峨九曲黃河枕。回首鄕關淚滿襟。

﹝小生﹞呀。道姑往那裏走。﹝小旦﹞仙長稽首。貧道入山去。﹝小生﹞你且止步。我乃本山提點。近奉禁約。不許縱放雲遊僧道。入山污瀆神靈。況你是个女冠。卻敢大膽步入。﹝小旦﹞仙長方便。

【玉鶯兒】孤身貧甚。﹝小生﹞你從何來。﹝小旦﹞爲陳州悲歌陸沈。嘆幽棲衣缽全傾。似驚丸怖鴿投林。﹝小生﹞到是陳州來的。你行動之間。敢是在嫁出家的。﹝小旦﹞實不瞞仙長說。金鎞玉簪。羅幃繡衾。到如今茱萸無主淸霜沁。洗塵心。久隨鸞鶴。欲上最髙岑。

﹝小生﹞道姑。我有些面善。

【前腔】沈思默審。你可是孝女王氏麼。﹝小旦﹞仙長爲何到相認。﹝小生﹞記當年芳名可欽。﹝小旦﹞仙長莫非是集福道院張先生麼。﹝小生﹞然也。早知伊伉儷綢繆。卻緣何重復商參。﹝小旦﹞曩承指點。卻就適事君子。後來志慕修行。出家數年了。﹝小生﹞適聞所言。陳州有甚沈陸之變。﹝小旦﹞棒胡造反。稱王保義。仙長尙自不知哩。﹝小生﹞果然他反了。我這山中人那裏曉得。正是尙不知有漢。安知有魏晉乎。靑霞翠禽。丹書素琴。管什麼蕭蕭烽火連妖祲。也罷。容你入山。到那云關底下。有座淸風庵。都是女道士在內。你可持此照票。自然相畱。﹝小旦﹞多謝仙長。﹝小生﹞你上山要小心些。試登臨。不聞雞犬。怪石碧森森。

﹝小旦﹞盤石垂蘿卽是家。

回頭猶看五枝花。

﹝小生﹞松間寂寞無煙火。

應服朝來一片霞。

第三十出奏凱

【步蟾宮】﹝淨上﹞坐擁旗鎗開虎帳。霹靂處騰蛟奔蟒。指揮何必用蕭張。取伊洛易如翻掌。

俺棒胡破了陳州。起兵以來。人皆喪膽。鬼亦銷形。全虧膂力千斤。更賴妖書數卷。眼見這一頂平天冠。骨碌碌滚將下來。那一把朝南椅。急離離爬將上去。最可惡王氏沒福的賤人。明明白白一个王后不要做。到去躱了。尢可笑丁香潑賴的歪貨。的的確確一个貴妃不愛做。也自逃了。正所謂之色不近貴。俺兩日統領人馬。攻打信陽歸徳等處。差遣大將弓伯長前往廣東。暗約朱光卿同圖大事。今早聞得慶童前來挑戰。不免放出妖兵。與他決一勝負。烏先鋒何在。﹝醜領卒上﹞放火何須燭。殺人不用刀。﹝淨﹞無燭不能放火。無刀何以殺人。﹝醜﹞小將見了財帛女子。眼睛內自然放出火來。小將又有一个鐵指甲。把人的頭來一搯。就落了。﹝淨﹞那有此說。﹝醜﹞有這一等人。是活落頭的。﹝淨﹞休取笑。軍馬可曾點齊。﹝醜﹞齊了。﹝淨﹞旣張我弓。旣挾我矢。火速移營到杏岡上去交戰。﹝眾﹞得令。

【錦上花】踴躍據金湯。殺气堂堂。紅旗耀目。白刃爭光。好軒昂。好軒昂。看指日升天上。﹝下末領兵上﹞

【前腔】大纛樹中央。正气堂堂。鞭能截水。箭可穿楊。眾將官聽令。適據飛報。棒賊屯兵在杏岡上。聞彼善作妖術。撒豆爲兵。但兵法云。邪不勝正。爾等各帶犬血一筒。臨時噀之。不得有誤。﹝眾﹞得令。﹝末﹞快殺上前去。早騰驤。早騰驤。這兵馬從天降。

﹝淨醜衝上﹞來將出馬。﹝末﹞棒胡。爾本良民。乃敢作賊。及早滚鞍伏罪。免得碎屍萬段。﹝淨﹞慶童。當今天下荒亂。生民無主。我若不王。誰敢王耶。作急拜降。不失富貴。﹝末﹞反賊不必多言。放馬過來。﹝戰介淨作法介﹞速到速到。烏先鋒爲我奮力廝殺。﹝末﹞大小三軍。噴血應之。﹝再戰介淨醜﹞被他圍住。不好了。﹝末﹞叫眾將官爲我綁下。且喜鯨鯢已獲。見東海之無波。妖眚頓消。仰太陽之普照。卽此班師獻俘。論功升賞。

【北雁兒落】沸騰騰人吹畫角長。屹錚錚鞭敲金鐙響。骨篤篤馬走華山陽。光爍爍劍倚崆峒上。

【北得勝令】呀。好笑他象膽弄天潢。好笑他烏合操兵仗。俺這裏破重圍縛虎狼。保中原除妖妄。徜徉。吐壯气三千丈。忠良。建奇勛第一場。建奇勛第一場。

提兵一戰殲渠妖。

太白經天喜復消。

試聽黎民歌擊壤。

將軍重見霍嫖姚。

第三十一出吿貸

【金蕉葉】﹝小生上﹞千愁萬愁。愁只愁雙親分剖。動離情朔雁孤飛。弔離魂胡笳疊奏。

﹝靑衫濕﹞人來怕問傷心處。空谷亂棲鴉。不禁零落。西風梧葉。白露蒹葭。支頤坐想。沈消斷息。海角天涯。江州司馬靑衫濕。淚怨訴琵琶。小生烏古孫良禎。遭家不造。被寇相侵。驚心艸木皆兵。舉目椿萱何在。累累如喪家之犬。圉圉似涸轍之魚。記得詩三百。尙堪溫故知新。欲圖利十千。恆柰孤聞寡陋。向來棲身楊墓。卻又過了年餘。父母存亡。杳無音信。好似和鍼吞卻綫。刺人腸肚系人心。

【羅江怨】離人抱隱憂。思親未休。白雲飛向天盡頭。此間原不是幷州也。想起爹娘晚年生我。指望承歡膝下。戲彩庭前。今日呵。一領斑衣。翻做啼紅袖。家園作廢丘。荊榛滿目秋。轆轤聲斷銀牀覆。

小生避難到今。文學俱廢。幸喜此地有个同庠朋友畢可成。常來相講。昨日借他幾部書籍在此。不免飽看一回。

【前腔】茅檐白日幽。攜書校讎。潛心養气須並優。還期跨鶴上揚州也。想起幼時讀書。感得新姨教誨。只我識這幾个字兒。也費他多少心機。今日呵。筆勢縱橫。信是他傳授。空敎憶舊遊。頻將淸淚流。孤燈細雨難消受。

﹝醜扮畢秀才上﹞書劍久蕭索。干戈已太平。﹝小生﹞畢兄拜揖。干戈幾曾太平。﹝醜﹞老弟你還不知。棒賊已被天兵擒獲了。﹝小生﹞你又來哄我。﹝醜諢介﹞我哄哄那圊童。難道來哄老弟。﹝小生﹞果然是眞。謝天爲我殺此仇賊也。

【玉芙蓉】狼煙尋復收。雉堞重堪守。仗天威咫尺。滅此蚩尢。想西疇禾黍今存否。嘆南渡人民疾未瘳。﹝丑﹞令尊堂早晚歸寧。你且把眉兒放著。﹝小生﹞雙眉皺。問如何解愁。除非是萱花椿樹共優遊。

﹝醜﹞老弟。你可曉得。郡中把我兩人名字申報部省去了。﹝小生﹞卻是爲何。﹝醜﹞

【前腔】金門雨露稠。黃榜風雲輳。喜春生洛下。錦步瀛洲。昨朝飛檄徵文友。卽日攜囊謁郡侯。﹝小生﹞只是學生沒有長鎗手段。去不得。﹝醜﹞你眞卑陋。把明珠暗投。看區區龍門髙跳掛荷裘。

吿別了。你們快去收拾行李。後日一同上京。以文常友會。﹝小生﹞惟徳自成鄰。﹝醜下貼旦上﹞才喜烽塵息。還憐遊子身。適間畢相公說話。老身悉知。請問應試一事。公子去與不去。﹝小生﹞楊媽媽。小生只因父母飄流。盤纏缺欠。怎生去得。﹝貼旦﹞功名機會。挫過難逢。聞知公子舊居左近有个吉一叔。頗稱義俠。待我以情吿之。借銀十兩。盤纏前去。倘或不敷。再當措處。卽使老爺回鄕。老身自當代稟。

【雁來紅】登蟾窟入鳳樓。早乘風莫逗畱。便便擎出扳花手。休放些兒後。不信朱衣不點頭。公子。你年𨿽幼。功名可求。佩金章。靑驄驟。

﹝小生﹞借銀可用文約否。﹝貼旦﹞用的。紙筆在此。﹝小生哭介﹞我那爹娘呀。我烏古孫良禎。自爹娘生我。何曾借人財物。不想到有這个日子。媽媽。怎麼樣寫。﹝貼旦﹞胡亂寫幾句便了。﹝小生﹞

【前腔】揮柔翰。不自由。貸人財爲乏謀。寫來又怕逢銅臭。那念王孫舊。萬一不允呵。我難洗今朝滿面羞。媽媽。你情偏厚。哀憐楚囚。受千金。言非謬。

文約寫完。你就拿去。

﹝貼旦﹞手持文券乞豪門。

願得豪門肯濟貧。

﹝小生﹞惟有感恩幷積恨。

萬年千載不成塵。

第三十二出赴選

【光光乍】﹝淨上﹞阡陌有良田。市井有髙軒。若論做家貴勤儉。許誰見咱酒杯面。

運到頭來眼便花。布衣脫下換綾紗。若提十五年前事。鐵打心腸也軟些。自家吉一叔。早年零替。人皆掩鼻而過之。此日豪奢。人就掇醫而奉也。向遭離亂。幾至淪亡。近賊就擒。歸鄕復業。可惜烏古孫公這樣好人。一家星散。寸艸無遺。想我昔年受其大恩。未及涓埃之報。正是羔羊能跪乳。犬馬亦知恩。﹝貼旦上﹞

【臘梅花】年華有限愁病牽。杖藜幾步身先倦。喜得來此間。﹝淨﹞楊媽媽。經年不見。今日何來。﹝貼旦﹞才郞出路。特從尊處借盤纏。

﹝淨﹞自救且不暇。何暇去救人。﹝貼旦﹞非是老身吿借。請看這文約。﹝淨看介﹞呀。烏古孫公子一向到在你家。﹝貼旦﹞

【玉山頹】他家攖兵燹。倚孤孀情殊可憐。﹝淨﹞他父母也在宅上麼。﹝貼旦﹞錦鴛鴦飄逐波濤。石麒麟流落郊原。﹝淨﹞借銀何用。﹝貼旦﹞南宮赴選。爲只爲奚囊空尠。我靦腆持文券。望周全。倘春風得意百償千。

【前腔】﹝淨﹞我式微基賤。感烏公恩同二天。但求他海屋添籌。誰知道斗栱飛煙。那公子是个大器呵。鴻庠文彥。端的是王家楨幹。媽媽。你且收了文約。﹝貼旦﹞官人旣受烏公之惠。何不周濟其子。今反璧他文約。敢是不允麼。﹝淨﹞你那知我的心事來。報本生平願。意拳拳。翳桑饑士敢忘筌。

我與你同去見他。自有話說。﹝貼旦﹞如此甚好。﹝同走介﹞

【前腔】滄桑驚變。嘆興亡只爭後先。﹝淨﹞這裏是烏公廢宅。好感愴人也。逐秋風麋鹿羣遊。含夕照艸樹芉綿。﹝貼旦﹞盤旋緩轉。卻又到孤墳荒甸。公子有請。﹝小生上﹞靜裏觀經傳。正探玄。何方使客顧寒氈。

﹝淨﹞公子拜揖。﹝小生﹞足下何人。﹝貼旦﹞此間就是吉官人。﹝小生﹞失瞻了。﹝淨﹞公子幾時起程應試。﹝小生﹞期在明日。﹝淨﹞公子幼年。豈堪獨往。我小子情願奉陪到京。這一應盤費。俱在小子身上。請到寒家過宿。明日長行何如。﹝小生﹞學生素不識面。怎當如此眷愛。﹝淨﹞公子懸弧之日。小子感蒙尊翁大人呵。

【朱奴兒】承款接投轄盡歡。是日小子偶欠印子錢五千。被人席中索討。又承尊翁呵。更爲我代理逋錢。﹝貼旦﹞後來可曾送還。﹝淨﹞付與東流不索還。今日裏肯忘恩眷。相資伴。匆匆向前。多管赴瓊林宴。

﹝小生﹞媽媽。我𨿽承鄕丈厚情。揆理似難從命。﹝貼旦﹞

【前腔】你本是朱門少年。那曾慣走馬乘船。勸爾從權離故園。吉官人。凡百事仗君看管。老妾聊助路金一兩。更具薄酒三杯。相持餞。丁寧一言。須早寄泥金便。

﹝小生﹞我在此攪擾經年。贐儀豈堪再領。倘得飛騰。自當重報。我只索拜辭了。

【前腔】展驥足長安日邊。叨鶚薦上國招賢。愁殺娘行雪滿顚。腸斷處你暮年殘喘。相畱戀。雙雙淚漣。人遠別云迷汴。

煩媽媽去約畢相公。明早徑到吉宅相會。﹝貼旦﹞知道了。

﹝小生﹞攜囊負笈上瑤京。

﹝淨﹞專聽春雷第一聲。

﹝貼旦﹞離別不堪無限意。

﹝合﹞落霞孤鶩送人行。

第三十三出泣夜

【翠華引】﹝生上﹞晚景難堪顚沛。心中最苦流離。﹝旦上﹞寂寂更長漏永。頻頻夢想神馳。

﹝生﹞夫人。記得古人有言。不涉髙山。何以知顚墜之患。不臨深水。何以知沒溺之虞。論我這般富貴。焉知有此今日。﹝旦﹞相公。豈不聞舟不覆於龍門而覆於夷壑。車不摧於雁宕而摧於康衢。此皆爾我之數也。﹝生﹞言之有理。我想家財去可復來。孩兒失之烏有。多方尋取。未得確音。只是重擾許宅。殊切汗顏。近聞慶稚卿起拜元戎。剿除棒寇。此恨少舒萬一。當此片月侵窗。孤燈對壁。好冷落人也。

【尾犯序】愁對碧窗西。堪嘆夫妻一旦狼狽。怎效梁鴻。向衡門棲遲。思起。﹝旦﹞相公。敢思想在家受用麼。﹝生﹞並不爲重裀列鼎。﹝旦﹞莫非想著在朝榮貴麼。﹝生﹞也不爲鵷班豹尾。端只爲家山千里。芳艸冷淒淒。

【前腔】﹝旦﹞燈光月影照人離。今夕兒身知在何地。總夢裏相逢。怕不到東齊。悲喜。﹝生﹞夫人。你悲的何事。﹝旦﹞悲的是桑楡暮景。﹝生﹞有何可喜。﹝旦﹞喜的是干戈止矣。﹝生﹞這時候不知新姨丁香都流落在那裏。﹝旦﹞還憂慮霓裳僊子。和著小靑衣。

﹝外貼旦上小旦扮使女隨上﹞泣多盈袖血。吟苦滿頭霜。﹝外﹞賢弟。蘭膏漸燼。尙含楚客之悲。蓮漏將深。猶抱鮫人之泣。﹝生﹞許兄。我𨿽承飼雀之愛。難忘舐犢之情。哀動衷腸。聲聞髙枕。小弟其實有罪了。﹝外﹞汝嫂因見賢夫婦喞喞噥噥。特攜杯酒。用慰離愁。丫鬟取酒來。

【前腔】我驚聞烏夜啼。口口聲聲怨著分飛。賢弟。你暫爾寬懷。同細酌新醅。﹝生﹞相知。昔日間情隆刎頸。今日裏恩深入髓。承憐憫流離瑣尾。哺養好維持。

【前腔】﹝貼旦﹞夫人。你緣何愁未已。論月缺須圓燕去須歸。且笑語燈前。休得玉筯雙垂。﹝旦﹞聽啟。深愧我飄蓬斷梗。多感你投桃報李。分明是鷦鷯無倚。特借一枝棲。

﹝外﹞將進三杯酒。

﹝生﹞難消萬斛愁。

﹝貼旦﹞不勝依戀處。

﹝旦﹞明月下西樓。

第三十四出請假

【北點絳唇】﹝丑上﹞宮殿琉璃。旌旗翡翠。天顏喜。端拱垂衣。縹緲紅雲裏。

玉帛朝元萬國來。雞人曉唱午門開。春桃北極迎仙仗。日捧南山入壽杯。歌舜燻風鏗劍佩。祝堯嘉气藹樓臺。可憐四海車書共。重見蕭曹佐漢才。自家元朝中一員黃門官是也。恐有奏事官到來。只索伺候則个。﹝小生上﹞

【前腔】文物光輝。功名際會。榮珠履。濟濟威儀。始識朝廷禮。

白簡逐封狐。心將日月扶。願爲溫禦史。膽落李金吾。自家烏古孫良禎。幸脫雞窗之迹。喜叨虎榜之榮。昨蒙聖恩。考授江浙行臺禦史。我想善毀者難蔽人美。善譽者難掩人醜。今有所屬行中書省平章徹裏帖木兒。姦邪誤國。罪虐滔天。近以他人之女。冒爲公主所生。誑請珠袍。大乖典禮。若不糾繩。何以令後。但我父母飄零。要那功名何用。不免幷奏官裏。請假尋覓。多少是好。此間是午門了。

【神仗兒】鞠躬拜跪。山呼萬歲。對龍樓螭陛。小臣心懷悚懼。銜尺疏叩丹墀。

﹝醜﹞奏事官有何文表。就此披宣。﹝小生﹞

【入破第一】臣烏古孫良禎啟。踧踖重瞻對。謹奏聞宸衷聰睿。兩章公私之事。干冒天威。臣誠惶誠恐。稽首頓首。伏念微臣艸茅猥鄙。讀詩書苦志焚膏繼晷。總角遊庠序。因州郡薦科舉。三策獻大明殿裏。仰荷隆恩詔賜。臣居龍榜掛荷衣。尋奉欽除行臺禦史。

【入破第二】念臣素心忠孝昭天地。年方弱冠。何堪當此榮貴。論臣職守。揚淸激濁。維綱肅紀。請授靑鋒。先誅姦宄。

﹝醜﹞姦宄是誰。亟當直指。﹝小生﹞

【衮第三】徹裏帖木兒享厚祿況是先朝壻。他奉使嶺南違天諭。妨地利。卻把公方撓廢。重斂緡錢。更且毒流士庶。最可嗤補衮無功。賊國有議。

【歇拍第四】他污穢狼籍。平章浙地。臣又訪得以他人女爲己出。紊金枝冒請珠袍。合坐欺君之罪無赦除。悃愊愚言。伏惟鑑知。

﹝醜﹞第二章

疏幷奏上來。

【中衮第五】﹝小生﹞臣父名澤。任宣撫久已歸田裏。誰意棒胡寇陳州。焚屋宇。劫家資。骨肉分離。生不歸。死不知。瑣瑣臣軀。遭逢孑遺。

【煞尾】今日錦衣。父母無消息。臣在此朝霣涕。暮興思。痛親闈白頭時。烏鳥私懷實切。憂心如醉。念卑微。請假尋親。情出不已。

【出破】陛下鑑臣始終詞。俯乞賜恩旨。庶使臣忠子孝並得全美。臣無任瞻依仰戴。激切哀懇之至。

﹝醜﹞元來如此。我當與大人轉達天聽。可在午門外候旨。玉垣恩綍近。鐵面諫書來。﹝下小生起介﹞

【神仗兒】天門尙啟。遙瞻雉尾。吐霞光瑞气。但願吾皇如議。﹝末賷詔上﹞傳玉旨。出彤闈。

聖旨到來。跪聽宣讀。詔曰。臣道惟忠。子道惟孝。忠孝不虧。臣子之分。往者以爾英年持重。練達典章。擢居言職。必稱厥官。玆據所奏。朕甚嘉焉。徹裏帖木兒行類豺狼。欲同溪壑。姑奪身誥。貶徙南安。特給爾長假一年。賜令馳驛尋親。具慶之日。卽履原任。庶家庭之願不違。而朝廷之命不曠。謝恩。﹝小生﹞萬歲萬歲萬萬歲。老丞相。晚生正欲晉謁。請到朝房有一拜。仰荷陶鎔。深漸側陋。﹝末﹞偉哉良器。允矣巍科。我慶童今任中書左丞。皆賴尊翁培植。﹝小生﹞元來就是慶叔。家父時常在念。小侄分當侍立了。﹝末﹞

【刮鼓令】梅花信已違。嘆年光倏轉移。深記得同遊吳越。日日春風滿面吹。桃李自成蹊。堪憐故人。年將老矣。郞君重到鳳凰池。我徵剿棒胡之日。中途遇个道姑。云是尊翁的侍姬。下官給其符引。資其路費。﹝小生﹞多謝了。這是庶母。不知他從何往。﹝末﹞想儲君飛傍泰山棲。

賢侄遘難之事。我已頗悉。願乞再言其略。﹝小生﹞

【前腔】哀哀訴慘淒。爲兵戈起禍危。可憐我囊資劫盡。桂棟蘭橑一旦摧。父母久拋離。﹝末﹞你如今請假尋親。人之孝道。只是海宇茫茫。打從何覓。﹝小生﹞隨方遠遊。尋山問水。﹝作悲介﹞只愁風木有餘悲。﹝末﹞倘或尋之不見。可速赴任。再作區處。﹝小生﹞倘他飄零四海我也不回歸。

﹝末﹞今日暫別。尙有小敍。

﹝末﹞孝子尋親作遠遊。

君恩浩蕩幾時休。

﹝小生﹞直從天上期相見。

云底何曾是故丘。

第三十五出邂逅

【逍遙樂】﹝小旦上﹞鐘磬聲方盡。往事憑闌重自忖。俗緣隔斷不相親。一任紅亭花雨。翠館云屯。紫陌風塵。

爲倦看泉瀑。因饑采石英。乍尋山下路。聊作步虛聲。貧道避亂入山。修行結果。欲諳綠字。更慕丹文。悲憐烽火多驚。盼想家鄕何處。短髮飄蕭。宿膩不沾一縷。長眉散淡。舊愁猶帶三分。今乃仲秋天气。我且捧缽下山。探訪主家信息。姨母存亡。正是因嗟往事拋心力。六七年來楚水東。

【一江風】郁嶙峋。石磴蒼苔襯。見地簇銀丁嫩。步殷勤。羅襪生塵。兩瓣鞋兒褪。匆匆到野村。匆匆到野村。何須頻問津。料相逢剩有漁郞信。

出得山來。已入茂林幽徑。我且打坐一回。樹杪夕陽外。山村秋色來。﹝坐介醜上﹞

【前腔】嘆孤身。蹤迹無憑準。似柳絮隨風趁。奴家丁香。被賊擒至中途。以言誘脫。爭柰故園無主。舊路難投。我只得削髮爲尼呵。翦香雲。托缽空門。目斷淮寧郡。﹝小旦﹞遠遠望見比丘僧到來。且自走去罷。﹝醜﹞前邊有个道姑來了。他是蟠桃會裏人。蟠桃會裏人。﹝小旦﹞是位尼僧。﹝醜﹞那道姑到像我家新姨模樣。風流似小君。怕仲尼陽貨難廝認。

仙姑稽首。﹝小旦﹞師長貴處。﹝醜﹞陳州。﹝小旦﹞認得烏古孫家麼。﹝醜﹞是主家。你莫非是新姨。﹝小旦﹞呀。你元來是丁香。

【海棠花】﹝合﹞憶昔共邅迍。此日重親近。

﹝小旦﹞丁香。我向避泰山。久忘人世。你且把在家離情試說一徧。

【長拍】﹝醜﹞兵馬紛紛。兵馬紛紛。烽煙滚滚。提起怎禁銷魂。重樓疊館焰騰騰。玉石俱焚。﹝小旦作驚介﹞被焚了。如今主人在那裏。﹝醜﹞他沒處可藏身。做渚鴻林燕。各天飛遁。﹝小旦﹞此去無害便好。﹝醜﹞鎩羽西風吹正緊。多管是遭貧困。﹝小旦悲介﹞你爲何披剃。﹝醜﹞奴身被賊劫去。將言誘脫。因聞主人失所。向來尋覓無蹤。我今日呵。端恐路途未穩。學逃禪云外。覓个親人。

【短拍】﹝小旦﹞淚眼睜睜。淚眼睜睜。愁眉隱隱。早心隨一片飛雲。﹝醜﹞新姨幾時入山的。﹝小旦﹞山靜不知春。我到忘了。那棒胡可曾撲滅。﹝醜﹞天兵剿除久矣。﹝小旦﹞才聞得妖氛消盡。﹝醜﹞新姨下山。將欲何往。﹝小旦﹞卻訪東陵恩主。是何緣相遇舊時人。

﹝醜﹞如此同去尋訪。﹝小旦﹞只一件。你𨿽是个女僧。與我同行。殊不雅相。﹝醜﹞不妨。新姨請先行。每日待我遠遠尾隨便了。﹝小旦﹞這也使得。

【尾聲】﹝合﹞出幽林。忙前進。兩下裏轉添煩悶。怎忍見陣陣歸鴉送落曛。

﹝小旦﹞白雲來去兩無心。

﹝醜﹞山外靑山不易尋。

﹝合﹞獨有雜猿聲慟處。

行人聽得淚沾襟。

第三十六出尋親

【一翦梅】﹝外上﹞隱幾蕭條戴鶡冠。夢斷長安。喜醉云安。﹝生上﹞南樓秋思不勝寒。月漸團圞。人未團圞。

﹝外﹞二十餘年性自如。閒觀圖史興觀魚。﹝生﹞憐君已下陳蕃榻。更借愚公谷裏居。﹝外﹞潤甫賢弟。我看你憂子之心無日不在。獨不聞東門吳者果爲誰耶。﹝生﹞小弟非不知也。只因情關至愛。所以愚比喪明。﹝外﹞是則是矣。然而不尋排遣。何以解憂。叫院子取棋枰過來。﹝末上﹞撥悶惟棋局。忘言有匣琴。棋枰在此。﹝生外作弈棋介小生領左右上﹞

【望吾鄕】車馬盤桓。秋風古道難。思親日日神魂亂。﹝淨隨上﹞衰柳蟬聲斜陽岸。此際添愁嘆。﹝小生﹞吉一叔。此間有个許友文。曾官戶部。與家父莫逆之好。煩勞借問一聲。他家住在何處。﹝淨﹞借問來人。許戶部宅子在那所在。﹝內云﹞西首橋邊就是了。﹝合﹞穿蘿徑。過枳垣。故舊須尋盼。

﹝小生﹞吉一叔。請住那店中以待。﹝淨﹞謹領命。﹝下小生﹞左右的。把帖兒遞進去。﹝眾作遞介外作看念介﹞新授江浙行臺禦史通家小侄烏古孫良禎頓首拜。呀。賢弟。這帖兒可是令郞麼。﹝生﹞是小兒賤名。在那裏。﹝外﹞在門上。﹝小生﹞呀。爹爹到在這裏。﹝合﹞

【哭相思引】今日魆地相逢情何限。漫漫長夜重開旦。﹝生﹞孩兒。你母親也在此。﹝小生﹞母親有請。﹝貼旦旦同上介﹞可憐骨肉輕分散。忽聞耳畔聲聲喚。﹝相見介小生﹞

爹爹母親請坐。待兒參拜。﹝生﹞孩兒且住。我深賴許伯相畱。你可過來先拜謝了伯父母。﹝外貼旦﹞豈敢。﹝生拜介﹞

【賞宮花】通家幼晚。幸登龍始識韓。父母叨恩庇誓當效銜環。﹝外貼旦﹞羨爾看花遊上苑。慚予落日下西山。﹝小生回身拜生旦介﹞

【前腔】愁眉淚眼。念孩兒苦一般。定省暌違久。那更冷斑斕。﹝生旦﹞半喜半驚心未妥。恍疑伊在夢中還。

﹝生﹞孩兒。你自來倚傍誰家。遇此榮顯。﹝小﹞爹媽聽稟。

【小桃紅】風掀逐雁。雨打離鸞。好似我孤身竄也。深藉楊家嫗。撫視好供餐。又有个吉一叔呵。金相助。行作伴。叨中式繡成衣豸加冠。尋爹媽。因此上哀中款也。詔許乘驄馳驛返。瞥一見。破愁顏。孩兒請命之日。幷劾徹裏帖木兒這廝平昔情狀。奉旨貶徙南安去了。﹝生﹞此賊免官。吾之願也。﹝小生﹞除姦佞。寸心丹。

【下山虎】﹝生旦﹞追思底事。萬緖千端。舉目家何在。敎人怎不痛酸。久猜做月落梁空。瓶沈水寒。誰信相逢在此間。𨿽惜歸來晚。喜汝成名早拜官。﹝小生﹞爹爹母親。向來康健否。﹝生旦﹞幾度流年換。身康體安。只是懶把茱萸仔細看。

【蠻牌令】﹝外貼旦﹞你是風流終謁者。文學陸平原。恩榮占綺歲。別恨變成歡。頃刻裏藍田玉暖。瞬息間合浦珠還。﹝小生﹞小侄失問伯父母起居。罪希矜宥。﹝外貼旦﹞賢侄。嘆老朽時將闔棺。最堪憎頭上銀幡。

﹝外﹞夫人。你我且進去整備筵席。與賢侄洗塵。正是父母驚相問。鄰人笑共迎。﹝同貼旦下小生﹞爹爹。孩兒曾會見慶叔。感承他十分眷愛。祖餞郊外呵。

【醉歸遲】唱驪駒都門畔。綈袍戀戀垂靑盼。況臨行又付多情柬。慶叔剿賊之時。途中遇見新姨。贈其路金符引。﹝生旦﹞你可曾詢其下落。﹝小生﹞他東遊閒散。曾說向泰山宮觀。爹媽在上。兒想幼年新姨教我句讀。恩愛亦隆。今幸身榮。義當修報。卽日拜辭膝下。前去尋他。則索要投僊境。扣星壇。覓取他同上歸槎也。算卻先登彼岸。

﹝生﹞吉一叔先回去了麼。﹝小生﹞在外面。﹝生﹞早不說。院子。快請進來相見。﹝末﹞吉相公請進。﹝淨上﹞東西南北好行樂。與爾相隨萬里遊。小子吉一叔拜見。﹝生﹞小兒賴君照拂。老夫感戢無涯。﹝淨﹞大人恩徳如山。小子分當報效。老大人呵。

【憶多嬌】徳行寬。福壽完。桂子淸芬喜再扳。瓜瓞纏綿日漸繁。﹝合﹞翹企鄕關。翹企鄕關。且自干戈罷閒。

﹝小生﹞吉一叔。我欲借重足下先回。將書一封銀二十兩。煩付楊媽媽收取。慰其懸念。另銀三十兩。幷乞收去。稅一空房。待學生尋著庶母。與家大人一同回來居住。容當報謝不一。﹝淨﹞領命了。我且出去檢點行李進來。一見故人面。全消鄙吝心。﹝下生旦小生﹞

【尾聲】尺霧消。明星爛。從此長春無患。一片歸心下急湍。

﹝生﹞彩鳳飛來自九重。

﹝旦﹞離愁別恨盡成空。

﹝小生﹞今宵剩把銀缸照。

﹝合﹞猶恐相逢似夢中。

第三十七出會母

【風入松】﹝小旦上﹞天涯涕淚一身遙。回顧山頭靑小。﹝醜慢上﹞殊方僻徑隨心到。途路裏怎求安飽。﹝小旦﹞丁香走上來。你看風雨飄飉。只得趲行幾步。一霎時風吹雨瀌。﹝醜﹞此間有座古殿。我你盡堪避雨。聊止步。暫停勞。﹝小生帶左右上﹞

【前腔】藍輿野服出林臯。滿目殘花敗艸。流鶯不語秋將老。穩尋取蓬萊僊島。﹝眾﹞稟爺。雨漸大了。請往前面古殿上少坐片時。﹝小生﹞臨古剎鐘聲寂寥。﹝小旦﹞有人到來。你我且自回廊下去坐罷。﹝小生﹞閒坐處。意無聊。

左右的。俱到殿外伺候。﹝眾下介小旦﹞

【宜春令】回廊下燕雀巢。見空樓丹靑盡凋。斷碑磨篆。蝸蜒滿壁蛙生竈。想吾身尙有棲投。怕離人更無倚靠。蕭蕭。馳風驟雨。慘傷懷抱。

﹝醜﹞新姨。殿上坐著戴巾的。恰像公子一般。﹝小旦﹞難道是他。﹝醜﹞

【東甌令】看他眉兒秀。額兒峣。鵠峙鸞停一俊髦。﹝小生作走介丑張介﹞堂堂六尺年還少。舉止眞同調。﹝小旦﹞只是公子還覺短瘦些。﹝丑﹞兩三年不見舊丰標。肥瘦也難描。

﹝小旦﹞丁香。你且仔細再瞧他。﹝醜作笑介小生﹞

【三換頭】中心怖搖。是誰嘲笑。低回覷也。﹝醜﹞新姨來瞧。像得緊。﹝小生﹞聽聲聲喚瞧。且住。待我看是何人。呀。是个道姑和著尼姑嘲笑卑人。端詳容貌。卻原來兩个半老佳人。羽衣緇帽。叫左右進來。與我廊下喚那兩个出家人來問他。﹝眾﹞兩位師父。我老爺喚你。﹝丑諢介小生﹞好奇怪。那一種風流態。當年楊柳條。我道是誰。元來是我的娘。﹝小旦醜﹞果然是公子。﹝合﹞會合須臾。兩下相看淚更拋。

﹝小生﹞左右的。取冠帶過來。我那娘。你向在泰山。不知受了許多苦楚。

【劉潑帽】﹝小旦﹞白雲深所修淸醮。朝昏蓮炬蘭燒。爲伊家難把愁眉掃。﹝小生﹞庶母何往。﹝小旦﹞烽火消來討个音和耗。

﹝小生﹞丁香。你流落中途。因何祝發。﹝醜﹞

【三學士】堪憐祝發因彊暴。至今餘恨滔滔。﹝小生﹞我只道你失身於人了。﹝醜﹞我本是桑間少婦能存操。總有黃金不易挑。﹝小生﹞你也在泰山來麼。﹝醜﹞走破芒蹊尋舊主。比楓林葉亂飄。

﹝小旦﹞公子。你與老爺奶奶歸寧了未。﹝小生﹞庶母請上。兒當拜訴。

【大迓鼓】匆匆吐郁陶。爹媽見今寄寓淄水許戶部家中。幸然無恙。迹近鷦鷯。孩兒亦曾失散。幸得楊媽媽收畱。今日僥幸中式。除授行臺禦史呵。淮陰一飯恩終報。邾城三徙徳偏饒。﹝小旦﹞此地又非津要。公子爲何到此。﹝小生﹞兒在京師會見慶丞相。道及娘從泰山修行。所以特來迎候。特整蒲輪。迎歸故郊。

﹝小旦﹞我姨娘健否。﹝小生﹞孩兒別後。尙覺彊健。這些時也不知了。﹝小旦作悲介小生﹞天雨已止。請庶母登轎去罷。﹝小旦﹞我初意來訪你家信息。今已確知底止。我如今不去了。﹝小生﹞庶母差矣。孩兒幼承教誨。今始有成。正當奉養之秋。少展孝思之日。娘若不返。兒不徒行。﹝小旦﹞爾之厚情。我豈無意。但是旣出爾門。無復再歸之理。﹝小生﹞庶母怡養天年。喜有丁香作伴。孩兒另建庵院。竭誠奉侍何如。﹝小旦﹞斯言可矣。

【撲燈蛾】你雄占北海鰲。文變南山豹。我否極泰方來。喜遂首丘之願也。﹝醜﹞天長地老。頻看經典木魚敲。﹝小生﹞今日裏完璧返趙。同安樂。功名爭似孝名髙。

【尾聲】﹝合﹞謾委蛇淄靑道。萬里晴光重照。會見波恬蜃气銷。

山色初開雨乍收。

仙車才下五城樓。

回頭已失來時路。

但見羣峯疊疊秋。

第三十八出具慶

【遶地遊】﹝生上﹞眼底黃花傲曉霜。秋色老無柰重陽。﹝旦上﹞喜溢心頭。愁消眉上。歸去好徜徉。

﹝生﹞夫人。我家遭兵火。年薄桑楡。幸喜教子有成。此中憾俱冰釋矣。﹝旦﹞相公。譬如馬𨿽苦乎顚躓。今復騁乎康莊。鳳始難於罻羅。終至鳴於丹谷。將肅行李。請示歸期。﹝生﹞且伺孩兒覓取新姨到來。卽當謝辭許兄。起程便了。﹝小生小旦丑同上合﹞

【金菊對芙蓉】幾處悲傷。三年飄蕩。那堪岐路亡羊。﹝末上﹞門上人啟爺知道。二奶奶同小老爹進門。﹝生旦﹞呀。新姨來了。故人無恙。﹝相見介醜﹞丁香叩頭。﹝生旦﹞丁香也在此。怎的削了發。全不似舊日行藏。﹝合﹞延平劍合。尙餘惆悵。轉覺彷徨。

﹝小旦﹞貧道正來尋訪。中途適會公子。此亦天使其然。老爺奶奶請上。貧道稽首拜參。﹝生旦﹞方外之人。免賜拜禮。

【催拍】﹝小旦﹞嘆孤蹤飄零異方。賴重恩攜歸故鄕。﹝小生﹞雲山渺茫。雲山渺茫。邂逅中途。望出非常。﹝生旦﹞丁香。自爾失散。不堪其憂。玆乃披剃。打從何來。﹝醜﹞避暴披緇。走覓髙堂。﹝生旦﹞我和你行色匆忙。說不盡這衷腸。

院子。快請你老爺奶奶出來奉別。﹝末應下外貼旦上﹞

【前腔】悲相送長徵洛陽。布私忱雙南是將。﹝生﹞小弟因家業荒廢。兒媳未諧。暫爾吿歸。卽圖修報。﹝外﹞老夫方欲具餞。弟何歸之匆匆。薄具贐金四十兩。幸惟莞存。﹝生﹞攪擾有年。豈敢再受。﹝眾交拜介﹞情濃意長。情濃意長。沛雨甘霖。憔悴生香。﹝貼旦﹞夫人。此間就是新姨麼。﹝旦﹞正是。﹝貼旦﹞那一位師父。﹝旦﹞侍女丁香。﹝小旦醜﹞自媿駑駘。幸覩容光。﹝外貼旦﹞堪羨你潔操冰霜。參金母禮空王。

﹝生﹞許兄穩便。肅此謝別。﹝外﹞送至前途。方敢分手。﹝同貼旦唱﹞

【大環著】望河橋祖帳。望河橋祖帳。景日蒼黃。攜手同行。不勝悒怏。試聽驪駒三唱。無限淒涼。﹝生旦小生小旦丑同﹞深感取幾年依仗。最堪憐霎時飛揚。願此去魚來雁往。﹝合﹞離情況。別淚汪。社燕西歸。伯勞東向。

﹝生﹞兄嫂請回。不敢遠勞了。﹝外﹞從命了。在路誰非客。還家卽是鄕。﹝同貼旦下眾合﹞

【越恁好】笑歌還撫掌。笑歌還撫掌。夙恨付滄浪。三三兩兩。車兒軋。馬兒驤。杏花重發舊時門巷。同棲鳳凰。僊人身度赤城梁。才郞名掛黃金榜。

【尾聲】一門賢孝堪誇奬。羞殺人間多少薄幸郞。況且友義臣忠備五常。

須信人生貴弄璋。

更難妻妾並賢良。

編成風世新奇記。

前渡烏公後狄郞。

四賢記終

