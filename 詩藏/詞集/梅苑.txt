

欽定四庫全書

集部十

梅苑

詞曲類二【詞選之屬】提要

【臣】等謹案梅苑十卷宋黃大輿編大輿字載萬錢曽讀書敏求記引王灼之語云字載方殆書萬爲萬又訛萬爲方如蕭方等之轉爲萬等歟其爵裏未詳厲鶚宋詩紀事稱爲蜀人亦以原序自署岷山耦耕及成都文類載其詩以意推之耳無確證也王灼稱大輿歌辭與唐名輩相角其樂府號廣變風有賦梅花數曲亦自奇特然樂府今不傳惟此集僅存所錄皆詠梅之辭起於唐代止於南北宋間自序稱已酉之冬抱疾山陽三徑埽迹所居齋前更植梅一株晦朔未周略已粲然於是錄唐以來才士之作以爲齋居之玩命之曰梅苑考已酉爲建炎二年正髙宗航海之嵗山陽又戰伐之衝不知大輿何以獨得蕭閒編輯是集殆已酉字有誤乎昔屈宋徧陳香艸獨不及梅六代及唐篇什亦寥寥可數自宋人始絕重此花人人吟詠方回撰瀛奎律髓於著題之外別出梅花一類不使混於羣芳大輿此集亦是志也𨿽一題裒至數百闋或不免窠臼相因而刻畫形容亦往往各出新意固倚聲者之所采擇也集中兼采蠟梅蓋二花別種同時義可附見至九卷兼及楊梅則務博之失不自知其泛濫矣乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

梅苑序

自瓊林琪樹瑤華綠蕚之異不列於人間目所常翫如予東園之梅可以首眾芳矣若夫呈妍月夕奪霜雪之鮮吐嗅風晨聚椒蘭之酷情涯殆絕鑑賞斯在莫不抽毫遣滯劈防舒聚召楚云以興歌命燕玉以按節然則妝臺之篇賔筵之章可得而述焉已酉之冬予抱疾山陽三徑掃迹所居齋前更植梅一株晦朔未逾略巳粲然於是錄唐以來詞人才士之作以爲齋居之翫目之曰梅苑者詩人之義托物取興屈原制騷盛列芳艸今之所錄蓋同一揆聊書卷目以貽好事云岷山藕耕黃大輿載萬序

欽定四庫全書

梅苑卷一

宋黃大輿編

勝勝慢

【闕】

欺寒衝暖占早爭先江南又報南枝暗香疏影偏宜映月臨池天然素肌瑩骨笑等閒紅紫芳菲勞夢想正玉人嬌困弄粉妝遲長恐行歌聲斷尢堪恨無情塞管輕吹寄逺丁寧折贈隴首相思前村夜來雪裏滯東君須索饒伊爛漫也算百花猶自不知

又

嚴凝天气近臘時節寒梅暗綻疏枝素艷瓊苞盈盈掩映亭池雪中欺寒探暖替東君先報芳菲暗香逺把荒林幽圃景致妝遲別是一般風韻超羣卉不待澹蕩風吹雅態儀容特地惹起相思折來畫堂宴賞向尊前吟詠憐伊漸開盡算閒花野艸怎知

又

寒應消盡麗日添長百花未敢先折冷艷幽香分過溪南春色調酥旋成素蘂向碧瓊枝頭勻滴愁腸斷怕韶華三弄雪映溪側應是酒防人靜香散處惟見玉肌冰格細細疏風淸態爲誰脈脈芳心向人似語也相憐風流詞客待宴賞伴嬌娥和月共摘

漢宮春

李漢老

瀟灑江梅向竹梢疏處橫兩三枝東君也不愛惜雪壓霜欺無情燕子怕春寒輕失花朝卻是有年年塞鴈歸來曽見開時淸淺小溪如練問玉堂何似茆舎疏籬傷心故人去後冷落新詩微云澹月對江天分付他誰空自憶淸香未減風流不在人知

又

梅蕚知春見南枝向暖一朶初芳冰淸玉麗自然賦得幽香煙庭水榭更無花爭染春光休謾說桃夭杏冶年年蝶閙蜂忙立馬竚凝情久念美人自別鱗羽茫茫臨岐記伊尙帶宿酒殘妝云疏闊怎知他千里思量除是托多情驛使殷勤折寄仙鄕

又

雪打風摧正籬枯壁盡卻有寒梅衰柳敗蒲礙眼喜見芳蕾江村路曲問靑簾與酌余醅須慿取東君爲我一枝先寄春來寂寞槿門牛巷有淸香自倚不怕低回終須防逄賞目健步移栽孤芳素艷敢煩他蜂蝶相陪偏愛有春風靳惜同時不放花開

又

防防江梅對寒威彊出一卉新奇零珠碎玉爲誰宻上南枝幽香冷艷縱孤髙卻遣誰知惟只有江頭驛畔徵鞍獨爲遲遲聊撚粉香重閣問春來甚日春去何時移將院落算應未肯頭低無人共折傍溪橋雪壓霜欺君不見長安陌上只誇桃李芳菲

又【蠟梅】

張子野

紅粉苔墻透新春消息梅粉先芳奇葩異卉漢家宮額塗黃何人鬭巧運紫檀翦出蜂房應爲是中央正色東君別與淸香仙姿自稱霓裳更孤標俊格非雪淩霜黃昏院落爲誰宻解羅囊銀瓶注水浸數枝小閣幽窗春睡起纖條在手厭厭宿酒殘妝

江梅引

柳耆卿

年年江上見寒梅防枝開暗香來疑是月宮仙子下瑤臺冷艷一枝𨿽在手故人逺相思切寄與誰怨極恨極嗅玉蘂念此情家萬里暮霞散綺楚天外防片斜飛爲我多情特地防徵衣我巳飄零君又老正心碎那堪聞塞管吹

水龍吟

夜來深雪前村路應是早梅初綻故人贈我江南春信南枝向暖疏影橫斜暗香浮動月明淸淺向亭邊驛畔行人立馬頻回首空腸斷別有玉溪仙館壽陽人初勻粉面天教占了百花頭上和羮未晚最是傷情處髙樓上一聲羌管仗誰人說與東君畱取倚防干看

又

雪霏冰結霜凝是誰透得春工意南枝向暖江邊嶺上獨先眾卉閒態幽姿綠窗紅蔕粉英金蘂念冰膚秀骨人間要見除非是眞仙子羌管且休橫吹待佳人新妝初試鸞臺曉鑑人花相對何須更比疏影橫斜暗香浮動月低風細又豈知漸結枝頭翠玉有和羮美

又

孔方平

歲窮風雪飄零望迷萬里云垂凍紅綃碎翦凝酥繁綴煙深霜重疏影沈波暗香和月橫斜浮動悵別來欲把芳菲逺寄還羌笛吹三弄寂寞玉人睡起污殘妝不勝嬌鳯盈盈山館紛紛客路相思誰共才與風流賦稱淸艶多情惟宋算襄王枉被梨花瘦損又成春夢

又

去年今日關山路疏雨斷魂天气據鞍驚見梅花的皪籬邊水際一枝折得雪妍冰麗風梳洗正水村山館倚防愁寄有多少春情意好是孤芳莫比自不分歌梁舞地砌香庭影髙禪文友淸談相對琴韻初調茗甌催防鑪薫欲試向此時一段風流付與晉人標致

又

孔處度

數枝淩雪乘冰嫩英半吐瓊酥防南州故苑何郎遺詠風臺月觀疏影橫斜暗香浮動水寒云晚笑浮花浪蘂嬌春萬里空零落愁鶯燕遊子寂寞暮景向天邊防回相見玉人纖手殷勤攀贈欲待微盼越使歸來漢宮妝罷昭華流怨念湘江夢杳窗前疑是此情何限

又

淡煙池館霜飇乍又是年華暮黃花老盡丹楓舞困江梅初吐防綴南枝暗傳春信玉苞微露憑危防空斷誰家素臉遙山逺空凝竚昨夜一枝開處正前村雪深幽曙看來只恐瑤臺雲散玉京人去庾嶺寒餘漢宮妝曉飛堆行仗誰人借取孤芳雅致作春光主

念奴嬌

李久善

東君試手向南枝著意爭先時節縱有丹靑誰便忍輕防肌膚冰雪色借瓊瑰香分蘭麝先自標孤潔衝寒獨秀悞他多少蜂蝶縞練不染緇塵算來只合是廣寒宮闕未問陽和先占取前村一溪風月畱取淸芬主張眞態驛使休輕折梢頭靑子異時風味甚別

義

朱希眞

見梅驚喚問經年何處收香藏白似語如愁還笑我何苦紅塵久客觀裏栽桃仙家種杏總是成疏隔千林無伴淡然獨傲霜雪且與管押春回孤標爭肯逐雄蜂雌蝶豈是無情知受了多少淒涼風月寄隴程遙和羮心在忍使芳菲歇溪邊寂寞可憐誰爲攀折

又

肥紅綻把芳心輕吐香噴淸絕日暮天寒獨自倚修竹冰淸玉潔待得春來百花若見掩面應羞殺當風抵犯寒則怕吹霎瀟灑愛出墻東途中遙望巳慰人心渴鬭壓防幹人面共花面難分優劣嚼蘂防香淩波微步雪沁吳綾襪玉纖折了殢人須要斜插

又

曾公衮

片帆暮落正前村梅蘂愁人如雪南陌西溪長記得疏影橫斜時節六出冰姿玉人微步笑裏輕輕折蘭房沈醉暗香曽共私竊回首萬水千山一枝重見處離腸千結料想臨鸞消瘦損時把啼痕紅浥怎得伊來許多幽恨共撚靑梢說如今千里斷魂空對明月

又

蘇仲及

問梅何事對巖東微笑暗中輕馥韻絕姿髙直下視紅紫端如童僕繞樹千回臨風三嗅待與論心曲何人還解爲伊特地靑目瀟灑些个精神誰憐孤瘦正無語幽獨不許春知應自負一生風月心足傲雪難陪欺霜無伴耿耿橫修竹紛紛桃李看時不覺都俗

又

邵公濟

天然瀟灑盡人間無物堪齊標格只與嫦娥爲伴侶方顯一家顏色好是多情一年一度首作東君客竹籬茆舎典型別是淸白惆悵玉杵無慿藍橋人去空鎖神仙宅今日天涯憑馬上忽見輕盈冰魄恰似當年溫柔鄕裏曉看新妝額臨風三嗅挽條不忍空摘

又

歲華漸杪又還是春也難禁愁寂欲探疏梅獨自个防訪山村水驛路轉斜谿竹低墻短應是瑤姬宅玉蕤不動月輪寒浸國色回首故國風光只因淸好重作江南客堪笑廣平爭解我羈旅芳心脈脈不借鉛華枝頭雪霽愈見香肌白髙樓且住恁渠一弄篴

又

蘭枯蕙死向竹齋深處誰傳消息霜雪藂中渾似个縹緲吳人標格絳蕚微深瓊苞不露自與塵凡隔黃昏遙見一枝煙淡籠白曽記霧閣云窗飛香結篆佳句應難得道韞能文終未勝瀟灑風流姿質待到春來滿城桃李相並無顏色殷勤祝付畫樓休品長笛

花心動

偏憶江梅有塵表丰儀世外標格低傍小橋斜出疏籬似向隴頭曽識暗香孤韻冰霜裏初不怕春寒要勒問桃李盈門乍生向前爭得省共蕭娘去摘纎玉映瓊枝照人一色淡粉暈酥多少工夫到得壽陽宮額再三畱待東君管都醉別花不惜但只恐髙樓又三弄笛

又【蠟梅】

春欲來時看雪裏新梅品流珍絕气韻楚江顏色中央數朶巧鎔香蠟嫩苞珠涙圓金燭嬌腮潤蜂房微缺畫欄悄佳人道妝醉吟風月淡白輕紅謾說算何事東君用心偏別賦與異姿添與淸香何堪苦寒時節但教開後金尊滿休惆悵落時歌闋斷腸也繁枝爲誰贈折

賞南枝

曽子固

暮冬天地閉正木凍折瑞雪飄飛對景見【闕】南嶺梅露防防淸雅容姿丹染蕚玉綴枝又豈是一陽有私大抵是化工獨許占卻先時霜威莫苦淩持此花根性想羣卉爭知貴用在和羮三春裏不管綠是紅非攀賞處宜酒巵醉撚嗅幽香更奇倚防幹何人去囑管休吹

洞庭春色

絳蕚欺寒暗傳春信一枝乍芳向籬邊竹外前村雪裏靑梢猶瘦疏影溪傍惹露和煙凝酥艷似瀟灑玉人初試妝江南路有多情竚立回盡柔腸倚樓最難忘處正皓月千里流光縱廣平心勁難思麗句少陵詩興猶愛淸香休怪東君先畱意問他日和羮誰又彊還輕許笑淩空檜影松蔭交相

孤鴈兒【並序】

李易安

世人作梅詞下筆便俗予試作一篇乃知前言不妄耳

藤牀紙帳朝眠起說不盡無佳思沈香斷續玉罏寒伴我情懷如水笛聲三弄梅心驚破多少春情意小風疏蕭蕭地又催下千行淚吹簫人去玉樓空腸斷與誰同倚一枝折得人間天上沒个人堪寄

沁園春

山驛蕭疏水亭淸楚仙姿太幽望一枝穎脫寒流林外爲傳春信風定香浮斷送光陰還同昨夜葉落從知天下秋憑防處對冰肌玉骨姑射來遊無端品笛悠悠似怨感長門人淚流柰微酸已寄靑靑杪助當年太液調鼎和饈樵嶺漁橋依稀精彩又何借紛紛俗士求孤標在想繁紅閙紫應與包羞

眞珠髻【紅梅】

重重山外苒苒流光又是殘冬時節小園幽徑池邊樓畔翠木嫩條春別纖蘂輕苞粉蕚染猩猩鮮血乍防日好景和風次第一齊催發天然香艷殊絕比雙成皎皎倍增芳潔去年因遇東歸使指逺恨意曽攀折豈謂浮雲終不放滿枝明月但嘆息時飲金鐘更繞叢叢繁雪

逺朝歸

金穀先春見乍開江梅晶明玉膩珠簾院落人靜疏煙細橫斜帶月又別是一般風味金尊裏任遺英亂防殘粉低墜惆悵杜隴當年念水逺天長故人難寄山城倦眼無緒更看桃李當時醉魄算依舊裵回花底斜陽外謾回首畫樓十二

又

新律才交早舊梢南枝朱污粉膩煙籠淡妝恰值雨膏初細而今看了記他日酸甜滋味多應是伴玉簪鳯釵低亞斜墜迆邐對酒當歌眷戀得芳心竟日何際春光付與尢是見欺桃李叮嚀寄語且莫負尊前花底沈醉盡銅壺漏傳三二

撃梧桐

雪葉紅凋煙林翠減獨有寒梅難並瑞雪香肌碎玉奇姿迥得佳人風韻淸標暗折芳心又是輕泄江南春信最好山前水畔幽閒自有橫斜疏影盡日憑防防思無語可惜飄瓊飛粉但悵望王孫未賞空使淸香成陣怎得移根帝苑開時不許眾芳近免教向深巖暗谷結成千萬恨

泛蘭舟

霜月亭亭時節野溪開冰灼故人信付江南歸也仗誰托寒影低橫輕香暗度疏籬幽院何在秦樓朱閣稱簾幙攜酒共看依依承醉更堪作雅淡一種天然如雪綴煙薄腸斷相逢手撚嫩枝追思渾似那人淺妝梳掠

十月梅

千林凋盡一陽未報巳綻南枝獨對霜天冒寒先占花期淸香映月浮動臨淺水疎影斜欹孤標不似綠李夭桃取次成蹊縱壽陽妝臉偏宜應未笑天然雅態冰肌寄語髙樓憑欄管休吹東君自是爲主調鼎鼐終付他時從今防綴百艸千花須待春歸

梅苑卷一

欽定四庫全書

梅苑卷二

宋黃大輿編

驀山溪

曹元寵

洗妝眞態不在鉛華禦竹外一枝斜想佳人天寒日暮黃昏小院無處著淸香風細細雪垂垂何況江頭路月邊疎影夢到消魂處結子欲黃時又須作亷纖微孤芳一世供斷有情愁消瘦卻東陽也試問花知否

又

冰肌玉骨不與凢花數一防破淸香這心情更誰爲主愁春歸晚時被亷纖瓊枝上淚淋浪似恨孤芳處幽姿標格獨向江頭路擬待使君來把芳心丁寧分付疎籬茆舎回首試輕辭爭望逺嫁東風對玉堂同處

又

梅傳春信又報年華晚昨夜半開時似雪到梢頭未徧凝酥綴粉綽約玉肌膚香黯澹月朦朧誰是黃昏伴故園深處想見孤根暖千里未歸人向此際只回淚眼憑誰爲我折寄一枝來凝睇久俯層樓忍更聞管

又

淸江平淡疏和煙染春在廣寒宮付江梅先開素艷年年第一相見越溪東云體態雪精神不把年華占山亭水榭別恨多銷黯又是主人來更不負香心一防題詩才思淸似玉壺冰輕回顧落尊前桃杏聲華減

又

素苞淡注自是東君試占斷隴頭光正雪裏前村獨步一枝竹外日暮怯輕寒山色逺水聲長寂寞江頭路小橋斜渡人靜銷魂處澹月破黃昏疎影浮淸香暗度竹籬茅舎斜倚爲誰愁應有恨負幽情惟恐風姨妒

又

沙塘水淺又一番春信玉體不知寒襯修篁防苞隱映幽香荏苒不譲灑薔薇彎月冷漫漣漪云斷淸香影朱扉深處謝絕塵埃境百艸未開花霜雪裏教伊孤另東風世態只戀碧桃枝曲玉管且休吹免使成遺恨

又

前村昨夜先報春消息庾嶺一枝開見行人頻頻顧惜東君布巧妝蘂似裁成疎竹外小溪邊雪裏藏春色朔風吹綻不假和風折根暖獨亨嘉向百花頭先占得髙樓笛且勸莫淒然協帝夢起商巖須盡調羮力

又

冰肌玉骨未假鉛黃借豈是占年芳又只恐嫌春不嫁十分淸痩可有閒愁沙路晚雪村晴半幅江南畫林間繋馬曽憶關山夜醉袖惹香歸悞防回燈前嬌雅如今老矣無計柰春何人去後獨來時風月閒亭榭

又

前村雪裏度一枝春信況自占年芳淡妝梳常嫌脂粉櫻唇輕捧何似鶴頭紅香陣陣回輿認摘有金巵醖佳人嗅處微把香塵噴懊惱故無言使人見重重再問它年寄與惟有隴頭人春未困香尢嫩好與添風韻

又

郊居牢落一水流淸淺憶得去年冬數枝梅低臨水畔今朝重見把酒祝東風和雪看整凝眸宛若江南岸浮生瞥爾勸汝休嗟嘆不覺失芳心柳腰軟纖纖仍換一朝光景休恁作渾閒春不逺且追遊又辦防芳宴

又

重黎黙運可意縈人處淸楚玉蕤仙獨幽棲村溪月塢冰腮露鬢佳致在西湖月出早雪消遲立馬紅墻序寒梢微蕚防防蠅頭許欲露小檀心似生怕施朱紅紫返魂香細堪弔獨醒人臨澤國襲淸風且詠離騷句

又

前村雪裏漏泄春光早似待故人來束芳心幽香未老溪邊昨夜過卻參橫云旖旎玉玲瓏不遣纖塵到無情有意寂寞誰知道幽夢覺來時淡無言風淸月暸何郎去後憔悴少新詩空悵望倚樓人玉笛霜天曉

又

竹籬茆舎底是藏春處玉菩鎖檀心帶黃昏輕煙細神淸骨瑩端似雪堂仙臨歲晚傲寒威寂寞江村住瓊林閬苑有信終啼去冷暖笑凡情辧南枝北枝防許靈芳絕艷知肯爲誰容東閣裏西湖畔總與花爲主

又

歲寒遼邈望斷江南信墻外一枝斜對蘭堂綺羅隱映水淸月淡疑是壽陽妝煙浪急小橋橫防防疎淸影天姿瀟灑不減瑤臺韻占斷玉樓春被松筠笑他孤冷幽人何在無處覓餘寒疎過淚防深枉了衷腸恨

又【翦防梅花】

危欄獨倚往事思量徧回首掩朱扉斂雲鬟閒拈鍼綫輕羅碎翦縫个小梅花燈閃閃夜沈沈玉指輕輕撚寒苞素艷渾似枝頭見半折與初開誰贏得江南手段玉冠斜插惟恨欠淸香風動處月明時不怕吹管

又【墨梅荊楚間鴛鴦梅賦此】

周忘機

江南春信望斷人千里魂夢入花枝染相思同心並蒂鴛鴦名字嬴得一雙雙無限意凝煙水念逺教誰寄毫端寫興莫把丹靑擬墨客要卿卿想臨池等閒抗洗香衣黯淡元不浣細塵憐縞袂東風裏只恐於飛起

又【畫梅】

孤村冬杪有景眞堪畫茆舎繞疎籬見一枝寒梅瀟灑欲將詩句擬待說包容辭未盡意悠悠難把精神寫臨溪疎影都是前人話此外更何如更須索良工描下明窗淨幾長做小圖看髙樓笛盡放吹不怕隨聲謝

又【蠟梅】

黃苞初綻誰向江頭寄天賦與淸香笑紅顏呈顏逞媚低垂花面不與眾爭妍尙向未先羣卉獨稟中央气何須施巧防綴芳叢裏只恐暗防香誤蜂兒歸來故壘玉纖折處金鐘邑相宜朔風寒空雪墜痛賞休辭醉

又【蠟梅】

梅梢破蕚巳見春心了別有淡容儀又不與嫣然同笑東風翦蠟簇作閙蛾兒冰未泮水猶寒散在千林表輕衫小防行盡荒山道一點麝臍香惱看人多多少少月斜門掩消損怕黃昏淸影亂翠幃深且喜歸來早

又【蠟梅】

小山蒼翠竹影橫窗畔靑縷斷薫鑪覺身居風臺月觀淸香招近誰爲值幽叢金作蓓蕾成花尙帶鵞黃淺漢宮半額未許人間見不比嶺前梅問無因天髙水逺宜煙宜淡淡一枝春蘂好與綴新詩只恐冰生硯

又【蠟梅】

江南春信巳過長安路柳眼尙貪眠又爭知先傳春去東風漏泄休更殢垂楊深雪裏一枝開誰占先春處當時馬上回首曽凝顧水淺月黃昏倚瓊枝誰家亭戶一聲管遺恨到如今憑欄處賞花時莫使花輕負

又【野梅】

當時曽見上苑東風暖今歲卻相逄向煙村亭邊驛畔垂鞭立馬一晌黯無言江南信壽陽人悵望成腸斷瓊妝雪綴滿野空零亂誰是倚防幹更那堪鳴笳吹管疎枝殘蘂猶嬾不嬌春水淸淺月黃昏冷淡從來慣

梅花引

劉均國

千里月千山雪梅花正落寒時節一枝昻一枝藏淸香冷艷天賦與孤光孤光似被珠簾隔風度煙遮好顏色粉垂垂玉累累先春挺秀不管百花知似霜結與霜別莫使幽人容易折短墻邊矮窗前橫斜峭影重疊鬭嬋姢黃昏慣聽樓頭角只恐聽時零亂落醉來看縈絆麗人瀟灑倚防幹

又

園林靜蕭索景寒梅漏泄東君信探春回探春回四時卻被伊家苦相催夭桃紅杏誇顏色爭似情懷雪中折綻芬芳噴淸香壽陽宮裏愛學靚梳妝江村畔開爛漫看看又近年光晚冒嚴寒冒嚴寒遊蜂戱蝶莫作等閒看故人別後知何處春色嶺頭逢驛使贈新詩折髙枝樓上一聲管不須吹

緑頭鴨

斂同云破臘雪霽前村占陽和孤根先暖數枝巳報新春如靑女謾同素質笑姑射難並天眞疎影橫斜澄波淸淺暗香浮動月黃昏山驛畔行人立馬回首防銷魂江南逺隴使趂程踏盡冰防有个人人玉肌偏似移我索對金尊撚纖枝鬢邊斜戴嗅芳蘂眉暈潛分素臉籠霞香心噴日壽陽妝罷酒初醒待調鼎須貪結子忍見落紛紛宿天曉愁聞畫角聲斷譙門

花犯

周美成

粉墻低梅花照眼依然舊風味露防輕綴凝淨洗鉛華無限淸麗去年勝賞曽孤倚冰盤同防喜更可惜雪中髙樹香篝薫素被今年對花最忽忽相逄似有恨依依愁悴凝望久靑苔一簇春飛墜相將見脆圓薦酒人正在空江煙浪裏但夢想一枝瀟灑黃昏斜照水

金盞倒垂蓮

依約疎林見盈盈春意防防霜蕤應是東君試手作芳菲粉面倚天風微笑是日暖雪巳晴時人靜麼鳯翩翩踏碎殘枝幽香渾無著處甚一般露獨占淸奇澹月疎云何處不相宜陌上報春來也但緑晴靑子離離桃香應仗先容次第追隨

梅香慢

髙閣寒輕映萬朶芳梅亂堆香雪未待江南早冠百花先占一陽佳節翦防凝酥無處學天然奇絕便壽陽妝工夫費盡艷姿終別風裏弄輕盈掩珠英明瑩待臘飄烈莫放芳菲歇剰永宵歡賞酒酣吟折倒玉何妨且聽取尊前新闋怕笛聲長行雲散盡謾悲風月

罥馬索

曉窗明庭外寒梅向殘月吳溪庾嶺一枝偸把陽和泄冰姿素艷自然天賦品格眞香殊常別柰北人不識南枝喚作臘前杏先發奇絕照溪臨水素禽飛下玉羽瓊芳聞淸潔懊恨春來何晚傷心鄰婦爭先折多情立馬待得黃昏疎影好似微酸結恨馬融一聲笛起處紛紛落如雪

甘露歌

王介甫

折得一枝香在手人間應未有疑是經春雪未消今日是何朝盡日含毫難比興都無色可並萬里晴天何處來眞是屑瓊瑰天寒日暮山谷裏的皪愁成水地上漸多枝上稀惟有故人知

六麼令

晏同叔

雪殘風信悠颺春消息天涯倚樓新恨楊柳防絲碧還是南云鴈少錦字無端的寶釵瑤席香溢歌聲作尊前未歸客遙想疎梅此際月底香英白別後誰繞前溪手揀繁枝摘莫道傷髙恨逺付與臨風笛盡堪愁寂花時往來更有多情个人憶

定風波慢

漏新春消息前村數枝楚梅輕綻【闕】雪艷精神冰膚淡紵姑射依稀見冷香凝金蘂淺靑女饒伊妒無限堪羨似壽陽妝閣初勻粉靣纖條緑染異羣葩不似和風扇向深冬免使遊蜂舞蝶撩撥春心亂水亭邊山驛畔立馬行人暗腸斷吟戀又忍隨管飄零千片

慶春澤

曉風嚴正蕭然園薄霧微罩梅漸弄白聳危苞勻勝胭脂半防瓊瑰小望江南信息何杳縱壽陽妍姿學就新妝暗香須少幽艷滿寒梢更遊蜂舞蝶渾無飛繞天賦品格借東皇施巧孤根占得春前俊笑雪霜謾欺容貎況此花髙彊終待和羮肯饒芳艸

風流子

李坦然

東君𨿽不語年華事今歲恰如期向寒望中曉霜淸處領些春意開兩三枝又不是山桃紅錦爛溪柳緑揺絲別是一般孤髙風韻終裁纖蕚冰翦芳蕤淸香逺有意輕飄度勾引防句新詩須是放懷追賞莫恁輕離更嫦娥爲愛寒光滿地故移疏影來伴南枝誰道壽陽妝淺偏入時宜

尉遲杯

歲雲暮嘆光陰苒苒能防許江梅尙怯餘寒長安信音猶阻春風無據憑防久欲去還凝竚憶溪邊月下裵回暗香疎影庭戶朝來凍解霜消南枝上香英數點微露把酒看花無言有淚還是那時情緒花依舊辰妝何處謾嬴得花前愁千縷盡髙樓畫角頻吹任教紛紛飛絮

木蘭花慢

望陽生漸布見梅蕚暖初回向雪裏一枝才苞素艷巳占春臺煙籠半含粉靣透淸香暗觸滿襟懷可惜前村望斷魏林庾嶺栽培皚皚嫩蘂淸光凝笑也恁風猥但折取行人途中對酒不用尊罍分芳正當歲暮謾休誇桃李苦相催早報明年律應又還依舊先開

又

飽經霜古樹怕春寒趂臘引靑枝逗一點陽和隔年信息逺報佳期淒葩未容易吐但凝酥半靣防胭脂山路相逄駐馬暗香微染徵衣風前裊裊含情𨿽不語引長思似怨感芳姿山髙水逺折贈何遲分明爲傳驛使寄一枝春色寫新詞寄語市橋官柳此先占了芳菲

最髙樓

梅花好千萬君須愛比杏兼桃猶百倍分明學得嫦娥樣不施朱粉天然態蟾宮裏銀河畔風霜耐嶺上故人千里外寄去一枝君要防表江南信相思防淸香素艷應難對滿頭宜向尊前戴歲寒心春消息年年在

尾犯

輕風淅淅正園林蕭索未回暖律嶺頭昨夜寒梅初發一枝消息香苞漸折天不許雪霜欺得望東吳驛使西來爲誰折贈春色玉瑩冰淸容質迥不同羣花品格如曉妝勻罷壽陽香膾徐妃粉額好把瓊英摘頻醉賞舞筵歌席休待聽嗚咽臨風數聲月下吹笛

望逺行

重陰未解又旱是年時梅花爭綻暗香浮動疎影橫斜月淡水淸亭院好是前村雪裏一枝開處昨夜東風布曖動行人多少離愁腸斷凝戀天賦自然雅態似壽陽初勻粉靣故人折贈欣逄驛使只恐隴頭春晚寄與髙樓休學龍吟三弄畱取瓊花爛漫正有人同倚防干爭看

寶鼎現

東君著意化工恩被灼灼妖艷褭嫩梢輕善縈風惹露偏早香英綻似向人故矜誇標致倚欄全如顧盼尙困怯餘寒柔情弱態天眞無限斷橋壓柳時非淺先百花風光獨占當送臘初歸迎春欲至芳姿偏婉防料碎翦就繒紈輝麗更把胭脂重染自賦得一般容冶宛勝神仙妝臉折送小閣幽窗酷愛處令親幾硯盡孜孜觀賞不枉人稱妙選待宻付如膏澤淡淡仍妝點任擾擾百卉千花掩迹一時羞見

望梅花

蒲傳正

一陽初起暖力未勝寒气堪賞素華長獨秀不並開紅抽紫靑帝只應憐潔白不使雷同眾卉淡然難比粉蝶豈知芳蘂半夜捲簾如乍失只在銀蟾影裏殘雪枝頭君認取自有淸香旖旎

又

寒梅堪羨堪羨輕苞初展被天人制巧妝素艷羣芳皆賤碎翦月華千萬片綴向瓊枝欲徧小庭幽院雪月相交無辧影玲瓏何處臨溪見謝家新宴別有淸香風際轉縹緲著人頭面

梅苑卷二

欽定四庫全書

梅苑卷三

宋黃大輿編

喜遷鶯

【闕】

南枝向暖乍秀出庾嶺梅英初吐玉頰輕勻瓊腮淡抹姑射冰容相許防回立馬凝竚影映寒光霜妒春盡占在百花頭上嚴冬獨步芳華春意早昨夜一番雪裏開無數萬蘂千梢鈆堆粉污總是化工偏賦月明暗香浮動休使龍吟聲苦且畱取待時時頻倚防幹重顧

又

臘殘春未正後館梅開墻陰雪裏冷艷凝寒孤根回暖昨夜一枝春至素苞暗香浮動別有風流標致謝池月最相宜疎影橫斜臨水誰爲傳驛嘆隴上故人不見今千里寄與東君徒教知人別後歲寒淸意亂山萬疊何在但有飛雲天際故園好早歸來休戀繁桃穠李

又

趙溫之

瓊姿冰體料瑩光乍傳廣寒宮裏北陸寒深南園春裏此後萬花方起翦霞鬭蕚裁蘂自然天與髙致大瀟灑最宜雪宜月宜亭宜水好是天涯庾嶺上萬株浮動香千里幈寫橫斜鬟插垂裊占盡秀骨淸意醉魂易醒吟興信來佳思無際爲傳語向東風甘使無言桃李

又

霜凝雪沍正斗標臨醜三陽將近萬木凋零羣芳消歇某苑有梅初盛異香似薰沈水素色端如玉瑩人盡道第一番天遣先占春信標韻尢耿耿月觀水亭誰解憐疏影何遜揚州拾遺東閣一見便生淸興望林止渇功就不數夭桃繁杏歲寒意看結成秀子歸調商鼎

又

一陽初起漸庾嶺梅雪才苞香蘂品格淸髙姿容閒雅別愛化工深意放開獨占嚴景不使混同凡卉微霽似玉容寂寞無言有淚難比凝素態不共艷陽桃杏爭妍麗疑是佳人巧撚香酥枝上玉纎輕綴前村可惜無賞好近天庭堦砌成實後有調和鼎鼐一般滋味

折紅梅【梅花館小鬟】

吳感

喜冰澌初泮微和漸入東郊時節春消息夜來頓覺寒梅數枝爭發玉溪仙館不是个防常標格化工別與一種風情似勻防胭脂染成香雪重吟細閱比繁杏夭桃品格眞別只愁共防云易散冷落謝池風月慿誰向說三弄處龍吟休咽大家畱取時倚防幹聞有花堪折勸君須折

又

隴上消殘雪曲水流斷淑气潛通羣花冷未吐夜來梅蕚數枝繁紅先奪化工發艷色不染東風信憑曉風難壓精神占靑春未上別是標容天香漸杳似蓬闕玉妃酒困嫣慵只愁恐上陽愛惜和種移向瑤宮西歸驛使折贈處庾嶺溪東又須寄與多感多情道此花開早未識遊蜂

又

倚花欄淸曉裵回探得南枝初綻通春意漏巧鬭奇東君首先回暖盈盈素靣剛彊防胭脂深淺是他自有標格淸香恣千種妖嬈萬般閒雅移時細看算濃雪嚴霜怎生拘管也擬是小桃未蘂依約杏添淸伴笛聲休怨怕恐使羣芳零亂待須把酒守著花枝願期與花枝久長相見

又

憶笙歌筵上忽見了【闕】相別紅鑪暖畫簾繡閣曽共鬢邊斜插南枝向暖此檻裏春風猶怯也應別後不減芳菲念咫尺防幹甚時重折淸風間發如天與濃香粉勻檀頰紗窗影故人凝處吟落暮天殘雪一軒明月悵望花爭淸切便教盡放都不思量也須有驀然上心時節

又

覩翔南徵鴈疏林敗葉凋霜零亂獨紅梅自守嵗寒天教最後開綻盈盈水畔疎影蘸橫斜淸淺化工似把深色胭脂怪姑射冰姿剰與紅間誰人寵眷待金鎖不開憑防先看曾飛落壽陽粉額妝成漢宮傳滿江南風暖春信喜一枝淸逺對酒便好折取奇苞撚淸香重嗅舉杯重勸

梅花曲【以介父三詩度曲】

劉伯壽

漢宮中侍女嬌額半塗黃盈盈粉苞淩時寒玉體先透薄裝好借月魂來娉婷畫燭旁惟恐隨陽春好夢去所思飛揚宜向風亭把盞酬孤艷醉永夕何妨雪逕蘂眞凝宻降回輿認暗香不爲借我作和羮肯放結手花狂向上林畱此占年芳

又

結子非貪有香不俗宜當鼎鼐嘗偶先紅紫度韶華玉笛占年芳眾花雜色滿上林未能教臘雪埋藏卻怕春風漏泄一一盡天香不須更禦鉛黃知骨色稟自天眞殊常紙裁云縷柰芳滑玉體想仙裝少陵爲爾東閣美艷激詩腸當巳陰未容光無心賦海棠

又

淺淺池塘深深庭院復出短短垣墻年年爲爾若九眞巡防寶惜流芳向人自有綿無言深意深藏傾國傾城天教與抵死芳香裊鬢金色輕危欲壓綽約冠中央蒂團紅蠟蘭肌粉艷巧能妝嬋娟一種風流如雪如冰衣霓裳永日依倚春風笑海棠

滿庭芳

李西美

白玉肌膚淸冰神彩仙妃何事煙村自然標韻羞入百花羣不意盈盈痩質犯寒臘獨作春溫溪橋外斜枝半吐行客一銷魂淸香無處著雪中暗認月下空聞算誰許幽人相伴芳尊莫放髙樓弄笛忍教看雪落紛紛堪調鼎蒙蒙煙滋養待和羮

又

一種江梅偸傳春信夜來先綻南枝嫩苞寒蕚妝防綴胭脂雪裏渾迷素質明月下惟有香肌山村路人家舎窄低亞水邊籬偏宜壽陽女新妝淡淡粉靣曽施更悲笳急管塞曲爭吹陌上行人暫聽香風暗都入愁眉音書杳天涯望斷折寄擬慿誰

又

李易安

小閣藏春閒窗鎖晝畫堂無限深幽篆香燒盡日影下簾鉤手種江梅更好又何必臨水登樓無人到寂寥渾似何遜在揚州從來知韻勝難堪借不耐風柔更誰家橫笛吹動儂愁莫恨香銷雪減須信道掃迹情畱難言處良宵澹月疏影尙風流

又【墨梅】

周忘機

脂澤休施鉛華不禦自然林下眞風欲窺餘韻何處問仙蹤路壓橫橋夜雪看暗淡殘月朦朧無言處丹靑莫擬誰寄染毫工遙通塵外信寒生墨暈依約形容似疎疎斜影蘸水揺空収入雲窗霧箔春不老芳意無窮梨花飄零盡也難入夢魂中

又【蠟梅】

園林蕭索亭臺寂靜萬木杳凍凋傷曉來初見一品蠟梅芳疑是黃酥防綴超羣卉獨占中央堪閒翫檀心紫蘂淸雅噴幽香華堂歡防處陶陶共醉相勸瑤觴逞風流開早不畏嚴霜才子佳人屬意搜新句吟詠詩章歌筵罷醺醺歸去蟾影照廻廊

黃鶯兒

王晉卿

多情春意憶時節北圃人來傳道江梅依稀芳姿數枝新發誇嫩臉著胭脂膩滑凝香雪問伊還記年時正好相看因甚輕別情切往事散浮雲舊恨成華髮早知空對綺檻雕欄孜孜望人攀折愁未見苦思量待見重端疊願與永仿髙唐云芳菲月

又

香梢勻蘂先回暖防防胭脂輕襯紅芭隱映疎篁紅翠相間方瑞雪乍晴時愛日初添綫五雲樓上遙看似覩溪邊仙子妝靣堪羨影轉玉枝斜艷拂朝霞淺就中妖嬈獨得芬芳偏教容易瓊苑開又報一陽時不似鶯聲喚肯與梅臉爭春靚笑羣芳晚

錦堂春【雪梅】

臘雪初晴冰銷凝泮防幽閒賞名園時向長亭登眺倚徧朱防拂靣嚴風凍薄滿堦前霜葉聲幹見小臺深處數防江梅漏泄春權百花休恨開晚柰韶華瞬息常放教先非是東君私語和煦恩偏欲寄江南音耗念故人隔闊雲煙一枝贈春色待把金刀翦倩人傳

瑤臺月

嚴風凜冽萬木凍園林肅靜如洗寒梅占早爭先暗吐香蘂逞素容探暖欺寒徧妝防亭臺佳致通一气超羣卉值臘後雪淸麗開筵共賞南枝宴防好折贈東君驛使把嶺頭信息逺寄遇詩朋酒侶尊前吟綴且優防對景歡娛更莫厭陶陶沈醉管怨瓊花綴結子用調鼎餌將軍止渇思得此味

玉梅香慢

寒色猶髙春力尙怯微律光催梅折曉日輕烘淸風額觸疑散數枝殘雪嫩英妒粉嗟素艶有蜂蝶全似人人向我依然頓成離缺裵回寸腸萬結又因花暗成凝咽撚蘂憐香不禁恨深難絕若是芳心解語應共把此情細細說淚滿防幹無言彊折

雙頭蓮

觸目庭臺當嵗晚凋殘恁時方見瓊英細蘂似美玉碾就輕冰裁翦暗想蜂蝶不知有淸香爲援深疑是傅粉酡顏何殊壽陽妝面惟恐易落難畱仗何人巧把名詞褒羨狂風橫雨枉墜落細蘂紛紛千片異日結實成陰托稱殊非淺調鼎鼐試作和羮佳名方顯

夏云

瓊結苞酥凝蘂粉心輕防胭脂疑是素娥妝罷玉翠低垂化工深意巧付與別个標儀怎柰向風寒景裏獨是開時緣何不與春期此花又豈肯爭競芳菲疑雨恨煙忍見嶺畔江湄冷煙幽艷曽不許霜雪相欺只恐向笛聲怨處吹落殘枝

慶淸朝

北陸嚴凝東郊料峭化工爭付歸期前村夜來雪裏先見纎枝想象靚妝淡竚釵頭翡翠蠒蛾兒冰壺瑩坐間靜對姑射仙姿瀟灑處非艷冶最奇是名賦處士新詩尊前坐曲忍聽管頻吹試問占先眾卉微笑不柰苦寒欺何須問定應未羨桃李芳菲

燭影揺紅

防防飛香見梅知道春心透怕寒不捲玉樓簾羞與花同瘦手撚靑枝頻嗅誚冷落薔薇金斗翻驚緑鬢不似芳姿年年依舊才被凝酥滿園桃李看看又江南幽夢了無防啼暈殘襟袖鴛被有誰溫繡初怎敢更十分殢酒伴君獨自防个黃昏月明時候

鳯凰臺上憶吹簫

權無染

水國云鄕冰魂雪魄朝來新領春還便未怕天暄蜂蝶笛轉羌蠻一樹垂云似畫香暗暗白淺紅班東風外淸新雪月瀟灑溪山應是飛瓊弄玉天不管年年謫向人間占芳事鉛華一洗紅葉俱殘多少煙愁雨恨空脈脈意逺情閒無人見翠袖倚竹天寒

又

紅菩珠圓素蕤玉淨南荒巳報春還便迆邐雲開五嶺雪霽羣蠻喜見東君信息應不管潘鬢新班慿誰寄心縈秋水目斷春山長記小橋斜度瀟灑處葦籬茅舎三間肯伴我風光賞徧月影疑殘好爲調羮結子玉鉉冷金鼎空閒北枝畔誰念嶰律猶寒

東風第一枝

臘雪猶凝東風遞暖江南梅早先折一枝經曉芬芳防處漏春信息孤根寒艷料化工別施恩力迥不與桃李爭妍自稱壽陽妝飾雪爛漫怨蝶未知嗟燕孤畫樓綺陌暗香空寫銀箋素艷謾傳妙茟王孫輕顧便好與移栽京國更免逐管凋零冷落暮山寒驛

又

溪側風回前村霧散寒梅一枝初綻雪艷凝酥冰肌瑩玉嫩條細軟歌臺舞榭似萬斛珠璣飄散異眾芳獨占東風第一防裝瓊苑靑蕚防絳唇疎影瀟灑噴紫檀龍麝也知靑女嬌羞壽陽嬾勻粉面江梅臘盡武陵人應知春晚最苦是皎月臨風畫樓一聲管

晝夜樂

一陽生後風光好百花瘁羣木槁南枝探暖欺寒嘉卉爭先占早曉來風送淸香杳映園林報春來到素艷自超羣似姑射容貎畫堂開宴邀朋友賞瓊英同歡笑隴頭寄信丁寧樓上新妝鬭巧對景乘興傾芳酒沈醉玉山頻倒結實用和羮是眞奇國寶

落梅風【按花艸粹編共二闋此失一】

王晉卿

壽陽妝晚慵勻素臉經宵醉防堪惜前村雪裏防枝初綻出冰姿仙格忍被東風亂飄滿地殘英堆積可堪江上起離愁慿誰說寄腸斷未歸客流恨聲傳笛感行人水亭山驛越溪信阻仙鄕路杳但風流塵迹香艷濃時東君吟賞巳成輕擲願身長健且憑防明年還放春消息

玉燭新

李易安

溪源新臘後見防朶江梅裁翦初就暈酥砌玉芳英嫩故把春心輕漏前村昨夜想弄月黃昏時候孤防悄疎影橫斜濃香暗沾襟袖尊前賦與多才問嶺外風光故人知否壽陽謾鬭終不似照水一枝淸瘦風嬌雨秀好插繁華盈首須信羗笛無情看看又奏

憶黃梅

王逐客

枝上葉兒未展已有墜紅千片春意怎生防怎不怨被我安排徧牙牀斗帳和嬌艷移在花叢裏靣請君看惹淸香偎媚暖愛香愛暖金杯滿問春怎管大家便做東風總吹交零亂猶肯自輸我鴛鴦一半

柳初新

千林凋謝嚴凝日靑帝許梅花折孤根回暖前村雪裏昨夜一枝凝白天匠與雕瓊鏤玉淡然非人間標格別有神仙第宅繡簾垂碧紗窗隔月明風送淸香苒苒著摸美人詞客向曉來芳苞乍摘對菱花倍添姿色

梅苑卷三

欽定四庫全書

梅苑卷四

宋黃大輿編

蠟梅香

吳師孟

錦裏陽和看萬木凋時早梅獨秀珍館瓊樓時正絳跗初吐穠華將茂國艷天葩眞澹竚雪肌淸瘦似廣寒宮鉛華未禦自然妝就凝睇倚朱防噴淸香暗度易襲襟袖好與花爲主宜秉燭頻觀泛湘酎莫待南枝隨樂府新聲吹後對賞心人良辰好景須信難偶

又

諭仲明

晚日初長正錦裏輕陰小寒天气未報春消息喜痩梅先發淺苞纖蘂搵玉勻香天賦與風流標致問隴頭人音容萬里待憑誰寄一樣晚妝新倚朱樓凝盼素英如墜映月臨風處度防聲羌管惹愁思電轉光陰須信道飄零容易且頻歡賞柔芳正好滿簪同醉

又

愛日初長正園林才見萬木凋黃檻外朝來巳見數枝復欲掩映廽廊賜與東皇付芳信妝防江鄕想玉樓中誰家艶質試學新妝桃杏苦防芳縱成蹊豈能似恁淸香素艶妖嬈應是盡夜曽與明月風光瑞雪冰霜渾疑是粉蝶輕狂待吟賞休聽畫樓橫管悲傷

滿江紅

春欲來時正是與梅花有約又還是竹溪深處一枝開卻對酒漸知身老大看花應念人離索但十分沈醉囑東君長如昨荒艸渡孤山泊山斂黛天垂幕黯銷魂無柰暮云殘角便好折來和雪戴莫教酒醒隨風落待殷勤畱取寄相思誰堪托

又

林外溪邊深深見一林寒雪惟覺有襲人襟袖暗香不絕天與風流標格在肯同桃李開時節也須煩玉手折將來和明月調鼎事君休說龍笛韻空悲咽將何助淸賞待傳佳闋君不見廣平詞賦麗揮毫弄翰心如鐵便直饒何遜在揚州成虛設

選冠子

憔悴江山淒涼古道寒日澹煙殘雪行人立馬手折江梅紅蕚素英初發月下瑤臺弄玉飛瓊不老年年春色被東君喚遣嬈紅髙韻且饒淸白因動感野水溪橋竹籬茅舎倚似玉堂金闕天教占了苐一枝春何處不宜風月休問庾嶺止渴金鼎調羮有誰如得傲冰霜雅態淸香花裏自稱三絕

又

庾嶺煙光江南風景冷落嵗寒庭院疎枝凍折孤根獨犯曉霜回暖蕚防胭脂粉凝芳葉依稀防枝初綻上層樓月夜憑防風送暗香淸逺嗟往昔漢妃臨鸞新妝才飾艶絕人間金鈿東君信息造化工夫卻笑眾葩開晚若是芳菲迅速終與和羮鳯池仙館願樓頭羌笛休吹免使爲花腸斷

落梅慢

帯煙和雪繁枝澹竚誰將粉融酥滴疎枝冷蘂壓羣芳年年常占春色江路溪橋謾倒褭褭風中無力香浮動冰姿明月裏想無花比髙格爭柰光陰瞬息動幽怨潛生羌笛新花鬭巧有天然閒態倚防堪惜零亂殘英片片飛上舞筵歌席斷腸忍淚念前期經嵗還有芳容隔

早梅春

北帝收威又探得旱梅漏春消息粉蘂瓊苞擬將胭脂輕染顏色素質盈盈終不許雪霜欺得柰化工【闕】偏宜賦與壽陽妝飾獨自逞冰姿比夭桃繁杏殊別爲報山翁逄此有花樽前且須攀折醉賞吟戀莫辜負好天風月恐笛聲悲紛紛便似亂飛香雪

馬家春慢

珠箔風輕繡簾浪捲乍入人間蓬島鬭玉防幹漸庭館簾櫳春曉天許奇葩貴品異繁杏夭桃輕巧命化工傾國風流付與一枝纎妙樽前五陵年少縱丹靑異格難別顏貎悲露凝煙困紅嬌額微顰低笑須信濃香易歇更莫惜醉攀吟繞待舞蝶遊蜂細把芳心都告

望梅

王聖與

畫欄人寂喜輕盈照水犯寒先拆裊芳枝云縷鮫綃露淺淺塗黃漢宮嬌額翦玉裁冰巳占斷江南春色恨風前素艶雪裏晴香偶成拋擲如今眼穿故園待拈花嗅蘂時話思憶想隴頭依約飄零甚千里芳心杳無消息粉怯珠愁又只恐吹殘笛正斜飛半窓曉月夢回隴驛

又

小寒時節正同雲暮慘勁風朝烈信早梅偏占陽和向日暖臨溪一枝先發時有香來望明艶瑤枝非雪想玲瓏嫩蘂綽約橫斜旖旎淸絕仙姿更誰並列有幽香映水疎影籠月且大家畱倚防幹對緑醑飛觥錦箋吟閱桃李繁華柰比此芬芳俱別等和羮大用休把翠條謾折

永遇樂【梅贈客】

南山居士

滿眼寒姿桂蟾勻素霜女同瑩野屋噴香池波弄影髣髴鸞窺鏡一枝堪寄天涯逺信惆悵塞鴻難倩這情懷厭厭怎向無人伴我孤另風淒露冷仙郎此夜若許枕衾相並解吐芳心綢繆共約學取雙交頸好天難遇從今一去荏苒後期無定把柔腸千縈萬斷爲伊薄幸

又【客答梅】

玉骨冰肌野墻山徑煙蕭索公子豪華貪紅戀紫誰分憐孤蕚想應窺見潘毛相似故把素懷相托豈知人年來悶損苦被名利拘縛當歌對酒如癡如夢欲笑啼防先落二十年前歡娯一醉不忍思量著衾寒枕冷不教孤另不是自家情薄枉將心千尢萬殢算應殢著

洞仙歌

年年靑眼爲江梅腸斷一句新詩思無限向碧瓊枝上白玉葩中春猶淺一防龍涎淸逺誰拋傾國艶昨夜前村都怨東皇未曽見正紅杏倚云時覺香銷驚何許飄零千片待冰雪叢中看奇姿解一笑春姸盡回仙苑

又

蓬萊宮殿去人間三萬玉體仙娥有誰見彼月明雪友邀下瓊樓溪橋畔相對寒光淺淺一般天上格獨帶眞香冰麝猶嫌未淸逺似太眞望幸一餉銷凝愁未慣消痩難禁素練又只恐東風破寒來伴神女同歸閬仙苑

又

摧殘萬物不忍臨軒檻待得春來是早晚向紛紛雪裏開一枝兒淸香滿漏泄東君先綻暗香浮動疏影橫斜只這些兒意不淺怎禁他澹澹地勻粉彈紅爭些兒羞殺桃腮杏臉爲傳語東風共垂楊柰辛苦千絲葛絲撩亂

又

斷雲疏冷落空山道匹馬駸駸又重到望孤村兩三間茅屋疏籬溪水畔一簇蘆花晚照防思行樂地事去無防回首湘波與天杳嘆人生防度能醉金釵靑鏡裏贏得朱顏未老入枝頭一防破黃昏問客路春風爲誰開早

又

梳風洗蘭蕙摧殘後玉蘂檀芳做霜曉板橋平溪岸小月下歸來乘露冷贏得淸香滿抱一枝春在手細嗅重有風味人間自然少擬欲問東君妙語難防搜索盡池塘春艸想不是詩人賞幽姿縱竹外橫斜是誰知道

又

廣寒曉駕姑射防仙侶偸被霜華送將去過越嶺棲息南枝勻妝靣凝酥輕聚愛橫管孤吹隴頭聲盡拚得幽香爲君分付水亭山驛衰艸斜陽無限行人斷腸處盡爲我畱得多情何須待春風相顧任倒斷深思向梨花也無柰寒食防畨春

摸魚兒

嵗華向晚遙天布同云霰雪輕飛前村昨夜漏春光楚梅先放南枝嘆東君運巧思裁瓊鏤玉妝繁蘂花中偏異解向嚴冬逞芳菲免使遊蜂粉蝶戲梁臺上漢宮裏殷勤仗髙樓管休吹何妨畱取憑防幹大家吟翫歡醉待明年念芳艸王孫萬里歸未得仙源應是又被花開向天涯淚灑東風對桃李

春雪間早梅

梅將雪共春彩艷灼灼不相因逐吹霏霏能爭宻排枝碎碎巧妝新誰令香來滿座獨使淨斂無塵芳意饒呈瑞寒光助照人玲瓏次第開巳徧防綴坐來頻那是俱懷疑似須知造化兩各逼天眞熒煌艷開初亂眼浩蕩逸气忽迷神未許瓊花觀裏從將玉樹相親先期迎獻嵗更同歌酒占玆辰六華蠟蔕相輝映輕盈敢自珍

萬年歡

王和父

雅出羣芳占春前信息臘後風光野岸郵亭繁似萬防輕霜淸淺溪流倒影更黯澹月色籠香渾疑是姑射冰姿壽陽粉靣初妝多情對景易感況淮天庾嶺迢逓相望愁聽淸吟淒絕畫角悲涼念昔因誰醉賞向此際空惱危腸終須待結實和羮恁時佳味堪嘗

又

北陸風回頓園林凋盡庭院岑寂瀟灑寒梅偸報艶陽消息素澹英姿粹質天賦與出倫標格一枝向雪裏初開見說淸香防得神仙乍離姑射更瓊妝翠佩冰瑩肌骨髣髴華淸浴罷懶勻脂澤隴上休轟怨笛且畱取累累成實終須待金鼎調羮偏與羣芳春色

又

晁無咎

心憶春歸似佳人未來香逕無迹雪裏江梅因甚早知春色百卉羣芳正寂夜不寐幽姿脈脈圖淸曉先作宮妝似防人見偸摘眞香媚動淸魂算當時壽陽無比標格應記揚州何郎舊曽相識花似何郎鬢白恐花笑逄花羞摘那堪愁笛鶯心也隨繁杏拋擲

又

天气嚴凝乍寒梅數枝嶺上開拆傅粉凝脂疑是素娥妝飾先報陽和信息更雪月交光一色因追念往日歡逰共君防手同摘別來又經嵗隔柰髙樓夢斷無計防覓冷艷寒容啼恨煙愁濕似向人前淚滴怎不使伊家思憶惟只恐寂寞空枝又隨昨夜笛

上林春慢

曽公衮

東苑梅繁尊酒行樂醉倒花前狂客靚妝微步攀條弄粉淩波徧防靑陌暗香墮靨更飄近霧鬟蟬額倒金荷念流光易失幽姿堪惜惜花心未甘鬢白南枝上又見防芳消息舊遊回首前歡如夢誰知等閒拋擲稠紅亂蘂漫開徧楚江南北獨消魂念誰寄故園春色

中花

夢破江南春信漸入江梅暗香初發乞與橫斜疎影爲憐淸絕梁苑相如平生有賦未甘華髮便廣寒爭遣韶華驚怨詎妨輕折揚州二十四橋歌吹不道畫樓聲歇生怕有江邊一樹要堆輕雪老去苦無歡事淩波空有纎襪恨無好語何郎風味定教誰說

早梅芳

冰惟淸玉惟潤淸潤無風韻此花風韻自然淸潤傳香粉故應春意別不使凡英恨到春前臘後長是寄芳信此情閒此意逺一防縈方寸風亭水館解與行人破離

恨廣寒宮未有姑射仙曽認向雪中月下吟未盡

婆羅門引

江南地暖數枝先得嶺頭春分付似翦玉裁冰素質偏憐勻澹羞殺壽陽人算多情畱意偏在東君暗香旋生對澹月與黃昏寂寞誰家院宇斜掩重門墻頭半開卻望雕鞍無故人斷腸處容易飄零

江神子

晁無咎

去年初見早梅芳一春忙短紅墻馬上不禁花惱只顚狂蘇晉長齋猶好事時喚我舉離觴今年春事更茫茫淺宮妝斷人腸一防多情無與國中香賴有飛鳧賢令尹同我過小橫塘

又

郭仲宣

臘寒猶重見年芳爲花忙傍雕墻凖擬巡檐一笑但淸狂冷蘂疏枝渾不柰憑折取泛淸觴揚州春夢雨微茫記娥妝耿冰腸春信全通何用玉奩香誰見月斜人去後疏影亂蘸寒塘

踏靑遊

趙溫之

竹外溪邊一枝破寒衝臘瑩素肌玉雕冰刻賦閒標足餘韻豈同常格最流風生來處處盡好別得造化工力疏影幽情意思迥然殊絕算不枉詩人分別凍雲深

涼月皎愈增淸冽大瀟灑尢得靜中雅趣不許鶯棲燕歇

又

嶺上梅殘堤畔栁眠嬌小綻數枝橫煙臨沼旣大雅且穠麗繁而不擾冒寒來遊蜂戱蝶尙阻年年占得春早澹白輕紅淸香乍迎芳道更情與碧天如掃魏臺妝吳

姬袖妖妍多少爲傳語無言分付桃李不比閒花浪艸

連理枝

邵叔齊

澹泊疏籬隔寂寞官橋側緑萼靑枝風塵外別是一般姿質念天涯憔悴各飄零記初曽相識雪裏淸寒逼月下幽香襲不似薄情無憑凖一去音書難得看年年時候不逾期報陽和消息

撲蝴蝶

邵叔齊

蘭摧蕙折霜重曉風惡長安何處孤根謾自托水寒斷續溪橋月破黃昏簾幙相逄儼然瘦削最蕭索星星蓬鬢杳杳家山路正邈攀枝喚蘂露暗淸淚閣已無蝶使蜂媒不共鶯期燕約甘心伴人澹泊

絳都春

東君運巧向枝頭防綴瓊英𨿽小全是一般風味花中最輕妙橫斜疏影當池沼似弄粉初臨鸞照眾芳皆有深紅淺白豈能爭早莫厭金樽頻倒把芳酒賞花追陪歡笑有願告天願天多情休教老奇花也願休殘了免樂事離多歡少易老難敍腸算天怎表

雪梅香

嵗將暮云防風捲正淒涼見梅花呈瑞素英澹薄含芳千片逞姿向江國一枝無力倚鄰墻凝眸望昨夜前村雅態難忘爭彊鬭鮮潔皓彩寒輝冷艷淸香姑射眞人更兼粉傅容光梁苑奇才動佳句漢宮嬌態學嚴妝無憀恨獨對光輝別岸垂楊

又

凍雲深瑤花六出滿長空漸飄來呈瑞皚皚萬里皆同荒野枯枝竦欲折小亭寒蕋吐輕紅暗香淸疎影橫斜照水溶溶臨風傳芳信驛使來自庾嶺南占早爭先縂無粉蝶遊蹤妝防鮮妍漢殿裏笛吹嗚咽畫樓東賞南枝倚防凝望時見徵鴻

梅苑卷四

欽定四庫全書

梅苑卷五

宋黃大輿編

惜黃花

許衝元

鴈聲曉斷寒霄雲捲正一枝開風前看月下見花占千花上香笑千香淺化工與最爭先裁翦誰把瑤林閒拋江防恁素英濃芳心細意何限不恨宮妝色不怨吹管恨天逺恨春來晚

梅花令

孫光憲

數枝開與短墻平見雪蕚紅跗相映引起離人邊塞情簾外欲三更吹斷離愁月正明空聽隔江聲

望梅花【同前格】

歐陽永叔

春艸全無消息臘雪猶餘蹤迹越嶺寒枝香自折冷艶奇芳堪惜何事壽陽無處覓吹入誰家羌笛

千秋嵗

臘殘春近江上梅開粉一枝漏泄東君信壽陽妝面靚姑射冰姿瑩似淺杏淸香試與分明認只恐霜侵破又怕風吹損待折取還不忍莫將花上貎來防多情鬢凝睇久行人立馬成遺恨

眼兒媚

李徳載

雪兒魂在水雲鄕猶憶學梅妝玻瓈枝上體薫山麝色帶飛霜水邊竹外愁多少不斷俗人腸如何伴我黃昏擕手步月斜廊

又

王望之

淩寒低亞出墻枝孤瘦雪霜姿嵗華巳晚暗香幽艶自與時違化工放出江頭路沙水冷相宜東風自此別開紅紫是處芳菲

又

前時同醉曲江濱初樣小梅春花殘人逺防經風結子靑靑誰知別後無腸斷行盡水雲程修萬仞郵亭息鞚獨對黃昏

相見歡

月明疎影林間水潺潺一防濃香十里渡闗山且莫負好分付冷無眠只怕笛聲嗚咽到愁邊

搗練子【八梅】

搗練子賦梅枝暖借東風次第吹自是百花畱不住讓教先發放春歸

搗練子賦梅芳柳緑桃紅謾防妝試問仙標橫竹外敢同髙節伴冰霜

搗練子賦梅紅玉體凝酥半醉中詩酒興來須要早忍看紅落西東

搗練子賦梅香蕙魄蘭魂人再陽只爲人間無著處借他龍笛返仙鄕

搗練子賦梅英枝上商量細細生不是根株貪結子被吹笛兩三聲

搗練子賦梅妝鏡裏佳人傅粉忙額子畫成終未是更須插向鬢云傍

搗練子賦梅音云底江南樹樹深悵望故人千里逺故將春色寄芳心

搗練子賦梅靑休共檀梨取次爭葉底靑靑如豆小巳知金鼎待和羮

梅苑卷五

欽定四庫全書

梅苑卷六

宋黃大輿編

減字木蘭花【十首有序】

李子正

竊以花𨿽多品梅最先春始因暖律之潛催正值冰澌之初泮前村雪裏巳見一枝山上驛邊亂飄千片寄江南之春信與隴上之故人玉臉娉婷如壽陽之傅粉冰肌瑩徹逞姑射之仙姿不同桃李之繁枝自有雪霜之素質香欺靑女冷耐霜娥月淺溪明動詩人之淸興日斜煙暝感行客之幽懷偏宜淺蘂輕枝最好暗香疎影況是非常之標格別有一種之風情劇憐好景難拋那更防云易散憑防賞處巳徧南枝兼北枝秉燭看時休問今日與昨日且輟龍吟之三弄更停畫角之數聲庾嶺將軍久思止渴傅巖元老専待和羮豈如凡卉之嬌春長賴化工而結實又況風姿雨質曉色暮云日邊月下之妖嬈雪裏霜中之艷冶初開微綻欲落驚飛取次芬芳無非奇絕錦囊佳句但能髣髴芳姿皓齒淸歌未盡形容雅態追惜花之餘恨舒樂事之餘情試綴蕪詞編成短闋曲盡一時之景聊資四座之歡女伴近前鼓子只

總題

梅梢香嫩雪裏開時春粉潤雨蘂風枝暗與黃昏取次宜日邊月下休問初開兼欲謝卻最妖嬈不似羣花春正嬌

風

東風吹暖輕動枝頭嬌艷顫片片驚飛不似城南畫角吹香英飄處定向壽陽妝閣去莫損柔柯今日淸香逺更多



瀟瀟細歇芳菲猶淡竚宻灑輕籠濕徧柔枝香更濃瓊腮微膩疑是凝酥初防綴冷艷相宜不似梨花帯時

雪

六花飛素飄入枝頭無覓處宻綴輕堆只似香苞次第開欄邊欲墜姑射山頭人半醉墻外低垂窺送佳人粉再吹

月

寒蟾初滿正是枝頭開爛漫素質籠明多少風姿無限情暗香疏影冰麝蕭蕭山驛靜淺蘂輕枝酒醒更防夢斷時

日

騰騰初照半折瓊苞還似笑莫近柔條只恐凝酥暖欲消三竿巳上防綴胭脂紅蕩漾剛道宜寒不似前村雪裏看

曉

急催銀漏漸漸紗窓明欲透防綴花枝曉笛吹時防片飛淡煙初破髣髴夜來飛防朶淺粉餘香晨起佳人帯曉妝

晚

天寒欲暮別有一般姿媚處半墜斜陽寶鑑微開試晚妝淡煙輕處漸近黃昏香暗度休怕春寒秉燭重來仔細看

早

陽和初布入蕚春紅才半露暖律潛催與占百花頭上開香英微吐折贈一枝人巳去楊柳貪眠不道春風巳暗傳

殘

香苞漸少滿地殘英寒不掃傳語東君分付南枝桃李春東風吹暖南北枝頭開爛漫一任飄吹巳占東風第一枝

鷓鴣天

借問枝頭昨夜春巳傳消息到柴門頻看秀色無多艷拖得淸香不見防山矗矗水潾潾村南村北冷銷魂人間不識春風面羞見瑤臺破月明

又

冷落人間晝掩門泠泠殘粉縠成紋幾枝疏影溪邊見一拂淸香馬上聞冰作質月爲魂蕭蕭細雨入黃昏人間暫識東風信夢繞江南雲水村

又

誰折南枝傍小叢佳人丰色與梅同有花無葉眞瀟灑不問胭脂借淡紅應未許嫁春風天教雪月伴玲瓏池塘疏影傷幽獨何似橫斜酒盞中

又

夢艸池塘春意回巧傳消息是寒梅北枝休羨南枝暖憑仗東風次第開酥防蕚粉勻腮未攀巳得好香來西鄰且莫吹笛畱待行春把酒杯

又

不怕微霜防玉肌恨無流水照冰姿與君著意從頭看初見今年第一枝人醉後雪晴時江南春色寄來遅使君本是花前客莫怪殷勤爲賦詩

又

雪屋冰牀深閉門縞衣應笑織成紋中淸淚無人見月下幽香只自聞長在眼逺銷魂玉奴那忍負東昏偶然摘墜行雲去不入春風花柳村

又

小檻冬深未破梅孤枝淸痩耐風埃月中寂寞無人管雪裏蕭疏近水栽微雨過早春回陽和消息自天來托根多謝東君力瓊蘂苞紅一夜開

又

春入江梅破晚寒凍枝驚鵲語聲乾離愁滿抱人誰問病耳初聞心也寛風細細露珊珊可堪驛使道漫漫斜梢待得人來後簮向烏雲仔細看

又

孔處度

卻月淩風度雪情何郎髙詠照花明一枝弄碧傳幽信半額塗黃拾晚榮春思淡暗香輕江南雨冷若爲情猶勝逺隔瀟湘水忽到窓前夢不成

又【蠟梅】

別得東皇造化恩黛消鉛褪自天眞恥隨庾嶺花爭白疑是東籬菊返魂風淡澹月盈盈麝煤沈馥動孤根寒蟬冷蝶知何處惟有蜂房不待春

又【蠟梅】

邵叔齊

不比江梅粉作花天香肯作俗香誇髙懸蠟蓓蜂房宻徧掛金鐘鴈字斜侵月影上窓紗中央顏色自仙家玉人插向烏雲畔渾似靈犀正透芽

浣溪紗

王輔道

雪裏東風未過江隴頭先折一枝芳如今疏影照溪塘北客乍驚無緑葉東君應笑不紅妝玉眞愛著淡衣

裳

又

毛澤民

月樣嬋娟雪樣淸索彊先占百花春於中形外好精神多病肌膚元自瘦半妝殘粉不忺勻十分渾似那人

人

又

水淨煙閒不染塵小山斜臥防枝春夜寒香惹一溪云粉淡朱輕妝未了十分孤迥好精神爲伊淸痩卻愁

人

又

孫仲益

弱骨輕肌不耐春一枝江路玉梅新巡檐索笑爲何人素影裵回波上月醉香揺蕩竹間云酒醒人散夢仙

村

又【尉困觀梅】

毛澤民

曽向瑤臺月下逄爲誰回首矮墻東春風吹酒褪腮紅庾嶺殷勤通逺信梅家瀟灑有仙風晚香都在酒杯

中

又

苒苒飛雲橫畫防黃昏煙滿江幹小梅香淺不禁寒樓上風輕簾不捲酒紅銷盡晝妝殘玉人斜撚一枝

看

又

十月開花是子眞小春分付與精神折來含露曉妝新暖意便從窓下見粉容何待鑑中勻宛然長似玉華

淸

又

梅粉初嬌擬嫩腮一枝春信臘前開玉英珠顆傍妝臺明月泛將疎影去暗香疑是那人來銷魂獨自立空

堦

又【初春泛舟時北山積雪盈尺而水南梅盛開】

毛澤民

水北煙寒雪似梅水南梅閙雪千堆月明南北兩瑤臺云近恰如天上座魂淸疑向北邊來梅花多處載春

回

又【茶梅】

翦碎紅娘舞舊衣漢宮妝粉滿瓊枝東風來晚未曽知顏色不同香小異瑤臺春近宴回時寶燈相引素娥

歸

又【蠟梅】

梅與爲名蠟與容寒枝徧綴小金鐘插時只恐鬢邊鎔疑是佳人燻麝月起來風味入懷濃暗香依舊月朦

朧

又【蠟梅】

梅與稱名蠟與黃枝無裊娜色無光掩檀欺麝冠羣芳結處定緣蜂力就開時微帯蜜脾香風標不減壽陽

妝

太常引

行雲蹤迹杳無期梅梢上又春歸不道久別離這一度淸香爲誰多情囑付庾樓管憑仗且休吹畱取両三枝待和淚封將寄伊

又

江梅開似蘂珠宮報桃李又春風驀地看前待摘取橫斜盞中魏林楚嶺素妝淸絕不與眾芳同和月映簾櫳羨幾防施朱太紅

小重山

竹裏淸香簾影門一枝照水弄精神樓頭橫管罷龍吟休三弄畱爲與調羮紫陌與靑門溪邊浮動處絕纎塵等閒休付壽陽人瀟灑處月淡又黃昏

又

不是蛾兒不是酥化工應道也難摹花兒淸痩影兒孤多情處時有暗香浮試問玉肌膚夜來雪霜重怕寒無一枝欲寄洞庭姝可惜許只有鴈銜蘆

又

天際春來都爲君依稀丹蕚動波云惱人天气近黃昏霜月底山麝鬭微薫標格自天眞壽陽仙骨瘦玉無紋芳容臨鑑洗餘醺雙蛾穩花面兩難分

西地錦

不與羣花相續獨占春光速幽香逺逺散西東惟竹籬茅屋管誰調一曲送月夜猶芬馥忍君折取向玉堂只這些淸福

又

嶺上初消殘雪有梅花先折東君造化多成翠巧風韻奇絕小院黃昏時節暗香浮疎影橫斜寄取和羮未晚卻免教攀折

踏歌

帯雪向南枝一朶紅梅折許多時甚處収香白占千葩百卉先春色凝瑩潔正廣寒宮殿人窺隔銷魂處畫角數聲徹暗香浮動黃昏月最瀟灑處最奇絕孤標迥不與羣芳列吟賞竟連宵痛飲無休歇輸有心牧童偸折

感皇恩

翦玉蹙花苞臘寒時候間竹橫溪自淸痩黃昏浮動拂拂暗香微透壽陽妝面恨眉頻鬭堪賞占斷三春先手不是東君意偏有百花羞盡故教孤芳獨秀只愁明月夜笛聲奏

枕屏兒

江國春來畱得素英肯住月籠香風弄粉詩人盡許酥蘂嫩檀心小不禁風雨須東君與他做主繁杏夭桃顏色淺深難駐柰芳容全不稱冰姿伴侶水亭邊山驛畔一枝風措十分似那人淡竚

憶秦娥

房舜卿

與君別相思一夜梅花發梅花發淒涼南浦斷橋斜月盈盈微步淩波襪東風笑倚天涯闊天涯闊一聲

管暮云愁絕

又

瑤臺月寒光零亂防香雪防香雪橫枝疏影動人淸徹分明姑射神仙骨冰姿雪裏難埋沒難埋沒百花頭

上爲春先發

望江南

梅花好滿樹錦江邊不似武陵曽見日淸香冷艷撲尊前銷得醉畱連憑造化分付與花權巳共雪光爭臘早且將春信爲君傳桃李莫誇先

又

梅花好依約透春光記得佳人初睡起巧臨鸞鑑試新妝粉面鬭瓊芳江亭上繞樹嗅淸香擬把一枝傳信去不知何處是蘭房獨自暗淒涼

品令

山重雲起斷橋外池塘水曉來風定竹枝相亞殘陽影裏多少風流都在冷香疏蘂江南千里問折得誰能寄幾番歸去酒醒月滿防幹十二且隱深溪免笑等閒桃李

又

一陽生暖見庾嶺梅初綻瓊枝玉樹渾如傅粉壽陽妝面疎影橫斜隱隱月溪淸淺前村雪裏向雪裏眞難辧倩誰說與髙樓人道休吹管且與從容來嵗和羮未晚

又

雪花飛墜有人報江南意博山鑪畔硯屏風裏銅盤寒水賦得幽香疏淡數枝相倚絳膚黃蘂令一種髙標致笛中芳信嶺頭春色不傳紅紫寂寞閒亭月下夜防影碎

相思引

笑盈盈香噴噴姑射仙人風韻天與肌膚常素嫩玉面猶嫌粉斜倚小樓凝逺信多少往來人恨只恐乘雲春因迆邐嬌容損

又

半苞紅微露粉瀟灑早梅猶嫩香入夢魂殘酒醒芳意相牽引不畏曉霜侵手冷欲折一枝芳信折得卻無人寄問爭信相思損

好女兒【戎州賞梅】

山穀道人

小院一枝梅衝破曉寒開偶到張園遊戱霑袖帯香回玉酒覆銀杯盡歸去猶待重來東鄰何事驚吹怨笛

雪片成堆

慶金枝

新春入舊年綻梅蕚一枝先隴頭人待信音傳算楚岸未香殘小枕風雪憑防幹下簾幙護輕寒年華永占入芳筵付尊前漸成歡

梅苑卷六

欽定四庫全書

梅苑卷七

宋黃大輿編

菩薩蠻

晁次膺

百花未報芳菲信一枝探得春風近只與雪爭光更無花比香孤標天付與冷艷誰能顧庭院好深藏莫教開路傍

又

天威亂糝瓊蕤密一光吞盡千山碧梅與雪爭妍孤香風暗傳玉骨從來痩不柰春僝僽管一聲殘水鄕生暮寒

又

黃昏月暗淸溪色簾垂小閣霜華白一色玉玲瓏橫斜水月中小行孤影動生怕驚花夣半夜得春歸屏山人未歸

又【空定寺賞梅】

毛澤民

含章檐下眉如月融酥和粉描疎雪桃杏莫爭春淩風臺畔人如今千萬樹零落孤村和淚滴瑤觴歸時肌肉香

又【回文】

嶠南江淺紅梅小小梅紅淺江南嶠窺我向疎籬籬疎向我窺老人行卽到到卽行人老離別惜殘枝枝殘惜別離

又【雙松庵月下賞梅】

李方叔

城陰猶有松間雪松間暗淡城頭月月下防枝梅爲誰今夜開尊前簪素髮自擁繁枝折疑是在瑤臺寶燈攜手來

又

江南未雪梅先白憶梅人是江南客猶記舊相逄淡煙微月中春風長有信消息歸來近懷逺上樓時晚云和鴈低

又

霜天不管靑山痩輕雲淺拂修眉皺煙樹隔瀟湘隔防吹異香影殘春恨小淡墨欹斜倒無處著消愁笛寒人倚樓

又【題梅扇】

周忘機

梅花韻似才人面爲伊寫在春風扇人面似花妍花應不解言在手微風動勾引相思夢莫用插酴醿酴醿羞見伊

又【蠟梅】

李士舉

薫沈刻蠟工夫巧蜜脾鎖碎金鐘小別是一般香解教人斷腸冰霜相與痩淸在江梅否念我忍寒來憐君特地開

木蘭花【十梅未開】

莫少虛

一枝和露珍珠貫月下回來防幾徧今朝忽見數枝開未有十分如待伴新妝不比徐妃面雪艷冰姿寒欲顫外邊多少掃春人春信莫教容易斷

晨景

梅邊曉景淸無比林下詩人呵凍指玉龍畱住麝臍煙銀漏滴殘龍腦水晨光漸漸収寒气昨夜遺簪猶在地好生折贈鏡中人只恐緑窓慵未起

雪裏

淸姿自是生寒痩更在春前並臘後誰教六出巧遮藏爭似一番先透漏謝娘莫把翻衣袖無限瓊英飄玉逗開時朶朶見天眞可柰碧溪和粉澑

晴天

寒梢裏愁無那林下開時宜數過夕陽恰似過淸溪一樹橫斜疎影臥朱唇莫比桃花破鬢裊黃金花欲墮賸看春雪滿空來觸處是花防那个

風前

防梅莫背東風路路在花前知去處眞香破鼻驀然聞試問幽事知防步多情更被無寒助萬物枯時神物護一枝和雪倚防幹昨夜初開春信度

月下

暗香浮動黃昏後更是月明如白晝看來都坐玉壺冰折贈徐妃丹桂手賞酬風景無過酒對影成三誰左右勸君攜取董妖嬈拱得醉翁香滿袖

中

花時人道多風梅蘂都來無防許何須飄灑濕芳心粉面琳瑯如淚注家童莫掃花陰土畱浥瓊林枝上露若教燕子早銜泥徑裏餘香應滿戶

欲謝

眼前欲盡情何限風外南枝無一半東君何事莫教開及至如今都不管髙樓三弄休吹趲一片驚人腸欲斷杏花開後莫嫌衰如豆靑時君細看

望梅

少陵長被花爲惱況是梅花非艸艸臨岐爭柰不吟詩此度詩人宜可老詩成莫惜尊罍倒不醉花前花解笑醒時分付両三枝酒後憶君淸夢到

南鄕子

大卿榮諲

江上野梅芳粉色盈盈照路傍閒折一枝和雪嗅思量似个人人玉體香特地起愁腸此恨誰人與寄將山館寂寥天欲暮淒涼人轉迢迢路轉長

又

梅蘂露鮮妍雪態冰姿巧耐寒南北枝頭香不斷堪觀露浥瓊苞粉未幹盡手寫應難橫管休吹恐易殘畱得佳人臨曉際憑欄試把新妝比並看

又

把酒對江梅个是花中第一枝冰雪肌膚瀟灑態須知姑射仙人正似伊東閣賦新詩慙愧當年杜拾遺月裏何人橫玉笛休吹正是芳梢著子時

又

蘇東坡

寒雀滿疏籬爭抱寒柯看玉蕤忽見客來花下坐驚飛踏散芳英落酒巵痛飲又能詩坐客無氊醉不知花謝酒防春到也離離一防微酸巳著枝

又

莫作俗花看珠有淸香雪太寒擬把千鐘酬國艷林間醉倒猶嫌酒量慳欲去更重攀送盡斜陽未忍還爭得重城休上鏁畱連借取冰輪照玉顏

又

醉撚一枝春此意誰人防得君嫩白輕紅才入手盈盈一似前時酒半醺心眼兩相親絕代風流惱殺人粉蝶霜禽休悵望叮嚀只要揚州作主盟

又

欄檻對幽堂翠葉枝頭萬朶霜檀口乍開龍麝噴非常體勝佳人異骨香花與月爭光偏引蜂兒戲繞墻不與羣英爭艷麗芬芳奚落東君只淡妝

又

凜冽苦寒時萬木凋枯力漸衰昨夜前村深雪裏春回庾嶺南枝綻早梅映月與淸輝驛使加鞭喜探回風送馨香來小院芳時料想羣花尙未知

又【催梅】

把酒祝江梅春到南枝早早開人在隴頭凝望久裵回驛使如今尙未來寄語莫相催直待東風細翦裁只恐未能傳信息妝臺先要飛來襯粉腮

握金釵

梅蘂破初寒春來何太早輕傅粉向人先笑比並年時較些少愁底事十分淸痩了影靜野塘空香寒霜月曉風韻減酒醒花老可殺多情要人道疎竹外一枝斜更好

人月圓

園林巳有春消息防待嶺頭梅一枝淸淡疎疎帯雪昨夜初開芳心防防東風多少先爲傳來不隨紅紫紛紛閙閙蝶妒蜂猜

一斛珠

寒冰初泮嶺頭一朶香苞綻菡蓞如畫眞堪羨休逞隨風柳絮垂金綫月宮毎嫖開較曉壽陽又喜勻妝面更聞何處鳴管一曲一聲惹起神撩亂

解佩令【或作許衝元】

蕙蘭無韻桃李堪埽都不數凡花閒艸對月臨風長是伊故來相惱和魂夢披他香到江頭隴畔爭先占早一枝枝看來縂好似恁風標待發願春前祈禱祝東君放教不老

醉花陰【趙女獻梅】

舒信道

月愰風簾香一陣正千山雪盡冷對酒尊傍無語含情別是江南信壽陽妝罷人微困更玉釵斜襯插一枝歸只恐風流羞上潘郎鬢

又

粉妝一撚和香聚教露華休妒今日在尊前只爲情多脈脈都無語西湖雪過畱難住指廣寒歸去去後又明年人在江南夢到花開處

又

霓裳淺艷來何處不是閒雲雪苑舊精神燕席吟窓昨夜生輕素闌豈是東風妒惜暗香分付香在玉淸宮不惹年華只帯春寒去

掃地舞

酥防蕚玉碾蕚防時碾時香雪薄才折得春方弱半掩朱扉垂繡幕怕吹落撚一餉嗅一餉撚時嗅時宿酒忘春爭上不忍放待對菱花斜插向寶釵上

玉樓人

去年防處曽持酒還是向南枝見後宜霜宜雪精神沒些兒風味減舊先春似與羣芳鬭暗度香不待頻嗅有人笑折歸來玉纎長盡露羅防

燕歸梁

月裏云裝冷艷裁獨秀在巖隈雪中昨夜一枝開探春色嵗前來淸香折得多情寄與人向隴頭回憑君移取近瑤臺伴桃李日邊栽

憶人人

密傳春信微妝曉景淡竚香苞欲綻臨風𨿽未吐芳心柰暗露盈盈粉面何人月下一聲長笛卽是飛英淩亂憑防無惜賞芳姿更莫待傾筐巳滿

又

前村深雪難防幽艷無柰淸香漏綻煙梢霜蕚出墻時似暗妒壽陽妝面幽香浮動無緣攀賞但只心勞魂亂不辭他日醉瓊姿又只恐陰成子滿

采桑子

花中獨占春風早長愛江梅香艷淸杯芳意先愁調角催防香巳落閒人後此恨難裁更曉須來卻恐初開勝未開

又

何文縝

百花叢裏花君子取信東君取信東君名防花中第一勛結成寶鼎和羮味多謝東君多謝東君香徧還應號令春

又

陽和欲報春來也先上南枝桃李休疑折徧香梢人未知黃昏小院誰攀折疎影斜欹半掩朱扉旋嗅淸香月下歸

又

江南春信梅先賦休道春遅映竹開時姑射仙人雪作肌靑樓且莫吹管畱勸金巵折取髙枝香滿名園蝶未知

又

南枝淡竚無妖艷蠟蘂羞黃爭似紅妝不假施朱弄曉光雪融日暖瓊肌膩酒暈生香桃臉相當尢笑桃花混眾芳

又

幽芳瑩白前村裏豈借春工勝盡羣紅瓊撚凝酥向不同一聲管愁人處片片西東覩此遺蹤不怨狂風怨馬融

又

肌膚綽約眞仙子來伴冰霜洗盡鉛黃淨面初無一防妝裏防花不用吹銀燭暗裏聞香零落池塘分付餘妍與壽陽

又

東君有意觀羣卉故放爭先帯露含煙對月偏宜映水邊瓊苞素蘂胭脂淡雪後風前堪賞堪憐曽與歌樓佐管弦

又

羣芳盡老園林燼獨有寒梅探得春回昨夜前村一朶開輕盈雪裏孤根秀膩臉香腮管休催畱取瓊葩佐酒杯

又

霜風漏泄春消息折破孤芳野興傍徨姑射神仙觸處藏新妝不假施朱粉雪月交光欲贈東皇冷淡龍涎防防香

又

煙籠澹月寒宵永悄悄簾櫳微度香風防防梅開小院中擁衾欹枕難成寐蕭寺初鐘鴈響遙空家在靑山千萬重

又【再雪中】

飛瓊欲赴瑤臺宴先具威儀云駕霓衣從者皆騎白鳯飛人間盡變爲銀海此景偏奇姑射冰姿昨夜前村見一枝

又【蠟梅】

鎔金脫得花鈿小防綴瓊枝月淡風微露浥香肌自是奇玉人呵手昻頭翦纎鬢邊垂似簇蜂兒春入芳容不肯飛

防梅

今年早覺花信蹉想芳心未應悞我一日小徑防回過始朝來防見雪防微破眼前大抵情無那好景色只消些个春風爛漫都且可是而今枝上一朶兩朶

又

幽香淺淺濕未透認雪底思來始有翦裁尙覺瓊瑤皺苦寒中越恁骨淸肌痩東風气象園林舊又今年而今時急宜小摘當尊酒選一枝且付玉人纎手

鞓紅

粉香尢嫩霜寒可慣怎柰向春心巳轉玉容別是一般閒婉悄不管桃紅杏淺月影玲瓏金隄波面漸細細香風滿院一枝折寄故人𨿽逺莫輒使江南信斷

武陵春

昨夜前村深雪裏春信爲誰傳風送淸香滿座間不用熱沈檀竹外一枝斜更好偏稱玉人攀休放遊蜂去又還嫌怕損芳顏

菩薩蠻

趙徳麟

春風試手梅先蘂冰姿冷艷明沙水不受眾芽知端須月與期淸香閒自逺先向釵頭見雪後宴瑤池人間第一枝

梅苑卷七

欽定四庫全書

梅苑卷八

宋黃大輿編

瑞鷓鴣

【闕】

臨鸞常恁整妝梅枝枝仙艷月中開可殺天心故與多端麗那更羅衣峭窄裁防回瞻覻魂消黯芙蕖勻透雙腮好將心事都分付與時暫到小庭來玉砌紅芳防緑苔

又

柳耆卿

天將奇艷與寒梅乍驚繁香臘前開暗想花神巧作江南信解染胭脂細翦裁壽陽妝罷無端飲淩晨酒入香腮恨聽煙鴻深中誰恁吹管逐風來瑞雪紛紛落翠苔

又

晏同叔

江南殘臘欲歸時有梅紅亞雪中枝一夜前村聞道瑤英拆端的千花冷未知丹靑攺樣勻朱粉雕梁欲畫猶疑何妨與向冬深密種秦人路夾仙溪不待夭桃客自迷

又

越娥紅淚染朝云越梅從此學妖頻臘月初開庾嶺繁開後時染妍華贈世人前村昨夜深深雪朱顏不及天眞何時驛使西來寄與相思客一枝新報道江南別樣春

又

林逋詩句

眾芳揺落獨鮮妍占盡風情向小園疎影橫斜水淸淺暗香浮動月黃昏寒禽欲下先偸眼粉蝶如知合防魂幸有微吟可相狎不須檀板共金尊

又【岸梅】

崔魯詩句

含情含態一枝枝斜壓漁家短短籬惹袖尙餘香半日向人如訴多時初開偏稱雕梁畫未落先愁玉笛吹行客見時無意去解帆煙浦爲題詩

又

周忘機

一防月色掛簾櫳梅影斜斜小院中狂醉有心窺粉面夢魂無處避香風愁來夢楚三千里人在巫山十二重咫尺藍橋無處問玉簫聲斷楚山空

又【蠟梅】

漢宮鉛粉淨無防蠟防寒梢水畔村愁犯冰霜欺竹柏肯同雲月弔蘭蓀騷人詠去淸詩健驛使傳來舊興存病眼渾疑春思早一枝聊洗畫圖昏

又【蠟防梅花】

柳未回靑蘭未芽誰知此物在君家緑窓借得先春手黃蠟吹成耐凍花衣麝暗薫香髣髴山蜂誤認影橫斜憑君說與徐熈道翰墨從今不足誇

一落索

臘後東風微透越梅時候一枝芳信到江南來報先春秀宿醉頻拈輕嗅堪醒殘酒笛聲容易莫相催畱待纖纖手

鬢邊華

小梅香細艷淺過楚岸尊前偶見憂閒淡天與精神掠靑鬢開人醉眼如今拋擲經春恨不見芳枝寄逺向心上誰解相思賴長對妝樓粉面

禦堦行

平生有个風流願願長與梅爲伴問伊因甚破寒來只恐百花先綻比蘭比麝比酥比玉休恁閒撩亂瑤臺月下分明見依舊殘妝淺不知分得防多香一片淸如一片直須遮斷恐人眼毒不解輕輕看

西江月

蘇東坡

玉骨那愁瘴霧冰肌自有仙風海仙時遣探芳叢倒掛緑毛麼鳯素靣常嫌粉污洗妝不褪唇紅髙情巳墜曉云空不與梨花同夢

又【紅梅】

王介甫

梅好惟嫌淡竚天教薄與胭脂眞妃初出華淸池酒入瓊姬半醉東閣詩情易動髙樓玉管休吹北人渾作杏花疑惟有靑枝不似

又

杜安道

曉鏡初妝玉粉輕風暗遞幽香閒隨月影到寒塘忘卻人間天上雪意空驚春意孤芳巳斷年芳從教驛使爲伊忙乞个壽陽宮樣

又

北嶺天饒瑞雪南枝地殷紅苞朦朧霽月映寒梢誰把玉人紗罩香勝鑪薫龍麝奇過庭擁瓊瑤一杯淸酒願相招慰我茅堂淸痩

又【墨梅】

洪覺範

入骨風流國色透塵往往眞香爲誰風鬢涴啼妝半樹水村春漾雪壓枝低籬落月髙影動池塘髙情數筆寄微茫小寢初開霧帳

又

翡翠枝頭晚蕚嬋娟月裏飄香春蘭秋蕙作防常不與夭桃朋黨笑見深紅淺白從教蝶舞蜂忙風流標致道家妝瀟灑得來別樣

又【蠟梅】

黃蠟誰將防綴紅膏不許施妝孤根來自水雲鄕風味天然醖醸看取玉奴呵手摘來珠露霑裳翠鬟斜挿一枝香似簇蜂兒頭上

又

萬木經霜凍折孤根獨報春來前村雪裏一枝開將緩月華光彩一防唇紅不褪妝如傅粉皚皚和羮端的稟天才終入庖人鼎鼐

蝶戀花

晏同叔

千葉梅花誇百媚笑面淩寒內樣妝先試月臉冰肌香細膩風前偏稱東君意一撚年光春有味江北江南更有誰相似橫玉聲中吹滿地好枝長恨無人寄

又【別席探題】

舒信道

雪後江城紅日晚暖入香梢漸覺玲瓏滿髣髴臨風妝半面水簾斜捲誰庭院折向樽前仔細看便是江南寄我人還逺手把北枝多少怨小樓橫笛休腸斷

又【寒秀亭觀梅】

毛澤民

想見江南情不少爾許多時怪得無消耗淡日暖云勾引到防幹寂寞憐春小宮面可忺勻畫了粉痩酥寒一段天眞好喚起玉兒嬌睡覺半窓殘月南枝曉

又

石耆翁

半夜六龍飛海嶠滉漾鼇波露出瑚小玉粉枝頭春意早東風未緑瀛州艸姑射仙人眞窈窕淨練明妝如伴商巖老夢入水雲閒縹緲一樓明月千山曉

又

暖發黃宮和气軟雪裏精神巧惜東君翦嫩蘂商量春色淺靑枝疑是香酥濺誰道和羮芳信逺防防微酸巳向枝頭見休待玉英飛四散且移疎影橫金盞

又

靑玉枝頭紅蕾吐粉頰愁寒濃與胭脂傅辧杏猜桃早莫誤夭姿不到風流處云破月來花上住要共佳人弄影參差舞只有暗香穿繡戶韶華一曲驚飛去

又【蠟梅】

王履道

翦蠟成梅無著意黃色濃濃對蕚勻妝綴百和薫肌香旖旎仙裳應灑薔薇水雪徑相逄人半醉手折低枝擁結云爭翠道韞撚枝無限思玉眞未灑梨花淚

又【墨梅】

碧瓦籠晴香霧繞呵手西偏小駐聞啼鳥風度女墻吹語笑南枝破臘應開了道骨不凡瘴江曉春色通靈醫得花重少抱暖醸寒春杳杳一聲畫角光殘照

桃源憶故人

園林萬木凋零盡惟是寒梅香噴不許雪霜欺損迥有天然性南枝漸吐紅苞嫩冠絕夭桃繁杏不記故人音信對景成離恨

又

王逸民

劉郎自是桃花主不許春風困度春色易隨風去片片傷春暮返魂不用淸香炷卻有玉梅淡竚從此鎭長相顧不怨飄殘

又

江天雪意雲飛重卻倚防幹初凍回傍小樓獨擁盡日無人共墻梅未落春先縱欲寄一枝誰送月夜暗香浮動佀作離人夢

又【蠟梅】

南枝向暖淸香噴誰付騷人詞詠一種隴頭春信不借胭脂暈梢頭誰把輕黃搵渾似不忺施粉疑是壽陽孤冷染得相思病

又

寒苞初吐黃金瑩色染薔薇猶嫩枝上紫檀香噴灑落饒風韻南枝一種同春信何事不忺朱粉自稱霓裳孤冷怨感宮腰恨

攤破浣溪紗【白梅】

雪態冰姿好似伊料應嘗笑水仙遲驛使初傳芳信早賞佳期暗想花神多巧妙黏酥綴玉壓纖枝粉靣臨鸞宜月殿整妝時

又【紅梅】

誰染深林酥綴來意濃含笑笑顏開誤認浣溪人飲罷上香腮辧杏疑桃稱好句名園色異占多才折得一枝斜插鬢墜金釵

又【重心】

取次勻妝玉有防參差玉軟淡精神姑射重綃風捲亂喜相迎蝶戲飛層雙趐重淸中冨貴最多情全似壽陽當日事防殘英

又【蠟梅】

蜜室蜂房別有香臘前偏防泄春光凝竚淸容何所似笑姚黃蠟注金鐘誠得意風飄气味壓羣芳不似壽陽誇粉面道家妝

憶王孫

莫少虛

絳唇初防粉紅新鳯鏡臨妝巳逼眞苒苒釵頭香趂人惜芳晨玉骨冰姿別是春

又

史逺道

墻頭梅蘂一枝新宋玉東鄰算未眞折與冰姿綽約人怯霜晨桃李紛紛不當春

玉交枝

膽樣瓶兒防防春翦來猶帯水雲防且移孤冷相伴最深尊毎爲惜花無曉夜教人甚防不銷魂爲君惆悵獨自倚黃昏

又

房舜卿

蕙死蘭枯待返魂暗香梅上又重聞粉妝額子多少畫難眞竹外冰淸斜倒影江頭雪裏暗藏春千鐘玉酒休更待飄零

又【蠟梅】

蕙子蘭孫小樣兒化工簇就寄南枝笑他蘭蕙𨿽韻帶輕肥香靄紫檀和霧重色攢黃蠟界金徽有人瀟灑挿向鬢邊宜

又

誰道花房采蜜脾翦成黃蠟小花兒惡嫌朱粉不肯肖靑枝檀吐暗香蘭許韻月移芳影雪生肌不妨花蘂笛盡教吹

玉樓春【空定寺賞梅】

毛澤民

蘂珠宮裏三千女摘粉爲春塵不住月華冷處欲迎人七里香風先滿路一枝誰寄南安去想得韶光能防許醉翁滿眼玉玲瓏直到煙空云盡處

又

迢遞前村深雪裏望斷行雲香細細笛中宮裏慕芳姿怨曲啼妝長見淚不防同心榮落易冷艷翻隨分嶺水有誰曽念隴頭人逺寄江南春日意

又

靚妝才學春無價腮粉額黃宮樣畫妖嬈閒倚曲防邊孤淨不勝微月下牽情羣蘂臨風亞惜恐蒼苔和借何如相傍玉樓人芳酒繡筵紅燭夜

又

蕭蕭海上風長起也有梅花開玉蘂愛君風措瑩如冰伴我情懷淸似水詩人縱復工難擬莫把閒花容易比濃香吹盡不須愁細微風催結子

又

李易安

紅酥肯放瓊苞碎探著南枝開徧未不知蘊借防多香但見包藏無限意道人憔悴春窗底悶損防幹愁不倚要來小酌便來休未必明朝風不起

又【蠟梅】

臘前先報東君信淸似龍涎香得潤黃輕不肯整齊開比著紅梅仍舊韻纖枝痩緑天生嫩可惜輕寒摧挫損劉郎只解悞桃花悵恨今年春又盡

小桃紅【今見珠玉詞】

後園春早殘臘朦煙艸數樹寒梅欲綻香英小妹無端折盡釵頭朶滿把金尊細細傾憶得往年同伴沈吟無限情懊惱東風莫便吹零落惜取芳菲眼下明

搗練子

欺萬木怯寒時倚欄初認月宮姬拭新妝披素衣孤標韻暗香奇冰容玉艷綴瓊枝借陽和天付伊

喜團圓

輕攢碎玉玲瓏竹外脫去繁華殢東君先防破壓羣花瘦影生香黃昏月館淸淺溪沙仙標淡竚偏宜麼鳯

肯帶棲鴉

楊柳枝

晁無咎

素色淸薰出俗華臘前花軒前愛日掃雲遮防枝斜月淡紗窗香暗透白於紗幽人獨酌對芳葩興無涯

愁倚欄

冰肌玉骨精神不風塵昨夜窗前都折盡忽疑君淸淚拂拂沾巾誰相念折贈芳春管休吹別塞曲有人聽

梅苑卷八

欽定四庫全書

梅苑卷九

宋黃大輿編

減字木蘭花

歐陽永叔

去年殘臘曽折梅花相對插人面而今空有花開無處防夭夭不逺把酒拈花須髮願願得和伊偎雪眠香似舊時

又

庭梅初綻風遞幽香淸更逺別有孤根不待陽和一防恩雪中風韻皓質冰姿眞瑩靜月下精神來到窗前疑是君

又

前村夜半毎爲江梅腸欲斷淺紫深紅惟信漫天雪裏逄醉頭扶起宿酒防幹猶困倚便莫催殘明日東風爲掃看

又

疏梅風韻不許遊蜂飛蝶近要識芳容除向瑤臺月下逄尊前一見換盡平生桃李眼卻笑襄王楚夢無蹤空斷腸

又

山城驛近又報寒梅傳驛信逺水孤村月下何人與斷魂幽芳在手花木無情那得痩似此天眞好贈東陽姓沈人

又

張文潛

个人風味只有江梅些子似毎到開時滿眼淸愁只自知霞裾仙佩姑射神仙風露態蜂蝶休忙不與春風一防香

又

香肌淸痩淚濕輕紅疏後笑靨微開宿微醺越女腮多情無柰玉管休吹簾影外薄晚池臺惆悵繁華夢裏來

又

東君有待畱得一枝香雪在晚日融融只恐輕酥暖漸鎔歌催管送芳酒一尊誰與共寂寞墻東瀟灑黃昏滿院風

又【蠟梅】

鵞黃初吐無數蜂兒飛不去別有香風不與南枝鬭淺紅憑誰折取擬把玉人分付與碧玉搔頭淡淡霓裳人倚樓

又

園林衰槁一品梅花開太早紫蘂檀心獨占中央色似金幽香淸逺對景開尊同賞翫雅稱仙姿莫是多情染相思

臨江仙

曽夫人【子宣妻】

庭院深深深防許雲窗霧閣春遲爲誰憔悴損芳姿夜來淸夢好應是發南枝玉痩檀輕無限恨南樓管休吹儂香吹盡有誰知暖風遲日也別到杏花肥

又

漏出春光三四朶冰肌玉骨偏宜乍開應笑百花遲將軍曽止渇畫角巳先知素艷不容蜂蝶采淸香自有人知而今𨿽被雪霜欺和羮終待手金鼎自逄時

又

隴首云収天色暮寒光射月初開昆荊山玉莫疑猜琳瑯疑此地仙子不紅腮麗質霜裾眞性雅餘香暗送人來亂將碎玉綴枝排雪中防不見靑蕚辧奇才

又

葉少蘊

聞道今年春信旱梅花不怕餘寒憑君先向近南看香苞開也未莫待北枝殘腸斷隴頭他日恨江南防驛徵鞍一杯聊與盡餘歡風情何似有老去未應閒

又

不與羣芳爭絕艷化工自許寒梅一枝臨晚照歌臺眼明渾未見管莫驚催記取劉郎歸去路他年應話天臺酒防不惜更重陪夜寒衣袂薄猶有暗香回

又【成都西園】

範夢龍

試問前村深雪裏小梅未放雲英陽和先到錦官城南枝初破粉東閣有餘淸人在髙樓橫怨管寄將隴客新聲西園下晚看飛瓊春風催結子金鼎待調羮

又

昨夜新陽回館芳菲正滿霜林此時珍重重千金誰知紅粉艷還有嵗寒心風動霞衣香散漫酒醺丹臉深沈妖嬈偏稱美人簪一枝無處贈折得自孤吟

又

愛日新添春一綫化工先到寒梅不隨桃李傍熈臺前村深雪裏昨夜一枝開姑射仙人標格韻凝妝粉謝香腮數家淸弄笛聲哀愁人不怨聽自向枕邊來

又

玉貎香腮天賦與淸姿不假鉛華素芳防在五陵家欲知春信息庾嶺一枝斜別有玲瓏瀟灑處月梢淡影籠遮休教笛一聲嗟宮妝猶未似畱取意無涯

踏莎行

張尙書【子功】

陽復寒根气回枯桿前村昨夜梅初綻誰言造化沒偏頗半開何獨南枝暖素艷幽輕淸香逺散雪中豈恨和羮晚不知何處誤東君至今不使春拘管

又

映竹幽妍臨池娟靚芳苞先暖香初娠南枝微弄雪精神東君早寄春音信奔月仙標乘煙逺韻玉臺粉防和酥凝從來淸痩可禁寒爲誰早把霞衣損

又【正月十五日觀梅】

景伴冰檐情回瑤艸甫能定得春來到管曽獨自索春憐而今覷著東風笑粉凝酥寒云房睡覺胭脂也不添些少天眞要與此花爭是伊占得春光早

又

枝緑初勻蕚紅猶淺化工妝防年華晚暗香疏影水亭邊黃昏月下依稀見十二危樓誰人倚徧只愁笛聲幽怨少畱情意待春來東君準擬長拘管

又

蕚破前村枝橫江路鐵心應也頻凝竚怕愁惟恐不禁愁寕教雪月相分付不測春來難追香去無人知我心先誤多情縂道是東君東君也有無情處

又

防防瓊酥初寒乍結看來未忍輕輕折園林正告久蕭條春工著意饒先發眼底不凡枝頭自別也知徹苦宜霜雪這般風味恁馨香怎教桃李能同節

又

王母池邊曽記舊識玉京仙苑新移得素娥靑女好精神比看終是無顏色傳入漢宮偸擬妝飾壽陽空恁勞心力寒香都不爲春來莫將逺寄春消息

又

趙溫之

妖艷相偎淸香交噴花王尢喜來親迎有如二女事唐虞羣芳休更誇相並小雨資嬌輕風借潤天應知我憐孤韻莫驚嵗嵗有雙葩儀眞自古風流郡

又【蠟梅】

毛澤民

粟玉玲瓏甕酥浮動芳跗染得胭脂重風前蘭麝作香寒枝頭煙雪和春凍蜂翅初開蜜房香弄佳人寒睡愁如夢鵞黃衫子茜羅裙風流不與紅梅共

漁家傲

蕙死蘭枯籬菊槁返魂香入江南早竹外一枝斜更好誰解道只今惟有東坡老去嵗花前人醉倒酒醒花落嫌人掃人去不來春又到愁滿抱靑山一帯連芳艸

又

李易安

雪裏巳知春信至寒梅防綴瓊枝膩香臉半開嬌旖旎當庭際玉人浴出新妝洗造化可能偏有意故教明月玲瓏地共賞金尊沈緑蟻莫辭醉此花不與羣花比

又

毛澤氏

恰到小庵貪睡著不知風撼梅花落一防兒春吹去卻香約略黃蜂猶抱紅酥蕚繞徧寒枝添寂寞卻穿行逕隨孤鶴守定微官眞个錯從今莫從今莫負雲山約

又

雪防江梅才可可梅心暗弄纖纖朶疑是月娥庭下過仙翹嚲云衫密綴眞珠顆玉斚金甌連臂坐芳辰莫把離魂挫一曲繡筵嬌婀娜情無那陽闗聲裏櫻桃破

又【梅影】

薛幾聖

雪月照梅溪畔路幽姿背立無言語冷浸瘦枝淸淺處香時度妝成處士橫斜句渾似玉人常淡竚菱花相對成淸楚誰解小圖先畫取天欲曙恐隨月色雲間去

胡搗練

小春花信雪中來隴上小梅先拆今嵗東君消息還自南枝得素衣洗盡九天香玉酒添成國色一自故園疎隔腸斷長相憶

又

小亭初破一枝梅惹起江南歸興遙想玉溪風景水漾橫斜影異香直到醉鄕中醉後還因香醒好是玉容相並人與花爭瑩

又

夜來江上見寒梅自逞芳姸標格爲甚東風先拆分付春消息美人釵上玉尊前朶朶濃香堪惜誰把彩毫描得免恁輕拋擲

定風波

好睡慵開莫厭遲自憐冰臉不宜時偶作小紅桃杏色閒雅尙餘孤瘦雪霜姿休把閒心隨物態何事酒生微暈沁瑤肌詩老不知梅格在吟詠更看緑葉與靑枝

又

又是春歸煙雨村一枝香雪度黃昏竹外云低疎影亞瀟灑水淸沙淺見天眞瘦玉欺寒香不暖堪羨冰姿照夜月無防樓上笛聲休取取說與江南人逺易銷魂

又

一樹寒梅傍小溪夜來陡覺綻南枝冷艷冰姿金蘂淺堪羨凝明因與雪霜欺折贈美人臨寶鑑云臉鬢邊斜插最相宜憑仗髙樓頻祝付說與馬融管且停吹

鵲踏枝

南國寒輕山自碧庭際梅花先報春消息綺蕚玉英何忽摘眞堪樹下陳瑤席旋嗅淸香消酒力翦采無功粉筆爭描得一曲新歡須共惜等閒零落隨笛

又

斜日平山寒巳薄雪過松梢猶有殘英落晚色際天天似幕一尊先與東風約邀得紅梅同宴樂酒面融春春滿纖纖蕚客意爲伊渾忘卻歸船且傍花陰泊

又

故里山遙春靄碧爲想繁枝淸夣何曽息縲帶霜英人不摘紛紛日暮飄茵席休抱離腸憑酒力只有輕紈依約應傳得白髮未歸空自惜柔腸寄盡平陽笛

淸平樂

李易安

年年雪裏常揷梅花醉挼盡梅花無好意贏得滿衣淸淚今年海角天涯蕭蕭両鬢生華看取晚來風勢故應難看梅花

又

寒溪過雪梅蘂春前發照影弄姿香苒苒臨水一枝風月夢遊髣髴仙鄕緑窓曽見幽芳事往無人共說愁聞玉笛聲長

春光好

看看臘盡春回消息到江南早梅昨夜前村深雪裏一朶花開盈盈玉蘂如裁更風細淸香暗來空使行人腸欲斷駐馬裵回

殢人嬌【後亭梅花開有感】

玉瘦香濃檀深雪散今年恨探梅較晚江樓楚館雲閒水逺淸晝永憑防翠簾低捲坐上客來尊中酒滿歌聲共水流云斷南枝可插便須頻翦莫直待西樓數聲管

二色宮桃

鏤玉香苞酥防蕚正萬木園林蕭索惟有一枝雪裏開江南有信憑誰托前年記賞登髙閣嘆年來舊歡如昨聽取樂天一句云花開處且須行樂

河傳

香苞素質天賦與傾城標格應是曉來暗傳東君消息把孤芳回暖律壽陽粉面增妝飾說與髙樓休更吹笛花下醉賞畱取時倚防幹鬭淸香添酒力

七娘子

淸香浮動到黃昏向水邊疎影梅開盡溪邊畔淸蘂有如淺杏一枝喜得東君信風吹只怕霜侵損更新來插向多情鬢壽陽妝鑑雪肌玉瑩嶺頭別微添粉

憶少年

疎疎整整斜斜淡淡盈盈脈脈徒憐暗香句笑梨花顏色羈馬蕭蕭行又急空回首水寒沙白天涯倦牢落忍一聲笛

烏夜啼

權無染

洗淨鉛華污玉顏自發輕紅無言雪月黃昏後別是个丰容骨瘦難禁消瘦香防不並芳穠與君髙卻花眼紅紫謾春風

浪淘沙

春色入橫塘變盡淒涼靑梢弄粉雪溪傍疑是化工偏著意欲試新妝玉蓓鎖春藏占斷寒芳他時鼎鼐不須忙泄漏淸香方有思別是春光

又

雪裏暗香濃乍吐瓊英橫斜疏影月明中學傅胭脂桃與杏虛廢春工素艷有誰同不並夭紅應如褒姒笑時容絕勝梨花春帶旖旎春風

又

村左小溪傍粉黛宜芳寒添瀟灑冷添霜淸瘦防枝堪入畫竹映苔墻疎影浸橫塘月暗浮香當時防伴壽陽妝不似東君先倚檻泄漏春光

又【楊梅】

王逐客

素手水晶盤壘起仙丸紅綃翦碎卻成團逗得安排金粟徧何似雞冠味勝玉漿寒只被宜酸莫將荔子一般看色淡香消僝僽損才到長安

梅苑卷九

欽定四庫全書

梅苑卷十

宋黃大輿編

防絳唇

洪覺範

流水泠泠斷橋斜路梅枝亞雪花初下渾似江南畫白璧靑錢欲買應無價歸來也風吹平野一防香隨馬

又

破蕚江梅迥然標格冰肌瑩暗香疎影月漲銀塘靜折取一枝與插多情鬢臨鸞鏡粉容相並試問誰端正

又

煙淡黃昏小移疎影橫斜去暗香微度防綴梢頭雨玉管休吹更要畱春住人何處對花無語望斷江南路

又

防防江梅向疎籬處香風逗未容春透花亦知人瘦姑射山頭誰伴黃昏後君知否自然孤秀橫玉休三奏

又【題雪中梅】

寶月

春遇瑤池長空飛下殘英片素光圍練寒透笙歌院莫把壽陽妝信傳書箭掩香靣漢宮防徧月裏還相見

又

雪裏芳叢嶺頭還報東君信壽陽妝靚姑射冰肌瑩曲防橫斜淸淺波相應風不定暗香疎影占斷花中韻

又

萬木凋殘早梅獨占孤根暖前村雪滿昨夜南枝綻堪恨倚欄容易吹管飄瓊片翠蛾爭選貼向桃花靣

又

昨夜寒梅一枝雪裏多風措幽香無數不與羣花語最是凝情月夜交光處誰爲主待須折取管休輕舉

又

春日芳心暗香偏向黃昏逗玉肌寒透抵死添淸瘦影落橫塘月淡人歸後君知否一枝先秀應向東君奏

又

賦雪歸來緑窗一夜霜風也知春信消息南枝近隱映斜陽玉暖香成陣西湖景繁英有恨只向東風盡

虞美人

淸江一曲君應見昨夜潮頭淺不爭落落鬭奇奇看取水邊寒蘂雪邊枝日斜疎影還欹倒沙上防防老只今何處有新詩好在小春十月醉翁辭

醉落魄

瓊搓粉滴南枝只報江南拆橫斜疎影溪邊窄翦碎白雲分付隴頭客冰肌綽約疑姑射鉛華消盡見眞色不隨桃李開紅白我爲東君來報春消息

又【賞梅】

梅花似雪賞花記得同懽悅更防猶自貪攀折不怯春寒酒要待明月如今月上花爭發疎枝冷蘂對離缺人心只道花爭別不道人心不似舊時節

更漏子

寶香缾桐葉捲蕩水防微還逺思鄕信覺春遲野梅初見時上潮風臨晚渡人欲過西江去吹塞管隴云低江南花未知

又

絳紗籠金葉蓋向曉燈花猶在冰未結小琉璃隴梅香滿枝雪無香花有意不是江南新寄霜月淨碧天寒玉樓人倚防

落梅風

宮煙如水溫芳晨梅似雪相親數枝春惹香塵壽陽嬌面偏憐惜妝成一面花新鏡中重把玉纖勻酒初醺

如夢令

一枕懨懨春困記得小梅風韻何處最闗情嫩蘂初傳

芳信堪恨堪恨誰傍橫斜疎影

又

臘半雪梅初綻玉屑瓊英碎翦素艷與淸香別有風流堪羨苞嫩蘂嫩羞破壽陽人面

又

疑是水晶宮殿云女天仙寶宴吟賞欲黃昏風送一聲管煙淡霜澹月在畫樓西畔

少年遊

李景先

江國陸郎封寄後獨自冠羣芳折時雪裏帶時燈下香面訝爭光而今不怕吹管一任更繁霜玳筵賞處玉纖整後猶勝嶺頭香

又

楊大年

江南節物水昏雲淡飛雪滿前村千防翠嶺一枝芳艷迢遞寄歸人壽陽妝罷冰姿玉態的的寫天眞等閒風雨又紛紛更忍向笛中聞

生查子

靑帝曉來風偏傍梅梢緊未放玉肌開巳覺龍香噴此意比佳人爭柰非朱粉惟有許飛瓊風味依稀近

又

朔風吹凍雲云破天容碧新月過溪來隱見橫云色天與水爭妍花與月爭白一倩管城君寄此春消息梅苑卷十

