

欽定四庫全書

集部十

尊前集

詞曲類二【詞選之屬】提要

【臣】等謹案尊前集二卷原本不著撰人名氏前有萬曆間嘉興顧梧芳序云余愛花間集欲播傳之而余斯編第有類焉似卽梧芳所輯故毛晉亦謂梧芳采錄名篇釐爲二卷而朱彞尊跋則謂於吳下得吳寛手抄本取顧本勘之詞人之先後樂章之次第靡有不同因定爲宋初人編輯考宋張炎樂府指迷曰粵自隋唐以來聲詩間爲長短句至唐人則有尊前花間集似乎此書與花間集皆爲五代舊本然陳振孫書錄解題歌詞類以花間集爲首注曰此近世倚聲塡詞之祖而無尊前集之名不應張炎見之而陳振孫不見彞尊定爲宋本亦未可盡憑疑以傳疑無庸彊指且就詞而論原不失爲花間之驂乘玩其情采足資沾漑亦不必定求其人以實之也乾隆四十六年正月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

尊前集卷上

明皇【一首】

好時光

寶髻偏宜宮樣蓮臉嫩體紅香眉黛不須張敞畫天教入鬢長莫倚傾國貎嫁取个有情郎彼此當年少莫負好時光

昭宗【二首】

巫山一叚云【上幸蜀宮人畱題寶雞驛壁】

縹緲雲間質盈盈波上身袖羅斜舉動埃塵明艷不勝春翠髩晚妝煙重寂寂陽臺一夢冰眸蓮臉見長新巫峽更何人

蝶舞梨園雪鶯啼柳帶煙小池殘日艷陽天薴羅山又山靑鳥不來愁絕忍看鴛鴦防結春風一等少年心閒情恨不禁

莊宗【四首】

一葉落

一葉落褰朱箔此時景物正蕭索畫樓月影寒西風吹羅幕吹羅幕往事思量著

陽臺夢

薄羅衫子金泥縫困纎腰怯銖衣重笑迎移步小蘭叢嚲金翹玉鳳嬌多情脈脈羞把同心撚弄楚天雲雨卻相和又入陽臺夢

歌頭【大石調】

賞芳春暖風飄箔鶯啼綠樹輕煙籠晚閣杏桃紅開繁蕚靈和殿禁柳千行斜金絲絡夏云多奇峯如削紈扇動微涼輕綃薄梅雨霽火雲爍臨水檻永日逃繁暑泛酌露華濃冷髙梧雕萬葉一霎晚風蟬聲新雨歇惜惜此光陰如流水東籬菊殘時嘆蕭索繁陰積歲時莫景難畱不覺朱顏失卻好容光且且須呼賔朋西園長宵防云謡歌皓齒且行樂

憶仙姿【卽如夢令之祖也】

曾宴桃源深洞一曲淸歌舞鳳長記欲別時和淚出門相送如夢如夢殘月落花煙重

李王【五首】

一斛珠【商調】

曉妝初過沈檀輕注些兒个向人微露丁香顆一曲淸歌暫引櫻桃破羅袖裛殘殷色可杯深旋被香醪涴綉牀斜憑嬌無爛嚼紅茸笑向檀郎唾

子夜【卽菩薩蠻】

人生愁恨何能免消魂獨我情何限故國夢重歸覺來防淚垂髙樓誰與上長記秋晴望往事巳成空還如一夢中

更漏子【大石調】

金雀釵紅粉靣花裏暫時相見知我意感君憐此情須問天香作穗蠟成淚還是兩人心意山枕膩錦衾寒夜來更漏殘

山花子

手卷眞珠上玉鉤依前春恨鎖重樓風裏落花誰是主思悠悠靑鳥不傳云外信丁香空結雨中愁回首綠波三楚暮接天流

虞美人影【中呂調】

春花秋葉何時了往事知多少小樓昨夜又東風故國不堪回首月明中雕欄玉砌依然在只是朱顏攺問君能有幾多愁恰是一江春水向東流

李白【十二首】

連理枝【黃鐘宮】

雪蓋宮樓閉羅幕昏金翠鬭壓欄桿香心淡薄梅梢輕倚噴寶猊香燼麝煙濃馥紅綃翠被

淺畫云垂帔防滴昭陽淚只尺宸居君恩斷絕似遙千里望水晶簾外竹枝寒守羊車未至

淸平樂

禁庭春晝鶯羽披新綉百艸巧求花下鬭祗賭珠璣滿斗日晚卻理殘妝禦前閒舞霓裳誰道腰肢窈窕折旋笑得君王

禁闈淸夜月探金牕罅玉帳鴛鴦噴蘭麝時落銀燈香炧女伴莫話孤眠六宮羅綺三千一笑皆生百媚宸衷教在誰邊

煙深水濶音信無由達帷有碧天云外月偏照懸懸離別盡日感事傷懷愁眉似鎖難開夜夜長畱半被待君魂夢歸來

鸞衾鳳褥夜夜常孤宿更被銀臺紅蠟燭學妾淚珠相續花貎些子時光拋人遠泛瀟湘欹枕悔聽寒漏聲聲滴斷愁腸

畫堂晨起來報雪花墜髙捲簾櫳看佳瑞皓色遠迷庭砌盛气光引鑪煙素艸寒生玉佩應是天仙狂醉亂把白雲揉碎

菩薩蠻【中宮呂】

遊人盡道江南好遊人只合江南老未老莫還鄕還鄕空斷腸繡屏金屈曲醉入花叢宿春水碧於天畫船聽雨眠

平林漠漠煙如織寒山一帶傷心碧瞑色入髙樓有人樓上愁玉堦空佇立宿鳥歸飛急何處是回程長亭接短亭

舉頭忽見衡陽鴈千聲萬字情何限尀耐薄情夫一行書也無泣歸香閣恨和淚淹紅粉待鴈卻回時也無書寄伊

淸平調

云想衣裳花想容春風拂檻露華濃若非羣玉山頭見防向瑤臺月下逢

一枝紅艷露凝香雲雨巫山枉斷腸借問漢宮誰得似可憐飛燕倚新妝

名花傾國兩相懽常得君王帶笑看解釋春風無限恨沈香亭北倚欄桿

韋應物【四首】

調笑

戎馬戎馬遠放燕支山下跑沙跑雪獨嘶東望西望路迷迷路迷路邊艸無窮日暮

河漢河漢曉掛秋城漫漫愁人起望相思江南塞北別離離別離別河漢𨿽同路絕

三臺

一年一年老去來日後日花開未報長安平定萬國豈得啣杯

冰泮寒塘水綠雨餘百艸皆生朝來衡門無事晚下髙齋有情

王建【十首】

宮中三臺【亦名翠華引】

魚藻池邊射鴨芙蓉苑裏看花日色赭袍相似不著紅鸞扇遮

池北池南艸綠殿前殿後花紅天子千秋萬歲未央明月淸風

江南三臺

揚州池邊少婦長幹市裏商人三年不得消息各自拜鬼求神

靑艸臺邊艸色飛猿嶺上猿聲萬里三湘客到有風有雨人行

樹頭花落花開道上人去人來朝愁暮愁卽老百年幾度三臺

鬭身彊健且爲頭白齒落難追準擬百年千歲能得幾許多時

宮中調笑

團扇團扇美人病來遮靣玉顏憔悴三年誰復商量管弦弦管弦管春艸昭陽路斷

胡蝶胡蝶飛上金枝玉葉君前對舞春風百葉桃花樹紅紅樹紅樹燕語鶯啼日暮

羅袖羅袖暗舞春風已舊遙看歌舞玉樓好日新妝坐愁愁坐愁坐一世虛生虛過

楊柳楊柳日暮向沙渡口船頭江水茫茫商人少婦斷腸腸斷腸斷鷓鴣夜飛失伴

杜牧【一首】

八六子

洞房深畫屏燈照山色凝翠沈沈聽夜雨冷滴芭蕉驚斷紅牕好夢龍煙細飄綉衾辭恩久歸長信鳳帳蕭疎椒殿閒扃輦路苔侵綉簾垂遲遲漏傳丹禁蕣華偸悴翠鬟羞整愁坐望處金輿漸遠何時防仗重臨正銷魂梧桐又移翠陰

劉禹錫【三十八首】

楊柳枝

塞北梅花羌笛吹淮南桂樹小山詞請君莫奏前朝曲聽唱新翻楊柳枝

南陌東城春艸時相逢何處不依依桃紅李白皆誇好須得垂楊相發揮

鳳闕輕遮翡翠幃龍墀遙望麯塵絲禦溝春水相輝映狂殺長安年少兒

金穀園中鶯亂飛銅駝陌上好風吹城東桃李須臾盡爭似垂楊無限時

花蕚樓前初種時美人樓上鬭腰肢如今拋擲長街裏露葉如啼欲恨誰

煬帝行宮汴水濱數株殘柳不勝春晚來風起花如雪飛入宮墻不見人

禦陌靑門拂地垂千條金縷萬條絲如今綰作同心結將贈行人知不知

城外春風吹酒旗行人揮袂日西時長安陌上無窮樹惟有垂楊管別離

輕盈嫋娜占年華舞榭妝樓處處遮春盡絮飛畱不得隨風好去落人家

楊子江頭煙景迷隋家宮樹拂金堤嵯峩猶有當時色半蘸波中水鳥棲

竹枝

白帝城頭春艸生白鹽山下蜀江淸南人上來歌一曲北人莫上動鄕情

山桃紅花滿上頭蜀江春水拍山流花紅易衰似郎意水流無限似儂愁

溪上春來新雨晴瀼西春水縠紋生橋東橋西好楊柳人來人去唱歌行

日出三竿春霧消江頭蜀客駐蘭橈憑寄狂夫書一紙住在成都萬里橋

兩岸山花似雪開家家春酒滿銀杯昭君坊中多女伴永安宮外踏靑來

瞿塘嘈嘈十二灘此中道路古來難長恨人心不如水等閒平地起波瀾

巫峽蒼蒼煙雨時淸猿啼在最髙枝个裏愁人腸自斷由來不是此聲悲

城西門前灎澦堆年年波浪不能摧懊惱人心不如石少時東去復西來

楊柳靑靑江水平聞郎江上唱歌聲東邊日出西邊雨道是無晴還有晴

楚水巴山江雨多巴人能唱本鄕歌今朝北客思歸去回入紇披綠羅

紇曲【二首】

楊柳郁靑靑竹枝無限情同郎一回顧聽唱【一作徹】紇聲

踏曲興無窮調同辭不同願郎千萬壽長作主人翁

憶江南

春去也多謝洛城人弱柳從風疑舉袂叢蘭裛露似沾巾獨坐亦含嚬

浪淘沙

九曲黃河萬里沙浪淘風自天涯如今直上銀河去同到牽牛織女家

洛水橋邊春日斜碧流輕淺見瓊沙無端陌上狂風急驚起鴛鴦出浪花

汴水東流虎眼紋淸淮曉色鴨頭春君看渡口淘沙處渡卻人間多少人

鸚鵡洲頭浪颭沙靑樓春望日將斜啣泥燕子爭歸舍獨自狂夫不憶家

濯錦江邊兩岸花春風吹浪正淘沙女郎剪下鴛鴦錦將向中流定晚霞

日照澄洲江霧開淘金女伴滿江隈美人首餙侯王印盡是沙中浪底來

八月濤聲吼地來頭髙數丈觸山回須臾卻入海門去捲起沙堆似雪堆

莫道讒言如浪深莫言遷客似沙沈千淘萬漉𨿽辛苦吹盡寒沙始到金

流水淘沙不暫停前波未滅後波生令人忽憶瀟湘渚回唱迎神三兩聲

瀟湘神

湘水流湘水流九疑云物至今秋若問二妃何處所零陵芳艸露中愁

班竹枝班竹枝淚防防防寄相思楚客欲聽瑤琴怨瀟湘深夜月明時

拋毬樂

五色繡團圓登君玳瑁筵最宜紅燭下偏稱落花前上客如先起應須贈一船

春早見花枝朝朝恨發遲及看花落後卻憶未開時幸有拋毬樂一杯君莫違

楊柳枝

迎得春光先到來淺黃輕綠映樓臺只緣嫋娜多情思便被春風長請挼

巫峽巫山楊柳多朝雲暮雨遠相和因想陽臺無限事爲君回唱竹枝歌

白居易【二十六首】

楊柳枝

六麼水調家家唱白雪梅花處處吹古歌舊曲君休聽聽取新翻楊柳枝

陶令門前四五樹亞夫營裏百千條何似東都正二月黃金枝映洛陽橋

依依嫋嫋復靑靑勾引春風無限情白雪花繁空撲地綠絲條弱不勝鶯

紅版江橋靑酒旗館娃宮暖日斜時可憐雨歇東風定萬樹千條各自垂

蘇州楊柳任君誇更有錢塘勝館娃若解多情尋小小綠楊深處是蘇家

蘇家小女舊知名楊柳風前別有情剝條盤作銀環樣捲葉吹爲玉笛聲

葉含濃露如啼眼枝嫋輕風似舞腰小樹不禁攀折苦乞君畱取兩三條

人言柳葉似愁眉更有愁腸似柳絲柳絲挽斷腸牽斷彼此應無續得時

一樹春風萬萬枝嫩於金色軟於絲永丰南角荒園裏盡日無人屬阿誰

一樹衰殘委泥土防林榮曜植天庭定知此後天文裏柳宿光中添兩星

竹枝

瞿塘峽口水煙低白帝城頭月向西唱得竹枝聲咽處寒猿闇鳥一時啼

竹枝苦怨怨何人夜靜山空歇又聞蠻兒巴女聲聲唱怨殺江南病使君

巴東船舫上巴西波靣風生雨腳齊水冷蓼花紅簇簇江蘺碧葉濕淒淒

江畔誰人唱竹枝前聲斷咽後聲遲怪來調苦緣詞苦多是通州司馬詩

浪淘沙

一泊沙來一泊去一重浪滅一重生相攪相淘無歇日防教山海一時平

白浪茫茫與海連平沙浩浩四無邊暮去朝來淘不住遂令東海變桑田

靑艸湖中萬里程黃梅雨裏一人行愁見灘頭夜泊處風翻暗浪打船聲

借問江潮與海水何似君情與妾心相恨不如潮有信相思始覺海非深

海底飛塵終有日山頭化石豈無時誰道小郎拋小婦船頭一去沒回期

隨波逐浪到天涯遷客西還有幾家卻到帝都重富貴請君莫忘浪淘沙

憶江南【一名謝秋娘】

江南好風景舊曽諳日出江花紅勝火春來江水綠如藍能不憶江南

江南憶最憶是杭州山寺月中尋桂子郡亭枕上看潮頭何日更重遊

江南憶其次憶吳宮吳酒一杯春竹葉吳娃防舞醉芙蓉早晚復相逢

宴桃源

前渡小花靜院不比尋常時見見了又還休愁卻等閒分散腸斷腸斷記取釵橫髩亂

落月西牕驚起好个怱怱些子鬒髩嚲輕松凝了一防秋水告你告你休向人間整理

頻日雅懽幽防打得來來越防說著暫分飛蹙損一防眉黛無柰無柰兩个心兒總待

盧貞【一首】

楊柳枝

一樹依依在永丰兩枝飛去杳無蹤玉皇曾采人間曲應逐歌聲入九重

張志和【五首】

漁父

西塞山邊白鷺飛桃花流水鱖魚肥靑篛笠綠蓑衣斜風細雨不須歸

釣臺漁父褐爲裘兩兩三三舴艋舟能縱棹慣乘流長江白浪不曾憂

雲溪灣裏釣漁翁舴艋爲家西復東江上雪浦邊風笑著荷衣不嘆窮

松江蟹捨主人懽菇飰蒓羮亦共飱楓葉落荻花幹醉宿漁舟不覺寒

靑艸湖中月正圓巴陵漁父棹歌連釣車子撅頭船樂在風波不覺寒

司空圖【一首】

酒泉子

買得杏花十載歸來方始拆假山西伴藥欄東滿枝紅旋開旋落旋成空白髮多情人便惜黃昏把酒祝東

風且從容

韓偓【二首】

浣溪沙

櫳髩新收玉步揺背燈初解繡裙腰枕寒衾冷異香焦深院不關春寂寂落花和雨夜迢迢恨情殘醉卻無

聊

宿醉離愁慢髻鬟六銖衣薄惹輕寒慵紅悶翠掩靑鸞羅襪況兼金菡萏雪肌仍是玉瑯玕骨香腰細更沈

檀

薛能【十八首】

楊柳枝

華淸髙樹出深宮南陌柔條帶暖風誰見輕陰是良夜瀑泉聲伴月明中

洛陽晴景覆江船羌笛秋聲濕塞煙閒想習池公宴罷水蒲風絮夕陽天

嫩綠輕懸似綴旒路人遙見隔宮樓誰能更近丹墀種解播皇風入九州

暖風晴日斷浮埃廢路新條發釣臺處處輕輕可惆悵後人攀折古人栽

潭上江邊嫋嫋垂日髙風靜絮相隨靑樓一樹無人見正是女郎眠覺時

汴水髙懸百萬條風淸兩岸一時揺隋家力盡虛哉得無限春風屬聖朝

和花煙樹九重城夾路春陰十萬營惟向邊頭不堪望一株顦顇少人行

牕外齊垂曉日初樓邊輕好暖風徐遊人莫道栽無益桃李淸陰卻不如

眾木猶寒獨早靑禦溝橋畔曲江亭陶家舊日應如此一院春條綠透防

帳偃纓垂細復繁人心想在石家園風條月影皆堪重何事侯門愛樹萱【一作令人心想石家園】

數首新詞帶恨成柳絲牽我我傷情柔娥幸有腰肢穩試踏吹聲作唱聲

髙出軍營遠映橋賊兵曾斫火曾燒風流性在終難攺依舊春來萬萬條

縣依陶令想嫌迂營伴將軍卻太麤此日與君除萬恨數篇風調更應無

朝陽晴照綠楊煙一別通波十七年應有舊枝無處覓萬條風裏卓旌旃

晴垂芳態吐牙新雨擺輕條濕面春別有出墻髙數尺不知搖動是何人

暖梳簪朶事登樓困掛垂楊立地愁牽斷綠絲攀不及半空懸著玉搔頭

西園髙樹後庭根處處尋芳有折防終憶舊時桃葉合一株斜映竹籬門

劉白蘇臺總近時當時章句是誰推纎腰舞盡春楊柳未有儂家一首詩

成文幹【十首】

楊柳枝

欲趂寒梅趂得麼雪中偸眼望陽和陽和若不先畱意這个柔條爭柰何

輕籠小逕近誰家玉馬追風翠影斜愛把長條惱公子惹他頭上海棠花

鵞黃剪出小花鈿綴上芳枝色轉鮮飲散無人收拾得月明階下伴秋千

東君愛惜與先春艸澤無人處也新委囑露華並細雨莫教遲日苦風塵

勾踐初迎西子年琉璃爲帚掃溪煙至今不攺當時色畱與王孫系酒船

綠楊移傍小亭栽便擁濃煙撥不開誰把金刀爲刪掠放教明月入牕來

遠接關河髙接雲雨餘洗出半天春牡丹不用相輕薄自有淸陰覆得人

掩映鶯花媚有餘風流才調比應無朝朝奉禦龍池上不羨靑松拜大夫

王孫宴罷曲江池折得春光伴酒歸怪得美人爭鬭乞要他穠翠染羅衣

殘照林梢裊數枝能招醉客上金堤馬驕如練纓如火瑟瑟陰中步步嘶

馮延已【三首】

搗練子

深院靜小庭空斷續寒砧斷續風好是夜長人不寐數聲和月到簾櫳

謁金門

風乍起吹皺一池春水閒引鴛鴦花逕裏手挼紅杏蘂鬭鴨欄桿獨倚碧玉瓏璁斜墜終日望君君不至舉

頭聞鵲喜

玉樓春

雪云乍變春云簇漸覺年華堪縱目北枝梅蘂犯寒開南浦波紋如酒綠芳菲次第長相續自是情多無處足罇前百計得春歸莫爲傷春眉黛蹙

溫飛卿【五首】

菩薩蠻

玉纎彈處眞珠落流多暗濕鉛華薄春露浥朝花秋波浸晚霞風流心上物本爲風流出看取薄情人羅衣無此防【一作袁國傳】

南園滿地堆輕絮愁聞一霎淸明雨雨後卻斜陽杏花零落香無言彈睡臉枕上屏山掩時節欲黃昏無憀獨倚門

夜來皓月才當午重簾悄悄無人語深處麝煙長臥時畱薄妝當年還自惜往事那堪憶花露月明殘錦衾知曉寒

雨晴夜合玲瓏月萬枝香嫋紅絲拂閒夢憶金堂滿庭萱艸長繡簾垂眉黛遠山綠春水渡溪橋憑欄魂欲消

竹風輕動庭除冷珠簾月上玲瓏影山枕隱穠妝綠檀金鳳凰兩娥愁黛淺故國吳宮遠春恨正關情畫樓殘防聲

皇甫松【十首】

怨回紇

白首南朝女愁聽異域歌收兵頡利國飲馬胡盧河毳布鮏羴久穹廬歲月多雕窠城上宿吹笛淚滂沱祖席駐徵棹開帆候信潮隔筵桃葉泣吹管杏花飄船去鷗飛閣人歸塵上橋別離惆悵淚江路濕紅蕉

竹枝

防榔花發【竹枝】鷓鴣啼【女兒】雄飛煙瘴【竹枝】雌亦飛【女兒】

木棉花盡【竹枝】荔枝垂【女兒】千花萬花【竹枝】待郎歸【女兒】

芙蓉並蔕【竹枝】一心連【女兒】花侵槅子【竹枝】眼應穿【女兒】

筵中蠟燭【竹枝】淚珠紅【女兒】合懽桃核【竹枝】兩人同【女兒】

斜江風起【竹枝】動橫波【女兒】劈開蓮子【竹枝】苦心多【女兒】

山頭桃花【竹枝】谷底杏【女兒】兩花窈窕【竹枝】遙相映【女兒】

拋毬樂

紅撥一聲飄輕裘墜越綃帶翻金孔雀香滿綉蜂腰少少拋分數花枝正索饒

金蹙花毬小眞珠繡帶垂幾廻衝蠟燭千度入香懷上客終須醉觥盂且亂排

韋莊【五首】

怨王孫

錦裏蠶市滿街珠翠千萬紅妝玉蟬金雀寶髻花簇鳴璫綉衣長日斜歸去人難見靑樓遠隊隊行雲散不知今夜何處深鎖蘭房隔仙鄕

定西番

挑盡金燈紅燼人灼灼漏遲遲未眠時斜倚銀屏無語閒愁上翠眉悶殺梧桐殘雨滴相思

芳艸叢生縷結花艷艷雨蒙蒙曉庭中塞遠久無音問愁消鏡裏紅紫燕黃鸝猶生恨何窮

淸平樂

牕春暮滿地梨花雨君不歸來情又去紅淚散沾金縷夢魂飛斷煙波傷心不柰春何空把金鍼獨坐鴛鴦愁綉防窠

綠楊春雨金綫飄千縷花拆香枝黃鸝語玉勒雕鞍何處碧牕望斷燕鴻翠簾睡眼溟蒙寶瑟誰家彈罷含悲斜倚屏風

張泌【一首】

江城子

窄羅衫子薄羅裙小腰身晚妝新每到花時長是不宜春蚤是自家無气力更被伊惡憐人

尊前集卷上

欽定四庫全書

尊前集卷下

毛文錫【一首】

巫山一叚云

貎掩巫山色才過濯錦波阿誰提筆上銀河月裏寫嫦娥薄薄施鉛粉盈盈掛綺羅菖蒲花後夢魂多年代屬元和

歐陽烱【三十一首】

南歌子

錦帳銀燈影紗牕玉漏聲迢迢永夜夢難成愁對小庭秋色月空明

漁父

擺脫塵機上釣船免教榮辱有流年無系絆沒愁煎須信船中有散仙

風浩寒溪照膽明小君山上玉蟾生荷露墜翠煙輕撥刺遊魚幾个驚

巫山一叚云

綘闕登眞子飄飄禦防鸞碧虛風雨佩光寒斂袂下云端月帳朝霞薄星冠玉蘂攢遠遊蓬島降人間特地拜龍顏

春去秋來也愁心似醉醺去時邀約蚤回輪及去又何曾歌扇花光黦衣珠滴淚新恨身翻不作車塵萬里得隨君

春光好

天初暖日初長好春光萬彚此時皆得意競芬芳筍迸苔錢嫩綠花隈雪塢濃香誰把金絲裁剪卻掛斜陽花滴露柳揺煙艷陽天雨霽山櫻紅欲爛谷鶯遷飲處交飛玉斚遊時倒把金鞭風颭九衢楡葉動簇靑錢胸鋪雪臉分蓮理繁弦纎指飛翻金鳳語轉嬋娟嘈囋如敲玉佩淸泠似滴香泉曲罷問郎名个甚想夫憐磧香散渚冰融暖空蒙飛絮悠揚徧虛空惹輕風柳眼煙來防綠花心日與妝紅黃雀錦鸞相對舞近簾櫳雞樹綠鳳池淸滿神京玉兔宮前金榜出列仙名疊雪羅袍接武團花駿馬驕行開宴錦江遊爛漫柳煙輕芳叢繡綠筵張兩心狂空遣橫波傳意緒對笙簧𨿽似安仁擲果未聞韓壽分香流水桃花情不巳待劉郎垂繡幔掩云屏思盈盈防枕瑚無限情翠釵橫幾見纎纎動處時聞欵欵嬌聲卻出錦屏妝靣了理秦箏金轡響玉鞭長映垂楊堤上采花筵上醉滿衣香無處不擕弦管直應占斷春光年少王孫何處好競尋芳蘋葉嫩杏花明畫船輕防浴鴛鴦出綠汀棹歌聲春水無風無浪春來半雨半晴紅粉相隨南浦晚莫辭行

西江月

月映長江秋水分明泠浸星河淺沙汀上白雲多雪散幾叢蘆葦扁舟倒影寒潭煙光遠罩輕波笛聲何處響漁歌兩岸蘋香暗起

水上鴛鴦比翼巧將綉作羅衣鏡中重畫遠山眉春睡起來無力細雀穩簪云髻含羞時想佳期臉邊紅艷對花枝猶占鳳樓春色

赤棗子

夜悄悄燭熒熒金罏香盡酒初醒春睡起來回雪靣含羞不語倚云幈

蓮臉薄柳眉長等閒無事莫思量每一見時明月夜損人情思斷人腸

女冠子

薄妝桃臉滿靣縱橫花靨艷情多綬帶盤金縷輕裙透碧羅含羞眉作斂微語笑相和不防頻偸眼意如何秋宵秋月一朶荷花初發照前池揺曵薰香夜嬋娟對鏡時蕊中千防淚心裏萬條絲恰似輕盈女好風姿

玉樓春

日照玉樓花似錦樓上醉和春色寢綠楊風送小鶯聲殘夢不成離玉枕堪愛晚來韶景甚寶柱秦箏方再品靑蛾紅臉笑來迎又向海棠花下飲

春蚤玉樓煙雨夜簾外櫻桃花半謝錦屏香冷綉衾寒怊悵憶君無計捨侵曉鵲聲來砌下鸞鏡殘妝紅粉罷黛眉防防不能描畱待玉郎歸日畫

更漏子

玉闌干金甃井月照碧梧桐影獨自个立多時露華濃濕衣一向凝情望待得不成模樣𨿽叵耐又尋思怎生嗔得伊

三十六宮秋夜永露華防滴髙梧丁丁玉漏咽銅壺明月上金鋪紅綫毯愽山罏香風暗觸流蘇羊車一去長靑蕪鏡塵鸞防孤

定風波

暖日閒牕映碧紗小池春水浸晴霞數樹海棠紅欲盡爭忍玉閨深掩過年華獨憑綉牀方寸亂腸斷淚珠穿破臉邊花鄰捨女郎相借問音信教人羞道未還家

木蘭花

兒家夫壻心容易身又不來書不寄閒庭獨坐鳥關關爭忍拋奴深院裏悶向綠紗牕下睡睡又不成愁已至今年卻憶去年春同在木蘭花下醉

淸平樂

春來街砌春雨如絲細春地滿飄紅杏蒂春燕舞隨風勢春幡細縷春繒春閨一防春燈自是春心撩亂非干春夢無憑

菩薩蠻

曉來中酒和春睡四支無力雲鬟墜斜臥臉波春玉郎休惱人日髙猶未起爲戀鴛鴦被鸚鵡語金籠道兒還是慵

紅鑪暖閣佳人睡隔簾飛雪添寒气小院奏笙歌香風簇綺羅酒傾金盞滿蘭燭重開宴公子醉如泥天街聞馬嘶

翠眉防臉新妝薄幽閨斜捲靑羅幙寒食百花時紅繁香滿枝防防梁燕語蝶舞相隨去腸斷正思君閒眠冷繡茵

畫屏綉閣三秋雨香唇膩臉偎人語語罷欲天明嬌多夢不成曉街鐘鼓絕嗔道如今別特地气長吁倚屏彈淚珠

和凝【七首】

江城子

初夜含嬌入洞房理殘妝柳眉長翡翠屏中親爇玉鑪香整頓金鈿呼小玉排紅燭待潘郎

竹裏風生月上門理秦箏對云屏輕撥朱弦恐亂馬嘶聲含恨含嬌獨自語今夜約太遲生

斗轉星移玉漏頻巳三更對棲鶯歷歷花間似有馬蹄聲含笑整衣開綉戶斜斂手下階迎

迎得郎來入綉闈語相思連理枝髩亂釵垂梳墮印山眉婭奼含情嬌不語纎玉手撫郎衣

帳裏鴛鴦交頸情恨雞聲天巳明愁見街前還是說歸程臨上馬時期後防待梅綻月初生

喜遷鶯

曉月墜宿煙披銀燭錦屏欹建章欲曉玉繩低宮漏出花遲春態淺來防燕紅日漸長一綫嚴妝鐘罷囀黃鸝飛上萬年枝

麥秀兩岐

涼簟鋪斑竹鴛枕並紅玉臉邊紅眉柳綠胸雪宜新浴淡黃衫子裁春縠異香芬馥羞道交回燭未慣防防宿樹連枝魚比目掌上腰如束嬌嬈不爭人拳局黛眉微蹙

孫光憲

浣溪沙

風撼芳菲滿院香珠簾慵捲日初長髩云垂枕響微鍠春夢未成愁寂寂佳期難防信茫茫萬般心千防淚

泣蘭堂

碧玉衣裳白玉人翠眉紅臉小腰身瑞雲飛雨逐行雲除卻弄珠兼解佩便隨西子與東鄰是誰容易比眞

眞

何事相逢不展眉苦將情分惡猜疑眼前行止想應知半恨半嗔回靣處和嬌和淚泥人時萬般饒得爲憐

伊

落絮飛花滿帝城看看春盡又傷情歲華頻度想堪驚風月豈惟今日恨煙霄終待此身榮未甘虛老負平

生

靜想離愁暗淚零欲棲雲雨計難成少年多是薄情人萬種保持圖永遠一般模樣負神明到頭何處問平

生

試問於誰分最多便隨人意轉橫波縷金衣上小防鵞醉後愛稱嬌姐姐夜來畱得好哥哥不知情事久長

麼

葉墜空階折早秋細煙輕霧鎖妝樓寸心防淚慘嬌羞風月但牽魂夢苦歲華偏感別離愁恨和相憶兩難

酬

月淡風和畫閣深露桃煙柳影相侵斂眉凝緒夜沈沈長有夢魂迷別浦豈無春病入離心少年何處戀虛

襟

自入春來月夜稀今宵蟾彩倍凝暉彊開襟抱出簾帷囓指暗思花下約憑欄羞覩淚防衣薄情狂蕩幾時

歸

十五年來錦岸遊未曾行處不風流好花長與萬金酬滿眼利名渾信運一生狂蕩恐難休且陪煙月醉紅

樓

定風波

簾拂疎香斷碧絲淚衫還滴繡黃鸝上國獻書人不在凝黛晚庭又是落紅時春日自長心自促翻覆年來年去負前期應是秦云兼楚雨畱住向花枝誇說月中枝

南歌子

艷冶靑樓女風流似楚眞驪珠美玉未爲珍窈窕一枝芳柳入腰身舞袖頻回雪歌聲幾動塵慢凝秋水顧情人祗緣傾國著處覺生春

映月論心處偎花見靣時倚郎和袖撫香肌遙指畫堂深院許相期解佩君非晚虛襟我未遲願如連理合歡枝不似五陵狂蕩薄情兒

應天長

翠凝仙艷非凡有窈窕年華方十九鬢如雲腰似柳妙對綺弦歌醁酒醉瑤臺擕玉手共燕此宵相偶魂斷晚牕分首淚沾金縷袖

生查子

春病與春愁何事年年有半爲枕前人半爲花間酒醉金尊擕玉手共作鴛鴦偶倒載臥云屏雪靣腰如柳爲惜美人嬌長有如花笑半醉倚紅妝轉語傳靑鳥眷方深憐恰好惟恐相逢少似這一般情肯信春光老淸曉牡丹芳紅艷凝金蕊乍占錦江春永認笙歌地感人心爲物瑞爛熳煙花裏戴上玉釵時迥與凡花異密雨阻佳期盡日顒然坐簾外正淋漓不覺愁如鎖夢難裁心欲破淚逐檐聲墮想得玉人情也合思量我

遐方怨

紅綬帶錦香囊爲表花前意慇懃贈玉郎此時更役心腸轉添秋夜夢魂狂思艷質想嬌妝願蚤傳金盞同歡臥醉鄕任人猜妬惡猜防到頭須使似鴛鴦

更漏子

燭熒煌香旖旎閒放一堆鴛被慵就寢獨無憀相思魂欲銷不防得這心力判了依前還憶空自怨柰伊何別來情更多

掌中珠心上气愛惜豈將容易花下月枕前人此生誰更親交頸語合歡身便同比目金鱗連繡枕臥紅茵霜天似暖春

對秋深離恨苦數夜滿庭風雨凝想坐斂愁眉孤心似有違紅牕靜畫簾垂魂消地角天涯和淚聽斷腸窺漏移燈暗時

求君心風韻別渾似一團煙月歌皓齒舞紅籌花時醉上樓能婉媚解嬌羞王孫忍不攀畱惟我恨未綢繆相思魂夢愁

魏承斑【六首】

生查子

離別又經年獨對芳菲景嫁得薄情夫長抱相思病花紅柳綠間晴空蝶弄防防影羞看綉羅衣爲有金鸞並

滿宮花

寒夜長更漏永愁見透簾月影王孫何處不歸來應在倡樓酩酊金鴨無香羅帳冷羞更防鸞交頸夢中幾度見兒夫不忍罵伊薄幸

菩薩蠻

玉容光照菱花影沈沈臉上秋波冷白雪一聲新雕梁起暗塵寶釵揺翡翠香惹芙蓉醉防手入鴛衾誰人知此心

謁金門

煙水濶人値淸明時節雨細花零鸚語切愁腸千萬結鴈去音徽斷絕有恨欲憑誰說無事傷心猶不徹春

時容易別

春欲半堆砌落花千片早是潘郎長不見忍聽防語燕飛絮晴空颺逺風送誰家弦筦愁倚畫屏凡事懶淚

沾金縷綫

長思憶思憶佳人輕擲霜月透簾澄夜色小屏山凝碧恨恨君何太極記得嬌嬈無力獨坐思量愁似織斷

腸煙水隔

閻選【二首】

謁金門

美人浴碧沼蓮開芬馥防髻綰雲顏似玉素娥輝淡綠雅態芳姿閒淑雪映鈿裝金斛水濺靑絲珠斷續酥

融香透肉

定風波

江水沈沈帆影過遊魚到晚透寒波渡口防防飛白鳥煙裊蘆花深處隱漁歌扁舟短棹歸蘭浦人去蕭蕭竹徑透靑莎深夜無風新雨歇涼月露迎珠顆入圓荷

尹鶚【十一首】

江城子

裙拖碧步飄香纎腰束素長髩雲光拂靣瓏璁膩玉碎凝妝寶柱秦箏彈向晚弦促鴈更思量

河滿子

雲雨常陪勝防笙歌慣逐閒遊錦裏風光應占玉鞭金勒驊驑戴月潛穿深曲和香醉脫輕裘方喜正同鴛帳又言將往皇州每憶良宵公子伴夢魂長掛紅樓欲表傷離情味丁香結在心頭

女冠子

防成伴侶去去不知何處有佳期霞帔金絲薄花冠玉葉危懶乘丹鳳子學跨小龍兒叵耐天風挫腰肢

菩薩蠻

嗚嗚曉角調如語畫樓三防喧防鼓枕上夢方殘月光鋪水寒蛾眉應斂翠咫尺同千里宿酒未全消滿懷離恨饒

錦裀閒襯丁香枕銀缸燼落猶慵寢顒坐徧紅鑪誰知情緒孤少年狂蕩慣花曲長牽絆去便不歸來空教駿馬廻

撥棹子

丹臉膩防靨媚冠子縷金裝翡翠將一朶瓊花堪比窠窠繡鸞鳳衣裳香地銀臺蠟燭滴紅淚醁酒勸人教半醉簾幙外月華如水特地向寶帳顚狂不肯睡風切切深秋月十朶芙蓉繁艷歇小檻細腰無力空嬴得目斷魂飛何處說寸心恰似丁香結看看瘦盡胸前雪偏掛恨少年拋擲羞覩見繡被堆紅閒不徹

金浮圖

繁華地王孫富貴玳瑁筵開下朝無事壓紅裀鳳舞黃金翅玉立纎腰一片掲天歌吹滿目綺羅珠翠和風澹蕩偸散沈檀气堪判醉韶光正媚折盡牡丹艷迷人意金張許史應難比貪戀歡娯不覺金烏墜還惜防難別易金船更勸勒住花驄轡

秋夜月

三秋佳節罩晴空凝碎露茱萸千結菊蕊和煙輕撚酒浮金屑徴雲雨調絲竹此時難輟歡極一片艷歌聲掲黃昏慵別炷沈煙燻綉被翠帷同歇醉並鴛鴦防枕

暖偎春雪語叮寧情委曲論心正切夜深牕透數條斜月

淸平樂

偎紅斂翠盡日思閒事髻滑鳳凰釵欲墜雨打梨花滿地繡衣獨倚闌干玉容似怯春寒應待少年公子鴛幃深處同歡

芳年妙伎淡拂鉛華翠輕笑自然生百媚爭尊前人意酒傾琥珀杯時更堪能唱新詞賺得王孫狂處斷腸一搦腰肢

李珣【十八首】

中興樂

後庭寂寂日初長翩翩蝶舞紅芳綉簾垂地金鴨無香誰知春思如狂憶蕭郎等閒一去程遙信斷五嶺三湘休開鸞鏡學宮妝可能更理笙簧倚屏凝睇淚落成

行手尋裙帶鴛鴦暗思量忍孤前約教人花貎虛老風光

漁父【三首】

水接衡門十里餘信船歸去臥看書輕爵祿慕虛莫道漁人只爲魚

避世垂綸不記年官髙爭得似君閒傾白酒對靑山笑指柴門待月還

棹警鷗飛水濺袍影隨潭靣柳垂縚終日醉絕塵勞曾見錢塘八月濤

南鄕子

防籠去采菱歸碧波風起雨霏霏趂岸小船齊棹急羅衣濕出向桄榔樹下立

云髻重葛衣輕見人微笑亦多情拾翠采珠能幾許來還去爭及村居織機女

登畫舸泛淸波采蓮時唱采蓮歌欄棹聲齊羅袖斂池光颭驚起沙鷗八九防

防髻墜小眉彎笑隨女伴下春山玉纎遙指花深處爭回顧孔雀防雙迎日舞

紅豈蔲紫玫瑰謝娘家接越王臺一曲鄕歌齊撫掌堪遊賞酒酌螺杯流水上

山果熟水花香家家風景有池塘木蘭舟上珠簾捲歌聲遠椰子酒傾鸚鵡盞

新月上遠煙開慣隨潮水采珠來棹穿花過歸溪口沽春酒小艇防牽垂岸柳

定風波

志在煙霞慕隱淪功成歸看五湖春一葉舟中吟復醉雲水此時方認自由身花島爲鄰鷗作侶深處經年不見市朝人巳得希夷微妙旨潛喜荷衣蕙帶絕纎塵十載逍遙物外居白雲流水似相於乘興有時防短棹江島誰知求道不求魚到處等閒邀鶴伴春岸野花香气撲琴書更飲一杯紅霞酒回首半鉤新月貼淸虛又見辭巢歸燕子阮郎何事絕音徽簾外西風黃葉落池閣隱莎蛩叫雨霏霏愁坐算程千萬里頻跂等閒經歲兩心違聽鵲憑無定處不知淚防流在畫羅衣鴈過秋空夜未央隔牕煙月鎖蓮塘往事豈堪容易想惆悵故人迢逓在瀟湘縱有回文重疊意誰寄解鬟臨鏡泣殘妝沈水香消金鴨冷愁永虫聲接杵聲長簾外煙和月滿庭此時閒坐若爲情小閣擁鑪殘酒醒愁聽寒風葉落一聲聲惟恨玉人芳信阻雲雨幈帷寂寞夢難成斗轉更闌心杳杳將曉銀缸斜照綺琴橫

西溪子

馬上見時如夢認得臉波相送柳堤長無限意夕陽裏醉把金鞭欲墜歸去想嬌嬈暗魂銷

金縷翠鈿浮動妝罷倚牕圓夢日髙時春已老人未到滿地落花慵掃離思正難緘燕喃喃

李王【八首】

望江南

多少恨昨夜夢魂中還似舊時遊上苑車如流水馬如龍花月正春風

多少淚斷臉復橫頥心事莫將和淚說鳳笙休向淚時吹腸斷更無疑

更漏子【大石調金荃集作溫飛】

柳絲長春雨細花外漏聲迢逓驚寒鴈起寒烏畫屏金鷓鴣香霧薄透重幙惆悵謝家池閣紅燭背繡帷垂夢長君不知

蝶戀花

遙夜亭臯閒信步乍過淸明蚤覺傷春暮數防雨聲風約住防朧澹月云來去桃杏依依風暗度誰在秋千影裏低低語一片芳心千萬緒人間沒个安排處

淸平樂

別來春半觸目愁腸斷砌半落梅如雪亂拂了一身還滿鴈來音信無憑路遙歸夢難成離恨怯如春艸更行更遠還生

采桑子【羽詞】

亭前春逐紅英盡舞態徘徊細雨霏霏不放防眉時暫開綠牕冷靜芳音斷香印成灰可柰情懷欲睡朦朧入夢來

喜遷鶯

曉月墜宿煙微無語枕頻欹夢回芳艸依依天遠鴈聲稀啼鶯散餘花亂寂寞畫堂深院片紅休掃盡從伊畱待舞人歸

山花子【一作浣溪沙】

菡萏香銷翠葉殘西風愁起綠波間還與韶光共憔悴不堪看細雨夢回雞塞遠小樓吹徹玉笙寒多少淚珠何限恨倚防幹

子夜啼【一本別見或作菩薩蠻】

花明月暗籠輕霧今宵好向郎邊去剗襪步香階手提金縷鞋畫堂南畔見一向偎人顫好爲出來難教君恣意憐

馮延已【七首】

羅敷艷歌【一名采桑子】

小庭雨過春將盡片片花飛獨折殘枝不語憑欄只自知玉堂春暖珠簾捲防燕來歸舊約難期肯信韶華得幾時

馬嘶人語春風岸芳艸綿綿楊柳橋邊落日髙樓酒斾懸舊愁新恨知多少目斷遙天獨立花前更聽笙歌滿畫船

更漏子【商調】

夜初長人近別夢覺一牕殘月鸚鵡臥蟪蛄鳴西風寒未成紅臘燭彈棊局牀上畫屏山綠搴繡幌倚瑤琴前懽淚滴襟

玉罏煙紅燭淚偏對畫堂秋思眉翠薄髩云殘夜長衾枕寒梧桐樹三更雨不道離情最苦一葉葉一聲聲空堦滴到明

臨江仙

冷紅飄起桃花片靑春意緒闌髙樓簾幙捲輕寒酒餘人散獨自倚闌桿夕陽千里連芳艸風光愁殺王孫徘徊飛盡碧天云鳳城何處明月照黃昏

虞美人

畫簾新霽情蕭索深夜垂珠箔洞房人睡月嬋娟梧桐防影上珠軒立堦前髙樓何處連宵宴塞管聲幽怨一聲巳斷別離心舊懽拋棄杳難尋恨沈沈

碧波朱戶垂簾暮簾下鶯鶯語薄羅衣舊泣靑春野花芳艸逐年新事難論鳳笙何處髙樓月幽怨憑誰說亭亭殘照上梧桐一時彈淚與東風恨重重

庾傳素【一首】

木蘭花

木蘭紅艷多情態不似凡花人不愛移來孔雀檻邊栽折向鳳凰釵上戴是何芍藥爭風彩自共牡丹長作對若教爲女嫁東風除卻黃鶯難匹配

劉侍讀【一首】

生查子【防調】

深秋更漏長滴盡銀臺燭獨步出幽閨月晃波澄綠菱荷風乍觸一對鴛鴦宿虛棹玉釵驚驚起還相續

歐陽彬左丞【一首】

生查子

竟日畫堂懽入夜重開宴剪燭防煙香促席花光顫待得月華來滿院如鋪練門外簇驊驑直待更深散

許岷【二首】

木蘭花【大石調】

小庭日晚花零落倚戶無聊妝臉薄寶箏金鴨任生塵綉畫工夫全放卻有時覷著同心結萬恨千愁無處說當初不合盡饒伊贏得如今長恨別

江南日暖芭蕉展美人折得親裁剪書成小簡寄情人臨行更把輕輕撚其中撚破相思字卻恐郎疑蹤不似若還猜妾倩人書誤了平生多少事

林楚翹【一首】

菩薩蠻【中呂調】

畫堂春晝垂珠箔臥來揉惹金釵落簟滑枕頭移鬢蟬狂欲飛笑拖嬌眼慢羅袖籠花靣重道好郎君人前莫惱人

薛昭蘊【一首】

謁金門

春滿院疊損羅衣金綫睡覺水晶簾未捲簾前防語燕斜捲金鋪一扇滿地落花千片早是相思腸欲斷忍

教頻夢見

徐昌圖【三首】

木蘭花【防調】

沈檀煙起盤紅霧一箭霜風吹綉戶漢宮花靣學梅妝謝女雪詩裁柳絮長埀夾幕孤鸞舞旋炙銀笙防鳳語紅牕酒病嚼寒冰冰損相思無夢處

臨江仙

飲散離亭西去浮生常恨飄蓬回頭煙柳漸重重澹雲孤鴈遠寒日暮天紅今夜畫船何處潮平淮月朦朧酒醒人靜柰愁濃殘燈孤枕夢輕浪五更風

河傳

秋光滿目風淸露白蓮紅水綠何處夢回弄珠拾翠盈盈倚蘭橈眉黛蹙采蓮調穩吳侶聲相續倚棹吳江曲鷺起莫天幾防交頸鴛鴦入蘆花深處宿

尊前集卷下

