

欽定四庫全書

集部十

白石道人歌曲

詞曲類一【詞集之屬】提要

【臣】等謹案白石道人歌曲四卷別集一卷宋姜防撰防有綘帖平續書譜詩集詩說俱別著錄此其樂府詞也防詩格髙秀爲楊萬里等所推詞亦精深華妙尢善自度新腔故音節文采並冠絕一時其詩所謂自制新詞韻最嬌小紅低唱我吹簫者風致尙可想見惟其集久無善本舊有毛晉汲古閣刋板僅三十四闋而題下小序往往不載原文康熙甲午陳撰刻其詩集以詞附後亦僅五十八闋且小序及題下自注多意爲刪竄又出毛本之下此本從宋槧翻刻最爲完善卷一宋鐃歌十四首越九歌十首琴曲一首卷二詞三十三首總題曰令卷三詞二十首總題曰慢卷四詞十三首皆題曰自制曲別集詞十八首不復標列總名疑後人所掇拾也其九歌皆注律呂於字旁琴曲亦注指法於字旁皆尙可解惟自制曲一卷及二卷鬲溪梅令杏花天影醉吟商小品玉梅令三卷之霓裳中序第一皆記拍於字旁宋代曲譜今不可見亦無人能歌莫辧其節奏安在然歌詞之法僅僅畱此一綫錄而存之安知無懸解之士能尋其分別者乎魯鼓薛鼓亡其音而畱其譜亦此意也舊本卷首冠以詩說僅三頁有餘殆以不成卷帙附詞以行然防自有白石道人詩集列於詞集殊爲不類今移附詩集之末此不錄焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

白石道人歌曲卷一

宋姜防撰

歌曲

聖宋鐃歌鼓吹曲十四首

慶元五年靑龍在己亥番陽民姜夔頓首上尙書臣聞鐃歌者漢樂也殿前謂之鼓吹軍中謂之騎吹其曲有朱鷺等二十二篇由漢逮隋承用不替𨿽名數不同而樂紀罔墜各以詠歌祖宗功業唐亡鐃部有栁宗元作十二篇亦棄弗錄神宋受命帝績皇烈光耀震動而逸典未舉乃政和七年臣工以請上詔制用中更否擾聲文罔傳中興文儒薦有擬述不麗於樂厥誼不昭臣今制曲辭十四首昧死以獻臣若稽前代鐃歌咸敍威武衂人之軍屠人之國以得土疆乃矜厥能惟我太祖太宗眞仁髙宗或取或守罔匪仁術討者弗戮執者弗劉仁融義安歷數彌永故臣斯文特唱盛徳其辭舒和與前作異臣又惟宋因唐度古曲墜逸鼓吹所錄惟存三篇譜文乖訛因事制辭曰導引曲十二時六州歌頭皆用羽調音節悲促而登封岱宗郊祀天地見廟耕借帝後冊寶發引升祔五禮殊情樂不異曲義理未究乞詔有司取臣之詩恊其淸濁被之簫管俾聲暢辭達感藏人心永念宋徳無有紀極海內稱幸臣夔頓首上尙書

上帝命太祖受命也五季亂極人心戴宋太祖無心而得天下也

上帝命惟皇皇俶作宋祚五王不綱陳橋之夕帝服自黃惟帝念民惟民念靖八紘一春不曰予聖璇題玉除龍路孔蓋得之非心遜亦云易有弟聖賢我祚萬年十世之後乃復其天

河之表破澤州也李筠不知天命自慿其勇不能降心以至於叛而死也

河之表曰上黨彼耽耽踞奧壤交韔百斤不如一仁撥汗千里莫能脫身帝整其旅疇曰汝武心飛太行膽落戰鼓

淮海濁定維揚也李重進自謂周大臣不屈於太祖作鐡券以安之猶據鎭叛

淮海濁老將戾帝心堯舜信在券外汝胡弗思與越豨輩皇威壓之燕壘自碎維宋佐命維周碩臣汝獨狐疑用殱厥身

沅之上取湖南也湖南有難乞援於我至則拒焉我師取之

沅之上故王都今焉在空云蕪勢危則嘑勢謐則叛背予徳心繄爾作難東屆巴丘西盡九疑蠻師委伏願還耕犂岧岧鎭山火徳之紀眞人方興百神仰止

皇威暢得荊州也我師救湖南道荊州髙繼衝懼歸其土

皇威暢附庸詟渚宮三月春艸發漢家旌旗繞城堞小臣不敢煩天威再拜敢以荊州歸帝得荊州不爲喜百萬愁鱗濯春水

蜀山防取蜀也孟昶恃其國險且結河東以拒命兵加國除

蜀山防蜀主肆謂當萬年不亮天意帝曰全斌汝徵自秦闗門不守吏啼白雲帝曰光誼汝徵自峽瞿唐反波助我肆伐蜀人號呼乞生於師蜀囚素衣天子憐之時雨霈取廣南也劉鋹淫虐我師弔其民俘鋹以歸

時雨霈旱火絕聖人出虐政滅五嶺之君盲風怪云毒蛇臻臻相其不仁南兵象陳自謂孔武有獻在廟僞臣僞主降者榮之叛者生之將不若是彼死爭之十僞之夷一用此道天祐烈祖仁以易暴

望鐘山下江南也李煜乍臣乍叛勢窮乃降而我師未嘗戮一人也

望鐘山睇揚子波湯湯云靡靡主歌臣謡樂未巳詔書屢嘑不爲起釣絲夜緯匪魴鯉長虹西徠波可履嗚呼憑淩果何恃辯士疾馳拜前陛曰臣有罪當萬死帝曰盍歸予宥爾我師入其都矢不踐螻蟻至今鐘山云猶帶仁義气

大哉仁吳越錢俶獻其國也

大哉仁萬世輔後皇明明監於下俶若曰亶爲民封殖一世吁不仁瞻彼日月爝火敢出震震皇皇帝命是式吏其稅租府其版圖爾豈負固俾民作俘維宋之仁中天建國吳山越濤衛我帝宅維俶之仁世世麗澤子孫來朝車馬玉帛

謳歌歸陳洪進以漳泉來獻也

謳歌歸兮四海一彊國潰兮弱國入彼無諸兮計將安出天不震兮民不荼象齒貢兮沈水輸保室家兮長娭娛

伐功繼克河東也始太祖之伐河東誓不殺一人又哀劉氏之不祀故緩取之至太宗始得其地

伐功繼吁以時烈祖有造太宗濟之河東𨿽微方命再世河東𨿽彊卒奪其帥惟漢之葉保於此都烈祖念爾乃貸未鉏一夫殘生帝也不取雨露旣洽河東自舉河東旣平九有以寧嗚呼太宗繼伐有聲

帝臨墉親徵契丹於澶淵也

帝臨墉六師厲冦如雲暗九地帝曰吁冦儆予凖曰帝毋庸虞晉之謝彼宅夏驕弗懲薄玆野我謀臧我武揚帝在玆冦且亡椎虞機激流矢一人僕萬人靡勝不戰惟唐虞魄斯褫無穹廬帝曰吁棄汝過粵明年使來賀維四葉美致治也

維四葉聖承烈羣生熙徳施浹吁嗟仁兮帝垂衣澹無爲日月出照玉墀吁嗟仁兮帝乘輅六龍儛神示下繹鐘鼓吁嗟仁兮周八區耆以醇稼如海桑如雲吁嗟仁兮

炎精復歌中興也

炎精復天馬度人心和冦滋懼洛水深深漠云陰陰維帝傷心帝心激烈大軍是敕天地動色惟哀盡劉馳使之輈包將之矛皇基再峙有統有紀施於孫子天醻帝仁遹符夢靈遹臻太平

越九歌

越人好祠其神多古聖賢予依九歌爲之辭且系其聲使歌以祠之

南蕤林南林黃太姑蕤姑太姑林【黃太黃淸淸淸】應南林南央央帝旂羣冕相輿聿來我嬀我蕓綠滋維湘與楚黃太黃姑防姑太姑林黃太黃南【黃淸】應南防林蕤姑謂狩在陼雲橫九疑帝若來下我懷厥初孰耕孰漁黃太黃姑應南林南【太黃淸淸】應南防林防姑姑太黃姑勿忘惠康疇匪帝余博碩於爼維錯於豆瑤灑玉離防林黃【黃淸】

侑此桂酒

右帝舜楚調

林南林仲夾林南無黃林仲夾【黃太黃淸淸淸】無南【黃淸】無南登崇丘懷美功窋防在云其蒙享維徳輯萬國轍轇林夾仲林仲太黃夾仲林無【黃太黃淸淸淸】南無南林仲轕蹇時宅珠爲橇玉爲車報我則腆不當厥拘王夾林仲太黃林仲林無南林【黃太黃淸淸淸】林仲夾

斾返風偃偃山鳥呼觚稜晚丰予椹菲可薦

右王禹吳調

夾鐘宮

【黃太黃淸淸淸】南林南姑太黃南無【黃淸】姑南【太黃淸淸】無南林姑云蒼涼山嶻嶭瞻靈旗闖越絕故宮淒淒生綠蕪謀太姑黃姑太姑林南【太黃淸淸】無南【黃太黃淸淸淸】南【黃淸】無南林臣安在空五湖酹君君毋西入吳洪濤捲地龍工呼南林南黃姑太姑林南【太淸】林【黃太黃淸淸淸】無南林姑無林函堅操剡何睢盱彼茁竹箭楊梅朱壺觴有酎盤有南仲姑太姑林姑太黃【黃淸】

魚千春萬春勿忘此故都

右越王越調

無射商

應【黃淸】應南蕤應南應【太淸】應南防姑太黃太太南應南淒其我思永矢弗遊鳬曰予肖以璗與鏐載屍載謁【太淸】防南應【太淸】應南蕤姑太黃太

子惠思越翩其來而乘濤駕月

右越相側商調

黃鐘商

無【黃淸】無仲太仲南林仲林【太黃淸淸】無林南林仲無太姑太民荼嬴天紀瀆羣雄橫䢐君逐鹿博懸於投匪智伊福仲太仲林【太黃淸淸】無【太淸】仲林南林無【太淸】仲無仲太仲或肉以昌或斧以亡謂予復歸有如大江我無君

林【太黃淸淸】無【太淸】仲林南林南無黃太仲太仲林無【太黃淸淸】尢君胡我慊亦有子孫在阿在崦靈兮歸來築官崔無

嵬

右項王古平調

無射宮

林仲【黃淸】無南林仲太黃林仲夾仲南林仲南黃太仲太海云碧兮崔嵬潬上去兮潬下來予乘舟兮遲女目屢夾仲林仲林仲黃太仲南【黃太黃淸淸淸】南林仲林南黃太兮漚飛白馬駃兮素驂舞驅銀山兮疉萬鼓汨予仲太夾太黃無南林仲太夾仲南黃太仲黃太仲南從天兮南逝經西陵兮掠漁浦夫在舶兮婦在房風林仲南【黃太黃淸淸淸】南林南【黃淸】夾太黃林仲黃太仲林仲浩浩兮波茫茫瀝予酒兮神龍府我徵至兮無所苦

右濤之神雙調

仲夾仲【黃淸】林夷【黃太黃淸淸淸】林仲夾仲太夾太黃夾林夷黃玉副笄錦結褵含淸揚兮郁翠眉嚶嚶歌兮有待柳屢夾仲【折中黃太黃字

淸淸淸】無夷【黃淸】仲太夾太黃夾仲夾仲林舞兮僛僛昔何止兮水湄今何徵兮未來吾無欲兮【黃淸】無黃夷黃夾仲仲【折字】仲【黃太黃淸淸淸】夷【黃淸】仲太夾太黃女之佩羌猶豫兮而裵回黃頭兮呼風旗尾兮栩栩仲夾仲林夷仲夾仲【折字】仲仲夾【黃淸】林夷林仲太夾仲潮枯兮沙遲將子兮無怒舟去兮無歸花落兮鳥啼

右曹娥蜀側調

夷則羽

應南應【太淸】太姑應林防姑【折字】姑應【折字】應林南應防林鞭臥龍躍鏡浦靈之來曀如雨環玉廂翠繽紛靈之蕤姑太姑南應【折字】應南應南林防姑防林太防太姑逝扉出云我行其野有�有稌入其闉闍載歌載舞南應【折字】應林南林應【折字】應南林太蕤太姑南應【折字】祓我家室曰予父母髙田萊蕪下田舄鹵爾澤毋

應防林南應林【太淸】太姑【折字】姑

三爾煦毋五益嚴祀其終古

右龎將軍髙平調

林鐘羽

夷南夷蕤夾姑蕤夾夷南夷防夾【折字】夾夷防夾蕤姑夾師環城兮鳥不度萬夫投戈兮子獨武車轍厲兮螗螂大防夷防【太淸】應【太淸】應【太淸】應南夷蕤夷夾蕤夷夾南夷怒抗予義兮出行伍詩書發冢兮嗟彼傖父父老死防夾夷應夾【折字】夾夾南夷蕤姑夾大應【太淸】應夷防夷應兮後生莫知其故廟無人兮鼠穴堵歌予詩兮詔萬古

右旌忠中管商調

南呂商

無【太黃淸淸】無林夷無無夷林仲仲夾仲黃【太黃淸淸】無大夾仲愛予親兮保予體將臨淵兮發上指子靑衿兮父爲史夷無夷林仲夷無【折字】無【太黃淸淸】無【黃淸】無夷無太夷林仲不如緹縈兮郁陶以死豺爲政兮吾已矣望奫淪兮太夾仲無【太黃淸淸】無夷林仲夾仲夾太無【折字】無無【太黃淸淸】倏以逝臥龍山兮若耶水靈不歸兮父思子雨鳴荷無林夷無無夷林仲大夾仲夷無【太黃淸淸】無仲夷【黃淸】無夷兮風入葦若伊優兮泣未已率我子兮與弟屋陽阿兮【折字】無

招爾

右蔡孝子中管般瞻調

大呂羽

古今譜法

合下四四下一一上勾尺下工工下凡凡六下五五一五黃大太夾姑仲防林夷南無應【黃大大夾淸淸淸淸】

折字法

箎笛有折字假如上折字下無字卽其聲比無字防髙餘皆以下字爲凖金石匏無折字取同聲代之琴曲

側商調

琴七散聲具宮商角徵羽者爲正防慢角淸商宮調慢宮黃鐘調是也加變宮變徵爲散聲者曰側防側楚側蜀側商是也側商之調久亡唐人詩云側商調裏唱伊州予以此語防之伊州大食調黃鐘律法之商乃以慢角轉取變宮變徵散聲此調甚流美也蓋慢角乃黃鐘之正側商乃黃鐘之側它言側者同此然非三代之聲乃漢燕樂爾予旣得此調因制品法並古怨

調法

慢角調【慢四一暉取二十一暉應慢六一暉取四十暉應】

大黃鐘宮二黃鐘商三黃鐘角

四黃鐘變徵側

五黃鐘羽

六黃鐘變宮側

七黃鐘淸商

古怨

���五�七�【丗已】�【�上七】�【一下令】日暮四山兮煙霧暗前浦將維舟兮無所追我前兮不������

逮懷後來兮何處屢回顧

泛聲

五�七��七一七六五��二三���

�二���二���二��【上十】���世事兮何據手翻覆兮云過金穀兮花謝委塵土悲四�四【六九】���旬五六�【下七】��六【上�七】��佳人兮薄命誰爲主豈不猶有春兮妾自傷兮遲暮發��

將素

【上七】�【下八】����【�】�六七����歡有窮兮恨無數欲絕兮聲苦滿目江山兮淚沾屨��������勻�畢

君不見年年汾水上兮惟秋雁飛去

白石道人歌曲卷一

欽定四庫全書

白石道人歌曲卷二

宋姜夔撰

令

小重山令

賦潭州紅梅

人繞湘臯月墜時斜橫花樹小浸愁漪一春幽事有誰知東風冷香逺茜裙歸鷗去昔遊非遙憐花可可夢依依九疑云杳斷魂啼相思血都沁綠筠枝

江梅引

丙辰之冬予畱梁溪將詣淮而不得因夢思以述志

人間離別易多時見梅枝忽相思幾度小窓幽夢手同攜今夜夢中無覓處漫徘徊寒侵被尙未知濕紅恨墨淺封題寶箏空無雁飛俊遊巷陌算空有古木斜暉舊約扁舟心事已成非歌罷淮南春艸賦又萋萋漂零客淚滿衣

驀山溪

題錢氏溪月

與鷗爲客綠野畱吟屐兩行柳垂陰是當日仙翁手植一亭寂寞煙外帶愁橫荷冉冉展涼雲橫臥虹千尺才因老盡秀句君休覓萬綠正迷人更愁入山陽夜笛百年心事惟有玉闌知吟未了放船回月下空相憶

鶯聲繞紅樓

甲寅春平甫與予自越來吳攜家妓觀梅於孤山之西村命國工吹笛妓皆以柳黃爲衣

十畝梅花作雪飛冷香下攜手多時兩年不到斷橋西長笛爲予吹人妒垂楊綠春風爲染作仙衣垂楊卻又妒腰肢近【平聲】前舞絲絲

隔溪梅令【仙呂調】

丙辰冬自無錫歸作此寓意

����������一��������一�好花不與殢香人浪粼粼又恐春風歸去綠成陰玉鈿��������������一������何處尋木蘭雙槳夢中云小橫陳漫向孤山山下覓��一����

盈盈翠禽啼一春

阮郎歸

爲張平甫壽是日同宿湖西定香寺

紅雲低壓碧玻瓈惺愡花上啼靜防樓角拂長枝朝寒吹翠眉休涉筆且裁詩年年風絮時繡衣夜半艸符移月中雙槳歸

又

旌陽宮殿昔裵徊一壇云葉垂與君閒防壁間題夜涼笙鶴期茅店酒壽君時老楓臨路岐年年彊健得追隨名山遊徧歸

好事近

賦茉莉

涼夜摘花鈿苒苒動搖云綠金絡一團香露正紗防人獨朝來碧縷放長穿釵頭罣層玉記得如今時候正荔枝初熟

防絳唇

丁未冬過吳松作

燕鴈無心太湖西畔隨云去數峯淸苦商略黃昏雨第四橋邊擬共天隨住今何許憑防懷古殘柳參差舞

又

金穀人歸綠楊低掃吹笙道數聲啼鳥亦學相思調月落潮生掇送劉郎老淮南好甚時重到陌上生春艸

虞美人

賦牡丹

西園曽爲梅花醉葉剪春云細玉笙涼夜隔簾吹臥防花梢搖動一枝枝娉娉嫋嫋教誰惜空壓紗巾側沈香亭北又靑苔惟有當時蝴蝶自飛來

又

摩挲紫蓋峯頭石下瞰蒼厓立玉盤搖動半園花花樹扶疎一半白雲遮盈盈相望無由摘惆悵歸來屐而今仙迹杳難防那日靑樓曽見似花人

憶王孫

番陽彭氏小樓作

冷紅葉葉下塘秋長與行雲共一舟零落江南不自由兩綢繆料得吟鸞夜夜愁

少年遊

戲平甫

雙螺未合雙娥先斂家在碧雲西別母情懷隨郎滋味桃業渡江時扁舟載了匆匆歸去今夜泊前溪楊柳津頭梨花墻外心事兩人知

鷓鴣天

己酉之秋苕溪記所見

京洛風流絕代人因何風絮落溪津籠鞋淺出鴉頭韈如是淩波縹緲身紅乍笑綠長嚬與誰同度可憐春鴛鴦獨宿何曽慣化作西樓一縷云

又

予與張平甫自南昌同遊西山玉隆宮止宿而返蓋乙邜三月十四日也是日卽平甫初度因買酒茅店並坐古楓下古楓旌陽在時物也旌陽嘗以艸屨懸其上土人以屨爲屩因名曰掛屩楓蒼山四圍平野盡綠隔澗野花紅白照影可喜使人采擷以藤糺纒著楓上少焉月出大於黃金盆逸興橫生遂成痛飲午夜乃寢明年平甫初度欲治舟往封禺松竹間念此遊之不可再也歌以壽之

曾共君侯歷聘來去年今日踏莓苔旌陽宅裏疎疎磬掛屩楓前艸艸杯呼煮酒摘靑梅今年官事莫裵徊移家徑入藍田縣急急船頭打鼓催

又

丁已元日

柏緑椒紅事事新隔籬燈影賀年人三茅鐘動西窗曉詩髩無端又一春慵對客緩開門梅花閒伴老來身嬌兒學作人間字郁壘神荼寫未眞

又

正月十一日觀燈

巷陌風光縱賞時籠紗未出馬先嘶白頭居士無呵殿只有乘肩小女隨花滿市月侵衣少年情事老來悲沙河塘上春寒淺看了遊人緩緩歸

又

元夕不出

一昨天街預賞時柳慳梅小未教知而今正是歡遊夕卻怕春寒自掩扉簾寂寂月低低舊情惟有絳都詞芙蓉影暗三更後臥聽鄰娃笑語歸

又

元夕有所夢

淝水東流無盡期當初不合種相思夢中未比丹靑見暗裏忽驚山鳥啼春未緑髩先絲人間別久不成悲誰教嵗嵗紅蓮夜兩處沈吟各自知

又

十六夜出

輦路珠簾兩行垂千枝銀燭舞僛僛東風歷歷紅樓下誰識三生杜牧之歡正好夜何其明朝春過小桃枝鼓聲漸逺行人散惆悵歸來有月知

夜行船

己酉歳寓吳興同田幾道防梅北山沈氏圃載雪而歸

略彴橫溪人不度聽流澌佩環無數屋角垂枝船頭生影算惟有春知處回首江南天欲暮折寒香倩誰傳語玉笛無聲詩人有句花休道輕分付

杏花天影

丙午之冬發沔口丁未正月二日道金陵北望淮楚風日淸淑小舟掛席容與波上

�����������������一���緑絲低拂鴛鴦浦想桃葉當時喚渡又將愁眼與春風��������������������待去倚蘭橈更少駐金陵路鶯吟燕儛算潮水知人�����������������

最苦滿汀芳艸不成歸日暮更移舟向甚處

醉吟商小品

石湖老人謂予云琵琶有四曲今不傳矣曰濩索【一曰濩】梁州轉闗緑腰醉吟商湖渭州歷薄媚也予每念之辛亥之夏予謁楊廷秀丈於金陵邸中遇琵琶工解作醉吟商湖渭州因求得品法譯成此譜實雙聲耳

���������������������又正是春歸細柳暗黃千縷暮鴉啼處夢逐金鞍去一���������

防芳心休訴琵琶解語

玉梅令【髙平調】

石湖家自制此聲未有語實之命予作石湖宅南隔河有浦曰範邨梅開雪落竹院深靜而石湖畏寒不出故戲及之

�����������一���������疎疎雪片散入溪南苑春寒鎖舊家亭館有玉梅幾樹������一�������������背立怨東風髙花未吐暗香已逺公來領客梅花能���一�������������一���勸花長好願公更健便揉春爲酒剪雪作新詩拌一日����

繞花千轉

莎行

自沔東來丁未元日至金陵江上感夢而作

燕燕輕盈鶯鶯嬌軟分明又向華胥見夜長爭得薄情知春初早被相思染別後書辭別時鍼綫離魂暗逐郎行逺淮南皓月冷千山冥冥歸去無人管

訴衷情

端午宿合路

石橊一樹浸溪紅零落小橋東五日淒涼心事山雨打船篷諳世味楚人弓莫衝衝白頭行客不采蘋花孤負薰風

浣溪紗

予女須家沔之山陽左白湖右云夢春水方生浸數千里冬寒沙露衰艸入云丙午之秋予與安甥或蕩舟采菱或舉火罝兔或觀魚簺下山行野吟自適其適凴虛悵望因賦此闋

著酒行行滿袂風艸枯霜鶻落晴空銷魂都在夕陽中恨入四人欲老夢防千驛意難通當時何似莫匆

匆

又

己酉歳客吳興收燈夜闔戶無聊兪商卿呼之不出因記所見

春防疎梅雨後枝剪燈心事峭寒時市橋攜手步遲遲蜜炬來時人更好玉笙吹徹夜何其東風落靨不成

歸

又

辛亥正月二十四日發合肥

釵燕籠云晚不忺擬將裙帶系郎船別離滋味又今年楊柳夜寒猶自舞鴛鴦風急不成眠些兒閒事莫縈

牽

又

丙辰歳不盡五日吳松作

雁怯重云不肯啼畫船愁過石塘西打頭風浪惡禁持春浦漸生迎棹綠小梅應長亞門枝一年燈火要人

歸

又

丙辰臘與兪商卿銛朴翁同寓新安溪莊捨得臘花韻甚二首

花裏春風未覺時美人呵蕋綴橫枝隔簾飛過蜜蜂兒書寄嶺頭封不到影浮杯面悞人吹寂寥惟有夜寒

知

又

剪剪寒花小更垂阿瓊愁裏防妝遲東風燒燭夜深歸落蕊半粘釵上燕露橫斜映髩邊犀老夫無味已多

時

白石道人歌曲卷二

欽定四庫全書

白石道人歌曲卷三

宋姜夔撰

慢

霓裳中序第一

丙午歲畱長沙登祝融因得其祠神之曲曰黃帝鹽蘇合香又於樂工故書中得商調霓裳曲十八闋皆虛譜無辭按沈氏樂律霓裳道調此乃商調樂天詩雲散序六闋此特兩闋未知孰是然音節閒雅不類今曲予不暇盡作作中序一闋傳於世予方羇遊感此古音不自知其辭之怨抑也

���一��������一���一��一�亭臯正望極亂落江蓮歸未得多病卻無气力況紈扇���������������������漸疎羅衣初索流光過隙嘆杏梁雙燕如客人何在一��������������������簾澹月彷佛照顏色幽寂亂蛩吟壁動庾信淸愁似��������一���一��������織沈思年少浪迹笛裏關山柳下坊陌墜紅無信息漫������������������

暗水涓涓澑碧漂零久而今何意醉臥酒壚側

慶宮春

紹熙辛亥除夕予別石湖歸吳興雪後夜過垂虹嘗賦詩云笠澤茫茫雁影防玉峯重防云衣長橋寂寞春寒夜只有詩人一舸歸後五年冬復與兪商卿張平甫銛朴翁自封禺同載詣梁溪道經吳松山寒天迥雪浪四合中夕相呼步垂虹星斗下垂錯雜漁火朔吹凜凜巵酒不能支朴翁以衾自纒猶相與行吟因賦此闋蓋過旬塗槁乃定朴翁咎予無益然意所耽不能自已也平甫商卿朴翁皆工於詩所出奇詭予亦彊追逐之此行旣歸各得五十餘解

雙槳蒓波一蓑松雨暮愁漸滿空濶呼我盟鷗翩翩欲下背人還過木末那回歸去蕩云雪孤舟夜發傷心重見依約眉山黛痕低壓采香涇裏春寒老子婆娑自歌誰答垂虹西望飄然引去此興平生難遏酒醒波逺政凝想明璫素韈如今安在惟有闌干伴人一霎

齊天樂【黃鐘宮】

丙辰歲與張功父防飲張達可之堂聞屋壁間蟋蟀有聲功父約予同賦以授歌者功父先成辭甚美予徘徊茉莉花間仰見秋月頓起幽思防亦得此蟋蟀中都呼爲促織善鬭好事者或以二三十萬錢致一枚鏤象齒爲樓觀以貯之

庾郎先自吟愁賦淒淒更聞私語露濕銅鋪苔侵石井都是曽聽伊處哀音似訴正思婦無眠起防機杼曲曲屏山夜涼獨自甚情緒西窗又吹暗雨爲誰頻斷續相和碪杵館迎秋離宮弔月別有傷心無數豳詩漫與笑籬落呼燈世間兒女寫入琴絲一聲聲更苦【宣政間有士大夫制蟋蟀吟】

滿江紅

滿江紅舊調用仄韻多不恊律如末句云無心撲三字歌者將心字融入去聲方諧音律予欲以平韻爲之久不能成因泛巢湖聞逺岸簫鼔聲問之舟師云居人爲此湖神姥壽也予因祝曰得一席風徑至居巢當以平韻滿江紅爲迎送神曲言訖風與筆俱駛頃刻而成末句云聞佩環則協律矣書以緑箋沈於白浪辛亥正月晦也是歲六月復過祠下因刻之柱間有客來自居巢云土人祠姥輙能歌此詞按曹操至濡須口孫權遺操書曰春水方生公宜速去操曰孫權不欺孤乃撤軍還濡須口與東關相近江湖水之所出入予意春水方生必有司之者故歸其功於姥云

仙姥來時正一望千頃翠瀾旌旗共亂雲俱下依約前山命駕羣龍金作軛相從諸娣玉爲冠【廟中列坐如夫人者十三人】向夜深風定悄無人聞佩環神奇處君試看奠淮右阻江南遣六丁雷電別守東關卻笑英雄無好手一篙春水走曹瞞又怎知人在小紅樓簾影間

一萼紅

丙午人日予客長沙別駕之觀政堂堂下曲沼沼西負古垣有盧橘幽篁一逕深曲穿逕而南官梅數十株如椒如菽或紅破白露枝影扶疎著屐蒼苔細石間埜興橫生亟命駕登定王臺亂湘流入麓山湘云低昂湘波容與興盡悲來醉唫成調

古城陰有官梅幾許紅萼未宜簮池面冰膠墻腰雪老云意還又沈沈翠藤共閒穿徑竹漸笑語驚起臥沙禽野老林泉故王臺榭呼喚登臨南去北來何事蕩湘雲楚水目極傷心朱戶黏雞金盤簇燕空嘆時序侵防記曽共西樓雅集想垂楊還裊萬絲金待得歸鞍到時只怕春深

念奴嬌

予客武陵胡北憲治在焉古城野水喬木參天予與二三友日蕩舟其間薄荷花而飲意象幽閒不類人境秋水且涸荷葉出地防丈因列坐其下上不見日淸風徐來綠云自動間於疎處窺見遊人畫船亦一樂也朅來吳興數得相羊荷花中又夜泛西湖光景奇絕故以此句寫之

閙紅一舸記來時嘗與鴛鴦爲侶三十六陂人未到水佩風裳無數翠葉吹涼玉容銷酒更灑菇蒲雨嫣然搖動冷香飛上詩句日暮靑蓋亭亭情人不見爭忍淩波去只恐舞衣寒易落愁入西風南浦髙柳垂陰老魚吹浪畱我花間住田田多少幾回沙際歸路

又

謝人惠竹榻

楚山修竹自娟娟不受人間袢暑我醉欲眠伊伴我一枕涼生如許象齒爲材花藤作面終是無眞趣梅風吹溽此君眞恁淸苦須信下榻殷勤翛然成夢夢與秋相遇翠袖佳人來共看漠漠風煙千畝蕉葉窗紗荷花池館別有畱人處此時歸去爲君聽盡秋雨

眉嫵【一名百宜嬌】

戲仲逺

看垂楊連苑杜若侵沙愁損未歸眼信馬靑樓去重簾下娉婷人妙飛燕翠樽共欵聽艷歌郎意先感便攜手月地云階裏愛良夜防暖無限風流疎散有暗藏弓履偸寄香翰明日聞津鼓湘江上催人還解春防亂紅萬防悵斷魂煙水遙遙又爭似相攜乘一舸鎭長見

月下笛

與客攜壺梅花過了夜來風雨幽禽自語啄香心度墻去春衣都是柔荑剪尙沾惹殘茸半縷悵玉鈿似掃朱門深閉早見無路凝竚曽遊處但系馬垂楊認郎鸚鵡揚州夢覺彩雲飛過何許多情須倩梁間燕問吟袖弓腰在否怎知道悞了人年少自恁虛度

淸波引

予久客古沔滄浪之煙雨鸚鵡之艸樹頭陀黃鶴之偉觀郎官大別之幽處無一日不在心目間勝友二三極意吟賞朅來湘浦歲晚淒然步繞園梅摛筆以賦

冷云迷浦倩誰喚玉妃起舞歲華如許野梅弄眉嫵屐齒印蒼蘚漸爲防花來去自隨秋雁南來望江國渺何處新詩漫與好風景長是暗度故人知否抱幽恨難語何時共漁艇莫負滄浪煙雨況有淸夜啼猿怨人良苦

法曲獻仙音【俗名大石黃鐘商】

張彥功官舍在鐡冶嶺上卽昔之教坊使宅髙齋下瞰湖山光景奇絕予數過之爲賦此

虛閣籠寒小簾通月暮色偏憐髙處樹隔離宮水平馳道湖山盡入尊俎柰楚客淹畱久砧聲帶愁去屢回顧過秋風未成歸計誰念我重見冷楓紅舞喚起淡妝人問逋仙今在何許象筆鸞牋甚而今不道秀句怕平生幽恨化作沙邊煙雨

琵琶仙【黃鐘商】

吳都賦云戶藏煙浦家具畫船惟吳興爲然春遊之盛西湖未能過也已酉歲予與簫時父載酒南郭感遇成歌

雙槳來時有人似舊曲桃根桃葉歌扇輕約飛花蛾眉正奇絕春漸逺汀洲自綠更添了幾聲啼鴂十里揚州三生杜牧前事休說又還是官燭分煙柰愁裏匆匆換時節都把一襟芳思與空階楡莢千萬縷藏鴉細柳爲玉樽起舞回雪想見西出陽關故人初別

玲瓏四犯【此曲雙調世別有大石調一曲】越中歲暮聞簫鼔感懷

鼔夜寒垂燈春淺匆匆時事如許倦遊歡意少俛仰悲今古江淹又吟恨賦記當時送君南浦萬里乾坤百年身世惟有此情苦揚州柳垂官路有輕盈換馬端正窺戶酒醒明月下夢逐潮聲去文章信美知何用漫贏得天涯羇旅敎說與春來要尋花伴侶

側犯

詠芍藥

恨春易去甚春卻向揚州住防雨正繭栗梢頭防詩句紅橋二十四總是行雲處無語漸半脫宮衣笑相顧金壺細葉千朶圍歌舞誰念我髩成絲來此共尊俎後日西園緑陰無數寂寞劉郎自修花譜

水龍吟

黃慶長夜泛鑑湖有懷歸之曲課予和之

夜深客子移舟處兩兩沙禽驚起紅衣入槳靑燈搖浪防涼意思把酒臨風不思歸去有如此水況茂陵遊倦長幹望久芳心事簫聲裏屈指歸期尙未鵲南飛有人應喜畫闌桂子畱香小待提攜影底我已情多十年幽夢略曽如此甚謝郎也恨飄零解道月明千里

探春慢

予自孩防從先人宦於古沔女須因嫁焉中去復來幾二十年豈惟姊弟之愛沔之父老兒女子亦莫不予愛也丙午冬千巖老人約予過苕霅歲晚乘濤載雪而下顧念依依殆不能去作此曲別鄭次臯辛克淸姚剛中諸君

衰艸愁煙亂鴉送日風沙回旋平野拂雪金鞭欺寒茸帽還記章臺走馬誰念漂零久漫贏得幽懷難寫故人淸沔相逢小窗閒共情話長恨離多防少重訪問竹西淚珠盈把雁磧波平漁汀人散老去不堪遊冶無柰苕溪月又照我扁舟東下甚日歸來梅花零亂春夜

八歸

湘中送胡徳華

芳蓮墜粉疎桐吹緑庭院暗雨乍歇無端抱影銷魂處還見篠墻螢暗蘚階蛩切送客重防西去路問水面琵琶誰撥最可惜一片江山總付與啼鴂長恨相從未欵而今何事又對西風離別渚寒煙淡棹移人逺縹緲行舟如葉想文君望久倚竹愁生步羅襪歸來後翠尊雙飲下了珠簾玲瓏閒看月

解連環

玉鞭重倚卻沈吟未上又縈離思爲大喬能撥春風小喬能移箏雁啼秋水柳怯雲松更何必十分梳洗道郎攜羽扇那日隔簾半面曽記西窗夜涼雨霽嘆幽歡未足何事輕棄問後約空指薔薇算如此溪山甚時重至水驛燈昏又見在曲屏近底念惟有夜來皓月照伊自睡

喜遷鶯慢

功父新第落成

玉珂朱組又占了道人林下眞趣窗戶新成靑紅猶潤雙燕爲君胥宇秦淮貴人宅第問誰記六朝歌舞總付與在柳橋花館玲瓏深處居士閒記取髙臥未成且種松千樹覓句堂深寫經窗靜他日任聽風雨列仙更教誰做一院雙成儔侶世間住且休將雞犬雲中飛去

摸魚兒

辛亥秋期予寓合肥小雨初霽偃臥窗下心事悠然起與趙君猷露坐月飲戲吟此曲蓋欲一洗鈿合金釵之塵他日野處見之甚爲予擊節也

向秋來漸疎班扇雨聲時過金井堂虛已放新涼入湘竹最宜欹枕閒記省又還是斜河舊約今再整天風夜冷自織錦人歸乘槎客去此意有誰領空吟得今古三星炯炯銀波相望千頃柳州老矣猶兒戲瓜果爲伊三請雲路迥漫說道年年野鵲曽並影無人與問但濁酒相呼疎簾自捲防月照淸影

白石道人歌曲卷三

欽定四庫全書

白石道人歌曲卷四

宋姜防撰

自制曲

揚州慢【中呂宮】

淳熙丙申至日余過維揚夜雪初霽薺麥彌望入其城則四顧蕭條寒水自碧暮色漸起戍角悲吟予懷愴然感慨今昔因自度此曲千巖老人以爲有黍離之悲也

��������一��一���������淮左名都竹西佳處解鞍少住初程過春風十里盡薺���一������������一�一��麥靑靑自胡馬窺江去後廢池喬木猶厭言兵漸黃昏������������一�������淸角吹寒都在空城杜郎俊賞算而今重到須驚縱��������������������一荳蔻詞工靑樓夢好難賦深情二十四橋仍在波心蕩����一����������

冷月無聲念橋邊紅藥年年知爲誰生

長亭怨慢【中呂宮】

予頗喜自制曲初率意爲長短句然後恊以律故前後闋多不同桓大司馬云昔年種柳依依漢南今看搖落淒愴江潭樹猶如此人何以堪此語予深愛之

��一�����������一�����一漸吹盡枝頭香絮是處人家綠深門戶逺浦縈回暮帆�����������一�一���一���零亂向何許閱人多矣誰得似長亭樹樹若有情時不��������������������防得靑靑如此日暮望髙城不見只見亂山無數韋����一����������������郎去也怎忘得玉環分付第一是早早歸來怕紅萼無�一������������

人爲主算只有並刀難剪離愁千縷

淡黃柳【正平調近】

客居合肥南城赤闌橋之西巷陌淒涼與江左異惟柳色夾道依依可憐因度此曲以紓客懷

�������一�������������空城曉角吹入垂楊陌馬上單衣寒惻惻看盡鵞黃嫩��������������������緑都是江南舊相識正岑寂明朝又寒食彊攜酒小���������������������喬宅怕梨花落盡成秋色燕燕飛來問春何在惟有池���

塘自碧

石湖仙【越調】

壽石湖居士

�����一��一���������一��松江煙浦是千古三髙遊衍佳處須信石湖仙似鴟夷一��一�������������一���翩然引去浮雲安在我自愛緑香紅舞容與看世間幾���一�����一����������度今古盧溝舊曽駐馬爲黃花閒吟秀句見說燕兒��一�����������一������亦學綸巾欹羽玉友金蕉玉人金縷緩移箏柱聞好語������

明年定在槐府

暗香【仙呂宮】

辛亥之冬予載雪詣石湖止旣月授簡索句且徵新聲作此兩曲石湖把玩不已使工妓肄習之音節諧婉乃名之曰暗香疎影

���������������������舊時月色算幾番照我梅邊吹笛喚起玉人不管淸寒����一����������������與攀摘何遜而今漸老都忘卻春風詞筆但怪得竹外�����������������一��疎花香冷入瑤席江國正寂寂嘆寄與路遙夜雪初��一������������������積翠樽易泣紅萼無言耿相憶長記曽攜手處千樹壓�����一��������

西湖寒碧又片片吹盡也幾時見得

疎影

���������������������苔枝綴玉有翠禽小小枝上同宿客裏相逢籬角黃昏������������一��������無言自倚修竹昭君不慣風沙逺但暗憶江南江北想���一����������������佩環月夜歸來化作此花幽獨猶記深官舊事那人��������一������������正睡裏飛近蛾綠莫似春風不管盈盈早與安排金屋������一�����������一��還教一片隨波去又卻怨玉龍哀曲等恁時再覓幽香������

已入小窗橫幅

惜紅衣【無射宮】

吳興號水晶宮荷花盛麗陳簡齋云今年何以報君恩一路荷花相送到靑墩亦可見矣丁未之夏予遊千巖數往來紅香中自度此曲以無射宮歌之

���������������������簟枕邀涼琴書換日睡餘無力細灑冰泉並刀破甘碧���������������������墻頭喚酒誰問訊城南詩客岑寂髙樹晚蟬說西風消����������������一���息虹梁水陌魚浪吹香紅衣半狼籍維舟試望故國���������������������眇天北可惜柳邊沙外不共美人遊歷問甚時同賦三�����

十六陂秋色

角招【黃鐘角】

甲寅春予與兪商卿燕遊西湖觀梅於孤山之西邨玉雪照映吹香薄人已而商卿歸吳興予獨來則山橫春煙新柳被水遊人容與飛花中悵然有懷作此寄之商卿善歌聲稍以儒雅緣飾予每自度曲吟洞簫商卿輙歌而和之極有山林縹緲之思今予離憂商卿一行作吏殆無復此樂矣

���������一���一�������爲春瘦何堪更繞西湖盡是垂柳自看煙外岫記得與�一�������������������君湖上攜手君歸未久早亂落香紅千畝一葉淩波縹���������������一����緲過三十六離宮遣遊人回首猶有盡船障袖靑樓����一���一��一一��������倚扇相映人爭秀翠翹光欲澑愛著宮黃而今時傷������������一��������春似舊蕩一防春心如酒寫入吳絲自奏問誰識曲中����

心花前後

徵招

越中山水幽逺予數上下西興錢淸間襟抱淸曠越人善爲舟捲篷方底舟師行歌徐徐曳之如偃臥榻上無動搖突兀勢以故得盡情騁望予欲家焉而未得作徵招以寄興徵招角招者政和間大晟府嘗制數十曲音節駁矣予嘗攷唐田畸聲律要訣云徵與二變之調咸非流美故自古少徵調曲也徵爲去母調如黃鐘之徵以黃鐘爲母不用黃鐘乃諧故隋唐舊譜不用母聲琴家無媒調商調之類皆徵也亦皆具母而不用其說詳於予所作琴書然黃鐘以林鐘爲徵住聲於林鐘若不用黃鐘聲便自成林鐘宮矣故大晟府徵調兼母聲一句似黃鐘均一句似林鐘均所以當時有落韻之語予嘗使人吹而聽之寄君聲於臣民事物之中淸者髙而亢濁者下而遺萬寶常所謂宮離而不附者是巳因再三推防唐譜並琴法而得其意黃鐘徵𨿽不用母聲亦不可多用變徵蕤賓變宮應鐘聲若不用黃鐘而用蕤賓應鐘卽是林鐘宮矣餘十一均徵調仿此其法可謂善矣然無淸聲只可施之琴瑟難入燕樂故燕樂闕徵調不必補可也此一曲乃予昔所制因舊曲正宮齊天樂慢前兩拍是徵調故足成之𨿽兼用母聲較大晟曲爲無病矣此曲依晉史名曰黃鐘下徵調角招曰黃鐘淸角調

����一����一�����������潮回卻過西陵浦扁舟僅容居士去得幾何時黍離離���一�����������������如比客途今倦矣漫贏得一襟詩思記憶江南落帆沙�一�������������一����際此行還是迆邐剡中山重相見依依故人情味似���������������������怨不來遊擁愁鬟十二一丘聊復爾也孤負幼輿髙致������一�����

水葓晚漠漠搖煙柰未成歸計

秋宵吟【越調】

����一����������������古簾空墜月皎坐久西窗人悄蛩吟苦漸漏水丁丁箭�������一����������一��壺催曉引涼颸動翠葆露腳斜飛雲表因嗟念似去國����������一��一������情懷暮帆煙艸帶眼銷磨爲近日愁多頓老衛娘何一��������������一�����在宋玉歸來兩地暗縈繞搖落江楓早嫩約無慿幽夢����������������

又杳但盈盈淚灑單衣今夕何夕恨未了

淒涼犯【仙呂調犯商調】

合肥巷陌皆種柳秋風夕起騷騷然予客居闔戶時聞馬嘶出城四顧則荒煙野艸不勝淒黯乃著此解琴有淒涼調假以爲名凡曲言犯者謂以宮犯商商犯宮之類如道調宮上字住雙調亦上字住所住字同故道調曲中犯雙調或於雙調曲中犯道調其他凖此唐人樂書云犯有正旁偏側宮犯宮爲正宮犯商爲旁宮犯角爲偏宮犯羽爲側宮此說非也十二宮所住字各不同不容相犯十二宮特可犯商角羽耳予歸行都以此曲示國工田正徳使以啞觱栗吹之其韻極美亦曰瑞鶴仙影

���������������������緑楊巷陌秋風起邊城一片離索馬嘶甚逺人歸甚處���������������������戍樓吹角情懷正惡更衰艸寒煙淡薄似當時將軍部��������������������曲迆邐度沙漠追念西湖上小舫攜歌晚花行樂舊������������������一��遊在否想如今翠凋紅落漫冩羊裙等新雁來時繋著����������

怕匆匆不肯寄與悞後約

翠樓吟【雙調】

淳熙丙午冬武昌安逺樓成與劉去非諸友落之度曲見志予去武昌十年故人有泊舟鸚鵡洲者聞小姬歌此詞問之頗能道其事還吳爲予言之興懷昔遊且傷今之離索也

���������������������月冷龍沙塵淸虎落今年漢酺初賜新翻小部曲聽氊���������������������幕元戎歌吹層樓髙峙看檻曲縈紅檐牙飛翠人姝麗��������������������粉香吹下夜寒風細此地宜有詞仙擁素云黃鶴與���������������������君遊戲玉梯凝望久嘆芳艸萋萋千里天涯情味仗酒������������������

祓淸愁花銷英气西山外晚來還卷一簾秋霽

湘月

長溪楊聲伯典長沙檝櫂居瀕湘江窗間所見如燕公郭熙畫圖臥居幽適丙午七月旣望聲伯約予與趙景魯景望蕭和父裕父時父恭父大舟浮湘放乎中流山水空寒煙月交映淒然其爲秋也坐客皆小冠練服或彈琴或浩歌或自酌或援筆搜句予度此曲卽念奴嬌隔指聲也於雙調中吹之隔指亦謂之過腔見晁無咎集凡能吹竹者便能過腔也

五湖舊約問經年底事長負淸景暝入西山漸喚我一葉夷猶乘興倦网都收歸禽時度月上汀洲冷中流容與畫橈不防淸鏡誰解喚起湘靈煙鬟霧鬢理哀鴻陣玉麈談嘆坐客多少風流名勝暗柳蕭蕭飛星冉冉夜久知秋信鱸魚應好舊家樂事誰省

白石道人歌曲卷四

欽定四庫全書

白石道人歌曲別集

宋姜夔撰

小重山令

趙郎中謁告迎侍太夫人將來都下予喜爲作此曲

寒食飛紅滿帝城慈烏相對立柳靑靑玉階端笏細陳情天恩許春盡可還京鵲報倚門人安輿扶上了更親擎看花攜樂緩行程爭迎處堂下拜公卿

念奴嬌

毀捨後作

昔遊未逺記湘臯聞瑟澧浦捐防因覓孤山林處士來踏梅根殘雪獠女供花傖兒行酒臥看靑門轍一丘吾老可憐情事空切曽見海作桑田仙人云表笑汝眞癡絕說與依依王謝燕應有涼風時節越只靑山吳惟芳艸萬古皆沈滅繞枝三匝白頭歌盡明月

卜算子

吏部梅花八詠防次韻

江左詠梅人夢繞靑靑路因向淩風臺下看心事還將與憶別庾郎時又過林逋處萬古西湖寂寞春惆悵誰能賦

又

月上海云沈鷗去吳波迥行過西泠有一枝竹暗人家靜又見水沈亭舉目悲風景花下鋪氊把一杯緩飲春風影【西泠橋在孤山之西水沈亭在孤山之北亭廢】

又

蘚榦石斜妨玉蕊松低覆日暮冥冥一見來略比年時瘦涼觀酒初醒竹閣吟才就猶恨幽香作許慳小遲春心透【涼觀在孤山之麓南北梅最奇竹閣在涼觀西今廢】

又

家在馬城西曽賦梅屏雪梅雪相兼不見花月影玲瓏徹前度帶愁看一晌和愁折若使逋仙及見之定自成愁絕【馬城在都城西北梅屏甚見珍愛】

又

摘蕊暝禽飛倚樹懸冰落下竺橋邊淺立時香已漂流卻空逕晚煙平古寺春寒惡老子防花第一番常恐吳兒覺【下竺寺前磵石上風景甚妙】

又

緑萼更橫枝多少梅花樣惆悵西村一塢春開過無人賞細艸借金輿歲歲長吟想枝上麼禽一兩聲猶似宮娥唱【緑萼橫枝皆梅別種凡二十許名西村在孤山後梅皆阜陵時所種】

又

象筆帶香題龍笛吟春咽楊柳嬌癡未覺愁花管人離別路出古昌源石瘦冰霜潔折得靑須碧蘚花持向人間說【越之昌源古梅妙天下】

又

禦苑接湖波松下春風細云緑峩峩玉萬枝別有仙風味長信昨來看憶共東皇醉此樹娑娑一惘然苔蘚生春意【聚景官梅皆植之髙松之下花防歲久萼盡緑夔舊觀梅於彼所聞於園官者如此末章及之】

洞仙歌

黃木香贈辛稼軒

花中慣識壓架玲瓏雪乍見緗防間瑯葉恨春風將了染額人歸畱得个裊裊垂香帶月鵞兒眞似酒我愛幽芳還比酴醿又嬌絕自種古松根待看黃龍亂飛上蒼髯五鬛更老仙添與筆端春敢喚起桃花問誰優劣

驀山溪

詠柳

靑靑官柳飛過雙雙燕樓上對春寒捲珠簾瞥然一見如今春去香絮亂因風霑徑艸惹墻花一一教誰管陽關去也方表人腸斷幾度拂行軒念衣冠尊前易散翠眉織錦紅葉浪題詩煙渡口水亭邊長是心先亂

永遇樂

次韻辛克淸先生

我與先生夙期巳久人間無此不學楊郎南山種豆十一徵防利雲霄直上諸公衮衮乃作道邊苦李五千言老來受用肯教造物兒戲東崗記得同來胥宇歲月幾何難計柳老悲桓松髙對阮未辦爲鄰地長幹白下靑樓朱閣往往夢中槐蟻卻不如窪尊放滿老夫未醉

虞美人

括蒼煙雨樓石湖居士所造也風景似越之蓬萊閣而山勢環繞峯嶺髙秀過之觀居士題顏且歌其所作虞美人夔亦作一解

闌干表立蒼龍背三面攙天翠東遊才上小蓬萊不見此樓煙雨未應回而今指防來時路卻是冥蒙處老仙鶴馭幾時歸未必山川城郭是耶非

永遇樂

北固樓次稼軒韻

云隔迷樓苔封很石人向何處數騎秋煙一篙寒汐千古空來去使君心在蒼厓緑嶂苦被北門畱住有尊中酒差可飲大旗盡繡熊虎前身諸葛來遊此地數語便酬三顧樓外冥冥江臯隱隱認得徵西路中原生聚神京耆老南望長淮金鼓問當時依依種柳至今在否

水調歌頭

富覽亭永嘉作

日落愛山紫沙漲省潮回平生夢遊不到一葉眇西來欲訊桑田成海人世了無知者魚鳥兩相猜天外玉笙杳子晉只空臺倚闌干二三子總仙才爾歌逺遊章句雲气入吾杯不問王郎五馬頗憶謝生雙屐處處長靑苔東望赤城近吾興亦悠哉

漢宮春

次韻稼軒

云曰歸歟縱垂天曳曳終反衡廬揚州十年一夢俛仰差殊秦碑越殿悔舊遊作計全疎分付與髙懷老尹管絲竹寧無知公愛山入剡若南防李白問訊何如年年雁飛波上愁亦關予臨臯領客向月邊攜酒攜鱸今但借秋風一陣公歌我亦能書

又

次韻稼軒蓬萊閣

一顧傾吳薴蘿人不見煙杳重湖當時事如對奕此亦天乎大夫仙去笑人間千古須臾有倦客扁舟夜泛猶疑水鳥相呼秦山對樓自綠怕越王故壘時下樵蘇只今倚闌一笑然則非與小叢解唱倩松風爲我吹竽更坐待千巖月落城頭眇眇啼烏

白石道人歌曲別集

白石道人歌曲跋

歌曲特文人餘事耳或者少諧音律白石畱心學古有志雅樂如防要所載奉常所錄未能盡見也聲文之美槪具此編嘉泰壬戌刻於雲間之東巖其家轉徙自隨珍藏者五十載淳祐辛亥復歸嘉禾郡齋千嵗令威夫豈偶然因筆之以識嵗月端午日菊坡趙與訔書至正十年嵗在庚寅正月望日閱葉君居仲本於錢唐之用拙幽居旣畢因以識其後雲天臺陶宗儀九成此書俾他人抄錄故多有悞字今將善本勘讎方可人意後十一年庚子夏四月也

