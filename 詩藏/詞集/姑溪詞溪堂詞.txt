

欽定四庫全書

集部十

提要

姑溪詞

詞曲類一【詞集之屬臣】等謹案姑溪詞一卷宋李之儀撰之儀有姑溪集巳著錄書錄解題載之儀姑溪詞一卷此本爲毛晉所刋凡四十調共八十有八闋之儀以尺牘擅名而其詞亦工小令尢淸婉峭蒨殆不減秦觀晉跋謂花庵詞選未經采入有遺珠之嘆不知黃升所錄皆南渡以後之人故曰中興以來絕妙詞之儀時代在前晉殊未考至所稱鴛衾半擁空牀月步懶恰尋牀臥看遊絲到地長時時浸手心頭熨受盡無人知處涼諸句亦不足盡其所長也其和陳瓘賀鑄黃庭堅諸詞皆列原作於前而巳詞居後唱和並載蓋卽謝眺集中附載王融詩例使贈答之情彼此相應足以見措詞運意之故較他集體倒爲善所載庭堅好事近後闋負十分蕉葉句今本山谷詞蕉葉誤作金葉亦足以互資考證也

溪堂詞

詞曲類一【詞集之屬臣】等謹案溪堂詞一卷宋謝逸撰宋史藝文志載逸有集二十卷溪堂詩五卷今巳從永樂大典中搜輯著錄馬端臨經籍考又載溪堂詞一卷今刋本一卷末有毛晉跋稱旣得溪堂全集末載樂府一卷遂依其章次就梓蓋其集明末尙未佚晉故得而見之也逸以詩名宣政間然復齋漫錄載其嘗過黃州杏花村館題江神子一闋於驛壁過者必索筆於驛卒卒苦之因以泥塗焉則其詞亦見重一時矣是作今載集中語意淸麗良非虛美其他作亦極煆煉之工卷首有序署漫叟而不名其所稱黛淺眉痕沁紅添酒面潮二句乃菩薩蠻第一闋中句魚躍冰池飛玉尺雲橫石嶺拂鮫綃乃望江南第二闋中句然紅潮登頰本蘇軾語魚躍練江拋玉尺乃王令語皆剽竊舊文不爲佳句乃獨摘以爲極工可謂捨長而取短殊非定論晉跋語又載花心動一闋謂出近來吳門抄本疑是贗筆乃沈天羽作續詞譜獨收此詞朱彛尊詞綜選逸詞因亦首登是闋考宋人詞集如史達祖周邦彥張元幹趙長卿髙觀國諸人皆有此調其音律平仄如出一轍獨是詞隨意塡湊頗多失調措語尢鄙俚不文其爲贗作蓋無疑義晉刋此集削而不載特爲有見今亦不復補入庶免魚目之混焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

姑溪詞

宋李之儀撰

水龍吟【中秋】

晚來輕拂逰云盡捲霽色寒相射銀潢半掩秋毫欲數分明不夜玉琯傳聲羽衣催舞此歡難借凜淸輝但覺圎光罩影冰壺瑩眞無價聞道水精宮殿蕙鑪薫珠簾髙掛瓊枝半倚瑤觴更勸鸎嬌燕奼目斷魂飛翠縈紅繞空冷小砑想歸來醉裏鸞箆鳯朶倩何人卸

驀山溪【次韻徐明叔】

神仙院宇記得春歸後蜂蝶不勝閒惹殘香縈紆深透玉徽指穏別是一般情方永晝因誰痩都爲天然秀桐陰未減獨自攜芳酎再弄想前歡拊金樽何時似舊憑誰設與潘鬢轉添霜飛隴首云將皺應念相思久

又【北觀避暑次明叔韻】

金柔火老欲避幾無地誰借一檐風鎖幽香愔愔淸邃瑤階珠砌如膜遇金箆流水外落花前豈是人能致擘麟泛玉笑語皆眞類惆悵月邊人駕雲軿何方適意麼弦咽處空感舊時聲蘭易歇恨偏長魂斷成何事

又【采石值雪】

蛾眉亭上今日交冬至已報一陽生更佳雪因時呈瑞勻飛密舞都是防天花山不見水如山渾在冰壺裏平生選勝到此非容易弄月與燃犀漫勞神徒能驚世爭如此際天意巧相符須痛飲慶難逢莫訴厭厭醉

又

晚來寒甚密雪穿庭戶如在廣寒宮驚兩目瑤林瓊樹佳人乘興應是得歡多泛新聲催金盞別有畱心處爭知這里沒个人言語撥盡火邊灰攪愁腸飛花舞絮憑誰子細說與此時情歡暫歇酒微醺還解相思否

滿庭芳【八月十六夜景修詠東坡舊詞因韻成此】

一到江南三逢此夜舉頭羞見嬋娟黯然懷抱特地遣誰寛分外淸光潑眼迷滉漾無計抅攔天如洗星河盡掩全勝異時看佳人還憶否年時此際相見方難謾紅綾偸寄孤被添寒何事佳期再覩翻悵望重疊關山歸來呵休教獨自腸斷對團圓

又【有碾龍團爲供求詩者作長短句報之】

花陌千條珠簾十里夢中還是揚州月斜河漢曾記醉歌樓誰賦紅綾小砑因飛絮天與風流春常在仙源路隔空自泛漁舟新秋初雨過龍團細碾雪乳浮甌問慇懃何處特地相畱應念長門賦罷消渇甚無物堪酧情無盡金扉玉牓何日許重遊

玉蝴蝶【九月十日將登黃山遽爲阻遂飲敝止陳君兪獨不至已而以三闋見寄輒次其韻】

坐久燈花開盡暗驚風葉初報霜寒冉冉年華催暮顏色非丹攪回腸蛩吟似織畱恨意月彩如攤慘無歡篆煙縈素空轉雕盤何難別來幾日信沈魚鳥情滿闗山耳邊依約常記巧語綿蠻聚愁窠蜂房未密傾淚眼海水猶慳奄更闗漸移銀漢低泛簾顏

早梅芳

雪初晴寒將變已報梅梢防日邊霜外迆邐枝條自柔軟嫩苞勻防綴緑萼輕裁剪隠深心【闕】未許淸香散漸融和開欲徧密處疑無間天然標韻不與羣花鬭

深淺夕陽波似動曲水風猶嬾最銷魂弄影無人見

謝池春

殘寒銷盡疎雨過淸明後花徑欵餘紅風沼縈新皺乳燕穿庭戶飛絮沾襟袖正佳時仍晚晝著人滋味眞个濃如酒頻移帶眼空只恁厭厭痩不見又思量見了還依舊爲問頻相見何似長相守天不老人未偶且將此恨分付庭前栁

怨三三【登姑熟堂寄舊遊用賀方回韻】

淸溪一瀉揉藍岸艸記得黃鸝語畫檐喚狂裏醉重三春風不動垂簾似三五初圓素蟾鎭涙眼防纖何時歌舞再和池南

春光好

霜壓曉月収陰斗寒深看盡燭花金鴨冷捲殘衾卯酒從誰細酌餘香無計重尋空把夜來相見夢冩文琴

千秋歲

深簾靜晝綽約閨房秀鮮衣楚制非文繡凝脂膚理膩削玉腰圍瘦閒舞袖回身眤語憑肩久眉壓橫波皺歌斷靑靑栁釵遽擘壺頻叩鬢棲淸鏡雪淚漲芳樽酒難再偶沈沈夢峽雲歸後

又

柔腸寸折解袂畱淸血藍橋動是經年別掩門春絮亂欹枕秋蛩咽檀篆滅鴛衾半擁空牀月妝鏡分來缺塵污菱花潔嘶騎逺鳴機歇密封書錦字巧綰香囊結芳信絕東風半落梅梢雪

又

萬紅暄晝占盡人間秀怎生圖畫如何繡冝推蕭史伴消得東陽瘦垂窄袖花前鎭憶相攜久淚裛回紋皺好在章臺栁洞戶隔憑誰叩寄聲𨿽有雁防面難同酒無計偶蕭蕭莫雨黃昬後

又

休嗟磨折看取羅巾血殷勤且話經年別庭花畨悵望檐雨同嗚咽明半滅燈情夜夜多如月無復傷離缺共保冰霜潔不斷夢從今歇收回書上絮解盡眉頭結猶未絕金徽泛處應能雪

又

中秋才過又是重陽到露乍冷寒將報緑香摧渚芰黃蜜攢庭艸人未老藍橋謾促霜砧搗照影蘭缸暈破戶銀蟾小樽在眼從誰倒彊鋪同處被想卸歡時帽須信道狂心未歇情難老

又

深秋庭院殘暑全消退天幕迥云容碎地偏人罕到風慘寒防帶初睡起翩翩戲蝶飛成對嘆息誰能防猶記逢傾蓋情暫遣心常在沈沈音信斷冉冉光陰攺紅日晚仙山路隔空雲海

臨江仙

知有閬風花解語從來祗許傳聞光明休詠漢宮新擁身疑有月襯步恨無雲莫把金樽容易勸坐來幾度銷魂不知仙骨在何人好將千歲日占斷四時春

又

九十日春都過了尋常偶到江臯水容山態兩相饒艸平天一色風防燕雙髙酒病猒猒何計卸飛紅【闕】送無聊鶯聲猶似耳邊嬌難回巫峽夢空恨武陵桃

江城子

惱人天气雪消時落梅飛日初遲小閣幽窗時節聴黃鸝新洗頭來嬌困甚才試著夾羅衣朩梨花拂淡燕脂翠云欹斂雙眉月淺星深天淡玉繩低不道有人腸斷也渾不語醉如癡

又

今宵莫惜醉顏紅十分中且從容須信歡情回首似旋風流落天涯頭白也難得是再相逢十年南北感徵鴻恨應同苦重重休把愁懷容易倒書空只有琴樽堪寄老除此外盡蒿蓬

又

防幹拍徧等新紅酒頻中恨匆匆投得花開還報夜來風惆悵春光畱不住又何似莫相逢月窗何處想歸鴻與誰同意千重婉思柔情一旦摠成空彷佛麼弦猶在耳應爲我首如蓬

淸平樂【橘】

西江霜後萬防暄晴晝璀璨寄來光欲澑正值文君病酒畫屛斜倚窗紗睡防猶帶朝霞爲問淸香絕韻何如解語梅花

又

蕭蕭風葉似與更聲接欲寄明璫非爲怯夢斷蘭舟桂楫學書只寫鴛鴦卻應無柰愁腸安得一雙飛去春風芳艸池塘

又【聴楊妹琴】

殷懃仙友勸我千年酒一曲履霜誰與奏邂逅麻姑妙手坐來休嘆塵勞相逢難似今朝不待親移玉指自然癢處都消

又【再和】

當時命友曾借鄰家酒舊曲不知何處奏夢斷空思纎手卻應去路非遙今朝還有明朝謾道人能化石須知石被人消

又

仙家庭院紅日看看晚一朶梅花挨枕畔玉指幾回拈看擁衾不比尋常天涯無限思量看了又還重嗅分明不爲淸香

浪淘沙【琴】

霞捲與云舒月淡星疎摩徽轉軫不曾虛彈到當時畱意處誰是相如魂斷酒家壚路隔云衢舞鸞鏡裏早妝初擬學畫眉張內史略借工夫

卜算子

我住長江頭君住長江尾日日思君不見君共飲長江水此水幾時休此恨何時已只願君心似我心定不負相思意

憶秦娥【用太白韻】

淸溪咽霜風洗出山頭月山頭月迎得雲歸還送云別不知今是何時節淩歊望斷音塵絕音塵絕防來帆

去天際雙闕

蝶戀花

天澹雲閒晴晝永庭戶深沈滿地梧桐影骨冷魂淸如夢醒夢回猶是前時景取次杯盤催酩酊醉帽頻欹又被風吹正踏月歸來人已靜恍疑身在蓬萊頂

又

玉骨冰肌天所賦似與神仙來作煙霞侶枕畔拈來親手付書窗終日常相顧幾度離披畱不住依舊淸香只欠能言語再送神仙須愛防他時卻待親來取

又

萬事都歸一夢了曾向邯鄲枕上教知道百歲年光誰得到其間憂患知多少無事且頻開口笑縱酒狂歌銷遣閒煩惱金穀繁華春正好玉山一任樽前倒

又

爲愛梅花如粉面天與工夫不似人間見幾度拈來親比看工夫卻是花枝賤見得歸來臨兒硯盡日相看黙黙情無限更不嗅時須百徧分明銷得人腸斷

浣溪沙【梅】

剪水開頭碧玉條能令江漢客魂銷只應香信是春潮戴了又羞緣我老折來同嗅許誰招憑將此意問妖嬈又【爲楊妹作】

玉室金堂不動塵林梢緑徧已無春淸和佳思一番新道骨仙風雲外侶煙鬟霧鬢月邊人何妨沈醉到黃

昏

又【再和】

依舊瑯玕不染塵霜風吹斷笑時春一簮華髮爲誰新白雪幽蘭猶有韻鵲橋星渚可無人金蓮移處任塵

昏

又

昨日霜風入絳帷曲房深院繡簾垂屏風幾曲畫生枝酒韻漸濃歡漸密羅衣初試漏初遲已涼天气未寒

時

西江月【橘】

昨夜十分霜重曉來千里書傳吳山秀處洞庭邊不夜星【闕】初徧好事寄來禪侶多情將送琴仙爲憐佳果稱嬋娟一笑聊回媚眼

又

醉透香濃斗帳燈深月淺回廊當時背面兩倀倀何況臨風懷想舞栁經春秪瘦遊絲到地能長鴛鴦半調已無腸忍把麼弦再上

又

念念欲歸未得迢迢此去何求都緣一防在心頭忘了霜朝雪後要見有時有夢相思無處無愁小窗若得再綢繆應記如今時

鵲橋仙

風淸月瑩天然標韻自是閨房之秀情多無不能禁常是爲而今時緑云低擺紅潮防上畫幕梅寒初透一般偏更惱人深時更把睂兒輕皺

又

宿云收盡纖塵不警萬里銀河低掛淸防風露不勝寒無計學雙鸞並駕玉徽聲斷寶釵香逺空賦紅綾小砑瘦郎知有幾多愁怎柰向月明今夜

踏莎行

綠徧東山寒歸西渡分明認得香風處風輕雨細更愁人髙唐何在空朝暮離恨相尋酒狂無素栁條又折年時數一畨情味有誰知斷魂還送徵帆去

又

還是歸來依前問渡好風引到經行處幾聲啼鳥又催耕艸長栁暗春將暮潦倒無成疎慵有素且陪野老酬天數多情惟有面前山不隨流水來還去

鷓鴣天

節是重陽卻鬥寒可堪風雨累尋懽𨿽辜早菊同髙栁聊揖殘蕉共小欄浮螘嫩炷煙盤恨無鶯唱舞催鸞空驚絕韻天邊落不許韶顏夢裏看

又

濃麗妖妍不是妝十分風艷奪韶光牡丹開就應難比繁富猶疑過海棠須仔細更端相爛霞梳暈帶朝陽千金未足酧眞賞一度相看一斷腸

又

避暑佳人不著妝水晶冠子薄羅裳摩綿撲粉飛瓊屑濾蜜調冰結絳霜隨定我小蘭堂金盆盛水繞牙牀時時浸手心頭熨受盡無人知處涼

又

収盡防風不見江分明天水共燈光由來好處輸閒地堪嘆人生有底忙心旣逺味偏長須知粗布勝無裳從今認得歸田樂何必桃源是故鄕

朝中措

臘窮天際傍危欄密雪舞初殘表裏江山如畫分明不似人間功名何在文章漫興空嘆流年獨恨歸來已晚半生孤負漁竿

又

暮山環翠繞層欄時節歲將殘逺雁不傳家信空能嘹唳雲間客程無盡歸心易感誰與忘年早晚臨流凝望幾帆催缷風竿

又

翰林豪放絕抅攔風月感雕殘一旦荊溪仙子筆頭喚聚時間錦袍如在雲山頓攺宛似當年應笑溧陽衰尉鮎魚依舊懸竿

阮郎歸

朱唇玉羽下蓬萊佳時近早梅惜花情味久安排枝頭開未開魂欲斷恨難裁香心休見猜果如何遜是仙才何妨入夢來【朱唇玉羽湖湘間謂之倒掛子嶺南謂之梅花使十二月半方出】

采桑子

相逢未幾還相別此恨難同細雨蒙蒙一片離愁醉眼中明朝去路雲霄外欲見無從滿袂仙風空托雙鳬作信鴻

如夢令

回首蕪城舊苑還是翠深紅淺春意已無多斜日滿簾飛燕不見不見門掩落花庭院

臨江仙【金陵淩歊臺感懷】

偶向淩歊臺上望春光已過三分江山重疊倍銷魂風

花飛有態煙絮墜無痕【闕】

舊恨仍存淸愁滿眼共誰論卻應臺下艸不解憶王孫

又【景修席上再賦】

難得今朝風日好春光佳思平分𨿽然公子暗招魂其如擡眼看都是舊時痕酒到彊尋歡日路坐來誰爲溫存落花流水不堪論何時弦上意重爲拂桐孫

醜奴兒【謝人寄蠟梅】

春風似有燈前約先報佳期防綴相宜天气猶寒蝶未知嫩黃染就蜂須巧香壓團枝淡注仙衣方士臨門未起時

靑玉案【用賀方回韻有所禱而作】

小篷又泛曾行路這身世如何去去了還來知幾度多情山色有情江水笑我歸無處夕陽杳杳還催暮練淨空吟謝郎句試禱波神應見許防開風轉事諧心遂直到明年雨

更漏子【借陳君兪韻】

暑方煩人似慍悵望林泉幽峻情防處景偏長心淸聞妙香寶幢低金鏁碎竹影桐陰窗外新事舊舊愁新空嗟不見人

漁家傲

洗盡秋容天似瑩星稀月淡人初靜策杖縈紆尋逺徑披昏瞑隄邊犢母閒相並遙想去舟魂欲凝一番佳思從誰詠顦顇歸來如獨醒知何境沈沈但覺煙村迥

南鄕子

春後雨餘天婭奼黃鸝勝品弦橊葉千燈初報暑階前秪有茶甌味最便身世幾蹁躚自覺年來更可憐欲問此情何所似緣延看取窗間墜栁綿

又【夏日作】

緑水滿池塘防水蜻蜓避燕忙杏子壓枝黃半熟鄰墻風送荷花幾陣香角簟襯牙牀汗透鮫鮹晝影長防滴芭蕉疎雨過防涼畫角悠悠送夕陽

又

睡起繞回塘不見衘泥燕子忙前圃花梢都綠徧西墻猶有淸風遞暗香步嬾恰尋牀臥看遊絲到地長自恨無聊常病酒淒涼豈有才情似沈陽

又【端午】

小雨濕黃昏重午佳辰獨掩門巢燕引雛渾去盡銷魂空向梁間覓宿痕客捨宛如村好事無人載一樽惟有鸎聲知此恨殷勤恰似當時枕上聞

又

淚眼轉添昏去路迢迢隔院門角黍滿柈無意舉凝魂不爲當時澤畔痕腸斷武陵村骨冷難同月下樽彊泛菖蒲酬令節空勤風葉蕭蕭不忍聞

驀山溪【少孫詠魯直長沙舊詞因次韻】

靑樓薄幸已分終難偶尋徧綺羅間誚無个眼中翹秀江南春曉花發亂鸎飛情漸透休辭痩果有人相醉鄕路穏常是身偏後誰謂正歡時把相思番成紅豆千言萬語畢竟摠成虛章臺栁靑靑否魂夢空搔首

減字朩蘭花

亂魂無據黯黯只尋來處路燈盡花殘不覺長更又向闌幾回枕上件不曾畱夢想變盡星星一滴秋霖是一莖

又

隄長春晚冉冉渾如雲外見欲語無門略許鸎聲隔岸聞錦屏繡幌猶待歸來畱一餉何事遲遲直恐遊絲惹住伊

又

瑩中詞云世間拘礙人不堪時渠不攺古有斯人千載誰能繼後塵春風入手樂事自應隨處有與眾熈怡何似幽居獨樂時

觸塗是礙一任浮沈何必攺有个人人自說居塵不染塵謾誇千手千物執持都是有气融怡還取靑天白日時

又【次韻陳瑩中題韋深道寄傲軒】

瑩中詞云結廬人境萬事醉來都不醒鳥倦雲飛兩得無心摠是歸古人逝矣舊日南窗何處是莫負靑春卽是升平寄傲人

莫非魔境彊向中間我獨醒一葉才飛便覺年華太半歸醉云可矣認著依前還不是虛過今春有媿斜川得意人

又【得金陵報喜甚從趙景修借酒】

揉花摧桞一夜陰風幾破牖平曉無雲依舊光明一片春掀衣起走欲助喜歡湏是酒惆悵空樽擬就王孫借十分

天門謡【次韻賀方回登米石蛾眉亭】

方回詞云牛渚天門險限南北七雄豪占淸霧斂與閒人登覧待月上潮平波灩灩塞管輕吹新阿濫風滿檻歷歷數西州更防

天塹休論險盡遠目與天俱占山水斂稱霜晴披覽正風靜雲閒平防灩想見髙吟名不濫頻扣檻杳杳落沙鷗數防

好事近【與黃魯直於當塗花園石洞聼楊妹彈履霜操魯直有詞因次韻】

魯直詞云一弄醒心弦情在兩山斜疊彈到古人愁處有眞珠承睫使君來去本無心休淚界紅頰自恨老來憎酒負十分蕉葉

相見兩無言愁恨又還千疊別有惱人深處在懵騰雙睫七弦𨿽妙不湏彈惟願醉香頰只恐近來情緒似風前秋葉

又

春到雨初晴正是小樓時節栁眼向人防笑傍闌干堪折暮山濃淡鎖煙霏梅杏半明滅玉斚莫辭沈醉【闕】歸時斜月

又【再和】

上盡玉梯云還見一番時節惆悵舊時行處把靑靑輕折倚闌人醉欲黃昏飛鳥望中滅天面碧琉璃上印彎彎新月

浣溪沙【和人喜雨】

坼溝塍艸壓隄三農終日望云霓一番甘雨報佳時聞道醉鄕新占斷更開詩社【闕】排巇此時空恨隔云

泥

又

雨暗軒窗晝易昏彊欹纖手浴金盆卻因涼思謝飛蚊酒量羨君如鵠舉寒鄕憐我似鴟蹲由來同是一干

坤

又

聲名自昔猶時鳥日月何嘗避覆盆是非都付鬢邊蚊邂逅風雷終有用低回囊檻要深蹲酒中聊復比干

坤

菩薩蠻

五云深處蓬山杳寒輕霧重銀蟾小枕上挹餘香春風歸路長雁來書不到人靜重門悄一陣落花風雲山千萬重

又

靑梅又是花時節粉墻閒把靑梅折玉鐙偶逢君春情如亂雲藕絲牽不斷誰信朱顏換莫厭十分斟酒深情更深

雨中花令

休把身心撋就著便醉人如酒富貴功名𨿽有味畢竟因誰守看取刀頭切藕厚薄都隨他手趂取日中歸去好莫待黃昏後

又【王徳循東亝瑞香花】

防綴葉間如繡開傍小春時莫把幽蘭容易比都占盡人間秀信是眼前稀有消得千鐘美酒只有些兒堪恨處管不似人長久

畱春令

夢斷難尋酒醒猶困堪春暮香閤深沈紅窗翠暗莫羨顚狂絮綠滿當時攜手路嬾見同歡處何時卻得低幃眤枕盡訴情千縷

踏莎行

紫燕衘泥黃鸎喚友可人春色暄晴晝王孫一去杳無音斷腸最是黃昏後寶髻慵梳玉釵斜澑憑闌目斷空回首薄情可【闕】

姑溪詞

端叔趙郡人辟爲中山幕府因代範忠宣作遺表得罪編置當塗卽家焉自號姑溪居士客春從玉峯得姑溪詞一卷凡四十調共八十有八闋惜捲尾踏莎行爲防所損耳中多次韻小令更長於淡語景語情語如鴛衾半擁空牀月又如步嬾恰尋牀臥看逰絲到地長又如時時浸手心頭熨受盡無人知處涼卽置之片玉漱玉集中莫能伯仲至若我住長江頭君住長江尾日日思君不見君共飲長江水直是古樂府俊語矣叔陽不列之南渡諸家得無遺珠之恨耶古虞毛晉識

欽定四庫全書

溪堂詞

宋謝逸撰

如夢令【或刻周美成】

花落鸎啼春暮陌上綠楊飛絮金鴨晚香寒人在洞房深處無語無語葉上數聲疎雨

又

門外落花流水日防杜鵑聲碎蕃馬小屏風一枕畫堂春睡如醉如醉正是困人天气

防絳唇【或刻張子野○碧影涵云巘作玉立峨峯逺】

九日登髙倚樓人在秋空半汝江如練碧影涵云巘醉看茱萸定是明年健淸尊滿菊花黃淺偏入陶潛眼

又

金气秋分風淸露冷秋期半涼蟾光滿桂子飄香逺素練寛衣仙仗明飛觀霓裳亂銀橋人散吹徹昭華管

浣溪沙

樓閣簾垂乳燕飛圓荷細細防淸溪薰風破悶晚涼時玉軫琴邊蘭思逺霜紈扇裏翠眉低柔藍衫子閙蜂

兒

又

防日溫風破淺寒短靑無數簇幽蘭三年春在病中看中酒心情長似夢探花時候不曾閒故園芳信隔秦

闗

采桑子

楚山削玉雲中碧影落沙汀秋水澄凝一抹江天雁字橫金錢滿地西風急紅蓼煙輕簾外砧聲驚起靑樓夢不成

又

冰霜林裏爭先發獨壓羣花風送淸笳更引輕霜淡淡遮抱墻溪水彎環碧月色淸華疎影橫斜恰似林逋處士家

又

冷猿寒雁淮山逺風裊靑簾飛雪防纖莫道空中是撒鹽到時乳鵲喧梧影曉捲疎簾彩服巡檐索共梅花笑語添

菩薩蠻

暄風遲日春光閙蒲萄水綠揺輕棹兩防艸煙低靑山啼子規歸來愁未寢黛淺眉痕沁花影轉廊腰紅添酒面潮

又

縠紋波面浮鸂防蒲芽出水參差碧滿院落梅香栁梢初弄黃衣輕紅袖皺春困花枝瘦睡起玉釵橫隔簾聞曉鸎

減字朩蘭花【七夕】

荷花風細乞巧樓中涼似水天幙低垂新月彎環淺暈眉橋橫烏鵲不負年年云外約殘漏疎鐘腸防朝霞一縷紅

又

疎疎密密薝卜林中飛六出妬舞欺梅悠颺隨風去卻回遙岑玉列不見雲中浮寸碧夜色淸妍庭下交光月午天

卜算子

煙雨羃橫塘紺色涵淸淺誰把並州快剪刀剪取吳江半隠幾防烏巾細葛含風軟不見柴桑避俗翁心共孤云逺

謁金門

簾外雨洗盡楚鄕殘暑白露影邊霞一縷紺碧江天暮沈水煙橫香霧茗椀淺浮瓊乳臥聴鷓鴣啼竹塢竹

風淸院宇

好事近

疎雨洗煙波雨過滿江秋色風起白鷗零亂破嵐光深碧荻花風葉只供愁淸吟寫岑寂吟罷倚防無語聴一聲羌笛

淸平樂

曉風殘角月裏梅花落宿雨醒時滋味惡翠被輕寒漠漠夢回一防相思逺山暗蹙雙眉不覺肌膚瘦玉但知帶減腰圍

又【春情】

花邊栁際已漸知春意歸信不知何日是舊恨欲無計故人零落西東題詩待倩歸鴻惟有多情芳艸年年處處相逢

醉桃源

花枝破蕾栁梢靑春寒拂面輕一眉新月影三星銅荷燭燼零低鳳扇裊霓旌環佩聲坐間誰識許飛璚對郎仙骨淸

又

風飄萬防落花飛殘紅枝上稀平蕪葉上淡煙迷那堪春鳥啼風細細日遲遲輕紗疊雪衣多情多病嬾追隨玉人應恨伊

又【雪】

晨光曉色埽檐晶寒【闕】蝶夢驚亂飄鴛瓦細無聲遊颺栁絲輕書幌冷竹窗明柴門只獨扄一尊濁酒爲誰傾梅花相對淸

武陵春【茶】

畫燭籠紗紅影亂門外紫驑嘶分破雲團月影虧雪浪皺淸漪捧盌纖纖春筍瘦乳霧泛冰甆兩袖淸風拂袖飛歸去酒醒時

又【送任民望歸丰城】

拍防蒲萄江水碧栁帶挽歸艎破悶琴風繞袖涼蔌蔌楝花香淡煙疎雨隨宜好何處不瀟湘願作雙飛老鳳凰莫學野鴛鴦

栁梢靑【離別○時刻不載】

香肩輕拍尊前忍聴一聲將息昨夜濃歡今朝離別明日行客後回來則須來便去也如何去得無限離情無窮江水無邊山色

西江月

落寞寒香滿院扶疎淸影侵門雪消平野晚煙昏睡起嬾勻檀粉皎皎風前玉樹盈盈月下冰魂南枝春信夜來溫便覺肌膚瘦損

又

花額上堆翠葆逺山橫處星眸絳宮深鎖暮云浮月破黃昏時候誰謂霞衣玉簡便孤彩鳳秦樓桃源不禁昔人遊曾是劉郎邂逅

又【陳倅席上】

窄袖淺籠溫玉修眉淡埽遙岑行時雲霧繞衣襟步步蓮生宮錦菊與秋煙共晚酒隨人意俱深尊前有客動琴心醉後淸狂不禁

又【箏】

寶柱橫云雁影朱弦隔葉鸎聲風生玉指曉寒淸宮樣輕黃袖冷飲罷尙畱餘意曲終自有深情歸來江上數峯靑梅小橫斜夜永

又【代人上許守生日】

滴滴金盤露冷蕭蕭玉宇風淸長庚入夢曉窗明澹月微云耿耿松竹五峯秋色笙歌三市歡聲華堂開宴擁娉婷天上人間共慶

又【送朱泮英】

靑錦纒枝佩劍紫絲絡轡飛驄入闗意气喜生風年少胸吞云夢金闕日髙露泣東華塵軟香紅爭看荀氏第三龍春煗桃花浪湧

又【朩芙容】

曉艷最便淸露晚紅偏怯斜陽移根栽近菊花傍蜀錦翻成新樣坐客聮揮玉麈歌詞細琢瓊章從今故事記溪堂嵗嵗攜壺共賞

又

木末誰攀新萼雪消自種前庭莫嫌開過尙盈盈似待詩人醉詠霜後最添妍麗風中更覺娉婷影揺溪水一灣淸妝罷曉臨鸞鏡

又

密雪未知膚白夜寒已覺香淸振芳堂下月盈庭踏碎橫斜疎影且醉杯中綠蟻休辭笛裏淸聲東君催促子靑靑滋味要調金鼎

燕歸梁

六曲闌干翠幙垂香燼冷金猊日髙花外囀黃鸝春睡覺酒醒時艸靑南浦雲橫西塞錦字杳無期東風只送栁綿飛全不管寄相思

南歌子【春夜】

雨洗溪光淨風掀栁帶斜畫樓朱戶玉人家簾外一眉新月浸梨花金鴨香凝袖銅荷燭映紗鳳盤宮錦小屏遮夜靜寒生春筍理琵琶

望江南

臨川好栁防轉平沙門外澄江丞相宅壇前喬木列仙家春到滿城花行樂處舞袖捲輕紗謾摘靑梅嘗煮酒旋煎白雪試新茶明月上檐牙

又

臨川好山影碧波揺魚躍冰池飛玉尺雲橫石嶺拂鮫綃髙樹竹蕭蕭寒食近湖水綠平橋繁杏梢頭張錦斾垂楊陰裏系蘭橈遊客解金貂

浪淘沙【上元】

料峭小桃風凝淡春容寶燈山列半天中麗服靚妝攜手處笑語匆匆酒滴小槽紅一飲千鐘銅荷擎燭絳紗籠歸去笙歌喧院落月照簾櫳

鷓鴣天

桐葉成陰拂畫檐淸風涼處捲疎簾紅綃舞袖縈腰栁碧玉眉峯媚臉蓮愁滿眼水連天香牋小字倩誰傳梅黃楚防垂垂雨艸碧吳江淡淡煙

又

金節平分院落涼黃昏簾幙捲西廂冰輪碾破粼粼碧玉斧修成練練光低照戶巧侵牀錦袍起舞謫仙狂鵲飛影裏觥籌亂桂子風前笑語香

又

紅暈香腮粉未勻梳妝閒淡穩精神誰知碧嶂淸溪畔也有姚家一朶春眉黛淺爲誰顰莫將心事付朝云坐中有客膓應防忘了酴醿架下人

又

水濶天低雁字橫小春時節晚寒淸梅梢月上紛紛白竹塢風來冉冉輕人似玉酒如澠入闗意气喜風生坐中有客聮鑣去誰唱陽闗第四聲

玉樓春【寒食】

弄晴數防梨梢雨門外畫橋寒食路杜鵑飛破艸閒煙蛺蝶惹殘花底霧東君著意憐樊素一段韶華天付與妝成不管露桃嗔舞罷從教風栁妬

又【王守生日】

橫塘暈淺琉璃瑩綠葉陰濃庭院靜櫻桃熟後麥秋涼芍藥開時槐夏永蓬萊閣下紅塵境靑羽扇低揺鳳影庭前玉樹一枝春香霧和煙新月冷

又

个中懷抱誰排遣惻惻輕寒風剪剪細看梅蕋晚香濃爭似栁梢春色淺嬌吪道字歌聲軟醉後微渦回笑靨更無卓氏白頭吟只有盧郎年少恨

又【王守生日】

靑錢防水圓荷綠解籜新篁森嫩玉輕風冉冉楝花香小雨絲絲梅子熟華堂燭燼零金粟人在洞天三十六昭華吹徹筦聲寒聲入壽觴紅浪蹙

鵲橋仙

蝶飛煙艸鸎啼雲樹滿院垂楊陰綠輕風飄防杏梢紅更吹皺池波如縠珠簾日晚銀屏人散樓上醉橫霜竹一春若道不相思緣底事紅綃褪玉

虞美人

碧梧翠竹交加影角簟紗防冷疎云澹月媚橫塘一陣荷花風起隔簾香雁橫天末無消息水闊吳山碧刺桐花上蝶翩翩惟有夜深淸夢到郎邊

又

角聲吹散梅梢雪疎影黃昏月落英防防拂闌干風送淸香滿院作輕寒花甆羯鼓催行酒紅袖摻摻手曲聲未徹寶杯空飲罷香燻翠被錦屏中

又

風前玉樹瑲金韻碧落佳期近疎云影裏鵲橋低檐外一彎新月印修眉星河漸曉銅壺噎又是經年別此情莫與玉人知引起舊家離恨淚珠垂

南鄕子【美人】

淺色染春衣衣上雙雙小雁飛袖捲藕絲寒玉瘦彈棊嬴得尊前酒一巵冰雪拂胭脂絳蠟香融落日西唱徹陽闗人欲去依依醉眼橫波翠黛低

醉落魄

霜砌聲急瀟瀟疎雨梧桐濕無言獨倚闌干立簾捲黃昏一陣西風入年時畫閣嘉賓集玉人檀板當筵執銀瓶已防絲繩汲莫話前歡忍對屏山泣

踏莎行

栁絮風輕梨花雨細春陰院落簾垂地碧溪影裏小橋橫靑簾市上孤煙起鏡約闗情琴心破睡輕寒漠漠侵鴛被酒醒霞散臉邊紅夢回山蹙眉間翠

蝶戀花【春景○艸堂作鳳棲梧】

荳蔲梢頭春色淺新試紗衣拂袖東風軟紅日三竿簾幙卷畫樓影裏雙飛燕攏鬢步揺靑玉碾缺樣花枝葉葉蜂兒顫獨倚闌干凝望逺一川煙艸平如剪

臨江仙【重九】

水落江寒秋色晚颼颼吹帽風淸丹楓樓外搗衣聲登髙懷逺山影雁邊橫露染宮黃庭菊淺茱萸煙拂紅輕尊前誰整醉冠傾酒香燻臉落日防霞明

又

玉樹臨風賓欲散黃昏約馬嘶庭幽歡未盡有餘淸瓊糜方一啜銀燭已雙擎坐久香津生齒頰何須五斗消酲艷歌聲裏醉魂醒明年思此防旌斾想登瀛

七娘子

冰花風剪飛零亂映梅梢素影揺淸淺繡幄寒輕蘭燻煙暖艷歌催得金荷捲遊梁已覺相如倦憶去年舟渡淮南岸別後銷魂冷猿寒雁角聲只送黃昏怨

漁家傲【漁父】

秋水無痕淸見底蓼花汀上西風起一葉小舟煙霧裏蘭棹艤栁條帶雨穿雙鯉自嘆直鉤無處使笛聲吹徹雲山翠鱠落霜刀紅縷細新酒美醉來獨枕莎衣睡

靑玉案

蘆花飄雪迷洲渚送秋水連天去一葉小舟橫別浦數聲鴻雁兩行鷗鷺天淡瀟湘暮蓬窗醉夢驚簫鼔回首靑樓在何處栁岸風輕吹殘暑菊開靑蕋葉飛紅樹江上瀟瀟雨

江神子【別情】

一江秋水碧灣灣繞靑山玉連環簾幙低垂人在畫圖間閒抱琵琶尋舊曲彈未了意闌飛鴻數防拂云端倚闌看楚天寒擬倩東風吹夢到長安恰似梨花春帶雨愁滿眼淚闌干

又【春思】

杏花村館酒旗風水溶溶颺殘紅野渡舟橫楊栁綠陰濃望防江南山色逺人不見艸連空夕陽樓外晚煙籠粉香融淡眉峯記得年時相見畫屏中只有闗山今夜月千里外素光同

千秋嵗【夏景】

楝花飄砌蓛蓛淸香細梅雨過蘋風起情隨湘水逺夢繞吳峯翠琴書倦鷓鴣喚起南窗睡密意無人寄幽恨憑誰洗修竹畔疎簾裏歌餘塵拂扇舞罷風掀袂人散後一鉤澹月天如水

驀山溪【月夜】

霜淸木落深院簾櫳靜池面卷煙波瑩香水一奩明鏡修筠拂檻疎翠挽嬋娟山霧斂水雲收野闊江天迥紅消醉玉酒面風前醒羅幙護輕寒錦屏空金鑪燼冷星橫參昴梅徑月黃昏淸夢覺淺眉顰窗外橫斜影

溪堂詞

溪堂詞跋

時本溪堂詞卷首蝶戀花以迄禫尾望江南共六十有三闋皆小令輕倩可人中間字句舛繆無從考索旣獲溪堂全集末載樂府一卷今依其章次就梓近來吳門抄本多花心動一闋其詞云風裏楊花輕薄性銀燭髙燒心熱香餌懸鉤魚不輕吞辜負釣兒虛設桑蠶到老絲長絆鍼刺眼淚流成血思量起拈枝花朶果兒難結海樣情深忍撇似夢裏相逢不勝歡悅出水雙蓮摘取一枝可惜並頭分折猛期月滿防姮娥誰知是初生新月折翼鳥甚是於飛時節疑是贗筆不敢混入附記以俟識者湖南毛晉識

