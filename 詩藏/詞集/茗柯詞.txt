茗柯詞虞美人胡蝶斜陽誰遣來花徑﹐春色三分定。遊絲無力系花腰﹐忙煞枝頭相途亂紅飄。尋春莫向花間去﹐花外遊蜂聚。南園芳艸不會空﹐收拾春魂歸去遶香叢。雙雙燕滿城社雨﹐又喚起無家﹐一年新恨。花輕柳重﹐隔斷紅樓芳徑。舊壘誰家會識﹐更生怕﹑主人相問。商量多少雕檐﹐還是差池不定。誰省﹑去年春靜。直數到今年﹐絲魂絮影。前身應是﹐一片落紅殘粉。不住呢喃交訊﹐又惹得﹑鶯兒閒聽。輸與池上夗央﹐日日闌前雙瞑。傅言玉女多謝東風﹐吹送故園春色。低晴淺雨﹐做淸明時節。昨夜花影﹐認得江南新月﹔一枝枝漾﹐春魂如雪。卻問東風﹐怎都來伴闃寂。繡屏綺陌﹐有春人濃覓。閒庭閉門﹐翻鎖一絲愁絕﹔夢兒無柰﹐又隨春出。粉蝶兒春雨甚心情還自來小樓凝望﹖一絲絲﹑看他愁樣。軟東風﹑暫禁著﹑柳花飛揚。卻無端﹑催著桃花飄蕩。者心情付春雨繞徧天壤。一絲絲﹑看儂愁樣。是啼痕﹑染就了﹑萬重澑障。問江南﹑芳艸可還惆悵﹖靑門引上巳花意催春醒﹐和雨做成云性。流杯不敢趁輕陰﹐遊絲一縷﹐个是江南影。無端燕子呼殘病﹐說道春將盡。出門卻看芳艸﹐靑靑放出垂楊徑。南歌子長河修禊云重才尋翠﹐風輕已試香。桃花好在柳初黃﹐和著三分飛絮﹐便輕狂。舊迹鶯能說﹐新愁水自長。只須坐石莫流觴﹐若到三分薄醉﹐耐斜陽。水龍吟瓶中桃花疎簾不捲東風﹐一枝畱取春心在。劉郎別後﹐年時雙鬢﹐靑靑未攺。冷落天涯﹐淒涼情緒﹐與花顦顇。趁紅雲一片﹐扶儂殘夢﹐飛不到﹐垂楊外。看取窗前細蘂﹐釀幽芳﹑幾多淸淚。六曲屏風﹐一痕愁影﹐攪來都碎﹑明月深深﹐爲花來也﹐爲人無寐。怕明朝又是﹐淸明點點﹔看他飛墜。前調寒食次計伯英韻向前還有多春﹐廿番花信從頭計。西風做冷﹐東風做暖﹐桃花都記。守得春三﹐禁澑時候﹐雨酡雲醉。怕玉樓深處﹐遊人未見﹐又一片﹐拋春外。笑說踏靑去好﹐恐看花﹑爲花凝淚。舊燕不來﹐新鶯多語﹐春情誰系﹖到晚憑闌﹐西山見我﹐相看嫵媚。正疎疎簾底﹐輕陰不醒﹐蝶兒淸寐。前調淸明次計伯英韻陌頭試問垂楊﹐淸明多少春人至。芳塵十丈﹐嬌云千片﹐飛來容易。胡蝶須邊﹐黃蜂翅底﹐搓成花味。看咋宵寒重﹔今朝暖透﹑春一樣﹐遊情異。剩有無家燕子﹐過花期﹑未收愁睇。繡戶無蹤。海山何處﹐也隨花戲。欲向殘紅﹐殷勤說與﹐畱春無計﹐只東風不到﹐重簾隔斷﹐遊絲天際。木蘭花慢楊花盡飄零盡了﹐何人解﹐當花看。正風避重簾﹐雨回深幙﹔云護輕幡。尋他一春伴侶﹐只斷紅﹑相識夕陽間。未忍無聲委地﹐將低重又飛還。疎狂情性算淒涼﹐耐得到春闌。便月地和梅﹐花天伴雪﹐合稱淸寒﹑收將十分春恨﹐做一天﹑愁影繞雲山。看取靑靑池畔﹐淚痕點點凝斑。水調歌頭五首春日賦示楊生子掞東風無一事﹐裝出萬重花﹐閒來閱徧花影﹐惟有月鉤斜。我有江南鐵笛﹐要倚一枝香雪﹐吹澈玉城霞。淸影渺難卽﹐飛絮滿天涯。飄然去﹐吾與汝﹐泛云槎。東皇一笑相語﹐芳意在誰家﹖難道春花開落﹐更是春風來去﹐便了卻韶華﹖花外春來路﹐芳艸不會遮。百年復幾許﹐慷慨一何多﹗子當爲我擊築﹐我爲子髙歌。招手海邊鷗鳥﹐看我胸中云夢﹐蒂芥近如何﹖楚越等閒耳﹐肝膽有風波。生平事﹐天付與﹐且婆娑﹐幾人塵外相視﹐一笑醉顏酡。看到浮雲過了﹐又恐堂堂歲月﹐一擲去如梭。勸子且秉燭﹐爲駐好春過。疎簾捲春曉﹐胡蝶忽飛來。遊絲飛絮無緒﹐亂點碧雲釵。腸斷江南春思﹐粘著天涯殘夢﹐剩有首重同。銀算且深押﹐疎影任徘徊。羅帷捲﹐明月入﹐似人開。一尊屬月起舞﹐流影入誰懷﹖迎得一鉤月到﹐送得三更月去﹐鶯燕不相猜。但莫憑闌久﹐重露濕蒼苔。今日非咋日﹐明日復何如﹖朅來眞悔何事﹐不讀十年書。爲問東風吹老﹐幾度楓江蘭徑﹐千里轉平蕪。寂寞斜陽外﹐渺渺正愁予﹗千古意﹐君知否﹖只斯須。名山料理身後﹐也算古人愚。一夜庭前綠徧﹐三月雨中紅透﹐天地入吾廬。容易眾芳歇﹔莫聽子規呼。長饞白木柄﹐劚破一庭塞。三枝兩枝生綠﹐位置小窗前。要使花顏四面﹐和著艸心千朵﹐向我十分妍。何必蘭與菊﹐生意總欣然。曉來風﹐夜來雨﹐晚來姻。是他釀就春色﹐又斷送流年。便欲誅茅江上﹐只恐空林衰艸﹐憔悴不堪憐。歌罷且更酌﹐與子繞花間。江城子塡張春溪西湖竹枝詞碧雲無渡碧天沈﹐是湖心﹐是儂心。心底湖頭﹐路斷到如今。郎到斷僑須有路﹐儂住處﹐柳如金。南髙峯上望郎登﹐郎愁深﹐妾愁深。郎若愁時﹐好向北峯尋﹐相對峯頭俱化石﹐雙影在﹐照淸潯。菩薩蠻鷓鴣飛上羅襦繡﹐銀屏春向夗央透。香裊鬢花風﹐玉釵胡蝶紅。柳絲千種碧﹐窈窕吳山色。山色正如眉﹐銷殘春不知。花非花花非花﹐月非月。難得開﹐容易缺。眉痕鎖夢壓花情﹐心影當春看月出。水龍吟荷花爲子掞賦西洲一夜溫香﹐隨風和夢枝頭住。紅衣翠袖﹐何人知道﹐橫塘日暮。一水盈盈﹐千情脈眠﹐回頭頻誤。向天涯遠道﹐相思萬里﹐便采得﹐遺誰去﹖直是尋蓮等藕﹐好三春﹑過卻佳期無數。多少纏綿﹐而今看取﹐苦心如許。煙學愁容﹐雨偸淚色﹐芳塵何處﹖只月明一片﹐依然省識﹐淩波微步。摸魚兒過天香樓﹐憶同崔格卿舊遊﹐感而賦此鎭三年﹑看花一度﹐人生幾回朝暮。歡情容易愁中過﹐偏是愁人記取。花深處﹐是往日﹑分紅瞥翠曾遊路。舊時鷗鷺。若問我淒涼﹐酒徒一散﹐寂寞委黃土。百年事﹐休說重來非故﹐當時感慨何許﹗尊前萬柄新妝擁﹐明日亂紅無數。天也悞﹐怎不許﹑淸秋一例萎風雨。問花無語。但倚盡危闌﹐斜陽漠漠﹐獨自下樓去。相見歡四首年年負卻花期﹐過春時。只合安排愁緒途春歸。梅花雪﹐梨花月﹐總相思。自是春來不覺去偏知。重簾護了窗紗﹐玉鉤斜。燕子威巢長自趁飛花。秋千倦﹐銀箏亂﹐莫看他。簾外遊絲落絮是天涯。枝頭覓徧殘紅﹐更無蹤。春在斜陽荒艸野花中。溪邊樹﹐堤間路﹐幾時逢﹖昨夜夢魂飛過小橋東。新鶯啼過淸明﹐有誰聽﹖何況朝風夜月杜鵑聲。畱春住﹐催春去﹑若爲情﹐擬化一雙胡蝶抱花醒。醜奴兒慢二首見橊花作柳綿吹盡﹐樓外舊愁如夢。又鎭日門隨雨閉﹐簾借煙籠﹑卻怕憑闌﹐相思無字問殘紅。新陰綠處﹐幾時輕逗﹐芳意千重。玉勒俊遊﹐從他幽獨﹐不到山中。況滿地﹑浮英浪藥﹐還做春容。只有斜陽﹐年年識得換燻風。春餘心事﹐憑將杜宇﹐深訴花工。綠云初破﹐濃點幾枝紅暈。是萬疊相思簇就﹐深捲愁痕。試問東風﹐吹來還有舊春魂﹖杜鵑啼罷﹐徵鴻去盡﹐芳意誰論﹖長記那時﹐美人初見﹐一樣細裙。便消受﹑朱幡深護﹐已耐南燻。不恨淒涼﹐爲君幽獨又傷神。黃梅時候﹐半天風雨﹐自倚孤村。浦庭芳五月五日泛丰溪云暗還開﹐雨疎才歇﹐急水新漲潺潺。竹篙輕快﹐隨意度平灘。樹裏幾家村捨﹐壺觴暖﹑笑語闌姍。溪聲外﹐斜陽一片﹐無數是靑山。鄕關回首處﹐靑橈翠羽﹐玉管紅檀。悵天涯十載﹐舊夢都刪。卻道年華似水﹐將歸思﹑又逐驚湍。渾無耐﹐丰溪千折﹐不到白雲灣。木蘭花慢遊絲。同捨弟翰風作是春魂一縷﹐銷不盡﹔又輕飛。看曲曲回腸﹐愁儂未了﹐又待憐伊。東風幾回暗剪﹐盡纏綿﹑未忍斷相思。除有沈煙細裊﹐閒來情緒還知。家山何處爲春工﹖容易到天涯。但牽得春來﹐何會系住﹐依舊春歸。殘紅更無消息﹐便從今﹑休要上花枝。待祝梁間燕子﹐銜他深度簾絲。玉樓春一春長放秋千靜﹐風雨和愁都未醒。裙邊餘翠掩重簾﹐釵上落紅傷晚鏡。朝云捲盡雕闌暝﹐明月還來照孤憑。東風飛過悄無蹤﹐卻被楊花送微影。賀新郎柳絮飛無力。問東風﹑天涯吹送﹐幾時才歇﹖一片矯紅辭花去﹐看有千番欹側。知多少﹑胭脂暗泣。只有愁雲凝不散﹐做絲絲﹑淚點還長絕。春到此﹐亦輕別。去年團扇長相億﹐料新來﹑尊前難問﹐舊時明月。溝火東西流到海﹐便有相逢時節。又只恐﹑蓬萊路隔。欲向東君深深訴。怕春歸﹑從此煞消息﹐屬燕燕﹐莫頻說。六醜薔薇謝後作便風風雨雨﹐看眼底﹑韶光都歇。道春竟歸﹐春來多少恨﹐無限凝積。長記尋春早﹐一校紅粉﹐壓心頭千疊。東君不管春狼籍﹐落盡桃顋﹐雕殘杏纈﹐回頭已無蹤迹。只新叢細藥﹐還剩芳澤。花工拋擲﹑爲羣芳暗泣。試問春何在﹖難重憶﹐東風也解珍惜。向蒼苔扶起﹐幾番欹側。低回久﹑更休相憶。便畱得﹑一朵矯紅獨自﹐柰他深碧。飄零處﹑芳意難滅。有暗香﹑繞過春前去﹐梅花識得。八六子曲欄東﹐藕花一朵﹐嫣然開向愁中。正淚濕五更寒雨﹐傭欹一地溫風﹐可憐似儂。曾憑幽夢相通。夜月梅邊舊恨﹐朝云蘭外輕蹤。但繞徧﹑天涯有誰寄與﹐西洲春遠﹐洞庭秋晚﹔耐他芳意千絲宛轉﹐柔情一點玲瓏。況匆匆﹐蘋波又摧斷紅。南鄕子身與自雲輕﹐飛過千山路未平。窗裏燈光窗外月﹐微明。遠夢模糊易得醒。已有亂蛩鳴﹐聽到西風又晤驚。繞屋靑荷三萬柄﹐三更。都作芭蕉送雨聲。浣紗溪朝看雲橫暮雨斜﹐東風一例送年華﹐舊愁新恨滿天涯。胡蝶一春隨落絮﹐燕兒終日說飛花﹐此情何處不堪嗟。滿庭芳題方湛厓春堤試馬圖丰樂溪邊﹐潛虯山畔﹐幾年春色畱人。玉驄初到﹐長記撥紅雲。便與桃花會約﹐花開處﹑來定千巡。都相識﹐一花一態﹐一日一番春。良辰如夢裏﹐又教瞥見﹐玉轡瓊茵。想輕隨﹝日耎﹞霧﹐嬌逐芳塵。只我天涯倦容﹐故鄕杳﹑往事難論。空惆悵﹐西風不管﹐一夜老江蒪。靑玉案題廬溝浙柳圖新安江上山無數﹐正催途﹑春帆度。沙市垂楊長記取﹐荒煙欹岸﹐斜陽滿樹﹐个是逢君處﹐靑門衰柳垂垂暮﹐折得長絳送君去﹐可憶丰溪堤畔路。波光似雪﹐花容入霧﹐三月飛輕絮。破陣子擬辛幼安壯詞送同年張子白之官甘肅路到陽關天盡﹐馬過靑海風輕。夜泛蒲萄酬壯士﹐曉撥琵琶唱徵聲。散衙新句成。畫角聲中秋社﹐雕旃影裏春耕。髙坐春煙三月靜﹐歸臥淞波半剪淸。休論身後名。浣紗溪永平道中作風柳疎疎颭酒旗﹐夕陽下盡月來時﹐一般情緒少人知。夢裏鎭長無覓處﹐曉來何苦又﹐相思﹐人間天上兩空期。風流子出關見桃花海風吹瘦骨﹐單衣冷﹑四月出楡關。看地盡塞垣﹐驚沙北走﹔山侵溟渤。疊嶂東還。人何在﹖柳柔搖不定﹐艸短綠應難。一樹桃花﹐向人獨笑﹐頹垣短短﹐曲水彎彎。東風知多少﹖帝城三月暮﹐芳思都刪。不爲尋春較遠﹐辜負春闌。念玉容寂寞﹐更無人處﹐經他風雨﹐能幾多番﹖欲附西來驛使﹐寄與春看。水龍吟夜聞海濤聲夢魂快趁天風﹐瑯然飛上三山頂。何人喚起﹐魚龍叫破﹐一泓杯影。玉府淸虛﹐瓊樓寂歷﹐髙塞誰省﹖倩浮槎萬里﹐尋儂歸路﹐波聲壯侵山枕。便有成連佳趣﹔理瑤絲﹑寫他淸冷。夜長無柰﹐愁深夢淺﹐不堪重聽。料得明朝﹐山頭應見﹐雪昏云醒。待扶桑淨洗﹐沖融立馬﹐看風颿穩。浣紗溪二首山气淸人遠夢蘇﹐海天搖白轉空虛﹐馬蹄不礙嶺雲孤。楊柳官橋通碧水﹐桃花小市賣黃魚﹐東風未起早陰初。王气東來百鞍艱﹐行人指點十花斑﹐杏山過了又松山。邊馬百年思塞艸﹐徵夫雙淚唱刀鐶﹐何人回首戰場間﹖念奴嬌東方之美者﹐有醫巫閭之珣玗琪焉﹐令錦川文石殆是也。劉松嵐刺史見贈一枝﹐周圓肉好﹐作水雲漾月之文﹐瑩澈可愛﹐賦此酬之。海云一朵﹐是何人﹑招入醫閭山骨﹖千古驚波流不盡﹐洗出海山明滅。入手秋空﹐當心夜炯﹐見此明明月。蓬萊何處﹐一泓如許澄澈﹗此地宜著神仙﹐小山髙賦罷﹐瓊枝親折。我是江東飛來鶴﹐定與閒雲相識。出岫無心﹐平波好住﹐攬佩還重結。且歌徵角﹐尊前試扣淸越。髙陽臺二首吾鄕五月競渡﹐爲江南勝事﹐不得見者十六年矣。丁巳端午﹐寓居歙縣﹐與捨弟翰風及金子彥兄弟泛丰溪﹐至覆舟山﹐賦滿庭芳一闋。戊午﹐則在武林遊觀西子湖。己未﹐在京師看荷花於天香樓﹐亡生江安甫皆從焉。今年索居遼海﹐風雨如晦﹐懷人撫序﹐悵然感之。紅杏橋邊﹐白雲渡口﹐畫船簫鼓端陽。十六年來﹐故園事事堪傷。前年此日偏相憶﹐有沙鷗﹑招得成行。向丰溪﹑掠過波聲﹐劃破山光。當時但覺離情速﹐倩蠻箋緘恨﹐苦說他鄕。誰道而含﹐回頭一樣茫茫。客來都問江南好﹐問江南﹑可是瀟湘﹖怎憑闌﹑一縷西風﹐一寸回腸。聽雨湖頭﹐看花日下﹐兩年多少閒情﹖一卷離騷﹐有人和我吟聲﹑而今往事難追省﹐淚如絲﹑不透重扃。把深杯﹑酬向遺編﹐易傳元經。仙人聞說遼東鶴﹐問歸來丁令﹐可識湘靈﹖海闊山髙﹐千年幾許寃魂。傷心欲奏招魂賦﹐怕夜臺﹑猿狖還驚。請看他﹑怨雨悲風﹐鎖住愁城。齊天樂六月聞蛩西風幸未來庭院﹐秋心便勞深訴。石井苔深﹐銅鋪艸淺﹐別有淒涼情緒。流年暗數。甚蛙嘿蟬瘖﹐任他風雨。多謝殷勤﹐尊前特與說遲暮。庾郎愁絕如此﹐便從今夜夜﹐相和悲語﹑吟穩還驚﹐聲孤易斷﹐消受一秋涼露。江南夢苦。記雕籠攜來﹐晝堂斗去。快聽雄鳴﹐爲君拂衣舞。

