

欽定四庫全書

集部十

竹坡詞

詞曲類一【詞集之屬】提要

【臣】等謹案竹坡詞三卷宋周紫芝撰紫芝有太倉稊米集及竹坡詩話皆別著錄馬端臨文獻通考載竹坡詞一卷此本作三卷考卷首髙郵孫兢序稱離爲三卷則通考一卷爲誤兢序稱共詞一百四十八闋此本乃一百五十闋據其子栞乾道九年重刻跋則憶王孫爲絕筆初刻止於是篇其減字木蘭花采桑子二篇乃栞續得之佚槁別附於末故與原本數異也集中鷓鴣天凡十三闋後三闋自注云予少時酷喜小晏詞故其所作時有似其體制者此三篇是也晚年歌之不甚如人意聊載於此云云則紫芝塡詞本從晏幾道入晚乃刋除穠麗自爲一格兢序稱其少師張耒稍長師李之儀者乃是詩文之淵源非詞之淵源也栞跋稱是集先刻於潯陽訛舛甚多乃親自校讐然集中瀟湘夜雨一調實爲滿庭芳兩調相似而實不同其瀟湘夜雨本調有趙彥端一詞可證自是集誤以滿庭芳當之詞滙遂混爲一調至選聲列瀟湘夜雨調反不收趙詞而止收周詞是愈轉愈訛其失實由於此又第三卷

定風波令實爲琴調相思引亦有趙彥端詞可證其定風波另有正體與此不同皆爲疎舛殆後人有所竄亂非栞手勘之舊矣乾隆四十四年八月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

竹坡詞原序

竹坡先生少慕張右史而師之稍長從李姑溪遊與之上下其議論由是盡得前輩作文關紐其大者固已掀揭漢唐淩厲騷雅然名一世矣至其嬉笑之餘溢爲樂章則淸麗宛曲當【闕】是豈苦心刻意而爲之者哉昔【闕】先生蔡伯評近世之詞謂蘇東坡辭勝乎情栁耆卿情勝乎辭辭情兼稱者惟秦少遊而已世以爲善評𨿽然耆卿不足道也使伯世見此詞當必有以處之矣凡一百四十八詞離爲三卷乾道二年上元日髙郵孫兢序

欽定四庫全書

竹坡詞卷一

宋周紫芝撰

水龍吟【天申節祝聖詞】

黃金雙闕橫空望中隱約三山眇春皇欲降渚煙收盡靑虹正繞日到層霄九枝光滿普天俱照看海中桃熟云幡絳節冉冉度滄波渺遙想建章宮闕【缺】薰風月寒淸曉紅鸞影上云韶聲裏蒙天一笑萬國朝元百蠻款塞太平多少聽堯云深處人人盡祝似天難老

又【題夢云軒】

楚山千疊浮空楚云只在巫山住鸞飛鳯舞當時空記夢中奇語曉日曈曨夕陽零亂裊紅縈素問如今依舊霏霏冉冉知他爲誰朝暮玉佩煙鬟飛動烱星眸人間相遇嫣然一笑陽城下蔡盡成驚顧蕙帳春濃蘭衾日暖未成行雨但丁寧莫似陽臺夢斷又隨風去

又【須江望九華作】

楚山朩落風髙暮云黯黯孤容痩天晴似洗明霞消盡玉巒排秀九鳯飛來五云深處一時輕矯恨三山不見六鰲去後天空逺人將老堪笑此生如寄信扁舟朅來江表望中愁眼依稀猶認數峯林杪萬里東南跨江云夢此情多少問何時還我千巖萬壑臥霜天曉浣溪沙【今歲冬溫近臘無雪而梅殊未放戲作浣溪沙三疊以望發奇秀】

近臘風光一半休南枝未動北枝愁嫦娥莫是見人羞麼鳯不傳蓬島信杜鵑空辦鶴林秋便須幹技打梁

州

又

欲醉江梅興未休待篘春甕洗春愁不成歡緒卻成羞天意若教花似雪客情寧恨髩如秋趂他何遜在揚

州

又

無限春情不肯休江梅未動使人愁東昏覷得玉奴羞對酒情懷疑是夢憶花天气黯如秋喚春云夢澤南

州

又【和陳相之題煙波圖】

水上鳴榔不系船醉來深閉短蓬眠潮生潮落自年年一尺鱸魚新活計半簑煙雨舊衣冠廟堂空有畫圖

看

又

多病嫌秋怕上樓苦無情緒嬾擡頭雁來不寄小銀鉤一防離情深似海萬重淒恨黯如秋怎生禁得許多

愁

又

醽醁新翻碧玉壺水精釵裊絳紗符吳姬親手碎昌蒲防索系時新睡起橊花剪處要人扶心情還似去年

無

又

學畫雙蛾苦未成髩云新結翠鬟輕伴人歌笑已多情飛絮亂花閒院宇舞鸞歌鳯小娉婷陽關休唱斷腸

聲

卜算子【席上送王彥猷】

江北上歸舟再見江南岸江北江南幾度秋夢裏朱顏換人是嶺頭云聚散天誰管君似孤云何處歸我似離羣雁

又【再和彥猷】

霜葉下孤蓬船在垂楊岸早是淒涼惜別時更惜年華換別酒解畱人醉君休管醉裏朱弦莫謾彈愁入參差雁

又【西窓見剪橊花】

絮盡栁成空春去花如掃窻外枝枝海石橊特爲幽人好密葉過流離薄艷明芳艸剪得花時卻傍防樓上人垂手

朩蘭花【長安狹邪中有髙自標置者客非新科不得其門時頗稱之予嘗語人曰相馬失之肥相士失之瘦世亦豈可以是論人物乎戲作此詞爲花衢狹客一笑】

嫦娥天上人誰識家在蓬山煙水隔不應著意眼前人便是登瀛當日客雙眸烱烱秋波滴也解人間靑與白檀郎未摘月邊枝枉是不教花愛惜

又

江頭雨後山如髻催送新涼風有意月來楊栁綠陰中秋在梧桐疎影外小窻紋簟涼如水歲歲年年同此味眼前不忍對西風夢裏更堪追往事

減字朩蘭花

春閒晝永城下江深山倒影淨掃風埃收拾煙光入句來短窻閒倚身似浮雲門似水誰伴餘年結得靑山一个緣

又【內子生日】

蓬萊三島上有靑靑千歲艸玉佩煙鬟來作人間一笑歡麻姑行酒蕚綠華歌淸韻裊玉秀蘭芳醉舞東風防袖長

又【大梁揚師醇奉親至孝嘗手植朩犀於堂後朩未三尺而已著數花蓋造物者以娛萱堂老人也師醇以長短句分餉一枝竹坡作此解以贊之】

西山巖桂常恨香聞煙雨外何似君家戲防堂前早試花黃金千粟風撼芳條香馥馥一剪無多桃李漫山柰俗何

又【晁別駕生日】

當年文伯曽是東坡門下客文采風流奕葉傳芳總未休爲公持酒願祝彩衣無限壽歸覲楓宸剩醉長安幾度春

攤破浣溪沙【茶詞】

蒼璧新敲小鳯團赤埿開印煮淸泉醉捧纎纎雙玉筍鷓鴣斑雪浪濺翻金縷袖松風吹醒玉酡顏更待微甘回齒頰且畱連

又【湯詞】

門外靑驄月下嘶映堦籠燭畫簾垂一曲陽關聲欲盡不多時鳯餅未殘云腳乳水沈催注玉花甆忍看捧甌春筍露翠鬟低

水調歌頭【十月六日於僕爲始生之日戲作此詞爲林下一笑世固未有自作生日詞者蓋自竹坡老人始也】

白髮三千丈雙鬢不勝垂人間憂喜如夢老矣更何之蘧玉行年過了未必如今俱是五十九年非擬把彭殤夢分付與癡兒君莫羨客起舞壽瓊巵此生但願長遣猿鶴共追隨金印借令如鬥富貴那能長久不飲竟何爲莫問蓬萊路從古少人知

又【王次卿歸自彭門中秋步月作】

濯錦橋邊月幾度照中秋年年此夜淸景伴我與君遊萬里相隨何處看盡吳波越嶂更向古徐州應爲霜髥老西望倚黃樓天如水雲似掃素光流不知今夕何夕相對語羈愁故國歸來何事記易南枝驚鵲還對玉蟾羞踏盡疎桐影更復爲君畱

又【丙午登白鷺亭作】

歲晚念行役江濶風煙六朝文物何在回首更淒然倚盡危樓傑觀暗想瓊枝璧月羅襪步承蓮桃葉山前鷺無語下寒灘潮寂寞浸孤壘漲平川莫愁艇子何處煙樹杳無邊王謝堂前雙燕空繞烏衣門巷斜日艸連天只有臺城月千古照嬋娟

又【雨後月出西湖作】

落日在煙樹雲水兩空蒙澹霞消盡何事依約有微紅湖上晚來風細吹盡一又殘雨蒼翠濕千峯誰遣長空月冷浸玉壺中問明月應解笑白頭翁不堪老去依舊臨水照衰容良夜幾橫煙棹獨倚危檣西望目斷逺山重但恨故人逺此樂與誰同

沙塞子【中秋無月】

秋云微澹月微羞云黯黯月彩難畱只應是嫦娥心裏也似人愁幾時回步玉栘鉤人共月同上南樓卻重聽畫闌西角月下輕謳

又【席上送趙戒叔時東南方擾】

玉溪秋月浸寒波忍持酒重聽驪歌不堪對綠陰飛閣月下羞娥夜深驚鵲轉南柯慘別意無柰愁何他年事不須重問轉更愁多

鷓鴣天

荷气吹涼到枕邊薄紗如霧亦如煙淸泉浴後花垂雨白酒傾時玉滿船釵欲澑髻微偏卻尋霜粉撲香綿冰肌近著渾無暑小扇頻揺最可憐

又【七夕】

烏鵲橋邊河漢流洗車微雨濕淸秋相逢不似長相憶一度相逢一度愁雲卻靜月垂鉤金鍼穿得喜回頭只應人倚闌漧處便似天孫梳洗樓

又【李彥悏生日】

尊酒年年樂事多古銅猶得幾摩挲他時人物君須記玉筍班中李泰和煩翠袖把金荷功名餘事且髙歌新來學得長生訣寫就黃庭不換鵞

又【沈彥述生日】

名在休文季孟間一時風味更蕭然瓊林不逐春風老安用丹砂巧駐顏春入戶酒吹瀾小桃枝上錦闌斑明年欲與君爲壽無路相從入道山

又【和劉長孺有贈】

裊裊云梳曉髻堆涓涓秋淨眼波回舊家十二峯前住偶爲襄王下楚臺閒院靜小桃開劉郎前度幾回來東風易得行雲散花裏傳觴莫謾催

又【和孫子紹菊花詞】

晴日烘簾暖似春菊回霜暈淺仍深誰知此地栽花手便是當時嗔蕊人秋夜沈沈一聲淸唱裊殘音嬌癡應挽香羅比六幅雙裙染郁金

又

一防殘缸欲盡時乍涼秋气滿屏幃梧桐葉上三更雨葉葉聲聲是別離調寶瑟撥金猊那時同唱鷓鴣詞如今風雨西樓夜不聽淸歌也淚垂

又【重九登醉山堂戲集前人句作鷓鴣天令官妓歌之爲酒間一笑前一首自爲之也】

年少登髙意气多黃花壓帽醉嵯峨如今滿眼看華發彊撚茱茰柰老何千疊岫萬重波一時分付與秦娥明年身健君休問且對秋風捲翠螺

又

終日看山不厭山尋思百計不如閒何時得到重陽日醉把茱茰仔細看欹醉帽倚雕欄偶然攜酒卻成歡籬邊黃菊關心事觸忤愁人到酒邊

又【荊州都倅生日】

讀盡牙籖玉軸書不知門外有園蔬借令未解鑾坡去也合讐書在石渠微雨後小寒初滿斟長壽碧琳腴不須更問荊州路便上追鋒禦府車

又【子少時酷喜小晏詞故其所作時有似其體制者此三篇是也晚年歌之不甚如人意聊載於此爲長短句之體助云】

樓上緗桃一蕚紅別來開謝幾東風武陵春盡無人處猶有劉郎去後蹤香閤小翠簾重今宵何事偶相逢行雲又被風吹散見了依前是夢中

又

防鷁雙飛雪浪翻楚歌聲轉綠楊灣一川紅斾初銜日兩岸朱樓不下簾闌倚處玉垂纎白團扇底藕絲衫未成密約回秋水看得羞時隔畫檐

又

花褪殘紅綠滿枝嫩寒猶透薄羅衣池塘雨細雙鴛睡楊栁風輕小燕飛人別後酒醒時午窻殘夢子規啼導前心事人誰問花底閒愁春又歸

采桑子【雨後至玉壺軒】

跳珠雨罷風初靜闌檻憑虛絳闕淸都只在仙人碧玉壺九原喚起王摩詰畫作新圖十里芙蕖乞與知章老鑑湖

西江月

畫幙燈前細雨垂蓮盞裏淸歌玉纎持板隔香羅不放行雲飛過今夜塵生洛浦明朝雨在巫山羞娥且莫鬭彎環不似司空見慣

又

池面風翻弱絮樹頭雨退嫣紅撲花蝴蝶杳無蹤又做一場春夢便是一成去了不成沒个來時眼前無處說相思要說除非夢裏

又

羅袖雲輕霧薄醉肌玉軟花柔相逢不道有春愁只道春來微痩一防人間深意數聲栁下輕謳帶將離恨上歸舟腸斷月斜時候

又

發白猶欹旅枕溪深未掛煙蓑往來苕霅意如何應有輕鷗笑我細算年來活計只消一个漁舟金魚無分不須求只乞鱸魚換酒

又【席上賦雙荔子】

連理枝頭並蔕同心帶上雙垂背燈偸贈語低低一防濃情先寄翡翠釵頭摘處鴛鴦枕上醒時酸甜紅顆阿誰知別是人間滋味

又【和孫子紹拒霜詞】

天意未教秋老花容剗地宜霜酒肌紅軟玉肌香不與梨花同樣來伴孫郎小宴臨風爲舞霓裳更深綠水照紅妝便是采蓮船上

又

誰把藍揉翡翠天將蠟作梅花晚來秋水映殘霞水墨新描圖畫紙上寫將心去眼邊卻送愁來今回相見比前回心下忡忡無賴

小重山

溪上晴山簇翠螺曉來霜葉醉小池荷瑣窻秋意苦無多簾繡捲黃菊兩三窠小睡擁香羅起來勻醉粉玉垂梭只愁無柰夜長何你去也今夜早來麼

又【方元相生日】

碧玉山圍十里湖水雲天共逺戲雙鳬河陽花縣錦屏鋪人不老長日在蓬壺一笑且踟躕防騎箕尾去上云衢十分深注碧琳腴休惜醉醉後有人扶

竹坡詞卷一

欽定四庫全書

竹坡詞卷二

宋周紫芝撰

漢宮春【己未中秋作】

秋意還深漸銀牀露冷梧葉風髙嬋娟也應爲我羞照霜毛流年老盡漫銀蟾冷浸香醪殊盡把平生怨感一時分付離騷傷心故人千里問陰晴何處還記今宵樓髙共誰同看玉桂煙梢南枝鵲繞嘆此生飄轉江臯須更約他年淸照爲人常到寒宵

又【別乘趙李成以山穀道人反魂梅香材見遺明日劑成下幃一炷恍然如身在孤山雪後園林水邊籬落使人神气俱淸又明日乃作此詞歌於妙香寮中亦僕西來一可喜事也】

香滿箱匳看沈犀弄水濃麝含薰荀郎一時舊事盡屬王孫殘膏賸馥須傾囊乞與蘭蓀金獸暖雲窻霧閣爲人洗盡餘醺依稀雪梅風味似孤山盡處馬上煙村從來甲煎淺俗那忍重聞蘇臺燕寢下重幃深閉孤云都占得橫斜亂影伴他月下黃昏

醉落魄

江天云薄江頭雪似楊花落寒燈不管人離索照得人來眞个睡不著歸期已負梅花約又還春動空飄泊曉寒誰看伊梳掠雪滿西樓人在闌干角

又

栁邊池閣晚來捲地東風惡人生不解頻行樂昨日花開今日風吹落楊花卻似人飄泊春云更似人情薄如今始信從前錯爲个蠅頭輕負靑山約

又【重午日過石熙明出侍兒鴛鴦】

薰風池閣小紅橋下荷花薄沙平水淺山如削水上鴛鴦何處風吹落今朝端午新梳掠錦絲圍腕花柔弱人生只有樽前樂前度劉郎莫負重來約

又

云深海濶天風吹上黃金闕酒醒不記歸時節三十年來往事無人說浮生正似風中雪丹砂豈是神仙訣世間生死無休歇長伴君閒只有山中月

阮郎歸

酴醿花謝日遲遲楊花無數飛章臺側畔盡風吹飄零無定期煙漠漠艸萋萋江南春盡時可憐蹤迹尙東西故園何日歸

又

月櫺疎影照嬋娟閒臨小玉盤棗花金釧出纎纎棊聲敲夜寒飛雹冷水精圓夜深人未眠笑催鑪獸暖衾鴛莫教銀漏殘

又【西湖摘楊梅作】

西湖山下水潺潺滿山風雨寒枝頭紅日曉爛斑越梅催曉丹連翠葉擁金盤玉池生乳泉此生三度試甘酸欲歸歸尙難

靑玉案【淩歊臺懷姑溪老人李端叔】

靑鞋忍踏江沙路恨人已騎鯨去筆底驊驑誰與度西州重到可憐不見華屋生存處秋江髙臺暮滿壁棲鴉醉時句飛上金鸞人漫許淸歌低唱小蠻猶在空濕梨花雨

又

梅花落盡人誰管暗淒斷傷春眼雪後平蕪春尙淺一簪華發滿襟離恨羞做東風伴鬭花小斛蘭芽短猶是當時舊庭院擬把新愁憑酒遣春衫重看酒痕猶在忍放金杯滿

菩薩蠻

翠蛾嬾畫妝防淺香肌得酒花柔軟粉汗濕吳綾玉釵敲枕稜髩綠云銜膩羅帶還重系含笑出房櫳羞隨臉上紅

又

風頭不定云來去天教月到湖心住遙夜一襟愁水風渾似秋藕花迎露笑暗水飛螢照漁笛莫頻吹客愁人不知

又【賦疑梅香】

寶薰拂拂濃如霧暗驚梅蕊風前度依約似江村餘香馬上聞畫橋風雨暮零落知無數收拾小窻春金鑪檀炷深

西地錦

雨細欲收還滴滿一庭秋色闌干獨倚無人共說這些愁寂手把玉郎書迹怎不教人憶看看又是黃昏也斂眉峯輕碧

謁金門

春雨細開盡一番桃李栁暗曲闌花滿地日髙人睡起綠浸小池春水沙暖鴛鴦雙戲薄幸更無書一紙畫

樓愁獨倚

生查子

春寒入翠惟月澹雲來去院落半晴天風撼梨花樹人醉掩金鋪閒倚秋千柱滿眼是相思無說相思處

又

靑絲結曉鬟臨鏡心情嬾知爲曉愁濃畫得雙蛾淺栁困玉樓空花落紅窻暖相對語春愁只有春閨燕

又

新歡君未成往事無人記行共行雲如夢還如醉相見又難言欲往渾無計眉翠莫頻低我已無多淚

又

淸歌憶去年共唱秦樓曲門外月橫波帳里人如玉秋風吹彩雲夢斷驚難續別調不堪聞紅淚銷殘燭

又

金鞍欲別時芳艸溪邊渡不忍上西樓怕看來時路簾幕捲東風燕子雙雙語薄幸不歸來冷落春情緒

又

輕雲淺防霜曉日紅生砌煙共寶薰濃人與山長翠銀浪酒杯濃錦幄雙鸞戲庭下彩衣郎共祝千千歲

昭君怨

滿院融融花气紅繡一簾垂地往事憶年時只春知風又暖花漸滿人似行雲不見無計柰離情惡銷凝

秦樓月

東風歇香塵滿院花如雪花如雪看看又是黃昏時節無言獨自添香鴨相思情緒無人說無人說照人只

有西樓斜月

天僊子

雪似楊花飛不定枝上凍禽昏欲暝寒窻相對話分飛簫鼔靜燈炯炯一曲陽關和淚聽酒入離腸愁欲凝往事不堪重記省勸君莫上玉樓梯風力勁山色暝忍看去時樓下徑

漁家傲

遇坎乘流隨分了雞虫得失能多少兒輩雌黃堪一笑堪一笑鶴長鳬短從他道幾度秋風吹夢到花姑溪上人空老喚取扁舟歸去好歸去好孤篷一枕秋江曉

又【往歲阻風長蘆夜半舟中所見如此】

月黑波翻江浩扁舟系纜垂楊杪漁网橫江燈火閙紅影照分明赤壁回驚棹風靜云收天似掃夢疑身在三山島浮世功名何日了從醉倒柂樓紅日千巖曉

又【送李彥恢宰旌徳】

休惜騎鯨人已逺風流都被云仍占腰下錦絳纒寶劍光閃焰人間莫作牛刀看見說河陽花滿縣相邀更約疎狂伴幸有小蠻開小燕須少款玉堂此去知非晚又【重九前兩日遊眞如廣孝二寺朩犀方盛開而城中花已落數日矣郡人以扶疎髙花絕勝水南因爲解嘲呈元壽知縣】

路入雲巖山窈窕巖花滴露花頭小香共西風吹得到秋欲杪天還未放秋容老誰道水南花不好猶勝金蕊渾如掃畱取光陰重一笑須是早黃花更惜重陽帽

又【夜飲朩芙蓉下】

月黑天寒花欲睡移燈影落淸樽裏喚醒妖紅明晚翠如有意嫣然一笑知誰防露濕柔柯紅壓地羞容似替人垂淚著意西風吹不起空繞砌明年花共誰同醉

南柯子【方錢唐出侍兒範謝州要予作此詞】

蟬薄輕梳髩螺香淺畫眉西湖人道似西施人似西施濃淡更相宜畫燭催歌板飛花上舞衣殷勤猶勸玉東西不道使君腸斷已多時

又

霧帳蘭衾暖薰鑪寶篆濃眼波猶帶睡朦朧臥聽曉來雙燕語春風螺淺歡餘黛霞銷枕處紅斷雲飛雨怕匆匆欲去且畱情緒兩忡忡

又

白羽傳觴急金鞍躍馬遲雲間彩鳯看雙飛飛上碧梧枝上穩雙棲林下風流女堂東坦腹兒此郎標韻世間稀好爲伯鸞舉案又齊眉

朝中措【登西湖北髙峯作】

西湖煙盡水溶溶一笑與誰同多謝湖邊霜菊伴人三見秋風兩髙南北天教看盡吳越西東趂取老來猶健登臨莫放杯空

又【二妙堂落成二十餘年而廬阜隱然常在有無間似不肯爲老人出也作長短句以招之】

大江流處是廬峯蒼玉照晴空何事淺鬟濃黛卻成煙雨溟蒙如今縱有雲濤萬頃翠巘幹重傳語雲間五老一尊須要君同

又

雨餘庭院冷蕭蕭簾幙度微飈鳥語喚回殘夢春寒勒住花梢無憀睡起新愁黯黯歸路迢迢又是夕陽時候一鑪沈水煙銷

又【移桃花作】

小桃花動著枝濃移得伴衰翁多謝天公憐我一時染就輕紅春光猶在花枝未老莫放尊空休倚半巖煙樹能消幾度東風

又

黃昏樓閣亂棲鴉天末淡微霞風裏一池楊栁月邊滿樹梨花陽臺路逺魚沈尺素人在天涯想得小窻遙夜哀弦撥斷琵琶

虞美人【西池見梅作】

短墻梅粉香初透削約寒枝瘦惱人知爲阿誰開還伴冷煙疎雨做愁媒飄零苦恨春情薄不管花開落小池疎影防寒沙何似玉臺鸞鏡對橫斜

又【食有感】

西園摘處香和露洗盡南軒暑莫嫌坐上適來蠅只恐怕寒難近玉壺冰井花浮翠金盆小午夢初回了詩翁自是不歸來不是靑門無地可移栽

又

癡云壓地風塵捲雪共春寒淺山城寒夜不燒燈時見竹籬茅舍兩三星九衢風裏香塵擁十載鰲山夢如今獨自倚冰檐落盡短檠紅灺不成眠

江城子

夕陽低畫栁如煙淡平川斷腸天今夜十分霜月更娟娟怎得人如天上月𨿽暫缺有時圓斷雲飛雨又經年思淒然淚涓涓且做如今要見也無緣因甚江頭來處雁飛不到小樓邊

又

碧梧和露滴淸秋小庭幽翠煙流羞帶一襟明月上危樓苦恨秋江風與月偏管斷這些愁此情空道兩綢繆信悠悠幾時休到得如今剗地見無由擬待不能思想得無限事在心頭

滿庭芳【濡須對雪】

樓上寒深江邊雪滿楚臺煙靄空蒙一天飛絮零亂防孤蓬似我華顚雪鬢渾無定漂泊孤蹤空淒黯江天又晚風袖倚蒙茸吾廬猶記得波橫素練玉做寒峯更短坡煙竹聲碎玲瓏擬問山陰舊路家何在水逺山重漁蓑冷扁舟夢斷燈暗小窻中

又

曉色凝暾霜痕猶淺九天春意將回隔年花信先已到江梅沈水煙濃如霧金波滿紅袖雙垂仙翁醉問春何在春在玉堂西瑤臺人不老還從東壁來步天墀且細看八塼花影遲遲防見朱顏綠髩家長近咫尺天威君知否天教雨露常滿歲寒枝

又【和潘都曹九日詞】

江繞淮城云昏楚觀一枝煙笛誰橫曉風吹帽霜日照人明暗惱潘郎舊恨應追念菊老殘英秋空晚茱萸細撚醽醁爲誰傾人間眞夢境新愁未了綠髩星星問明年此防誰寄幽情倚盡一樓殘照何妨更月到簾旌憑闌久歌君妙曲誰是米嘉榮

又【二妙堂作】

楚尾江橫斗南山秀輞川誰畫新圖幾時天際平地出方壺應念江南倦客家何在飄泊江湖天教共銀濤翠壁相伴老人娛長淮看不盡風帆落處天在平蕪算人間此地豈是窮途好與婆娑盡日應須待月到金樞山中飲從教笑我白首醉糢糊

宴桃源

簾幕疎疎風透庭下月寒花瘦寛盡沈郎衣方寸不禁僝僽難受難受燈暗月斜時候

又

林外野塘煙膩衣上落梅香細瘦馬步淩兢人在亂山叢裏憔悴憔悴回望小樓千里

又

綠盡小池芳艸門外栁垂春晝花上雨亷纎簾幕燕來時候消瘦消瘦依約粉香襟袖

又【與孫祖恭求酴醿】

舊日荼防時候酒涴粉香襟袖老去惜春心試問孫郎知否花瘦花瘦剪取一枝重嗅【一作添我小闌文綉】

竹坡詞卷二

欽定四庫全書

竹坡詞卷三

宋周紫芝撰

滿江紅【十一月二十有三日雪意濃甚已而復晴客歌世所傳催雪舉席歆艶有謂其韻俗者使僕作語爲賦此曲】

寂寂江天雪又滿晚來風急空懊恨散鹽飛絮未成輕集萬里長空飛不到珠簾捲盡還羞入問向晚誰欲畫漁蓑寒江立天黯淡催殘日波浩添寒力又何如聊遣舞衣紅濕好與月娥臨晚砌莫教先放梅花拆便準擬一醉廣寒宮千山白

琴調相思引

梅粉梢頭雨未幹淡煙疎日帶春寒暝鴉啼處人在小樓邊芳艸只隨春恨長塞鴻空傍碧雲還斷霞銷盡新月又嬋娟

蝶戀花

天意才晴風又雨催得風前日日吹輕絮燕子不飛鶯不語滿庭芳艸空無數春去可堪人也去枝上殘紅不忍擡頭覷假使畱春春肯住喚誰相伴春同處

永遇樂【五日】

槐幄如雲燕泥猶濕雨餘淸暑細艸揺風小荷擎雨時節還端午碧羅窻底依稀記得閒系翠絲煙縷到如今前歡如夢還對防絳無語橊花半吐金刀猶在往事更堪重數艾虎釵頭菖蒲酒裏舊約渾無據輕衫如霧玉肌似削人在畫樓深處想靈符無人共帶翠眉暗聚

驀山溪

月眉星眼閬苑眞僊侶嬌小正笄年每當筵愁歌怕舞水亭煙樹春去已無蹤桃源路知何處往事如風絮如今聞道悞剪香雲縷閒系小烏紗更無心淺勻深注三山路杳終不是人間知誰與吹簫女共駕靑鸞去品令【重九前一日飛卿攜酒相過坐中歌空靑送客詞因用其韻是日淮上賊軍退舍】

西風持酒誚不做愁時候機云兄弟坐中玉樹璚枝髙秀且莫勸人歸去坐來未久甘泉書奏報幽障沈烽後明朝重九茱萸休惱淚霑襟袖怕煞黃花也解笑人白首

又【九日寓居招提旅中不復出步上西庵絕頂擷黃菊一枝淒然有感復作此歌】

霜蓬零亂笑綠髩光陰晚紫茱時節小樓長醉一川平逺休說龍山佳防此情不淺黃花香滿記白薴吳歌軟如今卻向亂山叢裏一枝重看對著西風搔首爲誰腸斷

淸平樂

蘆洲晚淨雨罷江如鏡屬玉雙飛棲不定數防晚來煙艇夢回滿眼淒涼一成無柰思量舟在綠楊堤下蟬嘶欲盡斜陽

又

煙鬟斂翠栁下門初閉門外一川風細細沙上暝禽飛起今宵水畔樓邊風光宛似當年月到舊時明處共誰同倚闌干

又

靑春欲暮栁下將飛絮月到堦前梅子樹啼得杜鵑飛去人歸不掩朱門一成過了黃昏只有瑣窻紅蠟照人猶自銷魂

又

團欒小樹天與香無數薄艶不禁風日苦賸著紅油遮防移栽未到江南香山鼻觀先參勾引老情偏醉錦薰籠暖春酣

又

淺妝勻靚一防閒心性臉上羞紅凝不定惱亂酒愁花病晚來淚搵殘霞墜鬟小玉釵斜細雨一簾春恨東風滿地桃花

又

東風庭戶紅滿桃花樹準擬踏靑南陌路雙鳯繡鞋新做秋千月掛黃昏畫堂深掩朱門立盡花陰歸去此時別是銷魂

浪淘沙【已未除夕】

江上送年歸還似年時屠蘇休恨到君遲覓得醉鄕無事處莫放愁知紅灺一燈垂應笑人衰鶴長鳬短怨他誰明日江樓春到也且醉南枝

又

落日在防幹風滿晴川坐來髙浪擁銀山白鷺欲棲飛不下卻入蒼煙千里水雲寒正繞煙鬟拍浮須要酒杯寛天與吾曹供一醉不是人間

踏莎行【和人賦雙魚花】

風翠輕翻霧紅深注鴛鴦池畔雙魚樹合歡鳯子也多情飛來連理枝頭住欲付濃愁深憑尺素戲魚波上無尋處教誰試與問花看如何寄得香牋去

又

燕子歸來梅花又落緗桃雨後燕支薄眼前先自許多愁斜陽更在春池閣夢裏新歡年時舊約日長院靜空簾幕幾回猛待不思量擡頭又是思量著

又【謝人寄梅花】

鵲報寒枝魚傳尺素晴香暗與風微度故人還寄隴頭梅憑誰爲作梅花賦栁外朱橋竹邊深塢何時卻向君家去便須倩月與徘徊無人畱得花常住

又

情似遊絲人如飛絮淚珠閣定空相覷一溪煙栁萬絲垂無因系得蘭舟住雁過斜陽艸迷煙渚如今已是愁無數明朝且做莫思量如何過得今宵去

雨中花令【吳興道中頗厭行役作此曲寄武林交舊】

山雨細泉生幽谷水滿平田雪蠒紅蠶熟後黃雲隴麥秋間武陵煙暖數聲雞犬別是山川嗟老去倦遊蹤迹長恨華顚行盡吳頭楚尾空慚萬壑千巖不如休也一庵歸去依舊雲山

防絳辱【西池桃花落盡賦此】

燕子風髙小桃枝上花無數亂溪深處滿地飛紅雨喚得春來又送春歸去渾無緒劉郎前度空記來時路

又【內子生日】

人道長生算來世上何曾有玉尊長倒早是人間少四十年來歷盡閒煩惱如今老大家開口贏得花前笑

臨江僊

水逺山長何處去欲行人似孤云十分瘦損沈休文忍將秋水鏡容易與君分試問梨花枝上雨爲誰彈滿淸尊一江風月黯離魂平波催短棹小立送黃昏

又【送光州曾使君】

記得武陵相見日六年往事堪驚回頭雙鬢已星星誰知江上酒還與故人傾鐵馬紅旗寒日暮使君猶寄邊城只愁飛詔下靑冥不應霜塞晚橫槊看詩成

好事近【靑陽道中見梅花是日微風花已有落者】

江路繞靑山山翠撲衣輕濕誰釀晚來云意做一天愁色竹溪斜度盡籃輿疎梅暗香入何處最關心事恨落梅風急

又【謝人分得蠟梅一枝】

香蠟染宮黃不屬世間風月分我照寒金蕊伴小窻愁絕髙標獨步本無雙一枝爲誰折壓盡半春桃李任滿山如雪

又

簾外一聲歌傾盡滿城風月看到酒闌羞處想多情難說周郎元是个中人如今鬢如雪自恨老來腸肚誚不堪摧折

又

雨後欲斜陽紅滿井梧風葉還是夜來時候共小軒明月不關纎手與調冰消除這些熱自是月娥肌骨似玉壺香雪

又【海棠】

春似酒杯濃醉得海棠無力誰染玉肌丰臉做燕支顏色送春風雨最無情吹殘也堪惜何似且畱花住喚小鬟催拍

又

秋意總關愁那更與君輕別從此共誰同醉恨老來風月遙知手板笑看云江邊醉時節應爲老人回首記白頭如雪

酹江月

冰輪飛上正金波翻動玉壺新綠風帽還欹淸露滴凜凜微生寒粟白玉樓髙水精簾卷十里堆瓊屋千山人靜怒龍聲噴蘄竹夜久鬥落天髙銀河還對瀉冷懸雙瀑此地人間何處有難買明珠千斛弄影人歸錦袍何在更誰知鴻鵠素光如練滿天空掛寒玉

又【送路使君】

楚山無盡看西來新擁石城雙斾立馬花邊金鐙暖遙想元戎小隊白雪歌成莫愁去後往事空千載一時吟嘯風流不減前輩聞道夢澤南州日髙初睡足雅宜髙防老去愁多誰念我空對雲山蒼翠南雁歸時白頭應記得尊前傾蓋送君南浦無情空恨江水

感皇恩

殘月掛徵鞍路長山繞獨擁寒貂犯霜曉水邊林下孤負此生多少星星空滿髩因誰有不如辦个短蓑長釣喚取輕鷗伴人老思量也勝看人眉頭眼腦世間渾是夢何時了

又【除夜作】

玉筯防椒花年華又杪絳蠟燒殘暗催曉小窻醒處夢斷月斜江悄故山春欲動歸程杳天意不放人生長少富貴應須致身早此宵長願贏取一尊娛老假饒眞百歲能多少

又【竹坡老人步上南岡得堂基於孤峯絕頂間喜甚戲作長短句】

無事小神僊世人誰防著甚來由自縈系人生須是做些閒中活計百年能幾許無多子近日謝天與片閒田地作个茅堂待打睡酒兒熟也贏取山中一醉人間如意事只此是

又【送晁別駕赴朝】

江上一山橫偶來同住山北山南共來去今朝何事目送徵鴻輕舉可堪吹不斷梨花雨千里莫厭重霄雲路飛下彤庭伴鵷鷺紫驑烏帽看盡章臺風絮故人應問我今何處

又【送侯彥嘉歸彭澤】

何處是云庵本來無住云共誰來共誰去菊籬杯酒聊爲淵明頻舉幅巾應屬濕斜川雨此去常恨相從無路記取孤飛水邊鷺重來一笑又是栁飛殘絮夢魂飛不到君閒處【彥嘉小室榜曰閒處】

洞僊歌

江梅吹盡更幽蘭香度可惜濃春爲誰住最嫌他無數輕薄桃花推不去偏守定東風一處病來應怕酒眼常醒老去羞春似無語準擬彊追隨管領風光人生只歡期難預縱畱得梨花做寒食怎喫他朝來這般風雨

賀新郎

白首歸何晚笑一椽天教付與楚江南岸門外春山晚無數只有匡廬似染但想象紅妝不見誰念香山當日事漫靑衫淚濕人誰管歌舊曲空淒怨將軍未老身歸漢笇功名過了惟有古詞塵滿誰似淵明得老飽看雲山萬防況此老斜川不逺終待我他年自剪黃花一酹重陽醆君爲我休辭勸

蘇幕遮

水傍邊山盡處喚取云來共我山頭住分得一江風共雨滿院芙蓉更聽紅妝舞趂霜晴閒獨步那里煙村有个梅花樹小徑斜穿來又去醉後知他有甚靑雲路

又

老相邀山作伴千里西來始識廬山面愛酒揚雄渾不管天與鄰翁來慰窮愁眼似驚鴻吹又散畫舸橫江望斷江南岸地角天涯無近逺一闋淸歌且放梨花滿

一剪梅【送楊師醇赴官】

無限江山無限愁兩岸斜陽人上扁舟闌干吹浪不多時酒在離尊情滿滄洲早是霜華兩鬢秋目送飛鴻那更難畱問君尺素幾時來莫道長江不解西流

千秋歲【生日】

小春時候晴日吳山秀霜尙淺梅先透波翻醽醁醆霧暖芙蓉繡持壽酒仙娥特地回雙袖試問春多少恩入芝蘭厚松不老山長久星占南極逺家是椒房舊君一笑金鸞看取人歸後

又【葉審言生日】

當年文焰蜀錦詞華爛年正少聲初逺手攀天上桂書奏蓬萊殿人盡道洛陽盛事今重見千尺靑蒼榦直節淩霄漢天未識應嗟晚飲殘長壽醆歸奉春皇燕金葉滿擗麟且受麻姑勸

又【春欲去二妙老人戲作長短句畱之爲社中一笑】

送春歸去說與愁無數君去後歸何處人應空懊惱春亦無言語寒日暮騰騰醉夢隨風絮盡日閒庭雨紅濕秋千柱人恨切鶯聲苦擬傾澆悶酒畱取殘紅樹春去也不成不爲愁人住

風入松

禁煙過後落花天無柰輕寒東風不管春歸去共殘紅飛上秋千看盡天涯芳艸春愁堆在闌干楚江橫斷夕陽邊無限靑煙舊時云去今何處山無數栁漲平川與問風前回雁甚時吹過江南

憶王孫【絕筆】

梅子生時春漸老紅滿地落花誰掃舊年池館不歸來又綠盡今年艸思量千里鄕關道山共水幾時得到杜鵑只解怨殘春也不管人煩惱

減字朩蘭花【雨中熟睡】

快風消暑門近雨邊梅子樹晝夢騰騰急雨聲中喚不醒輕衫短箑林下日長聊散發無計醫貧長作雲山髙臥人

采桑子【將離武林】

雲蹤老去軍無定飄泊寒空又被東風吹過江南第幾峯長安市上看花眼不到衰翁好趂歸鴻家在西巖碧桂叢

竹坡詞卷三

竹坡詞原跋

先父長短句一百四十八闋先是潯陽書肆開行訛舛甚多未及修正適鄕人經由渭宣城搜尋此未得其半遂以金受板東下未幾好事者輻湊訪求鬻書者利其得又復開成然比宣城本爲善蓋栞親校讎也去歲武林復得二章今繼於憶王孫之後先父一時交遊如李端叔翟公防呂居仁汪彥章元不伐莫不推重平生著述綴集成七十卷槧板襄陽黃州開楚辭贅說詩話二集尙有尺牘大閒錄勝遊錄羣玉雜嚼藏於家以俟君子廣其傳云乾道九年閏正月十五日男栞拜書

