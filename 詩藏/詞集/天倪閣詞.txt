天倪閣詞序

同治辛未迄光緒庚辰﹐十年中京師諸老輩提倡風雅﹐�﹝左石右求﹞�﹝左石﹐右爲犯的右半部﹞老人吳縣殷少宗伯尢一時宗匠﹐其時以詞稱者﹐馮夢華﹑熊鞠孫﹑江韻濤﹑姚貽孫﹑何詩孫﹐而玉津居士以深斛律呂﹐爲公所激賞﹐故居士所爲詞大都經�﹝左石右求﹞�﹝左石﹐右爲犯的右半部﹞山房點定﹐與熊江兩太史酬對爲多。一日﹐公問白石道人歌曲旁行﹐自記音節﹐有能識之者乎。諸君默然﹐居士起對﹐以爲曲工尺如厶之爲合﹐黃鐘也。マ之爲四﹐大呂也。フ之爲工﹐夷則也。�﹝左丿右丨﹞之爲凡﹐應鐘也。久之爲六﹐黃鐘淸也。以此類推﹐亦如琴譜之有勼字等﹐樂工暗記之譜﹐非字也。蓋自宋樂工燕樂有之矣。公大悅﹐以爲淩仲子復生。居士嘗言詞分五音﹐如段安節謂商角同用﹐顧雨中花﹑玉樓春諸闋本押平韻﹐押入聲則協﹐押上去則不可歌。本押仄韻﹐押上聲則協﹐押入聲則不可歌矣。古儒者如竇儼﹑王仁裕皆寀音以知世變古者﹐詩與樂合﹐後世詩與樂分﹐古人緣詩而作樂﹐後人倚調以塡詞﹐宮商之理未有以異也。是故詞者所以濟詩之窮而上承樂府之變也。居士之言如此﹐所爲詞無不協律﹐無生硬晦澀之音﹐天倪閣者﹐居士在都﹐與炳半聾論詞所居龍樹院之西簃也。光緒辛巳秋﹐年愚弟李錫彬少林序於宣武城南之七十二夗央館。自序僕年十四﹐先慈湯太恭人授經餘暇﹐示以髙祖稚威徵君集﹐及太恭人自撰翠螺詞集。始學爲詞﹐受律呂大指﹐最先提倡者﹐有蔡梅盦太史﹐湯秋史比部。逮遊四方﹐蜀客則秦薦香﹑武抑齋﹐江左詞人則姚貽孫﹑孫聖與﹑呂山農﹑馮畊漁﹐時相過從﹐無異塤篪之疊和也。今諸子或沒或去﹐所與遊者獨吳郡顧丈子遠﹐遠翁謂詩亡而後詞作﹐長短句合音之髙下抑揚﹐以宣其气﹐三百篇楚辭漢鐃歌莫不然﹐自蘇李河梁﹐畫以五言﹐不復入樂﹐�﹝上見下寸﹞李太白西風殘照﹐漢家陵闕開其端﹐而後古者入律之源可�﹝左氵﹐右外邊爲廣內爲逆的裏面﹐但是最後一筆不是撇而是豎﹐楓注﹕疑爲溯的異體字。﹞﹐其意頗與僕合﹐中年以往﹐憂患寡歡﹐寄情騷�﹝左忄右咠﹞﹐布帆江上﹐往來惸惸﹝楓注﹕原書字右邊的旬字爲乃﹢日字﹐疑爲惸的異體字。﹞﹐意有所儗﹐託之於音﹐不自料其蕭憀也。光緒二十有三年仲秋玉津居士胡薇元敍。

天倪閣詞胡薇元1望江南丰臺芍藥﹐周篔析津日記﹕芍藥之盛﹐舊數揚州﹐劉貢父譜三十二品。今揚州種絕少﹐而京師丰臺連畦接畛﹐倚擔市者日萬餘莖。丰臺艷﹐姚冶芍田霞。九折闌榦千葉種﹐二分風力六畦花。夜雨放雲芽。2喜鶯遷﹟牡丹呈�﹝左石右求﹞�﹝左石﹐右爲犯的右半部﹞老人倚東風﹐烘旭日﹐濃艷簇瑤京。銀盤輕粉露華淸。顏色稱傾城。綺陌靑﹐春酒綠﹐早辦阿嬌金屋。天香膩染美人衣﹐曉惹禦香歸。3卜算子新種橘奴肥﹐冷艷梅魂瘦。回首江州驛路長﹐百里煙痕皺。生不識春愁﹐暗入郎懷袖。南國香羅盡帶歸﹐莫買相思豆。4十拍子淥水環堤漸退﹐靑山擁岸難描。十幅蒲帆來更往﹐臥聽寒云枕上潮。大江東去濤。中酒愁過旅雁﹐推篷驚起潛蛟。誰把涼州哀怨笛﹐觸動元龍意气豪。月明紅板橋。5采桑子郎行恰被春催去﹐謾了鸚哥。冷了金鵝。無限相思逐素波。峯回路轉三巴水﹐西接岷峨。北接牂牁。待到春來換得麼。6步虛曹學佺蜀中名勝渝州古巴子國﹐山川幽絕﹐岷江嘉陵江水交會瀠帶。商賈雲集﹐尙書蹇公義宅﹐在今蹇家橋側﹐香艸樓三楹﹐當時歌舞極盛﹐僕丙戌寄家蹇忠定宅﹐猶可尋其遺址。百載尙書私第﹐數家流水橋邊。玉樓疏影墮花鈿。香艸美人深院。遙指江頭秋雁﹐劇憐沙外饑鳶。英雄幾輩可能傳。只記當時巴蔓。7鬲谿梅令斜風細雨蹇家橋。蕅花凋。記得臨江門外﹐漲新潮。小紅吹玉簫。錦帆無恙檥歸橈。暗魂銷。香艸樓中歌舞﹐悵蕭條。捲簾孤月嬌。8闌干萬里心橫江髙檻上�﹝左木右廉﹐楓注﹕疑爲簾的異體字。﹞鉤。倚徧城西香艸樓。畫出天涯無限愁。片帆收。捲盡瞿塘灩澦秋。96州歌頭程大昌演繁露﹐六州歌頭本鼓吹曲﹐近世好事者倚其聲爲弔古詞﹐音調悲壯﹐六州爲伊涼甘石氐渭。丙戌秋登渝州城樓﹐憶王楘臣舍人﹐淒然有懷﹐遂題壁間。湘帆卸後﹐來寓古渝州。琴和硯﹐書和劍﹐枕和甌。暫勾畱。萬古三巴路﹐宕渠水﹐涪陵岸﹐明月峽﹐香鑪嶺﹐少年遊。遠眺江天夕照﹐沙橫雁﹐雁更橫秋。甚琵琶商婦﹐淪落也知愁。客思悠悠。上髙樓。昔題襟處﹐拂雲樹﹐黃陵渡﹐渺扁舟。兒女怨﹐英雄淚﹐不監州。不封侯。酒債尋常有﹐新拋卻﹐鷫鸘裘。陶處士﹐渾難耐﹐斗升謀。苦憶當時京洛﹐曹邱客﹐舊日朋儔。看無邊波湧﹐孤艇去如鷗。煙鏁芳洲。10花發沁園春﹟榕邨小隱圖盥足紅泉﹐劖心白石﹐幾年歸隱幽谷。龕山對牖﹐渠水穿階﹐點染萬重喬木。萲花無恙﹐先制就﹑萊衣褶幅。最好是﹑荷鍤而畊﹐早收蓮稻十斛。風靜榕陰暱語。憶解組瀟湘﹐栗裏辭祿。接籬倒著﹐塊壘塡胸﹐漫問世間蕉鹿。金龜換酒﹐記取勝遊宜續。休孤負。一卷長沙﹐賈生無限謌哭。11唐多令﹟蓮子云影蘸波光。秦淮錦繖張。一枝枝吹向陂塘。亂落珠英香夢熟﹐有湖目﹐抱深房。艷陌野煙涼。瓊宮的歷長。江幹竹子女兒箱。贏得宜男低亞水﹐入淮秀﹐伴歸航。12買陂塘﹟花�﹝上髟下頁﹞甚東風﹑吹成蝶夢﹐華鬘小劫如許。吳淞剪取和愁冷﹐釵股玉房籠住。儂意苦。生恨煞﹑狂蜂亂委翩翻聚。銷凝短句。是螺嚲千鬟﹐蟬分兩翼﹐香國酒邊語。啼鸎曉﹐截翠揉紅幾度。辛酸覆額誰與。湘娥種種裁難稱﹐千萬忍拋情緒。香斷取。密縷柔絲﹐點點零星雨。脂環細數。待別換天工﹐分調手段﹐還擁艷魂處。13鷓鴣天﹟題王中丞汝璧玉脂詞捲﹐呈�﹝左石右求﹞�﹝左石﹐右爲犯的右半部﹞老人寫韻軒開周柳鄕。櫻桃花發占詞場。髙歌靑眼湖塘曉﹐醉墨烏絲枕簟涼。珊瑚架﹐錦絲囊。百年嗣響記銅梁。子云苗裔成都郭﹐坡老云礽紗縠行。14又夜向南山射虎還。雕虫結習未全刪。琳瑯入手宮商合﹐煙月塡胸寶相圓。蓮果證﹐玉脂寒。晨星落月意逌然。忘年但共雲間沈﹝沃田徵君。﹞﹐宅相遙連秀水錢。﹝公爲文端公陳羣快婿。﹞15又小鳳釵梁夙夢曾。江南壁壘�﹝左言﹐右邊上氏下口﹐楓注﹕疑爲話的異體字。﹞耆卿。瓊卮碧戀三生眷﹐玉斗紅酣四海朋。明湖酒﹐淨慈鐙。賀家梅子舊旗亭。馬塍著作三詞客﹐山舫機鋒兩客僧﹝大恆﹑讓山兩詩僧。﹞。16賀新涼﹟題沈刺史芝英詩集﹐用黃仲則懷太白韻蘅杜才人老。記羈棲嘉陵江上﹐嘯歌憑弔。博得方州如斗大﹐綠幕黃蓮淸眺。任騷屑美人芳艸。髀肉功名京洛夢﹐點吳霜畢竟風情好。剩一卷﹐柴桑稿。長唫那管監州笑。記當時風流小宋﹐聞聲相告。惟問八叉賢刺史﹐雙鬢白來多少。可還憶寒蛩郊島。見說烏斯行役去﹐待弓衣織徧煩靑鳥。文字債﹐幾時了。17月下笛﹟燕風定榕陰﹐停鞭乍睹﹐似曾相識。紅襟玉翦﹐獨憐花下嬌色。三分板渚三分柳﹐偏解後三分佳客。看玉珂交挽﹐暱他香伴﹐往來如織。一碧芳心窄。想渾軟腰支﹐翻飛無力。卿應共惜惺惺﹐原不相隔。嫣然喜得周郎顧﹐恨莫駐悤悤駒隙。恰記取話呢喃﹐夢入仙源路濕。18聲聲慢﹟聽雨髙髙下下﹐斷斷連連﹐疏疏渺渺密密。幾陣飄來﹐驚醒夢中孤客。他時算到羈愁悵﹐依稀天涯消息。況更是雨瀟瀟﹐千里寸心相憶。不識紗窗淅瀝。也不是﹑春宵玉階頻滴。數著檐牙﹐�﹝左木右廉﹐楓注﹕疑爲簾的異體字。﹞外枕邊咫尺。郎當數聲鈴語﹐怎偏教分明﹐聽出玉漏盡﹐又淒淒墻下蟋蟀。19奪錦標﹟荊沙登輪舟月嶺髙空﹐羅洲澹遠﹐劃斷荊南秋影。不用蒲帆桂楫﹐星馭風馳﹐火輪雷迸。看江船滚滚﹐早飛過湘湖如鏡。恨靑山到眼﹐須臾也佀平陵萍梗。悵望碧天夜迥。蠏港漁汀﹐點綴武昌佳勝。試問當年黃鶴﹐人去樓空﹐劫灰猶冷。剩墟煙一角﹐又消息梧桐金井。正還家好夢﹐水驛千程俄頃。20陌上花﹟憶別灞橋兩岸春風﹐愁損少年羈旅。嶽色河聲﹐寂寞晉雲秦雨。夢回枕上雞初唱﹐誤記當時人語。佀香朝曉起﹐料量花事﹐綠窗朱戶。捲珠簾﹐寄與流鶯囑付。謝卻髙陽儔侶。取次追歡﹐生恐這番遲誤。果然便有分離候﹐野館荒郵塵土。問車兒帶得愁來﹐千里送他歸否。21歸國謠慵起。卅六癡夗春夢裏。畫中人面誰比。步搖金鳳觜。芳心肎隨流水。水流通遠沚。靈鼉幽恨難遞。無憀題繭紙。22搗練子鵝毳被﹐病時燻。消瘦蔥根又幾分。階下唾餘新著翠﹐算應無計可相聞。23調笑令花片。花片。飛近美人深院。香朝梳洗春寒。坐數落英孏還。還孏。還孏。寂寞珠鈿玉燕。24陂塘柳恨悤悤﹑好春拋卻﹐海棠階下風軟。朝來妝罷嬌無那﹐正是雪消云暖。簾不捲。要錄曲屏風﹐深閉無人見。情柔意婉。說玉燕長畱﹐金鵝久炷﹐豈料聚時淺。長亭畔。漢代離宮別館。今番唫眺都孏。旅愁堆放眉尖上﹐鎭日易凝�﹝左邊是嘆的右半部﹐右邊爲鳥。楓注﹕疑爲難的異體字。﹞散。怕看灞橋柳﹐靑靑滿地憑誰管。淒涼到晚。又兜上心來﹐落花芳艸﹐客去鳳城遠。25竹香子﹟旅思枕上五更風勁。雪上歸鴻爪印。寒原衰艸日如霜﹐不信花朝近。才下馬嵬坡﹐又過扶風鎭。筍輿都道昨朝輕﹐輦了新愁恨。26眼波媚﹟別憶纏綿碧玉破瓜年。嬌小謝華鉛。入伊心裏﹐非關酒後﹐卽在愁邊。分明彊笑難拋卻﹐消息透人前。黏泥帶絮﹐思量解脫﹐欲叩臞禪。27臨江仙絲雨低迷迷古道﹐朝來分外淒淸。遙山兀自不分明。云連雙鳳驛﹐煙鎖內江城。悵望錦官親捨遠﹐蕅華露濕秋晴。敂舷搔首計歸程。寂寞沙岸上﹐無數雁行橫。28賣花聲五載賦遊仙。玉宇瓊天。小憐情緒獨纏綿。堪笑當時眞孟浪﹐判袂飄然。再到鳳城邊。蘅夢歬緣。檀心兀自苦�﹝左邊是嘆的右半部﹐右邊爲鳥。楓注﹕疑爲難的異體字。﹞捐。靑豆深房花事過﹐杜牧當秊。29蝶戀花淥水蒲颿波佀綺。望斷江波﹐魂斷江南地。城影分明花影避。當時情事卿應記。蠡殼短窗深院裏。猛犬當門﹐可許昆侖至。寂寞東風知也未。銷凝天上人間意。30雨中花慢渺渺情天﹐茫茫恨海﹐無端劃出江州。正斷雲墮岸﹐殘月窺舟。已是尋春黯澹﹐怎教拋去離憂。多應�﹝左冉右阝﹐楓注﹕疑爲那的異體字。﹞夜和鞋﹐一夢兜上心頭。遲遲黃犬﹐杳杳靑鸞﹐明知書札�﹝左邊是嘆的右半部﹐右邊爲鳥。楓注﹕疑爲難的異體字。﹞投。爭柰向﹑悠悠推卻﹐思更悠悠。縱自情忘楚玉﹐偏疑意惹吳鉤。盈盈一水相連﹐底事隔限鴻溝。31沁園春疑病疑癡﹐小撇還來﹐將行又慵。柰沈沈夜柝﹐者番愁客﹐瀟瀟暮雨﹐幾徧撩儂。客少黃衫﹐人無力士﹐心有靈犀一點通。知何佀﹐佀令狐樓畔﹐楊素堂東。悤悤夢也難逢。又豈料釵鈿誓竟空。幸情絲未斷﹐仙源可訪﹐非惟我念﹐更有人同。地老天荒﹐海枯石爛﹐共在情天浩渺中。渝歌裏﹐有柔腸兒女﹐俠骨英雄。32過龍門﹟與方篠泉太守同題宜春苑圖紅艷鬥芳妍。斜貼花鈿。宜春閣子桂堂前。小袖禿襟金鳳勒﹐十二華年。嬌面最嫣然。低嚲香肩。阿誰催逐祖生鞭。只恐方回腸斷處﹐誤了仙源。33南歌子﹟同余吾太史題美人冊子寶髻三三夜﹐蘭襟九九辰。盛時梳裹一番新。只恐仙風吹去掌中身。繡被焚香孏﹐春鐙夢裏頻。十三模樣慣含嚬。不及猧奴猶得蹔時親。34臨江仙﹟蘇惠錦上回文機上淚﹐行行織入香羅。織成寄與竇連波。遙知蘭閣畔﹐猶自蹙雙蛾。儂有艷情無艷福﹐盤中一曲愁多。蛾眉生肎讓人何。累他銀燭下﹐和淚細唫哦。35虞美人春人佀挾冰霜气。粉黛輸姿媚。夷光合是可人兒。惟有春愁展轉不能移。一樣苕華須護惜。恁是芳心窄。好畱顏色付東君。不許夢中飛去便爲云。36如夢令﹟同張竺蓀農部泛舟遊惠山桂槳曼回云鏁。藕腕黏雲朵。汲取惠山泉﹐埽葉徐烹槐火。釵嚲。釵嚲。墖外垂楊仙舸。37思佳客翠�﹝外衣內由﹞蟬鬟碧玉簪﹐妥娘十四入瑤林。咽殘麼鳳音猶歰﹐搥碎靈鼉恨轉深。情脈脈﹐夜沈沈。蛟綃行帳繡芙衾。薰籠喜爇三分煗﹐藥褁疇醫一寸心。38減字木蘭花﹟葉伯瞿屬題孟昶行宮圖用永安宮苑。落盡嬌英春不管。粉和新圖。盪取龍舟入範湖。紅枝春鬧。玉殿傳呼妃子到。秀骨珊珊。合向瑤臺月下看。39生查子蘭橈始迓春﹐馥鬱千林翠。春去不回頭﹐沒个畱春計。夢中猶作云﹐醒覺腰圍細。何處可拋愁﹐少个人兒替。40踏莎行﹟納溪懷眉山何筠登椎髻鴻妻﹐蓬頭霸子。全家都上湘船尾。眠云石畔乳巖靑﹐少彭峯下炊煙紫。系馬斜陽﹐浴漚逝水。山城斗大排疏齒。風流何遜晚來無﹐隴頭消息春歸矣。41貂裘換酒魚津憶雷南溪﹐愴然不懌﹐惟念丁冬玉珮﹐銷倚樓看鏡之褱﹔皎潔江梅﹐寄尋壑經邱之志。曾幾何時﹐忽焉�﹝上艸下靈﹞落﹐翦燭賦此﹐心忉怛者久之。半載魚津路。認前番衝煙六槳﹐舊句畱處。華屋山邱同轉眴﹐怕過西州門戶。算免了蠻云辛苦。卻又無家尋弟妹﹐更回思官閣簾垂暮。聽幾點﹐荔支雨。悤悤暗送年華去。依然是龍騰浪湧﹐隼翻濤怒。綠鬢銅章今已渺﹐來問循良治譜。剩落寞數行歸鷺。有子偏遺彭澤恨﹐只淒涼一曲盤中訴。身後罅﹐天難補。42鳳凰臺上憶吹簫龍目旁生﹐荔支側挺﹐�﹝上棘下火﹞溪秋雨官齋。記鬧紅單舸﹐暗綠叢臺。算只鴻妻霸子﹐相攜向茫茫天涯。句畱住煙漫滯柳﹐露冷妨苔。重來試尋夢影﹐已不見雅奴躞蹀。香街悵桃根桃葉﹐盡付塵埋。又況悤悤﹐解佩鳴珂去﹐墜粉遺釵。空添了靑禽傳語﹐一段離褱。43點絳唇﹟月波驛萬頃蒼茫﹐長空落盡秋華影。衝煙歸艇。古驛孤帆迥。來是初三﹐去日滄江暝。衣裳冷。漂零萍梗。鄕�﹝上宀﹐下左爿右夢﹐楓注﹕疑爲夢的異體字。﹞和愁省。44桃源憶故人﹟碧水舟山墖頂見易實甫﹑於晦若諸君題名靑袍碧水丹山客﹐題徧臨江幽石。細認當時行迹。有篆書盈尺。廿年浪把虛名擲。散落淸訇崖壁。還按旗亭歌拍﹐入峽謳羌笛。45祝英臺近﹟感舊﹐用靜志居琴趣韻隔屏山天樣遠。六角合歡扇。坐聽淸泉﹐鎭日自忘倦。縱看翠篠娟娟﹐紅蕖冉冉。總難覓雕梁春燕。淚痕泫。便教樓是人非﹐沈沈漏三點。十二重闌﹐錄曲也尋徧。生憎天壤王郎﹐無憑詹尹﹐盡一任情絲飛捲。46暗香柔絲釣艇﹐占翠藤洞壑﹐綠簔煙雨。蓼葉重厓﹐騃女癡兒閒自語。坐看波騰浪湧﹐溯流柁灘聲如虎。危累卵一發千鈞﹐性命系炊許。編戶。爾與汝。正米豆熟時﹐挈魚歸去。伯歌季舞。黃犢徐徐下平楚。惆悵天涯旅客﹐鄕夢醒數聲歸艣。行更住。問此夕斷魂何處。47滿江紅﹟懷呂山農﹐用曹倦圃先生錢塘觀潮韻無著天親﹐植品在瑤林仙闕。三十載﹑楞嚴一卷﹐幾莖華發。環堵蕭然繩檢外﹐甕頭酒熟生香發。問何時﹑早趁五湖舟﹐歸吳越。衝煙艇﹐寒江雪。斷虹棹﹐瀟湘月。只維摩居士﹐往來淸絕。衣上黃塵京洛�﹝上宀﹐下左爿右夢﹐楓注﹕疑爲夢的異體字。﹞﹐蒲團枯坐雄心歇。任庸夫﹑讒謗未能降﹐淩霄節。48虞美人孤舟曉過叉魚子。雪浪排空起。英雄到此黯魂銷。二百三灘惟有此灘髙。也知天意憐傾覆。失足誰能救。霎時萬念盡銷沈。剗卻人間無數不平心。49金縷曲﹟得王楘丞舍人書﹐用李良年徵君畣朱十韻幾共燕臺醉。記年時悤悤判袂﹐一肩行李。漂泊長安疇知己﹐況向蠻江天際。感爾日瑯玕緘寄。換取金龜雙耳熱﹐只四明狂客稱同輩。聞屐齒﹐跫然喜。天涯黯澹容憔悴。正相如成都落魄﹐鷫鸘裘敝。鵝管調銀書細字﹐心事淒涼而已。恁蕭育杜陵男子。肝膽照人堅宿諾﹐指秋波並澄滄浪水。多少恨﹐且休矣。50水調歌頭﹟懷馬芰珊﹑秦書南晴雪鳳州柳﹐細雨劍門山。經過千疊修棧﹐衣袂塞云寒。北客鳶肩火色﹐南士風流旖旎﹐連轡向長安。烏帽蹇驢去﹐落日射潼關。橫街側﹐鐙如豆﹐伴臞禪。更番翔集何事﹐孤雁鍛霜翰。一則香燻左掖﹐一則魂歸白下﹐生死兩悠然。消息已茫渺﹐相見又何年。51醉太平﹟讀吳梅村王郎曲有感柘枝一聲。長安半城。五陵年少甘心﹐爲王郎目成。眼波水淸。臉波斷橫。憑他幡綽昆侖﹐舞婆羅法門。52憶蘿月小樓風定。悄地尋蘿逕。爲�﹝外廠內互﹞背人添別恨。攪繞个儂方寸。擁衾獨睡多時。含情佀惱還癡。百計相探不語﹐低頭兀自漣洟。53應天長﹟用六一翁體靑荷一葉開妝鏡。蟬鬢燕釵慵未整。鑪香燼﹐閒庭靜。鈴語丁冬風不定。夙酲剛乍醒。遙憶邊關愁損﹐昨夜�﹝上宀﹐下左爿右夢﹐楓注﹕疑爲夢的異體字。﹞魂飛迸。見天山月影。54鎖窗寒﹟嘉州用梅谿體岸柳扶煙﹐谿魚煮雨﹐水天新淥。龍遊小縣﹐地勢曼迥巴蜀。瀉長空烏尢墖邊﹐亂流競赴涪亭足。正鏁窗慵起﹐夢魂難到﹐野漚沙鹿。投宿。江城曲。看媚眼波橫﹐蛾眉峯蹙。悠悠往事﹐此意分明傾屬。悵參差宵深露零﹐擷來荳蔻香盈掬。數歸期暗想燈前卜徧鸞釵玉。55漁家傲作客他鄕饒別意。經過瘦馬龍遊地。風景不同人語異。鷺鷥起。小橋流水墟煙裏。南北東西行萬里。野翁髙臥柴門閉。孤館夜深愁不寐。漂零計。綠槽檀板靑衫淚。56長相思﹟眉州蘇祠覩丰碑﹐敂祠堂。族譜亭邊淥竹長。三蘇性字香。水泱泱﹐山蒼蒼。贏得峨眉是故鄕。日斜紗縠行。57天香﹟懷顧子遠丈張祿過秦﹐陸機入洛﹐名賢別有聲價。幾綻烏皮﹐堂開背郭﹐老客成都官舍。蜀桐淸越﹐任譜徧西園亭榭。小墨池邊雪霽﹐養云窠外霜夜。少陵幾時歸也。看悤悤歲終﹐祈蠟嚴武﹐旌幢枉訪﹐不須迎迓。小隊花間立馬。還憶否天涯苦唫者﹐熊耳山前﹐峨眉峯下。58憶秦娥住住住了何曾住。含情臨去。遲遲未肎行。花鈿約指重重寄。叩叩潛通意。何時消得阿儂一段癡。59白薴﹟懷何種薌丈過眉山駐鞭﹐弭悵懷遺老。嶙嶙灑脫﹐尙憶髙賢淸�﹝左豸右貝﹐楓注﹕疑爲貌的異體字。﹞。記當筵一篇﹐鐙賦賞音蚤。對客彊揮毫﹐看下筆行行稱好。金華殿中﹐許著詞人溫嶠。不數佗舊家﹐王謝諸年少。誰料。韶光轉眴﹐杖履蕭條。琴樽寂寞﹐殘墨零縑都杳。有玉樹三株﹐父書能校。爛羊都尉說牧豕﹐公卿盈盈休道。倘使先生﹐化鶴歸來﹐相逢應笑。貧賤依然﹐涉歷風霜飽。60河滿子昨歲今宵月滿﹐千門萬戶皆春。寶馬香車追逐處﹐五陵年少如雲。猛聽一聲去也﹐低頭彊拭啼痕。61又五嶺重山疊嶂﹐明河月暗星疏。不管玉關多少路。商量欲共徵車﹐再過黃公壚畔﹐崔徽風�﹝左豸右貝﹐楓注﹕疑爲貌的異體字。﹞應無。62百字令﹟成都懷古雄都巴蜀﹐憶三分疆土﹐歷朝人物。巫峽波濤東去險﹐北有劍門雙壁。花市春風﹐錦官秋雨﹐淸絕峨眉雪。大江嗚咽﹐銷磨無數英傑。落寞望帝魂歸﹐杜鵑喚罷﹐池上夫容發。躍馬臥龍千古恨﹐說恁吳吞魏滅。白帝城邊﹐永安宮外﹐白了山僧發。只應詞客﹐登樓長嘯明月。63瑞龍唫翠螺展。曾照暮雨篝鐙﹐寒機宵半。誰知韻授慈幃﹐經傳鼻祖﹐隙駒飛電。盛壇坫。老輩凋零﹐空憶鵝笙鳳琯。愁看燕子歸來﹐桃花落盡﹐懊人春晚。幾度聲尋譜按。柳眠梅綻﹐東風乍碾。猶記卯酒頻斟﹐煙冥人散。奇情綺語﹐好夢和云捲。更休問月明杜曲﹐霜鋪伊闕﹐流水華淸苑。布帆南去﹐亂雅啼徹﹐路阻珠江岸。取次卅年﹐秋心淒惋。都教吹入﹐龍吟羌管。64貂裘換酒﹟題陳衡山梧月山館圖雨霽月銜﹐月洗秋郊﹐綠陰如罥﹐菭痕黏屐。小舸黔江雙槳下﹐山館羅含舊宅。天不許﹐竟耽泉石。正好著書簾影窣﹐泛滄溟遠作浮槎客。看空闊水雲色。奇編海外搜遺籍。有多少漢唐罕覯﹐瀛寰妙墨。曩歲題衿聯軾轍﹐弟五才名尢藉。翦窗燭又同瑤席。回首孤鴻尋爪印﹐據槁梧漫擲劉蕡策﹐歌楚些澹將夕。65金縷曲﹟春雨小樓﹐落花滿地﹐戚然感賦又是愁時節。盡聲聲蕓窗﹐鄕�﹝上宀﹐下左爿右夢﹐楓注﹕疑爲夢的異體字。﹞被伊驚撇。乍覩輕痕蝸篆碧﹐又聽護花鈴歇。更延佇蘭懷芳潔。不受俗塵些子涴。喜垂楊繡陌花如雪。中著个﹐定香室。空階點滴畱春澤。祝他生落紅再綰﹐鴛盟還疊。潤粉澆珠經拂拭﹐苦向東皇訴說。說都是鶯殘燕缺。知道明朝春欲去﹐便慵擡睡眼看明月。判一夜﹐小樓徹。66摸魚兒﹟春陰兩三番烘雲托雨﹐消磨春抽如許。畱來香篆靑�﹝左木右廉﹐楓注﹕疑爲簾的異體字。﹞�﹝外廠內互﹞﹐不負探春俊侶。遮莫誤。慣領略海棠天气朝還暮。深宵容與。問蜨粉捎余﹐燕脂銷後﹐花信在何處。綠艸章奏﹐只爲靈蕓乞取。移人悄影凝注。虛廊步屧伊偏重﹐獨立月華庭宇。勞睠顧。看過了春分﹐暗裏淸明度。河邊遠樹。有澹澹樓臺﹐疏疏籬落﹐隱隱水楊路。67法曲現仙音﹟擬艸窗鳷鵲樓深﹐喜蛛鍼巧﹐銀蠟夜燒紅淺。綺閣更籌﹐水窗裙衩﹐淒涼个儂雲散。憶星斗髙寒處﹐盈盈媚秋晚。舊情黯。問春風幾番吹�﹝上宀﹐下左爿右夢﹐楓注﹕疑爲夢的異體字。﹞應記得當時墜釵遺鈿。一片別離愁﹐眺埜岸蒼煙平遠。潛自銷魂﹐對芙蓉斜照淚滿。只郵亭千里﹐重寄蕭憀幽怨。68醉蓬萊﹟秋意﹐次韻濤同年迓西風蘅杜。櫳葉初飛﹐岫云徐度。雁過平沙﹐又湘江何處。曉露瀼瀼﹐遠山眉黛﹐聊續離人句。客�﹝上宀﹐下左爿右夢﹐楓注﹕疑爲夢的異體字。﹞如塵﹐客懷如�﹝上宀﹐下左爿右夢﹐楓注﹕疑爲夢的異體字。﹞﹐將迎還拒。薄暝欺蘤﹐芳菭齒印﹐冷了金鵝﹐睡痕堪妒。響屧廊空﹐誰寄儂心去。一院秋陰﹐一池秋水﹐更一�﹝左木右廉﹐楓注﹕疑爲簾的異體字。﹞秋雨。寫向銀箋﹐不知消得﹐幾多愁緒。69髙陽臺﹟竹畦淸�﹝左言﹐右邊上氏下口﹐楓注﹕疑爲話的異體字。﹞圖雪爪塵空﹐巢痕夢冷﹐秋齋最苦懷人。種徧瑯玕﹐淸陰一角芳鄰。近時怕認春明路﹐對卥風滿目愁氛。聽吹來一晌﹐蕭蕭綠黯疏筠。天涯朋舊偕情�﹝左言﹐右邊上氏下口﹐楓注﹕疑爲話的異體字。﹞﹐看篆煙同裊﹐佳茗同溫。寫入新圖﹐分明朗月前身。眼中無限滄桒感﹐待佗年齒印重尋。且今朝埜坐修篁﹐索句籬根。70滿江紅庚子八月之變﹐九衢灰燼﹐故家園林悉付一炬。因憶嵩文恪半畝園﹐曩時書畫泉石之勝而名臣風度﹐略分論交﹐廣內傳經﹐雙鬢問字﹐此景恍然在目。因以平韻白石翁長調﹐攄此感嘅﹐不禁山邱華屋之憾矣。滚滚黃塵﹐曾小住波亭月廊。猶記得洞簫韻好﹐秋淸夜長。風過伽藍山石皺﹐云回密蔭水蘅涼。傍宮槐鐙火下層城﹐縈建章。東方白﹐驚曙光。雙丫髻﹐七寶妝。有伏書傳女﹐轅詩授匡。瞥眼繁華如�﹝上宀﹐下左爿右夢﹐楓注﹕疑爲夢的異體字。﹞裏﹐濤翻橫海太荒唐。憶憐才昔日杜司農﹐經十霜。71采桑子﹟憶鯨庵太史新都一段江離字﹐雁厺瀟湘。人去瀟湘。今夜湖舩住�﹝左冉右阝﹐楓注﹕疑爲那的異體字。﹞方。三秋同抱憂時志﹐說辦歸裝。竟辦歸裝。到得長沙舊艸堂。72前調﹟君在新都曾題螿語齋額寒螿唫徹官書歇﹐一片雲孤。一片雲孤。不是湘湖是桂湖。瑯瑯寄我相思句﹐月與人俱。月與人俱。風送秋颿十幅蒲。73臨江仙六曲闌干窗外語﹐小廔漏點催殘。重幃角枕五更寒。相逢成一笑﹐不語亦相關。最是湔裠人去後﹐無憀長憶春山。蕓箋小字寄應難。遙知唫又斷﹐幽恨上眉彎。74賀新年﹟爲李仲壺駕部題空谷自馨圖萬彙爭儇媚。自當時三閭去後﹐無人結佩。記取金閨滋九畹﹐曾與素心相對。和露種馨香未墜。一卷離騷才注罷﹐縱當門也要勤澆漑。羞叢伍﹐閒蕭艾。那知天意容顦顇。任幾番摧燒拉雜﹐許多顚沛。惟有孤芳難采擷﹐脈脈自開石背。看搖落霜天冷晦。品量羣芳誰弟一﹐有靈芬超出羣芳外。思空谷﹐寄深慨。

題辭夜泊涪州﹐懷玉津師並題天倪閣詞弟子趙熙再拜夜雪天倪閣﹐槑花涪上翁。曾陪尊酒綠﹐極眺晚霞紅。江海三年別﹐乾坤萬事空。移官眘吟幘﹐中澤有哀鴻。

後跋昔儀徵阮文達公撫浙日﹐選宋人詞之勰於音律者﹐命伶官譜工尺歌之﹐不能諧﹐淩教授仲子廷堪言﹐古樂與今樂中間尙隔燕樂一關﹐古雅樂以琴﹐燕樂以琵琶﹐今俗樂以三弦。琴之幺弦卽琵琶之大弦﹐三弦又卽琵琶四弦而去其弟一弦﹐由古及今﹐弦遞小﹐聲亦遞髙﹐其間遞隔二韻﹐如琵琶用工字﹐三弦用上字調是也。今以俗樂工尺合宋詞﹐宜其扞格﹐以燕樂合唐宋人詞﹐斯葉矣。讀玉津居士詞﹐益信淩君燕樂考原之義﹐因悟毛西河以唐寧王宮中玉笛譜工尺推古樂是猶未知雅樂與燕樂之間耳。辛丑十有一月望。旌徳姻年愚姪呂賢楫謹跋於蓉城之噉蔗廬。《天倪閣詞》終

