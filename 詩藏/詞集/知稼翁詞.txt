知稼翁詞黃公度

點絳唇夜寒江淨山含斗。起來搔首。梅影橫窗瘦。好个霜天﹐閒卻傳杯手。君知否。亂鴉啼後。歸思濃如酒。」公時在泉南簽幕﹐依韻作此送之。又有送汪內翰移鎭宣城長篇﹐見集中。比有《能攺齋漫錄》載汪在翰苑﹐婁致言者﹐嘗作「點絳唇」云云。最末句﹐「晚鴉啼後﹐歸夢濃如酒。」或問曰「歸夢濃如酒﹐何以在晚鴉啼後﹖」汪曰「無柰這一隊畜生何。」不惟事失其實﹐而攺竄二字﹐殊乖本義。嫩綠嬌紅﹐砌成別恨千千斗。短亭回首。不是緣春瘦。一曲陽關﹐杯送纖纖手。還知否。鳳池歸後。無路陪尊酒。千秋歲﹝賀莆守汪待舉懷忠生日﹐汪報政將歸﹐因以送之﹞鬱蔥佳气。天降麒麟瑞。回首處﹐江城外。一麾遺愛在﹐萬口歡聲沸。人乍遠﹐危樓目斷天無際。五馬徘徊地。春色隨歸旆。壽水綠﹐壺山翠。風輕香篆直﹐日暖歌喉脆。椒觴舉﹐人人盡祝千秋歲。菩薩蠻﹝公時在泉幕﹐有懷汪彥章而作。以當路多忌﹐故托玉人以見意。﹞髙樓目斷南來翼。玉人依舊無消息。愁緒促眉端。不隨衣帶寬。萋萋天外艸。何處春歸早。無語憑欄桿。竹聲生暮寒。靑玉案之。及泉幕任滿﹐始以故事召赴行在﹐公𨿽知非當路意﹐而迫於君命﹐不敢俟駕﹐故寓意此詞。道過分水嶺﹐復題詩云「誰知不作多時別。」又題崇安驛詩云「睡美生習曉色催。」皆此意也。旣而罷歸﹐離臨安有詞云「湖上送殘春﹐已負別時歸約。」則公之去就﹐蓋蚤定矣。鄰雞不管離懷苦。又還是﹑催人去。回首髙城音信阻。霜橋月館﹐水村煙市﹐總是思君處。裛殘別袖燕支雨。謾畱得﹑愁千縷。欲倩歸鴻分付與。鴻飛不住。倚欄無語。獨立長天暮。卜算子﹝公赴召命道過延平﹐郡宴有歌妓﹐追誦舊事﹐卽席賦此。﹞寒透小窗紗﹐漏斷人初醒。翡翠屏間拾落釵﹐背立殘釭影。欲去更踟躕﹐離恨終難整。隴首流泉不忍聞﹐月落雙溪冷。好事近公嘗貽書臺官﹐欲著私史以謗時政。蓋公之在泉幕也﹐嘗有啟賀李侍禦文會云「𨿽莫陪賓客後塵﹐爲大廈之賀﹐固將續山林野史﹐記朝陽之鳴。」因是罷歸。將離臨安﹐作此詞﹐所謂故園桃李﹐蓋指二侍兒也。湖上送殘春﹐已負別時歸約。好在故園桃李﹐爲誰開誰落。還家應是荔支天﹐浮蟻要人酌。莫把舞裙歌扇﹐便等閒拋卻。菩薩蠻時﹐嘗出以侑觴。洪丞相適景伯爲賦「眼兒媚」詞云「瀛仙好客過當時。錦幌出蛾眉。體輕飛燕﹐歌欺樊素﹐壓盡芳菲。花前一盼嫣然媚。灩灩舉金卮。斷腸狂客﹐只愁徑醉﹐銀漏催歸。」倩倩先公而卒﹐四印居士有悼侍兒倩倩詩﹐其一曰「蘭質蕙心何所在﹐風魂云魄去難招。子規叫斷黃昏月﹐疑是佳人恨未消。」其二曰「含怨銜辛情脈脈﹐家人彊遣試春衫。也知不作堅牢玉﹐只向人間三十三。」四印於公爲兄行﹐名泳﹐字宋永﹐徽廟時以童子召見﹐賜五經及第﹐官止郢州通守。眉尖早識愁滋味。嬌羞未解論心事。試問憶人不。無言但點頭。嗔人歸不早。故把金杯惱。醉看舞時腰。還如舊日嬌。卜算子第。有和章云「不忍更回頭﹐別淚多於雨。肺腑相看四十秋﹐奚止朝朝暮暮。何事值花時﹐又是匆匆去。過了陽關更向西﹐總是思兄處。」薄宦各東西﹐往事隨風雨。先自離歌不忍聞﹐又何況﹑春將暮。愁共落花多﹐人逐徵鴻去。君向瀟湘我向秦﹐後會知何處。眼兒媚羊﹐嘗遺示梅詞。公依韻和之。初公被召命而西過分水嶺﹐有詩云「嗚咽泉流萬仞峯﹐斷腸從此各西東。誰知不作多時別﹐依舊相逢滄海中。」及公遭謗歸莆﹐趙丞相鼎先已謫居潮陽﹐讒者傅會其說﹐謂公此詩指趙而言﹐將不久復偕還中都也。秦益公愈怒﹐至以嶺南荒惡之地處之﹐此詞蓋以自況也。一枝雪裏冷光浮。空自許淸流。如今憔悴﹐蠻煙瘴雨﹐誰肯尋搜。昔年曾共孤芳醉﹐爭插玉釵頭。天涯幸有﹐惜花人在﹐杯酒相酬。朝中措幽香冷艷綴疏枝。橫影臥霜溪。淸楚渾如南郭﹐孤髙勝似東籬。歲寒風味﹐黃花盡處﹐密雪飛時。不比三春桃李﹐芳菲急在人知。朝中措爾黃髮﹐欲三壽之作朋﹔遺我綠琴﹐顧雙金之何報。」嘗邀公至五羊﹐特爲開宴﹐令洪丞相適代爲樂語云「云外神仙﹐何拘弱水。海隅老稚﹐始識魁星。」又寄調「臨江仙」以侑觴云「北斗南頭云送喜﹐人間快睹魁星。向來平步到蓬瀛。如何天上客﹐來佐海邊城。方伯娛賓香作穗﹐風隨歌扇涼生。且須灩灩引瑤觥。十年遲鳳沼﹐萬里寄鵬程。」及髙要倅滿﹐權帥置酒﹐令洪內相景盧邁作樂語﹐有云「三山宮闕﹐早窺云外之遊﹔五嶺煙花﹐行送日邊之去。小駐南州之別業﹐肯臨東道之初筵。」時二洪疊居帥幕下﹐又云「欲遠方歆艷於大名﹐故髙會勤渠於縟禮。」洪時攝帥司機宜。玄冥司柄﹐雪敷南畝之丰登﹔庚嶺生輝﹐梅報東君之消息。當一陽之來復﹐慶維嶽之降神。某官節瑩冰霜﹐家傳淸白。遐荒艸木之細﹐皆知威名﹔調和鼎鼐之功﹐終歸妙手。願乘谷旦﹐卽奉芝函。某望啟戟以趨風﹐適桑蓬之紀瑞。自惟弱植﹐方沾雨露之深恩﹔彊綴蕪辭﹐用祝椿松之遐算。敢靳采覽﹐第切兢惶。屑瑤飄絮滿層空。人在廣寒宮。已覺樓臺攺觀﹐漸看桃李春融。一城和气﹐賓筵不夜﹐舞態回風。正是爲霖手段﹐南來先做年丰。一翦梅冷艷幽香冰玉姿。占斷孤髙﹐壓盡芳菲。東君先暖向南枝。要使天涯﹐管領春歸。不受人間鶯蝶知。長是年年﹐雪約霜期。嫣然一笑百花遲。調鼎行看﹐結子黃時。滿庭芳其一曰﹐淸樾才十畝﹐炎陬別一天。華堂依怪石﹐老木插飛煙。長夏絕無暑﹐乘風幾欲仙。心閒境自勝﹐底處覓林泉。其二曰﹐意得壺觴外﹐心淸杖屨間。簿書休吏早﹐花鳥向人閒。舊隱在何許﹐倦遊殊未還。天涯賴有此﹐退食一開顏。和者甚多一徑叉分﹐三亭鼎峙﹐小園別是淸幽。曲闌低檻﹐春色四時畱。怪石參差臥虎﹐長松偃蹇BB48虯。攜筇晚﹐風來萬里﹐冷撼一天秋。優遊。銷永晝﹐琴尊左右﹐賓主風流。且偸閒﹐不妨身在南州。故國歸帆隱隱﹐西昆往事悠悠。都休問﹐金釵十二﹐滿酌聽輕謳。浣溪沙﹝時在西園偶成﹞風送淸香過短墻。煙籠晚色近修篁。夕陽樓外角聲長。欲去還畱無限思﹐輕勻淡抹不成妝。一尊相對月生涼。滿庭芳章守三詠﹐所謂包公堂﹑淸心堂﹑披雲樓﹐詩見集中。熊羆入夢﹐當重九之佳辰﹔賢哲間生﹐符半千之休運。弧桑紀瑞﹐籬菊泛金。輒敢取艸木之微﹐以上配君子之徳。𨿽詞無作者之妙﹐而意得詩人之遺。式殫卑悰﹐仰祝遐壽。楓嶺搖丹﹐梧階飄冷﹐一天風露驚秋。數叢籬下﹐滴滴曉香浮。不趁桃紅李白﹐堪匹配﹑梅淡蘭幽。孤芳晚﹐狂蜂戲蝶﹐長負歲寒愁。年年﹐重九日﹐龍山髙會﹐彭澤淸流。向尊前一笑﹐未覺淹畱。況有甘滋玉鉉﹐佳名算﹑合在金甌。功成後﹐夕英飽餌﹐相伴赤松遊。

