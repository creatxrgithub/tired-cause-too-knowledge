

欽定四庫全書

集部十

蘆川詞

詞曲類一【詞集之屬】提要

【臣】等謹案蘆川詞一卷宋張元幹撰元幹有蘆川歸來集別著錄宋史藝文志載其詞二卷陳振孫書錄解題又載蘆川詞止一卷與此本合元幹以忠義自許因待制胡銓謫新州作賀新郎詞以送坐是除名考宋史胡銓傳其上書乞斬秦檜在戊午十一月則元幹除名自屬此時毛晉跋以爲辛酉者誤也又李綱疏諌和議亦在是年十一月綱斯時巳提舉洞霄宮元幹又有寄詞一闋此集以此二闋壓捲蓋有深意其詞慷慨悲涼數百年後尙想其抑塞磊落之气然其他作則多淸麗婉轉與秦觀周邦彥可以肩隨毛晉跋曰人稱其長於悲憤及讀花庵艸堂所選又極嫵秀之致可謂知言至稱其灑窓間惟稷雪句引毛詩疏爲證謂用字多有出處則其說似是而實非詞曲以本色爲最難不尙新僻之字亦不尙典重之字稷雪二字拈以入詞究爲別格未可以之立制也又捲內鶴衝天調本當作喜遷鶯晉乃注云向作喜遷鸎誤今攺作鶴衝天不知喜遷鶯之亦稱鶴衝天乃後人因韋莊喜遷鶯詞有爭看鶴衝天句而名調止四十七字元幹正用其體晉乃執後起之新名反以原名爲誤尢疏於考證矣今削去此注而附辧其舛謬於此乾隆四十六年正月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

蘆川詞

宋張元幹撰

賀新郎【送胡邦衡待制赴新州】

夢繞神州路悵秋風連營畫角故宮離黍底事昆侖傾砥柱九地黃流亂注聚萬落千村狐兔天意從來髙難問況人情老易悲難訴更南浦送君去涼生岸柳催殘暑耿斜河疎星澹月斷雲微度【一作雨】萬里江山知何處回首對牀夜語雁不到書成誰與目盡靑天懷今古肯兒曹恩怨相爾汝舉大白聽金縷

又【寄李伯紀丞相】

曵杖危樓去鬥垂天滄波萬頃月流煙渚埽盡浮雲風不定未放扁舟夜渡宿雁落寒蘆深處悵望闗河空弔影正人間鼻息鳴鼉鼓誰伴我醉中舞十年一夢揚州路倚髙寒愁生故國气淩風雨要斬樓蘭三尺劍遺恨琵琶舊語謾暗澀銅華【澀一作拭】塵土喚取謫仙平章看過苕溪尙許垂綸否風浩蕩欲飛【一作輕】舉

滿江紅【自豫章阻風吳城山作或作春暮誤或誤入片玉集】

春水迷天桃花浪幾番風惡云乍起遠山遮盡晚風還作綠徧芳洲生杜若楚帆帶雨煙中落傍向來沙嘴共停橈傷飄泊寒猶在衾偏薄腸欲斷愁難著倚篷窗無寐引杯孤酌寒食淸明都過卻最憐輕負年時約想小樓終日望歸舟人如削

蘭陵王【春恨】

捲珠箔朝雨輕陰乍閣闌干外煙柳弄晴芳艸侵堦映紅藥東風妬花惡吹落梢頭嫩萼屏山掩沈水倦燻中酒心情怕杯勺尋思舊京洛正年少疎狂歌笑迷著障泥油壁催梳掠曾馳道同載上林攜手燈夜初過早共約又爭信漂泊寂寞念行樂甚粉淡衣襟音斷弦索瓊枝璧月春如昨悵別後華表那回雙鶴相思除是向醉裏蹔忘卻

又

綺霞散空碧畱晴向晚東風裏天气困人時節秋千閉深院簾旌翠波颭窗影殘紅一綫春光巧花臉柳腰勾引芳菲閙鸎燕閒愁費消遣想蛾綠輕暈鸞鑑新怨單衣欲試寒猶淺羞衾鳳空展塞鴻難托誰問潛寛舊帶眼念人似天遠迷戀畫堂宴看最樂王孫濃艷爭勸蘭膏寶篆春宵短擁檀板低唱玉杯重煗眾中先醉謾倚檻早夢見

念奴嬌

江天雨霽正露荷擎翠風槐搖綠試問秦樓今夜裏愁到防幹幾曲笑撚黃花重題紅葉無柰歸期促暮云千里桂花初綻寒玉有誰伴我淒涼除非分付與杯中醽醁水本無情山又逺回首煙波云朩夢繞西園魂飛南浦自古情難足舊遊何處落霞空映孤鶩

又【丁卯上已燕集葉尙書蕊香堂賞海棠卽席賦之】

蕋香深處逢上已生怕花飛紅雨萬防胭脂遮翠袖誰識黃昏凝佇燒燭呈妝傳杯繞檻莫放春歸去垂絲無語見人卻似羞妒修禊當時今日羣賢弦管裏英姿如許寶靨羅衣應未有許多陽臺神女气湧三山醉聽五鼓休更分今古壺中天地大家著意畱住

又【代洛濱次石林韻】

吳淞初冷記垂虹南望殘日西沈秋入靑防三萬頃蟾影吞盡湖陰玉斧爲誰冰輪如許宮闕想寒深人間奇觀古今豪士悲吟蒼弁丹頰仙翁淮山風露底曾賦幽尋老去專城仍好客時擁歌吹登臨坐揖龍江舉杯相屬桂子落波心一聲猿嘯醉來虛籟千林

又【題徐明叔海月吟笛圖】

秋風萬里湛銀潢淸影冰輪寒色八月靈槎乘興去織女機邊爲客山擁雞林江澄鴨綠四顧滄溟窄醉來橫吹數聲悲憤誰測飄蕩貝闕珠宮羣龍驚睡起馮夷波激雲气蒼茫吟歗處鼉吼鯨奔天黑回首當時蓬萊方丈好个歸消息而今圖畫謾教千甲傳得

又

寒綃素壁露華濃羣玉峯巒如洗明鏡池開秋水淨泠浸一天空翠荷芰波生菇蒲風動驚起魚龍戲山河影裏十分光照人世誰似老子癡頑胡牀欹坐自引壺觴醉醉裏悲歌歌未徹屋角烏飛星墜對影三人停杯一問誰解騎鯨意玉京何處翠樓空鏁十二

又【己卯中秋和陳丈少卿韻】

垂虹望極埽太虛纖翳明河翻雪一碧天光波萬頃湧出廣寒宮闕好事浮家不辭百里俱載如花頰琴髙雙鯉鼎來同醉孤絕浩蕩今夕風煙人間天上別似尋常月陶冶三髙千古恨賞我中秋淸節八十仙翁雅宜圖畫寫取橫江檝平生奇觀夢回猶竦毛髮

石州慢

寒水依痕春意漸回沙際煙闊溪梅晴照生香冷蕋數枝爭發天涯舊恨試看幾許消魂長亭門外山重疊不盡眼中靑是愁來時節情切畫樓深閉想見東風暗銷肌雪孤負枕前雲雨樽前花月心期切處更有多少淒涼殷勤畱與歸時說到得再相逢恰經年離別

又【己酉秋吳興舟中】

雨急雲飛瞥然驚散暮天涼月誰家疎柳低迷幾防流螢明滅夜帆風駛滿湖煙水蒼茫菇蒲零亂秋聲咽夢斷酒醒時倚危檣淸絕心折長庚光怒羣盜縱橫逆人猖獗欲挽天河一洗中原膏血兩宮何處塞垣祗隔長江唾壺空擊悲歌缺萬里想龍沙泣孤臣吳越

永遇樂【宿鷗盟軒】

月仄金盆江縈羅帶涼飈天際摩詰丹靑營丘平遠一望窮千里白鷗盟在黃粱夢破投老此心如水耿無眠披衣顧影乍聞繞堦絡緯百年倦客三生習气今古到頭誰是夜色蒼茫浮雲滅沒舉世方熟寐誰人著眼放神八極逸想寄塵寰外獨憑防雞鳴日上海山霧起

又【爲洛濱橫山作】

飛觀橫空眾山繞甸江面相照曲檻披風虛檐掛月據盡登臨要有時巾屨訪公良夜坐我半天林杪攬浮丘飄飄衣袂相與似遊蓬島主人勝度文章英妙合住北扉西沼何事十年風灑露沐不厭江山好曲屏端有吹簫人在同倚暮云淸曉乘除了人間寵辱付之一笑

八聲甘州【陪筠翁小酌橫山閣】

倚淩空飛觀展營丘臥軸恍移時漸微云點綴參橫斗轉野闊天垂艸樹縈回島嶼杳靄數峯低共一樽明月顧影爲誰俛仰乾坤今古正嫰涼生處濃露初霏據胡牀殘夜惟我與公知念老去風流未減見向來人物幾興衰身常健何妨遊戲莫問棲遲

又【西湖有感寄劉晞顏】

記當年共飲醉畫船搖碧罥花釵問蒼顏華髮煙簑雨笠何事重來看盡人情物態冷眼只堪咍賴有西湖在洗我塵埃夜久波光山色間淡妝濃抹冰鑑雲開東湖頭千丈江海兩崔嵬曉涼生荷香撲面灑天邊風露逼襟懷誰同賞通宵無寐斜月低回

水調歌頭【同徐師川泛太湖舟中作】

落景下靑嶂髙浪捲滄洲平生頗慣江海掀舞朩蘭舟百二山河空壯底事中原塵漲防亂幾時休澤畔行吟處天地一沙鷗想元龍猶髙臥百尺樓臨風酹酒堪笑談話覓封侯老去英雄不見惟與漁樵爲伴回首得無憂莫道三伏熱便是五湖秋

又【和薌林居士中秋】

閏餘有何好一歲兩中秋滕王髙閣曾醉月湧大江流今夜釣龍臺上還是當時逢閏佳句記英遊看山兼看月登閣復登樓別離久今古恨大刀頭老來常是淸夢宛在舊神州遐想薌林風味甕裏自傾春色不用貰貂裘笑我成何事搔首謾私憂

又【陪福帥防集口占以授官奴】

縹緲九重閣壯觀在人間涼飈乍起四圍晴黛入防幹已過中秋時候便是菊花重九爲壽一樽歡今古登髙意玉帳正淸閒引三巴連五嶺控百蠻元戎小隊舊遊曾記並龍山閩嶠尢寛南顧聞道天邊雨露持橐詔新頒且擁笙歌醉廊廟更徐還

又

平日幾經過重到更畱連黃塵烏帽覺來眼界忽醒然坐見如雲秋稼莫問雞虫得失鴻鵠下翩翩四海九州大何地著飛仙吸湖光吞蟾影倚天圓胸中萬頃空曠淸夜炯無眠要識世間閒處自有樽前深趣且唱釣魚船調鼎他年事妙手看烹鮮

又

雨斷翻驚浪山暝擁歸云麥秋天气聊泛徵棹泊江村不羨腰間金印卻愛吾廬髙枕無事閉柴門搔首煙波上老去任乾坤白綸巾玉麈尾一杯春性靈陶冶我輩猶要个中人莫變姓名吳市且向漁樵爭席與世共浮沈目送飛鴻去何用畫麒麟

又

露下菱歌遠螢傍藕花流臨溪堂上望中依舊柳邊洲晚暑冰肌沾汗新浴香綿撲粉湘簟月華浮長記開朱戶不寐待歸舟恍重來思往事攪離愁天涯何處未應容易此生休莫問吳霜點鬢細與蠻牋封恨相見轉綢繆雲雨陽臺夢河漢鵲橋秋

又【癸酉虎丘中秋】

萬里冰輪滿千丈玉盤浮廣寒宮殿西望湖海冷光流埽盡長空纖翳散亂疎林淸影風露迫人愁徐步行歌去危坐夜眠休問孤蓬緣底事苦淹畱倦遊回首向來云臥兩星周此夜此生長好明月明年何處歸興在南州老境一傖父異縣四中秋

又【贈汪秀才】

袖手看飛雪髙臥過殘冬飄然底事春到先我逐孤鴻挾取筆端風雨快寫胸中丘壑不肻下樊籠大笑了今古乘興便西東一樽酒知何處又相逢奴星結柳與君同送五家窮好是橘封千戶正恐樓髙百尺湖海有元龍目光在牛背馬耳射東風

又

今夕定何夕秋水滿東甌悲涼懷抱何事還倍去年愁萬里碧空如洗寒浸十分明月簾捲玉波流非是經年別一歲兩中秋坐中庭風露下冷颼颼素娥無語相對樽酒且遲畱琴罷不堪幽怨遙想三山影外人倚夜深樓矯首望霄漢雲海路悠悠

又【爲趙端禮作】

最樂賢王子今歲好中秋夜深珠履舉杯相屬盡名流宿雨乍開銀漢洗出玉蟾秋色人在廣寒遊浩蕩山河影偏照嶽陽樓露華濃君恩重判扶頭霓旌星節已隨絲管下皇州滿座燭光花艷笑罥烏巾同醉誰問負薪裘月轉檐牙曉髙枕更無憂

又【追和】

舉手釣鼇客削迹種侯重來吳防三伏行見五湖秋耳畔風波揺蕩身外功名飄忽何路射旄頭孤負男兒志悵望故園愁夢中原揮老淚徧南州元龍湖海豪气百尺臥髙樓短髮霜黏兩鬢淸夜盆傾一雨喜聽瓦鳴溝猶有壯心在付與百川流

又

放浪形骸外顦顇山澤臒倒冠落佩此心不待白髭須聊復脫身鵷鷺未暇先尋水竹矯首漢庭疏長夏啖丹荔兩紀傲閒居忽風飄連雨打向西湖藕花深處尙能同載麯生無聽子談天舌本澆我書空胸次醉臥踏冰壺畢竟淩煙像何似輞川圖

又【丁丑春與鐘離少翁張元鑑登垂虹】

拄策松江上舉酒酹三髙此生飄蕩往來身世兩徒勞長羨五湖煙艇好是秋風鱸鱠笠澤久蓬蒿想象英靈在千古傲雲濤俯滄波吞空曠恍神交解衣盤礡政須一笑屬奇曹洗盡人間塵土埽去胸中冰炭痛飲讀離騷縱有垂天翼何用釣連鼇

又【送呂居仁召赴行在所】

喪亂何時定星歷一周天干戈未戢悲吒河洛尙迍邅萬里兩宮無路政仰君王神武願數中興年吾道尊洙泗何暇議伊川呂公子三世相在淩煙詩名獨步焉用兒輩更毛箋好去承明讜論照映金狨帶穩恩與荔枝偏回首東山路池閣醉雙蓮

風流子【政和間遇延平雙谿閣落成席上賦】

飛觀揷雕梁慿虛起縹緲五云鄕對山滴翠嵐兩睂濃黛水分雙派滿眼波光曲闌外汀煙輕冉冉莎艸細茫茫無數釣舟最宜煙雨有如圖畫渾似瀟湘使君行樂處秦箏弄哀怨雲鬢分行心醉一缸春色滿座凝香有天涯倦客樽前回首聽徹伊州惱損柔腸不似碧潭雙劍猶解相將

魚遊春水

芳洲生蘋芷宿雨收晴浮煗翠煙光如洗幾片花飛點淚淸鏡空餘白髮添新恨誰傳紅綾寄溪漲岸痕浪吞沙尾老去情懷易醉十二闌干慵徧倚雙鳬人慣風流功名萬里夢想濃妝碧雲邊目斷孤帆夕陽裏何時送客更臨春水

寶鼎現【筠翁李似之作此詞見招因賦其事使歌之者想象風味如到山中】

山莊圖畫錦囊吟詠胸中丘壑年少日如虹豪气吐鳳詞華渾忘卻便袖手向巖前溪畔種滿煙梢霧籜想別墅平泉當時艸朩風流如昨瘦藤閒倚看鉏藥雙芒鞵雨後常著目送處飛鴻滅沒誰問蓬蒿爭燕雀乍霽月望松雲南渡短艇欹沙夜泊正萬里靑防千林虛籟從渠繒繳攜幼尙有筠丁誰防得人生行樂岸幘綸巾歸去深戶香迷翠幕恐未免上淩煙閣好在秋天鶚念小山叢桂今宵狂客不勝杯勺

祝英臺近

枕霞紅釵燕墜花露殢云髻粉淡香殘猶帶宿酲睡畫檐紅日三竿慵窺鸞鑑長是倚春風無力又經歲玉腕條脫輕松羞郎見顦顇何事秋來容易又分袂可堪疎雨梧桐空堦絡緯背人處偸彈珠淚

朝中措【次聰父防】

花陰如坐朩蘭船風露正娟娟翠蓋匝庭芳影靑蛟平地飛涎春撩狂興香迷痛飲中聖中賢攜取一枝同夢從他五夜如年

蝶戀花

窗暗窗明昏又曉百歲光陰老去難重少四十歸來猶賴早浮名浮利都經了時把靑銅閒自照華髮蒼顏一任傍人笑不防參禪並學道但知心下無煩惱

又

燕去鶯來春又到花落花開幾度池塘艸歌舞筵中人易老閉門打坐安閒好敗意常多如意少著甚來由入鬧尋煩惱千古是非渾忘了有時獨自掀髯笑

沁園春【紹興丁巳五月六夜夢與一道人對歌數曲遂成此詞】

神水華池汞鉛凝結虎龍往來問子前午後陽銷陰長自然鑪鼎何用安排靈寶門煙蘿眞境三日庚生兌戶開泥丸透盡周天火候平步仙堦蓬萊直上瑤臺看海變桑田飛暮埃念塵勞良苦流光易度明珠誰得白骨成堆位極人臣功髙今古總蹈危機吞禍胎爭如我辦靑鞵布襪雁蕩天臺

又

欹枕深軒散帙虛堂畏景屢移漸披襟臨水搘牀就月蓮香拂靣竹色侵衣壓玉爲醪折荷爲醆臥看銀潢星四垂人歸後任饑蟬自嘯宿鳥相依癡兒莫蹈危機悟三十九年都盡非任紆朱拖紫圍金佩玉靑錢流地白璧如坻富貴浮雲身名零露事事無心歸便歸秋風動正吳松月冷蒓長鱸肥

臨江仙【送王叔濟】

玉立淸標消晚暑胸中一段冰壺畫船歸去醉歌姝微云收未盡殘月炯如初鴛鷺行間催闊步秋來乘興鳬趨煩君爲我問西湖不知疎影畔許我結茅無

又【荼防有感】

鶯喚屏山驚睡起嬌多須要郎扶荼防斗帳罷燻鑪翠穿珠絡索香泛玉流蘇長記枕痕銷醉色日髙猶倦妝梳一枝春瘦想如初夢迷芳艸路望斷素鱗書

又【趙端禮重陽後日置酒坐上賦】

十日籬邊猶袖手天教冷地藏香王孫風味最難忘逃禪畱坐客度曲出宮妝判卻爲花今夜醉大家且泛鵝黃人心休更問炎涼從渠簮髮短還我引杯長

又【送宇文徳和被召赴行在所】

露坐榕陰須痛飲從渠疊鼓頻催暮山新月兩徘徊離愁秋水遠醉眼曉帆開泛宅浮家遊戲去流行坎止忘懷江邊鷗鷺莫相猜上林消息好鴻雁已歸來

醉落魄

浮家泛宅舊遊記霅溪蹤迹此生已是天涯隔投老誰知還作三吳客故人怪我疎髯黑醉來猶似丁年日光陰未肯成虛擲蜀魄聲中著處有春色

又

綠枝紅萼江南芳信年年約竹轝路轉溪橋角晴日烘香的皪疎籬落玉臺粉面鉛花薄畫堂長記深羅幕惜花老去情猶著客裏驚春生怕東風惡

又

一枝冰萼鬢云低度橫波約醉扶曾罥烏巾角長是春來腸斷寶釵落羅衣乍怯春風薄夜深花困遮垂幙不堪往事尋思著休問尊前客惡主人惡

又

云鴻影落風吹小般欹沙泊津亭古朩濃陰合一枕灘聲客睡何曾著天涯萬里情懷惡年華垂暮猶離索佳人想見猜疑錯莫數歸期已負當時約

南歌子【中秋】

涼月今宵滿晴空萬里寛素娥應念老夫閒特地中秋著意照人間香霧雲鬟濕淸輝玉臂寒休教凝佇向更闌飄下桂花開早大家看

又

遠樹畱殘雪寒江照晚晴分明江上數峯靑倚檻舊愁新恨一時生春意來無際歸舟去有程道人元自沒心情楚夢只因沈醉等閒成

又

玉露團寒菊秋風入敗荷繚墻南畔曲池渦天迥遙岑倒影落層波月轉檐牙短更傳漏箭多醉來歸去意如何只爲地偏心遠慣弦歌

又

桂魄芬餘暈檀香破紫心髙鬟松綰鬢云侵又被蘭膏香染色沈沈指印纖纖粉釵橫隱隱金更闌雲雨鳳帷深長是枕前不見殢人尋

卜算子【梅】

的皪數枝斜冰雪縈余態燭外尊前滿眼春風味年年在老去惜花深醉裏愁多曬冷蕊孤芳底處愁少个人人戴

又

涼气入燻籠暗影欹花砌紫玉誰人三弄寒吹斷江梅意花底濕春衣隔坐風輕遞卻笑笙簫緱嶺人明月偸垂淚

又

風露濕行雲沙水迷歸艇臥看明河月滿空斗掛蒼山頂萬古只靑天多事悲人境起舞聞雞酒未醒潮落秋江冷

又

芳信看寒梢影入花光畫玉立風前萬里春雪艷江天夜誰折暗香來故把新篘瀉記得偎人並照時鬢亂斜枝惹

浣溪沙

曲室明牕燭吐光瓦鑪灰暖炷飄香夜闌茗椀間飛觴坐穩蒲團憑棐幾燻余紙帳掩藜牀个中風味更難

忘

又

一枕秋風兩處涼雨聲初歇漏聲長池塘零落藕花香歸夢等閒歸燕去斷腸分付斷雲行畫屏今夜更思

量

又【王仲時席上賦木犀】

翡翠釵頭綴玉虫秋蟾飄下廣寒宮數枝金粟露華濃花底淸歌生皓齒燭邊疎影映酥胸惱人風味冷香

中

又【武林送李似表】

燕掠風檣款款飛艷桃穠李鬧長堤騎鯨人去曉鶯啼可意湖山畱我住斷腸煙水送君歸三春不是別離

時

又

雲气吞江捲夕陽白頭波浪電飛忙奔雷驚雨濺胡牀玉節故人同壯觀錦囊公子更平章榕陰歸夢十分

涼

又

山繞平湖波撼城湖光倒影浸山靑水晶樓下欲三更霧柳暗時云度月露荷翻處水流螢蕭蕭散髮到天

明

又

目送歸舟鐵甕城隔江想見蜀山靑風前團扇僕頻更夢裏有時身化鶴人間無數艸爲螢此時山月下樓

明

又【薔薇水】

月轉花枝淸影疎露華濃處滴眞珠天香遺恨罥花須沐出烏雲多態度暈成蛾綠費工夫歸時分付與妝

梳

又【篤耨香】

花气天然百和芬仙風吹過海中春龍涎沈水總銷魂淸潤巧縈金縷細氤氳偏傍玉肌溫別來長是惜余

燻

又【範才元自釀色香玉如直與綠萼梅同調宛然京洛气味也因名曰萼綠春且作一首諺以竊嘗爲吹笙云】

萼綠華家萼綠春山瓶何處下靑雲濃香气味已醺人竹葉傳杯驚老眼松醪題賦倒綸巾須防銀字防朱

唇

又【戲簡宇文徳和求拈香】

花气蒸濃古鼎煙水沈春透露華鮮心淸無暇數龍涎乞與病夫僧帳坐不妨公子醉茵眠普燻三界埽腥

羶

又【求年例貢餘香】

花气燻人百和香少陵佳句是仙方空教蜂蝶爲花忙和露摘來輕換骨傍懷聞處惱廻腸去年時候入思

量

又

殘臘晴寒出眾芳風流勾引破春光年年長爲此花忙夜久莫教銀燭炧酒邊何似玉臺妝冰肌溫處覓余

香

又

棐幾明窗樂未央燻鑪茗椀是家常客來長揖對胡牀蟹眼湯深輕泛乳龍涎灰煗細烘香爲君行艸寫秋

陽

又【書大同驛壁】

榕葉桄榔驛枕谿海風吹斷瘴云低薄寒初覺到徵衣歲晚可堪歸夢遠愁深偏恨得書稀荒庭日腳又垂

西

柳梢靑

海山浮碧細風絲雨新愁如織慵試春衫不禁宿酒天涯寒食歸期莫數芳辰誤幾度回廊夜色入戶飛花隔簾雙燕有誰知得

又

小樓南陌翠軿金勒誰家春色冷雨吹花禁煙怯柳傷心行客少年百萬呼盧擁越女吳姬共擲被底香濃樽前燭滅如今消得

醉花陰

紫樞澤笏趨龍尾平入鈞衡位春殿聽宣麻爭喜登庸何似今番喜昆臺宜有神仙裔奕世貂蟬貴玉砌長蘭芽好擁笙歌長向花前醉

又

翠箔陰陰籠畫閣昨夜東風惡芳徑滿香泥南陌東郊惆悵妨行樂傷春比似年時惡潘鬢新來薄何處不禁愁滴花腮和淚胭脂落

長相思令

香煗幃玉煗肌嬌臥嗔人來睡遲印殘雙黛睂虫聲低漏聲稀驚枕初醒燈暗時夢人歸未歸

又

花下愁月下愁花落月明人在樓斷腸春復秋從他休任他休如今靑鸞不自由看看天盡頭

如夢令【七夕】

洗靑防風露云外雙星初度乞巧夜樓空月妒回廊私語凝佇凝竚不似去年情緒

又

潮退江南晚渡山闇水西煙天气十分涼斷送一年殘暑歸去歸去香霧曲屏深處

又

臥看西湖煙渚綠蓋紅妝無數簾卷曲欄風拂面荷香吹雨歸去歸去笑損花邊鷗鷺

春光好

疏雨洗細風吹淡黃時不分小亭芳艸綠映檐低樓下十二層梯日長影裏鶯啼倚徧防干看盡柳憶腰肢

又

吳綾窄藕絲重一鉤紅翠被眠時要人煗著懷中六幅裙窣輕風見人遮盡行蹤正是踏靑天气好憶弓弓

虞美人

開殘桃李春方到誰送東風早搘藜幽徑踏餘花卻對綠陰靑子問年華迢迢雲水橫淸淺不遣愁睂展數竿修竹自橫斜猶有小窗朱戶似儂家

靑玉案【防趙端禮堂成】

華裾玉轡靑絲鞚記年少金吾從花底朝回珠翠擁曉鐘初斷宿酲猶帶綠鏁窗中夢天涯相遇鞭鸞鳳老去堂成更情重月轉檐牙云繞棟涼吹香霧酒迷歌扇春筍傳杯送

又【再和】

王孫陌上春風鞚蕊珠宴云軿從歸去笙歌常醉擁蠟殘花炬月侵冰簟慣作涼堂夢玉人勸客釵斜鳳條脫擎杯腕嫌重燕子入簾飛畫棟雨餘深院漏催淸夜更軋秦箏送

又【生朝】

花王獨占春風遠看百卉芳菲徧五福長隨今日宴粉光生艷寶香飄霧方響流蘇顫壽祺堂上修篁畔乳燕雙雙賀新院玉斚明年何處勸旌幢滿路貂蟬宜面歸覲黃金殿

又【筠翁生朝】

水芝香遠搖紅影泛瑞靄橫山頂縹緲笙歌云不定玉鉤斜掛素蟾初滿醉愜浮冷庭蘭戲彩傳金鼎小袖靑衫更輝映誰道筠溪歸計近秋風催去鳳池難老長把中書印

又【生朝】

銀潢露洗冰輪皎謫仙下蓬萊島簾捲橫山珠翠繞生朝香霧玳筵絲管長醉壺天曉金鑾夜鏁麻新艸入輔明光拜元老看取明年人總道中興賢相太平時世分外風光好

又

月華冷沁花梢露芳意戀香肌住心字龍涎饒濟楚素馨風味碎瓊流品別有天然處圍鑪屈曲宜深炷畱取春光向朱戶綠綺聲中誰暗許小窗歸去夢回猶記金鼎分云縷

又【賀方回所作世間和韻者多矣余經行松江何啻百回念欲下一轉語了無好懷此來偶有得當與吾宗椿老子載酒浩歌西湖南山間寫我滯思二公不可不入社也】

平生百繞垂虹路看萬頃翻云去山澹夕暉帆影度菱歌風斷襪羅塵散總是關情處少年陳迹今遲暮走筆猶能醉詩句花底目成心暗許舊家春事覺來客恨分付疎篷

點絳唇【丙寅秋社前一日溪光亭大雨作】

山暗秋云暝鴉接翅啼榕樹故人何處一夜溪亭夢入新涼只道消殘暑還知否燕將雛去又是流年度

又

水驛凝霜夜帆風駛潮生曉酒醒寒悄枕底波聲小好去歸舟有个人風調君行了此歡應少索共梅花笑

又

春曉輕雷采蘋洲上淸明亂雲遮樹暗澹江村路今夜歸舟綠潤紅香處遙山暮畫樓何許喚取潮回去

又

畫閣深圍煗紅光裏芳林影暗香成陣上下花相映倒掛疎枝月落參橫冷休裝景要人酒醒除是花枝並

又【生朝】

嵩洛雲煙間生眞相耆英裔要知鮐背難老中和气報道玉堂巳艸調元制明良喜繡裳貂珥便向東山起

又【皇洛濱筠谿二老】

淸夜沈沈暗蛩啼處檐花落乍涼簾幙香繞屏山角堪恨歸鴻情似秋云薄書難托盡教寂莫忘了前時約

又

醉泛吳松小舟誰怕東風大舊時經過曾向垂虹臥月淡霜天今夜空淸坐還知麼滿斟髙和只有君知我

又

減塑冠兒寶釵金縷雙緌結怎教寧帖眼兒惱裏劣韻底人人天與多磨折休分說放燈時節閒了花和月

又

水鷁風帆兩睂只解相思皺悄然難受教我怎喞待得書來不管歸時瘦嬌癡後是事撋就只這難依口

虞美人

廣寒蟾影開雲路目斷愁來處菊花輕泛玉杯空醉後不知星斗亂西東今宵入夢陽臺雨誰忍先歸去酒醒長是五更鐘休念舊遊吹帽幾秋風

又

西郊追賞尋芳處聞道衝寒去雨肥紅綻向南枝歲晚才開應是恨春遲天涯樂事王孫貴花底還君醉有人風味勝疎梅醉裏折花歸去更傳杯

又

菊坡九日登髙路往事知何處陵遷谷變總成空回首十年秋思吹臺東西窗一夜蕭蕭雨夢繞中原去覺來依舊畫樓鐘不道朩樨香撼海山風

漁家傲【題眞子圖】

釣笠披云靑障繞橛頭雨細春江白鳥飛來風滿棹收綸了漁童拍手樵靑笑明月太虛同一照浮家泛宅忘昏曉醉眼冷看城市鬧煙波老誰能惹得閒煩惱【苕溪漁隱云張仲宗有漁家傲詞余往歲在錢塘與仲宗從遊甚久仲宗手冩此詞相示云舊所作也其詞第二句原是橛頭雨細春江余謂仲宗曰橛頭𨿽是船名今以雨觀之語晦而病因爲攺作綠蓑雨細仲宗笑以爲然】

又

樓外天寒山欲暮溪邊雪靄藏雲樹小艇風斜沙嘴露流年度春光己向梅梢住短夢今宵還到否葦村四望知何處客裏從來無意緒催歸去故園正要鶯花主

又【奉陪富公季申探梅有作】

寒食西郊湖畔路天低野闊山無數路轉岡斜花滿樹絲吹雨南枝占得春光住借艸攜壺花底去花飛酒面香浮處老手調羮當獨步須記取坐中都是芳菲侶

謁金門【或刻秦處度】

鴛鴦渚春漲一江花雨別岸數聲初過櫓晚風生碧樹艇子相呼相語載取暮愁歸去寒食煙村芳艸路愁

來無著處

又【道山亭餞張椿老赴行在】

風露底石上岸巾愁起月到房心天似水亂峯淸影裏此去登瀛須記今夕道山同醉春殿明年人共指玉

皇香案吏

又【送康伯檜】

淸光溢影轉畫檐涼入風露一天星斗濕無雲天更碧滿引送君何惜記取吾曹今夕目斷秋江君到日潮

來風正急

瑞鷓鴣

雛鶯初囀鬭尖新雙蕋花嬌掌上身總觧滿斟偏勸客多生俱是綺羅人回波偸顧輕招拍方響低敲更合箏荳蔲梢頭春欲透情知巫峽待爲云

又【彭徳噐出示胡邦衡新句次韻】

白衣蒼狗變浮雲千古功名一聚塵好是悲歌將進酒不妨同賦惜餘春風光全似中原日臭味要須我軰人雨後飛花知底數醉來贏取自由身

好事近

老去更思歸芳艸正薰南陌上已又逢寒食嘆三年爲客吹花小雨濕秋千閒卻好春色天甚不憐人老早教人歸得

又

梅潤乍晴天簾卷畫堂風月珠翠共迷香霧是長年時節瑤池淸夜宴羣仙鸞笙未吹徹西母醉中微笑看蟠桃初結

又

春色到花房芳信一枝偏好勾引萬紅千翠爲化工呈巧花姑玉貌笑東風今朝放春早看取鬢邊幡勝永宜春難老

又

斗帳炷鑪燻花露裛成薌澤縈透雪兒金縷醉玉壺春色非煙非霧鏁窻中王孫倦遊客不道粉墻南畔也有人聞得

怨王孫

小院春晝晴窻霞透著雨胭脂倚風翠袖芳意惱亂人多煗金荷多情不分羣葩後傷春瘦淺黛睂尖秀紅潮醉臉半掩花底重門怨黃昏

又【紹興乙丑春二月旣望季文中置酒溪閣日暮雨過盡得雲煙變態如對營丘著色山座客有歌怨王孫者請予賦其情抱葉子謙爲作三弄吹云裂石旁若無人永福前此所未見也老子於此興復不淺】

霽雨天迥平林煙暝燈閃沙汀水生釣艇樓外柳暗誰家亂昏鴉相思怪得今番甚寒食近小研魚牋信屏山半掩微醉獨倚闌干恨春寒

喜遷鶯令【送何晉之大著兄趨朝歌以侑酒】

文倚馬筆如椽桂殿蚤登仙舊遊冊府記當年衮繡合貂蟬慶天申瞻玉座鵷鷺正陪班看君穩步過花甎歸院引金蓮

鶴衝天【呈富樞密】

云葉亂月華光羅幕捲新涼玉醅初泛嫩鵞黃花露滴秋香地行仙天上相風度世間人樣懸知洗盞徑開嘗誰醉伴禪牀

喜遷鶯慢【鹿鳴宴作】

雁塔題名寶津頒宴盛事簮紳常說文物昭融聖代搜羅千里爭趨丹闕元侯勸駕鄕老獻書發軔前列山川秀圜觀眾多無如閩越豪傑姓標紅紙帖報泥金喜信歸來俱防驕馬蘆鞭醉垂藍綬吹雪芳【闕】月素娥情厚桂花一任郎君折須滿引南臺又是合沙時節

鷓鴣天

不怕微霜防玉肌恨無流水照冰姿與君著意從頭看初見東南第一枝人散後雪晴時隴頭春色寄來遲使君本是花前客莫怪殷勤爲賦詩

憶秦娥

桃花萼雨肥紅綻東風惡東風惡長亭無寐短書難托徵衫孤負深閨約禁煙時候春羅薄春羅薄多應消

瘦可忺梳掠

明月逐人來【燈夕趙端禮席上】

花迷珠翠香飄羅綺簾旌外月華如水煗紅影裏誰防王孫意最樂升平景致長記宮中五夜春風皷吹遊仙夢輕寒半醉鳳幃未暖歸去燻濃被更問陰晴天气

小重山

誰向晴窻伴素馨蘭芽初秀發紫檀心國香幽艷最情深歌白雪祗少一張琴新月冷光侵醉時花近眼莫頻斟薛濤箋上楚妃吟空凝睇歸去夢中尋

上西平【一作金人捧露盤】

臥扁舟聞寒雨數佳期又還是輕誤仙姿小樓夢冷覺來應恨我歸遲鬢雲松處枕檀斜露泣花枝名與利空縈系添顦顇謾孤恓得見了說與教知偎香倚煗夜鑪圍定酒溫時任他飛雪灑江天莫下層梯

春光好【爲楊聰父侍兒切鱠作】

花恨雨柳嫌風客愁濃坐久霜刀飛碎雪一樽同勞煩玉指春蔥未放筯金盤已空更與个中尋尺素兩情通

又

寒食近踏靑時畫堂西可是春來偏倦繡乍生兒香綿輕拂胭脂加文褓初試斑衣悄沒工夫存問我且憐伊

淸平樂

亂山深處雪擁溪橋路曉日乍明催客去驚起玉鴉翻樹翠衾香煗檀灰一枝想見疎梅憑仗東風說與畫睂人共春回

又

明珠翠羽小綰同心縷好去吳松江上路寄與雙魚尺素蘭橈飛取歸來愁睂待得伊開相見嫣然一笑眼波先入郎懷

菩薩蠻

天涯客裏秋容晚妖紅聊戲思鄕眼一朶醉深妝羞渠照鬢霜開時誰斷送不待司花共有腳號陽春芳菲屬主人

又【戲呈周介卿】

拍堤綠漲桃花水畫船穩泛東風裏絲雨濕苔錢淺寒生禁煙江山畱不住卻載笙歌去醉倚玉搔頭防曾知旅愁

又【三月晦送春有集坐中偶書】

春來春去催人老老夫爭肯輸年少醉後少年狂白髭殊未妨挿花還起舞管領風光處把酒共畱春莫教花笑人

又

雨餘翠袖瓊膚潤一枝想象傷春困老眼見花時惜花心未衰釀成誰與醉應把流蘇綴淚沁枕嚢香惱儂歸夢長

又【政和壬辰東都作】

黃鶯啼破紗窗曉蘭釭一防窺人小春淺錦屏寒麝煤金博山夢回無處覓細雨梨花濕正是踏靑時眼前偏少伊

又

甘林玉蘂生香霧遊蜂爭采淸晨露芳意著人濃微烘曲室中春來瀛海外沈水迎風碎好事付餘燻頻分幾縷云

樓上曲

樓外夕陽明遠水樓中人倚東風裏何事有情怨別離低鬟背立君應知東望雲山君去路斷腸迢迢盡愁處明朝不忍見雲山從今休傍曲闌干

又

淸夜燈前花報喜心隨社燕涼風起雲路修成寶月時東樓悵望君先期沆瀣秋香生玉井畫檐深轉梧桐影看君西去侍明光杯中丹桂一枝芳

荳葉黃【唐腔也爲伯南賦早梅復和韻】

冰溪疎影竹邊春翠岫天寒炯暮云雪裏精神澹佇人隔重門寶粟生香玉半溫

又

疎枝冷蘂忽驚春一點芳心入鬢云風韻情知似玉人笑迎門香煗紅鑪酒未溫

又【見艸堂別集】

輕羅團扇掩微羞酒滿玻瓈花滿頭小板齊聲唱石州月如鉤一寸橫波入鬢流

滿庭芳【壽】

梁苑春歸章街雪霽柳梢花萼初萌非煙非霧新歲樂升平京兆雍容報政金狨過九陌塵輕朝回處靑霄路穩黃色起天庭東風吹綠鬢薄羅翦防小綰流鶯比渭濱甲子尙父難兄滿泛椒觴獻壽斑衣侍雲母分屏明年防雙衣對引談笑秉鈞衡

又【壽富樞密】

韓國殊勛洛都西內名園甲第相連當年綠鬢獨占地行仙文彩風流瑞世延朱履絲竹喧闐人皆仰一門相業心許子孫賢中興方慶防再逢甲子重數天元問千齡誰比五福俱全此去沙隄步穩調金鼎七葉貂蟬香檀緩杯傳鸚鵡新月正娟娟

又【爲趙西宗外壽】

玉葉聨芳天潢分潤壽筵長對薫風間平襟度濮邸行尊崇忠孝家傳大雅無喜恨一種寬容芝蘭盛防衣嬉戲親睦冠西宗絲綸膺重寄遙防遷美本鎭恩隆應萱堂齊福誕月仍同花蘂香濃气煗凝瑞露滿酌金鐘龍光近星飛驛馬宣入嗣王封

又

三十年來雲遊行化艸鞵踏破塵沙徧參尊宿曾記到京華衲子如麻似粟誰【闕】笑瞿老拈花經離亂靑山盡處海角又天涯今宵閒打睡明朝粥飰隨分僧家把朩佛燒卻除是丹霞撞著門徒施主驀然个喜捨由他廬陵米還知價例毫髮更無差

瑞鶴仙【壽】

倚格天峻閣舞庭槐陰轉盆橊紅爍香風泛簾幙擁霞裾瓊佩眞珠瓔珞華陽慶渥誕蘭房流芳秀萼有赤繩系足從來相問自然媒妁遊戲人間榮貴道要元微水源淸濁長生大樂彩鸞韻鳳簫鶴對朩公金母子孫三世婦姑爲壽滿酌看千齡舉家飛升玉京更樂

又【壽】

喜西園放鑰對燕寢香潤棠陰寒薄東風夜來惡禁煙時天气鶯啼花落新晴共約怕韶光容易過卻把銅壺緩泛金杯祓禊嬉遊行樂弦索笙簧聲裏還記蘭房正垂羅幕初眠栁弱梅如荳玉如琢向鳳皇池上鴛鴦影裏他年何啻紫橐看流芳繼踵韋平盛傳鞏洛

瑤臺第一層【壽】

寶歷祥開飛練上靑防萬里光石城形勝秦淮風景威鳳來翔臘餘春色早兆釣璜賢佐興王對熙旦正格天同徳全魏分疆熒煌五云深處化鈞獨運斗魁旁繡裳龍尾千官師表萬事平章景鐘文瑞世醉尙方難老金漿慶垂裳看云屏閒坐象笏堆牀

又

江左風流鐘間气洲分二水長鳳凰臺畔投懷玉燕照社神光荳花初秀雨散暑空洗出秋涼慶生旦正圓蟾呈瑞仙桂飄香肝腸掞文摛錦駕雲乘鶴下鵷行紫樞將命紫微如綍常近君王舊山同梓裏荷月旦久已平章九霞觴薦刀圭丹餌衮繡朝裳

望海潮【癸卯冬爲建守趙季西賦碧雲樓】

蒼山煙澹寒谿風定玉簮羅帶綢繆輕靄暮飛靑防遠淨珠星璧月光浮城際湧層樓正翠簾髙捲綠瑣低鉤影落尊罍气和歌管共淸遊史君冠世風流擁香鬟憑檻霧鬢凝眸銀燭煗宵花光照席譙門莫報更籌逸興醉無休賦探梅芳信翻曲新謳想見疎枝冷蕊春意到沙洲

又【爲富樞宻生朝壽】

麒麟圖畫貂蟬冠冕靑氊自屬元勲綠野舊遊平泉雅詠霞舒煙捲朝昏風月小陽春照玳筵珠履公子王孫雪度崧髙影橫伊水慶生申早梅長醉芳樽況中興盛際宥密宗臣琳館奉祠金甌覆字和羮妙手還新光射紫微垣看五云朝斗千載逢辰開取八荒壽域一气轉洪鈞

十月桃

年華催晚聽樽前偏唱衝煗欺寒樂府誰知分付點化金丹中原舊遊何在頻入夢老眼空潸撩人冷蕋渾似當時無語低鬟有多情多病文園向雪後尋春醉裏憑闌獨步羣芳此花風度天然羅浮淡妝素質呼翠鳳飛舞斕斑參橫月落畱恨醒來滿地香殘

又【爲富樞宻】

蟠桃三熟正淸霜吹冷愛日烘香小試芳菲時候無限風光洛濱老人星見喜少室云物開祥丹靑萬彚熊兆昆臺鳳舉朝陽向元樞曽輔巖廊記名著金甌位入中堂夢熟鈞天屢驚顚倒衣裳黃髮更宜補衮歸去定軍國平章筦弦珠翠蘭玉簮纓歲歲稱觴

感皇恩【壽】

綠髮照魁星平康爭看錦繡肝腸五千卷出逢熙運蚤侍玉皇香案禁塗揚歷徧紆宸眷安飬老成十年蕭散天要中興相公健生朝開宴長是通宵弦筦藕花香不防南風遠

又【壽】

年少太平時名園甲第談笑雍容萬鐘貴姚黃重綻長對小春天气綺羅叢裏慣今朝醉臺衮象賢元樞虛位壯歲靑雲自曽致流霞麟脯難老洛濱風味謝公須再爲蒼生起

又【壽】

荔子著花繁淸微庭院賀廈雙飛畫梁燕綺羅叢裏百和鑪煙祝願願從今日去身長健檀板競催榕陰初轉舞袖風前翠翹顫明年開府錫宴金鐘宣勸壽星朝北斗君王眷

又【壽】

豹尾引黃旛宣麻金殿雨露恩濃自天遣搢紳交譽最樂至誠爲善信知宗姓喜君王眷寶炬密香玉巵波灩醉擁笙歌夜深院西淸班近雅稱元戎同燕要看茅土相貂蟬面

夏雲峯【丙寅六月爲筠翁壽】

湧冰輪飛沆瀣霄漢萬里雲開南極瑞占象緯壽應三臺錦腸珠唾鐘間气卓犖天才正暑有祥光照社玉燕投懷新堂深處捧杯乍香泛水芝空翠風廻涼送艷歌緩舞醉墮瑤釵長生難老都道是柏葉仙階笑傲且山中宰相平地蓬萊

千秋歲【壽】

相門出相和气濃春釀傳家冠佩雲臺上龎睂扶壽杖綠髮披仙氅星兩兩泰階已應升平象玉砌蘭芽長定向東風賞添防袖褰羅幌絲簧俱妙手珠翠爭宮樣江海量年年醉裏翻新唱

水龍吟【周總領生朝】

水晶宮映長城藕花萬頃開浮蘂紅妝翠蓋生朝時候湖山搖曵珠露爭圓香風不斷普燻沈水似瑤池侍女霞裾緩步壽煙光裏霖雨已沾千里兆丰年十分和气星郎綠鬢錦波春釀碧筩宜醉荷橐還朝靑氊奕世除書將至看巢戲葉蟠桃著子祝三千歲

南鄕子【壽】

山寺輞川圖霜葉雲林錦繡居壽斚浮春珠翠擁歡娛滿院流泉繞綺疏道气自膚腴幾席輕塵一防無天要耆英修相業淸都已有泥書降玉除

捲珠簾【壽】

祥景飛光盈衮繡流慶昆臺自是神仙冑誰遣陽和放春透化工重入丹靑手云璈錦瑟爭爲壽玉帯金魚共願人長久偸取蟠桃薦芳酒更看南極星朝斗

醉蓬萊【壽】

對小春桃艷曲室鑪紅乍寒天气七葉蓂開應金章通貴夢艸池生燦花珠唾是素來風味滿腹經綸回天議論昆臺仙裔祕殿陞華紫樞勛舊退步眞祠簡心端扆迎日天元聽正衙宣制盡洗中原徧爲霖雨宴後堂歌吹柏子千秋丹砂九轉今宵長醉

隴頭泉

少年時壯懷誰與重論視文章眞成小技要知吾道稱尊奏公車治安祕計樂油幕談笑從軍百鎰黃金一雙白璧坐看同輩上靑雲事大謬轉頭流落徒走出修門三十載黃粱未熟滄海揚塵念向來浩歌獨往故園松菊猶存送飛鴻五弦寓目望爽气西山忘言整頓乾坤廓淸宇宙男兒此志防須伸更有幾渭川垂釣投老策奇勛天難問何妨袖手且作閒人

天仙子【三月十二日奉同蘇子陪富文訪筠翁於舊居遂爲杏花畱飲懽甚命賦長短句乃得天仙子寫呈雨公末章並發一笑】

樓外輕陰春澹佇數點杏梢寒食雨少年油壁記尋芳梁苑路今何處千樹紅雲空夢去驚見此花須折取明日滿城傳侍女情知醉裏惜花深畱春住聽鶯語一段風流天付與

鵲橋仙

靚妝艷態嬌波流眄雙靨橫渦半笑樽前燭畔粉生光更低唱新翻轉調花房結子冰枝淸瘦醉依香濃寒峭雛鶯新囀上林聲驚夢斷池塘春艸

漁父家風

八年不見荔枝紅腸斷故園東風枝露葉誰新采悵望冷香濃冰透骨玉開容想筠籠今宵歸夢滿頰天漿更禦泠風

生查子

天生幾種香風味因花見旖旎透香肌髣髴飛花片雨潤惜餘燻煙斷猶相戀不似薄情人濃淡分深淺

減字朩蘭花

客亭小防可惜無歡容易醉歸去更防細雨鳴窗一夜寒昏然獨坐舉世疎狂誰似我彊撥鑪煙也道今宵是上元

眼兒媚

蕭蕭疎雨滴梧桐人在綺窗中離愁徧繞天涯不盡卻在眉峯嬌波暗落相思淚流破臉邊紅可憐瘦似一枝春柳不禁東風

昭君怨

春院深深鶯語花愁一簾煙雨禁火已消魂更黃昏衾煗麝燈落地雨過重門深夜枕上百般猜未歸來

夜遊宮

半吐寒梅未折雙魚洗冰凘初結戶外明簾風任掲擁紅鑪灑窗間惟稷雪比去年時節這心事有人忻說斗帳重燻鴛被疊酒微醺管燈花今夜別【稷一作霰比去一作此日】

楊柳枝【席上次韻曾頴王】

深院今宵枕簟涼燭花光更籌何事促行觴惱剛腸老去一蓑煙雨裏釣滄浪看君鳴鳳向朝陽且腰黃

防鸞歸令【爲張子安舞姬作】

珠履爭圍小立春風趂拍低態閒不管樂催伊整朱衣粉融香潤隨人勸玉困花嬌越樣宜鳳城燈夜舊家

時數他誰

江神子

夢中北去又南來飽風埃鬢華衰浮水飛蓬蹤迹爲誰催自笑自悲還自語一杯酒鼻如雷曉輿行處覺春回屑瓊瑰糝莓苔病眼衝寒欲閉又還開水近人家籬落畔遙認得一枝梅

西江月【和蘇庭藻】

小閣劣容老子北窗仍遞南風維摩丈室久空空不與散花同夢且作太眞遊戲未甘金粟龍鐘憐君病後頰顴隆識取小兒戲弄

訴衷情【余兒時不知有茘枝自呼爲紅蕋父母賞其名新昔所未聞殊盡形似之美久欲記之而因循比與諸公和長短句故及之以訴衷情蓋裏中推星毬紅鶴頂紅皆佳品海舫便風數日可到】

兒時初未識方紅學語問西東對客呼爲紅蕋此興已偏濃嗟白首抗塵容費牢籠星毬何在鶴頂長丹誰寄南風

采桑子【奉和秦楚村史君荔枝詞】

華堂淸暑榕陰重夢裏江寒火齊星繁興在冰壺玉井防風枝露葉誰新采欲飽防慳遺恨空槃畱取香紅滿地看

菩薩蠻【送友人還富沙】

山城何歲無風雨樓臺底事隨波去歸棹望譙門沙痕炯斷雲詩成空弔古想象經行處陵谷有餘悲舉觴澆別離

又

微云紅襯餘霞綺明星碧浸銀河水欹枕畫檐風愁生艸際蛩雁行離塞晚不道衡陽遠歸恨隔重山樓髙莫憑防

浣溪沙【詠朩香】

睡起中庭月未蹉繁香隨影上輕羅多情肯放一春過比似雪時猶帶韻不如梅處卻緣多酒邊枕畔柰愁

何

好事近

華燭炯離觴山吐四更寒月公子唾花枝玉盡一時豪傑三冬蘭若讀書燈想見太淸絕紙帳地鑪香煗傲一窗風月

南歌子

玉斧修圓了冰輪分外淸共看星向繡衣明元是生朝爲壽對難兄鴻雁翻秋影塤篪和笑聲他年中令防衣榮記取今宵丹荔醉瑤觥

醉花陰【詠朩犀】

紫菊紅茰開犯早獨占秋光老醞造一般淸比著芝蘭猶自爭多少霜刀翦葉呈纖巧手撚迎人笑雲鬢一枝斜小閣幽窗是處都香了

點絳唇

小雨忺晴坐來池上荷珠碎掉眉濃翠怎不教人醉美眄流觴白鷺窺秋水天然媚大家休睡笑倚西風裏

花心動【七夕】

水館風亭晚香濃一番芰荷新雨簟枕乍閒襟裾初試散盡滿天殘暑斷雲卻送輕雷去疎林外玉鉤微吐夜漸永秋驚敗葉涼生庭戶天上佳期久阻銀河畔仙車縹緲雲路舊怨未平幽懽難駐恨入半天風露綺羅人散金猊冷醉魂到華胥深處洞戶悄南樓畫角自語

驀山溪

一番小雨陡覺添秋色桐葉下銀牀又送个淒涼消息故鄕何處搔首對西風衣綫斷帶圍寛衰鬢添新白錢塘江上冠蓋如雲積騎馬傍朱門誰肯念塵埃墨客佳人信杳日暮碧雲深樓獨倚鏡頻看此意無人識

踏莎行【別意見艸堂別選】

芳艸平沙斜陽遠樹無情桃葉江頭渡醉來扶上朩蘭舟將愁不去將人去薄劣東風夭斜飛絮明朝重覓吹笙路碧雲香雨小樓空春光已到銷魂處

蘆川詞防

仲宗別號蘆川居士三山人平生忠義自矢不屑與姦佞同朝飄然掛冠紹興戊午胡澹庵上書乞斬秦檜被謫作賀新郎一闋送之坐是與作詩王民瞻同除名玆集以此詞壓捲其旨微矣人稱其長於悲憤及讀花庵艸堂所選又極嫵秀之致眞堪與片玉白石並垂不朽凡用字多有出處如灑窗間惟稷雪云云見毛詩疏稷雪霰也形如米粒能穿窗透瓦今本攺作霰雪又如薄劣東風夭斜飛絮云云見白香山詩錢塘蘇小小人道最夭斜自注夭音歪時刻攺作顚斜便無韻味姑記之以爲妄攺古人字句之戒云古虞毛晉識

蘆川詞

