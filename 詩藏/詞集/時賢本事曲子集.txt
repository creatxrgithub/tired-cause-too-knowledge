時賢本事曲子集﹝宋﹞楊繪

時賢本事曲子集

南唐李國主嘗責其臣曰「吹皺一池春水﹐幹卿何事﹖」蓋趙公所撰﹝謁金門﹞辭有此一句﹐最警策。其臣卽對曰「未如陛下『小樓吹徹玉笙寒』。」《苕溪漁隱叢話後集》三十九引《本事曲》

案﹕「吹皺一池春水」一詞﹐《苕溪漁隱叢話》引《古今詩話》以爲成幼文作。《南唐書》十一﹑花庵《唐宋諸賢絕妙詞選》一﹑《艸堂詩餘前集》下﹝類編本一﹞引《雪浪齋日記》並以爲馮延巳作。宋嘉佑間陳世修輯《陽春集》收之﹐與《本事曲》以爲趙作者不合﹐未知孰是。

﹝洞仙歌﹞﹕「冰肌玉骨﹐自淸涼無汗。水殿風來暗香滿。繡簾開﹑一點明月窺人﹐人未寢﹐欹枕釵橫云《東坡詞》無雲字鬢亂。起來攜素手﹐庭戶無聲﹐時見疏星渡河漢。試問夜如何﹐夜已三更﹐金波淡﹑玉繩低轉。細《東坡詞》作但屈指西風幾時來。又不道流年﹐暗中偸換。」

錢塘有一老尼﹐能誦後主詩首章兩句﹐後人爲足其意以塡此詞。余嘗見一士人誦全篇云「冰肌玉骨淸無汗。水殿風來暗香暖《類編艸堂詩餘》作滿。簾開明月獨窺人﹐欹枕釵橫雲鬢亂。起來瓊戶啟無聲﹐時見疏星渡河漢。屈指西風幾時來﹐只恐流年暗中換。」《苕溪漁隱叢話前集》六十載《漫叟詩話》引楊元素《本事曲》《艸堂詩餘前集》下﹝類編本二﹞載《漫叟詩話》引楊元素《本事曲》

案﹕﹝洞仙歌﹞乃蘇軾詞﹐見《東坡樂府》上。胡仔曰﹕《本事曲》與東坡﹝洞仙歌序﹞全然不同﹐當以序爲正也。

﹝點絳唇﹞一闋﹐乃和靖艸詞﹐云「金穀年年﹐亂生春色誰爲主。餘花落處﹐滿地和煙雨。又是離歌﹐一闋長亭暮。王孫去。萋萋無數。南北東西路。」《苕溪漁隱叢話後集》二十一引楊元素《本事曲》

範文正公自前二府鎭穰下營百花洲﹐親制﹝定風波﹞五詞﹐其第一首云「羅綺滿城春欲暮﹐百花洲上尋芳去。浦映�花花映浦。無盡處﹐恍然身入桃源路。莫怪山翁聊逸豫﹐功名得喪歸時數。鶯解新聲蝶解舞。天賦與﹐爭教我輩無歡緒。」《敬齋古今黈》三引《本事曲子》

歐陽文忠公﹐文章之宗師也。其於小詞﹐尢膾炙人口。有十二月詞﹐寄﹝漁家傲﹞調中﹐本集亦未嘗載﹐今列之於此。前已有十二篇鼓子詞﹐此未知果公作否。

正月新陽生翠管。花苞柳綫春猶淺。簾幕千重方半捲。池水泮。東風吹水琉璃軟。漸好欄醒醉眼。隴梅暗落芳英斷。初日已知長一綫。淸宵短。夢魂怎柰珠宮遠。

二月春期看已半。江邊春色靑猶短。天气養花紅日暖。深深院。眞珠簾額初飛燕。漸覺銜杯心緒懶。酒侵花臉嬌波慢。一撚閒愁無處遣。牽不斷。遊絲百尺隨風遠。艸人無數。彊

三月芳菲看欲暮。胭脂淚灑梨花雨。寶馬繡軒南陌路。笙歌舉。踏靑欲畱春春不住。東皇肯信韶容故。安得此身如柳絮。隨風去。穿簾透幕尋朱戶。

四月芳林何悄悄。綠陰滿地靑梅小。南陌采桑何窈窕。爭語笑。亂絲滿腹吳蠶老。宿酒半醒新睡覺。雛鶯相語曉。惹得此情縈寸抱。休臨眺。樓頭一望皆芳艸。

五月燻風才一信。初荷出水淸香嫩。乳燕學飛簾額峻。誰借問。東鄰期約嘗佳醞。漏短日長人乍困。裙腰減盡柔肌損。一撮眉尖千疊恨。慵整頓。黃梅雨細多閒悶。

六月炎蒸何太盛。海橊灼灼紅相映。天外奇峯千掌迥。風影定。漢宮圓扇初成詠。珠箔初褰深院靜。絳綃衣窄冰膚瑩。睡起日髙堆酒興。厭厭病。宿酲和夢何時醒。

七月芙蓉生翠水。明霞拂臉新妝媚。疑是楚宮歌舞妓。爭寵麗。臨風起舞誇腰細。烏鵲橋邊新雨霽。長河淸水冰無地。此夕有人千里外。經年歲。猶嗟不及牽牛會。

八月微涼生枕簟。金盤露洗秋光淡。地上月華開寶鑑。波瀲灩。故人千里應檻。蟬樹無情風苒苒。燕歸碧海珠簾揜。沈臂疑冒霜潘鬢減。愁黯黯。年年此夕多悲感。

九月重陽還又到。東籬菊放金錢小。月下風前愁不少。誰語笑。吳娘搗練腰肢裊。槁葉半軒慵更掃。欄豈是閒臨眺。欲向南云新鴈道。休艸艸。來時取伊消耗。

十月輕寒生晚暮。霜華暗捲樓南樹。十二欄幹堪倚處。聊一顧。亂山衰艸還家路。悔別情懷多感慕。胡笳不管離心苦。猶喜淸宵長數鼓。雙繡戶。夢魂盡遠還須去。

律應黃鐘寒气苦。冰生玉水雲如絮。千里鄕關空倚慕。無尺素。雙魚不食南鴻渡。把酒遣愁愁已去。風摧酒力愁還聚。卻憶獸鑪追舊處。頭懶舉。鑪灰剔盡痕無數。

臘月年光如激浪。凍雲欲折寒根向。疑謝女雪詩眞絕唱。無比況。長堤柳絮飛來往。便好開尊誇酒量。酒闌莫遣笙歌放。此去靑春都一餉。休悵望。瑤林卽日堪尋訪。《近體樂府》二引京本《時賢本事曲子後集》

子瞻始與劉仲達往來於眉山﹐後相逢於泗上﹐久畱郡中﹐遊南山話舊而作。﹝滿庭芳﹞﹕「三十三年﹐漂流江海﹐萬里煙浪雲帆。故人驚怪﹐憔悴老靑衫。我自疏狂異趣﹐君何事﹑奔走塵凡。流年盡﹐窮途坐守﹐船尾凍相銜。巉巉。淮浦外﹐層樓翠壁﹐古寺空巖。步攜手林間﹐笑挽纖纖。莫上孤峯盡處﹐縈望眼﹑雲海相攙。家何在﹐因君問我﹐歸夢遶松杉。」毛斧季校本《東坡詞》上引楊元素《本事曲集》

董毅夫名鉞﹐自梓漕得罪歸鄱陽﹐遇東坡於齊安﹐怪其丰暇自得。曰「吾再娶柳氏三日而去官﹐吾固不戚戚而憂﹐柳氏不能忘懷於進退也。已而欣然同憂患﹐如處富貴﹐吾是以益安焉。」乃令家僮歌其所作﹝滿江紅﹞﹐東坡嗟嘆之﹐次其韻﹕「憂喜相尋﹐風雨過﹑一江春綠。巫峽夢﹐至今空有﹐亂山屏簇。何似伯鸞攜徳耀﹐簞瓢未足淸歡足。漸粲然﹑光彩照階庭﹐生蘭玉。幽夢裏﹑傳心曲。腸斷處﹑憑他續。文君知否﹐笑君卑辱。君不見周南歌漢廣﹐天教夫子休喬木。便相將﹑左手抱琴書﹐雲間宿。」同上

陳述古守杭﹐已及瓜代﹐未交前數日﹐宴僚佐於有美堂﹐因請二車蘇子瞻賦詞。子瞻卽席而就﹐寄﹝攤破虞美人﹞﹕「湖山信是東南美。一望彌千里。使君能得幾回來。便使尊前醉倒﹐且徘徊。沙河塘裏燈初上。水調誰家唱。夜闌風靜欲歸時。惟有一江明月﹐碧琉璃。」毛斧季校本《東坡詞》下引《本事集》

錢塘西湖有詩僧淸順居其上﹐自名藏春塢。門前有二古松﹐各有淩霄花絡其上﹐順常晝臥其下。時子瞻爲郡。一日屏騎從過之﹐松風騷然﹐順指落花覓句﹐爲賦此詞。﹝減字木蘭花﹞﹕「雙龍對起。白甲蒼髯煙雨裏。疏影微香。下有幽人晝夢長。湖風淸軟。雙鵲飛來爭噪晚。翠颭紅輕。時下淩霄百尺英。」同上附錄

讀《歐陽文忠公集》卷一百三十二近體樂府二第二十四葉﹝漁家傲﹞調下小注﹐引有京本《時賢本事曲子後集》一則﹐初不知何時何人所著。繼讀吳文恪《唐宋名賢百家詞》之《東坡詞》﹐其調名下小注引楊元素《本事曲集》者兩條﹐﹝滿庭芳﹞「三十三﹐年漂流江海」篇﹑﹝滿江紅﹞「憂喜相尋﹐風雨過」篇。引《本事集》者兩條﹐﹝虞美人﹞「買田陽羨」篇﹑﹝減字木蘭花﹞「雙龍對起」篇。凡遺文五條﹐體裁相同﹐皆紀北宋中葉詞林掌故。又讀紹興間輯本《南唐二主詞》﹐﹝蝶戀花﹞調下注云﹕《本事曲》以爲山東李冠作﹐李冠亦北宋中葉之「時賢」也。因此可推定以上所引同一書﹐其全名爲《時賢本事曲子集》﹐且有前後集﹐省名則稱《本事曲集》﹐再省則稱《本事集》或《本事曲》﹐著者則楊元素也。歐集所引﹐冠以京本二字﹐則當時有刻本且不止一本可知。考南宋簿錄諸書﹐自紹興闕書目下逮晁志﹑陳錄﹑馬考以至《宋史藝文志》﹐皆不著錄﹐惟尢延之《遂初堂書目》載有楊元素《本事曲》﹐當爲本書省名。此後公私藏目皆不復見﹐知此書南宋尙有傳本﹐入元則全佚矣。考《東坡詞》集中與楊元素贈答倡和之詞多至十三首﹐交情之親厚可知。元素名繪﹐竹人﹐《宋史》有傳。神宗時以侍讀學士出知亳州﹐歷應天﹑杭州。據王文誥蘇詩總案﹐知其守杭在熙寧五年甲寅七月﹐時東坡方以同鄕爲杭倅﹐故過從尢契密也。本傳稱有集八十卷﹐不言有《本事曲子集》﹐或附全集中耶﹖今兩集俱佚﹐不可考矣。張子野詞﹝勸金船﹞調下題云「流杯堂唱和﹐翰林主人元素自撰腔。」《東坡詞》亦有﹝泛金船﹞一闋﹐題云「流杯亭和楊元素」﹐則元素固自能詞﹐且曉暢音律﹐今張﹑蘇詞具在﹐而元素原唱並不能托嚴詩編杜集之例以傳於後﹐甚可慨也。《本事曲子》旣有前後集﹐想卷帙非少。據所存佚文﹐知其每條於本事之下﹐具錄原曲全文﹐是實最古之宋詞總集﹐遠在端伯﹑花庵﹑艸窗述掌故﹐亦可稱爲最古之詞話﹐尢可寶貴。今諸選幸傳﹐而此書乃並書名諸選本以前。且及撰人名皆在若存若亡之數﹗《東坡詞》注所引﹐惟吳本有之﹐萬里謹案﹕紫芝漫抄本《東坡詞》亦有之。今所存汲古閣本及四印齋翻元延佑本皆已刪去﹐輯《編年東坡樂府》亦未見代心本朱彊。代心本舊鈔孤行﹐不絕如縷﹐非得此與歐集注及遂初目合參﹐幾不復知世間曾有此名著矣。今故亟錄佚文五則於左﹐他日若見他書更有徵引﹐當續錄焉。

