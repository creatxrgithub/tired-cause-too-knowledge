疏香閣詞

明葉小鸞

搗練子暮春月夜春寂寂﹐月溶溶。落盡紅香滕綠濃。明月淸風同翠幕﹐夜深人靜小窗空。後庭花破子夜思朝來煙雨繁﹐金鑪香縷翻。坐久還慵立﹐眠多愁夢煩。掩重門﹑落花流水﹐依稀隨斷魂。如夢令辛未除夕風雨簾前初動﹐早又黃昏催送。明日總然來﹐一歲空憐如夢。如夢﹐如夢﹐惟有一宵相共。如夢令辛未除夕之二雁唳西風天際﹐檻外梅花香細。今夜與明朝﹐試共相看不睡。且睡﹐且睡﹐守歲何如別睡。生查子送春風飄惟點紅﹐零落胭脂色。柳絮入簾櫳﹐似問人愁寂。憑闌望遠山﹐芳艸連天碧。深院鎖春光﹐去盡無尋覓。點絳唇戲爲一閨人代作春怨新柳垂條﹐困人天气簾慵捲。瘦寬金釧﹐珠淚流妝面。凝佇憑闌﹐忽睹雙飛燕。閒愁倦。黛眉淺淡﹐誰畫靑山遠。點絳唇暮景薄捲紅綃﹐斷霞西角斜陽遠。晝長無伴。閒去題花扇。獨倚闌干﹐看盡歸鴉徧。輕雲亂﹐涼風吹散。新月中天見。點絳唇詠采蓮女粉面新妝﹐澹紅衫子輕羅扇。昨宵鄰伴﹐來約蓮塘玩。棹泛扁舟﹐影共蓮花亂。深深見﹐綠楊風晚﹐空載閒愁返。點絳唇夏日雨景竹徑深深﹐流云曉度羅幃靜。雨絲幾陣﹐滿地桐花冷。濕翠侵著﹐纖暈蒼苔影﹐看無盡﹐倚屏人映﹐一片瀟湘景。

浣溪沙早春燈夕初過冷未平。乍看今日試微晴。東風已解向人迎。梨蕊幾時飄弱韻。柳條如欲蕩柔情。隔墻何處按歌聲。浣溪沙春思紅袖香濃日上初。幾番無力倩風扶。綠窗時掩悶妝梳。一晌多慵嫌刺繡﹐近來聊喜學臨書。鳥啼春困落花疏。浣溪沙春閨幾日東風倚畫樓。碧天淸靄半空浮。韶光多半杏梢頭。垂柳有情畱夕照﹐飛花無計卻春愁。但憑天气困人休。浣溪沙春暮曲曲闌干繞樹遮。半庭花影帶簾斜。又看暝色入窗紗。樓外遠山橫寶髻﹐天邊明月伴菱花。空教芳艸怨年華。浣溪沙春閨曲榭鶯啼翠影重。紅妝春惱澹芳容。疏香滿院閉簾櫳。流水鋼橋愁落日﹐飛花飄絮怨東風。不禁憔悴一春中。浣溪沙春夜柳絮飛殘不見春。近來閒殺惜花心。無聊獨自步庭陰。紫燕未歸余畫棟﹐黃昏先到怯囊琴。燈花月影兩深深。浣溪沙春暮一瞬春光最可嗟。東風老去夕陽斜。斷腸芳艸徧天涯。粉蝶眠春隨夢去﹐遊絲系樹帶花賒。可知春思在誰家。浣溪沙小窗卽事竹徑煙迷薜荔墻﹐如風搖曳無垂楊。無情啼鳥向人忙。一曲瑤琴消午夢﹐半鑪沈水爇春香。倚闌無語又斜陽。浣溪沙送春近作春色三分付流水。風風雨雨送花休。韶光原自不能畱。夢裏有山堪遁世﹐醒來無酒可澆愁。獨憐閒處最難求。浣溪沙初夏香到酴醾送晚涼﹐荇風輕約薄羅裳。曲闌憑徧思偏長。自是幽情慵捲幌﹐不關春色惱人腸。誤他雙燕未歸梁。浣溪沙前夕風透疏櫺景色淸。淒淒四壁怨蛩鳴。夜深微濕露無聲。砌上落花和月落﹐簾竊明月近花明。又看河漢半斜傾。浣溪沙同兩姊戲贈母婢隨春欲比飛花態更輕。低徊紅頰背銀屏。半嬌斜倚似含情。嗔帶澹霞籠白雪﹐語偸新燕怯黃鶯。不勝力弱懶調箏。浣溪沙書懷幾欲呼天天更賒。自知山水此生遐。誰教生性是煙霞。屈指數來驚歲月﹐流光閒去厭繁華。何時驂鶴到仙家。

菩薩蠻元宵無月畫欄春弄東風軟﹐燈山處處笙歌滿。幾點落梅花﹐侯家醉麗華。歌聲還換酒﹐夜色頻催漏。云幕掩嫦娥﹐淸光不放多。菩薩蠻元宵無月之二繁雲遮住瑤天月﹐繡屏圍處珠簾揭。風度綺羅香﹐穠姿映畫堂。銀花開火樹﹐一夜星移曙。莫羨管弦聲﹐還愁月未明。菩薩蠻春日輕煙一抹連天碧﹐簾前規月和煙白。翠竹落梅疏﹐相憐雪霽初。博山香欲燼﹐風透紗窗冷。四望寂寥寥﹐閒階花影搖。菩薩蠻小窗前梅花一樹正開﹐爲風雨狼籍﹐作此志悼嫩寒初放枝頭雪﹐倚窗深夜窺花月。曉起捲簾看﹐飄零滿畫欄。飛殘千點白﹐點破蒼苔碧。風雨幾時休﹐巡簷索共愁。菩薩蠻初秋池塘碧浸芙蓉面﹐蓮房怨粉驚團扇。何處一聲聲﹐隔溪歌采菱。輕雲流影急﹐秋入平蕪色。寒雁幾曾還﹐一江煙水寒。菩薩蠻秋夜秋聲又到梧桐井﹐半廊花霧籠虛影。試喚侍兒來﹐紗窗帶月開。浮光憐露葉﹐暗艸蛩淒切。何事獨愁予﹐新詞吟未如。訴衷情令秋夜蛩聲泣罷夜初闌。香潤彩籠殘。多情明月相映﹐一似伴人閒。燈蕊細﹐漏聲單。透香寒。蕭蕭瑟瑟﹐惻惻淒淒﹐落葉聲幹。減字木蘭花秋思暮虫淒切。獨倚疏簾淸夜月。悵望瑤臺。不見飛瓊步月來。秋光如練。江上芙蓉開欲徧。流水殘霞。斷送西風入鬢華。減字木蘭花秋思之二睡花蝴蝶。枕上夢魂輕似葉。幾許秋聲。惱亂琴心病茂陵。雲橫露靄。天外靑山何處在。蕉雨瀟瀟。不管人愁只亂敲。卜算子秋思天澹水雲平﹐風裊花枝動。羅幕涼生翠袖輕﹐柳外飛煙共。獨座思悠揚﹐簫管慵拈弄。帳冷西窗一夜香﹐寂寞添幽夢。

謁金門秋晚憶兩姊情脈脈。簾捲西風爭入。漫倚危樓窺遠色。晚山畱落日。芳艸重重凝碧。影浸澄波欲濕。人向暮煙深處憶。繡裙愁獨立。謁金門秋雨秋雨急。釀就曉寒相逼。竹籜淒迷芳徑窄。一庭閒翠積。雁字無人寄得。落葉紛紛如摘。懶撚金鍼推指澀。繡牀連夜濕。淸平樂命紅於折秋海棠花斷煙撩亂。霽景穿庭院。艸色苔痕添一半。染得秋光堪玩。流蘇帳曉花開。海棠幾蕊簪來。昨夜燻籠香冷﹐新寒多上妝臺。憶秦娥秋思湘簾揭﹐梧桐落向銀牀咽。銀牀咽﹐半庭斜日﹐數堆黃葉。繡屏一縷消春怯﹐花闌又見飛蝴蝶。飛蝴蝶﹐怪他輕薄﹐搗衣時節。洛陽春詠柳無數灞陵橋畔。離人淚染。一生空自管銷魂﹐只贏得﹑腰肢軟。陌上欄頭長見。翠絲分綫。和煙幾度蕩斜暉﹐誤紫燕﹑歸來晚。洛陽春柳絮點點離魂如雨。輕狂隨處。天涯不識舊章臺﹐更阻斷﹑遊人路。驀地送將春去。燕慵鶯憮。飄飄閃閃去還來﹐拾取問﹑渾無語。阮朗歸秋思紅綃秋鎖小欄西。綠鬟鸞鏡低。曉妝初罷思依依。徘徊花影移。沈水爇﹐綺櫳垂。閒愁不上眉。鴛鴦新繡裌羅衣。初寒半暖時。阮朗歸秋思風飄黃葉愴辭枝。樓前處處飛。閒來無悶亦淒其。方知秋气悲。堪嘆處﹐可憐處。倚欄空自知。徘徊魂夢欲何依。沈吟黯黯思。虞美人影春日海棠睡惹流鶯惱。又是淸明過了。楊柳水邊多少。愁緒縈芳艸。杜鵑枝上東風悄。碧玉欄前人杳。一夜綠嬌。鳳來朝春日書懷舊作小院閒無事。步花陰﹑嫩苔雨漬。弄明光﹑幾疊琴弦膩。曲檻畔﹑情何似。靜對聖賢書史。一鑪香﹑盡消夢思。翠幕外﹑東風起。不覺又﹑欲瞑矣。

滿宮花詠遊春人日融和﹐花媚嫵。粉蝶搖枝嬌舞。輕風吹落小桃紅﹐燕子銜歸繡戶。艸芊綿﹐人容與。共羨春光如許。紫驑金勒系垂楊﹐拾翠尋芳伴侶。南柯子秋夜門掩瑤琴靜﹐窗消畫卷閒。半庭香霧繞闌干。一帶澹煙紅樹﹑隔樓看。雲散靑天瘦﹐風來翠袖寒。嫦娥眉又小檀彎。照得滿階花影﹑只難攀。南柯子秋夜之二庭際花枝裊﹐簾前漢渚橫。斷腸何必問吹笙﹐但見海棠葉上﹑露星星。墻月深深照﹐鑪香細細零。誰家閨婦以砧聲﹐攪得夢魂無賴﹑不堪情。南柯子九日日暖茱萸好﹐霜飛菡萏衰。碧雲山外夕陽催。自有竹籬斜徑﹐菊花開。煙重迷疏柳﹐陰濃籠濕苔。畫樓時送暗香來。且去待看明月﹐倒金杯。浪淘沙春閨終日掩重門。鶯燕紛紛。晝眠微醒覓殘魂。彊起亭亭臨鏡看﹐重整雙云。倦倚碧羅裙。又早黃昏。侵階艸長舊愁恨。惟有垂楊千尺綫﹐綰住余曛。浪淘沙春閨之二薄暮峭寒分﹐羅簟香焚。粉墻畱影弄微曛。一縷茶煙和夢煮﹐卻又黃昏。曲曲畫湘紋﹐靜掩巫云。花開花落負東君。賺取花開花又落﹐都是東君。浪淘沙春景楊柳弄柔黃。縷縷纖長。海棠風醉艷紅妝。折取一枝歸繡戶﹐細玩春光。春日對春妝。鶯燕笙簧。橫塘三月水流香。貼水荷殘波動處﹐兩兩鴛鴦。浪淘沙秋懷近作靑女降枝頭。已解添愁。暮蟬聲咽冷箜篌。試看夜來多少露﹐艸際珠流。身世一浮鷗。歲月悠悠。問天肯借片雲遊。裊裊乘風歸去也﹐直上瀛洲。杏花天春暮翠煙無意撩書幌。帶芳艸﹑侵云漸長。晚風初作落花聲﹐九十將闌未賞。南園路﹑風光暗想。聽喚雨﹑鳴鳩兩兩。小池水皺萍漪綠﹐泛得紅香惝惘。雨中天梨花淚雨瓊姿嬌半吐。又一夜﹑風搖鬟霧。繡陌啼鶯﹐畫梁歸燕﹐莫便催春去。脈脈柔情慵未足﹐嘆寂寞﹑玉容難賦。今夜黃昏﹐明朝庭院﹐空鎖重門暮。

鷓鴣天春懷日上花梢睡未醒。繡衾香暖夢畱人。依依柳眼天邊碧﹐澹澹山眉鏡裏靑。無意緒﹐惜娉婷。緣階芳艸伴愁生。東風吹夢知何處﹐空聽流鶯檻外聲。鷓鴣天夏日處處蟬聲咽柳亭。隆隆日午正當庭。蓮香有水紅妝倩﹐竹粉無風翠影停。揮扇子﹐候涼生。疏簾小簟卻銀屏。南燻日暮無行雨﹐喚殺啼鳩不耐聽。鷓鴣天壬申春夜夢中作五首之一一卷楞嚴一炷香。蒲團爲伴世相忘。三山碧水魂非遠﹐半枕淸風夢引長。依曲徑﹐傍回廊。竹籬茅舍盡風光。空憐燕子歸來去﹐何事營巢日日忙。鷓鴣天壬申春夜夢中作五首之二春雨山中翠色來。蘿門攲向夕陽開。朝來攜伴尋芝去﹐到晚提壺沽酒回。身倚石﹐手持杯。醉時何惜玉山頹。今朝未識明朝事﹐不醉空教日月催。鷓鴣天壬申春夜夢中作五首之三野徑春來艸放齊。碧雲天曉亂鶯啼。紫笙吹徹緱山上﹐淸磬敲殘鷲嶺西。紅馥馥﹐綠萋萋。桃花楊柳共山蹊。遙看一抹煙雲處﹐帶雨春帆近日低。鷓鴣天壬申春夜夢中作五首之四雨後靑山色更佳。飛流瀑布欲侵階。無邊藥艸誰人識﹐有意山花待我開。閒登眺﹐莫安排。嘯吟歌詠自忘懷。飄飄似欲乘風去﹐去住瑤池白玉苔。鷓鴣天壬申春夜夢中作五首之五西去曾遊王母池。瓊蘇酒泛九霞卮。滿天星斗如堪摘﹐徧體雲煙似作衣。騎白鹿﹐駕靑螭。羣仙齊和步虛詞。臨行更有雙成贈﹐贈我金莖五色芝。玉樓春春寒本園蝴蝶飛無數。滿院春寒簾幕護。深深人在小樓中﹐悄悄花開寒食路。映階日色時將午。添得羅衣窗影暮。寂寥孤館閉閒春﹐但見斜陽窺繡戶。鵲橋仙題畫山水柴扉不掩﹐翠微欲滴﹐斷岸蘆花風寂。遠峯雲樹兩朦朧﹐曲徑杳﹑崎嶇難覓。平波澹澹﹐長松歷歷﹐玉洞仙牀咫尺。閒來看盡思悠然﹐恨不得﹑將身飛入。河傳秋景雲散。風澹。疏陰涼淺。碧漢悠悠。玉鉤。柳邊掛斜西畫樓。初秋。井梧先自愁。小幔輕雲澄練綺。淸光美。好把鏡奩比。倚闌干。嚲鬢鬟。遠山。秋煙點黛彎。河傳七夕橋畔。鸞扇。星鈿霞釧。暫撇殘機。步移。思量去年今夕時。淒其。未期先慘離。借得嫦娥初月鏡。窺瘦影。拂試翠眉整。駕雲霓。河漢西。淒迷。只愁雞暗啼。河傳七夕之二婀娜。人座。佳時瓜果。气朗長空。月宮。斷霞半天衫袖紅。重重。紫薇花影濃。曲沼芙蓉香滿院。人正宴。數點晚云見。倚鍼樓。看女牛。莫愁。今宵猶未秋。

臨江仙端午團扇新裁明月影﹐珠簾半上瓊鉤。橊花紅到玉釵頭。彩絲宜續命﹐綠砌繞忘憂。酒泛菖蒲香玉碎﹐嫩紅雙靨橫秋。畫船何處鬧歌樓。蕭蕭煙雨外﹐還鎖楚江愁。虞美人看花闌干曲護閒庭小﹐猶恐春寒悄。隔墻影送一枝紅﹐卻是杏花消瘦﹑舊噸風。海棠睡去梨花褪﹐欲語渾難問。只知婀娜共爭妍﹐不道有人爲你﹑惜流年。虞美人看花之二看花日日尋春早﹐撿點春光好。輕羅香潤步靑春﹐可惜對花無酒﹑座看茵。昨宵細雨催春驟﹐枕上驚花瘦。東君爲甚最無情﹐只見花開不久﹑便飄零。虞美人看花之三一杯淡茗聊相賞﹐莫怪人惆悵。近來多病損紅妝﹐不耐蕭條淸晝﹑臥琴牀。侍兒漫把胭脂埽﹐委地還餘俏。春風著意半蹉跎﹐燕子不知花事﹑已無多。虞美人殘燈深深一點紅光小。薄縷微煙裊。錦屏斜背漢宮中。曾照阿嬌金屋﹑淚痕濃。朦朧穗落輕煙散。顧影渾無伴。香消午夜漫凝思。恰似去年秋夜﹑雨窗時。小重山曉起春夢朦朧睡起濃。綠鬟浮膩滑﹑落香紅。妝臺人倦思難窮。斜簪玉﹐低照鏡鸞中。徐步出房櫳。閒將羅袖倚﹑立東風。日髙煙靜碧綃空。春如畫﹐一片杏花叢。踏莎行早春卽事簷畔梅殘﹐堤邊柳細。暖風先送遊人意。流鶯猶未弄歌聲﹐海棠欲點胭脂醉。鳥踏風低﹐煙橫云倚。湘簾常把春寒閉。無端昨夜夢春闌﹐絲絲小雨花爲淚。踏莎行閨情意怯花箋﹐心慵繡譜。送春總是無情緒。多情芳艸帶愁來﹐無情燕子銜春去。倚徧闌干﹐斜陽幾許。望殘山水濛濛處。靑山隔斷碧天低﹐依稀想得春歸路。踏莎行閨情之二昨夜疏風﹐今朝細雨。做成滿地和煙絮。花開若使不須春﹐年年何必春來住。欄外鶯飛﹐簾前燕乳。東君漫把韶光與。未知春去已多時﹐向人猶作愁春語。踏莎行紫薇花細剪胭脂﹐輕含茜露。芳菲百日濃輝聚。紅妝懶去鬥春妍﹐薰風獨據珊瑚樹。翠葉籠霞﹐瓊葩綴霧。湘簾影捲猩姿雨。仙郎禁院舊傳名﹐亭亭好伴西窗暮。踏莎行秋景悴葉零愁﹐淸香入繡。王孫桂小塗黃就。畫簾日影上銀鉤﹐松風一枕消淸晝。片雨涼生﹐小風波皺。疏疏翠玉瑯玕逗。斷雲飛盡碧天長﹐數枝煙柳斜陽瘦。踏莎行憶沈六舅父枝上香殘﹐樹頭花褪。紛紛共作春歸恨。十年客夢未曾醒﹐子規莫訴長離悶。回首天涯﹐愁腸縈寸。東風空遞雙魚信。幾番歸約竟無憑﹐可憐只有情難盡。

唐多令秋夜燈暈伴殘更。蕭蕭落葉輕。訴窮愁﹑艸際虫聲。欄外芭蕉新嫩綠﹐仍做出﹐舊秋聲。羅被夜涼淸。淒然夢亦驚。透紗窗﹑月影縱橫。幾徧雞聲啼以曉﹐空蹙損﹐兩山靑。蝶戀花春閨春半餘寒猶未褪。雨雨風風﹐賺得淸明近。楊柳垂腰消酒困。海棠點靨藏春暈。一樹桃花紅雨陣。片片飛來﹐鋪盡蒼苔印。燕子不歸難借問。東風易去還因甚。蝶戀花春愁驀地東風池上路。綠怨紅消﹐竟是誰分付。不斷行雲迷楚樹。閉門寒食梨花雨。雨後斜陽芳艸處。閒把情懷﹐付與東君主。便向西園飄柳絮。不能飄散愁千縷。蝶戀花立秋屈指西風秋已到。薄簟單衾﹐頓覺涼生早。疏雨數聲敲葉小。小亭殘暑渾如掃。流水年華容易老。秋月春花﹐總是知多少。準備夜深新夢好。露虫又欲啼衰艸。蝶戀花七夕飛鵲年年眞不誤。機石停梭﹐掩映河邊渡。淸露未消楊柳暮﹐落花借點疏云度。月色風光都莫負。酒酌芳樽﹐不把佳時錯。女伴隨涼池上路﹐海棠花畔吹簫坐。蝶戀花蘭花碧玉裁成瓊作蕊。馥鬱淸香﹐長向風前倚。楚畹當年思帝子﹐紫莖綠葉娟娟美。自道全無脂粉气。笑煞春風﹐紅白勻桃李。幽谷芳菲誰得比﹐猗猗獨寄琴聲裏。蝶戀花秋海棠淺綠嫣紅開幾許。誰料西風﹐也解傾城嫵。酒暈盈盈嬌欲佇。檀心半吐輕含雨。剪向屏山深處貯。似笑如愁﹐旖旒憐還憮。低嚲對人渾不語。斷腸應恐人無緒。千秋歲卽用秦少遊韻艸邊花外﹐春意思將退。新夢斷﹐閒愁碎。慵嫌金葉釧﹐瘦減香羅帶。庭院悄﹐只和鏡里人相對。過了秋千會。荷葉將成蓋。春不語﹐難畱在。幾番花雨候﹐一霎東風攺。腸斷也﹐每年賺取愁如海。碧芙蓉秋思曲徑繞蒼苔﹐秋意平鋪﹐蕭散無數。澹日移階﹐幾度尋花誤。西風怨﹑露艸寒螿。夜天淒﹑霖林煙樹。隔橋楊柳﹐翠減長條﹐猶自依依故。靑山云去杳﹐紅樓日﹑又催暮。羅簟生寒﹐漫引新桐句。池塘映﹑芙蓉一葉。簾幕驚﹑海棠疏雨。闌干憑徧﹐妝臺漸冷﹐黯黯無語空凝佇。玉蝴蝶春愁夢破曉風庭院﹐粉墻花影﹐睡起懨懨。幾日雙娥﹐愁損鏡裏春尖。看盡他﹑鶯梭柳綫﹐都織就﹑霧錦云縑。最難忺。催花小雨﹐依舊廉纖。堪憐。韶光淑景﹐芊芊芳艸﹐寂寂鉤簾。燕子歸來﹐花香都向綠琴添。散閒愁﹑流紅泛去。消酒困﹑濕翠飛黏。怯春衫。香烘裊裊﹐袖護摻摻。

疏簾澹月秋夜窗紗欲暮。漸暝色朦朧﹐暗迷平楚。斷雁淒哀點點﹐遠天無數。蒼煙染徧西風路。剪江楓﹑飄紅荻浦。畫欄東角﹐疏簾底畔﹐徘徊閒佇。漫贏得﹑長宵如許。又錦屏香冷﹐繡幃寒據。滿耳秋聲﹐長向樹梢來去。蕭蕭竹響還疑雨。悄窺人﹑嫦娥寒兔。壁搖燈影﹐空階露結﹐怨虫相語。水龍吟次父六月二十四日作﹐辛未晝長人靜沈沈﹐綠楊正裊深深院。畫簾低映﹐薄羅無暑﹐汗消珠釧。蘭畹香消﹐湘筠影瘦﹐翠陰遮徧。聽蓮歌處處﹐悠揚逸韻﹐半入水風煙片。一霎雨餘明淨﹐晚云如黛花如鈿。舟移萍亂﹐芳艸袖惹﹐媚風輕扇。一色紅妝﹐千重翠蓋﹐參差江面。更堪憐﹑歸路平波杳杳﹐夕陽斜見。水龍吟秋思﹐次母憶舊之作﹐時父在都門井梧幾樹涼飄﹐滿庭景色仍如舊。啼鴉數點﹐斜陽一縷﹐掛殘疏柳。有恨林花﹐無情衰艸﹐風吹重又。看輕陰帶雨﹐天涯萬里﹐樓髙漫頻搔首。記泊石城煙渚﹐落紅孤鶩常如繡。輕舟畫舫﹐布帆蘭枻﹐暮雲天皺。水靜初澄﹐蓼紅將醉﹐早秋時候。對庭前﹑蕭索西風﹐惟有寒蟬髙奏。水龍吟秋思﹐次母憶舊之作﹐時父在都門之二芭蕉細雨瀟瀟﹐雨聲斷續砧聲逗。憑欄極目﹐平林如畫﹐云低晚岫。初起金風﹐乍零玉露﹐薄寒透。想江頭木葉﹐紛紛落盡﹐只餘得靑山瘦。且問泬寥秋气﹐當年宋玉應知否。半簾香霧﹐一庭煙月﹐幾聲殘漏。四壁吟蛩﹐數行徵雁﹐漫消杯酒。待東籬﹑綻滿黃花﹐摘取暗香盈袖。﹝以上《返生香》﹞踏莎行過芳雪軒憶昭齊姊芳艸雨幹﹐垂楊煙結。鵑聲又過淸明節。空梁燕子不歸來﹐梨花零落如殘雪。春事闌珊﹐篆煙一縷銷金鴨。憑欄寂寂對東風﹐十年離恨和天說。踏莎行過芳雪軒憶昭齊姊之二萱艸綠階﹐桐花垂戶。陰陰綠映淸涼宇。輕風搖曳繡簾斜﹐畫屏難掩愁來路。世事浮雲﹐人情飛絮。懨懨愁緒絲千縷。無聊常自鎖窗紗﹐嬌鶯百囀知何處。踏莎行過芳雪軒憶昭齊姊之三憔悴零愁﹐淸香入繡。小山叢桂塗黃就。畫樓日影上簾鉤﹐松風一枕消淸晝。片雨涼生﹐小風波皺。疏疏碎玉瑯玕逗。斷雲飛盡碧天長﹐數枝煙柳斜陽瘦。﹝以上《歷代詩餘》卷三十六﹞訴衷情剪刀初放夜將闌。花落一燈殘。多情明月相映﹐一似伴人閒。珠箔掩﹐翠衾單。透輕寒。蕭蕭瑟瑟﹐惻惻悽悽﹐落葉聲幹。﹝《歷代閨秀詩餘》下冊﹞黃鶯兒有一女年甚長而未偶﹐眾共笑之﹐戲爲此作倚徧玉闌干。數春愁幾日閒。香肌瘦盡腸還斷。羅衫漸斑。鶯花漸殘。紅顏聊去空長嘆。掩重關。玉簫聲怨。何日駕雙鸞。﹝《全明散曲》﹞

