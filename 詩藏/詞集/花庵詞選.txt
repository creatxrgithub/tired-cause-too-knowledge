

欽定四庫全書

集部十

花庵詞選

詞曲類二【詞選之屬】提要

【臣】等謹案花庵詞選十卷續集十卷宋黃升輯升字叔暘號玉林又號花庵詞客以所居有玉林又有散花庵也毛晉刻六十家詞以升作昃以叔暘作叔陽而諸本實多作黃升考此書舊傳刋本又題曰黃�而詩人玉屑前有升序世所傳翻刻宋本猶鉤摹當日手書亦作黃�檢此書序末尙有當時姓名小印實作�字蓋許愼說文升字篆文作�升特以篆體署名故作�字晉不考六書妄攺爲昃殊爲舛謬至叔陽乃盧炳之字炳卽作哄堂詞者晉乃移而爲升之字益桃僵李代矣此乃所選南宋詞人之作自康與之至洪瑹凡八十八家而以已作附錄於末共七百五十餘首卽所稱中興以來絕妙詞選者是也其意蓋欲以繼趙宏祚花間集曾慥樂府雅詞之後故搜羅頗廣又於作者姓氏下各綴數語略具始末亦足以資考核惟所裒詞人只有此數而自序乃云得數百家則未免誇詞非其實耳升論詞最服膺姜防故所錄多典雅淸俊非艸堂詩餘專取俗體者可比又艸堂詩餘刻本多訛字及失名者而此猶舊帙於彼此並收之作亦可互相參證云乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

花庵詞選序

長短句始於唐盛於宋唐詞具載花間集宋詞多見於曽端伯所編而復雅一集又兼采唐宋迄於宣和之季凡四千三百餘首吁亦備矣況中興以來作者繼出及乎近世人各有詞詞各有體知之而未見見之而未盡者不勝算也暇日裒集得數百家名之曰絕妙詞選佳詞豈能盡錄亦嘗鼎一臠而巳然其盛麗如防金張之堂妖冶如攬嬙施之袪悲壯如三閭豪俊如五陵花前月底舉杯淸唱合以紫簫節以紅牙飄飄然作騎鶴揚州之想信可樂也親友劉誠甫謀刋諸梓傳之好事者此意善矣又錄予舊作數十首附於後不無珠玉在側之媿有愛我者其爲刪之淳祐已酉百五玉林

欽定四庫全書

花庵詞選卷一

宋黃升輯唐詞【凡看唐人詞曲當看其命意造語工致處蓋語簡而意深所以爲奇作也】

李太白

名白號靑蓮居士賀知章號之爲謫仙

菩薩鬘【二詞爲百代詞曲之祖】

平林漠漠煙如織寒山一帶傷心碧暝色入髙樓有人樓上愁玉階空佇立宿鳥歸飛急何處是歸程長亭連短亭

憶秦娥

簫聲咽秦娥夢斷秦樓月秦樓月年年柳色霸陵傷別樂遊原上淸秋節咸陽古道音塵絕音塵絕西風殘

照漢家陵闕

淸平樂令【翰林應制按唐呂鵬遏雲集載應制詞四首以後二首無淸逸气韻疑

非太白所作】

禁庭春晝鶯羽披新繡百艸巧求花下鬭只賭珠璣滿斗日晚卻理殘妝禦前閒舞霓裳誰道腰支窈窕折旋消得君王

又

禁闈秋夜月探金窻罅玉帳鴛鴦噴沈麝時落銀燈香灺女伴莫話孤眠六宮羅綺三千一笑皆生百媚宸遊教在誰邊

淸平調辭【沈香亭應制古詞多隻四句】

名花傾國兩相歡長得君王帶笑看解釋春風無限意沈香亭北倚闌干

又

一枝紅艶露凝香雲雨巫山枉斷腸借問漢宮誰得似可憐飛燕倚新妝

又

云想衣裳花想容春風拂檻露華濃若非羣玉山頭見防向瑤臺月下逢

白樂天

名居易號香山居士

長相思【閨怨二詞非後世作者所及】

深畫睂淺畫睂蟬鬢鬅鬙云滿衣陽臺行雨廻巫山髙巫山低暮雨瀟瀟郎不歸空房獨守時

又【此詞上四句皆談錢塘景】

汴水流泗水流流到州古渡頭吳山防防愁思悠悠恨悠悠恨到歸時方始休月明人倚樓

王建

有宮詞百首甚工

古調笑

團扇團扇美人並來遮面玉顏顦顇三年誰復商量管弦弦管弦管春艸昭陽路斷

又

蝴蝶蝴蝶飛上金花枝葉君前對舞春風百葉桃花樹紅紅樹紅樹燕語鶯啼日暮

又

羅袖羅袖飄舞春風已舊遙看歌舞玉樓好日新妝坐愁愁坐愁坐一世虛生虛過

又

楊柳楊柳日暮白沙渡口船頭江水茫茫商人少婦斷膓膓斷膓斷鷓鴣夜來失伴

三臺令【一名翠華引】

池北池南艸綠殿前殿後花紅天子千秋萬歲未央明月淸風

又

魚藻池邊射鴨芙蓉苑裏看花日色赭黃相似不著紅鸞扇遮

徐昌圖

木蘭花令

沈檀煙起盤紅霧一翦霜風吹繡戶漢宮花面學梅妝謝女雪詩裁柳絮長垂天幕孤鸞舞旋炙銀笙雙鳯語紅窻酒病對寒冰永覺相思無夢處

張志和

字子同婺州金華人居江湖自稱煙波釣徒著眞子亦以爲號毎垂鉤不設餌志不在魚也

漁歌子五首【極能道漁家之事】

西塞山前白鷺飛桃花流水鱖魚肥靑蒻笠綠簔衣斜風細雨不須歸

又

靑艸湖中月正圓巴陵漁父棹歌連釣車子橛頭船樂在風波不用仙

又

松江蠏捨主人歡菇飯蒓羮亦共飡楓葉落荻花幹醉宿漁舟不覺寒

又

霅溪灣裏釣漁翁舴艋爲家西復東江上雪浦邊風笑著荷衣不嘆窮

又

釣臺漁父褐爲裘兩兩三三舴艋舟能縱棹慣乘流長江白浪不須憂

溫庭筠

詞極流麗宜爲花間集之冠

菩薩鬘

小山重疊金明滅鬢云欲度香腮雪懶起畫蛾睂弄妝梳洗遲照花前後鏡花面交相映新著綺羅襦雙雙金鷓鴣

又

南園滿地堆輕絮愁聞一霎淸明雨雨後卻斜陽杏花零落香無言勻睡臉枕上屏山掩時節欲黃昏無聊獨倚門

又

翠翹金縷雙鸂鶒水文細起春池碧池上海棠梨雨晴紅滿枝繡衫遮笑靨煙艸粘飛蝶靑對芳菲玉闗音信稀

又

水精簾裏玻瓈枕暖香惹夢鴛鴦錦江上柳如煙鴈飛殘日天藕絲秋色淺人勝參差翦雙鬢隔香紅玉釵頭上風

更漏子

柳絲長春雨細花外漏聲迢逓驚塞雁起城烏畫屏金鷓鴣香霧薄透簾幕惆悵謝家池閤紅燭背繡簾垂夢長君不知

又

玉鑪香紅防淚偏照畫堂秋思睂翠薄鬢云殘夜長衾枕寒梧桐樹三更雨不道離情正苦一葉葉一聲聲空堦滴到明

又

背江樓臨海月城上角聲嗚咽堤柳動島煙昏兩行徵鴈分京口路歸防渡正是芳菲欲度銀燭盡玉繩低一聲村落雞

又

星斗稀鐘鼓歇簾外曉鶯殘月蘭露重柳風斜滿庭堆落花虛閣上倚防望還似去年惆悵春欲暮思無窮舊歡如夢中

淸平樂令

洛陽愁絕楊柳花飄雪終日行人恣攀折橋下水流嗚咽上馬爭勸離觴南浦鶯聲斷腸愁殺平原年少回首揮淚千行

河傳

湖上閒望雨蕭蕭煙浦花橋路遙謝娘翠娥愁不銷終朝夢魂迷晚潮蕩子天涯歸棹逺春已晚鶯語空腸斷若耶溪溪水西柳堤不聞郎馬嘶

韋莊

西蜀宰相

菩薩鬘

洛陽城裏春光好洛陽才子他鄕老柳暗魏王隄此時心轉迷桃花春水綠水上鴛鴦浴凝恨對殘暉憶君君不知

又

人人盡說江南好遊人只合江南老春水碧於天畫船聽雨眠壚邊人似月皓腕凝霜雪未老莫還鄕還鄕須斷腸

應天長

綠槐陰裏黃鶯語深院無人春晝午畫簾垂金鳯舞寂寞繡屏香一縷碧天云無定處空有夢魂來去夜夜綠窻風雨斷腸君信否

淸平樂令

野花芳艸寂寞關山道柳吐金絲鶯語早惆悵香閨暗老羅帶悔結同心獨憑朱欄思深夢覺半牀斜月小窻風觸鳴琴

謁金門

空相憶無計得傳消息天上嫦娥人不識寄書何處覓新睡覺來無力不忍看伊書迹滿院落花春寂寂斷

腸芳艸碧

小重山

一閉昭陽春又春夜寒宮漏永夢君恩臥思陳事暗銷魂羅衣濕紅袂有啼痕歌吹隔重閽繞庭芳艸綠倚長門萬般惆悵向誰論凝情立宮殿欲黃昏

木蘭花令

獨上小樓春欲暮望斷玉關芳艸路消息斷不逢人卻斂細睂歸繡戶坐看落花空嘆息羅袂濕斑紅淚滴千山萬水不曾行魂夢欲教何處覓

薛昭蘊

浣溪沙

握手河橋柳似金蜂須輕惹百花心蕙風蘭思寄淸琴意滿便同春水滿情深還似酒杯深楚煙湘月兩沈

沈

又

傾國傾城恨有餘幾多紅淚泣姑蘇倚風凝睇雪肌膚吳主山河空落日越王宮殿半平蕪藕花菱蔓滿重

湖

小重山

春到長門春艸靑玉堦華露滴月朧明東風吹斷紫簫聲金鑪冷簾外曉啼鶯愁極夢難成殘妝和宿淚不勝情手挼裙帶繞花行思君切羅幌暗塵生

又

秋到長門秋艸黃畫梁雙燕去出宮墻玉簫無復理霓裳金蟬墜鸞鏡掩休妝憶昔在昭陽舞衣紅綬帶綉鴛鴦至今猶惹禦鑪香魂夢斷愁聽漏更長

謁金門

春滿院疉損羅衣金綫睡覺水精簾未捲檐前雙語燕斜掩金鋪一扇滿地落花千片早是相思腸欲斷忍

教頻夢見

牛嶠

更漏子

南浦情紅粉淚爭柰兩人深意低翠黛捲徵衣馬嘶霜葉飛招手別寸腸結還是去年時節書托鴈夢歸家覺來江月斜

菩薩鬘

舞裙香暖金泥鳯畫梁語燕驚殘夢門外柳花飛玉郎猶未歸愁勻紅粉淚睂翦春山翠何處是遼陽錦屏春晝長

張泌

浣溪沙

枕障燻鑪隔繡幃二年終日兩相思杏花明月始應知天上人間何處去舊歡新夢覺來時黃昏微雨畫簾

垂

又

翡翠屏開金幄紅謝娥無力曉妝慵錦帷鴛被宿香濃微雨小庭春寂寞燕飛鶯語隔簾櫳杏花凝恨倚東

風

滿宮花

花正芳樓似綺寂寞上陽宮裏鈿籠金鎖睡鴛鴦簾冷露華珠翠嬌艶輕盈香雪膩細雨黃鶯雙起東風惆悵欲淸明公子橋邊沈醉

江城子【唐詞多無換頭如此詞兩段自是兩首故兩押情字今人不知合爲一首則誤

矣】

碧闌干外小中庭雨初晴曉鶯聲飛絮落花時節近淸明睡起捲簾無一事勻面了沒心情

又

浣花溪上見卿卿眼波明黛睂輕髙綰綠云金簇小蜻蜓好事問他來得麼還笑道莫多情

毛文錫

醉花間

休相問怕相問相問還添恨春水滿塘生鸂鶒還相趂昨夜雨霏霏臨明寒一陣偏憶戍樓人久絕邊庭信

又

深相憶莫相憶相憶情難極銀漢是紅墻一帶遙相隔金盤珠露滴兩岸楡花白風搖玉佩淸今夕爲何夕

河滿子

紅粉樓前月照碧紗窻外鶯啼夢斷遼陽音信那堪獨守香閨恨對百花時節王孫綠艸萋萋

更漏子

春夜闌春恨切花外子規啼月人不見夢難慿紅紗一防燈偏怨別是芳節庭下丁香千結宵霧散曉霞輝梁間雙燕飛

牛希濟

生查子

春山煙欲收天澹星稀小殘月臉邊明別涙臨淸曉語已多情未了回首猶重道記得綠羅裙處處憐芳艸【一本無已字】

謁金門

秋已暮重疊關山岐路嘶馬搖鞭何處去曉禽霜滿樹夢斷禁城鐘鼓淚滴枕檀無數一防凝紅和薄霧翠

蛾愁不語

歐陽烱

浣溪沙

落絮殘鶯半日天玉柔花醉只思眠惹窻映竹滿鑪煙獨掩畫屏愁不語斜欹瑤枕髻鬟偏此時心在阿誰

邊

賀聖朝

憶昔花前相見後只慿纎手暗拋紅豆人前不解巧傳心事別來依舊孤負春晝碧羅衣上蹙金繡覩對對鴛鴦空裛淚痕透想韶顏非久終是爲伊只恁偸瘦

玉樓春

日照玉樓花似錦樓上醉和春色寢綠楊風送小鶯聲殘夢不成離玉枕堪愛晚來韶景甚寶柱秦箏方再品靑蛾紅臉笑來迎又向海棠花下飲

菩薩鬘

紅鑪暖閣佳人睡隔簾飛雪添寒气小院奏笙歌香風簇綺羅酒傾金盞滿防燭重開宴公子醉如泥天街聞馬嘶

和凝

石晉宰相

采桑子

蝤蠐領上訶梨子繡帶雙垂椒戶閒時競學樗蒲賭荔支叢頭鞋子紅編細裙窣金絲無事嚬睂春思翻敎阿母疑

喜遷鶯

曉月墜宿云披銀燭錦屏帷建章鐘動玉繩低宮漏出花遲春態淺來雙燕紅日漸長一綫嚴妝欲罷囀黃鸝飛上萬年枝

薄命女

天欲曉宮漏穿花聲繚繞窓裏星光少冷霞寒侵帳額殘月光沈樹杪夢斷錦幃空悄悄彊起愁眉小【又一本名長命女】

小重山

春入神京萬木芳禁林鶯語滑蝶飛狂曉桃凝露妬啼妝紅日永風和百花香煙鎖柳絲長禦溝澄碧水轉池塘時時微雨洗風光天衢逺到處引笙簧

顧夐

河傳

棹舉舟去波光不知何處岸花汀艸依依雨微鷓鴣相逐飛天涯離恨江聲咽啼猿切此意向誰說倚蘭橈獨無憀魂銷小鑪香欲焦【一本汀艸下有共字】

玉樓春

拂水雙飛來去燕曲檻小屏山六扇春愁凝思結眉心綠綺懶調紅錦薦話別情多聲欲顫玉筯痕畱紅粉面鎭長獨立到黃昏卻怕良宵頻夢見

浣溪沙

春色迷人恨正賖可堪蕩子不還家細風輕露著梨花簾外有情雙燕颺檻前無力綠楊斜小屏狂夢繞天

涯

臨江仙

幽閨小檻春光晚柳濃花淡鶯稀舊歡思想尙依依翠顰紅斂終日損芳菲何事狂夫音信斷不如梁燕猶歸畫堂深處麝煙微屏虛枕冷風細雨霏霏

孫光憲

南唐詞人

浣沙溪

花漸凋疎不耐風畫簾垂地晚堂空墮堦縈蘚舞愁紅膩粉半粘金靨子殘香猶暖繡燻籠蕙心無處與人

同【一本疎作零晚作滿】

又

攬鏡無言淚欲流凝情半日懶梳頭一庭疎雨濕春愁楊柳秪知傷怨別杏花應信損嬌羞淚沾魂斷軫離

憂

又

輕打銀箏墜燕泥斷絲髙罥畫樓西花冠閒上午墻啼粉籜半開新竹逕紅苞盡落舊桃蹊不堪終日閉深

閨

菩薩鬘

木棉花映叢祠小越禽聲裏春光曉銅鼓雜蠻歌南人祈賽多客防風正急茜袖偎檣立極浦幾回頭煙波無限愁

又

花冠頻鼓墻頭翼東方澹白連窓色門外早鶯聲背樓殘月明薄寒籠醉態依舊鈆華在握手送人歸半拖金縷衣

又

小庭花落無人掃疎香滿地東風老春晚信沈沈天涯何處尋曉堂屏六扇睂共湘山逺爭柰別離心近來尢不禁

魏承班

菩薩鬘

羅衣隱約金泥畫玳筵一曲當秋夜聲顫覷人嬌雲鬟裊翠翹酒醺紅玉軟眉翠秋山逺繡幌麝煙沈誰人知兩心

生查子

寂寞畫堂空深夜垂羅幕燈暗錦屏欹月冷珠簾薄愁恨夢難成何處貪歡樂看看春又來還是長蕭索

漁歌子

柳如眉云似髮鮫綃霧縠籠香雪夢魂驚鐘漏歇窓外曉鶯殘月幾多情無處說落花飛絮淸明節少年郎容易別一去音書斷絕

鹿防扆

臨江仙

金鏁重門荒苑靜綺窓愁對秋空翠華一去寂無蹤玉樓歌吹聲斷已隨風煙月不知人事攺夜防還照深宮藕花相向野塘中暗傷亡國淸露泣香紅

閻選

浣溪沙

寂寞流蘇冷繡茵倚屏山枕惹香塵小庭花露泣濃春劉阮信非仙洞客嫦娥終是月中人此生無路訪東

鄰

尹鶚

菩薩鬘

隴云暗合秋天白俯窓獨坐窺煙陌樓際角重吹黃昏方醉歸荒唐難共語明日還應去上馬出門時金鞭莫與伊

毛熙震

淸平樂

春光欲暮寂寞閒庭戶粉蝶雙雙穿檻舞簾捲晚天疎含愁獨倚閨幃玉鑪煙斷香微正是銷魂時節東風滿院花飛

菩薩鬘

梨花滿地飄香雪髙樓夜靜風箏咽斜月照簾幃憶君和夢稀小窓燈影背無語驚愁態屏掩斷香飛行雲山外歸

又

繡簾髙軸臨塘看雨翻荷芰眞珠散殘暑晚初涼輕風度水香無憀悲往事爭那牽情思光影暗相催等閒秋又來

更漏子

秋色淸河影澹深戶燭寒光暗綃幌碧錦衾紅博山香炷融更漏咽蛩鳴切滿院霜華如雪新月上薄雲收映簾懸玉鉤

又

煙月寒秋夜靜漏轉金壺初永羅幙下繡屏空燈花結碎紅人悄悄愁無了思夢不成難曉長憶得與郎期竊香私語時

李珣

浣溪沙

入夏偏宜淡薄妝越羅衣褪郁金黃翠鈿檀注助容光相見無言還有恨幾回卻又思量月窓香逕夢悠

颺

又

晚出閒庭看海棠風流學得內家妝小釵橫戴一枝芳鏤玉梳斜雲鬢膩縷金衣透雪肌香暗思何事立殘

陽

望逺行

露滴幽庭葉落時愁聚蕭娘柳眉玉郎一去負佳期水雲迢逓鴈書遲屏半掩枕斜欹蠟淚無言對垂吟蛩斷續漏頻移入窓明月鑑空帷

菩薩鬘

廻塘風起波紋細刺桐花裏門斜閉殘日照平蕪雙雙飛鷓鴣徵防何處客相見還相隔不語欲魂銷望中煙水遙

河傳

去去何處迢迢巴楚山水相連朝雲暮雨依舊十二峯前猿聲到客船愁腸豈易丁香結因離別故國音書絕想佳人花下對明月春風恨應同

又

春暮微雨送君南浦愁斂雙蛾落花深處啼鳥似逐離歌粉檀珠淚和臨流更把同心結情哽咽後會何時節不堪回首相望已隔汀洲艣聲幽

巫山一段雲【唐詞多緣題所賦臨江仙則言仙事女冠子則述道情河瀆神則詠

祠廟大槪不失本題之意爾後漸變去題逺矣如此二詞實唐人本

來詞體如此】

有客經巫峽停橈向水湄楚王曽此夢瑤姬一夢杳無期塵暗珠簾捲香銷翠幄垂西風回首不勝悲暮雨灑空祠

又

古廟依靑嶂行宮枕碧流水聲山色鎖妝樓往事思悠悠云朝還暮煙花春復秋啼猿何必近孤舟行客自多愁

韓致堯

名偓昭宗朝翰林學士

浣溪沙

攏鬢新收玉步搖背燈初解繡裙腰枕寒衾冷異香焦深院不闗春寂寂落花和雨夜迢迢恨情殘醉卻無

憀

又

宿醉離愁慢髻鬟六銖衣薄惹輕寒慵紅悶翠掩靑鸞羅襪況兼金菡蓞雪肌仍是玉瑯玕骨香腰細更沈

檀

李中主

名景

望逺行

碧砌花光照眼明朱扉長日鎭長扄餘寒欲去夢難成鑪香煙冷自亭亭遼陽月秣陵砧不傳消息但傳情黃金臺下忽然驚徵人歸日二毛生

李后主

名煜字重光

虞美人

春花秋葉何時了往事知多少小樓昨夜又東風故國不堪回首月明中雕欄玉砌應猶在只是朱顏攺問君還有幾多愁恰似一江春水向東流

山花子

菡蓞香銷翠葉殘西風愁起綠波間還與韶光共憔悴不堪看細雨夢回雞塞逺小樓吹徹玉笙寒多少淚珠何限恨倚防幹

又

手卷珠簾上玉鉤依前春恨鎖重樓風裏落花誰是主思悠悠靑鳥不傳云外信丁香空結雨中愁回首緑波三峽暮接天流

烏夜啼【此詞最淒惋所謂亡國之音哀以思】

無言獨上西樓月如鉤寂寞梧桐深院鎖淸秋翦不斷理還亂是離愁別是一般滋味在心頭

淸平樂

別來春半觸目愁腸斷砌下落梅如雪亂拂了一身還滿鴈來音信無憑路遙歸夢難成離恨恰如春艸更行更逺還生

浪淘沙

簾外雨潺潺春意闌羅衾不暖五更寒夢裏不知身是客一晌貪歡獨自莫憑欄無限江山別時容易見時難流水落花歸去也天上人間

馮延巳

南唐翰林學士

謁金門

風乍起吹皺一池春水閒引鴛鴦香徑裏手挼紅杏蘂鬭鴨闌干徧倚碧玉搔頭斜墜終日望君君不至舉

頭聞鵲喜

更漏子

夜初長人近別夢覺一牕殘月鸚鵡臥蟪蛄鳴西風寒未成紅蠟燭彈棊局牀上畫屏山綠褰繡幌倚瑤琴前歡淚滴襟

花庵詞選卷一

欽定四庫全書

花庵詞選卷二

宋黃升輯宋詞

歐陽永叔

名修號六一居士

朝中措【送劉原父守揚州】

平山欄檻倚晴空樓閣有無中手種堂前楊柳別來幾度春風文章太守揮毫萬字一飲千鐘行樂直須年少尊前看取衰翁

蝶戀花【春晚】

庭院深深深幾許楊栁堆煙簾幕無重數玉勒金鞍遊冶處樓髙不見章臺路雨橫風狂三月暮門掩黃昏無計畱春住淚眼問花花不語亂紅飛過秋千去

又【春情】

海燕雙雙歸畫棟簾幕無風花影頻移動半醉騰騰春睡重綠鬟堆枕香雲擁翠被雙盤金縷鳯憶得前春有个人人共花裏鶯聲時一弄日斜驚起相思夢

又【初春】

南鴈依稀回側陣雪霽墻陰徧覺蘭芽嫩中夜夢餘消酒困鑪香捲穗燈生暈急景流年都一瞬往事前歡未免縈方寸臘後花期知漸近東風已作寒梅信

又【淸明】

六曲防幹偎碧樹楊栁風輕展盡黃金縷誰抱鈿箏移玉柱穿簾海燕雙飛去滿眼遊絲兼落絮紅杏開時一霎淸明雨濃醉覺來鶯亂語驚殘好夢無尋處

浣溪沙【春思】

葉底靑靑杏子垂枝頭薄薄柳綿飛日髙深院晚鶯啼堪恨風流成薄幸斷無消息道歸期托腮無語翠眉

低

又【湖景】

湖上朱橋響畫輪溶溶春水浸春云碧琉璃滑淨無塵當路遊絲縈醉客隔花啼鳥喚行人日斜歸去柰何

春

又【湖上】

堤上遊人逐畫船拍堤春水四垂天綠楊樓外出秋千白髮戴花君莫笑六麼催拍盞頻傳人生何處似尊

前

又【春半】

靑杏園林煮酒香佳人初試薄羅裳柳絲搖曳燕飛忙乍雨乍晴花自落閒愁閒悶日偏長爲誰消瘦減容

光

采桑子【潁州西湖】

羣芳過後西湖好狼藉殘紅飛絮蒙蒙垂栁防幹盡是風笙歌散盡遊人去始覺春空垂下簾櫳雙燕歸來細雨中

又【西湖】

荷花開後西湖好載酒來時不用旌旗前後紅幢綠蓋隨畫船撐入花深處香泛金巵煙雨微微一片笙歌醉裏歸

踏莎行【相別】

館梅殘溪橋栁細艸芳風暖搖徵轡離愁漸逺漸無窮迢迢不斷如春水寸寸柔腸盈盈粉淚樓髙莫近危防倚平蕪盡處是春山行人更在春山外【句意最工】

生查子【別恨】

含羞整翠鬟得意頻相顧鴈柱十三弦一一春鶯語嬌云容易飛夢斷知何處深院鎖黃昏陣陣芭蕉雨

阮郎歸【踏靑】

南園春半踏靑時風和聞馬嘶靑梅如豆栁如眉日長胡蝶飛花露重艸煙低人家簾幕垂秋千慵困解羅衣畫梁雙燕棲

訴衷情【眉意】

淸晨簾幕捲輕霜呵手試梅妝都緣自有離恨故畫作逺山長思往事借流芳易成傷擬歌先咽欲笑還顰最斷人腸

木蘭花【西湖】

西湖南北煙波濶風裏絲簧聲韻咽舞餘羅帶綠雙垂酒入香腮紅一抺杯深不覺琉璃滑貪看六麼花十八明朝車馬各西東惆悵畫樓風與月

玉樓春【別恨】

春山斂黛低歌扇暫解吳鉤登祖宴畫樓鐘動巳魂銷何況馬嘶芳艸岸靑門栁色隨人逺望欲斷時腸已斷洛城春色待君來莫待落花飛似霰

漁家傲【小春】

十月小春梅蘂綻紅鑪暖閣新妝徧錦帳美人貪睡暖羞起懶玉壺一夜冰澌滿樓上四垂簾不捲天寒山色偏宜逺風急鴈行吹字斷紅日晚江天雪意云撩亂

蘇子瞻

名軾號東坡居士晁無咎云東坡詞橫放傑出自是曲子中防不住者

念奴嬌【赤壁懷古】

大江東去浪淘盡千古風流人物故壘西邊人道是三國周郎赤壁亂石穿空驚濤拍岸捲起千堆雪江山如畫一時多少豪傑遙想公瑾當年小喬初嫁了雄姿英發羽扇綸巾談笑間檣艣灰飛煙滅故國神遊多情應笑我早生華髮人生如夢一樽還酹江月

蝶戀花【中春】

花褪殘紅靑杏小燕子飛時綠水人家繞枝上柳綿吹又少天涯何處無芳艸墻裏秋千墻外道墻外行人墻裏佳人笑笑漸不聞聲漸杳多情卻被無情惱洞仙歌【公自序云僕七歲時見眉州老尼姓朱忘其名年九十餘自言嘗隨其師入蜀主孟昶宮中一日大熱主與花蘂夫人夜起避暑摩訶池上作一詞朱具能記之今四十年朱巳死久矣人無知此詞者獨記其首兩句暇日尋味豈洞仙歌令乎乃爲足之云】

冰肌玉骨自淸涼無汗水殿風來暗香滿繡簾開一防明月窺人人未寢欹枕釵橫鬢亂起來攜素手庭戶無聲時見疎星度河漢試問夜如何夜已三更金波淡玉繩低轉但屈指西風幾時來又不道流年暗中偸換漁家傲【金陵賞心亭送王勝之龍圖王守金陵視事一日而移南郡】

千古龍蟠並虎踞從公一弔興亡處斜風吹細雨芳艸渡江南父老畱公住公駕飛車淩彩霧紅鸞驂乘靑鸞馭卻訝此洲名白鷺非吾侶翩然欲下還飛去

賀新郎【夏景】

乳燕飛華屋悄無人桐陰轉午晚涼新浴手弄生綃白團扇扇手一時似玉漸困倚孤眠淸熟簾外誰來推繡戶枉敎人夢斷瑤臺曲又卻是風敲竹石橊半吐紅巾蹙待浮花浪蘂都盡伴君幽獨穠艶一枝君看取芳心千重似束又恐被西風驚綠若待得君來向此花前對酒不忍觸共粉淚兩簌簌

西江月【公自序云春夜行蘄水中過酒家飲酒醉乘月至一溪橋上解鞍曲肱少休及

覺已曉亂山蔥蘢不謂人世也書此語橋柱上】

照野彌彌淺浪橫空曖曖微霄障泥未解玉驄驕我欲醉眠芳艸可惜一溪明月莫敎踏碎瓊瑤解鞍欹枕緑楊橋杜字一聲春曉

又【感懷】

世事一塲大夢人生幾度秋涼夜來風葉已鳴廊看取眉頭鬢上酒賤常愁客少月明多被云妨中秋誰與共孤光把酒淒然北望一

又【重九】

防防樓頭細雨重重江外平湖當年戲馬會東徐今日淒涼南浦莫恨黃花未吐且敎紅粉相扶酒防不必看茱萸俯仰人間今古

又

三過平山堂下半生彈指聲中十年不見老仙翁壁上龍蛇飛動欲弔文章太守仍歌楊栁春風休言萬事轉頭空未轉頭時皆夢

滿江紅【東武流杯亭】

東武城南新堤固漣漪初溢隱隱徧長林髙阜臥紅堆碧枝上殘花吹盡也與君試向江邊覓問向前猶有幾多春三之一官裏事何時畢風雨外無多日相將泛曲水滿城爭出君不見蘭亭修褉事當時座上皆豪逸到而今修竹滿山陰空陳迹

水調歌頭【丙辰中秋歡飲達旦大醉作此篇兼懷子由】

明月幾時有把酒問靑天不知天上宮闕此夕是河年我欲乘風歸去只恐瓊樓玉宇髙處不勝寒起舞弄淸影何似在人間轉朱閣低綺戶照不眠不應有恨何事偏向別時圓人有悲歡離合月有陰晴圓缺此事古難全但願人長久千里共嬋娟

水調歌頭【快哉亭】

落日繡簾捲亭下水連空知君爲我新作窓戶濕靑紅長記平山堂上欹枕江南煙雨杳杳沒孤鴻認得醉翁語山色有無中一千頃都鏡淨倒碧峯忽然浪起掀舞一葉白頭翁堪笑蘭臺公子未解莊生天籟剛道有雌雄一防浩然气千里快哉風

水龍吟【太守閭丘公顯致仕居姑蘇公飲其家出後房佐酒有懿卿者善吹笛公因賦

此以贈】

楚山修竹如雲異材秀出千林表龍須半翦鳯膺微漲玉肌勻繞木落淮南雨晴雲夢月明風裊自中郎不見桓伊去後知辜負秋多少聞道嶺南太守後堂深綠珠嬌小綺窓學弄梁州初徧霓裳未了嚼徵含宮泛商流羽一聲雲杪爲使君洗盡蠻風瘴雨作霜天曉

又【次韻章質夫楊花詞】

似花還似非花也無人惜從敎墜拋家傍路思量卻是無情有思縈損柔腸困酣嬌眼欲開還閉夢隨風萬里尋郎去處又還被鶯呼起不恨此花飛盡恨西園落紅難綴曉來雨過遺蹤何在一池萍碎春色三分二分塵土一分流水細看來不是楊花防防是離人淚

臨江仙

夜飲東坡醒復醉歸來彷佛三更家僮鼻息巳雷鳴敲門都不應倚杖聽江聲長恨此身非我有何時忘卻營營夜防風靜縠紋平小舟從此去江海寄餘生

南鄕子【九日】

霜降水痕收淺碧粼粼露逺洲酒力漸消風力軟颼颼破防多情卻戀頭佳節若爲酬但把金樽斷送秋萬事到頭都是夢休休明日黃花蝶也愁

阮郎歸【夏景】

綠槐髙栁咽新蟬薫風入舜弦碧紗窓下水沈煙棊聲驚晝眠微雨過小荷翻橊花開欲然玉人纎手掬淸泉瓊珠碎又圓

永遇樂【夜登燕子樓夢盼盼因作此詞後秦少遊自會稽入京見東坡坡云久別當作文甚勝都下盛唱公山抹微云之詞秦遜謝坡遽云不意別後公卻學栁七作詞秦答曰某𨿽無識亦不至是先生之言無乃過乎坡云銷防當此際非栁詞句法乎秦慚服然已流傳不復可攺矣又問別作何詞秦舉小樓連苑橫空下窺綉轂雕鞍驟坡云十三个字只說得一个人騎馬樓前過秦問先生近著坡云亦有一詞說樓上事乃舉燕子樓空佳人何在空鎖樓中燕晁無咎在座云三句說盡張建封燕子樓一段事奇哉】

明月如霜好風如水淸景無限曲港跳魚圓荷瀉露寂寞無人見紞如五鼓錚然一葉黯黯夢云驚斷夜茫茫重尋無覓處覺來小園行徧天涯倦客山中歸路望斷故園心眼燕子樓空佳人何在空鎖樓中燕古今如夢何曽夢覺但有舊歡新怨異時對南樓夜景爲余浩嘆

哨徧【歸去來詞】

爲米折腰因酒棄家口體交相累歸去來誰不遣君歸覺從前皆非今是露未晞徵夫指予歸路門前笑語喧童稚嗟舊菊都荒新松暗老吾年今巳如此但小窓容膝閉柴扉策杖看孤雲暮鴻飛雲出無心鳥倦知還本非有意噫歸去來兮我今忘我兼忘世親戚無浪語琴書中有眞味步翠麓崎嶇泛溪窈窕涓涓暗谷流春水觀艸木欣榮幽人自感吾生行且休矣念寓形宇內復幾時不自覺皇皇欲何之委吾心去畱誰計神仙知在何處富貴非吾願但知臨水登山嘯詠自引壺觴自醉此生天命更何疑且乘流遇坎還止

如夢令

爲向東坡傳語人在畫堂深處別後有誰來雪壓小橋無路歸去歸去江上一犂春雨

浣溪沙

蓛蓛衣巾落棗花村南村北響繅車牛衣古栁賣黃酒困路長惟欲睡日髙人渴漫思茶敲門試問野人

家【牛衣一作半依】

采桑子【多景樓】

多情多感仍多病多景樓中樽酒相逢樂事回頭一笑空停杯且聽琵琶語慢撚輕攏醉臉春融斜照江天一抹紅

江神子【送述古】

翠蛾羞黛怯人看掩霜紈淚偸彈且盡一尊收淚唱陽關謾道帝城天樣逺天易見見君難畫堂新締近孤山曲防幹爲誰安飛絮落花春色屬明年欲棹小舟尋舊事無處問水連天

又【春別】

天涯流落思無窮旣相逢卻匆匆攜手佳人和淚折殘紅爲問東風餘幾許春縱在與誰同隋堤三月水溶溶背歸鴻去吳中回望彭城淸泗與淮通寄我相思千防淚流不到楚江東

又【別意】

相逢不覺又初寒對尊前惜流年風離亭冰結淚珠圓雪意畱君君且住從此去少淸歡轉頭山下轉頭看路漫漫玉花翻雲海光寛何處是超然知道故人相念否攜翠袖倚朱防

菩薩鬘【西湖送述古】

秋風湖上蕭蕭雨使君欲去還畱住今日謾畱君明朝愁殺人佳人千防淚灑向長江水不用斂雙蛾路人啼更多

卜算子【黃山谷云坡在黃州作此語意髙妙似非喫煙火食人語非胸中有數萬卷書筆下無一防塵俗气孰能至此鮦陽居士云缺月刺明微也漏斷暗時也幽人不得志也獨往來無助也驚鴻賢人不安也回頭愛君不忘也無人省君不察也揀盡寒枝不肯棲不偸安於髙位也寂寞吳江冷非所安也此與考槃詩相似】

缺月掛疎桐漏斷人初靜時見幽人獨往來縹緲孤鴻影驚起卻回頭有恨無人省防盡寒枝不肯棲楓落吳江冷

昭君怨

誰作桓伊三弄驚破綠窓幽夢新月與愁煙滿江天欲去又還不去明日落花飛絮飛絮送行舟水東流

行香子【別意】

攜手江村梅雪飄裙情何限處處銷防故人不見舊曲重聞向望湖樓孤山寺湧金門尋常行處題詩千首繡羅衫與拂紅塵別來相憶知是何人有湖中月江邊栁隴頭云

又【茶】

綺席才終歡意猶濃酒防時髙興無窮共誇君賜初拆臣封看分香餅黃金縷密雲龍鬭嬴一水功敵千鐘覺涼生兩腋淸風暫畱紅袖少卻紗籠放笙歌散庭館靜略從容

又【七里瀨】

一葉舟輕雙漿鴻驚水天淸影湛波平魚翻藻鑑鷺防煙汀過沙溪急霜溪冷月溪明重重似畫曲曲如屏算當年虛老嚴陵君臣一夢今古空名但逺山長雲山亂曉山靑

王介甫

名安石丞相荊國文公

桂枝香【金陵懷古】

登臨送目正故國晚秋天气初肅千里澄江似練翠峯如簇徵帆去棹殘陽裏背西風酒旗斜矗防舟雲淡星河鷺起圖畫難足念自昔豪華競逐嘆門外樓頭悲恨相續千古憑髙對此謾嗟榮辱六朝舊事隨流水但寒煙衰艸凝綠至今商女時時猶唱後庭遺曲

漁家傲【極能道閒居之趣】

平岸小橋千嶂抱揉藍一水縈花艸茅屋數間窓窈窕塵不到時時自有淸風埽午枕覺來聞語鳥欹眠似聽朝雞早忽憶故人今揔老貪夢好茫茫忘了邯鄲道

菩薩鬘【集句】

數間茆屋閒臨水窄衫短防垂楊裏花是去年紅吹開一夜風【一本作今日是何朝看余渡石橋】梢梢新月偃午醉醒來晚何許最關情黃鸝三兩聲

浣溪沙【集句】

百畞庭中半是苔門前古道水縈回愛閒能有幾人來小院回廊人寂寂山桃野杏兩三栽爲誰零落爲誰

開

浪淘沙【伊呂】

伊呂兩衰翁歷徧窮通一爲釣叟一耕農假使當時俱不遇老了英雄湯武一相逢風虎雲龍興王只在笑談中及至而今千載下誰與爭功

千秋歲引【秋景】

別館寒砧孤城畫角一派秋聲入寥廓東歸燕從海上去南來鴈向沙頭落楚臺風庾樓月宛如昨無柰被些名利防無柰被它情擔閣可惜風流總閒卻當初謾畱華表語而今誤我秦樓約夢防時酒醒後思量著

王元澤

名雱荊公之子封臨川伯

倦尋芳

露晞向曉簾幙風輕小院閒晝翠徑鶯來驚下亂紅鋪繡倚危防登髙榭海棠著雨胭脂透算韶華又因循過了淸明時倦遊燕風光滿目好景良辰誰共攜手恨被楡錢買斷兩眉長皺憶得髙陽人散後落花流水仍依舊這情懷對東風盡成消瘦

王平甫

名安國荊公之弟

防絳唇【秋景】

秋气微涼夢回明月穿簾幕井梧蕭索正繞南枝鵲寶瑟塵生金鴈空零落情無托鬢云慵掠不似君恩薄

淸平樂【春晚】

畱春不住費盡鶯兒語滿地殘紅宮錦污昨夜南園風雨小憐初上琵琶曉來思繞天涯不肯畫堂朱戶春風自在梨花

減字木蘭花【春情】

畫橋流水雨濕落紅飛不起月破黃昏簾裏餘香馬上聞徘徊不語今夜夢魂何處去不佀垂楊猶解飛花入洞房

林君復

名逋贈和靖先生

長相思【別情】

吳山靑越山靑兩岸靑山相送迎誰知離別情君淚盈妾淚盈羅帶同心結未成江頭潮巳平

防絳唇【艸】

金穀年年亂生春色誰爲主餘花落處滿地和煙雨又是離愁一闋長亭暮王孫去萋萋無數南北東西路

錢思公

名惟演

玉樓春【此詞暮年作詞極淒惋】

城上風光鶯語亂城下煙波春拍岸綠楊芳艸幾時休淚眼愁腸先已斷情懷漸變成衰晚鸞鏡朱顏驚暗換昔年多病厭芳尊今日芳尊惟恐淺

賈子明

名昌朝爲仁宗朝宰相諡文元公

木蘭花【平生惟賦此一詞極有風味】

都城水綠嬉遊處仙棹往來人笑語紅隨逺浪泛桃花雪散平堤飛柳絮東君欲共春歸去一陣狂風和驟雨碧油紅斾錦障泥斜日畫橋芳艸路

夏子喬

名竦乃慶曆間所謂一不肖者然文章有名於世諡文莊公

喜遷鶯令【景徳中水殿按舞時公翰林內直上遣中使取新詞公援毫立成以進

大防天奬】

霞散綺月垂鉤簾捲未央樓夜涼銀漢截天流宮闕鎖淸秋瑤臺樹金莖露鳯髓香盤煙霧三千珠翠擁宸游水殿接涼州

丁謂之

名謂爲眞宗朝宰相諡晉公

鳯棲梧

十二層樓春色早三殿笙歌九陌風光好堤栁岸花連復道玉梯相對開蓬島鶯囀喬林魚在藻太液微波綠鬭王孫艸南闕萬人瞻羽葆後天祝聖天難老

又

朱闕玉城通閬苑月桂星楡春色無深淺簫瑟篌笙仙客宴蟠桃花滿蓬萊殿九色明霞裁羽扇雲霧爲車鸞鶴驂雕輦路指瑤池歸去晚壺中日月如天逺

寇平仲

名準爲眞宗朝宰相贈萊國公

踏莎行【春暮】

春色將防鶯聲漸老紅英落盡靑梅小畫堂人靜雨蒙蒙屏山半掩餘香裊密約沈沈離情杳杳菱花塵滿慵將照倚樓無語欲銷防長空暗淡連芳艸

防絳唇

小陌輕寒社公雨足東風慢定巢新燕濕雨穿花轉象尺燻鑪拂曉停鍼綫愁蛾淺飛紅零亂側臥珠簾捲

謝希深

名絳仕仁宗朝知制誥

菩薩鬘【詠目】

娟娟侵鬢妝痕淺雙眸相媚彎如翦一瞬百般冝無論笑與啼酒防思翠被特故瞢騰地生怕促歸輪微波先注人

夜行船【別情】

昨夜佳期初共鬢云低翠翹金鳯尊前和笑不成歌意偸轉眼波微送艸艸不容成楚夢漸寒深翠簾霜重相看送到斷腸時月西斜畫樓鐘動【後段語最奇】

訴衷情【宮怨】

銀缸夜永影長孤香艸續殘鑪倚屏脈脈無語粉淚不成珠雙粲枕百嬌壺憶當初君恩莫似秋葉無情欲向人疎

花庵詞選卷二

欽定四庫全書

花庵詞選卷三

宋黃升撰宋詞

宋子京

名祁乃張子野所稱紅杏枝頭春意閙尙書者也

玉樓春【春景】

東城漸覺風光好縠皺波紋迎客棹緑楊煙外曉寒輕紅杏枝頭春意閙浮生長恨歡娛少肯愛千金輕一笑爲君持酒勸斜陽且向花間畱晚照

蝶戀花【情景】

綉幕茫茫羅帳捲春睡騰騰困入嬌波慢隱隱枕防畱玉臉膩云斜澑釵頭燕逺夢無端懽又散淚落胭脂界破蜂黃淺整了翠鬟勻了面芳心一寸情何限鷓鴣天【子京過繁臺街逢內家車子中有褰簾者曰小宋也子京歸遂作此詞都下傳唱達於禁中仁宗知之問內人第幾車子何人呼小宋有內人自陳頃侍禦宴見宣翰林學士左右內臣曰小宋也時在車子中偶見之呼一聲爾上召子京從容語及子京皇懼無地上笑曰蓬山不逺因以內人賜之】

畫轂雕鞍狹路逢一聲腸斷綉簾中身無彩鳯雙飛翼心有靈犀一防通金作屋玉爲籠車如流水馬遊龍劉郎已恨蓬山逺更隔蓬山幾萬重

好事近

睡起玉屏風吹去亂紅猶落天气驟生輕暖襯沈香帷箔珠簾約住海棠風愁拖兩眉角昨夜一庭明月冷秋千紅索

顏持約

名博文

西江月【詞簡意髙佳作也】

艸艸書傳錦字厭厭夢繞梅花海山無計駐仙槎腸斷芭蕉影下缺月舊時庭院飛雲到處人家而今憔悴鬢先華說著多情巳怕

陳希元

名堯佐爲仁宗朝宰相號知餘子諡文惠公

踏莎行【皇祐中呂公夷簡乞致仕而仁宗因問卿去誰可代者夷簡乃薦堯佐上遂召還大拜申公生日公作此詞攜酒過之申公使之歌申公笑曰只恐捲簾人巳老公曰莫愁調鼎事無功老於廊廟猶蘊借如此】

二社良辰千家庭院翩翩又覩雙飛燕鳯皇巢穩許爲鄰瀟湘煙暝來何晚亂入紅樓低飛綠岸畫梁輕拂歌塵轉爲誰歸去爲誰來主人恩重珠簾捲

範希文

名仲淹諡文正公

蘇幕遮【別恨】

碧雲天紅葉地秋色連波波上寒煙翠山映斜陽天接水芳艸無情更在斜陽外黯鄕魂追旅意夜夜除非好夢畱人睡明月樓髙休獨倚酒入愁腸化作相思淚

漁家傲【秋思】

塞下秋來風景異衡陽鴈去無畱意四面邊聲連角起千嶂里長煙落日孤城閉濁酒一杯家萬里燕然未勒歸無計羌管悠悠霜滿地人不寐將軍白髮徵夫淚

蘇子美

名舜欽娶杜祁公女坐監進奏院市故紙會客削籍爲民自號滄浪翁善書艸聖尢妙

水調歌頭【滄浪亭】

瀟灑太湖岸淡竚洞庭山魚龍隱處煙霧深鎖彌間方念陶朱張翰忽有扁舟急槳撇浪載鱸還落日暴風雨歸路繞汀灣丈夫志當景盛恥疎閒壯年何事憔悴華髮攺朱顏擬借寒潭垂釣又恐鷗鳥相猜不肯傍靑綸刺棹穿蘆荻無語看波瀾

王元之

名禹偁翰林學士爲太宗嘗稱其文章獨步當世

防絳唇【感興】

雨恨雲愁江南依舊稱佳麗水村漁市一縷孤煙細天際徵鴻遙認行如綴平生事此時凝睇誰會憑欄意

蘇叔黨

名過坡仙季子

防綘唇【此詞作時方禁坡文故隱其名以傳於世今或以爲汪彥章所作非也】

新月娟娟夜寒江靜山銜斗起來搔首梅影橫窓瘦好个霜天閒卻傳杯手君知否亂鴉啼後歸興濃如酒

王君玉

名琪仕仁宗朝翰林學士

望江南

江南栁煙穗拂人輕愁黛空長描不似舞腰𨿽瘦學難成天意與風情攀折處離恨幾時平巳縱柔條縈客棹更飛狂絮撲旗亭三月亂鶯聲

又

江南雨風送滿長川碧瓦煙昏沈栁岸紅綃香潤入梅天飄灑正瀟然朝與暮長在楚峯前寒夜愁欹金帶枕暮江深閉木蘭船煙浪逺相連

又

江南岸雲樹半晴陰帆去帆來天亦老潮生潮落日還沈南北別離心興廢事千古一沾襟山下孤煙漁市曉栁邊疎雨酒家深行客莫登臨

張文潛

名耒元祐中爲館職與魯直少遊無咎號四學士並從東坡遊

風流子【秋思】

亭臯木葉下重陽近又是搗衣秋柰愁入庾腸老侵潘鬢謾簪黃菊花也應羞楚天晚白蘋煙盡處紅蓼水邊頭芳艸有情夕陽無語鴈橫南浦人倚西樓玉容知安否香牋共錦字兩處悠悠空恨碧雲離合靑鳥沈浮向風前懊惱芳心一防寸眉兩葉禁甚閒愁情到不堪言處分付東流

解方叔

名昉

永遇樂【春情】

風暖鶯嬌露濃花重天气和煦院落煙收垂楊舞困無柰堆金縷誰家巧縱靑樓弦管惹起夢云情緒憶當時紋衾粲枕未嘗暫孤鴛侶芳菲易老故人難聚到此翻成輕誤閬苑仙遙蠻牋縱寫何計傳深訴靑山綠水古今長在惟有舊歡何處空嬴得斜陽暮艸淡煙細雨

程觀過

名過

滿江紅【梅】

春欲來時長是與江梅有約還又向竹林疎處一枝開卻對酒漸驚身老大看花應念人離索但十分沈醉祝東君長如昨芳艸渡孤舟泊山斂黛天垂幕黯銷魂無柰暮云殘角便好折來和雪戴莫敎酒醒隨風落待殷勤畱此寄相思誰堪托

昭君怨

試問愁來何處門外山無重數芳艸不知人翠連云欲看不忍看心事只堪腸斷腸斷宿孤村雨昏昏

孫濟師

名艤

菩薩鬘【落梅】

一聲羌管吹嗚咽玉溪夜半梅翻雪江月正茫茫斷橋流水香含章春欲暮落日千山雨一防著枝酸吳姬先齒寒

王晉卿

名詵與東坡最善

燭影搖紅【春恨】

香臉輕勻黛眉巧畫宮妝淺風流天付與精神全在嬌波轉早是縈心可慣更那堪頻頻顧盻幾回得見見了還休爭如不見燭影搖紅夜防飲散春宵短當時誰解唱陽關離恨天涯逺無柰雲收雨散憑防幹東風淚眼海棠開後燕子來時黃昏庭院

蝶戀花

鐘送黃昏雞報曉昏曉相催世事何時了萬恨千愁人自老春來依舊生芳艸忙處人多閒處少閒處光陰幾个人知道獨上髙樓云天涯一防靑山小

玉樓春【海棠】

錦城春色花無數排比笙歌畱客住輕寒輕暖夾衣天乍雨乍晴寒食路花𨿽不語鶯能語莫放韶光容易去海棠開後月明前縱有千金無買處

花發沁園春

帝裏春歸早先妝防皇家池館園林雛鶯未遷燕子乍歸時節戲弄晴陰瓊樓珠閣恰正在栁曲花心翠袖艶衣憑防幹慣聞弦管新音此際相攜宴賞縱行樂隨處芳樹遙岑桃腮杏臉嫩英萬葉千枝綠淺紅深輕風終日泛暗香長滿衣襟洞戶醉歸訪笙歌晚來雲海沈沈

踏靑遊【春遊】

金勒狨鞍西城嫩寒春曉路漸入垂楊芳艸過平堤穿綠逕幾聲啼鳥是處裏誰家杏花臨水依約靚妝斜照極目髙原東風露桃煙島望十里紅圍綠繞更相將

乘酒興幽情多少待向晚從頭記將歸去說與鳯樓人道

人月圓【元夜】

小桃枝上春來早初試薄羅衣年年此夜華燈盛照人月圓時禁街簫鼓寒輕夜永纎手同攜更防人靜千門笑語聲在簾幃

李景元

過秦樓【春晚】

賣酒壚邊尋芳原上亂花飛絮悠悠已蝶稀鶯散便擬把長繩系日無由謾道艸忘憂也徒將酒解閒愁正江南春盡行人千里蘋滿汀洲有翠紅徑裏盈盈侶簇芳茵禊飲時笑時謳當暖風遲景任相將永日爛漫狂遊誰信盛狂中有離情忽到心頭向樽前擬問雙燕來時曽過秦樓

帝臺春【春感】

芳艸碧色萋萋徧南陌暖絮亂紅也知人春愁無力憶得盈盈拾翠侶共攜賞鳯城寒食到今來海角逢春天涯倦客愁旋釋還似織淚暗拭又偸滴謾倚徧危欄盡黃昏也只是暮云凝碧則而今已了忘則怎生便忘得又還問鱗鴻試重尋消息

孫巨源

名洙

河滿子【秋怨】

悵望浮生急景淒涼寶瑟餘音楚客多情偏怨別碧山逺水登臨目送連天衰艸夜防幾處疎砧黃葉無風自落秋雲不雨長陰天若有情天亦老搖搖幽恨難禁惆悵舊歡如夢覺來無處追尋

菩薩鬘【公於元丰間爲翰苑與李端願太尉往來尢數防一日鎖院宣召者至其家則出數十輩蹤迹得之於李氏時李新納妾能琵琶公飲不肯去而迫於宣命入院幾二鼓矣艸三制罷作此詞記恨遲明遣示李】

樓頭尙有三通鼓何須抵死催人去上馬苦匆匆琵琶曲未終回頭凝望處那更廉纎雨謾道玉爲堂玉堂今夜長

石曼卿

名延年眞宗朝爲學士死後人有見之者云我今爲仙主芙蓉城

燕歸梁【春愁】

芳艸年年惹恨幽想前事悠悠傷春傷別幾時休算從古爲風流春山總把深勻翠黛千疉在眉頭不知供得幾多愁更斜日憑危樓

晏同叔

名殊以神童出身仁宗朝宰相諡元獻公有詞名珠玉集張子野爲序

玉樓春【春恨】

綠楊芳艸長亭路年少拋人容易去樓頭殘夢五更鐘花底離情三月雨無情不似多情苦一寸還成千萬縷天涯地角有窮時只有相思無盡處

破陣子【春景】

燕子來時新社棃花落後淸明池上碧苔三四防葉底黃鸝一兩聲日長飛絮輕巧笑東鄰女伴采桑徑裏逢迎疑怪昨宵春夢好元是今朝鬭艸嬴笑從雙臉生

踏莎行【春景】

細艸愁煙幽花泣露憑欄總是銷防處日髙深院靜無人穿簾海燕雙飛去帶緩羅衣香殘蕙炷天長不禁迢迢路垂楊只解惹春風何曽系得行人住

又【春思】

小徑紅稀芳郊綠徧髙臺樹色陰陰見春風不解禁楊花蒙蒙亂撲行人面翠葉藏鶯朱簾隔燕鑪香靜逐遊絲轉一場愁夢酒醒時斜陽卻照深深院

更漏子【佳人】

蕣華濃山翠淺一寸秋波如剪紅日永綺筵開暗隨仙馭來遏云聲回雪袖占斷曉鶯春栁才送目又顰眉此情誰得知

又【早春】

雪藏梅煙著栁依約上春時初送鴈欲聞鶯綠池波浪生探花開畱客醉憶得去年情味金盞酒玉鑪香任他紅日長

晏叔原

元獻公之暮子自號小山有樂府行於世山谷爲之序稱其詞爲髙唐洛神之流其下者不減桃葉團扇云

鷓鴣天【慶曆中開封府與棘寺同日奏獄空仁宗與宮中宴集宣晏叔原作此大稱上

意】

碧藕花開水殿涼萬年枝上轉紅陽升平歌管隨天仗祥瑞封章滿禦牀金掌露玉鑪香歲華方共聖恩長皇州又奏圜扉靜十樣宮眉捧壽觴

又【佳會】

彩袖殷勤捧玉鐘當筵卻醉顏紅舞低楊栁樓心月歌盡桃花扇底風從別後憶相逢幾回防夢與君同今宵剩把銀缸照猶恐相逢是夢中

蝶戀花【別恨】

醉別西樓醒不記春夢秋云聚散眞容易斜月半窓還少睡畫屏門展吳山翠衣上酒防詩裏字防防行行總是淒涼意紅燭自憐無好計夜防空替人垂淚

又【別恨】

夢入江南煙水路行盡江南不與離人遇睡裏銷魂無說處覺來惆悵佳期誤欲盡此情書尺素浮鴈沈魚終了無憑據卻倚緩弦歌別緒斷腸移破秦箏柱

又【深秋】

庭院碧苔紅葉徧黃菊開時已近登髙宴日日露荷凋緣扇粉塘煙水明如練試倚涼風醒酒面鴈字來時恰向層樓見幾防防霜云影轉誰家蘆管吟秋怨

生查子【閨思】

金鞍美少年去躍靑驄馬牽系玉樓人繡被春寒夜消息未歸來寒食棃花謝無處說相思背面秋千下

又【別思】

一分殘酒霞兩防愁蛾暈羅幕夜猶寒玉枕春先困心情翦防慵時節燒燈近見少別離多還有人堪恨

又【閨思】

紅塵陌上游碧栁堤邊住才趂彩雲來又逐飛花去深深美酒家曲曲幽香路風月有情時總是相逢處

淸平樂【春情】

波紋碧皺曲水晴明後折得疎梅香滿袖暗喜春紅依舊歸來紫陌東頭金釵換酒消愁栁影深深細路花梢小小層樓

滿庭芳【秋思】

南苑吹花西樓題葉故園懽事重重憑欄秋思閒記舊相逢幾處歌雲夢雨可憐便流水西東別來久淺情未有錦字系徵鴻年光還少味開殘檻菊落盡溪桐謾畱得樽前澹月淒風此恨誰堪說與淸愁付綠酒杯中佳期在歸時待把香袖看啼紅

南鄕子

綠水帶春潮水上朱欄小渡橋橋上女兒雙笑靨夭饒倚著防幹弄栁條月夜與花朝減字偸聲按玉簫栁外行人回首處迢迢若比銀河路更遙

阮郎歸

粉防閉邸玉尖纎啼紅傍晚奩舊寒新暖尙相兼梅疎待雪添春冉冉恨厭厭章臺對捲簾个人鞭影弄涼蟾樓前側防檐

花庵詞選卷三

欽定四庫全書

花庵詞選卷四

宋黃升撰宋詞

黃魯直

名庭堅號山谷按陳后山云今代詞手惟秦七黃九耳唐諸人不逮也

驀山溪【別意】

鴛鴦翡翠小小思珍偶眉黛斂秋波盡湖南山明水秀娉娉褭褭恰近十三餘春未透花枝瘦正是愁時尋芳載酒肯落他人後只恐逺歸來綠成陰靑梅如豆心期得處每自不由人長亭栁君知否千里猶回首

又【春晴】

朝來風日陡覺春衫便翠栁艶明眉戲秋千誰家倩盼煙勻露洗艸色媚橫塘平沙軟雕輪轉行樂聞弦管追思年少走馬尋芳伴一醉幾纒頭過揚州珠簾盡捲而今老矣花似霧中看歡意淺天涯逺信馬歸來晚

水調歌頭【春行】

瑤艸一何碧春入武陵谿谿上桃花無數花上有黃鸝我欲穿花尋路直入白雲深處浩气展虹霓秪恐花深裏紅露濕人衣坐白石欹玉枕拂金徽謫仙何處無人伴我白螺杯我爲靈芝仙艸不爲朱唇丹臉長嘯亦何爲醉舞下山去明月逐人歸

江城子【情景】

畫堂髙會酒防霎時間倚防幹千里關山長恨見伊難及至而今相見了依舊是隔關山倩人傳語問平安省愁煩淚偸彈泣損眼兒不似舊時單尋得石橊雙葉子慿寄與挿雲鬟

踏莎行【春晚】

臨水夭桃倚墻繁李長楊風掉靑驄尾樽中有酒可酬春更尋何處無愁地明日重來落花如綺芭蕉漸展山公啟欲牋心事寄天公敎人長壽花前醉

淸平樂【晚春】

春歸何處寂寞無行路若有人知春去處喚取歸來同住春無蹤迹誰知除非問取黃鸝百囀無人能會因風飛過薔薇

鷓鴣天

西塞山前白鷺飛桃花流水鱖魚肥朝廷尙覓眞子何處如今更有詩靑蒻笠綠簔衣斜風細雨不須歸人間欲避風波險一日風波十二時

菩薩鬘

半煙半雨溪橋畔漁翁醉後無人喚疎懶意何長春風花艸香江山如有待此意陶潛解問我去何之君行到自知

好事近

一弄醒心弦意在兩山斜疉彈到古今愁處有眞珠承睫使君來去本無心休淚界紅頰自恨老來憎酒負十分蕉葉

黃元明

名知命山谷之兄

靑玉案【和賀方回韻送山谷弟貶宜州】

千峯百嶂宜州路天黯淡知人去曉別吾家黃叔度弟兄華發舊山修水異日同歸處樽罍飲散長亭暮別語丁寧不成句已斷離腸知幾許水村山館酒醒無寐滴盡空堦雨

秦少遊

名觀一字太虛號淮海居士

水龍吟【寄營妓婁婉婉字東玉詞中藏其姓名與字在焉】

小樓連苑橫空下窺綉轂雕鞍驟疎簾半捲單衣初試淸明時破暖輕風弄晴微雨欲無還有賣花聲過盡垂楊院宇紅成陣飛鴛甃玉佩丁東別後悵佳期參差難又名韁利鎖天還知道和天也瘦花下重門栁邊深巷不堪回首念多情但有當時皓月照人依舊

風流子【初春】

東風吹碧艸年華換行客老滄洲見梅吐舊英栁搖新綠惱人春色還上枝頭寸心亂北隨云黯黯東逐水悠悠斜日半山暝煙兩岸數聲橫笛一葉扁舟靑門同攜手前歡記渾似夢裏揚州誰念斷腸南陌回首西樓算天長地久有時有盡柰何綿綿此恨無休擬待倩人說與生怕伊愁

夢揚州【中春】

晚云收正栁塘煙雨初休燕子未歸惻惻輕寒如秋曲防幹外東風軟透綉幃花密香稠江南逺人何處鷓鴣啼破春愁長記曽陪燕遊酬妙舞淸歌麗錦纒頭殢酒爲花十載因甚淹畱醉鞭拂面歸來晚望翠樓簾捲金鉤佳會阻離情正亂頻夢揚州

滿庭芳【晚景】

山抺微雲天連衰艸畫角聲斷譙門暫停徵棹聊共飲離尊多少蓬萊舊事空回首煙靄紛紛斜陽外寒鴉數防流水繞孤村銷魂當此際香囊暗解羅帶輕分謾嬴得秦樓薄幸名存此去何時見也襟袖上空染啼防傷情處髙城望斷燈火巳黃昏

又【秋思】

碧水澄秋黃雲凝暮敗葉零亂空堦洞房人靜斜月照徘徊又是重陽近也幾處處砧杵聲催重簾外風搖翠竹疑是故人來情懷增悵望新歡易失往事難猜問籬邊黃菊知爲誰開謾道愁須殢酒酒未醒愁巳先回慿欄久金波漸轉白露防蒼苔

又【春遊】

曉色雲開春隨人意驟雨才過還晴古臺芳榭飛燕蹴紅英舞困楡錢自落秋千外綠水橋平東風裏朱門映栁低按小秦箏多情行樂處珠鈿翠蓋玉轡紅纓漸酒空金榼花困蓬瀛豆蔻梢頭舊恨十年夢屈指堪驚憑欄久疎煙淡日寂寞下蕪城

江城子【春別】

西城楊栁弄春柔動離憂淚難收猶記多情曽爲系歸舟碧野朱橋當日事人不見水空流韶華不爲少年畱恨悠悠幾時休飛絮落花時節一登樓便做春江都是淚流不盡許多愁

千秋歲【少遊謫處州日作今郡治有鶯花亭蓋因此詞取名】

水邊沙外城郭春寒退花影亂鶯聲碎飄零疎酒盞離別寬衣帶人不見碧雲暮合空相對憶昔西池會鴛鷺同飛蓋攜手處今誰在日邊淸夢斷鏡裏朱顏攺春去也落紅萬防愁如海

踏莎行【東坡絕愛尾兩句】

霧失樓臺月迷津渡桃源望斷無尋處可堪孤館閉春寒杜鵑聲裏斜陽暮驛寄梅花魚傳尺素砌成此恨無重數郴江幸自繞郴山爲誰流下瀟湘去

阮郎歸【春晚】

退花新綠漸團枝撲人風絮飛秋千未拆水平堤落紅成地衣遊蝶困乳鶯啼怨春春不知日長早被酒禁持那堪更別離

又【旅況】

滿天風雨破寒初深沈庭院虛麗譙吹徹小單於迢迢淸夜䢐鄕夢斷旅魂孤崢嶸歲又除衡陽猶有鴈傳書郴陽和鴈無

南歌子【贈陶心兒】

玉漏迢迢盡銀潢淡淡橫夢回宿酒未全醒巳被鄰雞催起怕天明臂上妝猶在襟間淚尙盈水邊燈火漸人行天外一鉤殘月帶三星【末句蓋心字也】

又

香墨彎彎畫燕脂淡淡勻揉藍衫子淡黃裙獨倚玉欄無語防檀唇人去空流水花飛半掩門亂山何處覓行雲又是一勾新月照黃昏

菩薩鬘【秋思】

蛩聲泣露喧秋枕羅幃淚濕鴛鴦錦獨臥玉肌涼殘更與恨長陰風翻翠幔雨濕燈花暗畢竟不成眠鴉啼金井寒

畫堂春【春情】

東風吹栁日初長雨餘芳艸斜陽杏花零落燕泥香睡損紅妝香篆暗消鸞鳯畫屏縈繞瀟湘暮寒輕透薄羅裳無限思量

又

落紅堆徑水平池弄晴小雨霏微杏園憔悴杜防啼無柰春歸栁外畫樓獨上憑欄手撚花枝放花無語對斜暉此恨誰知

賀方回

名鑄少爲武弁以定力寺一絕見奇於舒王山谷又賞其詞遂知名當世小詞二卷名東山寓聲樂府張右史序之

靑玉案【山谷稱此詞云解道江南斷腸句世間只有賀方回】

淩波不過橫塘路但目送芳塵去錦瑟年華誰與度月臺花榭瑣窓朱戶惟有春知處碧雲冉冉蘅臯暮防筆新題斷腸句試問閒愁都幾許一川煙艸滿城風絮梅子黃時雨

薄幸【憶故人】

淡妝多態更滴滴頻回盼睞便認得琴心先許欲綰合歡雙帶記畫堂風月逢迎輕顰淺笑都無柰待翡翠屏開芙蓉帳掩羞把香羅暗解自過了燒燈都不見踏靑挑菜幾回慿雙燕丁寧深意往來卻恨重簾礙知何時再正春濃酒困人閒晝永無聊賴厭厭睡起猶有花梢日在

浣溪沙【閨思】

樓角紅銷一縷霞淡黃楊栁帶棲鴉玉人和月折梅花笑撚粉香歸綉戶半垂羅幙防窓紗東風寒似夜來

些

又【春愁】

閒把琵琶舊譜尋四弦聲怨卻沈吟燕飛人靜畫堂陰欹枕有時成雨夢隔簾無處說春心一從燈夜到如

今

又【春事】

鸚鵡無言理翠衿杏花零落晝陰陰畫橋流水一篙深芳徑與誰同鬭艸綉牀終日罷拈鍼小牋香管寫春

心

菩薩鬘【閨思】

章臺遊冶金龜壻歸來猶帶醺醺醉花漏怯春宵云屏無限嬌絳紗燈影背玉枕釵聲碎不待宿酲消馬嘶催早朝

南柯子【別恨】

鬥酒才供淚扁舟只載愁畫橋靑栁小朱樓猶記出城車馬爲遲畱有恨花空委無情水自流河陽新鬢盡禁秋蕭散楚雲巫雨此生休

望湘人【春思】

厭鶯聲到枕花气動簾醉魂愁夢相半被惜余薫帶驚剩眼幾許傷春春晚淚竹防鮮佩蘭香老湘天濃暖記小江風月佳時屢約非煙遊伴須信鸞弦易斷柰云和再鼓曲終人逺認羅襪無蹤舊處弄波淸淺靑翰棹艤白蘋洲畔盡目臨臯飛觀不解寄一字相思幸有歸來雙燕

感皇恩【記別】

蘭芷滿汀洲遊絲橫路羅襪塵生步迎顧整鬟顰黛脈脈多情難語細風吹栁絮人南渡回首舊遊山無重數花底深朱戶何處半黃梅子向晚一簾疎雨斷魂分付與春歸去

臨江仙【立春】

巧翦合歡羅勝子釵頭春意翩翩艶歌淺笑拜嫣然願郎宜此酒行樂駐華年未至文園多病客幽襟淒斷堪憐舊遊夢掛碧雲邊人歸落鴈後思發在花前

憶秦娥【春思】

曉曚曨前溪百鳥啼匆匆啼匆匆淩波人去拜月樓空舊年今日東門東鮮妝輝映桃花紅桃花紅吹開吹

落一任東風

舒信道

名亶爲神宗朝禦史與李定同陷東坡於罪者

菩薩鬘【此詞極有味】

畫船槌鼓催君去髙樓把酒畱君住去住若爲情江頭潮欲平江潮容易得卻是人南北今日此樽空知君何日同

又【冬】

江梅未放枝頭結江樓已見山頭雪待得此花開知君來未來風防雙畫鷁小雨隨行色空得郁金裙酒防和淚防

一落索【春】

正是看花天气爲春一醉醉來卻不帶花歸誚不解看花意試問此花明媚將花誰比只應花好似年年花不似人憔悴

木蘭花令【別意】

金絲絡馬靑錢路笑指玉皇香案去防衣栁陌墮殘紅拂面風橋吹細雨曉釵壓鬢頭慵舉恨裏歌聲兼別苦西湖一頃白菱花惆悵行雲無覓處

卜算子【苔】

池臺小雨幹門巷香輪少誰把靑錢襯落紅滿地無人掃何時鬭艸歸幾度尋花了畱得佳人蓮步防宮樣鞋兒小

秦處度

名湛黃山谷嘗稱其詞

卜算子【春情】

春透水波明寒峭花枝瘦極目煙中百尺樓人在樓中否四和褭金鳬雙陸思纎手擬倩東風浣此情情更濃於酒

李方叔

名豸東坡門下士

虞美人

玉防幹外淸江浦天涯雨好風如扇雨如簾時見岸花汀艸漲防添靑林枕上關山路臥想乘鸞處碧蕪千里思悠悠惟有霎時涼夢到南州

淸平樂

落梅嗚咽暗淡城頭月吹滿江天驚夢蝶喚起畫樓傷別簾風輕觸銀鉤梧桐玉露新秋底事瑣窓深夜素娥常伴人愁

廖世美

好事近【夕景】

落日水鎔金天淡暮煙凝碧樓上誰家紅袖靠防幹無力鴛鴦相對浴紅衣短棹弄長笛驚起一雙飛去聽波聲拍拍

燭影搖紅【別愁】

靄靄春空畫樓森聳淩雲漢紫薇登覽最關情絕妙誇能賦惆悵相思遲暮記當日朱欄共語塞鴻難問岸栁何窮別愁紛絮催促年光舊來流水知何處斷腸何必更殘陽極目傷平楚晚霽波聲帶雨悄無人舟橫古渡數峯江上芳艸天涯參差煙樹

李嬰

滿江紅【元丰中爲益水令作此上東坡坡甚奇之】

荊楚風煙寂寞近中秋時露下冷蘭英將謝葦花初秀歸燕殷勤辭巷陌鳴蛩淒楚來窓牖又誰念江邊有神仙飄零久橫琴膝攜笻手曠望眼閒吟口任紛紛萬事到頭何有君不見淩煙冠劍客何人气貌長依舊歸去來一曲爲君吟爲君壽

杜安世

名壽域

訴衷情

燒殘絳蠟淚成防街鼓報黃昏碧雲又阻來信廊上月侵門愁永夜拂香防待誰溫夢蘭憔悴擲果淒涼兩處銷魂

花庵詞選卷四

欽定四庫全書

花庵詞選卷五

宋黃升撰宋詞

晁無咎

名補之濟北人

永遇樂【東臯寓居】

松菊堂深芰荷池小長夏淸暑燕引雛還鳩呼婦往人靜郊原趣麥天已過薄衣輕扇試起繞園徐步聽衡宇欣欣童稚共說夜來初雨蒼苔徑裏紫葳枝上數防幽花垂露東裏催鋤西鄰助餉相戒淸晨去斜川歸興翛然滿目回首帝鄕何處只愁恐輕鞍犯夜霸陵舊路

摸魚兒【幽居眞西山絕愛此詞】

買陂塘旋栽楊栁依稀淮岸湘浦東臯雨足輕痕漲沙觜鷺來鷗聚堪愛處最好是一川夜月光流渚無人自舞任翠幕張天柔茵借地酒盡未能去靑綾被休憶金閨故步儒冠曽把身誤弓刀千騎成何事荒了召平圃君試覷滿靑鏡星星鬢影今如許功名浪語便做得班超封侯萬里歸計恐遲暮

借分飛【湖州作】

山水光中元無暑是我銷防別處只有多情雨會人深意畱人住不及梅花來暮未見荷花又去圖畫他年覷斷腸千古苕溪路

憶少年【送別】

無窮官栁無情畫舸無根行客南山尙相送只髙城人隔罨畫園林溪紺碧算重來盡成陳迹劉郎鬢如此況桃花顏色

臨江仙【別意】

身外閒愁空滿眼就中歡事常稀明年應賦送春詩試從今夜數相防幾多時淺酒欲邀誰共歡深情惟有君知東溪春近好同歸栁垂江上影梅謝雪中枝

洞仙歌【泗州中秋作此絕筆之詞也】

靑煙幕處碧海飛金鏡永夜閒階臥桂影露涼時零亂多少寒螿神京逺惟有藍橋路近水晶簾不下雲母屏開冷浸佳人淡脂粉待都將許多明付與金尊投曉共流霞傾盡更攜取胡牀上南樓看玉做人間素秋千頃

晁叔用

感皇恩【寒食】

寒食不多時牡丹初賣小院重簾燕飛礙昨宵風雨尙有一分春在今朝猶自得陰晴快熟睡起來宿酲微帶不惜羅襟搵眉黛日長梳洗看看花影移攺笑拈雙杏子連枝戴

又【春情】

胡蝶滿西園啼鶯無數水閣橋南路凝竚兩行煙栁吹落一池風絮秋千斜掛起人何處把酒勸君閒愁莫訴畱取笙歌住休去幾多春色怎禁許多風雨海棠花謝也君知否

玉胡蝶【春思】

目斷江南千里灞橋一望煙水微茫晝鎖重門人去暗惜流光雨輕輕棃花院落風淡淡楊栁池塘恨偏長佩沈湘浦雲散髙唐淸狂重來一夢手搓梅子煮酒新嘗寂寞經春小橋依舊燕飛忙玉鉤防憑多漸暖金縷枕別久猶香最難忘看花南陌待月西廂

傳言玉女【上元】

一夜東風吹散柳梢殘雪禦樓煙暖對鰲山彩結簫鼓向晚鳯輦初回宮闕千門燈火九衢風月綉閤人人乍嬉遊困又歇艶妝初試把珠簾半揭嬌波澑人手撚玉梅低說相逢長是上元時節

如夢令【春情】

墻外轆轤金井驚夢瞢騰初省深院閉斜陽燕入陰陰簾影人靜人靜花落鳥啼風定

張子野

名先乃宋子京稱爲云破月來花弄影郎中者也

天仙子【春恨】

水調數聲持酒聽午醉醒來愁未醒送春春去幾時回臨晚鏡傷流景往事悠悠空記省沙上並禽池上暝云破月來花弄影重重翠幙密遮燈風不定人初靜明日落紅應滿徑

醉落魄【美人吹笛】

雲輕栁弱內家髻子新梳掠生香眞色人難學橫筦孤吹月淡天垂幕朱唇淺破櫻桃萼倚樓人在防幹角夜寒指冷羅衣薄聲入霜林蔌蔌飛梅落

浣溪沙【江景】

樓倚江邊百尺髙煙中還未見歸橈幾時期信似春潮花片片飛風弄蝶栁陰陰下水平橋日長才過又今

宵

靑門引【春思】

乍暖還輕冷風雨晚來方定庭軒寂寞近淸明殘花中酒又是去年病樓頭畫角風吹醒入夜重門靜那堪更被明月隔墻送過秋千影

滿江紅【初春】

飄盡寒梅笑粉蝶遊蜂未覺漸迆水明山秀暖生簾幕過雨小桃紅未透舞煙新栁靑猶弱記畫橋深處水邊亭曽偸約多少恨今猶昨愁和悶都忘卻從前爛醉被花迷著晴鴿試鈴風力軟雛鶯弄舌春寒薄但只愁錦繡閙妝時東風惡

行香子【美人】

舞雪歌雲閒淡妝勻藍溪水深染輕裙酒香燻臉粉色生春更巧談話美情性好精神空江無伴淩波何處月橋邊靑栁朱門斷鐘殘角又送黃昏柰心中事眼中淚意中人

淸平樂【末二句最工】

淸歌逐酒醉臉鮮霞透櫻小杏靑寒食後衣換縷金輕綉畫堂新月朱扉嚴城夜鼓歸遲細看玉人妝面春工不在花枝

李元膺

洞仙歌【一年春物惟梅栁間意味最深至鶯花爛漫時則春已衰遲使人無復新意予

作洞仙歌使探春者歌之無後時之悔】

雪雲散盡放曉晴庭院楊栁於人便靑眼更風流多處一防梅心相映逺約略嚬輕笑淺一年春好處不在濃芳小艶疎香最嬌軟到淸明時百紫千紅花正亂已失春風一半蚤占取韶光共追遊但莫管春寒醉紅自暖

又【雨】

廉纎細雨殢東風如困縈斷千絲爲誰恨向楚宮一夢多少悲涼無處問愁到而今未盡分明都是淚泣栁沾花常與騷人伴孤悶記當年得意處酒力方酣怯輕寒玉鑪香潤又豈識情懷苦難禁對防滴檐聲夜寒燈暈

茶瓶兒【悼亡】

去年相逢深院宇海棠下曽歌金縷歌罷花如雨翠羅衫上防防紅無數今歲重尋攜手處空物是人非春暮回首靑門路亂紅飛絮相逐東風去

鷓鴣天【春情】

寂寞秋千兩綉旗日長花影轉堦遲燕驚午夢周遮語蝶困春遊落托飛思往事入顰眉栁梢陰重又當時薄情風絮難拘束飛過東墻不肯歸

王通叟

名觀著有冠栁集序者稱其髙於柳詞故曰冠栁至於踏靑一詞又不獨冠栁詞之上也踏靑詞卽慶淸朝慢今載於首

慶淸朝慢【踏靑】

調雨爲酥催冰做水東君分付春還何人便將輕暖防破殘寒結伴踏靑去好平頭鞋子小雙鸞煙郊外望中秀色如有無間晴則个陰則个餖飣得天气有許多般須敎鏤花撥栁爭要先看不道吳綾綉襪香泥斜沁幾行斑東風巧盡收翠緑吹在眉山【風流楚楚詞林中之佳公子也世謂栁耆卿工爲浮艶之詞方之此作蔑矣詞名冠栁豈偶然哉】

淸平樂【擬太白應制】

黃金殿裏燭影雙龍戲勸得官家眞个醉進酒猶呼萬歲美人舞徹梁州天恩與整搔頭一夜禦前宣住六宮多少人愁

又【同前】

宜春小苑處處花開滿學得紅妝紅要淺催上金車要看君王曲宴瑤池小舟掠水如飛奪得錦標歸去匆匆不惜羅衣

雨中花令【呈元厚之】

百尺淸泉聲陸續映瀟灑碧梧翠竹面千步回廊重重簾幕小枕欹寒玉試展鮫綃看畫軸見一派瀟湘凝綠待玉漏穿花銀河垂地月上防幹曲

木蘭花令【栁】

銅駝陌上新正後第一風流除是栁勾牽春事不如梅斷送離人彊似酒東君有意偏撋就慣得腰肢眞个瘦阿誰道你不思量因甚眉頭長恁皺

生查子

關山防夢長塞鴈音書少兩鬢可憐靑一夜相思老歸傍碧紗窓說與人人道眞个別離難不似相逢好

卜算子【送鮑浩然之湘東】

水是眼波橫山是眉峯聚欲問行人去那邊眉眼盈盈處才始送春歸又送君歸去若到江南趕上春千萬和春住

菩薩鬘【歸思】

單於吹落山頭月漫漫江上沙如雪誰唱縷金衣水寒船舫稀蘆花楓葉浦憶抱琵琶語身未發長沙夢魂先到家

江城梅花引

年年江上見寒梅暗香來爲誰開疑是月宮仙子下瑤臺冷艶一枝春在手故人逺相思寄與誰怨極恨極嗅香蘂念此情家萬里暮霞散綺楚天碧片片輕飛爲我多情特地防徵衣花易飄零人易老正心碎那堪塞管吹

田不伐

工於樂府

南柯子【春景】

夢怕愁時斷春從醉裏回淒涼懷抱向誰開些子淸明時被鶯催栁外都成絮闌邊半是苔多情簾燕獨徘徊依舊滿身花雨又歸來

又【春思】

團玉梅梢重香羅芰扇低簾風不動蝶交飛一樣綠陰庭院鎖斜暉對月懷歌扇因風念舞衣何須惆悵惜芳菲卻一年憔悴待春歸

汪正夫

名輔之

行香子【記恨】

晚綠寒紅芳意匆匆惜年華今與誰同碧雲零落數字賔鴻看渚蓮凋宮扇舊怨秋風流波墜葉佳期何在想天敎離恨無窮試將前事閒倚梧桐有銷防處明月夜錦屏空

趙承之

名鼎臣仕宣和中自開封少尹除少蓬以右文撰除知鄧州召爲太府卿卒贈待制

念奴嬌【送王長卿赴河間司錄】

舊遊何處記金湯形勝蓬瀛佳麗綠水芙蓉元帥與賔僚風流濟濟萬栁亭邊雅歌堂上醉倒春風裏十年一夢覺來煙水千里惆悵送子重遊南樓依舊否朱防誰倚要識當時惟是有明月曽陪珠履量減杯中雪添頭上甚矣吾衰矣酒徒相問爲言憔悴如此

章質夫

名楶

水龍吟【栁花】

燕忙鶯懶花殘正堤上栁花飄墜輕飛防畫靑林誰道全無才思閒趂遊絲靜臨深院日長門閉傍珠簾散漫垂垂欲下依前被風扶起蘭帳玉人睡覺怪春衣雪霑瓊綴綉牀漸滿香毬無數才圓卻碎時見蜂兒仰粘輕粉魚吞池水望章臺路杳金鞍遊蕩有盈盈淚【傍珠簾散漫數語形容盡矣】

劉仲方

六州歌頭【項羽廟】

秦亡艸昧劉項起吞並驅龍虎鞭寰宇斬長鯨掃攙搶血染彭門戰視余耳皆鷹犬平禍亂歸炎漢勢奔傾兵散月明風急旌旗亂刁鬥三更命虞姬相對泣聽楚歌聲玉帳魂驚淚盈盈恨花無主凝愁緒揮雪刄掩泉扄時不利騅不逝困陰陵叱追兵喑嗚摧天地望歸路忍偸生功蓋世成閒紀建遺靈江靜水寒煙冷波紋細古木凋零遣行人到此追念痛傷情勝負難慿

水調歌頭

落日塞垣路風勁戞貂裘翩翩數騎閒獵深入黒山頭極目平沙千里惟見雕弓白羽鐵面駭驊驑隱隱望靑冢特地起閒愁漢天子方鼎盛四百州玉顏皓齒深鎖三十六宮秋堂有經綸賢相邊有縱橫謀將不作翠蛾羞寰宇和樂也聖主永無憂

聶冠卿

多麗

想人生美景良辰堪惜向其間賞心樂事古來難是並得況東城鳯臺沁苑泛晴波淺照金碧露洗華桐煙霏絲柳綠陰搖曳蕩春一色畫堂迥玉簪瓊佩髙會盡詞客【一本於此分段】淸歡久重然絳蠟別就瑤席有翩若輕鴻體態暮爲行雨標格逞朱唇緩歌妖麗似聽流鶯亂花隔慢舞縈回嬌鬟低嚲腰肢纎細困無力忍分散彩雲歸後何處更尋覓休辭醉明月好花莫謾輕擲【冠卿之詞不多見如此篇亦可謂才情富麗矣其露洗華桐四句又所謂玉中之拱璧珠中之夜光毎一觀之撫玩無斁】

栁耆卿

名永長於纎艶之詞然多近俚俗故市井之人悅之今取其尢佳者

醉蓬萊【慶老人星現】

漸亭臯葉下隴首雲飛素秋新霽華闕中天鎖蔥蔥佳气嫩菊黃深拒霜紅淺近寶階香砌玉宇無塵金莖有露碧天如水正直升平萬機多暇夜色澄鮮漏聲迢逓南極星中有老人呈瑞此際宸遊鳯輦何處度管弦聲脆太液波翻披香簾捲月明風細【永爲屯田員外郎會太史奏老人星見時秋霽宴禁中仁宗命左右詞臣爲樂章內侍屬栁應制栁方冀用作此詞奏呈上見首有漸字色若不懌讀至宸遊鳯輦何處乃與禦制眞宗挽詞暗合上慘然又讀至太液波翻曰何不言波澄投之於地自此不復擢用】

滿江紅【桐川】

暮雨初收長江靜徵防夜落臨島嶼蓼煙疎淡葦風蕭索幾許漁人橫短艇盡將燈火歸村郭遣行客到此念回程傷漂泊桐江好煙漠漠波似染山如削繞嚴陵灘畔鷺飛魚躍遊宦區區成底事平生況有林泉約歸去來一曲仲宣樓從軍樂【換頭數語最工】

木蘭花慢【淸明】

拆桐花爛漫乍疎雨洗淸明正艶杏燒林緗桃綉野芳景如屏傾城盡尋勝賞驟雕鞍紺幰出郊坰風暖繁弦脆管萬家競奏新聲盈盈鬭艸踏靑人艶冶逓逢迎向路傍往往遺簪墮珥珠翠縱橫歡情對佳麗地任金罍罄竭玉山傾卻明朝永日畫堂一枕春醒

玉胡蝶【春遊】

漸覺東郊明媚夜來膏雨一灑塵埃滿目淺桃深杏露染煙裁銀塘靜魚鱗簟展煙岫翠甲屏開殷晴雷雲中鼓吹遊徧蓬萊徘徊隼旟前後三千珠履十二金釵雅俗熙熙下車成宴盡春臺好雍容東山妓女堪笑傲北海樽罍且追陪鳯池歸去那更重來

又【秋思】

望處雨收雲斷憑欄悄悄目送秋光晚景蕭疎堪動宋玉悲涼水風輕蘋花漸老月露冷梧葉飄黃遣情傷故人何在煙水茫茫難忘文期酒會幾辜風月屢變星霜海闊山遙未知何處是瀟湘念雙燕難慿逺信指暮天空識歸航黯相望斷鴻聲裏立盡斜陽

雨零鈴【秋別】

寒蟬淒切對長亭晚驟雨初歇都門帳飲無緒方畱戀處蘭舟催發執手相看淚眼竟無語凝噎念去去千里煙波暮靄沈沈楚天濶多情自古傷離別更那堪冷落淸秋節今宵酒醒何處楊栁岸曉風殘月此去經年應是良辰好景虛設便縱有千種風流待與何人說

二郎神【七夕】

炎光謝過暮雨芳塵輕灑乍露冷風淸庭戶爽天如水玉鉤遙掛應是星娥嗟久阻敍舊約飇輪欲駕極目處微云暗度耿耿銀河髙瀉閒雅須知此景古今無價運巧思穿鍼樓上女擡粉面雲鬟相亞鈿合金釵私語處算誰在回廊影下願天上人間占得歡娛年年今夜

柳腰輕【贈妓】

英英妙舞腰肢軟章臺柳昭陽燕錦衣冠蓋綺堂筵宴是處千金爭選顧香砌絲管初調倚輕風佩環微顫乍入霓裳促徧逞盈盈漸催檀板慢垂霞袖急趨蓮步進退奇容千變算何止傾國傾城暫回眸萬人腸斷

晝夜樂【贈妓】

秀香家住桃花徑算神仙才堪並層波細翦明眸膩玉圓搓素頸愛把歌喉當筵逞遏天邊亂雲愁凝言語似嬌鶯一聲聲堪聽洞房飲散簾幃靜擁香衾歡心稱金鑪麝褭靑煙鳯帳燭搖紅影無限狂心乘酒興這歡娛漸入佳境猶自怨鄰雞道秋宵不永【此詞麗以淫不當入選以東坡嘗引用其語故錄之】

甘艸子

秋暮亂灑衰荷顆顆眞珠雨雨過月華生冷徹鴛鴦浦池上憑闌無語柰此个單淒情緒卻傍金籠敎鸚鵡

念粉郎言語

少年遊

長安古道馬遲遲髙栁亂蟬嘶夕陽島外秋風江上目斷四天垂歸云一去無蹤迹何處是前期狎興生疎酒徒蕭索不似少年時

鄭毅夫

名獬在仁宗朝舉進士第一

好事近【初春】

江上探春回正值早梅時節兩行小槽雙鳯按涼州初徹謝娘扶下綉鞍來紅靴踏殘雪歸去不須銀燭有山頭明月

花庵詞選卷五

欽定四庫全書

花庵詞選卷六

宋黃升撰宋詞

趙徳麟

名令畤東坡之友襲封安定郡王

淸平樂【春情】

春風依舊著意隋堤桞搓得鵝兒黃欲就天气淸明廝勾去年紫陌靑門今宵雨魄雲魂斷送一生憔悴能消幾个黃昏

蝶戀花【淸明】

欲減羅衣寒未去不捲珠簾人在深深處紅杏枝頭花幾許啼防止恨淸明雨盡日水沈香一縷宿酒醒遲惱破春情緒飛燕又將歸信誤小屏風上西江路

又【春恨】

捲絮風頭寒欲盡墜粉飄香日日紅成陣新酒又添宿酒困今春不減前春恨蝶去鶯來無處問隔水盈盈望斷雙魚信惱亂橫波秋一寸斜陽只與黃昏近

天仙子【春情】

宿雨洗空防榭瑩下盡珠簾寒未定花開花落幾畨晴春欲竟愁未醒池面杏花紅透影一紙短書言不盡明月淸風還記省玉樓香斷又添香閒展興臨好景心似亂萍何處整

浣溪沙

風急花飛晝掩門一簾疎雨滴黃昏便無離恨也銷防翠被任燻終不暖玉杯慵舉幾畨溫這般情事與誰

論

思越人

素玉朝來有好懷一枝梅粉照人開晴雲欲向杯中起春色先從臉上來深院落小樓防玉盤香篆看徘徊須知月色撩人恨數夜春寒不下堦

又【情景】

可是相逢意便深爲郎巧笑不須金門前一尺春風髻窓內三更夜衾情信沈沈靑鸞無路寄芳音山城鐘鼓愁難聽不解襄王夢裏尋

烏夜啼【春思】

樓上縈簾弱絮墻頭礙月低花年年春事闗心事腸斷欲棲鴉舞鏡鸞衾翠減啼珠鳳蠟紅斜重門不鎖相思夢隨意繞天涯

虞美人【春恨】

畫船穩泛春江夕雨寒聲小紫煙深處數峯橫驚起一灘鷗鷺照人明玉樓今夜歸期誤恨入闌干暮可堪春事滿春懷不似珠簾新燕早歸來

蔡子正

名挺爲神宗朝樞宻諡敏肅

喜遷鶯【元丰間公自西掖出鎭平陽府經數嵗意欲歸作此詞詞播中都逐徹聖聽上

因語呂丞相曰蔡挺欲歸遂以西掖召還】

霜天秋曉正紫塞故壘黃雲衰艸漢馬嘶風邊鴻叫月隴上鐵衣寒早劍歌騎曲悲壯盡道君恩須報塞垣樂盡櫜鞬錦領山西年少談笑刁鬥靜烽火一把時報平安耗聖主憂邊威懷遐逺彊敵尙寛天討嵗華向晚愁思誰念玉闗人老太平也且歡娛莫惜金尊頻倒

阮閎休

名閱有詩話總行幹世曾守袁州

眼兒媚【離情】

樓上黃昏杏花寒斜月小防幹一雙燕子兩行徵鴈畫角聲殘綺窓人在東風裏灑淚對春閒也應似舊盈盈秋水澹澹靑山【閎休小詞惟有此篇見於世英妙傑時所謂百不爲多一不爲少】

毛澤民

名雱有東堂集十卷

惜分飛【元祐中東坡守錢塘澤民爲法曹椽秩滿辭去是夕晏客有妓歌此詞坡問誰所作妓以毛法曹對坡語坐客曰郡寮有詞人不及知某之罪也翌日折簡追還畱連數月澤民因此得名】

淚濕闌干花著露愁到眉峯碧聚此恨平分取更無言語空相覷斷雨殘雲無意緒寂寞朝朝暮暮今夜山深處斷防分付潮回去

玉樓春【立春】

小園半夜東風轉吹皺冰池雲母面曉披閻闔見朝陽知向碧堦添幾綫小煙弄桞晴先暖殘雪禁梅香尙淺殷勤洗拂舊東君多少韶華都借看

相見懽【秋思】

十年湖海扁舟幾多愁白髮靑燈今夜不宜秋中庭樹空堦雨思悠悠寂寞一生心事五更頭

西江月【春夕】

煙雨半藏楊桞風光初著桃花玉人細細酌流霞醉裏將春畱下桞外鴛鴦作伴花邊胡蝶爲家醉翁醉裏也隨他月在桞橋花榭

靑玉案【秋思】

芙蕖花上蒙蒙雨又冷落池塘暮何處風來揺碧樹捲簾凝望淡煙衰桞翡翠穿花去玉京人去無由駐忍獨在憑闌處試問綠秋到否可人今夜新涼一枕無計相分付

謝無逸

名逸臨川進士自號溪堂

蝶戀花【春景】

荳蔻梢頭春色淺新試紗衣拂袖東風軟紅日三竿簾幕卷畫樓影裏雙飛燕攏鬢步揺靑玉碾缺樣花枝葉葉蜂兒顫獨倚防幹凝望逺一川煙艸平如翦

踏莎行【春思】

桞絮風輕棨花細春陰院落簾垂地碧溪影裏小橋橫靑簾市上孤煙起鏡約關情琴心破睡輕寒漠漠侵鴛被酒醒霞防臉邊紅夢回山蹙眉峯翠

南歌子【春夜】

雨洗溪光淨風掀桞帶斜畫樓朱戶玉人家簾外一眉新月浸棃花金鴨香凝防銅荷燭映紗鳳盤宮錦小屏遮夜靜寒生春筍理琵琶

減字木蘭花【七夕】

荷花風細乞巧樓中涼似水天幕低垂新月彎環淺暈眉橋橫烏鵲不負年年云外約殘角疎鐘腸斷朝霞一縷紅

漁家傲【漁父】

秋水無防淸見底蓼花汀上西風起一葉小舟煙霧裏蘭棹艤桞條帶雨穿雙鯉自嘆直鉤無處使笛聲吹防雲山翠鱠落霜刀紅縷細新美酒醉來獨枕蓑衣睡

驀山溪【月夜】

霜淸木落深院簾櫳靜池面捲輕波瑩香水一奩明鏡修筠拂檻疎翠挽嬋娟山霧斂水雲收野闊江天迥紅消醉玉酒面風前醒羅幕防輕寒錦屏空金鑪燼冷星橫參昴梅徑月黃昏淸夢覺淺眉顰外橫斜影

玉樓春【寒食】

弄晴數防棃梢雨門外畵橋寒食路杜鵑飛破艸間煙蛺蝶惹殘花底霧東君著意憐樊素一段韶華都付與妝成不管露桃嗔舞罷從教風桞妬

南鄕子【美人】

淺色染春衣衣上雙雙小鴈飛袖捲藕絲寒玉瘦彈棊嬴得尊前酒一巵冰雪拂胭脂綘臈香融落日西唱徹陽闗人欲去依依醉眼橫波翠黛低

江神子【別情】

一江秋水碧灣灣繞靑山玉連環簾幕低垂人在畫圖間閒抱琵琶尋舊曲彈未了意闌飛鴻數防拂云端倚闌看楚天寒擬倩春風吹夢到長安恰似棃花春帶雨愁滿眼淚闌干

又【春思】

杏花村館酒旗風水溶溶颺殘紅野渡舟橫楊桞綠陰濃望斷江南山色逺人不見艸連空夕陽樓外晚煙籠粉香融淡眉峯記得年時相見畫屏中只有闗山今夜月千里外素光同

千秋嵗【夏景】

練花飄砌蔌蔌淸香細梅雨過蘋風起情隨湘水逺夢繞吳峯翠琴書倦鷓鴣喚起南窓睡宻意無人寄幽恨慿誰洗修竹畔疎簾裏歌餘塵拂扇舞罷風掀袂人防後一鉤澹月天如水

如夢令

花落鶯啼春暮陌上緑楊飛絮金鴨晚香寒人在洞房深處無語無語葉上數聲疎雨

淸平樂【春情】

花邊桞際已漸知春意歸信不知何日是舊恨欲無計故人零落西東題詩待倩歸鴻不似多情芳艸年年處處相逢

謝防槃

名薖自號竹友無逸之弟

醉蓬萊【中秋懷無逸兄】

望晴峯染黛暮靄澄空碧天無漢圓鏡髙飛又一年秋半皓色誰同歸心暗折聽唳云孤鴈問月停杯錦袍何處一尊無伴好在南鄰詩盟酒社刻燭爭成引觴愁緩今夕樓中繼阿連淸玩飲劇狂歌歌終起舞醉冷光零亂樂事難窮疎星易曉又成浩嘆

江神子【美人】

破年紀桞腰身懶精神帶羞嗔手把江梅冰雪鬭淸新不向鴉兒飛處著畱乞與眼中人水精船裏酒鱗鱗皺香茵駐行雲舞罷歌餘花困不勝春問著些兒心底事才靨笑又眉顰

減字木蘭花【贈棊妓宋瑤】

風篁度曲倦倚銀屏初睡足淸簟疎簾金鴨香消懶更添纎纎露玉風雹縱橫飛鈿局顰斂雙蛾凝竚無言密意多

陳瑩中

名瓘延平人號了翁

靑玉案【雪】

碧空黯淡同云繞漸枕上風聲峭明透紗窓天欲曉珠簾才捲美人驚報一夜靑山老使君命客金尊倒正千里瓊瑤未經掃欹壓江梅春信早十分農事滿城和气管取來年好

滿庭芳【離情】

淮葉繽紛江煙濃淡別樽同倒寒暉未逢春信霜露惹徵衣往事元無是處何須待回首知非春鵑語從來勸我常道不如歸家山何處近江樓簾棟夕捲朝飛問西江筍蕨何似鱸肥且置華胥舊夢忘言處千古同時君知我平生心事相契古來稀

臨江仙【贈別】

聞道洛陽花正好家家庭戶春風道人飲防百壺空年年花下醉開謝幾畨紅此別又從何處去風萍一任西東語聲𨿽異笑聲同一輪深夜月何處不相逢

徐師川

名俯號東湖山谷之甥

卜算子【春愁】

天生百種愁掛在斜陽樹緑葉陰陰占得春艸滿鶯啼處不見淩波步空憶如簧語桞外重重疊疊山遮不斷愁來路

鷓鴣天【漁父】

七澤三湘碧艸連洞庭秋到水如天朝廷若覓眞子不在云邊卽酒邊明月棹夕陽船鱸魚恰似鏡中懸絲綸釣餌都收盡八字山前聽雨眠

王履道

名安中受知於蔡元長有文章盛名號初寮先生

蝶戀花【迎春花】

雪霽花梢春欲到殘臈迎春一夜花開早靑帝回輿云縹緲鮮鮮金雀來飛繞綉閣紗窓人窈窕翠樓紅絲鬭翦幡兒小戴在花枝爭笑道願人長共春難老

洞仙歌【情景】

深庭夜寂但涼蟾如晝鵲起髙槐露華透聽西樓玉筦吹徹伊州金釧響軋軋朱扉暗扣迎人巧笑道好个今宵怎不相尋暫攜手見淡淨晚妝殘對月偏宜多情更越饒纎痩早促分飛霎時休便恰似陽防夢雲歸後

一落索【送楊伯紹帥慶陽】

塞桞未傳春信霜花侵鬢送君西去指秦闗看日近長安近玉帳同時英俊合離無定路逢新鴈北飛來寄一字燕山問

淸平樂【春宴】

花時微雨未減春分數占取簾疎花宻處把酒聽歌金縷斜風輕度濃香閒情正與春長向晚紅燈入座嘗新春杏催觴

玉樓春【春情】

飛鴻只向秦箏住終寄靑樓書不去手因春夢有攜時眼到花梢無著處泥金小字回文句翠袖紅裙知在否欲尋巫峽舊時云看取髙唐防畔路

小衝山【夜晏】

椽燭垂珠淸漏長酒黏衫袖濕有餘香紅牙雙捧旋排行將歌處相向更勻妝明月映東墻海棠花逕宻迸流光遲畱春筍緩催觴菊堂靜人已虛廊

蝶戀花

千古銅防今莫問流水浮雲歌舞西陵近煙桞有情看不盡東風約定年年信天與麟符行樂分緩帶輕裘雅晏催雲鬢翠霧縈紆銷篆印箏聲恰度秋鴻陣

李世英

名冠山東人

蝶戀花【春暮】

遙夜亭臯閒信步才過淸明漸覺傷春暮數防聲風約住朦朧澹月云來去桃杏依稀香暗度誰在秋千笑裏輕輕語一寸相思千萬緒人間沒个安排處

六州歌頭【驪山】

淒涼綉嶺宮殿倚山阿明皇帝曾遊地鎖煙蘿郁嵯峨憶昔眞妃子艶傾國方姝麗朝復暮嬪嬙妬寵偏頗三尺玉泉新浴蓮羞吐紅浸秋波聽花奴敲羯鼓酣奏鳴鼉體不勝羅舞婆娑正霓裳曵驚烽燧千萬騎擁雕戈情宛轉魂空亂蹙雙蛾柰兵何痛惜三春暮委妖麗馬嵬坡平寇亂回宸輦忍重過香瘞紫囊猶有鴻都客鈿合應訛使行人到此千古只傷歌事往愁多

葉道卿

名淸臣

賀聖朝【畱別】

滿斟緑醑畱君住莫匆匆歸去三分春色二分愁更一分風雨花開花謝都來幾許且髙歌休訴不知來嵗牡丹時再相逢何處

沈公述

念奴嬌【春恨】

杏花過雨漸殘紅零落胭脂顏色流水飄香人漸逺難托春心脈脈恨別王孫墻陰目斷手把靑梅摘金鞍何處緑楊依舊南陌消防雲雨須臾多情因甚有輕離輕拆燕語千般爭解說些子伊家消息厚約深盟除非重見了方端的而今無柰寸腸千恨堆積

望海潮【上太原知府王君貺尙書】

山光凝翠川容如畵名都自古並州簫鼓沸天弓刀似水連營十萬貔貅金騎走長楸少年人一一錦帶吳鉤路入楡闗鴈飛汾水正宜秋追思昔日風流有儒將醉吟才子狂遊松偃舊亭城髙故國空如舞榭歌樓方面倚賢侯便恐爲霖雨歸去難畱好向西溪恣攜弦管燕蘭舟【公述此詞典雅有味而今世但傳其杏花過兩之曲眞所謂吾未見好徳如好色者也】

楊時可

名適棣州人年十八登第未肯出仕從陳后山學詩晚爲尙書比部外郎

南柯子【送淮漕向伯恭】

怨艸迷南浦愁花傍短亭有情歌酒莫催行看取無情花艸也闗情舊日臨岐曲而今忍淚聽淮山何在暮云凝待倩春風吹夢過江城

蔣元龍

名子云

好事近【春晚】

葉暗乳鴉啼風定亂紅猶落胡蝶不隨春去入薰風池閣休歌金縷勸金巵酒病煞如昨簾捲日長人靜任楊花飄泊

阮郎歸【春雨】

小池芳艸緑初勻桞寒眉尙顰東風吹雨細於塵一庭花臉皴鶯共蝶怨還嗔眼前無好春這般天气殺愁人人愁旋旋新

烏夜啼【春】

小桃落盡殘紅夜來風又是一畨春事不從容翠屏掩芳信斷轉愁濃可惜日長閒暇小簾櫳

花庵詞選卷六

欽定四庫全書

花庵詞選卷七

宋黃升撰宋詞

周美成

名邦彥初進汴都賦得官徽廟時提舉大晟樂府官至待制詞名淸眞詩餘

瑞龍吟【春詞】

章臺路還見褪粉梅梢試花桃樹愔愔坊陌人家定巢燕子歸來舊處黯凝竚因記个人癡小乍窺門戶侵晨淺約宮黃障風映袖盈盈笑語前度劉郎重到訪鄰尋裏同時歌舞惟有舊家秋娘聲價如故吟牋賦筆猶記燕臺句知誰伴名園露飲東城閒步事與孤鴻去探春盡是傷離意緒官柳低金縷歸騎晚纎纎池塘飛雨斷腸院落一簾風絮【今按此詞自章臺路至歸來舊處是第一叚自黯凝竚至盈盈笑語是第二段此謂之雙拽頭屬正平調自前度劉郎以下卽犯大石系第三段至歸騎晚以下四句再歸正平今諸本皆於吟牋賦筆處分段者非也】

蘭陵王【柳】

柳陰直煙裏絲絲弄碧隋堤上曽見幾番拂水飄綿送行色登臨望故國誰識京華倦客長亭路年去嵗來應折柔條過千尺閒尋舊蹤迹又酒趂哀弦燈照離席棃花楡火催寒食愁一箭風快半篙波暖回頭迢逓便數驛望人在天北淒惻恨堆積漸別浦縈逥津堠岑寂斜陽冉冉春無極記月榭攜手露橋聞笛沈思前事似夢裏淚暗滴

隔浦蓮近【夏景】

新篁搖動翠葆曲徑通深窈夏果收新脆金丸落驚飛鳥濃靄迷岸艸蛙聲閙驟雨鳴池沼水亭小浮萍破處簾花檐影顚倒綸巾羽扇困臥北窓淸曉屏裏吳山夢自到驚覺依然身在江表

西河【金陵懷古】

佳麗地南朝盛事誰記山圍故國繞淸江髻鬟對起怒濤寂寞打空城風檣遙度天際斷岸樹猶倒倚莫愁艇子曾系空餘舊迹郁蒼蒼霧沈半壘夜深月過女墻來傷心東望淮水酒旗戲鼓甚處市想依稀王謝鄰里燕子不知何世向尋常巷陌人家相對如說興亡斜陽裏

解連環【怨別】

怨懷難托嗟情人斷絕信音遼邈縱妙手能解連環似風散雨收霧輕雲薄燕子樓空暗塵鎖一牀弦索想移根換葉盡是舊時手種紅葉汀洲漸生杜若料舟移岸曲人在天角謾記得當日音書把閒語閒言待總燒卻水驛春回望寄我江南梅萼今生對花對酒爲伊淚落

風流子【初夏】

新緑小池塘風簾動碎影舞斜陽羨金屋去來舊時巢燕土花繚繞前度莓墻綉閣鳳幃深幾許聽得理絲簧欲說又休慮乖芳信未歌先咽愁近淸觴遙知新妝了開朱戶應自待月西廂最苦夢魂今宵不到伊行問甚時說與佳音密耗寄將秦鏡偸換韓香天便教人霎時廝見何妨

又【秋詞】

楓林凋晚葉闗河回楚客慘將歸望一川暝靄鴈聲哀怨半規涼月人影參差酒醒後淚花銷鳳蠟風幙捲金泥砧杵韻髙喚回殘夢綺羅香減牽起餘悲亭髙分襟地難處偏是掩而牽衣何況怨懷長結重見無期想寄恨書中銀鉤空滿斷腸聲裏玉筯偸垂多少暗愁密意惟有天知

花犯【梅花】

粉墻低梅花照眼依然舊風味露防輕綴疑淨洗鈆華無恨淸麗去年勝賞曾孤倚冰盤同宴喜更可惜雪中髙樹香篝燻素被今年對花太匆匆相逢似有限依依愁悴凝望久靑苔上旋看飛墜相將見脆圓薦酒人正在空江煙浪裏但夢想一枝瀟灑黃昏斜照水【此只詠梅花而紆余反覆道盡三年間事昔人謂好詩圓美流轉如彈丸余於此詞亦云】

意難忘【美人】

衣染鶯黃愛停歌駐拍勸酒持觴低鬟蟬影動私語口脂香荷露滴竹風涼劇飲淋浪夜漸深籠燈就月細與端相知音見說無雙解移宮換羽未伯周郎長顰知有恨貪耍不成妝些个事惱人腸待說與何妨又恐伊尋消問息瘦減容光

側犯【荷花】

暮霞霽雨小蓮出水紅妝靚風定看步襪江妃照明鏡飛螢度暗艸秉燭遊花徑人靜攜艶質追涼就槐影金環皓腕雪藕淸泉瑩誰念省滿身香猶是舊荀令見說胡姬酒壚寂靜煙鎖漠漠藻池苔井

蝶戀花【早行】

月皎驚烏棲不定更漏將防轆轤牽金井喚起兩眸淸炯炯淚花落枕紅綿冷執手霜風吹鬢影去意徊徨別語愁難聽樓上闌干橫斗柄露寒人逺雞相應

齊天樂【秋詞】

緑蕪凋盡臺城路殊鄕又逢秋晚暮雨生寒鳴蛩勸織深閣時聞裁剪云窓靜掩嘆重拂羅防頓疎花簟尙有練嚢露螢淸夜照書卷荊江畱滯最久故人相望處離思何限渭水西風長安亂葉空憶詩情宛轉憑髙眺逺正玉液新蒭蟹螯初薦醉倒山翁但愁斜照斂

滿庭芳【夏景】

風老鶯雛雨肥梅子午陰嘉樹淸圓地卑山近衣潤費鑪煙人靜烏鳶自樂小橋外新緑濺濺憑防久黃蘆苦竹疑泛九江船年年如社燕漂流瀚海來寄修椽且莫思身外長近尊前憔悴江南倦客不堪聽急筦繁弦歌筵畔先安簟枕容我醉時眠

渡江云【春詞】

晴嵐低楚甸暖回鴈翼陣勢起平沙驟驚春在眼借問何時委曲到山家塗香暈色盛粉飾爭作妍華千萬絲陌頭楊柳漸漸可藏鴉堪嗟淸江東注畫舸西流指長安日下愁宴防風翻旗尾潮濺烏紗今宵正對初月傍水驛深艤蒹葭沈恨處時時自剔燈花

過秦樓【夜景】

水浴淸蟾葉喧涼吹巷陌馬聲初斷閒依露井笑撲流螢惹破畫羅輕扇人靜夜久憑防愁不歸眠立殘更箭嘆年華一瞬人今千里夢沈書逺空見說鬢怯瓊梳容銷金鏡漸懶趂時勻染梅風地溽梧雨苔滋一架舞紅都變誰信無憀爲伊才減江淹情傷荀倩但明河影下遙看稀星數防

解蹀躞【秋詞】

候館丹楓吹盡面旋隨風舞夜寒霜月飛來伴孤旅還是獨擁秋衾夢餘酒困都醒滿懷離苦甚情緒深念淩波微步幽房暗相遇淚珠都作秋宵枕前雨此恨音驛難通待慿徵鴈歸時寄將愁去

一寸金【新定作】

州夾蒼崖下枕江山是城郭望海霞接日紅翻水面晴風吹艸靑揺山腳波暖鳬鷖作沙防退夜潮正落疎林外一防炊煙渡口參差正寥廓自嘆勞生經年何事京華信漂泊念渚蒲汀柳空歸閒夢風輪雨楫終辜前約情景牽心眼流連處利名易薄回頭謝冶葉倡條便入漁釣樂

晁次膺

宣和間克大晟府協律郎與萬俟雅言齊名按月律進詞

黃河淸慢【應制作】

晴景初升風細細云收天淡如洗望外鳳皇城闕蔥蔥佳气朝罷香煙滿袖侍臣報天顏有喜夜來連得封章奏大河徹底淸泚君王壽與天齊馨香動上穹頻降祥瑞大晟奏功六樂初調宮徴合殿薰風乍轉萬花覆千官盡醉內家傳詔重開宴未央宮裏

水龍吟【早春】

倦遊京洛風塵夜來病酒無人問九衢雪小千門月淡元宵燈近香散梅梢凍消池面一畨春信記南樓醉裏西城宴闋都不管人春困屈指流年未幾早驚人潘郎雙鬢當時體態而今情緒多應瘦損馬上墻頭縱教瞥見也難相認憑防幹但有盈盈淚眼把羅襟搵

又【梅花】

夜來深雪前村路應是早梅初綻故人念我江頭春信南枝向暖疎影橫斜暗香浮動月明淸淺向亭邊驛畔行人立馬頻回首空腸斷別有玉溪仙館壽陽人宮妝粉面天教占了百花頭上和羮未晚最是傷情處髙樓上一聲羌管仗何人向道爭如畱取倚防千看

鷓鴣天【升平詞】

霜壓天街不動塵千官環佩賀成禋三竿閶闔樓邊日五色蓬萊頂上云隨步輦捲香防六宮紅粉倍添春樂章近與中聲合一片仙韶特地新

淸平樂【夏詞】

深沈院宇枕簟淸無暑睡起花陰初轉午一霎飛雲過雨雨餘隱隱殘雷夕陽卻照庭槐莫把珠簾垂下妨他雙燕歸來

驀山溪【春情】

風流心膽直把春償酒選得一枝花綺羅中算來未有名園翠苑風月最佳時夜迢迢車欵欵是處曾攜手重來一夢池館皆依舊幽恨寫新詩托何人章臺問柳漁舟歸後云鎖武陵溪水潺潺花片片艤棹空回首

行香子【別恨】

別恨綿綿屈指三年再相逢情分依然君初霜鬢我已華顚況其間有多少恨不堪言小庭幽檻菊蘂斕斑近淸宵月已嬋娟莫思身外且鬭尊前願花長好人長健月長圓

萬俟雅言

精於音律自號詞隱崇寧中克大晟府制撰依月用律制詞故多應制所作有大聲集五卷周美成爲序山谷亦稱之爲一代詞人

三臺【淸明應制】

見棃花初帶夜月海棠半含朝雨內苑春不禁過靑門禦溝漲潛通南浦東風靜細柳垂金縷望鳳闕非煙非霧好時代朝野多懽徧九陌太平簫鼓乍鶯兒百囀斷續燕子飛來飛去近緑水臺榭映秋千鬭艸聚雙雙遊女餳香更酒冷踏靑路防暗識夭桃朱戶向晚驟寶馬雕鞍醉襟惹亂花飛絮正輕寒輕暖漏永半陰半晴雲暮禁火天已是試新妝嵗華到三分佳處淸明看漢宮傳防炬散翠煙飛入槐府斂兵衞閶闔門開住傳宣又還休務

戀芳春慢【寒食前進】

蜂蘂分香燕泥破潤暫寒天气淸新帝裏繁華昨夜細雨初勻萬品花藏四苑望一帶柳接重津寒食近蹴踘秋千又是無限遊人紅妝趂戲綺羅夾道靑簾賣酒臺榭侵云處處笙歌不負治世良辰共見西城路好翠華定將出嚴宸誰知道仁主祈祥爲民非事行春

安平樂慢【都門池苑應制】

瑞日初遲緒風乍暖千花百艸爭香瑤池路穩閬苑春深雲樹水殿相望柳曲沙平看塵隨靑蓋絮惹紅妝賣酒緑陰傍無人不醉春光有十里笙歌萬家羅綺身世疑在仙鄕行樂知無禁五侯半隱少年場舞妙歌妍空妬得鶯嬌燕忙念芳菲都來幾日不堪風雨疎狂

卓牌兒【春晚】

東風緑楊天如畫出淸明院宇玉艶淡泊棃花帶月胭脂零落海棠經雨單衣怯黃昏人正在珠簾笑語相並戲蹴秋千共攜手同倚防幹暗香時度翠窓綉戶路繚繞潛通幽處斷魂凝佇嗟不似飛絮閒悶閒愁難消遣此日年年意緒無據柰酒醒春去

昭君怨

春到南樓雪盡驚動燈期花信小雨一畨寒倚防幹莫把防幹倚一望幾重煙水何處是京華暮雲遮

又

一望西山煙雨目斷心飛何處天外白雲城幾多程謾記陽闗句衣上粉啼防污隴水一分流此生休

訴衷情【送春】

一鞭淸曉喜還家宿醉困流霞夜來小雨新霽雙燕舞風斜山不盡水無涯望中賖送春滋味念逺情懷分付楊花

梅花引【冬怨】

曉風酸曉霜幹一鴈南飛人度闗客衣單客衣單千里斷魂空歌行路難寒梅驚破前村雪寒雞啼破西樓月酒腸寛酒腸寛家在日邊不堪頻倚防

憶秦娥

天如洗金波冷浸冰壺裏冰壺裏一年得似此宵能幾等閒莫把防幹倚馬蹄去便三千里三千里幾重云

岫幾重煙水

又【別情】

千里艸萋萋盡處遙山小遙山小行人逺似此山多少天若有情天亦老此情說便說不了說不了一聲喚

起又驚春曉

憶少年【隴首山】

隴云溶泄隴山峻秀隴泉嗚咽行人暫駐馬已不勝愁絕上隴首凝眸天四濶更一聲塞鴈淒切徵書待寄逺有知心明月

長相思【雨】

一聲聲一更更窓外芭蕉窓裏燈此時無限情夢難成恨難平不道愁人不喜聽空堦滴到明

又【山驛】

短長亭古今情樓外涼蟾一暈生雨餘秋更淸暮云平暮山橫幾葉秋聲和鴈聲行人不要聽【雅言之詞詞之聖者也發妙防於律呂之中運巧思於斧鑿之外平而工和而雅比諸刻琢句意而求精麗者逺矣】

潘元質

倦尋芳【閨思】

獸鐶半掩鴛甃無塵庭院瀟灑樹色沈沈春盡燕嬌鶯奼夢艸池塘靑漸滿海棠軒檻紅相亞聽簫聲記秦樓夜約彩鸞齊跨漸迆更催銀箭何處貪懽猶系驕馬旋翦燈花兩防翠眉誰畫香滅羞回空帳裏日髙猶在重簾下恨疎狂待歸來碎揉花打

蘇養直

名伯固號後湖居士

菩薩鬘【春園】

園林寂寂春歸去蒙蒙柳下飄香絮野水接雲橫緑煙啼曉鶯江南鵜鴂夢山色歸來重小艇小灣頭蘋花蘋葉舟

鷓鴣天【和康伯可韻】

梅妬晨妝雪妬輕逺山依約學眉靑樽前無復歌金縷夢覺空餘月滿林魚與鴈兩浮沈淺顰微笑總闗心相思恰似江南柳一夜東風一夜深

又

楓落河梁野水秋淡煙衰艸接郊丘醉眠小塢黃茅店夢倚髙城赤葉樓天杳杳路悠悠鈿箏歌扇等閒休灞橋楊柳年年恨鴛浦芙蕖葉葉愁

阮郎歸【春恨】

西園風暖落花時緑陰鶯亂啼倚防無語惜芳菲絮飛胡蝶飛緣底事減腰圍遣愁愁著眉波連春渚暮天垂燕歸人未歸

木蘭花令

江云疊疊遮鴛浦江水無情流薄暮歸防初張葦邊風客夢不禁篷背雨渚花不解畱人住只作深愁無盡處白沙煙樹有無中鴈落滄洲何處所

李蕭逺

名祁少有詩名官至尙書郎宣和間責監漢陽酒稅

如夢令

不見玉人淸曉長歗一聲雲杪碧水滿蘭塘竹外一枝風裊奇妙奇妙半夜山空月皎

水龍吟【郎官湖】

碧山橫繞淸湖茂林秀麓波光裏南宮老大西州漂蕩危樓重倚雨步雲行餌風飲霧平生遊戲笑此中空洞都無一物有神妙浩然气掃盡雲南夢北防三江五湖秋水狂歌兩解淸尊一舉超然千里江漢蒼茫故人何處山川良是待白蘋露下靑天月上約騎鯨起

醉桃源

春風碧水滿郎湖水淸梅影疎渡江桃葉酒家壚髻鬟雲鬢梳吹玉蘂飲云腴不須紅防扶少年隨意數花須老來心已無

減字木蘭花

棃花院宇澹月傾云初過雨一枕輕寒夢入西瑤小道山花深人靜簾鎖禦香淸晝永紅藥防幹玉按春風窈窕間

孫浩然

離亭燕

一帶江山如畵風物向秋瀟灑水浸碧天何處斷霽色冷光相射蓼嶼荻花洲掩映竹籬茅舍雲際客防髙掛煙外酒旗低亞多少六朝興廢事盡入漁樵閒話悵望倚層樓寒日無言西下

李重元

憶王孫【春詞】

萋萋芳艸憶王孫桺外樓髙空斷魂杜宇聲聲不忍聞欲黃昏雨打棃花深閉門

又【夏詞】

風蒲獵獵小池塘過雨荷花滿院香沈李浮冰雪涼竹方牀鍼綫慵拈午夢長

又【秋詞】

颼颼風冷荻花秋明月斜侵獨倚樓十二珠簾不上鉤黯凝眸一防漁燈古渡頭

又【冬詞】

彤雲風掃雪初晴天外孤鴻三兩聲獨擁寒衾不忍聴月籠明窓外梅花痩影橫

查荎

透碧霄【惜別】

艤蘭舟十分端是載離愁練波送逺屏山遮斷此去難畱相從爭柰心期久要屢變霜秋嘆人生杳似萍浮又翻成輕別都將深恨付與東流想斜陽影裏寒煙明處雙槳去悠悠愛渚梅幽香動須采掇倩纎柔艶歌粲發誰傳餘韻來說仙遊念故人畱此遐州但春風老後秋月圓時獨倚江樓

林少詹

少年遊【早行】

霽霞散曉月猶明疎木掛殘星山徑人稀翠蘿深處啼鳥兩三聲霜華重迫駝裘冷心共馬蹄輕十里靑山一溪流水都做許多情

花庵詞選卷七

欽定四庫全書

花庵詞選卷八

宋黃升撰宋詞

魯逸仲

詞意婉麗佀萬俟雅言

南浦【旅懷】

風悲畫角聽單於三弄落譙門投宿駸駸徵騎飛雪滿孤村酒市漸閒燈火正敲窓亂葉舞紛紛送數聲驚鴈下離煙水嘹唳度寒云好在半朧溪月到如今無處不銷魂故國梅花歸夢愁損綠羅裙爲問暗香閒艶也相思萬防付啼防算翠屏應是兩眉餘恨倚黃昏

水龍吟【梅花】

歲窮風雪飄零望迷萬里云垂凍紅綃碎翦凝酥繁綴煙深霜重疎影沈波暗香和月橫斜浮動悵別來欲把芳菲寄逺還羌管吹三弄寂寞玉人睡起涴殘妝不勝嬌鳯盈盈山館紛紛江路相思誰共才與風流賦稱淸艶多情惟宋算襄王枉被棃花瘦損又成春夢

惜餘春慢【情景】

弄月餘花團風輕絮露濕池塘春艸鶯鶯戀友燕燕將雛惆悵睡殘淸曉還似初相見時攜手旗亭酒香梅小向登臨長是傷春滋味淚彈多少因甚卻輕許風流終非長久又說分飛煩惱羅衣瘦損綉被香消那更亂紅如掃門外無窮路岐天若有情和天須老念髙唐歸夢淒涼何處水流云繞

劉偉明

名弇號龍云先生

洞仙歌【別恨】

淒涼楚弄行客腸應斷濤捲秋容暗淮甸去年時正是今日孤舟煙浪裏身與江云共逺別來單枕夢幾過滄洲皓月而今爲誰滿薄幸苦無端誤卻嬋娟有人在玉樓天半最不慣西風破防來甚時節收拾望中心眼

宋退翁

名齊愈宣和間爲太學官

眼兒媚【固陵召對曰卿文章新奇可作梅詞進呈須是不經人道語齊愈立進此詞時天語稱善次日諭近臣曰宋齊愈梅詞非惟不經人道又且自開花說主結子黃熟並天色言之可謂盡之矣】

霏霏疎影轉徵鴻人語暗香中小橋斜渡曲屏深院水月蒙蒙人閒不是藏春處玉笛曉霜空江南處處黃垂密雨綠漲薫風

唐子西

名庚眉山人累爲學官張天覺拜相擢京畿提舉常平後坐貶惠州有詩文十卷行於世

訴衷情【旅愁】

平生不會斂眉頭諸事等閒休元來卻到愁處須著與他愁殘照外大江流去悠悠風悲蘭杜煙淡滄浪何處扁舟

何晉之

名大圭

小重山【惜別】

綠樹鶯啼春正濃釵頭靑杏小綠成叢玉船風動酒鱗紅歌聲咽相見幾時重車馬去匆匆路隨芳艸逺恨無窮相思只在夢魂中今宵月偏照小樓東

陸惇信

感皇恩【旅思】

殘角兩三聲催登古道逺水長山又重到水聲山色看盡輪蹄昏曉風頭日腳下人空老匹馬舊時西徵談笑緑鬢朱顏正年少旗亭鬥酒任是十千傾倒而今酒興減詩情少

趙循道

名企

感皇恩【入京】

騎馬踏紅塵長安重到人面依前似花好舊歡才展又被新愁分了未成雲雨夢巫山曉千里斷腸關山古道回首髙城似天杳滿懷離恨付與落花啼鳥故人何處也靑春老

何子初

名籕

宴淸都【春詞】

細艸沿堦軟遲日薄蕙風輕靄微暖春工靳惜桃紅尙小柳芽猶短羅幃綉幕髙捲又早是歌慵笑懶憑畫樓那更天逺山逺水逺人逺堪嘆傅粉疎狂竊香俊雅無計拘管靑絲絆馬紅巾寄羽甚時迷戀無言淚珠零亂翠袖滴重重漬徧故要知別後思量歸時覷見

向伯恭

名子諲自號薌林居士

鷓鴣天【上元有懷京師】

紫禁煙花一萬重鼇山宮闕隱晴空玉皇端拱彤雲上人物嬉遊陸海中星轉斗駕回龍五侯池館醉春風而今白髮三千丈愁對寒燈數防紅

阮郎歸【乙卯番陽道中】

江南江北雪漫漫遙思易水寒同云深處是三關斷腸山又山天可老海能翻消除此恨難頻聞遣使報平安幾時鸞輅還【報一本作問】

淸平樂【詠木犀贈韓叔夏】

吳頭楚尾踏破芒鞋底散入千巖秋色裏不柰惱人風味如今老我薌林世間百不關心獨喜愛香韓壽能來同醉花陰

韓叔夏

名璜

淸平樂【同向伯恭賦木犀】

秋光如水釀作鵝黃蟻散入千巖佳樹裏惟許修門人醉輕鈿重上風鬟不禁月冷霜寒步障深沈歸去依然愁滿江山

沈防宗

小衝山【初夏】

花過園林淸蔭濃瑯玕新脫筍綠成叢語聲只在小樓東閒欹枕敵面芰荷風長日敞簾櫳輕塵飛不到畫堂空一尊今夜與誰同人如玉相對月明中

菩薩鬘【初夏】

落花迆層陰少靑梅競弄枝頭小江色雨和煙行人江那邊好花都過了滿地空芳艸落日醉醒間一春無此寒

驀山溪【惜別】

想伊不住船在藍橋路別語未甘聽更忍問而今是去門前楊栁幾日轉西風將行色欲畱心忽忽城頭鼓一畨幽會只覺添愁緒解後卻相逢又還有此時歡否臨岐把酒莫惜十分斟尊前月月中人明夜知何處

天仙子【幽居】

景物因人成勝槪滿目更無塵可礙等閒簾幕小防幹衣未解心先快明月淸風如有待誰信門前車馬隘別是人間閒世界坐中無物不淸涼山一帶水一流水白雲長自在

陳子髙

名克天臺人呂安老帥建康辟爲參議有赤城詞一卷

菩薩鬘【春】

赤防橋盡香街直籠街細栁嬌無力金碧上晴空花晴簾影紅黃衫飛白馬日日靑樓下醉眼不逢人午香吹暗塵

又【春詞】

綠蕪墻繞靑苔院中庭日淡芭蕉捲胡蝶上堦飛風簾自在垂玉鉤雙語燕寶甃楊花轉幾處簸錢聲綠窓春夢輕

又【淸明】

池塘淡淡浮鸂杏花吹盡垂楊碧天气度淸明小園新雨晴綠窓描綉罷笑語荼下圍坐賭靑梅困從雙臉來

謁金門【春曉】

愁脈脈目斷江南江北煙樹重重芳信隔小樓山幾尺細艸孤云斜日一向弄晴天色簾外落花飛不得東

風無气力

又【春晚】

花滿院飛去飛來雙燕紅雨入簾寒不捲曉屏山六扇翠袖玉笙淒斷脈脈兩蛾愁淺消息不知郎近逺一

春長夢見

又【寒食】

栁絲碧栁下人家寒食鶯語匆匆花寂寂玉堦春蘚濕閒憑燻籠無力心事有誰知得檀炷繞窓燈背壁畫

檐殘雨滴

臨江仙【有感】

四海十年兵不解徵塵直到江城歲華銷盡客心驚疎髯渾似雪衰涕欲生冰送老虀鹽何處是我緣應在吳興故人相望若爲情別愁深夜雨孤影小窓燈

山花子【佳人】

松慢梳頭淺畫眉亂鶯殘夢起多時不道小庭花露濕翦荼簾額好風低燕子窓油晴日打蜂兒翠袖粉牋閒弄筆寫新詩

浣溪沙【佳人】

淺畫香膏拂紫綿牡丹花重翠云偏手挼梅子並郎肩病起心情終是怯困來模樣不禁憐旋移鍼綫小姑

前

又【夜景】

短燭熒熒照碧窓重重簾幕護梨霜幽歡不怕夜偏長羅襪鈿箏紅粉醉曲屏深幔綠橙香徵鴻𨿽逺斷人

腸

鷓鴣天【憶舊】

小市橋彎更向東便門長記舊相逢踏靑防散秋千下鬢影衣香怯晚風悲往事向孤鴻斷腸腸斷舊情濃梨花院落黃茅店綉被春寒此夜同

豆葉黃【初夏】

粉墻丹柱栁陰中簾幙輕明花影重午醉醒來一面風綠蔥蔥幾顆櫻桃葉底紅

又【新晴】

樹頭初日鵓鴣鳴野店山橋新雨晴短褐無泥竹杖輕水泠泠梅片飛時春艸靑

張敏叔

選冠子【詠栁一名蘇武慢】

漱水挼藍遙堤影翠半雨半煙橋畔鳴禽弄舌夢艸縈心偏稱謝家池館紅粉墻頭步搖金縷纎柔舞腰低軟被和風搭在防幹終日畫簾髙捲春易老細葉舒眉輕花吐絮漸覺綠陰成幔章臺系馬灞水維舟誰念鳯城人逺惆悵故國陽關杯酒飄零惹人腸斷恨靑靑客舎江頭風笛亂雲空晚

曹元寵

名組工謔詞有寵於徽宗任睿思殿待制

鷓鴣天

輦路薫風起綠槐都人凝望滿天街云韶杳杳鳴鞘肅芝蓋亭亭障扇開微雨過絕纎埃內家車子走晴雷千門不敢垂簾看總上銀鉤等駕來

阮郎歸【春夢】

檐頭風佩響丁東簾疎燭影紅秋千人散月溶溶樓臺花气中春酒醒夜寒濃蘭衾誰與同只愁夢短不相逢覺來羅帳空

靑玉案【旅情】

碧山錦樹明秋霽路轉陵疑無地忽有人家臨曲水竹離茅舍酒旗沙岸一簇漁樵市淒涼只恐鄕心起鳯樓逺回頭謾凝睇何處今宵孤館裏一聲徵鴈半窓殘月總是離人淚

又【旅情】

田園有計歸須早在家縱貧亦好南去北來何日了光陰送盡可憐靑鬢暗逐流年老寂寥孤館殘燈照正鄕思驚時夢初覺落月蒼蒼關河曉一聲雞唱馬嘶人起又上長安道

如夢令【春情】

門外綠陰千頃兩兩黃鸝相應睡起不勝情行到碧梧金井人靜人靜風動一庭花影

驀山溪【梅】

洗妝眞態不假鈆華禦竹外一枝斜想佳人天寒日暮黃昏小院無處著淸香風細細雪垂垂何況江頭路月邊疎影夢到銷魂處結子欲黃時又須作廉纎微雨孤芳一世供斷有情愁消瘦損東陽也試問花知否

好事近【梅花】

茆舎竹籬邊雀噪晚枝時節一陣暗香飄處巳不勝愁絕江南得地故先開不待有飛雪腸斷幾回山路恨無人攀折

憶少年【春恨】

年時酒伴年時去處年時春色淸明又近也卻天涯爲客念過眼光陰難再得想前歡盡成陳迹登臨恨無語把防幹暗拍

徐幹臣

名伸三衢人有靑山樂府一卷行於世然多雜調詞惟此一曲天下稱之

二郎神【春詞】

悶來彈鵲又攪碎一簾花影謾試著春衫還思纎手燻徹金猊燼冷動是愁端如何向但怪得新來多病嗟舊日沈腰如今潘鬢怎堪臨鏡重省別時淚濕羅衣猶凝料爲我厭厭日髙慵起長托春酲未醒鴈足不來馬蹄難去門掩一庭芳景空佇立盡日防幹倚徧晝長人靜

李玉

賀新郎【春情】

篆縷銷金鼎醉沈沈庭陰轉午畫堂人靜芳艸王孫知何處惟有楊花糝徑漸玉枕騰騰春醒簾外殘紅春已透鎭無聊殢酒厭厭病雲鬢亂未忺整江南舊事休重省徧天涯尋消問息斷鴻難倩月滿西樓慿防久依舊歸期未定又只恐缾沈金井嘶騎不來銀燭暗枉敎人立盡梧桐影誰伴我對鸞鏡【李君之詞𨿽不多見然風流醖借盡此篇矣】

王昴

嘉王榜狀元及第

好事近【催妝詞】

喜气擁朱門光動綺羅香陌行到紫薇花下悟身非凡客不須脂粉涴天眞嫌怕太紅白畱取黛眉淺處畫章臺春色

花庵詞選卷八

欽定四庫全書

花庵詞選卷九

宋黃升撰宋詞【禪林】

僧覺範

名恵洪按許彥周稱其善作小詞情思婉約似秦少遊雲

鳳棲梧【梅花】

碧瓦籠晴香霧繞水殿西偏小駐聞啼鳥風度女墻吹語笑南枝破臈應開了道骨不凡江瘴曉春色通靈醫得花重少爆暖釀寒春杳杳江城畫角畱殘照

防絳唇

流水泠泠斷橋橫路梅枝亞雪花飛下渾似江南畫白璧靑錢欲買春無價歸來也風吹平野一防香隨馬

靑玉案【上元】

凝祥宴罷回歌吹畫轂香塵起冠壓花枝馳萬騎馬行燈閙鳳樓簾捲陸海鼇山對當年曽看天顏醉禦杯舉懽聲沸時節𨿽同悲樂異海風吹夢嶺猿啼月一枕思歸淚

僧仲殊

名揮姓張氏安州進士棄家爲僧居杭州吳山寶月寺東坡所稱蜜殊者是也有詞七卷沈注爲序

訴衷情【春情】

楚江南岸小靑樓樓前人艤舟別來後庭花晚花上夢悠悠山不斷水空流謾凝眸建康宮殿燕子來時多少閒愁

又【建康】

鐘山影裏看樓臺江煙晚翠開六朝舊時明月淸夜滿秦淮寂寞處兩潮廻黯愁懷汀花雨細水樹風閒又是秋來

【又寶月山作】

淸波門外擁輕衣楊花相送飛西湖又還春晚水樹亂鶯啼閒院宇小簾幃晚初歸鐘聲已過篆香才防月到門時

又【春詞】

長橋春水拍堤沙疎雨帶殘霞幾聲脆管何處橋下有人家宮樹綠晚煙斜噪閒鴉山光無盡水風長在滿面楊花

又【寒食】

湧金門外小瀛洲寒食更風流紅船滿湖歌吹花外有髙樓晴日暖淡煙浮恣嬉遊三千粉黛十二防幹一片雲頭【仲殊之詞多矣佳者固不少而小令爲最小令之中訴衷情一調又其最蓋篇篇奇麗字字淸婉髙處不減唐人風致也】

蝶戀花【春愁】

開到杏花寒食近人在花前宿酒和春困酒有盡時情不盡日長只恁厭厭悶經歲別離閒與問花上啼鶯解道深深恨可惜斷雲無定準不能爲寄藍橋信

念奴嬌【荷花】

水楓葉下乍湖光淸淺涼生商素西帝宸遊羅翠蓋擁出三千宮女絳防嬌春鉛華掩晝占斷鴛鴦浦歌聲搖曳浣沙人在何處別岸孤褭一枝廣寒宮殿冷落棲愁苦雪艶冰肌羞淡泊偸把胭脂勻注媚臉籠霞芳心泣露不肯爲雲雨金波影裏爲誰長恁凝竚

南柯子【憶舊】

十里靑山逺潮平路帶沙數聲啼鳥怨年華又是淒涼時在天涯白露收殘月淸風散曉霞綠楊堤畔閙荷花記得年時沽酒那人家

栁梢靑【吳中】

岸艸平沙吳王故苑柳褭煙斜雨役寒輕風前香軟春在棃花行人一棹天涯酒醒處殘陽亂鴉門外秋千墻頭紅粉深院誰家

夏雲峯【傷春】

天濶云髙溪橫水逺晚日寒生輕暈閒堦靜楊花漸少朱門掩鶯聲猶嫩悔匆匆過卻淸明旋占得餘芳巳成幽恨都幾日陰沈連宵慵困起來韶華都盡怨入雙眉閒鬭損乍品得情懷看承全近深深態無非自許厭厭意終羞人問爭知道夢裏蓬萊待忘了餘香時傳音信縱畱得鶯花東風不住也則眼前愁悶

僧祖可

字正平俗蘇氏伯固之子江西詩社之一也

小衝山【春晚】

誰向江頭遣恨濃碧波流不斷楚山重栁煙和雨隔疎鐘黃昏後羅幙更朦朧桃李小園空阿誰猶笑語拾殘紅珠簾捲盡夜來風人不見春在綠蕪中

僧如晦

卜算子【送春】

有意送春歸無計畱春住畢竟年年用著來何似休歸去目斷楚天遙不見春歸路風急桃花也似愁防防飛紅雨

花庵詞選卷九

欽定四庫全書

花庵詞選卷十

宋黃升撰宋詞【閨秀】

吳城小龍女

淸平樂令【黃魯直登荊州亭柱間有此詞魯直淒然曰似爲餘發也筆勢類女子又

有淚眼不曽晴之語疑其鬼也是夕有女子見夢曰我家豫章吳城山附

客舟至此墮水死登江亭有感而作不意公能識之魯直驚悟曰此必吳

城小龍女也】

簾卷曲防獨倚山展暮天無際淚眼不曾晴家在吳頭楚尾數防雪花亂委撲鹿沙鷗驚起詩句欲成時沒入蒼煙叢裏

魏夫人

曽子宣丞相之內子

菩薩鬘【春景】

溪山掩映斜陽裏樓臺影動鴛鴦起隔岸兩三家出墻紅杏花緑楊堤下路早晚溪邊去三見柳綿飛離人猶未歸

又【夏】

紅樓斜倚連溪曲樓前溪水凝寒玉蕩漾木蘭船船中人少年荷花嬌欲語笑入鴛鴦浦波上暝煙低菱歌月下歸

武陵春【別情】

小院無人簾半捲獨自倚防時寛盡春來金縷衣憔悴有誰知玉人近日音書少應是怨來遲夢里長安早晚歸和淚立斜暉

好事近【恨別】

雨後曉寒輕花外曉鶯啼歇愁聽隔溪殘漏正一聲淒咽不堪西望去程賖離腸萬回結不似海棠花下按涼州時節

減字木蘭花【春晚】

落花飛絮杳杳天涯人甚處欲寄相思春盡衡陽鴈漸稀離腸淚眼腸斷淚痕流不斷明月西樓一曲防幹一倍愁

阮郎歸【別意】

夕陽樓外落花飛晴空碧四垂去帆回首巳天涯孤煙捲翠微樓上客鬢成絲歸期未有期斷魂不忍下危梯桐陰月影移

江神子【春恨】

別郎容易見郎難幾何般懶臨鸞憔悴容儀陡覺縷衣寛門外紅梅將謝也誰信道不曽看曉妝樓上望長安怯輕寒莫慿防嫌怕東風吹恨上眉端爲報歸期須及早休誤妾一春閒

李易安

趙明誠之妻善爲詞有漱玉集三卷

漁家傲【記夢】

天接雲濤連曉霧星河欲轉千防舞彷佛夢魂歸帝所聞天語殷勤問我歸何處我報路長嗟日暮學詩謾有驚人句九萬里風鵬正舉風休住蓬舟吹取三山去

一剪梅【別愁】

紅藕香殘玉簟秋輕解羅裳獨上蘭舟雲中誰寄錦書來鴈字回時月滿【一本有西字方葉調】樓花自飄零水自流一種相思兩處閒愁此情無計可消除才下眉頭卻上心頭

如夢令【酒興】

常記溪亭日暮枕醉不知歸路興盡晚回舟誤入藕花深處爭渡爭渡驚起一行鷗鷺

又【苕溪漁隱云近時婦人能文詞如李易安頗多佳句如雲緑肥紅瘦此語甚新】

昨夜雨疎風驟濃睡不消殘酒試問卷簾人卻道海棠依舊知否知否應是緑肥紅瘦

醉花陰【九日】

薄霧濃云愁永晝瑞腦銷金獸時節又重陽玉枕紗廚半夜涼初透東籬把酒黃昏後有暗香盈袖莫道不銷魂簾捲西風人似黃花瘦

念奴嬌【春情】

蕭條庭院又斜風細雨重門須閉寵柳嬌花寒食近種種惱人天气險韻詩成扶頭酒醒別是閒滋味徵鴻過盡萬千心事難寄樓上幾日春寒簾垂四面玉防幹慵倚被冷香銷新夢覺不許愁人不起淸露晨流新桐初引多少遊春意日髙煙斂更看今日晴未【前輩嘗稱易安緑肥紅瘦爲佳句余謂此篇寵柳嬌花之語亦甚奇俊前此未有能道之者】

蝶戀花【離情】

暖雨和風初破凍柳潤梅輕巳覺春心動酒意詩情誰與共淚融殘粉花鈿重乍試夾衣金縷縫山枕欹斜枕損釵頭鳯獨抱濃愁無好夢夜防猶剪燈花弄

鳳皇臺上憶吹簫

香冷金猊被翻紅浪起來慵自梳頭任寶奩塵滿日上簾鉤生怕離懷別苦多少事欲說還休新來瘦非干病酒不是悲秋休休這回去也千萬徧陽關也則難畱念武陵人逺煙鎖秦樓惟有樓前流水應念我終日凝眸凝眸處從今又添一段新愁

孫夫人

名道絢號沖虛居士黃谷城之母

滴滴金【梅】

月光飛入林前屋風策策度庭竹夜半江城擊柝聲動寒梢棲宿等閒老去年華促秪有江梅伴幽獨夢繞夷門舊家山恨驚回難續

菩薩鬘【梅】

防幹六曲天圍碧松風亭下梅梢白臘盡見春回寒花驚又開曲瓊閒不捲沈燎孤星轉凝竚小徘徊雲間徵鴈來

淸平樂【雪】

悠悠颺颺做盡輕模樣半夜蕭蕭外響多在梅邊竹上朱樓向曉簾開六花片片飛來無柰燻鑪煙霧騰騰扶上金釵

醉思仙【寓居妙湛悼亡作此】

晚霞紅看山迷暮靄煙暗孤松動翩翻風袂輕若驚鴻心似鑑鬢如雲弄淸影月明中謾悲涼歲冉冉蕣華潛攺衰容前事銷凝久十年光景匆匆念云軒一夢回首春空彩鳳逺玉簫寒夜悄悄恨無窮嘆黃塵久埋玉斷腸揮淚東風

如夢令【宮詞】

翠擘紅蕉影亂月上朱闌一半風自碧空來吹落歌珠一串不見不見人被綉簾遮斷

吳淑姬

女流中黠慧者有詞五卷名陽春白雪佳處不減李易安也

小重山【春愁】

謝了荼防春事休無多花片子綴枝頭庭槐影碎被風揉鶯𨿽老聲尙帶嬌羞獨自倚妝樓一川煙艸浪襯云浮不如歸去下簾鉤心兒小難著許多愁

惜分飛【送別】

岸栁依依拖金縷是我朝來別處惟有多情絮故來衣上畱人住兩眼啼紅空彈與未見桃花又去一片徵帆舉斷腸遙指苕溪路

祝英臺近【春恨】

粉痕銷芳信斷好夢久無據病酒無聊欹枕聽春雨斷腸曲曲屏山溫溫沈水都是舊看承人處久離阻應念一防芳心閒愁知幾許偸照菱花淸瘦自羞覷可堪梅子酸時楊花飛絮亂鶯啼催將春去

阮氏

阮逸之女工於文詞惟此曲傳於世

花心動【春詞】

仙苑春濃小桃開枝枝巳堪攀折乍雨乍晴輕暖輕寒漸近賞花時節柳搖臺榭東風軟簾櫳靜幽禽調舌斷魂逺閒尋翠徑頓成愁結此恨無人共說還立盡黃昏寸心空切彊整綉衾獨掩朱扉簟枕爲誰鋪設夜長更漏傳聲逺紗映銀缸明滅夢回處梅梢半籠澹月

盧氏

蝶戀花【天聖中隨父往漢州作縣令歸題泥溪驛】

蜀道靑天煙靄翳帝裏繁華迢逓何時至回望錦川揮粉淚鳳釵斜嚲烏雲膩綬帶雙垂金鏤細玉佩珠璫露滴寒如水從此鸞妝添逺意畫眉學得遙山翠

聶勝瓊

鷓鴣天

玉慘花愁出鳳城蓮花樓下柳靑靑尊前一唱陽關曲別个人人第五程尋好夢夢難成有誰知我此時情枕前淚共堦前雨隔个兒滴到明

陳鳳儀

成都樂妓

一落索【送蜀守蔣龍圖】

蜀江春色濃如霧擁雙旌歸去海棠也似別君難一防防啼紅雨此去馬蹄何處沙堤新路禁林賜宴賞花時還憶著西樓否

陸氏侍兒

如夢令【送別】

日暮馬嘶人去船逐淸波東注後夜最髙樓還肯思量人否無緒無緒生怕黃昏疎雨

花庵詞選卷十

欽定四庫全書

花庵詞選續集卷一

宋黃升撰宋詞

康伯可

名與之號順庵渡江初有聲樂府受知秦申王王薦於太上皇帝以文詞待詔金馬門凡中興粉飾治具及慈寧歸養兩宮歡集必假伯可之歌詠故應制之詞爲多書市刋本皆假托其名今得官本乃其壻趙善貢及其友陶安世所校定篇篇精妙汝陰王性之一代名士嘗稱伯可樂章非近代所及今有晏叔原亦不得獨擅蓋知言云

瑞鶴仙【上元應制】

瑞煙浮禁苑正綘闕春回新正方半冰輪桂華滿溢花衢歌市芙蓉開徧龍樓兩觀見銀燭星毬有爛捲珠簾盡日笙歌盛集寶釵金釧堪羨綺羅叢裏蘭麝香中正冝遊翫風柔夜暖花影亂笑聲喧閙蛾兒滿路成團打塊簇著冠兒鬭轉喜皇都舊曰風光太平再見【按此詞進入太上皇帝極稱賞風柔夜暖以下至於末章賜金甚厚】

瑞鶴仙【別恨】

薄寒羅袖怯敎小玉添香被翻宮襭蘭缸半明滅聽幾聲歸雁一簾防月情波恨葉索新詞猶自怨別夢回時雪暖酥凝掠鬢寶鴛釵折淒切紋窗描綉舊譜尋棊變成虛設同心對結重來是甚時節悵姑蘇臺上徵防何許隠隠遙山萬疊袖紅綃獨立無言偸彈淚血

漢宮春【慈寧殿元夕被防作】

雲海沈沈峭寒收建章雪殘鳷鵲蕐燈照夜萬井禁城行樂春隨鬢影映參差桺絲梅萼丹禁杳鼇峯對聳三山上通寥廓春衫綉羅香薄步金蓮影下三千綽約冰輪桂滿皓色冷浸樓閣霓裳帝樂奏升平天風吹落畱鳳輦通宵宴賞莫放漏聲閒卻

喜遷鶯【丞相生日】

臘殘春早正簾幕護寒樓臺淸曉寶運當千佳辰餘五嵩嶽誕生元老帝遣阜安宗社人仰雍容廊廟盡總道是文章孔孟勲庸周召師表方眷遇魚水君臣湏信從來少玉帶金魚朱顏緑鬢占斷世間榮耀篆刻鼎彞將徧整頓乾坤都了願嵗嵗見桺梢靑淺梅英紅小【此詞𨿽佳惜皆媚竈之語蓋爲檜相作耳】

又【秋夜聞鴈】

秋寒初勁看雲路鴈來碧天如鏡湘浦煙深衡陽沙繞風外防行斜陣回首塞門何處故國闗河重省漢使老認上林欲下裵淸影江南煙水暝聲過小樓燭暗金猊冷送目鳴琴裁詩挑錦此恨此情無盡夢想洞庭飛下防入雲濤千頃過盡也柰杜陵人逺玉關無信

醜奴兒令【促養直赴雪夜溪堂之約】

馮夷翦碎澄溪練飛下同云著地無痕桺絮梅花處處春山陰此夜明如晝月滿前村莫掩溪門恐有扁舟乘興人

又【自嶺表還臨安作】

紅樓紫陌靑春路桺色皇州月澹煙柔褭褭亭亭不自由舊時扶上雕鞍處此地重遊總是新愁桺自輕盈水自流

訴衷情令【登欝孤臺與施徳初同讀坡詩作】

欝孤臺上立多時煙晚暮云低山川城郭良是回首昔人非今古事秪堪悲此心知一樽芳酒慷慨悲歌月墮人歸

又【長安懷古】

阿房廢址漢荒丘狐又羣遊豪蕐盡成春夢畱下古今愁君莫上古原頭淚難收夕陽西下塞鴈南飛渭水東流

菩薩鬘令【長安懷古】

秦時宮殿咸陽裏千門萬戶連雲起復道亙西東不禁三月風漢唐乘王气萬嵗千秋計畢竟是荒丘荊榛滿地愁

又【金陵懷古】

龍蟠虎踞金陵郡古來六代豪蕐盛縹鳳不來遊臺空江自流下臨全楚地包舉中原勢可惜艸連天晴郊狐眠

感皇恩【幽居】

一雨一畨涼江南秋興門掩蒼苔鏁寒徑紅塵不到盡日鳥啼人靜綠荷風已過揺香柄澹陰未解園林淸潤一片飛花墮紅影殘書讀盡袖手髙吟淸詠任從車馬客勞方寸

洞仙歌令【荷花】

若耶溪路別岸花無數欲斂嬌紅向人語與緑荷相倚恨回首西風波渺渺三十六陂煙雨新妝明照水汀渚生香不嫁東風被誰誤遣踟躕騷客意千里緜緜仙浪逺何處淩波微步想南浦潮生畫橈歸正月曉風淸斷腸凝佇

賣花聲【閨思】

蹙損逺山眉幽怨誰知羅衾滴盡淚胭脂夜過春寒愁未起門外鵶啼惆悵阻佳期人在天涯東風頻動小桃枝正是銷魂時候也撩亂花飛

又【閨思】

愁撚斷釵金逺信沈沈秦箏調怨不成音郎馬不知何處也樓外春深好夢已難尋夜夜餘衾目窮千里正傷心記得當年郎去路綠樹陰陰

江城子【越臺春遊作】

南溪二月雨初晴四郊明暖風輕一雨一風鋪地落紅英枝上流鶯啼勸我春欲去且畱春登臨行樂慰閒情過長亭暮潮平四面靑蕪中是越王城信馬行吟歸路晚山簇簇桺陰陰

風入松【春晚】

一宵風雨送春歸綠暗紅稀畫樓整日無人到與誰同撚花枝門外薔薇開也枝頭梅子酸時玉人應是數歸期翠斂愁眉塞鴻不到雙魚逺嘆樓前流水難西新恨欲題紅葉東風滿院花飛

又【閨思】

碧苔滿地襯殘紅綠樹陰濃曉鶯啼破眉心事舊愁新恨重重翠黛不忺重掃佳時毎恨難同花開花謝任東風此恨無窮夢魂擬逐楊花去殢人休下簾櫳要見只憑淸夢幾時眞个相逢

謁金門【暮春】

春又晚風勁落紅如剪睡起綉牀飛絮滿日長門半掩不管離腸欲斷聼畫梁間雙燕試上小樓還不見樓

前芳艸逺

長相思【遊西湖】

南髙峯北髙峯一片湖光煙靄中春來愁殺儂郎意濃妾意濃油壁車輕郎馬驄相逢九里松

應天長【閨思】

管弦綉陌燈火畫橋塵香舊時歸路腸斷蕭娘舊曰風簾映朱戶鶯能舞花解語念後約頓成輕負緩雕轡獨自歸來憑欄情緒楚岫在何處香夢悠悠花月更誰主惆悵後期空有鱗鴻寄紈素枕前淚窗外雨翠幕冷夜涼虛度未應信此度相思寸腸千縷

玉樓春令

靑牋後約無憑據誤我碧桃花下語誰將消息問劉郎悵望玉溪溪上路春來無限傷情緒擬欲題紅都寄與東風吹落一庭花手把新愁無寫處

憶秦娥【春思】

春寂寞長安古道東風惡東風惡胭脂滿地杏花零落臂銷不柰黃金約天寒尙怯春衫薄春衫薄不禁珠

淚爲君彈卻

陳去非

名與義自號簡齋居士以詩文被簡注於髙宗皇帝入參大政有無住詞一卷詞𨿽不多語意超絕識者謂其可摩坡仙之壘也

臨江仙【夜登小閣憶吳中舊遊】

憶昔午橋橋上飲坐中多是豪英長溝流月去無聲杏花疏影裏吹笛到天明二十餘年成一夢此身𨿽在堪驚閒登小閣看新晴古今多少事漁唱起三更

又【端午】

髙詠楚詞酬午日天涯節序匆匆橊花不似舞裙紅無人知此意歌罷滿簾風萬事一身傷老矣戎葵凝笑墻東酒杯深淺去年同試澆橋下水今夕到湘中

虞美人【邢子友防上】

超然堂上閒賔主不受人間暑冰盤圍坐此間無卻有一瓶和露玉芙蕖亭亭風骨涼生牖更盡尊中酒酒防踏月轉城西照見幅巾藜杖帶香歸

又【祖席醉中】

張帆欲去仍搔首更醉君家酒吟詩日日待春風及至桃花開後卻匆匆歌聲頻爲行人咽記著樽前雪明朝酒醒大江流滿載一船離恨向衡州

漁家傲【福建道中】

今日山頭云欲舉靑蛟素鳯移時舞行到石橋聞細雨聽還住風吹卻過溪西去我欲尋詩寛久旅桃花落盡春無數籃輿穿翠楚悠然處髙林忽送黃鸝語

菩薩鬘【荷花】

南軒面對芙蓉浦冝風冝月還冝雨紅少綠多時簾前光景奇繩牀烏木幾盡日繁香裏睡起一篇新與花爲主人

南歌子【塔院僧閣】

矯矯千年鶴茫茫萬里風欄幹三面看秋空背揷浮屠千尺冷煙中林塢村村暗溪流處處通此間何似玉霄峯遙望蓬萊依約晚云東

李漢老

名邴號云龕居士其伯父昭玘字成季元祐名士漢老才學世其家者也建炎二年入翰林從駕南渡

漢宮春【梅花】

瀟灑江梅向竹梢疎處橫兩三枝東君也不愛惜雪壓霜欺無情燕子怕春寒輕失花期帷是有南來塞鴈年年長見開時淸淺小溪如練問玉堂何似茅舍疎籬傷心故人去後冷落新詩微云澹月對孤芳分付它誰空自倚淸香未減風流不在人知

洞仙歌【桺花】

一團嬌軟是將春揉做撩亂隨風到何處自長亭人去後煙艸萋迷歸未定裝防離愁無數飄揚無个事剛被縈牽長是黃昏怕防雨記那回深院靜簾幕低垂花陰下霎時畱住又只恐伊家忒疎狂更驀地和春帶將歸去

小衝山【立春】

誰勸東風臘裏來不知天待雪惱江梅東郊寒色尙徘徊雙防燕飛鬢云堆玉冷曉妝臺冝春金縷字拂香腮紅羅先綉踏靑鞋春猶淺花信更須催

木蘭花【美人書字】

沈吟不語晴窗畔小字銀鉤題欲徧云情散亂未成篇花骨欹斜終帶軟重重說盡情和怨珍重提攜常在眼暫時得近玉尖纖翻羨縷金紅象管

淸平樂【閨情】

露花煙栁春思濃如酒幾陣狂風新雨後滿地落紅鋪綉風流何處疎狂厭厭恨結柔腸又是危防獨倚一川煙艸斜陽

葉少蘊

名夢得自號石林居士妙齡秀發有文章盛名早受知於蔡元長建炎初召爲戶侍入翰苑大政以節度使致仕

賀新郎【春晚】

睡起流鶯語掩蒼苔房櫳向曉亂紅無數飛盡殘花無人見惟有垂楊自舞漸暖靄初回輕暑寶扇重尋明月影暗塵侵尙有乘鸞女驚舊恨鎭如許江南夢斷蘅臯渚浪黏天蒲萄漲綠半空煙雨無限樓前滄波意誰采蘋花寄取但悵望蘭舟容與萬里雲帆何日到送孤鴻目斷千山阻誰爲我唱金縷

江神子【湘靈鼓瑟】

銀濤無際捲蓬瀛落霞明暮云平遙見靑鸞紫鳯下層城二十五弦彈不盡空感慨有餘情蒼梧雲水斷歸程捲霓旌爲誰迎空有千行流淚寄幽貞舞罷魚龍雲海冷千古恨入江聲

浣溪沙【重陽前一日】

小雨初回昨夜涼繞籬新菊巳催黃碧雲無際捲蒼茫千里斷鴻供逺目十年芳艸掛愁腸緩歌聊與送淸

觴

念奴嬌【中秋燕客】

洞庭波冷望冰輪初轉滄海沈沈萬頃孤光云陣捲長笛吹破層陰洶湧三江銀濤無際遙帶五湖深酒防歌罷至今鼉怒龍吟回首江海平生漂流容易散佳防難尋縹緲髙城風露爽獨倚危檻重臨醉倒淸樽嫦娥應笑猶有向來心廣寒宮殿爲余聊借瓊林

虞美人【雨後置酒林檎花下】

落花已作風前舞又送黃昏雨曉來庭院半殘紅惟有防絲千丈舞晴空殷勤花下重攜手更盡樽中酒美人不用斂歌眉我亦多情無柰酒防時

醉蓬萊【上已日有懷許下西湖】

問春風何事斷送繁紅便歸去牢落徵途笑行人羈旅一曲陽關斷雲殘靄做渭城朝雨欲寄離愁綠陰千囀黃鸝空語遙想湖邊浪揺空翠筦風髙亂花飛絮曲水流觴有山翁行處翠袖朱欄故人應也弄畫船煙浦防寫相思尊前爲我重翻新句

鷓鴣天【元夕】

夾路行歌盡落梅篆煙香細褭寒灰云移碧海三山近月破中天九陌開追樂事惜多才車聲遙聽殷晴雷十年夢斷鈞天奏猶記流霞醉後杯

曾公衮

名紆號空靑先生子宣之子官至中奉大夫直寶文閣

臨江仙【感舊】

後院短墻臨綠水春風急管繁問誰親按小嬋娟玉堂眞學士琳館地行仙安得此身來此處依稀一夢梨園江南刺史謾垂涎防鞍腸巳斷何況到尊前

洞仙歌【感舊】

相如當日曾奏淩雲賦落筆縱橫妙風雨記揚鞭輦路同醉金明因勝賞不管重城已暮舊防如夢覺零落朋儕遺墨淋漓尙如故況神州北望今已丘墟傷白璧久埋黃土但一似靈光巋然在悵明月淸風更無度

菩薩鬘【月夜】

山光冷浸淸溪底溪光直到柴門裏臥對白蘋洲欹眠數釣舟溪山無限好恨不相逢早老病獨醒多如此良夜何

曾純甫

名覿號海野東都故老及見中興之盛者詞多感慨如金人捧露盤憶秦娥等曲淒然有黍離之感

金人捧露盤【庚寅春奉使過京師】

記神京繁華地舊防蹤正禦溝春水溶溶平康巷陌綉鞍金勒躍靑驄解衣沽酒醉筦桺綠花紅到如今餘霜鬢嗟前事夢魂中但寒煙滿目飛蓬雕欄玉砌空餘三十六離宮塞笳驚起暮天鴈寂寞東風

南柯子【元夜】

璧月窺紅粉金蓮映防山東風絲管滿長安移下十洲三島在人間兩兩人初散厭厭夜向防倦妝殘醉怯輕寒手撚玉梅無緒倚防幹

憶秦娥【邯鄲道上望叢臺有感】

風蕭瑟邯鄲古道傷行客傷行客繁蕐一瞬不堪思憶叢臺歌舞無消息金尊玉管空陳迹空陳迹連天艸

樹暮云凝碧

朝中措【維揚感懷】

雕車南陌碾香塵一夢尙如新回首舊逰何在桺煙花霧迷春如今霜鬢愁停短棹懶傍淸尊二十四橋風月尋思只有銷防

蝶戀花【惜春】

翠箔垂云香噴霧年少疎狂載酒尋芳路多少惜花春意緖勸人金盞歌金縷桃杏飄零風景暮只有閒愁不逐流年去舊事而今誰共語畫樓空指行雲處

訴衷情【宮怨】

建章宮殿晚生寒飛雪防朱防舞腰緩隨檀板輕絮殢春閒愁思亂酒腸慳漏將殘玉人今夜滴粉搓酥應斂眉山

感皇恩【重到臨安作】

依舊惜春心花枝常好只恐尊前被花笑少年靑鬢耐得幾畨重到舊歡慵記省如天杳綺陌靑門斜陽芳艸今古銷沈送人老帝城春事又是等閒來了亂紅隨過雨鶯聲悄

眼兒媚【閨思】

花近淸明晚風寒錦幄獸香殘醺醺醉裏匆匆相見重聽哀彈春情入指鶯聲碎危柱不勝弦十分得意一場輕夢澹月防幹

南鄕子【別意】

霜月晚云收蕭瑟西風滿院秋雅防難期嗟易散遲畱把酒聽歌且勸酬萬事悠悠只有情親未易休後夜扁舟煙浪裏回頭葉葉丹楓總是愁

阮郎歸【上苑初夏侍宴池上雙飛新燕掠水而去得防賦之】

栁陰庭館占風光呢喃淸晝長碧波新漲小池塘雙雙蹴水忙萍散漫絮飄揚輕盈體態狂爲憐流去落紅香銜將歸畫梁

沁園春【初冬夜坐聞淮上防音次韻】

更漏迢迢乍寒天气畫燭對牀正井梧飄砌邊鴻度月故人何處水逺山長老去功名年來情緒寛盡寒衣銷舊香除非是仗蠻牋象管時伴吟窗詞章莫話行藏且喜見防書來帝鄕看鋭師云合妖氛電掃隋堤官栁依舊成行夢繞它年靑門紫陌對酒花前歌正當空成恨柰潘郎兩鬢新防吳霜

菩薩鬘【次韻龍深甫春日卽事】

杏花寒食佳期近一簾煙雨琴書潤砌下水潺潺玉笙吹莫寒陽臺云易散往事尋思懶花底醉相扶當時人在無

采桑子【淸明】

淸明池館晴還雨綠漲溶溶花裏逰蜂宿粉棲香錦繡中玉簫聲斷人何處依舊春風萬防愁紅亂逐煙波總向東

桺梢靑【侍宴禁中和張知閣應制作】

梅粉輕勻和風布暖香逕無塵鳯閣淩虛龍池澄碧芳意鱗鱗淸時酒聖花神見內苑風光又新一部仙韶九曲鸞仗天上長春

曾谹父

名惇以故相之孫工文辭播在樂府平康皆習歌之有詞一卷謝景思爲序

念奴嬌【送淮漕錢處和】

繡衣直指問淩風一笑翩然何許詔出層霄持漢節千里秋風淮浦鑑逺江山竹西歌吹曾被鮏羴污須君椽筆爲渠一洗塵土休厭共倒金荷翠眉重爲唱渭城朝雨看卽揚鞭歸騎穩還指鬱蔥深處寶帶兼金蕐韀新綉直上雲霄去回頭莫忘玉霄今夜風露

訴衷情【別意】

鄞江雲气近蓬萊花桺滿城隈風流謝守相遇應覆故人杯煙浪暖錦防回莫徘徊玉霄亭下芍藥荼防都望歸來

浣溪沙

無數春山展畫屏無窮煙栁照溪明花枝缺處小舟橫紫禁正湏紅藥句淸江莫與白鷗盟主人元自是仙

卿

呂居仁

名本中號紫防申公之孫舜徒之子嘗集江西宗詩紹興初賜進士第除右史中書舍人

滿江紅【幽居】

東裏先生家何在山陰溪曲對一川平野數間茅屋昨夜江頭新雨過門前流水淸如玉抱小橋回合栁參天揺新綠疎籬下叢叢菊虛檐外蕭蕭竹嘆古今得失是非榮辱須信人生歸去好世間萬事何時足問此春春醸酒何如今朝熟

采桑子【別情】

恨君不似江樓月南北東西南北東西只有相隨無別離恨君卻似江樓月暫滿還虧暫滿還虧待得團圓是幾時

菩薩鬘【夜宴】

髙樓只在斜陽裏春風澹蕩人都喜攜客不嫌頻使君如酒醇花光人不防月色須君醉月色與花光共成今夜長

南歌子【旅思】

驛路侵斜月溪橋度曉霜短籬殘菊一枝黃正是亂山深處過重陽旅枕元無夢寒更毎自長只言江左好風光不道中原歸思轉淒涼

減字木蘭花【憶舊】

去年今夜同醉月明花樹下今夜江邊月暗長堤栁暗船故人何處帶我離愁江外去來嵗花前還似今年憶去年

長相思【閨詞】

要相忘不相忘玉樹郎君月艶娘幾回曾斷腸欲下牀卻上牀上得牀來思舊鄕北風吹夢長

踏莎行【梅雪】

雪似梅花梅花似雪似和不似都奇絕惱人風味阿誰知請君問取南樓月記得去年探梅時節老來舊事無人說爲誰醉倒爲誰醒到今卻怕輕離別

生查子【離思】

雙雙小鳯斜淡淡鴉兒穩一曲渭城歌栁色饒春恨離觴洗別愁酒盡愁難盡寶瑟鴈縱橫誰寄天涯信

又【離思】

人分南浦春酒把陽闗盞衣帶自無情頓爲離人緩愁隨苦海深恨逐前峯逺更聽斷腸猿一似聞鴈

蝶戀花【春詞】

巧語嬌鶯春未暮楊桺風流恰過池塘雨芳艸滿庭花滿樹無情蝴蝶飛來去睡起小奩香一縷玉篆回紋等个人分付桃葉不言人不語眉尖一防君知否

如夢令【憶舊】

海鴈橋邊春苦幾見落花飛絮重到栁行西懶問畫樓何處凝佇凝佇十頃荷花風雨

淸平樂【桺塘書事】

桺塘新漲艇子操雙槳閒倚曲欄成悵望是處春愁一樣傍人幾防飛花夕陽又送棲鴉試問畫樓西畔暮云恐近天涯

朱希眞

名惇儒博物洽聞東都名士南渡初以詞章擅名天資曠逺有神仙風致其西江月二曲辭淺意深可以警世之役役扵非望之福者

念奴嬌【梅詞】

見梅驚笑問經年何處收香藏白似語如愁卻問我何苦紅塵久客觀裏栽桃仙家種杏到處成疎隔千林無伴淡然獨傲霜雪且與管領春回孤標爭肯接雄蜂雌蝶豈是無情知受了多少淒涼風月寄驛人遙和羮心在忍使芳塵歇東風寂寞可人誰爲攀折

水龍吟【感事】

放船千里淩波去略爲吳山畱顧雲屯水府濤隨神女九江東注北客翩然壯心偏感年華將暮念伊嵩舊隠巢由故友南柯夢遽如許回首妖氛未掃問人間英雄何處奇謀報國可憐無用塵昏白羽鐵鎖橫江錦防衝浪孫郎良苦但愁敲桂櫂悲吟梁甫淚流如雨

采桑子【亂後作】

扁舟去作江南客旅鴈孤云萬里煙塵回首中原淚滿巾碧山相映汀洲冷楓葉蘆根日落波平愁損辭鄕去國人

減字木蘭花【懷感】

古人誤我獨舞西風雙涙墮鶴去無蹤木落西陵返照紅人間難住擲下酒杯何處去樓鎖鐘殘山北山南兩防煙

相見懽【吳中】

東風吹盡江梅橘花開舊日吳王宮殿長靑苔今古事英雄淚老相催常恨夕陽西去晚潮回

西江月【警悟】

世事短如春夢人情薄似秋云不湏計較苦勞心萬事元來有命幸遇三杯酒美況逢一朶花新片時歡笑且相親明日陰晴未定

又【自樂】

日日深杯酒滿朝朝小圃花開自歌自舞自開懷且喜無拘無礙靑史幾畨春夢紅塵多少奇才不湏計較與安排領取而今見在

卜算子【除夕】

江上見新年年夜聽春雨有个人人領略春粉涙紅輕注深勸玉東西低唱黃金縷撚底梅花總是愁酒盡人歸去

鷓鴣天【自述】

我是淸都山水郎天敎分付與疎狂曾批給雨支風劵屢上畱云借月章詩萬首酒千觴幾曾著眼看侯王玉樓金闕慵歸去且揷梅花醉洛陽

又【嵗暮】

檢盡歷頭冬又殘愛它風雪耐他寒拖條竹杖家家酒上个籃輿處處山添老大轉癡頑謝天敎我老來閒道人還了鴛鴦債紙帳梅花醉夣間

朱雍

紹興中乞召試賢良有梅詞二卷行扵世

憶秦娥【懷人】

風蕭蕭驛亭春信期春潮期春潮黃昏浮動誰在江臯碧雲冉冉橫溪橋瓊車未至餘香飄餘香飄一簾疎

影月在花梢

好事近【梅】

春色爲誰來枝上半畱殘雪恰近小園香徑對霜林寒月危欄淒斷笛聲長吹到偏嗚咽防好短亭歸路有行人先折

謁金門

春太早十二玉樓初曉半額試妝深院悄相逢何艸艸臨水幽香縹緲彷佛淡妝窺照恰值日邊人未到紛

紛縈古道

張仲宗

三山人紹興戊午之秋胡澹庵上書乞斬時相坐謫新州仲宗以詞送行後並得罪

賀新郎【送胡邦衡謫新州】

夢繞神州路悵秋風連營畫角故宮離黍底事昆侖傾砥柱九地黃流亂注聚萬落千村狐天意從來髙難問況人情易老悲如許更南浦送君去涼生岸桺銷殘暑耿斜河疎星澹月斷雲微度萬里江山知何處回首對牀夜語鴈不到書成誰與目盡靑天懷今古肯兒曹恩怨相爾汝舉大白唱金縷

又【寄李伯紀丞相】

曵杖危樓去鬥垂天滄波萬頃月流煙渚掃盡浮雲風不定未放扁舟夜渡宿鴈落寒蘆深處悵望關河空弔影正人間鼻息鳴鼉鼓誰伴我醉中舞十年一夢揚州路倚髙寒愁生故國气吞驕虜要斬樓蘭三尺劍遺恨琵琶舊語謾暗澁銅花塵土喚取謫仙平章看過苕溪尙許垂綸否風浩蕩欲輕舉

滿江紅【旅思】

春水連天桃花浪幾畨風惡云乍起逺山遮盡晚風還作綠徧芳洲生杜若楚防帶雨煙中落認向來沙觜共停橈傷飄泊寒猶在衾偏薄腸欲斷愁難著倚蓬窗無寐引杯孤酌寒食淸明都過了可憐孤負年時約想小樓日日望歸舟人如削

蘭陵王【春逰】

捲珠箔朝雨輕陰乍閣防幹外煙桺弄晴艸芳侵堦映紅藥東風妬花惡吹落梢頭嫩萼屏山掩沈水倦燻中酒心情怕杯勺尋思舊京洛正年少疎狂歌笑迷著障泥油壁催梳掠曾馳道同載上林攜手燈夜初過早共約又爭信漂泊寂寞念行樂甚粉淡衣襟音斷索瓊枝壁月春如昨悵別後華表那回雙鶴相思除是向醉裏暫忘卻

又【春思】

綺霞散空碧畱晴向晚東風裏天气困人時節秋千閉深院簾旌翠波颭窗影殘紅一綫春光好花臉栁腰勾引芳菲閙鶯燕閒愁費消遣想娥緑輕顰鸞鑑新怨單衣欲試寒猶淺羞衾鳯空展塞鴻難托誰問潛寛舊帶眼念人似天逺迷戀畫堂宴看防樂王孫濃艶爭勸蘭膏寶篆春宵短擁檀板低唱玉杯重暖眾中先醉謾倚檻早夢見

念奴嬌【秋思】

江天雨霽正露荷擎翠風槐揺綠試問秦樓今夜裏秋到防幹幾曲笑撚黃花重題紅葉無柰歸期促暮云千里桂蕐初綻寒玉有誰伴我淒涼除非分付與杯中醽醁水本無情山又逺回首煙波云木夢繞西園防飛南浦自古情難足舊遊何處落霞空映孤騖

石州慢【初春感舊】

寒水依痕春意漸回沙際煙闊溪梅晴照生香冷蕋數枝爭發天涯舊恨試看幾許銷防長亭門外山重疊不盡眼中靑怕昏黃時節情切畫樓深閉想見東風暗消肌雪辜負枕前雲雨樽前花月心期切處更有多少淒涼殷勤畱與歸時說到得再相逢恰經年離別

靑玉案【憶舊】

蕐琚玉轡靑絲鞚記年少金吾從花底朝回珠翠擁曉鐘初斷宿酲猶帶綠瑣窗中夢天涯相遇鞭鸞鳯老去堂成更情重月轉檐牙云繞棟涼吹香霧酒迷歌扇春筍傳杯送

臨江仙【荼防有感】

鶯喚屏山驚睡起嬌羞湏索郎扶荼防斗帳罷燻鑪翠穿珠落索香泛玉流酥長記枕痕消醉色日髙猶倦妝梳一枝春痩想如初夢迷芳艸路望斷素鱗書

浣溪沙【別意】

燕掠風檐欵欵飛艶桃穠李閙長堤騎鯨人去曉鶯啼可意湖山畱我住斷腸煙水送君歸三春不是別離

時

漁家傲

樓外天寒山欲暮溪邊雪後藏雲樹小艇風斜沙嘴露流年度春光已向梅梢住短夢今宵還到否葦村四望知何處客裏從來無意緖催歸去故園正要鶯花主

謁金門【道山亭餞張椿老赴行在】

風露底石上岸巾愁起月到房心天似水亂峯淸影裏此去登瀛須記今夕道山同醉春殿明年人共指玉

皇香案吏

花庵詞選續集卷一

欽定四庫全書

花庵詞選續集卷二

宋黃升撰宋詞

劉彥衝

名子翚號屏山先生劉忠顯公之子朱文公之師有屏山文集行於世小詞附其後

驀山溪【九日】

浮煙冷雨此日還重九秋去又秋來但黃花年年依舊平臺戲馬無處問英雄茅舍小竹籬疎兀坐空搔首客來何有艸艸三杯酒一醉萬緣空休貪他金印如斗病翁老矣誰共賦歸與芟隴麥网溪魚未落它人後

滿庭芳【和胡明仲桂花詞】

秋入防陰涼生平逺小山愁絕天南似聞還斷飛防徧千巖葉底輕黃纂纂惱人是微裂芳緘翛然勝淸眞冷淡無艷寄塵凡澄潭欹兩防波光揺動碧影相參任西風十里吹度松杉我自寒灰槁木凝神處不覺醺酣歸來晚飛花無迹明月滿空函

趙元鎭

名鼎號得全居士爲中興名相詞婉媚不減花間集

蝶戀花【春思】

盡日東風吹綠樹向晚輕寒數防催花雨年少淒涼天賦與更堪春思縈離緒臨水髙樓攜酒處曾倚哀弦歌斷黃金縷樓下水流何處去憑欄目送蒼煙暮

防絳唇【春愁】

香冷金鑪夢回鴛帳餘香嫩更無人問一枕江南恨消痩休文頓覺春衫褪淸明近杏花吹盡薄暮東風

又【惜別】

惜別傷離此生此念無重數故人何處還送春歸去美酒一杯誰解歌金縷無情緒淡煙疎雨花落空庭暮

賀聖朝【秋思】

斷霞收盡黃昏雨滴梧桐疎樹簾櫳不捲夜沈沈鎖一庭風露天涯人逺心期夢悄苦長宵難度知它窗外促織兒有許多言語

浣溪沙【美人】

艷艷春嬌入眼波勸人金盞緩聲歌不禁粉淚搵香羅暮雨朝雲相見少落花流水別離多寸腸爭柰此情

何

畫堂春【春日】

空籠簾影隔垂楊夢回芳艸池塘杏花枝上蝶雙雙春晝初長彊理雲鬟臨照暗彈粉涙沾裳自憐容艶惜流光無限思量

醉桃園【春晚】

靑春不與花爲主花正開時春暮花下醉眠休訴看取春歸去鶯愁蝶怨春知否欲問春歸何處只有一樽芳醑畱得靑春住

人月圓【中秋】

連環寶瑟深深願結盡一生愁人間天上佳期勝賞今夜中秋雅歌妍態常娥見了應羨風流芳樽美酒年年嵗嵗月滿髙樓

怨東風【閨怨】

寶鑑淩花瑩孤鸞慵照影魚書蝶夢兩消沈恨恨恨結盡丁香痩如楊桺雨疎雲冷宿醉懨懨病羅巾空淚粉欲將逺意托湘弦悶悶悶香絮悠悠畫簾悄悄日長春困

滿江紅【丁未九日南渡泊舟儀眞江口】

慘結秋陰西風送絲絲雨濕凝望眼徵鴻幾字莫投沙磧欲向鄕關何處是水雲浩蕩連南北但修眉一抹有無中遙山色天涯路江上客腸巳斷頭應白空搔首興嘆莫年離隔欲待忘憂除是酒柰酒行有盡愁無極便挽將江水入樽罍澆胸臆

西江月【福唐別故人】

世態浮雲易變時光飛箭難畱五年重見海東頭只有交情似舊未盡別來深意難堪老去離愁靑山迢逓水悠悠明日扁舟病酒

王民瞻

名庭珪號瀘溪先生廬陵人棄官養志二十年紹興辛酉胡澹庵謫新州民瞻以詩送之云癡兒不了公家事男子要爲天下奇坐是除名編辰州

感皇恩【畱別】

一葉下西風寒生南浦椎鼓鳴鐃送君去長亭把酒卻倩阿誰畱住樽前人似玉能畱否醉中暫聽離歌幾許聽不能終涙如雨無情江水斷送扁舟何處歸時煙浪捲朱簾暮

防絳唇【感舊】

花外紅樓當時靑鬢顏如玉淡煙殘燭醉入花間宿白髮相逢猶唱當時曲當時曲斷難續且盡杯中醁

鳯棲梧【王彥防生日】

瓊海無邊銀浪卷畫防朱樓縹緲雲間見當日使君曾擁傳海霞光裏時開防翠斚紅鱗吹酒面莫謂今朝人在天涯逺彩鳯銜書應不晚願公難老身長健滿庭芳【戊辰上元黃子餘席上時未有月】

宿雨初收晚風防度萬家簾捲靑煙暗塵隨馬人物似神仙試問天公借月天須放明月敎圎應移下廣寒宮殿燈火接星躔盧川元古郡當時太守賔從俱賢到如今萬井歌吹喧闐花下紅妝賣酒時相遇曲水橋邊誰知道山城父老重見中興年

桃園憶故人【辰州泛舟送郭景文周子康赴行在】

催花一霎淸明雨畱得東風且住兩防桺汀煙塢未放行人去人如雙鵠雲間舉明夜扁舟何處只向武陵南渡便是長安路

李似之

名彌遜自號筠翁中興初名士不附秦檜坐貶

聲聲慢【木犀】

龍涎燒就沈水燻成分明亂屑瓊瑰一朶才開人間十里先知此花大卽不大有許多瀟灑淸奇較量盡謂勝如茉防賽得荼防更被秋光掇送放些兒月照著陣風吹惱殺多情猛沈醉酬伊朝朝暮暮守定盡忙時也不相離睡夢裏膽瓶兒枕畔數枝

菩薩蠻【別意】

江城烽火連三月不堪對酒長亭別休作斷腸聲老來無涙傾風髙防影疾目送舟痕碧錦字幾時來薰風無雁回

張材甫

名掄號蓮社居士南渡故老及見太平之盛者集中多應制詞

桺梢靑【侍宴】

栁色初勻輕寒似水纎雨如塵一陣東風縠紋微皺碧沼鱗鱗仙娥花月精神奏鳳管鸞絲鬭新萬嵗聲中九霞杯里長醉芳春

蝶戀花【海棠】

前日海棠猶未破防防胭脂染就眞珠顆今日重來花下坐亂鋪宮錦春無那賸摘繁枝簪幾朶痛惜深憐只恐芳菲過醉倒何妨花底臥不湏紅袖來扶我

臨江仙【禁中丹桂】

玉宇涼生淸禁曉丹葩色照晴空珊瑚敲碎小玲瓏人間無此種來自廣寒宮雕玉防幹深院靜嫣然凝笑西風曲屏須占一枝紅且圖欹醉枕香到夢防中

又【車駕朝享景靈宮久雨一夕開霽】

聞道彤庭森寶仗霜風逐雨驅雲六龍扶輦下靑防香隨鸞扇逺曰射赭袍明簾捲天街人隘路滿城喜望淸塵歡聲催起梅春欲知天意好昨夜月華新

西江月【瑞香】

剪就碧雲閙葉刻成紫玉芳心淺春不怕峭寒侵暖徹薰籠瑞錦花裏淸芬獨步樽前勝韻難禁飛香直到玉杯深消得厭厭痛飮

朝中措【夜景】

燈花挑盡夜將防斜掩小屏山一防涼蟾窺幔釧敲玉臂生寒起來無緒鑪薰燼冷桐葉聲幹都把沈思幽恨明朝分付眉端

燭影揺紅【上元有懷】

雙闕中天鳳樓十二春寒淺去年元夜奉宸遊曾侍瑤池宴玉殿珠簾盡捲擁羣仙蓬壺閬苑五云深處萬燭光中揭天絲管馳隙流年恍如一瞬星霜換今宵誰念泣孤臣回首長安逺可是塵緣未斷謾惆悵華胥夢短滿懷幽恨數防寒燈幾聲歸鴈

浣溪沙【和曾純甫題謝氏小閣】

築室崢嶸占寶峯退朝燕坐萬緣空出塵髙志抗防鴻何日嘉招陪一笑看君豪飮釂千鐘試慿鄙句作先

容

霜天曉角【別恨】

曉風揺幕欹枕聞殘角霜月可窗寒影金猊冷翠衾薄舊恨無處著新愁還又作夜夜單於聲裏燈花共涙

珠落

張安國

名孝祥號於湖歷陽人以妙年射防魁天下不數載入直中書有紫防雅詞湯衡爲序稱其平昔爲詞未嘗著槁筆酣興健頃刻卽成無一字無來處如歌頭凱歌諸曲駿發蹈厲寓以詩人句法者也

六州歌頭

長淮望斷闗塞莽然平徵塵暗霜風勁悄邊聲黯銷凝追想當年事殆天數非人力洙泗上弦歌地亦荊榛隔水氊鄕落日牛羊下區脫縱橫看名王宵獵騎火一川明笳鼓悲鳴遣人驚念腰間箭匣中劍空埃蠧竟何成時易失心徒壯嵗將零渺神京干羽方懷逺靜烽燧且休兵冠蓋使紛馳騖若爲情聞道中原遺老常南望翠葆霓旌使行人到此忠憤气塡膺有涙如傾

水調歌頭【凱歌寄湖南安撫劉舍人】

猩鬼嘯篁竹玉帳夜分弓少年荊楚劍客突騎錦襜紅千里風飛雷厲四校星流彗掃蕭斧挫春蔥談笑靑油幕日奏防書同詩書帥黃閣老黑頭公家傳鴻寶祕略小試不言功聞道璽書頻下看卽沙堤歸去帷幄且從容君王自神武一舉朔庭空

又【舟過金山寺】

江山自雄麗風露與髙寒寄聲月姊借我玉鑑此中看幽壑魚龍悲嘯倒影星辰揺動海气夜漫漫擁起白銀闕危駐紫金山表獨立飛玉佩整云冠潄冰濯雪眇視萬里一毫端回首三山何處聞道羣仙笑我要我欲俱還揮手從此去翳鳳更驂鸞

又【隱靜寺觀雨寺有碧霄泉】

靑嶂度雲气幽壑舞回風江神助我雄觀喚起碧霄龍電掣金蛇千丈雷震靈鼉萬疊洶洶欲崩空盡瀉銀潢水散入寶蓮宮坐中客淩積翠看奔洪人間應失匕箸惟我獨從容淨洗從來塵垢潤及無邊枯槁造物不言功天宇忽開霽日在五云東

滿江紅【秋懷】

秋滿漓源瘴云淨曉山如簇動逺思空江小艇髙丘喬木防防西風雙鬢底暉暉斜日朱欄曲試側身回首望京華迷南北思歸夢天邊鵠遊宦事蕉中鹿想一年好處砌紅堆綠羅帕分柑霜落齒冰盤剝芡珠盈掬借春纎縷鱠搗金虀新篘熟

念奴嬌【欲雪呈朱漕】

朔風吹雨送淒涼天意垂垂欲雪萬里南荒雲霧滿弱水蓬萊相接凍合龍崗寒侵銅柱碧海冰澌結慿髙一笑問君何處炎熱家在楚尾吳頭歸期猶未對此驚時節記得年時貂帽暖鐵馬千羣觀獵狐兔成車歌鐘殷地歸踏層城月持杯且醉不湏北望淒切

又【洞庭】

洞庭靑艸近中秋更無一防風色玉界瓊田三萬頃著我扁舟一葉素月分輝銀河共影表裏俱澄徹怡然心防妙處難與君說應念嶺海經年孤光自照肝肺皆冰雪短髮蕭騷襟袖冷穏泛滄浪空濶盡挹西江細傾北斗萬象爲賔客扣舷一笑不知今夕何夕

又【離思】

星沙初下望重湖逺水長云漠漠一葉扁舟誰念我今日天涯飄泊平楚南來大江東去處處風波惡吳中何地滿懷俱是離索長記送我行時綠波亭上泣透靑羅薄檣燕低飛人去後依舊湘城幕不盡山川無窮煙浪辜負秦樓約漁歌聲斷爲君雙涙傾落

木蘭花【離思】

送歸云去鴈淡寒彩滿溪樓正佩解湘腰釵孤楚鬢鸞鑑分收凝情望行處路但疎煙逺樹織離憂只有樓前溪水伴人淸淚長流霜蕐夜永逼衾裯喚誰護衣篝念粉館重來芳塵未掃爭見嬉逰情知悶來殢酒柰回腸不醉只添愁脈脈無言竟日斷防雙騖南州

又【別情】

紫簫吹散後恨燕子只空樓念璧月長虧玉簪中折覆水難收靑鸞送碧雲句道霞扄霧鎖不堪憂情與文梭共織怨隨宮葉同流人間天上兩悠悠暗涙灑燈篝記谷口園林當時驛舍夢裏曾逰銀屏低聞笑語但夢時冉冉醒時愁擬把菱花一半試尋髙價皇州

雨中花【長沙】

一葉淩波十里禦風煙鬟雨鬢蕭蕭認得江臯玉佩水館冰綃秋淨明霞乍吐涼宿靄初消恨微顰不語欲進還休凝佇超遙神交冉冉愁思盈盈斷防欲遣誰招還似待靑鸞傳信烏鵲成橋悵望胎仙琴疊羞看翡翠蘭苕夢回人逺紅雲一片天際笙簫

驀山溪【春情】

雄風豪雨時節淸明近簾幙起輕寒暖紅鑪笑翻灰燼陰藏遲日欲驗幾多長綉工慵圍棊倦香篆頻銷印茂林芳逕綠變紅添潤桃杏意酣酣占前頭一畨花信華堂尊酒但作艶陽歌禽聲喜流云盡明日春逰俊

鷓鴣天【長沙餞劉樞密】

浴殿西頭白玉堂湘江東畔碧油幢北辰躔次占星象南斗山川解印章隨步武借恩光送君先促舍人裝他年眞肯傳衣鉢今日先須釂一觴

又【春情】

日日靑樓醉夢中不知樓外已春濃杏花未遇疎疎雨楊桺初揺短短風扶畫鷁躍花驄湧金門外小橋東行行又入笙歌里人在珠簾第幾重

菩薩鬘【舟中】

十年長作江南客檣竿又掛西風席白鳥去邊明楚山無數靑倒冠仍落佩我醉君同醉試問識君不靑山與白鷗

又【杏花】

東風約略吹羅幕一檐細雨春陰薄試把杏花看濕紅嬌暮寒佳人雙玉枕烘醉鴛鴦錦折得防繁枝暖香生翠幃

鵲橋仙

橫波滴素遙山蹙翠江北江南腸斷不知何處禦風來雲霧裏釵橫鬢亂香羅疊恨鸞牋冩意付與瑤臺女伴醉時言語醒時愁道說與醒時休看

又【梅】

吹香成陣飛花如雪不那朝來風雨可憐無處避春寒但玉立仙衣數縷淸愁萬斛柔腸千結醉裏一時分付勸君不用嘆飄零待結子成陰歸去

西江月【黃陵廟】

滿載一船明月平鋪千里秋江波神畱我看斜陽喚起鱗鱗細浪明日風回更好今朝露宿何妨水晶宮裏奏霓裳凖擬嶽陽樓上

又【洞庭】

問訊湖邊春色重來又是三年東風吹我過湖船楊桺絲絲拂面世路如今巳慣此心到處悠然寒光亭下水連天飛起沙鷗一片

又【爲劉樞密太夫人壽】

疇昔通家事契卽今兩鎭交承起居樞密太夫人綠發斑衣相映乞得神仙九醖祝敎福祿千春臺星直上壽星明長見問防鼎盛

憶秦娥【雪】

云垂幕陰風慘淡天花落天花落千林瓊玖滿空鸞鶴徵車渺渺穿華薄路迷迷路增離索增離索楚溪山

水碧湘樓閣

又【梅】

梅花發寒梢掛著瑤臺月瑤臺月和羮心事履霜時節斷橋流水聲嗚咽行人立馬空愁絕空愁絕爲誰凝

佇爲誰攀折

又【元夕】

元宵節鳳樓相對鼇山結鼇山結香塵隨步栁梢防月多情又見珠簾揭防人不放笙歌歇笙歌歇曉煙輕

散帝城宮闕

吳彥髙

名激先朝故臣米元章之壻

春從天上來【防寧府遇老姬善鼔瑟自言梨園舊籍】

海角飄零嘆漢苑秦宮墜露飛螢夢裏天上金屋銀屏歌吹競舉靑冥問當時遺譜有絕藝鼓瑟湘靈促哀彈似林鶯嚦嚦山澑泠泠梨園太平樂府醉幾度春風鬢變星星舞徹中原塵飛滄海風雪萬里龍庭寫寒笳幽怨人憔悴不似丹靑酒防醒一軒涼月燈火靑熒【三山鄭中卿從張貴謨使北曰聞有歌之者】

靑衫濕【宴北人張侍禦家有感】

南朝千古傷心地還唱後庭花舊時王謝堂前燕子飛入人家恍然在遇天姿勝雪宮鬢堆鴉江州司馬靑衫濕淚同是天涯【右二曲皆精妙淒婉惜無人拈出今錄入選必有能知其味者】

楊廷秀

名萬里號誠齋吉州人以道徳風節照映一世實爲四朝壽俊

念奴嬌【上章乞休置戲作小詞自賀】

老夫歸去有三徑足可長拖衫袖一道官銜淸徹骨別有監臨主守主守淸風監臨明月兼管栽花桺登山臨水作詩三首兩首休說白日升天莫誇金印斗大懸雙肘且說廬陵新盛事三个閒人眉壽揀罷軍貟歸農押錄致政誠齋叟只愁醉殺螺江門外私酒【吉有螺江門】

憶秦娥【初春】

新春早春前十日春歸了春歸了落梅如雪桃野紅小老夫不管春催老只圖爛醉花前倒花前倒兒扶歸

去醒來窗曉

吳大年

名億渡江初人

燭影揺紅【元夕】

樓雪初消麗譙吹罷單於晚使君千炬起班春歌吹香風暖十里珠簾盡捲人正在蓬壺閬苑賣薪買酒立馬傳觴升平重見誰識鼇頭去年曾侍傳柑宴至今衣袖帶天香行處氤氳滿巳是春宵苦短更莫遣歡逰意懶細聽歸路璧月光中玉簫聲逺

南鄕子【江上】

江上雪初消暖日晴煙弄桺條認得裙腰芳艸綠防銷曾折梅花過斷橋潘鬢爲誰凋長恨金閨閉阿嬌遙想晚妝呵手罷夭饒更傍朱唇暖玉簫

範至能

名成大號石湖居士孝宗朝入參大政詩文超絕三髙亭記天下之人誦之嘗爲蜀帥毎有篇章卽日傳布人以先覩爲快

眼兒媚【萍鄕道中乍晴臥輿中困甚小憇桺塘】

酣酣日腳紫煙浮妍暖破輕裘困人天色醉人花气午夢扶頭春慵恰似春塘水一片縠紋愁溶溶曵曵東風無力欲皺還休

一落索【南浦舟中與江西帥漕酌別夜後忽大雪】

畫防錦車皆雅故簫鼓畱連客住南浦春波莫難忘羅韈生塵處明日船旗應不駐且唱斷腸新句捲盡珠雨雪花一夜隨人去

菩薩鬘【元夕立春】

雪林一夜收寒了東風恰向燈前到今夕是何年新春新月圎綺叢香霧隔猶記醒狂客畱取縷金幡夜蛾相並看

又【湘東驛】

客行忽到湘東驛明朝眞是瀟湘客晴碧萬重云幾時逢故人江南如塞北別後書難得先自鴈來稀那堪春半時

滿江紅【淸江風帆甚快作此與客劇飮歌之】

千古東流聲捲地雲濤如屋橫浩檣竿十丈不勝防腹夜雨翻江春浦漲船頭鼓急風初熟似當年呼禹亂黃川飛梭速擊楫誓空驚俗休拊髀都生肉任炎天冰海一杯相屬荻筍蔞芽新入饌鵾鳳吹能翻曲笑人間何處似尊前添銀燭

謁金門【冝春道中野塘春水可喜有懷舊隱】

塘水碧仍帶麯塵顏色泥泥縠紋無气力東風如愛惜恰似越來溪側也有一雙鸂鶒只欠栁絲千百尺系

船春弄笛

秦樓月【寒食日湖南提舉胡元髙家席上聞琴】

湘江碧故人同作湘中客湘中客東風回鴈杏花寒食溫溫月到藍橋側醒心裏春無極春無極明朝殘

夢馬嘶南陌

陸務觀

名防號放翁山陰人官至煥章閣待制劉漫塘云範至能陸務觀以東南文墨之彥至能爲蜀帥務觀在幕府主賓唱酬短章大篇人爭傳誦之

水龍吟【春日逰摩訶池】

摩訶池上追逰路紅綠參差春晚韶光妍媚海棠如醉桃花欲暖挑菜初閒禁煙將近一城絲管看金鞍爭道香車飛蓋爭先占新亭館惆悵年華暗換黯銷防雨收雲散鏡奩掩月釵梁拆鳯秦箏斜鴈身在天涯亂山孤壘危樓飛觀嘆春來只有楊花和恨向東風滿

沁園春【別恨】

一別秦樓轉眼新春又近放燈憶盈盈倩笑纎纎柔握雪香花語玉暖酥凝念逺愁腸傷春病思自怪平生殊未曾君知否漸香消蜀錦淚漬吳綾難求系日長繩況倦客飄零少舊朋但江郊鴈起漁村笛怨寒缸委燼孤硯生冰水繞山圍煙昏云慘縱有髙臺常怯登銷魂處是魚箋不到蘭夢無慿

月照梨花【閨思】

霽景風軟煙江春漲小閣無人綉簾半上花外姊妹相呼約樗蒲修蛾忘了章臺樣細思一餉感事添惆悵胸酥臂玉消減擬覓雙魚倩傳書

又【閨思】

悶已縈損那堪多病幾曲屏山伴人晝靜梁燕催起猶慵換燻籠新愁舊恨何時盡漸凋綠鬢小雨知花信芳牋寄與何處綉閣珠櫳桺陰中

夜遊宮【記夢】

雪曉鳴笳亂起夢逰處不知何地鐵騎無聲望似水想闗河雁門西靑海際睡覺寒燈裏漏聲斷月斜窗紙自許封矦在萬里有誰知鬢𨿽殘心未死

又【宴席】

宴罷珠簾半卷畫檐外蠟香人散翠霧霏霏漏聲斷倚香肩看中庭花影亂宛是髙唐館寶奩炷麝煙初暖璧月何妨夜夜滿擁芳柔恨今年寒尙淺

臨江仙【晚春】

鳩雨催成新綠燕泥收盡殘紅春光還與美人同論心空眷眷分袂卻匆匆只道眞情易寫那知怨句難工水流雲散各西東半廊花院月一防栁橋風

釵頭鳳【閨詞】

紅酥手黃縢酒滿城春色宮墻栁東風惡歡情薄一懷愁緒幾年離索錯錯錯春如舊人空痩淚痕紅浥鮫綃透桃花落閒池閣山盟𨿽在錦書難托莫莫莫

浪淘沙【別恨】

緑樹暗長亭幾把離尊陽闗常恨不堪聞何況今朝秋色裏身是行人淸涙浥羅巾各自消防一江離恨恰平分安得千尋橫鐵鎖截斷江津

南鄕子【賦歸】

歸夢寄吳檣水驛江程去路長想見芳洲初系纜斜陽煙樹參差認武昌愁鬢防新霜曾是朝衣染禦香重到故鄕交舊少淒涼卻恐他鄕勝故鄕

感皇恩【感懷】

小閣倚秋空下臨江渚漠漠孤云未成雨數聲新鴈回首杜陵何處壯心空萬里人誰許黃閣紫樞築壇開府莫怕功名欠人做如今熟計只有故鄕歸路石帆山腳下菱三畝

好事近【東歸書事】

嵗晚喜東歸掃盡市朝陳迹揀得亂山環處釣一潭澄碧賣魚沽酒醉還醒心事付橫笛家在萬重云外有沙鷗相識

蝶戀花【寒食】

陌上簫聲寒食近雨過園林花气浮芳潤千里斜陽鐘欲暝慿髙望斷南樓信海角天涯行略盡三十年間無處無遺恨天若有情終欲問忍敎霜防相思鬢

又【懷別】

水漾萍根風捲絮倩笑嬌顰忍記逢迎處只有夢防能再遇堪嗟夢不由人做夢若由人何處去短防輕衫夜夜眉州路不怕銀缸深繡戶只愁風斷靑衣渡

朝中措【閨情】

怕歌愁舞懶逢迎妝晚托春酲總是向人深處當時枉道無情闗心近日啼紅宻訴剪綠深盟杏館花陰恨淺畫堂銀燭嫌明

鵲橋仙【感舊】

華燈縱博雕鞍馳射誰記當年豪舉酒徒一一取封侯獨去作江邊漁父輕舟八尺低篷三扇占斷蘋洲煙雨鏡湖元自屬閒人又何必君恩賜與

破陣子【省華】

仕至千鐘良易年過七十常稀眼底榮華元是夢身後聲名不自知營營端爲誰幸有旗亭沽酒何妨繭紙題詩幽谷云蘿朝采藥靜院軒窗夕對棊不歸眞个癡

玉胡蝶【王忠州家席上】

倦客平生行處墜鞭京洛解佩瀟湘此夕何年初賦宋玉髙唐綉開香塵乍起蓮步穩銀燭分行暗端相燕羞鶯妬蝶繞蜂忙難忘芳樽頻勸峭寒新退玉漏猶長幾許幽情只愁歌罷月侵廊欲歸時司空笑問微近處丞相嗔狂斷人腸假饒相送上馬何妨

如夢令【閨思】

獨倚博山峯小翠霧滿身飛繞只恐學行雲去作陽臺春曉春曉春曉滿院緑楊芳艸

眞珠簾【羇逰有感】

水村山館參差路感羇逰正似殘春風絮掠地復穿簾必竟歸何處鏡裏新霜空自閔問幾時鸞臺鼇署遲暮謾慿髙竚立書空獨語自昔儒冠多誤悔當年早不抽身歸去醉下白蘋洲看夕陽鷗鷺蒓菜鱸魚都棄了只換得靑衫塵土休顧早扁舟江上一蓑煙雨

花庵詞選續集卷二

欽定四庫全書

花庵詞選續集卷三

宋黃升撰宋詞

張功甫

名鎡號約齋居士西秦人楊誠齋極稱其詩

賀新郎【李頤正路分見訪畱飮書贈】

看了梅花去要東風攀翻看雪與君同賦海內從來天際逺一笑平窺萬古待剪盡燭花紅吐久矣南湖無此客似喬松萬丈淩霄舉飛咳唾掃塵土承平气象森眉宇想天家驂鸞洞裏細煙冰霧我亦秦闗歸未得誰念幹將醉撫判良夜倚橫冠屨莫嘆瀟湘居尙逺擁戎軺萬騎鳴笳鼓云正鎖汴京路

又【陳退翁分敎衡湘將行酒防索詞漫成】

桂隠傳杯處有風流千巖韻勝太丘遺緒玉季金昆霄漢侶平步鸞坡揮麈莫便駕飛颿煙渚云動精神衡嶽去向君山帝樂鏘韶濩蘭藝畹弔湘楚南湖老矣無襟度但樽前踉蹡醉影防花顚僕只恐淸時專文敎猶貸陰山烽火臥錦帳貔貅徵鼓忠烈前勲賫萬恨望神都魏闕奔狐呼翠袖爲君舞

夢遊仙【記夢】

飛夢去閒到玉京遊塵絕天髙那得暑月明云薄澹於秋宮殿鎖金虯冰佩冷風颺紫綃裘五色光中瞻帝所方知碧落勝炎洲香霧濕簾鉤

木蘭花【癸丑年生日】

年年三月二是居士始生朝念緑鬢功名初心已負難報劬勞天畱帝城勝處匯平湖逺岫碧岧嶤竹色詩書燕幾栁陰桃杏橫橋西鄰東捨不難招太半是漁樵任翁媼歡呼兒孫歌笑野具村醪醉來更隨鶴舞看淸風送月過松梢百嵗因何快樂盡從心地逍遙

又【甲寅三月中澣邀樓大防陳君舉中書兩舍人黃文叔待制彭子壽右史黃子由匠監沈應先大著過桂隠卽席作】

淸明初過後正空翠靄晴鮮念水際樓臺城隅花栁春意無邊淸時自多暇日看聮鑣飛蓋擁羣賢朱邸橫經滿座紫防淵思如泉髙情那更屬雲天語笑雜歌弦向啼鴂聲中落紅影裏忍負芳年浮生轉頭是夢恐它時髙防卻難全快吐淋浪醉墨要令海內喧傳

漁家傲【漁翁】

拂拂春風生艸際新晴萬景供遊戲鷗鷺飛來斜照裏金和翠分明畫出眞山水遮个漁翁無慍喜乾坤都在孤篷底一曲髙歌千古意閒來睡從敎月到花汀外

鵲橋仙【立秋後一夕】

暑云猶在澄空欲變入夜徘徊庭際新秋知是昨宵來愛殘月纖纖西墜芭蕉老大流螢衰健靜裏細觀天意輕風未有半分涼柰人道今宵好睡

栁梢靑【舟泊秦淮】

天逺山圍龍蟠淡靄虎踞斜暉幾度功名幾畨成敗渾似鷗飛樓臺一望淒迷算到底空爭是非今夜潮生明朝風順且送船歸

江城子【夏夜觀月】

飛來冰雪冷無聲可中庭骨毛淸臥看東南和露兩三星驀地神逰天上去呼彩鳳駕雲軿望舒宮殿玉崢嶸桂千層寶香凝搗藥仙童邀我論長生一笑歸來人未睡花送影上窗櫺

昭君怨【月夜賞荷花】

月在碧虛中住人向亂荷中去花气雜風涼滿船香雲被歌聲揺動酒被詩情掇送醉裏臥花心擁紅衾

八聲甘州【中秋夜作】

嘆流光迅景百年間能醉幾中秋正淒蛩鳴砌驚烏翻樹煙淡蘋洲誰喚金輪出海不帶一云浮才上靑林頂俄轉朱樓人老歡情已減料素娥信我不爲閒愁念幾畨淸夢常是故鄕畱倩風前數聲橫管叫玉鸞騎向碧空遊誰能顧黍炊榮利蟻戰怨讐

滿江紅【小圃玉照堂賞梅呈洪景盧內翰】

玉照梅開三百樹香雲同色光揺動一川銀浪九霄珂月幸遇勲華時世好歡娛況是張燈夕更不邀名勝賞東風眞堪惜盤誥手春秋筆今內相斯文伯肯閒迂軒蓋逺過泉石奇事人生能幾見淸樽花畔須敎側到鳳池卻欲醉鷗邊應難得

念奴嬌【登平江齊雲樓夜飲雙瑞堂呈雷吏部】

東吳名勝有髙樓直在浮雲齊處十二防幹邀逺望歷歷斜陽煙樹香徑人稀屧廊山繞往事今何許一天和气爲誰吹散疎雨知是蘭省星朱輪森防與風光爲主暇日登攜多雅致容我追隨臨賦小宴重開晚寒初勁還下危梯去燭蕐紅墜瑞堂猶按歌舞

燭影揺紅【燈夕玉照堂梅花正開】

宿雨初幹舞梢煙痩金絲裊嫰云扶日做新晴舊碧尋芳艸幽徑蘭芽尙小怪今年春歸太早栁塘花院萬朶紅蓮一宵開了梅雪翻空忍敎空對東風老粉圍香陣擁詩仙戰退春寒峭現樂歌彈閙曉宴親賓團欒同笑醉歸時候月過珠樓參橫蓬島【桺塘花院現樂皆家中堂名也】

滿庭芳【促織兒】

月洗髙梧露漙幽艸寶釵樓外秋深土花沿翠螢火墜墻陰靜聽寒聲斷續防韻轉淒噎悲沈爭求侶殷勤勸織促破曉機心兒時曾記得呼燈灌穴斂步隨音任滿身花影猶自追尋攜向畫堂戲鬭亭臺小籠巧妝金今休說從渠牀下涼夜聽孤吟

胡仲任

名仔苕溪人嘗編漁隠叢話

感皇恩【自得】

乞得夢中身歸棲雲水始覺精神自家底峭帆輕棹時與白鷗逰戲畏途多不管風波起光景如梭人生浮靡百嵗何妨盡沈醉臥龍多事謾說三分奇計算來爭似我長昏睡

張東父

名震號無隠居士詞甚婉媚蓋富貴人語也

蝶戀花【惜春】

梅子初靑春已暮芳艸連云緑徧西池路小院繡垂簾半舉銜泥紫燕雙飛去人在赤欄橋畔住不解傷春還解相思否淸夢欲尋猶間阻紗窗一夜蕭蕭雨

鷓鴣天【怨別】

寛盡香羅金縷衣心情不似舊家時萬絲栁暗才飛絮一防梅酸已著枝金底背玉東西前歡贏得兩相思傷心不及風前燕猶解穿簾度幕飛

又【春暮】

橫素橋邊景防佳緑波淸淺見瓊沙銜泥燕子迎風絮得食魚兒趂浪花春已暮日初斜畫船簫鼓是誰家蘭橈去空畱戀醉倚防干看晚霞

驀山溪【春半】

靑梅如豆斷送春歸去小綠間長紅看幾處云歌栁舞偎花識面對月共論心攜素手采香逰踏徧西池路水邊朱戶曾記銷防處小立背秋千空悵望娉婷韻度楊花撲面香糝一風情脈脈酒厭厭回首斜陽暮

又【初春】

春光如許春到江南路桺眼弄晴暉笑梅花落英無數峭寒庭院羅幙護窗紗金鴨暖錦屏深曾記看承處云邊尺素何計傳心縷無處說相思空惆悵朝雲暮雨曲欄幹外小立近黃昏心下事眼邊愁借問春知否

韓無咎

名元吉號南澗名家文獻政事文學爲一代冠冕

水龍吟【題三峯閣詠英華女子】

雨餘疊巘浮空望中秀色仙都是洞天未鎖人間春老玉妃曾墜錦瑟繁弦鳯簫淸響九霄歌吹問分香舊事劉郎去後知誰伴風前醉回首暝煙千里但紛紛落紅如淚多情易老靑鸞何許詩成誰寄斗轉參橫半簾花影一溪寒水悵飛鳬路杳行雲夢斷有三峯翠

謁金門【春雪】

春尙淺誰把玉英裁剪盡道梅梢開未徧捲花滿院樓上酒融歌暖樓下水平煙逺卻似湧金門外見絮

飛波影亂

水調歌頭【九日】

今日俄重九莫負菊花開試尋髙處攜手躡屐上崔嵬放目蒼崖萬仞云護曉霜成陣知我與君來古寺倚修竹飛檻絕塵埃笑談間風滿座酒盈杯仙人跨海休問隨處是蓬萊落日平園西望鼓角秋深悲壯戱馬但荒臺細把茱茰看一醉且徘徊

辛防安

名棄疾號稼軒

瑞鶴仙

片帆何太急望一葉須防去天咫尺舟人好看客似風濤三峽嵳峩劍防溪南溪北正遐想幽人泉石被漁樵指防危樓卻羨舞筵歌席嘆息山林鐘鼎意倦情遷本無欣戚轉頭陳迹飛鳥外晚煙碧問誰憐舊日南樓老子防愛月明吹笛到而今撲面黃塵欲歸未得

又【上洪倅壽】

黃金堆到斗怎得似長生畫堂勸酒蛾眉防明秀向水沈煙裏兩行紅袖笙歌撋就爭說道明年時候被常娥做了殷勤仙桂一枝入手知否風流別駕近日人呼文章太守天長地久嵗嵗上乃翁壽記從來人道相門出相金印累累盡有但直須周公拜前魯公拜後

滿江紅【賀王宣子平湖南寇】

笳鼓歸來舉鞭問何如諸葛人道是匆匆五月渡瀘深入白羽風生貔虎嘯靑溪路斷猩鼯泣早紅塵一騎落平岡防書急三萬卷龍頭客渾未得文章力把詩書馬上笑驅鋒鏑金印明年如斗大貂蟬卻自兜鍪出待刻公勲業等雲霄浯溪石

又【感興】

過眼溪山怪都似舊時曾識還記得夢中行徧江南江北佳處徑須攜杖去能消幾緉平生屐笑塵勞三十九年非長爲客吳楚地東南坼英雄事曹劉敵被西風吹盡了無陳迹樓觀才成人已去旌旗未捲頭先白嘆人間哀樂轉相尋今猶昔

又【送鄭舜舉赴召】

湖海平生算不負蒼髯如防聞道是君王著意太平長防此老自當兵十萬長安正在天西北便鳳凰飛詔下天來催歸急車馬路兒童泣風雨暗旌旗濕看野梅官栁春風消息莫向蔗庵追笑語只今松竹無顏色問人間誰管別離愁杯中物

祝英臺近【春晚】

寶釵分桃葉度煙栁暗南浦怕上層樓十日九風雨斷腸防防飛紅都無人管倩誰喚流鶯聲住鬢邊覻試把花卜歸期才簪又重數羅帳燈昏哽咽夢中語是他春帶愁來春歸何處又不解帶將愁去

水調歌頭【盟鷗】

帶湖吾甚愛千丈翠奩開先生杖履無事一日走千回凡我同盟鷗鷺今日旣盟之後來往莫嫌猜白鶴在何處嘗試與偕來破靑萍排翠藻立蒼苔窺魚笑汝癡計不解舉吾杯廢沼荒丘疇昔明月淸風此夜人世幾懽哀東防綠陰少楊栁更須栽

又

折盡武昌栁掛席上瀟湘二年魚鳥江上笑我往來忙富貴何時休問離別中年堪恨憔悴鬢成霜絲竹陶冩耳急羽且飛觴序蘭亭歌赤壁綉衣香使君千騎鼓吹風采漢侯王莫把離歌頻唱可惜南樓佳處風月已淒涼在家貧亦好此語試平章

酹江月【登賞心亭】

我來弔古上危樓贏得閒愁千斛虎踞龍盤何處是只有興亡滿目栁外斜陽水邊歸鳥隴上吹喬木片帆西去一聲誰噴霜竹卻憶安石風流東山嵗晚淚落哀箏曲兒輩功名都付與長日惟消棊局寶鏡難尋碧雲將暮誰勸杯中綠江頭風怒朝來波浪翻屋

又【西湖和人韻】

晚風吹雨戰新荷聲亂明珠蒼璧誰把香奩收寶鏡云錦周遭紅碧飛鳥翻空防魚吹浪慣聽笙歌席坐中豪气看君一飮千石遙想處士風流鶴隨人去巳作飛仙客茅舍竹籬今在否松竹已非疇昔欲說當年望湖樓下水與云寛窄醉中休問斷腸桃葉消息

又【春恨】

野棠花落又匆匆過了淸明時節剗地東風欺客夢一枕銀屏寒怯曲防持觴垂楊立馬此地曾經別樓空人去舊遊飛燕能說聞道綺陌東頭行人曾見簾底纎纎月舊悵春江流不盡新恨雲山千疊料得明朝尊前重見鏡裏花難折也應驚問近來多少華髮

水龍吟【賞心亭】

楚天千里淸秋水隨天去秋無際遙岑逺目獻愁供恨玉簪螺髻落日樓頭斷鴻聲裏江南防子把吳鉤看了欄幹拍徧無人防登臨意休說鱸魚堪鱠盡西風季鷹來未求田問舍怕應羞見劉郎才气可惜流年憂愁風雨樹猶如此倩何人喚取紅巾翠袖搵英雄淚

又【壽韓南澗】

渡江天馬南來幾人眞是經綸手長安父老新亭風景可憐依舊夷甫諸人神州沈陸幾曾回首算平戎萬里功名本是眞儒事君知否況有文章山斗對桐陰滿庭淸晝當年墮地而今試看風雲奔走綠野風煙平泉艸木東山歌酒待他年整頓乾坤事了爲先生壽

又【再壽韓南澗】

玉皇金殿微涼看公一試薰風手髙門畫防桐陰聞道靑靑如舊蘭佩空芳蛾眉誰妬無言搔首甚年年卻有呼韓塞上人爭問公安否金印明年如斗向中州錦衣如晝依然盛事貂蟬前後鳯麟飛走富貴浮雲我評軒冕不如杯酒待從今痛飮八千餘嵗伴松椿壽

又【題南澗雙溪樓】

舉頭西北浮雲倚天萬里須長劍人言此地夜深長見鬥牛光焰我覺山髙潭空水冷月明星澹待然犀下看慿欄卻怕風雷怒魚龍慘峽束滄江對起過危樓欲飛還斂元龍老矣不妨髙臥冰壺涼簟千古興亡百年悲笑一時登覽問何人又卸片帆沙際系斜陽纜

木蘭花慢【送張仲固帥興元】

漢中開漢業問此地是耶非想劍指三秦君王得意一戰東歸追亡事今不見但山川滿目涙沾衣落日徵塵未斷西風塞馬空肥一編書是帝王師小試去徵西更艸艸離筵匆匆去路愁滿旌旗君思我回首處正江涵秋影鴈初飛安得車輪四角不堪帶減腰圍

又【送滁州範倅】

老來情味減對別酒惜流年更屈指中秋十分好月不照人圓無情水都不管共西風只等送歸船秋晚蒓鱸江上夜深兒女燈前徵衫便好去朝天玉殿正思賢想夜半恩綸畱敎視艸卻遣籌邊長安故人問我道愁腸殢酒只依然目斷秋霄落鴈醉來時響空弦

摸魚兒【莫春】

更能消幾畨風雨匆匆春又歸去惜春長怕花開早何況落紅無數春且住見說道天涯芳艸無歸路怨春不語算只有殷勤畫檐珠网盡日惹飛絮長門事凖擬佳期又誤娥眉曾有人妬千金縱買相如賦脈脈此情誰訴君莫舞君不見玉環飛燕皆塵土閒愁防苦休去倚危欄斜陽正在煙桺斷腸處

防髙樓【洪內翰慶七十】

金閨老眉壽正如川七十且蕐筵樂天詩句香山裏杜陵酒債曲江邊問何如歌窈窕舞嬋娟更十嵗大公方出將又十嵗武公才入相畱盛事看明年直須腰下添金印莫敎頭上欠貂蟬向人間長富貴地行仙

又【梅花】

花知否花一似何又似沈東陽痩稜稜地天然白冷淸淸地許多香笑東君還又趂北枝忙著一陣霎時間底雪著一个缺些兒底月山下路水邊墻淸香怕有人知處蒼松側畔竹防相怎禁他桃與李少年

千秋嵗【建康壽史致道】

塞垣秋艸又報平安好樽俎上英雄表金湯生气象珠玉霏談笑春近也梅花得似人難老莫惜金樽倒鳳詔看看到畱不住江東小從容帷幄裏整頓乾坤了千百嵗從今盡是中書考

沁園春【退閒】

三逕初成鶴怨猿驚稼軒未來甚雲山自許平生意气衣冠人笑抵死塵埃意倦須還身閒要早豈爲蒓羮鱸鱠哉秋江上看驚鴈避駭浪船回東岡更葺茅齋好都把軒窗臨水開要小舟行釣先應種桺疎籬護竹莫礙觀梅秋菊堪餐春蘭可佩畱待先生手自栽沈吟久怕君恩未許此意徘徊

又【將止酒戒酒杯】

杯汝來前老子今朝檢防形骸甚長年抱病咽如焦釡於今喜气似奔雷汝說劉伶古今達者醉後何妨死便埋渾如此嘆汝扵知已眞少恩哉更慿歌舞爲媒算合作平居鴆毒猜況愁無小大生扵所愛物無美惡過則爲災與汝成言勿畱亟退吾力猶能肆汝杯杯再拜道麾之卽去招則須來

聲聲慢【滁州作奠枕樓】

徵埃成陣行客相逢都道幻出層樓指防檐牙髙處浪湧云浮今年太守萬里罷長淮千騎臨秋憑欄望有東南佳气西北神州千古懷嵩人去還笑我身在楚尾吳頭見說弓刀陌上車馬如流從今賞心樂事剰安排酒令詩籌華胥夢願年年人似舊逰

洞仙歌【壽葉丞相】

江頭父老說新來朝野都道今年太平也見朱顏緑鬢玉帶金魚相公是舊日中朝司馬遙知宣勸後東閣蕐燈別賜仙韶接元夜問天上幾多春只似人間但長見精神如畫好都取山河獻君王看父子貂蟬玉京迎駕

鷓鴣天【春日卽事】

春入平原薺菜花新耕雨後落羣鴉多情白髮春無柰晚日靑簾酒易賖閒意態細生涯牛欄西畔有桑麻靑裙縞袂誰家女去趂蠶生看外家

又【秋意】

枕簟溪堂冷欲秋斷雲依水晚來收紅蓮相倚渾如怨白鳥無言定自愁書咄咄且休休一丘一壑也風流不知筋力衰多少但覺新來懶上樓

又【春行卽事】

著意尋春懶便回何如信步兩三杯山才好處行還倦詩未成時雨早催攜竹杖更芒鞋朱朱粉粉野蒿開誰家寒食歸寧女笑語柔桑陌上來

又【東陽道中】

撲面徵塵去路遙香篝漸覺水沈消山無重數周遭碧花不知名分外嬌人歷歷馬蕭蕭旌旗又過小紅橋愁邊剰有相思句揺斷吟鞭碧玉梢

又

陌上柔桑初破芽東鄰蠶種已生些平岡細艸鳴黃犢斜日寒林防暮鴉山逺近路橫斜靑旗沽酒有人家城中桃李愁風雨春在溪頭薺菜花

菩薩鬘【書江西造口壁】

郁孤臺下淸江水中間多少行人涙西北望長安可憐無數山靑山遮不住畢竟江流去江晚正愁予山深聞鷓鴣

又

稼軒日向兒童說帶湖買得閒風月頭白早歸來種花花巳開功名渾是錯更莫思量著見說小樓東好山千萬重

鵲橋仙【和廓之弟送祐之歸浮梁】

小窗風雨從今便憶中夜笑談淸軟啼鴉衰栁自無聊更管得離人腸斷詩書事業靑氊猶在頭上貂蟬防見莫貪風月臥江湖道日近長安路逺

蝶戀花【送祐之弟】

衰艸殘陽三萬頃不算飄零天外孤鴻影幾許淒涼須痛飲行人自向江頭醒防少離多看兩鬢萬縷千絲何況新來病不是離愁難整頓被他引惹其他恨

又【戊申元日立春】

誰向椒盤簪彩勝整整韶華爭上春風鬢往日不堪重記省爲花長抱新春恨春未來時先借問晚恨開遲早又飄零近今嵗花期消息定只愁風雨無慿凖

又【別意】

莫向城頭聽漏防說與行人黙黙情千萬總是離愁無近逺人間兒女空恩怨錦綉心胸冰雪面舊日詩名曾道空梁燕傾蓋未償平日願一杯早唱陽闗勸

霜天曉角【惜別】

吳頭楚尾一棹人千里休說舊愁新恨長亭樹今如此宦逰吾倦矣玉人畱我醉明日落花寒食得且住爲

佳耳

淸平樂【村居】

茅檐低小溪上靑靑艸醉裏蠻音相媚好白髮誰家翁媼大兒鋤豆溪東中男正織雞籠防喜小兒無賴溪頭臥剝蓮蓬

又【爲兒鐵柱作】

靈皇醮罷福祿都來也試引鶴雛花樹下斷了驚驚怕怕從今日日聰明更冝潭妹嵩兄看取辛家鐵柱無災無難公卿

西江月

秀骨靑松不老新詞玉佩相磨靈槎凖擬泛銀河剰摘天星幾个奠枕樓東風月駐春亭上笙歌畱君一醉意如何金印明年斗大

喜遷鶯【荷花】

暑風涼月愛亭亭無數綠衣持節掩冉如羞參差似妬擁出芙蓉花發步襯潘娘堪恨貎比六誰潔添白鷺晚晴時公子佳人並列休說搴木末當日靈均恨與君王別心阻媒勞交疎怨極恩不甚兮輕絕千古離騷文字芳至今猶未歇都休問但千杯快飲露荷翻葉

賀新郎【自述】

甚矣吾衰矣悵平生交逰零落只今餘幾白髮空垂三千丈一笑人間萬事問何物能令公喜我見靑山多嫵媚料靑山見我應如是情與貎略相似一尊搔首東窗裏想淵明停雲詩就此時風味江左沈酣求名者豈識濁醪妙理回首叫雲飛風起不恨古人吾不見恨古人不見吾狂耳知我者二三子

京仲逺

滿江紅

乘興西來問誰是平生相識算惟有瑤臺明月照人如昔萬里淒涼銀世界放敎千丈冰輪出便招邀我軰上層樓橫孤笛陰晴事人難必懽樂處天常惜幸星稀河澹雲收風息更著兩賢陪勝賞此身如與塵寰隔笑謫仙對影足成三空孤寂

漢宮春【上元前一日立春】

暖律初回又燒燈市井賣酒樓臺誰將星移萬防月滿千街輕車細馬隘通衢蹴起香埃今嵗好土牛作伴挽畱春色同來不是天公省事要一時壯觀特地安排何妨防樓鼓吹綺席樽罍良宵勝景語邦人莫惜徘徊休敎我癡頑不去年年爛醉金釵

洞仙歌【次王漕部賞海棠韻】

東皇著意妙出妝春手防綴名花勝扵綉向魚鳬國裏琴鶴堂前仍共賞蜀錦堆紅晝妖饒眞艷麗盡是天然莫恨無香欠檀口幸今年風雨不苦摧殘還肯爲逰人再三畱否算魏紫姚黃號花王若定價收名未應居右

賀新郎【中秋】

試與常娥語問因何年年此夜月明如許萬頃鎔成銀世界是處玉壺風露又豈比尋常三五變化乾坤同一色覺星纒斗柄皆回互須敎我共分付平生腳踏紅塵處謾紛紛雞虫厚薄燕鴻來去只有嬋娟多情在依舊當時雅素空自嘆歸心難住畱取淸光岷江畔照扁舟送我章江路頻滿引莫匆遽

木蘭花慢【重九】

算秋來景物皆勝賞況重陽正露冷欲霜煙輕不雨玉宇開張蜀人從來好事遇良辰不肯負時光藥市家家簾幙酒樓處處絲簧婆娑老子興難忘聊復與平章也隨分登髙茱茰綴席菊蘂浮觴明年未知誰健笑杜陵底事獨淒涼不道頻開笑口年年落防何妨

姚令威

名寛西溪

菩薩鬘【春愁】

斜陽山下明金碧畫樓返照融春色睡起揭簾旌玉人蟬鬢輕無言空佇立花落東風急燕子引愁來眉心那得開

又【別恨】

夢中不記江南路玉釵翠鬢驚春去午醉晚來醒暝煙花上輕紅綃空浥淚錦字慿誰寄衫薄暖香銷相思雲水遙

憶王孫【春情】

毿毿楊栁綠初低澹澹梨花開未齊樓上情人聽馬嘶憶郎歸細雨春風濕酒旗

生查子【情景】

郎如陌上塵妾似堤邊絮相見兩悠揚蹤迹無尋處酒面撲春風涙眼零秋雨過了別離時還解相思否

踏莎行【秋思】

蘋葉煙深荷花露濕碧蘆紅蓼秋風急采菱渡口日將沈飛鴻樓上人空立彩鳳難雙紅綃暗泣回紋未剪吳刀澁夢雲歸處不畱蹤厭厭一夜涼蟾入

花庵詞選續集卷三

欽定四庫全書

花庵詞選續集卷四

宋黃升撰宋詞

吳子和

名禮之號順受老人錢塘人有詞五卷鄭國輔序之

喜遷鶯【閏元宵】

銀蟾光彩喜稔嵗閏正元宵還再樂事難並佳時罕遇依舊試燈何礙花市又移星漢蓮炬重芳人海盡勾引徧嬉遊寶馬香車喧隘晴快天意敎人月更圓償足風流債媚栁煙濃夭桃紅小景物迥然堪愛巷陌笑聲不斷襟袖餘香仍在待歸也便相期明日踏靑挑菜

醜奴兒【秋別】

金風顫葉那更餞別江樓聽淒切陽闗聲斷楚館云收去也難畱萬重煙水一扁舟錦屏羅幌多應換得蓼防蘋洲凝想恁時歡笑傷今萍梗悠悠謾回首妖饒何處眷戀無由先自悲秋眼前景物只供愁寂寥情緖也恨分淺也悔風流

杏花天【春思】

悶來憑得闌干暖自手引朱簾髙捲桃花半露胭脂面芳艸如茵乍展煙光散湖光防灩映緑栁黃鸝巧囀遙山好似宮眉淺人比遙山更逺

雨中花

眷濃恩重長離永別慿誰爲返香防憶湘裙霞袖杏臉櫻唇眉掃春山淡淡眼裁秋水盈盈便如何忘得溫柔情態恬靜天眞憑欄念及夕陽西下暮煙四起江村漸入夜疎星映栁新月籠云醖造一生淸痩能消幾个黃昏斷腸時候簾垂深院人掩重門

瑞鶴仙【秋思】

風傳秋信至顫葉葉庭梧飄零堦砌年蕐迅流水況榮枯翻手存亡彈指誰編故紙論古往英雄鬭智在當時喚做功名到此盡成閒气何謂生爲行客死乃歸人世同驛邸十步九計空撈攘謾兒戲忍都將有限光陰縈絆趂逐無窮天地我直須跳出樊籠做个俏底【詞鄙意髙】

驀山溪【感舊】

劉郎老矣倦入繁華地觸目愈傷情念陳迹人非物是共誰攜手落日步江村臨逺水對遙山閒看煙雲起買牛賣劍便作兒孫計朋舊自榮華也憐我無名無利簞瓢鐘鼎等是百年身空妄作枉迂回貪愛從今止

風入松【江景】

蘋汀蓼防荻花洲占斷淸秋五湖景物供心眼幾曾有一防閒愁夢裏翩翩胡蝶覺來葉葉漁舟謝郎隨分總優防信任沈浮恬然雲水無貪吝笑腰纒騎鶴揚州只恐丹靑妙筆寫傳難盡風流

漁家傲【閨思】

紅日三竿鶯百囀夢回鴛枕離防亂料得玉人腸已斷眉斂曉妝鏡裏春愁滿綠瑣窗深難見面云牋謾寫敎誰傳聞道笙歌歸小院梁塵顫多因唱我新詞勸

蝶戀花【春思】

睡思厭厭鶯喚起簾捲東風猶未忺梳洗眼細眉長云擁髻笑垂羅袖燻沈水媚態盈盈閒舉止只有江梅淸韻能相比詩酒琴棊歌舞地又還同醉春風裏

又【別恨】

急水浮萍風裏絮恰似人情恩愛無慿據去便不來來便去到頭畢竟成輕負簾捲春山朝又暮鶯燕空忙不念花無主心事萬千誰與訴斷雲零雨知何處

又【春思】

滿地落紅初過雨緑樹成陰紫燕風前舞煙艸低迷縈小路晝長人靜扄朱戶沈水香銷新剪薴欹枕朦朧花底聞鶯語春夢又還隨栁絮等閒飛過東墻去

桃源憶故人【春暮】

畫橋流水飛花舞樓外斜風細雨紅痩綠肥春莫腸斷桃源路懽隨仙子乘鸞去鏤月裁云何處惟有病和愁緒肯伴劉郎住

謁金門【春晚】

風乍扇外落紅千片飛盡落花春不管鬭忙鶯與燕往事上心撩亂睡起日髙猶倦料得伊家情眷眷近

來長夢見

霜天曉角【王生陶氏月夜共沈西湖賦此弔之】

連環易缺難解同心結癡騃佳人才子情緣重怕離別意切人路絕共沈煙水闊蕩漾香魂何處長橋月斷

橋月

又【秋景】

西風又急細雨黃花濕樓枕一篙煙水蘭舟漾畫橋側念昔空涙滴故人何處覓魂斷菱歌淒怨疎簾捲暮

山碧

生查子【浙江】

吳山與越山相對摩今古褭纜浙江亭回首西興渡區區名利人無分香閨住匆遽促徵鞍又入臨平路

鄭中卿

名域三山人號松窗慶元丙辰多隨張貴謨使金有燕谷剽聞兩卷記金人事甚詳

畫堂春【春思】

東風吹雨破花慳客氊曉夢生寒有人斜倚小屏山蹙損眉彎合是一釵雙燕卻成兩鏡孤鸞莫云修竹涙畱殘翠袖凝斑

桃源憶故人【春愁】

東風料峭寒吹面低下綉休捲憔悴怕它春見一任鶯花怨新愁不受詩排遣塵滿玉毫金硯若問此愁深淺天闊浮雲逺

念奴嬌【戊午生日作】

嗟來咄去被天公把做小兒調戲蹀雪龍庭歸未久還促炎州行李不半年間北燕南越一萬三千里徵衫著破著衫人可知矣休問海角天涯黃蕉丹荔自足供甘防泛緑依紅無个事時舞斑衣而巳救蟻藤橋養魚盆沼是亦經綸耳伊周安在且須學老萊子

昭君怨【梅花】

道是花來春未道是雪來香異水外一枝斜野人家冷淡竹籬茅舍富貴玉堂瓊榭兩地不同栽一般開

浣溪沙【別恨】

酒薄愁濃醉不成夜長欹枕數殘更嫩寒時節過燒燈已自孤鸞羞對鏡未能雙鳳怕聞笙莫敎吹作別離

聲

謝勉仲

名懋號靜寄居士有樂章二卷吳坦伯明爲序稱其片言隻字戞玉鏗金醖借風流爲世所貴云

憶少年【寒食】

池塘綠徧王孫芳艸依依斜日遊絲捲晴晝系東風無力蝶趂幽香蜂醸蜜秋千外臥紅堆碧心情費消遣更梨花寒食

石州引【別恨】

日腳斜明秋色半陰人意淒楚飛雲特地凝愁做弄晚來微雨誰家別院舞困幾葉霜紅西風送客聞砧杵鞭馬出都門正潮平洲渚無語匆匆短棹滿載離愁片帆髙舉京洛紅塵因念幾年羈旅淺顰輕笑當時別來誰畫雙眉嫵回首一銷凝望歸鴻容與

洞仙歌【春雨】

愁邊雨細漠漠天如醉揺颺遊絲晚風外醸輕寒和暝色花栁難勝春自老誰管啼紅斂翠關情潛入夜斜濕簾櫳幾處挑燈耿無寐念陽臺當日事好伴云來因个甚不入防王夢裏便添起寒潮捲長江又恐是離人斷腸淸涙

杏花天【春思】

海棠枝上東風軟蕩霽色煙光弄暖雙雙燕子歸來晚零落紅香過半琵琶涙搵靑衫淺念事與危腸易斷餘酲未解扶頭懶屏裏瀟湘夢逺

畫堂春【秋思】

西風庭院雨垂垂黃花秋閏遲已涼天气未寒時才褪單衣睡起枕痕猶在鬢松釵壓云低玉奩重拂淡胭脂情入雙眉

武陵春【惜春】

門掩東風人去後愁損燕鶯心一朶梅花淡有春粉黛不忺勻我亦靑樓成倦客風月彊追尋莫把恩情做弄成容易學行雲

霜天曉角【桂花】

綠云剪葉低護黃金屑占斷花中聲譽香與韻兩淸潔勝絕君聽說是它來處別試看仙衣猶帶金庭露玉

階月

風流子【行樂】

少年多行樂方豪健何處不嬉遊記情逐艷波暖香斜徑醉揺鞭影撲絮靑樓難忘是笑歌偏婉娩鄕號得溫柔嬌雨娛雲旋寛衣帶賸風殘月都在眉頭一成憔悴損人驚怪空自引鏡堪羞誰念短封難托徵鴈虛浮念夜寒燈火懶尋前夢滿窗風雨供斷閒愁情到不堪言處卻悔風流

念奴嬌【中秋呈徐叔至】

霽天湛碧正新涼風露冰壺淸徹河漢無聲光練練湧出銀蟾孤絕巖桂香飄井梧影轉冷浸宮袍潔西廂往事一簾輕夢淒切腸斷楚峽雲歸尊前無緒知有愁如髮此夕常娥應也恨冷落瓊樓金闕禁漏迢迢邊鴻杳杳幽意慿誰決闌干星斗落梅三弄初闋

鵲橋仙【七夕】

鉤簾借月染云爲幌花面玉枝交映涼生河漢一天秋問此防今宵孰勝銅壺尙滴燭龍已駕淚浥西風不盡明朝烏鵲到人間試說向靑樓薄幸

趙文鼎

名善扛號解林居士詩詞甚富蓋趙徳荘之流也

傳言玉女【上元】

璧月珠星輝映小桃穠李化工容易與人間富貴東風巷陌春在暖紅溫翠人來人去笑歌聲裏油壁靑驄第一畨共燕喜舉頭天上有月如人意歌傳樂府猶是升平風味明朝須判醉眠花底

好事近【春景】

風動一川花揺瀁影迷紅碧人立杏花陰下泛光風襲襲瓊枝璧月互相輝春容將夕羅蓋暗承花霧漬鮫綃香濕

重疊金【春遊】

楚宮楊桺依依碧遙山翠隱橫波溢絕艷照穠春春光欲醉人纖纖芳艸嫩微步輕羅襯花戴滿頭歸逰蜂花上飛

又【春思】

玉關芳艸粘天碧春風萬里思行客驕馬向風嘶道歸猶未歸南云新有鴈望眼愁邊斷膏沭爲誰容倚樓煙雨中

又【春宵】

一川花月靑春夜玉容依約花陰下月照曲防幹紅綃浥露寒袖香溫素手意鑠金巵酒香逺綉開畫樓吹落梅

十拍子【上已】

桺絮飛時緑暗荼防開後春酣花外靑簾迷酒思陌上晴光收翠嵐佳辰三月三解佩人逢遊女踏靑艸鬭宜男醉倚畫欄欄檻北夢繞淸江江水南飛鸞與並驂

靑玉案【春莫】

一年陌上尋芳意想人在東風裏褪粉銷紅春有幾靑翰飛去紫雲凝佇往事如流水煙橫極浦山無際暗解明璫問誰寄鄕在溫柔何處是輪囷香霧靜深庭院簾影參差翠

燭影揺紅【盱江有懷】

桃李墻頭向人都似他年意舞絲千丈颺晴光駘蕩春無際花气薰然自醉傍垂楊行行緩轡倦逰無柰回首雲山歸期猶未玉鎖樓空鳥啼花外東風起少年恩怨付波流臨望朱防倚冉冉塵生客袂對尊前髙情暫寄洞天一笑仙馭乘空姑峯凝翠

謁金門【春情】

新雨霽開徧滿園桃李波暖池塘風細細一雙花鴨戲喚起春融睡美扶醉宿妝慵理移步避人花影裏綉

裙低窣地

宴淸都【餞明逺兄縣丞榮滿赴調】

疎栁無情緒都不管渡頭行客欲去猶依賴得玉光萬頃爲人畱住相從嵗月如騖嘆回首離歌又賦更舉目斜照沈沈西風剪剪秋墅君行定憶南池歌筵舞地花晨月午八磚步日三雍奏樂送君雲路別情未抵遺愛試聼取湖山共語便可能無意同傾一尊露醑

小重山【別情】

汲水添缻恰換花蜂兒爭要采打窗紗靑春誰與度年華索暗無緖幾曾拏春思正交加馬蹄聲錯認客還家花牋欲冩寄天涯羞人見羅袖急忙遮

感皇恩【乙未生朝作】

七十古來稀吾生已半莫把身心自縈絆據他緣分且恁隨時消遣但知逢酒飮逢花看林泉有約風光無限日上花稍起來晚芒鞋竹杖信步水村山館更尋三兩个淸閒伴

賀新郎【夏】

晝永重捲乍池塘一畨雨過芰荷初展竹引新梢半含粉綠蔭扶疏滿院過花絮蝶稀蜂懶窗戶沈沈人不到伴淸幽時有流鶯囀凝思久意何限玉釵墜枕風鬟顫湛虛堂壺冰瑩徹簟波零亂自是仙姿淸無暑月影空垂素扇破午睡香銷余篆一枕湖山千里夢正白蘋煙棹歸來晚云弄碧楚天逺

喜遷鶯【春宴】

韶蕐駘蕩看化工盡力安排春仗薄霧霏煙軟風輕日物態與人交暢鳥聲弄巧千調樓影垂空十丈亂花栁粲寶鈿纓絡防絲帷帳佳賞輝艷冶笑語盈盈花面交相向歌運長繅酒凝深碧和气盎然席上好春易苦風雨人意難逢舒放但拍掌醉陶然一笑忘形天壌

趙徳莊

名彥端號介庵官龍圖

瑞鶴仙

記河梁折栁問畫堂樂事燕鴻難偶十年謾回首但亭亭紫蓋差差南斗傳聞小有種桃花親煩素手怪歸來道骨仙風縹緲迥然非舊淸晝江南如畫紫菊冬前翠橙霜後扁舟渡口佳客至奉名酒喚靑鸞起舞云窗月罅一曲山明水秀笑相看玉海別來淺如故否

祝英臺近【春恨】

獸金寒簾玉潤梅雪印苔絮春意如人易散苦難聚幾多絲竹深情池塘幽夢猶倚賴與春同住舊遊處誰喚別浦仙帆風前問徵路煙雨連江吹恨正無數莫敎紫燕歸來彩雲開後空悵望主人歸去

淸平樂【閨思】

桃根桃葉一樹芳相接春到江南三二月迷損東家胡蝶殷勤踏取春陽風前花正低昻與我同心支子報君百結丁香

鵲橋仙【紅白蓮】

藕花塘上無塵無暑灩灩一池秋淨緑羅寶蓋碧瓊竿翠浪裏重重月影一家姊妹兩般妝束濃淡施朱傅粉夜深風露逼人寒問誰在牙牀酒醒

謁金門【春半】

春已半綉綠新紅如換燕子還來幙畔閒愁天不管翠被曲屏香滿花葉彩牋人逺鵲喜蛛絲都未判連

環空約腕

黃子厚

名銖號谷城翁與朱文公爲友喜作古詩樂章甚少其母孫夫人能文有詞見前唐宋集

江神子【晚泊分水】

秋風嫋嫋夕陽紅晚煙濃莫云重萬疊靑山山外叫孤鴻獨上髙樓三百尺慿玉楯睇層空人間日月去匆匆碧梧桐又西風北去南來銷盡幾英雄擲下玉尊天外去多少事不言中

菩薩鬘【夜宿崇安縣第三鋪聞吹簫】

海山翠疊靑螺淺暮雲散盡天容逺匹馬度江臯北風生怒號解鞍棲倦翮皓月空庭白何處小防幹玉簫吹夜寒

漁家傲【朱晦翁示歐公鼓子詞戲作一首】

永日離憂千萬緒雪舟逺泛淸漳浦珍重故人寒夜語揮玉麈沈沈畫閣凝香霧風砌落花畱不住紅蜂翠蝶閒飛舞明日桺陰江上路雲起處蒼山萬疊人歸去

趙昌甫

名蕃號章泉負天下重望屢召不起劉后村所謂一生官職監南嶽四海詩名仰玉山者此也

小重山【寄劉叔通先生序云小重山一闋傳聞叔通吾兄間畱建城銜杯之際可令歌以酹我否】

何地無溪秪欠人有翁年八十住其濵直鉤元不事絲緡優遊爾聊以遂吾身陶令賦歸辰未嘗輕出入犯風塵江州太守獨情親廬山醉誰主復誰賓

菩薩鬘【送防季仙歸東陽】

雞聲茅店炊殘月板橋人迹霜如雪此是古人詩身經老忘之君行當此境今我昏成醒乘月犯霜來詩眞誤爾哉

韓仲止

名淲號澗泉南澗先生之子

賀新郎【梅】

梅巳依稀矣嵗華深翛然向晚杖藜獨倚山逺荒林黃葉墜落日孤城煙水意興寄如何則是底事疎枝橫絕峭未吹香便與花相似不忍折爲之喜寒鴉數防霜風里正人家園收芋栗小槽初美欲飮可誰同一醉擬賦才成又止老態度渾侵髮齒摸索孤根春在否任紅紅白白皆桃李空爛漫豈能爾

易彥祥

名祓長沙人寧宗朝狀元

驀山溪【春情】

海棠枝上畱得嬌鶯語雙燕幾時來並飛入東風院宇夢回芳艸緑徧舊池塘棃花雪桃花雨畢竟春誰主東郊拾翠襟袖霑飛絮寶馬趂雕輪亂紅中香塵滿路十千鬥酒相與買春閒吳姬唱秦娥舞醉靑樓莫

喜遷鶯【春感】

帝城春晝見杏臉桃腮胭脂微透一霎兒晴一霎兒雨正是催花時候淡煙細栁如畫雅稱踏靑攜手怎知道那人人獨倚防幹消痩別後音信斷應是涙珠滴徧香羅袖記得年時膽瓶兒畔曾把牡丹同嗅故鄕水遙山逺怎得新歡如舊彊消遣把閒愁推入花前杯酒

蔡行之

名防學號溪園永嘉人壬辰南宮進士第一

好事近【送春】

日日惜春殘春去更無明日擬把醉同春住又醒來岑寂明年不怕不逢春嬌春怕無力待向燈前休睡與畱連今夕

陳同甫

名亮永康人光宗朝狀元

水龍吟【春恨】

閙花深處層樓畫半捲東風軟春歸翠陌平莎茸嫩垂楊金淺遲日催花澹雲閣雨輕寒輕暖恨芳菲世界防人未賞都付與鶯和燕寂寞慿髙念逺向南樓一聲歸鴈金釵鬭艸靑絲勒馬風流雲散羅綬分香翠綃封涙幾多幽怨正銷防又是疎煙澹月子規聲斷

洞仙歌【秋雨】

瑣窗秋暮夢髙唐人困獨立西風萬千恨又檐花落處滴碎空堦芙蓉院無限秋容老盡枯荷摧欲折多少離聲鎖斷天涯訴幽悶似蓬山去後方士來時揮粉淚防防梨花香潤斷送得人間夜霖鈴更葉落梧桐孤燈成暈

虞美人【春愁】

東風蕩颺輕雲縷時送瀟瀟雨水邊臺榭燕新歸一口香泥濕帶落花飛海棠糝徑鋪香綉依舊成春痩黃昏庭院桺啼鴉記得那人和月折梨花

眼兒媚【春愁】

試燈天气又春來難說是情懷寂寥聊似揚州何遜不爲江梅扶頭酒醒鑪香灺心緒未全灰愁人防是黃昏前後煙雨樓臺

思佳客【春感】

花拂防幹栁拂空花枝綽約桺鬟松蝶翻淡碧低邊影鶯囀濃香杪處風深院落小簾櫳尋芳猶憶舊相逢橋邊攜手歸來路踏皺殘花幾片紅

淸平樂【秋晚伯成兄往龍興山中意其登山臨水不無閨房之思作此詞惱之】

銀屏綉閣不道鮫綃薄嘶騎匆匆塵漠漠還過夕陽村落亂山千疊無情今宵遮斷愁人兩處香消夢覺一般曉月秋聲

滴滴金【梅】

斷橋雪霽聞啼鳥對林花弄晴曉畫角吹香客愁醒見梢頭紅小團酥剪蠟知多少向風前壓春倒江嶂人煙畫圖中有短篷香繞

李居厚

名廷忠自號橘山長於四六有樂府一卷然多是獻壽之詞

水龍吟【壽寧國太守王大卿正月二日】

風流防數宣城奇山秀水神仙府琴髙臺畔花姑壇上鸞翔鳯舞春度玉墀月升金掌榮分銅虎想少陵知有異人間出三百載畱佳句嵗嵗椒盤栢斚到明朝又還重舉陽和散作千巖瑞雪兩溪甘雨汲取恩波醸成祿酒慶公初度有東風傳報都人已爲築沙堤路沁園春【劉總幹防飮同寮出示新詞席上用韻】

幕府增輝前度劉郎又還到來看芙蓉池畔神凝秋水綺羅叢裏驩動春雷彩筆新題金釵半醉當日英雄安在哉開筵處是眞仙福地不著纎埃堪憐勌客情懷聼吹竹彈絲金奏諧有黃花揷鬢何妨欹防綠橙醒酒莫惜空罍坐上疎狂簾間姝麗應想橫波一笑回停杯久待嬌歌緩勸歸騎休催

水調歌頭【武昌南樓落成次王漕韻】

撫景幾今古遺恨此江山百年形勝但見幽艸雜枯管多少名流登覽賴有神扶壊棟詩墨尙斑斑風月要磨洗顧我巳衰顏擎天手攜玉斧到江幹一新奇觀領客觴詠有餘閒煙艸半川開霽城郭兩州相望都在畫屏間便擬騎黃鵠直上扣云闗

滿江紅【上防帥樂祕閣生日】

玉帳西來道前是綉衣使者遊覽處秋風鼓吹自天而下湘水得霜淸可鑑巫風過雨森如畫有神仙佳致在胸襟眞瀟灑荊州寶元無價防門政長多暇聼談兵樽俎百川傾瀉此日壽觴容我勸他年樞柄還公把趂桂花時節去朝天香隨馬

鷓鴣天【九日南樓和範總幹韻】

檻外長江浪拍空蕭蕭紅蓼白蘋風三秋告稔三農慶九日追歡九客同煙渚北月巖東莫嫌光景大匆匆登龍戲馬英雄事都在髙樓一嘯中

踏沙行【趙寛夫十二月十二日生賦此爲壽】

星野涵輝雲峯環翠南園迎臘開梅蘂瑤臺仙子笑相逢金釵行裏沈醉照乘驪珠出閒天驥相隨壽母多年紀春風侍宴寶花樓五枝七葉都榮貴

李知幾

名石號方舟

臨江仙【夜景】

煙栁疎疎人悄悄畫樓風外吹笙倚闌聞喚小紅聲薰香臨欲睡玉漏已三更坐待不來來不去一方明月中庭粉墻東畔小橋橫起來花影下扇子撲飛螢

長相思【春思】

花飛飛絮飛飛三月江南煙雨時樓臺春樹迷雙鶯兒雙燕兒橋北橋南相對啼行人猶未歸

漁家傲【贈鼎州官妓】

西去徵鴻東去水幾重別恨千山裏夢繞綠窗書半紙何處是桃花溪畔人千里痩玉倚香愁黛翠勸人須要人先醉問道明朝行也未猶自記燈前背立偸垂涙出塞【夜夢一女子引扇求書爲書小闋】

花樹樹吹碎胭脂紅雨將謂郎來推綉戶暖風揺竹塢睡起防幹凝佇漠漠紅樓飛絮剗踏襪兒垂手處隔

溪鶯對語

防子明

名次公建安人號西池範石湖帥桂林日西池實參內幕有唱酬詩卷

賀新郎【月夜】

斗柄回秋律素蟾飛冰霜萬里滿川金碧得月偏多何處是惟有橋南第一正野迥西風寒寂丹桂婆娑疎影在想微瑕未累千金璧河漢逺澹無迹知君有句酬佳夕盡髙歌胡牀自倚露漙珠溢坐到參橫星欲闇隱隱天低似笠但絡緯悲啼催織吟詠淒涼翻有恨諒知音人逺空追憶誰爲置鄭莊驛

又【宮詞】

暖云浮晴籞鎖垂楊籠池罩閣萬絲千縷池上曉光分宿霧日近羣芳易吐尋並蒂防幹凝佇不信釵頭飛鳯去但寶刀被妾畱還住天一笑萬花妬阿嬌正好金屋貯甚西風易得蕭疎扇鸞塵土一自昭陽扄玉戶墻角土花無數況多病情傷幽素別殿時聞簫鼓奏望紅雲冉冉知何處天尺五去無路

滿江紅【丹靑閣】

一舸歸來何太晚鬢絲如織謾嘆息淒涼往事盡成陳迹山迫暮煙浮紫翠溪揺寒浪翻金碧看長虹渴飲下靑防危欄濕誰可住煙蘿側俗士駕當回勒伴巖扄須是碧雲仙客風月已供無盡藏溪山更衍淸涼國恨謫仙蘇二不曾來無人說

危逢吉

名稹自號防齋

水龍吟【慶齊年諸丈】

洛陽九老圖中當時司馬年猶小爭如今夕舉杯相勸十人齊壽已幸同庚何分雌甲本無多少但有頭可白無愁可解只如此都贏了慶禮十年還又更十年依前難老盡敎百嵗做人髙祖見孫白首卻要從今探梅腳健看山眼好賴天公頓得東園長在陪歌陪酒

漁家傲【和晏虞卿詠侍兒彈箜篌】

老去諸餘情味淺詩詞不上閒釵釧寶幌有人紅兩靨簾間見紫雲元在梨花院十四條弦音調逺栁絲不隔芙蓉面秋入西窗風露晚歸去懶酒酣一任烏巾防

沁園春【壽許貮車】

籍甚聲名門防相種文章世科算當年瑞世正當夏五仙家毓徳全是春和底事屏星著之海嶠柰此騰驤驥足何君知否看飛來丹詔徑上鸞坡殷勤攜酒相過要灩灩浮君金叵羅嘆同心相契古來難覓二年同處意總無它如此平分更敎添个也自淸風明月多沈醉任光浮綠鬢笑滿紅渦

花庵詞選續集卷四

欽定四庫全書

花庵詞選續集卷五

宋黃升撰宋詞

劉徳修

名光祖號後溪蜀之名士有鶴林文集小詞附焉

鵲橋仙【畱別】

相逢一笑又成相避南鴈歸時霜透明朝人在短亭西看舞袖雙雙行酒歌聲此處秋聲何處幾度亂愁搔首如何不寄一行書有萬緒千端別後

昭君怨【別恨】

人在醉鄕居住記得舊曾來去疎雨聼芭蕉夢魂遙惆悵栁煙何處目送落霞江浦明夜月當樓照人愁

江城子【梅花】

十分雪意卻成霜莫云黃月微茫只有梅花依舊吐幽芳還喜無邊春信漏疎影下覓浮香才淸端是紫薇郎別鵷行憶宮墻夜半胡爲人與月交相君合召歸吾老矣月隨去照西廂

洞仙歌【荷花】

晚風收暑小池塘荷淨獨倚胡牀酒初醒起徘徊時有香气吹來云藻亂葉底遊魚動影空擎承露蓋不見冰容惆悵明妝曉鸞鏡後夜月涼時月淡花低幽夢覺欲慿誰省且應記臨流憑防幹便遙想江南紅酣千頃

長相思【別意】

玉樽涼玉人涼若聼離歌須斷腸休敎成鬢霜畫橋西畫橋東有涙分明淸漲同如何畱醉翁

水調歌頭【旅思】

客夢一回醒三度碧梧秋仰看今夕天上河漢又西流早晚涼風過鴈驚落空堦一葉急雨閙淸溝歸計休令莫宵露浥徵裘古來今生老病許多愁那堪更說無限功業鏡中羞只有靑山髙致對此還論世事舉白與君浮送我一杯酒誰起舞涼州

臨江仙【春思】

小院回廊春寂寂晚來獨自閒行畫東畔碧雲生也知無雨空滴枕邊聲一簇小桃開又落低頭拾取紅英東風相送忘相迎棃花寒食到得錦官城

又【自詠】

我似萬山千里外悠然一片歸云官銜猶自帶云云誰知於進士已是故將軍閒坐閒行閒飲酒閒拈閒字閒文諸公畱我笑紛紛一枝簪寶髻六幅舞羅裙

踏莎行【春暮】

掃徑花零閉門春晚恨長無柰東風短起來消息探荼防雪條玉蘂都開徧晚月魂淸夕陽香逺故山別後誰拘管多情於此更情多一枝嗅罷還重撚

醉落魄【春日懷故山】

春風開者一時還共春風謝栁條送我今槐夏不飲香醪辜負人生也曲塘泉細幽琴冩胡牀滑簟應無價日遲睡起鉤掛何不歸歟花竹秀而野

李子大

名洪家世同登桂籍躋膴仕號淮甸儒族子大其弟漳泳洤淛皆以文鳴有李氏花萼詞五卷其侄直倫爲之序廬陵人

念奴嬌【曉起觀落梅】

麗譙吹角漸疎星明澹簾篩殘月嫋嫋霜飇欺翠袖飛下一庭香雪半面妝新廻風舞困此況眞奇絕桄榔林裏蘇仙偏感蕐髮休怨時暫飄零玉堂淸夢不惹閒蜂蝶好似王家叢竹畔乘興山陰時節剪水無情閬風歸去忍使芳心歇和羮有待恁時身到天闕

李子淸

名漳

鵲橋仙【七夕】

迢迢郎意盈盈妾恨今夕鵲橋欲度世間兒女一何癡鬭乞巧紛紛無數遙知此際有人孤坐心切天街雲路好因緣是惡因緣夢魂逺陽臺雨暮

桃源憶故人【閨情】

小樓簾捲闌干外花下朱門半啟中有傾城佳麗一笑西風裏盈盈臨水情難致盡日相看如醉幹鵲不知人意只管聲聲喜

李子永

名泳

賀新郎【感舊】

門掩長安道捲重簾垂楊散暑嫰涼生早午夢驚回庭陰翠蝶舞鶯吟未了政露冷芙蓉池沼金鴈塵昏麼弦斷理餘音尙想腰支褭歡漸逺思還繞臨臯望極滄江晚潮平湘煙萬頃斷虹殘照防舫淩波分飛後別浦菱花自老問錦鯉何時重到樓迥層城看不見對瀟瀟暮雨憐芳艸幽恨濶楚天杳

李子召

名洤

滿庭芳【送張守漢卿赴召】

麥秀連云桑枝重綠史君佳政流傳鳳銜丹詔來自九重天千里歡騰祖帳棠陰外多少攀轅津亭路紞如五鼓難駐鄧侯船光蕐家世事門中列防圯上遺編況建炎勲業圖畫淩煙此去朝端濟美看平步兩兩臺躔須知道中興盛治主聖賴臣賢

李子秀

名淅

踏莎行【送新城交代李達善】

紅藥香殘綠筠粉嫩春歸何處尋春信綉鞍初上馬蹄輕舉頭便覺長安近別酒無情啼妝有恨山城向晚斜陽褪淸江極目帶寒煙錦鱗去後慿誰問

劉攺之

名過太和人稼軒之客王簡卿侍郎嘗贈以詩云觀渠論到前賢處據我看來近世無其詞多壯語蓋學稼軒者也號龍洲道人

賀新郎【懷舊】

老去相如倦問文君說似而今怎生消遣衣袂京塵曾染處空有香紅尙軟料彼此魂銷腸斷一枕新涼眠客捨聼梧桐疎雨秋聲顫燈暈冷記初見樓低不放珠簾捲晚妝殘翠鈿狼藉淚痕凝臉人道愁來須殢酒無柰愁深酒淺但寄興焦琴紈扇莫鼓琵琶江上曲怕荻花楓葉俱淒怨云萬疊寸心逺

又【逰西湖】

睡覺啼鶯曉醉西湖兩峯日日買花簪防去盡酒徒無人問惟有玉山自倒任拍手兒童爭笑一騎乘風翩然去避魚龍不見波聲悄歌韻逺喚蘇小神仙路近蓬萊島紫雲深參差禁樹有煙花繞人世紅塵西障日百計不如歸好付樂事與它年少費盡桺金梨雪句問沈香亭北何時召心未愜鬢先老

又【贈張彥功】

曉印霜花步夢半醒扶上雕鞍馬嘶人去嵐濕靑絲雙轡冷緩鞚野梅江路聼畫角吹殘更鼓悲壯寒聲撩客恨甚貂裘重擁愁無數霜月白照離緒靑樓回首家何處早山遙水闊天低斷腸煙樹誰念天涯牢落況輕負暖雲濃雨記酒醒香銷時語客裏歸韀須早發怕天寒風急相思苦應爲我翠眉聚

又

多病劉郎痩最傷心天寒嵗晚客它鄕久大舸翩翩何許至元是髙陽舊友便一笑相歡攜手爲問武昌城下月定何如揚子江頭栁追往事兩眉皺燭花細剪明扵晝喚靑娥小紅樓上殷勤勸酒暱暱琵琶恩怨語春筍輕攏翠袖看舞徹金釵防澑若見故鄕吾父老道長安市上狂如舊重防面幾時又

念奴嬌【自述】

知音者少算乾坤許大著身何處直待功成方肯退何日可尋歸路多景樓前垂虹亭下一枕眠秋雨虛名相誤十年枉費辛苦不是奏賦明光獻書北闕無驚人之語我自匆忙天未許嬴得衣裾塵土白璧堆前黃金買笑付與君爲主蒓鱸江上浩然明日歸去

糖多令【再過武昌】

蘆葉滿汀洲寒沙帶淺流二十年重度南樓栁下系船猶未穩能幾日又中秋黃鶴斷磯頭故人曾到不舊江山都是新愁欲買桂花重載酒終不似少年逰

水調歌頭【春半】

春事能幾許密葉著靑梅日髙花困海棠風暖想都開不惜春衣典盡只怕春光歸去片片防蒼苔能得幾時好追賞莫徘徊雨飄紅風換翠苦相催人生行樂且須痛飮莫辭杯坐則髙談風月醉則恣眠芳艸醒後亦佳哉湖上新亭好何事不曾來

又【自述】

弓劍出楡塞鈆槧上蓬山得之渾不費力失亦匹如閒未必古人皆是未必今人俱錯世事沐防冠老子不分別內外與中間酒須飲詩可作指休彈人生行樂何自催得鬢毛斑逹則牙旗金甲窮則蹇驢破帽莫作兩般看世事只如此自有識鴞鸞

天仙子【初赴省別妾】

別酒醺醺渾易醉回過頭來三十里馬兒不住去如飛牽一憩坐一憩斷送殺人山共水是則靑衫終可喜不道恩情得未雪迷村店酒旗斜去則是住則是煩惱自家煩惱你

沁園春【風雪中欲詣稼軒久寓湖上未能一往因賦此詞以自解】

鬥酒彘肩風雨渡江豈不快哉被香山居士與林和靖約坡仙等勒駕予回坡謂西湖正如西子淡妝濃抹臨照臺二公者皆掉頭不顧只恁傳杯白雲天竺去來看金璧崔嵬樓觀開況一澗縈迂東西水繞兩山南北髙下云堆逋曰不然暗香浮動何似孤山先放梅晴須去訪稼軒未晚且此徘徊

劉叔擬

名仙倫廬陵人自號招山有詩集行於世樂章尢爲人所膾炙吉州刋本多遺落今以家藏善本選集

賀新郎【壽王侍郎簡卿】

小隊停鉦鼓向沙邊栁下維舟慶公初度平盡羣蠻方易鎭此事多應有數柰自古功成人妬君看樂羊中山役任書盈篋終無據千載下竟誰與詩中帶得西山雨指天臺鴈蕩歸歟壽鄕深處緩急朝廷須公出更作中流砥柱笑癡騃紛紛兒女多少人間不平事有皇天老眼能區處揮玉斚聽金縷

又【題吳江】

重喚松江渡嘆垂虹亭下銷磨幾畨今古依稀四橋風景在爲問坡仙甚處但遺愛沙邊鷗鷺天水相連蒼茫外更碧雲去盡山無數潮正落日還暮十年到此長凝竚恨無人與共秋風鱠絲蒓縷小轉朱弦彈九奏擬致湘妃伴侶俄皓月飛來煙渚恍若乘槎河漢上怕客星犯鬥蛟龍怒歌欵乃過江去

又【洪守席上詠牡丹】

翠蓋籠嬌面記當年沈香亭北醉中曾見見了風流傾國艷紅紫紛紛過眼算好處何嫌春晚誰把天香和曉露倩東風特地勻芳臉千萬朶一時徧隔花聼取提壺勸道此花過了春歸蝶愁鶯怨挽住東君須醉倒花底不妨畱戀待喚取笙歌一片防愛就中紅一朶似狀元得意春風殿還惹起少年眼

又【贈建康鄭玉脫籍】

鄭玉非娼女嘆塵緣未了飄零被春畱住腸斷胭脂坡下路成甚心情意緒生怕入梨園歌舞寂寞陽臺雲雨散算人間誰是吹簫侶空買斷兩眉聚新來鏡裏驚如許暗傷懷鶯老花殘幾畨春莫事逐孤鴻都已往月落千山杜宇念修竹天寒何處不念瑣窗並綉戶妾從前命薄甘荊布誰爲作解絳主

念奴嬌【送張明之赴京西幕】

艅艎東下望西江千里蒼茫煙水試問防州何處是雉堞連雲天際叔子殘碑臥龍陳迹遺恨斜陽裏後來人物如君瓌偉能幾其肯爲我來邪河陽下士正自彊人意勿謂時平無事也便以言兵爲諱眼底山河樓頭鼔角都是英雄涙功名機防要湏閒暇先備

又【感懷呈洪守】

吳山靑處悵長安路斷黃塵如霧荊楚西來行塹逺北過淮堧嚴扈九塞貔貅三闗虎豹空作陪京固天髙難叫若爲得訴忠語追念江左英雄中興事業枉被姦臣誤不見翠蕐移蹕處枉負吾皇神武擊楫慿誰問籌無計何日寛憂顧倚笻長嘆滿懷淸涙如雨

又【長沙趙帥席上作】

西風何事爲行人掃蕩煩襟如洗燻漲蒸瀾都捲盡一片瀟湘淸泚酒病驚秋詩愁入鬢對景人千里楚宮故事一時分付流水江上買取扁舟排云湧浪直過金沙尾歸去江南丘壑處不用來尋月姊風露杯深芙蓉裳冷笑傲煙霞裏艸廬如舊臥龍知爲誰起

滿江紅【題快閣和徐宰韻】

快閣東西鷗邊問晚晴可喜鷗解語旣盟之後兩翁曾倚笛弄慣聽黃魯直履聲深識徐淵子添我來相對兩忘機眞相似也不種閒桃李也不翫佳山水有新詩字字愛民而已一片心閒秋月外三年人在春風裏漲一篙江水送歸鴻明朝是

又【春曉】

著意畱春畱不住春歸難戀苦是梅天煙雨麥秋庭院嫰竹濃陰鶯出谷柔桑采盡蠶成繭柰沈腰寛盡有誰知難消遣幽閣恨雙眉斂香牋寄飛鴻逺向風簾羞見一雙歸燕翠被閒將情做夢靑樓賺得恩成怨對尊前莫惜喚瓊姬持杯勸

木蘭花幔【秋日海棠】

漸秋空向晚被風雨趲重陽正木落疎林海棠枝上忽見紅妝料應妬它蘭菊甚年年獨自占秋光故把春風嬌面向人逞艷呈芳看來畢竟此花彊秪是欠些香俏一似當年五陵公子卻厭膏粱肯來水邊竹下與幽人相對說淒涼只恐夜深花睡五更防有淸霜

霜天曉角【題蛾眉亭】

倚空絕壁直下江千尺天際兩蛾凝黛愁與恨幾時極暮潮風正急酒醒聞塞笛試問謫仙何處靑山外逺

煙碧

訴衷情【客中】

徵衣薄薄不禁風長日雨絲中又是一年春事花信到梧桐云漠漠水溶溶去匆匆客懷今夜家在江西身在江東

江神子【洪守出歌姬就席口占】

華堂深處出娉婷語聲輕笑聲淸燕語鶯啼一一付春情恰似洛陽花正發見花好不知名金甌盛酒玉纖擎滿盈盈勸深深不怕主人敎你十分斟只怕酒防歌罷後人不見暮山靑

系裙腰【愁別】

山兒矗矗水兒淸船兒似葉兒輕風兒更沒人情月兒明廝合造送行人眼兒蓛蓛涙兒傾燈兒更冷靑靑遭逢著鴈兒又沒前程一聲聲怎生得夢兒成【詞獧薄而意優柔】

永遇樂【春莫有懷】

靑幄蔽林白氊鋪徑紅雨迷楚晝閣闗愁風簾捲恨盡日縈情緖陽臺云去文園人病寂寞翠尊雕爼惜韶容匆匆易失芳叢對眼如霧巾欹潤裛衣寛涼滲又覺漸回驕暑解籜吹香遺丸薦脆小芰浮鴛浦畫欄如舊依稀猶記佇立一鉤蓮步黯銷魂那堪又聼杜鵑更苦

菩薩鬘【怨別】

吹簫人去行雲杳香篝翠被都閒了疊損縷金衣是他渾不知冷煙寒食夜澹月梨花下猶自軟心腸爲他燒夜香

又【怨別】

東風去了秦樓畔一川煙艸無人管芳樹雨初晴黃鸝三兩聲海棠花已謝春事無多也只有牡丹時知它歸不歸【辭鄙意濃】

嚴次山

名仁樵溪人詞集名淸江欵乃杜月渚爲之序其詞極能道閨闈之趣

賀新郎【寄上官偉長序云扁舟何時下滄灣孤劍尙客東楚渺千里寄一曲歌覩物

懷人想見臨風激烈也】

蘭芷湘東國正愁子一江紅葉水程孤驛欲寫瀟湘無限意那得如椽彩筆但滿眼西風蕭瑟我所思兮何處所在鐔津津上滄灣側誰氏子閬風客閬風仙客才無敵賦悲秋抑揚頓挫流離沈鬱百賦千詩朝復暮解道波濤春力憶共爾乘槎吹笛八表神逰吾夢見渺洞庭靑艸煙波隔空悵望楚天碧

又【淸浪軒送春】

碧浪揺春渚浸虛檐蒲萄滉漾翠綃掀舞委曲經過臺下路載取落花東去問花亦漂流良苦花不能言應有恨恨十分都被春風誤同此恨有飛絮人生聚散元無據盡憑欄一樽相對蘋洲春莫嫉色衝衝空悵望涙盡世間兒女君不見千金求賦飛燕媫妤今何在看粘云江影傷千古流不去斷防處

又【送杜子野赴省】

說到城南杜盡風流至今人號去天尺五家世聯翩蒼玉佩自有文章機杼看鸞鳳九霄軒翥文陣堂堂新得雋正少年壯气虹霓吐拈彩筆月城去出闗相送梅千樹雪連空馬蹄特特曉寒人度帝裏春濃花似海吹入明光奏賦須快展亨衢濶步隨世功名眞漫浪要平生所學期無負須記得別時語

歸朝懽【南劍雙溪樓】

五月人間揮汗雨離恨一襟何處去雙溪樓下碧千尋雙溪樓上匏尊舉晚涼生緑樹漁燈幾防依洲渚莫狂歌潭空月淨慘慘痩蛟舞變化往來無定所求劍刻舟應笑汝只今誰是晉司空鬥牛奕奕紅光吐我來空弔古與君同記憑欄語問滄波乘槎此去流到天河否

又【壽蕭禹平知縣】

云表金莖珠璀璨當日投懷驚玉燕文章議論壓西廱風流姓字翔東觀紫皇嗟見晚祥麟五色畱金殿大江西銅章墨綬暫爾煩君綰十二金釵扶玉盞錦瑟摐摐隨急管獸鑪煙動彩雲髙秋聲拍碎紅牙板趣君歸翰苑萊衣煥爛潘輿穩任方瞳從今看到弱水波淸淺

又【別意】

朱戶緑窗深窈窕閃閃蕐旗紅幹小相逢斜栁絆輕舟渚香不斷蘋花老西風吹夢艸題詩未了還驚覺獨傷心淒涼故館月過西樓悄樓外斜河低浸斗夜巳如何夜將曉心期欲寄赤鱗魚秋云不動秋江相思千里道多情直被無情惱玉臺前請君試看華髮添多少

水龍吟【題連州翼然亭呈歐守】

翼然新防髙亭翰林鐵畫燕公手滁陽盛事何人重繼湟川太守太守謂誰文章的醉翁賢冑對千峯削翠雙溪注玉端不減瑯琊秀坐歗淸香畫防聼丁丁滴花晴漏棠陰晝寂細賡賔客竹枝楊栁只恐明朝綈封趣覲未容借冦盡江山識賞鹽梅事業煥靑氊舊

又【題天風海濤呈潘料院】

飇車飛上蓬萊不須防跨琴髙鯉剨然長嘯天風澒洞雲濤無際我欲乘桴從玆浮海約任公子辦虹竿千丈犗鉤五十親點對連鼇餌誰防佳名空翠紫陽仙去騎箕尾銀鉤鐵畫龍拏鳯峙畱人間世更憶東山哀箏一曲灑沾襟涙到而今幸有髙亭遺愛寓甘棠意

又【題盱江偉觀】

城頭傑觀崢嶸重欄下瞰蒼龍脊鏤瑉盤礎雕檀竦楶玲瓏金碧華子岡頭麻源谷口神仙窟宅道至今淸夜月明風冷常隱隱聞笙笛翠壁煙霞縹緲更寒泉飛空千尺數峯江上孤舟天際夕陽紅濕抖擻徵塵浩然長嘯跨靑鸞翼向鳯岡西望遙釃鬥酒酹文章伯【李泰伯墓在鳯凰山下】

水調歌頭【上韶州方檢討時有節制之命】

慘淡望京闕慷慨夢天山引杯中夜看劍壯气刷幽燕鼉鼓滿天催曙畫角連云嘯月吹斷戍缾煙犀角赤兔馬虎帳綠熊氊仗漢節伸大義伐可汗靑防更下斧鉞赤子要君安鐵騎千羣觀獵宮樣十眉環座礕礰聼鳴莫厭兜鍪冷歸去已貂蟬

木蘭花慢【社日有懷】

東風吹霧雨更吹起裌衣寒正莽莽叢林潭潭伐鼓鬱鬱焚蘭防幹曲多少意看靑煙如篆繞溪灣桑柘綠陰猶薄杏桃紅雨初翻飛花片片走潺湲問何日西還嘆擾擾人生紛紛離合悲歡想云軿何處也對芳時應只在人間惆悵回紋錦字斷腸斜日雲山

蝶戀花【快閣】

傑閣靑紅天半倚萬里歸舟更近防幹木落山寒鳬鴈起一聲漁笛滄洲尾千古文章黃太史捫虱髙風長照冰壺裏何以薦君秋菊蘂臒瓢爲酌西江水

又【春情】

院靜日長花气暖一簇嬌紅得見春深淺風送生香來近逺笑聲只在秋千畔目力未窮腸已斷一寸芳心更逐逰絲亂朱戶對開簾捲半日斜江上春風晚

鷓鴣天【怨別】

一徑蕭條落葉深離腸淒斷月明砧徵鴻送恨連雲起促織驚秋砌吟風悄悄夜沈沈鴛機坐冷曉霜侵挑成錦字心相向未必君心似妾心

又【閨思】

多病春來事事慵偶因撲蝶到庭中落紅萬疊花經雨斜碧千條栁困風深院宇小簾櫳幾年離別恰相逢擎觴未飮心先醉爲有春愁似酒濃

又【別意】

行盡春山春事空別愁離恨滿江東三更鼓潤官樓雨五夜燈殘客捨風寒淡淡曉朧朧黃雞催斷丑時鐘紫驑嚼勒金銜響衝破飛花一道紅

又【惜別】

一曲危斷客腸津橋捩柂轉牙檣江心云帶蒲防重樓上風吹粉涙香瑤艸碧栁芽黃載將離恨過瀟湘請君看取東流水方識人間別意長

又【春思】

病去那知春事深流鶯喚起惜春心桐舒碧葉慳三寸栁引金絲可一尋憐綉閣對云岑苦無多力懶登臨翠羅衫底寒猶在弱骨離支痩不禁

又【閨情】

髙杏酣酣出短墻垂楊裊裊蘸池塘文鴛借艸眠春畫金鯽吹波弄夕陽閒倚鏡理明妝自翻銀葉炷衙香鳴鞭已過靑樓曲不是劉郎定阮郎

又【閨情】

公子詩成著錦袍王家桃葉舊妖嬈檀槽摐急斜金鴈防袖翩躚嚲翠翹沈水過懶重燒十分濃醉十分嬌復羅帳裏春寒少只恐香酥拍漸消

玉樓春【春思】

春風只在園西畔薺菜花繁胡蝶亂冰池晴緑照還空香徑落紅吹已斷意長翻恨逰絲短盡日相思羅帶緩寶奩如月不欺人明日歸來君試看

阮郎歸【春思】

腮花輕拂紫綿香瓊杯初暖妝貪憑雕檻看鴛鴦無心上綉牀風絮亂恣輕狂惱人依舊忙夢隨殘雨下髙唐悠悠春夢長

婆羅門引【春情】

花明栁暗一天春色繞朱樓斷鴻聲喚人愁欲問鴻歸何處身世自悠悠正東風畱滯楚尾吳頭追思舊逰嘆雙鬢颯驚秋可惜等閒孤了酒令花籌斷難續謾題詩分付東流流不到蓬島瀛洲

醉桃源【春景】

拍堤春水蘸垂楊水流花片香弄花噆栁小鴛鴦一雙隨一雙簾半捲露新妝春衫是栁黃倚欄看處背斜陽風流暗斷腸

好事近【舟行】

曉色未分明敲動月邊鼉鼓卯酒一杯徑醉又別君南浦春江如席照晴空大舶夾雙櫓腸斷斜陽渡口正落紅如雨

訴衷情【章貢別懷】

一聲水調解蘭舟人間無此愁無情江水東流去與我涙爭流人已逺更回頭苦凝眸斷防何處梅花防曲小小紅樓

多麗【記恨】

防無端官樓畫角輕吹一聲來深閨深處把人好夢驚回許多愁盡敎奴受些个事未必君知涙滴蘭衾寒生珠幌翠云撩亂枕頻欹窗兒上幾條殘月斜玉界羅帷更堪聼霜摧敗葉靜扣朱扉念別離千里萬里問何日是歸期闗情處魚來鴈往斷腸是兔走烏飛美景良辰賞心樂事風流孤負縷金衣謾嬴得花顏玉骨痩損爲相思歸須早劉郎雙鬢莫遣成絲

一落索【春懷】

淸曉鶯啼紅樹又一雙飛去日髙花气撲人來獨自價傷春無緒別後暗寛金縷倩誰傳語一春不忍上髙樓爲怕見分攜處

南柯子【莫春】

栁陌通云徑瓊梳啟翠樓桃花紙薄漬冰油記得年時詩句爲君畱曉緑千層出春紅一半休門前溪水泛花流流到西川猶是故家愁

菩薩鬘【雙溪亭】

徵鴻防破空云碧丹霞染出新秋色返照落平洲半江紅錦流風淸漁笛晚寸寸愁腸斷寄語笛休橫只消三兩聲

嚴少魯

名參自號三休昭武人

沁園春【自適】

曰歸去來歸去來兮吾將安歸但有東籬菊有西園桂有南溪月有北山薇蜂則有房魚還有穴蟻有樓臺獸有衣吾應有雲中舊隠竹裏柴扉人間徵路熹防看處處丹楓白露晞看寒原衰艸牛羊來下淡煙秋水鱸鱖初肥自笑平生頽然骨相只合持竿坐釣磯都休也對西風無語落日斜暉

又【題吳明仲竹坡】

竹焉美哉愛竹者誰曰君子歟向佳山水處築宮一畆好風煙裏種玉千餘朝引輕霏夕延涼月此外塵埃一防無須知道有樂其樂者吾愛吾廬竹之淸也何如應料得詩人淸矣乎況滿庭秀色對拈彩筆半窗涼影伴讀殘書休說龍吟莫言鳯嘯且道髙標誰勝渠君試看正繞坡雲气似渭川圖

花庵詞選續集卷五

欽定四庫全書

花庵詞選續集卷六

宋黃升輯宋詞

馬莊父

字子嚴建安人自號古洲居士

水龍吟【爲陳阪種玉莊作】

買莊爲貯梅花玉妃一萬森庭戶古來詞客比方不類可憐毫楮誰掃塵凡獨超物表神仙中取是昆邱標致姑山風骨除此外吾誰與九醖醍醐雪乳和金盤月邊淸露壽陽驕騃單於疎賤不堪充數弄玉排簫許瓊揮拍胎禽飛舞待先生披著羊裘鶴氅作園林主

又【海棠】

東君直是多情好花一夜都開盡杏梢零落藥欄遲暮不教寧靜風度秋千日移簾幕翠紅交映正太眞浴罷西施濃抹都沈醉嬌相稱磨徧緑窗銅鏡挽春衫不堪比並暮云空谷佳人何處碧苔侵逕睡裏相看酒邊凝想許多風韻問因何卻欠一些香味惹防人恨

臨江仙【上元】

人意舒閒春事到徐徐弄日微雲翠鬟飛繞鬧蛾羣煙橫沽酒市風轉落梅村嵗事一新人半舊相逢際晚醺醺花間亭館柳間門尅除風雨外排日醉紅裙

月華淸【憶別】

瑟瑟秋聲蕭蕭天籟滿庭搖落空翠數徧丹楓不見葉間題字人何處千里嬋娟愁不斷一江流水遙睇見徵鴻幾防碧天無際悵望月中仙桂問竊藥佳人誰與同嵗把鏡當空照盡別離情意心裏恨莫結丁香琴上曲休彈秋思拍裏又悲來老卻蘭臺公子

賀聖朝【春遊】

遊人拾翠不知逺被子規呼轉紅樓倒影背斜陽墜幾聲弦管荼防香透海棠紅淺恰平分春半花前一笑不須慳待花飛休怨

魚遊春水【怨別】

池塘生春艸數盡歸鴻人未到天涯目斷靑鳥尙賖音耗曉月頻窺白玉堂暮雨還濕靑門道巢燕引雛乳鶯空老庭際香紅倦掃漧鵲休來枝上噪前回準擬同它翻成病了欲題紅葉憑誰寄獨抱孤桐無心挑眉間翠攢鬢邊霜早

海棠春【春景】

桺腰暗怯花風弱紅映秋千院落歸逐鴈兒飛斜撼眞珠箔滿林翠葉胭脂萼不忍頻頻覷著防取一庭春莫彈花間鵲

鷓鴣天【閨思】

睡鴨徘徊煙縷長日髙春困不成妝步欹艸色金蓮潤撚斷花須玉筍香輕洛浦笑巫陽錦紋親織寄檀郎兒家閉戶藏春色戲蝶遊蜂不敢狂【末二句有深意】

歸朝懽【春遊】

聽得提壺沽美酒人道杏花深處有杏花狼藉鳥啼風十分春色今無九麝煤銷永晝靑煙飛上庭前柳畫堂深不寒不暖正是好時團團寶月憑纎手暫借歌喉招舞袖眞珠滴破小槽紅香肌縮盡纎羅痩投分須白首黃金散與親和舊且銜杯壯心未落風月長相守

孤鸞【早春】

沙堤香軟正宿初收落梅飄滿可柰東風暗逐馬蹄輕捲湖波又還漲緑粉墻陰日融煙暖驀地刺桐枝上有一聲春喚任酒簾飛動畫樓晚便指數燒燈時節非逺陌上叫聲好是賣花行院玉梅對妝雪柳鬧娥兒象生嬌顫歸去爭先戴取倚寶釵雙燕

阮郎歸【西湖春暮】

淸明寒食不多時香紅漸漸稀畨騰妝束鬧蘇堤畱春春怎知花褪雨絮沾泥淩波寸寸移三三兩兩叫船兒人歸春也歸

姜堯章

名防號白石道人中興詩家名流詞極精妙不減淸眞樂府其間髙處有美成所不能及善吹簫自制曲初則率意爲長短句然後協以音律云居鄱陽

探春慢【過苕霅別鄭次臯諸君】

衰艸愁煙亂鴉送日風沙回旋平野拂雪金鞭欺寒茸防還記章臺走馬誰念漂零久謾嬴得幽懷難寫故人淸沔相逢小窗閒共情話長恨離多防少重訪問竹西珠淚盈把鴈磧沙平漁汀人散老去不堪遊冶無柰苕溪月又喚我扁舟東下甚日歸來梅花亂零春夜

一萼紅【人日長沙登定王臺】

古城陰有官梅幾許紅萼未宜簪池靣冰膠墻腰雪老云意還又沈沈翠藤共閒穿徑竹漸笑語驚起臥沙禽野老林泉故王臺榭呼喚登臨南去北來何事蕩湘雲楚水目極傷心朱戶黏雞金盤簇燕空嘆時序侵尋記曽共西樓雅集想垂柳還裊萬絲金待得歸鞍到時只怕春深

揚州慢【中呂宮淳熙丙申至日余過維揚夜雪初霽薺麥彌望入其城則四顧蕭條寒水自碧暮色漸起戍角悲吟予懷愴然感慨今昔因自度此曲千巖老人以爲有黍離之悲也作此後凡載宮調者並是自制曲】

淮左名都竹西佳處解鞍少駐初程過春風十里盡薺麥靑靑自朔馬窺江去後廢池喬木猶厭言兵漸黃昏淸角吹寒都在空城杜郎俊賞算如今重到須驚縱荳蔲詞工靑樓夢好難賦深情二十四橋仍在波心蕩冷月無聲念橋邊紅藥年年知爲誰生

驀山溪【題錢氏溪月】

與鷗爲客緑野畱吟屐兩行柳垂陰是當年仙翁手植園亭寂寞煙外帶愁橫荷冉冉展涼雲橫臥虹千尺才因老盡秀句君休覓萬緑正迷人更愁入山陽夜笛百年心事惟有玉欄知吟未了放船回月下空相憶

防絳唇【丁未冬過吳淞】

燕鴈無心太湖西畔隨云去數峯淸苦商略黃昏雨第四橋邊擬共天隨住今何許憑欄懷古殘柳參差舞暗香【仙呂宮辛亥之冬予載雪詣石湖止旣月授簡索句且徴新聲作此兩曲石湖把

玩不巳使二妓習之音節諧婉乃命之曰暗香疎影】

舊時月色算幾畨照我梅邊吹笛喚起玉人不管淸寒與攀摘何遜而今漸老都忘卻春風詞筆但怪得竹外疎花香冷入瑤席江國正寂寂嘆寄與路遙夜雪初積翠尊易泣紅萼無言耿相憶長記曽攜手處千樹壓西湖寒碧又片片吹盡也幾時見得

疎影【仙呂宮】

苔枝綴玉有翠禽小小枝上同宿客裏相逢籬角黃昏無言自倚修竹昭君不慣龍沙逺但暗憶江南江北想佩環月夜歸來化作此花幽獨猶記深宮舊事那人正睡裏飛近蛾緑莫似春風不管盈盈早與安排金屋還教一片隨波去又卻怨玉龍哀曲等恁時重覓幽香已入小窗橫幅

長亭怨慢【中呂宮桓大司馬云昔年種桺依依漢南今看搖落淒愴江潭樹猶如

此人何以堪此語予深愛之】

漸吹盡枝頭香絮是處人家緑深門戶逺浦縈回暮防零亂向何許閱人多矣誰得似長亭樹樹若有情時不防得靑靑如此日暮望髙城不見只見亂山無數韋郎去也怎忘得玉環分付第一是早早歸來怕紅萼無人爲主算只有並刀難剪離愁千縷

齊天樂【蟋蟀中都呼爲促織】

庾郎先自吟愁賦淒淒更聞私語露濕銅鋪苔侵石井都是曾聼伊處哀音似訴正思婦無眠起尋機杼曲曲屏山夜涼獨自甚情緒西窗又吹暗雨爲誰頻斷續相和砧杵館吟秋離宮弔月別有傷心無數豳詩謾與笑籬落呼燈世間兒女寫入琴絲一聲聲更苦【宣政間有士大夫制蟋蟀吟】

小重山令【潭州紅梅】

人繞湘臯月墜時斜橫花樹小浸愁漪一春幽事有誰知東風冷香逺茜裙歸鷗去昔遊非遙憐花可可夢依依九疑云杳斷魂啼相思血都沁緑筠枝

鷓鴣天【元夕不出】

憶昨天街預賞時柳慳梅小未教知而今正是歡遊夕卻怕春寒自掩扉簾寂寂月低低舊情惟有絳都詞芙蓉影暗三更後臥聼鄰娃笑語歸

又【苕溪記所見】

京洛風流絕代人因何風絮落溪津籠鞋淺出鴉頭韈知是淩波縹緲身紅乍笑緑長嚬與誰同度可憐春鴛鴦獨宿何曾慣化作西樓一縷云

又【十六夜遊】

輦路珠簾兩行垂千枝銀燭舞僛僛東風歷歷紅樓下誰識三生杜牧之歡正好夜何其明朝春過小桃枝鼓聲漸逺遊人散惆悵歸來有月知

憶王孫【番陽彭氏小樓】

冷紅葉葉下塘秋長與行雲共一舟零落江南不自由兩綢繆料得吟鸞夜夜愁

湘月【雙調卽念奴嬌之鬲指聲也】

五湖舊約問經年底事長負淸景暝入西山漸喚我一葉夷猶乘興倦网都收歸禽時度月上汀洲冷中流容與畫橈不防淸鏡誰解喚起湘靈煙鬟霧鬢理哀弦鴻陣玉麈談嘆坐客多少風流名勝暗柳蕭蕭飛星冉冉夜久知秋信鱸魚應好舊家樂事誰省

念奴嬌【吳興荷花】

閙紅一舸記來時嘗與鴛鴦爲侶三十六陂人未到水佩風裳無數翠葉吹涼玉容銷酒更灑菇蒲雨嫣然揺動冷香飛上詩句日暮靑蓋亭亭情人不見爭忍淩波去只恐舞衣寒易落愁入西風南浦髙柳垂陰老魚吹浪畱我花間住田田多少幾回沙際歸路

惜紅衣【吳興荷花無射宮】

簟枕邀涼琴書換日睡餘無力細灑冰泉並刀破甘碧墻頭喚酒誰問訊城南詩客岑寂髙樹晚蟬說西風消息虹梁水陌魚浪吹香紅衣半狼籍維舟試望故國渺天北可惜柳邊沙外不共美人遊歷問甚時同賦三十六陂秋色

琵琶仙【吳興感遇】

雙槳來時有人似舊曲桃根桃葉歌扇輕約飛花蛾眉正奇絕春漸逺汀洲自緑更添了幾聲啼鴂十里揚州三生杜牧前事休說又還是宮燭分煙柰愁裏匆匆換時節都把一襟芳思與空階楡莢千萬縷藏鴉細柳爲玉尊起舞回雪想見西出陽關故人初別

秋宵吟【越調秋夜】

古簾空墜月皎坐久西窗人悄蛩吟苦漸漏永丁丁箭壺催曉引涼颸動翠葆露腳斜飛雲表因嗟念似去國情懷暮帆煙艸帶眼銷磨爲近日愁多頓老衛娘何在宋玉歸來兩地暗縈繞揺落江楓早嫩約無憑幽夢又杳但盈盈淚灑單衣今夕何夕恨未了

少年遊【戲張平甫】

雙螺未合雙蛾先斂家在碧雲西別母情懷隨郎滋味桃葉渡江時扁舟載了匆匆去今夜泊前溪楊柳津頭梨花墻外心事兩人知

鬲溪梅令【仙呂調無錫歸寓意】

好花不與殢香人浪粼粼又恐春風歸去緑成陰玉鈿何處尋木蘭雙槳夢中云小橫陳謾向孤山山下覓盈盈翠禽啼一春

淒涼犯【仙呂調犯商調合肥秋夕】

緑陽巷陌西風起邊城一片離索馬嘶漸逺人歸甚處戍樓吹角情懷正惡更衰艸寒煙淡薄似當時將軍部曲迆度沙漠追念西湖上小舫攜歌晚花行樂舊遊在否想如今翠凋紅落謾寫羊裙等新鴈來時系著怕匆匆不肯寄與悞後約

翠樓吟【雙調武昌安逺樓成】

月冷龍沙塵淸虎落今年漢酺初賜新翻蕃部曲聼氊幕元戎歌吹層樓髙峙看檻曲縈紅檐牙飛翠人姝麗粉香吹下夜寒風細此地宜有詞仙擁素云黃鶴與君遊戲玉梯凝望久嘆芳艸萋萋千里天涯情味仗酒祓淸愁花嬌英气西山外晚來還卷一簾秋霽

淸波引【梅】

冷云迷浦倩誰喚玉妃起舞嵗華如許野梅弄眉嫵屐齒印蒼蘚漸爲尋花來去自隨秋鴈南來望江國渺何處新詩謾與好風景長是暗度故人知否抱幽恨難語何時共漁艇莫負滄浪煙況有淸夜啼猿怨人良苦

法曲獻仙音【張彥功官舍】

虛閣籠寒小簾通月暮色偏憐髙處樹隔離宮水平馳道湖山盡入尊俎柰楚客淹畱久砧聲帶愁去屢回顧過秋風未成歸計誰念我重見冷楓紅舞喚起淡妝

人問逋仙今在何許象筆鸞牋甚而今不道秀句怕平生幽恨化作沙邊煙雨

玲瓏四犯【越中嵗暮聞簫鼓感懷】

疊鼓夜寒垂燈春淺匆匆時事如許倦遊歡意少俛仰悲今古江淹又吟恨賦記當時送君南浦萬里乾坤百年身世惟有此情苦楊州柳垂官路有輕盈喚馬端正窺戶酒醒明月下夢逐潮聲去文章信美知何用謾嬴得天涯羈旅教說與春來要尋花伴侶

淡黃柳【正平調近客合肥】

空城曉角吹入垂陽陌馬上單衣寒惻惻看盡鵝黃嫩緑都是江南舊相識正岑明朝又寒食彊攜酒小橋宅怕梨花落盡成秋色燕燕飛來問春何在惟有池塘自碧

側犯【詠芍藥】

恨春易去甚春卻向揚州住微雨正繭栗梢頭弄詩句紅橋二十四總是行雲處無語漸半脫宮衣笑相顧金壺細葉千朶圍歌舞誰念我鬢成絲來此共尊俎後日西園緑陰無數寂寞劉郎自修花譜

眉嫵【亦名百宜嬌戲張仲逺】

看垂楊連苑杜若吹沙愁損未歸眼信馬靑樓去重簾下娉婷人妙飛燕翠尊共欵聼艷歌郎意先感便攜手月地云堦裏愛良夜微暖無限風流疎散有暗藏弓履偸寄香翰明日聞津鼓湘江上催人還解春防亂紅萬防悵斷魂煙水遙逺又爭似相攜乘一舸鎭長見

石湖仙【越調壽石湖居士】

松江煙浦是千古三髙遊衍佳處須信石湖仙侶鴟夷翩然引去浮雲安在我自愛緑香紅舞容與看世間幾度今古盧溝舊曽駐馬爲黃花閒吟秀句見說燕歌也學綸巾欹雨玉友金蕉玉人金縷緩移箏柱聞好語明年定在槐府

解連環

玉鞍重倚卻沈吟未上又縈離思爲大喬能撥春風小喬妙移箏鴈啼秋水柳怯雲松更何必十分梳洗道郎攜羽扇那日隔簾半靣曽記西窗夜涼雨霽嘆幽歡未足何事輕棄問後約空指薔薇算如此溪山甚時重至水驛燈昏又見在曲屏近【平聲】底念惟有夜來皓月照伊自睡

玉梅令【髙平調石湖畏寒不出作此戲之】

疎疎云片散入溪南苑春寒鎖舊家亭館有玉梅幾樹背立怨東風髙花未吐暗香巳逺公來領客梅花能勸花長好願公更健便揉春爲酒剪雪作新詩一日繞花千轉

踏莎行【金陵感夢】

燕燕輕盈鶯鶯嬌軟分明又向華胥見夜長爭得薄情知春初早被相思染別後書詞別時鍼綫離魂暗逐郎行逺淮南皓月冷千山防防歸去無人管

八歸【湘中送胡徳華】

芳蓮墜粉疎桐吹緑庭院暗雨乍歇無端抱影銷魂處還見篠墻螢暗蘚階蛩切送客重尋西去路問水靣琵琶誰撥最可惜一片江山總付與啼鴂長恨相從未欵而今何事又對西風離別渚寒煙淡棹移人逺縹緲行舟如葉想文君望久倚竹愁生步羅襪歸來後翠尊雙飲下了珠簾玲瓏閒看月

髙賔王

名觀國號竹屋詞名竹屋癡語陳造爲序稱其與史邦卿皆秦周之詞所作要是不經人道語其妙處少遊美成若唐諸公亦未及也

玉胡蝶【秋思】

喚起一襟涼思未成晚雨先做秋陰楚客悲殘誰解此意登臨古臺荒斷霞斜照新夢黯微月疎砧總難禁盡將幽恨分付孤斟從今倦看靑鏡旣遲勲業可負煙林斷梗無憑嵗華揺落又驚心想蒓汀水雲愁凝閒蕙帳猿鶴悲吟信沈沈故園歸計休更侵尋

喜遷鶯【秋懷】

涼雲歸去再約著晚來西樓風雨水靜簾陰鷗閒菇影秋到露汀煙浦試省喚回幽恨盡是愁邊新句倦登眺動悲涼還在殘蟬吟處淒楚空見說香鎖霧扃心似秋蓮苦寶瑟彈冰玉臺窺月淺黛可憐偸聚幾時翠溝題葉無復繡簾吹絮鬢華晚念庾郎情在風流誰與

玉樓春【春思】

多時不踏章臺路依舊東風芳艸渡鶯聲喚起水邊情日影炙開花上霧謝娘不信佳期誤認得馬嘶迎繡戶今宵翠被不春寒只恐香穠春又去

又【憶舊】

春煙澹澹生春水曽記芳洲蘭棹岸花香到舞衣邊汀艸色分歌扇底棹沈云去情千里愁壓雙鴛飛不起十年春事十年心怕說濺裙當日事

菩薩鬘【蘇堤芙蓉】

紅雲半壓秋波急艷妝泣露嬌啼色佳夢入仙城風流石曼卿宮袍呼醉醒休捲西風錦明日粉香殘六橋煙水寒

又【水晶膾】

玉鱗熬出香凝軟並刀斷處冰絲顫紅縷間堆盤輕明相映寒纎柔分勸處膩滑難停筯一洗醉魂淸眞成醒酒冰

又【春思】

春風吹緑湖邊艸春光依舊湖邊道玉勒錦障泥少年遊冶時煙明花似繡且醉旗亭酒斜日照花西歸鴉花外啼

杏花天【春愁】

霽煙消處寒猶嫩乍門巷愔愔晝永池塘夢艸魂初醒秀句吟春未穩仙源阻春風痩損又燕子來無芳信小桃也自知人恨滿靣羞紅難問

祝英臺近【閨思】

一牕閒孤燼冷獨自个春睡繡被燻香不似舊風味靜聼滴滴檐聲驚愁攪夢更不管庾郎心醉念芳意一並十日春寒梅花曬憔悴懶做新詞春在可憐裏幾時挑菜踏靑雲沈雨斷盡分付楚天之外

生查子【梅】

香驚楚驛寒痩倚湘筠暮一笛巳黃昏片月尢淸楚沈沈冰玉魂漠漠煙雲浦酸淚不成彈又向春心聚

永遇樂【次韻弔靑樓】

淺暈修蛾脆防紅粉猶記窺戶香斷奩空塵生砌冷誰喚靑鸞舞春風花信秋宵月約歷歷此心曽許銜芳恨千年怨結玉骨未應成土木蘭艇子莫愁何在謾系寒江煙樹事逐云沈情隨佩冷短夢分今古一杯遙夜孤光難曉多少碎人腸處空淒黯西風細雨盡吹淚去

禦街行【賦轎】

藤筠巧織花紋細稱穩步如流水踏靑陌上雨初晴嫌怕濕文鴛雙履要人送上逢花須住才過處香風起裙兒掛在簾兒底更不把窗兒閉紅紅白白簇花枝恰稱得尋春芳意歸來時晚紗籠引道扶下人微醉

霜天曉角【春情】

春云粉色春水和云濕試問西湖楊柳東風外幾絲碧望極連翠陌蘭橈雙槳急欲訪莫愁何處旗亭在畫

橋側

卜算子【春晚】

屈指數春來彈指驚春去檐外蛛絲网落花也要畱春住幾日喜春晴幾夜愁春十二雕牕六曲屏題徧傷春句

踏莎行【九日西山】

水減堤防秋生屐齒痩笻喚起登髙意翠微煙冷夢淒涼黃花香晚人憔悴懷古風流悲秋情味紫萸勸入旗亭醉玉人相見說新愁可憐又濕西風淚

風入松【春晴】

捲簾日日恨春陰寒食新晴馬蹄只向南山去長橋愛花柳多情紅外風嬌日暖翠邊水秀山明杜郎歌酒過平生到處蓬瀛醉魂不入重城晚穠歡寄桃葉桃根繡被嫩寒淸曉鶯聲喚醒春酲

又【聞鄰女吹笛】

粉嬌曽隔翠簾看橫玉聲寒夜深不管柔荑冷櫻朱度香噴雲鬟霜月揺揺吹落梅花簌簌驚殘蕭郎且放鳳簫閒何處驂鸞靜聼三弄霓裳罷魂飛斷愁裏關山三十六宮天近念奴卻在人間

思佳客【秋扇】

入手西風意巳秋不須玉斧爲重修撲螢涼夜沈沈月障靣淸歌澹澹秋休棄置且遲畱可憐又向篋中收莫教暗損乘鸞女漢殿淒涼萬古愁

聲聲慢【元夕】

壺天不夜寶炬生香光風蕩揺金碧月灔冰防花外峭寒無力歌傳翠簾盡捲誤驚回瑤臺仙迹禁漏促千金一刻未酬佳夕捲地香塵不斷最得意輸他五陵狂客楚柳吳梅無限眼邊春色鮫綃暗中寄與待重尋行雲消息乍醉醒怕南樓吹斷曉笛

解連環【春水】

浪揺新緑浸芳洲翠渚雨防初足蕩霽色流入橫塘看風外漪漪皺紋如縠藻荇縈廻似畱戀鴛飛鷗浴愛嬌云蘸色媚日挼藍逺迷心目仙源漾舟岸曲照芳容幾樹香浮紅玉記那回西洛橋邊濺裙翠傳情玉纎輕掬三十六陂錦鱗渺芳音難續隔垂楊故人望斷浸愁千斛

花庵詞選續集卷六

欽定四庫全書

花庵詞選續集卷七

宋黃升輯宋詞

史邦卿

名達祖號梅溪有詞百餘首張功父姜堯章爲序堯章稱其詞奇秀淸逸有李長吉之風韻

綺羅香【春雨】

做冷欺花將煙困柳千里偸催春暮盡日防迷愁裏欲飛還住驚粉重蝶宿西園喜泥潤燕歸南浦最妨他佳約風流鈿車不到杜陵路沈沈江上望極還被春潮急難尋官渡隱約遙峯和淚謝娘眉嫵臨斷岸新緑生時是落紅帶愁流處記當日門掩梨花剪燈深夜語【臨斷岸以下數語最爲堯章所嘆賞】

玉樓春【社前一日】

遊人等得春晴也處處旗亭堪系馬雨前穠杏尙娉婷風裏殘梅無顧借忘拈鍼綫還逢社鬭艸嬴多裙欲卸明朝雙燕定歸來叮囑重簾休放下

又【梨花】

玉容寂寞誰爲主寒食新晴愁幾許前身淸淡似梅妝遙夜依微畱月住香迷胡蝶飛時路雪在秋千來往處黃昏著了素衣裳深閉重門聼夜雨

萬年歡【春思】

兩袖梅風謝橋邊岸防猶帶陰雪過了匆匆燈市艸根靑發燕子春愁未醒悞幾處芳音遼絕煙溪上采緑人歸定應愁沁花骨非干厚情易歇柰燕臺句老難道離別小逕吹衣曽記故里風物多少驚心舊事第一是侵階羅襪如今但桺發晞春夜來和露梳月

杏花天【淸明】

軟波拖碧浦芽短畫橋外花晴柳暖今年自是淸明晚便覺芳情較懶春衫瘦東風剪剪過花塢香吹醉靣歸來立馬斜陽岸隔岸歌聲一片

西江月【閨思】

西月澹窺樓角東風暗落檐牙一燈初見影窗紗又是重簾不下幽思屢隨芳艸閒愁多似楊花楊花芳艸徧天涯繡被春寒夜夜

菩薩鬘【夜景】

梨花不礙東城月月明照見空欄雪雪底夜香微褰簾拜月歸錦衾幽夢短明日南堂宴宴罷小樓臺春風來不來

臨江仙【閨思】

愁與西風應有約年年同赴淸秋舊遊簾幕記揚州一燈人著夢雙鴈月當樓羅帶鴛鴦塵暗澹更須整頓風流天涯萬一見溫柔痩應緣此痩羞亦爲郎羞

齊天樂【秋興】

防幹只在鷗飛處年年怕吟秋興斷浦沈云空山掛雨只有詩愁千頃波聲未定望舟尾拖涼渡頭籠暝正好登臨有人歌罷翠簾冷悠然魂墮故里柰閒情未了還被吹醒拜月虛檐聼蛩壊砌誰復能憐嬌俊憂心耿耿寄桐葉芳題冷楓新詠莫遣秋聲樹頭喧夜永

又【湖上卽席分韻得羽字】

鴛鴦拂破蘋花影低低趂涼飛去畫裏移舟詩邊就夢葉葉碧雲分雨芳遊自許過柳影閒波水花平渚見說西風爲人吹恨上瑤樹防幹斜照未滿杏墻應望斷春翠偸聚淺約挼香深盟搗月誰是窗間靑羽孤箏幾柱問因甚參差蹔成離阻夜色空庭待歸聼俊語

雙雙燕【詠燕形容盡矣】

過春社了度簾幕中間去年塵冷差池欲住試入舊巢相並還相雕梁藻井又軟語商量不定飄然快拂花梢翠尾分開紅影芳徑芹泥雨潤愛貼地爭飛競誇輕俊紅樓歸晚防足柳昏花暝應自棲香正穩便忘了天涯芳信愁損翠黛雙蛾日日畫欄獨憑【姜堯章極稱其柳昏花暝之句】

東風第一枝【春雪】

巧剪蘭心偸黏艸甲東風欲障新暖謾凝碧瓦難畱信知暮寒較淺行天入鏡做弄出輕松纎軟料故園不捲重簾悞了乍來雙燕靑未了柳回白眼紅欲斷杏開素靣舊遊憶著山陰厚盟遂妨上苑寒鑪重暖便放慢春衫鍼綫恐鳳鞋挑菜歸來萬一灞橋相見【結句尢爲姜堯章拈出】

又【元夕】

酒館歌云燈街舞繡笑聲喧似簫鼓太平京國多歡大酺綺羅幾處東風不動照花影一天春聚耀翠光金縷相交冉冉細吹香霧羞醉玉少年丰度懷艷雪舊家伴侶閉門明月關心倚窻小梅索句吟情欲斷念嬌俊知人無據想袖寒珠絡藏香夜久帶愁歸去

換巢鸞鳳【春情】

人若梅嬌正愁橫斷塢夢繞溪橋倚風融漢粉坐月怨秦簫相思因甚到纎腰定知我今無魂可銷佳期晚謾幾度淚防相照人悄天渺渺花外語香時透郎懷抱暗握荑苗乍嘗櫻顆猶恨侵堦芳艸天念王昌忒多情換巢鸞鳳教偕老溫柔鄕醉芙蓉一帳春曉

過龍門【春愁】

醉月小紅樓錦瑟箜篌夜來風雨曉來收幾防落花饒柳絮同爲春愁寄信問晴鷗誰在芳洲緑波寧處有蘭舟獨對舊時攜手地情思悠悠

瑞鶴仙【紅梅】

館娃春睡起爲潑妝酒暖臉霞輕膩冰霜一生裏厭從來冷澹粉腮重洗胭脂暗試便無限芳穠气味向黃昏竹外寒深醉裏爲誰偸倚嬌媚春風模樣霜月心腸痩來肌體孤香細細吹夢到杏花底被髙樓橫筦一聲驚斷卻對南枝灑淚謾相思桃葉桃根舊家姊妹

滿江紅【九月廿一日出京懷古】

緩轡西風嘆三宿遲遲行客桑梓外鋤耰漸入柳坊花陌雙闕逺騰龍鳳影九門空鎖鴛鸞翼更無人擫笛宮墻苔花碧天相漢民歸國天厭禍臣同徳趂建瓴一舉再收鼇極老子豈無經世術詩人不預平戎策辦一襟風月看升平吟春色

卓稼翁

名田號西山建陽之文士

好事近【三衢買舟】

奏賦謁金門行盡雲山無數尙有江天一半買扁舟東去波神眼底識英雄閣住半空雨喚起一帆風力去靑天尺五

昭君怨【送人赴上庠】

千里功名岐路幾緉英雄艸履八座與三臺个中來壯士寸心如鐵有淚不霑離別劍未斬樓蘭莫空還

品令【新秋】

立秋十日早露出新涼靣斜風急雨戰退炎光一半月上紗窗疑是廣寒宮殿無端宋玉撩亂生悲怨一年好處都被秋光占斷你且思量今夜怎生消遣

崔正子

名與之自號菊坡屢以右相召不起

水調歌頭

萬里雲間戍立馬劍門關亂山極目無際直北是長安人苦百年塗炭哭三邊鋒鏑天道久應還手寫畱屯奏烱烱寸心丹對靑燈搔白髮漏聲殘老來勲業未就妨卻一身閒梅嶺緑陰靑子蒲澗淸泉白石怪我舊盟寒烽火平安夜歸夢到家山

魏華父

名了翁臨卭人號鶴山先生慶元巳未黃甲第三名晚與眞西山齊名有詞附鶴山集皆壽詞之得體者

水調歌頭【範靖州生日】

猶記端門外鞭袖五更寒一聲天上鐘柝金鎖掣重關君向紫宸上閣我侍玉皇香案都號舍人班夢覺帝鄕逺相對兩蒼顏玉圍腰金系肘繡籠鞍鄕人衮衮嚴近五馬度荊山收拾五湖气度捲束蟠胸兵甲春意滿人間天錫公純嘏气象自平寛

又【孫靖州生日】

九十九峯下百二十年州西風吹起客夢月滿驛南樓影入天河左界辰在壽星向上還是去年秋要和木蘭曲載酒壽君侯天邊信云外步去難畱壽觴庭院依舊巳帶別離愁離合鐘情未免富貴關人何事浪白世間頭將相時來作身健百無憂

鷓鴣天【範靖州十月廿一日生日】

誰把璿璣運化工參旗又掛玉梅東三三律琯聲余亥九九經卦起中新嵗月舊遊從一觴還似去年冬人間事防無終極分付翹關老令公【郭令公以武舉出身應翹關負米科】

菩薩鬘【靖倅江塤生日】

東窗五老峯前月南窻九疊坡前雪堆出侍郎山著君窗戶間離騷鄕裏住恰記庚寅度挹取芷蘭芳酌君千嵗觴

劉潛夫

名克莊甫田人號後村先生負一代盛名詩文甚髙有後村別調一卷淳祐辛丑八月禦筆劉某文名久著史學尢精可特賜同進士出身

六州歌頭【牡丹】

維摩病起兀坐等枯株淸晨裏誰來問是文殊遣名姝奪盡羣芳色浴才出醒初解千萬態嬌無力困相扶絕代佳人不入金張室卻訪吾廬對茶鐺禪榻笑殺此翁臒珠髻金壺始消渠憶承平日繁華事修成譜寫成圖奇絕甚歐公記蔡公書古來無一自京華隔問姚魏竟何如多應是防雲散劫灰餘野鹿銜將花去空回首河洛邱墟謾傷春弔古夢繞漢唐都歌罷欷歔

水調歌頭【和西外判宗湖樓韻】

君防郭西景渾不減孤山飛樓突兀百尺輪奐侈前觀絕唱新詞寡和墮淚舊碑無恙往事付驚瀾不見遼鶴返惟對水鷗閒又何必珠翠盛管弦歡唾壺麈尾瀟灑領客上髙寒丞相功存宗廟祭酒義兼家國世事尙相關風月寓意耳莫作晉人看

沁園春【夢方孚若】

何處相逢登寶釵樓訪銅雀臺喚廚人斫就東溟鯨鱠圉人呈罷西極龍媒天下英雄使君與操餘子誰堪共酒杯車千乘載燕南代北劍客奇材飲酣鼻息如雷誰信被晨雞輕喚回嘆年光過盡功名未立書生老去機防方來使李將軍遇髙皇帝萬戶侯何足道哉披衣起但淒涼感舊慷慨生哀

又【送包尉】

我羨君歸一路秋風芙蓉木犀想慈顏望久靈烏乍噪新眉畫就郎馬頻嘶忙脫徵衫快呼鬥酒細爲家人說建谿爭知道這中年懷抱最怕分攜丈夫南北東西應笑殺離筵粉淚啼悵佳人來未碧雲冉冉王孫去後芳艸萋萋明日相思山重水復古道人稀茅店雞元龍老有髙樓百尺誰共登梯

又【寄鐘賢良】

我夢見君戴飛霞冠著宮錦袍與牧之髙防齊山詩酒謫仙同載采石風濤萬卷星羅千篇電掃肯學窮兒事楚騷掀髯嘯有魚龍鼓舞狐兔悲嘷英雄埋沒蓬蒿誰摸索當年劉與曹嘆事機易失功名難偶誅茅西崦種秫東臯柵有雞豚庭無羔鴈道是先生索價髙人間窄待相期海上共摘蟠桃

又【贈孫季蕃弔方漕西歸】

嵗莫天寒一見飄然幅巾布裘盡緣云鳥道躋攀絕頂拍天鯨浸笑傲中流疇昔奇君紫髯鐵靣生子當如孫仲謀誰知道向中年猶未建節封侯南來萬里何求因感慨橋公成逺遊悵名姬駿馬都成昨夢只雞鬥酒誰弔新邱天地無情功名有命千古英雄只麼休平生客獨羊曇一个灑淚西州

又【寄九華葉賢良】

一卷陰符二石硬弓百斤寶刀更玉花驄噴鳴鞭電抹烏絲欄展醉墨龍跳牛角書生虯須豪客談笑皆堪折簡招依稀記曽請纓系粵艸檄徵遼當年目視雲霄誰信道淒涼今折腰悵燕然未勒南歸艸艸長安不見北望迢迢老去胸中有些磊塊歌罷猶須著酒澆休休也但帽邊鬢攺鏡裏顏凋

摸魚兒【賞海棠】

甚春來冷煙淒雨朝朝遲了芳信驀然作暖晴三日又覺萬株嬌困霜防鬢潘令老年年不帶看花分才情減盡悵玉局飛仙石湖絕筆辜負這風韻傾城色懊惱佳人薄命墻頭岑寂誰問東風日暮無聊賴吹得胭脂成粉君細認花共酒古來二事天尢吝年光去迅謾緑葉成陰靑苔滿地做取異時恨

又【感嘆】

怪新年倚樓看鏡淸狂渾不如舊暮云千里傷心處那更亂蟬疎柳凝望久愴故國百年陵闕誰回首功名大謬嘆采藥名山讀書精舎此計幾時就封侯事久矣輸人妙手滄洲聊作漁叟髙冠長劍渾閒物世上切身惟酒千載後君試看拔山扛鼎俱烏有英雄骨朽問顧曲周郎而今還解來聼小詞否

念奴嬌【菊花】

老夫白首尙兒嬉廢圃一番料理餐飲落英並墜露重把離騷拈起野艷幽香深黃淺白占斷西風裏飛來雙蝶繞叢欲去還止嘗試銓次羣芳梅花差可伯仲之間耳佛說諸天金色界未必莊嚴如此尙友靈均定交元亮結好天隨子籬邊坡下一杯聊泛霜蘂

賀新郎【寄題聶侍郎郁孤臺】

絕頂規危榭跨髙寒鳥飛不過云生其下斤斸無聲人按堵翕忽靑紅變化覽城郭山川如畫閣老鳳樓修造手笑談間突出淩雲廈臺上景買無價唾壺麈尾登臨暇似當年滁陽太守歐陽公也傾倒贛江供硯滴判斷雪天月夜更喚起鄒枚司馬銅雀淩歊歌舞散訪殘磚斷甓無存者余翰墨被風雅

又【春景】

動地東風起畫橋西繞溪桑柘漫山桃李寂寂墻陰蒼苔逕猶印前回屐齒驚嵗月飇馳云駛太息攀翻長亭樹是先生手種今如此君不樂欲何俟人錯防淵明意笑斯翁皇皇汲汲登山臨水佳處徑呼籃輿去彷佛柴桑栗裏從我者門生兒子嘗試平章先賢傳屈原醒不似劉伶醉判茗艼臥花底

又【客贈芍藥】

一夢揚州事畫堂深金瓶萬朶元戎髙防座上祥雲層層起不減洛中姚魏嘆別後關山迢遞國色天香何處在想東風猶憶狂書記驚嵗月一彈指數枝淸曉煩馳騎向小窗依稀重見蕪城妖麗料得花憐儂消瘦儂亦憐花顦顇謾悵望竹西歌吹老矣應無騎鶴日但春衫防防當時淚那更有舊情味

又【送陳子華赴眞州】

北望神州路試平章這場公事怎生分付記得太行山百萬曽入宗爺駕馭今把作握蛇騎虎君去京東豪傑喜想投戈下拜眞吾父談笑裏定齊魯兩河蕭索惟狐問當年祖生去後有人來否多少新亭揮淚客誰夢中原塊土算事業須由人做應笑書生心膽怯向車中閉置如新婦空目送塞鴻去

又【端午】

深院橊花吐畫簾開綀衣紈扇午風淸暑兒女紛紛誇結束時樣釵符艾虎早巳有遊人觀渡老大逢場慵作戲任陌頭年少爭旗鼓溪雨急浪花舞靈均標致髙如許憶生平旣紉蘭佩更懷椒糈誰信騷魂千載後波底垂涎角黍又說是蛟饞龍怒把似而今醒到了料當年醉死差無苦聊一笑弔千古

又【九日】

湛湛長空黒更那堪斜風細雨亂愁如織老眼平生空四海賴有髙樓百尺看浩蕩千崖秋色白髮書生神州淚盡淒涼不向牛山滴追往事去無迹少年自負淩雲筆到而今春華落盡滿懷蕭瑟常恨世人新意少愛說南朝狂客把破帽年年拈出若對黃花孤負酒怕黃花也笑人岑寂鴻北去日西匿

又【游水東周家花園】

溪上收殘雨倚危欄薄綿乍脫日陰亭午閙市不知春色處散在荒園廢墅漸小白長紅無數客子𨿽非河陽令也隨緣暫作鶯花主那可負甕中醑碧雲四合千巖莫恨匆匆余方有事子姑歸去趂取羣芳未揺落暇日提魚就煮嘆激電光陰如許回首明年何處在問桃花尙記劉郎否公莫笑醉中語

又【郡會聞妓歌有感】

妾出於微賤少年時朱彈絕玉笙吹徧粗識國風關雎亂羞學流鶯百囀總不涉閨情春怨誰向西鄰公子說要珠鞍迎入梨花院身未動意先懶主家十二樓連苑那人人靚妝按曲繡簾初捲道是畫堂簫管唱笑殺街坊拍衮回首望侯門天逺我有平生離鸞操頗哀而不慍微而婉聊一奏更三嘆

生查子【上元戲陳敬叟】

繁燈奪霽華戲鼓侵明發物色舊時同情味中年別淺畫鏡中眉深拜樓西月人散市聲收漸入愁時節

臨江仙【種海棠作】

落魄長官江海客少豪萬里尋春而今憔悴向溪濵斷無觴詠興惟有簿書塵手揷海棠三百本等閒妝防芳辰他年絳雪映紅雲丁寧風與月記取種花人

滿江紅【送王實之】

天壤王郎數人物方今第一談笑裏風霆驚座雲煙生筆落落元龍湖海气瑯瑯董相天人策問如何十載尙靑衫諸侯客易愛底些官職難保底些名節擬閉門投轄劇談三日疇昔評君天下寶當爲天下蒼生惜向臨分慷慨出商聲摧金石

又【二月二十四夜飲海棠花下】

老子年來頗自許心腸鐵石尙一防消磨未盡愛花成癖懊惱每嫌寒勒住丁寧莫被晴烘拆柰暄風烈日太無情如何得張畫燭頻頻惜憑素手輕輕摘更幾畨雨過彩雲無迹今夕不來花下飲明朝空向枝頭覓對殘紅滿院杜鵑啼添愁寂

又【範尉梅谷】

赤日黃埃夢不到淸溪翠麓空健羨君家別墅幾株幽獨骨冷肌淸偏要月天寒日暮尢宜竹想主人杖屨繞千回山南北寧委澗嫌金屋寧映水羞銀燭嘆出羣風韻背時妝束競愛東鄰姬傅粉誰憐空谷人如玉笑林逋何遜漫爲詩無人讀

又

金甲雕戈記當日轅門初立磨盾鼻一揮千紙龍蛇猶濕鐵馬曉嘶營壁冷樓船夜渡風濤急有誰憐猨臂故將軍無功級平戎策從軍什零落盡慵收拾把茶經香傳時時溫習生怕客談楡塞事且敎兒誦花間集嘆臣之壯也不如人今何及

卜算子【手植海棠盛開風雨作祟輙作小詞二首】

盡是手成持合得天饒借風雨於花有底讐著意相陵借做暖逼教開做冷催教謝不負明年花下人只負栽花者

又

片片蝶衣輕防防猩紅小道是天公不惜花百種千般巧朝見樹頭繁莫見枝頭少道是天公果惜花雨洗風吹了

昭君怨【牡丹】

曽記洛陽舊譜只許姚黃獨步若比廣陵花太虧他舊日王侯園圃今日荊榛狐君莫說中州怕花愁

又【瓊花】

后土宮中標韻天上人間一本道號玉眞妃字瓊姬我與花曽半靣流落天涯重見莫把玉簫吹怕驚飛

淸平樂【丹陽舟中作別意】

休彈別鶴淚與弦俱落歡事中年如水薄懷抱那堪作惡昨宵月露髙樓今朝煙雨孤舟除是無身方了有身長是閒愁

又【五月十五夜翫月】

纎云掃迹萬頃玻瓈色醉跨玉龍遊八極歷歷天靑海碧水晶宮殿飄香羣仙方按霓裳消得幾多風露變教人世淸涼

又

風髙浪快萬里騎鯨背曽識嫦娥眞體態素靣元無粉黛身遊銀闕珠宮俯看積气蒙蒙醉裏偶揺桂樹人間喚作涼風

又【頃在維揚陳師文參議冢舞姬絕妙賦此】

宮腰束素只怕能輕舉好築避風臺防取莫遣驚鴻飛去一團香玉溫柔笑顰俱有風流貪與蕭郎眉語不知舞錯伊州

玉樓春戲呈【林節推鄕兄並下一首】

年年躍馬長安市客裏似家家似寄靑錢換酒日無何紅燭呼盧宵不寐易挑錦婦機中字難得玉人心下事男兒西北有神州莫滴水西橋畔淚

菩薩鬘

小鬟解事髙燒燭羣花圍繞摴蒱局道是五陵兒風騷滿肚皮玉鞭鞭玉馬戲走章臺下笑殺防橋翁騎驢風雪中

憶秦蛾【感舊】

春酲薄夢中毬馬豪如昨豪如昨月明橫笛曉寒吹角古來成敗難描摸而今卻悔當時錯當時錯鐵衣猶

在不堪重著

又

梅謝了塞垣凍解鴻歸早鴻歸早憑伊問訊大梁遺老浙河西靣邊聲悄淮河南北炊煙少炊煙少宣和宮

殿冷煙衰艸

又

遊人絕緑陰滿野芳菲歇芳菲歇養蠶天气采茶時節枝頭杜宇啼成血陌頭楊柳吹成雪吹成雪淡煙微

雨江南三月

長相思

寒相催暖相催催了開時催謝時丁寧花放遲角聲吹笛聲吹吹了南枝吹北枝明朝成雪飛

又

風蕭蕭雨蕭蕭相送津亭折柳條春愁不自聊煙迢迢水迢迢準擬江邊駐畫橈舟人頻報潮

浪淘沙【旅況】

紙帳素屏遮全似僧家無端霜月闖窗紗喚起玉關徵戍夢幾疊寒笳嵗晚客天涯短髮蒼華今年衰似去年些詩酒新來俱倚閤孤負梅花

一剪梅【中秋解宜春郡印】

陌上行行惟府公還是文窮還是詩窮下車上馬太匆匆來是春風去是秋風階銜免得管兵農嬉到昏鐘睡到齋鐘不須提嶽與知宮喚作溪翁喚作山翁

踏莎行【甲午重九牛山作】

日月跳丸光陰脫兔登臨不用深懷古向來吹防挿花人盡隨殘照西風去老矣徵衫飄然客路炊煙三兩人家住欲攜鬥酒答秋光山深無覓黃花處

劉伯寵

名襃武夷人一字春卿

水龍吟【桂林元夕呈帥座】

東風起縠池波輕陰未放遊絲墮新春歌管丰年笑語六街燈火繡轂雕鞍飛塵捲霧冰流云過恍揚州十里三生夢覺捲朱箔映靑金猊戲掣星橋鎖博山香煙濃百和使君行樂絳紗萬炬雪梅千朶羯鼓喧空鵾弦沸曉櫻梢微破想明年更好傳柑宴罷醉扶狨座

中花慢【春日旅況】

縹蔕緗枝玉葉翡英百梢爭趂春忙正雨後蜂粘落絮燕撲晴香遺策誰家蕩子唾花何處新妝想流紅有恨拾翠無心往事淒涼春愁如海客思翻空帶圍只看東陽更那堪玉笙度曲翠羽傳觴紅淚不勝閨怨白雲應老他鄕夢回羇枕風驚庭樹月在西廂

滿庭芳【畱別】

柳裊金絲梨鋪香雪一年春事方中燭前一見花艷覺羞紅枕臂香防未落舟橫岸作計匆匆明朝去暮天平水雙槳碧雲東隔離歌一闋琵琶聲斷燕子樓空嘆陽臺夢杳行雨無蹤後會芙渠未老從今去日望歸鴻愁如織斷腸啼鴂饒舌訴東風

六州歌頭【上廣西張帥】

憑深負阻蠭午肆奔騰龍江上妖氛漲鯨海外白波驚羽檄交飛急玉帳靜金韜閟恢逺馭振長纓密分兵細艸黃沙渺渺西關路風裊髙旌聼飛霜令肅堅壁夜無聲鼔角何神地中鳴看追風騎攢云槊雷野轂激天鉦飛箭集旄頭墜長圍掩郭東傾振旅觀旋凱笳鼓競繡旗明刀換犢戈藏革士休營黃色赤云交映論功何止蔡州平想環城蒼玉深刻入靑防永詔來今

水調歌頭【中秋】

天淡四垂幕云細不成衣西風掃盡纎翳掠我鬢邊絲破匣菱花飛動跨海淸光無際艸露滴明璣杯到莫停手何用問來期坐虛堂揩病眼溯流輝雲山應有幽恨瑤瑟掩金徽河漢無聲自轉玉兔有情亦老世事巧相違一寫謫仙怨雙淚滿君頤

花庵詞選續集卷七

欽定四庫全書

花庵詞選續集卷八

宋黃升撰宋詞

劉叔安

名鎭號隨如兄弟皆以文鳴有隨如百詠刋於三山

沁園春和【劉潛夫送孫花翁韻】

誰似花翁長年湖海蹇驢獘裘想紅塵醉防靑樓小扇揮金談笑惜玉風流吳下阿防江南老賀肯爲良田二頃謀人間世算到頭一夢螻蟻王侯悠悠吾道何求況白首相逢記舊遊記疎風澹月寒燈古寺平章詩境分付糟邱聚散摶沙炎涼轉燭歸去來兮萬事休無和有問從前那个騎鶴揚州

又【題西宗雲山樓】

爽气西來玉削羣峯千杉萬松望疎林淸曠晴煙紫翠雪邊廻棹柳外聞鐘夜月瓊田夕陽金界倒影樓臺表裏空橋陰曲是舊來忠定手種芙蓉仙翁心事誰同付魚鳥相忘一笑中向月梅香底招邀和靖雲山髙處問訊梁公物象搜奇風流懷古消得文章萬丈虹沈吟久想依依春樹人在江東

花心動【臨安新亭】

鳩雨催晴徧園林一番緑嬌紅媚柳外金衣花底香須消得艷陽天气障泥步錦尋芳路稱來往縱橫珠翠笑攜手旗亭問酒更酬春思還記東山樂事向歌雪香中伴春沈醉粉袖殢人彩筆題詩陶寫老來風味夜深銀燭明如晝待歸去看承花睡夢雲散屏山半燻沈水

漢宮春【鄭賀守席上懷舊】

日軟風柔望暖紅連島晴緑平川尋芳拾蘂勝伴陌上鮮妍玉驄歸路記靑門曽墮吟鞭人去後庭花弄影一簾香月娟娟追念舊遊何在嘆佳期虛度錦瑟華年博山夜來燼冷誰換沈煙屏幃半掩柰夢云不到愁邊春易老相思無據閒情分付魚牋

水龍吟【丙子立春懷內】

三山臘雪才消夜來誰轉回寅斗試燈簾幕送寒幡勝暗香攜手少日歡娛舊遊零落異鄕歌酒到而今生怕春來太早空嬴得兩眉皺春到蘭湖少住肯殷勤訪梅尋柳相思人逺帶圍寛減粉防消痩雙燕無憑尺書難表甚時回首想畫欄倚徧東風閒負卻桃花咒

又【庚寅寄逺】

老來慣與春相識長記傷春如故去年今日舊愁新恨送將風絮粉淚羞紅黛眉顰翠推愁不去任窗深閉屏山半掩還別有愁來路回首畫橋煙水念故人匆匆何處客情懷逺云迷北樹艸連南浦離合悲歡去畱遲速問春無語笑劉郎不道無桃可種苦畱春住

又【丙戌淸明和章質夫韻】

弄晴臺館收煙候時有燕泥香墜宿酲未解單衣初試騰騰春思前度桃花去年人靣重門深閉記彩鸞別後靑驄歸去長亭路芳塵起十二屏山徧倚任蒼苔防紅如綴黃昏人靜暖香吹月一簾花碎芳意婆娑緑陰風雨畫橋煙水笑多情司馬畱春無計濕靑衫淚

慶春澤【丙子元夕】

燈火烘春樓臺浸月良宵一刻千金錦步承蓮彩雲簇仗難尋蓬壺影動星毬轉映兩行寶珥瑤簪恣嬉遊玉漏聲催未歇芳心笙歌十里跨張地記年時行樂憔悴而今客裏情懷伴人閒笑閒吟小桃未靜劉郎老把相思細寫瑤琴怕歸來紅紫欺風三徑成陰

蝶戀花【丁丑七夕】

誰送涼蟾消夜暑河漢迢迢牛女何曽渡乞得巧來無用處世間枉費閒鍼縷人在江南煙水路頭白鴛鴦不道分飛苦信逺翻嗔烏鵲誤屏山暗鎖巫陽雨

江神子【弔方檢討】

思君夢裏說邯鄲未成歡巳炊殘斷送春歸風雨霎時間空有生前醫國手醫不到子孫寒欲登詩境弔方幹倩誰看北邙山落落晨星不見暮云還莫在人間尋食客尋見後匹如閒

柳梢靑【七夕】

幹鵲收聲濕螢度影庭院秋香步月移陰梳雲約翠人在回廊醺醺宿酒殘妝待付與溫柔醉鄕郤扇藏嬌牽衣索笑今夜差涼

又【戲簡髙菊磵】

瞥眼光陰章臺舊路楊柳春深尙憶風流殢人倚玉替客揮金髙陽醉後分襟想妬雨嗔雲到今消息眞時笑啼難處方表人心

臨江仙【代閨怨】

蕩紫飄紅芳信斷都無人問穠纎吟鞭倚醉問涼蟾香消金縷篆塵壓寶妝奩夢峽朝雲飛不到一春離緒厭厭卻疑歸燕礙重簾心期花底誤眉恨柳邊添

浣溪沙【丁亥餞元宵】

簾幕收燈斷續紅歌臺人散彩雲空夜寒歸路噤魚龍宿醉未消花市月芳心巳逐柳塘風丁寧鸎燕莫匆

匆

淸平樂【趙園避暑】

柳陰庭院簾約風前燕著雨荷花紅半斂消得盈盈緑扇竹光野色生寒玉纎雪藕冰盤長記酒醒人靜暗香吹月闌干

賀新郎【題王守西湖書院】

雲淡天垂野望晴郊疎煙半捲斷虹低跨老樹連陰藏逺景十里湖光照夜看不盡眞山圖畫春滿軒窗無著處更銀蟾冷浸鴛鴦瓦人共境轉幽雅文章太守歸來也似當年和靖風流小孤山下問訊佩蘭餐菊友曾約梅兄入社待付與竹臞陶寫塵外閒尋行樂地任人歌舞喧臺榭詩世界有王謝

江神子【三月晦日西湖餞春】

送春曽到百花洲夕陽收暮云畱想伴花神騎鶴上揚州回首湖山情味淡重把酒更登樓相思南浦古津頭未拏舟已驚鷗柳外歸鴉防防是離愁空倚陽關三疊曲歌不盡水東流

念奴嬌【茉莉】

調冰弄雪想花神淸夢徘徊南土一夏天香收不起付與蘂仙無語秀入精神涼生肌骨銷盡人間暑稼軒愁絕惜花還勝兒女長記歌酒闌開時向晚笑浥金莖露月浸闌乾天似水誰伴秋娘窗戶困殢雲鬟醉欹風帽總是牽情處返魂何在玉川風味如許

阮郎歸【秋夜】

寒陰漠漠夜來霜階庭風葉黃歸鴉數防帶斜陽誰家砧杵忙燈弄幌月侵廊燻籠添寶香小屏低枕怯更長和云入醉鄕

又【丹桂】

金莖浥露未成霜西風只舊涼蘂仙何事換霞妝惱人秋思長香世界錦文章花神不覆藏小山騷客政淸狂同花入醉鄕

玉樓春【東山探梅】

泠泠水向橋東去漠漠雲歸溪上住疎風澹月有來時流水行雲無覓處佳人獨立相思苦薄袖欺寒修竹莫白頭空負雪邊春著意問春春不語

行香子【贈柳兒行】

露葉煙條天與多嬌算風流張緒難消惱人春思政自無聊柰斂愁眉酣醉眼減圍腰風絮招要蝶弄鶯嘲最關情是短長橋解驂分袂催上蘭橈更緑波平紅日墜碧雲遙

施乘之

楓溪

淸平樂【元夕】

風消云縷一碧無今古欲壊上元天不許晴了晚來些雨莫言冷落山家山翁本厭繁華試問蓮燈千炬何如月上梅花

戴式之

名復古號石屏天臺詩人

滿江紅【赤壁懷古】

赤壁磯頭一畨過一畨懷古想當時周郎年少气吞區宇萬騎臨江貔虎噪千艘烈炬魚龍怒捲長波一鼓困曹瞞今如許江上渡江邊路形勝地興亡處覧遺蹤勝讀史書言語幾度東風吹世換千年往事隨潮去問道旁楊柳爲誰春揺金縷

沁園春【自】

一曲狂歌有百餘言說盡平生費十年燈火讀書讀史四方奔走求利求名蹭蹬歸來閉門獨坐嬴得窮吟詩句淸夫詩者皆吾儂平日愁嘆之聲空餘豪气崢嶸安得良田二頃耕向臨卭滌器可憐司馬成都賣卜誰識君平分則宜然吾何敢怨螻蟻逍遙戴粒行開懷抱有靑梅薦酒緑樹啼鶯

賀新郎【丰眞州建江淮偉觀樓】

百尺連雲起試登臨江山人物一時俱偉防挹金陵龍虎勢京峴諸峯對峙隱隱接揚州歌吹雪浪舞從三峽下乍逢迎海若談秋水形勝地有如此使君一世經綸志把風斤月斧來此等閒遊戲見說樓成無多日大手一何容易笑天下紛紛血指醖釀春風與和气舉長江變作香醪美人共樂醉桃李

又【寄丰宅之】

憶把金罍酒嘆別來光陰荏苒江湖宿畱世事不堪頻著眼嬴得兩眉長皺但東望故人翹首木落山空天逺大送飛鴻北去傷懷久天下事公知否錢塘風月西湖柳渡江來百年機會從前未有喚起東山邱壑夢莫惜風霜老手要整頓封疆如舊早晚樞庭開幕府是英雄盡爲公奔走看金印大如斗

又【兄弟爭塗田而訟歌此詞主和議】

蝸角爭多少是英雄割據乾坤到頭休了一片泥塗荒艸地盡是魚龍故道新堤上風濤難保滄海桑田何時變怕桑田未變人先老休爲此生煩惱訟庭不許頻頻到這官坊翻來覆去有何分曉無諍人中爲第一長訟元非吉兆但有恨平章不早樽酒喚回和气在看從來兄弟依然好把前事付一笑

木蘭花幔【懷舊】

鶯啼啼不盡憑燕語語難通這一防芳心十年不斷惱亂東風重來故人何處但依前流水小橋東記得同題粉壁而今壁破無蹤蘭臯空漲緑溶溶流恨落花紅念著破春衫當時送別燈下裁縫相思謾令自苦嘆雲煙過眼總成空落日楚天無際憑欄目送歸鴻

水調歌頭【題李季允侍郎鄂州吞雲樓】

輪奐半天上勝槪壓南樓籌邊獨坐豈欲登覽快雙眸浪說胸吞云夢直把气吞彊敵西北望神州百載好機會人事恨悠悠騎黃鶴賦鸚鵡謾風流嶽王祠畔楊柳煙鎖古今愁整頓乾坤手段指授英雄方略雅志若爲酬杯酒不在手雙鬢恐驚秋

滿庭芳【楚州上巳萬柳池應監丞飲客】

三月春光羣賢勝餞山陰何似山陽鵝池墨妙曲水記流觴自許風流邱壑何人共擊楫長江新亭上山河有異舉目恨堂堂使君經世志十年邊上兩鬢風霜問池邊楊柳因甚淒涼萬樹重新種了株株在桃李花仍須待賸栽蘭芷爲國洗河湟

又【元夕上郡武王守子文】

艸木生春樓臺不夜團團月上雲霄太平官府民物共逍遙指防江梅一笑幾畨負雨秀風嬌今年好花邊把酒歌舞醉元宵風流賢太守靑雲志气玉樹丰標是神仙班裏舊日王喬出奉版輿行樂金蓮照十里笙簫收燈後看看丹詔催入聖明朝

淸平樂【興國軍呈李司直】

今朝欲去忽有畱人處說與江頭楊柳樹系我扁舟且住十分酒興詩腸難禁冷落秋光借取春風一笑狂夫到老猶狂

盧申之

名祖臯號蒲江樓攻媿先生之甥趙紫芝翁靈舒諸賢之詩友樂章甚工字字可入律呂浙人皆唱之有蒲江詞稿行於世

賀新郎【彭傅帥於吳江三髙堂之前作釣雪亭蓋擅漁人之窟宅以供詩境也趙子野

約余賦之】

挽住風前柳問鴟夷當日扁舟近曽來否月落潮生無限事零亂茶煙未久謾畱得蒓鱸依舊可是功名從來誤撫荒祠誰繼風流後今古恨一搔首江涵鴈影梅花痩四無塵雪飛雲凍夜窗如晝萬里乾坤淸絕處付與漁翁釣叟又恰是題詩時侯猛拍防幹呼鷗鷺道他年我亦垂綸手飛過我共樽酒

又【姑蘇臺觀雪】

十頃涵空碧畫圖中崢嶸幻玉亂零吹璧倚徧危欄吟不盡把酒風前岸幘記當日西湖爲客誰剪吳松江上水笑乾坤奇事成兒劇還照我夜窗白崇臺目斷淸無極引枝笻瓊瑤步軟印登臨屐娃館娉婷知何在淚粉愁儂恨積故化作飛花狼籍舊事悠悠渾莫問有玉蟾醉裏曽相識聊伴我夜吹笛

宴淸都【初春】

春訊飛瓊管風日薄度墻啼鳥聲亂江城次第笙歌翠合綺羅香暖溶溶澗緑冰泮醉夢裏年華暗換料黛眉重鎖隋堤芳心還動梁苑新來鴈闊云音鸞分鑑影無計重見啼春細雨籠愁澹月憑時庭院離腸未語先斷算猶有憑髙望眼更那堪芳艸連天飛梅弄晚

魚遊春水【離愁】

離愁禁不去好夢別來無覓處風翻徵袂觸目年芳如許軟紅塵裏鳴鞭鐙拾翠叢中勾伴侶都負嵗時暗關情緒昨夜山陰杜宇似把歸期驚倦旅遙知樓倚東風凝顰暗數寶香拂拂遺鴛錦心事悠悠尋燕語芳艸暮寒亂花微雨

倦尋芳【春思】

香泥壘燕密葉巢鶯春晴寒淺花徑風柔著地舞裀紅軟鬭艸煙欺羅袂薄秋千影落春遊倦醉歸來記寶帳歌慵錦屏香暖別來悵光陰容易還又荼防牡丹開徧妬恨疎狂那更柳花迎靣鴻羽難憑芳信短長安猶近歸期逺倚危樓但鎭日綉簾髙捲

西江月【中春】

燕掠晴絲裊裊魚吹水葉粼粼禁街微雨灑芳塵寒食淸明相近謾著宮羅試暖閒呼社酒酬春晚風簾幕悄無人二十四畨花訊

淸平樂【春恨】

柳邊深院燕語明如剪消息無憑聼又懶隔斷畫屏雙扇寶杯金縷紅牙醉魂幾度兒家何處一春遊蕩夢中猶恨楊花

烏夜啼【離恨】

柳色津頭緑桃花渡口啼紅一春又負西湖醉離恨雨聲中客袂迢迢西塞餘寒剪剪東風誰家拂水飛來燕惆悵小樓空

又【西湖】

漾暖紋波颭颭吹晴絲雨蒙蒙輕衫短防西湖路花气撲春驄鬭艸褰衣濕翠秋千瞥眼飛紅日長不放春醪困立盡海棠風

又【秋別】

段段寒沙淺水蕭蕭暮雨孤篷香羅不共徵衫逺砧杵客愁中別恨慵防楊柳歸期暗數芙蓉碧梧聲到紗窗曉昨夜幾秋風

謁金門【惜別】

蘭棹舉相趂落紅飛去一隙輕簾凝睇處柳絲牽不住昨日翠蛾金縷今夜碧波煙渚好夢無憑窗又雨天

涯知幾許

又【春思】

閒院宇獨自行來行去花片無聲簾外峭寒生碧樹做弄淸明時序料理春酲情緒憶得歸時停棹處畫

橋防落絮

水龍吟【荼防】

蕩紅流水無聲暮煙細艸粘天逺低回倦蝶往來忙燕芳期頓懶緑霧迷墻翠虯騰架雪明香暖笑依依欲挽春風教住還疑是相逢晚不似海妝瘦減占人間丰神蕭散攀條弄蘂天涯猶記曲闌小院老去情懷酒邊風味有時重見對枕幃空想東窗舊夢帶將離恨

又【淮西重午】

防昌湖上扁舟幾年不醉西山路流光又是宮衣初試安橊半吐千里江山滿川煙艸薫風淮楚念離騷恨逺獨醒人去防幹外誰懷古亦有魚龍戲舞艷晴川綺羅歌鼓鄕情節意樽前同是天涯羇旅漲緑池塘翠陰庭院歸期無據問明年此夜一眉新月照人何處

洞仙歌【茉莉】

玉肌翠袖較似酴醿瘦幾度燻醒夜窗酒問炎州何事得許淸涼塵不到一段冰壺剪就晚來庭戶悄暗數流光細拾芳英黯回首念日暮江東偏爲魂銷人易老幽韻淸標似舊政簟紋如水帳如煙更柰向月明露濃時

鷓鴣天【春懷】

纎指輕拈小砑紅自調宮羽按歌童寒餘芍藥欄邊雨香落荼防架底風閒意態小房櫳丁寧須滿玉西東一春醉得鶯花老不似年時怨玉容

又【春暮】

庭緑初圓結蔭濃香溝收拾樹梢紅池塘少歇鳴蛙雨簾幕輕廻舞燕風春又老笑誰同澹煙斜日小樓東相思一曲臨風笛吹過雲山第幾重

摸魚兒【九日登姑蘇臺】

怪西風曉來欹帽年華還是重九天機衮衮山新瘦客子情懷誰剖微雨後更鴈帶邊寒褭褭欺羅袖慵荷倦柳誚不似黃花田田照眼風味盡如舊登臨地寂寞崇臺最久闌干幾度搔首翻云覆無窮事流水斜陽知否吟未就但衰艸寒煙商略愁時候閒愁浪有總輸與淵明東籬醉舞身世付杯酒

夜飛鵲慢【別意】

驕嘶破淸曉分恨臨期花下恁月明知餘光是處散離思最憐香靄霏霏牽衣搵彈淚問淒風愁露剗地東西畱鞭換佩怕匆匆巳是遲遲涼怯幾畨羅袂還燕別文梁螢防書幃一自秋娘迢遞黃金對酒爭忍輕揮新來院落鴈難尋簾幕長垂怕雕梧敲徑驚回舊夢應也顰眉

漁家傲【壽白石】

白石山中風景異先生日日懷歸計何事黃岡飛雪地偏著意畫堂卻爲東坡起人說前身坡老是文章气節渾相似只待鼎彛勲業遂梅花外歸來長向山中醉

木蘭花慢【別西河兩詩僧】

嫩寒催客棹載酒去載詩歸政紅葉漫山淸泉潄石多少心期三生溪橋話別悵薜蘿猶惹翠云衣不似今畨醉夢帝城幾渡斜暉鴻飛煙水彌彌回首處只君知念吳江鷺憶孤山鶴怨依舊東西髙峯夢醒雲起是瘦吟窗底憶君時何日還尋後約爲余先寄梅枝

沁園春【雙溪狎鷗】

幾葉凋楓半篙寒日傍橋系船愛洞門深鎖人間福地雙溪分占天上星躔破帽欹寒短鞭敲月此地經行知幾年空嬴得似沈郎銷瘦還欠詩篇沙鷗伴我愁眠向水驛風亭紅蓼邊有村醪可飲且須同醉溪魚堪鱠切莫論錢笠澤波頭垂虹亭上橙蟹肥時霜滿天相隨否算江南江北惟有君閒

菩薩鬘【春思】

翠樓十二闌干曲雨防新染蒲萄緑時節又黃昏東風深閉門玉簫吹未徹窗影梅花月無語只低眉閒拈雙荔枝

滿江紅【齊雲月酌】

樓倚晴空炎云淨晚來風力滄海外等閒吹上滿輪寒璧河漢低垂天欲近乾坤浩蕩秋無極憑欄幹衣袂拂靑防知何夕登眺地追疇昔吳越事皆陳迹對淸光秪有醉吟消得萬古悠悠惟月在浮生衮衮空頭白自騎鯨仙去有誰知遙相憶

李公甫

名劉號梅亭

賀新郎【上趙侍郎生日】

鵠立通明殿又重逢揆余初度夢庚華旦不學花奴簪紅槿且看秋香宜晚任甲子從新更換天欲東都修車馬故降神生甫維周翰歌崧嶽詠江漢明堂朝罷夷琛獻引星辰萬人共聼風塵長算淸晝山東諸將防席捲黃河兩岸問誰在玉皇香案師保萬民功業別向西京原廟行圭瓚定郟鄏卜瀍澗

花庵詞選續集卷八

欽定四庫全書

花庵詞選續集卷九

宋黃升撰宋詞

張宗瑞

名輯鄱陽人自號東澤有詞二卷名東澤綺語債朱湛盧爲序稱其得詩法於姜堯章世所傳欵乃集皆以爲采石月下謫仙復作不知其又能詞也其詞皆以篇末之語而立新名云

疏簾澹月【寓桂枝香秋思】

梧桐雨細漸滴作【去聲】秋聲被風驚碎潤逼衣篝綫褭蕙罏沈水悠悠嵗月天涯醉一分秋一分憔悴紫簫吹斷素牋恨切夜寒鴻起又何苦淒涼客裏負艸堂春緑竹溪空翠落葉西風吹老幾畨塵世從前諳盡江湖味聼商歌歸興千里露侵宿酒疎澹月照人無寐貂裘換酒【寓賀新郎乙未冬別馬可久】

笛喚春風起向湖邊臘前折柳問君何意孤負梅花立晴晝一舸淒涼雪底但小閣琴棋而巳佳客淸朝畱不住爲康廬只在家窗裏湓浦去兩程耳艸堂舊日談經地更從容南山北水庾樓重倚萬卷心胸幾今古牛斗多年紫气正江上風寒如此且趂霜天鱸魚好把貂裘換酒長安市明夜去月千里

淮甸春【寓念奴嬌丙申嵗遊髙沙訪淮海迹】

短髯懷古更文遊臺上秋生吟興聞說坡仙來把酒月底頻畱淸影極目平蕪孤城泗水畫角西風勁曲欄猶在十分心事誰領詞捲空落人間黃樓何處回首愁深省斜照寒鴉知幾度夢想當年名勝只有山川曽窺翰墨彷佛餘風韻舊遊休問柳花淮甸春冷

如此江山【寓齊天樂】

西風揚子江頭路扁舟雨晴呼渡岸隔瓜洲津橫蒜石揺盡波聲千古詩仙一去但對峙金焦斷磯靑樹欲下斜陽長淮渺渺正愁予中流笑與客語把貂裘爲浣半生塵土品水烹茶看碑憶鶴恍似舊曽遊處聊憑陸諝問八極神遊肯重來否如此江山更蒼煙白鷺

釣船笛【寓好事近】

載酒嶽陽樓秋入洞庭深碧極目水天無際正白蘋風急月明不見宿鷗驚醉把玉欄拍誰解百年心事恰釣船橫笛

廣寒秋【寓鵲橋仙】

杯行將半月來猶未瀟灑水亭無暑淸宵數客一欄秋對冰雪荷花似語雄邊臺上文遊臺上咫尺紅雲容與天風吹送廣寒秋正畫舸湖光佳處

月當窗【寓霜天曉角】

看朱成碧曽醉梅花側相遇匆匆相別又爭似不相識南北千里隔幾時重見得最苦子規啼處一片月當

窗白

山漸靑【寓長相思】

山無情水無情楊柳飛花春雨晴徵衫長短亭擬行行重行行吟到江南第幾程江南山漸靑

碧雲深【寓憶秦娥】

風淒淒井欄絡緯驚秋啼驚秋啼涼侵好夢月正樓西捲簾望月知心誰關河空隔長相思長相思碧雲暮

合有美人兮

東仙【寓沁園春馮可遷號予爲東仙故賦】

東澤先生誰說能詩興到偶然但平生心事落花啼鳥多年盟好白石淸泉家近宮亭眼中廬阜九疊屏開云錦邊出門去且掀髯大笑有釣魚船一絲風裏嬋娟愛月在滄浪上下天更叢書觀徧筆牀靜晝蓬窗睡起茶竈疎煙黃鶴來遲丹砂成未何日風流葛稚川人間世聼江湖詩友號我東仙

南浦月【寓防綘唇賦瀟湘漁父】

來剪蒓絲江頭一陣鳴蓑雨孤篷歸路吹得蘋風暮短髮蕭蕭笑與沙鷗語休歸去玉龍嘶處邀月過南浦

沙頭雨【寓防綘唇】

帶醉歸時月華猶在吹簫處曉愁情緒忘卻匆匆語客裏風霜詩鬢空如許江南去岸花迎艣遙隔沙頭雨

花自落【寓謁金門】

春寂寞底蕙鑪煙薄聼盡歸鴻書怎托相思天一角象筆鸞牋間卻秀句與誰商略睡起愁懷何處著無

風花自落

垂楊碧【寓謁金門】

花半濕睡起一窗晴色千里江南眞咫尺醉中歸夢直前度蘭舟送客雙鯉沈沈消息樓外垂楊如此碧問

春來幾日

欄幹萬里心【寓憶王孫】

小樓柳色未春深湘月牽情入苦吟翠袖風前冷不禁怕登臨幾曲闌干萬里心

杏梁燕【寓解連環】

小樓春淺記鉤簾看雪袖粘芳片似不似柳絮因風更細與品題屢呵冰硯宛轉吟情縱眞艸鳳牋都徧到燈前笑謔酒祓峭寒移盡更箭而今柳陰滿院卻花空雪似人隔春逺嘆萬事流水斜陽謾嬴得前詩醉污團扇脈脈重來算惟有畫欄曽見把千種舊愁付與杏梁語燕

比梅【寓如夢令】

深夜沈沈尊酒酒醒客衾寒透城角挾霜飛吹得月如淸晝僝僽僝僽比著梅花誰痩

月上瓜洲【寓相見懽南徐多景樓作】

江頭又見新秋幾多愁塞艸連天何處是神州英雄恨古今淚水東流惟有漁竿明月上洲

月底修簫譜【寓祝英臺近乙未之秋髙郵朱史君錢塘北闃舟中】

客西湖聼夜雨更向別離處小小船窗香雪照尊俎斷腸一曲秋風行雲不語總寫入徵鴻無數認眉嫵喚醒巖壑風流丹砂有奇趣羞殺秦郎淮海謾千古要看自作新詞雙鸞飛舞趂月底重修簫譜

一絲風【寓訴衷情泊松江作】

臥虹千尺界湖光冷浸月茫茫當日三髙何處漁唱入淒涼人世事縱軒裳夢黃粱有誰蓑笠一釣絲風吹盡荷香

憶蘿月【寓淸平樂客盱江秋夜鼓琴思故山作】

新涼窗戶間對琴言語彈到無人知得處兩袖五湖煙雨坐中斗轉參橫珠躔碎落瑤觥憶著故山蘿月今宵應爲誰明

宋謙父

名自遜號壺山南昌人文筆髙絕當代名流皆敬愛之其詞集名漁樵笛譜

驀山溪【自述】

壺山居山未老心先懶愛學道人家辦竹幾蒲團茗椀靑山可買小結屋三間開一逕俯淸溪修竹裁教滿客來便請隨分家常飯若肯小畱連更薄酒三杯兩琖吟詩度曲風月任招呼身外事不關心自有天公管

沁園春【送戴石屏】

歸去來兮田園將蕪云胡不歸旣有詩千首如斯者少行年七十從古來稀地缺東南天傾西北人事何緣有足時江湖上轉不如前日步步危機石屏自有柴扉占海岸潮頭伴一磯喚防衣孫子壺挈榼白頭翁媼舉桉齊眉身外聲名世間夢幻萬事一酲無是非書來往都不須長語直寫心期

賀新郎【題雪堂】

喚起東坡老問雪堂幾畨興廢斜陽衰艸一月有錢三十塊何苦抽身不早又底用北門摛藻儋耳蠻煙添老色和陶詩翻被淵明惱到底是忘言好周郎英發人間少謾依然烏鵲南飛山髙月小嵗月堂堂畱不住此世何時是了算不滿英雄一笑我有丰淮千鬥酒把新愁舊恨都傾倒三弄笛楚天曉

又【七夕】

靈鵲橋初就記迢迢重湖風浪去年時嵗月不畱人易老萬事茫茫宇宙但獨對西風搔首巧拙豈關今夕事柰癡兒騃女流傳謬添話柄柳州柳道人識破灰心久只好風涼月佳時疎狂如舊休笑雙星經嵗別人到中年巳後雲雨夢可曽常有雪藕調冰花燻茗正梧桐雨過新涼透且隨分一杯酒

滿江紅【秋感】

舉扇西風又十載重遊秋浦對舊日江山錯愕鬢絲如許世事興亡空感慨男兒事業誰堪數被老天開眼看人忙成今古江上路喧鼙鼓山中地紛豺虎謾乾坤許大著身何處名利等成狂夢寐文章亦是閒言語賴雙投酒熟蟹螯肥忘羇旅

西江月【自述】

何敢笑人幹祿自知無分彈冠只將貧賤博淸閒畱取書遮老眼世上風波任險門前路徑須寛心無忘想夢魂安萬事鶴長鳬短

王子文

名埜號潛齋

西河

天下事問天怎忍如此陵圖誰把獻君王結愁未巳少豪气槪總成塵空餘白骨黃葦千古恨吾老矣東遊曽弔淮水綉春臺上一廻登一廻搵淚醉歸撫劍倚西風江濤猶壯人意只今袖手野色裏望長淮猶二千里縱有英心誰寄近新來又報兵塵起絕域張騫歸來未

曹西士

名豳號東畎

西河【和王潛齋韻】

今日事何人弄得如此漫漫白骨蔽川原恨何日巳關河萬里寂無煙月明空照廬葦謾哀痛無及矣無情莫問江水西風落日慘新亭幾人墮淚戰和何者是良籌扶危但看天意只今寂寞藪澤裏豈無人髙臥閭裏試問安危誰寄定相將有詔催公起須信前書言猶未

李俊明

名昻英號文溪

摸魚兒【送王子文知太平州】

怪朝來片紅初痩半分春事風雨丹山碧水含離恨有腳艷陽難駐芳艸渡似叫住東君滿樹黃鸝語無端杜宇報采石磯頭驚濤屋大寒色要春防陽關唱畫鷁徘徊東渚相逢知又何處摩挱老劍雄心在對酒細評今古君此去幾萬里東南只手擎天柱長生壽母更穩坐安輿三槐堂上好看防衣舞

趙用父

名以夫號虛齋

賀新郎【餞鄭金部去國】

載酒陽關去正西湖連天煙艸滿堤晴絮采翠擷芳遊治處應和嬌弦艷鼔看柳外畫船無數萬頃琉璃渾鏡淨風波洶洶魚龍舞談笑裏遽如許流觴滿引澆離緒便東西斜陽立馬綠波南浦自是蒓鱸髙興動恰聼春山杜宇謾回首軟紅香霧咫尺佳人千里隔望空江明月橫洲渚淸夢斷恨如縷

黃子魯

名師參號魯庵三山人白石先生之子

沁園春【餞金部去國】

谷口髙人偶溯明河近尺五天見紫霄宮闕空中突兀玉皇姬侍雲裏蹁躚滴露研朱披肝作紙細寫靈均孤憤篇排云叫柰大鈞不管沙界三千語髙天上驚傳早斥去人間伴謫仙念赤城丹籍香名空在蓬萊弱水欲到無緣還倚枯槎飄然歸去回首淸都若个邊家山好有一灣風月小小漁船

潘庭堅

名牥號紫巖乙未探花以气節聞於時

南鄕子【題南劍州妓館】

生怕倚闌干閣下溪聲閣外山惟有舊時山共水依然暮雨朝雲去不還應是躡飛鸞月下時時整佩環月又漸底霜又下更闌折得梅花獨自看

吳毅甫

名潛號履齋嘉定丁丑狀元有履齋詩餘行於世

滿江紅【送李禦帶琪】

紅玉階前問何事翩然引去湖海上一汀鷗鷺半防煙雨報國無門空自怨濟時有策從誰吐過垂虹亭下系扁舟鱸堪煮一醉畱君住歌一曲送君路徧江南江北欲歸何處世事悠悠渾未了年光冉冉今如許試舉頭一笑問靑天天無語

又【齊山綉春臺】

十二年前曽上到綉春臺頂雙腳健不煩笻杖透巖穿嶺老去漸消狂气習重來依舊佳風景想牧之千載尙神遊空山冷山之下江流水江之外淮山暝望中原何處虎狼猶梗勾蠡規模非淺近石符事業眞俄頃問古今宇宙竟如何無人省

又【金陵烏衣園】

柳帶楡錢又還過淸明寒食天一笑滿園羅綺滿城簫笛花樹得晴紅欲染逺山過雨靑如滴問江南池館有誰來江南客烏衣巷今猶昔烏衣事今難覓但年年燕子晚煙斜日抖擻一春塵土債悲涼萬古英雄迹且芳樽隨分趂芳時休虛擲

水調歌頭【送吳叔永文昌】

才惜季方去又更別元方驚心天上雙鳳接翅下髙岡萬里瞿塘煙浪一片昭亭雲月渺渺正相望夜連風壑此意獨淒涼杜鵑聲猶不住攪離腸黃雞白酒吾亦歸興動家鄕人事紛紛難料世事悠悠難說何處問穹蒼肯落兒曹淚一笑付滄浪

賀新郎【送吳叔季侍郎】

說著成淒楚正塵飛岷峨灩澦嘷狐舞頗牧禁中畱不住彈壓徵西幕府便一舸月汀煙渚四塞三關天樣險問何人自辟鼪鼯路成敗事幾今古荼防芍藥春將暮最無情飄零柳絮攪人離緒屈指秋風吹鴈訊應憶西湖夜雨謾嵗月消磨如許上下四方男子志肯臨岐暱暱兒曹語呼大白爲君舉

又【吳中韓氏滄浪亭和吳夢窗韻】

撲盡徵衫气小夷猶樽罍杖屨踏開花事解後山翁行樂處何似烏衣舊裏嘆荒艸舞臺歌地百嵗光陰如夢斷算古今興廢都如此何用灑兒曹淚江南自有漁樵隊想家山猿愁鶴怨問人歸未寄語寒梅休放盡畱取三花兩蘂待老子領些春意皎皎風流心自許盡何妨痩影橫斜水煩翠羽伴醒醉

又【用趙用父左司韻送鄭宗丞】

又是春殘去倚東風寒雲淡日墮紅飄絮燕社鴻秋人不問盡管吳笙越鼓但短髮星星無數萬事惟消彭澤醉也何妨袖捲長沙舞身與世只如許闌干拍手閒情緒便明朝蒼煙白鷺北山南渚笑指午橋橋畔路簾幕深深院宇尙趂得柳煙花霧我亦故山猿鶴怨問何時歸棹雙谿渚歌一曲恨千縷

又【寄趙南仲】

煙樹洲岸望旌旗獵獵遙空故人天逺不似沙鷗飛得渡直到雕鞍側畔但徙倚危闌目斷自古鐘情須我輩況人間萬事思量徧濤似雪風如箭揚州十里珠簾捲想桃根桃葉依稀舊家庭院誰把靑紅吹到眼知有醉翁局段便回首舟移帆轉渺渺江波愁未了正淮山日暮云撩亂閣酒盞倚歌扇

又【春感】

笑口開能幾把年年芳情冶思總拋閒裏桃杏枝頭春才半寒食淸明又是但嵗月飇飛川逝回首秦樓雙燕語到如今目斷斜陽外將往事試重記香羅尙有相思淚笑人生新愁易積舊歡難繼水上流紅無覓處還隔關山萬里但嬴得新來憔悴昨夜東風顚狂後想餘芳盡是飄零底詞寫就倩誰寄

滿庭芳【春感】

漠漠春陰疎疎春雨鵓鳩喚起春眠小園人靜獨自倚秋千又見飄紅墮雪芳徑裏都是花鈿年年事閒愁閒悶掛在緑楊邊尋思都徧了功名竹帛富貴貂蟬但身爲利鎖心被名牽爭似依山傍水數椽外二頃良田無縈絆炊粳釀秫長是好花天

酹江月【梅花】

曉來窗外正南枝初放兩花三蘂千古春風頭上立羞退穠桃繁李姑射神遊壽陽妝褪色界塵都洗竹扉松戶平生所寄聊耳堪笑彊說和羮此君心事指髙山流水隴驛淒涼卻怕被哀角城頭吹起此處關情爲他凝佇澹月淸霜裏巡檐何事嵗寒相誓而巳

又【暇日登新樓望揚州於雲煙縹緲之間寄趙南仲端明】

半空樓閣把江山圖畫一時收拾白鳥孤飛飛盡處最好暮天秋碧萬里西風百年人事謾倚闌干拍凝眸何許揚州煙樹歷歷應念老子年來浮名浮利巳作虛空擲三徑才尋歸活計又是飄零爲客回首平生驚心雙鬢容易成淒惻尊前一笑且由醉防欹側

聲聲慢【和吳夢窗賦梅】

挨晴拶暖載酒呼朋夷猶東圃西園緑萼枝頭兩三初破輕寒平生自甘寂寞占冷妝不爲人妍林逋去問影疎香暗誰賦其間空想故山奇事正煙橫嶺曲月浸溪灣杏錯桃訛那時靑子都圓惟饒夢窗知處對翠禽依約神仙休引角怕徵人淚落塞邊

王實之

名邁號臞軒莆陽人丁丑第四人及第

賀新郎【呈劉后村時自桂林被召到莆又遭煩言】

出了羅浮洞有多情梅花雪片殷勤相送見說翛然琴鶴外詩壓牛腰較重又管甚羣兒嘲弄嶺海三年持翠節料無時不作家山夢馳玉勒歸金鳳【金鳳池乃所居也】一門朱紫環昆仲看堦庭森森蘭玉慈顏歡動宰相時來須著做且舞萊衣侍奉卻不信大才難用時事多艱人物少便中興誰辧浯溪頌更大廈要梁棟

又【爲後村母夫人壽】

瓔珞珠垂縷看花冠端容麗服補陀巖主只坐塵緣蹉一念朱紫叢中得度人世福夫人兼五銀鹿諸孫來定省對金屏綉幕輝雲母人頂禮柳行路【所居地名柳行】朝朝口誦瑯函句覺從來壽仁福善老天無誤消得天恩封福國錦誥鸞翔鳳舞聼來歲日邊佳語上殿肩輿簾慼綉遣佳兒扶掖天應許笑陳媼三題柱【有陳夫人者題閩帥防柱云嘗侍父從夫及就養三至此廨】

又【送趙伯泳侍郎守溫陵】

憶昔同時召正靑山親提玉尺量材廊廟當日班行比元祐北玉西珠照耀一轉首宮商移調君自烏臺登騎省覺精神風采增淸峭數賢者一不肖酒酣耳熱惟長嘯便翩翩輟班荷槖一麾閩嶠堪笑狂生無用處垂老云耕月釣這富貴非由人要疇昔評君如玉雪好翛然琴鶴風塵表淸獻後又有趙

又【丁未守邵武宴同官】

此是河淸宴覺朝來薰風滿入生綃團扇太守愁眉才一展且喜街頭米賤也莫管官租難辦繞砌苔錢無限數更蓮池雨過珠零亂盡買得淩波靣家山樂事眞堪羨記年時荔支新熟荷筩齊勸底事來尋蕉鹿夢嬴得幹忙似箭笑富貴都如郵傳做了丰年還百姓便蒓鱸歸興催張翰看卿等上霄漢

摸魚兒【閩漕王防學作碧灣丹嶂堂歌此詞以墨本見寄依韻和之】

昔元城一生淸峭南都髙臥堅壁畱耕便是元城樣何肯枉吾尋尺曽直筆說社稷安危屢叩龍墀額明時逐客卻惠顧丹山來持翠節對此一灣碧澄淸暇無柰登臨有癖梅山時訪仙迹神仙偏喜公心事一見莞然前席閒不得有先見蓍龜消得君王憶天閽不隔要濟險孤舟支傾一柱公外向誰覓

沁園春【迎方右史徳潤】

首尾四年臺省好官都做一回便前頭更有合當做底何妨且恁猛省歸來甲第新成開尊行樂脆管繁十二釵回頭笑這狂生無用削盡官階狂生眞个狂哉潑性气年來全未灰有龍鱗鳳翼不能攀附牛衣漁具早巳安排爛煮園蔬熟煨山芋白髮蒼顏窮秀才官休做莫狂無處著送去瓊崖

念奴嬌【熙春臺宴同官】

層臺云外閱古今多少興衰成敗老木千章若个是南國甘棠遺愛羣籟號風繁陰蔽日有此淸涼界賔朋在坐朗然心目明快更向防景亭前登髙弔古此景何人防嵗嵗春來春又去獨有靈臺春在早稻炊香晚禾揺穗管取三登泰釀成春酒把杯行樂須再

方千里

三衢人盡和美成詩

過秦樓【春思】

柳灑鵝黃艸揉螺黛院落雨防才斷蜂須霧濕燕觜泥融陌上細風頻扇多少艷景關心長苦春光疾如飛箭對東風忍負西園淸賞翠深香逺空暗憶醉走銅駝閒敲金倦迹素衣塵染因花瘦覺爲酒情鐘緑鬢幾畨催變何況逢迎向人眉黛供愁嬌波回倩料相思此際濃似飛紅萬防

風流子【憶別】

河梁攜手別臨岐語共約踏靑歸自雙燕再來斷無音信海棠開了還又參差料此際笑隨花便回醉騁錦障泥不憶故園粉愁香怨忍教華屋緑慘紅悲萬家歌舞地生疎久塵暗鳳縷羅衣何限可憐心事難訴歡期但兩防愁蛾才開重斂幾行淸淚欲制還垂爭表爲郎憔悴相見方知

訴衷情【旅思】

一鉤新月淡於霜楊柳漸分行徵塵厭堆襟袂雞唱促晨裝淮水濶楚山長暗悲傷重陽天气杯酒黃花還寄他鄕

劉靜甫

名淸夫居麻沙

念奴嬌【武夷詠梅】

亂山深處見寒梅一朶皎然如雪的皪妍姿羞半吐斜映小窗幽絕玉染香腮酥凝冷艷容態天然別故人𨿽逺對花誰肯輕折疑是姑射神仙幔亭宴罷迆邐停瑤節愛此溪山供秀潤飽翫洞天風月萬石叢中百花頭上誰與爭潔麄桃俗李不須連夜催發

沁園春【詠劉篁防碧蓮時內子將誕】

淺碧芙蓉素艷亭亭前身阿嬌記湘濵露冷酥容倍潔華淸水滑酒暈全消瑤剪丰肌云翻碎萼白羽鮮明時自揺風流處是古香幽韻時度鮮飇瓊枝璧月淸標對千朶嬋娟傾翠瓢況水晶臺榭低迷淨緑冰霜詞調隱約輕橈細認金房鐘奇孕秀巳覺靑衿橫素腰西風晚看花開十丈玉井非遙

金菊對芙蓉【沙邑宰綰琴妓用舊韻戲之】

淺拂春山慢橫秋水玉纎閒理絲桐按淸冷繁露淡竚悲風素瑤軫調新韻顫翠翹金簇芙蓉疊蠲重鎖輕挑慢摘特地情濃泛商刻羽無窮似和鳴鸞鳳律應雌雄問髙山流水此意誰同个中只許知音聼有茂陵車馬雍容晝簾人靜琴心三疊時倒金鐘

水調歌頭

殘臘捲愁去春至莫閒愁榮枯防有成說無處著機謀身世石中敲火富貴艸頭垂露何用苦貪求三尺布衣劍千載赤松遊憶親朋方丱角總白頭羊腸世路巇崄莫莫且休休選甚範侯髙爵遮莫陶公鉅產爭似五湖舟萬事付蝸角止坎謾乘流

玉樓春

柳梢緑小眉如印乍暖還寒猶未定惜花長是爲花愁殢酒卻嫌添酒病蠅頭蝸角都休競萬古豪華同一盡東君曉夜促歸期三十六畨花逓信

花庵詞選續集卷九

欽定四庫全書

花庵詞選續集卷十

宋黃升撰宋詞

劉圻父

名子寰號篁防翁居麻沙早登朱文公之門劉后村嘗序其詩行於世

齊天樂【壽史滄洲】

雅歌堂下新堤路柳外行人相語碧藕開花金桃結子三見使君初度樓臺北渚似畫出西湖水雲深處防鷁雙飛水亭開宴近重午溪蒲堪薦緑醑幔亭何惜爲曽孫畱住碧水吟哦滄洲夢想未放舟橫野渡維申及甫正夾輔中興擎天作柱願祝嵩髙嵗添長命縷

花發沁園春【呈史滄洲】

換譜伊涼選歌燕趙一畨樂事重起花新笑靨柳軟纎腰濟楚眾芳圍裏年年佳防長是傍淸明天气正魏紫衣染天香蜀妝紅破春睡一簇猩羅鳳翠徧東園西城防檢芳事鈴齋吏散晝館人稀幾闋管淸脆人生適意流轉共風光遊戲到遇景取次成歡怎教良夜休醉

玉樓春【題小竿嶺】

今來古往吳京道嵗嵗榮枯原上艸行人幾度到江濵不覺身隨風樹老蒲花易晚蘆花早客裏光陰如過鳥一般垂柳短長亭去路不如歸路好

沁園春【西巖三澗】

云壑泉小者如杯大者如罌更石筵平瑩寛容數客淙流回激環繞飛觥三澗交流兩崖懸雪飛霜落翠屏經行處有丹荑碧艸古木蒼藤裵卻倚山楹笑山水娛人若有情見傍回側轉峯巒疊疊欲窮還有巖谷層層仰視雲間茅茨雞犬疑有仙家來避秦靑林表望煙霞縹緲隱隱鸞笙

賀新郎【登玉田峯】

拄杖淩髙絕望千山隱隱波瀾動揺天末下有白雲平逺壑湧起潮頭噴雪浸絕島孤峯出沒赤縣神州何處是但風煙杳杳迷空闊呼不見古人物碧松枝下靑瑤石舉頭看長空湛湛淡琉璃色上界星辰多官府誇父忙鞭日月任兔走烏飛超忽宇宙茫茫如許大百年間何用爭優劣身世事一毛髮

滿江紅【風泉峽觀泉】

云壑飛泉蒲根下懸流陸續堪愛處石池湛湛一方寒玉暑際直當磐石坐渇來自引懸瓢掬聼泠泠淸響瀉淙琤勝絲竹寒照膽消炎燠淸徹骨無塵俗笑幽人忻翫滯畱空谷靜坐時看松防飲醉眠不礙山禽浴喚仙人伴我酌瓊瑤餐秋菊

霜天曉角【春愁】

橫陰漠漠似覺羅衣薄正是海棠時紗窗外東風惡惜春春寂寞尋花花冷落不防這些情味元不是念

離索

洞仙歌【寄劉令君潛夫】

風饜足也解爲花地收拾浮雲放新霽愛調亭小翠防滴猩紅新妝了妃子朝來睡起遙知春有主整頓歡娛興在新亭錦圍底便選歌燕趙授簡鄒枚須記作他日城山盛事笑東君不用管楊花任飛去天涯在東風裏

吳君特

名文英自號夢窗四明人從吳履齋諸公遊山陰尹煥敍其詞略曰求詞於吾宋者前有淸眞後有夢窗此非煥之言四海之公言也

聲聲慢【閨重九飲郭園】

檀欒金碧婀娜蓬萊遊雲不蘸芳洲露柳霜蓮十分防綴殘秋新彎畫眉未穩似含羞低度墻頭愁送逺駐西臺車馬共惜臨流知道池亭多宴掩庭花長是驚落秦謳膩粉防幹猶聞憑袖香畱輸他翠漣拍甃瞰新妝終日凝眸簾半捲帶黃花人在小樓

倦尋芳【餞周紏定夫】

暮帆掛雨冰岸飛梅春思零亂送客將歸偪是故宮離苑醉酒曽同涼月舞尋芳還隔紅塵靣去難畱悵夫容路窄緑楊天逺便系馬鶯邊淸曉煙艸晴花沙潤香軟爛錦年華誰念故人遊倦寒食相思隄上路行雲應在孤山畔寄新吟莫空回五湖春鴈

絳都春【爲淸華內子壽】

香深霧暖正人在錦瑟年華深院舊日漢宮分得紅蘭滋吳苑臨池羞落梅花片弄水月初勻妝靣紫煙籠處雙鸞共跨洞簫低按歌筦紅圍翠袖凍雲外似覺東風先轉繡畔晝遲花底天寛春無限仙郎驕馬瓊林宴待卷上珠簾教看更傳鶯入新年寶釵夢燕

唐多令【惜別】

何處合成愁離人心上秋縱芭蕉不雨也颼颼都道晚涼天气好有明月怕登樓年事夢中休花空煙水流燕辭歸客尙淹畱垂柳不縈裙帶住謾長是系行舟

法曲獻仙音【和丁宏庵韻】

落葉霞翻敗窗風咽暮色淒涼深院痩不關秋淚緣生別情銷鬢霜千防悵翠冷搔頭燕那能語恩怨紫簫逺記桃枝尙隨春渡愁未洗鈆水又將恨染粉縞澁離箱忍重拈燈夜裁剪望極藍橋防雲飛羅扇歌斷料鶯籠玉鏁夢裏隔花時見

好事近【秋飲】

鴈外雨絲絲將恨和愁都織玉骨西風添痩減尊前歌力袖香曽枕醉紅腮依約唾防碧花下淩波入夢引春雛雙鶒

憶舊遊【別黃澹翁】

送人猶未苦苦送春隨人去天涯片紅都飛盡陰陰潤緑暗裏啼鴉賦情頓雪雙鬢飛夢逐塵沙嘆病渇淒涼分香痩減兩地防花西湖斷橋路想系馬垂楊依舊欹斜葵麥迷煙處問離巢孤燕飛過誰家故人爲寫深怨空壁掃秋蛇但醉上吳臺殘陽艸色歸思賖

宴淸都

病渇文園久梨花月夢殘春故人舊愁彈枕雨哀翻防雪爲情僝僽千金醉躍驕驄試問取朱橋翠柳痛恨不買斷斜陽西湖醖入春酒吳宮亂水斜煙畱連倦客慵更回首幽蛩韻苦哀鴻叫絕斷音難偶題紅泛葉零亂想夜冷江楓暗痩付與誰一半悲秋行雲在否

金縷曲【陪履齋先生滄浪防梅】

喬木生雲气訪中興英雄陳迹暗追前事戰艦東風慳借便夢斷神州故里旋小築吳宮閒地華表月明歸夜鶴嘆當時花竹今如此枝上露濺淸淚遨頭小簇行春隊步蒼苔尋幽別塢看梅開未重唱梅邊新度曲催發寒梢凍蘂此心與東君同意後不如今今非昔兩無言相對滄浪水懷此恨寄殘醉

陳敬叟

名以莊號月溪建安人

水龍吟【記錢塘之恨】

晚來江濶潮平越船吳防催人去稽山滴翠胥濤濺恨一襟離緒訪柳章臺問桃仙浦物華如故向秋娘渡口泰娘橋畔依稀是相逢處窈窕靑門紫曲蒨羅新衣翻金縷舊音恍記輕攏慢撚哀弦危柱金屋難成阿嬌巳逺不堪春暮聼一聲杜宇紅殷緑老雨花風絮

賀新郎【和劉潛夫韻】

曉夢鶯呼起便安排詩家廚傳酒家行李防檢花邊新雨露春在萬家生齒道官似錦溪淸駛但使有人耕緑野正不妨鼔吹頻來此方覓句且夷俟畫橋西畔多春意記年年曽來幾度落花流水行到水窮雲起處依約輞川竹裏興未屬王孫公子料想明年端門裏有傳柑宴罷黃封醉肯回首萬杉底

馮熙之

名取洽號雙溪翁延平人

摸魚兒【和玉林韻蓋爲遺蛻山中桃花作】

嘆劉郎那回輕別霏霏三落紅雨都觀裏應遺恨一抹淡煙殘縷愁望處想霧暗云深忘卻來時路新花舊主記刻羽流商裁紅剪翠山徑日將暮空枝上時有幽禽對語聲聲如問來否人生行樂須聞健衰老念誰免此吾所與在谿上深深錦綉千花塢何時定去但對酒思君呼兒爲我頻唱小桃句

賀新郎【送別江定軒】

夢折營門柳送君歸蹔戲斑衣又攏徵袖到得皇州風景異只有湖山似舊把感慨寓之杯酒雨抹晴妝西子樣且平章剰賦詩千首富與貴本來有靑油幕底籌攻守擁貔貅朝气淩雲夜鋒衝斗蜀祲淮氛猶在眼一掃政須健帚又何惜驅馳奔走快展韜鈐資世用看歸來金印懸雙肘須玉斚爲君壽

沁園春【中和節日爲黃玉林壽】

稟气之中具聖之和生逢令辰算三春中月方才破二百年大齊【去聲】恰則平分立玉林深散花庵小中有翛然自在身詩何似似蘇州閒逺庾府淸新靑鞵布韈烏巾試勇往蓉谿一問津有心香一瓣心聲一闋更攜阿艾同壽靈椿劫劫長存生生不息寧極深根秋又春聊添我作【去聲】風流二老嵗嵗尋盟

西江月【太嵗日作】

老子齊頭六十新年第一今朝放開懷抱不須焦萬事付之一笑煙柳效顰翠斂露桃獻笑紅妖巳行樂到元宵尙可追隨年少

蝶戀花【和玉林韻】

秋到雙溪溪上樹葉葉涼聲未省來何許盡拓溪樓窗與戶倚欄淸夜窺河鼓那得吟朋同此住獨對秋芳欲寄花無處杖屨相從曽有語未來先自愁君去

馮偉壽

名艾子號雲月雙溪子精於律呂詞多自制腔

玉連環【憶李謫仙】

謫仙往矣問當年飲中儔侶於今誰在嘆沈香醉夢胡塵日月流浪錦袍宮帶髙吟三峽動舞劍九州隘玉皇歸覲半空遺下詩囊酒佩雲月仰挹淸芬攬虯須尙友千載晉宋頺波羲黃春夢樽前一嘅待相將共躡龍肩鯨背海山何處五云靉靉

春風嬝娜【春恨黃鐘羽】

被梁間雙燕話盡春愁朝粉謝午花柔倚紅欄故與蝶圍蜂繞柳綿無數飛上搔頭鳳管聲圓蠶房香暖笑挽羅衫須少畱隔院蘭馨趂風逺鄰墻桃影伴煙收些子風情未減眉頭眼尾萬千事欲說還休薔薇露牡丹毬慇懃記省前度綢繆夢裏飛紅覺來無覓望中新緑別後空稠相思難偶嘆無情明月今年巳是三度如鉤

春云怨【上巳黃鐘商】

春風惡劣把數枝香錦和鶯吹折重柳腰嬌困燕子欲扶扶不得軟日烘煙幹風收霧芍藥荼防弄顏色簾幕輕陰圖書淸潤日永篆香絕盈盈笑靨宮黃額試紅鸞小扇丁香雙結團鳳眉心倩郎貼教洗金罍共看西堂醉花新月曲水成空麗人何處往事暮云萬葉

云僊引【桂花夾鐘羽】

紫鳳臺髙紅鸞鏡裏馡馡幾度秋馨黃金重緑雲輕丹砂鬢邊滴粟翠葉玲瓏煙剪成含笑出簾月香滿袖天霧縈身年時花下逢迎有遊女翩翩如五云亂擲芳英爲簪斜朶事事關心長向金風一枝在手嗅蘂悲歌雙黛嚬繞臨溪樹對初月露下更深

眼兒媚【春情】

自嚬雙黛聼啼鴉簾外翠煙斜社前風雨巳歸燕子未入人家鞋兒試著無人看莫是忒寛些想他樓上悶拈簫管憔悴鶯花

木蘭花慢【和答玉林韻】

酒醒人世換碧桃靚海山春任靑鳥沈沈紫鱗杳杳有玉林人宮袍掉頭未愛愛荷衣不染市朝塵仙樣蓬萊翰墨雲間鸞鳳精神笑呼銀漢入金鯨瓊苑自由身羨咳唾成章香薫花霧音和韶均六丁夜來捧去使天人也自嘆尖新那得金牋飛灑浩歌飛步蒼旻

李耘叟

名蕓子號芳洲昭武人石屏序其詞最稱賞予懷渺渺以下數語

木蘭花慢【秋意】

占西風早處一畨雨一畨秋記故國斜陽去年今日落葉林幽悲歌幾回激烈寄疎狂酒令與詩籌遺恨淸商易攺多情紫燕難畱嗟休觸緒蠒絲抽舊事續何由柰予懷渺渺羇愁鬱鬱歸夢悠悠生平不如老杜便如他飄泊也風流寄語庭柯徑菊甚時得棹孤舟

連可久

名久道江湖得道之士也十二嵗已能作詩其父攜見熊曲肱適有漁父過前令賦漁父詞曲肱贈以詩且謂此子富貴中畱不住後果爲羽衣多往來西山

淸平樂【漁父】

陣鴻驚處一网沈江渚落葉亂風和細雨撥棹不如歸去蘆花輕泛微瀾蓬窗獨自淸閒一覺遊仙好夢任他竹冷松寒

洪叔璵

名瑹自號空同詞客

月華淸【春夜對月】

花影揺春虫聲吟暮九霄雲幕初捲誰駕冰蟾擁出桂輪天半素魄映靑窗前皓彩散畫欄幹畔凝盼見金波晃漾分輝鵲殿況是風柔夜暖正燕子新來海棠微綻不似秋光只照離人腸斷恨無柰利鎖名韁誰爲喚舞裙歌扇吟玩怕銅壺催曉玉繩低轉

水龍吟【追和晁次膺】

經年不見書來後期杳杳從誰問梅英蠟小柳枝金嫩艷陽春近羅幕風柔泛紅浮緑連朝花信念平生多少情條恨葉鎭長使芳心困可是風流薄命鏡臺前松松蟬鬢茜桃凝粉薫蘭漲膩翠愁紅損縱使歸來燈前月下恐難相認捲重簾憔悴殘妝淚洗把羅襟搵

驀山溪【憶中都】

潮平風穩行色催津鼓回首望重城但滿眼紅雲紫霧分香解佩空記小樓東銀燭暗綉簾垂暱暱憑肩語關山千里垂柳河橋路燕子又歸來但惹得滿身花雨彩箋不寄蘭夢更無憑燈影下月明中魂斷金釵股

齊天樂【閨思】

轆轤聲破銀牀凍霜寒又侵鴛被皓月疎鐘悲風斷漏驚起畫樓人睡銀屏十二嘆塵滿絲簧暗消金翠可恨風流故人迢逓隔千里相思情緒最苦舊歡無續處魂夢空費斷鴈無情離鸞有恨空想吳山越水花憔玉悴但翠黛愁橫紅鈆淚洗待剪江梅倩人傳此意

菩薩鬘【宿水口】

斷虹逺飲橫江水萬山紫翠斜陽裏系馬短亭西丹楓明酒旗浮生長客路事逐孤鴻去又是月黃昏寒燈人閉門

又【湖上】

吳姬壓酒浮紅蟻少年未飲心先醉駐馬緑楊陰酒樓三月春相看成一笑遺恨知多少回首欲魂銷長橋連斷橋

踏莎行【別意】

滿滿金杯垂垂玉筯離歌不放行人去醉中扶上木蘭船醒來忘卻桃源路帶綰同心釵分一股斷魂空艸髙唐賦秋山萬疊水雲深茫茫無著相思處

瑞鶴仙【離筵代意】

聼梅花吹動涼夜何其明星有爛相看淚如霰問而今去也何時防靣匆匆聚散恐便作秋鴻社燕最傷情夜來枕上斷雲零雨何限且念人生萬事回首悲涼都成夢幻芳心繾綣空惆悵巫陽館況船頭一轉三千餘里隱隱髙城不見恨無情春水連天片帆似箭

浪淘沙【別意】

花霧漲欲還晴薄羅衫子正宜春無柰金宵鴛帳裏身是行人別酒不須斟難洗離情絲鞘如電紫驑鳴腸斷畫橋芳艸路月曉風淸

南柯子【新月】

柳浪揺晴沼荷風度晚檐碧天如水印新蟾一罅淸光斜露玉纎纎寶鏡微開匣金鉤半押簾西樓今夜有人忺應傍妝臺低照畫眉尖

永遇樂【送春】

歌雪徘徊夢云溶曳欲勸春住薄幸楊花無端杜宇抵死催教去參差煙岫千回百匝不解禁春歸路病厭厭那堪更聼小樓一夜風雨金釵鬭艸玉盤行菜往事了無憑據合數松兒分香帕子總是牽情處小桃朱戶題詩在否尙憶去年崔防緑陰中鶯鶯燕燕也應解語

謁金門【春晚】

風共雨催盡亂紅飛絮百計畱春春不住杜鵑聲更苦細柳官河狹路幾被嬋娟相誤空憶墜鞭遺扇處碧

窗眉語度

菩薩鬘【春感】

玉琴不療文園病對花長抱深深恨恨入鬢霜邊才情輸少年蛾眉梳墮馬翠袖薫蘭麝醉夢未全醒緑窗啼曉鶯

阮郎歸【壬辰邵武試燈夕】

東風吹破藻池冰晴光開五云緑情紅意兩逢迎扶春來逺林花艷艷玉英英羅衣金縷明閙蛾兒簇小蜻蜓相呼看試燈

行香子【代贈】

楚楚精神楊柳腰身是風流天上飛瓊淩波微步羅韈生塵有許多嬌許多韻許多情十年心事兩字眉婚問何時眞个行雲秋衾半冷窗月窺人想爲人愁爲人痩爲人顰

鷓鴣天【情景】

意態嬋娟畫不如瑩然初日照芙渠笑捐瓊佩遺交甫肯把文梭擲防輿花上蝶水中鳬芳心密意兩相於情知不作庭前柳到得秋來日日疎

黃叔暘

名�號玉林又號花庵

賀新郎【題雙溪馮熙之交遊風月之樓】

倦整摩天翼笑歸來防畫亭臺按行泉石落落元龍湖海气更著髙樓百尺收攬盡水光山色曽駕飇車蟾宮去幾回批借月支風敕斯二者慣相識玲瓏窗戶靑紅濕夜深時寒光爽气洗淸肝髙似此交遊眞灑落判與升堂入室有萬象來爲賔客不用笙歌輕防涴防仙翁手搦虹霓筆吟思逺兩峯碧【樓對兩峯甚奇】

又【乙已正月十日雙溪攜酒遺蛻亭桃花方開主人浩歌酌客歡甚卽席作此】

風送行春步漸行行山回路轉入云深處問訊花梢春幾許半在詩人杖屨防防是祥煙膏露中有瑤池千嵗種整嚴妝來作巢仙侶相嫵媚試凝竚風流座上揮談麈更多情多才多調緩歌金縷趂取芳時同宴賞莫惜淸樽緩舉有明月隨人歸去從此一春須一到願東君長與花爲主泉共石聞斯語

又【菊】

莫恨黃花痩正千林風霜揺落暮秋時候晚節相看元不惡采采東籬獨秀試攬結幽香盈手幾劫修來方得到與淵明千載爲知舊同冷淡比蘭友柴桑心事君知否把人間功名富貴付之塵垢不肯折腰營口腹一笑歸歟五栁悵此意而今安有若得風流如此老也何妨相對無杯酒詩自可了重九

又【梅】

自掃梅花下問梢頭冷蘂疎疎幾時開也間者濶焉今久矣多少幽懷欲寫有誰是孤山流亞香月一聨眞絕唱與詩人千載爲嘉話餘興味付來者淸臒不戀華亭榭待與君白髮相親竹籬茅舍喜甚今年無酒禁澑澑小槽壓蔗已準擬雪天霜夜自醉自吟仍自笑任解冠落佩從嘲罵書此意寄同社

木蘭花慢【題馮雲月玉連環詞後】

自沈香夢斷風外失餘春悵袍錦淋漓金鑾論奏四海無人蛾眉古來見妬柰昭陽飛燕亦成塵惟有空梁落月至今能爲傳神神遊八表跨長鯨誰是再來身愛雲月溪頭玉環一曲筆力千鈞人間不堪著眼但香名百世尙如新乞我九霞蜚佩梯空共上秋旻

又【乙巳病中】

問潘郎兩鬢更禁得幾畨秋悵病骨臞臞幽懷渺渺短髮颼颼云邊一聲長笛這風情都屬趙家樓欹枕困尋藥裹燻衣慵訊香篝悠悠老矣復焉求何止賦三休念少日書魔中年酒病晚嵗詩愁巳攀桂花作證便從今把筆一齊勾只有煙霞痼疾相陪風月交遊

又【懷舊】

問春春不語謾新緑滿芳洲記歷歷前遊看花南陌命酒西樓東風翠紅圍繞把功名一笑付糟邱醉裏了忘身世吟邊自負風流風流莫莫復休休白髮漸盈頭悵十載重來略無歡意惟有閒愁多情向人似舊但小桃婀娜柳纎柔望斷殘霞落日水天拍拍飛鷗

南柯子【丁酉淸明】

天上傳新火人間試裌衣定巢新燕覓香泥不爲綉簾朱戶說相思側帽吹飛絮憑欄送落暉粉防銷淡錦書稀怕見山南山北子規啼

又【丙申重九】

蘭佩秋風冷茱囊曉露新多情多感怯芳辰彊折黃花來照碧鱗鱗落帽參軍醉空樽靖節貧世間那復有斯人目送歸鴻西去一傷神

行香子【梅】

寒意方濃暖信才通是晴陽暗拆花封冰霜作骨玉雪爲容看體淸臒香淡竚影朦朧孤城小驛斷角殘鐘又無邊散與春風芳心一防幽恨千重任雪霏霏云漠漠月溶溶

賣花聲【己亥三月一日】

鶯蝶太匆匆惱殺衰翁牡丹開盡狀元紅俯仰之間增感慨花事成空垂柳緑陰中粉絮蒙蒙多情多病轉疎慵不是東風孤負我負東風

又【憶舊】

秋色滿層霄剪剪寒飇一襟殘照兩無聊數盡歸鴉人不見落木蕭蕭往事欲魂銷夢想風標春江緑漲水平橋側帽停鞭沽酒處柳軟鶯嬌

長相思【秋懷】

天悠悠水悠悠月印金樞曉未收笛聲人倚樓蘆花秋蓼花秋催得吳霜防鬢稠香箋莫寄愁

又【秋夜】

砧聲齊杵聲齊金井欄邊敗葉飛夜寒烏不棲風淒淒露淒淒影轉梧桐月已西花冠窗外啼

又【春晚】

惜春歸愛春歸脫了羅衣著薴衣緑陰黃鳥啼酒醒時夢醒時淸簟疎一局棋丁東風馬兒

感皇恩【送饒溪臺遊浙】

騎鶴上揚州腰纒十萬拈起詩人舊公案看山看水此去勝遊須徧煩君收拾取歸吟捲少日風流暮年蕭散佳處何妨小畱欵沙河塘上落日綉簾爭捲也須拂拭起看花眼

蝶戀花【春感】

百計畱春春不住褪粉吹香日日催教去心事欲憑鶯語訴流鶯剗地無憑據緑玉防幹圍綺戶一防柔紅應在深深處想倚翠簾吹柳絮淺顰惆悵芳期誤

月照梨花【閨怨】

晝景方永重簾花影好夢猶酣鶯聲喚醒門外風絮交飛送春歸修蛾畫了無人問幾多別恨淚洗殘妝粉不知郎馬何處煙艸萋迷鷓鴣啼

摸魚兒【爲遺蛻山中桃花作寄馮雲月】

問山中小桃開後曽經多少晴雨遙知載酒花邊去唱我舊歌金縷行樂處正蝶繞蜂圍錦綉迷無路風光有主想倚杖西阡停杯北望望斷碧雲暮花知道應倩蜚鴻寄語年來老子安否一春一到成虛約不道樹猶如此煩說與但嵗嵗東風妝防紅雲塢劉郎老去待有日重來同君一笑拈起看花句

水龍吟【贈丁南鄰】

少年有志封侯彎弓欲掛扶桑外一朝斂縮蕭然淸興了無拘礙袖裏陰符枕中鴻寶功名蟬蛻看舌端霹霹劇談妙人間世疑無對閬苑醉鄕佳處想當年緑陰猶在羣仙寄語不須防勘神功罪碧海千尋赤城萬丈風髙浪快待踞龜食蛤相期汗漫與煙霞會

西河【巳亥秋作】

天似洗殘秋未有寒意何人短笛弄西風數聲壯偉倚欄感慨展雙眸離離煙樹如薺少年事成夢裏客愁付與流水筆牀茶具老空山未妨肆志世間富貴要時賢深居宜有餘味大江東去日西墜想悠悠千古興廢此地閱人多矣且揮弦寄興氛埃之外目送蜚鴻歸天際

淸平樂【宮怨】

珠簾寂寂愁背銀缸泣記得少年初選入三十六宮第一當時掌上承恩而今冷落長門又是羊車過也月明花落黃昏

又【宮詞】

深深禁籞霽日明鸎羽風動槐龍交翠舞恰恰花陰亭午一簾暖絮悠颺金鑪旋炷沈香天子方看諌疏內人休鬭新妝

酹江月【戲題玉林】

玉林何有有一灣蓮沼數間茅宇斷塹疎籬聊補葺那得粉墻朱戶禾黍秋風雞豚曉日活脫田家趣客來茶罷自挑野菜同煮多少甲第連云十眉環座人醉黃金塢回首邯鄲春夢破零落珠歌翠舞得似衰翁蕭然陋巷長作溪山主紫芝可采更尋巖谷深處

酹江月【夜涼】

西風解事爲人間洗盡三庚煩暑一枕新涼宜客夢飛入藕花深處冰雪襟懷琉璃世界夜气淸如許劃然長嘯起來秋滿庭戶應笑楚客才髙蘭成愁悴遺恨傳千古作賦吟詩空自好不直一杯秋露澹月防幹微云河漢耿耿天催曙此情誰防梧桐葉上疎雨

浣沙溪【醮壇】

鐘磬泠泠夜未央梨花庭院月如霜步虛聲裏拜瑤章紫極淸都云渺渺紅塵濁世事茫茫未知誰有返魂

香

鷓鴣天【暮春】

沈水香銷夢半醒斜陽恰照竹間亭戲臨小艸書團扇自揀殘花揷淨瓶鶯宛轉燕丁寧晴波不動晚山靑玉人只怨春歸去不道槐云緑滿庭

又【張園作】

雨過芙蕖葉葉涼摩挲短髮照橫塘一行歸鷺拖秋色幾樹鳴蟬餞夕陽花側畔柳防相微云澹月又昏黃風流不在談鋒勝袖手無言味最長

秦樓月【秋夕】

心如結西風老盡黃花節黃花節塞鴻聲斷冷煙淒月漢朝陵廟唐宮闕興衰萬變從誰說從誰說千年靑

史幾人華發

重疊金【壬寅立秋】

西風半夜驚羅扇蛩聲入夢傳幽怨碧藕試初涼露防啼粉香淸冰凝簟竹不許雙鴛宿又是五更鐘鴉啼金井桐

又【冬】

南山未解松梢雪西山巳掛梅梢月說似玉林人人間無此淸此身元是客小住娛今夕拍手憑防幹霜風吹鬢寒

又【除日立春】

銀幡防勝參差剪東風吹上釵頭燕一笑繞花身小桃先報春新春今日是明日新年至擘繭莫探官人間行路難

謁金門【初春】

花事淺方費化工勻染墻角紅梅開未徧小桃才數防人在暮寒庭院閒續茶經香傳酒思如冰詩思嬾雨

聲簾不捲

南鄕子【夏夜】

多病帶圍寛未到衰年巳鮮歡夢破小樓風馬響缺月無情轉畫欄涼入薴衾單起探燈花夜欲防書冊滿牀空伴睡慵觀拈得漁樵笛譜看

又【夜景】

萬籟寂無聲衾鐵稜稜近五更香斷燈昏吟未穩淒淸只有霜華伴月明應是夜寒凝惱得梅花睡不成我念梅花花念我關情起看淸冰滿玉缾

花發沁園春【芍藥防上】

曉燕傳情午鶯喧夢起來檢校芳事荼防褪雪楊柳吹綿迆邐麥秋天气翻階傍砌看芍藥新妝嬌媚正鳳紫勻染綃裳猩紅輕透羅袂晝暖朱防困倚是天姿妖嬈不減姚魏隨蜂惹粉趂蝶棲香引動少年情味花濃酒美人正在翠紅圍裏問誰是第一風流折花簪向云髻

阮郎歸【效姜堯章體】

粉香吹暖透單衣金泥雙鳳飛閒來花下立多時春風酒醒遲桃葉曲柳枝詞芳心空自知湘臯月冷佩聲微鴈歸人不歸

鵲橋仙

靑林雨歇珠簾風細人在緑陰庭院夜來能有幾多寒巳痩了棃花一半寶釵無據玉琴難托合造一襟幽怨雲窗霧閣事茫茫試與問杏梁雙燕

花庵詞選續集卷十

