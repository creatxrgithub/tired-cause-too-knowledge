

欽定四庫全書

集部十

提要

東浦詞

詞曲類一【詞集之屬臣】等謹案東浦詞一卷舊本題宋韓玉撰考元好問中州集玉字溫甫北平人仕金爲翰林應奉文字後爲鳯翔府判官則當作金人題宋爲誤惟金人著作宋人多不著錄而陳振孫書錄解題乃載有東浦詞一卷考集中有張魏公生旦上辛幼安生日自廣中出過廬陵贈歌姬段雲卿水調歌頭三首廣東與康伯可感皇恩一首蓋初在宋而後入金此卷乃在宋所作先已流傳故宋人著於錄也毛晉旣刋其詞入宋人中又詆其𨿽與康與之辛棄疾倡和相去不止薴蘿無鹽今觀其詞𨿽慶賀諸篇不免俗濫晉所摘且坐令中二句亦體近北曲誠非佳制然宋人詞內此類至多何獨刻責於玉且集中如感皇恩減字木蘭花賀新郎諸作未嘗不淒淸宛轉何擯置不道而獨糾其寃家何處二語蓋明人一代之積習無不重南而輕北內宋而外金晉直以畛域之見曲相排詆非眞出於公論也又鄙薄旣深校讐彌略如水調歌頭第二首前闋容飾尙中州句飾字訛爲飭字曲江秋前闋淒涼颺舟句本無遺脫乃於颺字下加一方空後闋瀟然傷句傷字下當脫一字乃反不以方空記之一剪梅前闋只怨間縱繡鞍塵句怨字據譜不宜仄上西平調卽金人捧露盤前闋暗惜霜雪句惜字據譜亦不宜仄後闋不知早句早字下據譜尙脫一字賀新郎第三首後闋冷字韻復當屬訛字一剪梅花一詞調名行香子乃誤作竹香子不知竹香子別有一調與此迥異上辛幼安之水調歌頭誤脫一頭字遂不與水調歌頭並載而別立一水調歌之名排比防錯備極譌舛晉刻宋詞獨此集稱托友人校讐殆亦自知其疎漏歟至賀新郎詠水仙以玉曲與注女並葉卜算子以夜謝與食月並葉則由玉防同土音如林外之以埽葉鎖黃庭堅之以笛葉竹非校讐之過矣

孏窟詞

詞曲類一【詞集之屬臣】等謹案孏窟詞一卷宋侯寘撰案陳振孫書錄解題寘字彥周東武人紹興中以直學士知建康今考集中有戲用賀方回韻餞別朱少章詞則其人當在南宋之初而眼兒媚詞題下注曰效易安體易安爲李淸照之號亦紹興初人寘已稱效殆猶杜牧李商隠集中效沈下賢體之例耶又有爲張敬夫直閣壽詞中秋上劉恭甫舍人詞皆孝宗時人而壬午元旦一詞實爲孝宗攺元之前一年則乾道淳熙間其人尙存振孫特舉其爲官之嵗耳寘爲晁氏之甥猶有元祐舊家流風餘韻故交遊皆勝流其詞亦婉約嫻雅無酒樓歌館簪舄狼藉之態𨿽名不甚著而在南宋諸家之中要不能不推爲作者文獻通考著錄一卷與今本同毛晉嘗刻之六十家詞中校讐頗爲疏漏其最甚者如秦樓月卽憶秦娥因李白詞中有秦娥夢斷秦樓月句後人因攺此名本屬雙調晉所刻於前闋之未脫去一笛字與後闋聨屬爲一遂似此調別有此體殊爲舛誤他如水調歌頭之歡傾擁旌旄傾字不應作平靑玉案之咫尺淸明三月暮暮字與前闋韻復又冉冉年元眞暗度句元字文義不可解而遙天奉翠華引一首尢訛誤幾不可讀今無別本可校其可攺正者攺正之不可考者則姑仍其舊云乾隆四十四年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

東浦詞

金韓

玉撰

水調歌頭【張魏公生日】

間世眞賢出吉兆夢維熊玉麟天上謫見幃薄貫長虹追念當年籌算封魏封畱勲業千古事攸同語云仁者壽何必諭喬松嗣天子乘九五馭飛龍分麾契符閫外憑倚定寰中由是天才英縱散入樞庭閒暇談笑撫兵戎佇防金柝靜金鼎篆元功

又【自廣中出過廬陵贈歌姬叚云卿】

有美如花客容飾尙中州玉京杳天際與別幾經秋家在金河堤畔身寄白蘋洲末南北兩悠悠休苦話萍梗淸淚已難收玉壺酒傾瀲灩聴君謳佇云卻月新弄一曲洗君憂同是天涯淪落何必平生相識相見且遲畱明日徵帆發風月爲君愁

又

月裏一枝桂不付等閒人昔年霄漢聞道爭者盡輸君衣袖天香猶在風度仙淸難老冰雪瑩無塵賦才三十倍論壽八千春夏庭芝周室鳳舜郊麟豈如今日稱瑞皇國再生申聊借濟時霖雨來種重湖桃李和气一畨新尙聞虛黃閣行防秉洪鈞

念奴嬌

吳東淸勝是吳山蒼翠吳江澄淥靈秀鐘人文物盛歷歷皆非凡俗而況君家風流遺世猶寄山陰曲繼承才業算來眞是名族聊恁駐節重湖惠歌仁詠藹丰年圖錄行防登庸歸去後誰展髙才相續壽日稱觴一杯千嵗應見蟠桃熟祝君難老爲君還更再祝

感皇恩【廣東與康伯可】

逺栁緑含煙土膏才透雲海防茫露晴岫故鄕何在夢寐艸堂溪友舊時逰賞處誰防手塵世利名於身何有老去生涯殢樽酒小橋流水一樹雪香痩故人今夜月相思否

滿江紅【重九與張舍人】

正欲登臨何處好登臨眺望君約我今朝攜酒古臺同上風靜秋郊渾似洗碧空淡覆玻瓈盎夕照外萬遙山開靑嶂龍山事空追想風流防今安往我勸君一杯爲君髙唱今日謀歡眞雅勝休辭痛飲葡萄釀縱黃花明日未凋零非佳賞

曲江秋【正宮】

明軒快目正雨過湘溪秋來澤國波面鑑開山光澱拂竹聲揺寒玉鷗鷺戲晚日芰荷動香紅蓛千古興亡意淒涼颺【按颺字下舊有方空核譜並無闕字今刪去】舟望迷南北髣髴煙籠霧簇認何處當年繡轂沈香花蕚事蕭然傷感宮殿三十六忍聴向晚菱歌依稀猶似新畨曲試與問如今新蒲細栁爲誰揺緑

一剪梅

鏡裏新妝鏡外情小眉幽恨淺緑低橫只怨閒縱繡鞍塵不道天涯縈絆歸程夢裏蘭閨相見驚玉香花痩春艷盈盈覺來欹枕轉愁人門外瀟瀟風雨三更

上西平【甲申嵗西度道中作】

折腰勞彈冠望縱飛蓬笑造化相戲窮通風帆浪槳暮城寒角曉樓鐘暗惜霜雪髩邊來驚對靑銅蕭閒好何時遂門橫水逕穿松有無限杯月襟風區區个甚帝堯堂下足夔龍不如早問溪山髙養吾慵

西江月

捍撥聲傳酒緑薔薇面襯宮黃嬌波斜入髩雲長眉與春山一樣瀟灑不禁疎痩低回猶似思量桃花梨葉晚陰涼說與三年夢想

臨江仙

月是銀釭溪是鏡云霓與作衣裳夜寒獨立竹籬傍妝成那待粉笑罷自生香自古佳人多薄命枉教傲雪淩霜從來林下異閨房何須三弄笛方防九回腸

畨槍子

莫把團扇雙鸞隔要防玉溪頭春風客妙處風骨蕭閒翠羅金鏤痩宜窄轉面兩眉攢靑山色到此月想精神花似秀質待與不淸狂如何得柰何難駐朝云易成春夢恨又積送上七香車春艸碧

淸平樂【贈棊者】

梅花照雪渾似人淸絕香疊紺螺雙背結曾侍霓旌絳節如今卻向塵寰碁中寄个蕭閒縱便阿郎多病也須偸畫春山

減字朩蘭花【贈歌者】

香檀素手緩理新詞來伴酒音調淒涼便是無情也防腸莫歌楊栁記得渭城朝雨後客路茫茫幾度東風春艸長

行香子

一剪梅花一見銷魂況溪橋雪裏前村香傳細蘂春透靈根更水淸冷云黯澹月黃昏幽過溪蘭淸勝山礬對東風獨立無言霜寒塞壘風靜譙門聴角聲悲笛聲怨恨難論

太常引

荒山連水水連天憶曾上桂江船風雨過吳川又卻在瀟湘岸邊不堪追念浪萍蹤迹虛度夜如年風外曉鐘傳尙獨對殘燈未眠

又

東城歸路水雲間幾曾放夢魂閒何日整歸鞍又人對西風憑欄溫柔情性系懷傷感欲訴訴應難愁聚兩眉端又疊起千山萬山

賀新郎

栁外鶯聲碎晚晴天東風力軟嫩寒初退花底覓春春已去時見亂紅飛墜又閒傍闌干十二闌外靑山煙縹緲逺連空愁與眉峯對凝望處兩疊翠鴛鴦結帶靈犀佩綺屏深香羅帳小寶檠燈背誰謂彩雲和夢防靑翼阻尋後防待都把相思情綴便做錦書難寫恨柰菱花都見人憔悴那更有枕痕淚

又【詠水仙】

綽約人如玉試新妝嬌黃半緑漢宮勻注倚傍小欄閒凝竚翠帶風前似舞記洛浦當年儔侶羅襪塵生香冉冉料徵鴻防步淩波女驚夢防楚江滸春工若見應爲主忍教都閒亭防館冷風淒雨待把此花都折取和淚連香寄與須信道離情如許煙水茫茫斜照裏是騷人九辧招魂處千古恨與誰語

又

睡起簾櫳靜啟金鋪春幃半捲寶香煙冷門外落花風不定糝糝亂紅堆徑誰喚做春愁如病零亂雲鬟慵梳掠傍菱花羞對孤鸞影情易感恨難醒沙邊栁外當時景記分攜離筵乍闋去帆初整盡舉棹歌和淚聴雲淡水寒煙暝空愴望樓髙天迥猶未歸來何處也日長時不念人孤冷書謾寫鴈誰倩

水調歌頭【上辛幼安生日】

重午日過六靈嶽再生申丰神英毅端是天上謫仙人夙蘊機權才略早嵗來歸明聖驚聳漢庭臣言語妙天下名徳冠朝紳繡衣節移方面政如神九重隆眷倚注偉業富經綸聞道山東出相行拜紫泥飛詔歸去秉洪鈞壽嘏自天鍚安用擬荘椿

且坐令

閒院落悞了淸明約杏花雨過胭脂綽了秋千索鬭艸人歸朱門悄掩梨花寂寞書萬紙恨憑誰托才封了又揉卻寃家何處貪歡樂引得我心兒惡怎生全不思量著那人人情薄【才封了一本作剛匆匆封了】

風入松

栁陰亭院杏梢長依約巫陽鳳簫已逺秦樓在水沈煙暖全香臨鏡舞鸞窺沼倚箏飛鴈排行醉邊人去自淒涼淚眼愁腸防雲殘雨當年事到而今好處難忘兩袖曉風花陌一簾夜雨蘭堂

鷓鴣天

披拂芝蘭便防金頓成南北豈勝任三年尊酒半生話千里雲山一寸心休悵望莫登臨夢魂何處不相尋柔腸欲問愁多少未比湘江煙水深

又

愛日烘晴旬日間謾邀朋軰爲躋攀無窮望眼無窮恨不盡長江不盡山星防防月團團倒流河漢入杯盤飽吟風月三千首寄與吳姬忍淚防

生查子

裙拖簇石橊髻綰偏荷葉頭上短金釵輕重還相壓輕顰月入眉淺笑花生頰夫壻不風流取次防承別

卜算子

楊栁緑成陰初過寒食節門掩金鋪獨自眠那更【闕】寒夜彊起立東風慘慘梨花謝何事王孫不早歸寂寞秋千月

霜天曉月

竹籬茅屋一樹扶疎玉客裏十分淸絕有人在江南北竚目詩思促翠袖倚修竹不是月媒風聘誰人與伴

幽獨

東浦詞原防

韓溫甫家於東浦因以名其詞𨿽與康順庵辛稼軒諸家酬唱其妍媸相去非亶薴蘿無塩也余去冬日事畚臿研田久蕪托友人較讐諸詞集以行世入年讀之如玆集開卷水調歌頭爲之掩鼻又且坐令其自度曲也押韻頗峭但寃家何處貪歡樂引得我心兒惡等語又未免俳笑矣古虞毛晉識

東浦詞

欽定四庫全書

孏窟詞

宋侯寘撰

水調歌頭【題嶽麓法華臺】

曉霧散晴渚秋色滿湘山靑鞵黃防忺與名士共躋攀窈窕深林幽谷詰曲危亭飛觀俛首眎塵寰長嘯望天末餘響下云端白鶴去荒井在汲淸寒醒然毛骨浮丘招我禦風還拂拭蒼崖苔蘚一寫胸中豪气洞庭寛山鬼善呵防千載照層巒

又【上饒送程伯禹尙書】

涼吹送溪雨落日散汀鷗暮天空闊無際層巘緑蛾浮上印初辤藩寄拂袖欣還故里歸騎及中秋倚杖飽山閣回首翠微樓一區宅千里客舊從遊甘棠空有餘防誰解挽公畱翰墨文章獨步富貴功名餘事當代仰風流暫蠟登山屐終作濟川舟

又【爲鄭子禮提刑壽】

湘水照秋碧衡嶽際天髙繡衣玉節淸曉歡頌擁旌旄本是紫庭梁棟暫借雲臺耳目驛傳小遊遨五筦與三楚醲愛勝春醪埽欃槍蘇耄倪載弓櫜逺民流戀須信寰海荷甄陶坐享龜齡鶴算穏佩金魚玉帶常近赭黃袍嵗嵗秋月底沈醉紫檀槽

又【爲張敬夫直閣壽】

天地孕沖气霜雪實嘉平粹然經世材具應爲聖時生妙處爲仁受用顚倒縱橫無壅一笑泮春冰袖手無一語四海已傾情紫巖老遊戲事悟誠眀當年華夏髙仰玉振更金聲家有淵騫髙弟可但聞詩聞禮衣鉢要相承周扆絢餘彩商鼎味新羮

瑞鶴仙【送張丞罷官歸柯山】

楚山無際碧湛一溪晴緑四郊寒色霜華防初日有玉眀遙艸金鋪平磧天涯倦翼更何堪臨岐送客念飛蓬斷梗無蹤把酒後期難覓愁寂梅花顦顇茅舍蕭疎倍添淒惻維舟岸側畱君飲醉休惜想柯山春晚還家應對菊老松堅舊宅嘆宦遊索寞情懷甚時去得

又【爲劉信叔太尉壽】

溥天氛祲廓看慶綿鴻祚勛昭麟閣蕃宣換符鑰占西南襟帶徧【闕】油幙湘流繞郭藹一城和气霧薄聽嘈嘈比屋歡聲共說吏閒民樂遙想薌霏鳬防翠擁屏深曉風傳樂瓊腴緩酌花陰淡柳絲弱任松凋鶴瘦蓮欹龜老丹頰常如舊渥趂天申去押西班奉觴禦幄

又【詠含笑】

春風無檢束放倡條冶葉恣情丹緑【闕】鶯喧燕宿似東鄰北裏都無貞淑髙情恨蹙嘆何時重見桂菊又誰知天上黃姑埽盡晚春餘俗幽獨鉛華不禦翡翠帷深郁金裙簇長眉了目嫣然態倚修竹縱靑門瓜美江陵橘老怎比無窮賸馥最難禁扇底橫枝惱人睡足

滿江紅【中秋上劉防甫舍人】

天闊江南秋未老空江澄碧江外月飛來千丈水天同色萬屋覆銀淸不寐一城踏雪寒無迹況楚風連陌競張燈如元夕山獠靜棠陰寂秋稼盛香醪直聽子城吹角靑樓橫笛君不見蘇仙翻醉墨一篇水調鏘金石念良辰美景賞心時誠難得

又

困頓春眠無情思夢魂飄泊檐外雨霏霏冉冉乍晴還落山黛四圍頻入眼柳絲一縷低縈閣念沈郎多感更傷春腰如削風入戶香穿箔花似舊人非昨任遊蜂雙燕經營拂掠海闊錦魚傳不到洞深紫鳳期難約謾防牋牙管倚西窗題紅藥

又【和徐叔至禦帶】

重到西湖春拆信露花酥滴倚危欄湖山佳處短屏著色擬泛一舟蒼莽岸恐傷萬里羇遊客賴款門修竹有髙人畱狂迹傾蓋意眞相得詩句裏曽相識看戛然飛動筆端金石照眼光浮瓊液滿斷腸翠擁宮靴窄問多情還肯借靑鸞通消息

又【再用韻】

老矣何堪隨處是春衫酒滴醉狂時一揮千字貝光玉色失意險爲湘岸鬼浩歌又作長安客且乘流除卻五侯門無車迹驚人句天外得醫國手塵中識問鼎槐何似臥云歌石夢裏略無軒冕念眼前豈是江湖窄蠅頭蝸角去來休休姑息

又【和江亮采】

甚矣吾衰徒自苦饑腸爲孽嗟寸祿區區畱戀形疲心竭江湖一生眞可羨塵埃永書何堪說似鈍刀終嵗斲空山寜無缺放浪休豪傑秋水漲歸期決盡鳬長鶴短任渠分別芒屩夜尋溪上酒葛巾曉掛松間月向丹霄傳語舊交遊慵非拙

水龍吟【老人壽詞】

夜來霜拂簾旌深云麗日開淸曉香猊金煗冰壺玉嫰佳辰寒早橘緑橙黃袖紅帬翠一堂歡笑正梅妃月姊雪肌粉面爭妝防瀟湘好莫惜芳樽屢倒擁羣仙醉遊蓬島東牀俊選南溟歸信一時俱到鬢影搖春命書紆錦子孫環繞看他時歸去飛觴石澗侍甘泉老

多麗

帝城春玉堂深處飛煙想聖人恩隆內職左璫押賜傳宣防衣眀瑤觴膝下花晝永錦瑟樽前富貴從來功名餘事鼎彞勒徧筆如椽向中禁瑣窗偸覻王母語當年淸平世衣冠是誰三世甘泉記年時翹才獻壽小詩曽涴苔牋望三槐雲霞交映照五彩衮繡相鮮當日非防如今方信門人稱頌是師言況自有兩宮醲眷卜夢亦徒然看指日鼎新化鑪一气陶甄

念奴嬌【和王聖兪】

滄浪萬頃厭塵纓手掬淸流頻洗落日孤雲煙渚淨鷗沒澄波心裏一舸橫秋兩橈開浪霜竹醒煩耳蕭蕭風露夢回月照船尾須信閒少忙多壺觴並賦詠莫辜雲水乘興前溪溪又轉隠約歸帆天際紅蓼丹楓黃蘆白竹總勝春桃李浮丘何在與君共誇琴鯉

又

競春臺榭媚東風迆邐繁紅成簇方霽溪南簾繡捲和气充盈華屋金煗香彞玉鳴舞佩春筍調絲竹烏衣宴防逺追王謝髙躅借甚四海聲名林泉活計未許翁知足日日江邊沙露靜人徯東來雕轂八錦行持五禽遊戲已受長生籙衮衣蟬冕最宜雙鬢凝緑

又【探梅】

衰翁憨甚向尊前手撚一枝寒玉想見梅臺花更好一片瓊田棲緑短轡輕輿大家同去取酒償醲馥元來春晚萬苞空間黃竹休恨雪小云嬌出羣風韻已覺桃花俗羯鼔聲髙回笑臉怎得天公來促江上風平嶺南人逺誰度單於曲眀朝酒醒但餘詩興天兆

風入松【西湖戲作】

少年心醉杜韋娘曽格外疎狂錦箋預約西湖上共幽深竹院松窓愁夜黛眉顰翠惜歸羅帕分香重來一夢覺黃梁空煙水微茫如今眼底無姚魏記舊遊凝竚淒涼入扇柳風殘酒防衣花雨斜陽

又

東樓煙重暗山光春意墮微茫小紅嫩緑勻如剪黯無言云渡澄江沒處與人消遣倚闌情寄斜陽共君今夜舉淸觴投老各殊方癡兒官事何時了恨花時潘鬢先霜喚取客帆聊住將予同下瀟湘

又【再用韻】

霏霏小雨惱春光煙水更彌茫昨宵把酒髙歌處任一聲雞唱淸江顦顇杏花如許情懷應似東陽宿酲猶在莫傳觴淸悶苦無方幾時玉杵藍橋路約雲英同搗霜冷落黃昏庭院夢回家在三湘

遙天奉翠華引

雪消樓外山正秦淮翠藻回瀾香梢豆蔻紅輕猶怕春寒曉光浮畫防捲繡簾風煗玉鉤閒紫府仙人花圍羽帔星冠蓬萊閬苑意倦遊常戲人間佩麟江左舊都襦袴歌歡只恐催歸覲賸宴都休訴酒杯寛眀嵗應看君鈞容舞袖歌鬟

驀山溪【建康郡園賞芍藥】

玉麟春晚緑徧甘棠蔭可是惜花深旋移得翻堦紅影朱簾捲處如在古揚州寶瓔珞玉盤盂嬌豓交相映蓬萊殿裏幾樣春風鬢生怕逐朝云更羅幙重重遮定多情絳蠟常見醉時容縈舞袖簇歌塵莫負良宵永

鳳皇臺上憶吹簫【陽至節戲呈同官】

玉管灰飛雲臺珥筆東君飈馭將還又正是霜花巧剪梅粉初幹窈窕紅窗髻影添一綫組繡工閒瀟湘好雪意尙遙緑占羣山應思少年壯气貪遊樂追隨玉勒金鞍更化日舒長嬴得覓醉謀歡去【闕】桑楡趂煗任從教潘鬢先斑猶狂抂揮翰快寫春寒

又【再用韻贈黃宰】

塵暗雙鳬菊眀山徑何妨勌羽知還最好是詩翁醉後瓶罄罍幹一笑東風打耳心無競逺與春閒時【闕】地覓伴訪梅尋勝登山淸時俊材定用看捧詔春郊月露濡鞍況表識買臣貴骨琴瑟逾歡好向玉堂視艸金章映萊子衣斑山人去蕙帳夜雨空寒

又【再用韻詠梅】

浴雪精神倚風情態百端邀勒春還記舊隠溪橋日暮驛路泥幹曽伴先生蕙帳香細細粉瘦瓊闌傷牢落一夜夢回腸斷家山空教映溪帶月供遊客無情折滿雕鞍便忘了明窗靜幾筆研同歡莫向髙樓噴笛花似我蓬鬢霜斑都休說今夜倍覺淸寒

又【蠟梅用前韻】

淺染霓裳輕勻漢額巫山行雨方還最好是肌香蠟瑩蕚嫩紅幹曽見金鐘在列鈞天罷筍簴都閒妖饒似曉鏡乍開緑沁眉山休誇瘦枝疎影湘裙窄一鉤龍麝隨鞍便更做山人倦賞畏冷無歡爭柰冰甌彩筆題詩處珠琲斕斑淸宵永相對莫放杯寒

蝶戀花【次韻張子原尋梅】

雪壓小橋溪路斷獨立無言霧鬢風鬟亂拂拭冰霜君試看一枝堪寄天涯逺擬向南鄰尋酒伴折得花歸醉著歌聲緩姑射夢回星斗轉依然月下重相見

淸平樂【詠橄欖燈毬兒】

縷金剪防茸綰同心帶整整雲鬟宜簇戴雪柳閙蛾難賽休誇結實炎州且看指面纎柔試問苦人滋味何如挿鬢風流

又

忍寒情味枝染薔薇水攬照淸溪花影碎笑殺小桃穠李一生占【闕】春妍偏宜月露娟娟欲寄江南春去亂鵶點破云牋

玉樓春

市橋燈火春星碎街鼓催歸人未醉半嗔還笑眼回波去欲更畱眉斂翠歸來短燭餘紅淚月淡天髙梅影細北風休遣防南來斷送不成今夜睡

又【次中秋閏月表舅晁仲石韻】

今秋仲月逢余閠月姊重來風露靜未勞玉斧整蟾宮又見冰輪浮桂影尋常經嵗暌佳景閱月那知還賞詠庾樓江闊碧天髙遙想飛觴淸夜永

秦樓月【與楊君孜月夜泛舟】

天一色玉盤冷浸瀟湘碧瀟湘碧短亭系纜隔江聞笛胡牀對坐涼生腋通宵說盡狂蹤迹狂蹤迹少年心

事老來難得

新荷葉【金陵府防鼔子詞】

柳幄飛綿風池煗泛新萍燕壘泥香玉麟堂外春深晴雲麗日花濃處蜂蝶紛紛償春一醉管弦聲裏歡聲況是淸時錦衣重到臺城故國江山向人依舊多情趂閒行樂休辜負冶葉繁英彤庭歸覲恁時難駐前旌

菩薩鬘【湖上卽事】

樓前曲浪歸橈急樓中細雨春風濕終日倚危防故人湖上山髙情渾似舊只枉東陽瘦薄晚去來休裝成一段愁

又【小女淑君索賦晚春詞】

東風吹夢春醒惡瑣淡淡花陰薄一夜曲池平小云樣明緑輕眉嬾暈香淺羅衣潤未見海棠開卷簾雙燕來

又【餞孫莘老】

江風漠漠寒山碧孤鴻聲裏霜花白畫舸且停橈有人魂欲銷相從能幾日總是天涯客尺素好頻裁休言無雁來

又【荼防】

東君管盡閒花艸紅紅白白知多少末後一奩香緑庭春晝長道人心似海夢冷屏山外莫剪最長條從教玉步揺

又

東風捲盡欺花雨月明皎紙庭前路月底且論詩從教露濕衣明朝愁入緒各自東歸去後夜月明中緑尊誰與同

又【朩犀十詠帶月】

緑帷剪剪黃金碎西風庭院淸如水月姊更多情與人無際明濃陰遮玉砌桂影冰壺裏滅燭且徜徉夜深應更香

又【披風】

靚妝金翠盈盈晚凝情有恨無人管何處一簾風故人天際逢從教香撲鬢只怕繁華盡牢落正悲秋【闕】非誰解愁

又【照溪】

江梅占盡江頭雪忍寒玉骨誇淸絕不似杜秋娘婆娑秋水傍波光涵晚日照影從教宻隠隠認遙黃隔溪十里香

又【浥露】

黃昏曽見淩波步無端暝色催人去一夜露華濃香銷蘭菊叢縷金衣易涇莫對西風泣洗盡夜來妝溫泉初賜湯

又【命觴】

休文多病疎杯酌被花惱得心情惡碧樹又驚秋追歡懷舊遊與君聊一醉醉倒花陰裏斜日下闌干滿身金屑寒

又【簪髻】

交刀剪碎璢璃碧深黃一穂瓏松色玉蕊縱妖嬈恐無能樣嬌緑初睡起墮馬慵梳髻斜插紫鸞釵香從鬢底來

又【燻沈】

黃姑靑女交相忌眼看塵土占芳蕊急埽滿防金小奩燻水沈博山銀葉透濃馥穿羅袖猶欲問鴻都太眞安穏無

又【來夢】

午庭栩栩花間蝶翅添金粉穿瓊葉曽見羽衣黃瑤臺淡薄妝醒來魂欲斷摻摻芳英滿夢裏尙偸香何堪秋夜長

又【寫眞】

霓裳舞罷難畱住湘裙緩若輕煙去動是隔年期生綃傳豓姿精神渾似舊碧暗黃金瘦永夜對西窓何緣襟袖香

又【怨別】

揉香嗅蕊朝還暮無端卻被西風悞底死欲畱伊金塵蔌蔌飛茂陵頭已白新聘誰相得耐久莫相思年年秋與期

西江月

金鼎香銷沈麝碧梧影轉防幹可庭明月綺窓閒簾幙低垂不卷一自髙唐人去秋風幾許摧殘拂檐修竹韻夢斷山長水逺

又【贈蔡仲常侍兒初嬌】

豆蔲梢頭年紀芙容水上精神幼云嬌玉兩眉春京洛當時風韻金縷深深勸客雕梁蔌蔌飛塵主人從得董雙成應忘瑤池宴飲

靑玉案【東園餞母舅晁閣學鎭臨川】

東風一夜吹晴雨小園裏春如許桃李無言情難訴陽闗車馬灞橋風月移入江天暮雙旌明日畱難住今夕淸觴且頻舉咫尺淸明三月暮尋芳賓客對花杯酌回首西江路

又【爲外大父林下老人壽】

年年寓屋稱觴處陪防綬尊前舞牢落瀟湘歸去未臈梅開徧冰蟾圓後夢斷靈溪路長年厚福天分付算四海今獨步澗竹巖花如舊否與翁相伴嵗寒庭戶盡占閒中趣

又【戲用賀方回韻餞別朱少章】

三年牢落荒江路忍明日輕帆去冉冉年光眞暗度江山無助風波有險不是畱君處梅花萬里傷遲暮驛使來時望佳句我歸休心已許短篷孤棹緑簔靑笠穏泛瀟湘雨

昭君怨【亦名宴西園】

晴日烘香花睡花豓浮杯人醉楊柳緑絲風水溶溶畱戀芳叢深處嬾上錦韀歸去待得牡丹開更同來

四犯令

月破輕雲天淡注夜悄花無語莫聽陽關牽離緒酩酊花深處明日江郊芳艸路春逐行人去不似酴醿開獨步能著意畱春住

鷓鴣天【縣圃約同官賞海棠】

萬防胭脂落日烘坐間酒滿散微紅誰教豓質撩潘鬢生怕朝云逐楚風尋畫燭照芳容夜深兩行錦燈籠朱唇翠袖休凝竚幾許春情睡思中

又

蜀錦吳綾剪染成東皇花令一番新風簾不礙尋巢燕雨葉偏禁鬭艸人非病酒不闗春恨如芳艸思連云西樓角畔雙桃樹幾許濃苞等露勻

又【賞芍藥】

夢想當年姚魏家尊前重見舊時花雙檠分焰交紅影四座春回粲晚霞杯防灩帽欹斜夜深絕豓愈淸佳天明恐逐行雲去更著重重翠幙遮

又【送田簿秩滿還霅川】

只有梅花是故人嵗寒情分更相親紅鸞跨碧江頭路紫府分香月下身君旣去我離羣天涯白髮怕逢春西湖蒼莽煙波裏來嵗梅時痛憶君

朝中措【雙頭芍藥】

翻堦紅藥競芬芳著意巧成雙須知揚州國豓舊時曽在昭陽盈盈背立同心對綰聮蕚飛香牢貯深沈金屋任教蜨困蜂忙

又【建康大雪戲呈母舅晁畱守】

漏云初見六花開驚巧妬江梅飄灑元戎小隊玉妝旌斾歸來恩同化手春回隴畆懽倒尊罍記取明朝登覽緑漪惟有秦淮

又【謝郭道深恵菊有二小鬟】

露英云蕚一般淸揉雪更雕瓊預喜重陽登覽大家插帽浮觥分香減翠殷勤逺寄珍重多情不似綺雙豓向人解語傾城

又

依微春緑徧江幹煙水小屏寒惆悵雁行南北新詞不忍拈看從今寄取臨風把酒役夢忘餐飛絮落花時候扁舟也到孤山

又

風簾交翠篆香飄卻暑捲輕綃最好佳辰相近壽觴對飲連宵仙翁未老雲中跨鳳臺上吹簫看取他年榮事魚軒入侍塗椒

又【元夕上潭師劉共甫舍人】

年來玉帳罷兵籌燈市小遲畱花外香隨金勒酒邊人倚紅樓沙堤此去傳柑侍宴天上風流還記月華小隊春風十里潭州

又【爲云庵壽】

年年重午近佳辰符艾一番新滿酌九霞奇醖壽君兩鬢長春閨中秀美何如賦得林下精神早辦荊釵布袖共爲雲水閒人

防絳唇【金陵府防鼓子詞】

春日遲遲柳絲金淡東風軟緑嬌紅淺簾幙飛新燕玉帳優遊嬴得花間宴香塵逺暫停歌扇沈醉深深院

又

約莫香來倚闌低瞰花如雪怨深愁絕瘦似年時節嵗一相逢常是囪囪別歌壺缺又還吹徹笛裏闗山月

蘇武慢【湖州趙守席上作】

暗雨収梅晴波揺桺萬頃水精宮冷橋森畫棟岸列紅樓兩岸翠簾交映天上行舟鑑中開戶人在蕊珠仙境況吟煙嘯月彈絲吹竹太平歌詠人盡說銅虎分賢銀潢儲秀鞏固行都藩屏棠陰散暑鼎篆凝香永日一庭虛靜紅袖持觴防箋揮翰適意酒豪詩俊看飛雲丹詔行沙金勒待公歸覲

阮郎歸【和邢公玷】

莫欺騎省鬢邊華曽眠蘇小家防絲縈腕剪輕霞菖蒲酒更嘉人別後嘆飛花雲山和夢遮吳牋小字寫流沙幾行秋雁斜

又【爲邢魯仲小鬟賦】

美人小字稱春嬌雲鬟玉步揺淡妝濃態楚宮腰梅枝雪未消惱亂盡妖嬈微窩生臉潮算來虛度可憐宵醉魂誰與招

又【爲張丞壽】

薰風吹盡不多雲曉天如水淸哦松庭院忽聞笙簾疎香篆明蘭玉盛鳳和鳴家聲畱漢庭狨鞍長九重城年年雙鬢靑

浪淘沙

曉日掠輕雲霜瓦鱗鱗大朝山色儼如新家在洞庭南畔住身在江濱華髮照烏巾無意尋春空將兩袖拂飛塵可惜梅花開近路惱盡行人

踏莎行【壬午元宵戲姜元汝功參議】

元夕風光中興時候東風著意催梅柳誰家銀字小笙簧倚闌度曲黃昬後撥雪張燈解衣貫酒觚稜金碧聞依舊明年何處看升平景龍門下燈如晝

又【約云庵尋梅】

雪意初濃云情已厚黃昬防盡扶頭酒不知墻外夜來梅忍寒添得疎花否休更燻香且同擕手從教策防輕寒透亭兒直下玉生煙暗香歸去霑襟袖

浣溪沙【三衢陳釜上作】

客裏囪囪夢帝州故人相遇一杯休疎梅些子最淸幽雙綰香螺春意淺緩歌金縷楚云畱不知妝鏡若爲

儔

又【次韻王子弁紅梅】

倚醉懷春翠黛長肉紅衫子半窺墻蘭湯浴困嬾勻妝應爲長年飡絳雪故教丹頰耐淸霜弄晴飛馥笑馮

唐

又【次韻杜唐佐秋懷】

春夢驚回謝氏塘篋中消盡舊家香休文多病怯秋光空對金盤承瑞露竟無玉杵碎霜醉魂飛度月宮

涼

眼兒媚【效易安體】

花信風髙雨又收風雨互遲畱無端燕子怯寒歸晚閒損簾鉤彈棋打馬心都嬾攛掇上春愁推書就枕鳬煙淡淡蜨夢悠悠

漁家傲

過盡百花芳艸滿柳絲舞困闌干煗柳外秋千裙影亂人逐伴舊家心性如今嬾斗帳寶香凝不散黃昬院落鶯聲晚紅葉不來音信斷疎酒盞東陽痩損無人管

又【小舟發臨安】

本是瀟湘漁艇客錢塘江上鋪颿席兩處煙波天一色云羃羃吳山不似湘山碧休費精神勞夢役鷗鳬難上銅駞陌擾擾紅塵人似織山頭石潮生月落今如昔

臨江仙【約同官出郊】

一抹煙林屏樣展輕花岸柳無邊連朝春雨漲平川咚咚迎社鼔下陂船同事多才饒我嬾乘閒縱飲郊園髻花欹側醉巾偏時丰容卒嵗逰樂更明年

又【同官招飲席上作】

失腳靑雲何所往故山松竹應秋癡兒官事幾時休可憐雙白鬢斗粟尙遲畱尊酒偸閒聊放曠夜涼河漢西流從教孤笛噴髙樓與君同一醉明日旋分愁

柳梢靑【贈張丞】

小院輕寒酒濃香軟深沈簾幙我輩相逢歡然一笑春在杯酌家山辜負猿鶴軒冕意秋云似薄我自西風扁舟歸去看君寥廓

又【送呂子紹守峽】

楚天淸絕葦岸蘭汀素秋時節簾捲湘鬟香飛雲篆尀看輕別明朝底處闗山算總是愁花恨月白馬江寒黃牛硤靜小梅初徹

杏花天【豫章重午】

寶釵整鬢雙鸞鬭睡來醒薰風襟袖防絲皓腕宜淸晝更艾虎衫兒新就玉杯共飲菖蒲酒願耐夏宜春廝守橊花故意紅添皺映得人來越瘦

江城子【萍鄕王聖兪席上作】

萍蓬蹤迹幾時休盡飄浮爲君畱共話當年年少气橫秋莫嘆兩翁俱白髮今古事盡悠悠西風吹夢入江樓故山幽謾回頭又是手遮西日望皇州欲向西湖重載酒君不去與誰遊

南歌子【爲呂聖兪壽】

菊潤初經雨橙香獨占秋碧琳仙釀試新篘內集熙熙休試蟻浮甌家世傳黃閣功名起黑頭雙鳬聊故人舟咫尺靑雲岐路看英遊

瑞鷓鴣【送伯如舅席上作】

遙天拍水共空明玉鏡開匳特地晴極目秋容無限好舉頭醉眼暫須醒白眉公子催行急碧落仙人著句淸後夜蕭蕭葭葦岸一尊獨酌見離情

天仙子【宴五矦席上作】

防日麗晴春正好楊柳池塘風弄曉露桃云杏一番新花窈窕香飄緲玉帳靚深聞語笑新賜繡韀花映照須信濃恩春共到漢家飛將久宣勞迎禁詔瞻天表入衞帝庭常不老

醉落魄【夜靜聞琴】

銅壺漏歇紗窗倒掛梅梢月玉人酒暈消香雪促軫調弦彈个古離別雛鶯小鳳交飛說嘈嘈軟語丁寜切相如欹枕推紅防脈脈無言還記舊時節

又

梅花似雪雪花卻似梅淸絕小窗低映梅梢月常記良宵吹酒共攀折如今客裏都休說瀟瀟灑灑情懷別夜闌火冷孤燈滅雪意梅情分付漆園蝶

又

玉鉤珠箔夜涼庭院天垂幙好風吹動綸巾角羽扇休揮已怯絺衣薄扁舟明日淸溪泊歸來依舊情懷惡爲君喚月驂鸞鶴天近多寒滿飲金鑿落

減字朩蘭花

春酲卻鶗鴂一聲花雨落蜜炬紅殘人在靑羅步障間天公薄相慣得柳綿髙百丈防筆題詩休誦騷人九辧詞

鵲橋仙【和蔡子周】

鶴髮蕭森玉顏腴潤養就黃芽金鼎一區松菊老湘濱但心逺何妨人境衮衣家世鳴鸞歌舞到了春冰消盡不須惆悵夢中身這彩選輸贏誰省

孏窟詞

