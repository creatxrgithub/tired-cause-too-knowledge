復雅歌詞﹝宋﹞鮦陽居士

陳振孫云「《復雅歌詞》五十卷﹐題鮦陽居士序﹐不著姓名。末捲言宮詞音律頗詳﹐然多有調而無曲。」是直齋已不詳此書爲何時何人所著。徐光溥自號錄﹐亦無鮦陽之名。明刻重校《北西廂記》引李邴調笑令﹐云出《復雅歌詞﹖後集》。知其書又分前後集。觀陳元靚《歲時廣記》所引﹐知其體例與《本事曲子集》《古今詞話》及《本事詞》《詩詞紀事》俱見歲時廣記。相類似﹐同可視爲最古之詞林記事。顧徐釚《詞苑叢談》﹑張宗橚《詞林紀事》﹑馮金伯《詞苑萃編》中﹐俱未引及。蓋隱晦已久﹐因輯存之﹐俾談藝者有所考焉。萬里記。余按宋黃升《中興以來絕妙好詞選》序謂復雅一集兼采唐宋迄於宣和之季﹐凡四千三百餘言﹐可見此書搜采之繁富﹐但久已不傳﹐殊爲可惜。圭璋記。

復雅歌詞陳汝羲

熙寧八年乙卯﹐楊繪在翰林﹐十二月立春日肆筵﹐設滴酥花。陳汝羲卽席賦減字木蘭花云﹕纖纖素手。盤裏酥花新點就。對葉雙心。別有東風意思深。瓊沾粉綴。消得玉堂畱客醉。試嗅淸芳。別有紅蘿巧袖香。歲時廣記八蘇軾

明月幾時有﹐把酒問靑天。不知天上宮闕﹐今夕是何年。我欲乘風歸去﹐又恐瓊樓玉宇﹐髙處不勝寒。起舞弄淸影﹐何似在人間。轉朱閣﹐低綺戶﹐照孤眠。不應有恨﹐何事長向別時圓。人有悲歡離合﹐月有陰晴圓缺﹐此事古難全。但願人長久﹐千里共嬋娟。是詞乃東坡居士以丙辰中秋歡飲達旦大醉﹐作水調歌頭兼懷子由﹐時丙辰熙寧九年也。元丰七年﹐都下傳唱此詞。神宗問內侍外面新行小詞﹐內侍錄此進呈。讀至「又恐瓊樓玉宇﹐髙處不勝寒」﹐上曰「蘇軾終是愛君。」乃命量移汝州。歲時廣記三十一

又

【卜算子】缺月掛疏桐﹐漏斷人初靜。時見幽人獨往來﹐縹緲孤鴻影。驚起卻回頭﹐有恨無人省。揀盡寒枝不肯棲﹐寂寞集作楓落。吳江冷。缺月﹐刺明微也。漏斷﹐暗時也。幽人﹐不得志也。獨往來﹐無助也。驚鴻﹐賢人不安也。回頭﹐愛君不忘也。無人省﹐君不察也。揀盡寒枝不肯棲﹐不偸安於髙位也。寂寞吳江冷﹐非所安也。此詞與考盤詩極相似。類編艸堂詩餘一引鮦陽居士云案至正本艸堂詩餘後集下﹐引上節作衡陽居士云。類編本攺衡陽作鮦陽﹐殆必有據。﹝圭璋案直齋書錄解題作鮦陽。﹞萬俟詠

景龍樓先賞﹐自十二月十五日便放燈直至上元﹐謂之預賞。萬俟雅言作雪明鳷鵲夜慢云﹕望五云多處春深﹐開閬苑﹑別就蓬島﹐正梅雪韻淸﹐桂月光皎﹐鳳帳龍簾縈嫩風﹐禦座深翠金間繞。半天中﹑香泛千花﹐燈掛百寶。聖時觀風重臘﹐有簫鼓沸空﹐錦繡匝道。競呼盧﹐气貫調調字據歷代詩餘三十七補﹐花艸粹編九作彫﹐卽調字之誤。歡笑。暗裏金錢擲下﹐來侍燕歌﹐太平睿藻。願年年此際﹐迎春不老。歲時廣記十一又

萬俟雅言作鳳皇枝令﹐憶景龍先賞。序曰「景龍門﹐古酸棗門也﹐自左掖門之東﹐爲夾城南北道﹐北抵景龍門。自臘月十五日放燈﹐縱都人夜遊。」婦人遊者﹐珠簾下邀住﹐飲以金甌酒。有婦人飲酒畢﹐輒懷金甌。左右呼之﹐婦人曰「妻之夫性嚴﹐今帶酒容﹐何以自明﹐懷此金甌爲證耳。」隔簾聞笑聲曰「與之。」其詞曰﹕人間天上。端樓龍鳳燈先賞。傾城粉黛月明中﹐春思蕩。醉金甌仙釀。一從鸞輅北向。舊時寶座應蛛网。遊人此際客江鄕﹐空悵望。夢連昌淸唱。同上又

宣和間﹐萬俟雅言中秋應制作明月照髙樓慢云﹕平分素商。四垂翠幕﹐斜界銀潢。顥气通建章。正煙澄練色﹐露洗水光。明映波融太液﹐影隨簾掛披香。樓觀壯麗﹐附霽云耀﹐紺碧相望。宮妝。三千從赭黃。萬年世代﹐一部笙簧。夜宴花漏長。乍鶯歌斷續﹐燕舞回翔。玉座頻燃絳臘﹐素娥重按霓裳。還是共唱禦制詞﹐送禦觴。歲時廣記三十一李邴

調笑八疊鶯鶯﹐又作李邴詞﹕何處。長安路。不記墻東花拂樹。瑤琴理罷霓裳譜。依舊月窗風戶。薄情年少如飛絮。夢逐雙東堂詞作玉。環西去。重校北西廂記三引後集案此毛滂東堂詞﹐復雅歌詞以爲李詞﹐未知孰是。李淸照詞譜作無名氏【憶王孫】賞荷云鎖重樓簾幙曉。詞譜作湖上風來波浩渺﹐與樂府雅詞合﹐非是。秋已暮﹑紅稀香小。水光山色與人親﹐說不盡﹑無窮好。蓮子已成荷葉老。淸露洗﹑蘋花汀艸。眠沙鷗鷺不回頭。似應也詞譜無也字。恨人歸早。花艸粹編五詞譜二無名氏【惜寒梅】看盡千花﹐愛詞譜作喜。寒梅﹑暗詞譜作卻。與雪期霜約。雅態香肌﹐迥有天然澹泊。五侯園囿恣遊樂。憑欄處﹑重開繡幕。秦娥妝罷﹐遙相縱艷��洛。詞譜此咎作遠相從艷過京洛。天涯再見素萼。似凝然詞譜作愁。向人﹐玉愁寂寞。江上飄零﹐怎把芳心付托。那堪風雨夜來惡。便減動一分瘦削。直須沈醉﹐尢香殢云﹐詞譜作雪。莫待吹花艸粹編作攺﹐從詞譜正。落。花艸粹編十詞譜二十八論七夕故事

七夕故事﹐大抵祖述張華《博物志》﹑吳均《齊諧記》。夫二星之在天爲二十八捨﹐自占星者觀之﹐此爲經星有常次而不動。詩人謂「睆彼牽牛﹐不以服箱。跂彼織女﹐終日七襄。𨿽則七襄﹐不成報章」者﹐以比爲臣而不職也。夫爲臣不職﹐用人者之責也﹐此詩所以爲刺也。凡小說好怪﹐誕妄不終﹐往往類此。天𨿽去人遠矣﹐而垂象粲然﹐可驗而知﹐不可誣也。詞章家者流﹐務以文力相髙﹐徒欲飛英妙之聲於尊俎間﹐詩人之細也夫。歲時廣記二十六

