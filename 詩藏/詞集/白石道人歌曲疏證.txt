白石道人歌曲疏證

﹝宋﹞姜夔撰﹝近人﹞陳思疏證

●目錄

序

白石道人傳

卷一

卷二

卷三

卷四

卷五

卷六

別集

跋

●序

宋白石老仙世所稱詞壇大宗也【奕樞】自總角時卽喜誦其小令旣讀竹垞朱氏詞綜及黑蜨齋詩餘序俱云白石詞凡五卷世已無傳傳者僅數十闋蓋竹垞亦未見全書矣壬子春客都門與周子畊余過澹慮汪君邸捨見案頭有白石道人歌曲六卷別集一卷系陶南邨手鈔本而樓觀察敬思所珍藏者澹慮爲誦異書渾似借荊州之句意頗矜之因共襄錄副加校讎焉嗣是南北分馳居諸荏苒迨戊午秋而澹慮云亡畊余以鈔本屬余顧自維𨿽好倚聲未諧音律質之黃宮允吾堂厲孝廉樊榭陸大令恬浦先後重加點勘而與姚徵士鱸香商定付諸梓噫以前輩之博雅搜輯不遺餘力猶且殘闕爲恨餘生也晚乃獲出而表章之俾數百年收藏墨寶一旦流傳萟苑其愉快當何如邪抑未審竹垞所云五卷與今本有異同否邪惜乎刻甫竣而畊余又作道山遊末由起而欣賞之乾隆己巳中秋漁邨老魚攵張奕樞書於松桂讀書堂南唫舫南宋番陽姜堯章以布衣擅能詩聲所爲樂章更妙絕一世今所傳白石道人詩集一卷蓋本臨安睦親坊陳起所刊羣賢小集更竄入麗水姜特立梅山槁中詩幾於邾婁之無辧樂章自黃叔暘所輯花庵絕妙詞選二十餘闋外流傳者寡𨿽以秀水朱竹垞太史之摉討亦未見其全疑白石道人歌曲六卷著錄於貴與馬氏者久爲廣陵散矣近雲閒樓廉使敬思購得元陶南村手鈔則六卷完好無恙若有神物護持者余友符戶部藥林從都下寄示因並詩集亟爲開雕公之同好詩集稍分各體釐定去竄入之作歌曲第二卷

第六卷

爲數寥寥因合爲四卷其中自制曲俱有譜旁注𨿽未析其節奏悉依元本鉤摹以俟知音識曲者論定云爾乾隆癸亥冬十月旣望江都陸鍾輝書

●白石道人傳

嚴傑白石道人小傳

同治湖州府誌寓賢姜夔傳

○嚴傑白石道人小傳

姜夔字堯章系出九眞唐諫議大夫同中書門下平章事公輔之裔八世祖泮任饒州教授卽家於鄱陽父噩紹興庚午擢進士第以新諭丞知漢陽縣夔從父宦遊流落古沔恬澹寡欲不樂時趨气貌若不勝衣工書法箸續書譜以繼孫過庭頗造翰墨閫域詩律髙秀詞亦精深華妙尢嫻於音律初學詩於蕭奭斗攜至苕上遂以兄子妻之時張燾楊萬里皆折節與交而樓鑰範成大更相友善成大曾以靑衣小紅贈之紹興中秦檜當國隱篛坑之丁山參政張燾累薦不起髙宗賜宸翰建禦書閣以儲夔嘗患樂典久墜欲正頌臺樂律寧宗慶元丁巳上書論雅樂並進大樂議詔付有司收掌時有嫉其能者以議不合而罷己未作鐃歌皷吹曲一十四章上於尙書省書奏詔付太常周密以爲言辭峻絜意度髙遠有超越驊驑之意非虛譽也居與白石洞天爲鄰因號白石道人時往來西湖館水磨方氏後以疾卒葬西馬塍故蘇泂挽之云幸是小紅方嫁了不然嗁損馬塍花箸有琴瑟考古圖一卷絳帖平二十卷褉帖偏旁考集古印譜張循王遺事白石道人叢槁十卷詩說一卷歌曲四卷子二瓊太廟齋郎瑛嘉禾郡僉判

○同治湖州府誌寓賢姜夔傳

姜夔字堯章鄱陽人年少客遊蕭徳藻識之妻以兄女【書錄解題】攜之苕上遂家武康【掌故集引癸辛雜識按癸辛雜識無此文惟齊東野語云堯章出處備見張輯宗瑞所作白石小傳掌故集或據小傳誤以爲雜識耳】居與白石洞天爲鄰潘徳久字之曰白石道人【詩人玉屑】又號石帚【絕妙詞箋】於學無所不通欲政頌臺樂律【謝采伯續書譜敍】著大樂議寧宗時上於朝奏言紹興大樂多用大晟所造有編鐘鎛鐘景鐘有特磬玉磬編磬三鐘三磬未必相應塤有大小簫篪篴有長短笙竽之簧有厚薄未必能合度琴瑟弦有緩急燥濕軫有旋復柱有進退未必能合調總眾音而言之金欲應石石欲應絲絲欲應竹竹欲應匏匏欲應土而四金之音又欲應黃鐘不知其果應否樂曲知以七律爲一調而未知度曲之義知以一律配一字而未知永言之旨黃鐘奏而聲或林鐘林鐘奏而聲或太簇七音之協四聲各有自然之理今以平入配重濁以上去配輕淸奏之多不協諧八音琴瑟尢難琴必每調而攺弦瑟必每調而退柱上下相生其理至妙知之者鮮又琴瑟聲微常見蔽於鐘磬鼓簫之聲匏竹土聲長而金石常不能以相待往往考擊失宜消息未盡至於歌詩則一句而鐘四擊一字而竽一吹未協古人槁木貫珠之意況樂工於焉占藉擊鐘磬者不知聲吹匏竹者不知穴操琴瑟者不知弦同奏則動手不均疊奏則發聲不屬比者人事不和天時多忒由大樂未有以格神人召和气也宮爲君爲父商爲臣爲子宮商和則君臣父子和徵爲火羽爲水南方火之位北方水之宅常使水聲哀火聲盛則可助南而抑北宮爲夫徵爲婦商𨿽父宮實徵之子常以婦助夫子助母而後聲成徵盛則宮倡而有和商盛則徵有子而生生不窮休祥不召而自至災害不袚而自消聖主方將講禮郊見願詔求知音之士考正太常之器取所用樂曲條理五音隱括四聲而使協和然後品擇樂工其上者教以金石絲竹匏土詩歌之事其次者教以戛擊干羽四金之事其下不可教者汰之𨿽古樂未易遽復而追還祖宗盛典實在玆舉又自作聖宋鐃歌曲十四篇上於尙書省書奏詔付太常【文獻通考參宋史樂志】免解不第【書錄解題】夔學詩於蕭徳藻琢句精工嘗有句云夜暗歸云繞舵牙江涵秋影雁團沙行人悵望蘇臺柳曾與吳王掃落花楊萬里喜誦之謂其子長孺曰吾與汝弗如也【鶴林玉露】詞極精妙不減淸眞樂府其髙處美成所不及善吹簫自制曲初則率意爲長短句然後協以音律云【花庵詞選小傳】範成大居石湖夔載雪詣之止旣月範授簡徵新聲夔制暗香疏影兩曲成大把玩不已張炎嘆爲前無古人後無來者【研北雜誌參白石歌曲絕妙詞箋】書法迥脫脂粉一洗塵俗【書史會要】趙子固目爲書家申韓【研北雜誌】考古極精【齊東野語】著白石叢稿白石道人歌曲絳帖平續書譜禊帖偏旁考張循王遺事【書錄解題參齊東野語樓攻媿集】琴瑟考古圖【慶元會要】範成大以爲翰墨人品均似晉宋之雅士【齊東野語自述】往來杭州卒葬西馬塍【研北雜誌】

●白石道人歌曲卷一

番陽姜夔堯章撰

皇朝鐃歌鼓吹曲十四首

琴曲

○皇朝鐃歌鼓吹曲十四首

慶元五年靑龍在己亥【○按慶元五年太歲在己未】番陽民姜夔頓首上尙書臣聞鐃歌者漢樂也殿前謂之鼓吹軍中謂之騎吹其曲有朱鷺等二十二篇由漢逮隋承用不替𨿽名數不同而樂紀罔墜各以詠歌祖宗功業唐亡鐃部有柳宗元作十二篇亦棄弗錄神宋受命帝績皇烈光耀震動而逸典未舉乃政和七年臣工以請上詔制用中更否擾聲文罔傳中興文儒薦有擬述不麗於樂厥誼不昭臣今制曲辭十四首昧死以獻臣若稽前代鐃歌咸敍威武衄人之軍屠人之國以得土疆乃矜厥能惟我太祖太宗眞仁髙宗或取或守罔匪仁術討者弗戮執者弗劉仁融義安歷數彌永故臣斯文特倡盛徳其辭舒和與前作異臣又惟宋因唐度古曲墜逸鼓吹所錄惟存三篇譜文乖訛因事制辭曰導引曲十二時六州歌頭皆用羽調音節悲促而登封岱宗郊祀天地見廟耕耤帝後冊寶發引升祔五禮殊情樂不異曲義理未究乞詔有司取臣之詩協其淸濁被之簫管俾聲暢辭達感藏人心永念宋徳無有紀極海內稱幸臣夔頓首上尙書

上帝命太祖受命也五季亂極人心戴宋太祖無心而得天下也

河之表破澤州也李筠不知天命自憑其勇不能降心以至於叛而死也

淮海濁定維揚也李重進自謂周大臣不屈於太祖作鐵券以安之猶據鎭叛

沅之上取湖南也湖南有難乞援於我至則拒焉我師取之

皇威暢得荊州也我師救湖南道荊州髙繼衝懼歸其土

蜀山邃取蜀也孟昶恃其國險且結河東以拒命兵加國除

時雨霈取廣南也劉鋹淫虐我師弔其民俘鋹以歸

望鐘山下江南也李煜乍臣乍叛勢窮乃降而我師朱嘗戮一人也

大哉仁吳越錢俶獻其國也

謳歌歸陳洪進以漳泉來獻也

伐功繼克河東也始太祖之伐河東誓不殺一人又哀劉氏之不祀故緩取之至太宗始得其地

帝臨墉親徵契丹於澶淵也

維四葉美致治也

炎精復歌中興也

上帝命太祖受命也五季亂極人心戴宋太祖無心而得天下也

上帝命惟皇皇俶作宋祚五王不綱陳橋之夕帝服自黃惟帝念民惟民念靖八紘一春不曰予聖璇題玉除龍路孔蓋得之非心遜亦云易有弟聖賢我祚萬年十世之後乃復其天

河之表破澤州也李筠不知天命自憑其勇不能降心以至於叛而死也

河之表曰上黨彼耽耽踞奧壤交韔百斤不如一仁撥汗千里莫能脫身帝整其旅疇曰汝武心飛太行膽落戰鼓

淮海濁定維揚也李重進自謂周大臣不屈於太祖作鐵券以安之猶據鎭叛

淮海濁老將戾帝心堯舜信在券外汝胡弗思與越豨輩皇威壓之燕壘自碎維宋佐命維周碩臣汝獨狐疑用殲厥身

沅之上取湖南也湖南有難乞援於我至則拒焉我師取之

沅之上故王都今焉在空云蕪勢危則嘑勢謐則叛背予徳心繄爾作難東屆巴邱西盡九疑蠻師委伏願還耕犂岧岧鎭山火徳之紀眞人方興百神仰止

皇威暢得荊州也我師救湖南道荊州髙繼衝懼歸其土

皇威暢附庸詟渚宮三月春艸發漢家旌旗繞城堞小臣不敢煩天威再拜敢以荊州歸帝得荊州不爲喜百萬愁鱗濯春水

蜀山邃取蜀也孟昶恃其國險且結河東以拒命兵加國除

蜀山邃蜀主肆謂當萬年不亮天意帝曰全斌汝徵自秦關門不守吏啼白雲帝曰光誼汝徵自峽瞿唐反波助我肆伐蜀人號呼乞生於師蜀囚素衣天子憐之

時雨霈取廣南也劉鋹淫虐我師弔其民俘鋹以歸

時雨霈旱火絕聖人出虐政滅五嶺之君盲風怪云毒蛇臻臻相其不仁南兵象陳自謂孔武有獻在廟僞臣僞主降者榮之叛者生之將不若是彼死爭之十僞之夷一用此道天佑烈祖仁以易暴

望鐘山下江南也李煜乍臣乍叛勢窮乃降而我師朱嘗戮一人也

望鐘山睇揚子波湯湯云靡靡主歌臣謠樂未己詔書屢呼不爲起釣絲夜緯匪魴鯉長虹西徠波可履嗚呼憑陵果何恃辯士疾馳拜前陛曰臣有罪當萬死帝曰盍歸予宥爾我師入其都矢不踐螻蟻至今鐘山云猶帶仁義气

大哉仁吳越錢俶獻其國也

大哉仁萬世輔後皇明明監於下俶若曰亶爲民封殖一姓吁不仁瞻彼日月爝火敢出震震皇皇帝命是式吏其稅租府其版圖爾豈固負俾民作俘維宋之仁中天建國吳山越濤衛我帝宅維俶之仁世世麗澤子孫來朝車馬玉帛

謳歌歸陳洪進以漳泉來獻也

謳歌歸兮四海一彊國潰兮弱國入彼無諸兮計將安出天不震兮民不荼象齒貢兮沈水輸保室家兮長娭娛

伐功繼克河東也始太祖之伐河東誓不殺一人又哀劉氏之不祀故緩取之至太宗始得其地

伐功繼吁以時烈祖有造太宗濟之河東𨿽微方命再世河東𨿽彊卒奪其帥惟漢之葉保於此都烈祖念汝乃貸未鉏一夫殘生帝也不取雨露旣洽河東自舉河東旣平九有以寧嗚呼太宗繼伐有聲

帝臨墉親徵契丹於澶淵也

帝臨墉六師厲胡如雲暗九地帝曰吁胡儆予準曰帝毋庸虞晉之謝胡宅夏驕弗懲薄玆野我謀臧我武揚帝在玆胡且亡椎虞機激流矢一酋僕萬胡靡勝不戰惟唐虞魄斯褫焚穹廬帝曰吁棄【○祠堂本作�】汝過粵明年使來賀

維四葉美致治也

維四葉聖承烈羣生熙徳施浹吁嗟仁兮帝垂衣澹無爲日月出照玉墀吁嗟仁兮帝乘輅六龍�神示下繹鐘鼓吁嗟仁兮周八區耆以醇稼如海桑如雲吁嗟仁兮

炎精復歌中興也

炎精復天馬度人漢思狄爲懼洛水深深漠云陰陰維帝傷心帝心�����血天地動色惟哀���使之�包將之矛皇基再峙有統有紀施於孫子天�帝仁�符夢靈通臻太平

○琴曲

側商調

調弦法

古怨

泛聲

側商調

琴七弦散聲具宮商角徵羽者爲正弄慢角淸商宮調慢宮黃鍾調是也加變宮變徵爲散聲者曰側弄側楚側蜀側商是也側商之調久亡唐人詩云側商調裏唱伊州予以此語尋之伊州大食調黃鍾律法之商乃以慢角轉弦取變宮變徵散聲此調甚流美也蓋慢角乃黃鍾之正側商乃黃鍾之側它言側者同此然非三代之聲乃漢燕樂爾予旣得此調因制品弦法並古怨【○祠堂本有云字】

調弦法

慢角調【慢四一暉取二弦十一暉應慢六一暉取四弦十暉應】

大弦黃鍾宮

二弦黃鍾商

三弦黃鍾角

四弦黃鍾變徵側

五弦黃鍾羽

六弦黃鍾變宮側

七弦黃鍾淸商

古怨

��������五��七�【世巳】���【弓上七】�【一下分】���【九中】���日暮西山兮煙霧暗前浦將維舟兮無所追我前兮不逮懷後來兮����何處屢回顧

泛聲

��������五��七����七【一七】六五����二三�正��二����二�����二��【上十】�����四�四�【六九】�世事兮何據手翻覆兮雲雨過金穀兮花謝委塵土悲佳人兮薄命�����五六�【下七】��六【�七】�����誰爲主豈不猶有春兮妾自傷兮遲暮發將素【上七】�【下八】������【六�】���六七�����������歡有窮兮恨無數弦欲絕兮聲苦滿目江山兮淚沾屨君不見年年���������汾水上兮惟秋雁飛去

白石道人歌曲卷一

●白石道人歌曲卷二

番陽姜夔堯章撰

越九歌

帝舜楚調

黃鍾宮

王禹吳調

夾鍾宮

越王越調

無射商

越相側商調

黃鍾商

項王古平調

無射宮

濤之神雙調

曹娥蜀側調

夷則羽

龐將軍髙平調

林鍾羽

旌忠中管商調

南呂商

蔡孝子中管般瞻調大呂羽

○越九歌

越人好祠其神多古聖賢予依九歌爲之辭且系其聲使歌以祠之

【南蕤林南林黃太姑蕤姑太姑林【黃淸太淸黃淸】應南林南黃太黃姑蕤】央央帝旗羣冕相輿聿來我嬀我蕓綠滋維湘與楚謂狩在陼云【姑太姑林黃太黃南【黃淸】應南蕤林蕤姑黃太黃姑應南林南【太淸】】橫九疑帝若來下我懷厥初孰耕孰漁勿忘惠康疇匪帝余博【【黃淸】應南蕤林蕤姑姑太黃姑蕤林黃【黃淸】】

碩於俎維錯於豆瑤灑玉離侑此桂酒

右帝舜楚調

黃鍾宮

【林南林仲夾林南無黃林仲夾【黃淸太淸黃淸】無南【黃淸】無南林夾仲林】登崇邱懷美功穴咄穴吒在云其蒙享維徳輯萬國轍轇轕蹇時宅

【仲太黃夾仲林無【黃淸太淸黃淸】南無南林仲夾林仲太黃林仲林無南】珠爲橇玉爲車報我則腆不當厥拘王旆返風偃偃山鳥呼觚稜【林【黃淸太淸黃淸】林仲夾】

晚丰予諶菲可薦

右王禹吳調

夾鍾宮

【【黃淸太淸黃淸】南林南姑太黃南無【黃淸】姑南【太淸黃淸】無南林姑太姑黃姑太】云蒼涼山山截山辛瞻靈旗闖越絕故宮淒淒生綠蕪謀臣安在空五【姑林南【太淸黃淸】無南【黃淸太淸黃淸】南【黃淸】無南林南林南黃姑太姑林南【太淸】】湖酹君君毋西入吳洪濤捲地龍工呼函堅操剡何睢盱彼茁竹【林【黃淸太淸黃淸】無南林姑無林南仲姑太姑林姑太黃【黃淸】】

箭楊梅朱壺觴有酎盤有魚千春萬春勿忘此故都

古【古﹕右】越王越調

無射商

【應【黃淸】應南蕤應南應【太淸】應南蕤姑太黃太太南應南【太淸】蕤南應【太淸】】淒其我思永矢弗遊鳧曰予肖以璗與鏐載屍載謁子惠思越翩【應南蕤姑太黃太】

其來而乘濤駕月

右越相側商調

黃鍾商

【無【黃淸】無仲太仲南林仲林【太淸黃淸】無林南林仲無太姑太仲太仲林】民荼嬴天紀瀆羣雄橫䢐君逐鹿傅懸於投匪智伊福或肉以昌【【太淸黃淸】無【太淸】仲林南林無【太淸】仲無仲太仲林【太淸黃淸】無【太淸】仲林南林南】或斧以亡謂予復歸有如大江我無君尢君胡我慊亦有子孫在【無黃太仲太仲林無【太淸黃淸】無】

阿在崦靈兮歸來築宮崔嵬

右項王古平調

無射宮

【林仲【黃淸】無南林仲太黃林仲夾仲南林仲南黃太仲太夾仲林仲】海云碧兮崔嵬潬上去兮潬下來予乘舟兮遲女目屢眩兮漚飛【林仲黃

太仲南【黃淸太淸黃淸】南林仲林南黃太仲太夾太黃無南】白馬駃【○舊鈔本作駛】兮素縿舞驅銀山兮疊萬鼓汩予從天兮南逝經西【林仲太夾仲南黃太仲黃太仲南林仲南【黃淸太淸黃淸】南林南【黃淸】夾太】陵兮掠漁浦夫在舶兮婦在房風浩浩兮波茫茫瀝予酒兮神龍【黃林仲黃太仲林仲】

府我徵至兮無所苦

右濤之神雙調

【仲夾仲【黃淸】林夷【黃淸太淸黃淸】林仲夾仲太夾太黃夾林夷黃夾仲【折字】仲】玉副笄錦結褵含淸揚兮郁翠眉嚶嚶歌兮有待柳屢舞兮僛僛【【黃淸太淸黃淸】無夷【黃淸】仲太夾太黃夾仲夾仲林【黃淸】無黃夷黃夾仲仲【折字】仲】昔何止兮水湄今何徵兮未來吾無欲兮女之佩羌猶豫兮而裴回【【黃淸太淸黃淸】夷【黃淸】仲太夾太黃仲夾仲林

夷仲夾仲【折字】仲仲】黃頭兮呼風旗尾兮栩栩潮枯兮沙【○祠堂本作汐】遲將子兮無怒舟【夾【黃淸】林夷林仲太夾仲】

去兮無歸花落兮鳥啼

右曹娥蜀側調

夷則羽

【應南應【太淸】太姑應林蕤姑【折字】姑應【折字】應林南應蕤林蕤姑太姑】鞭臥龍躍鏡浦靈之來曀如雨環玉廂翠繽紛靈之逝扉出云【南應【折字】應南應南林蕤姑蕤林太蕤太姑南應【折字】應林南林應【折字】】我行其野有穱有稌入其闉闍載歌載儛祓我家室曰予父母髙【應南林太蕤太姑南應【折字】應蕤林南應林【太淸】太姑【折字】姑】

田萊蕪下田舄鹵爾澤毋三爾煦毋五益嚴祀其終古

右龐將軍髙平調

林鍾羽

【夷南夷蕤夾姑蕤夾夷南夷蕤夾【折字】夾夷蕤夾蕤姑夾大蕤夷蕤【太淸】】師環城兮鳥不度萬夫投戈兮子獨武車轍厲兮螳螂怒抗予義兮【應【太淸】應【太淸】應南夷蕤夷夾蕤夷夾南夷蕤夾夷應夾【折字】夾夾南夷】出行伍詩書發冢兮嗟彼傖父父老死兮後生莫知其故廟無人【蕤姑夾大應【太淸】應夷蕤夷應】

兮鼠穴堵歌予詩兮詔萬古

右旌忠中管商調

南呂商

【無【太淸黃淸】無林夷無無夷林仲仲夾仲黃【太淸黃淸】無大夾仲夷無夷林仲】愛予親兮保予體將臨淵兮發上指子靑衿兮父爲史不如緹縈兮【夷無【折字】無【太淸黃淸】無【黃淸】無夷無太夷林仲太夾仲無【太淸黃淸】無夷林仲】郁陶以死豺爲政兮吾已矣望奫淪兮倏而逝臥龍山兮若耶水【夾仲夾太無【折字】無無【太淸黃淸】無林夷無無夷林仲大夾仲夷無【太淸黃淸】】靈不歸兮父思子雨鳴荷兮風入葦若伊優兮泣未已率我子兮【無仲夷【黃淸】無夷【折字】無】

與弟屋陽阿兮招爾

右蔡孝子中管般瞻調大呂羽

古今譜法

【合【下四】四【下一】一上勾尺【下工】工【下九】凡六【下五】五【一五】】

黃大太夾姑仲蕤林夷南無應【黃淸太淸大淸夾淸】

折字法

箎笛有折字假如上折字下無字卽其聲比無字微髙餘皆以下字爲準金石弦匏無折字取同聲代之

白石道人歌曲卷二

●白石道人歌曲卷三

番陽姜夔堯章撰

遼陽陳思慈首疏證

令

小重山令

江梅引

驀山溪

鶯聲繞紅樓

鬲溪梅令

阮郎歸

好事近

點絳唇

虞美人

憶王孫

少年遊

鷓鴣天

夜行船

杏花天影

醉吟商小品

玉梅令

踏莎行

訴衷情

浣溪紗

○令

小重山令

賦潭州紅梅

人繞湘臯月墜時斜橫花樹小浸愁漪一春幽事有誰知東風冷香遠茜裙歸鷗去昔遊非遙憐花可可夢依依九疑云查斷魂啼相思血都沁綠筠枝

宋史地理誌潭州上長沙郡

範成大梅譜紅梅標格猶是梅而繁密則如杏香亦類杏有鶴頂梅千葉紅梅其種來自閩湘故有福州紅潭州紅邵武紅等號

江梅引

丙辰之冬予畱梁溪將詣淮南不得因夢思以述志

人間離別易多時見梅枝忽相思幾度小窗幽夢思【思﹕衍文】手同攜今夜夢中無覓處漫徘徊寒侵被尙未知濕紅恨墨淺封題寶箏空無雁飛倦【倦﹕俊】遊巷陌算空有古木斜暉舊約扁舟心事已成非歌罷淮南春艸賦又萋萋漂零客淚滿衣

一統志常州府梁溪在無錫縣西門外源出慧山相傳古溪極隘梁大同中重浚故名或以梁鴻居此而名

詩集送範仲訥往合肥三首其三小簾燈火屢題詩回首靑山失後期未老劉郎定重到煩君說與故人知案將詣淮南踐重到約也所夢卽澹黃柳之小喬宅解連環之大喬能撥春風小喬妙移箏雁啼秋水也

驀山溪

題錢氏溪月

與鷗爲客綠野畱吟屐兩行柳垂陰是當日仙翁手植一亭寂寞煙外帶愁橫荷冉冉展涼雲橫臥虹千尺才因老盡秀句君休覓萬綠正迷人更愁入山陽夜笛百年心事惟有玉蘭知吟未了放船回月下空相憶

嘉慶松江府誌錢良臣字友魏紹興二十四年進士淳熙五年繇給事中除端明殿學士簽書樞密院復除參知政事九年罷政事除資政殿學士奉祠尋知鎭江府又除端明殿學士攺知建康府兼行宮畱守拜資政大學士十五年請罷提舉洞霄宮光宗時卒謚文惠孝宗嘗詢時事所陳合上意孝宗褒之曰如卿眞所謂通世務之儒遂書通儒賜之

光緒華亭縣誌宋雲間洞天錢參政良臣園在裏仁坊內宅居其旁廣輪數里至今指其坊猶稱錢家府雲府有禦書云漢昭回之閣【案云漢閣其址後爲慧鐙庵見縣誌稿】興慶等堂園有東巖堂巫山十二峯觀音巖桃花洞雪窗雲榭來禽渚流杯亭桃蹊杏村龜巢橘塢明月灣薝卜林圍繡香風露香籠錦諸佳致具見於方嶽錢府百詠詩元時己廢十二峯半屬尼居之慧海院惟東巖因捨浮圖其峯巒竹樹猶爲城巿山林之勝朋云亭基在峯之巓元顧架閣文琛賦詩有昔年綠野裴丞相今日匡廬遠法師之句後峯巖盡廢而遊人往往於其地得山石明成化間得數峯尢奇知府稷山王衡輦置郡圃至今存焉

範成大石湖詩集丙午新年六十一歲俗謂之元命作詩自貺自注今丞相王公樞使周公參政錢公皆丙午又頃昔皆同朝

案錢氏卽良臣溪月卽雲間洞天中佳致之一白石因誠齋識石湖必又因石湖識錢參頃昔受知嘗遊斯園故有與鷗爲客綠野畱吟屐萬綠正迷人更愁入山陽夜笛等句嘉泰壬戌錢希武爲刻歌曲於東巖之讀書堂翰墨因緣非偶然也

鶯聲繞紅樓

甲寅春平甫與予自越來吳攜家妓觀梅於孤山之西村命國工吹笛妓皆以柳黃爲衣

十畝梅花作雪飛冷香下攜手多時兩年不到斷橋西長笛爲子吹人妒垂楊綠春風爲染作仙衣垂楊卻又妒腰肢近【平聲】前舞絲絲自述嗟乎四海之內知己者不爲少矣而未有能振之於窶困無聊之地者舊所依倚惟有張兄平甫其人甚賢十年相處情甚骨肉

戴表元送張叔夏西遊序叔夏之先世髙曾祖父皆鐘鳴鼎食江湖髙才詞客姜夔堯章孫季蕃花翁之徒往往出入館谷其門

張鎡南湖集余家兄弟未嘗久別今夏送平甫之官山口冬仲朔又送深父爲四明船官因成長句案平甫爲循王張俊之曾孫宗元之子功甫之異母弟斗南之祖玉田之曾祖詩集有陪張平甫遊禹廟詩白石遊越中爲紹熙四年春也

元和郡縣誌浙東觀察使治越州秦會稽郡漢順帝時浙江東西分吳越隋攺越州

武林舊事孤山舊有柏堂竹閣四照閣巢居閣林處士廬今皆不存西陵橋又名西林橋又名西冷橋又名西村斷橋又名段家橋萬柳如雲望如裙帶白樂天詩云誰開湖寺西南路艸綠裙腰一道斜

湖山便覽西林橋孤山路西北盡處也遊覽志云一名西冷一名西陵武林舊事云西林橋又名西村都城探春水面畫檝如鱗次第先南後北至午則盡入西村橋弁陽老人祠云看畫船盡入西村間卻半湖春色蓋實錄也

湖山便覽斷橋在孤山路口唐張裕孤山寺詩斷橋荒蘚合時已有斷橋之稱孤山湖中一嶼孤立旁無聯附亦名孤嶼

武林舊事干淳教坊樂部笛色徳壽宮元守正忠翊郎孫福使臣孫繼祖張行謹

鬲溪梅令【仙呂調】

丙辰冬自無錫歸作此寓意

������������������������

好花不與殢香人浪粼粼又恐春風歸去綠成陰玉鈿何處尋

������������������������

木蘭雙槳夢中云小橫陳謾向孤山山下覓盈盈翠禽啼一春

詞源管色應指譜�【六】�【凡】�【工】�【尺】�【上】�【一】�【四】�【勾】�【合】�【五】�【尖一】�【尖上】�【尖凡】�【大住】�【小住】�【掣】�【折】�【大凡】�【打】宮調應指譜七宮黃鐘宮�仙呂宮�正宮�髙宮�南呂宮人中呂宮一道宮�十二調大石調又小石調�般涉調�歇指調�越調�仙呂調�中呂調�正平調�髙平調一雙調�黃鐘羽�商調�

案寓意卽前江梅引所夢思者

阮郎歸

爲張平甫壽是日同宿湖西定香寺

紅雲低壓碧玻璃惺惚花上啼靜看樓角拂長枝朝寒吹翠眉休涉筆且裁詩年年風絮時繡衣夜半艸符移月中雙槳歸

湖山便覽定香寺臨安志云舊爲積香院在西湖上干徳四年建治平二年攺額寶慶間攺旌徳觀別建寺於城東

又

旌陽宮殿昔裴徊一壇云葉垂與君閒看壁間題夜涼笙鶴期茅店酒壽君時老楓臨路歧年年彊健得追隨名山遊徧歸

一統志南昌府西山在新建縣西章江門外三十里一名南昌山卽古散原山也道家以爲第十二洞天逍遙山在新建縣西南八十里道家以爲第四十福地山之陽有許旌陽玉隆宮晉許遜字敬之世居許昌父肅避地南昌因家焉少從吳猛得神方祕法太康初爲旌陽令尋去官謁諶母於丹陽授以道術時斬除蛟蛇毒物以濟人精修山中年百三十六歲於寧康二年八月一日拔宅上升

案此追述乙卯三月十四日與平甫自南昌同遊西山玉隆宮飲古楓下以爲壽也

好事近

賦茉莉

涼夜摘花鈿苒苒動搖云綠金絡一團香露正紗廚人獨朝來碧縷放長穿釵頭罣層玉記得如今時候正荔枝初熟

武林舊事都人避暑而茉莉爲最盛初出之時其價甚穹婦人簇戴多至七插所值數十券不過供一晌之娛耳

點絳唇

丁未冬過吳松作

燕雁無心太湖西畔隨云去數峯淸苦商略黃昏雨第四橋邊擬共天隨住今何許憑闌懷古殘柳參差舞

吳地記松江一名松陵又名笠澤左傳曰越伐吳禦之笠澤其江之源連接太湖一江東南流五十里入小湖一江東北流二百六十里入於海一江西南流入震澤此三江之口也咸仲雲松容也容裔之貌

案此闋爲誠齋以詩送謁石湖歸途所作詩集有姑蘇懷古詩

又

金穀人歸綠楊低掃吹笙道數聲啼鳥也學相思調月落潮生掇送劉郎老淮南好甚時重到陌上生春艸

虞美人

賦牡丹

西園曾爲梅花醉葉剪春云細玉笙涼夜隔簾吹臥看花梢搖動一枝枝娉娉裊裊教誰惜空壓紗巾側沈香亭北又靑苔惟有當時蝴蝶自飛來

又

摩挲紫蓋峯頭石下瞰蒼厓立玉盤搖動半厓花花樹扶疏一半白雲遮盈盈相望無由摘惆悵歸來屐而今仙迹杳難尋那日靑樓曾見似花人

詩說敍淳熙丙午立夏餘遊南嶽至云密峯徘徊禹溪橋下上愛其幽絕卽屏置僕馬獨尋溪源行且吟哦顧見茅屋蔽虧林木間若士坐大石上眉宇闓爽年可四五十心知其異人卽前揖之相接甚溫便邀入舍內煎苦茶共食從容問從何來適吟何語余以實告且舉似昨日望嶽小山不能云大山半爲天之句若士喜謂余可人遂探囊出書一卷云是詩說老夫頃者常畱意玆事故有此書今無作矣徑以付君

一統志紫蓋峯在衡山縣西北二十里荊州記衡山有三峯極秀曰紫蓋石囷芙蓉衡山記紫蓋峯常有白鶴集其上神芝靈艸生焉有石室在其下香鑪臼杵丹竈俱存

按昔遊詩紫蓋何突兀萬里在一目餘峯六七十僅如翠浪矗北有懶瓚巖大石庇樵牧下窺半厓花杯盂琢紅玉飛雲身畔遇攬之不盈掬與此闋詞意俱同

憶王孫

番陽彭氏小樓作

冷紅葉葉下塘秋長與行雲共一舟零落江南不自由兩綢繆料得吟鸞夜夜愁

少年遊

戲平甫

雙螺未合雙娥【娥﹕蛾】先斂家在碧雲西別母情懷隨郎滋味桃葉渡江時扁舟載了匆匆歸去今夜泊前溪楊柳津頭棃花墻外心事兩人知

一統志前溪在武康縣治前寰宇記前溪在縣西一百步古永安縣前之溪也晉沈充家於此溪樂府有前溪曲卽充所制

鷓鴣天

己酉之秋苕溪記所見

京洛風流絕代人因何風絮落溪津籠鞋淺出鴉頭韈知是淩波縹緲身紅乍笑綠長嚬與誰同度可憐春鴛鴦獨宿何曾慣化作西樓一縷云

一統志湖州府苕溪在府城西南自孝丰縣南北流經安吉縣南又東北經長興縣界又東北至府城西南下流入太湖山海經浮玉之山苕水出於其陰北流注於具區

又

予與張平甫自南昌同遊西山玉隆宮止宿而返蓋乙卯三月十四日也是日卽平甫初度因買酒茅舍並坐古楓下古楓旌陽在時物也旌陽嘗以艸屨懸其上土人以屨爲屩因名曰掛屩楓蒼山四圍平野盡綠鬲澗野花紅白照影可喜使人采擷以藤糺纏著楓上少焉月出大於黃金盆逸興橫生遂成痛飲午夜乃寢明年平甫初度欲治舟往封禺松竹間念此遊之不可再也歌以壽之

曾共君侯歷聘來去年今日踏莓苔旌陽宅裏疏疏磬桂【桂﹕掛】屩楓前艸艸杯呼煮酒摘靑梅今年官事莫裴徊移家徑入藍田縣急急船頭打鼓催

太平寰宇記南昌縣逍遙山在城西南八十里道家第四十福地山有許旌陽玉隆宮天寶洞在城西八十里西山最勝處洞門有石泉狀如水簾南昌山在縣西三十五里髙二千丈周回三百里山有洪崖先生煉藥之井亦號洪崖山有石臼存王喬壇按雷次宗豫章記云西山中峯最髙頂名鶴嶺卽王喬控鶴經過之所壇在鶴嶺之側云景鮮美艸木秀潤異於他山山側有古控鶴鄕在縣西八十里

一統志南昌府西山在新建縣西章江門外三十里一名南昌山卽古散原山也或作厭原山道家以爲第十二洞天水經注石頭津步二十里西曰散原山疊嶂四周杳邃有趣西北五六里有洪井飛流懸注其深無底舊說洪崖先生之井也北五六里有風雨池山髙瀨激著樹木霏散遠灑若雨西有鸞岡洪崖乘鸞所憩者也四周有水謂之鸞陂岡西有鶴嶺雲王子晉控鶴所經過有二厓號曰大簫小簫言簫史所遊萃處也

一統志武康縣古防風氏之國地理誌云本漢烏程縣之餘不鄕地漢末童謠雲天子當興東南三餘之間吳乃攺會稽之餘曁爲永興分余不爲永安以協謠言晉以平陽已有永安縣復攺武康防風山在縣東一十八里先名封嵎山唐天寶六年敕攺焉其一名風公山一名風渚山古防風氏之國風公者以其山上有風公祠風渚者以山下有風渚水封山者以其禁樵采漁獵也山東南二里有嵎山禹十二代孫帝嵎所居也吳伐越隳會稽得骨節專車使問仲尼仲尼曰禹致羣臣於會稽防風氏後至禹殺而戮之其節專車此爲大矣客曰防風何守仲尼曰汪芒氏之君守封嵎山言防風治此二山也嵎山在縣東南三十里輿地誌古防風氏之都

同治湖州府誌武康縣封山在縣東十八里卽家語云封禺之山防風氏之國禺山在縣東南三十里髙一百八十丈周九里四十步計籌山在縣東南三十五里髙七十三丈周五里三十步吳興記越大夫計然嘗籌算於此又其地與臨安縣分界俗謂之界頭山蓋計界籌頭音相類也山下名計村計姓者甚多山有白石洞天幽窅而夷曠白石厓在縣東南計籌山白石洞天在計籌山姜夔以此自號

案白石是年移家臨安張平甫假以館捨近東靑門

又

丁巳元日

柏綠椒紅事事新隔籬燈影賀年人三茅鐘動西窗曉詩鬢無端又一春慵對客緩開門梅花閒伴老來身嬌兒學作人間字郁壘神荼寫未眞

夢梁【梁﹕粱】錄正月朔日謂之元旦俗呼爲新年一歲節序此爲之首士夫皆交相賀細民男女亦皆鮮衣往來拜節

武林舊事元正每歲禁中止是以三茅鐘鳴駕興上服襆頭玉帶鞾袍先詣福寧殿龍墀及聖堂炷香次至天章閣祖宗神禦殿行酌獻禮次詣東朝奉賀

咸淳臨安志寧壽觀在七寶山三茅堂紹興二十四年因東都舊名賜額殿曰太元奉茅君徽宗皇帝禦書也其二唐鐘本唐澄淸觀舊物尙方出金帛度牒易以賜今禁中每聽鐘聲以爲寢興食息之節

嚴傑白石道人小傳子二瓊太廟齋郎瑛嘉禾郡僉判九眞姜氏世系表略子瓊太廟齋郎

又

正月十一日觀燈

巷陌風光縱賞時籠紗未出馬先嘶白頭居士無呵殿只有乘肩小女隨花滿巿月侵衣少年情事老來悲沙河塘上春寒淺看了遊人緩緩歸

夢粱錄正月十五日元夕節乃上元天官賜福之辰又有深坊小巷繡額珠簾巧制新裝競誇華嚴公子王孫五陵年少更以紗籠喝道將帶佳人美女徧地遊賞人都道玉漏頻催金雞屢唱興猶未已

吳文英夢窗詞玉樓春京巿舞女茸茸貍帽遮梅額金蟬羅剪胡衫窄乘肩爭看小腰身倦態隨閒鼓笛問稱家住城東陌欲買千金應不惜歸來困頓殢春眠猶夢婆娑斜趁拍

湖山便覽貼沙河新唐書地理誌云錢塘縣南五里有沙河塘咸通二年刺史崔彥曾開蘇詩注云聞昔潮水沖擊奔逸入城故開沙河以決之河有三曰外沙中沙裏沙遊覽志云宋時沙河塘居民甚稠碧瓦紅檐歌吹不絕故蘇詩有燈火沙河夜夜春句

又

元夕不出

一昨天街預賞時柳慳梅小未教知而今正是歡遊夕卻怕春寒自掩扉簾寂寂月低低舊情惟有絳都詞芙蓉影暗三更後臥聽鄰娃笑語歸

武林舊事元夕禁中自去歲九月賞菊燈之後迆邐試燈謂之預賞

又

元夕有所夢

肥水東流無盡期當初不合種相思夢中未比丹靑見暗裏忽驚山鳥啼春未綠鬢先絲人間別久不成悲誰教歲歲紅蓮夜兩處沈吟各自知

太平寰宇記廬州合肥縣肥水出縣西南八十里藍家山東南流入於巢湖按所夢卽澹黃柳之小喬宅中人也

又

十六夜出

輦路珠簾兩行垂千枝銀燭舞僛僛東風歷歷紅樓下誰識三生杜牧之歡正好夜何其明朝春過小桃枝鼓聲漸遠行人散惆悵歸來有月知

方輿勝覽紹興二十八年殿前司都指揮使楊存中乞通展皇城十三丈以五丈作禦路六丈作民居將來聖駕親由候潮門徑從所展禦路直抵郊臺

武林舊事冬至或元旦有事南郊自嘉會門至麗正門計九里三百二十步皆以潮沙塡築其平如席以便五輅往來元夕至節後漸有大隊如四國朝傀儡杵歌之類日趨於盛其多至數千百隊天府每夕差官點視各給錢酒油燭多寡有差且使之南至升暘宮支酒燭北至春風樓支錢終夕天街鼓吹不絕都民士女羅綺如雲蓋無夕不然也至五夜則京尹乘小提轎諸舞隊次第簇擁前後連亙十餘里錦繡塡委簫鼓振作耳目不暇及

夜行船

己酉歲寓吳興同田幾道尋梅北山沈氏圃載雪而歸

略彴橫溪人不度聽流澌佩環無數屋角垂枝船頭生影算惟有春知處回首江南天欲暮折寒香倩誰傳語玉笛無聲詩人有句花休道輕分付

晉書地理誌吳興郡吳置統縣十一

鳥【鳥﹕烏】程縣誌小玲瓏山一名賽玲瓏在城北太史灣癸辛雜識賽玲瓏去玲瓏山近三里許近歲沈氏抉剔爲之大率此山十餘里間皆奇石也

杏花天影

丙午之冬發沔口丁未正月二日道金陵北望淮楚風日淸淑小舟掛席容與波上

��������������������������綠絲低拂鴛鴦浦想桃葉當時喚渡又將愁眼與春風待去倚蘭橈�������������������������更少駐金陵路鶯吟燕儛算潮水知人最苦滿汀芳艸不成歸日�������暮更移舟向甚處

太平寰宇記漢陽縣漢水一名沔水西自汊川縣界流入

劉澄之永初山川記云沔口古文以爲滄浪水卽屈原遇漁父所云滄浪之水淸兮是也

唐書地理誌江南道升州縣上元望本江寧武徳三年更江寧曰歸化八年更歸化曰金陵九年更金陵曰白下

一統志淮安府表唐楚州淮陰郡宋初曰楚州山陽郡紹定元年攺淮安軍端平初又攺州屬淮南東路揚州府宋揚州廣陵郡淳化四年屬淮南道至道三年爲淮南東路治

醉吟商小品

石湖老人謂予云琵琶有四曲今不傳矣曰濩索【一曰濩弦】梁州轉關綠腰醉吟商胡渭州歷弦薄媚也予每念之辛亥之夏予謁楊廷秀丈於金陵邸中遇琵琶工解作醉吟商胡渭州因求得品弦法譯成此譜實雙聲耳

�������������������������又正是春歸細柳暗黃千縷暮鴉啼處夢逐金鞍去一點芳心休�����訴琵琶解語

範成大石湖集復用韻記昨日坐中劇談及趙家琵琶之妙呈王正之提刑二絕病來六結總龜藏不用濃燻戒定香花下酒邊非我事但餘消瘦是東陽曹穆新聲和者稀如今妙手屬天支轉關濩索都傳得想見飛凰舞綠絲自注正之云轉關六麼濩索梁州歷弦薄媚醉吟商胡渭州此四曲承平時專入琵琶今不復有能傳者余按北夢瑣言載黔南節度王保義女善彈琵琶夢吳人授曲內有醉吟商調其來遠矣

宋蔡寬夫詩話樂譜琵琶曲有轉關六麼取其聲調閒婉又有濩索梁州謂其音節閒繁

宋史楊萬里傳字廷秀吉州吉水人紹熙元年借煥章閣學士爲拌伴金國賀正旦使兼實錄院檢討官出爲江東轉運副使權領淮西江東軍馬錢糧朝議行鐵錢於江南諸郡萬里疏其不便不奉詔忤宰相意攺知贛州不赴乞祠誠齋集告祠江東運副告祠紹熙元年十一月十三日知贛州告祠紹熙三年八月十一日

玉梅令【髙平調】

石湖家自制此聲未有語實之命予作石湖宅南鬲河有圃曰範邨梅開雪落竹院深靜而石湖畏寒不出故戲及之

�������������������������疏疏雪片散入溪南苑春寒鎖舊家亭館有玉梅幾樹背立怨東������������������������風髙花未吐暗香已遠公來領客梅花能勸花長好願公更健�����������������

便揉春爲酒剪雪作新詩棄一日繞花千轉

範成大梅譜前序梅天下之尢物無問智愚賢不肖莫敢有異議學圃之士必先種梅且不厭多他花有無多少皆不系重輕畬於石湖玉雪坡旣有梅數百本比年又於捨南買王氏僦捨七十楹盡拆除之治爲範村以其地三分之一與梅吳下栽梅特盛其品不一今始盡得之隨所得爲之譜以遺好事者

宋史範成大傳字致能吳郡人紹興二十四年進士

周必大平園續稿資政殿大學士贈銀靑光祿大夫範公成大神道碑先以石湖稍遠不能日涉卽城居南別營一圃閱杜光庭神仙傳記胡六子自昆山風海至範老村遇陶朱公事大喜曰此吾裏吾宗故事不可失也題曰範村刻兩朝賜書於堂上榜曰重奎其北又葺古桃花塢往來其間

石湖集範村雪後習習猶餘燼鐘情未濕灰忍寒貪看雪諱老彊尋梅熨貼愁眉展勾般笑口開直疑身健在時有句飛來

踏莎行

自沔東來丁未元日至金陵江上感夢而作

燕燕輕盈鶯鶯嬌軟分明又向華胥見夜長爭得薄情知春初早被相思染別後書辭別時鍼綫離魂暗逐郎行遠淮南皓月冷千山冥冥歸去無人管

訴衷情

端午宿合路

石橊一樹浸溪紅零落小橋東五日淒涼心事山雨打船篷諳世味楚人弓莫衝衝白頭行客不采蘋花孤負燻風

陸遊入蜀記乾道六年六月五日早抵秀州七日移舟出城泊禾興館前八日雨霽極涼如深秋遇順風舟人始張帆過合路居人繁夥賣鮓者尢眾道旁多軍中牧馬運河水泛溢髙於近村地至數尺兩岸皆車出積水婦人兒童竭作亦或用牛婦人足踏水車手猶績麻不置過平望遇大雨暴風舟中盡濕少頃霽止宿八側聞行舟有覆溺者小舟叩舷賣魚頗賤蚊如蠭蠆可畏九日晴而風舟人懲昨夕狼狽不敢解舟日髙方行自崇徳行大澤中至此始望見震澤遠山午間至吳江縣渡松江風極靜巿中賣魚鮓頗珍晚解舟中流回望長橋層塔煙沙渺然眞若圖畫宿尹橋登橋觀月十日至平江以疾不入城

浣溪紗

予女須家沔之山陽左白湖右云夢春水方生浸數千里冬寒沙露衰艸入云丙午之秋予與安甥或蕩舟采菱或舉火罝兔或觀魚簺下山行野吟自適其適憑虛悵望因賦此闋

著酒行行滿袂風艸枯霜鶻落晴空銷魂都在夕陽中恨入四弦人欲老夢尋千驛意難通當時何似莫匆匆

詩集春日書懷九眞何蒼蒼乃在淸漢尾衡茅依艸木念遠獨伯姊春來眾芳滋春去眾芳萎兄弟各天涯啼鴂見料理漢江出巨魚風雷入驅使安得挾我舟西徵二千里

漢陽縣誌九眞山一名五藏山九峯相向勢若遊龍舊傳有九仙女煉丹於此上有飛升石唐咸通中賜名仙潛山髙數百丈望之佳气郁然面爲郡城之幹背臨太白之壑形家謂爲縣之祖龍

漢陽府誌九眞山在縣西南九十里髙數百丈九峯相向因名九眞下有九泉皆淸澈可玩又有昌蒲洞太白湖一名九眞湖周二百餘里潛水自西北來注之西湖李老沙湖泗港諸水匯焉沱水自南來注之直步陽明黃蓬諸水匯焉而東南泄於沌水出江春夏水漲與新灘馬影蒲潭等湖合而爲一冬涸始分雲杜故城在沔陽州西北漢置縣屬江夏郡後漢及晉因之宋齊屬竟陵郡梁以後省水經注沔水又東南過江夏雲杜縣東夏水從西來注之卽堵口也爲中夏水縣故云亭左傳若敖娶於云是也禹貢所謂云土夢作又故縣取名焉按山陽卽九眞山之陽也白湖卽太白湖云夢卽沔陽州西北古雲杜也

又

己酉歲客吳興收燈夜闔戶無聊兪商卿呼之共出因記所見

春點疏梅雨後枝剪燈心事峭寒時巿橋攜手步遲遲蜜炬來時人更好玉笙吹徹夜何其東風落靨不成歸

咸淳臨安志兪灝字商卿世居杭父徙烏程登紹熙四年第仕淮東宣撫邱崈令灝佐畢再遇救山陽灝料敵必窺采石請回軍石梁河以遏其鋒敵搗虛不入而遁再遇知揚州蕩平湖海多灝計劃再遇欲誅脇從者灝救活甚眾開禧議開邊政府密引灝言輕脫寡謀之人不可信趙良嗣張覺往轍可鑑歷麾旄節皆有聲寶慶二年致仕築室九里松買舟西湖會意處竟日忘返以詩詞自適號靑松居士有集

又

辛亥正月二十四日發合肥

釵燕籠云晚不忺擬將裙帶系郎船別離滋味又今年楊柳夜寒猶自舞鴛鴦風急不成眠些兒閒事莫縈牽

案此闋與點絳唇金穀人歸一闋皆發合肥惜別之作江梅引鬲溪梅令鷓鴣天元夕有所夢一闋皆夢思此意中人也

又

丙辰歲不盡五日吳松作

雁怯重云不肯啼畫船愁過石塘西打頭風浪惡禁持春浦漸生迎棹綠小梅應長亞門枝一年燈火要人歸

一統志蘇州府小長橋方輿勝覽小長橋在石塘壘石爲之王圻續文獻通考吳江兩長橋至元二十九年據本路詢究得西長橋古迹元長一百八丈今兩土免築塞四十八丈所謂東長橋者古來無之乃是歸附後添置元長一百十七丈今兩土免築塞六十丈

又

丙辰臘與兪商卿銛朴翁同寓新安溪莊捨得臘花韻甚【脫賦字】二首

花裏春風未覺時美人呵蕊綴橫枝隔簾飛過蜜蜂兒書寄嶺頭封不到影浮杯面悞人吹寂寥惟有夜寒知

又

剪剪寒花小更垂阿瓊愁裏弄妝遲東風燒燭夜深歸落蕊半黏釵上燕露黃【黃﹕橫】斜映鬢邊犀老夫無味已多時

周密癸辛雜識葛天民字無懷後爲僧名義銛字朴翁其後返初服居西湖上一時所交皆勝士有二侍姬一曰如夢一曰如幻

一統志新安鎭在無錫縣東南三十里元初置新安巡司至正中張士誠築城爲屯田之所東出吳門此爲必經之地

張鎡南湖集離無錫夜入溪莊港口出山猶自雨隨車到得溪橋一點無冷月半天云未去垂楊成行葉全枯竹添東墅方淸蔭人在南湖已白須應是田翁喜儂返旋吹燈火競歡呼題平甫弟梁溪莊園兩字𨿽差遠花繁好作名假饒千萬偈難狀爾多情

範成大梅譜本非梅種以其與梅同時而香又近之也張翊花經曰一品九命蠟梅亦在其中洛陽亦有蠟梅直九英耳人言臘時開故以臘名非也爲色正似黃蠟耳出自河南者名磬口色香形皆第一松江名荷花者次之本地狗纓下矣

白石道人歌曲卷三

●白石道人歌曲卷四

番陽姜夔堯章撰

遼陽陳思慈首疏證

慢

霓裳中序第一

慶宮春

齊天樂

滿江紅

一萼紅

念奴嬌

眉嫵

月下笛

淸波引

法曲獻仙音

琵琶仙

玲瓏四犯

側犯

水龍吟

探春慢

八歸

解連環

喜遷鶯慢

摸魚兒

○慢

霓裳中序第一

丙午歲畱長沙登祝融因得其祠神之曲曰黃帝鹽蘇合香又於樂工故書中得商調霓裳曲十八闋皆虛譜無辭按沈氏樂律霓裳道調此乃商調樂天詩雲散序六闋此特兩闋未知孰是然音節閒雅不類今曲予不暇盡作作中序一闋傳於世予方羈遊感此古音不自知其辭之怨抑也

�������������������������亭臯正望極亂落江蓮歸未得多病卻無气力況紈扇漸疏羅衣�������������������������初索流光過隙嘆杏梁雙燕如客人何在一簾澹月彷佛照顏色������������������������幽寂亂蛩吟壁動庾信淸愁似織沈思年少浪迹笛裏關山柳�������������������������下坊陌墜紅無信息漫暗水涓涓澑碧漂零久而今何意醉臥酒��鑪側

一統志衡州府衡山在衡山縣西三十里五嶽之一也周禮職方氏正南曰荊州其山鎭曰衡山徐靈期南嶽記南嶽周回八百里回雁爲首嶽麓爲足元和志南嶽記曰上如車蓋及衡軛之形山髙四千一十丈衡山縣誌衡山七十二峯在衡陽境者有六曰岣嶁回雁碧雲白玉安上九女在長沙湘鄕湘潭善化縣境者凡七而在縣境者凡五十九其大者有六曰祝融紫蓋天柱石廩芙蓉云密自此而外有五十三峯合在別縣者十三峯共七十二峯而嶽麓不與焉又有十五巖十洞三十八泉二十五溪九池九潭六源八橋九井岣嶁峯在衡陽縣北五十里湘水記云衡山南有峯曰岣嶁東西七十里南北三十里又曰峯在縣北五十二里頂有雷池縣誌岣嶁峯衡山主峯也故衡山亦稱岣嶁祝融峯在衡山縣西北三十里乃七十二峯最髙者上有靑玉壇方五丈湘水環帶山下五折而北去峯巓有風穴東有望日臺西有望站臺

詩說序淳熙丙午立夏餘遊南嶽

客齋隨筆幽怪錄載籧篨三娘工唱阿鵲鹽又有突厥鹽黃帝鹽白鴿鹽神雀鹽疏勒鹽滿座鹽歸國鹽唐詩娟賴吳娘唱是鹽更奏新聲刮骨鹽然則歌詩謂之鹽者如吟行引曲之類云

王灼碧雞漫志霓裳羽衣曲說者多異予斷之曰西涼創作明皇潤色又爲易美名其它飾以神怪者皆不足信也唐史云河西節度使楊敬述獻凡十二徧白樂天和元微之霓裳羽衣曲歌云由來能事各有主楊氏創聲君造譜自注雲開元中西涼節度使楊敬述造鄭愚津陽門詩注亦稱西涼府都督楊敬述進予又考唐史突厥傳楊敬述白衣檢校涼州事鄭愚之說是也劉夢得詩雲開元天子萬事足惟惜當年光景促三鄕陌上望仙山歸作霓裳羽衣曲李肱霓裳羽衣曲詩雲開元太平時萬國賀丰歲棃園進舊曲玉座流新制鳳管疊參差霞裳競搖曳元微之法曲詩云明皇度曲多新態宛轉浸淫易沈著赤白桃李取花名霓裳羽衣號天樂夫西涼旣進此曲而三人又謂明皇制作予以爲西涼創作明皇潤色者也其後憲宗時每大宴間作此舞文宗時詔太常卿馮定采開元雅樂制云韶雅樂及霓裳羽衣曲是時四方大都邑及士大夫家已多按習而文宗乃令馮定制舞曲者疑曲存而舞節非舊故就加整頓焉李后主作昭惠後誄云霓裳羽衣曲經玆喪亂世罕聞者獲其舊譜殘缺頗甚暇日與後詳定去彼淫繁定其闕墜蓋唐末殆不全蜀檮杌稱三月上巳王衍宴怡神亭衍自執板唱霓裳羽衣後庭花思越人曲決非開元全章洞微志述五代時任六郎造亦未足信按明皇攺婆羅門爲霓裳羽衣屬黃鐘商當時號越調卽今之越調是也白樂天嵩陽觀夜奏霓裳詩雲開元遺曲自淒涼況近秋天調是商又知其爲黃鐘商無疑歐陽永叔云人間有瀛府獻仙音二曲此其遺聲瀛府黃鐘宮獻仙音屬小石調了不相干永叔知霓裳羽衣爲法曲而瀛府獻仙音爲法曲中遺聲今合兩个宮調爲霓裳羽衣一曲遺聲亦太疏矣筆談云蒲中逍遙樓楣上有唐人橫書類梵字相傳是霓裳譜字訓不通莫知非是或謂今燕部有獻仙音曲乃其遺聲然霓裳本謂之道調曲獻仙音乃小石調爾又嘉佑雜誌云同州樂工翻河中黃幡綽霓裳譜鈞容樂工程士守以爲非是則依法曲造成教坊伶人花日新見之題後云法曲𨿽精莫近望瀛予謂筆談知獻仙曲非是乃指爲道調法曲則無所著見獨理道要訣所載系當時朝旨可信不誣雜誌謂同州樂工翻河中黃幡綽譜𨿽不載何宮調安知非逍遙樓楣上橫書耶今並程士守譜皆不傳樂天和元微之霓裳羽衣曲歌云磬簫箏笛遞相攙擊擫彈吹聲迆邐注云凡法曲之初眾樂不齊惟金石絲竹次第發聲霓裳序初亦復如此又雲散序六奏未動衣陽臺宿云慵不飛中序璧騞初入拍秋竹吹裂春冰拆注雲散序六徧無拍故不舞中序始有拍亦名拍序又云繁音急節十二徧跳珠撼玉何鏗鏘翔鸞舞了卻收翅唳鶴曲終長引聲注云霓裳十二徧而曲終凡曲將終皆聲拍促速惟霓裳之末長引一聲筆談云霓裳曲凡十二疊前六疊無拍至第七疊方謂之疊徧自此始有拍而舞筆談沈存中撰沈指霓裳羽衣爲道調法曲則是未嘗見舊譜今所云豈亦得之樂天乎世有般涉調抑霓裳曲因石曼卿所作傳摭述開元天寶舊事曼卿云本是月宮之音翻作人間之曲近夔帥曾端伯增損其辭爲勾遣隊口號亦雲開寶遺音蓋二公不知此曲自屬黃鐘商而抑霓裳則般涉調也宣和初普州守山東人王平詞學華贍自言得夷則商霓裳羽衣譜取陳鴻白樂天長恨歌傳並樂天寄元微之霓裳羽衣曲歌又雜取唐人小詩長句及明皇太眞事終以微之連昌宮詞補綴成曲刻板流傳曲十二段起第四徧第五徧第六徧攧入破虛催衮實催衮歇拍殺衮音律節奏與白氏歌注大異則知唐曲今世決不復見亦可恨也

宋史藝志沈括樂論一卷又樂器圖一卷三樂譜一卷樂律一卷宋史沈括字存中以父任爲沭陽主簿擢進士第編校昭文書籍爲館閣校勘刪定括考禮沿革爲書曰南郊式卽詔令點檢事務執新式從事所省萬計神宗稱善遷太子中允檢正中書刑房提舉司天監括始置渾儀景表五壺浮漏招衛朴造新曆加史館檢討淮南饑遣括察訪發常平錢粟疏溝瀆治廢田以救水患遷集賢校理遷太常丞同修起居注擢知制誥兼通進銀臺司自中允至是才三月爲河北西路察訪使遼蕭禧來理河東黃嵬地畱飯不肯辭帝遣括往聘括詣樞密閱故牘得頃歲所議疆地書指古長城爲境凡六會契丹知不可奪遂捨黃嵬而以大池請拜翰林學士擢三司使蔡確論括首鼠乖刺陰害司農以集賢院學士知宣州明年復龍圖閣待制知審官院又出知靑州未行攺延州以夏人襲綏徳先往救之不能援永樂坐謫筠州團練副使元佑初徙秀州繼以光祿少卿分司居潤八年卒年六十五

慶宮春

紹熙辛亥除夕予別石湖歸吳興雪後夜過垂虹嘗賦詩云笠澤茫茫雁影微玉峯重疊護云衣長橋寂寞春寒夜只有詩人一舸歸後五年冬復與兪商卿張平甫銛朴翁自封禺同載詣梁溪道經吳松山寒天迥雪浪四合中夕相呼步垂虹星斗下垂錯雜漁火朔吹凜凜卮酒不能支朴翁以衾自纏猶相與行吟因賦此闋蓋過旬塗稿乃定朴翁咎予無益然意所耽不能自已也平甫商卿朴翁皆工於詩所出奇詭予亦彊追逐之此行旣歸各得五十餘解

雙槳蒓波一蓑松雨暮愁漸滿空闊呼我盟鷗翩翩欲下背人還過木末那回歸去蕩云雪孤舟夜發傷心重見依約眉山黛痕低壓采香涇裏春寒老子婆娑自歌誰答垂虹西望飄然引去此興平生難遏酒醒波遠政凝想明璫素韈如今安在惟有闌干伴人一霎

一統志蘇州府垂虹橋在吳江縣東本名利往橋宋慶曆八年建構亭其上曰垂虹蘇舜欽詩長橋跨空古未有大亭壓浪勢亦豪因名長橋輟耕錄吳江長橋七十二洞元泰定二年甃以石松江自太湖分流徑吳江縣東北流入長州縣界又東入昆山縣界又東南入太倉州嘉定縣界卽古笠澤也亦名南江太湖在府境西南禹貢揚州震澤底定爾雅十藪吳越之間有具區周禮揚州藪曰具區越絕書太湖周三萬六千頃其千頃烏程也吳越春秋韋昭注五湖者胥湖蠡湖洮湖滆湖共太湖而五實一湖也虞翻曰太湖東通松江南通霅溪西通荊溪北通滆湖東通韭溪凡有五道故曰五湖香山寰宇記在縣西南五十里吳王遣美人采香於此山以爲名故有采香徑吳郡誌香山胥口相連旁有溪名采香涇今自靈巖山望之水直如矢故俗人又名箭涇

詩集除夜自石湖歸苕溪十首自注此詩錄寄誠齋得報云所寄十詩有裁雲縫霧之妙思敲金戛玉之奇聲按笠澤茫茫一首系第七首

詞源制曲作慢詞看是甚題目先擇曲名然後命意旣了思量頭如何起尾如何結方始選韻而後述曲最是過片不要斷了曲意須要承上接下如姜白石詞云曲曲屏山夜涼獨自甚情緒於過片則云西窗又頃暗雨此則曲之意脈不斷矣詞旣成試思前後之意不相應或有重疊句意又恐字面麤疏卽爲修攺攺畢淨寫一本展之几案間或貼之壁少頃再觀必有未穩處又須修攺至來日再覩恐又有未盡善者如此攺之又攺方成無瑕之玉倘急於脫稾倦事修擇豈能無病不惟不能全美抑且未協音聲作詩者且猶旬鍜月煉況於詞乎

周必大平園績稿範公成大神道碑紹熙四年九月公疾語門人曰吾本不待年告老今不濟矣亟爲我剡奏詔下而公以是月五日薨按光宗詔【詔﹕紹】熙二年辛亥白石除夕別石湖歸吳興石湖薨於紹熙四年曾往會葬舊地重來撫今追昔故有傷心重見等句

齊天樂【黃鐘宮】

丙辰歲與張功父會飲張達可之堂聞屋壁間蟋蟀有聲功父約予同賦以授歌者功父先成辭甚美予徘徊茉莉花間仰見秋月頓起幽思尋亦得此蟋蟀中都呼爲促織善鬭好事者或以二三十萬錢致一枚鏤象齒爲樓觀以貯之

庾郎先自吟愁賦淒淒更聞私語露濕銅鋪苔侵石井都是曾聽伊處哀音似訴正思婦無眠起尋機杼曲曲屏山夜涼獨自甚情緒西窗又吹暗雨爲誰頻斷續相和碪杵候館迎秋離宮弔月別有傷心無數豳詩謾與笑籬落呼燈世間兒女寫入琴絲一聲聲更苦【宣政間有士大夫制蟋蟀吟】

齋東野語張鎡功甫號約齋循忠烈王諸孫能詩一時名士大夫莫不交遊其園池聲伎服玩之麗甲天下

張鎡南湖集滿庭芳促織兒月洗髙梧露漙幽艸寶釵樓外秋深上花沿翠螢火墜墻陰靜聽寒聲斷續微韻轉淒咽悲沈爭求侶殷勤勸織促破曉機心兒時曾記得呼燈灌穴斂步隨音任滿身花影猶自追尋攜向華堂戲鬭亭臺小籠巧妝金今休說從渠牀下涼夜伴孤吟

詞源詩難於詠物詞爲尢難體認稍眞則拘而不暢模寫差遠則晦而不明要須收縱聯密用事合題一段意思全在結句斯爲絕妙如史邦卿東風第一枝詠春雪云巧翦蘭心偸黏艸甲東風欲障新暖謾疑碧瓦難畱信知暮寒較淺行天入鏡做弄出輕松纖軟料故園不捲重簾誤了乍來雙燕靑未了柳回白眼紅欲斷杏開素面舊遊憶著山陰後盟遂妨上苑燻鑪重熨便放慢春衫鍼綫恐鳳鞾挑菜歸來萬一灞橋相見綺羅香詠春雨雲做冷欺花將煙困柳千里偸催春暮盡日冥迷愁裏欲飛還住驚粉重蝶宿西園喜泥潤燕歸南浦最妨他佳約風流鈿車不到杜陵路沈沈江上望極還被春潮晚急難尋官渡隱約遙峯和淚謝娘眉嫵臨斷岸新綠生時是落紅帶愁處記當日門掩棃花翦燈深夜語雙雙燕詠燕云過春社了度簾幙中閒去年塵冷差池欲住試入舊巢相並還相雕梁藻井又軟語商量不定飄然快拂花捎翠尾分開紅影芳徑芹泥雨潤愛貼地爭飛競誇輕俊紅樓歸晚看足柳昏花暝應自棲香正穩便忘了天涯芳信愁損玉人日日畫欄獨憑白石暗香疏影詠梅云【前日趣門】齊天樂賦促織云【原詞從略】此皆全章精粹所詠了然在目且不畱滯於物至如劉攺之沁園春詠指甲云銷薄春冰碾輕寒玉漸長漸彎見鳳鞵泥污偎人彊剔龍涎香斷撥火輕翻學撫瑤琴時時欲翦更掬水魚鱗波底寒纖柔處試摘花香滿鏤棗成斑時將粉淚偸彈記切玉曾教柳傅看算恩情相著搔便玉體歸期倦數劃徧闌干每到想思沈吟靜處斜倚朱唇皓齒閒風流甚把仙郎暗搯不放春閒又詠小腳云洛浦淩波爲誰微步輕塵暗生記踏花芳徑亂紅不損步苔幽砌嫩綠無痕襯玉羅慳銷金樣窄載不起盈盈一段春嬉遊倦笑教人款撚微褪些跟有時自度謌勻悄不覺微尖點拍頻憶金蓮移換文鴛裙得侶繡裀催衮舞鳳輕分懊恨深遮牽情半露出沒風前煙縷知何似似一鉤新月淺碧籠云二詞亦自工麗但不可與前作同日語耳

滿江紅

滿江紅舊調用仄韻多不協律如末句云無心撲三字歌者將心字融入去聲方諧音律予欲以平韻爲之久不能成因泛巢湖聞遠岸簫鼓聲問之舟師云居人爲此湖神姥壽也予因祝曰得一席風徑至居巢當以平韻滿江紅爲迎送神曲言訖風與筆俱駛頃刻而成末句云聞佩環則協律矣書以綠箋沈於白浪辛亥正月晦也是歲六月復過祠下因刻之柱間有客來自居巢云土人祠姥輒能歌此詞按曹操至濡須口孫權遺曹書曰春水方生公宜速去操曰孫權不欺孤乃徹軍還濡須口與東關相近江湖水之所出入予意春水方生必有司之者故歸其功於姥云

仙姥來時正一望千頃翠瀾旌旗共亂雲俱下依約前山命駕羣龍金作軛相從諸娣玉爲冠【廟中列坐如夫人者十三人】向夜深風定悄無人聞佩環神奇處君試看奠淮右阻江南遣六丁雷電別守東關卻笑英雄無好手一篙春水走曹瞞又怎知人在小紅樓簾影間

太平寰宇記廬州合肥縣巢湖在今縣東南六十里吳志云或雲巢作剿字音亦謂焦湖耆老相傳云居巢縣地昔有一巫嫗豫知未然所說吉凶咸有徵驗縣門有石龜巫云若龜出血此地當陷爲湖未幾鄕邑祭祀有人以豬血置龜口中巫嫗見之南走回顧其地已陷爲湖人多賴之爲巫立廟今湖中姥之廟是也巢縣古巢伯之國尙書云成湯放桀於南巢又雲巢伯來朝卽此也春秋時楚滅之以爲邑漢爲居巢縣亞父範增居巢人春秋但名巢漢爲居巢蓋詞有詳略耳

輿地紀勝廬州廬州重建巢湖太姥廟記唐龍紀元年那堪夷撰今在巢湖廟中

一統志廬州府東關在巢縣東南濡須水所經也唐書地理誌巢縣東南四十里有故東關通鑑地理通釋東關東南有石渠鑿山通水是名關口相傳云夏禹所築一號東興今其地髙峻險實扼之所濡須水在巢縣南源出巢湖東南流經無爲州東入江一名柵口水又名石梁河三國魏志武帝紀建安十八年進軍濡須口水經注柵口水導巢湖東徑烏江城北又東徑南譙僑郡城南又東絕塘徑附農山北又東左會淸溪水又東左會白石山水又東徑石埭至東關城又東南注於江

一萼紅

丙午人日予客長沙別駕之觀政堂堂下曲沼沼西負古垣有盧橘幽篁一徑深曲穿徑而南官梅數十株如椒如菽或紅破白露枝影扶疏著屐蒼苔細石間埜興橫生亟命駕登定王臺亂湘流入麓山湘云低昂湘波容與興盡悲來醉唫成調

古城陰有官梅幾許紅萼未宜簪池面冰膠墻腰雪老云意還又沈沈翠藤共閒穿徑竹漸笑語驚起臥沙禽野老林泉故王臺榭呼喚登臨南去北來何事蕩湘雲楚水目極傷心朱戶黏雞金盤簇燕空嘆時序侵尋記曾共西樓雅集想垂楊還裊萬絲金待得歸鞍到時只怕春深

九域志漢長沙定王發旣之國築臺以望母

一統志長沙府定王臺在長沙縣東方輿勝覽俗傳定王載米博長安土築臺於此以望其母唐妃之墓嶽麓山在善化縣西十里亦雲麓山水經注湘水左經麓山東上有故城荊州記雲長沙西岸有麓山又名靈麓峯乃嶽山七十二峯之一自湘西古渡登岸夾徑喬松泉澗盤繞諸峯疊峯下瞰湘江

水經注湘水又北左會瓦官水口湘浦也湘水左徑麓山東山北有白露水口湘浦也湘水左合誓口又北陽石廓口並湘浦也右合麻溪水口湘浦也湘浦水北有三石戌

念奴嬌

予客武陵湖北憲治在焉古城野水喬木參天予與二三友日蕩舟其間薄荷花而飲意象幽閒不類人境秋水且涸荷葉出地尋丈因列坐其下上不見日淸風徐來綠云自動間於疏處窺見遊人畫船亦一樂也朅來吳興數得相羊荷花中又夜泛西湖光景奇絕故以此句寫之

鬧紅一舸記來時嘗與鴛鴦爲侶三十六陂人未到水佩風裳無數翠葉吹涼玉容銷酒更灑菇蒲雨嫣然搖動冷香飛上詩句日暮靑蓋亭亭情人不見爭忍淩波去只恐舞衣寒易落愁入西風南浦髙柳垂陰老魚吹浪畱我花間住田田多少幾回沙際歸路

宋史地理誌常徳府本鼎州武陵郡常徳軍節度幹徳二年降爲團練本朗州大中祥符五年攺今名熙寧七年廢桃源陽口白崖三砦元丰三年廢白摶黃石二砦政和七年升爲軍建炎四年升鼎澧州鎭撫使紹興元年置荊湖北路安撫使治鼎州領鼎澧辰沅靖州三十二年罷乾道元年以孝宗潛藩升府八年依舊提舉五州縣三武陵桃源龍陽南渡後增縣一沅江

又

謝人惠竹榻

楚山修竹自娟娟不受人間袢暑我醉欲眠伊伴我一枕涼生如許象齒爲材花藤作面終是無眞趣梅風吹溽此君直恁淸苦須信下榻殷勤翛然成夢夢與秋相遇翠袖佳人來共看漠漠風煙千畝蕉葉窗紗荷花池館別有畱人處此時歸去爲君聽盡秋雨

眉嫵【一名百宜嬌】

戲仲遠

看垂楊連苑杜若侵沙愁損未歸眼信馬靑樓去重簾下娉婷人妙飛燕翠樽共款聽艷歌郎意先感便攜手月地云階裏愛良夜微暖無限風流疏散有暗藏弓履偸寄香翰明日聞津鼓湘江上催人還解春纜亂紅萬點悵斷魂煙水遙遠又爭似相攜乘一舸鎭長見

耆舊續聞姜堯章嘗寓吳興張仲遠家仲遠屢出外其室人知書賓客通問必先窺來札性頗妬堯章戲作百宜嬌以遺仲遠【詞見集中】仲遠歸竟莫能辧則受其指爪損面不能出外云

月下笛

與客攜壺梅花過了夜來風雨幽禽自語啄香心度墻去春衣都是柔荑剪尙沾惹殘茸半縷悵玉鈿似掃朱門深閉再見無路凝竚曾遊處但系馬垂楊認郎鸚鵡揚州夢覺彩雲飛過何許多情須倩梁間燕問吟袖弓腰在否怎知道悞了人年少自恁虛度

淸波引

予久客古沔滄浪之煙雨鸚鵡之艸樹頭陀黃鶴之偉觀郎官大別之幽處無一日不在心目間勝友二三極意吟賞朅來湘浦歲晚淒然步繞園梅摛筆以賦

冷云迷浦倩誰喚玉妃起舞歲華如許野梅弄眉嫵屐齒印蒼蘚漸爲尋花來去自隨秋雁南來望江國渺何處新詩漫與好風景長是暗度故人知否抱幽恨難語何時共漁艇莫負滄浪煙雨況有淸夜啼猿怨人良苦

陸遊入蜀記二十六日與統紓同遊頭陀寺寺在州城之東隅石城山山繚繞如伏蛇自西亙東因其上爲城缺壞僅存州治及漕司皆依此山寺毀於兵火汴僧舜廣住持三十年興葺略備盡自方丈西北躡支徑至絕頂舊有奇章亭今已廢四顧江山井邑靡有遺者李太白江夏贈韋南陵詩雲頭陀云外多僧气正謂此寺也黃魯直亦雲頭陀全盛時宮殿梯空級藏殿後有南齊王簡棲碑唐開元六年建蘇州刺史張庭珪溫玉書韓熙載撰碑陰徐鍇題額二十八日同章冠之秀才甫登石鏡亭訪黃鶴樓故址石鏡亭者石城山一隅正枕大江其西與漢陽相對止隔一水人物艸木可數唐沔州治漢陽縣故李太白沔州泛城南郎官湖詩序云白遷於夜郎遇故人尙書郎張謂出使夏口沔州牧杜公漢陽令王公觸於江城之南湖其後沔州廢漢陽以縣隸鄂州周世宗平淮南得其地復以爲軍太白詩云誰道此水廣狹如一匹練江夏黃鶴樓靑山漢陽縣大語猶可聞故人難可見形容最妙黃魯直宵徵江夏縣睡起漢陽城亦此意漢陽負山帶江其南小山有僧寺者大別山也又有小別謂之二別黃鶴樓舊傳費褘飛升於此後忽乘黃鶴來歸故以名樓號爲天下絕景崔顥詩最傳而太白奇句得於此者尢多今樓已廢故址亦不復存問老吏云在石鏡亭南樓之間正對鸚鵡洲猶可想見其地樓榜李監篆石刻獨存太白登此樓送孟浩然詩云孤帆遠映碧山盡惟見長江天際流蓋帆檣日英遠山尢可觀非江行久不能知也三十日黎明離鄂州便風掛帆沿鸚鵡洲南行洲上有茂林神祠遠望如小山洲蓋禰正平被殺處故太白詩云至今芳洲上蘭蕙不敢生梁王僧辯擊邵陵王綸軍至鸚鵡洲卽此地也自此以南爲漢水禹貢所謂嶓冢導漾東流爲漢者水色澄澈可鑑太白雲楚水淸若空蓋言此也

太平寰宇記漢水一名沔水西自汊川縣界流入劉澄之永初山川記云沔口古文以爲滄浪水卽屈原遇漁父所云滄浪之水淸兮是也按韓詩云孔子聞孺子歌曰滄浪之水淸兮可以濯我纓則知是古歌非漁父所作蓋諷之一統志漢陽府大別山在漢陽縣東北一名魯山酈道元水經注江水東徑魯山南古翼際山也地說曰漢與江合於衡北翼際山旁者也山左卽沔水口矣舊志山在漢陽縣東北半里漢江西岸江水徑其南漢水從西北來會於山之東南也郎官湖在府城內東南隅府誌湖匯城中諸水南從水門達江明正徳以後漸涸僅同溝洫太平興國寺在漢陽縣北大別山唐建宋太宗太平興國年間奉敕重建因名又名文殊院明統志舊名大別寺宋蘇軾嘗遊此作方丈銘寺前有柏俗傳大禹治水時所植府誌元末寺廢明洪武初重建武昌府頭陀寺在江夏縣西北劉宋大明五年建黃鶴樓在江夏縣西南元和志縣城西南角因磯爲樓名黃鶴樓寰宇記昔費文煒【煒﹕褘】登仙每乘黃鶴於此樓憩息故名鸚鵡洲在江夏縣西南二里水經注江之右岸當鸚鵡洲寰宇記鸚鵡洲在大江中與漢陽縣分界後漢黃祖爲江夏太守祖長子射大會賓客有獻鸚鵡於此故名

案勝友二三卽奉別沔鄂親友與春日書懷詩中之鄭仁舉楊大昌辛泌姚剛中諸人

法曲獻仙音【俗名大石黃鐘商】

張彥功官舍在鐵冶嶺上卽昔之教坊使宅髙齋下瞰湖山光景奇絕予數過之爲賦此

虛閣籠寒小簾通月暮色偏憐髙處樹隔離宮水平馳道湖山盡入尊俎柰楚客淹畱久砧聲帶愁去屢回顧過秋風未成歸計誰念我重見冷楓紅舞喚起淡妝人問逋仙今在何許象筆鸞箋甚而今不道秀句怕平生幽恨化作沙邊煙雨

湖山便覽鐵冶嶺在寶月山南輿地紀勝作鐵壄其地名丰寧坊宋時坊左有景獻太子府嶺上有右虎翼寨嶺下有神衛軍寨錢塘縣誌云宋侍衛步軍司衙在鐵冶嶺西有禦書閣湖山堂錦繡樓相公井見夢粱錄

咸淳臨安志步軍司寨神衛在鐵冶嶺下右虎翼在鐵冶嶺上廂軍在鐵冶嶺下

西昌劉過攺之龍洲詞賀新郎贈張彥功曉印霜花步夢半醒扶上雕鞍馬嘶人去嵐濕靑絲雙轡冷緩控野梅江路聽畫角吹殘更鼓悲壯寒聲撩客恨甚貂裘重擁愁無數霜月白照離緒靑樓回首家何處早山遙水闊天低斷腸煙樹誰念天涯牢落況輕負暖煙濃雨記酒醒香銷時語客裏歸韉須早發怕天寒風急相思苦應爲我翠眉聚

朱彭吳山遺事詩自注考樹隔離宮句指聚景園也

琵琶仙【黃鐘商】

吳都賦云戶藏煙浦家具畫船惟吳興爲然春遊之盛西湖未能過也己酉歲予與蕭時父載酒南郭感遇成歌

雙槳來時有人似舊曲桃根桃葉歌扇輕約飛花蛾眉正奇絕春漸遠汀洲自綠更添了幾聲啼鴂十里揚州三生杜牧前事休說又還是官燭分煙柰愁裏匆匆換時節都把一襟芳思與空階楡莢千萬縷藏鴉細柳爲玉樽起舞回雪想見西出陽關故人初別

李庾西都賦戶閉煙浦家藏畫舟

案蕭時父千巖之子後監池陽酒稅詩集有寄時甫與和甫時甫分題畫卷詩

詞源離情春艸碧色春水綠波送君南浦傷如之何矧情至於離則哀怨必至苟能調感愴於融會中斯爲得矣白石琵琶仙云【原詞從略】秦少遊八六子云倚危亭恨如芳艸萋萋剗盡還生念柳外靑驄別後水邊紅袂分時愴然暗驚無端天與娉婷夜月一簾幽夢春風十里柔情怎柰向歡娛漸隨流水素弦聲斷翠綃香減那堪片片飛花弄晚蒙蒙殘雨籠晴正銷凝黃鸝又啼數聲離情當如此作全在情景交煉得言外意有如勸君更盡一杯酒西出陽關無故人乃爲絕唱

玲瓏四犯【此曲雙調世別有大石調一曲】

越中歲暮聞簫鼓感懷

疊鼓夜寒垂燈春淺匆匆時事如許倦遊歡意少俛仰悲今古江淹又吟恨賦記當時送君南浦萬里乾坤百年身世惟有此情苦揚州柳垂官路有輕盈換馬端正窺戶酒醒明月下夢逐潮聲去文章信美知何用謾贏得天涯羈旅教說與春來要尋花伴侶

側犯

詠芍藥

恨春易去甚春卻向揚州住微雨正繭栗梢頭弄詩句紅橋二十四總是行雲處無語漸半脫宮衣笑相顧金壺細葉千朵圍歌舞誰念我鬢成絲來此共尊俎後日西園綠陰無數寂寞劉郎自修花譜

水龍吟

黃慶長夜泛鑑湖有懷歸之曲課予和之

夜深客子移舟處兩兩沙禽驚起紅衣入槳靑燈搖浪微涼意思把酒臨風不思歸去有如此水況茂陵遊倦長幹望久芳心事簫聲裏屈指歸期尙末鵲南飛有人應喜畫闌桂子畱香小待提攜影底我已情多十年幽夢略曾如此甚謝郎也恨飄零解道月明千里

紹興府誌山陰鏡湖在府城南三里亦名鑑湖任昉述異記軒轅氏鑄鏡湖邊因得名或云黃帝獲寶鏡焉又云本王逸少語山陰路上行如在鏡中遊是名鏡湖又名長湖又名大湖

探春慢

予自孩幼從先人宦於古沔女須因嫁焉中去復來幾二十年豈惟姊弟之愛沔之父老兒女子亦莫不予愛也丙午冬千巖老人約予過苕霅歲晚乘濤載雪而下顧念依依殆不能去作此曲別鄭次臯辛克淸姚剛中諸君

衰艸愁煙亂鴉送日風沙回旋平野拂雪金鞭欺寒茸帽還記章臺走馬誰念漂零久謾贏得幽懷難寫故人淸沔相逢小窗閒共情話長恨離多會少重訪問竹西珠淚盈把雁磧波平漁汀人散老去不堪遊冶無柰苕溪月又照我扁舟東下甚日歸來梅花零亂春夜

白石道人小傳父噩紹興庚辰擢進士第以新諭丞知漢陽縣夔從父流落古沔

況周頤香東漫筆乾隆寫本白石道人集白石道人詩詞年譜孝宗隆興元年癸未二年甲申公父肅父公宰漢陽時公尙幼隨任在沔原注按肅父公諱噩紹興庚辰進士乾道元年乙酉至九年癸巳公在沔姊氏嫁漢川肅父公卒原注據探春慢序有中去復來幾二十年云云語在丙午冬故知屬戊子己丑數年間事也

漢陽縣誌僑庽姜夔字堯章鄱陽人姊家居九眞山下夔嘗省之愛郎官大別山水因寓焉白石集載漢陽詩甚多文學宋楊大昌字正之居魯山下與姜夔白石交好夔懷以詩曰促弦調寶瑟哀思感人多可想見其人矣辛泌字克淸善詩卜築滄浪之曲頗參禪理姜白石稱之隱逸鄭仁舉字次臯隱居郎官湖上不求聞達善言名理姜堯章夔贈句云文章作徑庭功用見造次無庸垂罄嗟遺安鹿門意

詩集春日書懷云平生子姚子貌古心甚儒案子姚子卽剛中也陳直齋書錄解題白石道人集三卷鄱陽姜夔堯章撰千巖蕭東夫識之於年少客遊以其兄之子妻之石湖範致能尢愛其詩楊誠齋亦愛之賞其歲除舟行十絕以爲有裁云縫月之妙思敲金戛玉之奇聲夔頗解音律進樂書免解不第而卒詞亦工

吳興掌故夔少從父官古沔千巖老人在沔與夔相得遂攜過苕霅以兄之女妻之遂家武康

浙江通誌寓賢蕭徳藻字東夫閩淸人紹興進士嘗令烏程遂家焉所居屏山千巖競秀自號千巖老人

八歸

湘中送胡徳華

芳蓮墜粉疏桐吹綠庭院暗雨乍歇無端抱影銷魂處還見筱墻螢暗蘚階蛩切送客重尋西去路問水面琵琶誰撥最可惜一片江山總付與啼鴂長恨相從未款而今何事又對西風離別渚寒煙淡棹移人遠縹緲行舟如葉想文君望久倚竹愁生步羅襪歸來後翠尊雙飲下了珠簾玲瓏閒看月

解連環

玉鞭重倚卻沈吟未上又縈離思爲大喬能撥春風小喬妙移箏雁啼秋水柳怯雲松更何必十分梳洗道郎攜羽扇那日隔簾半面曾記西窗夜涼雨霅嘆幽歡未足何事輕棄問後約空指薔薇算如此溪山甚時重至水驛燈昏又見在曲屏近底念惟有夜來皓月照伊自睡

案大喬小喬卽澹黃柳小喬宅中姊妹花也此闋爲辛亥秋東歸惜別之作

喜遷鶯慢

功父新第落成

玉珂朱組又占了道人林下眞趣窗戶新成靑紅猶潤雙燕爲君胥宇秦淮貴人宅第問誰記六朝歌舞總付與在柳橋花館玲瓏深處居士閒記取髙臥未成且種松千樹覓句堂深寫經窗靜他日任聽風雨列仙更教誰做一院雙成儔侶世間住且休將雞犬雲中飛去

齊東野語玉照堂梅品梅花爲天下神奇而詩人尢所酷好淳熙歲乙巳予得曹氏荒圃於南湖之濱有古梅數十散漫弗治爰輟地十畝移種成列增取西湖北山別圃江梅合三百餘本築堂數間以臨之又挾以兩室東植千葉緗梅西植紅梅各三十章前臨軒楹如堂之數花時居宿其中環潔輝映夜對如月因名曰玉照復開澗環繞小舟往來後題紹熙甲寅人日約齋居士書

武林舊事約齋桂隱百課淳熙丁未秋餘捨所居爲梵剎爰命桂隱堂館橋池諸名各賦小詩總八十餘首逮慶元庚申歷十有四年之久匠生於心指隨景變移徙更葺規模始全因刪易增補得詩凡數百綱舉而言之東寺爲報上嚴先之地西宅爲安身攜幼之所南湖則管領風月北園則娛燕賓親亦庵晨居植福以資淨業也約齋晝處觀書以助老學也至於暢懷林泉登賞吟嘯則又有眾妙峯山包羅幽曠介於前六者之間區區安恬嗜靜之志造物亦不相負矣或問余曰造物不負子子亦忍負造物哉釋名宦之拘囚享天然之樂適要當於筋骸未衰時今子三仕中朝顚華齒墮涉筆才十二旬如之何則可余應之曰仕𨿽多不使勝閒日余之願也余之幸也敢不勉旃壬戌歲仲夏張鎡功父書東寺敕額廣壽慧云大雄尊閣千佛鐵像靜髙堂寢室眞如軒種竹西宅叢奎閣安奉被賜四朝宸翰徳勛堂祖廟以髙宗禦書二字名儒聞堂前堂用告詞【詞﹕祠】字取名現樂堂中堂用朱巖壑語安閒堂後堂綺互亭有小四軒瀛巒勝處東北小堂前後山水柳塘花院應鉉齋筮得鼎卦故名振藻取告詞【詞﹕祠】中字名宴頤軒尙友軒賞眞亭山水亦庵法寶千塔鐵鑄千塔藏經千卷如願道場藥師佛壇傳衣庵寫經寮書華巖等大乘諸經約齋泰定軒南湖閬春堂牡丹芍藥煙波觀天鏡亭水心禦風橋十間鷗渚亭把菊亭泛月闕水門星槎舟名北園羣仙繪幅樓前後十一間下臨丹桂五六十株盡見江湖諸山桂隱諸處總名全揭樓下淸夏堂面南臨池玉照堂梅花四百株蒼寒堂淸松二百株艷香館雜春花二百株碧宇修竹十畝水北書院對山臨溪界華精舍夢中得名撫鶴亭近水村芳艸亭臨池味空亭蠟梅垂云石髙二丈廣十四尺攬月橋飛雪橋在默林中芙蓉池紅蓮十畝四面種芙蓉蕊珠洞酴釄二十五株珍林雜果小園涉趣門總門入松徑安樂泉竹間井杏花莊村酒店鵲泉井名眾妙峯山詩禪堂黃寧洞天景白軒寘香山畫像並文集文光軒臨池書葉軒柿二十株綠畫軒木犀臨側俯巢軒髙檜旁無所要軒長不寐軒摘星軒飡霞軒櫻桃三十餘株讀易軒詠老軒道徳經凝燻堂楚佩亭蘭宜雨亭千葉海棠二十株夾流水聽鶯亭柳邊竹外滿霜亭橘五十餘株千歲庵仁皇飛白字恬虛庵憑暉亭弄芝亭都微別館誦度人經處經乃徽宗禦書冰湍橋漪嵐洞施無畏洞觀音銅像澄霄臺面東登嘯臺金竹巖古雪巖隱書巖石函仙書在巖穴中可望不可取新巖疊翠亭茂林中容十數人坐釣磯昌蒲澗上有小石橋中池養金魚在山澗中珠旒瀑藏丹谷煎茶磴右各有詩在集此不繁錄

南湖集桂隱紀詠敍淳熙丁未秋僕自臨安通守以疾匄祠旣歸桂隱遂捐敝廬爲東寺指新捨爲西宅南湖以經其前北園以奠其後因板立堂宇橋舟諸名各賦小詩一篇

南湖詞夢遊仙小姬病起幡然有入道之志因書贈之驂鸞侶嬌小怯云期柳戲花遊能幾日頓拋塵幻學希夷淸夢到瑤池霞袂穩那顧縷金衣自與長生分姓譜恰逢長老鑄丹時此意有誰知晴晝永閒步小園中羽帔雲輕蒼佩響寶冠星瑩紺紗籠波秀淺蛾峯琳洞窈人靜理絲桐泛指餘音搖桂影過墻髙韻入松風月上翠樓東

柯汝霖武林第宅考張循王俊第剡源集張循王開國於循而置邸於杭所居之坊曰淸河有喬木亭在焉楊載詩自注循王府在省西天井巷其北則油車巷也今爲江浙省官署張功甫別墅在千步廊載武林舊事千步廊在南湖東北景名甚多如玉照堂金池千步廊羣仙繪幅樓之類俱見賞心樂事桂隱百課功甫張循王孫名鎡

張宗楠案張功甫園在南湖卽今城北白洋池也

摸魚兒

辛亥秋期予庽合肥小雨初霽偃臥窗下心事悠然起與趙君猷露坐月飲戲吟此曲蓋欲一洗鈿合金釵之塵他日野處見之甚爲予擊節也

向秋來漸疏班扇雨聲時過金井堂虛已放新涼入湘竹最宜敧枕閒記省又還是斜河舊約今再整天風夜冷自織錦人歸乘槎客去此意有誰領空贏得今古三星炯炯銀波相望千頃柳州老矣猶兒戲瓜果爲伊三請雲路迥漫說道年年野鵲曾並影無人與問但濁酒相呼疏簾自捲微月照淸飲

白石道人歌曲卷四

●白石道人歌曲卷五

番陽姜夔堯章撰

遼陽陳思慈首疏證

自制曲

揚州慢

長亭怨慢

淡黃柳

石湖仙

暗香

疏影

惜紅衣

角招

徵招

○自制曲

揚州慢【中呂宮】

淳熙丙申至日余過維揚夜雪初霽薺麥彌望入其城則四顧蕭條寒水自碧暮色漸起戍角悲吟予懷愴然感慨今昔因自度此曲千巖老人以爲有黍離之悲也

�������������������������淮左名都竹西佳處解鞍少駐初程過春風十里盡薺麥靑靑自�������������������������胡馬窺江去後廢池喬木猶厭言兵漸黃昏淸角吹寒都在空城������������������������杜郎俊賞算而今重到須驚縱荳蔻詞工靑樓夢好難賦深情������������������������

二十四橋仍在波心蕩冷月無聲念橋邊紅藥年年知爲誰生

輿地紀勝揚州竹西路東坡廣陵逢同捨劉貢父詩云竹西已揮手灣口猶屢送注竹西灣口皆掦【掦﹕揚】州之地杜牧之題禪智寺詩云誰知竹西路歌吹是掦【掦﹕揚】州灣口則揚州地誌載之又有竹西亭在北門外五里今廢

一統志揚州府開明橋在甘泉縣東北舊傳橋左右春月芍藥花巿甚盛

詞源句法詞中句法要平妥精粹一曲之中安能句句髙妙只要拍搭襯副得去於好發揮筆力處極要用工不可輕易放過讀之使人擊節可也如東坡楊花詞云似花還似非花也無人惜從教墜又云春色三分二分塵土一分流水如美成風流子云鳳閣繡幃深幾許聽得理絲簧如史邦卿春雨雲臨斷岸新綠生時是落紅帶愁流處燈夜云自憐詩酒瘦難應接許多春色如吳夢窗登靈巖云連呼酒上琴臺去秋與云平閏重九云簾半捲帶黃花人在小樓姜白石揚州慢云二十四橋仍在波心蕩冷月無聲此皆平易中有句法

長亭怨慢【中呂宮】

予頗喜自制曲初率意爲長短句然後協以律故前後闋多不同桓大司馬云昔年種柳依依漢南今看搖落淒愴江潭樹猶如此人何以堪此語予深愛之

�������������������������漸吹盡枝頭香絮是處人家綠深門戶遠浦縈回暮帆零亂向何������������������������許閱人多矣誰得似長亭樹樹若有情時不會得靑靑如此日�������������������������暮望髙城不見只見亂山無數韋郎去也怎忘得玉環分付第一�����������������������

是早早歸來怕紅萼無人爲主算只有並刀難翦離愁千縷

案此闋系辛亥春自合肥東歸憶別所作與淒涼犯澹黃柳浣溪紗點絳唇解連環江梅引等闋匯參筋絡自見

淡黃柳【正平調近】

客居合肥南城赤闌橋之西巷陌淒涼與江左異惟柳色夾道依依可憐因度此闋以紓客懷

�������������������������空城曉角吹入垂楊陌馬上單衣寒惻惻看盡鵝黃嫩綠都是江������������������������南舊相識正岑寂明朝又寒食彊攜酒小喬宅怕棃花落盡成����������������秋色燕燕飛來問春何在惟有池塘自碧

詩集送範仲訥往合肥其二我家曾住赤闌橋鄰里相過不寂寥君若到時秋已半西風門巷柳蕭蕭

石湖仙【越調】

壽石湖居士

�������������������������松江煙浦是千古三髙遊衍佳處須信石湖仙似鴟夷翩然引去��������������������

浮雲安在我自愛綠香紅舞容與看世間幾度今古

�������������������������盧溝舊曾駐馬爲黃花閒吟秀句見說胡兒也學綸巾敧羽玉友�������������������

金蕉玉人金縷緩移箏柱聞好語明年定在槐府

一統志石湖輿地紀勝在吳縣盤門西南十里太湖之脈範蠡所經入五湖者新志在府西南二十里白洋灣所匯也有茶磨諸峯映帶頗爲勝絕宋參政範成大因越來溪故址小築臺榭孝宗書石湖二字賜之中有千巖觀天鏡閣玉雪坡盟鷗亭諸迹有巨石刻大士像因名石佛寺湖中長橋臥波爲行春橋風帆沙鳥致爲淸絕

齊東野語文穆範公成大晚歲卜築於吳江盤門外十里蓋因闔廬所築越來溪故城之基隨地勢髙下而爲亭榭所植多名花而梅尢多別築農圃堂對楞伽山臨石湖蓋太湖之一派範蠡所從入五湖者也所謂姑蘇前後臺相距亦止半里耳壽皇嘗禦書石湖二大字以賜之公作上梁文所謂吳波萬頃偶維風雨之舟越戍千年因築湖山之觀者是也又有北山堂千巖觀天鏡閣壽樂堂他亭宇尢多一時名人勝士篇章賦詠莫不極鋪張之美乾道壬辰三月上巳周益公以春官去國過吳�公招飲園中夜分題名壁闃云吳臺越壘距門才十里而陸沈於荒煙野艸者千七百年紫薇舍人始創別墅登臨得要甲於東南豈鴟夷子成功於此扁舟去之天�絕景須苗裔之賢者然後享其樂耶爲擊節前後所題��焉

吳郡誌三髙祠在吳江縣垂虹橋北卽王氏臞庵之雪灘也昔堂在垂虹南地極偏仄乾道三年縣令趙伯虞徙之雪灘範石湖三髙亭記云乾道三年二月吳江縣新作三髙祠成三髙者越上將軍姓範氏是爲鴟夷子皮晉大司馬東曹椽【椽﹕掾】姓張氏是爲江東步兵唐贈右補闕姓陸氏是爲甫裏先生三君者不並世而鴟夷子皮又嘗一用人之國名大功顯而去之季鷹魯望蕭然臞儒使有爲於當年其所成就固不可渝度要皆得道見微脫屣天刑淸風峻節相望於松江太湖之上故天下同髙之而吳江之邑人獨私得奉烝嘗以誇於四方若曰吾東家邱云爾邑大夫趙伯虞勤勞其邑百廢具舉以故祠爲陋將攺作於是歸老之士鄕老王份獻其雪灘左具區右笠澤號稱勝絕乃築堂於其上告遷於像而奠焉又囑郡人石湖範成大爲之辭

嘉靖吳江縣誌釣雪亭在雪灘宋嘉泰三年縣尉彭法建華亭林至記盧祖臯賀新涼詞敍云彭傳師於吳江三髙堂之前作釣雪亭蓋擅漁人之窟宅以供詩境也子野命予賦之

周必大平園續稾資政殿大學士贈銀靑光祿大夫範公成大神道碑六年五月遷公起居郎假資政殿大學士左大中大夫醴泉觀使兼侍講丹陽郡開國公充金祈請國信使虜遣吏部郎中田彥臯侍禦史完顏徳溫迓客彥臯文儒深敬慕公至求巾幘效之十月公還九年公以積勤寖苦頭眩自夏䢐秋五上章求閒上不得已進資政殿學士再領洞霄裏居七年十六年十一月起知福州引疾固辭詔令奏事又辭時皇太子參決庶務公得見東宮坐論治道移時太子亦送壽櫟堂三大字俄壽皇內禪公行至婺州以腹疾力請奉祠從之

石湖詞水調歌頭燕山九日作萬里漢家使雙節照淸秋舊京行徧中夜呼禹濟黃流寥落桑楡西北無限太行紫翠相伴過盧溝歲晚客多病風露冷貂裘對重九須爛醉莫牽愁黃花爲我一笑不管鬢霜羞袖裏天書咫尺眼底關河百二歌罷此生浮惟有平安信隨雁到南洲

石湖集燕賓館【原注】燕山城外館也至是適以重陽虜重此節以其日拜天伴使把菊酌酒相勸西望諸山皆縞云初六日大雪九日朝天種落驩也將佳節勸杯盤苦寒不似東籬下雪滿西山把菊看蹋鴟巾【原注】接送伴田彥臯愛予巾裏求其樣指所帶蹋鴟有愧色重譯知書自貴珍一生心愧蹋鴟巾雨中折角君何愛帝有衣裳易介鱗

云露並序予素不能飲病又止酒比得佳釀法客以云露名之取吉云五露飲之則老者少病者除意也乃復濡唇且爲賦詩

暗香【仙呂宮】

辛亥之冬予載雪詣石湖止旣月授簡索句且徵新聲作此兩曲石湖把玩不已使工妓肄習之音節諧婉乃名之曰暗香疏影

�������������������������舊時月色算幾番照我梅邊吹笛喚起玉人不管淸寒與攀摘何������������������������遜而今漸老都忘卻春風詞筆但怪得竹外疏花香冷入瑤席�������������������������江國正寂寂嘆寄與路遙夜雪初積翠樽易泣紅萼無言耿相憶�����������������������長記曾攜手處千樹壓西湖寒碧又片片吹盡也幾時看得

疏影

�������������������������苔枝綴玉有翠禽小小枝上同宿客裏相逢籬角黃昏無言自倚�������������������������修竹昭君不慣胡沙遠但暗憶江南江北想佩環月夜歸來化作������������������������此花幽獨猶記深宮舊事那人正睡裏飛近蛾綠莫似春風不�������������������������管盈盈早與安排金屋還教一片隨波去又卻怨玉龍哀曲等恁�����������時再覓幽香已入小窗橫幅

石湖集次韻堯章雪中見贈玉龍陣長空臯比忽先犯鱗甲塞天飛戰退三百萬當時訪戴舟卻訪一寒範新詩如美人蓬蓽愧三粲

詩集雪中訪石湖雪矸如玉城偏師敢輕犯黃蘆陣野鶩我自將十萬三戰渠未降北面石湖範先生霸越手定自一笑粲

硯北雜誌小紅順陽公【卽範石湖】靑衣也有色藝順陽公之請老姜堯章詣之一日授簡徵新聲堯章制暗香疏影兩曲公使二妓肄習之音節淸婉姜堯章歸吳興公尋以小紅贈之其夕大雪過垂虹賦詩曰自琢新詞韻最嬌小紅低唱我吹簫曲終過盡松陵路回首煙波十四橋堯章每喜自度曲小紅輒歌而和之堯章後以疾沒故蘇石挽之云幸是小紅方嫁了不然啼損馬塍花宋時花藥皆出東西馬塍西馬塍皆名人葬處白石沒後葬此

吳潛【毅夫】暗香疏影猶記己卯庚辰之間初識堯章於維揚己丑嘉興再會自此契闊聞堯章死西湖嘗助諸丈爲殯之今又不知幾年矣自昭忽錄示堯章暗香疏影二詞因信手酬酢並賡潘徳久之詩云雪來比色對淡然一笑休喧笙笛莫怪廣平鐵石心腸爲伊折偏是三花兩蘂消萬古才人騷筆尙記得醉臥東園天幕地爲席回首往事寂正雨暗霧昏萬種愁積錦江路悄媒聘音沈兩空憶終是茅檐竹戶難指望淩煙金碧憔悴了羌管裏怨誰始得【右暗香】佳人步玉待月來弄影天掛參宿泠透屏幃淸入肌膚風敲又聽檐竹前村不管深雪閉猶自繞枝南枝北笇平生此段幽奇占壓百花曾獨閒想羅浮舊恨有人正醉裏珠翠娥【娥﹕蛾】綠夢斷魂驚幾許淒涼卻是千秋梅屋雞聲野渡溪橋滑又角引戍樓悲曲怎得知淸足亭邊自在杖藜巾幅【自注云梅聖兪詩云十分淸意足余別墅有梅亭扁曰淸足右疏影】

詞源詞要淸空不要質實淸空則古雅峭拔質實則凝歰晦昧姜白石詞如野雲孤飛去畱無迹吳夢窗詞如七寶樓臺眩人眼目碎拆下來不成片段此淸空質實之說夢窗聲聲慢云檀欒金碧婀娜蓬萊浮雲不蘸芳洲前八字恐亦太澀如唐多令云何處合成愁離人心上秋縱芭蕉不雨也颼颼都道晚涼天气好有明月怕登樓前事夢中休花空煙水流燕辭歸客尙淹畱垂柳不縈裙帶住謾長是系行舟此詞疏快卻不質實如是者集中尙有惜不多耳白石詞如疏影暗香揚州慢一萼紅琵琶仙探春八歸淡黃柳等曲不惟淸虛且又騷雅讀之使人神觀飛越

意趣詞以意爲主不要蹈襲前人語意如東坡中秋水調歌云明月幾時有把酒問靑天不知天上宮闕今夕是何年我欲乘風歸去又恐瓊樓玉宇髙處不勝寒起舞弄淸影何事在人間轉珠簾開繡戶照無眠不應有恨何事常向別時圓人有悲歡離合月有陰晴圓缺此事古難全但願人長久千里共嬋娟夏夜洞仙歌云冰肌玉骨自淸涼無汗水殿風來暗香滿繡簾開一點明月窺人人未寢敧枕釵橫鬢亂起來攜素手庭戶無聲時見疏星度河漢試問夜如何又不道流年暗中偸換王荊公金陵桂枝香雲登臨送目正故國晚秋天气初肅千里澄江似練翠峯如簇徵帆去棹斜陽裏背西風酒旗斜矗彩舟雲淡星河驚起畫圖難足嘆往昔豪華競逐悵門外樓頭悲恨相續千古憑髙對此謾嗟榮辱六朝舊事隨流水但寒煙衰艸凝綠至今商女猶唱後庭遺曲姜白石暗香疏影此數詞皆淸空中有意趣無筆力者未易到詞中用事最難要緊著題融化不歰如東坡永遇樂云燕子樓空佳人何在空鎖樓中燕用張建封事白石疏影云猶記深宮舊事那人正睡裏飛近蛾綠用壽陽事又云昭君不慣胡沙遠但暗憶江南江北想環佩月下歸來化作此花幽獨用少陵事此皆用事不爲所使雜論詩之賦梅惟和靖一聯而已世非無詩不能與之齊驅耳詞之賦梅惟白石暗香疏影二曲前無古人後無來者自立新意眞爲絕唱太白雲眼前有景道不得崔顥題詩在上頭誠哉是言也美成詞只當看他渾成處於軟媚中有气魄采唐詩融化如自已者乃其所長惜乎意趣卻不髙遠所以出奇之語以白石騷雅句法潤色之眞天機云錦也

惜紅衣【無射宮】

吳興號水晶宮荷華盛麗陳簡齋云今年何以報君恩一路荷華相送到靑墩亦可見矣丁未之夏予遊千巖數往來紅香中自度此曲以無射宮歌之

�������������������������簟枕邀涼琴書換日睡餘無力細灑冰泉並刀破甘碧墻頭喚酒������������������������誰問訊城南詩客岑寂髙樹晚蟬說西風消息虹梁水陌魚浪�������������������������吹香紅衣半狼籍維舟試望故國眇天北可惜柳邊沙外不共美��������������人遊歷問甚時同賦三十六陂秋色

同治湖州府誌楊漢公詩吳興城闕水雲中畫舫靑簾處處通溪上玉樓樓上月淸光合作水晶宮漁隱叢話吳興謂之水晶宮不載之圖經但吳興集楊漢公九月十五日夜絕句云江南地暖少嚴風九月炎涼正得中溪上玉樓樓上月淸光合作水晶宮因此詩也能攺齋漫錄楊漢公守湖州日有詩雲溪上玉樓樓上月淸光合作水晶宮其後湖州遂以爲水晶宮

宋史陳與義字去非洛人天資卓偉幼能文登政和三年上捨甲科授開徳府教授累遷太學博士擢符寶郎尋謫監陳畱酒稅金人入汴髙宗南遷遂避亂襄漢轉湖湘踰嶺嶠久之召爲兵部員外郎紹興元年至行在遷中書舍人兼掌內制拜吏部侍郎尋以徽猷閣直學士知湖州召爲給事中駁議詳雅又以顯謨閣直學士提舉江州太平觀被召與義容狀儼恪不妄言笑平居𨿽謙以接物然內剛不可犯薦士於朝退未嘗以語人士以是多之尢長於詩體物庽興淸邃紆余嘗賦墨梅徽宗嘉賞之以是受知於帝云

陳與義無住詞虞美人予甲寅歲自春官出守湖州秋杪道中荷花無復存者乙卯歲自瑣闥以病得請奉祠卜居靑墩鎭立秋後三日行舟之前後如朝霞相映望之不斷也以長短句記之扁舟三日秋塘路平度荷花去病夫因病得來遊更值滿川微雨洗新秋去年長恨拏舟晚空見殘荷滿今年何以報君恩一路繁花相送到靑墩

正徳崇徳縣誌陳與義宅在靑鎭廣福院後芙蓉浦上宋陳與義紹興乙卯自瑣闈請祠讀書僧闥自稱簡齋居士及秋召拜不一年免去復來居此桐鄕縣誌宋陳與義卜居靑鎭讀書廣福塔院有軒西對芙蓉浦名曰南軒

吳文英夢窗詞惜紅衣予從姜石帚遊苕霅間三十五年矣重來傷今感昔聊以詠懷鷺老秋絲蘋愁暮雪鬢那不白倒柳移栽而今暗溪碧烏衣細語相伴惹茸紅曾約南陌前度劉郎尋流花蹤迹朱樓水側雪面波光汀蓮沁顏色當時醉近繡箔夜吟息三十六磯重到淸夢冷雲南北買釣舟溪上應有煙蓑相識

角招【黃鐘角】

甲寅春予與兪商卿燕遊西湖觀梅於孤山之西邨玉雪照映吹香薄人已而商卿歸吳興予獨來則山橫春煙新柳被水遊人容與飛花中悵然有懷作此寄之商卿善歌聲稍以儒雅緣飾予每自度曲吹洞簫商卿輒歌而和之極有山林縹緲之思今予離憂商卿一行作吏殆無復此樂矣

�������������������������爲春瘦何堪更繞西湖盡是垂柳自看煙外岫記得與君湖上攜�������������������������手君歸未久早亂落香紅千畝一葉淩波縹緲過三十六離宮遣������������������������遊人回首猶有畫船障袖靑樓倚扇相映人爭秀翠翹光欲澑�������������������������愛著宮黃而今時候傷春似舊蕩一點春心如酒寫入吳絲自奏���������問誰識曲中心花前後

宋史樂志詩樂宋朝湖學之興老師宿儒痛正音之寂寥擇取二南小雅數十篇庽之塤鑰使學者朝夕詠歌自是聲詩之學爲儒者稍知所尙張載嘗慨然思欲講明作之朝廷被諸郊廟矣

武林舊事禦園聚景園會芳殿瀛春堂鏡遠堂芳華堂花光亭【八角】瑤津翠光桂景灩碧涼觀瓊芳彩霞寒碧柳浪橋學士橋玉津園【嘉會門外紹興間北使燕射於此淳熙中孝宗兩幸紹熙中光宗臨幸】富景園【新門外孝宗奉太后臨幸不一俗呼東花園】屏山園【錢湖【湖﹕唐】門外以對南屏山故名理宗朝攺名翠芳園余見西湖門】玉壺園【錢唐門外本劉鄜王園有明秀堂余見西湖門】瓊華園小隱園集芳園【葛嶺元系張婉儀園後歸太后殿內有古梅老松甚多理宗賜賈平章舊有淸勝堂望江亭雪香亭等餘見西湖門】延祥園【注見前】瀛嶼【注見前】挹翠堂【舊名黑漆堂理宗禦書】香遠【舊秀蓮亭】香月【倚裏湖舊名水堂理宗禦書】淸新【舊六椽堂】白蓮堂六一泉堂檜亭梅亭上船亭東西車馬門西村水閣禦舟港林逋墓陳朝檜【有禦書詩】金沙井瑪瑙坡六一泉都人遊賞西湖自過收燈貴人巨室皆爭先出郊謂之探春至禁煙爲最盛龍舟十餘彩旗疊鼓交午曼衍粲如織錦內有曾經宣喚者則錦衣花帽以自別於眾京尹爲立賞格競渡爭標內璫貴客賞犒無算都人士女兩堤駢集幾於無置足地水面畫楫櫛比如魚鱗亦無行舟之路歌歡簫鼓之聲振動遠近其盛可以想見若遊之次第則先南而後北至午則盡入西泠橋裏湖其外幾無一舸矣

徵招

越中山水幽遠予數上下西興錢淸間襟抱淸曠越人善爲舟捲篷方底舟師行歌徐徐曳之如偃臥榻上無動搖突兀勢以故得盡情騁望予欲家焉而未得作徵招以寄興徵招角招者政和間大晟府嘗制數十曲音節駁矣予嘗考唐田琦【琦﹕畸】聲律要訣云徵與二變之調咸非流美故自古少徵調曲也徵爲去母調如黃鐘之徵以黃鐘爲母不用黃鐘乃諧故隋唐舊譜不用母聲琴家無媒調商調之類皆徵也亦皆具母弦而不用其說詳於予所作琴書然黃鐘以林鐘爲徵住聲於林鐘若不用黃鐘聲便自成林鐘宮矣故大晟府徵調兼母聲一句似黃鐘均一句似林鐘均所以當時有落韻之語予嘗使人吹而聽之寄君聲於臣民事物之中淸者髙而亢濁者下而遺萬寶常所謂宮離而不附者是已因再三推尋唐譜並琴弦法而得其意黃鐘徵𨿽不用母聲亦不可多用變徵蕤賓變宮應鐘聲若不用黃鐘而用蕤賓應鐘卽是林鐘宮矣餘十一均徵調仿此其法可謂善矣然無淸聲只可施之琴瑟難入燕樂故燕樂闕徵調不必補可也此一曲乃予昔所制因舊曲正宮齊天樂慢前兩拍是徵調故足成之𨿽兼用母聲較大晟曲爲無病矣此曲依晉史名曰黃鐘下徵調角招曰黃鐘淸角調

�������������������������潮回卻過西陵浦扁舟僅容居士去得幾何時黍離離如此客途������������������������今倦矣漫贏得一襟詩思記憶江南落帆沙際此行�是迆邐�������������������������剡中山重相見依依故人情味似怨不來遊擁愁鬟十二一邱聊���������������������復爾也孤負幼輿髙致水葓晚漠漠搖煙柰未成歸計

一統志紹興府西陵城在蕭山縣西二十里水經注浙江東經固陵城北昔範蠡築城於浙江之濱言可以固守謂之固陵今之西陵也六朝時謂之西陵牛埭吳越時以陵非吉語攺曰西興家爲西興鎭今爲西興場錢淸江在山陰縣西北四十五里舊志上流卽浦陽江以東漢太守劉寵受父老一錢而名西興水驛在蕭山縣西興場運河南岸

宋史本紀徽宗崇寧四年八月辛卯賜新樂名大晟置府建官

樂志朝廷舊以禮樂掌於太常至是專置大晟府大司樂一員典樂二員並爲長貳大樂令一員協律郎四員又有制撰官爲制甚備又詔曰自唐以來正聲全失無徵角之音五聲不備豈足以道化而化俗哉劉詵所上徵聲可令大晟府同教坊依譜按習仍增徵角二譜候習熟來上政和三年五月帝禦崇政殿親按宴樂召侍從以上侍立詔曰大晟之樂已薦之郊廟而未施於宴饗比詔有司以大晟樂播之教坊試於殿庭五聲旣具無惉懘焦急之聲嘉與天下共之可以所進樂頒之天下其舊樂悉禁於是令尙書省立法新徵角二調曲譜已經按試者並令大晟府刊行後續有譜依此其宮商羽調曲譜自從舊新樂器五聲八音方笙塤箎匏笙石盤之類已經按試者大晟府畫圖疏說頒行教坊鈞容直開封府各頒降二副開封府周師頒樂器明示依式造制教坊鈞容直及中外不得違令輒髙下其聲或別爲他聲或移攺增損樂器舊來淫哇之聲如打斷哨笛呀鼓十般舞小鼓腔小笛之類與其曲名悉行禁止違者與聽者悉作罪蔡攸方提舉大晟府不喜士人預樂有士人田爲善者善琵琶無行攸乃奏爲大晟府典樂遂不用中聲八寸七分管而但有九寸管絳又曰宴樂本雜用唐聲調樂器多夷部亦唐律徵角二調其均自隋唐間已亡政和初命大晟府攺用大晟律其聲下唐律已兩律然劉昺止用所謂中聲八寸七分管爲之又作匏笙塤箎皆入夷部至於徵招角招終不得其本均大率皆假之以見徵音然其曲譜頗和美故一時盛行於天下然教坊樂工嫉之如讎其後蔡攸復與教坊用事教工附會又上唐譜徵角二聲遂再命教坊制曲譜旣成亦不克行而止然政和徵招角招遂備於世矣

文獻通考經籍考聲律要訣十卷崇文總目唐田琦【琦﹕畸】撰推本律呂及制管定音之法文𨿽近俗而於樂理尢詣焉日黽【日黽﹕�】氏唐上黨郡司馬田疇撰序謂一切樂器依律呂之聲皆須本月眞響若但執累黍之文則律呂陰陽不復諧矣故據經史參校短長爲此書云

宋史藝志田琦【琦﹕畸】聲律要訣十卷徽宗黃鐘徵角調二卷

詞源宮屬土君之象爲信徵所生其聲濁生數五成數十商屬金臣之象爲義宮所生其聲次濁生數四成數九角屬木民之象爲仁羽所生其聲半淸半濁生數三成數八徵屬火事之象爲禮角所生其聲次淸生數二成數七羽屬水物之象爲智商所生其聲最淸生數一成數六

白石道人歌曲卷五

●白石道人歌曲卷六

番陽姜夔堯章撰

遼陽陳思慈首疏證

自度曲

﹢秋宵吟

﹢淒涼犯

﹢翠樓吟

﹢湘月

○自度曲

秋宵吟【越調】

�������������������������古簾空墜月皎坐久西窗人悄蛩吟苦漸漏水丁丁箭壺催曉引������������������������涼颸動翠葆露腳斜飛雲表因嗟念似去國情懷暮帆煙艸帶�������������������������眼消磨爲近日愁多頓老衛娘何在宋玉歸來兩地暗縈繞搖落�������������������������

江楓早嫩約無憑幽夢又杳但盈盈淚灑單衣今夕何夕恨未了

淒涼犯【仙呂調犯商調】

合肥巷陌皆種柳秋風夕起騷騷然予客居闔戶時聞馬嘶出城四顧則荒煙野艸不勝淒黯乃著此解琴有淒涼調假以爲名凡曲言犯者謂以宮犯商商犯宮之類如道調宮上字住雙調亦上字住所住字同故道調曲中犯雙調其它準此唐人樂書云犯有正旁偏側宮犯宮爲正宮犯商爲旁宮犯角爲偏宮犯羽爲側宮此說非也十二宮所住字各不同不容相犯十二宮特可犯商角羽耳予歸行都以此曲示國工田正徳使以啞觱栗吹之其韻極美亦曰瑞鶴仙影

�������������������������綠楊巷陌秋風起邊城一片離索馬嘶漸遠人歸甚處戍樓吹角������������������������情懷正惡更衰艸寒煙淡薄似當時將軍部曲迆邐度沙漠追�������������������������念西湖上小舫攜歌晚花行樂舊遊在否想如今翠凋紅落漫寫�������������������

羊裙等新雁來時系著怕匆匆不肯寄與悞後約

詞源律呂四犯宮犯商商犯羽羽犯角角歸本宮黃鐘宮無射商夾鐘羽無射閏大呂宮應鐘商姑洗羽應鐘閏太蔟宮黃鐘商仲呂羽黃鐘閏夾鐘宮大呂商蕤賓羽大呂閏姑洗宮太蔟商林鐘羽太蔟閏仲呂宮夾鐘商夷則羽夾鐘閏蕤賓宮姑洗商南呂羽姑洗閏林鐘宮仲呂商無射羽仲呂閏夷則宮蕤賓商應鐘羽蕤賓閏南呂宮林鐘商黃鐘羽林鐘閏無射宮夷則商大呂羽夷則閏應鐘宮南呂商太蔟羽南呂閏以宮犯宮爲正犯以宮犯商爲側犯以宮犯羽爲偏犯以宮犯角爲旁犯以角犯宮爲歸宮周而復始

詞源粵自隋唐以來聲詩聞爲長短句至唐人則有尊前花閒集迄於崇寧立大晟府命周美成諸人討論古音審定古調淪落之後少得存者由北八十四調之聲稍傳而美成諸人又復慢曲引近或移宮換羽爲三犯四犯之曲按月律爲之其曲遂繁

武林舊事干淳教坊樂部觱篥色徳壽宮田正徳教坊大使馬后樂觱篥出正徳孫慶祖陳師授拍板田正徳謝春澤

太平禦覽樂部曰觱篥者笳管也捲蘆爲頭截竹爲管出於胡地制法角音九孔漏聲五音咸備唐以編入鹵部名爲笳管用之雅樂以爲雅管六竅之制則爲鳳管旋宮轉器以應律管者也觱篥一名悲栗一名笳管龜玆之樂也以竹爲管以蘆爲首狀類胡笳而九竅所法者角音而甚悲篥吹之以驚中國馬唐天后朝有陷冤獄者其室配入掖庭善吹觱篥乃撰別離難曲以寄哀情亦號怨回鶻後世樂家流以其旋宮轉器以應律管因譜其音爲眾器之首宋朝元會乘輿行幸並進之以冠雅樂非先王下管之制也然其大者九竅以觱篥名之小者六竅以笳管名六竅者猶不失乎中聲而九竅者其先蓋與太平管同矣注今教坊所用上七空後二空以五凡工尺上一四六句合十字諧其聲

翠樓吟【雙調】

淳熙丙午冬武昌安遠樓成與劉去非諸友落之度曲見志予去武昌十年故人有泊舟鸚鵡洲者聞小姬歌此詞問之頗能道其事還吳爲予言之興懷昔遊且傷今之離索也

�������������������������月冷龍沙塵淸虎落今年漢酺初賜新翻胡部曲聽氈幕元戎歌�������������������������吹層樓髙峙看檻曲縈紅檐牙飛翠人姝麗粉香吹下夜寒風細������������������������此地宜有詞仙擁素云黃鶴與君遊戲玉梯凝望久嘆芳艸萋�������������������������萋千里天涯情味仗酒祓淸愁花消英气西山外晚來還卷一簾��秋霽

劉過龍洲詞唐多令安遠樓小集侑觴歌板之姬黃其姓者乞詞於龍洲道人爲賦此唐多令同柳阜之劉去非石民瞻周嘉仲陳孟參孟容時八月五日也蘆葉滿汀洲寒沙帶淺流二十年重過南樓柳下系船猶未穩能幾日又中秋黃鶴斷磯頭故人曾到不舊江山渾是新愁欲買桂花同載酒終不似少年遊

續通鑑乾道四年七月臣僚言臨安府風俗自十數年來服飾亂常習爲邊裝聲音亂雅好爲北樂臣竊傷悼中原士民延首企踵欲復見中朝之制度者三四十年卻不可得而東南之民乃反效於異方之習而�自知甚可痛也今都人靜夜十百爲羣吹鷓鴣撥洋琴使一人黑衣而舞眾人拍手和之傷風敗俗不可不懲詔禁之

湘月

長溪楊聲伯典長沙檝棹居瀕湘江窗間所見如燕公郭熙畫圖臥起幽適丙午七月旣望聲伯約予與趙景魯景望蕭和父裕父時父恭父大舟浮湘放乎中流山水空寒煙月交映淒然其爲秋也坐客皆小冠練服或彈琴或浩歌或自酌或援筆搜句予度此曲卽念奴嬌鬲指聲也於雙調中吹之鬲指亦謂之過腕見晁無咎集凡能吹竹者便能過腔也

五湖舊約問經年底事長負淸景暝入西山漸喚我一葉夷猶乘興倦网都收歸禽時度月上汀洲冷中流容與畫橈不點淸鏡誰解喚起湘靈煙鬟霧鬢理哀弦鴻陣玉麈談玄嘆坐客多少風流名勝暗柳蕭蕭飛星冉冉夜久知秋信鱸魚應好舊家樂事誰省

一統志福寧府楊惇禮字穆仲長溪人崇寧進士建炎初以禦史召與趙鼎同命惇禮辭曰艱難無從衛之勞時平享丰盈之樂吾不敢也楊興宗字似之長溪人少師鄭樵復執經林光朝之門舉紹興進士調鉛山簿遷校書郎與林光朝校文省殿擢鄭僑蔡幼學陳傅良時稱得人楊楫字通老長溪人淳熙進士累官司農簿札論進君子退小人語多風厲按楊聲伯長溪人當其族也

詞品姜白石詩家名流詞尢精妙不減淸眞其閒髙處有美成所不能及者善吹簫多自制曲初則率意爲長短句旣成乃按以律呂無不協者有詠蟋蟀齊天樂一闋最勝【其詞見集中】其過苕霅云拂雪金鞭欺寒茸帽嘗記章臺走馬雁磧沙平漁汀人散老去不堪遊冶人日詞云池面水膠墻腰雪老云意還又沈沈朱戶黏雞金盤簇燕空嘆時序侵尋湘月詞雲中流容與畫橈不點淸鏡從柳州綠淨不可唾之語翻出戲張平甫納妾云別母情懷隨郎滋味桃葉渡江時翠樓吟云檻曲縈紅檐牙飛翠酒祓淸愁花銷英气法曲獻仙音云過秋風未成歸計誰念我重見冷楓紅舞玲瓏四犯云有輕盈換馬端正窺戶酒醒明月下夢逐潮聲去句法奇麗其腔皆自度者惜舊譜零落未能被之管弦也

白石道人歌曲卷六

●白石道人歌曲別集

番陽姜夔堯章撰

遼陽陳思慈首疏證

﹢小重山令

﹢念奴嬌

﹢卜算子

﹢洞仙歌

﹢驀山溪

﹢永遇樂

﹢虞美人

﹢永遇樂

﹢水調歌頭

﹢漢宮春

○小重山令

趙郎中謁告迎侍太夫人將來都下予喜爲作此曲

寒食飛紅滿帝城慈烏相對立柳靑靑玉階端笏細陳情天恩許春盡可還京鵲報倚閂人安輿扶上了更親擎看花攜樂緩行程爭迎處堂下拜公卿

○念奴嬌

毀捨後作

昔遊未遠記湘臯聞瑟澧浦捐王枼【王枼﹕褋】因覓孤山林處士來踏梅根殘雪獠女供花傖兒行酒臥看靑門轍一邱吾老可憐情事空切曾見海作桑田仙人云表笑汝眞癡絕說與依依王謝燕應有涼風時節越只靑山吳惟芳艸萬古皆沈滅繞枝三白頭歌盡明月

宋史五行志嘉泰四年三月丁卯行都大火燔尙書省中書省樞密院六部右丞相府制敕糧料院親兵營修內司及學士院內酒庫內宮門廡夜召禁旅救撲太室撤廟廡遷神主並冊寶於壽慈宮翌日戊辰旦火及和寧門鴟吻禁卒張隆飛梯斧之門以不焚火作時分數道燔二千七十餘家又翌日乙巳神主遷太室時省部皆庽治驛寺四月丙申臨安府梵天寺火

齊東野語番陽布衣姜夔堯章出處備見張輯宗瑞所著白石小傳矣近得其一書自述頗詳可與前傳相表裏云某早孤不振幸不墜先人之緒業少日奔走凡世之所謂名公巨儒皆嘗受其知矣內翰梁公於某爲鄕曲愛其詩似唐人謂長短句妙天下樞使鄭公愛其文使坐上爲之因擊節稱賞參政範公以爲翰墨人品皆似晉宋之雅士待制楊公以爲子文無所不工甚似陸天隨於是爲忘年友復州蕭公世所謂千巖先生者也以爲四十年作詩始得此友待制朱公旣愛其深於禮樂丞相京公不獨稱其禮樂之書又愛其駢儷之文丞相謝公愛其樂書使次子來謁焉稼軒辛公深服其長短句如二卿孫公從之胡氏應期江陵楊公南州張公金陵吳公及吳徳夫項平甫徐子淵曾幼度商翚仲王晦叔易彥章之徒皆當世俊士不可悉數或愛其人或愛其詩或愛其文或愛其字或折節交之若東州之士則樓公大防葉公正則則尢所賞激嗟乎四海之內知己者不爲少矣而未有能振之於窶困無聊之地者舊所依倚惟有張兄平甫其人甚賢十年相處情甚骨肉而某亦竭誠盡力憂樂關念平甫念某困躓場屋至欲輸資以拜爵某辭謝不願又欲割錫山之膏腴以養其山林無用之身惜乎平甫下世今惘惘然若有所失人生百年有幾賓主如某與平甫復有幾撫事感慨不能爲懷平甫旣沒稚子甚幼入其門則必爲之淒然終日獨坐逡巡而歸思欲捨去則念平甫垂絕之言何忍言去畱而不去則旣無主人矣其能久乎

詩集寄上張參政姑蘇臺下梅花樹應爲調羹故早開燕寢休誇香霧重鴛行卻望衮衣來前時甲第仍垂柳今度沙堤已種槐應念無枝夜飛鵲月寒風勁羽毛摧

蘇泂泠然齋集張平父逝後寄堯章入門回首事如麻豈意銘旌落主家有夢合尋苕水路何心更種馬塍花十年知遇分生死八口饑寒足嘆嗟我亦此公門下客只今垂淚過京華

案湘臯澧浦謂前遊潭鼎也因覓孤山處士來踏梅根殘雪謂遊西湖也獠女供花五句謂移家行都平甫假以近東靑門之別館也說與五句傷平甫已逝也詞𨿽未言捨緣何毀以周晉仙題堯章新成艸堂壁間古畫身都碎架上枯琴尾半焦句證王謝燕句捨蓋毀於火也又按宋史宰輔表嘉泰三年張巖罷參知政事以資政殿學士知平江府四年十月張巖自資政殿學士知掦【掦﹕揚】州除參知政事寄上張參政詩結語與詞同毀捨爲由於三月丁卯大火無疑

○卜算子

吏部梅花八詠夔次韻

江左詠梅人夢繞靑靑路因向淩風臺下看心事還將與憶別庾郎時又過林逋處萬古西湖寂寞春惆悵誰能賦

張鎡南湖詞卜算子無逸寄示近作梅詞次韻回贈常記十年前共醉梅邊路別後頻收尺素書依舊情相與早願卻來看玉照花深處風暖還聽柳際鶯休唱間【間﹕閒】居賦【南湖集有走筆和曾無逸掌故約觀玉照堂梅詩六首】

宋史曾三聘字無逸臨江新淦人乾道二年進士調贛州司戶參軍累遷軍器監主簿遷祕書郎寧宗立兼考功郎後知郢州會韓侂冑爲相以三聘爲故相趙汝愚腹心坐追兩官久之復元官與祠差知郴州攺提點廣西湖北刑獄皆辭不赴侂冑誅諸賢遭竄斥者相繼召用三聘祿不及終不自言案吏部卽三聘也功甫次韻回贈與第一闋韻同蓋同次韻和功甫所作則逸其七耳

又

月上海云沈鷗去吳波迥行過西泠有一枝竹暗人家靜又見水沈亭舉目悲風景花下鋪氈把一杯緩飲春風影【西泠橋在孤山之西水沈亭在孤山之北亭廢】

又

蘚幹石斜妨玉蕊松低覆日暮冥冥一見來略比年時瘦涼觀酒初醒竹閣吟才就猶恨幽香作許慳小遲春心透【涼觀在孤山之麓南北梅最奇竹閣在涼觀西今廢】

湖山便覽涼堂在延祥觀禦圃規模壯麗下植紅白梅花數百本紹興堂初成時有素壁四堵幾三丈髙宗將遊幸內璫語曰官家所至壁乃素耶亟趣禦前蕭照往繪山水照乃乞尙方酒四斗昏至孤山每一鼓卽飲一斗盡一斗則一堵畫成若此者四照亦沈醉上至周視四壁爲之嘆賞宣賜甚厚見葉紹翁四朝聞見錄

竹閣舊在柏堂之南白樂天在郡出遊每偃息其間

咸淳臨安志白公竹閣舊在廣化寺柏堂之後有小閣多植竹白公每偃息其間仍有詩遂以名今與寺俱徙

又

家在馬城西曾賦梅屏雪梅雪相兼不見花月影玲瓏徹前度帶愁看一晌和愁折若使逋仙及見之定自成愁絕【馬城在都城西北梅屏甚見珍愛】

淳佑臨安志東西馬塍在余杭門外羊角埂之間土細宜花卉園人多任務於種接爲都城之冠或云是錢王舊城非塍也今北關門古之餘杭門外城也元自有北關門今有夾城巷乃古基也與馬城相接

吳文英三部樂賦姜石帚漁隱江鶂初飛蕩萬里素雲際空如沫詠情吟思不在秦箏金屋夜潮上明月蘆花傍釣蓑夢遠句淸敲玉翠罌汲曉款乃一聲秋曲片篷障雨乘風半竿渭水伴鷺汀幽宿那知煗袍挾錦低簾籠燭鼓春波載花萬斛帆鬣轉銀河可掬風定浪息蒼茫外天浸寒綠

周文璞方泉稿題堯章新成艸堂早將心事付漁樵若被幽人苦見招多種竹將挑筍喫旋栽松待斫柴燒壁間古畫身都碎架上枯琴尾半焦猶有住山窮活計仙經盈卷一村瓢

按白石丙午東來隨千巖老人居苕溪之上與白石洞天爲鄰丙辰移家臨安張平甫假以別館甲子三月捨毀於火館於水磨頭方氏旋成艸堂於掃帚塢名曰石帚漁隱在馬塍西故雲家在馬塍西

又

摘蕊暝禽飛倚樹懸冰落下竺橋邊淺立時香已漂流卻空徑晚煙平古寺春寒惡老子尋花第一番常恐吳兒覺【下竺寺前磵石上風景甚妙】

武林舊事三天竺下天竺靈山教寺在隋號南天竺五代時號五百羅漢院祥符初號靈山寺天禧復名天竺寺紹興攺賜天笠時思薦福爲吳秦王香火慶元復今額有禦書閣藏仁宗及中興五朝禦書曲水亭前塔跳珠泉枕流亭適安亭淸暉亭九品觀堂石面靈桃石蓮華水波石悟侍者塔並祠艸堂西嶺臥龍石石門澗神尼舍利塔日觀庵方丈日佛國法堂二字乃云房鍾離權書甚奇古金光明三昧堂神禦殿瑞光塔普賢殿無量壽閣回軒亭七葉堂客兒亭大悲泉重榮檜望海閣香林亭香林洞無根藤鬭雞巖夜講臺葛仙丹井白少傅烹茶井石梁翻經臺登嘯亭靈山後塔慈云懺主榻七寶普賢閣旃檀觀音瑞像有記大抵靈竺之勝周回數十里巖壑尢美實聚於下天竺寺自飛來峯轉至寺後諸巖洞皆嵌空玲瓏瑩滑淸潤如虯龍瑞鳳如層華吐萼如皺縠疊浪穿幽透深不可名貌林木皆自巖骨拔起不土而生傳言玆巖韞玉故腴潤若此石間波紋水迹不知何時有之其間唐宋遊人題名不可殫紀覽者顧景興懷云

葛天民葛無懷小集懷天竺磵梅根在巖邊結枝從水際橫此花殊近道凡木欠修行密竹籠幽片疏篁倚瘦莖那時香不淺憶我話無生竺磵梅龍脊橋邊鶴膝幽一枝斜亞水橫流自從識破胡笳曲吹徹黃昏不解愁

又

綠蕚更橫枝多少梅花樣惆悵西村一塢春開過無人賞細艸藉金輿歲歲長吟想枝上麼禽一兩聲猶似宮娥唱【綠萼橫枝皆梅別種凡二十許名西村在孤山後梅皆阜陵時所種】

武林舊事禦園西村水閣

又

象筆帶香題龍笛吟春咽楊柳嬌癡未覺愁花管人離別路出古昌源石瘦冰霜潔折得靑須碧蘚花持向人間說【越之昌源古梅妙天下】

嘉泰會稽志梅一名柟杏類也越州昌原梅最盛實大而美項裏容山直步石龜多出古梅尢奇古可愛綠蘚封枝苔須如綠纓疏花點綴其上夭嬌如畫昌園在會稽縣南園有梅萬餘株花時雪色可愛芬香聞數里居民以梅爲生業唐陳諫石傘峯序云齊公舊居西偏昌元之精舍園當作元然齊祖之集又作昌源未知孰是毛平仲遊昌園賞梅詩云欲雪盡時攜酒去無人知處得花開會稽山在縣東南一十二里山南別峯曰石峯曰石傘峯之下有唐齊抗書堂範蠡巷養魚池山西北五里卽禹井禹廟今爲告成觀又西百餘步有大禹寺菲飲井

範成大梅譜古梅會稽最多四明吳興亦間有之其枝樛曲萬狀倉蘚鱗皴封滿花身又有苔須垂於枝間或長數寸風至綠絲飄飄可翫初謂古木久歷風日致然詳考會稽所產𨿽小株亦有苔痕蓋別是一種非必古木余嘗從會稽移植十本一年後花𨿽盛發苔皆剝落殆盡其自湖之武康所得者卽不變移風土不相宜會稽隔一江湖蘇接壤故土宜或異同也凡古梅多苔者封固花葉之眼惟罅隙間始能發花花𨿽稀而气之所鍾丰腴妙絕苔剝落者則花發仍多與常梅同又項裏出古梅老幹奇怪苔蘚封枝疏花點綴夭矯如畫殊令人愛翫不忍捨

又

禦苑接湖波松下春風細云綠峩峩玉萬枝別有仙風味長信昨來看憶共東皇醉此樹婆娑一惘然苔蘚生春意【聚景官梅松之下【三字皆衍文】皆植之髙【脫松之下三字】花【花﹕芘】蔭歲久�盡綠夔�歲觀梅於彼所聞於園官者如此末章及之】

宋史寧宗本紀開禧二年三月己亥從太皇太后幸聚景園

宋史后妃傳成肅謝後丹陽人開禧三年崩謚成肅

武林舊事禦園聚景園淸波門外孝宗致養之地堂匾皆孝宗禦書淳熙中屢經臨幸嘉泰間寧宗奉成肅太后臨幸其後並皆荒蕪不修西湖遊幸湖上禦園南有聚景眞珠南屏北有集芳延祥玉壺然亦多幸聚景焉

○洞仙歌

黃木香贈辛稼軒

花中慣識壓架玲瓏雪乍見緗蕤間瑯葉恨春風將了染額人歸畱得个裊裊垂香帶月鵝兒眞似酒我愛幽芳還比酴醾又嬌絕自種古松根待看黃龍亂飛上蒼髯五鬣更老仙添與筆端春敢喚起桃花問誰優劣

羣芳譜木香灌生叢條有刺如薔薇有三種花開於四月惟紫心白花者爲最香他如黃花紅花白細朵花白中朵花皆不及

○驀山溪

詠柳

靑靑官柳飛過雙雙燕樓上對春寒捲珠簾瞥然一見如今春去香絮亂因風沾徑艸惹墻花一一教誰管陽關去也方表人腸斷幾度拂行軒念衣冠尊前易散翠眉織錦紅葉浪題詩煙渡口水亭邊長是心先亂

○永遇樂

次韻辛克淸先生

我與先生夙期已久人間無此不學楊郎南山種豆十一徵微利雲霄直上諸公衮衮乃作道邊苦李五千言老來受用肯教造物兒戲東岡記得同來胥宇歲月幾何難計柳老悲桓松髙對阮未辦爲鄰地長幹白下靑樓朱閣往往夢中槐蟻卻不如窪尊放滿老夫未醉

詩集奉別沔鄂親友詩人辛國士句法似阿駒別墅滄浪曲綠陰禽鳥呼頗參金粟眼漸造文字無兒輩例學語屋壁祝蒲盧自注辛泌克淸案漢陽縣誌辛泌列文學見前探春慢後

烏程縣誌窪尊石在峴山上建窪尊亭石柱記峴山故別駕李適之石酒尊類要唐開元中李適之爲湖州別駕峴山有石觴可貯酒五斗適之每挈所親登山酣飲望帝鄕時時以醉土民呼爲李相石尊顏眞卿及門生弟侄多攜壺艤檝以遊作李相石尊聯句淸

蘇泂泠然齋集金陵雜興白石鄰姜病更貧數年白下往來頻歌詞剪就能哀怨未必劉郎是後身

○虞美人

括蒼煙雨樓石湖居士所造也風景似越之蓬萊閣而山勢環繞峯嶺髙秀過之觀居士題顏且歌其所作虞美人夔亦作一解

闌干表立蒼龍背三面攪天翠東遊才上小蓬萊不見此樓煙雨未應回而今指點來時路卻是冥蒙處老仙鶴馭幾時歸未必山川城郭是耶非

一統志處州府煙雨樓本舊州治宋崇寧間楊嘉言建範成大書額

宋史範成大傳字致能吳郡人紹興二十四年擢進士第授戶曹監和劑局隆興元年遷正字累遷著作佐郎除吏部郎官言者論其超躐奉祠起知處川除禮部員外郎案石湖集乾道三年起知處州五年五月被召至行在除禮部員外郎

一統志處州府小括山在麗水縣西二里其址與萬象山相接眾山環簇狀若蓮花又名蓮城山徑路盤行亦名九盤嶺唐宋州治建此楊億云郡齋迥在雲霄石磴盤屈是也宋楊億與章廷評書云羣峯倚天淸溪南奔淺深見底

李處全粹伯晦庵詞水調歌頭處州煙雨樓落成欲就中秋後值雨樓觀數南國煙雨壓東州溪山雄勝天開圖畫肖瀛洲我破瀛洲客夢來剖仙都符竹樂歲又云秋聊作幻師戲肯遣後人愁趁佳時招我輩共凝眸君侯胸次邱壑意匠付冥搜刻日落成華棟對月難並淸景千丈素光流老子興何極小子趣觥籌鷓鴣天社日落成煙雨樓二首煙雨溟溟趁落成只應天欲稱佳名萬絲明滅靑山映匹素濃纖淥水縈民亦樂美能並酒杯莫惜十分傾要知社下平生志觴政聊須爲主盟縹緲危樓百尺雄淡煙疏雨暗簾櫳偶妨淸賞中秋夕爲憶名言玉局翁賢達意古今同涼天佳月會相逢老蟾一躍三千丈卻喚姮娥駕閬風

宋詩紀事趙廱一作雍號竹潭忠簡後人開禧間爲處州太守煙雨樓畫棟飛雲暮靄寒樓臺城牒【牒﹕堞】有無間煙收雨霽曾看否見盡東南萬里山按詩集東堂聯句趙雍和仲卽此行作煙雨樓詩亦當同詠

○永遇樂

北固樓次稼軒韻

云隔迷樓苔封很石人向何處數騎秋煙一篙寒沙【沙﹕汐】千古空來去使君心在蒼厓綠嶂苦被北門畱住有尊中酒差可飲大旗盡繡熊虎前身諸葛來遊此地數語便酬三顧樓外冥冥江臯隱隱認得徵西路中原生聚神京耆老南望長淮金鼓問當時依依種柳至今在否

太平寰宇記潤州丹徒縣北固山在縣北一里南徐州記云城西北有別嶺斜入江三面臨水號云北固劉楨京口記云回嶺入江懸水峻壁舊北顧作固字粱【粱﹕梁】髙祖云作鎭作固誠有其語然北望海口實爲壯觀以理而推宜攺爲顧望之顧輿地誌雲天景淸明登之望見廣陵城如在靑霄中相去鳥道五十餘里

○水調歌頭

富覽亭永嘉作

日落愛山紫沙漲省潮回平生夢猶不到一葉眇西來欲訊桑田成海人世了無知者魚鳥兩相猜天外玉笙杳子晉只空臺倚闌干二三子總仙才爾歌遠遊章句雲气入吾杯不問王郎五馬頗憶謝生雙屐處處長靑苔東望赤城近吾興亦悠哉

一統志溫州府富覽亭在永嘉縣西北郭公山上宋建登者不越幾席而盡山水之勝宋詩紀事陳棣字鄂父汝錫之子題溫守梁尙書新創富覽亭傑閣雄檐倚碧空玲瓏窗戶濕靑紅因山卜地心機巧望水如天眼力窮千里勝形吟筆內萬家和气飲杯中吏民共指雙旌語今日梁公昔謝公按梁尙書名汝嘉紹興中知溫州宋史有傳詞云一葉渺西來白石此行自處之溫泛永嘉江也溫州府誌名勝志甌城南吹臺山上有王子晉吹笙臺萬曆志咸淳間永嘉海壇嶺下江沙忽漲人以爲異時有童謠雲海壇沙漲溫州出相

太平寰宇記臺州天臺縣赤城山在縣北六里孔靈符會稽記云赤城山土色皆赤狀如雲霞懸澑千仞謂之瀑布登眞隱訣云此山下有洞在三十六小洞天數其山是赤城丹洞周回三百里上有玉淸平天也孫公綽天臺賦云赤城霞起以建標瀑布飛流以界道又述異記云赤城山一峯特髙可三百丈丹壁爍日

○漢宮春

次韻稼軒

云日【日﹕曰】歸歟縱垂天曳曳終反衡廬揚州十年一夢俛仰差殊秦碑越殿悔舊遊作計全疏分付與髙懷老尹管弦絲竹寧無知公愛山入剡若南尋李白問訊何如年年雁飛波上愁亦關予臨臯領客向月邊攜酒攜鱸今但借秋風一榻公歌我亦能書

辛棄疾稼軒長短句漢宮春會稽秋風亭觀雨亭上秋風記去年裊裊曾到吾廬山河舉目𨿽異風景非殊功成者去覺團扇便與人疏吹不斷斜陽依舊茫茫禹迹都無千古茂陵詞在甚風流章句解擬相如只今木落江冷眇眇愁余故人書莫因循忘卻蒓鱸誰念我新涼燈火一編太史公書上西平會稽秋風亭觀雪

辛棄疾稼軒長短句永遇樂京口北固亭懷古千古江山英雄無覓孫仲謀處舞榭歌臺風流總被雨打風吹去斜陽艸樹尋常巷陌人道寄奴曾住想當年金戈鐵馬气吞萬里如虎元嘉艸艸封狼居胥贏得倉皇北顧四十三年望中猶記烽火揚州路可堪回首佛貍祠下一片神鴉社鼓憑誰問廉頗老矣尙能飯否

一統志揚州府迷樓在府治西北七里古今詩話煬帝時新宮旣成帝幸之曰使眞仙遊此亦自當迷乃名迷樓

事類統編潤州丹徒縣很石在北固山甘露寺內石狀如羊相傳諸葛孔明坐其上與孫仲謀計攻孟徳卽此也

續通鑑嘉泰四年春正月時金爲北鄙準部等部所擾無歲不興師討伐府倉空匱賦斂日煩有勸韓侂冑立蓋世功名以自固者侂冑然之遂定議伐金聚財募卒出封樁庫黃金萬兩以待賞功命吳曦練兵西蜀旣而安丰守臣厲仲方言淮北流民咸願歸附浙東安撫使辛棄疾入見言金必亂亡願屬元老大臣備兵爲倉卒應變之計侂冑大喜鄭挺鄧友龍等又附和其說侂冑用師之意益銳

九衢中杯逐馬帶隨車問誰解愛惜瓊華何如竹外靜聽窣窣蠏行沙自憐是海山頭種玉人家紛如鬭如舞才整整又斜斜要圖畫還我漁蓑凍吟應笑羔兒無分謾煎茶起來極目向彌茫數盡歸鴉

張鎡南湖詞漢宮春稼軒帥浙東作秋風亭成以長短句寄余欲和久之偶霜晴小樓登眺因次來韻代書奉城畔芙蓉愛吹晴映水光照園廬淸霜乍雕岸柳風景偏殊登樓念遠望越山靑補林疏人正在秋風亭上髙情遠解知無江南久無豪气看規恢意槪當代誰如乾坤盡歸妙用何處非余騎鯨浪海更那須采菊思鱸應會得文章事業從來不在詩書

丘崈文定公詞漢宮春和辛幼安秋風亭韻癸亥中秋前二日聞說瓢泉占煙霏空翠中著精廬旁連吹臺燕榭人境淸殊猶疑未足稱主人胸次恢疏天自與相攸佳處除今禹會應無選勝臥龍東畔望蓬萊對起巖壑屏如秋風夜涼弄笛明月邀予三英笑粲更吳天不隔蒓鱸新度曲銀鉤照眼爭看阿素工書

一統志秋風亭在觀風堂側宋汪綱記云此亭辛幼安賦詞膾炙人口觀風堂在府治西臥龍山東麓宋紹興中曹泳建紹興府誌同

又

次韻稼軒蓬萊閣

一顧傾吳薴蘿人不見煙杳重湖當時事如對弈此亦天乎大夫仙去笑人間千古須臾有倦客扁舟夜泛猶疑水鳥相呼秦山對樓自綠怕越王故壘時下樵蘇只今倚闌一笑然則非與小叢解唱倩松風爲我吹竽更坐待千巖月落城頭眇眇啼烏

辛棄疾稼軒長短句水調歌頭會稽蓬萊閣懷古秦望山頭看亂雲急雨倒立江湖不知云者爲雨雨者雲乎長空萬里被西風變滅須臾回首聽月明天籟人間萬竅唬呼誰向若耶溪上倩美人西去麋鹿姑蘇至今故國人望一舸歸歟歲雲暮矣問何不鼓瑟吹竽君不見王亭謝館冷煙寒樹啼烏

寶慶會稽續志蓬萊閣在郡治廳後臥龍山下其名以蓬萊者蓋因元微之詩而始得名

太平寰宇記越州會稽縣秦望山在縣南二十七里史記云始皇登之以望南海孔曄記云秦望爲眾峯之傑入境便見始皇刻石於此越王城在會稽縣東南一十里會稽山上【左傳哀公元年吳入越越子以甲楯五千保於會稽】石城在山陰縣東北三十里石城山下亦勾踐遺迹越王臺在府城內種山東北越王勾踐登眺之所千巖萬壑劉義慶世說顧長康從會稽還人問山川之美顧云千巖競秀萬壑爭流艸木蒙籠於上若云興霞蔚溫州永嘉縣永嘉江一名溫江東自大海西通處州靑田溪吹臺山其山狀如樓臺下有飛泉石池生椅梧及笙簫之竹梁邱遲爲太守常采琴朴寄吳興柳文暢

白石道人歌曲別集

●白石道人歌曲跋

歌曲特文人餘事耳或者少諧音律白石畱心學古有志雅樂如會要所載奉常所錄未能盡見也聲文之美槪具此編嘉泰壬戌刻於雲間之東巖其家轉徙自隨珍藏者五十載淳佑辛亥復歸嘉禾郡齋千歲令威夫豈偶然因筆之以識歲月端午日菊坡趙與訔書

至正十年歲在庚寅正月望日如葉君居仲本於錢唐之用拙幽居旣畢因以識其後雲天臺陶宗儀九成

此書俾他人鈔錄故多有誤字今將善本勘讎方可人意後十一年庚子夏四月也

