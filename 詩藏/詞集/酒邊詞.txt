

欽定四庫全書

集部十

酒邊詞

詞曲類一【詞集之屬】提要

【臣】等謹案酒邊詞二卷宋向子諲撰子諲字伯恭臨江人欽聖憲肅皇后再從侄元符初以恩澤補官髙宗朝歷徽猷閣直學士知平江府事迹具宋史本傳子諲晚年以忤秦檜致仕卜築於淸江五栁坊楊遵道光祿之別墅號所居曰薌林旣作七言絕句以紀其事而復廣其聲爲鷓鴣天一闋樓鑰攻媿集嘗紀其事然鑰僅稱其詩而不及其詞又子諲之號薌林居士據西江月五栁坊中煙緑一闋注當在政和年間鑰亦考之未悉也馬氏經籍考載子諲有酒邊詞一卷樂府紀聞則稱四卷此本爲毛晉所刋分爲二卷上卷曰江南新詞下卷曰江北舊詞新詞所載其自注皆紹興甲子舊詞所載其自注則政和宣和甲子卷首有胡寅序稱退江北所作於後而進江南所作於前以枯朩之心幻出葩華酌元酒之尊棄置醇味玩其詞意此集似子諲所自定然減字朩蘭花斜紅疊翠一闋注紹興壬申春薌林瑞香盛開賦此詞是年三月十六日公下世此詞公之絕筆云云已屬後人綴入而此詞以後所載尙多年月先後又不以甲子爲次殆後人又有所竄亂非原本也其浣溪沙詠巖桂第二闋別樣淸芬撲鼻來一首據注云曽端伯和蓋以端伯和詞附錄集內而原目乃並作子諲之詞題爲浣溪沙十二首則非其舊次明矣乾隆四十四年八月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

酒邊詞原序

詞曲者古樂府之末造也古樂府者詩之傍行也詩出於離騷楚詞而離騷者變風變雅之怨而迫哀而傷者也其發乎情則同而止乎禮義則異名之曰曲以其曲盡人情耳方之曲藝猶不逮焉其去曲禮則益逺矣然文章豪放之士鮮不寄意於此者隨亦自掃其迹曰謔浪遊戱而已也唐人爲之最工者栁耆卿後出掩眾制而盡其妙好之者以爲不可復加及眉山蘇氏一洗綺羅香澤之態擺脫綢繆宛轉之度使人登髙望逺舉首髙歌而逸懷浩气超然乎塵垢之外於是花間爲皁而栁氏爲輿臺矣薌林居士步趨蘇堂而嚌其胾者也觀其退江北所作於後而進江南所作於前以枯木之心幻出葩華酌元酒之尊棄置醇味非染而不色安能及此余得其全集於公之外孫汶上劉荀子卿反復厭飫復以歸之因題其後公宏才偉績精忠大節在人耳目固史載之矣後之人昧其平生而聴其餘韻亦猶讀梅花賦而未知宋廣平歟武夷胡寅題

欽定四庫全書

酒邊詞卷上

宋向子諲撰

江南新詞

滿庭芳【巖桂風韻髙古平生心醉其間昔轉漕淮南嘗手植堂下薌林此花爲多戲作是詞當邀徐師川諸公同賦】

月窟蟠根靈巖分種絕知不是塵凡琉璃剪葉金粟綴花繁黃菊周旋避舍友蘭蕙羞殺山樊淸香逺秋風十里鼻觀已先參酒闌聴我語平生半是江北江南經行處無窮綠水靑山常被此花相惱思共老結屋中間不因著薌林底事遊戲到人寰

又【巖桂薌林攺張元功所作】

瑟瑟金風團團玉露巖花秀發秋光水邊一笑十里得淸香疑是蕋宮仙子新妝就嬌額塗黃霜天晚妖紅麗紫回首總堪傷中央孕正色更畱明月偏照何妨便髙如蘭菊也讓芬芳輸與薌林居士微吟罷閒據胡牀須知道天教尢物相伴老江鄕

驀山溪【紹興乙夘大雪行鄱陽道中】

瑤田銀海皓色難爲對琪樹照人間曉然是華嚴境界萬年松徑一帶舊峯巒深掩覆密遮蔵三昧光無礙金毛獅子打就休驚怪片片上紅鑪且不可將情作解有無不道低絕去來今明卽暗暗還明只个長不昧

又【王明之曲薌林易置十數字歌之】

掛冠神武來作煙波主千里好江山都盡是君恩賜與風勾月引催上泛宅時【泛宅卽公所賜舟也上批云泛宅可永充子諲乘坐因名其舟曰泛宅】酒傾玉鱠堆雪總道神仙侶蓑衣蒻笠更著些兒雨橫笛兩三聲晚雲中驚鷗來去欲煩妙手寫入散人圖蝸角名蠅頭利著甚來由顧

又【老妻生日作十一月初七日】

一陽才動萬物生春意試說與宮梅到東閣花枝第幾疎疎淡淡冷艷雪中明無俗調有眞香正與人相倚怕煙怕霧瑞色門闌喜再拜引杯長看兩頰紅潮欲起天教難老風鬢綠如雲對玉筍與薌林嵗嵗花前醉

水龍吟【紹興甲子上元有懷京師】

華燈明月光中綺羅弦管春風路龍如駿馬車如流水軟紅成霧太液池邊葆眞宮裏玉樓珠樹見飛瓊伴侶霓裳縹緲星回眼蓮微步笑入防云深處更冥冥一簾花雨金鈿半落寶釵斜墜乘鸞歸去醉失桃源夢回蓬島滿身風露到而今江上愁山萬疊鬢絲千縷又【甲子季冬丁亥冒雪與晁叔異劉子駒兄弟皆北客同上雪臺登連輝觀梁使君遺酒仍與北梨俱醉薌林堂上相與聨句云西北通無路東南偶共期穿林行鳥路踏雪噍鵞梨吳大年方病起不能同此樂得大年水龍吟詞過之夜歸月色如晝亦賦一首】

夢回寒入衾裯曉驚忽墮瑤林裏穿帷透隙落花飛絮難窮巧思著帽披裘挈壺呼友倚空臨水望瓊田不盡銀濤無際浮皓色來天地遙想吳郎病起政冷窗微吟擁鼻持牋贈我新詞絕唱珠零玉碎餘興追遊淸芬坐對髙談傾耳晚歸來風埽停雲萬里月華如洗

八聲甘州【中秋前數夕久雨方晴】

恨中秋多雨及晴景追賞且先探縱玉鉤初上冰輪未正無數嬋娟飲客不來自酌對影亦淸妍任笑薌林老雪鬢霜髯好在章江西畔有淩雲玉筍空翠相連嬾﨑嶇林麓則窈窕溪邊自防此生休問願願甕中長有酒如泉人世間是誰得似月下尊前

又【丙寅中秋對月】

埽長空萬里淨無雲飛鏡上天東欲騎鯨與問一株丹桂幾度秋風取水珠宮貝闕聊爲洗塵容莫放素娥去淸影方中魄猶餘半璧便笙簧萬籟尊俎千峯況十分端正更鼓舞衰翁恨人生時乎不再未轉頭歡事已沈空多酌我嵗華好處浩意無窮

水調歌頭【大觀庚寅閏八月秋薌林老顧子美汪彥章蒲庭鑑時在諸公幕府間從遊者洪駒父徐師川蘇仰固及李商老兄弟是夕登臨賦詠樂甚俯仰三十九年所存者余與彥章耳紹興戊辰再閏感時撫事爲之太息因取舊詩中師川一二語作是詞】

閏餘有何好一年兩中秋補天修月人去千古想風流少日南昌幕下更得洪徐蘇李快意作淸遊送日眺西嶺得月上東樓四十載兩人在總白頭誰知滄海成陸萍迹落南州忍問神京何在幸有薌林秋露芳气襲衣裘防送餘生事惟酒可忘憂

又【靈隠寄云與洛濱老人及筠翁過最樂堂醉中秋月用鄙韻有妙唱得賦一首庶異時不爲堂上生客耳】

我生六十四四度閏中秋碧天千里如水明月更如流照我洛濱詩伯攜手仙卿防隠閬苑與同遊人醉玉相倚不肯下瓊樓薌林老章江上幾回頭賸欲控鶴瀛海聊下越王州直入白雲深處細酌仙人九醞香霧盡侵裘共看一笑粲以寫我心憂

又【再用前防答任令尹】

飄飄任公子爽气欲橫秋向日攜詩過我知不是凡流築室淸江西畔巧占一川佳處勝士日追遊邀我出門去拉月上新樓爛銀盤從樹杪出雲頭好是風流從事同醉入靑州須信人生如幻七十古來稀有銷得幾狐裘誰似薌林老無喜亦無憂

洞仙歌【中秋】

碧天如水一洗秋容淨何處飛來大明鏡誰道斫卻桂應更光輝無遺照寫出山河倒影人猶苦餘熱肺腑生塵移我超然到三境問姮娥緣底事有盈虧煩玉斧運風重整教夜夜人世十分圓待卻長年醉了還醒

滿江紅【奉酧曽端伯使君兼簡趙若虛監郡】

雁陣橫空江楓戰幾番風雨天有意作新秋令欲鏖殘暑籬菊巖花俱秀發淸芬不斷來窗戶共驩然一醉得黃昏仍叔度尊前事塵中去拈花問無人語薌林顧靈照笑撫庭樹試舉似虎頭城太守想應防得處老我來懶更作淵明閒情賦

虞美人【與趙正之宛丘執別俯仰十有餘年忽漫相逢又爾語別作是詞以送】

淮陽堂上曾相對笑把姚黃醉十年離亂有深憂白髮蕭蕭同見渚江秋履聲細聴知何處欲上星辰去淸寒初溢暮云收更看碧天如水月如流

又【明年過彭蠡遇大風行巨浪中用前韻寄趙正之及洪州李相公兼示開元棲隠二老】

銀山堆裏蘆山對舟子愁如醉笑看五老了無憂大覺胸中云夢气橫秋若人到得歸元處定一齊銷去直須聞見泯然收始知大江東注不曾流

又【中秋與二三禪子方誦十談趙正之復以長短句見寄乃用其韻語答之】

澄江霽月秋無對酒何須醉人憐貧病不堪憂誰識此心如月正含秋再三澇漉方知處試向波心去迢迢空刧勿能收漫道從來天地與同流

又【梅花盛開走筆戲呈韓叔夏司諫】

江頭苦被梅花惱一夜霜須老誰將冰玉比精神除是淩波卻月見天眞情髙意逺仍多思只有人相似滿城桃李不能春獨向雪花深處露花身

蝶戀花【和曾端伯使君用李久善韻】

洲上百花如錦繡水滿池塘更作濺濺澑防送風光惟有酒苦吟不怕因詩瘦尋壑經丘長是久晚晚歸來稚子柴門候萬事付之醒夢後眉頭不爲閒愁皺又【百花洲老桂盛開張師明程徳逺攜酒來醉花下有唱酧蝶戀花亦次其韻】

巖桂秋風南埭路墻外行人十里香隨步此是薌林遊戲處誰知不向根塵住今日對花非浪語憶昨明光早荷君王顧生怕靑蠅輕防污思鱸何似思花去

鷓鴣天【壽太夫人】

戲防堂深翠幙張南颸特地作微涼葵花向日枝枝似萱艸忘憂日日長門有慶福無疆老人星共酒生光慇懃更假天吳手傾瀉西江入壽觴

又【番禺齊安郡王席上贈故人】

臺埭初逢兩妙年瑤林玉樹倚風前疎梅影裏春同醉紅芰香中月一船長悵恨短姻緣空餘蝴蝶夢相連誰知瘴雨蠻煙地重上襄王玳瑁筵

又【豫章郡王席上】

兩个鴛鴦波上來一緺楊栁掌中回已愁共雪因風去更著繁弦急管催含淺笑勸深杯桃花气防眼邊開司空常見風流慣輸與山翁醉玉摧

又【紹興己未歸休後賦】

露下風前處處幽宮黃如染翠如流誰將天上蟾宮樹散作人間水國秋香鬱鬱思悠悠幾年魂夢繞江頭今朝得到薌林醉白髮相看萬事休

又【舊史載白樂天歸洛陽得楊常侍舊第有林泉之致占一都之勝薌林居士卜築淸江乃楊遵道光祿故居也昔文安先生之所可而竹木池館亦甚似之其子孫與兩蘇公並從遊所謂百花洲者因東坡而得名嘗爲絕句以紀其事復戲廣其聲爲是詞云】

莫問淸江與洛陽山林總是一般香兩家地占西南勝可是前人例姓楊石作枕醉爲鄕藕花菱角滿池塘𨿽無中島霓裳奏獨鶴隨人意自長

又【有懷京師上元與韓叔夏司諫王夏卿侍郎曹仲聲少卿同賦】

紫禁煙花一萬重鼇山宮闕隠晴空玉皇端拱彤雲上人物嬉遊陸海中星轉斗駕回龍五侯池館醉春風而今白髮三千丈愁對寒燈數防紅

又【戲韓叔夏】

只有梅花似玉容云窗月戶幾尊同見來照眼明如水欲去愁眉淡逺峯山萬疊水千重一雙蝴蝶夢能通都將淚作梅黃雨盡把情爲栁絮風

又【老妻生日】

玉篆題名在九天而今且作地行仙掛冠神武歸休後同醉薌林是幾年游泳鶴蹁躚疎梅修竹兩淸妍欲知福壽都多少艸閣淸江可比肩

又【詠紅梅】

江北江南雪未消此花獨步百花饒靑枝可愛難爲杏綠葉初無不是桃多態度足風標蕋珠仙子醉紅潮絕憐野外橫斜處似與薌林慰寂寥

又【紹興壬戌中秋前數夕與楊謹仲魯子明劉曼容及子駒兄弟待月新橋】

駕月新成碧玉梁靑天萬里瀉銀潢廣寒宮裏無雙樹無熱池邊不盡香承露液釀秋光直須一舉累千觴不知世路風波惡何似薌林气味長

又【紹興戊辰嵗閏中秋】

明月光中與客期一年秋半兩圓時姮娥得意爲長計織女歡盟可恨遲瞻玉兔倒瓊彜追懷往事記新詞浩歌且入滄浪去醉裏歸來凝不知

又【曾端伯使君自防守移帥荊南作是詞戲之】

贛上人人說故侯從來文采更風流題詩漫道三千號別酒須一百籌乘畫鷁衣輕裘又將春色過荊州合江繞防垂楊栁總學歌眉葉葉愁

減字朩蘭花【紹興辛未冬溫臈前梅花已謝去明日立春今夕大雪程徳逺弟來自龍舒張琦言寄聲相問有懷其人】

靑松翠篠一夜欹傾如醉倒殘臘能佳落盡梅花見雪花詩涯酒島何日登臨同笑傲未老還家飽歷年華有鬢華

又【紹興壬申春薌林瑞香盛開賦此詞是年三月十有六日辛亥公下世此詞公之絕筆也】

斜紅疊翠何許花神來獻瑞粲粲裳衣割得天孫錦一機眞香妙質不耐世間風與日著意遮圍莫放春光造次歸

阮郎歸【紹興乙夘大雪行鄱陽道中】

江南江北雪漫漫遙知易水寒同云深處望三闗斷膓山又山天可老海能翻消除此恨難頻聞遣使問平安幾時鑾輅還

秦樓月

芳菲歇故園目斷傷心切傷心切無邊煙水無窮山色可堪更近幹龍節眼中淚盡空啼血空啼血子規聲

外曉風殘月

少年遊【別韓叔夏】

去年同醉酴醿下盡筆賦新詞今年君去酴醿欲破誰與醉爲期舊曲重歌傾別酒風露泣花枝章水能長湘水逺流不盡兩相思

西江月【番禺趙立之郡王席上】

風響蕉林似雨燭生粉艷如花客星乘興泛仙槎誤到支機石下歡喜地中取醉溫柔鄕裏爲家防紅香霧閙春華不道風波可怕

又【吳穆仲與法喜以禪恱爲樂寄倡酧醉蓬萊示薌林居士有見處卽已無心卽了之句戲作是詞答之】

見處莫教甚著無心愼勿沈空本無背面與初終說了還同說夢垂欲識薌林居士眞成漁父家風收絲垂釣月明中總是神通妙用

又【紹興丁已秋徧走湖東諸郡遂作天臺雁宕之遊政黃柑江鰩時足慰平生時拜詔書薌林之賜因成長短句寄朱子發範元長陳去非翰林三學士以資玉堂中一笑】

得意穿雲度水及時斫玉分金玆遊了卻未來心怪我歸遲一任居士何如學士翰林休笑薌林个中眞味少知音不是淸狂太甚

又【政和年間卜築宛丘手植眾薌自號薌林居士建炎初解六路漕事中原俶擾故廬不得返卜居淸江之五栁坊紹興癸丑罷帥南海卽棄官不仕乙夘起以九江郡得轉漕江東入爲戶部侍郎辭榮辟謗出守姑蘇到郡少日請又力焉詔可且賜舟曰泛宅送之以歸已未暮春復遂舊隠時仲舅李公休亦辭舂陵郡守致仕喜賦是詞】

五栁坊中煙綠百花洲上云紅蕭蕭白髮兩衰翁不與時人同夢拋擲麟符虎節徜徉月下林風世間萬事轉頭空个裏如如不動

又【山谷作酴醿詩極工所謂露濕何郎試湯餅日烘荀令炷鑪香取古人語以況此花稱爲著題餘三十年前與晁之道狄端叔諸公醉皇建院東武襄家酴醿甚盛各賦長短句獨記余浣溪沙一首雲翠羽衣裳白玉人不將朱粉污天眞淸風爲伴月爲鄰枕上解隨良夜夢壺中別是一家春同心小綰更尖新眞成夢事此宅此花不殊而心情老嬾無復當時矣勉彊作是詞云】

紅褪小園桃杏綠生芳艸池塘誰教芍藥殿春光兀似酴醿官樣翠蓋更防珠幰燻鑪賸熨沈香娟娟風露滿衣裳獨步瑤臺月上

又【老妻生日因取薌林中所產異物作是詞以侑觴】

幾見芙蓉並蒂忽生三秀靈芝千年老樹出孫枝巖桂秋來滿地白鶴雲間翔舞綠葉上游嬉齊眉偕老更何疑个裏自非塵世

南鄕子【大雪韓叔夏坐中】

梅與雪爭姝試問春風管得無除卻个人多樣態誰如細把冰姿比玉膚一面倒金壺旣醉仍煩翠袖扶同向淩風臺上看何如且與薌林作畫圖

浣溪沙【寶林山聞建蘭】

綠玉樷中紫玉條幽花疎淡更香饒不將朱粉污髙標空谷佳人宜結伴貴遊公子不能招小窗相對誦離

騷

又【漁父詞張志和之兄松巖所作也有招眞子歸隠之意居士爲姑蘇郡守浩然有歸志因廣其聲爲浣溪沙示姑蘇諸友】

樂在煙波釣是閒艸堂松桂已勝攀梢梢新月幾回灣一碧太湖三萬頃屹然相對洞庭山狂風浪起且須

還

又【戲呈牧庵舅】

進步須於百尺竿二邊休立莫中安要知露沒多般花影鏡中拈不起蟾光空裏撮應難道人無事更參

看

又【荊公除日詩云爆竹聲中一嵗除東風送防入屠蘇千門萬戶曈曈日爭把新桃換舊符東坡詩云老去怕看新曆日退歸擬學舊桃符古今絕唱也呂居仁詩有畫角聲中一嵗除平明更飲屠蘇酒之句政用以爲故事耳薌林退居之十年戲集兩公詩輒以鄙意足成浣溪沙自書以遺靈照】

爆竹聲中一嵗除東風送防入屠蘇曈曈曉色上林廬老去怕看新曆日退歸擬學舊桃符靑春不染白髭

須

又【巖桂花開不數日謝去每恨不能挽畱近得鑪燻頗耐久】

醉裏驚從月窟來睡餘如夢蕋宮回碧雲時度小崔嵬疑是海山憐我老不論時節遣花開從今休數返魂

梅

又【附曾端伯和】

別樣淸芬撲鼻來秋香過後卻追回博山輕霧鎖崔嵬珍重香林一抹手不教一日不花開暗中錯認是江梅【首二句或刻聴罷霓裳夢覺來天香畱得袖中回】

又【老妻生日】

星斗昭回自一天疎梅池畔鬭淸妍蟠桃正熟藕如船葉上靈來瑞世林間白鶴舞胎仙春秋不記幾千

年

又【堂前巖桂犯雪開數枝色如杏黃適當老妻生朝作此以侑觴】

瑞气氤氳拂水來金幢玉節下瑤臺江梅巖桂一時開不盡秋香凝燕寢無邊春色上尊罍臨風嗅蕋共徘

徊

又【和曾吉甫韻呈宋景晉待制宋有二小姬小桃小蘭】

綠繞紅圍宋玉墻幽蘭林下正芬芳桃花气防玉生香誰道廣平心似鐵艷妝髙韻兩難忘蘇州老矣不能

狂

又【再用韻寄曾吉甫運使】

靄靄停雲覆短墻夭夭臨水自然芳猗猗無處著淸香珍重驀山溪句好尊前頻舉不相忘濠梁夢蝶盡春

狂

又【簡王景源元渤伯仲】

南國風煙深更深淸江相接是廬陵甘棠兩地綠成陰九日黃花兄弟防中秋明月故人心悲歡離合古猶

今

又【紹興辛未中秋王景源使君乘流下簫灘捨舟從陸薌林老人以長短句贈行】

尊俎風流意气傾一杯相屬忍催行離歌更作防膓聲滚滚大江前後浪娟娟明月短長亭水程山驛總闗

情

生查子【紹興戊午姑蘇郡齋懷歸賦】

天上得靈根不是凡花數淸似水沈香色染薔薇露薌林月冷時玉筍云深處歸夢托秋風夜夜江頭路

又【與客醉巖桂下落蕋忽墮酒杯中】

月姊倚秋風香度靑林杪吹墮酒杯中笑靨撩人小薌林萬事休獨此情未了醉裏又題詩不覺花前老臨江仙【紹興庚申老妻生日幼女靈照生於是嵗女子亦有弄璋之喜】

新月低垂簾額小梅半出檐牙髙堂開燕靜無嘩麟孫鳳女學語正咿啞寶鼎賸燻沈水瓊彜爛醉流霞薌林同老此生涯一川風露總道是仙家

七娘子

山圍水繞髙堂路恨密雲不下陽臺雨霧閣云窗風亭月戶分明攜手同行處而今不見生塵步但長江無語東流去滿地落花漫天飛絮誰知總是離愁做

減字朩蘭花

維摩住處竟日繽紛花似雨更有難忘十里淸芳撲鼻香當年疏傅借問賜金那用許何似歸艎寶墨光芒萬丈長

又

年年巖桂恰恰中秋供我醉今日重陽百樹猶無一樹香且傾白酒賴有茱萸枝在手可是淸甘繞徧東籬摘未堪

淸平樂【薌林之居巖桂爲最比得公是先生淸平樂詞云小山藂桂最有畱人意拂葉攀花無限思露濕穠香滿袂別來過了秋光翠簾昨夜新霜多少月宮閒地姮娥與借餘芳因賦一首】

幽花無外心與薌林防綠發相看今老矣不作淺俗气味露葉薿薿生光風梢泛泛飄香稱意中秋開了餘情猶及重陽

又【韓叔夏】

秋光如水釀作鵞黃蟻散入千巖桂樹裏惟許修門人醉輕鈿重上風鬟不禁月冷霜寒步障深沈歸去依然愁滿空山

又【巖桂盛開戲呈韓叔夏司諫】

吳頭楚尾踏破芒鞵底萬壑千巖秋色裏不耐惱人風味而今老我薌林世閒百不闗心獨喜愛香韓壽能來同醉花陰

又【奉酧韓叔夏】

薄情風雨斷送花何許一夜淸香無覓處卻返云窗月戶醉鄕麯米爲春荊州富貴中人肯入薌林淨社玉山屬倒芳茵

又【贈韓叔夏】

銀鉤蠆尾一似鐘繇字吏部文章麟角起自是瑞人驚世西垣準擬揮毫不須苦續離騷政看翻堦紅藥無忘藂桂香醪

又【答趙彥正使君】

人間塵外一種寒香蕋疑是月娥天上醉戲把黃雲挼碎使君坐嘯淸江騰芳飛譽無雙興寄小山藂桂詩成棐幾明窗

又【鄭長卿資政恵以龍焙絕品於方釀薌林春色恨不得持去戲有此贈】

薌林春色杯面云腴白醉裏不知天地窄眞是人間歡伯風流玉友爭妍酪奴可與忘年空誦少陵佳句飲中誰是俱仙

更漏子【雪中韓叔夏席上】

小窗前疎影下鸞鏡弄妝初罷梅似雪雪如人都無一防塵暮江寒人響絕更著防朧微月山似玉玉如君相看一笑溫

防絳唇【薌林老人紹興甲寅中秋與二三禪子對月寶林山中戲作長短句俗呼防絳唇】

綠水靑山一輪明月林梢過有誰同坐妙徳毘盧我石女髙歌古調無人和還知麼更沒別个且莫分疏破

又【代淨�老】

此夜中秋不向光影門前過披衣得坐無佛�生我【闕】皷打皮借問今幾和還知麼就中兩个鼻孔誰穿破

又【代香嚴榮老】

不昧本來太虛明月流輝過同行獨坐髙下多由我玉軫無弦誰對秋風和還知麼老龐一个識得機闗破

又【代棲隠曇老】

折腳鐺中二時粥飯隨緣過東行西坐不識而今我壊盡田園終日且婆和還知麼錐也無个時露衣衫破

又【復自和】

不掛一裘世閒萬事如風過忘緣兀坐皮袋非眞我隨色摩尼朱碧如何和還知麼從來只个千古撲不破

又【別代淨�】

荊棘林中浪誇好手曾穿過不起千坐逼塞虛空我問路臺山婆子隨聲和還知麼石橋老个些子平窺破

又【別代香嚴】

春浪桃花禹門三尺平跳過死生不坐變化須歸我山起南雲北雨聲相和還知麼防防眞个塊土何曾破

又【別代棲隠】

脫落皮膚故人南嶽峯前過只知閒坐千聖難窺我明月澄潭誰唱復誰和還知麼錦鱗沒个莫觸淸光破

又【別自和】

綠水池塘笑看野鴨雙飛過正當呆坐紐鼻須還我畫日張弓許久無人和還知麼難得全个不免須明破

又【世傳水月觀音詞徐師川惡其鄙俗戲作一首】

冰雪肌膚靚妝喜作梅花面寄情髙逺不與凡情染玉立峯前閒把經珠轉秋風便霧收雲捲水月光中見

又【重九戲用東坡先生韻】

無熱池南嵗寒亭上開新宴靑山芳甸盡入眞如觀舉首髙歌人在秋天半晴空逺寒江影亂何處飛來雁

又

病臥秋風嬾尋杯斝追歡宴夢遊都甸不攺當年觀故舊雕零天下今無半煙塵逺淚珠零亂怕問隨陽雁

又

今日重陽彊挼靑蕋聊開宴我家畿甸試上連輝觀憶著酺池古墖煙霄半愁心逺情隨云亂膓斷江城雁

又【重陽後數日菊墩始有花與諸友再登賦第四首】

莫問重陽黃花滿地須遊宴休論夷甸且作江山觀百嵗光陰屈指今過半霜天晚眼昏花亂不見書空雁

又【王景源使君寵示巖桂長短句擬和一首】

春蕙秋蘭斷崖空谷終難近何如逸韻十里香成陣傾蓋論交白首情無盡因君問新聲玉振更覺花淸潤

又【再賦示王景源使君】

璧月光輝萬山不隔蟾宮樹金風玉露水國秋無數老子情鐘欲向香中住君王訴龍鸞飛舞送到歸休處

又【再次王景源使君韻賦第三首】

明月山頭古香吹墮靑林底世情無味伴我千巖裏詩老風流也向花畱意歌新擬調髙難比半坐分君醉

采桑子【薌林爲牧庵舅作】

霜須七十期同老雲水之鄕總掛冠裳閒裏光陰一倍長況逢【闕】靨籬邊笑風露中香報冷秋光自有仙人九醞觴

一落索

春風吹斷前山雨行雲歸去朝來須信本無心回首了無尋處欲問个中去路阿誰能語澄江霽月卻深知把此意都分付

如夢令【予以巖桂爲鑪燻雜以龍麝或謂未盡其妙有一道人授取桂花眞水之法乃神仙術也其香著人不減名曰薌林秋露李長吉詩亦雲山頭老桂吹古香戲作二闋以貽好事者】

欲問香林秋露來自廣寒深處海上說薔薇何似桂花風度髙古髙古不著世間塵污

又

誰識薌林秋露勝卻諸天花雨休更覓曹溪自有个中去路參取參取滴滴要知落處

卜算子

臨鏡笑春風生怕梅花妬疑是西湖處士家疎影橫斜處江靜竹娟娟綠繞靑無數獨許幽人仔細看全勝墻東路

又【中秋欲雨還晴恵力寺江月亭用東坡先生韻示諸禪老寄徐師川樞密】

雨意挾風回月色兼天靜心與秋空一樣淸萬象森如影何處一聲鐘令我發深省獨立滄浪忘卻歸不覺霜華冷

又【重陽後數日避亂行雙源山間見菊花復用前韻時以九江郡懇辭未報】

時菊碎榛薪地僻柴門靜誰道村中好客稀明月和淸影天地一蘧廬夢事慵思省若个知余嬾是眞心已如灰冷

又【督戰淝水再用前韻第三首示靑艸堂】

轇轇擾擾中本體元來靜一段澄明絕防埃世事如泡影歇卽是菩提此語須三省古道無人著腳行禾黍秋風冷

又【復自和賦第四首】

千古一靈根本妙無明淨道个如如已是差莫認風旛影枯朩夜堂深黙坐時觀省月落烏雞出戶飛萬里闗河冷

三字令

春日盡雨餘時紅簌簌綠漪漪花滿地水平池煙光裏云影上畫船移文鴛並白鷗飛歌韻響酒行遲將我意入新詩春欲去畱且住莫教歸

長相思【紹興戊辰閏中秋】

年重月月重光萬瓦千林白似霜扁舟入醉鄕山蒼蒼水茫茫嚴瀨當時不是狂髙風引興長

南歌子

栁眼風前動梅心雪後寒年光渾似霧中看報答風光無處可爲歡一曲聊收淚三杯彊自寛新愁不耐上眉端怕見長安歸路嬾憑欄

減字朩蘭花

無窮白水無限芰荷紅翠裏幾防靑山半在雲煙晻靄間移舟橫截臥看碧天流素月此意虛徐好把薌林入畫圖

南歌子

江左稱巖桂吳中說朩犀水沈爲骨郁金衣卻恨疎梅惱我得春遲葉借山光潤花防水色奇年年勾引賦新詩應笑薌林冷淡獨心知

又【紹興辛酉病起】

病著連三月誰能慰老夫蕭蕭短髮不勝梳風裏支離欲倒要人扶秋月明如水巖花忽起予旋篘白酒入盤盂報答風光不醉更何如

又【韓公圭近有提舉廣東市舶之命假道淸江執別年餘忽爾相逢喜甚因賦是詞云】

我入三摩地人疑小有天君王送老白雲邊不用丹靑圖畫上淩煙喜攬澄淸轡能同載酒船相逢忽漫別經年好是兩身彊健在尊前

桂殿秋

秋色裏月明中紅旌翠節下蓬宮蟠桃已結瑤池露桂子初開玉殿風

朝中措【王景源使君生日坐上偶作】

滿城臘雪淨無埃觸處是花開天上瓊林珠樹誰知夜半移來黃堂薦壽請君著意和气潛回化作一江春酒都將注入尊罍

菩薩蠻

天仙醉把眞珠擲荷翻瀉入玻璃碧雨過酒尊涼紅蕖冉冉香飛來雙白鷺屢作僛僛舞山烏起淸歌晚來情更多

好事近【紹興辛未病起見梅】

多病臥江幹過盡春花秋葉又見橫斜疎影弄堦前明月呼兒取酒據胡牀尙喜知時節宜與老夫情厚有鬢邊殘雪【又云折得一枝淸瘦入鬢邊殘雪】

又【用前韻答鄧端友使君】

風勁入平林埽盡一川黃葉惟有長松千丈掛娟娟霜月使君和气動江城疑是芳菲節忽到小園遊戲見南枝如雪

減字朩蘭花【登望韶亭】

兩峯對起象闕端門雲霧裏千嶂排空虎節龍旂指顧中簫韶妙曲我試與聴音韻足借問誰傳松上淸風石上泉

又

翠鬟雙小綠綺朱弦心未了畫防森閒玉子紋楸手共談不妨扶老未說他年無限笑且要忘憂莫問今朝勝幾籌

又【梅花盛開走筆戲呈韓叔夏】

臘前雪裏幾處梅梢初破蕋年晚江邊是處花開晚更妍絕知春意不耐愁何心與醉更有難忘宋玉墻頭婉婉香

又【韓叔夏席上戲作】

誰知瑩徹惟有碧天云外月一見風流洗盡胸中萬斛愁賸燒蜜炬只恐夜深花睡去想得橫陳全是巫山一段雲

又

千山萬水望極不知何處是小院回廊夢去相尋未覺長絕憐淸瘦雪裏梅梢春未透常記分攜雨後梨花曉尙啼

又

去年端午共結防絲長命縷今日重陽同泛黃花九醞觴經時離缺不爲萊菔髭似雪一笑逢迎休覓空靑眼自明

酒邊詞卷上

欽定四庫全書

酒邊詞卷下

宋向子諲撰

江北舊詞

滿庭芳【政和癸已滁陽作其年京師大雪】

天宇長閒飛仙狂醉挼云碎玉沈空謝家庭院爭道絮因風不怕寒生寶粟深洞防犀幙重重瑤林裏疎梅獻笑小蕚露輕紅瑞龍香繞處雲間弦管塵外簾櫳須爛醉煙霞莫許千鐘聞道蟠桃正好蓬瀛路消息潛通飛瓊伴偸將春色分付入芳容

水調歌頭【趙伯山席上見梅】

天公深蔵巧雪裏放春回不到閒花凡艸都付與疎梅獨立水邊林下蕭蕭冰容孤艷淸瘦玉腰肢觸撥暗香動風味欲愁誰姮娥防靑女過夜防時瑤冠瓊佩粲然一笑亦何奇賸欲舉

觴對飲不怕月明霜重寒气著人衣只恐鄰笛起化作玉塵飛

梅花引【代李師明作】

花如頰梅如葉小時笑弄堦前月最盈盈最惺惺閒愁未識無計定深情十年空省春風面花落花開不相見要相逢得相逢須信靈犀中自有心通

又【向與前闋合作一闋非】

同杯勺同斟酌千愁一醉都推卻花陰邊栁陰邊幾回擬待偸憐不成憐傷春玉瘦慵梳掠拋擲琵琶閒處著莫猜疑莫嫌遲鴛鴦翡翠終是一雙飛

殢人嬌【錢卿席上贈侍人輕輕】

白似雪花柔於栁絮蝴蝶兒鎭長一處春風駘蕩驀然吹去爭得倩遊絲半空惹住波上精神掌中態度分明是彩雲團做當年飛燕從今不數只恐是髙唐夢中神女

玉樓春【宛丘行闕之園見梅對雪】

記得江城春意動雨行疎梅龍腦凍佳人不用辟寒犀踏雪穿花雲鬢重眞珠旋滴畱人共更爇沈香煗金鳳只今梅雪可憐時都似緑窗前日夢

又【與何文縝倪巨濟王元衷蘇叔黨宴張子實家侍人賀全眞妙絕一時】

雲窗霧閣春風透蝶繞蜂圍花气漏惱人風味恰如梅倚醉腰肢全是栁細傳一曲情偏厚淡埽兩山緣底皺歸時好月已沈空只有眞香猶滿袖

鷓鴣天【與師川同過葉夢授家】

小院深明別有天花能笑語栁能眠雪肌得酒於中防蓮步淩波分外妍釵燕重髻荷偏兩山斜疊翠聯娟朝云無限飄春態暮雨情知更可憐

又【宣和乙亥代人贈別】

斗帳歡盟不計年誰知驀地逺如天何曾一霎離心上怎得而今在眼前魚不防雁相連可無小字寄芳牋薄情已是拋人去更與新愁到酒邊

又【同前】

說著分飛百種猜泥人細數幾時回風流可慣曾孤冷懷抱如何得好開垂玉筯下香堦並肩小語更兜鞵再三莫遣歸期誤第一頻教入夢來

又

淺淺妝成淡淡梅見梅憶著傍妝臺書無鴻雁如何寄膓防催歸作麼回千種恨百般猜爲伊懷抱幾時開可堪江上風頭惡不放朝云入夢來

又

幾處秋千嬾未收花梢栁外出纎柔霞衣輕舉疑奔月寶髻欹傾若墜樓爭縹緲鬭風流蜂兒蛺蝶共嬉遊朝朝暮暮春風裏落盡梨花未肯休

踏莎行【政和丙申九江道中】

靄靄朝雲飄春態度楚中夢防尋無路欲將尊酒遣新愁誰知引到愁深處不盡江山無邊細雨只疑都把愁來做西山總不解遮闌隨春直過東湖去

鵲橋仙

合巹風流擘釵情態壓倒癡牛騃女今年云外果深期想卻笑人間離苦縈愁疊恨靑山綠水杳杳重重無數尋常猶有夢能來到此夜無尋夢處

虞美人【政和丁酉下琵琶溝作】

蒙蒙煙樹無重數不礙相思路晚云分外欲增愁更那堪疎疎雨送歸舟雨來還被風吹去隕淚多如雨擬題雙葉問離憂怎得水隨人意肯西流

又【春恨】

去年不到瓊花底蝶夢空相倚今年特地趂花來因甚不教同醉過花開花知此恨年年有閒伴人春瘦一枝和淚寄春風應把舊愁新怨入眉峯

又【宣和辛丑】

去年雪滿長安樹望防揚州路今年看雪在揚州人在蓬萊深處若爲愁而今不恨伊相誤自恨來何暮平山堂下舊嬉遊只有舞春楊栁自風流

又

綺窗人似鸎蔵栁巧語春心透聲聲淸切入人深一夜不知兩鬢雪霜侵何時月下歌金縷醉看行雲住嬾將幽恨寄瑤琴卻倩金籠鸚鵡逓芳音

更漏子【題趙伯山靑白軒時王丰父劉長因同賦】

竹孤靑梅釅白更著使君淸絕梅似竹竹如君須知徳有鄰月同髙風同調月底風前一笑翻碎影度浮香與人風味長

又

鵲橋邊牛渚上翠節紅旌相向承玉露禦金風年年嵗嵗同嬾飛梭停弄杼遙想防云深處人咫尺似闗山無聊獨倚闌

鵲橋仙【七夕】

澄江如練逺山橫翠一段風煙如畫層樓傑閣倚晴空疑便是支機石下寶奩瓊鑑淡勻輕埽纖手弄妝初罷擬將心事問天公與牛女平分今夜

南歌子【代張仲宗賦】

碧落飛明鏡晴煙羃逺山扁舟夜下廣陵灘照我白蘋紅蓼一杯殘初望同盟飲如何兩處看遙知香霧濕雲鬟憑防瓊樓十二玉防幹

鵲橋仙

飛雲多態涼颸微度都到酒邊歌處冰肌玉骨照人寒更做弄一簾風雨同槃風味合歡情思不管星娥猜妬桃花溪水接銀河與占防鵲橋歸路

南歌子【郭小娘道裝】

縹緲雲間質輕盈波上身瑤林玉樹出風塵不是野花凡艸等閒春翠羽雙垂珥烏紗巧制巾經珠不動兩眉顰須信鉛華銷盡見天眞

又

梁苑千花亂隋堤一水長眼前風物總悲涼何況眉頭心上不相忘因夢聊攜手憑書續防膓已驚蝴蝶過東墻更被風吹鴻雁不成行

卜算子【東坡先生嘗作卜算子山谷老人見之云類不食煙火人語薌林往嵗見梅追和一首終恨有兒女子態耳】

竹裏一枝梅雨洗娟娟靜疑是佳人日暮來綽約風前影新恨有誰知往事何堪省夢繞陽臺寂莫回沾袖餘香冷

菩薩蠻

鴛鴦翡翠同心侶驚風不動雙飛去春水綠西池重期相見時長憐心共語夢裏池邊路相見不如新花應解笑人

又【政和雨中】

娟娟明月如霜白鼇山可是蓬山隔恨不及春風行雲處處同防香紅霧裏一笑誰新喜知得逺愁無春衫有淚珠

又

襪兒窄剪鞵兒小文鴛並影雙雙好微步巧藏人輕飛洛浦塵前回深處見欲近還相逺心事不能知教人直是疑

南歌子

雨過林巒靜風回池閣涼窺人雙燕語雕梁笑看小荷翻處戲鴛鴦共飲菖蒲細同分防綫長今朝眞不負風光絕勝幾年飛夢繞髙唐

減字朩蘭花

幾年不見蝴蝶枕中魂夢逺一日相逢鸚鵡杯深笑靨濃歡心未已流水落花愁又起離恨如何細雨斜風晚更多

秦樓月

虫聲切柔膓欲防傷離別傷離別幾行淸淚界殘紅頰玉堦白露侵羅襪下簾卻望玲瓏月玲瓏月寒光零

亂照人愁絕

生查子【與王丰父鄭曼卿兄弟嵩山道中】

月在兩山間人在空明裏山色碧於天月色光於水心閒物物幽心動塵塵起莫向動中來長願閒如此

又

春心如杜鵑日夜思歸切啼盡一川花愁落千山月遙憐白玉人翠被餘香歇可慣獨眠寒減動丰肌雪

又

近似月當懷逺似花蔵霧好是月明時同醉花深處看花不自持對月空相顧願學月頻圓莫化花飛去

又

春山和恨長秋水無言度脈脈復盈盈幾防梨花雨深深一段愁寂寂無行路推去又還來沒个遮攔處

又【贈陳宋鄰】

娟娟月入眉整整雲歸鬢鏡裏弄妝遲簾外花移影斜窺秋水長軟語春鸎近無計柰情何只有相思分

又

相思嬾下牀春夢迷蝴蝶入栁又穿花去去輕如葉可堪岐路長不道闗山隔無賴是黃鸝喚起空愁絕

望江南【八月十四日爲壽近有弄璋之慶】

微雨過庭院靜無塵天上秋期明日是人間月影十分淸眞不負佳辰稱壽處香霧繞花身玉兔已成千嵗藥桂花更與一枝新喜气滿重闉

浣溪沙

冰雪肌膚不受塵臉桃眉栁已生春手搓梅子笑迎人欲語又休無限思暫來還去不勝顰夢隨蝴蝶過東

鄰

西江月

微步淩波塵起弄妝滿鏡花開春心擲處眼頻來秀色著人無耐舊事如風無迹新愁似水難裁相思日夜夢陽臺減盡沈郎衣帶

防絳唇【南昌送範帥】

丹鳳飛來細傳日下絲綸語使君歸去已近沙堤路風葉露花秋意濃如許江天暮離歌輕舉愁滿西山雨

采桑子【宣和辛丑】

無雙亭下瓊花樹玉骨云腴傾國稱姝除卻揚州是處無天教紅藥來驂乘桃李先驅總作花奴翠擁紅遮到玉都

如夢令

午夜涼生翠幔簾外行雲撩亂可恨白蘋風欲雨又還吹散膓防膓防楚夢驚殘一半

好事近【中秋前一日爲壽】

小雨度微云快樂一天新碧恰到中秋佳處是芳年華日冰輪莫做九分看天意在今夕先占廣寒風露怕姮娥偏得

又【懷安郡王席上】

初上舞裀時爭看襪羅弓窄恰似晚霞零亂襯一鉤新月折旋多態小腰身分明是回雪生怕因風飛去放眞珠簾隔

采桑子

人如濯濯春楊栁徹骨風流脫體溫柔牽系多情盡未休最憐恰恰新眠起雲雨初收斜倚瓊樓葉葉眉心一樣愁

淸平樂【寄邵子非諸友】

云無天淨明月端如鏡烏鵲繞枝棲未穩零露垂垂珠隕扁舟共絕湖河秋風別去如梭今夜淒然對影與誰斟酌姮娥

浣溪沙

花想儀容栁想腰融融曳曳一團嬌綺羅樷裏最妖嬈歌罷碧天零影亂舞時紅袖雪花飄幾回相見爲魂

消

又【趙總憐以扇頭來乞詞戲有此贈趙能棊分茶寫字彈琴】

艷趙傾燕花裏仙烏絲欄寫永和年有時閒弄醒心弦茗盌分云防醉後文楸斜倚髻鬟偏風流模樣總堪

憐

又【王稱心效顰亦有是請】

曾是襄王夢裏仙嬌癡恰恰破瓜年芳心已解品朱弦淺淺笑時雙靨媚盈盈立處綠云偏稱人心事盡人

憐

又

一夜涼颸動碧防曉庭飛雨濺眞珠玉人睡起倚金鋪云髻作堆初未整栁腰如醉不勝扶天仙風調世間

無

又【政和壬辰正月豫章潭作時徐師川洪駒父汪彥章攜酒來作別】

璧月光中玉漏淸小梅疎影水邊明似梅人醉月西傾梅欲黃時朝暮雨月重圓處短長亭舊愁新恨若爲

情

又【連年二月二日出都門】

人意天公則甚知故教小雨作深悲桃花渾似淚胭脂理棹又從今日去防膓還似去年時經行處處是相

思

又【政和癸已儀眞東園作】

花樣風流栁樣嬌雪中微步遇溪橋心期春色到梅梢折得一枝歸綠鬢冰容玉艷不相饒索人同去醉金

蕉

又

守得梅開著意看春風幾醉玉防幹去時猶自惜餘歡雨後重來花埽地葉間靑子已團團憑誰寄與蹙眉

山

又【酴醿和狄端叔韻贈陳宋鄰】

翡翠衣裳白玉人不將朱粉污天眞淸風爲伴月爲鄰枕上解隨良夜夢壺中別是一家春同心小綰更尖

新

又

兩防春山入翠眉一緺楊栁作腰肢語音嬌軟帶兒癡猶省當來求識面隔溪淸唱倒瓊彜眞成相見說當

時

又

姑射肌膚雪一團摻摻玉手弄冰紈著人情思幾多般水上月如天樣逺眼前花似鏡中看見時容易近時

難

又

云外遙山似翠眉風前楊栁入腰肢淩波微步襪塵飛倚醉傳歌畱客處佯嗔不語殢人時風流態度百般

宜

又【許南叔席上】

百斛明珠得翠娥風流徹骨更能歌碧雲畱住勸金荷取醉歸來因一笑惱人深處是橫波酒醒情味卻知

麼

相見歡

亭亭秋水芙蓉翠團中又是一年風露笑相逢天機畔云錦亂思無窮路隔銀河猶解嫁西風

又

桃源深閉春風信難通流水落花餘恨幾時窮水無定花有盡防相逢可是人生長在別離中

又

腰肢一縷纖長是垂楊泥泥風中衣袖冷沈香花如頰眉如葉語如簧微笑微顰相惱過回廊

酒邊詞卷下

