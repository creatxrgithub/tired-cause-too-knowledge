史達祖詞全集﹝《梅溪詞》﹞

史達祖字邦卿﹐號梅溪﹐汴京﹝今河南開封﹞人﹐居杭州。屢試不第﹐曾師事張磁﹐後爲韓伲冑門下堂吏﹐負責撰擬文稿﹐頗有權勢。及韓被誅殺﹐亦遭牽連﹐被處黥刑﹐窮困而死。其詞多寫个人閒情逸致﹐尢工於詠物﹐盡態極妍。善用白描手法﹐刻畫細節。但筆近纖巧﹐骨格不髙。詞中少數憂國傷時之作﹐慷慨悲涼﹐較有現實內容。有《梅溪詞》。

綺羅香﹝詠春雨﹞做冷欺花﹐將煙困柳﹐千里偸催春暮。盡日冥迷﹐愁裏欲飛還住。驚粉重﹑蝶宿西園﹐喜泥潤﹑燕歸南浦。最妨它﹑佳約風流﹐鈿車不到杜陵路。

沈沈江上望極﹐還被春潮晚急﹐難尋官渡。隱約遙峯﹐和淚謝娘眉嫵。臨斷岸﹑新綠生時﹐是落紅﹑帶愁流處。記當日﹑門掩梨花﹐翦燈深夜語。

雙又燕﹝詠燕﹞

過春社了﹐度簾幕中間﹐去年塵冷。差池欲住﹐試入舊巢相並。還相雕梁藻井。又軟語﹑商量不定。飄然快拂花梢﹐翠尾分開紅影。

芳徑。芹泥雨潤。愛貼地爭飛﹐競誇輕俊。紅樓歸晚﹐看足柳昏花暝。應自棲香正穩。便忘了﹑天涯芳信。愁損翠黛雙蛾﹐日日畫闌獨憑。

陽春曲

杏花煙﹐梨花月﹐誰與暈開春色。坊巷曉＿＿﹐東風斷﹑舊火銷處近寒食。少年蹤迹。愁暗隔﹑水南山北。還是寶絡雕鞍﹐被鶯聲﹑喚來香陌。

記飛蓋西園﹐寒猶凝結驚醉耳﹑誰家夜笛。燈前重簾不掛﹐＿華裾﹑粉淚曾拭。如今故里信息。賴海燕﹑年時相識。柰芳艸﹑正鎖江南﹐夢春衫怨碧。

海棠春令

似紅如白含芳意。錦宮外﹑煙輕雨細。燕子不知愁﹐驚墮黃昏淚。

燭花偏在紅簾底。想人怕﹑春寒正睡。夢著玉環嬌﹐又被東風醉。

夜行船﹝正月十八日聞賣杏花有感﹞

不翦春衫愁意態。過收燈﹑有些寒在。小雨空簾﹐無人深巷﹐已早杏花先賣。

白髮潘郎寬沈帶。怕看山﹑憶它眉黛。艸色拖裙﹐煙光惹鬢﹐常記故園挑菜。

東風第一枝﹝詠春雪﹞

巧沁蘭心﹐偸黏艸甲﹐東風欲障新暖。謾凝碧瓦難畱﹐信知暮寒輕淺。行天入鏡﹐做弄出﹑輕松纖軟。料故園﹑不捲重簾﹐誤了乍來雙燕。

靑未了﹑柳回白眼。紅欲斷﹑杏開素面。舊遊憶著山陰﹐厚盟遂妨上苑。寒鑪重暖﹐便放慢春衫鍼綫。恐鳳靴﹐挑菜歸來﹐萬一灞橋相見。

東風第一枝﹝壬戌閏臘望﹐雨中立癸亥春﹐與髙賓王各賦﹞

艸腳愁蘇﹐花心夢醒﹐鞭香拂散牛土。舊歌空憶珠簾﹐彩筆倦題繡戶。黏雞貼燕﹐想立斷﹑東風來處。暗惹起﹑一掬相思﹐亂若翠盤紅樓。

今夜覓﹑夢池秀句。明日動﹑探花芳緒。寄聲沽酒人家﹐預約俊遊伴侶。憐它梅柳﹐乍忍俊天街酥雨。待過了一月燈期﹐日日醉扶歸去。

東風第一枝﹝燈夕淸坐﹞

酒館歌云﹐燈街舞繡﹐笑聲喧似簫鼓。太平京國多歡﹐大＿綺羅幾處。東風不動﹐照花影﹑一天春聚。耀翠光﹑金縷相交﹐苒苒細吹香霧。

羞醉玉﹑少年丰度。懷艷雪﹑舊家伴侶。閉門明月關心﹐倚窗小梅索句。吟情欲斷﹐念嬌俊﹑知人無據。想袖寒﹑珠絡藏香﹐夜久帶愁歸去。

玉樓春﹝社前一日﹞

遊人等得春晴也。處處旗亭堪系馬。雨前穠杏尙娉婷﹐風後殘梅無顧藉。

忌拈鍼綫還逢社。鬥艸贏多裙欲卸。明朝雙燕定歸來﹐叮囑重簾休放下。

玉樓春﹝賦梨花﹞

玉容寂寞誰爲主。寒食心情愁幾許。前身淸澹似梅妝﹐遙夜依微畱月佳。

香迷胡蝶飛時路。雪在秋千來往處。黃昏著了素衣裳﹐深閉重門聽夜雨。

喜遷鶯

月波疑滴。望玉壺天近﹐了無塵隔。翠眼圈花﹐冰絲織練﹐黃道寶光相直。自憐詩酒瘦﹐難應接﹑許多春色。最無賴﹐是隨香趁燭﹐曾伴狂客。

蹤迹。謾記憶。老了杜郎﹐忍聽東風笛。柳院燈疏﹐梅廳雪在﹐誰與細傾春碧。舊情拘未定﹐猶自學﹑當年遊歷。怕萬一﹐誤玉人﹑夜寒簾隙。

萬年歡﹝春思﹞

兩袖梅風﹐謝橋邊﹑岸痕猶帶陰雪。過了匆匆燈市﹐艸根靑發。燕子春愁未醒﹐誤幾處﹑芳音遼絕。煙＿上﹑采綠人歸﹐定應愁沁花骨。

非干厚情易歇。柰燕臺句老﹐難道離別。小徑吹衣﹐曾記故里風物。多少驚心舊事﹐第一是﹑侵階羅襪。如今但﹑柳發＿春﹐夜來和露梳月。

阮郎歸

龍香吹袖白藤鞭。帽檐衝柳煙。一春幾度畫橋邊。東風聽管弦。

花活計﹐酒因緣。從人嘲少年。眞須吟就綠楊篇。灣頭寄小憐。

阮郎歸﹝月下感事﹞

舊時明月舊時身。舊時梅萼新。舊時月底似梅人。梅春人不春。

香入夢﹐粉成塵。情多多斷魂。芙蓉孔雀夜溫溫。愁痕卽淚痕。

眼兒媚﹝寄贈﹞

潘郎心老不成春。風味隔花塵。簾波浸筍﹐窗紗分柳﹐還過天津。

近時無覓湘云處﹐不記是行人。樓髙望遠﹐應將秦鏡﹐多照施顰。

眼兒媚﹝代答﹞

兒家七十二鴛鴦。珠佩鎖瑤箱。期花等月﹐秦臺吹玉﹐賈袖傳香。

十年白玉堂前見﹐直是翦柔腸。將愁去也﹐不成今世﹐終誤王昌。

憶瑤姬﹝騎省之悼也﹞

嬌月籠煙﹐下楚領﹑香分兩朵湘云。花房漸密時﹐弄杏箋初會﹐歌裏殷勤。沈沈夜久西窗﹐屢隔蘭燈幔影昏。自彩鸞﹑飛入芳巢﹐繡屏羅薦粉光新。

十年未始輕分。念此飛花﹐可憐柔脆銷春。空餘雙淚眼﹐到舊家時郎謾染愁巾。袖止說道淩虛﹐一夜相思玉樣人。但起來﹑梅發窗前﹐哽咽疑是君。

南歌子

采綠隨雙槳﹐看山藉一筇。關南桃樹幾番紅。昨夜詩情頻在﹑雨聲中。

花徑無雲隔﹐苔垣只夢通。舊歡一餉可過從。試覓鴛鴦新杏﹑簡春風。

風流子

紅樓橫落日﹐蕭郎去﹑幾度碧雲飛。記窗眼遞香﹐玉臺妝罷﹐馬蹄敲月﹐沙路人歸。如今但﹐＿鶯通信息﹐雙燕說相思。入耳上歌﹐怕聽琴縷﹐斷腸新句﹐羞染烏絲。

相逢南溪上﹐桃花嫩﹑嬌樣淺淡羅衣。恰是怨深腮赤﹐愁重聲遲。悵東風巷陌﹐艸迷春恨﹐軟塵庭戶﹐花誤幽期。多少寄來芳字﹐都待還伊。

風流子

飛瓊神仙客﹐因遊戲﹑誤落古桃源。藉吟箋賦筆﹐試融春恨﹐舞裙歌扇﹐聊應塵緣。遣人怨﹐亂雲天一角﹐弱水路三千。還因秀句﹐意流江外﹐便隨輕夢﹐身墮愁邊。

風流休相誤﹐尋芳縱來晚﹐尙有它年。只爲賦情不淺﹐彈淚風前。想霧帳吹香﹐獨憐奇俊﹐露杯分酒﹐誰伴嬋娟。好在夜軒涼月﹐空自團圓。月軒﹐其號也。

金盞子

獎綠催紅﹐仰一番膏雨﹐始張春色。未踏畫橋煙﹐江南岸﹑應是艸穠花密。尙憶濺裙蘋溪﹐覺詩愁相覓。光風外﹐除是倩鶯煩燕﹐謾通消息。

梨花夜來白。相思夢﹑空蘭一林。月深深柳枝巷陌﹐難重遇﹑弓彎兩袖云碧。見說倦理秦箏﹐怯春蔥無力。空遣恨﹐當時畱字。秀句﹐蒼苔蠹壁。

杏花天﹝淸明﹞

軟波拖碧蒲芽短。畫橋外﹑花晴柳暖。今年自是淸明晚。便覺芳情較懶。

春衫瘦﹑東風翦翦。過花卩烏﹑香吹醉面。歸來立馬斜陽岸。隔岸歌聲一片。

杏花天

古城官道花如霰。便恰限﹑花間再見。雙眉最現愁深淺。隔雨春山兩點。

回頭但﹑垂楊帶苑。想今夜﹑銅駝夢遠。行人去了鶯聲怨。此度關心未免。

杏花天

細風微月垂楊院。記年少﹑春愁一點。棲鶯未覺花梢顫。踏損殘紅幾片。

長安共﹑日邊近遠。況老去﹑芳情漸減。屏山幾夜春寒淺。卻將因而夢見。

杏花天

扇香曾靠腮邊粉。舊塵埋﹑月輪有暈。南風未似愁來近。前事臨窗隱隱。

涼花畔﹑云歌露飲。夢斷了﹑終難再問。鴛鴦帶上三生恨。將淚揩磨不盡。

三姝媚

煙光搖縹瓦。望晴檐多風﹐柳花如灑。錦瑟橫牀﹐想淚痕塵影﹐鳳弦常下。倦出犀帷﹐頻夢見﹑王孫驕馬。諱道相思﹐偸理綃裙﹐自驚腰衩。

惆悵南樓遙夜。記翠箔張燈﹐枕肩歌罷。又入銅駝﹐徧舊家門巷﹐首詢聲價。可惜東風﹐將恨與﹑閒花俱謝。記取崔徽模樣﹐歸來暗寫。

壽樓春﹝尋春服感念﹞

裁春衫尋芳。記金刀素手﹐同在晴窗。幾度因風殘絮﹐照花斜陽。誰念我﹐今無腸。自少年﹑消磨疏狂。但聽雨挑燈﹐＿牀病酒﹐多夢睡時妝。

飛花去﹐良宵長。有絲闌舊曲﹐金譜新腔。最恨湘云人散﹐楚蘭魂傷。身是客﹐愁爲鄕。算玉簫﹑猶逢韋郎。近寒食人家﹐相思未忘蘋藻香。

於飛樂﹝鴛鴦怨曲﹞

綺翼兼羽兼羽﹐問誰常借春陂。生愁近渚風微。紫山深﹐金殿暖﹐日暮同歸。白頭相守﹐情𨿽定﹑事卻難期。

帶恨飛來﹐煙埋秦艸﹐年年枉夢紅衣。舊沙間﹐香頸冷﹐合是單棲。將終怨魂﹐何年化﹑連理芳枝。

南浦

玉樹曉飛香﹐待倩它﹑和愁點破妝鏡。輕嫩一天春﹐平白地﹑都護雨昏煙暝。幽花露濕﹐定應獨把闌干憑。謝屐未蠟﹐安排共文鵷﹐重遊芳徑。

年來夢裏揚州﹐怕事隨歌殘﹐情趁云冷。嬌眄隔東風﹐無人會﹑鶯燕暗中心性。深盟縱約﹐盡同晴雨全無定。海棠夢在﹐相思過西園﹐秋千紅影。

探芳信

謝池曉。被酒滯春眠﹐詩縈芳艸。正一階梅粉﹐都未有人掃。細禽啼處東風軟﹐嫩約關心早。未燒燈﹐怕有殘寒﹐故園稀到。

說道試妝了。也爲我相思﹐占它懷抱。靜數窗欞﹐最歡聽鵲聲好。半年白玉臺邊話﹐屢見鉤小。指芳期﹐夜月花陰夢老。

祝英臺近

柳枝愁﹐桃葉恨﹐前事怕重記。紅藥開時﹐新夢又溱洧。此情老去須休﹐春風多事。便老去﹑越難回避。

阻幽會。應念偸翦酴醿﹐柔條暗縈系。節物移人﹐春暮更憔悴。可堪竹院題詩﹐蘚階聽雨﹐寸心外﹑安愁無地。

祝英臺近﹝薔薇﹞

綰流蘇﹐垂錦綬。煙外紅塵逗。莫倚莓墻﹐花气釅如酒。便愁醺醉靑虯﹐蜿蜿無力﹐戲穿碎﹑一屏新繡。

謾懷舊。如今姚魏俱無﹐風標較消瘦。露點搖香﹐前度翦花手。見郎和笑拖裙﹐匆匆欲去﹐驀忽地﹑肯畱芳袖。

祝英臺近

落花深﹐芳艸暗﹐春到斷腸處。金勒驕風﹐欲過天堤去。翠樓葛領西邊﹐恰如曾約﹐畫闌映﹑一枝瓊樹。

正凝佇。芳意欺月矜春﹐渾欲便偸許。多少鶯聲﹐不敢寄愁與。謝郎日日西湖﹐如今歸後﹐幾時見﹑倚簾吹絮。

釵頭鳳﹝寒食飲綠亭﹞

春愁遠。春夢亂。鳳釵一股輕塵滿。江煙白﹐江波碧﹐柳戶淸明﹐燕簾寒食。憶憶憶。

鶯聲曉﹐簫聲短﹐落花不許春拘管。新相識。休相失﹐翠陌吹衣﹐畫樓橫笛。得得得。

西江月﹝閨思﹞

西月淡窺樓角﹐東風暗落檐牙。一燈初見影窗紗。又是重簾不下。

幽思屢隨芳艸﹐閒愁多似楊花。楊花芳艸徧天涯。繡被春寒夜夜。

西江月﹝賦木犀香數珠﹞

三十六宮月冷﹐百單八顆香懸。只宜結贈散花天。金粟分身顯現。

指嫩香隨甲影﹐頸寒秋入云邊。未忘靈鷲舊因緣。贏得今生圓轉。

西江月

一片秋香世界﹐幾層涼雨闌干。靑天不惜爛銀盤﹐借與先生爲勸。

酒喚詩來酒外﹐人言身在人間﹐如何得似碧雲間。且共嫦娥相伴。

西江月﹝舟中趙子野有詞見調﹐卽意和之﹞

裙折綠羅芳艸﹐冠梁白玉芙蓉。次公筵上見山公。紅綬欲銜雙鳳。

已向冰奩約月﹐更來玉界乘風。淩波襪冷一尊同。莫負彩舟涼夢。

慶淸朝

墜絮孳萍﹐狂鞭孕竹﹐偸移紅紫池亭。餘花未落﹐似供殘蝶經營。賦得送春詩了﹐夏帷攛斷綠陰成。桑麻外﹐乳鳩稚燕﹐別樣芳情。

荀令舊香易冷﹐嘆俊遊疏懶﹐枉自銷凝。塵侵謝屐﹐幽徑斑駁苔生。便覺寸心尙老﹐故人前度謾丁寧。空相誤﹐祓蘭曲水﹐挑菜東城。

桃源憶故人

雙鴛蹙月天津近。歸後嫩情常剩。燈市一年愁凝。心共梅花冷。

网塵洞戶春沈靜。衰盡冶遊情性。羞見素娥嬌影。明似愁鸞鏡。

桃源憶故人﹝賦桃花﹞

明霞烘透春機杼。春在明霞多處。我是有詩漁父。一夢秦天古。

柳枝巷陌深朱戶。墻外風流一樹。十五年來凝佇。彈盡胭脂雨。

花心動

風約簾波﹐錦機寒﹑難遮海棠煙雨。夜酒未蘇﹐春枕猶＿﹐曾是誤成歌舞。半褰薇帳雲頭散﹐柰愁味﹑不隨香去。盡沈靜﹑文園更渴﹐有人知否。

懶記溫柔舊處。偏只怕﹑臨風見他桃樹。繡戶鎖塵﹐錦瑟空弦﹐無復畫眉心緒。待拈銀管書春恨﹐被雙燕﹑替人言語。意不盡﹐垂楊幾千萬里。

解佩令

人行花塢。衣沾香霧。有新詞﹑逢春分付。屢欲傳情﹐柰燕子﹑不曾飛去。倚珠簾﹑詠郎秀句。

相思一度。穠愁一度。最難忘﹑遮燈私語。澹月梨花﹐借夢來﹑花邊廊廡。指春衫﹑淚曾濺處。

菩薩蠻﹝夜景﹞

梨花不礙東城月。月明照見空蘭雪。雪底夜香微。褰簾拜月歸。

錦衾幽夢短。明日南堂宴。宴罷小樓臺。春風來不來。

菩薩蠻﹝賦玉蕊花﹞

唐昌觀裏東風軟。齊王宮外芳名遠。桂子典刑邊。梅花伯仲間。

籠茸鎪暖雪。瑣細雕晴月。誰駕七香車。綠雲飛玉沙。

菩薩蠻﹝賦軟香﹞

廣寒夜搗玄霜細。玉龍睡重癡涎墜。斗合一團嬌。偎人暖欲消。

心情𨿽軟弱。也要人摶搦。寶扇莫驚秋。班姬應更愁。

賀新郎

花落臺池靜。自春衫閒來﹐老了舊香荀令。酒旣相違詩亦可﹐此外去沈夢冷。又催喚﹑官河蘭艇。匝岸煙霏吹不斷﹐望樓陰﹑欲帶朱橋影。和艸色﹐入輕暝。

裙邊竹葉多應剩。怪南溪見後﹐無个再來芳信。胡蝶一生花裏活﹐難制竊香心性。便有段﹑新愁隨定。落日年年宮樹綠﹐墮新聲﹑玉笛西風勁。誰伴我﹐月中聽。

賀新郎

綠障南城樹。有髙樓銜城﹐樓下芰荷無數。客自倚闌魚亦避﹐恐是持竿伴侶。對別浦﹑扁舟容與。楊柳影間風不到﹐倩詩情﹑飛過鴛鴦浦。人正在﹐斷腸處。

兩山帶著冥冥雨。想低簾短額﹐誰見恨時眉嫵。別爲淸尊眠錦瑟﹐怕被歌畱愁住。便欲趁﹑采蓮歸去。前度劉郎𨿽老矣﹐柰年來﹑猶道多情句。應笑煞﹐舊鷗鷺。

賀新郎

鵲翅西風淺。乍疏云垂幔﹐近月銀鉤將捲。天上應閒支機石﹐前度芳盟誰踐。便好織﹑回文錦獻。乞得穠歡今夜裏﹐算盈盈﹑一水曾何遠。寧不會﹐暗相見。

彩樓吹斷閒鍼綫。想幽情嫩約﹐別有蘚庭花院。靑鳥沈沈音塵絕﹐煙鎖蓬萊宮殿。漸木杪﹑參旗西轉。不怕天孫成間阻﹐怕人間﹑薄幸心腸變。又學得﹐易分散。

賀新郎﹝六月十五日夜西湖月下﹞

同住西山下。是天地中間﹐愛酒能詩之社。船向少陵佳處放﹐塵世必無知者。暑不到﹑雪宮風榭。楚竹忽然呼月上﹐被東西﹐幾葉云縈惹。雲散去﹐笑聲罷。

淸尊莫爲嬋娟瀉。爲狂吟醉舞﹐毋失晉人風雅。踏碎橋邊楊柳影﹐不聽漁樵閒話。更欲舉﹑空杯相謝。北斗以南如此幾﹐想吾曹﹑便是神仙也﹐問今夜﹐是何夜。

賀新郎﹝湖上髙賓王﹑趙子野同賦﹞

西子相思切。委蕭蕭﹑風裳水佩﹐照人淸越。山染蛾眉波曼＿﹐聊可與之娛悅。便莫賦﹑湘妃羅襪。怕見綠荷相倚恨﹐恨白鷗﹑占了涼波闊。揀涼處﹐放船歇。

道人不是塵埃物。縱狂吟魂魄﹐吹亂一巾涼發。不覺引杯澆肺渴﹐正要淸歌駭發。更坐上﹑其人冰雪。截取斷虹堪作釣﹐待玉奩﹑今夜來時節。也勝釣﹐石城月。

夜合花﹝賦笛﹞

冷截龍腰﹐偸＿鸞爪﹐楚山長鎖秋云。梅華未落﹐年年怨入江城。千嶂碧﹐一聲淸。杜人間﹑兒女簫笙。共淒涼處﹐琵琶湓浦﹐長嘯蘇門。

當時低度西鄰。天淡闌干欲暮﹐曾賦髙情。子期老矣﹐不堪帶酒重聽。纖手靜﹐七星明。有新聲﹑應更魂驚。夢回人世﹐寥寥夜月﹐空照天津。

夜合花

柳鎖鶯魂﹐花翻蝶夢﹐自知愁染潘郎。輕衫未攬﹐猶將淚點偸藏。念前事﹐怯流光。早春窺﹑酥雨池塘。向銷凝裏﹐梅開半面﹐情滿徐妝。

風絲一寸柔腸。曾在歌邊惹恨﹐燭底縈香。芳機瑞錦﹐如何未織鴛鴦。人扶醉﹐月依墻。是當初﹑誰敢疏狂。把間言語﹐花房夜久﹐各自思量。

畱春令﹝金林檎詠﹞

秀肌丰靨﹐韻多香足﹐綠勻紅注。翦取東風入金盤﹐斷不買﹑臨邛賦。

宮錦機中春富裕。勸玉環休妒。等得明朝酒消時﹐是閒澹﹑雍容處。

畱春令﹝詠梅花﹞

故人溪上﹐掛愁無柰﹐煙梢月樹。一涓春水點黃昏﹐便沒頓﹑相思處。

曾把芳心深相許。故夢勞詩苦。聞說東風亦多情﹐被竹外﹑香畱住。

瑞鶴仙

杏煙嬌濕鬢。過杜若汀洲﹐楚衣香潤。回頭翠樓近。指鴛鴦沙上﹐暗藏春恨。歸鞭隱隱。便不念﹑芳盟未穩。自簫聲﹑吹落云東﹐再數故園花信。

誰問。聽歌窗罅﹐倚月鉤闌﹐舊家輕俊。芳心一寸。相思後﹐總灰盡。柰春風多事﹐吹花搖柳﹐也把幽情喚醒。對南溪﹑桃萼翻紅﹐又成瘦損。

瑞鶴仙﹝賦紅梅﹞

館娃春睡起。爲發妝酒暖﹐臉霞輕膩。冰霜一生裏。厭從來冷澹﹐粉腮重洗。胭脂暗試。便無限﹑芳穠气味。向黃昏﹑竹外寒深﹐醉裏爲誰偸倚。

嬌媚。春風模樣﹐霜月心腸﹐瘦來肌體。孤香細細。吹夢到﹐杏花底。被髙樓橫管﹐一聲驚斷﹐卻對南枝灑淚。謾相思﹑桃葉桃根﹐舊家姊妹。

點絳唇

花落苔香﹐斷無人肯行鵷甃。晚風翻繡。吹醒東窗酒。

猶臥氍毹﹐明月知人瘦。香消後。亂愁依舊。開�胡酥手。

點絳唇﹝六月十四日夜﹐與社友泛湖過西陵橋﹐已子夜矣。﹞

山月隨人﹐翠蘋分破秋山影。釣船歸盡。橋外詩心迥。

多少荷花﹐不蓋鴛鴦冷。西風定。可憐潘鬢。偏浸秦臺鏡。

靑玉案

蕙花老盡離騷句。綠染徧﹑江頭樹。日午酒消聽驟雨。靑楡錢小﹐碧苔錢古。難買東君住。

官河不礙遺鞭路。被芳艸﹑將愁去。多定紅樓簾影暮。蘭燈初上﹐夜香初炷。猶自聽鸚鵡。

浣溪沙

不見東山月露香。姚家借得小芬芳。亂鶯隨趁過宮墻。

香珀碾花嬌有意﹐綠茸繡葉澀無光。禦封春酒幾時嘗。

蝶戀花

二月東風吹客袂。蘇小門前﹐楊柳如腰細。胡蝶識人遊冶地。舊曾來處花開未。

幾夜湖山生夢寐。評泊尋芳﹐只怕春寒裏。今歲淸明逢上巳。相思先到濺裙水。

臨江仙

艸腳靑回細膩﹐柳梢綠轉條苗。舊遊重到合魂銷。棹橫春水渡﹐人憑赤蘭橋。

歸夢有時曾見﹐新愁未肯相饒。酒香紅被夜迢迢。莫交無用月﹐來照可憐宵。

臨江仙

倦客如今老矣﹐舊時不柰春何。幾曾湖上不經過。看花南陌醉﹐駐馬翠樓歌。

遠眼愁隨芳艸﹐湘裙憶著春羅。枉教裝得舊時多。向來簫鼓地﹐猶見柳婆娑。

臨江仙﹝閏思﹞

愁與西風應有約﹐年年同赴淸秋。舊遊簾幕記揚州。一燈人著夢﹐雙燕月當樓。

羅帶鴛鴦塵暗澹﹐更須整頓風流。天涯萬一見溫柔。瘦應因此瘦﹐羞亦爲郎羞。

漢宮春﹝友人與星娘雅有舊分﹐別去則黃冠矣﹐托予寄情﹞

花隔東垣﹐詠燕臺秀句﹐結帶謀歡。匆匆舊盟﹐有限飛夢重關。南塘夜月﹐照湘琴﹑別鶴孤鸞。天便遣﹑消愁易長﹐春衣常恁香寒。

唐昌故宮何許﹐頓翦霞裁霧﹐擺落塵緣。一聲步虛﹐婉婉云駐天壇。淒涼故里﹐想香車﹑不到人間。羞再見﹑東陽帶眼﹐教人依舊思凡。

蘭陵王﹝南湖同碧蓮見寄﹐走筆次韻﹞

漢江側。月弄仙人佩色。含情久﹐搖曳楚衣﹐天水空＿染嬌碧。文漪簟影織。涼骨時將粉飾。誰曾見﹐羅襪去時﹐點點波間冷云積。

相思舊飛＿。謾想象風裳﹐追恨瑤席。涉江幾度和愁摘。記雪映雙腕﹐刺縈絲縷﹐分開綠蓋素袂濕。放新句吹入。

寂寂。意猶昔。念淨社因緣﹐天許相覓。飄蕭羽扇搖團白。屢側臥尋夢﹐倚闌無力。風標公子﹐欲下處﹑似認得。

風入松﹝茉莉花﹞

素馨＿萼太寒生。多翦春冰。夜深綠霧侵涼月﹐照晶晶﹑花葉分明。人臥碧紗廚淨﹐香吹雪練衣輕。

頻伽銜得墮南薰。不受纖塵。若隨荔子華淸去﹐定空埋﹑身外芳名。借重玉鑪沈炷﹐起予石鼎湯聲。

隔浦蓮

紅塵飛不到處。此地知無暑。亂竹分幽徑﹐虛堂中﹑自回互。陰壑生暗霧。飛泉注。气入閒尊俎。

快風度。齊宮楚榭﹐如今空鎖煙樹。何人伴我﹐夢賦雪車冰柱。惟有蟬聲助冷語。驚寤。飛雲來獻涼雨。

隔浦蓮﹝荷花﹞

洛神一醉未醒。俯鑑窺紅影。萬綠森相衛﹐西風靜﹑不放冷。侵曉鷗夢穩。非塵境。棹月香千頃。錦機靚。

亭亭不語﹐多應嗔賦玉井。西湖遊子﹐慣識雨愁煙恨。只恐吳娃暗折贈。耿耿。柔絲容易縈損。

鳳來朝﹝五日感事﹞

暈粉就妝鏡。掩金閨﹑彩絲未整。趁無人﹑學指鴛鴦頸。恨誰踏﹑蘚花徑。

一夢蒲香葵冷。墮銀瓶﹑脆繩掛井。扇底並團圓影。只此是﹑沈郎病。

玉簟涼

秋是愁鄕。自錦瑟斷弦﹐有淚如江。平生花裏活﹐柰舊夢難忘。藍橋雲樹正綠﹐料抱月﹑幾夜眠香。河漢阻﹐但鳳音傳恨﹐闌影敲涼。

新妝。蓮嬌試曉﹐梅瘦破春﹐因甚卻扇臨窗。紅巾銜翠翼﹐早弱水茫茫。柔指各自未翦﹐問此去﹑莫負王昌。芳信準﹐更敢尋﹑紅杏西廂。

鵲橋仙﹝七夕舟中﹞

河深鵲冷﹐云髙鸞遠﹐水佩風裳縹緲。卻推離恨下人間﹐第一个﹑黃昏過了。

舟行有恨﹐愁來無限﹐去去長安漸杳。應將巧思入相思﹐覺淚比﹑銀灣較少。

湘江靜

暮艸堆靑雲浸浦。記匆匆﹑倦篙曾駐。漁榔四起﹐沙鷗未落﹐怕愁沾詩句。碧袖一聲歌﹐石城怨﹑西風隨去。滄波蕩晚﹐菇蒲弄秋﹐還重到﹑斷魂處。

酒易醒﹐思正苦。想空山﹑桂香懸樹。三年夢冷﹐孤吟意短﹐屢煙鐘津鼓。屐齒厭登臨﹐移橙後﹑幾番涼雨。潘郎漸老﹐風流頓減﹐閒居未賦。

玲瓏四犯

雨入愁邊﹐翠樹晚﹐無人風葉如翦。竹尾通涼﹐卻怕小簾低捲。孤坐便怯詩慳﹐念後賞﹑舊曾題徧。更暗塵﹑偸鎖鸞影﹐心事屢羞團扇。

賣花門館生秋艸﹐悵弓彎﹑幾時重見。前歡盡屬風流夢﹐天共朱樓遠。聞道秀骨病多﹐難自任﹑從來恩怨。料也和﹑前度金籠鸚鵡﹐說人情淺。

玲瓏四犯﹝京口寄所思﹞

闊甚吳天﹐頓放得﹑江南離緒多少。一雨爲秋﹐涼气小窗先到。輕夢聽徹風蒲﹐又散入﹑楚空淸曉。問世間﹑愁在何處﹐不離澹煙衰艸。

簟紋獨浸芙蓉影﹐想淒淒﹑欠郎偎抱。卽今臥得云衣冷﹐山月仍相照。方悔翠袖﹐易分難聚﹐有玉香花笑。待雁來﹑先寄新詞歸去﹐且教知道。

八歸

秋江帶雨﹐寒沙縈水﹐人瞰畫閣愁獨。煙蓑散響驚詩思﹐還被亂鷗飛去﹐秀句難續。冷眼盡歸圖畫上﹐認隔岸﹑微茫云屋。想半屬﹑漁市樵村﹐欲暮競然竹。

須信風流未老﹐憑持酒﹑慰此淒涼心目。一鞭南陌﹐幾篙官渡﹐賴有歌眉舒綠。只匆匆眺遠﹐早覺閒愁掛喬木。應難柰﹐故人天際﹐望徹淮山﹐相思無雁足。

過龍門

一帶古苔墻。多聽寒＿。篋中鍼綫早銷香。燕尾寶刀窗下夢﹐誰翦秋裳。

宮漏莫添長。空費思量。鴛鴦難得再成雙。昨夜楚山花簟裏﹐波影先涼。

過龍門﹝春愁﹞

醉月小紅樓。錦瑟箜篌。夜來風雨曉來收。幾點落花饒柳絮﹐同爲春愁。

寄信問晴鷗。誰在芳洲。綠波寧處有蘭舟。獨對舊時攜手地﹐情思悠悠。

玉胡蝶

晚雨未摧宮樹﹐可憐閒葉﹐猶抱涼蟬。短景歸秋﹐吟思又接愁邊。漏初長﹑夢魂難禁﹐人漸老﹑風月俱寒。想幽歡。土花庭甃﹐虫网闌干。

無端。啼蛄攪夜﹐恨隨團扇﹐苦近秋蓮。一笛當樓﹐謝娘懸淚立風前。故園晚﹑彊畱詩酒﹐新雁遠﹑不致寒暄。隔蒼煙。楚香羅袖﹐誰伴嬋娟。

齊天樂﹝白髮﹞

秋風早入潘郎鬢﹐斑斑遽驚如許。暖雪侵梳﹐晴絲拂領﹐栽滿愁城深處。瑤簪謾妒。便羞插宮花﹐自憐衰暮。尙想春情﹐舊吟淒斷茂陵女。

人間公道惟此﹐嘆朱顏也恁﹐容易墮去。＿了重緇﹐搔來更短﹐方悔風流相誤。郎潛幾縷。漸疏了銅駝﹐俊遊儔侶。縱有黟黟﹐柰何詩思苦。

齊天樂﹝秋興﹞

闌干只在鷗飛處﹐年年怕吟秋興。斷浦沈云﹐空山掛雨﹐中有詩愁千頃。波聲未定。望舟尾拖涼﹐渡頭籠暝。正好登臨﹐有人歌罷翠簾冷。

悠然魂墮故里﹐柰閒情未了﹐還被吹醒。拜月虛檐﹐聽＿壞砌﹐誰復能憐嬌俊。憂心耿耿。寄桐葉芳題﹐冷楓新詠。莫遣秋聲﹐樹頭喧夜永。

齊天樂﹝賦橙﹞

犀紋隱隱鶯黃嫩﹐籬落翠深偸見。細雨重移﹐新霜試摘﹐佳處一年秋晚。荊江未遠。想橘友荒涼﹐木奴嗟怨。就說風流﹐艸泥來趁蟹螯健。

並刀寒映素手﹐醉魂沈夜飲﹐曾倩排遣。沆瀣含酸﹐金罌裹玉﹐蔌蔌吳鹽輕點。瑤姬齒軟。待惜取團圓﹐莫教分散。入手溫存﹐帕羅香自滿。

齊天樂﹝湖上卽席分韻得羽字﹞

鴛鴦拂破蘋花影﹐低低趁涼飛去。畫裏移舟﹐詩邊就夢﹐葉葉碧去分雨。芳遊自許。過柳影閒波﹐水花平渚。見說西風﹐爲人吹恨上瑤樹。

闌干斜照未滿﹐杏墻應望斷﹐春翠偸聚。淺約＿香﹐深盟搗月﹐誰是窗間靑羽。孤箏幾柱。問因甚參差﹐暫成離阻。夜色空庭﹐待歸聽俊語。

齊天樂﹝中秋宿眞定驛﹞

西風來勸涼云去﹐天東放開金鏡。照野霜凝﹐入河桂濕﹐一一冰壺相映。殊方路永。更分破秋光﹐盡成悲境。有客躊躇﹐古庭空自弔孤影。

江南朋舊在許﹐也能憐天際﹐詩思誰領。夢斷刀頭﹐書開蠆尾﹐別有相思隨定。憂心耿耿。對風鵲殘枝﹐露＿荒井。斟酌嫦娥﹐九秋宮殿冷。

燕歸梁

楚夢吹成樹外云。乍雁影斜分。黃花心事一簾塵。但頻憶﹑小腰身。

今宵素壁冰弦冷﹐怕彈斷﹑沈郎魂。秋衣因甚滿愁痕。是干預﹑幾黃昏。

燕歸梁

獨臥秋窗桂未香。怕雨點飄涼。玉人只在楚云傍。也著淚﹑過昏黃。

西風今夜梧桐冷﹐斷無夢﹑到鴛鴦。秋鉦二十五聲長。請各自﹐柰思量。

月當廳

白壁舊帶秦城夢﹐因誰拜下﹐楊柳樓心。正是夜分﹐魚鑰不動香深。時有露螢自照﹐占風裳﹑可喜影＿金。坐來久﹐都將涼意﹐盡付沈吟。

殘云事緒無人捨﹐恨匆匆﹑藥娥歸去難尋。綴取霧窗﹐會唱幾拍淸音。猶有老來印愁處﹐冷光應念雪翻簪。空獨對﹑西風緊﹐弄一井桐陰。

秋霽

江水蒼蒼﹐望倦柳愁荷﹐共感秋色。廢閣先涼﹐古簾空暮﹐雁程最嫌風力。故園信息。愛渠入眼南山碧。念上國。誰是﹑＿鱸江漢未歸客。

還又歲晚﹐瘦骨臨風﹐夜聞秋聲﹐吹動岑寂。露＿悲淸燈冷屋﹐翻書愁上鬢毛白。年少俊遊渾斷得。但可憐處﹐無柰苒苒魂驚﹐采香南浦﹐翦梅煙驛。

滿江紅﹝中秋夜潮案潮﹐元誤湖﹞

萬水歸陰﹐故潮信﹑盈虛因月。偏只到﹑涼秋半破﹐斗成雙絕。有物揩磨金鏡淨﹐何人＿攫銀河決。想子胥﹑今夜見嫦娥﹐沈冤雪。

光直下﹐蛟龍穴。聲直上﹐蟾蜍窟。對望中天地﹐洞然如刷。激气已能驅粉黛﹐舉杯便可吞吳越。待明朝﹑說似與兒曹﹐心應折。

滿江紅﹝書懷﹞

好領靑衫﹐全不向﹑詩書中得。還也費﹑區區造物﹐許多心力。未暇買田淸潁尾﹐尙須索米長安陌。有當時﹑黃卷滿前頭﹐多漸徳。

思往事﹐嗟兒劇。憐牛後﹐懷雞肋。柰稜稜虎豹﹐九重九隔。三徑就荒秋自好﹐一錢不直貧相逼。對黃花﹑常待不吟詩﹐詩成癖。

滿江紅﹝九月二十一日出京懷古﹞

緩轡西風﹐嘆三宿﹑遲遲行客。桑梓外﹑鋤＿漸入﹐柳坊花陌。雙闕遠騰龍鳳影﹐九門空鎖鴛鸞翼。更無人﹑扌厭笛傍宮墻﹐苔花碧。

天相漢﹐民懷國。天厭虜﹐臣離徳。趁建瓴一舉﹐並收鰲極。老子豈無經世術﹐詩人不預平戎策。辦一襟﹑風月看升平﹐吟春色。

戀繡衾

吳梅初試澗谷春。夜幽幽﹑江雁叫云。人正在﹑孤窗底﹐被穠愁﹑醺破醉魂。

雨窗只剩殘燈影﹐伴羅衣﹑無限淚痕。瘦骨怕﹑紅綿冷﹐說午時﹑斗帳夜分。

戀繡衾

黃花驚破九日愁。正寒城﹑風雨怨秋。愁便是﹑秋心也﹐又隨人﹑來到畫樓。

因緣幸自天安頓﹐更題紅﹑不禁禦溝。待寫與﹑相思話﹐爲怕奴﹑憔悴且休。

戀繡衾﹝席上夢錫﹑漢章同賦﹞

天風入扇吹＿衣。小紅樓﹑夜气正微。有人在﹑冰弦外﹐水精簾﹑花影自移。

陽臺只是虛無夢﹐便不成﹑涼夜誤伊。想閒了﹑流離簟﹐就一身﹑明月伴歸。

換巢鸞鳳﹝梅意花庵作春情﹞

人若梅嬌。正愁橫斷塢﹐夢繞＿橋。倚風融漢粉﹐坐月怨秦簫。相思因甚到纖腰。定知我今﹐無魂可銷。佳期晚﹐謾幾度﹑淚痕相照。

人情。天眇眇。花外語香﹐時透郎懷抱。暗握荑苗﹐乍嘗櫻顆﹐猶恨侵階芳艸。天念王昌忒多情﹐換巢鸞鳳教偕老。溫柔鄕﹐醉芙蓉﹑一帳春曉。

惜奴嬌

香剝酥痕﹐自昨夜﹑春愁醒。髙情寄﹑冰橋雪嶺。試約黃昏﹐便不誤﹑黃昏信。人靜。倩嬌娥﹑畱連秀影。

吟鬢簪香﹐已斷了﹑多情病。年年待﹑將春管領。鏤月描云﹐不枉了﹑閒心性。謾聽。誰敢把﹑紅兒比並。

龍吟曲﹝問梅劉寺﹞

夜寒幽夢飛來﹐小梅影下東風曉。蝶魂未冷﹐吾身良是﹐悠然一笑。竹杖敲苔﹐布鞋踏凍﹐歲常先到。傍蒼林卻恨﹐儲風養月﹐須我輩﹑新詩弔。

永以南枝爲好。怕從今﹑逢花漸老。愁消秀句﹐寒回鬥酒﹐春心多少。之子逃空﹐伊人遁世﹐又還驚覺。但歸來對月﹐髙情耿耿﹐寄白雲杪。

龍吟曲﹝雪﹞

夢回虛白初生﹐便凝冷月通窗戶。不知夜久﹐都無人見﹐玉妃起舞。銀界回天﹐瓊田易地﹐晃然非故。想兒童健意﹐生愁霽色﹐情頻在﹑窺簾處。

一片樵林釣浦。是天教﹑王維畫取。未如授簡﹐先將髙興﹐收歸妙句。江路梅愁﹐灞陵人老﹐又騎驢去。過章臺﹐記得春風乍見﹐倚簾吹絮。

龍吟曲﹝陪節欲行畱別社友﹞

道人越布單衣﹐興髙愛學蘇門嘯。有時也伴﹐四佳公子﹐五陵年少。歌裏眠香﹐酒酣喝月﹐壯懷無撓。楚江南﹐每爲神州未復﹐闌干靜﹑慵登眺。

今日徵夫在道。敢辭勞﹑風沙短帽。休吟稷穗﹐休尋喬木﹐獨憐遺老。同社詩囊﹐小窗鍼綫﹐斷腸秋早。看歸來﹐幾許吳霜染鬢﹐驗愁多少。

鷓鴣天

睡袖無端幾折香。有人丹臉可占霜。半窗月印梅猶瘦﹐一律瓶笙夜正長。

情艷艷﹐酒狂狂。小屏誰與畫鴛鴦。解衣恰恨敲金釧﹐驚起春風傍枕囊。

鷓鴣天﹝燈市書事﹞

禦路東風拂醉衣。賣燈人散燭籠稀。不知月底梅花冷﹐只憶橋邊步襪歸。

閒夢淡﹐舊遊非。夜深誰在小簾幃。罘＿兒下圍鑪坐﹐明處將人立地時。

鷓鴣天

搭柳闌干倚佇頻。杏簾胡蝶繡牀春。十年花骨東風淚﹐幾點螺香素壁塵。

簫外月﹐夢中云。秦樓楚殿可憐身。新愁換盡風流性﹐偏恨鴛鴦不念人。

鷓鴣天﹝衛縣道中﹐有懷其人﹞

雁足無書古塞幽。一程煙艸一程愁。帽檐塵重風吹野﹐帳角香銷月滿樓。

情思亂﹐夢魂浮。緗裙多憶敝貂裘。官河水靜闌干暖﹐徙倚斜陽怨晚秋。

惜黃花﹝九月七日定興道中﹞

涵秋寒渚﹐染霜丹樹。尙依稀﹐是來時﹑夢中行路。時節正思家﹐遠道仍懷古。更對著﹑滿城風雨。

黃花無數。碧雲欲暮。美人兮﹐美人兮﹑未知何處。獨自捲簾櫳﹐誰爲開尊俎。恨不得﹑禦風歸去。

玉燭新

疏云縈碧岫。帶晚日搖光﹐半江寒皺。越溪近遠﹐空頻向﹑過雁風邊回首。酸心一縷。念水北﹑尋芳歸後。輕醉醒﹑堤月籠沙﹐鞍松寶輪飛驟。

秦樓屢約芳春﹐記扇背題詩﹐帕羅沾酒。瘦愁易就。因驚斷﹑夢裏桃源難又。臨風話舊。想日暮﹑梅花孤瘦。還靜倚﹑修竹相思﹐盈盈翠袖。

一翦梅

誰寫梅＿字字香。沙邊幽夢﹐常恁芬芳。不如花解伴昏黃。只怕東風﹐吹斷人腸。

小閣無燈月浸窗。香吹羅袖﹐酒映宮妝。如今竹外怕思量。谷裏佳人﹐一片冰霜。

一翦梅﹝追感﹞

秦客當樓泣鳳簫。宮衣香斷﹐不見纖腰。隔年心事又今宵。折盡冰弦﹐何用鸞膠。

些子輕魂幾度銷。蘭騷蕙些﹐無計重招。東窗一段月華嬌。也帶春愁﹐飛上梅梢。

醉落魄

鴛鴦意愜。空分付﹑有情眉睫。齊家蓮子黃金葉。爭比秋苔﹐靴鳳幾番躡。

墻陰月白花重疊。匆匆軟語屢驚怯。宮香錦字將盈篋。雨長新寒﹐今夜夢魂接。

醉落魄﹝浙江送人﹐時子振之官越幕﹞

江痕妥貼。日光熨動黃金葉。闌干直下愁相接。一朵紅蓮﹐飛上越人楫。

鯉魚波上丁寧切。詩筒如綫不曾別。明年好个春風客。五鶚交飛﹐身在玉皇闕。

醉公子﹝詠梅寄南湖先生﹞

神仙無臯澤。瓊裾珠佩﹐卷下塵陌。秀骨依依﹐誤向山中﹐得與相識。溪岸側。倚髙情﹑自鎖煙翠﹐時點空碧。念香襟沾恨﹐酥手翦愁﹐今後夢魂隔。

相思暗驚淸吟客。想玉照堂前﹑樹三百。雁翅霜輕﹐鳳羽寒深﹐誰護春色。詩鬢白。總多因﹑水村攜酒﹐煙墅畱屐。更時帶﹑明月同來﹐與花爲表徳。

步月

翦柳章臺﹐問梅東閣﹐醉中攜手初歸。逗香簾下﹐璀璨鏤金衣。正依約﹑冰絲射眼﹐更荏苒﹑蟾玉四飛。輕塵外﹐雙鴛細蹙﹐誰賦洛濱妃。

霏霏。紅霧繞﹐步搖共鬢影﹐吹入花圍。管弦將散﹐人靜燭籠稀。泥私語﹑香櫻乍破﹐怕夜寒﹑羅襪先知。歸來也﹐相偎未肯入重幃。

