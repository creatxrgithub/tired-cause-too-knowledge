

《前愚鼓樂》王船山

夢授《鷓鴣天詞》十首

其一

耳根一句也支離﹐眼上分陰兩道眉﹐欲貯金膏須玉合﹐莫將玉屑補金卮。天在我﹐我憑誰﹖徹骨相思徹骨知。從來木是同心客﹐那問春風訴別離。

其二

無端淩蔑七般陰﹐慚愧仙師煞用心。卽此犀文原孕月﹐但除龍耳不聞琴。疑色相﹐辧浮沈﹐誰向塵沙覓寶簪﹖銀鉛沙汞無根蒂﹐總是黃婆一寸金。

其三

聚頂朝無自不違﹐除將踵息無眞機。更無鉛處鉛方活﹐不受龍邊龍自飛。煙旖旎﹐雪霏微﹐一絲半縷透寒輝。眞成枯骨生靈翅﹐頑肉飛從月窟歸。

其四

竺土傳來紇哩耶﹐從他生出掌他家。間催死虎擒飛將﹐戲捉飛龍作死蛇。眞闡緩﹐試夭斜﹐移山破石透些些﹐撒花枯木非奇特﹐枯木原來也放花。

其五

碧天西爽月如鈞﹐脈脈盈盈度翠樓。風軟楊花穿繡幕﹐春融桃浪送行舟。和水乳﹐醉雙眸﹐不風流處也風流。穿花蛺蝶無人見﹐只在初開蕊上頭。

其六

方丈桃花日日新﹐花開只是不逢春。從來只有活人死﹐已死誰爲受死身﹖冬已至﹐閉關津﹐凍魚水底自芳辰。東風打破寒冰面﹐始識通身未損鱗。

其七

嬰兒如雪浴蘭湯﹐收盡雞雛一片黃﹐誰向鴛衾尋午夢﹐已臨明鏡掃晨妝。活女帶蝀﹐死蜣螟﹐霏微靈雨夾斜陽﹐旁人莫笑偸閉客﹐斫柳催花百倍忙。

其八

慧劍將持斬葛藤﹐葛藤𨿽斬又何曾。腰間不許畱寒鐵﹐天下原來有崾冰。驅卽妄﹐廢還興﹐鰥魚莫浪守三更。黃娘將女無餘事﹐芳艸闌干日日憑。

其九

築基早莫築危基﹐十个英雄九个欺。本把靈丹醫虎活﹐漫將死虎當龍騎。花似錦﹐酒如飴﹐長年不解皺雙眉﹐太平不是將軍定﹐先斬淮陰胯下兒。

其十

不須守處守難降﹐莫把骷髏建寶幢﹐恰趁夕陽臨畫閣﹐又邀明月上紗窗。鳥渡漢﹐兔成雙﹐良夜花陰吠小龍。幽閨未寢誰知得﹖金豆低巡雁柱腔。

附錄二

王船山的《後愚鼓樂》

《譯夢》十六闋

調寄漁家傲

煉己

彈劍中原歌虎踞﹐蕭條萬里寒光注。

一夜韶光花下雨﹐春可住﹐落花只在花開處。

乍遣夭桃開一度﹐天臺流水無津路﹐

夢裏邯鄲歸計阻﹐淸無數﹐峨眉雪浪長江去。

黃婆

婆子生兒七八个﹐人人解把家緣破﹐

囊裏明珠無別貨﹐圓顆顆﹐終年不捨形山坐。

雲裏嬋娟光影墮﹐穿溪透谷推行磨﹐

一縷輕煙鉆隙過﹐眞婀娜﹐殘膏不染香雲涴。

水中

金

爲惜花開春已晚﹐春前細雨香膏噴﹐

鶴髮仙人成已鈍﹐朱顏嫩﹐閒愁無力秋波困。

道是有來眞悶頓﹐言無又恐靈芽褪﹐

采藥溪頭立不穩﹐人姓阮﹐胡麻一粒消春恨。

子時

夜半由來非半夜﹐分明出現眉毛下﹐

心腎無非淫鬼捨﹐誰廝惹﹐三更一陣光明乍。

萬物未生何柄把﹐天開只在紗窗罅﹐

莫與鉆龜還打瓦﹐雞鳴也﹐回頭又勸紅塵駕。

弦月

兌納六丁天一半﹐妲娥手卷眞珠串﹐

未到先吞光緩緩﹐妖魔竄﹐招安旗下從納款。

不是寶刀難削亂﹐王齊韓信元興漢﹐

洲上孫權花散滿﹐凝眸看﹐輕霜不冷紅鑪炭。

采藥

沒底籃兒短柄屬﹐長年只向空山宿﹐

春夢乍醒光透目﹐香馥馥﹐靑芽白蕊殷紅粟。

更有玄膏生朽木﹐同苗共蒂無贏縮﹐

曲綫引來成一束﹐靈飛速﹐輕拈細煮香甜粥。

龍吞虎髓

素女無媒長自守﹐寒閏月落簾垂久﹐

寶鴨香消人影瘦﹐黃昏後﹐靈犀脈脈閒拖逗。

半就半推佯不受﹐傾情倒意輸僝僽﹐

識得君心如皎晝﹐相薰透﹐春風搖曳江頭柳。

虎吸龍精

綽約從來眞薄幸﹐垂楊系馬蹤無定﹐

攜手雕闌雙袖憑﹐秋波凝﹐從今收捨閒情性。

柳鎖髙樓花繞徑﹐黃鶯嬌語垂簾聽﹐

沈水煙靑良夜永﹐相偎並﹐赤繩掛足三生證。

進火

皓月漸臨深院裏﹐蘢蔥光影無回避﹐

羅帳重重淸似水﹐郎歸矣﹐幽閏夢減靑綾被。

如此良宵眞不易﹐等閒莫勸郎輕醉﹐

緩緩金尊斟綠蟻﹐湘簾啟﹐海棠紅映銀燈麗。

退符

筐裏霜刀飛素練﹐輕騎躡影追奔電﹐

殺活無私誰恕遣﹐閒流眄﹐今衡卻是沒頭箭。

不擬嬰城酣百戰﹐劉郎依舊當時面﹐

卸裏拔營旗漸捲﹐無回轉﹐依然只在靈宵殿。

沐浴

東澗桃花紅錦笑﹐微晴乍雨春皆好﹐

沽酒醉眠瑤圃道﹐玉山倒﹐何須雪上畱鴻爪。

更有木樨秋漸老﹐可憐猶載斜陽照﹐

罷釣歸來閒倚棹﹐君莫懊﹐空階落葉隨風掃。

刀圭入口

浪說嬰兒懷裏是﹐依家元有花生子﹐

縹渺雲中飛雁字﹐參差是﹐波光涵影融空水。

一徹重關千萬里﹐紅銅黑鐵生靈翅﹐

汗決石人喧木耳﹐眞不二﹐蓬壺只在瀟湘址。

後天气接先天气

五海六山成古寨﹐逢人便劫眞無賴﹐

卻想當初沒芥蒂﹐依稀在﹐丹成誰把葫蘆賣。

火入煙中薰不壞﹐俄延黑月生光采﹐

忒煞調和功用大﹐交無礙﹐菱花背面何分界。

三五

一

年尼珠函光閃閃﹐七穿八透飛晶焰﹐

名鼎名丹皆點染﹐溶灩灩﹐寥陽寶閣成獨占。

大冶紅鑪風橐颱﹐何勞攪合憑霜劍﹐

偶爾荷珠成萬點﹐無餘欠﹐珠珠顆顆圓如芡。

光透簾幃

盜道多言皆彊說﹐只因未見成癡劣﹐

兩口仙翁翻劍吞﹐眞撩擎﹐丁寧只把珠簾撤。

以我觀他用處裂﹐從他觀我眸中屑﹐

不動絲毫堆裏雪﹐通明穴﹐惺惺二六時中訣。

大還

世上仙人千萬位﹐惟除彊把皮囊閉﹐

識得離鉤眞震兌﹐隨緣值﹐耶娘粥飯尋常味。

我卽與天分伯季﹐定誰愁老誰愁稚﹐

才覺骷髏非異類﹐酣嬌媚﹐懵騰日月花前醉。

