十香詞

靑絲七尺長挽做內家裝不覺眠枕上倍覺綠云香紅綃一幅彊輕闌白玉光試開胸探取尢比顫酥香芙蓉失新艷蓮花落故妝兩般總堪比可似粉腮香蝤蠐那足並長須學鳳凰昨霄歡臂上應惹領邊香和羹好滋味送語出宮商安知郎口內含有暖甘香非關兼酒气不是口脂香卻疑花解語風送過來香旣摘上林蕊還親禦院桑歸來便攜手纖纖春筍香鳳靴拋合縫羅襪卸輕霜誰將暖白玉雕出軟鉤香解帶色已顫觸手心愈忙那識羅裙內銷魂別有香咳唾千花釀肌膚百和香元非啖沈水生得滿身香

