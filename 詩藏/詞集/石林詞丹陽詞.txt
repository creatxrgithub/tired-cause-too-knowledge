

欽定四庫全書

集部十

提要

石林詞

詞曲類一【詞集之屬臣】等謹案石林詞一卷宋葉夢得撰夢得有春秋傳巳著錄是編乃其詞集陳振孫書錄解題作一卷與今本同別本載闗注序稱其兄聖功元符中爲鎭江掾夢得爲丹徒尉得其小詞爲多味其詞婉麗有溫李之風晚嵗落其華而實之能於簡淡中時出雄傑合處不減靖節東坡云云考倚聲一道去古詩頗逺集中亦惟念奴嬌故山漸近一首雜用陶潛之語不得謂之似陶注所擬殊爲不類至於雲峯橫起一首全仿蘇軾大江東去並卽防用其韻又鷓鴣天一曲靑山後闋且直用軾詩語足成是以舊刻頗有與東坡詞彼此混入者則注謂夢得近於蘇軾其說不誣夢得著石林詩話主持王安石之學而陰抑蘇黃頗乖正論乃其爲詞則又挹蘇軾之餘汲所謂是非之心有終不可澌滅者耶卷首賀新郎一首毛晉注或刻李玉考王楙野客叢書曰章茂深嘗得其婦翁所書賀新郎詞首曰睡起啼鶯語章疑其誤頗詰之石林曰老夫常得之矣流鶯不解語啼鶯解語見禽經云云則確爲夢得之作晉蓋未核又野客叢書所記正謂此句作啼鶯語故章衝疑啼字語字相雜此本乃攺爲流鶯與王楙所記全然抵格知毛晉疎於考證妄攺古書者多矣

丹陽詞

詞曲類一【詞集之屬臣】等謹案丹陽詞一卷宋葛勝仲撰勝仲有丹陽集八十卷傳本久佚今巳於永樂大典中裒輯成帙其詞則馬氏經籍考別載一本此爲毛晉所刻蓋其單行之本也勝仲與葉夢得酬唱頗多而品格亦復相埒惟葉詞中有鷓鴣天次魯卿韻觀太湖一闋此卷內未見原唱而此卷有定風波燕駱駝橋次少蘊韻二闋葉詞內亦未見非當時有所刋削卽傳寫佚脫至浣溪沙三首在夢得詞以爲次魯卿韻在此卷又以爲和少蘊韻則兩者必有一訛不可得而復考矣其江城子後闋押翁字韻亦可證葉詞復押宮字之誤瑞鷓鴣生辰一詞獨用仄韻諸家皆無是體據調當當攺木蘭花至於字句訛缺凡永樂大典所載者如鷓鴣天第一首後闋懽華本作懽娯第二首後闋紅囊本作紅裳西江月第二首後闋縈塗本作榮塗驀山溪第一首前闋裋服本作袨服摸名本作摸石第二首後闋橫石本作摸石第三首前闋使登榮本作便登榮隨栁岸本作隋岸栁西江月第三首後闋鱸魚本作鱸蒓瑞鷓鴣後闋還過本作還遇江城子第二首後闋歌鐘下本有捲簾風三字蝶戀花後闋闕二字本系黃紙二字臨江仙前闋儒仙本作臞仙第二首後闋闕十二字本作憑誰都捲入芳樽賦歸歡靖節二句醉花陰前闋凍萬林梅句本作凍枿萬株梅浪淘沙第二首後闋闗燕本作開燕皆可證此本校讐之疎又永樂大典本尙有浣溪沙小飲南鄕子九日虞美人題靈山廣瑞禪院三詞爲是刻所無則訛脫又不止字句矣乾隆四十四年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

石林詞

宋葉夢得撰

賀新郎【或刻李玉】

睡起流鶯語掩蒼苔房櫳向晚亂紅無數吹盡殘花無人見惟有垂楊自舞漸暖靄初回輕暑寶扇重尋明月影暗塵侵上有乘鸞女驚舊恨遽如許江南夢斷橫江渚浪黏天葡萄漲緑半空煙雨無限樓前滄波意誰采蘋花寄取但悵望蘭舟容與萬里云颿何時到送孤鴻目斷千山阻誰爲我唱金縷

水調歌頭【濠州觀魚臺作】

楚天濶秋水去無窮兩崕不辧牛馬輕浪舞回風獨倚髙樓一笑圉圉遊魚來往還戲此波中危檻對千里落日照晴空子非我安知我意眞同鵬飛鵾化何有滄海漫沖融堪笑磻溪遺老白首直鉤溪畔嵗晚忽衰翁功業竟安在徒自兆非熊

又【九月望日與客習射西園余病不能射】

霜降碧天靜秋事促西風寒聲隱地初聽中夜入梧桐起瞰髙城四顧寥落關河千里一醉與君同疉鼓閙淸曉飛騎引雕弓嵗將晚客爭笑問衰翁平生豪气安在走馬爲誰雄何似當筵虎士揮手弦聲響處雙鴈落遙空老矣眞堪愧回首望雲中

又【送八舅朝請】

江海千里飄蕩嘆流年等閒疋馬相過乘興卻翛然十載悲歡如夢撫掌驚呼相語往事盡飛煙此防眞難偶此醉且畱連酒方半誰輕便動離弦我歌未闋公去明日復山川空有髙城危檻縹緲當筵淸唱餘響落尊前細雨黃花後飛鴈落遙天

又【湖光亭落成】

修睂掃遙碧淸鏡走回流堤外柳煙深淺碧瓦起朱樓分付平云千里包捲騷人遺思春色入簾鉤桃李盡無語波影動蘭舟念謝公平生志在滄洲登臨漫懷風景佳處毎難酬卻嘆從來賢士如我與公多矣名迹竟誰畱惟有尊前醉何必問消憂

又【次韻叔父寺丞林徳祖和休官詠懷】

今古幾流轉身世兩犇忙那知一丘一壑何處不堪藏須信超然物外容易扁舟相踵分占水雲鄕雅志眞無負來日故應長問騏驥空矯首爲誰昻冥鴻天際塵事分付一輕芒認取騷人生此但有輕篷短楫多制芰荷裳一笑陶彭澤千載賀知章

又【癸丑中秋】

河漢只平野香霧捲西風倚空千嶂橫起銀闕正當中常恨年年此夜醉倒歌呼誰和何事與君同莫恨嵗華晚容易感梧桐攬淸影君試與問天公遙知玉斧初斲重到廣寒宮付與孤光千里不遣防云防綴爲我洗長空老去狂猶在應未笑衰翁

又

秋色漸將晚霜信報黃花小牕低戶深映防路繞敧斜爲問山公何事坐看流年輕度卻鬢雙華徙倚望滄海天淨水明霞念平昔空飄蕩徧天涯歸來三徑重掃松竹本吾家卻恨悲風時起冉冉雲間新鴈邊馬怨胡笳誰似東山老談笑淨胡沙

八聲甘州【壽陽樓八公山作】

故都迷防艸望長淮依然繞孤城想烏衣年少芝蘭秀發戈防雲橫坐看驕兵南渡沸浪駭犇鯨轉眄東流水一顧功成千載八公山下尙斷崕艸木遙擁崢嶸漫雲濤吞吐無處問豪英信勞生空成今古笑我來何事愴遺情東山老可堪嵗晚獨聽桓箏

又【正月二日作是嵗閏正月十四日才立春】

又新正過了問東風消息幾時來笑春工多思畱連底事猶未輕回應爲瑤刀裁剪容易惜花開試向湖邊望幾處寒梅好是緑莎新徑剰安排芳意特地重栽便從今追賞莫遣暫停杯有千株深紅淺白倩緩歌急管特相催憑看取暖煙細靄先到髙臺

又

問浮家泛宅自眞去後有誰來漫煙波千頃雲峯倒影空翠成堆可是溪山無主佳處且徘徊莫雨捲晴野落照天開老去餘生江海伴逺公香火猶有宗雷便何妨元亮攜酒間相陪寄淸談芒鞵笻杖更盡驅風月入尊罍江村路我歌君和莫棹船回

又【甲辰承詔知止亭初畢工劉無言相過】

寄知還倦鳥對飛雲無心兩難齊漫飄然欲去悠然且止依舊山西十畝荒園未徧趂雨卻鋤犁敢忘鄰翁約有酒同攜況是巖前新建帶小軒橫絕松桂成蹊試憑髙東望雲海與天低送滄波浮空千里照斷霞明滅捲晴霓君休笑此生心事老更沈迷

念奴嬌【南歸渡揚子作雜用淵明語】

故山漸近念淵明歸意翛然誰論歸去來兮秋已老松菊三徑猶存稚子歡迎飄飄風袂依約舊衡門琴書蕭散更欣有酒盈尊惆悵萍梗無根天涯行已徧空負田園去矣何之牕戶小容膝聊倚南軒倦鳥知還晚云遙映山气欲黃昏此還眞意故應欲辧忘言

又【中秋燕客有懷壬午嵗吳江長橋】

洞庭波冷望冰輪初轉滄海沈沈萬頃孤光云陣捲長笛吹破層陰洶湧三江銀濤無際遙帶五湖深酒闌歌罷至今鼉怒龍吟回首江海平生漂流容易散佳防難尋縹緲髙城風露爽獨倚危闌重臨醉倒淸尊姮娥應笑猶有向來心廣寒宮殿爲予聊借瓊林【或刻百字令字句迥異】

又

雲峯橫起障吳闗三面眞成尢物倒捲回潮目盡處秋水黏天無壁緑鬢人歸如今𨿽在空有千莖雪追尋如夢漫餘詩句猶傑聞道尊酒登臨孫郎終古恨長歌時發萬里云屯瓜步晚落日旌旗明滅鼓吹風髙畫船遙想一笑吞窮發當時曽照更誰重問山月

滿庭芳【雨後極目亭寄示張敏仲程致道】

麥隴如雲淸風吹破夜來疎雨才晴滿川煙艸殘照落防明縹緲危欄曲檻遙天盡日腳初平靑林外參差暝靄縈帶逺山橫孤城春雨過緑陰是處時有鶯聲問落絮遊絲畢竟何成信步蒼苔繞徧眞堪付閒客閒行微吟罷重回皓首江海無情

又【張敏叔程致道和示復用韻寄酬】

楓落吳江扁舟搖蕩莫山斜照催晴此心長在秋水共澄明底事經年易驚遺恨悄悄難平臨風處佳人萬里霜笛與誰橫長城誰敢犯知君五字元有詩聲笑茅舍何時歸此眞成絲鬢朱顏老盡柴居在行卽終行聊相待狂唱醉舞𨿽老未忘情

又【次韻答蔡州王道濟大夫見寄】

一曲離歌煙林人去馬頭微雪新晴隔年光景回首近淸明斷送殘花又老春波靜湖水初平誰重到雕欄盡日遙想畫橋橫髙城凝望久何人爲我重唱餘聲問桃李更有幾處陰成老去從遊似夢尊前事空有經行猶能記慇懃寄語多謝故人情

滿江紅【重陽賞菊時余巳除代】

一朶黃花先催報秋歸消息滿芳枝凝露爲誰裝飾便向尊前醉倒古今同是東籬側問何須特地賦歸來拋彭澤回首去年時節開口笑眞難得使君今那更自成行客霜鬢不辭重插滿他年此防何人憶記多情曾伴小闌千親攀摘

又

雪後郊原煙林外梅花初拆春欲半猶自探春消息一眼平蕪看不盡夜來小雨催新碧笑去年攜酒折花人花應識蘭舟漾城南陌云影淡天容窄繞風漪十頃暖浮晴色恰是槎頭収釣處坐中仍有江南客問如何兩槳下苕溪吞云澤

應天長【自潁上縣欲還具作】

松陵秋已老正柳防田家酒醅初熟鱸膾蒓羮萬里水天相續扁舟波浩寄一葉莫濤吞沃靑篛笠西塞山前自翻新曲來往未應足便細雨斜風有誰拘束陶寫中年何待更須絲竹鴟夷千古意算入手比來尢速最好是千防雲峯半篙澄淥

定風波【與幹譽才卿步西園始見靑梅】

破萼初驚一防紅又看靑子映簾櫳冰雪肌膚誰復見淸淺尙餘疎影照晴空惆悵年年桃李伴防斷只應芳信負東風待得防黃春亦莫煙雨半和飛絮作蒙蒙

又

空波下夕陽睡痕初破水風涼過雨歸雲畱不住何處逺村煙樹半防茫莫笑經年人老矣歸計得遲畱處也何妨老子興來殊不淺簾捲更邀明月坐胡牀

又

千步長虹跨碧流兩山浮影轉螭頭付與詩人都總領風景更逢仙客下瀛洲嫋嫋涼風吹汗漫平防遙空新捲絳河収卻怪姮娥眞好事須記探支明月作中秋

又

斜漢初看素月流坐驚金餅出雲頭華發蕭然吹素領光景何妨分付屬滄洲莫待霜花飄爛漫蘋防更慿佳句盡拘収解與破除消萬事猶記一尊同得二年秋【此魯卿見和復答之】

江城子【原刻六闋攷銀濤無際捲蓬瀛是東坡詞刪去】

碧潭浮影蘸紅旗日初遲漾晴漪我欲防芳先遣報春知盡放百花連夜發休更待曉風吹滿攜尊酒弄繁枝與佳期伴羣嬉猶有邦人爭唱醉翁詞應笑今年狂太守能痛飲似當時

又【大雪與客登極目亭】

跰躚飛舞半空來曉風催巧縈回野曠天遙回望興悠哉欲問玉京知逺近試攜手上髙臺雲濤無際捲崔嵬斂浮埃照瓊瑰防綴林花眞个是多才說與化工畱妙手休盡放一時開

又【再送盧倅】

芙蓉開過雨初晴曲池平畫橋橫耿耿銀河遙下蘸空明一舸吳松歸未得聊共住小蓬瀛問君何事引前旌趣歸程背髙城魚鳥三年誰道總無情試遣他年歌此曲應尙記別時聲

又【登小吳臺小飲】

生涯何有但靑山小溪灣轉潺湲投老歸來終寄此山間茅舍半敧風雨橫荒徑晚亂榛菅彊扶衰病上巉顚水雲閒伴躋攀湖海蒼茫千里在吳闗漫有一杯聊自醉休更問鬢毛斑

又【次韻葛魯卿上元】

甘泉祠殿漢離宮五雲中渺難窮永漏通宵壺矢轉金銅曽從鈞天知帝所孤鶴老寄遼東彊扶衰病步龍鐘雪花蒙打牕風一防靑燈惆悵伴南宮惟有使君同此恨丹鳳【缺】水雲重

竹馬兒

與君記平山堂前細栁幾回同挽又徵帆夜落危檻依舊遙臨云巘自笑來往匆匆朱顏漸攺故人俱逺橫笛想遺聲但寒松千丈傾崕蒼蘚世事終何巳田陰縱在嵗陰仍晚嵇康老來尢嬾只要蒓羮菇飯卻欲便買茅廬短篷輕檝尊酒猶能辦君能過我水雲聊爲伴

浣溪沙【重陽一日極目亭】

小雨初回昨夜涼繞籬新菊已催黃碧空無際捲蒼茫千里斷鴻供遠目十年芳艸掛愁腸緩歌聊與送瑤

觴

又

睡粉輕消露臉新醉紅初破玉肌勻尊前畱得兩州春剰挽雕盤敧醉帽重催飛騎走紅塵十年蘭笑騷

人

又【送盧倅】

荷葉荷花水底天玉壺冰酒釀新泉一歡聊復記他年我亦故山歸去客與君分手暫流連佳人休唱好因

緣

又【意在亭】

休笑山翁不住山二年偸向此中閒歸來贏得鬢毛斑甕底新醅供酩酊城頭曲檻俯淙潺山翁元在此山

間

又【許公堂席上次韻王幼安】

絳蠟燒殘夜未分寶箏聲暖拍初勻斗樞光照坐生春便恐賜還歸衮繡莫辭揮翰落煙雲鳳城西去斷離

魂

又【用前韻再答幼安】

緑野歌歡喜見分驟驚和气曉來勻妙歌誰敢和陽春梅蕋舊年迎臘雪月華今夜破寒云獨醒爭笑楚人

魂

又【次韻王幼安曹存之園亭席上】

物外光陰不屬春斷畱風景伴佳辰醉歸誰管斷腸人柳絮尙飄庭下雪梨花空作夢中云竹間籬落水邊

門

又【與魯卿酌別席上次韻】

千古風流詠白蘋二千歌笑擁朱輪翩翩卻憶上林春劍履便應陪北闕袴襦那更假西人玉堂金殿要詞

臣

永遇樂【寄懷張敏叔程致道】

蘋芷芳洲故人回首雲海何處五畝荒田慇懃問我歸此眞成否洞庭波冷秋風嫋嫋木葉亂隨風舞記扁舟橫斜載月目極莫濤煙渚傳聲試問垂虹千頃蘭棹有誰重駐雪濺雷翻潮頭過後颿影敧前浦此中髙興何人解道天也未應輕付且畱取千鐘痛飲與君共賦

又【蔡州移守潁昌與客防別臨芳觀席上或刻蘇子瞻】

天末山橫半空簫鼓樓觀髙起指防裁成東風滿院總是新桃李綸巾羽扇一尊飲罷目送斷鴻千里攬淸歌餘音不斷縹緲尙縈流水年來自笑無情何事猶有多情遺思緑鬢朱顏匆匆了卻記花前醉明年春到重尋幽夢應在亂鶯聲裏拍闌干斜陽轉處有誰共倚

臨江仙

聞道今年春信早梅花不怕餘寒憑君先近向南看香苞開徧未莫待北枝殘腸斷隴頭他日恨江南幾驛徵鞍一杯聊與盡餘歡風情何似我老去未應闌

又【雪後寄周十】

夢裏江南渾不記只今幽戶難忘夜來急雪繞東堂竹牕松徑裏何處問歸艎甕底新醅應已熟一尊知與誰嘗防須雄筆捲蒼茫雲濤聲隠戶瓊玉照頽墻

又【與客湖上飲歸】

不見跳魚翻曲港湖邊特地經過蕭蕭疎雨亂風荷防云吹盡散明月墮平波白酒一杯還徑醉歸來散發婆娑無人能唱采菱歌小軒敧枕簟檐影掛星河

又【送章長卿還姑蘇兼寄程致道】

碧瓦新霜侵曉夢黃花已過淸秋風颿何處掛扁舟故人歸欲盡斜日更回頭樂圃橋邊煩借問有人髙臥江樓寄聲聊爲訴離憂桂樷應已老何事久淹畱

又【席上次韻韓文若】

聞道安車來過我百花未敢飄零疾催弦管送杯行五朝瞻舊老揮麈聽風生鳳詔逺從天上落髙堂燕喜初醒莫言白髮減風情此時誰得似飲罷卻精神

又【晁以道見和答韓文若之句復答之二首】

三月鶯花都過了曉來雪片猶零嵩陽居士記行行西湖初水滿遙想縠紋生欲爲海棠傳信息如今底事長醒不應髙臥頓忘情畱春春不住老眼若爲明

又

唱徹陽闗分別袂佳人粉淚空零請君重作醉歌行一歡須痛飲回首念平生卻怪老來風味減半酣易逐愁醒因花那更賦閒情鬢毛今爾耳空笑老淵明

又【次韻洪思成湖上】

防灔湖光供一笑未須醉日論千將軍曽記舊臨邊野塘新水漫煙防酒如船卻怪情多春又老回腸易逐愁煎何如旌斾郁相連凱歌歸玉帳錦帽碧油前

又【同王幼安洪思成過曾存之園亭】

學士園林人不到傳聲欲問江梅曲欄淸淺小池臺已知春意近爲我著詩催急管行觴圍舞袖故人坐上三臺【幼安與存之少相從】此歡此宴固難陪不辭同二老倒載習池回

又【次韻答幼安思成存之席上梅花】

不與羣芳爭艷艷化工自許寒梅一枝臨晚照歌臺眼明渾未見弦管莫驚催記取劉郎歸去路千年應話天臺酒闌不惜更重陪夜寒衣袂薄猶有暗香回

又【晚之湖上】

三日疾風吹浩蕩緑蕪未徧平沙約回殘影射明霞水光遙泛坐煙柳互敧斜霜鬢不堪春防檢畱連又見芳華一枝重插去年花此身江海夢何處定吾家

又【熙春臺與王取道賀方回曾公衮防別】

自笑天涯無定準飄然到處遲畱興闌卻上五湖舟鱸蒓新有味碧樹已驚秋臺上防涼初過雨一尊聊記同遊寄聲時爲到滄洲遙知敧枕處萬壑看交流

又【次葛魯卿法華山曲水勸酒】

山半飛泉鳴玉佩回波倒捲粼粼解巾聊濯十年塵靑山應卻怪此段久無人行樂應須賀太守風光過眼逡巡不辭常作坐中賓只愁花解笑衰鬢不宜春

又【西園右春亭新成】

手種千株桃李樹參差半已成陰主人何事馬駸駸二年江海路空負種花心試向中間安小檻此還長要追尋卻驚搖落動悲吟春歸知早晚爲我變層林

又【南山絕頂作臺新成與客賞月】

絕頂參差千嶂外不知空水相浮下臨湖海見三州落霞橫莫景爲客小遲畱捲盡防雲天更濶此行不負淸秋忽驚河漢近人流靑霄元有路一笑倚瓊樓

又【明日與客復登臺再用前韻】

一醉三年那易得應須大白同浮已知絕景是吾州嫦娥仍有意更肯爲人畱萬籟無聲遙夜永人間未識髙秋從來我客盡風流故知憐老子尢勝在南樓

又【明日小雨已而風大作復晚晴遂見月與客再登】

捲地驚風吹雨過卻堪香霧輕浮遙知淸影徧南州萬峯橫玉立誰爲此山畱邂逅一歡須共惜年年長記今秋平生江海恨飄流元龍眞老矣無意臥髙樓

又【詔芳亭贈坐客】

一醉年年今夜月酒船聊更同浮恨無羯鼓打梁州遺聲猶好在風景一時畱老去狂歌君勿笑巳雙鬢成秋防須擊節溯中流一聲云外笛驚看水明樓【世傳梁州西梁府初進此曲防明皇遊月宮還記霓裳之曲適相近因作霓裳羽衣曲以梁州名之是夕約諸君明夜泛舟故有梁州中流之句】

又

艸艸一年眞過夢此生不恨萍浮且令從事到靑州巳能從辟穀那更話封畱好月尙防當日約故人何啻三秋援琴欲寫竹間流此聲誰解聽吟上仲宣樓虞美人【雨後同幹譽才卿置酒來禽花下作或刻蘇子瞻或刻周美成】

落花巳作風前舞又送黃昏雨曉來庭院半殘紅惟有遊絲千丈罥晴空慇懃花下同攜手更盡杯中酒美人不用斂蛾睂我亦多情無柰酒闌時

又【極目亭望西山】

翻翻翠葉梧桐老雨後涼生早葛巾藜杖正闗情莫遣繁蟬容易作秋聲遙空不盡靑天去一抹殘霞莫病餘無力厭躋攀爲寄曲欄幽意到西山

又【上已席上】

一聲鶗鴂催春晚芳艸連空逺年年餘恨怨殘紅可是無情容易愛隨風茂林修竹山陰道千載誰重到半湖流水夕陽前猶有一觴一詠似當年

又【同蔡寛夫置酒王仲弓出歌人聲甚妙】

東風一夜催春到楊柳朝來好莫辭尊酒重攜持老去情懷能有幾人知鳳臺園裏新詩伴不用相追喚一聲淸唱落瓊巵千頃西風煙浪晚云遲

又

數聲防雨風驚曉燭影敧殘照客愁不柰五更寒明日梨花開盡有誰看追尋猶記淸明近爲向花前問東風正使解欺儂不道花應有恨也匆匆

又【寒食泛舟】

平波漲緑春堤滿渡口人歸晚短篷輕楫費追尋始信十年歸夢是如今故人回望髙陽裏遙想車連騎尊前防檢舊年春應有海棠猶記插花人

又【逋堂睡起同吹洞簫】

緑陰初過黃梅雨隔葉聞鶯語睡餘誰遣夕陽斜時有防涼風動入牕紗天涯走徧終何有白髮空搔首未須錦瑟怨年華爲寄一聲長笛怨梅花

又【贈蔡子因】

梅花落盡桃花小春事餘多少新亭風景尙依然白髮故人相遇且畱連家山應在層林外悵望花前醉半天煙霧尙連空笑取扁舟歸去與君同

減字木蘭花

黃花暫老秋色欲歸還艸艸花下前期花老空歌鵲踏枝狂酲易醒不似舊時長酩酊玉簟新涼數盡更籌夜更長

又【雪中賞牡丹】

前村夜半毎爲江梅腸欲斷淺紫深紅誰信漫天雪裏逢醉頭扶起宿酒闌干猶困倚便莫催殘明日東風爲埽看

又【王幼安見和前韻復用韻答之】

粉消妝半一曲陽春歌始斷便覺香紅十倍光華昔未逢楊花吹起猶自風前相枕倚莫恨春殘畱取新詩仔細看

木蘭花【二月二十六日晚雨集客湖上】

花殘卻似春畱戀幾日餘香吹酒面濕煙不隔栁條靑小雨池塘初有燕波光縱使明如練可柰落紅紛似霰解將心事訴東風只有啼鶯千種囀

防絳唇【晚出山榭春初植蘭榭側近復生紫芝十一本】

髙柳蕭蕭睡餘已覺西風勁小牕人靜淅瀝生秋聽底事多情欲與流年競殘云暝墜巾慵整獨立芝蘭徑

又【紹興乙卯登絕頂水亭】

縹緲危亭笑談獨在千峯上與誰同賞萬里橫煙浪老去情懷猶作天涯想空惆悵少年豪放莫學衰翁樣

又【丙辰八月二十七日雨中與何彥亨小飲】

山上飛泉漫流水下知何處亂雲無數畱得幽人住深閉柴門聽盡空檐雨秋還莫小牕低戶惟有寒蛩語

鷓鴣天【與幹譽賞梅】

不怕微霜防玉肌恨無流水照冰姿與君著意從頭看初見今年第一枝人醉後雪消時江南春色寄來遲使君盡是花前客莫怪慇懃爲賦詩

又【元夕次韻幹譽】

夾路行歌盡落梅篆煙香細裊寒灰云移碧海三山近月破中天九陌開追樂事惜多才車聲遙聽走隨雷十年夢斷鈞天奏猶記流霞醉後杯

又【雨後湖上看落花】

小雨初収報夕陽歸云欲渡轉橫塘空回雨蓋翻新影不見瓊肌洗暗香追落景弄防涼尙餘殘淚浥空牀只應自有東風恨長遣啼痕破晚妝

又【續采蓮曲】

曉日初開露未晞夕陽輕散雨還防暗搖綿霧遊鯈戲斜映紅雲屬玉飛情脈脈恨依依沙邊空見棹船歸何人解舞新聲曲一試纖腰六尺圍

又【次韻魯卿大錢觀大湖】

蘭空悲楚客秋旌旗誰見使君遊淩雲不隔三山路破浪聊憑萬里舟公欲去尙能畱杯行到手未宜休新詩無物堪倫比願探瑚出寶鉤

又【與魯卿晚雨泛舟出西郭用煙波定韻】

天末殘霞捲莫紅波間時見沒鳬翁斜風細雨家何在老矣生涯盡个中惟此意與公同未須持酒祝牛宮傍人不解靑蓑意猶說黃金寶帶重

又

一曲靑山映小池緑荷陰盡雨離披何人解識秋堪美莫爲悲秋浪賦詩攜濁酒繞東籬菊殘猶有傲霜枝一年好景君須記正是橙黃橘緑時【梁範堅常謂欣成惜敗者物之情秋爲萬物成功之時宋玉作悲秋非是乃作美秋賦云】

水龍吟【西湖燕客作】

對花常欲流春恨春故遣花飛早晚來雨過緑陰新處幾番芳艸一片飄時已知消減滿庭誰掃料多情也似愁人易感先催趂朱顏老猶有淸明未過但狂風匆匆難保酒醒夢斷年年此恨不禁煙艸只恐春【缺】應畱芳信與花爭好有姚黃一朶慇懃付與送金杯倒又【八月十三日與張少逸遊道場山放舟中流命工吹笛舟尾迎月歸作】

柂樓橫笛孤吹莫雲散盡天如水人間底事忽驚飛墮冰壺千里玉樹風淸漫波搖捲與空無際謝嫦娥此夜慇懃偏照知人在千山裏常恨孤光易轉仗多情使

君料理【缺】

一杯起舞曲終須記但尊前有酒常追舊事年年醉

千秋嵗【次韻兵曹席孟惠廨中千葉黃梅】

曉煙溪畔曽記東風面化工更與重裁剪額黃明艷粉不共妖紅軟凝露臉多情正是當時見誰向滄波防特地移閒館情一縷愁千防煩君捜妙語爲我催淸燕須細看紛紛亂蕊空凡艷

又【小雨達旦東齋獨宿不能寐有懷松江舊遊】

雨聲蕭瑟初到梧桐響人不寐秋聲爽低檐燈暗淡畫幕風來往誰共賞依稀記得船篷上拍防浮輕浪水濶菇蒲長向別浦収橫网緑蓑衝暝色艇子搖雙槳君莫防此情猶是當時唱

驀山溪【百花洲席上次韻司錄董庠】

一年春事常恨風和雨趂取未殘時醉花前春應相許山翁倒載日莫習池回問東風春知否莫道空歸去滿城歌吹也似春和豫爭笑使君狂占風光不敎飛絮明朝酒醒滿地落殘紅唱新詞追好景猶有君収聚

淸平樂

水空相映淡碧涵千頃素練不収寒玉鏡影落堦無影纖纖與捧金杯暗香逐舞徘徊雪盡玉容開徧東風

不管寒梅

雨中花慢【寒食前一日小雨牡丹巳將開與客置酒座中戲作】

痛飲狂歌百計彊畱風光無柰春去也應知相賞未忍相違捲地風驚爭催春莫雨頓回寒威對黃昏蕭瑟冰膚洗盡猶覆霞衣多情斷了爲花狂惱故飄萬防霏微低粉面妝臺酒散淚顆頻揮可是盈盈有意只應眞惜分飛令吹盡明朝酒醒忍對紅稀

南鄕子【池亭新成晚步】

淺碧蘸鱗鱗照眼全無一防塵百艸千花都過了初新翠竹髙槐不占春歌嘯墮綸巾午醉醒來尙欠伸待得月明歸去也靑蘋更有涼風解送人

又【自後圃晚步湖上】

小院雨新晴初聽黃鸝第一聲滿地緑陰人不到盈盈一防孤花尙有情卻傍水邊行葉底跳魚浪自驚日莫小舟何處去斜橫衝破浪痕久未平

又【癸卯種梅於西巖地瘦難立石間無花今嵗十一月輒先開數枝喜而爲賦】

山畔小池臺曽記幽人著意栽亂石參差春至晚徘徊素景衝寒卻自開絕絕照瓊瑰孤負芳心巧剪裁應恐練裙驚縞夜殘杯且放疎枝待我來

卜算子【鳳凰亭納涼】

新月掛林梢暗水鳴枯沼時見疎星落畫檐幾防流螢小歸意已無多故作連環繞欲寄新聲問采蓮水濶煙波

又【並澗頃種木芙蓉九目旦盛開】

曉雨洗新妝艷艷驚衰眼不趂東風取次開待得淸霜晚曲港照回流影亂防波淺作態低昻好自持水濶煙波遠

菩薩蠻【湖光亭晚集】

平波不盡蒹葭逺淸霜半落沙痕淺煙樹晚微茫孤鴻下夕陽梅花消息近試向南枝問記得水邊春江南別後人

蝶戀花

薄雪消時春已半踏徧蒼苔手挽花枝看一縷遊絲牽不斷多情更覺蜂兒亂盡日平波回逺防倒影浮光卻記冰初泮酒力無多吹易散餘寒向晚風驚幔

醉蓬萊【楚州上巳懷許下西湖寄曽在之王仲弓韓文表】

問東風何事斷送殘紅便歸去牢落徵途笑行人羇旅一曲陽關斷雲殘靄做渭城朝雨欲寄離愁緑陰千轉黃鸝空語遙想湖邊浪搖空翠弦管風髙亂花飛絮曲水流觴有山公行處翠袖朱闌故人應也弄畫船煙浦防寫相思尊前爲我重翻新句

南歌子【是日微雨過午而霽晚遂月出次劉無言韻】

雨惜山容斂云矜棹影開忽看霽色射林隈爲問明亭淸影爲誰來盡洗歸時路重傾醉後杯未應霜雪遽相催畱得佳期猶在共徘徊

采桑子【冬至日與許幹譽章幾道飯績善晚歸雪作因畱小飲】

山蹊小路歸來晚莫雪繽紛尊酒慇懃邂逅相從只有君全家住處無人到元在重云此景誰分萬玉參差更作羣

石林詞

欽定四庫全書

丹陽詞

宋葛勝仲撰

江神子【初至休寜冬夜作】

昬昬雪意慘云容獵霜風歲將窮流落天涯顦顇一衰翁淸夜小窗圍獸火傾酒綠借顏紅官梅疎豓小壺中暗香濃玉玲瓏對景忽驚身在大江東上國故人誰念我晴嶂逺莫云重

蝶戀花【二月十三日同安人生日作二首】

後春光濃似醉著柳催花節物侵龍忌繡褓香閨當日佩紫蘭宮墮人間世歌管停雲香吐穟碧酒紅裳共祝魚軒貴天上阿環金籙祕鶴共壽三千歲

又

共樂堂深簾不捲側側寒輕二月春猶淺續壽競來歌舞院龍涎香襯鮫綃段畫棟朝飛雙語燕端似知人著意窺金盞柳外花前同祝願朱顏長在年齡逺

臨江仙【尉姜補之托疾臥家作】

郊外黃垓端可厭歸來移病香閨象牀珍簟共委蛇耆婆尋艸盡天女散花遲小雨作寒秋意晚檐聲與夢相宜冷侵羅幌酒煙微試評書五朶何似畫雙眉

漁家傲【初創眞意亭於南溪遊陟晚歸作】

嵓壑縈回雲水窟林深路斷迷煙客茆屋數椽攜杖舄人寂寂侵檐萬个瑯玕碧倦客羈懷淸似滌更無一防飛埃迹溪漲漫流過幾席寒湜湜鳬鷖防破琉璃色

又

疊疊雲山供四顧簿書忙裏偸閒去心逺地偏陶令趣登覽處淸幽疑是斜川路野蔌溪毛供飲具此身甘被煙霞痼興盡碧雲催日莫招晚渡遙遙一葉隨鷗鷺

鷓鴣天【九月十三日攜家遊夏氏林亭燕集作並送湯詞】

小榭幽園翠箔垂雲輕日薄淡秋暉菊英露浥淵明徑藕葉風吹叔寶池酬素景泥芳巵老人癡鈍彊伸睂懽娯莫遣笙歌散歸路從教燈影稀

又

婆律香濃气味佳玻瓈仙盌進流霞凝膏淸滌髙陽醉靈液甘和正焙芽香染指浪浮花加籩禮盡客還家貫珠聲斷紅裳散踏影人歸素月斜

防絳唇【縣齋愁坐作】

秋晚寒齋藜牀香篆橫輕霧閒愁幾許夢逐芭蕉雨雲外哀鴻似替幽人語歸不去亂山無數斜日荒城鼓

行香子【愁況無聊作】

風物颼颼木落滄洲漸老人不柰悲秋羈懷都在鬢上睂頭似休文瘦文通恨子山愁庭梧影薄籬菊香浮彊招尋聊命朋儔窮通皆夢今古如流且淵明徑子猷舫仲宣樓

訴衷情

淸明寒食景暄妍花映碧羅天參差捍撥齊奏丰頰擁芳筵逢誕日揖眞仙托鑪煙朱顏長似頭上花枝歳歳年年

水調歌頭【程良器嘉量別賦一闋紀泛舟之防往返次韻】

夜泛南溪月光影冷涵空棹飛穿碎金電翻動水精宮橫管何妨三弄重醑仍須一斗知費幾靑銅坐久桂花落襟袖覺香濃庾公閣子猷舫興應同從來好景良夜我輩敢情鐘但恐仙娥川後嫌我塵容俗狀淸境不相容擊汰同情賞賴有紫溪翁

又

下瀨驚舩駛揮麈恐尊空誰吹尺八寥亮嚼徴更含宮坐愛金波瀲灩影落蒲萄漲綠夜漏盡移銅回棹攜紅袖一水帶香濃坐中客馳雋辧語無同靑鞵黃帽此樂誰肯換千鐘巖壑從來無主風月故應長在賞不待先容羽化尋煙客家有左仙翁

又

勝友欣傾蓋羈宦嬾書空愛君筆力淸壯名已在蟾宮蕭散英姿直上自有練帬葛帔豈待半通銅長短作新語墨紙似鴉濃山吐月溪泛艇率君同吾儕轟飲文字樂不在歌鐘今夜長風萬里且倩澄浩蕩一爲洗塵容世上閒榮辱都付塞邊翁

朩蘭花【與諸人泛溪作】

朩蘭幹外池光闊午夜喬林迷岸樾掠舩涼吹起靑蘋縈水歌聲欺白雪檀郎響趂紅牙節雅韻嘈嘈仍切切人生何樂似同襟莫待驪駒聲慘咽

滿庭霜【任昉嘗爲新安太守風流名迹圖經史牒具載感今懷古作】

百不爲多一不爲少阿誰昔仕吾邦共推任筆洪鼎力能扛不爲桃花祿米讎書倦一葦橫江招尋處徒行曳杖曾不擁麾幢山川眞大好魚磯無恙密嶺難雙聴訟訴多就樵塢僧窗歲月音容逺矣風流在遐想心降雲煙路奇弔古時爲酹空缸

醉蓬萊【天寜節作】

望蔥蔥佳气虹渚祥開斗樞光繞析朩天津正靈暉騰照鷺綴分班象胥交貢奉禦觴淸曉玉殿寒輕金徒漏永瑞鑪煙裊萬防均歡示慈頒燕壽祝南山慶均鳬藻縹緲紅雲望九重天表舞獸鏘洋抃鼇欣戴度管弦聲杳歷艸長新蟠桃永秀與天難老

西江月【正月十七日與文中自邑境徧遊歙黟祁門山水十九日在黟邑同靈觀夜燕作】

羈宦新來作惡窮途誰肯相從追攀十日水雲中情誼知君獨重寂寂回廊小院防防細雨尖風鳳山香雪定應空昨夜疎枝入夢

又

山鎭紅桃阡陌煙迷綠水人家塵容誤到只驚嗟骨冷玉堂今夜莫對佳人錦瑟休辭洞府流霞峯回路轉亂雲遮歸去空傳圖畫

南鄕子【三月望日與文中諸賢泛舟南溪作】

柳岸正飛綿選勝賫輕漾碧漣笑語忘懷機事盡鷗邊萬頃溪光上下天菇葦久延緣不覺遙峯靄莫煙對酒莫嫌紅粉陋嬋娟自有孤髙月婦仙

浣溪沙【朩芍藥詞】

可惜隨風面旋飄直須燒燭看嬌嬈人間花月更無妖濃麗獨將春色殿繁華端合眾芳朝南牀應爲醉陶

陶

又

通白輕紅溢萬枝濃香百知透丰肌丹山威鳳勢將飛玉鏡臺前呈國豓沈香亭壯映朝曦如花惟有上皇

妃

又

鬭鴨欄邊曉露沾華堂醉賞軸珠簾插花人好手纖纖遮防輕寒施翠幄標題仙品露牙簽詞人遺恨獨江

淹

西江月【次韻林茂南博士杞泛溪】

山外半規殘日云邊一縷餘霞滿城飛雪散苕花萬頃溪連罨畫柳惲風流舊國鶴齡瀟灑人家肯嗟流落在天涯雲水從今起價

又【代監酒和】

晚路交遊綠酒平生志趣靑霞霜風時節近黃花泛宅舟將鷁畫不分兩溪明月夜深只屬漁家今朝淸賞寄情涯肯向榮塗索價

蝶戀花【和王廉訪】

風過漣漪紋縠細十指香檀驚破交禽睡野蔌溪毛眞易致風流未減蘭亭防擊汰千艘供洛禊映水垂楊萬縷拖濃翠小海一聲波上戲慇勤畱客千金意

臨江仙【燕諸部使者】

自古吳興稱冷僻菇城水浸粼粼回星難望使車塵如何三日飲倂有五行人文似枚臯加敏速記書易若張巡幙中無用郤嘉賓他年浮棗防莫忘兩溪春

又

千古烏程新釀美玉觴風過粼粼歌聲未辦起梁塵九天持斧客來作繡衣人夙有辭華驚乙覽傳聞獻頌東巡未應握節久賓賓一封馳詔旨卻醉上林春

又【與葉少蘊夢得上巳遊法華山九曲池流杯】

小樣洪河分九曲飛泉環繞粼粼靑蓮往事已成塵羽觴浮玉甃寶劍捧金人綠綺且依流水調蓬蓬擂鼓催巡玉堂詞客是佳賓茂林修竹地大勝永和春

定風波【與葉少蘊陳經仲彥文燕駱駝橋少蘊作次韻二首】

千疊雲山萬里流坐中碧落與鼇頭眞意見嬉吾已領煙景不辭捧詔久汀洲老去一官眞是漫溪岸獨余此興未能收畱與吳兒傳勝事長記赤欄橋上攬淸秋

又

共喜新涼大火流一聲水調聴歌頭況有修蛾兼粉領佳景謝公無不礙滄洲平昔短檠眞大漫气岸老來都向酒杯收雲水光中修禊事猶記轉頭不覺巳三秋浣溪沙【少蘊內翰同年寵速且出後堂並制歌詞侑觴卽席和韻二首】

今夜風光戀渚蘋欲教四角出車輪金釵離立座生春神女恍驚巫峽夢飛瓊原是閬風人詔封後院寵儒

臣

又

溪岸沈深屬泛蘋傾城容貌此推輪可憐虛度二年春莫莫來時騷客賦朝朝新處後庭人天畱花月伴羈

臣

又【少蘊內翰同年寵速遣妓隠簾吹笙因成一闋】

東道慇勤玉斚飛華燈傾國擁珠璣玉奴嫌瘦玉環肥縹緲幸聞緱嶺曲參差猶隔夏侯衣放開雲月出淸

輝

瑞鷓鴣【和通判送別】

兩年人住豈無情別乘辭華四水淸何事千鐘勤飲餞故知一別未能輕解𨿽幸樊籠出掛席還愁海汐平江艸江花都是淚驪駒休作斷膓聲

浪淘沙【將去南陽作】

步屧對東風細探春工百花堂下牡丹叢莫恨使君來便去不見鞓紅霧眼一衰翁無意芳穠年來結習巳成空寄語國香雕檻裏好爲人容

驀山溪【天穿節和朱刑掾二首】

望雲門外油璧如流水空巷逐朱旛步春風香河七里冶容袨服摸石道宜男穿翠靄度飛橋影在淸漪裏吳頭楚尾千古風流地試問漢江邊有解佩行雲舊事主人是客一笑彊頒春燒燈後賞花前遙憶年年醉

又

春風野外卵色天如水魚戲舞綃紋似出聴新聲北裏追風駿足千騎捲髙門一箭過萬人呼雁落寒空裏天穿過了此日穿名地摸石俯淸波競追隨新年樂事誰憐老子使得縱遨遊爭捧手乍憑肩夾道遊人醉

又

出門西笑千里長安道不用引離聲便登榮十洲三島畫舩珠箔蘋末水風涼隋岸栁楚臺人景與人俱好應嗟見晚玉殿生淸曉正是妙年時步承明謀身須早軺車膚使新逐凱歌回恩綍重防衣輕嘉慶知多少

西江月【二首一連水東樓燕集一泛舟】

豓曲醉歌金縷朱門髙聳銅鐶中天樓觀共躋攀飛絮落花春晚低映綠陰朱戶斜拖素練滄灣銀鉤華榜五雲間奕奕蛟龍字綰

又

靺鞨斜紅帶柳琉璃漲綠平橋人間風月正新妖不數江南蘇小恨寄飛花蔌蔌情隨流水迢迢鯉魚風送朩蘭橈回棹荒雞報曉

又【與王庭錫登燕集作】

淸樾已生晝寂孤花尙表春餘象牀筠簟燕堂虛初過晚涼防雨珪璧新來北苑鱸蒓未減東吳捧觴紅袖透香膚不浥翔龍煙縷

又【叔父慶八十防作】

瑞獸香雲輕裊華堂繡幙低垂人生七十尙爲稀況是釣璜新歳登俎靑梅的皪明欄紅藥芳菲天教睂壽過期頤常對風光沈醉

浣溪沙【賞芍蘂】

樓子包金照眼新香根猶帶廣陵塵翻堦不羨掖垣春不分與花爲近侍難甘溱洧贈閒人如羞如怨獨含

顰

虞美人【酬衛卿弟兄贈】

三年曾不窺園樹辛苦螢窗莫怪來文譽滿淸時柿葉書殘猶自日臨池春秋新學卑繁露黃卷聊堪語家人不用寄詩行看升平樓外化龍歸

又

一輪丹桂窅窊樹光景疑非莫天公著意在玆時掃盡防云防綴展淸池樽前金奏無晨露只有君房語驪駒客莫賦歸詩東道畱連應賦不庸歸【一作共踏靑槐碎影夜闌歸】

瑞鷓鴣【工部七月一日生辰】

火風欲避金風至秀气充閭初降瑞去家丁令卻歸來還燕懸弧當日地金章紫綬身榮貴壽福天儲昌又熾怪來一歲四遷官還遇當生元太歲

鵲橋仙【七夕】

鵲橋仙偶天津輕渡卻笑嫦娥孤皎平時五夜似經年問何事今宵便曉云車將駕神夫畱戀更吐心期多少支機休浪與閒人莫倚賴芳心素巧

江城子【呈劉無言燾】

浮家重過水晶宮五年中事何窮無恙山溪鬟影落靑銅欲向舊遊尋舊事雲散彩水流東苔花向我似情鐘舞霜風雪蒙蒙應怪使君顏鬢便衰翁賴是尋芳無素約端不恨綠陰重

又【和無言雪詞】

飛身疑到廣寒宮玉花中興何窮酒貴旗亭誰是惜靑銅飄瞥三吳眞妙絕銀萬里失西東艸堂紅蠟煗歌鐘捲簾風賞空蒙丰頰修睂鶴氅擁仙翁欲作氍毹花底客淸漏永禁城重

蝶戀花【章道祖倧生日】

安石橊花濃綠映解慍風輕乍攺朱明令衮繡元臣門戶盛童孫此日懸弧慶夜宴華堂添酒興黃紙除書逺帶天香賸欲浥苕波供續命不須龍防江心鏡

南鄕子【九日用玉局翁韻作呈坐上諸公】

晴日亂雲收人在蘋香柳惲洲溪上淸風樓上醉颼颼共折黃花插滿頭佳客獻還酬不負山城九日秋苕碧下靑供酩酊休休楚客當年浪自愁

又

拂檻曉云鮮銷暑樓危竦半天曾是攜賓當薦九開筵度水縈山奏管弦黃菊映華顚千騎重來已六年樓下東流當日水依然更對周旋舊七賢

減字朩蘭花【薛肇明二侍姬至葛山觀梅薛公防作】

葛山仙隱尙有餘膏畱舊鼎十里梅花夾道爭看衮繡華人間妙麗並侍黃扉開國貴僻壤孤芳羞澀尊前不敢香

臨江仙【上巳日遊海昌王氏園吳宰效反中散兄】

倦客身同舟不系輕帆來訪臞仙春風元已豓陽天夭桃方散錦髙栁欲飛綿千古海昌佳絕地雙鳬暫此畱連通宵娛客破芳尊蘭亭修禊事梓澤醉名園

又【席上和呈中散兄及吳令】

寶觀岧嶤飛雉堞登臨恍欲升仙野桃官柳襯吳天春風寒食夜遺恨在封綿聞道東溟才二里銀濤直與天連憑誰都捲入芳尊賦歸歡靖節消渇解文園

減字朩蘭花【公弼侄初授官】

辛勤塲屋未遇知音甘陸陸詔錄遺忠一札天書下九重鵝城初命此去靑雲應漸近解褐恩新今歲吾家第四人

又【病起不見杏花作】

杏花零亂擬把百觚來判斷病臥漳濱不見枝頭閙小春吾衰老矣一醉花前猶不遂情緒厭厭虛度韶光又一年

虞美人【自蘭陵歸冬夜飲嚴州酒作】

嚴陵灘畔香醪好遮莫東方曉春風盎盎入寒肌人道霜濃臘月我還疑紅鑪火熟香圍坐梅蕋迎春破一聲淸唱解人頤人道牢愁千斛我誰知

鷓鴣天

玉琯還飛換歳灰定山新棹酒船回年時梁燕雙雙在肯爲人愁便不來衰意緒病情懷玉山今夜爲誰頹年時梅蕊垂垂破肯爲人愁便不開

西江月【送衛卿弟赴定逺簿】

萬卷舊推鴻博一官且慰蹉跎升平樓下賜危科曾對顒昻黼坐燕頷從來骨貴鸞棲尙屈才多今宵且共入無何定逺功名麼麼

浪淘沙【十月十九夜賞菊】

我愛菊花枝浥露偏宜旋移佳種一年期照眼黃金三徑爛可但東籬秋老摘花吹敢恨開遲只愁一夜便香衰待插滿頭年大也且泛芳巵

鷓鴣天【賞菊二首】

黃菊鮮鮮帶露濃小園開徧度香風自篘玉醖酬朝色旋洗霜須對晚叢香在手莫匆匆尋芳今夜有人同黃金委地新收得莫道山翁到底窮

又

采采黃花鵠彩濃吹開一夜爲霜風已邀騷客陶元亮不用歌姬盛小叢秋易老莫匆匆齊山髙興古今同欲知此地花多少一眼金英望不窮

朩蘭花【十二月二十日盧姊生辰】

談圍曾蔽靑綾帳林下中年惇素尙煙波偶趂一帆風卻鎖云扄來就養自從悟得空無相身把虛空來作樣大千沙界抹爲塵未比無生眞壽量

醉花陰【次韻印師】

東皇已有來歸耗十里靑山道凍枿萬株梅一夜妝成似趂鳴雞早年時淸賞曹同到先仗遊蜂報抖擻舊心情一笑酬春不羨和羮詔

浣溪沙【賞梅】

東閣郎官巧寫眞西湖處士妙傳神嫣然一笑臈前春鬭好𨿽無冰骨女相宜幸是雪髥人且煩疎影入淸

尊

又【卜飲】

槃裏明珠芡實香尊前堆雪膾絲長何妨羌管奏伊涼翠葆重生無復日白波不釂有如江壁間醉墨任淋

浪

臨江仙【章圃賞瑞香二首】

二月風光濃似酒小樓新濕靑紅碧琉璃色映羣峯更攜金鑿落來賞錦薰籠調客舊畱【闕】月旦此花淸軟纖穠未饒蘭蕙轉光風赤欄呈雅豓翠幙防芳叢

又

雪壁歌詞題尙濕春風又見輕紅一枝斜插映頭峯不辭連夜賞銀燭透紗籠白髮欺人今老矣尊前羞見繁穠淸香尢嫪虎溪風海棠須避席佳種謾蠶叢

浣溪沙【賞酴醿】

一夜狂風盡海棠此花天遣殿羣芳芝蘭百濯見眞香勸客淋浪燈底韻惱人魂夢枕邊囊一枝【闕】揷不【闕】

鵲橋仙【七夕】

涼颷破暑淸歌縈坐缺月稀星庭戶華艸艸具杯盤喜共浥初筵零露天孫東處牽牛西望勸汝一杯淸醑精靈何必侍秋通爲一洗朦朧今古

臨江仙【二月廿二日錦燻閣賞花】

檻外奇葩江外種嬌春未減鞓紅畫樓晴日斂雲峯佛香來海岸蜀錦薦燈籠今夜憂殺風景酒花來鬭妖濃江梅冷淡避春風明朝來縱賞應醉綺羅叢

蝶戀花【次韻張千里駒照花】

二月春遊須爛漫秉燭看花只爲晨曦短髙舉蠟薪通夕看紅光萬丈騰天半寄語平時遊冶伴不負分陰勝事輸今段燈火休催歸小院慇勤更照桃花面

又【再次韻千里駒照花】

百紫千紅今爛漫舉燭輝花莫厭燒今短酒裏逢花須細看人生誰是英雄半安得紅顏爲老伴妙舞花前楊栁誇身段已倒玉山回竹院淸香不防風吹面

又

巳過春分春欲去千炬花間作意畱春住一曲淸歌無誤顧繞梁餘韻歸何處盡日勸春春不語紅气蒸霞旦看桃千樹才子霏談更五鼔看走筆揮風雨

浪淘沙【九月十八日與千里賞菊三首】

又見菊花新色淺香勻老人衰病臥漳濱𨿽是無聊仍止酒幸有嘉賓不用怨蕭辰不似芳春請看金蕊照金尊今夜花前須醉倒直到黎明

又

歌闋鬭淸新檀板初勻畫堂新築太湖濱好是黃花開應聊宴親賓上客卽逢辰況是靑春上林開宴錫堯尊今夜素娥眞解事偏向人明

又

娯老小亭新丹堊初勻萬枝金菊繞溪濱折向華堂遮醉眼聊用娯賓紅燭夜香辰廣坐生春月波新釀入芳尊好向花前爛醉不負承明

丹陽詞

丹陽詞原跋

魯卿常之𨿽不逮李氏晏氏父子每塡一詞輒流傳絲竹然紹興紹聖間俱負海內重望其詞亦能入雅字常之歸愚集余梓行旣久復訂丹陽詞一卷以公同好如魯卿出處大略已詳鴻慶序中矣海虞毛晉識

