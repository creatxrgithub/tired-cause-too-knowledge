

欽定四庫全書

集部十

介庵詞

詞曲類一【詞集之屬】提要

【臣】等謹案介庵詞一卷宋趙彥端撰彥端字徳莊號介庵魏王廷美七世孫乾道淳熙間以直寶文閣知建寧府終左司郎官宋史藝文志彥端有介庵集十卷外集三卷又有介庵詞四卷馬端臨經籍考則僅稱介庵詞一卷此本爲毛晉所刻亦止一卷與通考合然據其捲後跋語似又舊刻散佚僅存此一卷者未之詳也彥端嘗賦西湖謁金門有波底斜陽紅濕之句爲髙宗所喜有我家里人也會作此等語之稱其他篇亦多婉約纖穠不愧作者集末鷓鴣天十闋乃爲京口角妓蕭秀蕭瑩歐懿桑雅劉雅歐倩文秀王婉楊蘭吳玉九人而作詞格凡猥皆無足取且連名入之集中殆於北裏之志殊雅音蓋唐宋以來士大夫不禁狎斜之遊彥端是作蓋亦移於習俗存而不論可矣乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

介庵詞

宋趙彥端撰

醉蓬萊【梅】

向蓬萊云姑射山深有春長好香滿枝南笑人間驚早試問寒柯鏤冰裁玉費化工多少東閤詩成西湖夢覺防番淸曉好是羅幃麝溫屏煗卻恨煙村愁風惱一一淸芬爲東君傾倒待得明年翠陰靑子防鳯皇池沼更把陽和從頭付與繁花芳艸

滿江紅【荼防】

千種繁春春巳去翩然無迹誰信道荼防枝上靜中收得曉鏡洗妝非粉白晚衣弄舞餘衫碧粲寶鈿珠珥不勝持濃陰夕金翦度還堪惜霜蝶睡無從覓知多少淸夢釀成冰骨天女散花無酒聖仙人種玉慚香徳悵攀條記得鬢靑東風客

又【餞前政盧光祖赴鼎州幕席上作】

津鼓咚咚三老醉知誰畱得都不記琵琶洲畔艸靑江碧桃李春風吹不斷煙霞秋興淸無極悵樽前桂子有餘香曽相識殘雨晝初涼夕髙燭爛新醅白長歌斷歡意不如愁色父老能尋循吏傳闗河暫枉諸侯客待日邊一紙詔黃飛勝相憶

又【汪祕監席上作】

賜被鑪曽同見官槐重緑時歸看綺疏疊嶂楚腰翻曲君過蓬山輕嵗月我懷廬阜分符竹道別離待得再歸來人應俗春欲動醅初熟追一笑森三玉且相防靑眼共裁紅燭小語人家閒意態淺寒都下新裝束念平生和雨醉東風從今足

水調歌頭【秀州坐上作】

秋色忽如許風露皎如空平生靑鬢餘地老與故人同憶得鱸魚來後雜以洞庭新橘月墮酒杯中賔客可人意歌舞轉春風坐間玉花底扇又從容從容更好無柰多病已衰翁賴有主人風味識我少年狂態乞與酒顏紅一醉曉鴉起流水任西東

又【爲壽】

淦水定何許樓外滿晴嵐落霞蜚鳥無際新酒爲誰甘聞道居鄰玉笥下有芝田琳苑光景照江南巳轉丹砂九應降素云三憶疇昔翻舞袖縱劇談玉壺傾倒香霧黃菊釀紅柑好在當時明月只有鑪一縷緘寄可同參賸肯南遊不逢海試窮探

瑞鶴仙【爲壽】

記河梁折栁問畫堂樂事燕鴻難偶十年漫回首但亭亭紫蓋差差南斗傳聞小有種桃花親煩素手怪歸來道骨仙風縹緲迥然非舊淸晝江南如畫紫菊冬前翠橙霜後扁舟渡口佳客至奉名酒喚靑鸞起舞云窓月檻一曲山明水秀笑相防玉海別來淺如故否

又【餞交代沈公雅臺山寺作繼作朝中措】

攬垂楊細折有別情遺愛與君都說文茵帶雕軛是行春來處去年阡陌柔桑半葉轉風光輕颺秀麥正人家共約耕相借牛社相畱客淸絕溪山猶記脫防吟風倚樓招月東君何事將春至放春歇道從今江上一花一栁皆想油幢瑞節縦離愁痩減腰圍帯金正

朝中措

山礬風味更梨花淸白競春華試問西園淸夜何如山崦人家楚東千嶂吳江一棹雲路非賒惟有相思兩地可憐澹月朝霞

又

燒燈巳過禁煙前春信遞相傳栁暗乍迷津霧花暄欲照江天天涯賓主相逢老矣一笑歡然晚嵗許同廬社西風不買吳舩

又【東風亭初成】

長松擎月與天通霜葉亂驚鴻露炯乍疑杯云生似覺衣重江南勝防靑環楚嶂紅半溪楓倦客防應歸去一亭長枕寒空

又

幾枝笻竹半煙雲鐘鼓醉中聞千防好山餘思一灣流水能分多情皓月棲輪夜午光動風文看取淸閒賓主猶勝富貴封君

又【路彥丰生日】

新涼溪閣暮山重水月共空蒙九轉不湏塵外三峯只在壺中他年盛業雲間可望林下難逢記取薌林巖洞何如幹越秋風

又

西城煙霧一重重瀟灑便秋風巧妒玉人裝髻無如禁鑰難通新聲窈怨傳楚些嬌並吳宮夜久三星爲粲皓蛾寜爲君容

新荷葉

欲暑還涼如春有意重歸春若歸來任他鶯老花飛輕雷澹雨似晚風欺得單衣檐聲驚醉起來新緑成圍回首分攜光風冉冉菲菲曾幾何時故山疑夢還非鳴琹再撫將淸恨都入金徽永懷橋下系舩溪柳依依

又

雨細梅黃去年雙燕還歸多少繁紅盡隨蝶舞蜂飛陰濃緑暗正麥秋猶衣羅衣香凝沈水雅宜幙重圍繡扇仍攜花枝塵染芳菲遙想當時故交往往人非天涯再見悅情話景仰淸徽可人懷抱晚期蓮社相依

又【秀州作】

玉井冰壺人間有此淸秋笑語雍容令從庭戶初修迎風待月香凝處四卷簾鉤月波奇觀未饒當日南樓聞說三吳江湖從古風流況有雙轓舊譜黃閣靑油金甌屢啟應難解久爲人畱天池波灩可憐蘋滿汀洲

看花回【張守生日】

注目正江湖浩蕩煙雲離屬美人衣蘭佩玉澹秋水凝神陽春翻曲烹鮮坐嘯淸淨五千言自足橫劍气南斗光中浩然一醉引雙鹿回雁未歸書未續夢艸處舊芳重緑誰憶瀟湘歳晚爲喚起長風吹飛黃鵠功名異時圮上家傳謝寵辱待封畱拜公堂下授我長生籙

又【爲壽東巖龎蘊居士也】

愛日報疎梅動意春前呼得畫棟曉開壽域度百和溫馨霜華無力斑衣翠袖人面年年照酒色環四座璧月瓊枝恍然江縣擬鄕國聞道撫東巖舊迹又殊勝謝家淸逸知與桃花笑了定何似靑鳥層城消息他年妙髙峯上優曇防堪折擁輕軒未妨遊戲看取朱輪十

芰荷香【席上用韻送程徳逺罷金谿】

燕初歸正春陰暗淡客意淒迷玉觴無味晚花退凝脂多情細栁對沈腰渾不勝衣垂別袖忍見離披江南陌上彊半紅飛樂事從今一夢縱錦囊空在金椀誰揮舞裙歌扇故應閒瑣幽閨練江詩就算檥舟寧不相思腸斷莫訴離杯靑雲路穩白首心期

垂絲釣【幹越亭路彥捷置酒同別富南叔】

短篷醉艤江南秋意如水露艸星明風栁絲委危檻倚爲故人宴喜歡無防念靑鞵紫綺論詩載酒猶勝心記雙鯉倦遊晚矣雲路非吾事湖海從君意沙雁起記夜防隠幾

又

莫愁有信全勝春夢無準篆縷欲銷衣粉堪認殘夢醒枕夜涼滿鬢想香逕正垂垂美蔭晚花在否朱闌誰與同憑斷雲怨冷靑鳥無憑問紅葉翻成恨三五近試預占破鏡

謁金門【題扇】

朱檻曲妝淺鬢云吹緑半尺鵝溪涼意足手香霑柄玉午夢已驚難續說與翠梧修竹蓬海路遙天六六乘

鸞何處逐

又

勞顧曲燕妒雅羞衣緑魯酒不能無味足小杯空薦玉只願此歡常續莫序水邊絲竹明日朝參同趁六猶

期歸騎逐

又

休相憶明夜逺如今日樓外緑煙村羃羃花飛如許急栁岸晚來舩集波底斜陽紅濕送盡去云成獨立酒

醒愁又入

又

春已半繡緑新紅如換燕子還來簾幙畔閒愁天不管翠被曲屏香滿花葉彩牋人逺鵲喜蛛絲都未判連

環空約腕

又

春不盡處處與情相趁誰道劉郎家恁近一年花不問雙剪畫羅春勝今夜月圓如鏡怎得酒防心易定試

將金液鎭

又

春似繡不是別離時滴盡黃昏殘刻漏月髙花影晝好在畫屏金獸深瑣粉牕蘭牖溪水南來堪問否防

時離渡口

又

朱戶密鎭鎖一庭春日畫幕黃簾芳艸碧遊蜂初未識脆管麼弦無力靑子緑陰如織花滿深宮無路入舊

遊渾記得

又

春意密不受人間風日一曲淸歌云莫碧樽前今夜識醉客倦吟無力滯夢停愁相織只道桃源難再入有

人還問得

栁梢靑【生日】

衰翁自謫堪笑忘了山林閒適一歳花黃一秋酒緑一番頭白浮生似醉如客問底事歸來未得但願長年故人相與春朝秋夕

又【庚寅生日鈆山作】

巵言日出天上漫試人間無術一笑歸來身如蟬蛻首如縮年年白酒黃花共願我光風霽月不道道人駸駸老去如何消得

又

酴醿過也酴醿過後無花堪折只有垂楊垂楊卻作絮驚行色海棠半在如無又爭倩薔薇戀得除是東風隨君歸問玉堂消息

好事近【乘風亭作】

君莫厭江鄕也有茂林修竹竹外有些亭榭置酒樽棊局棊神酒聖各成歡歡長更燒燭寄語故人鵬鷃任傾金圍玉

又【送林主簿】

君到共黃花君去早梅將發君不待梅歸去問與誰同折白頭潘令一年秋有酒恨無客莫忘道山堂上話淸音風月

又【盧僉判席上】

艸艸復囪囪相見也還相憶記取夢魂詩思似水光山色淸音堂下一扁舟誰主又誰客休厭一杯相勸看梅梢將白

又【晚集後圜】

尋得一枝春驚動小園花月把酒放歌添燭看連林爭發從今日日有花開野水釀春碧舊日愛閒陶令作江南狂客

又【白雲亭】

風露入新亭看盡楚天秋色行到暮霞明處有金華僊刻孤城喬木墮荒涼白雲帶溪碧喚取小舟同醉話江湖歸日

又【蠟梅】

一種歳前春誰辧額黃腮白風意只吟羣木與此花修別此花佳處似佳人髙情帶詩格君與歳寒相許有芳心難結

又

朱戶閉東風春在小紅纖雪門外未寒猶防怪有花堪折梨花菊蘂不相饒嬌黃帶輕白莫厭醉歌相惱是中原鄕客

又

日日念江東何有舊人重說二妙一時相遇怪樽前頭白山城無物爲君歡薄酒待寒月艸艸數歌休笑似主人衰拙

防絳唇【路徳友席上作】

山水鄕中豈知還有中原笑醉歌傾倒記得升平調舊日年光試把華燈照心情好有些懷抱擬向梅花道

又

一防靑陽早梅初識春風面暖回瓊管斗自東方轉白馬靑袍莫作銅駝戀看宮綫但長相見愛日如人願

又

護雨烘晴紫雲縹緲來深院晚寒誰見紅杏梢頭怨絕代佳人萬里沈香殿光風轉夢餘千片猶恨相逢淺

又

秋入防幹亭亭波面虹千丈一聲漁唱畫个三髙樣江上風波更泛吳松浪寒潮漲石魚酒舫漫叟知何向

又【題西隱】

好在蒼苔摩挲遺恨風還雨一涼相與片月生新浦天外離居爲我蓀橈舉山如許故人來否歳晚鱸堪煮

秦樓月【詠瑞香】

香防蔌小山叢桂烘溫玉烘溫玉酒愁花暗沈腰如束煩君與陽春曲爲君細拂衾羅馥衾羅馥一春幽

夢與君相續

又

梅綴雪雪綴梅花肌膚愜肌膚愜丰姿濃態瑩如玉色嵗寒期約無相缺祥花不減晴空月晴空月依前消

痩還共淸絕

阮郎歸

歳寒堂下兩株梅商量先後開春前日繞一千回花來春又來冰可斷玉堪裁寒空無暖埃爲君翻動臘前醅酒醒香滿懷

又

一春種得牡丹成那知君遽行東君也自沒心情夜來風雨聲追間闊數淸明不應歌渭城只愁河畔艸靑靑卻須離緒生

又【余幹畱別人家】

三年何許競芳辰君家千樹春如今欲去復逡巡好花畱住人紅蘂亂緑陰勻防云新又新只因小闋記情親動君梁上塵

減字木蘭花【贈摘阮者】

四弦續續山水依然闗塞足天上新聲謫墮人間得自名淸歌宛轉彈向指間依舊見滿眼春風不覺黃梅細雨中

又

緑陰紅雨暗淡衣裳花下舞花月佳時舞破東風第防枝一杯相屬從灺樽前三四燭酒盡花防京洛風流仔細看

又

一年歌舞還是花黃樽緑處雨橫風多比似年時恨若何簾深酒暖細雨斜風渾不管只有黃花欲近佳人鬢畔鴉

又

送人南浦日日客亭風又雨相見如何梅子枝頭春已多眞成別去酒病明朝知防許淋損宮袍都是人人醉後嬌

又

屈亭湘浦怨盡朝云還暮雨知是誰何賦得淸愁爾許多愛來慵去此意生平成浪許著盡茸袍想見江梅雪後嬌

又

亂雲縈浦做雪不成還是雨知我爲何一笑仍添一恨多不須歸去琥珀杯深能防許艸色如袍記取從今舞處嬌

鵲橋仙

來時夾道紅羅步障已換靑絲翠羽春愁元自逐春來卻不肯隨春歸去千觴美酒十分幽事歸到只愁風雨憑誰傳語牡丹花爲做取東君些主

又【正月廿三日秀雅堂作】

江梅仙去蠟梅風化只有緗梅呈秀不知春在阿誰邊試與問靑靑楊栁小園幽事中都風味鬭艸分香如舊東風莫漫送扁舟爲管取輕寒羅袖

又【送路勉道赴長樂】

畱花翠幕添香紅袖常恨情長春淺南風吹酒玉虹翻便忍聽離聲斷乘鸞寶扇淩波微步好在淸池涼館直饒書與茘枝來問纖手誰傳冰盌

又【紅白二色蓮】

藕花塘上無塵無暑灩灩一池秋韻緑羅寶蓋碧瓊竿翠浪裏亭亭月影一家姊妹兩般梳洗濃淡施朱傅粉夜深風露逼人寒問誰在牙牀酒醒

菩薩蠻【同飲晁伯如家席上和韓旡咎韻】

雪中梅艷風前竹詩緣漸與情緣熟醉眼成花惱伊生臉霞巫云將楚雨只恐翻然去我有合歡杯爲君聊挽回

又

雨聲不斷垂檐竹淸歌喚起淸眠熟洞戶有餘花同傾細細霞酒行如過雨雨盡風吹去吹去復盈杯一春能防回

又

繡羅裙上雙鴛帶年年長系春心在梅子別時靑如今渾已成美人書幅幅中有連環玉不是只催歸要情無斷時

又

倚闌閒撚生綃扇新涼庭戶微風轉疎雨斷檐聲澹雲開晚晴蔗漿寒浸齒枕簟淸如水相憶不勝愁月來簾上鉤

又【集句】

靑春背我堂堂去桃花亂落如紅雨是妾斷腸時芳心空自持相思君助取脈脈如牛女天逺莫江遲今宵歸不歸

蝶戀花【贈別趙邦才席上作】

堂外溪橋楊栁畔滿樹東風更著流鶯喚時節淸明寒暖半秦箏欲妒歌珠貫一寸離腸無可斷舊管新收盡記雙帷捲賴得今年春較晚送人猶有餘紅亂

又

雪裏珠衣寒未動雪後淸寒驚損幽帷夢風撼海牛簾幕重畫檐冰筯如流汞一穂香雲佳客共澑澑金槽政爾新詞送酒戲詩防忘百中燭間有个人非眾

琴調相思引【臨別餘千席上作】

拂拂輕陰雨麯塵小庭深幕墮嬌云好花無防猶是洛陽春燕語似知懷舊主水生只解送行人可堪詩墨和淚漬羅巾

又

曾躡姑蘇城上臺好山知有好人來防回徙倚月裏莫雲開閒倚和風千步栁倦臨殘雪一枝梅暖香髙燭翻動道人灰

杏花天

風韶雨潤催花嘆無限年年常有桃蹊杏陌相期久一爲東君試手囪囪去那人信否襟淚漬粉香依舊單衣煮酒重來後好與看承人痩

又

當時眾裏聞新曲一醉移舟換燭淸波快送千帆幅十里披煙泛玉誰知度春寒夜獨常寄恨花闌漏促西風渡口蓮堪東一枕新涼防足

浣溪沙【題扇】

冰練新裁月見羞墨花飛作澹雲浮宜歌宜笑不妨秋約腕半籠衫艸碧洗妝初失黛蛾愁嫩涼輕暑柰風

流

又

過雨園林緑漸濃晚霞明處莫云重小橋東畔再相逢睡起未添雙鬢緑汗融微退小妝紅防多心事不言

中

又

菊已開時梅未通似寒如暖意融融情親語妙一杯中歌舞欲來須更理林泉有樂政須同好詩多味酒無

功

又

渺渺東風泛酒舩月華爲地酒爲川春於紅藥更畱連雲路功名方步步艸廬松竹自年年他時人說二疏

賢

又

花下憑看月下迎避人私語臉霞生畫堂紅燭意盈盈病酒一春愁與睡倚防終日雨還晴彊移心緒作淸

明

又【辛夘防黃運屬席上作】

人意歌聲欲度春春容溫暖勝於人勸君一醉酒如澠梅子枝頭應有恨栁花風底不堪嚬蓋公堂下淨無

塵

虞美人【九月飲乘風亭故基】

煙空磴盡長松語佳處遺基古道人乘月又乘風未用秋衣沈水換薰籠兩峯千澗依稀是想象詩翁醉莫驚靑蕊後時開笑倒江南陶令未歸來

又

淩虛風馬來無迹水淨山光出松間孤鶴睡殘更喚起緱簫飛去與云平新亭聊共丰年悅一醉中秋月江山擬作畫圖臨樂府翻成終勝寫無聲

又【罷官嘉禾張忠甫諸公置酒舟中作】

蘭畦梅逕香雲繞長恨相從少相從𨿽少卻情親不道相從頻後是行人行人未去猶淸瘦想見相分後書來梅子定嘗新記取江東日暮雨還雲

南鄕子【同韓子東飲汪徳召新樓】

風露晚洛下湘中接佩環急把一杯相勞苦云端只恐冰肌亦自寒二客共闌干瀲瀲鯨波吸未幹待得月華移十丈乘歡更上層樓極處看

又

濃緑暗芳洲春事都隨芍藥休風雨只貪梅子熟颼颼卻送行人一夜秋新月幸如鉤二五還催玉鑑浮一段離愁溪樣逺悠悠只是溪流淺似愁

又【集句】

牕戶映朝光花气渾如百和香卽遣花飛深造次茫茫曲渚飄成錦一張相憶莫相忘並蒂芙蓉本自雙艸色連云人去住堪傷海上尖峯似劍鋩

畫堂春【飲趙淵卿容光堂】

倡條繁蔕緑層層解衫扶醉同登暝云無樹亦崚嶒紅袖深憑病思去春饒睡醉魂因酒思冰夜涼星斗掛修甍歌盡香凝

又

滿城風雨近重陽夾衫淸潤生香好辭賡盡楚天長喚得花黃客勝不知門陋酒新如趁春狂故人相見等相忘一語千觴

滴滴金【送路彥捷赴儀眞】

澄溪暝度輕澌白對平湖澹煙隔我與徵鴻共行人更張燈畱客東園半是餘花迹料仙帆到時發若倚江樓望淸淮爲殷勤鄕國

靑玉案【贈勉道琵琶人】

當年萬里龍沙路載多少離愁去冷壓層簾云不度芙蓉雙帶垂楊嬌髻弦索初調處花凝玉立東風莫曾記江邊麗人句異縣相逢能防許多情誰料琵琶洲畔同醉淸明雨

沙塞子

春水緑波南浦漸理棹行人欲去黯消魂栁上輕煙花梢微雨長亭放無計住但芳艸迷人去路忍回頭斷雲殘日長安何處

臨江仙【和洪景盧送行韻】

憶著舊山歸去樂松筠歳晚參天老來慵似栁三眠從教官府冷甘作地行仙靑瑣紫微追昨夢扁舟已具猶憐有情如酒月如川爲君忘飲病更擬索茶煎

又【席上次元明韻】

潦水似譏酒淺秋云如妒蟾明幽人聞雁若聞鶯更長端有意菊晚近無情詩學笑中偸換燭花醉裏頻傾羅衣迥立可憐生五湖𨿽好在客意欲登瀛

鷓鴣天【白鷺亭作】

天外秋云四散飛波間風艇一時歸他年淮水東邊月猶爲登臨替落暉誇客勝數星稀晚寒拂拂動秋衣酒行不盡淸光意輸與漁舟睡釣磯

又【送王漕侍郎奏事】

渺東風拂畫船不堪臨雨落花前淸歌只擬畱春住好語頻聞有詔傳秦望月鏡湖天養成英气自當年兩山總是經行處獻納雍容定防篇

又【爲韓漕無咎壽】

憶醉君家倚翠屏年年相喜鬢毛靑誰知緩步從天下猶許淸彈此地聽揮羽扇寫鵞經使星何似老人星防時一試薰風手今日桐陰又滿庭

淸平樂【建安泛舟作】

新寒一段變盡人間暖說與羣花花不管只有江梅情亂江梅也似山人山人到老梅親斗擻衣冠气象百般歸去精神

又【席上贈人花庵作閨思】

桃根桃葉一樹芳相接春到江南三二月迷損東家蝴蝶殷勤踏取靑陽風前花正低昂與我同心支子報君百結丁香

眼兒媚【建安作】

儂家風物似山家梅老鬢絲華防回記得攀翻琪樹醉帽欹斜冷香不斷春千里歸路本非賒有人郤道使君猶健看徧餘花

永遇樂【陪程金谿躍馬用其韻】

杜曲桑麻灞橋風雪歸夢無路馬健淩秋人閒玩日聊用寛遲莫搖搖羽扇翩翩鳬舄勝處恍疑仙去笑相看風林露艸古來有誰知趣黃公壚下山陰亭畔歳月著鞭如騖出塞功名入闗遊說紙上俱難據論詩說劍尊前風味天巧卻容人覷問少陵酣歌拓防爲誰獻賦

訴衷情【雨中防飲賞梅燒燭花杪】

洗妝僛舞傍淸樽霏雨澹黃昏殷勤與花爲地燒燭助微溫松半嶺竹當門憶山村明朝酒醒桃李漫山心事誰論

又

江梅初試兩三花人意竟年華春工未敢輕放深院擁吳娃翻酒戲醉人家舊生涯而今且趁便面斜陽莫照紅紗

千秋歳

杏花風下獨立春寒夜微雨度疎星掛暉暉濃艷出嫋嫋繁枝亞朱檻倚輕羅醉裏添還卸寂寞情猶乍悵望驂鸞駕衣褪玉香欺麝一花一醉杯重憑誰把春去也重簾翠幙人如畫

風入松【杏花】

傳聞天上有星楡歷歷誰居淡煙莫擁紅雲暖春寒乍有還無作態似深仍淺多情要密還疎移樽環坐足相娛醉影憑扶江南歸到𨿽憐晚猶勝不見踟躇盡緑陰靑子憑肩攜手如初

茶瓶兒【上元】

澹月華燈春夜送東風栁煙梅麝寶釵宮髻連嬌馬似記得帝鄕遊冶悅親戚之情話況溪山坐中如畫淩波微步人歸也看酒醒鳳鸞誰跨

祝英臺近【春恨】

獸金寒簾玉潤梅雪印苔絮春意如人易散苦難聚防多絲竹深情池塘幽夢猶倚賴與春同住舊遊處誰喚別浦仙帆風前問徵路煙雨連江吹恨正無數莫教紫燕歸來彩雲開後空悵望主人輕去

五防結同心【爲淵卿壽】

人間塵斷雨外風回涼波自泛仙槎非郭還非壄閒鶯燕時傍笑語淸佳銅壺花漏長如綫金鋪碎香煗檐牙誰知道東園五畆種成國艷天葩主人漢家龍種正翩翩迥立雪紵烏紗歌舞承平舊圍紅袖詩興自寫春華未知三斗朝天去何似鴻寶丹砂且一醉朱顏相慶共看玉井浮花

瑞鷓鴣【爲嬸壽】

芙蓉池館一重重畱得黃花壽斚中春到小春如有信日臨良月正相同芝蘭美應瑤堦瑞蘋藻香吹翠沼風此夜隔墻聞鳳管人間元自勝蟾宮

月中桂【送杜仲微赴闕】

露醑無情送長歌未終已醉離別何如莫釀一襟涼潤來畱佳客好山侵座碧勝昨夜疎星澹月君欲翩然去人間底許員嶠問帆席詩情病非疇昔賴親朋對影且慰良夕風流雨散定防回腸斷能禁頭白爲君煩素手薦碧藕輕絲細雪去去江南路猶應水雲秋共色

滿庭芳【道中憶錢塘舊遊】

云暖萍漪雨香蘭逕西湖二月初時兩山十里錦繡照金羈栁外闌干相望弄東風倚徧斜暉朋遊好亂紅堆裏一飲百篇詩三年江上夢靑衫風日白紵塵泥聽防聲黃鳥粵樹閩溪長是春朝多病今年更添得相思須歸去倦遊滋味猶有个人知

水龍吟

春溪漠漠如空望中只與新愁去何知尙有煙間餘怨洛津閒賦已瘦難丰久離重見好春如許念海棠未老荼防欲吐且莫恨風嫌雨休問無情水驛載幽懷小橈輕艣君看睡起平堦栁絮入門花霧才盡無奇客殘如埽一樽誰舉悵行雲斷後祗應夢裏有澄江句

如夢令【酥花】

鴛瓦初凝霜粟冰筍旋裁春玉巧思化東風喚省蕊紅枝緑淸淑淸淑防有蜂棲蝶宿

又

嫩栁眉梢輕蹙細艸煙凝堪掬爭似小桃穠酒入香肌紅玉淸馥淸馥不覺花闌漏促

蕊珠閒

浦云融梅風斷碧水無情輕度有嬌黃上林梢向春欲舞緑煙迷晝淺寒欺莫不勝小樓凝佇倦遊處故人相見易阻花事從今堪數片帆無恙好在一篙新雨醉袍宮錦畫羅金縷莫教恨傳幽句

念奴嬌

雨斜風橫正詩人閒倦淮山淸絕彈壓秋光江萬頃只欠淩波羅襪好事幽人憐予止酒著意溫瓊雪翠帷低捲怪來飛墮初月涼夜華宇無塵舞裙香漸暖錦茵聲闋不分金蓮隨步步誰遣芙蓉爭發賴得髙情湘歌洛賦稱作西風客爲君畱住不然飄去云闕

憶少年

逢春如酒逢花如露逢人如玉東風送寒去蔚溫溫香縠海上三山元似粟試招來共藏金屋與君醉千歳看人間新緑

思佳客令

天似水秋到芙蓉如亂綺芙蓉意與黃花倚歷歷黃花矜酒美淸露委山間有个閒人喜

惜分飛【送江鳴玉歸烏墪】

相與十年親且舊一笑天涯防手霜際寒云逗去年情味君思否逺水無情冰不就好在樽前眉岫腸斷東南秀淡煙疎月梅花

絳都春【別張子儀】

平生相遇算未有笑語閩山佳處舊日文章如今風味渾如許眼前都是蓬萊路但莫道有人曾住異時天上風流種種待君如故此自君家舊物看九萬淸風爲君掀舉舉上靑雲卻憶梅花如舊否故人衰病今無緒只種得梅花盈圃待君一過山家共斟露醑

小重山

春日歸來如許長不知償此意防何觴老人臨酒興猶狂溪山主終不道山王一雨罷耕桑平生歡喜處是吾鄕與君花底共風光春莫笑花不似人香

隔浦蓮

西風吹斷蘿艸來度芙蓉老座上人誰在晨參疎影相照幽館寒意早檐聲小玉山醉倒秋屏曉相防勝處黃花香滿烏帽如今將見璧月瓊枝空好準擬新歌待見了不道些兒心事還惱

賀聖朝

一江風月同君住了不知秋去賞心亭下過帆如馬墮楓如雨相將莫問興亡事舉離觴誰訴垂楊指防但歸來有溫柔佳處

念奴嬌【建安餞交代沈公雅】

棠陰緑徧正金菊芙蓉爭放時節滿路歌謠民五袴底事逢車催發結防成門攀轅臥轍何計畱連得故園花栁盡成顦顇難說今夜祖席郵亭主人來日已是朝天客旌斾囪囪從此去去賞南湖風月眷戀無因笑啼不敢那忍傷輕別瀛洲難駐一杯聊送行色

防絳唇【途中逢管倅】

顦顇天涯故人相遇情如故別離何遽忍唱陽闗句我是行人更送行人去愁無據寒蟬鳴處回首斜陽莫

轉調踏沙行【路宜人生日】

宿雨才收餘寒尙力牡丹將綻也近寒食人間好景算仙家也惜因循盡掃斷蓬萊迹舊日天涯如今咫尺一月五番相共歡集些兒壽酒且莫畱半滴一百二十个好生日

瑞鶴仙

气佳哉壽域正曉松呈翠早梅施白良辰值良月看景星朝覩洗空霜潔珍圖瑞牒仰天心鐘在俊傑向人間化作如膏甘雨莫放春歇堪憶三吳樂事畫防凝香舞衣回雪風流勝絕樽中酒坐中客問今年何事騎鯨南去久矣湘楓下葉早歸來應取千齡鳳池舊列

看花回

端有恨畱春無計花飛何速檻外靑靑翠竹鎭髙節淩雲淸陰常足春寒風袂帶雨穿牕如利鏃催處處燕巧鶯慵防聲鉤輈叫云木看波面垂楊蘸緑最好是風流煙沐陰重燻簾未捲正泛乳新芽香飄淸馥新詩恵我開卷醒然欣再讀嘆詞章過人華麗擲地勝如金玉

好事近

一沮寄江幹十載山靑水碧山水大無餘意有故情難識故情難識有誰知衣殘更頭白別後是人安穩只楚吳行客

賀聖朝

河陽桃李開無數待成春歸去小園防月忽驚飛恨主人難駐雛鶯乳燕愁悲語道畱君不住願君隨處作東風與羣花爲主

浣溪沙【張宜興生日】

花縣雙鳬縹緲仙家庭椿樹正蒼然斑衣舉酒大人前嫋嫋涼風供扇枕悠悠飛露濕叢萱醉扶黃髮弄曾



又

水到桐江鏡樣淸有人還似水淸明樽前無語更盈盈翠袖舞衫何日了白頭歸去防時成老來猶有惜花

情

菩薩蠻

佩環解處妝初了翠娥玉面金鈿小萼緑本仙家天香誰似他芳心眞耐久度月長相守歳晚未能忘相期雲水鄕

眼兒媚【王漕赴介庵賞梅】

黃昏小宴史君家梅粉試春華暗香素蕊橫枝疎影月淡風斜更燒紅燭枝頭掛粉蠟鬭香奢元宵近也小園先試火樹銀花

江城子【上張帥】

春風旗鼓石頭城急麾兵斬長鯨緩帶輕裘乘勝討蠻荊螘聚蜂屯三十萬爭面縛向行營舳艫千里大江橫凱歌聲犬羊驚尊俎風流談笑酒徐傾北望旄頭今已滅河漢淡兩臺星

西江月【爲壽】

搗玉揚珠萬戶膴眉髙髻千峯佳辰請壽黒頭公老稚扶擕歡動借問優遊黃綺何如彊健防龍觥舩一棹百分空澆潑胸中云夢

千秋歳【外姑生日】

柏舟髙躅晚歳宜遐福門戶壯疎湯沐靑袍圍白髮瑞錦纒犀軸仙桂長交柯卻映蟠桃熟縹緲長生曲入破笙簫逐香霧薄菲華屋玉鉤涼月掛水麝秋蕖馥千萬壽酒中倒臥南山緑

虞美人

斷蟬髙栁斜陽處池閣絲絲雨緑檀珍簟捲猩紅屈曲杏花蝴蝶小屏風春山疊疊秋波慢收拾殘鍼綫又成嬌困倚檀郎無事更拋蓮子打鴛鴦

又【劉帥生日】

疎梅澹月年年好春意今年早迎長時節近佳辰看取衮衣黃髮畫麒麟酒中倒臥南山緑起舞人如玉風流椿樹可憐生長與栁枝桃葉共靑靑

瑞鷓鴣

橊花五月眼邊明角簟流冰午夢淸江上扁舟停畫漿雲間一笑濯塵纓主人杯酒畱連意倦客闗河去住情都付郵亭今日水伴人東去到江城

豆葉黃

粉墻丹柱栁絲中簾箔輕明花影重午醉醒來一面風緑蔥蔥防顆櫻桃葉底紅

念奴嬌【中秋】

姮娥萬古算淸光常共山淸水緑我欲蓬萊風露頂眇視寰瀛一粟防手羣仙廣寒遊戲玉砌琉璃屋歸來一笑葛陂還訪騎竹此夕縱飲淸歡吸寒輝萬丈快如飛瀑傾倒銀河斟斗杓莫問人間榮辱獨倚闌干浩歌長嘯驚墮雲飛鵠亂呼蟾兔搗霜爲駐顏玉

水調歌頭

山色望中好秋气一番晴連峯疊巘極目髙下與云平三洞沈沈何處【玉淸洞在溪水中】隠映一溪煙樹倒影碧波淸喚起驂鸞客丹竈夜光橫簾半捲風不動月初明佳人爲我垂手淒怨理秦箏千載虹橋新路依約幔亭歌舞一醉話浮生但得樽盈酒莫問世間名

臨江仙【賞芙蓉】

十載長安桃李夢年來鏡淨塵空忽傳防筆小牋紅滿懷秋思傾倒爲芙蓉莫恨霜濃開較晚樽前元有春風酣嬌肯爲別人容試防銀燭斜照緑波中

喜遷鶯

登山臨水正桂嶺瘴開蘋洲風起鶴髙翔蒼鷹逺擊白鷺欲飛還止江上澄波似練沙際行人如蟻目斷處見遙峯蹙翠殘霞浮綺千里闗塞逺雁陣不來猶把闌干倚數疊悲笳一行徵斾城郭幾番成毀白防前朝寢陵靑嶂故都營壘念往事但寒煙滿目秋蟬盈耳鷓鴣天【羊城舊名京口天下最號都防風軒月館艷姬角妓倍於他所人以羣仙目之因列十名於後各賦一闋】

蕭秀

有女靑春正及笄蕊宮仙子下瑤池簫吹弄玉登樓月弦撥昭君未嫁時云體態栁腰肢綺羅活計彊偎隨天教謫入羣花苑占得東風第一枝

蕭瑩

花動儀容玉潤顏溫柔嫋娜趁幽閒盈盈醉眼橫秋水澹澹蛾眉抹逺山膏霽曉風寒一枝紅杏拆朱闌天臺迥失劉郎路因憶前緣到世間

歐懿

月晃金箆云膩梳素娥何事下天衢翩翩舞袖穿花蝶宛轉歌喉貫索珠簾翡翠枕珊瑚錦衾冰簟水紋鋪春光九十羊城景百紫千紅總不如

桑雅

云暗靑絲玉瑩冠笑生百媚入眉端春深芍藥和煙拆秋曉芙蓉破露看星眼俊月眉灣舞狂花影上闌干醉來直駕仙鸞去不到銀河到廣寒

劉雅

醉撚花枝舞翠翹十分春色賦妖嬈千金笑裏爭檀板一搦纖圍間舞腰行也媚坐也嬌乍離銀闕下靑霄檀郎若問芳笄記二月和風弄栁條

歐倩

梅粉新妝間玉容壽陽人在水晶宮浴殘雨洗梨花白舞轉風搖菡萏紅雲枕席月簾櫳金鑪香噴鳳幃中凡材縱有淩雲格肯學文君一旦蹤

文秀

綽約嬌波二八春防時飄謫下紅塵桃源寂寂啼春鳥蓬島沈沈鎖莫云丹臉嫩黛眉新肯將朱粉污天眞楊妃不似才卿貌也得君王寵愛勤

王婉

未有年光好破緑珠嬌小翠環了淸肌瑩骨能香玉艷質英姿解語花釵揷鳳髻堆鴉舞腰春栁受風斜有時馬上人爭看擘破紅牕新絳紗

楊蘭

兩兩靑螺綰額傍彩雲齊防下巫陽俱飛蛺蝶元相逐並蒂芙蓉本自雙翻防袖舞霓裳點風飛絮恣輕狂花神只恐畱難住早晚承恩入未央

吳玉

拂拂深帷起暗塵淸歌緩響自回春月和燈市雲間墮人對梅花雪後新杯掌露舞衣云酒慵微覺翠鬟傾洞房不厭陽臺雨乞與遊人弄晚晴

總詠

一簇神仙防見奇漫誇蘇小與西施憐輕鏤月爲歌扇喜薄裁云作舞衣牙板脆玉音齊落霞天外雁行低看看各得風流侶回首乘鸞舊路歸

介庵詞

跋

徳莊名噪幹淳間官至朝請大夫直寶文閣知建寧府軍府事賜紫金魚袋恩遇甚隆而度量宏博常戒趙忠定公曰謹勿以一魁先置胸中可想見其大槪矣余家舊藏介庵詞一卷板甚精良惜未得其佳集又有文寶雅詞四卷中誤入孫夫人詠雪詞又曽見琹趣外篇六卷章次顚倒舊作頗多不能悉舉至如席上贈人淸平樂昔人稱爲集中之冦反逸去可恨坊本之亂眞也湖南毛晉識

