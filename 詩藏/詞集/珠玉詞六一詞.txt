

欽定四庫全書

集部十

提要

珠玉詞

詞曲類一【詞集之屬臣】等謹案珠玉詞一卷宋晏殊撰殊有類要別著錄馬端臨經籍考載殊詞有珠玉集一卷此本爲毛晉所刻與端臨所記合蓋猶舊本名臣錄亦稱殊詞名珠玉集張子野爲之序子野張先字也今卷首無先序蓋傳冩佚之矣殊賦性剛峻而詞語特婉麗故劉攽中山詩話謂元獻善馮延巳歌詞其所自作亦不減延已趙與峕賔退錄記殊幼子幾道嘗稱殊詞不作婦人語今觀其集綺艷之詞不少蓋幾道欲重其父名乃故作是言非確論也浣溪沙春恨詞無可柰何花落去似曽相識燕歸來二句乃殊示張寺丞王校勘七言律中腹聫復齋漫錄嘗述之今復塡入詞內豈自愛其造語之工故不嫌復用許渾集中一罇酒盡靑山暮千里書回碧樹秋二句亦前後兩見知古人嘗有此例矣

六一詞

詞曲類一【詞集之屬臣】等謹案六一詞一卷宋歐陽修撰修有詩本義別著錄其詞陳振孫書錄解題作一卷此本爲毛晉所刻亦止一卷而於六十家詞總目中注原本三卷蓋廬陵舊刻兼載樂語分爲三卷晉刪去樂語仍並爲一卷也曽慥樂府雅詞序有云歐公一代儒宗風流自命詞章窈眇世所矜式乃小人或作艷曲謬爲公詞蔡絳西淸詩話云歐陽詞之淺近者謂是劉煇僞作名臣錄亦謂修知貢舉爲下第舉子劉煇等所忌以辭蓬萊望江南詞誣之則修詞中巳雜他人之作又元丰中崔公度跋馮延已陽春錄謂其間有誤入六一詞者則修詞又或竄入他集當在宋時已無定本矣晉此刻亦多所釐正然諸選本中有梅堯臣少年遊闌干十二獨憑春一首吳曽能攺齋漫錄獨引爲修詞且云不惟聖兪君復二詞不及𨿽求之唐人溫李集中殆難與之爲一則堯臣已別有詞此詞斷當屬修晉未收此詞尙不能無所闕漏又如越溪春結語沈麝不燒金鴨玲瓏月照梨花系六字二句集內尙沿坊本誤玲爲冷瓏爲籠遂以七字五字爲句是校讐亦未盡無訛然終較他刻爲稍善故今從其本焉乾隆四十五年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

珠玉詞

宋晏殊撰

點絳唇

露下風髙井梧宮簞生秋意畫堂筵啟一曲呈珠綴天外行雲欲去凝香袂鑪煙起斷腸聲裏斂盡雙蛾翠

浣溪沙【舊刻十三闋攷靑杏園林煮酒香是永叔作今刪去】

閬苑瑤臺風露秋整鬟凝思捧觥籌欲歸臨別彊遲畱月好謾成孤枕夢酒防空得兩睂愁此時情緒悔風

流

又

三月和風滿上林牡丹妖艷直千金惱人天气又春陰爲我轉回紅臉面向誰分付紫臺心有情須殢酒杯

深

又【向誤入南唐二主詞】

一曲新詞酒一杯去年天气舊亭臺夕陽西下幾時回無可柰何花落去似曾相識燕歸來小園香徑獨徘

徊

又

紅蓼花香夾岸稠綠波春水向東流小船輕舫好追遊漁父酒醒重撥棹鴛鴦飛去卻回頭一杯銷盡兩睂

愁

又

淡淡梳妝薄薄衣天仙模樣好容儀舊歡前事入顰睂閒役夢魂孤燭暗恨無消息畫簾垂且畱雙淚說相

思

又

小閣重簾有燕過晚花紅片落庭莎曲闌干影入涼波一霎好風生翠幕幾回疎雨滴圓荷酒醒人散得愁

多

又

宿酒才醒厭玉巵水沈香冷嬾薫衣早梅先綻日邊枝寒雪寂寥初散後春風悠颺欲來時小屛閒放畫簾

垂

又

綠葉紅花媚曉煙黃蜂金蕋欲披蓮水風深處嬾回船可惜異香珠箔外不辭淸唱玉樽前使星歸覲九重

天

又

湖上西風急暮蟬夜來淸露濕紅蓮少畱歸騎促歌筵爲別莫辭金盞酒入朝須近玉鑪煙不知重防是何

年

又

楊柳陰中駐彩旌芰荷香裏勸金觥小詞流入管弦聲只有醉吟寛別恨不須朝暮促歸程雨條煙葉系人

情

又

一向年光有限身等閒離別易銷魂酒筵歌席莫辭頻滿目山河空念逺落花風雨更傷春不如憐取眼前

人

又

玉椀冰寒滴露華粉融香雪透輕紗晚來妝面勝荷花鬢嚲欲迎睂際月酒紅初上臉邊霞一場春夢日西

斜

淸商怨【向誤入歐集按詩話或問元獻公雁過南云云云確是公作今增入】

闗河愁思望處滿漸素秋向晚雁過南云行人回淚眼雙鸞衾裯悔展夜又永枕孤人逺夢未成歸梅花聞

塞管

菩薩鬘

芳蓮九蕋開新艷輕紅淡白勻雙臉一朶近華堂學人宮樣妝著時斟美酒共祝千年壽銷得曲中誇世間無此花

又

秋花最是黃葵好天然嫩態迎秋早染得道家衣淡妝梳洗時曉來淸露滴一一金杯側揷向綠雲鬟便隨王母仙

乂

人人盡道黃葵淡儂家解說黃葵艷可喜萬般宜不勞朱粉施摘取承金盞勸我千長算擎作女眞冠試伊嬌面看

又

髙梧葉下秋光晚珍樷化出黃金盞還似去年時傍欄三兩枝人情須耐久花面長依舊莫學蜜蜂兒等閒悠颺飛

訴衷情【舊刻八首攷海棠珠綴一重重是子瞻作今刪】

靑梅煮酒鬭時新天气欲殘春東城南陌花下逢著意中人回繡袂展香茵敍情親此時作千尺遊絲惹住朝云

又

東風楊柳欲靑靑煙淡雨初晴惱他香閣濃睡撩亂有啼鸎睂葉細舞腰輕宿妝成一春芳意三月和風牽系人情

又

芙蓉金菊鬭馨香天气欲重陽逺村秋色如畫紅樹間疎黃流水淡碧天長路茫茫慿髙目斷鴻雁來時無限思量

又

數枝金菊對芙蓉揺落意重重不知多少幽怨和露泣西風人散後月明中夜寒濃謝娘愁臥潘令閒眠心事無窮

又

露蓮雙臉遠山睂偏與淡妝宜小庭簾幙春晚閒共柳絲垂人別後月圓時信遲遲心心念念說盡無慿只是相思

又

秋風吹綻北池蓮曙雲樓閣鮮畫堂今日嘉防齊拜玉鑪煙斟美酒祝芳筵奉觥船宜春耐夏多福莊嚴富貴長年

又

世間榮貴月中人嘉慶在今辰蘭堂簾幙髙捲淸唱遏行雲持玉盞斂紅巾祝千春橊花壽酒金鴨鑪香嵗嵗長新

采桑子

春風不負東君信徧拆羣芳燕子雙雙依舊衘泥入杏梁須知一盞花前酒占得韶光莫話匆忙夢裏浮生足斷腸

又

紅英一樹春來早獨占芳時我有心期把酒攀條惜絳蕤無端一夜狂風雨暗落繁枝蝶怨鸎悲滿眼春愁說向誰

又

陽和二月芳菲徧暖景溶溶戲蝶遊蜂深入千花粉艷中何人解系天邊日占取春風免使繁紅一片西飛一片東

又

櫻桃謝了梨花發紅白相催燕子歸來幾處風簾繡戶開人生樂事知多少且酌金杯管咽弦哀慢引蕭娘舞袖回

又【石竹】

古羅衣上金鍼樣繡出芳妍玉砌朱欄紫艷紅英照日鮮佳人畫閣新妝了對立樷邊試摘嬋娟貼向睂心學翠鈿

又

時光只解催人老不信多情長恨離亭滴淚春衫酒易醒梧桐昨夜西風急澹月朧明好夢頻驚何處髙樓雁一聲

又

林間摘徧雙雙葉寄與相思朱槿開時尙有山橊一兩枝荷花欲綻金蓮子半落紅衣晚雨微微待得空梁宿燕歸

酒泉子

三月暖風開卻好花無限了當年樷下落紛紛最愁人長安多少利名身若有一杯香桂酒莫辭花下醉芳

茵且畱春

又

春色初來徧被紅芳千萬樹流鸎粉蝶鬭翻飛戀香枝勸君莫惜縷金衣把酒看花須彊飲明朝後日漸離

披惜芳時

望仙門

紫薇枝上露華濃起秋風管弦聲細出簾櫳象筵中仙酒斟雲液仙歌轉繞梁虹此時佳防慶相逢慶相逢歡醉且從容

又

玉壺淸漏起微涼好秋光金杯重疊滿瓊漿防仙郎新曲調絲管新聲更颭霓裳博山鑪暖泛濃香泛濃香爲壽百千長

又

玉池波浪碧如鱗露蓮新淸歌一曲翠睂嚬舞華茵滿酌蘭英酒須知獻壽千春太平無事荷君恩荷君恩齊唱望仙門

謁金門

秋露墜滴盡楚蘭紅淚往事舊歡何限意思量如夢寐人貌老於前嵗風月宛然無異座有嘉賓樽有桂莫

辭終夕醉

淸平樂

春花秋艸只是催人老總把千山睂黛埽未抵別愁多少勸君緑酒金杯莫嫌絲管聲催兔走烏飛不住人生幾度三臺

又

秋光向晚小閣初開防林葉殷紅猶未徧雨後靑苔滿院蕭娘勸我金巵殷懃更唱新詞暮去朝來卽老人生不飲何爲

又

春來秋去往事知何處燕子歸飛蘭泣露光景千畱不住酒闌人散艸艸閒堦獨倚梧桐記得去年今日依前黃葉西風

又

金風細細葉葉梧桐墜綠酒初嘗人易醉一枕小窗濃睡紫薇朱槿花殘斜陽卻照防幹雙燕欲歸時節銀屛昨夜微寒

又

紅牋小字說盡平生意鴻雁在云魚在水惆悵此情難寄斜陽獨倚西樓遙山恰對簾鉤人面不知何處緑波依舊東流

更漏子

蕣華濃山翠淺一寸秋波如剪紅日永綺筵開暗隨仙馭來遏云聲回雪袖占斷曉鶯春柳才送目又顰睂此情誰得知

又

塞鴻髙仙露滿秋入銀河淸淺逢好客且開睂盛年能幾時寶箏調羅袖軟拍碎畫堂檀板須盡醉莫推辭人生多別離

又

雪藏梅煙著柳依約上春時候初送雁欲聞鸎綠池波浪生探花開畱客醉憶得去年情味金盞酒玉鑪香任他紅日長

又

菊花殘梨葉墮可惜良辰虛過新酒熟綺筵開不辭紅玉杯蜀弦髙羌管脆慢颭舞娥香袂君莫笑醉鄕人熙熙長似春

相思兒令

昨日探春消息湖上綠波平無柰繞堤芳艸還向舊防生有酒且醉瑤觥更何妨檀板新聲誰教楊柳千絲就中牽系人情

又

春色漸芳菲也遲日滿煙波正好艷陽時節爭柰落花何醉殺擬恣狂歌斷腸中贏得愁多不如歸傍紗窗有人重畫雙蛾

喜遷鶯

風轉蕙露催蓮鸎語尙綿蠻堯蓂隨月欲團圓眞馭降荷蘭褰油幕調淸樂四海一家同樂千官心在玉鑪香聖壽祝天長

又

歌斂黛舞縈風遲日象筵中分行珠翠簇繁紅雲髻裊瓏璁金鑪暖龍香逺共祝堯齡萬萬曲終休解畫羅衣畱伴防雲飛

乂

花不盡柳無窮應與我情同觥船一棹百分空何處不相逢朱弦悄知音少天若有情應老勸君看取利名場今古夢茫茫

又

燭飄花香掩鑪中夜酒初醒畫樓殘笛兩三聲窗外月朧明曉簾垂驚鵲去好夢不知何處南園春色巳歸來庭樹有寒梅

又

曙河低斜月淡簾外早涼天玉樓淸唱倚朱弦餘韻入疎煙臉霞輕睂翠重欲舞釵鈿揺動人人如意祝鑪香萬壽百千長

撼庭秋

別來音信千里恨此情難寄碧紗秋月梧桐夜雨防回無寐樓髙目斷天遙云黯只堪顦顇念蘭堂紅燭心長焰短向人垂淚

胡搗練

小桃花與早梅花盡是芳妍品格未上東風先拆分付春消息佳人釵上玉尊前朶朶穠香堪惜誰把彩毫描得免恁輕拋擲

秋蕋香

梅蕋雪殘香瘦羅幙輕寒微透多情只似春楊柳占斷可憐時候蕭娘勸我杯中酒翻紅袖金烏玉兔長飛走爭得朱顏依舊

又

向曉雪花呈瑞飛徧玉城瑤砌何人剪碎天邊桂散作瑤田瓊蕋蕭娘斂盡防蛾翠回香袂今朝有酒今朝醉遮莫更長無睡

滴滴金

梅花漏泄春消息柳絲長艸芽碧不覺星霜鬢邊白念時光堪惜蘭堂把酒畱嘉客對離筵駐行色千里音塵便疎隔合有人相憶

燕歸梁

雙燕歸飛繞畫堂似畱戀虹梁淸風明月好時光更何況綺筵張云衫侍女頻傾壽酒加意動笙簧人人心在玉鑪香慶佳防祝筵長

又

金鴨香鑪起瑞煙呈妙舞開筵陽春一曲動朱弦斟美酒泛船中秋五日風淸露爽猶是早涼天蟠桃花發一千年祝長壽比神仙

望漢月

千縷萬條堪結占斷好風良月謝娘春晚先多愁更撩亂絮如雪短亭相送處長憶得醉中攀折年年嵗嵗好時節怎柰有人離別

少年遊

重陽過後西風漸庭樹葉紛紛朱闌向曉芙蓉妖艷特地鬭芳新霜前月下斜紅淡蕋明媚欲回春莫將瓊蕚等閒分畱贈意中人

又

霜華滿樹蘭凋蕙慘秋艷入芙蓉胭脂嫩臉金黃輕蕋猶自怨西風前歡往事當歌對酒無限到心中更慿朱檻憶芳容腸斷一枝紅

又

芙容花發去年枝雙燕欲歸飛蘭堂風軟金鑪香暖新曲動簾帷家人拜上千春壽深意滿瓊巵綠鬢朱顏道家裝束長似少年時

又

謝家庭檻曉無塵芳晏祝良辰風流妙舞櫻桃淸唱依約駐行雲橊花一盞濃香滿爲壽百千春嵗嵗年年共歡同樂嘉慶與時新

雨中花

剪翠妝紅欲就折得淸香滿袖一對鴛鴦眠未足葉下長相守莫傍細條尋嫩藕怕綠刺罥衣傷手可惜許月明風露好恰在人歸後

迎春樂

長安紫陌春歸早軃垂楊染芳艸被啼鸎語燕催淸曉正好夢頻驚覺當此際靑樓臨大道幽會處兩情多少莫惜明珠百琲占取長年少

紅窗聽

淡薄梳妝輕結束天付與臉紅睂綠斷環書素傳情久許雙飛同宿一餉無端分比目誰知道風前月底相看未足此心終擬覓鸞弦重續

又

記得香閨臨別語彼此有萬重心訴澹雲輕靄知多少隔桃源無處夢覺相思天欲曙依前是銀屛畫燭宵長嵗暮此時何計托鴛鴦飛去

睿恩新

芙容一朶霜秋色迎曉露依依先拆似佳人獨立傾城傍朱檻暗傳消息靜對西風脈脈金蕋綻粉紅如滴向蘭堂莫厭重新免淸夜微寒漸逼

又

紅絲一曲傍階砌珠露下獨呈纎麗剪鮫綃碎作香英分彩綫簇成嬌蕋向晚羣花新悴放朶朶似延秋意待佳人挿向釵頭更裊裊低臨鳯髻

玉樓春

東風昨夜回梁苑日腳依稀添一綫旋開楊柳綠蛾睂暗折海棠紅粉面無情一去雲中雁有意歸來梁上燕有情無意且休論莫向酒杯容易散

又

簾旌浪捲金泥鳯宿醉醒來長懵松海棠開後曉寒輕柳絮飛時春睡重美酒一杯誰與共往事舊歡時節動不如憐取眼前人免使勞魂兼役夢

又

燕鴻過後鸎歸去細算浮生千萬緒長於春夢防多時散似秋云無覓處聞琴解佩神仙侶挽斷羅衣畱不住勸君莫作獨醒人爛醉花間應有數

又

池塘水綠風微暖記得玉眞初見面重頭歌韻響錚深入破舞腰紅亂旋玉鉤防下香階畔醉後不知斜日晚當時共我賞花人點檢如今無一半

又

玉樓朱閣橫金鎖寒食淸明春欲破窗間斜月兩睂愁簾外落花雙淚墮朝云聚散眞無那百嵗相看能幾个別來將爲不牽情萬轉千回思想過

又

朱簾半下香銷印二月東風催柳信琵琶旁畔且尋思鸚鵡前頭休借問驚鴻去後生離恨紅日長時添酒困未知心在阿誰邊滿眼淚珠言不盡

又

杏梁歸燕雙回首黃蜀葵花開應候畫堂元是防生辰玉盞更斟長命酒鑪中百和添香獸簾外靑蛾回舞袖此時紅粉感恩人拜向月宮千嵗壽

又

紫薇朱槿繁開後枕簟微涼生玉漏玳筵初啟日穿簾檀板欲開香滿袖紅衫侍女頻傾酒鶴仙人來獻壽歡聲喜气逐時新靑鬢玉顏長似舊

又

春蔥指甲輕攏撚五彩條垂雙袖捲雪香濃透紫檀槽胡語急隨紅玉腕當頭一曲情無限入破錚深金鳯戰百分芳酒祝長春再拜斂容擡粉面

又

紅條約束瓊肌穏拍碎香檀催急衮壠頭嗚咽水聲繁葉下間關鸎語近美人才子傳芳信明月淸風傷別恨未知何處有知音長爲此情言不盡

鳯銜杯

靑蘋昨夜秋風起無限个露蓮相倚獨憑朱防愁放晴天際空目斷遙山翠彩箋長錦書細誰信道兩情難寄可惜良辰好景歡娛地只恁空顦顇

又

畱花不住怨花飛向南園情緒依依可惜倒紅斜向一枝枝經宿雨又離披憑朱檻把金巵對芳樷惆悵多時何況舊歡新寵阻心期滿眼是相思

又

柳條花纈惱靑春更那堪飛綠紛紛一曲細絲淸脆倚朱唇斟綠酒掩紅巾追往事惜芳辰暫時間畱住行雲端的自家心下眼中人到處覺尖新

踏莎行

細艸愁煙幽花怯露憑欄總是銷魂處日髙深院靜無人時時海燕雙飛去帶暖羅衣香殘蕙炷天長不禁迢迢路垂楊只解惹春風何曾系得行人住

又

祖席離歌長亭別宴香塵巳隔猶回面居人匹馬映林嘶行人去棹依波轉畫閣魂消髙樓目斷斜陽只送平波逺無窮無盡是離愁天涯地角尋思徧

又

碧海無波瑤臺有路思量便合雙飛去當時輕別意中人山長水逺知何處綺席凝塵香閨掩霧紅牋小字慿誰附髙樓目盡欲黃昏梧桐葉上蕭蕭雨

又

綠樹歸鸎雕梁別燕春光一去如流電當歌對酒莫沈吟人生有限情無限弱袂榮春修蛾寫怨秦箏寶柱頻移雁樽中綠醑意中人花朝月下長相見

又

小徑紅稀芳郊綠徧髙臺樹色陰陰見春風不解禁楊花蒙蒙亂撲行人面翠葉藏鸎朱簾隔燕鑪香靜逐遊絲轉一塲愁夢酒醒時斜陽卻照深深院

臨江仙

資善堂中三十載舊人多是凋零與君相見最傷情一尊如舊聊且話平生此別要知須彊飲雪殘風細長亭待君歸覲九重城帝宸思舊朝夕奉皇明

蝶戀花【舊七首攷玉椀冰寒銷暑气是子瞻作梨葉疎紅蟬韻歇是永叔作今刪去又後二首向另刻鵲踏枝攷是一調今並入仍七首】

一霎秋風驚畫扇艷粉嬌紅尙折荷花面艸際露垂虫響徧珠簾不下畱歸燕埽掠亭臺開小院四坐淸歡莫放金杯淺鶴命長松壽逺陽春一曲情千萬

又

紫菊初生朱槿墜月好風淸漸有中秋意更漏乍長天似水銀屛展盡遙山翠繡幕捲波香引穗急管繁弦共愛人間瑞滿酌玉杯縈舞袂南眞祝壽千千嵗

又【一刻六一詞一刻東坡詞】

簾幕風輕雙語燕午醉醒來柳絮飛撩亂心事一春猶未見餘花落盡靑苔院百尺朱樓閒倚徧薄雨濃雲抵死遮人面消息未知歸早晚斜陽只送平波逺

又

六曲防幹偎碧樹楊柳風輕展盡黃金縷誰把鈿箏移玉柱穿簾海燕雙飛去滿眼遊絲兼落絮紅杏開時一霎淸明雨濃睡覺來鸎亂語驚殘好夢無尋處

又【上二首或刻六一詞】

南雁依稀回側陣雪霽墻陰偏覺蘭芽嫩中夜夢餘消酒困鑪香捲穗燈生暈急景流年都一瞬往事前歡未免榮方寸臘後花期知漸近寒梅已作東風信

又【向另刻鵲踏枝】

檻菊愁煙蘭泣露羅幙輕寒燕子雙飛去明月不諳離恨苦斜光到曉穿朱戶昨夜西風凋碧樹獨上髙樓望盡天涯路欲寄彩箋無尺素山長水濶知何處

又

紫府羣仙名籍祕五色斑龍暫防人間媚海變桑田都不記蟠桃一熟三千嵗露滴彩旌云繞袂誰信壺中別有笙歌地門外落花隨水逝相看莫惜尊前醉

玉堂春

帝城春暖禦柳暗遮空苑海燕雙雙拂颺簾櫳女伴相攜共繞林間路折得櫻桃揷髻紅昨夜臨明微雨新英徧舊樷寶馬香車欲傍西池看觸處楊花滿袖風

又

後園春早殘雪尙蒙煙艸數樹寒梅欲綻香英小妹無端折盡釵頭朶滿把金尊細細傾憶得往年同伴沈吟無限情惱亂東風莫便吹零落惜取芳菲眼下明

又

斗城池館二月風和煙暖繡戶珠簾日影初長玉轡金鞍繚繞沙堤路防處行人映綠楊小檻朱闌回倚千花濃露香脆管淸弦欲奏新翻曲依約林間坐夕陽

漁家傲【舊刻十四首攷粉筆丹靑描未得是六一詞刪去】

畫鼓聲中昏又曉時光只解催人老求得淺歡風日好齊喝調神仙一曲漁家傲緑水悠悠天杳杳浮生豈得長年少莫惜醉來開口笑須信道人間萬事何時了

又

荷葉荷花相間鬭紅驕綠掩新妝就昨日小池疎雨後鋪錦繡行人過去頻回首倚徧朱防凝望久鴛鴦浴處波文皺誰喚謝娘斟美酒縈舞袖當筵勸我千長壽

又

荷葉初開猶半捲荷花欲折須微綻此葉此花眞可羨秋水畔淸涼綠映紅妝面美酒一杯畱客宴拈花摘葉情無限爭柰世人多聚散頻祝願如花似葉長相見

又

楊柳風前香百步盤心碎點眞珠露疑是水仙開洞府妝景趣紅幢綠蓋朝天路小鴨飛來稠閙處三三兩兩能言語飲散短亭人欲去畱不住黃昏更下瀟瀟雨

又

葉下防防眠未穏風翻露颭香成陣仙女出遊知逺近羞借問饒將綠扇遮紅粉一掬蕋黃霑雨潤天人乞與金英嫩試折亂條醒酒困應有恨芳心易盡情無盡

又

罨畫溪邊停彩舫仙娥繡被呈新樣颯颯風聲來一餉愁四望殘紅片片隨波浪瓊臉麗人靑步障風牽一袖低相向應有錦鱗閒倚傍秋水上時時綠柄輕揺颺

又

宿蕋鬭攢金粉閙靑房暗結蜂兒小斂面似啼還似笑天與貌人間不是鉛華少葉軟香淸無限好風頭日腳漧催老待得玉京仙子到剛向道紅顏只合長年少

又

臉傅朝霞衣剪翠重重占斷秋江水一曲采蓮風細細人未醉鴛鴦不合驚飛起欲摘嫩條嫌綠刺閒敲畫扇偸金蕋半夜月明珠露墜多少意紅腮防防相思淚

又

越女采蓮江北岸輕橈短棹隨風便人貌與花相闘艷流水慢時時照影看妝面蓮葉層層張綠繖蓮房个个垂金盞一把藕絲牽不斷紅日晚回頭欲去心撩亂

又

粉面啼紅腰束素當年拾翠曾相過密意深情誰與訴空怨慕西池夜夜風兼露池上夕陽籠碧樹池中短棹驚微雨水泛落英何處去人不悟東流到了無停住

又

幽鷺慢來窺品格雙魚豈解傳消息綠柄嫩香頻采摘心似織條條不斷誰牽役粉淚暗和淸露滴羅衣染就秋江色對面不言情脈脈煙水隔無人說似長相憶

又【上二首或入六一詞】

楚國細腰元自痩文君膩臉誰描就日夜鼓聲催箭漏昏復晝紅顏豈得長依舊醉拆嫩房和蕋嗅天絲不斷淸香透卻傍小防凝望久風滿袖西池月上人歸後

又

嫩緑堪裁紅欲綻蜻蜓點水魚遊畔一霎雨聲香四散風颭亂髙低掩映千千萬總是凋零終有恨能無眼下生畱戀何似折來妝粉面勤看翫勝如落盡秋江岸

破陣子

海上蟠桃易熟人間好月長圓惟有擘釵分鈿侶離別常多防面難此情須問天蠟燭到明垂淚薫鑪盡日生煙一防淒涼愁絕意謾道秦箏有剰弦何曾爲細傳

又

燕子欲歸時節髙樓昨夜西風求得人間成小防試把金尊傍菊樷歌長粉面紅斜日更穿簾幙微涼漸入梧桐多少襟懷言不盡寫向蠻牋曲調中此情千萬重

又

憶得去年今日黃花巳滿東籬曾與玉人臨小檻共折香英泛酒巵長條挿鬢垂人貌不應遷換珍樷又覩芳菲重把一尊尋舊徑所惜光陰去似飛風飄露冷時

又

湖上西風斜日荷花落盡紅英金菊滿樷珠顆細海燕辭巢翅羽輕年年嵗嵗情美酒一杯新熟髙歌數闋堪聽不向尊前同一醉可柰光陰似水聲迢迢去未停

瑞鷓鴣【詠紅梅】

越娥紅淚泣朝云越梅從此學妖嚬臘月初頭庾嶺繁開後特染姸華贈世人前溪昨夜深深雪朱顏不掩天眞何時驛使西歸寄與相思客一枝新報道江南別樣春

又

江南殘臘欲歸時有梅紅亞雪中枝一夜前村間被瑤英拆端的千花冷未知丹靑攺樣勻朱粉雕梁欲畫猶疑何妨與向冬深密種秦人路夾仙溪不待夭桃客自迷

殢人嬌

二月春風正是楊花滿路那堪更別離情緒羅巾掩淚任粉防霑污爭柰何千畱萬畱不住玉酒頻傾宿睂愁聚空腸斷寶箏弦柱人間後防又不知何處魂夢裏也須時時飛去

又

玉樹微涼漸覺銀河影轉林葉靜疎紅欲徧朱簾細雨尙遲畱歸燕嘉慶日多少世人良願楚竹驚鸞秦箏起雁縈舞袖急翻羅薦云回一曲更輕攏檀板香炷逺同祝壽期無限

又

一葉秋髙向夕紅蘭露墜風月好乍涼天气長生此日見人中喜瑞斟壽酒重唱妙聲珠綴鳳筦移宮鈿衫回袂簾影動鵲鑪香細南眞寶籙賜玉京千嵗良防永莫惜流霞同醉

連理枝

玉宇秋風至簾幕生涼气朱槿猶開紅蓮尙拆芙容含蕋送舊巢歸燕拂髙簾見梧桐葉墜嘉宴臨晨啟金鴨飄香細鳯竹鸞絲淸歌妙舞盡呈遊藝願百千遐壽比神仙有年年嵗嵗

又

綠樹鸎聲老金井生秋早不寒不暖裁衣按曲天時正好況蘭堂逢著壽筵開見鑪香縹緲組繡呈纖巧歌舞誇妍妙玉酒頻傾朱弦翠管移宮易調獻金杯重疊祝長生永逍遙奉道

長生樂

玉露金風月正圓臺榭早涼天畫堂嘉防組繡列芳筵洞府星辰鶴福壽來添歡聲喜色同入金鑪泛濃煙淸歌妙舞急管繁弦橊花滿酌觥船人盡祝富貴又

長年莫教紅日西晚畱著醉神仙

又

閬苑神仙平地見碧海架蓬瀛洞門相向倚金鋪微明處處天花撩亂飄散歌聲裝眞筵壽賜與流霞滿瑤觥紅鸞翠節紫鳯銀笙玉女雙來近彩雲隨步朝夕拜

三淸爲傳王母金籙祝千嵗長生

山亭柳【贈歌者】

家住西秦賭博藝隨身花柳上鬭尖新偶學念奴聲調有時髙遏行雲蜀錦纒頭無數不負辛勤數年來往咸京道殘杯冷炙謾消魂衷腸事托何人若有知音見采不辭徧唱陽春一曲當筵落淚重掩羅巾

拂霓裳

慶生辰慶生辰是百千春開雅宴畫堂髙防有諸親鈿函封大國玉色受絲綸感皇恩望九重天上拜堯云今朝祝壽祝壽數比松椿斟美酒至心如對月中人一聲檀板動一炷蕙香焚禱仙眞願年年今日喜長新

又

喜秋成見千門萬戶樂升平金風細玉池波浪縠文生宿露霑羅幕微涼入畫屛張綺宴傍薫鑪蕙炷和新聲神仙雅防防此日象蓬瀛管弦淸旋翻紅袖學飛瓊

光陰無暫住歡醉有閒情祝辰星願百千爲壽獻瑤觥

又

笑秋天晚荷花綴露珠圓風日好數行新雁貼寒煙銀簧調脆管瓊柱撥淸弦捧船一聲聲齊唱太平年人生百嵗離別易防逢難無事日剰呼賓友啟芳筵星霜催綠鬢風露損朱顏惜淸歡又何妨沈醉玉樽前

珠玉詞

欽定四庫全書

六一詞

宋歐陽修撰

采桑子

輕舟短棹西湖好綠水逶迆芳艸長堤隱隱笙歌處處隨無風水面琉璃滑不覺船移微動漣漪驚起沙禽掠岸飛

又

春深雨過西湖好百卉爭姸蝶亂蜂喧晴日催花防欲然蘭橈畫舸悠悠去疑是神仙返照波間水闊風髙颺管弦

又

畫船載酒西湖好急管繁弦玉盞催傳穩泛平波任醉眠行雲卻在行舟下空水澄鮮俯仰畱連疑是湖中別有天

又

羣芳過後西湖好狼籍殘紅飛絮蒙蒙埀栁防幹盡日風笙歌散盡遊人去始覺春空埀下簾櫳雙燕歸來細雨中

又

何人解賞西湖好佳景無時飛蓋相追貪向花間醉玉巵誰知閒憑防漧處芳艸斜暉水遠煙微一點滄洲白鷺飛

又

淸明上巳西湖好滿目繁華爭道誰家綠栁朱輪走鈿車遊人日莫相將去醒醉諠嘩路轉堤斜直到城頭總是花

又

荷花開後西湖好載酒來時不用旌旗前後紅幢綠蓋隨畫船撐入花深處香泛金巵煙雨微微一片笙歌醉裏歸

又

天容水色西湖好雲物俱鮮鷗鷺閒眠應慣尋常聽管弦風淸月白偏宜夜一片瓊田誰羨驂鸞人在舟中便是仙

又

殘霞夕照西湖好花塢蘋汀十頃波平野岸無人舟自橫西南月上浮雲散軒檻涼生蓮芰香淸水面風來酒面醒

又

平生爲愛西湖好來擁朱輪富貴浮雲俯仰流年二十春歸來恰似遼東鶴城郭人民觸目皆新誰識當年舊主人

又

畫樓鐘動君休唱往事無蹤聚散匆匆今日歡娛幾客同去年綠鬢今年白不覺衰容明月淸風把酒何人憶謝公

又

十年一別流光速白首相逢莫話衰翁但鬭尊前語笑同勸君滿酌君須醉盡日從容畫鷁牽風卽去朝天沃舜聰

又

十年前是樽前客月白風淸憂患凋零老去光陰速可驚鬢華𨿽攺心無攺試把金觥舊曲重聽猶似當年醉裏聲

朝中措【平山堂】

平山闌檻倚晴空山色有無中手種堂前埀栁別來防度春風文章太守揮毫萬字一飲千鐘行樂直須年少尊前看取衰翁

歸自謡【並載陽春錄名歸國謡】

何處笛深夜夢回情脈脈竹風檐雨寒窻隔離人幾嵗無消息今頭白不眠特地重相憶

又

春艷艷江上晚山三四點栁絲如剪花如染香閨寂寂門半掩愁眉斂淚珠滴破胭脂臉

又

寒水碧水上何人吹玉笛扁舟逺送瀟湘客蘆花千里霜月白傷行色來朝便是關山隔

長相思【舊刻四首攷深畫眉淺畫眉一首花間集刻白樂天尊前集刻唐無名氏今刪去】

蘋滿溪柳繞堤相送行人溪水西回時隴月低煙霏霏風淒淒重倚朱門聽馬嘶寒鷗相對飛

又

花似伊栁似伊花栁靑春人別離低頭雙淚埀長江東長江西兩岸鴛鴦兩處飛相逢知幾時

又

深花枝淺花枝深淺花枝相並時花枝難似伊玉如肌栁如眉愛著鵝黃金縷衣啼妝更爲誰

訴衷情【或刻山谷但淸晨簾幕作珠簾繡幕易成傷作恨難忘擬歌作未歌】

淸晨簾幕捲輕霜呵手試梅妝都緣自有離恨故畫作遠山長思往事惜流芳易成傷擬歌先斂欲笑還顰最斷人腸

踏莎行

候館梅殘溪橋栁細艸燻風防揺徵轡離愁漸逺漸無窮迢迢不斷如春水寸寸柔腸盈盈粉淚樓髙莫近危防倚平蕪盡處是春山行人更在春山外

又

雨霽風光春分天气千花百卉爭明媚畫梁新燕一雙雙玉籠鸚鵡愁孤睡薜荔依墻莓苔滿地靑樓幾處歌聲麗驀然舊事上心來無言斂皺眉山翠

望江南

江南蝶斜日一雙雙身似何郞全傅粉心如韓壽愛偸香天賦與輕狂微雨後薄翅膩煙光才伴遊蜂來小院又隨飛絮過東墻長是爲花忙

減字木蘭花

畱春不住燕老鶯慵無覓處說似殘春一老應無卻少人風和月好辦得黃金須買笑愛惜芳時莫待無花空折枝

又

傷懷離抱天若有情天亦老此意如何細似輕絲渺似波扁舟岸側楓葉荻花秋索索細想前歡須著人間比夢間

又

樓臺向曉澹月低雲天气好翠幕風微宛轉梁州入破時香生舞袂楚女腰肢天與細汗粉重勻酒後輕寒不著人

又

畫堂雅宴一抹朱弦初入徧慢撚輕籠玉指纖纖嫰剝蔥撥頭憁利怨月愁花無限意紅粉輕盈倚防香檀曲未成

又

歌檀斂袂繚繞雕梁塵暗起柔潤淸圓百琲明珠一綫穿櫻唇玉齒天上仙音心下事畱住行雲滿坐迷魂酒半醺

生查子【或刻秦少遊】

去年元夜時花市燈如晝月到栁梢頭人約黃昏後今年元夜時月與燈依舊不見去年人淚滿春衫袖

又【或刻張子野】

含羞整翠鬟得意頻相顧雁柱十三弦一一春鶯語嬌云容易飛夢斷知何處深院鎖黃昏陣陣芭蕉雨

瑞鷓鴣

楚王臺上一神仙眼色相看意已傳見了又休還似夢坐來𨿽近遠如天隴禽有恨猶能說江月無情也解圓更被春風送惆悵落花飛絮兩翩翩

阮郞歸

東風臨水日銜山春來長是閒落花狼籍酒防笙歌醉夢間春睡覺晚妝殘無人整翠鬟畱連光景惜朱顏黃昏獨倚防

又【或刻晏同叔】

南園春早踏靑時風和聞馬嘶靑梅如豆栁如眉日長蝴蝶飛花露重艸煙低人家簾幕埀秋千慵困解羅衣畫梁雙燕棲

又【上三闋並載陽春集名醉桃源】

角聲吹斷隴梅枝孤窻月影低塞鴻無限欲驚飛城烏休夜啼尋斷夢掩深閨行人去路迷門前楊栁綠陰齊何時聞馬嘶

又

劉郞何日是來時無心云勝伊行雲猶解傍山扉郞行去不歸彊勻畫又芳菲春深輕薄衣桃花無語伴相思陰陰月上時

又

落花浮水樹臨池年前心眼期見來無事去還思而今花又飛淺螺黛淡燕脂閒妝取次宜隔簾風雨閉門時此情風月知

蝶戀花【舊刻二十二首攷遙夜亭臯閒信步是李中主作六曲闌干偎碧樹又簾幕風輕雙語燕俱見珠玉詞獨倚危樓風細細又簾下淸歌簾外宴俱見樂章集今俱刪去】

簾幙東風寒料峭雪裏梅香先報春來早紅蠟枝頭雙燕小金刀剪防呈纖巧旋防金鑪燻蕙藻酒入橫波困不禁煩惱繡被五更春睡好羅幃不覺紗窻曉

又

南雁依稀回側陣雪霽墻陰徧覺蘭芽嫰中夜夢餘消酒困鑪香捲穗燈生暈急景流年都一瞬往事前懽未免縈方寸臘後花期知漸近東風已作寒梅信

又

臘雪初消梅蕋綻梅雪相和喜鵲穿花囀睡起夕陽迷醉眼新愁長向東風亂瘦覺玉肌羅帶緩紅杏梢頭二月春猶淺望極不來芳信斷音書縱有爭如見

又

海燕雙來歸畫棟簾影無風花影頻移動半醉騰騰春睡重綠鬟堆枕香雲擁翠被雙盤金縷鳯憶得前春有个人人共花裏黃鶯時一弄日斜驚起相思夢

又

回旋落花風蕩漾栁重煙深雪絮飛來往雨後輕寒猶未放春愁酒病成惆悵枕畔屛山圍碧浪翠被華燈夜夜空相向寂寞起來褰繡幌月明正在梨花上

又【一見陽春錄易安李氏稱是六一詞】

庭院深深深幾許楊栁堆煙簾幙無重數玉勒雕鞍遊冶處樓髙不見章臺路雨橫風狂三月暮門掩黃昏無計畱春住淚眼問花花不語亂紅飛過秋千去

又

永日環隄乘防舫煙艸蕭疎恰似晴江上水浸碧天風皺浪菱花荇蔓隨雙槳紅粉佳人翻麗唱驚起鴛鴦兩兩飛相向且把金尊傾美釀休思往事成惆悵

又

越女采蓮秋水畔窄袖輕羅暗露雙金釧照影摘花花似面芳心只共絲爭亂鸂防灘頭風浪晚霧重煙輕不見來時伴隱隱歌聲歸棹遠離愁引著江南岸

又

水浸秋天風皺浪縹緲仙舟只似秋天上和露采蓮愁一餉看花卻是啼妝樣折得蓮莖絲未放蓮斷絲牽特地成惆悵歸棹莫愁花蕩漾江頭有个人相望

又【一刻同叔一刻子瞻】

梨葉初紅蟬韻歇銀漢風髙玉管聲淒切枕簟乍涼銅漏徹誰教社燕輕離別艸際虫吟秋露結宿酒醒來不記歸時節多少衷腸猶未說珠簾夜夜朦朧月

又【亦載陽春錄】

誰道閒情拋棄久每到春來惆悵還依舊日日花前常病酒不辭鏡裏朱顏痩河畔靑蕪堤上栁爲問新愁何事年年有獨立小橋風滿袖平林新月人歸後

又

翠苑紅芳晴滿目綺席流鶯上下長相逐紫陌閒隨金轣轆馬蹄踏徧春郊綠一覺年華春夢促往事悠悠百種尋思足煙雨滿樓山斷續人閒倚徧闌干曲

又

小院深深門掩亞寂莫珠簾畫閣重重下欲近禁煙微雨罷綠楊深處秋千掛傅粉狂遊猶未捨不念芳時眉黛無人畫薄幸未歸春去也杏花零落香紅謝

又【亦載陽春錄】

幾日行雲何處去忘了歸來不道春將莫百艸千花寒食路香車系在誰家樹淚眼倚樓頻獨語雙燕來時陌上相逢否撩亂春愁如栁絮依依夢裏無尋處

又

欲過淸明煙雨細小檻臨窻點點殘花墜梁燕語多驚曉睡銀屛一半堆香被新嵗風光如舊嵗所恨徵輪漸漸程迢遞縱有遠情難寫寄何妨解有相思淚

又

畫閣歸來春又晚燕子雙飛栁軟桃花淺細雨滿天風滿院愁眉斂盡無人見獨倚防干心緒亂芳艸芊綿尙憶江南岸風月無情人暗換舊遊如夢空腸斷

又

嘗愛西湖春色早臘雪方銷巳見桃開小頃刻光陰都過了如今綠暗紅英少且趂餘花謀一笑況有笙歌艷態相縈繞老去風情應不到憑君把芳尊倒漁家傲【舊刻三十二首攷幽鷺謾來窺品格又楚國細腰元自痩俱晏元獻公作今刪去】

一潺湲流碧漲新亭四面山相向翠竹嶺頭明月上迷俯仰月輪正在泉中漾更待髙秋天气爽菊花香裏開新釀酒美賓嘉眞勝賞紅粉唱山深分外歌聲響

又

十月小春梅蕋綻紅鑪畫閣新裝徧錦帳美人貪睡防羞起晚玉壺一夜冰澌滿樓上四埀簾不捲天寒山色偏宜遠風急雁行吹字斷紅日短江天雪意云撩亂

又【與趙康靖公】

四紀才名天下重三朝構廈爲梁棟定冊功成身退勇辭榮寵歸來白首笙歌擁顧我薄才無可用君恩近許歸田壠今日一觴難得共聊對捧官奴爲我髙歌送

又

防日遲遲花裊裊人將紅粉爭花好花不能言惟解笑金壺倒花開未老人年少車馬九門來擾擾行人莫羨長安道丹禁漏聲衢鼓報催昏曉長安城里人先老

又

紅粉墻頭花幾樹落花片片和驚絮墻外有樓花有主尋花去隔墻遙見秋千侶綠索紅旗雙彩柱行人只得偸回顧腸斷樓南金鎖戶天欲莫流鶯飛到秋千處

又

妾本錢塘蘇小妹芙容花共門相對昨日爲逢靑傘蓋慵不采今朝斗覺凋零防愁倚畫樓無計柰亂紅飄過秋塘外料得明年秋色在香可愛其如鏡裏花顏攺

又

花底忽聞敲兩槳逡巡女伴來尋訪酒盞旋將荷葉當蓮舟蕩時時盞裏生紅浪花气酒香淸廝釀花腮酒面紅相向醉倚綠陰眠一餉驚起望船頭閣在沙灘上

又

葉有淸風花有露葉籠花罩鴛鴦侶白錦頂絲紅錦羽蓮女妬驚飛不許長相聚日腳沈紅天色莫淸涼傘上微微雨早是水寒無宿處須回步枉教雨裏分飛去

又

荷葉田田靑照水孤舟挽在花陰底昨夜蕭蕭疎雨墜愁不寐朝來又覺西風起雨擺風揺金蕋碎合歡枝上香房翠蓮子與人長廝類無好意年年苦在中心裏

又

葉重如將靑玉亞花輕疑是紅綃掛顏色淸新香脫灑堪長價牡丹怎得稱王者雨筆露牋勻彩畫日鑪風炭燻蘭麝天與多情絲一把誰廝惹千條萬縷縈心下

又【一刻同叔】

粉蕋丹靑描不得金鍼綫綫功難敵誰傍暗香輕采摘風淅淅船頭觸散雙鸂防夜雨染成天水碧朝陽借出胭脂色欲落又開人共惜秋气逼盤中巳見新荷菂

又

喜鵲塡河仙浪淺云輧早在星橋畔街鼓黃昏霞尾暗炎光斂金鉤側倒天西面一別經年今始見新歡往恨知何限天上佳期貪眷戀良宵短人間不合催銀箭

又

乞巧樓頭云幔捲浮花催洗嚴妝面花上蛛絲尋得徧顰笑淺雙眸望月牽紅綫奕奕天河光不斷有人正在長生殿暗付金釵淸夜半千秋願年年此會長相見

又

別恨長長歡計短疎鐘促漏眞堪怨此會此情都未半星初轉鸞琴鳯樂怱怱捲河鼓無言西北眄香蛾有恨東南遠脈脈橫波珠淚滿歸心亂離腸便逐星橋斷

又

九日歡遊何處好黃花萬蕋雕欄繞通體淸香無俗調天气好煙滋露結功多少日腳淸寒髙下照寶釘密綴圓斜小落葉西園風嫋嫋催秋老樷邊莫厭金樽倒

又

靑女霜前催得綻金鈿亂散枝頭徧落帽臺髙開雅宴芳尊滿挼花吹在流霞面桃李三春𨿽可羨鶯來蝶去芳心亂爭似仙潭秋水岸香不斷年年自作茱茰伴

又

露裛嬌黃風擺翠人開晚秀非無意仙格淡妝天與麗誰可比女眞裝束眞相似筵上佳人牽翠袂纖纖玉手挼新蕋美酒一杯花影膩邀客醉紅瓊共作燻燻媚

又

對酒當歌勞客勸惜花只惜年華晚寒艷冷香秋不管情眷眷憑闌盡日愁無限思抱芳期隨塞雁悔無深意傳雙燕悵望一枝難寄逺人不見樓頭望斷相思眼

又【以下元刻續添次玉樓春後】

正月斗杓初轉勢金刀剪防功夫異稱慶髙堂歡防稚看栁意偏從東面春風至十四新蟾圓尙未樓前乍看紅燈試冰散綠池泉細細魚欲戲園林巳是花天气

又

二月春畊昌杏密百花次第爭先出惟有海棠梨第一深淺拂天生紅粉眞無匹畫棟歸來巢未失雙雙欵語憐飛乙畱客醉花迎曉日金盞溢卻憂風雨飄零疾

又

三月淸明天婉娩晴川祓禊歸來晚況是踏靑來處逺猶不倦秋千別閉深庭院更值牡丹開欲徧酴醿壓架淸香散花底一樽誰解勸增眷戀東風向晚無情絆

又

四月園林春去後深深密幄陰初茂折得花枝猶在手香滿袖葉間梅子靑如豆風雨時時添气候成行新筍霜筠厚題就送春詩幾首聊對酒櫻桃色照銀盤澑

又

五月橊花妖艷烘綠楊帶雨埀埀重五色新絲纏角粽金盤送生綃畫扇盤雙鳯正是浴蘭時節動菖蒲酒美淸尊共葉裏黃鸝時一哢猶松等閒驚破紗窻夢

又

六月炎天時霎雨行雲湧出奇峯露沼上嫰蓮腰束素風兼露梁王宮闕無煩暑畏日亭亭殘蕙炷傍簾乳燕雙飛去碧盌敲冰傾玉處朝與暮故人風快涼輕度

又

七月新秋風露早渚蓮尙折庭梧老是處瓜華時節好金尊倒人間防縷爭祈巧萬葉敲聲涼乍到百虫啼晚煙如埽箭漏初長天杳杳人語悄那堪夜雨催淸曉

又

八月秋髙風歷亂衰蘭敗芷紅蓮岸皓月十分光正滿淸光畔年年常願瓊筵看社近愁看歸去燕江天空闊云容漫宋玉當時情不淺成幽怨鄕關千里危腸斷

又

九月霜秋秋巳盡烘林敗葉紅相映惟有東籬黃菊盛遺金粉人家簾幕重陽近曉日陰陰晴未定授衣時節輕寒嫰新雁一聲風又勁云欲凝雁來應有吾鄕信

又【重前略異仍舊並刻】

十月小春梅蕋綻紅樓畫閣新妝徧鴛帳美人貪睡防梳洗嬾玉壺一夜輕澌滿樓上四埀簾不捲天寒山色偏宜逺風急雁行吹字斷紅日晚江天雪意云撩亂

又

十一月新陽排壽宴黃鐘應管添宮綫獵獵寒威云不捲風頭轉時看雪霰吹人面南至迎長知漏箭書云紀候冰生硏臘近探春春尙逺閒亭院梅花落盡千千片

又

十二月嚴凝天地閉莫嫌臺榭無花卉惟有酒能欺雪意增豪气直教耳熱笙歌沸隴上雕鞍惟數騎獵圍半合新霜裏霜重鼓聲寒不起千人指馬前一雁寒空墜

玉樓春

風遲日媚煙光好綠樹依依芳意早年華容易卽凋零春色只宜長恨少池塘隱隱驚雷曉栁眼未開梅蕚小尊前貪愛物華新不道物新人漸老

又

西亭飲散淸歌闋花外遲遲宮漏發塗金燭引紫驑嘶栁曲西頭歸路別佳辰只恐幽期闊密贈殷勤衣上結翠屛魂夢莫相尋禁斷六街淸夜月

又

春山斂黛低歌扇暫解吳鉤登袓宴畫樓鐘動巳魂銷何況馬嘶芳艸岸靑門栁色隨人逺望欲斷時腸已斷洛陽春色待君來莫到落花飛似霰

又

尊前擬把歸期說未語春容先慘咽人生自是有情癡此恨不關風與月離歌且莫翻新闋一曲能教腸寸結直須看盡洛城花始共春風容易別

又

洛陽正值芳菲節穠艷淸香相間發遊絲有意苦相縈埀栁無端爭贈別杏花紅處靑山缺山畔行人山下歇今宵誰肯逺相隨惟有寂寥孤館月

又

殘春一夜狂風雨斷送紅飛花落樹人心花意待畱春春色無情容易去髙樓把酒愁獨語借問春歸何處所莫云空闊不知音惟有綠楊芳艸路

又

常憶洛陽風景媚煙防風和添酒味鶯啼宴席似畱人花出墻頭如有意別來已隔千山翠望斷危樓斜日墜關心只爲牡丹紅一片春愁來夢裏

又

池塘水綠春微防記得玉眞初見面從頭歌韻響錚鏦入破舞腰紅亂旋玉鉤簾下香堦畔醉後不知紅日晚當時共我賞花人點檢如今無一半

又

兩翁相遇逢佳節正值栁綿飛似雪便須豪飲敵靑春莫對新花羞白髮人生聚散如筈老去風情尢惜別大家金盞倒埀蓮一任西樓低曉月

又

西湖南北煙波闊風裏絲簧聲韻咽舞餘裙帶綠雙埀酒入香腮紅一抹杯深不覺璢璃滑貪看六麼花十八明朝車馬各東西惆悵畫橋風與月

又

燕鴻過後春歸去細算浮生千萬緒來如春夢幾多時去似朝云無覓處聞琴解佩神仙侶挽斷羅衣畱不住勸君莫作獨醒人爛醉花間應有數

又

蝶飛芳艸花飛路把酒巳嗟春色暮當時枝上落殘花今日水流何處去樓前獨繞鳴蟬樹憶把芳條吹防絮紅蓮綠芰亦芳菲不柰金風兼玉露

又

別後不知君逺近觸目淒涼多少悶漸行漸逺漸無書水闊魚沈何處問夜深風竹敲秋韻萬葉千聲皆是恨故欹單枕夢中尋夢又不成燈又燼

又

紅絳約束瓊肌穩拍碎香檀催急衮隴頭嗚咽水聲繁葉下間關鶯語近美人才子傳芳信明月淸風傷別恨未知何處有知音常爲此情畱此恨

又

檀槽碎響金絲撥露濕潯陽江上月不知商婦爲誰愁一曲行人畱夜發畫堂花月新聲別紅蕋調長彈未徹暗將深意祝膠惟願弦弦無斷絕

又

春蔥指甲輕攏撚五彩埀絳雙袖捲雪香濃透紫檀槽胡語急隨紅玉腕當頭一曲情何限入破錚鏦金鳯戰百分芳酒祝長春再拜斂容擡粉面

又

金花盞面紅煙透舞急香茵隨步皺靑春才子有新詞紅粉佳人重勸酒也知自爲傷春瘦歸騎休交銀燭候擬將沈醉爲淸歡無柰醒來還感舊

又

雪云乍變春云簇漸覺年華堪送目北枝梅蕋犯寒開南浦波紋如酒綠芳菲次第還相續不柰情多無處足尊前百計得春歸莫爲傷春歌黛蹙

又【柳】

黃金弄色輕於粉濯濯春條如水嫰爲緣力薄未禁風不柰多嬌長似困腰柔乍怯人相近眉小未知春有恨勸君著意惜芳菲莫待行人攀折盡

又

珠簾半下香銷印二月東風催栁信琵琶傍畔且尋思鸚鵡前頭休借問驚鴻過後生離恨紅日長時添酒困未知心在阿誰邊滿眼淚珠言不盡

又

沈沈庭院鶯吟弄日防煙和春气重綠楊嬌眼爲誰回芳艸深心空自動倚闌無語傷離鳯一片風情無處用尋思還有舊家心蝴蝶時時來役夢

又

去時梅蕚初凝粉不覺小桃風力損梨花最晚又凋零何事歸期無定準防幹倚徧重來憑淚粉偸將紅袖印蜘蛛喜鵲誤人多似此無憑安足信

又

酒美春濃花世界得意人人千萬態莫教辜負艷陽天過了堆金何處買巳去少年無計柰且願芳心長恁在閒愁一點上心來算得東風吹不解

又

湖邊栁外樓髙處望斷雲山多少路闌干倚徧使人愁又是天涯初日暮輕無管系狂無數水畔花飛風裏絮算伊渾似薄情郞去便不來來便去

又

南園粉蝶能無數度翠穿紅來復去倡條冶葉恣畱連飄蕩輕於花上絮朱闌夜夜風兼露宿粉棲香無定所多情翻卻似無情贏得百花無限妬

又【子規】

江南三月春光老月落禽啼天未曉露和啼血染花紅恨過千家煙樹杪云埀玉枕屛山小夢欲成時驚覺了人心應不似伊心若解思歸歸合早

又

東風本是開花信及至花時風更吹開吹謝苦匆匆春意到頭無處問把酒臨風千萬恨欲埽殘紅猶未忍夜來風雨轉離披滿眼淒涼愁不盡

又

陰陰樹色籠晴晝淸淡園林春過後杏腮輕粉日催紅池面綠羅風捲皺佳人向晚新妝就圓膩歌喉珠欲澑當筵莫放酒杯遲樂事良辰難入手

又

芙容鬭暈胭脂淺畱著晚花開小宴畫船紅日晚風淸栁色溪光晴照防美人爭勸梨花盞舞困玉腰裠縷慢莫交銀燭促歸期巳祝斜陽休更晚

南歌子

鳯髻金泥帶龍紋玉掌梳走來窻下笑相扶愛道畫眉深淺入時無弄筆偎人久描花試手初等閒妨了繡功夫笑問雙鴛鴦字怎生書

禦街行

夭非華艷輕非霧來夜半天明去來如春夢不多時去似朝云何處乳雞酒燕落星沈月紞紞城頭鼓參差漸辧西池樹朱閣斜欹戶綠苔深徑少人行苔上屐痕無數遺香餘粉衾閒枕天把多情賦

虞美人影

梅梢弄粉香猶嫰欲寄江南春信別後寸腸縈損說與伊爭穩小鑪獨守寒灰燼忍淚低頭畫盡眉上萬重新恨竟日無人問

又

鶯愁燕苦春歸去寂寂花飄紅雨碧艸綠楊岐路況是長亭暮小年行客情難訴泣對東風無語目斷兩三煙樹翠隔江淹浦

臨江仙

栁外輕雷池上雨雨聲滴碎荷聲小樓西角斷虹明闌干倚處待得月華生燕子飛來窺畫棟玉鉤埀下簾旌涼波不動簟紋平水精雙枕傍有墮釵橫

又

記得金鑾同唱第春風上國繁華如今薄宦老天涯十年岐路空負曲江花聞說閬山通閬苑樓髙不見君家孤城寒日等閒斜離愁難盡紅樹遠連霞

聖無憂

世路風波險千年一別須防人生聚散長如此相見且歡娛好酒能消光景春風不染髭須爲公一醉花前倒紅袖莫來扶

浪淘沙

把酒祝東風且共從容埀楊紫陌洛城東總是當時攜手處遊徧芳叢聚散苦匆匆此恨無窮今年花勝去年紅可惜明年花更好知與誰同

又

花外倒金翹飲散無憀柔桑蔽日栁迷條此地年時曾一醉還是春朝今日舉輕橈防影飄飄長亭回首短亭遙過盡長亭人更遠特地魂銷

又

五嶺麥秋殘荔子初丹絳紗囊裏水晶丸可惜天教生處遠不近長安往事憶開元妃子偏憐一從魂散馬嵬關只有紅塵迷驛使滿眼驪山

又

萬恨苦綿綿舊約前歡桃花溪畔栁陰間幾度日髙春睡重繡戶深關樓外夕陽閒獨自憑闌一重水隔一重山水闊山髙人不見有淚無言

又

今日北池遊漾漾輕舟波光防灩栁條柔如此春來春又去白了人頭好妓好歌喉不醉難休勸君滿滿酌金甌總使花時常病酒也是風流

定風波

把酒花前欲問他對花何恡醉顏春到幾人能爛噴何況無情風雨等閒多艷樹香樷都幾許朝暮惜紅愁粉柰情何好是金船浮玉浪相向十分深送一聲歌

又

把酒花前欲問伊忍嫌金盞負春時紅艷不能旬日看宜算須知開謝只相隨蝶去蝶來猶解戀難見回頭還是度年期莫候飲防花巳盡方信無人堪與補殘枝

又

把酒花前欲問公對花何事訴金鐘爲甚去年春甚處虛度鶯聲撩亂一場空今嵗春來須愛惜難得須知花靣不長紅待得酒醒君不見千片不隨流水卽隨風

又

把酒花前欲問君世間何計可畱春縱使靑春畱得住虛語無情花對有情人任是好花須落去自古紅顏能得幾時新暗想浮生何事好惟有淸歌一曲倒金樽

又

過盡韶華不可添小樓紅日下層檐春睡覺來情緖惡寂寞楊花撩亂拂珠簾早是閒愁依舊在無柰那堪更被宿醒兼把酒送春惆悵甚長恁年年三月病懨懨

又

對酒追歡莫負春春光歸去可饒人昨日紅芳今綠樹已暮殘花飛絮兩紛紛粉面麗姝歌窈窕淸妙樽前信任醉醺醺不是狂心貪燕樂自覺年來白髮滿頭新

驀山溪

新正初破三五銀蟾滿纖手染香羅剪紅蓮滿城開徧樓臺上下歌管咽春風駕香輪停寶馬只待金烏晚帝城今夜羅綺誰爲伴應卜紫姑神問歸期相思望斷天涯情緖對酒且開顏春宵短春寒淺莫待金杯煗

浣溪沙

云曳香綿彩柱髙絳旗風颭出花梢一梭紅帶往來拋束素美人羞不打卻嫌裙慢褪纖腰日斜深院影空

揺

又

堤上遊人逐畫船拍堤春水四埀天綠楊樓外出秋千白髮戴花君莫笑六麼催拍盞頻傳人生何處似尊

前

又

湖上朱橋響畫輪溶溶春水浸春云碧璢璃滑淨無塵當路遊絲縈醉客隔花啼鳥喚行人日斜歸去柰何

春

又

葉底靑靑杏子埀枝頭薄薄栁綿飛日髙深院晚鶯啼堪恨風流成薄幸斷無消息道歸期托腮無語翠眉

低

又【或入珠玉詞或入淮海詞】

靑杏園林煮酒香佳人初試薄羅裳栁絲揺曳燕飛忙乍雨乍晴花自落閒愁閒悶晝偏長爲誰消痩損容

光

又

紅粉佳人白玉杯朩蘭船穩棹歌催綠荷風裏笑聲來細雨輕煙籠艸樹斜橋曲水繞樓臺夕陽髙處畫屛

開

又

翠袖嬌鬟舞石州兩行紅粉一時羞新聲難逐管弦愁白髮主人年未老淸時賢相望偏優一尊風月爲公

畱

又

燈燼埀花月似霜薄簾映月兩交光酒醺紅粉自生香雙手舞餘拖翠袖一聲歌巳釂金觴休回嬌眼斷人

腸

又

十載相逢酒一巵故人才見便開眉老來遊舊更同誰浮世歌歡眞易失宦途離合信難期尊前莫惜醉如

泥

禦帶花

靑春何處風光好帝裏偏愛元夕萬重繒防搆一屛峯嶺半空金碧寶檠銀缸耀絳幕龍虎騰擲沙堤遠雕輪繡轂爭走五王宅雍容熙熙作晝防樂府神姬海洞仙客拽香揺翠稱執手行歌錦街天陌月淡寒輕漸向曉漏聲寂寂當年少狂心未巳不醉怎歸得

虞美人

鑪香晝永龍煙白風動金鸞額畫屛寒揜小山川睡容初起枕痕圓墜花鈿樓髙不及煙霄半望盡相思眼艷陽剛愛挫愁人故生芳艸碧連云怨王孫

鶴衝天

梅謝粉栁拖金香滿舊園林養花天气半晴陰花好卻愁深花無數愁無數花好卻愁春去戴花持酒祝東風千萬莫匆匆

夜行船

憶昔西都懽縱自別後有誰能共伊川山水洛川花細尋思舊遊如夢記今日相逢情愈重愁聞唱畫樓鐘動白髮天涯逢此景倒金尊殢誰相送

又

滿眼東風飛絮催行色短亭春暮落花流水艸連云看看是斷腸南浦檀板未終人去去扁舟在綠楊深處手把金尊難爲別更那聽亂鶯疎雨

洛陽春

紅紗未曉黃鸝語蕙鑪銷蘭炷錦屛羅幕護春寒昨夜三更雨繡簾閒倚吹輕絮斂眉山無緒看花拭淚向歸鴻問來處逢郎否

一叢花【向誤張子野】

傷春懷遠幾時窮無物似情濃離愁正恁牽絲亂更南陌飛絮蒙蒙歸騎漸遙徵塵不斷何處認郎蹤雙鴛池沼水溶溶南北小橋通梯橫畫閣黃昏後又還是新月簾櫳沈恨細思不如桃李還解嫁春風

雨中花

千古都門行路能使離歌聲苦送盡行人花殘春晚又道君東去醉借落花吹暖絮多少曲堤芳樹且攜手畱連良辰美景畱作相思處

千秋嵗

數聲鶗鴂又報芳菲歇惜春更把殘紅折雨輕風色防梅子靑時節永丰栁無人盡日花飛雪莫把絲弦撥怨極弦能說天不老情難絕心似雙絲网終有千千結夜過也東窻未白殘燈滅

越溪春

三月十三寒食日春色徧天涯越溪閬苑繁華地傍禁垣珠翠煙霞紅粉墻頭秋千影裏臨水人家歸來晚駐香車銀箭透窻紗有時三點兩點雨霽朱門栁細風斜沈麝不燒金鴨玲瓏月照梨花

賀聖朝影

白雪梨花紅粉桃露華髙埀楊慢舞綠絲絳艸如袍風過小池輕浪起似江臯千金莫惜買香醪且陶陶

洞天春

鶯啼綠樹聲早檻外殘紅未埽露點眞珠徧芳艸正簾幃淸曉秋千宅院悄悄又是淸明過了燕蝶輕狂栁絲撩亂春心多少

憶漢月

紅艷幾枝輕裊新被東風開了倚煙啼露爲誰嬌故惹蝶憐蜂惱多情遊賞處畱戀向綠樷千繞酒闌歡罷不成歸腸斷月斜春老

淸平樂

雨晴煙晚綠水新池滿雙燕飛來埀栁院小閣畫簾髙捲黃昏獨倚朱欄西南初月眉彎砌下落花風起羅衣特地春寒

又

小庭春老碧砌紅萱艸長憶小防閒共繞攜手綠樷含笑別來音信全乖舊期前事堪猜門揜日斜人靜落花愁點靑苔

應天長【舊刻三首攷綠槐陰裏黃鸝語花間集刻韋莊今刪去】

一彎初月臨鸞鏡雲鬢鳯釵慵不整珠簾淨重樓迥惆悵落花風不定綠煙低栁徑何處轆轤金井昨夜更闌酒醒春愁勝卻病

又

石城山下桃花綻宿雨初晴雲未散南去棹北飛雁水闊山遙腸欲斷倚樓情緒嬾惆悵春心無限燕度蒹葭風晚欲歸愁滿面

涼州令【東堂石橊】

翠樹芳條颭的的裙腰初染佳人攜手弄芳菲綠陰紅影共展雙紋簟揷花照影窺鸞鑑只恐芳容減不堪零落春晚靑苔雨後深紅點一去門閒掩重來卻尋朱檻離離秋實弄輕霜嬌紅脈脈似見胭脂臉人非事往眉空斂誰把佳期賺芳心只願長依舊春風更放明年艷

南鄕子

翠密紅繁水國涼生未是寒雨打荷花珠不定輕翻泠潑鴛鴦錦翅斑盡日憑欄弄蕋拈花仔細看偸得褭蹄新鑄樣無端藏在紅房艷粉間

又

雨後斜陽細細風來細細香風定波平花映水休藏照出輕盈半面妝路隔秋江蓮子深深隱翠房意在蓮心無問處難忘淚裏紅腮不記行

鵲橋仙

月波淸霽煙容明淡靈漢舊期還至鵲迎橋路接天津映夾岸星楡點綴云屛未捲仙雞催曉腸斷去年情味多應天意不交長恁恐把歡娛容易

芳艸渡

梧桐落蓼花秋煙初冷雨才收蕭條風物正堪愁人去後多少恨在心頭燕鴻遠羗笛怨渺澄波一片山如黛月如鉤笙歌散夢魂斷倚髙樓

珠簾捲

珠簾捲暮云愁埀楊暗鎖靑樓煙雨蒙蒙如畫輕風吹旋収香斷錦屛新別人閒玉簟初秋多少舊歡新恨書杳杳夢悠悠

更漏子

風帶寒枝正好蘭蕙無端先老情悄悄夢依依離人殊未歸褰羅幕憑朱閣不獨堪悲揺落月東出雁南飛誰家夜搗衣

摸魚兒

捲繡簾梧桐秋院落一霎雨添新綠對小池閒立殘妝淺向晚水紋如縠凝遠目恨人去寂寂鳯枕孤難宿倚防不足看燕拂風檐蝶翻露艸兩兩長相逐雙眉促可惜年華婉娩西風初弄庭菊況伊家年少多情未巳難拘束那堪更趂涼景追尋甚處埀楊曲佳期過盡但不說歸來多應忘了云屛去時祝

少年遊

去年秋晚此園中攜手翫芳樷拈花嗅蕋惱煙撩霧醉倚西風今年重對芳樷處追往事又成空敲徧闌干向人無語惆悵滿枝紅

又

肉紅圓樣淺心黃枝上巧如裝雨輕煙重無憀天气啼破曉來妝寒輕貼體風頭冷忍拋棄向秋光不會深心爲誰惆悵回面恨斜陽

又

玉壺冰瑩獸鑪灰人起繡簾開春樷一夜六花開盡不待剪刀催洛陽城闕中天起髙下徧樓臺絮亂風輕拂鞍霑袖歸路似章街

行香子

舞雪歌雲閒淡妝勻藍溪水染輕裙酒香醺臉粉色生春更雅談話好情性美精神空江不斷淩波何處向越橋邊靑栁朱門斷鐘殘角又送黃昏柰眼中淚心中事意中人

鷓鴣天

學畫宮眉細細長芙容出水鬭新妝只知一笑能傾國不信相看有斷腸雙黃鵠兩鴛鴦迢迢雲水恨難忘早知今日長相憶不及從初莫作雙

六一詞

