【盧祖臯】蒲江詞

宴淸都﹝初春﹞

春訊飛瓊管。風日薄﹑度墻啼鳥聲亂。江城次第﹐笙歌翠合﹐綺羅香暖。溶溶澗淥冰泮。醉夢裏﹑年華暗換。料黛眉重鎖隋堤﹐芳心還動梁苑。

新來雁闊云音﹐鸞分鑑影﹐無計重見。啼春細雨﹐籠愁澹月﹐恁時庭院。離腸未語先斷。算猶有﹑憑髙望眼。更那堪﹑芳艸連天﹐飛梅弄晚。

魚遊春水

離愁禁不去。好夢別來無覓處。風翻徵袂﹐觸目年芳如許。軟紅塵裏鳴鞭鐙﹐拾翠叢中句伴侶。都負歲時﹐暗關情緒。昨夜山陰杜宇。似把歸期驚倦旅。遙知樓倚東風﹐凝顰暗數。寶香拂拂遺鴛錦﹐心事悠悠尋燕語。芳艸暮寒﹐亂花微雨。

倦尋芳

香泥壘燕﹐密葉巢鶯﹐春晦寒淺。花徑風柔﹐著地舞茵紅軟。鬥艸煙欺羅袂薄﹐秋千影落春遊倦。醉歸來﹐記寶帳歌慵﹐錦屏香暖。

別來悵﹑光陰容易﹐還又酴醿﹐牡丹開徧。妒恨疏狂﹐那更柳花迎面。鴻羽難憑芳信短﹐長安猶近歸期遠。倚危樓﹐但鎭日﹑繡簾髙捲。

江城子

畫樓簾幕捲新晴。掩銀屏。曉寒輕。墜粉飄香﹐日日喚愁生。暗數十年湖上路﹐能幾度﹐著娉婷。

年華空自感飄零。擁春酲。對誰醒。天闊雲間﹐無處覓簫聲。載酒買花年少事﹐渾不似﹐舊心情。

江城子﹝壽外姑外舅﹞

護霜云日靄晴空。錦圍中。捲香風。弄玉乘鸞﹐人自蕊珠宮。天遣歲寒爲伴侶﹐還待得﹐謫仙翁。

等閒隨處是春功。笑相從。寸心同。不羨魚軒﹐蟬冕共榮封。只愛階庭蘭玉秀﹐梅不老﹐對喬松。

江城子﹝外舅作梅玻因壽日作此﹞

小山初築自天成。架危亭。與云平。面面梅花﹐蘭檻十分淸。喚得長淮春意滿﹐香暗度﹐月微明。

數枝長憶傍巖扃。杖履輕。醉中行。笑問東風﹐何日是歸程。只怕和羹消息近﹐天未許﹐遂幽情。

西江月

燕掠晴絲裊裊﹐魚吹水葉粼粼。禁街微雨灑香塵。寒食淸明相近。

漫著宮羅試暖﹐閒呼社酒酬春。晚風簾幕悄無人。二十四番花訊。

畫堂春

玉屏回夢月平蘭。元來香冷衣單。柳風特地更將寒。吹上眉端。

云羽未回徵雁﹐鏡花空舞雙鸞。去年芳徑又斕斑。門掩春閒。

畫堂春

柳黃移上袂羅單。酒醒嬌嚲風鬟。茗甌才試鷓鴣斑。沈炷燻殘。

夜雨可無歸夢﹐曉風何處徵鞍。海棠開了尙憑闌。劃地春寒。

畫堂春

柳塘風緊絮交飛。漾花一水平池。暖香飄徑日遲遲。何處酴醿。

胡蝶夢中寒淺﹐杜鵑聲裏春歸。鏡容不似舊家時。羞對淸溪。

淸平樂

鏡屏開曉。寒入宮羅峭。脈脈不知春又老。簾外舞紅多少。舊時駐馬香階。如今細雨蒼苔。殘夢不堪重理﹐一雙胡蝶飛來。

淸平樂

柳邊深院。燕語明如翦。消息無憑聽又懶。隔斷畫屏雙扇。寶杯金縷紅牙。醉魂幾度兒家。何處一春遊蕩﹐夢中猶恨楊花。

淸平樂

玉肌春瘦。別鳳離鸞後。柳外畫船看翠袖。眼艷風流依舊。杏梁語燕綢繆。可堪前夢悠悠。幾度欲成花雨﹐斷雲還過南樓。

淸平樂﹝申中吳對雪﹞

朔風凝沍。不放云來去。稚柳回春能幾許。一夜滿城飛絮。羊羔酒面頻傾。護寒香緩嬌屏。喚取雪兒對舞﹐看他若个輕盈。

烏夜啼

幾曲微風按柳﹐生香暖日蒸花。鴛鴦睡足芳塘晚﹐新綠小窗紗。

尺素難將情緒﹐嫩羅還試年華。憑髙無處尋殘夢﹐春思入琵琶。

烏夜啼

照水飛禽斗影﹐舞風小徑低花。徵鴻排盡相思字﹐音信落誰家。

系恨腰圍頓減﹐禁愁酒力難加。樓髙日暮休簾捲﹐芳艸滿天涯。

烏夜啼

柳色津頭泫綠﹐桃花渡口啼紅。一春又負西湖醉﹐離恨雨聲中。

客袂迢迢西塞﹐餘寒翦翦東風。誰家拂水飛來燕﹐惆悵小樓東。

烏夜啼﹝西湖﹞

漾暖紋波颭颭﹐吹晴絲雨濛濛。輕衫短帽西湖路﹐花气撲春驄。

鬥艸褰衣濕翠﹐秋千瞥眼飛紅。日長不放春醪困﹐立盡海棠風。

烏夜啼

段段寒沙淺水﹐蕭蕭暮雨孤篷。香羅不共徵衫遠﹐砧杵客愁中。

別恨慵看楊柳﹐歸期暗數芙蓉。碧梧聲到紗窗曉﹐昨夜幾秋風。

謁金門

風不定。移去移來簾影。一雨林塘新綠淨。杏梁歸燕並。翠袖玉屏金鏡。日薄綺疏人靜。心事一春疑酒病。鳥啼花滿徑。

謁金門

蘭棹舉。相趁落紅飛去。一隙輕簾凝睇處。柳絲牽不住。昨日翠蛾金縷。今夜碧波煙渚。好夢無憑窗又雨。天涯知幾許。

謁金門

閒院宇。獨自行來行去。花片無聲簾外雨。峭寒生碧樹。做弄淸明時序。料理春酲情緒。憶得歸時停棹處。畫橋看落絮。

謁金門

深院靜。隔葉鳴禽相應。金鴨云寒閒夢醒。轉簾花月影。閒步碧階香徑。嚲翠殘紅慵整。明日陰晴猶未定。試教移小艇。

謁金門

寒半退。斜掩小屏珠翠。柳眼才醒桃欲醉。日髙簾影碎。暗解鴛鴦羅帶。獨立晚風誰會。心事悠悠人好在。畫橋流水外。

謁金門

人寂寞。簾外翠陰如幄。團扇藤牀花間錯。雨邊殘夢覺。翠淺粉銷香薄。臨鏡不忺梳掠。新恨悠悠無處托。棋聲閒院落。

謁金門

閒睡足。冰柱亂敲寒玉。簇簇庭陰嘉樹綠。晚蟬聲斷續。一雨藕花新浴。香破小窗幽獨。重理焦桐尋舊曲。隔墻風動竹。

謁金門

香漠漠。低捲水風池閣。玉腕籠紗金半約。睡濃團扇落。雨後涼生云薄。女伴棹歌聲樂。采得雙蓮迎笑剝。柳陰多處泊。

謁金門

秋幾許。荒蓼敗荷煙渚。貼水飛鷗江欲暮。風帆追急羽。蝶夢轉頭無據。愁到曲屏深處。寒入雙城扃繡戶。也應聞細雨。

謁金門

羅袖褪。短鬢獨搔誰恨。葉葉秋聲風衮衮。萬端心一寸。釵鳳鏡鸞誰問。想見粉香啼損。倩盡飛鴻終未穩。夜來寒陡頓。

鷓鴣天

纖指輕拈小砑紅。自調宮羽按歌童。寒餘芍藥闌邊雨﹐香落酴醿架底風。

閒意態﹐小房櫳。丁寧須滿玉西東。一春醉得鶯花老﹐不似年時怨玉容。

鷓鴣天

庭綠初圓結蔭濃。香溝收拾舊梢紅。池塘少歇鳴蛙雨﹐簾幕輕回舞燕風。

春又老﹐笑誰同。澹煙斜日小樓東。相思一曲臨風笛﹐吹過雲山第幾重。

鷓鴣天

岸柳黃深綠已垂。庭花紅徧白還飛。幾回畫蠟銀臺夢﹐雙字香羅金縷衣。

山淺澹﹐水茫澹﹐水茫彌。頓無消息許多時。杏梁知有新來燕﹐下卻重簾不放歸。

踏莎行

夜雨燈深﹐春風寒淺。梅姿雪態憐嬌軟。錦箋閒軸舊緘情﹐酒邊一顧淸歌徧。

玉局彈愁﹐冰弦寫怨。幾時纖手教重見。小樓低隔一街塵﹐爲誰長恁巫山遠。

琴調相思引

陸續鳴鳩呼曉晴。霏微殘霧濕春城。未成梅雨﹐先做麥寒輕。

長日愔愔花又落﹐短屏曲曲酒初醒。小舟無緒﹐閒帶牡丹行。

琴調相思引﹝同子髙艤舟葉家莊﹞

夾岸垂楊步障深。露橋橫截影沈沈。數家籬落﹐一晌晚涼侵。

閒倚短篙停夜月﹐靜看雙翅落棲禽。久無羈思﹐前事忽驚心。

眼兒媚

玉鉤淸曉上簾衣。香霧濕春枝。餘寒逗雨﹐羅裙無賴﹐重暖金猊。

柳邊誰寄東風纜﹐流水只年時。無人爲記﹐天涯歸思﹐梁燕空飛。

更漏子

玉鉤裁﹐羅襪淺。心事漫拈鍼綫。釵半嚲﹐鬢慵梳。新來消瘦無。

江南路。花無數。春夢不知何處。簾影轉﹐暝禽西。看看眉黛低。

更漏子

蓼花繁﹐桐葉下。寂寂夢回涼夜。城角斷﹐砌蛩悲。月髙風起時。

衣上淚。誰堪寄。一寸妾心千里。人北去﹐雁南徵。滿庭秋艸生。

錦園春三犯﹝賦牡丹﹞

晝長人倦。正凋紅漲綠﹐懶鶯忙燕《解連環》。絲雨濛晴﹐放珠簾髙捲《醉蓬萊》。神仙笑宴。半醒醉﹑彩鸞飛徧《雪獅兒》。

碧玉闌干﹐靑油幢幕﹐沈香庭院醉蓬萊。洛陽圖畫舊見。向天香深處﹐猶認嬌面解連環。

霧縠霞綃﹐聞綺羅裁翦醉蓬萊。情髙意遠。怕容易﹑曉風吹散《雪獅兒》。一笑何妨﹐銀臺換蠟﹐銅壺催箭《醉蓬萊》。

錦園春三犯﹝賦海棠﹞

醉痕潮玉。愛柔英未吐﹐露叢如簇《解連環》。絕艷矜春﹐分流芳金穀《醉蓬萊》。風梳雨沐。耿空抱﹑夜闌淸淑雪獅兒。杜老情疏﹐黃州賦冷﹐誰憐幽獨《醉》。

玉環睡醒未足。記傳楡試火﹐髙照宮燭《解連環》。錦幄風翻﹐渺春容難續《醉蓬萊》。迷紅怨綠。漫惟有﹑舊愁相觸《雪獅兒》。一舸東遊﹐何時更約﹐西飛鴻鵠《醉蓬萊》。

水龍吟﹝賦芍藥﹞

杜鵑啼老春紅﹐翠陰滿眼愁無柰。飛來何處﹐鳳軿鸞馭﹐霞裾云佩。風檻嬌憑﹐露梢慵嚲﹐酒濃微退。念洛陽人去﹐香魂又返﹐依然是﹐風流在。

銀燭光搖彩翠。畫堂深﹑莫辭沈醉。十年一覺﹐揚州春夢﹐離愁似海。浩態難畱﹐粉香吹散﹐幾時重會。向尊前笑折﹐一枝紅玉﹐帽檐斜戴。

水龍吟﹝賦酴醿﹞

蕩紅流水無聲﹐暮煙細艸黏天遠。低回倦蝶﹐往來忙燕﹐芳期頓懶。綠霧迷墻﹐翠虯騰架﹐雪明香暖。笑依依欲挽﹐春風教住﹐還疑是﹐相逢晚。

不似梅妝瘦減。占人間﹑丰神蕭散。攀條弄蕊﹐天涯猶記﹐曲闌小院。老去情懷﹐酒邊風味﹐有時重見。對枕幃空想﹐東牀舊夢﹐帶將離恨。

水龍吟﹝淮西重午﹞

會昌湖上扁舟﹐幾年不醉西山路。流光又是﹐宮衣初試﹐安橊半吐。千里江山﹐滿川煙艸﹐薰風淮楚。念離騷恨遠﹐獨醒人去﹐闌干外﹐誰懷古。

亦有魚龍戲舞。艷晴川﹑綺羅歌鼓。鄕情節意﹐尊前同是﹐天涯羈旅。漲淥池塘﹐翠陰庭院﹐歸期無據。問明年此夜﹐一眉新月﹐照人何處。

水龍吟

世間誰似蓬仙﹐坐間八帙齊眉壽。蘭階更喜﹐孫枝相映﹐紅芳綠秀。鶴舞修庭﹐鷺飛靑嶂﹐簾垂晴晝。向閒中時有﹐奚囊背錦﹐開松戶﹐看云岫。

不羨印金垂斗。笑紛紛﹑白雲蒼狗。銀髯似戟﹐紅顏如煉﹐風流依舊。野�晴初﹐隴梅花下﹐玉笙吹酒。悵今年又是﹐題箋寄遠﹐倩傳杯手。

渡江云﹝賦荷花﹞

錦云香滿鏡﹐岸巾橫笛﹐浮醉一舟輕。別愁縈短鬢﹐晚涼池閣﹐此地忽逢迎。柄圓攲綠﹐倚風流﹑還恁娉婷。憑畫闌﹐嫣然輸笑﹐無語寄心情。

盈盈。露華勻玉﹐日影酣紅﹐記晚妝慵整。還暗驚﹑人間離合﹐羞對池萍。三年一覺西湖夢﹐又等閒﹑金井秋聲。銷魂久﹐夜深月冷風淸。

洞仙歌﹝賦茉莉﹞

玉肌翠袖﹐較似酴醿瘦。幾度燻醒夜窗酒。問炎洲何事﹐得許淸涼﹐塵不到﹐一段冰壺翦就。

晚來庭戶悄﹐暗數流光﹐細拾芳英黯回首。念日暮江東﹐偏爲魂銷﹐人易老﹑幽韻淸標似舊。正簟紋如水帳如煙﹐更柰向﹐月明露濃時候。

洞仙歌

月痕霜暈﹐雪染冰裁翦。車馬塵中甚曾見。自揚州吟罷﹐踏徧西湖﹐堪愛處﹐偏是情髙韻遠。

冷香驚夢破﹐姑射人歸﹐圖畫空遺舊妝面。問何事東君﹐先與春心﹐還又是﹑容易飛花片片。對暮寒修竹哽無言﹐更畫角層城﹐夜聞吹怨。

洞仙歌

﹝爲勝槪。攻愧辭榮念歸而未護也﹐賦此壽之﹞

東樓佳麗﹐縹緲風煙表。幻得樓山更深窈。有蒼崖喬木﹐石磴鳴泉﹐塵不到﹐掩映十洲三島。

平生丘壑趣﹐圭衮何心﹐自是淸時重元老。想月下云根﹐鶴唳猿吟﹐人猶道﹑作計歸遊太早。待他年功退學商顏﹐卻旋種木奴﹐緩尋瑤艸。

洞仙歌﹝上壽﹞

梅窗雪屋﹐還賦蓬仙壽。聞說今年勝於舊。有芝書催下﹐竹史頒春。山好處﹐畱待文章太守。

商霖消息近﹐縹緲閒雲﹐一笑無心又出岫。縱髙臥十年﹐八帙初開﹐天未許﹑閒向人間袖手。問西州千騎幾時來﹐對月鶴霜猿﹐也教知否。

洞仙歌﹝壽外舅﹞

扁舟入浙﹐便有家山意。全勝軺車駕邊地。愛官塵不到﹐書眼爭明﹐稱壽處﹐春傍梅花影裏。

平生丘壑志﹐未老求閒﹐天亦徘徊就歸計。想疊嶂雙溪﹐千騎弓刀﹐渾不似﹑白石山中勝趣。怕竹屋梅窗欲成時﹐又飛詔東山﹐謝公催起。

望江南

疏雨過﹐芳節到戎葵。纏臂細交紋綫縷﹐稱身初試碧綃衣。閒步小亭池。

花下意﹐脈脈有誰知。試把花梢和恨數﹐因看胡蝶著雙飛。凝扇立多時。

臨江仙

南館西池迎笑處﹐輕行不耐冰綃。粉香飛過碧闌橋。芙蕖爭態度﹐楊柳學飄颻。

醉裏鸞飆乘月去﹐碧雲依舊迢迢。深情誰爲寄嬌嬈。簟紋風外展﹐香篆過邊銷。

臨江仙

﹝十二歲。獨立吹笙﹐聲調婉抑﹐四座嘆賞。已而再拜乞詞﹐爲賦此曲。﹞

洞府堂深花气滿﹐娉婷綠展紅圍。个中年少出瓊姬。雙籠金約腕﹐獨把玉參差。

子晉臺前無鶴馭﹐人間空有淸詩。何如嬌小貯簾帷。仙風知有待﹐涼月漸當時。

臨江仙

跨鶴雲間猶未久﹐風流全勝年時。喚回和气上梅枝。酒邊春市動﹐琴外畫簾垂。

長是細吟攻愧壽﹐還歌連桂新詞。早催鳧舄向南飛。一官傳鼎鼐﹐四海看塤篪。

醜奴兒慢

湘筠展夢﹐還是帶恨欹枕。對千頃﹑風荷涼艷﹐水竹淸陰。半掩龜紗﹐幾回小語月華侵。娉婷何處﹐回首畫橋﹐朱戶沈沈。聞道近時﹐題紅傳素﹐長是沾襟。想當日﹑冰弦彈斷﹐總廢淸音。準擬歸來﹐扇鸞釵鳳巧相尋。如今無柰﹐七十二峯﹐劃地云深。

木蘭花慢

汀蓮凋晚艷﹐又蘋末﹑起秋風。漫搔首徐吟﹐微云河漢﹐疏雨梧桐。飄零倦尋酒箋﹐記那回﹑歌管小樓中。玉果蛛絲暗卜﹐鈿釵蟬鬢輕籠。

吳云別後重重。涼宴幾時同。縱人間信有﹐犀靈鵲喜﹐密意難通。雙星分攜最苦﹐念經年﹑猶有一相逢。寂寞橋邊舊月﹐可堪頻照西東。

木蘭花慢﹝賦雪﹞

灑窗聲未定﹐怪襟袖﹑峭寒欺。漸邑界空明﹐山河表裏﹐玉幻瓊移。天邊占春最早﹐萬花中﹑不遣一塵飛。淸想吟鞭瘦倚﹐醉憐歌錦紅圍。

誰知。未去心期。慵酒更慵詩。算可人惟有﹐光浮茗碗﹐香浸梅枝。長安又驚歲換﹐笑吹來﹑空點發成絲。一舸滄江浩渺﹐幾回歸夢參差。

木蘭花慢﹝別西湖兩詩僧﹞

嫩寒催客棹﹐載酒去﹑載詩歸。正紅葉漫山﹐淸泉漱石﹐多少心期。三生溪橋話別﹐悵薜蘿﹑猶惹翠云衣。不似今番醉夢﹐帝城幾度斜暉。

鴻飛。煙水氵彌氵彌。回首處﹐只君知。念吳江鷺憶﹐孤山鶴怨﹐依舊東西。髙峯夢醒雲起﹐是瘦吟﹑窗底憶君時。何日還尋後約﹐爲余先寄梅枝。

木蘭花慢﹝壽具捨使母夫人﹞

翠陰春畫永﹐乍簾幕﹑暖飄香。正玉節來歸﹐斑衣戲舞﹐��熒煌。椿期始開九秩﹐看芝蘭﹑奕葉早傳芳。都把一門瑞气﹐釀成九蘊霞觴。

相將。詔墨趣星郎。樂事未渠央。漸錦封鸞誥﹐魚軒象服﹐爭賁萱堂。西池獻桃未熟﹐醉西湖﹑日日想偏長。紫燕黃鸝院落﹐牡丹紅藥時光。

木蘭花慢

﹝並致賀禮﹞

向蒲江佳處﹐報新葺﹑小亭軒。有碧嶂靑池﹐幽花瘦竹﹐白鷺蒼煙。年華再周甲子﹐對黃庭﹑心事只翛然。都占壺天歲月﹐便成行地神仙。

十年。微祿縈牽。夢繞浙東船。更吾廬才喜﹐藩籬盡剖﹐門巷初全。何時歸來拜壽﹐盡團欒﹑笑語玉尊前。吟寄疏梅驛外﹐思隨飛雁行邊。

浣溪沙

午睡醒來策瘦筇。幾痕茸綠徑苔封。石橊初�舞裙紅。中酒情懷滋味薄﹐肥梅天气帶衣慵。日長門巷雨餘風。

卜算子

續續露蛩鳴﹐索索風梧語。瘦骨從來不柰秋﹐一夜秋如許。簟冷捲風漪﹐髻滑拋云縷。展轉無人共此情﹐畫角吹殘雨。

卜算子

雙鬢晚風前﹐一笛秋云外。木葉飛時看好山﹐山亦於人耐。意到偶題詩﹐飲少先成醉。笑折花枝步短檐﹐此意無人會。

卜算子﹝水仙﹞

佩解洛波遙﹐弦冷湘江渺。月底盈盈誤不歸﹐獨立風塵表。窗綺護幽妍﹐瓶玉扶輕裊。別後知誰語素心﹐寂寞山寒峭。

卜算子﹝憶梅花﹞

寒谷耿春姿﹐遙夜乘幽興。憶得和香載月歸﹐醉裏淸魂醒。霜月解隨人﹐不解將疏影。想見江南萬斛愁﹐云臥衣裳冷。

滿庭芳

﹝徉湖山間﹐望之爲蓬瀛仙翁也。因賦此以壽之﹐俾舟人歌以和漁唱﹞

盤谷居成﹐輞川圖就﹐便從鷗鷺尋盟。泛溪窈窕﹐遊釣寄髙情。尙憶兒童舊地﹐疏簾外﹑煙雨新晴。微吟罷﹐漁歌鄕答﹐欸乃醉中聽。

蓬瀛。歸計早﹐下帆坐閱﹐濤浪堪驚。愛閒身長占﹐風澹波平。夜雪何時訪戴﹐梅花下﹑同款柴扃。還知否﹐淸時未許﹐野渡有舟橫。

夜行船

暖入新梢風又起。秋千外﹑霧縈絲細。鳩侶寒輕﹐燕泥香重﹐人在杏花窗裏。

十二銀屏山四倚。春醪困﹑共篝沈水。卻說當時﹐柳啼花怨﹐魂夢爲君迢遞。

瑞鶴仙

﹝眉靑。炯如微月澹疏星。「故末章及之。﹞

江南秋欲徧。正蒓際鱸分﹐酒邊螯薦。靑林雁霜淺。問風流何事﹐試華偏晚。淩波步遠。誤池館﹑薰風笑宴。夢回時﹐細翦荷衣﹐尙倚半酣妝面。

深院。綺霞低映﹐步障橫陳﹐暮天慵倦。無言笑倩。尊前恨﹐仗誰遣。似重來鶴馭﹐錦城依舊﹐無復仙風宛轉。念疏星澹月﹐長眉甚時再見。

菩薩蠻

芙蓉香卸桐陰薄。水窗未雨涼先覺。何處理秋裳。月髙砧杵長。

袂羅新恨悄。展轉屏山曉。長是捲簾時。翠禽相對飛。

菩薩蠻

燭房花幌參差見。疏簾鎭日縈愁眼。巫峽小山屏。夢云猶未成。

帶霜邊雁落。雙字宮羅薄。二十四闌干。夜來相對寒。

菩薩蠻

翠樓十二闌干曲。雨痕新染蒲桃綠。時節又黃昏。東風深閉門。

玉簫吹未徹。窗影梅花月。無語只低眉。閒拈雙荔枝。

鵲橋仙﹝菊﹞

寒叢弄日﹐寶鈿承露﹐籬落亭亭相倚。當年彭澤未歸來﹐料獨抱﹑幽香一世。

疏風冷雨﹐澹煙殘照﹐日日重陽天气。帽檐已是半欹斜﹐問甕裏﹑新篘熟未。

鵲橋仙﹝壽謝法�﹞

槐陰悶暑﹐荷風淸夢﹐滿院雙成儔侶。階庭一笑玉蘭新﹐把酒更﹑重逢初度。

丹書漫啟﹐靑雲垂上﹐莫忘八篇奇語。功成休駕玉霄雲﹐且長占﹑赤城佳處。

鵲橋仙

澄江曉碧﹐君山秋靜﹐人與江山俱秀。最聲吹下紫泥封﹐看宣獻﹑風流依舊。

�袍對引﹐魚軒徐駕﹐小隊旌旗陪後。萬家指點壽星明﹐更把菊﹑登髙時候。

摸魚兒﹝九日登姑蘇臺﹞

怪西風﹑曉來攲帽﹐年華還是重九。天機衮衮山新瘦﹐客子情懷誰剖。微雨後。更雁帶邊寒﹐裊裊欺羅袖。慵荷倦柳。悄不似黃花﹐田田照眼﹐風味盡如舊。

登臨地﹐寂寞崇臺最久。闌干幾度搔首。翻雲覆雨無窮事﹐流水斜陽知否。吟未就。但衰艸荒煙﹐商略愁時候。閒愁浪有。總輸與淵明﹐東籬醉舞﹐身世付杯酒。

夜飛鵲慢

驕嘶破淸曉﹐分恨臨期。花下恁月明知。餘光是處散離思﹐最憐香靄霏霏。牽衣搵彈淚﹐問淒風愁露﹐劃地東西。畱鞭換佩﹐怕匆匆﹑已是遲遲。

涼怯幾番羅袂﹐還燕別文梁﹐螢點書幃。一自秋娘迢遞﹐黃金對酒﹐爭忍輕揮。新來院落﹐雁難尋﹑簾幕長垂。怕凋梧敲徑﹐驚回舊夢﹐應也顰眉。

秋霽

虹雨才收﹐正抱葉殘蟬﹐漸老云木。銀漢飛星﹐玉壺零露﹐萬里素秋如沐。倚顰抱獨。盼嬌曾記郎心目。向艷歌偏愛﹐賦情多處寄衷曲。

淒涼漫有﹐舊月闌干﹐夜涼無因﹐重照頹玉。扇紈收﹑鸞孤蠹損﹐一番愁緒黯相觸。回首寒云空雁足。露井零亂﹐已是負了桐陰﹐可堪輕誤﹐滿籬種菊。

虞美人﹝九月遊虎丘﹞

淸尊黃菊紅萸佩。兩度雲巖醉。帽檐今日更淸狂。冷雨疏風著意﹑過重陽。

故宮歷歷遺煙樹。往事知何處。漫山秋色好題詩。吟罷闌干獨自﹑立多時。

漁家傲

小閣騰騰人似醉。鳴階簌簌霜林墜。起向樓頭看雪意。云猶未。雁聲一片江風起。

官裏從容何日是。偸閒著便尋幽事。見說小橋淸淺水。梅欲蕊。吟邊陡覺添風味。

漁家傲

檐玉敲寒聲不定。水仙瓶裏梅相映。半縷篝香雲欲暝。窗幾靜。月華時送瑯玕影。

不用五湖尋小艇。吾廬剩有閒風景。薄醉起來行蘚徑。多幽興。悠然一霎風吹醒。

漁家傲﹝壽白石﹞

白石山中風景異。先生日日懷歸計。何事黃岡飛雪地。偏著意。畫堂卻爲東坡起。

人說前身坡老是。文章气節渾相似。只待鼎彜勛業遂。梅花外。歸來長向山中醉。

醉梅花

﹝愧師承。宣路𨿽不逮﹐而壽過之。結屋姑蘇臺之北﹐種花弄孫以自適﹐世念甚輕。今七十有四矣﹐耳目聰明﹐髭鬢未白。因其初度﹐賦醉梅花一首壽之﹞

傳得西林一派淸。年華垂過欠官稱。居無多地花常好﹐客有來時鶴自鳴。

分蕊館﹐駐箳星。齊眉相對眼尢明。弄孫教子婆娑醉﹐歲歲疏梅入壽觥。

賀新郎

﹝趙子野約余賦之。﹞

挽住風前柳。問鴟夷﹑當日扁舟﹐近曾來否。月落潮生無限事﹐零亂茶煙未久。漫畱得﹑蒓鱸依舊。可是從來功名誤﹐撫荒祠﹑誰繼風流後。今古恨﹐一搔首。

江涵雁影梅花瘦。四無塵﹑雪飛風起﹐夜窗如晝。萬里乾坤淸絕處﹐付與漁翁釣叟。又恰是﹑題詩時候。猛拍闌干呼鷗鷺﹐道他年﹑我亦垂綸手。飛過我﹐共尊酒。

沁園春﹝雙溪狎鷗﹞

幾葉凋楓﹐半篙寒日﹐傍橋系船。愛洞門深鎖﹐人間福地﹐雙溪分占﹐天上星躔。破帽躔寒﹐短鞭敲月﹐此地經行知幾年。空贏得﹐似沈郎消瘦﹐還欠詩篇。

沙鷗伴我愁眠。向水驛風亭紅蓼邊。有村醪可飲﹐且須同醉﹐溪魚堪鱠﹐切莫論錢。笠澤波頭﹐垂虹橋上﹐橙蟹肥時霜滿天。相隨否﹐算江南江北﹐惟有君閒。

沁園春﹝戊辰歲壽攻愧舅﹞

臺色齊輝﹐一點長庚﹐夜來更明。漸日添宮綫﹐功催補衮﹐春回梅萼﹐香趁調羹。鶴禁班髙﹐槐庭恩重﹐八帙駸駸人共榮。誰知道﹐縱身居公輔﹐心似書生。

東樓見說初成。有簾捲江山萬里橫。想髙情長羨﹐碧雲出處﹐淸時未計﹐綠野經營。東閣郎君﹐南宮進士﹐管領孫枝扶壽觥。齊眉醉﹐笑尊前樂事﹐眞个全並。

賀新郎﹝姑蘇臺觀雪﹞

十頃涵空碧。畫圖中﹑崢嶸幻玉﹐亂零吹璧。倚徧危闌吟不盡﹐把酒風前岸幘。記當日﹑西湖爲客。誰翦吳淞江上水﹐笑乾坤﹑奇事成兒劇。還照我﹐夜窗白。

崇臺目斷淸無極。引枝筇﹑瓊瑤步軟﹐印登臨屐。娃館娉婷知何在﹐淚粉愁濃恨積。故化作﹑飛花狼籍。舊事悠悠渾莫問﹐有玉蟾﹑醉裏曾相識。聊伴我﹐夜吹笛。

賀新郎﹝送曹西士宰建昌﹞

萬里岷峨路。笑歸來﹑野逸蕭閒﹐舊時風度。玉陛金閨春引處﹐遲卻京華步武。漫贏得﹑西湖佳趣。香篆琴絲簾影外﹐有朝云﹑夜月和鷗鷺。都辧我﹐醉中句。

飛鳧又報匡廬去。怕赤霄﹑班裏依然﹐有人畱取。頭黑功名渾好在﹐漫浪從渠賦予。但愛我﹑襟期相遇。滿把一觴爲君壽﹐有風荷﹑萬頃搖淸暑。聊爲此﹐釂金縷。

太常引﹝趨省聞桂偶成﹞

夢回金井卸梧桐。嘶馬帶疏鐘。艸面露痕濃。漸薄袖﹑淸寒暗通。

天低絳闕﹐云浮碧海﹐殘月尙朦朧。吹面桂花風。峭不似﹑紅塵道中。

小闌干﹝種桂戲成﹞

露華深釀古香濃。一樹�云叢。窗間試與﹐閒培秋事﹐聊寄幽悰。

鉤簾靜對西風晚﹐塵外小房櫳。輕陰澹日﹐淺寒淸月﹐想見山中。

倚闌令

惜春心。步花陰。怕春深。風揚遊絲吹落絮﹐滿園林。日長簾幕沈沈。朱闌畔﹑斜嚲瓊簪。笑摘梨花間照水﹐貼眉心。

滿江紅﹝齊雲月酌﹞

樓倚晴空﹐炎云淨﹑晚來風力。滄海外﹑等閒吹上﹐滿輪寒璧。河漢低垂天欲近﹐乾坤浩蕩秋無極。憑闌干﹑衣袂拂靑冥﹐知何夕。

登眺地﹐追疇昔。吳越事﹐皆陳迹。對淸光只有﹐醉吟消得。萬古悠悠惟月在﹐浮生衮衮空頭白。自騎鯨﹑仙去有誰知﹐遙相憶。

滿江紅﹝壽王永叔祕監表兄﹞

擬問扁舟﹐歸來趁﹑蓬萊壽席。還又向﹑月城迢遞﹐歲寒爲客。多竹襟期居已就﹐一川圖畫�堪覓。想玉笙﹑霜鶴擁蹁躚﹐眞仙伯。

身早退﹐頭翻黑。心最懶﹐間偏適。更新來膝下﹐始看袍色。安石正多人望在﹐子公何用緘書力。但年年﹑把酒爲梅花﹐尋消息。

燭影搖紅﹝十月十四日壽藏春孟侍郎﹞

千載風雲﹐慶符良月先呈瑞。舊家陰郭帝恩濃﹐圭衮公侯地。不道蟬聊鼎貴。對秋燈﹑依然風味。紫囊歸去﹐綠野間來﹐靑氈都未。

琴鶴相隨﹐小山花竹便幽意。滿襟和气是藏春﹐日覺詩名起。已動金甌姓字。早梅�﹐����。����﹐����。����。

月城春﹝壽無爲趙祕書﹞

五云騰曉。望凝香畫戟﹐恍然蓬島《解》。玉露冰壺﹐照神仙風表《醉蓬萊》。詩書坐嘯。喚淮楚﹑滿城春好《雪獅兒》。雨谷催耕﹐風簾戲鼓﹐家家歡笑《醉》。

南湖細吟未了。看金蓮夜直﹐丹鳳飛詔《解連環》。鬢影靑靑﹐辦功名多少《醉蓬萊》。持杯滿釂。聽千里﹑載歌難老《雪獅兒》。試問尊前﹐蟠桃次第﹐紅芳猶小《醉蓬萊》。

臨江仙

六鶴飛來松帳曉﹐菊遲梅早年光。西池移宴到萱堂。笙簫淸弄玉﹐環佩暖回香。

未問誥花金五色﹐新來樂事難量。雙添雛鳳趁稱觴。爭書八十字﹐分抱彩衣旁。

賀新郎

春色元無主。荷東君﹑著意看承﹐等閒分付。多少無情風與浪﹐又那更﹑蝶欺蜂妒。算燕雀﹑眼前無數。縱便簾櫳能愛護﹐到如今﹑已是成遲暮。芳艸碧﹐遮歸路。

看看做到難言處。怕宣郎﹑輕轉旌旗﹐易歌襦袴。月滿西樓弦索靜﹐云蔽昆城閬府。便恁地﹑一帆輕舉。獨倚闌干愁拍碎﹐慘玉容﹑淚眼如紅雨。去與住﹐兩難訴。

【盧祖臯】蒲江詞

宴淸都﹝初春﹞

春訊飛瓊管。風日薄﹑度墻啼鳥聲亂。江城次第﹐笙歌翠合﹐綺羅香暖。溶溶澗淥冰泮。醉夢裏﹑年華暗換。料黛眉重鎖隋堤﹐芳心還動梁苑。

新來雁闊云音﹐鸞分鑑影﹐無計重見。啼春細雨﹐籠愁澹月﹐恁時庭院。離腸未語先斷。算猶有﹑憑髙望眼。更那堪﹑芳艸連天﹐飛梅弄晚。

魚遊春水

離愁禁不去。好夢別來無覓處。風翻徵袂﹐觸目年芳如許。軟紅塵裏鳴鞭鐙﹐拾翠叢中句伴侶。都負歲時﹐暗關情緒。昨夜山陰杜宇。似把歸期驚倦旅。遙知樓倚東風﹐凝顰暗數。寶香拂拂遺鴛錦﹐心事悠悠尋燕語。芳艸暮寒﹐亂花微雨。

倦尋芳

香泥壘燕﹐密葉巢鶯﹐春晦寒淺。花徑風柔﹐著地舞茵紅軟。鬥艸煙欺羅袂薄﹐秋千影落春遊倦。醉歸來﹐記寶帳歌慵﹐錦屏香暖。

別來悵﹑光陰容易﹐還又酴醿﹐牡丹開徧。妒恨疏狂﹐那更柳花迎面。鴻羽難憑芳信短﹐長安猶近歸期遠。倚危樓﹐但鎭日﹑繡簾髙捲。

江城子

畫樓簾幕捲新晴。掩銀屏。曉寒輕。墜粉飄香﹐日日喚愁生。暗數十年湖上路﹐能幾度﹐著娉婷。

年華空自感飄零。擁春酲。對誰醒。天闊雲間﹐無處覓簫聲。載酒買花年少事﹐渾不似﹐舊心情。

江城子﹝壽外姑外舅﹞

護霜云日靄晴空。錦圍中。捲香風。弄玉乘鸞﹐人自蕊珠宮。天遣歲寒爲伴侶﹐還待得﹐謫仙翁。

等閒隨處是春功。笑相從。寸心同。不羨魚軒﹐蟬冕共榮封。只愛階庭蘭玉秀﹐梅不老﹐對喬松。

江城子﹝外舅作梅玻因壽日作此﹞

小山初築自天成。架危亭。與云平。面面梅花﹐蘭檻十分淸。喚得長淮春意滿﹐香暗度﹐月微明。

數枝長憶傍巖扃。杖履輕。醉中行。笑問東風﹐何日是歸程。只怕和羹消息近﹐天未許﹐遂幽情。

西江月

燕掠晴絲裊裊﹐魚吹水葉粼粼。禁街微雨灑香塵。寒食淸明相近。

漫著宮羅試暖﹐閒呼社酒酬春。晚風簾幕悄無人。二十四番花訊。

畫堂春

玉屏回夢月平蘭。元來香冷衣單。柳風特地更將寒。吹上眉端。

云羽未回徵雁﹐鏡花空舞雙鸞。去年芳徑又斕斑。門掩春閒。

畫堂春

柳黃移上袂羅單。酒醒嬌嚲風鬟。茗甌才試鷓鴣斑。沈炷燻殘。

夜雨可無歸夢﹐曉風何處徵鞍。海棠開了尙憑闌。劃地春寒。

畫堂春

柳塘風緊絮交飛。漾花一水平池。暖香飄徑日遲遲。何處酴醿。

胡蝶夢中寒淺﹐杜鵑聲裏春歸。鏡容不似舊家時。羞對淸溪。

淸平樂

鏡屏開曉。寒入宮羅峭。脈脈不知春又老。簾外舞紅多少。舊時駐馬香階。如今細雨蒼苔。殘夢不堪重理﹐一雙胡蝶飛來。

淸平樂

柳邊深院。燕語明如翦。消息無憑聽又懶。隔斷畫屏雙扇。寶杯金縷紅牙。醉魂幾度兒家。何處一春遊蕩﹐夢中猶恨楊花。

淸平樂

玉肌春瘦。別鳳離鸞後。柳外畫船看翠袖。眼艷風流依舊。杏梁語燕綢繆。可堪前夢悠悠。幾度欲成花雨﹐斷雲還過南樓。

淸平樂﹝申中吳對雪﹞

朔風凝沍。不放云來去。稚柳回春能幾許。一夜滿城飛絮。羊羔酒面頻傾。護寒香緩嬌屏。喚取雪兒對舞﹐看他若个輕盈。

烏夜啼

幾曲微風按柳﹐生香暖日蒸花。鴛鴦睡足芳塘晚﹐新綠小窗紗。

尺素難將情緒﹐嫩羅還試年華。憑髙無處尋殘夢﹐春思入琵琶。

烏夜啼

照水飛禽斗影﹐舞風小徑低花。徵鴻排盡相思字﹐音信落誰家。

系恨腰圍頓減﹐禁愁酒力難加。樓髙日暮休簾捲﹐芳艸滿天涯。

烏夜啼

柳色津頭泫綠﹐桃花渡口啼紅。一春又負西湖醉﹐離恨雨聲中。

客袂迢迢西塞﹐餘寒翦翦東風。誰家拂水飛來燕﹐惆悵小樓東。

烏夜啼﹝西湖﹞

漾暖紋波颭颭﹐吹晴絲雨濛濛。輕衫短帽西湖路﹐花气撲春驄。

鬥艸褰衣濕翠﹐秋千瞥眼飛紅。日長不放春醪困﹐立盡海棠風。

烏夜啼

段段寒沙淺水﹐蕭蕭暮雨孤篷。香羅不共徵衫遠﹐砧杵客愁中。

別恨慵看楊柳﹐歸期暗數芙蓉。碧梧聲到紗窗曉﹐昨夜幾秋風。

謁金門

風不定。移去移來簾影。一雨林塘新綠淨。杏梁歸燕並。翠袖玉屏金鏡。日薄綺疏人靜。心事一春疑酒病。鳥啼花滿徑。

謁金門

蘭棹舉。相趁落紅飛去。一隙輕簾凝睇處。柳絲牽不住。昨日翠蛾金縷。今夜碧波煙渚。好夢無憑窗又雨。天涯知幾許。

謁金門

閒院宇。獨自行來行去。花片無聲簾外雨。峭寒生碧樹。做弄淸明時序。料理春酲情緒。憶得歸時停棹處。畫橋看落絮。

謁金門

深院靜。隔葉鳴禽相應。金鴨云寒閒夢醒。轉簾花月影。閒步碧階香徑。嚲翠殘紅慵整。明日陰晴猶未定。試教移小艇。

謁金門

寒半退。斜掩小屏珠翠。柳眼才醒桃欲醉。日髙簾影碎。暗解鴛鴦羅帶。獨立晚風誰會。心事悠悠人好在。畫橋流水外。

謁金門

人寂寞。簾外翠陰如幄。團扇藤牀花間錯。雨邊殘夢覺。翠淺粉銷香薄。臨鏡不忺梳掠。新恨悠悠無處托。棋聲閒院落。

謁金門

閒睡足。冰柱亂敲寒玉。簇簇庭陰嘉樹綠。晚蟬聲斷續。一雨藕花新浴。香破小窗幽獨。重理焦桐尋舊曲。隔墻風動竹。

謁金門

香漠漠。低捲水風池閣。玉腕籠紗金半約。睡濃團扇落。雨後涼生云薄。女伴棹歌聲樂。采得雙蓮迎笑剝。柳陰多處泊。

謁金門

秋幾許。荒蓼敗荷煙渚。貼水飛鷗江欲暮。風帆追急羽。蝶夢轉頭無據。愁到曲屏深處。寒入雙城扃繡戶。也應聞細雨。

謁金門

羅袖褪。短鬢獨搔誰恨。葉葉秋聲風衮衮。萬端心一寸。釵鳳鏡鸞誰問。想見粉香啼損。倩盡飛鴻終未穩。夜來寒陡頓。

鷓鴣天

纖指輕拈小砑紅。自調宮羽按歌童。寒餘芍藥闌邊雨﹐香落酴醿架底風。

閒意態﹐小房櫳。丁寧須滿玉西東。一春醉得鶯花老﹐不似年時怨玉容。

鷓鴣天

庭綠初圓結蔭濃。香溝收拾舊梢紅。池塘少歇鳴蛙雨﹐簾幕輕回舞燕風。

春又老﹐笑誰同。澹煙斜日小樓東。相思一曲臨風笛﹐吹過雲山第幾重。

鷓鴣天

岸柳黃深綠已垂。庭花紅徧白還飛。幾回畫蠟銀臺夢﹐雙字香羅金縷衣。

山淺澹﹐水茫澹﹐水茫彌。頓無消息許多時。杏梁知有新來燕﹐下卻重簾不放歸。

踏莎行

夜雨燈深﹐春風寒淺。梅姿雪態憐嬌軟。錦箋閒軸舊緘情﹐酒邊一顧淸歌徧。

玉局彈愁﹐冰弦寫怨。幾時纖手教重見。小樓低隔一街塵﹐爲誰長恁巫山遠。

琴調相思引

陸續鳴鳩呼曉晴。霏微殘霧濕春城。未成梅雨﹐先做麥寒輕。

長日愔愔花又落﹐短屏曲曲酒初醒。小舟無緒﹐閒帶牡丹行。

琴調相思引﹝同子髙艤舟葉家莊﹞

夾岸垂楊步障深。露橋橫截影沈沈。數家籬落﹐一晌晚涼侵。

閒倚短篙停夜月﹐靜看雙翅落棲禽。久無羈思﹐前事忽驚心。

眼兒媚

玉鉤淸曉上簾衣。香霧濕春枝。餘寒逗雨﹐羅裙無賴﹐重暖金猊。

柳邊誰寄東風纜﹐流水只年時。無人爲記﹐天涯歸思﹐梁燕空飛。

更漏子

玉鉤裁﹐羅襪淺。心事漫拈鍼綫。釵半嚲﹐鬢慵梳。新來消瘦無。

江南路。花無數。春夢不知何處。簾影轉﹐暝禽西。看看眉黛低。

更漏子

蓼花繁﹐桐葉下。寂寂夢回涼夜。城角斷﹐砌蛩悲。月髙風起時。

衣上淚。誰堪寄。一寸妾心千里。人北去﹐雁南徵。滿庭秋艸生。

錦園春三犯﹝賦牡丹﹞

晝長人倦。正凋紅漲綠﹐懶鶯忙燕《解連環》。絲雨濛晴﹐放珠簾髙捲《醉蓬萊》。神仙笑宴。半醒醉﹑彩鸞飛徧《雪獅兒》。

碧玉闌干﹐靑油幢幕﹐沈香庭院醉蓬萊。洛陽圖畫舊見。向天香深處﹐猶認嬌面解連環。

霧縠霞綃﹐聞綺羅裁翦醉蓬萊。情髙意遠。怕容易﹑曉風吹散《雪獅兒》。一笑何妨﹐銀臺換蠟﹐銅壺催箭《醉蓬萊》。

錦園春三犯﹝賦海棠﹞

醉痕潮玉。愛柔英未吐﹐露叢如簇《解連環》。絕艷矜春﹐分流芳金穀《醉蓬萊》。風梳雨沐。耿空抱﹑夜闌淸淑雪獅兒。杜老情疏﹐黃州賦冷﹐誰憐幽獨《醉》。

玉環睡醒未足。記傳楡試火﹐髙照宮燭《解連環》。錦幄風翻﹐渺春容難續《醉蓬萊》。迷紅怨綠。漫惟有﹑舊愁相觸《雪獅兒》。一舸東遊﹐何時更約﹐西飛鴻鵠《醉蓬萊》。

水龍吟﹝賦芍藥﹞

杜鵑啼老春紅﹐翠陰滿眼愁無柰。飛來何處﹐鳳軿鸞馭﹐霞裾云佩。風檻嬌憑﹐露梢慵嚲﹐酒濃微退。念洛陽人去﹐香魂又返﹐依然是﹐風流在。

銀燭光搖彩翠。畫堂深﹑莫辭沈醉。十年一覺﹐揚州春夢﹐離愁似海。浩態難畱﹐粉香吹散﹐幾時重會。向尊前笑折﹐一枝紅玉﹐帽檐斜戴。

水龍吟﹝賦酴醿﹞

蕩紅流水無聲﹐暮煙細艸黏天遠。低回倦蝶﹐往來忙燕﹐芳期頓懶。綠霧迷墻﹐翠虯騰架﹐雪明香暖。笑依依欲挽﹐春風教住﹐還疑是﹐相逢晚。

不似梅妝瘦減。占人間﹑丰神蕭散。攀條弄蕊﹐天涯猶記﹐曲闌小院。老去情懷﹐酒邊風味﹐有時重見。對枕幃空想﹐東牀舊夢﹐帶將離恨。

水龍吟﹝淮西重午﹞

會昌湖上扁舟﹐幾年不醉西山路。流光又是﹐宮衣初試﹐安橊半吐。千里江山﹐滿川煙艸﹐薰風淮楚。念離騷恨遠﹐獨醒人去﹐闌干外﹐誰懷古。

亦有魚龍戲舞。艷晴川﹑綺羅歌鼓。鄕情節意﹐尊前同是﹐天涯羈旅。漲淥池塘﹐翠陰庭院﹐歸期無據。問明年此夜﹐一眉新月﹐照人何處。

水龍吟

世間誰似蓬仙﹐坐間八帙齊眉壽。蘭階更喜﹐孫枝相映﹐紅芳綠秀。鶴舞修庭﹐鷺飛靑嶂﹐簾垂晴晝。向閒中時有﹐奚囊背錦﹐開松戶﹐看云岫。

不羨印金垂斗。笑紛紛﹑白雲蒼狗。銀髯似戟﹐紅顏如煉﹐風流依舊。野�晴初﹐隴梅花下﹐玉笙吹酒。悵今年又是﹐題箋寄遠﹐倩傳杯手。

渡江云﹝賦荷花﹞

錦云香滿鏡﹐岸巾橫笛﹐浮醉一舟輕。別愁縈短鬢﹐晚涼池閣﹐此地忽逢迎。柄圓攲綠﹐倚風流﹑還恁娉婷。憑畫闌﹐嫣然輸笑﹐無語寄心情。

盈盈。露華勻玉﹐日影酣紅﹐記晚妝慵整。還暗驚﹑人間離合﹐羞對池萍。三年一覺西湖夢﹐又等閒﹑金井秋聲。銷魂久﹐夜深月冷風淸。

洞仙歌﹝賦茉莉﹞

玉肌翠袖﹐較似酴醿瘦。幾度燻醒夜窗酒。問炎洲何事﹐得許淸涼﹐塵不到﹐一段冰壺翦就。

晚來庭戶悄﹐暗數流光﹐細拾芳英黯回首。念日暮江東﹐偏爲魂銷﹐人易老﹑幽韻淸標似舊。正簟紋如水帳如煙﹐更柰向﹐月明露濃時候。

洞仙歌

月痕霜暈﹐雪染冰裁翦。車馬塵中甚曾見。自揚州吟罷﹐踏徧西湖﹐堪愛處﹐偏是情髙韻遠。

冷香驚夢破﹐姑射人歸﹐圖畫空遺舊妝面。問何事東君﹐先與春心﹐還又是﹑容易飛花片片。對暮寒修竹哽無言﹐更畫角層城﹐夜聞吹怨。

洞仙歌

﹝爲勝槪。攻愧辭榮念歸而未護也﹐賦此壽之﹞

東樓佳麗﹐縹緲風煙表。幻得樓山更深窈。有蒼崖喬木﹐石磴鳴泉﹐塵不到﹐掩映十洲三島。

平生丘壑趣﹐圭衮何心﹐自是淸時重元老。想月下云根﹐鶴唳猿吟﹐人猶道﹑作計歸遊太早。待他年功退學商顏﹐卻旋種木奴﹐緩尋瑤艸。

洞仙歌﹝上壽﹞

梅窗雪屋﹐還賦蓬仙壽。聞說今年勝於舊。有芝書催下﹐竹史頒春。山好處﹐畱待文章太守。

商霖消息近﹐縹緲閒雲﹐一笑無心又出岫。縱髙臥十年﹐八帙初開﹐天未許﹑閒向人間袖手。問西州千騎幾時來﹐對月鶴霜猿﹐也教知否。

洞仙歌﹝壽外舅﹞

扁舟入浙﹐便有家山意。全勝軺車駕邊地。愛官塵不到﹐書眼爭明﹐稱壽處﹐春傍梅花影裏。

平生丘壑志﹐未老求閒﹐天亦徘徊就歸計。想疊嶂雙溪﹐千騎弓刀﹐渾不似﹑白石山中勝趣。怕竹屋梅窗欲成時﹐又飛詔東山﹐謝公催起。

望江南

疏雨過﹐芳節到戎葵。纏臂細交紋綫縷﹐稱身初試碧綃衣。閒步小亭池。

花下意﹐脈脈有誰知。試把花梢和恨數﹐因看胡蝶著雙飛。凝扇立多時。

臨江仙

南館西池迎笑處﹐輕行不耐冰綃。粉香飛過碧闌橋。芙蕖爭態度﹐楊柳學飄颻。

醉裏鸞飆乘月去﹐碧雲依舊迢迢。深情誰爲寄嬌嬈。簟紋風外展﹐香篆過邊銷。

臨江仙

﹝十二歲。獨立吹笙﹐聲調婉抑﹐四座嘆賞。已而再拜乞詞﹐爲賦此曲。﹞

洞府堂深花气滿﹐娉婷綠展紅圍。个中年少出瓊姬。雙籠金約腕﹐獨把玉參差。

子晉臺前無鶴馭﹐人間空有淸詩。何如嬌小貯簾帷。仙風知有待﹐涼月漸當時。

臨江仙

跨鶴雲間猶未久﹐風流全勝年時。喚回和气上梅枝。酒邊春市動﹐琴外畫簾垂。

長是細吟攻愧壽﹐還歌連桂新詞。早催鳧舄向南飛。一官傳鼎鼐﹐四海看塤篪。

醜奴兒慢

湘筠展夢﹐還是帶恨欹枕。對千頃﹑風荷涼艷﹐水竹淸陰。半掩龜紗﹐幾回小語月華侵。娉婷何處﹐回首畫橋﹐朱戶沈沈。聞道近時﹐題紅傳素﹐長是沾襟。想當日﹑冰弦彈斷﹐總廢淸音。準擬歸來﹐扇鸞釵鳳巧相尋。如今無柰﹐七十二峯﹐劃地云深。

木蘭花慢

汀蓮凋晚艷﹐又蘋末﹑起秋風。漫搔首徐吟﹐微云河漢﹐疏雨梧桐。飄零倦尋酒箋﹐記那回﹑歌管小樓中。玉果蛛絲暗卜﹐鈿釵蟬鬢輕籠。

吳云別後重重。涼宴幾時同。縱人間信有﹐犀靈鵲喜﹐密意難通。雙星分攜最苦﹐念經年﹑猶有一相逢。寂寞橋邊舊月﹐可堪頻照西東。

木蘭花慢﹝賦雪﹞

灑窗聲未定﹐怪襟袖﹑峭寒欺。漸邑界空明﹐山河表裏﹐玉幻瓊移。天邊占春最早﹐萬花中﹑不遣一塵飛。淸想吟鞭瘦倚﹐醉憐歌錦紅圍。

誰知。未去心期。慵酒更慵詩。算可人惟有﹐光浮茗碗﹐香浸梅枝。長安又驚歲換﹐笑吹來﹑空點發成絲。一舸滄江浩渺﹐幾回歸夢參差。

木蘭花慢﹝別西湖兩詩僧﹞

嫩寒催客棹﹐載酒去﹑載詩歸。正紅葉漫山﹐淸泉漱石﹐多少心期。三生溪橋話別﹐悵薜蘿﹑猶惹翠云衣。不似今番醉夢﹐帝城幾度斜暉。

鴻飛。煙水氵彌氵彌。回首處﹐只君知。念吳江鷺憶﹐孤山鶴怨﹐依舊東西。髙峯夢醒雲起﹐是瘦吟﹑窗底憶君時。何日還尋後約﹐爲余先寄梅枝。

木蘭花慢﹝壽具捨使母夫人﹞

翠陰春畫永﹐乍簾幕﹑暖飄香。正玉節來歸﹐斑衣戲舞﹐��熒煌。椿期始開九秩﹐看芝蘭﹑奕葉早傳芳。都把一門瑞气﹐釀成九蘊霞觴。

相將。詔墨趣星郎。樂事未渠央。漸錦封鸞誥﹐魚軒象服﹐爭賁萱堂。西池獻桃未熟﹐醉西湖﹑日日想偏長。紫燕黃鸝院落﹐牡丹紅藥時光。

木蘭花慢

﹝並致賀禮﹞

向蒲江佳處﹐報新葺﹑小亭軒。有碧嶂靑池﹐幽花瘦竹﹐白鷺蒼煙。年華再周甲子﹐對黃庭﹑心事只翛然。都占壺天歲月﹐便成行地神仙。

十年。微祿縈牽。夢繞浙東船。更吾廬才喜﹐藩籬盡剖﹐門巷初全。何時歸來拜壽﹐盡團欒﹑笑語玉尊前。吟寄疏梅驛外﹐思隨飛雁行邊。

浣溪沙

午睡醒來策瘦筇。幾痕茸綠徑苔封。石橊初�舞裙紅。中酒情懷滋味薄﹐肥梅天气帶衣慵。日長門巷雨餘風。

卜算子

續續露蛩鳴﹐索索風梧語。瘦骨從來不柰秋﹐一夜秋如許。簟冷捲風漪﹐髻滑拋云縷。展轉無人共此情﹐畫角吹殘雨。

卜算子

雙鬢晚風前﹐一笛秋云外。木葉飛時看好山﹐山亦於人耐。意到偶題詩﹐飲少先成醉。笑折花枝步短檐﹐此意無人會。

卜算子﹝水仙﹞

佩解洛波遙﹐弦冷湘江渺。月底盈盈誤不歸﹐獨立風塵表。窗綺護幽妍﹐瓶玉扶輕裊。別後知誰語素心﹐寂寞山寒峭。

卜算子﹝憶梅花﹞

寒谷耿春姿﹐遙夜乘幽興。憶得和香載月歸﹐醉裏淸魂醒。霜月解隨人﹐不解將疏影。想見江南萬斛愁﹐云臥衣裳冷。

滿庭芳

﹝徉湖山間﹐望之爲蓬瀛仙翁也。因賦此以壽之﹐俾舟人歌以和漁唱﹞

盤谷居成﹐輞川圖就﹐便從鷗鷺尋盟。泛溪窈窕﹐遊釣寄髙情。尙憶兒童舊地﹐疏簾外﹑煙雨新晴。微吟罷﹐漁歌鄕答﹐欸乃醉中聽。

蓬瀛。歸計早﹐下帆坐閱﹐濤浪堪驚。愛閒身長占﹐風澹波平。夜雪何時訪戴﹐梅花下﹑同款柴扃。還知否﹐淸時未許﹐野渡有舟橫。

夜行船

暖入新梢風又起。秋千外﹑霧縈絲細。鳩侶寒輕﹐燕泥香重﹐人在杏花窗裏。

十二銀屏山四倚。春醪困﹑共篝沈水。卻說當時﹐柳啼花怨﹐魂夢爲君迢遞。

瑞鶴仙

﹝眉靑。炯如微月澹疏星。」故末章及之。﹞

江南秋欲徧。正蒓際鱸分﹐酒邊螯薦。靑林雁霜淺。問風流何事﹐試華偏晚。淩波步遠。誤池館﹑薰風笑宴。夢回時﹐細翦荷衣﹐尙倚半酣妝面。

深院。綺霞低映﹐步障橫陳﹐暮天慵倦。無言笑倩。尊前恨﹐仗誰遣。似重來鶴馭﹐錦城依舊﹐無復仙風宛轉。念疏星澹月﹐長眉甚時再見。

菩薩蠻

芙蓉香卸桐陰薄。水窗未雨涼先覺。何處理秋裳。月髙砧杵長。

袂羅新恨悄。展轉屏山曉。長是捲簾時。翠禽相對飛。

菩薩蠻

燭房花幌參差見。疏簾鎭日縈愁眼。巫峽小山屏。夢云猶未成。

帶霜邊雁落。雙字宮羅薄。二十四闌干。夜來相對寒。

菩薩蠻

翠樓十二闌干曲。雨痕新染蒲桃綠。時節又黃昏。東風深閉門。

玉簫吹未徹。窗影梅花月。無語只低眉。閒拈雙荔枝。

鵲橋仙﹝菊﹞

寒叢弄日﹐寶鈿承露﹐籬落亭亭相倚。當年彭澤未歸來﹐料獨抱﹑幽香一世。

疏風冷雨﹐澹煙殘照﹐日日重陽天气。帽檐已是半欹斜﹐問甕裏﹑新篘熟未。

鵲橋仙﹝壽謝法�﹞

槐陰悶暑﹐荷風淸夢﹐滿院雙成儔侶。階庭一笑玉蘭新﹐把酒更﹑重逢初度。

丹書漫啟﹐靑雲垂上﹐莫忘八篇奇語。功成休駕玉霄雲﹐且長占﹑赤城佳處。

鵲橋仙

澄江曉碧﹐君山秋靜﹐人與江山俱秀。最聲吹下紫泥封﹐看宣獻﹑風流依舊。

�袍對引﹐魚軒徐駕﹐小隊旌旗陪後。萬家指點壽星明﹐更把菊﹑登髙時候。

摸魚兒﹝九日登姑蘇臺﹞

怪西風﹑曉來攲帽﹐年華還是重九。天機衮衮山新瘦﹐客子情懷誰剖。微雨後。更雁帶邊寒﹐裊裊欺羅袖。慵荷倦柳。悄不似黃花﹐田田照眼﹐風味盡如舊。

登臨地﹐寂寞崇臺最久。闌干幾度搔首。翻雲覆雨無窮事﹐流水斜陽知否。吟未就。但衰艸荒煙﹐商略愁時候。閒愁浪有。總輸與淵明﹐東籬醉舞﹐身世付杯酒。

夜飛鵲慢

驕嘶破淸曉﹐分恨臨期。花下恁月明知。餘光是處散離思﹐最憐香靄霏霏。牽衣搵彈淚﹐問淒風愁露﹐劃地東西。畱鞭換佩﹐怕匆匆﹑已是遲遲。

涼怯幾番羅袂﹐還燕別文梁﹐螢點書幃。一自秋娘迢遞﹐黃金對酒﹐爭忍輕揮。新來院落﹐雁難尋﹑簾幕長垂。怕凋梧敲徑﹐驚回舊夢﹐應也顰眉。

秋霽

虹雨才收﹐正抱葉殘蟬﹐漸老云木。銀漢飛星﹐玉壺零露﹐萬里素秋如沐。倚顰抱獨。盼嬌曾記郎心目。向艷歌偏愛﹐賦情多處寄衷曲。

淒涼漫有﹐舊月闌干﹐夜涼無因﹐重照頹玉。扇紈收﹑鸞孤蠹損﹐一番愁緒黯相觸。回首寒云空雁足。露井零亂﹐已是負了桐陰﹐可堪輕誤﹐滿籬種菊。

虞美人﹝九月遊虎丘﹞

淸尊黃菊紅萸佩。兩度雲巖醉。帽檐今日更淸狂。冷雨疏風著意﹑過重陽。

故宮歷歷遺煙樹。往事知何處。漫山秋色好題詩。吟罷闌干獨自﹑立多時。

漁家傲

小閣騰騰人似醉。鳴階簌簌霜林墜。起向樓頭看雪意。云猶未。雁聲一片江風起。

官裏從容何日是。偸閒著便尋幽事。見說小橋淸淺水。梅欲蕊。吟邊陡覺添風味。

漁家傲

檐玉敲寒聲不定。水仙瓶裏梅相映。半縷篝香雲欲暝。窗幾靜。月華時送瑯玕影。

不用五湖尋小艇。吾廬剩有閒風景。薄醉起來行蘚徑。多幽興。悠然一霎風吹醒。

漁家傲﹝壽白石﹞

白石山中風景異。先生日日懷歸計。何事黃岡飛雪地。偏著意。畫堂卻爲東坡起。

人說前身坡老是。文章气節渾相似。只待鼎彜勛業遂。梅花外。歸來長向山中醉。

醉梅花

﹝愧師承。宣路𨿽不逮﹐而壽過之。結屋姑蘇臺之北﹐種花弄孫以自適﹐世念甚輕。今七十有四矣﹐耳目聰明﹐髭鬢未白。因其初度﹐賦醉梅花一首壽之﹞

傳得西林一派淸。年華垂過欠官稱。居無多地花常好﹐客有來時鶴自鳴。

分蕊館﹐駐箳星。齊眉相對眼尢明。弄孫教子婆娑醉﹐歲歲疏梅入壽觥。

賀新郎

﹝趙子野約余賦之。﹞

挽住風前柳。問鴟夷﹑當日扁舟﹐近曾來否。月落潮生無限事﹐零亂茶煙未久。漫畱得﹑蒓鱸依舊。可是從來功名誤﹐撫荒祠﹑誰繼風流後。今古恨﹐一搔首。

江涵雁影梅花瘦。四無塵﹑雪飛風起﹐夜窗如晝。萬里乾坤淸絕處﹐付與漁翁釣叟。又恰是﹑題詩時候。猛拍闌干呼鷗鷺﹐道他年﹑我亦垂綸手。飛過我﹐共尊酒。

沁園春﹝雙溪狎鷗﹞

幾葉凋楓﹐半篙寒日﹐傍橋系船。愛洞門深鎖﹐人間福地﹐雙溪分占﹐天上星躔。破帽躔寒﹐短鞭敲月﹐此地經行知幾年。空贏得﹐似沈郎消瘦﹐還欠詩篇。

沙鷗伴我愁眠。向水驛風亭紅蓼邊。有村醪可飲﹐且須同醉﹐溪魚堪鱠﹐切莫論錢。笠澤波頭﹐垂虹橋上﹐橙蟹肥時霜滿天。相隨否﹐算江南江北﹐惟有君閒。

沁園春﹝戊辰歲壽攻愧舅﹞

臺色齊輝﹐一點長庚﹐夜來更明。漸日添宮綫﹐功催補衮﹐春回梅萼﹐香趁調羹。鶴禁班髙﹐槐庭恩重﹐八帙駸駸人共榮。誰知道﹐縱身居公輔﹐心似書生。

東樓見說初成。有簾捲江山萬里橫。想髙情長羨﹐碧雲出處﹐淸時未計﹐綠野經營。東閣郎君﹐南宮進士﹐管領孫枝扶壽觥。齊眉醉﹐笑尊前樂事﹐眞个全並。

賀新郎﹝姑蘇臺觀雪﹞

十頃涵空碧。畫圖中﹑崢嶸幻玉﹐亂零吹璧。倚徧危闌吟不盡﹐把酒風前岸幘。記當日﹑西湖爲客。誰翦吳淞江上水﹐笑乾坤﹑奇事成兒劇。還照我﹐夜窗白。

崇臺目斷淸無極。引枝筇﹑瓊瑤步軟﹐印登臨屐。娃館娉婷知何在﹐淚粉愁濃恨積。故化作﹑飛花狼籍。舊事悠悠渾莫問﹐有玉蟾﹑醉裏曾相識。聊伴我﹐夜吹笛。

賀新郎﹝送曹西士宰建昌﹞

萬里岷峨路。笑歸來﹑野逸蕭閒﹐舊時風度。玉陛金閨春引處﹐遲卻京華步武。漫贏得﹑西湖佳趣。香篆琴絲簾影外﹐有朝云﹑夜月和鷗鷺。都辧我﹐醉中句。

飛鳧又報匡廬去。怕赤霄﹑班裏依然﹐有人畱取。頭黑功名渾好在﹐漫浪從渠賦予。但愛我﹑襟期相遇。滿把一觴爲君壽﹐有風荷﹑萬頃搖淸暑。聊爲此﹐釂金縷。

太常引﹝趨省聞桂偶成﹞

夢回金井卸梧桐。嘶馬帶疏鐘。艸面露痕濃。漸薄袖﹑淸寒暗通。

天低絳闕﹐云浮碧海﹐殘月尙朦朧。吹面桂花風。峭不似﹑紅塵道中。

小闌干﹝種桂戲成﹞

露華深釀古香濃。一樹�云叢。窗間試與﹐閒培秋事﹐聊寄幽悰。

鉤簾靜對西風晚﹐塵外小房櫳。輕陰澹日﹐淺寒淸月﹐想見山中。

倚闌令

惜春心。步花陰。怕春深。風揚遊絲吹落絮﹐滿園林。日長簾幕沈沈。朱闌畔﹑斜嚲瓊簪。笑摘梨花間照水﹐貼眉心。

滿江紅﹝齊雲月酌﹞

樓倚晴空﹐炎云淨﹑晚來風力。滄海外﹑等閒吹上﹐滿輪寒璧。河漢低垂天欲近﹐乾坤浩蕩秋無極。憑闌干﹑衣袂拂靑冥﹐知何夕。

登眺地﹐追疇昔。吳越事﹐皆陳迹。對淸光只有﹐醉吟消得。萬古悠悠惟月在﹐浮生衮衮空頭白。自騎鯨﹑仙去有誰知﹐遙相憶。

滿江紅﹝壽王永叔祕監表兄﹞

擬問扁舟﹐歸來趁﹑蓬萊壽席。還又向﹑月城迢遞﹐歲寒爲客。多竹襟期居已就﹐一川圖畫�堪覓。想玉笙﹑霜鶴擁蹁躚﹐眞仙伯。

身早退﹐頭翻黑。心最懶﹐間偏適。更新來膝下﹐始看袍色。安石正多人望在﹐子公何用緘書力。但年年﹑把酒爲梅花﹐尋消息。

燭影搖紅﹝十月十四日壽藏春孟侍郎﹞

千載風雲﹐慶符良月先呈瑞。舊家陰郭帝恩濃﹐圭衮公侯地。不道蟬聊鼎貴。對秋燈﹑依然風味。紫囊歸去﹐綠野間來﹐靑氈都未。

琴鶴相隨﹐小山花竹便幽意。滿襟和气是藏春﹐日覺詩名起。已動金甌姓字。早梅�﹐����。����﹐����。����。

月城春﹝壽無爲趙祕書﹞

五云騰曉。望凝香畫戟﹐恍然蓬島《解》。玉露冰壺﹐照神仙風表《醉蓬萊》。詩書坐嘯。喚淮楚﹑滿城春好《雪獅兒》。雨谷催耕﹐風簾戲鼓﹐家家歡笑《醉》。

南湖細吟未了。看金蓮夜直﹐丹鳳飛詔《解連環》。鬢影靑靑﹐辦功名多少《醉蓬萊》。持杯滿釂。聽千里﹑載歌難老《雪獅兒》。試問尊前﹐蟠桃次第﹐紅芳猶小《醉蓬萊》。

臨江仙

六鶴飛來松帳曉﹐菊遲梅早年光。西池移宴到萱堂。笙簫淸弄玉﹐環佩暖回香。

未問誥花金五色﹐新來樂事難量。雙添雛鳳趁稱觴。爭書八十字﹐分抱彩衣旁。

賀新郎

春色元無主。荷東君﹑著意看承﹐等閒分付。多少無情風與浪﹐又那更﹑蝶欺蜂妒。算燕雀﹑眼前無數。縱便簾櫳能愛護﹐到如今﹑已是成遲暮。芳艸碧﹐遮歸路。

看看做到難言處。怕宣郎﹑輕轉旌旗﹐易歌襦袴。月滿西樓弦索靜﹐云蔽昆城閬府。便恁地﹑一帆輕舉。獨倚闌干愁拍碎﹐慘玉容﹑淚眼如紅雨。去與住﹐兩難訴。

