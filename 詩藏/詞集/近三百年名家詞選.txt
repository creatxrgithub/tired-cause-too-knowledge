近三百年名家詞選龍楡生選編

●陳子龍

陳子龍字臥子﹐松江華亭人。生有異才﹐工學子業﹐兼治詩﹑賦﹑古文﹐取法魏﹑晉﹐並體尢精妙。崇禎十年﹝一六三七﹞進士﹐選紹興推官﹐以定亂功擢兵科給事中。命甫下而京師陷﹐乃事福王於南京。屢進諫﹐不聽﹐乞終養去。子龍與同邑夏允彜皆負重名﹐尢彜死﹐子龍念祖母年九十﹐不忍割﹐遁爲僧。尋以受魯王部院職﹐結太湖兵欲舉事﹐事露﹐被獲﹐乘間投水死。﹝《明史》本傳﹞時爲永曆元年﹝一六四七﹞﹐距生萬曆三十六年﹝一六○八﹞﹐年四十。淸乾隆間﹐追謚忠裕。有《陳忠裕全集》﹐後附詩餘一卷。子龍詞原有湘眞閣﹑江離檻雨種﹐早經散佚。今所傳爲王昶輯本。武進趙氏匯刻明詞﹐亦會收入。詞學衰於明代﹐至子龍出﹐宗風大振﹐遂開三百年來詞學中興之盛﹐故特取冠斯編。

○點絳唇

﹝春日風雨有感﹞

滿眼韶華﹐束風慣是吹紅去。幾番煙霧﹐只有花難護。夢裏相思﹐故國王孫路。春無主﹗杜鵑啼處﹐淚灑胭脂雨。

○浣溪沙

﹝楊花﹞

百尺章臺撩亂飛﹐重重簾幕開春暉﹐憐他飄泊柰他飛。淡日滚殘花影下﹐軟風吹送玉樓西﹐天涯心事少人知﹗

【評】王士禎曰﹕不著形相﹐詠物神境。﹝《陳忠裕全集》﹞

○訴衷情

﹝春遊﹞

小桃枝下試羅裳﹐蜨粉斗遺香。玉輪碾平芳艸﹐半面惱紅妝。風乍暖﹐日初長﹐裊垂楊。一雙無燕﹐萬點飛花﹐滿地斜陽。

【評】王士禎曰﹕龠州謂﹕「淸眞能作景語﹐不能作情語。」至大樽而情景相生﹐令人有後來之難。﹝同前﹞

○謁金門

﹝五月雨﹞

驚啼處﹐搖蕩一天疏雨。極目平蕪人盡去﹐斷紅明碧樹。費得壚煙無數﹐只有輕寒難度。忽見西樓花影露﹐弄晴催薄暮。

【評】鄒祗謨曰﹕縹紗澹宕﹐全見用筆之妙。﹝同前﹞

○畫堂春

﹝雨中杏花﹞

輕陰池館水平橋﹐一番弄雨花梢。微寒著處不勝嬌﹐此際魂銷。憶昔靑門堤外﹐粉香零亂朝朝﹐玉顏寂寞淡紅飄。無那今宵﹗

【評】王士禎曰﹕嫣然欲絕﹗﹝同前﹞

○醉桃源

﹝題畫﹞

朱蘭淸影下簾時﹐冷冷修行低﹐滿園空翠拂人衣﹐流鶯無限啼。蓮葉小﹐荇花齊﹐雨餘雙燕歸。紅泉一帶過橋西﹐香銷午夢餘。

【評】鄒祗謨曰﹕秦﹑黃佳處﹐有句可摘﹐大樽覺無句可摘﹐總由天才神逸﹐不許他人掎摭也。﹝同前﹞

○山花子

﹝春恨﹞

楊柳迷離曉霧中﹐杏花零落五更鐘。寂寂景陽宮外月﹐照殘紅。蝶化彩衣金縷盡﹐虫衛畫粉玉樓空。惟有無情雙燕子﹐舞東風﹗

【評】陳廷焯曰﹕淒麗近南唐二主﹐詞意亦哀以思矣。﹝《白雨齊詞話》卷三﹞

○少年遊

﹝春情﹞

滿庭淸露浸花明﹐摧手月中行。玉枕寒深﹐冰綃香淺﹐無計與多情。柰他先滴離時淚﹐禁得夢難成。半晌歡娛﹐幾分憔悴﹐重疊到三更﹗

【評】鄒祗謨曰﹕詞不極情者﹐未能臻妙如此。朦朧宕折﹐應稍獨絕。﹝《陳忠裕全集》﹞

○江城子

﹝病起春盡﹞

一簾病枕五更鐘。曉云空﹐捲殘紅。無情春色﹐去矣幾時逢﹖添我幾行淸淚也﹐畱不住﹐苦匆匆。楚宮吳苑艸茸茸。戀芳叢﹐繞遊蜂。料得來年﹐相見畫屏中。人自傷心花自笑﹐憑燕子﹐罵東風。

【評】陳廷焯曰﹕綿邈淒惻。﹝《自雨齋詞話》卷三﹞

右陳子龍詞九首﹐錄自王昶輯木《陳忠裕全集》附《詩餘》。

【集評】沈雄曰﹕大樽文宗雨漢﹐詩軼三唐﹐蒼勁之色﹐與節義相符。乃湘眞詞一集﹐風流婉麗如此﹗傳稱河南亮節﹐作字不勝羅綺﹔廣平鐵石﹐賦心偏愛梅花。吾於大樽益信。﹝《明詞綜》引《古今詞話》﹞王士禎曰﹕大樽諸詞﹐神韻天然﹐風味不盡﹐如瑤臺仙子獨立卻扇時﹔而湘眞一刻﹐晚年所作﹐寄意更綿邈淒惻。﹝《明詞綜》卷六引﹞

●李雯

李雯字舒章﹐江南華亭人﹐明萬曆三十六年﹝一六○八﹞生。少與陳子龍﹑宋徵與齊名﹐稱《雲間三子》。順治初﹐廷臣交薦雯才可用﹐授弘文院撰文﹑中書舍人﹐充順天鄕試同考官。以父喪歸﹐順治四年﹝一六四七﹞卒。著有《蓼齋集》﹐附詞一卷。

○菩薩蠻

﹝憶未來人﹞

薔薇未洗胭脂雨﹐東風不合催人去。心事雨朦朧﹐玉簫春夢中。斜陽芳艸隔﹐滿目傷心碧。不語問靑山﹐靑山響杜鵑。

【評】譚獻曰﹕亡國之音。﹝《篋中詞》一﹞

○虞美人

﹝春雨﹞

廉織斷送荼■﹝艸縻﹞架﹐衣潤籠香罷。鷓鴣啼處不開門﹐生怕落花時候近黃昏。艷陽慣被東君妒﹐吹雨無朝暮。絲絲只欲傍妝臺﹐欲作一春紅淚滿金杯﹗﹝《篋中詞》《妝臺》作《妝樓》《一春》作《一江》《金杯》作《金篝》。﹞

【評】譚獻曰﹕《九辧》之遺。﹝《篋中詞》﹞一﹞

○鵲踏枝

﹝落葉﹞

慘碧愁黃無气力﹐做盡秋聲﹐砌滿欄幹側。疑是紗窗風雨人﹐斜陽又送棲鴉急。不比落花多愛惜﹐南北東西﹐自有人知得。咋夜小樓寒四壁﹐半堆金井霜華白。

【評】譚獻曰﹕客子畏人。﹝《篋中詞》一﹞

○風流子

﹝送春﹝篋中詞下有《同芝麓》三字。﹞

誰教春去也﹖人間恨﹐何處問斜陽﹖見花褪殘紅﹐鶯捎濃綠﹐思量往事﹐塵海茫茫。芳心謝﹐錦梭停舊織﹐麝月懶新妝。杜宇數聲﹐覺余驚夢﹔碧欄三尺﹐空倚愁腸。東君拋人易﹐回頭處﹐猶是昔日池塘。畱下長楊紫陌﹐付與誰行﹖想折柳聲中﹐吹來不盡﹔落花影裏﹐舞去還香。難把一樽輕送﹐多少暄涼。

【評】譚獻曰﹕同病相憐。﹝《篋中詞》一﹞

○浪淘沙

﹝楊花﹞

金縷曉風殘﹐素雪晴翻﹐爲難飛上玉雕欄﹖可惜章臺新雨後﹐踏入沙間﹗沾惹忒無端﹐靑鳥空衛﹐一春幽夢綠萍閒。暗處消魂羅袖簿﹐與淚輕﹝《篋中詞》作「偸」﹞彈。

【評】譚獻曰﹕哀於墮混。﹝《篋中詞》一﹞

右李雯詞五首﹐錄自《蓼齋詞》。

●吳偉業

吳偉業字駿公﹐號梅村﹐江南太倉人。明萬曆三十七年﹝一六○九﹞生。弱冠﹐舉崇禎辛未﹝一六三一﹞科會試第一﹐廷試第二﹐官至少詹事。與馬士英﹑阮大鋮不合﹐假歸。淸世祖聞其名﹐力迫入都﹐累官國子監祭酒。以病乞歸﹐康熙十年﹝一六七一﹞卒。偉業尢長於詩﹐少時才華艷發﹐後經喪亂﹐遂多悲涼之作﹐論者方之庚信。著有《綏寇紀略》《梅村家藏稿》《梅村詩餘》《秣陵春難劇》等書。

○生查子

﹝旅思﹞

一尺過江山﹐萬點長淮樹。石上水潺潺﹐流入靑豀去。六月北風寒﹐落葉無朝暮。度樾與穿雲﹐林黑行人顧。

○浣溪沙

﹝閨情﹞

斷頰微紅眼半醒﹐背人驀地下階行﹐摘花髙處賭身輕。細撥燻鑪鐘香繚繞﹐嫩塗吟紙墨欹傾﹐慣猜閒事爲聰明。

【評】譚獻曰﹕本色詞入語。﹝《篋中詞》一﹞

○臨江仙

﹝逢舊﹞

落拓江湖常載酒﹐十年重見雲英﹐依然綽約掌中輕。燈前才一笑﹐偸解砑羅裙。薄幸蕭郎憔悴甚﹐此生終負卿卿。姑蘇城上月黃昏。綠窗人去住﹐紅粉淚縱橫。

【評】陳廷焯曰﹕衰艷而超脫﹐直是坡仙化境。﹝《白雨齋詞話》卷三﹞

○滿江紅

﹝蒜山懷古﹞

沾酒南徐﹐聽夜雨江聲千尺。記當阿童東下﹐佛貍渾人。白面書生成底用﹖蕭郎裙屐偏輕敵。笑風流北府好談兵﹐參軍客。人事攺﹐寒云白。舊壘發﹐神鴉集。盡沙沈浪洗﹐斷戈殘戟。落日樓船鳴鐵鎖﹐西風吹盡王侯宅。任黃蘆苦竹打寒潮﹐漁樵笛。

【評】譚獻曰﹕澀於稼軒。﹝《篋中詞》一﹞

○賀新郎

﹝病中有感﹞

萬事催華發﹗論龔生天年竟夭﹐髙名難沒。吾病難將醫藥治﹐耿耿胸中熱血。待灑向風殘月。剖卻心肝今置地﹐問華佗解我腸千結。追往恨﹐倍淒咽。故人慷慨多奇節。爲當年沈吟不斷﹐艸間偸活。艾灸眉頭瓜嘖鼻﹐今日須難決絕。早患苦重來千疊。脫屣妻孥非易事﹐竟一綫不值何須說﹗人世事﹐幾完缺﹖

【評】陳廷焯曰﹕賀新郎一篇﹐梅村絕筆也。悲感萬端﹐自怨自艾。千載下讀其詞﹐思其人﹐悲其遇﹐固與牧齋不同﹐亦與芝麓輩有別。﹝《自雨齋詞話》卷三﹞

右吳偉業詞五首﹐錄自《梅村詩餘》。

【集評】陳廷焯曰﹕吳梅村詞﹐𨿽非專長﹐然其髙處有令人不可捉摸者﹐此亦身世之感使然。又曰﹕梅村髙者﹐有與老坡神似處。﹝《白雨齋詞話》卷三﹞

●曹溶

曹溶字秋嶽﹐一字潔躬﹐號倦圃﹐浙江秀水人。明萬曆四十一年﹝一六一三﹞生。崇禎進士﹐考選禦史。順治初﹐起用河南道禦史﹐督學順天﹐累遷戶部侍郎﹐左遷廣東右布政使。遭喪歸裏。服余﹐補山西按察副使﹐僕兵大同。丁憂不復出。康熙中﹐舉傳學鴻詞﹐以疾辭。萬修《明史》﹐亦不赴。康熙二十四年﹝一六八五﹞卒。家富藏書﹐工詩﹑詞。朱彜尊纂《詞綜》﹐卽多從其家藏宋人遺集中錄出﹐盡浙西詞派之先河也。著有《靜惕堂詩詞集》。

○薄倖

﹝題壁﹞

綠楊絲綰。勒馬處一程云棧。慢佇想安排此夜﹐知人誰家淚眼﹖試說與宿雨餐沙﹐三秋禁斷閒簫管。更止酒新盟﹐攀花密祝﹐靑鬢偎人不暖。向有限關河裏﹐偏只見悲歡聚散。記粉巾鴛字﹐歌裙鳳縷﹐尋思誤把歸期緩。不幹緣淺。耍迷蹤困影﹐山尖海角塡情滿。自歡自惜﹐莫負風亭月館。

右曹溶詞一首﹐《靜惕堂詞》未載﹐錄自譚氏《篋中詞》。

●今釋澹歸

今釋澹歸俗姓金氏﹐名堡﹐字道隱﹐浙江杭州人。明崇禎庚辰﹝一六四○﹞進士。戊子﹝一六四八﹞詣肇慶﹐謁永明王﹐授體科給事中﹐抗直不畏彊禦。桂林破﹐薙發爲僧﹐住韶州丹霞山寺。《南疆逸史》載其行事頗詳。生於萬曆四十二年﹝一六一四﹞﹐康熙十九年﹝一六八○﹞卒﹐年六十七。所著《徧行堂集》﹐淸初會刊版行世﹐旋遭禁毀﹐丹霞寺亦被其炎。往歲予客嶺南﹐於謝英伯處﹐獲觀全集四十卷原鈔本﹐附詞三卷﹐未刊行﹐曾錄副分載《詞學季刊》。﹝原鈔《徧行堂詞》﹐予已捐獻上海圖書館。﹞武進趙氏擬收入《惜陰堂匯刻明詞》﹐未果。王昶《明詞綜》錄其詞二首﹐但題今釋﹐字澹歸﹐亦未羣其爲誰氏也。

○小重山

﹝得程周量民部詩﹐卻寄。﹞

落落寒云曉不流。是誰能寄語﹖竹窗幽。還懷如畫一天秋。鐘徐歇﹐獨自倚層樓。點點鬢霜稠。十年山水夢﹐未全收。相期人在別峯頭。閒鷗意﹐煙雨又扁舟。

○滿江紅

﹝大風泊黃巢磯下﹞

激浪輪風﹐偏絕分乘風破浪。灘聲戰冰霜競冷﹐雷霆失壯。鹿角狼頭休地險﹐龍蟠虎踞無天相。問何人喚汝作黃巢﹖眞還謗。雨欲退﹐云不放。海欲進﹐江不讓。早堆危一笑﹐萬機俱喪。老去已忘行止計﹐病來莫算安危帳。是鐵衣著盡著僧衣﹐堪相傍。

○水調歌頭

﹝憶翠嚴霽色﹞

好雨正重九﹐不上海山門。螺嚴卻憶絕頂﹐齊色滿乾坤。少得白衣一个﹐贏得翠發千疊﹐羅立似兒孫。獨坐可忘老﹐何用更稱尊。龍山會﹐南徐戲﹐共誰論﹖古今畫裏﹐且道還有幾人存﹖便拂六銖石盡﹐重見四空天墮﹐此處不交痕。遠水吞碧落﹐斜月吐黃昏。

○八聲甘州

﹝臥屙初起﹐將還丹霞﹐謁別孝山。﹞

算軍持頻掛到於今﹐已是十三年﹗便龍鐘如許﹐過頭拄杖﹐緩步難前。若个喚春發去﹐髙柳足啼鵑。有得相畱戀﹐也合悠然。況復吟箋寄興﹐似風吹萍聚﹐欲碎仍圓。只使君靑鬢﹐霜雪又勾連。歡人間支新收故﹐盡飛塵赴海不能塡。重相惜﹐後來還得﹐幾度相憐﹖

○風流子

﹝上元風雨﹞

東皇不解事﹐顚風雨吹轉海門潮。看煙火光微﹐心灰鳳蠟﹔笙歌聲咽﹐淚滿鮫綃。吾無恙﹐一鑪焚柏子﹐七碗覆松濤。明月尋人﹐已埋空谷﹔暗塵隨馬﹐更拆星橋。素聲田畔路﹐當年夢應有金屋藏嬌。不見漆燈續焰﹐蔗節生苗。盡翠繞珠圍﹐寸陰難駐﹔鐘鳴漏盡﹐抔土誰澆﹖問取門前流水﹐夜夜朝朝。

【評】葉恭綽曰﹕痛切﹗﹝《廣篋中詞》﹞

右今釋澹歸詞五首﹐錄自淸初丹霞寺原抄本《徧行堂詞》。

●宋琬

宋琬字玉叔﹐號荔裳﹐山東萊陽人。明萬曆四十二年﹝一六一四﹞生。順治四年進士﹐授戶部主事﹐累遷永平兵僕道﹑寧紹臺道。族子因宿憾﹐誣其與聞逆謀﹐下獄三年。久之得白﹐流寓吳﹑越間﹐尋起四川按察使﹐康熙十二年﹝一六七三﹞卒。琬詩入杜﹑韓之室﹐與施閨章齊名﹐有《南施北宋》之目。著有《安雅堂集》及《二鄕亭詞》﹐吳廷熹氏牧其詞入《右蓮庵山左入詞》中。

○蝶戀花

﹝旅月懷人﹞

月去疏簾才幾尺。烏鵲驚飛﹐一片傷心白。萬里故人關塞隔﹐南樓誰弄梅花笛﹖蟋蟀燈前欺病客。淸影裴回﹐欲睡何由得﹖墻角芭蕉風瑟瑟﹐生憎遮掩窗兒黑。

【評】譚獻曰﹕憂讒﹝《篋中詞》一﹞

○破陣子

﹝關山道中﹞

投地千盤深黑﹐插天一綫靑冥。行旅遠從魚貫入﹐樵牧深穿虎穴行﹐髙髙秋月明。半紫半紅山樹﹐如歌如哭泉聲。六月陰崖殘雪在﹐千騎宵徵畫角淸﹐丹靑似李成。﹝李營丘有《關山圖》。﹞

右宋琬詞二首﹐錄自《二鄕亭詞》。

●宋徵興

宋徽興字直方﹐一字轅文﹐松江華亭人。明萬曆四十六年﹝一六一八﹞生。順治進士﹐官至副都禦史。爲諸生時﹐與陳子龍﹑李雯等倡幾社﹐以古學相砥礪。其詩以博瞻見長﹐聲譽亞於子龍。康熙六年﹝一六六七﹞卒。著有《林屋詩文稿》。

○小重山

春流半繞鳳凰臺。十年花月夜﹐汎金杯。玉簫鳴咽畫船開。淸風起﹐移棹上秦淮。客夢五更回。淸砧迎塞雁﹐渡江來。景陽宮井斷蒼苔。

○踏莎行

錦幄銷香﹐翠屏生霧﹐妝成漫倚紗窗住。一雙靑雀到空庭﹐梅花自落無人處。回首天涯﹐歸期又誤。羅衣不耐東風舞。垂楊枝上月華明﹐可憐獨上銀牀去﹗

【評】譚獻曰﹕何減馮﹑韋﹖﹝《篋中詞》一﹞

○憶秦娥

﹝楊花﹞

黃金陌﹐茫茫十里春云白。春云白﹐迷離滿眼﹐江南江北。來時無柰珠簾隔﹐去時著盡東風力。東風力﹐畱他如夢﹐送他如客。

【評】譚獻曰﹕身世可憐。﹝《篋中詞》一﹞

○蝶戀花

寶枕輕風秋夢薄。紅斂雙蛾﹐顚倒垂金雀。新樣羅衣渾棄卻﹐猶尋舊日春衫著。偏是斷腸花不落。人若傷心﹐鏡裏顏非昨。會誤當初靑女約﹐只今霜夜思量著。

【評】譚獻曰﹕悱惻忠厚。﹝《篋中詞》一﹞

○玉樓春

﹝燕﹞

雕梁畫棟原無數﹐不問主人隨意住。紅襟惹盡百花香﹐翠尾掃閒三月雨。半年別我歸何處﹖相見如將離恨訴。海棠枝上立多時﹐飛向小橋西畔去。

【評】譚獻曰﹕探喉而出。﹝《篋中詞》一﹞

右宋徽輿詞五首﹐錄自《篋中詞》。

●屈大均

屈大均初名紹隆﹐字翁山﹐又字介子﹐廣東番禺人。明崇禎三年庚午﹝一六三○﹞九月初五日生。初爲諸生﹐棄去爲浮屠﹐名今種﹐字一靈﹐一字騷除。中年返初服。工詩﹐髙渾兀奡﹐與陳恭尹﹑梁佩蘭並稱《嶺南三大家》。淸康熙三十五年丙子﹝一六九六﹞五月十六日卒。著有《廣東新語》《道援堂集》等書。其《翁山詩外》末附《騷屑》二卷﹐有康熙刊本及淸季國學扶輪社排印本。武進趙氏《惜陰堂匯明詞》題作《道援堂詞》﹐流傳絕少。王昶《明詞綜》錄一靈詞七首﹐未注明爲屈氏﹐亦非其傑構也。大均嘗北走燕﹑趙﹐慨然有復興明室之志﹐與一時名俊﹐酬唱亦多。近人朱孝臧題其詞集云「湘眞老﹐斷代殿朱明。不信明珠生海嶠﹐江南哀怨總難平﹐愁絕庾蘭成﹗」﹝《彊邨語業》卷三﹞於所舉淸代諸名家﹐卽以大均冠首﹐亦足見其傾挹之至矣。

○紫萸香慢

﹝送雁﹞

恨沙蓬偏隨人轉﹐更憐霧柳難靑。問徵鴻南向﹐幾時暖返龍庭﹖正有無邊煙雪﹐與鮮飈千里﹐送度長城。向並門少侍白首牧羝人﹐正海上手摧李卿。秋聲﹐宿定遠驚﹐愁裏月不分明。又哀笳四起﹐衣砧斷續﹐終夜傷情。跨羊小兒爭射﹐憑能到白蘋汀﹖盡長天徧排人字﹐逆風飛去﹐毛羽隨處飄零﹐畫寄未成。

【評】葉恭綽曰﹕聲情激楚﹐嗔薄而出。﹝《廣篋中詞》一﹞

○長亭怨

﹝與李天生冬夜宿雁門關作﹞

記燒燭雁門髙處﹐積雪封城﹐凍雲迷路。添盡香煤﹐紫貂相擁夜深語。苦寒如許﹗難和爾﹐淒涼句。一片望鄕愁﹐飲不醉廬頭施乳。無處間長城舊主﹐但見武靈遺墓。沙飛似箭﹐亂穿向艸中狐兔。那能使口北關南﹐更重作並州門戶﹖且莫弔沙場﹐收拾秦弓歸去。

【評】葉恭綽曰﹕縱橫排蕩﹐稼軒神髓。﹝《廣篋中詞》一﹞

○夢江南﹝四首﹞

悲落葉﹐葉落落當春。歲歲葉飛還有葉﹐年年人去更無人﹐紅帶淚痕新。

悲落葉﹐葉落絕歸期。縱使歸來花滿樹﹐新枝不是舊時枝﹐且逐水流遲。

淸淚好﹐點點似珠勻。蛺蝶情多元鳳子﹐鴛鴦恩重是花神﹐恁得不相親﹖

紅茉莉﹐穿作一花梳。金縷抽殘蝴蝶繭﹐釵頭立盡鳳凰雛﹐肯憶故人姝﹖

【評】況周頤曰「且逐水流遲」五字﹐含有無限淒惋﹐令人不忍尋味﹐卻又不容已於尋味。第三﹑四首哀感頑艷﹐亦復可泣﹑可歌。﹝《蕙風詞話》五﹞葉恭綽曰﹕一字一淚。﹝《廣篋中詞》一﹞

右屈大均詞六首﹐錄自《道援堂詞》。

●王夫之

王夫之字而農﹐號姜齋﹐湖南衡陽人。明萬曆四十七年﹝一六一九﹞生。舉崇禎壬午﹝一六四二﹞鄕試。曾走桂林﹐依桂王﹐圖恢復。旋知事不可爲﹐遂決葉老牖下﹐浪遊郴﹑永﹑漣﹑邵間﹐最後歸衡陽之石船山﹐築土室曰《觀生居》﹐學者稱船山先生。竄伏窮山﹐四十餘年﹐一歲數徙其居﹐故國之戚﹐生死不忘。﹝以上參考李元度《國朝先正事略》卷二十七《經學傳》。﹞淸康熙三十一年﹝一六九二﹞卒﹐年七十四。著作至道光﹑同治間﹐始傳於世。湘鄕會氏匯刊爲《船山遺書》三百二十四卷﹐附《鼓棹初﹑二集》及《瀟湘怨詞》。其詞𨿽音律多疏﹐而芳悱纏綿﹐愴懷故國﹐風格遒上。朱孝臧題云「蒼梧恨﹐竹淚已平沈。萬古湘靈聞樂地﹐雲山韶入淒音﹐字字楚騷心。」﹝《彊村語業》卷三﹞所謂傷心人別有懷抱﹐眞屈子《離騷》之嗣響也﹗

○靑玉案

﹝憶舊﹞

桃花春水湘江渡﹐縱一艇﹐迢迢去。落日赤光搖遠浦。風中飛絮﹐云邊歸雁﹐盡指天涯路。故人知我年華暮﹐唱徹灞陵回首句。花落風狂春不住。如今更老﹐佳期逾杳﹐誰倩啼鵑訴﹖

○更漏子

﹝本意﹞

斜月橫﹐疏星炯﹐不道秋宵眞永﹗聲緩緩﹐滴泠泠﹐雙眸未易扃。霜葉墜﹐幽虫絮﹐薄酒何會得醉﹗天下事﹐少年心﹐分明點點深。

○淸平樂

﹝詠雨﹞

歸禽響瞑﹐隔斷南枝徑。不管垂楊珠淚迸﹐滴碎荷聲千頃。隨波賺殺魚兒﹐浮萍乍滿淸池。誰信碧雲深處﹐夕陽仍在天涯﹖

○玉樓春

﹝白蓮﹞

娟娟片月涵秋影﹐低照銀塘光不定。緣云冉冉粉初勻﹐玉露泠泠香自省。荻花風起秋波冷﹐獨擁檀心窺曉鏡。他時欲與問歸魂﹐永碧天空淸夜永。

○蝶戀花

﹝衰柳﹞

爲問西風因底怨﹖百轉千回﹐苦耍情絲斷。葉葉飄零都不管﹐回塘早似天涯遠。陣陣寒鴉飛影亂。總趁斜陽﹐誰肯還畱戀﹖夢裏鵝黃拖錦綫﹐春光難借寒蟬喚。

○惜餘春慢

﹝本意﹞

似惜花嬌﹐如憐柳懶﹐前月峭寒深護。從今追數﹐雨雨風風﹐總是被他輕誤。便與揮手東風﹐閒愁拋向﹐綠陰深處。也應念曲岸數枝新柳﹐不禁飛絮。爭遣不燒燭畱歡﹐暗邀花住﹖坐待啼鶯催曙。怕燕子歸來﹐定巢棲穩﹐不解商量細語。未擬攀畱長久﹐乍雨乍晴﹐系來無據。待荷珠露滿﹐梅丸黃熟﹐任伊歸去。

【評】葉恭綽曰﹕宛轉關情﹐心灰腸斷。﹝《廣篋中詞》一﹞

○綺羅香

﹝讀《邵康節遺事》﹐屬纊之際﹐聞戶外人語﹐驚問所語云何﹖且云「我道復了幽州」。聲息如絲﹐俄頃逝矣﹗有感而作。﹞

流水平橋﹐一聲杜宇﹐早怕雒陽春暮。楊柳梧桐﹐舊夢了無尋處。拼午醉日轉花梢﹐甚夜闌風吹芳樹﹖到更殘月落西峯﹐泠然胡蜨忘歸路。關心一絲別罣﹐欲挽銀河水﹐仙槎遙渡。萬里閒愁﹐長怨迷離煙霧。任老眼月窟幽尋﹐更無人花前低訴。君知否﹖雁字云沈﹐難寫傷心句。

【評】葉恭綽曰﹕纏綿往復﹐忠厚之遺。﹝《廣篋中詞》一﹞

○摸魚兒

﹝東洲桃浪﹝《瀟湘小八景詞》之三﹞

剪中流白頻芳艸﹐燕尾江分南浦。盈盈待學春花厭﹐人面年年如故。畱春住﹐笑幾許浮萍﹐﹝《船山遺書《本作《笑浮萍輕狂》﹐於律未協﹐玆從《廣篋中詞》所采。﹞舊夢迷殘絮。棠橈無數。盡泛月蓮舒﹐畱仙裙在﹐載取春歸去。佳麗地﹐仙院迢遙煙霧﹐濕香飛上丹戶。醮壇珠斗疏鐙映﹐共作一天花雨。君莫訴﹗君不見桃根已失江南渡。風狂雨妒。便萬點落英﹐幾灣流水﹐不是避秦路﹗

【評】葉恭綽曰﹕故國之思﹐體兼騷﹑辧。船山詞言皆有物﹐與並時批風抹露者迥殊﹐知此方可以言詞旨。﹝《廣篋中詞》一﹞

○蝶戀花

﹝獄峯遠碧﹝《瀟湘十景詞》之六﹞自衡陽北三十里﹐至湘潭南六十里﹐獄峯淺碧﹐宛轉入望。﹞

見說隨帆瞻九面。碧藉花開﹐朵朵波心現。曉月漸飛金碧顫﹐晶光返射湘江練。誰遺迷雲生絕巘﹖蒼水仙縱﹐霧鎖靈文篆。帝女修眉愁不展﹐深深未許人聞見。

○又

﹝銅官戍火﹝《瀟湘十景詞》之八﹞銅官浦在長沙北三十里。蘆汀遠岸﹐水香生於始夜。漁鐙戍火﹐依微暮色間﹐如寒星映水。﹞

打鼓津頭知野戍。萬里歸舟﹐認得雲中樹。日落長沙天已暮﹐寒煙獵火中原路。何處停橈深夜語﹖江黑雲昏﹐莫向天涯去。舊是杜陵飄泊處﹐登山臨水傷心句。

○又

﹝君山浮黛﹝《瀟湘十景詞》之十﹞湖光極目﹐至君山﹐始見一片靑芙蓉﹐浮玻璃影上。自此出洞庭﹐與江水合。謝眺所云「大江流日夜﹐客心悲未央」者﹐於焉始矣。湖南淸絕﹐亦於此竟焉。﹞

渺渺扁舟天一瞬。極目空淸﹐只覺云根近。片影參差浮復隱﹐琉璃淨掛靑螺印。憶自贏皇相借間﹐堯女含嚬﹐蘭佩悲荒憐。淚竹千竿垂紫暈﹐實鴻不寄蒼梧信。

右王夫之詞十一首﹐錄自《船山遺書》本《鼓棹初﹑二集》及《瀟湘怨詞》。

●徐燦

徐燦字湘頻﹐江蘇長洲人﹐海寧陳之遴妻。之遴爲明崇禎進士﹐官中允。入淸﹐累官弘文院大學士﹐加少保。坐結當營私﹐以原官發遼陽居住。尋召還﹐以賄結內監吳良輔論斬﹐免死流徙﹐卒於徙所。爛善屬文﹐並精書﹑畫。塡詞得北宋風格。著有《拙政園詩餘》。南陵徐氏收入《小轉欒室匯刻閨秀詞》中。朱孝臧題云《雙飛翼﹐悔殺到瀛洲。詞是易安人道韞﹐可堪傷逝又工愁﹖腸斷塞垣秋。》﹝彊村語業》卷三﹞蓋深惜之也。

○踏莎行

芳艸繞芽﹐梨花未雨﹐春魂已作天涯絮。晶簾宛轉爲誰垂﹖金衣飛上櫻桃樹。故國茫茫﹐扁舟何許﹖夕陽一片江流去。碧雲猶疊舊山河﹐月痕休到深深處﹗

【評】譚獻曰﹕興亡之感﹐相國愧之。﹝《篋中詞》五﹞

○永遇樂

﹝病中﹞

翠帳春寒﹐玉墀雨細﹐病懷如許﹗永書愔愔﹐黃昏悄悄﹐金傳添愁炷。薄幸楊花﹐多情燕子﹐時向瑣窗細語。怨東風一夕無端﹐狼藉幾番紅雨。曲曲欄幹﹐沈沈簾幕﹐嫩艸王孫歸路。短夢飛雲﹐冷香侵佩﹐別有傷心處。半暖微寒﹐欲晴還雨﹐消得許多愁否﹖春來也﹗愁隨春長﹐肯放春歸去﹖

【評】譚獻曰﹕相國加膝墜淵﹐愆咎自積﹐此詞殊怨。﹝《篋中詞》五﹞

○又

﹝舟中感舊﹞

無恙桃花﹐依然燕子﹐春景多別。前度劉郎﹐重來江令﹐往事何堪說﹖近水殘陽﹐龍歸劍杳﹐多少英雄淚血﹗千古恨﹐河山如許﹐豪華一瞬拋撇。白玉樓前﹐黃金臺畔﹐夜夜只畱明月。休笑垂楊﹐而今金盡﹐穠李還銷歇。世事流云﹐人生飛絮﹐都付斷猿悲咽。西山在﹐愁容慘黛﹐如共人淒切。

【評】譚獻曰﹕外似悲壯﹐中實淒咽﹐欲言未言。﹝《篋中詞》五﹞

○唐多令

﹝感懷﹞

玉笛■﹝扌厭﹞淸秋﹐紅蕉露未收。晚香殘莫倚髙樓。寒月多情憐遠客﹐長伴我﹐滯幽州。小苑入邊愁﹐金戈滿舊遊。問五湖那有扁舟﹖夢裏江聲和淚咽﹐頻灑向﹐故園流。

右徐爛詞四首﹐錄自《拙政園詩餘》。

●彭孫遹

彭孫遹字駿孫﹐號羨門﹐又號金粟山人﹐浙江海監人。明崇禎四年﹝一六三一﹞生。順治己亥﹝一六五九﹞進士。康熙己未﹝一六七九﹞﹐召試博學鴻詞﹐以第一人授編修。歷官吏部左侍郎﹐兼掌陷學士。工詩﹐尢善塡詞﹐爲王士禎所推重。﹝《先正事略》卷三十九《文苑》﹞康熙三十九年﹝一七○○﹞卒。著有《松桂堂集》《延露詞》《金粟詞話》等書。其詞多寫艷情﹐特工小令﹐有《吹气如蘭彭十郎》﹝朱孝臧《彊村棄稿》﹞之目。

○生查子

﹝旅夜﹞

薄醉不成鄕﹐轉覺春寒重。怨枕有誰同﹖夜夜和愁共。夢好卻如眞﹐事往翻如夢。起立悄無言﹐殘月生西弄。

【評】譚獻曰﹕唐調。﹝《篋中詞》一﹞

○柳梢靑

﹝感事﹞

何事沈吟﹖小窗斜日﹐立徧春陰。翠袖天寒﹐靑衫人老﹐一樣傷心。十年舊事重尋﹐回首處山髙水深。雨點眉峯﹐半分腰帶﹐憔悴而今﹗

【評】譚獻曰﹕不嫌太盡。﹝《篋中詞》一﹞

○少年遊

﹝席上有贈﹞

花底新聲﹐尊前舊侶﹐一醉盡生平。司馬無家﹐文怨未嫁﹐贏得是虛名。當時顧曲朱樓上﹐煙月十年更。老我靑袍﹐誤人紅粉﹐相對不勝情﹗

【評】譚獻曰﹕自然溱泊。﹝《篋中詞》一﹞

○臨江仙

﹝遣信﹞

靑瑣餘煙猶在握﹐幾年香冷巾篝。此生爲客幾時休﹖殷勤江上鯉﹐淸淚濕書郵。欲向鏡中扶柳鬢﹐鬢絲知爲誰秋﹖春陰漠漠鎖層樓﹐斜陽如弱水﹐只管向西流。

右彭孫遹詞四首。錄自《延露詞》

【集評】陳廷焯曰﹕彭羨門詞﹐意境較厚﹐但不甚沈著﹐仍是力量不足。﹝《白雨齊詞話》卷三﹞

●李天馥

李天馥字湘北﹐號容齋﹐安徽合肥人。明崇禎八年﹝一六三五﹞生。七歲能詩﹐有神童之目。淸順治進士﹐由庶吉士累擢戶部左侍郎﹐調吏部﹐以揚淸激濁爲己任。官至吏部尙書。武英殿大學士。康熙三十八年﹝一六九九年﹞卒﹐謚文定。著有《容齋集》。

○憶王孫

﹝春望﹞

妒春良夜愛春朝﹐花處紅樓捲絳綃。極目香塵舊板橋。路迢迢﹐不見歸鞍見柳條﹗

【評】譚獻曰﹕人意中語。﹝《篋中詞》一﹞

右李天馥詞一首﹐錄自《篋中詞》。

●孔尙任

孔尙任字聘之﹐山東曲阜人。淸順治五年戊子﹝一六四八﹞生。康熙二十三年甲子﹝一六八四﹞授國子監博士﹐累官戶部員外郎。五十七年戊戌﹝一七一八﹞卒。博學有文名﹐通音律﹐撰《闕裏新志》﹐著有《岸塘文集》《湖海詩集》《會心錄》等書。尢以《桃花扇傳奇》最負盛名﹐與洪升《長生殿》並稱﹐一時有《南洪北孔》之目。

○鷓鴣天

院靜廚寒睡起遲﹐秣稜人老看花時。城連曉雨枯陵樹﹐紅帶春潮壞殿基。傷往事﹐寫新詞﹐客愁張夢亂如絲。不知煙水西村捨﹐燕子今年宿傍誰﹖

【評】譚獻曰﹕哀於麥秀。﹝《篋中詞》一﹞

右孔尙任詞一首﹐錄自《桃花扇傳奇》。

●毛奇齡

毛奇齡字大可﹐又名牲﹐字初晴﹐學者稱西河先生﹐浙江蕭山人。明天啟三年﹝一六二三﹞生。淸康熙十七年﹝一六七八﹞舉博學鴻詞﹐援翰林院檢討﹐預修《明史》。告歸﹐康熙五十五年﹝一七一六﹞卒。著書數百卷。精音律﹐工詩詞﹐有《毛檢討詞》傳世﹐收入《西河全集》。﹝參閱《國朝先正事略》卷三十二《經學傳》﹞朱孝臧題云「爭一字﹐鵝鴨惱春江。脫手居然新樂府﹐曲中亦自有齊梁﹐不忍薄三唐。」﹝《彊村語業》卷三﹞奇齡小令學《花間》﹐兼有南朝樂府風味﹐在淸初諸作者﹐又爲生面獨開也。

○荷葉杯

五月南塘水滿﹐吹斷﹐鯉魚風。小娘停棹濯織指﹐水底﹐見花紅。

○浪淘沙

杉木爲箔竹作檐﹐江潮能苦雨能甜。連朝只飲檐頭雨﹐翻道江潮錯著監。

○南鄕子

藤菜暖﹐荔枝榦﹐靑蛉河畔碧魚餐。願絞桄榔皮裏肉﹐炊烏木﹐暫與小郎充晚腹。

○長相思二首

長相思﹐在春晚。朝日瞳瞳熨花暖。黃鳥飛﹐綠波滿。雀粟銜素當﹐蛛絲斷金翦。欲著別時衣﹐開箱自展轉。

長相思﹐在秋節。復斗垂垂怨蜻蛚。錦紋砧﹐素絲鑷。夢苦見參星﹐關深落楡葉。欲識夫婿寒﹐花階映微雪。

○相見歡

花前雇影粼粼﹐水中人﹐水面殘花片片繞人身。私自整﹐紅斜領﹐茜兒巾。卻訝領閒巾裏刺花新。

○南柯子

﹝淮西客捨接得陳敬止書﹐有寄。﹞

驛館吹蘆葉﹐都亭舞柘枝。相逢風雪滿淮西﹐記得去年殘燭照徵衣。曲水東流淺﹐盤山北望迷。長安書遠寄來稀﹐又是一年秋色到天涯。

【評】譚獻曰﹕北宋句法。﹝《篋中詞》一﹞

右毛奇齡詞七首﹐錄自《毛翰林詞》。

【集評】陳廷焯曰﹕西河經術湛深﹐而作詩卻能謹守唐賢繩墨﹐詞亦在五代﹑宋初之間﹐但造境未深﹐運思多巧﹔境不深尙可﹐思多巧則有傷大雅矣。﹝《白雨齋詞話》卷三﹞

●陳維崧

陳維崧字其年﹐號迦陵﹐江蘇宜興人。以明天啟五年﹝一六二五﹞生。父貞慧﹐明末著气節。維崧少負才名﹐冠而多須﹐浸淫及顴準﹐陳髯之名滿天下。嘗客如臯冒氏水繪園﹐主人愛其才﹐進聲伎適其意。康熙己未﹝一六七九﹞﹐召試鴻詞科﹐由諸生授檢討﹐篡修《明史》﹐時年五十四。越四年﹝一六八二﹞卒於官。工駢文及詞﹐嘗與朱彜尊合刊所作曰《朱陳村詞》﹐傳世有《湖海樓詩文詞全集》。﹝《國朝先正事略》卷三十九《文苑》﹞其弟宗石序其詞集云「方伯兄少時﹐值家門鼎盛﹐意气橫逸﹐謝郎捉鼻﹐塵尾時揮﹐不無聲華裙屐之好﹐故其詞多作旖語。迨中更顚沛﹐饑驅四方﹔或驢背淸霜﹐孤篷夜雨﹔或河梁送別﹐千里懷人﹔或酒旗歌板﹐須髯奮張﹔或月榭風廊﹐肝腸掩抑﹔一切詼諧狂嘯﹐細泣幽吟﹐無不寓之於詞。甚至裏語巷談﹔一經點化﹐居然典雅﹐眞有意到筆隨﹐春風物化之妙。蓋伯兄中年始學爲詩餘﹐晚歲尢好不厭﹐或一日得數十首﹐或一韻至十餘闋﹐統計小令﹑中調﹑長調共得四百一十六調﹐共詞一千六百二十九闋。先是京少有《天藜閣迦陵詞刻》﹐猶屬未僕﹐今乃盡付梓人。自唐﹑宋﹑元﹑明以來﹐從事倚聲者﹐未有如吾伯兄之富且工也。」近人朱孝臧題云「迦陵韻﹐哀樂過人多。跋扈頗參靑兕意﹐淸揚恰稱紫雲歌﹐不管秀師訶。」﹝《彊村語業》卷三﹞維崧詞具有創作天才﹐固宜其不爲前人所囿矣。

○醉太平

﹝江口醉後作﹞

鐘山後湖﹐長幹夜烏。齊臺宋苑模糊﹐剩連天綠蕪。估船運租﹐江樓醉呼。西風流落丹徙﹐想劉家寄奴。

○點絳唇

﹝夜宿臨洺驛﹞

晴髻離離﹐太行山勢如蝌蚪。稗花盈畝﹐一寸霜皮厚。趙魏燕韓﹐歷歷堪回首。悲風吼﹐臨洺驛口﹐黃葉中原走。

○卜算子

﹝阻風瓜步﹞

風急楚天秋﹐日落吳山暮。烏桕紅梨樹樹霜﹐船在霜中住。極目落帆亭﹐側聽催船鼓。聞道長江日夜流﹐何不流儂去﹖

○好事近

﹝夏日史蘧庵先生招飲﹐卽用先生喜余歸自吳閶過訪原韻。﹞

分手柳花天﹐雪向晴窗飄落。轉眼葵肌初繡﹐又紅欹欄角。別來世事一番新﹐只吾徒猶昨。話到英雄失路﹐忽涼風索索。

○淸平樂

﹝夜飲友人別館﹐聽年少彈三弦。﹞

檐前雨罷﹐一陣淒涼話。城上老烏啼啞啞﹐街鼓已經三打。漫勞醉墨紗籠﹐且娛別院歌鐘。怪底燭花怒裂﹐小樓吼起霜風。

○南鄕子

﹝刑州道上作﹞

秋色冷並刀﹐一派酸風捲怒濤。並馬三河年少客﹐粗豪﹐皂櫟林中醉射雕。殘酒憶荊髙﹐燕趙悲歌事未消。憶昨車聲寒易水﹐今朝﹐慷慨還過豫讓橋。

○虞美人

﹝無聊﹞

無聊笑花枝說﹐處處鵑啼血。好花須映好樓臺﹐休傍秦關蜀棧戰場開。倚樓極目添愁緒﹐更對東風語﹕好風休簸戰旗紅﹐早送鰣魚如雪過江東﹗

○醉落魄

﹝詠鷹﹞

寒山幾堵﹐風低削碎中原路。秋空一碧無今古。醉袒貂裘﹐略記尋呼處。男兒身手和誰賭﹖老來猛气還軒舉。人間多少閒狐兔﹖月黑沙黃﹐此際偏思汝。

【評】陳廷焯曰﹕聲色俱厲﹐較杜陵「安得爾輩開其羣﹐驅出六合梟鸞分」之句﹐更爲激烈。﹝《白雨齋詞話》卷三﹞

○夜遊宮

﹝秋懷四首﹞

耿耿秋情欲動﹐早噴入霜橋笛孔。快倚西風作三弄。短狐悲﹐瘦猿愁﹐啼破冢。碧落銀盤凍﹐照不了秦關楚隴。無數蛩吟古磚縫。料今宵﹐靠屏風﹐無好夢。秋气橫排萬馬﹐盡屯在長城墻下。每到三更素商瀉。濕龍樓﹐暈鴛機﹐迷爵瓦。誰復憐卿者﹖酒醒後槌牀悲詫。使气筵前舞甘蔗。我思兮﹐古之人﹐桓子野。箭與饑鴟競快﹐側秋腦角應愁態。駿馬妖姬秣燕代。笑吳見﹐困雕虫﹐矜細亥。齷齪誰能耐﹖總一笑浮雲睚眥。獨去爲僕學無賴。圯橋邊﹐有猿公﹐期我在。一派明云薦爽﹐秋不住碧空中響。如此江山徒莽蒼。伯符耶﹖寄奴耶﹖嗟已往。十載羞廝養﹐孤負煞長頭大顙。思與騎奴遊上黨。趁秋晴﹐遺迹蓮花﹐西獄掌。

【評】陳廷焯曰﹕字字精悍﹐正如幹將出匣﹐寒光逼人。﹝《白雨詞話》卷三﹞

○唐多令

﹝春暮半塘小泊﹞

水榭枕官河﹐朱欄倚粉娥﹐記早春欄畔會過。關著綠紗窗一扇﹐吹鈿笛﹐是伊麼﹖無語注橫波﹐裙花信手搓﹐悵年光一往蹉跎。賣了杏花挑了茶﹐春縱好﹐已無多﹗

○師師令

﹝汴京訪李師師故巷﹞

宣和天子﹐愛微行坊市。有人潛隱小屏紅﹐低唱道香橙織指。夜半無人鶯語脆﹐正綠窗風細。如今往事消沈矣﹗悵暮云千里。含情試問舊倡樓﹐柰門巷條條相似。頭白居人隨意指﹐道斜陽旁是。

○過澗歇

﹝顯徳寺前看楓葉﹞

嵐翠濃於艸鞋夾﹐繞坡細流﹐潨潨暗通苕霅。谷聲遝﹐下落亂泉聲裏﹐愀悄如相答。此間景﹐純得關令巨然法。寺松三百本﹐雨澑蒼皮﹐霜雕黛甲﹐禿爭欹壓。笑語同遊﹕黃葉鳴檐﹐丹楓裹寺﹐如何不荷埋身鍤﹖

○鵲踏花翻

﹝春夜聽客彈琵琶﹐作《隋唐平話》。﹞

雨滴梅梢﹐雪消蕙葉﹐入春難得今宵暇。倩他銀甲淒淸﹐鐵撥縱橫﹐聲聲迸碎鴛鴦瓦。依稀長樂夜烏啼﹐分明湓浦粼船話。腕下﹐多少孤城戰馬﹐一時都作哀湍瀉﹐今日黑闥營空﹐尉遲杯冷﹐落葉浮淸灞﹐百年靑史不勝愁﹐雨行銀燭空如畫。

○滿江紅

﹝秋日經信陵君祠﹞

席帽聊蕭﹐偶經過信陵祠下。正滿目荒臺敗葉﹐東京客捨。九月驚風將落帽﹐半廊細雨時飄瓦。柏初紅偏向壞墻邊﹐離披打。今古事﹐堪悲詫。身世恨﹐從牽惹。倘君而尙在﹐定憐余也。我詎不如毛薛輩﹐君寧甘與原嘗亞﹖歡侯嬴老淚苦無多﹐如鉛瀉。

【評】陳廷焯曰﹕慨當以慷﹐不嫌自負。如此弔古﹐可謂神交冥漢。﹝《白雨齋詞話》卷三﹞

○水調歌頭

﹝詠美人秋千﹞

咋夜湔裙罷﹐今日意錢回。粉墻正亞朱戶﹐其外有銅街。百丈同心絲索﹐一寸雙文畫板﹐風颭繡旗開。低約腰間素﹐小摘鬢邊牌。翩然上﹐掠綠艸﹐拂蒼苔。粉裙欲起未起﹐弄影惜身材。忽趁臨風回鶻﹐快作點波新燕﹐糝落一庭梅。向晚半輪玉﹐隱隱照遺釵。

○夏初臨

﹝本意﹝癸丑三月十九日﹐用明楊孟戰韻。﹞

中酒心情﹐拆綿時節﹐瞢騰剛送春歸。一畝池塘﹐綠陰濃觸簾衣。柳花攪亂晴暉﹐更畫梁玉翦交飛。販茶船重﹐挑筍人忙﹐山市成圍。驀然卻想﹐三十年前﹐銅駝恨積﹐金穀人稀。劃殘竹粉﹐舊愁寫向闌西。惆悵移時﹐鎭無聊掐損薔薇。許誰知﹖細柳新蒲﹐都付鵑啼。

【評】譚獻曰﹕故家喬木﹐語自不同。﹝《篋中詞》一﹞

○念奴嬌

﹝讀屈翁山詩﹐有作。﹞

靈均苗裔﹐羨十年學道﹐匡廬山下。忽聽廉泉豗冷瀑﹐豪气軼於生馬。亟跳三邊﹐橫穿九塞﹐開口談王霸。軍中毪獵﹐醉縱諸將遊射。提罷匕首入秦﹐不禁忍俊﹐縹緲思登華。白旁祠邊三尺雪﹐正值玉姜思嫁。笑把獄運﹐亂拋博箭﹐調弄如花者。歸而偕隱﹐白羊瑤島同跨。

○琵琶仙

﹝泥蓮庵夜宿﹐同子萬弟與寺僧閒話。﹝庵外白蓮數畝。﹞

倦客心情﹐況遇著秋院壽衣時節。惆悵側帽垂鞭﹐凝情佇寥泬。三間寺水窗斜閉﹐一聲磬林香暗結。且啜茶瓜﹐休論塵世﹐此景淸絕﹗詢開士杖錫何來﹖柰師亦江東舊狂客。惹起南朝零恨﹐與疏鐘嗚咽。有多少西窗閒話﹐對禪牀翦燭低說。漸漸風弄蓮衣﹐滿湖吹雪。

○水龍吟

﹝秋感﹞

夜來幾陣西風﹐匆匆偸換人間世。淒涼不爲﹐秦宮漢殿﹐被伊吹碎。只恨人生﹐些些往事﹐也成流水。想桃花露井﹐桐英永巷﹐靑聰馬﹐曾經系。光景如新宛記﹐記瑤臺相逢姝麗。微煙澹月﹐回廊復館﹐許多情事。今日重遊﹐野花亂蝶﹐迷濛而已﹗願天公還我﹐那年一帶﹐玉樓銀砌。

○齊天樂

﹝遼後妝樓﹞

洗妝樓下傷情路﹐西風又吹人到。一綹山鬟﹐半梳苔發﹐想象新興鬧掃。塔鈴聲悄﹐說不盡當年﹐月明花曉。人在天邊﹐軸廉遙閃茜釵小。如今頓成往事﹐回心深院裏﹐也長秋艸。上苑云房﹐官家水殿﹐慣是蕭娘易老。紅顏懊惱﹐與建業蕭家﹐一般殘照。惹甚閒愁﹖且歸斟翠醥。

○尉遲杯

﹝許月度新自金陵歸﹐以《靑溪集》示我﹐感賦。﹞

靑溪路﹐記舊日年少嬉遊處。覆舟山畔人家﹐麾扇渡頭士女。水花風片﹐有十萬珠廉夾煙浦。泊畫船柳下樓前﹐衣香暗落如雨。聞說近日臺城﹐剩黃蝶濛濛﹐和夢飛舞。綠水靑山渾似畫﹐只添了幾行秋戍。三更後盈盈皓月﹐見無數精靈含淚語。想胭脂井底嬌魂﹐至今怕說擒虎。

○沁園春

﹝贈別芝麓先生﹐卽用其題《烏絲詞》韻。﹞

四十諸生﹐落拓長安﹐公乎念之﹗正戟門開日﹐呼余驚座﹔燭花滅處﹐目我於思。古說感恩﹐不如知己﹐卮酒爲公安足辭﹖吾醉矣﹗才一聲河滿﹐淚滴珠徽。昨來夜雨霏霏﹐歡如此狂飆世所稀。恰山崩石裂﹐其窮已甚﹔獅騰象踏﹐此景尢奇。我賦將歸﹐公言小住﹐歸路銀濤百丈飛。氍毹暖﹐趁銅街似水﹐賡和無題。歸去來兮﹗競別公歸﹐輕帆早張。看秋方欲雨﹐詩爭人瘦﹔天其未老﹐身與名藏。禪榻吹簫﹐妓堂說劍﹐也算男兒意气揚。眞愁絕﹐卻心憂似月﹐鬢禿成霜。新詞塡罷蒼涼﹐更暫緩臨歧入醉鄕。況僕本思人﹐能無刺骨﹔公眞長者﹐未免沾裳。此去荊豀。舊名罨畫﹐擬繞蕭齋種白楊。縱今後﹐莫逢人許我﹐去艷班香。

○又

﹝題徐渭文《鐘山梅花園》﹐同云臣﹑南耕﹑京少賦。﹞

十萬瓊枝﹐矯若銀虯﹐翩如玉鯨。正困不勝煙﹐香浮南內﹔嬌偏怯雨﹐影落西淸。夾岸亭臺﹐接天歌扳﹐十四樓中樂太平。誰爭賞﹖有珠當貴戚﹐玉佩公卿。如今潮打孤城﹐只商女船頭月自明。嘆一夜烏﹐落花有恨﹔五陵石馬﹐流水無聲。尋去疑無﹐看來似夢﹐一幅生綃淚寫成。摧此卷﹐伴水天閒話﹐汪海餘生。

【評】陳廷焯曰﹕情詞兼勝﹐骨韻都髙﹐幾合蘇﹑辛﹑周﹑姜爲一手。﹝《白雨齋詞話》卷三﹞

○賀新郎

﹝秋夜呈芝麓先生﹞

擲帽悲歌發。正倚幌孤秋獨眺﹐鳳城雙闕。一片玉河橋下水﹐宛轉玲瓏如雪。其上有秦時明月。我在京華淪落久﹐恨吳鹽只點離人發。家何在﹖在天末。憑髙對景心俱折。關情處燕昭樂毅﹐一時人物。白雁橫天如箭叫﹐叫盡古今豪傑。都只被江山磨滅。明到無終山下去﹐拓弓弦渴飲黃獐血。長楊賦﹐竟何益﹖

○又

﹝贈蘇昆生﹝蘇﹐固始人﹐南曲爲當今第一。曾與說書叟柳敬亭同客左寧南幕下﹐梅村先生爲賦《楚兩生行》。﹞

吳苑春如繡。笑野老花顚酒惱﹐百無不有。淪落半生知己少﹐除卻吹簫屠狗。算此外誰與吾友﹖勿聽一聲河滿子﹐也非關淚濕靑衫透﹐是鵑血﹐凝羅袖。武昌萬疊戈船吼。記當日徵帆一片﹐亂遮樊口﹐隱隱柁樓歌吹響﹐月下六軍搔首。正烏鵲南飛時候。今日華淸風景換﹐剩淒涼鶴髮開元叟。我亦是﹐中年後﹗

○又

﹝冬夜不寐寫懷﹐用稼軒﹑同父倡和韻。﹞

已矣何須說﹗笑樂安彥升兒子﹐寒天衣葛。百結千絲穿已破﹐磨盡炎風臘雪。看種種是余之發。半世琵琶知者少﹐枉教人斜抱胸前月。羞再挾﹐王門瑟。黃皮袴習軍裝別。出蕭關邊笳夜起﹐黃雲四合。直向李陵臺畔望﹐多少如霜戰骨。隴頭水助人愁絕。此意盡豪那易遂﹖學龍吟屈煞牀頭鐵。風正吼﹐燭花裂。

○又

﹝伯成先生席上贈韓修齡﹝韓﹐關中人﹐聖秋舍人小阮﹐流浪東吳﹐善說平話。﹞

月上梨花午。恰重逢江潭舊識﹐喁喁爾汝。絳燭兩行渾不夜﹐添上三通畫鼓。說不盡殘唐西楚。話到英雄兒女恨﹐綠牙屏驚醒紅鸚鵡。雕籠內﹐淚如雨﹗一般懷抱君尢苦。家本在扶風盩厔﹐五陵佳處。漢闕唐陵回首望﹐渭水無情束去。剩短蠟聲聲訴與。繡嶺宮前花似血﹐正秦川公子迷歸路。重酌酒﹐盡君語。

○又

﹝纖夫詞﹞

戰艦排江口。正天邊眞王拜印﹐蛟螭蟠鈕。徵發棹船郎十萬﹐列郡風馳雨驟。嘆閭左騷然雞狗。里正前團催後保﹐盡累累鎖系空倉後。捽頭去﹐敢搖手﹖稻花恰稱霜天秀。有丁男臨歧訣絕﹐艸間病婦。此去三江牽百丈﹐雪浪排檣夜吼。背耐得土牛鞭否﹖好倚後園楓樹下﹐向叢祠亟倩巫澆酒。神祐我﹐歸田畝。

○又

﹝贈何生鐵﹝鐵﹐小字阿黑﹐鎭江人﹐流寓泰州﹐精詩畫﹐工篆刻。﹞

鐵汝前來者﹗易不學雀刀龍笛﹐騰空而化﹖底事六州都鑄錯﹐孤負陰陽鑪冶﹖气上燭鬥牛分野。小字又聞呼阿黑﹐距王家處仲卿其亞﹖休放誕﹐人笞罵。蕭疏粉墨營丘畫。更雕鑱漸臺威斗﹐鄴宮銅瓦。不值一錢疇惜汝﹖醉倚江樓獨夜。月照到寄奴山下。故國十年歸不得﹐舊田園總被寒潮打。思鄕淚﹐浩盈把。

【評】陳廷焯曰﹕飛揚跋扈﹐不可羈縛﹐一味橫霸﹐亦足雄跨一時。﹝《白雨齋詞話》卷三﹞

○摸魚兒

﹝家善伯自崇川來﹐小飲冒巢民先生堂中。聞白生璧雙亦在河下﹐喜甚﹐數使趣之。須臾﹐白生抱琵琶至﹐撥弦按拍﹐宛轉作陳﹑隋數弄﹐頓爾至致。余也悲從中來﹐並不自知其何以故也。別後寒燈孤館﹐雨聲蕭槭﹐漫賦此詞﹐時漏已下四鼓矣。﹞

是誰家本師絕藝﹖檀槽搖得如許﹗半彎邏沙無情物﹐惹我傷今弔古。君何苦﹗君不見靑衫已是人遲暮。江東煙樹。縱不聽琵琶﹐也應難覓﹐珠淚曾漧處。淒然也﹗似秋宵掩泣﹐燈前一對兒女。忽然涼瓦瘋然飛﹐千歲老狐人語。渾無據﹗君不見澄心結綺皆塵土。兩家後主﹐爲一兩三聲﹐也曾聽得﹐撇卻家山去。

【評】譚獻曰﹕拔奇本師長歌之外。﹝《篋中詞》二﹞

右陳維崧詞三十四首﹐錄自《湖海樓詞》。

【集評】蔣景祁曰﹕讀先生之詞﹐以爲蘇﹑辛可﹐以爲周﹑秦可﹐以爲溫﹑韋可﹐以爲左﹑國﹑史﹑漢﹑唐﹑宋諸家之文亦可。蓋旣具什伯眾人之才﹐而又爲志好古﹐取裁非一體﹐造就非一詣﹐豪情艷趍﹐觸緒紛起﹐而耍皆含咀醢釀而後出﹐以故履其閾﹐賞心洞目﹐接應不暇﹔探其奧﹐乃不覺晦明風雨之眞移我情﹔噫其至矣﹗﹝《陳檢討詞鈔序》﹞譚獻曰﹕錫鬯﹑其年出﹐而本朝詞派始成。雇朱傷於碎﹐陳厭其率﹐流獘亦百年而漸變。錫鬯情深﹐其年筆重﹐固後人所難到。嘉慶以前﹐爲二家牢籠者十居七八。﹝《篋中詞》二﹞陳廷焯曰﹕國初詞家﹐斷以迦陵爲巨擘。後人每好揚朱而抑陳﹐以爲竹坨獨得南宋眞胍。嗚呼﹗彼豈眞知有南宋哉﹖迦陵詞气魄絕大﹐骨力絕迹﹐塡詞之富﹐古今無兩。只是一發無餘﹐不及稼軒之渾厚沈鬱。然在或初諸老中﹐不得不推爲大手筆。迦陵詞沈雄後爽﹐論其气魄﹐古今無敵手。若能加以渾厚沈鬱﹐便可突過蘇﹑辛﹐獨步千古﹐惜哉﹗蹈揚湖海﹐一發無餘﹐是其年短處﹔然其長處亦在此。蓋偏至之詣﹐至於絕後空前﹐亦令人望而卻走﹐其年亦人傑矣哉﹗其年諸短調﹐波瀾壯闊﹐气象萬千﹐是何神勇﹗﹝《白雨齋詞話》卷三﹞

●朱彜尊

朱彜尊字錫鬯﹐號竹鬯﹐又號金風亭長﹑小長蘆釣魚師﹐浙江秀水人。明崇禎二年﹝一六二九﹞生。淸康熙已未﹝一六七九﹞﹐舉博學鴻詞﹐授檢討﹐尋入直南書房﹐出典江南省試。罷歸後﹐殫心著述。工詩﹐與王士禎爲南北二大宗﹐論者謂王才髙而學足以副之﹐朱學博而才足以運之。康熙四十八年﹝一七○九﹞卒﹐年八十一。著有《日下舊聞》《經義考》《曝書亭詩文集》等書。﹝參考《國朝先正事略》卷三十九《文苑》﹞彜尊選輯唐﹑五代﹑宋以來下逮元張翥諸家詞爲《詞綜》﹐以開浙西詞派﹐而其淵源所自﹐蓋出於曹溶﹝嘉興人﹞。嘗稱﹕「余壯日從先生﹝謂曹溶﹞南遊嶺表﹐西北至雲中﹐酒欄登池﹐往往以小令﹑慢詞﹐更疊唱和。有井水處﹐輒爲銀箏﹑檀板所歌。念倚聲𨿽小道﹐當其爲之﹐必崇爾雅﹐斥淫哇﹐極其能事﹐則亦以宣昭六義﹐鼓吹元音。往者明三百禩﹐詞學失傳﹐先生搜輯遺集﹐余曾表而出之。敷十年來﹐浙西塡詞者﹐家白石而戶玉田﹐春容大雅﹐風气之變﹐實由於此。」﹝《靜志居詩話》﹞於此﹐亦足略窺其宗旨﹐及其影響所及。其《曝書亭詞》﹐自定爲《江湖載酒集》﹑靜志居琴趣》《茶煙閣體物集》《蕃錦集》等四種﹐有李富孫注本。朱孝臧題云﹕江湖老﹐載酒一年年。體素微妨耽綺語﹐食多寧獨是詩篇﹖宗派浙河先。》﹝《彊村語業》卷三﹞浙派詞以醇雅爲宗﹐其流獘每致意旨枯寂﹐視湖海樓一派之叫囂獷悍﹐厥失維均﹐而創始者不任其咎也。

○髙陽臺

﹝吳江葉元缽﹐少日過流虹橋﹐﹐有女子在樓上﹐見而慕之﹐竟至病死。气力絕﹐適元缽復過其門﹐女之母以女臨終之言告葉﹐葉入哭﹐女目始瞑。友人爲作傳﹐余記以詞。﹞

橋影流虹﹐湖光映雪﹐翠廉不倦春深。一寸橫波﹐斷腸人在樓陰。遊絲不系羊車住﹐倩何人傳語靑禽﹖最難禁﹐倚徧雕欄﹐夢徧羅衾。重來已是朝雲散﹐悵明珠佩冷﹐紫玉煙沈。前度桃花﹐依然開滿江潯。鐘情怕到相思路﹐盼長隄艸盡紅心。動愁吟﹐碧落黃泉﹐雨處誰尋﹖

【評】譚獻曰﹕遺山﹑松雪所不能爲。﹝《篋中詞》二﹞

○桂殿秋

思往事﹐渡江幹﹐靑蛾低映越山看。共眠一舸聽秋雨﹐小簟輕衾各自寒。

【評】譚獻曰﹕單調小令﹐逝世名家﹐復振五代﹑北宋之緒。﹝《篋中詞》二﹞況周頤曰﹕或問國朝詞人﹐當以誰氏爲冠﹖再三審度﹐舉金風亭長對。問佳構奚若﹖舉搗練子﹝卽《桂殿秋》﹞云云。﹝《蕙風詞話》卷五﹞

○滿江紅

﹝吳大帝廟﹞

王座苔衣﹐拜遺像紫髯如乍。想當日周郎陸弟﹐一時聲價。乞食肯從張子布﹖舉杯但屬甘興霸。看尋常談笑敵曹劉﹐分區夏。南北限﹐長江跨。樓櫓動﹐降旗詐。歡六朝割據﹐從來誰亞﹖原廟尙存龍虎地﹐春秋未輟雞豚社。剩山圍衰艸女墻空﹐寒潮打。

○賣花聲

﹝雨花臺﹞

衰柳白門灣﹐潮打城還。小長幹接大長幹。歌板酒旗零落盡﹐剩有漁竿。秋艸六朝寒﹐花雨空壇。更無人處一憑欄。燕子斜陽來又去﹐如此江山﹗

【評】譚獻曰﹕聲可裂竹。﹝《篋中詞》二﹞

○洞仙歌

﹝吳江曉發﹞

澄湖澹月﹐響漁榔無數。一霎通波撥柔櫓。過垂虹亭畔﹐語鴨橋邊﹐離根綻點點牽牛花吐。紅樓思此際﹐謝女檀郎﹐幾處殘燈在窗戶。隨分且奇眠﹐枕上吳歌﹐聲未了夢輕重作。﹝去聲﹞。也盡勝鞭絲亂山中﹐聽風鐸郎當﹐馬頭衝霧。

○梅花引

﹝蘇小小墓﹞

小溪澄﹐小橋橫﹐小小塡前松柏聲。碧雲停﹐碧雲停﹐凝想往時﹐香車油壁輕。溪流飛徧紅襟鳥﹐橋頭生徧紅心艸。雨初晴﹐雨初晴﹐寒食落花﹐靑驄不忍行。

○百字令

﹝度居庸關﹞

崇墉積翠﹐望關門一綫﹐似縣檐澑。瘦馬登登愁徑滑﹐何況新霜時候﹖畫鼓無聲﹐朱旗捲盡﹐惟剩蕭蕭柳。薄寒漸甚﹐徵袍明日添又。誰放十萬黃巾﹖刃泥不閉﹐直入車箱口。十二園陵風雨暗﹐響徧哀鴻離獸。舊事驚心﹐長途望眼﹐寂寞閒庭堠。當年鎖論﹐董龍眞是雞狗。

【評】譚獻曰﹕意深﹝《篋中詞》二﹞

○消息

﹝度雁門關﹞

千里重關﹐憑誰踏徧﹐雁銜蘆處﹖亂水滹沱﹐層霄冰雪﹐鳥道連勾注。畫角吹愁﹐黃沙拂面﹐猶有行人來去。問長塗斜陽瘦馬﹐又穿入﹐離亭樹。猿臂將軍﹐鴉見節度﹐說盡英雄難據。竊國眞王﹐論功醉尉﹐世事都如許﹗有限春衣﹐無多山店﹐酹酒徒成虛語﹗垂楊老﹐東風不管﹐寸絲煙絮。

○夏初臨

﹝天龍寺是髙歡避暑宮舊址﹞

賀六渾來﹐主三軍隊﹐壺關王气曾分。人說當年。離宮築向云根。燒煙一片氤氳﹐想香姜古瓦猶存。琵琶何處﹖聽殘剌勒﹐銷盡英魂。霜應自去﹐靑雀空飛﹐畫樓十二﹐冰井無痕。春風裊娜﹐依然芳艸羅裙。驅馬斜陽﹐到鳴鐘佛火黃昏。伴殘僧千山萬山﹐涼月松門。

○河傳

﹝送米紫來入燕﹞

南陌﹐歸客﹐紫驑驕。水驛山椒﹐路遙﹐落花如雨煙外飄。河橋﹐折殘楊柳條。別酒西堂官燭短﹐紅玉碗﹐醉也休辭滿。漏聲催﹐且徘徊﹐一杯﹐勸君更一杯。

【評】譚獻曰﹕漸近自然。﹝篋中詞﹞二﹞

○蝶戀花

﹝重遊晉祠題壁﹞

十里浮嵐山近遠。小雨初收﹐最喜春沙軟。又是天涯芳艸徧﹐年年汾水看歸雁。系馬靑松猶在眼。勝地重來﹐暗記韶華變。依舊粉紛涼月滿﹐照人獨上溪橋畔。

○金明池

﹝燕臺懷古﹐和申隨叔翰林。﹞

西苑妝樓﹐南城獨騎﹐幾處笳吹蘆葉﹖孤鳥外生煙夕照﹐對千里萬里積雪。更誰來擊築髙陽﹖但滿眼花豹明駝相接。剩野火樓桑﹐秋塵石鼓﹐陌上行人空說。戰鬥漁陽何歇﹖笑古往今來﹐浪傳豪傑。綠頭鴨悲吟乍了﹐白翕雀醉歌還闋。數燕云十六神州﹐有多少園陵﹐頹垣斷碣。正石馬嘶殘﹐金仙淚盡﹐古水荒溝寒月。

○罥馬索

﹝送崔二再遊黔中﹐兼訊李斯年。﹞

玉驄嘶﹐須把靑絲罥他住。燕歌易酒﹐莫辭今夕離亭聚。浮雲一望﹐綠波千里﹐滿目銷魂江淹賦。計落花時節黃陵﹐楚竹湘煙響柔櫓。行旅﹐羅施天末﹐木瓜金築﹐且伴參軍作蠻語。亂水孤舟逢人少﹐惟有冷猿昏雨。南尋李白﹐問訊何如﹖爲報頻年相思苦。道故人別來時捲﹐總是人間斷腸句。

○靑玉案

﹝臨淄道上﹞

淸秋滿目臨淄水﹐一半是﹐牛山淚。此地從來多古意﹕王侯無數﹐殘碑破冢﹐禾黍西風裏。靑州從事須沈醉﹐稷下雄談且休矣﹗首吳關二千里。分明記得﹐先生彈鋏﹐也說歸來是。

○邁陂塘

﹝題其年塡詞圖﹞

擅詞場飛揚跋扈﹐前身可是靑咒﹖風煙一壑家陽羨﹐最好竹山響裏。摧硯幾﹐坐罨畫溪陰﹐裊裊珠藤翠。人生快意﹐但紫筍烹泉﹐銀箏侑酒﹐此外總閒事。空中語﹐想出空中姝麗﹐圖來菱角雙髻。樂章琴趣三千調﹐作者古今能幾﹖團扇底﹐也直得尊前﹐記曲呼娘子。旗亭藥市﹐聽江北江南﹐歌塵到處﹐柳下井華水。

○解佩令

﹝自題詞集﹞

十年磨劍﹐五陸結客﹐把平生涕淚都飄盡。老去塡詞﹐一半是空中傳恨﹐幾曾圍燕釵蟬鬢﹖不師秦七﹐不師黃九﹐倚新聲玉田差近。落拓江湖﹐且分付歌筵紅粉。料封侯白頭無分﹗

○臨江仙

茶甲齊開更斂﹐柳系欲起還沈。一春閒望費沈吟。酒旗風著力﹐花事雨驚心。巷窄犭咼兒不吠﹐樓髙燕子難尋。燻鑪小篆疊重衾。綠陰猶未滿﹐庭院已深深。

【評】譚獻曰﹕風論三昧。﹝《篋中詞》二﹞

○水龍吟

﹝謁張子房祠﹞

當年博浪金椎﹐惜乎不中秦皇帝﹗咸陽大索﹐不邳亡命﹐全身非易。縱漢當興﹐使韓成在﹐肯臣劉季﹖算論功三傑﹐封畱萬戶﹐都未是﹐平生意。遺廟彭城舊裏﹐有蒼苔斷碑橫地。千盤驛路﹐滿山楓葉﹐一灣洞水。滄海人歸﹐圯橋石杳﹐古墻空閉。悵蕭蕭白髮﹐經過攬涕﹐向斜陽裏。

【評】譚獻曰﹕何堪使洪﹐吳輩聞之。﹝《篋中詞》二﹞

○金縷曲

﹝初夏﹞

誰在紗窗語﹖是梁間雙燕多愁﹐惜春歸去。早有田田靑荷葉﹐占斷板橋西路。聽半部新添蛙鼓。小白蔫紅都不見﹐但愔愔門巷吹香絮。綠陰重﹐已如許﹗花源豈是重來誤﹖尙依然倚杏雕欄﹐笑桃朱戶。隔院秋千看盡坼﹐過了幾番疏雨。知永日簸錢何處﹖午夢初回人定倦﹐料無心肯到閒庭宇。空搔首﹐獨延佇。

【評】譚獻曰﹕人才進退﹐知己難尋﹐所感甚深。﹝《篋中詞》二﹞以上錄自《江湖載酒集》。

○憶少年

飛花時節﹐垂楊巷陌﹐東風庭院。重廉尙如昔﹐但窺廉人遠。葉底歌爲梁上燕﹐一聲聲伴人幽怨。相思了無益﹐悔當初相見。

○漁家傲

淡墨輕衫染趁時﹐落花芳艸步遲遲。行過石橋風漸起﹐香不已﹐眾中早被遊人記。桂火初溫玉酒卮﹐柳陰殘照柁樓移。一面船窗相並倚﹐看淥水﹐當時已露千金意。

○瑤花

﹝午夢﹞

日長院宇﹐碱綫慵拈﹐況倚欄無緒﹖翡帷翠幄﹐看展盡忘卻東風廉戶。芳魂搖漾﹐漸聽不分明爲語。逗紅舊葉底微涼﹐幾點綠天疏雨。畫屏遮徧遙山﹐知一縷巫云﹐吹墮何處﹖愁春未醒﹐定化作鳳子尋香畱住。相思人並﹐料此際驚回最苦。亟丁寧池上楊花﹐莫便枕邊飛去。

○南樓令

疏雨過輕塵﹐圓沙結翠茵﹐惹紅襟乳燕來頻。乍暖乍寒花事了﹐畱不住﹐塞垣春。歸夢苦難眞﹐別離情更親﹐恨天涯芳信無因。欲話去年今日事﹐能幾个﹐去年人﹖

○一葉落

淚眼注﹐臨當去﹐此時欲住已難住。下樓復上樓﹐樓頭風吹雨。風吹雨﹐艸艸離人語。

以上錄自《靜志居琴趣》

○東風裊娜

﹝遊絲﹞

倩東君著力﹐系住韶華。穿小徑﹐漾晴沙。正陰雲龍日﹐難尋野馬﹔輕颸染艸﹐細綰秋蛇。燕蹴還低﹐鶯銜忽澑﹐惹卻黃須無數花。縱許悠揚度朱戶﹐終愁人影隔窗紗。惆悵謝娘池閣﹐湘廉乍捲﹐凝斜盼近拂詹牙。疏離胃﹐短墻遮。微風別院﹐好景誰家﹖紅袖招時﹐偏隨羅扇﹔玉鞭墮處﹐又逐香車。休憎輕薄﹐笑多情似我﹔春心不定﹐飛夢天涯。

【評】譚獻曰﹕層臺嬋媛。﹝《篋中詞》二﹞

○長亭怨慢

﹝雁﹞

結多少悲秋儔侶﹐特地年年﹐北風吹度。紫塞門孤﹐金河月冷﹐恨誰訴﹖過汀枉渚﹐也只戀﹐江南住。隨意落平沙﹐巧排作參差箏柱。別浦﹐慣驚移莫定﹐應怯敗荷疏雨。一繩雲杪﹐看字字懸鍼垂露。漸欹斜無力低飄﹐正目送碧羅天暮。寫不了相思﹐又蘸涼波飛去。

【評】陳廷焯曰﹕感慨身世﹐以淒切之情﹐發哀婉之調﹐旣悲涼﹐又忠厚﹐是竹坨直逼玉田之作﹐集中亦不多見。﹝《白雨齋詞話》卷三﹞

以上錄自《茶煙閣體物集》。

右朱彜尊詞二十六首﹐錄自《曝書亭詞》。

【集評】陳廷焯曰﹕竹坨詞疏中有密﹐獨出冠時﹐微少沈厚之意。《江湖載酒集》瀝落有致﹐《茶煙閣體物集》組織甚工《蕃錦集》運用成語﹐別具匠心﹐然皆無甚大過人處。惟《靜志居琴趣》一卷﹐盡掃陳言﹐獨出機杼﹐艷詞有此﹐匪獨晏﹑歐所不能﹐卽李后主﹐牛松卿亦未嘗夢見﹐眞古今絕構也﹐惜託體未爲大雅。《靜志居琴趣》一卷﹐生香眞色﹐得未曾有﹗前後次序﹐略可意會﹐不必穿鑿求之。﹝《白雨齋詞話》卷三﹞

○﹝本事﹞

冒廣生曰﹕世傳竹坨《風懷二百韻》爲其妻妹作﹐其實《靜志居琴趣》一卷﹐皆《風懷》注腳也。竹坨年十七﹐娶於馮。馮孺人名福貞﹐字海媛﹐少竹坨一歲。馮夫人之妹名壽常﹐字靜志﹐少竹坨七歲。曩聞外祖周季貺先生言﹕十五六年前﹐曾見太倉某家藏一簪﹐簪刻《壽常》二字﹐因悟洞仙歌詞云「金簪二雨短﹐畱結殷勤﹐鑄就徧名有誰認﹖」蓋眞有本事也。﹝《小三吾亭詞話》卷三﹞

●王士禎

王士禎﹝避雍正諱攺士正﹞字貽上﹐號阮亭﹐別號漁洋山人﹐山東新城人。年十八﹐中順治八年﹝一六五一﹞鄕試﹐十五年﹝一六五八﹞舉會試﹐選揚州推官﹐由禮部主事累遷少詹事﹐奉命祭告南海﹐官至刑部尙書﹐康熙五十年﹝一七一一﹞卒﹐距生明崇禎七年﹝一六三四﹞﹐年七十八﹐謚文簡。少遊歷下﹐集諸名士於明湖﹐賦《秋柳詩》﹐和者數百人。在揚州﹐與林茂之﹑杜於皇﹑孫豹人﹑方爾止等修禊紅橋﹐又與陳其年﹑邵潛夫等修禊如臯冒氏之水繪園。每公暇﹐輒召寶客﹐泛舟載酒平山堂。吳梅村云「貽上在廣陵﹐書了公事﹐夜接詞人。」蓋實錄也。嘗徧遊秦﹑晉﹑洛﹑蜀﹑越﹑江﹑楚間﹐所至訪其賢豪﹐考其風士﹐遇佳山水﹐必登臨﹐融懌會萃﹐一發之於詩﹐故其詩能盡古今之奇變﹐蔚然爲一代風气所歸。﹝《國朝先正事略》卷六《名臣傳》﹞著有《帶經堂集》《池北偶談》等書。其詞集流傳﹐有孫默刻本﹐名《衍波詞》﹐趙之謙刻本名《阮亭詩餘》﹐吳氏《右庵山左人詞》所收爲《衍波詞》。朱孝臧題云「消魂極﹐絕代阮亭詩。見說綠楊蓮城郭畔﹐遊人爭唱治春詞﹐把筆盡淒迷。」﹝《彊村語業》卷三﹞士禎詩主神韻﹐尢工絕句﹐以餘力塡詞﹐特長小令﹐蓋與絕句同一機杼也。

○浣溪沙

﹝紅橋同籜庵﹑茶村﹑伯璣﹑其年﹑秋崖賦。﹞

北郭靑溪一帶流﹐紅橋風物眼中秋﹐綠楊城郭是揚州。西望雷塘何處是﹖香魂零落使人愁﹐澹煙芳艸舊迷樓。

白鳥朱荷引畫橈﹐垂楊影裏見紅橋﹐欲尋往事已魂消。遙望平山山外路﹐斷鴻無數水迢迢﹐新愁分付廣陵潮。

綠樹橫塘第幾家﹖曲欄幹外卓金車﹐渠儂獨浣越溪紗。浦口雨來虹斷續﹐橋邊人醉月橫斜﹐棹歌聲裏采菱花。

附《紅橋遊記》﹕出鎭淮門﹐循小秦淮折而北﹐陂岸起伏多態﹐竹木蓊郁﹐淸流映帶。人家多因水爲園﹐亭榭溪塘﹐幽窈而明瑟﹐頗盡四時之美。拿小舟﹐循河西北行﹐林木盡處﹐有橋﹐宛然如垂虹下飲於澗﹐又如麗人靚妝弦服﹐流照明鏡中﹐所謂紅橋也。遊人登平山堂﹐率至法海寺﹐捨舟而陸﹐徑必出紅橋下。橋四面皆人家荷塘﹐六七月間﹐菡萏作花﹐香聞數里﹐靑廉白舫﹐絡繹如織﹐良謂勝遊矣。予數往來北郭﹐必過紅橋﹐顧而樂之。登橋四望﹐忽復裴回感嘆。當哀樂之交乘於中﹐往往不能自諭其故。王謝治城之語﹐景晏牛山之悲﹐今之視昔﹐亦有然耶﹖壬寅季夏之望﹐與擇庵﹑茶村﹑伯璣諸子偶然漾舟﹐酒欄興極﹐援筆成小詞二章﹐諸子倚而和之。蘀庵機成一章﹐予亦屬和。嗟乎﹗絲竹陶寫﹐何必中年﹖山水淸音﹐自成佳話。予與諸子聚散不恆﹐良會未易遘﹐而紅橋之名﹐或反因諸子而得傳於後世﹐增懷古憑弔者之悲回感嘆﹐如予今日﹐未可知也。

【評】譚獻曰﹕第一首名貴﹐第二首風人之旨。﹝《篋中詞》一﹞

○蝶戀花

﹝和漱玉詞﹞

涼夜沈沈花漏凍。奇枕無眠﹐漸聽荒雞動。此際閒愁郎不共﹐月移窗罅春寒重。憶共錦衾無半縫﹐郎似桐花﹐妾似桐花凰。往事迢迢徙入夢﹐銀箏斷續連珠弄。﹝樂府合歡詩﹕「寢共無縫綢。」河間雜弄有《連珠弄》。﹞

【評】譚獻曰﹕深於梁﹑陳。﹝《篋中詞》一﹞

右王士禎詞四首﹐錄自《石蓮庵山左人詞》本《衍波詞》。

【集評】唐萬甲曰﹕貽上束其鴻博淹雅之才﹐作爲花間雋語﹐極哀艷之深情﹐窮倩盼之逸趣。﹝《衍波詞序》﹞陳廷焯曰﹕漁洋小令﹐能以風韻勝﹐仍是做七絕慣技耳。然自是大雅﹐但少沈鬱頓挫之致。漁洋詞含蓄有味﹐但不能沈厚﹐蓋含蓄之意境淺﹐沈厚之根柢深也。﹝《白雨齋詞話》卷三﹞

●曹貞吉

曹貞吉字升六﹐號實庵﹐山東安邱人。明崇禎七年﹝一六三四﹞生。淸康熙三年﹝一六六四﹞進士﹐官禮部郎中。詩格遒練﹐宋犖極推許之。著有《珂雪詩詞集》。其論詞謂﹕「離而得合﹐乃爲大家。若優孟衣冠﹐天壤間只生古人已足﹐何用有我﹖」故其詞寧爲創﹐不爲述﹐寧失之粗豪﹐不甘爲描寫。﹝石蓮庵本《珂雪詞話》﹞朱孝臧題其詞集云「畱客住﹐絕調鷓鴣篇。脫盡詞流響澤習﹐相髙秋气對南山﹐侵度衍波前。」﹝《彊村語業》卷三﹞其魄力固在王士禎之上也。

○蝶戀花

﹝讀《六一集》十二月鼓子詞﹐嫌其過於富麗。吾輩爲之﹐正不妨作酸餒語耳。閒中試筆﹐卽以故鄕風物譜之。﹝十二首錄一﹞

五月黃雲全覆地。打麥場中﹐咿軋聲齊起。野老謳歌天籟耳﹐那能略辧宮商字﹖屋角槐陰耽美睡﹐夢到華胥﹐蝴蝶翩翩矣。客至夕陽畱薄醉﹐冷淘飥餺窮家計。

○畱客住

﹝鷓鴣﹞

癉云苦﹗徧五溪沙明水碧﹐聲聲不斷﹐只勸行人休去。行人今古如織﹐正復何事關卿﹖頻寄語。空祠廢驛﹐便徵衫濕盡﹐馬蹄難駐。風更雨﹐一髮中原﹐杳無望處。萬里炎荒﹐遮莫摧殘毛羽。記否越王春殿﹐宮女如花﹐只今惟勝汝﹖子規聲續﹐想江深月黑﹐低頭臣甫。

【評】譚獻曰﹕投荒念亂之感。﹝《篋中詞》一﹞

○掃花遊

﹝春雪﹐用宋人韻。﹞

元宵過也﹐看春色萬蕪﹐澹煙平楚。濕云萬縷﹐又輕陰作暈﹐蜂兒亂舞。一夜梅花﹐暗落西窗似雨。飄搖去﹐試問逐風﹐歸到何處﹖燈事才幾許﹐記流水鈿車﹐畫橋爭路。蘭房列俎﹐嘆夢華易擲﹐鬢絲堆素。擁斷關山﹐知有離人獨苦。漫憑佇﹐聽寒城數聲誰鼓。

【評】陳廷焯曰﹕綿雅幽細﹐斟酌於美成﹑梅溪﹑碧山﹑公謹而出之者。﹝《白雨齋詞話》卷三﹞

○滿庭芳

﹝和人潼關﹞

太華垂施﹐黃河噴雪﹐咸秦百二重城。危樓千尺﹐刁鬥靜無聲。落日紅旗半捲﹐秋風急牧馬悲鳴。閒憑弔﹐興亡滿眼﹐衰艸漢諸陵。泥丸封未得﹐漁陽擊鼓﹐響入華淸。早平安烽火﹐不到西京。自古王公設險﹐終難恃帶厲之形。何年月﹐劉平斥堠﹐如掌看春耕﹖

○賀新涼

﹝再贈柳敬亭﹞

咄汝靑衫叟﹗閱浮生繁華蕭瑟﹐白衣蒼狗。六代風流歸抵掌﹐舌下濤飛山走。似易水歌聲聽久。試問於今眞姓字﹐但回頭笑指蕪城柳。休暫住﹐譚天口。當年處仲東來後﹐斷江流樓船鐵鎖﹐落星如斗。七十九年塵土夢﹐才向靑門沽酒。更誰是嘉榮舊友﹖天寶琵琶宮監在﹐訴江潭憔悴人知否﹖今昔恨﹐一搔首﹗

右曹貞吉詞五首﹐錄自《石蓮庵刻山左人詞》本《珂雪詞》。

【集評】王煒曰﹕珂雪詞骯髒磊落﹐雄渾蒼茫﹐是其本色﹐而語多奇气﹐惝恍惚睨﹐有不可一世之意。至其珠圓玉潤﹐迷離哀怨﹐於纏綿款至中自具蕭酒出塵之致﹐絢爛極而平澹生﹐不事雕鎪﹐俱成妙詣。﹝《珂雪詞序》﹞陳廷焯曰﹕珂雪詞在國初諸老中﹐最爲大雅﹐才力不逮朱﹑陳﹐而取徑較正。國朝不乏詞家﹐四庫獨收珂雪﹐良有以也。﹝《白雨齋詞話》卷三﹞

●李良年

李良年字武曾﹐浙江秀水人。明崇禎八年﹝一六三五﹞生。少與朱彜尊齊名。康熙中﹐以國子生召試鴻博。徐乾學開一統志局於洞庭西山﹐聘任分修。康熙三十三年﹝一六九四﹞卒。著有《秋錦山房集》。曹貞吉曰「秋錦論詞﹐必盡掃蹊徑﹐獨露本色。嘗謂南宋詞人﹐如夢窗之密﹐玉田之疏﹐必兼之﹐乃工。」﹝《秋錦山房詞序》﹞於此﹐足見其所宗尙﹐亦浙派初期之大家也。

○柳梢靑

﹝懷友人﹐在白下。﹞

春事閒探﹐月斜風細﹐葉葉輕帆。燕子來時﹐梅花落盡﹐人在江南。晚來何處停驂﹖摧手處王孫舊諳。白下殘鐘﹐靑溪遠笛﹐今夜難堪。

○暗香

﹝綠萼梅﹞

春才幾日﹖蚤數枝開徧﹐笑他紅白。仙徑曾逢﹐萼綠華來記相識。修竹天寒翠倚﹐翻認了暗侵苔色。縱一片月底難尋﹐微暈怎消得﹖脈脈﹐淸露濕﹐便靜掩簾衣﹐夜香難隔。吳根舊宅﹐籬角無言照溪側。只有樓邊易墮﹐又何處短亭風笛﹖歸路杳﹐但夢繞銅亢斷碧。

【評】譚獻曰﹕白石故以幽勝。﹝《篋中詞》二﹞

右李良年詞二首﹐錄自《秋錦山房詞》

●顧貞觀

顧貞觀字華峯﹐號梁汾﹐江蘇無錫人。康熙丙午﹝一六六六﹞順天舉人﹐擢祕書院典籍。戊申﹝一六六八﹞丁外艱歸。丙辰﹝一六七六﹞復入京﹐館納蘭相國家﹐與相國子性徳交契。甲子﹝一六八四﹞還裏﹐構積書巖﹐讀書終老。善塡詞﹐與吳江吳兆騫交尢篤。兆騫以順治丁酉﹝一六五七﹞科場案謫戍寧古塔﹐貞觀爲求援於性徳﹐未卽許﹐貞觀作《金縷曲》二闋以寄兆騫﹐性徳見之泣下﹐爲言於其父明珠﹐兆騫遂得生還云。貞觀生於明崇禎十年﹝一六三七﹞﹐至康熙五十三年﹝一七一四﹞卒。著有《積書巖集》及《彈指詞》等書。貞觀嘗云「吾詞獨不落宋人圈■﹝衤貴﹞﹐可信必傳。」嘗見謝康樂春艸池塘夢中句﹐曰「吾於詞曾至此境。」昔彌勒彈指﹐樓閣門開﹐善才卽見百千萬億彌勒化身。貞觀以斯名集﹐殆自示其苦心孤詣﹐超神入化處。同時有摧其新詞至朝鮮者﹐館人竊誦馬。翼日儒服者八人來謁﹐同聲乞詞﹐盡以畀之。後日必一至﹐備致款曲禮儀﹐堅懇將來片語單辭﹐必爲郵寄。﹝《賭洛彈指詞序》﹞朱孝臧題其詞集云「雲海約﹐明鏡已秋霜。但願生還吳季子﹐何曾形穢漢田郎﹖歸老有■﹝糸盧﹞塘。」﹝《彊村語業》卷三﹞竹坨﹑迦陵而外﹐貞觀固亦當日一大作手也。

○靑玉案

天然一幀荊關畫﹐誰打稿﹐斜陽下﹖歷歷水殘山剩也﹗亂鴉千點﹐落鴻孤咽﹐中有漁樵話。登臨我亦悲秋者﹐向蔓艸平原淚盈把。自古有情終不化。靑娥冢上﹐東風野火﹐燒出鴛鴦瓦。

○石州慢

﹝禦河爲漕艘所阻﹞

一月長河﹐柰阻崎臨﹐玉京猶隔。滿身風露﹐夜寒誰問﹐擔舷孤客﹖不如歸去﹐從教錦纜牙檣﹐釣絲莫負秋江碧。何事訪支機﹖悔乘槎蹤迹。淒絕﹗無端閱徧﹐戰壘遺屯﹐郵亭敗壁。只得幾行宮柳﹐似曾相識。琵琶響斷﹐那須月落回船﹐曲終始下靑衫滴。曉鏡待重看﹐有霜華堪織。

【評】譚獻曰﹕貧士失職。﹝《篋中詞》一﹞

○南鄕子

﹝壽衣﹞

嚓淚夜鴻驚﹐﹝一作《一鳴》﹞葉滿階除欲二更。一派西風吹不斷﹐秋聲﹐中有深閨萬里情。片石於冰﹐雨袖霜華旋欲凝。﹝一作《廊上月華明﹐廊下霜華結漸成。》﹞今夜戍樓歸夢裏﹐分明﹐纖手頻阿帶月迎。﹝一作《人在回廊曲處迎》。﹞

【評】譚獻曰﹕淸空若拭。﹝《篋中詞》一﹞

○夜行船

﹝郁孤臺﹞

爲問郁然孤峙者﹐有誰來雪天月夜﹖五嶺南橫﹐七閩東距﹐終古江山如畫。百感茫茫交集也﹗忄詹忘歸夕陽西掛。爾許雄心﹐無端客淚﹐一十八灘流下。

○金縷曲二首

﹝寄吳漢槎寧古塔﹐以詞代書﹐丙辰冬寓京師千佛寺冰雪中作。﹞

季子平安否﹖便歸來﹐平生萬事﹐那堪回首﹖行路悠悠誰慰藉﹖母老家貧子幼。記不起從前杯酒。魑魅搏人應見慣﹐總輪他覆雨翻雲手。冰與雪﹐周旋久。淚痕莫滴牛衣透。數天涯依然骨肉﹐幾家能彀﹖比似紅顏多命薄﹐更不如今還有。只絕塞苦寒難受。廿載包胥承一諾﹐盼烏頭馬角終相救。置此札﹐君懷袖。

我亦飄零久。十年來﹐深恩負盡﹐死生師友。宿昔齊名非忝窳﹐試看杜陵消瘦﹐會不減夜郎亻孱愁。薄命長辭知己別﹐問人生到此淒涼否﹖千萬恨﹐從君剖。兄生辛未吾丁丑。共些時冰霜摧折﹐早衰薄柳。詞賦從今須少作﹐畱取心魂相守。但願得河淸人壽。歸日急翻行戍稿﹐把空名料理傳身後。言不盡﹐觀頓首。

二詞容若見之﹐爲泣下數行﹐曰「河梁生別之時﹐山陽死友之傳﹐得此而三。此事三千六百日中﹐弟當以身任之﹐不俟兄再囑也。」余曰﹕《人壽幾何﹖請以五載爲期。》悉之太傳﹐亦蒙見許﹐而漢槎果以辛酉入關矣。附書志感﹐兼志痛云。

○﹝本事﹞

康熙初﹐吳漢槎兆騫謫戍寧古塔﹐其友顧貞觀華峯館於納蘭太傅家﹐寄吳《金縷曲》云云﹐太傳之子成容若見之﹐泣曰「河梁生別之詩﹐山陽死友之傳﹐得此而三。此事三千六百日中﹐我當以身任之。」華峯曰「人壽幾何﹖公子乃以十載爲期耶﹖」太傳聞之﹐竟爲道地﹐而漢槎生入玉門關矣。顧生名永者詠其事云「金欄僅使無良友﹐關塞終當老健兒。」說華峯之救吳季子也﹐太傳方宴客﹐手巨觥謂曰「若飲滿﹐爲救漢槎。」華峯素不飲﹐至是一吸而盡。太傳笑曰「余直戲耳。卽不飲﹐余豈不救漢槎耶﹖𨿽然﹐何其壯也﹗」嗚呼﹗公子能文﹐良朋愛友﹐太傳憐才﹐眞一時佳話。﹝袁枚《隨園詩話》﹞容若寄梁汾《金縷曲》有云「絕塞生還吳季子﹐算眼前此外皆閒事。」蓋指此也。漢槎旣入關﹐過容若所﹐見齋壁大書「顧梁汾爲吳漢槎屈膝處」﹐不禁大慟云。昔人交誼之重如此﹗﹝梁令嫻《藝術館詞選》﹞

【評】譚獻曰﹕使人增朋友之重﹐可以興矣﹗﹝《篋中詞》一﹞陳廷焯曰﹕華峯《軸新郎》兩關﹐只如家常說話﹐而痛快淋漓﹐宛轉反覆﹐兩人心迹﹐一一如見﹐𨿽非正聲﹐亦千秋絕調也﹗又曰﹕二詞純以性情結撰而成﹐悲之深﹐慰之至﹐丁寧告戒﹐無一字從肺腑流出﹐可以泣鬼神矣﹗﹝《白雨齋詞話》卷三﹞

右顧貞觀詞六首﹐錄自《彈指詞》。

【集評】杜詔曰﹕彈指與竹坨﹑迦陵將名。迦陵之詞﹐橫放傑出﹐大都出自蘇﹑辛﹐卒非詞家本色。竹坨神明乎姜﹑史﹐刻削雋永﹐本朝作者𨿽多﹐艸有過焉者。若彈指則極情之致﹐出入南北兩宋﹐而奄有眾長﹐詞之集大成者也。﹝《彈指詞序》﹞陳廷焯曰﹕顧華峯詞﹐全以情勝﹐是髙人一著處。至其用筆﹐亦甚圓朗﹐然不悟沈鬱之妙﹐終非上乘。﹝《白雨齋詞話》卷三﹞

●李符

李符字分虎﹐號耕客﹐浙江嘉興人。崇禎十二年﹝一六三九﹞生。少與兄繩遠﹑良年齊名﹐號《三李》。曾受知於曹溶﹐又與朱彜尊等結詩社。康熙二十八年﹝一六八九﹞卒。著有《香艸居集》及《耒邊詞》。彜尊稱其「精研於南宋諸名家﹐而分虎之詞﹐愈變而極工﹐方之武會﹐無異塤篪之疊和也」。﹝《耒邊詞序》﹞朱孝臧題云「長水畔﹐二隱比龜溪。不分詩名叨一饌﹐居然詞派有連枝﹐人道好塤篪。」﹝《彊村語業》卷三﹞兄弟並以詞名﹐亦一時所罕也。

○釣船笛﹝卽《好事近》﹞

曾去釣江湖﹐腥浪黏天無際。淺岸平沙自好﹐算無如鄕裏。從今只住鴨兒邊﹐遠或泛苕水。三十六陂秋到﹐宿萬荷花裏。

右李符詞一首﹐錄自《耒邊詞》。

【集評】陳廷焯曰﹕二李詞絕相類﹐大約皆規模南宋﹐羽翼竹坨者。武會較雅正﹐而才气則分虎爲勝。﹝《白雨齋詞話》卷三﹞

●納蘭性徳

納蘭性徳字容若﹐初名成徳﹐後避東宮嫌名﹐攺曰性徳﹐爲太傳明珠長子。年十七補諸生﹐明年舉順天鄕試﹐康熙丙辰﹝一六七六﹞應殿試﹐賜進士出身﹐選授三等侍衛﹐尋晉一等。自幼聰敏﹐讀書一再過卽不忘。尢喜爲詞﹐自唐﹑五代以來諸名家詞﹐皆有選本。以洪武韻攺並聊屬﹐名《詞韻正略》。所著《側帽集》後更名《飲水集》者皆詞也。好觀北宋之作﹐不喜南渡諸家﹐而淸新秀雋自然超逸﹐海內名爲詞者皆歸之。數歲卽善騎射﹐自在環衛﹐益便習﹐發無不中。其扈蹕時﹐琱弓書卷﹐錯雜左右﹐日則校獵﹐夜必讀書。不肯輕爲人謀﹐謀必竭其肺腑。所交遊皆一時■﹝亻雋﹞異﹐於世所稱落落難合者﹐若無錫嚴繩孫﹑顧貞觀﹑秦松齡﹑宜興陳維崧﹑慈溪姜辰英﹐尢所契厚。吳江吳兆騫﹐久徙絕塞﹐性徳聞其才名﹐贖而還之。坎坷失職之士﹐走京師﹐生館死殯﹐於貲財無所計惜。生於順治十一年﹝一六五四﹞﹐卒於康熙二十四年﹝一六八五﹞﹐年三十一。﹝節錄徐乾學《納蘭君墓志銘》﹞曾刊《通誌堂經解》﹐自著有《通誌堂集》後附《通誌堂詞》﹐爲顧貞觀所定。淸季許增復爲匯集諸家刊本﹐爲《納蘭詞》五卷﹐附補遣一卷﹐刊入《楡園叢刻》中。朱孝臧題云「蘭錡貴﹐肯作稱家兒﹖解道紅羅亭上讀﹐人間寧獨小山詞﹖冷暖自家知。」﹝《彊村語業》卷三﹞淸代令詞﹐蓋未有過於性徳者矣。

○江城子

﹝詠史﹞

濕云全厭數峯低﹐影淒迷﹐望中疑。非霧非煙神女欲來時。若問生涯原是夢﹐除夢裏﹐沒人知。

○臺城路

﹝塞外七夕﹞

白狼河北秋偏早﹐早橋又迎河鼓。淸漏頻移﹐微云欲濕﹐正是金風玉露。兩眉愁聚。待歸踏楡花﹐那時才訴。只恐重逢﹐明明相視更無語。人間別離無數。向瓜果筵前﹐碧天凝佇。連理千花﹐相思一葉﹐畢竟隨風何處﹖羈淒良苦﹗算未抵空房﹐冷香啼曙。今夜天孫﹐笑人愁似許﹗

【評】譚獻曰﹕逼眞北宋慢詞。﹝《篋中詞》一﹞

○浣溪沙六首

消息誰傳到拒霜﹖兩行斜雁碧天長﹐晚秋風景倍淒涼。銀蒜押簾人寂寂﹐玉釵敲竹信茫茫﹐黃花開也近重陽。

睡起惺松彊自支﹐綠傾蟬鬢下簾時﹐夜來愁損小腰肢。遠信不歸空站望﹐幽期細數卻參差﹐更兼何事耐尋思﹖

誰道飄零不可憐﹖舊遊時節好花天﹐斷腸人去自今年﹗一片暈紅才著雨﹐幾絲柔柳乍和煙﹐倩魂銷盡夕陽前﹗﹝《楡園叢書》本別有題云﹕《西郊馮氏園看海棠﹐因憶香嚴詞有感》。《才》作《疑》《幾絲》句作《晚風吹掠鬢去偏》。﹞

記綰長條欲別難﹐盈盈自此隔銀灣﹐便無風雪也摧殘。靑雀幾時裁錦字﹖玉虫連夜翦春幡﹐不禁辛苦況相關﹖

誰念西風獨自涼﹖蕭蕭黃葉閉疏窗﹐沈思往事立殘陽。被酒莫驚春睡重﹐賭書消得潑茶香﹐當時只道是尋常。

腸斷斑騅去未還﹐繡屏深鎖簫寒�﹐一春幽夢有無間。逗雨疏花浪澹攺﹐關心芳艸淺深難﹐不成風月轉摧殘。

○蝶戀花四首

辛苦最憐天上月﹐一昔如環﹐昔昔都成塊。若似月輪終皎潔﹐不辭冰雪爲鄕熱。無那塵緣容易絕﹐燕子依然﹐軟踏簾鉤說。唱罷秋塡愁未歇﹐春叢認取雙棲蝶。

眼底風光畱不住﹐和暖和香﹐又上雕鞍去。欲倩煙絲遮別路﹐垂楊那是相思樹﹗惆悵玉顏成間阻﹐何事東風﹐不作繁華主﹖斷帶依然畱乞句﹐斑騅一系無尋處。

又到綠楊曾折處﹐不語垂鞭﹐踏徧淸秋路。衰艸連天無意緒﹐雁聲遠向蕭關去。不恨天涯行役苦﹐只恨西風﹐吹夢成今古。明日客程還幾許﹖沾衣況是新寒雨。

蕭瑟蘭成看老去﹐爲怕多情﹐不作憐花句。閣淚倚花愁不語﹐暗香飄盡知何處﹗重到舊時明月路﹐袖口香寒﹐心比秋蓮苦。休說生生花裏住﹐惜花人去花無主。

【評】譚獻曰﹕勢縱語咽﹐淒澹無聊﹐延已﹑六一而後﹐僅見湘眞。﹝《篋中詞》一﹞

○又

﹝出塞﹞

今古河山無定據﹐畫角聲中﹐牧馬頻來去。滿目荒涼誰可語﹖西風吹老丹楓樹。從前幽怨應無數鐵馬金戈﹐靑冢黃昏路。一往情深深幾許﹖深山夕照深秋雨。﹝楡園本《據》作《數》﹐下闋首句作《幽怨從前何處訴﹖》﹞

○河傳

春淺﹐紅怨﹐掩雙環。微雨花間﹐書閒﹐無言暗將紅淚彈。欄珈﹐香銷輕夢還。斜倚畫屏思往事﹐畢不是﹐空作相思字。記當時﹐垂柳絲﹐花枝﹐滿庭胡蝶兒。

○金縷曲

﹝贈梁汾﹞

徳也狂生耳﹗偶然聞緇塵京國﹐烏衣門第。有酒惟澆趙州土﹐誰會成生此意﹖不信道遂成知己。靑眼髙歌俱未老﹐向尊前拭英雄淚。君不見﹐月如水。共君此夜須沈醉。且由倦蛾眉謠諑﹐古今園忌。身世悠悠何足問﹐冷笑置之而已﹗尋思起從頭翻悔。一日心期千劫在﹐從身緣恐結他生裏。然諾重﹐君須記﹗

【評】徐釚曰﹕詞旨崎磊落﹐不啻坡老﹑稼軒﹐都下競相傳寫。﹝《詞苑嚴談》﹞

○又

﹝亡婦忌日﹐有感。﹞

此恨何時已﹖滴空階寒更雨歇﹐葬花天气。三栽悠悠魂夢杳﹐是夢久應醒矣﹗料也覺人間無味。不及夜臺塵土隔﹐冷淸淸一片埋愁地。釵鈿釣﹐竟拋棄﹗重泉若有雙魚寄﹐好知他年來苦樂﹐與誰相倚﹖我自終宵成轉側﹐忍聽湘弦重理﹖待結个他生知己﹐還怕雨人俱薄命﹐再緣堅勝月零風裏。淸淚盡﹐紙灰起。

○秋千索

﹝淥水亭春望﹞

藥蘭摧手銷魂侶﹐爭不記看承人處﹖除向東風訴此情﹐柰竟日﹐春無語﹗悠揚撲盡風前絮﹐又百五韶光難住。滿地梨花似去年﹐卻多了﹐廉織雨。

○菩薩蠻四首

問君何事輕離別﹖一年能幾圍圓月﹖楊柳乍如絲﹐故園春盡時。春歸歸不得﹐兩槳松花隔。舊夢逐寒潮﹐號鵑恨未消。

催花未歇花奴鼓﹐酒醒已見殘紅舞。不忍覆餘觴﹐臨風淚數行。粉香看欲別﹐空勝當時月。月也異當時﹐淒淸照鬢絲。

晶廉一片傷心白﹐雲鬟香霧成遙隔。無語問添衣﹐桐陰月已西。西風鳴絡緯﹐不許愁人睡。只是去年秋﹐如何淚欲流﹖

烏絲畫作回紋紙﹐香煤暗蝕藏頭字。箏雁十三雙﹐輪他作一行。相看仍似客﹐但道休相憶。索性不還家﹐落殘紅杏花。

○淸平樂

風鬟雨鬢﹐偏是來無準。倦倚玉蘭看月暈﹐容易語低香近。軟風吹徧窗紗﹐心期便隔天涯。從此傷春傷別﹐黃昏只對梨花﹗

○臨江仙

﹝寒柳﹞

飛絮飛花何處是﹖屢冰積雪催殘。疏疏一樹五更寒。愛他明月好﹐憔悴也相關。是是繁絲搖落後﹐轉教人憶春山。湔裙夢斷續應難。西風多少恨﹖吹不散眉彎。

○南鄕子

﹝爲亡婦題照﹞

淚咽卻無聲﹐只向從前悔薄情。憑仗丹靑重省識﹐盈盈﹐一片傷心畫不成﹗別語忒分明﹐午夜鶼鶼夢早醒。卿自早醒儂自夢﹐更更﹐泣盡風檐夜雨鈴。

○沁園春

﹝丁巳重陽前三日﹐夢亡婦澹妝素服﹐執手哽咽﹐語多不復能記﹐但臨別有云「銜恨願爲天上月﹐年年猶得向郎圓。」婦素未工詩﹐不知何以得此也﹖覺後感賦。﹞

瞬息浮生﹐薄命如斯﹐低徊怎忘﹖記繡榻閒時﹐並吹紅雨﹔雕欄曲處﹐同倚斜陽。夢好難畱﹐詩殘莫續﹐贏得更深哭一場。遣容在﹐只靈飆一轉﹐未許端詳。重尋碧落茫茫﹐料短髮朝來定有霜。便人間天上﹐塵緣未斷﹔春花秋葉﹐觸緒還傷。欲結綢繆﹐翻驚搖落﹐減盡荀衣昨日香。眞無柰﹗倚聲聲鄰笛﹐譜山回腸。

右納蘭性徳詞二十五首﹐錄自《通誌堂詞》。

【集評】顧貞觀曰﹕容若天資超逸﹐悠然塵外﹐所爲樂府小令﹐婉鹿淒淸﹐使讀者哀樂不知惋所主﹐如聽中宵梵唄﹐先淒惋而喜悅。﹝《通誌堂詞序》﹞又曰﹕容若詞一種淒忱處﹐令人不能卒讀﹐人言愁﹐我始欲愁。﹝楡園木《納蘭詞評》﹞陳維崧曰﹕飲水詞哀感頑艷﹐得南唐二主之遣。﹝《詞評》﹞周之琦曰﹕或言﹕納蘭容若﹐南唐李重光後身也。予謂重光天籟也﹐恐非人力所能及。容若長調多不協律﹐小令則格髙韻遠﹐極纏綿婉約之致﹐能使殘唐隧緒﹐絕而復續﹐第其晶格﹐殆叔原﹑方回之亞乎﹖﹝《篋中詞》一引﹞況周頤曰﹕容若承平少年﹐烏衣公子﹐天分絕髙。滴承元﹑明詞敝﹐甚欲推尊斯道﹐一洗雕虫篆刻之譏。獨惜亭年不永﹐力量未充﹐未能勝起衰之任。其所爲詞﹐純任性靈﹐織塵不染﹐甘受和﹐白受采﹐進於沈著渾至何難矣。﹝《蕙風詞話》卷五﹞王國維曰﹕納蘭容若以自然之眼觀物﹐以自然之舌言情﹐此由初入中原﹐未染漢人風气﹐故能眞切如此﹐北宋以來﹐一人而已﹗﹝《人間詞話》上﹞

●沈雄

沈雄字偶僧﹐江蘇吳江人。著有《古今詞話》《柳塘詞》。

○金明池

﹝秣陵懷古﹞

山上圍棋﹐渡頭麾扇﹐那怯寒潮夜雨﹖重借問繁華六代﹐又荒堞斷碑如許﹗願官家世世生來﹐莫應似衰艸斜陽垂暮。歡幕府頻移﹐鑾輿潛幸﹐一任晚風吹去。江左夷吾在何處﹖便星散云馳﹐此身無主。問滿目虎旅鴛行﹐還講得舊時門戶﹖最傷心煙柳臺城﹐盡巷口烏衣﹐興亡難訴。但萬里長江﹐未銷離恨﹐一派濤聲猶怒。

【評】葉恭綽曰﹕亦興亡之感。﹝《廣篋中詞》一﹞

右沈雄詞一首﹐錄自《柳塘詞》。

●陳崿

陳崿字咸京﹐號岞嵐﹐晚號慧香﹐江蘇華亭人。貢生﹐以薦充篡修詩經館分校﹐議敍知縣。遽乞歸﹐杜門著述。著有《祖硯堂集》《呵壁詞》。

○大

﹝王府基懷古﹞

記白駒兵﹐齊云火﹐一晌繁華何處﹖宮基春艸綠﹐任鶯雙花笑﹐更無人妒。石馬苔纏﹐銅仙淚滴﹐麋鹿也曾遊否﹖英雄消沈盡﹐問當年割據﹐霸園誰誤﹖但贏得淒涼﹐五更霜角﹐滿城風絮。乾坤眞逆旅﹗看濠泗樓櫓橫江渡。又轉眼灰飛玉座﹐雨冷金溝﹐嘆神京不堪重顧。萬朵愁雲湧﹐還悄把將陸遮住。接直北煤山路。興亡彈指﹐何況張王非故﹖江南庚郎一賦。

右陳崿詞一首﹐錄自《呵壁詞》。

●厲鶚

厲鶚字太鴻﹐號樊榭﹐浙江錢塘人。康熙庚字﹝一七二○﹞舉於鄕。將入都﹐道經天津﹐查蓮坡﹝爲仁﹞畱之水西莊﹐同撰周密《絕妙好詞箋》。乾隆初舉鴻博﹐報罷。客揚州﹐有馬氏藏書最富﹐延主其家﹐盡探其祕牒。大江南北﹐主盟壇坫﹐凡數十年。性耽聞靜﹐愛山水﹐尢工詩餘﹐擅南宋諸家之勝。﹝《國朝先正事略》卷四十一《文苑傳》﹞生於康熙三十一年﹝一六九二﹞﹐乾隆十七年﹝一七五二﹞卒。著有《宋詩紀事》《樊榭山房集》等。朱孝臧題共《樊榭山房詞》云「南湖隱﹐心折小長蘆。拈出空中傳恨語﹐不知探得頷珠無﹖神悟亦區區﹗」﹝《彊村語業》卷三﹞厲氏固浙西詞派之中堅人物也。

○齊天樂

﹝吳山望隔江霽雪﹞

瘦筇如喚登臨去﹐江平雪晴風小。濕粉樓臺﹐釅寒城闕﹐不見春紅吹到。微茫越嶠﹐但半互云根﹐半銷沙艸。爲問鷗邊﹐而今可有晉時棹﹖淸愁幾番自遣﹐故人稀笑語﹐相憶多少﹖寂寂寥寥﹐朝朝暮暮﹐吟得梅花俱惱。將花插帽﹐向第一峯頭﹐倚空長嘯。忽展斜陽﹐玉龍天際繞。

【評】譚獻曰﹕頓挫跌宕。﹝《篋中詞》二﹞

○百字令

﹝丁酉淸明﹞

春光老去﹐恨年年心事﹐春能拘管﹐永日空園雙燕語﹐折盡柳條長短。白眼看天﹐靑袍似艸﹐最覺當歌嫩。愔愔門巷﹐落花早又吹滿。凝想煙月當時﹐餳簫舊市﹐慣逐嬉春伴。一自笑桃人去後﹐幾葉碧雲深淺。亂擲楡綫﹐細垂桐乳﹐尙惹遊絲轉。望中何處﹖那堪天遠山遠﹗

【評】譚獻曰﹕忍俊不禁。﹝《篋中詞》二﹞

○疏影

﹝湖上見柳影﹐因賦此闋。﹞

輕陰冉冉﹐正嫩苔弄碧﹐庭宇深掩。千縷柔魂﹐搖蕩如煙﹐無端忽度欄檻。章臺路暗人歸處﹐看足了斜陽濃淡。又幾痕水際低窺﹐近日楚腰全減。依約勻梳月底﹐亂雲鋪滿徑﹐籠住文章。欲結同心﹐空試荑苗﹐作就三分銷黯。寒添白袷淸明後﹐掃不盡隨風微斂。最鏡中再寫秋疏﹐記得踏枝鴉點。

○眼兒媚

一寸構波惹春畱﹐何止最宜秋。妝殘粉薄﹐矜嚴淸盡﹐只有溫柔。當時底事匆匆去﹖悔不載扁舟。分明記得﹐吹花小徑﹐聽雨髙樓。

○玉漏遲

﹝永康病中﹐夜雨感懷。﹞

薄遊成小倦。驚風夢雨﹐意長箋短。病與秋爭﹐葉葉碧梧聲顫。濕鼓山城暗數﹐更穿入溪云千片。燈暈翦﹐似曾認我﹐茂陸心眼。少年不負吟邊﹐幾熨帛光陰﹐試香池館。歡境消靡﹐盡付砌虫微嘆。客子關情藥裏﹐竟何地煙林疏散﹖懷正遠﹐胥淸曉喧楓岸。

【評】陳廷焯曰﹕此詞似周艸窗﹐而騷情雅意﹐更覺過之。﹝《白雨齋詞話》卷四﹞譚獻曰﹕柔厚幽渺。﹝《篋中詞》二﹞

○百字令

﹝月夜過七里灘﹐光景奇絕。歌此調﹐幾令眾山皆響。﹞

秋光今夜﹐向桐江﹐爲寫當年髙躅。風露皆非人世有﹐自坐船頭吹竹。萬籟生山﹐一星在水﹐鶴夢重續。輕音遙去﹐西嚴漁父初宿。心憶汐社沈埋﹐淸狂不見﹐使我形容獨。寂寂冷螢三四點﹐穿過前灣茅屋。林淨藏煙﹐峯危限月﹐帆影搖空綠。隨風飄蕩﹐白雲還臥深谷。

【評】陳廷焯曰﹕無一字不淸俊。又曰﹕練字練句﹐歸於純雅﹐此境亦未易到。﹝《白雨齋詞話》卷四﹞譚獻曰﹕與於湖﹕《洞庭詞》﹐壯浪幽奇﹐各極其勝。﹝《篋中詞》二﹞

○憶舊遊

﹝辛丑九月旣望﹐風日淸霽﹐喚艇自西堰橋﹐沿秦亭﹑法華﹐灣洄以達於河渚。時秋蘆作花﹐遠近縞目。回嶺峯﹐蒼然如出晴之上。庵以《秋雪》名﹐不虛也。乃假僧榻﹐偃仰終日﹐惟聞棹聲掠波往來﹐使人絕去世俗營競所在。向晚宿西溪田舍﹐以長短句紀之。﹞

朔溪流云去﹐樹約風來﹐山翦秋眉。一片尋秋意﹐是涼花載雪﹐人在蘆碕。楚天舊多少﹐飄作鬢邊絲。正浦漵蒼茫﹐閒隨野色﹐行到禪扉。忘機﹐悄無語﹐從雁底焚香﹐蛩外弦詩。又送蕭蕭響﹐盡平沙霜信﹐吹上僧衣。憑髙一聲彈指﹐天地入斜暉。已隔斷塵喧﹐門前弄月漁艇歸。

【評】譚獻曰﹕白石卻步。﹝《篋中詞》二﹞

○齊天樂

﹝秋聲館賦秋聲﹞

簟淒燈暗眠還起﹐淸商幾處催發﹖碎竹虛廊﹐枯蓮淺渚﹐不辧聲來何葉﹖桐飆又接。盡吹入潘郎﹐一簪愁發。已是難聽﹐中宵無用怨離別。陰虫還更切切。玉窗挑錦倦﹐驚響檐鐵。漏斷髙城﹐鐘疏野寺﹐遙送涼潮嗚咽。微吟漸怯。訝籬豆花開﹐雨篩時節。獨自開門﹐滿庭都是月。

【評】譚獻曰﹕詞禪。﹝《篋中詞》二﹞

○八歸

﹝隱兒山樓賦夕陽﹞

初翻應背﹐旋催鴉翼﹐髙樹半掛微暈。銷凝最是登樓意﹐當對亂波紅蘸﹐遠山靑■﹝礻親﹞。不管長亭歌欲斷﹐漸照去鞭痕將隱。想故苑燕麥離離﹐滿地弄金粉。何況春遊乍歇﹐花愁多少﹐只惱黃昏偏近。冷和帆落﹐慘連笳起﹐更帶孤煙斜引。誤雕欄倚徧﹐霽色明朝也應準。無言處﹐望中容易﹐下卻西墻﹐相思人老盡。

【評】譚獻曰﹕無垂不縮。﹝《篋中詞》二﹞

○摸魚兒

﹝蕪城淸明﹞

杏餳香鬧花門巷﹐家家風外晴穩。來時猶道江程短﹐定不短如愁鬢。飛絮近﹐作酒惡寒輕﹐只是無人問。紅絲硯潤。便杜老傷春﹐江郎賦別﹐難寫此時恨。西湖路﹐最愛山聊眉暈。游船曾記歸盡。綠楊欄角聽鶯坐﹐知我平生疏俊。情一寸﹐回首處﹐雲容水態還相引。天涯自哂。繞九里街中﹐三分月底﹐誰與寄芳信﹖

○掃花遊

﹝乙已三月二十三日﹐客揚州﹐空齋積雨﹐孤愁特甚﹐問人﹐始知是春盡日也。黯然於懷﹐賦寄尺鳧。﹞

折花泛舸﹐又夜淺燈孤﹐綠陰如許﹗舊遊間阻。聽檐聲壓酒﹐醉醒無據。落魄多愁﹐尙記羅裙雁柱。向南浦﹐訝楊柳今朝﹐腰瘦庸舞。行徧深院宇﹐已負了春來﹐忍教春去﹖笑人易誤﹐似山中枕石﹐頓忘時序。小榼櫻桃﹐更憶西園勝聚。寄情處﹐畫當年滿湖煙雨。

○謁金門

﹝七月旣望﹐湖上雨後作。﹞

憑畫檻﹐雨洗秋濃人淡。隔水殘霞明冉冉﹐小山三四點。艇子幾時同泛﹖待折荷花臨鑑。日日綠盤疏粉艷﹐西風無處減。

【評】陳廷焯曰﹕中有怨情﹐意味便厚﹐否則無病呻吟﹐亦可不必。﹝《白雨齋詞話》卷四﹞

右厲鶚詞十二首﹐錄自《樊榭山房詞》。

【集評】徐紫珊曰﹕樊榭詞生香異色﹐無半點煙火气﹐如入空山﹐如聞流泉﹐眞沐浴於白石﹑梅溪而出之者。陳玉几曰﹕樊榭詞淸眞雅正﹐超然神解﹔如金石之有聲﹐而玉之聲淸越﹔如艸木之有花﹐而蘭之味芬芳。趙意田曰「琴雅﹝樊榭詞一題《秋林琴雅》﹞一編﹐節奏精微﹐輒多弦外之響﹐是謂以無累之神﹐合有道之器者。」﹝以上並見《藝蘅館詞選》譚獻曰﹕塡詞至太鴻﹐眞可分中仙﹑夢窗之席。世人爭賞其餖飣窳弱之作﹐所謂《微之識碔砆》也《樂府補題》﹐別有懷抱。後來巧構形似之言﹐漸忘古意﹐竹坨﹑樊榭﹐不得辭其過。浙派爲人詬病﹐由其以姜﹑張爲止境﹐而又不能如白石之澀﹐玉田之潤。綠乾隆以來詞愼取之。﹝《篋中詞》二﹞陳廷焯曰﹕歷樊榭詞﹐幽香冷艷﹐如萬花谷中﹐難以芳蘭﹐在國朝詞人中﹐可謂超然獨絕者矣﹗論者謂其沐浴於白石﹑梅溪﹐﹝徐紫珊語﹞此亦皮相之見。大抵其年﹑錫鬯﹑太鴻三人﹐負其才力﹐皆欲於宋賢外別開天地﹐而不知宋賢範圍必不可越﹐陳﹑朱固非正聲﹐樊榭亦屬別調。樊榭詞拔幟於陳﹑朱之外﹐窈曲幽深﹐自是髙境。然其幽深處在貌而不在骨﹐絕非從楚騷來﹐故色澤甚饒﹐而沈厚之味終不足也。樊榭措詞最雅﹐學者循是以求深厚﹐則去姜﹑史不遠矣。﹝《白雨齋詞話》卷四﹞

●蔣士銓

蔣士銓字心余﹐一字苕生﹐號淸容﹐江西鉛山人。乾隆丁卯﹝一七四七﹞舉人﹐丁丑﹝一七五七﹞進士﹐授編修﹐在官八年﹐歸主葺山﹐崇文﹑安定三書院。風神散朗﹐激揚風義﹐甄拔寒酸﹐有古烈士風。工詩詞﹐尢長劇曲。﹝《國朝先正事略》卷四十一《文苑》﹞以干隆四十九年﹝一七八四﹞卒﹐距生雍正三年﹝一七二五﹞﹐年六十一。著有《忠雅堂集》《銅弦詞》《藏園九種曲》等。詞格與陳維崧爲近﹐亦一時風气使然也。

○百字令

﹝蔡文姬擘阮圓﹞

書中人面﹐坐胡牀摘阮﹐雙雛侍側。貂帽蠻靴垂辮髮﹐絕代春風顏色。旃帳魂孤﹐兜離語異﹐獵騎如雲黑。閼氏年少﹐此時應也頭白。當日一樣還朝﹐姜見淚灑﹐不若蘇通國。畱取餘生埋衛冢﹐蓬首翻求國賊。虎士如林﹐龍驤滿旣﹐都尉何恩徳﹖那堪再誤﹖胡笳不用多拍。

○水調歌頭

﹝舟次感成﹞

偶爲共命鳥﹐都是可憐虫。淚與秋河相似﹐點點注天東。十載樓中新婦﹐九載天涯夫婿﹐首已似飛蓬。年光愁病裏﹐心緒別離中。詠春蠢﹐疑夏雁﹐泣秋蛩。幾見珠圍翠繞﹐含笑坐東風﹖聞道十分消瘦。爲我兩番磨折﹐辛苦念梁鴻。誰知千里夜﹐各對一鐙紅﹗

【評】譚獻曰﹕生气遠出﹐善學坡仙。﹝《篋中詞》二﹞

右將士銓詞二首﹐錄自《銅弦詞》。

●吳翌鳳

吳翌凰字伊仲﹐號枚庵﹐江蘇吳縣人。乾隆七年﹝一七四二﹞生。嘉慶諸生﹐客遊楚南﹐垂老始歸。築室曰《歸云航》﹐奉母著書其中﹐手鈔書數千百卷﹐多藏書家所未見。嘉慶二十四年﹝一八一九﹞座。所撰《吳梅村詩集箋注》﹐能正舊注之失﹐盛行於世。別有《與稽樓叢稿》《曼香詞》等書。

○玉樓春

空園數日無芳信﹐惻惻殘寒猶未定。柳邊絲雨燕歸遲﹐花外小樓簾影靜。憑欄漸覺春光暝﹐悵望碧天帆去盡。滿隄芳艸不成歸﹐斜日畫橋煙水冷。

【評】譚獻曰﹕俊絕。﹝《篋中詞》三﹞

○桂枝香

﹝壬辰秋﹐蒙泉有湘中之遊﹐蠡槎歌此調送之﹐邀予同作。﹞

頻風吹晚﹐送兩將寒潮﹐去程同遠。多少江南舊恨﹐客懷難遣。楚天歸夢沈沈闊﹐瑣窗寒靜隨宵掩。微霜影裏﹐香銷燭燼﹐乍聞新雁。念自昔紅亭翠館﹐悵十載盟鷗﹐便教飛散。數徧亂山荒驛﹐甚時重見﹖鄕關此後多風雪﹐怕黃昏畫角吹怨。相思空記﹐寒梅一樹﹐和香同翦。

【評】譚獻曰﹕善用逆筆。﹝《篋中詞》三﹞

右吳翌凰詞二首﹐錄自《曼香詞》。

●左輔

左輔字仲甫﹐一字蘅友﹐號杏壯﹐江蘇陽湖人。乾隆十六年﹝一七五一﹞生。以進士分發安徽﹐任知縣﹐治行素著﹐能得民心。嘉慶間﹐官至湖南巡撫。道光十三年﹝一八三三﹞卒。著有念宛齋詩﹑詞﹑古文﹑書牌等五種。

○浪淘沙

﹝曹溪驛折桃花一枝﹐數日零落﹐裏花片投之涪江﹐歌此送之。﹞

水輕櫨聲柔﹐艸綠芳洲﹐碧桃幾樹隱紅樓。者是春山魂一片﹐招入孤舟。鄕夢不曾休﹐惹甚閒愁﹖忠州過了又涪州。擲與巴江流到海﹐切莫回頭﹗

【評】譚獻曰﹕所感甚大。﹝《篋中詞》三﹞

○南浦

﹝夜尋琵琶亭﹞

潯陽江上﹐恰三更霜月共潮生。斷岸髙低向我﹐漁火一星星。何處離聲刮起﹖撥琵琶千載勝空亭。是江湖倦客。飄零商婦﹐於此湯精靈。且自移船相近﹐繞回欄百折覓愁魂。我是無家張儉﹐萬里走江城。一例蒼茫弔古﹐向荻花楓葉又傷心。只琵琶響斷﹐魚龍寂寞不曾醒。

【評】譚獻曰﹕濡染大筆﹐此道隧尊。﹝《篋中詞》三﹞

右左輔詞二首﹐錄自《篋中詞》。

●張惠言

張惠言字臯文﹐江蘇武進人。嘉慶四年﹝一七九九﹞進士﹐官編修﹐七年﹝一八○二﹞卒。﹞距生乾隆二十六年﹝一七六一﹞﹐年四十二。少爲詞賦﹐嘗擬司馬相如﹑揚雄之文。深於易學。又嘗輯《詞選》﹐爲常州詞派之開山。﹝《國朝先正事略》卷三十六《經學傳》﹞著有《茗柯文集》及《茗柯詞》。其《詞選序》略云「詞者﹐蓋出於唐之詩人﹐采樂府之音﹐以制新律﹐因系其詞﹐故曰詞。其緣情造端﹐興於微言﹐以相感動﹐極命風謠里巷男女哀樂﹐以道賢人君子幽約怨悱不能自言之情﹐低徊耍眇﹐以諭其致﹐蓋詩之比興﹐變風之義﹐騷人之歌﹐則近之矣。」自張選出而詞體遂尊。朱孝臧題其《茗柯詞》云「回瀾力﹐標舉選家能。自是詞源疏鑿手﹐橫流一別見淄澠。異議四農生。」﹝《彊村語業》卷三﹞四農爲潘徳輿字﹐嘗謂﹕「張氏詞選﹐抗志希古﹐標髙揭己﹐宏音雅調﹐多被排擯﹐五代﹑北宋﹐有自昔傳誦﹐非徒隻字之警者﹐張氏亦多恝然置之。」﹝《與葉生書》﹞要之淸詞至常州派出而體格一變﹐實受此選之影響﹐餘波至晚近﹐猶未盡絕﹐眞所謂《詞源疏鑿手》也。惠言甥董士錫﹐字晉卿﹐能傳其學。至周濟《宋四家詞選》出﹐加以擴充﹐而詞派以成﹐此淸詞之一大關鍵也。﹝參考拙作《論常州詞派》﹞

○木蘭花慢

﹝楊花﹞

盡飄零盡了﹐何人解當化看﹖正風避重簾﹐雨回深幕﹐云護輕幡。尋他一春伴侶﹐只斷紅相識夕陽間。未忍無聲委地﹐將低重又飛還。疏狂情性﹐算淒涼耐得到春欄。便月地和梅﹐花天伴雪﹐合稱淸寒。收將十分春恨﹐做一天愁影繞雲山。看取靑靑池畔﹐淚痕點點凝斑。

【評】譚獻曰﹕撮兩宋之菁英。﹝《篋中詞》三﹞

○水調歌頭五首

﹝春日賦示楊生子﹞

東風無一事﹐妝出萬重花。閒來閱徧花影﹐惟有月銘斜。我有江南鐵笛﹐要倚一枝香雪﹐吹徹玉城霞。淸影渺難卽﹐飛絮滿天涯。飄然去﹐吾與汝﹐泛云槎。東皇一笑相語﹕芳意在誰家﹖難道春花開落﹐更是春風來去﹐便了卻韶華。﹝楡案﹕依律應上二下三﹐此句作上一下四﹐殊爲不合。﹞花外春來路﹐芳艸不曾遮。

百年復幾許﹖慷慨一何多﹗子當爲我擊築﹐我爲子髙歌。招手海邊鷗鳥﹐看我胸中云夢﹐帶芥近如何﹖楚越等閒耳﹐肝膽有風波。生平事﹐天付與﹐且婆娑。幾人塵外相視﹐一笑醉顏酡。看到浮雲過了﹐又恐堂堂歲月﹐一擲去如梭。勸子且秉燭﹐爲駐好春過。

疏廉捲春曉﹐胡蝶忽飛來。遊絲飛絮無緒﹐亂點碧雲釵。腸斷南春思﹐黏著天涯殘夢﹐勝有首重回。銀蒜且深押﹐疏影任徘徊。羅帷捲﹐明月入﹐似人開。一尊屬月起舞﹐流影入誰懷﹖迎得一鉤月到﹐送得三更月去﹐鶯燕不相猜。但莫憑欄久﹐重露濕蒼苔。

今日非昨日﹐明日復何如﹖朅來眞悔何事﹐不讀十年書。爲問東風吹老﹐幾度楓江蘭徑﹐千里轉平蕪。寂寞斜陽外﹐渺渺正愁予﹗千古意﹐君知否﹖只斯須。名山料理身後﹐也算古人愚。一夜庭前綠徧﹐三月雨中紅透﹐天地入吾廬。容易眾芳歇﹐莫聽子規呼。

長鑱白木柄﹐刮破一庭寒。﹐三枝兩枝生綠﹐位置小窗前。耍使花顏四面﹐和著艸心千朵﹐向我十分妍。何必蘭與菊﹐生意總欣然。曉來風﹐夜來雨﹐晚來煙。是他釀就春色﹐又斷送流年。﹝楡案﹕此句句律誤同前。﹞便欲誅茅江上﹐只恐空林衰艸﹐憔悴不堪憐。歌罷且更酌﹐與子繞花間。

【評】譚獻曰﹕匈襟學問﹐醞釀噴薄而出﹐賦手文心﹐開倚聲家未有之境。﹝《篋中詞》三﹞陳廷焯曰﹕臯文《水調歌頭》五章﹐旣沈鬱﹐又疏快﹐最是髙境。陳﹑朱𨿽工詞﹐究曾到此地步否﹖不得以其非專門名家少之。熱腸郁思﹐若斷仍連﹐全自風﹑騷變出。﹝《白雨齋詞話》四﹞

○相見歡

年年負卻花期﹗過春時﹐只合安排愁緒送春歸。梅花雪﹐犁花月﹐總相思。自是春來不覺去偏知。

【評】譚獻曰﹕信手拈來。﹝《篋中詞》三﹞

○木蘭花慢

﹝遊絲同捨弟翰風作﹞

是春魂一縷﹐銷不盡﹐又輕飛。看曲曲回腸﹐愁儂未了﹐又待憐伊。東風幾回暗翦﹐盡纏綿未忍斷相思。除有沈煙細裊﹐閒來情緒還知。家山何處﹖爲春工容易到天涯。但牽得春來﹐何曾系住﹖依舊春歸。殘紅更無消息﹐便從今休要上花枝。待祝梁間燕子﹐衛他深度簾絲。

【評】譚獻曰﹕屈曲洞達。﹝《篋中詞》三﹞

○玉樓春

一春長放秋千靜﹐風雨和愁都未醒。裙邊餘翠掩重簾﹐釵上落紅傷晚鏡。朝云捲盡雕欄暝﹐明月還來照孤憑。東風飛過悄無蹤﹐卻被楊花微送影。

【評】譚獻曰﹕善學子野。﹝《篋中詞》三﹞

○風流子

﹝出關見桃花﹞

海風吹瘦骨﹐單衣冷四月出楡關。看地盡塞垣﹐驚沙北走﹐山侵溟渤﹐疊障東還。人何在﹖柳柔搖不定﹐艸短綠應難。一樹桃花﹐向人獨笑﹔頹垣短短﹐曲水彎彎。東風知多少﹖帝城三月暮﹐芳思都刪。不爲尋春較遠﹐辜負春欄。念玉容寂寞﹐更無人處﹐經他風雨﹐能幾多番﹖欲附西來驛使﹐寄與春看。

右張惠言詞十首﹐錄自《茗柯詞》。

●張琦

張琦字翰風﹐江蘇陽湖人。初名翊﹐號宛鄰。嘉慶十八年﹝一八一三﹞舉人﹐歷署匈平﹑章邱﹑館陶知縣﹐所至有政績。工詩﹑詞﹑古文及分隸﹐尢精輿地之學﹐兼善醫。詞與兄惠言齊名﹐以干隆二十九年﹝一七六四﹞生﹐道光十三年﹝一八三三﹞卒。著有《戰國策釋地﹞﹑《素問釋義》《宛鄰文集》《立山詞》等書。

○摸魚兒

漸黃昏楚魂愁斷﹐號鵑早又相喚。芳心欲寄天涯路﹐無柰水遙山遠﹗春過半﹐看絲影花痕﹐罥盡靑苔院。好春一片﹐只付與輕狂﹐蜂兒蝶子﹐吹送午塵暗。關山客﹐漫說歸期易算﹐知他多少淒怨﹖不曾眞个東風妒﹐已是燕殘鶯嫩。春腕晚﹐怕花雨朝來﹐一霎方塘滿。嫣紅誰伴﹖盡倚徧回欄﹐暮云過盡﹐空有淚如散。

【評】譚獻曰﹕風刺隱然。﹝《篋中詞》三﹞

○南浦

驚回殘夢﹐又起來淸夜正三更。花影一枝枝瘦﹐明月滿中庭。道是江南綺陌﹐卻依然小閣倚銀屏。悵海棠已老﹐心期難問﹐何處望髙城﹖忍記當時歡聚﹐到花時長此托春醒。別恨而今誰訴﹖梁燕不曾醒。簾外依依香絮﹐算東風吹到幾時停﹖向鴛衾無柰﹐唬鵑又作斷腸聲。

【評】譚獻曰﹕所謂《深美閎約》。﹝《篋中詞》三﹞

右張琦詞二首﹐錄自《立山詞》。

【集評】譚獻曰﹕翰丰與哲兄同撰《宛鄰詞選》﹐𨿽町畦未盡﹐而奧突始開。其所自爲﹐大雅遵逸﹐振北宋名家之緒。其子仲遠序《同聲集》有云﹕《嘉慶以來名家﹐均從此出﹐》信非虛語。周止齋貧窮正變﹐潘四農又持異論﹐要之倚聲之學﹐由二張而始尊耳。﹝《篋中詞》三﹞

●嚴元照

嚴元照字修能﹐一字九能﹐浙江歸安人。乾隆三十八年﹝一七七三﹞生。十歲能作四體書﹐有奇童之目。致力經傳﹐經意仕進﹐於聲音訓詁之學﹐多所闡發。嘉慶二十二年﹝一八一七﹞卒。著有《爾雅匡名》《娛親雅言》等書﹐及《柯家山館詞》。朱孝臧題云「娛親暇﹐餘事作詞人。廿載柯家山下客﹐空齋畫扇亦前因﹐成就苦吟身。」﹝《彊村語業》卷三﹞亦見其品格之髙矣。

○念奴嬌

紅樓珠箔﹐護輕寒四面﹐垂垂不捲。鴛甃幾番連夜雨﹐添了曉妝春倦。柳待搖波﹐梅還堅雪﹐未覺東風輭。橫塘路回﹐踏靑情緒先懶。望極迢遞春江﹐歸帆何處﹖芳艸和天遠。欲寄天涯無好夢﹐夢與行雲都斷。驚鏡塵昏﹐獻鑪香冷﹐蕉萃無人管。西園華事﹐一年判付鶯燕。

【評】譚獻曰﹕過變以下﹐沈鬱頓挫。﹝《篋中詞續》二﹞

○定風波

﹝擬六一詞﹞

一寸光陰一寸金﹐養華天气半晴陰。莫管新來人漸老﹐還耍﹐玉觴華下十分深。往事分明還記得﹐傾國﹐淸歌一曲墮瑤簪。幾日懨懨成酒病﹐休問﹐去年華放到而今。

【評】顧翰曰﹕深情以淺語出之﹐使人低回不盡。﹝〖篋中詞續》二引﹞

右嚴元照詞二首﹐錄自《柯家山館詞》。

●鄧廷楨

鄧廷楨字ㄍ筠﹐江蘇江寧人。嘉慶進士﹐道光間官兩廣總督。時值禁煙﹐與英人六接戰﹐英船皆傷退﹐終其任不得入虎門。後調閩浙。坐事戍伊黎。旋召回﹐官至陜西巡撫﹐精吏治﹐有神明稱。道光二十六年﹝一八四六﹞卒。距生乾隆四十﹝一七七五﹞年﹐年七十二。著有《詩雙聲疊韻譜》《說文解字雙聲疊韻譜》等書。宋翔鳳序其《雙研齋詞》云﹕《先生持節數省﹐潔淸自守﹐居處飲食﹐一如寒素﹐胸次坦白﹐耆欲尢鮮。惟於音律﹐殆由夙授﹐分刊節度﹐有顧曲風﹐而於古人之詞﹐靡不博綜。其自制詞則雍容和諧﹐寫其一往。織掣之音﹐逖濫之響﹐與塵坌而共洗﹐偕風露而俱淸﹐𨿽所存無多﹐而所托甚遠。》頗能道出解筠詞之深致。

○買陂塘

﹝贖裘﹞

悔殘春鑪邊買醉﹐豪情脫與將去。雲煙過眼尋常事﹐怎柰天寒歲暮﹗寒且住﹗待積取叉頭﹐還爾綈袍故。喜余又怒。悵子母頻權﹐皮毛細相﹐斗擻已微蛀。銅斗熨﹐皺似春波無數﹐酒痕襟上猶涴。歸來未負三年約﹐死死生生漫訴。凝睇處﹐嘆毳幕氌盧﹐久把文姬誤。花風幾度﹖怕白袷新翻﹐靑蚨欲化﹐重賦贈行句。

【評】譚獻曰﹕姿態橫生。﹝《篋中詞續》﹞

○髙陽臺

﹝玉泉山燕集﹞

經轉疏花﹐畦連寒菜﹐籃輿一路秋光。琴築聲淸﹐冷泉緩瀉鴛漿。憑髙莫向闌干倚﹐倚欄幹容易斜陽。寫閒情﹐細把金英﹐淺醉瑤觴。欃槍未掃鐃歌唱﹐嘆軍符憔悴﹐戰壘蒼涼。飲至筵開﹐愁聽滿耳伊涼﹐卻憐老圃霜華重﹐怕孤他晚節幽香。乍歸來﹐鐙火城南﹐澹月昏黃。

【評】譚獻曰﹕競有新亭之淚。﹝《篋中詞續》﹞

○好事近

雲母小窗虛﹐窗濾金波疑濕。搖曳柳煙如夢﹐湯一絲寒碧。天涯猶有未歸人﹐遙夜耿相憶。料得平沙孤艇﹐聽徵鴻嘹嚦。

【評】譚獻曰﹕韻勝。﹝《篋中詞續》﹞

○水龍吟

﹝雪中登大觀亭﹞

關河凍合梨云﹐衝寒猶試連錢騎。思量舊夢﹐黃梅聽雨﹐危欄倦倚。披氅重來﹐不分明處﹐可憐煙水算變巫萬里﹐金焦兩點﹐誰說與﹐蒼茫意﹖卻憶蛟臺往事﹐耀弓九舳艫天際。而今勝了﹐低迷魚艇﹐模黏雁字。我輩登臨﹐殘山送暝﹐遠江延醉。折梅花去也﹐城西炬火﹐照瓊瑤碎。

○換巢變鳳

﹝少穆﹝林則徐﹞畱鎭兩粵﹐而余承乏三江﹐臨行賦此。﹞

梅嶺煙宵﹐正南枝意懶﹐北蕊香饒。甚因催燕睇﹖底事趁鴻遙﹖頭番消息恰春朝。蓼汀杏梁﹐靑雲換巢。離亭柳﹐漫綰綫系人蘭棹。思悄﹐波渺渺。簫鼓月明﹐何處長安道﹖洗手諳姑﹐畫眉詢婿﹐三日情懷應惱。新婦無端置車帷﹐故山還許尋芳艸。珠瀛淸﹐者襟期兩地都曉。

○酷相思

﹝寄懷少穆﹞

百五佳期過也未﹖但笳吹﹐催千騎。看珠盈分兩地。君住也﹐緣何意﹖儂去也﹐緣何意﹖召緩徵和醫並至。眼下病﹐肩頭事﹐怕愁重如春擔不起。儂去也﹐心應碎﹗君住也﹐心應碎﹗

【評】譚獻曰﹕三事大夫﹐憂生念亂﹐《惇我》之嘆﹐其气已餒。﹝《篋中詞續》﹞

右鄧廷楨詞六首﹐錄自江寧鄧氏精刊本《雙硯齋詞》。

【集評】譚獻曰﹕鄧ㄍ筠督部《雙研齋詞》﹐宋於廷序之。忠誠悱惻﹐咄昔乎騷人﹐徘徊乎變雅﹐將軍白髮之章﹐門掩黃昏之句﹐後有論世知人者﹐當以爲歐﹑範之亞也。﹝《復堂日記》﹞

●董士錫

董士錫字晉卿﹐一字損甫﹐江蘇武進人。嘉慶副貢生﹐候選直隸州州判。從其舅張惠言學﹐工古文﹑詩﹑賦﹐兼善塡詞﹐精虞氏易。河督黎世序聘修《續行水金鑑》。著有《齊物論齋集》。

○木蘭花慢

﹝武林歸舟中作﹞

看斜陽一縷﹐剛送得﹐片帆歸。正岸繞孤城﹐波回野渡﹐月暗閒提。依稀是誰相憶﹖但輕魂如夢逐煙飛。贏得雙雙淚眼從教涴盡羅衣。江南幾日又天涯﹐誰與寄相思﹖悵夜夜霜花﹐空林開徧﹐也只儂知。安排十分秋色﹐便芳菲總是別離時。惟有醉將醽醁﹐任他柔櫓輕移。

○疏影

﹝庭中桂華盛開﹐因憶往歲偕亡友江安甫吳山之遊﹐感而賦此。﹞

香林映月﹐有黃英數樹﹐金粟重疊。見說亭臯﹐斜倚晴空﹐依稀此地離別。西風一夜窗前度﹐乍變了霜痕葉葉。是耶非﹖吹到空山﹐已誤再來時節。堪笑年年焦顇﹐鬢絲換幾縷﹖長共愁絕。自是花工﹐解釋秋情﹐染就千枝絳雪。明朝試與簪花去﹐怕滿鏡星星華發。莫等閒消受黃昏﹐斷送玉顏香骨。

○風入松

﹝感逝﹞

碧林風樹夜爭鳴﹐離緒最先驚。分明付與人腸斷﹐爲秋聲怕聽春聲。卻是淸商送我﹐誰人解道愁生﹖莫須收汝淚縱橫﹐餘恨更難平。斷魂化作蛛絲去﹐向檐前黏住紅英。怎祝東風一夜﹐和他塵夢吹醒﹖

○菩薩蠻

﹝湖上送別﹞

西風日日吹空樹﹐一林霜葉渾無主。山色接湖光﹐離情自此長。離情隨綠艸﹐綠徧江南道。他日望君來﹐相思又綠苔。

○江城子

﹝裏中作﹞

寒風相送出層城。曉霜凝﹐畫輸輕。墻內烏啼﹐墻外少人行。折盡垂楊千萬縷﹐畱不住﹐此時情。紅橋獨上數春星。月華生﹐水天平。鏡裏夫容﹐應向臉邊明。金雁一雙飛過也﹗空目斷﹐遠山靑。

【評】譚獻曰﹕格髙。﹝《篋中詞》三﹞

○虞美人

韶華爭肯偎人住﹖已是滔滔去。西風無賴過江來﹐歷盡千山萬水幾時回﹖秋聲帶葉蕭蕭落﹐莫響城頭角。浮雲遮月不分明﹐誰挽長江一洗放天靑﹖

○憶舊遊

﹝寄題《落花人獨立﹐微雨燕雙飛》卷子。﹞

悵韶華逝水﹐萬點胭脂﹐零亂成堆。花面非人面﹐早芹泥送冷﹐獨下空階。燕兒似惜花落﹐雙影尙徘徊。又暗雨如絲﹐和愁織徧﹐淒絕池臺﹗蕭齋怨離阻﹐盼舊侶歸時﹐與訴春懷。淚眼無睛日﹐有當年笑口﹐知爲誰開﹖買歡勝買腸斷﹐從此怕銜杯。算好夢偏遙﹐東風慣帶幽恨來。

【評】譚獻曰﹕郁勃無端。﹝《篋中詞續》二﹞

○蘭陵王

﹝江行﹞

水聲咽﹐中夜蘭橈暗發﹐殘春在﹐催暖送晴﹐九十韶光去偏急。垂楊手漫折﹐難結﹐輕帆一葉。離亭遠﹐歸路漸迷﹐千里滄波楚天闊。除寒乍消歇。勝霧鎖花魂﹐風砭詩骨。茫茫江艸連云濕。悵綠樹鶯老﹐碧欄蜂瘦﹐空畱檣燕似訴別﹐向人共愁絕﹗重疊﹐浪堆雪。坐縹緲浮槎﹐煙外飛越。銜山一寸眉彎月﹐照枉渚疑鏡﹐亂峯如發。扁舟獨自﹐記舊夢﹐忍細說﹖

右董士錫詞八首﹐錄自江陰繆氏本《齊物論齋詞》。

【集評】沈曾植曰﹕《齊物論齋詞》爲臯文正嫡。臯文疏節闊調﹐猶有曲子律縛不住者。在晉卿則應徽按柱﹐斂气循聲﹐興象風神﹐悉舉騷雅古懷﹐納諸令慢。標碧山爲詞家四宗之一﹐此宗超詣﹐晉卿爲無上之乘矣。玉田所謂「淸空騷雅」者﹐亦至晉卿而後盡其能事。其與白石不同者﹐白石有名句可標﹐晉卿無名句可標﹐其孤峭在此﹐不便摹擬亦在此。仲修僕識淵源﹐對之一辭莫贊﹐毗陵詞人亦更無能嗣響者﹐可謂門庭峻絕﹗﹝《菌閣瑣談》﹞

●周濟

周濟字保緒﹐江蘇荊溪人。一字介存﹐晚號止庵。嘉慶十年﹝一八○五﹞進士﹐官淮安府學教授。少與同郡李兆洛﹑涇縣包世臣以經世學相切劘﹐兼通兵家言﹐習擊刺騎射。淮北梟徒爲亂﹐制府畀以偵緝之任﹐屢敗擒之。以所得貲購所姬﹐養豪客﹐意气盛極一時。後悉棄去﹐隱居金陵春水園﹐潛心著述。所著《晉略》八十卷﹐論者謂借史事自抒猷畫﹐非徒考據而已。生於乾隆四十六﹝一七八一﹞年﹐以道光十九年﹝一八三九﹞卒。濟承張惠言之餘緒﹐又曾從董士錫共商詞學﹐所輯《宋四家詞選》及《詞辧》﹐附《介存齋論詞雜著》﹐獨具手眼﹐爲世所宗。其《味雋齋詞》自序云「吾郡自臯文﹑子居兩先生開辟榛莽﹐以國風﹑離騷之指趣﹐鑄溫﹑韋﹑周﹑辛之面目﹐一時作者競出﹐晉卿集其成。余與晉卿議論﹐或合或否﹐耍其指歸﹐各有正鵠﹐倘亦知人論世者所取資也﹖」於此足其造詣之一斑。朱孝臧題云「金鍼度﹐詞辧止庵精。截斷眾流窮正變﹐一燈樂苑此長明﹐推演四家評。」《彊村語業》卷三﹞其推許周氏論詞之作﹐可謂至矣。《味雋齋詞》刊於道光癸未﹝一八二三﹞﹐而譚氏《篋中詞》所選十首不在其中﹐當別有止庵詞刊本耶﹖往年得《存審軒詞》鈔本﹐一時無從覓校。

○渡江云

﹝楊花﹞

春風眞解事﹐等閒吹徧﹐無數短長亭。一星星是恨﹐直送春歸﹐替了落花聲。憑欄極目﹐蕩春波萬種春情。應笑人春糧幾許﹖便要數徵程。冥冥﹐車輪落日﹐散綺餘霞﹐漸都迷幻景。﹐問收向紅窗畫篋﹐可算飄零﹖相逢只有浮雲好﹐柰蓬萊東指﹐弱水盈盈。休更惜﹐秋風吹老蒓羹。

【評】譚獻曰﹕怨斷之中﹐豪宕不減。﹝《篋中詞》三﹞

○滿庭芳

﹝犁花﹞

珍重經年﹐玲瓏數朵﹐樓前越樣丰姿。東君著意﹐開比海棠遲。爛漫羣芳似錦﹐深宵露洗盡燕支。無人見﹐亭亭顧影﹐明月過墻時。渾疑﹐逢洛浦﹐淩波佩解﹐天慰相思。正圊圓果就﹐怎說將離﹖一翦紅襟斜度﹐窺鴛枕云想輕移。年年約﹐湔裙俊侶﹐沈醉碧頗黎。

【評】譚獻曰﹕逋峭。﹝《篋中詞》三﹞

○蝶戀花

柳絮年年三月暮。斷送罵花﹐十里湖路。萬轉千回無落處﹐隨儂只恁低低去。滿眼頹垣欹病樹。縱有餘英﹐不直封姨妒。煙裏黃沙遮不住﹐河流日夜東南注。

【評】譚獻曰﹕渾灝。﹝《篋中詞》三﹞

○蝶戀花

絡緯唬秋唬不已。一種秋聲﹐萬種秋心裏。殘月似嫌人未起﹐斜光直透羅幃底。喚起閒庭看露洗。薄翠疏紅﹐畢竟能餘幾﹖記得春花眞似綺﹐誰將片片隨流水﹖

右周濟詞四首﹐錄自譚氏《篋中詞》三。

【集評】蔣惇復曰﹕借得先生《存審軒詞》一卷﹐讀之﹐是眞得《意內言外》之旨。蓋先生少年時﹐與張臯文﹑翰風兄弟同裏相切劘﹐又與董晉卿各致力於詞﹐啟古人不傳之祕。近來浙﹑吳二派俱宗南宋﹐獨常州諸公能辧香周﹑秦﹐以上窺唐人微旨﹐先生其眉目也。﹝《芬陀利室詞話》卷一﹞譚獻曰﹕《茗柯詞選》出﹐倚聲之學﹐日趨正鵠。張氏甥董晉卿﹐造微踵美﹐予未得其全集。止蒼切磋於晉卿﹐而持論盆精。其言曰「愼重而後出之﹐馳騁而變化之﹐胸金醞釀﹐乃有所寄。」又曰「詞非寄託不入﹐專寄托不出。一物一事﹐引伸觸類﹐意﹝感偶生﹞﹐假類必達﹐斯入矣。萬感橫集﹐五中無主﹐」赤子隨母笑號﹐野人緣劇喜怒﹐能出矣。」以予所見周氏撰定《詞辧》《宋家詞筏》﹝案卽《宋四家詞選》﹞﹐推明張氏之旨而廣大之﹐此道遂與於著作之林﹐與詩賦文筆同其正變也。止蒼自爲詞﹐精密純正﹐與茗柯把臂入林。﹝《篋中詞》三﹞又曰﹕《四家詞選》爲後來定本﹐陳義甚髙﹐勝於《宛鄰詞選》﹐卽潘四農亦無可詆其矣。《以有寄托入﹐以無寄托出》﹐千古文章之能事盡矣﹐豈獨塡詞爲然。﹝《復堂日記》﹞

●周之琦

周之琦字稚圭﹐號退庵﹐河南祥符人。嘉慶十三年﹝一八○八﹞進士﹐由翰林院編修﹐累官廣西巡撫﹐以病乞休。生於乾隆四十七年﹝一七八二﹞﹐同治元年﹝一八六二﹞卒。輯有《心日齋十六家詞選》。譚獻稱其《截斷眾流﹐金咸度與﹐𨿽未及臯文﹑保緒之陳義甚髙﹐要亦倚聲家疏鑿手》。﹝《篋中詞》三﹞其自爲詞有《心日齋詞》四種。朱孝臧題云「舟如葉﹐著岸是君恩。一夢金梁余舊月﹐千年玉笥有歸云﹐片席蛻嚴分。」﹝《彊村語業》卷三﹞其詞格故與元張翥爲近也。第一種爲《金梁夢月詞》﹐有寫刻本﹐絕精。

○好事近四首

﹝輿中雜書所見﹐得四闋。﹞

杭葦岸才登﹐行入亂峯層碧。十里平沙淺渚﹐又渡頭人立。筍將搖夢上輕舟﹐舟尾浪花濕。恰好烏篷小小﹐載一肩秋色。﹝自獲鹿至井陘﹐日三四問渡。﹞詩句夕陽山﹐扇底故人曾說。好是固關西去﹐看萬山紅葉。翠蛟潭上認題名﹐屐齒爲君折。驀地鮮花濃處﹐出一雙胡蝶。﹝陳受笙畫扇贈行﹐題詩有《好山都在固關西》之句。﹞峻阪怯肩與﹐引綆雨行猶弱。幾日牽船岸上﹐只薄帆難著。一聲璧月大堤頭﹐舊夢定誰托﹖何似春風天半﹐挽秋千紅索﹖﹝入太行道中﹐輿前以索挽之。﹞引手摘星辰﹐雲气撲衣如濕。前望翠屏無路﹐忽天門中辟。等閒雞犬下方聽﹐人住半山側。行蹋千家檐宇﹐看炊煙斜出。﹝南天門尢陡峻﹐人多鑿窯而居。﹞

○蹋莎行

勸客淸尊﹐催詩畫鼓﹐酒痕不管衣襟污。玉笙誰與唱消魂﹖醉中只想懵騰去。綺席頻邀﹐髙軒慣駐﹐悶來卻覓棲鴉語。城頭一角晉陽山﹐怪他靑到無人處。

○思佳客

巴上新題閒舊題﹐苦無佳句比紅兒。生憐桃萼初開日﹐那信楊花有定時﹖人悄悄﹐書遲遲﹐殷勤好夢托蛛絲。繡幃金鴨薰香坐﹐說與春寒總未知。

【評】譚獻曰﹕唐人佳境﹐寄托遙深﹐珠玉﹑六一之遺音也。﹝《篋中詞》三﹞

○三姝媚

﹝海澱集賢院﹐有水石花柳之勝﹐余歲或數十信宿。戊寅春暮﹐獨遊池畔﹐萬物賦情﹐弁陽翁所謂《薄酒孤吟》者也。﹞

交枝紅在眼。蕩廉波香深﹐鏡瀾痕淺。費盡春工﹐占勝遊惟許﹐等閒鶯燕。朱履廊回﹐盈退粉蛛絲偸罥。小影竛竮﹐冷到梨云﹐便成秋苑。容易題襟催散。又酒逐花迷﹐夢將天遠。系馬垂楊﹐但翠眉遠識﹐舊時人面。暗數韶華﹐空笑我櫻桃三見。勝有盈盈胡蝶﹐西窗弄晚。

【評】譚獻曰﹕工力甚深。﹝《篋中詞》三﹞

○瑞鶴仙

﹝四月六日出都﹐小憩蘆溝橋﹐偶述。﹞

柳絲徵袂綰。試錦羽初程﹐玉總猶戀。銅街佩聲遠。向天邊回首﹐故人如面。藤陰翠晚﹐但怪得琴尊夢短。有遊蜂知我心期﹐剛是褪紅曾見。還看﹐珠巢題字﹐墨暈初漧﹐酒痕微泫。晴雲乍展﹐春已在﹐驛橋畔。問柔波一樣﹐仙源流下﹐爲底人間較淺﹖要重尋京邑塵香﹐素襟漫浣。

【評】譚獻曰﹕促宣灞岸之篇。﹝《篋中詞》三﹞

○靑衫濕徧

﹝道光已丑夏五﹐余有騎省之戚﹐偶效納蘭容若詞爲此。𨿽非宋賢遺譜﹐音節有可述者。﹞

瑤簪墮也﹗誰知此恨﹐只在今生﹖怕說香心易折﹐又爭堪燼落殘燈。憶兼旬病枕慣懵騰。看宵來一樣懨懨睡﹐尙猜他夢去還醒。淚急翻嫌錯莫﹐魂消直恐分明。回首並禽棲處﹐書帷鏡檻﹐憐我憐卿。暫別常憂道遠﹐況淒然泉路深啟。有銀箋愁寫座花銘。漫商量身在情長在﹐縱無身那便忘情﹖最苦梅霖夜怨﹐虛窗遞入秋聲。

○夜半樂

﹝夜趨劍關﹐中途大雷雨﹐侵晨始抵宿處。﹞

墓天畏景將下﹐輕陰城郭﹐催喚雕鞍去。到萬笏尖峯﹐晚涼佳處。壞云漸展﹐狂風驟發﹐片時丹嶂冥迷﹐絳河傾注。更迎面砰擊震雷鼓。闇中磴道曲折﹐蟻磨驚旋﹐馬蹄愁誤。怕小小籃輿﹐山靈畱住。亂流趨壑﹐崩崖轉石﹐一肩穩載吟魂﹐等閒偸度。嘵鐘外羊腸忍回頭﹖臥想今夕﹐犯險虛勞﹐快心終阻。行不得空慚鷓鴣語﹐耐炎曦休恨汗濕齊紈縷。還僂指幾日消煩暑﹐邵平瓜買靑門路。

右周之琦詞十首﹐錄自《心日齋詞》

【集評】黃燮淸曰﹕《夢月詞》渾融深厚﹐語語藏鋒﹐北宋瓣香﹐於斯未墜。﹝《詞綜續編》﹞

●龔自珍

龔自珍字璱人﹐號定庵﹐浙江仁和人。更名鞏祚。道光九年﹝一八二九﹞進士﹐授內閣中書﹐升宗人府主事﹐尋攺禮部﹐告歸不復出。博學﹐負才气﹐於經通《公羊春秋》﹐於史長西北輿地﹐晚尢好佛乘。其文道源周﹑秦諸子﹐沈博奧衍﹐自成一家。生於乾隆五十七年﹝一七九二﹞﹐以道光二十一年﹝一八四一﹞卒。生平著作甚富﹐已刊者有《定盫詩文集》及《定盫詞》等。

○浪淘沙

﹝寫夢﹞

好夢最難畱﹐吹過仙洲﹐尋思依樣到心頭。去也無蹤尋也慣﹐一桁紅樓。中有話綢繆﹐燈火簾鉤﹐是仙是幻是溫柔。獨自淒涼還自遺﹐自制離愁。

○如夢令

紫點紅愁無緒﹐日暮春歸甚處﹖春更不回頭﹐撇下一天濃絮。春住﹗春住﹗黦了人家庭宇。

○鵲踏枝

﹝過人家廢園作﹞

漠漠春無蕪不在。藤刺牽衣﹐礙卻行人路。徧是無情徧解舞﹐濛濛撲面皆飛絮。繡院深沈誰是主﹖一朵孤花﹐墻角明如許﹗莫怨無人來折取﹐花開不合陽春暮。

○減蘭

﹝偶檢叢紙中﹐得花瓣一包﹐紙背細書辛幼安﹕《更能消幾番風雨》一闋﹐乃是京師憫忠寺海棠花﹐戊辰暮春所戲爲也﹐泫然得句。﹞

人天無據﹐被儂畱得香魂住。如夢如煙﹐枝上花開又十年﹗十年千里﹐風痕雨點斕斑裏。莫怪憐他﹐身世依然是落花。

○摸魚兒

﹝二月八日﹐重見於紅茶花下﹐擬之明月入手﹐彩雲滿懷。﹞

笑銀紅一花宵綻﹐當筵卽事如許﹗我儂生小幽並住﹐悔不十年吳語。憑聽取﹐算未要量珠﹐雙角山頭路。生來蓬戶﹐只阿母憨憐﹐年華嬌長﹐寒暖仗郎護。箏和笛﹐十載教他原誤﹐人生百事辛苦。五侯門第非儂宅﹐勝可五湖同去。卿信否﹖便千萬商量﹐千萬依分付。花間好住﹗倘燕燕歸來﹐紅簾雙捲﹐認我寫詩處。

○浪淘沙

﹝書願﹞

云外起朱樓﹐縹緲淸幽﹐笛聲叫破五湖秋。整我圖書三萬軸﹐同上蘭舟。鏡檻與香篝﹐雅怛溫柔。替儂好好上簾鉤。湖水湖風涼不管﹐看汝梳頭。

○卜算子

江上有髙樓﹐可似湖樓回﹖樓外文波曲曲通﹐不駐驚鴻影。頻葉弄斜暉﹐蘭蕊雕明鏡。翦盡秋花漠漠寒﹐人臥江南病。

○南浦

﹝端陽前一日﹐伯恬塡詞題驛壁上﹐淒魂曼絕﹐余亦繼聲。﹞

羌笛落花天﹐辦香韉雨雨﹐愁人歸去。連夜夢魂飛﹐飛不到天塹東頭煙樹。空垂古戍﹐一燈敗壁然詩句。不信黃塵﹐消不盡摘粉搓脂情緒。登車切莫回頭﹐怕回頭還見﹐髙城尺五。城里正端陽﹐香車過多少靑紅兒女﹖吟情太苦﹗歸來未算年華誤。一劍還君君莫問﹐換了江關詞賦。

○人月圓

綠珠不受珊瑚樹﹐情願故侯家。靑門何有﹖幾堆竹素﹐二頃梅花。急得料理﹐成都貰酒﹐陽羨栽茶。甘心費盡﹐三生慧業﹐萬古才華。

○定風波

燕子磯頭■﹝扌厭﹞笛吹﹐平明沈明玉大王祠。無數峨眉深院裏﹐晏起﹐曉霜江上阿誰知﹖山詭湖奔千萬變﹐當面﹐身輕要喚鯉魚騎。驀地江悲催我去﹐飛渡﹐樽前說與定何時﹖

右龔自珍詞十首﹐錄自《定盫詞》

【集評】譚獻曰﹕定公能爲飛仙﹑劍客之語﹐塡詞家長爪梵志也。昔人評山谷詩﹐《如食蝤蛑﹐恐發風動气》﹐予於定公亦云。﹝《篋中詞》四﹞又曰﹕閱定盫詩詞新刻本﹐詩佚宕曠邈﹐而豪不就律﹐終非當家﹔詞縣麗飛揚﹐意欲合周﹑辛而一之﹐奇作也。﹝《復堂日記》﹞

●項廷紀

項廷紀原名繼章﹐又名鴻祚﹐字蓮生﹐浙江錢塘人。道光壬辰﹝一八三二﹞舉人﹐春官不第。越二年﹝一八三五﹞卒﹐距生嘉慶三年﹝一七九八﹞﹐年僅三十八歲。著有《憶云詞甲乙丙丁稿》﹐其自序云「生幼有愁癖﹐故其情艷而苦﹐其感於物也郁而深﹔連峯巉巉﹐中夜猿嘯﹐復如淸湘戛瑟﹐魚沈雁起﹐孤月微明﹔其窅敻幽淒﹐則山鬼晨吟﹐瓊妃暮泣﹐風鬟雨鬢﹐相對支離﹔不無累徳之言﹐抑亦傷心之極致矣﹗」﹝《甲稿序》﹞又云「不爲無盆之事﹐何以遣有涯之生﹖時異境遷﹐結習不攺﹐霜花腴之勝稿﹐念奴嬌之過腔﹐茫茫誰復知者﹖」﹝《丙稿序》﹞又云「當沈鬱無憀之極﹐僅托之綺羅鄕澤以■﹝氵曳﹞其思﹐蓋辭婉而情傷矣﹗」﹝《丁稿序》﹞於此略見作者之情趣。朱孝臧題云「無盆事﹐能遣有涯生。自是傷心成結習﹐不辭累徳爲閒情﹐玆意了生平。」﹝《彊村語業》卷三﹞亦約廷紀自序言之也。

○綺羅香

﹝感舊﹞

簾影移香﹐池痕浸綠﹐重到藏春朱戶。小立墻陰﹐猶認舊題詩句。記西園撲蝶歸來﹐又南浦片風初去。料如今塵滿窗紗﹐佳期回首碧雲暮。華年渾似流水﹐還怕啼鵑催老﹐亂鶯無主。一樣東風﹐吹送雨邊愁緒。正畫欄紅藥飄殘﹐是前度玉人憑處。勝空庭煙艸淒迷﹐黃昏吹暗雨。

○減字木蘭花

﹝春夜聞隔墻歌吹聲﹞

欄珊心緒﹐醉倚綠琴相伴住。一枕新愁﹐殘夜花香月滿樓。繁笙脆管﹐吹得錦屏春夢遠。只有垂楊﹐不放秋千影過墻。

○湘月

﹝壬午九月﹐避喧於南山之甘露院﹐就泉分茗﹐移枕看山﹐相羊浹旬﹐塵念都淨。出院不百步﹐越小嶺﹐卽虎跑也。嘗月夜獨遊﹐淸寒特甚﹐賦《念奴嬌萬指聲》一闋紀之。﹞

繩河一雁﹐帶微云澹月﹐吹墮秋影。風約疏鐘﹐似喚我同醉寺橋煙景。黃葉聲多﹐紅塵夢斷﹐中有檀欒徑。空明積水﹐詩愁浩蕩千頃。乘興欲叩禪關﹐殘螢幾點﹐風寒星不定。淸夜湖山﹐肯付與詞客閒來消領﹖跨鶴天髙﹐盟漚緣淺﹐心事塘蒲冷。朔風狂嘯﹐滿林宿鳥都醒。

○淸平樂

﹝池上納涼﹞

水天淸話﹐院靜人銷夏。蠟炬風搖簾不下﹐竹影半墻如畫。醉來扶上桃笙﹐熟羅扇子涼輕。一霎荷塘過雨﹐明朝便是秋聲。

○太常引

﹝客中聞歌﹞

杏花開了燕飛忙﹐正是好春光。偏是好春光﹐者幾日風淒雨涼。楊枝飄泊﹐桃根嬌小﹐獨自个思量。剛待不思量﹐吹一片簫聲過墻。

○百字令

﹝將遊鴛湖﹐作此畱別。﹞

啼鶯催去﹐便輕風東下﹐居然遊子。我似春風無管束﹐何必揚舲千里﹖官柳初垂﹐野棠未落﹐才近淸明耳。歸期自問﹐也應芍藥開矣。且去範蠡橋邊﹐試盟漚鷺﹐領略江湖味。須信西冷難夢到﹐相隔幾重煙水。翦燭窗前﹐吹簫樓上﹐明日思量起。津亭回望﹐夕陽紅在船尾。

○三犯渡江云

﹝余今年二月客山陰﹐三月客禾中﹐四月七月一再至吳門﹐遂北渡揚子﹐遊金﹑焦兩山﹐畱維揚六日。羯來故山﹐焉如夢。塵衣未浣﹐又爲豫章之行。登舟惘惘﹐扣舷而歌﹐彌覺旅懷之淒黯矣﹗﹞

斷潮流月去﹐柁樓碎語﹐侵曉掛風初。一行沙上雁﹐又被西風﹐吹影落江湖。紅墻漸遠﹐拂徵衣自嘆淸臞。最淒涼疏萍勝梗﹐飄泊意何如﹖愁余﹗黃花舊徑﹐修竹吾盧﹐是離魂來處。料此後詩邊酒冷﹐夢裏燈孤。停船莫近投書浦﹐況路長容易無書。歸便早﹐今年總負鱸魚。

○水龍吟

﹝秋聲﹞

西風已是難聽﹐如何又著芭蕉雨﹖冷冷暗起﹐澌澌漸緊﹐蕭蕭忽住。候館疏甚﹐髙城斷鼓﹐和成淒楚。想亭臯木落﹐洞庭波遠﹐渾不見﹐愁來處。此際頻驚倦旅﹐夜初長歸程夢阻。砌恐自嘆﹐邊鴻自淚﹐翦燈誰語﹖莫更傷心﹐可憐秋到﹐無聲更苦。滿寒江勝有﹐黃蘆萬頃﹐捲離魂去。

○八聲甘州

﹝黃葉樓賦夕陽﹞

界斜紅風出晚晴天﹐相看轉淒然﹗甚匆匆只是﹐橫催雁陳﹐低照漚眠﹖樹外山眉■﹝礻親﹞黛﹐遠道艸芊芊。一段蒼茫意﹐都付樊川。漢闕秦宮何處﹖送幾聲畫角﹐吹老華年。盡歡遊長好﹐到此黯流連。倚江樓玉人凝望﹐帶西風帆影落窗前。愁無限﹐近黃昏也﹐新月籠煙。

○玉漏遲

﹝冬夜聞南鄰笙歌達曙﹞

病多歡意淺﹐空篝素被﹐伴人淒惋。巷曲誰家﹐徹夜錦堂髙宴。一片氍毹月冷﹐料燈影衣香烘軟。嫌漏短﹐漏長卻在﹐者邊庭院﹗沈郎瘦已經年﹐更懶拂冰絲﹐賦情難遣。總是無眠﹐聽到笛慷簫倦。咫尺銀屏笑語﹐早檐角驚鳥啼亂。殘夢遠﹐聲聲曉鐘敲斷。

○臨江仙

﹝擬南唐後主﹞

亂紅窣地春無主﹐宿寒猶戀屏幃。夢中何日是歸期﹖玉臺金屋﹐空逐彩雲飛。煙月不知人事故﹐夜深來照花枝。蕙鑪香燼漏聲遲。欄珊燈火﹐殘醉欲醒時。

○竭金門

﹝擬孫光憲﹞

畱不得﹗畱也不過今日。今日雲帆天咫尺﹐明朝何處覓﹖江上湖平風急﹐吹斷幾聲殘笛﹖獨倚小樓寒惻惻﹐欲眠燈又黑。

右項廷紀詞十二首﹐錄自《楡園叢刻》本《憶云詞》。

【集評】譚獻曰﹕蓮生﹐古之傷心人也﹗蕩气回腸﹐一波三折﹐有白石之幽澀而去其俗﹐有玉田之秀折而無其率﹐有夢窗之深細而化其滯﹐殆欲前無古人。其《乙自序》﹕「近日江南諸子﹐競尙塡詞﹐辧韻辧律﹐翕然同聲﹐幾使姜﹑張兆首。及觀其著述﹐往往不逮所言。》云云﹐婉而可思。又《丙稿序》云「不爲無盆之事﹐何以遣有涯之生﹖」亦可以哀其志矣。以成容若之貴﹐項蓮生之富﹐而塡詞皆幽艷哀斷﹐異曲同工﹐所謂別有懷抱者也。﹝《篋中詞》四﹞

●陳灃

陳灃字蘭甫﹐廣東番禺人﹐原籍上元。道光壬辰﹝一八三二﹞舉人﹐六應會試﹐不售﹐官河源縣學訓導。泛覽羣籍﹐凡天文﹑地理﹑樂律﹑算術﹑古文﹑駢體文﹑塡詞﹑篆﹑籀﹑眞﹑行書﹐無不精究。先後主講學海堂及菊坡精舍。所著書﹕《漢儒通義》《東塾讀書記》﹐力排漢宋門戶之見。又有《聲律通考》《切韻考》等。生於嘉慶十五年﹝一八一○﹞﹐卒於光緒八年﹝一八八二﹞。所爲《憶江南館詞》一卷﹐朱孝臧題云「甄詩格﹐淩沈幾家參。若舉經儒長短句﹐巋然髙館憶江南﹐綽有雅音涵。」﹝《彊村語業》卷三﹞余嘗見其手批《山中白雲詞》﹐並從其門人汪兆鏞處傳錄所翻白石﹕《暗香》《疏影》二曲譜﹐亦足略窺其所宗尙矣。

○水龍吟

﹝壬辰九月之望﹐吾師程春海先生﹐與吳石華學博﹐登粵秀看月﹐同賦此調﹐都不似人間語﹐眞絕唱也﹗今十五年﹐兩先生皆化去。余於此夜﹐與許靑臯﹑桂皓庭登山﹐徘徊往迹﹐澹月微云﹐增我怊悵﹐卽次原韻。﹞

詞仙曾駐峯頭﹐鸞吟縹緲來天際。成連去後﹐冰弦彈折﹐百重雲水。碧月仍圓﹐蒼山不敢﹐舊時煙翠。只長林墜葉﹐西風過處﹐都吹作﹐秋聲起。此夜三人對影﹐倚髙寒紅塵全洗。珠江滚滚﹐暗潮銷盡﹐十年心事。欲問靑天﹐素娥卻似﹐霧迷三里。勝出山回望﹐鐙明佛屋﹐有閒僧睡。

○齊天樂

﹝十八灘舟中夜雨﹞

倦遊諳盡江湖味﹐孤篷又眠秋雨。碎點飄鐙﹐繁聲落枕﹐鄕夢更無尋處。幽蛩不語﹐只斷葦荒蘆﹐亂垂煙渚。一夜瀟瀟﹐惱人最是繞堤樹。淸吟此時正苦﹗漸寒生竹簟﹐秋意如許﹗古驛疏更﹐危灘急澑﹐並作天涯離緒。歸期又誤﹗望庾嶺模糊﹐濕云無數。鏡裏明朝﹐定添霜幾縷。

○摸魚兒

﹝東坡《江郊詩序》云「歸善縣治之北﹐數百步抵江﹐少西有磐石小潭﹐可以垂釣。」余訪得之﹐題以此闋。﹞

繞城陰雁沙無際﹐水光搖漾千頃。蒼崖落地平於掌﹐濕翠倒涵天鏡。風乍定﹐看絕底明漪﹐曾照東坡影。林煙送暝。只七百年來﹐斜陽換盡﹐一片古苔冷。幽尋處﹐付與牧村樵徑。江郊詩句誰省﹖平生我亦煙波客﹐笠屐倘堪持贈﹖雲水性﹐便挈驚提鷗﹐占取無人境。商量畫幀。向碎竹叢邊﹐荒蘆葉畔﹐添个小漁艇。

○甘州

﹝惠州朝云墓﹐每歲淸明﹐傾城女士﹐酹酒羅拜。坡公詩云「丹成逐我三山去﹐不作巫陽雲雨仙。」余謂朝云倘隨坡公仙去﹐轉不如死葬丰湖耳。﹞

漸斜陽淡淡下平堤﹐塔影浸微瀾。問秋墳何處﹖荒亭葉瘦﹐發碣苔斑。一片零鐘碎梵﹐飄出舊禪關。杳杳松林外﹐添做蕭寒。須信竹根長臥﹐勝丹成遠去﹐海上三山。只一壞香冢﹐占斷小林巒。似家鄕水仙祠廟﹐有西湖爲鏡照華鬘。休腸斷﹐玉妃煙雨﹐謫墮人間。

○髙陽臺

﹝元日獨遊丰湖﹐湖邊有張氏園林﹐叩門若無人者﹐遂過黃塘寺﹐啜茗而返。憶去年此日﹐遊南昌螺墩﹐不知明年此日﹐又在何處也﹖﹞

新曙湖山﹐嚴寒城郭﹐釣船猶閣圓沙。短策行吟﹐何曾負了韶華﹖虛亭四面春光入﹐愛遙峯綠到檐牙。欠些些﹐幾縷垂楊﹐幾點桃花。去年今日螺墩醉﹐記石苔畱墨﹐窗竹搖紗。底事年年﹐淸遊多在天涯﹖平生最識閒中味﹐覓山僧同說煙霞。卻輪他﹐斜日關門﹐近水人家。

○百字令

﹝夏日過七里瀧﹐飛雨忽來﹐涼沁肌骨。推篷看山﹐新黛如沐﹐嵐影入水﹐扁舟如行綠頗黎中。臨流洗筆﹐賦成此闋。償與樊榭老仙倚笛歌之﹐當令眾山皆響也。﹞

江流千里﹐是山痕寸寸﹐染成濃碧。雨岸畫眉聲不斷﹐催送薄帆風急。疊石皺煙﹐明波蘸樹﹐小李將軍筆。飛來山雨﹐滿船涼翠吹入。便欲艤棹蘆花﹐漁翁借我﹐一領閒蓑笠。不爲鱸香兼酒美﹐只愛風光呼吸。野水投竿﹐髙臺嘯月﹐何代無狂客﹖晚來新霽﹐一星雲外猶濕。

右陳灃詞六首﹐錄自廣州刊本《憶江南館詞》。

【集評】譚獻曰﹕蘭甫先生﹐孫卿﹑仲舒之流﹐文而又儒﹐粹然大師﹐不廢藻詠。塡詞朗詣﹐洋洋乎會於風雅﹐乃使綺靡﹐奮厲兩宗﹐廢然知反。﹝《篋中詞續》二﹞

●許宗衡

許宗衡字海秋﹐江蘇上元人。嘉慶十六年﹝一八一一﹞生。咸豐進士﹐官至起居注主事。同治八年﹝一八六九﹞卒。著有《玉井山館文略》《玉井山館詩餘》。

○西窗燭

﹝寒月﹐和靑耜。﹞

薊門煙樹﹐照影蒼涼﹐唬鴉驚拍風翅。茫茫千里關山白﹐似雪路冰河﹐欲歸無地。憶舊遊夢裏簫聲﹐良夜歡棕如墜。和愁睡。玉字瓊樓﹐人間天上﹐都是尋常事。便教萬古轉欒好﹐恐耐到難鳴﹐也非容易。忍思量金粟前身﹖凍合三生淸淚。

【評】譚獻曰﹕骨折魂驚﹐語語沈痛。﹝《篋中詞》四﹞

○中興樂

﹝初秋同人登龍樹寺淩虛閣﹐依李徳潤《瓊瑤集》體。﹞

繞樓一帶薜蘿墻﹐西風瑟瑟橫塘。眼前春色﹐垂柳垂楊。蘆花容易如霜。雁聲長﹐幾時飛到﹖髙城遠樹﹐亂堞斜陽。十年冠劍獨昂藏﹐古來事事堪傷。孤貍誰問﹖何況豺狼﹗薊門山影茫茫。好秋光﹗無端孤負﹐欄幹倚徧﹐風物蒼涼。

【評】譚獻曰﹕止葊《詞辧》所謂﹕「旣成格調求實﹐實則精力彌滿」者也。﹝《篋中詞》四﹞

○百宜嬌

﹝道光乙酉秋日﹐雨中與西澗飲揚州湖舫。﹞

倚帽愁煙﹐泊舟疑夢﹐淒絕那知遊後﹖遠樹遮樓﹐望中人杳﹐落葉滿天殘恨。誰從吟處﹐尙記得湖山春影。驀孤篷點點秋聲﹐與君宜醉休醒。空惆悵酒杯易暝。云色作濃陰﹑暮晴無準。三月桃花﹐一隄楊柳﹐簫鼓當時曾聽。荒園廢冢﹐怕此後鶯聲難問。趁羈孤百感茫茫﹐雨斜風整。

【評】譚獻曰﹕宋玉微詞﹐蘭成小賦。﹝《篋中詞》四﹞

右許宗衡詞三首﹐錄自《玉井山館詩餘》。

【集評】譚獻曰﹕海秋先生﹐傷心人別有懷抱﹐胸襟醞釀﹐非尋常文士﹐度越少鶴通政﹐爲近詞一大宗。﹝《篋中詞》四﹞

●蔣春霖

蔣春霖字鹿潭﹐江蘇江陰人。父尊典﹐官荊門州。春霖以嘉慶二十三年﹝一八一八﹞生﹐隨侍任所。嘗登黃鶴樓﹐賦詩﹐老宿斂手﹐一時有《乳虎》之目。父歿﹐家中落﹐奉母遊京師。旣連不得志於有司﹐乃棄舉業﹐就兩淮嵯官﹐非其志也。咸豐壬子﹝一八五二﹞﹐權富安場大使。丁已﹝一八五七﹞遭母憂﹐始去官﹐挈家揚州之東臺﹐居焉。庚辛之際﹐兵事方急﹐徐溝喬松年﹑嘉善金安淸﹐先後爭致之。春霖抵掌陳當世利獘甚辯﹐騫侃奮發﹐不以屬吏自撓。上官亦禮遇之﹐不爲牾也。同治戊辰﹝一八六八﹞冬﹐將訪上元宗源瀚於衢州﹐道吳江﹐艤舟垂虹橋﹐一夕而卒﹐年五十一。姬人黃婉君殉焉。春霖故力於詩﹐中歲悉摧燒之﹐一意於詞。晚年刪存數十闋﹐爲《水雲樓詞》二卷﹐杜文瀾刻之《曼陀羅閣叢書》中。源瀚爲刊補遺一卷。江陰金武祥復刻其遺詩﹐入《粟香叢書》﹐題曰《水雲樓燼余稿》。﹝節錄武祥所著《蔣春霖傳》﹞

○木蘭花慢

﹝江行晚過北固山﹞

泊秦淮雨霽﹐又鐙火﹐送歸船。正樹擁云昏﹐星垂野闊﹐暝色浮天。蘆邊夜潮驟起﹐暈波心月影燙江圓。夢醒誰入楚些﹖冷冷霜激哀弦。嬋娟﹐不語對愁眠﹐往事恨難捐。看莽莽南徐﹐蒼蒼北固﹐如此山川﹗鉤連更無鐵鎖﹐任排空墻艫自回旋。寂寞魚龍睡穩﹐傷心付與秋煙。

【評】譚獻曰﹕子山﹑子美﹐把臂入林。﹝《篋中詞》五﹞

○浪淘沙

雲气壓虛欄﹐靑失遙山。雨絲風絮一番番。上已淸明都過了﹐只是春寒。華發已無端﹐何況華殘﹖飛來胡蝶又成團。明日朱樓人睡起﹐莫捲簾看。

【評】譚獻曰﹕鄭湛侯爲予言「此詞本事﹐蓋感兵事之連結﹐人才之惰窳而作。」﹝《篋中詞》五﹞

○柳梢靑

芳艸閒門﹐淸明過了﹐酒滯香塵。白棟花開﹐海棠花落﹐容易黃昏。東風陣陣斜曛﹐任倚徧紅欄未溫一片春愁﹐漸吹漸起﹐恰似春云。

【評】譚獻曰﹕自然。﹝《篋中詞》五﹞

○踏莎行

﹝癸丑三月賦﹞

疊砌苔深﹐遮窗松密﹐無人小院織塵隔。斜陽雙燕欲歸來﹐捲簾錯放楊華入。蜨怨香遲﹐罵嫌語澀﹐老紅吹盡春無力。東風一夜轉平蕪﹐可憐愁滿江南北。

○甘州

﹝甲寅元日﹐趙敬甫見過。﹞

又東風喚醒一分春﹐吹愁上眉山。趁晴梢勝雪﹐斜陽小立﹐人影珊珊。避地依然滄海﹐險夢逐潮遠。一樣貂裘冷﹐不似長安。多少悲笳聲裏﹐認忽忽過客﹐艸艸辛盤。引吳駒不語﹐酒罷玉犀寒。總休問杜鵑橋上﹐有梅花且向醉中看。南云暗﹐任徵鴻去﹐莫倚欄幹。

【評】陳廷焯曰﹕鹿潭深於樂笑翁﹐故措語多淸警﹐最豁人目。此篇情味尢深永﹐乃眞得玉田神理﹐又不僅在皮相也。﹝《白雨齋詞話》五﹞

○憶舊遊

記星街掩柳﹐雨徑穿莎﹐悄叩閒門。酒態添華活﹐任翩翻燕子﹐偸啄紅巾。篆銷萬重心字﹐窗影護憨云。甚飛絮年光﹐綠陰滿地﹐斷送春人﹖癡魂﹐正無賴﹐又琵琶弦上﹐迸起煙塵。鴻影驚回雪﹐悵天寒竹翠﹐色暗羅裙。黛蛾更羞重斗﹐避面月黃昏。教說與東風﹐垂楊淡碧吹夢痕。

○鷓鴣天

楊柳東塘細水流﹐紅窗睡起喚晴鳩。屏間山壓眉心翠﹐鏡裏波生鬢角秋。臨玉管﹐試瓊甌﹐醒時題恨醉時休。明朝華落歸鴻盡﹐細雨春寒閉小樓。

【評】譚獻曰﹕字字用意﹐气體甚髙﹐不易到也。﹝《篋中詞》五﹞

○角招

﹝壬子正月﹐遊慈慧寺。舟穿梅華林﹐曲折數里而至。石峯峭碧﹐沙水明潔﹐佛樓藏松陰中﹐淸涼悅人。十年後與郭堯卿復過其地﹐則夕烽不遠﹐寺門闃然閉﹐梅樹半摧爲薪﹐存者亦蕉萃如不欲華。堯卿謂﹕「白石正角招譜﹐後罕有和者﹐曷倚新聲紀今日事﹖」余旣命筆硯﹐堯卿聲節而歌﹐蓋淒然不可卒聽也﹗﹞

暮寒際﹐誰家尙遣扁舟﹐去看煙水﹖艫枝沙外倚﹐忘卻那回﹐華下游事。山靈倦矣﹗漸露出雙峯憔悴。十里寒香何在﹖勝千萬樹梅魂﹐伴銅仟垂淚。還喜﹐梵王殿址﹐松梢塔影﹐陳迹殘僧指。四欄仍畫裏。戍角聲聲﹐當年無此。霜楓滿地﹐更懶問歸人歸未﹖月上西風又起。怕潮落石橋灣﹐愁難洗。

○虞美人

水晶簾捲澂濃霧﹐夜靜涼生樹。病來身似瘦梧桐﹐覺道一枝一葉怕秋風。銀潢何日銷兵气﹖劍指寒星碎。遙憑南半望京華﹐忘卻滿身淸露在天涯。

【評】譚獻曰「斜陽煙柳」﹐謝其溫厚。﹝《篋中詞》五﹞

○卜算子

燕子不曾來﹐小院陰陰雨。一角欄幹聚落華﹐此是春歸處。彈淚別東風﹐把酒澆飛絮﹕化了浮萍也是愁﹐莫向天涯去﹗

【評】陳廷焯曰﹕鹿潭窮愁潦倒﹐抑鬱以終﹐悲憤慷慨﹐一發於詞﹐如《卜算子》云云﹐何其淒怨若此﹗﹝《白雨齋詞話》五﹞

○唐多令

楓老樹流丹﹐蘆華吹又殘。系扁舟同倚朱欄。還似少年歌舞地﹐聽落葉﹐憶長安。哀角起重關﹐霜深楚水寒。背西風歸雁聲酸。一片石頭城上月﹐渾怕照﹐舊江山。

○臺城路

﹝金鹿生自金陵圍城出﹐爲述沙洲避雨光景﹐感成此解。時畫角咽秋﹐燈焰慘綠﹐如有鬼聲在紙上也。﹞

驚飛燕子魂無定﹐荒洲墜如殘葉。樹影疑人﹐號聲幻鬼﹐剞側春冰途滑。頹云萬疊。又雨擊寒沙﹐亂鳴金鐵。似引宵程﹐隔溪燐火乍明滅。江間奔浪怒湧﹐斷笳時隱隱﹐相和嗚咽。野渡舟危﹐空村艸濕﹐一飯蘆中淒絕。孤城霧結。勝羅网離鴻﹐怨啼昏月。險夢愁題﹐杜鵑枝上血。

【評】陳廷焯曰﹕狀景逼眞﹐有聲有色。﹝《白雨齋詞話》五﹞

○臺城路

﹝易州寄髙寄泉﹞

兩年心上西窗雨﹐欄幹背燈敲徧。雪擁驚沙﹐星寒大野﹐馬足關河同賤。羈愁數點。問春去秋來﹐幾多鴻雁﹖忘卻華顚﹐昔時顏色夢中見。靑衫鉛淚似洗﹐斷笳明月裏﹐涼夜吹怨。古石欹臺﹐悲風咽築﹐酒罷哀歌難遣。飛華亂捲。對萬樹垂楊﹐故人靑眼。霧隱孤城﹐夕陽山外遠。

【評】譚獻曰﹕豪竹哀絲﹐一時並奏﹐《馬足》句千古。﹝《篋中詞》五﹞

○琵琶仙

﹝五湖之志久矣﹗羈累江北﹐苦不得去。歲乙丑﹐偕婉君泛舟黃橋﹐望見煙水﹐盆念鄕土﹐譜白石自度曲一章﹐以空侯按之。婉君曾經喪亂﹐歌聲甚哀。﹞

天際歸舟﹐悔輕與故國梅華爲約﹐歸雁唬入空侯﹐沙洲共飄泊。寒未減﹐東風又急﹐問誰管沈腰愁削﹖一舸靑琴﹐乘濤載雪﹐聊共斟酌。更休怨傷別傷春﹐怕垂老心情漸非昨。彈指十年幽恨﹐損蕭娘眉萼。今夜冷﹐篷窗倦倚﹐爲月明彊起梳掠。怎柰銀甲秋聲﹐暗回淸角﹗

【評】譚獻曰﹕屈曲洞達﹐齊﹑梁書體。﹝《篋中詞》五﹞

右將春霖詞十四首﹐錄自曼陀羅華閣本《水雲樓詞》。

【集評】李肇增曰﹕君爲詩恢雄骯髒﹐若《東淘雜詩》二十首﹐不減少陵秦州之作。乃易其工力爲長短句﹐鏤情劇恨﹐轉豪於銖黍之間﹐直而致﹐沈而姚﹐曼而不靡﹐嗚呼﹗君之詞亦工矣。君嘗謂﹕「詞祖樂府﹐與詩同源。偎薄破碎﹐失風﹑雅之旨。情至韻會﹐溯寫風流﹐極溫深怨慕之意﹐亦未知其同與異否也。」故以此悉力於詞﹐登山臨川﹐傷離悼亂﹐每有感慨﹐於是乎寄。﹝《水雲樓詞序》﹞譚獻曰﹕文字無大小﹐必有正變﹔必有家數。水雲樓詞﹐固淸商變徵之聲﹐而流別甚正﹐家數頗大﹐與成容若﹑項蓮生﹐二百年中﹐分鼎三足。咸豐兵事﹐天挺此才﹐爲倚聲家杜老﹐而晚唐﹑兩宋一唱三嘆之意則已微矣﹗或曰「何以與成﹑項並論﹖」應之曰﹕阮亭﹑葆■﹝香分﹞一流爲才人之詞﹐宛鄰﹑止庵一派爲學人之詞﹐惟三家是詞人之詞﹐與朱﹑厲同工異曲﹐其他則旁流羽翼而已。﹝《篋中詞》五﹞又曰﹕水雲樓詞﹐婉約深至﹐時造虛渾﹐要爲第一流矣。﹝《復堂日記》﹞陳廷焯曰﹕蔣鹿潭《水雲樓詞》二卷﹐深得南宋之妙﹐於諸家中尢近樂笑翁。竹坨自謂學玉田﹐恐去鹿潭尙隔一層也。又曰﹕詞至國初而盛﹐至眥陵而後精。近時詞人﹐莊中白敻乎不可尙已。譚氏仲修﹐亦駸駸與古爲化。鹿潭稍遜臯文﹑莊﹑譚之古厚﹐而才气甚雄﹐亦鐵中諍諍者。﹝《白雨齋詞話》五﹞朱孝臧曰﹕水雲詞﹐盡人能誦其雋快之句﹐嘉﹑道間名家﹐可稱臣擘﹐宜復翁仰倒賞擊﹐而有會於冰叔﹝李肇增﹞之言也。顧其气格駿而不純﹐比之蓮生差近之﹐正惟其才僅足爲詞耳。﹝手批《篋中詞》﹞

●薛時雨

薛時雨字慰農﹐晚號桑根老農﹐滁州全椒人。嘉慶二十三年﹝一八一八﹞生。道光二十三年﹝一八四三﹞舉於鄕﹐以母病﹐不應禮部試。至咸豐三年﹝一八五三﹞始成進士﹐出知嘉善﹐遷杭州府﹐兼署督糧道﹐代行布政﹑按察兩司事。以疾歸﹐主杭州崇文﹑江寧尊經﹑惜陰三書院。光緒十一年﹝一八八五﹞卒於江寧。著有《藤香館集》附詞二種﹕一曰《西湖艫唱》﹐一日《江舟欸乃》。其自序云「律疏而語率﹐無柔腸治態以蕩其思﹐無遠韻深情以媚其格﹐病根仍是犯一直字。」亦可略窺其詞格矣。

○臨江仙

﹝大風雨﹐過馬當山。﹞

雨驟風馳帆似舞﹐一舟輕度溪灣。人家臨水有無間。江豚吹浪立﹐沙鳥得魚閒。絕代才人天亦喜﹐借他只手回瀾。而今無復舊詞壇。馬當山下路﹐空見野雲還。

【評】譚獻曰﹕結響甚遵。﹝《篋中詞》四﹞

右薛時雨詞一首﹐錄自《藤香館詞》。

●兪越

兪越字蔭甫﹐號曲園﹐浙江徳淸人。道光元年﹝一八二一﹞生。以進士官編修﹐提督河南學政。罷歸﹐僑居蘇州。自少至老﹐著述不倦。主講杭州詁經精舍至三十一年﹐爲一時朴學之宗。光緒三十二年﹝一九○六﹞卒﹐年八十六。著有《春在堂全集》﹐凡五百餘卷﹐附《春在堂詞錄》。

○金縷曲

﹝次女繡孫﹐倚此詠落花﹐詞意淒惋。有云「嘆年華﹑我亦愁中老。」余謂少年人不宜作此﹐因廣其意﹐亦成一闋。﹞

花信匆匆度。算春來瞢騰一醉﹐綠陰如許﹗萬紫千紅飄零盡﹐憑仗東風送去。更不問埋香何處﹖卻笑癡兒眞癡絕﹐感年華寫出傷心句﹕「春去也﹐那能駐﹖」浮生大抵無非寓。漫流連鳴鳩乳燕﹐落花飛絮。畢竟韶華何嘗老﹐休道春歸太遽。看歲歲朱顏猶故。我亦浮生蹉跎甚﹐坐花陰未覺斜陽暮。憑采筆﹐綰春住。

右兪越詞一首﹐錄自《春在堂詞錄》。

●張景祁

張景祁字蘩甫﹐一字韻梅﹐浙江錢塘人。道光七年﹝一八二七﹞生。﹝據《新蘅詞》卷八《六十初度詞》﹐越二年爲光緒乙丑﹐以此上推﹐當生是年。﹞爲薛時雨門下士。光緒間成進士﹐以庶常攺知縣。晚歲由福建渡臺灣﹐宦遊淡水﹑基隆等地。著有《新蘅詞》九卷﹐外集一卷。

○一枝春

﹝落梅﹞

不管淸寒﹐問東風忍把髙枝輕掃﹖瑤臺夢杳﹐未許探芳重到。生涯慣冷﹐任離落水邊都好。誰會得千種飄零﹐並入笛聲淒調。仙云甚時流照﹖嘆珠塵半委﹐萼華空老。無言更苦﹐肯怨早春啼鳥﹖關山去也﹐又蹴損馬號多少﹖還盼取點額人歸﹐翠尊共倒。

【評】譚獻曰﹕茵混飄零﹐感均頑艷。﹝《篋中詞續》二﹞

○小重山

幾點疏雅眷柳條。江南煙艸綠﹐夢迢迢。十年舊約斷瓊簫。西樓下﹐何處玉總驕﹖酒醒又今宵。畫屏殘月上﹐篆香銷。憑將心事記回潮。靑溪水﹐流得到紅橋。

【評】譚獻曰﹕髙尋歐﹑晏﹐參異已之長。﹝《篋中詞續》二﹞

○雙雙燕

﹝秋燕﹞

玳梁對語。嘆門巷烏衣﹐舊家誰主﹖巢痕剛暖﹐又觸故園離緒。漫約催歸伴侶﹐看玉翦將飛還住。自憐瀚海飄零﹐也學年年羈旅。辛苦﹗天涯倦羽。怕負了深閨﹐寄書香縷。重簾空捲﹐咫尺畫堂何處﹖容易流光夢雨﹐便消瘦紅襟如許﹗何況萬里西風﹐更送玉關人去﹖

【評】譚獻曰﹕繚曲往復﹐不數梅溪。﹝《篋中詞續》二﹞

○望海潮

﹝基隆爲全臺鎖論。春初海警狎至﹐上游撥重兵堵守。突有法蘭兵輪一艘入口遊奕﹐傳是越南奔北之師﹐意存窺伺﹐越三日始揚帆去﹐我軍亦不之詰也。﹞

插天翠壁﹐排山雪浪﹐雄關險扼東溟。沙嶼布棋﹐飈輪測綫﹐龍驤萬斛難經。笳鼓正連營。聽回潮夜半﹐添助軍聲。尙有樓船﹐鱟帆影裏矗危旌。追思燕頷勛名﹐問誰投健筆﹐更請長纓﹖警鶴淚空﹐狂魚舞月﹐邊愁暗入春城。玉帳坐談兵。有獞花壓酒﹐引劍風生。甚日炎洲洗甲﹐滄海濁波傾﹖

○酹江月

﹝法夷旣據基隆﹐擅設海禁。初冬餘自新竹舊港內渡﹐遇敵艘巡邏者駛及之﹐幾爲所困。暴風陡作﹐去帆如馬﹐始免於難﹐中夜抵福淸之觀音澳﹐宿茅舍﹐感賦。﹞

樓船望斷﹐嘆浮天萬里﹐盡成鯨窟。別有仙槎淩浩渺﹐遙指神山弭節。瓊島生塵﹐珠厓割土﹐此恨何時雪﹖龍愁鼉憤﹐夜潮猶助嗚咽」回憶嗚鏑飛空﹐猋輪逐浪﹐脫險眞奇絕。十幅布帆無恙在﹐把酒狂呼明月。海鳥忘機﹐溪云共宿﹐時事今休說﹗驚沙如雨﹐任他窗紙敲裂。

○曲江秋

﹝馬江秋感﹞

寒潮怒激。看戰壘蕭蕭﹐都成沙磧。揮扇渡江﹐圍基賭墅﹐詫綸巾標格。烽火照水驛。問誰洗鯨波赤﹖指點鏖兵處﹐墟煙暗生﹐更無漁笛。嗟惜﹐平臺獻策﹐頓銷盡樓船畫鷁。淒然猨鶴怨﹐旌旗何在﹖血淚沾籌筆。回望一角天河﹐星輝髙擁乘槎客。算只有鷗邊﹐疏葒斷蓼﹐向人紅泣。

○秋齊

﹝基隆秋感﹞

盤島浮螺﹐痛萬里胡塵﹐海上吹落。鎖甲煙銷﹐大旗云掩﹐燕巢自驚危幕。乍聞淚鶴﹑健兒罷唱《從軍樂》。念衛﹑霍﹐誰是漢家圖書社麟閣﹖遙望故壘﹐毳帳淩霜﹐月華當天﹐空想橫槊。捲西風寒鴉陳黑﹐靑林凋盡怎棲托﹖歸計未成情味惡。最斷魂處﹐惟見莽莽神州﹐暮山銜照﹐數聲哀角。

【評】譚獻曰﹕笳吹頻驚﹐蒼涼詞史﹐窮發一隅﹐增成故實。﹝《篋中詩續》二﹞

○齊天樂

﹝臺灣自設行省﹐撫藩駐臺北郡城﹐華夷輻湊﹐規制日廓﹐洵海外雄都也。賦詞紀盛。﹞

客來新述瀛洲勝﹐龍荒頓聞開府。畫鼓春城﹐環燈夜市﹐娖隊蠻■﹝韋華﹞紅舞。莎茵繡土。更車走奇肱﹐馬徠瑤圃。莫訝瓊仙﹐眼看桑海但朝暮。天涯舊遊試數。綠無環廢壘﹐唬鵙淒苦。絕島螺盤﹐雄關豹守﹐此是神州庭戶﹗驚濤萬古。願洗淨兵戈﹐捲殘樓櫓。﹝近聞埤南嘉彰﹐土寇竊發。﹞夢踏雲峯﹐曙霞天半吐。

○浣溪沙

寂寂紋窗黯碧紗﹐瑤琴彈折落梅花﹐飄零楊柳怨棲鴉。對影春衫銷舊酒﹐誤人塵鏡換朝霞﹐十年心事雨天涯。

○淸平樂

春雷殷地﹐玉女投壺戲。一朵紅雲飛不起﹐壓著蟠根仙李。百年喬木誰栽﹖迎風廉莫輕開。燕子不知人世﹐猶尋舊日樓臺﹗

右張景祁詞十首﹐錄自百億梅花仙館刊本《新蘅詞》。

【集評】葉衍蘭曰﹕《新蘅詞》選調必精﹐離辭必練﹐有石帚之淸峭而不偏於勁﹐有梅溪之幽雋而不失之疏﹐有夢窗之縣麗而不病其穠﹐有玉田之婉約而不流於滑﹐尋聲於淸濁髙下之別﹐審音於舌齶唇齒之分﹐剖析微茫﹐力追正始。﹝《新蘅詞序》﹞譚獻曰﹕韻梅早飲香名﹐塡詞刻意姜﹑張﹐研聲刊律﹐吾黨六七人奉爲導師。故山兵劫﹐同好晨星。亂後重見﹐君已摧鋒落機﹐謝去斧藻。中年哀樂﹐登科已遲﹔復屈承明之著作﹐走海國之靴板﹐不無黃鐘瓦擊之傷﹔倚聲日富﹐規制盆髙﹐駸駸乎北宋之壇宇﹔江東獨秀﹐其在斯人乎﹖外集集古﹐多長篇奇制﹐如《洞仙歌》《解連環》之組糸川石帚﹐眞無縫天衣﹐當以全集沾被藝林﹐不悉登也。。﹝《篋中詞續》二﹞

●莊棫

莊棫字中白﹐江蘇丹徒人。治易﹑春秋﹐兼通緯候。先世業嵯﹐後家中落﹐校書淮南﹑江寧各官書局﹐以光緒四年﹝一八七八﹞卒。著有《蒿庵遺稿》﹐詞甲﹑乙稿及補遺附馬。棫自序謂﹕「向從北宋溯五代十國﹐今復下求南宋得失離合之故」﹐足見其詞學淵源所自。與譚獻齊名。朱孝臧合題二家詞集云「臯文說﹐沆瀣得莊﹑譚。感遇霜飛憐鏡子﹐會心衣潤費鑪煙﹐妙不著言詮。」﹝《彊村語業》卷三﹞據此﹐知二氏固常州派之後勁也。

○思佳客二首

﹝春雨﹞

一曲歌成酒一杯﹐困人天气好亭臺。沈沈春晝斜飛雨﹐寂寂閒門亂點苔。花幾簇﹐錦千堆﹐落紅成陣映香腮。不如卻下簾兒坐﹐自看同心七寶釵。無賴今年又晚春﹐一春風雨倍銷魂。梁間歸燕空畱客﹐葉底流鶯解罵人。飛絮繞﹐落頻﹐佩環搖蕩夢中云。閉門已過春三月﹐莫向靑郊問畫輪。

○髙陽臺

﹝長樂渡﹞

長樂渡邊﹐秦淮水畔﹐莫愁艇子曾摧。一曲西河﹐尊前往事依稀。浮萍綠漲前溪徧﹐問六朝遺迹都迷。映玻璃﹐白下城南﹐武定橋西。行人共說風光好﹐愛沙邊鷗夢﹐雨後鶯啼。投老方回﹐練裙十幅誰題﹖相思子夜春還夏﹐到歡聞先已淒淒。更休提﹐煙外斜陽﹐柳外長堤。

【評】譚獻曰﹕駘蕩怨抑之境﹐爲前人所未開。﹝《篋中詞》五﹞

○蝶戀花四首

城上斜陽依綠樹。門外斑騅﹐見了還相顧。玉勒珠鞭何處住﹖回頭不覺天將暮。風裏餘花都散去。不省分開﹐何日能重遇﹖凝睇窺君君莫誤﹐幾多心事從君訴。

百丈遊絲牽別院。行到門前﹐忽見韋郎面。欲待回身釵乍顫﹐近前卻喜無人見。握手匆匆難久戀。還怕人知﹐但弄團團扇。彊得分開心暗戰﹐歸時莫把朱顏變。

綠樹陰陰晴晝午。過了殘春﹐紅萼誰爲主﹖宛轉花幡勤擁護﹐簾前錯喚金鸚鵡。回首行雲迷洞戶。不道今朝﹐還比前朝苦。百艸千花羞看取﹐相思只有儂和汝。

殘夢初回新睡足。忽被東風﹐吹上橫江曲。寄語歸期休暗卜﹐歸來夢亦難重續。隱約遙峯窗外綠。不許臨行﹐私語頻相屬。過眼芳華眞太促﹐從今望斷橫波目。

【評】陳廷焯曰﹕蒿庵﹕《蝶戀花》四章﹐所謂托志帷房﹐眷懷身世者。首章《回頭》七字﹐感慨無限﹐下半聲情酸楚﹐卻又哀而不傷。次章心事曲折傳出﹔下半韜光匿采﹐憂讒畏譏﹐可爲三嘆。三章詞殊怨慕﹔次章蓋言所謀有可成之機﹐此則傷所遇之卒不合也。故下云「回首行雲迷洞戶﹐不道今朝﹐還比前朝苦。」悲怨已極。結云「百艸千花羞看取﹐相思只有儂和汝。」怨慕之深﹐卻又深信而不疑﹔想其中或有讒人間之﹐故無怨當局之語﹔然非深於風騷者﹐不能如此忠厚。四章決然捨去﹐中有怨情﹐故才欲說便咽住﹔下半天長地久之恨﹐海枯石爛之情﹐不難得其纏綿沈厚﹐而難得其溫厚和平。﹝《白雨齋詞話》五﹞

○相見歡二首

春愁直上遙山﹐繡簾閒。贏得蛾眉宮樣月兒彎。雲和雨﹐煙和霧﹐一般般。可恨紅塵遮得斷人間。

深林幾處唬鵑﹐林如煙。直到夢難尋處倍纏綿。蝶自舞﹐鶯自語﹐總淒然。明月空庭如水似華年。

【評】陳廷焯曰﹕二詞用意﹑用筆﹐超越古今﹐能將騷﹑雅眞消息吸入筆端﹐更不可以時代限也。﹝《白雨齋詞話》五﹞

○定風波

爲有書來與我期﹐便從蘭杜惹相思。昨夜蝶衣剛入夢﹐珍重﹐東風要到送春時。三月正當三十日﹐占得﹐春光畢竟共春歸。只有成陰並結子﹐都是﹐而今但願著花遲。

【評】陳廷焯曰﹕蒿庵詞有看似平常﹐而寄興深遠﹐耐人十日思者﹐如《定風波》云云﹐暗含情事﹐非細味不見。﹝《白雨齋詞話》五﹞

○鳳凰臺上憶吹簫

瓜渚煙消﹐蕪城月冷﹐何年重興淸遊﹖對妝臺明鏡﹐欲說還羞。多少東風過了﹐云縹緲何處勾畱﹖都非舊﹐君還記否﹖吹夢西洲。悠悠﹐芒辰轉眼﹐誰料到而今﹐盡日樓頭。念渡江人遠﹐儂更添憂。天際音書久斷﹐還望斷天際歸舟。春回也﹗怎能教人﹐忘了閒愁﹖

【評】譚獻曰﹕淸空如話﹐不至輕僄﹐消息甚微。﹝《篋中詞》五﹞陳廷焯曰﹕純是變化風﹑騷﹐溫﹑韋幾非所屑就﹐尙何有於姜﹑史﹖﹝《白雨齋詞話》五﹞

右莊棫詞十一首﹐錄自《蒿庵遺集》。

【集評】譚獻曰﹕閨上之思﹐靈均之遺則﹐動於哀愉而不能自己﹐中白當曰﹕《非我佳人﹐莫之能解也。》﹝《篋中詞》五﹞陳廷焯曰﹕蒿庵詞窮源竟委﹐根柢盤深﹐而世人知之者少。余觀其詞﹐匪獨一代之冠﹐實能超越三唐﹑兩宋﹐與風﹑騷﹑漢樂府相表裏﹐自詞人以來﹐罕見其匹。而究其得力處﹐則發源於國風﹑小雅﹐胎息於淮海﹑大晟﹐而寢饋於碧山也。﹝《白雨齋詞話》五﹞

●譚獻

譚獻初名廷獻﹐字仲修﹐號復堂﹐浙江仁和人。道光十二年﹝一八三二﹞生。同治六年﹝一八六七﹞舉人﹐納貲爲縣令﹐歷署歙縣﹑全椒﹑合肥知縣。旋歸隱﹐銳意撰述﹐爲一時物望所歸。光緒二十七年﹝一九○一﹞卒﹐年七十。工駢體文﹐於詞學致力尢深﹐選淸人詞爲《篋中詞》六卷﹐續三卷﹐至精審﹐學者奉爲圭臬。又曾評點《駢體文鈔》及周止庵《詞辧》﹐皆能度人金鍼者﹐亦近代詞壇之一大宗師也。

○靑門引

人去欄幹靜﹐楊柳曉風初定。芳春此後莫重來﹐一分春少﹐減卻一分病。離亭薄酒終須醒﹐落日羅衣冷。繞樓幾曲流水﹐不曾畱得桃花影。

【評】陳廷焯曰﹕透一層說更深﹐卽《相見爭如不見》意。又曰﹕此詞淒婉而深厚﹐純乎騷﹑雅。﹝《白雨齋詞話》五﹞

○蝶戀花

庭院深深人悄悄。埋怨鸚哥﹐錯報韋郎到。壓鬢釵梁金鳳小﹐低頭只是閒煩惱。花發江南年正少。紅袖髙樓﹐爭抵還鄕好﹖遮斷行人西去道﹐輕軀願化車前艸。

玉頰妝臺人道瘦。一日風塵﹐一日同禁受。獨掩疏櫳如病酒﹐捲簾又是黃昏後。六曲屏前摧素手。戲說分襟﹐眞遣分襟驟。書札平安君信否﹖夢中顏色渾非舊。

【評】陳廷焯曰「庭院深深」闋﹐上半傳神絕妙﹐下半沈痛已極﹐所謂《情到海柘石爛時》也。《玉頰妝臺》闋﹐上半沈至語﹐殊覺哀而不傷﹐怨而不怒﹐下半相思刻骨﹐寤寐潛通﹐頓挫沈鬱﹐可以泣鬼神矣﹗﹝《白雨齋詞話》五﹞。葉恭綽曰﹕正中﹑六一之遺。﹝《廣篋中詞》二﹞

○金縷曲

﹝江幹待發﹞

又指離亭樹。恁春來消除愁病﹐鬢絲非故。艸綠天涯渾未徧﹐誰道王孫遲暮﹖腸斷是空樓微雨。雲水荒荒人艸艸﹐聽林禽祗作傷心語。行不得﹐總難住。今朝滯我江頭路。近篷窗岸花自發﹐向人低舞。裙■﹝礻義﹞芙蓉零落盡﹐逝水流年輕負。漸慣了單寒羈旅。信是窮途文字賤﹐悔才華受風塵誤。畱不得﹐便須去。

【評】葉恭綽曰﹕如此方可云《淸空不質實》。﹝《廣篋中詞》二﹞

○鷓鴣天

綠酒紅燈漏點遲﹐黃昏風起下簾時﹐文鴛蓮葉成漂泊﹐幺鳳桐花有別離。云澹澹﹐雨霏霏﹐畫屏閒煞素羅衣。腰支眉黛無人管﹐百種憐儂去後知。

○一萼紅

﹝吳山﹞

黯愁煙﹐看靑靑一片﹐猶認舊眉山。花發樓頭﹐絮發陌上﹐春色還似當年。翠苔畔曾容醉臥﹐聽語笑風動畫秋千。一曲琴絲﹐十三箏柱﹐原是人間。細數總成殘夢﹐嘆都迷蹤迹﹐只有畱連。動換紅羊﹐巢空紫燕﹐重來步步回旋。盡消受雲飛雨散﹐化胡蝶猶繞舊欄幹。不分中年到時﹐直恁荒寒﹗

○洞仙歌

﹝初秋﹞

楊枝弄碧﹐系天涯心眼﹐幾日涼風便零亂。畫橋邊﹐一片流水無聲﹐人獨立﹐暮角將愁吹斷。春城煙雨裏﹐如夢簾櫳﹐曾拂檐花笑相見。我已厭聞歌﹐玉笛蒼涼﹐又吹起十年淸怨。問采采夫容隔西洲﹐卻樹下門前﹐爲誰畱戀﹖

○渡江云

﹝大觀亭同陽湖趙敬甫﹑江夏鄭贊侯。﹞

大江流日夜﹐空亭浪捲﹐千里起悲心。問花花不語﹐幾度輕寒﹐恁處好登臨﹖春幡顫裏﹐憐舊時人面難尋。渾不似故山顏色﹐鶯燕共沈吟。銷沈﹐六朝裙屐﹐百戰旌旗﹐付漁樵髙枕。何處有藏鴉細柳﹐系馬平林﹖釣磯我亦垂綸手﹐看斷雲飛過荒潯。天未暮﹐簾前只是陰陰。

【評】葉恭綽曰﹕曲而有直體。﹝《廣篋中詞》二﹞

○桂枝香

﹝秦淮感秋﹞

瑤流自碧﹐便作就可憐﹐如許秋色﹐祗是煙籠水冷﹐後庭歌歇。簾波澹處畱人景﹐裏西風數聲長笛。彩旗船舫﹐華燈鼓吹﹐無復消息。念舊事沈吟省識。問曾照當年﹐惟有明月。拾翠汀洲﹐密意總成蕭瑟。秦淮萬古多情水﹐柰而今秋燕如客。望中何限﹐斜陽衰艸﹐大江南北。

○臨江仙

﹝和子珍﹞

芭蕉不展丁香結﹐匆匆過了春三。羅衣花下倚嬌憨。玉人吹笛﹐眼底是江南。最是酒欄人散後﹐疏風拂面微酣。樹猶如此我何堪﹖離亭楊柳﹐涼月照毿毿。

【評】陳廷焯曰﹕語極淸雋﹐瑯瑯可諷﹐《玉人吹笛》二語﹐尢爲警絕。﹝《白雨齋詞話》五﹞

右譚獻詞十首﹐錄自《復堂類集》本《復堂詞》及《白雨齊詞話》。

【集評】陳廷焯曰﹕復堂詞品骨甚髙﹐源委悉達﹐其胸中﹑眼中﹐下筆時獨不屑爲陳﹑朱﹐盡有不甘爲夢窗﹑玉田處﹐所傳𨿽不多﹐自是髙境。余嘗謂近時詞人﹐莊中白尙矣﹐蔑以加矣﹐次則譚仲修﹐鹿潭𨿽工詞﹐尙未升風﹑騷之堂也。又曰﹕仲修小詞絕精﹐長調稍遜﹐蓋於碧山深處﹐尙少一番涵詠功也。﹝《白雨齋詞話》五﹞葉恭綽曰﹕仲修先生承常州派之緒﹐力尊詞體﹐上溯風﹑騷﹐詞之門庭﹐緣是盆廓﹐遂開近三十年之風尙﹐論淸詞者﹐當在不祧之列。﹝《廣篋中詞》二﹞

●王鵬運

王鵬運字幼遐﹐自號半塘老人﹐晚號驚翁﹐廣西臨桂人﹐原籍浙江山陰。道光二十八年﹝一八四八﹞生。同治庚午﹝一八七○﹞舉人﹐歷官內閣侍讀﹑監察禦史﹑禮科給事中。庚子﹝一九○○﹞八國聯軍侵入北京﹐鵬運與朱祖謀﹑劉福姚集宣武門外教場頭條胡同寓宅﹐相約塡詞﹐成《庚子秋詞》二卷。光緒二十八年﹝一九○二﹞南歸﹐主揚州儀董學堂。三十年﹝一九○四﹞六月﹐卒於蘇州﹐年五十六。鵬運內性淳篤﹐接物和易﹐能爲晉人淸談﹑東方滑稽﹐往往一言雋永﹐令人三日思不能置。嘗匯刻《花間集》以迄宋﹑元諸家詞爲《四印齋所刻詞》。其詞學承常州派之餘緒而發楊光大之﹐以開淸季諸家之盛。自刻所作詞曰《袖墨》《虫秋》《味梨》《蜩知》等集﹐以丙﹑丁﹑戊題稿﹐缺甲稿﹐以生平未登甲科爲憾也。其後刪訂爲《半塘定稿》﹐附勝稿﹐祖謀爲刻於廣州﹐並題詞云「香一瓣﹐長爲半塘翁。得象每兼花外永﹐起孱差較茗柯雄﹐嶺表此宗風。」﹝《望江南》﹞亦見其傾倒之至矣。﹝參閱況周頤》半塘老人傳》及余舊作《淸秀四大詞人》﹞

○念奴嬌

﹝登明臺﹐上絕頂﹐望明陵。﹞

登臨縱目﹐對川原繡錯﹐如接襟袖。指點十三陵樹影﹐天壽低迷如阜。一霎滄桑﹐四山風雨﹐王气銷沈久﹗濤生金粟﹐老松疑作龍吼。惟有沙艸微茫﹐白狼終古﹐滚滚邊墻走。野老也知人世換﹐尙說山靈呵守。平楚蒼涼﹐亂雲合沓﹐欲酹無多酒。出山回望﹐夕陽猶戀髙岫。

○八聲甘州

﹝送伯愚都護之任烏裏雅蘇臺﹞

是男兒萬里慣長徵﹐臨歧漫淒然。只楡欄東去﹐沙虫猨鶴﹐莽莽烽煙。試問今誰健者﹖慷慨著先鞭。且袖平戎策﹐乘傳行邊。老去驚心擊鼓﹐歡無多哀樂﹐換了華顚。盡雄虺瑣瑣﹐呵壁問蒼天。認參差神京喬木﹐願鋒車歸及中興年。休回首﹐算中宵月﹐猶照居延。

○祝英臺近

﹝次韻道希感春﹞

倦尋芳﹐慷對鏡﹐人倚畫欄暮。燕妒鶯猜﹐相向甚情緒﹖落英依舊繽紛﹐輕陰難乞﹐枉多事愁風愁雨。小園路﹐試問能幾銷凝﹖流光又輕誤。聯袂畱春﹐春去竟如許﹗可憐有限芳菲﹐無邊風月﹐恁都付等閒風絮。

○玉漏遲

望中春艸艸﹐殘紅捲盡﹐舊愁難掃。載酒園林﹐往日遊情倦了﹗幾點飄零花絮﹐做弄得陰晴多少﹖歸夢好﹐宵來猶記﹐驂鸞空到。尾長翼短如何﹖算愁裏聽歌﹐也傷懷抱。爛錦年華﹐誰信春殘恁早﹖畱取花梢日在﹐休冷落舊家池沼。吟思悄﹐此恨鷓鴣能道。

○點絳唇

﹝錢春﹞

拋盡楡錢﹐依然難買春光駐。錢春無語﹐腸斷春歸路。春去能來﹐人去能來否﹖長亭暮﹐亂山無數﹐只有鵑聲苦。

○南鄕子

斜月半朧明﹐凍雨晴時淚未晴。倦倚香篝溫別語﹐愁聽﹐鸚鵡催人說四更。此恨拼今生﹐紅豆無根種不成。數徧屏山多少路﹐靑靑﹐一片煙蕪是去程。

○浣溪沙

﹝題丁兵僕丈畫馬﹞

苜蓿欄幹滿上林﹐西風殘秣獨沈吟﹐遺臺何處是黃金﹖空闊已無千里志﹐馳驅枉抱百年心﹐夕陽山影白蕭森。

○減字木蘭花

婆娑醉舞﹐呵壁無靈天不語。獨上荒臺﹐秋色蒼然自遠來。古人不見﹐滿目荊榛文字賤。莫莫休休﹐日鑿終爲渾沌憂。

○沁園春

﹝島佛祭時﹐艷傳千古。八百年來﹐未有爲詞修祀事者。今年辛峯來京度歲﹐倡酬之樂﹐雅擅一時。因於除夕﹐陳詞以祭﹐譜此迎神。而以送神之曲屬吾弟焉。﹞

詞汝來前﹗酹汝一杯﹐汝敬聽之。念百年歌哭﹐誰知我者﹖千秋沆瀣﹐若有人兮。芒角撐腸﹐淸寒入骨﹐底事窮人獨坐詩﹖空中語﹐問綺情懺否﹖幾度然疑。玉梅冷綴莓枝﹐似笑我吟魂蕩不支。嘆春江花月﹐競傳宮體﹐楚山雲雨﹐枉托微詞。畫虎文章﹐屠龍事業﹐淒絕商歌入破時。長安陌﹐聽喧闐簫鼓﹐良夜何其﹖

【評】葉恭綽曰﹕奇情壯采。﹝《廣篋中詞》二﹞

○又

﹝代詞答﹞

詞告主人﹕君一觴﹐吾言滑稽。嘆壯夫有志﹐雕虫豈屑﹖小言無用﹐芻狗同嗤。壽麝塵香﹐贈蘭服媚﹐煙月文章格本低。平生意﹐便俳優帝畜﹐臣職奚辭﹖無端驚聽還疑﹐道詞亦窮人大類詩。笑聲偸花外﹐何關著作﹖情移笛裏﹐聊寄相思。誰遣方心﹐自成沓舌﹐翻訝金荃不入時﹗今而後﹐倘相從未已﹐論少卑之。

○摸魚子

﹝以匯刻宋﹑元人詞贈次珊﹐承賦詞報謝﹐卽用原調酬之。﹞

莽風塵雅音寥落﹐孤懷鬱鬱誰語﹖十年鉛斬殷勤抱﹐弦外獨尋琴趣。堪嘆處﹐恁拍到紅牙﹐心事粉如許﹗低徊弔古。試一酹前修﹐有靈詞客﹐知我斷腸否﹖文章事﹐覆瓿代薪朝暮﹐新聲那辧鐘缶﹖憐渠抵死耽佳句﹐語便驚人何補﹗君念取﹐底斷譜零縑﹐畱得精神住﹖佇辛佇苦。且醉上金臺﹐酣歌擊築﹐雜沓任風雨。

○臨江仙

﹝枕上得《家山》二語﹐漫譜此調。夢生於想﹐歌也有思﹐不自知其然而然也。﹞

歌哭無端燕月冷﹐壯懷銷到今年。斷歌淒咽若爲傳。家山春夢裏﹐生計酒杯前。茆屋石田荒也得﹐夢歸猶是家山。南云回首落誰邊﹖凝呵湘水壁﹐一問左徒天。

○三姝媚

﹝次珊讀唐人《息夫人不言賦》﹐有感於《外結舌而內結腸﹐先箝心而後箝口》之語﹐賦詞索和﹐聊復斷聲﹐亦《盍各》之旨也。﹞

蘼蕪春思遠。采芳馨愁貽﹐黛痕深斂。薄命憐化﹐倚東風羅袖﹐淚珠偸泫。瞑入西園﹐容易又林禽聲變。那得相思﹐付與靑蘋﹐自隨蓬轉。惆悵羅衾捫徧。便夢隔歡期﹐舊恩還戀。芳意回環﹐認鴛機錦字﹐斷腸緘怨。繼繼絲絲﹐棄裊盡香心殘篆。漫想歌翻壁月﹐臨春夜滿。

【評】葉恭綽曰﹕纏綿往復。﹝《廣篋中詞》二﹞

○玉樓春

好山不入時人眼﹐每向人家稀處見。濃靑一桁撥云來﹐沈恨萬端如霧散。山靈休笑緣終淺﹐作計避人今未晚。十年緇盡素衣塵﹐雪鬢霜髯塵不染。

○浪淘沙

﹝自題《庚子秋詞》後﹞

華發對山靑﹐客夢零星﹐幾寒濡句慰勞生。斷盡愁腸誰會得﹖哀雁聲聲。心事共疏檠﹐歌斷誰聽﹖墨痕和淚漬淸冰。畱得悲秋殘影在﹐分付旗亭。

○滿江紅

﹝朱仙鎭謁嶽鄂王祠﹐敬賦。﹞

風帽塵衫﹐重拜倒朱仙祠下。尙彷佛英靈接處﹐神遊如乍。往事低徊風雨疾﹐新愁黯淡江河下。更何堪雪涕讀題詩﹐殘碑打﹗黃龍指﹐金牌亞。旌旌影﹐滄桑話。對蒼煙落日﹐似聞悲吒。气讋蛟鼉瀾欲挽﹐悲生笳鼓民猶社。撫長松郁律認南枝﹐寒濤瀉。﹝道光季年﹐河決開封﹐舉鎭惟嶽祠無恙﹐壬午扶護南歸﹐曾夢遊祠下。﹞

○鷓鴣天

﹝登玄墓還元閣﹐用叔問《重泊光福裏》韻。﹞

云意陰晴覆寺橋﹐秋聲瑟瑟徑蕭蕭。五湖新約尊前訂﹐十月輕寒畫裏銷。憑翠檻﹐數煙橈﹐一樓人外萬峯髙。靑山閱盡興亡感﹐付與松風話市朝。

右王鵬連詞十七首﹐錄自《半塘定稿》。

【集評】朱祖謀曰﹕君詞導源碧山﹐復歷稼軒﹑夢窗以還淸眞之渾化﹐與周止庵氏說契若鍼芥。《半塘定稿序》﹞葉恭綽曰﹕幼遐先生於詞學獨探本原﹐兼窮蘊奧﹐轉移風會﹐領袖時流﹐吾常戲稱爲桂派先河﹐非過論也。彊村翁學詞﹐實受先生引導。文道希丈之詞﹐受先生攻錯處﹐亦正不少。淸季能爲東坡﹑片玉﹑碧山之詞者﹐吾於先生無間焉。﹝《廣篋中詞》二﹞

●沈曾植

沈曾植字子培﹐號異齋﹐晚號寐叟﹐浙江嘉興人。道光三十年﹝一八五○﹞生。光緒庚辰﹝一八八○﹞進士﹐官至安徽布政使。淸亡﹐僑寓上海﹐爲一代儒宗。學識淹博﹐尢精於西北史地。所居海日樓﹐中外學人爭往質疑問字﹐座客常滿。民國十一年﹝一九二二﹞卒﹐年七十三。所著書已刊行者有《蒙古源流箋證》《元祕史注》《海日樓詩》《曼陀羅囈詞》等﹐尙不及全書十之一二云。

○渡江云

﹝贈文道希﹞

十分春已去﹐孤花隱葉﹐怊悵倚欄心。客遊今倦矣﹗珍重韶光﹐還共醉花陰。長亭短堠﹐向從來雨黯煙沈。人何處﹖匣中寶劍﹐掛壁作龍吟。登臨﹐秦時明月﹐漢國山河﹐盡云寒雁噤。行不得鷓鴣啼晚﹐苦竹穿林。尋常總道歸帆好﹐者歸帆愁與潮深。蒼然暮﹐髙山流水鳴琴。

○臨江仙

﹝滬上與子封同居作﹞

倦客池塘殘夢在﹐秋聲不是春聲。小屏風上數行程。三危玄趾﹐關塞不分明。樓閣平蕪天遠近﹐長宵圓月孤淸。夜欄珍重短檠燈。對牀病叟﹐欹枕話平生。

○前調

﹝彊村詞來﹐調髙意遠﹐諷味不足﹐聊復繼聲。﹞

西北浮雲車蓋去﹐晚來心與飄風。髙樓獨上與誰同﹖名隨三老隱﹐聲在九歌終。不是憑欄無下意﹐新來筋力添慵。江心桃竹倚從容。音書遲雁字﹐經本閟龍宮。

右沈曾植詞三首﹐錄自《曼陀羅囈詞》。

●文廷式

文廷式字道希﹐號蕓閣﹐江西萍鄕人。咸豐六年丙辰﹝一八五六﹞生。以父星瑞官髙廉兵僕道﹐僑居廣州。光緒壬午﹝一八八二﹞中式順天鄕試舉人﹐庚寅﹝一八九○﹞成進士﹐殿試一甲第二名及第﹐授職編修﹐擢侍讀學士。以盛名抗直﹐爲忌者所中﹐罷官。戊戌﹝一八九八﹞政變﹐幾陷不測。東走日本﹐爲彼邦學者內藤虎等所推重。返國後盆潦倒﹐以光緒三十年甲辰﹝一九○四﹞座於萍鄕﹐年四十九。廷式博學彊識﹐慷慨有大志﹐尢長史部﹐著《純常子枝語》﹐積稿數十冊﹐近歲有人始爲其整理完竣雕版行世。其門人徐乃昌刻其《雲起軒詞鈔》一卷於《懷幽雜俎》中﹐與後來江寧王氏影印手稿本﹐互有出入﹐予曾輯錄爲《重校集評雲起軒詞》。文氏於淸代浙西﹑常州兩詞派之外﹐獨樹一幟。朱孝臧題其詞集云「閒金粉﹑曹﹑鄶不成邦。拔戟異軍成特起﹐非關詞派有西江﹐兀傲故難雙。」﹝《彊村語業》卷三﹞亦可見其推許之至矣。﹝參閱沈曾植撰《文云閣暮表》及《昭萍誌略》《人物志》本傳。﹞

○賀新廊

別擬西洲曲﹐有佳人髙樓窈窕﹐靚妝幽獨。樓上春云千萬疊﹐樓底春波如轂。梳洗罷捲簾遊目。采采芙蓉愁日暮﹐又天涯芳艸江南綠。看對對﹐文鴛浴。侍兒料理裙腰幅﹐道帶圍近日寬盡﹐眉峯長蹙。欲解明聊寄遠﹐將解又還重束。須不羨陳嬌金屋。一霎長門辭翠輦﹐怨君王已失苕華玉。爲此意﹐更躑躅。

【評】葉恭綽曰﹕何減東坡《乳燕飛華屋》。﹝《廣篋中詞》一﹞

○臨江仙

﹝壬午廣州作﹞

嶺表尋春春色異﹐木棉處處開花。櫓聲人語共咿啞。蠻神依檉栝﹐水市足蠔蝦。一曲招郎才調好﹐﹝道光間﹐招子容孝廉作《粵謳》﹐詞甚淒麗。﹞閒聽蜑女琵琶。剪風絲雨送歸鴉。近來情性別﹐不員《素馨斜》。

○蝶戀花

九十韶光如夢裏。寸寸關河﹐寸寸銷魂地。落日野田黃蝶起﹐古槐叢荻搖深翠。惆悵玉簫催別意。蕙些蘭騷﹐未是傷心事。重疊淚痕緘錦字﹐人生只有情難死﹗

【評】葉恭綽曰﹕沈痛。﹝《廣篋中詞》一﹞

○水龍吟

落花飛絮茫茫﹐古來多少愁人意﹗遊絲窗隙﹐驚飈樹底﹐暗移人世。一夢西來﹐起看明鏡﹐二毛生矣﹗有葡萄美酒﹐芙蓉寶劍﹐都未稱﹐平生志。我是長安倦客﹐二十年輭紅塵裏。無言獨對﹐靑燈一點﹐神遊天際。海水浮空﹐空中樓閣﹐萬重蒼翠。待驂鸞歸去﹐層宵回首﹐又西風起。

【評】王瀣曰﹕思澀筆超﹐後片字字奇幻﹐使人神寒。﹝手批《雲起軒詞鈔》﹞葉恭綽曰﹕胸襟興象﹐超越凡庸﹝《廣篋中詞》一﹞

○鷓鴣天

﹝卽事﹞

劫火何曾燎一塵﹖側身人海又翻新。閒拈寸硯磨龍世﹐醉折繁花點勘春。聞拆夜﹐警雞晨﹐重重宿霧鎖重闉。堆盤買得迎年菜﹐但喜紅椒一味辛。

○浣溪沙

﹝旅情﹞

畏路風波不自難﹐繩牀聊借一宵安﹐雞鳴風雨曙光寒。秋艸迷前日渡﹐夕陽紅入隔江山。人生何事馬蹄間﹖﹝用山巨源語﹞

○永遇樂

落日幽州﹐憑髙望處﹐秋思何限﹖候雁哀鳴﹐驚麏晝竄﹐一片飛蓬捲。西風萬里﹐逾沙越漠﹐先到斡難河畔。但蒼然平臯接軫﹐玉關消息初斷。千秋只有﹐明妃冢上﹐長是靑靑未染。聞道胡兒﹐祁連每過﹐淚落笳聲怨。風霜未攺﹐關河猶昔﹐汗馬功名今賤。驚心是南山射虎﹐歲華易晚。

【評】王瀣曰﹕此作極以曹珂雪《和竹鬯雁門關》一首﹐其用意﹑用筆﹐各有獨到處。又曰﹕後徧源出稼軒。﹝手批《雲起軒詞鈔》﹞

○祝英臺近

剪鮫綃﹐傳燕語﹐黯黯碧雲暮。愁望春歸﹐春到更無緒。園林紅紫千千﹐放教狼藉﹐休但怨連番風雨。謝橋路﹐十載重約鈿車﹐驚心舊遊誤。玉佩塵生﹐此恨柰何許﹗倚樓極目天涯﹐天涯盡處﹐算只有濛濛飛絮。

【評】王瀣曰﹕此作得稼軒之骨。又曰﹕《愁望》以下﹐其怨愈深﹐後徧諷刺不少。﹝手批《霎起軒詞鈔》﹞葉恭綽曰﹕與稼軒《寶釵分》﹐同爲感時之作。﹝《廣篋中詞》一﹞

○八聲甘州

﹝送志伯禺侍郎赴烏裏雅蘇臺參贊大臣之任﹐同盛伯義祭酒﹑王幼霞禦史﹑沈子培刑部作。﹞

響驚飆越甲動邊聲﹐烽火徹甘泉。有六韜奇策﹐七擒將略﹐欲畫淩煙。一枕瞢騰短夢﹐夢醒卻欣然。萬里安西道﹐坐嘯淸邊。策馬凍雲陰裏﹐譜胡笳一闋﹐淒斷哀弦。看居庸關外﹐依舊艸連天。更回首淡煙喬木﹐問神州今日是何年﹖還堪慰﹐男兒四十﹐不算華顚。

【評】王瀣曰﹕後徧豪宕而神色愈淒。﹝手批《雲起軒詞鈔》﹞葉恭綽曰﹕有關掌故。﹝《廣篋中詞》一﹞

○摸魚兒

﹝惜春﹞

恁啼鵑苦催春去﹐春城依舊如畫。年年芳艸橫門路﹐換卻王孫總馬。春思乍﹐甚絮亂絲繁﹐又過寒食也﹗殘陽易下。好飛蓋西園﹐玉觴滿引﹐秉燭共遊夜。瓊樓回﹐孤負緘詞錦帕﹐銅仙鉛淚休瀉。落紅可及庭陰綠﹖付與流淸話。歌舞罷﹐便熨體春衫﹐今日從棄捨。雕鞍斬卸。縱行徧天涯﹐夢魂慣處﹐猶戀舊亭榭。

【評】王瀣曰﹕精粹之作﹐後徧尢深婉。讀此﹐覺北宋稍率﹐南宋稍弱矣。﹝手批《雲起軒詞鈔》﹞葉恭綽曰﹕回腸蕩气﹐忠受纏綿。﹝《廣篋中詞》一﹞

○西江月

削竹閒栽菊枕﹐煮茶自洗椰瓢。一鐙搖夢雨蕭蕭﹐苔院更無人到。世醫已除眼纈﹐愁塵不上眉梢。布衣來往秀江橋﹐休問五陵年少。

【評】王瀣曰﹕句特疏秀。﹝手批《雲起軒詞鈔》﹞

○翠樓吟

﹝歲暮江湖﹐百優如■﹝扌壽﹞﹐感時撫已﹐寫之以聲。﹞

石馬沈煙﹐銀鳧蔽海﹐擊殘哀築誰和﹖旗亭沽酒處﹐看大艑風墻軻峨。﹝王校﹕古歌辭有《大艑珂峨頭》。手稿原作《軻峨》﹐徐刊作《峨軻》﹐豈知《峨》作《平》﹐不知《二十哿》原有《峨》作《仄》耶﹖﹞元龍髙臥。便冷眼丹霄﹐難忘靑瑣。眞無那﹗冷灰寒柝﹐笑談江左。一笴﹐能下聊城﹐算不如呵手﹐試拈梅朵。茹鳩棲未穩﹐更休說山居淸課。沈吟今我﹐只拂劍星寒﹐欹瓶花妥。淸輝墮望窮煙浦﹐數星漁火。

【評】葉恭綽曰﹕气象穎異﹐彊村所謂「兀傲固難雙」也。﹝《廣篋中詞》一﹞

○鷓鴣天

﹝贈友﹞

萬感中年不自由﹐角聲吹徹《古梁州》。荒苔滿地成秋苑﹐細雨輕寒閉小樓。詩漫與﹐酒新萏﹐醉意世事一滄漚。憑君莫過荊﹑髙市﹑滹水無情也解愁。

【評】葉恭綽曰﹕神似稼軒。﹝《廣篋中詞》一﹞

○好事近

﹝湘舟有作﹞

翠嶺一千尋﹐嶺上彩雲如幄。云影波光相射﹐蕩樓臺春綠。仙撩鬢倚雙扉﹐窈窕一枝玉。日暮九疑何處﹖認舜祠叢竹。

【評】玉瀣曰﹕穠絕﹗﹝手批《雲起軒詞鈔》﹞

○憶舊遊

﹝秋雁庚子八月作﹞

恨霜飛楡塞﹐月冷楓江﹐萬里淒淸。無限憑髙意﹐便數聲長笛﹐難寫深情。望極云羅縹渺﹐孤影幾回驚。見龍虎臺荒﹐鳳凰樓回﹐遠感飄零。梳翕﹐自來去﹐嘆市朝易攺﹐風雨多經。天遠無消息﹐問誰裁尺帛﹐寄與靑冥﹖遙想橫汾簫鼓﹐蘭菊尙芳馨。又日落天寒﹐平沙列幕邊馬鳴。

○南鄕子

﹝病中戲筆﹞

一室病維摩﹐且喜閒庭掩雀羅。煮藥■﹝糸番﹞書渾有味﹐呵呵﹗老子無愁世則那﹖莽莽舊山河﹐誰向新亭淚點多﹖惟有鷓鴣聲解道﹕哥哥﹐行不得時可柰何﹗

右文廷式詞十六首﹐錄自文氏手寫《雲起軒詞》及南陵徐氏《懷幽雜俎》本《雲起軒詞鈔》。

【集評】夏敬觀曰﹕近人惟文道希學士﹐差能學蘇。﹝手批《東坡詞》﹞冒廣生曰﹕道希論本朝入詞﹐謂﹕「曹珂雪有俊爽之致﹐蔣鹿潭有深沈之思﹐成容若學陽春之作而筆意稍輕﹐張臯文具子瞻之心而才思未逮。」又言﹕《自朱竹坨以玉田爲宗﹐所選《詞綜》﹐意旨枯寂。後人繼之﹐尢爲冗漫﹐以二窗爲祖禰﹐視辛﹑劉若仇仇﹐家法若斯﹐唐非巨謬﹗》﹝楡案﹕以上見《懷幽雜俎》本文氏《雲起軒詞鈔自序》。﹞故其所作《雲起軒詞》渾脫瀏漓﹐有出塵之致﹐亦可謂出其餘事﹐足了千人者矣。﹝《小三吾亭詞話》卷一﹞胡先曰﹕《雲起軒詞》﹐意气飆發﹐筆力橫恣﹐誠可上擬蘇﹑辛﹐俯視龍洲。其令詞穠麗婉約﹐則又直入《花間》之室。蓋其風骨遵上﹐並世罕睹﹐故不從時賢之後﹐局促於南宋諸家範圍之內﹐誠如所謂美矣善矣。﹝《學衡雜誌》第二七期《評雲起軒詞鈔》﹞

●鄭文焯

鄭文焯字小坡﹐一字叔問﹐號大鶴山人﹐又號冷紅詞客﹐奉天鐵嶺人﹐隸漢軍旗。其自稱髙密鄭氏者﹐詭托於康成之後也。咸豐六年﹝一八五六﹞丙辰生。父瑛棨﹐官陜西巡撫。一門鼎盛﹐兄弟十人﹐裘馬麗都﹐惟文焯被服儒岈。中光緒乙亥﹝一八七五﹞舉人﹐官內閣中書。旅食蘇州﹐爲巡撫幕客﹐四十餘年。善詼諧﹐工尺牘﹐兼長書﹑畫。雅慕姜變之爲人﹐又精音律﹐深明管弦聲數之異同﹐上以考古燕樂之舊譜。白石自制曲﹐其字旁所記音拍﹐皆能以意通之。民國七年戊年﹝一九一八﹞卒﹐年六十三﹐葬鄧尉。所著詞有《瘦碧》《冷紅》《比竹餘音》《苕雅余集》。朱孝臧題云「招隱處﹐大鶴洞天開。避客過江成旅逸﹐哀時無地費仙才﹐天放一閒來。」﹝《彊村語業》卷三﹞後刪存爲《樵風樂府》九卷﹐仁和吳昌綬並其所撰《詞源斡律》等﹐合刊爲《大鶴山房全集》。﹝參閱戴正誠撰﹕《大鶴山人年譜》及余舊撰《淸季四大詞人》。

○畱春令

﹝中秋夜﹐紅樓離席。﹞

鏡華空滿﹐怨紅都在﹐舊時羅巴。早是銷凝淚無多﹐怎畱向臨歧灑﹖枕上陽關催夙駕﹐忍今宵歌罷。從此西樓翠尊空﹐願明月無圓夜。

○虞美人

鏡屏香冷芙蓉薦﹐花趁人凝澹。問誰下馬看梳頭﹖長是畫簾髙捲臥淸秋。宿妝畱得新眉在﹐人意依前攺。一溝脂水繞樓東﹐中有幾行閒淚往來紅。

○玉樓春

梅花過了仍風雨﹐著意傷春天不許。西園詞酒去年同﹐別是一番惆悵處。一枝照水渾無語﹐日見花飛隨水去。斷紅還逐晚潮回﹐相映枝頭紅更苦﹗

○采桑子

憑髙滿面東風淚﹐獨立江亭﹐流水歌聲﹐銷盡年涯不暫停。歸來自掩香屏臥﹐殘月新鶯﹐夢好須驚﹐知是傷春第幾生﹖

○湘春夜月

最銷魂﹐畫樓西畔黃昏。可柰送了斜陽﹐新月又當門。自見海棠初謝﹐算幾番醒醉﹐立盡花陰。念隔簾半面﹐香酬影答﹐都是離痕。哀箏自語﹐殘燈在水﹐輕夢如雲。鳳帳籠寒﹐空夜夜報君紅淚﹐銷黯羅襟。蓬山咫尺﹐更爲誰靑鳥殷勤﹖怕後約誤東風一信﹐香桃瘦損﹐還憶而今。

○謁金門

釵鳳墜﹐人意不如初會。圓月後逢歌舞地﹐斷腸明鏡裏。早是君心難恃﹐恨不玉顏先悴。恩重嬌多情易費﹐枕函花有淚。

○浣溪沙

﹝從石樓﹑石壁﹐往來鄧尉山中。﹞

一半梅黃雜雨晴﹐虛嵐浮翠帶湖明﹐閒雲髙鳥共身輕。山果打頭休論價﹐野花盈手不知名﹐煙巒直是畫中行。

○謁金門

行不得﹗黦地衰楊愁折。霜裂馬聲寒特特﹐雁飛關月黑。目斷浮雲西北﹐不忍思君顏色。昨日主今日客﹐靑山非故國。

畱不得﹗腸斷故宮秋色。瑤殿瓊樓波影直﹐夕陽人獨立。見說長安如奕﹐不忍問君蹤迹。水驛山郵都未識﹐夢回何處覓﹖

歸不得﹗一夜林鳥頭白。落月關山何處笛﹖馬嘶還向北。魚雁沈沈江國﹐不忍聞君消息。恨不奮飛生六翼﹐亂雲愁似幕。

【評】葉恭綽曰﹕沈痛。﹝《廣篋中詞》二﹞

○迷神引

看月開簾驚飛雨﹐萬葉戰秋紅苦。霜飆雁落﹐繞滄波路。一聲聲﹐催笳管﹐替人語。銀燭金盧夜﹐夢何處﹖到此無聊地﹐旅魂阻。眷想神京﹐縹緲非煙霧。對舊河山﹐新歌舞。好天良夕﹐怪輕換華年柱。塞庭寒﹐江關暗﹐斷鐘鼓。寂寞衰燈側﹐空淚注。苕苕云端隔﹐寄愁去。

○安公子

急雨驚鳴瓦﹐轉檐風葉粉如酒。閉戶靑山飛不去﹐對滄洲屏畫。換眼底衰紅敗翠供愁寫。窺冷檠半落吟邊ㄠ。正酒醒無寐﹐怊悵京書題罷。到此沈沈夜﹐爲誰淸淚如鉛瀉﹖夢想銅駝歌哭地﹐送西園車馬。嘆去後欄幹一霎花開謝﹐空怨啼望帝春魂化。算歲寒南鶴﹐解道堯年舊話。

○六醜

﹝芙蓉謝後作﹞

又年芳催老﹐悄立徧欄幹危碧。怨花後期﹐無言花暗泣﹐黦地誰惜﹖更灑黃昏雨﹐水環風佩﹐數斷紅消息。羅裳自染秋江色。繐帳才遮﹐珠茵旋積。盈盈怎堪攀摘﹖只輕朱薄粉﹐愁上簪幘。西園霜夕﹐照淸池宴席。步綺淩波地﹐成往迹。曾前換盡吟客。縱仙城夢見﹐玉顏非昔。釵鈿墜似曾相識。終不向一鏡東風媚晚﹐鬢邊狼藉。飄零恨獨在江國。怕舊題錦段重重淚﹐無人贈得。

○慶春宮

﹝冬緒羈吟﹞

紅葉家林﹐蒼煙鄰寺﹐歲殘未了秋聲。門柳鴉寒﹐庭莎蠶老﹐浸霜月气冥冥。夜窗燈暈﹐鎭搖落山川舊情。傷心年事﹐何限繁華﹐不抵飄零。追思結客幽並﹐連騎云驕﹐看劍星橫。誰分蕭條﹐哀時詞賦﹐過江無淚堪傾。暮鴻天遠﹐柰重拍燕歌自驚。一生怊悵﹐拼與江南﹐空老蘭成。

○前調

﹝同羈夜集﹐秋晚敍意。﹞

霜月流階﹐蕪煙銜苑﹐戍笳愁度嚴城。殘雁關山﹐寒蛩庭戶﹐斷腸今夜同聽。繞欄危步﹐萬葉戰風濤自驚。悲秋身世﹐翻羨垂楊﹐猶解先零。行歌去國心情﹐寶劍淒涼﹐淚燭縱橫。臨老中原﹐驚塵滿目﹐朔風都作邊聲。夢沈雲海﹐柰寂寞魚龍未醒。傷心詞客﹐如此江南﹐哀斷無名。

【評】葉恭綽曰﹕長歌當哭。﹝《廣篋中詞》二﹞

○永遇樂

﹝春夜夢落梅﹐感憶﹐因題。﹞

江驛迢迢﹐片時枕上﹐春事如許﹗亂插晴宵﹐低橫野水﹐淒斷東風主。枝北枝南﹐眼看搖落﹐不爲翠禽啼住。攬遣芳璚瑰滿抱﹐覺來頓成今古﹗虛堂酒醒﹐傾城消息﹐誤盡故山風雨。玉砌雕欄﹐傷心還見﹐系馬郊園樹。人間空有﹐曉寒一曲﹐誰信隔紗煙語﹖恁淒涼南樓夜笛﹐送春舊處。

【評】葉恭綽曰﹕故國之思。﹝《廣篋中詞》二﹞

○楊柳枝八首錄五

﹝賦小城梅枝﹞

誰家笛裏返生香﹖貨國風流解斷腸。頭白傷春無限思﹐不應此樹管興亡。

到地春風不肯閒。南枝吹盡北枝殘。吳宮多少傷心色﹐占得墻東幾尺山﹗

采香徑裏晚煙空﹐濯粉池邊曉露叢。一樣故宮春寂寞﹐可憐無地著東風﹗

縞衣月下見前身﹐隔世驚逢絕世人。怊悵溪南數枝雪﹐爲誰開落與江春﹖

萬枝寒玉照溪橋﹐鶴語今年雪未銷。自占東風故城曲﹐淒涼煙月屬前朝。

右鄭文焯詞二十一首﹐錄自仁和吳氏雙照樓刊本《樵風樂府》。

【集評】兪樾曰﹕論其身世﹐微類玉田﹐其人與詞﹐則雅近淸眞﹑白石。又曰﹕羣詞體潔旨遠﹐句妍韻美。﹝《瘦碧詞序》﹞文良曰﹕從弟小坡﹐少工側艷﹐而不盡協律。南遊十年﹐學琴於江夏李復翁﹐討論古音﹐乃大悟《四上競气》之■﹝忄旨﹞﹐於樂紀多所發明。故其爲詞聲出金石﹐極命風謠﹐感興微言﹐深美閎約﹐如楊守齋所譏《轉折怪異﹐成不祥之音》者﹐庶幾免與。﹝《篋中詞續》三﹞易順鼎曰﹕追扌覃雨宋﹐精辧七始﹐扶微蹄奧﹐梳櫛披奏﹐聽於無聲﹐眇忽成律﹐使樂官比響﹐不累於詠歌﹐文士離華﹐靡淆於弦笛﹐故能郁伊善感﹐和平蕩聽。﹝同上﹞譚獻曰《瘦碧詞》研討聲律﹐辟灌光气﹐夢窗善學淸眞。﹝同上﹞又曰﹕《瘦碧詞》持論甚髙﹐離藻綺密﹐由夢窗以淸眞﹐近時作手﹐頗難其匹。﹝《復堂日記》﹞冒廣生曰﹕鐵嶺鄭叔問舍人﹐爲蘭坡中丞之子。家世蘭錡﹐累葉通顯。叔問獨羈棲吳下﹐爲東諸侯寶客。其神致淸朗﹐懷抱衝遠﹐眞衛洗馬一流人物。所著《瘦碧》《冷紅》諸詞﹐規撫石帚﹐卽制一題﹐下一字﹐亦不率意。本朝詞家𨿽多﹐若能研究音律﹐深明管弦聲數之異同﹐以上考古燕樂之譜者﹐淩次仲外﹐此爲僅見。﹝《三小吾亭詞話》卷二﹞葉恭綽曰﹕叔問先生﹐沈酣百家﹐擷芳漱潤﹐一寓於詞﹐故格調獨髙﹐聲采超異﹐卓然爲一代作家。讀者知人論世﹐方盆見其詞之工。﹝《廣篋中詞》二﹞

●夏孫桐

夏孫桐字閨枝﹐一字悔生﹐晚號閨庵﹐江蘇江陰人。咸豐七年﹝一八五七年﹞四月二十二日生。光緒王辰﹝一八九二﹞進士﹐授編修﹐歷任湖州﹑寧波﹑杭州知府。民國初入淸史館﹐嘉﹑道﹑同四朝臣工列傳及循吏﹑藝術兩匯傳﹐凡一百卷﹐並出其手。又佐徐世昌輯《晚晴移詩匯》及《淸儒學案》。民國三十年﹝《一九四一》十二月二十二日卒﹐年八十五。著有《觀所尙齋文存》及《悔龕詞》二卷。﹝以上據關賡麟撰行狀﹞孫桐與朱祖謀爲兒女親家﹐祖謀嘗言其從事倚聲﹐實由孫桐誘導云。《悔龕詞》收入《滄海遺音集》﹐續稿有龍氏忍塞應刊本。

○絳都春

﹝分詠京師詞人第宅﹐得納蘭容若淥水亭。﹞

蓮凋渚晚。問緱嶺墮音﹐吹笙人遠。豹尾退閒﹐蝸角幽棲依瓊苑。重光詞筆同淒怨﹐恁抱膝繁華輕遣。倚欄曾是﹐梨花落後﹐望春深淺。一片﹐璇流漱碧﹐繞鴛甃似帶蘿眷空眷。花底著書﹐席上題襟多英彥。鳥衣三度朱門換﹐只謝墅巢痕尋燕。邈然裙屐承平﹐夢華痕斷。

○瑞龍吟

﹝崇效寺看牡丹﹐用淸眞韻。﹞

城南路﹐還見繡陌橫蕪﹐紺墻欹樹。名花徧傍空王﹐石壇淨掃﹐來尋勝處。小延佇﹐無恙笑春人面﹐暖風當戶。酣香染徹仙衣﹐彈煙簇簇﹐翩翻欲語。多少繁華姚﹑魏﹐酒欄雲散﹐銷歌沈舞。難得過門相呼﹐遊侶如故。鈿車錦障﹐都入傷心句。僧寮外茶煙歇影﹐苔茵遲步。寸寸斜陽去。何人向說﹐憑欄意緒﹖春事畱殘縷。休更問明朝無端風雨﹐對花慰藉﹐燕雛相絮。

○南樓令

﹝秋懷次韻﹞

殘葉下寒階﹐秋風震旅懷。話蒓鱸空自低回。莽莽神州兵气亙﹐聽不得﹐澤鴻哀。夕照澹金臺﹐銷沈幾霸才。對霜天尊酒悲來。叢菊漫詞客淚﹐偏多傍﹐戰場開。右夏孫桐詞三首﹐錄自《悔龕詞》及《悔龕詞續》。

●朱孝臧

朱孝臧一名祖謀﹐字古微﹐號漚尹﹐又號彊村﹐浙江歸安人。咸豐七年﹝一八五七﹞丁已七月二十一日生。舉光緒壬午﹝一八八二﹞鄕試﹐明年﹑成二甲一名進士﹐攺庶吉士﹐授編修﹐屢擢至侍講學士﹑禮部侍郎。甲辰﹝一九○四﹞﹐出爲廣東學政﹐與總督齟齠﹐引疾云。回翔江海之間﹐攬名勝﹐結儒彥自遣。民國辛未年﹝一九三一﹞十一月二十二日﹐卒於上海﹐年七十五。歸葬吳興道場山麓。孝臧始以能詩名﹐及官京師﹐交王鵬運﹐葉而專爲詞﹐勤探孤造﹐抗古邁絕﹐海內歸宗匠焉。晚處海濱﹐身世所遭。與屈子澤畔行吟爲類。故其詞獨幽憂怨悱﹐沈抑縣邈﹐莫可端倪。嘗校刻唐﹑宋﹑金﹑元人詞百六十餘家爲《彊村叢畫》﹐又輯《湖州詞徵》二十四卷﹐《國朝湖州詞徽》六卷﹐《滄海遺音集》十三卷﹐學者奉爲寶典。其自爲詞﹐經晚歲刪定爲《彊村語業》二卷﹐身後其門人龍楡生爲補刻一卷﹐入《疆屯遺書》中。﹝參閱《彊村遺書》附錄陳三立撰﹕《朱公墓志銘》及夏孫桐撰行狀。﹞

○鷓鴣天

﹝九日﹐丰宜門外過裴村別業。﹞

野水斜橋又一時﹐愁心空訴故鷗知。淒迷南郭垂鞭過﹐淸苦西峯側帽窺。新雪涕﹐舊弦詩﹐愔愔門館蝶來稀。紅萸白菊渾無恙﹐只是風前有所思。

○﹝本事﹞

龍楡生曰﹕此爲劉光第被禍後作。劉爲六君子之一﹐死戊戌之變。﹝《詞學季刊》第一卷

第三號﹞

○烏夜啼

﹝同瞻園登戒壇千佛閣﹞

春云深宿虛壇﹐磬初殘﹐步繞松陰雙引出朱欄。吹不斷﹐黃一綫﹐是桑乾﹐又是夕陽無語下蒼山。

○鷓鴣天

﹝庚子歲除﹞

似水淸尊照鬢華﹐尊前人易老天涯。酒腸芒角森如戟﹐吟筆冰霜慘不花。拋枕坐﹐捲舊嗟﹐莫嫌啼煞後棲鴉。燭花紅換人間世﹐山色靑回夢裏家。

○聲聲慢

﹝辛丑十一月十九日﹐味聃賦《落葉詞》見示﹐感和。﹞

鳴螿頹墄吹蝶空枝﹐飄蓬人意相憐。一片離魂﹐斜陽搖夢成煙。香溝舊題紅處﹐棄禁花憔悴年年。塞信急﹐又神宮淒奏﹐分付哀蟬。終古巢鸞無分﹐正飛霜金井﹐拋斷纏綿。起舞回風﹐才知恩怨無端。天陰洞庭波闊﹐夜沈沈流恨湘弦。搖落事﹐向空山休問杜鵑。

○﹝本事﹞

龍楡生曰﹕此爲徳宗還宮後卹珍妃作。《金井》二句謂庚子西幸時﹐那拉後下令推墮珍妃於宮井﹐致有生離死別之悲也。﹝《彊村本事詞》﹞

○木蘭花慢

﹝送陳伯弢之官江左﹞

聽枯桐斷語﹐識君恨﹐十年遲。正濺淚花繁﹐迷歸燕老﹐春去多時。相摧﹐夢華故地﹐怪單衣無路避塵緇。錦瑟看承暫醉﹐白頭吟望低垂。差差﹐津館柳成絲﹐離緒費禁持。問何計消磨﹐夕陽宦味﹐逝水心期﹖鴟夷﹐舊狂漫理﹐已沈陰江表杜鵑啼。莫上吳臺北望﹐斜煙亂水淒迷。

○阮郎歸

﹝月夜維舟楞伽峽﹐山水幽憂。孟東野《石龍渦詩序》云「四壁千仞﹐散泉如雨。」仿佛遇之。﹞

千蕖無蒂著巖坳﹐飛簾嘖雪消。濕云雙束怒厓髙﹐春湍不敢豪。煙櫓閣﹐水鐙飄﹐幽猨三兩號。驂鸞仙路夜誰招﹖月華搖鳳簫。

○燭影搖紅

﹝晚春過黃公度人境盧﹐話舊。﹞

春瞑鉤簾﹐柳條西北輕雲蔽。博勞千囀不成晴﹐煙約遊絲墜。狼藉繁櫻劃地﹐傍樓陰東風又起。千紅沈損﹐鵯鵊聲中﹐殘陽誰系﹖容易消凝﹐楚蘭多少傷心事。等閒尋到酒邊來﹐滴滴滄洲淚。袖手危欄獨倚﹐翠蓬翻冥冥海气。魚龍風惡﹐半折芳馨﹐愁心難寄。

○摸魚子

﹝梅州送春﹐時得輦下故人三月幾望書。﹞

近黃昏悄無風雨﹐蠻春安穩歸了。匆匆染柳燻桃過﹐贏得錦箋淒調。休重惱﹐問百五韶光﹐醞造愁多少﹖新顰舊笑﹐有拆繡池臺﹐迷林鶯燕﹐裝綴半殘稿。流波語﹐飄送紅英最好﹐西園沈恨先掃。天涯別有憑欄意﹐除是杜鵑能道。歸太早﹗何不待倚簾人共東風老﹖消凝滿抱。恁秉燭呼尊﹐綠成陰矣﹐誰與玉山倒﹖

○浣溪沙

翠阜紅厓夾岸迎﹐阻風滋味暫時生﹐水窗官燭淚縱橫。禪悅新耽如有會﹐酒悲突起總無名﹐長川孤月向誰明﹖

○唐多令

廊蔭轉疏槐﹐圓蟾明上階﹐倚空尊涼夢徘徊。多少淸湘瑤瑟怨﹐幾曾有﹐鶴飛來﹖鐙萼半成灰﹐短書千里回﹐報巖扃晚桂都開。前度憑欄人換盡﹐問何事﹐戀天涯﹖

○減字木蘭花八首錄二

﹝舟溯湟江﹐風雨淒戾﹐交舊存沒之感﹐紛有所觸﹐輒綴短韻﹐適踵《八哀》﹐非事詮擇也。﹞

盟鷗知否﹖身是江湖垂釣手。不夢黃粱﹐捲地順秋濤殷臥牀。楚宮疑事﹐天上人間空雪涕。誰詔巫陽﹖被髮中宵下大荒。﹝富順劉裴村光第﹞

劍頭微吷﹐海水刺天漂熱血。慘月中庭﹐誰解張弦受廣陵﹖富春一角﹐零亂巖花朱鳥啄。白首何歸﹖山色無人問是非。﹝桐盧袁重黎昶﹞

○夜飛鵲

﹝香港秋眺﹐懷公度。﹞

滄波放愁地﹐遊棹輕回﹐風葉亂點行杯。驚秋客枕﹐酒醒後﹐登臨倦眼重開。蠻煙蕩無霽﹐颭天香花木﹐海气樓臺。冰夷漫舞﹐喚凝龍直視蓬萊。多少紅桑如拱﹐篝筆問何年﹐眞割珠厓﹖不信秋江睡穩﹐掣鯨身手﹐終古徘徊。大旗落日﹐照千山劫墨成灰。又西風鶴中唳﹐驚笳夜引﹐百折濤來。

○祝英臺近

﹝欽州天涯亭梅﹞

掩峯屏﹐喧石瀨﹐沙外晚陽斂。出意疏香﹐還門歲華艷。暄禽啼破淸愁﹐東風不到﹐早無數繁枝吹淡。已淒感﹐和酒飄上徵衣﹐莓鬟淚千點。老去難攀﹐黃昏癉云黯。故山不是無春﹐荒波哀角﹐卻來憑天涯欄檻。

○淸平樂

﹝夜發香港﹞

舷鐙漸滅﹐沙動荒荒月。極目天低無去鶻﹐何處中原一發﹖江湖息影初程﹐舵樓一笛風生。不信狂濤東駛﹐蛟龍偶語分明。

○慶春宮

﹝結艸庵拜半塘翁殯宮作﹞

頹堞銜煙﹐昏鐘閣水﹐野鵑喚近淸明。華表羈魂﹐黃壚吟伴﹐暗塵房檻深扃。斷雲玉笥﹐感詞客依稀有靈。新腔愁倚﹐一■﹝王戔﹞泉華﹐還薦芳馨。哀弦凍折誰聽﹖淒唳修羅﹐山鬼逢迎。蓬島塵狂﹐芝田日晏﹐夢遊翻羨騎鯨。淚珠千斛﹐棄一向寒原縱聲。孤畱何事﹖知世浮漚﹐休問殘僧。

○洞仙歌

﹝丁未九日﹞

無名秋病﹐已三年止酒﹐但買萸囊作重九。亦知非吾土﹐彊約登樓﹐閒坐到淡淡斜陽時候。浮雲千萬態﹐回指長安﹐卻是江湖釣竿手。衰鬢側西風﹐故國霜多﹐怕明日黃花開瘦。問暢好秋光落誰家﹖有獨客徘徊﹐憑髙雙袖。

○小重山

﹝戊申中秋作﹞

翠濕篁陰小閣寒。酒消渾不耐﹐越羅單。水薲風起燭枝殘。驚禽去﹐捎響碧瑯玕。投老臥云關。眼中塵事滿﹐素心難。天涯作計理孤歡。無情月﹐三度病中看。

○月下笛

﹝聞促織感賦﹞

冷月墻陰﹐淒淒碎響﹐替秋言語。羈人聽汝﹐咽愁絲﹐黯無緒。空階都是傷心地﹐恁禁得衰鐙斷雨。正宵碪四起﹐霜弦孤曳﹐宛轉催署。愁誤﹐金籠住。伴落葉長門﹐枕函慵訴。回紋罷織﹐舊家零亂機杼。西風涼換人間世﹐問憔悴王孫幾度﹖等閒是變了潘郎發﹐夢寄誰去﹖

○洞仙歌

﹝過玉泉山﹞

殘山勝幘﹐悄不成遊計。滿馬西風背城起。念滄江一臥﹐白髮重來﹐渾未信禾黍離離如此﹗玉樓天半影﹐非霧非煙﹐消盡西山舊眉翠。何必更繁霜﹐三兩棲鴉﹐衰柳外斜陽作幾﹖還肯爲愁人住些時﹐只嗚咽昆池﹐石鱗荒水。

○水龍吟

﹝麥孺博挽詞﹞

峨如千尺崩松﹐破空雷雨飛無地。京華遊俠﹐山林棲逐﹐斯人憔悴。一瞑隨塵﹐九州來日﹐諒非吾事。正蒼黃急劫﹐推枰撒手﹐渾不解﹐茫茫意。也識彭殤一例﹐愴前塵飆輪彈指。長城並馬﹐滄溟擊楫﹐窮秋萬里。歸臥荒江﹐中宵破夢﹐慘春衰涕。更《大招》愁賦﹐湘魂縱返﹐甚人間世﹖

○髙陽臺

﹝花朝渝樓﹐同蒿叟作。﹞

短陌飛絲﹐長波皺曲﹐市簾江柳爭靑。中酒年光﹐買春猶是旗亭。彩幡長記花生日﹐甚綠窗兒女心情。盡安排﹑畫桁吳縑﹐鈿閣秦箏。白頭未要相料理﹐要哀吟狂醉﹐消遣餘生。無主東風﹐博勞怨不成聲。朦朧幾簇東欄雪﹐算今年又看淸明。怕相逢﹐社燕歸來﹐還訴飄零。

○摸魚子

﹝馬鞍山訪龍洲道人墓。山在昆山縣西北隅。﹞

占城陰頹云一角﹐有人持恨終古。書生滿眼神州淚﹐淒斷海東煙霧。墳上土﹐怕有酒能澆﹐蹋徧橋南路。英遊遲汝。向笙鶴遙空﹐不逢騫﹑廣﹐心事更誰訴﹖天難問﹐身世儒冠誤否﹖憑渠筆力牛弩。銅琶無分《中興樂》﹐消受此生棲旅。憑弔處﹐騰破帽疲驢﹐悵望千秋云。啼鵑最苦﹗要無主靑山﹐有靈詞客﹐來聽斷腸語。﹝自注﹕「行到橋南無酒賣﹐老天猶困英雄。」龍洲詞斷句也。蘇紹叟憶劉攺之詞﹕「任槎上張騫﹐山中李廣﹐商略盡風度。」

○好事近

﹝靈隱夜歸蔣氏湖莊作﹞

湖气郁衣巾﹐步入寶坊林月。耐得山亭泉冷﹐信肝腸如雪。出山十里蟪蛄聲﹐聞根甚時歇﹖據槁安心隨地﹐又南鄰鐘發。

○摸魚子

﹝龍華看桃花﹞

懶能探劫餘芳信﹐年年閒了遊騎。只林依舊霞千樹﹐嬌入上春羅綺。紅十里﹐還一掩一層﹐淡沱煙光裏。東風旋起。悄不似仙源﹐將家小住﹐便作避秦計。玄都夢﹐消興金門遊戲﹐夢回惆悵何世﹗華鬘天也無香色﹐說甚道場興廢﹖空徙倚﹐愉輕薄芳姿﹐未省傷春意。劉郎倦矣﹗任題徧花箋﹐都無好語﹐勝濺感時淚﹗

○小重山

﹝晚過黃渡﹞

過客能言隔歲兵﹐連村遮戍壘﹐斷人行。飛輪衝暝試春程。回風起﹐猶帶戰塵腥。日落野煙生。荒螢三四點﹐淡於星。叫羣創雁不成聲。無人管﹐收汝淚縱橫。

○齊天樂

﹝乙丑九日﹐庸庵招集江樓。﹞

年年消受新亭淚﹐江山太無才思。戍火空村﹐軍笳壞堞﹐多難登臨何地﹖霜飆四起﹐帶驚雁聲聲﹐半含兵气。老慣悲秋﹐一尊相屬總無味。登樓誰分信美﹐未歸湖海客﹐離合能幾﹖明日黃花﹐淸晨白髮﹐飄渺蒼波人事。茱萸舊賜﹐望西北浮雲﹐夢迷醒醉。並影危欄﹐不辭輕命倚。

○隔溪梅令

﹝已已元日﹐賦示詰禪。﹞

換年簫鼓沸鄰東﹐故情空。鏡裏凋顏不媚燭花紅﹐思悲今已翁﹗閒門芳信比人慵。問東風﹕畱命傷春深淺酒杯中﹐去年同不同﹖

○木蘭花慢

﹝感春和蒼虯﹞

問東蘭瘦雪﹐尙消得﹐幾淸明﹖是拆繡樓臺﹐差池燕羽﹐佻巧鳩鳴。金鈴未知系處﹐更蒼苔顚倒藉紅英。禁斷尋芳意緒﹐交加中酒心情。多生﹐有客惜香盟﹐愁檢痤花銘。潮數盡番風﹐彊扶倭墮﹐還忍伶俜。陰晴﹐問春未準﹐怕到頭開落總無聲。夢裏催歸杜宇﹐香車不勸逢迎。

○南鄕子

病枕不成眠﹐百計湛冥夢小安。際曉東窗鶗鴂喚﹐無端﹐一度殘春惘然﹗歌底與尊前﹐歲歲花枝解放顚。一去不回成永憶﹐看看﹐惟有承平與少年。

○浣溪沙

﹝元夕枕上作﹞

連夕東風結苦陰﹐通明簾幕卻偎衾﹐病軀無復酒懷侵。止藥彊名今日愈﹐探芳越減去年心﹐月華人意雨冥沈。

○漢宮春

﹝眞茹張氏園﹐杜鵑盛開。後期而往﹐零落殆盡﹐歌和楡生。﹞

淒月三更﹐有思歸殘魄﹐啼噣能紅。傷春幾多淚點﹐吹渲欄東。綃巾搵濕﹐試潮妝微發瓊鐘。新敕賜﹐一窠瑞錦﹐昭陽臨鏡猶慵。攜榼卻慳才思﹐惹津橋沈恨﹐撩亂花茸。芳華慣禁閒地﹐不怨東風。鶴林夢短﹐委孤根竹裂山空。三嗅拾馨香細泣﹐何時添譜珍叢﹖

○渡江云

﹝望蒼虯不至﹐倚此致懷。﹞

春裝喧遠素﹐倚樓倦睫﹐雁外數南程。舊京花事減﹐去住無端﹐坐閱柳條靑﹐催人怨鴂﹐背夜月啼到無聲。何計尋﹖白頭料理﹐聚散隔年情。消凝﹐鑪煙依戀﹐藥裏流連﹐分萍逢不定。渾未忘延秋湖舸﹐話雨牀鐙。心魂老去須相守﹐辦歲寒尊酒平生。吟望苦﹐終期共惜伶俜。

右朱孝臧詞三十三首﹐錄自《彊村遺書》本《彊村語業》。

【集評】張爾田曰﹕先生所爲詞﹐跨常邁浙﹐淩厲躒朱﹐逌然而龍鸞翔﹐鬯然而蘭苕發。似之有宋﹐聲與政通﹐如範﹑如蘇﹑如歐陽﹐深文而隱蔚﹐遠旨而近言﹐三薰三沐﹐尢近覺翁。﹝《彊村遺書序》﹞又曰﹕侍郎詞晚年頗取法於蘇。﹝《龍楡生忍寒詞序》﹞又曰﹕古丈晚年詞﹐蒼勁沈著﹐絕似少陵變州後詩。﹝《與龍楡生論彊村詞書》﹞夏敬觀曰﹕侍郎詞蘊情髙憂﹐含味醇厚﹐藻采芬湓﹐鑄字造辭﹐莫不有來歷﹐體澀而不滯﹐語深而不晦﹐晚亦頗取東坡以疏其气。﹝《忍寒詞序》﹞王國維曰﹕近人詞如復堂詞之深婉﹐彊村詞之隱秀﹐皆在半塘老人上。彊村學夢窗﹐而情味較夢窗反勝﹐蓋有臨川﹑廬陵之髙華﹐而濟以白石之疏越者﹐學人之詞﹐斯爲極則。然古人自然神妙處﹐尙未見及。﹝《人間詞話》下﹞冒廣生曰﹕歸安朱古微侍郎﹐中歲始塡詞﹐而風度矜莊﹐格調髙簡。王幼遐云「世人知學夢窗﹐知尊夢窗﹐皆所謂但學蘭亭之面﹔六百年來﹐眞得髓者﹐古微一人而已。﹝《小三吾亭詞話》卷二﹞葉恭綽曰﹕彊村翁詞﹐集淸季詞學之大成﹐公諭翕然﹐無待揚榷。余意詞之境界﹐前此已開拓殆盡﹐今玆欲求於聲家特開領域﹐非別尋塗徑不可。故彊村翁或且爲詞學之一大結穴﹐開來啟後﹐應有繼起而負其責者﹐此今日論文學者所宜知也。﹝《廣篋中詞》二﹞

●況周頤

況周頤原名周儀﹐字變竹﹐號蕙風﹐廣西臨桂人﹐原籍湖南寶慶。咸豐九年﹝一八五九﹞九月初一日生。以優貢生中式光緒五年﹝一八七九﹞鄕試﹐官內閣中書。嗜倚聲﹐與同裏王鵬運共晨夕﹐於所作多所規誡﹐自是寢饋其間者五年。南歸後﹐兩江總督張之洞﹑端方先後延之入幕。晚居上海﹐以寫文爲活。民國十五年丙寅﹝一九二六﹞七月十八日卒﹐年六十八。葬湖州道場山。有詞九種﹐合刊爲《第一生修梅花館詞》﹐後又刪定爲《蕙風詞》一卷﹐其門人趙尊獄爲刊於《蕙風詞話》後。周頤以詞爲專業﹐致力五十年﹐特精評品。所爲詞話﹐朱祖謀推爲絕作云。﹝參閱馮開《況君墓志》及余舊撰》淸季四大詞人》。

○蘇武慢

﹝寒夜聞角﹞

愁入云遙﹐寒禁霜重﹐紅燭淚深人倦。情髙轉抑﹐思往難回﹐淒咽不成淸變。風際斷時﹐迢遞天涯﹐但聞更點。枉教人回首﹐少年絲竹﹐玉容歌管。憑作﹝去﹞出百緒淒涼﹐淒涼惟有﹐花冷月閒庭院。珠簾繡幕﹐可有人聽﹖聽也可曾腸斷﹖除卻塞鴻﹐遮莫城烏﹐替人驚慣。料南枝明月﹐應減紅香一半。

【評】王國維曰﹕境似淸眞﹐集中他作﹐不能過之。﹝《人間詞話》下﹞葉恭綽曰﹕《珠簾繡幕》三句﹐乃夔翁所最得意之筆。﹝《廣篋中詞》二﹞

○摸魚兒

﹝詠虫﹞

古墻陰夕陽西下﹐亂虫蕭颯如雨。西風身世前因在﹐盡意哀吟何苦﹖誰念汝﹖向月滿花香﹐底用淒涼語﹖淸商細譜。柰金井空寒﹐紅樓自遠﹐不入玉箏柱﹖閒庭院﹐淸絕卻無塵土﹐料量長共秋住。也知玉砌雕欄好﹐無柰心期先誤﹗愁謾訴﹐只落葉空階﹐未是消魂處。寒催堠鼓。料馬邑龍堆﹐黃沙白艸﹐聽汝更酸楚。

○水龍吟

﹝已丑秋夜﹐賦角聲《蘇武慢》一闋﹐爲半唐所擊賞。乙未四月﹐移寓校場五條胡同﹐地徧宵警﹐嗚嗚達曙﹐淒徹心脾。漫拈此解﹐頗不逮前作﹐而詞愈悲﹐亦天時人事爲之也。﹞

聲聲只在街南﹐夜深不管人憔悴﹐淒涼和並﹐更長漏短﹐彀人無寐。燈炧花殘﹐香消篆冷﹐悄然驚起。出簾櫳試望﹐半珪殘月﹐更堪在﹐煙林外﹗愁入陣雲天末﹐費商音無端淒戾。鬢絲搔短﹐壯懷空村﹐龍沙萬里。莫謾傷心﹐家山更在﹐杜鵑聲裏。有啼烏見我﹐空階獨立﹐下靑衫淚。

○減字浣溪沙﹝九首錄二﹞

﹝余賦櫻花詞屢矣﹐率羌無故實。偶閱黃公度《日本雜事詩注》及日人原善公道《先哲叢談》﹐再占此九調。時乙犯大暑前一日。﹞

萬里移春海亦香﹐五云扶艦渡花王﹐從教彩筆費平章。萼綠華尢標俊賞﹐﹝綠者尢娟倩。﹞藐姑射不競濃妝﹐徧翻芳譜只尋常。

舜水祠堂璨雪霞﹐廣平鐵石賦梅花﹐葛薇身世一枯槎。紅樹仙源仍世外﹐彩幡春色換鄰家﹐過墻蜂蝶近紛。

○定風波

未問蘭因已惘然﹐垂楊西北有情天。水月鏡花終幻迹﹐贏得﹐半生魂夢與纏綿。戶网遊絲渾是罥﹐被池方錦豈無緣﹖爲有相思能駐景﹐消領﹐逢春惆悵似當年。

○曲玉管

﹝憶虎山舊遊﹞

兩槳春柔﹐重闉夕遠﹐尊前幾日驚鴻影。不道瓊簫吹徹﹐淒感平生。忍伶俜。杳杳蘅臯﹐茫茫桑海﹐碧城往事愁重省。問訊寒山﹐可有無限傷情﹖作鐘聲。換盡垂楊﹐只索損天涯絲鬢。那知倦後相如﹐春來苦恨靑靑。楚腰擎。抵而今消黯﹐點檢靑衫紅淚﹐夕陽衰艸﹐滿目江山﹐不見傾城。

【評】葉恭綽曰﹕末三句亦所最自賞。﹝《廣篋中詞》二﹞

○西子妝

蛾蕊顰深﹐翠茵蹴淺﹐暗省韶光遲暮。斷無情種不能凝﹐替消魂亂紅多處。飄零信苦﹐只逐水沾泥太誤。送春歸﹐費粉娥心眼﹐低徊香土。嬌隨步。著意憐花﹐又怕花欲妒。莫辭身化作微云﹐傍落英已歌猶駐。哀箏似訴﹐最腸斷紅樓前度。戀寒枝昨夢﹐驚殘怨宇。

【評】葉恭綽曰﹕怨斷淒涼﹐意內言外。﹝《廣篋中詞》二﹞

○減字浣溪沙

﹝聽歌有感﹞

惜起殘紅淚滿衣﹐它生莫作有情癡﹐人天無地著相思。花若再開非故樹﹐云能暫駐亦哀絲﹐不成消遣只成悲。

○前調二首

風雨髙樓悄四圍﹐殘燈黏壁淡無輝。篆煙猶裊舊屏幃。已忍寒欺羅袖薄﹐斷無春逐柳縣歸﹐坐深愁極一沾衣。

一鄕溫存受落暉。傷春心眼與愁宜﹐畫欄憑損縷金衣。漸冷香如人意攺﹐重尋夢亦昔遊非﹐那能時節更芳菲﹖

右況周頤詞十一首﹐錄自惜陰堂刊本《蕙風詞》。

【集評】王國維曰﹕蕙風詞小令似叔原﹐長調亦在淸眞﹑梅溪間﹐而沈痛過之。彊村𨿽富麗精工﹐猶遜其眞摯也。天以百凶成就一詞人﹐果何爲哉﹖﹝《人間詞話》下﹞葉恭綽曰﹕夔笙先生與幼遐翁崛起天南﹐各樹旗鼓。半塘气勢宏闊﹐籠罩一切﹐蔚爲詞宗﹐蕙風則寄興淵微﹐沈思獨往﹐足稱巨匠﹔各有眞價﹐固無庸爲之軒輊也。﹝《廣篋中詞》二﹞

●汪兆鏞

汪兆鏞字伯序﹐號憬吾﹐廣東番禺人﹐原籍浙江山陰。咸豐十一年﹝一八六一﹞生。光緒十五年﹝一八八九﹞舉於鄕﹐兩應禮部試﹐不售﹐遂南歸﹐爲人佐治。辛亥後僑居澳門﹐閉戶撰述。嘗受業陳澧門下﹐治經﹑治史﹐一以師說爲歸。民國二十八年﹝一九三九﹞卒﹐年七十九。著有《晉會要》《碑傳集三編》《微尙齋詩文集》《雨屋深鐙詞》等。﹝參閱張爾田撰﹕《汪君墓志銘》﹞

○憶舊遊

﹝登韶州九成臺﹞

隱林梢半角﹐危榭荒臺﹐蹋碎涼煙。無限蒼茫意﹐恰冷冷虛籟﹐飛到吟邊。晚風暗吹雙鬢﹐秋影不堪憐念津鼓敲寒﹐垂鐙煮夢﹐銷損華年。畱連﹐感今古﹐問法曲南薰﹐遺響誰傳﹖勝平蕪殘照﹐添數絲柳﹐搖落山川。棖觸天涯情緒﹐淒咽答幽蟬﹐休更計明宵﹐疏篷凍雨人獨眠。

【評】葉恭綽曰﹕神似玉田。﹝《廣篋中詞》三﹞

○柳梢靑

雨暗煙昏﹐故園何處﹖花落成茵。幾日離愁﹐閒拋笛譜﹐懶拂箏塵。盡教燕去鶯嗔﹐休忘卻東風舊因。夢裏還尋﹐愁邊獨寫﹐忍說殘春﹖

【評】葉恭綽曰﹕欲言不盡。﹝《廣篋中詞》三﹞

○蝶戀花

﹝楡生以詠木棉詞見示﹐奉和一闋。﹝廣州北城﹐跨粵秀山﹐山多紅棉﹐暮春花時﹐照耀雉堞間﹐偉麗絕勝。聞山中人云「二十年來﹐林壑多貿﹐非承平日風景矣﹗」﹞

霸气銷沈山■﹝田帶﹞嵲。望極愁春﹐春釀花如血。照海燒空誇獨絕﹐東風笑客誰堪折﹖一片蕪城都飽閱。火樹年年﹐搖落淸明節。聽取鷓鴣啼木末﹐畫情空憶山樵說。﹝木棉一名烽火樹。乾隆間﹐粵人郭樂郊善畫木棉鷓鴣﹐黎二樵喜作紅棉碧嶂圖﹐一時齊名。﹞

右汪兆鏞詞三首﹐錄自《雨屋深鐙詞》及《詞學季刊》。

【集評】夏敬觀曰﹕憬吾詞致力姜﹑辛﹐自抒懷抱﹐其品槪亦今日之廣阝湛若也。﹝《忍古樓詞話》﹞

●兪陛云

兪陸云字階靑﹐浙江徳淸人。同治七年戊辰﹝一八六八﹞三月十七日生。祖樾﹐近代經師。陸云承家學﹐光緒戊戌﹝一八九八﹞科會試成進士﹐殿試一甲三名及第﹐授編修。壬寅﹝一九○二﹞出任四川鄕試副考官﹐著《入蜀驛程記》。辛亥後﹐寄寓北京﹐一九五○年十月十二日卒﹐年八十三。刊有《樂靜詞》。

○浣溪沙

風皺柔懷水不如﹐碧城消息近來疏﹐嫩涼人意倦妝梳。錦幄明燈鴛索夢﹐文梁斜日燕窺書﹐瞢騰渾不信當初。

莫向流萍托愛恨﹐侵階羅禮怨黃昏﹐單衾殘燭與溫存。風定流塵棲繡榻﹐街空斜月掩朱門﹐穠華如水澹畱痕。

○髙陽臺

辛已歲﹐先室絢華﹐侍祖外舅彭剛直公歸衡陽。時余年十四﹐婦年十六。舟發胥江﹐依依惜別﹐爲第一度分襟處。三十年來﹐傷離感逝之懷﹐爲得逢人而語﹖黃陵瑤瑟﹐飈乘仙女之蹤﹔元武明珠﹐淚結相思之字。野水孤帆﹐城陰一角﹐夕陽無語﹐離思當年﹐低回獨諭云。

崎岸無人﹐亂山如夢﹐重來盡耐思量。乍展情芽﹐嬌憨騎竹年光。關河未識天涯遠﹐只難禁酸沁回腸。掩離觴﹐忍淚低鬢﹐已濕羅裳。噓寒問暖尋常語﹐到臨歧囑付﹐垂老難忘。小坐遷延﹐一雙人影斜陽。卅年綺恨飄風過﹐剪秋燈誰話滄桑﹖向橫塘﹐澹月昏煙﹐獨雁回翔。

○浣溪沙

﹝重過陶然亭﹞

山色林光一碧收﹐小車穿葦宛行舟﹐退朝裙屐此淹畱。衰柳有情還系馬﹐夕陽如夢獨登樓﹐題墻殘字鮮花秋。﹝庚寅春﹐偕宗子戴﹑姜穎生諸君來遊﹐見西墻有雪珊女史題句云「柳色隨山上鬢靑﹐白丁香折玉亭亭。天涯寫徧題墻字﹐只怕流鶯不解聽。」三十載重遊﹐舊題已漫漶矣。﹞

○前調

﹝憶苕溪舊遊﹞

偃月橋西曲港通﹐貪看山色屢支篷﹐輕衫涼約野塘風。采隴割苗環稚子﹐蔗田舞杖醉村翁﹐近鄕人語樂年臺。

數點頻花映釣磯﹐幾彎桑徑隱柴扉﹐溪中云影逐帆飛。秋水黃欹漁斷竹﹐朝陽紅麗舵樓衣﹐鄕園風物總依依。薄晚輕舟任所之﹐沿流村屋上燈遲﹐歸鴉占盡綠楊枝。芳艸久荒髙士宅﹐殘花猶發女郎祠﹐夕陽吟望自移時。

右兪陸云詞七首﹐錄自家刊本《樂靜詞》。

●趙熙

眞熙字堯生﹐號香宋﹐四川榮縣人。同治六年丁卯﹝一八六七﹞九月十三日子時生。光緒庚寅﹝一八九○﹞進士﹐授編修﹐轉江西道監察禦史﹐以抗直敢言﹐著稱淸季。工詩﹐善書﹐間亦作畫。詩篇援筆立就﹐風調冠絕一時。偶撰戲詞﹐傳播婦孺之口。喜獎掖後進﹐不爲岸岸。蜀中遭亂﹐寇盜不敢侵﹐人以擬之《鄭公鄕》云。民國三十七年﹝一九四八﹞九月二十七日﹝陰曆八月二十五日申時﹞卒於故里﹐年八十二。熙素不塡詞﹐壬子自滬歸裏後﹐於六百日中﹐成《香宋詞》三卷﹐丁已﹝一九一七﹞刊於成都﹐自後絕不復作。詩篇隨手散落﹐有手寫《峨眉紀行詩》﹐曾影印行世﹐傳本甚稀。近由其門人周善培﹑江庸等輯錄遺稿﹐排印爲《香宋詩前集》二冊﹐亦非其全也。

○三姝媚

﹝下平羌峽﹞

涼煙秋滿灞﹐出平羌山光水光如畫。近綠遙靑﹐■﹝礻親﹞小灘蓑笠﹐夕陽桑柘。雁路髙寒﹐閒動了江湖情話。半世天涯﹐無福移家﹐海棠香社。前渡嘉州來也﹗指竹裏龍泓﹐酒鄕鷗榭。一段天西﹐想萬蒼千翠﹐定通卬雅。斷塔林梢﹐詩思在烏尢山下。淡淡靑衣漁火﹐寒鐘正打。

【評】葉恭綽曰﹕詩人之詞。﹝《廣篋中詞》三﹞

○甘州

﹝寺夜﹞

任西風吹老舊朝人﹐黃花十分秋。自江程換了﹐斜陽瘦馬﹐古縣龍遊。歸夢今無半月﹐蔬菜滿荒丘。笠靑山影﹐畱我僧樓。次第重陽近也﹗記去年此際﹐海水西流。問長星醉否﹖中酒看吳鉤。度今宵雁聲微雨﹐賴碧去紅葉識鄕愁。淸鐘動﹐有無窮事﹐來日神州。

【評】葉恭綽曰﹕蒼秀入骨。﹝《廣篋中詞》三﹞

○婆羅門令

﹝雨月來蜀中化爲戰場﹐又日夜雨聲不絕﹐楚人云「后土何時而得乾也﹗」山中無歌哭之地﹐黯此言愁。﹞

一番雨滴心兒碎﹐番番雨便滴心兒碎。雨滴聲聲﹐都妝在心兒裏。心上雨幹甚些兒事﹖今宵滴聲又起﹐自端陽已變重陽味。重陽尙許花將息﹐將睡也﹐者天气怎睡﹖問天老矣﹐花也知未﹖雨自聲聲未已﹐流一汪兒水﹐是一汪兒淚﹗

右趙熙詞三首﹐錄自《香宋詞》。

【集評】夏敬觀曰﹕香宋詞芬芳悱惻﹐騷﹑雅之遺﹐固非詹詹小言也。﹝《忍古樓詞話》﹞

●桂念祖

桂念祖一名赤﹐字伯華﹐江西徳化人。同治八年﹝一八六九﹞生﹐與夏敬觀同師皮錫瑞﹐經詞章﹐根柢深厚。光緒丁酉﹝一八九七﹞上副舉。以甲午﹝一八九四﹞受刺激﹐戊戌﹝一八九八﹞從康﹑梁變政﹐主滬萃報館。梁啟超離湖南﹐舉念祖代時務學堂講席。未行而難作﹐念祖匿於鄕﹐旋趣金陵﹐依楊文會學佛。嗣後畱學日本十餘年﹐以民國四年﹝一九一五﹞三月五日客死。臨終﹐自撰挽聯云「無限慚惶﹐試回思囊日壯心﹐只餘一慟。有何建白﹖惟收拾此番殘局﹐準備重來。」﹝參考《忍古樓詞話》及歐陽漸撰﹕《桂伯華行述》。﹞遺詞收入《藝蘅館詞選》者三首﹐連《忍古樓詞話》所載﹐共六首而已。

○臨江仙

落盡紅英千點﹐愁攀綠樹千條。雲英消息隔藍橋。袖間今古淚﹐心上往來潮。懊惱尋芳期誤﹐更番懷遠詩敲。靈風夢雨自朝朝。酒醒春色墓﹐歌罷客魂消。

【評】葉恭綽曰﹕語含哲理﹐詩雜仙心。﹝《廣篋中詞》二﹞

○菩薩蠻

﹝讀小山詞﹞

才華已爲情鎖損﹐那堪又被多情困﹖珠玉女兒喉﹐新詞懶入眸。淸愁消不得﹐夢入蓮花國。方信斷腸癡﹐斷腸天不知。

右桂念祖詞二首﹐錄自《藝衡館詞選》﹐依《廣篋中詞》及《忍古樓詞話》校正。

●張爾田

張爾田一名采田﹐字孟劬﹐浙江錢塘人。同治十三年﹝一八七四﹞正月二十九日生。父上和﹐曾從蔣春霖受詞學﹐又與鄭文焯爲詞畫至交﹐僑寓蘇州﹐著有《吳漚煙語》。爾田治史學及《俱捨論》甚深。淸季官候補知府。民國初建﹐預修《淸史》﹐旋任北京大學教授﹐晚爲燕京大學國學總導師。以民國三十四年﹝一九四五﹞陰曆正是初七日卒﹐年七十二。著有《史微》《玉溪生年譜會箋》《淸史后妃傳》《遁盫文集》等書。《遁盫樂府》一卷﹐刻入《滄海遺音集》。余爲別刊二卷本﹐最爲完僕。﹝參閱《詞學季刊》爾田撰﹕《大鶴山人逸事》及夏敬觀著﹕《忍古樓詞話》。﹞

○燭影搖紅

﹝晚春連雨﹐感懷。﹞

輕暖輕寒﹐謝巢愁損雙棲燕。東風只解絆楊花﹐往事和天遠。半鏡流紅涴徧﹐蕩愁心傷春倦眼。數峯窺戶﹐約略殘顰﹐一眉新怨。寥落空尊﹐少年曾預西園宴。流光銷盡雨聲中﹐此恨憑誰遣﹖容易林禽又變﹐綠塵飛薔薇弄晚。懨懨睡起﹐澹日花梢﹐無人庭院。

○三姝媚

﹝中秋夜﹐感遇成歌。﹞

西堂殘燭ㄠ。蕩簾波沈沈﹐鏡天無罅。細浪芳尊﹐繞桂叢猶記﹐賞秋欄夜。露腳飛遲﹐雙鬢安花飄涼麝。望裏瓊空﹐依約年時﹐半鐙蛩話。春老蘭情衰謝。歡舊篋題香﹐怨紅銷帕。扇底圓姿﹐問故山眉意﹐澹蛾誰畫﹖倦眼霄程﹐還自覷仙軿來下。那更蒼龍侵曉﹐瑤臺夢惹。

○木蘭花慢

﹝堯化門車中作﹞

倚輪天似醉﹐問何地﹐著羈才﹖看亂雪荒壕﹐春鵑淚點﹐殘夢樓臺。低徊笛中怨語﹐有梅花休傍故園開。燕外寒欺酒力﹐鶯邊暖閣吟懷。驚猜﹐鬢縷霜埃。杯暗引﹐劍空埋。甚蕭瑟蘭成﹐江關投老﹐一賦誰衰﹖秦淮舊時月色﹐帶棲烏還過女墻來。莫向危帆北睇﹐山靑如發無涯﹗

○采桑子

﹝史館秋蓼﹞

舊家池館栽無地﹐一角墻東﹐畫出霜容﹐澹到秋心不許紅。夕陽著意相憐藉﹐媚盡西風﹐蝶夢煙空﹐明日登樓送塞鴻。

○玉漏遲

﹝古微丈逝世海上﹐讀弁陽翁弔夢窗《錦鯨仙去》句﹐愴懷萬端﹐卽用其調﹐以當哀些。﹞

亂離詞客少﹗錦鯨仙去﹐鶴歸華表。把酒生平﹐都是舊時言笑。零落霜腴潤墨﹐流怨入江南哀調。春恨渺﹐十年心事﹐殘鵑能道。白頭飽閱與亡﹐又淺到紅桑﹐海塵揚了﹗萬里吞聲﹐淒絕杜陵愁抱。歸唱水雲夜壑﹐料應比人間春好。鷗夢覺﹐沈沈卞峯殘照。

○聲聲慢

﹝閒步郊原﹐追念彊村翁﹐淒然成詠。﹞

碧將山斷﹐紅帶霞分﹐登臨何限沾衣﹖醉後羊曇﹐西園處處花飛。芒洲已無杜若﹐便涉江欲采貽誰﹖還解佩﹐甚楚蘭盈把﹐都化相思﹖怕聽黃壚碎語﹐幾夜窗秉燭﹐驚夢猶疑。舊隱鷗邊﹐如今應悵人非。飄零墜梅怨曲﹐尙泠泠海上心期。愁更遠﹐撫霜鴻彈斷素徽。

○鷓鴣天

﹝六十自述﹞

六十明朝過眼新﹐鏡中吟鬢老於眞。寄生槐國原無夢﹐避世桃源豈有津﹖蒼狗幻﹐白鷗馴﹐安排歌泣了閒身。百年垂死今何日﹖曾是開天樂世人﹗

○石州慢

﹝《上彊村授硯圖》﹐爲楡生題。﹞

蛻後哀蟬﹐珍重瓣香﹐詞老親敕。髙情無著庵中﹐夢冷閒鷗成憶。藥鑪禪榻﹐幾人夜半傳衣﹐踏天直割蟾蜍月。彩筆素心違﹐想吟邊頭白。休說﹐薰香紅袖﹐諫艸靑蒲﹐舊家遺直。■﹝糸番﹞譜新聲﹐流怨云腴能識。勸君攜取﹐蕭條異代吾師﹐晴窗長伴研朱滴。潑墨《霅川圖》﹐滿空江煙闊。

○木蘭花令

繁華催送﹐人世恍然眞一夢。何處笙歌﹖水殿風來散敗荷。饑烏啄肉﹐回首都亭三日哭。國破城空﹐殘照千山淚點紅。

○滿庭芳

﹝丁丑九月﹐客燕京﹐書感。﹞

照野江烽﹐連天海气﹐物華捲地休休﹗殘陽一霎﹐怎不爲人畱﹖幾點昏鴉噪晚﹐荒村外鬼火星稠。傷髙眼﹐還同王粲﹐金難彊登樓。驚弓如塞雁﹐林間失侶﹐落影沙洲。便靑山縱好﹐何處吾丘﹖夜夜還鄕夢裏﹐分飛阻重到無由﹖空城上﹐戍旗紅閃﹐白日淡幽州。

○浣溪沙

著意人前暈翠螺﹐嬌多貪耍不成歌﹐長裙出水碾新荷。斗帳罷燻添古刺﹐香輪催發響摩托﹐月明歸路柰君何﹖

○渡江云

﹝僦園雜時花木﹐頗有終焉之志﹐賦示楡生﹑瞿禪。﹞

溪堂何處好﹖雜花手植﹐背郭俯晴郊。十年雲海臥﹐自斷音書﹐泛宅到漁樵。舟橫野彴﹐漸夢落江雨春潮。蘭徑深﹐隔憐疏援﹐紫蔓上藤梢。無聊﹐墻東遺世﹐塞北爲家﹐任旁人一笑。休更驚羌村烽火﹐投老安巢。綠陰滿地初宜夏﹐步水曲山鳥相招。沈醉語﹐生涯換得枯瓢。

右張爾田詞十二首﹐錄自忍塞盧刊本《遁盫樂府》。

【集評】夏敬觀曰﹕君自遘世蹇屯﹐盆勵士節﹐勤撰述。其寓思於詞也﹐時一傾吐肝肺芳馨﹐微吟斗室間﹐叩於窈冥﹔訴於眞宰﹐心臒而文茂﹐旨隱而義正﹐豈餘子所能幾及哉﹖﹝《遁盫樂府序》﹞葉恭綽曰﹕孟劬詞淵源家學﹐濡染甚深﹐與大鶴研討﹐復究極幽微﹐故所作亦具冷紅神理。﹝《廣篋中詞》三﹞

●陳洵

陳洵字述叔﹐廣東新會人。少有才思﹐遊江右十餘年。晚歲教授廣州中山大學。歸安朱孝臧見其詞﹐甚加推許﹐嘗稱新會陳述叔﹑臨桂況夔笙爲《並世兩雄﹐無與抗手》。又爲校印所著《海綃詞》﹐並題句曰﹕《雕虫手﹐千古亦才難。新拜海南爲上將﹐試要臨桂角中源﹐來者孰登壇﹖》亦見其推許之至矣。其後復收入《滄海遺音集》﹐共二卷。洵生性孤峭﹐少與順徳黃節善。番禺梁鼎芬每爲揚譽﹐並稱《陳詞黃詩》。以同治十年﹝一八七一﹞生﹐民國三十一年﹝一九四二﹞五月初六日卒於廣州﹐年七十二。﹝參考黃節《海綃詞序》及《同聲月刊》第二卷

第六號予所撰《陳海綃先生之詞學》﹞尙有遺詞一卷﹐待刊。

○六醜

﹝木棉謝後作﹞

正朱華照海﹐帶碧瓦參差樓閣。故臺更髙﹐無風花自落﹐一夢非昨。過眼千紅盡﹐去來歌舞﹐怨粉輕衣薄。靑山客路鴣啼惡。淚斷香縣﹐燈收雨箔。頹然舊遊城郭﹐尙幢幢日蓋﹐殘霸天邈。川盤嶺礡﹐算孤根易托。頓有離家恨﹐何處著﹖爭枝又鬧羣雀。似依依念定﹐惹茸曾約。芳韶好柳黃初啄。得知道一樣天涯化絮﹐到頭漂泊。山中事分付橊萼。笑燕子尙戀西園夜﹐春歸未覺。

○長亭怨慢

﹝譚子端家燕巢復毀﹐再賦。﹞

正飛絮人間無主﹐更聽淒淒﹐碧紗煙語。夢迹空梁﹐淚痕殘照有今古。托身重省﹐都莫怨狂風雨。自別漢宮來﹐眄故國平居何處﹖且住﹖甚尋常客恨﹐也到舊家閒宇﹖天涯又晚﹐恐猶有野亭孤露。漫目斷黯黯云檣﹐付村落黃昏衰鼓。向暗裏銷凝﹐誰念無多桑士﹖

○瑞龍吟

﹝莊頭村花田﹐自五代迄今﹐蓋亦地之韻者。余旣來遊﹐感歡今昔﹐托之於音。﹞

是何世﹖依舊占水耕花﹐就橋通市。朝朝簪約裾盟﹐有情未免﹐多才盡費。凝愁睇﹐惰共露晞平曉﹐夢痕淸眥。分攜斂日壚煙﹐步波皺損﹐嬌塵漫委。徧稱天涯芳怨﹐眼中今古﹐秋聲還起。誰惜故山衰遲﹐吟畔憔悴。鮫綃罷織﹐愁迸蠻珠碎。傷心到無人爲省﹐荒村年歲。換劫鬘華墜。海風捲盡﹐宮斜廢隧。須信吾鄕美﹐終未比仙源桃花春水。感時倦客﹐空拋鉛淚。

○虞美人

芳菲冉冉辭鶗鴂﹐又作人間別。黃昏樓殿月冥濛﹐一夜髙寒相望斷天風。宮衣瘦盡苕華在﹐不信連環解。無情遼水自年年﹐只有雁飛猶見舊山川。

○前調

﹝夜欄炳燭﹐聊復命題。﹞

蘭成先自吟魂斷﹐雁塞龍沙遠。鑪煙銷盡始孤明﹐恰稱天涯今夜此時情。淒花颭颭流塵泊﹐惜別心如昨。曙窗誰爲喚啼紅﹖故國新霜簾幕夢華中。

○風入松

﹝重九﹞

人生重九且爲歡﹐除酒欲何言﹖佳辰慣是閒居覺﹐悠然想今古無端。幾處登臨多事﹐吾盧俯仰常寬。菊花全不厭衰顏﹐一歲一回看。白頭親友垂垂盡﹐尊前問心素應難。敗壁哀蛩休訴﹐雁聲無限江山。

【評】葉恭綽日﹕沈厚轉爲髙渾﹐此境最不易到。﹝《廣篋中詞》三﹞

○水龍吟

﹝丁卯除夕﹞

春來準擬開懷﹐是誰不放殘年去﹖寒更燈火﹐斷魂依在﹐嚴城戍鼓。天北天南﹐一聲歸雁﹐有人愁苦。算尋常經過﹐今年事了﹐都休向﹐明朝語。光景花前冉冉﹐倚東風從頭還數。因循卻怕﹐登臨無地﹐夕陽如故。爛醉生涯﹐頹然自臥﹐懶歌慵舞。待鳴難喚起﹐白頭簪勝﹐盡平生度。

○南鄕子

﹝已已三月﹐自郡城歸鄕﹐過區華吾西園話舊。﹞

不用問田園﹐十載歸來故舊歡。一笑從知春有意﹐籬邊﹐三兩餘花向我妍。哀樂信無端﹐但覺吾心此處安。誰分去來鄕國事﹐淒然﹐曾是承平兩少年﹖

○燭影搖紅

﹝滬上畱別彊村先生﹞

鱸膾稱杯﹐樹聲一夜生離怨。趁潮津月向人明﹐還似當時見。芳艸天涯又晚﹐送長風蕭蕭去雁。淒涼客枕﹐宛轉江流﹐朅來孤館。頭白相看﹐後期心數逡巡徧。此情江海自年年﹐分付將歸燕。襟淚香蘭暗泫﹐兩無言靑天望眼。老懷翻怕﹐對酒聽歌﹐吳姬休勸。

○宴山亭

﹝辛未九日﹐與風余諸子風雨登髙。﹞

閒夢東籬﹐棲絕素心﹐暝色相攜髙處。殘照翠微﹐舊月黃昏﹐佳約有時風雨。漫惜多陰﹐知道是秋光誰主﹖凝佇﹐曾舊識江山﹐看人無語。還喜﹐身健登臨﹐且隨分淸尊﹐慰秋良苦。漉巾愛酒﹐岸幘簪花﹐商略較誰風度﹖盡日停雲﹐休更憶昔年親故。遲暮﹐須料理幽居詞賦。

○玉樓春

﹝酒邊偶賦﹐寄楡生。﹞

新愁又逐流年轉﹐今歲愁深前幾淺。良辰樂事苦相尋﹐每到會時腸暗斷。山河雁去空懷遠﹐花樹鶯飛仍念亂。黃昏晴雨總關人﹐惱恨東風無計遣。

右陳洵詞十一首﹐錄自《滄海遺音集》本《海綃詞》及未刊稿。

【集評】朱孝臧曰﹕海綃詞神骨俱靜﹐此眞能火傳夢窗者。又曰﹕善用逆筆﹐故處處見騰踏之勢﹐淸眞法乳也。又曰﹕卷二多朴之作﹐在文家爲南臺﹐在詩家爲淵明。﹝彊村老人手批﹕《海綃詞》﹞張爾田曰﹕比閱近代詞集頗多﹐自當以樵風爲正宗﹐彊村爲大家也。述叔﹑吷盫﹐各有偏勝﹐無傷詞體。陽阿才人之筆﹐蒼虯詩人之思﹐降而爲詞﹐似欠本色。又曰﹕蒼虯頗能用思﹐不尙浮藻﹐然是詩意﹐非曲意﹐此境亦前人所未到者。述叔﹑吷盫﹐皆從詞入﹐取徑自別﹐但一則運典能曲﹐一則下筆能辣耳。﹝《與龍楡生論詞書》﹞葉恭綽曰﹕述叔詞最爲彊村翁所推許﹐稱爲一時無兩。述叔詞固非襞積爲工作者﹐讀之﹐可知夢窗眞諦。﹝《廣篋中詞》三﹞

●梁啟超

梁啟超字卓如﹐號任公﹐廣東新會人。淸同治十二年﹝一八七三﹞正月二十六日生。爲南海康有爲弟子。光緒間﹐與有爲鼓吹變法﹐世號《康梁》。戊戌政變後﹐亡命日本。民國初﹐一任財政總長﹐旋復漫遊歐陸。晚歲主講淸華大學研究院﹐臺意著書。民國十八年﹝一九二九﹞一月十九日卒於北平﹐年五十六。有《飲冰室全集》﹐卷帙浩繁﹐附詞一卷。

○金縷曲

﹝丁未五月歸國﹐旋復東渡﹐卻寄滬上諸子。﹞

瀚海飄流燕﹐乍歸來依依難認﹐舊家庭院。惟有年時芳壽在﹐一例差池雙剪。相對向斜陽淒怨。欲訴奇愁無可訴﹐算興亡已慣司空見。忍拋得﹐汪如綫。故巢似與人畱戀。最多情欲黏還墜﹐落泥片片。我自殷勤衛來補﹐珍重斷紅猶軟。又生恐重簾不捲。十二曲欄春寂寂﹐隔蓬山何處窺人面﹖休更問﹐恨深淺。

【評】葉恭綽曰「深心托豪素。」﹝《廣篋中詞》二﹞

右梁啟超詞一首﹐錄自《藝蘅館詞選。》

●易孺

易孺號大廠﹐又號韋齋﹐廣東鶴山人。同治十三年﹝一八七四﹞三月十三日生。原名廷熹﹐字季復。早歲疑業廣雅書院﹐爲陳澧再傳弟子。中年遊學日本﹐習師範。旋從楊文會學佛。工詩﹑詞﹑書﹑畫﹐尢精篆刻。歷任北京髙等師範學校﹑上海音樂院教授。與蕭友梅合作新體樂歌﹐盛行於民國初年。晚歲窮愁潦倒﹐以民國三十年﹝一九四一﹞十一月初九晬於上海﹐年六十八。孺塡詞務爲生澀﹐愛取周﹑吳諸僻調﹐一一依其四聲虛實而彊塡之﹐用心至苦﹐自謂「百澀詞心不要通」云。有寫本《大廠詞槁》行世。遺制《和玉田詞》一卷﹐漸趨疏雋﹐待刊。

○霜花腴

﹝九日浦江園﹞

怨潮暮咽﹐對莽蒼迢迢﹐勝寫心枯。衰艸煙冥﹐碧天去皺﹐秋花未引淸娛。亂蓬已疏﹐柰淚深先沐茱萸。怕殘蟬做足銷凝﹐夢淒聲晚渺寒蕪。仙客醉楓山路﹐競分箋刻燭﹐記在西湖。佳節都過﹐閒情依舊﹐而今悲迹全孤。據愁槁梧﹐惱暗茸羞帽微烏。更滄溟雁遠帆遲﹐幾人知寓書﹖

○滿江紅

﹝不匱詞翁﹑忍寒教授皆腸和拙作《滿江紅》之闋﹐驩感何旣﹖別觸愴傷﹐更次前韻﹐分呈誨督。﹞

一葉與輿﹐慘換了幾分顏色。誰忍問二陵風雨﹐六朝城闕。雨粟哭從倉頡後﹐散花妙近維摩側。因不成《鬲指念奴嬌》﹐聲聲歇。塵根斷﹐無生滅。山河在﹐離言說。勝倉皇辭廟﹐報君以血。蜀道鵑魂環佩雨﹐胡沙馬背琵琶月。莽乾坤今日竟如何﹖同傾缺。

○虞美人

霜中楓冷猶紅舞﹐樵笛憑誰譜﹖不求老屋得三間﹐讓與枯僧和餓占名山。幽蘭自爾能心素﹐休作傾城顧。水淸拈取一枝看﹐忍向春風爲伴捲簾寒。

右易孺詞三首﹐錄自《廠詞稿》及《和玉田詞》。

【集評】葉恭綽曰﹕大庵詞審音琢句﹐取徑艱澀。玆綠其較疏快之作﹐解人當不難索也。﹝《廣篋中詞》三﹞

●夏敬觀

夏敬觀字劍丞﹐號盥人﹐又號吷庵﹐江西新建人。光緒元年﹝一八七五﹞王月初十日生於長沙。甲午﹝一八九四﹞舉人﹐歷任三江師範學堂﹑復旦﹑中國公學監督﹐江蘇巡撫參議﹐署提學使。民國初﹐任浙江教育廳長。旋退隱滬西﹐葉室康家橋﹐小有花木之勝。家精庖饌﹐恆與詞流嘯詠其間。通經﹑史﹑工詩﹑詞。晚歲斥賣舊宅﹐以鬻書自給。一九五三年五月十四日﹝農曆四月初二日﹞卒﹐年七十九。著有《漢短簫鐃歌注》《詞調溯源》《忍古樓詞話》《忍古樓詩集》《吷庵詞》等書。

○解連環

﹝溪花零落﹐秋意漸深。偶溯舊遊﹐不勝遲暮之感﹐因賦此解﹐以遣愁懷。﹞

後溪燈閣﹐迎發螢度水﹐亂投簾幕。待兔影才轉髙梧﹐聽斜透樓鐘﹐四鳴街柝。綷■﹝糸蔡﹞衣聲﹐誤風捲葉啼廊角。早空梁射眼﹐照見玉人﹐粉淚雙落。蒼苔印殘繡屩﹐記銀屏抱汲﹐秋斷欄索。翠帶壓千疊愁香﹐繞衰柳彎堤﹐恨阻幽約。幾日驚飆﹐對萬頃疏紅殘萼。問誰知﹖素娥耐冷﹐夜情似昨。

○徵招

﹝花朝社集﹐追念漚翁下世﹐各擬輓章。五旦徵調最哀﹐爲燕樂所不備。白石尋韻作譜﹐音響巉峭。覆杯墮淚﹐漫倚此聲。﹞

溫風不解哀弦冷﹐冷冷霅溪霜水。縹緲鶴歸云﹐斷詞仙遊戲。舜韻潛在耳﹐念遺響紫霞能記。痛絕人琴﹐折楊難繼﹐玉桐教碎。眼底破家山﹐空憑弔﹐淒涼故人身世。帝所奏鈞天﹐喚頹魂不起。爲君圖玉笥﹐問誰識女羅山鬼﹖彊持酒一酹荒邱﹐柰谷蘭春萎﹗

○石州慢

﹝自題塡詞圓﹞

花底淸歌﹐尊畔墜歡﹐那與頭白﹖誰呼醉席魂馨﹖起拂硯埃教惜。箋天有恨﹐試遣譜入宮商﹐媧皇玆竹皆陳迹。宛轉訴愁環﹐聽秋虫虛織。岑寂﹗好山來夢﹐荒谷行吟﹐念中泉石。憑仗吳裝﹐替寫林嵐蒼碧。敲殘柳癭﹐送老久厭名場﹐閒謳莫付南樓笛。曙海湯行襟﹐澹業悲余憶。

○烏夜啼

玉繩初掛墻東﹐去花叢﹐遮莫圓如秋扇感西風。銀漢轉﹐眾星見﹐暗簾櫳﹐無柰寒螢三兩露華中﹗

○小重山

人事支離到歲殘。夢程天樣闊﹐枕難安。糾紛心目是關山。宵來雪﹐未比曉晴寒。身世寄危欄。樓臺噓蜃現﹐不堪看。西飛多少雁聲酸。滄洲畔﹐滄洲畔﹐閒地可容寬﹖

○八聲甘州

聽愁霖一陣打窗來﹐層陰黯重軒。任臯雷殷地﹐梅風拂渡﹐莫掃蠻煙。江擁涕洟入海﹐楚夢總無邊。誰管湯湯水﹖漸蹴吳天。廿載萍浮南北﹐問故鄕何所﹖能守田園。睹嚙根桑盡﹐本不植髙原。對滄洲潮吞汐捲﹐恐陸沈深恨有難言。空凝望﹐止狂流駐﹐休漲前川。

右夏敬觀詞六首﹐錄自《吷庵詞》及《詞學季刊》。

【集評】葉恭綽曰﹕鑑丞平生所學﹐皆力辟徑塗﹔詞尢穎異﹐三十後已卓然成家。今又二十餘載矣﹗詞壇尊宿﹐合繼王﹑朱固不徒爲西江社里人也。﹝《廣篋中詞》四﹞

●王國維

王國維字伯隅﹐號靜安﹐浙江海寧人。光緒三年﹝一八七七﹞生。以諸生畱學日本。早歲治詞曲﹐晚乃專力經史。適古文字器物出土者日多﹐因以其學識理董之﹐遂發前人所未發﹐爲世推重。晚主淸華大學研究院﹐以民國十六年﹝一九二七﹞自沈萬壽山昆明湖以卒﹐年五十。身後遺著﹐匯刊爲《觀堂全書》﹐其《觀堂集林》則手定本也。又有《人間詞話》﹐別徵卓識﹐爲學者所稱。其《觀堂長短句》一卷﹐經朱孝臧刪定﹐刊入《滄海遺音集》。國維論詞「於五代喜李后主﹑馮正中﹐於北宋喜永敍﹑子瞻﹑少遊﹑美成﹐於南宋除稼軒﹑白石外﹐所嗜蓋鮮矣。尢痛詆夢窗﹑玉田﹐謂夢窗砌字﹐玉田壘句﹐一雕琢﹐一敷衍﹐其病不同﹐而同歸於淺薄。六百年來﹐詞之不振﹐實自此始」﹝樊志厚序﹞云。

○蝶戀花

百尺朱樓臨大道。樓外輕雷﹐不間昏和曉。獨倚欄幹人窈窕﹐閒中數盡行人小。一霎車塵生樹杪。陌上樓頭﹐都向塵中老。薄晚西風吹雨到﹐明朝又是傷流潦。

○浣溪沙

掩卷平生有百端。飽更憂患轉冥頑﹐偶聽啼鴂怨春殘。坐覺無何消白日﹐更緣隨例弄丹鉛﹐閒愁無分況淸歡﹗

○蝶戀花

窗外綠陰添幾許﹖勝有朱櫻﹐尙系殘紅住﹐老盡鶯雛無一語﹐飛來銜得櫻桃去。坐看畫梁雙燕乳。燕語呢喃﹐似惜人遲暮。自是思量渠不與﹐人間總被思量誤﹗

右王國維詞三首﹐錄自《觀堂長短句》。

【集評】樊志厚曰﹕羣詞往復幽咽﹐動搖人心﹐快而能沈﹐直而能曲﹐不屑屑於言詞之末﹐而名句間出﹐往往度越前人。至其言近而指遠﹐意決而辭婉﹐自永叔以後﹐殆未有工如君者也。﹝《觀堂長短句序》﹞

●邵瑞彭

邵瑞彭字次公﹐浙江淳安人。光緒十四年戊子﹝一八八八﹞生。淸秀入浙江省優級師範學堂﹐精研齊詩﹑淮南子及古歷算學。民國初﹐被選爲眾議院議員﹐嗣以反對曹錕賄選﹐著聲於世。其後歷任北京師範大學﹑河南大學教授。晚歲寓居開封﹐窮愁潦倒﹐於民國二十七年﹝一九三八﹞一月四日卒。旋值倭亂﹐遺稿散佚﹐僅有《泰誓決疑》及所爲詞曰《揚荷集》四卷﹑《山禽餘響》一卷﹐已於生前刻版行世。

○綺羅香

﹝晚過神武門﹐殘荷欲盡﹐秋意可憐。﹞

汎瑟煙昏﹐欹盤露冷﹐一鏡愁漪低護。夢墮瑤臺﹐長恐萬妝爭妒。念佳人路隔西風﹐思帝子訊沈北渚。怕相逢恨井秋魂﹐月明遙夜耿無語。宮溝誰寫淚葉﹖回首霓裳換疊﹐繁華輕誤。玉簟香銷﹐零落襪塵殘步。便立盡門外斜陽﹐又暗驚晚來疏雨。問涉江此際聞歌﹐斷腸君信否﹖

○夜半樂

﹝戊辰中秋﹞

素商荏冉行邁﹐靑天碧落﹐涼露方諸瀉。應令節年年﹐月輪斜掛。絳河捲夕﹐金風湯暑﹐望中千里淸光﹐鳳城如畫﹐照繡陌香塵暗隨馬。故人此際引領﹐刻燭吟成﹐弄珠遊罷。簾暮外重重仙云爭迓。舊情偸藥﹐新愁倚樹﹐爲誰起舞霓裳﹐廣寒宮下﹖年吹笛髙樓怨遙夜。向曉惆悵﹐桂魄難修﹐翠鬟空亞。換小劫山河又衰謝﹐舉瓊杯深恨萬古常娥寡。濃夢裏那有驩虞話﹖薊門秋好終無價。

○西河

﹝十八年前﹐曾和美成《金陵懷古》﹐今再爲之。﹞

徵戰地﹐繁華事去難記﹖臨春殿閣委蒿萊﹐夜潮怒起。數聲鐘笛響秋風﹐哀歌人在雲際。露臺上﹐和淚倚﹐轆轤古井繩系。降幡又出石頭城﹐夢沈故壘。送他六代好江山﹐秦淮依舊煙水。蜃樓過眼散霧市﹐訪龍幡羞認閭裏。袖手夕陽時世﹐共齊﹑梁四百僧房閒對﹐零落丹楓霜天裏。

○木蘭花慢

﹝彊村師挽詞﹞

倚欄幹望遠﹐亂山外﹐暮雲橫。訝海水禁寒﹐江關促夢﹐淒咸平生。冷冷﹐楚歌舊譜﹐把商弦彈絕更誰聽﹖過眼完人有數﹐到頭天意無憑。嚴城﹐鼓角夜三更﹐孤月此心明。話別殿春雷﹐空林夏雪﹐一例吞聲。騎鯨﹐歸來甚日﹖又要離冢畔艸靑靑。忍對瓊樓玉宇﹐重招河獄英靈。

○浣溪沙

﹝楡生得顧太淸《東海漁歌》卷二孤本﹐亡友諸貞壯鈔本也。因憶昔年讀書醇邸﹐花時吟賞﹐屢興雍門之感。靈芬觸手﹐盆難爲懷。賦短拍﹐寄楡生。﹞

湖上春來翠作漪﹐樓頭人去柳垂絲﹐欲邀缺月酹蛾眉。寒匯沿街更定後﹐涼風吹面酒醒時﹐滄桑殘怨費相思。

喬木平泉已就荒﹐一春煙雨困丁香﹐當年閒气在閨房。過眼靑山銷粉黛﹐誰家玉笛唱伊涼﹐阻風中酒事尋常。

○木蘭花慢

﹝鄴城懷古﹞

渡黃河北去﹐鞭不起﹐古漳流。﹐想萬里風煙﹐三更燈火﹐殘霸中州。對侯壯心在否﹖聽西陵歌舞使人愁。髙樹閒棲烏鵲﹐空階長臥貔貅。平疇﹐落日下荒邱﹐忼慷看吳鉤。問傾淚移盤﹐沈沙折戟﹐誰記恩仇﹖回頭﹐漢家宮闕﹐勝鴛鴦瓦冷雉媒秋。欲喚南來王粲﹐爲君重賦《登樓》。

○秋思

﹝樊樓秋感﹐和夢窗。﹞

嘶馬樊樓側﹐駐夢華前事﹐廢池苔色。髙樹汴堤﹐亂莎梁苑﹐云遏天窄。譜哀曲山亭﹐候虫吟恨掩更抑。漾市簾﹐秋談碧。把萬疊關河﹐六更風露﹐付與翠綃封淚﹐耐人尋憶。聽徹﹐誰門弄﹐箭波錦繡慷飾。畫屏瑤瑟﹐匆匆催徧﹐謝郎發白。漸月落參橫﹐夜欄徵雁沈去翼。念故國﹐空記識。問換劫寒塵﹐滄桑何計避得﹖望切旌旗向北。

○蝶戀花四首

十二樓前生碧艸。珠箔當門﹐圍扇迎風小。趙瑟秦箏彈未了﹐洞房一夜烏啼曉。忍把千金酬一笑﹖畢竟相思﹐不似相逢好。錦字無憑南雁杳﹐美人家在長乾道。

東去伯勞西去燕。織女黃姑﹐歲歲還相見。玉露無聲銀燭短﹐有人遙夜停鍼綫。二十四欄閒倚徧。河漢盈盈﹐爭似紅墻遠﹖井上朱絲牽不斷﹐中庭誰唱《雙蕖怨》﹖

目極梁王臺畔路。千里浮雲﹐一夜西窗雨。倘使行人畱得住﹐不辭化作長亭樹。彈絕幺絲聲更苦﹗紅蓼花殘﹐河水東流去。錦帶吳鉤攜手處﹐小屏山上燕支暮。

冉冉中原歌舞地。疊鼓垂燈﹐夾道車如水。把酒勸君須著意﹐人生難得花前醉。看徧千門桃與李。牽動遊人﹐隔岸拋蓮子。一路秋虫啼未已﹐汝南遙夜雞聲起。

○齊天樂

﹝南海木縣﹐花瓣作呈紅色。楡生賦小令見示﹐報以此解。﹞

天花飛下兜羅手﹐朦朧絳雲盈岸。夢蝶新巢﹐呼驚舊裏﹐勻作珠房嬌面。關河路遠。聽刀尺髙樓﹐唾茸緘怨。淚迸徵袍﹐故人心事歲寒見。江南柳綿漸少﹐亂山烽火裏﹐虫語淒變。鏡檻凝塵﹐機絲引月﹐禁得回腸千轉。珊瑚搗徧。怕彈徹哀箏﹐洗多紅淺。待叩通明﹐爲君晴到晚。

右邵瑞彭詞十三首﹐錄自《楊荷集》及《詞學季刊》。

【集評】夏敬觀曰﹕次公爲詞﹐宗尙淸眞﹐筆力雄健﹐藻彩丰贍。近自中州寄示所作五詞﹐則體格又稍變﹐運用典實﹐如出自然﹐博綜經籍之光﹐油然於詞見之﹐蓋托體髙﹐乃無所不可耳。﹝《忍古樓詞話》﹞葉恭綽曰﹕次公詞淸渾髙華﹐工於容剪。殘膏剩馥﹐正可沾漑千人。﹝《廣篋中詞》四﹞

●吳梅

吳梅字瞿安﹐號霜崖﹐江蘇長洲人。光緒十年﹝一八八四﹞七月二十二日庚午生。專究南北曲﹐制譜﹑塡詞﹑按拍﹐一身兼擅﹐晚近無第二人也。歷任北京大學﹑中山大學﹑中央大學教授﹐凡二十餘年。抗戰軍興﹐轉徙湘﹑桂間﹐以民國二十八年﹝一九三九﹞陰曆正月二十七日辛未卒於雲南大姚縣﹐年五十六。著有《霜崖三劇》﹐旁級音譜﹐鏤版行世。亂中刪定《霜崖詩錄》《霜崖詞錄》有石印本流傳。

○翠樓吟

﹝秦淮遇京華故人﹞

月杵聲沈﹐霜鐘響寂﹐今宵故人無寐。湖山淪小劫﹐正風鶴長淮兵气。南云凝睇﹐又水國陰晴﹐千花彈淚。情難寄﹐庚郎憑處﹐自傷憔悴。可記殘粉宮城﹖指暮虹亭閣﹐治春車騎。玉京芳信阻﹐怕絲管經年慵理。人間何世﹖待冷擊珊瑚﹐西臺如意。秋心碎﹐板橋衰柳﹐莫愁愁未﹖

○臨江仙

短衣羸馬邊塵緊﹐五年三渡桑乾。漫天晴雪撲歸鞍。郵亭呼酒﹐黃月大如盤。苦對南云思舊雨﹐杏花消息欄珊。新詞琢就付雙鬟。紫簫聲裏﹐但看六朝山。

○淸平樂

﹝題鄭所南畫欄﹐次玉田韻。﹞

騷魂呼起﹐招得靈均鬼。千古傷心畱一紙﹐認取南朝天水。北風吹散繁華﹐髙邱但有殘花。花是托根無地﹐人遠浪迹無家。

○桂枝香

﹝題龔半千畫﹞

憑髙岸幘。愛面郭小樓﹐紅樹林隙。妝點晴巒古畫﹐二分秋色。髙人去後欄幹冷﹐笑斜陽往來如客。野花盈路﹐當時後侶﹐梁燕能識。但破屋西風四壁。對如此江山﹐誰伴幽寂﹖湖海元龍未老﹐醉嫌天窄。笛中唱到《漁歌子》﹐勝無多金粉堪惜。暮寒人遠﹐何時重認﹐舊家裙履﹖﹝《詞錄》題作﹕《登掃葉樓倚王介甫體》﹐文句亦多竄易﹐此從《廣篋中詞》。﹞

右吳梅詞四首﹐錄自《廣篋中詞》及《忍古樓詞話》。

【集評】夏敬觀曰﹕瞿安爲曲家泰斗﹐其詞亦不讓遺山﹑牧庵諸公。近得其《霜崖讀畫錄》﹐題鄭所南畫蘭次玉田韻《淸平樂》﹑題龍半千畫《桂枝香》題王東莊畫《長亭怨慢》諸詞﹐豪宕透辟﹐气力可舉千鈞。予嘗謂元初詞得兩宋气味﹐不似明﹑淸諸家墮入纖巧。曲盛詞衰﹐實在明代。元曲髙過後來﹐正由繼兩宋後﹐詞尙未衰也。﹝《忍古樓詞話》﹞葉恭綽曰﹕瞿庵爲曲學專家﹐海內推把。詞其餘事﹐亦髙逸不凡。﹝《廣篋中詞》三﹞

●黃侃

黃侃字委剛﹐湖北蘄春人。光緒十二年﹝一八八六﹞生。精究《爾雅》《說文》《廣韻》之學﹐爲余杭章炳麟髙第弟子。早歲遊日本﹐入同盟會。歸國後﹐歷任北京大學﹑武昌髙等師範﹑南京中央大學教授。民國二十四年﹝一九三五﹞秋卒於南京﹐年五十。侃博學而不輕易著書﹐所批注《說文》《廣韻》﹐身後原凝由商務印書館以手稿影印﹐以倭難作﹐未果。傳世有《日知錄校記》﹝龍氏忍寒盧刊本》《文心雕龍札記》﹝業社印本﹞﹑《攜秋華室詞》﹝金陵大學排印本﹞。

○西子妝

﹝二月二十三日﹐社集北湖祠樓﹐感會有作。﹞

江艸綠齊﹐井桃紅嫩﹐共說尋春非晚。偶來髙閣認前題﹐歡昔遊歲華空換。滄淚濺﹐算畱得閒愁未斷。憑曲欄﹐訝瘦楊如我﹐難招驚燕。追歡宴﹐卻恨東風﹐攪起花一片。酒痕惟解漬靑衫﹐比當時醉情終淺。殘陽看倦﹐倩誰慰天涯心眼﹖待重來﹐又怕平蕪絮滿。

○小重山令

﹝二月二十五日寒食﹐遊髙座寺。﹞

馬腦岡頭石徑微。寂寥髙座寺﹐掩禪扉。種松幾度旋成圍。人何在﹖春物鎭芳菲。靑史事多違。梅陵畱廟祀﹐也崔巍。野棠如雪落遠飛。南朝夢﹐一例付斜暉。

【評】葉恭綽曰﹕髙華。﹝《廣篋中詞》三﹞

右黃侃詞二首﹐錄自《廣篋中詞》。

●呂碧城

呂碧城字聖因﹐安徽旌徳人。光緒九年﹝一八八三﹞生。姊妹三人﹐並工文藻。碧城與長姊惠如兼善塡詞﹐早歲爲樊增祥所激賞。中年去國﹐卜居瑞士雪山中﹐專以揚佛法爲務。然興之所寄﹐不廢倚聲。第二次世界大戰起﹐始經美洲歸香港﹐民國三十二年﹝一九四三﹞一月二十四日病卒﹐年六十。﹝據《覺有情》半月刊龍健行撰﹕《呂碧城女士傳》。﹞遺命火化﹐骨灰和面爲丸﹐投諸海中﹐結緣水族﹐初刊《信芳詞》行世。晚年復自刪訂﹐盆以後來所作﹐匯印爲《曉珠詞》四卷﹐捲尾自識云「慨夫浮生有限﹐學道未成﹐移情奪境﹐以詞爲最。風皺池水﹐狎而玩之﹐終必沈溺﹐凜乎其不可畱也﹗」亦足覘其志趣。

○祝英臺近

縋銀瓶﹐牽玉井﹐秋思黯梧苑。蘸綠搴芳﹐夢墮楚天遠。最憐娥月含顰﹐一般消瘦﹐又別後依依重見。倦凝眄﹐可柰病葉驚霜﹐紅蘭潤泣騷畹﹖滯粉黏香﹐繡屟悄尋徧。小欄人影淒迷﹐和煙和霧﹐更化作一庭幽怨。

【評】樊增祥曰﹕稼軒《寶釵分﹐桃葉渡》一闋﹐不得專美於前。

○玲瓏玉

﹝阿爾伯士雪山﹐遊者多乘雪橇﹐飛越髙山﹐其疾如風﹐雅戲也。﹞

誰斗寒姿﹖正靑素乍試輕盈。飛雲澑屟﹐朔風回舞流霙。羞凝淩波步弱﹐任長空奔電﹐姿汝縱橫。崢嶸﹐詫遙峯時自送迎。望極山河幕縞﹐驚梅魂初返﹐鶴夢頻驚。悄碾銀沙﹐只飛瓊慣履堅冰。休愁人間途險﹐有仙掌爲調玉髓﹐池邐塡平。悵歸晚﹐又誰樓紅爛凍檠。

○淚羅怨

﹝過舊都作﹞

翠拱屏嶂﹐紅邐宮墻﹐猶見舊時天府。傷心麥秀﹐過眼滄桑﹐消得客車延佇。認斜陽門巷烏衣﹐匆匆幾番來去﹖輪與寒鴉﹐占取垂楊終古。閒話南朝往事﹐誰踵淸遊﹐采香殘步﹖漢宮傳蠟﹐秦鏡螢星﹐一例穠華無據﹖但江城零亂歌弦﹐衰入黃陵風雨。還怕說花落新亭﹐鷓鴣啼苦。

○陌上花

﹝木棉花作猩紅色﹐別名烽火樹﹐和楡生教授之作。﹞

丹砂拋處﹐峯回粵秀﹐茜云催暝。絢入遙空﹐漫認霜天楓冷。長堤何限紅心艸﹐猶帶烽煙餘恨。又花淒蜀道﹐鵑魂驚化﹐淚綃痕凝。料吳蠢應妒﹐三軍挾纊﹐不待嬌絲繅損。臉暈濃酲﹐艷鎖猩屏人影。鄂君繡被春眠暖﹐誰念蒼生無分﹖待溫回黍穀﹐消寒同賦﹐絳梅芳訊。

○瑞鶴仙

﹝予昔有《齊天樂》雪山觀日出之詞。今遊炎嶠﹐觀海日將沈﹐奇彩愈烈﹐更賦此詞﹐而感慨深矣﹗﹞

瘴風寬蕙帶。又瘦影扶筇﹐楚香閒采。登臨感淸快。對層雲曳縞﹐亂峯橫黛。搴裳步隘﹐正雨過湍奔石瀨。戰松林萬翠鳴秋﹐並作怒濤澎湃。凝睞﹐陰晴弄暝﹐愁近黃昏﹐蜃華催攺。明霞照海﹐瀉異艷﹐遠天外。站丹輪半彈﹐迅頹義馭﹐哀入驃﹝平﹞姚壯采。渺予懷﹐此意蒼涼﹐更誰暗解﹖

右呂碧城詞五首﹐錄自《曉珠詞》。

