徽城竹枝詞﹝淸﹞吳梅顚

梅顚名熊﹐淸乾隆時歙縣人﹐擅詩﹐隱於醫﹝鮑桂星《覺生詩抄》卷十九﹞。生平事迹待考。該書封面題《徽竹枝詞》﹐封內則題「吳梅顚《徽歙竹枝詞》」﹐歙縣博物館藏本注爲「手稿本」﹔細察字迹﹐殆爲淸鈔稿本。本書共收詠歙郡地理風物﹑民風民俗﹑文物古迹﹑歷史人物﹑土特產品等方面之詩作共158首﹐凡詩句中涉及之特殊名物﹑風俗等﹐均以小字夾注其間﹐頗便閱讀。書無序跋﹐扉頁中有歙縣許承堯﹝疑庵﹞丁丑年﹝1937﹞親筆題識﹝「前記」﹞﹕「詞不﹝甚﹞工﹐較程讀山不如矣﹔然多載瑣碎事﹐有爲吾童時所習聞而今已遺忘者﹐讀之亦自可喜。舊題爲吳梅顚竹枝詞作﹐信否不可知。」此書除第一首與《徽城竹枝詞》﹝亦題「吳梅顚制」﹞外﹐所詠均以歙縣爲中心﹐材料極爲丰富﹐系研究徽歙文化歷史﹑民情風俗極爲珍貴的資料。此書除歙縣博物館藏抄稿本外﹐安徽大學徽學研究中心藏有手鈔本。

﹝附﹞原作﹕

徽城缺典竹枝祠﹐風土流傳那得知。出了徽州才覺異﹐士人習慣不爲奇。府城近水隔華屏﹐半个圈兒似月形。添竹縣城﹝明嘉靖間﹞成滿月﹐兩城夾著斗山亭。縣治相傳眠犬形﹐慶鐘鐘子是金陵。打鐘打得鈴兒響﹐犬不貪眠性子靈。府署來龍象七星﹐魁杓亭聳兆文明。斗山文會最髙敞﹐恰對五城如學擎。背倚黃山靑矗矗﹐前臨練水碧鱗鱗。塘開甲乙丙丁字﹐賈作東西南北人。祝家古井在羽中山﹝朱文公外家﹞﹐八眼殷公﹝一名應公﹐南門內﹞共一欄﹐泉味黃山閣﹝小北門內﹞下好﹐蝦蟆﹝冬見蝦蟆聚處﹐掘得天然石井皆二泉也﹞淸澈斗微瀾。小蘇問道仙姑處﹝仙姑鄭姓﹐子由令績時來問道﹞﹐古井淸泉今尙寒。云影一泓烏嶽下﹐靑苔繡偏石欄桿。府城多井少池塘﹐夏月荷花不見香。那及縣城丘壑美﹐店多成市鬧攘攘。三管爭分昔爲儺﹐頭旗﹝儺時先路以導﹞今日寫人和。地方福祿人煙眾﹐壽管人煙無幾多。四世一品﹝冢宰汪公﹝鋐﹞增先代坊﹐今呼爲地方﹞稅務上﹐福祿爭時喫力多。今日呼爲三不管﹐縱然管得待如何﹝已上皆府城﹞。古歙新城﹝歙故無城﹐嘉靖間邑令史公桂芬募築﹐勒石各門﹞璧合東﹐迎恩﹝北門﹞北面肅朝宗。紫陽南對仰前哲﹐問政玉屏﹝東西各名﹞左右從。縣城七塢四隨姓﹝江程黃朱﹞﹐竹塢桃源與燕窩。云富二山各分管﹐分山分管亦困儺﹝此下兼紀縣城﹐以雙城本同合壁故也﹞。營建東山踞上游﹐四溪﹝揚之﹑布射﹑富資﹑丰樂﹞合作練江流。東山自此稱雄鎭﹐不必城居得勝籌。街名十字直條條﹐四向城門筆畫挑。最是狀元坊﹝正得甲戍唐公臯﹞下過﹐好風不定那邊飄。街以門名南上北﹐西街卻在南街西。巷名借井須分眼﹝有一三八之分﹞﹐九世名髙﹝羽中山吳氏同居之故﹞莫與齊。樓往齊排十二雙﹐呼名廿四柱原當。巷訛索分﹝雙鳳﹞和牛血﹝油稅﹞﹐豆腐﹝竇府﹞都來堪飽嘗。尙書門第舊相望﹐世世相承守不忘。或叫門樓或呼巷﹐吳名國仕﹞潘名旦﹞二姓一爲楊﹝名寧﹞。八腳牌樓學士坊﹐額題字愛董其昌。最奇一腳和三腳﹝總憲胡公宗憲﹞﹐呼作地名俱異常。城中三塔無人識﹐復有三橋日踏來。不見不知猶可諉﹐橋無人識亦奇哉﹗孽龍何與徽州事﹝許旌陽事人訛屬許宣平﹞﹐附會陳言最繆悠。東門內有逃龍井﹐東門外有龍舌頭。西出打從潮水門﹐張公﹝邑令黃濤黃陵人﹞始繞七星墩。灘流碎月問津處﹐太白尋仙迹尙存。南門南望見南山﹐樵客﹝卽許仙宣平﹞歌穿煙靄間。枉使靑蓮遠相訪﹐何曾許入地仙班。上北門連小北門﹐一門冷淡一門喧。小北門織羅底絹﹐上北門因通北源﹝南北二鄕亦稱源﹐東西則否﹞。陽和門﹝府署耳門﹞向南方開﹐五百年來產大才。讖應婺源出朱子﹐書聲到處夜聽來。故城傳記烏聊﹝孫吳時邑人毛甘屯兵於此山﹐築城保障﹞﹐晉屬新安歷代遙。州在隋時猶號歙﹐名徽從宋﹝宣和﹞到今朝。新安衛靠閣老府﹝許文穆公名國﹞﹐城守元傍會元家。此榜會元非第一﹝萬曆丙辰錢士升榜﹐汪公應元居二﹐錢罹法﹐以汪爲首﹞﹐居然第一卻非誇。保障功多迹未灰﹐髙樓名號共崔嵬。將軍﹝藍姓名亮﹐邑人﹐隋末率州兵保障鄕國﹐今廟祝將軍山﹞神通眞無敵﹐猶射西方五鬼來﹝樓建西門﹞。由來山郡不禁﹝平聲﹞荒﹐舟挽人挑恃客糧。難得愛民向太守﹝公名建善﹐濟源人﹞﹐預儲惠濟建新倉﹝勸邑之富而好義者輸票﹞。肖賢惠政與崇賢﹐遺愛祠名感昔年。四十一人﹝人多不載﹞同俎豆﹐詩歌猶詠憩棠篇。文廟東偏朱子祠﹐祠於此地最相宜。東南鄒魯推名郡﹐文物由來信有基。歷科坊﹝乾隆辛丑春毀於火﹞甲榜題名﹐一百八十有五人。此是前明本縣數﹐一朝天子一朝臣。工坊商自迎恩建﹐甲榜同年標姓名﹝萬曆乙未朱之蕃榜﹐吾徽進士十九人﹐歙得十人焉﹞。盛事爭傳天下少﹐大書題數邁登瀛。東嶽廟坐北朝南﹐汪王﹝敕封忠烈王﹞廟坐東西向。兩朝𨿽隔落星閣﹐同在烏聊一山上。向年風雨差光芒﹐奇骨晶瑩磊此岡。幸勿又隨風雨去﹐登髙恐負好重陽。萬山觀﹝去聲﹞裏呂仙樓﹐臨去還畱一藥圭﹝並治嗽一方﹐用此匙乃靈。今失﹞。卻怪撞鐘人太早﹐至今聲不過雙溪﹝仙呂因雙溪酒好﹐與淩某交遊﹐鐵井畱迹﹞。傍城山館樹蔥蘢﹐𨿽倩丹靑畫不工。四桂香連四季桂﹐七松靑對白皮板﹝七松四桂皆館名﹞。煉丹池本屬仙家﹝聶眞人師道﹞﹐半畝寒梅春著花。淸賞何須沽美酒﹐文公泉﹝縣治後﹞煮太函茶。捨蓋堂﹝取捨蓋公義﹐宋郡守章公浩建﹞連風月堂﹝洪公適建﹞﹐洪公延客此徜徉。石湖﹝範公成大時爲州亻卒一記間來讀﹐想見當時翰墨香。浮印亭北望黃山﹐百里煙雲指顧間。天際眞人袂可挹﹐欲乘逸興不思還。城市山林何處幽﹐太函分秀閣﹝宋郡守倪公祖常建﹞魁邱﹝吳公國仕別業﹞。憑髙縱眼足佳趣﹐騷客時時載酒遊﹝已上俱在雙城﹞。紫陽道脈接薪傳﹝今上賜額曰道脈薪傳﹞﹐書院重與幸有年﹐朗朗書聲聞夜讀﹐徐﹝公名士修﹞家樂助足金錢。太平橋澗跨河西﹐十六圈兒一斬齊。太白酒樓樓上看﹐詩塗滿壁阿誰題。五里欄桿石壘成﹐嶽家﹝忠武王﹞開路夜過兵。商山傍水長流好﹐四字鐫來迹尙淸。太平橋下水成江﹝是爲練江﹞﹐寺統橋名恰五雙。建自太平興國日﹐蒲牢爰聽曉來撞。漁梁壩甓石層層﹐瀦蓄奔流關替興。﹝水蓄則物阜民丰且無火災﹐歷考皆驗﹐故老傳言也﹞。橫臥玉虹雷怒吼﹐傾頹修茸望誰能﹖禹朝崢嶸龍井山﹐儼然飛鶴飲江問。訪仙待渡橋猶在﹐心爰宣州刺史間﹝唐時訪許宣平﹞。塔名神柱柱浮來﹐柱遭雷火塔微歪。傳言此塔應科舉﹐中舉每須趕遺才。回龍塔造未成工﹐無頂七層心亦空。髙對將軍山上廟﹐練江俯瞰漸江通﹝練江之委﹞。巖寺塔髙髙插空﹐七層大小一般同。他方有塔像尖字﹐此塔均勻如截筒﹝此塔在雙溪﹐附記於此﹞。浙江源出浙山源﹝山在休寧﹞﹐歷古城巖入歙環。嚴﹝以遷嚴州﹐故名﹞嶺逶迆接石耳﹝髙山出石耳﹐因名﹞﹐黃羅天馬夾淸灣。古城巖下卽濠梁﹐禁養河魚擅一方。非我非魚亦非子﹐洋洋策策復堂堂。岑山﹝俗稱小南海﹞古寺號周流﹝今名星巖﹞﹐在水中央結蜃樓。品渥窪泉﹝傳言味勝牛冷﹞須水落﹐釣臺﹝元鄭公玉﹞平敞足淹畱。漸江卽是浙江源﹐北會練江合浦口﹝是爲歙浦﹞。並兩江爲新安江﹐趨嚴成浙﹝直至桐廬爲新安江﹞不回首。浦口上船出街口﹝徽州南界接嚴州淳界﹞﹐經過梅口及坑口。三潭以下更多灘﹐辛苦篙工忙著手。三百六十有名灘﹐上水灘多人仰望。一灘只算一丈髙﹐徽州眞正在天上﹝諺語云爾﹞。錢索港﹝自浦口入漁梁﹞中篙亂點﹐漁梁壩向望非遙。不倒桅竿船習過﹐紫陽山下紫陽橋。湯泉香作朱砂色﹐白水甘凝綠玉寒。溪似繡成江似練﹐錦鱗碧藻漾銀瀾。將軍山下路多彎﹝旱路進城﹞﹐駐足新安第一關。結束此邦作都會﹐一條水界兩邊山。山水新安不等閒﹐閒遊白嶽與黃山。髙眉飛布兩天馬﹐總在虛無縹緲間。丰山丰厚更蔥蘢﹐積雪傳能驗歲丰。丰樂鄕流丰樂水﹐年丰民樂沐燻風。篛領在北昱嶺東﹐黃牢西塞道途通。萬山環繞歙居內﹐秀冠﹝去聲﹞徽州六邑中。好山好水看不盡﹐嶽公﹝嶽忠武徵楊﹐兵過此﹞詩句刻丰碑。地靈人傑畱遺迹﹐數典惟因景物奇。祠堂社屋舊人家﹐竹樹亭臺水口遮﹐世閥門楣重變攺﹐遙遙華冑每相誇。聚族成村到處同﹐尊卑有序見淳風。千年古墓勤修茸﹐合祭先期必會通。氏族吾鄕重本源﹐程朱故里在篁墩。合神每到春秋祭﹐士子衣冠集富侖﹝富侖﹐山名﹐在篁墩﹐程朱二夫子先世家此。﹞村姓因唐黃最多﹐數村同姓恐教訛。本行提出爲村姓﹐打獵作香與鑄鍋。山多田少溪流急﹐地窄人稠水利先。灌漑恃塘還恃﹐呂湖呂﹝蕭齊侍中呂公文達策﹞灌湖田。灌田所重在開塘﹐東路名塘多別鄕。大似小湖船習泛﹐有長有大有圓方。粟菽滿山田稻少﹐山農耕種白雲鄕。五風十雨歲丰熟﹐僅夠﹝夠﹐足也。世俗作彀﹐非﹞終年數月糧。行商最重在吾徽﹐土俗相沿預禱祈。方寸紙裁成利市﹐自空撒作堞兒飛。富比素封金揀砂﹐餘錢剩谷錦添花。四方作客因糊口﹐百計營生要顧家。坐蓐臨盆莫浪驚﹝此三字抵看一部《過生編》﹐幸勿輕視﹞﹐獲持產母記分明。麻油雞子沙糖酒﹐粥煮沙鍋乾莧羹。才試啼聲爭門鎖﹐洗兒盆內祝靑蔥。習知何物代湯餅﹐蘇木染成雞蛋紅。世世相承謙自醫﹐郎家膏藥好封臍。皇皇數語書紅紙﹐倩讀能令﹝平聲﹞止夜啼。周歲外家來作賀﹐要握窠染﹝以茗爲窠狀﹐染蛋於其中﹐故名﹞費錢多。金銀帽縶衣鞋襪﹐買叫外公與外婆。出放天花要掛紅﹝卽痘瘡﹐有自出﹐有延專醫以藥鼻催出﹐名放痘﹞紙條飄揚貼門籠。收焦好把娘娘謝﹐轎與須勞紙紮工。兒童喜笑問如何﹐要往東家看殺豬。且有血羹腸可啖﹐從來風俗饋居。肥兒最驗蝦蟆藥﹐糖味鮮甜細嚼吞。每兩三分錢十五﹝城中時用﹐以制錢五文作錢一分﹞﹐怪他屋頂上開門。問津欲度度原難﹐命算盲師要過關。東嶽注生先注死﹐何曾彭祖放他還。納采問名爲遞手﹐嫁裹粽饋男家。郎官粽獨大如枕﹐棗栗金蹄﹝禮單稱金華火腿爲金蹄﹞多好些。蒸紅米粉肉圓大﹐大秤﹝時用秤二十兩﹞一斤秤兩个。要喫要擔賞哥兒﹝僕人之稱﹞﹐看挪行嫁好忙那。鼓樂喧隨花轎擡﹐大門錢少莫教開。紅燈火把擁婦路﹐大擔早挑望暈來。轎門扶出拜髙堂﹐袋親金連入洞房。總說三朝無大小。妄排�語鬧新娘。千金嫁女常常有﹐教子錙銖計束脩﹖婿富貴行乎富貴﹐兒嬌羞任爾嬌羞。朝奉前朝七品郎﹐平民相襲說從唐。孫兒呼祖婦稱舅﹐姑作孺人卻也當。通行送禮祝年髙﹐尖嘴蒸大成壽桃。潑刺盆魚金字燭﹐洪坑掛面上丰糕。燒白席非因一事﹐星辰太歲血光災。面捏犬形投所好﹐拋刀毀卵爲誰來。泰山日轉付盧胡﹐曾謂劉翁可賄乎。替死捉生死可替﹐石崇千歲黑胡須。薦食設衣誠且敬﹐招魂遺意有回呼。呼得魂回回復躲﹐究於情理欠相符。弔儀中有紙鰲山﹐巧紮花臺不等閒。送與亡人當戲看﹐行頭裝粉盡斑斕。形家言說最心歡﹐卜地工夫不少寬。碎器牌樓打砸井﹐土眉﹝程姓﹞老店賣羅盤。厚葬難依古禮來﹐賀墳轎馬望成堆。面前租片寬平地﹐好搭燈棚與戲臺。墓祭三回重本源﹐淸明冬至及中元。寒衣燒獻金銀袋﹐但只淸明許乞幡。本將聚飲暢親情﹐翻爲貪杯起門爭。俗說一年三頓打﹐無過﹝平聲﹞兩社一淸明。社公最趣仇家塘﹐求子人來燒夜香。卻喜丈夫作女拜﹐不無玩世太生狂。僧也畫符打淨醮﹐道因仗劍放蒙山。度孤薦福與禳火﹐多在冬初秋杪間。放焰之家送斛尖﹐洗兒先兆許明年。斛尖借問是何物﹐面捏嬰兒狀儼然。笑容可掬不尋常﹐萬語千言盡吉祥。巧乞寒兒猶骯髒﹐擔挑送子小女襄娘。出行爆竹鬧開場﹐紅紙馬包紅棒香。錫箔貼成元寶錠﹐汪王山上拜汪王﹝唐城國公華﹐追封王爵﹐敕建廟祀﹞。歲朝三日待如何﹐土俗訛傳從此多。爭上鬥杓亭子畔﹐木杓﹝土音灰﹞山上看飛﹝上下拋擲瓦石如爭鬥﹐破頭流血以分勝負﹐凡三日﹞。玉皇閣上燭輝煌﹐上九來燒屋柱香。燒大柱香成底用﹐小家婦女炫新妝。試燈夜﹝正月十四夜爲試燈﹞前前復前﹐擊鼓鳴鉦響震天。黃蔑紮成獅子舞﹐龍燈竹馬慶新年。之而角鬣鱗牙爪﹐紮獸爲燈各肖形。往北岸看正月半﹐太平遙慶舞虞廷。竹籃挑賣滿街遊﹐稚子成君叫不休。好簇裹裏春餅﹐杞芽薺菜馬蘭頭。混軒夜靜聞嬌語﹐只有三姑肖在家。接卜今年家務事﹐來時畫剪去時花。土地爲燈糊炭藍﹐像形羅漢與偏酣。到香黎夜龍豪舉﹐煙火煙﹝挨戶放百子炮焚花錢﹞坦不慚。巨燭髙燒重百斤﹐滿堂香气更氤氳。報功猶祀程忠壯﹝陳開府謚﹐程公名靈洗﹞﹐正月生辰有祝文。徽州土地老兒肥﹐朔望開葷受禱祈。接祝生辰二月二﹐炒香麻豆換新衣。績溪﹝本歙之華陽鎭﹐分爲縣﹞獨作花朝節﹐保障功猶祀越公。羊大如牛﹝重二百餘斤﹞人共論﹐平臺紙紮費多工。邨邨賽社爲春祈﹐四五百斤豬透肥。擺祭般般相賭賽﹐鄕人好勝世間稀。正月十三三月十﹐江村看罷又槐塘。爭奇鬥異做春事﹐人海人山奔若狂。豈因浴佛煮蘭湯﹐撥鼻濃聞占米香。采得靑靑南竹葉﹐染成烏飯餉新娘。逐疫時當四月八﹐裝形扮樣嬉菩薩。儺𨿽古禮遷於嬉﹐鏡鼓喧天人鬧煞。石塌頭下水洄﹐萬年橋上人成堆。鄕儺濫觴大義閣﹝由來數百年所矣﹞﹐四月八日先看來。閏年做會爲禳災﹐華嚴龍舟錦繡堆。色按五方裝五帝﹐轟天動地鼓聲來。蕭鼓中流光燭天﹐閏年費鈔倍常年。滿城人盡持燈出﹐爭向水濱看亮船。通眞封號興通靈﹐三四排行太子神。捍患禦災最靈感﹐多將香木肖其眞。神降肩頭酒態狂﹐步行之字扭腰忙。夜歸倒散﹝隋從人等狂余之名﹞酒味苦﹐煮用黃連充藥方﹝村人能治勞傷﹞。黃楊閏厄信祥禨﹐處處村鄕盡享祈。肖像張﹝卽南公霽云﹞選人賈勇提烏。送神待宴倚風斜﹐道士居然稱帥爺。拇戰藏鉤儼賓主﹐蟒袍角帶頂烏紗。嶠山出會神騎馬﹐披繡裙爲錦障泥。鹵簿鋪陳無隊伍﹐百餘花傘百餘旗。竦口當年北野縣﹐保安做會名爲善。虔誠無敢食葷腥﹐犯此令人多不便。一劍淩風帶酒香﹐偶忱水月境淸涼。雙溪鐵井畱遺迹﹐惹得人來乞藥方。兒童誰不喜端午﹐要帶花花好包肚。雄黃塗臉跳鐘馗﹐髻紮紅繩搖璽虎。六月廿四暴打過﹐靈金山上看金燈。家家淨醮祝雷祖﹐雪白天星錁旋﹝去聲﹞蒸﹝本山晚米甚佳粉﹐粉爲小圓﹐名天星錁﹞。上九七月二十五﹐�鎭遊人多似麻。鄕人看他會拍鈸﹝上九事﹞﹐紅燈看點鮮荷花﹝七月事﹞。七月廿五趕會場﹐蘇邨領上拜張王﹝東平忠靖王張睢陽也﹞。毗﹝平聲﹞今阝州縣人多到﹐血食都言勝別鄕。八月一日拜李王﹐酬還心願老婆香。誰人不喜生男女﹐保產自須好藥方。八月中秋偸北瓜﹐相逢不當﹝去聲﹞賊來拿。芋頭多子亦遭竊﹐佳賊原非飽自家。昂然戴角望中流﹐鎭壓渙梁鑄錢牛。玉手纖纖好摩撫﹐新娘求子自中秋。親鄰笑語敢喧嘩﹐婦女相過玩月華。百步踏回還拜月﹐滚圓月餅托南瓜。八眼玲瓏共石欄﹐井深潛透相公潭。祝拋紅豆換淸眼﹐好與中秋月一般。水南鄕俗作重陽﹐挨賽東平患靖王。不用裹糧多裹�﹐麻酥還有敬與糖。廟建黃坑﹝俗訛爲洪坑﹞神所依﹐周王有帽卻無衣。年年九月十三日﹐顯聖徽州難自肥﹝所謂生在嚴州﹐死在衢州﹐顯聖在徽州﹞。神像多年色攺常﹐重開生面號開光。神來作賀神迎送﹐始則呼猖復犒猖。五月八日祀八郎﹐生辰傳記自前唐。墓封老樹千年物﹐枝葉妄侵生不詳。臘月八日爲臘八﹐家家煮粥色爛斑。雜投菜果和麻豆﹐大碗盛﹝平聲﹞來最好看﹝平聲﹞。年例酬神作犒猖﹐僧人演戲曲荒唐。纖柔﹝小旦﹞大淨生還丑﹝曲譜曰醜借盲相關﹞﹐盔甲裙釵粉墨妝﹝現奉憲禁﹞。三牲竟以面爲之﹐持謝葷神覺異宜。粉本蕭家老公樣﹝北人稱梁武爲蕭老公﹞﹐三牲日素素名奇。監商嗜義自來多﹐桑梓親朋年好過﹝平聲﹞﹐竟有炭貲﹝鹽商富人例於年終量親疏厚薄饋贈之名﹞嫌不要﹐拚來質庫典神鑼。土瘠民勞地力微﹐自應方物產來稀。諸山多把金爲號﹐夜气何嘗耀眼飛。土布惟黟織木棉﹐休寧蜜棗近相傳。績溪煙火祁門扇﹐灣口﹝在婺源﹞酥魚味亦鮮。硯名以歙歙無之﹐龍尾山原在武溪。溪在婺源州統歙﹐硯仍名歙名歙迷。筆精伯立﹝姓汪﹞原難得﹐紙貢南唐﹝卽澄心堂者﹐又有凝霜麥光之名﹐或長五尺﹞本足珍﹐硯產嚴山黃似蠟﹝不多見﹞﹐墨傳異制白如銀﹝磨之則黑﹐今失傳﹞。桃花米飯連�滑﹐雲霧茶湯滿口芬。三尺葉長仙韭嫩﹝仙韭生丞相源韭葉澗﹞﹐饅生淸水五花紋。鄕議由來美不虛﹐新安水族有誰如。食貧未敢歌彈鋏﹐一見桃花憶鱖魚。魚爰黃山味最鮮﹐池開石上接鳴泉。也似靑螺生水底﹐自然淸品勝鮏羴。觳聚魚﹝彀雨三日出尾灘淺水﹞嘉才半寸﹐營盤雞嫩任多年。秋累玉面貍方美﹐暑月深山石鴨鮮。橫石灘頭生巨蟹﹐桂林圳內出蟶蟹。魚把東路獲多剎﹐肉味敬與原有名。肉食何能識味眞﹐園蔬亦足款嘉賓。新州蘿萄葛塘菜﹐不減秋風千里�。縱使淸齋三百日﹐竹多問政日抽鞭。春秋冬夏坤沙鼓﹐園扇風搖新館輕。通行和鈔折錙銖﹐削竹等爲取酒符。上爲店名濃翠漆﹐近來禁斷未全除。不但黃精代裹糧﹐黃山異竟是仙鄕。松蘿苦�珍珠菜﹐發豆﹝浸肥再炒爲發﹞芙蓉榧子香﹝芙蓉榧名開子﹞。水桂香淸原異種﹝花落小麥秋時放﹞﹐紅蘭色艷習移栽。枝垂翡翠千年柏﹝三物俱出黃山﹞﹐花吐鴛鴦五月梅﹝披雲峯後塢中﹞。樂奏仙禽猴造酒﹝名猴酒﹞﹐琴鳴苔石水爲�﹐花生雲裏髙難狀﹝種類甚繁﹐香色各異﹞﹐松掛峯頭怪欲顚。黃異人生來便異﹐百工技巧堪傳世。神奇名遠勝西洋﹐器物至今難學制﹝鑄鍋黃村人﹐嘗見賞於我仁廟﹞。徽城風物數來奇﹐百首新詩補竹枝。龍尾硯磨曹氏墨﹐凝霜古紙寫烏絲。

﹝共一百六十九首﹞

