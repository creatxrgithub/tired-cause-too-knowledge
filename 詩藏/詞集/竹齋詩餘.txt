黃機沁園春﹝奉柬章史君再遊西園﹞問訊西園﹐一春幾何﹐君今再遊。記流觴亭北﹐偸拈酒戲﹐淩雲臺上﹐暗度詩鬮。略略花痕﹐差差柳意﹐十日不來紅綠稠。須重醉﹐便功名了後﹐白髮爭休。定誰騎鶴揚州。任書放牀頭盞甕頭。況殷勤鶯燕﹐能歌更舞﹐輕狂蜂蝶﹐欲去還畱。歲月易忘﹐姓名須載﹐筆勢翩翩回萬牛。歸來晚﹐有燭明金剪﹐香暖珠篝。沁園春﹝壽﹞六月云初﹐人爭議公﹐公無阻傷。記傳飛急羽﹐舟還海道﹐彌漫白水﹐路入沙場。萬姓三軍﹐倚公爲命﹐法有逗𨖻公自當。君還信﹐似崔嵬砥柱﹐屹立瞿塘。此行陰徳難量。到論定才知滋味長。看魚肥蟹健﹐妻孥共樂﹐酒火餘稻熟﹐翁媼相將。何以報公﹐祝公千歲﹐多少人家燒夜香。淩煙上﹐更聲名凜凜﹐冠劍堂堂。沁園春﹝壽﹞問訊梅梢﹐小春近也﹐花應漸開。記華堂此日﹐紅牙絲竹﹐歡聲昨夜﹐翠玉樽罍。霧節童童﹐金＿曳曳﹐人自閬風玄圃來。嬉遊處﹐任滄波變陸﹐劫火成灰。行天看取龍媒。笑衛霍當年如此哉。有筆頭文字﹐何妨揮灑﹐胸中兵甲﹐解洗氛埃。見說君王﹐防秋才了﹐便著芝泥封詔催。功名事﹐付孱顏燕石﹐突兀雲臺。沁園春﹝次嶽總幹韻﹞日過西窗﹐客枕夢回﹐庭空放衙。記海棠洞裏﹐泥金寶斝﹐酴醿架下﹐油壁鈿車。醉墨題詩﹐薔薇露重﹐滿壁飛鴉行整斜。爭知道﹐向如今漂泊﹐望斷天涯。小桃一半蒸霞。更兩岸垂楊渾未花。便解貂貰酒﹐消磨春恨﹐量珠買笑﹑酬答年華。對面靑山﹐招之不至﹐說與浮雲休苦遮。山深處﹐見炊煙又起﹐知有人家。沁園春﹝廖總幹席上﹞暑風淸微﹐梅腮漸紅﹐麥須未黃。恨牡丹多病﹐醫治費巧﹐酴醿易老﹐點綴無方。客裏光陰﹐愁中意緒﹐想美人兮山水長。銷凝處﹐有龍絲墜簡﹐來喚持觴。華堂。剩貯春光。粲一行珠璣時樣妝。更燕畱輕態﹐詞翻古調﹐鶯嬌欲囀﹐曲度新腔。玉漏聲沈﹐銀潢影瀉﹐＿酒猶燒心字香。歸來也﹐判明虯永日﹐瑞錦鴛鴦。沁園春﹝爲潘郴州壽﹞問訊仙翁﹐殷勤爲底﹐來萬山中。想橘邊丹井﹐鶴尋舊約﹐松間碧洞﹐鹿養新茸。霧節亭亭﹐星＿曳曳﹐導以浮丘雙玉童。嬉遊處﹐盡祥煙瑞雨﹐霽月光風。歡聲已與天通。更日夜郴江流向東。定催歸有謂﹐泥香芝檢﹐畱行無計﹐路熟花驄。入侍嚴凝﹐密陪淸燕﹐吳水歡然相會逢。年年裏﹐對春如酒好﹐酒似春濃。沁園春﹝送徐孟堅秩滿還朝﹞人物眇然﹐落落曉星﹐如君幾何。有飄搖長袖﹐工持月斧﹐寂寥遺韻﹐妙鼓云和。政事文章﹐特其餘事﹐英气橫空時浩歌。還堪笑﹐似龍文古鼎﹐誰復摩挲。靑絲系馬庭柯。爲小駐壽君金叵羅。說一時偉望﹐齊髙嶽麓﹐二年遺愛﹐拍滿湘波。世事多端﹐細憑商略﹐痛處不須言語多。從今去﹐好經從烏府﹐躐上鑾坡。沁園春﹝送趙運使之江西﹞有美一人﹐昔在何居﹐今方見之。儼瓊纓翠弁﹐气淸芬只﹐珠幢絳節﹐光陸離兮。吾道非耶﹐世情復爾﹐天驥昂藏不受羈。還知否﹐定曲髙寡和﹐才大難施。行吟湘水之湄。看云捲云舒無定姿。想粲然長笑﹐物皆有用﹐時哉易失﹐我亦奚爲。袖手旁觀﹐何如小試﹐欲脫囊中失利錐。君休嘆﹐正梅花將發﹐塵滿徵衣。八聲甘州﹝爲遁齊壽﹞問仙翁﹑底事到人間﹐人間足嬉遊。向文邊書意﹐時邊著語﹐�滿南州。逸韻髙情總似﹐野水蕩孤舟。所未能忘者﹐藥鼎茶甌。政恐功名相＿﹐便扶搖直上﹐龍尾螭頭。想塵緣終薄﹐歸去老菟裘。有當年﹑東鄰西捨﹐辦雞豚﹑相與燕春秋。階庭裏﹐兒孫衮衮﹐飛度驊驑。乳燕飛﹝次嶽總幹韻﹞擊碎珊瑚樹。爲畱春﹑怕春欲去﹐駛如風雨。春不畱兮君休問﹐付與流鶯自語。但莫賦﹑綠波南浦。世上功名花梢露。政何如﹑一笑翻金縷。系白日﹐莫教暮。蒼頭引馬城西路。趁池亭﹑荻芽尙短﹐梅心未苦。小雨欲晴晴不定﹐漠漠雲飛輕絮。算行樂﹑春來幾度。鞭影不搖鞍小據。過橫塘﹑試把前山數。雙白鷺﹐忽飛去。乳燕飛﹝次徐斯遠韻寄稼軒﹞興潑元同宇。喚君來﹑浮君大白﹐爲君起舞。滿袖斑斑功名淚﹐百歲風吹急雨。愁與恨﹑憑誰分付。醉裏狂歌空漫觸﹐且休歌﹑只倩琵琶訴。人不語﹐弦自語。詩成更將君自賦。渺樓頭﹑煙迷碧艸﹐云連芳樹。艸樹那能知人意﹐悵望關河夢阻。有心事﹑箋天天許。繡帽輕裘眞男子﹐政何須﹑紙上分今古。未辦得﹐賦歸去。乳燕飛秋意今如許。怪徵鞍﹑底事匆匆﹐翩然難駐。斗賬屏圍山六曲﹐怕見瑣窗欲暮。倩誰伴﹑梧桐疏雨。路入衡陽天一角﹐更山環﹑水繞無重數。容易�﹐便難阻。相思才信相思苦。省疏狂﹑迷歌＿酒﹐把人輕誤。問取歸期何日是﹐指點庭前幽樹。定冷蕊﹑疏花將吐。此去西風吹雁過﹐家身心﹑別後安平否。聊慰我﹐至誠處。摸魚兒惜春歸﹑送春惟有﹐亂紅撲蔌如雨。亂紅也怨春狼藉﹐＿得淚痕無數﹐腸斷處。更喚起﹑瓊鵲催發長亭路。徵鞍難駐。但脈脈含顰﹐嗔人底事﹐剛愛逐春去。闌干憑﹐芳艸斜陽凝佇。愁連滿眼煙樹。＿松不理金釵澑﹐鸞鏡一奩香霧。花誰主。悵��﹑玉容寂寞春知否。單衣懶禦。任門外東風﹐流鶯聲裏﹐盡日攪飛絮。水龍吟晴江衮衮東流﹐爲誰流得新愁去。新愁都在﹐長亭望際﹐扁舟行處。歌罷翻香﹐夢回呵酒﹐別來無據。恨荼＿吹盡﹐櫻桃過了﹐便只恁﹑成孤負。須信情鐘易感﹐數良辰﹑佳期應誤。才髙自嘆﹐彩雲空詠﹐淩波謾賦。團扇塵生﹐吟箋淚漬﹐一觴慵舉。但丁寧雙燕﹐明年還解﹐寄平安否。喜遷鶯﹝香風亭上﹞平湖百畝。種滿湖蓮葉﹐繞堤楊柳。冉冉波光﹐輝輝煙影﹐空翠濕沾襟袖。靜愜鄰雞啼午﹐暖逼沙鷗眠晝。西園路﹐更紅塵不斷﹐蝶酣蜂瘦。知否。堪畫處﹐野薺蕪菁﹐＿地鋪茵繡。桃李陰邊﹐桑麻叢裏﹐斜矗酒簾誇酒。竹寺小依山趾﹐茅店平窺津口。春又晚﹐正香風有客﹐倚闌搔首。木蘭花慢﹝次嶽總幹韻﹞嘆鏡中白髮﹐元不向﹑酒邊栽。柰詩習未除﹐客愁易感﹐剩要安排。浮名任他有命﹐怕靑山﹑頗怪不歸來。出屋長松招鶴﹐繞渠流水行杯。浪驅羸馬踏江淮。幽夢苦相催。甚狹路嵚崎﹐雄心突兀﹐誰忍徘徊。此事正煩公等﹐笑曹劉﹑只合作輿臺。我自人間屈曲﹐靑雲有眼休回。木蘭花慢﹝壽﹞政胡塵滿野﹐問誰與﹑作堅城。有老子行年﹐平頭六十﹐無限聲名。向來試陳大略﹐便羣兒﹑啁哳耳邊鳴。爭識規模先定﹐破羌終屬營平。吾心惟有忠誠。羞媚嫵﹐做逢迎。謂干戈鋒鏑﹐動關民命﹐此不宜輕。聽渠自分勇怯﹐柰何他﹑天理若持衡。只把從前不殺﹐也應換得長生。木蘭花慢﹝次嶽總幹韻﹞問功名何處﹐算只合﹑付悠悠。怕僮僕揶揄﹐長年爲客﹐楚尾吳頭。春來故園漸好﹐似不應﹑不醉把春休。剩買蔞蒿荻筍﹐河豚已上漁舟。人間太半足閒愁。蓑笠夢汀洲。向桃杏花邊﹐招邀同社﹐秉燭來遊。連臺聽渠拗倒﹐更麹生﹑元不厭誅求。世事翻雲覆雨﹐滿懷何止離憂。滿江紅呀鼓聲中﹐又妝點﹑千紅萬綠。春試手﹐銀花影粲﹐雪梅香馥。歸夢不知家近遠﹐飛帆正掛天西北。記年時﹑歌舞綺羅叢﹐憑誰續。煙水迥﹐雲山簇。勞悵望﹐傷追逐。把蛛絲鵲喜﹐意�占卜。月正圓時羞獨照﹐夜偏長處憐孤宿。悔從前﹑輕被利名牽﹐徵塵撲。滿江紅萬竈貔貅﹐便直欲﹑掃淸關洛。長淮路﹑夜亭警燧﹐曉營吹角。綠鬢將軍思飲馬﹐黃頭奴子驚聞鶴。想中原﹑父老已心知﹐今非昨。狂鯢剪﹐於菟縛。單於命﹐春冰薄。政人人自勇﹐翹關還槊。旗幟倚風飛電影﹐戈鋌射月明霜鍔。且莫令﹑楡柳塞門秋﹐悲搖落。滿江紅雲暗山昏﹐西風撼﹑一天悲雨。隱君問﹑短墻修竹﹐故園何處。九月江南無雁到﹐素書封了誰傳與。待從頭﹑拼卻把心寬﹐還如故。吳姬唱﹐燕姬舞。持玉斝﹐溫瓊醑。悵人生歡會﹐一年幾許。莫上小樓髙處望﹐樓前詰曲來時路。便直須﹑匹馬兩蒼頭﹐東歸去。酹江月春愁幾許﹐似春云藹藹﹐連空無數。��眉尖偏易得﹐沒个因由分付。楊柳煙濃﹐海棠花暗﹐綠漲墻頭路。小樓應是﹐有人和淚凝佇。長記寶軸妝成﹐鴛鴦繡懶﹐輕笑歌金縷。香雪精神依舊否﹐風月誰憐虛度。帶減衣寬﹐十分憔悴﹐兩下平分取。黃昏可更﹐子規聲碎煙塢。酹江月東籬成趣﹐有西風解事﹐催開叢菊。碎摺黃金誰試手﹐一一淸香堪掬。露濕涼輕﹐霞凝寒重﹐秀發如新沐。宮妝勻就﹐豈知紅紫粗俗。因念昔日淵明﹐微官不受﹐歸伴花幽獨。彈壓秋光三徑裏﹐濁酒牀頭初熟。飲劇腸寬﹐醉深吻燥﹐更把綸巾漉。此翁無恙﹐喚渠同醉船玉。水調歌頭﹝爲施少儀作﹞此日足可惜﹐心事正崔嵬。江淮踏徧﹐經歲相識定誰來。每向酒邊長嘆﹐更向花邊長笑﹐意慮叵能猜。邂逅忽相遇﹐有客在塵埃。脫儒冠﹐著武弁﹐太多才。筆墨爭似﹐鉤戟容易到雲臺。餘子何須轉手﹐便把平生胸臆﹐勇去莫徘徊。事業上金石﹐人世自歡哀。水調歌頭﹝次下洞流杯亭作﹞金篆鎖巖穴﹐玉斧鑿山湫。飛泉濺沫無數﹐六月自生秋。天矯長松千歲﹐上有冷然天籟﹐淸響眇難收。亭屋創新觀﹐客鞅棹還畱。推名利﹐付飄瓦﹐寄虛舟。蒸羔釀秫﹐醅甕戢戢蟻花浮。喚取能歌能舞﹐乘興攜將髙處﹐杯酌薦昆球。徑醉雙股直﹐白眼視庸流。六州歌頭﹝嶽總幹槪括上吳荊州啟﹐以此腔歌之﹐因次韻﹞百年忠憤﹐無淚灑江濆。曹劉事﹐埋露艸﹐鎖煙榛。哭英魂。此恨誰知者﹐時把劍﹐頻看鏡﹐徒自苦﹐拳破裂﹐眼眵昏。從古時哉去速﹐鄹人子﹑反袂傷麟。望家山何在﹐衮衮已＿纓。欲剗還生。猛堪驚。膏肓危病﹐寧有藥﹐鍼匕具﹐獻無門。荊州啟﹐條舊書﹐漢將軍。已不存。便合囊封去﹐倉庾地﹐尙間關。此不用﹐心溫有﹐恐無干。人世歡哀數耳﹐天或者﹑又假人言。又一番春盡﹐髙柳暗如雲。夢斷重閽。六州歌頭﹝次嶽總幹韻﹞將軍何日﹐去築受降城。三萬騎﹐貔貅虎﹐戮鯢鯨。洗滄溟。試上金山望﹐中原路﹐平於掌﹐百年事﹐心未語﹐淚先傾。若若累累印綬﹐偏安久﹑大義誰明。倚危欄欲徧﹐江水亦吞聲。目斷蘋汀。海門靑。停杯與問﹐焉用此﹐手𨿽子﹐積如京。波神怒﹐風浩浩﹐勃然興。捲龍腥。似把渠忠憤﹐伸懇請﹐翠華巡。呼壯士﹐挽河漢﹐蕩＿槍。長算直須先定﹐如細故﹑休苦營營。正淸愁滿抱﹐鷗鷺卻多情。飛過郵亭。永遇樂﹝章史君席上﹞別院春深﹐華堂晝永﹐嘉宴初啟。翠玉樽罍﹐紅牙絲管﹐睡鴨沈煙裏。弄晴雲態﹐行空絮影﹐漠漠似飛如墜。最多情﹐紫綿團就﹐錯落亂星流地。史君自有﹐元龍豪气﹐喚客且休辭醉。蝶困蜂酣﹐燕嬌鶯奼﹐歡意濃如此。侃其笑語﹐止乎禮義﹐衣佩細紉蘭芷。遙歸去﹐殘更欲盡﹐曉鴉又起。傳言玉女﹝次嶽總幹韻﹞日薄風柔﹐池面欲平還皺。紋楸玉子﹐磔磔敲春晝。衾繡半捲﹐花气濃薰香獸。小團初試﹐轆轤銀甃。夢斷陽臺﹐甚情懷﹑似病酒。鳳奩羞對﹐比年時更瘦。雙燕乍歸﹐寄與綠箋紅豆。那堪又是﹑牡丹時候。淸平樂西園啼鳥。畱得春多少。客裏情懷無日好。愁損連天芳艸。博山灰冷香殘。微風吹滿銀箋。卓午花陰不動﹐一雙蝴蝶團＿。淸平樂﹝柬邢宰﹞曉窗晴日。一點黃金橘。萬事如毛隨日出。多少人間頭白。未春長恨春遲。春來生怕春歸。辦取揭天簫鼓﹐莫教孤負荼＿。淸平樂﹝爲繆推官壽淸容﹐繆之亭名也﹞煙融雨膩。春去三之二。了卻蘭亭修禊事。判與仙翁一醉。方壺日月偏長。淸容花艸吹香。辧取此身彊健功﹐功名飽看諸郎。眼兒媚粉墻朱閣映垂楊。晴綠小池塘。東風揚暖﹐單衣初試﹐晝日偏長。逢松兩鬢飛雲影﹐鈿合未梳妝。闌干側畔﹐閒拋荔子﹐驚散鴛鴦。眼兒媚東風挾雨苦無端。惻惻送輕寒。那堪更向﹐湘灣六六﹐淺處畱船。詩鬮酒戲成孤負﹐春事已闌珊。離愁都在﹐落花枝上﹐杜宇聲邊。眼兒媚莫嗔日日話思歸。歸也卻便宜。東鄰招茗﹐西鄰喚酒﹐一笑開眉。人生萬事無緣足﹐待足是何時。妻能紡績﹐兒能耕獲﹐未必寒饑。謁金門風又雨。墻外落紅無數。人不歸來春不住。佳期還已誤。細細一團愁緒。薄幸疏狂何處。化作去聲靑鸞飛得去。問天天亦許。謁金門風雨後。枝上綠肥紅瘦。樂事參差團不就。一春如病酒。樓外暖煙楊柳。憶得年時攜手。燕子雙雙來未久。頗知人意否。謁金門愁萬疊。春在雨條煙葉。翠袖倚風寒霎霎。傍闌看乳鴨。何處一聲啼＿。架上荼＿欲雪。繡被薰香香未歇。可憐音信絕。謁金門﹝壽何令﹞冬十月。記取生申時節。梅傍小春融絳雪。淺寒猶未卻。且醉笙歌蕉葉。富貴不須頻說。國太夫人頭半白。看君金印燁。霜天曉角﹝梅花﹞玉粲冰寒。月痕侵畫欄。客裏安愁無地﹐爲徒倚﹑到更殘。問花花不言。嗅香香欲闌。消得个溫存處﹐山六曲﹑翠屏間。霜天曉角﹝儀眞江上夜泊﹞寒江夜宿。長嘯江之曲。水底魚龍驚動﹐風捲地﹑浪翻屋。詩情吟未足。酒興斷還續。艸艸興亡休問﹐功名淚﹑欲盈掬。霜天曉角﹝金山吞海亭﹞長江千里。中有英雄淚。卻笑英雄自苦﹐興亡事﹑類如此。浪髙風又起。歌悲聲未止。但願諸公彊健﹐吞海上﹑醉而已。霜天曉角﹝夜舟過娥眉山﹞江涵落日。風轉飛帆急。問訊蛾眉好在﹐無一語﹑送行客。閒情眠未得。倚窗消酒力。卻怕魚龍驚動﹐且莫要﹑夜吹笛。夜行船﹝京口南園﹞紅濺羅裙三月二。露桃開﹑柳眠又起。百尺遊絲﹐＿鶯畱燕﹐判與南園一醉。判與南園一醉。歷歷斜陽明野水。倚危闌﹑暮云千里。說似遊人﹐直須燒燭﹐早晚綠陰靑。長相思﹝娥眉亭﹞東梁山。西梁山。占斷長江相對閒。古今雙鬢斑。天漫漫。水漫漫。人事如潮多往還。淺顰深恨間。烏夜啼云容曉色相涵。趣徵驂。碎點遙山如豆﹑是淮南。路漸遠。家漸遠。恨難堪。�見窗花葉底﹑鬢毿毿。祝英臺近試單衣﹐扶短策﹐沙路淨如洗。乍雨還晴﹐花柳自多麗。爭知話別南樓﹐片帆天際﹐便孤了﹑同心連理。鎭縈系。謾有羅帶香囊﹐殷紅斗輕翠。一紙濃愁﹐無處倩雙鯉。可堪飛夢悠悠﹐春風無賴﹐時吹過﹑亂鶯聲裏。鵲橋仙﹝次韻湖上﹞黃花似鈿﹐芙蓉如面﹐秋事淒然向晚。風流從古記登髙﹐又處處﹑悲絲急管。有愁萬斛﹐有才八斗﹐慷慨時驚俗眼。明年一笑復誰同﹐料天遠﹑爭如人遠。西江月﹝泛洞庭靑艸﹞漠漠波浮雲影﹐遙遙天接山痕。一聲漁唱起蘋汀。名利緣渠喚醒。短棹擬攜西子﹐長吟時弔湘靈。白鷗容我作同盟。占取兩湖淸影。西江月﹝垂絲海棠﹐一名醉美人﹞撚翠低垂嫩萼﹐勻紅倒簇繁英。穠纖消得比佳人。酒入香肌成暈。簾幕陰陰窗牖﹐闌干曲曲池亭。枝頭不起夢春酲。莫遣流鶯喚醒。憶秦娥秋蕭索。梧桐落盡西風惡。西風惡。數聲新雁﹐數聲殘角。離愁不管人飄泊。年年孤負黃花約。黃花約。幾重庭院﹐幾重簾幕。定風波短策飄飄勝著鞭。攜壺與客洗愁顏。興到爲君拼劇飲。狂甚。論詩說劍口瀾翻。畫燭燒殘花影褪。長鯨要使百川幹。醉處不知誰氏子。只記。開窗臨水便迎山。虞美人﹝黃州江上寄王帥﹞三年萬里黃塵路。只欠江湖去。扁舟二月下湘灣。過了洞庭靑艸﹑又春殘。�������。�����。�������。������﹑���。踏莎行雲樹參差﹐煙蕪平遠。沙頭只欠飛來雁。西風方做一分秋﹐淒涼已覺難消遣。窗底燈寒﹐悵前香暖。回腸偏學車輪轉。剩衾閒枕自無眠﹐譙門更著梅花怨。蝶戀花碧樹涼＿驚畫扇。窗戶齊開﹐秋意參差滿。先自離愁裁不斷。蛩＿更作聲聲怨。山繞千重溪百轉。隔了溪山﹐夢也無由見。歸計憑誰占近遠。銀缸昨夜花如糝。好事近鴻雁幾時來﹐目斷暮山凝碧。別後故園無恙﹐定芙蓉堪折。休文多病廢吟詩﹐有酒怕浮白。不是孤他詩酒﹐更孤他風月。小重山梧竹因依山盡頭。瀟瀟疏雨後﹐幾分秋。輕涼無數入西樓。憑欄久﹐滿眼動離愁。飛鷺下汀洲。怕知鴻雁到﹐帶書否。詩鬮酒戲一齊休。人如削﹐身在水邊洲。醜奴兒綠陰窗幾明如拭﹐粉黛初勻。無限芳心。翻動牙簽卻＿人。多嬌愛學秋來曲﹐微顫朱唇。別後銷魂。字底依稀記指痕。更漏子秋點長﹑秋夢短。怕見黃錯庭院。風＿＿﹐雨蕭騷。倚窗魂欲銷。候蛛絲﹐占鵲喜。依舊濃愁一紙。紅袖＿﹐翠鈿蔫。淚痕猶未幹。減字木蘭花西風淅淅。滿眼芙蓉紅欲滴。無限相思。百疊靑山百曲溪。憑誰說與。衣帶別來寬幾許。好片心腸。不道秋來早晚涼。臨江仙上巳淸明都過了﹐客愁惟有心知。子規昨夜忽催歸。驛程那復記﹐魂夢已先飛。回首故園花與柳﹐枝枝葉葉相思。歸來拼得典春衣。綠陰幽遠處﹐不管盡情啼。臨江仙鳳翥鸞飛空燕子﹐寶香猶惹流蘇。舊歡淒斷數行書。終山方種玉﹐合浦忽還珠。午枕夢圓春寂寂﹐依然刻雪肌膚。覺來煙雨滿平蕪。客情殊索莫﹐肯喚一尊無。南鄕子簾幕＿深沈。燈暗香銷夜正深。花落畫檐鳴細雨﹐岑岑。滴破相思萬里心。曉色未平分。翠被寒生不自禁。待得夢成翻惡況﹐堪顰。飛雁新來也誤人。鷓鴣天細聽樓頭漏箭移。客牀寒枕不勝＿。淒涼夜角偏多恨﹐吹到梅花第幾枝。人間闊﹐雁參差。相思惟有夢相知。謝他窗外芭蕉雨﹐葉葉聲聲伴別離。鷓鴣天﹝元日呈王帥﹞柳際梅邊臘雪幹。釵頭蝴蝶又成團。飄零萍梗江湖客﹐冷落笙簫燈火天。澆濁酒﹐惜流年。牙旗夜市幾時穿。太平樂事終須在﹐老去心情恐不然。鷓鴣天濟楚偏宜淡薄妝。冰涵淸潤玉生香。只因夢峽成雲雨﹐便擬吹簫跨鳳皇。新間阻﹐舊思量。多情翻不似垂楊。年年才到春三月﹐百計飛花入洞房。菩薩蠻池落開徧蓮房老。秋聲已入梧桐表。葵扇與桃笙。尙宜相帶行。危亭三百尺。爽气眞堪挹。淪茗且盤旋。翩翩吾欲仙。菩薩蠻相思繞徧天涯路。相思不識行人處。多病怕逢春。那堪春正深。日髙梳洗懶。鸞鏡香塵掩。雙鬢綠蓬松。一簾花信風。菩薩蠻﹝次杜叔髙韻﹞惜山不厭山行遠。山中禽鳥頻驚見。小雨似憐春。霏霏容易晴。靑裙田舍婦﹐饁餉前村去。溪水想平腰。喚船依斷橋。浣溪沙綠鎖窗前雙鳳奩。調朱勻粉玉纖纖。妝成誰解盡情看。柳轉光風絲裊娜﹐花明晴日錦斕斑。一春心事在眉尖。浣溪沙﹝送杜仲髙﹞綠綺空彈恨未平。可堪執手送行人。碧酒謾將珍重意﹐莫辭斟。我定憶君吟渭北﹐君須思我賦停雲。未信髙山流水曲﹐斷知音。浣溪沙流轉春光又一年。春愁盡日兩眉尖。艸艸幽歡能幾許﹐已天邊。會得音書生羽翼﹐免教魂夢役關山。簾捲落花千萬點﹐雨如煙。浣溪沙日轉雕欄午漏分。井梧落盡小窗明。寶牀絲索懶關心。愁壓春山應脈脈﹐困凝秋水想沈沈。低頭時露一灣金。浣溪沙墨綠衫兒窄窄裁。翠荷斜＿領云堆。幾時蹤迹下陽臺。歌罷櫻桃和露小﹐舞餘楊柳趁風回。喚人休訴十分杯。浣溪沙著破春衫走路塵。子規啼斷不禁聞。功名似我卻羞人。象板且須歌皓齒﹐裊蹄何苦惜黃金。尊前休負此生身。卜算子﹝柬趙僉﹞憶自別郎時﹐數到郎歸日。及至郎歸郎又行﹐淚臉香紅濕。殘夢怕尋思﹐罥繡慵收拾。夏簟靑靑白晝長﹐背倚闌干立。醉蓬萊﹝壽史帥﹞政槐云濃翠﹐橊火殷紅﹐暑風涼細。紫府神仙﹐向人間遊戲。瑞節珠幢﹐瓊纓寶佩﹐炯冰壺標致。經濟規模﹐登庸衣缽﹐家傳如此。禮樂醇儒﹐詩書元帥﹐盡洗凡蹤﹐平吞餘子。敬簡堂深﹐且從容一醉。慶祉綿綿﹐功名衮衮﹐比衡山湘水。更把陽和﹐從頭付與﹐滿門桃李。醉落魄初藕花發。薰風庭院涼成霎。碧紗金縷籠香雪。記得年時﹐心事憑欄說。如今陡頓音書絕。夜窗羞見團團月。錦囊塵暗黃金玦。畱取多情﹐歸趁好時節。虞美人十年不作湖湘客。亭堠催行色。淺山荒艸記當時。筱竹籬邊羸馬﹑向人嘶。書生萬字平戎策。苦淚風前滴。莫辭衫袖障徵塵。自古英雄之楚﹑又云之秦。虞美人雲情雨意才端的。津鼓催行色。因緣𨿽淺是因緣。猶勝當初無分﹑小畱連。劉郎雙鬢靑堪照。君也方年少。尊前不用苦沾衣。未信桃源別後﹑路成迷。淸平樂﹝壽林守﹞釵頭蝴蝶。趁舞梅邊雪。酒瀉黃滕光奪月。歲歲年年蕉葉。邊城鶯喚春歸。沙場馬到秋肥。��熊韜虎略﹐換渠金甲牙旗。淸平樂風韶煙膩。春事三之二。說與人生行樂耳。富貴古來如此。西園已有心期。姚黃魏紫開時。纖指金荷瀲灩﹐香唇銀竹參差。江城子﹝次洪如晦韻﹞醉來玉樹倚風前。興吟鞭。指靑簾。烏帽低昂﹐搖兀似乘船。傍路誰家妝束巧﹐斜映日﹐半窺簾。尋歡端合趁芳年。對昆鳥弦。且陶然。紙上從渠﹐劉蹶與嬴顚。漠漠綠陰春復夏﹐多少事﹐總懸天。鵲橋仙﹝壽葛宰﹞松梢擎雪﹐竹枝漙露﹐炯炯照人淸韻。仙家譜系合長生﹐元不藉﹑藥鑪丹井。淩雲壯志﹐垂天健翮﹐九萬扶搖路穩。發聞政最有公車﹐定飛下﹑日邊音信。鵲橋仙一番雨過﹐江頭綠漲﹐催喚扁舟解去。重來言語是相寬﹐怎得似﹑而今且住。陽關聲斷﹐同心未綰﹐簌簌淚珠無數。秋鴻春燕往還時﹐莫忘了﹑錦箋分付。鵲橋仙薄情也見﹐多情也見﹐不似這番著相。如何容易買歸舟﹐報南浦﹑桃花綠漲。隨君無計﹐畱君無計﹐贏得淚珠兩行。夕陽明處一回頭﹐有人在﹑髙樓凝望。訴衷情﹝宿琴圻江上﹞子規聲老又殘春。猶作未歸人。天意不能憐客﹐何事苦教貧。歸去也﹐莫逡巡。好從今。秧田車水﹐麥隴腰鐮﹐總是關心。臨江仙寒食淸明都過了﹐客中無計畱春。東風吹雨更愁人。系船芳艸岸﹐始信是官身。悵望故園煙水闊﹐幾時匹馬駸駸。別腸何止似車輪。＿天天不管﹐轉作兩眉顰。朝中措駁雲行雨苦無多。晴也快如梭。春思正難拘束﹐客愁誰爲銷磨。尋花覓讖﹐傳杯訁乇意﹐種種蹉跎。消息不來云錦﹐淚痕濕滿香羅。朝中措逢逢船鼓綠楊津。彼此是行人。先自離愁無數﹐那堪病酒傷春。岸花檣燕﹐低飛款語﹐滿面殷勤。後會不知何日﹐因風時惠嘉音。柳梢靑徵路迢迢﹐徵旗獵獵﹐徵袖徘徊。撲簌珠淚﹐怕聞別語﹐慵舉離杯。春風花柳齊開。只喚做﹑愁端恨媒。一片衷腸﹐十分好事﹐等待回來。醜奴兒綺窗撥斷琵琶索﹐一一相思。一一相思。無限柔情說似誰。銀鉤欲寫回文曲﹐淚滿烏絲。淚滿烏絲。薄幸知他知不知。滿庭芳﹝次仁和韻﹐時欲之官永興﹞二十年間﹐舊遊蹤迹﹐夢飛嶽麓湘灣。徵衫再理﹐秋老菊花天。爲客問君何好﹐愛水光﹑山色爭妍。經行處﹐旗亭酤酒﹐曾記屋東偏。噫其﹐吾甚矣﹐不斷蹇拙﹐欲鬥嬋娟。辦輕輿短艇﹐彊載衰顏。人道郴陽無雁﹐柰情鐘﹑藕斷絲聯。須相憶﹐新詩賦就﹐時復寄吳箋。淸平樂﹝江上重九﹞西風獵獵。又是登髙節。一片情懷無處說。秋滿江頭紅葉。誰憐鬢影淒涼。新來更點吳霜。孤負萸囊菊盞﹐年年客裏重陽。謁金門﹝秋晚�蕙花爲賦﹞秋向晚。秋晚蕙根猶暖。碧染羅裙湘水淺。羞紅微到臉。窣窣繡簾圍徧。月薄霜明庭院。妝罷寶奩慵不掩。無風香自滿。木蘭花慢﹝爲同年趙必達壽﹞亶文王前子﹐自不與﹑世人同。況地望旣華﹐天資更偉﹐云驥行空。年少才名蜚動﹐泛星槎﹑曾到廣寒宮。桂子香濃秋月﹐桃花浪暖春風。神仙之說朦朧。鉛與汞﹑亦何功。政磐石規模﹐維城事業﹐倚重周宗。休要碧油紅旆﹐趁黑頭﹑時節做三公。堂上雙親未老﹐穩看金紫重重。

