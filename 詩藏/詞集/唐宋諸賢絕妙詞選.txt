唐宋諸賢絕妙詞選

《唐宋諸賢絕妙詞選》十卷﹐《中興以來絕妙詞選》十卷﹐都是南宋時黃異編集。黃昇生平事迹不詳﹐《中興以來絕妙詞選》最後有他自撰的詞﹐標作「黃叔暘」﹐並注明「名昇﹐號玉林﹐又號花庵」。所以這兩个選本的「綱目」《卽目錄》前都題作「花庵詞客編集」﹐叔暘則是他的字。明末毛晉匯刻《詞苑英華》收入此兩這時合稱爲《花庵絕妙詞選》《四庫提要》更簡稱之爲《花庵詞選》。

詞選前序署年「淳祐已酉」﹐應是南宋理宗淳祐九年﹝公元1249年﹞編定刊刻。《唐宋諸賢絕妙詞選》計收「唐詞」一卷﹐「宋詞」九卷。《中興以來絕妙詞選》自序提到《直齋書錄解題》著錄的多至五十卷的鮦陽居士《復雅歌詞》﹐說「《復雅》一集﹐又兼采唐宋﹐迄於宣和之季﹐凡四千三百餘首」﹐則此同樣「兼來唐宋﹐迄於宣和之季」而僅收詞523首的《唐宋諸賢絕妙詞選》﹐或許選自《復雅歌詞》。所選唐五代以至北宋名家﹐如李白﹑白居易﹑溫庭絝﹑韋莊﹑李后主﹑馮延巳﹑歐陽修﹑蘇軾﹑王安石﹑晏幾道﹑黃庭堅﹑秦觀﹑賀鑄﹑張先﹑柳永﹑周邦彥﹑李易安等﹐無不應有盡有﹐更多的是並無專集流傳而作品僅見於此選的詞人。《復雅歌詞》已經失傳﹐黃昇此選就更有其價值。《中興以來絕妙詞選》則選了762首南宋詞人的作品﹐捲尾有書牌式的識語說﹕「玉林此編﹐亦姑據家藏文集之所有﹐朋遊聞見之所傳﹐詞之妙者﹐固不止此﹐嗣有所得﹐當續刊之﹐若其序次﹐亦隨得本之先後﹐非固爲之髙下也﹐其間體制不同﹐無非英妙傑持之作﹐觀者其詳之。」其中保存了更多的無專集者的作品﹐和前選同樣可貴。這次整理點校﹐用《四部叢刊》影印明萬曆舒伯明刻本爲底本﹐因爲舒本是公認的多少能保存原本面目的舊刻本﹐又用毛晉刻《詞苑英華》本﹝筒稱毛本﹞對校。此外﹐《中興以來絕妙詞選》還有近人陶湘《續刊影宋金元本詞》中影刻的天祿琳瑯舊藏宋本﹝筒稱宋本﹞﹐也一並用來對校。斷句標點多參考淸人萬樹的《詞律》﹐用韻之處用句號﹐不用韻處用逗號或頓號。《唐宋諸賢絕妙詞選》和《中興以來絕妙詞選》原爲二書﹐今合稱《花庵詞選》﹐仍各自爲書。

《唐宋諸賢絕妙詞選》由陜西師範大學王雪玲校點整理﹐《中興以來絕妙詞選》由陜西師範大學周曉薇校點整理。

詞選序古樂府不作﹐而後長短句出焉。我朝巨公勝士﹐娛戲文章﹐亦多及此﹐然散在諸集﹐未易徧窺。玉林此選﹐博觀約取﹐發妙音於眾樂並奏之際﹐出至珍於萬寶畢陳之中﹐使人得一編﹐則可以盡見同家之奇﹐厥功不亦茂乎。玉林早棄科舉﹐雅意讀書﹐間以吟泳自適﹐閣學受齋遊公﹐嘗稱其詩爲晴空冰柱﹔閩帥秋房樓公﹐聞其與魏菊莊爲友﹐並以泉石淸士目之。其人如此﹐其詞選可知矣。淳祐己酉上已前進士胡徳方季直序。

唐宋諸賢絕妙同選卷一➀唐詞凡看唐人詞曲﹐當看其命意造語工致處﹐蓋語簡而意深﹐所以爲奇作也。

李太白名白➁﹐賀知章號之爲謫仙。

菩薩蠻➂二詞爲百代詞曲之祖。平林漠漠煙如織。寒山一帶傷心碧。瞑色入髙樓。有人樓上愁。玉梯空仁立➃。宿鳥歸飛急。何處是歸程。長亭連短亭。

憶秦娥蕭聲咽。秦娥夢斷秦樓月。秦樓月。年年柳色﹐霸陵傷別。樂遊原上淸秋節。咸陽古道音塵絕。音塵絕。西風殘照﹐漢家陵闕。

淸平樂令翰林應制按唐呂鵬《遏雲集》載應制詞四首﹐以後二首無淸逸气韻﹐疑非太白所作。

禁庭春晝。鶯羽披新繡。百艸巧求花下斗。只賭珠璣滿斗。日晚卻理殘妝。禦前鬧舞霓裳。誰道腰支窈窕﹐折旋消得君王。

淸平樂令➄禁鬧秋夜。月探金窗罅。玉帳鴛鴦噴沈麝。時落銀燈香他。女伴莫話孤眠。六宮羅綺三千。一笑皆生百媚﹐宸遊教在誰邊。

淸平調辭➅沈香亭應制古詞多隻四句。名花傾國兩相歡。長得君王帶笑看。解釋春風無限意﹐沈香亭北倚蘭榦。一枝紅艷露凝香。雲雨巫山枉斷腸。借問漢宮誰得似﹐可憐飛燕倚新妝。云想衣裳花想容。春風拂檻露華濃。若非羣玉山頭見﹐定向瑤臺月下逢➆。

白樂天名居易﹐號香山居士。

長相思一詞➇﹐非後世作者所及。深畫眉。淺畫眉。蟬鬢鬅鬙云滿衣。陽臺行雨回。巫山髙﹐巫山低。暮雨瀟瀟郎不歸。空房獨守時。

長相思➈汴水流。泗水流。流到瓜州古渡頭。吳山點點愁。思悠悠。恨悠悠。恨到歸時方始休。月明人倚樓。

王建有宮詞百首﹐甚工。

古調笑團扇團扇。美人病來遮面。玉顏憔悴三年。誰復商量管弦。弦管弦管。春艸昭陽路斷。

古調笑胡蝶胡蝶➉。飛上金花枝葉。君前對舞春風。百葉桃花樹紅。紅樹紅樹。燕語鶯啼日暮。

古調笑羅袖羅袖。睹舞春風已舊。遙看歌舞玉樓。好日新妝坐愁。愁坐愁坐。一世虛生虛過。

古調笑楊柳楊柳。日暮白沙渡口。船頭江水茫茫。商人少婦斷腸。腸斷腸斷。鷓鴣夜來失伴。

三臺令一名《翠華引》池北他南艸綠﹐殿前殿後花紅。天子千秋萬歲﹐未央明月淸風。三臺令魚藻池邊射鴨﹐芙蓉苑裏看花。日色赭黃相似﹐不著紅鸞扇遮。

徐昌圖本蘭花令沈檀煙起盤紅霧。一剪霜風吹繡戶。漢宮花面學梅妝﹐謝女雪詩裁柳絮。長垂天幕孤鸞舞。旋炙銀笙雙鳳語。紅窗酒病對寒冰﹐冰覺相思無夢處﹝11﹞。

張志和字子同﹐婺州金華人﹐居江湖﹐自稱煙波釣徒﹐著《玄眞子》﹐亦以爲號﹐每垂鉤不設餌﹐志不在魚也。漁歌子五首極能道漁家之事西塞山前白鷺飛。桃花流水鱖魚肥。靑篛笠﹐綠蓑衣。斜風細雨不須歸。靑艸湖中月正圓。巴陵漁父掉歌連。釣車子﹐撅頭船。樂在風波不用仙。松江蟹捨主人歡。菇飯蒓羹亦共餐。楓葉落﹐荻花幹。醉宿漁舟不覺寒。雷溪灣裏釣漁翁。舴艋爲家西復東。江上雪﹐浦邊風。笑著荷衣不嘆窮。釣臺漁父褐爲裘。兩兩三三舴艋舟。能縱棹﹐慣乘流。長江白浪不須憂。

溫庭筠詞極流麗﹐宜爲《花間集》之冠。菩薩蠻小山重疊金明滅。鬢云欲度香腮雪。懶起畫蛾眉。弄妝梳洗遲。照花前後鏡。花面交相映。新著綺羅襦。雙雙金鷓鴣。菩薩蠻南園滿地堆輕絮。愁聞一霎淸明雨。雨後卻斜陽。杏花零落香。無言勻睡臉。枕上屏山掩。時節欲黃昏。無聊獨倚門。菩薩蠻翠翹金縷雙鸂鶒。水紋細起春池碧。池上海棠黎﹝12﹞。雨晴紅滿枝。繡衫遮笑靨。煙艸粘飛蝶。靑瑣對芳菲。玉關音信稀。菩薩蠻水精簾裏玻璃枕。暖香惹夢鴛鴦錦。江上柳如煙。雁飛殘日天。藕絲秋色淺。人勝參差剪。雙鬢隔香紅。玉釵頭上風。更漏子柳絲長﹐春雨細。花外漏聲迢遞。驚塞雁﹐起城烏。畫屏金鷓鴣。香霧薄。透簾幕。惆悵謝家池閤。紅燭背﹐繡簾垂。夢長君不知。更漏子玉鑪香﹐紅蠟淚﹐偏照畫堂秋思。眉翠薄﹐鬢云殘。夜長衾枕寒。梧桐樹。三更雨。不道離情正苦。一葉葉﹐一聲聲。空階滴到明。更漏子背江樓﹐臨海月。城上角聲嗚咽。堤柳動﹐島煙昏。兩行徵雁分。京口路。歸帆渡。正是芳菲欲度。銀燭盡﹐玉繩低。一聲村落雞。更漏子星斗稀﹐鐘鼓歇。簾外曉鶯殘月。蘭露重﹐柳風斜。滿庭堆落花。虛閣上。倚闌望。還似去年惆悵。春欲暮﹐思無窮。舊歡如夢中。

淸平樂令洛陽愁絕。楊柳花飄雪。終日行人恣攀折。橋下水流嗚咽。上馬爭勸離觴。南浦鶯聲斷腸。愁殺平原年少﹐回首揮淚千行。河傳湖上。閒望。雨蕭蕭。煙浦花橋路遙。謝娘翠蛾愁不銷。終朝。夢魂迷晚潮。蕩子天涯歸棹遠。春已晚。鶯語空腸斷。若耶溪。溪水西。柳堤。不聞郎馬嘶。

韋莊西蜀宰相。菩薩蠻洛陽城裏春光好。洛陽才子他鄕老。柳暗魏王堤。此時心轉迷。桃花春水綠。水上鴛鴦浴。凝恨對殘暉。憶君君不知。菩薩蠻人人盡說江南好。遊人只合江南老。春水碧於大。畫船聽雨眠。壚邊人似月。皓腕凝霜雪。未老莫還鄕。還鄕須斷腸。應天長綠槐陰裏黃鶯語。深院無人春晝午。畫簾垂﹐金鳳舞﹐寂寞繡屏香一縷。碧天云﹐無定處。空有夢魂來去。夜夜綠窗風雨。斷腸君信否。淸平樂令野花芳艸。寂寞關山道。柳吐金絲鶯語早。惆悵香閨暗老。羅帶悔結同心。獨憑朱欄思深。夢覺半牀斜月﹐小窗風觸鳴琴。謁金門空相憶﹝13﹞。無計得傳消息。天上嫦娥人不識﹐寄書何處覓。新睡覺來無力。不忍看伊書迹。滿院落花春寂寂。斷腸芳艸碧。小重山一閉昭陽春又春。夜寒宮漏永﹑夢君恩。臥思陳事暗銷魂。羅衣濕﹐紅袂有啼痕。歌吹隔重閽。繞庭芳艸綠﹑倚長門。萬般惆悵向誰論。凝情立﹐宮殿欲黃昏。木蘭花令獨上小樓春欲暮。望斷玉關芳艸路。消息斷﹐不逢人﹐卻斂細眉歸繡戶。坐看落花空嘆息。羅袂濕斑紅淚滴。千山萬水不曾行﹐魂夢欲教何處覓。

薛昭蘊浣溪沙握手河橋柳似金。蜂須輕惹百花心。蕙風蘭思寄淸琴。意滿便同春水滿﹐情深還似酒杯深。楚煙湘月兩沈沈。浣溪沙傾國傾城恨有餘﹐幾多紅淚泣姑蘇。倚風凝睇雪肌膚。吳主山河空落日﹐越王宮殿半平蕪。藕花菱蔓滿重湖。小重山春到長門春艸靑。玉階華露滴﹑月朧明。東風吹斷紫蕭聲。金鑪冷﹐簾外曉啼鶯。愁極夢難成。殘妝和宿淚﹑不勝情。手挼裙帶繞花行。思君切﹐羅幌暗塵生。小重山秋到長門靑艸黃﹝14﹞。畫梁雙燕去﹑出宮墻。玉蕭無復理霓裳。金蟬墜﹐鸞鏡俺休妝。憶昔在昭陽。舞衣紅綬帶﹑繡鴛鴦。至今猶惹禦鑪香。魂夢斷﹐愁聽漏更長。謁金門春滿院。疊損羅衣金綫。睡覺水精簾未捲。檐前雙語燕。斜掩金鋪一扇。滿地落花千片。早是相思腸欲斷。忍教頻夢見。

牛嶠更漏子南浦情﹐紅粉淚。爭柰兩人深意。低翠黛﹐捲徵衣。馬嘶霜葉飛。拈手別。寸腸結。還是去年時節。書托雁﹐夢歸家。覺來江月斜。菩薩蠻舞裙香暖金泥鳳。畫梁語燕驚殘夢。門外柳花飛。玉郎猶未歸。愁勻紅粉淚。眉剪春山翠。何處是遼陽。錦屏春晝長。

張泌浣溪沙枕障燻鑪隔繡幃。二年終日兩相思。杏花明月始應知。天上人間何處去﹐舊歡新夢覺來時。黃昏微雨畫簾垂。浣溪沙翡翠屏開繡幄紅。謝娥無力曉妝慵。錦帷鴛被宿香濃。微雨小庭春寂寞﹐燕飛鶯語隔簾櫳。杏花凝恨倚東風。滿宮花花正芳﹐樓似綺。寂寞上陽宮裏。鈿籠金鎖睡鴛鴦﹐簾冷露華珠翠。嬌艷輕盈香雪膩。細雨黃鶯雙起。東風惆悵欲淸明﹐公子橋邊沈醉。江城子唐詞多無換頭﹐如此詞兩段自是兩首﹐故兩押情字﹐今人不知﹐合爲一首﹐則誤矣。碧闌干外小中庭。雨初晴。曉鶯聲。飛絮落花﹐時節近淸明。睡起捲簾無一事﹐勻面了﹐沒心情。浣花溪上見鄕鄕﹝15﹞。眼波明。黛眉輕。髙綰綠云﹐金簇小蜻蜒。好是問他來得麼﹐還笑道﹐莫多情。

毛文錫醉花間休相問。怕相問。相問還添恨。春水滿塘生﹐鸂鶒還相趁。昨夜雨霏霏﹐臨明寒一陣。偏憶戍樓人﹐久絕邊庭信。醉花間深相憶。莫相憶。相憶情難極。銀漢是紅墻﹐一帶遙相隔。金盤珠露滴。兩岸楡花白。風搖玉佩淸。今夕爲何夕。河滿子紅粉樓前月照﹐碧紗窗外鴛啼。夢斷遼陽音信﹐那堪獨守香閨。恨對百花時節﹐王孫綠艸萋萋。更漏子春夜闌﹐春恨切。花外子規啼月。人不見﹐夢難憑。紅紗一點燈。偏怨別是芳節。庭下丁香千結。宵霧散﹐曉霞輝。梁間雙燕飛。

牛希濟生查子春山煙欲收﹐天澹星稀小。殘月臉邊明﹐別淚臨淸曉。語己多﹐情未了。回首猶重道。記得綠羅裙﹐處處憐芳艸。一本無已字。謁金門秋已暮。重疊關山歧路。嘶馬搖鞭何處去。曉禽霜滿樹。夢斷禁城鐘鼓。淚滴枕檀無數。一點凝紅和薄霧。翠蛾愁不語。

歐陽炯浣溪沙落絮殘鶯半日天。玉柔花醉只思眠。惹窗映竹滿鑪煙。獨掩畫屏愁不語﹐斜欹瑤枕髻鬟偏。此時心在阿誰邊。賀明朝憶昔花前相見後。只憑纖手﹐暗拋紅豆。人前不解巧傳心事﹐別來依舊孤負春晝。碧羅衣上蹙金繡。睹對對鴛鴦﹐空裛淚痕透。想韶顏非久。終是爲伊只恁偸瘦。玉樓春日照玉樓花似錦。樓上醉和春色寢。綠楊風送小鶯聲﹐殘夢不成離玉枕。堪愛晚來韶景甚。寶柱秦箏方再品﹝16﹞。靑娥紅臉笑來迎﹐又向海棠花下飲。菩薩蠻紅鑪暖閣佳人睡。隔簾飛雪添寒气。小院奏笙歌。香風簇綺羅。酒傾金盞滿。蘭燭重開宴﹝17﹞。公子醉如泥。天街聞馬嘶。

和凝石晉宰相﹝18﹞采桑子蝤蠐領上詞梨子﹝19﹞﹐繡帶雙垂。椒戶閒時。競學摴蒲賭荔支。叢頭鞋子紅編細﹐裙窣金絲。無事嚬眉。春思翻教阿母疑。喜遷鶯曉月墜﹐宿云披。銀燭錦屏帷。建章鐘動玉繩低。宮漏出花遲。春態淺。來雙燕。紅日漸長一綫。嚴妝欲罷囀黃鸝。飛上萬年枝。薄命女天欲曉。宮漏穿花聲繚繞。窗裏星光少。冷霞寒侵帳額﹐殘月光沈樹杪。夢斷錦幃空悄悄。彊起愁眉小。又一本名《長命女》。小重山春入神京萬木芳。禁林鶯語滑﹑蝶飛狂。曉桃凝露妒啼妝。紅日永﹐風和百花香。煙鎖柳絲長。禦溝澄碧水﹑轉池塘。時時微雨洗風光。天衢遠﹐到處引笙篁。

顧敻河傳棹舉。舟去。波光渺渺﹐不知何處。岸花汀艸依依。雨微。鷓鴣相逐飛。天涯離恨江聲咽。啼猿切。此意向誰說。倚蘭橈。獨無謬。魂銷。小鑪香欲焦。一本「汀艸」下有「共」字。玉樓春拂水雙飛來去燕。曲檻小屏山六扇。春愁凝思結眉心﹐綠絝懶調紅錦薦。話別情多聲欲顫。玉筋痕畱紅粉面。鎭長獨立到黃昏﹐卻怕良宵頻夢見。浣溪沙春色迷人恨正賒。可堪蕩子不還家。細風輕露著梨花。簾外有情雙燕揚﹐檻前無力綠楊斜。小屏狂夢繞天涯。臨江仙幽閨小檻春光晚﹐柳濃花淡鶯稀。舊歡思想尙依依。翠顰紅斂﹐終日損芳菲。何事狂夫音信斷﹐不如梁燕猶歸。畫堂深處麝煙微。屏虛枕冷﹐風細雨靠靠。

孫光憲南唐詞人浣溪沙花漸凋疏不耐風。畫簾垂地晚堂空。墮階鶯蘚舞愁紅。膩粉半粘金靨子﹐殘香猶暖繡燻籠。蕙心無處與人同。一本「疏」作「零」﹐「晚」作「滿」。浣溪沙攬鏡無言淚欲流。凝情半日懶梳頭。一庭疏雨濕春愁。楊柳只知傷怨別。杏花應信損嬌羞。淚沾魂斷軫離憂。浣溪沙輕打銀箏墜燕泥。斷絲髙罥畫樓西。花冠閒上午墻啼。粉籜半開新竹徑﹐紅苞盡落舊桃蹊。不堪終日閉深閨。菩薩蠻木綿花映叢祠小。越禽聲裏春光曉。銅鼓雜蠻歌。南人祈賽多。客帆風正急。酋袖偎檣立。極浦幾回頭。煙波無限愁。菩薩蠻花冠頻鼓墻頭翼。東方澹白連窗色。門外早鶯聲。背樓殘月明。薄寒籠醉態。依舊鉛華在。握手送人歸。半拖金縷衣。菩薩蠻小庭花落無人掃。疏香滿地東風老。春晚信沈沈。天涯何處尋。曉堂屏六扇。眉共湘山遠。爭柰別離心。近來尢不禁。

魏承班菩薩蠻羅衣隱約金泥畫。玳筵一曲當秋夜。聲顫覷人嬌﹝22﹞。雲鬟裊翠翹。酒醺紅玉軟。眉翠秋山遠。繡幌麝煙沈。誰人知兩心。生查子寂寞畫堂空﹐深夜垂羅幕。燈暗錦屏欹﹐月冷珠簾薄。秋恨夢難成﹐何處貪處樂。看看春又來﹐還是長蕭索。漁歌子柳如眉﹐云似發。鮫綃霧縠籠香雪。夢魂驚﹐鐘漏歇。窗外曉鶯殘月。幾多情﹐無處說。落花飛絮淸明節。少年郎﹐容易別﹐一去音書斷絕。

鹿虔扆臨江仙金鎖重門荒苑靜﹐綺窗悉對秋空。翠華一去寂無蹤。一樓歌吹﹐聲斷已隨風。煙月不知人事攺夜闌還照深宮。藕花相向野塘中。暗傷亡國﹐淸露泣香紅。

閻選浣溪沙寂寞流蘇冷繡茵。倚屏山枕惹香塵小庭花露泣濃春。劉阮信非仙洞客﹐嫦娥終是月中人。此生無路訪東鄰。

尹鶚菩薩蠻隴云暗合秋天白。俯窗獨坐窺煙陌。樓際角重吹。黃昏方醉歸。荒唐難共語。明日還應去。上馬出門時。金鞭莫與伊。

毛熙震淸平樂春光欲暮。寂寞閒庭戶。粉蝶雙雙穿檻舞。簾捲晚天疏雨。含愁獨倚閨幃。玉鑪煙斷香微。正是銷魂時節﹐東風滿院花飛。菩薩蠻梨花滿地飄香雪。髙樓夜靜風箏咽。斜月照簾帷。憶君和夢稀。小窗燈影背。無語驚愁態。屏掩斷香飛。行雲山外歸。菩薩蠻繡簾髙軸臨塘看。雨翻荷芰眞珠散。殘暑晚初涼。輕風度水香。無憀悲往事。爭那牽情思。光影暗相催。等閒秋又來。更漏子秋色淸﹐河影澹。深戶燭寒光暗。綃幌碧﹐錦衾紅。博山香炷融。更漏咽。蛩鳴切。滿院霜華如雪。新月上﹐薄雲收。映簾懸玉鉤。更漏子煙月寒﹐秋夜靜。漏轉金壺初永。羅幕下﹐繡屏空。燈花結碎紅。人悄悄。愁無了。思夢不成難曉。長憶得﹐與郎期。竊香私語時。

李詢浣溪沙入夏偏宜淡薄妝。越羅衣褪郁金黃。翠鈿檀注助容光。相見無言還有恨﹐幾回■卻又思量。月窗香徑夢悠揚。浣溪沙晚出閒庭看海棠。風流學得內家妝。小釵橫戴一枝芳。鏤玉梳斜雲鬢膩﹐縷金衣透雪肌香。暗思何事立殘陽。望遠行露滴幽庭葉落時。愁聚蕭娘柳眉。玉郎一去負佳期。水雲迢遞雁書遲。屏半掩﹐枕斜欹。蠟淚無言對垂。吟蛩斷續漏頻移。入窗明月鑑空帷。菩薩蠻回塘風起波紋細。刺桐花裏門斜閉。殘日照平蕪。雙雙飛鷓鴣。徵帆何處客。相見還相隔。不語欲魂銷。望中煙水遙。河傳去去。何處。迢迢巴楚。山水相連。朝雲幕雨。依舊十二峯前。猿聲到客船。愁腸容易丁香結。因離別。故國音書絕。想佳人花下﹐對明月春風。恨應同。河傳春暮。微雨。送君南浦。愁斂雙蛾。落花深處。啼鳥似逐離歌。粉檀珠淚和。臨流更把同心結。情哽咽。後會何時節。不堪回首相望﹐已隔汀洲。櫓聲幽。巫山一段雲唐詞多緣題﹐所賦《臨江仙》則言仙事﹐《女冠子》則述道情﹐《河瀆神》則詠祠廟﹐大槪不失本題之意。爾後漸變﹐去題遠矣。如此二詞﹐實唐人本來詞體如此。有客經巫峽﹐停橈向水湄。楚王曾此夢瑤姬。一夢杳無期。塵暗珠簾捲﹐香銷翠幄垂。西風回首不勝悲。暮雨灑空祠。巫山一段雲古廟依靑嶂﹐行宮枕碧流。水聲山色鎖妝樓。往事思悠悠。雲雨朝還暮﹐煙花春復秋。啼猿何必近孤舟。行客自多愁。

韓致堯名偓﹐昭宗朝翰林學士。浣溪沙攏鬢新收玉步搖。背燈初解繡裙腰。枕寒衾冷異香焦。深院不關春寂寂﹐落花和雨夜迢迢。恨情殘醉卻無憀。浣溪沙宿醉離愁慢髻鬟。六銖衣薄惹輕寒。慵紅悶翠掩靑鸞。羅襪況兼金菡萏﹐雪肌仍是玉瑯玕。骨香腰細更沈檀。

李中主名景。望遠行碧砌花光照眼明。朱扉長月鎭長扃。餘寒欲去夢難成。鑪香煙冷自亭亭。遼陽月﹐秣陵砧。不傳消息但傳情。黃金臺下忽然驚。徵人歸日二毛生。

李后主名煜﹐字重光。虞美人春花秋葉何時了。往事知多少。小樓昨夜又東風。故國不堪回首月明中。雕欄玉砌應猶在。只是朱顏攺。問君還有幾多愁。恰似一江春水向東流。山花子菡萏香銷翠葉殘。西風愁起綠波間。還與韶光共憔悴﹐不堪看。細雨夢回雞塞遠﹐小樓吹徹玉笙寒。多少淚珠何限恨﹐倚闌干。山花子手卷珠簾上玉鉤。依前春恨瑣重樓。風裏落花誰是主﹐思悠悠。靑鳥不傳云外信﹐丁香空結雨中愁。回首綠波三峽暮﹐接天流。烏夜啼此詞最淒惋﹐所謂亡國之音哀以思。無言獨上西樓。月如鉤。寂寞梧桐深院﹐鎖淸秋。剪不斷。理還亂。是離愁。別是一般滋味﹐在心頭。淸平樂別來春半。觸目愁腸斷。砌下落梅如雪亂。拂了一身還滿。雁來音信無憑。路遙歸夢難成。離恨恰如春艸﹐更行更遠還生。浪淘沙簾外雨潺潺。春意闌珊。羅衾不暖五更寒。夢裏不知身是客﹐一餉貪歡。獨自莫憑欄。無限江山。別時容易見時難。流水落花歸去也﹐天上人間。

馮延巳南唐翰林學士。謁金門風乍起。吹皺一池春水。閒引鴛鴦香徑裏。手挼紅杏蕊。斗鴨闌於徧倚。碧玉搔頭斜墜。終日望君君不至。舉頭聞鵲喜。更漏子夜初長﹐人近別。夢覺一窗殘月。鸚鵡臥﹐蟪蛄鳴。西風寒未成。紅蠟燭。彈棋局。牀上畫屏山綠。寨繡幌﹐倚瑤琴。前歡淚滴襟。

唐宋諸賢絕妙詞選卷二宋詞

歐陽永叔名修﹐號六一居士。朝中措送劉原父守楊州平山欄檻倚晴空。樓閣有無中。手種堂前楊柳﹐別來幾度春風。文章太守﹐揮毫萬字﹐一飲千鐘。行樂直須年少﹐尊前看取衰翁。蝶戀花春晚庭院深深深幾許。楊柳堆煙﹐簾幕無重數。玉勒雕鞍遊冶處。樓髙不見章臺路。雨橫風狂三月暮。門掩黃昏﹐無計畱春住。淚眼問花花不語。亂紅飛過秋千去。蝶戀花春情海燕雙飛歸畫棟➀。簾幕無風﹐花影頻移動。半醉騰騰春睡重。綠鬟堆枕香雲擁。翠被雙盤金縷鳳。憶得前春﹐有个人人共。花裏鶯聲時一弄。日斜驚起相思夢。蝶戀花初春南雁依稀回側陣。雪弄墻陰﹐徧覺蘭芽嫩。中夜夢餘消酒困。鑪香捲穗燈生暈。急景流年都一瞬。往事前歡﹐未免縈方寸。臘後花期知漸近。東風已作寒梅信。蝶戀花淸明六曲闌於偎碧樹。楊柳風輕﹐展盡黃金縷。誰抱鈿箏移玉柱。穿簾海燕雙飛去。滿眼遊絲兼落絮。紅杏開時﹐一霎淸明雨。濃醉覺來駕亂語。驚殘好夢無尋處。浣溪沙春思葉底靑靑杏子垂。枝頭薄薄柳綿飛。日髙深院晚鶯啼。堪恨風流成薄倖﹐斷無消息道歸期。托腮無語翠眉低。

浣溪沙湖景湖上朱橋響畫輪。溶溶春水浸春云。碧琉璃滑淨無塵。當路遊絲縈醉客﹐隔花啼鳥喚行人。日斜歸去柰何春。浣溪沙湖上堤上遊人逐畫船。拍堤春水四垂天。綠楊樓外出秋千。白髮戴花君莫笑﹐六麼催拍盞頻傳。人生何處似尊前。浣溪沙春半靑杏園林煮酒香。佳人初試薄羅裳。柳絲搖曳燕飛忙。乍雨乍晴花自落﹐閒愁閒悶日偏長。爲誰消瘦減容光。采桑子穎州西湖羣芳過後西湖好﹐狼藉殘紅。飛絮濛濛。垂柳闌干盡是風。笙歌散盡遊人去﹐始覺春空。垂下簾櫳。雙燕歸來細雨中。采桑子西湖荷花開後西湖好﹐載酒來時。不用旌旗。前後紅幢綠蓋隨。畫船撐入花深處﹐香泛金卮。煙雨微微。一片笙歌醉裏歸。踏莎行相別候館梅殘﹐溪橋柳細。艸芳風暖搖徵轡。離愁漸遠漸無窮﹐迢迢不斷如春水。寸寸柔腸﹐盈盈粉淚。樓髙莫近危闌倚。平蕪盡處是春山﹐行人更在春山外。句意最工。生查子別恨含羞整翠鬟﹐得意頻相顧。雁柱十三弦﹐一一春鶯語。嬌云容易飛﹐夢斷知何處。深院鎖黃昏﹐陣陣芭蕉雨。阮郎歸踏靑南園春半踏靑時。風和聞馬嘶。靑梅如豆柳如眉。日長胡蝶飛。花露重﹐艸煙低。人家簾幕垂。秋千慵困解羅衣。畫梁雙燕棲。訴衷情眉意淸晨簾幕捲輕霜。呵手試梅妝。都緣自有離恨﹐故畫作﹑遠山長。思往事﹐惜流芳。易成傷。擬歌先咽﹐欲笑還顰﹐最斷人腸。木蘭花西湖西湖南北煙波闊。風裏絲重聲韻咽➁。舞餘羅帶綠雙垂﹐酒入香腮紅一抹。杯深不覺琉璃滑。貪看六麼花十八。明朝車馬各西東﹐惆悵畫樓風與月。玉樓春別恨春山斂黛低歌扇。暫解吳鉤登祖宴。畫樓鐘動已魂消﹐何況馬嘶芳艸岸。靑門柳色隨人遠。望欲斷時腸已斷。洛城春色待君來﹐莫待落花飛似霰。漁家傲小春十月小春梅蕊綻。紅鑪暖閣新妝徧。錦帳美人貪睡暖。羞起懶。玉壺一夜冰澌滿。樓上四垂簾不捲。天寒山色偏宜遠。風急雁行吹字斷。紅日晚。江天雪意云撩亂。

蘇子瞻名軾﹐號東坡居士﹐晁無咎云東坡詞橫放傑出﹐自是曲子中縛不住者。念奴嬌赤壁懷古大江東去﹐浪淘盡﹑千古風流人物。故壘西邊人道是﹑三國周郎赤壁。亂石穿空﹐驚濤拍岸﹐捲起千堆雪。江山如畫﹐一時多少豪傑。遙想公瑾當年﹐小喬初嫁了﹐雄姿英發。羽扇綸中談笑間﹑狂虜灰飛煙滅。故國神遊﹐多情應笑我﹐早生華髮。人生如夢﹐一樽還酹江月。蝶戀花中春花褪殘紅靑杏小。燕子飛時﹐綠水人家繞。枝上柳綿吹又少。天涯何處無芳艸。墻裏秋千墻外道。墻外行人﹐墻裏佳人笑。笑漸不聞聲漸杳。多情卻被無情惱。洞仙歌公自序云「僕七歲時﹐見眉州老尼姓朱忘其名﹐年九十徐﹐自言嘗隨其師入蜀主孟昶官中﹐一日大熱﹐主與花蕊夫人﹐夜起避暑摩訶池上﹐作一詞﹐朱具能記之。今四十年﹐朱已死久矣﹐人無知此詞者﹐獨記其首兩句﹐暇日尋昧﹐豈《洞仙歌》令乎﹖乃爲足之云。」冰肌玉骨﹐自淸涼無汗。水殿風來暗香滿。繡簾開﹑一點明月窺人﹐人未寢﹐欹枕釵橫鬢亂。起來攜素手﹐庭戶無聲﹐時見疏星度河漢。試問夜如何﹐夜已三更﹐金波淡﹑玉繩低轉。但屈指﹑西風幾時來﹐又不道流年﹐暗中偸換。漁家傲金陵賞心亭﹐送王勝之龍圖﹐王守金陵﹐視事一日﹐而移南郡。千古龍蟠並虎踞。從公一弔興亡處。渺渺斜風吹細雨。芳艸渡。江南父老畱公住。公駕飛車淩彩霧。紅鸞驂乘靑鸞馭。卻訝此洲名白鷺。非吾侶。翩然欲下還飛去。賀新郎夏景乳燕飛華屋。悄無人﹑桐陰轉午﹐晚涼新浴。手弄生綃白團扇﹐扇手一時似玉。漸因倚﹑孤眠淸熟。簾外誰來推繡戶﹐在教人﹑夢斷瑤臺曲。又卻是﹐風敲竹。石橊半吐紅巾蹙。待浮花﹑浪蕊都盡﹐伴君幽獨。穠艷一枝君看取﹐芳心千重似束。又恐被﹑兩風驚綠。若待得君來向此﹐花前對﹑酒不忍觸。共粉淚﹐兩蔌蔌。西江月公自序云「春夜行蘄水中﹐過酒家飲酒醉﹐乘月至一溪橋上﹐解鞍曲肱少休﹐及覺已曉﹐亂山蔥蘢﹐不謂人世也﹐書此語橋柱上。」照野獼獼淺浪﹐橫空暖暖微霄。障泥未解玉驄驕。我欲醉眠芳艸。可惜一溪明月﹐莫教踏碎瓊瑤。解鞍欹枕綠楊橋。杜宇一聲春曉。西江月感懷世事一場大夢﹐人生幾度秋涼。夜來風葉已鳴廊。看取眉頭鬢上。酒賤常愁客少﹐月明多被云妨。中秋誰與共孤光。把酒淒然北望。西江月重九點點樓頭細雨﹐重重江水平湖➂。當年戲馬會東徐。今日淒涼南浦。莫恨黃花未吐﹐且教紅粉相扶。酒闌不必看茱萸。俯仰人間今古。西江月三過平山堂下﹐半生彈指聲中。十年不見老仙翁。壁上龍蛇飛動。欲弔文章太守﹐仍歌楊柳春風。休言萬事轉頭空。未轉頭時皆夢。滿江紅東武流懷亭東武城南﹐新堤固﹑漣漪初溢。隱隱徧﹑長林髙阜﹐臥紅堆碧。枝上殘花吹盡也﹐與君試向江邊覓。問向前﹑猶有幾多春﹐三之一。官裏事﹐何時畢。風雨外﹐無多日。相將泛曲水﹐滿城爭出。君不見蘭亭修楔事﹐當時座上皆豪逸。到而今﹑修竹滿山陰﹐空陳迹。水調歌頭丙辰中秋﹐歡飲達旦﹐大醉﹐作此篇﹐兼懷子由。明月幾時有﹐把酒問靑天。不知天上宮闕此夕是何年。我欲乘風歸去﹐又恐瓊樓玉宇➃﹐髙處不勝寒。起舞弄淸影﹐何似在人間。轉朱閣﹐低綺戶﹐照無眠➄。不應有恨➅﹐何事偏向別時圓。人有悲歡離合﹐月有陰晴圓缺﹐此事古難全。但願人長久﹐千里共嬋娟。

水調歌頭快哉亭落日繡簾捲﹐亭下水連空。知君爲我新作窗戶濕靑紅。長記平山堂上﹐欹枕江南煙雨﹐杳杳沒孤鴻。認得醉翁語﹐山色有無中。一千頃﹐都鏡淨﹐倒碧峯。忽然浪起掀舞一葉白頭翁。堪笑蘭臺公子﹐未解莊生天籟﹐剛道有雌雄。一點浩然气﹐千里快哉風。水龍吟太守間丘公顯﹐致仕居姑蘇﹐公飲其家﹐出後房佐酒﹐有懿卿者﹐善吹笛﹐公因賦此以贈。楚山修竹如雲﹐異材秀出千林表。龍須半剪﹐鳳膺微漲﹐玉肌勻繞。木落淮南﹐雨晴雲夢﹐月明風裊。自中郎不見﹐桓伊去後﹐知辜負﹐秋多少。聞道嶺南太守。後堂深﹑綠珠嬌小。綺窗學弄﹐梁州初徧﹐霓裳未了。嚼徵含宮﹐泛商流羽﹐一聲云抄。爲使君洗盡﹐蠻風瘴雨﹐作霜天曉。水龍吟次韻章質夫《楊花詞》。似花還似非花﹐也無人情從教墜。拋家傍路﹐思量卻是﹐無情有思。縈損柔腸﹐困酣嬌眼﹐欲開還閉。夢隨風萬里﹐尋郎去處﹐又還被﹐鶯呼起。不恨此花飛盡。恨西園﹑落紅難綴。曉來雨過﹐遺蹤何在﹐一池萍碎。春色三分﹐二分塵土﹐一分流水。細看來不是﹐楊花點點﹐是離人淚。臨江仙夜飲東坡醒復醉﹐歸來仿佛三更。家憧鼻息已雷鳴。敲門都不應﹐倚杖聽江聲。長恨此身非我有﹐何時忘卻營營。夜闌風靜毅紋平。小舟從此去﹐江海寄徐生。南鄕子九日霜降水痕收。淺碧粼粼露遠洲。酒力漸消風力軟﹐颼颼。破帽多情卻戀頭。佳節昔爲酬。但把金樽斷送秋。萬事到頭都是夢﹐休休。明日黃花蝶也愁。阮郎歸夏景綠槐髙柳咽新蟬。薰風入舜弦。碧紗窗下水沈煙。棋聲驚晝眠。微雨過﹐小荷翻。橊花開欲然。玉人纖手掬淸泉。瓊珠碎又圓。永遇樂夜登燕子樓﹐夢盻盻﹐因作此詞。後秦少遊自會稽入京﹐見東坡﹐坡云「久別當作文甚勝﹐都下盛唱公『山抹微云』之詞。」秦遜謝﹐坡遽云「不意別後公卻學柳七作詞。」秦答曰「某𨿽無識﹐亦不至是﹐先生之言﹐無乃過乎﹖」坡云「『銷魂當此際』﹐非柳詞句法乎﹖」秦慚服﹐然已流傳﹐不復可攺矣。又問別作何詞﹐秦舉「小樓連苑﹐橫空下窺﹐繡轂雕鞍驟」﹐坡云「十三个字﹐只說得一个人騎馬樓前過。」秦問先生近著﹐坡云「亦有一詞說樓上事。」乃舉「燕子樓空﹐佳人何在﹐空鎖樓中燕」。晁無咎在座云「三句說盡張建封燕子樓一段事﹐奇哉。」明月如霜﹐好風如水﹐淸景尢限➆。曲港跳魚﹐圓荷瀉露﹐寂寞無人見。紞如五鼓﹐錚然一葉﹐黯黯夢云驚斷。夜茫茫﹑重尋無覓處﹐覺來小園行徧。天涯倦客﹐山中歸路﹐望斷故園心眼。燕子樓空﹐佳人何在﹐空鎖樓中燕。古今如夢﹐何曾夢覺﹐但有舊歡新怨。異時對﹑南樓夜景﹐爲徐浩嘆。哨徧歸去來詞爲米折腰﹐因酒棄家﹐口體交相累。歸去來。誰不遣君歸。覺從前﹑皆非今是。露未蹄。徵夫指予歸路。門前笑語喧童稚。嗟舊菊都荒﹐新松暗老﹐吾年今己如此。但小窗﹑容膝閉柴扉。策杖看﹑孤雲暮雁飛➇云。云出無心﹐鳥倦知還﹐本非有意。噫。歸去來兮。我今忘我兼忘世。親戚無浪語﹐琴書中﹑有眞味。步翠麓崎嶇﹐泛溪窈窕﹐涓涓暗谷流春水。觀艸木欣榮﹐幽人自感﹐吾生行且休矣。念寓形﹑字內復幾時。不自覺﹑皇皇欲何之。委吾心﹑去畱誰計。神仙知在何處﹐富貴非吾願。但知臨水登山嘯詠﹐自引壺觴自醉。此生天命更何疑。且乘流﹑遇坎還止。如夢令爲向東坡傳語。人在雪堂深處。別後有誰來﹐雪壓小橋無路。歸去。歸去。江上一犁春雨。浣溪沙蔌蔌衣巾落棗花。村南村北響繅車。牛衣古柳賣黃瓜。酒困路長惟欲睡﹐日髙人渴謾思茶➈。敲門試問野人家➉。采桑子多景樓多情多感仍多病﹐多景樓中。樽酒相逢。樂事回頭一笑空。停杯且聽琵琶語﹐慢撚輕攏。醉臉春融。斜照江天一抹紅﹝11﹞。江神子送述古翠蛾羞黛怯人看。掩霜紈。淚偸彈。且盡一樽﹐收淚唱陽關。謾道帝城天樣遠﹐天易見﹐見君難。畫堂新締近孤山。曲闌干。爲誰安。飛絮落花﹐春色屬明年。欲棹小舟尋舊事﹐無處問﹐水連天。江神子春別天涯流落思無窮。旣相逢。卻匆匆。攜手佳人﹐和淚折殘紅。爲問東風餘幾許﹐春縱在﹐與誰同。隋堤三月水溶溶。背歸鴻。去吳中。回望彭城﹐淸泗與淮通。寄我相思千點淚﹐流不到﹐楚江東。江神子別意相逢不覺又初寒。對樽前。惜流年。風緊離亭﹐冰結淚珠圓。雪意畱君君且任﹐從此去﹐少淸歡。轉頭山下轉頭看。路漫漫。玉花翻。雲海光寬﹐何處是超然。知道故人相念否﹐攜翠袖﹐倚朱欄。菩薩蠻西湖送述古秋風湖上蕭蕭雨。使君欲去還畱住。今日謾畱君。明朝愁殺人。佳人千點淚。灑向長河水﹝12﹞。不用斂雙蛾。路人啼更多。卜算子黃山谷云「坡在黃州作此﹐語意髙妙﹐似非喫煙火食人語﹐非胸中有數卷萬卷書﹐筆下無一點塵俗气﹐孰能至此。」酮陽居士云「缺月﹐刺明微也﹔漏斷﹐暗時也﹔幽人﹐不得志也﹔獨往來﹐無助也﹔驚鴻﹐賢人不安也﹔回頭﹐愛君不忘也﹔無人省﹐君不察也。『揀盡寒枝不肯棲』﹐不偸安於髙位也﹔『寂寞吳江冷』﹐非所安也。此與考槃詩相似。」缺月掛疏桐﹐漏斷人初靜。時見幽人獨往來﹐縹緲孤鴻影。驚起卻回頭﹐有恨無人省。揀盡寒枝不肯棲﹐楓落吳江冷。昭君怨誰作桓伊三弄。驚破綠窗幽夢。新月與愁煙。滿江天。欲去又還不去。明日落花飛絮。飛絮送行舟。水東流。行香子別意攜手江村。梅雪飄裙。情何限﹑處處銷魂。故人不見﹐舊曲重聞。向望湖樓﹐孤山寺﹐湧金門。尋常行處﹐題詩千首﹐繡羅衫﹑與拂紅塵。別來相憶﹐知是何人。有湖中月﹐江邊柳﹐隴頭云。行香子茶

綺席才終。歡意猶濃。酒闌時﹑髙興無窮。共誇君賜﹐初拆臣封﹝13﹞。看分香餅﹐黃金縷﹐密雲龍。斗贏一水﹐功敵千鐘。覺涼生﹑兩腋淸風。暫畱紅袖﹐少卻紗籠。放笙歌散﹐庭館靜﹐略從容。行香子七里瀨一葉舟輕。雙槳鴻驚﹝14﹞。水天淸﹑影湛波平。魚翻藻鑑﹐鷺點煙汀。過沙溪急﹐霜溪冷﹐月溪明。重重似畫﹐曲曲如屏。算當年﹑虛老嚴陵。君臣一夢﹐今古虛名﹝15﹞。但遠山長﹐雲山亂﹐曉山靑。

王介甫名安石﹐丞相﹑荊國文公。桂枝香金陵懷古登臨送目。正故國晚秋﹐天气初肅。千里澄江似練﹐翠峯如簇。徵帆去棹殘陽裏﹐背西風﹑酒旗斜矗。彩舟雲淡﹐星河鷺起﹐圖畫難足。念自昔﹑豪華競逐。嘆門外樓頭﹐悲恨相續。千古憑髙對此﹐謾嗟榮辱。六朝舊事隨流水﹐但寒煙﹑衰艸凝綠。至今商女﹐時時猶歌﹐後庭遺曲。漁家傲極能道閒居之趣平岸小橋千嶂抱。揉藍一水索花艸。茅屋數間窗窈窕。塵不到。時時自有淸風掃。午枕覺來聞語鳥。欹眠似聽朝雞早。忽憶故人今總老。貪夢好。茫茫忘了邯鄲道。菩薩蠻集句數間茆屋閒臨水。窄衫短帽垂楊裏。花是去年紅。吹開一夜風。一本作「今日是何朝。看余渡石橋。」梢梢新月偃。午醉醒來晚。何許最關情。黃鸝三兩聲。浣溪沙集句百畝庭中半是苔。門前古道水縈回。愛閒能有幾人來。小院回廊人寂寂﹐山桃野杏兩三栽。爲誰零落爲誰開。浪淘沙伊呂伊呂兩衰翁。歷徧窮通。一爲釣叟一耕農。假使當時俱不遇﹐老了英雄。湯武一相逢。風虎雲龍。興王只在笑談中。及至而今千載下﹐誰與爭功。千秋歲引秋景別館寒砧﹐孤城畫角。一派秋聲入寥廊。東歸燕從海上去﹐南來雁向沙頭落。楚臺風﹐庾樓月﹐宛如昨。無柰被些名利縛。無柰被它情擔閣。可惜風流總閒卻。當初謾畱華表語﹐而今誤我秦樓約。夢闌時﹐酒醒後。思量著。

王元澤名雱﹐荊公之子﹐封臨川伯。倦尋芳露晞向曉﹐簾幕風輕﹐小院閒晝。翠徑鶯來﹐驚下亂紅鋪繡。倚危欄﹐登髙榭﹐海棠著雨胭脂透。算韶華﹐又因循過了﹐淸明時候。倦遊燕﹐風光滿目﹐好景良辰﹐誰共攜手。恨被楡錢﹐買斷兩眉長皺。憶得髙陽人散後﹐落花流水仍依舊。這情懷﹐對東風﹐盡成消瘦。

王平甫名安國﹐荊公之弟。點絳唇秋景秋气微涼﹐夢回明月穿簾幕。井梧蕭索。正繞南枝鵲。寶瑟塵生﹐金雁空零落。情無托。鬢云俯掠。不似君恩薄。淸平樂春晚畱春不住。費盡鶯兒語。滿地殘紅宮錦污。昨夜南園風雨。小憐初上琵琶。曉來思繞天涯。不肯畫堂朱戶﹐春風自在梨花。減字木蘭花春情畫橋流水。雨濕落紅飛不起。月破黃昏。簾裏餘香馬上聞。徘徊不語。今夜夢魂何處去。不似垂楊。猶解飛花入洞房。

林君復名逋﹐贈和靖先生。長相思別情吳山靑。越山靑。兩岸靑山相送迎。誰知離別情。君淚盈。妾淚盈。羅帶同心結未成。江頭潮已平。點絳唇艸

金穀年年﹐亂生春色誰爲主。餘花落處。滿地和煙雨。又是離愁﹐一闋長亭暮。王孫去萋萋無數。南北東西路。

錢思公名惟演。玉樓春此詞暮年作﹐詞極淒惋。城上風光鶯語亂。城下煙波春拍岸。綠楊芳艸幾時休﹐淚眼愁腸先已斷。情懷漸變成衰晚。鸞鏡朱顏驚暗換。昔年多病厭芳樽﹐今日芳樽惟恐淺。

賈子明名昌朝﹐仁宗朝宰相﹐謚文元公。木蘭花令平生惟賦此一詞﹐極有風味。都城水綠嬉遊處。仙棹往來人笑語。紅隨遠浪泛桃花﹐雪散平堤飛柳絮。東君欲共春歸去。一陣狂風和驟雨。碧油紅旆錦障泥﹐斜日畫橋芳艸路。

夏子喬名竦﹐慶曆間所謂一不肖者﹐然文章有名於世﹐謚文莊公。喜遷鶯令景徳中﹑水殿按舞英公翰林內直﹝16﹞﹐上遣中使取新詞﹐公援毫立成以進﹐大蒙天獎。霞散綺﹐月垂鉤。簾捲未央樓。夜涼銀漢截天流。宮闕鎖淸秋。瑤臺樹。金莖露。鳳髓香盤煙霧。三千珠翠擁宸遊。水殿按涼州﹝17﹞。

丁謂之名謂﹐眞宗朝宰相﹐謚晉公。鳳棲梧十二層樓春色早。三殿笙歌﹐九陌風光好。堤柳岸花連復道。玉梯相對開蓬島。鶯囀喬林魚在藻。太液微波﹐綠斗王孫艸。南闕萬人瞻羽葆。後天祝聖天難老。鳳棲梧朱闕玉城通閬苑。月桂星楡﹐春色無深淺。蕭瑟篌笙仙客宴。蟠樓花滿蓬萊殿。九色明霞栽羽扇。雲霧爲車﹐鸞鶴驂雕輦。路指瑤池歸去晚。壺中日月如天遠。

寇平仲名準﹐眞宗朝宰相﹐贈萊國公。踏莎行春暮春色將闌﹐鶯聲漸老。紅英落盡靑梅小。畫堂人靜雨濛濛﹐屏山半掩餘香裊。密約沈沈﹐離情杳杳。菱花塵滿俯將照。倚樓無語欲銷魂﹐長空暗淡連芳艸。點絳唇水陌輕寒﹐社公雨足東風慢。定巢新燕。濕雨穿花轉。象尺燻鑪﹐拂曉停鍼綫。愁蛾淺。飛紅零亂。側臥珠簾捲。謝希深名絳﹐仁宗朝知制誥。

謝希深名絳﹐仁宗朝知制誥。菩薩蠻詠目娟娟侵鬢妝痕淺。雙眸相媚彎如剪。一瞬百般宜。無論笑與啼。酒闌思翠被。特故瞢騰地。生怕促歸輪。微波先注人。夜行船別情昨夜佳期初共。鬢云低翠翹金鳳。尊前和笑不成歌﹐意偸轉眼波微送。艸艸不容成楚夢。漸寒深翠簾霜重。相看送到斷腸時﹐月西斜畫樓鐘動。後段語最奇。訴衷情宮怨銀缸夜永影長孤。香艸續殘鑪。倚屏脈脈無語﹐粉淚不成珠。雙粲枕﹐百嬌壺。憶當初。君恩莫似﹐秋葉無情﹐欲向人疏。

唐宋諸賢絕妙詞選卷三宋詞

宋子京名祁﹐張子野所稱「紅杏枝頭春意鬧」尙書者也。玉樓春春景東城漸覺風光好。縠皺波紋迎客棹。綠楊煙外曉寒輕﹐紅杏枝頭春意鬧。浮生長恨歡娛少。肯愛千金輕一笑。爲君持酒勸斜陽﹐且向花間畱晚照。蝶戀花情景繡幕茫茫羅帳捲。春睡騰騰﹐困入嬌波慢。隱隱枕痕畱玉臉。膩云斜澑釵頭燕。遠夢無端歡又散。淚落胭脂﹐界破蜂黃淺。整了翠鬟勻了面。芳心一寸情何限。鷓鴣天子京過繁臺街﹐逢內家車子﹐中有褰簾者曰小宋也﹐子京歸遂作此詞﹐都下傳唱﹐達於禁中。仁宗知之﹐問內人第幾車子﹐何人呼小宋﹐有內人自陳﹐頃侍禦宴﹐見宣翰林學士﹐左右內臣曰小宋也﹐時在車子中偶見之﹐呼一聲爾﹐上召子京從容語及﹐子京皇懼無地。上笑曰「蓬山不遠。」因以年人賜之。畫毅雕鞍狹路逢。一聲腸斷繡簾中。身無彩鳳雙飛翼﹐心有靈犀一點通。金作屋﹐玉爲籠。車如流水馬遊龍。劉郎已恨蓬山遠﹐更隔蓬山幾萬重。好事近睡起玉屏風﹐吹去亂紅猶落。天气驟生輕暖﹐襯沈香帷箔。珠簾約住海棠風﹐愁拖兩眉角。昨夜一庭明月﹐冷秋千紅索。

顏持約名博文。西江月詞簡意髙﹐佳作也。艸艸書傳錦字﹐厭厭夢繞梅花。海山無計駐仙搓。腸斷芭蕉影下。缺月舊時庭院﹐飛雲到處人家。而今憔悴鬢先華。說著多情已怕。

陳希元名堯佐﹐仁宗朝宰相﹐號知餘子﹐謚文惠公。踏莎行皇枯中﹐呂申公夷簡乞致仕➀﹐仁宗因問卿去誰可代者﹐夷筒乃薦堯佐﹐上遂召還大拜。申公生日﹐公作此詞攜酒過之﹐申公使之歌。申公笑曰「只恐捲簾人已老。」公曰「莫愁調鼎事無功。」老於廊廟。二社良辰﹐千家庭院。翩翩又睹雙飛燕。鳳皇巢穩許爲鄰﹐瀟湘煙瞑來何晚➁。亂入紅樓﹐低飛綠岸。畫梁輕拂歌塵轉。爲誰歸去爲誰來。主人恩重珠簾捲。

範希文名仲淹﹐謚文正公。蘇幕遮別恨碧雲天﹐紅葉地。秋色連波﹐波上寒煙翠。山映斜陽天接水。芳艸無情﹐更在斜陽外。黯芳魂﹐追旅意。夜夜除非﹐好夢畱人睡。明月樓髙休獨倚。酒入愁腸﹐化作相思淚。漁家傲秋思塞下秋來風景異。衡陽雁去無畱意。四面邊聲連角起。千嶂裏。長煙落日孤城閉。濁酒一杯家萬里。燕然未勒歸無計。羌管悠悠霜滿地。人不寐。將軍白髮徵夫淚。

蘇子美名舜欽﹐娶杜祁公女﹐坐監進奏院市故紙會客﹐削籍爲民﹐自號滄浪翁﹐善書﹐艸聖尢妙。水調歌頭淪浪亭瀟灑太湖岸﹐淡仁洞庭山。魚龍隱處煙霧深鎖渺獼間。方念陶朱張翰﹐忽有扁舟急漿➂﹐撇浪載鱸還。落日暴風雨﹐歸路繞汀灣。丈夫志﹐當景盛﹐恥疏閒。壯年何事憔悴華發攺朱顏。擬借寒潭垂釣﹐又恐鷗鳥相猜﹐不肯傍靑綸。刺棹穿蘆獲﹐無語看波瀾。

王元之名禹偁﹐翰林學士﹐太宗嘗稱其文章獨步當世。點絳唇感興雨恨雲愁﹐江南依舊稱佳麗。水村漁市。一縷孤煙細。天際徵鴻﹐遙認行如綴。平生事﹐此時凝睬。誰會憑欄意。

蘇叔黨名過﹐坡仙季子。點絳唇此詞作時﹐方禁坡文﹐故隱其名以傳於世。今或以爲汪彥章所作﹐非也。新月娟娟﹐夜寒江靜山銜斗。起來搔首。梅影橫窗瘦。好个霜天﹐閒卻傳杯手。君知否。亂鴉啼後。歸興濃如酒。

王君玉名琪﹐仁宗朝翰林學士。望江南柳➃江南柳﹐煙穗拂人輕。愁黛空長描不似﹐舞腰𨿽瘦學難成。天意與風情。攀折處﹐離恨幾時平。已縱柔條縈客棹﹐更飛狂絮撲旗亭。三月亂鶯聲。望江南江景➄江南雨﹐風送滿長川。碧瓦煙昏沈柳岸﹐紅絹香潤入梅天。飄灑正瀟然。朝與暮﹐長在楚峯前。寒夜愁欹金帶枕﹐暮江深閉木蘭船。煙浪遠相連。望江南江鄕➅江南岸﹐雲樹半晴陰。帆去帆來天亦老﹐潮生潮落日還沈。南北別離心。興廢事﹐千古一沾襟。山下孤煙漁市曉﹐柳邊疏雨酒家深。行客莫登臨。

張文潛名來﹐元枯中爲館職﹐與魯直﹑少遊﹑無咎號四學士﹐並從東坡遊。風流子秋思亭臯木葉下﹐重陽近﹑又是搗衣秋。柰愁入庾腸﹐老侵潘鬢﹐謾簪黃菊﹐花也應羞。楚天晚﹐白蘋煙盡處﹐紅蓼水邊頭。芳艸有情﹐夕陽無語﹐雁橫南浦﹐入倚西樓。玉容知安否﹐香箋共錦字﹐兩處悠悠。空恨碧雲離合﹐靑鳥沈浮。向風前懊惱﹐芳心一點﹐寸眉兩葉﹐禁甚閒愁。情到不堪言處﹐分付東流。

解方叔名昉。永遇樂春情風暖鶯嬌﹐露濃花重﹐天气和煦。院落煙收﹐垂楊舞因﹐無柰堆金縷。誰家巧縱﹐靑樓弦管﹐惹起夢云情緒。憶當時﹑紋衾粲枕﹐未嘗暫孤鴛侶。芳菲易老﹐故人難聚﹐到此翻成輕誤。閬苑仙遙﹐蠻箋縱寫﹐何計傳深訴。靑山綠水﹐古今長在﹐惟有舊歡何處。空贏得﹑斜陽暮艸﹐淡煙細雨。

程觀過名過。滿江紅梅

春欲來時﹐長是與﹑江梅有約。還又向﹑竹林疏處﹐一枝開卻。對酒漸驚身老大﹐看花應念人離索。但十分﹑沈醉祝東君﹐長如昨。芳艸渡﹐孤舟泊。山斂黛﹐天垂幕。黯銷魂無柰﹐暮云殘角。便好折來和雪戴﹐莫教酒醒隨風落。待殷勤﹑畱此寄相思﹐誰堪托。昭君怨試問愁來何處。門外山無重數。芳艸不知人。翠連云。欲看不忍看。心事只堪腸斷。腸斷宿孤村。雨昏昏。

孫濟師名艤。菩薩蠻落梅一聲羌管吹嗚咽。玉溪夜半梅翻雪。江月正茫茫。斷橋流水香。含章春欲暮。落日千山雨。一點著枝酸。吳姬先齒寒。

王晉卿名詵﹐與東坡最善。燭影搖紅春恨香臉輕勻﹐黛眉巧畫宮妝淺。風流天付與精神﹐全在嬌波轉。早是縈心可慣。更那堪﹑頻頻顧盼。幾回得見﹐見了還休﹐爭如不見。燭影搖紅﹐夜闌飲散春宵短。當時誰解唱陽關﹐離恨天涯遠﹐無柰雲收雨散。憑闌干﹑東風淚眼。海棠開後﹐燕子來時﹐黃昏庭院。蝶戀花鐘送黃昏雞報曉。昏曉相催﹐世事何時了。萬恨千愁人自老。春來依舊生芳艸。忙處人多閒處少。閒處光陰﹐幾个人知道。獨上髙樓云渺渺。天涯一點靑山小。玉樓春海棠錦城春色花無數。排比笙歌畱客住。輕寒輕暖夾衣天﹐乍雨乍晴寒食路。花𨿽不語鶯能語。莫放韶光容易去。海棠開後月明前﹐縱有千金無買處。花發沁園春帝裏春歸﹐早先妝點﹐皇家池館園林。雛駕未遷﹐燕子乍歸﹐時節戲弄晴陰。瓊樓珠閣。恰正在﹑柳曲花心。翠袖艷衣憑闌於﹐慣聞弦管新音。此際相攜宴賞。縱行樂隨處﹐芳樹遙岑。桃腮杏臉﹐嫩英萬葉﹐千枝綠淺紅深。輕風終日。泛暗香﹑長滿衣襟。洞戶醉歸訪笙歌﹐晚來雲海沈沈。踏靑遊春遊金勒獄鞍﹐西城嫩寒春曉。路漸入﹑垂楊芳艸。過平堤﹐穿綠徑﹐幾聲啼鳥。是處裏﹐誰家杏花臨水﹐依約靚妝斜照。極目髙原﹐東風露桃煙島。望十里﹑紅圍綠繞。更相將﹐乘酒興﹐幽情多少。待向晚﹐從頭記將歸去﹐說與鳳樓人道。人月圓元夜小桃枝上春來早﹐初試薄羅衣﹐年年此夜﹐華燈盛照﹐人月圓時。禁街簫鼓﹐寒輕夜永﹐纖手同攜。更闌人靜﹐千門笑語﹐聲在簾幃。

李景元過秦樓春晚賣酒壚邊﹐尋芳原上﹐亂花飛絮悠悠。已蝶稀鶯散﹐便擬把長繩﹐系日無由。謾道艸忘憂。也徒將﹑酒解閒愁。正江南春盡﹐行人千里﹐蘋滿汀洲。有翠紅徑裏盈盈侶﹐簇芳茵禊飲﹐時笑時謳。當暖風遲景﹐任相將永日﹐爛熳狂遊。誰信盛狂中﹐有離情﹑忽到心頭。向樽前擬問﹐雙燕來時﹐曾過秦樓。帝臺春春感芳艸碧色。萋萋徧南陌。暖絮亂紅﹐也知人﹐春愁無力。憶得盈盈拾翠侶﹐共攜賞﹑鳳城寒食。到今來﹐海龜逢春﹐天涯倦客。愁旋釋。還似織。淚暗拭。又偸滴。謾倚徧危欄﹐盡黃昏也﹐只是暮云凝碧。拚則而今已拚了﹐忘則怎生便忘得。又還問鱗鴻﹐試重尋消息。

孫巨源名洙。河滿子秋怨悵望浮生急景﹐淒涼寶瑟餘音。楚客多情偏怨別﹐碧山遠水登臨。目送連天衰艸﹐夜闌幾處疏砧。黃葉無風自落﹐秋雲不雨長陰。天若有情天亦老﹐搖搖幽恨難禁。惆悵舊歡如夢﹐覺來無處追尋。菩薩蠻公於元丰間爲翰苑﹐與李端願太尉往來龍數﹐會一日鎖院﹐宣召者至其家﹐則出數十輩蹤迹得之於李氏﹐時李新納妾﹐能琵琶﹐公飲不肯去﹐而迫於宣命﹐入院幾二鼓矣﹐艸三制罷﹐作此詞記恨﹐遲明遣示李。樓頭尙有三通鼓。何須抵死催人去。上馬苦匆匆。琵琶曲未終。回頭凝望處。那更廉纖雨。謾道玉爲堂。玉堂今夜長。

石曼卿名延年﹐眞宗朝爲學士﹐死後人有見之者﹐云我令爲仙﹐主芙蓉城。燕歸梁春愁芳艸年年惹恨幽。想前事悠悠。傷春傷別幾時休。算從古﹐爲風流。春山總把﹐深勻翠黛﹐千疊在眉頭。不知供得幾多愁。更斜日﹐憑危樓。

晏同叔名殊﹐以神童出身﹐仁宗朝宰相﹐謚元獻公。有詞名《珠玉集》﹐張子野爲序。玉樓春春恨綠楊芳艸長亭路。年少拋人容易去。樓頭殘夢五更鐘﹐花底離情三月雨。無情不似多情苦。一寸還成千萬縷。天涯地角有窮時﹐只有相思無盡處。破陣子春景燕子來時新社﹐梨花落後淸明。池上碧苔三四點﹐葉底黃鵬一兩聲。日長飛絮輕。巧笑東鄰女伴﹐采桑徑裏逢迎。疑怪昨宵春夢好﹐元是今朝鬥艸贏。笑從雙臉生。踏莎行春景細艸愁煙﹐幽花泣露。憑欄總是銷魂處。日髙深院靜無人。穿簾海燕雙飛去。帶緩羅衣﹐香殘蕙炷。天長不禁迢迢路。垂楊只解惹春風﹐何曾系得行人住。踏莎行春思小徑紅稀﹐芳郊綠徧。髙臺樹色陰陰見。春風不解禁楊花﹐濛濛亂撲行人面。翠葉藏鶯﹐朱簾隔燕。鑪香靜逐遊絲轉。一場愁夢酒醒時﹐斜陽卻照深深院。更漏子佳人蕣華濃﹐山翠淺。一寸秋波如剪。紅日永﹐綺筵開。暗隨仙馭來。遏云聲﹐迦雪袖。占斷曉鶯春柳。才送目﹐又顰眉。此情誰得知。更漏子早春雪藏梅﹐煙著柳。依約上春時候。初送雁﹐欲聞鶯。綠池波浪生。探花開﹐畱客醉。憶得去年情味。金盞酒﹐玉鑪香。任他紅日長。

晏叔原元獻公之暮子﹐自號小山﹐有樂府行於世﹐山谷爲之序﹐稱其詞爲髙唐洛神之流﹐其下者不減「桃葉圃扇」云。鷓鴣天慶曆中﹐開封府與棘寺﹐同日奏獄空﹐仁宗於宮中宴集﹐宣晏叔原作此﹐大稱上意。碧藕花開水殿涼。萬年枝上轉紅陽。異平歌管隨天仗﹐祥瑞封章滿禦牀。金掌露﹐玉鑪香。歲華方共聖恩長。皇州義奏圜扉靜﹐十樣宮眉捧壽觴。鷓鴣天佳會彩袖殷勤捧玉鐘。當筵拚卻醉顏紅。舞低楊柳樓心月﹐歌盡桃花扇底風。從別後﹐憶相逢。幾回魂夢與君同。今宵剩把銀缸照﹐猶恐相逢是夢中。蝶戀花別恨醉別西樓醒不記。春夢秋云﹐聚散眞容易。斜月半窗還少睡。畫屏閒展吳山翠。衣上酒痕詩裏字。點點行行﹐總是淒涼意。紅燭自憐無好計。夜闌空替人垂淚。蝶戀花別恨夢入江南煙水路。行盡江南﹐不與離人遇。睡裏消魂無說處。覺來惆悵佳期誤。欲盡此情書尺素。浮雁沈魚﹐終了無憑據。卻倚緩弦歌別緒。斷腸移破秦箏柱。蝶戀花深秋庭院碧苔紅葉徧。黃菊開時﹐已近登髙宴。日日露荷凋綠扇。粉塘煙水明如練。試倚涼風醒酒面。雁字來時﹐恰向層樓見。幾點護霜云影轉。誰家蘆管吟秋怨。生查子閨思金鞍美少年﹐去躍靑驄馬。牽系玉樓人﹐繡被春寒夜。消息未歸來。寒食黎花謝➆。無處說相思﹐背面秋千下。生查子別思一分殘酒霞﹐兩點愁蛾暈。羅幕夜猶寒﹐玉枕春先困。心情剪彩慵﹐時節燒燈近。見少別離多﹐還有人堪恨。生查子閨思紅塵陌上游﹐碧柳堤邊住。才趁彩雲來﹐又逐飛花去。深深美酒家﹐曲曲幽香路。風月有情時﹐總是相逢處。淸平樂春情波紋碧皺。曲水晴明後。折得疏梅香滿袖。暗喜春紅依舊。歸來紫陌東頭。金釵換酒消愁。柳影深深細路﹐花梢小小層樓。滿庭芳秋思南苑吹花﹐西樓題葉﹐故園歡事重重。憑欄秋思﹐閒記舊相逢。幾處歌雲夢雨﹐可憐便﹑流水西東。別來久﹐淺情未有﹐錦字系徵鴻。年光還少味﹐開殘檻菊﹐落盡溪桐。謾畱得樽前﹐澹月淒風。此恨誰堪說與﹐淸愁付﹑綠酒杯中。佳期在﹐歸時待把﹐香袖看啼紅。南鄕子綠水帶春潮。水上朱欄小渡橋。橋上女兒雙笑靨﹐夭饒。倚著闌干弄柳條。月夜與花朝。減字偸聲按玉簫。柳外行人回首處﹐迢迢。若比銀河路更遙。阮郎歸粉痕閉邸玉尖纖。啼紅傍晚奩。舊寒新暖尙相兼。梅疏待雪添。春冉冉﹐恨厭厭。章臺對捲簾。个人鞭影弄涼蟾。樓前側帽檐。

唐宋諸賢絕妙詞選卷四宋詞

黃魯直名庭堅﹐號山谷﹐陳后山云「今代詞手﹐惟秦七黃九耳﹐唐諸人不逮也。」驀山溪別意鴛鴦翡翠。小小思珍偶。眉黛斂秋波﹐盡湖南﹑山明水秀。娉娉裊裊﹐恰近十三餘﹐春未透。花枝瘦。正是愁時候。尋芳載酒。肯落他人後。只恐遠歸來﹐綠成陰﹑靑梅如豆。心期得處﹐每自不由人﹐長亭柳。君知否。千里猶回首。驀山溪春晴朝來風日。陡覺春衫便。翠柳艷明眉﹐戲秋千﹑誰家倩盼。煙勻露洗﹐艸色媚橫塘﹐平沙軟。雕輪轉。行樂聞弦管。追思年少﹐走馬尋芳伴。一醉幾纏頭﹐過楊州﹑珠簾盡捲➀。而今老矣﹐花似霧中看﹐歡意淺。天涯遠。信馬歸來晚。水調歌頭春行瑤艸一何碧﹐春入武陵溪。溪上桃花無數花上有黃鵬。我欲穿花尋路﹐直入白雲深處﹐浩气展虹霓。只恐花深裏﹐紅露濕入衣。坐白石﹐欹玉枕﹐拂金徽。謫仙何處無人伴我白螺杯。我爲靈芝仙艸﹐不爲朱唇丹臉﹐長嘯亦何爲。醉舞下山去﹐明月逐人歸。江城子情景畫堂髙會酒闌珊。霎時間。倚闌干。千里關山﹐長恨見伊難。及至而今相見了﹐依舊是﹐隔關山。情人傳語問平安。省愁煩。淚偸彈。泣損眼兒﹐不似舊時單。尋得石橊雙葉子﹐憑寄與﹐插雲鬟。踏莎行春晚臨水夭桃﹐倚墻繁李。長楊風掉靑驄尾。樽中有酒可酬春﹐更尋何處無愁地。明日重來﹐落花如綺。巴蕉漸展山公啟➁。欲箋心事寄天公﹐教人長壽花前醉。淸平樂晚春春歸何處。寂寞無行路。若有人知春去處。喚取歸來同住。春無蹤迹誰知。除非問取黃鵬。百啼無人能會﹐因風飛過薔薇。鷓鴣天西塞山前白鷺飛﹐桃花流水鱖魚肥。朝廷尙覓玄眞子﹐何處如今更有詩。靑蒻笠﹐綠蓑衣。斜風細雨不須歸。人間欲避風波險﹐一日風波十二時。菩薩蠻集句半煙半雨溪橋畔。漁翁醉後無人喚。疏懶意何長。春風花艸香。江山如有待。此意陶潛解。問我去何之。君行到自知。好事近一弄醒心弦﹐意在兩山斜疊。彈到古今愁處﹐有眞珠承睫。使君來去本無心﹐休淚界紅頰。自恨老來憎酒﹐負十分蕉葉。

黃元明名知命﹐山谷之兄。靑玉案和賀方回韻﹐送山谷弟貶宜州。千峯百嶂宜州路。天黯淡知人去。曉別吾家黃叔度。弟兄華發﹐舊山修水﹐異日同歸處。樽罍飲散長亭暮。別語丁寧不成句。已斷離腸知幾許。水村山館﹐酒醒無寐﹐滴盡空階雨。

秦少遊名觀﹐一字太虛﹐號淮海居士。水龍吟寄營妓婁婉婉﹐字東玉﹐詞中藏其姓名與字在焉。小樓連苑橫空﹐下窺繡轂雕鞍驟。疏簾半捲﹐單衣初試﹐淸明時候。破暖輕風﹐弄晴微雨﹐欲無還有。賣花聲過盡﹐垂楊院宇﹐紅成陣﹐飛鴛甃。玉珮丁東別後。悵佳期﹑參差難又。名韁利鎖﹐天還知道﹐和天也瘦。花下重門﹐柳邊深巷﹐不堪回首。念多情但有﹐當時皓月﹐照人依舊。風流子初春東風吹碧艸﹐年華換﹑行客老滄洲。見梅吐舊英﹐柳搖新綠﹐惱人春色﹐還上枝頭。寸心亂﹐北隨云黯黯﹐東逐水悠悠。斜日半山﹐瞑煙兩岸﹐數聲橫笛﹐一葉扁舟。靑門同攜手﹐前歡記渾似﹐夢裏楊州。誰念斷腸南陌﹐回首西樓。算天長地久﹐有時有盡﹐柰何綿綿﹐此恨無休。擬待情人說與﹐生怕伊愁。夢楊州中春晚云收。正柳塘﹑煙雨初休。燕子未歸﹐惻惻輕寒如秋。曲闌干外東風軟﹐透繡篩花密香稠。江南遠﹐人何處﹐鷓鴣啼破春愁。長記曾陪燕遊。酬妙舞淸歌﹐麗錦纏頭。殢酒爲花﹐十載因甚淹畱。醉鞭拂面歸來晚﹐望翠樓﹑簾捲金鉤。佳會阻﹐離情正亂﹐頻夢楊州➂。滿庭芳晚景山抹微云﹐天連衰艸﹐畫角聲斷譙門。暫停徵棹﹐聊共飲離尊。多少蓬萊舊事﹐空回首﹑煙靄紛紛。斜陽外﹐寒鴉數點﹐流水繞孤村。銷魂當此際﹐香囊暗解﹐羅帶輕分。謾贏得秦樓﹐薄倖名存。此去何時見也﹐襟袖上﹑空染啼痕。傷情處﹐髙城望斷﹐燈火己黃昏。滿庭芳秋思碧水澄秋﹐黃雲凝暮﹐敗葉零亂空階。洞房人靜﹐斜月照徘徊。又是重陽近也﹐幾處處﹑砧杵聲催。重簾外﹐風搖翠行﹐疑是故人來。情懷增悵望﹐新歡易失﹐往事難猜。問籬邊黃菊﹐知爲誰開。謾道愁須殢酒﹐酒未醒﹑愁已先回。憑欄久﹐金波漸轉﹐白露點蒼苔。滿庭芳春遊曉色雲開﹐春隨人意﹐驟雨才過還晴。古臺芳榭﹐飛燕蹴紅英。舞困楡錢自落﹐秋千外﹑綠水橋平。東風裏﹐朱門映柳﹐低按小秦箏。多情行樂處﹐珠鈿翠蓋﹐玉轡紅纓。漸酒空金榼﹐花困蓬瀛。豆寇梢頭舊恨﹐十年夢﹑屈指堪驚。憑欄久﹐疏煙淡日﹐寂寞下蕪城。江城子春別西城楊柳弄春柔。動離憂。淚難收。猶記多情﹐曾爲系歸舟。碧野朱橋當日事﹐人不見﹐水空流。韶華不爲少年畱。恨悠悠。幾時休。飛絮落花﹐時節一登樓。便做春江都是淚﹐流不盡﹐許多愁。千秋歲少遊謫處州日作﹐令郡治有鶯花亭﹐蓋因此詞取名。水邊沙外。城郭春寒退。花影亂﹐鶯聲碎。飄零疏酒盞﹐離別寬衣帶。人不見﹐碧雲暮合空相對。憶昔西池會。鴛鷺問飛蓋。攜手處﹐今誰在。日邊淸夢斷﹐鏡裏朱顏攺。春去也﹐落紅萬點愁如海。踏莎行東坡絕愛尾兩句霧失樓臺﹐月迷津渡。桃源望斷無尋處。可堪孤館閉春寒﹐杜鵑聲裏斜陽暮。驛寄梅花﹐魚傳尺素。砌成此恨無重數。郴江幸自繞郴山﹐爲誰流下蕭湘去。阮郎歸春晚退花新綠漸團枝。撲人風絮飛。秋千未拆水平堤。落紅成地衣。遊蝶困﹐乳鶯啼。怨春春不知。日長早被酒禁持。那堪更別髙。阮郎歸旅況湘天風雨破寒初。深沈庭院虛。麗譙吹徹小單於。迢迢淸夜䢐。鄕夢斷﹐旅魂孤。崢嶸歲又除。衡陽猶有雁傳書。郴陽和雁舞➃。

南歌子贈陶心兒玉漏迢迢盡﹐銀潢淡淡橫。夢回宿酒未全醒。已被鄰雞催起﹐怕天明。臂上妝猶在﹐襟間淚尙盈。水邊燈火漸人行。天外一鉤殘月﹐帶三星。末句蓋心字也。南歌子香墨彎彎畫﹐燕脂淡淡勻。揉藍衫子淡黃裙。獨倚玉欄無語﹐點檀唇。人去空流水﹐花飛半掩門。亂山何處覓行雲。又是一鉤新月﹐照黃昏。菩薩蠻秋思虫聲泣露喧秋枕➄。羅幃淚濕鴛鴦錦。獨臥玉肌涼。殘更與恨長。陰風翻翠幌。雨澀燈花暗➅。畢竟不成眠。鴉啼金井寒。畫堂春春情東風吹柳日初長。雨餘芳艸斜陽。杏花零落燕泥香。睡損紅妝。香篆暗消鸞鳳﹐畫屏索繞瀟湘。暮寒輕透薄羅裳。無限思量。畫堂春落紅堆徑水平池。弄晴小雨霏微。杏園憔悴杜鵑啼。無柰春歸。柳外畫樓獨上﹐憑欄手拈花枝。放花無語對斜暉。此恨誰知。

賀方回名鑄﹐少爲武弁﹐以定力寺一絕見奇於舒王。山谷又賞其詞﹐遂知名當世。小詞二卷﹐名《東山寓聲樂府》﹐張右史序之。靑玉案山谷稱此詞云「解道江南斷腸句﹐世間只有賀方回。」淩波不過橫塘路。但目送﹑芳塵去。錦瑟年華誰與度。月臺花榭﹐瑣窗朱戶。惟有春知處。碧雲冉冉蘅臯暮。彩筆新題斷腸句。試問閒愁都幾許。一川煙艸﹐滿城風絮。梅子黃時雨。薄悻憶故人淡妝多態。更滴滴﹑頻回盼睞。便認得﹑琴心先許﹐欲綰合歡雙帶。記畫堂﹑風月逢迎﹐輕顰淺笑都無柰。待翡翠屏開﹐芙蓉帳掩﹐羞把香羅暗解。自過了燒燈﹐都不見﹑踏靑挑菜。幾回憑雙燕﹐丁寧深意﹐往來卻恨重簾礙。知何時再。正春濃酒困。人閒晝永﹐無聊賴。厭厭睡起﹐猶有花梢日在。浣溪沙閨思樓角紅銷一縷霞。淡黃祿柳帶棲鴉➆。玉人和月折梅花。笑拈粉香歸繡戶﹐半垂羅幕護窗紗。東風寒似夜來些。浣溪沙春愁閒把琵琶舊譜尋。四弦聲怨卻沈吟。燕飛入靜畫堂陰。欹枕有時成雨夢﹐隔簾無處說春心。一從燈夜到如今。浣溪沙春事鸚鵡無言理翠衿。杏花零落晝陰陰➇。畫橋流水一篙深。芳徑與誰同鬥艸﹐繡牀終日罷拈鍼。小箋香管寫春心。菩薩蠻閨思章臺遊冶金龜婿。歸來猶帶醺醺醉。花漏怯春宵。云屏無限嬌。絳紗燈影背。玉枕釵聲碎。不待宿醒消。馬嘶催早朝。南柯子別恨鬥酒才供淚﹐扁舟只載愁。畫橋靑柳小朱樓。猶記出城車馬﹐爲遲畱。有恨花空委﹐無情水自流。河陽新鬢盡禁秋。蕭散楚雲巫雨﹐此生休。望湘人春思厭鶯聲到枕﹐花气動簾﹐醉魂愁夢相半。被惜餘薰﹐帶驚剩眼。幾許傷春春晚。淚竹痕鮮﹐佩蘭香老﹐湘天濃暖。記小江﹑風月佳時﹐屢約非煙遊伴。須信鸞弦易斷。柰云和再鼓﹐曲終人遠。認羅襪無蹤﹐舊處弄波淸淺。靑翰棹艤﹐白蘋洲畔。盡目臨臯飛觀。不解寄﹑一字相思﹐幸有歸來雙燕。感皇恩記別蘭芷滿汀洲﹐遊絲橫路。羅襪塵生步迎顧。整鬟顰黛﹐脈脈多情難語。細風吹柳絮﹑人南渡。回首舊遊﹐山無重數。花底深朱戶何處。半黃梅子﹐向晚一簾疏雨。斷魂分付與﹑春歸去。臨江仙立春巧剪合歡羅勝子﹐釵頭春意翩翩。艷歌淺笑拜嫣然。願郎宜此酒﹐行樂駐華年。未至文園多病客➈﹐幽襟淒斷堪憐。舊遊夢掛碧雲邊。人歸落雁後﹐思發在花前。憶秦娥春思曉朦朧。前溪百鳥啼匆匆。啼匆匆。淩波人去﹐拜月樓空。舊年今日東門東。鮮妝輝映桃花紅。桃花紅。吹開吹落﹐一任東風。

舒信道名亶﹐神宗朝禦史﹐與李定同陷東坡於罪者。菩薩蠻此詞極有味畫船槌鼓催君去。髙樓把酒畱君住。去住若爲情。江頭潮欲平。江潮容易得。卻是人南北。今日此樽空。知君何日同。菩薩蠻冬

江梅未放枝頭結。江樓已見山頭雪。待得此花開。知君來未來。風帆雙畫鷁。小雨隨行色﹐空得郁金裙。酒痕和淚痕。一落索春

正是看花天气。爲春一醉。醉來卻不帶花歸﹐誚不解﹑看花意。試問此花明媚。將花誰比。只應花好似年年﹐花不似﹑人憔悴。木蘭花令別意金絲絡馬靑錢路。笑指玉皇香案去。點衣柳陌墮殘紅﹐拂面風橋吹細雨。曉釵壓鬢頭慵舉。恨裏歌聲兼別苦。西湖一頃白菱花﹐惆悵行雲無覓處。卜算子苔

池臺小雨幹﹐門巷香輪少。誰把靑錢襯落紅﹐滿地無人掃。何時鬥艸歸﹐幾度尋花了。畱得佳人蓮步痕﹑宮樣鞋兒小。

秦處度名湛﹐山谷嘗稱其詞。卜算子春情春透水波明﹐寒峭花枝瘦。極目煙中百尺樓﹐人在樓中否。四和裊金鳧﹐雙陸思纖手。擬情東風浣此情﹐情更濃於酒。

李方叔名豸﹐東坡門下士。虞美人玉蘭幹外淸江浦。渺渺天涯雨。好風如扇雨如簾。時見岸花汀艸漲痕添。靑林枕上關山路。臥想乘鸞處。碧蕪千里思悠悠。惟有霎時涼夢到南州。淸平樂落梅嗚咽。暗淡城頭月。吹滿江天驚夢蝶。喚起畫樓傷別。簾風輕觸銀鉤。梧桐玉露新秋。底事瑣窗深夜﹐素娥常伴人愁。

廖世美好事近夕景落日水鎔金﹐天淡暮煙凝碧。樓上誰家紅袖﹐靠闌干無力。鴛鴦相對浴紅衣﹐短棹弄長笛。驚起一雙飛去﹐聽波聲拍拍。燭影搖紅別愁靄靄眷空﹐畫樓森聳淩雲漢。紫蔽登覽最關情﹐絕妙誇能賦。惆悵相思遲暮。記當日﹑朱欄共語。塞鴻難問﹐岸柳何窮﹐別愁紛絮。催促年光﹐舊來流水知何處。斷腸何必更殘陽﹐極目傷平楚。晚霽波聲帶雨。悄無入﹑舟橫古渡。數峯江上﹐芳艸天涯﹐參差煙樹。

李嬰滿江紅元丰中爲蘄水令➉﹐作此上東坡﹐坡甚奇之。荊楚風煙﹐寂寞近﹑中秋時候。露下冷﹑蘭英將謝﹐葦花初秀。歸燕殷勤辭巷陌﹐鳴蛩淒楚來窗牖﹐又誰念﹑江邊有神仙﹐飄零久。橫琴膝﹐攜筇手。曠望眼﹐閒吟口。任紛紛萬事﹐到頭何有。君不見淩煙冠劍客﹐何人气貌長依舊。歸去來﹑一曲爲君吟﹐爲君壽。

杜安世名壽域。訴衷情燒殘絳蠟淚成痕。街鼓報黃昏。碧雲又阻來信﹐廊上月侵門。愁永夜﹐拂香裀。待誰溫。夢闌憔悴﹝11﹞﹐擲果淒涼﹐兩處銷魂。

唐宋諸賢絕妙詞選卷五宋詞晁無咎名補之﹐濟北人。永遇樂東臯寓居松菊堂深﹐芰荷池小﹐長夏淸暑。燕引雛還﹐鳩呼婦往﹐人靜郊原趣。麥天已過﹐薄衣輕扇﹐試起繞園徐步。聽衡宇﹑欣欣童稚﹐共說夜來初雨。蒼管徑裏➀﹐紫葳枝上﹐數點幽花垂露。東裏催鋤﹐西鄰助餉﹐相戒淸晨去。斜川歸興﹐翛然滿目﹐回首帝鄕何處。只愁恐﹑輕鞍犯夜﹐霸陵舊路。摸魚兒幽居﹐眞西山絕愛此詞。買陂塘﹑旋栽楊柳﹐依稀淮岸湘浦。東臯雨足輕痕漲﹐沙觜鷺來鷗聚。堪愛處。最好是﹑一川夜月光流諸。無人自舞。任翠幕張天﹐柔茵藉地﹐酒盡未能去。靑綾被﹐休憶金閨故步。儒冠曾把身誤。弓刃千騎成何事➁﹐荒了召平瓜圃。君試覷。滿靑鏡﹑星星鬢影今如許。功名浪語。便做得班超﹐封侯萬里﹐歸計恐遲暮。惜分飛湖州作山水光中元無暑。是我銷魂別處。只有多情雨。會人深意畱人住。不及梅花來暮。未見荷花又去。圖畫他年覷。斷腸千古苕溪路。憶少年送別無窮官柳﹐無情畫舸﹐無根行客。南山尙相送﹐只髙城人隔。罨畫園林溪紺碧。算重來﹑盡成陳迹。劉郎鬢如此﹐況桃花顏色。臨江仙別意身外閒愁空滿眼﹐就中歡事常稀。明年應賦送春詩。試從今夜數﹐相會幾多時。淺酒欲邀誰共歡﹐深情惟有君知。東溪春近好同歸。柳垂江上影﹐梅謝雪中枝。洞仙歌泗州中秋作﹐此絕筆之詞也。靑煙幕處﹐碧海飛金鏡。永夜閒階臥桂影。露涼時零亂﹐多少寒螿﹐神京遠﹑惟有藍橋路近。水晶簾不下﹐雲母屏開﹐冷浸佳人淡脂粉。待都將﹐許多明﹐付與金樽﹐投曉共﹑流霞傾盡。更攜取﹑胡牀上南樓﹐看玉做人間﹐素秋千頃。

晁叔用感皇恩寒食寒食不多時﹐牡丹初賣。小院重簾燕飛礙。昨宵風雨﹐尙有一分春在。今朝猶自得﹑陰晴快。熟睡起來﹐宿醒微帶。不惜羅襟搵眉黛。日長梳洗﹐看著花陰移攺。笑拈雙杏子﹑連枝戴。感皇恩春情胡蝶滿西園﹐啼鶯無數。水閣橋南路凝佇。兩行煙柳﹐吹落一池風絮。秋千斜掛起﹑人何處。把酒勸君﹐閒愁莫訴。畱取笙歌住休去。兒多春色﹐怎禁許多風雨。海棠花謝也﹑君知否。玉胡蝶春思目斷江南千里﹐灞橋一望﹐煙水微茫。晝鎖重門﹐人去暗借流光。雨輕輕﹑梨花院落﹐風淡淡﹑楊柳池塘。暗偏長➂。佩沈湘浦﹐雲散髙唐。淸狂。重來一夢﹐手搓梅子﹐煮酒新嘗。寂寞經春﹐小橋依舊燕飛忙。玉鉤欄﹑憑多漸暖﹐金縷枕﹑別久猶香。最難忘。看花南陌﹐待月西廂。傳言玉女上元一夜東風﹐吹散柳梢殘雪。禦樓煙暖﹐對鰲山彩結。簫鼓向晚﹐鳳輦初回宮闕。千門燈火﹐九街風月。繡閣人人﹐乍嬉遊﹑困又歇。艷妝初試﹐把珠簾半揭。嬌波澑人﹐手拈玉梅低說。相逢長是﹐上元時節。如夢令春情墻外轆轤金井。驚夢瞢騰初省。深院閉斜陽﹐燕入陰陰簾影。人靜。人靜。花落鳥啼風定。

張子野名先﹐宋子京稱之爲「云破月來花弄影」郎中者也➃。天仙子春恨水調數聲持酒聽。午醉醒來愁未醒。送春春去幾時回﹐臨晚鏡。傷流景。往事悠悠空記省。沙上並禽池上瞑。云破月來花弄影。重重翠幕密遮燈﹐風不定。人初靜。明日落紅應滿徑。醉落魄美人吹笛雲輕柳弱。內家髻子新梳掠。生香眞色人難學。橫管孤吹﹐月淡天垂幕。朱唇淺破櫻桃萼。倚樓人在闌干角。夜寒指冷羅衣薄。聲入霜林﹐蔌蔌飛梅落。浣溪沙汀景樓倚江邊百尺髙﹐煙中還未見歸橈。幾時期信似春潮。花片片飛風弄蝶﹐柳陰陰下水平橋。日長才過又今宵。靑門引春思乍暖還輕冷。風雨晚來方定。庭軒寂寞近淸明﹐殘花中酒﹐又是去年病。樓頭畫角風吹醒。入夜重門靜。那堪更被明月﹐隔墻送過秋千影。滿江紅初春飄盡寒梅﹐笑粉蝶﹑遊蜂未覺。漸迆邐﹑水明山秀﹐暖生簾幕。過雨小桃紅未透﹐舞煙新柳靑猶弱。記畫橋﹑深處水邊亭﹐曾偸約。多少恨﹐今猶昨。愁和悶﹐都忘卻。■從前爛醉﹐被花迷著。晴鴿試鈴風力軟﹐雛鶯弄舌春寒薄。但只愁﹑錦繡鬧妝時﹐東風惡。行香子美人舞雪歌云。閒淡妝勻。藍溪水﹑深染輕裙。酒香燻臉﹐粉色生春。更巧談話﹐美情性﹐好精神。空江無伴﹐淩波何處﹐月橋邊﹑靑柳朱門。斷鐘殘角﹐又送黃昏。柰心中事﹐眼中淚﹐意中人。

淸平樂末二句最工淸歌逐酒。醉臉鮮霞透。櫻小杏靑寒食後。衣換縷金輕繡。畫堂新月朱扉。嚴城夜鼓歸遲。細看玉人妝面﹐春工不在花枝。

李元膺洞仙歌一年春物﹐惟梅柳間意味最深﹐至鶯花爛饅時﹐則春已衰遲﹐使人無復新意。予作《洞仙歌》﹐使探春者歌之﹐無後時之悔。雪雲散盡﹐放曉晴庭院。楊柳於人便靑眼。更風流多處﹐一點梅心﹐相映遠﹑約略嚬輕笑淺。一年春好處﹐不在濃芳﹐小艷疏香最嬌軟。到淸明時候﹐百紫幹紅﹐花正亂﹐已失春風一半。蚤占取﹑韶光共追遊﹐但莫管春寒﹐醉紅自暖。洞仙歌雨

廉纖細雨﹐殢東風如困。縈斷千絲爲誰恨。向楚宮一夢﹐多少悲涼﹐無處問﹑愁到而今未盡。分明都是淚﹐泣柳沾花﹐常與騷人伴孤悶。記當年﹐得意處﹐酒力方酣﹐怯輕寒﹑玉鑪香潤。又豈識﹑情懷苦難禁﹐對點滴檐聲﹐夜寒燈暈。茶瓶兒悼亡去年相逢深院宇。海棠下﹑曾歌金縷。歌罷花如雨。翠羅衫上﹐點點紅無數。今歲重尋攜手處。空物是﹑人非春暮。回首靑門路。亂紅飛絮﹐相逐東風去。鷓鴣天春情寂寞秋千兩繡旗。日長花影轉階遲。燕驚午夢周遮語﹐蝶困春遊落托飛。思往事﹐入顰眉。柳梢陰重又當時。薄情風絮難拘束﹐飛過東墻不肯歸。

王通叟名觀﹐有《冠柳集》﹐序者稱其髙於柳詞﹐故日冠柳。至於踏靑一詞﹐又不獨冠柳詞之上也﹐踏靑詞卽《慶淸朝慢》﹐今載於首。慶淸朝慢踏靑調雨爲酥﹐催冰做水﹐東君分付春還。何人便將輕暖﹐點破殘寒。結伴踏靑去好﹐平頭鞋子小雙鸞。煙郊外﹐望中秀色﹐如有無間。晴則个﹐陰則个﹐餖飣得天气﹐有許多般。須教鎂花撥柳﹐爭要先看。不道吳綾繡襪﹐香泥斜沁幾行斑。東風巧﹐盡收翠綠﹐吹在眉山。風流楚楚﹐詞林中之佳公子也﹐世謂柳耆卿工爲浮艷之詞﹐方之此作﹐蔑矣。詞名《冠柳》﹐豈偶然哉。淸平樂擬太白應制黃金殿裏。燭影雙龍戲。勸得官家眞个醉。進酒猶呼萬歲。美人舞徹梁州。天恩與整搔頭。一夜禦前宣住﹐六宮多少人愁。淸平樂同前宜春小苑。處處花開滿。學得紅妝紅要淺。催上金車要看。君王曲宴瑤池。小舟掠水如飛。奪得錦標歸去﹐匆匆不惜羅衣。雨中花令呈元厚之百尺淸泉聲陸續。映蕭灑﹑碧梧翠竹。面千步回廊﹐重重簾幕﹐小枕欹寒玉。試展鮫綃看畫軸。見一派﹑瀟湘凝綠。待玉漏穿花﹐銀河垂地﹐月上闌干曲。木蘭花令柳

銅駝陌上新正後。第一風流除是柳。勾牽春事不如梅﹐斷送離人彊似酒。東君有意偏撋就。慣得腰肢眞个瘦。阿誰道你不思量﹐因甚眉頭長恁皺。生查子關山魂夢長﹐塞雁音書少。兩鬢可憐靑﹐一夜相思老。歸傍碧紗窗﹐說與人人道。眞个別離難﹐不似相逢好。

卜算子送鮑浩然之湘東水是眼波橫﹐山是眉峯聚。欲問行人去那邊﹐眉眼盈盈處。才始送春歸﹐又送君歸去。苦到江南趕上春﹐千萬和春住。菩薩蠻歸思單於吹落山頭月。漫漫江上沙如雪。誰唱縷金衣。水寒船舫稀。蘆花楓葉浦。憶抱琵琶語。身未發長沙。夢魂先到家。江城梅花引年年江上見寒梅﹐暗香來。爲誰開。疑是月宮仙子下瑤臺。冷艷一枝春在手﹐故人遠﹐相思寄與誰。怨極恨極嗅香蕊。念此情﹐家萬里。暮霞散綺。楚天碧﹑片片輕飛。爲我多情特地點徵衣。花易飄零人易老﹐正心碎﹐那堪塞管吹。

田不伐工於樂府。南柯子春景夢怕愁時斷﹐春從醉裏回。淒涼懷抱向誰開。些子淸明時候﹐被鶯催。柳外都成絮﹐闌邊半是苔。多情簾燕獨徘徊。依舊滿身花雨﹐又歸來。南柯子春思團玉梅梢重﹐香羅芰扇低。簾風不動蝶交飛。一樣綠陰庭院﹐鎖斜暉。對月懷歌扇﹐因風念舞衣。何須惆悵惜芳菲。拚卻一年憔悴﹐待春歸。

汪正夫名輔之。行香子記恨晚綠寒紅。芳意匆匆。惜年華﹑今與誰同。碧雲零落﹐數字賓鴻。看渚蓮凋﹐宮扇舊﹐怨秋風。流波墜葉﹐佳期何在﹐想天教﹑離恨無窮。試將前事﹐閒倚梧桐。有銷魂處﹐明月夜﹐錦屏空。

趙承之名鼎臣﹐宣和中自開封少尹除少蓬﹐以右文撰除知鄧州﹐召爲太府卿﹐卒贈待制。念奴嬌送王長卿赴河間司錄舊遊何處﹐記金湯﹑形勝蓬瀛佳麗。綠水芙蓉元帥與﹐賓僚風流濟濟。萬柳亭邊﹐雅歌堂上﹐醉倒春風裏。十年一夢﹐覺來煙水千里。惆悵送子重遊﹐南樓依舊否﹐朱欄誰倚。要識當時惟是有﹐明月曾陪珠履。量減杯中﹐雪添頭上﹐甚矣吾衰矣。酒徒相問﹐爲言憔悴如此。

章質夫名楶。水龍吟柳花燕忙鶯懶花殘﹐正堤上柳花飄墜。輕飛點畫﹐靑林誰道﹐全無才思。閒趁遊絲﹐靜臨深院﹐日長門閉。傍珠簾散漫﹐垂垂欲下﹐依前被﹐風扶起。蘭帳玉人睡覺。怪春衣﹑雪沾瓊綴。繡牀漸滿﹐香毬無數﹐才圓卻碎。時見蜂兒﹐仰粘輕粉﹐魚吞池水。望章臺路杳﹐金鞍遊蕩﹐有盈盈淚。「傍珠簾散漫」數語﹐形容盡矣。

劉仲方六州歌頭項羽廟秦亡艸昧﹐劉項起吞並。驅龍虎﹐鞭寰宇﹐斬長鯨。掃攙搶。血染彭門戰﹐視余耳﹐皆鷹犬﹐平禍亂﹐歸炎漢﹐勢奔傾。兵散月明﹐風急旌旗亂﹐刀斗三更➄。命虞姬相對﹐泣聽楚歌聲。玉帳魂驚。淚盈盈➅。恨花無主﹐凝愁緒﹐揮雪刃﹐掩泉扃。時不利﹐騅不逝﹐困陰陵。叱追兵。暗嗚摧天地﹐望歸路﹐忍偸生。功蓋世﹐成閒紀﹐建遺靈。江靜水寒煙冷﹐波紋細﹑古木凋零。遣行人到此﹐追念痛傷情。勝負難憑。水調歌頭落日塞垣路﹐風勁戛貂裘。翩翩數騎閒獵深入黑山頭。極目平沙千里﹐惟見雕弓白羽﹐鐵面駭驊驑。隱隱望靑冢﹐特地起閒愁。漢天子﹐方鼎盛﹐四百州。玉顏皓齒深鎖三十六宮秋。堂有經綸賢相﹐邊有縱橫謀將﹐不作翠蛾羞。戎虜和樂也﹐聖主永無憂。

聶冠卿多麗想人生﹐美景良辰堪惜。向其間﹑賞心樂事﹐古來難是並得。況東城﹑鳳臺沁苑﹐泛晴波淺照金碧。露洗華桐﹐煙靠絲柳﹐綠陰搖曳蕩春一色。畫堂迥﹑玉簪瓊佩﹐髙會盡詞客。一本於此分➆。淸歡久﹑重然絳蠟﹐別就瑤席。有翩若﹑輕鴻體態﹐暮爲行雨標格。逞朱唇﹑緩歌妖麗﹐似聽流鶯亂花隔。慢舞縈回﹐嬌鬟低嚲﹐腰肢纖細困無力。忍分散﹑彩雲歸後﹐何處更尋覓。休辭醉﹑明月好花﹐莫謾輕擲。冠卿之詞不多見﹐如此篇亦可謂才情富麗矣。其「露洗華桐」四句﹐又所謂玉中之拱璧﹐珠中之夜光﹐每一觀之﹐撫玩無﹖﹖。

柳耆卿名永﹐長於纖艷之詞﹐然多近俚俗﹐故市井之人悅之﹐今取其尢佳者。醉蓬萊慶老人星現漸亭臯葉下﹐隴首雲飛﹐素秋新霽。華闕中天﹐鎖蔥蔥佳气。嫩菊黃深﹐拒霜紅淺﹐近寶階香砌。玉宇無塵﹐金莖有露﹐碧天如水。正值升平﹐萬機多暇﹐夜色澄鮮﹐漏聲迢遞。南極星中﹐有老人呈瑞。此際宸遊﹐鳳輦何處﹐度管弦聲脆。太液波翻﹐披香簾捲﹐月明風細。永爲屯田員外郎﹐會太吏奏老人星見﹐時秋霽宴禁中﹐仁宗命左右詞臣爲樂章﹐內侍屬柳應制﹐柳方冀進用﹐作此詞奏呈。上見首有「漸」字﹐色若不懌﹐讀至「宸遊鳳輦何處」﹐乃與禦制眞宗挽詞暗合。上慘然﹐又讀至「太液波翻」﹐曰「何不言波澄﹖」投之於地﹐自此不復擢用。滿江紅桐川暮雨初收﹐長江靜﹑徵帆夜落。臨島嶼﹑蓼煙疏淡﹐葦風蕭索。幾許漁人橫短艇﹐盡將燈火歸村郭。遣行客﹑到此念回程﹐傷漂泊。桐江好﹐煙漠漠。波似染﹐山如削。繞嚴陵灘畔﹐鷺飛魚躍。遊宦區區成底事﹐平生況有林泉約。歸去來﹑一曲仲宣樓﹐從軍樂。換頭數語最工。木蘭花慢淸明拆桐花爛熳﹐乍疏雨﹐洗淸明。正艷杏燒林﹐緗桃繡野﹐芳景如屏。傾城。盡尋勝賞﹐驟雕鞍﹑紺幰出郊坰。風暖繁弦脆管﹐萬家競奏新聲。盈盈。鬥艸踏靑。人艷冶﹐遞逢迎。向路傍﹑往往遺簪墮珥﹐珠翠縱橫。歡情。對佳麗地﹐任金罍﹑罄竭玉山傾。拚卻明朝永日﹐畫堂一枕春酲。玉胡蝶春遊漸覺東郊明媚﹐夜來膏雨﹐一灑塵埃。滿目淺桃﹐深杏露染煙裁。銀塘靜﹑魚鱗簟展﹐煙岫翠﹑龜甲屏開。殷晴雷。雲中鼓吹﹑遊徧蓬萊。徘徊。隼﹖﹖前後﹐三千珠履﹐十二金釵。雅俗熙熙﹐下車成宴盡春臺。好雍容﹑東山妓女﹐堪笑傲﹑北海樽罍。且追陪。鳳池歸去﹐那更重來。玉胡蝶秋思望處雨收雲斷﹐憑欄悄悄﹐目送秋光。晚景蕭疏﹐堪動宋玉悲涼。水風輕﹑蘋花漸老﹐月露冷﹑梧葉飄黃。遣情傷。故人何在﹐煙水茫茫。難忘。文期酒會﹐幾辜風月﹐屢變星霜。海闊山遙﹐未知何處是瀟湘。念雙燕﹑難憑遠信﹐指暮天﹑空識歸航。黯相望。斷鴻聲裏﹐立盡斜陽。雨零鈴➇秋別寒蟬淒切。對長亭晚﹐驟雨初歇。都門帳飲無緒﹐方畱戀處﹐蘭舟催發。執手相看淚眼﹐竟無語凝噎。念去去千里煙波﹐暮靄沈沈楚天闊。多情自古傷離別。更那堪﹑冷落淸秋節。今宵酒醒何處﹐楊柳岸﹑曉風殘月。此去經年﹐應是良辰好景虛設。便縱有﹑千種風流﹐待與何人說。二郎神七夕炎光謝。過暮雨﹑芳塵輕灑。乍露冷﹑風情庭戶爽﹐天如水﹑玉鉤遙掛。應是星娥嗟久阻﹐敍舊約﹑飈輪欲駕。極目處﹑微云暗度﹐耿耿銀河髙瀉。閒雅。須知此景﹐古今無價。運巧思﹑穿鍼樓上女﹐擡粉面﹑雲鬟相亞。鈿合金釵私語處﹐算誰在﹑回廊影下。願天上人間﹐占得歡娛﹐年年今夜。柳腰輕贈妓英英妙舞腰肢軟。章臺柳﹐昭陽燕。錦衣冠蓋﹐綺堂筵宴。是處千金爭選。顧香砌﹑絲管初調﹐倚輕風﹑珮環微顫。乍入霓裳促徧。逞盈盈﹑漸催檀板。慢垂霞袖﹐急趍蓮步﹐進退奇容千變。算何止﹑傾國傾城﹐暫回眸﹑萬人腸斷。晝夜樂贈妓秀香家住桃花徑。算神仙﹑才堪並。層波細剪明眸﹐膩玉圓磋素頸➈。愛把歌喉當筵逞。遏天邊亂雲愁凝。言語似嬌鶯﹐一聲聲堪聽。洞房飲散簾幃靜。擁香衾﹑歡心稱。金鑪麝裊靑煙﹐鳳帳燭搖紅影。無限狂心乘酒興。這歡娛﹑漸入佳境。猶自怨鄰雞﹐道秋宵不永。此詞麗以淫﹐不當入選﹐以東坡嘗引用其語﹐故錄之。甘艸子秋暮。亂灑衰荷﹐顆顆眞珠雨。雨過月華生﹐冷徹鴛鴦流➉。池上憑欄無語。柰此个﹑單棲情緒﹝11﹞。卻傍金籠教鸚鵡。念粉郎言語。少年遊長安古道馬遲遲。髙柳亂蟬嘶。夕陽島外﹐秋風江上﹐目斷四天垂。歸云一去無蹤迹﹐何處是前期。狎興生疏﹐酒徒蕭索﹐不似少年時。

鄭毅夫名獬﹐仁宗朝舉進士第一。好事近初春江上探春回﹐正值早梅時節。兩行小槽雙鳳﹐按涼州初徹。謝娘扶下繡鞍來﹐紅靴踏殘雪。歸去不須銀燭﹐有山頭明月。

唐宋諸賢絕妙詞選卷六宋詞

趙徳麟名令畤﹐東坡之友﹐襲封安定郡王。淸平樂春情春風依舊。著意隋堤柳。搓得鵝兒黃欲就。天气淸明廝勾。去年紫陌靑門。今宵雨魄雲魂。斷送一生憔悴﹐能消幾个黃昏。蝶戀花淸明欲減羅衣寒未去。不捲珠簾﹐人在深深處。紅杏枝頭花幾許。啼痕止恨淸明雨。盡日水沈香一縷。宿酒醒遲﹐惱破春情緒。飛燕又將歸信誤。小屏風上西江路。蝶戀花春恨捲絮風頭寒欲盡。墜粉飄香﹐日日紅成陣。新酒又添殘酒困。今春不減前春恨。蝶去鶯來無處問。隔水樓髙﹐望斷雙魚信。惱亂橫波秋一寸。斜陽只與黃昏近。天仙子春情宿雨洗空臺榭瑩。下盡珠簾寒未定。花開花落幾番晴﹐春欲竟。愁未醒。池面杏花紅透影。一紙短書言不盡。明月淸風還記省。玉樓香斷又添香﹐閒展興。臨好景。心似亂萍何處整。浣溪沙風急花飛晝掩門。一簾疏雨滴黃昏。便無離恨也銷魂。翠被任燻終不暖﹐玉杯慵舉幾番溫。這般情事與誰論。思越人素玉朝來有好懷。一枝梅粉照人開。晴雲欲向杯中起﹐春色先從臉上來。深院落﹐小樓臺。玉盤香篆看徘徊。須知月色撩人恨﹐數夜春寒不下階。思越人情景可是相逢意便深。爲郎巧笑不須金。門前一尺春風髻﹐窗內三更夜雨衾。情渺渺﹐信沈沈。靑鸞無路寄芳音。山城鐘鼓愁難聽﹐不解襄王夢裏尋。烏夜啼春思樓上縈簾弱絮➀﹐墻頭礙月低花。年年春事關心事﹐腸斷欲棲鴉。舞鏡鸞衾翠減。啼珠鳳蠟紅斜。重門不鎖相思夢﹐隨意繞天涯。虞美人春恨畫船穩泛春江渺。夕雨寒聲小。紫煙深處數峯橫。驚起一灘鷗鷺照人明。玉樓今夜歸期誤。恨入闌干暮。可堪春事滿春懷。不似珠簾新燕早歸來。

蔡子正名挺﹐神宗朝樞密﹐謚敏肅。喜遷鶯元丰間﹐公自西掖出鎭平陽府﹐經數歲➁﹐意欲歸﹐作此詞。詞播中都﹐遂徹聖聽﹐上因語呂丞相曰「蔡挺欲歸。」遂以西掖召還。霜天秋曉。正紫塞故壘﹐黃雲衰艸。漢馬嘶風﹐邊鴻叫月﹐隴上鐵衣寒早。劍歌騎曲悲壯﹐盡道君恩須報。塞垣樂﹐盡橐鞬錦領﹐山西年少。談笑。刀斗靜➂﹐烽火一把﹐時報平安耗。聖主憂邊﹐威懷邏遠﹐驕虜尙寬大討。歲華向晚愁思﹐誰念玉關人老。太平也﹐且歡娛﹐莫惜金尊頻倒。

阮閎休名閱﹐有《詩話總龜》行於世﹐曾守袁州。眼兒媚離情樓上黃昏杏花寒。斜月小闌干。一雙燕子﹐兩行徵雁﹐畫角聲殘。絝窗人在東風裏﹐灑淚對春閒。也應似舊﹐盈盈秋水﹐淡淡春山。閎休小詞﹐惟有此篇見於世﹐英妙傑特﹐所謂百不爲多﹐一不爲少。

毛澤民名零﹐有《東堂集》十卷。惜分飛元祐中﹐東坡守錢塘﹐澤民爲法曹椽﹐秩滿辭去﹐是夕宴客﹐有妓歌此詞﹐坡問誰所作﹐妓以毛法曹對﹐坡語坐客日﹕「郡寮有詞人不及知﹐某之罪也。」翌日折簡追還畱連數月﹐澤民因此得名。淚濕闌干花著露。愁到眉峯碧聚。此恨平分取。更無言語空相覷。斷雨殘雲無意緒。寂寞朝朝暮暮。今夜山深處。斷魂分付潮回去。玉樓春立春小園半夜東風轉。吹皺冰池雲母面。曉披閶闔見朝陽﹐知向碧階添幾綫。小煙弄柳晴先暖。殘雪禁梅香尙淺。殷勤洗拂舊東君﹐多少韶華都借看。相見歡秋思十年湖海扁舟。兒多愁。白髮靑燈今夜﹐不宜秋。中庭樹。空階雨。思悠悠。寂寞一生心事﹐五更頭。西江月春夕煙雨半藏楊柳﹐風光初著桃花。玉人細細酌流霞。醉裏將春畱下。柳外鴛鴦作伴﹐花邊胡蝶爲家。醉翁醉裏也隨他。月在柳橋花檄。靑玉案秋思芙蕖花上濛濛雨。又冷落﹑池塘暮。何處風來搖碧樹➃。捲簾凝望﹐淡煙衰柳﹐翡翠穿花去。玉京人去無由駐。忍獨在﹑憑欄處。試問綠窗秋到否。可人今夜﹐新涼一枕﹐無計相分付。

謝無逸名逸﹐臨川進士﹐自號溪堂。蝶戀花春景豆寇梢頭春色淺。新試紗衣﹐拂袖東風軟。紅日三竿簾幕捲。畫樓影裏雙飛燕。攏鬢步搖靑玉碾。缺樣花枝﹐葉葉蜂兒顫。獨倚闌於凝望遠。一川煙艸平如剪。踏莎行春思柳絮風輕﹐梨花雨細。春陰院落簾垂地。碧溪影裏小橋橫﹐靑簾市上孤煙起。鏡約關情﹐琴心破睡。輕寒漠漠侵鴛被。酒醒霞散臉邊紅﹐夢回山蹩眉峯翠。南歌子春夜雨洗溪光淨﹐風掀柳帶斜。畫樓朱戶玉人家。簾外一眉新月﹐浸梨花。金鴨香凝袖﹐銅荷燭映紗。鳳盤宮錦小屏遮。夜靜寒生春筍﹐理琵琶。減字木蘭花七夕荷花風細。乞巧樓中涼似水。天幕低垂。新月彎環淺暈眉。橋橫烏鵲。不負年年云外約。殘角疏鐘。腸斷朝霞一縷紅。漁家傲漁父秋水無痕淸見底。寥花汀上西風起。一葉小舟煙霧裏。蘭掉艤。柳條帶雨穿雙鯉。自嘆直鉤無處使。笛聲吹散雲山翠。膾落霜刀紅縷細。新酒美。醉來獨枕蓑衣睡。驀山溪月夜霜淸木落﹐深院簾攏靜。池面捲輕波﹐瑩香冰﹑一奩明鏡➄。修筠拂檻﹐疏翠挽嬋娟﹐山霧斂﹐水雲收﹐野闊江天迥。紅消醉玉﹐酒面風前醒。羅幕護輕寒﹐錦屏空﹑金鑪燼冷。星橫參昂﹐梅徑月黃昏﹐淸夢覺﹐淺眉顰﹐窗外橫斜影。玉樓春寒食弄晴數點梨梢雨。門外畫橋寒食路。杜鵑飛破艸間煙﹐蛺蝶惹殘花底霧。東君著意憐樊素。一段韶華都付與。妝成不管露桃嗔﹐舞罷從教風柳妒。南鄕子美人淺色染春衣。衣上雙雙小雁飛。袖捲藕絲寒玉瘦﹐彈棋。贏得尊前酒一卮。冰雪拂胭脂。絳蠟香融落日西➅。唱徹陽關人欲去﹐依依。醉眼橫波翠黛低。江神子別情一江秋水碧灣灣。繞靑山。玉連環。簾幕低垂﹐人在畫圖問。閒抱琵琶尋舊曲﹐彈未了﹐意闌珊。飛鴻數點拂云端。倚欄看。楚天寒。擬情春風﹐吹夢到長安。恰似梨花春帶雨﹐愁滿眼﹐淚闌干。江神子春思杏花村館酒旗風。水溶溶。揚殘紅。野渡舟橫﹐楊柳綠陰濃。望斷江南山色遠﹐人不見﹐艸連空。夕陽樓外晚煙籠。粉香融。淡眉峯。記得年時﹐相見畫屏中。只有關山今夜月﹐千里外﹐素光同。千秋歲夏景練花飄砌。蔌蔌淸香細。梅雨過﹐蘋風起。情隨湘水遠﹐夢繞吳峯翠。琴書倦﹐鷓鴣喚起南窗睡。密意無人寄。幽恨憑誰洗。修竹畔﹐疏簾裏。歌餘塵拂扇﹐舞罷風掀袂。人散後﹐一鉤澹月天如水。如夢令花落鶯啼春暮。陌上綠楊飛絮。金鴨晚香寒﹐人在洞房深處。無語。無語。葉上數聲疏雨。淸平樂春情花邊柳際。已漸知春意。歸信不知何日是。舊恨欲拼無計。故人零落西東。題詩待倩歸鴻。不似多情芳艸﹐年年處處相逢。

謝幼槃名薖﹐自號竹友﹐無逸之弟。醉蓬萊中秋懷無逸兄望晴峯染黛﹐暮靄澄空﹐碧天無漢。圓鏡髙飛﹐又一年秋半。皓色誰同﹐歸心暗折﹐聽映云孤雁。問月停杯﹐錦袍何處﹐一尊無伴。好在南鄰﹐詩盟酒杜➆﹐刻燭爭成﹐引觴愁緩。今夕樓中﹐繼阿連淸玩。飲劇狂歌﹐歌終起舞﹐醉冷光零亂。樂事難窮﹐疏星易曉﹐又成浩嘆。江神子美人破瓜年紀柳腰身➇。懶精神。帶羞嗔。手把江梅﹐冰雪斗淸新。不向鴉兒飛處著﹐畱乞與﹐眼中人。水精船裏酒鱗鱗。皺香茵。駐行雲。舞罷歌徐﹐花困不勝春。間著些兒心底事﹐才靨笑﹐又眉顰。減字木蘭花贈棋妓宋瑤風篁度曲。倦倚銀屏初睡足。淸簟疏簾。金鴨香消懶更添。纖纖露玉。風雹縱橫飛鈿局。顰斂雙蛾。凝仁無言密意多。

陳瑩中名瓘➈﹐延平人﹐號了翁。靑玉案雪

碧空黯淡同云繞。漸枕上﹑風聲峭。明透紗窗天欲曉。珠簾才謄﹐美人驚報﹐一夜靑山老。使君命客金尊倒。正千里﹑瓊瑤未經掃。欹壓江梅春信早。十分農事﹐滿城和气﹐管取來年好。滿庭芳離情淮葉繽紛﹐江煙濃淡﹐別樽同倒寒暉。未逢春信﹐霜露惹徵衣。往事元無是處﹐何須待﹑回首知非。春鵑語﹐從來勸我﹐常道不如歸。家山何處近﹐江樓簾棟﹐夕捲朝飛。問西江筍蕨﹐何似鱸肥。且置華胥舊夢﹐忘言處﹑千古同時。君知我﹑平生心事﹐相契古來稀。臨江仙贈別聞道洛陽花正好﹐家家庭戶春風。道人飲散百壺空。年年花下醉﹐開謝幾番紅。此別又從何處去﹐風萍一任西東。語聲𨿽異笑聲同。一輪深夜月﹐何處不相逢。

徐師川名俯﹐號東湖﹐山谷之甥。卜算子春愁天生百種愁﹐掛在斜陽樹。綠葉陰陰占得春﹐艸滿鶯啼處。不見淩波步。空憶如簧語。柳外重重疊疊山﹐遮不斷愁來路。鷓鴣天漁父七澤三湘碧艸連。洞庭春到水如天➉。朝廷若覓玄眞子﹐不在云邊卽酒邊。明月棹﹐夕陽船。鱸魚恰似鏡中懸。絲綸釣餌都收盡﹐八字山前聽雨眠。

王履道名安中﹐受知於蔡元長﹐有文章盛名﹐號初察先生。蝶戀花迎春花雪弄花梢春欲到。殘臘迎春﹐一夜花開早。靑帝回輿云縹緲。鮮鮮金雀來飛繞。繡閣紗窗人窈窕。翠縷紅絲﹐斗剪幡兒也﹝11﹞。戴在花枝爭笑道。願人長共春難老。洞仙歌情景深庭夜寂﹐但涼蟾如晝。鵲起髙槐露華透。聽曲樓﹑玉管吹徹伊州﹐金釧響﹐軋軋朱扉暗扣。迎人巧笑道﹐好个今宵﹐怎不相尋暫攜手。見淡淨晚妝殘﹐對月偏宜﹐多情更越饒纖瘦。早促分﹑飛霎時休。便恰似陽臺﹐夢雲歸後。一落索送楊伯紹帥慶陽塞柳未傳春信。霜花侵鬢。送君西去指秦關﹐看日近﹑長安近。玉帳同時英俊。合離無定。路逢新雁北飛來﹐寄一字﹑燕山問。淸平樂春宴花時微雨。未減春分數。占取簾疏花密處。把酒聽歌金縷。斜風輕度濃香。閒情正與春長。向晚紅燈入座﹐嘗新靑杏催觴。玉樓春春情飛鴻只解畱箏柱。終寄靑樓書不去。手因春夢有攜時﹐眼到花梢無著處。泥金小字回文句。翠袖紅裙知在否。欲尋楚館舊時云﹐看取髙唐臺畔路。小衝山﹝12﹞夜宴椽燭垂珠淸漏長。酒粘衫袖濕有餘香。紅牙雙捧旋排行。將歌處相向更勻妝。明月映東墻。海棠花徑密迸流光。遲畱春筍緩催觴。菊堂靜﹐人已候虛廊。

蝶戀花千古銅臺今莫問。流水浮雲﹐歌舞西陵近。煙柳有情看不盡。東風約定年年信。天與麟符行樂分。緩帶輕裘﹐雅宴催雲鬢。翠霧縈紆銷篆印。箏聲恰度秋鴻陣。

李世英名冠﹐山東人。蝶戀花春暮遙夜亭臯閒信步。才過淸明﹐漸覺傷春暮。數點雨聲風約住。朦朧澹月云來去。桃杏依稀香暗度。誰在秋千﹐笑裏輕輕語。一寸相思千萬緒。人間沒个安排處。六州歌頭驪山淒涼繡嶺﹐宮殿倚山阿。明皇帝﹐曾遊地﹐鎖煙蘿。郁嵯峨。憶昔眞妃子﹐艷傾國﹐方姝麗﹐朝復暮﹐嬪嬙妒﹐寵偏頗。三尺玉泉﹐新浴蓮羞吐﹐紅浸秋波。聽花奴敲羯﹐鼓酣奏鳴鼉。體不勝羅。舞婆娑。正霓裳曳﹐驚烽燧﹐千萬騎﹐擁雕戈。情宛轉﹐魂空亂﹐蹙雙蛾。柰兵何。痛惜三春暮﹐委妖麗﹐馬嵬坡。平寇亂﹐回宸輦﹐忍重過。香瘞紫囊猶有﹐鴻都客﹑鈿合應訛。使行人到此﹐千古只傷歌。事往愁多。

葉道卿名淸臣。賀聖朝畱別滿斟綠醑畱君住。莫匆匆歸去。三分春色二分愁﹐更一分風雨。花開花謝﹐都來幾許﹐且髙歌休訴。不知來歲牡丹時﹐再相逢何處。

沈公述念奴嬌春恨杏花過雨﹐漸殘紅零落﹐胭脂顏色。流水飄香人漸遠﹐難托春心脈脈。恨別王孫﹐墻陰目斷﹐手把靑梅摘。金鞍何處﹐綠楊依舊南陌。消散雲雨須臾﹐多情因甚﹐有輕離輕拆。燕語千般爭解說﹐些子伊家消息。厚約深盟﹐除非重見﹐見了方端的。而今無柰﹐寸腸幹恨堆積。望海潮上太原知府王君貺尙書山光凝翠﹐川容如畫﹐名都自古並州。蕭鼓沸天﹐弓刀似水﹐連營十萬貔貅。金騎走長楸。少年人一一﹐錦帶吳鉤。路入楡關﹐雁飛汾水正宜秋。追思昔日風流。有儒將醉吟﹐才子狂遊。松偃舊亭﹐城髙故國﹐空餘舞榭歌樓。方面倚賢侯。便恐爲霖雨﹐歸去難畱。好向西溪﹐恣攜弦管燕蘭舟。公述此詞典雅有味﹐而今世但傳其「杏花過雨」之曲﹐眞所謂「吾未見好徳如好色者」也。

楊時可名適﹐棣州人﹐年十八登第﹐未肯出仕﹐從陳后山學詩﹐晚爲尙書比部外郎。南柯子送淮漕向伯恭怨艸迷南浦﹐愁花傍短亭。有情歌酒莫催行。看取無情花艸﹐也關情。舊日臨岐曲﹐而今忍淚聽。淮山何在暮云凝。待情春風吹夢﹐過江城。

蔣元龍名子云。好事近春晚葉暗乳鴉啼﹐風定老紅猶落﹝13﹞。胡蝶不隨春去﹐入薰風池閣。休歌金縷勸金卮﹐酒病煞如昨。簾捲日長人靜﹐任楊花飄泊。阮郎歸春雨小池芳艸綠初勻。柳寒眉尙顰。東風吹雨細於塵。一庭花臉皴。鶯共蝶﹐怨還嗔。眼前無好春。這般天气殺愁人。人愁旋旋新。烏夜啼春

小桃落盡殘紅。夜來風。又是一番春事﹐不從容。翠屏掩。芳信斷。轉愁濃。可借日長閒暇﹐小簾櫳。

唐宋諸賢絕妙詞選卷七宋詞周美成名邦彥﹐初進《汴都賦》得官﹐徽廟時提舉大晟樂府﹐官至待制﹐詞名《淸眞詩餘》。瑞龍吟春詞章臺路。還見褪粉梅梢﹐試花桃樹。愔愔坊陌人家➀﹐定巢燕子﹐歸來舊處。黯凝佇。因記个人癡小﹐乍窺門戶。侵晨淺約宮黃﹐障風映袖﹐盈盈笑語。前度劉郎重到﹐訪鄰尋裏﹐同時歌舞。惟有舊家秋娘﹐聲價如故。吟箋賦筆﹐猶記燕臺句。知誰伴﹑名園露飲﹐東城閒步。事與孤鴻去。探春盡是﹐傷離意緒。官柳低金縷。歸騎晚﹑纖纖池塘飛雨。斷腸院落﹐一簾風絮。今接此詞自章臺路至歸來舊處是第一段➁﹐自黯凝佇至盈盈笑語是第二段﹐此謂之雙拽頭﹐屬正平調﹐自前度劉郎以下﹐卽犯大石系第三段﹐至歸騎晚以下四句﹐再歸正平﹐今諸本皆於吟箋賦筆處分段者﹐非也。蘭陵王柳

柳陰直。煙裏絲絲弄碧。隋堤上﹑曾見幾番﹐拂水飄綿送行色。登臨望故國。誰識。京華倦客。長亭路﹑年去歲來﹐應折柔條過千尺。閒尋舊蹤迹。又酒趁哀弦﹐燈照離席。梨花楡火催寒食。愁一箭風快﹐半篙波暖﹐回頭迢遞便數驛。望人在天北。淒側。恨堆積。漸別浦索回﹐津堠岑寂。斜陽冉冉春無極。記月榭攜手﹐露橋聞笛。沈思前事﹐似夢裏﹐淚暗滴。隔浦蓮近夏景新篁搖動翠葆。曲徑通深窈。夏果收新脆﹐金丸落驚飛鳥。濃靄迷岸艸。蛙聲鬧。驟雨鳴池沼。水亭小。浮萍破處﹐簾花檐影顚倒。綸中羽扇﹐困臥北窗淸曉。屏裏吳山夢自到。驚覺。依然身在江表。西河金陵懷古佳麗地。南朝盛事誰記。山圍故國繞淸江﹐髻鬟對起。怒濤寂寞打空城﹐風檣遙度天際。斷崖樹﹐猶倒倚。莫愁艇子曾系。空餘舊迹郁蒼蒼﹐霧沈半壘。夜深月過女墻來﹐傷心東望淮水。酒旗戲鼓甚處市。想依稀﹑王謝鄰里。燕子不知何世。向尋常巷陌﹑人家相對。如說興亡斜陽裏。解連環怨別怨懷難托。嗟情人斷絕﹐信音遼邈。縱妙手﹑能解連環似風散雨收﹐霧輕雲薄。燕子樓空﹐暗塵鎖﹑一牀弦索。想移根換葉﹐盡是舊時﹐手種紅藥。汀洲漸生杜若。料舟移岸曲﹐人在天角。謾記得﹑當日音書﹐把閒語閒言﹐待總燒卻。水驛春回﹐望寄我﹑江南海萼。拼今生﹑對花對酒﹐爲伊淚落。風流子初夏新綠小池塘。風簾動﹑碎影舞斜陽。羨金屋去來﹐舊時巢燕﹐土花繚繞﹐前度莓墻。繡閣鳳幃深幾許﹐聽得理絲簧。欲說又休﹐慮乖芳信﹐未歌先咽﹐愁近淸觴。遙知新妝了﹐開朱戶﹐應自待月西廂。最苦夢魂﹐今宵不到伊行。問甚時說與﹐佳音密耗﹐音將秦鏡➂﹐偸換韓香。天便教人﹐霎時廝見何妨。風流子秋詞楓林凋晚葉﹐關河迥﹑楚客慘將歸。望一川瞑靄﹐雁聲哀怨﹐半規涼月﹐人影參差。酒醒後﹑淚花銷鳳蠟﹐風幕捲金泥。砧杵韻髙﹐喚回殘夢﹐綺羅香減﹐牽起餘悲。亭臯分襟地﹐難拚處偏是﹑掩面牽衣。何況怨懷長結﹐重見無期。想寄恨書中﹐銀鉤空滿﹐斷腸聲裏﹐玉筋偸垂。多少暗愁密意﹐惟有天知。花犯梅花粉墻低﹐梅花照眼﹐依然舊風味。露痕輕綴。疑淨洗鉛華﹐無恨淸麗。去年勝賞曾孤倚。冰盤同宴喜。更可惜﹑雪中髙樹﹐香篝燻素被。今年對花太匆匆﹐相逢似有恨➃﹑依依愁悴。凝望久﹐靑苔上﹐旋看飛墜。相將見﹑脆圓薦酒﹐人正在﹑空江煙浪裏。但夢想﹑一枝瀟灑﹐黃昏斜照水。此只詠梅花﹐而紆余反覆﹐道盡三年間事﹐昔人謂好詩圓美流轉如彈丸﹐余於此詞亦云。意難忘美人衣染鶯黃。愛停歌駐拍﹐勸酒持觴。低鬟蟬影動﹐私語口脂香。荷露滴﹐竹風涼。拚劇飲淋浪。夜漸深﹐籠燈就月﹐細與端相。知音見說無雙。解移宮換羽﹐未怕周郎。長顰知有恨﹐貪耍不成妝。些个事﹐惱人腸。待說與何妨。又恐伊﹐尋消問息﹐瘦減容光。側犯荷花暮霞霽雨﹐小蓮出水紅妝靚。風定。看步襪江妃照明鏡。飛螢度暗艸﹐秉燭遊花徑。人靜。攜艷質﹐追涼就槐影。金環皓腕﹐雪藕淸泉瑩。誰念省。滿身香﹐猶是舊荀令。見說胡姬﹐酒壚寂靜。煙鎖。漠漠藻池苔井。蝶戀花早行月皎驚烏棲不定。更漏將闌﹐轆轤牽金井。喚起兩眸淸炯炯。淚花落枕紅綿冷。執手霜風吹鬢影。去意徊徨﹐別語愁難聽。樓上闌干橫斗柄。露寒人遠雞相應。齊無樂秋詞綠蕪調盡臺城路﹐殊鄕又逢秋晚。暮雨生寒﹐鳴蛩勸織﹐深閣時聞裁剪。云窗靜掩。嘆重拂羅裀﹐頓疏花簟。尙有縑囊﹐露螢淸夜照書卷。荊江畱滯最久﹐故人相望處﹐離思何限。渭水西風﹐長安亂葉﹐空憶詩情宛轉。憑髙眺遠。正玉液新篘﹐蟹螫初薦。醉倒山翁﹐但愁斜照斂。滿庭芳夏景風老鶯雛➄。雨肥梅子﹐午陰嘉樹淸圓。地卑山近﹐衣潤費鑪煙。人靜烏鳶自樂﹐小橋外﹑新綠濺濺。憑欄久﹐黃蘆苦竹﹐疑泛九江船。年年。如社燕﹐漂流瀚海﹐來寄修椽。且莫思身外﹐長近尊前。憔悴江南倦客﹐不堪聽急管危弦。歌筵畔﹐先安簟枕﹐容我醉時眠。渡江云春詞明嵐低楚甸﹐暖回雁翼﹐陣勢起平沙。驟驚春在眼﹐借問何時﹐委曲到山家。塗香暈色﹐盛粉飾﹑爭作妍華。千萬絲﹑陌頭楊柳﹐漸漸可藏鴉。堪嗟。淸江東注﹐畫舸西流﹐指長安日下。愁宴闌﹑風翻旗尾﹐潮濺烏紗。今宵正對初弦月﹐傍水驛﹑深般蒹葭。沈恨處﹐時時自剔燈花。過秦樓夜景水浴淸蟾﹐葉喧涼吹﹐巷陌馬聲初斷。閒依露井﹐笑撲流螢﹐惹破畫羅輕扇。人靜夜久憑欄﹐愁不歸眠﹐立殘更箭。嘆年華一瞬﹐人今千里﹐夢沈書遠。空見說﹑鬢怯瓊梳﹐容消金鏡﹐漸懶趁時勻染。梅風地溽﹐虹雨苔滋➅﹐一架舞紅都變。誰信無僇爲伊➆﹐才減江淹﹐情傷荀情。但明河影下﹐遙看稀星數點。解蹀躞秋詞候館丹楓吹盡﹐面旋隨風舞。夜寒霜月飛來伴孤旅。還是獨擁秋衾﹐夢餘酒困都醒﹐滿懷離苦。甚情緒。深念淩波微步。幽房暗相遇。淚珠都作秋宵枕前雨。此恨音驛難通﹐待憑徵雁歸時﹐寄將愁去。一寸金新定作州夾蒼崖﹐下枕江山是城郭。望海霞接日﹐紅翻水面﹐晴風吹艸﹐靑搖山腳。波暖鳧作。沙痕退﹑夜潮正落。疏林外﹑一點炊煙﹐渡口參差正寥廊。自嘆勞生﹐經年何事﹐京華信漂泊。念渚滿汀柳➇﹐空歸閒夢﹐風輪雨楫﹐終辜前約。情景牽心眼﹐流連處﹑利名易薄。回頭謝﹑冶葉倡條﹐便入漁釣樂。

晁次膺宣和間充大晟府協律郎﹐與萬俟雅言齊名﹐按月律進詞。黃河淸慢應制作晴景初升風細細。云收天淡如洗。望外鳳皇城闕﹐蔥蔥佳气。朝罷香煙滿袖﹐侍臣報﹑天顏有喜。夜來連得封章﹐奏大河﹑徹底淸泚。君王壽與天齊﹐馨香動﹐上穹頻降祥瑞。大晟奏功﹐六樂初調宮徵。合殿薰風乍轉﹐萬花覆﹑千官盡醉。內家傳詔﹐重開宴﹑未央宮裏。水龍吟早春倦遊京洛風塵﹐夜來病酒無人問。九衢雪小﹐千門月淡﹐元宵燈近。香散梅梢﹐凍消池面﹐一番春信。記南樓醉裏﹐西城宴闋﹐都不管﹑人春困。屈指流年未幾﹐早驚人﹑潘郎雙鬢。當時體態﹐而今情緒﹐多應瘦損。馬上墻頭﹐縱教瞥見﹐也難相認。憑闌干﹐但有盈盈淚眼﹐把羅襟搵。水龍吟梅花夜來深雪前村路﹐應是早梅初綻。故人念我﹐江頭春信﹐南枝向暖。疏影橫斜﹐暗香浮動﹐月明淸淺。向亭邊驛畔﹐行人立馬﹐頻回首﹑空腸斷。別有玉溪仙館。壽陽人﹑宮妝粉面。天教占了﹐百花頭上﹐和羹未晚。最是傷情處﹐髙樓上﹑一聲羌管。仗何人向道﹐爭如畱取﹐倚闌干看。鷓鴣天升平詞霜壓天街不動塵。千官環珮賀成禋。三竿閶闔樓邊日﹐五色蓬萊頂上云。隨步輦﹐捲香捆。六宮紅粉倍添春。樂章近與中聲合﹐一片仙韶特地新。淸平樂夏詞深沈院宇。枕簟淸無暑。睡起花陰初轉午。一霎飛雲過雨。雨餘隱隱殘雷。夕陽卻照庭槐。莫把珠簾垂下﹐妨他雙燕歸來。驀山溪春情風流心膽﹐直把春償酒。選得一技花﹐綺羅中﹑算來未有。名園翠苑﹐風月最佳時﹐夜迢迢﹐車款款﹐是處曾攜手。重來一夢﹐池館皆依舊。幽恨寫新詩﹐托何人﹑章臺問柳。漁舟歸後﹐云鎖武陵溪﹐水潺潺﹐花片片﹐艤棹空回首。行香子別恨別恨綿綿。屈指三年。再相逢﹑情分依然。君初霜鬢﹐我已華顚。況其間有﹐多少恨﹐不堪言。小庭幽檻。菊蕊斕斑。近淸宵﹑月已嬋娟。莫思身外﹐且斗尊前。願花長好﹐人長健﹐月長圓。

萬俟雅言精於音律﹐自號詞隱﹐崇寧中充大晟府制撰﹐依月用律制詞﹐故多應制﹐所作有《大聲集》五卷﹐周美成爲序﹐山谷亦稱之爲一代詞人。三臺淸明應制見梨花初帶夜月﹐海棠半含朝雨。內苑春﹑不禁過靑門﹐禦溝漲﹑潛通南浦。東風靜﹑細柳垂金縷。望鳳闕﹑非煙非霧。好時代﹑朝野多歡﹐徧九陌﹑太平蕭鼓。乍鶯兒百囀斷續﹐燕子飛來飛去。近綠水﹑臺榭映秋千﹐鬥艸聚﹑雙雙遊女。楊香更﹑酒冷踏靑路。會暗識﹑夭桃朱戶。向晚驟﹑寶馬雕鞍﹐醉襟惹﹑亂花飛絮。正輕寒輕暖漏永﹐半陰半晴雲暮。禁火天﹑已是試新妝﹐歲華到﹑三分佳處。淸明看﹑漢宮傳蠟炬。散翠煙﹑飛入槐府。斂兵衛﹑閶闔門開﹐住傳宣﹑又還休務。戀芳春慢寒食前進蜂蕊分香﹐燕泥破潤﹐暫寒天气淸新。帝裏繁華﹐昨夜細雨初勻。萬品花藏四苑﹐望一帶﹑柳接重津。寒食近﹐蹴踘秋千﹐又是無限遊人。紅妝趁戲﹐綺羅夾道﹐靑簾賣酒﹐臺榭侵云。處處笙歌﹐不負治世良辰。共見西城路好﹐翠華定﹑將出嚴宸。誰知道﹐仁主祈祥爲民﹐非事行春。安平樂慢都門池苑應制瑞日初遲﹐緒風乍暖﹐千花百艸爭香。瑤池路穩﹐閬苑春深﹐雲樹水殿相望。柳曲沙平﹐看塵隨靑蓋﹐絮惹紅妝。賣酒綠陰傍。無人不醉春光。有十里笙歌﹐萬家羅綺﹐身世疑在仙鄕。行樂知無禁﹐五侯半隱少年場。舞妙歌妍﹐空妒得﹑鶯嬌燕忙。念芳菲﹑都來幾日﹐不堪風雨疏狂。卓牌兒春晚東風綠楊天﹐如畫出﹑淸明院宇。玉艷淡泊﹐梨花帶月﹐胭脂零落﹐海棠經雨。單衣怯黃昏﹐人正在﹑珠簾笑語。相並戲蹴秋千﹐共攜同倚闌干﹐暗香時度。翠窗繡戶。路繚繞﹑潛通幽處。斷魂凝佇。嗟不似飛絮。閒悶閒愁﹐難消遣﹑此日年年意緒。無據。柰酒醒春去。昭君怒春到南樓雪盡。驚動燈期花信。小雨一番寒。倚闌干。莫把闌干倚。一望幾重煙水。何處是京華。暮雲遮。昭君怨一望西山煙雨。目斷心飛何處。天外白雲城。幾多程。謾記陽關句。衣上粉啼痕污。隴水一分流。此生休。訴衷情送春一鞭淸曉喜還家。宿醉困流霞。夜來小雨新霽﹐雙燕舞風斜。山不盡﹐水無涯。望中賒。送春滋味﹐念遠情懷﹐分付楊花。梅花引冬怨曉風酸。曉霜幹。一雁南飛人度關。客衣單。客衣單。千里斷魂﹐空歌行路難。寒梅驚破前村雪。寒雞啼破西樓月。酒腸寬。酒腸寬。家在日邊﹐不堪頻倚欄。憶秦娥➈別情千里艸。萋萋盡處遙山小。遙山小。行人遠似﹐此山多少。天若有情天亦老。此情說便說不了。說不了。一聲喚起﹐又驚春曉。憶少年隴首山隴云溶洩﹐隴山峻秀﹐隴泉嗚咽。行人暫駐馬﹐已不勝愁絕。上隴首凝眸天四闊。更一聲﹑塞雁淒切。徵書待寄遠﹐有知心明月。長相思雨

一聲聲。一更更。窗外芭蕉窗裏燈。此時無限情。夢難成。恨難平。不道愁人不喜聽。空階滴到明。長相思山驛短長亭。古今情。樓外涼蟾一暈生➉。雨餘秋更淸。暮云平。暮山橫。幾葉秋聲和雁聲。行人不要聽。雅言之詞﹐詞之聖者也﹐發妙旨於律呂之中﹐運巧思於斧鑿之外﹐平而工﹐和而雅﹐比諸刻琢句意﹐而求精麗者遠矣。

潘元質倦尋芳閨思獸鐶半掩﹐鴛甃無塵﹐庭院瀟灑。樹色沈沈﹐春盡燕嬌鶯奼。夢艸池塘靑漸滿﹐海棠軒檻紅相亞。聽蕭聲﹐記秦樓夜約﹐彩鸞齊跨。漸迆邐﹑更催銀箭﹐何處貪歡﹐猶系驕馬。旋剪燈花﹐兩點翠眉誰畫。香滅羞回空帳裏﹐日髙猶在重簾下。恨疏狂﹐待歸來﹐碎揉花燈﹝11﹞。

蘇養直名伯固﹐號後湖居士。菩薩蠻春詞﹝12﹞園林寂寂春歸去。漾濛柳下飄香絮。野水接雲橫。綠煙啼曉鶯。江南鵜鴂夢。山色歸來重。小艇小灣頭。蘋花蘋葉舟。鷓鴣天和康伯可韻梅妒晨妝雪妒輕。遠山依約學眉靑。樽前無復歌金縷﹐夢覺空餘月滿林。魚與雁﹐兩浮沈。淺顰微笑總關心。相思恰似江南柳﹐一夜東風一夜深。鷓鴣天楓落河梁野水秋。淡煙衰艸接郊丘。醉眠小塢黃茅店﹐夢倚髙城赤葉樓。天杳杳﹐路悠悠。鈿箏歌扇等閒休。灞橋楊柳年年恨﹐鴛浦芙蕖葉葉愁。阮郎歸春恨西園風暖落花時。綠陰鶯亂啼。倚欄無語惜芳菲。絮飛胡蝶飛。緣底事﹐減腰圍。遣愁愁著眉。波連春淆暮天垂。燕歸人未歸。木蘭花令江云疊疊遮鴛浦。江水無情流薄暮。歸帆初張葦邊風﹐客夢不禁篷背雨。渚花不解畱人住。只作深愁無盡處。白沙煙樹有無中﹐雁落滄洲何處所。

李蕭遠名祁﹐少有詩名﹐官至尙書郎﹐宣和間責監漢陽酒稅﹝13﹞。如夢令不見玉人淸曉。長嘯一聲云抄。碧水滿蘭塘﹐竹外一枝風裊。奇妙。奇妙。半夜山空月皎。水龍吟郎官湖碧山橫繞淸湖﹐茂林秀麓波光裏。南宮老大﹐西州漂蕩﹐危樓重倚。雨步雲行﹐餌風飲霧﹐平生遊戲。笑此中空洞﹐都無一物﹐有神妙﹐浩然气。掃盡雲南夢北。看三江﹑五湖秋水。狂歌兩解﹐淸尊一舉﹐超然千里。江漢蒼茫﹐故人何處﹐山川良是﹐待白蘋露下﹐靑天月上﹐約騎鯨起。醉桃源春風碧水滿郎湖。水淸梅影疏。渡江桃葉酒家壚。髻鬟雲鬢梳。吹玉蕊﹐飲云腴。不須紅袖扶。少年隨意數花須。老來心已無。減字木蘭花梨花院宇。淸月傾云初過雨。一枕輕寒。夢入西瑤小道山。花深人靜。簾鎖禦香淸晝永。紅藥闌干。玉按春風窈窕間﹝14﹞。

孫浩然離亭燕一帶江山如畫。風物向秋瀟灑。水浸碧天何處斷﹐霧色冷光相射。寥嶼獲花洲﹐掩映竹籬茅舍。雲際客帆髙掛。煙外酒旗低亞。多少六朝興廢事﹐盡入漁樵閒話。悵望倚層樓﹐寒日無言兩下。

李重元憶王孫春詞萋萋芳艸憶王孫。柳外樓髙空斷魂。杜宇聲聲不忍聞。欲黃昏。雨打梨花深閉門。憶王孫夏詞風蒲獵獵小池塘。過雨荷花滿院香。沈李浮瓜冰雪涼。竹方牀。鍼綫慷拈午夢長﹝15﹞。憶王孫秋詞颼颼風冷獲花秋。明月斜侵獨倚樓。十二珠簾不上鉤。黯凝眸。一點漁燈古渡頭。憶王孫冬詞彤雲風掃雪初晴。天外孤鴻三兩聲。獨擁寒衾不忍聽。月籠明。窗外梅花瘦影橫。

查荎透碧霄惜別艤蘭舟。十分端是載離愁。練波送遠﹐屏山遮斷﹐此去難畱。相從爭柰﹐心期久要﹐屢變霜秋。嘆人生﹑杳似萍浮。又翻成輕別﹐都將深恨﹐付與東流。想斜陽影裏﹐寒煙明處﹐雙槳去悠悠。愛諸梅﹑幽香動﹐須彩掇倩纖柔。艷歌粲發﹐誰傳餘韻﹐來說仙遊。念故人﹑畱此遐州。但春風老後﹐秋月圓時﹐獨倚江樓。

林少詹少年遊早行霧霞散曉月猶明。疏木掛殘星。山徑人稀﹐翠蘿深處﹐啼鳥兩三聲。霜華重迫駝裘冷﹐心共馬蹄輕。十里靑山﹐一溪流水﹐都做許多情。

唐宋諸賢絕妙詞選卷八宋詞

魯逸仲詞意婉麗﹐似萬俟雅言南浦旅懷風悲畫角﹐聽單於﹑三弄落譙門。投宿駸駸徵騎﹐飛雪滿孤村。酒市漸閒燈火﹐正敲窗﹑亂葉舞紛紛。送數聲驚雁﹐下離煙水﹐嘹唳度寒云。好在半朧溪月﹐到如今﹑無處不銷魂。故國梅花歸夢﹐愁損綠羅裙。爲問暗香閒艷﹐也相思﹑萬點付啼痕。算翠屏應是﹐兩眉餘恨倚黃昏。水龍玲梅花歲窮風雪飄零﹐望迷萬里云垂凍。紅綃碎剪﹐凝酥繁綴﹐煙深霜重。疏影沈波﹐暗香和月﹐橫斜浮動。悵別來欲把﹐芳菲寄遠﹐還羌管﹐吹三弄。寂寞玉人睡起﹐涴殘妝﹑不勝嬌風。盈盈山館﹐紛紛江路﹐相思誰共。才與風流﹐賦稱淸艷﹐多情惟宋。算襄王枉被﹐梨花瘦損﹐又成春夢。惜餘春慢情景弄月餘花﹐團風輕絮﹐露濕池塘春艸。鶯鶯戀友﹐燕燕將雛﹐惆悵睡殘情曉。還似初相見時﹐攜手旗亭﹐酒香梅小。向登臨長是﹐傷春滋味﹐淚彈多少。因甚卻﹑輕許風流﹐終非長久﹐又說分飛煩惱。羅衣瘦損﹐繡被香消﹐那更亂紅如掃。門外無窮路歧﹐天若有情﹐和天須老。念髙唐歸夢﹐淒涼何處﹐水流云繞。

劉偉明名弇﹐號龍云先生。洞仙歌別恨淒涼楚弄﹐行客腸應斷。濤捲秋容暗淮甸。去年時﹐正是今日孤舟﹐汨浪裏➀﹐身與江云共遠。別來單枕夢﹐幾過滄洲﹐皓月而今爲誰滿。薄倖苦無端﹐誤卻婢娟﹐有人在﹑玉樓天半。最不慣﹑西風破帆來﹐甚時節收拾﹐望中心眼。

宋退翁名齊愈﹐宣和間爲太學官。眼兒媚固陵召對﹐日﹕「卿文章新奇﹐可作梅詞進呈。」須是不經人道語﹐齊愈立進此詞﹐天語稱善﹐次日諭近臣日﹕「宋齊愈梅詞﹑非惟不經人道﹐又且自開花說至結子黃熟﹐並天色言之﹐可謂盡之矣。」霏霏疏影轉徵鴻。人語暗香中。小橋斜渡﹐曲屏深院﹐水月濛濛。人間不是藏春處﹐玉笛曉霜空。江南處處﹐黃垂密雨﹐綠漲薰風。

唐子西名庚﹐眉山人﹐累爲學官﹐張天覺拜相﹐擢京畿提舉常平﹐後坐貶惠州﹐有詩文十卷行於世。訴衷情旅秋平生不會斂眉頭。諸事等閒休。元來卻到愁處﹐須著與他愁。殘照外﹐大江流。去悠悠。風悲蘭杜﹐煙淡滄浪﹐何處扁舟。

何晉之名大圭。小重山惜別綠樹鶯啼春正濃。釵頭靑杏小﹑綠成叢。玉船風動酒鱗紅。歌聲咽﹐相見幾時重。車馬去匆匆。路隨芳艸遠﹑恨無窮。相思只在夢魂中。今宵月﹐偏照小樓東。

陸惇信感皇恩旅思殘角兩三聲﹐催登古道。遠水長山又重到。水聲山色﹐看盡輪蹄昏曉。風頭日腳下﹑人空老。匹馬舊時﹐西徵談笑。綠鬢朱顏正年少。旗亭鬥酒﹐任是十千傾倒。而今酒興減﹑詩情少。

趙循道名企。感皇恩入京騎馬踏紅塵﹐長安重到。人面依前似花好。舊歡才展﹐又被新愁分了。未成雲雨夢﹑巫山曉。千里斷腸﹐關山古道。回首髙城似天杳。滿懷離恨﹐付與落花啼鳥。故人何處也﹑靑春老。

何子初名籀。宴淸都春詞細艸沿階軟。遲日薄﹑蕙風輕藹微暖。春工靳惜﹐桃紅尙小﹐柳芽猶短。羅幃繡幕髙捲。又早是﹑歌慵笑懶。憑畫樓﹑那更天遠。山遠水遠人遠。堪嘆傅粉疏狂﹐竊香俊雅﹐無計拘管。靑絲絆馬﹐紅巾寄羽﹐甚時迷戀。無言淚珠零亂。翠袖滴﹑重重漬徧。故要知﹑別後思量﹐歸時覷見。

向伯恭名子諲﹐自號薌林居士。鷓鴣天上元➁紫禁煙花一萬重。鰲山宮闕隱晴空。玉皇端拱彤雲上﹐人物嬉遊陸海中。星轉斗﹐駕回龍。五侯池館醉春風。而今自發三千丈﹐愁對寒燈數點紅。阮郎歸乙卯番陽道中江南江北雪漫漫。遙思易水寒。同云深處是三關。斷腸山又山。天可老﹐海能翻。消除此恨難。頻聞遣使報平安。幾時鸞輅還➂。淸平樂詠木犀贈韓叔夏吳頭楚尾。踏破芒鞋底。散入千巖秋色裏。不柰惱人風味。如今老我薌林。世間百不關心。獨喜愛香韓壽﹐能來同醉花陰。

韓叔夏名璜。淸平樂同向伯恭賦木犀秋光如水。釀作鵝黃蟻。散入千巖佳樹裏。惟許修門人醉。輕鋼重上風鬟。不禁月冷霜寒。步障深沈歸去﹐依然愁滿江山。

沈會宗小衝山初夏花過園林淸蔭濃。瑯玕新脫筍﹑綠成叢。語聲只在小樓東。閒欹枕﹐敵面芰荷風。長日敞簾櫳。輕塵飛不到﹑畫堂空➃。一尊今夜與準同。人如玉﹐相對月明中。菩薩蠻初夏落花迆邐層陰少。靑梅競弄枝頭小。江色雨和煙。行人江那邊。好花都過了。滿地空芳艸。落日醉醒間。一春無此寒。驀山溪惜別想伊不住﹐船在藍橋路。別語未甘聽﹐更忍問﹑而今是去。門前楊柳﹐幾日轉西風﹐將行色﹐欲畱心﹐忽忽城頭鼓。一番幽會﹐只覺添愁緒。解後卻相逢﹐又還有﹑此時歡否。臨歧把酒﹐莫惜十分斟﹐尊前月﹐月中人﹐明夜知何處。天仙子幽居景物因人成勝槪。滿目更無塵可礙。等閒簾幕小闌干﹐衣未解﹐心先快。明月淸風如有待。誰信門前車馬隘。別是人間閒世界。坐中無物不淸涼﹐山一帶。水一派。流水白雲長自在。

陳子髙名克﹐天臺人﹐呂安老帥建康﹐辟爲參議﹐有《赤城詞》一卷。菩薩蠻春

赤欄橋盡香街直。籠街細柳嬌無力。金碧上晴空。花晴簾影紅。黃衫飛白馬。日日靑樓下。醉眼不逢人。午香吹暗塵。菩薩蠻春詞綠蕪墻繞靑苔院。中庭日淡巴蕉捲➄。胡蝶上階飛。風簾自在垂。玉鉤雙語燕。寶甃楊花轉。幾處簸錢聲。綠窗春夢輕。菩薩蠻淸明池塘淡淡浮鸂鶒➅。杏花吹盡垂楊碧。天气度淸明。小園新雨晴。綠窗描繡罷。笑語茶藦下。圍坐賭靑梅。困從雙臉來。謁金門春曉愁脈脈。目斷江南江北。煙樹重重芳信隔。小樓山幾尺。細艸孤云斜日。一向弄晴天色。簾外落花飛不得。東風無气力。謁金門春晚花滿院。飛去飛來雙燕。紅雨入簾寒不捲。曉屏山六扇。翠袖玉笙淒斷。脈脈兩蛾愁淺。消息不知郎近遠。一春長夢見。謁金門寒食柳絲碧。柳下人家寒食。鶯語匆匆花寂寂。玉階春蘚濕。閒憑燻籠無力。心事有誰知得。檀炷繞窗燈背壁。畫檐殘雨滴。臨江仙有感四海十年兵不解﹐胡塵直到江城。歲華銷盡客心驚。疏髯渾似雪﹐衰涕欲生冰。送老虀鹽何處是﹐我緣應在吳興。故人相望若爲情。別愁深夜雨﹐孤影小窗燈。山花子佳人松慢梳頭淺畫眉。亂鶯殘夢起多時。不道小庭花露濕﹐剪荼■。簾額好風低燕子﹐窗油晴日打蜂兒。翠袖粉箋閒弄筆﹐寫新詩。浣溪沙佳人淺畫香膏拂紫綿。牡丹花重翠云偏。手挼梅子並郎肩。病起心情終是怯。困來模樣不禁憐。旋移鍼綫小姑前。浣溪沙夜景矩燭熒熒照碧窗。重重簾幕護梨霜。幽歡不怕夜偏長。羅襪鈿箏紅粉醉﹐曲屏深幔綠橙香。徵鴻𨿽遠斷人腸。鷓鴣天憶舊小市橋彎更向東。便門長記舊相逢。踏靑會散秋千下﹐鬢影衣香怯晚風。悲往事﹐向孤鴻。斷腸腸斷舊情濃。梨花院落黃茅店﹐繡被春寒此夜同。豆葉黃初夏粉墻丹柱柳陰中。簾幕輕明花影重。午醉醒來一面風。綠蔥蔥。幾顆櫻桃葉底紅。豆葉黃新晴樹頭初日鵓鴣鳴。野店山橋新雨晴。短褐無泥竹杖輕。水泠泠。梅片飛時春艸靑。

張敏叔選冠子詠柳。一名《蘇武慢》。嫩水挼藍➆﹐遙堤影翠﹐半雨半煙橋畔。鳴禽弄舌﹐夢艸縈心﹐偏稱謝家池館。紅粉墻頭﹐步搖金縷﹐纖柔舞腰低軟。被和風﹑塔在闌干➇﹐終日畫簾髙捲。春易老﹐細葉舒眉﹐輕花吐絮﹐漸覺綠陰成幔➈。章臺系馬﹐灞水維舟﹐誰念鳳城人遠。惆悵故國陽關﹐杯酒飄零﹐惹人腸斷。恨靑靑客捨﹐江頭風笛﹐亂雲空晚。

曹元寵名組﹐工謔詞﹐有寵於徽宗﹐任睿思殿待制。鷓鴣天輦路薰風起綠槐。都人凝望滿天街。云韶杳杳鳴鞘肅﹐芝蓋亭亭障扇開。微雨過﹐絕纖埃。內家車子走晴雷。千門不曉垂簾看➉﹐總上銀鉤等駕來。阮郎歸春夢檐頭風珮響丁東。簾疏燭影紅。秋千人散月溶溶。樓臺花气中。春酒醒﹐夜寒濃。蘭衾誰與同。只愁夢短不相逢。覺來羅帳空。靑玉案旅情碧山錦樹明秋霧。路轉陡﹑疑無地。忽有人家臨曲水。竹籬茅舍﹐酒旗沙岸﹐一簇漁樵市。淒涼只恐鄕心起。鳳樓遠﹑回頭謾凝睇。何處今宵孤館裏。一聲徵雁﹐半窗殘月。總是離人淚。靑玉案旅情田園有計歸須早。在家縱﹑貧亦好。南去北來何日了。光陰送盡﹐可憐靑鬢﹐暗逐流年老。寂寥孤館殘燈照。正鄕思﹑驚時夢初覺。落月蒼蒼關河曉。一聲雞唱﹐馬嘶人起﹐又上長安道。如夢令春情門外綠陰千頃。兩兩黃鵬相應。睡起不勝情﹐行到碧梧金井。人靜。人靜。風動一庭花影。驀山溪梅

洗妝眞態﹐不假鉛華禦。竹外一枝斜﹐想佳人﹑天寒日暮。黃昏小院﹐無處著淸香﹐風細細﹐雪垂垂﹐何況江頭路。月邊疏影﹐夢到消魂處。結子欲黃時﹐又須作﹑廉纖微雨。孤芳一世﹐供斷有情愁﹐消瘦損﹐東陽也﹐試問花知否。好事近梅花茆捨竹籬邊﹐雀噪晚枝時節。一陣暗香飄處﹐已不勝愁絕。江南得地故先開﹐不待有飛雪。腸斷幾回山路﹐恨無人攀折。憶少年春恨年時酒伴﹐年時去處﹐年時春色。淸明又近也﹐卻天涯爲客。念過眼光陰難再得。想前歡﹑盡成陳迹。登臨恨無語﹐把闌干暗拍。

徐幹臣名伸﹐三衢人﹐有《靑山樂府》一卷行於世﹐然多雜周詞﹝11﹞﹐惟此一曲﹐天下稱之。二郎神春詞悶來彈鵲﹐又攪碎﹑一簾花影。謾試著春衫﹐還思纖手﹐燻徹金猊燼冷。動是愁端如何向﹐但怪得﹑新來多病。嗟舊日沈腰﹐如今潘鬢﹐怎堪臨鏡。重省。別時淚濕﹐羅衣猶凝。料爲我厭厭﹐日髙慵起﹐長托春醒未醒。雁足不來﹐馬蹄難去﹐門掩一庭芳景。空佇立﹐盡日闌干倚徧﹐晝長人靜。

李玉賀新郎春情篆縷銷金鼎。醉沈沈﹑庭陰轉午﹐畫堂人靜。芳艸王孫知何處﹐惟有楊花糝徑。漸玉枕﹑騰騰春醒。簾外殘紅春已透﹐鎭無聊﹑殢酒厭厭病。雲鬢亂﹐未歡整。江南舊事休重省。徧天涯﹑尋消問息﹐斷鴻難倩。月滿西樓憑欄久﹐依舊歸期未定。又只恐﹑瓶沈金井。嘶騎不來銀燭暗﹐枉教人﹑立盡梧桐影。誰伴我﹐對鸞鏡。李君之詞𨿽不多見﹐然風流醞藉﹐盡此篇矣。

王昴嘉王榜狀元及第。好事近催妝詞喜气擁朱門﹐光動綺羅香陌。行到紫蔽花下﹐悟身非凡客。不須朱粉涴天眞﹝12﹞﹐嫌怕太紅白。畱取黛眉淺處﹐畫章臺春色。

唐宋諸賢絕妙同選卷九宋詞禪林

僧覺範名惠洪﹐許彥周稱其善作小詞﹐情思婉約﹐似秦少遊雲。鳳棲梧梅花碧瓦籠晴香霧繞。水殿西偏﹐小駐聞啼鳥。風度女墻吹語笑。南枝破臘應開了。道骨不凡江瘴曉。春色通靈﹐醫得花重少。爆暖釀寒春杳杳。江城畫角畱殘照。點絳唇流水冷冷➀﹐斷橋橫路梅枝亞。雪花飛下。渾似江南畫。白壁靑錢﹐欲買春無價。歸來也。風吹平野。一點香隨馬。靑玉案上元凝祥宴罷回歌吹。畫毅走﹑香塵起。冠壓花枝馳萬騎。馬行燈鬧﹐風樓簾捲﹐陸海鰲山對。當年曾看天顏醉。禦杯舉﹑歡聲沸。時節𨿽同悲樂異。海風吹夢﹐嶺猿啼月﹐一枕思歸淚。

僧仲殊名揮﹐姓張氏﹐安州進士﹐棄家爲僧﹐居杭州吳山寶月寺﹐東坡所稱蜜殊者是也﹐有詞七卷﹐沈注爲序。訴衷情春情楚江南岸小靑樓。樓前人艤舟。別來後庭花晚﹐花上夢悠悠。山不斷﹐水空流。謾凝眸。建康宮殿﹐燕子來時﹐多少閒愁。訴衷情建康鐘山影裏看樓臺。江煙晚翠開。六朝舊時明月﹐淸夜滿秦淮。寂寞處﹐兩潮回。黯愁懷。汀花雨細﹐水樹風閒﹐又是秋來。訴衷情寶月山作淸波門外擁輕衣。楊花相送飛。西湖又還春晚﹐水樹亂鶯啼。閒院宇﹐小簾幃。晚初歸。鐘聲已過﹐篆香才點﹐月到門時。訴衷情春詞長橋春水拍堤沙。疏雨帶殘霞。幾聲脆管何處﹐橋下有人家。宮樹綠﹐晚煙斜。噪閒鴉。山光無盡﹐水風長在﹐滿面楊花。訴衷情寒食湧金門外小瀛洲。寒食更風流。紅船滿湖歌吹﹐花外有髙樓。晴日暖﹐淡煙浮。恣嬉遊。三千粉黛﹐十二闌干﹐一片雲頭。仲殊之詞多矣﹐佳者固不少﹐而小令爲最﹐小令之中﹐《訴衷情》一調又其最﹐蓋篇篇奇麗﹐字字淸婉﹐髙處不減唐人風致也。蝶戀花春愁開到杏花寒食近。人在花前﹐宿酒和春困。酒有盡時情不盡。日長只恁厭厭悶。經歲別離閒與問。花上啼鶯﹐解道深深恨。可惜斷雲無定準。不能爲寄藍橋信。

念奴嬌荷花水楓葉下﹐乍湖光淸淺﹑涼生商素。西帝宸遊羅翠蓋﹐擁出三千宮女。絳彩嬌春﹐鉛華掩晝﹐占斷鴛鴦浦。歌聲搖曳﹐浣沙人在何處。別岸孤裊一枝﹐廣寒宮殿﹐冷落棲愁苦。雪艷冰肌羞淡泊﹐偸把胭脂勻注。媚臉籠霞﹐芳心泣露﹐不肯爲雲雨。金波影裏﹐爲誰長恁凝佇。南柯子憶舊十里靑山遠﹐潮平路帶沙。數聲啼鳥怨年華。又是淒涼時候﹐在天涯。白露收殘月﹐淸風散曉霞。綠楊堤畔問荷花➁。記得年時沽酒﹐那人家。柳梢靑吳中岸艸平沙。吳王故苑﹐柳裊煙斜。雨後寒輕﹐風前香軟﹐春在梨花。行人一棹天涯。酒醒處﹑殘陽亂鴉。門外秋千﹐墻頭紅粉﹐深院準家。夏雲峯傷春天闊云髙﹐溪橫水遠﹐晚日寒生輕暈。閒階靜﹑楊花漸少﹐朱門掩﹑鶯聲猶嫩。悔匆匆﹑過卻淸明﹐旋占得餘芳➂﹐已成幽恨。都幾日陰沈﹐連宵慵困。起來韶華都盡。怨入雙眉閒斗損。乍品得情懷﹐看承全近。深深態﹑無非自許﹐厭厭意﹑終羞人問。爭知道﹑夢裏蓬萊﹐待忘了餘香﹐時傳音信。縱畱得鶯花﹐東風不住﹐也則眼前愁悶。

僧祖可字正平﹐俗蘇氏﹐伯固之子﹐江西詩社之一也。小衝山春晚誰向江頭遣恨濃。碧波流不斷楚山重。柳煙和雨隔疏鐘。黃昏後﹐羅幕更膝隴。桃李小園空。阿誰猶笑語拾殘紅。珠簾捲盡夜來風。人不見﹐春在綠蕪中。

僧如晦卜算子送春有意送春歸﹐無計畱春住。畢竟年年用著來﹐何似休歸去。目斷楚天遙﹐不見春歸路。風急桃花也似愁﹐點點飛紅雨。

唐宋諸賢絕妙詞選卷十宋詞閨秀

吳城小龍女淸平樂令黃魯直登荊州亭﹐柱間有此詞﹐魯直淒然曰「似爲餘發也﹐筆勢類女子﹐又有『淚眼不曾晴』之語﹐疑其鬼也。」是夕有女子見夢曰「我家豫章吳城山﹐附客舟至此墮水死﹐登江亭有感而作﹐不意公能識之。」魯直驚悟﹐曰﹕」此必吳城小龍女也。」簾卷曲欄獨倚。山展暮天無際。淚眼不曾晴﹐家在吳頭楚尾。數點雪花亂委。撲鹿沙鷗驚起。詩句欲成時﹐沒入蒼煙叢裏。

魏夫人曾子宣丞相之內子。菩薩蠻春景溪山掩映斜陽裏。樓臺影動鴛鴦起。隔岸兩三家。出墻紅杏花。綠楊堤下路。早晚溪邊去。三見柳綿飛。離人猶未歸。菩薩蠻夏

紅樓斜倚連溪曲。樓前溪水凝寒玉。蕩漾木蘭船。船中人少年。荷花嬌欲語。笑入鴛鴦浦。波上瞑煙低。菱歌月下歸。武陵春別情小院無人簾半捲﹐獨自倚欄時。寬盡春來金縷衣。惟悴有誰知。玉人近日音書少﹐應是怨來遲。夢里長安早晚歸。和淚立斜暉。好事近恨別雨後曉寒輕﹐花外曉鶯啼歇。愁聽隔溪殘漏﹐正一聲淒咽。不堪西望去程賒﹐離腸萬回結。不似海棠花下﹐按涼州時節。減字木蘭花春晚落花飛絮。杳杳天涯人甚處。欲寄相思。春盡衡陽雁漸稀。離腸淚眼。腸斷淚痕流不斷。明月西樓。一曲闌干一倍愁。阮郎歸別意夕陽樓外落花飛。晴空碧四垂。去帆回首已天涯。孤煙捲翠微。樓上客﹐鬢成絲。歸期未有期。斷魂不忍下危梯。桐陰月影移。江神子春恨別郎容易見郎難。幾何般。懶臨鶯。憔悴容儀﹐陡覺縷衣寬。門外紅梅將謝也﹐誰信道﹐不曾看。曉妝樓上望長安。怯輕寒。莫憑欄。嫌怕東風﹐吹恨上眉端。爲報歸期須及早﹐休誤妾﹐一春閒。

李易安趙明誠之妻﹐善爲詞﹐有《漱玉集》三卷。漁家傲記夢天接雲濤連曉霧。星河欲轉千帆舞。仿佛夢魂歸帝所。聞天語﹐殷勤問我歸何處。我報路長嗟日暮。學詩謾有驚人句。九萬里風鵬正舉。風休住。蓬舟吹取三山去。—剪梅別愁紅藕香殘玉簟秋。輕解羅裳﹐獨上蘭舟。雲中誰寄錦書來﹐雁字回時月滿樓➀。花自飄零水自流。一種相思﹐兩處閒愁➁。此情無計可消除﹐才下眉頭﹐卻上心頭。如夢令酒興常記溪亭日暮。沈醉不知歸路。興盡晚回舟﹐誤入藕花深處。爭渡。爭渡。驚起一行鷗鷺。如夢令《苕溪漁隱》云「近時婦人能文詞﹐如李易安頗多佳句﹐如雲『綠肥紅瘦』此語甚新。」昨夜雨疏風驟。濃睡不消殘酒。試問卷簾人﹐卻道海棠依舊。知否。知否。應是綠肥紅瘦。醉花陰九日薄霧濃云愁永晝。瑞腦銷金獸。時節又重陽﹐玉枕紗廚﹐半夜涼初透。東籬把酒黃昏後。有暗香盈袖。莫道不消魂﹐簾捲西風﹐人似黃花瘦。念奴嬌春情蕭條庭院﹐又斜風細雨﹐重門須閉。寵柳嬌花寒食近﹐種種惱人天气。險韻詩成﹐扶頭酒醒﹐別是閒滋味。徵鴻過盡﹐萬干心事難寄。樓上幾日春寒﹐簾垂四面﹑玉欄於慵倚。被冷香銷新夢覺﹐不許愁人不起。淸露晨流﹐新桐初引﹐多少遊春意。日髙煙斂﹑更看今日晴未。前輩嘗稱易安「綠肥紅瘦」爲佳句﹐余謂此篇「寵嬌花」之語﹐亦甚奇俊﹐前此未有能道之者。蝶戀花離情暖雨和風初破凍。柳潤梅輕﹐已覺春心動。酒意詩情誰與共。淚融殘粉花鈿重。乍試夾衣金縷縫。山枕敬斜﹐枕損釵頭鳳。獨抱濃愁無好夢。夜闌猶剪燈花弄。鳳皇臺上憶吹蕭香冷金猊﹐被翻紅浪﹐起來慵自梳頭。任寶奩塵滿﹐日上簾鉤。生怕離懷別苦﹐多少事﹑欲說還休。新來瘦﹐非干病酒﹐不是悲秋。休休。這回去也﹐千萬徧陽關﹐也則難畱。念武陵人遠﹐煙鎖秦樓。惟有樓前流水﹐應念我﹑終日凝眸。凝眸處﹐從今又添﹐一段新愁。

孫夫人名道絢﹐號沖虛居士﹐黃谷城之母。滴滴金梅

月光飛入林前屋。風策策﹐度庭竹。夜半江城擊柝聲﹐動寒梢棲宿。等閒老去年華促。只有江梅伴幽獨。夢繞夷門舊家山﹐恨驚回難續。菩薩蠻梅

闌干六曲天圍碧。松風亭下梅梢白。臘盡見春回。寒花驚又開。曲瓊閒不捲。沈燎孤星轉。凝仁小徘徊。雲間徵雁來。淸平樂悠悠揚揚。做盡輕模樣。半夜蕭蕭窗外響。多在梅邊竹上。朱樓向曉簾開。六花片片飛來。無柰燻鑪煙霧﹐騰騰扶上金釵。醉思仙寓居妙湛悼亡作此晚霞紅。看山迷暮靄﹐煙暗孤松。動翩翩風袂﹐輕若驚鴻。心似鑑﹐鬢如雲﹐弄淸影﹑月明中。謾悲涼﹐歲冉冉﹐蕣華潛攺衰容。前事銷凝久﹐十年光景匆匆。念云軒一夢﹐回首春空。彩鳳遠﹐玉蕭寒﹐夜悄悄﹑恨無窮。嘆黃塵﹐久埋玉﹐斷腸揮淚東風。如夢令官詞翠擘紅蕉影亂。月上朱欄一半。風自碧空來。吹落歌珠一串。不見。不見。人被繡簾遮斷。

吳淑姬女流中黠慧者﹐有詞五卷名《陽春白雪》﹐佳處不減李易安也。小重山春愁謝了荼■春事休。無多花片子﹑綴枝頭。庭槐影碎被風揉。鶯𨿽老﹐聲尙帶嬌羞。獨自倚妝樓。一川煙艸浪﹑襯云浮。不如歸去下簾鉤。心兒小﹐難著許多愁。惜分飛送別岸柳依依拖金縷。是我朝來別處。惟有多情絮。故來依上畱人住➂。兩眼啼紅空彈與。未見桃花又去。一片徵帆舉。斷腸遙指苕溪路。祝英臺近春恨粉痕銷﹐芳信斷﹐好夢又無據➃。病酒無聊﹐欹枕聽春雨。斷腸曲曲屏山﹐溫溫沈水﹐都是舊﹑看承人處。久離阻。應念一點芳心﹐閒愁知幾許。偸照菱花﹐淸瘦自羞覷。可堪梅子酸時﹐楊花飛絮﹐亂鶯鬧➄﹑催將春去。

阮氏阮逸之女﹐工於文詞﹐惟此曲傳於世。花心動春詞仙苑春濃﹐小桃開﹑枝枝已堪攀折。乍雨乍晴﹐輕暖輕寒﹐漸近賞花時節。柳搖臺榭東風軟﹐簾攏靜﹑幽禽調舌。斷魂遠﹑閒尋翠徑﹐頓成愁結。此恨無人共說。還立盡黃昏﹐寸心空切。彊整繡衾﹐獨掩朱扉﹐簟枕爲誰鋪設。夜長更漏傳聲遠﹐紗窗映﹑銀缸明滅。夢回處﹑梅梢半籠澹月。

盧氏蝶戀花天聖中﹐隨父往漢州作縣令﹐歸題泥溪驛。蜀道靑天因靄翳➅。帝裏繁華﹐迢遞何時望➆。回望錦川揮粉淚。鳳釵斜嚲烏雲膩。綬帶雙垂金縷細➇。玉珮珠璫﹐露滴寒如水。從此鸞妝添遠意。畫眉學得遙山翠。

聶勝瓊鷓鴣天玉慘花愁出鳳城。蓮花樓下柳靑靑。尊前一唱陽關曲﹐別个人人第五程。尋好夢﹐夢難成。有誰知我此時情。枕前淚共階前雨﹐隔个窗兒滴到明。

陳鳳儀成都樂妓。一落索送蜀守蔣龍圖蜀江春色濃如霧。擁雙旌歸去。海棠也似別君難﹐一點點﹑啼紅雨。此去馬蹄何處。沙堤新路。禁林賜宴賞花時﹐還憶著﹑西樓否。

陸氏侍兒如夢令送別日暮馬嘶人去。船逐淸波東注。後夜最髙樓﹐還肯思量人否。無緒。無緒。生怕黃昏疏雨。

校勘記唐宋諸賢絕妙詞選綱目➀「宋詞」﹐毛本無。卷四至卷八所注「宋詞」毛本亦無。➁「潛」﹑毛本誤作「譖」。➂「宋詞」﹑「禪林」﹐毛本無。➃「宋詞」﹑「閨秀」﹐毛本無。唐宋諸賢絕妙詞選卷一➀「唐宋諸賢絕妙詞選捲之」﹐毛本作「花庵絕妙詞選捲」﹐卷二至卷十同。➁「白」下毛本有「號靑蓮居士」五字。➂「蠻」﹐毛本作「鬘」﹐下同﹐《中興以來絕妙詞選》亦同。➃「梯」﹐毛本作「階」。➄凡詞牌與上一題同者﹐毛本均省作「又」字﹐以下不復一一出校語﹐《中興以來絕妙詞選》同。➅凡同一題作有若干首者﹐毛本均加「又」字﹐以下不復一一出校語﹐《中興以來絕妙詞選》同。➆「定」﹐毛本作「會」。➇「一詞」﹐毛本作「閨怨二詞」。➈此處毛本注有「此詞上四句皆談錢塘景」十字。➉「胡」﹐毛本作「蝴」。﹝11﹞「冰」﹐毛本作「永」。﹝12﹞「黎」﹐毛本作「梨」。﹝13﹞「相」﹐毛本作「想」。﹝14﹞「秋」﹐毛本作「愁」。﹝15﹞「鄕鄕」﹐毛本作「卿卿」。﹝16﹞「秦」﹐原作「■」﹐據毛本攺。﹝17﹞「蘭」﹐毛本作「闌」。﹝18﹞「石」﹐萬曆本﹑毛本均作「名」﹐據《舊五代➀﹖和凝傳》攺。﹝19﹞「詞」﹐毛本作「詞」。﹝20﹞「霏霏」﹐原缺一「霏」字﹐據毛本補。﹝21﹞「浣溪沙」﹐毛本作「浣沙溪」。﹝22﹞「顫」﹐毛本誤作「■」。唐宋諸賢絕妙詞選卷二➀「雙飛」﹐毛本作「雙雙」。➁「篁」﹐毛本作「簧」。➂「水」﹐毛本作「外」。➃「又」﹐毛本作「只」。➄「無」﹐毛本作「不」﹔「眠」﹐原缺﹐據毛本補。➅「不」原缺﹐據毛本補﹔「有恨」下原有「有恨」二字﹐據毛本刪。➆「尢」﹐毛本作「無」。➇「雁」﹐毛本作「鴻」。➈「謾」﹐毛本作「漫」。➉此句下毛本注有「『牛衣』﹐一作『半依』」六字。﹝11﹞「照」﹐原作「昭」﹐據毛本攺。﹝12﹞「河」﹐毛本作「江」。﹝13﹞「拆」﹐毛本作「折」﹐疑誤。﹝14﹞「槳」﹐毛本作」漿」。﹝15﹞「虛」﹐毛本作「空」。﹝16﹞「英」﹐毛本作「時」。﹝17﹞「按」﹐毛本作「接」。唐宋諸賢絕妙詞選卷三➀「申」﹐毛本無。➁「暝」﹐毛本作「瞑」。➂「漿」﹐毛本作「槳」。➃「柳」﹐毛本無。➄「江景」﹐毛本無。➅「江鄕」﹐毛本無。➆「黎」﹐毛本作「梨」。唐宋諸賢絕妙詞選卷四➀「楊」﹐毛本作「揚」。➁「巴」﹐毛本作「芭」。➂「楊」﹐毛本作「揚」。➃「舞」﹐毛本作「無」。➄「虫」﹐毛本作「蛩」。➅「澀」﹐毛本作「濕」。➆「祿」﹐毛本作「楊」。➇「晝」﹐原作「畫」﹐據毛本攺。➈「未」﹐原作「末」﹐據毛本攺。➉「中」﹐原缺﹐據毛本補。「薪」﹐毛本亦空格﹐據《苕溪漁隱叢話﹖前集》卷五十九補。﹝11﹞「闌」﹐毛本作「蘭」。唐宋諸賢絕妙詞選卷五➀「管」﹐毛本作「苔」。➁「刃」﹐毛本作「刀」。➂「暗」﹐毛本作「恨」。➃「之」﹐毛本無。➄「刀」﹐毛本作「刁」。➅「淚盈盈」﹐萬曆本﹑毛本均在下闕之首﹐據《詞律》攺。➆「分」下毛本有「段」字。➇「雨零鈴」﹐《詞律》作「雨霖鈴」。➈「磋」﹐毛本作「搓」。➉「流」﹐毛本作「浦」。﹝11﹞「樓」﹐毛本作「悽」。唐宋諸賢絕炒詞選卷六➀「簾」﹐原作「廉」﹐據毛本攺。➁「歲」﹐原作「義」﹐據毛本攺。➂「刀」﹐毛本作「刁」。➃「樹」﹐原缺﹐據毛本補。➄「冰」﹐毛本作「水」。➅「蠟」﹐毛本作「臘」。➆「杜」﹐毛本作「社」。➇「身」﹐原作「見」﹐據毛本攺。➈「瓘」﹐毛本作「璜」。➉「春」。毛本作「秋」。﹝11﹞「也」﹐毛本作「小」。﹝12﹞「小衝山」﹐《詞律》作「小重山」﹐下同。﹝13﹞「老」﹐毛本作「亂」。唐宋諸賢絕炒詞選卷七➀「愔愔」﹐毛本作「愔惜」。➁「此」﹐原作「比」。據文意攺。➂「音」﹐毛本作「寄」。➃「恨」﹐毛本作「限」。➄「雛」﹐毛本作「離」。➅「滋」﹐毛本作「濕」。➆「僇」﹐毛本作「憀」。➇「滿」﹐毛本作「蒲」。➈此首前毛本尙有《憶秦娥》一首﹕「天如洗。金波冷浸冰壺裏。冰壺裏。一年得似﹐此宵能幾。等閒莫把闌於倚。馬蹄去便三千里。三千里。幾重云燦﹐幾重煙水。」➉「蟾」﹐毛本作「澹」。﹝11﹞「燈」﹐毛本作「打」。﹝12﹞「詞」﹐毛本作「園」。﹝13﹞「稅」﹐原作「悅」﹐據毛本攺。﹝14﹞「按」﹐毛本作「案」。﹝15﹞「慷」﹐毛本作「慵」。唐宋諸賢絕妙詞選卷八➀「汩」﹐毛本作「煙」。➁「上元」下毛本有「有懷京師」四字。➂此處毛本注有「『報』﹐一本作『問』」五字。➃「空」﹑原作「窗」﹐據毛本攺。➄「巴」﹐毛本作「芭」。➅「鶒」﹐毛本作「■」。➆「嫩」﹐毛本作「漱」。➇「塔」﹐毛本作「搭」。➈「綠」﹐原缺﹐據毛本補。➉「曉」﹐毛本作「敢」。﹝11﹞「周」﹐毛本作「調」。﹝12﹞「朱」﹐毛本作「脂」。唐宋諸賢絕妙詞選卷九➀「泠泠」﹐原作「汵汵」﹐據毛本攺。➁「問」﹐毛本作「鬧」。➂「占」﹐原作「古」﹐據毛本攺。唐宋諸賢絕妙詞選卷十➀「滿」下毛本注有「一本有『西』字﹐方葉調」八字。➁「兩」﹐原作「雨」﹐據毛本攺。➂「依」﹐毛本作「衣」。➃「又」﹐毛本作「久」。➄「鬧」﹐毛本作「啼」。➅「因」﹐毛本作「煙」。➆「望」﹐毛本作「至」。➇「縷」﹐毛本作「鏤」。

