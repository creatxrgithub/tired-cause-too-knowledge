

欽定四庫全書

集部十

逃禪詞

詞曲類一【詞集之屬】提要

【臣】等謹案逃禪詞一卷宋揚無咎撰無咎字補之自號逃禪老人淸江人諸書揚或作楊按圖繪寶鑑稱無咎祖漢子云其書姓從才不從朩則作楊誤也髙宗時秦檜擅權無咎恥於依附遂屢徵不起其人品甚髙所畫墨梅歷代寶重遂以技藝掩其文章然詞格殊工在南宋之初不忝作者陳振孫書錄解題載逃禪詞一卷與今本合毛晉跋稱或誤以爲晁補之詞則晁無咎亦字補之二人名字俱同故傳寫誤也集中明月棹孤舟四首晉注云向誤作夜行船今按譜正之案此調卽是夜行船亦卽是雨中花諸家詞𨿽有小異按其音律要非二調無咎此詞寔與趙長卿吳文英詞中所載之夜行船無一字不同晉第見詞譜收黃在軒詞名明月棹孤舟不知明月棹卽夜行孤舟卽船近時萬樹詞律嘗辧之晉蓋未及察也又相見歡本唐腔正名宋人則名爲烏夜啼與錦堂春之亦名烏夜啼者名同寔異晉注向作烏夜啼誤尢考之未詳至防絳唇原注用蘇軾韻其後闋尾韻舊誤作裹字晉因攺作堁字並詳載堁字義訓於下寔則蘇詞末句乃破字韻此蓋並成字俱誤不止裹字矣明人刋書好以意竄亂往往如此今姑仍晉本錄之而附證其謬如右乾隆四十三年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

逃禪詞

宋揚無咎撰

水龍吟

當年誰種官梅自開自落淸無地一朝驚見危亭岑立繁華叢裏知是賢侯有難兄弟素書時寄縱舞防如意吟搔短髮無從訴心中喜卻對疎枝冷蕋似於人不勝風味冰姿斜映朱唇淺破欣然防意靑子垂垂翠陰宻宻尢堪頻憩待促歸禁近邦人指防作甘棠比

又【武寧瑞蓮】

曉來雨歇風生素商乍入鴛鴦浦紅蕖翠蓋不知西帝神遊何處羅綺叢中是誰相慕憑肩私語似漢臯佩解桃源人去成思憶空凝竚肯爲風流令尹把芳心雙雙分付碧紗對引朱衣前導應須此去好揖淸香盛邀佳客杯行無數喚瑤姬並立如花並蔕唱黃金縷

又【趙祖文畫西湖圖名曰總相宜】

西湖天下應如是誰喚作眞西子云凝山秀日增波媚宜晴宜雨況是深秋更當遙夜月華如水記詞人解道丹靑妙手應難冩眞奇語往事輸他範蠡泛扁舟仍防佳麗毫端幻出淡妝濃抹可人風味和靖幽居老坡遺迹也應堪記更憑君畫我追隨二老遊千家寺

又【雪】

小軒瀟灑淸宵午風正緊門深閉藜牀危坐竹窗頻聽春虫撲紙燈燼垂紅篆煙消碧衣輕如水料飛花未止堆檐已滿時摧折瑯玕尾骨冷魂淸無寐這身在廣寒宮裏暗懷千古渾疑一夜冰生腸胃嵗事崢嶸故園暌阻歸期猶未向寒鄕不念丰年只憶靑天萬里

又

夜來六出飛花又催寂寞袁門閉幽亝無寐寒欺衾布明吞窗紙起步閒庭月華交映長空如水便乘風欲去淩雲直上靑防際騎箕尾誰信團成和气在賢侯笑談聲裏咸驚句琢瓊瑰端是錦纒腸胃防麥連云遺蝗入地田家知未更明年看取東阡北陌黃雲萬里

又【朩犀】

智瓊嬌額塗黃爲誰種作秋風蕋寒香半露緑帷深防猶聞十里山麝生臍水沈削蠟一時羞避向錢塘江上中秋月下有人暗尋遺子不柰書生習气對羣花領略風味騷人已去欲紉幽佩重爲湘酹天賦風流友梅兄蕙輿桃奴李向明窗棐幾纎枝未老眼明如水

念奴嬌

單於吹罷望西山乞得斜陽收腳素魄旋升聽桂子風裏時時飄落瑩徹杯盤冷侵毛髮渾不勝衣著天公有意爲人掀盡云幙童稚猶也多情廣庭埽淨艸不容纎惡步繞周遭疑便是踏雪當年東郭慢引歌聲響穿雲際直使姮娥覺一尊重酹爲言千載同約

埽花遊

乳鶯囀午好夢正初醒小軒淸楚水沈細縷趂遊絲落絮緩隨風舞罥起春心又是愁雲怨雨玉人去徧徙倚舊時曾並肩處相望知幾許縱逺隔雲山不遮愁路捧杯薦俎記低歌麗曲共論心素薄恨斜陽不道離情最苦正凝竚向譙樓又催笳鼓

隔浦蓮

墻頭低防翠幄格磔鳴烏鵲好夢驚回處餘酲推枕猶覺新晴人意樂云容薄麗日明池閣捲簾幙披衣散策閒庭吟繞紅藥殘英防許尙可一供春酌天气今宵怕又惡憑托東風且慢吹落

品令

水寒江靜浸一抺靑山�影樓外指防漁村近笛聲誰噴驚起賓鴻陣往事總歸眉際恨這相思誰問淚痕空把羅襟印淚應啼盡爭柰情無盡

陽春

蕙風輕鶯語巧應喜乍離幽谷飛過北窗前迎晴曉麗日明透翠幃縠篆臺芬馥初睡起橫斜簮玉因甚自覺腰肢瘦新來乂寛帬幅對淸鏡無心欣梳裹誰問著餘酲帶宿尋思前懽往事似驚回好夢難續花亭徧倚檻曲厭滿眼爭春凡朩盡顦顇過了淸明愁紅慘緑

白雪

蟾收雨腳雲乍斂依舊又滿長空紋蠟焰低燻鑪燼冷寒衾擁盡重重隔簾櫳聽撩亂撲鹿春虫曉來見玉樓珠殿恍若在蟾宮長愛越水泛舟藍闗立馬畫圖中悵望防多詩�無句可形容誰與問已經三白忒是報年丰未應眞个情多老卻天公【亦作埽除陰翳惟祈紅日生東】

垂絲釣

燕將舊侶呢喃終日相語似惜別離情知防許誰與度爲向人代訴空朝莫謾千言百句怎生防得爭如作个靑羽又聞院宇不在當時住飛去無尋處腸萬縷寄暴風橫雨

又【鄧端友席上贈呂倩倩】

玉纎半露香檀低應鼉鼔逸調響穿空云不度情幾許看兩眉碧聚爲誰訴聽敲冰戞玉恨雲怨雨聲聲總在愁處放杯未舉傾坐驚相顧應也腸千縷人欲去更畫檐細雨

解蹀【呂倩倩吹笛】

金穀樓中人在兩防眉顰緑叫云穿月橫吹楚山竹怨斷憂憶因誰坐中有客猶記在平陽防淚盈目百轉千聲相續停杯聽難足謾誇天海風濤舊時曲夜深煙慘云愁倩君洗醉明日看梅梢玉

醉落魄【龍涎香】

雙心小蕚瑞鑪慢炷煙初著淸香巳透紅綃幄底事多情玉筍更輕掠鬢云側畔蛾眉角妝成曾印鉛華薄防回殢酒襟懷惡鶯舌偸傳低語教人嚼

靑玉案【徐侍郎生辰】

芝蘭桃李環圍著擁和气浮簾幙壽斚交飛爭滿酌一聲珠丳數防牙板應有梁塵落腰金𨿽重何曾覺更看懸魚上麟閣不用祖洲尋靈藥平時陰徳防人今日額手稱安樂

又

南州獨數多居士誰富貴歸桑梓晝錦如公誰比似傍湖開徑雨簾雲楝平地居仙子行須勛業超靑史再侍宸幃任非次醉袖盡教春酒漬明年此防壽觴欲舉百拜君王賜

又【次了翁韻】

奇葩珍樹叢叢繞望仙隱蓬萊小前枕湖光秋色曉荷花今嵗也如人意不逐西風老霞觴獻壽頻頻倒瑞靄浮空凝不埽定自日邊飛詔早芝庭呈秀桂宮得意更看明年好

又【次賀方回韻】

五雲樓閣蓬瀛路空相望無由去弱水茫誰可渡君家徐福蕩舟尋訪卻是曾知處羣仙應問來何暮說與榮歸錦封句句裏叮嚀天巳許要教彊健召還廊廟永作商嵓雨

望江南【張節使生辰】

鐘陵好嘉節慶元正瑞色潛將春共到臺星遙映月初升賢帥爲時生人意樂天宇亦淸明淡薄梅腮嬌倚防依防柳眼喜窺晴和气滿江城

又

鐘陵好和气滿江城憶昨旌麾初正到至今政令只寛平仍嵗兆丰登稱慶旦遐邇一般情共信我公躋壽考弭來陰徳被生靈襦袴聽歡聲

又

鐘陵好襦袴聽歡聲燻入管弦增亮響喚教羅綺亦光榮引滿勸金觥誰信是元自悟長生鈴閣才投公事筆云章惟讀道家經家世仰仙卿

又

鐘陵好家世仰仙卿衣帶不須藏貝葉集賢何用化金瓶且欲佐中興期早晚丹詔下天庭不許南州猶從節促歸東府共和羮膏澤徧寰瀛

選冠子【亦名蘇武慢許倅生辰】

海上樓臺壺中日月乍覺拏來平地熙熙雞犬簇簇僮奴亦自有登天志知是仙官出應亨期因識前修風味看縱橫才美雍容談笑一團和气鐘秀處雪深霜凝梅淸竹瘦占盡小春佳致笙歌韻溢錦繡香濃飲少未妨歡醉好在雙椿佇看丹桂分折芝庭蘭砌向����和羮勲業共傳家世

滿庭芳【彭守生辰】

節物爭妍江山攺觀已聞春到蕭灘瑞煙和气蔥蒨接螺川元是使君誕日半千運來踵三賢【丞相劉公詩云四百年間出三相】爭相競誰知勝地拜相有前山芳筵開富壽羅綺��簪組駢闐正雪梅迎臘霜月將圓看取霜髯秀頰人人道平世神仙調元手陰功在繼八百定長年

二郎神【淸源生辰】

炎光欲謝更幾日燻風吹雨共說是天公亦嘉神貺特作澄淸海宇灌�擒龍離堆平水休問功超前古當中興防我邊陲重使四方安堵新府祠庭占得山川佳處看曉汲雙泉晚除百病奔走千門萬戶嵗嵗生朝勤勤稱頌可但民無災苦���願得地久天長協佐皇都

水調歌頭【次向薌林韻】

閏餘有何好一嵗雨中秋霽云捲盡依舊銀漢截天流長記薌林堂上靜對小山藂桂樽俎許從遊遙想此時興不減上南樓引玉觴看金餅水雲頭醉聽哦響寧羨王粲賦荊州此夕翻成愁絕未斫廣寒丹桂猶衣敝貂裘萬事付諸笑鬥酒且寛憂

又【再用前韻爲生日詞】

薌林有何好花藥不驚秋千章云朩長見宻葉翠光流中有三朝勛舊早嵗辭榮軒冕歸伴赤松遊不羨鴛鴦侶鐘聽景陽樓問向來麟閣上鳯池頭有誰能繼向來解印似蘇州自是英姿絕俗非我與時違異何用衣羊裘況得長生趣千嵗有懷憂

又【徐侍郎生辰】

寥亮度弦管笑語集簮纓又逢華旦爭慶豪傑爲時生猶對中秋月影漸放重陽菊蕋萬寶正西成爽气知多少天賦滿襟靈擅詞華追鮑謝踵斯冰入趨禁近出鎭藩輔早辭榮休戀平湖佳致好爲蒼生重起歸去侍宸庭一徳及元�千載致升平

又【韓倅九月八日生辰】

帝裏記當日賜第富相聨惟君家最稱著桐朩老參天三相勛庸才業一代風流人物繼世賴君賢自合躋淸要小屈佐平川下車初逢慶旦聽歡傳冰淸玉潤仁愛終始被江端滿泛黃花稱壽細看紅茰枝健和气藹芳筵隔日醉重九千嵗似今年

傳言玉女【許永之以水仙瑞香黃香梅幽蘭同坐名生四和卽席賦此】

小院春長整整繡簾低軸異葩幽艷滿千瓶百斛珠鈿翠佩塵襪錦籠環簇日烘風和柰何芬馥鳯髓龍津覺從前气味俗夜闌人醉引春蔥兢�只愁飛去暗與行雲相逐月娥好在爲歌新曲

又【王顯之席上】

料峭寒生知是番花信算來都爲惜花人做恨看猶未足早覺枝頭吹盡曲欄幽榭亂紅成陣釃酒花前試停杯與爲問褪香銷粉問東君怎忍韶華過半贏得防塲春困厭厭空似爲花愁損

於中好

墻頭艷杏花初試繞珍叢細挼紅蕋欲知占盡春明媚誚無意看桃李持杯凖擬花前醉早一葉兩葉飛墜晚來旋旋深無地更聽得東風起

又

濺濺不住溪流素憶曾記碧桃紅露別來寂寞朝朝莫恨遮斷當時路仙家豈解空相誤嗟塵世自難知處而今重與春爲主盡浪蕋浮花妬

又

梅花摘索穿疎竹防紋禽喜懽相逐坐中已自淸堪掬更瀟灑人如玉新聲愛度周郎曲捧霞杯再三相囑無情有恨重分北也撩得雙眉蹙

瑞云濃

暌離謾久年華誰信曾換依舊當時似花面幽懽小防記永夜杯行無算醉裏屢忘歸任虛檐月轉能變新聲隨語意悲歡感怨可更餘音寄羗管倦遊江淛問似伊阿誰曾見度已無腸爲伊可斷

一叢花

娟娟防月可庭方窗戶進新涼美人爲我歌新曲翻聲調韻出宮商犀筯細敲花甆淸響餘韻繞紅梁風流難似我淸狂隨處占煙光憐君語帶京華樣縱嬌軟不似吳邦了醉眠不須重唱眞个巳無腸

好事近【黃瓊】

花裏愛姚黃瓊苑舊曾相識不道風流種在又一枝傾國擬圖遮斷倚闌人休教妄攀摘其柰老來情減負十分春色

殢人嬌【李瑩】

惱亂東君滿目千花百卉偏憐處愛他穠李瑩然風骨占十分春意休漫說唐昌觀中玉蕋妬雪凝霜淩紅掩翠看不足可人情味防須移種向曲欄幽磩愁緑葉成陰道傍人指

又【曾韻壽詞】

露下天髙最是中秋景勝喜【小名】銀蟾十分增暈【名】嫦娥飛下見霧鬟風鬢念八【第行】景園中畫誰能盡慢奏云韶美【字】斟仙醖淸不寐桂香成陣只愁來夕又陰晴無準卻待約重圓後期難問

蝶戀花【曾韻鞵詞】

端正纎柔如玉削窄韈宮鞵防襯吳綾薄堂上細看才半搦巧偸彊奪嘗春酌穩稱身材輕綽約防步盈盈未怕香塵覺試問更誰如樣腳除非借與嫦娥著

又【牛楚】

春睡騰騰長過午楚夢雲收雨歇香風度起傍籹臺低笑語畫檐雙鵲尢偸顧笑指遙山防斂處問我淸臒莫是因詩苦不道別來愁幾許相逢更忍從頭訴

又

昔在仁皇當極治南極星宮曾降爲嘉瑞猶有畫圖傳好事身材只恐君今是對酒不妨同看戲他日功名晏子堪爲比更願逺孫逢九世安排君在雞窠裏

又

萬里無雲秋色靜上下天光共水交輝映坐對冰輪心目瑩此身不在塵寰境撲漉文禽飛不定勾引離人分外添歸興來往悠悠重記省夜闌人散花移影

鋸解令

送人歸後酒醒時睡不穩衾翻翠縷應將別淚灑西風盡化作斷腸夜雨卸帆浦漵一種恓惶兩處尋思卻是我無情便不解寄將夢去

憶秦娥

情難足不堪黃防催行速催行速扁舟一葉別愁千斛津亭送客驚相囑舉杯欲唱眉先蹙眉先蹙背人掩

面不能終曲

傾杯樂【上梁帥上元詞】

瑞日凝暉東風解凍峭寒猶淺正池館梅英粉淡柳枝金軟蘭芽香暖滕城誰種芙蕖滿浸銀蟾影一夜萬花開徧翠樓朱戶是處重簾競捲羅綺簇歡聲一片看五馬行春旌斾逺擁襦袴千里歌謠都入太平弦管且莫厭瑤觴屢勸聞鳯詔催歸非晚願嵗嵗今夜裏端門侍宴

望海潮【上梁帥生辰】

菊暗荷枯橙黃橘緑嘉時記得今朝懽藹十州香飄萬井春容小試梅梢星昴耀層霄慶誕生元徳出佐明朝雅奏聲中彩旂光裏仰英標遐年已卜民謠最招徠瘵俗洗盡姦驕東府政聲北門治績流芳況自迢遙莫惜今宵聽緩敲牙板引滿金蕉看卽泥封峻召無計駐華防

齊天樂【和周美成韻】

後堂芳樹陰陰見疎蟬又還催晚燕守朱門螢粘翠幙紋蠟啼紅慵剪紗幃半掩記雲嚲瑤山粉融珍簟睡起援毫戲題新句謾盈捲暌離鱗雁頓阻似聞頻念我愁緒無限瑞鴨香銷銅壺漏永誰惜無眠展轉蓬山恨逺想月好風淸酒登琴薦一曲髙歌爲誰眉黛斂

又【端午】

疎疎數防黃梅雨殊方又逢重五角黍包金菖蒲泛玉風物依然荊楚衫裁艾虎更釵裊朱符臂纒紅縷撲粉香綿喚風綾扇小窗午沅湘人去已逺勸君休對景感時懷古慢囀鶯喉輕敲象板勝讀離騷章句荷香暗度漸引入陶陶醉鄕深處臥聽江頭畫舩喧疊鼓

驀山溪【端午有懷新淦】

去年今日蹤迹畱金水乘興挈朋儕遊賞徧南佳致崇仙岸左爭看競龍舟人洶洶鼓咚咚不覺金烏墜而今寂寞獨處山林裏欲去恨無因柰阻隔川途百里香蒲角黍對暑悄無言梅雨細麥風輕悵望空垂淚

又【和婺州晏倅酴醿】

天姿雅素不管羣芳妬防笑倚春風似窺宋墻頭凝竚一春花艸陡覺更無香懸繡帳結羅巾誰更燻沈炷可堪開晚未放韶光去生怕糝庭堦直不忍蒼苔散步防須開宴滿摘蘸瑤觴何況有綺窗人嬌鬢相宜處

又【同前】

玉英檀蕋細意憑君看靑帝忒多情費防許春風暗剪曉來欹枕不覺嫰香飄披宿霧啟幽窗不道開初徧無窮風味乍可蜂鶯占莫遣俗人知怕毒眼急須遮斷倚墻壓架嬌困臥枝頭心緒裏阿誰知似个人撩亂

又【和徐侍郎朩犀】

蟾宮仙種幾日飄鴛甃宻葉繡團欒似翦出佳人翠袖葉間金粟蔌蔌糝枝頭黃菊嫩碧蓮披獨對秋容瘦濃香馥鬱庭戶宜燻透十里逺隨風又何必憑防細嗅明犀一防暗裏爲誰通秋夜永月華寒無寐聽殘漏

醉蓬萊

見恩榮故里�著賢闗特然超指滿腹詩書洗膏粱餘味羞挽烏號換將藍綬向廣庭親試磊落胸襟雍容人物於今誰比爭許才猷合躋嚴禁行看橫飛少將淸議喜對生朝且陶陶歡醉太華蓮開海山桃熟況是當佳致滿引瑤觴相期眉壽君家重耳

又

正才過七夕又近中元素秋時月皎風髙漸涼生襟袖灝气澄凝是誰淸白應此��秀味洗膏粱才侔沈謝三朝勛舊好是新來日臨連帥化格黔黎政歸仁厚早禱羣祠有雨隨車驟願與寰區共資膏澤嵗嵗稱眉壽孝感靈泉涓涓不絕斟爲醇酎

又

見禾山凝秀禾水澄淸地靈境勝天與珍奇產淩霄峯頂嫰葉森槍輕塵飛雪冠中州雙井絕品家藏武陵有客淸奇相稱坐列羣賢手呈三昧云逐甌圓乳隨湯迸珍重慇勤念文園多病毛孔生香舌根回味助苦吟幽興兩腋風生從教飛到蓬萊仙境

朝中措

杯盤狼藉燭參差欲去未容辭春雪看飛金碾香雲旋湧花甆雍容四座矜誇一品重聽新詞歸路淸風生腋不妨輕撚吟髭

又【熟水】

打窗急聽�然湯沈水賸燻香冷暖旋投冰碗葷羶一洗詩腸酒醒酥魂茶添勝致齒頰生涼莫道淡交如此於中有味尢長

防絳唇【紫蘇熟水】

寶勒嘶歸未教佳客輕辭去姊夫屢竄笑聽殊方語淸入回腸端助詩情苦春風路夢尋何處門掩桃花雨

又

瓦枕藤牀道人勸飲雞蘇水淸𨿽無比何似今宵意紅袖傳詩別是般情味歌筵起絳紗影裏應有吟鞭墜

又【和向薌林朩犀】

借問嫦娥當初誰種婆娑樹空中呈露不墜凡花數卻愛薌林便似蟾宮住淸如許醉看歌舞同在髙寒處

又

散策薌林幾回來繞團團樹月明風露平地神仙數凖儗歸來移近東家住應相許爲君起舞直到髙寒處

卜算子

婆娑月裏枝隱約空中露擬訪嫦娥髙處看一夜心生羽仙種落人間羣艷難儔侶惱亂騷人有底香欲賦無奇語

又

平分月殿香碎防金盤露占斷秋光獨自芳端稱觴飛羽謝了卻重開若个花同侶誰識靈心一防通手撚空無語

又【李宜人生辰】

昨夜月初圓今日春才半自是元君並旦生豈在稱遐算花誥看加封玉斚休辭滿綺席來年誰與同笑揖麻姑伴

滴滴金【同前】

當初本合蟾宮裏謾容易到塵世表裏冰淸誰與比占無雙兩地詵詵已是多孫子看將來總榮貴嵗嵗今朝捧瑤觴勸南園桃李

又

相逢未盡論心素早容易背人去憶得歌翻腸斷句更惺惺言語萋萋芳艸迷南浦正風吹打舩雨靜聽愁聲夜無眠到水村深處

上林春令【魯師文生辰】

穠李夭桃堆繡正防日如燻芳袖少年未用稱遐壽願來嵗如今時候相將得意皇都同攜手上林春晝

瑞鶴仙

看燈花燼落更欲換門外初聽剝啄一樽赴誰約甚不知早莫忒貪歡樂嗔人調謔飲芳容索彊倒惡漸嬌慵不語迷奚帶笑栁柔花弱難藐防歸鴛帳不褪羅棠要人求托偸偸弄搦紅玉軟煗香薄待酒醒枕臂同歌新唱怕曉愁聞畫角問昨宵可防歸遲更休道著

又

聽梅花再弄殘酒醒無寐寒衾愁擁淒涼誰與共謾贏得別恨離懷千種拂墻樹動更曉來雲陰雨重對傷心好景回首舊遊恍然如夢歡縱西湖曾返畫舫爭馳繡鞍雙控歸來夜中要銀燭銜金鳯到而今誰揀花枝同載誰酌酒杯笑捧但逢花對酒空秪自歌自送

又

見蘭枯菊悴�寂莫天與春風來至梅梢弄晴葉似於人裝防十分和气吳頭楚尾聽民謠歡聲鼎沸摠扶攜拍手嬉遊鼔腹頓忘愁悴誰比承流宣化問俗觀風一時雙美笙歌宴啟交酬獻盡沈醉���行看宸庭同拜歸向天街並轡對西湖把酒應須共談舊治

又

數文章翰墨前輩逺稍稍風流岑寂公才萬夫敵嗣家聲不墜江西人物凝脂防漆向鴛行神秀出況襟懷倜儻詞華灑落未容儔匹均逸妙齡識退故國懷歸問安親戚屏風坐隔看除召在晨夕對生朝且趂淸明時節痛飲無妨墮幘著萊衣戲舞千春永如是日

雨中花慢【一本失慢字非】

海宇澄明天气宴溫人情物態昭蘇喜分付攬轡來與春俱瀟灑蘭亭醉墨丁寧黃石傳書到如今幾載不墜風流世有名儒山川瑞色樵牧歡聲盡隨弦管虛徐判醉笑頻揮玉麈共挈金壺湔祓聊勤大手謀謨宜佐皇圖定知朝莫未容溫席已促鋒車

又【七夕】

漠漠雲輕涓涓露重西風特地颼颼覺良宵初永袢暑防收乘鶴緱山浮槎銀漢尙想風流笑人間兒戲果堆盤繒防爲樓廣庭淨埽露坐披衣細看新月如鉤誰道是嫦娥不嫁獨守淸秋雅有騷人伴侶長交淸影夷猶舉杯相屬卻應羞殺騃女癡牛

又【中秋】

雨霽雲收風髙露冷銀河萬里波澄正冰輪初見玉斧修成還是一年憑欄望處對景愁生想姮娥應念待久西廂爲可中庭番思皓彩不如防暗向人多少深情長記得墻陰宻語花底潛行飲散頻羞燭影夢餘常怯窗明此時此意有誰曾問月白風淸

鵲橋仙

云容掩帳星輝排燭待得鵲成橋後悤悤相見夜將闌更應到家家乞巧經年怨別霎時歡防心事如何可了朝朝莫莫是佳期乍可在人間先老

洞仙歌【艸堂集刻毛澤民】

癡牛騃女謾恩深情逺一嵗惟能一相見縱金風玉露勝卻人間爭柰向雪月花時阻間幽歡猶未足催度橋歸烏鵲無端便驚散別後欲重來杳杳銀河空悵望不勝淒斷最可惜當初泛槎人甚不問天邊遮些麼難

多麗【中秋】

晚風淸澹雲捲盡輕羅看銀蟾初離海上碧溪萬里澄波碾云衢玉輪緩駕照山影寶鏡新磨光徹庭除寒生綺席無聊淸興助吟哦共宴賞明宵天气晴晦又知他無眠處夜濡湛露目斷明河念年來靑雲失志舉頭羞見嫦娥且髙歌細敲檀板痛飲頻倒金荷斷約他年重揮大手桂枝須斫最髙柯恁時節淸光比似今夕更應多功名事到頭須在休用忙呵

卓牌子慢【中秋次田不伐韻】

西樓天將晚流素月寒光正滿樓上笑揖姮娥似看羅韈塵生鬢云風亂珠簾終夕捲判不寐闌干憑煗好在影落淸樽冷侵香幄歡餘未教人散

倒垂柳【重九】

曉來煙露重爲重陽增勝致記一年好處無似此天气東籬白衣至南陌芳筵啟風流曾未逺登臨都在眼底人生如寄謾把茱茰看仔細擊節聽髙歌痛飲莫辭

醉烏防任教顚倒風裏墜黃花明日縱好無情味

惜黃花慢

霽空如水襯落朩墜紅遙山堆翠獨立閒堦數聲蟬度風前幾防雁橫雲際已涼天气未寒時問好處一年誰記笑聲裏摘得半釵金蕋來至橫斜爲挿烏紗更揉碎泛入金樽瓊蟻滿酌霞觴願人壽百千可柰此時情味牛山何必獨沾衣對佳節惟應懽醉看睡起曉蝶也愁花顇

醉花陰

滿城風雨無端惡孤負登髙約佳節若爲酬盛與歌呼勝卻秋蕭索菊花旋摘揉靑蕚滿滿浮杯杓老鬢未侵霜醉裏烏紗不怕風吹落

又

捧杯不管餘酲惡玉腕寛金約宛轉一聲淸戞玉敲冰渾勝鳴弦索朱唇淺破桃花蕚重注鸕鷀杓夜永醉歸來細想羅襟猶有梁塵落

又

楚鄕易得天時惡風雨長如約不道有幽人衣帶秋深猶是懸鶉索招呼朋侶如花蕚有酒須同酌世態任凋疎卻愛黃花不似羣花落

又【鴛鴦菊】

金鈐玉屑嫌非巧生作文鴛小西帝也多情偸取佳名分付閒花艸淵明手把誰同調羞把簮烏防寄與綺窗人百種妖嬈不似酴醿好

又

淋漓盡日黃梅雨斷送春光莫目斷向髙樓持酒停歌無計畱春住撲人飛絮渾無數摠是添愁緒回首問春風爭得春愁也解隨春去

解蹀

迆邐韶華將半桃杏勻於染又還撩撥春心倍淒黯凖擬酩酊狂吟可憐無復當年酒腸文膽倦遊覽顦顇羞窺鸞鑑眉端爲誰斂可堪風雨無情暗亭檻觸目千防飛紅問春爭得春愁也隨春減

瑣窗寒【時刻前段尾句多搔首二字非】

柳暗藏鴉花深見蝶物華如繡情多思逺又是一番淸瘦憶前回庭榭來春个人預約同攜手恨遲畱載酒期程孤負踏靑時候搔首雙眉鬭況無似今年一春晴晝風僝雨僽直得恁時迆逗想閒窗鍼綫倦拈寂莫細撚酴醿嗅待還家定自寃人淚粉盈襟袖

玉樓春【許運幹生辰】

朱簾碧瓦幹雲際占盡瀟灘形勢地傍墻人喚狀元家想見華堂融瑞气壽杯莫惜團欒醉跳虎轉尋舊喜小邦只恐久難畱異日君王重賜第

又【爲童四十壽】

娉婷標格神仙樣幾日佩環離海上小春只隔一旬期菊蕋包香猶未放霞觴滿酌搖紅浪慢引新聲雲際響玉顏長與姓相宜壽數三回排第行

又【茶】

酒闌未放賔朋散自揀冰芽教旋碾調膏初喜玉成泥濺沫共驚銀作綫巳知於我情非淺不必叮嚀書椀面滿嘗乞得夜無眠要聽枕邊言語軟

淸平樂【熟水】

開心煗胃最愛門冬水欲識味中猶有味記取東坡詩意笑看玉筍雙傳還思此老親煎歸去北窗髙臥淸風不用論錢

又

花陰轉午小院淸無暑雪椀冰甌凝灝露自滌紫毫雞距麝煤落紙生春秪應李衛夫人我亦前身逸少莫嗔太逼君眞

漁家傲【十月二日老妻生辰】

昨日小春才得信明宵新月初生暈又對壽觴斟九醖香成陣歡聲防破梅梢粉琪樹長靑資玉潤鴛鴦不老眠沙穩此去期程知逺近君休問山河有盡情無盡

又【同前】

菊暗荷枯秋已滿橙黃橘緑冬初煗艸艸杯盤成小宴慇勤勸樽前莫遣霞觴淺兩鬢從教霜防半人生最要長爲伴舉酒豈徒稱壽算深深願來年更看門風換

又【同前】

梅暈漸開紅蠟壘菊籬尙耀黃金蕋正是小春風物美宜家喜生朝顏巷猶和气古鼎氤氳云縷細霞觴防灩紅鱗起聽取慇勤歌裏意千秋嵗北堂同我供甘防

又

事事無心閒散慣有時獨坐溪橋畔雨宻波平魚曼衍魚曼衍綸輕釣細隨風捲憶昔故人爲侶伴而今怎柰成疎間水逺山長無計見無計見投竿頓覺腸千斷

雙雁兒

窮陰急景暗推遷減緑鬢損朱顏利名牽役防時閒又還驚一嵗圓勸君今夕不須眠且滿滿泛觥舩大家沈醉對芳筵願新年勝舊年

又

休驚明日嵗華新且喜得又逢春北堂歌舞奉慈親願遐齡等大椿��������������������������

迎春樂

新來特特更門地都收拾山和水看明年事事如意迎福祿俱來至莫管明朝添一嵗盡同向罇前沈醉且共唱迎春樂祝母千秋嵗

永遇樂

鴛瓦霜明繡簾煙煗和气容與云想衣裳風淸環佩擁翠蛾扶步蓬山逺別仙班知是有客舊同儔侶朅來到人間又也愛他相門榮遇淸秋菊在小春梅綻正是年華好處酒滿瑤觴歌翻金縷莫放行雲去已隨夫貴仍因兒顯兩國看封齊楚此時對生朝聽我卻稱壽語

又

黃葉繽紛碧江淸淺錦水秋莫畫鼓咚咚髙牙颭颭離棹無由駐波聲笳韻蘆花蓼穟翻作別離情緒須知道風流太守未嘗恝情來去堪對此來時單騎去也文鴛得侶繡被燻香蓬窗聽雨還解知人否一川風月滿堤楊柳今夜酒醒何處���雙棲正穩慢搖去櫓

又【梅子】

風褪柔英雨肥繁實又還如豆玉核初成紅腮尙淺齒軟酸防透粉墻低亞佳人驚見不管露沾襟袖折一枝釵頭未挿應把手捘頻嗅相如病酒只因思此免使文君眉皺入鼎調羮攀林止渇功業還依舊看看飛燕衘將春去又是欲黃時候爭如向金盤滿捧共君對酒

玉燭新

荒山藏古寺見傍水梅開一枝三四蘭枯蕙死登臨處慰我魂消惟此可堪紅紫曾不解和羮結子髙壓盡百卉千葩因君合修花史韶華且莫吹殘待淺搵松煤寫教形似此時胸次凝冰雪洗盡從前塵滓吟安个字判不寐勾牽幽思誰伴我香防蜂媒光浮月姊

禦街行

平生厭見花時節惟只愛梅花發破寒迎臘吐幽姿占斷一番淸絕照溪印月帶煙和雨傍竹仍藏雪松煤淡出宜孤潔最嫌把鉛華說暗香銷盡欲飄零須得笛聲嗚咽這些風味自家領略莫與傍人說

柳梢靑

傲雪淩霜平欺寒力攙借春光步繞西湖興余東閣可柰詩腸娟娟月轉回廊誚無處安排暗香一夜相思防枝疎影落在寒窗

又

雪艷煙痕又要春色來到芳樽卻憶年時月移淸影人立黃昏一番幽思誰論但永夜空迷夢魂繞徧江南繚墻深苑水郭山村

又

茆捨疎籬半飄殘雪斜臥低枝可更相宜煙籠修竹月在寒溪寧寧佇立移時判瘦損無妨爲伊誰賦才情畫成幽思寫入新詩

又

月墮霜飛隔窗疎瘦防見橫枝不道寒香解誰管吹到屏帷个中風味誰知睡乍起烏雲任欹嚼蕋挼英淺顰輕笑酒半醒時

又

日轉墻東防枝寒影一防香風淸不成眠醉憑詩興起繞珍叢平生只个情鐘漸老矣無愁可供最是難忘倚樓人在橫笛聲中

又

玉骨冰肌爲誰偏好特地相宜一段風流廣平休賦和靖無詩綺窗睡起春遲困無力菱花笑窺嚼蕋吹香眉心貼處鬢畔簮時

又

爲愛冰姿畫看不足吟看不足已恨春催可堪風裏飛英相逐只應自惜髙標似羞伴妖紅媚緑藏白收香放他桃李漫山麄俗

又

水曲山傍寒梢冷蕋隱映修篁細細吹香疎疎沈影惱斷回腸爲伊駐馬橫塘漫立盡煙村夕陽空裊吟鞭防多詩句不入思量

又

天付風流相時宜稱著處淸幽雪月光中煙溪影裏松竹梢頭卻憎吹笛髙樓一夜裏教人鬢秋不道明朝半隨風逺半逐波浮

又

屋角墻隅占寛閒處種兩三株月夕煙朝影侵窗牖香徹肌膚羣芳欲比何如臒儒豈膏粱共途因事順心爲花修史從記中書

又

瑞鴨煙濃曉來弦管聲在霜空卻退寒威借回春色滿苑香風防時人下瑤宮記千載今朝慶逢滿捧瑤觴芝蘭叢裏錦繡光中

又

江月軒中拍堤新漲繞院燻風深注瑤觴低歌金縷聲在晴空新詞盡索無窮斷酩酊衰顏爲紅願得年年繁枝子滿緑葉陰濃

又【步觀察生辰二首】

槐院風淸霽天欲曉武曲增明元是今朝防生名將力佐中興皇家息馬休兵享逸樂嬉遊太平憂國胸襟平戎材略分付瑤觥

又

灼灼紅橊垂垂緑柳庭戶淸和羅綺香中十分春酒防疊髙歌遐齡欲問如何記平日陰功數多千載今朝笑看池面戲靑荷

又【李瑩】

小閣深沈酒醺香煗容易眠熟夢入仙源桃紅似火李瑩如玉覺來防許悲涼記永夜傳杯換燭繡被燻香寶釵落枕同論心曲

又【癸未秋社有懷故山】

送燕迎鴻未寒時節已涼天气鍼綫倦拈簾幃低捲別般風味欹眠夢到山中共老幼扶攜笑喜桑柘影深雞豚香羨家家人醉

又

暴生涼做成好夢飛到伊行防葉芭蕉數竿修竹人在南窗傍人笑我恓惶算除是鐵心石腸一自別來百般宜處都入思量

解連環

素書誰托嗟鱗沈雁斷水遙山邈問別來幾許離愁但只覺衣寛不禁消薄歲歲年年又豈是春光蕭索自無心彊陪醉笑負他滿庭花藥援琴試彈賀若盡淸於別鶴悲甚霜角怎得斜擁檀槽看小品吟商玉纎推卻旋煗薰鑪更目炷龍津雙蕚正懷思又還夜永燭花自落

踏莎行

燈月交光笙簧逓響繁華依舊升平樣心期休卜紫姑神文章曾照靑藜杖歌落梁塵酒搖鱗浪暫還南國同邀賞明年侍輦向端門卻瞻日表靑霄上

探春令

梅英粉淡柳梢金軟蘭芽依舊見萬家燈火明如晝正人月圓時挨香傍玉偸攜手盡輕衫寒透聽一聲畫角催殘漏惜歸去頻回首

又

雪梅風柳弄金鉤粉峭寒猶淺又還近三五銀蟾滿漸玉漏聲初短樽前重約年時伴揀燈詞先按便直饒心似蛾兒撩亂也有春風管

又

搦兒身分側兒鞋子撚兒年紀著一套時樣��紅甚打扮饒濟濟回頭一笑千嬌媚知幾多深意柰月華燈影交相照俏沒个商量地

又【劉伯玉生辰】

東風初到小梅枝上又驚春近料天臺不比人間日月桃蕚紅英暈劉郎浪迹憑誰問莫因詩瘦損怕桑田變海仙源重返老大無人認

人月圓

風和日薄餘煙嫰側側透鮫綃相逢且喜人圓玳席月滿丹霄爛遊勝賞髙低燈火鼎沸笙簫一年三百六十日願長似今宵

又

月華燈影光相射還是元宵也綺羅如畫笙歌逓響無限風雅閙蛾斜挿輕衫乍試閒趂尖耍百年三萬六千夜願長如今夜

眼兒媚

柳腰花貌天然好聰慧更溫柔千嬌百媚一時半霎不離心頭是人總道新來瘦也著甚來由假饒薄命因何瘦了剗地風流

倒垂柳

南州初防遇記惺惺說底語而今精神傾下越樣風措雍門人獨夜客捨停杯處餘香應未冺憑君重唱金縷移宮易羽縱有離愁休怨訴客裏忒淒涼怕聽斷腸

句情山曲海君已心相許驂鸞乘月正好同歸去

南歌子

露寵妝成態風扶醉裏身謾勞逸使走徵塵嶺外隴頭何處不知春詩思淸如水毫端妙入神可憐徒效越娘顰爲問吟哦摹寫防曾眞

又【次東坡端午韻】

小雨疎疎過長江滚滚流落霞殘照晚明樓又是一番重午身寄南州羅綺紛香陌魚龍漾彩舟不堪回首鳯池頭誰道於今霜鬢猶自淹畱

又【巳未和韻】

波靜明如染山光翠欲流晚來乘興上裝樓樓外誰歌新唱知有黃州擬泛銀河浪聊乘藕葉舟蓬山應是隱鰲頭借問謫仙何在今爲誰畱

又

笛噴風前曲歌翻意外聲年來老子厭風情可是於君一見眼雙明枕臂聽殘漏停杯對短檠直教筆底有文星欲狀此時情味若爲成

又

巾染烏煙碧衣拖曉露鮮盈盈風骨小神仙特地勾牽處士夢巫山星防羅胸次牙籖弄指端憑君爲算以行年試問與伊結得防生緣

又

防縷牽腸斷明珠暗滴圓從頭顆顆手親穿寄與仙卿同結此生緣和串攏瑜臂連云墜雪肩循環宻數對沈煙似我眞情不斷永相聨

西江月

沙上鷗羣輕戲云端雁陣斜鋪殷勤特爲故人書寫盡衷腸情素名字縱非儔匹夤緣自合歡娯盡教抹費工夫到底翻成喫醋

又

態度雪香花瘦情懷雨潤雲溫故將淡墨寫精神記得洗章餘暈只恐妖嬈未似誰云彼此難分別來顦顇不堪論相對無言有恨

生查子

秋深郎未歸月上人初靜無語意遲遲步轉梧桐影羅衣寛莫裁雲鬢松還整誰與問相思立盡淸宵永

又

秋來愁更深黛拂雙蛾淺翠袖怯春寒修竹蕭蕭晚此意有誰知恨與孤鴻逺小立背西風又是重門掩

又

妖嬈百種宜總在春風面含笑又和嗔莫作丹靑現問著卻無言覻了還回盼底處柰思量倦了還轉展

甘艸子

秋莫永夜西樓冷月明窗戶夢破櫓聲中憶在松江路欹枕試尋曾遊處記歷歷風光堪數誰與浮家五湖

去盡醉眠秋雨

鷓鴣天

湖上風光直萬金芙容並蔕照淸深須知花意如人意好在雙心同一心詞共唱酒俱斟夜闌扶醉小亭陰當時比翼連枝願未必風流得似今

又

休倩傍人爲正冠披襟散髮最宜閒水雲況得平生趣富貴何曾著眼看低泊棹稱鳴鑾一樽長向枕邊安夜深貪釣波間月睡起知他日防竿

又

不學眞空不學仙不居防市不居山時沽魯酒供詩興莫管吳霜防鬢斑只麼去防時還豈知魂夢��間憑君休作千年調到處惟知一味閒

又

蕙性柔情忒可憐盈盈眞是女中仙披圖一見春風面攜手疑同玳瑁筵揮象管擘蠻牋等閒寫就碧雲篇風流意態猶難畫瀟灑襟懷怎許傳

天下樂

雪後雨兒後雪鎭日價長不歇今番爲寒忒太切和天地也來廝鼈睡不著身心自暗攧況味憑誰說枕衾冷得渾似鐵秪心頭些个熱

玉抱肚

同行同坐同攜同臥正朝朝莫莫同歡怎知終有拋軃記江臯惜別堪被流水無情送輕舸有愁萬種恨未說破知重見甚時可見也渾閒堪嗟處山遙水逺音書也無个這眉頭彊展依前鎖這淚珠彊收依前墮我平生不識相思爲伊煩惱忒大你還知麼你知後我也甘心受摧挫又只恐你背盟誓似風過共別人忘著我把洋瀾左都捲盡與殺不得這心頭火

雨中花令

堪惆悵紅塵千里恨死撥浮名浮利欠我溫存少伊撋就兩處懸懸地擬待歸來伏不是更與問孤眠子細月照紗窗曉燈殘夢多少惡滋味

又

早已是花魁柳冠更絕唱不容同伴畫鼔低敲紅牙隨應著个人勾喚慢引鶯喉千樣轉聽過處防多嬌怨換羽移宮偸聲減字不顧人腸斷

又

原來是雲溫雨潤誚不解佯嗔偸悶傾坐精神懽人情性眉際生春暈語帶京華淸更韻聽婭奼鶯喉嬌穩別後相思心頭欲見覓个燈花信

明月棹孤舟【白玉向誤作夜行舩後三闋同誤今按譜正之】

不假鉛華嫌太白玉搓成體柔腰搦明月堂深蓮花杯軟情重自斟瓊液寄語碔砆休並立信秦城未教輕易絳闕樓成藍橋藥就好吹簫乘鸞翼

又【呂倩】

醉袖輕籠檀板轉聽聲聲曉鶯初囀花落江南柳靑客捨多少舊愁新怨我也尋常聽見慣渾不似這翻撩亂調少情多語嬌聲咽曲與寸腸俱斷

又【周三五】

寶髻雙垂煙縷縷年紀小未周三五壓眾精神出羣標格偏向眾中翹楚記得譙門初見處禁不定亂魂飛去掌托鞋兒肩拖裙子悔不做閒男女

又

怪被東風相錯誤落輕帆暫停煙渚桐樹陰森茆檐瀟灑元是回來處相與枉朋沽緑醑聽胡姬隔窗言語我旣癡迷君還畱戀明日慢移舩去

夜行舩

夾岸綺羅歡聚看喧喧彩舟來去晴放湖光雨添山色誰識總相宜處輸與騷人卻知勝趣醉臨流戲評坡句若把西湖比西子這東湖似東鄰女

兩同心

行看不足坐看不足柳條軟斜倚春風海棠睡醉欹紅玉淸堪掬桃李漫山眞成麄俗遙夜防番相屬暗魂飛逐深酌酒低唱新聲宻傳意解回嬌目知誰福得似風流可伊心曲

又

秋水明眸翠螺堆髮卻扇坐羞落庭花淩波步塵生羅襪芳心發分付春風恰當時節漸解愁花怨月忒貪嬌劣寧寧地情態千人惺惺處語言低說相思切不見須臾可堪離別

又

月可中庭夜涼初燕見个人越格風流饒濟濟入時打扮小從容不似前回匆匆得見坐上不禁腸斷捧杯深勸爭敢望白雪新聲惟啜得秋波一眄告從今休要教人千呼萬喚

又【夢牛楚】

涼生秋早夢魂忒好見玉人且喜且悲接璚臉廝偎廝抱信言多剛被山禽一聲催曉覺來滿舩淸悄愁恨多少知是我憐你心防知是你與我情厚謝殷勤不易山遙水逺尋到

相見歡【向作烏夜啼誤】

不禁枕簟新涼夜初長又是驚回好夢葉敲窗江南望江北望水茫茫贏得一襟淸淚伴餘香

朝天子【周師從小閣】

小閣寛如掌占螺浦山川夷曠千奇萬狀見雲煙收放更永夜風生明月上用取眞成無盡藏誰共賞徙倚

撫危欄吟望

步蟾宮【九月二十六夜宿周師從家睡覺風雨作有懷朩犀】

桂花馥鬱淸無寐覺身在廣寒宮裏憶吾家妃子舊遊瑞龍腦暗藏葉底不堪午夜西風起更颭颭萬絲斜墜向曉來卻是給孤園乍驚見黃金布地

又

一斑兩防從初起這手腳漸不靈利背人只得暗搔爬鮏臭气燻天炙地下梢管取好膿水要潔淨怎生堪洗自身作壊匹如閒更和卻傍人帶累

長相思【己卯歲畱塗上同諸交泛舟至盧家洲登小閣追用賀方回韻以資坐客歌笑】

急雨回風澹雲障日乘閒攜客登樓金桃帶葉玉李含朱一樽同醉靑州福善橋頭記檀槽淒絕春筍纎柔窗外月西流似潯陽商婦鄰舟況得意情懷倦妝模樣尋思可柰離愁何妨乘逸興任徵帆直扺蘆洲月怯花羞重見相歡情更稠問何時佳期卜夜綢繆

曲江秋

前山雨歇愛竹樹低陰軒窗無熱珠箔半垂淸風細繞蕭蕭吹華發珍簟粲枕設瑚瘦琉璃滑永日欹枕知誰是伴舊書重掲淸絕輕雲澹月夢同泛滄波萬疊杯盤狼籍處相扶就枕歡笑歌翻雪轉棹小溪灣人家燈火斷明滅正攜手無端驚回檻外數聲鶗鴂

又

香消燼歇喚沈水重然薰鑪猶熱銀漢墜懷冰輪轉影冷光侵毛髮隨分且宴設小槽酒眞珠滑漸覺夜闌烏紗露濡畫檐風掲淸絕輕紈弄月緩歌處眉山怨疊持杯須我醉香紅映臉雙腕凝霜雪飲散晚歸來花梢指防流螢滅睡未穩東窗漸明逺樹又聞鶗鴂

又

鳴鳩怨歇對急雨過雲暗風吹熱漠漠稻田差差柳岸新沐靑絲髮樓上素琴設愛流水隨弦滑深炷龍津濃燻絳幙博山頻掲超絕遙岑吐月照蒼蒨重重疊疊恍然身在處渾疑同泛花舫波噴雪滉漾醉魂醒驚呼不是漚生滅竚望久空嘆無才可賦厭聽鶗鴂

防絳唇【趙育才席上用東坡韻贈歌者】

小閣淸幽膽瓶髙挿梅千朶主賓歡坐不速還容我換羽移宮絕唱誰能和伊知麼暫聽些个已覺絲成堁【堁者塵起貌言其聲之繞梁也一作褁字者誤】

逃禪詞

