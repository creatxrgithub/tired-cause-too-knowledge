《詞綜》淸朱彜尊

《詞綜》﹝序﹞

序自有詩而長短句卽寓焉﹐《南風》之《操》《五子之歌》是已。周之《頌》三十一篇﹐長短句居十八﹔漢《郊祀歌》十九篇﹐長短句居其五﹔至《短蕭鐃歌》十八篇﹐篇皆長短句﹐謂非詞之源乎﹖迄於六代﹐《江南》《采蓮》諸曲﹐去倚聲不遠﹐其不卽變爲詞者﹐四聲猶未諧暢也。自古詩變爲近體﹐而五七言絕句傳於伶官樂部﹐長短句無所依﹐則不得不更爲詞。當開元盛日﹐王之渙﹑髙適﹑王昌齡詩句﹐流播旗亭﹐而李白《菩薩蠻》等詞亦被之歌曲。古詩之於樂府﹐近體之於詞﹐分鑣並騁﹐非有先後。謂詩降爲詞﹐以詞爲詩之餘﹐殆非通論矣。西蜀﹑南唐而後﹐作者日盛。宣和君臣﹐轉相矜尙。曲調愈多﹐流派因之亦別。短長互見﹐言情者或失之俚﹐使事者或失之伉。鄱陽姜夔出﹐句琢字煉﹐歸於醇雅。於是史達祖﹑髙觀國羽翼之﹐張輯﹑吳文英師之於前﹐趙以夫﹑蔣捷﹑周密﹑陳允衡﹑王沂孫﹑張炎﹑張翥效之於後。譬之於樂﹐舞《箾》至於九變﹐而詞之能事畢矣。世之論詞者﹐惟《艸堂》是規﹐白石﹑梅溪諸家﹐或未窺其集﹐輒髙自矜詡。予嘗病焉﹐顧未有以奪之也。友人朱子錫鬯﹐輯有唐以來迄於元人所爲詞﹐凡一十八卷﹐目曰《詞綜》﹐訪予梧桐鄕。予覽而有契於心﹐請雕刻以行。朱子曰「未也。宋﹑元詞集傳於今者﹐計不下二百家。吾之所見﹐僅及其半而已。子其博搜以輔吾不足﹐然後可。」予曰「惟﹗惟﹗」錫鬯仍北遊京師﹐南至於白下。逾三年歸﹐廣爲二十六卷。予亦往來苕霅間﹐從故藏書家抄白諸集﹐相對參論﹐復益以四卷﹐凡三十卷。計覽觀宋﹑元詞集一百七十家﹐傳記﹑小說﹑地誌共三百餘家﹐歷歲八稔﹐然後成書﹐庶幾可一洗艸堂之陋﹐而倚聲者知所宗矣。若其論世而敍次詞人爵裏﹐勘讎同異而辧其訛﹐則柯子寓匏﹑周子靑士力也。時康熙戊午嘉平之朔﹐休陽汪森書於裘杼樓。

詞綜後序往歲壬子﹐錫鬯偕靑士過余﹐商榷詞選﹐稍引其端而未究其緒。旣而靑士去館桐川﹐余與錫鬯奔走四方﹐碌碌無寧晷。越七年所﹐汪子晉賢增定《詞綜》告竣﹐復寓書於余﹐相參詮次之。故余惟詞學在廢興間者數百年﹐良以表章無人﹐整齊莫自﹐故散而無統。邇者海內風气攸開﹐從事者眾。玆編搜羅旣廣﹐潛隱靡遺﹐其亦可以豁詞林之耳目﹐使不蔽於近矣。然所患向來選本﹐或以調分﹐或以時類﹐往往雜亂無稽﹐凡名姓﹑裏居﹑爵仕﹐彼此錯見﹐後先之序﹐幾於倒置。況重以相沿日久﹐以訛繼訛﹐於玆之選﹐可無詳訂以救其失﹖如李珣之作「李詢」﹐「鹿虔」之作「扈虔」﹐王觀之作「王冠」﹕此姓氏之當別者也。李白蜀人﹐一雲山東人﹔陽炯中書舍人﹐一云大學士﹔此裏與爵之當考者也。徐昌圖宋殿中丞﹐而或列之唐﹔仇遠元儒學教授﹐而或列之宋﹔此世次之當審者也。又若同一張先也﹐而一爲博州人﹐一爲吳興人﹔同一孫氏也﹐而一爲黃銖母﹐一爲鄭文妻﹐此當析其人之同者也。白玉蟾之卽葛長庚﹐顧瑛之卽顧徳輝﹐此當釐其號之異者也。至如蘇庠養直爲蘇堅伯固子﹐而云蘇庠字伯固﹔朱惇儒字希眞﹐朱秋娘亦名希眞﹐而遂以惇儒《樵歌》爲秋娘所作﹔此當辧其舛誤之最甚者也。種種混淆﹐未克枚舉。今爲博證史傳﹐旁考稗乘﹐參以郡邑載志。諸家文集﹐匯而訂之。姓氏之下著其地﹐爵仕之前序其世﹐贈謚﹑稱號﹑撰述系之爵仕之後﹐無所依據者姑闕之。由是先後之次可得而稽﹐詞人之本末可得而尙論也。間欲窺其寄托﹐致其抑揚﹐求如元遺山之《中州集》﹑錢虞山之《列朝詩選》序例﹐實慚譾陋﹐有所未遑。若夫溯詞旨之源流﹐采之精而取之粹﹐晉賢氏固已論列甚詳﹐余又何贅焉。嘉善柯崇朴。

補遺後序《詞綜》之刻﹐成於戊午。會錫鬯以應薦入都﹐官翰林﹐嗣不省故集。繼典試江南﹐事竣﹐會予與靑士於故里﹐論及前刻﹐掛漏尙多﹐欲謀爲定本而卒難刊攺﹐思補輯以成完書。未幾北去﹐間遺一二鈔本前此所未經見者﹐然約而未廣﹐不足以成捲。辛酉春﹐靑士偕山子過捨﹐相與燕坐艸堂﹐出其遠近所搜輯﹐並錫鬯所遺﹐復從故集糸番閱﹐匯爲兩卷﹐得詞若干首﹐猶未備也。久之﹐各以事罷去。其後﹐從吳門藏書家得《梅苑》《翰墨全書》《鐵网珊瑚》及宋﹑元小集二十餘種﹐靑士又從魏塘柯南陔攜艸窗所輯《絕妙好辭》﹐偕山子相爲討論﹐目視手鈔﹐日無寧晷﹐而郡城曹子民表亦時有緘寄﹐佐所不逮﹐共補人百二十有二﹐補詞三百六十餘首﹐裒然可觀矣。乃靑士旅食京華二載﹐幾歸裏門而又客死徐塘﹐山子則繼去北遊﹐余復哭伯兄於嶺表﹐風流雲散﹐悲何可言﹗夫邊馬依北風以嘶﹐越鳥望南枝而逝﹐古人所以興感於離別也。矧百年有盡之身﹐爲升沈﹐爲聚散﹐日月如駛﹐其中之笑言晨夕﹐曾幾何時﹐而顧可長恃乎哉。辛未秋﹐殘暑未退﹐山子過予別業﹐消散於梧風桂月間﹐畱兩月而去。冬初重過﹐將送予還新安﹐遽捐館捨。老友凋零﹐爲之傷悼不已。爰亟詮次其先後﹐凡六卷﹐以附於初刻之末﹐並訁志其歲月﹐以道其感慨云。休寧汪森書。

《詞綜》﹝發凡﹞

唐﹑宋以來作者﹐長短句每別爲一編﹐不入集中。以是散佚最易。常熟吳氏訥匯有《宋元百家詞》﹐抄傳絕少﹐未見全書。近日毛氏晉刻有汲古閣《六十家宋詞》﹐頗有裨於學者。是編所錄﹐半屬抄本﹐白門則借之周上捨雪客﹐黃徵士兪邰﹐京師則借之宋員外牧仲﹐成進士容若﹐吳下則借之徐太史健庵。裏門則借之曹侍郎秋嶽。余則汪子晉賢購諸吳興藏書家﹐互爲參定。其已經選輯者﹕《南唐二主詞集》一卷馮延巳《陽春錄》一卷潘閬《逍遙詞》一卷林逋《和靖先生集》詞晏殊《珠玉詞》一卷歐陽修《六一居士詞》三卷王安石《半山老人詞》一卷晏幾道《小山詞》二卷張先《子野詞》一卷柳永《樂章集》九卷蘇軾《東坡居士詞》二卷黃庭堅《琴趣外篇》二卷秦觀《淮海詞》三卷《晁補之詞》一卷陳師道《後山長短句》二卷李之儀《姑溪集》詞二卷賀鑄《東山寓聲樂府》三卷毛滂《東堂詞》二卷《杜安世詞》一卷黃裳《演山集》詞二卷葛勝仲《丹陽詞》一卷周紫芝《竹坡居士樂府》三卷謝逸《溪堂詞》一卷謝《竹友詞》一卷葛郯《信齋詞》一卷廖行之《省齋詩餘》周邦彥《淸眞集》三卷晁端禮《閒齋琴趣外篇》一卷徐伸《靑山樂府》一卷《呂渭老詞》一卷徐積《節孝集》附詞陳稢《了齋詞》一卷王安中《初寮集》詞一卷向子諲《酒邊集》四卷蔡伸《友古詞》一卷王庭珪《盧溪詞》二卷葉夢得《石林詞》一卷王之道《相山居士詞》二卷向鎬《樂齋詞》二卷沈瀛《竹齋詞》一卷劉弇《雲龍集》詞一卷汪藻《浮溪文粹》附詞趙師俠《坦庵長短句》一卷陳與義《無住詞》一卷劉一止《苕溪詞》一卷趙長卿《惜香樂府》十卷王灼《頤堂詞》一卷張綱《華陽老人長短句》嶽飛《金陀粹編家集》附詞張元幹《蘆川詞》一卷鄧肅《栟櫚集》詞一卷劉子翚《屏山集》附詞張掄《蓮社詞》一卷朱惇儒《樵歌》三卷曾覿《海野詞》一卷楊無咎《逃禪詞》三卷侯寘《稥窟詞》一卷《曾惇詞》一卷朱雍《梅詞》一卷辛棄疾《稼軒樂府》十二卷範成大《石湖詞》一卷黃公度《知稼翁詞》一卷葛立方《歸愚詞》一卷張孝祥《於湖詞》一卷程垓《書舟雅詞》二卷韓元吉《焦尾集》詞一卷周必大《近體樂府》一卷倪偁《綺川詞》一卷姚述堯《簫臺公餘詞》一卷京鏜《松坡居士樂府》一卷朱熹《晦庵詞》一卷洪適《盤洲集》詞二卷吳儆《竹洲詞》一卷楊萬里《誠齋樂府》一卷李處全《晦庵詞》一卷丘崇《文定公詞》一卷羅願《鄂州小集》附詞劉克莊《後村別調》一卷趙彥端《介庵詞》四卷管鑑《養拙堂詞》一卷張釒玆《玉照堂詞》一卷劉儗《招山集》樂章程泌《銘水集》詞一卷王千秋《審齋詞》一卷姜夔《白石詞》一卷陸遊《渭南集》詞二卷陳亮《龍川集》詞二卷劉過《龍洲詞》一卷楊炎《西樵語業》一卷張輯《東澤綺語債》一卷謝懋《靜寄居士樂章》二卷黃機《竹齋詩餘》一卷劉鎭《隨如百詠》吳禮之《順受老人詞》五卷許棐《梅屋詩餘》一卷戴復古《石屏詞》一卷毛《樵隱詞》一卷洪咨夔《平齋詞》一卷郭應祥《笑笑詞》一卷盧祖臯《蒲江詞》一卷髙觀國《竹屋癡語》一卷史達祖《梅溪詞》二卷汪莘《方壺存稿》詞二卷吳潛《履齋詩餘》三卷李昴英《文溪詞》一卷趙以夫《虛齋樂府》二卷陳經國《龜峯詞》一卷方嶽《秋厓先生小稿》詞四卷張榘《蕓窗詞》一卷洪瑹《空同詞》一卷方千里《和淸眞詞》一卷楊澤民《續和淸眞詞》一卷盧炳《哄堂詞》一卷沈端節《克齋詞》一卷黃升《散花庵詞》一卷嚴羽《滄浪集》附詞《王以寧詞》一卷吳文英《夢窗甲乙丙丁稿》四卷蔣捷《竹山詞》一卷陳允平《日湖漁唱》二卷周密《艸窗詞》二卷王沂孫《碧山樂府》二卷張炎《玉田詞》二卷石孝友《金穀遺音》一卷林正大《風雅遺音》四卷張矩《梅淵詞》陳徳武《白雪遺音》一卷文天祥《文山集》詞一卷《王鼎翁遺集》附詞何夢桂《潛齋詞》一卷惠洪《石門文字禪》附詞葛長庚《海璚詞》二卷李淸照《漱玉集》一卷朱淑眞《斷腸集》一卷韓玉《東浦詞》一卷段克己《遁齋樂府》一卷段成己《菊軒樂府》一卷元好問《遺山樂府》二卷許衡《魯齊集》附詞程鉅夫《雪樓集》詞一卷王惲《秋澗集》詞四卷趙孟兆頁《松雪詞》一卷劉因《樵庵詞》一卷汪宗臣《紫巖集》附詞吳澄《艸廬詞》一卷虞集《道園學古錄》詞一卷宋《燕石集》詞一卷劉詵《桂隱集》附詞曹伯啟《漢泉漫稿》詞一卷許有壬《圭塘小槁》詞一卷薩都剌《雁門集》詞一卷張翥《蛻巖詞》二卷袁易《靜春詞》一卷沈禧《竹窗詞》一卷洪希文《續軒渠集》詞一卷張可久《小山樂府》二卷喬吉《惺惺老人樂府》一卷張埜《古山樂府》一卷倪瓚《淸閣詞》一卷顧瑛《玉山璞》附詞陶宗儀《南村集》附詞邵亨貞《蛾術詞選》四卷淩雲翰《柘溪集》詞一卷王行《半軒集》詞一卷張雨《貞居詞》一卷﹐凡百六十餘家。

𨿽已覽觀﹐未入選者﹐楊傑《無爲集》﹐徐經孫《文惠集》﹐徐鹿卿《淸正集》﹐魏了翁《鶴山詞》﹐王義山《稼軒類稿》﹐又《順齋樂府》《虛靖眞君詞》《洞玄珠玉集》﹐凡八家。

藏書家編目錄﹐詞集多不見收。惟莆田陳氏《書錄解題》論其大略﹐鄱陽馬氏采入《通考》志中所載晁衝之《具茨集》﹐王觀《冠柳集》﹐趙令畤《聊復集》﹐蘇庠《後湖集》﹐萬俟雅言《大聲集》﹐陳克《赤城詞》﹐康與之《順庵樂府》﹐趙鼎《得全居士集》﹐劉光祖《鶴林詞》﹐左譽《筠庵長短句》﹐姚寬《西溪居士樂府》﹐蘇泂《泠然閣集》﹐嚴仁《淸江欸乃詞》﹐孫惟信《花翁詞》《魏子敬詞》《王武子詞》《李洪兄弟花萼集》﹐吳激《東山集》﹐蔡松年《蕭閒公集》﹐舊本散失﹐未經寓目﹐或詩集𨿽在﹐而詞則闕如﹐僅於選本中錄其一二。至於汪元量《水雲詞》﹐蔡柟《浩歌集》﹐黃人傑《可軒曲林》﹐黃定《鳳城詞》﹐曹冠《燕喜集》﹐馬寧祖《退圃詞》﹐吳鎰《敬齋詞》《袁去華詞》﹐侯延慶《退齋詞》﹐黃談《澗壑詞》﹐林淳《定齋詩餘》﹐鄧元《漫堂集》﹐王大受《近情集》﹐張孝忠《野適堂詞》﹐劉徳秀《默軒詞》﹐鐘將之《岫云詞》﹐徐得之《西園鼓吹》﹐李叔猷《東老詞》﹐方信儒《好庵遊戲》﹐陳從古《洮湖詞》﹐韓子耕《蕭閒詞》﹐隻字未見。此外軼者尙多﹐海內收藏之家﹐或有存本﹐倘許借觀﹐願仿曾氏《雅詞》之例﹐別爲拾遺﹐附於卷末。世人言詞﹐必稱北宋。然詞至南宋﹐始極其工﹐至宋季而始極其變﹐姜堯章氏最爲傑出﹐惜乎《白石樂府》五卷﹐今僅存二十餘闋也。《東澤綺語》﹐傳亦寥寥。至施乘之﹑孫季蕃﹐盛以詞鳴﹐沈伯時《樂府指迷》亦爲矜譽﹐今求其集﹐不可復睹。周公謹﹑陳君衡﹑王聖與﹐集𨿽抄傳﹐公謹賦西湖十景﹐當日屬和者甚眾﹐而今集無之。《花艸粹編》載有君衡二詞﹐陸輔之《詞旨》載有聖與《霜天曉角》等調中語﹐均今集所無。至張叔夏詞集﹐晉賢所購﹐合之牧仲員外﹑雪客上捨所抄﹐曁常熟吳氏《百家詞》本﹐較對無異﹐以爲完書﹐頃吳門錢進士宮聲相遇都亭﹐謂家有藏本﹐乃陶南村手書﹐多至三百闋﹐則予所見﹐猶未及半﹐漏萬之譏﹐殆不免矣。

古詞選本﹐若《家宴集》《謫仙集》《蘭畹集》《復雅歌辭》《類分樂章》《羣公詩餘後編》《五十大曲》《萬曲類編》及艸窗周氏選﹐皆軼不傳。獨《艸堂詩餘》所收最下最傳﹐三百年來﹐學者守爲《兔園冊》﹐無惑乎詞之不振也﹐是集兼采趙弘基《花間集》黃升《花庵絕妙詞》《中興以來絕妙詞》陳景沂《全芳備祖樂府》元好問《中州樂府》彭致中《鳴鶴餘音》鳳林書院《元詞樂府補題》許有孚《圭塘欸乃集》顧梧芳《尊前集》楊愼《詞林萬選》陳耀文《花艸粹編》沈際飛《艸堂詩餘廣集》茅映《詞的》卓人月《詞統》諸書。務去陳言﹐歸於正始。至如曾慥《樂府雅詞》《天機余錦》采入《花艸粹編》趙粹夫《陽春白雪集》見李開先《小山樂府後序》﹐則諸書嘉﹑隆間猶未散軼﹔而《天機碎錦》《片玉珠璣》二集﹐聞江都藏書家有之﹔又如《百一選曲》《太平樂府》《詩酒餘音》《仙音妙選》《樂府新聲》《樂府羣珠》《樂府羣玉》《曲海》之內﹐定有詞章可采﹐惜俱未之見也。

向客太原﹐見晉祠石刻﹐多北宋人唱和詞。而平遙縣治西古寺廡下有金人所作小令﹐勒石嵌壁。令工人拓回﹐經十餘年﹐簡之故簏﹐則已爲鼠嚙盡。是集成﹐未克采入﹐深以爲恨。海內名山﹐苔龕石壁﹐宋﹑元人畱題長短句尙多。好事君子﹐惠我片楮﹐無異雙金也。詞有當時盛傳﹐久而翻逸者﹐遺珠片玉﹐往往見於稗官載紀。是編自《百川學海》《古今小說》《唐宋叢書》﹐曾氏《類說》﹐吳氏《能攺齋漫錄》﹐阮氏《詩話總龜》﹐胡氏《苕溪漁隱叢話》﹐陶氏《說郛》﹐商氏《裨海》﹐陸氏《說海》﹐陳氏《祕笈》外﹐翻閱小說又不下數十家﹐片詞足采﹐輒事筆疏﹐故多他選未見之作﹐庶幾一開生面﹐佐予討論編纂者。汪子而外﹐則安丘曹舍人升六﹐無錫嚴徵士蓀友﹐江都汪舍人季用﹐宜興陳徵士其年﹐華亭錢舍人葆香分﹐吳江兪處士無殊﹐休寧汪上捨周士﹐季靑﹐錢塘龔主事天石﹐同郡兪處士右吉﹐沈上捨融谷﹐繆處士天自﹐沈布衣覃九﹐葉舍人元禮﹐李徵士武曾﹐布衣分虎﹐秀才山子﹐柯孝廉翰周﹐浦布衣傅功﹐曁門人周灊嶽也。鏤版未竟﹐而錢﹑葉二君﹐相繼奄逝。可爲泫然﹗

詞人姓氏爵裏﹐選家書法不一。先系爵後書名者﹐《花間集》《中州樂府》體也﹔書字於官爵下者﹐《絕妙詞選》體也﹔書名者《全芳備祖﹩》體也﹔書字者《艸堂》體也﹔冠別字於姓名之前者﹐鳳林書院體也﹔至楊氏《詞林萬選》﹐陳氏《花艸粹編》﹐或書名﹐或書字﹐或書別字﹐或書官﹐或書集﹐覽者茫然。莫究其世次﹐甚有別本以朱三十五《樵歌》爲秋娘作者﹐良可大噱。是集考之正史﹐參以地誌﹑傳紀﹑小說﹐以集歸人﹐字歸名﹐得十之八九。論世之功﹐柯子寓匏有焉。

周布衣靑士﹐隱於廛市﹐於書無所不窺。辧證古今字句音韻之訛﹐輒極精當。是集藉其校讎﹐如史梅溪《綺羅香》後闋「還被春潮晚急」﹐原系六字爲句。《艸堂》坊本脫去「晚」字﹐諸本因之。周晴川《十六字令》「眠﹐月影穿窗白玉錢」﹐原系「眠」字爲句﹐選本訛作「明」字﹐遂以「明月影」爲句﹐歐陽永叔《越溪春﹩》結語「沈麝不燒金鴨﹐玲瓏月照梨花」﹐並系六字句﹐坊本訛「玲」爲「冷」﹐「瓏」爲「籠」﹐遂以七字五字爲句﹔徳祐太學生《祝英臺近》「那人何處﹐怎知道愁來不去」﹐訛「不」爲「又」﹐一字之乖﹐全旨皆失。今悉爲攺正。他如蘇子瞻《念奴嬌》則從《容齋隨筆》﹐汪彥章《點絳唇》則從《能攺齋漫錄》﹐王晉卿《影搖紅》則從《漫錄》去其前闋﹐李后主《臨江仙》則從《耆舊續聞》補其結語。其餘糾定﹐難更僕數。坊間𨿽有圖譜﹐倚聲者宜考質焉。四聲二十八調﹐各有其倫。柳屯田《樂章集》﹐有同一曲名﹐字數長短不齊分入各調者﹐姜石帚《湘月》詞注云﹐此「念奴嬌」之鬲指聲也﹐則曲同字數同﹔而湘月「念奴嬌」調實不同﹐合之爲一非矣。詞固有一曲而各異其名者﹐是選悉依集本﹐不敢更易﹐審音者度無勿知﹐似不必比而同之也。

張子野《弔林君復》詩「煙雨詞亡艸更靑」﹐蔡君謨《奇李良定》詩「多麗﹐新詞到海邊」﹐一篇之工﹐見之吟詠。「山抹微云」秦學士﹐「露華倒影」柳屯田﹐「曉風殘月」柳三變﹐「滴粉搓酥」左與言﹐一句之工﹐形諸口號。當日風尙所存﹐甄藻自爾不爽。故是集多綴宋﹑元人評語。有明用修﹑元美諸家品騭﹐容有未當﹐或置不錄焉。宣﹑政而後﹐士大夫爭爲獻壽之詞﹐聯篇累牘﹐殊無意味。至魏華父﹐則非此不作矣。是集於千百之中﹐止存一二﹐𨿽華甫亦置不錄也。

元人小曲﹐如《榦荷葉》《天淨沙》《憑欄人》《平湖樂》一名《小桃紅》等調﹐平﹑去三聲並用﹐往往編入詞集。然按之宋詞﹐如《戚氏》《西江月》《換巢鸞鳳》《少年心》《惜分釵》《漁家傲》﹐杜安世集中體諸闋﹐已爲曲韻濫觴矣。是集間有采錄﹐蓋仿楊氏《詞林萬選》之例﹐覽者幸勿以詞曲混一爲訕。

言情之作﹐易流於穢﹐此宋人選詞﹐多以雅爲目。法秀道人語涪翁曰「作艷詞當墮犁舌地獄」﹐正指涪翁一等體制而言耳。塡詞最雅無過石帚﹐《艸堂詩餘》﹐不登其隻字﹐見胡浩《立春吉席》之作﹐蜜殊《詠桂》之章﹐亟收卷中﹐可謂無目者也。甚而易靜《兵要》寓聲於《望江南》﹐張用成《悟眞篇》按調爲《西江月》﹐詞至此亦不幸極矣。是集於黃九之作﹐去取特嚴﹐不敢曲徇後山之說。

宋人編集歌詞﹐長者曰慢﹐短者曰令﹐初無中調﹑長調之目。自顧從敬編《艸堂詞》以臆見分之﹐後遂相沿﹐殊屬牽率。歲在癸丑﹐捨館京師宣武門右﹐與葆香分舍人戶庭相望。予輯是書﹐葆香分輯《詞》﹐辧晰體制﹐以字數多寡爲先後﹐最爲精密﹐計一千調﹐編爲三十卷。比年聞更增益。予所見《鳴鶴餘音》《洞玄金玉集》及他抄本﹐曲調異同﹐《詞》未經采入者約又百餘﹐惜未遑郵寄。寄葆香分逝矣﹐遺書在笥﹐雕刻無期﹐誠倚聲家之闕事也。《花間》體制﹐調卽是題。如《女冠子》﹐則詠女道士。《河瀆神》則爲送迎神曲﹐《虞美人》則詠虞姬是也。宋人詞集﹐大約無題﹐自《花庵》《艸堂》增入閨情﹑閨思﹑四時景等題﹐深爲可憎﹐今俱準集本刪去。

明初作手﹐若楊孟載﹑髙季迪﹑劉伯溫輩﹐皆溫雅芊麗﹐咀宮含商。李昌祺﹑王達善﹑瞿宗吉之流﹐亦能接武。至錢唐馬浩瀾以詞名東南﹐陳言穢語﹐俗气薰入骨髓﹐殆不可醫。周白川﹑夏公謹諸老﹐間有硬語﹐楊用修﹑王元美則彊作解事﹐均與樂章未諧。然三百年中﹐豈無合作﹖當徧搜文集﹐發其幽光﹐編爲二集﹐繼是編之後。

《古今詞話》一書﹐博訪未得。詞人瑣事﹐散見各家詩話及傳記﹑小說中。捃拾需時﹐是集未能附綴。將仿孟棨《本事詩》計敏夫《唐詩紀事》別爲一集﹐以資談柄。近吳江徐徵士電發著《詞苑叢譚》一書﹐可云先獲我心﹐當讓其單行矣。

《詞綜》﹝卷一﹞

唐詞六十八首

巫山一段雲﹟題寶雞驛壁昭宗皇帝蝶舞梨園雪﹐鶯啼柳帶煙。小池殘日艷陽天﹐薴蘿山又山。靑鳥不來愁絕﹐忍看鴛鴦雙結。春風一等少年心﹐閒情恨不禁。

菩薩蠻﹟題華州城樓昭宗皇帝登樓遙望秦宮殿﹐茫茫只見雙飛燕。渭水一條流﹐千山與萬丘。遠煙籠碧樹﹐陌上行人去。安得有英雄﹐迎歸大內中﹖

菩薩蠻李白平林漠漠煙如織﹐寒山一帶傷心碧。暝色入髙樓﹐有人樓上愁。玉階﹝一作闌干﹞空佇立﹐宿鳥歸飛急。何處是歸程﹖長亭更﹝一作連﹞短亭。

憶秦蛾李白簫聲咽﹐秦娥夢斷秦樓月。秦樓月﹐年年柳色﹐灞陵傷別。樂遊原上淸秋節﹐咸陽古道音塵絕。音塵絕﹐西風殘照﹐漢家陵闕。

淸平樂令李白禁闈秋夜﹐月探金窗罅。玉帳鴛鴦噴蘭麝﹐時落銀燈香灺。女伴莫話孤眠﹐六宮羅綺三千。一笑皆生百媚﹐宸遊教在誰邊。

桂殿秋李白仙女下﹐董雙成﹐漢殿夜涼吹玉笙。曲終卻從仙官去﹐萬戶千門惟月明。

又李白河漢女﹐玉煉顏﹐云車並往往在人間。九霄有路去無迹﹐裊裊香風生珮環。

漁歌子張志和西塞山前白鷺飛﹐桃花流水鱖魚肥。靑篛笠﹐綠蓑衣﹐斜風細雨不須歸。

又張志和松江蟹捨主人歡﹐菇飯蒓羹亦共餐。楓葉落﹐荻花幹﹐醉宿漁舟不覺寒。

調笑韋應物河漢﹐河漢﹐曉掛秋城漫漫。愁人起望相思﹐塞北江南別離。離別﹐離別﹐河漢𨿽同路絕。

轉應詞戴叔倫邊艸﹐邊艸﹐邊艸盡來兵老。山南山北雪晴﹐千里萬里月明。明月﹐明月﹐胡笳一聲愁絕。

調笑王建團扇﹐團扇﹐美人並來遮面。玉顏憔悴三年﹐誰復商量管弦﹖弦管﹐弦管﹐春艸昭陽路斷。

又王建蝴蝶﹐蝴蝶﹐飛上金枝玉葉。君前對舞春風﹐百葉桃花樹紅。紅樹﹐紅樹﹐燕語鶯啼日暮。

章臺柳寄柳氏韓章臺柳﹐章臺柳﹐往日依依一作﹩靑靑。今在否﹖縱使長條似舊垂﹐也應攀折他人手。

花非花白居易花非花﹐霧非霧。夜半來﹐天明去。來如春夢不多時﹐去似朝云無覓處。

憶江南白居易江南好﹐風景舊曾諳。日出江花紅勝火﹐春來江水綠如藍﹖能不憶江南。

又白居易江南憶﹐最憶是杭州。山寺月中尋桂子﹐郡亭枕上看潮頭﹖何日更重遊。

又白居易江南憶﹐其次憶吳宮。吳酒一杯春竹葉﹐吳娃雙舞醉芙蓉﹖早晚得相逢﹖

長相思白居易深畫眉﹐淺畫眉﹐蟬鬢鬅鬙云滿衣﹐陽臺行雨回﹖巫山髙﹐巫山低﹐暮雨瀟瀟郎不歸﹐空房獨守時﹖

春去也劉禹錫春去也。多謝洛城人﹖弱柳從風疑舉袂﹐叢蘭裛露似沾巾﹐獨坐亦含口頻﹖

瀟湘神劉禹錫斑竹枝﹐斑竹枝﹐淚痕點點寄相思﹖楚客欲聽瑤瑟怨﹐瀟湘深夜月明時﹖

菩薩蠻溫庭筠小山重疊金明滅﹐鬢云欲度香腮雪﹖懶起畫蛾眉﹐弄妝梳洗遲﹖照花前後鏡﹐花面交相映﹖新帖繡羅襦﹐雙雙金鷓鴣﹖

又溫庭筠水精簾裏頗黎枕﹐暖香惹夢鴛鴦錦﹖江上柳如煙﹐雁飛殘月天﹖藕絲秋色淺﹐人勝參差剪﹖雙鬢隔香紅﹐玉釵頭上風﹖

又溫庭筠玉樓明月長相憶﹐柳絲裊娜春無力﹖門外艸萋萋﹐送君聞馬嘶﹖畫羅金翡翠﹐香燭銷成淚﹖花落子規啼﹐綠窗殘夢迷﹖

又溫庭筠牡丹花謝鶯聲歇﹐綠楊滿院中庭月﹖相憶夢難成﹐背窗燈半明﹖翠鈿金壓臉﹐寂寞香閨掩﹐人遠淚闌干。燕飛春又殘。

又溫庭筠滿宮明月梨花白。故人萬里關山隔﹐金雁一雙飛。淚痕沾繡衣﹐小園芳艸綠。家住越溪曲﹐楊柳色依依。燕歸君不歸﹐

又溫庭筠寶函鈿雀金磖磗。沈香閣上吳山碧﹐楊柳又如絲。驛橋春雨時﹐畫樓音信斷。芳艸江南岸﹐鸞鏡與花枝。此情誰得知﹖

又溫庭筠竹風輕動庭除冷。珠簾月上玲瓏影﹐山枕隱濃妝。綠檀金鳳凰﹐兩蛾愁黛淺。故國吳宮遠﹐春恨正關情。畫樓殘點聲。

更漏子溫庭筠柳絲長。春雨細。花外漏聲迢遞﹐驚塞雁。起城烏。畫屏金鷓鴣﹐香霧薄。透簾幕。惆悵謝家池閣﹐紅燭背。繡簾垂。夢長君不知。

又溫庭筠星斗稀。鐘鼓歇。簾外曉鶯殘月﹐蘭露重。柳風斜。滿庭堆落花﹐虛閣上。倚闌望。還似去年惆悵﹐春欲暮。思無窮。舊歡如夢中。

又溫庭筠玉鑪香。紅蠟淚。偏照畫堂秋思﹐眉翠薄。鬢云殘。夜長衾枕寒﹐梧桐樹。三更雨﹐不道離情正苦﹐一葉葉。一聲聲。空階滴到明。

歸國遙溫庭筠香玉。翠鳳寶釵垂﹐鈿筐交勝金粟。越羅春水綠﹐畫堂照簾殘燭。夢餘更漏促﹐謝娘無限心曲。曉屏山斷續。

又溫庭筠雙臉。小鳳戰篦金磜艷﹐舞衣無力風斂﹐藕絲秋色染﹐錦帳繡幃斜掩。露珠淸曉簟﹐粉心黃蕊花靨。黛眉山兩點。

酒泉子溫庭筠楚女不歸。樓枕小河春水﹐月孤明。風又起。杏花稀﹐玉釵斜磝雲鬟重。裙上鏤﹩。金雙鳳﹐八行書。千里夢。雁南飛。

南歌子溫庭筠手裏金鸚鵡。胸前繡鳳凰。偸眼暗形相﹐不如從嫁與。作鴛鴦。

又溫庭筠似帶如絲柳。團酥握雪花。簾捲玉鉤斜﹐九衢塵欲暮。逐香車。

又溫庭筠倭墮低梳髻。連娟細掃眉。終日兩相思﹐爲君憔悴盡。百花時。

又溫庭筠轉盼如波眼。娉婷似柳腰。花裏暗相招﹐憶君腸欲斷。恨春宵。

又溫庭筠懶拂鴛鴦枕。休縫翡翠裙。羅帳罷鑪薰﹐近來心更切。爲思君。

河瀆神溫庭筠河上望叢祠。廟前春雨來時﹐楚山無限鳥飛遲。蘭棹空傷別離﹐何處杜鵑啼不歇﹖艷紅開盡如血﹐蟬鬢美人愁絕。百花芳艸佳節。

又溫庭筠孤廟對寒潮。西陵風雨蕭蕭﹐謝娘惆悵倚蘭橈。淚流玉箸千條﹐暮天愁聽﹩思歸樂。。早梅香滿山郭﹐回首兩情蕭索。離魂何處飄泊﹖

女冠子溫庭筠含嬌含笑。宿翠殘紅窈窕。鬢如蟬﹐寒玉簪秋水。輕紗捲碧煙﹐雪胸鸞鏡裏。琪樹鳳樓前﹐寄語靑娥伴。早求仙。

玉蝴蝶溫庭筠秋風淒切傷離。行客未歸時﹐塞外艸先衰。江南雁到遲﹐芙蓉凋嫩臉。楊柳墮新眉﹐搖落使人悲。斷腸誰得知﹖

淸平樂溫庭筠洛陽愁絕。楊柳花飄雪﹐終日行人爭攀折。橋下水流嗚咽﹐上馬爭勸離觴。南浦鶯聲斷腸﹐愁殺平原年少。回首揮淚千行﹐

遐方怨溫庭筠憑繡檻。解羅幃﹐未得君書。腸斷瀟湘春雁飛﹐不知徵馬幾時歸﹐海棠花謝也。雨霏霏。

訴衷情溫庭筠鶯語。花舞。春晝午。雨霏微﹐金帶枕。宮錦。鳳凰帷﹐柳弱燕交飛。依依﹐遼陽音信稀。夢中歸。

思帝鄕溫庭筠花花。滿枝紅似霞﹐羅袖畫簾腸斷。卓香車﹐回面共人閒語。戰篦金鳳斜﹐惟有阮郎春盡。不歸家。

夢江南溫庭筠梳洗罷。獨倚望江樓﹐過盡千帆皆不是。斜暉脈脈水悠悠。腸斷白蘋洲﹖

河傳溫庭筠江畔。相喚﹐曉妝鮮。仙景个女采蓮﹐請君莫向那岸邊。少年。好花新滿船﹐紅袖搖曳逐風軟。垂玉腕。腸向柳絲斷﹐浦南歸。浦北歸。莫知。晚來人已稀。

又溫庭筠湖上。閒望﹐雨蕭蕭。煙浦花橋路遙﹐謝娘翠蛾愁不銷。終朝。夢魂迷晚潮﹐蕩子天涯歸棹遠。春已晚。鶯語空腸斷﹐若耶溪。溪水西。柳堤。不聞郎馬嘶。

蕃女怨溫庭筠萬枝香雪開已徧。細雨雙燕﹐鈿蟬箏。金雀扇。畫梁相見﹐雁門消息不歸來。又飛回。

又溫庭筠磧南沙上驚雁起。飛雪千里﹐玉連環。金鏃箭。年年徵戰﹐畫樓離恨錦屏空。杏花紅。

荷葉杯溫庭筠鏡水夜來秋月﹐如雪﹐采蓮時。小娘紅粉對寒浪﹐惆悵﹐正思惟一作﹖相思。

又溫庭筠楚女欲歸南浦﹐朝雨﹐濕愁紅。小船搖漾入花裏﹐波起﹐隔西風。

天仙子皇甫松晴野鷺飛一隻﹐水葓花發秋江碧。劉郎此日別天仙﹐登綺席﹐淚珠滴﹐十二晚峯靑一作髙歷歷。

又皇甫松躑躅花開紅照水﹐鷓鴣飛繞靑山觜。行人經歲始歸來﹐千萬里﹐錯相倚﹐懊惱天仙應有以。

摘得新皇甫松酌一卮﹐須教玉笛吹。錦筵紅蠟燭﹐莫來遲。繁紅一夜經風雨﹐是空枝。

夢江南皇甫松蘭燼落﹐屏上暗紅蕉。閒夢江南梅熟日﹐夜船吹笛雨瀟瀟﹐人語驛邊橋。

又皇甫松樓上寢﹐殘月下簾旌。夢見秣陵惆悵事﹐桃花柳絮滿江城﹐雙髻坐吹笙。

閒中好﹟題永壽寺鄭符閒中好﹐盡日松爲侶。此趣人不知﹐輕風度僧語。

閒中好段成式閒中好﹐塵務不縈心。坐對當窗木﹐看移三面陰。

酒泉子司空圖買得杏花﹐十載歸來方始坼。假山西畔藥欄東﹐滿枝紅。旋開旋落旋成空﹐白髮。多情人更惜﹐黃昏把酒祝東風。且從容。

生查子韓亻屋侍女動妝奩。故故驚人睡﹐那知本未眠。背面偸垂淚﹐懶卸鳳凰釵。羞入鴛鴦被﹐時復見殘燈。和煙墜金穗。

浣溪沙張曙枕障薰鑪隔繡帷。二年終日兩相思。杏花明月始應知﹐天上人間何處去﹖舊歡新夢覺來時。黃昏微雨畫簾垂。

梧桐影﹟景徳寺僧房呂巖落日斜。秋風冷﹐今夜故人來不來﹖教人立盡梧桐影。

楊柳枝答韓員外柳氏楊柳枝。芳菲節。可恨年年贈離別﹐一葉隨風忽報秋。縱使君來豈堪折。

字字雙﹟王麗眞女郎牀頭錦衾斑復斑。架上朱衣殷復殷﹐空庭明月閒復閒。夜長路遠山復山。

後庭宴無名氏千里故鄕。十年華屋。亂魂飛過屏山簇﹐眼重眉褪不勝春。菱花知我銷香玉﹐雙雙燕子歸來。應解笑人幽獨﹐斷歌零舞。遺恨淸江曲﹐萬樹綠低迷。一庭紅撲簌。

《詞綜》﹝卷二﹞

五代十國詞七十二首

一葉落後唐莊宗皇帝一葉落﹐褰朱箔﹐此時景物正蕭索。畫樓月影寒﹐西風吹羅幕。吹羅幕﹐往事思量著。

憶仙姿後唐莊宗皇帝曾宴桃源深洞﹐一曲舞鸞一作﹖淸歌﹩歌鳳。長記別伊時﹐和淚出門相送。如夢﹐如夢﹐殘月落花煙重。

醉妝詞蜀主王衍者邊走﹐那邊走﹐只是尋花柳。那邊走﹐者邊走﹐莫厭金杯酒。

玉樓春﹟夜起避暑摩訶池上作蜀主孟昶冰肌玉骨淸無汗﹐水殿風來暗香滿。繡簾一點月窺人﹐欹枕釵橫雲鬢亂。起來瓊戶啟無聲﹐時見疏星渡河漢。屈指西風幾時來﹐只恐流年暗中換。

山花子南唐中宗李菡萏香銷翠葉殘﹐西風愁起綠波間。還與韶光共憔悴﹐不堪看。細雨夢回雞塞遠﹐小樓吹徹玉笙寒。多少淚珠何限恨﹐倚闌干。

又南唐中宗李手卷眞珠上玉鉤﹐依前春恨鎖重樓。風裏落花誰是主。思悠悠。靑鳥不傳云外信﹐丁香空結雨中愁。回首淥波三峽暮﹐接天流。

相見歡後主李煜林花謝了春紅﹐太匆匆。無柰朝來寒雨晚來風。胭脂淚﹐相畱醉﹐幾時重﹖自是人生長恨水長東。

又後主李煜無言獨上西樓﹐月如鉤。寂寞梧桐深院鎖淸秋。剪不斷﹐理還亂﹐是離愁。別是一般滋味在心頭。

淸平樂後主李煜別來春半﹐觸目愁腸斷。砌下落梅如雪亂﹐拂了一身還滿。雁來音信無憑﹐路遙歸夢難成。離恨恰如春艸﹐更行更遠還生。

浪淘沙後主李煜簾外雨潺潺﹐春意闌珊。羅衾不暖五更寒。夢裏不知身是客﹐一晌貪歡。獨自暮憑欄﹐無限江山﹐別時容易見時難。流水落花歸去也﹐天上人間。

又後主李煜往事只堪哀﹐對景難排。秋風庭院蘚侵階。一行珠簾閒不捲﹐終日誰來﹖金劍已沈埋﹐壯气蒿萊。晚涼天靜月華開。想得玉樓瑤殿影﹐空照秦淮。

玉樓春後主李煜晚妝初了明肌雪﹐春殿嬪娥魚貫列。風簫聲斷水雲閒﹐重按﹩霓裳。歌徧徹。臨風誰更飄香屑﹖醉拍闌干情未切。歸時休放燭花紅﹐待踏馬蹄淸夜月。

子夜後主李煜花明月暗籠一作﹠飛』輕霧﹐今宵好向郎邊去。一作﹠衩』襪步香階一作﹠苔』﹐手提金縷鞋。畫堂南畔見﹐一晌偎人顫。好一作﹠奴』爲出一作﹠去』來難﹐教君恣意憐。

又後主李煜人生愁恨何能免﹐消魂獨我情何限。故國夢重歸﹐覺來雙淚垂。髙樓誰與上﹖長記秋晴望。往事已成空﹐還如一夢中。

虞美人後主李煜風回小院庭蕪綠﹐柳眼春相續。憑欄半日獨無言﹐依舊竹聲新月似當年。笙歌未散樽罍在﹐池面冰初解。燭明香暗畫樓深﹐滿鬢淸霜殘雪思難禁。

又後主李煜春花秋月何時了﹐往事知多少﹖小樓昨夜又東風﹐故國不堪回首月明中。雕欄玉砌應猶在﹐只是朱顏攺。問君能有幾多愁﹩恰似一江春水向東流。

臨江仙後主李煜櫻桃落盡春歸去﹐蝶翻輕粉雙飛。子規啼月小樓西。玉鉤羅幕﹐惆悵暮煙垂。別巷寂寥人散後﹐望殘煙艸低迷。鑪香閒裊鳳凰兒。空持羅帶﹐回首恨依依。

春光好後凝葉軟﹐杏花明﹐畫船輕。雙浴鴛鴦出綠汀﹐棹歌聲。春水無風無浪﹐春天半雨半晴。紅粉相隨南浦晚﹐幾含情。

采桑子後凝蝤蠐領上訶梨子﹐繡帶雙垂。椒戶閒時﹐競學樗蒲賭荔枝。叢頭鞋子紅編細﹐裙窣金絲﹐無事口頻眉﹐春思翻教阿母疑。

河滿子後凝寫得魚箋無限﹐其如花鎖春輝﹖目斷巫山雲雨﹐空教殘夢依依。卻愛薰香小鴨﹐羨他長在屏幃。

漁父後凝白芷汀寒立鷺鷥﹐蘋風輕剪浪花時。煙冪冪﹐日遲遲﹐香引芙蓉惹釣絲。

菩薩蠻韋莊紅樓別夜堪惆悵﹐香燈半捲流蘇帳。殘月出門時﹐美人和淚辭。琵琶金翠羽﹐弦上黃鶯語。勸我早歸家﹐綠窗人似花。

又韋莊人人盡說江南好﹐遊人只合江南老。春水碧於天﹐畫船聽雨眠。壚邊人似月﹐皓腕凝霜雪。未老莫還鄕﹐還鄕須斷腸﹖

又韋莊如今卻憶江南樂﹐當時年少春衫薄。騎馬倚斜橋﹐滿樓紅袖招。翠屏金屈曲﹐醉入花叢宿。此度見花枝﹐白頭誓不歸﹖

又韋莊洛陽城裏春光好﹐洛陽才子他鄕老。柳暗魏王堤﹐此時心轉迷。桃花春水淥﹐水上鴛鴦浴。凝恨對斜暉﹐憶君君不知。

歸國遙韋莊金翡翠﹐爲我南飛傳我意﹩罨畫橋邊春水﹐幾年花下醉。別後只知相愧﹐淚珠難遠寄。羅幕繡幃鴛被﹐舊歡如夢裏。

應天長韋莊綠槐陰裏黃鸝語﹐深院無人春晝午。畫簾垂﹐金鳳舞﹐寂寞繡屏香一炷。碧天云﹐無定處﹐空有夢魂來去。夜夜綠窗風雨﹐斷腸君信否。

又韋莊別來半歲音書絕﹐一寸離腸千萬結。難相見﹐易相別﹐又是玉樓花似雪。暗相思﹐無處說﹐惆悵夜來煙月。想得此時情切﹐淚沾紅袖黦。

荷葉杯韋莊絕代佳人難得﹐傾國。花下見無期。一雙愁黛遠山眉﹐不忍更思惟。閒掩翠屏金鳳﹐殘夢。羅幕畫堂空。碧天無路信難通﹐惆悵舊房櫳。

又韋莊記得那年花下﹐深夜。初識謝娘時。水堂西面畫簾垂﹐攜手暗相期。惆悵曉鶯殘月﹐相別。從此隔音塵。如今俱是異鄕人﹐相見更無因。

淸平樂韋莊野花芳艸﹐寂寞關山道。柳吐金絲鶯語早﹐惆悵香閨暗老﹖羅帶悔結同心﹐獨憑朱欄思深﹐夢覺半牀斜月。小窗風觸鳴琴﹐

又韋莊鶯啼殘月。繡閣香燈滅﹐門外馬嘶郎欲別。正是落花時節﹐妝成不畫蛾眉。含愁獨倚金扉﹐去路香塵莫掃。掃卽郎去歸遲﹐

河傳韋莊何處﹖煙雨。隋堤春暮﹐柳色蔥籠。畫橈金縷。翠旗髙磜香風。水光融﹐靑娥殿腳春妝媚。輕雲裏。綽約司花妓﹐江都宮闕。淸淮月映迷樓。古今愁﹐

又韋莊春晚。風暖。錦城花滿﹐狂殺遊人。玉鞭金勒。尋勝馳驟輕塵。惜良晨﹐翠蛾爭勸臨邛酒。纖纖手。拂面垂絲柳﹐歸時煙裏。鐘鼓正是黃昏。暗銷魂﹐

又韋莊錦浦。春女。繡衣金縷﹐霧薄雲輕。花深柳暗。時節正是淸明。雨初晴﹐玉鞭魂斷煙霞路。鶯鶯語。一望巫山雨﹐香塵隱映。遙望翠檻紅樓。黛眉愁﹐

訴衷情韋莊燭燼香殘簾半捲。夢初驚﹐花欲謝深夜。月籠明﹐何處按歌聲﹖輕輕﹐舞衣塵暗生。負春情﹐

又韋莊碧沼紅芳煙雨淨。倚蘭橈﹐垂玉珮。交帶裊纖腰﹐鴛夢隔星橋。迢迢﹐越羅香暗銷。墜花翹﹐

上行杯韋莊芳艸灞陵春岸。柳煙深。滿樓弦管﹐一曲離聲腸寸斷﹐今日送君千萬。紅樓玉盤金鏤盞﹐須勸。珍重意。莫辭滿﹐

女冠子韋莊四月十七。正是去年今日﹐別君時。忍淚佯低面。含羞半斂眉﹐不知魂已斷。空有夢相隨﹐除卻天邊月。沒人知﹐

更漏子韋莊鐘鼓寒﹐樓閣暝﹐月照古桐金井。深院閉﹐小庭空﹐落花香露紅。煙柳重﹐春霧薄﹐燈背水窗髙閣。閒倚戶﹐暗沾衣﹐待郎郎不歸。

浣溪沙薛昭蘊粉上依稀有淚痕﹐郡庭花落欲黃昏﹐遠情深恨與誰論﹖記得去年寒食日﹐延秋門外卓金輪﹐日斜人散暗銷魂。

相見歡薛昭蘊羅襦繡袂香紅﹐畫堂中。細艸平沙蕃馬﹐小屏風。捲羅幕﹐憑妝閣﹐思無窮。暮雨輕煙魂斷﹐隔簾櫳。

女冠子薛昭蘊求仙去也﹐翠鈿金篦盡捨。入巖巒。霧捲黃羅帔﹐云雕白玉冠。野煙溪洞冷﹐林月石橋寒。靜夜松風下﹐禮天壇。

謁金門薛昭蘊春滿院﹐疊損羅衣金綫。睡覺水精簾未捲﹐簾前雙語燕。斜掩金鋪一扇﹐滿地落花千片。早是相思腸欲斷﹐忍教頻夢見﹩

女冠子牛嶠錦江煙水﹐卓女燒春濃美。小檀霞。繡帶芙蓉帳﹐金釵芍藥花。額黃侵膩發﹐臂釧透紅紗。柳暗鶯啼處﹐認郎家。

感恩多牛嶠兩條紅粉淚﹐多少香閨意。彊攀桃李枝﹐斂愁眉。陌上鶯啼蝶舞﹐柳花飛。柳花飛﹐願得郎心﹐憶家還早歸。

望江怨牛嶠東風急﹐惜別花時手頻執﹐羅幃愁復入。馬嘶殘雨春蕪濕﹐倚馬立。寄語薄情郎﹐粉香和淚泣﹐

菩薩蠻牛嶠舞裙香暖金泥鳳。畫梁語燕驚殘夢﹐門外柳花飛。玉郎猶未歸﹐愁勻紅粉淚。眉剪春山翠﹐何處是遼陽﹖錦屏春晝長﹐

又牛嶠綠雲鬢上飛金雀。愁眉斂翠春煙薄﹐香閣掩芙蓉。畫屏山幾重﹐窗寒天欲曙。猶結同心苣﹐啼粉涴羅衣。問郎何日歸﹖

西溪子牛嶠捍撥雙盤金鳳。蟬鬢玉釵搖動﹐畫堂前。人不語。弦解語﹐彈到昭君怨處。翠蛾愁。不擡頭﹐

江城子牛嶠交鳥靑鳥飛起郡城東。碧江空。半灘風﹐越王宮殿。蘋葉藕花中﹐簾捲水樓魚浪起。千片雪。雨蒙蒙﹐

虞美人毛文錫鴛鴦對浴銀塘暖。水面蒲稍短﹐垂楊低拂麯塵波。蛛絲結网露珠多。滴圓荷﹐遙思桃葉吳江碧。便是天涯隔﹐錦鱗紅鬣影沈沈。相思空有夢相尋。意難任﹐

又毛文錫寶檀金縷鴛鴦枕。綬帶盤宮錦﹐夕陽低映小窗明。南園綠樹語鶯鶯。夢難成﹐玉鑪香暖頻添炷。滿地飄輕絮﹐珠簾不捲度沈煙。庭前閒立畫秋千。艷陽天﹐

更漏子毛文錫春夜闌。春恨切。花外子規啼月﹐人不見。夢難憑。紅紗一點燈﹐偏怨別。是芳節。庭下丁香千結﹐宵霧散。曉霞輝。梁間雙燕飛﹐

紗窗恨毛文錫新春燕子還來至。一雙飛﹐壘巢泥濕時時墜。涴人衣﹐後園裏看百花發。香風拂。繡戶金扉﹐月照紗窗。恨依依﹐

又毛文錫雙雙蝶翅塗鉛粉。咂花心﹐綺窗繡戶飛來穩。畫堂陰﹐二三月愛隨飄絮。伴落花。來拂衣襟﹐更剪輕羅片。傅黃金﹐

醉花間毛文錫休相問。怕相問。相問還添恨﹐春水滿塘生。磖磗還相趁﹐昨夜雨霏霏。臨明寒一陣﹐偏憶戍樓人。久絕邊庭信﹐

又毛文錫深相憶。莫相憶。相憶情難極﹐銀漢是紅墻。一帶遙相隔﹐金盤珠露滴。兩岸楡花白﹐風搖玉珮淸。今夕爲何夕﹖

巫山一段雲毛文錫雨霽巫山上。雲輕映碧天﹐遠風吹散又相連。十二晚峯前﹐暗濕啼猿樹。髙籠過客船﹐朝朝暮暮楚江邊。幾度降神仙﹐

生查子牛希濟春山煙欲收。天澹稀星少﹐殘月臉邊明。別淚臨淸曉﹐語已一本無﹩已。字多。情未了。回首猶重道。記得綠羅裙。處處憐芳艸﹐

又牛希濟新月曲如眉。未有團意﹐紅豆不堪看。滿眼相思淚﹐終日劈桃穰。人在心兒裏﹐兩朵隔墻花。早晚成連理﹐

三字令歐陽炯春欲盡。日遲遲。牡丹時﹐羅幌捲。翠簾垂﹐彩箋書。紅粉淚。兩心知﹐人不在。燕空歸。負佳期﹐香燼落。枕函欹﹐月分明。花淡薄。惹相思﹐

南鄕子歐陽炯嫩艸如煙。石橊花發海南天﹐日暮江亭春影綠。鴛鴦浴。水遠山長看不足﹐

又歐陽炯畫舸停橈﹐槿花籬外竹橫橋。水上遊人沙上女﹐回顧﹐笑指芭蕉林裏住。

又歐陽炯岸遠沙平﹐日斜歸路晚霞明。孔雀自憐金翠尾﹐臨水﹐認得行人驚不起。

又歐陽炯洞口誰家﹖木蘭船系木蘭花。紅袖女郎相引去﹐南浦﹐笑倚春風相對語。

又歐陽炯路入南中﹐桄榔葉暗蓼花紅。兩岸人家微雨後﹐收紅豆﹐樹底纖纖擡素手。

又歐陽炯袖斂鮫綃﹐采香深洞笑相邀。藤杖枝頭蘆酒滴﹐鋪葵席﹐豆蔻花間趖晚日。

賀聖朝歐陽炯憶昔花間初識面﹐紅袖半遮妝臉﹐輕轉石橊裙帶﹐故將纖纖玉指﹐偸撚雙鳳金綫。碧梧桐鎖深深院﹐誰料得兩情﹐何日教繾綣﹖羨春來雙燕﹐飛到玉樓﹐朝暮相見。

江城子歐陽炯曉日金陵岸艸平﹐落霞明﹐水無情。六代繁華﹐暗逐逝波聲。空有姑蘇臺上月﹐如西子鏡﹐照江城。

鳳樓春歐陽炯鳳髻綠云叢﹐深掩房櫳。錦書通﹐夢中相見覺來慵。勻面淚﹐臉珠融。因想玉郎何處去﹖對淑景誰同﹖小樓中﹐春思無窮。倚闌凝望﹐暗牽愁緒﹐柳花飛趁東風。斜日照簾﹐羅幌香冷粉屏空。海棠零落﹐鶯語殘紅。

淸平樂歐陽炯春來街砌﹐春雨如絲細。春徑滿飄紅杏蒂﹐春燕舞隨風勢。春幡細縷春繒﹐春閨一點春燈。自是春心撩亂﹐非關春夢無憑。

《詞綜》﹝卷三﹞

五代十國詞七十六首

河傳顧夐燕颺晴景﹐小窗屏暖﹐鴛鴦交頸。菱花掩卻翠鬟欹﹐慵整﹐海棠簾外影。繡幃香斷金磖磗﹐無消息﹐心事空相憶。倚東風﹐春正濃﹐愁紅﹐淚痕衣上重。

又顧夐棹舉﹐舟去﹐波光渺渺﹐不知何處。岸花汀艸共依依。雨微﹐鷓鴣相逐飛。天涯離恨江聲咽﹐啼猿切﹐此意向誰說﹖倚蘭橈﹐獨無憀。魂銷﹐小鑪香欲焦。

醉公子顧夐漠漠秋云澹﹐紅藕香侵檻。枕倚小山屏﹐金鋪向晚扃。睡起橫波慢﹐獨望情何限﹩衰柳數聲蟬﹐魂銷似去年。

又顧夐岸柳垂金綫﹐雨晴鶯百囀。家住綠楊邊﹐往來多少年。馬嘶芳艸遠﹐髙樓簾半捲。斂袖翠蛾攢﹐相逢爾許難﹩

玉樓春顧夐月照玉樓春漏促﹐颯颯風搖庭砌竹。夢驚鴛被覺來時﹐何處管弦聲斷續﹖惆悵少年遊冶去﹐枕上兩蛾攢細綠。曉鶯簾外語花枝﹐背帳猶殘紅蠟燭。

訴衷情顧夐香滅簾垂春漏永﹐整鴛衾。羅帶重﹐雙鳳﹐縷黃金。窗外月光臨﹐沈沈。斷腸無處尋﹐負春心。

又顧夐永夜拋人何處去﹐絕來音。香閣掩﹖眉斂﹖月將沈。爭忍不相尋﹐怨孤衾。換我心﹖爲你心﹖始知相憶深。

臨江仙顧夐碧染長空池似鏡﹖倚樓閒望凝情。滿衣紅藕細香淸﹖象牀珍簟﹖山障掩﹖玉琴橫。暗想昔年歡笑事﹖如今贏得愁生。博山鑪暖淡煙輕﹖蟬吟人靜﹖殘日傍﹖小窗明。

楊柳枝顧夐秋夜香閨思寂寥﹖漏迢迢。鴛幃羅幌麝煙銷﹖燭光搖。正憶玉郎遊蕩去﹖無尋處。更聞簾外雨瀟瀟﹖滴芭蕉。

臨江仙鹿虔金鎖重門荒苑靜﹖綺窗愁對秋空。翠華一去寂無蹤﹖玉樓歌吹﹖聲斷已隨風。煙月不知人事攺﹖夜闌還照深宮。藕花相向野塘中﹖暗傷亡國﹖淸露泣香紅。

浣溪沙閻選寂寞流蘇冷繡茵﹖倚屏山枕惹香塵。小庭花露泣濃春。劉阮信非仙洞客﹖嫦娥終是月中人。此生無路訪東鄰。

河傳閻選秋雨﹖秋雨﹖無晝無夜﹖滴滴霏霏。暗燈涼簟怨分離﹖妖姬不勝悲。西風稍急喧窗竹﹖停又續﹖膩臉懸雙玉。幾回邀約雁來時﹖違期﹖雁歸人不歸。

玉樓春魏承班寂寂畫堂梁上燕﹖髙捲翠簾橫數扇。一庭春色惱人來﹖滿地落花紅幾片。愁倚錦屏低雪面﹖淚滴繡羅金縷綫。好天涼月盡傷心﹖爲是玉郎長不見。

生查子魏承班煙雨晚晴天﹖零落花無語。難話此時心﹖梁燕雙來去。琴韻對薰風﹖有恨和情撫。腸斷斷弦頻﹖淚滴黃金縷。

臨江仙尹鶚深秋寒夜銀河靜﹐月明深院中庭。西窗幽夢等閒成。逡巡覺後﹐特地恨難平。紅燭半消殘焰短﹐依稀暗背銀屏。枕前何事最傷情﹖梧桐葉上﹐點點露珠零。

菩薩蠻尹鶚隴云暗合秋天白﹐俯窗獨坐窺煙陌。樓際角重吹﹐黃昏方醉歸。荒唐難共語﹐明日還應去。上馬出門時﹐金鞭莫與伊。

臨江仙毛熙震幽閨欲曙聞鶯囀﹐紅窗月影微明。好風頻謝落花聲。隔幃殘燭﹐猶照綺屏箏。繡被錦茵眠玉暖﹐炷香斜裊煙輕。淡蛾羞斂不勝情﹐暗思閒夢﹐何處逐云行﹖

淸平樂毛熙震春光欲暮﹐寂寞閒庭戶。粉蝶雙雙穿檻舞﹐簾捲晚天疏雨。含愁獨倚閨幃﹐玉鑪煙斷香微。正是銷魂時節﹐東風滿樹花飛。

南歌子毛熙震遠山愁黛碧﹐橫波慢臉明﹐膩香紅玉茜羅輕。深院晚堂人靜﹐理銀箏。鬢動行雲影﹐裙遮點屐聲﹐嬌羞愛問曲中名。楊柳杏花時節﹐幾多情﹖

後庭花毛熙震越羅小袖新香蒨﹐薄籠金釧。倚闌無語搖輕扇﹐半遮勻面。春殘日暖鶯嬌懶﹐滿庭花片一作﹩綻。。爭不教人長相見﹐畫堂深院。

河滿子毛熙震寂寞芳菲暗度﹐歲華如箭堪驚。緬想舊歡多少事﹐轉添春思難平。曲檻絲垂金柳﹐小窗弦斷銀箏。深院空聞燕語﹐滿園閒落花輕。一片相思休不得﹐忍教長日愁生﹠誰見夕陽孤夢﹖覺來無限傷情。

巫山一段雲李古廟依靑嶂﹐行宮枕碧流。水聲山色鎖妝樓﹐往事思悠悠。雲雨朝還暮﹐煙花春復秋。啼猿何必近孤舟﹖行客自多愁。

南鄕子李煙漠漠﹐雨淒淒﹐岸花零落鷓鴣啼。遠客扁舟臨野渡﹐思鄕處﹐潮退水平春色暮。

又李蘭橈舉﹐水紋開﹐競攜藤籠采蓮來。回塘深處遙相見﹐邀同宴﹐淥酒一卮紅上面。

又李歸路近﹐扣舷歌﹐采眞珠處水風多。曲岸小橋山月過﹐煙深鎖﹐豆蔻花垂千萬朵。

又李乘彩舫﹐過蓮塘﹐棹歌驚起睡鴛鴦。帶香遊女偎人笑一作。遊女帶香偎伴笑﹠爭窈窕﹐竟折團荷遮晚照。

又李傾綠蟻﹐泛紅螺﹐閒邀女伴簇笙歌。避暑信船輕浪裏﹐閒遊戲﹐夾岸荔支紅蘸水。

又李漁市散﹐渡船稀﹐越南雲樹望中微。行客待潮天欲暮﹐迷春浦﹐愁聽猩猩啼瘴雨。

又李相見處﹐晚晴天﹐刺桐花下越臺前。暗裏回眸深屬意﹐遺雙翠﹐騎象背人先過水。

又李攜籠去﹐采菱歸﹐碧波風起雨霏霏。趁岸小船齊棹急﹐羅衣濕﹐出向桄榔樹下立。

又李登畫舸﹐泛淸波﹐采蓮時唱采蓮歌。攔棹聲齊羅袖斂﹐池光磜﹐驚起沙鷗八九點。

又李雙髻墜﹐小眉灣﹐笑隨女伴下春山。玉纖遙指花深處﹐爭回顧﹐孔雀雙雙迎日舞。

菩薩蠻李回塘風起波紋細﹐刺桐花裏門斜閉。殘日照平蕪﹐雙雙飛鷓鴣。徵帆何處客﹖相見還相隔。不語欲魂銷﹐望中煙水遙。

又李隔簾微雨雙飛燕﹐砌花零落紅深淺。撚得寶箏調﹐心隨徵棹遙。楚天云外路﹐動便經年去。香斷畫屏深﹐舊歡何處尋﹖

西溪子李金縷翠鈿浮動﹐妝罷小窗圓夢。日髙時﹐春已老﹐人未到﹐滿地落花慵掃。無語倚屏風﹐泣殘紅。

河傳李去去﹐何處﹖迢迢巴楚﹐山水相連。朝雲暮雨﹐依舊十二峯前﹐猿聲到客船。愁腸豈異丁香結﹖因離別﹐故國音書絕。想佳人花下﹐對明月春風﹐恨應同。

河瀆神孫光憲汾水碧依依﹐黃雲落葉初飛。翠娥一去不言歸﹐廟門空掩斜暉。四壁陰森排古畫﹐依舊瓊輪羽駕。小殿沈沈淸夜﹐銀燈飄落香灺。

又孫光憲江上艸芊芊﹐春晚湘妃廟前。一方卵色楚南天﹐數行斜雁聯翩。獨倚朱闌情不極﹐魂斷終朝相憶。兩槳不知消息﹐遠汀時起磖磗。

後庭花孫光憲石城依舊空江國﹐故宮春色。七尺靑絲芳艸碧﹐絕世難得。玉英落盡何人識﹖野棠如織。只是教人添怨憶﹐悵望無極。

淸平樂孫光憲愁腸欲斷﹐正是靑春半。連理分枝鸞失伴﹐又是一場離散。掩鏡無語眉低﹐思隨芳艸萋萋。憑仗東風吹夢﹐與郎終日東西。

女冠子孫光憲淡花瘦玉﹐依約神仙妝束﹐佩瓊文。瑞露通宵貯﹐幽香盡日焚。碧紗籠絳節﹐黃藕冠濃云。勿以吹簫伴﹐不同羣。

風流子孫光憲樓倚長堤欲暮﹐瞥見神仙伴侶。微傅粉﹐攏梳頭﹐隱映畫簾開處。無語﹐無緒﹐慢曳羅裙歸去。

又孫光憲金絡玉銜嘶馬﹐系向綠楊陰下。朱戶掩﹐繡簾垂﹐曲院水流花謝。歡罷﹐歸也﹐猶在九衢深夜。

思帝鄕孫光憲如何﹖遣情情更多﹩永日水晶簾下﹐斂羞蛾。六幅羅裙窣地﹐微行曳碧波。看盡滿池疏雨﹐打團荷。

上行杯孫光憲離棹逡巡欲動﹐臨極浦﹐故人相送﹐去住心情知不共。金船滿捧。綺羅悉﹐絲管咽。回別﹐帆影滅﹐江浪如雪。

浣溪沙孫光憲蓼岸風多橘柚香﹐江邊一望楚天長﹐片帆煙際閃孤光。目送徵鴻飛杳杳﹐思隨流水去茫茫﹐蘭紅波碧憶瀟湘。

謁金門孫光憲畱不得﹐畱得也應無益。白春衫如雪色﹐揚州初去日。輕別離﹐甘拋擲﹐江上滿帆風疾。卻羨彩鴛三十六﹐孤鸞還一隻。

思越人孫光憲古臺平﹐芳艸遠﹐館娃宮外春深。翠黛空畱千載恨﹐教人何處相尋﹖綺羅無復當時事﹐露花點滴香淚。惆悵遙天橫淥水﹐鴛鴦對對飛起。

又孫光憲渚蓮枯﹐宮樹老﹐長洲廢苑蕭條。想象玉人空一作﹖何﹩處所﹐月明獨上溪橋。經春初敗秋風起﹐紅蘭綠蕙愁死。一片風流傷心地﹐魂銷目斷西子。

酒泉子張泌紫陌靑門﹐三十六宮春色。禦溝輦路暗相通﹐杏園風。咸陽沽酒寶釵空。笑指未央歸去﹐插花走馬落殘紅﹐月明中。

南歌子張泌柳色遮樓暗﹐桐花落砌香。畫堂開處遠風涼。髙捲水精簾額﹐襯斜陽。

江城子張泌碧闌干外小中庭﹐雨初晴﹐曉鶯聲。飛絮落花﹐時節近淸明。睡起捲簾無一事﹐勻面了﹐沒心情。

又張泌浣花溪上見卿卿﹐臉波明﹐黛眉輕。髙綰綠云﹐金簇小蜻蜓。好是問他來得麼。和笑道﹠莫多情。

浣溪沙張泌鈿轂香車過柳堤﹐樺煙分處馬頻嘶﹐爲他沈醉不成泥。花滿驛亭香露細﹐杜鵑聲斷玉蟾低﹐含情無語倚樓西。

羅敷艷歌馮延巳馬嘶人語春風岸﹐芳艸綿綿。楊柳橋邊﹐落日髙樓酒旆懸。舊愁新恨知多少。目斷遙天。獨立花前﹐更聽笙歌滿畫船。

又馮延巳小堂深靜無人到﹐滿院春風。惆悵墻東﹐一樹櫻桃帶雨紅。愁心似醉兼如病﹐欲語還慵。日暮疏鐘﹐雙燕歸來畫閣中。

淸平樂馮延巳雨晴煙晚﹐綠水新池滿。雙燕飛來垂柳院﹐小閣畫簾髙捲。黃昏獨倚朱欄﹐西南初月眉灣。砌下落花風起﹐羅衣特地春寒。

又馮延巳春愁南陌﹐故國音書隔。細雨霏霏梨花白﹐燕拂畫簾金額。盡日相望王孫﹐塵滿羅衣淚痕。誰向橋邊吹笛﹖駐馬西望銷魂。

芳艸渡馮延巳梧桐落﹐蓼花秋。煙初冷﹐雨才收﹐蕭條風物正堪愁。人去後﹐多少恨﹐在心頭﹩燕鴻遠﹐羌笛怨﹐渺渺澄波一片。山如黛﹐月如鉤。笙歌散﹐魂夢斷﹐倚髙樓。

歸國謠馮延巳江水碧﹐江上何人吹玉笛﹖扁舟遠送瀟湘客。蘆花千里霜月白﹐傷行色﹐明朝便是關山隔。

蝶戀花馮延巳六曲闌干偎碧樹﹐楊柳風輕﹐展盡黃金縷。誰把鈿箏移玉柱﹖穿簾燕子雙飛去。滿眼遊絲兼落絮。紅杏開時﹐一霎淸明雨。濃睡覺來鶯亂語﹐驚殘好夢無尋處。

又馮延巳誰道閒情拋棄久﹖每到春來﹐惆悵還依舊。日日花前常病酒﹐不辭鏡裏朱顏瘦。河畔靑蕪堤上柳。爲問新愁﹐何事年年有﹖獨立小橋風滿袖﹐平林新月人歸後。

又馮延巳幾日行雲何處去﹖忘卻歸來﹐不道春將暮。百艸千花寒食路﹐香車系在誰家樹﹖淚眼倚樓頻獨語。雙燕來時﹐陌上相逢否﹖撩亂春愁如柳絮﹐依依夢裏無尋處。

又馮延巳庭院深深深幾許﹐楊柳堆煙﹐簾幕無重數。玉勒雕鞍遊冶處﹐樓髙不見章臺路。雨橫風狂三月暮﹐門掩黃昏﹐無計畱春住。淚眼問花花不語﹐亂紅飛過秋千去。

南鄕子馮延巳細雨濕秋風﹐金鳳花殘滿地紅。閒蹙黛眉慵不語﹐情緒。寂寞相思知幾許﹖玉枕擁孤衾﹐抱恨還同歲月深。簾卷曲房誰共醉﹩憔悴﹐惆悵秦樓彈粉淚。

喜遷鶯馮延巳宿鶯啼﹐鄕夢斷﹐春樹曉朦朧。殘燈和燼閉朱櫳﹐人語隔屏風。香已寒﹐燈已絕﹐忽憶去年離別。石城花雨倚江樓﹐波上木蘭舟。

虞美人馮延巳玉鉤鸞柱調鸚鵡﹐宛轉畱春語。云屏冷落畫堂空﹐薄晚春寒無柰落花風。搴簾燕子低飛去﹐拂鏡塵鸞舞。不知今夜月眉彎﹐誰佩同心雙結倚闌干。

拋球樂馮延巳梅落新春入後庭﹐眼前風物可無情。曲池波晚冰還合﹐芳艸迎船綠未成。且上髙樓望﹐相共憑欄看月生。

又馮延巳霜積秋山萬樹紅﹐倚巖樓上掛朱櫳。白雲天遠重重恨﹐黃葉煙深淅淅風。仿佛。梁州﹠曲﹐吹在誰家玉笛中。

菩薩蠻馮延巳欹鬟墮髻搖雙槳﹐采蓮晚出淸江上。顧影約流萍﹐楚歌嬌未成。相逢顰翠黛﹐笑把珠璫解。家住柳陰中﹐畫橋東復東。

三臺令馮延巳春色﹐春色﹐依舊靑山紫陌。日斜柳暗花蔫﹐醉臥春風少年。年少﹐年少﹐行樂直須及早。

又馮延巳南浦﹐南浦﹐翠鬟離人何處﹩當時攜手髙樓﹐依舊樓前水流。流水﹐流水﹐中有傷心雙淚。

浣溪沙馮延巳馬上凝情憶舊遊﹐照花淹竹小溪流﹐鈿箏羅幕玉搔頭。早是出門長帶月﹐可堪分袂又經秋﹐晚風斜日不勝愁﹖

應天長馮延巳一鉤初月臨妝鏡﹐蟬鬢鳳釵慵不整。重簾靜﹐層樓迥﹐惆悵落花風不定。綠煙低柳徑﹐何處轆轤金井﹩昨夜更闌酒醒﹐春愁過卻病。

謁金門成幼文風乍起﹐吹皺一池春水。閒引鴛鴦香徑裏﹐手挼紅杏蕊。斗鴨闌干徧倚﹐碧玉搔頭斜墜。終日望君君不至﹐舉頭聞鵲喜。

菩薩蠻耿玉眞女郎玉京人去秋蕭索﹐畫檐鵲起梧桐落。欹枕悄無言﹐月和淸夢圓。背燈惟暗泣﹐何處砧聲急﹐眉黛遠山攢﹐芭蕉生暮寒。

《詞綜》﹝卷四﹞

宋詞六十七首

探春令徽宗皇帝簾旌微動﹐悄寒天气﹐龍池冰泮。杏花笑吐香猶淺﹐又還是春將半。淸歌妙舞從頭按﹐等芳時開宴。記去年﹐對著東風﹐曾許不負鶯花願。

燕山亭﹟見杏花作徽宗皇帝裁剪冰綃﹐輕疊數重﹐冷淡胭脂勻注。新樣靚妝﹐艷溢香融﹐羞殺蕊珠宮女。易得凋零﹐更多少﹐無情風雨﹖愁苦﹐問院落淒涼﹐幾番春暮﹐憑寄離恨重重﹐這雙燕何曾﹐會人言語﹖天遙地遠﹐萬水千山﹐知他故宮何處﹐怎不思量﹐除夢裏﹐有時曾去。無據﹐和夢也有時一作。新來﹠不做。

漁父詞髙宗皇帝水涵微雨湛虛明﹐小笠輕蓑未要晴。明鏡裏﹐縠紋生﹐白鷺飛來空外聲。

臨江仙徐昌圖飲散離亭西去﹐浮生長恨飄蓬。回頭煙柳漸重重﹐澹雲孤雁遠﹐寒日暮天紅。今夜畫船何處﹩潮平淮月朦朧。酒醒人靜柰愁濃﹖殘燈孤枕夢﹐輕浪五更風。

酒泉子潘閬長憶孤山﹐山在湖心如黛簇﹐僧房四面向湖開﹐輕棹去還來。芰荷香細連云閣﹐閣上淸聲檐下鐸。別來塵土污人衣﹐空役夢魂飛。

又潘閬長憶西湖﹐靈隱寺前天竺後﹐冷泉亭上幾曾遊﹐三伏似淸秋。白猿時見攀髙樹﹐長嘯一聲何處去﹩別來幾向畫圖看﹐終是欠峯巒。

又潘閬長憶西湖湖水上﹐盡日憑欄樓上望。三三兩兩釣魚舟﹐島嶼正淸秋。笛聲依約蘆花裏﹐白鳥成行忽驚起。別來閒想整綸竿﹐思入水雲寒。

喜遷鶯令﹟宮詞夏竦霞散綺﹐月垂鉤﹐簾捲未央樓。夜涼銀漢截天流﹐宮闕鎖淸秋。瑤臺樹﹐金莖露﹐鳳髓香盤煙霧。三千珠翠擁宸遊﹐水殿按﹖涼州。

點絳唇寇準小陌輕寒﹐社公雨足東風慢。定巢新燕﹐濕雨穿花轉。象尺薰鑪﹐拂曉停鍼綫。愁蛾淺﹐飛紅零亂﹐側臥珠簾捲。

江南春寇準波渺渺﹐柳依依。孤村芳艸遠﹐斜日杏花飛。江南春盡離腸斷﹐蘋滿汀洲人未歸。

陽關引寇準塞艸煙光闊﹐渭水波聲咽。春朝雨霽﹐輕塵斂﹐徵鞍發。指靑靑楊柳﹐又是輕攀折。動黯然﹐知有後會甚時節。更盡一杯酒﹐歌一闋。嘆人生裏﹐難歡聚﹐易離別。且莫辭沈醉﹐聽取陽關徹。念故人﹐千里自此共明月。

點絳唇王禹雨恨雲愁﹐江南依舊稱佳麗。水村漁市﹐一縷孤煙細。天際徵鴻﹐遙認行如綴。平生事﹐此時凝睇﹐誰會憑欄意。

玉樓春錢惟演城上風光鶯語亂﹐城下煙波春拍岸。綠楊芳艸幾時休。淚眼愁腸先已斷。情懷漸變成衰晚﹐鸞鏡朱顏驚暗換。昔年多病厭芳樽﹐今日芳樽惟恐淺。

破陣子晏殊燕子來時新社﹐梨花落後淸明。池上碧苔三四點﹐葉底黃鸝一兩聲﹐日長飛絮輕。巧笑東鄰女伴﹐采桑徑裏逢迎。疑怪昨宵春夢好﹐元是今朝鬥艸贏﹐笑從雙臉生。

淸平樂晏殊金風細細﹐葉葉梧桐墜。綠酒初嘗人易醉﹐一枕小窗濃睡。紫薇朱槿初殘﹐斜陽卻照闌干。雙燕欲歸時節﹐銀屏昨夜微寒。

又晏殊紅箋小字﹐說盡平生意。鴻雁在云魚在水﹐惆悵此情難寄。斜陽獨倚西樓﹐遙山恰對簾鉤。人面不知何處﹐綠波依舊東流。

踏莎行晏殊碧海無波﹐瑤臺有路﹐思量便合雙飛去。當時輕別意中人﹐山長水遠知何處﹖綺席凝塵﹐香閨掩霧﹐紅箋小字憑誰附﹖髙樓目盡欲黃昏﹐梧桐葉上蕭蕭雨。

又晏殊小徑紅稀﹐芳郊綠徧﹐髙臺樹色陰陰見。春風不解禁楊花﹐蒙蒙亂撲行人面。翠葉藏鶯﹐珠簾隔燕﹐鑪香靜逐遊絲轉。一場愁夢酒醒時﹐斜陽卻照深深院。

蝶戀花晏殊檻菊愁煙蘭泣露﹐羅幕輕寒﹐燕子雙飛去。明月不諳離別苦﹐斜光到曉穿朱戶。昨夜西風凋碧樹﹐獨上髙樓﹐望盡天涯路。欲寄彩鸞無尺素﹐山長水闊知何處﹖

淸商怨晏殊關河愁思望處滿﹐漸素秋向晚。雁過南云﹐行人回淚眼。雙鸞衾裯悔展﹐夜又永﹐枕孤人遠。夢未成歸﹐﹩梅花。聞塞管。

相思兒令晏殊昨日探春消息﹐湖上綠波平。無柰繞堤芳艸﹐還向舊痕生。有酒且醉瑤觥﹐更何妨檀板新聲。誰教楊柳千絲﹐就中牽系人情。

木蘭花令賈昌朝都城水淥嬉遊處﹐仙棹往來人笑語。紅隨遠浪泛桃花﹐雪散平堤飛柳絮。東君欲共春歸去﹐一陣狂風和驟雨。碧油紅旆錦障泥﹐斜日畫橋芳艸路。

望江南王琪江南雨﹐風送滿長川。碧瓦煙昏沈柳岸﹐紅綃香潤入梅天﹐飄灑正瀟然。朝與暮﹐常在楚峯前。寒夜愁欹金帶枕﹐春江深閉木蘭船﹐煙渚遠相連。

又王琪江南岸﹐雲樹半晴陰。帆去帆來天亦老﹐潮生潮落日空沈﹐南北別離心。興廢事﹐千古一沾襟。山下孤煙漁市遠﹐柳邊疏雨酒家深﹐行客莫登臨。

霜天曉角﹟梅林逋冰淸霜潔﹐昨夜梅花發。甚處玉龍三弄﹖聲搖動﹐枝頭月。夢絕﹐金獸熱﹐曉寒蘭燼滅。要捲珠簾淸賞﹐且莫掃階前雪。

點絳唇﹟艸林逋金穀年年﹐亂生春色誰爲主﹖餘花落處﹐滿地和煙雨。又是離歌﹐一闋長亭暮。王孫去﹐萋萋無數﹐南北東西路。

滴滴金李遵勗帝城五夜宴遊歇﹐殘燈外﹐看殘月。都來猶在醉鄕中﹐聽更漏初徹。行樂已成閒話說﹐如春夢﹐覺時節。大家同約探春行﹐問甚花先發﹖

賀聖朝葉淸臣滿斟綠醑畱君住﹐莫匆匆歸去。三分春色二分愁﹐更一分風雨。花開花謝﹐都來幾許﹐且髙歌休訴。不知來歲牡丹時﹐再相逢何處﹖

多麗﹟李良定席上賦聶冠卿想人生﹐美景良辰堪惜。向其間﹐賞心樂事﹐古來難是並得。況東城鳳臺沁苑﹐泛晴波淺照金碧。露洗華桐﹐煙霏絲柳﹐綠陰搖曳﹐蕩春一色。畫堂迥﹐玉簪瓊佩﹐髙會盡詞客。淸歡久﹐重燃絳蠟﹐別就瑤席。有飄若驚鴻體態﹐暮爲行雨標格。逞朱辰﹐緩歌妖麗﹐似聽流鶯亂花隔。慢舞縈回﹐嬌鬟低軃﹐腰肢纖細困無力。忍分散﹐彩雲歸後﹐何處更尋覓﹖休辭醉﹐明月好花﹐莫謾輕擲。

菩薩蠻李師中子規啼破城樓月﹐畫船曉載笙歌發。兩岸荔支紅﹐萬家煙雨中。佳人相對泣﹐淚下羅衣濕。從此信音稀﹐嶺南無雁飛。

點絳唇韓琦病起懨懨﹐庭前花影添憔悴。亂紅飄砌﹐滴盡眞珠淚。惆悵前春﹐誰向花前醉﹖愁無際﹐武陵凝睇﹐人遠波空翠。

蘇幕遮範仲淹碧雲天﹐黃葉地﹐秋色連波﹐波上寒煙翠。山映斜陽天接水﹐芳艸無情﹐更在斜陽外。黯鄕魂﹐追旅意﹐夜夜除非﹐好夢畱人睡。明月樓髙休獨倚﹐酒入愁腸﹐化作相思淚。

禦街行範仲淹紛紛墜葉飄香砌。夜寂靜﹐寒聲碎。眞珠簾捲玉樓空﹐天澹銀河垂地。年年今夜﹐月華如練﹐長是人千里。愁腸已斷無由醉﹐酒未到﹐先成淚。殘燈明滅枕頭欹﹐諳盡孤眠滋味。都來此事﹐眉間心上﹐無計相回避。

漁家傲範仲淹塞下秋來風景異﹐衡陽雁去無畱意。四面邊聲連角起﹐千嶂裏﹐長煙落日孤城閉。濁酒一杯家萬里﹐燕然未勒歸無計。羌管悠悠霜滿地﹐人不寐﹐將軍白髮徵夫淚。

好事近宋祁睡起玉屏風﹐吹去亂紅猶落。天气驟生輕暖﹐襯沈香帷箔。珠簾約住海棠風﹐愁拖兩眉角。昨夜一庭明月﹐冷秋千紅索。

浪淘沙﹟別劉原父宋祁少年不管﹐流光如箭﹐因循不覺韶華換。到如今﹐始惜月滿﹩花滿﹩酒滿。扁舟欲解垂楊岸﹐尙同歡宴。日斜歌闋將分散﹐倚蘭橈﹐望水遠﹩天遠﹩人遠。

好事近鄭獬江上探春回﹐正值早梅時節。兩行小槽雙鳳﹐按涼州初徹。謝娘扶下繡鞍來﹐紅靴踏殘雪。歸去不須銀燭﹐有山頭明月。芳艸卽﹖

鳳簫吟韓縝鎖離愁連綿無際﹐來時陌上初燻。繡幃人念遠﹐暗垂珠露﹐泣送徵輪。長行長在眼﹐更重重遠水孤云。但望極樓髙﹐盡日目斷王孫。消魂﹐池塘別後﹐曾行處綠妒輕裙。恁時攜素手﹐亂花飛絮裏﹐緩步香茵。朱顏空自攺﹐向年年芳意長新。徧綠野嬉遊醉眼﹐莫負靑春。

離亭燕張升一帶江山如畫﹐風物向秋瀟灑。水浸碧天何處斷。霽色冷光相射。蓼嶼荻花洲﹐掩映竹籬茅舍。雲際客帆髙掛﹐煙外酒旗低亞。多少六朝興廢事﹐盡入漁樵閒話。悵望倚層樓﹐寒日無言西下。

夜行船謝絳昨夜佳期初共﹐鬢云低翠翹金鳳。尊前和笑不成歌﹐意偸傳眼波微送。艸艸不容成楚夢﹐漸寒深翠簾霜重。相看送到斷腸時﹐月西斜畫樓鐘動。

摸魚兒歐陽修捲繡簾梧桐院落﹐一霎雨添新綠。小池閒立殘妝淺﹐向晚水紋如縠。凝遠目﹐恨人去寂寥﹐鳳枕孤難宿。倚欄不足﹐看燕拂風檐﹐蝶翻露艸﹐兩兩鎭相逐。雙眉蹙﹐可惜年華婉娩﹐西風初弄庭菊。況伊家年少﹐多情未已難拘束。那堪更趁涼景﹐追尋甚處垂楊曲。佳期過盡﹐但不說歸來﹐多應忘了﹐云屏去時祝。

采桑子歐陽修輕舟短棹西湖好﹠淥水逶迆﹐芳艸長堤﹐隱隱笙歌處處隨。無風水面琉璃滑﹐不覺船移。微動漣漪﹐驚起沙禽掠岸飛。

又羣芳過後西湖好﹠狼籍殘紅﹐飛絮蒙蒙﹐垂柳闌干盡日風。笙歌散盡遊人去﹐始覺春空。垂下簾櫳﹐雙燕歸來細雨中。

踏莎行歐陽修候館梅殘﹐溪橋柳細﹐艸燻風暖搖徵轡。離愁漸遠漸無窮﹐迢迢不斷如春水。寸寸柔腸﹐盈盈粉淚﹐樓髙莫近危欄倚。平蕪盡處是春山﹐行人更在春山外。

蝶戀花歐陽修越女采蓮秋水畔﹐窄袖輕羅﹐暗露雙金釧。照影摘花花似面﹐芳心只共絲爭亂。磖磗灘頭風浪晚﹐霧重煙輕﹐不見來時伴。隱隱歌聲歸棹遠﹐離愁引著江南岸。

又小院深深門掩乍一作﹖亞﹩﹐寂寞珠簾﹐畫閣重重下。欲近禁煙微雨罷﹐綠楊深處秋千掛。傅粉狂遊猶未捨﹐不念芳時﹐眉黛無人畫。薄幸未歸春去也﹐杏花零落紅香謝。

玉樓春歐陽修春山斂黛低歌扇﹐暫解吳鉤登祖宴。畫樓鐘動已魂銷﹐何況馬嘶芳艸岸。靑門柳色隨人遠﹐望未斷時腸已斷。洛陽春色待君來﹐莫到落花飛似霰。

又歐陽修湖邊柳外樓髙處﹐望斷雲山多少路。闌干倚徧使人愁﹐又是天涯初日暮。輕無管系狂無數﹐水畔飛花風裏絮。算伊渾似薄情郎﹐去便不來來便去。

又歐陽修西湖南北煙波闊﹐風裏絲簧聲韻咽。舞餘一作﹖徐﹩裙帶綠雙垂﹐酒入香腮紅一抹。杯深不覺琉璃滑﹐貪看六幺花十八。明朝車馬各東西﹐惆悵畫橋風與月。

虞美人﹟影歐陽修鶯愁燕苦春歸去﹐寂寂花飄紅雨。碧艸綠楊岐路﹐況是長亭暮。少年作客情難訴﹐泣對東風無語。目斷兩三煙樹﹐翠隔江淹浦。

浪淘沙歐陽修把酒祝東風﹐且共從容。垂楊紫陌洛城東。總是當時攜手處﹐遊徧芳叢。聚散苦匆匆﹐此恨無窮。今年花勝去年紅。可惜一作﹖料得﹩明年花更好﹐知與誰同﹠

又歐陽修今日北池遊﹐漾漾輕舟﹐波光瀲灩柳條柔。如此春來春又去﹐白了人頭。好妓好歌喉﹐不醉難休﹐勸君滿滿酌金甌。縱使花時常病酒﹐也是風流。

浣溪沙歐陽修堤上遊人逐畫船﹐拍堤春水四垂天。綠楊樓一作﹖梢﹩外出秋千。白髮戴花君莫笑﹐六幺催拍盞頻傳﹐人生何處似尊前。

又歐陽修紅粉佳人白玉杯﹐木蘭船穩棹歌催﹐綠荷風裏笑聲來。細雨輕煙籠艸樹﹐斜橋曲水繞樓臺﹐夕陽髙處畫屏開。

越溪春歐陽修三月十三寒食日﹐春色徧天涯。越溪閬苑繁華地﹐傍禁垣﹐珠翠煙霞。紅粉墻頭﹐秋千影裏﹐臨水人家。歸來晚駐香車﹐銀箭透窗紗。有時三點兩點雨霽﹐朱門柳細風斜。沈麝不燒金鴨﹐玲瓏月照梨花。

夜行船歐陽修滿眼東風飛絮﹐催行色短亭春暮。落花流水艸連云﹐看看是斷腸南浦。檀板未終人去一作﹖又﹩去﹐扁舟在綠楊深處。手把金樽難爲別﹐更那聽亂鶯疏雨﹠

少年遊﹟艸歐陽修闌干十二獨憑春﹐晴碧遠連云。千里萬里﹐二月三月﹐行色苦愁人。謝家池上﹐江淹浦畔﹐吟魄與離魂。那堪疏雨滴黃昏。更特地憶王孫。

南歌子歐陽修鳳髻金泥帶﹐龍紋玉掌梳。去來窗下笑相扶﹐愛道﹖畫眉深淺入時無﹩。弄筆偎人久﹐描花試手初。等閒妨了繡工夫﹐笑問﹖雙鴛鴦字怎生書﹩

臨江仙歐陽修柳外輕雷池上雨﹐雨聲滴碎荷聲。小樓西角斷虹明﹐闌干倚處﹐待得月華生。燕子飛來窺畫棟﹐玉鉤垂下簾旌。涼波不動簟紋平﹐水精雙枕﹐傍有墮釵橫。

又歐陽修記得金鑾同唱第﹐春風上國繁華。如今薄宦老天涯﹐十年岐路﹐空負曲江花。聞說閬山通閬苑﹐樓髙不見君家。孤城寒日等閒斜﹐離愁難盡﹐紅樹遠連霞。

靑玉案歐陽修一年春事都來幾﹖早過了三之二。綠暗紅嫣渾可事﹐垂楊庭院﹐暖風簾幕﹐有个人憔悴。買花載酒長安市﹐又爭似家山見桃李。不住東風吹客淚﹐相思難表﹐夢魂無據﹐惟有歸來是。

蘇幕遮﹟艸梅堯臣露堤平﹐煙墅杳﹐亂碧萋萋﹐雨後江天曉。獨有庾郎年最少﹐窣地春袍﹐嫩色宜相照。接長亭﹐迷遠道﹐堪怨王孫﹐不記歸期早。落盡梨花春又了﹐滿地殘陽﹐翠色和煙老。

燕歸梁石延年芳艸年年惹恨幽﹐想前事悠悠。傷春傷別幾時休﹖算從古爲風流。春山總把深勻翠黛﹐千疊在眉頭。不知供得幾多愁﹖更斜日憑危樓。

阮郎歸司馬光漁舟容易入深山﹐仙家日日閒。綺窗紗幌映朱顏﹐相逢醉夢間。松露冷﹐海霞殷﹐匆匆整棹還。落花寂寂水潺潺﹐重尋此路難。

桂枝香﹟金陵懷古王安石登臨送目﹐正故國晚秋﹐天气初肅。千里澄江似練﹐翠峯如簇。徵帆去棹殘陽裏﹐背西風酒旗斜矗。彩舟雲淡﹐星河鷺起﹐圖畫難足。念自昔豪華競逐﹐嘆門外樓頭﹐悲恨相續。千古憑髙對此﹐謾嗟榮辱。六朝舊事隨流水﹐但寒煙衰艸凝綠。至今商女﹐時時猶唱﹐後庭遺曲。

傷春怨﹟夢中作王安石雨打江南樹﹐一夜花開無數。綠葉漸成陰﹐下有遊人歸路。與君相逢處﹐不道春將暮。把酒祝東風﹐且莫恁匆匆去。

鷓鴣天﹟和韓持國範純仁臘後春前暖律催﹐日和風暖欲開梅。公方結客尋佳景﹐我亦忘形趁酒杯。添管籥﹐續尊罍﹐更闌秉燭未能回。淸歡莫待相期約﹐乘興來時便可來。

《詞綜》﹝卷五﹞

宋詞七十首

臨江仙晏幾道夢後樓臺髙鎖﹐酒醒簾幕低垂。去年春恨卻來時﹐落花人獨立﹐微雨燕雙飛。記得小蘋初見﹐兩重心字羅衣。琵琶弦上說相思﹐當時明月在﹐曾照彩雲歸。

淸商怨晏幾道庭花香信尙淺﹐最玉樓先暖。夢覺香衾﹐江南依舊遠。回文錦字暗剪﹐謾寄與也應歸晚。要問相思﹐天涯猶自短。

點絳唇晏幾道明日徵鞭﹐又將南陌垂楊折。自憐輕別﹐拚得音塵絕。杏子枝邊﹐倚徧闌干月﹐依前缺。去年時節﹐舊事無人說。

又晏幾道妝席相逢﹐旋勻紅淚歌金縷。意中曾許﹐欲共吹花去。長愛荷香﹐柳色殷橋路。畱人住﹐淡煙微雨﹐好个雙棲處。

虞美人晏幾道閒敲玉鐙隋堤路﹐一笑開朱戶。素云凝澹月嬋娟﹐門外鴨頭春水木蘭船。吹花拾蕊嬉遊慣﹐天與相逢晚。一聲長笛倚樓時﹐應恨不題紅葉寄相思。

生查子晏幾道金鞍美少年﹐去躍靑驄馬。縈系玉樓人﹐繡被春寒夜。消息未歸來﹐寒食梨花謝。無處說相思﹐背面秋千下。

采桑子晏幾道秋千散後朦朧月﹐滿院人間。幾處雕欄﹖一夜風吹杏粉殘。昭陽殿裏春衣就﹐金縷初幹。莫信朝寒﹐明日花前試舞看。

六幺令晏幾道綠陰春盡﹐飛絮繞香閣。晚來翠眉宮樣﹐巧把遠山學。一寸狂心未說﹐已向橫波覺。畫簾遮匝。新翻曲妙﹐暗許閒人帶偸掐。前度書多隱語﹐意淺愁難答。昨夜詩有回文﹐韻險還慵押。都待笙歌散了﹐記取畱時霎。不消紅蠟。閒雲歸後﹐月在庭花舊欄角。

又晏幾道雪殘風信﹐悠颺揚春消息。天涯倚樓新恨﹐楊柳幾絲碧。還是南云雁少﹐錦字無端的。寶釵瑤席。彩弦聲裏﹐拚作尊前未歸客。遙想疏梅此際﹐月底香英坼。別後誰繞前溪﹖手揀繁枝摘。莫道傷髙恨遠﹐付與臨風笛。盡堪愁寂。花時往事﹐更有多情个人憶。

淸平樂晏幾道畱人不住﹐醉解蘭舟去。一棹碧濤春水路﹐過盡曉鶯啼處。渡頭楊柳靑靑﹐枝枝葉葉離情。此後錦書休寄﹐畫樓雲雨無憑。

又晏幾道春云綠處﹐又見歸鴻去。側帽風前花滿路﹐冶葉倡條情緒。紅樓桂酒初開﹐曾攜翠袖同來。醉弄影蛾池水﹐短簫吹落殘梅。

又晏幾道波紋碧皺﹐曲水淸明後。折得疏梅香滿袖﹐暗喜春紅依舊。歸來紫陌東頭﹐金釵換酒銷愁。柳影深深細路﹐花梢小小層樓。

又晏幾道幺弦寫意﹐意密弦聲碎。書得鳳箋無限事﹐猶恨春心難寄。臥聽疏雨梧桐﹐雨餘澹月朦朧。一夜夢魂何處﹖那回楊葉樓中。

玉樓春晏幾道秋千院落重簾暮﹐彩筆閒來題繡戶。墻頭丹杏雨餘花﹐門外綠楊風後絮。朝云信斷知何處﹖應作襄王春夢去。紫驑認得舊遊蹤﹐嘶過畫樓東畔路。

又晏幾道采蓮時候慵歌舞﹐永日閒從花裏度。暗隨末曉風來﹐直待柳梢斜月去。停橈共說江頭路﹐臨水樓臺蘇小住。細思巫峽夢回時﹐不減秦源腸斷處。

浪淘沙晏幾道小綠間長紅﹐露蕊煙叢﹐花開花落昔年同。惟恨花前攜手處﹐往事成空。山遠水重重﹐一笑難逢﹐已拚長在別離中。霜鬢知他從此去﹐幾度春風﹖

碧牡丹晏幾道翠袖疏紈扇﹐涼葉催歸燕。一夜西風﹐幾處傷髙懷遠﹩細菊枝頭﹐開嫩香還徧﹐月痕依舊庭院。事何限﹩悵望秋意晚﹐離人鬢華將換。靜憶天涯﹐路比此情還短。試約鸞箋﹐傳素期良願﹐南云應有新雁。

蝶戀花晏幾道碧玉髙樓臨水住﹐紅杏開時﹐花底曾相遇。一曲陽春春已暮﹐曉鶯聲斷朝云去。遠水來從樓下度﹐過盡流波﹐未得魚中素。月細風尖垂柳渡﹐夢魂長在分襟處。

又晏幾道喜鵲橋成催鳳駕﹐天爲歡時﹐乞與初涼夜。乞巧雙蛾加意畫﹐玉鉤斜傍西南掛。分鈿擘釵涼葉下﹐香袖憑肩﹐誰記當時話﹩路隔銀河猶可借﹐世間離恨何年罷﹩

又晏幾道醉別西樓醒不記﹐春夢秋云﹐聚散眞容易。斜月半窗還少睡﹐畫屏間展吳山翠。衣上酒痕詩裏字﹐點點行行﹐總是淒涼意。紅燭自憐無好計﹐夜寒空替人垂淚。

又晏幾道庭院碧苔紅葉徧﹐金菊開時﹐已近登髙宴。日日露荷凋綠扇﹐粉塘煙水澄如練。試倚涼風醒酒面﹐雁字來時﹐恰向層樓見。幾點護霜云影轉﹐誰家蘆管吹秋怨﹩

破陣子晏幾道柳下笙歌庭院﹐花間姊妹秋千。記得靑樓當日事﹐寫向紅窗夜月前﹐憑伊寄小蓮。絳蠟等閒陪淚﹐吳蠶到了纏綿。綠鬢能供多少恨﹩未肯無情比斷弦﹐今年老去年。

淸平樂張先屏山斜展﹐帳捲紅綃半。泥淺曲池飛海燕﹐風度楊花滿院。雲愁雨恨空深﹐覺來一枕春陰。隴上梅花落盡﹐江南消息沈沈。

卜算子慢張先溪山別意﹐煙樹去程﹐日落采蘋春晚。欲上徵鞍﹐更掩翠簾回面。相盼﹐惜彎彎淺黛長長眼。柰畫閣歡遊﹐也學狂花亂絮輕散。水影橫池館﹐對靜夜無人﹐月髙雲遠。一餉凝思﹐兩眼淚痕還滿。難遣﹐恨私書又逐東風斷。縱夢澤層樓萬尺﹐望湖城那見﹖

木蘭花張先西湖楊柳風流絕﹐滿縷靑春看贈別。墻頭簌簌暗飛花﹐山外陰陰初落月。秦姬穠麗云梳髮﹐持酒聽歌畱晚發。驪駒應亦解人情﹐欲出重城嘶不歇。

又邠州作張先靑錢貼水萍無數﹐臨曉西湖春漲雨。泥新輕燕面前飛﹐風慢落花衣上住。紅裙空解煙蛾聚﹐雲月卻能隨馬去。明朝何處上髙臺﹩回認玉峯山下路。

又去春自湖歸杭﹐憶南園花已開﹐有「當時猶有蕊如梅」之句。今歲還鄕﹐南園正盛﹐復爲此詞以寄意。張先去年春入芳菲國﹐靑蕊如梅終忍摘。欄邊徒欲說相思﹐綠臘密緘朱粉飾。歸來故苑重尋覓﹐花滿舊枝心更惜。鴛鴦從小自相雙﹐若不多情頭不白。

又乙卯吳興寒食張先龍頭舴艋吳兒競﹐筍柱秋千遊女並。芳洲拾翠暮忘歸﹐秀野踏靑來不定。行雲去後遙山暝﹐已放笙歌池院靜。中庭月色正淸明﹐無數楊花過無影。

憶秦娥張先參差竹﹐吹斷相思曲。情不足﹐西北有樓窮遠目。憶苕溪﹐寒影透淸玉。秋雁南飛速﹐菇艸綠﹐應下溪頭沙上宿。

慶春澤張先飛閣危橋相倚﹐人獨立東風﹐滿衣輕絮。還記憶江南﹐如今天气。正白蘋花﹐繞堤漲流水﹐寒梅落盡誰寄。方春意無窮﹖靑空千里﹐愁艸樹依依﹖關城初閉﹐對月黃昏﹖角聲傍煙起﹐

山亭宴﹟有美堂贈彥猷主人張先宴堂永晝喧簫鼓﹖倚靑空畫欄紅柱﹐玉瑩紫微人﹖藹和气春融日煦﹐故宮池館更樓臺﹖約風月今宵何處。湖水動鮮衣﹖競拾翠湖邊路﹐落花蕩漾怨空樹﹖曉山靜數聲杜宇﹐天意送芳菲﹖正黯淡疏煙短雨﹐新歡寧似舊歡長﹖此會散幾時還聚。試爲挹飛雲﹖問解寄相思否。

剪牡丹﹟舟中聞雙琵琶張先野綠連空﹖天靑垂水﹖素色溶漾都淨﹐柔柳搖搖﹖墜輕絮無影﹐汀洲日落人歸﹖修巾薄袂﹖擷香拾翠相競﹐如解淩波﹖泊渚煙春暝﹐彩絳朱索新整﹖宿繡屏畫船風定﹐金鳳響雙槽﹖彈出今古幽思誰省。玉盤大小亂珠迸﹐酒上妝面﹖花艷媚相並﹐重聽﹖盡漢妃一曲﹖江空月靜﹐

好事近﹟和毅夫內翰梅花張先月色透橫枝﹖短葉小葩無力﹐北客一聲長笛﹖怨江南先得﹐誰教彊半臘前開。多情爲春憶﹐畱取大家須醉﹖幸雨休風息﹐

畫堂春張先外湖蓮子長參差﹖霽山靑處鷗飛﹐水天溶漾畫橈遲﹖人影鑑中移﹐桃葉淺聲雙唱﹖杏紅深色輕衣﹐小荷障面避斜暉﹖分得翠陰歸﹐

踏莎行張先衾鳳猶溫﹖籠鸚尙睡﹖宿妝稀淡眉成字﹐映花避月上回廊﹖珠裙褶褶輕垂地﹐翠幕成波﹖新荷貼水﹖紛紛煙絮低還起﹐重墻繞院更重門﹖春風無路通深意﹐

於飛樂張先寶奩開﹖菱鑑淨﹖一掬淸蟾﹐新妝臉旋學花添﹐蜀紅衫﹖雙繡蝶﹖裙縷鶼鶼﹐尋思前事﹖小屏風仍畫江南﹐怎空教艸解宜男﹐柔桑暗又過春蠶﹐正陰晴天气﹖更暝色相兼﹐幽期消息﹖曲房西碎月篩簾﹐

惜瓊花張先汀蘋白﹐苕水碧﹐每逢花駐樂﹐隨處歡席。別時攜手看春色﹐螢火而今﹐飛破秋夕。汴河流﹐如帶窄。任身輕似葉﹐何計歸得﹖斷雲孤鶩靑山極﹐樓上徘徊﹐無盡相憶。

河滿子﹟陪杭守泛湖夜歸張先溪女送花隨處﹐沙鷗避樂分行。遊舸已如圖障裏﹐小屏猶畫瀟湘。人面新生酒艷﹐日痕更欲春長。衣上交枝鬥色﹐釵頭比翼相雙。片段落霞明水底﹐風紋時動妝光。賓從夜歸無月﹐千燈萬火湖塘。

醉垂鞭﹟錢塘送祖擇之張先酒面灩金魚。吳娃唱﹐吳潮上。玉殿白麻書﹐待君歸後除。勾畱風月好﹐平湖曉﹐翠峯孤。此景出關無﹐西州空畫圖。

又張先雙蝶繡羅裙。東池宴﹐初相見。朱粉不深勻﹐閒花淡淡春。細看諸處好﹐人人道﹐柳腰身。昨日亂山昏﹐來時衣上云。

謝池春慢﹟玉仙觀道中逢謝媚卿張先繚墻重院﹐時聞有流鶯到。繡被掩餘寒﹐畫閣明新曉。朱檻連空闊﹐飛絮無多少。徑莎平﹐池水渺。日長風靜﹐花影閒相照。塵香拂馬﹐逢謝女城南道。秀艷過施粉﹐多媚生輕笑。鬥色鮮衣薄﹐碾玉雙蟬小。歡難偶﹐春過了。琵琶流怨﹐都入相思調。

減字木蘭花﹟贈伎張先垂螺近額﹐走上紅裀初趁拍。只恐驚飛﹐擬倩遊絲惹住伊。塵不起。舞徹梁州﹐頭上宮花顫未休。

醉落魄﹟美人吹笛張先雲輕柳弱﹐內家髻子新梳掠。生香眞色人難學。橫管孤吹﹐月淡天垂幕。朱唇淺破櫻桃萼﹐倚樓人在闌干角。夜寒指冷羅衣薄。聲入霜林﹐簌簌驚梅落。

師師令﹟贈美人張先香鈿寶珥﹐拂菱花如水。學妝皆道稱時宜﹐粉色有天然春意。蜀彩衣長勝未起﹐縱亂霞垂地。都城池苑誇桃李﹐問東風何似﹖不須回扇障淸歌﹐唇一點小於朱蕊。正值殘英和月墜﹐寄此情千里。

系裙腰張先惜霜蟾照夜雲天﹐朦朧影畫勾闌。人情縱似長情月﹐算一年年﹐又能得幾番圓﹖欲寄西江題葉字﹐流不到五亭前。東池始有荷新綠﹐尙小如錢﹐問何日藕幾時蓮﹖

漁家傲張先巴子城頭靑艸暮﹐巴山重疊相逢處。燕子占巢花脫樹﹐杯且舉﹐瞿塘水闊舟難渡。天外吳門淸霅路﹐君家正在吳門住。贈我柳枝情幾許﹖春滿縷﹐爲君將入江南去。

碧牡丹張先步障搖紅綺﹐曉月墮﹐沈煙砌。緩板香檀﹐唱徹伊家新制。怨入眉頭﹐斂黛峯橫翠。芭蕉寒﹐雨聲碎。鏡華翳﹐閒照孤鸞戲。思量去時容易﹐鈿合瑤釵﹐至今冷落輕棄。望極藍橋﹐但暮云千里﹐幾重山﹖幾重水﹖

靑門引張先乍暖還輕冷﹐風雨晚來方定。庭軒寂寞近淸明﹐殘花中酒﹐又是去年病。樓頭畫角風吹醒﹐入夜重門靜。那堪更被明月﹐隔墻送過秋千影﹩

生查子﹟彈箏張先含羞整翠鬟﹐得意頻相顧。雁柱十三弦﹐一一春鶯語。嬌云容易飛﹐夢斷知何處﹖深院鎖黃昏﹐陣陣芭蕉雨。

鬥百花柳永煦色韶光明媚﹐輕靄低籠芳樹﹐池塘淺蘸煙蕪﹐簾幕閒垂風絮。春困厭厭﹐拋擲鬥艸工夫﹐冷落踏靑心緒﹐終日扃朱戶。遠恨綿綿﹐淑景遲遲難度。年少傅粉﹐依前醉眠何處﹖深院無人﹐黃昏乍拆秋千﹐空鎖滿庭花雨。

女冠子柳永斷煙殘雨﹐灑微涼生軒戶﹐動淸籟蕭蕭庭樹。銀河濃淡﹐華星明滅﹐輕雲時度。莎階寂靜無睹﹐幽蛩切切秋吟苦。疏篁一徑﹐流螢幾點﹐飛來又去。對月臨風﹐空恁無眠耿耿﹐暗想舊日牽情處。綺羅叢裏﹐有人人那回飲散﹐略略曾諧鴛侶。因循忍便暌阻﹐相思不得長相聚。好天良夜﹐無端惹起﹐千愁萬緒。

雨霖鈴柳永寒蟬淒切﹐對長亭晚﹐驟雨初歇。都門帳飲無緒﹐方畱戀處﹐蘭舟催發。執手相看淚眼﹐竟無語凝咽。念去去千里煙波﹐暮靄沈沈楚天闊。多情自古傷離別﹐更那堪冷落淸秋節﹖今宵酒醒何處﹩楊柳岸。曉風殘月。此去經年﹐應是良辰好景虛設。便縱有千種風情﹐更與何人說﹩

傾杯樂柳永木落霜洲﹐雁橫煙渚﹐分明畫出秋色。暮雨乍歇﹐小楫夜泊﹐宿葦村山驛。何人月下臨風處﹐起一聲羌笛﹩離緒萬端﹐聞岸艸切切蛩吟如織。爲憶芳容別後﹐水遙山遠﹐何計憑鱗翼﹩想繡閣深沈﹐爭知憔悴損天涯行客﹖楚峽雲歸﹐髙陽人散﹐寂寞狂蹤迹。望京國﹐空目斷遠峯凝碧。

卜算子慢柳永江楓漸老﹐汀蕙半凋﹐滿目敗紅衰翠。楚客登臨﹐正是暮秋天气。引疏砧﹐斷續殘陽裏。對晚景傷懷念遠﹐新愁舊恨相繼。脈脈人千里﹐念兩處風情﹐萬重煙水。雨歇天髙﹐望斷翠峯十二。盡無言﹐誰會憑髙意﹩縱寫得離腸萬種﹐柰歸鴻誰寄﹖

少年遊柳永參差煙樹霸陵橋﹐風物盡前朝。衰楊古柳﹐幾經攀折﹐憔悴楚宮腰。夕陽閒淡秋光老﹐離思滿蘅臯。一曲陽關﹐斷腸聲盡﹐獨自上蘭橈。

夜半樂柳永凍雲黯淡天气﹐扁舟一葉﹐乘興離江渚。渡萬壑千巖﹐越溪深處﹐怒濤漸息﹐樵風乍起。更聞商旅相呼﹐片帆髙舉。泛畫益鳥翩翩過南浦。望中酒旆閃閃﹐一簇煙村﹐數行霜樹。殘日下漁人鳴榔歸去。敗荷零落﹐衰楊掩映﹐岸邊兩兩三三﹐浣紗遊女﹐避行客含羞笑相語。到此因念﹠繡閣輕拋﹐浪萍難駐。嘆後約丁寧竟何據﹩慘離懷﹐空恨歲晚歸期阻﹐凝淚眼杳杳神京路。斷鴻聲遠長天暮﹐

玉蝴蝶柳永望處雨收雲斷。憑欄悄悄。目送秋光﹐晚景蕭疏。堪動宋玉悲涼﹐水風輕蘋花漸老。月露冷梧葉飄黃﹐遣情傷。故人何在﹖煙水茫茫﹐難忘﹩文期酒會。幾辜風月。屢變星霜﹐海闊天遙。未知何處是瀟湘﹖念雙燕難憑遠信。指暮天空識歸航﹐黯相望。斷鴻聲裏。立盡斜陽﹐

望遠行﹟雪柳永長空降瑞。寒風剪。淅淅瑤華初下﹐亂飄僧捨。密灑歌樓。迆邐漸迷鴛瓦﹐好是漁人。披得一蓑歸去。江上晚來堪畫﹐滿長安。髙卻旗亭酒價﹐幽雅。乘興最宜訪戴。泛小棹。越溪瀟灑﹐皓鶴奪鮮。白鷴失素。千里廣鋪寒野﹐須信幽蘭歌斷。同云收盡。別有瓊臺瑤榭﹐放一輪明月。交光淸夜﹐

八聲甘州柳永對蕭蕭暮雨灑江天。一番洗淸秋﹐漸霜風淒緊。關河冷落。殘照當樓﹐是處紅衰綠減。苒苒物華休﹐惟有長江水。無語東流﹐不忍登髙臨遠。望故鄕渺邈。歸思難收﹐嘆年來蹤迹。何事苦淹畱﹖想佳人妝樓長望。誤幾回天際識歸舟﹐爭知我。倚闌漧處。正恁凝愁﹐

安公子柳永遠岸收殘雨。雨殘稍覺江天暮﹐拾翠汀洲人寂靜。立雙雙鷗鷺﹐望幾點漁燈掩映蒹葭浦﹐停畫橈兩兩舟人語。道去程今夜。遙指前村煙樹﹐遊宦成羈旅。短檣吟倚閒凝佇﹐萬水千山迷遠近。想鄕關何處﹖自別後風亭月榭孤歡聚﹐剛斷腸惹得離情苦﹐聽杜宇聲聲。勸人不如歸去﹐

雪梅香柳永景蕭索。危樓獨立一作。倚﹠面晴空﹐動悲秋情緒。當時宋玉應同﹐漁市孤煙裊寒碧。水村殘葉舞愁紅﹐楚天闊。浪浸斜陽。千里溶溶﹐臨風。想佳麗。別後愁顏。鎭斂眉峯﹐可惜當年。頓乖雨迹雲蹤﹐雅態妍姿正歡洽。落花流水忽西東﹐無憀恨。相思意。盡分付徵鴻﹐

婆羅門令柳永昨宵裏恁和衣睡﹐今宵裏又恁和衣睡。小飲歸來﹐初更過醺醺醉。中夜後何事還驚起﹖霜天冷﹐風細細﹐觸疏窗﹐閃閃燈搖曳。空牀展轉重追想﹐雲雨夢﹐任欹枕難繼。寸心萬緒﹐咫尺千里。好景良天﹐彼此空有相憐意﹐未有相憐計。

西平樂柳永盡日憑髙寓目﹐脈脈春情緒。嘉景淸明漸近﹐時節輕寒乍暖﹐天气才晴又雨。煙光澹蕩﹐裝點平蕪遠樹。黯凝佇。臺榭好﹐鶯燕語。正是和風麗日﹐幾許繁紅嫩綠﹐雅稱嬉遊去。柰阻隔尋芳伴侶。秦樓鳳吹﹐楚臺雲約﹐空悵望在何處﹖寂寞韶光暗度。可堪向晚﹐村落聲聲杜宇﹩

陽臺路柳永楚天晚﹐墜冷風敗葉﹐疏紅零亂。冒徵塵匹馬區區﹐愁見水遙山遠。追念年時﹐正恁鳳幃倚香偎暖。嬉遊慣﹐又豈知前歡雲雨分散﹖此際空勞回首﹐望帝裏難收淚眼。暮煙衰艸﹐算暗鎖路岐無限。今宵又依前寄宿﹐甚處葦村山館﹖寒燈畔﹐夜厭厭﹐憑何消遣﹖

二郎神﹟七夕柳永炎光初謝﹐過暮雨芳塵輕灑。乍露冷風淸庭戶爽﹐天如水﹐玉鉤遙掛。應是星娥嗟久阻﹐敍舊約飈輪欲駕。極目處微云暗度﹐耿耿銀河髙瀉。閒雅﹩須知此景﹐古今無價。運巧思穿鍼樓上女﹐擡粉面雲鬟相亞。鈿合金釵私語處﹐算誰在回廊影下﹖願天上人間﹐占得歡娛﹐年年今夜。

訴衷情近柳永雨晴气爽﹐佇立江樓望處。澄明遠水生光﹐重疊暮山聳翠。遙想斷橋幽徑﹐隱隱漁村﹐向晚孤煙起。殘陽裏﹐脈脈朱欄靜倚。黯然情緒﹐未飲先如醉。愁無際﹐暮云過了﹐秋風老盡﹐故人千里﹐竟日空凝睇﹩

竹馬子柳永登孤壘荒涼﹐危亭曠望﹐靜臨煙渚。對雌霓掛雨﹐雄風拂檻﹐微收煩暑。漸覺一葉驚秋﹐殘蟬噪晚﹐素商時序。覽景想前歡﹐指神京非霧非煙深處。向此成追感﹐新愁易積﹐故人難聚。憑髙盡日凝佇﹐贏得銷魂無語。極目霽靄霏微﹐斷鴉零亂﹐蕭索江城暮。南樓畫角﹐又逐殘陽去。

玉山枕柳永驟雨新霽﹐蕩原野﹐淸如洗。斷霞散彩﹐殘陽倒影﹐天外雲峯﹐數朵相倚。露莎煙芰滿池塘﹐見次第幾番紅翠。當是時河朔飛觴﹐避炎蒸﹐想風流堪繼。晚來髙樹淸風起﹐動簾幕﹐生秋气。畫樓晝寂﹐蘭堂夜靜﹐舞艷歌姝﹐漸任羅綺。訟閒時泰足風情﹐便爭柰雅歡都廢﹖省教成幾闋新歌﹐盡新聲﹐好尊前重理。

河傳柳永淮岸﹐漸晚﹐圓荷向背﹐芙蓉深淺。仙娥畫舸﹐露影紅芳交亂﹐難分花與面。采多乍覺輕舸滿﹐呼歸伴﹐急槳煙村遠。隱隱棹歌﹐漸被蒹葭遮斷﹐曲終人不見。

木蘭花慢﹟淸明柳永坼桐花爛漫﹐乍疏雨﹐洗淸明。正艷杏燒林﹐緗桃繡野﹐芳景如屏。傾城﹐盡尋勝賞﹐驟雕鞍紺幰出郊坰。風暖繁弦脆管﹐萬家競奏新聲。盈盈﹐鬥艸踏靑。人艷冶﹐遞逢迎。向路傍往往﹐遺簪墜珥﹐珠翠縱橫。歡情﹐對佳麗地﹐任金罍罄竭玉山傾。拚卻明朝永日﹐畫堂一枕春酲。

《詞綜》﹝卷六﹞

宋詞六十四首

醉翁操琴曲蘇軾瑯然﹐淸圓﹐誰彈。響空山﹐無言﹐惟翁醉中和其天﹖月明風露娟娟﹐人未眠﹖荷蕢過山前﹐曰有心也哉此賢﹖醉翁笑詠﹐聲和流泉﹖醉翁去後﹐空有朝吟夜怨﹖山有時而童巓﹐水有時而回川﹐思翁無歲年﹖翁今爲飛仙﹐此意在人間﹐試聽徽外三兩弦﹖

行香子蘇軾攜手江村﹐梅雪飄裙﹖情何限﹐處處消魂﹖故人不見﹐舊曲重聞﹖向望湖樓。孤山寺。湧金門﹖尋堂行處﹐題詩千首﹐繡羅衫﹐與拂輕塵﹖別來相憶﹐知有何人。有湖中月。江邊柳。隴頭云﹖

哨徧蘇軾睡起畫堂﹐銀蒜押簾﹐珠幕云垂地﹖初雨歇﹐洗出碧羅天﹐正溶溶養花天气﹖一霎晴風回芳艸﹐榮光浮動﹐捲皺銀塘水﹖方杏靨勻酥﹐花須吐繡﹐園林翠紅排比﹖見乳燕捎蝶過繁枝﹐忽一綫鑪香惹遊絲﹖晝永人閒﹐獨立斜陽﹐晚來情味﹖便攜將佳麗﹐乘興深入芳菲裏﹖撥胡琴語﹐輕攏慢撚總伶俐﹖看緊約羅裙﹐急趣檀板﹐霓裳入破驚鴻起﹖顰月臨眉﹐醉霞橫臉﹐歌聲悠颺雲際﹖任滿頭紅雨落花飛﹐漸支鳥鵲樓西玉蟾低﹐尙徘徊未盡歡意﹖君看今古悠悠﹐浮幻人間世﹖這些百歲光陰幾日。三萬六千而已﹖醉鄕路穩不妨行﹐但人生要適情耳﹖

賀新涼蘇軾乳燕飛華屋﹐悄無人﹐槐陰轉午﹐晚涼新浴﹖手弄生綃白團扇﹐扇手一時似玉﹖漸困倚孤眠淸熟﹖簾外誰來推繡戶。枉教人夢斷瑤臺曲﹖又卻是﹐風敲竹﹖石橊半吐紅巾蹙﹖待浮花浪蕊都盡﹐伴君幽獨﹖穠艷一枝細看取﹐芳意千里似束﹖又恐被秋風驚綠﹖若待得君來向此﹐花前對酒不忍觸﹖共粉淚﹐兩簌簌﹖

水龍吟和章質夫楊花韻蘇軾似花還似非花﹐也無人惜從教墜。拋家傍路﹐思量卻似﹐無情有思。縈損柔腸﹐困酣嬌眼﹐欲開還閉。夢隨風萬里﹐尋郎去處﹐又還被鶯呼起。不恨此花飛盡﹐恨西園落紅難綴。曉來雨過﹐遺蹤何在﹖一池萍碎。春色三分﹐二分塵土﹐一分流水。細看來不是楊花﹐點點是離人淚。

又黃州夢過棲霞樓蘇軾小舟橫截春江﹐臥看翠壁紅樓起。雲間笑語﹐使君髙會﹐佳人半醉。危柱哀弦﹐艷歌餘響﹐遏雲縈水。念故人老大﹐風流未減﹐獨回首煙波裏。推枕惘然不見﹐但空江月明千里。五湖聞道﹐扁舟歸去﹐仍攜西子。云夢南州﹐武昌南岸﹐昔遊應記。料多情夢裏﹐端來見我﹐也參差是。

浣溪沙遊蘄水淸泉寺蘇軾山下蘭芽短浸溪﹐松間沙路淨無泥﹐瀟瀟暮雨子規啼。誰道人生難再少﹖君看流水尙能西﹐休將白髮唱黃雞。

卜算子雁蘇軾缺月掛疏桐﹐漏斷人初定一作。靜。。時見幽人獨往來﹐縹緲孤鴻影。驚起卻回頭﹐有恨無人省。揀盡寒枝不肯棲﹐寂寞沙洲冷。

江城子蘇軾天涯流落思無窮。旣相逢﹐卻匆匆。攜手佳人﹐和淚折殘紅。爲問東風餘幾許﹐春縱在﹐與誰同﹖隋堤三月水溶溶。背歸鴻﹐去吳中。回望彭城﹐淸泗與淮通。寄我相思千點淚﹐流不到﹐楚江東。

念奴嬌赤壁懷古蘇軾大江東去﹐浪聲沈千古風流人物。故壘西邊﹐人道是三國孫吳赤壁。亂石崩云﹐驚濤掠岸﹐捲起千堆雪。江山如畫﹐一時多少豪傑﹠遙想公瑾當年﹐小喬初嫁了﹐雄姿英發。羽扇綸巾﹐談笑間檣櫓灰飛煙滅。故國神遊﹐多情應是﹐笑我生華髮。人間如寄﹐一尊還酹江月﹠

蝶戀花蘇軾春事闌珊芳艸歇﹐客裏風光﹐又過淸明節。小院黃昏人憶別﹐落花處處聞啼。咫尺江山分楚越﹐目斷魂消﹐應是音塵絕。破夢五更心欲折﹐角聲吹落梅花月。

如夢令有寄蘇軾爲向東坡傳語﹐人在畫一作﹖玉。堂深處。別後有誰來。雪壓小橋無路。歸去﹐歸去﹐江上一犁春雨。

昭君怨蘇軾誰作桓伊三弄。驚破綠窗幽夢。新月與愁煙﹐滿江天。欲去又還不去﹐明日落花飛絮。飛絮送行舟﹐水東流。

點絳唇重九蘇軾不用悲秋﹐今年身健還髙宴。江村海甸﹐總作空花觀。尙想橫汾﹐蘭菊紛相半。樓船遠﹐白雲飛亂﹐空有年年雁。

采桑子潤州多景樓與孫巨源遇蘇軾多情多感仍多病﹐多景樓中﹐樽酒相逢﹐樂事回頭一笑空。停杯且聽琵琶語﹐細撚輕攏﹐醉臉春融﹐斜照江天一抹紅。

減字木蘭花黃庭堅中秋無雨﹐醉送月銜西嶺去。笑口須開﹐幾度中秋見月來。前年江外﹐兒女傳杯兄弟會。此夜登樓﹐小謝淸吟慰白頭。

醜奴兒令黃庭堅櫻桃著子如紅豆﹐不管春歸。聞道開時﹐蜂惹香須蝶惹衣。樓臺燈火明珠翠﹐酒戀歌迷。醉玉東西﹐少个人人暖被攜。

念奴嬌黃庭堅斷虹霽雨﹐淨秋空山染修眉新綠。桂影扶疏﹐誰便道今夕淸輝不足。萬里淸天﹐姮娥何處﹐駕此一輪玉。寒光零亂﹐爲誰偏照酉錄。年少從我追遊﹐晚城幽徑﹐繞張園森木﹖共倒金荷家萬里﹐難得樽前相屬﹖老子平生﹐江南江北﹐最愛臨風曲﹖孫郎微笑﹐坐來聲噴霜竹﹖

虞美人宜州見梅作黃庭堅天涯也有江南信﹐梅破知春近﹖夜闌風細得香遲﹐不道曉來開徧向南枝﹖玉臺弄粉花應妒﹐飄到眉心住﹖平生个裏願杯深﹐去國十年老盡少年心﹖

滿庭芳秦觀山抹微云﹐天粘衰艸﹐畫角聲斷譙門﹖暫停徵棹﹐聊共引離尊﹖多少蓬萊舊事﹐空回首煙靄紛紛﹖斜陽外﹐寒鴉數點﹐流水繞孤村﹖消魂﹐當此際﹐香囊暗解﹐羅帶輕分﹖謾贏得靑樓薄幸名存﹖此去何時見也。襟袖上空染啼痕﹖傷情處﹐髙城望斷﹐燈火已黃昏﹖

又秦觀晚色雲開﹐春隨人意﹐驟雨方過還晴﹖髙臺芳樹﹐飛燕蹴紅英﹖舞困楡錢自落﹐秋千外綠水橋平﹖東風裏﹐朱門映柳﹐低按小秦箏﹖多情﹐行樂處﹐珠鈿翠蓋﹐玉轡紅纓﹖漸酒空金榼﹐花困蓬瀛﹖豆蔻梢頭舊恨﹐十年夢屈指堪驚﹖憑欄久﹐疏煙淡日﹐寂寞下蕪城﹖

望海潮洛陽懷古秦觀梅英疏淡﹐冰澌溶泄﹐東風暗換年華﹖金穀俊遊﹐銅駝巷陌﹐新晴細履平沙﹖長記誤隨車﹖正絮翻蝶舞﹐芳思交加﹖柳下桃蹊﹐亂分春色到人家﹖西園夜飲鳴笳﹖有華燈礙月﹐飛蓋妨花﹖蘭苑未空﹐行人漸老﹐重來事事堪嗟。煙暝酒旗斜﹖但倚樓極目﹐時見棲鴉﹖無柰歸心﹐暗隨流水到天涯﹖

如夢令秦觀遙夜月明如水﹐風緊驛亭深閉﹖夢破鼠窺燈﹐霜送曉寒侵被﹖無寐﹐無寐﹐門外馬嘶人起﹖

生查子秦觀眉黛遠山長﹐新柳開靑眼﹖樓閣斷霞明﹐羅幕春寒淺﹖杯嫌玉漏遲﹐燭厭金刀剪﹖月色忽飛來﹐花影和簾捲﹖

浣溪沙秦觀漠漠輕寒上小樓﹐曉陰無賴似窮秋﹐淡煙流水畫屏幽。自在飛花輕似夢﹐無邊絲雨細如愁﹐寶簾閒掛小銀鉤。

減字木蘭花秦觀天涯舊恨﹐獨自淒涼人不問。欲見回腸﹐斷續薰鑪小篆香。黛蛾長斂﹐任是東風吹不展。困倚危樓﹐過盡飛鴻字字愁。

憶秦娥秦觀暮云碧﹐佳人不見愁如織。愁如織﹐兩行徵雁﹐數聲羌笛。錦書難寄西飛翼﹐無言只是空相憶。空相憶﹐紗窗月淡﹐影雙人只。

阮郎歸秦觀滿天風雨破寒初﹐燈殘庭院虛。麗譙吹徹小單於﹐迢迢淸夜䢐。鄕夢斷﹐旅情孤﹐崢嶸歲又除。衡陽猶有雁傳書﹐郴陽和雁無。

好事近夢中作秦觀春路雨添花﹐花動一山春色。行到小橋深處﹐有黃鸝千百。飛雲當面化龍蛇﹐夭矯轉空碧。醉臥古藤陰下﹐了不知南北。

畫堂春秦觀東風吹柳日初長﹐雨餘芳艸斜陽。杏花零亂燕泥香﹐睡損紅妝。寶篆煙消龍鳳﹐畫屏云鎖瀟湘。暮寒初透薄羅裳﹐無限思量。

鵲橋仙秦觀纖雲弄巧﹐飛星傳恨﹐銀漢迢迢暗度。金風玉露一相逢﹐便勝卻人間無數。柔情似水﹐佳期如夢﹐忍顧鵲橋歸路﹖兩情若是久長時﹐又豈在朝朝暮暮﹖

虞美人秦觀髙城望斷塵如霧﹐不見連驂處。夕陽村外小灣頭﹐只有柳花無數送歸舟。瓊枝玉樹頻相見﹐只恨離人遠。欲將幽恨寄靑樓﹐爭柰無情江水不西流。

踏莎行郴州旅捨秦觀霧失樓臺﹐月迷津渡﹐桃源望斷無尋處。可堪孤館閉春寒﹐杜鵑聲裏斜陽暮。驛寄梅花﹐魚傳尺素﹐砌成此恨無重數。郴江幸自繞郴山﹐爲誰流下瀟湘去﹖

江城子秦觀西城楊柳弄春柔﹐動離憂﹐淚難收。猶記多情曾爲系歸舟。碧野朱橋當日事﹐人不見﹐水空流。韶華不爲少年畱﹐恨悠悠﹐幾時休﹖飛絮落花時候一登樓。便做春江都是淚﹐流不盡﹐許多愁。

八六子秦觀倚危亭﹐恨如芳艸﹐萋萋盡還生。念柳外靑驄別後﹐水邊紅袂分時﹐愴然暗驚。無端天與娉婷。夜月一簾幽夢﹐春風十里柔情。怎柰何一作。向。歡娛漸隨流水﹐素弦聲斷﹐翠綃香減﹐那堪片片飛花弄晚﹐蒙蒙殘雨籠晴。正銷凝﹐黃鸝又啼數聲。

金明池秦觀瓊苑金池﹐靑門紫陌﹐似雪楊花滿路。云日淡天低晝永﹐過三點兩點細雨。好花枝半出墻頭﹐似悵望芳艸王孫何處。更水繞人家﹐橋當門巷﹐燕燕鶯鶯飛舞。怎得東君長爲主﹐把綠鬢朱顏﹐一時畱住﹖佳人唱金衣莫惜﹐才子倒玉山休訴。況春來倍覺傷心﹐念故國情多﹐新年愁苦。縱寶馬嘶風﹐紅塵拂面﹐也只一作。則。尋芳歸去。

水龍吟秦觀小樓連苑橫空﹐下窺繡轂雕鞍驟。疏簾半捲﹐單衣初試﹐淸明時候。破暖輕風﹐弄晴微雨﹐欲無還有。賣花聲過盡﹐垂楊院落﹐紅成陣﹐飛鴛甃。玉珮丁東別後﹐悵佳期參差難又。名韁利鎖﹐天還知道﹐和天也瘦。花下重門﹐柳邊深巷﹐不堪回首。念多情﹐但有當時皓月﹐照人依舊。

南柯子贈陶心兒秦觀玉漏迢迢盡﹐銀潢淡淡橫。夢回宿酒未全醒﹐已被鄰雞催起﹐怕天明。臂上妝猶在﹐襟間淚尙盈。水邊燈火漸人行﹐天外一鉤殘月﹐照三星。

滿江紅晃補之東武城南﹐新堤固﹐漣漪初溢。隱隱徧長陵髙阜﹐臥紅堆碧。枝上殘花吹盡也﹐與君試向江邊覓。問向前猶有幾多春﹖三之一。官裏事﹐何時畢﹖風雨外﹐無多日。相將泛曲水﹐滿城爭出。不見蘭亭修禊事﹐當時座上皆豪逸。到如今修竹滿山陰﹐空陳迹。

臨江仙信州作晃補之謫宦江城無屋買﹐殘僧野寺相依。松間藥臼竹間衣。水窮行到處﹐雲起坐看時。一个幽禽緣底事﹖苦來醉耳邊啼。月斜西院愈聲悲。靑山無限好﹐猶道不如歸。

又晃補之綠暗汀洲三月暮﹐落花風靜帆收。垂楊低映木蘭舟﹐半篙春水滑﹐一段夕陽愁。灞水橋東回首處﹐美人新上簾鉤。靑鸞無計入紅樓﹐行雲歸楚峽﹐飛夢到揚州。

永遇樂東臯寓居晃補之松菊堂深﹐芰荷池小﹐長夏淸暑。燕引雛還﹐鳩呼婦往﹐人靜郊原趣。麥天已過﹐薄衣輕扇﹐試起繞園徐步。聽衡宇欣欣童稚﹐共說夜來初雨。蒼苔徑裏﹐紫葳枝上﹐數點幽花垂露。東裏催鋤﹐西鄰助餉﹐相戒淸晨去。斜川歸興﹐翛然滿目﹐回首帝鄕何處﹖只愁恐輕鞍犯夜﹐灞陵舊路。

摸魚兒晃補之買陂塘旋栽楊柳﹐依稀淮岸湘浦。東臯雨足輕痕漲﹐沙觜鷺來鷗聚。堪愛處﹐最好是﹐一川夜月光流渚。無人自舞。任翠幕張天﹐柔茵藉地﹐酒盡未能去。靑綾被﹐休憶金閨故步。儒冠曾把身誤。弓刀千騎成何事﹖荒了邵平瓜圃。君試覷﹐滿靑鏡﹐星星髟丐影今如許。功名浪語。便做得班超﹐封侯萬里﹐歸計恐遲暮。

憶少年晃補之無窮官柳﹐無情畫舸﹐無根行客。南山尙相送﹐只髙城人隔。罨畫園林溪紺碧﹐算重來盡成陳迹。劉郎鬢如此﹐況桃花顏色。

下水船晃補之上客驪駒系﹐驚喚銀瓶睡起。困倚妝臺﹐盈盈正解羅髻。鳳釵墜﹐繚繞金盤玉指﹐巫山一段雲委。半窺鏡向我橫秋水﹐斜領花枝交鏡裏。淡拂鉛華﹐匆匆自整羅綺。斂眉翠﹐𨿽有愔愔密意﹐空作江邊解珮。

滿庭芳赴信日﹐舟中別次膺十二叔。晃補之鷗起蘋中﹐魚驚荷底﹐畫船天上來時。翠灣紅渚﹐宛似武陵迷。更晚靑山更好﹐孤云帶遠雨絲垂。淸歌裏﹐金尊未掩﹐誰使動分攜﹖竹林髙晉阮﹐阿咸瀟散﹐猶愧風期。便棄官終隱﹐釣叟苔磯。縱是冥鴻云外﹐應念我垂翼低飛。新詞好﹐他年認取﹐天際片帆歸。

迷神引貶玉溪﹐對江山作晃補之黯黯靑山紅日暮﹐浩浩大江東注。餘霞散綺﹐回向煙波路。使人愁﹐長安遠﹐在何處﹖幾點漁燈小﹐迷近塢。一片客帆低﹐傍前浦。暗想平生﹐自悔儒冠誤。覺阮途窮﹐歸心阻。斷魂縈目﹐一千里﹐傷平楚。怪竹枝歌﹐聲聲怨﹐爲誰苦﹖猿鳥一時啼﹐驚島嶼。燭暗不成眠﹐聽津鼓。

古陽關寄無斁八弟宰寶應晃補之衰艸蛩吟咽﹐暗柳螢飛滅。空庭雨過﹐西風緊﹐飄黃葉。卷書帷寂靜﹐對此傷離別。重感嘆﹐中秋數日又圓月。沙觜檣竿上﹐淮水闊。有飛鳧客﹐詞珠玉﹐气冰雪。且莫教皓月﹐照影驚華發。問幾時﹐淸樽夜景共佳節﹖

好事近南都寄歷下人晃補之絲管鬧南湖﹐湖上醉遊時晚。獨看山橋官柳﹐淚無言偸滿。坐中誰唱解愁詞﹖紅妝勸金盞。物是柰人非是﹐負東風心眼。

水龍吟始去齊﹐路逢次膺叔﹐感別敍舊。晃補之去年暑雨鉤盤﹐夜闌睡起同徵轡。今年芳艸﹐齊河古岸﹐扁舟同艤。萍梗孤蹤﹐夢魂浮世﹐別離常是。念當時綠鬢﹐狂歌痛飲﹐今憔悴東風裏。此去濟南爲說﹐道愁腸不醒猶醉。多情北渚﹐兩行煙柳﹐一湖春水。還唱新聲﹐後人重到﹐應悲桃李。待歸時﹐攬取庭前皓月﹐也應堪寄。

惜奴嬌晃補之歌闋瓊筵﹐暗失金貂侶。說衷腸丁寧囑付。棹舉帆開﹐黯行色﹐秋將暮。欲去﹐待卻回﹐髙城已暮。漁火煙村﹐但觸目傷離緒。此情向阿誰分訴﹖那里思量﹐爭知我思量苦﹖最苦﹐睡不著﹐西風夜雨。

鬥百花晃補之小小盈盈珠翠﹐憶得眉長眼細。曾共映花低語﹐已解傷春情意。重向溪堂﹐臨風看舞梁州﹐依舊照人秋水﹐轉更添姿媚。與問階上﹐簸錢時節記﹐微笑但把纖腰﹐向人嬌倚。不見還休﹐誰教見了厭厭﹐還是向來情味。

調笑西子晃補之腸斷﹐越江岸。越女江頭紗自浣﹐天然玉貌鉛紅淺。自弄芙蓉日晚﹐紫驑嘶去猶回眄﹐笑入荷花不見。

風流子張耒亭臯木葉下﹐重陽近﹐又是搗衣秋。柰愁入庾腸﹐老侵潘鬢﹐謾簪黃菊﹐花也應羞。楚天晚﹐白蘋煙盡處﹐紅蓼水邊頭。芳艸有情﹐夕陽無語﹐雁橫南浦﹐人倚西樓。玉容知安否﹖香箋共錦字﹐兩處悠悠。空恨碧雲離合﹐靑鳥沈浮。向風前懊惱﹐芳心一點﹐寸眉兩葉﹐禁甚閒愁﹖情到不堪言處﹐分付東流。

少年遊張耒含羞倚醉不成歌﹐纖手掩香羅。偎花映燭﹐偸傳深意﹐酒思入橫波。看朱成碧心迷亂﹐翻脈脈﹐斂雙蛾。相見時稀隔別多。又春盡﹐柰愁何﹖

秋蕊香張耒簾幕疏疏風透﹐一綫香飄金獸。朱欄倚徧黃昏後﹐廊上月華如晝。別離滋味濃如酒﹐著人瘦。此情不及墻東柳﹐春色年年依舊。

菩薩蠻箏陳師道哀箏一弄。湘江曲。﹐聲聲寫盡湘波綠。纖指十三弦﹐細將幽恨傳。當筵秋水慢﹐玉柱斜飛雁。彈到斷腸時﹐春山眉黛低。

減字木蘭花晁無咎出小鬟佐飲陳師道娉娉裊裊﹐芍藥枝頭紅樣一作﹠玉』小。舞袖低回一作﹠遲遲』﹐心到郎邊客已知。金尊玉一作﹠當筵舉』酒﹐勸我花前千萬壽。莫莫休休﹐白髮簪花我自羞。

淸平樂李耒﹐落梅。嗚咽﹖黯淡城頭月。吹滿江天驚夢蝶﹖喚起畫樓傷別。簾風輕觸銀鉤﹖梧桐玉露新秋。底事瑣窗深夜﹖素娥長伴人愁。

虞美人李耒玉闌干外淸江浦﹖渺渺天涯雨。好風如扇雨如簾﹖時見岸花汀艸漲痕添。靑林枕上關山路﹖臥想乘鸞處。碧蕪千里思悠悠﹖惟有霎時涼夢到南州。

卜算子李之儀我住長江頭﹖君住長江尾。日日思君不見君﹖共飲長江水。此水幾時休。此恨何時已。只願君心似我心﹖定不負相思意。

如夢令李之儀回首蕪城舊苑﹖還是翠深紅淺。春意已無多﹖斜日滿簾飛燕。不見﹖不見﹖門掩落花庭院。

淸平樂李之儀蕭蕭風葉﹖似與更聲接。欲寄明璫非爲怯﹖夢斷蘭舟桂楫。學書但寫鴛鴦﹖卻應無那愁腸。安得一雙飛去﹖春風芳艸池塘。

好事近李之儀春到雨初晴﹖正在小樓時節。柳眼向人微笑﹖傍闌干堪折。暮山濃淡鎖煙霏﹖梅杏半明滅。玉斝莫辭沈醉﹖判歸時斜月。

《詞綜》﹝卷七﹞

宋詞六十二首

薄倖賀鑄淡妝多態﹐更滴滴﹐頻回盼睞。便認得琴心先許﹐欲綰合歡雙帶。記畫堂風月逢迎﹐輕顰淺笑嬌無柰。待翡翠屏開﹐芙蓉帳掩﹐羞把香羅暗解。自過了燒燈後﹐都不見踏靑挑菜。幾回憑雙燕﹐丁寧深意﹐往來卻恨重簾礙。約何時再﹖正春濃酒困﹐人閒晝永無聊賴。厭厭睡起﹐猶有花梢日在。

靑玉案賀鑄淩波不過橫塘路。但目送芳塵去。錦瑟年華誰與度﹖月臺花榭﹐瑣窗朱戶﹐惟有春知處。碧雲冉冉蘅臯暮﹐彩筆新題斷腸句。試問閒愁都幾許﹖一川煙艸﹐滿城風絮﹐梅子黃時雨。

柳色黃賀鑄薄雨催寒﹐斜照弄晴﹐春意空闊。長亭柳色才黃﹐遠客一枝先折。煙橫水際﹐映帶幾點歸鴉﹐東風消盡龍沙雪。還記出門時一作。關來。﹐恰而今時節。將發﹐畫樓芳酒﹐紅淚淸歌﹐頓一作。便。成輕別。已是經年﹐杳杳音塵都絕。欲知方寸﹐共有幾許淸愁﹐芭蕉不展丁香結。枉望斷天涯﹐兩厭厭風月。

淸平樂賀鑄小桃初謝﹐雙燕還來也。記得年時寒食下﹐紫陌靑門遊冶。楚城滿目春華﹐可堪遊子思家﹠惟有夜來歸夢﹐不知身在天涯。

望湘人賀鑄厭鶯聲到枕﹐花气動簾﹐醉魂愁夢相半。被惜餘燻﹐帶驚剩眼﹐幾許傷春春晚。淚竹痕鮮﹐佩蘭香老﹐湘天濃暖。記小江風月佳時﹐屢約非煙遊伴。須信鸞弦易斷﹐柰云』和再鼓﹐曲終人遠。認羅襪無蹤﹐舊處弄波淸淺。靑翰棹艤﹐白蘋洲畔﹐盡目臨臯飛觀。不解寄一字相思﹐幸有歸來雙燕。

踏莎行賀鑄急雨收春﹐斜風約水﹐浮紅漲綠魚文起。年年遊子惜餘春﹐春歸不解招遊子。畱恨城隅﹐關情紙尾﹐闌干長對西曛倚。鴛鴦俱是白頭時﹐江南渭北三千里。

憶秦娥賀鑄曉朦朧﹐前溪百鳥啼匆匆。啼匆匆﹐淩波人去﹐拜月樓空。舊年今日東門東﹐鮮妝輝映桃花紅。桃花紅﹐吹開吹落﹐一任東風。

又桑賀鑄著春衫﹐玉鞭鞭馬南城南。南城南﹐柔桑細艸﹐畱住金銜。粉蛾采葉供親蠶﹐蠶饑略許攜纖纖。攜纖纖﹐湔裙淇上﹐更待初三。

感皇恩賀鑄蘭芷滿汀洲﹐遊絲橫路。羅襪塵生步﹐回顧。整鬟顰黛﹐脈脈多情難訴。細風吹柳絮﹐人南渡。回首舊遊﹐山無重數。花底深朱戶﹐何處﹖半黃梅子﹐向晚一簾疏雨。斷魂分付與﹐春歸去。

浣溪沙泛舟還餘英館毛滂煙柳風蒲冉冉斜﹐小窗不用著簾遮。載將山影轉灣沙。略彴斷時分岸色﹐蜻蜓立處過汀花。此情此水共天涯。

又寒食初晴東堂對酒毛滂小雨初收蝶做團﹐和風輕拂燕泥幹。秋千院落落花寒。莫對淸尊追往事﹐更催新火續餘歡。一春心緒倚闌干。

又泛舟毛滂銀字笙簫小小童﹐梁州吹過柳橋風。阿誰勸我玉杯空。小醉徑須眠錦瑟﹐夜歸不用照紗籠。畫船簾捲月明中。

惜分飛毛滂淚濕闌干花著露﹐愁到眉峯碧聚。此恨平分取﹐更無言語空相覷。斷雨殘雲無意緒﹐寂寞朝朝暮暮。今夜山深處﹐斷魂分付潮回去。

踏莎行早春卽事毛滂階影紅遲﹐柳苞黃徧﹐纖雲弄日陰晴半。重簾不捲篆香橫﹐小花初破春叢淺。鳳繡猶重﹐鴨鑪長暖﹐屏山翠入江南遠。醉輕夢短枕閒欹﹐綠窗窈窕風光轉。

蝶戀花寒食毛滂紅杏梢頭寒食雨﹐燕子泥香﹐不住飛來去。行傍柳陰聞好語﹐鶯兒穿過黃金縷。桑落酒寒杯懶舉﹐總被多情﹐做得無情緒。春過二分能幾許﹖銀臺新火重簾暮。

驀山溪楊花毛滂雪堂氈徑﹐撲撲憐飛絮。柔弱不勝春﹐任東風吹來吹去。墻陰花外﹐一半落誰家﹖葉依依﹐煙鬱鬱﹐依舊如張緒。那人拈得﹐吹向釵頭住。不定卻飛揚﹐滿眼前攪人情愫。蜂兒蝶子﹐教得越輕狂﹐隔斜陽﹐點芳艸﹐斷送靑春暮。

燭影搖紅松窗午夢初覺毛滂一畝淸陰﹐半天小雨松窗午。牀頭秋色小屏山﹐碧帳垂煙縷。枕畔風搖綠戶﹐喚人醒不教夢去。可憐恰到﹐瘦石寒泉﹐冷云生處。

粉蝶兒毛滂雪徧梅花﹐素光都共奇絕﹐到窗前認君時節。下重幃﹐香篆冷﹐蘭膏明滅。夢悠揚﹐空繞斷雲殘月。沈郎帶寬﹐同心放開重結。褪羅衣楚腰一撚。正春風﹐新著摸﹐花花葉葉。粉蝶兒﹐這回共花同活。

最髙樓毛滂微雨過﹐深院芰荷中。香冉冉﹐繡重重。玉人共倚闌干角﹐月華猶在小池東。入人懷﹐吹鬢影﹐可憐風。分散去輕如雲與葉﹐剩下了許多風與月。侵枕簟﹐冷簾櫳。剛能小睡還驚覺﹐略成輕醉早惺忪。仗行雲﹐將此恨﹐到眉峯。

玉樓春盱眙作毛滂長安回首空雲霧﹐春夢覺來無覓處。冷煙寒雨又黃昏﹐數盡一堤楊柳樹。楚山照眼靑無數﹐淮口潮生催曉渡。西風吹面立蒼茫﹐欲寄此情無雁去。

靑玉案毛滂芙蕖花上蒙蒙雨﹐又冷落池塘暮。何處風來搖碧戶﹖捲簾凝望﹐淡煙疏柳﹐翡翠穿花去。玉京人去無由駐﹐忍獨在憑欄處。試問綠窗秋到否﹖可人今夜﹐新涼一枕﹐無計相分付。

七娘子舟中早秋毛滂山屏霧帳玲瓏碧﹐更綺窗臨水新涼入。雨短煙長﹐柳橋蕭瑟。這番一日涼一日。離多綠鬢年時白﹐這離情不似而今惜。云外長安﹐斜暉脈脈﹐西風吹夢來無迹。

西江月毛滂煙雨半藏楊柳﹐風光初著桃花。玉人細細酌流霞﹐醉裏將春畱下。柳外鴛鴦作伴﹐花邊蝴蝶爲家。醉翁醉也且由他﹐月在柳橋花榭。

夜行船餘英溪毛滂弄水餘英溪畔﹐綺羅香日遲風慢。桃花春浸一篙深﹐畫橋東柳低煙遠。漲綠流紅空滿眼﹐倚蘭橈舊愁無限。莫把鴛鴦驚飛去﹐要歌時少低檀板。

憶秦娥春夜松軒毛滂夜夜﹐夜了花朝也。連忙﹐指點銀瓶索酒嘗。明朝花落知多少﹖莫把殘紅掃。愁人﹐一片花飛減卻春。

散餘霞毛滂墻頭花口寒猶噤﹐放繡簾晝靜。簾外時有蜂兒﹐趁楊花不定。闌干又還獨憑﹐念翠低眉暈。春夢枉惱人腸﹐更厭厭酒病。

調笑盼盼毛滂無力﹐倚瑤瑟。罷舞霓裳今幾日﹖樓空雨小春寒逼﹐鈿暈羅衫煙色。簾前歸燕看人立﹐卻趁落花飛入。

又鶯鶯毛滂何處﹖長安路。不記墻東花拂樹。瑤琴理罷霓裳譜﹐依舊月窗風戶。薄情年少如飛絮﹐夢逐玉環西去﹐

又苕子毛滂芳艸。恨春老﹐自是尋春來不早﹐落花風起紅多少﹖記得一枝春小﹐綠陰靑子空相惱。此恨平生懷抱﹐

感皇恩鎭江待閘毛滂綠水小河亭。朱欄碧甃﹐江月娟娟上髙柳﹐畫樓縹緲。盡掛窗紗簾繡﹐月明知我意。來相就﹐銀字吹笙。金貂取酒﹐小小微風弄襟袖﹐寶燻濃炷。人共博山煙瘦﹐露涼釵燕冷。更深後﹐

燭影搖紅王仲煙雨江城。望中綠暗花枝少﹐惜春長待醉東風。卻恨春歸早﹐縱有幽歡會巧。柰如今風情漸老﹐鳳樓何處﹖畫欄愁倚。天涯芳艸﹐

折紅梅杜安世喜輕澌初綻。微如漸入。郊原時節﹐春消息。夜來陡覺。紅梅數枝爭發﹐玉溪仙館。不似个尋常標格﹐化工別與一種風情。似勻點胭脂。染成香雪﹐重吟細閱。比繁杏夭桃。品流終別﹐只愁共彩雲易散。冷落謝池風月﹐憑誰向說。三弄處龍吟休咽﹐大家畱取。時倚闌干。聞有花堪折。勸君須折﹐

鶴衝天杜安世淸明天气。永日愁如醉﹐臺榭綠陰濃。薰風細﹐燕子巢方就。盆池小。新荷蔽﹐恰是逍遙際。單夾衣裳。半籠軟玉肌體﹐石橊美艷。一撮紅綃比﹐窗外數修篁。寒相倚﹐有个關心處。難相見。空凝睇﹐行坐深閨裏。懶更妝梳。自知新來憔悴﹐

卜算子杜安世樽前一曲歌。歌裏千重意﹐才欲歌時淚已流。恨更多於淚﹐試問緣何事﹖不語渾如醉﹐我亦情多不忍聞。怕和我成憔悴﹐

洞仙歌李元膺雪雲散盡。放曉晴庭院﹐楊柳於人便靑眼﹐更風流多處。一點梅心。相映遠。約略顰輕笑淺﹐一年春好處。不在濃芳。小艷疏香最嬌軟﹐到淸明時候。百紫千紅。花正亂。已失春風一半﹐早占取韶光共追遊。但莫管春寒。醉紅自暖﹐

又雨李元膺廉纖細雨。殢東風如困﹐縈斷千絲爲誰恨﹖向楚宮一夢。多少悲涼。無處問。愁到而今未盡﹐分明都是淚。泣柳沾花。長與騷人伴孤悶﹐記當年得意處。酒力方酣。怯輕寒玉鑪香潤﹐又豈識情懷苦難禁。對點滴檐聲。夜寒燈暈﹐

茶瓶兒悼亡李元膺去年相逢深院宇。海棠下曾歌金縷﹐歌罷花如雨。翠羅衫上。點點紅無數﹐今歲重尋攜手處。空物是人非春暮﹐回首靑門路。亂英飛絮。相逐東風去﹐

思佳客李元膺寂寞秋千兩畫旗。日長花影轉階遲﹐燕驚午夢周遮語。蝶困春遊落拓飛﹐思往事。入顰眉。柳梢陰重又當時﹐薄情風絮難拘束。吹過東墻不肯歸﹐

菩薩鬘記恨孫洙樓頭尙有三通鼓。何須抵死催人去﹖上馬苦匆匆。琵琶曲未終﹐回頭凝望處。那更廉纖雨﹐謾道玉爲堂。玉堂今夜長﹐

漁家傲東陽郡齋作朱服小雨纖纖風細細。萬家楊柳靑煙裏﹐戀樹濕花飛不起﹐愁無際。和春付與東流水﹐九十光陰能有幾﹖金龜解盡畱無計﹐寄語東陽沽酒市。拚一醉。而今樂事他年淚﹐

水龍吟柳花章燕忙鶯懶芳殘。正堤上柳花飄墜﹐輕飛亂舞。點畫靑林。全無才思﹐閒趁遊絲。靜臨深院。日長門閉﹐傍珠簾散漫。垂垂欲下。依前被風扶起﹐蘭帳玉人睡覺。怪春衣。雪沾瓊綴﹐繡牀漸滿。香毬無數。才圓卻碎﹐時見蜂兒。仰粘輕粉。魚吞池水﹐望章臺路杳。金鞍遊蕩。有盈盈淚﹐

菩薩蠻舒亶畫船撾鼓催君去。髙樓把酒畱君住﹐去住若爲情。江頭潮欲平﹐江潮容易得。卻是人南北﹐今日此尊空。知君何日同﹖

散天花舒亶云斷長空落葉秋﹐寒江煙浪盡。月隨舟﹐西風偏解送離愁﹐聲聲南去雁。下汀洲﹐無柰多情去復畱﹐驪歌齊唱罷。淚爭流﹐悠悠別恨幾時休﹖不堪殘酒醒。憑危樓﹐

謁金門李淸臣楊花落。燕子橫穿朱閣﹐苦恨春醪如水薄。閒愁無處著﹐綠野帶紅山落角。桃杏參差殘萼﹐歷歷危檣沙外泊。東風晚來惡﹐

憶故人王詵燭影搖紅。向夜闌乍酒醒心情懶﹐尊前誰爲唱陽關﹖離恨天涯遠﹐無柰雲沈雨散﹐憑闌干。東風淚眼﹐海棠開後。燕子來時。黃昏庭院﹐

撼庭竹王詵綽略靑梅弄春色。眞艷態堪惜﹐經年費盡東君力。有情先到探春客﹐無語泣寒香。時暗度瑤席﹐月下風前空悵望。思攜手同摘﹐畫欄倚徧無消息。佳辰樂事再難得﹐還是夕陽天。空暮云凝碧﹐

蝶戀花趙令畤欲減羅衣寒未去﹐不捲珠簾。人在深深處﹐殘杏枝頭花幾許﹖啼紅止恨淸明雨﹐盡日水沈香一縷﹐宿酒醒遲。惱破春情緒﹐飛燕又將歸信誤。小屏風上西江路﹐

烏夜啼趙令畤樓上縈簾弱絮。墻頭礙月低花﹐年年春事關心事。腸斷欲棲鴉﹐舞鏡鸞衾翠減。啼珠鳳蠟紅斜﹐重門不鎖相思夢。依舊一作隨意繞天涯﹐

點絳唇王安禮秋气微涼。夢回明月穿羅幕﹐井梧蕭索。正繞南枝鵲﹐寶瑟塵生。金雁空零落﹐情無托。鬢云慵掠。不似君恩薄﹐

淸平樂王安國畱春不住﹐費盡鶯兒語。滿地殘紅宮錦污﹐昨夜南園風雨。小憐初上琵琶﹐曉來思繞天涯。不肯畫堂朱戶﹐春風自在楊花。

減字木蘭花王安國畫橋流水﹐雨濕落紅飛不起。月破黃昏﹐簾裏餘香馬上聞。徘徊不語﹐今夜夢魂何處去﹖不似垂楊﹐猶解飛花入洞房。

好事近亳州秩滿歸江南別諸僚舊曾肇歲晚鳳山陰﹐看盡楚天冰雪。不待牡丹時候﹐又使人輕別。如今歸去老江南﹐扁舟載風月。不似畫梁雙燕﹐有重來時節。

感皇恩晁衝之蝴蝶滿西園﹐啼鶯無數。水閣橋南路﹐凝佇。兩行煙柳﹐吹落一池風絮。秋千斜掛起﹐人何處﹖把酒勸君﹐閒愁莫訴。畱取笙歌住﹐休去。幾多春色﹐怎禁許多風雨﹖海棠花謝也﹐君知否﹖

又晁衝之寒食不多時﹐牡丹初賣。小院重簾燕飛礙。昨宵風雨﹐尙有一分春在。今朝猶自得﹐陰晴快。熟睡起來﹐宿酲微帶﹐不惜羅襟眉黛。日長梳洗﹐看看花影移攺。笑拈雙杏子﹐連枝戴。

臨江仙晁衝之憶昔西池池上飲﹐年年多少歡娛。別來不寄一行書。尋常相見了﹐猶道不如初。安穩錦屏今夜夢﹐月明好渡江湖。相思休問定何如。情知春去後﹐管得落花無﹖

上林春慢上元晁衝之帽落宮花﹐衣惹禦香﹐鳳輦晚來初過。鶴降詔飛﹐龍銜一作。擎﹠燭戲﹐端門萬枝燈火。滿城車馬﹐對明月有誰閒坐﹖任狂遊﹐更許傍禁街﹐不扃金鎖。玉樓人暗中擲果﹐珠簾下笑著春衫裊娜。素蛾繞釵﹐輕蟬撲鬢﹐垂垂柳絲梅朵。夜闌飲散﹐但贏得翠翹雙軃。醉歸來﹐又重向曉窗梳裹。

傳言玉女前題晁衝之一夜東風﹐吹散柳梢殘雪。禦樓煙暖﹐對鰲山彩結。簫鼓向晚﹐鳳輦初回宮闕。千門燈火﹐九衢風月。繡閣人人﹐乍嬉遊困又歇。艷妝初試﹐把珠簾半揭。嬌波澑人﹐手撚玉梅低說。相逢長是﹐上元時節。

黃金縷足司馬才仲夢中蘇小小詞秦覯妾本一作﹖在。錢塘江上住。花落花開﹐不管一作﹖記。流年度。燕子銜將春色去﹐紗窗幾陣黃梅雨一作﹖黃昏幾度瀟瀟雨。。斜插一作﹖蟬鬢。犀梳云半一作﹖欲。吐。檀板輕敲一作﹖新聲。﹐唱徹。黃金縷﹠。夢斷彩雲一作﹖酒醒夢回。無覓處﹐夜一作﹖淒。涼明月生南浦。

淸平樂應制王觀黃金殿裏﹐燭影雙龍戲。勸得官家眞个醉﹐進酒猶呼萬歲。折旋舞徹伊州﹐君恩與整搔頭。一夜禦前宣住﹐六宮多少人愁。。耆舊續聞﹠作王仲甫﹐字明之。按』王介字仲甫﹐衢州人﹐好爲助語詩。

慶淸朝慢踏靑王觀調雨爲酥﹐催冰做水﹐東君分付春還。何人便將輕暖﹐點破殘寒﹝結伴踏靑去好﹐平頭鞋子小雙鸞。煙郊外﹐望中秀色﹐如有無間。晴則个﹐陰則个﹐餖飣得天气有許多般。須教撩花撥柳﹐爭要先看。不道吳綾繡襪﹐香泥斜沁幾行斑。東風巧﹐盡收翠綠﹐吹上眉山。

菩薩鬘王觀單於吹落山頭月﹐漫漫江上沙如雪。誰唱縷金衣﹝水寒船舫稀﹝蘆花楓葉浦﹐憶抱琵琶語。身未發長沙﹐夢魂先到家。

生查子王觀關山魂夢長﹐塞雁音書少。兩鬢可憐靑﹐一夜相思老。歸傍碧紗窗﹐說與人人道。眞个別離難﹐不似相逢好。

臨江仙王觀別浦相逢何艸艸﹐扁舟兩岸垂楊。繡屏珠箔綺香囊﹖酒深歌拍緩﹖愁入翠眉長。燕子歸來人去也﹖此時無柰昏黃。桃花應似我柔腸﹖不禁微雨﹖流淚濕紅妝。

《詞綜》﹝卷八﹞

宋詞六十首

千秋歲次韻少遊見贈孔平仲春風湖外﹐紅杏花初退。孤館靜﹐愁腸碎。淚餘痕在枕﹐別久香銷帶。新睡起﹐小園戲蝶飛成對。惆悵人誰會﹖隨處聊傾蓋。情暫遣﹐心何在﹖錦書消息斷﹐玉漏花陰攺。遲日暮﹐仙山杳杳空雲海。

滿庭芳與周熟仁試賜茶甘露寺米芾雅燕飛觴﹐淸談揮塵﹐使君髙會羣賢。密雲雙鳳﹐初破縷金團。窗外鑪煙自動﹐開瓶試一品香泉。輕濤起﹐香生玉杵﹐雪濺紫甌圓。嬌鬟﹐宜美盼﹐雙擎翠袖﹐穩步紅蓮。坐中客翻愁﹐酒醒歌闌。點上紗籠畫燭﹐花驄弄月影當軒。頻相顧﹐餘歡未盡﹐欲去且畱連。

臨江仙巴陵藤宗諒湖水連天天連水﹐秋來分外澄淸。君山自是小蓬瀛。气蒸云夢澤﹐波撼嶽陽城。帝子有靈能鼓瑟﹐淒然依舊傷情。微聞蘭芷動芳馨。曲終人不見﹐江上數峯靑。

調笑武陵鄭僅煙暖﹐武陵晚。洞裏春長花爛漫。紅英滿地溪流淺﹐漸聽雲中雞犬。劉郎迷路香風遠﹐誤到蓬萊仙館。

又蘇蘇鄭僅聲切﹐恨難說。千里潮平春浪闊。梅風不解相思結﹐忍送落花飛雪。多才一去芳音絕﹐更對珠簾新月。

雨霖鈴黃裳天南遊客﹐甚而今卻送君南國。西風萬里無限﹐吟蟬暗續﹐離情如織。秣馬脂車﹐去卽去﹐多少人惜。望百里煙慘雲山﹐送兩城愁作行色。飛帆過浙西封域﹐到秋深且艤荷花澤。就船買得鱸鱖﹐新榖破﹐雪堆香粒。此興誰同﹖須記東秦﹐有客相憶。願聽了一闋歌聲﹐醉倒拚今日。

選冠子詠柳張景修嫩水挼藍﹐遙堤影翠﹐半雨半煙橋畔。鳴禽弄舌﹐夢艸縈心﹐偏稱謝家池館。紅粉墻頭﹐步搖金縷﹐纖柔舞腰低軟。被和風搭在闌干﹐終日畫簾髙捲。春易老﹐細葉舒眉﹐輕花吐絮﹐漸覺綠陰成幔。章臺系馬﹐灞水維舟﹐誰念鳳城人遠﹖惆悵故國陽關﹐杯酒飄零﹐惹人腸斷。恨靑靑客捨﹐江頭風笛﹐亂雲空晚。

菩薩鬘落梅孫艤一聲羌管吹嗚咽﹐玉溪夜半梅翻雪。江月正茫茫﹐斷橋流水香。含章春欲暮﹐落日千山雨。一點著枝酸﹐吳姬先齒寒。

滿江紅梅程過春欲來時﹐長是與江梅有約。還又向竹林疏處﹐一枝開卻。對酒漸驚身老大﹐看花應念人離索。但十分沈醉祝東君﹐長如昨。芳艸渡﹐孤舟泊。山斂黛﹐天垂幕。黯銷魂無柰﹐暮云殘角。便好折來和雪戴﹐莫教酒醒隨風落。待殷勤畱此寄相思﹐誰堪托﹖

謁金門程過江上路﹐依約數家煙樹。一枕歸心村店暮﹐更亂山深處。夢過江南芳艸渡﹐曉色又催人去。愁似遊絲千萬縷﹐倩東風約住。

永遇樂解發風暖鶯嬌﹐露濃花重﹐天气和煦。院落煙收﹐垂楊舞困﹐無柰堆金縷。誰家巧縱﹐靑樓弦管﹖惹起夢云情緒。憶當時文衾粲枕﹐未嘗暫孤鴛侶。芳菲易老﹐故人難聚﹐到此翻成輕誤。閬苑仙遙﹐蠻箋縱寫﹐何計傳深訴﹖靑山淥水﹐古今長在﹐惟有舊歡何處﹖空贏得斜陽暮艸﹐淡煙細雨。

生查子陳亞相思意已深﹐白紙書難足。字字苦參商﹐故要檀郎讀。分明記得約當歸﹐遠至櫻桃熟。何事菊花時﹐猶未回鄕曲﹖

賣花聲題嶽陽樓張舜民木葉下君山﹐空水漫漫。十分斟酒斂芳顏。不是渭城西去客﹐休唱。陽關。。醉袖撫危欄﹐天澹雲閒。何人此路得生還﹖回首夕陽紅盡處﹐應是長安。

眼兒媚王楊柳絲絲弄輕柔﹐煙縷織成愁。海棠未雨﹐梨花先雪﹐一半春休。而今往事難重省﹐歸夢繞秦樓。相思只在﹐丁香枝上﹐豆蔻梢頭。

喜遷鶯蔡挺霜天秋曉﹐正紫塞故壘﹐黃雲衰艸。漢馬嘶風﹐邊鴻叫月﹐隴上鐵衣寒早。劍歌騎曲悲壯﹐盡道君恩須報。塞垣樂﹐盡橐鞬錦領﹐山西年少。談笑。刁鬥靜﹐烽火一把﹐時送一作﹠報』平安耗。聖主憂邊﹐威懷遐遠﹐驕虜尙寬天討。歲華向晚愁思﹐誰念玉關人老﹖太平也﹐且歡娛﹐莫惜金樽頻倒。

行香子汪輔之晚綠寒紅﹐芳意匆匆。惜年華今與誰同﹖碧雲零落﹐數字賓鴻。看渚蓮凋﹐宮扇舊﹐怨秋風。流波墜葉﹐佳期何在﹖想天教離恨無窮。試將前事﹐閒倚梧桐。有銷魂處﹐明月夜﹐錦屏空。

念奴嬌送王長卿赴河間司錄趙鼎臣舊遊何處﹖記金湯形勝﹐蓬瀛佳麗。綠水芙蓉﹐元帥與賓僚﹐風流濟濟。萬柳亭邊﹐雅歌堂上﹐醉倒春風裏。十年一夢﹐覺來煙水千里。惆悵送子重遊﹐南樓依舊否﹖朱欄誰倚﹖要識當時﹐惟是有明月﹐曾陪珠履。量減杯中﹐雪添頭上﹐甚矣吾衰矣﹝酒徒相問﹐爲言憔悴如此。

菩薩鬘自宜興還西岡作蘇庠園林寂寂春歸去﹐蒙蒙柳下飄一作﹠飛』香絮。野水接雲橫﹐綠煙啼曉鶯。江南﹞﹡夢﹐山色朝來重。小艇小灣頭﹐蘋花蘋葉洲。

木蘭花令蘇庠江云疊疊遮鴛浦﹐江水無情流薄暮。歸帆初張葦邊風﹐客夢不禁篷背雨。渚花不解畱人住﹐只作深愁無盡處。白沙煙樹有無中﹐雁落滄洲何處所﹖

臨江仙荷花蘇庠獵獵風蒲初暑過﹐瀟然庭戶秋淸。野航渡口帶煙橫。晚山千萬疊﹐別鶴兩三聲。秋水芙蕖聊蕩槳﹐一樽同破愁城。蓼花灘上白鷗明。暮云連極浦﹐急雨暗長汀。

淸平樂劉涇深沈院宇﹐枕簟淸無暑。睡起花陰初轉午﹐一霎飛雲過雨。雨餘隱隱殘雷﹐夕陽卻照庭槐。莫把珠簾垂下﹐妨他雙燕歸來。

倦尋芳潘元質獸鐶半掩﹐鴛甃無塵﹐庭院瀟灑。樹色沈沈﹐春盡燕嬌鶯奼。夢艸池塘靑漸滿﹐海棠軒檻紅相亞。聽簫聲﹐記秦樓夜約﹐彩鸞齊跨。漸迆更催銀箭﹐何處貪歡﹐猶系驄馬。旋剪燈花﹐兩點翠眉誰畫﹖香滅羞回空帳裏﹐月髙猶在重簾下。恨疏狂﹐待歸來碎揉花打。

醜奴兒慢潘元質愁春未醒﹐還是淸和天气。對濃綠陰中庭院﹐燕語鶯啼。數點新荷﹐翠鈿輕泛水平池﹐一簾風絮﹐才晴又雨﹐梅子黃時。忍記那回﹐玉人嬌困﹐初試單衣。共攜手﹐紅窗描繡﹐畫扇題詩。怎有而今﹐半牀明月兩天涯。章臺何處﹖多應爲我﹐蹙損雙眉。

點絳唇蘇過髙柳蟬嘶﹐采菱歌斷秋風起。晚云如髻﹐湖上山橫翠。簾捲西樓﹐過雨涼生袂。天如水﹐畫欄十二﹐少个人同倚。

謁金門秦湛鴛鴦浦﹐春漲一江花雨。隔岸數聲初過櫓﹐晚風生碧樹。舟子相呼相語﹐載取暮愁歸去。寒食江村芳艸路﹐愁來無著處。

臨江仙詠柳許庭不見灞陵原上柳﹐往來過盡蹄輪。朝離南楚暮西秦。不成名利﹐贏得鬢毛新。莫怪枝條憔悴損﹐一生惟苦徵塵。兩三煙樹倚孤村。夕陽影裏﹐愁殺宦遊人。

點絳唇縣齋愁坐葛勝仲秋晚寒齋﹐藜牀香篆橫輕霧。閒愁幾許﹖夢逐芭蕉雨。雲外哀鴻﹐似替幽人語。歸不去。亂山無數﹐斜日荒城鼓。

鷓鴣天葛勝仲玉琯還飛換歲灰﹐定山新棹酒船回。年時梁燕雙雙在﹐肯爲人愁便不來﹖衰意緒﹐病情懷。玉山今夜爲誰頹﹖年時梅蕊垂垂破﹐肯爲人愁便不開﹖

蝶戀花李冠遙夜亭臯閒信步。才過淸明﹐漸覺傷春暮。數點雨聲風約住﹐朦朧澹月云來去。桃杏依稀香暗度。誰在秋千﹐笑裏輕輕語﹖一寸相思千萬緒﹐人間沒个安排處。

驀山溪遊甘露寺張表臣樓黃北固﹐盡日懨懨雨。欸乃數聲歌﹐但渺漠江山煙樹。寂寥風物﹐三五過元宵﹐尋柳眼﹐覓花須﹐春色知何處﹖落梅嗚咽﹐吹徹江城暮。脈脈數飛鴻﹐杳歸期東風凝佇。長安不見﹐烽起夕陽間﹐魂欲斷﹐酒初醒﹐獨下危梯去。

透碧霄查艤蘭舟﹐十分端是載離愁。練波送遠﹐屏山遮斷﹐此去難畱。相從爭柰﹐心期久要﹐屢變霜秋。嘆人生杳似萍浮。又翻成輕別﹐都將深恨﹐付與東流。想斜陽影裏﹐寒煙明處﹐雙槳去悠悠。愛渚梅﹐幽香動﹐須采掇﹐倩纖柔。艷歌粲發﹐誰傳餘韻﹐來說仙遊﹖念故人畱此遐州。但春風老後﹐秋月圓時﹐獨倚江樓。

鷓鴣天周紫芝一點殘紅欲盡時﹐乍涼秋气滿屏幃。梧桐葉上三更雨﹐葉葉聲聲是別離。調寶瑟﹐撥金猊﹐那時同唱鷓鴣詞。如今風雨西樓夜﹐不聽淸歌也淚垂。

醉落魄周紫芝江天云薄﹐江頭雪似楊花落。寒燈不管人離索﹐照得人來﹐眞个睡不著。歸期已負梅花約﹐又還春動空飄泊。曉寒誰看伊梳掠﹖雪滿西樓﹐人在闌干角。

生查子周紫芝金鞍欲別時﹐芳艸溪邊渡。不忍上西樓﹐怕看來時路。簾幕捲東風﹐燕子雙雙語。薄倖不歸來﹐冷落春情緒。

又周紫芝春寒入翠帷﹐月澹雲來去。院落半晴天﹐風撼梨花樹。人醉掩金鋪﹐閒倚秋千柱。滿眼是相思﹐無說相思處。

又周紫芝靑絲結曉鬟﹐臨鏡心情懶。知爲曉愁濃﹐畫得雙蛾淺。柳困玉樓空﹐花落紅窗暖。相對語春愁﹐只有春閨燕。

謁金門周紫芝春雨細﹐開盡一番桃李。柳暗曲欄花滿地﹐日髙人睡起。綠浸小池春水﹐沙暖鴛鴦雙戲。薄倖更無書一紙﹐畫樓愁獨倚。

朝中措周紫芝雨餘庭院冷蕭蕭﹐簾幕度微飈。鳥語喚回殘夢﹐春寒勒住花梢。無聊睡起﹐新愁黯黯﹐歸路迢迢。又是夕陽時候﹐一鑪沈水煙銷。

又周紫芝黃昏樓閣亂棲鴉﹐天末淡微霞。風裏一池楊柳﹐月邊滿樹梨花。陽臺路遠﹐魚沈尺素﹐人在天涯。想得小窗遙夜﹐哀弦撥斷琵琶。

宴桃源周紫芝林外野塘煙膩﹐衣上落梅香細。瘦馬步淩兢﹐人在亂山叢裏。憔悴﹐憔悴﹐回望小樓千里。

品令九日上西庵絕頂周紫芝霜蓬零亂﹐笑綠鬢光陰晚。紫萸時節﹐小樓長醉﹐一川平遠。休說龍山佳會﹐此情不淺。黃花香滿﹐記白薴吳歌軟。如今卻向﹐亂山叢裏﹐一枝重看。對著著西風搔首﹐爲誰腸斷﹖

淸平樂周紫芝煙鬟斂翠﹐柳下門初閉。門外一川風細細﹐沙上暝禽飛起。今宵水畔樓邊﹐風光宛似當年。月到舊時明處﹐共誰同倚闌干﹖

點絳唇西池桃花落盡﹐賦此。周紫芝燕子風髙﹐小桃枝上花無數。亂溪深處。滿地飛紅雨。喚得春來﹐又送春歸去。渾無緒。劉郎前度﹐空記來時路。

一剪梅送楊師醇赴官周紫芝無限江山無限愁﹐兩岸斜陽﹐人上扁舟。闌干吹浪不多時﹐酒在離樽﹐情滿滄洲。早是霜華兩鬢秋﹐目送飛鴻﹐那更難畱。問君尺素幾時來﹖莫道長江﹐不解西流。

江城子周紫芝夕陽低盡柳如煙﹐澹平川﹐斷腸天。今夜十分霜月更娟娟。怎得人如天上月﹐𨿽暫缺﹐有時圓。斷雲飛雨又經年﹐思淒然﹐淚涓涓。且做如今﹐要見也無緣。因甚江頭來去雁﹐飛不到﹐小樓邊﹖

花心動謝逸風裏楊花﹐輕薄性﹐銀燭髙燒心熱。香餌懸鉤﹐魚不輕吞﹐辜負釣兒虛設。桑蠶到老絲長絆﹐鍼刺眼淚流成血。思量起﹐粘枝花朵﹐果兒難結。海樣情深忍撇。似夢裏相逢﹐不勝歡悅。出水雙蓮﹐摘取一枝﹐可惜並頭分拆。猛期月滿會姮娥﹐誰知是初生新月。折翼鳥﹐甚日於飛時節﹖

蝶戀花謝逸豆蔻梢頭春色淺﹐新試紗衣﹐拂袖東風軟。紅日三竿簾幕捲﹐畫樓影裏雙飛燕。攏鬢步搖靑玉碾﹐缺樣花枝﹐葉葉蜂兒顫。獨倚闌干凝望遠﹐一川煙艸平如剪。

如夢令謝逸花落鶯啼春暮﹐陌上綠楊飛絮。金鴨晚香寒﹐人在洞房深處。無語﹐無語﹐葉上數聲秋雨。

柳梢靑謝逸香肩輕拍﹐樽前忍聽﹐一聲將息。昨夜濃歡﹐今朝別酒﹐明日行客。後回來則須來﹐便去也如何去得﹖無限離情﹐無窮江水﹐無邊山色。

燕歸梁謝逸六曲闌干翠幕垂﹐香燼冷金猊。日髙花外囀黃鸝﹐春睡覺﹐酒醒時。艸靑南浦﹐雲橫西塞﹐錦字杳無期。東風只送柳綿飛﹐全不管﹐寄相思。

南歌子謝逸雨洗溪光淨﹐風掀柳帶斜。畫樓朱戶玉人家。簾外一眉新月浸梨花。金鴨香凝袖﹐銅荷燭映紗。鳳盤宮錦小屏遮。夜靜寒生春筍理琵琶。

江神子謝逸一江秋水碧灣灣﹐繞靑山﹐玉連環。簾幕低垂﹐人在畫圖間。閒抱琵琶尋舊曲﹐彈未了﹐意闌珊。飛鴻數點拂云端﹐倚欄看﹐楚天寒。擬倩東風﹐吹夢到長安。恰似梨花春帶雨﹐愁滿眼﹐淚闌干。

靑玉案謝逸蘆花飄雪迷洲渚﹐送秋水﹐連天去。一葉小舟橫別浦﹐數聲鴻雁﹐兩行鷗鷺﹐天淡瀟湘暮。蓬窗醉夢驚簫鼓﹐回首靑樓在何處﹖柳岸風輕吹殘暑﹐菊開靑蕊﹐葉飛紅樹﹐江上瀟瀟雨。

淸平樂謝逸花邊柳際﹐已漸知春意。歸信不知何日是﹐舊恨欲拚無計。故人零落西東﹐題詩待倩歸鴻。惟有多情芳艸﹐年年處處相逢。

醉蓬萊中秋懷無逸兄謝望晴峯染黛﹐暮靄澄空﹐碧天無漢。圓鏡髙飛﹐又一年秋半。皓色誰同﹖歸心暗折﹐聽唳云孤雁。問月停杯﹐錦袍何處﹖一樽無伴。好在南鄰﹐詩盟酒社﹐刻燭爭成﹐引觴愁緩。今夕樓中﹐繼阿連淸玩。飲劇狂歌﹐歌終起舞﹐醉冷光零亂。樂事難窮﹐疏星易曉﹐又成浩嘆。

蝶戀花畱董之南過七夕謝一水盈盈牛女渡﹐目送經年﹐脈脈無由語。後夜鵲橋知暗度﹐持杯乞與閒情緒。君似庾郎愁幾許﹖萬斛愁生﹐更作徵人去。畱定徵鞍君且住﹐人間豈有無愁處﹖

念奴嬌和人葛郯馮夷微怒﹐披鮫人水府織成綃縠。何處飛來雙白鷺﹖點破一溪寒玉。岸柳煙迷﹐海棠酒困﹐贏得春眼足。憑欄搔首﹐爲誰消遣愁目﹖遙想居士牀頭﹐竹渠新雨﹐澑甕中春酉錄。不惜千鐘爲客壽﹐倒臥南山新綠。晚月催歸﹐春風畱住﹐費盡紗籠燭。恍疑仙洞﹐夢遊天柱林屋。

洞仙歌壬辰六月十二日納涼葛郯璚樓十二﹐無限神仙侶﹐紫紱丹麾彩鸞馭。步虛聲﹐杳靄碧落天髙。微雲淡﹐點破瑤階白露。暗香來水閣﹐冰簟紗幮﹐一枕風輕自無暑。更上水晶簾﹐斗掛闌干﹐銀河淺天孫將渡。終不如歸去在苕川﹐看千頃菇蒲﹐亂鳴秋雨。

靑玉案重九憶羅舜舉廖行之家山去此無多路﹐久沒个音書去。一別而今佳節度﹐黃花開未﹖白衣到否﹖籬落荒涼處。崢嶸歲月還秋暮﹐空腹便便無好句。菊意愆期開未許﹐那堪惹恨﹐年來此日﹐長是蕭蕭雨。

點絳唇送人歸新城廖行之音信西來﹐匆匆思作東歸計。別懷縈系﹐爲个人畱滯。樽酒團﹐莫惜通宵醉。還來未﹖滿期君至﹐只在初三是。

《詞綜》﹝卷九﹞

宋詞五十六首

瑞龍吟周邦彥章臺路﹐還是一作。見﹖褪粉梅梢﹐試華桃樹。愔愔坊陌一作。曲﹖人家﹐定巢燕子﹐歸來舊處。黯凝佇﹐因記个人癡小﹐乍窺門戶。侵晨淺約宮黃﹐障風映袖﹐盈盈笑語。前度劉郎重到﹐訪鄰尋裏﹐同時歌舞。惟有舊來秋娘﹐聲價如故。吟箋賦筆﹐猶記燕臺句。知誰伴名園露飲﹐東城閒步。事與孤鴻去﹐探春盡是傷離緒﹐官柳低金縷。歸騎晚﹐纖纖池塘飛雨。斷腸院落﹐一簾風絮。

蘭陵王柳周邦彥柳陰直﹐煙裏絲絲弄碧。隋堤上﹐曾見幾番﹐拂水飄綿送行色。登臨望故國﹐誰識﹐京華倦客。長亭路﹐年去歲來﹐應折柔條過千尺。閒尋舊蹤迹﹐又酒趁哀弦﹐燈照離席。梨花楡火催寒食。愁一箭一作。剪﹖風快﹐半篙波暖﹐回頭一作。首﹖迢遞便數驛﹐望人在天北。悽惻﹐恨堆積﹠漸別浦縈回﹐津堠岑寂﹐斜陽冉冉春無極。念月榭攜手﹐露橋聞一作。吹﹖笛。沈思前事﹐似夢裏﹐淚暗滴。

鎖窗寒寒食周邦彥暗柳啼鴉﹐單衣佇立﹐小簾朱戶。桐花一作。陰﹖半畝﹐靜鎖一庭愁雨。灑空階更闌未休﹐故人剪燭西窗語。似楚江暝宿﹐風燈零亂﹐少年羈旅。遲暮。嬉遊處﹐正店捨無煙﹐禁城百五。旗亭喚酒﹐付與髙陽儔侶。想東園桃李自春﹐小唇秀靨今在否。到歸時定有殘英﹐待客攜樽俎。

側犯周邦彥暮霞霽雨﹐小蓮出水紅妝靚。風定﹐看步襪江妃照明鏡。飛螢度暗艸﹐秉燭遊花徑。人靜﹐攜艷質追涼就槐影。金環皓腕﹐雪藕淸泉瑩。誰省。滿身香猶是舊荀令。見說胡姬﹐酒壚寂靜。煙鎖漠漠﹐藻池苔井。

齊天樂周邦彥綠蕪凋盡臺城路﹐殊鄕又逢秋晚。暮雨生寒﹐鳴蛩勸織﹐深閣時聞裁剪。云窗靜掩﹐嘆重拂羅裀﹐頓疏花簟。尙有練囊﹐露螢淸夜照書卷。荊江畱滯最久﹐故人相望處﹐離思何限﹖渭水西風﹐長安亂葉﹐空憶詩情宛轉。憑髙眺遠﹐正玉液新﹐蟹螯初薦。醉倒山翁﹐但愁斜照斂。

蘇幕遮周邦彥燎沈香﹐消溽暑。鳥雀呼晴﹐侵曉窺檐語。葉上初陽幹宿雨﹐水面淸圓﹐一一風荷舉。故鄕遙﹐何日去﹖家住吳門﹐久作長安旅。五月漁郎相憶否﹖小楫輕舟﹐夢入芙蓉浦。

六醜薔薇謝後作周邦彥正單衣試酒﹐悵客裏光陰虛擲。願春暫畱﹐春歸如過翼﹐一去無迹。爲問家何在﹖夜來風雨﹐葬楚宮傾國。釵鈿墮處遺香澤﹐亂點桃蹊﹐輕翻柳陌。多情更誰追惜﹖但蜂媒蝶使﹐時叩窗槅。東園岑寂﹐漸蒙籠暗碧。靜繞珍叢底﹐成嘆息。長條故惹行客﹐似牽衣待話﹐別情無極。殘英小﹐彊簪巾幘。終不似一朵釵頭顫裊﹐向人欹側。漂流處莫趁潮汐。恐斷鴻一作。紅。尙有相思字﹐何由見得﹖

大酺周邦彥對宿煙收﹐春禽靜﹐飛雨時鳴髙屋。墻頭靑玉旆﹐洗鉛霜都盡﹐嫩梢相觸。潤逼琴絲﹐寒侵枕障﹐虫网吹粘簾竹。郵亭無人處﹐聽檐聲不斷﹐困眠初熟。柰愁極頻一作。頓。驚﹐夢輕難記﹐自憐幽獨。行人歸意速﹐最先念流潦妨車轂。怎柰向一作。何。蘭成憔悴﹐衛玠淸羸﹐等閒時易傷心目。未怪平陽客﹐雙淚落笛中哀曲。況蕭索靑蕪國﹐紅糝鋪地﹐門外荊桃如菽。夜遊共誰秉燭﹖

法曲獻仙音周邦彥蟬咽涼柯﹐燕飛塵幕﹐漏閣簽聲時度。倦脫綸巾﹐困便湘竹﹐桐陰半侵朱戶。向抱影凝情處﹐時聞打窗雨。耿無語。嘆文園近來多病﹐情緒懶﹐樽酒易成間阻。縹緲玉京人﹐想依然京兆眉嫵。翠幕深中﹐對徽容空在紈素。待花前月下﹐見了不教歸去。

滿庭芳夏日溧水無想山作周邦彥風老鶯雛﹐雨肥梅子﹐午陰嘉樹淸圓。地卑山近﹐衣潤費鑪煙。人靜烏鳶自樂﹐小橋外新綠濺濺。憑欄久﹐黃蘆苦竹﹐擬泛九江船。年年﹐如社燕﹐飄流瀚海﹐來寄修椽。』且莫思身外﹐長近樽前。憔悴江南倦客﹐不堪聽急管繁弦。歌筵畔﹐先安枕簟﹐容我醉時眠。

應天長慢寒食周邦彥條風布暖﹐霏霧弄晴﹐池臺徧滿春色。正是夜堂無月﹐沈沈暗寒食。梁間燕﹐社前客﹐似笑我閉門愁寂。亂花過﹐隔苑蕓香﹐滿地狼籍。長記那回時﹐邂逅相逢﹐郊外駐油壁。又見漢宮傳燭﹐飛煙五侯宅。靑靑艸﹐迷路陌。彊載酒細尋前迹。市橋遠﹐柳下人家﹐猶自相識。

玉樓春周邦彥桃溪不作從容住﹐秋藕絕來無續處。當時相候赤欄橋﹐今日獨尋黃葉路。煙中列岫靑無數﹐雁背夕陽紅欲暮。人如風後入江云﹐情似雨餘粘地絮。

少年遊周邦彥並刀如水﹐吳鹽勝雪﹐纖指破新橙。錦幄初溫﹐獸香不斷﹐相對坐調笙。低聲問向誰行宿﹖城上已三更。馬滑霜濃﹐不如休去﹐直是少人行。

拜星月慢周邦彥夜色催更﹐淸塵收露﹐小曲幽坊月暗。竹檻燈窗﹐識秋娘庭院。笑相遇﹐似覺瓊枝玉樹﹐暖日明霞光爛。水盼蘭情﹐總平生稀見。畫圖中舊識春風面﹐誰知道自到瑤臺畔﹐眷戀雨潤雲溫﹐苦驚風吹散。念荒寒寄宿無人館。重門閉敗壁秋虫嘆。怎柰何一作。向。一縷相思﹐隔溪山不斷﹠

尉遲杯周邦彥隋堤路﹐漸日晚密靄生深樹。陰陰澹月籠沙﹐還宿河橋深處。無情畫舸﹐都不管煙波隔前一作。南。浦﹐等行人醉擁重衾﹐載將離恨歸去。因思舊客京華﹐長偎傍疏林小檻歡聚。冶葉倡條俱相識﹐仍慣見珠歌翠舞。如今向漁村水驛﹐夜如歲焚香獨自語。有何人念我無聊﹖夢魂凝想鴛侶﹠

西河金陵懷古周邦彥佳麗地﹐南朝盛事誰記﹖山圍故國﹐繞淸江髻鬟對起。怒濤寂寞打孤城﹐風檣遙度天際。斷崖樹﹐猶倒倚﹐莫愁艇子曾系。空餘舊迹﹐郁蒼蒼霧沈半壘。夜深月過女墻來﹐傷心東望淮水。酒旗戲鼓甚處市﹖想依稀王謝鄰里。燕子不知何世﹐入尋常巷陌人家﹐相對如說興亡﹐斜陽裏。

點絳唇周邦彥遼鶴歸來﹐故鄕一作﹖人。多少傷心地一作﹖事。。短書不寄﹐魚浪空千里。憑仗桃根﹐說與相思意。愁無際﹐舊時衣袂﹐猶有東風淚。

又周邦彥徵騎初停﹐酒行莫放離歌舉。柳汀蓮浦﹐看盡江南路。苦恨斜陽﹐冉冉催人去。空回顧﹐淡煙橫素﹐不見揚鞭處。

一落索周邦彥杜宇催歸聲苦﹐和春催去。倚欄一霎酒旗風﹐任撲面桃花雨。目斷隴云江樹﹐難逢尺素。落霞隱隱日平西﹐料想是分攜處。

荔枝香近周邦彥照水殘紅零亂﹐風掀去。盡日惻惻輕寒﹐簾底吹香霧。黃昏客枕無聊﹐細響當窗雨﹐看兩兩相依燕新乳。樓下水﹐漸綠徧行舟浦。暮往朝來﹐心逐片帆輕舉。何日迎門﹐小檻朱籠報鸚鵡﹐共剪西窗蜜炬﹠

又周邦彥向夜寒侵酒席﹐露微泫。舄履初會﹐香澤方薰﹐無端暗雨催人﹐但怪燈偏簾捲。回顧﹐始覺驚鴻去遠。大都世間﹐最苦惟聚散。到得春殘﹐看卽是開離宴。細思別後﹐柳眼花須更誰剪﹠此懷何處消遣﹠

霜葉飛周邦彥露迷衰艸﹐疏星掛﹐涼蟾低下林表。素娥靑女鬥嬋娟﹐正倍添淒悄。漸颯颯丹楓撼曉﹐橫天云浪魚鱗小。見皓月相看﹐又透入淸輝半晌﹐特地畱照。迢遞望極關山﹐波穿千里﹐度日如歲難到。鳳樓今夜聽西風﹐柰五更愁抱。想玉匣哀弦閉了﹐無心重理相思調。念故人﹐牽離恨﹐屏掩孤顰﹐淚流多少﹠

傷情怨周邦彥枝頭風信漸小﹐看暮鴉飛了。又是黃昏﹐閉門收返照。江南人去路杳﹐信未通愁已先到。怕見孤燈﹐霜寒催睡早。

秋蕊香周邦彥乳鴨池塘水暖﹐風緊柳花迎面。午妝粉指印窗眼﹐曲里長眉翠淺。聞知社日停鍼綫﹐探新燕。寶釵落枕夢魂遠﹐簾影參差滿院。

菩薩蠻周邦彥銀河宛轉三千曲﹐浴鳧飛鷺澄波綠。何處望歸舟﹖夕陽江上樓。天憎梅浪友﹐故下封枝雪。深院捲簾看﹐應憐江上寒。

南柯子詠梳周邦彥桂魄分餘暈﹐檀槽破紫心。曉妝初試鬢云侵﹐每被蘭膏香染色深沈。指印纖纖粉﹐釵橫隱隱金。有時雲雨鳳幃深﹐長是枕前不見殢人尋。

關河令周邦彥秋陰時作漸向暝﹐變一庭淒冷。佇聽寒聲﹐云深無雁影。更深人去寂靜﹐但照壁孤燈相映。酒已都醒﹐如何消夜永﹖

過秦樓一本作。惜餘春慢。周邦彥水浴淸蟾﹐葉喧涼吹﹐巷陌馬聲初斷。閒依露井﹐笑撲流螢﹐惹破畫羅輕扇。人靜夜久憑欄﹐愁不歸眠﹐立殘更箭。嘆年華一瞬﹐人今千里﹐夢沈書遠。空見說鬢怯瓊梳﹐容銷金鏡﹐漸懶趁時勻染。梅風地溽﹐虹雨苔滋﹐一架舞紅都變。誰信無聊﹖爲伊才減江淹﹐情傷荀倩。但明河影下﹐還看稀星數點。

六幺令重陽周邦彥快風收雨﹐亭館淸殘燠。池光靜橫秋影﹐岸柳如新沐。聞道宜城酒美﹐昨日新醅熟。輕鑣相逐﹐衝泥策馬﹐來折東籬半開菊。華堂花艷對列﹐一一驚郎目。歌韻巧共泉聲﹐間雜琮琤玉。惆悵周郎已老﹐莫唱當時曲。幽歡難卜﹐明年誰健﹖更把茱萸再三囑。

氐州第一周邦彥波落寒汀﹐村渡向晚﹐遙看數點帆小。亂葉翻鴉﹐驚風破雁﹐天角孤云縹緲。官柳蕭疏﹐甚尙掛微微殘照。景物關情﹐川途換目﹐頓來催老。漸解狂朋歡意少﹐柰猶被思牽情繞。座上琴心﹐機中錦字﹐覺最縈懷抱。也知人懸望久﹐薔薇謝歸來一笑。欲夢髙唐﹐未成眠﹐霜空已曉。

瑞鶴仙周邦彥悄郊原帶郭﹐行路永﹐客去車塵漠漠。斜陽映山落﹐斂餘紅猶戀孤城欄角。淩波步弱﹐過短亭何用素約。有流鶯勸我﹐重解繡鞍﹐緩引春酌。不記歸時早暮﹐上馬誰扶﹖醒眠朱閣。驚飈動幕﹐扶殘醉﹐繞紅藥。嘆西園已是花深無地﹐東風何事又惡﹖任流光過卻﹐猶喜洞天自樂。

望江南周邦彥歌席上﹐無賴是橫波。寶髻玲瓏欹玉燕﹐繡巾柔膩掩香羅﹐人好自宜多。無个事﹐因甚斂雙蛾﹖淺淡梳妝疑見畫﹐惺忪言語勝聞歌﹐何況會婆娑。

花犯梅花周邦彥粉墻低﹐梅花照眼﹐依然舊風味。露痕輕綴﹐疑淨洗鉛華﹐無限淸麗。去年勝賞曾孤倚﹐冰盤共宴喜。更可惜雪中髙士﹐香篝薰素被。今年對花太匆匆﹐相逢似有恨﹐依依憔悴。凝望久﹐靑苔上旋看飛墜。相將見脆圓薦酒﹐人正在空江煙浪裏。但夢想一枝瀟灑﹐黃昏斜照水。

浪淘沙慢周邦彥曉一作。晝﹠陰重﹐霜凋岸艸﹐霧隱城堞。南陌脂車待發﹐東門帳飲乍闋。正拂面垂楊堪攬結﹐掩紅淚玉手親折。念漢浦離鴻去何許﹐經時信音絕。情切﹐望中地遠天闊。向露冷風淸無人處﹐耿耿寒漏咽。嗟萬事難忘﹐惟是輕一作。離﹠別。翠樽未竭﹐憑斷雲畱取﹐西樓殘月。羅帶光銷紋衾疊。連環解﹐舊香頓歇。怨歌永﹐瓊壺敲盡缺。恨春去不與人期﹐弄夜色﹐空餘滿地梨花雪。

夜飛鵲周邦彥河橋送人處﹐良夜何其﹖斜月遠墮餘輝。銅盤燭淚已流盡﹐霏霏涼露沾衣。相將散離會﹐探風前津鼓﹐樹杪參旗。花驄會意﹐縱揚鞭亦自行遲。迢遞路回淸野﹐人語漸無聞﹐空帶愁歸。何意重經前地﹐遺鈿不見﹐斜徑都迷。兔葵燕麥﹐向斜陽影與人齊。但徘徊班艸﹐欷歔酹酒﹐極望天西。

解語花元宵周邦彥風銷焰蠟﹐露浥烘鑪﹐花市光相射。桂華流瓦﹐纖雲散耿耿素娥欲下。衣裳淡雅﹐看楚女纖腰一把﹐簫鼓喧。人影參差。滿路飄香麝﹐因念帝城放夜﹖望千門如晝。嬉笑遊冶。鈿車羅帕。相逢處。自有暗塵隨馬﹐年光是也。惟只見舊情衰謝﹐淸漏移。飛蓋歸來。從舞休歌罷﹐

垂絲釣周邦彥縷金翠羽。妝成才見眉嫵﹐倦倚繡簾。看舞風絮﹐愁幾許。寄鳳絲雁柱﹐春將暮﹐向層城苑路。鈿車似水。時時花徑相遇﹐舊遊伴侶。還到曾來處。門掩風和雨﹐梁間燕語。問那人在否。

水龍吟晁端禮倦遊京洛風塵。夜來病酒無人問﹐九衢雪少。千門月淡。元宵燈近﹐香散梅梢。凍消池面。一番春信﹐記南樓醉裏。西城宴闋。都不管人春困﹐屈指流年未幾。早驚人潘郎雙鬢﹐當時體態。而今情緒。多應瘦損﹐馬上墻頭。縱教瞥見。也難相認﹐憑闌干。但在盈盈淚眼。把羅襟﹐

又杏花晁端禮小桃零落春將半。雙燕卻來池館﹐名園相倚。初開繁杏。一枝遙見﹐竹外斜穿。柳間深映。粉愁春怨﹐任紅欹宋玉。墻頭十里。曾牽惹人腸斷﹐常記山城斜路。噴淸香日遲風暖﹐春陰挫後。馬前惆悵。滿枝妝淺﹐深院簾垂。雨愁人處。碎紅千片﹐料明年更發。多應更好。約鄰翁看﹐

宴桃源晁端禮又是靑春將暮。望極桃溪歸路﹐洞戶悄無人。空鎖一庭紅雨﹐凝佇。凝佇。人面不知何處。

滿庭芳晁端禮綠繞羣峯。紅搖千柄。夜來暑雨初收﹐共君乘興。輕舫信悠悠﹐且盡一樽別酒。荷香裏滿酌輕謳﹐明朝去。徵帆夜落。何處好汀洲。風流。吾小阮。朝辭東觀。夕向南州﹐況聖時爭教賈傅淹畱﹠若過潯陽亭上。琵琶淚莫灑淸秋﹐堤邊柳。從今愛惜。畱待系歸舟﹐

南柯子田不伐夢怕愁時斷。春從醉裏回﹐淒涼懷抱向誰開。些子淸明時候被鶯催﹐柳外都成絮。欄邊半是苔﹐多情簾燕獨徘徊。依舊滿身花雨又歸來﹐

又田不伐團玉梅梢重﹐香羅芰扇低。簾風不動蝶交飛﹐一樣綠陰庭院鎖斜暉。對月懷歌扇﹐因風念舞衣。何須惆悵惜芳菲﹖拚卻一年憔悴待春歸。

靑玉案曹組碧山錦樹明秋霽﹐路轉陡疑無地。忽有人家臨曲水。竹籬茅舍﹐酒旗沙岸﹐一簇漁樵市。淒涼只恐鄕心起﹐鳳樓遠﹐回頭謾凝睇。何處今宵孤館裏﹖一聲徵雁﹐半窗斜月﹐總是離人淚。

驀山溪梅曹組護霜雲際﹐遠日明芳樹。竹外一枝斜﹐想佳人天寒日暮。黃昏小院﹐無處著淸香。風細細﹐雪垂垂﹐何況江頭路。月邊疏影﹐夢到消魂處。結子欲黃時﹐又須作廉纖細雨。孤芳一世﹐供斷有情愁。消瘦損﹐東陽也﹐試問花知否﹖

又曹組艸薰風暖﹐樓閣籠輕霧。墻短出花梢﹐映誰家綠楊朱戶﹖尋芳拾翠﹐綺陌自靑春。江南遠﹐踏靑時﹐誰念方羈旅﹖昔遊如夢﹐空憶橫塘路。羅袖舞臺風﹐想桃花依然舊樹。一懷離恨﹐滿眼欲歸心。山連水﹐水連云﹐悵望人何處﹖

點絳唇曹組云透斜陽﹐半樓紅影明窗戶。暮山無數﹐歸雁愁邊去。十里平蕪﹐花遠重重樹。空凝佇﹐故人何處﹖可惜春將暮。

好事近梅曹組茅舍竹籬邊﹐雀噪晚枝時節。一陣暗香飄處﹐已不勝愁絕。江南得地故先開﹐不待有飛雪。腸斷幾回山路﹐恨無人攀折。

憶少年曹組年時酒伴﹐年時去處﹐年時春色。淸明又近也﹐卻天涯爲客。念過眼光陰難再得﹐想前歡盡成陳迹。登臨恨無語﹐把闌干暗拍。

望月婆羅門引曹組漲雲暮捲﹐漏聲不到小簾櫳。銀河淡掃澄空。皓月當軒髙掛﹐秋入廣寒宮。正金波不動﹐桂影朦朧。佳人未逢﹐嘆此夕﹐與誰同﹖望遠傷懷對影﹐霜滿秋紅。南樓何處﹖想人在長笛一聲中。凝淚眼﹐立盡西風。

春艸碧艸萬俟雅言又隨芳渚﹐坐一作。生。看翠連霽空﹐愁徧徵路。東風裏﹐誰望斷西塞﹐恨迷南浦﹖天涯地角﹐意不盡﹐消沈萬古。曾是送別長亭下﹐細綠暗煙雨。何處﹖亂紅鋪繡茵﹐有醉眠蕩子﹐拾翠遊女。王孫遠﹐柳外共殘照﹐斷雲無語。池塘夢生﹐謝公後還能繼否﹖獨上畫樓﹐春山暝﹐雁飛去

三臺淸明應制萬俟雅言見梨花初帶夜月﹐海棠半含朝雨。內苑春不禁過靑門﹐禦溝漲潛通南浦。東風靜細柳垂金縷。望鳳闕非煙非霧。好時代朝野多歡﹐徧九陌太平簫鼓。乍鶯兒百囀斷續﹐燕子飛來飛去。近淥水臺榭映秋千﹐鬥艸聚雙雙遊女。餳香更酒冷踏靑路﹐會暗識夭桃朱戶。向晚驟寶馬雕鞍﹐醉襟惹亂花飛絮。正輕寒輕暖漏水﹐半陰半晴雲暮。禁火天已是試新妝﹐歲華到三分佳處。淸明看漢宮傳蠟炬﹐散翠煙飛入槐府。斂兵衛閶闔門開﹐住傳宣又還休務。

卓牌兒春晚萬俟雅言東風綠楊天﹐如畫出淸明院宇。玉艷淡泊﹐梨花帶月﹠胭脂零落﹐海棠經雨。單衣怯黃昏﹐人正在珠簾笑語。相並戲蹴秋千﹐共攜手同倚闌干﹐暗香時度。翠窗繡戶﹐路繚繞潛通幽處。斷魂凝佇﹐嗟不似飛絮。閒悶閒愁難消遣﹐此日年年意緒。無據﹐柰酒醒春去。

憶秦娥萬俟雅言天如洗﹐金波冷浸冰壺裏。冰壺裏﹐一年得似﹐此宵能幾﹖等閒莫把闌干倚﹐馬蹄去便三千里。三千里﹐幾重云岫﹖幾重煙水﹖

昭君怨萬俟雅言春到南樓雪盡﹐驚動燈期花信。小雨一番寒﹐倚闌干。莫把闌干頻倚﹐一望幾重煙水。何處是京華﹖暮雲遮。

二郎神徐伸悶來彈鵲﹐又攪碎一簾花影。謾試著春衫﹐還思纖手﹐燻徹金猊燼冷。動是愁端如何向﹐但怪得新來多病。嗟舊日沈腰﹐而今潘鬢﹐怎一作﹖不。堪臨境。重省﹐別時淚漬﹐羅襟猶凝。料爲我厭厭﹐日髙慵起﹐長托春酲未醒。雁足一作﹖翼。不來﹐馬蹄難去﹐門掩一庭芳景。空佇立﹐盡日闌干倚徧﹐晝長人靜。

《詞綜》﹝卷十﹞

宋詞六十一首

菩薩鬘陳克赤欄橋盡香街直﹐籠街細柳嬌無力。金碧上晴空﹐花晴簾影紅。黃衫飛白馬﹐日日靑樓下。醉眼不逢人﹐午香吹暗塵。

又陳克綠蕪墻繞靑苔院﹐中庭日淡芭蕉捲。蝴蝶上階飛﹐風簾自在垂。玉鉤雙語燕﹐寶甃楊花轉。幾處簸錢聲﹐綠窗春夢輕。

謁金門陳克愁脈脈﹐目斷江南江北。煙樹重重芳信隔﹐小樓山幾尺﹖細艸孤云斜日﹐一晌弄晴天色。簾外落花飛不得﹐東風無气力。

又陳克花滿院﹐飛去飛來雙燕。紅雨入簾寒不捲﹐曉屏山六扇。翠袖玉笙淒斷﹐脈脈兩蛾愁淺。消息不知郎近遠﹐一春長夢見。

又陳克柳絲碧﹐柳下人家寒食。鶯語匆匆花寂寂﹐玉階春蘚濕。閒憑薰籠無力﹐心事有誰知得。檀炷繞窗燈背壁﹐畫檐殘雨滴。

臨江仙陳克四海十年兵不解﹐胡塵直到江城。歲華消盡客心驚。疏髯渾似雪﹐衰涕欲生冰。送老虀鹽何處是﹖我緣應在吳興。故人相望若爲情。別愁深夜雨﹐孤影小窗燈。

點絳唇李祁樓下淸歌﹐水流歌斷春風暮。夢雲煙樹﹐依約江南路。碧水黃沙﹐夢到尋梅處。花無數﹐問花無語﹐明月隨人去。

朝中措李祁郎官湖上探春回﹐初見照江梅。過盡竹溪流水﹐無人知道花開。佳人何處﹖江南夢遠﹐殊未歸來。喚取小叢教看﹐隔江煙雨樓臺。

風蝶令李祁裊裊秋風起﹐蕭蕭敗葉聲。嶽陽樓上聽哀箏。樓下淒涼江月爲誰明﹖霧雨沈雲夢﹐煙波渺洞庭。可憐無處問湘靈﹐只有無情江水繞孤城。

薄倖呂渭老靑樓春晚﹐晝寂寂﹐梳勻又懶。乍聽得鴉啼鶯弄﹐惹起新愁無限。記年時偸擲春心﹐花間隔霧遙相見。便角枕題詩﹐寶釵貰酒﹐共醉靑苔深院。怎忘得回廊下﹐攜手處花明月滿。如今但暮雨﹐蜂愁蝶恨﹐小窗閒對芭蕉展。卻誰拘管﹖盡無言閒品秦箏﹐淚滿參差雁。腰肢漸小﹐心與楊花共遠。

選冠子呂渭老雨濕花房﹐風斜燕子﹐池閣晝長春晚。檀盤戰象﹐寶局鋪棋﹐籌畫未分還懶。誰念少年﹐齒怯梅酸﹐病疏霞盞。正靑錢遮路﹐綠絲明水﹐倦尋歌扇。空記得小閣題名﹐紅箋靑制﹐燈火夜深裁剪。明眸似水﹐妙語如弦﹐不覺曉霜雞喚。聞道近來﹐箏譜慵看﹐金鋪長掩。瘦一枝梅影﹐回首江南路遠。

念奴嬌贈希文寵姬呂渭老暮云收盡﹐霽霞明髙擁一輪寒玉。簾影橫斜房戶靜﹐小立啼紅簌簌。素鯉頻傳﹐蕉心微展﹐雙蕊明紅燭。開門疑是﹐故人敲撼窗竹。長記那里西樓﹐小寒窗靜﹐盡掩風箏鳴屋。淚眼燈光情未盡﹐盡覺語長更促。短短霞杯﹐溫溫羅帊﹐妙語書裙幅。五湖何日﹐小舟同泛春綠﹖

情久長呂渭老冰梁跨水﹐沈沈霽色遮千里。怎向我小舟孤悼﹐天外飄墜。夜寒侵短髮﹐睡不穩﹐窗外寒風漸起。歲華暮﹐蟾光射雪﹐碧瓦飄霜﹐塵不動﹐寒無際。雞咽荒郊﹐夢也無歸計。擁繡枕斷魂殘魄﹐淸吟無味。想伊睡起﹐又念遠﹐樓閣橫枝對倚。待歸去西窗剪燭﹐小閣凝香﹐深翠幕﹐饒春睡。

滿路花同柳仲修在趙屯呂渭老西風秋日短﹐小雨菊花寒。斷雲低古木﹐暗江天。星娥尺五﹐佳約誤當年。小語憑肩處﹐猶記西園﹐畫橋斜月闌干。鳥啼花落﹐春信遣誰傳﹖尙容淸夜夢﹐小畱連。靑樓何處﹐寶鏡注嬋娟﹖應念紅箋事﹐微暈春山﹐背窗愁枕孤眠。

浣溪沙呂渭老煙柳蒙蒙鵲做巢﹐靑靑弱艸帶斜橋﹐鶯聲多在杏花梢。逐伴不知春路遠﹐見人時著小詞招﹐阿誰有分伴吹簫﹖

南歌子呂渭老策杖穿花圃﹐登臨嘯晚風。無窮秋色蔽晴空。遙見夕陽江上卷飛蓬。雁過菇蒲遠﹐山遙夢寐通。一林楓葉墮愁紅。歸去暮煙深處聽疏鐘。

祝英臺近呂渭老寶蟾明﹐朱閣靜﹐新燕近簾語。還記元宵﹐燈火小橋路。逢迎春筍柔微﹐淩波纖穩﹐悄不顧斗斜三鼓。甚無據。誰信一霎春愁﹐鶯聲畱不住。柳色苔痕﹐風雨暗花圃。細看羅帶銀鉤﹐綃巾香淚﹐算不枉那時分付。

江城子呂渭老曉參垂戶宿酲醒。坐南亭﹐對疏星。點點螢光﹐偏向竹梢明。望斷長空何處是﹖云葉亂﹐彩霞橫。西樓依舊抱重城。小銀屏﹐此時情。鴉陣翻叢﹐枯柳兩三聲。欹枕欲尋初夜夢﹐雞唱遠﹐曉蟾傾。

小重山七夕病中呂渭老半夜燈殘鼠上檠。小窗風動竹﹐月微明。夢魂偏寄水西亭。瑯玕碧﹐花影弄晴蜓。千里暮云平﹐南樓催上燭。晚來晴﹐酒闌人散斗西傾﹐天如水。團扇撲流螢﹐

減字木蘭花呂渭老雨簾髙捲。芳樹陰陰連別館﹐涼气侵樓。蕉葉荷枝各自秋﹐前溪夜舞。化作驚鴻畱不住﹐愁損腰肢。一桁香消舊舞衣﹐

江城子慢呂渭老新枝媚斜日。花徑霽。晚碧泛紅滴﹐近寒食。蜂蝶亂。點檢一城春色﹐倦遊客。門外昏鴉啼夢破。春心似遊絲飛遠碧﹐燕子又語斜檐。行雲自沒消息﹐當時烏絲夜語。約桃花時候。同醉瑤瑟﹐甚端的。看看是楡角楊花飛擲﹐怎忘得。斜倚紅樓回淚眼。天如水沈沈連翠璧。想伊不整啼妝影簾側﹐

百宜嬌呂渭老隙月垂篦。亂蛩催織。秋晚嫩涼房戶﹐燕拂簾旌。鼠窺窗网。寂寂飛螢來去﹐金鋪鎭掩。謾記得花時南浦﹐約重陽萸糝菊英。小樓遙夜歌舞﹐銀燭暗。佳期細數﹐簾幕漸西風。半窗秋雨﹐葉底翻紅。水面皴碧。燈火裁縫砧杵﹐登髙望極。正霧鎖官槐歸路﹐定須相將。寶馬鈿車。訪吹蕭侶﹐

夢玉人引呂渭老上危梯望。畫閣迥。繡簾垂﹐曲水飄香。小園鶯喚春歸﹐舞袖弓彎。正滿城煙艸淒迷﹐結伴踏靑。趁蝴蝶雙飛﹐賞心歡計。從別後無意到西池﹐自檢羅囊。要尋紅葉畱詩﹐懶約無憑據。鶯花都不知﹐怕人問。彊開懷細酌荼蘼﹐

傾杯令呂渭老隔座藏鉤。分曹射覆。燭焰漸催三鼓﹐箏按教坊新譜。樓外月生春浦﹐徘徊爭忍忙歸去﹖怕明朝無情風雨﹐珍花美酒團坐。且作樽前笑侶﹐

一落索呂渭老蟬帶殘聲移別樹。晚涼房戶﹐秋風有意染黃花。下幾點淒涼雨﹐渺渺雙鴻飛去。亂雲深處﹐一山紅葉爲誰愁﹖供不盡相思句﹐

西江月慢呂渭老春風淡淡﹐淸晝永落英千尺。桃杏散平郊﹐晴蜂來往﹐妙香飄擲。傍畫橋煮酒靑簾﹐綠楊風外﹐數聲長笛。記去年紫陌朱門﹐花下舊相識。向寶帕裁書憑燕翼。望翠閣煙林似織。聞道春衣猶未整﹐過禁煙寒食。但記取﹐角枕題情﹐東窗休誤﹐這些端的。更莫待﹐靑子綠陰春事寂。

感皇恩趙企騎馬踏紅塵﹐長安重到。人面依然似花好。舊歡才展﹐又被新愁分了。未成雲雨夢﹐巫山曉。千里斷腸﹐關山古道。回首髙城似天杳。滿懷離恨﹐付與落花啼鳥。故人何處也﹖靑春老。

明月逐人來上元李持正星河明澹﹐春來深淺﹐紅蓮正滿城開徧。禁街行樂﹐暗塵香拂面。皓月隨人近遠。天半鰲山﹐光動鳳樓兩觀。東風靜珠簾不捲。玉輦待歸﹐云外聞弦管。認得宮花影轉。

玉樓春王秋閨思入江南遠﹐簾幕低垂閒不捲。玉珂聲斷曉屏空﹐好夢驚回還起懶。風輕只覺香煙短﹐陰重不知天色晚。隔窗人語退朝歸﹐旋整宿妝勻睡眼。

蝶戀花梨花王鏤雪成花檀作蕊。愛伴秋千﹐搖曳東風裏。翠袖年年寒食淚﹐爲伊牽惹愁無際。幽艷偏宜春雨細。紅粉闌干﹐有个人相似。鈿合金釵誰與寄﹖丹靑傳得淒涼意。

昭君怨雪韓駒昨日樵村漁浦﹐今日瓊川銀渚。山色捲簾看﹐老峯巒。錦帳美人貪睡﹐不覺天孫剪水。驚問是楊花﹖是蘆花。

漁父樂徐積水曲山隈四五家﹐夕陽煙火隔蘆花。漁唱歇﹐醉眠斜﹐綸竿蓑笠是生涯。

宴淸都何籀細艸沿階軟﹐遲日薄。惠風輕靄微暖﹐春工靳惜。桃英尙小。柳芽猶短﹐羅幃繡幕髙捲。早已是歌慵笑懶﹐憑畫樓。那更天遠。山遠。水遠。人遠﹐堪怨﹖傅粉疏狂。竊香俊雅。無計拘管﹐靑絲絆馬。紅巾寄羽。甚處迷戀。無言淚珠零亂。翠袖盡重重漬徧﹐故要得別後思量。歸時覷見﹐

好事近蔣子云葉暗乳鴉啼。風定亂紅猶落﹐蝴蝶不隨春去。入薰風池閣﹐休歌金縷勸金巵。酒病煞如昨﹐簾捲日長人靜。任楊花飄泊﹐

眼兒媚梅詞應制宋齊愈霏霏疏影一作。雨﹠轉徵鴻。人語暗香中﹐小橋斜渡。曲屏深院。水月蒙蒙﹐人間不是藏春處一作。所﹠。玉笛曉霜空﹐江南處處。黃垂密雨。綠漲燻風﹐

帝臺春李甲芳艸碧色。萋萋徧南陌﹐暖絮亂紅。也知人春愁無力﹐憶得盈盈拾翠侶。共攜賞鳳城寒食﹐到今來。海角逢春。天涯倦客﹐愁旋釋。還似織﹐淚暗拭。又偸滴﹐漫佇立倚徧危欄。盡黃昏。也只是暮云凝碧﹐拚則而今已拚了。忘則怎生便忘得。又還問鱗鴻。試重尋消息﹐

望云涯引李甲秋容江上。岸花老。洲白﹐露濕蒹葭。浦嶼漸增寒色﹐閒漁唱晚。鶩雁驚飛處。映遠磧﹐數點輕帆。送天際歸客﹐鳳臺人散。漫回首。沈消息﹐素鯉無憑。樓上暮云凝碧﹐時向西風下。認遠笛﹐宋玉悲懷。未信金樽消得﹐

八寶妝李甲門掩黃昏。畫堂人寂。暮雨乍收殘暑﹐簾捲疏星庭戶悄。隱隱嚴城鐘鼓﹐空街煙暝半開。斜月朦朧。銀河澄淡風淒楚﹐還是鳳樓人遠。桃源無路﹐惆悵夜久星繁。碧雲望斷。玉簫聲在何處。念誰伴茜裙翠袖。共攜手瑤臺歸去﹐對修竹森森院宇。曲屏香暖凝沈炷﹐問對酒當歌。情懷記得劉郎否。

過秦樓李甲賣酒壚邊﹐尋芳原上﹐亂花飛絮悠悠。已蝶稀鶯散﹐便擬把長繩系日無由。謾道艸忘憂﹐也徒將酒解閒愁。正江南春盡﹐行人千里﹐蘋滿汀洲。有翠紅徑裏﹐盈盈侶﹐簇芳茵禊飲﹐時笑時謳。當暖風遲景﹐任相將永日﹐爛熳狂遊。誰信盛狂中﹐有離情忽到心頭﹖向尊前擬問﹐雙燕來時﹐曾過秦樓。

減字木蘭花宣和庚子登語臺作夏倪江涵曉日﹐蕩漾波光搖槳入。笑指浯溪﹐漫叟雄文鎖翠微。休嗟不偶﹐歸到中州何處有。獨立風煙﹐湘水浯臺總接天。

小重山沈會宗花過園林淸蔭濃。瑯玕新脫筍﹐綠成叢。語一作。雨﹠聲只在小樓一作。池﹠東。閒欹枕﹐敵一作。直﹠面芰荷風。長一作。斜﹠日蔽簾櫳。輕塵飛不到﹐畫堂空。一樽今夜與誰同。人如玉﹐相對月明中。

菩薩鬘沈會宗落花迆層陰少﹐靑梅競弄枝頭小。江色雨和煙﹐行人江那邊。好花都過了﹐滿地空芳艸。落日醉醒間﹐一春無此寒。

驀山溪沈會宗想伊不住﹐船在藍橋路。別語未甘聽﹐更忍問而今是去。門前楊柳﹐幾日轉西風。將行色﹐欲畱心﹐忽忽城頭鼓。一番幽會﹐只覺添愁緒。邂逅卻相逢﹐又還有此時歡否。臨岐把酒﹐莫惜十分斟』尊前月﹐月中人﹐明夜知何處。

淸商怨沈會宗城上鴉啼斗轉﹐漸玉壺冰滿。月淡寒梅﹐淸香來小院。誰遣鸞箋寫怨。翻錦字疊疊和愁捲。夢破胡笳﹐江南煙樹遠。

好事近廖世美落日水熔金﹐天淡暮煙凝碧。樓上誰家紅袖。倚闌干無力。鴛鴦相對浴紅衣﹐短棹弄長笛。驚起一雙飛去﹐聽波聲拍拍。

燭影搖紅安陸浮雲樓廖世美靄靄春空﹐畫樓森聳淩雲渚。紫薇登覽最關情﹐絕妙誇能賦。惆悵相思遲暮﹐記當日朱欄共語。塞鴻難問﹐岸柳何窮﹐別愁紛絮。催促年光﹐舊來流水知何處﹖斷腸何必更殘陽﹐極目傷平楚。晚霽波聲帶雨﹐悄無人舟橫野渡。數峯江上﹐芳艸天涯﹐參差煙樹。

眼兒媚曉行林少瞻霽霞散曉月猶明﹐疏木掛殘星。山徑人稀﹐翠蘿深處﹐啼鳥兩三聲。霜華重逼云裘冷﹐心共馬蹄輕。十里靑山﹐一溪流水﹐都做許多情。

小重山何大圭綠樹鶯啼春正濃。釵頭靑杏小﹐綠成叢。玉船風動酒鱗紅。歌聲咽﹐相見幾時重﹖車馬去匆匆。路隨芳艸遠﹐恨無窮。相思只在夢魂中。今宵月﹐偏照小樓東。

念奴嬌沈公述杏花過雨﹐漸殘紅零落﹐胭脂顏色。流水飄香人漸遠﹐難托春心脈脈。恨別王孫﹐墻陰目斷﹐手把靑梅摘。金鞍何處﹖綠楊依舊南陌。消散雲雨須臾﹐多情因甚﹐有輕離輕拆﹖燕子千般爭解說﹐些子伊家消息。厚約深盟﹐除非重見﹐見了方端的。而今無柰﹐寸腸千恨堆積。

南浦魯逸仲風悲畫角﹐聽單於三弄落譙門。投宿駸駸徵騎﹐飛雪滿孤村。酒市漸闌燈火﹐正敲窗亂葉舞紛紛。送數聲驚雁﹐乍離煙水﹐嘹唳度寒云。好在半朧澹月﹐到如今無處不銷魂。故國梅花歸夢﹐愁損綠羅裙。爲問暗香閒艷﹐也相思萬點付啼痕。算翠屏應是﹐兩眉餘恨倚黃昏。

虞美人贈妓惠柔何栗分香帕子揉藍膩﹐欲去殷勤惠。重來約在牡丹時﹐只恐花枝相妒故開遲。別來看盡閒桃李﹐日日闌干倚。催花無計問東風﹐夢作一雙蝴蝶繞芳叢。

滿庭芳陳淮葉繽紛﹐江煙濃淡﹐別尊同倒寒暉。未逢春信﹐霜露惹徵衣。往事元無是處﹐何須待回一作﹐白。首知非﹖春鵑語。從來勸我。長道不如歸。家山。何處近﹖江樓簾棟。夕捲朝飛。問西江筍蕨。何似鱸肥﹖且署一作﹐置。華胥舊夢。忘言處千古同時。君知我。平生心事。相契古來希。

玉樓春王安中秋鴻只向秦箏住。終寄靑樓書不去。手因春夢有攜時。眼到花開無著處。泥金小字回文句。翠袖紅裙今在否﹖欲尋巫峽舊時云。問取髙唐臺畔路。

一落索王安中塞柳未傳春信。霜花侵鬢。送君西去指秦關。看日近長安近﹖玉帳同時英俊。合離無定。路逢新雁北飛來。寄一字燕山問。

淸平樂和晁亻卒王安中花時微雨。未減春分數。占取簾疏花密處。把酒聽歌金縷。斜風輕度濃香。閒情正與春長。向晚紅燈入坐。嘗新靑杏隨觴。

洞仙歌王安中深庭夜寂。但涼蟾如晝。鵲起髙槐露華透。聽曲樓。玉管吹徹﹠伊州』。金釧響。軋軋朱扉暗叩。迎人巧笑道﹝好个今宵。怎不相尋暫攜手﹞見淡淨。晚妝殘。對月偏宜。多情更越饒纖瘦。早促分飛霎時休。便恰似陽臺夢雲歸後。

南柯子送淮漕向伯恭楊適怨艸迷南浦。愁花傍短亭。有情歌酒莫催行﹞看取無情花艸也關情。舊日臨岐曲。而今忍淚聽。淮山何在暮云平。待倩春風吹夢過江城。

生查子贈紫竹方喬晨鶯不住啼。故喚愁人起。無力曉妝慵。閒弄荷錢水。欲呼女伴來。鬥艸花陰裏。嬌極不成狂。更向屏山倚。

賀新郎李玉篆縷消金鼎。醉沈沈。庭陰轉午。畫堂人靜。芳艸王孫知何處﹖惟有楊花糝徑。漸玉枕騰騰春醒。簾外殘紅春已透。鎭無聊殢酒厭厭病。雲鬢亂。未忺整。江南舊事休重省﹐徧天涯尋消問息。斷鴻難倩﹐月滿西樓憑欄久。依舊歸期未定﹐又只恐瓶沈金井﹐嘶騎不來銀燭暗。枉教人立盡梧桐影﹐誰伴我。對鸞鏡﹖

剔銀燈途次南京憶營妓張溫卿沈子山一夜隋河風勁。霜濕水天如鏡﹐古柳堤長。寒煙不起。波上月無流影﹐那堪頻聽。疏星外離鴻相應﹖須信情多是病。酒到愁腸還醒﹐數疊羅衾。餘香未減。甚時枕鴛重並﹖教伊須更將蘭約。見時先定﹐

憶君王徽宗北行。作此﹐謝克家依依宮柳拂宮墻。樓殿無人春晝長﹐燕子歸來依舊忙﹐憶君王。月照黃昏人斷腸﹐

《詞綜》﹝卷十一﹞

宋詞六十四首

如夢令午夜涼生翠幔﹐簾外行雲撩亂。可恨白蘋風﹐欲雨又還吹散。腸斷﹐腸斷﹐楚夢驚殘一半。

生查子近似月當懷﹐遠似花藏霧。好是月明時﹐同醉花深處。看花不自持﹐對月空相顧。願學月頻圓﹐莫作花飛去。

又娟娟月入眉﹐整整雲歸鬢。鏡裏弄妝遲﹐簾外風移影。斜窺秋水長﹐軟語春鶯近。無計柰情何﹐只有相思分。

鷓鴣天說著分飛百種猜﹐泥人細數幾時回。風流可慣長孤冷﹖懷抱如何得好開﹖垂玉筯﹐下香階﹐並肩小語更兜鞋。再三莫遣歸期誤﹐第一頻教入夢來。

梅花引戲代李師明作花如頰﹐梅如葉﹐小時笑弄階前月。最盈盈﹐最惺惺﹐閒愁未識無計說深情。一年空省春風面﹐花落花開不相見。要相逢﹐得相逢﹐須信靈犀中自有心通。同杯杓﹐同斟酌﹐千愁一醉都忘卻。花陰邊﹐柳陰邊﹐幾回擬待偸憐不成憐。傷春玉瘦慵梳掠﹐拋擲琵琶閒處著。莫猜疑﹐莫嫌遲﹐鴛鴦翡翠終是一雙飛。

虞美人宣和辛丑去年雪滿長安樹﹐望斷揚州路。今年看雪在揚州﹐人在蓬萊深處若爲愁。而今不恨伊相誤﹐自恨來何暮。平山堂下舊嬉遊﹐只有舞春楊柳自風流。

殢人嬌席上贈侍人輕輕白似雪花﹐柔於柳絮﹐蝴蝶兒鎭長一處。春風駘蕩﹐驀然吹去。爭得倩遊絲半空惹住﹖波上精神﹐掌中態度﹐分明是彩雲團做。當年飛燕﹐從今不數。只恐是髙唐夢中神女。

南歌子柳眼風前動﹐梅心雪後寒。年華渾似霧中看。報答風光無處可爲歡。一曲聊收淚﹐三杯彊自寬。新愁不耐上眉端﹐怕見長安歸路懶憑欄。

又碧落飛明鏡﹐晴煙冪遠山。扁舟夜下廣陵灘。照我白蘋紅蓼一杯殘。初望同盟飲﹐如何兩處看﹖遙知香霧濕雲鬟﹐憑暖瓊樓十二曲闌干。

水調歌頭用盧贊元韻別彭城蔡伸醉擊玉壺缺﹐恨寫綠琴哀。悠悠往事誰問﹖離思渺難裁。綠野堂前桃李﹐燕子樓中歌吹﹐那忍處首回﹖惟有舊時月﹐遠遠逐人來。小庭空﹐淸夜水﹐獨徘徊。伴人幽怨﹐一枝瀟灑隴頭梅。心斷雲帆西去﹐目送煙波東注﹐千里接長淮。爲我將雙淚﹐好過楚王臺。

滿庭芳蔡伸煙鎖長堤﹐雲橫孤嶼﹐斷橋流水溶溶。憑欄凝望﹐遠目送徵鴻。桃葉蹊邊舊事﹐如春夢回首無蹤。難忘處﹐薔薇花下﹐淸夜一樽同。城東﹐攜手地﹐尋芳選勝﹐賞徧珍叢。念紫簫聲闋﹐燕子樓空。好是盧郎未老﹐佳期在﹐端有相逢。重重恨﹐聊憑紅葉﹐和淚寄西風。

蘇武慢蔡伸雁落平沙﹐煙籠寒水﹐古壘鳴笳聲斷。靑山隱隱﹐敗葉蕭蕭﹐天際暝鴉零亂。樓上黃昏﹐片帆千里歸程﹐年華將晚。望碧雲空暮﹐佳人何處﹖夢魂俱遠。憶舊遊邃館朱扉﹐小園香徑﹐尙想桃花人面。書盈錦軸﹐恨滿金徽﹐難寫寸心幽怨。兩地離愁﹐一樽芳酒﹐淒涼危欄倚徧。盡遲畱﹐憑杖西風﹐吹漧淚眼。

飛雪滿羣山蔡伸冰結金壺﹐寒生羅幕﹐夜闌霜月侵門。翠筠敲韻﹐疏梅弄影﹐數聲雁過南云。酒醒欹粲枕﹐愴然猶有殘妝淚痕。繡被孤擁﹐餘香未減﹐猶是那時薰。長記得扁舟尋舊約﹐聽小窗風雨﹐燈火黃昏。錦茵才展﹐瓊簽報曙﹐寶釵又是輕分。黯然攜手處﹐倚朱箔愁凝黛顰。夢回雲散﹐山遙水遠空斷魂。

虞美人蔡伸瑤琴一弄淸商怨﹐樓外桐陰轉。月華淡淡露華濃﹐寂寞小池煙水冷芙蓉。攀花擷翠當時事﹐綠葉同心字。有情還解憶人無﹖過盡寒沙新雁甚無書﹖

南鄕子蔡伸木落雁南翔﹐錦鯉殷勤爲渡江。淚墨銀鉤相憶字﹐成行﹐滴損雲箋小鳳凰。陳事費思量﹐回首煙波捲夕陽。盡道憑書聊破恨﹐難忘﹐及至書來更斷腸。

洞仙歌蔡伸鶯鶯燕燕﹐本是於飛伴。風月佳時阻幽願。但人心堅固後﹐天也憐人﹐相逢處依舊桃花人面。綠窗攜手乍﹐簾幕重重﹐燭影搖紅夜將半。對樽前如夢﹐欲語魂驚。語未竟﹐已覺衣襟淚滿。我只爲相思特特來﹐這度更休推後回相見。

七娘子蔡伸天涯觸目傷離緒﹐登臨況值秋光暮。手撚黃花﹐憑誰分付﹖雍雍雁落蒹葭浦。憑髙目斷桃溪路﹐屏山樓外靑無數。綠水紅橋﹐瑣窗朱戶﹐如今總是銷魂處。

侍香金童蔡伸寶馬行春﹐緩轡隨油壁。念一瞬韶光堪重惜。還是去年同醉日﹐客裏情懷﹐倍添淒惻。記南城錦徑名園曾徧歷﹐更柳下人家似織。此際憑欄愁脈脈﹐滿目江山﹐暮云空碧。

蒼梧謠蔡伸天﹐休使圓蟾照客眠。人何在﹖桂影自嬋娟。

點絳唇登歷陽連云觀蔡伸水繞孤城﹐亂山深鎖橫江路。帆歸別浦﹐冉冉蘭臯暮。人在天涯﹐雁背南云去。空凝佇﹐鳳樓何處﹖煙靄迷津渡。

又蔡伸人面桃花﹐去年今日津亭見。瑤琴錦薦﹐一弄淸商怨。今日重來﹐不見如花面。空腸斷﹐亂紅千片﹐流水天涯遠。

點絳唇王庭花外紅樓﹐當時靑鬢顏如玉。淡煙殘燭﹐醉入花間宿。白髮相逢﹐猶唱當時曲。當時曲﹐斷弦難續﹐且盡杯中酉錄。

又上元鼓子詞王庭玉漏春遲﹐鐵關金鎖星橋夜。暗塵隨馬﹐明月應無價。天半朱樓﹐銀漢星光射。更深也﹐翠蛾如畫﹐猶在涼蟾下。

感皇恩王庭一葉下西風﹐寒生南浦﹐椎鼓嗚橈送君去。長亭把酒﹐卻倩阿誰畱住﹖樽前人似玉﹐能畱否﹖醉中暫聽﹐離歌幾許﹐聽不能終淚如雨。無情江水﹐斷送扁舟何處﹖歸時煙浪捲﹐朱簾暮。

賀新郎葉夢得睡起啼鶯語。掩蒼苔房櫳向晚﹐亂紅無數。吹盡殘花無人見﹐惟有垂楊自舞。漸暖靄初回輕暑。寶扇重尋明月影﹐暗塵侵﹐上有乘鸞女。驚舊恨﹐遽如許。江南夢斷橫江渚﹐浪黏天葡萄漲綠﹐半空煙雨。無限樓前滄波意﹐誰采蘋花寄取﹖但悵望蘭舟容與。萬里雲帆何時到﹖送孤鴻目斷千山阻。誰爲我﹐唱金縷﹖

菩薩蠻湖光亭晚景葉夢得平波不盡蒹葭遠﹐淸霜半落沙痕淺。煙樹晚微茫﹐孤鴻下夕陽。梅花消息近﹐試向南枝問。記得水邊春﹐江南別後人。

水調歌頭九月望日﹐與客習射西園﹐予病不能射。葉夢得霜降碧天靜﹐秋事促西風。寒聲隱地初聽﹐中夜入梧桐。起瞰髙城四顧﹐寥落關河千里﹐一醉與君同。疊鼓鬧淸曉﹐飛騎引雕弓。歲將晚﹐客爭笑﹐問衰翁。平生豪气安在﹖走馬爲誰雄﹖何似當筵虎士﹐揮手弦聲響處﹐雙雁落遙空。老矣眞堪惜﹐回首望雲中。

如夢令江上對雨王之道一晌凝情無語﹐手撚梅花何處。倚竹不勝愁﹐暗想江頭歸路﹖東去﹐東去﹐短艇淡煙疏雨﹖

南歌子向鎬路盡湘江水﹐人行瘴霧間﹖昏昏西日度嚴關﹖天外一簪初見嶺南山﹖北雁連書斷﹐新霜點鬢斑﹖此行休問幾時還﹖準擬桂林佳處過春殘﹖

如夢令次韻邢子文向鎬夢斷綠窗鶯語﹐消遣客愁無處﹖小檻俯靑郊﹐恨滿楚江南路﹖歸去﹐歸去﹐花落一川煙雨﹖

又書弋陽樓向鎬樓上千峯翠山獻﹐樓下一灣淸淺﹖寶簟酒醒時﹐枕上月華如練﹖畱戀﹐畱戀﹐明日水村煙岸﹖

念奴嬌沈瀛郊原浩蕩﹐正奪目花光﹐動人春色﹖白下長幹佳麗最﹐寒食嬉遊人物﹖露捲香輪﹐風嘶寶騎﹐云表歌聲遏﹖歸來燈火﹐不知斗柄西揭﹖六代當日繁華﹐幕天席地﹐醉拍江流窄﹖遊女人人爭唱道﹐緩緩踏靑阡陌﹖樂事何窮﹐賞心無限﹐可惜年光迫﹖須臾聚散﹐人生眞信如客﹖

洞仙歌柳花李邴一團纖軟﹐是將春揉做﹖撩亂隨風到何處。自長亭人去後﹐煙艸萋迷﹐歸未定裝點離愁無數﹖飄揚無个事﹐剛被縈牽﹐長是黃昏怕微雨﹖記那回﹐深院靜﹐簾幕低垂﹐花陰下霎時畱住﹖又只恐伊家忒疏狂﹐更驀地和春帶將歸去﹖

漢宮春李邴瀟灑江梅﹐向竹梢疏處﹐橫兩三枝﹖東風也不愛惜﹐雪壓霜欺﹖無情燕子﹐怕春寒輕失花期﹖惟是有﹐南來塞雁﹐年年長見開時﹖淸淺小溪如練﹐問玉堂何似﹐茅舍疏籬。傷心故人去後﹐冷落新詩﹖微云澹月﹐對孤芳分付他誰。空自倚﹐淸香未減﹐風流不在人知﹖

玉樓春美人書字李邴沈吟不語晴窗畔﹐小字銀鉤題欲徧。云情散亂不成篇﹐花骨欹斜終帶軟。重重說盡情和怨﹐珍重提攜常在眼。暫時得近玉纖纖﹐翻羨鏤金紅象管。

惜雙雙令劉風外橘花香暗度﹐飛絮綰殘春歸去。醞造黃梅雨﹐冷煙曉占橫塘路。翠屏人在天低處﹐驚夢斷行雲無據。此恨憑誰訴﹖恁時卻倩危弦語。

淸平樂劉東風依舊﹐著意隋堤柳。搓得鵝兒黃欲就﹐天气淸明時候一作。廝勾。。去年紫陌靑門﹐今朝雨魄雲魂。斷送一生憔悴﹐能消一作。知他。幾个黃昏﹠

小重山王藻月下潮生紅蓼汀﹐殘霞都斂盡﹐四山靑。柳梢風急墮流螢﹐隨波去﹐點點亂寒星。別語寄丁寧﹐如今能間隔﹐幾長亭﹠夜來秋气入銀屏。梧桐雨﹐還恨不同聽。

點絳唇王藻永夜厭厭﹐畫檐低月山銜斗。起來搔首﹐梅影橫窗瘦。好个霜天﹐閒卻傳杯手。君知否﹠曉鴉啼後﹐歸夢濃於酒。

菩薩鬘月夜曾紆山光冷浸淸溪底﹐溪光直到柴門裏。臥對白洲﹐敧眠數釣舟。溪山無限好﹐恨不相逢早。老病獨醒多﹐如斯良夜何﹖

卜算子徐俯天生一作。胸中。百種愁﹐掛在斜陽樹。綠葉陰陽占得春﹐艸滿鶯啼處。不見淩波步﹐空憶如簧語。柳外重重疊疊山﹐遮不斷愁來路。

謁金門崗迓陸尉趙師俠沙畔路﹐記得舊時行處。藹藹疏煙迷遠樹﹐野航橫不渡。竹裏疏花梅吐﹐照眼一川鷗鷺﹐家在淸江江上住。水流愁不去﹐

虞美人大光祖席醉中陳與義張帆欲去仍搔首。更醉君家酒﹐吟詩日日待春風。及至桃花開後卻匆匆﹐歌聲頻爲行人咽。記著樽前雪。明朝酒醒大江流。滿載一船離恨向衡州﹐

臨江仙陳與義憶昔午橋橋上飲。坐中都是豪英﹐長溝流月去無聲﹐杏花疏影裏。吹笛到天明﹐二十餘年成一夢。此身𨿽在堪驚﹐閒登小閣眺新睛﹐古今多少事。漁唱起三更﹐

洞仙歌梅劉一止細風輕霧。鎖山城淸曉﹐冷蕊疏枝爲誰好﹖對斜橋孤驛。流水濺濺。無限意。淸影徘徊自照﹐何郎空立馬。惱亂餘香。綺思憑花更娟妙﹐腸斷處。天涯路遠音稀。行人怨角聲吹老﹐嘆客裏經春又三年。向月地云階。負伊多少。

夜行船劉一止十頃疏梅開半就。折芳條嫩香滿袖﹐今度何郎。樽前疑怪。花共人俱瘦﹐測測輕寒吹散酒。髙城近怕聽更漏﹐可惜溪橋。月明風露。長是人歸後﹐

淸平樂劉一止相望吳楚。遠信無憑據﹐欲倩春風吹淚去。化作愁雲恨雨﹐春應已到三吳。楚江日夜東䢐﹐惟有溯流魚上。不知尺素來無﹖

靑玉案劉一止小山遮斷藍橋路﹐恨短夢。難飛去﹐長記修眉縈曲度﹐約花開檻。映風招袖。總是憐渠處﹐追歡我已傷遲暮。猶有多情舊時句﹐極目髙樓千尺許﹐竹枝三唱。爲君淒斷。東日西邊雨﹐

夢橫塘劉一止浪痕經雨。鬢影吹寒。晚來無限蕭瑟﹐野色分橋。剪不斷前溪風物﹐船系朱藤。路迷煙寺。遠鷗浮沒﹐聽疏鐘斷鼓。似近還遙。驚心事傷羇客﹐新醅旋壓鵝黃。拚淸愁在眼。酒病縈骨﹐繡閣嬌慵。爭解說短封傳憶﹐念誰伴塗妝綰髻。嚼蕊吹花弄秋色﹖恨對南。云﹐此時淒斷﹐有何人知得。

喜遷鶯劉一止曉光催角﹐聽宿鳥未驚﹐鄰雞先覺﹖迆邐煙村﹐馬嘶人起﹐殘月尙穿林薄﹖淚痕帶霜微凝﹐酒力衝寒猶弱﹖嘆倦客﹐悄不禁﹐重染風塵京洛﹖追念人別後﹐心事萬重﹐難覓孤鴻托﹖翠幌嬌深﹐曲屏香暖﹐爭念歲寒飄泊。怨月恨花﹐須不是不曾經著﹖這情味﹐望一成消減﹐新來還惡﹖

臨江仙趙長卿春事猶餘十日﹐吳蠶早已三眠﹖多情忍對落花前﹖酴飄暖雪﹐荷葉媚晴天﹖香淡無心浸酒﹐綠浮可意邀船﹖時光堪恨也堪憐。單衣三月暮﹐歌扇一番圓﹖

又趙長卿過盡徵鴻來盡雁﹐故園消息茫然﹖一春憔悴有誰憐。懷家寒食夜﹐中酒落花天﹖見說江頭春浪渺﹐殷勤欲送歸船﹖別來此處最縈牽。短篷南浦雨﹐疏柳斷橋煙﹖

更漏子趙長卿燭消紅﹐窗送白﹐冷落一衾寒色﹖鴉喚起﹐馬馱行﹐月來衣上明﹖酒香唇﹐妝印臂﹐憶共个人春睡﹖魂蝶亂﹐夢鸞孤﹐知他睡也無。

浪淘沙趙長卿綠樹囀鳴禽﹐已是春深﹖楊花庭院日陰陰﹖簾外飛來雙語燕﹐不寄歸音﹖舊事懶追尋﹐空惹芳心﹖天涯消息遠沈沈﹖記得年時中酒後﹐直至而今﹖

卜算子趙長卿春水滿江南﹐三月多芳艸﹖幽鳥銜將遠恨來﹐一一都啼了﹖不學鴛鴦老﹐回首臨平道﹖人道長眉似遠山﹐山不似長眉好﹖

虞美人趙長卿雨聲破曉催行槳﹐拍拍溪流長﹖綠楊繞岸水痕斜﹐恰似畫橋西畔那人家﹖人家樓閣臨江渚﹐應是停歌舞﹖珠簾整日不開鉤﹐目斷徵帆猶未識歸舟﹖

畫堂春長新亭趙長卿小亭煙柳水溶溶﹐野花白白紅紅。惱人池上晚來風﹐吹損春容。又是淸明天气﹐當年小院相逢。憑欄幽思幾千重﹐殘杏香中。

菩薩蠻趙長卿隔江一帶春山好﹐平林新綠春光老。休去倚闌干﹐飛紅不忍看。東流何處去﹖便是歸舟路。芳艸外斜陽﹐行人更斷腸。

朝中措趙長卿亂山疊疊水泠泠﹐南北短長亭。客路如天杳杳﹐歸心特地寧寧。春光荏苒﹐花期冷落﹐酒伴飄零。柳一作。鬢。影黃邊漸綠﹐燒痕黑處重靑。

長相思王灼來匆匆﹐去匆匆。短夢無憑春又空﹐難隨郎馬蹤。山重重﹐水重重。飛絮流云西復東﹐音書何處通﹖

淸平樂王灼墜紅飄絮﹐收拾春歸去。長恨春歸無覓處﹐心事欲誰分付﹖盧家小苑回塘﹐於飛多少鴛鴦﹖縱使東墻隔斷﹐莫愁應念王昌。

好事近梅柳張綱梅柳約東風﹐迎臘暗傳消息。粉面翠眉偸笑﹐似欣逢佳客。晚來歌管破餘寒﹐沈煙裊輕碧。老去不禁卮酒﹐柰樽前春色﹠

點絳唇酴王十朋野態芳姿﹐枝頭占得春長久。怕鉤衣袖﹐不放攀花手。試問東風』花似當時否﹖還依舊。謫仙去後﹐風月今誰有﹖

驀山溪陳濟翁去年今日﹐從駕遊西苑。彩仗壓金波﹐看水戲魚龍曼衍。寶津南殿﹐宴坐近天顏﹝金﹞﹡﹡杯酒﹐君王勸﹐頭上宮花顫。六軍錦繡﹐萬騎穿楊箭。日暮翠華歸﹐擁鈞天笙歌一片。如今關外﹐千里未歸人﹐前山雨﹐西樓晚﹐望斷思君眼。

《詞綜》﹝卷十二﹞

宋詞六十三首

蝶戀花趙鼎盡日東風吹綠樹﹐向晚輕寒。數點催花雨﹐年少淒涼天付與。更堪春思縈離緒﹖臨水髙樓攜酒處。曾倚哀弦。歌斷黃金縷﹐樓下水流何處去。憑欄目送蒼煙暮﹐

點絳唇趙鼎香冷金鑪。夢回鴛帳餘香嫩﹐更無人問。一枕江南恨﹐消瘦休文。頓覺春衫褪﹐淸明近。杏花吹盡。薄暮東風緊﹐

又趙鼎惜別傷離。此生此念無重數﹐故人何處。還送春歸去﹐美酒一杯。誰解歌金縷。無情緒。淡煙疏雨。花落空庭暮﹐

滿江紅丁未九月南渡。泊舟儀眞江口﹐趙鼎慘結秋陰。西風送絲絲雨濕﹐凝望眼。徵鴻幾字。暮投沙磧﹐欲問鄕關何處是。水雲浩蕩連南北﹐但修眉一抹有無中。遙山色﹐江上路。天涯客﹐腸已斷。頭應白﹐空搔首興嘆。暮年離隔﹐欲待忘憂除是酒。柰酒行有盡愁無極﹐便挽將江水入尊壘。澆胸臆﹐

小重山嶽飛昨夜寒蛩不住鳴﹐驚回千里夢。已三更﹐起來獨自繞階行﹐人悄悄。簾外月朧明﹐白首爲功名﹐舊山松竹老。阻歸程﹐欲將心事付瑤琴﹐知音少。弦斷有誰聽。

菩薩鬘李彌遜江城烽火連三月。不堪對酒長亭別﹐休作斷腸聲。老來無淚傾﹐風髙帆影疾。目送舟痕碧﹐錦字幾時來。薰風無雁回﹐

點絳唇梅朱翌流水泠泠﹐斷橋橫路梅枝亞。雪花飛下﹐渾似江南畫。白璧靑錢﹐欲買春無價。歸來也﹐風吹平野﹐一點香隨馬。

賀新郎送胡邦衡待制赴新州張元幹夢繞神州路﹐悵秋風連營畫角﹐故宮離黍。底事昆侖傾砥柱﹐九地黃流亂注﹖聚萬落千村狐兔。天意從來髙難問﹐況人情老易悲難訴。更南浦﹐送君去。涼生岸柳摧殘暑。耿斜河疏星澹月﹐斷雲微度。萬里江山知何處﹖回首對牀夜語。雁不到書成誰與﹖目盡靑天懷今古﹐肯兒曹恩怨相爾汝﹖舉大白﹐聽金縷。

石州慢張元幹寒水依痕﹐春意漸回﹐沙際煙闊。溪梅晴照生香﹐冷蕊數枝爭發。天涯舊恨﹐試看幾許消魂﹐長亭門外山重疊。不盡眼中靑﹐是愁來時節。情切﹐畫樓深閉﹐想見東風﹐暗消肌雪。辜負枕前雲雨﹐樽前花月。心期切處﹐更有多少淒涼﹐殷勤畱與歸時說。到得再相逢﹐恰經年離別。

柳梢靑張元幹海山浮碧。細風絲雨﹐新愁如織。慵試春衫﹐不禁宿酒﹐天涯寒食。歸期莫數芳辰﹐誤幾度回廊夜色。入戶飛花﹐隔簾雙燕﹐有誰知得﹖

點絳唇秋社前一日溪光亭大雨作張元幹山暗秋云﹐暝鴉接翅啼榕樹。故人何處﹖一夜溪亭雨。夢入新涼﹐只道消殘暑。還知否﹖燕將雛去﹐又是流年度。

又張元幹春曉輕雷﹐采洲上淸明雨。亂雲遮樹﹐黯澹江村路。今夜歸舟﹐綠潤紅香處。遙山暮﹐畫樓何許﹖喚取潮回去。

又呈洛濱。筠溪二老張元幹淸夜沈沈﹐暗蛩啼處檐花落。乍涼簾幕﹐香繞屏山角。堪恨歸鴻﹐情似秋云薄。書難托﹐盡教寂寞﹐忘了前時約。

怨王孫張元幹霽雨天迥﹐平林煙暝。燈閃汀沙﹐水生釣艇。樓外暗柳誰家﹐亂昏鴉﹖相思怪得今番甚﹐寒食近﹐小硯魚箋信。屏山半掩﹐微醉獨倚闌干﹐恨春寒。

淸平樂張元幹明珠翠羽﹐小綰同心縷。好去吳淞江上路﹐寄與雙魚尺素。蘭橈飛取歸來﹐愁眉待得伊開。相見嫣然一笑﹐眼波先入郎懷。

江梅引洪皓天涯除館憶江梅﹐幾枝開﹖使南來﹐還帶余杭春信到燕臺。準擬寒英聊慰遠﹐隔山水﹐應銷落﹐赴愬誰﹖空恁遐想笑摘蕊。斷回腸﹐思故里。謾彈綠綺﹐引三弄不覺魂飛。更聽胡笳哀怨淚沾衣。亂插繁花須異日﹐待孤諷﹐怕東風﹐一夜吹。

南歌子呂本中驛路侵斜月﹐溪橋度曉霜。短籬殘菊一枝黃﹐正是亂山深處過重陽。旅枕原無夢﹐寒更每自長。只言江左好風光﹐不道中原歸思轉淒涼。

減字木蘭花呂本中去年今夜﹐同醉月明花樹下。今夜江邊﹐月暗長堤柳暗船。故人何處﹖帶我離愁江外去。來歲花前﹐還似今年憶去年。

淸平樂柳花呂本中柳塘新漲﹐艇子操雙槳。閒倚曲樓成悵望﹐是處春愁一樣。傍人幾點飛花﹐夕陽又送棲鴉。試問畫樓西畔﹐暮云恐近天涯。

南歌子鄧肅云繞風前鬢﹐春開鏡裏妝。鳳屏淸晝裊龍香﹐淺畫蛾眉新樣遠山長。比翼曾同夢﹐雙魚隔異鄕。玉樓依舊暗垂楊﹐樓下落花流水自斜陽。

長相思鄧肅一重溪﹐兩重溪。溪轉山回路欲迷﹐朱欄出翠微。梅花飛﹐雪花飛。醉臥幽亭不掩扉﹐冷香尋夢歸。

生查子鄧肅執手兩潸然﹐情極都無語。去馬更匆匆﹐一息迷回顧。孤館得村醪﹐一醉空離緒。酒醒卻無人﹐簾外三更雨。

驀山溪九日劉子翚浮煙冷雨﹐此日還重九。秋去又秋來﹐但黃花年年依舊。平臺戲馬﹐無處問南徐﹖茅舍小﹐竹籬疏﹐兀坐空搔首。客來何有。艸艸三杯酒。一醉萬緣空﹐休貪他金印如斗。病翁老矣﹐誰共賦歸歟。芟隴麥﹐网溪魚﹐未落他人後。

霜天曉角張掄曉風搖幕﹐奇支枕聞殘角。霜月到窗寒影﹐金猊冷﹐翠衾薄。舊恨無處著﹐新愁還又作。夜夜單於聲裏﹐燈花共淚珠落。

念奴嬌朱惇儒別離情緒﹐柰一番好景﹐一番悲戚。燕語鶯啼人乍遠﹐還是他鄕寒食。桃李無言﹐不堪攀折﹐總是風流客。東君也自﹐怪人冷淡蹤迹。花艷艸艸春工﹐酒隨花意薄﹐疏狂何益。除卻淸風並皓月﹐脈脈此情誰識。料得文君﹐重簾不捲﹐且等閒消息。不如歸去﹐受他眞个憐惜。

朝中措朱惇儒當年挾彈五陵間﹐行處萬人看。雪獵星飛羽箭﹐春遊花簇雕鞍。飄零到此﹐天涯倦客﹐海上蒼顏。多謝江南蘇小﹐尊前怪我靑衫。

十二時朱惇儒連云衰艸﹐連天晚照﹐連山紅葉。西風正搖落﹐更前溪嗚咽。燕去鴻歸音信絕﹐問黃花又共誰折。徵人最愁處﹐送寒衣時節。

好事近朱惇儒春雨細如塵﹐樓外柳絲黃濕。風約繡簾斜去﹐透窗紗寒碧。美人慵剪上元燈﹐彈淚倚瑤瑟。卻卜紫姑香火﹐問遼東消息。

又漁父朱惇儒搖首出紅塵﹐醒醉更無時節。生計綠蓑靑笠﹐慣披霜衝雪。晚來風定釣絲閒﹐上下是新月。千里水天一色﹐看孤鴻明滅。

又朱惇儒漁父長身來﹐只共釣竿相識。隨意轉船回棹﹐似飛空無迹。蘆花開落任浮生﹐長醉是良策。昨夜一江風雨﹐都不曾聽得﹖

又朱惇儒撥轉釣魚船﹐江海盡爲吾宅。恰向洞庭沽酒﹐卻錢塘橫笛。醉顏禁冷更添紅﹐潮落下前磧。經過子陵灘畔﹐得梅花消息。

又朱惇儒短棹釣船輕﹐江上晚煙籠碧。塞雁海鷗分路﹐占江天秋色。錦鱗撥剌滿籃魚﹐取酒價相敵。風順片帆歸去﹐有何人畱得。

又朱惇儒失卻故山云﹐索手指空爲客。蒓菜鱸魚畱我﹐住鴛鴦湖側。偶然添酒舊葫蘆﹐小醉度朝夕。吹笛月波樓下﹐有何人相識。

點絳唇朱惇儒客夢初回﹐臥聽吳語開帆索。護霜云薄﹐淡淡芙蓉落。畫舫無情﹐人去天涯角。思量著﹐翠蟬金雀﹐別後新梳掠。

雙朱惇儒拂破秋江煙碧﹐一對雙飛磖磗。應是遠來無力﹐稍下相偎沙磧。小艇誰吹橫笛。驚起不知消息。悔不當時描得﹐如今何處尋覓。

相見歡朱惇儒金陵城上西樓﹐倚淸秋。萬里夕陽垂地大江流。中原亂﹐簪纓散﹐幾時收。試倩悲風吹淚過揚州﹐

柳枝朱惇儒江南岸。柳枝﹖江北岸。柳枝﹖折送行人無盡時。恨分離。柳枝﹐酒一杯。柳枝﹖淚雙垂。柳枝﹖君到長安百事違。幾時歸。柳枝﹐

洞仙歌令荷花康與之若耶溪路。別岸花無數﹐欲斂嬌紅向人語。與綠荷相倚。恨回首西風。波渺渺。三十六陂煙雨﹐新妝明照水。汀渚生香。不嫁東風被誰誤。遣踟躕騷客意。千里綿綿。仙浪遠。何處淩波微步。想南浦潮生畫橈歸。正月曉風淸。斷腸凝佇﹐

應天長康與之管弦繡陌。燈火畫橋。塵香舊時歸路﹐腸斷蕭娘。舊日風簾映朱戶﹐鶯能舞。花解語﹐念後約頓成輕負﹐緩雕轡獨自歸來。憑欄情緒﹐楚岫在何處。香夢悠悠。花月更誰主。惆悵後期。空有鱗鴻寄紈素。枕前淚。窗外雨﹐翠幕冷夜涼虛度﹐未應信此度相思。寸腸千縷﹐

喜遷鶯秋夜聞雁康與之秋寒初勁。看雲路雁來。碧天如鏡﹐湘浦煙深。衡陽沙遠。風外幾行斜陣﹐回首塞門何處。故國關河重省﹐漢使老。認上林欲下。徘徊淸影﹐江南煙水暝﹐聲過小樓。燭暗金猊冷﹐送目鳴琴。裁詩挑錦。此恨此情無盡﹐夢想洞庭飛下。散入雲濤千頃﹐過盡也。柰杜陵人遠。玉關無信。

訴衷情令長安懷古康與之阿房廢址漢荒丘。狐兔又羣遊﹐豪華盡成春夢。畱下古今愁﹐君莫上。古原頭。淚難收﹐夕陽西下。塞雁南來。渭水東流﹐

玉樓春康與之靑箋後約無憑據。誤我碧桃花下語﹐誰將消息問劉郎。悵望玉溪溪上路﹐春來無限傷情緒。擬欲題詩都付與﹐東風吹落一庭花。手把新愁無寫處﹐

南鄕子吳億江上雪初消﹐暖日晴煙弄柳條。認得裙腰芳艸綠﹐魂消。曾折梅花過斷橋。蟬鬢爲誰凋﹖長恨含嬌那處嬌。遙想晚妝呵手罷﹐無聊。更傍朱唇暖玉簫。

金人捧露盤庚寅春奉使過京師感懷作曾覿記神京﹐繁華地﹐舊遊蹤。正禦溝春水溶溶。平康巷陌﹐繡鞍金勒躍靑驄。解衣沽酒醉弦管﹐柳綠花紅。到如今餘霜鬢﹐嗟前事夢魂中。但寒煙滿目飛蓬。雕欄玉砌﹐空餘三十六離宮。塞笳驚起暮天雁﹐寂寞東風。

憶秦娥邯鄲道上曾覿風蕭瑟﹐邯鄲古道傷行客。傷行客﹐繁華一瞬﹐不堪思憶。叢臺歌舞無消息﹐金樽玉管空陳迹。空陳迹﹐連天艸樹﹐暮云凝碧。

菩薩鬘次韻龍深甫曾覿杏花寒食佳期近﹐一簾煙雨琴書潤。砌下水潺潺﹐玉笙吹暮寒。陽臺云易散﹐往事尋思懶。花底醉相扶﹐當時人在無﹖

水龍吟閻蒼舒少年聞說京華﹐上元景色烘晴晝。朱輪畫轂﹐雕鞍玉勒﹐金衢爭驟。春滿鰲山﹐夜沈陸海﹐一天星斗。正紅球過了﹐鳴鞘聲斷﹐回鸞馭﹐鈞天奏。誰料此生親到﹐五十年都城如舊。而今但有﹐傷心煙霧﹐縈愁楊柳。寶籙言前﹐絳霄樓下﹐不堪回首。願黃圖早復﹐端門燈火﹐照人還又。

眼兒媚左譽樓上黃昏杏花寒﹐斜月小闌干。一雙燕子﹐兩行徵雁﹐畫角聲殘。綺窗人在東風裏﹐灑淚對春閒。也應似舊﹐盈盈秋水﹐淡淡春山。

念奴嬌觀潮陳凝之遠山一帶﹐溯晴空﹐極目天涯浮白。楓落鴉翻﹐談笑處﹐不覺雲濤橫席。酒病方蘇﹐睡魔猶殢﹐一掃無畱迹。吳帆越棹﹐恍然飛上空碧。長記艸賦梁園﹐淩雲筆勢﹐倒三江秋色。對此驚心空悵望﹐老作紅塵閒客。別浦煙平﹐小樓人散﹐回首千波寂。西風掃露﹐爲君重噴霜笛﹐

南歌子次東坡。端午﹖韻楊無咎小雨疏疏過。長江滚滚流﹐落霞殘照晚明樓﹐又是一番重午。身寄南州﹐羅綺紛香陌。魚龍漾彩舟﹐不堪回首鳳池頭﹐誰道於今霜鬢。猶是淹畱。

生查子楊無咎秋來愁更深。黛拂雙蛾淺﹐翠袖怯天寒。修竹蕭蕭晚﹐此意有誰知﹠恨與孤鴻遠﹐小立背西風。又是重門掩﹐

甘艸子楊無咎秋暮﹐永夜西樓。冷月明窗戶﹐夢破櫓聲中。憶在松江路﹐敧枕試尋曾遊處。記歷歷風光堪數﹐誰與浮家五湖去。盡醉眠秋雨﹐

明月棹孤舟周三五楊無咎寶髻雙垂煙縷縷。年紀小未周三五﹐壓眾精神。出羣標格。偏向眾中翹楚﹐記得譙門初見處。禁不定亂紅飛去﹐掌托鞋兒。肩拖裙子。悔不做閒男女

於中好楊無咎墻頭艷杏花初試。繞珍叢細授紅蕊﹐欲知占盡春明媚。悄無意看桃李﹐持杯準擬花前醉。早一葉兩葉飛墜﹐晚來旋旋深無地。更聽得東風起﹐

洞仙歌贈宜春官妓趙佛奴阮閱趙家姊妹。合在昭陽殿。因甚人間有飛燕﹠見伊底。盡道獨步江南。便江北也何曾慣見﹠惜伊情性好。不解嗔人。長帶桃花笑時臉﹐向尊前酒底。見了須歸。似恁地能得幾回細看﹠待不眨眼兒覷著伊。將眨眼工夫。看伊幾徧﹐

朝中措元夕上潭帥劉共甫侯年來玉帳罷兵籌。燈市小遲畱﹐花外香隨金勒。酒邊人倚紅樓﹐沙堤此去。傳柑侍宴。天上風流﹐還記月華小隊。春風十里潭州﹐

風入松侯少年心醉杜韋娘﹐曾格外疏狂。錦箋預約西湖上﹐共幽深竹院松莊。愁夜黛眉顰翠﹐惜歸羅帕分香。重來一夢繞湖塘﹐空煙水微茫。同心眼底無蘇小﹐記舊遊凝佇淒涼。入扇柳風殘酒﹐點衣花雨斜陽。

調笑梅曾忄造淸友﹐羣芳右﹐萬縞紛披玆獨秀﹐天寒月薄黃昏後。縞袂亭亭招手﹐故山千樹連云岫﹐借問如今安否﹖

點絳唇重九飲棲霞曾惇九日傳杯﹐要攜佳客棲霞去。滿城風雨﹐記得潘郎句。紫菊紅萸﹐何意畱儂住。愁如許﹐暮煙一縷﹐正在歸時路。

好事近梅朱雍春色爲誰來﹖枝上半畱殘雪。恰近小園香徑﹐對霜林寒月。危欄淒斷笛聲長﹐吹到偏嗚咽。最好短亭歸路﹐有行人先折。

靑玉案和賀方回韻送伯固歸吳中姚進道三年枕上吳中路﹐遣黃耳隨君去。若到松江呼小渡﹐莫驚鷗鷺﹐四橋盡是﹐老子經行處。輞川圖上看春暮﹐常記髙人右丞句。作个歸期天已許。春衫猶是﹐小蠻鍼綫﹐曾濕西湖雨。

水調歌頭獻田都統劉之翰涼露洗金井﹐一葉下梧桐。謫仙浪遊何處﹐華發作詩翁﹖烏帽蕭蕭一幅﹐坐對淸泉白石﹐矯首撫長松。獨鶴歸來晚﹐聲在碧霄中。神仙宅﹐畱玉節﹐駐金狨。黔南一道﹐十萬貔虎控雕弓。笑折碧荷倒影﹐自唱采蓮新曲﹐詞句滿秋風。劍佩八千歲﹐長入大明宮。

向湖邊江緯退處鄕關﹐幽棲林藪﹐捨宇第須茅蓋。翠山獻淸泉﹐啟軒窗遙對。遇等閒鄰里過從﹐親朋臨顧﹐艸艸便成歡會。策杖攜壺﹐向湖邊柳外。旋買溪魚﹐便斫銀絲膾。誰復欲痛飲﹐如長鯨吞海。共惜醺酣﹐恐歡娛難再。矧淸風明月非錢買。休追念金馬玉堂心膽碎。且斗尊前﹐有阿誰身在

《詞綜》﹝卷十三﹞

宋詞六十八首

靑玉案元夕辛棄疾東風夜放花千樹﹐更吹隕星如雨﹐寶馬雕車香滿路﹐鳳簫聲動。玉壺光轉。一夜魚龍舞﹐蛾兒雪柳黃金縷。笑語盈盈暗香去﹐眾裏尋他千百度。驀然回首。那人卻在。燈火闌珊處﹐

踏莎行中秋後二夕。帶湖篆崗小酌﹐辛棄疾夜月樓臺。秋香院宇。笑吟吟地人來去﹐是誰秋到便淒涼﹖當年宋玉悲如許﹐隨分杯盤。等閒歌舞。問他有甚堪悲處﹖思量卻也有悲時。重陽節近多風雨﹐

又和趙國興知錄韻辛棄疾吾道悠悠。憂心悄悄﹐最無聊處秋先到﹐西風林外有啼鴉。夕陽山下多衰艸﹐長憶商山。當年四老﹐塵埃也走咸陽道﹐爲誰書到便幡然。至今此意無人曉﹐

念奴嬌書東流村壁辛棄疾野塘花落。又匆匆過了淸明時節﹐劃地東風欺客夢。一枕云屏寒怯﹐曲岸持觴。垂楊系馬。此地曾經別﹐樓空人去。舊遊飛燕能說﹐聞道綺陌東頭。行人曾見。簾底纖纖月﹐舊恨春江流不盡。新恨雲山千疊﹐料得明朝。尊前重見。鏡裏花難折﹐也應驚問。近來多少華發﹖

破陣子爲陳同甫賦壯詩以寄之辛棄疾醉裏挑燈看劍。夢回吹角連營﹐八百里分麾下。五十弦翻塞外聲。沙場秋點兵﹐馬作的盧飛快。弓如霹靂弦驚﹐了卻君王天下事。贏得生前身後名。可憐白髮生。

祝英臺近辛棄疾寶釵分﹐桃葉渡﹐煙柳暗南浦。怕上層樓﹐十日九風雨。斷腸點點飛紅﹐都無人管﹐更誰勸流鶯聲住﹖鬢邊覷。試把花卜歸期﹐才簪又重數。羅帳燈昏﹐哽咽夢中語。是他春帶愁來﹐春歸何處﹐卻不解帶將愁去。

沁園春帶湖新居辛棄疾三徑初成﹐鶴怨猿驚﹐稼軒未來。甚雲山自許﹐平生意气。衣冠人笑﹐抵死塵埃。意倦須還﹐身閒貴早﹐豈爲蒓羹鱸膾哉﹖秋江上﹐看驚弦雁避﹐駭浪船回。東崗更葺茅齋﹐好都把軒窗臨水開。要小舟行釣﹐先應種柳。疏籬護竹﹐莫礙觀梅。秋菊堪餐﹐春蘭可佩﹐畱待先生手自栽。沈吟久﹐怕君恩未許﹐此意徘徊。

滿江紅辛棄疾家住江南﹐又過了淸明寒食。花徑裏﹐一番風雨﹐一番狼籍。紅粉暗隨流水去﹐園林漸覺淸陰密。算年年落盡刺桐花﹐寒無力。庭院靜﹐空相憶。無處說﹐閒愁極。怕流鶯乳燕﹐得知消息。尺素如今何處也﹖綠云依舊無蹤迹。謾教人羞去上層樓﹐平蕪碧。

又辛棄疾敲碎離愁﹐紗窗外風搖翠竹。人去後﹐吹簫聲斷﹐倚樓人獨。滿眼不堪三月暮﹐舉頭已覺千山綠。但試把一紙寄來書﹐從頭讀。相思字﹐空盈幅。相思意﹐何時足﹖滴羅襟點點﹐淚珠盈掬。芳艸不迷行客路﹐垂楊只礙離人目。最苦是立盡月黃昏﹐闌干曲。

又送李正之提刑入蜀辛棄疾蜀道登天﹐一杯送繡衣行客。還自嘆﹐中年多病﹐不堪離別。東北看譽諸葛表﹐西南更艸相如檄。把功名收拾付君侯﹐如椽筆。兒女淚﹐君休滴。荊楚路﹐吾能識。要新詩準備﹐廬山山色。赤壁磯頭千古浪﹐銅鞮陌上三更月﹐正梅花萬里雪深時﹐須相憶。

又江行﹐簡楊濟翁﹠周顯先。辛棄疾過眼溪山﹐怪都是舊時曾識。還記得夢中行徧﹐江南江北。佳處徑須攜杖去﹐能消幾兩平生屐﹖笑塵勞三十九年非﹐長爲客。吳楚地﹐東南坼。英雄事﹐曹劉敵。被西風吹盡﹐了無塵迹。樓觀甫成人已去﹐旌旗未捲頭先白。嘆人生哀樂轉相尋﹐今猶昔。

水調歌頭舟次揚州﹐和楊濟翁﹠周顯先韻。辛棄疾落日塞塵起﹐胡馬獵淸秋。漢家組練十萬﹐列艦聳層樓。誰道投鞭飛渡﹖憶昔鏑鳴血污﹐風雨佛貍愁。季子正年少﹐匹馬黑貂裘。今老矣﹐搔白首﹐過揚州。倦遊欲去江上﹐手種橘千頭。二客東南名勝﹐萬卷詩書事業﹐嘗試與君謀。莫射南山虎﹐直覓富平侯。

又辛棄疾四坐且勿語﹐聽我醉中吟。池塘春艸未歇﹐髙樹變鳴禽。鴻雁初飛江上﹐蟋蟀還來牀下﹐時序百年心。誰要卿料理﹖山水有淸音。歡多少﹐歌長短﹐酒淺深。而今已不如昔﹐後定不如今。閒處直須行樂﹐良夜更教秉燭﹐髙會惜分陰。白髮短如許﹐黃菊倩誰簪﹖

又壬子三山被召﹐陳端仁給事飲餞。辛棄疾長恨復長恨﹐裁作短歌行。何人爲我楚舞﹖聽我楚狂聲﹖余旣滋蘭九畹﹐又樹蕙之百畝﹐秋菊更餐英。門外滄浪水﹐可以濯吾纓。一杯酒﹐問何似﹐身後名﹖人間萬事﹐毫髮常重泰山輕。悲莫悲生離別﹐樂莫樂新相識﹐兒女古今情。富貴非吾事﹐歸與白鷗盟。

又辛棄疾帶湖吾甚愛﹐千丈翠奩開。先生杖履無事﹐一日走千回。凡我同盟鷗鷺﹐今日旣盟之後﹐來往莫相猜。白鶴恁何處﹖嘗試與偕來。破靑萍﹐排翠藻﹐立蒼苔。窺魚笑汝癡計﹐不解舉吾杯。廢沼荒丘疇昔﹐明月淸風此夜﹐人世幾歡哀﹖東岸綠陰少﹐楊柳更須栽。

賀新郎別茂嘉十二弟辛棄疾綠樹聽﹐更那堪杜鵑聲住﹐鷓鴣聲切﹖啼到春歸無啼處﹐苦恨芳菲都歇。算未抵人間離別。馬上琵琶關塞黑﹐更長門翠輦辭金闕。看燕燕﹐送歸妾。將軍百戰身名裂。向河梁回頭萬里﹐故人長絕。易水蕭蕭西風冷﹐滿座衣冠似雪。正壯士悲歌未徹。啼鳥還知如許恨﹐料不啼淸淚長啼血。誰伴我﹐醉明月。

又賦琵琶辛棄疾鳳尾龍香撥。自開元霓裳曲罷﹐幾番風月﹖最苦潯陽江頭客﹐畫舸亭亭待發。記出塞黃雲堆雪。馬上離愁三萬里﹐望昭陽宮殿孤鴻沒。弦解語﹐恨難說。遼陽驛使音塵絕。瑣窗寒輕攏慢撚﹐淚珠盈睫。推手含情還卻手﹐一抹梁州哀徹。千古事雲飛煙滅。賀老定場無消息﹐想沈香亭北繁華歇。彈到此﹐爲嗚咽。

木蘭花慢滁州送範亻卒辛棄疾老來情味減﹐對別酒﹐怯流年。況屈指中秋﹐十分好月﹐不照人圓。無情水都不管﹐共西風只管送歸船。秋晚蒓鱸江上﹐夜深兒女燈前。徵衫便好去朝天﹐玉殿正思賢。想夜半承明﹐畱教視艸﹐卻遣籌邊。長安故人問我﹐道愁腸殢酒只依然。目斷秋霄落雁﹐醉來時響空弦。。﹠』

摸魚兒淳熙己亥﹐自湖北漕移湖南﹐同官王正之置酒小山亭﹐賦。辛棄疾更能消幾番風雨﹐匆匆春又歸去﹖惜春長怕花開早﹐何況落紅無數。春且住﹖見說道天涯芳艸無一作。迷。歸路。怨春不語﹐算只有殷勤﹐畫檐蛛网﹐盡日惹飛絮。長門事﹐準擬佳期又誤。蛾眉曾有人妒。千金縱買相如賦﹐脈脈此情誰訴﹠君莫舞﹐君不見玉環飛燕皆塵土。閒愁最苦。休去倚危欄﹐斜陽正在﹐煙柳斷腸處。

太常引建康中秋夜爲呂潛叔賦辛棄疾一輪秋影轉金波﹐飛鏡又重磨。把酒問姮娥』被白髮欺人柰何﹖乘風好去﹐長空萬里﹐直下看山河。斫去桂婆娑﹐人道是淸光更多。

水龍吟過南石間雙溪樓辛棄疾舉頭西北浮雲﹐倚天萬里須長劍。人言此地﹐夜深長見﹐鬥牛光焰。我覺山髙﹐潭空水冷﹐月明星淡。待燃犀下看﹐憑欄卻怕﹐風雷怒﹐魚龍慘。峽束蒼江對起﹐過危樓欲飛還斂。元龍老矣﹐不妨髙臥﹐冰壺涼簟。千古興亡﹐百年悲笑﹐一時登覽。問何人又卸片帆沙岸﹐系斜陽纜﹠

又旅次登樓辛棄疾楚天千里淸秋﹐水隨天去秋無際。遙岑遠目。獻愁供恨﹐玉簪螺髻。落日樓頭﹐斷鴻聲裏﹐江南遊子。把吳鉤看了﹐闌干拍徧﹐無人會﹐登臨意。休說鱸魚堪膾﹐盡西風﹐季鷹歸未﹠求田問舍﹐怕應羞見﹐劉郎才气。可惜流年﹐憂愁風雨﹐樹猶如此﹖倩何人喚取紅巾翠袖﹐英雄淚﹠

鷓鴣天鵝湖歸﹐病起作。辛棄疾枕簟溪堂冷欲秋﹐斷雲依水晚來收。紅蓮相倚深如怨﹐白鳥無言定是愁。書咄咄﹐且休休。一丘一壑也風流。不知筋力衰多少﹐但覺新來懶上樓。

西河送錢仲耕自江西移守婺州辛棄疾西江水﹐道是西江人淚。無情卻解送行人﹐月明千里。從今日日倚髙樓﹐傷心煙樹如薺。會君難﹐別君易。艸艸不如人意。十年著破繡衣茸﹐種成桃李。問君可是厭承明﹠東方鼓吹千騎。對梅花更消一醉。看明年調鼎風味﹐老病自憐憔悴。過吾廬定有幽人相問』歲晚淵明歸來未﹠

永遇樂京口北固亭懷古辛棄疾千古江山﹐英雄無覓﹐孫仲謀處。舞榭歌臺﹐風流總被﹐雨打風吹去。斜陽艸樹﹐尋常巷陌﹐人道寄奴曾住。想當年金戈鐵馬﹐气吞萬里如虎。元嘉艸艸﹐封狼居胥﹐贏得倉皇北顧。四十三年﹐望中猶記﹐燈火揚州路。可堪回首﹐佛貍祠下﹐一片神鴉社鼓。憑誰問﹖廉頗老矣﹐尙能飯否。

漢宮春立春辛棄疾春已歸來﹐看美人頭上﹐裊裊春幡。元端風雨﹐未肯收盡餘寒。年時燕子﹐料今宵夢到西園。渾未辦黃柑薦酒﹐更傳靑韭堆盤。卻笑東風從此﹐便薰梅染柳﹐更沒些閒。閒時又來鏡裏﹐轉變朱顏。淸愁不斷﹐問何人會解連環。生怕見花開花落﹐朝來塞雁先還。

又會稽秋風亭觀雨辛棄疾亭上秋風﹐記去年裊裊﹐曾到吾廬。山河舉目𨿽異﹐風景非殊。功成者去﹐覺團扇便與人疏。吹不斷斜陽依舊﹐茫茫禹迹都無。千古茂林猶在﹐甚風流章句﹐解擬相如。只今木落江冷﹐渺渺愁余。故人書報﹖莫因循忘卻蒓鱸。誰念我新涼燈火﹐一編太史公書。

新荷葉和趙徳莊韻辛棄疾人已歸來﹐杜鵑欲勸誰歸。綠樹如雲﹐等閒付與鶯飛。兔葵燕麥﹐問劉郎幾度沾衣。翠屏幽夢﹐覺來水繞山圍。有酒重攜﹐小園隨意芳菲。往日繁華﹐而今物是人非。春風半面﹐記當年初識崔徽。南云雁少﹐錦書無个因依。

南鄕子登京口北固亭辛棄疾何處望神州。滿眼風光北固樓。千古興亡多少事﹐悠悠﹐不盡長江滚滚流。年少萬兜鍪﹐坐斷東南戰未休。天下英雄誰敵手。曹劉﹐生子當如孫仲謀。

蝶戀花元日立春辛棄疾誰向椒盤簪彩勝。整整韶華﹐爭上春風鬢。往日不堪重記省﹐爲花常抱新春恨。春未來時先借問。晚恨開遲﹐早又飄零近。今歲花期消息定﹐只愁風雨無憑準。

淸平樂獨宿博山王氏庵辛棄疾繞牀饑鼠﹐蝙蝠翻燈舞。屋上松風吹急雨﹐破紙窗間自語。平生塞北江南﹐歸來華發蒼顏。布被秋宵夢覺﹐眼前萬里江山。

菩薩蠻書江西造口壁辛棄疾郁孤臺下淸江水﹐中間多少行人淚。西北是長安﹐可憐無數山﹖靑山遮不住﹐畢竟東流去﹖江晚正愁余﹐山深聞鷓鴣﹖

生查子有覓詞者﹐爲賦﹖辛棄疾去年燕子來﹐繡戶深深處﹖花徑得泥歸﹐都把琴書污﹖今年燕子來﹐誰聽呢喃語。不見捲簾人﹐一陣黃昏雨﹖

浪淘沙山寺夜作辛棄疾身世酒杯中﹐萬事皆空﹖古來三五个英雄﹖雨打風吹何處是﹐漢殿秦宮。夢入少年叢﹐歌舞匆匆﹖老僧夜半誤鳴鐘﹖驚起西窗眠不得﹐捲地西風﹖

定風波暮春漫興辛棄疾少日春懷似酒濃﹐插花走馬醉千鐘﹖老去逢春如病酒﹐惟有﹐茶甌香篆小薰籠﹖捲盡殘花風未定﹐休恨﹐花開原自要春風﹖試問春歸誰得見。飛燕﹐來時相遇夕陽中﹖

眼兒媚萍鄕道中範成大酣酣日腳紫煙浮﹐妍暖破輕裘﹖困人天气﹐醉人花气﹐午夢扶頭﹖春慵恰似春塘水﹐一片縠紋愁﹖溶溶曳曳﹐東風無力﹐欲皺還休﹖

菩薩蠻湘東驛範成大客行忽到湘東驛﹐明朝眞是瀟湘客﹖晴碧萬重云﹐幾時逢故人。江南如塞北﹐別後書難得﹖先自雁來稀﹐那堪春半時。

謁金門宜春道中野塘春水可喜﹐有懷舊隱﹖範成大塘水碧﹐仍帶曲塵顏色﹖泥泥縠紋無气力﹐東風如愛惜﹖恰似越來溪側﹐也有一雙磖磗﹖只欠柳絲千百尺﹐系船春弄笛﹖

秦樓月寒食日湖南提舉胡元髙家席上聞琴範成大湘江碧﹐故人同作湘中客﹖湘中客﹐東風回雁﹐杏花寒食﹖溫溫月到藍橋側﹐醒心弦裏春無極﹐春無極。明朝殘夢。馬嘶南陌﹐

霜天曉角梅範成大晚晴風歇。一夜春堪折﹐脈脈花疏天淡。云來去。數枝雪﹐勝絕。愁更絕﹐此情誰與說﹖惟有兩行低雁。知人倚。畫樓月﹐

好事近黃公度湖上送殘春。已負別時歸約﹐好在故園桃李。爲誰開誰落﹖還家應是荔支天。浮蟻要人酌﹐莫把舞裙歌扇。便等閒拋卻﹐

卜算子別士季弟之官黃公度薄宦各東西。往事隨風雨﹐先自離歌不忍聞。又何況春將暮﹖愁共落花多。人逐徵鴻去﹐君向瀟湘我向秦。後會知何處﹖

靑玉案黃公度鄰雞不管離懷苦。又還是催人去﹐回首髙城音信阻﹐霜橋月館。水村煙市。總是思君處﹐裛殘別袖燕支雨。謾畱得愁千縷﹐欲倩歸鴻分付與。鴻飛不住﹐倚欄無語。獨立長天暮﹐

卜算子葛立方裊裊水芝紅。脈脈蒹葭浦﹐淅淅西風淡淡煙。幾點疏疏雨﹐艸艸展杯觴。對此盈盈女﹐葉葉紅衣當酒船。細細流霞舉﹐

滿江紅聽雨張孝祥斗帳髙眠。寒窗靜瀟瀟雨意﹐南樓近。更移三鼓。漏傳一水﹐點點不離楊柳外。聲聲只在芭蕉裏﹐也不管滴破故鄕心。愁人耳﹐無似有。遊絲細﹐聚復散。眞珠碎﹐天應分付與。別離滋味﹐破我一牀蝴蝶夢。輸他雙枕鴛鴦睡﹐向此際別有好思量。人千里﹐

念奴嬌張孝祥星沙初下。望重湖遠水。長云漠漠﹐一葉扁舟誰念我﹖今日天涯飄泊﹐平楚南來。大江東去。處處風波惡﹐吳中何地﹖滿懷俱是離索﹐長記送我行時。綠波亭上。泣透靑羅薄﹐檣燕低飛人去後。依舊湘城簾幕﹐不盡出川。無窮煙浪。辜負秦樓約﹐漁歌聲斷。爲君雙淚傾落﹐

鷓鴣天張孝祥日日靑樓醉夢中。不知樓外已春濃﹐杏花未濕疏疏雨。楊柳初搖短短風﹐扶畫益鳥。躍花驄﹐湧金門外小橋東﹐行行又入笙歌裏。人在珠簾第幾重﹖

西江月洞庭張孝祥問訊湖邊春色。重來又是三年﹐東風吹我過湖船。楊柳絲絲拂面﹐世路如今已慣。此心到處悠然﹐寒光亭下水連天。飛起沙鷗一片﹐

六州歌頭張孝祥長淮望斷。關塞莽然平﹐徵塵暗。霜風勁。悄邊聲﹐黯銷凝。追想當年事。殆天數。非人力。洙泗上。弦歌地。亦膻腥﹐隔水氈鄕。落日牛羊下。區脫縱橫﹐看名王宵獵。騎火一川明﹐笳鼓悲鳴。遣人驚﹐念腰間箭。匣中劍。空埃蠹。竟何成。時易失。心徒壯。歲將零。渺神京﹐干羽方懷遠。靜烽燧。且休兵﹐冠蓋使。紛馳騖。若爲情﹖聞道中原遺老。常南望翠葆霓旌﹐使行人到此。忠憤气塡膺。有淚如傾﹐

憶王孫姚寬毿毿楊柳綠初低。淡淡梨花開未齊﹐樓上情人聽馬嘶。憶郎歸﹐細雨春風濕酒旗﹐

生查子姚寬郎如陌上塵。妾似堤邊絮﹐相見兩悠揚。蹤迹無尋處﹐酒面撲春風。淚眼零秋雨﹐過了別離時。還解相思否﹖

踏莎行姚寬葉煙深。荷花露濕﹐碧蘆紅蓼秋風急﹐采菱渡口日將沈。飛鴻樓上人空立﹐彩鳳難雙。紅綃暗泣﹐回紋未剪吳刀澀﹐夢魂歸處不畱蹤。厭厭一夜涼蟾入﹐

酷相思程垓月掛霜林寒欲墜。正門外催人起﹐柰離別如今眞个是。欲住也畱無計。欲去也來無計﹐馬上離魂衣上淚。各自个供憔悴﹐問江路梅花開也未﹖春到也須頻寄。人別也須頻寄﹐

小桃紅程垓不恨殘花軃﹐不恨殘春破。只恨流光﹐一年一度﹐又催新火。縱靑天白日系長繩﹐也畱春得麼﹖花院從教鎖﹐春事從教過。燒筍園林﹐嘗梅臺榭﹐有何不可。已安排珍簟小胡牀﹐待日長閒坐。

芭蕉雨程垓雨過涼生藕葉。晚庭消盡暑﹐渾無熱。枕簟不勝香滑。爭柰寶帳情生﹐金尊意愜﹖玉人何處夢蝶。思一見冰雪。須寫个帖兒叮嚀說。試問道。肯來麼。今夜小院無人﹐重樓有月。

摸魚兒程垓掩淒涼黃昏庭院﹐角聲何處嗚咽。矮窗曲屋風燈冷﹐還是苦寒時節。凝佇切﹐念翠被薰籠﹐夜夜成虛設。倚窗愁絕﹐聽鳳竹聲中﹐犀幃影外﹐簌簌釀寒雪。傷心處﹐卻憶當年輕別。梅花滿院初發。吹香弄蕊無人見﹐惟有暮云千疊。情未徹﹐又誰料而今好夢分吳越。不堪重說。但記得當初﹐重門鎖處﹐猶有夜深月。

念奴嬌程垓秋風秋雨﹐正黃昏供斷一窗愁絕。帶減衣寬誰念我。難忍重城離別。轉枕褰帷﹐挑燈整被﹐總是相思切。知他別後﹐負人多少風月。不是怨極愁濃﹐只愁重見了﹐相思難說。料得新來魂楚裏﹐不管飛來蝴蝶。排悶人間﹐寄愁天上﹐終有歸時節。如今無柰﹐亂雲依舊千疊。

南浦程垓金鴨懶薰香﹐向晚來﹐春酲一枕無緒。濃綠漲瑤窗﹐東風外吹盡亂紅飛絮。無言佇立﹐斷腸惟有流鶯語。碧雲欲暮﹐空惆悵韶華﹐一時虛度。追思舊日心情﹐記題葉西樓﹐吹花南浦。老去覺歡疏﹐傷春恨﹐多付斷雲殘雨。黃昏院落﹐問誰猶在憑欄處。可堪杜宇﹐但只解聲聲﹐催他春去。

滿庭芳臨安晚登程垓南月驚烏﹐西風破雁﹐又是秋滿平湖。采蓮人靜﹐寒色戰菇蒲。舊信江南好景﹐一萬里輕覓蒓鱸。誰知道﹐吳儂未識﹐蜀客已情孤。憑髙增悵望﹐湘云盡處﹐都是平蕪。問故鄕何日﹐重見吾廬。縱有荷紉芰制﹐終不似菊短籬疏﹐歸情遠﹐三更雨夢﹐依舊繞庭梧。

漁家傲彭門道中程垓獨木小舟煙雨濕﹐燕兒亂點春江碧。江上靑山隨意覓。人寂寂﹐落花芳艸催寒食。昨夜靑樓今日客﹐吹愁不得東風力。細拾殘紅書怨泣。流水急﹐不知那个傳消息﹖

南鄕子程垓幾日訴離尊﹐歌盡陽關不忍分。此度天涯眞个去﹐消魂。相送黃花落葉村。斜日又黃昏﹐蕭寺無人半掩門。今夜粉香明日淚﹐休論。只要羅巾記舊痕。

憶秦娥程垓靑門深﹐海棠開盡春陰陰。春陰陰﹐萬重雲水﹐一寸歸心。玉樓深鎖煙消沈﹐知他何日同登臨﹖同登臨﹐待收紅淚﹐細說如今。

謁金門程垓春夜雨﹐催潤柳塘花塢。小院重門深幾許﹖畫簾香一縷。獨立晚庭凝佇﹐細把花枝閒數。燕子不來天欲暮﹐說愁無處所。

卜算子程垓獨自上層樓﹐樓外靑山遠。望到斜陽欲盡時﹐不見西飛雁。獨自下層樓﹐樓下蛩聲怨。待到黃昏月上時﹐依舊柔腸斷。

菩薩鬘程垓畫橋拍拍春江綠﹐行人正在春江曲。花潤接平川﹐有人花底眠。東風元自好﹐只怕催花老。安得萬垂楊﹐系教春日長。

愁倚欄令程垓春猶淺﹐柳初芽﹐杏初花。楊柳杏花交映處﹐有人家。玉窗明暖烘霞﹐小屏上水遠山斜。昨夜酒多春睡重﹐莫驚他。

水龍吟程垓夜來風雨匆匆﹐故園定是花無幾。愁多怨極﹐等閒孤負﹐一年芳意。柳困桃慵﹐杏靑梅小﹐對人容易。算好春長在﹐好花長見﹐元只是人憔悴。回首池南舊事﹐恨星星不堪重記。如今但有﹐看花老眼﹐傷時淸淚。不怕逢花瘦﹐只愁怕老來風味。待繁紅亂處﹐畱云借月﹐也須拚醉。

洞庭春色程垓錦字親裁﹐淚巾偸裛﹐細說舊時。記笑桃門巷﹐妝窺寶靨﹖弄花庭榭﹐香濕羅衣。幾度相隨遊冶去﹐任月細風尖猶未歸。多少事﹐有垂楊眼見﹐紅燭心知。如今事都過也﹐但贏得雙鬢成絲。嘆半妝紅豆﹐相思有分﹖兩分靑鏡﹐重合難期。惆悵一春飛絮夢﹐恁悠颺教人分付誰。銷魂處﹐又梨花雨暗﹐半掩重扉。

《詞綜》﹝卷十四﹞

宋詞六十八首

六州歌頭韓元吉東風著意﹐先上小桃枝。紅粉膩﹐嬌如醉﹐倚朱扉。記年時﹐隱映新妝面﹐臨水岸﹐春將半﹐云日暖﹐斜陽轉﹐夾城西。艸軟沙平﹐跋馬垂楊渡﹐玉勒爭嘶。認蛾眉凝笑﹐臉薄拂胭脂。繡戶曾窺﹐恨依依。昔攜手處﹐香如霧﹐紅隨步﹐怨春遲。消瘦損﹐憑誰問﹖只花知﹐淚空垂。舊日堂前燕﹐和煙雨﹐又雙飛。人目老﹐春長好﹐夢佳期。前度劉郎﹐幾許風流地﹐也自應悲。但茫茫暮靄﹐目斷武陵溪﹐往事難追。

薄倖韓元吉送君南浦﹐對煙柳靑靑萬縷。更滿眼殘紅吹盡﹐葉底黃鸝自語。甚動人多少離情﹐樓頭水闊山無數。記竹裏題詩﹐花邊載酒﹐魂斷江幹春暮。都莫問功名事﹐白髮漸星星如許。任雞鳴起舞﹐鄕關何在﹖憑髙目盡孤鴻去。漫畱君住﹐趁酴香暖﹐持杯且醉瑤臺路。相思記取﹐愁絕西窗夜雨。

謁金門春雪韓元吉春尙淺﹐誰把玉英裁剪﹖盡道梅梢開未徧﹐捲簾花滿院。樓上酒融歌暖﹐樓下水平煙遠。卻似湧金門外見﹐絮飛波影亂。

霜天曉角題采石蛾眉亭韓元吉倚天絕壁﹐直下江千尺。天際兩蛾橫黛﹐愁與恨﹐幾時極﹖暮潮風正急﹐酒闌聞塞笛。試問謫仙何處﹖靑山外﹐遠煙碧。

水龍吟題三峯閣詠英華女子韓元吉雨餘疊山獻浮空﹐望中秀色仙都是。洞天未鎖﹐人間春好﹐玉妃曾墜。錦瑟繁弦﹐鳳笙淸響﹐九霄歌吹。問分香舊事﹐劉郎去後﹐知誰伴風前醉﹖回首暝煙千里﹐但紛紛落紅如淚﹐多情易老。靑鸞何許﹖詩成誰寄﹖斗轉參橫。半簾花影。一溪寒水﹐悵飛鳧路杳。

行雲夢斷。有三峯翠﹐

點絳唇贈歌者小瓊周必大秋夜乘槎。客星容到天孫渚﹐眼波微注。將謂牽牛渡﹐見了還非。重理霓裳舞﹐𨿽無誤。幾年一遇。莫訝周郎顧﹐

雨中花重陽京鏜玉局祠前。銅壺閣畔。錦城藥市爭奇﹐正紫萸綴席。黃菊浮卮﹐巷陌連鑣並轡。樓臺吹竹彈絲﹐登髙望遠。一年好景。九日佳期﹐自憐行客。猶對佳賓。畱連豈是貪癡﹐誰會得心馳北闕。興寄東籬﹖惜別未催益鳥首。追歡旦醉蛾眉﹐明年此會。他鄕今日。總是相思﹐

瑞鷓鴣詠落梅尢袤淸溪西畔小橋東。落月紛紛水映空﹐五夜客愁花片裏。一年春事角聲中﹐歌殘玉樹人何在﹖舞破山香曲未終﹐卻憶孤山醉歸路。馬蹄香雪襯東風﹐

水調歌頭浮遠堂仲並靜練平千頃。華棟俯中流﹐淩晨畫戟來看。宿雨斷虹收﹐八九胸中云夢。三千筆端風月。無處快凝眸﹐笑詠一堂上。揮塵气橫秋﹐俯危欄。紅日下。暮云收﹐無窮偉觀。只應天意爲君謀﹐容我時醒時醉。獨泛微煙微雨。浩蕩逐輕鷗﹐不羨嶽陽勝。丹碧聳層樓﹐

念奴嬌同前仲並練江風靜。臥冰奩。百尺朱欄飛入﹐江遠浮天天在水。水滿半天云濕﹐白鳥明邊。靑山斷處。眼冷江頭立﹐月明潮上。葦間漁唱聲急﹐幾度吹老花。野香無數。欲寄應難及﹐天借詩人供醉眼。尊俎一時收拾﹐竹裏行廚。花間步障。風雨生呼吸﹐酒闌歌罷。釣船先具蓑笠﹐

水調歌頭括杜牧之九日齊州詩朱熹江水浸云影。鴻雁欲南飛﹐攜壺結客何處﹖空翠渺煙霏﹐塵世難逢一笑。況有紫萸黃菊。堪插滿頭歸﹐風景今朝是。身世昔人非﹐酬佳節。須酩酊。莫相違﹐人生如寄。何事辛苦怨斜暉。無盡今來古往。多少春花秋月。那更有危機﹐與問牛山客。何必淚沾衣﹖

蝶戀花紅梅眞徳秀兩岸月橋花半吐﹐紅透肌香。暗把遊人誤﹐盡道武陵溪上路。不知迷入江南去﹐先自冰霜眞態度﹐何事枝頭。點點胭脂污﹖莫是東君嫌淡素。問花花又嬌無語﹐

柳梢靑題丰樂樓趙汝愚水月光中。煙霞影裏。湧出樓臺﹐空外笙簫。人間笑語。身在蓬萊﹐天香暗逐風回。正十里荷花盡開﹐買个輕舟。山南遊徧。山北歸來﹐

好事近別傅丈洪適柳岸碧漪深。底事催人行色﹖無計相畱情話。只別愁如織﹐小蠻樊素兩傾城。幾度醉狂客﹖明日扁舟西去。聽歌聲不得﹐

生查子洪適桃疏蝶惜香。柳困鶯銜絮﹐日影過簾旌。多少閒愁緒。紅綻武陵溪。綠暗章臺路﹐春色似行人。無意花間住﹐

浣溪沙餞範子芬行洪適整頓春衫欲跨鞍。一杯相屬少開顏。愁蛾不似舊時彎﹐未見兩星添柳宿。忍教三疊唱陽關﹖相思空望會稽山。

虞美人洪適芭蕉滴滴窗前雨。望斷江南路﹐亂雲重疊幾多山﹖不似捲飛鷗鳥便知還﹐角聲更聽譙門弄。夜夜思歸夢﹐鄱江樓下水含漪。姑負釣灘煙艇綠蓑衣﹐

滿庭芳寄葉蔚宗吳亻敬艸滿池塘。鶯啼楊柳。燕忙知爲泥融﹐飄花流水。竹外小橋通﹐又是一春憔悴。摘殘英。徧繞芳叢﹐長安遠。平蕪盡處。疊疊但雲峯﹐西湖。行樂處。牙檣漾益鳥。錦帳翻虹﹐想年時桃李。應已成空﹐欲寫相思寄與。雲天闊難覓徵鴻﹐空凝想。時時殘夢。依約上陽鐘﹐

浣溪沙題星州寺吳亻敬十里靑山溯碧流﹐夕陽沙晚片帆收。重重煙樹出層樓。人去人歸芳艸渡﹐鷗飛鷗沒白洲。碧桐翠竹記曾遊。

又題余幹傳捨吳亻敬畫楯朱欄繞碧山﹐平湖徙倚水雲寬。人家楊柳帶汀灣。目力已隨飛鳥盡﹐機心還逐白鷗閒。蕭蕭微雨晚來寒。

減字木蘭花中秋獨與靜之飲吳亻敬碧梧秋老﹐滿地瑯玕紛不掃。門掩黃昏﹐惟有年時月照人。淒涼滿眼﹐肯作六年燈火伴。莫說淒涼﹐來歲如今又一方。

好事近楊萬里月未到誠齋﹐先到萬花川谷。不是誠齋無月﹐隔一庭修竹。如今才是十三夜﹐月色已如玉。未是秋光奇絕﹐看十五十六。

水調歌頭送王景文李處全上馬趣攜酒﹐送客古朱方。秋風斜日山際﹐低艸見牛羊。酩酊不知更漏﹐但見橫江白露﹐淸映月如霜。平睨廣寒殿﹐誰說路岐長﹖醉還醒﹐時起舞﹐念吾鄕。江山爾爾﹐回首千載幾興亡。一笑書生事業﹐誰信管城居士﹐不換碧油幢﹖好在中泠水﹐擊節奏伊涼。

菩薩鬘李處全杜鵑只管催歸去﹐知渠教我歸何處﹖故國淚生痕﹐那堪枕上聞﹖嚴裝吾已具﹐泛宅吳中路。弭楫喚東鄰﹐江東日暮云。

驀山溪張震靑梅如豆﹐斷送春歸去。小綠間長紅﹐看幾處云歌柳舞。偎花識面﹐對月共論心。攜素手﹐采香遊﹐踏徧西池路。水邊朱戶﹐曾記銷魂處。小立背秋千﹐空悵望娉婷韻度。楊花撲面﹐香糝一簾風。情脈脈﹐酒厭厭﹐回首斜陽暮。

蝶戀花張震梅子初靑春已暮﹐芳艸連云。綠徧西池路﹐小院繡簾才半舉。銜泥紫燕雙飛去﹐人在赤欄橋畔住﹐不解傷心。還解相思否﹖淸夢欲尋猶間阻。紗窗一夜蕭蕭雨﹐

水調歌頭中秋和施司諫羅願秋宇淨如水。月鏡不安臺﹐郁孤髙處張樂。語笑脫塵埃﹐檐外白毫千丈。坐上銀河萬斛。心境兩佳哉﹐俯仰共淸絕。底處著風雷﹐問天公。邀月姊。愧凡才﹐婆娑人世。羞見蓬鬢漾金罍﹐來歲公歸何處﹖照耀彩衣簪橐。禁直且休催﹐一曲庾江上。千古繼韶陔﹐

水調歌頭崔與之萬里雲間戍。立馬劍門關﹐亂山極目無際。直北是長安﹐人苦百年塗炭。鬼哭三邊鋒鏑。天道久應還﹐手寫畱屯奏。炯炯寸心丹﹐對靑燈。搔白髮。漏聲殘﹐老來勛業未就。妨卻一身閒﹐梅嶺綠陰靑子。蒲澗淸泉白石。怪我舊盟寒﹐烽火平安夜。歸夢到家山﹐

憶秦娥劉克莊遊人絕。綠陰滿野芳菲歇﹐芳菲歇。養蠶天气。采茶時節﹐枝頭杜宇啼成血。陌頭楊柳吹成雪﹐吹成雪。淡煙疏雨。江南三月﹐

玉樓春呈林節推劉克莊年年躍馬長安市。客裏似家家似寄﹐靑錢喚酒日無何。紅燭呼盧宵不寐﹐易挑錦婦機中字。難得玉人心下事﹐男兒西北有神州。莫灑水西橋畔淚﹐

賀新郎端午劉克莊思遠樓前路﹐望平堤十里湖光。畫船無數﹐綠蓋盈盈紅粉面。葉底荷花解語﹐鬥巧結同心雙縷﹐尙有經年離別恨。一絲絲總是相思處﹐相見也。又重午﹐淸江舊事傳荊楚﹐嘆人情千載如新。尙沈菇黍﹐且盡樽前今日醉。誰肯獨醒弔古﹖泛幾盞菖蒲綠醑﹐兩兩龍舟爭競渡。柰珠簾暮捲西山雨﹐看未足。怎歸去﹖

又遊周氏花園劉克莊溪上收殘雨。倚危欄薄綿乍脫。日陰亭午﹐鬧市不知春色處。散在荒園廢墅﹐漸小白長紅無數﹐客子𨿽非河陽令。也隨緣暫作鶯花主﹐那可負。甕中醑。碧雲四合千巖暮﹐恨匆匆余方有事。子姑歸去﹐趁取羣芳未搖落。暇日提魚就煮﹐嘆激電光陰如許﹐回首明。年何處在﹐問桃花尙記劉郎否﹐公莫笑。醉中語﹖

滿江紅劉克莊落日登樓。誰管領倦遊狂客﹐待喚起滄浪漁父。隔江吹笛﹖看水看山身尙健。憂晴憂雨頭先白﹖對暮云不見美人來。遙天碧﹖山中鶴。應相憶﹖沙上鷺。渾相識﹖想石田茅屋。艸深三尺﹖空有鬢如潘騎省。斷無面見陶彭澤﹖便到傾海水浣衣塵。難湔滌﹖

淸平樂贈維揚陳師文參議家舞姬劉克莊宮腰束素。只怕能輕舉﹖好築避風臺護取。莫遣驚鴻飛去﹖一團香玉溫柔。笑顰俱有風流﹖貪與蕭郎眉語。不知舞錯伊州﹖

摸魚兒劉克莊怪新來倚樓看鏡。淸狂渾不如舊﹖暮云千里傷心處一作。色。。那更亂蟬疏柳﹖凝望久。愴故國百年陵闕誰回首﹐功名大謬﹖嘆采藥名山。讀書精舍。此計幾時就﹐封侯事。久矣輸人妙手﹖滄州一作。扁舟。聊作漁叟﹖髙冠長劍都閒物。世上切身惟酒﹖千載後。君試看拔山扛鼎俱烏有﹖英雄骨朽﹖問顧曲周郎。而今還解。來聽小詞否﹐

長相思劉克莊朝有時。暮有時﹖潮水猶知日兩回。人生長別離﹖來有時。去有時﹖燕子猶知社後歸。君行無定期﹖

浣溪沙雙檜堂樓鍔夏半陽烏景最長。小池不斷藕花香﹖電影雷聲催急雨。十分涼﹖芡剝明珠隨意嚼。瓜分瓊玉趁時嘗﹖雙檜堂深新釀好。且傳觴﹖

酹江月觀潮應制酹江月玉虹遙掛。望靑山隱隱。有如一抹﹖忽覺天風吹海立。好似春霆初發﹖白馬淩空。瓊鰲駕水。日夜朝天闕﹖飛龍舞鳳。鬱蔥環拱吳越﹖此景天下應無。東南形勝。偉觀眞奇絕﹖好是吳兒飛彩幟。蹴起一江秋雪﹖黃屋天臨。水犀云擁。看擊中流楫﹖晚來波靜。海門飛上明月﹖

千秋歲趙彥端杏花風下﹐獨立春寒夜。微雨度﹐疏星掛。輝輝濃艷出﹐裊裊繁枝亞。朱檻倚﹐輕羅醉裏添還卸。寂寞情猶乍﹐悵望驂鸞駕。衣褪玉﹐香欺麝。一花拚一醉﹐杯重憑誰把﹖春去也﹐重簾翠幕人如畫。

謁金門趙彥端休相憶﹐明日遠如今日。樓外綠煙村冪冪﹐花飛如許急。柳外晚來船集﹐波底夕陽紅濕。送盡去云成獨立﹐酒醒愁又入。

靑玉案贈勉道琵琶人趙彥端當年萬里龍沙路﹐載多少離愁去﹖冷壓層簾云不度。芙蓉雙帶﹐垂楊嬌髻﹐弦索初調處。花凝玉立東風暮﹐曾記江邊麗人句。異縣相逢能幾許﹖多情誰料﹐琵琶洲畔﹐同醉淸明雨。

沙塞子趙彥端春水綠波南浦﹐漸理棹行人欲去。黯銷魂柳際輕煙﹐花梢微雨。長亭放角戔無計住﹐但芳艸迷人去路。忍回頭斷雲殘日﹐長安何處﹖

淸平樂席上贈人趙彥端桃根桃葉﹐一樹芳相接。春到江南三二月﹐迷損東家蝴蝶。殷勤踏取靑陽﹐風前花正低昂。與我同心支子﹐報君百結丁香。

點絳唇途中逢管倅趙彥端憔悴天涯﹐故人相遇情如故。別離何遽。忍唱陽關句﹖我是行人﹐更送行人去。愁無據。寒蟬鳴處﹐回首斜陽暮。

虞美人趙彥端斷蟬髙柳斜陽處﹐池閣絲絲雨。綠檀珍簟捲新紅﹐屈曲杏花蝴蝶小屏風。春山疊疊秋波漫﹐收拾殘鍼綫。又成嬌困倚檀郎﹐無事更拋蓮子打鴛鴦。

豆葉黃趙彥端粉墻丹檻柳絲中﹐簾箔輕明花影重﹐午醉醒來一面風﹐綠蔥蔥。幾顆櫻桃葉底紅﹐

生查子官鑑天教百媚生。賦得多情怨﹐背整玉搔頭。寬了黃金釧﹐情隨歌意深。故故回嬌盼﹐不是不相知。只爲難相見﹐

生查子魏子敬愁盈鏡裏山。心疊琴中恨﹐露濕玉蘭秋。香伴金屏冷﹐雲歸月正圓。雁到人無信﹐孤損鳳凰釵。立盡梧桐影﹐

霜天曉角題赤壁甄龍友峨眉仙客。四海文章伯﹐來向東坡遊戲。人間世。著不得﹐去國誰愛惜﹖在天何處覓﹖但見樽前人唱。前赤壁。後赤壁﹐

風入松題酒肆兪國寶一春長費買花錢。日日醉湖邊﹐玉驄慣識西湖路。驕嘶過沽酒樓前﹐紅杏香中歌舞。綠楊影裏秋千﹐暖風十里麗人天。花壓鬢云偏﹐畫船載得春歸去。餘情付湖水湖煙﹐明日重扶殘醉。來尋陌上花鈿﹐

謁金門衛元卿花過雨。又是一番紅素﹐燕子歸來愁不語。故巢無覓處﹐誰在玉樓歌舞﹖誰在玉關辛苦﹖若使邊塵吹得去。東風侯萬戶﹐

臨江仙李石煙柳疏疏人悄悄。畫樓風外吹笙﹐倚欄聞喚小紅聲﹐薰香臨欲睡。玉漏已三更﹐坐待不來來又去。一方明月中庭﹐粉墻東畔小橋橫﹐起來花影下。扇子撲流螢﹐

漁家傲贈鼎湖官伎李石西去徵鴻東去水。幾重別恨千山裏。夢繞綠窗書半紙﹐何處是﹖桃花溪畔人千里﹐瘦玉倚香愁黛翠﹐勸人須要人先醉。問道明朝行也未﹖猶自記﹐燈前背立偸垂淚。

鵲橋仙菱張鎡連汀接漵﹐縈蒲帶藻﹐萬鏡香浮光滿。濕煙吹霽木蘭輕﹐照波底紅嬌翠婉。玉纖采來﹐銀籠攜去﹐一曲山長水遠。彩鴛雙慣貼人飛﹐恨南浦離多夢短。

蘭陵王荷花張鎡蓼汀側﹐朝靄依依弄色。知何許湘女淡妝﹐羽節飛來帶秋碧。輕裙素綃織﹐誰與明璫競飾﹖無言處相倚溯洄﹐應有柔情正堆積。當年駐香益鳥﹐記艸媚羅裙﹐波映文席。﹐斜陽返照暮雨濕﹐愛天際涼入。愁寂﹐念疇昔。謾太華峯頭﹐幽夢尋覓。而今兩鬢如花白。但一綫才思﹐半星心力。新詞奇句﹐便做有﹐怎道得﹖

滿庭芳促織張鎡月洗髙梧﹐露氵專幽艸﹐寶釵樓外秋深。土花沿翠﹐螢火墜墻陰。靜聽寒聲斷續﹐微韻轉淒咽悲沈。爭求侶﹐殷勤勸織﹐促破曉機心。兒時曾記得﹐呼燈灌穴﹐斂步隨音。任滿身花影﹐猶自追尋。攜向畫堂試斗﹐亭臺小籠巧裝金。今休說﹐從渠牀下﹐涼夜聽孤吟。

酹江月石頭城杜江山如此﹐是天開萬古東南王气。一自髯孫橫短策﹐坐使英雄鵲起。玉樹聲銷﹐金蓮影散﹐多少傷心事﹖千年遼鶴﹐並疑城郭非是。當日萬駟云屯﹐潮生潮落處﹐石頭孤峙。人笑褚淵今齒冷﹐只有袁公不死。斜日荒煙﹐神州何在﹖欲墮新亭淚。元龍老矣﹐世間何限餘子。

摸魚兒湖上杜放扁舟萬山環處﹐平鋪碧浪千頃。仙人憐我徵塵久﹐借與夢遊淸枕。風乍靜﹐望兩岸羣峯﹐倒浸玻璃影。樓臺相映﹐更日薄煙輕﹐荷花似醉﹐飛鳥墮寒鏡。中都內﹐羅綺千街萬井﹐天教此地幽勝。仇池仙伯今何在﹖堤柳幾眠還醒。君試問﹠問此意只今更有何人領﹖功名未竟﹐待學取鴟夷﹐仍攜西子﹐來動五湖興。

驀山溪杜春風如客﹐可是繁華主。紅紫未全開﹐早綠徧江南千樹。一番新火﹐多少倦遊人』纖腰柳﹐不知愁﹐猶作風前舞。小闌干外﹐兩兩幽禽語。問我不歸家﹐有佳人天寒日暮。老來心事﹐惟只有春知。江頭路﹐帶春來﹐更帶春歸去﹖

菩薩蠻海棠劉亻疑東風去了秦樓畔﹐一川煙艸無人管﹖芳樹雨初晴﹐黃鸝三兩聲﹖海棠花已謝﹐春事無多也﹖只有牡丹時﹐知他歸不歸。

念奴嬌送張明之赴京西幕劉亻疑艅艎東下﹐望西江千里﹐蒼茫煙水﹖試問襄州何處是。雉堞連雲天際﹖叔子殘碑﹐臥龍陳迹﹐遺恨斜陽裏﹖後來人物﹐如君瑰偉能幾。其肯爲我來耶。河陽下士﹐正是彊人意﹖勿謂時平無事也﹐便以言兵爲諱﹖眼底山河﹐樓頭鼓角﹐都是英雄淚﹖功名機會﹐要須閒暇先備﹖

又長沙趙帥席上作劉亻疑西風何事﹐爲行人掃蕩﹐煩襟如洗。燻漲蒸瀾都捲盡﹐一片瀟湘淸泚﹖酒病驚秋﹐詩愁入鬢﹐對影人千里﹖楚宮故事﹐一時分付流水﹖江上買取扁舟﹐排云湧浪﹐直過金沙尾﹖歸去江南丘壑處﹐不用重尋月姊﹖風露杯深﹐芙蓉裳冷﹐笑傲煙霞裏﹖艸廬如舊﹐臥龍知爲誰起。

訴衷情劉亻疑徵衣薄薄不禁風﹐長日雨絲中﹖又是一年春事﹐花信到梧桐﹖云漠漠﹐水溶溶﹐去匆匆﹖客懷今夜﹐家在江西﹐身在江東﹖

祝英臺近北固亭嶽珂淡煙橫﹐層霧斂﹐勝槪分雄占﹖月下鳴榔﹐風急怒濤磜﹖關河無限淸愁﹐不堪臨鑑﹐正雙鬢秋風塵染﹖謾登覽﹐極目萬里沙場﹐事業頻看劍﹖古往今來﹐南北限天塹﹖倚樓休弄新聲﹐重城門掩﹐歷歷數西州更點﹖

念奴嬌憶先廬春山之勝程歸來一笑﹐尙看看趁得人間寒食﹖阿壽牽衣仍問我﹐雙鬢新來添白﹖忍見庭前﹐去年芳艸﹐依舊靑靑色。西湖雨後﹐綠波兩岸平拍﹖天教斷送流年﹐三之一矣﹐又是成疏隔﹖燕子春寒渾未到﹐誰說江南消息。玉樹燻香﹐冰桃翻浪﹐好个眞消息﹖這回歸去﹐松風深處橫笛﹖

賀新郎石城弔古王千秋弔古城頭去﹐正髙秋霜晴木落。路通洲渚﹐欲問紫髯分鼎事。只有荒祠煙樹﹐巫覡去久無簫鼓﹐霸業荒涼遺堞墜。但蒼崖日閱徵帆渡﹐興與廢。幾今古﹖夕陽細艸空凝佇﹐試追思當時子敬。用心良誤﹐要約劉郎銅雀醉。底事遽爭荊楚﹖遂但見蜀吳烽舉﹐致使五官伸腳睡。喚諸兒畫取長陵土﹐遺此恨。欲誰語﹖

鎖窗寒有感程先雨洗紅塵。云迷翠麓。小車難去﹐淒涼感慨。未有今年春暮。想曲江水邊麗人。影沈香歇誰爲主﹖但兔葵燕麥。風前搖蕩。徑花成土﹐空被多情苦﹐嘆嘉會難逢。少年幾許﹖紛紛沸鼎。負了靑陽百五﹐待何時重睹太平﹖典衣貰酒相爾汝﹐算蘭亭有此歡娛。又卻悲今古﹐

雨中花懷劉攺之蘇十載尊前。放歌起舞。人間酒戶詩流﹐盡期君淩厲。羽翮髙秋﹐世事幾如人意﹖儒冠還負身謀﹐嘆天生李廣。才气無雙。不得封侯﹐楡關萬里。一去飄然。片雲甚處神州﹖應悵望家人父子。重見無由﹐隴水寂寥傳恨。淮山宛轉供愁﹐這回休也。燕鴻南北。長隔英遊﹐

花發沁園春呈史滄洲劉圻父換譜伊涼。選歌燕趙。一番樂事重起﹐花新笑靨。柳軟纖腰。濟楚眾芳圍裏﹐年年佳會。長是傍淸明天气﹐正魏紫衣染天香。蜀紅妝破春睡﹐一簇猩羅鳳翠﹐徧東園西城。點檢芳事﹐銓齋吏散。晝館人稀。幾闋管弦淸脆﹐人生適意。流轉共風光遊戲﹐到遇景取次成歡。怎教良夜休醉。

《詞綜》﹝卷十五﹞

宋詞六十六首

探春慢過霅溪﹐別鄭次臯諸君。姜夔衰艸愁煙﹐亂鴉送日﹐飛沙回旋平野。拂雪金鞭﹐欺寒茸帽﹐還記章臺走馬。誰念漂零久﹖謾贏得幽懷難寫。故人靑盼相逢﹐小窗閒共情話。長恨離多會少﹐重訪問竹西﹐珠淚盈把。雁磧沙平﹐漁汀人散﹐老去不堪遊冶。無柰苕溪月﹐又喚我扁舟東下。甚日歸來﹖梅花零亂春夜。

一萼紅人日登長沙定王臺姜夔古城陰﹐有官梅幾許﹐紅萼未宜簪。池面冰膠﹐墻腰雪老﹐云意還又沈沈。翠藤共閒穿徑竹﹐漸笑語驚起臥沙禽。野老林泉﹐故王臺榭﹐呼喚登臨。南去北來何事﹖蕩湘雲楚水﹐目極傷心。朱戶黏雞﹐金盤簇燕﹐空嘆時序侵尋。記曾共西樓雅集﹐想垂柳還裊萬絲金。待得歸鞍到時﹐只怕春深。

揚州慢淳熙丙申至日﹐過揚州。姜夔淮左名都﹐竹西佳處﹐解鞍少駐初程。過春風十里﹐盡薺麥靑靑。自胡馬窺江去後﹐廢池喬木﹐猶厭言兵。漸黃昏﹐淸角吹寒﹐都在空城。杜郎俊賞﹐算如今重到須驚。縱荳蔻詞工﹐靑樓夢好﹐難賦深情。二十四橋仍在﹐波心蕩冷月無聲。念橋邊紅藥﹐年年知爲誰生﹖

點絳唇吳淞姜夔燕雁無心﹐太湖西畔隨云去。數峯淸苦﹐商略黃昏雨。第四橋邊﹐擬共天隨住。今何許﹖憑欄懷古﹐殘柳參差舞。

暗香石湖詠梅姜夔舊時月色﹐算幾番照我﹐梅邊吹笛。喚起玉人﹐不管淸寒與攀摘。何遜而今漸老﹐都忘卻春風詞筆﹐但怪得竹外疏花。香冷入瑤席﹐江國。正寂寂﹐嘆寄與路遙。夜雪初積﹐翠尊易泣。紅萼無言耿相憶﹐長記曾攜手處。千樹壓西湖寒碧﹐又片片吹盡也。幾時見得﹖

疏影前題姜夔苔枝綴玉。有翠禽小小。枝上同宿﹐客裏相逢。籬角黃昏。無言自倚修竹﹐昭君不慣胡沙遠。但暗憶江南江北﹐想珮環月下歸來。化作此花幽獨﹐猶記深宮舊事。那人正睡裏。飛近蛾綠﹐莫似春風。不管盈盈。早與安排金屋﹐還教一片隨波去。又卻怨玉龍哀曲﹐等恁時重覓幽香。已入小窗橫幅﹐

長亭怨慢姜夔漸吹盡枝頭香絮﹐是處人家。綠深門戶﹐遠浦縈回。暮帆零亂向何許﹖閱人多矣。誰得似長亭樹﹖樹若有情時。不會得靑靑如此﹐日暮。望髙城不見。只見亂山無數﹐韋郎去也。怎忘得玉環分付。。第一是早早歸來。怕紅萼無人爲主﹠』算只有並刀。難剪離愁千縷﹐

齊天樂蟋蟀姜夔庾郎先自吟愁賦。淒淒更聞私語﹐露濕銅鋪。苔侵石井。都是曾聽伊處﹐哀音似訴。正思婦無眠。起尋機杼﹐曲曲屏山。夜涼獨自甚情緒﹖西窗又吹暗雨。爲誰頻斷續。相和砧杵﹖候館吟秋。離宮弔月。別有傷心無數﹐豳詩謾與﹐笑籬落呼燈。世間兒女﹐寫入

琴絲。一聲聲更苦﹐念奴嬌荷花姜夔鬧紅一舸。記來時常與鴛鴦爲侶﹐三十六陂人未到。水佩風裳無數﹐翠葉吹涼。玉容消酒。更灑菇蒲雨﹐嫣然搖動。冷香飛上詩句﹐日暮。靑蓋亭亭。情人不見。爭忍淩波去﹖只恐舞衣寒易落。愁入西風南浦﹐髙柳垂陰。老魚吹浪。畱我花間住﹐田田多少。幾回沙際歸路﹖

湘月卽﹝念奴嬌﹞之鬲指聲也姜夔五湖舊約。問經年底事。長負淸景﹖暝入西山。漸喚我一葉夷猶乘興﹐倦网都收。歸禽時度。月上汀洲冷﹐中流容與。畫橈不點淸鏡﹐誰解喚起湘靈。煙鬟霧鬢。理哀弦鴻陣﹖玉塵談玄。嘆坐客多少風流名勝﹐暗柳蕭蕭。飛星冉冉。夜久知秋信﹐鱸魚應好。舊家樂事誰省﹖

淡黃柳合肥姜夔空城曉一作﹐畫。角﹖吹入垂楊陌。馬上單衣寒惻惻。看盡鵝黃嫩綠﹖都是江南舊相識。正岑寂﹖明朝又寒食。彊攜酒﹖小橋宅﹖怕梨花落盡成秋色。燕燕飛來﹖問春何在。惟有池塘自碧。

側犯芍藥姜夔恨春易去﹖甚春卻向揚州住。微雨﹖正繭栗梢頭弄詩句。紅橋二十四﹖總是行雲處。無語﹖漸半脫宮衣笑相顧。金壺細葉﹖千朵圍歌舞。誰念我鬢成絲﹖來此共樽俎。後日西園﹖綠陰無數。寂寞劉郎﹖自修花譜。

惜紅衣荷花姜夔枕簟邀涼﹖琴書換日﹖睡餘無力。細灑冰泉﹖並刀破甘碧。墻頭喚酒﹖誰問訊城南詩客。岑寂﹖髙樹晚蟬﹖說西風消息。虹梁水陌﹖魚浪吹香﹖紅衣半狼籍。維舟試望故國﹖渺天北。可惜渚邊沙外﹖不共美人遊歷。問甚時同賦﹖三十六陂秋色。

琵琶仙吳興姜夔雙槳來時﹖有人似舊曲桃根桃葉。歌扇輕約飛花﹖蛾眉正奇絕。春漸遠﹖汀洲自綠﹖更添了幾聲啼。十里揚州﹖三生杜牧﹖前事休說。又還是宮燭分煙﹖柰愁裏匆匆換時節。都把一襟芳思﹖與空階楡莢。千萬縷藏鴉細柳﹖爲玉尊起舞回雪。想見西出陽關﹖故人初別。

淒涼犯合肥秋夕姜夔綠楊巷陌﹖西風起﹖邊城一片離索。馬嘶漸遠﹖人歸甚處。戍樓吹角。情懷正惡﹖更衰艸寒煙淡薄。似當時將軍部曲﹖迆邐度沙漠。追念西湖上﹖小舫攜歌﹖晚花行樂。舊遊在否。想如今翠凋紅落。謾寫羊裙﹖等新雁來時系著。怕匆匆不肯寄與﹖誤後約。

翠樓吟武昌安遠樓成姜夔月冷龍沙﹖塵淸虎落﹖今年漢酺初賜。新翻胡部曲﹖聽氈幕元戎歌吹。層樓髙峙﹖看檻曲縈紅﹖檐牙飛翠。人姝麗﹖粉香吹下﹖夜寒風細。此地宜有詞仙﹖擁素云黃鶴﹖與君遊戲。玉梯凝望久﹖嘆芳艸萋萋千里。天涯情味﹖仗酒祓淸愁﹖花淸英气。西山外﹖晚來還捲﹖一簾秋霽。

法曲獻仙音張彥功官舍姜夔虛閣籠寒﹐小簾通月﹐暮色偏宜髙處。樹隔離宮﹐水平馳道﹐湖山盡入尊俎。柰楚客淹畱久﹐砧聲帶愁去。屢回顧。過秋風未成歸計﹐誰念我重見冷楓紅舞﹖喚起淡妝人﹐問逋仙今在何許﹖象筆鸞箋﹐甚而今不道秀句﹖怕平生幽恨﹐化作沙邊煙雨。

眉嫵戲張仲遠姜夔看垂楊連苑﹐杜若吹沙﹐愁損未歸眼。信馬靑樓去﹐重簾下娉婷人妙飛燕。翠尊共款﹐聽艷歌郎意先感。便攜手月地云階裏﹐愛良夜微暖。無限風流疏散﹐有暗藏弓履﹐偸寄香翰。明日聞津鼓﹐湘江上催人還解春纜。亂紅萬點﹐悵斷魂煙水遙遠。又爭似相攜﹐乘一舸﹐鎭長見。

石湖仙寄石湖處士姜夔松江煙浦﹐是千古三髙﹐遊衍佳處。須信石湖仙﹐似鴟夷翩然引去。浮雲安在﹖我自愛綠香紅嫵。容與﹐看世間幾度今古﹖盧溝舊曾駐馬﹐爲黃花閒吟秀句。見說胡兒﹐也學綸巾欹羽。玉友金蕉﹐玉人金縷緩移箏柱。聞好語﹐明年定在槐府。

解連環姜夔玉鞍重倚﹐卻沈吟未上﹐又縈離思。爲大喬能撥春風﹐小喬妙移箏﹐雁啼秋水。柳怯雲松﹐更何必十分梳洗﹖道郎攜羽扇﹐那日隔簾﹐半面曾記。西窗夜涼雨霽。嘆幽歡未足﹐何事輕棄﹖問後約空指薔薇﹐算如此溪山﹐甚時重至﹖水驛燈昏﹐又見在曲屏近底。念惟有夜來皓月﹐照伊自睡。

八歸湘中送胡徳華姜夔芳蓮墜粉﹐疏桐吹綠﹐庭院暗雨乍歇。無端抱影銷魂處﹐還見篠墻螢暗﹐蘚階蛩切。送客重尋西去路﹐問水面琵琶誰撥﹖最可惜一片江山﹐總付與啼。長恨相從未款﹐而今何事﹐又對西風離別﹖渚寒煙淡﹐棹移人遠﹐縹緲行舟如葉。想文君望久﹐倚竹愁生步羅襪。歸來後﹐翠尊雙飲﹐下了珠簾﹐玲瓏閒看月。

玲瓏四犯越中歲暮姜夔疊鼓夜寒﹐垂燈春淺﹐匆匆時事如許。倦遊歡意少﹐俯仰悲今古。江淹又吟恨賦﹐記當時送君南浦。萬里乾坤﹐百年身世﹐惟有此情苦。揚州柳﹐垂官路﹐有輕盈換馬﹐端正窺戶。酒醒明月下﹐夢逐潮聲去。文章信美知何用﹐謾贏得天涯羈旅。教說與﹐春來要尋花伴侶﹐

南鄕子陸遊歸楚寄吳檣。水驛江程去路長﹐想見芳洲初系纜。斜陽﹐煙樹參差認武昌﹐愁鬢點新霜。曾是朝衣惹禦香﹐重到故鄕交舊少。淒涼﹐卻恐他鄕勝故鄕﹐

好事近陸遊湓口放船歸。薄暮散花洲宿﹐兩岸白紅蓼。映一蓑新綠﹐有沽酒處便爲家。菱芡四時足﹐明日又乘風去。任江南江北﹐

朝中措陸遊怕歌愁舞懶逢迎。妝晚托春醒﹐總是向人深處。當時枉道無情﹐關心近日。啼紅密訴。剪綠深盟﹐杏館花陰恨淺。畫堂銀燭嫌明﹐

又陸遊冬冬儺鼓餞流年。燭焰動金船﹐彩燕難尋前夢。酥花空點春妍﹐文園謝病。蘭成久旅。回首淒然﹐明月梅山笛夜。和風禹廟鶯天﹐

水龍吟春日遊摩訶池陸遊摩訶池上追遊路。紅綠參差春晚﹐韶光妍媚。海棠如醉。桃花欲暖﹐挑菜初閒。禁煙將近。一城絲管﹐看金鞍爭道。香車飛蓋。爭先占新亭館﹐惆悵年華暗換。黯銷魂雨收雲散﹐鏡奩掩月。釵梁拆鳳。秦箏斜雁﹐身在天涯。亂山孤壘。危樓飛觀﹐嘆春來只有楊花和恨。向東風滿﹐

采桑子陸遊寶釵樓上妝梳晚。懶上秋千﹐閒撥沈煙。金縷衣寬睡髻偏﹐鱗鴻不寄遼東信。又是經年﹐彈淚花前。愁入春風十四弦﹐

漁家傲寄仲髙陸遊東望山陰何處是﹖往來一萬三千里﹐寫得家書空滿紙。流淸淚。書回已是明年事﹖寄語紅橋橋下水。扁舟何日尋兄弟﹖行徧天涯眞老矣。愁無寐。鬢絲幾縷茶煙裏﹐

極相思陸遊江頭疏雨輕煙﹐寒食落花天。翻紅墜素﹐殘霞暗錦﹐一段淒然。惆悵東君堪恨處﹐也不念冷落樽前。那堪更看﹐漫空相趁﹐柳絮楡錢﹖

雙頭蓮呈範至能待制陸遊華發星星﹐驚壯志成虛﹐此身如寄。蕭條病驥﹐向暗裏﹐消盡當年豪气。夢斷故國山川﹐隔重重煙水。身萬里﹐舊社凋零﹐靑門俊遊誰記。盡道錦裏繁華﹐嘆官閒晝永﹐紫荊添睡。淸愁自醉﹐念此際﹐付與何人心事。縱有楚柁吳檣﹐知何時東逝。空悵望﹐鱠美菇香﹐秋風又起。

鵲橋仙陸遊華燈縱博﹐雕鞍馳射﹐誰記當年豪舉。酒徒一一取封侯﹐獨去作江邊漁父。輕舟八尺﹐低篷三扇﹐占斷洲煙雨。鏡湖元自屬閒人﹐又何必官家賜與﹖

又夜聞杜鵑陸遊茅檐人靜﹐蓬窗燈暗﹐春晚連江風雨。林鶯巢燕總無聲﹐但月夜常啼杜宇。催成淸淚﹐驚殘孤夢﹐又揀深枝飛去。故山猶自不堪聽﹐況半世飄然羈旅﹖

感皇恩陸遊小閣倚秋空﹐下臨江渚。漠漠孤云未成雨。數聲新雁﹐回首杜陵何處。壯心空萬里﹐人誰許。黃閣紫樞﹐築壇開府﹐莫怕功名欠人做。如今熟計﹐只有故鄕歸路。石帆山腳下﹐菱三畝。

沁園春三榮橫溪閣小宴陸遊粉破梅梢﹐綠動萱叢﹐春意已深。漸珠簾低捲﹐筇枝微步﹐冰開躍鯉﹐林暖鳴禽。荔子扶疏﹐竹枝哀怨﹐濁酒一尊和淚斟。憑欄久﹐嘆山川冉冉﹐歲月駸駸。當時豈料如今。謾一事無成霜鬢侵﹖看故人彊半﹐沙堤黃閣﹐魚懸帶玉﹐貂映蟬金。許國𨿽堅﹐朝天無路﹐萬里淒涼誰寄音。東風裏﹐有灞橋煙柳﹐知我歸心。

又陸遊一別秦樓﹐轉眼新春﹐又近放燈。憶盈盈倩笑﹐纖纖柔握﹐雪香花語﹐玉暖酥凝。念遠愁腸﹐傷春病思﹐自怪平生殊未曾。君知否。漸香消蜀錦﹐淚漬吳綾。難求系日長繩﹐況倦客飄零少舊朋。但江郊雁起﹐漁村笛遠﹐寒缸委燼﹐孤硯生冰。水繞山圍﹐煙昏。云慘﹐縱有髙臺常怯登。消魂處﹐是魚箋不到﹐蘭夢無憑。

眞珠簾陸遊山村水館參差路﹐感羈遊正似殘春風絮。掠地穿簾﹐知是竟歸何處﹖鏡裏新霜空自憫﹐問幾時鸞臺鰲署﹖遲暮﹐謾憑髙懷遠﹐書空獨語。自古﹐儒冠多誤。悔當年早不扁舟歸去。醉下白洲﹐看夕陽鷗鷺。菇菜鱸魚都棄了﹐只換得靑衫塵土。休顧﹐早收身江上﹐一蓑煙雨。

水龍吟陳亮鬧花深處層樓﹐畫簾半捲東風軟。春歸翠陌﹐平莎茸嫩﹐垂楊金淺。遲日催花﹐澹雲閣雨﹐輕寒輕暖。恨芳菲世界﹐遊人未賞﹐都付與鶯和燕。寂寞憑髙念遠﹐向南樓一聲歸雁。金釵鬥艸﹐靑絲勒馬﹐風流雲散。羅綬分香﹐翠綃封淚﹐幾多幽怨﹖正銷魂﹐又是疏煙澹月﹐子規聲斷。

洞仙歌秋雨﹐追次李元膺韻。陳亮瑣窗秋暮﹐夢髙唐人困。獨立西風萬千恨。又檐花落處﹐滴碎空階。芙蓉怨﹐無限秋容老盡。枯荷催欲折﹐多少離聲﹐鎖斷天涯訴幽悶。似蓬山去後﹐方士來時﹐揮粉淚點點梨花香潤。斷送得人間夜霖鈴﹐更落葉梧桐﹐孤燈成暈。

虞美人陳亮東風蕩颺輕雲縷﹐時送瀟瀟雨。水邊臺榭燕新歸﹐一點香泥濕帶落花飛。海棠糝徑鋪香繡﹐依舊成春瘦。黃昏庭院柳啼鴉﹐記得那人和月折梨花。

賀新郎贈鄕人朱唐卿劉過多病劉郎瘦﹐最傷心天寒歲晚﹐客他鄕久。大舸翩翩何許至﹖元是髙陽舊友。便一笑相歡攜手。與問武昌城下月﹐又何如楊子江頭柳﹖追往事﹐兩眉皺。燭花自剪明如晝。喚靑娥小紅樓上﹐殷勤勸酒。暱暱琵琶恩怨語﹐春筍輕籠翠袖。看舞徹金釵微澑。若見故鄕吾父老﹐道長安市上狂如舊。重會面﹐幾時又﹖

又去年秋﹐余試牒四明﹐賦贈老娼﹐至今天下與禁中皆歌之。江西人來﹐以爲鄧南秀詞﹐非也。劉過老去相如倦﹐向文君說似而今﹐怎生消遣﹖衣袂京塵曾染處﹐空有香紅尙軟。料彼此魂銷腸斷。一枕新涼眠客捨﹐聽梧桐疏雨秋風顫。燈暈冷﹐記初見。樓低不放珠簾捲。晚妝殘翠蛾狼籍﹐淚痕流臉。人道愁來須殢酒﹐無柰愁深酒淺。但托意焦琴紈扇。莫鼓琵琶江上曲﹐怕荻花楓葉俱淒怨。云萬疊﹐寸心遠。

又西湖劉過睡覺啼鶯曉﹐醉西湖兩峯日日﹐買花簪帽。去盡酒徒無人問﹐惟有玉山自倒。任拍手兒童爭笑。一舸乘風翩然去﹐避魚龍不見波聲悄。歌韻遠﹐喚蘇小。神仙路遠蓬萊島﹐紫雲深參差禁樹﹐有煙花繞。人世紅塵西障日﹐百計不如歸好。付樂事與他年少。費盡柳金梨雪句﹐問沈香亭北何時召﹖心未愜﹐鬢先老。

淸平樂劉過新來塞北﹐傳到眞消息。赤地居民無一粒﹐更五單於爭立。維師尙父鷹揚﹐熊羆百萬堂堂。看取黃金假鉞﹐歸來異姓眞王。

唐多令重過武昌劉過蘆葉滿汀洲﹐寒沙帶淺流。二十年重過南樓。柳下系船猶未穩﹐能幾日又中秋。黃鶴斷磯頭﹐故人曾到否﹖舊江山渾是新愁。欲買桂花同載酒﹐終不似少年遊。

又重過江南劉過解纜蓼花灣﹐好風吹去帆。二十年重過新灘。洛浦淩波人去後﹐空夢繞翠屏間。飛霧濕徵衫﹐蒼蒼煙樹寒。望星河低處長安。綺陌紅樓應笑我﹐爲花事過江南。

沁園春美人足劉過洛浦淩波﹐爲誰微步﹐輕生暗塵﹖記踏花芳徑﹐亂紅不損。步苔幽砌﹐嫩綠無痕。襯玉羅慳﹐銷金樣窄﹐載不起盈盈一段春。嬉遊倦﹐笑教人款撚﹐微褪些跟。有時自度歌勻﹐悄不覺微尖點拍頻。憶金蓮移換﹐文鴛得侶。繡茵催衮﹐舞鳳輕分。懊恨深遮﹐牽情半露﹐出沒風前煙縷裙。知何似﹖似一鉤新月﹐淺碧籠云。

又美人指甲劉過銷薄春冰﹐碾輕寒玉﹐漸長漸彎。見鳳鞋泥污﹐偎人彊剔。龍涎香斷﹐撥火輕翻。學撫瑤琴﹐時時欲剪﹐更掬水魚鱗波底寒。纖柔處﹐試摘花香滿﹐鏤棗成斑。時將粉淚偸彈﹐記綰玉曾教柳傅看。算恩情相著﹐搔便玉體。歸期暗訴﹐徧闌干。每到相思﹐沈吟靜處﹐斜倚朱唇皓齒間。風流甚﹐把仙郎暗掐﹐莫放春閒。

行香子山水扇面劉過佛寺云邊﹐茅舍山前﹐樹陰中酒旆低懸。峯巒空翠﹐溪水淸漣。只欠桃花﹐欠沙鳥﹐欠漁船。無限風煙﹐景趣天然﹐最宜他隱者盤旋。何人村墅﹐若个林泉﹖恰似奇支湖﹐似﹐似斜川。

鵲橋仙楊炎正思歸時節﹐乍寒天气﹐總是離人愁緒。夜來無柰被西風﹐更吹做一簾秋雨。徵衫拂淚﹐闌干倚醉﹐羞對黃花無語。寄書除是雁來時﹐又只恐書成雁去。

蝶戀花別範南伯楊炎正離恨做成春夜雨。添得春江﹐地東流去。弱柳系船都不住﹐爲君愁絕聽鳴櫓。君到南徐芳艸渡。想得尋春﹐依舊當年路。後夜獨憐回首處﹐亂山遮莫無重數。

又稼軒坐間作﹐首句用丘六書中語。楊炎正點檢笙歌多釀酒。不放東風﹐獨自迷楊柳。院院翠陰停永晝﹐曲欄隨處堪垂手。昨日解酲今夕又。消得情懷﹐長被春僝僽。門外馬嘶人去後﹐亂紅不管花消瘦。

秦樓月楊炎正東風寂﹐垂楊舞困春無力。春無力﹐落紅不管﹐杏花狼籍。斷腸芳艸萋萋碧﹐新來怪底相思極。相思極﹐冷煙池館﹐又將寒食。

水調歌頭楊炎正把酒對斜日﹐無語問西風。胭脂何事﹐都做顏色染芙蓉﹖放眼暮江千頃﹐中有離愁萬斛﹐無處落徵鴻。天在闌干角﹐人倚醉醒中。千萬里﹐江南北﹐浙西東。吾生如寄﹐尙想三徑菊花叢。誰是中州豪傑﹖借我五湖舟楫﹐去作釣魚翁。故國且回首﹐此意莫匆匆。

滿江紅楊炎正筆染相思﹐暗題盡朱門白壁。動離思﹐春生遠岸﹐煙銷殘日。楊柳結成羅帶恨﹐海棠染就胭脂色。想深情幽怨繡屏間﹐雙磖磗。春水綠﹐春山碧。花有恨﹐人無力。對一奩愁思﹐十分孤寂。寸寸錦腸渾欲斷﹐盈盈玉淚應偸滴。倩東風吹雁過江南﹐傳消息。

疏簾澹月寓。桂枝香。張輯梧桐雨細﹐漸滴做秋聲﹐被風驚碎。潤逼衣篝﹐綫裊蕙鑪沈水。悠悠歲月天涯醉﹐一分秋一分憔悴。紫簫吹斷﹐素箋恨切﹐夜寒鴻起。又何苦淒涼客裏﹐負艸堂春綠﹐竹溪空翠﹠落葉西風﹐吹老幾番塵世﹖從前諳盡江湖味﹐聽商歌歸興千里。露侵宿酒﹐疏簾澹月﹐照人無寐。

如此江山寓﹐齊天樂。張輯西風揚子江頭路﹖扁舟雨晴呼渡。岸隔瓜洲﹖津橫蒜石﹖搖盡波聲千古。詩人一去﹖但對峙金焦﹖斷磯靑樹。欲下斜陽﹖長淮渺渺正愁予。中流笑與客語﹖把貂裘爲浣﹖半生塵土。品水烹茶﹖看碑憶鶴﹖恍似舊曾遊處。聊憑陸諝。問八極神遊﹖肯重來否。如此江山﹖更蒼煙白鷺。

釣船笛寓﹐好事近。張輯載酒嶽陽樓﹖秋入洞庭深碧。極目水天無際﹖正白風急。月明不見宿鷗驚﹖醉把玉欄拍。誰謂百年心事﹖恰釣船橫笛﹠

月當窗寓﹐霜天曉角。張輯看朱成碧﹖曾醉梅花側。相遇匆匆相別﹖又爭似不相識﹠南北﹖千里隔﹖幾時重見得。最苦子規啼處﹖一片月﹖當窗白。

山漸靑寓﹐長相思。張輯山無情﹖水無情。楊柳飛花春雨晴﹖徵衫長短亭。擬行行﹖重行行。行一作』吟﹝到江南第幾程。江南山漸靑。

碧雲深寓﹐憶秦娥。張輯風淒淒﹖井欄絡緯驚秋啼。驚秋啼﹖涼侵好夢﹖月正樓西。捲簾望月知心誰。關河空隔長相思。長相思﹖碧雲暮合﹖有美人兮。

南浦月寓﹐點絳唇。﹖賦瀟湘漁父張輯來剪蒓絲﹖江頭一陣鳴蓑雨。孤篷歸路﹖吹得風暮。短髮蕭蕭﹖笑與沙鷗語。休歸去﹖玉龍嘶處﹖邀月過南浦。

沙頭雨寓﹐點絳唇。張輯帶醉歸時﹖月華猶在吹簫處。曉愁情緒﹖忘卻匆匆語。客裏風霜﹖詩鬢空如許﹠江南去﹖岸花迎櫓﹖遙隔沙頭雨。

花自落寓﹐謁金門。張輯春寂寞﹖簾底蕙鑪煙薄。聽盡歸鴻書怎托。相思天一角。象筆鸞箋閒卻﹖秀句與誰商略。睡起愁懷何處著。無風花自落。

垂楊碧寓﹐謁金門。張輯花半濕﹖睡起一窗晴色。千里江南眞咫尺﹖醉中歸夢直。前度蘭舟送客﹖雙鯉沈沈消息。樓外垂楊如此碧﹖問春來幾日。

闌干萬里心寓﹐憶王孫。張輯小樓柳色未春深﹖湘月牽情入苦吟。翠袖風前冷不禁。怕登臨﹖幾曲闌干萬里心。

《詞綜》﹝卷十六﹞

宋詞六十一首

石州引謝懋日腳斜明﹐秋色半陰﹐人意淒楚。飛雲特地凝愁﹐做弄晚來微雨。誰家別院﹖舞困幾葉霜紅﹐西風送客聞砧杵。鞭馬出都門﹐正潮平洲渚。無語﹐匆匆短棹﹐滿載離愁﹐片帆髙舉。京洛紅塵﹐因念幾年羇旅。淺顰輕笑﹐當時風月逢迎﹐別來誰畫雙眉嫵﹖回首一銷凝﹐望歸鴻容與。

洞仙歌春雨謝懋愁邊雨細﹐漠漠天如醉。搖颺遊絲晚風外。釀輕寒和暝色﹐花柳難勝。春自老﹐誰管啼紅斂翠﹖關情潛入夜﹐斜濕簾櫳﹐幾處挑燈耿無寐。念陽臺當日事﹐好伴云來﹐因个甚不入襄王夢裏﹖便添起寒潮捲長江﹐又恐是離人斷腸淸淚。

念奴嬌中秋呈徐叔至謝懋霽天湛碧﹐正新涼風露﹐冰壺淸徹。河漢無聲光練練﹐湧出銀蟾孤絕。巖桂香飄﹐井梧影轉﹐冷浸宮袍潔。西廂往事﹐一簾輕夢悽切。腸斷楚峽雲歸﹐尊前無緒﹐知有愁如發。此夕姮娥應也恨﹐冷落瓊樓金闕。禁漏迢迢﹐邊鴻杳杳﹐幽意憑誰決﹖闌干星斗﹐落梅三弄初闋。

憶少年寒食謝懋池塘綠徧﹐王孫芳艸﹐依依斜日。遊絲捲晴晝﹐系東風無力。蝶趁幽香蜂釀蜜﹐秋千外臥紅堆碧。心情費消遣﹐更梨花寒食。

乳燕飛次嶽總幹韻黃機擊碎珊瑚樹。爲畱春怕春欲去﹐駛如風雨。春不畱兮君休問﹐付與流鶯自語。但莫賦綠波南浦。世上功名花梢露。政何如一笑翻金縷。系白日﹐莫教暮。蒼頭引馬城西路。趁池亭荻芽尙短﹐梅心未苦。小雨欲晴晴不定﹐漠漠雪飛輕絮。算行樂春來幾度﹖鞭影不搖鞍小據﹐過橫塘試把前山數。雙白鷺﹐忽飛去。

摸魚兒黃機惜春歸﹐送春惟有﹐亂紅撲簌如雨。亂紅也怨春狼籍﹐得淚痕無數。腸斷處﹐更喚起羣鴉催發長亭路。徵鞍難駐。但脈脈含顰﹐嗔人底事﹐剛愛逐春去。闌干憑﹐芳艸斜陽凝佇。愁連滿眼煙樹。髟空鬆不理金釵澑﹐鸞鏡一奩香霧。花誰主。悵玉容寂寞﹐試問春知否。單衣懶禦。任門外東風﹐流鶯聲裏﹐盡日攪飛絮。

喜遷鶯香風亭上黃機平湖百畝。種滿湖蓮葉﹐繞堤楊柳。冉冉波光﹐輝輝煙影﹐空翠濕沾襟袖。靜愜鄰雞啼午﹐暖逼沙鷗眠晝。西園路﹐更紅塵不斷﹐蝶酣蜂瘦。知否堪畫處﹐野薺蕪菁﹐罥地鋪茵繡。桃李陰邊﹐桑麻叢裏﹐斜矗酒簾誇酒。竹寺小依山趾﹐茅店平窺津口。春又晚﹐正香風有客﹐倚欄搔首

水龍吟黃機晴江滚滚東流﹐爲誰流得新愁去。新愁都在﹐長亭望際﹐扁舟行處。歌罷翻香﹐夢回呵酒﹐別來無據。恨荼蘼吹盡﹐櫻桃過了﹐便只恁成孤負。須信情鐘易感﹐數良辰佳期應誤。才髙自嘆﹐彩雲空詠﹐淩波謾賦。團扇塵生﹐吟箋淚漬﹐一觴慵舉。但叮嚀雙燕﹐明年還解﹐寄平安否。

鵲橋仙黃機一番雨過﹐江頭綠漲﹐催喚扁舟解去。重來言語縱堪憑一作。是相寬﹠﹐怎得似而今且住。』陽關﹝聲斷﹐同心未綰﹐簌簌淚珠無數。秋鴻春燕往還時﹐莫忘了錦箋分付。

酹江月黃機春愁幾許。似春云藹藹﹐連空無數。隱約眉尖偏易得﹐沒个因由分付。楊柳煙濃﹐海棠花暗﹐綠漲墻頭路。小樓應是﹐有人和淚凝佇。長記寶軸妝成﹐鴛鴦繡懶﹐輕笑歌金縷。香雪精神依舊否。風月誰憐虛度。帶減衣寬﹐十分憔悴﹐兩下平分取。黃昏可更﹐子規聲碎煙塢。

傳言玉女次嶽總幹韻黃機日薄風柔﹐池面欲平還皺。紋楸玉子﹐磔磔敲春晝。繡衾半捲﹐花气濃燻香獸。小團﹞初試轆轤銀甃﹐夢斷陽臺。甚情懷。似病酒﹐冰奩羞對。比年時更瘦﹐雙燕乍歸。寄與綠箋紅豆﹐那堪又是牡丹時候﹖

淸平樂黃機西園啼鳥。畱得春多少﹖客裏情懷無日好。愁損連天芳艸﹐博山灰冷香殘。微風吹滿銀箋﹐卓午花陰不動。一雙蝴蝶團﹐

又江上九日黃機西風獵獵。又是登髙節﹐一片情懷無處說。秋滿江頭紅葉﹐誰憐鬢影淒涼。新來更點吳霜﹐孤負萸囊菊盞。年年客裏重陽﹐

憶秦娥黃機秋蕭索。梧桐落盡西風惡﹐西風惡。數聲新雁。數聲殘角﹐離愁不管人飄泊。年年孤負黃花約﹐黃花約。幾重庭院。幾重簾幕。

蝶戀花黃機碧樹涼驚畫扇﹐窗戶齊開。秋意參差滿﹐先自離愁裁不斷。蛩更作聲聲怨﹐山繞千重溪百轉﹐隔了溪山。夢也無由見﹐歸計憑誰占近遠。銀缸昨夜花如糝﹐

醜奴兒黃機綺窗撥斷琵琶索。一一相思﹐一一相思。無限柔情說似誰。銀鉤欲寫回文曲。淚滿烏絲﹐淚滿烏絲。薄幸知他知不知。

漢宮春鄭賀守席上懷舊劉鎭日軟風柔。望暖紅連島。晴綠平川﹐尋芳拾蕊。勝伴陌上鮮妍﹐玉驄歸路。記靑門曾墮吟鞭﹐人去後。庭花弄影。一簾香月娟娟﹐追念舊遊何在。嘆佳期虛度。錦瑟華年﹐博山夜來燼冷。誰換沈煙。屏幃半掩。柰夢云不到愁邊﹐春易老。相思無據。閒情分付魚箋﹐

水龍吟丙戌淸明和章質夫韻劉鎭弄晴臺館收煙候。時有燕泥香墜﹐宿酲未解。單衣初試。騰騰春思﹐前度桃花。去年人面。重門深閉﹐記彩鸞別後。靑驄歸去。長亭路芳塵起﹐十二屏山徧倚。任蒼苔點紅如綴﹐黃昏人靜。暖香吹月。一簾花碎﹐芳意婆娑。綠陰風雨。畫橋煙水﹐笑多情司馬。畱春無計﹐濕靑衫淚。

浣溪沙丁亥餞元宵劉鎭簾幕收燈斷續紅﹐歌臺人散彩雲空﹐夜寒歸路噤魚龍。宿醉未消花市月﹐芳心已逐柳塘風﹐丁寧鶯燕莫匆匆。

淸平樂趙園避暑劉鎭柳陰庭院﹐簾約風前燕。著雨荷花紅半斂﹐消得盈盈綠扇。竹光野色生寒﹐玉纖雪藕冰盤。長記酒醒人靜﹐暗香吹月闌干。

漁家傲危稹老去諸餘情味淺﹐詩情不上閒釵釧。寶幌有人紅兩靨﹐簾間見﹐紫雲元在深深院。十四條弦音調遠﹐柳絲不隔芙蓉面。秋入西窗風露晚﹐歸去懶﹐酒酣一任烏巾岸。

蝶戀花吳禮之滿地落紅初過雨。綠樹成陰﹐紫燕風前舞。煙艸低迷縈小路﹐晝長人靜扃朱戶。沈水香銷新剪薴。奇支枕朦朧﹐花底聞鶯語。春夢又還隨柳絮﹐等閒飛過東墻去。

霜天曉角吳禮之西風又急﹐細雨黃花濕。樓枕一篙煙水﹐蘭舟漾﹐畫橋側。念昔﹐空淚滴﹐故人何處覓﹖魂斷菱歌淒怨﹐疏簾外﹐暮山碧。

又王生。陶氏月夜共沈西湖﹐賦此弔之。吳禮之連環易闕﹐難解同心結。癡馬矣佳人才子﹐情緣重﹐怕離別。意切﹐人路絕﹐共沈煙水闊。蕩漾香魂何處﹖長橋月﹐短橋月。

醉落魄劉光祖春風開者﹐一時還共春風謝。柳條送我今槐夏。不飲香醪﹐孤負人生也。曲塘泉細幽琴寫﹐胡牀滑簟應無價。日遲睡起疏簾掛。何不歸歟﹖花竹秀而野。

洞仙歌荷花劉光祖晚風收暑﹐小池塘荷淨。獨倚胡牀酒初醒。起徘徊﹐時有香气吹來。云藻亂﹐葉底遊魚動影﹐空擎承露蓋。不見冰容。惆悵明妝曉鸞鏡﹐後夜月涼時。月淡花低。幽夢覺。欲憑誰省﹖且應記臨流憑闌干。便遙想江南紅酣千頃﹐

昭君怨劉光祖人在醉鄕居住。記得舊曾來去﹐疏雨聽芭蕉。夢魂遙﹐惆悵柳煙何處﹖目送落霞江浦﹐明夜月當樓。照人愁﹐

朝中措浮遠堂閭丘次杲橫江一抹是平沙。沙上幾千家﹐到得人家盡處。依然水接天涯﹐危欄送目。翩翩去益鳥。點點歸鴉﹐漁唱不知何處﹖多應只在蘆花﹐

二郎神柳花馬莊父日髙睡起。又恰見柳梢飛絮﹐倩說與年年相挽。卻又因他相誤﹐南北東西何時定﹖看碧沼靑浮無數﹐念蜀郡風流。金陵年少。那尋張緒。應許雪花比並。撲簾堆戶﹐更羽綴遊絲。氈鋪小徑。腸斷鵓鳩喚雨﹐舞態顚狂。恨腰輕怯。散了幾回重聚﹐空暗想。昔日長亭別酒。杜鵑催去﹐

朝中措竹馬莊父龍孫脫穎破苔紋。英气欲淩雲﹐深處未須畱客。春風自掩柴門﹐蒲團宴坐。輕敲茶臼。細撲鑪燻﹐彈到琴心三疊。鷓鴣啼傍黃昏﹐

孤鸞馬莊父沙堤香軟。正宿雨初收。落梅飄滿﹐可柰東風。暗逐馬蹄輕捲﹐湖波又還漲綠。粉墻陰日融煙暖﹐驀地刺桐枝上。有一聲春喚﹐任酒簾飛動畫樓晚﹐便指數燒燈。時節非遠﹐陌上叫聲。好是賣花行院﹐玉梅對妝雪柳。鬧蛾兒象生嬌顫﹐歸去爭先戴取﹐倚寶釵雙燕﹐

浪淘沙櫻桃李洪上苑又春殘。櫻顆如丹。明光宮裏水晶盤﹐想得退朝花底散。宣賜千官﹐往事記金鑾。荔子難攀﹐多情更有酪漿寒﹐蜀客筠籠相贈處。愁憶長安﹐

賀新郎感舊李泳門掩長安道﹐捲重簾垂楊散暑。嫩涼生早﹐午夢驚回庭陰翠。蝶舞鶯吟未了﹐正露冷芙蓉池沼﹐金雁塵昏幺弦斷。理餘音尙想腰肢裊﹐歡漸遠。思還繞﹐臨臯望極滄江渺﹐晚潮平湘煙萬頃。斷虹殘照﹐彩舫淩波分飛後。別浦菱花自老﹐問錦鯉何時重到﹖樓迥層城看不見。對瀟瀟暮雨憐芳艸﹐幽恨闊。楚天杳﹐

水調歌頭題甘將軍廟捲雪樓李泳危樓雲雨上。其下水扶天﹐羣山四合。飛動寒翠落檐前﹐盡是淸秋闌檻。一笑波翻濤怒。雪陣捲蒼煙﹐炎暑去無迹。淸駛久翩翩﹐夜將闌。人欲靜。月初圓﹐素娥弄影。光射空際渺嬋娟﹐不用濯纓垂釣。喚取龍宮仙駕。耕此萬瓊田﹐橫笛望中起。吾意已超然﹐

多麗李漳好人人。去來欲見無因﹐記當時竊香倚暖。豈期蝶散鶼分﹖到而今漫勞夢想。嘆後會慘啼痕﹐繡閣銀屏。知他何處﹖一重山盡一重云﹐暮天杳梗蹤萍迹。還是寄孤村﹐寂寥月。今宵爲誰。虛照黃昏﹐細追思深誠密意。黯然一餉銷魂﹐仗遊魚謾傳尺素。望塞鴻空憶回紋﹐帳衾寒香銷塵滿。博山沈水更誰燻﹖斷腸也無聊情味。惟是殢芳樽﹐沈吟久。移燈向壁。掩上重門﹐

踏莎行送新城交代李達善李浙紅藥香殘。綠筠粉嫩﹐春歸何處尋春信﹖繡鞍初上馬蹄輕。舉頭便覺長安近﹐別酒無情。啼妝有恨﹐山城向晚斜陽褪﹐淸江極目帶寒煙。錦鱗去後憑誰問﹖

念奴嬌戊午生日作鄭域嗟來咄去。被天公把做小兒調戲﹐蹀雪龍庭歸未久。還促炎州行李﹐不半年間。北胡南越。一萬三千里﹐徵衫著破。著衫人可知矣﹐休問海角天涯。黃蕉丹荔。自足供甘旨﹐泛綠依紅無个事。時舞斑衣而已﹐救蟻藤橋。養魚盆沼。是亦經綸耳﹐伊周安在﹖且須學老萊子﹐

淸平樂興國軍呈李司直戴復古今朝欲去。忽有畱人處﹐說與江頭楊柳樹。系我扁舟且住﹐十分酒興詩腸。難禁冷落秋光﹐借取春風一笑。狂夫到老猶狂﹐

江神子晚泊分水黃銖秋風裊裊夕陽紅﹐晚煙濃﹐暮云重。萬疊靑山﹐山外叫歸鴻。獨上髙樓三百尺﹐憑玉楯﹐睇層空。人間日月去匆匆﹐碧梧桐﹐又西風。北去南來﹐消盡幾英雄﹖擲下玉尊天外去﹐多少事﹐不言中。

漁家傲朱晦翁示歐陽公鼓子詞戲賦黃銖永日離憂千萬緒﹐雪舟遠泛淸漳浦。珍重故人寒夜語﹐揮玉塵﹐沈沈畫閣凝香霧。風砌落花畱不住﹐紅蜂翠蝶閒飛舞。明日柳陰江上路。雲起處﹐蒼山萬疊人歸去。

玉樓春嚴仁春風只在園西畔﹐薺菜花繁蝴蝶亂。冰池晴綠照還空﹐香徑落紅吹已斷。意長翻恨遊絲短﹐盡日相思羅帶緩。寶奩如月不欺人﹐明日歸來君試看。

好事近舟行嚴仁曉色未分明﹐敲動月邊鼉鼓。卯酒一杯徑醉﹐又別君南浦。春江如席照晴空﹐大舶夾雙櫓。腸斷斜陽渡口﹐正落紅如雨。

一落索嚴仁淸曉鶯啼紅樹﹐又一雙飛去。日髙花气撲人來﹐獨自个傷春無緒。別後暗寬金縷﹐倩誰傳語﹖一春不忍上髙樓﹐爲怕見分攜處。

鷓鴣天嚴仁一曲危弦斷客腸﹐津橋捩柁轉牙檣。江心云帶蒲帆重﹐樓上風吹粉淚香。瑤艸碧﹐柳芽黃。載將離恨過瀟湘。請君看取東流水﹐方識人間別意長。

又嚴仁行盡春山春事空﹐別愁離恨滿江東。三更鼓潤言樓雨﹐五夜燈殘客捨風。寒淡淡﹐曉朧朧。黃雞催斷丑時鐘。紫驑嚼勒金銜響﹐衝破飛花一道紅。

驀山溪易祓海棠枝上﹐畱得嬌鶯語。雙燕幾時來﹐並飛入東風院宇﹖夢回芳艸﹐綠徧舊池塘。梨花雪﹐桃花雨﹐畢竟春誰主。東郊拾翠﹐襟袖沾飛絮﹖寶馬趁雕輪﹐亂紅中香塵滿路﹖十千鬥酒﹐相與買春閒。吳姬唱﹐秦娥舞﹐拚醉靑樓暮﹖

重疊金趙善扛玉關芳艸粘天碧﹐春風萬里思行客﹖嬌馬向風嘶﹐道歸猶未歸﹖南云新有雁﹐望眼愁邊斷﹖膏沐爲誰容。倚樓煙雨中﹖

十拍子上已趙善扛柳絮飛時綠暗﹐荼蘼開後春酣﹖花外靑簾迷酒思﹐陌上晴光收翠嵐﹖佳辰三月三﹖解珮人逢遊女﹐踏靑艸斗宜男﹖醉倚畫欄欄檻北﹐夢繞淸江江水南﹖飛鸞與共驂﹖

宴淸都餞明遠兄縣丞榮滿赴調趙善扛疏柳無情緒﹐都不管渡頭行客欲去﹖猶依賴得﹐玉光萬頃﹐爲人畱住﹖相從歲月如騖﹐嘆回首離歌又賦﹖更舉目斜照沈沈﹐西風剪剪秋墅﹖君行定憶南池﹐歌筵舞地﹐花晨月午﹖八磚步日﹐三雍奏樂﹐送君雲路﹖別情未抵遺愛﹐試聽取湖山共語﹖便可能無意同傾﹐一尊露醑﹖

賀新郎趙善扛晝永重簾捲﹖乍池塘一番過雨﹐芰荷初展﹖竹引新梢半含粉﹐綠蔭扶疏滿院﹖過花絮蝶稀蜂懶﹖窗戶沈沈人不到﹐伴淸幽時有流鶯囀﹖凝思久﹐意何限。玉釵墜枕風鬟顫﹖湛虛堂壺冰瑩徹﹐簟波零亂﹖自是仙姿淸無暑﹐月影空隨素扇﹖破午睡香銷余篆﹖一枕湖山千里夢﹐正白煙棹歸來晚﹖云弄碧﹐楚天遠﹖

滿庭芳自宛陵易倅東陽﹐畱別諸同寮﹖毛世事難窮﹐人生無定﹐偶然蓬轉萍浮﹖爲誰教我﹐徙宦到東州。還似翩翩海燕﹐舞春至歸及涼秋﹖回頭笑﹐渾家數口﹐又泛五湖舟﹖悠悠﹐當此去﹐黃童白叟﹐莫謾相畱﹖但溪山好處﹐深負重遊﹖珍重諸公送我﹐臨岐淚欲語先流﹖應須記﹐從今風月﹐相憶在南樓﹖

滿江紅毛潑火初收﹐秋千外輕煙漠漠﹖春漸遠﹐綠楊芳艸﹐燕飛池閣﹖已著單衣寒食後﹐夜來還是東風惡﹖對空山寂寂杜鵑啼﹐梨花落﹖傷別恨﹐閒情作﹖十載事﹐驚如昨﹖向花前月下﹐共誰行樂。飛蓋低迷南苑路﹐湔裙悵望東城約﹖但老來憔悴惜春心﹐年年覺﹖

謁金門毛春已半﹐芳艸池塘綠徧。山北山南花爛漫﹐日長蜂蝶亂。閒掩屏山六扇﹐夢好彊教驚斷。愁對畫梁雙語燕﹐故心人不見。

畫堂春毛華燈收盡雪初殘﹐踏靑還爾遊盤。落梅彊半已飛翻﹐地春寒。多病故人日遠﹐幾時雙燕來還﹖可憐樓上一憑欄﹐不見長安。

西河毛天下事﹐問天怎忍如此﹖陵圖誰把獻君王﹐結愁未已。少豪气槪總成塵﹐空餘白骨黃葦。千古恨﹐吾老矣。東遊曾弔淮水。繡春臺上一回登﹐一回淚。醉歸撫劍倚西風﹐江濤猶壯人意。只今袖手野色裏﹐望長淮猶二千里。縱有英心誰寄﹖近新來又報烽煙起﹐絕域張騫歸來未﹖

西河和王潛齋韻曹豳今日事﹐何人弄得如此﹖漫漫白骨蔽川原﹐恨何日已。關河萬里寂無煙﹐月明空照蘆葦。謾哀痛﹐無及矣。無情莫問江水。西風落日慘新亭﹐幾人墮淚。戰和何者是良籌﹖扶危但看天意。只今寂寞藪澤裏﹐豈無人髙臥閭裏。試問安危誰寄﹖定相將有詔催公起﹐須信前書言猶未。

眼兒媚洪咨夔平沙芳艸渡頭村﹐綠徧去年痕。遊絲下上﹐流鶯來往﹐無限銷魂。綺窗深靜人歸晚﹐金鴨水沈溫。海棠影下﹐子規聲裏﹐立盡黃昏。

淸平樂趙汝迕初鶯細雨﹐楊柳低愁縷。煙浦花橋如夢裏﹐猶記倚樓別語。小屏依舊圍香﹐恨拋薄醉殘妝。判卻寸心雙淚﹐爲他花月淒涼。

小重山章穎柳暗花明春事深。小欄紅芍藥﹐已抽簪。雨餘風軟碎鳴琴。遲遲日﹐猶帶一分陰。把酒莫沈吟。身閒無个事﹐且登臨。舊遊何處不堪尋。無尋處﹐惟有少年心。

玉樓春郭應祥匆匆相遇匆匆去﹐恰似當初元未遇。生憎黃土嶺頭塵﹐彊學章臺街裏絮。雨荒三徑云迷路﹐總是離人堪恨處。從今對酒與當歌﹐空惹離情千萬緒。

瑞鶴仙陸淞臉霞紅印枕。睡起來冠兒猶是不整。屏間麝煤冷。但眉山壓翠﹐淚珠彈粉。堂深晝永﹐燕交飛風簾露井。悵無人與說相思﹐近日帶圍寬盡。重省。殘燈朱幌﹐澹月疏窗﹐那時風景。陽臺路迥﹐雲雨夢﹐便無準。待歸來先指花梢教看﹐卻把心期細問。問因循過了靑春﹐怎生意穩﹖

《詞綜》﹝卷十七﹞

宋詞六十首

倦尋芳盧祖臯香泥壘燕﹐密葉巢鶯﹐春晴寒淺。花徑風柔﹐著地舞裀紅軟。鬥艸煙欺羅袂薄﹐秋千影落春遊倦。醉歸來﹐記寶帳歌慵﹐錦屏香暖。別來悵光陰容易﹐還又荼蘼牡丹開徧。妒恨疏狂﹐那更柳花迎面。鴻羽難憑芳信短﹐長安猶近歸期遠。倚危樓﹐但鎭日繡簾髙捲。

西江月盧祖臯燕掠晴絲裊裊﹐魚吹水葉粼粼。禁街微雨灑芳塵﹐寒食淸明相近。謾著宮羅試暖﹐閒呼社酒酬春。晚風簾幕悄無人﹐二十四番花信。

淸平樂盧祖臯柳邊深院﹐燕語明如剪。消息無憑聽又懶﹐隔斷畫屏雙扇。寶杯金縷紅牙﹐醉魂幾度兒家。何處一春遊蕩﹖夢中猶恨楊花。

烏夜啼盧祖臯段段寒沙淺水﹐蕭蕭暮雨孤篷。香羅不共徵衫遠﹐砧杵客愁中。別恨慵看楊柳﹐歸期暗數芙蓉。碧梧聲到紗窗曉﹐昨夜已秋風。

又西湖盧祖臯漾暖紋波磜磜﹐吹晴絲雨蒙蒙。輕衫短帽西湖路﹐花气撲春驄。鬥艸褰衣濕翠﹐秋千瞥眼飛紅。日長不放春醪困﹐立盡海棠風。

謁金門盧祖臯蘭棹舉﹐相趁落紅飛去。一隙輕簾凝睇處﹐柳絲牽不住。昨日翠蛾金縷﹐今夜碧波煙渚。好夢無憑窗又雨﹐天涯知幾許。

又盧祖臯閒院宇﹐獨自行來行去。花片無聲簾外雨﹐峭寒生碧樹。做弄淸明時序﹐料理春酲情緒。憶得歸時停棹處﹐畫橋看落絮。

水龍吟淮西重午盧祖臯會昌湖上扁舟﹐幾年不醉西山路。流光又是﹐宮衣初試﹐安橊半吐。千里江山﹐滿川煙艸﹐薰風淮楚。念離騷恨遠﹐獨醒人去﹐闌干外﹐誰懷古﹖亦有魚龍戲舞﹐艷睛川綺羅歌鼓。鄕情節意﹐樽前同是﹐天涯羇旅。漲綠池塘﹐翠陰庭院﹐歸期無據。問明年此夜﹐一眉新月﹐照人何處﹖

又荼蘼盧祖臯蕩紅流水無聲﹐暮煙細艸粘天遠。低徊倦蝶﹐往來忙燕﹐芳期頓懶。綠霧迷墻﹐翠虯騰架﹐雪明香暖。笑依依欲挽﹐春風教住﹐還疑是﹐相逢晚。不似梅妝瘦減﹐占人間丰神蕭散。攀條弄蕊﹐天涯猶記﹐曲欄小院。老去情懷﹐酒邊風味﹐有時重見。對枕幃空想﹐東窗舊夢﹐帶將離恨

洞仙歌茉莉盧祖臯玉肌翠袖﹐較似荼蘼瘦。幾度燻醒夜窗酒。問炎州﹐何事得許淸涼﹖塵不到﹐一段冰壺剪就。晚來庭戶悄﹐暗數流光﹐細拾芳英黯回首。念日暮江東﹐偏爲魂銷﹐人易老﹐幽韻淸標似舊。正紋簟如波帳如煙﹐更柰向﹐月明露濃時候。

鷓鴣天盧祖臯庭綠初圓結蔭濃﹐香溝收拾樹梢紅。池塘少歇鳴蛙雨﹐簾幕輕回舞燕風。春又老﹐笑誰同﹖澹煙斜日小樓東。相思一曲臨風笛﹐吹過雲山第幾重﹖

魚遊春水盧祖臯離愁禁不去﹐好夢別來無覓處。風翻徵袂﹐觸目年芳如許。軟紅塵裏鳴鞭鐙﹐拾翠叢中勾伴侶。都負歲時﹐暗關情緒。昨夜山陰杜宇﹐似把歸期驚倦旅。遙知樓倚東風﹐凝顰暗數。寶香拂拂遺鴛錦﹐心事悠悠尋燕語。芳艸暮寒﹐亂花微雨。

賀新郎彭傳師於三髙祠前作釣雪亭﹐趙子野邀余賦之。盧祖臯挽住風前柳。問鴟夷當日扁舟﹐近曾來否﹖月落潮生無限事﹐零落茶煙未久。謾畱得蒓鱸依舊。可是功名從來誤﹐撫荒祠誰繼風流後﹖今古恨﹐一搔首。江涵雁影梅花瘦。四無塵雪飛雲凍﹐夜窗如晝。萬里乾坤淸絕處﹐付與漁翁釣叟。又恰是題詩時候。猛拍闌干呼鷗鷺﹐道他年我亦垂綸手。飛過我﹐共樽酒。

沁園春雙溪狎鷗盧祖臯幾葉凋楓﹐半篙寒日﹐傍橋系船。愛洞門深鎖﹐人間福地﹖雙溪分占﹐天上星躔。破帽欹寒﹐短鞭敲月﹐此地經行知幾年。空贏得﹐似沈郎消瘦﹐還欠詩篇。沙鷗伴我愁眠﹐向水驛風亭紅蓼邊。有村醪可飲﹐且須同醉﹖溪魚堪膾﹐切莫論錢。笠澤陂頭﹐垂虹亭上﹐橙蟹肥時霜滿天。相隨否。算江南江北﹐惟有君閒。

蘭陵王春雨髙觀國灑塵閣﹐冪冪天垂似幕。春寒峭﹐吹斷萬絲﹐濕影和煙暗簾箔。淸愁曉來覺﹐佳景愔愔過卻。芳郊外﹐鶯恨燕愁﹐不管秋千冷紅索。行雲楚臺約﹐念今古凝情﹐朝暮如昨。啼紅濕翠春情薄。謾一犁江上﹐半篙堤外﹐勾引輕陰趁畫角。正孤緒寂寞。斑駁﹐止還作。聽點點檐聲﹐沈沈春酌﹐只愁入夜東風惡。怕催教花放﹐趲將花落。溟蒙煙艸﹐夢正遠﹐恨怎托。

禦街行詠轎髙觀國藤筠巧織花紋細。稱穩步如流水。踏靑陌上雨初晴﹐嫌怕濕文鴛雙履。要人送上﹐逢花須住﹐才過處香風起。裙兒掛在簾兒裏﹐更不把窗兒閉。紅紅白白簇花枝﹐恰稱得尋春芳意。歸來時晚﹐紗籠引道﹐扶下人微醉。

又賦簾髙觀國香波半窣深深院。正日上花陰淺。靑絲不動玉鉤閒﹐看翠額輕籠蔥蒨。鶯聲似隔﹐篆煙微度﹐愛橫影參差滿。那回低掛朱欄畔﹐念悶損無人捲。窺春偸倚不勝情﹐仿佛見如花嬌面。纖柔緩揭﹐瞥然飛去﹐不似春風燕。

玲瓏四犯髙觀國水外輕陰﹐做弄得飛雲﹐吹斷晴絮。駐馬橋西﹐還系舊時芳樹。不見翠陌尋春﹐漫問著小桃無語。恨燕鶯不識閒情﹐卻隔亂紅飛去。少年曾失春風意﹐到如今怨恨難訴。魂驚苒苒江南遠﹐煙艸愁如訴。此意待寫翠箋﹐柰斷腸都無新句。問甚時舞鳳歌鸞﹐花底再看仙侶。

菩薩蠻髙觀國春風吹綠湖邊艸﹐春光依舊湖邊道。玉勒錦障泥﹐少年遊冶時。煙明花似繡﹐且醉旗亭酒﹐斜日照花西。歸鴉花外啼﹐

解連環柳髙觀國露條煙葉。惹長亭舊恨。幾番風月﹖愛細縷先窣輕黃。漸拂水藏鴉。翠陰相接﹐纖軟風流。眉黛淺三眠初歇﹐柰年華又晚。縈絆遊蜂。絮飛晴雪﹐依依灞橋怨別﹐正千絲萬緒。難禁愁絕﹐悵歲久應長新條。念曾系花驄。屢停蘭楫﹐弄影搖晴。恨閒損春風時節﹐隔郵亭。故人望斷。舞腰瘦怯﹐

燭影搖紅髙觀國別浦潮平。遠村帆落煙江冷﹐徵鴻相喚著行飛。不耐霜風緊﹐雪意垂垂未定。正慘慘雲橫疏影﹐酒醒情緒。日晚登臨。淒涼誰問。行樂京華。軟紅不斷香塵噴﹐試將心事卜歸期。終是無憑準﹐寥落年華將盡。誤玉人髙樓凝恨﹐第一休負。西子湖邊。江梅春信﹐

喜遷鶯髙觀國涼雲歸去。再約著。晚來西樓風雨﹐水靜簾陰。鷗閒菇影。秋到露汀煙浦﹐試省喚回幽恨。盡是愁邊新句﹐倦登眺。動悲涼還在。殘蟬吟處﹐淒楚。空見訴﹐香鎖霧扃。心似秋蓮苦﹐寶瑟彈冰。玉臺窺月。淺黛可憐偸聚﹐幾時翠溝題葉。無復繡簾吹絮﹐鬢華晚。念庚郎情在。風流誰與。

霜天曉角髙觀國春云粉色。春水和煙濕﹐試問西湖楊柳。東風外。幾絲碧。望極。連翠陌。蘭橈雙槳急﹐欲訪莫愁何處。旗亭在。畫橋側﹐

卜算子髙觀國屈指數春來。彈指驚春去﹐檐外蛛絲网落花。也要畱春住﹐幾日喜春晴。幾夜愁春雨﹐十二雕窗六曲屏。題徧傷春句﹐

少年遊艸髙觀國春風吹碧。春云映綠。夢曉入芳茵﹐軟襯飛花。遠連流水。一望隔香塵﹐萋萋多少。江南舊恨。翻憶翠羅裙﹐冷落閒門。淒迷古道。煙雨正愁人﹐

齊天樂髙觀國碧雲闕處無多雨﹐愁與去帆俱遠。倒葦沙閒﹐枯蘭砌冷﹐寥落寒江秋晚。樓陰縱覽﹐正魂怯淸吟﹐病多消黯。怕揖西風﹐袖羅香自去年減。風流江左久客﹐舊遊得意處﹐朱簾曾捲。載酒春情﹐吹簫夜約﹐猶憶玉嬌香軟。塵樓故苑﹐嘆璧月空檐﹐夢雲飛觀。送絕徵鴻﹐楚峯煙數點。

又中秋夜懷梅溪髙觀國晚云知有關山念﹐澄霄捲開淸霽。素景中分﹐冰盤正溢﹐何啻嬋娟千里﹖危欄靜倚﹐正玉管吹涼﹐翠觴畱醉。記約淸吟﹐錦袍初喚醉魂起。孤光天地共影﹐浩歌誰與舞。淒涼風味。古驛煙寒﹐幽垣夢冷﹐應念秦樓十二。歸心對此﹐想斗插天南﹐雁橫遼水。試問姮娥。有愁能爲寄。

玉樓春髙觀國春煙淡淡生春水﹐曾記芳洲蘭棹艤。岸花香到舞衣邊﹐汀艸色分歌扇底。棹沈云去情千里﹐愁壓雙鴛飛不起。十年春事十年心﹐怕說濺裙當日意。

永遇樂次韻弔靑樓髙觀國淺暈修蛾﹐脆痕紅粉﹐猶記窺戶。香斷奩空﹐塵生砌冷﹐誰喚靑鸞舞。春風花信﹐秋宵月約﹐歷歷此心曾許。銜芳恨﹐千年怨結﹐玉骨未應成土。木蘭艇子﹐莫愁何在。謾系寒江煙樹。事逐云沈﹐情隨珮冷﹐短夢分今古。一杯遙夜﹐孤光難曉﹐多少碎人腸處﹖空淒黯﹐西風細雨﹐盡吹淚去。

金人捧露盤髙觀國楚宮閒﹐金成屋﹐玉爲欄。斷雲夢容易驚殘。驪歌幾疊。至今愁思怯陽關。淸音恨阻﹐抱哀箏知爲誰彈。年華晚﹐月華冷﹐霜華重﹐鬢華斑。也須念閒損雕鞍。斜緘小字﹐錦江三十六鱗寒。此情天闊﹐正梅信笛裏關山。

鳳棲梧髙觀國云喚陰來鳩喚雨。謝了江梅﹐可踏江頭路。拚卻一番花信阻﹐不成日日春寒去。見說東風桃葉渡﹐岸隔靑山﹐依舊橫眉嫵。歸雁不如箏上柱﹐一行常見相思苦。

賀新郎梅髙觀國月冷霜袍擁﹐見一枝年華又晚。粉愁香凍﹐云隔溪橋人不度。的白樂春心未縱﹐淸影怕寒波搖動﹐更沒纖毫塵俗態。倚髙情預得春風寵﹐沈凍蝶。掛幺鳳﹐一杯正要吳姬捧﹐想見那柔酥弄白。暗香偸送﹐回首羅浮今在否﹖寂寞煙迷翠壠﹐又爭柰桓伊三弄﹐開徧西湖春意爛。算羣花正作江山夢﹐吟思怯。暮云重﹐

祝英臺近荷花髙觀國擁紅妝。翻翠蓋。花影暗南浦﹐波面澄霞。蘭艇采香去﹐有人水濺湘裙。相招晚醉。正月上涼生風露﹐兩凝佇﹐別後歌斷雲閒。嬌姿黯無語﹐魂夢西風。端的此心苦﹐遙想芳臉輕顰。淩波微步。鎭輸與沙邊鷗鷺﹐

淸平樂髙觀國春蕪雨濕。燕子低飛急﹐云壓前山羣翠失。煙水滿湖輕碧﹐小蓮相見灣頭。淸寒不到靑樓﹐請上琵琶弦索。今朝破得春愁﹐

綺羅香春雨史達祖做冷欺花。將煙困柳。千里偸催春暮﹐盡日冥迷。愁裏欲飛還住﹐驚粉重蝶宿西園。喜泥潤燕歸南浦﹐最妨他佳約風流。鈿車不到杜陵路﹐沈沈江上望極。還被春潮晚急。難尋官渡﹐隱約遙峯。和淚謝娘眉嫵﹐臨斷岸新綠生時。是落紅帶愁流處﹐記當日門掩梨花。剪燈深夜語﹐

雙雙燕春燕史達祖過春社了。度簾幕中間。去年塵冷﹐差池欲住。試入舊巢相並﹐還相雕梁藻井。又軟語商量不定﹐飄然快拂花梢。翠尾分開紅影﹐芳徑。芹泥雨潤﹐愛貼地爭飛。競誇輕俊﹐紅樓歸晚。看足柳昏花暝﹐應自棲香正穩。便忘了天涯芳信﹐愁損翠黛雙蛾。日日畫欄獨憑﹐

玉樓春梨花史達祖玉容寂寞誰爲主﹖寒食心情愁幾許。前身淸淡似梅妝。遙夜依微畱月住﹐香迷蝴蝶飛時路。雪在秋千來往處﹐黃昏著了素衣裳。深閉重門聽夜雨﹐

萬年歡史達祖兩袖梅風﹐謝橋邊﹐岸痕猶帶陰雪。過了匆匆燈市﹐艸根靑發。燕子春愁未醒﹐悞幾處芳音遼絕。煙溪上采羱人歸﹐定應愁沁花骨。非干厚情易歇﹐柰燕臺句老﹐難道離別。小徑吹衣﹐曾記故里風物。多少驚心舊事﹐第一是侵階羅襪。如今但柳發晞春﹐夜來和露梳月。

壽樓春尋春服感念史達祖裁春衫尋芳﹐記金刀素手﹐同在晴窗。幾度因風殘絮﹐照花斜陽。誰念我﹐今無裳﹖自少年消磨疏狂。但聽雨挑燈﹐奇支牀病酒﹐多夢睡時妝。飛花去﹐良宵長。有絲闌舊曲﹐金譜新腔。最恨湘云人散﹐楚蘭魂傷。身是客﹐愁爲鄕。算玉簫猶逢韋郎。近寒食人家﹐相思未忘藻香。

祝英臺近史達祖落花深﹐芳艸暗﹐春到斷腸處。金勒驕風﹐欲過大堤去。翠樓葛嶺西邊﹐恰如舊約﹐畫欄映一枝瓊樹。正凝佇﹐芳意欺月矜春﹐渾欲便偸去。多少鶯聲﹐不敢寄愁與。謝郎日日西湖﹐如今歸後﹐幾時見倚簾吹絮。

西江月史達祖西月澹窺樓角﹐東風暗落檐牙。一燈初見影窗紗﹐又是重簾不下。幽思屢隨芳艸﹐閒愁又似楊花。楊花芳艸徧天涯﹐繡被春寒夜夜。

夜行船正月十八日聞賣杏花有感史達祖不剪春衫愁意態﹐過收燈有些寒在。小雨空簾﹐無人深巷﹐已早杏花先賣。白髮潘郎寬沈帶﹐怕看山憶他眉黛。艸色拖裙﹐煙光染鬢﹐長記故園挑菜。

蝶戀花史達祖二月東風吹客袂﹐蘇小門前﹐楊柳如腰細。胡蝶識人遊冶地﹐舊曾來處花開未﹖幾夜湖山生夢寐。萍泊尋芳﹐只怕春寒裏。今歲淸明逢上巳﹐相思先到濺裙水。

臨江仙史達祖艸腳靑回細膩﹐柳梢綠轉苗條。舊遊重到合魂消。棹橫春水渡﹐人憑赤欄橋。歸夢有時曾見﹐新愁未肯相饒。酒香紅被夜迢迢。莫教無用月﹐來照可憐宵。

又史達祖倦客如今老矣﹐舊遊可柰春何﹖幾曾湖上不經過。看花南陌醉﹐駐馬翠樓歌。遠眼愁隨芳艸﹐湘裙憶著春羅。枉教裝得舊時多。向來簫鼓地﹐曾見柳婆娑。

八歸史達祖秋江帶雨﹐寒沙縈水﹐人瞰畫樓愁獨。煙蓑散響驚詩思﹐還被亂鷗飛去﹐秀句難續。冷眼盡歸圖畫上﹐認隔岸微茫云屋。想半屬漁市樵村﹐欲暮競燃竹。須信風流未老﹐憑持酒﹐慰此淒涼心目。一鞭南陌﹐數篙官渡﹐賴有歌眉舒綠。只匆匆遠眺﹐早覺閒愁掛喬木。應難禁﹐故人天際﹐望徹淮山﹐相思無雁足。

過龍門史達祖醉月小紅樓﹐錦瑟箜篌。夜來風雨曉來收﹐幾點落花饒柳絮﹐同爲春愁。寄信問晴鷗﹐誰在芳洲。綠波寧處有蘭舟﹐獨對舊時攜手地﹐情思悠悠。

秋霽史達祖江水蒼蒼﹐望倦柳愁荷﹐共感秋色。廢閣先涼﹐古簾空暮﹐雁程最嫌風力。故園信息﹐愛渠入眼南山碧。念上國﹐誰是鱠鱸江漢未歸客。還又歲晚﹐瘦骨臨風﹐夜聞秋聲﹐吹動岑寂。露蛩鳴﹐淸燈冷屋﹐翻書愁上鬢毛白。年少俊遊渾斷得。但可憐處﹐無柰苒苒驚魂﹐采香南浦﹐剪梅煙驛。

惜黃花定興道中史達祖涵秋寒渚﹐染霜丹樹。尙依稀﹐是來時夢中行路。時節正思家﹐遠道仍懷古。更對著滿城風雨。黃花無數﹐碧雲欲暮。美人兮﹐美人兮未知何處。獨自捲簾櫳﹐誰爲開尊俎﹖恨不得禦風歸去。

齊天樂賦橙史達祖犀紋隱隱鶯黃嫩﹐籬落翠深偸見。細雨重移﹐新霜試摘﹐佳處一年秋晚。荊江未遠﹐想橘友荒涼﹐木奴嗟怨。就說風流﹐艸泥來趁蟹螯健。並刀寒映素手﹐醉魂沈夜飲﹐曾倩排遣。沆瀣含酸﹐金罌裹玉﹐簌簌吳鹽輕點。瑤姬齒軟。待惜取團圓﹐莫教分散。入手溫存﹐帕羅香自滿。

又白髮史達祖秋風早入潘郎鬢﹐斑斑遽驚如許。暖雪侵梳﹐睛絲拂領﹐栽滿愁城深處。瑤簪謾妒﹐便羞插宮花﹐自憐衰暮。尙想春情﹐舊吟淒斷茂陵女。人間公道惟此﹐嘆朱顏﹐也恁容易隳去。涅了重緇﹐搔來更短﹐方悔風流相誤。郎潛幾縷。漸疏了銅駝﹐俊遊儔侶。縱有黟黟﹐柰何詩思苦﹖

又湖上卽席分賦﹐得。羽。字。史達祖鴛鴦拂破蘋花影﹐低低趁涼飛去。畫裏移舟﹐詩邊就夢﹐葉葉碧雲分雨。芳遊自許。過柳影閒波﹐水花平渚。見說西風﹐爲人吹恨上瑤樹。闌干斜照未滿﹐杏墻應望斷﹐春翠偸聚。淺約挼香﹐深盟搗月﹐誰是窗間靑羽﹖孤箏幾柱﹠問因甚參差﹐暫成離阻﹖夜色空庭﹐待歸聽俊語。

夜合花史達祖柳鎖鶯魂﹐花翻蝶夢﹐自知愁染潘郎。輕衫未攬﹐猶將淚點偸藏。念前事﹐怯流光。早春窺酥雨池塘。向銷凝裏﹐梅開半面﹐情滿徐妝。風絲一寸柔腸。曾在歌邊惹恨﹐燭底縈香。芳機瑞錦﹐如何未織鴛鴦﹖人扶醉﹐月依墻。是當初誰敢疏狂﹖把閒言語﹐花房夜久﹐各自思量。

東風第一枝春雪史達祖巧沁蘭心﹐偸粘艸甲﹐東風欲障新暖。謾疑碧瓦難畱﹐信知暮寒較淺。行天入鏡﹐做弄出輕松纖軟。料故園不捲重簾﹐悞了乍來雙燕。靑未了﹐柳回白眼』紅欲斷﹐杏開素面。舊遊憶著山陰﹐後盟遂妨上苑。燻鑪重熨﹐便放慢春衫鍼綫。怕鳳靴挑菜歸來﹐萬一灞橋相見。

又立春史達祖艸腳愁回一作。蘇。﹐花心夢醒﹐鞭香拂散牛土。舊歌空憶珠簾。彩筆倦題繡戶。粘雞貼燕﹐想占斷東風來處。暗惹起一掬相思﹐亂藏翠盤紅縷。今夜覓夢池秀句﹐明日動探花芳緒。寄聲沽酒人家﹐款一作。預。約嬉一作。俊。遊伴侶。憐他梅柳﹐怎忍後天街酥雨。待過了一月燈期﹐日日醉扶歸去。

風流子史達祖紅樓橫落日﹐蕭郎去﹐幾度碧雲飛﹠記窗眼遞香﹐玉臺妝罷』馬蹄敲月﹐沙路人歸。如今但一鶯通信息﹐雙燕說相思。入耳舊歌﹐怕聽金縷』斷腸新句﹐羞染烏絲。相逢南溪上﹐桃花嫩﹐嬌樣淺淡羅衣。恰是怨深腮赤﹐愁重聲遲。悵東風巷陌﹐艸迷春恨』軟塵庭戶﹐花誤幽期。多少寄來芳字﹐都待還伊。三姝媚史達祖煙光搖縹瓦﹐望晴檐風裊。柳花如灑﹐錦瑟橫牀。想淚痕塵影。鳳弦長下﹐倦出犀帷。頻夢見王孫驕馬﹐諱道相思。偸理綃裙。自驚腰衩﹐惆悵南樓遙夜。記翠箔張燈。枕肩歌罷﹐又入銅駝。徧舊家門巷。首詢聲價﹐可惜東風。將恨與閒花俱謝﹐記取崔徽模樣。歸來暗寫。

喜遷鶯元宵史達祖月波凝滴﹐望玉壺天近。了無塵隔﹐翠眼圈花。冰絲織練。黃道寶光相直﹐自憐詩酒瘦。難應接許多春色﹐最無賴。是隨香趁燭。曾伴狂客﹐蹤迹。謾記憶﹐老了杜郎。忍聽東風笛﹐柳院燈疏。梅廳雪在。誰與細傾春碧﹖舊情拘未定。猶自學當年遊歷﹐怕萬一。誤玉人。夜寒窗際簾隙。

湘江靜史達祖暮艸堆靑雲浸浦。記匆匆倦篙曾駐﹐漁榔四起。沙鷗未落。怕愁沾詩句﹐碧袖一聲歌。石城怨西風隨去﹐滄波蕩晚。菇蒲弄秋。還重到斷魂處﹐酒易醒。思正苦﹐想空山桂香懸樹﹐三年夢冷。孤吟意短。屢煙鐘津鼓﹐屐齒厭登臨。移橙後幾番涼雨。潘郎漸老。風流頓減。閒居未賦。

陽春史達祖杏花煙。梨花月。誰與暈開春色﹖坊巷曉愔愔。東風斷。舊火銷處近寒食﹐少年蹤迹。愁暗隔水南山北﹐還是寶絡雕鞍。被鶯聲喚來香陌﹐記飛蓋西園。寒猶凝結﹐驚醉耳。誰家夜笛﹖燈前重簾不掛。殢華裾粉淚曾拭﹐如今故里信息。賴海燕年時相識﹐柰芳艸正鎖江南。夢春衫怨碧。

《詞綜》﹝卷十八﹞

宋詞六十二首

杏花天汪莘美人家在江南住﹐每惆悵江南日暮。白洲畔花無數﹐還憶瀟湘風度。幸自是斷腸無處﹐怎彊作鶯聲燕語﹖東風占斷秦箏柱﹐也逐落花歸去。

好事近汪莘夾岸隘桃花﹐花下蒼苔如積。驀地輕寒一陣﹐上桃花顏色。東鄰西捨絕經過﹐新月是相識。白玉闌干斜倚﹐作蓬山春夕。

謁金門汪莘檐漏滴﹐都是春歸消息。帶雨牡丹無气力﹐黃鸝愁雨濕。爭看洛陽春色﹐忘卻連天艸碧。南浦綠波雙槳急﹐沙頭人佇立。

玉樓春贈別孟倉使汪莘一片江南春色晚﹐牡丹花謝鶯聲懶。問君離恨幾多長。芳艸連天猶覺短。昨夜溪頭新澑滿﹐樽前自起噴龍管。明朝飛棹下錢塘﹐心共白香不斷。

憶秦娥汪莘村南北﹐夜來陡覺霜風急。霜風急﹐徵途情緒﹐塞垣消息。佳人獨抱琵琶泣﹐一江明月空相憶。空相憶﹐寒衣未絮﹐荻花狼藉。

乳燕飛感秋﹐采。楚詞﹠賦此。汪莘去郢頻回首。正橫江橈容與﹐蘭旌悠久。悵望龍門都不見﹐似把長楸辜負。念往日佳人爲偶。獨向芳洲相思處﹐采花杜若空盈手。乘赤豹﹐誰來後。雲中眼界窮髙厚﹐覽山川冀州還在﹐陶唐何有。木葉紛紛秋風晚﹐縹緲瀟湘左右﹖見帝子冰魂相守﹖應記揮弦相對日﹐酹一杯太乙東皇酒﹖問此意﹐君知否。

八聲甘州汪莘惜餘春﹐蛺蝶引春來﹐杜鵑趣春歸﹖算何如桃李﹐渾無言說﹐開落忘機﹖多謝黃鸝舊友﹐相逐落花飛﹖芳艸連天遠﹐愁殺斜暉﹖誰向西湖南畔﹐問亭臺在否。花木應非﹖看孤山山下﹐惟說隱君廬﹖想錢塘春遊依舊﹐到梨花寒食隘舟車﹖尋常事不須惆悵﹐暮雨沾衣﹖

滿江紅藤王閣吳潛萬里西風﹐吹我上滕王髙閣﹖正檻外楚山云漲﹐楚江濤作﹖何處徵帆林杪去。有時野鳥沙邊落﹖近簾鉤暮雨掩空來﹐今猶昨﹖秋漸緊﹐添離索﹖天正遠﹐傷漂泊﹖嘆十年心事﹐休休莫莫。歲月無多人易老﹐乾坤𨿽大愁難著﹖向黃昏斷送客魂銷﹐城頭角﹖

酹江月瓜洲會趙南仲端明吳潛紅塵飛騎﹐報元戎小隊﹐踏靑南陌﹖雪浪堆邊呼曉度﹐吳楚半江分坼﹖歲月驚心﹐風埃瞇目﹐相對頭俱白﹖楊花撩亂﹐可憐如此春色﹖誰道燕燕鶯鶯﹐多情猶自﹐認得年時客﹖重唱。江南﹠腸斷句﹐爲我滿傾雲液﹖畫鼓舟移﹐金鞍人遠﹐一晌煙波隔﹖斜陽冉冉﹐依然無限淒惻﹖

二郎神吳潛小樓向晚﹐正柳鎖一城煙雨﹖計十里吳山﹐繡簾朱戶﹐曾學宮詞內舞﹖浪逐東風無人管﹐但脈脈歲移年度﹖嗟往事未塵﹐新愁還織﹐怎堪重訴。凝佇﹖問春何事﹐飛紅飄絮。縱杜曲秦川﹐舊家都在﹐誰寄音書說與。野艸淒迷﹐暮云沈黯﹐渾自替人無緒﹖珠淚滴﹐應把寸腸萬結﹐夜帷深處﹖

鵲橋仙吳潛扁舟乍泊﹐危亭孤嘯﹐目斷閒雲千里﹖前山急雨過溪來﹐盡洗卻人間暑气﹖暮鴉木末﹐落鳧天際﹐都是一番一作』團﹝秋意﹖癡兒馬矣女賀新涼﹐也不道西風又起﹖

靑玉案吳潛十年三過蘇臺路﹐還又是匆匆去﹖迅景流光容易度﹖鷺洲鷗渚﹐葦汀蘆岸﹐總是消魂處﹖蒼煙欲合斜陽暮﹐付與愁人砌愁句﹖爲問新愁愁底許。酒邊成醉﹐醉邊成夢﹐夢斷前山雨。

蘭陵王李昴英燕穿幕。春在深深院落﹐單衣試。龍沫旋燻。又怕東風曉寒薄﹐別來情緒惡。瘦得腰圍柳弱﹐淸明近。正似海棠。怯雨芳蹤任飄泊﹐釵畱去年約﹐恨易老嬌鶯。多誤靈鵲。碧雲杳緲天涯各﹐望不斷芳艸。又迷香絮。回文彊寫字屢錯﹐淚欲注還閣﹐孤酌﹐駐春腳﹐更彩局誰忺﹖寶軫慵學。階除拾取飛花嚼﹐是多少春恨。等閒吞卻。闌干猛拍。嘆命薄。悔舊諾。

望海潮浮遠堂史之危岑孤秀。飛軒爽豁。空江泱漭黃流﹐吳札故丘。春申舊國。西風吹換淸秋﹐滄海浪初收。共登髙臨眺。尊俎綢繆﹐鳳集髙岡。駒畱空谷接英遊﹐八窗盡控瓊鉤﹐送帆檣杳杳。潮汐悠悠﹐今古興懷。關河極目。愁邊滅沒輕鷗﹐淮岸隔重洲﹐認澹霞天末。一縷靑浮﹐未許英雄老去。西北是神州。

念奴嬌垂楊章謙亨垂楊得地。在樓臺側畔。無人攀折﹐不似津亭舟系處。只伴客愁離別﹐絲過搖金。帶鋪新翠。雅稱鶯調舌﹐芳筵相映。最宜斜掛殘月﹐卻得連日春寒。未教輕滚。一片庭前雪﹐應恨張郎今老去。難比風流時節﹐醉眼渾醒。愁眉都展。舞困腰肢怯﹐有時微笑。把伊綰个雙結。

孤鸞梅趙以夫江頭春早﹐問江上寒梅。占春多少﹖自照疏星冷。只許春風到﹐幽香不知甚處。但迢迢滿汀煙艸﹐回首誰家竹外。有一枝斜好﹖記當年曾共花前笑﹐念玉雪襟期。有誰知道﹖喚起羅浮夢。正參橫月小﹐淒涼更吹塞管。謾相思鬢毛驚老﹐待覓西湖半曲。對霜天淸曉。

龍山會九日趙以夫九日無風雨﹐一笑憑髙。浩气橫秋宇﹐羣峯靑可數﹐寒城小。一水縈回如縷﹐西北最關情。謾遙指東徐南楚﹐黯消魂。斜陽冉冉。雁聲悲苦﹐今朝寒菊依然。重上南樓。艸艸成歡聚﹐詩朋休浪賦﹐舊題處。府仰已隨塵土﹐莫放酒行疏。淸漏短涼蟾當午﹐也全勝白衣未至。獨醒凝佇。

角招梅趙以夫曉寒薄﹐苔枝上剪成萬點冰萼﹐暗香無處著。立馬斷魂﹐晴雪籬落﹐橫溪略彴。恨寄驛音書遼邈。夢繞揚州東閣。風流舊日何郎﹐想依然林壑。離索﹖引杯自酌。相看冷淡﹐一笑人如削。水雲寒漠漠﹐底處羣仙。飛來霜鶴。芳姿綽約﹐正月滿瑤臺珠箔。徙倚闌干寂寞﹐盡分付﹐許多愁﹐城頭角。

徵招雪趙以夫玉壺凍裂瑯玕折﹐馬錄馬錄逼人衣袂。暖絮漲空飛﹐失前山橫翠。欲低還又起﹐似妝點滿園春意。記憶當時﹐剡中情味﹐一溪雲水。天際絕人行﹐髙吟處﹐依稀灞橋鄰里。更剪剪梅花﹐落云階月砌。化工眞解事﹐彊勾引老來詩思。楚天暮﹐驛使不來﹐悵曲欄獨倚。

二郎神次陳惟道趙以夫野塘暗碧﹐漸點點翠鈿明鏡。想晝永珠簾﹐人閒金屋﹐時倚妝臺照影。睡起闌干凝思處﹐漫數盡歸鴉棲暝。知月下鶯黃﹐云邊蛾綠﹐爲誰重整﹖曾倩雁傳鵲報﹐心期罕定。柰柳絮浮雲﹐桃花流水﹐長是參差不並。莫怨春歸﹐莫愁柘老﹐蠶已三眠將醒。腸斷句﹐枉費丹靑﹐漠漠水遙煙迥。

雙瑞蓮趙以夫千機云錦裏﹐看並蒂新房﹐駢頭芳蕊。淸標艷態﹐兩兩翠裳霞袂。似是商量心事﹐倚綠蓋無言相對。天蘸水。彩舟過處﹐鴛鴦驚起。縹緲漾影搖香﹐想劉阮風流﹐雙仙姝麗。閒情未斷﹐猶戀人間歡會。莫待西風吹老﹐薦玉醴碧筒拚醉。淸露底﹐月照一襟歸思。

永遇樂七夕和劉隨如趙以夫云雁將秋﹐露螢照夜﹐涼透窗戶。星网珠疏﹐月奩金小﹐淸絕無點暑。天孫河鼓﹐東西相望﹐隱隱光流華渚。妝樓上﹐靑瓜玉果﹐多少馬錄兒癡女﹖金鍼暗度﹐蛛絲密結﹐便有系人心處。經歲離思﹐霎時歡愛﹐愁緒空萬縷。人間天上﹐一般情味﹐枉了錦箋囑付。又何似﹐吹笙仙子﹐跨黃鶴去﹖

鵲橋仙趙以夫翠綃心事﹐紅樓歡宴﹐深夜沈沈無暑。竹邊荷外再相逢﹐又還逐浮雲飛去。錦箋尙濕﹐珠香未歇﹐空惹閒愁千縷。尋思不似鵲橋人﹐猶自得一年一度。

沁園春丁酉歲感事陳經國誰使神州﹐百年陸沈﹐靑氈未還。悵晨星殘月﹐北州豪傑﹖西風斜日﹐東帝江山。劉表坐談﹐深源輕進﹐機會失之彈指間。傷心事﹐是年年冰合﹐在在風寒。說和說戰都難。算未必江沱堪宴安。嘆封侯心在﹐鱣鯨失水﹖平戎策就﹐虎豹當關。渠自無謀﹐事猶可做﹐更剔殘燈抽劍看。麒麟閣﹐豈中興人物﹐不盡儒冠。

又送陳起莘歸長樂陳經國過了梅花﹐縱有春風﹐不如早還。正燕泥日暖﹐艸綿別路﹖鶯朝煙淡﹐柳拂徵鞍。黎嶺天髙﹐建溪雷吼﹐歸好不知行路難。龜山下漸楊梅初熟﹐盧橘猶酸。名場老我間關。分歲晚誅茅湖上山。嘆龍舒君去﹐尙畱破硯﹖魚軒人老﹐長把連環。鏡影霜侵﹐衣痕塵暗﹐贏得狂名傳世間。君歸日﹐見家林舊竹﹐爲報平安。

臺城路和楚客賦蘆方嶽孤蓬夜傍低叢宿﹐蕭蕭雨聲悲切。一岸霜痕﹐半山煙色﹐愁到沙頭枯葉。澹雲沒滅。黯西風吹老﹐滿汀新雪。天豈無情﹐離騷點點送歸客。歸去來兮怎得。盡鷺翹鷗倚﹐乍寒時節。秋晚山川﹐夕陽浦漵﹐贏得別腸千結。濤翻浪疊。那得似西來﹐一筇橫絕。搔首江南﹐雁銜千里月。

滿江紅九日冶城樓方嶽且問黃花﹐陶令後幾番重九。應解笑秋厓人老﹐不堪詩酒。宇宙一舟吾倦矣﹐山河兩戒君知否。倚西風無柰劍花寒﹐虯龍吼。江欲釂﹐談天口。秋何負﹐持螯手﹐盡石麟蕪沒﹐斷煙衰柳。故國山圍靑玉案﹐何人印佩黃金斗。倘只消江左管夷吾。

水調歌頭平山堂用東坡韻方嶽秋雨一何碧﹐山色倚晴空。江南江北愁思﹐分付酒螺紅。蘆葉篷舟千里﹐菇菜蒪羹一夢﹐無語寄歸鴻。醉眼渺河洛﹐遺恨夕陽中。洲外﹐山欲暝﹐斂眉峯。人間俯仰陳迹﹐嘆息兩仙翁。不見當時楊柳﹐只是從前煙雨﹐磨滅幾英雄。天地一孤嘯﹐匹馬又西風。

又九日多景樓用吳侍郎韻方嶽醉我一壺玉﹐了此十分秋。江濤還比當日﹐擊楫渡中流。問訊重陽煙雨﹐俯仰人間今古﹐此意渺滄洲。天地幾今夕﹐舉白與君浮。舊黃花﹐新白髮﹐笑重遊。滿船明月猶在﹐何日大刀頭。誰跨揚州鶴去﹐已怨故山猿老﹐借箸欲前籌。莫倚闌干北﹐天際是神州。

蝶戀花用韻秋懷方嶽雁落寒沙秋惻惻﹐明月蘆花。共是江南客﹐騎鶴樓髙邊羽急。柔情不盡淮山碧﹐世路只催雙鬢白﹐菇菜蒓羹。正自令人憶﹐歸夢不知江水隔。煙帆飛過平如席。

靑玉案被檄出郊。題陳氏山居﹐張榘西風亂葉溪橋樹。秋在黃花羞澀處﹐滿袖塵埃推不去﹐馬蹄濃露。雞聲澹月。寂歷荒村路﹐身名多被儒冠誤。十載重來慢如許﹐且盡淸樽公莫舞﹐六朝舊事。一江流水。萬感天涯暮。

驀山溪憶中都洪潮平風穩。行色催津鼓﹐回首望重城。但滿眼紅雲紫霧﹐分香解佩。空記小樓東。銀燭暗。繡簾垂。暱暱憑肩語﹐關山千里。垂柳河橋路﹐燕子又歸來。但惹得滿身花雨﹐彩箋不寄。蘭夢更無憑。燈影下。月明中。魂斷金釵股。

踏莎行洪滿滿金杯。垂垂玉箸﹐離歌不放行人去﹐醉中扶上木蘭船。醒來忘卻桃源路﹐帶綰同心。釵分一股﹐斷魂空艸髙唐賦﹐秋山萬疊水雲深。茫茫無著相思處。

永遇樂送春洪歌雪徘徊。夢云溶曳。欲勸春住﹐薄幸楊花。無端杜宇。抵死催教去﹐參差煙岫。千回百匝。不解禁春歸路﹐病厭厭。那堪更聽。小樓一夜風雨﹖金釵鬥艸。玉盤行菜。往事了無憑據﹐合數松兒。分香柏子。總是牽情處﹐小桃朱戶。題詩在否。尙憶去年崔護﹐綠陰中。鶯鶯燕燕。也應解語。

瑞鶴仙洪聽梅花吹動。涼夜何其。明星有爛﹐相看淚如霰﹐問而今去也。何時會面。匆匆聚散。便作秋鴻社燕﹐最傷心夜來枕上。斷雲零雨何限﹖因念人生萬事。回首悲涼。都成夢幻﹐芳心繾綣。空惆悵巫陽館﹐況船頭一轉。三千餘里。隱隱髙城不見﹐恨無情春水連天。片帆如箭。

齊天樂洪轆轤聲破銀牀凍﹐霜寒又侵鴛被。皓月疏鐘﹐悲風斷漏﹐驚起畫樓人睡。銀屏十二。嘆塵滿絲簧﹐暗消金翠。可恨風流﹐故人迢遞隔千里。相思情緒最苦﹐舊歡無續處﹐魂夢空費。斷雁無情﹐離鸞有恨﹐空想吳山越水。花憔玉悴。但翠黛愁橫﹐紅鉛淚洗。待剪江梅﹐倩誰傳此意﹖

齊天樂方千里碧紗窗外黃鸝語﹐聲聲似愁春晚。岸柳飄綿﹐庭花墮雪﹐惟有平蕪如剪。重門向掩。看風動疏簾﹐浪鋪湘簟。暗想前歡﹐舊遊心事寄詩卷。鱗鴻音信未睹﹐夢魂尋訪後﹐關山又隔無限。客館愁思﹐天涯倦迹﹐幾許良宵展轉﹖閒情意遠。記密閣深閨﹐繡衾羅薦。睡起無人﹐料應眉黛斂。

塞垣春和周淸眞方千里四遠天垂野﹐向晚景雕鞍卸。吳藍滴艸﹐塞綿藏柳﹐風物堪畫。對雨收霧霽初晴也﹐正陌上煙光灑。聽黃鸝啼紅樹﹐短長音如寫。懷抱幾多愁﹖年時趁歡會幽雅。盡日足相思﹐柰春晝難夜。念徵塵滿堆襟袖﹐那堪更獨遊花陰下﹖一別鬢毛減﹐鏡中霜滿把。

丑奴兒方千里淩波臺畔花如剪﹐幾點吳霜﹐煙澹雲黃﹐東閣何人見晚妝﹖江南春近書千里﹐誰寄淸香﹖別墅橫塘﹐鼓角聲中又夕陽。

迎春樂方千里紅深綠暗春無迹﹐芳心蕩﹐冶遊客。記搖鞭跋馬銅駝陌﹐凝睇認﹐珠簾側。絮滿愁城風捲白﹐遞多少相思消息﹖何處約歡期﹖芳艸外﹐髙樓北。蝶戀花秋夜簡趙尉汪日卓午夜涼生風小住。銀漢無聲﹐雲約疏星度。佳客欲眠知未去﹐對牀只欠蕭蕭雨。素月四更山外吐。酒醒衾寒﹐消盡沈煙縷。料想玉樓人倚處﹐歸帆日佇煙中浦。

霓裳中序第一茉莉尹煥靑顰粲素靨﹐海國仙人偏耐熱﹐飧盡風香露屑。便萬里淩空﹐肯憑蓮葉。盈盈步月﹐悄似憐輕去瑤闕﹐人何在。憶渠癡小﹖點點愛淸絕﹐愁絕﹖舊遊輕別﹐忍重看瑣香金篋。淒涼淸夜簟茀﹐杳杳詩魂﹖眞化風蝶﹐冷香淸到骨﹖夢十里梅花霽雪﹐歸來也﹖懨懨心事﹖自共素娥說﹐

唐多令吳興席上尹煥末轉淸商﹖溪聲供夕涼﹐緩傳杯催喚紅妝﹐斜綰烏雲新浴罷﹖裙拂地﹖水沈香﹐歌短舊情長﹖重來驚鬢霜﹐悵綠陰靑子成雙﹐說著前歡佯不記一作。睬﹠﹖颺蓮子﹖打鴛鴦。

蝶戀花和玉林韻馮取洽秋到雙溪溪上樹﹐葉葉涼聲﹖未省來何許。盡拓溪樓窗與戶﹖倚欄淸夜窺河鼓﹐那得吟朋同此住。獨對秋芳﹖欲寄花無處﹐杖履相從曾有語﹖未來先自愁君去。

摸魚兒和玉林韻﹖蓋爲遺蛻山中桃花作﹐馮取洽嘆劉郎那回輕別﹖霏霏三落紅雨﹐玄都觀裏應遺恨﹖一抹淡煙殘縷﹐愁望處﹖想霧暗云深﹖忘卻來時路﹐新花舊主﹖記刻羽流商﹖裁紅剪翠﹖山徑日將暮﹐空枝上﹖時有幽禽對語﹖聲聲如問來否。人生行樂須聞健﹖衰老念誰免此。吾所與﹖在溪上深深﹖錦繡花千塢﹐何時定去。但對酒思君﹖呼兒爲我﹖頻唱』小桃﹝句。

水龍吟錢塘記恨陳以莊晚來江闊潮平﹖越船吳榜催人去﹐稽山滴翠﹖胥濤濺恨﹖一襟離緒﹐訪柳章臺﹖問桃仙浦﹖物華如故﹐向秋娘渡口﹖泰娘橋畔﹖依稀是相逢處﹐窈窕靑門紫曲﹖蒨羅新衣翻金縷﹐舊音恍記﹖輕攏慢撚﹖哀弦危柱﹐金屋難成﹖阿嬌已遠﹖不堪春暮﹐聽一聲杜宇﹖紅殷綠老﹖雨花風絮。

謁金門盧炳春寂寂﹖節物又催寒食﹐樓上卷簾雙燕入﹖斷魂愁似織﹐門外雨餘風急﹖滿地落英紅濕﹐好夢驚回無處覓﹖天涯芳艸碧。

又盧炳春事寂﹖苦筍鰣魚初食﹐風捲繡簾飛絮入﹐柳絲縈似織﹐迅速韶光去急﹖雨過綠陰尢濕﹐回首舊遊何處覓。遠山空佇碧。

點絳唇盧炳過眼溪山﹐向來都是經行處。驂鸞人去﹐冷落吹簫侶。小立江亭﹐愁對蒹葭浦。無情緒﹐酒杯慵舉﹐閒看江楓舞。

踏莎行盧炳秋色人家﹐夕陽洲渚﹐西風催過黃華渡。江煙引素忽飛來﹐水禽破暝雙雙去。奔走紅塵﹐棲遲羇旅﹐斷腸猶憶﹖江南。句。白雲低處雁回峯﹐明朝便踏瀟湘路。

虞美人沈端節去年寒食初相見﹐花上雙飛燕。今年寒食又花開﹐垂下重簾不許燕歸來。隔簾聽燕呢喃語﹐似說相思苦。東君都不管閒愁﹐一任落花飛絮兩悠悠。

羽仙歌潘雕檐綺戶﹐倚晴空如畫。曾是吳王舊臺榭。自浣紗人去後﹐落日平蕪﹐行雲斷﹐幾見花開花謝。淒涼闌檻外﹐一簇靑山﹐多少圖王共爭霸。莫閒愁﹐金杯瀲灩﹐對酒當歌﹐歡娛地﹐夢中興亡休話。漸倚徧西風晚潮生﹐明月裏鷺鷥背人飛下。

春風羪娜馮艾子被梁間雙燕﹐話盡春愁。朝粉謝﹐午花柔。倚紅欄﹐故與蝶圍蜂繞﹐柳綿無數﹐飛上搔頭。鳳管聲圓﹐蠶房香暖﹐笑挽羅衫須少畱。隔院蘭馨趁風遠﹐鄰墻桃影伴煙收。些子風情未減﹐眉頭眼尾﹐萬千事欲說還休。薔薇露一作。刺﹠牡丹球』殷勤記省﹐前度綢繆。夢裏飛紅﹐覺來無覓』望中新綠﹐別後空稠。相思難偶﹐嘆無情明月﹐今年已是一作。見﹠﹐三度如鉤。

月照梨花黃升晝景﹐方永。重簾花影。好夢猶酣﹐鶯聲喚醒。門外風絮交飛﹐送春歸。修蛾畫了無人問。幾多別恨﹐淚洗殘妝粉。不知郎馬何處﹐煙艸萋迷﹐鷓鴣啼。

酹江月題玉林黃升玉林何有﹝有一彎蓮沼﹐數間茅宇。斷塹疏籬聊補葺﹐那得粉墻朱戶﹝禾黍西風﹐雞豚曉日﹐活脫田家趣。客來茶罷﹐自挑野菜同煮。多少甲第連云﹐十眉環座﹐人醉黃﹞﹡﹢金塢﹐回首邯鄲春夢破。零落珠歌翠舞﹐得似衰翁。蕭然陋巷。長作溪山主﹐紫芝可采。更尋巖谷深處﹐

又黃升西風解事。爲人間洗盡三庚煩暑﹐一枕新涼宜客夢。飛入藕花深處﹐冰雪襟懷。琉璃世界。夜气淸如許﹐劃然長嘯。起來秋滿庭戶﹐應笑楚客才髙。蘭成愁悴。遺恨傳千古﹐作賦吟詩空自好。不直一杯秋露﹐澹月闌干。微云河漢。耿耿天催曙﹐此情誰會﹖梧桐葉上疏雨。

鵲橋仙黃升靑林雨歇。珠簾風細。人在綠陰庭院﹐夜來能有幾多寒﹖已瘦了梨花一半﹐寶釵無據。玉琴難托。合造一襟幽怨﹐雲窗霧閣事茫茫。試與問杏梁雙燕﹐

賀新涼遊西湖有感文及翁一勺西湖水﹐渡江來百年歌舞。百年酣醉﹐回首洛陽花石盡。煙渺黍離之地。更不復新亭墮淚﹐簇樂紅妝搖畫舫。問中流擊楫何人是﹖千古恨。幾時洗﹖餘生自負澄淸志。更有誰磻溪未遇。傅巖未起﹖國事如今誰倚仗。衣帶一江而已﹐便都道江神堪恃﹐借問孤山林處士。但掉頭笑指梅花蕊﹐天下事。可知矣。

木蘭花慢李蕓子占西風早處。一番雨。一番秋﹐記故國斜陽。去年今日。落葉林幽﹐悲歌幾回激烈。寄疏狂酒令與詩籌﹐遺恨淸商易攺。多情紫燕難畱﹐嗟休。觸緒繭絲抽。舊事續何由﹖柰予懷渺渺。羇愁鬱鬱。歸夢悠悠﹐生平不如老杜。便如他飄泊也風流﹐寄語庭柯徑菊。甚時得棹孤舟﹖

滿江紅送瘳叔仁赴闕嚴羽日近觚稜。秋漸滿蓬萊雙闕﹐正錢塘江上。潮頭如雪﹐把酒送君天上去。瓊琚玉佩鵷鴻列﹐丈夫兒富貴等浮雲。看名節﹐天下事。吾能說﹐今老矣。空凝絕﹐對西風慷慨。唾壺歌缺﹐不灑世間兒女淚。難堪親友中年別﹐問相思他日鏡中看。蕭蕭發。

生查子薔薇李廷忠玉女翠帷薰。香粉開妝面﹐不是占春遲。羞被羣花見﹐纖手織柔條。絳雪飛千片﹐流入紫金卮。未許停歌扇。

水調歌頭裴公亭懷古王以寧歲歲橘洲上﹐老葉舞愁紅。西山光翠依舊﹐影落酒杯中。人在子亭髙處﹐下望長沙城郭﹐獵獵酒簾風。遠水湛寒碧﹐獨釣綠蓑翁。懷往事﹐追昨夢﹐轉頭空。孫郎前日豪健﹐頤指五都雄。起擁奇才劍客﹐十萬銀戈赤幘﹐歌鼓壯軍容。何似裴相國﹐談道老圭峯﹖

《詞綜》﹝卷十九﹞

宋詞六十六首

倦尋芳餞周糾定夫吳文英暮帆掛雨﹐冰岸飛梅﹐春思零亂。送客將歸﹐偏是故宮離苑。醉酒曾同涼月舞﹐尋芳還隔紅塵面。去難畱﹐悵芙蓉路窄﹐綠楊天遠。便系馬鶯邊淸曉﹐煙艸晴花﹐沙潤香軟。爛錦年華﹐誰念故人遊倦﹖寒食相思堤上路﹐行雲應在孤山畔。寄新吟﹐莫空回五湖春雁。

又花翁遇舊歡吳門老妓李憐﹐邀分韻同賦此詞。吳文英墜瓶恨井﹐塵鏡迷樓﹐空閒孤燕。寄別崔徽﹐淸瘦畫圖春面。不約舟移楊柳系﹐有緣人映桃花見。敍分攜﹐悔香瘢謾﹐綠鬟輕剪。聽細語琵琶幽怨﹐客鬢蒼華﹐衫袖濕徧。漸老芙蓉﹐猶自帶霜重看。一縷情深朱戶掩﹐兩痕愁起靑山遠。被西風﹐又驚吹夢云分散。

又上元吳文英海霞倒影﹐空霧飛香﹐天市催晚。暮靨宮梅﹐相對畫樓簾捲。羅襪輕塵花笑語﹐寶釵爭艷春心眼。亂簫聲﹐正風柔柳弱﹐舞交燕。念窈窕東鄰深巷﹐燈外歌沈﹐月上花淺。驚夢離云﹐點點漏壺淸怨。珠絡香消空念往﹐紗窗人老羞相見。漸銅壺﹐閉春陰曉寒人倦。

燭影搖紅餞馮深居。翼日﹐深居初度。吳文英飛蓋西園﹐晚秋恰勝春天气。霜花開盡錦屏空﹐紅葉新裝綴。時放淸杯泛水﹐暗淒涼東風舊事。夜吟不就﹐松影闌干﹐月籠寒翠。莫唱陽關﹐但憑彩袖歌千歲。秋星入夢隔明朝﹐十載吳宮會。一棹回潮渡葦﹐正西窗燈花報喜。柳蠻櫻素﹐試酒爭憐﹐不教不醉。

法曲獻仙音和丁宏庵韻吳文英落葉霞翻﹐敗窗風咽﹐暮色淒涼深院。瘦不關秋﹐淚緣生別﹐情銷鬢霜千點。悵翠冷搔頭燕﹐那能語恩怨﹖紫簫遠。記桃根向隨春渡﹐愁未洗﹐鉛水又將恨染。粉縞澀離箱﹐忍重拈燈夜裁剪。望極藍橋﹐彩雲飛羅扇歌斷﹖料鸚籠玉鎖﹐夢裏隔花時見﹖

憶舊遊別黃澹翁吳文英送人猶未苦﹐苦送春隨人去天涯﹖片紅都飛盡﹐正陰陰潤綠﹐暗裏啼鴉﹖賦情頓雪雙鬢﹐飛夢逐塵沙﹖嘆病渴淒涼﹐分香瘦減﹐兩地看花﹖西湖斷橋路﹐想系馬垂楊﹐依舊奇支斜﹖葵麥迷煙處﹐問離巢孤燕﹐飛過誰家。故人爲寫深怨﹐空壁掃秋蛇﹖但醉上吳臺﹐殘陽艸色歸思賒﹖

點絳唇懷蘇州吳文英明月茫茫﹐夜來應照南橋路﹖夢遊熟處﹐一枕啼秋雨﹖可惜人生﹐不向吳城住﹖心期誤﹐雁將秋去﹐天遠靑山暮﹖

又試燈夜初晴吳文英捲盡愁雲﹐素娥臨夜新梳洗﹖暗塵不起﹐酥潤淩波地﹖輦路重來﹐仿佛燈前事﹖情如水﹐小樓薰被﹐春夢笙歌裏﹖

又吳文英推枕南窗﹐楝花寒入單紗淺﹖雨簾不捲﹐空礙調雛燕﹖一握柔蔥﹐香染橊巾汗﹖音塵斷﹐畫羅閒扇﹐山色天涯遠﹖

又吳文英時霎淸明﹐載花不過西園路﹖嫩陰綠樹﹐正是春畱處﹖燕子重來﹐往事東流去﹖徵衫貯﹐舊寒一縷﹐淚濕風簾絮﹖

西子妝夢窗自度腔﹖湖上淸明薄遊吳文英流水麯塵﹐艷陽酷酒﹐畫舸遊情如霧﹖笑拈芳艸不知名﹐乍淩波斷橋西堍﹖垂楊謾舞﹐總不解將春系住﹖燕歸來﹐問彩繩纖手﹐如今何許。歡盟誤﹖一箭流光﹐又趁寒食去﹖不堪衰鬢著飛花﹐傍綠陰冷煙深樹﹖玄都秀句﹐記前度劉郎曾賦﹖最傷心﹐一片孤山細雨﹖

唐多令吳文英何處合成愁。離人心上秋﹖縱芭蕉不雨也颼颼﹖都道晚涼天气好﹐有明月﹐怕登樓﹖年事夢中休﹐花空煙水流﹖燕辭歸客尙淹畱﹖垂柳不縈裙帶住﹐謾長是﹐系行舟﹖

玉漏遲中秋吳文英雁邊風訊小﹐飛瓊望杳﹐碧雲先晚。露冷闌干﹐定怯藕絲冰腕。淨洗浮雲片玉﹐勝花影春燈相亂。秦鏡滿﹐素娥未肯﹐分秋一半。每圓處卽良宵﹐甚此夕偏饒﹐對歌臨怨。萬里嬋娟﹐幾許霧屏云幔﹖孤兔淒涼照水﹐曉風起銀河西轉。摩淚眼﹐瑤臺夢回人遠。

祝英臺近除夜立春吳文英剪紅情﹐裁綠意﹐花信上釵股。殘日東風﹐不放歲華去。有人添燭西窗﹐不眠侵曉﹐笑聲轉新年鶯語。舊樽俎。玉纖曾擘黃柑﹐柔香系幽素。歸夢湖邊﹐還迷鏡中路。可憐千點吳霜﹐寒銷不盡﹐又相對落梅如雨。

又春日客龜溪﹐遊廢園。吳文英采幽香﹐巡古苑﹐竹冷翠微路。鬥艸溪根﹐沙印小蓮步。自憐兩鬢淸霜﹐一年寒食﹐又身在雲山深處。晝閒度。因甚天也慳春﹐輕陰便成雨。綠暗長亭﹐歸夢趁風絮。有情花影闌干﹐鶯聲門徑﹐解畱我霎時凝佇。

又上元吳文英晚雲開﹐朝雪霽﹐時節又燈市。夜約遺香﹐南陌少年事。笙簫一片紅雲﹐飛來海上﹐繡簾捲緗桃春起。舊遊地。素娥城闕年年﹐新妝趁羅綺。玉練冰輪﹐無塵涴流水。曉霞紅處啼鴉﹐良宵一夢﹐畫堂正日長人睡。

霜花腴重陽前一日泛石湖吳文英翠微路窄﹐醉晚風﹐憑誰爲整奇支冠﹖霜飽花腴﹐燭銷人瘦﹐秋光做也都難。病懷彊寬﹐恨雁聲偏落歌前。記年時舊宿淒涼﹐暮煙秋雨野橋寒。妝壓鬢英爭艷﹐度淸商一曲﹐暗墜金蟬。芳節多陰﹐蘭情稀會﹐晴暉稱拂吟箋。更移畫船﹐引珮環邀下嬋娟。算明朝未了重陽﹐紫萸應耐看。

喜遷鶯同丁基仲過希道家看牡丹吳文英凡塵流水。正春在絳闕瑤階十二。暖日明霞﹐天香盤錦﹐低映曉光梳洗。故苑浣花沈恨﹐化作夭紅斜紫。困無力﹐倚闌干﹐還倩東風扶起。公子﹐畱意處﹐羅蓋牙簽﹐一一花名字。小扇翻歌﹐密圍畱客﹐云葉翠溫羅綺。灩瀲紫金杯重﹐人倚妝臺微醉。夜和露﹐剪殘枝﹐點點花心淸淚。

又福山蕭寺歲除吳文英江亭年暮。趁飛雁又聽數聲柔櫓。藍尾杯單﹐膠牙餳淡﹐重省舊時羇旅。雪舞野梅籬落﹐寒擁漁家門戶。晚風峭﹐做初番花信﹐春還知否﹖何處﹐圍艷冶﹐紅燭畫堂﹐博良宵午。誰念行人﹐愁先芳艸﹐輕送年華如羽。自剔短檠不睡﹐空索彩桃新句。便歸好﹐料鵝黃﹐已染西池千縷。

聲聲慢閏重九飲郭園吳文英檀欒金碧﹐婀娜蓬萊﹐遊雲不蘸芳洲。露柳霜蓮﹐十分點綴殘秋。新彎畫眉未穩﹐似含羞﹐低度墻頭。愁送遠﹐駐西臺車馬﹐共惜臨流。知道池亭多宴﹐掩庭花﹐長是驚落秦謳。膩粉闌干﹐猶聞憑袖香畱。輸他翠漣拍甃﹐瞰新妝終日凝眸。簾半捲﹐帶黃花人在小樓。

又餞魏繡使泊吳江﹐爲友人賦。吳文英旋移輕益鳥﹐淺傍垂虹﹐還因送客遲畱。淚雨橫波﹐遙山眉上新愁。行人倚欄心事﹐問誰知﹐只有沙鷗。念聚散﹐幾楓丹霜渚﹐蒓綠春洲。漸近香菇炊黍﹐想紅絲織字﹐未遠靑樓。寂寞漁鄕﹐爭如連醉溫柔。西窗夜深剪燭﹐夢頻生不放云收。共悵望﹐認孤煙起處是舟。

髙陽臺落梅吳文英宮粉雕痕﹐仙云墮影﹐無人野水荒灣。古石埋香﹐金沙鎖骨連環。南樓不恨吹橫笛﹐恨曉風千里關山。半飄零﹐庭上黃昏﹐月冷闌干。壽陽宮裏愁鸞鏡﹐問誰調玉髓﹐暗補香瘢﹖細雨歸鴻﹐孤山無限春寒。離魂難倩招淸些﹐夢縞衣解佩溪邊。最愁人﹐啼鳥晴明﹐葉底淸圓。

又丰樂樓吳文英修竹凝妝﹐垂楊駐馬﹐憑欄淺畫成圖。山色誰題﹖樓前有雁斜書。東風緊送斜陽下﹐弄舊寒晚酒醒余。自消凝﹐能幾花前﹐頓老相如。傷春不在髙樓上﹐在燈前奇支枕﹐雨外燻鑪。怕艤游船﹐臨流可柰淸臒。飛紅若到西湖底﹐攪翠瀾總是愁魚。莫重來﹐吹盡香綿﹐淚滿平蕪。

滿江紅澱山湖吳文英雲气樓臺﹐分一派滄浪翠蓬。開小景玉盆寒浸﹐巧石盤松。風送流花時過岸﹐浪搖晴練欲飛空。算鮫宮只隔一紅塵﹐無路通。神女駕﹐淩曉風。明月佩﹐響丁東。對兩蛾猶鎖﹐怨綠煙中。秋色未教飛盡雁﹐夕陽長是墜疏鐘。又一聲欸乃過前巖﹐移釣篷。

繞佛閣吳文英暗塵四斂。樓觀迥出﹐髙映孤館。淸漏將短。厭聞夜久簽聲動書幔。桂花又滿。閒步露艸﹐偏愛幽遠。花气淸婉。望中迆邐城陰度河岸。倦客最蕭索﹐醉倚斜陽穿柳綫。還似汴堤﹐虹梁橫水面。看浪颺春燈﹐舟下如箭。此行重見。嘆故友難逢﹐羈思空亂。兩眉愁﹐向誰舒展﹖

解語花梅花吳文英門橫皺碧﹐路入蒼煙﹐春近江南岸。暮寒如剪。臨溪影一一半斜淸淺。飛霙弄晚。蕩千里暗香平遠。端正看﹐瓊樹三枝﹐總似蘭昌見。酥瑩云容夜暖。伴蘭翹淸瘦﹐蕭鳳柔婉。冷云荒翠﹐幽棲久無語暗申春怨。東風半面﹐料準擬何郎詩卷。歡未闌﹐煙雨靑黃﹐宜晝陰庭館。

荔支香近七夕吳文英輕睡時聞﹐晚鵲噪庭樹。又說今夕天津西畔重歡遇。蛛絲暗鎖紅樓﹐燕子穿簾處。天上未比人間更情苦。秋鬢攺﹐妒月姊長眉嫵。過雨西風﹐數葉井梧秋舞。夢入藍橋﹐幾點疏星映朱戶。淚濕沙邊凝佇。

尉遲杯賦楊公小蓬萊吳文英垂楊徑。洞鑰啟﹐時遣流鶯迎。涓涓暗谷流紅﹐應有緗桃千頃。臨池笑靨﹐春色滿﹐銅華弄妝影。記年時試酒湖陰﹐褪花曾采新杏。珠窗繡网玄經﹐才石研開奩﹐雨潤雲凝。小小蓬萊香一掬﹐愁不到朱嬌翠靚。淸樽伴人間日永。斷琴和棋聲竹露冷。笑從前醉臥紅塵﹐不知仙在人境。

霜葉飛重九吳文英斷煙離緒﹐關心事﹐斜陽紅隱霜樹。半壺秋水薦黃花﹐香噀西風雨。縱玉勒輕飛迅羽﹐淒涼誰弔荒臺古﹖記醉踏南屏﹐彩扇咽寒蟬倦夢﹐不知蠻素。聊對舊節傳杯﹐塵箋蠹管﹐斷闋經歲慵賦。小蟾斜影轉東籬﹐夜冷殘蛩語。早白髮緣愁萬縷﹐驚飈從捲烏紗去。謾細將茱萸看﹐但約明年﹐翠微髙處。

瑞鶴仙吳文英淚荷拋碎璧。正漏雲篩雨﹐斜捎窗隙。林聲怨秋色。對小山不疊﹐寸眉愁碧。涼欺岸幘﹐暮砧催銀屏剪尺。最無聊燕去堂空﹐舊幕暗塵羅額。行客。西園有分﹐斷柳淒花﹐似曾相識。西風破屐﹐林下路﹐水邊石。念寒蛩殘夢﹐歸鴻心事﹐那聽江村夜笛。看雪飛底蘆梢﹐未如鬢白。

又贈道女陳華山內夫人吳文英彩雲棲翡翠﹐聽鳳笙吹下。飛車並天際﹐晴霞剪輕袂﹐淡春姿雪態。寒梅淸泚﹐東皇有意。旋安排闌干十二﹐早不知爲雨爲雲。盡日建章門閉﹐堪比﹐紅綃纖素。紫燕輕盈。內家標致﹐遊仙舊事。星斗下。夜香裏﹐﹖華峯﹖﹖。紙屏橫幅。春色長供午睡﹐更醉乘玉井秋風。采花弄水。

齊天樂吳文英新煙初試花如夢。疑收楚峯殘雨﹐茂苑人歸。秦樓燕宿。同惜天涯爲旅﹐遊情最苦。早柔綠迷津。亂莎荒圃﹐數樹梨花。晚風吹墮半汀鷺﹐流紅江上去遠。翠樽曾共醉。云外別墅﹐澹月秋千。幽香巷陌。愁結傷春深處﹐聽歌看舞。駐不得當時。柳蠻櫻素﹐睡起懨懨。洞簫誰院宇。

又吳文英煙波桃葉西陵路。十年斷魂潮尾﹐古柳重攀。輕鷗驟別。陳迹危亭獨倚﹐涼乍起﹐渺煙磧飛帆。暮山橫翠﹐但有江花。共臨秋鏡照憔悴﹐華堂燭暗送客。眼波回盼處。芳艷流水﹐素骨凝冰。柔蔥蘸雪。猶憶分瓜深意﹐淸樽未洗﹐夢不濕行雲。謾沾殘淚﹐可惜秋宵。亂蛩疏雨裏。

掃花遊送春古江村吳文英水園沁碧。驟夜雨飄紅。竟空林島﹐艷春過了﹐有塵香墜鈿。尙遺芳艸﹐步繞新陰。漸覺交枝徑小﹐醉深窈﹐愛綠葉翠圓。勝看花好﹐芳架雪未掃。怪翠被佳人。困迷淸曉﹐柳絲系棹﹐問閶門自古。送春多少。倦蝶慵飛。故撲簪花破帽﹐酹殘照﹐掩重城暮鐘不到。

瑞龍吟徳淸淸明競渡吳文英大溪面﹐遙望繡羽衝煙。錦梭飛練﹐桃花三十六陂。鮫宮睡起。嬌雷乍轉﹐去如箭﹐催趁戲旗遊鼓。素瀾雪濺﹐東風冷濕鮫腥。淡陰送晝。輕霏弄晚﹐洲上靑生處。斗春不管。懷沙人遠﹐殘日半開。一川花影零亂﹐山屏醉纈。連棹東西岸﹐闌干倒千紅妝靨。鉛香不斷﹐傍瞑疏簾捲。翠漣皺淨。笙歌未散﹐算柳嬌桃懶。猶自有玉龍黃昏吹怨﹐重云暗閣。春霖一片。

解蹀躞吳文英醉云又兼醒雨。楚夢時來往﹐倦蜂剛著梨花。惹遊蕩﹐還做一段相思。冷波葉舞愁紅。送人雙槳﹐暗凝想﹐情共天涯秋。黯。朱橋鎖深巷﹐會稀投得輕分。頓惆悵﹐此去幽曲誰來。可憐殘照西風。半妝樓上。

玉樓春京市舞女吳文英茸茸貍帽遮梅額﹐金蟬羅剪胡衫窄。乘肩爭看小腰身﹐倦態彊隨閒鼓笛。問稱家住城東陌﹐欲買千金應不惜。歸來困頓殢春眠﹐猶夢婆娑斜趁拍。

澡蘭香淮安重午吳文英盤絲系腕﹐巧篆垂簪﹐玉隱紺紗睡覺。銀瓶露井﹐彩箑云窗﹐往事少年依約。爲當時曾寫橊裙﹐傷心紅綃褪萼。黍夢光陰﹐漸老汀州煙蒻。莫唱﹖江南。古調﹐怨抑難招﹐楚江沈魄。薰風燕乳﹐暗雨梅黃﹐午鏡澡蘭簾幕。念秦樓也擬人歸﹐應剪菖蒲自酌。但悵望一縷新蟾﹐隨人天角。惜紅衣余從姜石帚遊苕霅間三十五年矣﹐重來傷今感昔﹐聊以詠懷。

吳文英鷺老秋絲﹐愁暮雪﹐鬢那不白。倒柳移栽﹐如今暗溪碧。烏衣細語﹐傷伴惹茸紅曾約。南陌。前度劉郎﹐尋流花蹤迹。朱樓水側。雪面波光﹐汀蓮沁顏色。當時醉近繡箔﹐夜吟寂。三十六磯重到﹐淸夢冷雲南北。買釣舟溪上﹐應有煙蓑相識。

風入松吳文英聽風聽雨過淸明﹐愁艸瘞花銘。樓前綠暗分攜路﹐一絲柳一寸柔情。料峭春寒中酒﹐交加曉夢啼鶯。西園日日掃林亭﹐依舊賞新晴。黃蜂頻撲秋千索﹐有當時纖手香凝。惆悵雙鴛不到﹐幽階一夜苔生。

鶯啼序吳文英殘寒正欺病酒﹐掩沈香繡戶。燕來晚﹐飛入西城﹐似說春事遲暮。畫船載﹐淸明過卻﹐晴煙冉冉吳宮樹。念羈情遊蕩﹐隨風化爲輕絮。十載西湖﹐傍柳系馬﹐趁嬌塵軟霧。溯紅漸招入仙溪﹐錦兒偸寄幽素。倚銀屏春寬夢窄﹐斷紅濕歌紈金縷。暝堤空﹐輕把斜陽﹐總還鷗鷺。幽蘭旋老﹐杜若還生﹐水鄕尙寄旅。別後訪六橋無信﹐事往花萎﹐瘞玉埋香﹐幾番風雨。長波妒眄﹐遙山羞黛﹐漁燈分影春江宿﹐記當時短楫桃根渡。靑樓仿佛﹐臨分敗壁題詩﹐淚墨慘淡塵土。危亭望極﹐艸色天涯﹐嘆鬢侵半薴。暗點檢﹐離痕歡唾﹐尙染鮫綃﹠鳳迷歸﹐破鸞慵舞。殷勤待寫﹐書中長恨﹐藍霞遼海沈過雁﹐謾相思彈入哀箏柱。傷心千里江南﹐怨曲重招﹐斷魂在否。

玉漏遲吳文英絮花寒食路。晴絲罥日﹐綠陰吹霧。客帽欺風﹐愁滿畫船煙浦。彩掛秋千散後﹐悵塵鎖燕簾鶯戶﹐從間阻﹐夢云無涯。鬢霜如許﹐夜久繡閣藏嬌。記掩扇傳歌。剪燈畱語﹐月約星期。細把花須頻數﹐彈指一襟怨恨。謾空倩啼鵑聲訴﹐深院宇。黃昏杏花微雨。

金盞子吳城連日賞桂。一夕風雨。悉已零落。獨寓窗晚花方作小蕾。未及見開。遂有新邑之役。朅來西館。籬落間嫣然一枝可愛。見似人而喜。爲賦此解﹐吳文英賞月梧園。恨廣寒宮樹。曉風搖落﹐莓砌掃蛛塵。空腸斷薰鑪。燼消殘萼﹐殿秋尙有餘花。鎖煙窗雲幄﹐新雁又。無端送人江上。短亭初泊﹐籬角。夢依約﹐人一笑惺忄松翠袖薄﹐悠然醉魂喚醒。幽叢畔淒香霧雨漠漠﹐晚吹乍顫秋聲。早屏空金雀﹐明朝想。猶有數點蜂黃。伴我斟酌。

絳都春餘往來淸華池館六年。賦詠屢矣。感昔傷今。益不堪懷。乃復作此解﹐吳文英春來雁渚。弄艷冶又入垂楊如許﹐困舞瘦腰。啼濕宮黃池塘雨﹐碧沿蒼蘚云根路。尙追想淩波微步﹐小樓重上。憑誰爲唱。舊時金縷﹖凝佇﹐煙蘿翠竹。欠羅袖爲倚天寒日暮﹐彊醉梅邊。招得花奴來樽俎﹐東風須惹春云住。更莫把飛瓊吹去﹐便教攜取薰籠。夜溫繡戶。

十二郎垂虹橋。上有垂虹亭。屬吳江﹐吳文英素天際水。浪拍碎凍雲不凝﹐記曉葉題霜。秋燈吟雨。曾系長橋過艇﹐又是賓鴻重來後。猛賦得歸期才定﹐嗟繡鴨解言。香鱸堪釣。尙廬人境﹐幽興﹐爭如共載。月娥妝鏡﹐念倦客依前。貂裘茸帽。重向淞江照影﹐酹酒蒼茫。倚歌平遠。亭上玉虹腰冷﹐迎醉面。暮雪飛花。幾點黛愁山暝。

賀新郎蔣捷渺渺啼鴉了﹐亙魚天寒生峭嶼。五湖秋曉﹐竹幾一鐙人做夢。嘶馬誰行古道。起搔首窺星多少﹐月有微黃籬無影。掛牽牛數朵靑花小﹐秋太淡。添紅棗﹐愁痕倚賴西風掃﹐被西風翻催鬢鬒。與秋俱老﹐舊院隔霜簾不捲。金粉屏邊醉倒﹐計無此中年懷抱﹐萬里江南吹簫恨。恨參差白雁橫天杪﹐煙未斂。楚山杳。

又約友三月旦飲蔣捷雁嶼晴嵐薄﹐倚層屏千樹髙低。粉纖紅弱﹐云隘東風藏不盡。吹艷生香萬壑﹐又散入汀蘅洲藥﹐擾擾匆匆塵土面。看歌鶯舞燕逢春樂﹐人共物。知誰錯。寶釵樓上圍簾幕﹐小嬋娟雙調彈箏。半霄鸞鶴﹐我輩中人無此分。琴思詩情當卻﹐也勝似愁橫眉角﹐芳景三分才過二。便綠陰門巷楊花路﹐沽鬥酒。且同酌。

又蔣捷夢冷黃金屋﹐嘆秦箏斜鴻陣裏。素弦塵撲﹐化作嬌鶯飛歸去。猶認窗紗舊綠﹐正過雨荊桃如菽﹐此恨難平君知否﹖似瓊臺湧起彈棋局﹐消瘦影。嫌明燭﹐鴛樓碎瀉東西玉﹐問芳蹤何時再展﹖翠釵難卜﹐待把宮眉橫云樣。描上生綃畫幅﹐怕不是新來妝束﹐彩扇紅牙今都在。恨無人解聽開元曲﹐空掩袖。倚寒竹。

洞仙歌對雨思友蔣捷世間何處。最難忘杯酒﹖惟是停雲想親友﹐此時無一盞。千種離愁。西風外。長伴枯荷衰柳﹐去年深夜語。傾倒書窗。窗燭心懸小紅豆﹐記得到門時。雨正蕭蕭。嗟今雨。此情非舊﹐待與子相期采黃花。又未卜重陽。果能晴否﹖

又柳蔣捷枝枝葉葉。受東風調弄﹐便是鶯穿也微動﹐自鵝黃千縷。數到飛綿。閒無事。誰管將春迎送﹖輕柔心性在。教得遊人。酒舞花吟恣狂縱﹐更誰家鸞鏡裏。貪學纖蛾。移來傍妝樓新種﹖總不道江頭鎖淸愁。正雨渺煙茫。翠陰如夢。

瑞鶴仙鄕城見月蔣捷紺煙迷雁迹﹐漸碎鼓零鐘。街喧初息﹐風檠背寒壁。放冰蜍飛到。蛛絲簾隙﹐瓊魂暗泣。念鄕關霜蕪似織﹐謾將身化鶴歸來。忘卻舊遊端的﹐歡極﹐蓬壺蕖浸。花院梨溶。醉連春夕﹐柯云罷奕﹐櫻桃在。夢難覓﹐勸淸光乍可幽窗相伴。休照紅樓夜笛﹐怕人間換譜伊涼。素蛾未識。

白薴蔣捷正春晴。又春冷。云低欲落﹐瓊苞未剖。早是東風作惡﹐旋安排一雙銀蒜鎭羅幕﹐幽壑﹐水生漪。皺嫩綠。潛鱗初躍﹐愔愔門巷。桃樹紅才約略﹐知甚時。霽華烘破靑靑萼﹖憶昨。聽鶯柳畔。引蝶花邊。近來重見。身學垂楊瘦削﹐問小翠眉山。爲誰攢卻﹖斜陽院宇。任蛛絲罥徧。玉箏弦索﹐戶外惟聞。放剪刀聲。深在汝閣﹐料想裁縫。白薴春衫薄。

女冠子元夕蔣捷蕙花香也。雪晴池館如畫﹐春風飛到。寶釵樓上。一片笙簫。琉璃光射﹐而今燈謾掛﹐不是暗塵明月。那時元夜﹐況年來心懶意怯。羞與蛾兒爭耍﹐江城人悄初更打﹐問繁華誰解再向天公借。剔殘紅灺。但夢裏隱隱鈿車羅帕﹐吳箋銀粉砑。待把舊家風景。寫成閒話﹐笑綠鬟鄰女。倚窗猶唱﹠夕陽西下』。

永遇樂綠陰蔣捷淸逼池亭﹐潤侵山閣﹐雲气凝聚。未有蟬前﹐已無蝶後﹐花事隨逝水。西園支徑﹐今朝重到﹐半礙醉筇吟袂。除非是鶯身瘦小﹐暗中引雛穿去。梅檐滴澑﹐風來吹斷﹐放得斜陽一縷。玉子敲枰﹐香綃落剪﹐聲度深幾許﹖層層離恨﹐淒迷如此﹐點破謾煩輕絮。應難認爭春舊館﹐倚紅杏處。

髙陽臺送翠英蔣捷燕捲晴絲﹐蜂黏落絮﹐天教綰住閒愁。閒裏淸明﹐匆匆粉澀紅羞。燈搖縹暈茸窗冷﹐語未闌娥影分收。好傷情﹐春也難畱﹐人也難畱。芳塵滿目悠悠。爲問縈云珮響﹐還繞誰樓﹖別酒才斟﹐從前心事都休。飛鶯縱有風吹轉﹐柰舊家苑已成秋。莫思量﹐楊柳灣西﹐且櫂吟舟。

絳都春蔣捷春愁怎畫﹖正鶯背帶綠﹐酴花謝。細雨院深﹐澹月廊斜重簾掛。歸時記約燒燈夜﹐早拆盡千秋紅架。縱然歸近﹐風光又是﹐翠陰初夏。奼婭。口頻靑泫白﹐恨玉珮罷舞﹐芳塵凝榭。幾擬倩人﹐付與香蘭秋羅帕。知他墮策斜攏馬﹐在底處垂楊樓下﹖無言暗擁嬌鬟﹐鳳釵澑也。

聲聲慢秋聲蔣捷黃花深巷﹐紅葉低窗﹐淒涼一片秋聲。豆雨聲來﹐中間夾帶風聲。疏疏二十五點﹐麗譙門不鎖更聲。故人遠﹐問誰搖玉佩﹖檐底鈴聲。彩角聲吹月墮﹐漸連營馬動﹐四起笳聲。閃爍鄰燈﹐燈前尙有砧聲。知他訴愁到曉﹐碎噥噥多少蛩聲。訴未了﹐把一半分與雁聲。

金盞子蔣捷練月縈窗﹐夢乍醒﹐黃花翠竹庭館。心字夜香消﹐人孤另﹐雙鶼被他羞看。擬待告訴天公﹐減秋聲一半。無情雁﹐正用恁時飛來﹐叫云尋伴。猶記杏櫳暖﹐銀燭下纖影卸佩款。春渦暈﹐紅豆小﹐鶯衣嫩﹐珠痕澹印芳汗﹐自從信誤靑鸞﹐想籠鸚停喚。風刀快﹐但剪畫檐梧桐﹐怎剪愁斷﹖

梅花引蔣捷白鷗問我泊孤舟﹐是身畱﹖是心畱﹖心若畱時﹐何事鎖眉頭﹖風拍小簾燈暈舞﹐對閒影﹐冷淸淸﹐憶舊遊。舊遊﹐舊遊今在否﹖花外樓﹐柳下舟。夢也夢也﹐夢不到﹐寒水空流。漠漠黃雲﹐濕透木綿裘。都道無人愁似我﹐今夜雪﹐有梅花﹐似我愁。

解珮令蔣捷春晴也好﹐春陰也好﹐著些兒春雨越好。春雨如絲﹐繡出花枝紅裊。怎禁他孟婆合皁。梅花風悄﹐杏花風小﹐海棠風驀地寒峭。歲歲春光﹐被二十四風吹老。楝花風爾且慢到。

虞美人聽雨蔣捷少年聽雨歌樓上﹐紅燭昏羅帳。壯年聽雨客舟中﹐江闊云低斷雁叫西風。而今聽雨僧廬下﹐鬢已星星也。悲歡離合總無情﹐一任階前點滴到天明。

又梳樓蔣捷絲絲楊柳絲絲雨﹐春在冥蒙處。樓兒忒小不藏愁﹐幾度和雲飛去覓歸舟。天憐客子鄕關遠﹐借與花消遣。海棠紅近綠闌干﹐才捲朱簾卻又晚風寒。

祝英臺近次韻惜別蔣捷柳邊樓﹐花下館﹐低捲繡簾半。簾外天絲﹐擾擾似情亂。知他蛾綠纖眉﹐鵝黃小袖﹐在何處閒遊閒玩﹖最堪嘆﹐箏面一寸塵深﹐玉柱网斜雁。譜字紅蔫﹐剪燭記同看。幾回傳語東風﹐將愁吹去﹐怎柰向東風不管﹖

行香子舟宿蘭灣蔣捷紅了櫻桃﹐綠了芭蕉﹐送春歸客尙蓬飄。昨宵谷水﹐今夜蘭臯。柰云溶溶﹐風淡淡﹐雨瀟瀟。銀字笙調﹐心字香燒﹐料芳蹤乍整還凋。待將春恨﹐都付春潮。過窈娘堤﹐秋娘渡﹐泰娘橋。

柳梢靑遊女蔣捷學唱新腔。秋千梁上﹐釵股敲雙。柳雨花風﹐翠松裙褶﹐紅膩鞋幫。歸來門掩銀缸。澹月裏疏鐘漸撞。嬌欲人扶﹐醉嫌人問﹐斜倚樓窗。

霜天曉角折花蔣捷人影窗紗﹐是誰來折花﹖折則從他折去﹐知折去﹐向誰家﹖檐牙﹐枝最佳﹐折時髙折些。說與折花人道。須插向﹐鬢邊斜。

《詞綜》﹝卷二十﹞

宋詞七十六首

摸魚兒西湖送春陳允平倚東風畫欄十二﹐芳陰簾幕低護。玉屏翠冷梨花瘦﹐寂寞小樓煙雨。腸斷處。悵折柳柔情﹐舊別長亭路。年華似羽。任錦瑟聲寒﹐瓊簫夢遠﹐羞對彩鸞舞。文園賦﹐重憶河橋眉嫵。啼痕猶濺紈素。丁香共結相思恨﹐空托繡羅金縷。春已暮。縱燕約鶯盟﹐無計畱春住。傷春倦旅。趁暗綠稀紅﹐扁舟短棹﹐載酒送春去。

絳都春陳允平秋千倦倚﹐正海棠半坼﹐不耐春寒。殢雨弄晴﹐飛梭庭院繡簾閒。梅妝欲試芳情懶﹐翠顰愁入眉彎。霧蟬香冷﹐霞綃淚﹐恨襲湘蘭。悄悄池臺步晚。任紅曛杏靨﹐碧沁苔痕。燕子未來﹐東風無語又黃昏。琴心不度春雲遠﹐斷腸難托啼鵑。夜深猶倚﹐垂楊二十四欄。

酹江月賦水仙陳允平漢江露冷﹐是誰將瑤瑟﹐彈向雲中﹖一曲淸泠聲漸杳﹐月髙人在珠宮。暈額黃輕﹐塗腮粉艷﹐羅帶織靑蔥。天香吹散﹐珮環猶自丁東。回首杜若汀洲﹐金鈿玉鏡﹐何日得相逢﹖獨立飄飄煙浪遠﹐羅襪羞濺春紅。渺渺予懷﹐迢迢良夜﹐三十六陂風。九疑何處﹖斷魂飛度千峯。

又陳允平霽空虹雨﹐傍啼莎艸﹐宿鷺汀洲。隔岸人家砧杵急﹐微寒先到簾鉤。步幄塵髙﹐徵衫酒潤﹐誰暖玉香篝﹖風燈微暗﹐夜長頻換更籌。應是雁柱調箏﹐鴛梭織錦﹐付與兩眉愁。不似樽前今夜月﹐幾度同上南樓。紅葉無情﹐黃花有恨﹐辜負十分秋。歸心如醉﹐夢魂飛趁東流。

淸平樂陳允平鳳城春淺﹐寒壓花梢顫。有約不來梁上燕﹐十二繡簾空捲。去年共倚秋千﹐今年獨倚闌干。誤了海棠時候﹐不成直待花殘。

永遇樂陳允平玉腕籠寒﹐翠欄憑曉﹐鶯調新簧。暗水穿苔﹐遊絲度柳﹐人靜芳晝長。雲南歸雁﹐樓西飛燕﹐去來慣認炎涼。王孫遠﹐靑靑艸色﹐幾回望斷柔腸﹖薔薇舊約﹐樽前一笑﹐等閒辜負年光。鬥艸庭空﹐拋梭架冷﹐簾外風絮香。傷春情緒﹐惜花時候﹐日斜尙未成妝。聞嬉笑﹐誰家女伴。又還采桑。

八寶妝陳允平望遠秋平。初過雨﹐微茫水滿煙汀。亂葓疏柳﹐猶帶數點殘螢。待月重樓誰共倚。信鴻斷續兩三聲。夜如何。頓涼驟覺﹐紈扇無情。還思驂鸞素約﹐念鳳簫雁瑟﹐取次塵生。舊日潘郎﹐雙鬢半已星星。琴心錦意暗懶﹐又爭柰西風吹恨醒﹖屏山冷﹐怕夢魂飛度藍橋不成。

綺羅香秋雨陳允平雁宇蒼寒﹐蛩疏翠冷﹐又是淒涼時候。小揭珠簾﹐衣潤唾花羅縐。洗曉鷺獨立衰荷﹐溯歸燕尙棲殘柳。想黃華羞澀東籬﹐斷無新句到重九。孤檠淸夢易覺﹐腸斷唐宮舊曲﹐聲迷官漏。滴入愁心﹐秋似玉樓人瘦。煙檻外催落梧桐﹐帶西風亂捎鴛甃。記畫簾﹐燈影沈沈﹐共裁春夜韭。

探春蘇堤春曉陳允平上苑烏啼﹐中洲鷺起﹐疏鐘才度云窈。篆冷香篝﹐燈微塵幌﹐殘夢猶吟芳艸。搔首卷簾看﹐認何處六橋煙柳。翠橈才艤西泠﹐趁取過湖人少。掠水風花繚繞。還暗憶年時﹐旗亭歌酒。隱約春聲﹐鈿車寶勒﹐次第鳳城開了。惟有踏靑心﹐縱早起不嫌寒峭。畫欄閒立﹐東風舊紅誰掃。

秋霽平湖秋月陳允平千頃玻璃﹐送遠目斜陽﹐漸下林闃。題葉人歸﹐采菱舟散﹐望中水天一色。碾空桂魄﹐玉繩低轉云無迹。有素鷗﹐閒伴夜深﹐呼棹過環碧。相思萬里﹐頓隔嬋媛﹐幾回瑤臺﹐同駐鸞翼。對西風憑誰問取﹐人間那得有今夕﹖應笑廣寒宮殿窄。露冷煙澹﹐還看數點殘星﹐兩行新雁﹐倚樓橫笛。

百字令斷橋殘雪陳允平凝雲沍曉﹐正花才積﹐荻絮初殘。華表翩躚何處鶴﹖愛吟人在孤山。凍解苔鋪﹐水融莎甃﹐誰憑玉勾闌﹖茸衫氈帽﹐冷香吹上吟鞭。將次柳際瓊消﹐梅邊粉瘦﹐添做十分寒。閒踏輕澌來薦菊﹐半潭新漲微瀾。水北峯巒﹐城陰樓觀﹐畱向月中看。山獻云深處﹐好風飛下晴湍。

掃花遊雷峯落照陳允平數峯蘸碧﹐記載酒紺園﹐柳塘花塢。最堪避暑。愛蓮香送晚﹐翠嬌紅嫵。欸乃菱歌乍起﹐蘭橈競舉。日斜處﹐望孤鶩斷霞﹐初下芳杜。遙想山寺古。看倒影金輪﹐溯光朱戶。暝煙帶樹。有投林鷺宿﹐憑樓僧語。可惜流年﹐付與朝鐘暮鼓。謾凝佇﹐步長橋月明歸去。

驀山溪花港觀魚陳允平春波浮淥﹐小隱桃溪路。煙雨正林塘﹐翠不礙錦鱗來去。芹香藻膩﹐偏愛鯉花肥﹐檐影下﹐柳陰中﹐逐浪吹萍絮。宮溝泉滑﹐怕有題紅句。釣餌已忘機﹐都付與人間兒女。濠梁興在﹐鷗鷺笑人癡﹐三湘夢﹐五湖心﹐雲水蒼茫處。

齊天樂南屏晚鐘陳允平赤欄橋畔斜陽外﹐臨江暮山凝紫。戲鼓才停﹐漁榔乍歇﹐一片芙蓉秋水。餘霞散綺。正銀鑰停關﹐畫橈催艤。魚板敲殘﹐數聲初入萬松裏。坡翁詩夢未老﹐翠微樓上月﹐曾共誰倚﹖禦苑煙花﹐宮斜露艸﹐幾度西風彈指。黃昏盡也﹐有眠月閒僧﹐醉香遊子。鷲嶺猿啼﹐喚人吟思起。

明月引和白雲趙宗簿陳允平雨餘芳艸碧蕭蕭。暗春潮﹐蕩雙橈。紫鳳靑鸞﹐舊夢帶文簫。綽約珮環風不定﹐云欲墮﹐六銖香﹐天外飄。相思爲誰蘭恨銷﹖渺湘魂﹐無處招。素紈猶在﹐眞眞意還倩誰描﹖舞鏡空懸﹐羞對月明宵。鏡裏心﹐心裏月﹐君去矣﹐舊東風﹐新畫橋。

唐多令吳江道上寄鄭可大陳允平何處是秋風﹖月明霜露中。算淒涼未到梧桐。曾向垂虹橋上看﹐有幾樹水邊楓。客路怕相逢﹖酒濃愁更濃。數歸期猶是初冬。欲寄相思無好句﹐聊折贈雁來紅。

又陳允平休去采芙蓉﹐秋江煙水空。帶斜陽一片徵鴻。欲頓閒愁無頓處﹐都著在兩眉峯。心事寄題紅﹐畫橋流水東。斷腸人無柰秋濃。回首層樓歸去懶﹐早新月掛梧桐。

戀繡衾陳允平緗桃紅淺柳褪黃﹐燕初來宮漏漸長。任日轉花梢也﹐倚蘭屏猶未試妝。秦鸞舊曲無心理﹐憶年時相傍采桑。聽綠樹嬌鶯囀﹐一聲聲都是斷腸。

又陳允平銀鴛金鳳畫暗銷﹐曉簾櫳新翠漸交。算多少相思恨﹐被東風吹上柳梢。羅窗夜夜梨花瘦﹐柰月明香夢易遙。便擬倩題紅句﹐趁落花流過謝橋。

小重山陳允平岸柳黃深綠漸饒。林塘初雨過﹐漲葡萄。秋千亭榭彩旗交。鶯聲裏﹐春在杏花梢。慵整翠云翹。眉尖愁兩點﹐倩誰描。斜陽芳艸暗魂銷。東風遠﹐猶憑赤欄橋。

慶春宮陳允平斜日明霞﹐殘虹分雨﹐軟風淺掠波。聲冷瑤笙﹐情疏寶扇﹐酒醒無柰秋何。彩雲輕散﹐漫敲缺銅壺浩歌﹖眉痕畱怨﹐依約遙峯﹐學斂雙蛾。銀牀露洗涼柯。屏掩香銷﹐忍埽裀羅。楚驛梅邊﹐吳江楓畔﹐庾郎從此愁多。艸蛩喧砌﹐料催織回文鳳梭。相思遼遠﹐簾捲翠樓﹐月冷星河。

垂楊懷古陳允平銀屏夢覺。漸淺黃嫩綠﹐一聲鶯小。細雨輕塵﹐建章初閉東風悄。依然千樹長安道。翠云鎖玉窗深窈。斷橋人空倚斜陽﹐帶舊愁多少﹖還是淸明過了﹐任煙縷露條﹐碧纖靑裊。恨隔天涯﹐幾回惆悵蘇堤曉﹖飛花滿地誰爲掃。甚薄幸隨波縹緲。縱啼鵑不喚春歸﹐人自老。

大聖樂東園餞春周密嬌綠迷雲﹐倦紅顰曉﹐嫩晴芳樹。漸午陰簾影移香﹐燕語夢回﹐千點碧桃吹雨。冷落錦宮人歸後﹐記前度蘭橈停翠浦。憑欄久﹐謾凝佇鳳翹﹐慵聽金縷。畱春問誰最苦。柰花自無言鶯自語。對畫樓殘照﹐東風吹遠﹐天涯何許﹖怕折露條愁輕別﹐更煙暝長亭啼杜宇。垂楊晚﹐但羅袖暗沾飛絮。

花犯水仙花周密楚江湄﹐湘娥乍見﹐無言灑淸淚。淡然春意。空獨倚東風﹐芳思誰記﹖淩波路冷秋無際﹐香雲隨步起。謾記得漢宮仙掌﹐亭亭明月底。冰弦寫怨更多情﹐騷人恨﹐枉賦芳蘭幽芷。春思遠﹐誰嘆賞國香風味﹖相將共歲寒伴侶﹐小窗淨﹐沈煙燻翠被。幽夢覺涓涓淸露﹐一枝燈影裏。

探春修門度歲周密彩勝宜春﹐翠盤消夜﹐客裏暗驚時候。剪燕心情﹐呼盧音語﹐景物總成懷舊。愁鬢妒垂楊﹐早稚眼漸濃如豆。盡教寬盡春衫﹐畢竟爲誰消瘦。梅浪半空如繡。便管領芳菲﹐忍辜詩酒。映竹占花﹐臨窗卜鏡﹐還念歲寒宮袖。簫鼓動春城﹐競點綴玉梅金柳。廝勾元宵﹐燈前共誰攜手﹖

瑤花瓊花周密朱鈿寶玦。天上飛瓊﹐比人間春別。江南江北曾未見﹐謾擬梨云梅雪。淮山春晚﹐問誰識芳心髙潔﹖消幾番花落花開﹐老了玉關豪傑。金壺剪送瓊枝﹐看一騎紅塵﹐香度瑤闕。韶華正好﹐應自喜初識長安蜂蝶。杜郎老矣﹐想舊事花須能說。記少年﹐一夢揚州﹐二十四橋明月。

玉京秋周密煙水闊。髙林弄殘照﹐晚蜩淒切。碧砧度韻﹐銀牀飄葉。衣濕桐陰露冷﹐采涼花時賦秋雪。嘆輕別。一襟幽事﹐砌蛩能說。客思吟商還怯。怨歌長瓊壺暗缺。翠扇恩疏﹐紅衣香褪﹐翻成銷歇。玉骨西風﹐恨最恨閒卻新涼時節。楚簫咽﹐誰倚西樓澹月﹖

解語花周密晴絲罥蝶﹐暖蜜酣蜂﹐重簾捲春寂寂。雨萼煙梢﹐壓闌干花雨染衣紅濕。金鞍誤約﹐空極目天涯艸色。閬苑玉簫人去後﹐惟有鶯知得。餘寒猶掩翠戶﹐梁燕乍歸﹐芳信未端的。淺薄東風﹐莫因循輕把杏鈿狼籍。塵侵錦瑟﹐殘日紅窗春夢窄。睡起折枝無意緒﹐斜倚秋千立。

曲遊春遊西湖周密禁苑東風外﹐颺暖絲晴絮﹐春思如織。燕約鶯期﹐惱芳情偏在﹐翠深紅隙﹐漠漠香塵隔。沸十里亂絲叢笛。看畫船盡入西泠﹐閒卻半湖春色。柳陌﹐新煙凝碧﹐映簾底宮。眉堤上游勒﹐輕暝籠煙。怕梨云夢冷。杏香愁冪﹐歌管酬寒食﹐柰蝶怨。良宵岑寂﹐正恁醉月搖花。怎生去得﹖

秋霽秋日遊西湖周密重到西泠。記芳園載酒。畫舸橫笛﹐水曲芙蓉。渚邊鷗鷺。依依似舊相識。年華易央﹐段橋幾換垂楊色﹐謾自惜﹖愁損庾郎。雙鬢點華白﹐殘蛩露艸。怨蝶飛花。轉眼西風。又成陳迹﹐嘆如今才消量減。樽前辜負醉吟筆﹐欲寄遠情秋水隔﹐舊遊空在。憑髙望極斜陽。亂山浮紫。暮云凝碧。

臺城路梅周密宮檐融暖晨妝懶。輕霞未勻酥臉﹐倚竹嬌顰。臨溪瘦影。依約樽前重見﹐盈盈笑靨。映珠絡玲瓏。翠綃蔥蒨﹐夢入羅浮。滿衣淸露暗香染﹐東風千樹易老。怕紅顏旋減。芳意偸變﹐贈遠天寒。吟香夜永。多少江南新怨﹐瓊梳靜掩。任剪雪裁云。競誇輕艷﹐畫角黃昏。夢隨春去遠。

又周密東風又入江南岸。年年漢宮春早﹐寶屑無痕。生香有韻。消得何郎花惱﹐孤山夢繞﹐記路隔金沙。那回曾到﹐夜月相思。翠樽誰共飲香醥。天寒空念贈遠。水邊憑爲問。春到多少。竹外凝情。墻陰照影。誰見嫣然一笑。冷香未了﹐怕玉管西樓。一聲霜曉﹐花自多情。看花人自老。

又赤壁重遊周密淸溪數點芙蓉雨。飈涼泛吟益鳥。洗玉空明。浮珠沆瀣。人靜籟沈波息﹐仙潢咫尺﹐想翠羽瓊樓。有人相憶﹐天上人間。未知今夕是何夕﹐此生此夜此景。自仙翁去後。淸致誰識。散發吟商。簪花弄水。誰伴空江橫笛。流年暗惜﹐怕一度西風。並梧吹碧﹐底事閒愁。醉歌浮大白﹖

又周密曲屏遮斷行雲路。西樓怕聽疏雨﹐硯凍凝華。香寒散霧。呵筆慵題詩句﹐長安倦旅﹐嘆衣染塵痕。鏡添秋縷﹐過盡飛鴻。錦箋誰與寄愁去。簫臺應是怨別。曉寒梳洗懶。依舊眉嫵﹐酒滴鑪香。花圍坐暖。閒卻珠鈿柱﹐芳心謾語﹐恨柳外遊韉。系情何許﹖暗卜歸期。細將梅蕊數﹐

又蟬周密槐陰忽送淸商怨。依稀正聞還歇﹐寫怨聲長。危弦調苦。前夢蛻痕枯葉﹐傷情惜別﹐是幾度斜陽。幾回殘月﹖轉眼西風。一襟幽恨向誰說。輕鬟猶記動影。翠蛾應妒我。雙鬢如雪﹐枝冷頻移。葉疏猶抱。肯負好秋時節。淒淒切切﹐漸迆邐黃昏。砌蛩相接﹐露洗餘悲﹐暮煙聲更咽。

一枝春酒邊聞歌和韻周密淡碧春姿﹐柳眠醒﹐似怯朝來疏雨。芳程乍數﹐喚起探花情緒。東風尙淺﹐甚先有翠嬌紅嫵。應自把羅綺圍春﹐占得畫屏春聚。畱連繡叢深處﹐愛歌云裊裊﹐低隨香縷。瓊窗夜暖﹐試與細評新譜。妝眉媚粉﹐料無柰弄顰佯妒。還只怕簾外籠鶯﹐笑人醉語。

又春晚和韻周密簾影移陰﹐杏薌寒﹐乍濕西園絲雨。芳期暗數﹐又是去年心緒。金花謾剪﹐倩誰畫舊時眉嫵﹖空白傷楊柳風流﹐淚滴軟綃紅聚。羅窗那回歌處﹐嘆庭花倦舞﹐香銷冰縷。樓空燕冷﹐碎錦懶尋塵譜。幺弦謾賦﹐曾記是倚嬌成妒。深院悄﹐門掩梨花﹐倩鶯寄語。

綠蓋舞風輕白蓮周密玉立照新妝﹐翠蓋亭亭﹐淩波步秋漪。眞色生香﹐明璫搖澹月﹐舞袖斜倚。耿耿芳心﹐柰千縷晴絲縈系。恨開遲不嫁東風﹐顰怨嬌蕊。花底謾卜幽期﹐素手采珠房﹐粉艷初洗。雨濕鉛腮﹐碧雲深﹐暗聚軟綃淸淚。訪藕尋蓮﹐楚江遠﹐相思誰寄﹖棹歌回﹐衣露滿身花气。

玲瓏四犯戲調夢窗周密波暖塵香﹐正嫩日輕陰﹐搖蕩淸晝。幾日新晴﹐初展綺窗紋繡。年少忍負才華﹖盡占斷艷歌芳酒。柰翠簾蝶舞蜂喧﹐催趁禁煙時候。杏腮紅透梅鈿皺﹐燕歸時海棠廝勾。尋芳較晚﹐東風約﹐還約劉郎歸後。憑問柳陌情人﹐比似垂楊誰瘦﹖倚畫欄無語﹐春恨遠﹐頻回首。

拜星月春暮寄夢窗周密膩葉陰淸﹐孤花香冷﹐迆邐芳洲春換。薄酒孤吟﹐悵相如遊倦。想人在絮幕香簾凝望﹐誤認幾許煙檣風幔。芳艸天涯﹐負華堂雙燕。記蕭聲澹月梨花院﹐砑箋紅謾寫東風怨。一夜花落鵑啼﹐喚四橋吟伴。蕩歸心已過江南岸﹐淸宵夢遠逐飛花亂。幾千萬絲縷垂楊﹐系春愁不斷。

長亭怨慢周密記千竹萬荷深處。綠淨池臺﹐翠涼亭宇。醉墨題香﹐閒簫橫玉盡吟趣。勝流星聚﹐知幾誦燕臺句。零落碧雲空﹐嘆轉眼歲華如許。凝佇。望涓涓一水﹐夢到隔花窗戶。十年舊事﹐盡消得瘐郎愁賦。燕樓鶴表半飄零﹐算惟有盟鷗堪語。慢倚徧河橋﹐一片涼雲吹雨。

宴淸都。霅川圖﹖周密老去閒情懶﹐東風外。霏霏花絮零亂﹐輕鷗漲綠。啼鵑暗碧。一春過半﹐尋芳已是來遲。怕迆邐年華暗換﹐還應恨白雪歌空。秋霜鬢冷難管﹐憑欄自笑淸狂。事隨花謝。愁與春緩﹐持杯顧曲。登樓賦筆。杜郎才減﹐前歡已隔前溪。但耿耿臨髙望眼﹐溯輕紅一棹歸時。半蟾弄晚。

霓裳中序第一周密湘屏展翠疊﹐恨入宮溝流怨葉﹐缸冷金花暗結﹐又雁影帶霜。蛩音淒月﹐珠寬腕雪﹐嘆錦箋芳字盈篋﹐人何在。玉簫舊約。忍對素娥說﹠愁絕。衣砧幽咽﹐任帳底沈煙漸滅﹐紅蘭誰采贈別。悵洛浦分綃。漢臯遺玦﹐舞鸞光半缺﹐最怕聽離弦乍闋﹐憑欄久。一庭香露。桂影弄淒蝶。

惜餘春慢避暑和韻周密

紺玉波寬。碧雲亭小。冉冉水花香細﹐魚牽翠帶。燕掠紅衣。雨急萬荷喧睡﹐臨檻自采瑤房。鉛粉沾襟。雪絲縈指﹐喜嘶蟬樹遠。盟鷗鄕近。鏡奩光裏﹐簾戶悄。竹色侵棋。槐陰移漏。晝永簟花鋪水﹐淸眠乍足。晚浴初慵。瘦約楚裙尺二﹐曲砌虛庭夜深。月透龜紗。涼生蟬翅﹐看銀潢瀉露。金井雅啼漸起。

祝英臺近攬秀園周密倚玲瓏。尋窈窕。瑤艸四時碧﹐小小蓬萊。花气透簾隙﹐幾回翠水荷初。蒼崖梅小。綺寮掩玉壺春色﹐柳屏窄﹐芳檻日日東風。幾陣吹吟筆﹐曲折花房。鶯燕似曾識﹐最憐燈影才收。歌塵初靜。畫樓外一聲秋笛。

又後溪次韻日熙堂主人周密殢餘酲。尋舊雨。愁與病相半﹐綠意陰陰。絲竹靜深院﹐絕憐事逐春移。淚隨花落。似剪斷蛟房珠串﹐喜重見﹐爲誰倦酒慵詩。屏掩雙扇。白髮潘郎。羞見看花伴﹐可堪好夢殘時。新愁生處。煙月冷子規聲斷。

徵招九日有懷楊守齋周密江蘺搖落江楓冷。霜空雁程初到﹐萬景正悲秋。柰曲終人杳﹠登臨嗟老矣。問古今淸愁多少﹠一夢東園。十年心事。恍然驚覺﹐腸斷。紫霞深。知音遠。寂寂怨琴淒調﹐短髮已無多。怕西風吹帽﹐黃花空自好。問誰識對花懷抱。楚山遠。九辯難招。更晚煙殘照。

聲聲慢柳花周密燕泥沾粉﹐魚浪吹香﹐芳堤十里新晴。靜惹遊絲﹐花邊裊裊扶春。多情最憐漂泊﹐記章臺曾挽靑靑。堪愛處﹐是撲簾嬌嫩﹐隨馬輕盈。長是河橋三月﹐做一番晴雪﹐惱亂詩魂。帶雨沾衣﹐羅襟點點離痕。休綴潘郎鬢影﹐怕綠窗年少人驚。捲春去﹐剪東風千縷碎云。

又送王聖與次韻周密瓊壺敲月﹐白髮簪花﹐十年一夢揚州。恨入琵琶。小憐重見灣頭。樽前漫題﹖金縷。﹐柰芳情已逐東流。還送遠﹐甚長安亂葉﹐都是閒愁。次第重陽近也﹐看黃花綠酒﹐只合遲畱。脆柳無情﹐不堪重系行舟。百年正消幾別﹐對西風休賦登樓。怎去得﹐怕淒涼時節﹐團扇悲秋。

醉落魄洪仲魯之江西﹐書以爲別。周密寒侵徑葉。雁風擊碎珊瑚屑。硯涼閒試霜晴帖。頌菊騷蘭﹐秋事正奇絕。故人又作江西別。書樓虛度中秋節。碧欄倚徧誰人說。愁是新愁﹐月是舊時月。

水龍吟周密燕翎誰寄愁箋。天涯極望王孫艸。新煙換柳﹐光風浮蕙﹐餘寒尙峭。倚杖看云﹐剪燈聽雨﹐幾番詩酒﹠嘆長安倦客﹐江南舊恨﹐飛花亂﹐淸明後。堤上垂楊風驟。散香綿輕沾吟袖。麯塵兩岸﹐紋波十里﹐暖蒸香透。海闊云深﹐水流春遠﹐夢魄難勾。問鶯邊按譜﹐花前覓句﹐解相思否。

又周密舞紅輕帶愁飛﹐寶韉暗憶章臺路。吟香醉雨﹐吹簫門巷﹐飄梭院宇。立盡殘陽﹐眼迷晴樹﹐夢隨風絮。嘆江潭冷落﹐依依舊恨﹐人空老﹐柳如許。錦瑟年華暗度。賦行雲﹐空題短句。晴絲系燕﹐幺弦彈鳳﹐文君更苦。煙水流紅﹐暮云凝紫﹐是春歸處。悵江南望遠﹐花自采﹐寄將愁與。

又白蓮周密素鸞飛下靑冥﹐舞衣半惹涼云碎。藍田種玉﹐綠房迎曉﹐一奩秋意。擎露盤深﹐憶君涼夜﹐暗傾鉛水。想鴛鴦正結梨云好夢﹐西風冷﹐還驚起。應是飛瓊仙會。倚涼飈碧簪斜墜。輕妝斗白﹐明璫照影﹐紅衣羞避。霽月三更﹐粉香千點﹐靜聞十里。聽湘弦奏徹﹐冰綃偸剪﹐聚相思淚。

天香龍涎香周密碧腦浮冰﹐紅薇染露﹐驪宮玉唾誰搗。麝月雙心﹐鳳云百和﹐寶釧珮環爭巧﹖濃燻殘炷﹐疑醉度千花春曉﹖金餅著衣餘潤﹐銀葉透簾微裊﹖素被瓊篝夜悄﹖酒初醒﹐翠屏深窅﹖一縷舊情﹐空趁斷煙飛繞﹖羅袖余馨漸少﹖悵東閣淒涼夢難到﹖誰念韓郎。淸愁漸老。

珍珠簾琉璃簾周密寶階斜轉春宵翳﹐云屏敞﹐霞捲東風新霽﹖光照萬星寒﹐曳冷云垂地﹖暗憶連昌遊冶事﹐照炫轉熒煌珠翠﹖難比﹖是鮫人織就﹐冰綃淸淚﹖猶記夢入瑤臺﹐正玲瓏透月﹐瓊扉十二﹖細縷逗濃香﹐接翠蓬雲气﹖縞夜梨花生暖白﹐浸瀲灩一池春水﹖乘醉﹖怳歸時人在﹐明河影裏﹖

疏影梅影周密冰條凍葉﹐又橫斜照水﹐一花初發﹖素壁秋屏﹐招得芳魂﹐仿佛玉容明滅﹖疏疏滿地珊瑚冷﹐全誤卻撲花幽蝶﹖甚美人忽到窗前﹐鏡裏好春難折﹖閒想孤山舊事﹐浸淸漪﹐倒映千樹殘雪﹖暗裏東風﹐可慣無情﹐攪碎一簾香月﹖輕妝誰寫崔徽面。認隱約煙綃重疊﹖記夢回﹐紙帳殘燈﹐瘦倚數枝淸絕﹖

玉漏遲題吳夢窗。霜花腴詞集﹠周密老來歡意少﹖錦鯨仙去﹐紫簫聲杳﹖怕展金奩﹐依舊故人懷抱﹖猶想烏絲醉墨﹐驚醉語香紅圍繞﹖閒自笑﹖與君共是﹐承平年少﹖雨窗短夢難憑﹐是幾調宮商﹐幾番吟嘯。淚眼東風﹐回首四橋煙艸﹖載酒倦遊處﹐已換卻花間啼鳥﹖春恨悄﹐天涯暮云殘照﹖

南樓令周密開了木芙蓉﹐一年秋已空﹖送新愁千里孤鴻﹖搖落江蘺多少恨。吟不盡﹐楚雲峯﹖往事夕陽紅﹐故人江水東﹖翠衾寒幾夜霜濃﹖夢隔屏山飛不去﹐隨夜鵲繞疏桐﹖

西江月周密波影暖浮玉甃﹐柳陰深鎖金鋪﹖湘桃花褪燕調雛﹐又是一番春暮﹖碧柱情深鳳怨﹐云屏夢淺鶯呼﹖繡窗人倦冷燻鑪﹐簾影搖搖亭午﹖

又荼閣周密花气半侵云閣﹐柳陰近隔春城。畫欄明月按瑤箏﹐醉倚滿身花影。翠格素虯晴雪﹐錦籠紫鳳香雲。東風吹玉滿閒亭﹐二十四簾春靜。

鷓鴣天淸明周密燕子時時度翠簾﹐柳寒猶未透香綿。落花門巷家家雨﹐新火樓臺處處煙。情默默﹐恨懨懨。東風吹動畫秋千。刺桐開盡聲聲鳥﹐無柰春風只醉眠。

又周密相傍淸明晴更慳﹐閉門空自惜花殘。海棠半坼難禁雨﹐燕子初歸不柰寒。金鴨冷﹐錦鴛閒。銀缸空照小屏山。翠羅袖薄東風悄﹐獨倚西樓第幾欄﹖

夜行船周密寒菊淒風棲小蝶。簾櫳靜﹐半規涼月。夢不分明﹐恨無憑據﹐腸斷錦箋盈篋。哀角吹霜寒正怯。倚瑤箏﹐暗愁難說。寶獸頻添﹐玉虫暗剪﹐長記舊家時節。

杏花天周密瑞云盤翠侵宮額﹐眉柳嫩不禁愁積。返魂誰染東風筆﹖寫出郢中春色。人去後垂楊自碧。歌舞夢欲尋無迹。愁隨兩槳江南北﹐日暮石城風急。

又昭君周密漢宮乍出慵梳掠﹐關月冷玉沙飛幕。龍香撥指春風弱﹐一曲哀弦謾托。君恩厚﹐空憐命薄﹐靑冢遠﹐幾番花落﹖丹靑自是難描摸﹐不是當時畫錯。

又周密金池瓊苑曾經醉﹐是多少紅情綠意。東風一枕遊仙睡﹐換卻鶯花人世。漸暮色鵑聲四起。正愁滿香溝禦水。一色柳煙三十里﹐爲問春歸那里﹖

浪淘沙周密芳艸碧茸茸﹐染恨無窮。一春心事雨聲中。窄素宮羅寒尙峭﹐閒倚燻籠。猶記粉墻東﹐同醉香叢。金鞍何處驟花驄﹖裊裊綠窗殘夢斷﹐紅杏東風。』

點絳唇南漪釣隱牟存叟周密午夢初回﹐捲簾盡放春愁去。晝長無侶﹐自對黃鸝語。絮影香﹐春在無人處。移舟去。未成新句﹐一硯梨花雨。

謁金門周密花不定﹐燕尾剪開紅影。幾點落英蜂翅趁﹐日遲簾幕靜。試把翠蛾輕暈﹐愁薄寶臺鸞鏡。屈指一春將次盡﹐歸期猶未穩。

又吳山觀濤周密天水碧﹐染就一江秋色。鰲戴雪山龍起蟄﹐快風吹海立。數點煙鬟靑滴﹐一杼霞綃紅濕。白鳥明邊帆影直﹐隔江聞夜笛。

又周密芳事晚﹐數點杏鈿香淺。惻惻輕寒風剪剪﹐錦屏春夢遠。稚柳拖煙嬌軟﹐花影暗藏深院。初試輕衫並畫扇﹐牡丹紅未展。

淸平樂周密曉鶯嬌咽﹐庭戶溶溶月。一樹湘桃飛茜雪﹐紅豆相思漸結。看看芳艸平沙﹐遊韉猶未歸家。自是蕭郎漂泊﹐錯教人恨楊花。

鳳棲梧生香亭周密竹杳花深連別墅。曲曲回廊﹐小小閒庭宇。忽地香來無覓處﹐杖藜閒趁遊蜂去。老桂凝秋森玉樹。澗底孤芳﹐苒苒吹詩句。一掬幽情知幾許﹖鉤簾半畝藤花雨。

少年遊宮詞擬小山周密簾銷寶篆捲宮羅﹐蜂蝶撲飛梭。一樣春風﹐燕梁鶯戶﹐那處得春多﹖曉妝日日隨春輦﹐多在牡丹坡。花深深處﹐柳陰陰處﹐一片笙歌。

甘州燈夕寄二隱周密漸淒淒芳艸綠江南﹐輕暉弄春容。記少年遊處﹐簫聲巷陌﹐燈影簾櫳。月暖烘鑪戲鼓﹐十里步香紅。奇支枕聽新雨﹐往事朦朧。還是春江夢曉﹐怕等閒愁見﹐雁影西東。喜故人好在﹐水驛寄詩筒。數芳程漸催花信﹐送歸帆知第幾番風。空吟想﹐梅花千樹﹐人在其中。

一萼紅登蓬萊閣有感周密步深幽﹐正云黃天淡。雪意未全休﹐鑑曲寒沙。茂林煙艸。俯仰今古悠悠﹐歲華晚飄零漸遠。誰念我同載五湖舟﹖磴古松斜。厓陰苔老。一片淸愁﹐回首天涯歸夢。幾魂飛西浦。淚灑東州﹐故國山川。故園心眼。還似王粲登樓﹐最負他秦鬟妝鏡。好江山何事此時遊﹖爲喚狂吟老監。共賦銷憂。

《詞綜》﹝卷二十一﹞

宋詞六十九首

天香龍涎香王沂孫孤嶠蟠煙﹐層濤蛻月﹐驪宮夜采鉛水。訊遠槎風﹐夢深薇露﹐化作斷魂心字。紅甆候火﹐還乍識冰環玉指。一縷縈簾翠影﹐依稀海天雲气。幾回殢嬌半醉﹐剪春燈夜寒花碎。更好故溪飛雪﹐小窗深閉。荀令如今頓老﹐總忘卻樽前舊風味。謾惜餘薰﹐空篝素被。

南浦春水王沂孫柳下碧粼粼﹐認麯塵乍生﹐色嫩如染。淸澑滿銀塘﹐東風細﹐參差縠紋初徧。別君南浦﹐翠眉曾照波痕淺。再來漲綠迷舊處﹐添卻殘紅幾片。葡萄過雨新痕﹐正拍拍輕鷗﹐翩翩小燕。簾影蘸樓陰﹐芳流去﹐應有淚珠千點。滄浪一舸﹐斷魂重唱花怨。采香幽涇鴛鴦睡﹐誰道湔裙人遠﹖

又前題王沂孫柳外碧連天﹐漾翠紋漸平﹐低蘸云影。應是雪初消﹐巴山路﹐蛾眉乍窺淸鏡。綠痕無際﹐幾番飄蕩江南恨。弄波素襪知甚處﹖空把落紅流盡。何時橘裏蒓鄕﹖泛一舸翩然﹐東風歸興。孤夢繞滄浪﹐花岸﹐漠漠雨昏煙暝。連筒接縷﹐故溪深掩柴門靜。只愁雙燕銜春去﹐拂破藍光千頃。

花犯苔梅王沂孫古嬋娟﹐蒼鬟素靨﹐盈盈瞰流水。斷魂十里。嘆紺縷飄零﹐難系離思。故山歲晚誰堪寄﹖瑯玕聊自倚。謾記我綠蓑衝雪﹐孤舟寒浪裏。三花兩蕊破蒙茸﹐依依似有恨﹐明珠輕委。云臥穩﹐藍衣正護春憔悴。羅浮夢半蟾掛曉﹐幺鳳冷﹐山中人乍起。又喚取玉奴歸去﹐餘香空翠被。

露華碧桃王沂孫紺葩乍坼。笑爛熳嬌紅﹐不是春色。換了素妝﹐重把靑螺輕拂。舊歌共渡煙江﹐卻占玉奴標格﹐風霜峭。瑤臺種時。付與仙骨﹐閒門晝掩淒惻﹐似澹月梨花。重化淸魄﹐尙帶唾痕香凝。怎忍攀摘﹖嫩綠漸暖溪陰。簌簌粉雲飛出﹐芳艷冷。劉郎未應認得﹐

無悶雪意王沂孫陰積龍荒。寒度雁門。西北髙樓獨倚﹐悵短景無多。亂山如此﹖欲喚飛瓊起舞。怕攪碎紛紛銀河水﹐凍雲一片。藏花護玉。未教輕墜﹐淸致。悄無似﹐有照水南枝。已攙春意﹐誤幾度憑欄。莫愁凝睇﹐應是梨花夢好。未肯放東風來人世﹐待翠管吹破蒼茫。看取玉壺天地﹐

眉嫵新月王沂孫漸新痕懸柳。澹彩穿花。依約破初暝﹐便有團圓意。深深拜。相逢誰在香徑。畫眉未穩。料素娥猶帶離恨﹐最堪愛一曲銀鉤小。寶簾掛秋冷﹐千古盈虧休問﹐嘆謾磨玉斧。難補金鏡﹐太液池猶在。淒涼處。何人重賦淸景。故山夜永。試待他窺戶端正﹐看云外山河。還老桂花舊影﹐

水龍吟牡丹王沂孫曉寒慵揭珠簾。牡丹院落花開未﹐玉闌干畔。柳絲一把。和風半倚﹐國色微酣。天香乍染。扶春不起﹐自眞妃舞罷。謫仙賦後。繁華夢。如流水﹐池館家家芳事。記當時買栽無地﹐爭如一朵。幽人獨對。水邊竹際﹐把酒花前。剩拚醉了。醒來還醉﹐怕洛中春色匆匆。又入杜鵑聲裏﹐

又海棠王沂孫世間無此俜停。玉環未破東風睡﹐將開半斂。似紅還白。餘花怎比。偏占年華。禁煙才過。夾衣初試﹐嘆黃州一夢。燕宮絕筆。無人解。看花意﹐猶記花陰同醉。小闌干月髙人起﹐千枝媚色。一庭芳景。淸寒似水﹐銀燭延嬌。綠房畱艷。夜深花底﹐怕明朝小雨蒙蒙。便化作燕支淚﹐

又落葉王沂孫曉霜初著靑林。望中故國淒涼早﹐蕭蕭漸積。紛紛猶墜。門荒徑悄﹐渭水風生。洞庭波起。幾番秋杪﹖想重崖半沒。千峯盡出。山中路。無人到﹐前度題紅杳杳。溯宮溝暗流空繞﹐啼未歇。飛鴻欲過。此時懷抱﹐亂影翻窗。碎聲敲砌。愁人多少﹖望吾廬甚處。只應今夜。滿庭誰掃﹖

綺羅香王沂孫屋角疏星。庭陰暗水。猶記藏鴉新樹﹐試折梨花。行入小欄深處﹐聽粉片簌簌飄階。有人在夜窗無語﹐料如今。門掩孤燈。畫屏塵滿斷腸句﹐佳期渾似流水。還見梧桐幾葉。輕敲朱戶﹐一片秋聲。應做兩邊愁緒﹐江路遠歸雁無憑。寫繡箋倩誰將去﹖謾無聊。猶掩芳樽。醉聽深夜雨﹐

齊天樂螢王沂孫碧痕初化池塘艸。熒熒野光相趁﹐扇薄星流。盤明露滴。零落秋原飛燐﹐練裳暗近﹐記穿柳生涼。度荷分暝﹐誤我殘編。翠囊空嘆夢無準﹐樓陰時過數點。倚欄人未睡。曾賦幽恨﹐漢苑飄苔。秦陵墜葉。千古淒涼不盡﹐何人爲省﹖但隔水餘輝。傍林殘影﹐已覺蕭疏。更堪秋夜永。

又蟬王沂孫綠槐千樹西窗悄。厭厭晝眠驚起﹐飲露身輕。吟風翅薄。半剪冰箋誰寄﹖淒涼倦耳﹐謾重拂琴絲。怕尋冠珥﹐短夢深宮。向人猶自訴憔悴﹐殘紅收盡過雨。晚來頻斷續。都是秋意﹐病葉難畱。纖柯易老。空憶斜陽身世。窗明月碎﹐甚已絕餘音。尙遺枯蛻﹖鬢影參差。斷魂淸鏡裏﹐

又前題王沂孫一襟餘恨宮魂斷。年年翠陰庭樹﹐乍咽涼柯。還移暗葉。重把離愁深訴﹐西窗過雨﹐怪瑤珮流空。玉箏調柱﹐鏡暗妝殘。爲誰嬌鬢尙如許﹖銅仙鉛淚似洗。嘆移盤去遠。難貯零露﹐病翼驚秋。枯形閱世。消得斜陽幾度﹖餘音更苦。甚獨抱淸商。頓成淒楚﹖謾想薰風。柳絲千萬縷﹐

又贈秋厓道人西歸王沂孫冷煙殘水山陰道。家家擁門黃葉﹐故里魚肥。初寒雁落。孤艇將歸時節﹐江南恨切﹐問還與何人。共歌新闋﹖換盡秋芳。想渠西子更愁絕。當時無限舊事。嘆繁華似夢。如今休說﹐短褐臨流。幽懷倚石。山色重逢都別﹐江云凍結﹐算只有梅花。尙堪攀折﹐寄取相思。一枝和夜雪﹐

三姝媚次周公謹。故京送別﹠韻王沂孫蘭缸花半綻﹐正西窗淒淒。斷螢新雁﹐別久逢稀。謾相看華發。共成銷黯﹐總是飄零。更休賦梨花秋苑﹐何況如今。離思難禁。俊才都減。今夜山髙江淺﹐又月落帆空。酒醒人遠﹐彩袖烏絲。解愁人惟有斷歌幽婉﹐一信東風。再約看紅腮靑眼﹐只恐扁舟西去。花弄晚﹐

又櫻桃王沂孫紅櫻懸翠葆﹐漸金鈴枝深。瑤階花少﹐萬顆燕支。贈舊情。爭柰弄珠人老。扇底淸歌。還記得樊姬嬌小﹐幾度相思。紅豆都銷。碧絲空裊。芳意荼蘼開早﹐正夜色瑛盤。素蟾低照﹐薦筍同時。嘆故園春事。已無多了﹐貯滿筠籠。偏暗觸天涯懷抱﹐謾想靑衣初見。花陰夢好﹐

慶淸朝橊花王沂孫玉局歌殘。金陵句絕。年年負卻薰風﹐西鄰窈窕。獨憐入戶飛紅﹐前度綠陰載酒。枝頭色比似裙同﹐何須擬。蠟珠作蒂。湘彩成叢﹖誰在舊家殿閣。自太眞仙去。掃地春空﹐朱旛護取。如今應誤花工﹐顚倒絳英滿徑。想無車馬到山中﹐西風後。尙餘數點。還勝春濃﹐

髙陽臺王沂孫淺萼梅酸。新溝水綠。初晴節序暄妍﹐獨立雕欄。誰憐枉度華年。朝朝準擬淸明近。料燕翎須寄銀箋﹐又爭知一字相思。不到吟邊。雙蛾不拂靑鸞冷。任花陰寂寂。掩戶閒眠﹐屢卜佳期。無憑卻恨金錢﹐何人寄與天涯信。趁東風。急整歸鞭﹐縱飄零。滿院楊花。猶是春前﹐

又西麓陳君衡遠遊未還。周公謹有懷人之賦。倚其歌而和之﹐王沂孫駝褐輕裝。狨韉小隊。冰河夜渡流澌﹐朔雪平沙。飛花亂拂蛾眉﹐琵琶已是淒涼調。更賦情不比當時﹐想如今人在龍庭。初勸金卮﹐一枝芳信應難寄。向山邊水際。獨抱相思﹐江雁孤回。天涯人自歸遲﹐歸來依舊秦淮碧。問此愁。還有誰知。對東風。空似垂楊。零亂千絲﹐

又王沂孫殘雪庭陰。輕寒簾影。霏霏玉管春葭﹐小帖金泥。不知春在誰家。相思一夜窗前夢。柰个人水隔天遮﹖但淒然滿樹幽香。滿地橫斜﹐江南自是離愁苦。況遊驄古道。歸雁平沙﹖怎得銀箋。殷勤與說年華。如今處處生芳艸。縱憑髙。不見天涯﹐更消他幾度東風。幾度飛花﹖

掃花遊秋聲王沂孫商飈乍發。漸淅淅初聞。簫簫還在﹐頓驚倦旅﹐背靑燈弔影。起吟愁賦﹐斷續無憑。試立荒庭聽取﹐在何許。但落葉滿階。惟有髙樹﹐迢遞歸夢阻﹐正老耳難禁。病懷淒楚﹐故山院宇﹐想邊鴻孤唳。砌蛩私語﹐數點相和。更著芭蕉細雨﹐避無處﹖這閒愁夜深尢苦﹐

又綠陰王沂孫小庭蔭碧。遇驟雨疏風。剩紅如掃﹐翠交徑小﹐問攀條弄蕊。有誰重到。謾說靑靑。比似花時更好﹐怎知道﹖自一別漢南。遺恨多少。淸晝人悄悄﹐任密護簾寒。暗迷窗曉﹐舊盟誤了﹐又新枝嫩子。總隨春老﹐漸隔相思。極目長亭路杳﹐攪懷抱﹖聽蒙茸數聲啼鳥﹐

又王沂孫捲簾翠濕。過幾陣殘寒。幾番風雨﹐問春住否。但匆匆暗裏。換將花去﹐亂碧迷人。總是江南舊樹﹐謾凝佇﹐念昔日采香。今更何許。芳徑攜酒處﹐又蔭得靑靑。嫩苔無數﹐故林晚步﹐想參差漸滿。野塘山路﹐倦枕閒牀。正好微曛院宇﹐送淒楚﹖怕涼聲又催秋暮﹐

又王沂孫滿庭嫩碧。漸密葉迷窗。亂枝交路﹐斷紅任處﹖但匆匆換得。翠痕無數﹐暗影沈沈。靜鎖淸和院宇﹐試凝佇﹐怕一點舊香。猶在幽樹﹐濃陰知幾許。且拂簟淸眠。引筇閒步﹐杜郎老去﹐算尋芳較晚。倦懷難賦﹐縱勝花時。到了愁風怨雨﹐短亭暮﹖謾靑靑怎遮春去。

瑣窗寒王沂孫趁酒梨花。催詩柳絮。一窗春怨﹐疏疏過雨。洗盡滿階芳片﹐數東風二十四番。幾番誤了西園宴﹖認小簾朱戶。不如飛去。舊巢雙燕﹐曾見。雙蛾淺﹐自別後。多應黛痕不展﹐撲蝶花陰。怕看題詩團扇﹐試憑他流水寄情。溯紅不到春更遠﹐但無聊病酒厭厭。夜月荼院﹐

又春寒王沂孫料峭東風。廉纖細雨。落梅飛盡﹐單衣惻惻。再整金猊香燼﹐誤千紅試妝較遲。故園不似淸明近﹐但滿庭柳色。柔絲羞舞。淡黃猶凝﹐芳景。還重省﹐向薄晚窺簾。嫩陰奇支枕﹐桐花漸老。已做一番風信﹐又看看綠徧西湖。早催塞北歸雁影﹐等歸時爲帶春歸來。並帶江南恨﹐

應天長王沂孫疏簾蝶粉。幽徑燕泥。花間小雨初足﹐又是禁城寒食。輕舟泛晴淥﹐尋芳地。來去熟﹐尙仿佛大堤南北﹐望楊柳一片陰陰。搖曳新綠﹐重訪艷歌人。聽取春聲。猶是杜郎曲﹐蕩漾去年春色。深深杏花屋﹐東風裏。曾共宿﹐記小刻近窗新竹﹐舊遊遠。沈醉歸來。滿院銀燭﹐

摸魚兒王沂孫洗芳林夜來風雨。匆匆還送春去﹐方才送得春歸了。那又送君南浦﹐君聽取﹐怕此際春歸也過吳中路﹐君行到處﹐便快折河邊。千條翠柳。爲我系春往﹐春還住。休索吟春伴侶﹐殘花今已塵土﹐姑蘇臺下煙波遠。西子近來何許。能喚否。又只恐殘春到了無憑據﹐煩君妙語﹐更爲我將春。連花帶柳。寫入翠箋句﹐

聲聲慢王沂孫啼門靜﹐落葉階深﹐秋聲又入吾廬。一枕新涼﹐西窗晚雨疏疏。舊香舊色換卻﹐但滿川殘柳荒蒲。茂陵遠﹐任歲華苒苒﹐老盡相如。昨夜西風初起﹐想蒓邊呼櫂﹐橘後思書。短景淒然﹐殘歌空扣銅壺。當時送行共約﹐雁歸時人賦﹖歸歟。。雁歸也﹐問人歸如雁也無。

望梅王沂孫畫欄人寂﹐喜輕盈照水﹐犯寒先坼。裊數枝云縷鮫綃﹐露淺淺塗黃﹐漢宮嬌額。剪玉裁冰﹐已占斷江南春色。恨風前素艷﹐雪裏暗香﹐偶成拋擲。如今眼穿故國。待拈花弄蕊﹐時話思憶。想隴頭依約飄零﹐甚千里芳心﹐杳無消息﹠粉怯珠愁﹐又只恐吹殘羌笛。正斜飛半窗曉月﹐夢回隴驛。

南浦春水張炎波暖綠粼粼﹐燕飛來﹐好是蘇堤才曉。魚沒浪痕圓﹐流紅去翻喚東風難掃。荒橋斷浦﹐柳陰撐出扁舟小。回首池塘靑欲徧﹐絕似夢中芳艸。和云流出空山﹐甚年年淨洗花香不了。新綠乍生時﹐孤村路猶憶那回曾到。餘情渺渺﹐茂林觴詠如今悄。前度劉郎從去後﹐溪上碧桃多少﹠

水龍吟白蓮張炎仙人掌上芙蓉﹐涓涓猶滴金盤露。輕妝照水﹐纖裳玉立﹐飄似舞。幾度消凝﹐滿湖煙月﹐一汀鷗鷺。記小舟夜悄﹐波明香遠﹐渾不見花開處。應是浣紗人妒﹐褪紅衣被誰輕誤。閒情雅澹﹐冶姿淸潤﹐憑嬌待語。隔浦相逢﹐偶然傾蓋﹐似傳心素。怕湘臯珮解﹐綠云十里﹐捲西風去。

解連環孤雁張炎楚江空晚﹐悵離羣萬里﹐恍然驚散。自顧影欲下寒塘﹐正沙淨艸枯﹐水平天遠。寫不成書﹐只寄得相思一點。嘆因循誤了﹐殘氈擁雪﹐故人心眼。誰憐旅愁荏苒。謾長門夜悄﹐錦箏彈怨。想伴侶猶宿蘆花﹐也曾念春前﹐去程應轉。暮雨相呼﹐怕驀地玉關重見﹠未羞他雙燕歸來﹐畫簾半捲。

探春雪霽張炎銀浦流云﹐綠房迎曉﹐一抹墻腰月淡。暖玉生香﹐懸冰解凍﹐碎滴瑤階如霰。才放些晴意﹐早瘦了梅花一半。也知不作花香﹐東風何事吹散﹖搖落似成秋苑。甚釀得春來﹐怕教春見。野渡舟回﹐前村門掩﹐應是不勝淸怨。次第尋芳去﹐灞橋外蕙香波暖。猶聽檐聲﹐看燈人在深院。

又歲晚吳中作張炎列屋烘鑪﹐深門響竹﹐催殘客裏時序。投老情懷﹐薄遊滋味﹐消得幾回淒楚﹖聽雁聽風雨﹐更聽過數聲柔櫓。暗將一點歸心﹐試托鄕書分付。試問西樓在否﹖休忘了盈盈端正窺戶。簾卸蟾冰﹐柳縈蛾雪﹐次第滿城簫鼓。閒見誰家月﹐渾不記舊遊何處。伴我微吟﹐恰有梅花一樹。

髙陽臺﹟西湖春感張炎按葉巢鶯﹐平波捲絮﹐斷橋斜日歸船。能幾番遊﹖看花又是明年。東風且伴薔薇住﹐到薔薇春已堪憐。更淒然﹐萬綠西泠﹐一抹荒煙。當年燕子知何處﹖但苔深韋曲﹐艸暗斜川。見說新愁。如今也到鷗邊。無心再續笙歌夢﹐掩重門淺醉閒眠。莫開簾﹐怕見飛花﹐怕聽啼鵑。

掃花遊﹟春飲殊鄕﹐醉餘偶賦。張炎嫩寒禁暖﹐正艸色侵衣﹐野光如洗。去城數里。繞長堤是柳﹐釣船初艤。小立斜陽﹐試數花風第幾﹖問春意﹐待畱取斷紅﹐心事難寄。芳信成撚指。甚遠客他鄕﹐老懷如此。醉餘夢裏﹐尙分明認得﹐舊時羅綺。可惜空簾﹐誤卻歸來燕子。勝遊地﹐想依然斷橋流水。

又髙疏寮東墅園張炎煙霞萬壑﹐記曲徑尋幽﹐霽痕初曉。綠窗窈窕。看隨花甃石﹐就泉通沼。幾日不來﹐一片蒼云未掃。自長嘯﹐恨喬木荒涼﹐都是殘照。碧天秋浩渺。聽虛籟泠泠﹐飛下孤峭。山空翠老﹐步仙風﹐怕有采芝人到。野色閒門﹐芳艸不除更好。境深悄﹐比斜川又淸多少﹖

渡江云﹟久客山陰﹐王菊存問予近作﹐書以寄之。張炎山空天入海﹐倚樓望極﹐風急暮潮初。一簾鳩外雨﹐幾處閒田﹐隔水動春鋤。新煙禁柳﹐想如今綠倒西湖。猶記得當年深隱﹐門掩兩三株。愁余。荒洲古漵﹐斷梗疏萍﹐更漂流何處﹖空自覺圍羞帶減﹐影怯燈孤。長疑卽見桃花面﹐甚近來翻致無書﹖書縱遠﹐如何夢也都無﹖

又次趙元甫韻張炎錦香繚繞地﹐深燈掛壁﹐簾影浪花斜。酒船歸去後﹐轉首河橋﹐那處認紋紗﹖重盟鏡約﹐還記得前度秦嘉。惟只有葉題堪寄﹐流不到天涯。驚嗟。十年心事﹐幾曲闌干﹐想蕭娘聲價。閒過了黃昏時候﹐疏柳啼鴉。浦潮夜湧平沙淨﹐問斷鴻知落誰家﹖書又遠﹐空江片月蘆花﹐

綺羅香﹟紅葉張炎萬里飛霜。千山落木。寒艷不招春妒﹐楓冷吳江。獨客又吟愁句﹐正船艤流水孤村。似花繞斜陽芳樹﹐甚荒溝一片淒涼。載情不去載愁去﹖長安誰問倦旅。羞見衰顏借酒。飄零如許﹐謾倚新妝。不入洛陽花譜﹐爲回風起舞樽前。盡化作斷霞千縷﹐記陰陰綠徧江南。夜窗聽暗雨﹐

淸平樂張炎候蛩淒斷。人語西風岸﹐月落沙平江似練。望盡蘆花無雁﹐暗教愁損蘭成。可憐夜夜閒情﹐只有一枝梧葉。不知多少秋聲﹖

疏影梅影張炎黃昏片月﹐似滿地碎陰。還更淸絕﹐枝北枝南。疑有疑無。幾度背燈難折﹐依稀倩女離魂處。緩步出前村時節﹐看夜深竹外橫斜。應妒過云明滅﹐窺鏡蛾眉淡掃。爲容不在貌。獨抱孤潔﹐莫是花光。描取春痕。不怕麗譙吹徹﹖還驚海上燃犀去。照水底珊瑚疑活﹐做弄得酒醒天寒。空對一庭香雪﹖

邁陂塘張炎愛吾廬傍湖千頃。蒼茫一片淸潤﹐晴嵐暖翠融融處。花影倒窺天鏡﹐沙浦迥﹐看野水涵波。隔柳橫孤艇。眠鷗未醒﹐甚占得蒓鄕。都無人見。斜照起春暝﹐休重省﹖莫問山中秦晉﹐桃源今度難認﹐林間卻是長生路。一笑元非捷徑﹐深更靜﹐待散發吹簫。鶴背天風冷﹐憑髙露飲﹐正碧落塵空。光搖半壁。月在萬松頂﹐

甘州﹟餞沈秋江張炎記玉關踏雪事淸遊。寒气敝貂裘﹐傍枯林古道。長河飲馬。此意悠悠﹐短夢依然江表。老淚灑西州﹐一字無題處。落葉都愁﹐載取白雲歸去。問誰畱楚珮。弄影中洲。折蘆花贈遠。零落一身秋﹐向尋常野橋流水。待招來不是舊沙鷗﹐空懷感。有斜陽處。最怕登樓﹐

月下笛﹟甬東積翠山捨張炎萬里孤云。淸遊漸遠。故人何處。寒窗夢裏。曾記經行舊時路﹐連昌約略無多柳。第一是難聽夜雨﹐謾驚回淒悄。相看燭影。擁衾誰語。張緒。歸何暮﹖伴冷落依依。短橋鷗鷺﹐天涯倦旅。此時心事良苦﹐只愁重灑西州淚。問杜曲人家在否﹖恐翠袖正天寒。猶倚梅花那樹﹐

臺城路﹟送周方山之吳張炎朗吟未了西湖酒。驚心又歌南浦﹐折柳官橋。呼船野渡。還聽垂虹風雨﹐漂流最苦﹐況如此江山。恁時情緒。怕有鴟夷。笑人何事載詩去。荒臺只今在否﹖再休登望遠。都是愁處﹐暗艸埋沙。明波洗月。誰念天涯羇旅﹖荷陰未暑﹐快料理歸程。再盟鷗鷺﹐只有空山。近來無杜宇﹐

又寄太白山人陳又新張炎薛濤箋上相思字。重開又還重折﹐太白秋聲。東瀛柳色。一縷輕痕輕折﹐虛沙動月﹐嘆千思悲歌。唾壺敲缺﹐記得巴山。此時懷抱那時說。寒香深處話別﹐病來渾瘦損。懶賦情切﹐笑裏移春。吟邊慨古。多少英遊消歇。回潮似咽﹐送一點愁心。故人天末﹐江影沈沈。夜涼鷗夢闊﹐

又杭友抵越。過鑑曲漁捨會飲。張炎春風不暖垂楊柳。吹卻絮云多少。燕子人家。夕陽巷陌。行入野畦深窈﹐籌花鬥艸﹐記小艇尋芳。斷橋初曉﹐那日心情。幾人同向近來老﹐消憂何處最好﹖夜遊頻秉燭。猶是遲了﹐南浦歌闌。東林社冷。贏得如今懷抱﹐吟悰暗惱﹐待醉也慵聽。勸歸啼鳥﹐怕攪離愁。亂紅休去掃﹐

又庚寅會汪菊坡於薊北。恍然如夢。回憶舊遊已十八年矣。張炎十年舊事翻疑夢。重逢可憐俱老﹐水國春空。山城歲晚。無語相看一笑﹐荷衣換了﹐任京洛塵沙。冷凝風帽﹐見說吟情。近來不到謝池艸﹐歡遊曾步翠窈﹐亂紅迷紫曲。芳意今少﹐舞扇招香。歌橈喚玉。猶憶錢塘蘇小﹐無端暗惱﹐又幾度流連。燕昏鶯曉﹐回首妝樓。甚時重去好﹖

又爲湖天賦張炎扁舟忽過蘆花浦。閒情便隨鷗去﹐水國吹簫。虹橋問月。西子如今何許﹖危欄慢拊﹐正獨立蒼茫。半空飛露﹐倒影虛明。洞庭波映廣寒府﹐魚龍吹浪自舞﹐渺然淩萬頃。如聽風雨﹐夜气浮山。晴暉蕩目。千里無尋秋處﹐驚鳧自語﹐尙記得當時。散人來否﹖勝景平分。此心遊太古﹐

眞珠簾近﹟雅軒卽事張炎云深別有深庭宇﹐小簾櫳。占取芳菲多處﹐花暗曲房春。潤幾番酥雨﹐見說蘇堤晴未穩。便好趁踏靑人去﹐休去。且料理琴書。夷猶今古﹐誰見靜裏閒心﹖縱荷衣未葺。雪巢堪賦﹐醒醉一干坤。任此情如許﹖茂樹石牀同坐久。又卻被淸風畱住﹐欲住。柰簾影妝樓。剪燈人語﹖

三姝媚﹟送舒亦山張炎蒼潭枯海樹﹐正雪竇髙寒。水聲東去﹐古意蕭閒。問結廬人遠。白雲誰侶﹐賀監猶存。還散迹千巖風露﹐抱瑟空遊。都是淒涼。此愁誰語。莫趁江湖鷗鷺。怕太乙鑪煙。暗銷鉛虎﹐投老心情。判歸來何事。共成羇旅﹐布襪靑鞋。休誤入桃源深處。待得重逢。卻說巴山夜雨﹐

憶舊遊新朋故侶。詩酒遲目。吳山縱橫。渺渺兮予懷也。張炎記開簾送酒。隔水懸燈。款語梅邊﹐未了淸遊興。又飄然獨去。何處山川。淡風暗收楡。吹下沈郎錢﹐嘆客裏光陰。消磨艷冶。都在尊前﹐畱連﹐殢人處。是鑑曲窺鶯。蘭沼圍泉﹐醉拂珊瑚樹。寫百年幽恨。分付吟箋﹐故舊幾回飛夢。江雨夜涼船﹐縱忘卻歸期。千山未必無杜鵑﹐

探芳信﹟次周艸窗韻張炎坐淸晝﹐正冶思縈花。餘酲倦酒﹐甚探芳人老。芳心尙如舊﹖消魂忍說銅駝事。不是因春瘦﹐向西園。竹掃頹垣。蔓羅荒甃﹐風雨夜來驟﹐嘆歌冷鶯簾。恨凝蛾岫﹐愁到今年。都似去年否。賦情懶聽山陽笛。目極空搔首﹐我何堪。老卻江潭漢柳﹖

梅子黃時雨﹟病中懷歸張炎流水孤村。愛塵事頓消。來訪深隱﹐向醉裏誰扶。滿身花影。鷗鷺相看如一作。驚相比﹠瘦。近來不是傷春病﹐嗟流景。竹外野橋。猶系煙艇﹐誰引。斜川歸興。便啼鵑縱少。無柰時聽﹖待棹擊空明。魚波千頃﹐彈斷琵琶畱不住。最愁人是黃昏近﹐江風緊。一行柳絲吹暝﹐

瑣窗寒張炎亂雨敲春。深煙帶晚。水窗慵憑﹐空簾謾捲。數日更無花影﹐怕依然舊時歸燕。定知未識江南冷﹐最憐他樹底蔫紅。不語背人吹盡﹐淸潤。通幽徑﹐謾移燈剪韭。試溫香鼎﹐分明醉裏。過了幾番風信﹐想竹間髙閣半開。小車未來猶自等﹐傍新晴隔柳呼船。待教潮信穩﹐

又王碧山又號中仙﹐越人也。其詩淸峭﹐其詞閒雅﹐有姜白石意趣﹐今絕響矣。余悼之﹖張炎斷碧分山﹐空簾剩月﹐故人天外。香畱酒滯﹐蝴蝶一生花裏。想如今愁魂正遠﹐夜臺夢語秋聲碎。自中仙去後﹐詞箋賦筆﹐便無淸致。都是﹐淒涼意。悵玉笥埋云﹐錦袍歸水。形容憔悴﹐料應也孤吟。山鬼。。那知人彈折素弦﹐黃金鑄出相思淚。但柳枝門掩淸陰﹐候蛩愁暗葦。

法曲獻仙音﹟聽琵琶有懷昔遊張炎云隱山暉﹐樹分溪影﹐未放妝臺簾捲。篝密籠香﹐鏡圓窺粉﹐花深自然寒淺。正人在銀屏底﹐琵琶半遮面。語聲軟﹐且休彈玉關愁怨。怕喚起西湖﹐那時春感。楊柳古灣頭﹐記小憐隔水曾見。聽到無聲﹐謾贏得情緒難剪。把一襟心事﹐散入落梅千點。

西河﹟史元叟依綠莊賞荷張炎花最盛﹐西湖曾泛煙艇。鬧紅深處小秦箏﹐斷橋夜飲。鴛鴦水宿不知寒﹐如今翻被驚醒。那時事﹐都倦省。闌干來此閒憑。是誰分得半機云﹠恍疑晝錦。想當年飛燕皺裙時﹐舞盤微墮珠粉。軟波不剪素練靜﹐碧盈盈移下秋影。醉裏玉書難認﹐且脫巾露發﹐飄然乘興。一葉浮香天風冷

長亭怨﹟辛卯歲會菊泉於薊北﹐逾八年會於甬東﹐未幾別去﹐將復之北﹐作此以餞。張炎記橫笛玉關髙處﹐萬疊沙寒﹐雪深無路。敝卻貂裘﹐遠遊歸後共誰語﹠故人何許﹠渾忘了江南舊雨。不擬重逢﹐應笑我飄零如羽。同去﹐釣珊瑚海樹﹐底事便成行旅﹠煙迷斷浦﹐更幾點戀人飛絮。如今又京國尋春﹐定應被薇花畱住。且莫把孤愁﹐說與當時歌舞。

又有懷故居張炎望花外小橋流水﹐門巷愔愔﹐玉簫聲絕。鶴去臺空﹐珮環何處弄明月﹠十年前事﹐愁千折心情頓別。露粉風香誰爲主﹠都成消歇。淒咽。曉窗分袂處﹐同把帶鵷親結。江空歲晚﹐肯忘了尊前曾說﹖恨西風不庇寒蟬﹐便掃盡一林殘葉。謝楊柳多情﹐還有綠陰時節。

西子妝吳夢窗自制此曲﹐余誇其聲調嫻雅﹐久欲效而未能。甲午春﹐寓羅江﹐與羅景良野流江上。綠陰芳艸﹐景況離云﹐因塡此詞。惜舊譜零落﹐不能倚聲歌也。張炎白浪搖天﹐淸陰漲地﹐一片野情幽意。楊花點點是春心﹐替風前萬花吹淚。遙岑寸碧﹐有誰看朝來淸气﹖自沈吟﹐甚流光輕把﹐繁華如此。斜陽外﹐隱約孤村﹐隔塢閒門閉。漁舟何似莫歸來﹐想桃源路通人世。危欄靜倚﹐千年事都消一醉。謾依依﹐愁落鵑聲萬里。

風入松張炎小窗晴綠占閒波﹐晝影舞飛梭。惜春猶問花多少﹖柳陰中春已無多。乍試泥金巧扇﹐初裁水碧輕羅。園林未肯愛淸和﹐人醉牡丹坡。笑歌且醉平生事﹐問東風畢竟如何﹖燕子尋常巷陌﹐酒邊莫唱西河。

瑤臺聚八仙張炎秋月娟娟。人正遠﹐魚雁待拂吟箋。也知遊事﹐多在第二橋邊。花底鴛鴦深處睡﹐柳陰淡隔裏湖船。路綿綿。夢吹舊曲﹐如此山川。平生幾兩謝屐﹐便放歌自得﹐直上風煙。峭壁誰家﹐長嘯竟落松前﹖十年孤劍萬里﹐又何似畦分抱甕泉。中山酒﹐且醉餐石髓﹐白眼靑天。

南樓令張炎風雨客殊鄕﹐梧桐傍小窗。甚秋聲今夜偏長﹖暗憶舊時歌舞地﹐誰得似牧之狂﹖茉莉擁釵梁﹐窩云一枕香。醉瞢騰多少思量﹖明月半牀人睡覺﹐聽說道夜深涼。

南歌子張炎葉密春聲聚﹐花多瘦影重。只畱一路過東風。圍得生香不斷錦薰籠。月地連金屋﹐雲樓瞰翠蓬。惺松語笑隔簾櫳。知是誰調鸚鵡柳陰中﹖

浪淘沙張炎香霧濕雲鬟﹐蕊珮珊珊。酒醒微步晚波寒。金鼎尙存丹已化﹐雪冷虛壇。遊冶未知還﹐鶴怨空山。瀟湘無夢繞叢蘭。碧海茫茫歸不去﹐卻在人間。

《詞綜》﹝卷二十二﹞

宋詞五十二首

點絳唇石孝友霽景澄秋﹐晚風吹盡朝來雨。夕陽煙樹﹐萬里山光暮。一帶長川﹐自在流今古。人何處﹖月波橫素﹐冷浸蒹葭浦。

又石孝友醉倚危檣﹐望中歸思生天際。山腰渚尾﹐幾簇漁樵市。帆落西風﹐一段蘆花水。八千里﹐錦書欲寄﹐新雁曾來未﹖

西地錦石孝友回望玉樓金闕﹐正水遮山隔。風兒又起﹐雨兒又煞﹐好愁人天色。兩岸荻花楓葉﹐爭舞紅吹白。中秋過也﹐重陽近也﹐作天涯孤客。

好事近石孝友微雨灑芳塵﹐醞造可人春色。聞道夢雲樓外﹐正小桃花發。殷勤畱取最繁枝﹐樽前待閒折。準擬亂紅深處﹐化一雙蝴蝶。

淸平樂石孝友天涯重九﹐獨對黃花酒。醉撚黃花和淚嗅﹐憶得去年攜手。去年同醉流霞﹐醉中折盡黃花。還是黃花時候﹐去年人在天涯。

謁金門石孝友雲樹直﹐雨歇半空猶濕。山影插尖髙幾尺﹖依依銜落日。遠岸雙飛磖磗﹐一水無情自碧。颯颯白風正急﹐斷腸人獨立。

臨江仙石孝友醉袖吟鞭行色裏﹐帽檐低處風斜。晚山一半被雲遮。殘陽明遠水﹐古木集棲鴉。暮去朝來緣底事﹖不如早早還家。曲屏深幌小窗紗。翠沾眉上柳﹐紅臉邊花。

又石孝友長記夢雲樓上住﹐殘燈影裏遲畱。依稀綠慘更紅羞。露痕雙臉淚﹐山樣兩眉愁。一點輕帆天際去﹐雲濤煙浪悠悠。今宵獨宿古江頭。水腥魚菜市﹐風碎荻花洲。

南歌子石孝友亂絮飄晴雪﹐殘花繡地衣。西園歌舞驟然稀。只有多情蝴蝶作團飛。舊事深琴怨﹐新愁減帶圍。倚樓凝望更依依。怕見一天風雨捲春歸。

又石孝友春淺梅紅小﹐山寒嵐翠薄。斜風吹雨入簾幕。夢覺南樓嗚咽數聲角。歌酒工夫懶﹐別離情緒惡。舞衫寬盡不堪著。若比那回相見更消削。

鷓鴣天石孝友別後應憐信息疏﹐西風幾度到庭梧。夜來縱有鴛鴦夢﹐春去空餘蛺蝶圖。煙樹遠﹐塞鴻孤。垂垂天影帶平蕪。憑誰寫此相思曲﹖寄與馮川鄭小奴。

眼兒媚石孝友愁雲淡淡雨蕭蕭﹐暮暮復朝朝。別來應是﹐眉峯翠減﹐腕玉香銷。小軒獨坐相思處﹐情緒好無聊。一叢萱艸﹐數竿修竹﹐幾葉芭蕉。

減字木蘭花贈何藻石孝友新荷小小﹐比目魚兒翻翠藻。小小新荷﹐點破淸光景趣多。靑靑半捲﹐一寸芳心渾未展。待得圓時﹐罩定鴛鴦一對兒。

風流子孫惟信三疊古陽關﹐輕寒沁﹐淸月滿徵鞍。記玉筍攬衣﹐翠囊親贈。繡巾拭淚﹐金柳初攀。自回首﹐燕臺云掩冉﹐鳳閣雨闌珊。天有盡頭﹐水無西注﹐鬢難畱黑﹐帶易成寬。啼妝東風悄﹐菱花在﹐擬倩錦鳥封還。應任恨蛾凝黛﹐慵髻堆鬟。柰情逐事遷﹐心隨春老。夢。和香冷﹐歡與花殘。閒殺唾茸窗閣﹐十二屏山。

滿庭芳畱別劉褒柳裊金絲﹐梨鋪香雪﹐一年春事方中。燭前乍見﹐花艷覺羞紅。枕臂香痕未落﹐舟橫岸作計匆匆。明朝去﹐暮天平水﹐雙槳碧雲東。隔籬歌一闋﹐琵琶聲斷﹐燕子樓空。嘆陽臺夢杳﹐行雨無蹤。後會芙蕖未老﹐從今去日望歸鴻。愁如織﹐斷腸啼﹐多事訴春風。

綺羅香漁浦有感張浦月窺檐﹐松泉漱枕﹐屏裏吳山何處﹖暗粉疏紅﹐依舊爲誰勻注﹖都負了燕約鶯期﹐更閒卻柳煙花雨。縱十分春到郵亭﹐賦懷應是斷腸句。靑靑原上薺麥﹐還被東風無賴﹐翻成離緒。望極天西﹐惟有隴云江樹。斜照帶一縷新愁﹐盡分付暮潮歸去。步閒階時卜心期﹐落花空細數。

大有九日潘希白戲馬臺前﹐采花籬下﹐問歲華還是重九。恰歸來﹐南山翠色依舊。簾櫳昨夜聽風雨﹐都不似登臨時候。一片宋玉情懷﹐十分衛郎淸瘦。紅萸佩﹐空對酒。砧杵動微寒﹐暗欺羅袖。秋色無多﹐早是敗荷衰柳。彊整帽檐欹側﹐曾經向天涯搔首。幾回憶故國蒓鱸﹐霜前雁後。

二郎神用徐幹臣韻湯恢瑣窗睡起﹐閒佇立海棠花影。記翠楫銀塘﹐紅牙金縷﹐杯泛梨花冷。燕子銜來相思字﹐道玉瘦不禁春病。應蝶粉半銷﹐鴉云斜墜﹐暗塵侵鏡。還省。香痕碧唾﹐春衫都凝。悄一似荼蘼﹐玉肌翠帔﹐消得東風喚醒。靑杏單衣﹐楊花小扇﹐閒卻晚春風景。最苦是蝴蝶盈盈弄晚﹐一簾風靜。

應天長曲院風荷張矩換橋渡舫﹐添柳護堤﹐坡仙舊迹今續。四面水窗如染﹐香波釀春曲。田田處﹐成暗綠。正萬羽背風斜矗。亂鷗去﹐不信雙鴛﹐午睡猶熟。還記湧金樓﹐共撫雕欄﹐低度浣沙曲。自與故人輕別﹐榮枯換涼燠。亭亭影﹐驚艷目。忍到手又成輕觸。悄無語﹐獨撚花須﹐心事曾卜。

又南屏晚鐘張矩翠屏對晚﹐烏榜占堤﹐鐘聲又斂春色。幾度半空敲月﹐山南應山北。歡娛地﹐空浪迹。謾記省。五更聞得。洞天曉﹐夾柳橋疏﹐穩縱香勒。前度湧金樓﹐嘯傲東風﹐鷗鷺半相識﹐暗數院僧歸盡。長虹臥深碧﹐花間恨。猶記憶﹐正素手暗裁輕拆﹐夜深後。不道人來。燈細窗隙﹐

遠朝歸梅趙耆孫金穀先春。見乍開江梅。晶明玉膩﹐珠簾院落。人靜雨疏煙細﹐橫斜帶月。又別是一般風味﹐金尊裏。任遺英亂點。殘粉低墜﹐惆悵秦隴當年。念水遠天長。故人難寄﹐山城倦眼。無緒更看桃李﹐當時醉魄。算依舊徘徊花底﹐斜陽外。謾回首畫樓十二﹐

踏莎行題艸窗詞卷毛顧曲多情。尋芳未老﹐一庭風日知音少﹐夢隨蝶去恨墻髙。醉聽鶯語嫌籠小﹐紅燭呼盧。黃金買笑﹐彈絲跕長安道﹐彩箋拈起錦囊花。綠窗畱得羅裙艸﹐

瑞龍吟翁元龍淸明近﹐還是遞趲東風。做成花訊﹐芳時一刻千金。半晴半雨。酬春未準﹐雁橫陣。數字向人慵寫。暗云難認﹐西園猛憶逢迎。翠紈障面。花間笑隱﹐曲徑池蓮平砌。絳裙曾與。濯香湔粉﹐無柰燕幕鶯簾。輕負嬌俊﹖靑楡巷陌。蹋馬紅成寸﹐十年夢。秋千弔影。襪羅塵褪﹐事往憑誰問。晝長病酒添新恨。煙冷斜陽暝﹐山黛遠。曲曲闌干憑損﹐柳絲萬尺。半堤風緊﹐

淸平樂李肩吾夢魂尋徧。忽向尊前見﹐好似烏衣春社燕。軟語東風庭院﹐丁寧記取兒家。碧雲隱約紅霞﹐直下小橋流水。門前一樹桃花﹐

憶眞妃康仲伯匆匆一望關河。聽離歌﹐艇子急催雙槳下淸波﹐淋浪醉。闌干淚。柰情何。明日畫橋西畔暮云多﹐

水調歌頭遊武夷覃懷髙翠蕤插云表。初意隔仙凡﹐臨風據案一見。邂逅似開顏﹐幾欲拿舟九曲。便擬捫參絕頂。直下俯塵寰﹐聊此稅吾駕。贏得片時閒﹐問仙人。緣底事。去不還。長風浩浩。何許淸夢杳難攀﹖只有蒼煙古木。好在淸湍白石。依舊畫圖間﹐回首武夷路。窈靄沒雲鬟﹐

曲入冥趙旭握管淚盈眸﹐欲寫還休。人間情是阿誰畱﹖千丈遊絲不落地﹐風外悠悠。煙雨晚山稠﹐人在西樓。幾行候雁下汀洲。一个思鄕寒夜客﹐萬種離愁。

菩薩蠻縷扶絲絲楊柳鶯聲近﹐晚風吹過秋千影。寒色一簾輕﹐燈殘夢不成。耳邊消息在﹐笑指花梢待。又是不歸來﹐滿庭花自開。

浣溪沙武進廳壁楊彥齡倦客東歸得自由﹐西風江上泛扁舟。夜寒霜月素光流。想得故人千里外﹐醉吟應上謝家樓。不多天气近中秋。

擊梧桐別西湖社友李玨楓葉濃於染。秋正老﹐江上徵衫寒淺。又是秦鴻過﹐霽煙外﹐寫出離愁幾點。年來歲去﹐朝生暮落﹐人似吳潮展轉。怕聽陽關曲﹐柰短笛喚起天涯情遠。雙屐行春﹐扁舟嘯晚﹐憶著鷗湖鶯苑。小小梅花屋﹐雪月後記把山扉牢掩。惆悵明朝何處﹖故人相望﹐但碧雲半斂。定蘇堤重來時候﹐芳艸如剪。

點絳唇方有開七里灘邊﹐江光漠漠山如戟。漁舟一葉﹐徑入寒煙碧。笑我塵勞﹐羞對雙臺石。身如織。年年行役﹐魚鳥渾相識。

浣溪沙送春陳徳武月落桐梢杜宇啼﹐云埋芳樹鷓鴣飛。夜闌分作送春詩。山上安山經幾歲﹐口中添口又何時﹖相思一曲訴伊誰﹖

步蟾宮冬日送侄赴省汪存玉京此去春猶淺﹐正雪絮馬頭零亂。姮娥剪就綠云裳﹐待來步蟾宮與換。明年二月桃花岸﹐棹雙槳浪平煙暖。揚州十里小紅樓﹐盡卷上珠簾一半。

多麗周格非隴頭泉﹐未到隴下輕分。一聲聲淒涼嗚咽﹐豈堪側耳重聞﹖細思量﹐那時攜手。畫樓髙簾幕黃昏。月不長圓﹐云多輕散﹐天應偏妒有情人。自別後小窗幽院﹐無處不消魂﹐羅衣上﹐殘妝未減﹐猶帶啼痕。自一從瓶沈簪折﹐要知欲見無因也渾疑﹐事如春夢﹐又只恐人是朝云。破鏡分來﹐朱弦斷後﹐不堪獨自對芳樽。試與問多才﹐誰更匹配得文君﹐須知道﹐東陽瘦損﹐不爲傷春。

漁家傲憶營伎周子文陳襲善鷲嶺峯前欄獨倚﹐愁眉蹙損愁腸碎。紅粉佳人傷別袂﹐情何已﹐登山臨水年年是。長記同來今獨至﹐孤舟晚漾湖光裏。衰艸斜陽無限意。誰與寄﹐西湖水是相思淚。

漁家傲丁羲叟十里寒塘初過雨﹐采蓮舟上誰家女﹖秋水接云迷遠樹。天光暮﹐船頭忘了回來路。卻系蘭舟深處住﹐歌聲驚散鴛鴦侶。波上淸風花上露。無計去﹐月明腸斷雙棲羽。

洞仙歌呂直夫徵鞍帶月﹐濃露沾襟袖。馬上輕衫峭寒透。望翠峯深淺﹐憶著眉兒﹐腰肢裊﹐忍看風前細柳。別時頻囑付﹐早寄書來﹐能及淸明到家否﹖這言語﹐便夢裏也在心頭﹐重相見不知伊瘦儂瘦﹖縱百卉千花已離披﹐須趁得酴牡丹時候。

玉樓春聞笛王武子紅樓十二春寒側﹐樓角何人吹玉笛﹖天津橋上舊曾聽﹐三十六宮秋艸碧。昭華人去無消息﹐江上靑山空晚色。一聲落盡短亭花﹐無數行人歸未得。

眼兒媚趙君舉曉山日薄半春陰﹐煙暖柳拖金。滿眼新晴﹐歌聲樓影﹐悠蕩碧波心。閒亭客散人歸去﹐疏雨濕羅襟。樓閣蒙蒙﹐斷虹明處﹐十里暮云深。

虞美人回文王文甫黃金嫩柳搖絲軟﹐永日堂空掩。捲簾飛燕未歸來﹐客去醉眠欹枕殢殘杯。眉山淺拂靑螺黛﹐整整垂雙帶。水沈香熨窄衫輕﹐瑩玉碧溪春澑眼波橫。

摸魚兒瓊花施蕓隱柳蒙茸暗淩波路﹐煙飛慘澹平楚。香車深駐猊鐶掩﹐遙認翠華雲母。芳景暮。鴛甃朱衣來按飛瓊舞。淒涼洛浦。漸玉漏沈沈﹐淸陰滿地﹐乘月步虛去。銷凝處﹐誰說三生小杜﹖翔螭聲斷簫鼓。情知禁苑酥塵涴﹐羞與倡紅同譜。春幾度。想依舊苔痕長印唐昌土。風流千古。人在小紅樓﹐朱簾半捲﹐香注玉壺露。

揚州慢瓊花鄭覺齋弄玉輕盈﹐飛瓊淡佇﹐襪塵步下迷樓。試新妝才了﹐炷沈水香球。記曉剪春冰馳送﹐金莖露濕﹐緹騎星流。甚天中月色﹐被風吹夢南州。樽前相見﹐似羞人蹤迹萍浮。問弄雪飄枝﹐無雙亭上﹐何日重遊﹖我欲纏腰騎鶴﹐煙霄遠舊事悠悠。但憑欄無語﹐煙花三月春愁。

臺城路初秋王月山夜來疏雨鳴金井﹐一葉舞風紅淺。蓮渚生香﹐蘭臯浮爽﹐涼思頓欺班扇。秋光冉冉。任老卻蘆花﹐西風不管。淸興難磨﹐幾回有句到詩卷。長安故人別後﹐料徵鴻聲裏﹐畫欄憑徧。橫竹吹商﹐疏砧點月﹐好夢又隨雲遠。閒情似綫﹐甚系損柔腸﹐不堪裁剪。聽著寒蛩﹐一聲聲是怨。

秦樓月房舜卿與君別﹐相思一夜梅花發。梅花發﹐淒涼南浦﹐斷橋斜月。盈盈微步淩波襪﹐東風笑倚天涯闊。天涯闊﹐一聲羌管﹐暮云愁絕。

滿江紅括盧仝。有所思﹠林正大爲憶當時﹐沈醉裏靑樓弄月。閒想象繡幃珠箔﹐魂飛心折。羞向姮娥談舊事。幾經三五盈還缺。望翠眉蟬髟丐一天涯﹐傷離別。尋昨夢﹐巫云結。流別淚﹐湘江咽﹐對花深兩岸﹐忽添悲切。試與含愁彈綠綺﹐知音不遇弦空絕。忽窗前一夜寄相思﹐梅花發。

醉落魄薛夢桂單衣乍著﹐滯寒更傍東風作。珠簾壓定銀鉤索。雨弄新晴﹐輕旋玉塵落。花唇巧借妝紅約﹐嬌羞才放三分萼。尊前不用多評泊。春淺春深﹐都向杏梢覺。

三姝媚薛夢桂薔薇花謝去﹐更無情連夜送春風雨﹐燕子呢喃。似念人憔悴。往來朱戶﹐漲綠煙深。早零落點池萍絮﹐暗憶年華。羅帳分釵。又驚春暮﹐芳艸淒迷徵路﹐待去也。還將畫輪畱住﹐縱使重來。怕粉容消膩。卻羞郎覷﹐細數盟言猶在。悵靑樓何處﹖綰盡垂楊。爭似相思寸縷﹐

西江月曾揆檐雨輕敲夜夜。墻云低度朝朝﹐日長天气已無聊。何況洞房人悄。眉共新荷不展。心隨垂柳頻搖﹐午眠仿佛見金翹。驚覺數聲啼鳥﹐

湘春夜月黃孝邁近淸明。翠禽枝上消魂﹐可惜一片淸歌。都付與黃昏﹐欲共柳花低訴。怕柳花輕薄。不解傷春﹐念楚鄕旅宿。柔情別緒。誰與溫存﹖空樽夜泣。靑山不語。殘月當門﹐翠玉樓前。惟是有一波湘水。搖蕩湘云﹐天長夢短。問甚時看見桃根﹖這次第。算人間沒个並刀。剪斷心上愁痕﹐

水龍吟黃孝邁閒情小院沈吟。艸深柳密簾空翠﹐風檐夜響。殘燈慵剔。寒衾怯睡﹐店捨無煙。關山有月。梨花滿地﹐二十年好夢。不曾圓合。而今老。都休矣﹐誰共題詩秉燭﹖兩厭厭天涯別袂﹐柔情一寸。七分是恨。三分是淚。芳信不來。玉簫塵染。粉衣香退﹐待問春。怎把千紅換得。一池綠水

浣溪沙江開手撚花枝憶小。綠窗空鎖舊時春﹐滿樓飛絮一箏塵﹐素約未傳雙燕語。新愁還入賣花聲﹐十分春事倩行雲﹐

杏花天江開謝娘庭院通芳徑。四無人花梢轉影﹐幾番心事無憑準。等得靑春過盡﹐秋千下佳期又近。算畢竟沈吟未穩﹐不成又是教人恨。待倩楊花去問﹐

《詞綜》﹝卷二十三﹞

宋詞五十一首

大江東去驛中言別友人文天祥水天空闊﹐恨東風不借世間英物。蜀鳥吳花殘照裏﹐忍見荒城頹壁﹖銅雀春情﹐金人秋淚﹐此恨憑誰雪。堂堂劍气﹐鬥牛空認奇傑。那信江海餘生﹐南行萬里﹐送扁舟齊發﹖正爲鷗盟畱醉眼﹐細看濤生云滅。睨柱吞嬴﹐回旗走懿﹐千古衝冠發。伴人無寐﹐秦淮應是孤月。

賣花聲鄧剡疏雨洗天淸﹐枕簟涼生。井梧一葉做秋聲。誰念客身輕似葉。千里飄零。夢斷古臺城﹐月澹潮平。便須攜酒訪新亭。不見當時王謝宅﹐煙艸靑靑﹖

南樓令鄧剡雨過水明霞﹐潮回岸帶沙。葉聲寒﹐飛透窗紗。懊恨西風催世換﹐更隨我落天涯。寂寞古豪華﹐烏衣日又斜。說興亡﹐燕入誰家。只有南來無數雁﹐和明月宿蘆花。

沁園春王鼎翁又是年時﹐杏紅欲吐﹐柳綠初芽。柰尋春步遠﹐馬嘶湖曲。賣花聲過﹐人唱窗紗。暖日晴煙﹐輕衣羅扇﹐看徧王孫七寶車。誰知道﹐十年魂夢﹐風雨天涯﹖休休何必傷嗟﹐謾贏得靑靑兩鬢華。且不知門外﹐桃花何代。不知江左﹐燕子誰家。世事無情﹐天公有意﹐歲歲東風歲歲花。拚一笑﹐且醒來杯酒﹐醉後杯茶。

摸魚兒何夢桂記年時人人何處。長亭曾共杯酒。酒闌歸去行人遠﹐折不盡長亭柳。漸白首﹐待把酒送君﹐恰又淸明後。靑條似舊。問江北江南﹐離愁如我﹐還更有人否。畱不住﹐彊把蔬盤瀹韭﹐行舟又報潮候。風急岸花飛盡也﹐一曲啼紅滿袖。春波皺。靑艸外﹐人間此恨年年有﹐畱連握手﹐嘆人世相逢。百年歡笑。能得幾回又﹖

喜遷鶯何夢桂畱春不住。又早是淸明。楊花飛絮﹐杜宇聲聲。黃昏庭院。那更半簾風雨﹖勸春且休歸去。芳艸天涯無路﹐悄無語。待闌干立盡。落紅無數﹐誰愬。長門事﹖記得當年。曾趁梨園舞﹐。霓羽。香銷。。梁州。聲歇。昨夢轉頭今古﹐金屋玉樓何在﹠尙有花鈿塵土﹐君不顧。怕傷心。休上危樓髙處﹐

賀新郎贈妓李南金流落今如許﹐我亦三生杜牧。爲秋娘著句﹐先自多愁多感慨。更值江南春暮﹐君看取落花飛絮﹐也有吹來穿繡幌。有因風飄墮隨塵土﹐人世事。總無據﹐佳人命薄君休訴﹐若說與英雄心事。一生更苦﹐且盡樽前今日意。休記綠窗眉嫵﹐但春到兒家庭戶﹐幽恨一簾煙月曉。恐明朝雁亦無尋處﹐渾欲倩。鶯畱住﹐

摸魚兒莫侖聽春教燕顰鶯訴。朝朝花困風雨﹐六橋忘卻淸明後。碧盡柳絲千縷﹐蜂蝶侶。正閒覓閒花閒艸閒歌舞﹐最憐西子。尙薄薄雲情。盈盈波淚。點點舊眉嫵﹐流紅記。空泛秋宮怨句﹐才人何處嬌妒﹠落紅無限隨風絮。詩恨有誰曾遇﹠堪恨處。恨二十四番花信催花去﹐東君暗苦。更多囑多情多愁杜宇。多訴斷腸語﹐

摸魚兒徐一初對茱萸一年一度。龍山今在何處﹠參軍莫道無勛業。消得從容樽俎﹐君看取。便破帽飄零也得傳千古﹐當年幕府。知多少時流。等閒收拾。有个客如許﹖追往事。滿目山河晉土﹐徵鴻又過邊羽﹐登臨莫上髙層望。怕見故宮禾黍﹐觴綠醑。澆萬斛牢愁。淚閣新亭雨﹐黃花無語。畢竟是西風。朝來披拂。猶識舊時主﹐

寶鼎現丁酉元夕劉辰翁紅妝春騎。踏月花影。千旗穿市﹐望不盡璚樓歌舞。習習香塵蓮步底﹐簫聲斷。約彩鸞歸去。未怕金吾呵醉﹐甚輦路喧闐且止﹠聽得念奴歌起﹐父老猶記宣和事。抱銅仙淸淚如水﹐還轉盼沙河多麗﹐滉漾明光連邸第。簾影凍。散紅光成綺﹐月浸蒲桃十里﹐看往來神仙才子。肯把菱花撲碎﹠腸斷竹馬兒童。空見說三千樂指﹐等多時春不歸來。到春時欲睡﹐又說向燈前擁髻。暗滴鮫珠墜﹐便當日親見霓裳。天上人間夢裏﹐

大酺春寒劉辰翁任瑣窗深﹐重簾閉﹐春寒知有人處。當年笑花信﹐問東風情性﹐是嬌是妒﹖冰柳成須﹐吹桃欲削﹐知更海棠堪否﹖相將燕歸﹐又看香泥半雪﹐欲歸還誤。謾低回芳艸﹐依稀寒食﹐朱門封絮。少年慣羇旅。亂山斷﹐欹樹喚船渡。正暗思雞聲落月﹐梅影孤屏﹐更夢衾千重似霧。相如倦遊去﹐掩四壁淒其春暮。休回首﹐都門路。幾番行曉﹐个个阿嬌深貯。而今斷煙細雨。

蘭陵王送春劉辰翁送春去﹐春去人間無路。秋千外芳艸連天﹐誰遣風沙暗南浦﹖依依甚意緒﹖謾憶海門飛絮。亂鴉過﹐斗轉城荒﹐不見來時試燈處。春去﹐最誰苦﹖但箭雁沈邊﹐梁燕無主﹐杜鵑聲里長門暮。想玉樹凋土﹐淚盤如露。咸陽送客屢回顧﹐斜日未能渡。春去﹐尙來否﹖正江令恨別﹐庾信愁賦。蘇堤盡日風和雨。嘆神遊故國﹐花記前度。人生流落﹐顧孺子﹐共夜語。

靑玉案黃公紹年年社日停鍼綫。爭忍見雙飛燕﹖今日江城春已半。一身猶在﹐亂山深處﹐寂寞溪橋畔。徵衫著破誰鍼綫﹖點點行行淚痕滿。落日解鞍芳艸岸。花無人戴﹐酒無人勸﹐醉也無人管。

淸平樂題。艸窗詞﹠李萊老日寒風細﹐庭館浮花气。白髮潘郎吟欲醉﹐綠暗蘼蕪千里。西園南浦東城﹐一春多少閒情。日暮。采蘋﹠歌遠﹐夢回喚得愁醒。

天香龍涎香李彭老搗麝成塵﹐燻薇注露﹐風酣百和花气。品重雲頭﹐葉翻蕉樣﹐共說內家新制。波浮海沫﹐誰喚覺鮫人春睡﹖淸潤俱饒片腦﹐芳馡半是沈水。相逢酒邊花外﹐火初溫翠鑪煙細。不似寶珠金縷﹐領巾紅墜。荀令如今憔悴﹐消未盡當時愛香意。燼暖燈寒﹐秋聲素被。

摸魚兒蒓李彭老過垂虹四橋飛雨﹐沙痕初漲春水。腥波十里吳僉欠遠﹐綠蔓半縈船尾。連復碎。愛滑捲靑綃﹐香裊冰絲細。山人雋味。笑杜老無情﹐香羹碧澗﹐空只賦芹美。歸期早﹐誰似季鷹髙致﹖鱸魚相伴菇米。紅塵如海丘園夢﹐一葉又秋風起。湘湖外﹐看采擷芳條﹐際曉隨魚市﹐舊遊謾記﹐但望極江南。秦鬟賀鏡。渺渺隔煙翠﹐

桂枝香蟹李彭老松江岸側。正亂葉墜紅。殘浪收碧﹐猶記燈寒暗聚。籪疏輕入﹐休嫌郭索尊前笑。且開顏共傾芳液﹐翠橙絲霧。玉蔥涴雪。嫩黃初擘﹐與那日新詩換得。又幾度相逢。落潮秋色﹐常是籬邊早菊。慰渠岑寂﹐如今謾有江山興。更誰憐艸泥蹤迹﹖但將身世。浮沈醉鄕。舊遊休憶﹐

浣溪沙題。洲漁笛譜。李彭老玉雪庭心夜色空。移花小檻斗春紅﹐輕衫短帽醉歌重﹐彩扇舊題煙雨外。玉簫新譜燕鶯中﹐闌干到處是春風﹐

淸平樂李彭老綠窗初曉。枕上聞啼鳥﹐不恨王孫歸不早。只恨天涯芳艸﹐錦書紅淚千行。一春無限思量﹐折得垂楊寄與。絲絲都是愁腸﹐

一萼紅寄弁陽嘯翁李彭老過薔薇。正風暄云澹。春去未多時﹐古岸停橈。單衣試酒。滿眼芳艸斜暉﹐故人老經年賦別。燈暈裏相對夜何其﹖泛剡淸愁。買花芳事。一卷新詩﹐流水孤航漸遠。想家山猿鶴。喜見重歸﹐北阜尋幽。靑津問釣。多情楊柳依依﹐最難忘吟邊舊語。數菖蒲花老是來期﹐幾夕相思夢蝶。飛繞溪﹐

天香龍涎香王易簡煙嶠收痕。雲沙擁沫。孤槎萬里春聚﹐蠟杵冰塵。水研花片。帶得海山風露﹐纖痕透曉。銀鏤小初浮一縷﹐重剪紗窗暗燭。深垂繡簾微雨﹐余馨惱人最苦。染羅衣少年情緒﹐謾省珮珠曾解。蕙羞蘭妒﹐好是芳鈿翠嫵。恨素被濃燻夢無據﹐待剪秋云。殷勤寄與﹐

水龍吟白蓮王易簡翠裳微護冰肌。夜深暗泣瑤臺路﹐芳容淡濘。風神蕭散。淩波晚步﹐西子殘妝。環兒初起。未須勻注﹐看明璫素襪。相逢憔悴。當應蔽薰風誤﹐十里云愁雪妒。抱淒涼盼嬌無語﹐當時姊妹。朱顏褪酒。紅衣按舞﹐別浦重尋。舊盟惟有。一行鷗鷺﹐伴玉顏月曉。盈盈冷艷。洗人間暑﹐

摸魚兒蒓王易簡怪鮫宮水晶簾捲﹐冰痕初斷香縷。柔波蕩槳人難到﹐三十六陂煙雨。春又去。伴點點荷錢隱約吳中路。相思日暮。恨洛浦娉婷﹐芳鈿翠剪﹐奩影照淒楚。功名夢﹐消得西風一度。髙人今在何許﹖鱸香菇冷斜陽裏﹐多少天涯意緒。誰記取﹖但枯豉紅鹽﹐澑玉凝秋箸。樽前起舞。算惟有淵明﹐黃花歲晚﹐此興共千古。

又前題王易簡過湘臯碧龍驚起﹐冰涎猶護髯影。春洲未有菱歌伴﹐獨占暮煙千頃。呼短艇。試剪取纖條玉澑靑絲瑩。樽前細認。似水面新荷﹐波心半捲﹐點點翠鈿淨。淒涼味﹐酪乳那堪比並。吳鹽一箸秋冷。當時不爲鱸魚去﹐聊爾勤渠歸興。還記省。是幾度西風幾處吹愁醒﹖鷗昏鷺暝。謾換得霜痕﹐蕭蕭兩鬢﹐羞與共秋鏡。

齊天樂蟬王易簡碧雲深鎖齊姬恨﹐纖柯暗翻冰羽。錦瑟重調﹐綃衣乍著﹐聊飲人間風露。相逢甚處﹖記槐影初涼﹐柳陰新雨。聽盡殘聲﹐爲誰驚起又飛去﹖商量秋信最早﹐晚來吟未徹﹐都是淒楚。斷韻還連﹐餘悲似咽﹐欲和愁邊佳句。幽期與語。怕寒葉凋零﹐蛻痕塵土。古木斜暉﹐向人懷抱苦。

天香龍涎香馮應端枯石流痕﹐殘沙擁沫﹐驪宮夜蟄驚起。海市收時﹐鮫人分處﹐誤入眾芳叢裏。春霖未就﹐都化作淒涼雲气。惟有淸寒一點﹐消磨小窗殘醉。當年翠篝素被﹐拂餘薰倦懷如水。謾惜舞紅猶在﹐爲誰重試﹖幾片金昏字古﹐向故篋聊將伴憔悴。。。。。﹐。。。。。

天香龍涎香唐藝孫螺甲磨星﹐犀株搗月﹐蕤英嫩壓拖水。海蜃樓髙﹐仙娥鈿小﹐縹緲結成心字。麝煤候暖﹐載一朵輕雲未起。銀葉初生薄暈﹐金猊旋翻纖指。芳杯惱人漸醉﹐碾微馨鳳團閒試。滿架舞紅都換﹐懶收珠珮。幾片菱花鏡裏﹐更摘索雙環伴秋睡。早是新涼﹐重薰翠被。

齊天樂蟬唐藝孫柳風微扇閒池閣﹐深林翠陰人靜。漸理琴絲﹐誰調金奏﹖淒咽流空淸韻。虹明雨潤。正乍集庭柯﹐憑欄新聽。午夢驚回﹐有人嬌困酒初醒。西軒晚涼又嫩﹐向枝頭占得﹐銀露千頃。蛻剪花輕﹐翼翻紙薄﹐老去易驚秋信。殘聲送暝。恨秦樹斜陽﹐暗催光景。澹月疏桐﹐半窗畱鬢影。

桂枝香蟹唐藝孫收帆渡口﹐認遠岸夜篝﹐松炬如晝。還見沙痕雪外﹐水紋霜後。秦宮夢到無腸斷﹐望明河﹐月殘疏柳。瑣窗相對﹐茶邊猶記﹐眼波頻澑。漸嫩菊初綠酒﹐嘆風味尊前﹐瀟灑如舊。幾度金橙香霧﹐玉盤纖手。淸愁小醉淒涼裏﹐拚今生容易消瘦。艸心春淺﹐年年相憶﹐看燈時候。

水龍吟白蓮呂同老冰肌不污天眞﹐曉來玉立瑤池裏。亭亭翠蓋﹐盈盈素靨﹐時妝淨洗。太液波翻﹐霓裳舞罷﹐斷魂流水。甚依然舊日﹐濃香淡粉﹐花不似人憔悴。欲喚淩波仙子﹐泛扁舟浩波千里。只愁回首﹐冰奩半掩﹐明璫亂墜。月影淒迷﹐露華零落﹐小欄誰倚﹖共芳盟猶有﹐雙棲雪鷺﹐夜寒驚起。

齊天樂蟬呂同老綠陰初蔽林塘路﹐淒淒乍畱淸韻。倦咽髙槐﹐驚嘶別柳﹐還憶當時曾聽。西窗夢醒。嘆弦絕重調﹐珥空難整。綽約冰綃﹐夜深誰念露華冷﹖不知身世易老﹐一聲聲斷續﹐頻報秋信。墜葉山明﹐疏枝月小﹐惆悵齊姬薄倖。餘音未盡。早枯翼飛仙﹐暗嗟殘景。見洗冰奩﹐怕翻雙翠鬢。

天香龍涎香呂同老冰片熔肌﹐水沈換骨﹐蜿蜒夢斷瀛島。剪碎腥云﹐杵勻枯沫﹐妙手制成翻巧。金篝候火﹐無似有微薰初好。簾影垂風不動﹐屏深護春宜小。殘梅舞紅褪了﹐珮珠寒﹐滿懷淸峭。幾度酒餘重省﹐舊愁多少。荀令風流未減﹐怎柰向飄零賦情老。待寄相思﹐仙山路杳。

水龍吟白蓮陳恕可素姬初宴瑤池﹐珮環誤落云深處。分香華井﹐洗妝湘渚﹐天姿淡濘。碧蓋吹涼﹐玉冠迎曉﹐盈盈笑語。記當時乍識﹐江明夜淨﹐只愁被嬋娟誤。幾點沙邊飛鷺﹐舊盟寒遠迷煙雨。相思未盡﹐纖羅曳水﹐淸鉛泣露。玉鏡臺空﹐銀瓶綆絕﹐斷魂何許﹖待今宵試采﹐中流一葉﹐共淩波去。

齊天樂蟬陳恕可碧柯搖曳聲何許﹖陰陰晚涼庭院。露濕身輕﹐風生翅薄﹐昨夜綃衣初剪。琴絲宛轉。弄幾曲新聲﹐幾番淒惋。過雨髙槐﹐爲渠一洗故宮怨。淸虛襟度謾與﹐向人低訴處﹐幽思無限。敗葉枯形﹐殘陽絕響﹐消得西風腸斷。塵情已倦。任翻鬢云寒﹐綴貂金淺。蛻羽難畱﹐頓驚仙夢遠。

又前題陳恕可蛻仙飛珮流空遠﹐珊珊數聲林杪。薄暑眠輕﹐濃陰聽久﹐勾引淒涼多少﹖長吟未了。想猶怯髙寒﹐又移深窈。與整綃衣﹐滿身風露正淸曉。微薰庭院晝永﹐那回曾記得﹐如訴幽抱。斷響難尋﹐餘悲獨省﹐葉底還驚秋早。齊宮路杳。嘆事往魂消﹐夜閒人悄。謾想輕盈﹐粉奩雙鬢好。

桂枝香蟹陳恕可西風故國﹐記乍脫內黃﹐歸夢溪曲。還是秦星夜映﹐楚霜秋足。無腸枉抱東流恨﹐任年年褪筐微綠。艸汀篝火﹐蘆州緯箔﹐早寒漁屋。敍舊別芳薦玉﹐正香擘新橙﹐淸泛佳菊。依約行沙亂雪﹐誤驚窗竹。江湖歲晚相思遠﹐對孤燈謾懷幽獨。嫩湯浮眼﹐枯形蛻殼﹐斷魂重續。

水龍吟白蓮趙汝鈉露華洗盡凡妝﹐玉妃來待瑤池宴。風裳水珮﹐冰肌雪艷﹐淸涼不汗。解語情多﹐淩波步穩﹐酒容消散。想溫泉浴罷﹐天然眞態﹐渾疑是﹐宮妝淺。暗想淒愁別岸﹐粉痕消香腮凝腕。雪空冰冷﹐此情惟許﹐鷺知鷗見。羽扇微搖﹐翠帷低擁﹐淸涼亭院。待夜深﹐月上闌干﹐更邀取姮娥伴。

摸魚兒蒓唐玨漸滄浪凍痕銷盡﹐瓊絲初漾明鏡。鮫人夜剪龍髯滑﹐織就水晶簾冷。鳧葉淨。最好似嫩荷半捲浮晴影。玉流翠凝。早枯豉融香﹐紅鹽和雪﹐醉齒嚼淸瑩。功名夢﹐曾被秋風喚醒。故人應動髙興。悠然世味渾如水﹐千里舊懷誰省﹖空對景。柰回首姑蘇臺畔愁波暝。煙寒夜靜﹐但只有芳洲﹐花與老﹐何日泛歸艇﹖

桂枝香蟹唐玨松江捨北﹐正水落晚汀﹐霜老枯荻。還見靑筐似繡﹐紺螯如戟。西風有恨無腸斷﹐悵東流幾番潮汐。夜燈爭聚﹐微光掛影﹐誤投簾隙。更喜薦新玉液﹐正半殼含黃﹐一醉秋色。纖手香橙風味﹐有人相憶。江湖歲晚聽飛雪﹐但沙痕空記行迹。至今茶鼎﹐時時猶記﹐眼波愁碧。

臺城路蟬唐玨蛻痕初染仙莖露﹐新聲又移涼影。珮玉流空﹐綃衣剪霧﹐幾度槐昏柳暝。幽窗睡醒。柰欲斷還連﹐不堪重聽。怨結齊姬﹐故宮煙樹翠陰冷。當時舊情在否﹖晚妝淸鏡裏﹐猶記嬌鬢。亂咽頻驚﹐餘悲漸杳﹐搖曳風枝未定。秋期話盡。又抱葉淒淒﹐暮寒山靜。付與孤蛩﹐苦吟淸夜永。

水龍吟白蓮唐玨淡妝人更嬋娟﹐晚奩淨洗鉛華膩。泠泠月色﹐蕭蕭風度﹐嬌紅欲避。太液池空﹐霓裳舞倦﹐不堪重記。嘆冰魂猶在﹐翠輿難駐﹐玉簪爲誰輕墜﹖別有淩空一葉﹐泛淸寒素波千里。珠房淚濕﹐明璫恨遠﹐舊遊夢裏。羽扇生秋﹐瓊樓不夜﹐尙遺仙意。柰香雲易散﹐綃衣半脫﹐露涼如水。

水龍吟白蓮李居仁蕊仙羣擁宸遊﹐素肌似怯波心冷。霜裳縞夜﹐冰壺凝露﹐紅塵洗盡。弄玉輕盈﹐飛瓊綽約﹐淡妝臨鏡。更多情一片﹐碧雲不捲﹐籠嬌面﹐回淸影。菱唱數聲乍聽﹐載名娃藕絲縈艇。雪鷗沙鷺﹐夜來同夢﹐曉風吹醒。酒暈全消﹐粉痕微漬﹐色明香瑩。問此花﹐曷貯瑤池﹐應未許繁紅並。

念奴嬌王夢應欲霜更雨﹐記靑黃籬落﹐東風前此。簾外秋容人共老﹐雁與愁飛千里。水郭煙明﹐竹陂波小﹐萬葉寒聲起。憑髙那更﹐九嶷吹盡雲气。婉娩空復多情﹐年年歸夢﹐花與柴桑似。誰解魂消風日晚﹖短笛孤舟秋水。江蟹籠新﹐露黃斟淺﹐澆得鄕關思。平蕪天遠﹐一痕黃抹秋霽。

謁金門譚宣子人病酒﹐生怕日髙催繡。昨夜新番花樣瘦﹐旋描雙蝶湊。閒憑繡牀呵手﹐卻說春愁還又。門外東風吹綻柳﹐海棠花廝勾。

江城子詠柳譚宣子嫩黃初染綠初描。倚春嬌﹐索春饒。燕外鶯邊﹐想見萬絲搖。便作無情終軟美﹐天賦與﹐眼眉腰。短長亭外短長橋。駐金鑣﹐系蘭橈。可愛風流年紀可憐宵。辦得重來攀折後﹐煙雨暗﹐不辭遙。

烏夜啼陳逢辰月痕未到朱扉﹐送郎時。暗裏一汪兒淚﹐沒人知。不住﹐收不聚﹐被風吹。吹作一天愁雨﹐損花枝。

瑞鶴仙樓采凍痕消夢艸。又招得春歸﹐舊家池沼。園扉掩寒峭。倩誰將花信﹐徧傳深窈﹖追遊趁早。便裁卻輕衫短帽。任殘梅飛滿溪橋﹐和月醉眠淸曉。年少。靑絲纖手﹐彩勝嬌鬟﹐賦情誰表﹖南樓信杳﹐江云重﹐雁歸少。記衝香嘶馬﹐流紅回岸﹐幾度綠楊殘照。想暗黃依舊東風﹐霸陵古道。

法曲獻仙音樓采花匣幺弦﹐象奩雙陸﹐舊日畱歡情意。夢到銀屏﹐恨裁蘭燭﹐香篝夜闌鴛被。料燕子重來地﹐桐陰鎖窗綺。倦梳洗。暈芳鈿﹐自羞鸞鏡。羅袖冷﹐煙柳畫欄半倚。淺雨壓荼蘼﹐指東風芳事餘幾﹖院落黃昏﹐怕春鶯驚笑憔悴。倩柔紅約定﹐喚取玉簫同醉。

二郎神樓采露牀轉玉﹐喚睡醒綠云梳曉。正倦立銀屏﹐新寬衣帶﹐生怯輕寒料峭。悶絕相思無人問﹐但怨入墻陰啼鳥。嗟露屋鎖春﹐晴風暄晝﹐柳輕梅小。人悄。日長謾憶秋千嬉笑。悵燼冷鑪燻﹐花深鶯靜﹐簾箔微紅醉裊。帶結畱詩﹐粉痕鎖帕﹐情遠竊香年少。凝恨極﹐盡日憑髙目斷﹐淡煙芳艸。

華胥引中秋紫霞席上奚滅澄空無際﹐一幅輕綃﹐素秋弄色。剪剪天風﹐飛飛萬里﹐吹淨遙碧。想玉杵芒寒﹐聽佩環無迹。圓缺何心﹐有心偏照歌席。多少情懷﹐甚年年﹐共憐今夕。蕊宮珠殿﹐還吟飄香秀筆。隱約霓裳聲度﹐認紫霞樓笛。獨鶴歸來﹐更無淸夢成覓。

水龍吟水仙趙聞禮幾年埋玉藍田﹐綠雲翠水烘春暖。衣燻麝馥﹐襪羅塵沁淩波步淺。鈿碧搔頭﹐膩黃冰腦﹐參差難剪。乍聲沈素瑟﹐天風珮冷﹐翩躚舞霓裳徧。香波盈盈月滿﹐抱相思夜寒腸斷。含香有恨﹐招魂無路﹐瑤琴寫怨。幽韻淒涼﹐暮江空渺。數峯淸遠。粲迎風笑﹐持花酹酒﹐結南枝伴。

《詞綜》﹝卷二十四﹞

宋詞七十首

點絳唇寇寺丞春睡瞢騰﹐覺時鴛被堆香暖。起來猶懶﹐獨自情何限﹖深院日斜﹐人靜花陰轉。柔腸斷﹐憑髙不見﹐芳艸連天遠。

木蘭花慢送陳石泉自北歸陳參政北歸人未老﹐喜依舊著南冠。正雪暗滹沱﹐云迷芒碭﹐夢落邯鄲。鄕心日行萬里﹐幸此身生入玉門關。多少秦煙隴霧﹐西湖淨洗徵衫。燕山﹐望不見吳山﹐回首一徵鞍。慨故宮離黍﹐故家喬木﹐那忍重看﹖鈞天紫微何處。問瑤池八駿幾時還。誰在天津橋上。杜鵑聲裏闌干。

玉樓春杜郎中風解池冰蟬翅薄﹐庭樹枯枝翻翠萼。背寒就暖起偏慵﹐半捲珠簾憑畫閣。晴景融融煙漠漠﹐天際行人乖信約。病身先是怕春來﹐長到恁時添瘦削。

百字令徳祐乙亥徳祐太學生半堤花雨。對芳辰消遣﹐無柰情緒。春色尙堪描畫在﹐萬紫千紅塵土。鵑促歸期﹐鶯收佞舌﹐燕作畱人語。繞欄紅藥﹐韶華畱此孤主。眞个恨殺東風﹐幾番過了﹐不似今番苦。樂事賞心磨滅盡﹐忽見飛書傳羽。湖水湖煙﹐峯南峯北﹐總是堪傷處。新塘楊柳﹐小腰猶自歌舞。

祝英臺近徳祐乙亥徳祐太學生倚危欄﹐斜日暮﹐驀驀甚情緒﹖稚柳嬌黃﹐全未禁風雨。春江萬里雲濤﹐扁舟飛渡﹐那更聽塞鴻無數﹖嘆離阻。有恨流落天涯﹐誰念泣孤旅。滿目風塵﹐冉冉如飛霧。是何人惹愁來。那人何處。怎知道愁來不去﹖

魚遊春水春景無名氏秦樓東風裏﹐燕子還來尋舊壘。餘寒猶峭﹐紅日薄侵羅綺。嫩艸方抽碧玉茵﹐媚柳輕窣黃金縷。鶯口轉上林﹐魚遊春水。幾曲闌干徧倚﹐又是一番新桃李。佳人應怪歸遲﹐梅妝淚洗。鳳簫聲絕沈孤雁﹐望斷淸波無雙鯉。雲山萬重﹐寸心千里。

眉峯碧無名氏蹙破眉峯碧﹐纖手還重執。鎭日相看未足時﹐忍便使鴛鴦只﹖薄暮投村驛﹐風雨愁通夕。窗外芭蕉窗里人﹐分葉上心頭滴。

撲蝴蝶無名氏煙條雨葉﹐綠徧江南岸。思歸倦客﹐尋芳來較晚。岫邊紅日初斜﹐陌上花飛正滿。淒涼數聲羌管。怨春短。玉人應在﹐明月樓中畫眉懶。蠻箋錦字﹐多時魚雁斷。恨隨去水東流﹐事與行雲共遠。羅衾舊香猶暖。

踏莎行無名氏碧羮回廊﹐綠楊深院。花期夜入簾猶捲。照人無柰月華明﹐潛身卻恨花陰淺。密約難憑﹐幽歡未展。看看滴盡銅壺箭。闌干敲徧不應人﹐分明燭下聞刀剪。

玉瓏璁無名氏城南路﹐橋南樹﹐玉鉤簾捲香橫霧。新相識﹐舊相識﹐淺顰低笑﹐嫩紅輕碧。惜﹐惜﹐惜。劉郎去﹐阮郎住﹐爲雲爲雨朝還暮。心相憶﹐空相憶﹐露荷心性﹐柳花蹤迹。得﹐得﹐得。

九張機見。樂府雅詞﹠無名氏一張機﹐采桑陌上試春衣。風晴日暖慵無力』桃花枝上﹐啼鶯言語﹐不肯放人歸。

又無名氏四張機﹐鴛鴦織就欲雙飛。可憐未老頭先白』春波碧艸﹐曉寒深處﹐相對浴紅衣。

又無名氏五張機﹐橫紋織就沈郎詩。中心一句無人會』不言愁恨﹐不言憔悴﹐只恁寄相思。

又無名氏七張機﹐春蠶吐盡一生絲。莫教容易裁羅綺﹖無端剪破﹐仙鸞彩鳳﹐分作兩邊衣。

又無名氏九張機﹐雙花雙葉又雙枝。薄情自古多離別﹖從頭到底﹐將心縈系﹐穿過一條絲。

又無名氏輕絲﹐象牀玉手出新奇。千花萬艸光凝碧﹖裁縫衣著﹐春天歌舞﹐飛蝶語黃鸝。

又無名氏春衣﹐素絲染就已堪悲。塵昏汗污無顏色﹐應同秋扇﹐從玆永棄﹐無復奉君時。

玉樓春題鉛山驛壁見。能攺齋漫錄。無名氏東風楊柳門前路﹐畢竟雕鞍畱不住。柔情勝似嶺頭云﹐別淚多於花上雨。靑樓畫幕無重數﹐聽得樓邊車馬去。若將眉黛染情深﹐直到丹靑難畫處。

踏靑遊贈妓崔念四無名氏識个人人﹐恰止二年歡會。似賭賽六隻渾四。向巫山重重去﹐如魚水。兩情美﹐同倚畫樓十二﹐倚了又還重倚。兩日不來﹐時時在人心裏。擬問卜常占歸計。拚三八淸齋﹐望永同鴛被。到夢裏﹐驀然被人驚覺﹐夢也有頭無尾。

調笑桃源集句見。宣和九重樂府。無名氏相誤﹐桃源路。萬里蒼蒼煙水暮﹐畱君不住君須去。秋月春風閒度﹐桃花零亂如紅雨﹐人面不知何處﹠

祝英臺近憶別見。樂府雅詞。無名氏海棠開﹐花影下﹐憶得舊遊戲。恰似驂鸞﹐同在彩雲裏。夢回雨散雲收﹐匆匆歸去﹐一枕乍驚殘春睡。甚情味』人去花也飄零﹐餘香半憔悴。點點飛紅﹐都是去時淚。可堪冷落黃昏﹐瀟瀟微雨﹐斷魂處﹐朱欄獨倚。

又無名氏剪酴﹐移芍藥﹐深院教鸚鵡。消遣宿酲﹐欹枕燻沈炷。自從載酒西湖﹐探梅南浦﹐久不見雪兒歌舞。恨無據。因甚不展眉頭』凝愁過百五。雙燕無情﹐難寄斷腸句。可憐淚濕靑綃﹐怨題紅葉﹐落花亂﹐一簾風雨。

水調歌頭建炎庚戌題吳江見﹐中吳記聞。無名氏平生太湖上﹖短棹幾經過。如今重到﹖何事愁與水雲多。擬把匣中長劍﹖換取扁舟一葉﹖歸去老漁蓑。銀艾非吾事﹖丘壑已蹉跎。膾新鱸﹖斟美酒﹖起悲歌。太平生長﹖豈謂今日識干戈﹠欲瀉三江雪浪﹖淨洗邊塵千里﹖不爲挽天河。回首望霄漢﹖雙淚墮淸波。

楊柳枝見﹐樂府雅詞。無名氏簌簌花飛一雨殘﹖乍衣單。屏風數幅畫江山﹖水雲閒。別易會難無計那﹖淚潸潸。夕陽樓上憑闌干﹖望長安。

浣溪沙瓜陂鋪題壁見﹐能攺齋漫錄。無名氏剪碎香羅裛淚痕﹖鷓鴣聲斷不堪聞﹖馬嘶人去近黃昏。整整斜斜楊柳陌﹖疏疏密密杏花村﹖一番風月更消魂。

鷓鴣天上元見﹐蘆浦筆記。無名氏宣徳樓前雪未融﹖賀正人見彩山紅。九衢照影紛紛月﹖萬井吹香細細風。復道遠﹖暗相通。平陽主第五王宮。鳳簫聲裏春寒淺﹖不到珠簾第二重。

綠意荷葉見﹐樂府雅詞。無名氏碧圓自潔﹖向淺洲遠浦﹖亭亭淸絕。猶有遺簪﹖不展秋心﹖能捲幾多炎熱。鴛鴦密語同傾蓋﹖且莫與浣紗人說。恐怨歌忽斷花風﹖碎卻翠云千疊。回首當年漢舞﹖怕飛去﹖謾縐畱仙裙褶。戀戀靑衫﹖猶染枯香﹖還笑鬢絲飄雪。盤心淸露如鉛水﹖又一夜西風吹折。喜靜看匹練秋光﹖倒瀉半湖明月。

擷芳詞見﹐古今詞話。無名氏風搖動﹖雨蒙茸﹖翠條柔弱花頭重。春衫窄﹖香肌濕﹖記得年時﹖共伊曾摘。都如夢﹖何曾共。可憐孤似釵頭鳳。關山隔﹖晚云碧﹖燕且來也﹖又無消息。

禦街行見﹐古今詞話。無名氏霜風漸緊寒侵袂。聽孤雁﹖聲嘹唳。一聲聲送一聲悲﹖雲淡碧天如水。披衣告語﹖雁兒略住﹖聽我些兒事。塔兒南畔城兒裏﹖第三个橋兒外。瀕河西岸小紅縷﹖門外梧桐雕砌。請教且與﹖低聲飛過﹖那里有人人無寐。

應天長見﹐古今詞話。無名氏雕鞍成謾駐﹖望斷也不歸﹖院深天暮。倚徧舊日曾共憑肩門戶。踏靑何處所。想醉拍春衫歌舞。徵旆舉﹖一步紅塵﹖一步回顧。行行愁獨語﹖想媚容今宵﹖怨郎不住。來爲相思﹖卻又空將愁去。人生無定據﹖嘆後會不知何處。愁萬縷﹖憑仗東風﹖和淚吹與。

念奴嬌和東坡韻無名氏炎精中否﹖嘆人材委靡﹖都無英物。鐵馬長驅三犯闕﹖誰作長城堅壁。萬里奔騰﹖兩宮幽陷﹖此恨如何雪。艸廬三顧﹖豈無髙臥英傑。天意建我中興﹖吾君神武﹖卜一作﹠踵』曾孫周發。海嶽封疆俱效職一作﹠順』﹖堠火會看消滅。翠羽南巡﹖叩閽無路﹖徒有衝冠發。孤忠耿耿﹖劍鋩冷浸秋月。

又題項羽廟無名氏鮑魚鮏斷﹖楚將軍鞭虎驅龍而起。空費咸陽三月火﹖鑄就金刀神器。垓下兵稀﹖陰陵道狹﹖月暗云如壘。楚歌喧唱﹖山川都姓劉矣。悲泣喚醒虞姬﹖爲伊死別﹖血刃飛花碎。霸業銷沈騅不逝﹖气盡烏江江水。古廟頹垣﹖斜陽紅樹﹖遺恨鴉聲裏。興亡休問﹖髙陵秋艸空翠﹝

點絳唇秋社無名氏燕子依依﹖曉來總爲誰歸去。澹雲生處﹖已覺賓鴻度。淺笑低顰﹖便面機中素。乘鸞女﹖瑣窗瓊宇﹖會有明年暑。

烏夜啼見﹐天機余綿。無名氏都無一點殘紅﹖夜來風。底事東君歸去太匆匆。桃花醉﹖梨花淚﹖總成空﹖斷送一年﹖春在綠陰中。

又見﹐古今詞話。無名氏一彎月掛危樓﹖似藏鉤。醉裏不知黃葉報新秋。徵鴻斷﹖歸云亂﹖遠峯愁。愁見綠楊凝恨在江頭。

秦樓月題蓬萊閣無名氏煙漠漠﹖海天搖蕩蓬萊閣。蓬萊閣﹖朱甍碧瓦﹖半侵寥廓。三山謾有長生藥﹖茫茫雲海風濤惡。風濤惡﹖仙槎不見﹖暮沙潮落。

又無名氏秋寂寂﹐碧紗窗外人橫笛。人橫笛﹐天津橋上﹐舊曾聽得。宮妝玉指無人識﹐龍吟水底聲初息。聲初息﹐月明江岸﹐數峯凝碧。

西江月見﹖翰墨。無名氏記得洛陽話別﹐十年社燕秋鴻。今朝相遇暮云東﹐對坐旗亭說夢。破帽手遮斜日﹐練衣袖捲寒風。蘆花江上兩衰翁﹐消得幾番相送。

尉遲杯見﹖梅苑。無名氏歲雲暮﹐嘆光陰冉冉能幾許。江梅尙怯餘寒﹐長安信音猶阻。東風無據。憑欄久﹐欲去還凝佇。憶溪邊月底徘徊﹐暗香疏影庭戶。朝來凍解霜消﹐南枝上﹐香英數點微露。把酒看花﹐無言有淚﹐還是那時情緒。花依舊晨一何處。謾贏得花前愁千縷。盡髙樓﹐畫角頻吹﹐任教紛紛飛絮

洞仙歌見﹖梅苑。無名氏斷雲疏雨﹐冷落空山道。匹馬駸駸又重到。望孤村﹐三兩茅屋疏籬﹐溪水畔﹐一簇蘆花晚照。尋思行樂地﹐事去無痕﹐回首湘波與天杳﹐嘆人生幾度﹐能醉金釵。靑鏡裏﹐贏得朱顏未老。又一點枝頭破黃昏﹐問客路春風爲誰開早。

萬年歡見﹖梅苑。無名氏天气嚴凝﹐乍寒梅數枝﹐嶺上開坼。傅粉凝脂﹐疑是素娥妝拭。先報陽和信息﹐更雪月交光一色。因追念﹐往日歡遊﹐共君攜手同摘。別來又經歲隔﹐柰髙樓夢斷﹐無計尋覓。冷艷寒容﹐啼雨恨煙愁濕。似向人前淚滴﹐怎不使伊家思憶。還只恐寂寞空枝﹐又隨昨夜羌笛。

紅見﹖梅苑。無名氏粉香尢嫩﹐霜寒可慣﹠怎柰向春心已轉。玉容別是一般閒婉﹐悄不管桃紅杏淺。月影簾櫳﹐金堤波面﹐漸細細香風滿院。一枝折寄﹐故人𨿽遠﹐莫輒使江南信斷。

憶少年見﹖梅苑。無名氏疏疏整整﹐斜斜淡淡﹐盈盈脈脈。徒憐暗香句﹐笑梨花顏色。羈馬蕭蕭行又急﹐空回首水寒沙白。天涯倦牢落﹐忽一聲羌笛。

琴調相思引無名氏膽樣瓶兒幾點春﹐剪來猶帶水雲痕。且移孤冷﹐相伴最深樽。每爲惜花無曉夜﹐教人甚處不銷魂﹖爲君惆悵﹐何獨是黃昏。

眼兒媚無名氏蕭蕭江上荻花秋﹐做弄許多愁。半竿落日﹐兩行新雁﹐一葉扁舟。惜分長怕君先去﹐直待醉時休。今宵眼底﹐明朝心上﹐後日眉頭。

步蟾宮無名氏東風捏就腰肢細﹐系六幅裙兒不起。看來只慣掌中行﹐怎教在燭花影裏。更闌應是鉛華退﹐暗蹙損眉峯雙翠。夜深著糸兩小鞋兒﹐斜靠著屏風立地。

搗練子見。天機余錦﹠無名氏林下路﹐水邊亭。涼吹水曲散餘酲。小藤牀﹐隨意橫。猶記得﹐舊時經。翠荷鬧雨做秋聲。恁時節﹐不堪聽。

謁金門見。天機余錦﹠無名氏山無數﹐遮斷故人何處。見說蘭舟獨系住﹐溪邊紅葉樹。憶著前時歡遇﹐惹起今番愁緒。怎得西風吹淚去。陽臺爲暮雨﹖

風光好見。天機余錦﹠無名氏柳陰陰﹐水沈沈。風約雙鳧立不禁﹐碧波心。孤村橋斷人迷路﹐舟橫渡。旋買村醪淺淺斟﹐更微吟。

天香龍涎香無名氏瀛嶠浮煙﹐滄波掛月﹐潛虯睡起淸曉。萬里楂程﹐一番花信﹐付與露薇冰腦。纖雲漸暖﹐凝翠席氤氳不了。銀葉重調火活﹐珠簾日垂風悄。螺屏酒醒夢好﹐繡羅幬依舊痕少。幾度試拈心字﹐暗驚芳抱。隱約仙州路杳﹐謾珮影玲瓏護嬌小。素手金篝﹐春情未老。

浪淘沙並門裴湘雁塞說並門﹐郡枕西汾。山形髙下遠相吞。古寺樓臺依碧嶂﹐煙景遙分。晉廟鎖溪云﹐簫鼓仍存。牛羊斜日自歸村。惟有故城禾黍地﹐前事消魂。

南柯子僧揮十里靑山遠﹐潮平路帶沙。數聲啼鳥怨年華。又是淒涼時候在天涯。白露收殘暑﹐淸風散曉霞。綠楊堤畔鬧荷花。記得年時沽酒那人家。

玉樓春芭蕉僧揮飛香漠漠簾帷暖﹐一綫水沈煙未斷。紅樓西畔小闌干﹐盡日倚欄人已遠。黃梅雨過芭蕉晚﹐鳳尾翠搖雙葉短。舊年顏色舊年心﹐畱到如今春不管。

柳梢靑僧揮岸艸平沙﹐吳王故苑﹐柳裊煙斜。雨後寒輕﹐風前香軟﹐春在梨花。行人一棹天涯﹐酒醒處殘陽亂鴉。門外秋千﹐墻頭紅粉﹐深院誰家﹖

小衝山僧祖可誰向江頭遣恨濃﹖碧波流不斷﹐楚山重。柳煙和雨隔疏鐘。黃昏後﹐羅幕更朦朧。桃李小園空。阿誰猶笑語﹐拾殘紅﹖珠簾捲盡夜來風。人不見﹐春在綠蕪中。

菩薩蠻僧祖可西風簌簌低紅葉﹐梧桐影裏銀河匝。夢破畫簾垂﹐月明烏鵲飛。新愁知幾一作。那致。許﹖欲似絲千縷。雁已不堪聞﹐砧聲何處村﹖

又僧祖可誰能畫取沙邊雨﹖和煙澹掃蒹葭渚。別岸卻斜暉﹐采蓮人未歸。鴛鴦如解語﹐對浴紅衣去。去了更回頭﹐教儂特地愁。

靑玉案和賀方回韻釋惠洪綠槐煙柳長亭路。恨取次分離去。日永如年愁難度。髙城回首﹐暮雲遮盡﹐目斷知何處﹖解鞍旅捨天將暮﹐暗憶丁寧千萬句。一寸柔腸情幾許﹖薄衾孤枕﹐夢回人靜﹐徹曉瀟瀟雨﹐

法駕導引上淸蔡眞人闌干曲。闌干曲。紅颺繡簾旌﹐花嫩不禁纖手撚。被風吹去意還驚﹐眉恨蹙山靑﹐鳳棲梧於眞人綠暗紅稀春已暮。燕子銜泥飛入垂楊處﹐柳絮欲停風不住。杜鵑聲裏山無數﹐竹杖芒鞋無定據。穿過溪南獨木橫橋路﹐樵子漁師來又去。一川風月誰爲主﹖

行香子於眞人閬苑瀛洲。金穀重樓。總不如茅舍淸幽﹐野花鋪地。算也風流﹐卻也宜春。也宜夏。也宜秋﹐酒熟堪。客至須畱。更無榮無辱無憂﹐退閒一步。著甚來由﹖但倦時眠。渴時飲。醉時謳﹐

酹江月武昌懷古葛長庚漢江北瀉。下長淮洗盡胸中今古﹐樓櫓橫波徵雁遠。誰見魚龍夜舞﹖鸚鵡洲云。鳳凰池月。付與沙頭鷺﹐功名何處﹖年年惟見春絮﹐非不豪似周瑜。壯如黃祖。亦逐秋風度﹐野艸閒花無限數。渺在西山南浦﹐黃鶴樓人。赤烏年事。江漢亭前路﹐浮萍無據。水天幾度朝暮。

水龍吟采藥徑葛長庚云屏謾鎖空山。寒猿啼斷松枝翠﹐芝英安在。術苗已老。徒勞屐齒﹐應記洞中。鳳簫錦瑟。鎭常歌吹﹐悵蒼苔路杳。石門信斷。無人問溪頭事﹐回首暝煙無際。但紛紛落花如淚﹐多情易老。靑鸞何處﹖書成難寄﹐欲問雙蛾。翠蟬金鳳。向誰嬌媚﹖想分香舊恨。劉郎去後。一溪流水﹐

水調歌頭葛長庚江上春山遠。山下暮雲長﹐相畱相送。時見雙燕語風檣﹐滿目飛花萬點。回首故人千里。把酒沃愁腸﹐回雁峯前路。煙樹正蒼蒼﹐漏聲殘。燈焰短。馬蹄香﹐浮雲飛絮。一身將影向瀟湘﹐多少風前月下。迆邐天涯海角。魂夢亦淒涼﹐又是春將暮。無語對斜陽﹐

摸魚兒葛長庚問滄江舊盟鷗鷺﹐年來景物誰主。悠悠客鬢知何事﹐吹滿西風塵土﹖渾未悟﹐謾自許功名談笑侯千戶﹖春衫戲舞﹐怕三徑都荒﹐一犁未把﹐猿鶴笑君誤﹖君且住﹐未必心期盡負﹖江山秋事如許。月明風靜萍花路﹐欹枕試聽鳴櫓﹖還又去﹐道喚取陶泓要艸歸來賦﹖相思最苦﹐是野水連天﹐漁榔四起﹐蓑笠占煙雨﹖

霜天曉角綠淨堂葛長庚五羊安在﹐城市何曾攺﹖十萬人家闤闠﹐東亦海﹐西亦海﹖歲歲蒲澗會﹐地接蓬萊界﹖老樹知他一劍﹐千山外﹐萬山外﹖

賀新郎葛長庚且盡杯中酒﹖問平生湖海心期﹐更如君否。渭樹江云多少恨。離合古今非偶。更風雨十常八九﹖長鋏歌彈明月墮﹐對蕭蕭客鬢閒攜手﹖還怕折﹐渡頭柳﹖小樓夜久微涼透﹖倚危欄一池倒影﹐半空星斗﹖此會明年知何處。蘋末秋風未久﹖謾輸與鷺朋鷗友﹖已辦扁舟松江去﹐與鱸魚蒓菜論交舊﹖應念此﹐重回首﹖

又送趙帥之江州葛長庚倏又西風起﹖這一年光景早過﹐三分之二﹖燕去鴻來何日了。多少世間心事。待則甚功成名遂﹖楓葉荻花動涼思﹐又尋思江上琵琶淚﹖還感慨﹐勞夢寐﹖愁來長是朝朝醉﹖地成宋玉傷感﹐三閭憔悴﹖況是淒涼寸心碎。目斷水蒼山翠﹖更送客長亭分袂﹖皂山前梧桐雨﹐起風檣露舶無窮意﹖君此去﹐趁秋霽﹖

又肇慶府送談金華。張月窗葛長庚謂是無情者﹖又如何臨岐欲別﹐淚珠如灑﹖此去蘭舟雙槳急﹐兩岸秋山似畫﹖況已是芙蓉開也﹖小立西風楊柳岸﹐覺衣單略說些些話﹖重把我﹐袖兒把﹖小詞做了和愁寫﹐送將歸﹐要相思處﹐月明今夜﹖客裏不堪仍送客﹐平昔交遊亦寡﹖況慘慘蒼梧之野。未可淒涼休哽咽﹐更明朝後日才方卸﹖情默默﹐斜陽下﹖

憶少年乩仙淒涼天气﹐淒涼院落﹐淒涼時候﹖孤鴻叫斜月﹐伴寒燈殘漏﹖落盡梧桐秋影瘦﹖菱鑑古﹐畫眉難就﹖重陽又近也﹐對黃花依舊﹖

《詞綜》﹝卷二十五﹞

宋詞五十首

蝶戀花盧氏蜀道靑天煙霧翳﹐帝裏繁華。迢遞何時至﹖回望錦川揮粉淚。鳳釵斜烏雲膩﹐綬帶雙垂金縷細﹐玉珮珠璫。露滴寒如水﹐從此鸞妝添遠意。畫眉學得遙山翠﹐

點絳唇舒氏獨自臨池。悶來彊把闌干憑﹐舊愁新恨。耗卻年時興﹐鷺散魚潛。煙斂風初定﹐波心靜照人如鏡。少个年時影﹐

菩薩鬘魏夫人溪山掩映斜陽裏。樓臺影動鴛鴦起﹐隔岸兩三家。出墻紅杏花﹐綠楊堤下路。早晚溪邊去﹐三見柳綿飛。離人猶未歸﹐

好事近魏夫人雨後曉寒輕。花外曉鶯啼歇﹐愁聽隔溪殘漏。正一聲淒咽﹐不堪西望去程賒。離腸萬回結﹐不似海棠花下。按涼州時節﹐

點絳唇魏夫人波上淸風。畫船明月人歸後﹐漸消殘酒。獨自憑欄久﹐聚散匆匆。此恨年年有﹐重回首。淡煙疏柳。隱隱蕪城漏﹐

更漏子寄季玉妹延安夫人小闌干。深院宇。依舊當時別處﹐朱戶鎖。玉樓空。一簾霜日紅﹐弄珠江。何處是﹖望斷碧雲無際﹐凝淚眼。出重城。隔溪羌笛聲﹐

鳳凰臺上憶吹簫李淸照香冷金猊﹐被翻紅浪﹐起來慵自梳頭。任寶奩塵滿﹐日上簾鉤。生怕離懷別苦﹐多少事欲說還休。新來瘦﹐非干病酒﹐不是悲秋。休休﹖這回去也﹐千萬徧陽關﹐也則難畱。念武陵人遠﹐煙鎖秦樓。惟有樓前流水﹐應念我終日凝眸。凝眸處﹐從今又添﹐一段新愁。

壺中天慢李淸照蕭條庭院﹐又斜風細雨﹐重門須閉。寵柳嬌花寒食近﹐種種惱人天气。險韻詩成﹐扶頭酒醒﹐別是閒滋味。徵鴻過盡﹐萬千心事難寄。樓上幾日春寒﹐簾垂四面﹐玉闌干慵倚。被冷香消新夢覺﹐不許愁人不起。淸露晨流﹐新桐初引﹐多少遊春意﹖日髙煙斂﹐更看今日晴未。

一剪梅李淸照紅藉香殘玉簟秋。輕解羅裳﹐獨上蘭舟。雲中誰寄錦書來。雁字回時﹐月滿西樓。花自飄零水自流。一種相思﹐兩處閒愁。此情無計可消除﹐才下眉頭﹐卻上心頭。

醉花陰九日李淸照薄霧濃云愁永晝﹐瑞腦銷金獸。佳節又重陽﹐玉枕紗廚﹐半夜涼初透。東籬把酒黃昏後﹐有暗香盈袖。莫道不銷魂﹐簾捲西風﹐人似黃花瘦。

怨王孫春暮李淸照帝裏春晚﹐重門深院。艸綠階前﹐暮天雁斷。樓上遠信誰傳。恨綿綿﹖多情自是多沾惹﹐難拚捨。又是寒食也﹖秋千巷陌﹐人靜皎月初斜﹐浸梨花。

浣溪沙李淸照樓上晴天碧四垂﹐樓前芳艸接天涯。勸君莫上最髙梯。新筍已成堂下竹﹐落花都入燕巢泥。忍聽林表杜鵑啼。

又李淸照髻子傷春懶更梳﹐晚風庭院落梅初。澹雲來往月疏疏。玉鴨薰鑪閒瑞腦﹐朱櫻斗帳掩流蘇。通犀還解辟寒無。

武陵春李淸照風住塵香花已盡﹐日晚倦梳頭。物是人非事事休﹐欲語淚先流。聞說雙溪春尙好﹐也擬泛輕舟。只恐雙溪舴艋舟﹐載不動許多愁。

點絳唇李淸照寂寞深閨﹐柔腸一寸愁千縷。惜春春去﹐幾點催花雨。倚徧闌干﹐只是無情緒。人何處﹖連天芳樹﹐望斷歸來路。

賣花聲李淸照簾外五更風﹐吹夢無蹤。畫樓重上與誰同﹖記得玉釵斜撥火﹐寶篆成空。回首紫金峯﹐雨潤煙濃。一江春浪醉醒中。畱得羅襟前日淚﹐彈與徵鴻。

聲聲慢李淸照尋尋覓覓﹐冷冷淸淸﹐淒淒慘慘戚戚。乍暖還寒時候﹐最難將息。三杯兩盞淡酒﹐怎敵他曉來風急﹖雁過也﹐正傷心卻是﹐舊時相識。滿地黃花堆積﹐憔悴損﹐如今有誰堪摘﹖守著窗兒﹐獨自怎生得黑﹖梧桐更兼細雨﹐到黃昏點點滴滴。這次第﹐怎一个愁字了得﹖

花心動阮逸女仙苑春濃﹐小桃開﹐枝枝已堪攀折。乍雨乍晴﹐輕暖輕寒﹐漸近賞花時節。柳搖臺榭東風軟﹐簾櫳靜﹐幽禽調舌。斷魂遠﹐閒尋翠徑﹐頓成愁結。此恨無人共說。還立盡黃昏﹐寸心空切。彊整繡衾﹐獨掩朱扉﹐簟枕爲誰鋪設﹖夜長更漏傳聲遠﹐紗窗映﹐銀缸明滅。夢回處﹐梅梢半籠澹月。

賣花聲幼卿極目楚天空﹐雲雨無蹤。謾畱遺恨鎖眉峯。自是荷花開較晚﹐孤負東風。客館嘆飄蓬﹐聚散匆匆。揚鞭那忍驟花驄。望斷斜陽人不見﹐滿袖啼紅。

惜分飛送別吳淑姬岸柳依依拖金縷﹐是我朝來別處。惟有多情絮﹐故來衣上畱人住。兩眼啼紅空彈與﹐未見桃花又去。一片徵帆舉﹐斷腸遙指苕溪路。

祝英臺近吳淑姬粉痕消﹐芳信斷﹐好夢總無據。病酒無聊﹐欹枕聽殘雨。斷腸曲曲屏山﹐溫溫沈水﹐都是舊看承人處。久離阻﹖應念一點芳心﹐閒愁知幾許。偸照菱花﹐淸瘦自羞覷。可堪梅子酸時﹐楊花飛絮﹐亂鶯又催將春去。

蝶戀花送春朱淑眞樓外垂楊千萬縷﹐欲系靑春﹐少住春還去。猶自風前飄柳絮﹐隨春且看歸何處。滿目山川聞杜宇。便做無情﹐莫也愁人意。把酒送春春不語﹐黃昏卻下瀟瀟雨。

眼兒媚朱淑眞風日遲遲弄輕柔﹐花徑暗香流。淸明過了﹐不堪回首﹐云鎖朱樓。午窗睡起鶯聲巧﹐何處喚春愁。綠楊影裏﹐海棠枝畔﹐紅杏梢頭。

謁金門朱淑眞春已半﹐觸目此情無限。十二闌干閒倚徧﹐愁來天不管。好是風和日暖﹐輸與鶯鶯燕燕。滿院落花簾不捲﹐斷腸芳艸遠。

生查子元夕朱淑眞去年元夜時﹐花市燈如晝。月上柳梢頭﹐人約黃昏後。今年元夜時﹐月與燈依舊。不見去年人﹐淚濕春衫袖。

又朱淑眞年年玉鏡臺﹐梅蕊宮妝困。今歲未還家﹐怕見江南信。酒從別後疏﹐淚向愁中盡。遙想楚云深﹐人遠天涯近。

減字木蘭花題雄州驛蔣興祖女朝雲橫度﹐轆轆車聲如水去。白艸黃沙﹐月照孤村三兩家。飛鴻過也﹐百結愁腸無晝夜。漸近燕山﹐回首鄕關歸路難。

好事近鄭意娘往事與誰論。無語暗彈淸血。何處最堪腸斷。是黃昏時節﹖倚樓凝望又徘徊﹐誰解此情切﹐何計可同歸雁﹐趁江南春色。

浣溪沙慕容巖卿妻滿目江山憶舊遊﹖汀花汀艸弄春柔。長亭艤住木蘭舟。好夢易隨流水去﹖芳心猶逐曉云愁。行人莫上望京樓。

如夢令宮詞孫道絢翠擘紅蕉影亂﹖月上朱欄一半。風自碧空來﹖吹落歌珠一串。不見﹖不見﹖人被繡簾遮斷。

憶少年葛氏侄女告歸﹖送之。孫道絢雨晴雲斂﹖煙花澹蕩﹖遙山凝碧。驅車問徵路﹖賞春風南陌。正雨後梨花幽艷白﹖悔匆匆過了寒食。歸家漸春暮﹖探酴消息。

秦樓月季溫歸樵陽﹖書寄。孫道絢秋寂寞﹖秋風夜雨傷離索。傷離索﹖老懷無柰﹖淚珠零落。故人一去無期約﹖尺書忽寄西飛鶴。西飛鶴﹖故人何在﹖水村山郭。

憶秦娥。絕妙﹠作李嬰鄭文妻孫氏花深深﹖一鉤羅襪行花陰。行花陰﹖閒將柳帶﹖試結同心。日邊消息空沈沈﹖畫眉樓上愁登臨。愁登臨﹖海棠開後﹖望到如今。

燭影搖紅鄭文妻孫氏乳燕穿簾﹖亂鶯啼樹淸明近。隔簾時度柳花飛﹖猶覺寒成陣。長記眉峯偸隱﹖臉桃紅猶藏酒暈。背人微笑﹖半鸞釵﹖輕籠蟬鬢。別久啼多﹖眼應不似當時俊。滿園珠翠逞春嬌﹖沒个他風韻。若見賓鴻試問﹖待相將彩箋寄恨。幾時得見﹖鬥艸歸來﹖雙鴛微潤﹐

生查子陸遊妾只知眉上愁﹖不識愁來路。窗外有芭蕉﹖陣陣黃昏雨。曉起理殘妝﹖整頓教愁去。不合畫春山﹖依舊畱愁住。

如夢令送別美奴日暮馬嘶人去﹐船逐淸波東注。後夜最髙樓﹐還肯思量人否﹖無緒﹐無緒﹐生怕黃昏疏雨。

卜算子美奴送我出東門﹐乍別長安道。兩岸垂楊鎖暮煙﹐正是秋光老。一曲古陽關﹐莫惜金尊倒。君向瀟湘我向秦﹐魚雁何時到。

滿江紅題驛壁王淸惠太液芙蓉﹐渾不是舊時顏色。曾記得承恩雨露。玉樓金闕。名播蘭簪妃後裏﹐暈潮蓮臉君王側。忽一朝鼙鼓揭天來﹐繁華歇。龍虎散﹐風雲滅。千古恨﹐憑誰說﹖對山河百二﹐淚沾襟血。驛館夜驚塵土夢﹐宮車曉碾關山月。願嫦娥相顧肯從容﹐隨圓缺。

滿庭芳題壁徐君寶妻漢上繁華﹐江南人物﹐尙遺宣政風流。綠窗朱戶﹐十里爛銀鉤。一旦刀兵齊舉﹐旌旗擁百萬貔貅。長驅入﹐歌樓舞榭﹐風捲落花愁。淸平三百載﹐典章人物﹐掃地都休。幸此身未北﹐猶客南州。破鑑徐郎何在﹖空惆悵相見無由﹐從今後﹐斷魂千里﹐夜夜嶽陽樓。

望江南贈汪水雲金徳淑春睡起﹐積雪滿燕山。萬里長城橫縞帶﹐六街燈火已闌珊﹐人在玉樓間。

滿庭芳攺少遊詞琴操山抹微云﹐天連衰艸﹐畫角聲斷斜陽。暫停徵轡﹐聊共飲離觴。多少蓬萊舊侶﹐頻回首煙靄茫茫。孤村裏﹐寒鴉萬點﹐流水繞紅墻。魂傷。當此際﹐輕分羅帶﹐暗解香囊。謾贏得秦樓薄幸名狂。此去何時見也﹐襟袖上空有餘香。傷心處﹐長城望斷﹐燈光已昏黃。

惜春容侑涪翁盼盼少年看花雙鬢綠﹐走馬章臺弦管逐。而今老更惜花深﹐終日看花看不足。坐中美女顏如玉﹐爲我同歌金縷曲。歸時壓得帽檐欹﹐頭上春風紅簌簌。

鷓鴣天寄別李生聶勝瓊玉慘花愁出鳳城﹐蓮花樓下柳靑靑。尊前一唱陽關曲﹐別个人人第五程。尋好夢﹐夢難成。有誰知我此時情﹖枕前淚共階前雨﹐隔个窗兒滴到明。

市橋柳送行蜀中妓欲寄意渾無所有﹐折盡市橋官柳。看君著上春衫﹐又相將﹐放船楚江口。後會不知何日又﹖是男兒休要鎭長相守。苟富貴無相忘﹐若相忘﹐有如此酒。

浪淘沙玉英塞上早春時﹐暖律猶微。柳舒金綫水回堤。料得江鄕應更好﹐開盡梅蹊。晝漏漸遲遲﹐愁損香肌。幾回無語斂雙眉。憑徧闌干十二曲﹐日下樓西。

江亭怨吳城小龍女簾卷曲欄獨倚﹐山展暮天無際。淚眼不曾晴﹐家在吳頭楚尾。數點雪花亂委﹐撲漉沙鷗驚起。詩句欲成時﹐沒入蒼煙叢裏。

法駕導引赤城韓夫人東風起﹐東風起﹐海上百花搖。十八風鬟云半動﹐飛花和雨著輕綃。歸路碧迢迢。

又赤城韓夫人煙漠漠﹐煙漠漠﹐天淡一簾秋。自洗玉舟斟白醴﹐月華微映是空舟。歌罷海西流。

木蘭花慢衛芳華記前朝舊事﹐曾此地會神仙。向月地云階﹐重攜翠袖﹐來拾花鈿。繁華總隨流水﹐嘆一場春夢杳難圓。廢港芙蓉滴露﹐斷堤楊柳垂煙。兩峯南北只依然﹐輦路艸芊芊。恨別館離宮﹐煙銷鳳蓋﹐波沒龍船。平生玉屏金屋﹐時漆燈無焰夜如年。落日牛羊壠上﹐西風燕雀林邊。

瑞鶴仙賦一撚紅牡丹紫姑睹嬌紅細撚。是西子當日﹐畱心千葉。西都競栽接。好園林臺榭﹐何妨日涉。輕羅慢褶。費多少﹐陽和調燮。向曉來﹐露浥芳苞。一點醉紅潮頰。雙靨。姚黃國艷﹐魏紫天香﹐倚風羞怯。雲鬟試插﹐引動狂蜂浪蝶。況東君開宴﹐賞心樂事﹐莫惜獻酬頻疊。看相將紅藥翻階﹐尙餘媵妾。

《詞綜》﹝卷二十六﹞

金詞六十二首

靑玉案完顏凍雲封卻駝岡路﹐有誰訪溪梅去。夢裏疏香風暗度﹖覺來惟見﹐一窗涼月﹐瘦影無尋處﹖明朝畫筆江天暮﹐定向漁蓑得奇句﹖試問簾前深幾許。兒童笑道。。黃昏時候﹐猶是廉纖雨﹖﹠

尉遲杯蔡松年紫雲暖﹖恨翠雛珠樹雙棲晚』小花靜院相逢﹐的的風流心眼﹖紅潮照玉碗﹐午香重﹐艸綠宮羅淡﹖喜銀屏小語私分﹐麝月春心一點﹖華年共有好願﹐何時定。妝鬟暮雨零亂』夢似花飛﹐人歸月冷﹐一夜小山新怨﹖劉郎興尋常不淺﹐況不似桃花春溪遠﹖覺情隨曉馬東風﹐病酒餘香相半﹖

風流子感舊吳激書劍憶遊梁﹐當時事﹐底處不堪傷。望蘭楫嫩漪﹐向吳南浦﹝杏花微雨﹐窺宋東墻﹖鳳城外﹐燕隨靑步障﹐絲惹紫遊韁﹖曲水古今﹐禁煙前後﹐暮雲樓閣﹐芳艸池塘﹖回首斷人腸』流年去如電﹐雙鬢如霜﹖欲遣從來遺恨﹐頻近淸觴﹖聽出塞琵琶﹐風沙淅瀝﹝寄書鴻雁﹐煙月微茫﹖不似海門潮信﹐猶到潯陽﹖

春從天上來感舊吳激海角飄零﹐嘆漢苑秦宮﹐墜露飛螢』夢回天上﹐金屋銀屏﹐歌吹競舉靑冥﹖問當時遺譜﹐有絕藝鼓瑟湘靈﹖促哀彈﹐似林鶯嚦嚦﹐山澑泠泠﹖梨園太平樂府﹐醉幾度春風﹐鬢髮星星﹖舞徹中原﹐塵飛滄海﹐風雪萬里龍庭﹖寫胡笳幽怨﹐人憔悴不似丹靑﹖酒微醒﹐對一軒涼月﹐燈火靑熒﹖

人月圓宴張侍禦家有感吳激南朝千古傷心地﹐還唱後庭花。舊時三謝﹐堂前燕子﹐飛入人家。恍然在遇﹐天姿勝雪﹐宮鬢堆鴉。江州司馬﹐靑衫淚濕﹐同是天涯。

浣溪沙春情劉仲尹繡館人人倦踏靑﹐粉垣深處簸錢聲。賣花門外綠陰淸。簾幕風柔飛燕燕﹐池塘花暖語鶯鶯。有誰知道一春情﹖

琴調相思引劉仲尹蠶欲眠時日已曛﹐柔桑葉大綠團云。羅敷猶小﹐陌上看行人。翠實低條梅弄色﹐輕花吹壠麥初勻。鳴鳩聲裏﹐過盡太平村。

減字木蘭花髙士談西湖睡起﹐飛絮遊絲春老矣。漲綠涵空﹐十頃玻璃四面風。平時事少﹐天與湖山供坐嘯。他日西州﹐卻怕羊曇感舊遊。

訴衷情王庭筠夜涼淸露滴梧桐﹐庭樹又西風。薰籠舊香猶在﹐曉帳暖芙蓉。雲淡薄﹐月朦朧﹐小簾櫳。江湖殘夢﹐半在南樓畫角聲中。

蝶戀花王庭筠衰柳疏疏苔滿地。十二闌干﹐故國三千里。南去北來人老矣﹐短亭依舊殘陽裏。紫蟹黃柑眞解事。似倩西風勸我歸歟未。王粲登臨寥落際﹐雁飛不斷天連水。

百字令小雪家集作王庭筠山堂晚色﹐滿疏籬寒雀﹐煙橫髙樹。小雪輕盈如解舞﹐故故穿簾入戶。掃地燒香﹐團一笑﹐不道因風絮。冰澌生硯﹐問誰先得佳句。有夢不到長安﹐此心安穩﹐只有歸耕去。試問雪溪無恙否。十里淇園佳處。修竹林邊﹐寒梅樹底﹐準擬全家住。柴門新月﹐小橋誰掃歸路。

望海潮贈妓趙可云垂餘發﹐霞拖廣袂﹐人間自有飛瓊。三館俊遊﹐百街髙選﹐翩翩老阮才名。銀漢會雙星。尙相看脈脈﹐似隔盈盈。醉玉添春﹐夢云同夜惜卿卿。離觴艸艸同傾。記靈犀舊曲﹐曉枕餘酲。海外九州﹐郵亭一別﹐此生未卜他生。江上數峯靑。悵斷雲殘雨﹐不見髙城。二月遼陽芳艸﹐千里路傍情。

烏夜啼劉迎離恨遠縈楊柳﹐夢魂長繞梨花。靑衫記得章臺月﹐歸路玉鞭斜。翠鏡啼痕印袖﹐紅墻醉墨籠紗。相逢不盡平生事﹐春思入琵琶。

又劉迎菱鑑玉篦秋月﹐蕙鑪銀葉朝云。宿酲人困屏山夢﹐煙樹小江村。翠甲未消蘭恨﹐粉香不斷梅魂。離愁分付殘春雨﹐花外泣黃昏。

喜遷鶯別內王特起東樓歡宴﹐記遺簪綺席﹐題詩紈扇。月枕雙欹﹐云窗同夢﹐相伴小花深院。舊歡頓成陳迹﹐翻作一番新怨。素秋晚﹐聽陽關三疊﹐一尊相餞。畱戀﹐情繾綣。紅淚洗妝﹐雨濕梨花面。雁底關河﹐馬頭星月﹐西去一程程遠。但願此心如舊﹐天也不違人願。再相見﹐把生涯分付藥鑪經卷。

又王特起登山臨水﹐正桂嶺瘴開﹐蘋洲風起。玄鶴髙翔﹐蒼鷹遠擊﹐白鷺欲飛還止。江上層波似練﹐沙際行人如蟻。目斷處﹐見遙峯簇翠﹐殘霞浮綺。千里﹐關塞遠﹐雁陣不來﹐猶把闌干倚。數疊悲笳﹐一行徵旆﹐城郭幾番成毀﹖白塔前朝陵寢﹐靑嶂故都營壘。念往事﹐但寒煙滿目﹐愁蟬盈耳。

又題郝仙女廟壁王特起汀洲蘋滿﹐記蘋籠采采﹐相將鄰媛。蒼渚煙生﹐金支光爛﹐人在霧綃鮫館。小鬟頓成雲散﹐羅襪淩波不見。翠鸞遠﹐但淸溪如鏡﹐野花畱靨。情睠﹐驚變現。身後神功﹐絲滿吳蠶繭。漢女菱歌﹐湘妃瑤瑟﹐香動倚雲層殿。彤車載花一色﹐醉盡碧桃淸宴。故山晚﹐嘆流年一笑﹐人間飛電。

梅花引王特起山之麓﹐河之曲﹐一灣秀色盤虛谷。水溶溶﹐雨蒙蒙﹐有人行李﹐蕭蕭落葉中。人家籬落炊煙濕﹐天外雲峯迷淡碧。野雲昏﹐失前村﹐溪橋路滑﹐平沙沒舊痕。

感皇恩廣東與康伯可韓玉遠柳綠含煙﹐土膏才透。雲海微茫露晴岫。故鄕何在﹖夢寐艸堂溪友。舊時遊賞處﹐誰攜手﹖塵世利名﹐於身何有﹖老去生涯殢樽酒﹐小橋流水﹐一樹雪香寒瘦。故人今夜月﹐相思否﹖

減字木蘭花贈歌者韓玉香檀素手﹐緩理新詞來伴酒。音調淒涼﹐便是無情也斷腸。莫歌。楊柳。﹐記得渭城朝雨後。客路茫茫﹐幾度東風蕙艸長。

賀新郎韓玉柳外鶯聲碎。晚晴天東風力軟﹐嫩寒初退。花底覓春春已去﹐時見亂紅飛墜。又閒傍闌干十二。欄外靑山煙縹緲﹐遠連空愁與眉峯對。凝望處﹐兩疊翠。鴛鴦結帶靈犀佩。綺屏深﹐香羅帳小﹐寶檠燈背。誰謂彩雲和夢斷﹖靑翼阻尋後會。待都把相思情綴。便做錦書難寫恨﹐柰菱花都見人憔悴。那更有﹐枕函淚﹖

靑杏兒趙秉文風雨替花愁﹐風雨罷﹐花也應休。勸君莫惜花前醉﹐今年花謝﹐明年花謝﹐白了人頭。乘興兩三甌﹐揀溪山好處追遊。但教有酒身無事﹐有花也好﹐無花也好﹐選甚春秋﹠

貧也樂髙憲城下路﹐淒風露﹐今人犁田昔人墓。岸頭沙﹐帶蒹葭﹐漫漫昔時流水今人家。黃埃赤日長安道﹐倦客無漿馬無艸。開函關﹐閉函關﹐千古如何不見一人閒﹖

感皇恩黨懷英一葉下梧桐﹐新涼風露。喜鵲橋成渺云步。舊家機杼﹐巧織紫綃如霧。新愁還織就﹐無重數﹠天上何年﹖人間朝暮。回首星津又空渡﹠盈盈別淚﹐散作半空疏雨。離魂都付與﹐秋將去。

月上海棠黨懷英傲霜枝裊團珠蕾﹐冷香霏煙雨晚秋意﹐蕭散繞東籬﹐尙仿佛見山淸气。西風外﹐夢到斜川栗裏﹐斷霞魚尾明秋水。帶三兩飛鴻點煙際﹐疏林颯秋聲。似知人倦遊無味﹐家何處。落日西山紫翠﹖

水龍吟從商帥國器獵。同裕之賦﹐王亻屋短衣匹馬淸秋。慣曾射虎南山下﹐西風白水。石鯨鱗甲。山川圖畫﹐千古神州。一時勝事。賓僚儒雅﹐快長堤萬弩。平岡千騎。波濤捲。魚龍夜﹐落日孤城鼓角。笑歸來長圍初罷﹐風雲慘淡。貔貅得意。旌旗閒暇﹐萬里天河。更須一洗。中原兵馬﹐看鞬櫜嗚咽。咸陽道左。拜西還駕

天香景覃市遠人稀。林深犬吠。山連水村幽寂﹐田裏安閒。東鄰西捨。準擬醉時歡適﹐社祈雩禱。有簫鼓喧天吹擊﹐宿雨新晴。壠頭閒看。露桑風麥﹐無端短亭暮驛。恨連年此時行役﹐何似臨流蕭散。緩衣輕幘﹐炊黍烹雞自勞。有脆綠甘紅薦芳液﹐夢裏春泉。糟牀夜滴﹐

又景覃百歲中分。流年過半。塵勞系人無盡﹐桑柘周圍。菅茅低架。且喜水親山近﹐倦飛髙鳥。算也有閒枝棲穩﹐紙帳練衾。日髙睡起。懶梳蓬鬢﹐閒階土花碧潤。緩芒鞋恐傷蝸蚓﹐側掩衡門。空解艸玄誰信。俗駕輕雲易散。賴獨有蓮峯破孤悶﹐世事悠悠。從教莫問﹐

鳳棲梧景覃倦客情悰紛似縷﹐小院無人。臥聽秋虫語。歸意已攙新雁去。晚涼更作瀟瀟雨﹐架上秋衣蠅點素﹐冷菊殘妝。尙被春花妒﹐別有溪山容杖屨。等閒不許知人處﹐

浣溪沙夢中作王石間林樾人家急暮砧。夕陽人影入江深﹐倚欄疏快北風襟﹐雨自北山明處黑。雲從白鳥去邊陰﹐幾多秋思亂鄕心﹖

南歌子趙攄潤艸萋萋綠。林鶯恰恰啼﹐汀沙過雨便無泥。換得芒鞋隨意到前溪﹐浦漵渾堪畫。雲煙總是題﹐江湖老伴一蓑衣。眞个斜風細雨不須歸﹐

望海潮從軍舟中作折元禮地雄河嶽﹐疆分韓晉﹐潼關髙壓秦頭。山倚斷霞﹐江吞絕壁﹐野煙縈帶滄洲。虎旆擁貔貅。看陣云截岸﹐霜气橫秋。千雉嚴城﹐五更殘角﹐月如鉤。西風曉入貂裘。恨儒冠誤我﹐卻羨兜牟。六郡少年﹐三關老將﹐賀蘭烽火新收﹐天外嶽蓮樓。想斷雲橫曉﹐誰識歸舟﹖剩著黃金換酒﹐羯鼓醉涼州。

鷓鴣天劉著雪照山城玉指寒﹐一聲羌管怨樓間。江南幾度梅花發﹐人在天涯鬢已斑。星點點﹐月團團。倒流河漢入杯盤。翰林風月三千首﹐寄與吳姬忍淚看。

春艸碧李獻能紫簫吹破黃昏月。簌簌小梅花﹐飄香雪。寂寞花底風鬟﹐顏色如花命如葉。千里涴凝塵﹐淩波襪。心事鑑影鸞孤﹐箏弦雁絕。舊時雪堂人﹐今華發。腸斷金縷新聲﹐杯深不覺琉璃滑。醉夢繞南云﹐花上蝶。

虞美人李晏佳人酒暈潮生頰﹐艷艷霞千疊。雨餘紅淚濕黃昏﹐誤認當年人面倚朱門。飄零又送靑春暮﹐悵望劉郎去。教人不恨五更風﹐只恨馬蹄無處避殘紅。

大江西上曲滕王閣髙永閒登髙閣﹐嘆興亡滿目風煙塵土。畫棟珠簾當日事﹐不見朝雲暮雨。秋水長天﹐落霞孤鶩﹐千載名如故。長空澹澹﹐去鴻嘹唳誰數﹖遙憶才子當年﹐如椽健筆﹐坐上題佳句。物換星移知幾度﹖遺恨西山南浦。往事無憑﹐昔人安在﹖漫向尋歌舞。長江東注﹐爲誰流盡今古﹖

漁家傲段克己龍尾溝邊飛柳絮﹐虎頭山下花無數。花底醉眠畱杖屨。花上露﹐隨風散漫飄香霧。老去逢春能幾度﹐不妨且作風流主。明日不知風共雨。回首處﹐夕陽又下西山去。

又段克己詩句一春渾漫賦一作。與﹠﹐紛紛紅紫俱塵土。樓外垂楊千萬縷﹐風落絮﹐闌干倚徧空無語。畢竟春歸何處所﹖樹頭樹底無尋處。惟有閒愁將不去﹐依舊住﹐伴人直到黃昏雨。

大江東去送楊國瑞南歸段成己西風湓浦﹐雁初飛秋水渺茫無際。有底忙時來復去﹐泛若虛舟不系。籬菊將開﹐村醪初熟﹐且住爲佳耳。笑言相答﹖。个中吏隱無愧。。歲月不貸閒人﹐君顏非少﹐我發白如此。好把金杯休去手﹐萬事惟消沈醉。日轉山腰﹐馬嘶柳外﹐歌闋行人起。憑髙西望﹐相思目斷煙水。

水調歌頭賦徳新王丈玉溪﹐溪在嵩前﹐費﹠莊兩山絕勝處也。元好問空蒙玉華曉﹐瀟灑石淙秋。嵩髙大有佳處﹐元在玉溪頭。翠壁丹崖千丈﹐古木寒藤兩岸﹐村落帶林丘。今日好風色﹐可以放吾舟。百年來﹐算惟有﹐此翁遊。山川邂逅佳客﹐猿鳥亦相畱。父老雞豚鄕社﹐兒女籃輿竹幾﹐來往亦風流。萬事已華發﹐吾道付滄洲。

木蘭花慢遊三臺元好問渺漲江東下﹐流不盡古今情。記海上三山﹐雲中雙闕﹐當日南城。黃鶴幾年飛去』淡春陰平野艸靑靑。冰井猶殘石甃﹐露盤已失金莖。風流千古短歌行﹐慷慨缺壺聲。想釃酒臨江﹐賦詩按馬﹐詞气縱橫。飄零﹐舊家王粲﹐似南飛烏鵲月三更。笑殺西園賦客﹐壯懷無復平生。

最髙樓商於魯縣北山元好問商於路﹐山遠客來稀﹐雞犬靜柴扉。東家勸飲姜芽脆﹐西家畱宿芋魁肥。覺重來﹐猿與鶴﹐總忘機。問華屋髙資誰不戀』問美食大官誰不羨』風浪裏﹐竟安歸』雲山旣不求吾是﹐林泉又不責吾非。任年年﹐藜藿飯﹐芰荷衣。

玉漏遲有懷浙江別業元好問浙江歸路杳﹐西南卻羨投林髙鳥。升斗微官﹐世累苦相縈繞。不如麒麟畫裏﹐又不與巢由同調。時自笑﹐虛名負我﹐半生吟嘯。擾擾馬足車塵﹐被歲月無情﹐暗消年少。鐘鼎山林﹐一事幾時曾了』四壁秋虫夜雨﹐更一點殘燈斜照。淸鏡曉﹐白髮又添多少』

滿江紅元好問一枕餘酲﹐厭厭共﹐相思無力。人語定﹐小窗風雨﹐暮寒岑寂。繡被畱歡香未減﹐錦書封淚紅猶濕。問寸腸能著幾多愁』朝還夕。春艸遠﹐春江碧。云黯淡﹐花狼藉。更柳綿閒颺﹐柳絲難織。入夢終疑神女賦﹐寫情除有文通筆。恨伯勞東去燕西飛﹐空相憶

石州慢赴召史館﹐與徳新丈別於嶽祠西新店﹐明日以此寄之。元好問擊築行歌﹐按馬賦詩﹐年少豪舉。從渠里社浮沈﹐枉笑人間兒女。生平王粲﹐而今憔悴登樓﹐江山信美非吾土。天地一飛鴻﹐渺翩翩何許﹖羈旅﹐山中父老﹐相逢應念﹐此行良苦。幾爲虛名﹐誤卻東家雞黍。漫漫長路﹖蕭蕭兩鬢黃塵﹐騎驢漫與行人語。詩句欲成時﹐滿西山風雨。

洞仙歌元好問黃塵鬢髮﹐六月長安道。羞向淸溪照枯槁。似山中遠志﹐謾出山來﹐成个甚﹐只是人間小艸﹖升平十二策﹐丞相封侯﹐說與髙人應笑倒﹐對淸風明月﹐展放眉頭﹐長恁地大醉髙歌也好。待都把功名付時流﹐只求个天公放教空老。

江神子夢徳新丈因及欽叔舊遊元好問河山亭上酒如川﹐玉堂仙﹐重畱連。猶恨春風桃李負芳年。燕語鶯啼花落處﹐歌扇後﹐舞衫前。舊遊風月夢相牽﹐路三千﹐去無緣。滅沒飛鴻一綫入秋煙。白髮故人今健否。西北望﹐一潸然﹖

又觀別元好問旗亭誰唱渭城詩。酒盈卮﹐兩相思。萬古垂楊都是折殘枝。舊見靑山靑似染﹐緣底事﹐淡無姿。情緣不到木腸兒﹐鬢成絲﹐更須辭。只恨芙蓉秋露冷胭脂。爲問世間離別淚﹐何日是﹐滴休時﹖

臨江仙自洛陽往孟津道中作元好問今古北邙山下路﹐黃塵老盡英雄。人生長恨水長東﹖幽懷誰共語。遠目送歸鴻。蓋世功名將底用。從前錯怨天公。浩歌一曲酒千鍾。男兒行處是﹐未要論窮通。

又寄徳新丈元好問自笑此身無定在﹐北州又復南州。買田何日遂歸休。向來元落落﹐此去亦悠悠。赤日黃塵三百里﹐嵩丘幾度登樓。故人多在玉溪頭。淸泉明月曉﹐髙樹亂蟬秋。

又內鄕北山元好問夏館秋林山水窟﹐家家林影湖光。三年閒爲一官忙。簿書愁裏過﹐筍蕨夢中香。父老書來招我隱﹐臨流已蓋茅堂。白頭兄弟共論量。山田尋二頃﹐他日作桐鄕。

鵲橋仙元好問梨花春暮﹐垂楊秋晚﹐歸袖無人重挽。浮雲流水十年間﹐算只有靑山在眼。風臺月榭﹐朱唇檀板﹐多病全疏酒盞。劉郎爭得似當時﹐比前度心情又減﹖

鷓鴣天隆徳故宮﹐同希顏。欽叔。知幾諸人賦。元好問臨錦堂前春水波﹐蘭臯亭下落梅多。三山宮闕空銀海﹐萬里風埃暗綺羅。云子酒﹐雪兒歌。畱連風月共婆娑。人間更有傷心處﹐柰得劉伶醉後何。

又元好問華表歸來老令威﹐頭皮畱在姓名非。舊時逆旅黃粱飯﹐今日田家白板扉。沽酒市﹐釣魚磯。愛閒直與世相違。墓頭不要徵西字﹐元是中原一布衣。

太常引東原上淸宮同楊飛卿夜話汝梁舊遊﹐追懷欽叔內翰。元好問十年流水共行雲﹐相見重情親。滄海內揚塵﹐便疑是前身後身。風臺月榭﹐舞裙歌扇﹐樂事幾回新。莫話洛陽春﹐更誰似金鑾故人。

淸平樂憶鎭陽元好問悲歡聚散﹐世事天誰管。梳去梳來雙鬢短﹐鏡裏看看雪滿。燕南十月霜寒﹐孤身去住都難。何日西窗燈火。眼前兒女團。

又元好問離腸宛轉﹐瘦覺妝痕淺。飛去飛來雙乳燕﹐消息知郎近遠﹖樓前小雨珊珊﹐海棠簾幕輕寒。杜宇一聲春去﹐樹頭無數靑山。

邁陂塘太和五年乙丑歲﹐赴試並州﹐道逢捕雁者云今日獲一雁﹐殺之矣﹐其脫网者悲鳴不能去﹐竟自投於地而死。予因買得之﹐葬之汾水之上﹐累石爲識﹐號曰雁丘﹐並作﹞雁丘詞﹡。元好問問世間情是何物﹐直教生死相許。天南地北雙飛客﹐老翅幾回寒暑。歡樂趣﹐離別苦﹐就中更有癡兒女。君應有語﹐渺萬里層雲﹐千山暮雪﹐隻影向誰去。橫汾路﹐寂寞當年簫鼓﹐荒煙依舊平楚。招魂楚些何嗟及﹐山鬼暗啼風雨。天也妒﹐未信與鶯兒燕子俱黃土。千秋萬古﹐爲畱待騷人﹐狂歌痛飲﹐來訪雁丘處。

點絳唇元好問醉裏春歸﹐綠窗猶唱畱春住。問春何處﹖花落鶯無語。渺渺予懷﹐漠漠煙中樹。西樓暮﹐一簾疏雨﹐夢裏尋春去。

江月晃重山初到嵩山作元好問塞上秋風鼓角﹐城頭落日旌旗。少年鞍馬適相宜﹐從軍樂﹐莫問所從誰﹖候騎才通冀北﹐先聲已動遼西。歸期猶及柳依依。春閨月﹐紅袖不須啼。

生查子王予可夜色靜明河﹐風好來千里。水殿謫仙人﹐皓齒淸歌起。前聲金斝中﹐後調銀河底。一夜嶺頭云﹐繞徧樓前水。

望海潮獻張六太尉鄧千江云雷天塹﹐金湯地險﹐名藩自古臯蘭。營屯繡錯﹐山形米聚﹐襟喉百二秦關。鏖戰血猶殷。見陣云冷落﹐時有雕盤。靜塞樓頭曉月﹐依舊玉弓彎。看看定遠西還。有元戎閫令﹐上將齋壇。區脫晝空﹐兜鈴夕解﹐甘泉又報平安。吹笛虎牙間。且宴陪珠履﹐歌按雲鬟。招取英靈毅魄﹐長繞賀蘭山。

《詞綜》﹝卷二十七﹞

元詞五十三首

滿江紅別大名親舊許衡河上徘徊﹐未分袂孤懷先怯。中年後此般憔悴﹐怎禁離別﹖淚苦滴成襟畔濕﹐愁多擁就心頭結。倚東風搔首謾無聊﹐情難說。黃卷在﹐消白日。靑鏡裏﹐增華發。念歲寒交友﹐故山煙月。虛負人生歸去好﹐誰知美事難雙得。計從今佳會幾何時。長相憶﹖

臨江仙憶舊張弘範千古武陵溪上路﹐桃花流水潺潺。可憐仙侶剩濃歡。黃鸝驚夢破﹐靑鳥喚春還。回首舊遊渾不見﹐蒼煙一片荒山。玉人何處倚闌干。紫簫明月底﹐翠袖暮云寒。

榦荷葉劉秉忠榦荷葉﹐色蒼蒼﹐老柄風搖蕩。減淸香﹐越添黃﹐都因昨夜一番霜。寂寞秋江上。

摸魚兒答程雪樓見壽燕公楠又浮生平頭六十﹐登樓悵望荊楚。出山小艸成何事﹐閒卻竹煙松雨。空自許﹖早搖落江潭﹐一似瑯琊樹。蒼蒼天路。謾伏櫪心長﹐銜圖志短﹐歲晏欲誰與。梅花賦﹐飛墮髙寒玉宇。鐵腸還解情語﹖英雄操與君侯耳﹐過眼羣兒誰數。霜鬢縷﹐只夢聽枝頭翡翠催歸去。淸觴飛羽﹐且細酌盱泉﹐酣歌郢雪﹐風致美無度。

摸魚兒壽燕五峯右丞程鉅夫記江梅向來輕別﹐相逢今又平楚。東風小試南枝暖﹐早已千林煙雨。春幾許。向五老仙家﹐移下瓊瑤樹。溪橋驛路﹐更月曉堤沙﹐霜淸野水﹐疏影自容與。平生事﹐幾度含章殿宇﹐隔花幺鳳能語。苔枝夭矯蒼龍瘦﹐誰把冰須細數。千萬縷﹐簇一點芳心待與和羹去。移宮換羽﹐且度曲傳觴﹐主人花下﹐今日慶初度。

又次韻盧疏齋題歲寒亭程鉅夫問疏齋湘中朱鳳﹐何如江上鸚鵡。波寒木落人千里﹐客裏與誰同住。茅屋趣﹐吾自愛吾亭﹐更愛參天樹﹖勞君爲賦﹖渺雪雁南飛﹐雲濤東下﹐歲晏欲何處。疏齋老﹐意气經文緯武﹖平生握手相許﹖江南江北尋芳路﹐共看碧雲來去﹖黃鵠舉﹐記我度秦淮﹐君正臨淸句宣城水名﹖歌聲緩與﹐怕徑竹能醒﹐庭花起舞﹐驚散夜來雨﹖

點絳唇送王藎臣程鉅夫綠鬢靑雲﹐王郎故是乘驄侶﹖阿龍風度﹐想在烏衣住﹖帶得春來﹐又共春歸去﹖江頭路﹐美人何處。官柳吹風絮。

淸平樂西野使君自遼左寄詩詞至灤陽﹐猥承見及﹐次韻代訊﹖程鉅夫新來酒戶﹐想勝看花處﹖帶得春行平壤路﹐同笑同歌同住﹖灤陽卻近山家﹐芒鞋夜夜丹霞﹖流水落花歸思﹐蒼煙白石生涯﹖

摸魚兒題雪樓先生。歲寒亭詩卷﹠盧摯爲君歌歲寒亭子﹐無煩洲畔鸚鵡﹖江山勝槪風霜地﹐要近魯東家住﹖丘壑趣﹐應素愛昂霄老柏孤松樹﹖登髙作賦﹖想白雪陽春﹐碧雲日暮﹐別有倚樓處﹖金閨彥﹐尙憶西淸接武﹖年來喬木如許﹖團茅時復羲皇上﹐我醉欲眠卿去﹖歌欲舉﹐還自悟君家琢就瓊瑤句﹖疏齋試與﹐倩倚竹佳人﹐湘弦赴節﹐涼滿北窗雨﹖

點絳唇寄程雪樓劉敏中短夢驚回﹐北窗一陣芭蕉雨﹖雨聲還住﹐斜日明髙樹﹖起望行雲﹐送雨前山去﹖山如霧﹐斷虹猶怒﹐直入山深處﹖

摸魚兒同遺山賦雁丘楊果悵年年雁飛汾水﹐秋風依舊蘭渚﹖网羅驚破雙棲夢﹐孤影亂翻波素﹖還碎羽﹐算古往今來﹐只有相思苦﹖朝朝暮暮﹐想塞北風沙﹐江南煙月﹐爭忍自來去。埋恨處﹐依約並門舊路﹖一丘寂寞寒雨﹖世間多少風流事﹐天也有心相妒﹖休說與。還卻怕有情多被無情誤﹖一杯會舉﹐待細讀悲歌﹐滿傾淸淚﹐爲爾酹黃土﹖

八犯玉交枝招寶山觀月上仇遠滄島云連﹐綠瀛秋入﹐暮景欲沈洲渚。無浪無風天地白﹐聽得潮生人語。擎空孤柱。翠倚髙閣憑虛﹐中流蒼碧迷煙霧。惟見廣寒門外﹐靑無重數。不知是水是山﹐不知是樹﹐漫漫知是何處﹖倩誰問淩波輕步﹖謾凝睇乘鸞秦女。想庭曲霓裳正舞。莫須長笛吹愁去﹐怕喚起魚龍﹐三更噴作前山雨。

齊天樂賦蟬仇遠夕陽門巷荒城曲﹐淸音早鳴秋樹。薄剪綃衣﹐涼生鬢影﹐獨飲天邊風露。朝朝暮暮﹐柰一度淒吟﹐一番淒楚。尙有殘聲﹐驀然飛過別枝去。齊宮往事謾省﹐行人猶與說﹐當時齊女。雨歇空山﹐月籠古柳﹐仿佛舊曾聽處。離情正苦。甚懶拂冰箋﹐倦拈琴譜。滿地霜紅﹐淺莎尋蛻羽。

邁陂塘和元遺山雁丘李冶雁雙雙正分汾水﹐回頭生死殊路。天長地久相思債﹐何似眼前俱去﹖摧勁羽﹐倘萬一幽冥﹐卻有重逢處。詩翁感遇。把江北江南﹐風嘹月唳﹐並付一丘土。仍爲汝﹐小艸幽蘭麗句﹐聲聲字字酸楚。拍江秋影今何在﹖宰木欲迷堤樹。霜魂苦﹐算猶勝王女嗇靑冢眞娘墓。憑誰說與﹖對鳥道長空﹐龍艘古渡﹐馬耳淚如雨。

又大名有男女以私情不遂赴水者﹐後三日﹐二屍相攜出水濱﹐是歲陂荷俱並蒂。李冶爲多情和天也老﹐不應情遽如許。請君試聽雙蕖怨﹐方見此情眞處。誰點注﹖香瀲灩銀塘對抹胭脂露。藕絲幾縷﹐絆玉骨春心﹐金沙曉淚﹐漠漠瑞紅吐。連理樹﹐一樣驪山懷古。古今朝暮雲雨。六郎夫婦三生夢﹐幽恨從來艱阻。須念取﹐共鴛鴦翡翠﹐照影長相聚。秋風不住。悵寂寞芳魂﹐輕煙北渚﹐涼月又南浦。

鷓鴣天中秋同遺山飲倪文仲家蓮花白﹐醉中賦此。李冶太乙滄波下酒星﹐露祕訣出仙扃。情知天上蓮花白﹐壓盡人間竹葉靑。迷晚色﹐散秋馨。兵廚曉澑玉泠泠。楚江云錦三千頃﹐笑殺靈均語獨醒。

春從天上來見故宮人感賦王惲羅綺深宮﹐記紫袖雙垂﹐當日昭容。錦封香重﹐彤管春融﹐帝座一點云紅。正臺門事簡﹐更捷奏淸晝相同。聽鈞天﹐侍瀛池內宴﹐長樂歌鐘。回頭五云雙闕。恍天上繁華﹐玉殿珠櫳﹐白髮歸來。昆明灰冷。十年一夢無蹤﹐寫杜娘哀怨。和淚點彈與孤鴻﹐淡長空。看五陵何似﹖無樹秋風﹐

點絳唇送董秀才西上王惲楊柳靑靑。玉門關外三千里﹐秦山渭水。未是消魂地﹐坦臥東牀。恐減風雲气﹐功名際。願君著意。莫春閨淚﹐

水龍吟賦秋日紅梨花王惲纖苞淡貯幽香。玲瓏輕鎖秋陽麗﹐仙根借暖。定應不待。荊王翠帔﹐瀟灑輕盈。玉容渾是。金莖露气﹐甚西風宛轉。東欄暮雨。空點綴。眞妃淚﹐誰遣司花妙手。又一番角奇爭異﹐使君髙臥。竹亭閒寂。故來相慰﹐燕幾螺屏。一枝披拂。繡簾風細﹐約洗妝快瀉。玉屏芳酒。枕秋蟾醉

平湖樂王惲采蓮人語隔秋煙。波靜如橫練﹐入手風光莫流轉。共畱連﹐畫船一笑春風面﹐江山信美。終非吾土。問何日是歸年﹖

又王惲秋風湖上水增波。水度云陰過﹐憔悴湘累莫輕和﹐且髙歌﹐淩波幽夢誰驚破﹖佳人望斷。碧雲暮合。道別後意如何﹖

又王惲安仁雙鬢已驚秋。更甚眉頭皺﹖一笑相逢且開口。玉爲舟﹐新詞淡似鵝黃酒﹐醉歸扶路。竹西歌吹。人道似揚州﹐

又王惲秋風裊裊白雲飛。人在平湖醉﹐云影湖光淡無際。錦屏圍﹐故人遠在千山外﹐百年心事。一樽濁酒。長使此心違﹐

後庭花破子晚眺臨武堂王惲綠樹遠連洲。靑山壓樹頭﹐落日髙城望。煙霏翠滿樓﹐木蘭舟﹐彼汾一曲。春風佳可遊﹐

後庭花破子趙孟兆頁淸溪一葉舟﹐芙蓉兩岸秋。采菱誰家女﹖歌聲起暮鷗。亂雲愁。滿頭風雨﹐帶荷葉歸去休。

蝶戀花趙孟兆頁儂是江南遊冶子。烏帽靑鞋﹐行樂東風裏。落盡楊花春滿地﹐萋萋芳艸愁千里。扶上蘭舟人欲醉。日暮靑山﹐相映雙蛾翠。萬頃湖光歌扇底﹐一聲吹下相思淚。

虞美人浙江舟中作趙孟兆頁潮生潮落何時了﹖斷送行人老。消沈萬古意無窮﹐盡在長空澹澹鳥飛中。海門幾點靑山小﹐望極煙波渺。何當駕我以長風﹖便欲乘桴浮到日華東。

浣溪沙李叔固丞相會間﹐贈歌者貴貴。趙孟兆頁滿捧金卮低唱詞﹐樽前再拜索新詩。老夫慚愧鬢成絲。羅袖染將修竹翠﹐粉香須上小梅枝。相逢不似少年時。

浪淘沙趙孟兆頁今古幾齊州﹖華屋山丘。杖藜徐步立芳洲。無主桃花開又落﹐空使人愁。波上往來舟﹐萬事悠悠。春風曾見昔人遊。惟有石橋橋下水﹐依舊東流。

木蘭花劉因未開常探花開未﹐又恐才開風雨至。花開風雨不相妨﹐爲甚不來花下醉﹖今年休作明年計﹐明日已非今日事。春風欲勸坐中人﹐一片落紅當眼墜。

鵲橋仙喜雨劉因紇幹生處﹐幾時飛去﹖欲去被天畱住。野人得飽更無求﹐滿意看一犁春雨。田家作苦﹐濁醪釀黍﹐準備歲時歌舞。不妨分我一豚蹄﹐更試聽淸秋社鼓。

木蘭花慢西湖送春梁曾問花花不語﹐爲誰落﹐爲誰開﹖算春色三分﹐半隨流水﹐半入塵埃。人生能幾歡笑﹖但相逢尊酒莫相推﹐千古幕天席地。一春翠繞珠圍﹐彩雲回首暗髙臺﹐煙樹渺吟懷﹐拚一醉畱春。畱春不住。醉裏春歸﹐西樓半簾斜日。怪銜春燕子卻飛來﹐一枕靑樓好夢。又教風雨驚回﹐

太常引端陽日當母誕不得歸陳孚彩絲堂上簇蘭翹﹐記生母在今朝﹐無地捧金蕉。柰煙水龍沙路遙﹖碧天迢遞。白雲何處。風急雨瀟瀟﹖萬里夢魂消﹐待飛逐錢唐夜潮﹐

又陳孚短衣孤劍客乾坤﹐柰無策報親恩﹖三載隔晨昏﹐更疏雨寒燈斷魂﹖赤城霞外。西風鶴髮。猶想倚柴門﹐蒲醑謾盈尊﹖倩誰寫靑衫淚痕﹐

蝶戀花淸明前兩日聞燕汪宗臣年去年來來去早﹐怪底不來。庭院春光老﹐知向誰家翻別調。家家望斷飛蹤杳﹐千里瀟湘煙渺渺﹐不記雕梁。舊日恩多少﹐逼近淸明才一到。故巢猶在朱檐曉﹐

摸魚兒艮嶽姚云文渺人間蓬瀛何許。一朝飛入梁苑﹐輞川梯洞層崖出。猶帶鬼愁龍怨﹐窮遊宴。談笑裏金風吹折桃花扇﹐翠華天遠﹐悵莎沼螢粘。錦屏煙合。艸露泫蒼蘚﹐東華夢。好在牙檣雕輦。畫圖歷歷曾見﹐落紅萬點孤臣淚。斜日牛羊春晚﹐摩雙眼。看塵世鰲宮又報鯨波淺﹐吟鞭拍斷。便乞與媧皇。化成精衛。塡不盡遺憾﹖

紫萸香慢九日姚云文近重陽偏多風雨。絕憐此日暄明﹐問秋香濃未。待攜客出西城﹐正自羇懷多感。怕荒臺髙處。更不勝情﹐向樽前又憶漉酒插花人。只坐上已無老兵﹐淒淸。淺醉還醒。愁不肯與詩平﹐記長揪走馬。雕弓柳。前事休評﹐紫萸一枝傳賜。夢誰到漢家陵。盡烏紗便隨風去。要天知道。華發如此星星﹐歌罷涕零﹐

玲瓏玉半閒堂賦春雪姚云文開歲春遲。早贏得一白瀟瀟﹐風窗淅簌。夢驚錦帳春嬌﹐是處貂裘透暖。任尊前回舞。紅倦柔腰﹐今朝。虧陶家茶鼎寂寥﹐料得東皇戲劇。怕蛾兒街柳。先斗元宵﹐宇宙低迷。倩誰分淺凸深凹。休嗟空花無據。便眞个瓊雕玉琢。總是虛飄﹐且沈醉。趁樓頭零片未消﹐

齊天樂姚云文柳花引過橫塘路﹐縈回曲蹊通圃。插槿編籬﹐挨梅砌石﹐次第海棠成塢。吟筇獨拄﹐待尋訪斜橋﹐水邊窺戶。已約靑山﹐云深不礙客來處。繁華閱人無數﹐問舊日平原﹐君還知否﹖啼鳥窗幽﹐晝陰人寂﹐慵困不如飛絮。匆匆燕語﹐似迎得春來﹐且畱春住。惜取名花﹐一枝堪寄與。

霓裳中序第一至元間﹐監醮長春宮﹐見羽士丈室古鏡﹐狀似秋葉﹐背有金刻。宣和禦寶。四字﹐有感﹐因賦。詹正一規古蟾魄。瞥過宣和幾春色﹠知那个柳松花怯。曾搓玉團香﹐塗云抹月。龍章鳳刻﹐是如何兒女消得﹠便孤了翠鸞何限﹐人更在天北。磨滅。古今離別﹠幸相從薊門仙客。蕭然林下秋葉。對雲淡星疏﹐眉靑影白。佳人已傾國﹐謾贏得癡銅舊畫。興亡事﹐道人知否﹖見了也華發﹠

三姝媚古衛舟子謂』曾載錢唐宮人。詹正一篷兒別苦﹐是誰家花天月地兒女﹖紫曲藏嬌﹐慣錦窠金翠﹐玉璈鐘呂。綺席傳宣﹐笑聲裏龍樓三鼓。歌扇題詩﹐舞袖籠香﹐幾曾塵土﹖因甚畱春不住﹖怎知道人間﹐匆匆今古。金屋銀屏﹐被西風吹換蓼汀蘋渚。如此江山﹐應悔卻西湖歌舞。載取斷雲何處﹖江南煙雨﹠

齊天樂贈童甕天兵後歸杭詹正相逢喚醒京華夢﹐吳塵暗斑吟發。倚擔評花﹐認旗沽酒﹐歷歷行歌奇迹。吹香弄碧。有坡柳風情﹐逋梅月色。畫鼓紅船﹐滿湖春水斷橋客。當時何限俊侶﹐甚花天月地﹐人被云隔﹖卻載蒼煙﹐更招白鷺﹐一醉修江又別。今回記得。再折柳穿魚﹐賞花催雪。如此湖山﹐忍教人更說﹖

淸平樂詹正醉紅宿翠﹐髻烏雲墜。管是夜來渾不睡﹐那更今朝早起﹖東風滿搦腰肢﹐階前小立多時。卻恨一番新雨﹐想應濕透鞋兒。

渡江云揭浩齋﹝送春﹞和韻吳澄名園花正好﹐嬌紅殢白﹐百態競春妝。笑痕添酒暈﹐丰臉凝脂﹐誰與試鉛霜﹖詩朋酒伴﹐趁此日流轉風光。盡夜遊不妨秉燭﹐未覺是疏狂。茫茫。一年一度﹐爛熳離披﹐似﹡﹢﹐長江去浪﹐但要教啼鶯語燕。不怨盧郎﹐問春春道何曾云﹖任蜂蝶飛過東墻﹐君看取。年年潘令河陽﹐

漢宮春元夕彭元遜十日春風。又一番調弄。怕暖愁陰﹐夜來風雨。搖得楊柳黃深﹐薰篝未斷。夢舊寒殘醉同衾﹐便是聞燈見月。看花對酒驚心﹐攜手滿身花影。香霏冉冉。露濕羅襟﹐笙歌行人歸去。回首沈沈﹐人間此夜。誤春光一刻千金﹐明日問紅巾靑鳥。蒼苔自拾遺簪﹐

玉女迎春慢柳彭元遜才入新年。逢人日。拂拂淡煙無雨﹐葉底妖禽自語。小啄幽香還吐﹐東風辛苦。便怕有踏靑人誤﹐淸明寒食。消得渡江。黃翠千縷﹐看臨小帖宜春。塡輕暈濕。碧花生霧﹐爲說釵頭裊裊。系著輕盈不住﹐問郎畱否﹖似昨夜教成鸚鵡﹐走馬章臺。憶得畫眉歸去﹐

子夜歌和劉尙友韻彭元遜視春衫篋中半在。浥浥酒痕花露﹐恨桃李隨風吹盡。夢裏故人如霧﹐臨穎美人。秦川公子。卻共何人語﹖對誰家花艸池臺。回首故園咫尺。未成歸去﹐昨宵聽危弦急管。酒醒不知何處﹖漂泊情多。衰遲感易。無限堪憐許。似尊前眼底。紅顏消幾寒暑。年少風流。未諳春事。追與東風賦﹐待他年君老巴山。共君聽雨﹐

解珮環彭元遜江空不渡。恨蘼蕪杜若。零落無數﹐遠道荒寒。婉娩流年。望望美人遲暮﹐風煙雨雪陰晴晚。更何須。春風千樹。盡孤城落木蕭蕭。日夜江聲流去﹐日晏山深聞笛。恐他年流落。與子同賦﹐事闊心違。交淡媒勞。蔓艸沾衣多露﹐汀洲窈窕餘酲寐。遺珮浮沈澧浦﹐有白鷗澹月微波。寄語逍遙容與﹐

霓裳中序第一四聖觀羅志仁來鴻又去燕。看罷江潮收畫扇﹐謾湖曲雕欄倚倦﹐正船過西陵。快篙如箭﹐淩波不見。但陌花遺曲淒怨﹐孤山路。晚蒲病柳。淡綠鎖深院﹐離恨。五雲宮殿﹐記舊日曾遊翠輦。靑紅如寫便面﹐悵下鵠池荒。放鶴人遠﹐粉墻隨岸轉。漏壁瓦殘陽一綫﹐蓬萊夢。人間那信。坐看海濤淺。

風流子泛湖羅志仁歌咽翠眉低。湖船客。尊酒謾重攜﹐正斷續齋鐘。髙峯南北。飄零野褐。太乙東西﹐淒涼處﹐翠連松九里﹐僧馬濺障泥。葛嶺樓臺﹐夢隨煙散﹖吳山宮闕﹐恨與云齊。靈峯飛來久﹐飛不去﹐有落日斷猿啼。無限風荷廢港﹐露柳荒畦。嘆嶽公英骨﹐麒麟舊冢﹖坡仙吟魄﹐鶯燕長堤。欲弔梅花無句﹐素壁慵題。

金人捧露盤錢唐懷古羅志仁濕苔靑﹐妖血碧﹐壞垣紅。怕精靈來往相逢。荒煙瓦礫﹐寶釵零亂隱鸞龍。吳峯越山獻﹐翠顰鎖﹐若爲誰容。浮屠換朝陽殿﹐僧磬攺景陽鐘。興亡事﹐淚老金銅。驪山廢盡﹐更無宮女說玄宗。海濤落月﹐角聲起﹐滿眼秋風。

虞美人淨慈尼羅志仁君王曾惜如花面﹐往事多恩怨。霓裳和淚換袈裟﹐又送鸞輿北去聽琵琶。當年未削靑螺髻﹐知是歸期未。天花丈室萬緣空﹐結綺臨春何處﹐淚痕中。

摸魚兒韋居安繞苕城水平波渺﹐雙湖遙睇無際。就中惟有漁灣好﹐占得西關佳致。楊柳外﹐羨泛宅浮家當日玄眞子。溪山信美﹐嘆陳迹猶存﹐前賢已往﹐誰會景中意。蕭閒甚﹐築屋三間近水。汀洲香泛蘭芷。淸風明月知多少﹐肯滯軟紅塵裏。垂釣餌﹐趁春水生時剩有桃花鱖。煩襟淨洗。待辦取輕蓑﹐來分半席﹐相對弄淸泚。

《詞綜》﹝卷二十八﹞

元詞二首

六幺令京中淸明李琳淡煙疏雨﹐香徑渺啼。新晴畫簾閒捲﹐燕外寒無力。依約天涯芳艸﹐染得春風碧。人間陳迹﹐斜陽今古﹐幾縷遊絲趁飛蝶。誰向尊前起舞﹖又覺春如客。翠袖折取蔫紅﹐笑與簪華發。回首靑山一點﹐檐外寒云疊。梨花著雨﹐柳花飛絮﹐夢繞闌干滿園雪。

木蘭花慢汴京李琳蕊珠仙馭遠﹐橫羽葆﹐簇霓旌。甚鸞月流輝﹐鳳云布彩﹐翠繞蓬瀛。舞衣怯﹐環珮冷﹐問梨園幾度沸歌聲﹖夢裏芝田八駿﹐禁中花漏三更。繁華一瞬化飛塵﹐輦路劫灰平。悵碧滅煙綃﹐紅凋露粉﹐寂寞秋城。興亡事﹐空陳迹﹐只靑山淡淡夕陽晴。未向沙鷗說得﹐柳風吹上旗亭。

八聲甘州和孔瞻懷信國公韻﹐因念亦周美。趙文是去年春艸又萋萋﹐塵生縷金衣。悵朱顏爲土﹐白楊堪柱﹐燕子誰依﹖謾說漫漫六合﹐無地著相思。遼鶴歸來後﹐城亦全非。更有延平一劍﹐向風雷半夜﹐何處尋伊﹖怪天天何物﹐堪作玉彈棋。到今年無腸堪斷﹐向淸明獨自掩荊扉。何況又禽聲杜宇﹐花事酴。

瑞鶴仙劉氏園柳趙文綠楊深似雨﹐西湖上﹐舊日愁絲恨縷。風流似張緒。羨春風依舊﹐年年眉嫵。宮腰楚楚﹐倚畫欄曾斗妙舞。想如今似我﹐零落天涯﹐卻悔相妒。痛絕長秋別後﹐楊白花飛﹐舊腔誰譜﹖年光暗度。淒涼事﹐不堪訴。記菩提寺路﹐段家橋水﹐何時重到夢處﹖況柔條老去﹐爭柰系春不住。

塞翁吟趙文坐對梅花笑﹐還記初度年時。名利事﹐總成非。謾老矣何爲。吳山夜月閩山霧﹐回首鬢影如絲﹐懶更問。鬥牛箕﹐彊憑醉成詩﹐閒思﹐嗟漂泊。浮雲飛絮。曾跌蕩。春風柘枝﹐便萬里金臺築就。已長分采藥龐公。誓墓羲之﹐百年政爾。一笑樽前。兒女牽衣﹐

意難忘同滕玉霄﹖周秋陽﹖劉尙友﹖蕭髙峯邂逅古洪。題樟鎭華光閣志別。分韻得。重。字﹐宋元雞犬雲中。笑種桃道士。虛費春風﹐山城看過雁。春水夢爲龍﹐云上下。燕西東。久別各相逢﹐向夜深。江聲浦樹。燈影漁篷﹐舊遊新恨重重。便十分談笑。一樣飄蓬﹐玄經摧意气。丹鼎賺英雄﹐年易老。世無窮。春事苦匆匆﹐更與誰。題詩藥市。沽酒新丰

水龍吟前題得。細。字周景人生能幾相逢』百年四海爲兄弟﹐舊時靑眼。今番白髮。年華隕涕﹐春更無情。拋人先去。楊花無蒂﹐況江程漸短。別期漸緊。須重把蘭舟系﹐幸自淸江如砥。指黃壚流鶯聲細﹐滄波如許。平蕪何處』明朝迢遞﹐何預興亡』不如休去。墻陰挑薺﹐且相期共看。蓬萊淸淺。

更三千歲﹐憶舊遊前題得。論。字劉將孫正落花時節。憔悴東風。綠滿愁痕﹐悄客夢驚呼伴侶。斷鴻有約。回泊歸云﹐江空共道惆悵。夜雨隔篷聞﹐盡世外縱橫。人間恩怨。細酌休論﹐嘆他鄕異縣。渺舊雨新知。歷落情眞﹐匆匆那忍別。料當君思我。我亦思君﹐人生自非麋鹿。無計久同羣﹐此去重消魂。黃昏細雨人閉門﹐

八聲甘州前題得。文。字蕭列可憐生。飄零到荼蘼。依然舊銷魂﹐殘春幾許。風風雨雨。客裏又黃昏﹐無柰一江煙霧。腥浪捲河豚﹐身世忽如葉。那自淸渾﹠莫厭悲歌笑語。柰天涯有夢。白髮無根﹐怕相思別後。無字寫回文﹐更月明洲渚。杜鵑聲裏。立向臨分﹐三生石。情緣千里。風月柴門﹐

最髙樓司馬昂父花信緊。二十四番愁。風雨五更頭﹐侵階苔蘚回羅襪。逗衣梅潤試香篝﹐綠窗閒。人夢覺。鳥聲幽﹐按秦箏學弄相思調。寫幽情恨殺知音少﹐向何處說風流』一絲楊柳千絲恨。三分春色二分休﹐落花時。流水裏。兩悠悠﹐

霓裳中序第一和周艸窗韻應法孫愁雲翠萬疊﹐露柳殘蟬空抱葉﹐簾捲流蘇寶結﹐乍庭戶嫩涼。闌干微月﹐玉纖勝雪﹐委素紈塵鎖香篋﹐思前事鶯期燕約。寂寞向誰說﹖悲切。漏簽聲咽﹐漸寒灺蘭缸未滅﹐良宵長是間別﹐恨酒凝紅綃。粉涴瑤玦﹐鏡盟鸞影缺﹐吹怨笛西風數闋﹐無言久。和衣成夢。睡損縷金蝶﹐

摸魚兒送汪水雲之湘王學文記當年舞衫零亂。淋鈴忍按新闋。杜鵑枝上東風晚。點點淚痕凝血﹐芳信歇﹐念初試琵琶。曾識關山月﹐悲弦易絕﹐柰笑罷顰生。曲終愁在。誰解寸腸結﹖浮雲事。又作南柯夢徹﹐一簪聊寄華發﹐乾坤桑海無窮事。才歷昆明初劫﹐誰共說﹖都付與焦桐寫入梅花疊﹐黃花送別﹐休更問湘魂。獨醒何在﹖沈醉浩歌發﹐

綺寮怨王學文忽忽東風又老。冷云吹晚陰﹐疏簾下茶鼎孤煙。斷橋外梅豆千林﹐江南庾郎憔悴。睡未醒。病酒愁怎禁﹖倚闌干一扇涼風。看平地落花如雪深﹐千曲囊中古琴﹐平泉金穀。不堪舊事重尋﹐當日登臨。都化作夢銷沈﹐元龍丘墳無恙。誰喚起。共論心﹖哀歌怨吟。問何似啼鳥枝上音﹖

柳梢靑友人至王學文客裏淒涼。桐花滿地。杜宇深山﹐幸自君來。誰教君去﹖剪剪輕寒。愁懷無語相看。謾寫入徽弦自彈﹐小院黃昏。前村風雨。莫倚闌干﹐

滿江紅聞笛彭芳遠愁滿關山。又吹得蘆花雪深﹐西樓外天低水湧。龍挾泓吟﹐回首人間無此曲。數峯江上落餘音﹐似斷雲飛絮兩悠悠。何處尋﹖江南路。晴又陰﹐聲韻攺。淚盈襟﹐自中郎去後。羽泛商沈﹐牛背斜陽添別恨。鸞膠秋月續琴心﹐待醉騎黃鶴度蒼寒。霜滿林﹐

永遇樂危復之早葉初鶯。晚風孤蝶。幽思何限﹖檐角縈云。階痕積雨。一夜苔生徧﹐玉窗閒掩。瑤琴慵理。寂寞水沈煙斷﹐悄無言春歸無覓。捲簾見雙飛燕﹐風亭泉石。煙林薇蕨。夢繞舊時曾見﹐江上閒鷗。心盟猶在。分得眠沙畔﹐引觴浮月。飛談捲霧。莫管愁深歡淺﹐起來倚闌干。拾得殘紅一片﹐

淸平樂畱王靜得顏子兪畱君少住﹐且待晴時去。水鶴夜深云外語﹐明日棠梨花雨。尊前不盡餘情﹐都上鳴弦細聲。二十四番風後﹐綠陰芳艸長亭。

如夢令劉景翔獨立荷汀煙暮﹐一霎錦雲香雨。似爲我無情﹐驚起鴛鴦飛去。飛去﹐飛去﹐卻在綠楊深處。

鳳凰臺上憶吹簫吳元可更不成愁﹐何曾是醉﹐豆花雨後輕陰。似此心情自可﹐多了閒吟。秋在西樓西畔﹐秋較淺﹐不似情深。夜來月﹐爲誰瘦小﹖塵鏡羞臨。彈箏舊家伴侶﹐記雁啼秋水﹐下指成音。聽未穩﹐當時自誤﹐又況如今。那是柔腸易斷﹐人間事獨此難禁。雕籠近﹐數聲別似春禽。

采桑子吳無可江南二月春深淺﹐芳艸靑時﹐燕子來遲﹐剪剪輕寒不滿衣。淸宵欲寐還無寐﹐顧影顰眉﹐整帶心思﹐一樣東風兩樣吹。

烏夜啼石橊劉鉉垂楊影裏殘紅﹐甚匆匆。只有橊花全不怨東風。暮雨急﹐曉霞濕﹐綠玲瓏。比似茜裙初染一般同。

蝶戀花舟行懷舊蕭允之十幅歸帆風力滿。記得來時﹐買酒朱橋畔。遠樹平蕪空目斷﹐亂山惟見斜陽半。誰把新聲翻玉管﹖吹過滄浪﹐多少傷春怨。已是客懷如絮亂﹐畫樓人更回頭看。

虞美人蕭允之朱樓曾記回嬌眄﹐滿座春風轉。紅潮生面酒微醺﹐一曲淸歌畱住半窗雲。大都咫尺無消息﹐望斷靑鸞翼。夜長香短燭花紅﹐多少思量只在雨聲中。

點絳唇蕭允之花徑相逢﹐眼期心諾情如昨。怕人疑著﹐佯弄秋千索。知有而今﹐何似當初莫﹖愁難托。雨鈴風鐸﹐夢斷燈花落。

瑣寒窗蕭允之細雨收塵﹐輕陰弄日﹐柳絲掠道。桃邊杏處﹐猶記玉驄曾到。對東風回首舊遊﹐香消艷歇無音耗。悵佳人有約難來﹐綠徧滿庭芳艸。愁抱。沈吟久﹐問翠珥金鈿﹐爲何人好。回文細字﹐塵暗當年纖縞﹐倚闌干斜陽又西﹐歡期易失春易老。待何時再覓珍叢﹐共把淸尊倒。

西湖月自度商調黃子行湖光冷浸玻璃﹐蕩一餉薰風﹐小舟如葉。藕花十丈﹐雲梳霧洗﹐翠嬌紅怯。壺觴圍坐處﹐正酒酉錄吹波潮暈頰。尙記得玉臂生涼﹐不放汗香輕浹。殢人小摘墻橊﹐爲碎掐猩紅﹐細認裙褶。舊遊如夢﹐新愁似織﹐淚珠盈睫。秋娘風味在﹐怎得對銀缸生笑靨。消瘦沈約詩腰﹐仿佛堪撚。

又探梅黃子行初弦月掛林梢﹐又一度西園﹐探梅消息。粉墻朱戶﹐苔枝露蕊﹐淡勻輕飾。玉兒應有恨﹐爲悵望東昏相記憶。便解珮飛入云階﹐長伴此花傾國。還嗟瘦損幽人﹐記立馬攀條﹐倚欄橫笛。少年風味﹐拈花弄蕊﹐愛香憐色。揚州何遜在﹐試點染吟箋畱醉墨。謾贏得疏影寒窗﹐夜深孤寂。

滿江紅歸自湖南題富春館黃子行津鼓匆匆﹐猶記得故人相送。春江上﹐鳥啼花影﹐馬嘶香鞚。情逐陽關金縷斷﹐淚和楊柳春絲重。算別來幾度月明時﹐相思夢。山萬疊﹐秋眉聳。春一點﹐歸心動。問風儔月侶﹐有誰遊從。百里家山明日到﹐一尊芳酒今宵共。任樓頭吹盡五更風﹐梅花弄。

花心動落梅黃子行誰倚靑樓。把謫仙長笛﹐數聲吹裂。一片乍零﹐千點還飛﹐正是雨晴時節。水晶簾外東風起﹐捲不盡滿庭春雪。畫欄小﹐斜鋪亂磜﹐翠苔成纈。裊裊餘香未歇。空悵望音塵﹐兩眉愁切。翠袖淚幹﹐粉額妝寒﹐此恨有誰同說。江南春信無痕迹﹐餘情在冷煙殘月。夢魂遠﹐蘭燈伴人易滅。

小重山黃子行一點斜陽紅欲滴﹐白鷗飛不盡。楚天碧﹐漁歌聲斷晚風急﹐攬蘆花飛雪滿林濕﹐孤館百憂集﹐家山千里遠。夢難覓﹐江湖風月好收拾﹐故溪云深處著蓑笠﹐

蘭陵王彭履道章臺路。西出重城幾步﹐秦樓曉。花气分明。一霎空蒙洗髙樹﹐行人半倚戶﹐飛去黃鸝自語﹐秋千小。不系柳條。惟有輕陰約飛絮﹐鈿車暗相遇﹐早拂拭紅巾。初放鸚鵡﹐聞歌猶是淋鈴處﹐喚鳴箏掩面。倚壚呼酒。東風重記舊眉嫵﹐報伊共歌舞﹐西去。屢回顧。漸客捨荒涼。嘶馬先駐﹐玉關萬里知何許﹖但倦擁荒澤。瓜洲難渡﹐將軍垂老。望故國。夜夢苦﹐

摸魚兒李裕翁訝江南許多風景。繁華只在晴晝﹐些兒淡沲沖融意。到處拈花著柳﹐疏雨後﹐更艷艷綿綿。潑眼濃如酒﹐飛浮宇宙﹐但借日浮香。隨風著物。巧筆畫難就﹐惆悵處。曾記蘇堤攜手﹐十年驚覺回首﹐蒼埃霽景成陰晦。湖水湖煙依舊﹐凝望久﹐問燕燕鶯鶯。識此年華否﹖長門別有。脈脈斷腸人。柔情蕩漾。長是爲伊瘦﹐

洞仙歌荼段弘章一庭晴雪。了東風孤注﹐睡起濃香占窗戶﹐對翠蛟盤雨。白鳳迎風。知誰見。愁與飛紅流處﹖想飛瓊弄玉。共駕蒼煙。欲向人間挽春住﹐淸淚滿檀心。如此江山。都付與斜陽杜宇﹐是曾約梅花帶春來。又自趁梨花。送春歸去﹐

齊天樂嚴縣尹席上和李觀我韻﹐劉天迪瑞麟香軟飛瑤席。吟仙笑陪歡宴﹐桐影吹香。梅陰弄碧。一味晚涼堪薦﹐停杯緩勸﹐記羅帕求詩。琵琶遮面﹐十載揚州。夢回前事楚雲遠﹐人生總是逆旅。但相逢一笑。如此何限。采石宮袍。沈香醉筆。何似輕衫小扇﹖流年暗換﹐甚新雨情懷。故園心眼﹐明日西江。斜陽帆影轉﹐

一萼紅夜聞南婦哭北夫劉天迪擁孤衾。正朔風淒緊。氈帳夜驚寒﹐春夢無憑。秋期又誤。迢遞煙水雲山﹐斷腸處黃茅瘴雨。恨驄馬憔悴只空還﹐揉翠盟孤。啼紅怨切。暗老朱顏﹐堪嘆揚州十載。甚倡條冶葉。不省春殘﹐蔡琰悲笳。昭君怨曲。何預當日悲歡﹖謾贏得西鄰倦客。空惆悵今古上眉端﹐夢破梅花。角聲又報更闌﹖

虞美人劉天迪子規解勸春歸去。春亦無心住﹐江南風景正堪憐。到得而今不去待何年。無端往事縈心曲。兩鬢先驚綠﹐薔薇花發望春歸。謝了薔薇又見楝花飛﹐

摸魚兒周伯陽又匆匆月鞭露鐙。梅花江上歸路﹐海圖破碎來時綫。何似彩衣低舞。風雪暮﹐正望斷靑山一發雲橫處﹐浩歌獨舉﹐便想見迎門。牽衣兒女。總是舊眉嫵﹐陽關曲。揮灑紫薇花露。妙音淸遠髙駐﹐經寒楊柳休輕折。搖動一溪霜霧。邯鄲步。笑布襪靑鞋去住知何許﹖汀鷗沙鷺。若問我重來。明年有約。今日是前度﹐

尉遲杯題盧古溪響碧琴所﹐尹公遠冰弦語。在竹樹院落深深處﹐當年野艸閒花。何許浮雲飛絮﹐徵鴻止止。縱汗漫遊人遠回顧﹐遲瓊樓五色簾開。喚醒玄鶴飛舞﹐何事夢斷湖山。尙九里松聲。八月潮怒﹐三十年餘臺池淚。應不爲花奴羯鼓﹐想天上羣仙老矣。甚比似人間更愁苦﹐倩畫欄畱住西風。莫教吹入云去﹐

月下笛次韻曾允元吹老楊花。浮萍點點。一溪春色﹐閒尋舊迹。認溪頭浣沙磧﹐柔條折盡成輕別。向空外瑤簪一擲﹐算無情更苦。鶯巢暗葉。啼破幽寂﹐凝立。闌干側﹐記露飲東園。聯鑣西陌﹐容銷鬢減。相逢應是難識﹐東風吹得愁似海。謾點染空階自碧﹐獨歸晚。解說心中事。月下短笛﹐

謁金門曾允元山銜日。淚灑西風獨立﹐一葉扁舟流水急。轉頭無處覓﹐去則而今已去。憶則如何不憶﹖明日到家應記得。寄書回雁翼﹐

點絳唇曾允元一夜東風。枕邊吹散愁多少﹖數聲啼鳥。夢轉紗窗曉﹐來是春初。去是春將老﹐長亭道。一般芳艸。只有歸時好﹐

水龍吟春夢曾允元日髙深院無人﹐楊花撲帳春云暖。回文未就﹐停鍼不語﹐繡牀倚徧。翠被籠香﹐綠鬟墮膩﹐傷春成倦。盡雲山煙水﹐柔情一縷﹐又暗逐金鞍遠。鸞珮相逢甚處﹖似當年劉郎仙苑。憑肩後約﹐畫眉新巧﹐從來未慣。枕落釵聲﹐簾開燕語﹐風流雲散。甚依稀難記﹐人間天上﹐有緣重見。

齊天樂次趙方谷韻曾允元碧梧枝上占秋信﹐微聞雨聲還愜。虹影分晴﹐雲光透晚﹐殘日依依團箑。闌干一霎。又長笛歸舟﹐亂鴉荒堞。兩鬢西風﹐有人心事到紅葉。嬌蓮相對欲語﹐柰蓮莖有刺﹐愁不成折。天上歡期﹐人間巧意﹐今夜明河如雪。新寬帶結。想寶篆頻溫﹐翠奩低揭。霧濕雲鬟﹐淺妝深拜月。

摸魚兒燈花李天驥又何須向明還滅﹐寒花點綴孤影。玉龍度海吹魚浪﹐煙淡寶釵橫鬢。斜又整﹐是虫滴驪珠兩兩相交頸。夜長人靜。恁玉果低拋﹐金錢暗卜﹐此意有誰領﹖歡娛事﹐料想憑伊先應﹐帕綃新淚猶凝。銀篦未忍輕挑去﹐只恐暗風吹燼。重記省﹐怕莫是明朝有个靑鸞信﹖怎知無定。算只解窺人﹐人孤影只﹐成瘦又成病。

憶舊遊聞雁劉應幾記銅駝載酒﹐翠陌吹簫﹐曾聽相呼。不盡離離意﹐攪柔腸如剪﹐立馬踟躕。人生似此蒼鬢﹐堪得幾聲疏﹖想怨入秋深﹐愁隨天遠﹐滿目平蕪。音書﹐未曾寄﹐正人在燕臺﹐忘卻回車。柰菇蒲舊地﹐山空水落﹐霜老泉枯。月明仙掌何處﹖轉首失棲烏。待說與雲間﹐瀟湘近日風捲湖。

木蘭花慢周孚先訪梅江路遠﹐喜春在劍川湄。正雁磧云深﹐魚村笛晚﹐茸帽斜欹。舊遊不堪回首﹐更文園多病減腰圍。惟有秋娘聲價﹐風流仍似前時。依稀﹐壁粉舊曾題﹐煙艸半淒迷。嘆單父臺荒﹐黃公壚寂﹐難覓佳期。誰家歌樓催雪﹖遣夜來風雨緊些兒。醉後唾壺敲缺﹐龍光搖動晴漪。

蝶戀花周孚先舟艤津亭何處樹﹖曉起瓏璁﹐回首迷煙樹。江上離人來又去﹐飄零只似風前絮。倦倚蓬窗誰共語﹐野艸閒花。一一傷離緒﹖明日重來須記取。綠楊門巷深深處﹖

一萼紅和玉霄。感舊。尹濟翁玉搔頭。是何人敲折﹐應爲節秦謳﹖棐幾朱弦。剪燈雪藕。幾回數盡更籌﹠艸艸又一番春夢。夢覺了風雨楚江秋﹖卻恨閒身。不如鴻雁。飛過妝樓﹖又是水枯山瘦。嘆回腸難貯。萬斛新愁﹖懶復能歌。那堪對酒。物華冉冉都休﹠江上柳千絲萬縷。惱亂人更忍凝眸﹠猶怕月來弄影。莫上簾鉤﹖

秋蕊香用淸眞韻王從叔薄薄羅衣乍暖。紅入酒痕潮面﹖絮花舞倦帶嬌眼。昨夜平堤水淺﹖故人信斷風箏綫。誤歸燕﹖夢魂不怕山路遠。無柰棋聲隔院﹠

賣花聲春雨蕭漢傑濕逗晚香殘。春淺春寒﹖灑窗塡戶著幽欄﹖慘慘悽悽仍滴滴。做出多般﹖和霰撒珠盤。枕上更闌﹖芭蕉怨曲帶愁彈﹖綠徧階前苔一片。曉起誰看﹐

拜星月慢祠壁宮姬控弦可念彭泰翁霧滑觚稜。塵侵團扇。恨滿哀彈倦理﹖控雨籠雲。共閒情孤倚﹖斂蛾黛。怕似流歷歷。惹得玉銷瓊碎﹖可惜闌干。但苔花沈穗﹖算天音不入人間耳。何人謾裛損靑衫淚﹠不是舊譜都忘。厭新腔嬌脆﹖多生不得丹靑意。重來又花鎖重門閉﹖到夜永笙鶴歸時。月明天似水﹖

曲遊春趙功可千樹籠芳艸。正蒲風微過。梅雨新霽﹖客裏幽窗。算無春可到。和愁都閉﹖萬種人生計。應不似午天閒睡﹖起來時。踏碎松陰。蕭蕭欲動疑水﹖借問歸舟歸未。望柳色煙光。何處明媚﹐抖擻人間。除離情別恨。乾坤餘幾﹐一笑晴鳧起﹖酒醒後。闌干獨倚﹖時見雙燕飛來。斜陽滿地﹖

滿江紅聞笛戴山隱醉倚江樓。長空外行雲遙駐﹖甚淒涼孤吹。含商引羽﹖薄夜冷侵沙浦雁。老龍吟徹寒潭雨﹖驀涼飈一陣捲潮來。驚飛去﹖重欲聽。知何處﹐誰爲我。胡牀據﹐謾尋尋覓覓。凝情如許﹠舊日山陽猶有恨。向生長往今誰賦﹐恐憑欄人有愛梅心。空愁佇﹠

霓裳中序第一春晚旅寓姜个翁園林罷組織﹐樹樹東風翠云滴。艸滿地間行迹﹐時聽得聲聲﹐曉鶯如覓。愁紅半濕﹐煞憔悴墻根堪惜。可念我飄零如此﹐一地送岑寂。龜石﹐當年第一﹐也似老人間風日。餘葩選甚顏色﹖羞撚江南斷腸詞筆。畱春渾未得。翻些入啼鵑夜泣。淸江晚﹐綠楊歸思﹐隔岸數峯出。

《詞綜》﹝卷二十九﹞

元詞五十二首

蘇武慢和馮尊師虞集放棹滄浪﹐落霞殘照﹐聊倚岸回山轉。乘雁雙鳧﹐斷蘆漂葦﹐身在畫圖秋晚。雨送灘聲﹐風搖燭影﹐深夜尙披吟捲。算離情﹐何必天涯﹐咫尺路遙人遠。空自笑洛下書生﹐襄陽耆舊﹐夢底幾時曾見﹖老矣浮丘﹐賦詩明月﹐千仞碧天長劍。雪霽瓊樓﹐春生瑤席﹐容我故山髙宴。待雞鳴日出﹐羅浮飛度﹐海波淸淺。

又虞集憶昔東坡﹐夜遊赤壁﹐孤鶴掠舟西過。英雄消盡﹐身世茫然﹐月小水寒星大。何似漁翁﹐不知今古﹐醉傍蓼花燃火。夢相逢﹐羽服翩躚﹐未必此時非我。誰解道歲晚江空﹐風帆目力﹐橫槊賦詩江左。淸露衣裳﹐晚風洲渚﹐多少短歌長些。玉宇髙寒﹐故人何處﹖渺渺予懷無那。嘆乘桴浮海﹐飄然從我﹐未知誰可﹖

風入松寄柯敬仲虞集畫堂紅袖倚淸酣﹐華發不勝簪。幾回晚直金鑾殿﹐東風軟﹐花裏停驂。書詔許傳宮燭﹐輕羅初試朝衫。禦溝冰泮水挼藍﹐飛燕語呢喃。重重簾幕寒猶在﹐憑誰寄銀字泥緘﹖報道先生歸也﹐杏花春雨江南。

念奴嬌八詠樓鮮於樞長溪西注﹐似延平雙劍﹐千年初合。溪上千峯明紫翠﹐放出羣龍頭角。瀟灑雲林﹐微茫煙艸﹐極目春洲闊。城髙樓迥﹐恍然身在寥廓。我來陰雨兼旬﹐灘聲怒起﹐日日東風惡。須待靑天明月夜﹐一試嚴維佳作。風景不殊﹐溪山信美﹐處處堪行樂。休文何事﹖年年多病如削。

浣溪沙昆山州城西小寺宋落日吳江駐畫橈﹐招提佳處暫逍遙。海風吹面酒全消。曲沼芙蓉秋的的﹐小山叢。桂晚蕭蕭﹐幾時容我夜吹簫。

謁金門劉詵春睡倦﹖自揀花枝行徧﹐昨日新紅今日變﹖細挼將袖染﹐翠扇迎風撲面﹖飛去晴絲還轉﹐簾外楊花簾裏燕﹖相逢如未見﹐

南鄕子四川道中作曹伯啟蜀道古來難﹖數日驅馳興已闌﹐石棧天梯三百尺﹖危欄﹐應被傍人畫裏看﹐兩握不曾幹﹖俯瞰飛流過石灘﹐到晚才知身是我﹖平安﹐孤館靑燈夜更寒﹐

摸魚子和明初韻許有壬買陂塘旋栽楊柳﹖歸來此是先務﹐他鄕故里都休較﹖舊雨不如今雨﹐鴻在渚﹖笑爾尙南飛﹖吾已安孤嶼﹐黃花解語﹐道人老宜秋﹖身安耐酒﹖此正有眞趣﹐鑾坡路﹖大手深慚燕許﹐超騰又悖鐘呂﹐但求閒澹如元亮﹖不恨詩無奇句﹐傾綠醑﹖底須按樂天池上霓裳譜。休論往古﹐有三日重陽﹖約君同醉﹖老子築西圃﹐

太常引池荷許有壬幽人早起赴池亭﹖初日照娉婷﹐風蓋露珠傾﹖又勝似前時雨聲﹐水沈香裏﹖錦云深處﹖雙檜插天靑﹐一葉釣舟輕﹖似野渡無人自橫﹐

又許有壬四堤楊柳接松筠﹖香破水芝新﹐羅襪不生塵﹖笑畫裏淩波未眞﹐紅衣縹緲﹖淸風蕭瑟﹖半醉岸烏巾﹐不是葛天民﹖也做得江湖散人﹐

沁園春臨淸舟中﹖次韓伯髙見贈韻﹖寄可行﹐許有壬艸木無情﹖不問寒暄﹖開時便開﹐只黃花多事﹖偏憐隱逸。白頭何補。且避賢才﹐老友相逢﹖淸談絕倒﹖休校劉郎去後栽﹐尊中物﹖勝他年千里﹖謾寄寒梅﹐神仙合住蓬萊﹖柰老去思兒忍不回。任景莊槐老﹖誰爲癡夢。杜家酒美﹖且浣幽懷﹐渭北江東﹖暮云春樹﹖何日扁舟更此來。公知否。便連朝觴詠﹖能幾徘徊。

摸魚子許有孚買陂塘旋栽楊柳﹖不妨三月農務﹐溪翁走報新痕漲﹖昨夜西山雷雨﹐將沒渚﹖有復徑雙洲﹖繚繞通孤嶼﹐黃鸝對語﹐正春色暄妍﹖物華明媚﹖好在浴沂趣﹐天涯路﹖芳艸﹠』茫茫如許﹐蠻箋難寫心呂﹐碧雲冉冉春波綠。都是相思情句﹐花共醑。似梅與山礬。臭味曾同譜﹐堤陰樹古﹐要亂絮漫空。柔條蘸水。愼勿折樊圃﹐

摸魚子馬熙買陂塘旋栽楊柳。夢中還理家務﹐十年不到衡山麓。辜負楚雲湘雨﹐蘋映渚。渺杜若江蘺。香接煙霞嶼﹐口心相語﹐爲蠅驥東西。雲龍上下。誤卻釣遊趣﹐平生志。欲識平輿二許﹐煌煌嶽降申呂﹐菲詞聊爲先生壽。博得月章星句。毋我醑。只小艸幽蘭。心醉離騷譜﹐松存徑古﹐待遊徧西園。荷鋤歸去。吾亦愛吾圃﹐

太常引和﹖池荷。韻馬熙園中風物水中亭。消得兩娉婷﹐濁酒捲荷傾。早洗盡箏聲笛聲﹐四堤晴柳。一天花气。付與晚山靑﹐飛絮挾雲輕。任膝上瑤琴自橫﹐

摸魚子許楨買陂塘旋栽楊柳。求田專理農務﹐扁舟來往煙波裏。靑篛綠蓑風雨﹐時泛渚。把遠岫遙岑。收拾來孤嶼﹐霜花笑語﹐道鳳閣鸞臺。黃塵烏帽。爭似醉鄕趣。洹溪上。道士而今誰許。非熊夢斷姜呂﹐水聲山色相縈繞。湧出筆端新句﹐斟桂醑。聽萬籟笙竽。一派仙家譜﹐休論往古﹐向種菊籬邊。觀魚軒外。晚節有秋圃﹐

太常引許楨池亭荷淨納涼時。四面柳依稀﹐棹得酒船回。看風裏紗巾半欹﹐殘霞照水。夕陽明樹。天付畫中詩﹐應不負歸期。更誰看桃花面皮。

滿江紅金陵懷古薩都刺六代豪華。春去也更無消息﹐空悵望山川形勝。已非疇昔﹐王謝堂前雙燕子。烏衣巷口曾相識﹐聽夜深寂寞打孤城。春潮急﹐思往事。愁如織﹐懷故國。空陳迹﹐但荒煙衰艸。亂鴉斜日﹐玉樹歌殘秋露冷。胭脂井壞寒泣﹐到如今只有蔣山靑。秦淮碧﹠

小闌干薩都刺去年人在鳳凰池。銀燭夜彈絲﹐沈水香消。梨云夢暖。深院繡簾垂﹐今年冷落江南夜。心事有誰知。楊柳風柔。海棠月澹。獨自倚欄時﹠

百字令登石頭城薩都刺石頭城上﹐望天低吳楚﹐眼空無物。指點六朝形勝地﹐惟有靑山如壁。蔽日旌旗﹐連云檣櫓﹐白骨紛如雪。一江南北﹐消磨多少豪傑﹖寂寞避暑離宮﹐東風輦路﹐芳艸年年發。落日無人松徑裏﹐鬼火髙低明滅。歌舞尊前﹐繁華鏡裏﹐暗換靑靑發。傷心千古﹐秦淮一片明月。

木蘭花慢彭城懷古薩都刺古徐州形勝﹐消磨盡幾英雄﹖想鐵甲重瞳﹐烏騅汗血﹐玉帳連空。楚歌八千兵散﹐料夢魂應不到江東。空有黃河如帶﹐亂山回合雲龍。漢家陵闕起秋風﹐禾黍滿關中。更戲馬臺荒﹐畫眉人遠﹐燕子樓空。人生百年寄耳﹐且開懷一飲盡千鐘。回首荒城斜日﹐倚欄目送飛鴻。

瑞龍吟癸丑歲冬﹐訪遊經弘道樂安山中﹐席賓米仁則用淸眞詞韻賦別﹐和以見情。張翥鰲溪路﹐瀟灑翠壁丹崖﹐古藤髙樹。林間猿鳥欣然﹐故人隱在﹐溪山勝處。久延佇﹐渾似種桃源裏﹐白雲窗戶。燈前素瑟淸樽﹐開懷正好﹐連牀夜語。應是山靈畱客﹐雪飛風起﹐長松掀舞。誰道倦途相逢﹐傾蓋如故。陽春一曲﹐總是關心句。何妨共磯頭把釣﹐梅邊徐步。只恐匆匆去。故園夢裏﹐長牽別緒﹐寂寞閒鍼縷。還念我﹐飄零江湖煙雨。斷腸歲晚﹐客衣誰絮﹖

多麗西湖泛舟夕歸﹐施成大席上以。晚山靑﹠爲起句﹐各賦一詞。張翥晚山靑﹐一川雲樹冥冥。正參差煙凝紫翠﹐斜陽畫出南屏。館娃歸吳臺遊鹿﹐銅仙去漢苑飛螢。懷古情多﹐憑髙望極﹐且將尊酒慰飄零。自湖上愛梅仙遠﹐鶴夢幾時醒﹖空畱得六橋疏柳﹐孤嶼危亭。待蘇堤歌聲散盡﹐更須攜妓西泠。藕花深雨涼翡翠﹐菇蒲軟風弄蜻蜓。澄碧生秋﹐鬧紅駐景﹐采菱新唱最堪聽。見一片水天無際﹐漁火兩三星。多情月﹐爲人畱照﹐未過前汀。

摸魚兒送黃任伯歸丰城﹐時任伯放其妾還家﹐故及。張翥正匆匆楚鄕秋晚﹐孤鴻飛過南浦。同來桃葉堪惆悵﹐一舸載春先去。愁絕處﹐問那曲闌干﹐曾聽人低語﹖今宵最苦。向楓樹溪橋﹐蘆花野館﹐剪燭臥聽雨。吳霜髟丐﹐破帽西風怎護﹖絲絲多是離緒。舊情頓冷新愁重﹐總付墜鞭詞譜。君記取﹐待雪夜相思﹐乘興柴岡路。唱予和汝。要款段隨車﹐輕盈喚酒﹐重爲國香賦。

又春日西湖泛舟張翥漲西湖半篙新雨﹐麯塵波外風軟。蘭舟同上鴛鴦浦﹐天气嫩寒輕暖。簾半捲﹐度一縷歌云﹐不礙桃花扇。鶯嬌燕婉。任狂客無腸﹐王孫有恨﹐莫放酒杯淺﹖垂楊岸﹐何處紅亭翠館。如今遊興全懶。山容水態依然好﹐惟有綺羅雲散。君不見﹐歌舞地﹐靑蕪滿目成秋苑。斜陽又晚。正落絮飛花﹐將春欲去﹐目送水天遠。

又黃季景湖亭蓮花中﹐雙頭一枝﹐邀予同賞﹐而爲人折去﹐季景惘然請賦。張翥問西湖舊家兒女﹐香魂還又連理。多情欲賦雙蕖怨﹐閒卻滿奩秋意。嬌旖旎﹐愛照影紅妝﹐一樣新梳洗。王孫正擬﹐喚翠袖輕歌﹐玉箏低按﹐涼夜爲花醉。鴛鴦浦﹐淒斷淩波夢裏﹐空憐心苦絲脆﹖吳娃小艇應偸采﹐一道綠萍猶碎。君試記﹐還怕是西風吹作行雲起。闌干謾倚﹐待載酒重來﹐尋芳已晚﹐餘恨渺煙水。

又題熊伯宣藏梅花卷子張翥記西湖水邊曾見﹐查牙老樹如此。冰痕冷沁苔枝雪﹐的歷數花才試。天也似﹐愛玉質淸髙﹐不入閒紅紫。孤山處士﹐謾賦得招魂﹐煙荒水暗﹐寂寞抱香死。春風筆﹐休憶深宮舊事﹐添人多恨多思。墨池雪嶺三生夢﹐喚起縞衣仙子。仍獨自﹐伴瘦影黃昏﹐和月窺窗紙。聲聲字字﹐寫不盡江南﹐閒愁萬斛﹐訴與綠衣使。

又元夕吳門姚子章席上﹐同柯敬仲賦。敬仲以虞學士書。風入松﹠於羅帕作軸﹐故末句及之。楚芳』吳蘭﹐二妓名。張翥記蘇臺舊時風景﹐西樓燈火如畫。嚴城月色依然好﹐無復綺羅遊冶。歡意謝﹐向客裏相逢﹐還有思陶寫。金樽翠斝﹐把錦字新聲﹐紅牙小拍﹐分付倦司馬。繁華夢﹐喚起燕嬌鶯奼﹐肯教孤負元夜。楚芳玉潤吳蘭媚﹐一曲夕陽西下。沈醉罷﹐君試問人生誰是無情者。先生歸也﹐但畱意江南﹐杏花春雨﹐和淚在羅帕。

疏影王元章。墨梅圖﹠張翥山陰賦客﹐怪幾番睡起﹐窗影生白。縹緲仙姝﹐飛下瑤臺﹐淡佇東風顏色。微霜卻護朦朧月﹐更漠漠暝煙低隔。恨翠禽啼處驚殘﹐一夜夢云無迹。惟有龍煤解染﹐數枝入畫裏﹐如印溪碧。老樹枯苔﹐玉暈冰圍﹐滿幅寒香狼藉。墨池雪嶺春長好﹐悄不管小樓橫笛。怕有人誤認寒花﹐欲點曉來妝額。

解連環畱別臨川諸友張翥夜來風色。嘆靑燈素被﹐早寒欺客。想寂寞人在簾櫳﹐望塞雁欲來﹐又催刀尺。秋滿關河﹐更誰倚夕陽橫笛。記題花賦月﹐此地與君﹐幾度遊歷。江頭楚楓漸赤。對離樽飲淚﹐難問消息。趁一舸千里東歸﹐渺天末亂山﹐水邊孤驛。晼晚年華﹐悵回首雨南雲北。算今古此情此恨﹐甚時盡得﹖

綺羅香雨中舟次洹上張翥燕子梁深﹐秋千院冷﹐半濕垂楊煙縷。怯試春衫﹐長恨踏靑期阻。梅子後餘潤畱寒﹐藕花外嫩涼銷暑。漸驚他秋老梧桐﹐蕭蕭金井斷蛩暮。薰篝須待被暖﹐催雪新詞未穩﹐重尋笙譜。水閣云窗﹐總是慣曾經處。曾信有客裏關河﹐又怎禁夜深風雨﹖一聲聲滴在疏篷﹐做成情味苦。

喜遷鶯瓊花張翥東風吹盡﹐但一片綠陰﹐空畱春恨。后土祠荒﹐飛瓊謫久﹐還喜玉容堪認。二十四橋夜月﹐二十四番花信。便載酒﹐怕芳菲易老﹐陰晴難穩。嬌困。羞起晚﹐佇立畫欄﹐淨洗閒脂粉。沈水濃薰﹐蜂黃淡染﹐自有絕塵香韻。也知世間無對﹐肯許浮花相近。鳳簫遠﹐待數枝折與﹐玉峯人問。

水龍吟廣陵送客﹐次鄭蘭玉賦蓼花韻。張翥芙蓉老去妝殘﹐露華滴盡珠盤淚。水天瀟灑﹐秋容冷淡﹐憑誰點綴﹖瘦葦黃邊﹐疏萍白外﹐滿汀煙穟。把餘妍分與﹐西風染就﹐猶堪愛﹐紅芳媚。幾度臨流送遠﹐向花前偏驚客意。船窗雨後﹐數枝低入﹐香零粉碎。不見當年﹐秦淮花月﹐竹西歌吹。但此時此處﹐叢叢滿眼﹐伴離人醉

又蠟梅張翥玉人梔貌堪憐﹐曉妝一洗鉛華盡。此花應是﹐菊分顏色﹐梅分風韻。萼點駝酥﹐口攢金磬﹐心凝檀粉。甚女貞染就﹐仙衣絕勝﹐蜂兒重﹐鵝兒嫩。說與玉龍莫品﹐怕宮波一般流恨。故人堪寄﹐折枝代取﹐江南春信。沈水全薰﹐蘗絲密綴﹐額黃深暈。乍燕姬未識﹐是花是蠟﹐笑偎人問。

摘紅英張翥鶯聲寂﹐鳩聲急﹐柳煙一片梨云濕。驚人困﹐教人恨﹐待到平明﹐海棠應盡。靑無力﹐紅無迹﹐殘香剩粉那禁得﹖天難準﹐晴難穩﹐晚風又起﹐倚欄爭忍﹖

齊天樂臨川夜飲滏陽李輔之寓所張翥紅霜一樹淒涼葉﹐驚烏夜深啼落。客裏相逢﹐尊前細數﹐幾度雨飄風泊。微吟緩酌﹐漸月影斜欹﹐畫欄東角。只怕梅花﹐無人看管瘦如削。江湖容易歲晚﹐想多情念我﹐歸信曾約。塵土狂蹤﹐山林舊隱﹐夢寄艸堂猿鶴。離懷最惡﹐是酒醒香殘﹐燭寒花薄。一段銷凝﹐覺來無處著。

木蘭花慢次韻陳見心文學﹖孤山問梅。張翥愛西湖千樹﹐曾幾度爲攜樽。向柳外停橈﹐苔邊待鶴﹐酒熱詩溫。瀛洲舊時月色﹐悵荒涼惟有數枝存。天上梨花成夢﹐江南桃葉移根。如今憔悴客愁村﹐難返暗香魂。甚歲晚春遲﹐角寒笛曉﹐雪暗云昏。登臨不堪寄目﹐但靑山隱隱月紛紛。再約與君同醉﹐從他啄木敲門。

眞珠簾壽韓伯淸提舉﹐時在平江。張翥銀蟾半露嬋娟影﹐西風早﹐次第中秋天气。涼透小簾櫳﹐乍夜長遲睡。見說靈巖山色好﹐甚也不濃如歸意。歸未﹠趁西泠載酒﹐南園尋桂。還是客裏生朝﹐把金尊綠酒﹐與誰同醉﹠煙雨隔垂虹﹐望美人秋水。桃葉妝樓團扇曲﹐但小艸鸞箋相寄。傳示』送白萍一剪﹐碧雲千里。

東風第一枝憶梅張翥老樹渾苔﹐橫枝未葉﹐靑春肯誤芳約。背陰未返冰魂﹐陽梢已含紅萼。佳人寒怯﹐誰驚起曉來梳掠﹠是月斜花外幺禽﹐霜冷竹間幽鶴。雲淡淡粉痕漸薄﹐風細細凍香又落。叩門喜伴金樽﹐倚欄怕聽畫角。依稀夢裏﹐記半面淺窺朱箔。甚時得重寫鸞箋﹐去訪舊遊東閣﹠

陌上花使歸閩浙﹐歲暮有懷。張翥關山夢裏歸來﹐還又歲華催晚。馬影雞聲﹐諳盡倦郵荒館。綠箋密記多情事﹐一看一回腸斷。待殷勤寄與﹐舊遊鶯燕﹐水流雲散。滿羅衫是酒﹐香痕凝處﹐唾碧啼紅相半。只恐梅花﹐瘦倚夜寒誰暖﹠不成便沒相逢日﹐重整釵鸞箏雁。但何郎縱有春風詞筆﹐病懷渾懶。

定風波商角調西江客捨﹐酒後聞梅花吹香滿窗﹐醒而賦此。張翥恨行雲特地髙寒﹐牢籠好夢不定。婉晚年華﹐淒涼客況﹐泥酒渾成病。畫欄深﹐碧窗靜﹐一樹瑤花可憐影。低映﹐怕明月照見﹐靑禽相並。素衾正冷﹐又寒香枕上薰愁醒。甚銀牀霜凍﹐山童未起﹐誰汲墻陰井﹠玉笙殘﹐錦書迥﹐應是多情道薄幸。爭肯﹐等閒孤負西湖春興﹠

八聲甘州秋日西湖泛舟﹐午後遇雨。張翥向芙蓉湖上駐蘭舟﹐淒涼勝遊稀。但西泠橋外﹐北山堤畔﹐殘柳依依。追憶鶯花舊夢﹐回首冷煙霏。惟有盟鷗好﹐時傍人飛。聽取紅顏象板﹐盡歌回彩扇﹐舞換仙衣。正白萍風急﹐吹雨暗斜暉。空惆悵離懷未展﹐更酒邊忍又送將歸﹖江南客﹐此生心事﹐只在漁磯。

滿江紅錢舜舉桃花折枝張翥前度劉郎﹐重來訪玄都燕麥。回首地暗香銷盡﹐暮云低碧。啼鳥猶知人悵望﹐東風不管花狼藉。又淒淒紅雨夕陽中﹐空相憶﹖繁華夢﹐渾無迹。丹靑筆﹐還畱得。恍一枝長見﹐故園春色。塵世事多吾欲避﹐武陵路遠誰能覓。但有山可隱便須歸﹐栽桃客。

風入松廣陵元夜病中有感張翥東風巷陌暮寒驕﹐燈火鬧河橋。勝遊憶徧錢唐夜﹐靑鸞遠﹐信斷難招。蕙艸情隨雪盡﹐梨花夢與云銷。客懷先自病無聊﹐綠酒負金蕉。下帷獨擁香篝睡﹐春城外玉漏聲遙。可惜滿街明月﹐更無人爲吹簫。

踏莎行江上送客張翥芳艸平沙﹐斜陽遠樹﹐無情桃葉江頭渡。醉來扶上木蘭舟﹐將愁不去將人去。薄劣東風﹐夭斜落絮﹐明朝重覓吹笙路。碧雲紅雨小樓空﹐春光已到銷魂處。

露華玉簪張翥瀛洲種玉。總付與花神﹐月底深屬斤。琢就瑤笄﹐光映鬢云斜矗。幾度借取搔頭﹐別試漢宮妝束。風露冷﹐幽香半襟﹐淡佇欄曲。亭亭雪艷愁獨。愛粉沁冰筩﹐須撚金粟。石上那回磨斷﹐爭忍輕觸。一自楚客歸來﹐珠履舊遊誰續。秋夢起﹐殘妝半簪墜綠。

謁金門寒食臨川平塘道中張翥溪水慢﹐岸口小橋衝斷。沽酒人家門巷短﹐柳陰旗一半。細雨鳴鳩相映﹐曲港落花流滿。兩兩睡紅磖磗暖﹐惱人春不管。

唐多令張翥花下鈿箜篌﹐尊前白雪謳。記懷中朱李曾投。鏡約釵盟心已許﹐詩寫在﹐小紅樓。忍淚上云兜﹐斷魂隨彩舟。等閒間惹得離愁。欲寄長河魚信去﹐流不到﹐白萍洲﹖

臺城路和師言。送春。袁易落紅塡徑東風惡﹐貪飛燕雛歸晚。聽雨樓低﹐畱春地窄﹐誰念閒情消減﹠天涯流覽﹐正鷗渚波寬﹐柳汀云黯。賴有遙峯﹐數尖遮斷送愁眼。年年春艸又綠﹐看花人自老﹐遺恨天遠。雁柱凝塵﹐鮫綃暗墨﹐靑鬢吳霜輕點。風流漸懶﹐但詩惱東陽﹐病添中散。院落無人﹐繡簾和絮捲。

燭影搖紅袁易日日春陰﹐瑞香亭畔寒成陣。鳳革華頻誤踏靑期﹐寂寞墻陰冷。翠被堆牀未整﹐睡初酣﹐風篁喚醒。幾多心緒﹐鵲語難憑﹐燈花無準。得酒澆愁﹐舊愁不去添新病。吳綾題滿斷腸詞﹐歌罷何人聽﹠寶篆香消晝永﹐裊餘煙蕭蕭鬢影。出門長嘯﹐白鷺雙飛﹐淸江千頃。

踏莎行沈禧雜組香絨﹐錯綜紋理。倚牀脈脈如春醉。沈吟暗想玉京人﹐雕鞍何處鳴珂裏。無限離愁﹐誰知就裏﹠滔滔比似西江水。無情日夜向東流﹐一緘好寄相思淚。

浣溪沙洪希文丈室蕭條似病禪﹐打窗風雨罷吟箋。歸心一點落燈前。猶有十三樓上酒﹐可無三百杖頭錢﹠一年心老一年年。

鷓鴣天聽楊玉娥唱故人所撰曲有感楊立齋煙柳風花錦簇筵﹐霜芽露葉玉裝船。誰知皓齒纖腰會﹐只在輕衫短帽邊﹖啼粉靨﹐咽冰弦。舊遊一去更無傳。詞人彩筆佳人口﹐再喚春風到眼前。

《詞綜》﹝卷三十﹞

元詞五十八首

水龍吟遊絲張癗落花天气初晴﹐隨風幾縷來何處。飄飄冉冉﹐悠悠颺颺﹐欲畱還去﹖雪繭新抽﹐靑虫暗墜﹐檐蛛輕度﹖看垂虹百尺﹐縈回不下﹐似欲系春光住﹖憑仗何人收取。付天孫云綃機杼﹖浮蹤浪迹﹖忍教長伴﹐章臺飛絮。惹起閒愁﹐織成離恨﹐萬端千緒﹖望天涯盡日柔情不斷﹐又閒庭暮﹖

又皇慶癸丑重九﹐登南髙峯﹐寄柳湯佐同知﹖張癗重陽何處登臨。王驄慣識南山路﹖秋空絕頂﹐西風兩鬢﹐白雲雙屨﹖浙浦寒潮﹐蘇堤畫舸﹐吳宮煙樹﹖不一尊瓊露﹐數聲金縷﹐將此景成虛負。試覓舊題詩句﹐早斕斑雨苔無數﹖瓊泉寶瑟﹐不堪重記﹐泛觴流羽﹖笑撚黃花﹐閒尋紅葉﹐故人何處。倚危欄北望﹐燕云晻靄﹐又徵鴻暮﹖

石州慢張癗紅雨西園﹐香雪東風﹐還又春暮﹖當時雙槳悠悠﹐送客綠波南浦﹖陽關一闋﹐至今隱隱餘音﹐眼前渾是分攜處﹖此恨有誰知。倚欄幹無語﹖凝佇﹖天涯幾許離情﹐化作暮云千縷﹖過盡徵鴻﹐依舊歸期無據﹖京塵染袂﹐故人應念飄零﹐豈知翻被功名誤。無處著羈愁﹐滿春城煙雨﹖

念奴嬌賦白蓮用仲殊韻張癗水風淸暑﹐記平湖十里﹐寒生紈素﹖羅襪塵輕雲冉冉﹐仿佛淩波仙女﹖雪艷明秋﹐瓊肌沁露﹐香滿西陵浦﹖蘭舟一葉﹐月明曾到深處﹖誰念玉珮飄零﹐翠房淒澹﹐幾度相思苦。異地相看渾是夢﹐忍把荷觴深注。碧藕多絲﹐霜莖有刺﹐脈脈愁煙雨﹖江云撩亂﹐倚欄終日凝佇﹖

奪錦標七夕張癗涼月橫舟﹐銀潢浸練﹐萬里秋容如試。冉冉鸞驂鶴馭﹐橋倚髙寒﹐鵲飛空碧。問歡情幾許﹖早收拾新愁重織。恨人間會少離多﹐萬古千秋今夕。誰念文園病客﹖夜色沈沈﹐獨抱一天岑寂。忍記穿鍼亭榭﹐金鴨香寒﹐玉徽塵積。憑新涼半枕﹐又依稀行雲消息。聽窗前淚雨浪浪﹐夢裏檐聲猶滴。

漁父詞題羭溪沈彥實處士畫冊吳鎭紅葉村西日影余﹐黃蘆灘畔月痕初。輕撥棹﹐且歸與﹐掛起漁竿不釣魚。

人月圓倪瓚傷心莫問前朝事﹐重上越王臺。鷓鴣啼處﹐東風艸綠﹐殘照花開。悵然孤嘯﹐靑山故國﹐喬木蒼苔。當時明月﹐依依素影﹐何處飛來﹖

又倪瓚驚回一枕當年夢﹐漁唱起南津。畫屏云嶂﹐池塘春艸﹐無限消魂。舊家應在﹐梧桐覆井﹐楊柳藏門。閒身空老﹐孤篷聽雨﹐燈火江村。

柳梢靑贈伎小璚英倪瓚樓上玉笙吹徹﹐白露冷飛璚佩玦。黛淺含顰﹐香殘棲夢﹐子規啼月。揚州往事荒涼﹐有多少愁縈思結。燕語空津﹐鷗盟寒渚﹐畫欄飄雪。

江城子感舊倪瓚窗前翠影濕芭蕉。雨瀟瀟﹐思無聊。夢入鄕園﹐山水碧迢迢。依舊當年行樂地﹐香徑杳﹐綠苔饒。沈香火底坐吹簫。憶嬌嬈﹐想風標。同步芙蓉花畔赤欄橋。漁唱一聲驚夢斷﹐無處覓﹐不堪招。

小桃紅倪瓚一江秋水淡寒煙﹐水影明如練。眼底離愁數行雁﹐寫晴天。綠萍紅蓼參差見。吳歌蕩槳﹐一聲哀怨﹐驚起白鷗眠。

蝶戀花陳浩然招遊觀音山﹐宴張氏樓﹐徐姬楚蘭佐酒﹐以琵琶度曲﹐郯雲臺爲之心醉﹐口占。顧徳輝春江暖漲桃花水。畫舫珠簾﹐載酒東風裏。四面靑山靑似洗﹐白雲不斷山中起。過眼韶華渾有幾﹖玉手佳人﹐笑把琵琶理。枉殺雲臺標外史﹐斷腸只合江州死。

靑玉案顧徳輝春寒惻惻春陰薄。整半月﹐春蕭索。晴日朝來升屋角。樹頭幽鳥﹐對調新語﹐語罷雙飛卻。紅入花腮靑入萼。盡不爽﹐花期約。可恨狂風空自惡。曉來一陣﹐晚來一陣﹐難道都吹落﹖

淸平樂和石民瞻。題桐花道人捲。顧徳輝鳳簫聲度﹐十二瑤臺暮。開徧瓊花千萬樹﹐才入謝家詩句。仙人酌我流霞﹐夢中知在誰家﹖酒醒休扶上馬﹐爲君一洗琵琶。

念奴嬌九日有感次韻陶宗儀黃花白髮﹐又匆匆佳節感今懷昔。雨覆雲翻無限態﹐故國寒煙榛棘。杜老漂零﹐沈郎瘦損﹐此意天應識。劃然長嘯﹐不知身是孤客。呼酒謾撥淸愁﹐玉奴頻勸﹐兩臉添春色。眼底生平空四海﹐倦拂紅塵風幘。戲馬臺荒﹐登龍人老﹐往事休追惜。山林無恙﹐也須容我髙屐。

南浦陶宗儀如此好溪山﹐羨云屏九疊﹐波影涵素。暖翠隔紅塵﹐空明裏﹐著我扁舟容與。髙歌鼓枻﹐鷗邊長是尋盟去。頭白江南看不了﹐何況幾番風雨﹖畫圖依約天開﹐蕩淸暉別有越中眞趣。孤嘯拓篷窗﹐幽情遠﹐都在酒瓢茶具。水葓搖晚﹐月明一笛潮生浦。欲問漁郎無恙否﹖回首武陵何許﹠

蝶戀花送春汪斌芳艸天涯猶未歇﹐暗綠稀紅﹐柳絮才飄雪。有意送春還惜別﹐杜鵑爭柰催歸切﹠繡閣無人簾半揭﹐苦憶邊城﹐十載音書絕。惟有東風無異說﹐年年來趁梅花月。

浣溪沙邵亨貞西子湖頭三月天﹐半篙新漲柳如煙。十年不上斷橋船。百媚燕姬紅錦瑟﹐五花宛馬紫絲鞭。年年春色暗相牽。

後庭花邵亨貞銅壺更漏殘﹐紅妝春夢闌。江上花無語﹐天涯人未還。倚樓閒﹐月明千里﹐隔江何處山﹖

又邵亨貞刺船鸚鵡洲﹐題詩黃鶴樓。金穀銅駝夢﹐湘雲楚水愁。少年遊﹐好懷依舊﹐故人還在不﹖

憑欄人題曹云西贈伎小畫邵亨貞誰寫江南一段秋﹖妝點錢塘蘇小樓。樓中多少愁﹖楚山無盡頭。掃花遊春晚次南金韻邵亨貞柳花巷陌﹐悄不見銅駝采香芳侶。畫樓在否﹖幾東風怨笛﹐憑欄日暮。一片閒情﹐尙繞斜陽錦樹。黯無語﹐記花外馬嘶﹐曾送人去。風景長暗度。柰好夢微茫﹐艷懷淸苦。後期已誤。剪燭花未卜﹐故人來處。水驛相逢。待說當年恨賦。寄愁與﹐鳳城東舊時行旅。

祝英臺近和云西老人。秋懷﹠韻邵亨貞普天云﹐深夜雨﹐幽興到何許﹖風拍疏簾﹐燈影逗窗戶。自從暝宿河橋﹐露聽江笛﹐久不記舊遊湘楚。正無緒﹐可柰滿目淸商﹐蕭蕭五陵樹。斜掩屏山﹐腸斷庾郎賦。幾回思繞萍花﹐夢尋蘭棹﹐怕驚起故溪鷗鷺。

沁園春美人眉邵亨貞巧斗彎環﹐纖凝嫵媚﹐明妝未收。似江亭曉望﹐遙山拂翠』宮簾暮捲﹐新月橫鉤。掃黛嫌濃﹐塗鉛訝淺﹐能畫張郎不自由。傷春倦﹐爲皺多無力﹐翻做嬌羞。塡來不滿橫秋。料著得人間多少愁。記魚箋緘啟﹐背人偸斂』雁鈿交並﹐運指輕柔。有喜先占﹐長顰難效﹐柳葉輕黃今在不﹖雙尖鎖﹐試臨鸞一展﹐依舊風流。

又目邵亨貞漆點塡眶﹐鳳梢侵鬢﹐天然俊生。記隔花瞥見﹐疏星炯炯﹖倚欄凝注﹐止水盈盈。端正窺簾﹐瞢騰並枕﹐睥睨檀郎長是靑。端相久﹐待嫣然一笑﹐密意將成。困酣曾被鶯驚。彊臨鏡挼挱猶未醒。憶帳中親見﹐似嫌羅密﹖尊前相顧﹐翻怕燈明。醉後看承﹐歌闌斗弄﹐幾度孜孜頻送情。難忘處﹐是鮫綃透﹐別淚雙零。

蘭陵王歲晚憶王彥彊作邵亨貞暮天碧﹐長是登臨望極。松江上云冷雁稀﹐立盡斜陽耿相憶。憑欄起嘆息﹐人隔吳王故國。年華晚﹐煙水正深﹐難折梅花寄寒驛。東風舊遊歷。記艸暗書簾﹐苔滿吟屐。無情徵旆催離席。嗟月墮寒影﹐夜移淸漏﹐依稀曾向夢裏識﹐恍疑見顏色。空惜﹐鬢毛白。恨莫趁金鞍﹐猶誤塵迹。何時弭棹蘇臺側。共漉酒紗帽﹐放歌瑤瑟。春來雙燕﹐定到否﹐舊巷陌。

摸魚子吳門九日次魏彥文韻邵亨貞雁來時晚寒初勁。靑燈搖動窗戶。商聲暗起鄰墻樹﹐觸景亂愁還聚。秋又暮﹐柰合造淒涼﹐無處無笳鼓。狂吟醉舞。記滿帽簪花﹐分籌藉艸﹐騎馬忘歸路。懷人遠﹐有恨憑誰寄語。虛名長是相誤。天涯節序渾非舊﹐畱得滿城風雨。心萬縷﹐謾自喜孤髙﹐不惹沾泥絮。羇懷倦訴。好分付兒曹﹐耘鋤三徑﹐早晚賦歸去。

又乙巳九山九日邵亨貞記年時滿城風雨﹐姑蘇臺下重九。客樓已辦登臨屐﹐曾爲好山回首。延佇久﹐望翠壁嶙峋﹐閒卻題詩手。相逢野叟。彊笑折黃花﹐亂簪烏帽﹐來與共尊酒。流光去﹐肯爲閒人宿畱。驚心節序依舊。西風只管吹蓬鬢﹐病骨尙堪馳驟。官渡口﹐便擬喚扁舟﹐往問江潭柳。明年健否。縱世故無情﹐未應遲暮﹐姑負此時候。

齊天樂甲戌淸明雨中邵亨貞離歌一曲江南暮﹐依稀灞橋回首。立馬東風﹐送人南浦﹐認得當年楊柳。梨花過後。悄不見鄰墻﹐弄梅纖手。綺陌東頭﹐个人還似舊時否。相如近來病久。縱腰圍暗減﹐猶未全瘦。宿酒昏燈﹐重門夜雨﹐寒食淸明依舊。新愁謾有﹐第一是傷心﹐粉銷紅澑。待約明朝﹐問舟官渡口。

沁園春和劉龍洲﹠指甲』沈景髙新脫魚鱗﹐平分鵝管﹐愛勒眉彎。記掐恨香蕉﹐愁悰細說﹖劃情嫩竹﹐怨曲新翻。才貼梅鈿﹐旋挑鉛粉。繡領重交猶道寒。嬌無柰﹐笑輕拈杏帶﹐淺揭湘斑。宮棋也學偸﹝﹞﹡彈﹐時綰就同心羞自看。解傳杯頻賭。藏鬮羅袖﹖歸鞭重數﹐刻印闌干。暗解綃囊﹐倦調瑤瑟﹐餵蕊鶯兒繡閣間。凝情處﹐把瓜犀謾剝﹐消遣春閒。

水調歌頭遊武夷羅慶雨晴山潑翠﹐溪淨水拖藍。閒來共陪杖屨﹐邂逅已成三。齒齒淸泉白石﹐步步碧桃翠竹﹐是處輒幽探。行到釣臺下﹐怪樹蔭空潭。踏芳洲﹐尋別館﹐履巉巖。壺天日月長在﹐雲气滿東南。沽得一尊濁酒﹐喚取山花溪鳥﹐聽我醉中談。異日再過此﹐端爲解徵驂。

水調歌頭前題次和唐桂芳武夷最佳處﹐晴气碧於藍。遠瞻崖壑溪曲﹐六六與三三。莫問塵生滄海﹐休嘆鶴歸華表﹐好景且容探。鐵笛破龍睡﹐黑雨滿深潭。笑神仙﹐畱蛻骨﹐閱空巖。幾人蹭蹬不遇﹐太史滯周南。最好擅場老子﹐筆底文章如許﹐何必事淸談。暫憩桃花下﹐白馬稅飛驂。

蝶戀花淩雲翰過雨春波浮鴨綠﹐艸閣三間﹐人住淸溪曲。舊種小桃多映竹﹐亂紅遮斷松邊屋。有客抱琴穿翠麓﹐隔水呼舟﹐應是憐幽獨。歷歷武陵如在目﹐幾時同借仙源宿。

如夢令題雪景便面王行滿眼落花飛絮﹐回首瓊林玉樹。驢背是何人。得了灞橋詩句。歸去﹐歸去﹐春到故園深處。

虞美人顧氏隱居王行黃花翠竹臨溪處﹐正是幽人住。不嫌拄杖破蒼苔﹐便道有時陰雨也須來。隔簾塵土紛紛起﹐久厭襄陽市。若能招我作西鄰﹐從此一溪春水兩家分。

又鄒氏隱居王行白雲紅樹秋山下﹐一片江南畫。門前流水帶晴沙﹐更是繞籬寒菊正開花。如何眼底逢佳處﹐偏許幽人住。也須來此結茅茨﹐莫待有人相寄艸堂資。

滿庭芳影楊樵雲只道空煙﹐又疑流水﹐依依卻是行雲。了然相對﹐又是夢紛紜。半面春風圖畫﹐黃金在﹐難鑄昭君。溪橋斷﹐梅花晴雪﹐端的白三分。眞眞﹐難喚醒﹐三年抽藕﹐織得橊裙。甚徘徊窺鏡﹐交翼鸞文。一片飛花來去﹐並刀快﹐剪取晴紋。無情處﹐分明著眼﹐彊﹠半滯春醺﹐

水龍吟夢楊樵雲多情不在分明。繡窗日日花陰午﹐依依云絮。溶溶香雪。覷他尋路﹐一滴東風。怎生消得。翠苞紅栩﹖被疏鐘敲斷。流鶯喚起。但長記弓彎舞﹐定是相思入骨。到如今月痕同醉﹐教人枉了。若還眞个。匆匆如此﹖全未惺松。纈紋生眼。胡牀猶據﹐算從前總是無憑。待說與。如何寄。

小樓連苑梅楊樵雲一枝斜墮墻腰。向人顫裊如相媚﹐是誰剪取﹐斷雲零玉。輕輕妝綴。不是幽人。如何能到。水邊沙際﹖又匆匆過了。春風半面。盡長把重門閉﹐只管相思成夢。道無情又關鄕意﹐蒼苔半畝。如今已是。鹿胎田地﹐甚欲追陪。卻嫌花下。翠環解語﹐待何時月轉幽房。醉了不教歸去。

十六字令周晴川眠。月影穿窗白玉錢﹐無人弄。移過枕函邊﹐

掃花遊張半湖柳絲曳綠。正豆雨初晴。水天淸夏﹐石橊綻也。看猩紅萬點。倚亭欹榭﹐瑣闥深中。料想酒闌歌罷﹐日將下。是那處藕花。香勝沈麝﹐窗外風竹打。似戛玉敲金。送聲瀟灑﹐共觀古畫。喚石鼎烹茶。細商幽話﹐寶鴨煙消。天外新蟾低掛﹐涼無價。又丁東數聲檐馬﹐

齊天樂蕭東父扇鸞收影驚秋晚。梧桐又鳴疏雨﹐翠箔涼多。繡囊香減。陡覺簟冰如許﹐溫存誰與。更禁得荒苔。露蛩相訴﹖恨結愁縈。風刀難剪幾千縷﹐閒思前事易遠。悵舊歡無據。月墮湘浦﹐軟玉分裯。膩云侵枕。猶憶吹蘭低語﹐如今最苦﹖甚怕見燈昏。夢遊間阻﹐怨殺嬌癡。綠窗還嚏否。

解連環春夢黃水村鳳樓倚倦。正海棠睡足。錦香衾軟﹐似不似霧閣云窗。擁絕妙輕盈。霎時曾見﹐屏裏吳山。又依約獸環半掩﹐乍教人覷了。疑假疑眞。一種淒怨﹐遊絲落花滿院。料當時錯怪杏梁歸燕﹐謾記得栩栩多情。似蝴蝶飛來。撲翻輕扇﹐偸眼簾帷。早不見畫眉人面﹐但凝思紅生半臉。枕痕一綫﹐

鴨頭綠錢塘懷古傅按察靜中看﹐記昔日淮山隱隱。宛若虎踞龍盤﹐下樊襄指揮湘漢。鞭云騎圍繞江幹﹐勢不成三。時當混一。過唐之數不爲難。陳橋驛。孤兒寡婦。久假當還﹐掛徵帆龍舟催發。紫宸初捲朝班﹐禁庭空土花暈碧。輦路悄呵喝聲幹﹐縱余得西湖風景。花柳亦凋殘﹐去國三千。遊仙一夢。依然天淡夕陽間﹐昨宵也。一輪明月。還照臨安﹐

天淨沙見﹖老學叢談。馬致遠枯藤老樹昏鴉。小橋流水平沙。古道淒風瘦馬﹐夕陽西下。斷腸人在天涯﹐

天淨沙無名氏平沙細艸斑斑。曲溪流水潺潺。塞上淸秋早寒﹐一聲新雁。黃雲紅葉靑山﹐

又無名氏西風塞上胡笳。月明馬上琵琶。那抵昭君怨多。李陵臺下。淡煙衰艸黃沙﹐

燕山亭楊梅張雨鶴頂珠圓。蝟肌粟聚。寶葉揉藍初洗﹐親剪翠柯。遠贈筠籠。脈脈紅泉流齒﹐骨換丹砂。笑尙帶儒酸風味﹐誰記。曾問譜西泠。綠陰靑子﹐君家幾度樽前。摘天上繁星。伴人同醉﹐纖手素盤。歷亂殷紅。浮沈半壺脂水。珍果同時。惟醉寫來禽靑李﹐爭似。爲越女吳姬染指﹠

滿江紅玉簪。次班彥功韻﹐張雨玉導纖長。頓化作雲英香莢。風弄影綠鬟撩亂。搔頭斜插﹐璞小還思釵燕並。叢幽略比蕉心狹﹐看柔須點綴半開時。微烘蠟﹐冰箸瘦。瓊林滑﹐芳徑底。誰偸掐。怕夜涼消得。錦圍紅匝﹠鵝管不禁仙露重。蜜脾勝借淸香發﹐待使君絕妙好詞成。須彈壓﹐

雪獅兒賦梅。次仇山村韻﹐張雨含香弄粉。便勾引遊騎。尋芳城南城北﹐別有西村斷港。冰澌微綠﹐孤山路熟。伴老鶴晚先尋宿﹐怕凍損。三花兩蕊。寒泉幽谷﹐幾番花影濯足﹐記歸來醉臥。雪深平屋﹐春夢無憑。鬢底鬧蛾爭撲﹐不如圖畫。相對展官奴風竹﹐燒黃濁一作』獨﹝自聽瓶笙調曲﹐

蝶戀花新柳張雨誰道鵝兒黃似酒﹐對酒新鵝。得似垂絲柳﹐鉛粉泥金初染就。年年春雪消時候﹖一縷柔情能斷否﹐雨重煙輕。無力縈窗牖﹖試看溪南陰十畝。落花都聚紅雲帚﹖

早春怨擬白石張雨盼得春來。春寒春困。陡頓無聊﹖半剔殘缸。片時春夢。過了元宵﹖空山暮暮朝朝。到此際無魂可消﹖卻倚東風。水如衣帶。艸似裙腰﹖

朝中措早春書易玄九曲新居壁﹖張雨艸堂移住古城隈。堂後水平階﹖要結柴桑鄰里。不須鷗鷺驚猜﹖行廚竹裏園官菜﹖把野老山杯﹖說與定巢新燕。杏花開了重來﹖

太常引題李仁仲畫舫﹖張雨莫將西子比西湖。千古一陶朱﹖生怕在樓居。也用著風帆短蒲﹖銀瓶索酒。並刀斫鱠。船背錦模糊。堤上早傳呼。是那个煙波釣徒。

鵲橋仙滕賓斜陽一抹。靑山數點。萬里澄江如練﹖東風吹落櫓聲遙。又喚起寒云片片﹖殘鴉古渡。瘦驢村店。漸覺樓頭人遠﹖桃花流水小橋東。是那个柴門半掩﹐

齊天樂華光閣志別。分韻得。與﹠字﹖滕賓片帆呼度西山曲。匆匆載將春去﹖路入翠寒。浪翻紅暖。一枕欹眠煙雨﹖酒朋詩侶。盡醉舞狂歌。气吞吳楚﹖一樣風流。依然猶是晉風度﹖人生如此良遇。問碧翁何意。萍蓬教聚﹐句落瑤臺。香霏珠唾。驚倒世間兒女﹖渭川雲樹。悵後夜相思。玉蟾明處﹖怕有新詩。雁來頻寄與﹖

太常引餞劉參議歸山東﹖劉燕哥故人別我出陽關。無計鎖雕鞍﹖今古別離難﹖兀誰畫蛾眉遠山﹐一樽別酒。一聲杜宇。寂寞又春殘﹖明月小樓間﹖第一夜相思淚彈﹖

一絡索送別陳鳳儀蜀江春色濃如霧﹐擁雙旌歸去。海棠也似別君難﹐一點點啼紅雨。此去馬蹄何處﹖向沙堤新路。禁林賜宴賞花時﹐還憶著西樓否﹖

《詞綜》﹝卷三十一補人﹞

﹝六十九首﹞宋詞

水調歌頭滄浪亭蘇舜飲瀟灑太湖岸﹐淡濘洞庭山。魚龍隱處﹐煙霧深鎖渺氵彌間。方念陶朱張翰﹐忽有扁舟急槳﹐撇浪載鱸還。落日暴風雨﹐歸路繞汀灣。丈夫志﹐當景盛﹐恥疏閒。壯年何事憔悴﹐華發攺朱顏﹖擬借寒潭垂釣﹐又恐鷗猜鷺忌﹐不肯傍靑綸。刺棹穿蘆荻﹐無語看波瀾。

踏莎行次韻範景仁寄子華韓維歸雁低空﹐遊蜂趁暖。憑髙目向西云斷。具茨山外夕陽多﹐展江亭下春波滿。雙桂情深﹐千花明煥。良辰誰是同遊伴﹖辛夷花謝早梅開﹐應須次第調弦管。

胡搗練令韓維夜來風橫雨飛狂﹐滿地閒花衰艸。燕子漸歸春悄﹐簾幕垂淸曉。天將佳景與閒人﹐美酒寧嫌華皓。畱取舊時歡笑﹐莫共秋光老。

減字木蘭花韋驤人生可意﹐只說功名貪富貴。遇景開懷﹐且盡生前有限杯。韶華幾許﹖聲殘無覓處。莫自因循﹐一片花飛減卻春。

菩薩蠻和舒信道。水心寺會﹠韋驤瓊杯且盡淸歌送﹐人生離合眞如夢。瞬息又春歸﹐回頭光景非。香噴金獸暖﹐歡意愁更短。白髮不須量﹐從教千丈長。

花心動梅劉燾偏憶江梅﹐有塵表丰儀﹐世外標格。低傍小橋﹐斜出疏籬﹐似向隴頭曾識。暗香孤韻冰霜裏﹐初不怕春寒要勒。問桃李盈門﹐怎生向前爭得﹖省共蕭娘去摘﹐玉纖映瓊枝﹐照人一色。淡粉暈酥﹐多少飛來﹐到得壽陽宮額。再三畱待東君管﹐都將那別花不惜﹐但只恐髙樓又三弄笛。

玉樓春歐陽澈年時醉倚溫溫玉﹐妒月精神疑可掬。香絲篆裊一簾秋﹐瀲灩十分浮蟻綠。興來笑把朱弦促﹐切切含情聲斷續。曲中依約斷人腸﹐除卻梨園無此曲。

小重山歐陽澈紅葉傷心月午樓。襲人風細細﹐遠煙浮。懵騰醉眼不禁秋﹐追舊事﹐拍塞一懷愁。心緒兩悠悠。東陽消瘦損﹐甚風流。擬憑仙枕夢中遊﹐無眠久﹐通夕數更籌。

漁家傲胡舜陟幾日北風江海立﹐千車萬馬濤聲急。短棹峭寒欺酒力。飛雨息﹐瓊花細細穿窗隙。今我綠蓑靑篛笠﹐浮家泛宅煙波逸。渚鷺沙鷗都舊識。行未得﹐髙歌與爾相尋覓。

滿江紅胡仔泛宅浮家﹐何處好﹐苕溪淸境。占雲山萬疊﹐煙波千頃。茶竈筆牀渾不用﹐雪蓑月笛偏相稱。爭不教二紀賦歸來﹐甘幽屏。紅塵事﹐誰能省﹖靑霞志﹐方髙引﹐任家風舴艋﹐生涯笭箵。三尺鱸魚眞好膾﹐一瓢春酒宜閒飲。問此時懷抱向誰論﹖惟箕穎。

水龍吟以李長吉。美人梳頭歌﹠塡胡仔夢寒綃帳春風曉﹐檀枕半塡香髻。轆轤初轉﹐欄桿鳴玉﹐咿啞驚起。眠鴨凝煙﹐舞鸞翻鏡﹐影開秋水。解低頭試整﹐牙牀對立﹐香絲亂﹐云拖地。纖手犀梳落處﹐膩無聲重盤鴉翠。蘭膏勻漬﹐冷光欲澑﹐鸞釵易墜。年少偏嬌﹐鬟多無力﹐惱人風味。甚含情不語﹐下階漫自﹐折花枝戲。

臨江仙倪結束徵鞍臨驛路﹐長林積雪消初。天回春色到平蕪。不堪杯酒罷﹐便與故人疏。一曲陽關歌未闋﹐僕夫催上修途。非君思我更誰歟﹖西風吹過雁﹐應有寄來書。

點絳唇酴王十朋野態芳姿﹐枝頭占得春長久。怕鉤衣袖﹐不放攀花手。試問東風﹐花似當時否﹖還依舊。謫仙去後﹐風月今誰有﹖

踏莎行洪邁院落深沈﹐池塘寂靜﹐簾鉤卷上梨花影。寶箏拈得雁難尋﹐篆香消盡山空冷。釵鳳斜欹﹐鬢蟬不整﹐殘紅立褪慵看鏡。杜鵑啼月一聲聲﹐等閒又是三春盡。

臨江仙呈湘川使君丁郎中仲京姚述堯佳節喜逢長久日﹐翩翩鳧舄朋來。霜淸天宇絕塵埃。遙憐巴嶺月﹐擬上曲江臺。懷縣從容畱客宴﹐追歡正好傳杯。使君歸騎莫相催。更拚明日醉﹐未放菊花開。

菩薩蠻水月寺湯思退畫船橫絕湖波練﹐更上雕鞍窮翠山獻。霜橘半垂黃﹐徵衣盡日香。鐘聲云外聽﹐金界靑松映。何處是華山﹖峯巒杳靄間。

虞美人梅魏札冰膚玉面孤山裔﹐肯到人間世。天然不與百花同﹐卻恨無情輕付與東風。麗譙三弄江梅曉﹐立馬溪橋小。只應明月最相思﹐曾見幽香一點未開時。

木蘭花慢餞公孫倅牟山獻出城如斗大﹐君肯爲兩年畱﹖問讀易堂前﹐修然松菊﹐畱得君不﹖天邊乍傳消息﹐趁東風歸待翠云裘。畱取去思無限﹐江蘺香滿汀洲。不妨無蟹有監州﹐臭味喜相投。怪底事朝來﹐驪歌催唱﹐喚起離愁。羨君戲彩脫卻﹐一身輕無事也無憂。昨夜夢隨杖履﹐道林嶽麓同遊。

漁家傲牟山獻病枕逢逢驚曉鼓。那堪送客江頭路。莫唱驪駒催客去。風又雨﹐花飛一片愁千縷。折柳淒然無剩語﹐加餐更把篝衣護。泥滑籃輿須穩度。雲飛處﹐親闈安問應旁午。

酹江月題釣臺王自中扁舟夜泛﹐向子陵臺下﹐偃帆收櫓。水闊風搖舟不定﹐依約月華新吐。細酌淸泉﹐痛澆塵臆﹐喚起先生語。當年綸釣﹐爲誰髙臥煙渚﹖還念古往今來﹐功名可共﹐能幾人光武﹖一旦星文驚四海﹐從此故人何許。到底軒裳﹐不如蓑笠﹐久矣心相與。天低雲淡﹐浩然吾欲髙舉。

洞仙歌辛卯元夕丘崇江城梅柳﹐慣得春先處。催趁風光上歌舞。見九衢車馬流水如龍﹐喧笑語﹐羅綺香塵載路。歡娛多暇日﹐樽俎風流﹐重見承平舊官府。有多少佳麗事﹐墮珥遺簪﹐芳徑裏瑟瑟珠璣翠羽。好惜取韶華醉連宵﹐更莫待收燈﹐酒闌人去。

又賦金林檎丘崇丰肌膩體﹐淡雅仍矜貴。不與羣芳競姝麗。向瓊林珠殿﹐獨占春風﹐仙杖裏﹐曾奉三宮燕喜。低徊如有恨﹐失意含羞﹐樂事繁華竟誰記﹖應憐我今老去﹐無句酬伊﹐吟未就﹐不覺東風又起。鎭獨自黃昏怯輕寒﹐這情緒年年﹐共花憔悴。

沁園春景明告行﹐頗動懷歸之念。偶得帥卿詞﹐因次其韻。前闋奉送﹐後闋以自見云。丘崇雨趁輕寒﹐風作秋聲﹐燕歸雁來。動天涯羈思﹐登山臨水。驚心節物﹐極目煙埃。客裏逢君﹐才同一笑﹐何遽言歸如此哉﹖別離久﹐算不應興盡﹐卻棹船回。主人下榻髙齋﹐更檢點笙歌頻宴開。便流連不到﹐迎春見柳。也須小駐﹐度臘觀梅。樓上盈盈﹐閨中脈脈﹐應念胡麻好種栽。從教去﹐正危欄望斷﹐小倚徘徊。

撲蝴蝶蜀中作丘崇鳴鳩乳燕﹐春在梨花院。重門鎭掩﹐沈沈簾不捲。紗窗紅日三竿﹐睡鴨餘香一綫。佳眠悄無人喚。謾消遣。行雲無定﹐楚雨難憑夢魂斷。淸明漸近﹐天涯人正遠。盡教閒了秋千﹐覷著海棠開徧。難禁舊愁新怨。

夜行船越上作丘崇水滿平湖香滿路﹐繞重城藕花無數。小艇紅妝﹐疏簾靑蓋﹐煙柳畫船斜渡。姿樂追涼忘日暮﹐簫鼓動﹐月明人去。猶有淸歌﹐隨風迢遞﹐聲在芰荷深處。

西江月丘崇明日又還重九﹐黃昏小雨疏風。菊英萸糝一尊同﹐付與今宵好夢。寒意梧桐葉上﹐客愁畫角聲中。小樓何日卻從容﹖千里此情應共。

錦帳春己未孟冬樂淨見梅英作丘崇翠竹如屏﹐淺山如畫﹐小池面危橋一跨。著棕亭臨水﹐宛然郊野﹐竹籬茅舍。好是天寒﹐倍添妍雅﹐正雪意垂垂欲下。更朦朧月影﹐弄睛初夜﹐梅花動也。

蝶戀花送妓姜特立飄粉吹香三月暮﹐病酒情懷﹐愁緒渾無數。有个人人來又去﹐歸期有恨難畱住。明日尊前無覓處﹐咿軋籃輿﹐只向雙溪路。我輩情鐘君漫與﹐爲雲爲雨應難據。

鷓鴣天蔡木冉病酒厭厭與睡宜﹐珠簾羅幕捲銀泥。風來綠樹花含笑﹐恨入西樓月斂眉。驚瘦盡﹐怨歸遲﹐休將桐葉更題詩。不知橋下無情水﹐流到天涯是幾時﹖

柳梢靑張履信雨歇桃繁﹐風微柳靜﹐日淡湖灣。寒食淸明﹐𨿽然過了﹐未覺春閒。行雲掩映春山﹐眞水墨山陰道間。燕語侵愁﹐花飛撩恨﹐人在江南。

謁金門張履信春睡起﹐小閣明窗兒底。簾外雨聲花積水﹐薄寒猶在裏。欲起還慵未起﹐好是孤眠滋味。一曲廣陵應忘記﹐起來調綠綺。

祝英臺近王嵎柳煙濃﹐花露重﹐合是醉時候。樓倚花梢﹐長記小垂手。誰教釵燕輕分﹐鏡鸞慵舞﹐是孤負幾番晴晝﹖自別後﹐聞道花底花前﹐多是兩眉皺。又說新來﹐比似舊時瘦。須知兩意長存﹐相逢終有﹐莫謾被春光僝僽。

夜行船王嵎曲水濺裙三月二﹐馬如龍鈿車如水。風颺遊絲﹐日烘晴晝﹐人共海棠俱醉。客裏光陰難可意﹐埽芳塵舊遊誰記﹖午夢醒來﹐小窗人靜﹐春在賣花聲裏。

髙陽臺除夕韓癑頻聽銀簽﹐重燃絳蠟﹐年華衮衮驚心。餞舊迎新﹐能消幾刻光陰﹖老來可慣通宵飲﹖待不眠還怕寒侵。掩淸尊﹐多謝梅花﹐伴我微吟。鄰娃已試春妝了﹐更蜂枝簇翠﹐燕股橫金。勾引東風﹐也知芳意難禁。朱顏那有年年好﹐逞艷遊﹐贏取如今。恣登臨﹐殘雪樓臺﹐遲日園林。

謁金門姚鏞吟院靜﹐遲日自行花影。燻透水沈云滿鼎﹐晚妝窺露井。飛絮遊絲無定﹐誤了鶯鶯相等。欲喚海棠教睡醒﹐柰何春不肯。

柳梢靑羅椅萼綠華身﹐小桃花扇﹐安石橊裙。子野聞歌﹐周郎顧曲﹐曾惱夫君。悠悠羈旅愁人﹐似零落靑天斷雲。何處銷魂﹖初三夜月﹐第四橋春。

踏莎行雪中疏寮借閣貼﹐更以薇露送之。楊伯巖梅觀初花﹐蕙庭殘葉﹐當時慣聽山陰雪。東風吹夢到淸都﹐今年雪比前年別。重釀宮醪﹐雙鉤官帖﹐伴翁一笑成三絕。夜深何用對靑藜﹐窗前一片蓬萊月。

淸平樂周晉圖書一室﹐香暖垂簾密。花滿翠壺燻研席﹐睡覺滿窗晴日。手寒不了殘棋﹐篝香細勘唐碑。無酒無詩情緒﹐欲梅欲雪天時。

八六子牡丹﹐次白雲韻。楊纘怨殘紅﹐夜來無賴﹐雨催春去匆匆。但暗水新流芳恨﹐蝶淒蜂慘﹐千林嫩綠迷空。那知國色還逢﹖柔弱華淸扶倦﹐輕盈洛浦臨風。細認得凝妝﹐點脂勻粉﹐露蟬聳翠﹐蕊金團玉成叢。幾許愁隨笑解﹐一聲歌轉春融。眼朦朧﹐憑欄半醒醉中。

一枝春除夕楊纘竹爆驚春﹐競喧塡﹐夜起千門簫鼓。流蘇帳暖﹐翠鼎緩騰香霧。停杯未舉﹐柰剛要送年新句。應自有歌字淸圓﹐未誇上林鶯語。從他歲窮日暮﹐縱閒愁﹐怎減劉郎風度﹖屠蘇辦了﹐迆柳欺梅妒。宮壺未曉﹐早嬌馬繡車盈路。還又把月夜花朝﹐自今細數。

被花惱自度腔楊纘疏疏宿雨釀寒輕﹐簾幕靜垂淸曉。寶鴨微溫瑞煙少。檐聲不動﹐春禽對語﹐夢怯頻驚覺。奇支珀枕﹐倚銀牀﹐半窗花影明東照。惆悵夜來風﹐生怕嬌香混瑤艸。披衣便起﹐小徑回廊﹐處處都行到。正千紅萬紫競芳妍﹐又還似年時被花惱。驀忽地﹐省得而今雙鬢老。

齊天樂元夕翁孟寅紅香十里銅駝夢﹐如今舊遊重省。節序飄零﹐歡娛老大﹐慵立燈光蟾影。傷心對景。怕回首東風﹐雨晴難準。曲巷幽坊﹐管弦一片笑相近。飛棚浮動翠葆﹐看金釵半澑﹐春鑪紅粉。鳳輦鰲山﹐雲收霧斂﹐迆銅壺漏迥。霜風漸緊。展一幅靑綃﹐淨懸孤鏡。帶醉扶歸﹐曉酲春夢穩。

燭影搖紅翁孟寅樓倚春城﹐瑣窗曾共巢春燕。人生好夢逐春風﹐不似楊花健。舊事如天漸遠﹐柰晴絲牽愁未斷。鏡塵埋恨﹐帶粉棲香﹐曲屏寒淺。環珮空歸﹐故園羞見桃花面。輕煙殘照下闌干﹐獨自疏簾捲。一信狂風又晚﹐海棠花隨風滿院。亂鴉啼後﹐杜宇啼時﹐一聲聲怨。

阮郎歸翁孟寅月髙樓外柳花明﹐單衣怯露零。小橋燈影落殘星﹐寒煙蘸水萍。歌袖窄﹐舞環輕﹐梨花夢滿城。落紅啼鳥兩無情﹐春愁添曉酲。

梅花引趙汝對花時節不曾歡﹐見花殘﹐任花殘。小約簾櫳﹐一面受春寒。題破玉箋雙喜鵲﹐香燼冷﹐繞云屏﹐渾是山。待眠﹐未眠﹐事萬千。也問天﹐也恨天。髻兒半偏﹐繡裙兒寬了還寬。自取紅氈﹐重坐暖金船。惟有月知君去處﹐今夜月﹐照秦樓﹐第幾間﹖

夢江南趙汝簾不捲﹐細雨熟櫻桃。數點霽霞天又晚﹐一痕涼月酒初消﹐風急絮花髙。閒遊處﹐磨盡少年豪。昨夢醉來騎白鹿﹐滿湖春水段家橋﹐濯髮聽吹簫。

戀繡衾趙汝柳絲空有萬千條﹐系不住溪頭畫橈﹖想今宵也對新月﹐過輕寒何處小橋。玉簫臺榭春多少。澑啼痕盈臉未消。怪別來燕支慵傅﹐被東風偸在杏梢

漢宮春趙汝著破荷衣﹐笑西風吹我﹐又落西湖。湖間舊時飲者﹐今與誰俱。山山映帶﹐似攜來畫卷重舒。三十里芙蓉步障﹐依然紅翠相扶。一目日淸無畱處﹐任屋浮天上﹐身集空虛。殘煙夕陽過雁﹐點點疏疏。故人老大﹐好襟懷消減全無。漫贏得秋聲兩耳﹐冷泉亭下騎驢。

如夢令趙汝小砑紅綾箋紙﹐一字一行春淚。封了更親題﹐題了又還折起。歸未。歸未。好个瘦人天气﹖

喜遷鶯馮去非涼生遙渚﹐正綠芰擎霜﹐黃花招雨。雁外漁燈﹐蛬邊蟹捨﹐絳葉滿秋來路。世事不離雙鬢﹐遠夢偏欺孤旅。送望眼﹐但憑舷微笑﹐書空無語。慵看淸鏡裏。十載徵塵﹐長把朱顏污。借箸靑油﹐揮毫紫塞﹐舊事不堪重舉。間闊故山猿鶴﹐冷落同盟鷗鷺。倦遊也﹐便檣云柂月﹐浩歌歸去

鷓鴣天許翠鳳金鸞繡欲成﹐沈香亭下款新晴。綠隨楊柳陰邊去﹐紅踏桃花片上行。鶯意緒﹐蝶心情﹐一時分付小銀箏。歸來欲醉花柔困﹐月濾窗紗約半更。

琴調相思引許組繡盈箱錦滿機﹐倩人縫作護花衣。恐花飛去﹐無復上芳枝。已恨遠山迷望眼﹐不須更畫遠山眉。正無聊賴﹐雨外一鳩啼。

後庭花許一春不識西湖面﹐翠羞紅倦。雨窗紅淚搖湘管﹐意長箋短。知心惟有雕梁燕﹐自來相伴。東風不管琵琶怨﹐落花吹徧。

夜行船許一轡東風畱不住﹐離歌斷日斜春暮。多事啼鶯﹐妒情飛燕﹐一路送人歸去。文君自被琴心誤﹐卻惆悵落花飛絮﹐錦字機寒﹐玉鑪煙冷﹐門外亂山無數。

喜遷鶯許鳩雨細﹐燕風斜﹐春悄謝娘家。一重簾外卽天涯﹐何必暮雲遮﹖釧金寒﹐釵玉冷﹐薄醉欲成還醒。一春梳洗不簪花﹐孤負幾年華。

瑞鶴仙梅陸睿濕云黏雁影﹐望徵路﹐愁迷離緒難整。千金買光景。但疏鐘催曉﹐亂鴉啼暝。花悰暗省﹐許多情相逢夢境。便行雲都不歸來﹐也合寄將音信。孤迥﹐盟鸞心在﹐跨鶴程髙﹐後期無準。情絲待剪﹐翻惹得﹐舊時恨。怕天教何處。參差雙燕﹐還染殘朱剩粉。對菱花與說相思﹐看誰瘦損﹖

霜天曉角梅蕭泰來千霜萬雪﹐受盡寒磨折。賴是生來瘦硬﹐渾不怕角吹徹。淸絕﹐影也別﹐知心惟有月。元沒春風情性﹐如何共海棠說﹖

八聲甘州竹西懷古趙希邁寒雲飛萬里﹐一番秋一番攪離懷。向隋堤躍馬﹐前時柳色﹐今度蒿萊。錦纜殘香在否﹖枉被白鷗猜。千古揚州夢﹐一覺庭槐。歌吹竹西難問﹐拚菊邊醉著﹐吟寄天涯。任紅樓蹤迹﹐茅舍染蒼苔。幾傷心橋東片月﹐趁夜潮流恨入秦淮。潮回處﹐引西風恨﹐又渡江來。

蝶戀花趙崇石番一剪微寒禁翠袂。花下重開﹐舊燕添新壘。風旋落紅香匝地﹐海棠枝上鶯飛起。薄霧籠春天欲醉。碧艸澄波﹐的的情如水﹐料想紅樓挑錦字﹐輕雲澹月人憔悴。

霜天曉角桂趙希靑彡姮娥戲劇﹐手種長生粒。寶幹婆娑千古﹐飄芳吹﹐滿虛碧。韻色﹐檀露滴﹐人間秋第一。金粟如來境界﹐誰移在﹐小亭側﹖

秋蕊香趙希靑彡髻穩冠宜翡翠﹐壓鬢彩絲金蕊。遠山碧淺蘸秋水﹐香暖橊裙襯地。寧寧二八餘年紀﹐惱春意。玉云凝重步塵細﹐獨立花陰寶砌。

霜天曉角梅王澡疏明瘦直﹐不受東皇識。畱取伴春應肯﹐萬紅裏﹐怎著得﹖夜色﹐何處笛﹖曉寒無柰力。若在壽陽宮殿﹐一點點﹐有人惜。

謁金門趙與釒卸歸去去﹐風急蘭舟不住。夢裏海棠花不語﹐醒來無覓處。薄幸心情似絮﹐長是輕分輕聚。待得來時春幾許﹖綠陰三月暮。

霜天曉角梅樓月淡風輕﹐黃昏未是淸。吟到十分淸處。也不啻﹐二三更﹐曉鐘天未明﹐曉霜人未行。只有城頭殘角﹐說得盡﹐我平生。

又樓剪雪裁冰﹐有人嫌太淸。又有人嫌太瘦﹐都不是﹐我知音。誰是我知音﹖孤山人姓林。一自西湖別後﹐辜負我﹐到如今。

步蟾宮鐘過東風又送酴信﹐早吹得愁成潘鬢。花開猶是十年前﹐人不似十年前後。水邊珠翠香成陣﹐也消得燕窺鶯認。歸來沈醉月朦朧﹐覺花气滿襟猶潤

柳梢靑黃簡病酒心情﹐喚愁無限﹐可柰流鶯。又是一年﹐花驚寒食﹐柳認淸明。天涯翠山獻層層﹐是多少長亭短亭。倦倚東風﹐只憑好夢﹐飛到銀屏。

摸魚兒仲宣樓賦陳策倚危樓酹春懷古﹐輕寒才轉花信。江城望極多愁思﹐前事惱人方寸。湖海興﹐算合付元龍舉白澆談吻。憑髙試問﹖問舊日王郎﹐依劉有地﹐何事賦幽憤。沙頭路﹐休記家山遠近。賓鴻一去無信。滄波渺渺空歸夢﹐門外北風淒緊。烏帽整﹐便做得功名﹐難綠星星鬢。敲吟未穩。又白鷺飛來﹐垂楊自舞﹐誰與寄離恨。

浪淘沙李振祖春在畫橋西﹐畫舫輕移。粉香何處度漣漪。認得一船楊柳外﹐簾影垂垂。誰倚碧欄低。酒暈雙眉。鴛鴦並浴燕交飛。一片閒情春水隔﹐斜日人歸

《詞綜》﹝卷三十二補﹞

宋詞

滿江紅吳江秋夜汪元量一个蘭舟﹐雙桂漿順流東去。但滿目銀光萬頃﹐淒其風露。漁火已歸鴻雁汊﹐棹歌更在鴛鴦浦。漸夜深蘆葉冷颼颼。臨平路。吹鐵笛﹐鳴金鼓。絲玉鱠﹐傾香醑。且浩歌痛飲﹐藕花深處。秋水長天迷遠望﹐曉風殘月空凝佇。問人間今夕是何年﹖淸如許。

琴調相思引越上賞花汪元量曉拂菱花巧畫眉﹐猩羅新剪作春衣。恐春歸去﹐無處看花枝。已恨東風成去客﹐更教飛燕舞些時。惜花人醉﹐頭上插花歸。

長相思越上寄雪江汪元量吳山深﹐越山深。空谷佳人金玉音﹐有誰知此心。夜沈沈﹐漏沈沈。閒卻梅花一曲琴﹐月髙松竹林。

好事近浙江樓聞笛汪元量獨倚浙江樓﹐滿耳怨笳哀笛。猶有梨園聲在﹐念那人天北。海棠憔悴怯春寒﹐風雨怎禁得﹖回首華淸池畔﹐渺露蕪煙荻。

鶯啼序重過金陵汪元量金陵故都最好﹐有朱樓迢遞。嗟倦客又此憑髙﹐檻外已少佳致。更落盡梨花﹐飛盡楊花﹐春也成憔悴。問靑山三國英雄﹐六朝奇偉。麥甸葵丘﹐荒臺敗壘﹐鹿豕銜枯薺。。。正潮打孤城﹐寂寞斜陽影裏。聽樓頭哀笳怨角﹐未把酒愁心先醉。漸夜深月滿秦淮﹐煙籠寒水。悽悽慘慘﹐冷冷淸淸﹐燈火渡光市。慨商女不知興廢﹐隔江猶唱庭花﹐餘音亹亹。傷心千古﹐淚痕如洗﹐烏衣巷口靑蕪路﹐認依稀王謝舊鄰里。臨春結綺﹐可憐紅粉成灰﹐蕭索白楊風起。因思疇昔﹐鐵索千尋﹐謾沈江底。揮羽扇﹐障西塵﹐便好角巾私第﹐淸談到底成何事。回首新亭﹖風景今如此。楚囚對泣何時已。嘆人間今古眞兒戲。東風歲歲還來﹖吹入鐘山﹖幾重蒼翠。

六州歌頭江都汪元量綠蕪城上﹖懷古恨依依﹐淮山碎﹖江波逝﹖昔人非﹖今人悲﹐惆悵隋天子﹖錦帆裏﹖環珠履﹖叢香綺﹖展旌旗﹖蕩漣漪﹐擊鼓撾金﹖擁瓊璈玉吹﹖恣意遊嬉﹐斜日暉暉﹖亂鶯啼﹐銷魂此際﹖君臣醉﹖貔貅斃﹖事如飛﹐山河墜﹖煙塵起﹖風淒淒﹖雨霏霏﹐艸木皆垂淚﹖家國棄﹖竟忘歸﹐笙歌地﹖歡娛地﹖盡荒畦﹐惟有當時皓月﹖依然掛楊柳靑枝﹐聽堤邊漁叟﹖一笛醉中吹﹖興廢誰知。

水龍吟淮河舟中﹖夜聞宮人琴聲﹐汪元量鼓鼙驚破霓裳﹖海棠亭北多風雨﹐歌闌酒罷﹖玉啼金泣﹖此行良苦﹐駝背模糊﹖馬頭匼匝﹖朝朝暮暮﹐自都門燕別﹖龍艘錦纜﹖空載得春歸去﹐目斷東南半壁﹖悵長淮已非吾土。受降城下﹖艸如霜白﹖淒涼酸楚﹐粉陣紅圍﹖夜深人靜﹖誰賓誰主。對漁燈一點﹖羈愁一搦﹖譜琴中語﹐

望江南幽州九日汪元量官舍悄﹖坐到月西斜﹐永夜角聲悲自語﹖客心愁破正思家﹖南北各天涯﹐腸斷裂﹖搔首一長嗟﹐綺席象牀寒玉枕﹖美人何處醉黃花。和淚撚琵琶﹐

唐多令吳江中秋汪元量莎艸被長洲﹖吳江拍岸流﹐憶故家西北髙樓﹐十載客窗憔悴損﹖騷短鬢﹖獨悲秋﹐人在塞邊頭﹖斷鴻書寄不。記當年一片閒愁﹐舞罷羽衣塵滿面﹖誰伴我﹖廣寒遊。

水龍吟施嶽翠鰲湧出滄溟﹖影橫棧壁迷煙墅﹐樓臺對起﹖闌干重憑﹖山川自古﹐梁苑平蕪﹖汴堤疏柳﹖幾番晴雨。看天低四遠﹖江空萬里﹖登臨處﹖分吳楚﹐兩岸花飛絮舞﹖度春風滿城簫鼓﹐英雄暗老﹖昏潮曉汐﹖歸帆過櫓﹐淮水東流﹖塞云北渡﹖夕陽西去﹐正淒涼望極﹖中原路杳﹖月來南浦

解語花施嶽雲容沍雪﹖暮色添寒﹖樓臺共臨眺﹐翠叢深窅﹐無人處﹖數蕊弄春猶小﹐幽姿謾好﹖遙相望含情一笑﹐花解語﹖因甚無言。心事應難表﹐莫待墻陰暗老﹖趁琴邊月夜﹖笛裏。霜曉﹐護香須早﹐東風度。咫尺畫欄瓊沼﹐歸來夢繞。歌云墜。依然驚覺﹐想恁時。小幾銀屏冷未了﹐

曲遊春淸明湖上施嶽畫舸西泠路。占柳陰花影。芳意如織﹐小楫衝波。度曲塵扇底。粉香簾隙﹐岸轉斜陽隔。又過盡別船簫笛﹐傍斷橋。翠繞紅圍。相對半篙晴色﹐頃刻。千山暮碧﹐向沽酒樓前。猶系金勒﹐乘月歸來。正梨花夜縞。海棠煙幕﹐院宇明寒食。醉乍醒。一庭春寂﹐任滿身露濕東風。欲眠未得﹐

瑞鶴仙張樞捲簾人睡起。放燕子歸來。商量春事﹐風光又能幾﹖減芳菲都在賣花聲裏﹐吟邊眼底。披嫩綠移紅換紫﹐甚等閒半委東風。半委小溪流水﹐還是。苔痕湔雨。竹影畱云。待晴猶未﹐蘭舟靜艤。西湖上多少歌吹。粉蝶兒守定落花不去。濕重尋香兩翅﹐怎知人一點新愁。寸心萬里﹖

風入松張樞春寒懶下碧雲樓。花事等閒休﹐紅綿濕透秋千索。記伴仙曾倚嬌柔﹐重疊黃金約臂。玲瓏碧玉搔頭﹐燻鑪誰熨暖衣篝﹖消遣酒醒愁﹐舊巢未著新來燕。任珠簾不上瓊鉤﹐何處東風院宇﹖數聲揭調甘州﹐

南歌子張樞柳戶朝云濕。花窗午篆淸﹐東風未放十分晴。畱戀海棠顏色。過淸明﹐壘潤棲新燕。籠深鎖舊鶯﹐琵琶可是不堪聽﹖無柰愁人。把做斷腸聲﹐

壺中天月夕登繪幅堂。與房各賦一解﹐張樞雁橫迥碧。漸煙收極浦。漁唱催晚﹐臨水樓臺乘醉倚。云引吟情閒遠﹐露腳飛涼。山眉鎖暝。玉宇冰奩滿﹐平波不動。桂結低印淸淺﹐應是瓊斧修成。鉛霜搗就。舞霓裳曲徧﹐窈窕西窗誰弄影﹖紅冷芙蓉深苑﹐賦雪詞工。畱云歌斷。偏惹文簫怨﹐人歸鶴唳。翠簾十二空捲﹐

摸魚兒太湖李演又西風。四橋疏柳。驚蟬相對秋語﹐瓊荷萬笠花云重。裊裊紅衣如舞﹐鴻北去。渺岸芷汀芳。幾點斜陽字﹐吳亭舊樹。又系我扁舟。漁鄕釣裏。秋色淡歸鷺﹐長幹路。蔓艸疏煙斷墅﹐商歌如寫羈旅。丹溪翠岫登臨事﹐苔屐尙粘蒼土。鷗且住﹐怕月冷吟魂婉冉空江暮。明燈暗浦﹐更短笛銜風﹐長云弄晚﹐天際畫秋句。

聲聲慢問梅孤山李演輕韉繡谷﹐柔屐煙堤﹐六年遺賞新續。小舫重來﹐惟有寒沙鷗熟。徘徊舊情易冷﹐但溶溶翠波如縠。愁望遠﹐甚云消月老﹐暮山自綠﹖口頻笑人生悲樂﹐且聽我樽前﹐漁歌樵曲。舊閣塵封﹐長得樹陰如屋。淒涼五橋歸路﹐載寒秀一枝疏玉。翠袖薄﹐晚無言空倚修竹。

醉桃源題小扇李演雙鴛初放步雲輕﹐香簾蒸未晴。杏鎔暗淚結紅冰﹐畱春蝴蝶情。寒薄薄﹐日陰陰﹐錦鳩花底鳴。春懷一似艸無憑﹐東風吹又生。

南鄕子夜飲燕子樓李演芳水戲桃英﹐小滴燕支浸綠云。待覓瓊觚藏彩信﹐流春﹐不似題紅易得沈。天上許飛瓊﹐吹下蓉笙染玉塵。可惜素鸞畱不得﹐更深﹐誤剪燈花斷了心。

八六子次房韻李演乍鷗邊一番腴綠﹐流紅又怨蘋花。看晚吹約晴歸路﹐夕陽分落漁家。輕雲半遮。縈情芳艸無涯。還報舞香一曲﹐玉瓢幾許春華﹖正細柳靑煙﹐舊時芳陌﹐小桃朱戶﹐去年人面﹐誰知此日重來系馬﹐東風淡墨奇支鴉。黯窗紗﹐人歸綠陰自斜。

祝英臺近次房韻李演采芳蘋﹐縈去艣﹐歸步翠微雨。柳色如波﹐縈恨滿煙浦。東君若是多情﹐未應花老﹐心已在綠成陰處。困無語。柔被褰損梨云﹐閒修牡丹譜。妒粉爭香﹐雙燕爲誰舞。年年紅紫如塵﹐五橋流水﹐知送了幾番愁去。

水龍吟丁宥雁風吹裂云痕﹐小樓一綫斜陽影。殘蟬抱柳﹐寒蛩入戶﹐淒音忍聽。愁不禁秋﹐夢還驚客﹐靑燈孤枕。未更深﹐早是梧桐泫露﹐那更度﹐蘭宵永﹖空嘆銀瓶金井﹐醉鄕醒溫柔鄕冷。徵塵倦撲﹐閒花漫舞﹐何心管領﹖蔥指冰弦﹐蕙懷春錦﹐楚梅風韻。悵芙蓉城杳﹐藍云依黯﹐鎖巫峯暝。

菩薩蠻史介翁柳絲輕颺黃金縷﹐織成一片紗窗雨。斗合做春愁﹐困慵燻玉篝。暮寒羅袖薄﹐社雨催花落。先自爲詩忙﹐薔薇一陣香。

木蘭花慢送人之官九華周端臣靄芳陰未解﹐乍天气﹐過元宵。訝客袖猶寒﹐吟窗易曉﹐春色無聊。梅梢﹐尙畱顧藉﹐殢東風未肯雪輕飄。知道詩翁欲去﹐遞香要送蘭橈。淸標﹐會上叢霄。千里阻﹐九華遙。料今朝別後﹐他時有夢﹐應夢今朝。河橋﹐柳愁未醒﹐贈行人又恐越魂消。畱取歸來系馬﹐翠長千縷柔條。

謁金門何光大天似水﹐池上藕花風起。隔岸垂楊靑到地﹐亂螢飛又止。露濕玉欄閒倚﹐人靜自生涼意。泛碧沈朱供晚醉﹐月斜才去睡。

臨江仙西湖春泛趙氵晉堤曲朱墻近遠﹐山明碧瓦髙低。好風二十四花期。嬌驄穿柳去﹐文益鳥挾波飛。簫鼓晴雷殷殷﹐笑歌香霧霏霏。閒情不受酒禁持。斷橋無立處﹐斜日欲歸時。

齊天樂吳興郡宴遇舊人劉瀾玉釵分向金華後﹐回頭路迷仙苑。落翠驚風﹐流紅逐水﹐誰信人間重見﹖花深半面﹐尙歌得新詞﹐柳家三變。綠葉陰陰﹐可憐不是那時看。劉郎今度更老﹐雅懷都不到﹐書帶題扇。花信風髙﹐苕溪月冷﹐明日雲帆天遠。塵緣較短﹐怪一夢輕回﹐酒闌歌散。別鶴驚心﹐感時花淚濺。

摸魚兒張龍榮又吳塵暗斑吟袖﹐西湖深處能浣。晴雲片片平波影﹐飛趁棹歌聲遠。回首喚﹐仿佛記春風共載斜陽岸。輕攜分短﹐悵柳密藏橋﹐煙濃斷徑﹐隔水語音換。思量徧﹐前度髙陽酒伴﹐離悰悲事何限。雙峯塔露書空穎﹐情共暮鴉盤轉。歸思懶﹐悄不似畱眠水國蓮花畔。燈簾暈滿﹐正蠹帙重糸番﹐沈煤半冷﹐風雨閉宵館。

髙陽臺王億之雙漿敲冰﹐低篷護冷﹐扁舟曉渡西泠。回首吳山﹐微茫遙帶重城。堤邊幾樹垂楊柳﹐早嫩黃搖動春情。問孤鴻﹐何處飛來﹐共喚飄零﹖輕帆初落沙洲暝﹐漸潮痕雨漬﹐面色風皴。旅思羈愁﹐偏能老大行人。姮娥不管徵途苦﹐甚夜深盡照孤衾。想玉樓﹐猶憑闌干﹐爲我銷凝。

小桃紅余桂英芳艸連天暮﹐斜日明汀渚。懊恨東風﹐恍如春夢﹐匆匆又去。早知人酒病更詩愁﹐鎭輕隨飛絮。寶鏡空畱恨﹐箏雁渾無據。門外當時﹐薄情流水﹐如今何處﹖正相思望斷碧山云﹐又鶯啼晚雨。

謁金門胡仲弓蛾黛淺﹐只爲晚寒妝懶。潤逼鏡鸞紅霧滿﹐額花畱半面。漸次梅花開徧﹐花外行人已遠。欲寄一枝嫌夢短﹐濕云和恨剪。

浪淘沙尙希尹結客去登樓﹐誰系蘭舟﹖半篙淸漲雨初收。把酒畱春春不住﹐柳暗江頭。老去怕閒愁﹐莫莫休休。晚來風惡下簾鉤。試問落花隨水去﹐還解西流﹖

念奴嬌柴望春來多困﹐正晷移簾影﹐銀屏深閉。喚夢幽禽煙柳外﹐驚斷巫山十二。宿酒初醒﹐新愁半解﹐惱得成憔悴。髟逢鬆雲鬢﹐不忺鸞鏡梳洗。門外滿地香風﹐殘梅零落﹐玉糝蒼苔碎。乍暖乍寒渾莫擬﹐欲試羅衣猶未。鬥艸雕欄﹐買花深院﹐做踏靑天气。晴鳩鳴處﹐一池昨夜春水。

采桑子朱藻障泥油壁人歸後﹐滿院花陰。樓影沈沈﹐中有傷春一片心。閒穿綠樹尋梅子﹐斜日籠明。團扇風輕﹐一徑楊花不避人。

秋蕊香令黃鑄花外數聲風定﹐煙際一痕月淨。水晶屏小奇支翠枕﹐院靜鳴蛩相應。香銷斜掩靑銅鏡﹐背燈影。寒砧夜半和雁陣﹐秋在劉郎綠鬢。

阮郎歸王同祖一簾疏雨細於塵﹐春寒愁殺人。桐花庭院近淸明﹐新煙浮舊城。尋蝶夢﹐怯鶯聲﹐柳絲如妾情。丙丁帖子畫教成﹐妝臺求晚晴。

髙陽臺春夢王茂孫遲日烘晴﹐輕煙縷晝﹐鎖窗雕戶慵開。人獨春閒﹐金猊暖透蘭煤。山屏暖倚珊瑚畔﹐任翠陰移過瑤階。悄無聲﹐彩翅翩翩﹐何處飛來﹖片時千里江南路﹐被東風誤引﹐還近陽臺。膩雨嬌雲﹐多情恰喜徘徊。無端枝上啼鳩喚﹐便等閒孤枕驚回。惡情懷﹐一院楊花﹐一徑蒼苔。

點絳唇蓮房王茂孫折斷煙痕﹐翠蓬初離鴛鴦浦。玉纖相妒﹐翻被專房誤。乍脫靑衣﹐猶著輕羅護。多情處﹐芳心一縷﹐都爲相思苦。

菩薩蠻張桂東風忽驟無人見﹐玉塘煙浪浮花片。步濕下香階﹐苔粘金鳳鞋。翠鬟愁不整﹐臨水閒窺影。摘得野薔薇﹐遊蜂相趁歸。

浣溪沙張桂雨壓楊花路半幹﹐蜂遺花粉在闌干。牡丹開盡正春寒。懶品幺弦金雁並﹐瘦驚雙釧玉魚寬。新愁不放翠眉間。

柳梢靑燈花張林白玉枝頭﹐忽看蓓蕾﹐金粟珠垂。半顆安橊﹐一枝穠杏﹐五色薔薇。何須羯鼓聲催﹖銀缸裏春工四時。卻笑燈蛾﹐學他蜂蝶﹐照影頻飛。

眞珠簾朱春云做冷春知未﹖春愁在碎雨敲花聲裏。海燕已尋蹤﹐到畫溪沙際。院落秋千楊柳外﹐待天气十分新霽。春市﹐又靑簾巷陌﹐紅芳歌吹。須信處處東風﹐又何妨對此﹐籠香覓醉﹖曲盡索餘情﹐柰夜航催離。夢滿冰衾身似寄﹐算幾度吳鄕煙水。無寐﹐試明朝說。與西園桃李﹐

點絳唇送李琴泉吳大有江上旗亭。送君還是逢君處﹐酒闌呼渡。云壓沙鷗暮﹐漠漠蕭蕭。香凍梨花雨﹐添愁緒。斷腸柔櫓。相逐寒潮去﹐

東風第一枝趙崇霄妒雪梅蘇。迷煙柳醒。遊絲輕颺新霽﹐捲簾看燕初歸。步爲花早起﹐春來猶淺。便做出十分春意﹐喜鳳釵才卸珠幡。早換巧梳描翠﹐看數點催花雨膩。更一陣遞香風細﹐小鶯忺暖調聲。嫩蝶試晴舞翅﹐淸歡易失。怕輕負年芳流水﹐好趁閒共整吟韉。日日訪桃尋李﹐

意難忘範晞文淸淚如鉛。嘆咸陽送遠。露冷銅仙﹐巖花紛墮雪。津柳暗生煙﹐寒食後。暮江邊。艸色更芊芊﹐四十年畱春意緒。不似今年﹐山陰欲棹歸船。暫停杯雨外。舞劍燈前﹐重逢應未卜。此別轉堪憐﹖憑急管。倩繁弦。思苦調難傳﹐望故鄕。都將往事。付與啼鵑﹐

新荷葉鄭斗煥乳鴨池塘。晴波漾綠鱗鱗﹐宿藕根香。夏來生意還新﹐蚨錢小。鈿花貼翠。相間萍星﹐一番雨過。一番暗展圓淸﹐魚戲龜遊。看來猶未勝情﹐因憶年時垂釣。曾約輕盈﹐玉人何處。關情是半捲芳心﹐簾風一棹。鴛鴦催起歌聲﹐

江城子曹良史夜香燒了夜寒生。掩銀屏。理銀箏﹐一曲春風。都是斷腸聲﹐杜宇欲啼楊柳外。愁似海。思如雲﹐背燈暗卸乳鵝裙。酒初酲。夢初醒﹐蘭炷燻篝。誰爲暖羅衾。二十四簾人悄悄。花影碎。月痕深﹐

柳梢靑落桂趙與仁露冷仙梯。霓裳散舞。記曲人歸﹐月度層霄。雨連深夜。誰管花飛。金鋪滿地苔衣。似一片斜陽未移﹐生怕淸香。又隨涼信。吹過東籬﹐

琴調相思引趙與仁冰箔紗簾小院淸﹐暗塵不動地花平。昨宵風雨﹐涼到木犀屏。香月照妝秋粉薄﹐水雲飛珮藕絲輕。好天良夜﹐閒理玉靴笙。

西江月趙與仁夜半河痕依約﹐雨餘天气溟蒙。起行微月徧池東﹐水影浮花﹐花影動簾櫳。量減難追醉白﹐恨長莫盡啼紅。雁聲能到畫樓中﹐也要玉人知道有秋風。

賀新郎僕過魯﹐自葛水買舟至維揚﹐又自維揚買舟至孔林﹐登泰山﹐復還淮楚﹐盡江山所歷之妙﹐眞所謂玆行冠平生者也。王奕有客過東魯。自葛水泛舟西下﹐帆開三楚。萬里湖光磨水鏡﹐五老落星煙渚。又飛過二姑門戶。彭澤柳靑新舊色﹐望九華依約池陽路。風雨廟﹐烏江羽。蛾眉牛渚皆如故。問緣何氵魯港汀洲﹐江聲無語﹖采石書生勛業在﹐公子錦袍何處﹖流恨下秦淮商女。多景樓頭吟北固﹐笑平山堂裏誰爲主﹖且爛飲﹐瓊花露。

又王奕醉醒瓊花露。買扁舟邵伯津頭﹐向秦郵去。流水孤村鴉萬點﹐回首少遊斜樹。又著訪山陽酒侶。細剔畱城碑蘚看﹐上歌臺一嘯江東主。望鳧繹﹐過鄒魯。孔林百拜瞻塋墓。歷曲阜少皞之墟﹐大庭之庫。竟涉汶河登泰岱﹐夜半淸光玄圃。迆問東平歸路。蚩塚黃花吟笑罷﹐下新州﹐醉白樓頭賦。復淮楚﹐尋故步。

酹江月和辛稼軒。金陵賞心亭。王奕英雄老矣﹐對江山莫遣淚珠成斛。一箑西風休掩面﹐白浪黃塵瞇目。鳳去臺空﹐鷺飛洲冷﹐幾度斜陽木﹠欲書往事﹐南山應恨無竹。寧是商女當年﹐後來腔調﹐拍手銅鞮曲。偃蹇老松𨿽拗面﹐猶逞一枰殘局。烏巷垂楊﹐雀橋野艸﹐今爲誰家綠﹖賞心何處﹖浩歌歸臥梅屋。

臨江仙和元遺山。題揚州平山堂。王奕二十四橋明月好﹐暮年方到揚州。鶴飛仙去總成休﹐襄陽風笛急﹐何事付悠悠﹠幾闋平山堂上酒﹐夕陽還照邊樓。不堪風景重回頭。淮南新棗熟﹐應不說防秋。

虞美人題﹐水村圖捲。﹖趙文敏爲錢徳鈞圖﹖湯彌昌翰林妙寫溪村趣。荷屋知何處。溪翁想象住溪灣。一笑如今家在畫圖間﹖西風門掩蘆花漵。聊與漁樵伍﹖人間不信有張翰。剪取吳淞空向卷中看﹖

祝英臺近前題湯彌昌染秋云。圖澤國。野趣入遊戲﹖能事何須。五日畫一水。重重楊柳陂塘。茅茨村落。蘆鄕外西風漁計﹖晚煙霽。有客乘扁舟。延緣度疏葦﹖欲訪幽居。宛在碧溪尾﹖浩然目送飛鴻。醉歌欸乃。溪光裏亂山橫翠﹖

宴淸都舟中思家。用美成韻﹖趙必遠遠漁村鼓。斜陽外賓鴻三兩飛度﹖茅檐春小。白雲隱幾。靑山當戶﹖騷人底事飄蓬。渾忘卻耕徒釣侶﹖何時尋鬥酒江鱸。悠悠千古坡賦。風流種柳淵明。折腰五斗。身爲名苦﹖有秫田二頃。菊松三徑。不如歸去﹠山靈休勒俗駕。容我臥艸堂深處﹖問故園怨鶴啼猿。今無恙否。

賀新郎聽琵琶陳紀趁拍哀弦促﹖聽泠泠弦間細語。手間推覆﹖鶯語間關花底滑。急雨斜穿梧竹﹖又澗底松風簌簌﹖鐵撥鯤弦春夜永。對金釵鐘乳人如玉﹖敲象板。剪銀燭﹖六幺聲斷涼州續﹖悵梅花歲晚天寒。佳人空谷﹖有限弦聲無限意。淪落天涯幽獨﹖頓喚起閒愁千斛﹖賀老定場無處問。到如今只鼓昭君曲﹖呼羯鼓。瀉酉錄﹖

滿庭芳楊澤民春過園林。雨餘池沼。嫩荷點點輕圓﹖晝長人靜。芳樹欲生煙﹖一徑幽通邃竹。松風漱。石齒濺濺﹖平生志。功名未就。先覓五湖船﹖不如歸去好。良田二頃。茅舍三椽﹖任髙歌月下。痛飲花前﹖果解忘情寄意。又何在琴撫無弦。煙波客。扁舟過我。相伴白鷗眠﹖

好事近石亭探梅陳先尋徧石亭春。點點暮山明滅﹖竹外小溪深碧。倚一枝寒月﹖澹雲疏雨苦無情。得折便須折﹖醉帽風鬟歸去。有餘香愁絕﹖

小重山題依綠軒束從周楊柳絲絲兩岸風﹐前村溪路遠﹐小橋通。人家依約水西東﹐舟一葉﹐移過葦花叢。淸景迥涵空﹐好山靑未了﹐暮云重。是誰驚起幾徵鴻﹖天然趣﹐都在畫圖中。

賀新涼題髙尙書。夜山圖。李震樓據吳山背。倚髙寒塵飛不到﹐越山相對。老月騰輝羣動息﹐獨坐淸分沆瀣。更滿聽潮聲澎湃。醉裏詩成神鬼泣﹐景蒼涼﹐又在新詩外。渾忘卻﹐功名債。憑誰妙筆能圖繪﹖羨中郎前身摩詰﹐宛然心會。拈出淸宵無限意﹐半幅溪藤光怪。方信有人間仙界。雲淡天低奇絕處﹐笑僧殊未識丹靑在。畱經軸﹐誇千載。

點絳唇牡丹李銓十二紅闌﹐帝城谷雨初晴後。粉拖香逗﹐易惹春衫袖。把酒題詩﹐遐想歡如舊。花知否﹖故人消瘦﹐長憶同攜手。

蝶戀花芍藥陳從古日借輕黃珠綴露﹐困倚東風﹐無限嬌春處。看盡嫣紅渾謾與﹐淡妝偏稱泥金縷。不共鉛黃爭勝負﹐殿後開時﹐故欲尋春去。去似朝霞無定所﹐那堪更著催花雨﹠

八聲甘州慢艸鄭子玉漸鶯聲近也﹐探年芳河畔枙輕輪。旋東風染綠﹐綿綿平野﹐無際煙春。最苦夕陽天外﹐愁損倚欄人。無柰瀟湘杳﹐畱滯王孫。冷落池塘殘夢﹐是送君歸後﹐南浦消魂。賴東君能容﹐醉臥展香裀。盡教更行人遠﹐也相伴連水復連云。關山道﹐算無今古﹐客恨長新。

長相思送汪水雲歸吳章麗眞吳山秋﹐越山秋。吳越兩山相對愁﹐長江不盡流。風颼颼﹐雨颼颼。萬里歸人空白頭﹐南冠泣楚囚。

長相思前題袁正眞南髙峯﹐北髙峯。南北髙峯雲淡濃﹐湖山圖畫中。采芙蓉﹐賞芙蓉。小小紅船西復東﹐相思無路通。

《詞綜》﹝卷三十三補﹞

金元詞

鷓鴣天題七眞洞耶律楚材花界傾頹事已遷﹐浩歌遙望意茫然。江山王气空千劫﹐桃李春風又一年。橫翠嶂﹐架寒煙﹐野花平碧怨啼鵑。不知何限人間夢﹐並觸沈思到酒邊﹖

洞仙歌謝楊誠之寄梅李俊民隴頭瀟灑﹐辜負尋芳眼。浪蕊浮花問名懶。縱看看﹐驛使帶得春來﹐只恐怕﹐綠葉成陰子滿。暗香無恙否。月落參橫﹐惆悵羅浮夢魂短。賴故人情重﹐不減西湖﹐花一月分我黃昏一半。要選甚南枝與北枝。是一種春風﹐待爭寒暖﹖

摸魚兒送侄謙甫出山李俊民這光景能銷幾度﹐大都數十寒暑。結廬人在山深處﹐萬壑千巖風雨。朝復暮﹐甚不管堂堂背我靑春去。髙情自許﹐似野鶴孤云﹐江鷗遠水﹐此興有誰阻。功名事﹐休吧儒冠多誤﹐韓顚彭蹶無數。一溪隔斷桃源路﹐只有人家雞黍。歌且舞﹐更不住醉中時出煙霞語。暫來樵斧﹐貪看兩爭棋﹐人間不道﹐俯仰成今古。

謁金門探梅李俊民誰便道﹐昨夜雪中開了﹖次第不將消息報﹐探芳人艸艸。宜在嫩寒淸曉﹐興比孤山更好。籬落逢花須醉倒﹐惜花人易老。

滿江紅和張文羬李俊民宿酒才醒﹐聽喚起一聲春曉。無限恨﹐滿城風絮﹐一川煙艸。年少拋人容易去﹐萬紅千紫都開了。試但教頭上插花枝﹐花應笑。狂言在﹐人絕倒。狂藥盡﹐愁難埽。待叮嚀囑付﹐再來靑鳥。團扇不堪題往事﹐斷弦惟恨知音少。但時時頻把鏡來看﹐人將老﹖

點絳唇重陽菊間小酌同申元帥李俊民秋樹風髙﹐可憐憔悴門前柳。白衣去後﹐閒卻持杯手。一笑相逢﹐落帽年時友。君知否﹖南山如舊﹐人比黃花瘦。

鷓鴣天贈歌兒珠簾秀馮子振十二闌干映遠眸﹐醉香空斷楚天秋。須影薄微微見﹐龜背紋輕細細浮。香霧斂﹐翠云收﹐海霞爲帶玉爲鉤。夜來捲盡西山雨﹐不著人間半點愁。

鸚鵡曲和白無咎韻馮子振巍峨峯頂移家住﹐旦暮見上下樵父。爛柯時樹老無花﹐葉葉枝枝風雨。故人曾喚我歸來﹐卻道不如休去。指門前萬疊靑山﹐是不費靑蚨買處。

黑漆弩正宮錢塘初夏馮子振錢塘江上親曾住﹐司馬槱不是村父。縷金衣唱徹流年﹐幾陣紗窗梅雨。夢回時不見犀梳﹐燕子又銜春去。便人間月缺花殘﹐是小小香魂斷處。

又溪山小景馮子振長繩短系虛名住﹐傾濁酒好勸鄰父。艸亭前矮樹當門﹐畫出輕煙疏雨。看燕南陌上紅塵﹐馬耳北風吹去。一年年月夜花朝﹐自占取溪山好處。

百字折桂令白無咎敝裘塵土壓徵鞍﹐鞭絲倦裊蘆花。弓劍蕭蕭﹐一徑入煙霞。動羈懷﹐西風木葉﹐秋水蒹葭。千點萬點﹐老樹昏鴉。三行兩行寫長空﹐啞啞雁落平沙。曲岸西邊近水灣﹐漁网綸竿釣槎。斷橋東壁傍溪山﹐竹籬茅舍人家。滿山滿谷﹐紅葉黃花。正是淒涼時候﹐離人又在天涯。

蝶戀花正月十一日許謙楊柳池塘春信早﹐簾捲東風﹐猶帶餘寒峭。暖透博山紅霧繞﹐洞簫扶起歌聲杳。初試花冠金鳳小﹐鬢亂釵橫﹐長怯傍人笑。銀燭未殘樽未倒﹐雞聲漏水頻催曉。

風入松九日張可久哀箏一抹十三弦﹐飛雁隔秋煙。攜壺莫道登臨晚﹐雙雙燕爲我畱連。仙客玲瓏玉樹﹐佳人窄索金蓮。瑯瑯新雨洗湖天﹐小景六橋邊。西風潑眼山如畫﹐有黃花休恨無錢。細看茱萸一笑﹐詩翁健似當年。

人月圓春日次韻張可久羅衣還怯東風瘦﹐不似少年遊。匆匆塵世﹐看看鏡裏﹐白了人頭。片時春夢﹐十年往事﹐一點閒愁。海棠開後﹐梨花暮雨﹐燕子空樓。

又客吳江張可久三髙祠下天如鏡﹐山色浸空蒙。蒓羹張翰﹐漁舟範蠡﹐茶竈龜蒙。故人何在﹖前程莫問﹐心事誰同﹖黃花庭院﹐靑燈夜雨﹐白髮秋風。

又吳門懷古張可久山藏金虎雲藏寺﹐池上老梅枝。洞庭歸興﹐香柑紅樹﹐鱸鱠銀絲。白家亭館﹐吳宮花艸﹐可似當時。最憐人處﹐啼烏夜月﹐猶怨西施。

天淨沙喬吉一從鞍馬西東﹐幾番衾枕朦朧。薄幸𨿽來夢中﹐爭如無夢﹐那時眞个相逢。

采桑子何繼髙醉歸那忍旋分手﹖竹屋燈明。石鼎茶聲﹐坐久聽來酒力輕。粉箋染就芙蓉滑﹐小句初成﹐轉自淒淸﹐寒逼春衫欲二更。

虞美人題。玉環玩書圖﹠陳深玉搔斜壓烏雲墮﹐奇支枕看書臥。開元天子惜娉婷﹐一笑嫣然﹐何事便傾城﹖馬嵬風雨歸時路﹐香骨銷黃土。多情誰寫畫圖中﹖江水江花﹐千古恨無窮。

玉珥墜金環趙雍乳燕交飛﹐曉鶯輕囀花深處。畫堂簾幕捲東風﹐晴雪飄香絮。猶記當時院宇﹐悄寒輕﹐梨花暮雨。繡衾同夢﹐鴛枕雙釒奇﹐綠窗低語。春已闌珊﹐落紅飄滿西園路。彊拈鍼綫解春愁﹐只是無情緒。無柰年華暗度﹐黛眉顰﹐柔腸萬縷。章臺人遠﹐芳艸和煙﹐萋萋南浦。

攤破浣溪沙趙雍春艸萋萋綠漸濃﹐梨花落盡晚來風。試問相逢何處好﹖小樓東。朱箔影移無限恨﹐玉簫聲轉曲將終。獨倚闌干誰是伴﹖月明中。

水調歌頭趙雍春色去何急﹐春去尙微寒。滿地落花芳艸﹐漸覺綠陰圓。馬足車輪情味﹐暑往寒來歲月﹐擾擾十餘年。贏得朱顏老﹐孤負好林泉。寶妝鞍﹐金作革登﹐玉爲鞭。須臾得志﹐紛華滿眼縱相漫。功名自來無意﹐富貴浮雲何濟﹐於我亦徒然。萬事付一笑﹐莫放酒杯幹。

江城子趙雍仙肌香潤玉生寒﹐悄無言﹐思綿綿。無限柔情﹐分付與春山。靑鳥能傳云外信﹐憑說與﹐帶圍寬。花梢新月幾時圓﹖再團﹐是何年﹖可是當初﹐眞个兩無緣。極目故人天際遠﹐多少恨﹐憑闌干。

浣溪沙趙雍楊柳樓臺鎖翠煙。楊花簾幕撲香綿。佳人何處隔江山。芳艸已生千里恨﹐玉笙吹徹五更寒。夜深和淚倚闌干。

憶秦娥趙雍春寂寂﹐重門半掩梨花白。梨花白﹐芳心如醉﹐暗思當日。金釵欲墮烏雲側﹐佳人望斷天涯客。天涯客﹐今年又過﹐淸明寒食。

人月圓趙雍人生能幾渾如夢﹐夢裏柰愁何。別時猶記﹐眸盈秋水﹐淚濕春羅。綠楊臺榭﹐梨花院宇﹐重想經過。水遙山遠﹐魚沈雁杳﹐分外情多。

燭影搖紅趙雍新綠成陰﹐落紅如雨春光晚。當年誰與種相思﹖空羨雙飛燕。寂寞幽窗孤館﹐念同遊芳郊秀苑。香塵隨馬﹐細艸承輪﹐都成腸斷。別久情深﹐幾時重約閒庭院﹖髙樓終日捲朱簾﹐極目愁無限。莫恨藍橋路遠﹐有心時終須再見。休教長怨﹐鏡裏孤鸞﹐篋中團扇。

菩薩蠻題黃子久﹐溪山雨意圖。王國器靑山不趁江流去﹖數點翠收林際雨。漁屋遠模糊﹖江村半有無。一峯飛醉墨﹖秋與天爭碧。淨洗綺羅塵﹖一巢棲亂雲。

踏莎行沐髮王國器寶鑑凝膏﹖溫泉流膩﹖瓊纖一把靑絲墜。冰膚淺漬麝煤春﹖花香石髓和云洗。玉女峯前﹖咸池月底﹖臨風細把犀梳理。陽臺行雨乍歸來﹖羅巾猶帶瀟湘水。

又破窗風雨﹖爲性初徵君賦。王國器潤逼疏欞﹖寒侵芳袂﹖梨花寂寞重門閉。檢書剪燭話巴山﹖秋池回首人千里。記得彭城﹖逍遙堂裏﹖對牀夢破檐聲碎。林鳩呼我出華胥﹖恍然枕石聽流水。

漁家傲歐陽玄五月都城猶衣裌﹖端陽蒲酒新開臘。月傍西山靑一掐。荷花夾﹖西湖近歲過苕霅。血色金羅輕汗搨﹖宮中畫扇傳油法。雪腕彩絲紅玉甲。添香鴨﹖涼糕時候秋生榻。

又歐陽玄八月都城新過雁﹖西風偏解驚遊宦。十載辭家衣綫綻。淸宵半﹖家家搗練砧聲亂。等待中秋明月玩﹖客中只作家中看。秋艸墻頭螢火暗。疏鐘斷﹖鄰雞喚起情何限。

又歐陽玄十月都城家旨蓄﹖霜菘雪韭冰蘆菔。暖炕煤鑪香豆熟。燔獐鹿﹖髙昌家賽羊頭福。貂袖豹祛銀鼠襮﹖美人來往氈車續。花戶油窗通曉旭﹖回寒燠﹖梅花一夜開金屋。

天淨沙孟發上樓迎得春歸﹖暗黃著柳依依。弄野輕寒似水﹖錦牀鴛被﹖夢回初日遲遲。

又孟發依微香雨靑氛﹖金塘閒水生蘋。數點殘芳墮粉﹖綠莎輕襯﹖月明空照黃昏。

太常引舒癅﹠﹠山色共承宣﹖君秩滿﹖我遲延。幾度醉花前﹖曾怪殺春山杜鵑。菱花再照﹖鸞膠再續﹖應笑雪盈顚。深夜語嬋娟﹖也曾是都門少年。

風入松舒癅紗廚過雨晚涼生﹐枕簟不勝情。冰肌玉骨元無汗﹐香風迥﹐深院語流鶯。翠幌光搖絳蠟﹐畫堂暖瀉銀瓶。玉箏牙板按新聲﹐云髻寶釵橫。銀絲膾細江鰩脆﹐揚州月﹐照我醉吹笙。舊事十年猶記﹐壯懷此日堪驚。

感皇恩舒遜疏雨滴淸秋﹐洗殘流火﹐爽動涼飈透簾幕。寒蛩吟徹﹐誰道小窗蕭索﹖靑燈相伴我﹐情依約。螢照更殘﹐烏啼月落﹐悲壯山城數聲角。漫漫長夜﹐扣角長歌方覺。人生能有幾﹐須行樂。

太常引送郭復齋劉忠之少年南北快飛騰﹐身到處﹐有佳聲。甓社化才行﹐又出使余杭故城。春風滿路﹐堤邊楊柳﹐難系去畱情。何處望雙旌﹖泛千里孤舟月明。

蝶戀花送春何可視金井啼鴉深院曉﹐颺盡東風﹐柳絮吹難了。燕子多情相識早﹐杏梁依舊雙雙到。一縷沈煙簾幕悄﹐滿眼飛花﹐只攪人懷抱。十二玉樓春樹杪﹐天涯不斷靑靑艸。

玉樓春何可視鄰雞喔喔晨窗白﹐檐樹深沈初辧色。鴛鴦瓦上露溶溶﹐翡翠簾邊風瑟瑟。小樓一半屏山隔﹐不滅銀缸通照夕。還鄕好夢去忘愁﹐夢破那堪仍在客。

水調歌頭宴顧仲瑛金粟影亭賦桂袁華山橫眉黛淺﹐云擁髻鬟愁。天香笑攜滿袖﹐曾向廣寒遊。素腕光搖寶釧﹐金縷聲停象板﹐歌罷不勝秋。十指露春筍﹐佯整玉搔頭。記錢塘﹐朝載酒﹐夜藏鉤。靑衫斷腸司馬﹐消減舊風流。三百六橋春色﹐二十四番花信﹐重會在蘇州。水調按新曲﹐明月照髙樓。

水調歌頭前題於立微紅暈雙臉﹐濃黛寫新愁。好似霓裳仙侶﹐曾向月中遊。憶得影娥池上﹐金粟盈盈滿樹﹐風露九天秋。折取一枝去﹐簪向玉人頭。夜如年﹐天似水﹐月如鉤。只恐芳時暗換﹐脈脈背人流。莫唱竹西古調﹐喚醒三生杜牧﹐遺夢繞揚州。醉跨靑鸞去﹐雙闕對瓊樓。

水調歌頭前題陸仁露冷廣寒夜﹐喚醒玉眞愁。銀橋憶得飛度﹐曾侍上皇遊。一曲霓裳按罷﹐兩袖天香歸後﹐人去已千秋。笑倚金粟樹﹐斜插玉搔頭。憶錢塘﹐今夜月﹐也如鉤。題詩欲寄紅葉﹐又怕水西流。誰把琵琶彈恨﹖愁絕多情司馬﹐不是在江州。醉飲玉山裏﹐有霧繞飛樓。

水調歌頭前題張遜玉樹後庭曲﹐千載有餘愁。碧月夜涼人靜﹐曾賦采華遊。玉露細搖金縷﹐香霧輕籠翠葆﹐折下一天秋。張緒總能老﹐還自鎖眉頭。把鸞箋﹐裁繡句﹐寫銀鉤。回文巧成錦字﹐長恨與江流。漠漠梁間燕子﹐款款花邊蝴蝶﹐夢覺卻並州。獨感舊時貌﹐還復照西樓。

淸平樂題桐花道人吳國良捲石民瞻吳郎丰度﹐邂逅春城暮。暖日晴雲花滿樹﹐恰似故人詩句。坐中翔鳳飛霞﹐來尋弄玉仙家。說與江州司馬﹐淚痕只爲琵琶。

淸平樂次前韻郯韶湘云微度﹐六曲朱欄暮。簾外香飄梅子樹﹐知有王孫索句。誰將瓊琯吹霞﹖柳花飛過東家。說與門前去馬﹐斷腸休爲琵琶。

柳梢靑詠梅柯九思懊恨春初﹐飄零月下﹐輕離輕隔。重醞梨云﹐乍舒椒眼﹐羞人曾識。已堪索笑巡檐﹐早準備憐憐惜惜。莫是溪橋﹐攙先開卻﹐試馳金勒。

如夢令菇村賦贈王逢檐聳數株松子﹐村繞一灣菇米。鷗外迥聞雞﹐望望雲山煙水。多此﹐多此﹐酒進玉盤雙鯉。

虞美人別魯道源何景福三年奔走荒山道﹐喜說苕溪好。苕溪秋水漫悠悠﹐載將離恨上杭州。干戈未已身如寄﹐安樂知何處﹖靑溪溪上釣魚磯﹐縱使無魚﹐還有蟹蟹肥。

臺城路次邵復孺韻錢抱素碧雲深處遙天暮﹐經年雁書沈影。雨散梅魂﹐風醒艸夢﹐還見春回鄕井。花明柳暝﹐念賈閣香空﹐謝池詩冷。流水斜陽﹐舊遊那是舊風景﹖懷思橫泖雅趣﹐故人吟嘯裏﹐得意酬領。譜綴臺城﹐緘傳蒨水﹐肯把俊遊重省。憑髙倚迥﹐縱老興猶濃﹐不堪馳騁。隔斷相思﹐浦潮波萬頃。

春艸碧錢抱素客窗閒理淸商譜。彈到斷腸聲﹐傷今古。自憐素髮無多﹐猶記紋疏夜深語。空剩舊時蹤﹐迷南浦﹖梨花燕子淸明﹐誰家院宇。沒个好情懷﹐杯慵舉。天涯行李蕭蕭﹐還是新愁老羈旅﹖那更落花深﹐紅似雨﹖

瑣窗寒題玉山艸堂錢抱素書帶生香﹐忘憂弄色﹐四窗虛悄。茅茨淨覆﹐棟宇洗空文藻。捲珠簾雨痕暮收﹐綺羅靜隔紅塵島。對紙屏素榻﹐拂潭煙樹﹐埽檐風篠。深窈﹐西園曉。似日照鑪峯﹐數聲啼鳥。璚蓮倚蓋﹐曉水靚妝孤裊。浣花溪尙餘舊春﹐穠芳剩馥吟未了。望東林小徑斜通﹐夢約香山老。

柳梢靑吳墻角孤根﹐株身纖小﹐嬌羞無力。蟹眼微紅﹐粉容未露﹐不禁春色。待東君汩沒芳姿﹐漸迆邐檀心半坼。緩步回廊﹐黃昏澹月﹐那時相得。

八聲甘州倚和邵復孺錢應庚折蘭難寄遠﹐渺汀蒲煙柳思依依。甚檐花聽斷﹐騷章歌罷﹐此意誰知。滿眼孤村流水﹐腸斷去年時。過了重陽日﹐重問歸期。同是天涯羈旅﹐嘆湘靈鼓瑟﹐笑我全非。九江風雨外﹐客有澹忘歸。正木杪褰情愁予﹐又吳潮吹上竹枝詞。西窗夜﹐待剪燈深坐﹐卻話相思。

隔浦蓮近拍水檻對雨錢應庚緋橊開滿露井﹐竹映瑯玕瑩。幔捲方池雨﹐微微落飛檐影。荷蓋擎萬柄﹐明妝靚﹐浪破魚吹鏡。翠禽並。梅風乍起﹐桃笙微帶新潤。瀟湘舊夢﹐喚我綠蓑歸興。憑徧闌干暗自省﹐人靜﹐夕陽移下淸景。

春艸碧次韻酬復孺錢應庚折衝尊俎談兵略﹐還記五湖船。煙波約﹐東鄰有客歸來。應訝山翁瘦如鶴﹐問訊舊玄都。今非昨﹐當年錦裏依稀。靑山似削﹐天地一蘧廬。從棲泊﹐西園長記前遊。乘興重來看蘭藥﹐白首友於情。同憂樂﹐

臺城路寒食後雨軒獨坐。次復孺韻錢應庚一庭芳艸閒春晝。疏疏弄簾花影﹐鼓子風暄。苔痕雨潤。還聽鳴蛙喧井﹐沈吟坐暝。正綺席杯空。蕙鑪煙冷﹐老去無情。好春不減舊芳景﹐天涯誰念倦旅﹖閉門風雨意。獨自難禁﹐南浦歌長。西堂夢遠。往事不堪追省﹐滄浪望迥。記那日歸舟。此懷猶騁﹐莫倚危樓。亂紅愁萬頃﹐

憶秦娥王蒙花如雪。東風夜埽蘇堤月﹐蘇堤月。香銷南國。幾回圓缺﹖錢塘江上潮聲歇。江邊楊柳誰攀折﹖誰攀折﹖西陵渡口。古今離別﹐

菩薩蠻題趙松雪。水村圖。陸祖允當年圖畫知何處﹖如今身向滄洲住﹐吾亦愛吾廬。蕓窗幾卷書﹐靑山天際小。目送飛鴻杳﹐試問釣魚船。蘆花淺水邊﹐

臺城路題。楚江秋曉。王燧黃陵廟下瀟湘浦。依稀少年羈旅﹐夢澤風生。渚宮花落。收盡峽雲巫雨﹐長天帶水。正日出三竿。客船猶艤﹐回望蒼蒼。秋光都在白渚﹐流年暗驚易度。向畫中空見。舊遊如許﹠鼓瑟人遙。紉蘭事往。誰折芳馨寄與﹖銷魂凝佇。待收拾閒情。寫成新句﹐心與鴻飛。空江煙浪裏﹐

踏莎行破窗風雨。爲性初徵君賦﹐張癗檐宿吳云。風經楚袂。門深不似春宵閉﹐碧疏吹霤濕燈花。客鄕無夢尋珂裏﹐剪韭吟邊。聽潮浪裏。江懸漏杳歸心碎﹐相思鳩外綠蓑寒。一簾蕉響秋如水﹐

踏莎行前題用韻金艸帶殘編。荷衣斷袂。破窗風雨深深閉﹐江南倦客正思家。灺花搖夢來鄕裏﹐翠竹檐前﹐碧蕉叢裏﹐秋聲斗合愁心碎。不教潘鬢總成霜﹐也應有淚如鉛水。

如夢令王容溪林下一溪春水﹐林上數峯嵐翠。中有隱居人﹐茅屋數間而已。無事﹐無事﹐石上坐看雲起。

齊天樂題燕文貴﹖楚江秋曉捲。夢庵曉風吹醒篷窗夢﹐驚心斷魂潮尾。深鬢蕭蕭﹐秋煙黯黯﹐殘月漸看西墜。披衣乍起﹐對萬頃蒼茫﹐半空飛露。曙色才分﹐巫山隱隱埽晴翠。行舟此際競發﹐嘆還吳適楚﹐盡趨名利。投老襟懷﹐思鄕情緒﹐慵賦天涯羈旅。鷗汀雁渚﹐記仿佛當年﹐暗經行處。今日披圖﹐舊遊如夢裏。

憶秦娥無名氏花蹊側﹐秦樓夜訪金釵客。金釵客﹐江梅風韻﹐海棠顏色。尊前醉倒君休惜﹐河橋去後空相憶。空相憶﹐山長水遠﹐幾時見得。

漁父詞管道升遙想山堂數樹梅﹐淩寒玉蕊發南枝。山月照﹐曉風吹﹐只爲淸香苦欲歸。

《詞綜》﹝卷三十四補﹞

﹝詞五十七﹞宋詞

訴衷情宮怨謝絳銀缸夜永影長孤﹐香艸續殘鑪。倚屏默默無語﹐粉淚不成珠。雙粲枕﹐百嬌壺﹐憶當初。君恩莫似﹐秋葉無情﹐欲向人疏。

更漏子晏幾道檻花稀﹐池艸徧﹐冷落吹笙庭院。人去日﹐燕西飛﹐燕歸人未歸。數書期﹐尋夢意﹐彈指一年春事。新悵望﹐舊悲涼﹐不堪紅日長。

又晏幾道柳絲長﹐桃葉小﹐深院斷無人到。紅日淡﹐綠煙晴﹐流鶯三兩聲。雪香濃﹐檀暈少﹐枕上臥枝花好。春思重﹐曉妝遲﹐尋思殘夢時。

兩同心晏幾道楚鄕春晚﹐似入仙源。拾翠處閒隨流水﹐踏靑路暗惹香塵。心心在﹐柳外靑簾﹐花下朱門。對景且醉芳尊﹐莫話銷魂。好意思曾同明月﹐惡滋味最是黃昏。相思處﹐一紙紅箋﹐無限啼痕﹖

卜算子張先夢短寒夜長﹐坐待淸霜曉。臨鏡無人爲整妝﹐但自學孤鸞照。樓臺紅樹杪﹐風月依前好。江水東流郎在西﹐問尺素何由到。

燕歸梁張先去歲中秋玩桂輪﹐河漢淨無雲。今年江上共瑤尊﹐都不是去年人。水晶宮殿﹐琉璃臺閣﹐紅翠兩行分。點唇微破秀眉顰﹐淸影外見歌塵。

怨王孫張先花暮﹐春去﹐都門東路。嘶馬將行。江南江北﹐十里五里郵亭﹐幾程程﹖髙城漸遠重凝睇﹐煙容細﹐晚碧空無際。不知今夜何處。冷落衾幃﹐欲眠時。

洞仙歌柑晁補之江陵種橘﹐尙比封侯貴。何況江濤轉千里﹖帶天香﹐含洞乳﹐宜入春盤﹐紅荔子﹐馳驛風流僅比。齒疏潘令老﹐怯咀冰霜﹐十顆金苞謾分遺。觴前須細認﹐別有餘甘﹐從今去﹐枉卻栽桃種李。想相如酒渴對文君﹐迥不是人間等閒風味。

又晁補之溫江異果﹐惟有泥山貴。驛送江南數千里。半含霜﹐輕噀霧﹐曾怯吳姬﹐親贈我﹐綠橘黃柑怎比。雙親雲水外﹐遊子空懷﹐惆悵無人可歸遺。報周郎須念我﹐物少情多﹐春酒醉﹐獨勝甜桃醋李。況燈火樓臺近元宵﹐似不減年時袖中香味。

思越人賀鑄重過閶門萬事非﹐同來何事不同歸。梧桐半死淸霜後﹐頭白鴛鴦失伴飛。原上艸﹐露初晞﹐舊棲新壠兩依依。空牀臥聽南窗雨﹐誰復挑燈夜補衣。

好女兒賀鑄車馬匆匆﹐會國門東。信人間自古消魂處﹐指紅塵北道﹐碧波南浦﹐黃葉西風。堠館娟娟新月﹐從今夜與誰同。想深閨獨守空牀思﹐但頻占鏡鵲﹐悔分釵燕﹐長望書鴻。

浣溪沙賀鑄鸚鵡無言理翠衿﹐杏花零落晝陰陰。畫橋流水一篙深。芳徑與誰同鬥艸。繡牀終日罷拈鍼。小箋香管寫春心。

又賀鑄煙柳春梢蘸暈黃﹐井欄風綽小桃香。覺時簾幕又斜陽。望處定無千里目﹐斷來能有幾回腸。少年禁取恁淒涼。

又賀鑄秋水斜陽繞綠陰﹐平山隱隱隔橫林。幾家村落幾聲砧。記得西樓凝醉眼﹐昔年風物似而今。只無人與共登臨。

山花子彈箏賀鑄錦韉朱弦瑟瑟微﹐玉纖新擬鳳雙飛。縹緲燭煙花幕暗﹐就更衣。約略整鬟釵影動﹐遲回顧步珮聲微。宛是春風蝴蝶舞﹐帶香歸。

惜雙雙賀鑄皎鏡平湖三十里﹐碧玉山圍四際。蓮蕩香風裏﹐彩鴛鴦覺雙飛起。明月多情隨舵尾﹐偏照空牀翠被。回首笙歌地﹐醉更衣處長相記。

厭金杯賀鑄風軟香遲﹐花深漏短﹐可憐宵畫堂春半。碧紗窗影﹐捲帳蠟燈紅﹐鴛枕畔﹐密寫烏絲一段。采溪晚﹐拾翠沙空﹐盡愁倚夢雲飛觀。木蘭艇子﹐幾日渡江來﹐心目斷﹐桃葉靑山隔岸。

下水船賀鑄芳艸靑門路﹐還拂京塵東去。回想當年﹐離聲送君南浦。愁幾許﹖樽酒畱連薄暮﹐簾捲津樓煙雨。憑欄語﹐艸艸蘅臯賦﹐分首驚鴻不駐。燈火紅橋﹐難尋弄波微步。謾凝佇。莫怨無情流水﹐明日扁舟何處﹖

踏莎行荷花賀鑄楊柳回塘﹐鴛鴦別浦﹐綠萍漲斷蘭舟路。斷無蜂蝶慕幽香﹐紅衣脫盡芳心苦。返照迎潮﹐行雲帶雨﹐依依似與騷人語。當年不肯嫁東風﹐無端卻被秋風誤。

定風波桃賀鑄墻上夭桃蔌蔌紅﹐巧隨飛絮入簾櫳。自是芳心貪結子﹐翻使﹐惜花人恨五更風。露萼鮮濃妝臉靚﹐相映﹐隔年情事此門中。粉面不知何處在﹖無柰﹐武陵流水捲春空。

鶴衝天賀鑄冬冬鼓動﹐花外沈殘漏。華月萬枝燈﹐還淸晝。廣陌衣香度﹐飛蓋影相先後。个處頻回首﹐錦坊西去﹐期約武陵溪口。當時早恨歡難偶。可堪流浪遠﹐分攜久。小畹蘭英在﹐輕付與何人手﹖不似長亭柳﹐舞風眠雨﹐伴我一春銷瘦。

淸平樂賀鑄陰晴未定﹐薄日烘云影。臨水朱門花一徑﹐渡口鳥啼人靜。厭厭幾許春情﹐可憐老去蘭成。看取鑷殘雙鬢﹐不隨芳艸重生。

木蘭花賀鑄銀簧雁柱香檀撥﹐鏤板三聲催細抹。舞腰輕怯絳裙長﹐羞按築球花十八。東城柳岸匆匆發﹐畫舫一篙煙水闊。可憐單枕欲眠時﹐還見尊前前夜月。

新念別詠梅花賀鑄湖上蘭舟暮發﹐揚州夢斷燈明滅﹐想見瓊花開似雪。帽檐香﹐玉纖纖﹐曾爲折。漁管吹還咽﹐問何意煎人愁絕﹖江北江南新念別。掩芳樽﹐與誰同﹐今夜月﹖

南柯子別思賀鑄鬥酒才供淚﹐扁舟只載愁。畫橋靑柳小朱樓﹐猶記出城車馬爲遲畱。有恨花空委﹐無情水自流。河陽新鬢盡禁秋﹐蕭散楚雲巫雨此生休。

一落索長春花舒亶葉底枝頭紅小﹐天然窈窕。後園桃李謾成蹊﹐能占得春多少﹖不管雪消霜曉﹐朱顏長好。年年若許醉花間﹐待拚了花間老。

行香子蓼花王詵金井先秋﹐梧葉飄黃﹐幾回驚覺夢初長。月微煙淡﹐疏雨池塘。漸蓼花明﹐菱花冷﹐藕花香。幽人已慣﹐枕單衾冷﹐任商飈催換年光。問誰相伴終日淸狂﹖有竹間風﹐樽中酒﹐水邊牀。

卜算子和王彥猷周紫芝霜葉下孤篷﹐船在垂楊岸。早是淒涼惜別時﹐更惜年華換。別酒解畱人﹐拚醉君休管。醉裏朱弦莫謾彈﹐愁入參差雁。

鷓鴣天荼晁端禮紅紫飄零綠滿城﹐春風於此獨畱情。誰將十幅吳綾被﹐撲向燻籠一夜明﹖風不定﹐雨初晴﹐曉來苔上拾殘英。速教貯向鴛鴦枕﹐猶有餘香入夢淸。

尉遲杯慢李花萬俟雅言碎云薄﹐向碧玉枝上綴萬萼。如將汞粉勻開﹐疑使柏麝燻卻。雪魄未應若﹐況天賦標艷仍綽約。當暄風暖日佳處﹐戲蝶遊蜂粘著。重重繡帟珠箔﹐障穠艷霏霏﹐異香漠漠。見說徐妃﹐當年嫁了﹐信任玉鈿零落。無言自啼露蕭索﹐夜深待月上欄幹角。廣寒宮要與姮娥﹐素妝一夜相學。

燕歸梁呂渭老樓外東風杜宇聲﹐雙枕細眉顰。女郎番馬小山屏﹐金籠冷﹐夢魂驚。起來重綰雙羅髻﹐無个事﹐淚盈盈。楊花蝴蝶亂分身﹐飛不定﹐暮云晴。

木蘭花慢呂渭老石橊花謝了﹐正荷葉蓋平池。試瑪瑙杯深﹐瑯玕簟冷﹐臨水簾帷。知他故人甚處﹐晚霞明斷浦柳枝垂。惟有松風水月﹐向人長似當時。依依﹐望斷水窮雲起處﹐是天涯。柰燕子樓髙﹐江南夢斷﹐虛費相思。新愁暗生舊恨﹐更流螢弄月入紗衣。除卻幽花軟艸﹐此情未許人知。

豆葉黃呂渭老輕羅團扇掩微羞﹐酒滿玻璃花滿頭﹐小板齊聲唱石州。月如鉤﹐一寸橫波入鬢流。

賀聖朝趙鼎斷霞收盡黃昏雨﹐滴梧桐疏樹。簾櫳不捲夜沈沈﹐鎖一庭風露。天涯人遠﹐深期夢悄﹐苦長宵難度。知他窗外促織兒﹐有許多言語。

念奴嬌坐上次王伯開韻李彌遜風簾弄影﹐正閒堂永晝﹐香銷人寂。軋軋鄰機芳思亂﹐愁入回文新織。燕蹴巢泥﹐鶯喧庭柳﹐好夢無蹤迹。那堪春事﹐背人何計畱得。誰似愛酒南鄰﹐岸巾坦腹﹐醉踏西山碧。彩筆陽春傳雁足﹐催我飛觴浮白。老去情懷﹐憑君試看﹐鬢上秋霜色。故園千里﹐月。。﹠

華空照相憶﹐水調歌頭次向伯恭薌林見寄李彌遜不見隱君子。一月比三秋﹐驚濤如許。夢魂無路絕橫流﹐安得如雲長翮。命駕不須千里。上下逐君遊﹐此計杳難就。注目倚江樓﹐西風裏。多少恨。寄歌頭﹖飛奴接翼。爲我三度下南州三得伯恭佳詞﹐正是天寒日暮。獨酌一江殘雪。風獵碧莎裘﹐和子浩然句。一醉散千憂﹐

花心動七夕李彌遜水館風亭。晚香濃一番芰荷經雨﹐蕈枕乍閒。襟據初試。散盡滿軒袢暑﹐斷雲卻送輕雷去。疏林外玉鉤微吐﹐夜未闌。秋生敗葉。暗催庭樹﹐天上佳期久阻。星河畔。仙車縹緲雲路﹐舊恨未平。幽歡難駐。灑落半天風露﹐綺羅人散金猊冷。醉魂到華胥深處﹐洞房悄。南樓畫角自語﹐

蝶戀花福州橫山閣李彌遜百疊靑山江一縷﹐十里人家。路繞南臺去﹐榕葉滿川飛白鷺。疏簾半捲黃昏雨﹐樓閣崢嶸天尺五﹐荷芰風淸。習習消袢暑﹐老子人間無著處。一樽來作橫山主﹐

天仙子次富季申韻李彌遜飛蓋追春春約佇。繁杏枝頭紅未雨﹐小樓翠幕不禁風。芳艸路。無塵處。明月滿庭人欲去﹐一醉鄰翁須記取。見說新妝桃葉女﹐明年卻對此花時。畱不住﹐花前語。總向似花人付與﹐

朝中措五月菊朱翌玉臺金盞對炎光。全似去年香﹐有意莊嚴端午。不應忘卻重陽﹐菖蒲九葉。金英滿把。同泛瑤觴﹐舊日東籬陶令。北窗正臥羲皇﹐

臨江仙荼張元幹鶯喚屏山驚睡覺。嬌羞須索郎扶﹐荼斗帳冷燻鑪。翠穿珠落索。香淨玉流蘇﹐長記枕痕消醉色。日髙猶倦妝梳﹐一枝春瘦想如初。夢迷芳艸路。望斷素鱗書﹐

滿庭芳桂花劉子翚秋入微陰﹐涼生平遠﹐小山愁絕天南。似聞還斷﹐飛策徧千巖。葉底輕黃纂纂﹐惱人是微裂方緘。翛然勝﹐淸眞冷淡﹐無艷寄塵凡。澄潭﹐奇支兩岸﹐波光搖動﹐碧影相參。任西風十里﹐吹度松杉。我自寒灰槁木﹐凝神處不覺燻酣。歸來晚﹐飛花無迹﹐明月滿空涵。

西江月瑞香花張掄剪就碧雲斗蕊﹐刻成紫玉芳心。淺春不怕峭寒侵﹐暖徹燻籠瑞錦。花裏淸芬獨步﹐尊前勝韻難禁。飛香直到玉杯深﹐消得厭厭夜飲。

桂枝香南都病起朱惇儒春寒未定﹐是欲近淸明﹐雨斜風橫。深閉朱門﹐盡日柳搖金井。年光自趁飛花緊﹐柰幽人雪添雙髟丐﹖謝山攜妓﹐黃壚貰酒﹐舊愁慵整。念壯節漂零未穩﹐負九江風笛﹐五湖煙艇。起舞悲歌﹐淚眼自看淸影。新鶯又向愁時聽﹐把人間如夢深省。舊溪鶴在﹐尋雲弄水﹐是事休問。

醉落魄泊舟津頭有感朱惇儒海山翠疊﹐夕陽殿雨雲堆雪。鷓鴣聲裏蠻花發。我共扁舟﹐江上兩萍葉。東風落酒愁難說﹐誰教春夢分吳越。碧城芳艸應消歇。曾識劉郎﹐惟有半彎月。

卜算子朱惇儒碧瓦小紅樓﹐芳艸江南岸。雨後紗窗幾陣寒﹐零落梨花晚。看到水如雲﹐送盡鴉成點。南北東西處處愁﹐獨倚闌干徧。

四犯令侯月破輕雲天淡注﹐夜悄花無語。莫聽陽關牽離緒﹐拚酩酊花深處。明日江郊芳艸路﹐春逐行人去。不似酴開獨步﹐能著意畱春住。

漁家傲侯過盡百花芳艸滿﹐柳絲舞困闌干暖。柳外秋千裙影亂。人逐伴﹐舊家心性如今懶。斗帳寶香凝不散﹐黃昏院落鶯聲晚。紅葉不來音信斷。疏酒盞﹐東陽瘦損無人管。

又小舟發臨安侯本是瀟湘漁艇客﹐錢唐江上鋪帆席。兩處煙波天一色。云冪冪﹐吳山不似湘山碧。休費精神勞夢役﹐鷗鳧難上銅駝陌。擾擾紅塵人似織。山頭石﹐潮生月落今如昔。

金縷曲辛棄疾柳暗淩波路。送春歸猛風暴雨﹐一番新綠。千里瀟湘葡萄漲﹐人解扁舟欲去。又檣燕畱人相語。艇子飛來生塵步﹐唾花寒﹐唱我新翻句。波似箭﹐鳴柔櫓。黃陵祠下山無數。聽湘娥泛泠曲罷﹐爲誰情苦﹖行到東吳春已暮﹐正江闊潮平穩渡。望金雀觚稜細舞。前度劉郎今重到﹐問玄都千樹花存否﹖愁爲倩﹐幺弦訴。

鷓鴣天辛棄疾陌上柔桑破嫩芽﹐東鄰蠶種已生些。平岡細艸鳴黃犢﹐斜日寒林點暮鴉。山遠近﹐路橫斜﹐靑旗沽酒有人家。城中桃李愁風雨﹐春在溪頭薺菜花。

又辛棄疾山上飛泉萬斛珠﹐懸崖千丈落鼯。已通樵徑行還礙﹐似有人聲聽卻無。閒略彴﹐遠浮屠﹐溪南修竹有茅廬。莫嫌杖履頻來往﹐此地偏宜著老夫

西江月夜行辛棄疾明月別枝驚鵲﹐淸風半夜鳴蟬。稻花香裏說丰年﹐聽取蛙聲一片。七八个星天外﹐兩三點雨山前。舊時茅店社林邊﹐路轉溪頭忽見。

河傳辛棄疾春水﹐千里﹐孤舟浪起﹐夢攜西子。覺來村巷夕陽斜﹐幾家﹐短墻紅杏花。晚云做造些兒雨﹐折花去﹐岸上誰家女﹖太狂顚﹐那邊﹐柳綿﹐被風吹上天。

酒泉子辛棄疾流水無情﹐潮到空城頭盡白。離歌一曲怨殘陽﹐斷人腸。東風官柳舞雕墻。三十六宮花濺淚﹐春聲何處說興亡﹖燕雙雙。

瑞鶴仙南澗雙溪樓辛棄疾片帆何太急﹖望一點須臾﹐去天咫尺。舟人好看客。似三峽風濤﹐嵯峨劍戟。溪南溪北﹐正遐想幽人泉石。看漁樵指點危樓﹐卻羨舞筵歌席。嘆息﹐山林鐘鼎﹐意倦情遷﹐本無欣戚。轉頭陳迹。飛鳥外﹐晚煙碧。問誰憐舊日南樓老子﹐最愛月明吹笛﹖到而今撲面黃塵﹐欲歸未得。

洞仙歌辛棄疾飛流萬壑﹐共千巖爭秀。孤負平生弄泉手。嘆輕衫衰帽﹐幾許紅塵﹐還自喜﹐濯髮滄浪依舊。人生行樂耳﹐身後虛名﹐何似生前一杯酒﹖便此地結吾廬﹐待學淵明﹐更手種門前五柳。且歸去﹐父老約重來。問如此靑山﹐定重來否﹖

《詞綜》﹝卷三十五補﹞

﹝詞五十五首﹞宋詞

玉漏遲程核一春渾不見﹐那堪又是﹐花飛時節。忍對危欄數曲﹐暮云千疊。門外星星柳眼﹐看誰似當時風月。愁萬結。憑誰爲我﹐殷勤低說﹖不是慣卻春心﹐柰新燕傳情﹐舊鶯饒舌。冷篆餘香﹐莫放等閒消歇。縱使繁紅褪盡﹐猶自有酴堪折。魂夢切﹐不柰飛來蝴蝶。

鳳棲梧程核有客錢塘江上住﹐十日齋居﹐九日愁風雨。斷送一春彈指去﹐荷花又繞南山渡。湖上幽尋君已許﹐消息不來﹐望得行雲暮。芳艸夢魂應記取﹐不成忘卻池塘句。

謁金門程核濃睡醒﹐驚對一簾秋影。梧葉乍零風不定﹐半窗疏雨影。愁與年光不盡﹐人老星星雙鬢。只擬上樓尋遠信﹐雁遙煙水暝。

浪淘沙芍藥韓元吉怨花殘﹐誰道春闌﹖多情紅藥待君看。濃淡曉妝新意態﹐獨占西園。風葉萬枝繁。猶記平山。五雲樓映玉成盤。二十四橋明月下﹐誰憑朱欄﹖

滿江紅中秋前同二使者賞月京鏜乘興西來﹐問誰是平生相識﹖算惟有瑤臺明月﹐照人如昔。萬里淸涼銀世界﹐放教千丈冰輪出。便招邀我輩上層樓﹐橫孤笛。陰晴事﹐人難必。歡樂處﹐天常惜。幸星稀河澹﹐云收風息。更著兩賢陪勝賞﹐此身如與塵寰隔。笑謫仙﹐對影足成三﹐空孤寂。

摸魚兒海棠劉克莊甚春來冷煙淒雨﹐朝朝遲了芳信。驀然乍暖晴三日﹐又覺萬株嬌困。天怎忍。潘令老﹐不成也沒看花分﹖才情減盡。悵玉局飛仙﹐石湖絕筆﹐辜負這春韻。傾城色﹐懊惱佳人薄命。墻頭岑寂誰問﹖東風日暮無聊賴﹐吹得胭脂成粉。君細認。花共酒﹐古來二事天尢吝。年光去迅。謾綠葉成陰﹐靑苔滿地﹐做取異時恨。

卜算子海棠爲風雨所敗劉克莊片片蝶衣輕﹐點點猩紅小。道是天工不惜花﹐百種千般巧。朝見樹頭繁﹐暮見枝頭少。道是天工果惜花﹐雨洗風吹了。

長相思餞別劉克莊風瀟瀟﹐雨瀟瀟﹐相送津亭折柳條﹐春愁不自聊。煙迢迢﹐水迢迢﹐準擬江邊駐畫橈。舟人頻報潮。

浪淘沙吳琚云葉弄輕陰﹐屋角鳩鳴。靑梅著子欲生仁。冷落江天寒食雨﹐花事關情。池館晝盈盈﹐人耐寒輕。一川芳艸只銷凝。時有入簾新燕子﹐明日淸明。

祝英臺趙彥端獸金寒﹐簾玉潤﹐梅雪印苔絮。春意如人﹐易散苦難聚。幾多絲竹深情﹐池塘幽夢﹐猶倚賴與君同住。舊遊處。誰喚別浦仙帆﹐風前問徵路﹖煙雨連江﹐吹恨正無數。莫教紫燕歸來﹐紅雲開後﹐空悵望玉人輕去。

月中桂送杜仲微赴闕趙彥端露醑無情﹐送長歌未終﹐已醉離別。何如暮雨﹐釀一襟涼潤﹐來畱佳客。好山侵坐碧﹐勝昨夜疏星澹月。君欲翩然去﹐人間底許﹐員嶠問帆席。詩債病非疇昔。賴親朋對影﹐且慰良夕。風流雨散﹐定幾回腸斷﹐能禁頭白。爲君煩素手﹐薦碧藕輕絲細雪。去去江南路﹐猶應水雲秋共色

滿庭芳道中憶錢唐舊遊趙彥端云暖萍漪﹐雨香蘭徑﹐西湖二月初時。兩山十里﹐錦繡照金羈。柳外欄幹相望﹐弄東風倚徧斜暉﹐朋遊好。亂紅堆裏。一飲百篇詩﹐三年江上夢。靑衫風日。白塵泥﹐聽幾聲黃鳥。粵樹閩溪﹐長是春朝多病。今年更添得相思﹐須歸去。倦遊滋味。猶有个人知﹐

洞仙歌訪鄭徳與郎中畱飲管鑑悠然堂上。山色渾如畫﹐堂下梅花未多謝﹐向小亭畱客處。晴雪初飛。香四面。不比茅檐低亞﹐綠窗簾晝捲。吹到眉心。點綴新妝稱閒雅﹐緩歌喉。餘舞態。云遏風回。須信道欲買靑春無價﹐任匆匆歸去酒醒時。鎭夢繞瓊梢。月寒淸夜﹐

玉連環泊英州鐘石鋪管鑑江上靑山無數。綠陰深處﹐夕陽猶在系扁舟。爲佳景畱人住﹐已辦一蓑歸去。江南煙雨﹐有情鷗鷺莫驚飛。便相約長爲侶﹐

江神子劉亻疑東風吹夢落巫山。整雲鬟。卻霜紈﹐雪貌冰膚。曾共控雙鸞﹐吹罷玉簫香霧濕。殘月墜。亂峯寒﹐解璫回首憶前歡。見無緣。恨無端﹐憔悴蕭郎。贏得帶圍寬﹐紅葉不傳天上信。空流水。到人間﹐

蝶戀花劉亻疑小立東風誰共語﹖碧盡行雲。依約蘭臯暮﹐誰問離懷知幾許﹖一溪流水和煙雨﹐媚蕩楊花無著處。才伴春來。忙底隨春去﹐只恐遊蜂粘得住。斜陽芳艸江頭路﹐

淸波引梅姜夔冷云迷浦。倩誰喚玉妃起舞﹖歲華如許。野梅弄眉嫵﹐屐齒印蒼蘚。漸爲尋花來去﹐自隨秋雁南來。望江國。渺何處﹖新詩謾與。好風景長是暗度﹐故人知否﹖抱幽恨難語﹐何時共漁艇﹖莫負滄浪煙雨﹐況有淸夜啼猿。怨人良苦﹐

烏夜啼陸遊紈扇嬋娟素月。紗巾縹緲輕煙﹐髙槐葉長陰初合。淸潤雨餘天﹐弄筆斜行小艸。鉤簾淺醉閒眠﹐更無一點塵埃到。枕上聽新蟬﹐

醉太平劉過情髙意眞。眉長鬢靑﹐小樓明月調箏。寫春風數聲﹐思君憶君。魂牽夢縈﹐翠銷香暖云屏﹐更那堪酒醒。

祝英臺近張輯竹間棋﹐池上字﹐風日共淸美﹖誰道春深。湘綠漲沙嘴﹖更添楊柳無情﹐恨煙顰雨﹐卻不把扁舟偸系﹖去千里﹐明日知幾重山。後朝幾重水。對酒相思﹐爭似且畱醉﹖柰何琴劍匆匆﹐而今心事﹐在月夜杜鵑聲裏﹖

驀山溪謝懋厭厭睡起﹐無限春情緒﹖柳色借輕煙﹐尙瘦怯東風倦舞﹖海棠紅皺﹐不柰晚來寒。簾半捲﹐日西沈﹐寂寞閒庭戶﹖飛雲無據﹐化作溟蒙雨﹖愁裏見春來﹐又只恐愁催春去﹖惜花人老﹐芳艸夢淒迷。題欲徧﹐鎖窗紗﹐總是傷春句﹖

浪淘沙謝懋黃道雨初幹﹐霽靄空蟠﹖東風楊柳碧毿毿﹖燕子不歸花有恨﹐小院春寒﹖倦客亦何堪﹐塵滿徵衫﹖明朝野水幾重山。歸夢已隨芳艸綠﹐先到江南﹖

虞美人黃機十年不作湖湘客﹐亭堠催行色﹖淺山荒艸記當時﹐篠行籬邊羸馬向人嘶﹖書生萬字平戎策﹐苦淚風前滴﹖莫辭衫袖障徵塵﹐自古英雄之楚又之秦﹖

天仙子水仙花馬莊父白玉爲臺金作盞﹐香是江梅名閬苑﹖年時把酒對君歌﹐歌不斷﹐杯無算﹐花月當樓人意滿﹖翹戴一枝蟬影亂﹐樂事且隨人意換﹖西樓回首月明中﹐花已綻﹐人何遠﹐可惜國香天不管﹖淸平樂李泳亂雲將雨﹐飛過鴛鴦浦﹖人在小樓空翠處﹐分得一襟離緒﹖片帆隱隱歸舟﹐天邊雪捲雲遊﹖今夜夢魂何處。靑山不隔人愁﹖

木蘭花慢戴復古鶯啼啼不盡﹐任燕語﹐語難通﹖柰一點芳心﹐十年不斷﹐惱亂春風﹖重來故人不見﹐但依然楊柳小橋東﹖記得同題粉壁﹐而今壁已無蹤﹖蘭臯空漲綠溶溶﹐流恨落花紅﹖念著破徵衫﹐當時送別﹐燈下裁縫。相思謾令自苦﹐嘆雲煙過眼總成空﹖落日楚天無際﹐憑欄目送飛鴻。

小闌干桂花盧祖臯露華深釀古香酉皮﹐一樹出云叢。窗間試與﹐閒培秋事﹐聊寄幽悰。鉤簾靜對西風晚﹐塵外小房櫳。輕陰淡日﹐淺寒淸月﹐想見山中。

南柯子吳潛池水凝新碧﹐欄花駐老紅。有人獨倚畫橋東﹐手把一枝楊柳系春風。鵲伴遊絲墜﹐蜂粘落蕊空。秋千庭院小簾櫳﹐多少閒情閒緒雨聲中。

海棠春郊行吳潛天涯芳艸迷徵路﹐還又是匆匆春去。烏兔裏光陰﹐鶯燕邊情緒。雲梢霧末﹐溪橋野渡﹐盡是春愁落處。把酒勸斜陽﹐小向花間駐。

行香子臘八日與洪仲簡溪行﹐其夜雪作。汪莘野店殘冬﹐綠酒春濃﹐念如今此意誰同。溪光不盡﹐山翠無窮。有幾枝梅﹐幾竿竹﹐幾株松。籃輿乘興﹐薄暮疏鐘﹐望孤村斜日匆匆。夜窗雪陣﹐曉枕雲峯。便擁漁蓑﹐頂漁笠﹐作漁翁。

又雪後閒眺汪莘策杖溪邊﹐倚杖峯前﹐望瓊林玉樹森然。誰家殘雪。何處孤煙。向一溪橋﹐一茅店﹐一漁船。別般天地﹐新樣山川﹐喚家僮訪鶴尋猿。山深寺遠﹐云冷鐘殘。喜竹間燈﹐梅間屋﹐石間泉。

摸魚兒李昂英敞茅堂茂林環翠﹐苔磯低蘸煙浦。靑蓑混入漁家社﹐斜日斷橋船聚。眞樂處。坐芳艸瓦樽滿酒頻頻注。臯禽自舞。慣松徑穿雲﹐梅村踏雪﹐朗笑自來去。乘車墜﹐爭似修筇穩步。前塵回首俱誤。安閒得在中年好﹐抱甕尙堪蔬圃。髙眼覷。算不識人間寵辱除巢許。風篁解語。應共笑羣狙﹐無端喜怒﹐三四計朝暮。

瑞鶴仙甲辰燈夕李昂英玉城春不夜。映月璧寒流﹐燭蕖光射。鰲山海云駕。擁遨頭蕭鼓﹐錦旗紅亞。東風近也﹐趁樂歲良辰多暇﹐想陽和早徧南州。暖得柳嬌桃冶﹐堪畫﹐紗籠夾道。露重花珠。塵吹蘭麝﹐歌朋舞社﹐玉梅轉。鬧蛾耍﹐且繭占先探。芋郎戲巧。又卜紫姑燈下﹐聽歡聲猶自未歸。鈿車寶馬﹐

憶舊遊慢荷花趙以夫望紅蕖影裏。冉冉斜陽。十里沙平﹐喚起江湖夢。向沙鷗住處。細說前盟﹐水鄕六月無暑。寒玉散靑冰﹐笑老去心情。也將醉眼。鎭爲花靑﹐亭亭﹐步明鏡。似月浸華淸。人在秋庭﹐照夜銀河落。想粉香濕露。恩澤初承﹐十洲縹緲何許。風引彩舟行﹐尙憶得西施。餘情裊裊煙水汀﹐

淸平樂宮詞黃升珠簾寂寂。愁背銀缸泣﹐記得少年初選入。三十六宮第一﹐當時掌上承恩。而今冷落長門﹐又是羊車過也。月明花落黃昏﹐

天香蠟梅吳文英蟬葉粘霜。蠅苞綴凍。生香遠帶風峭﹐嶺上寒多。溪頭月冷。枝北枝南開小﹐玉奴有姊。先占立墻陰春早﹐初試宮黃淡泊。偸分壽陽纖巧﹐銀燭淚珠未曉。酒鐘慳貯愁多少﹐記得短亭歸馬。暮衙蜂鬧﹐豆蔻釵頭恨。但悵望天涯歲華老﹐遠信難封。吳云雁杳﹐

古香慢自度腔。夷則商犯無射宮。賦滄浪看桂﹐吳文英怨蛾墜柳。離佩搖葓。霜訊南圃﹐謾掩橋扉。倚竹袖寒日暮﹐還問月中遊。夢飛過金風翠羽﹐把殘云剩木萬頃。暗燻冷麝淒苦﹐漸浩渺淩山髙處。秋澹無光。殘照誰主﹖露粟侵肌。夜約羽林輕誤﹐剪碎惜秋心。更腸斷珠塵蘚路﹐怕重陽。又催近滿城風雨﹐

水龍吟惠山泉吳文英艷陽不到靑山。淡煙冷翠成秋苑﹐吳娃點黛。江妃擁髻。空蒙遮斷﹐樹密藏溪。艸深迷市。峭云一片﹐二十年舊夢。輕鷗素約。霜絲亂。朱顏變﹐龍吻春霏玉濺﹐煮銀瓶羊腸車轉﹐臨泉照影。淸寒沁骨。客塵都浣﹐鴻漸重來。夜深華表。露零鶴怨﹐把閒愁換與。樓前晚色。棹滄波遠

西平樂過西湖先賢堂吳文英岸壓郵亭。路奇支華表。堤樹舊色依依﹐紅索新晴。翠陰寒食。天涯客又重歸﹐嘆廢綠平煙帶苑。幽渚塵香蕩晚。當時燕又飛來。無言對立斜暉﹐追念吟風賞月。十載事。夢惹綠楊絲﹐畫船爲市。妖妝艷水。日落云沈。人換春移﹐誰更與苔根埽石。菊井招魂。謾省隨車載酒。立馬臨花。猶認嫣紅傍路枝﹐歌斷宴闌。榮華露艸。零落山丘。過此西湖。恨擬西州。羊曇淚落沾衣﹐

柳梢靑與龜翁登研意觀雪。懷癸卯歲臘朝斷橋並馬之遊﹐吳文英斷夢遊輪。孤山路杳。越樹陰新﹐流水凝酥。徵衫沾淚。都是啼痕﹐玉屏風冷愁人。醉爛熳梅花翠云﹐傍夜船回。惜春門掩。一鏡香塵﹐

桃源憶故人吳文英越山靑斷西陵浦。一岸密陰疏雨﹐潮帶舊愁生莫。曾折垂楊處﹐桃根桃葉當時渡。嗚咽風前柔櫓﹐燕子不畱春住。空寄離檣語﹐

齊天樂與馮深居登禹陵吳文英三千年事殘鴉外。無言倦憑秋樹﹐逝水移川。髙陵變谷。那識當時神禹﹖幽雲怪雨。恨萍濕空梁。夜深飛去﹐雁起靑天。數行書似舊藏處﹐寂寥西窗坐久。故人慳會遇。同剪燈語﹐敗蘚殘碑。零圭斷璧。重拂人間塵土﹐霜紅罷舞。謾山色靑靑。霧朝煙暮﹐岸鎖春船。畫旗翻賽鼓﹐

又毗陵陪兩別駕宴丁園吳文英竹深不放斜陽入。橫波澹墨林沼﹐斷莽平煙。殘荷剩水。宜得秋深才好﹐荒亭旋掃。正著酒寒輕。弄花春小﹐障錦西風。半園歌袖半吟艸﹐獨遊淸興易懶。景饒人未勝。樂事長少﹐柳下停車。尊前岸幘。同撫云根一笑﹐秋香未老。漸風雨西城。暗敧客帽﹐背日移舟。亂鴉溪樹繞﹐

醉落魄題藕花洲尼扇吳文英春溫紅玉。纖衣學剪嬌鴉綠﹐夜香燒短銀屏燭。偸擲金錢。重把寸心卜﹐翠深不礙鴛鴦宿。采菱誰記當時曲﹖靑山南畔紅雲北。一葉波心。明滅淡妝束﹐

蝶戀花題華山女道士扇吳文英北斗秋橫云髻影﹐鶯羽衣輕。腰減靑絲剩﹐一曲遊仙聞玉磬。月華深處人初定﹐十二闌干和笑憑﹐風露生寒。人在蓮花頂﹐睡重不知殘酒醒。層城幾度啼鴉暝﹐

望江南吳文英三月暮﹐花落更情濃。人去秋千閒掛月﹐馬停楊柳倦嘶風﹐堤畔畫船空。厭厭醉﹐長日小簾櫳。宿燕夜歸銀燭外﹐啼鶯聲在綠陰中﹐無處覓殘紅。

金縷曲陪履齋先生滄浪看梅吳文英喬木生雲气。訪中興英雄陳迹﹐暗追前事。戰艦東風慳借便﹐夢斷神州故里。旋小築吳宮閒地。華表月明歸夜鶴﹐嘆當時花竹今如此。枝上露﹐濺淸淚。遨頭小簇行春隊﹐步蒼苔尋幽別塢﹐看梅開未。重唱梅邊新度曲﹐催發寒梢凍蕊。此心與東君同意。後不如今今非昔﹐兩無言相對滄浪水。懷此恨﹐寄殘醉。

瑞鶴仙陳允平燕歸簾半捲。正漏約瓊簽﹐笙調玉管。蛾眉畫來淺。甚春衫懶試﹐夜燈慵剪。香溫夢暖。訴芳心芭蕉未展。渺雙波望極空江﹐二十四橋憑徧。蔥蒨。銀屏彩鳳﹐霧帳金蟬﹐舊家坊院。煙花弄晚。芳艸恨﹐斷魂遠。對東風無語﹐綠陰深處﹐時見飛紅數片。算多情尙有黃鸝﹐向人目見睆。

三姝媚送聖與還越周密淺寒梅未綻。正潮過西陵﹐短亭逢雁。秉燭相看﹐嘆俊遊零落﹐滿襟依黯。露艸霜花﹐愁正在廢宮蕪苑。明月河橋﹐笛外尊前﹐舊情消減。莫訴離觴深淺﹐恨聚散匆匆﹐夢隨帆遠。玉鏡塵昏﹐怕賦情人老﹐後逢淒惋。一樣歸心﹐又喚起故園愁眼。立盡斜陽無語﹐空江歲晚。

獻仙音弔雪香亭梅周密松雪飄寒﹐嶺雲吹凍﹐紅破數枝春淺。襯舞臺荒﹐浣妝池冷﹐淒涼市朝輕換。嘆花與人凋謝﹐依依歲華晚。共淒黯。問東風幾番吹夢﹐應慣識當年翠屏金輦。一片古今愁﹐但廢綠平煙空遠。無語消魂﹐對斜陽衰艸淚滿。又西泠殘笛﹐低送數聲春怨。

探芳信西泠春感周密步晴晝。向水院維舟﹐津亭喚酒。嘆劉郎重到﹐依依漫懷舊。東風空結丁香怨﹐花與人俱瘦。甚淒涼﹐暗艸沿池﹐濕苔侵甃。橋外晚風驟。正香雪隨波﹐淺煙迷岫。廢苑塵梁﹐如今燕來否﹖翠云零落空堤冷﹐往事休回首。最消魂﹐一片斜陽戀柳。

長亭怨重過中庵故園王沂孫泛孤艇東臯過訊﹐尙記當日﹐綠陰門掩。屐齒莓階﹐酒痕羅袖事何限。欲尋前迹﹐空惆悵﹐成秋苑。自約賞花人﹐別後總風流雲散。水遠。怎知流水外﹐卻是亂山尢遠。天涯夢短。想忘了綺疏雕檻。望不盡苒苒斜陽﹐撫喬木年華將晚。但數點紅英﹐猶識西園淒惋。

慶宮春水仙王沂孫明玉擎金﹐纖羅飄帶﹐爲君起舞回雪。柔影參差﹐幽芳零亂﹐翠圍腰瘦一稔。歲華相誤﹐記前度湘臯怨別。哀弦重聽﹐都是淒涼﹐未須彈徹。國香到此誰憐﹖煙冷沙昏﹐頓成愁絕。花惱難禁﹐酒消欲盡﹐門外冰澌初結。試招仙魄﹐怕今夜瑤簪凍折。攜盤獨出﹐空想咸陽﹐故宮落月。

踏莎行題艸窗詞捲王沂孫白石飛仙﹐紫霞淒調﹐斷歌人聽知音少。幾番幽夢欲回時﹐舊家池館生靑艸。風月交遊﹐山川懷抱﹐憑誰說與春知道﹖空畱離恨滿江南﹐相思一夜花老。

摸魚子王沂孫玉簾寒翠痕微斷﹐浮空淸影零碎。碧芽也抱春洲怨﹐雙捲小緘芳字。還又似﹐系羅帶相思幾點靑鈿綴。吳中舊事﹐悵酪乳爭奇﹐鱸魚謾好﹐誰與共秋醉﹖江湖興﹐昨夜西風又起﹐年年輕誤歸計。如今不怕歸無準﹐卻怕故人千里。何況是﹐正落日垂虹﹐怎賦登臨意﹖滄浪夢裏﹐縱一舸重遊﹐孤懷暗老﹐餘恨渺煙水。

《詞綜》﹝卷三十六補﹞

﹝詞五十四首﹞宋金元詞

壺中天夜渡古黃河﹐與沈堯道。曾子敬同賦﹖張炎揚舸萬里﹐笑當年底事﹐中分南北。須信平生無夢到﹐卻向而今遊歷﹖老柳官河﹐斜陽古道﹐風定波猶直﹖野人驚問。泛槎何處狂客。迎面落葉蕭蕭﹐水流沙共遠﹐都無行迹﹖衰艸淒迷秋更綠﹐惟有閒鷗獨立﹖浪挾天浮﹐山邀云去﹐銀浦橫空碧﹖扣舷歌斷﹐海蟾飛上孤白﹖

又養拙園夜飲張炎瘦筇訪隱﹐正繁陰閒鎖﹐一壺幽綠﹖喬木蒼寒圖畫古﹐窈窕行人韋曲﹖鶴響天髙﹐水流花淨﹐笑語通華屋﹖虛堂松外﹐夜深涼气吹燭﹖樂事楊柳樓心﹐瑤臺月下﹐有生香堪掬﹖誰理商聲簾外悄。蕭瑟懸璫鳴玉﹖一笑難逢﹐四愁休賦﹐任我云邊宿﹖倚欄歌罷﹐露螢飛上秋竹﹖

疏影余於庚寅歲北歸﹐與西湖諸友夜酌﹐因有感於舊遊﹐寄周艸窗﹖張炎柳黃未結﹐放嫩晴消盡﹐斷橋殘雪﹖隔水人家﹐渾是花陰﹐曾醉好春時節﹖輕車幾度新堤曉﹐想如今燕鶯猶說﹖縱艷遊得似當年﹐早是舊情都別﹖重到翻疑夢醒﹐弄泉試照影﹐驚見華發﹖卻笑歸來﹐石老云荒﹐身世飄然一葉﹖閉門約住靑山色﹐自容與吟窗淸絕﹖怕夜寒吹到梅花﹐休捲半簾明月﹖

紅情荷花張炎無邊香色﹐記涉江自采﹐錦亭云密﹖剪剪紅衣﹐學舞波心舊曾識﹖一見依然自語﹐流水遠幾回空憶﹠動倒影﹐取次窺妝﹐玉潤露痕濕﹖閒立﹐翠屏側﹖愛向人弄芳﹐背酣斜日﹖料應太液﹐三十六宮土花碧﹖淸興淩風更爽﹐正無數滿汀如昔﹖泛片葉煙波裏﹐臥橫紫笛﹖

風入松賦稼村張炎老來學圃樂年華﹐茅屋短籬遮。兒孫戲逐田翁去﹐小橋橫﹐路轉三叉。細雨一犁春意﹐西風萬寶生涯。攜筇猶記渡晴沙﹐流水帶寒鴉。門前少得寬閒地﹐繞平疇盡是桑麻。卻笑牧童遙指﹐杏花深處人家。

滿庭芳小春張炎晴皎霜花﹐曉熔冰羽﹐開簾覺道寒輕。誤聞啼鳥﹐生意又園林。閒了淒涼賦筆﹐便而今不聽秋聲。銷凝處﹐一枝借暖﹐終是未多情。陽和能幾許﹖尋芳探粉﹐也恁忺人。笑鄰娃癡小﹐料理護花鈴。卻怕驚回睡蝶﹐恐和他艸夢都醒。還知否﹖能消幾日﹐風雪灞橋深。

聲聲慢送琴友季靜軒還杭張炎荷衣消翠﹐蕙帶餘香﹐燈前共語生平。苦竹黃蘆﹐都是夢裏遊情。西湖幾番夜雨﹐怕如今冷卻鷗盟。倩寄遠﹐見故人說道﹐杜老飄零。難挽淸風飛珮﹐有相思都在﹐斷柳長汀。此別何如﹖一笑寫入瑤琴。天空水雲變色﹐任愔愔山鬼愁聽。興未已﹐更何妨彈到廣陵。

水龍吟寄袁竹初張炎幾番問竹平安﹐雁書不盡相思字。籬根半樹﹐村深孤艇﹐闌干屢倚。遠艸兼云﹐凍河膠雪﹐此時行李。望去程無數﹐並州回首﹐還又渡桑幹水。笑我曾遊萬里﹐甚匆匆便成歸計。江空歲晚﹐棲遲猶在﹐吳頭楚尾。疏柳輕寒﹐斷槎浮月﹐依然憔悴。待相逢說與相思﹐想亦在相思裏。

湘月餘載書往來山陰道中﹐每以事奪﹐不能盡興。戊子冬晚﹐與除平野。王中仙曳舟溪上﹐天空水寒﹐古意蕭颯。中仙有詞雅麗﹐平野作晉雪圖﹐亦淸逸可觀。余述此調。張炎行行且止﹐把乾坤收入﹐篷窗深裏。星散白鷗三四點﹐數筆橫塘秋意。岸嘴衝波﹐籬根受葉﹐野徑通村市。疏風迎面﹐濕衣原是空翠。堪嘆敲雪門荒﹐爭棋墅冷﹐苦竹鳴山鬼。縱使如今猶有晉﹐無復淸遊如此。落日沙黃﹐遠天雲淡﹐弄影蘆花外。幾時歸去﹐剪取一半煙水。

木蘭花慢舟中有懷澄江陸起潛皆山樓昔遊張炎水痕吹杏雨﹐正人在隔江船。看燕集春蕪﹐魚棲暗竹﹐濕影浮煙。餘寒尙猶戀柳﹐怕東風未肯擘晴綿。愁重遲教醉醒﹐夢長催得輕圓。樓前﹐笑語當年。情款密﹐思畱連。記白月依弦﹐靑天墮酒﹐衮衮山川。垂髫至今在否﹖倚飛臺﹐誰擲買花錢﹖不是尋春較晚﹐都緣聽得啼鵑。

浣溪沙張習習輕風破海棠﹐秋千移影上回廊。晝長蝴蝶爲誰忙﹖度柳早鶯分暖綠﹐過花小燕帶春香。滿庭芳艸又斜陽。

倦尋芳湯恢餳簫吹暖﹐蠟燭分煙﹐春思無限。風到楝花﹐二十四番吹徧。煙濕濃堆楊柳色﹐晝長閒墜梨花片。悄簾櫳﹐聽幽禽對語﹐分明如剪。記舊日西湖行樂﹐載酒尋春﹐十里塵軟。背後腰肢﹐仿佛畫圖曾見。宿粉殘香隨夢冷﹐落花流水和天遠。但如今﹐病懨懨海棠池館。

滿江紅湯恢小院無人﹐正梅粉一階狼藉。疏雨過﹐溶溶天气﹐早如寒食。啼鳥驚回芳艸夢﹐峭風吹淺桃花色。漫玉鑪沈水熨春衫﹐花痕碧。綠縠水﹐紅香陌。紫桂棹﹐黃金勒。悵前歡如夢﹐後遊何日﹖酒醒香銷人自瘦﹐天空海闊春無極。又一林新月照黃昏﹐梨花白。

祝英臺近湯恢宿酲蘇﹐春夢醒﹐沈水冷金鴨。落盡桃花﹐無人掃紅雪。漸催煮酒園林﹐單衣庭院﹐春又到斷腸時節。恨離別。長憶人立荼﹐珠簾捲香月。幾度黃昏﹐瓊枝爲誰折﹖都將千里芳心﹐十年幽夢﹐分付與一聲啼。

又中秋湯恢月如冰﹐天似水﹐冷浸畫欄濕。桂樹風前﹐濃香半狼藉。此翁對此良宵﹐別無可恨﹐恨則恨古人頭白。洞庭窄。誰道臨水樓臺﹐淸光最先得﹖萬里乾坤﹐元無片雲隔。不妨彩筆銀箋﹐翠尊冰醞﹐自管領一庭秋色。

水龍吟雪霽登吳山見滄閣﹐聞城中簫鼓聲。翁元龍畫樓紅濕斜陽﹐素妝褪出山眉翠。街聲暮起﹐塵侵燈戶﹐月來舞地。官柳招鶯﹐水葓飄雁﹐隔年春意。黯梨云﹐散作人間好夢﹐瓊簫在錦屏底。樂事輕隨流水﹐暗蘭消作花心計。情絲萬軸﹐因春織就﹐愁羅恨綺。暱枕迷香﹐占簾看夜﹐舊遊經醉。任孤山剩雪殘梅﹐漸懶跨東風騎。

風流子聞桂花懷西湖翁元龍天闊玉屏空﹐輕陰弄﹐淡墨畫秋容。正涼掛半蟾﹐酒醒窗下﹖露催新雁﹐人在山中。又一片﹐好秋花占了﹐香換卻西風。蕭女夜歸﹐帳棲靑鳳﹖鏡娥妝冷﹐釵墜金虫。西湖花深窈﹐閒庭砌曾占席地歌鐘。載取斷雲歸去﹐幾處房櫳。恨小簾燈暗﹐粟肌消瘦﹖燻鑪煙減﹐珠袖玲瓏。三十六宮淸夢﹐還與誰同。

醉桃源柳翁元龍千絲風雨萬絲晴﹐年年長短亭。暗黃看到綠成陰﹐春由他送迎。鶯思重﹐燕愁輕﹐如人離別情。繞湖煙冷罩波明﹐畫船移玉笙。

謁金門翁元龍鶯樹暖﹐弱絮欲成芳繭。流水惜花流不遠﹐小橋紅欲滿。原上艸迷離苑﹐金勒晚風嘶斷。等得日長春又短﹐愁深山翠淺。

絳都春秋晚﹐海棠與黃菊盛開。翁元龍花嬌半面﹐記蜜燭夜闌﹐同醉深院。衣袖粉香﹐猶未經年如年遠。玉顏不趁秋容換﹐但換卻春遊同伴。夢回前度﹐郵亭倦客﹐又拈箋管。慵按梁州舊曲﹐怕離柱斷弦﹐驚破金雁。霜被睡濃﹐不比花前良宵短。秋娘羞占東籬畔﹐待說與深宮幽怨。恨他情淡陶郎﹐舊緣較淺。

水龍吟和淸眞。梨花﹠韻樓扶素娥洗盡繁妝﹐夜深步月秋千地。輕腮暈玉﹐柔肌籠粉﹐緇塵斂避。霽雪畱香﹐曉云同夢﹐昭陽宮閉。悵仙園路杳﹐曲欄人寂﹐疏雨濕﹐盈盈淚。未放遊蜂葉底﹐怕春歸﹐不禁狂吹。象牀困倚﹐冰魄微醒﹐鶯聲喚起。愁對黃昏﹐恨催寒食﹐滿襟離思。想千紅過盡﹐一枝獨冷﹐把梅花比。

卜算子莫侖紅底過絲明﹐綠外飛綿小。不道東風上海棠﹐白地春歸了。月笛曲欄畱﹐露舄芳池繞。爭得閒情似舊時﹐偏索檐花笑﹖

惜紅衣寄弁陽翁李萊老笛送西泠﹐帆過杜曲﹐晝陰芳綠。門巷淸風﹐還尋故人屋。蒼華發冷﹐笑瘦影相看如竹。幽谷﹐煙樹晚鶯﹐訴經年愁獨。殘陽古木。書畫歸船﹐匆匆又南北。洲鷗鷺素熟﹐舊盟續。甚日浩歌招隱﹐聽雨弁陽同宿。料重來時候﹐香蕩幾灣紅玉。

靑玉案艸窗詞捲李萊老吟情老盡江南句﹐幾千萬﹐垂絲縷。花冷絮飛寒食路。漁煙鷗雨﹐燕昏鶯曉﹐總入韶華譜。紅衣妝靚涼生渚﹐環碧斜陽舊時樹。拈葉分題觴詠處。荀香猶在﹐庾愁何許﹐云冷西湖賦。

生查子李萊老妾情歌柳枝﹐郎意憐桃葉。羅帶綰同心﹐誰信愁千結。樓上數殘更﹐馬上看新月。繡被怨春寒﹐怕學鴛鴦疊。

髙陽臺落梅李萊老門掩香殘﹐屏搖夢冷﹐珠鈿糝綴芳塵。臨水搴花﹐流來疑是行雲。蘚梢空掛淒涼月﹐想鶴歸猶怨黃昏。黯銷凝﹐人老天涯﹐雁影沈沈。斷腸不在聽橫笛﹐在江臯解珮﹐翳玉飛瓊。煙濕荒村﹐背春無限愁深。迎風點點飄寒粉﹐悵秋娘滿袖啼痕。更關情﹐靑子懸枝﹐綠樹成陰。

杏花天李萊老年時中酒風流病﹐正雨暗蘼蕪深徑。人家寒食煙初禁﹐狼藉梨花雪影。西湖夢紅沈翠冷﹐記舞板歌裙廝趁。斜陽苦與黃昏近﹐生怕畫船歸盡﹖

木蘭花慢李彭老正千門系柳﹐賜宮燭﹐散靑煙。看香靨芳唇﹐塗妝暈色﹐試盡春妍。田田﹐滿階楡莢﹐弄輕陰淺冷似秋天。隨處餳香杏暖﹐燕飛斜軃秋千。朱弦﹐幾換華年。扶醉向落紅前。記舊時遊冶﹐燈樓倚扇﹐水院移船。吟邊﹐夢雲飛遠﹐有題紅都在薛濤箋。聽絕殘簫倦笛﹐夜堂明月窺簾。

髙陽臺落梅李彭老飄粉杯寬﹐盛香袖小﹐靑靑半掩苔痕。竹裏遮寒﹐誰念減盡芳云﹖玄鳳叫晚吹晴雪﹐料水空煙冷西泠。感凋零﹐殘縷遺鈿﹐迆成塵。東園曾趁花前約﹐記按箏籌酒﹐戲挽飛瓊。環珮無聲﹐艸暗臺榭春深。欲倩怨笛傳淸譜﹐怕斷霞難返吟魂。轉銷凝﹐點點隨波﹐望極江亭。

生查子李彭老羅襦隱繡茸﹐玉合銷紅豆。深院落梅鈿﹐寒峭收燈後。心事卜金錢﹐月上鵝黃柳。拜了夜香休﹐翠被聽春漏。

齊天樂客長安賦王易簡宮煙曉散春如霧﹐參差護晴窗戶。柳色初分﹐餳香未冷﹐正是淸明百五。臨流笑語﹐映十二闌干﹐翠口頻紅妒。短帽輕鞍﹐倦遊曾徧斷橋路。東風爲誰媚嫵﹖歲華頻感慨﹐雙鬢何許。前度劉郎﹐三生杜牧﹐贏得徵衫塵土。心期暗數﹐總寂寞當年﹐酒籌花譜。付與春愁﹐小樓今夜雨。

慶春宮謝艸窗惠詞捲王易簡庭艸春遲﹐汀香老﹐數聲珮消蒼玉。年晚江空﹐天寒日暮﹐壯懷聊寄幽獨。倦遊多感﹐更西北髙樓送目。佳人不見﹐慷慨悲歌﹐夕陽喬木。紫霞洞窅云深﹐裊裊餘音﹐鳳簫誰續﹖桃花賦在﹐竹枝詞遠﹐此恨年年相觸。翠箋芳字﹐謾重省當時顧曲。因君凝佇﹐依約吳山﹐半痕蛾綠。

好事近贈趙制機葛長庚行到竹林頭﹐探得梅花消息。冷蕊疏英如許﹐更無人知得。冰枯雪老歲年䢐﹐俯仰自嗟惜。醉臥梅花影裏﹐有何人相識﹖

漁父詞完顏楊柳風前白板扉﹐荷花雨裏綠蓑衣。紅稻美﹐錦鱗肥﹐漁笛閒拈月下吹。

又完彥釣得魚來臥看書﹐船頭穩置酒葫蘆。煙際柳﹐雨中蒲﹐乞與人間作畫圖。

水調歌頭癸卯八月十七日﹐逆旅平陽﹐夜聞笛聲﹐有感而作。段克己亂雲低薄暮﹐微雨洗淸秋。涼蟾乍飛破鏡﹐倒影入南樓。水面金波灩灩﹐簾外玉繩低轉﹐河漢截天流。桂子墮無迹﹐爽气襲徵裘。廣寒宮﹐在何處﹖可神遊。一聲羌管誰弄﹖吹徹古梁州。月自與人無意﹐人被月明催老﹐今古共悠悠。壯志久寥落﹐不寐數更籌。

望月婆羅門引癸卯元宵﹐與諸君各賦詞以爲樂。寂寞山村﹐無可道者﹐因述其昔年京華所見﹐以。望月婆羅門引﹠歌之。酒酣擊節﹐將有墮開元之淚者。段克己暮云收盡﹐柳梢華月轉銀盤。東風輕扇春寒。玉輦通宵遊幸﹐彩仗駕雙鸞。間鳴弦脆管﹐鼎沸鰲山。漏聲未殘。人半醉﹐尙追歡。是處燈圍繡轂﹐花簇雕鞍。繁華夢斷﹐醉幾度春風雙鬢斑。回首處﹐不見長安。

蝶戀花聞鶯有感段克己鵜一聲春已曉。蝴蝶雙飛﹐暖日明花艸。花底笙歌猶未了﹐流鶯又復催春老。早是殘紅枝上少﹐飛絮無情﹐更把人相惱。老檜獨含冰雪操﹐春來悄沒人知道。

滿江紅新春用遁庵韻段成己料峭東風﹐吹醉面向人如舊。凝佇立﹐野禽聲裏﹐無言搔首。庭下梅花開盡也﹐春痕已到江邊柳。待人間事了覓淸歡﹐身名朽。菟裘計﹐何時有﹖林下約﹐牀頭酒。怕流年不覺﹐鬢邊還透。往事不堪重記省﹐舊愁未斷新愁又。把春光分付少年場﹐從今後。

又偶睹春事闌珊﹐謹用遁庵。登鸛雀樓﹠韻以寫所懷。段成己檢點花枝﹐風雨外雪堆璚矗。春去也﹐朱絲弦斷﹐鸞膠難續。眼底光陰容可惜﹐舊遊回首尋無迹。對靑山一餉倚枯藤﹐灘聲急。人已老﹐身猶客』家在邇﹐歸猶隔。縱語音如舊﹐形容非昔。芳艸綿綿隨意綠﹐平波渺渺傷心碧。到愁來惟覺酒杯寬﹐人間窄。

邁陂塘泰和中﹐大名民家小兒女﹐有以私情不遂赴水者﹐官爲蹤迹之﹐無見也。其後踏藕者﹐得二屍水中﹐衣服仍可驗﹐其事乃白。是歲﹐此陂荷花開﹐無不並蒂者。沁水梁國用時爲錄事判官﹐爲李用章內翰言如此。元如問問蓮根﹐有絲多少﹖蓮心知爲誰苦﹖雙花脈脈嬌相向﹐只是舊家兒女。天已許。甚不教白頭﹐生死鴛鴦浦。夕陽無語。算謝客煙中﹐湘妃江上﹐未是斷腸處。香奩夢﹐好在靈芝瑞露﹐中間俯仰今古。海枯石爛情緣在﹐幽恨不埋黃土。相思樹﹐流年度﹐無端又被西風誤。蘭舟少住。怕載酒重來﹐紅衣半落﹐狼籍臥風雨。

靑玉案代贈欽叔所親樂府惲生元好問薴蘿坊裏靑驄駐﹐愛鸚鵡﹐垂簾語。一撚嬌春能幾許﹖寒梅欲動﹐小桃初放﹐恰是關心處。西城流水東城雨﹐綠葉成陰慣相誤。只恐韶華容易去。一聲金縷﹐一卮芳酒﹐且爲花枝住。

風中柳飲山亭畱宿劉因我本漁樵﹐不是白駒空谷。對西山悠然自足。北窗疏竹﹐南窗叢菊﹐愛村居數間茅屋。風煙艸﹐滿意一川平綠。問前溪今朝酒熟。幽禽歌曲﹐淸泉琴築﹐欲歸來故人畱宿。

生查子﹟仇遠釵頭綴玉蠶﹐耿耿東窗曉。京洛少年遊﹐猶恨歸來早。寒食正梨花﹐古道多芳艸。今夜試靑燈﹐依舊雙花小。

南鄕一剪梅﹟招熊少府虞集南阜小亭臺﹐薄有山花取次開。寄語多情熊少府。晴也須來﹐雨也須來。隨意且銜杯﹐莫惜春衣坐綠苔。若待明朝風雨過﹐人在天涯﹐春在天涯。

穆護砂﹟燭淚宋底事蘭心苦﹖便淒然泣下如雨。倚金臺獨立﹐香無主。腸斷封家相妒﹐亂撲簌驪珠愁有許﹐向午夜銅盤傾注。便不似紅冰綴頰﹐也濕透仙人煙樹。羅綺筵前﹐海棠花下﹐淫淫常怕鳳脂枯。比洛陽年少﹐江州司馬﹐多少定誰如﹖照破別離心緒﹐學人生有情酸楚。想洞房佳會﹐而今寥落﹐誰能暗收玉箸﹖算只有金釵曾巧補﹐輕濕盡粉痕如故。愁思減舞腰纖細﹐淸血盡媚臉膚腴。又恐嬌羞﹐絳紗籠卻﹐綠窗伴我檢詩書。更休教鄰壁偸窺﹐幽蘭啼曉露。

水龍吟﹟贈友薩都刺王郎錦帶吳鉤。醉騎赤鯉銀河去﹐絳袍弄月。銀壺吸酒。錦箋揮兔﹐禿鬢西風。短篷落月。東吳西楚﹐悵丹陽郭裏。相逢較晚。共剪燭西窗雨﹐文采風流俊偉。碧紗巾掛珊瑚樹﹐出門萬里。掀髯一笑。靑山無數﹐揚子江頭。凍沙寒雨。暮天飛鷺﹐待明朝酒醒金山。過瓜洲渡﹐

酹江月﹟題《淸溪白雲圖》薩都刺周郎幽趣。占淸溪一曲。小橋橫渡﹐溪上紅塵飛不到。惟有白雲來去﹐出岫無心。淩江有態。水面魚吹絮﹐倚門遙望。鐘山一半畱住﹐涵影澹蕩悠揚。朝朝暮暮。是幾番今古。指點昔人行樂地。半是鷺洲鷗渚﹐映水朱樓。踏歌畫舫。寂寞知何處﹠天涯倦客。幾時歸釣春雨﹐

又過淮陰薩都刺短衣瘦馬。望楚天空闊。碧雲林杪﹐野水孤城斜日裏。猶憶那回曾到﹐古木鴉啼。紙灰風起。飛入淮陰廟﹐捶牛釃酒。英雄千古誰弔﹠何處漂母荒墳﹠淸明落日。腸斷王孫艸﹐鳥盡弓藏成底事﹠百事不如歸好﹐半夜鐘聲。五更雞唱。南北行人老﹐道傍楊柳。靑靑春又來了﹐

憑欄人﹟贈吳國良倪瓚客有吳郎吹洞簫。明月沈江春霧曉﹐湘靈不可招。水雲中。環珮搖﹐

水調歌頭﹟桂顧瑛金粟綴仙樹。玉露浣人愁﹐誰道買花載酒。不似少年遊﹠最是宮黃一點。散下天香萬斛。來自廣寒秋﹐蝴蝶逐人去。雙立鳳釵頭﹐向樽前。風滿袖。月盈鉤﹐縹緲羽衣天上。遺響遏云流﹐二十五聲秋點。三十六宮夜月。橫笛按伊州﹐同躡彩鸞背。飛過小紅樓﹐

露華賦碧桃﹟用南湖韻陶宗儀武陵夜寂﹐記露影璇空。一笑曾識﹐素臉暈鉛。巧把黛螺輕冪﹐莫是歌渡煙江。浣卻舊家顏色﹐還又訝。深宮紺袖。唾花猶濕﹐問他阿母消息。甚落寞梨云。靑鳥難覓﹐不比錦紅輕薄。容易狼藉﹐嫩綠護出溪頭。誰顧采香仙客。春晚也。頻溫玉笙是得﹐

南鄕子﹟送李仲先還集慶唐桂芳社雨燕交飛﹐不解行人有別離。明月鳳凰臺上酒﹐堪思。天闊云昏海樹低。風正一帆遲﹐簾捲芙蓉江上移。去去霜臺消息近﹐誰知﹖滿眼江山太白詩。

東風第一枝﹟玉簪張雨淸淚如鉛﹐綠房迎曉﹐寶階低擁云葉。蜻蜓飛上搔頭﹐依前艷香未歇。西窗夜雨﹐怪簾底參差涼月。正一叢深倚瑯玕﹐石上只愁磨折。問瑤艸應憐短髮﹐曾醉墮無聲膩滑﹐羞他金雀鈿蟬﹐髙似水仙羅襪。芳心斷絕﹐誰與贈湘臯瓊玦﹖試折花擲作銀橋﹐看舞素鸞回雪。

