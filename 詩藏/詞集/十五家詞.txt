

欽定四庫全書

集部十

十五家詞

詞曲類二【詞選之屬】提要

【臣】等謹案十五家詞三十七卷

國朝孫黙編黙字無言休寧人是編所輯國朝詞共十五家吳偉業梅村詞二卷梁淸標棠村詞三卷宋琬二鄕亭詞二卷曹爾堪南溪詞二卷王士祿炊聞詞二卷尢侗百末詞二卷陳世祥合影詞二卷黃永溪南詞二卷陸求可月湄詞四卷鄒祗謨麗農詞二卷彭孫遹延露詞三卷王士禎衍波詞二卷董以寧蓉渡詞三卷陳維崧烏絲詞四卷董兪玉鳬詞二卷各家以小調中調長調爲次載其本集原序於前並錄其同時人評防案王士禎居易錄曰新安孫布衣黙居廣陵貧而好客四方名士至者必徒步訪之嘗告予欲渡江

往海鹽詢以有底急則云欲訪彭十羨門索其新詞與予及鄒程村作合刻爲三家耳陳其年維崧贈以詩曰秦七黃九自佳耳此事何與卿饑寒指此也云云蓋其初刻在康熙

甲辰爲鄒祗謨彭孫遹王士禎三家卽居易錄所云至丁未續以曹爾堪王士祿尢侗三家是爲六家戊申又續以陳世祥陳維崧董以寧董兪四家此十五家之本定於丁已凡閱十四年始彚成之𨿽標榜聲气尙沿明末積習而一時倚聲佳制實略備於此存之可以見

國初諸人文采風流之盛至其每篇之末必附以評語有類選刻時文殊爲惡道今並刪除不使穢亂簡牘焉乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

十五家詞原序

余始集三家詞又廣以六家寓內旣傳誦矣因更搜羅若波斯之購寶貪獲有加得兩陳子兩董子詞合而刻之四君子夙有才名名非以詞也而才之餘寄於詞是非詩之餘而才之餘也比之於味初集則禁臠也旣則五侯鯖也今乃大庖旣盈百牢具獻也鐘鼓爰陳歌舞肆列饗以樂之味有同嗜不必指而品之曰某山珍也某海錯也然煎熬燔炙而進之使嘉賓飫焉則余其易牙也夫笑而質諸嗜異味者康戊申十月宜興陳維崧其年題識

黃嶽山人生平無他嗜好見人詩文詞工者輒廢百事求之藏之什襲或繕資鋟諸梨棗家人寒

饑勿問也初刻三家詞一曰麗農一曰延露一曰衍波繼刻三家一曰南溪一曰炊聞一曰百末流布江淮間山人謀廣其傳彚成六家授之雞林

屬序於予予自委棄來𨿽未専攻亦嘗游泳

於此道最喜唐溫庭筠韋莊牛嶠歐陽炯南

唐李后主宋桞永晏殊周邦彥蘇軾秦觀李淸

照辛棄疾劉過陸遊諸家之詞𨿽風格不同機

杼各妙謂作者不可不防互其體今讀六家詞

驚艷有若溫韋蒨麗有若牛歐雋逸有若二

李風流韞借有若周栁秦晏奔放雄傑有若蘇

辛劉陸擅花間艸堂尊前花庵之眾美當並唐宋諸家傳之千禩豈止與近代才人登孤蓺苑哉新安朱夫子曰詩者人心之感物而形於言之餘也後人復以詞爲詩之餘六家且以詩文名則此詞者又其形於詩文之餘也六家謂誰南溪則檇李曹顧庵也百末則長洲尢悔庵也麗農則毘陵鄒程村也延露則海鹽彭羨門也炊聞衍波則新城二王西樵阮亭也山人謂誰休寧桴葊孫黙也康熙丁未花朝大蓬道者孫金礪介夫氏漫題於廣陵客捨

士君子所以顯當時垂後世者得志則文章見用於上施之朝廷復三代之典冊不得志則綜述六經諸子百家發爲譔著以傳於無窮未聞僅以綺麗靡曼之音爭奇於單詞隻字如所傳之詩餘者也詩餘自李太白偶爲之溫韋諸人繼述之宋人推廣之前此無有也至於元風气日衰遂流爲曲夫聲音之道上自雅頌以至漢魏六朝唐人樂府諸篇皆所以被管弦奏朝廟者也若宋之詞下矣元之曲愈下矣大雅之士思起而振之古樂旣已失傳世俗沿習之曲荒穢雜亂不能遽革求其稍爲近古不悖於聲音之道者於詩餘其有取乎白嶽孫子無言家貧好學凡海內能文者莫不與孫子遊偶以餘閒爲詩餘之選初集三家繼廣六家四方傳之矣今復彚二陳二董之詞爲四家合前集以行屬余爲序因取四家之詞而讀之又取前六家之詞而共讀之反復歌吟凡五六日大抵皆工於言情者也抑善於寫怨者也始讀之而喜再讀之而嘆以數公之才使其得志行道賡和於淸廟明堂之上力追雅頌無難也乃或以小故坐廢或猶困抑未伸其一二馳驟於功名者尙在閒曹未獲大用是今之編詞於斯者皆有其具而未得行其道者之爲之也不可惜哉然數公之詩歌古文久爲天下所傳誦有以知其言之必用而卽此一藝之精已足合乎聲音振乎流俗聞聲相感者好色而不流於淫怨誹而不傷於亂𨿽與樂府並傳可也然則孫子搜輯之功又可沒乎哉康熈戊申中秋石帆山人汪懋麟蛟門氏題於見山樓

詞學至今日可謂盛矣顧理與體有不能不深講者夫詞而謂之詩餘則猶未離乎詩而非下等於優伶之雜曲也感舊思離追歡贈別懷古憂時昔人皆一一寓之於詞而今人顧習山谷之空語仿屯田之靡音滿紙淫哇總乖正始此其理未辧而傷於世道人心者一也溫李厥倡風格周辛各極才情頓挫淋漓原同樂府纒綿婉惻何殊國風而摭拾浮華讀之了無生气彊塡澁語按之幾欲晝眠此其體未明而有戾於花間艸堂之遺法者一也今者婁東棠村諸公首建旌旄而齊魯吳越秦楚之間名流挺出相與播芳風而恢古烈猗與盛哉顧人各一編咸矜祕帳流通都市裒集爲艱黃山孫子無言以窮巷布衣畱心雅事每有佳制務極搜羅如饑渴之於飲食甚至舟車裹糧糗不憚冒犯霜露跋渉山川以求之故此十五家之詞皆其浮家泛宅殫力疲思而後得之者予久憩維揚之蕭樓無言時相過從每出同人詞稿互相商略一語之妙必共嗟稱一字之譌必相較訂故其十五家詞之成也謬以相屬爲題數言以行之顧今日域中作者林立十五家之外寧無防然傑異堪樹詞場之赤幟者而無言曰吾方以鳴始也十五家倡之於前自此而數十家而百家玆不其先聲也與而無言之於詞學之理與體也信可謂勞苦而功髙者矣時康熈丁已六月六日南陽鄧漢儀孝威撰

欽定四庫全書

十五家詞卷一

寧孫黙編吳偉業梅邨詞上

詞者詩之餘也乃詩人與詞人有不相兼者如李杜皆詩人也然太白菩薩蠻憶秦娥爲詞開山而子美無之也溫李皆詩人也然飛卿玉樓春更漏子爲詞擅場而義山無之也歐陽以文章大手降體爲詞東坡大江東去卓絕千古而六一婉麗實妙於蘇介甫偶然渉筆而子固無之眉山一家老泉子由無之也以辛防安之豪气而人謂其不當以詩名而以詞名豈詩與詞若有分量不可得而逾者乎有明才人莫過於楊用修湯若士用修親抱琵琶度北曲而詞顧寥寥若士四夢爲南曲野狐精而塡詞自賓白外無聞焉卽詞與曲亦有不相兼者不可解也近日學人號詩文宗匠者蓋亦僅見若推當代之雋擅兼人之才吾目中惟見梅邨先生耳先生文章彷佛班史然猶謙讓未遑嘗謂予曰若文則吾豈敢於詩或庶幾焉今讀其七言古律諸體流連光景哀樂纒綿使人一唱三嘆有不堪爲懷者及所制通天臺臨春閣秣陵春諸曲亦於興亡盛衰之感三致意焉蓋先生之遇爲之也詞在季孟之間𨿽所作無多要皆合於國風好色小雅怨誹之致故予嘗謂先生之詩可爲詞詞可爲曲然而詩之格不墜詞曲之格不抗者則下筆之妙古人所不及也休寧孫無言徧徵當代名家詞將以梅邨編首亡何而梅邨歿矣孫子手卷不釋仍寓予評次刻之可謂篤好深思而予於先生琴樽風月未防平生故謬附知言序其本末如此予觀先生遺命於墓前立一圓石題曰詞人吳某之墓蓋先生退然以詞人自居矣夫使先生終於詞人則先生之遇爲之也悲夫吳門尢侗撰小令

望江南

本意

江南好聚石更穿池水檻玲瓏簾幕隱杉齋精麗繚垣低朩榻紙牕西

其二

江南好翠翰朩蘭舟窄袖衩衣持檝女短簫急鼓采菱謳逆槳打潮頭

其三

江南好博古舊家風宣廟乳鑪三代上元人手卷四家中廠盒鬭雞鐘

其四

江南好蘭蕙伏盆芽茉莉縷藏新茗椀朩瓜香透小牕紗換水膽瓶花

其五

江南好五色錦鱗肥反舌巧偸紅嘴慧畫眉羞傍白頭棲翡翠逐金衣

其六

江南好蒱博擅縱橫紅鶴八番金葉子盧五朩玉楸枰擲采坐人傾

其七

江南好茶館客分棚走馬布簾開瓦肆博羊餳鼓賣山亭傀儡防參軍

其八

江南好皓月石場歌一曲輕圓同伴少十反麤細聴人多弦索應云鑼

其九

江南好黃雀紫車螯雞臛下豉澆苦酒魚羮加芼丹椒小喫砌宣窰

其十

江南好櫻筍薦春羞梅豆漸黃探鶴頂芡盤初軟剝雞頭橘柚洞庭秋

其十一

江南好機杼奪天工孔翠裝花云錦爛冰蠶吐鳳霧綃空新樣小團龍

其十二

江南好獅子法王宮白足禪僧爭坐位黑衣宰相話遭逢拂子塞虛空

其十三

江南好閙掃鬭新妝鴉色三盤安鈿翠雲鬟一尺壓蛾黃花讓牡丹王

其十四

江南好艶飾綺羅仙百襇細裙金綫栁半裝髙玉臺蓮故故立風前

其十五

江南好繡帥出鍼神霧鬢湘君波窈窕云幢大士月空明刻畫類天成

其十六

江南好巧技棘爲猴髹漆湘筠香墊幾戧金螺鈿酒承舟鈒鏤匠心搜

其十七

江南好狎客阿儂喬趙鬼揶揄工調笑郭尖儇巧善詼嘲幡綽小兒曹

其十八

江南好舊曲話湘蘭薛素彈丸豪士戲王微書卷道人防一樹栁摧殘

如夢令

閨情

鎭日鶯愁燕懶徧地落紅誰管睡起爇沈香小飲碧螺春盌簾捲簾卷一任栁絲風軟

其二

誤信鵲聲枝上幾度樓頭西望薄幸不歸來愁殺石城風浪無恙無恙牢記別時模樣

其三

小閣焚香閒坐摵摵紙牕風破女伴有誰來管領春愁一个無那無那斜壓翠衾還臥

其四

煙鎖畫橋人病燕子玉闗歸信報道負情儂屈指還家春盡休聽休聽又是海棠開近

生查子

春景

靑鎖隔紅墻撇下韓嫣彈花底玉驄嘶立在垂楊岸纎指防東風飛出銀箏鴈寄語畫樓人畱得春光

半

閨情

香暖合歡襦花落雙文枕嬌鳥出房櫳人在梧桐井小院賭紅牙輸卻蒲桃錦學寫貝多經自屑泥金

粉

旅思

一尺過江山萬防長淮樹石上水潺潺流入淸谿去六月北風寒落葉無朝暮度樾與穿雲林黑行人

顧

防絳唇

蕉團

細骨指尖拂處嬌弦語著水撩人防防飛來撲罷流螢帳底輕風舉眠無主誤粘玉體印得紅

絲縷

浣溪沙

閨情

斷頰微紅眼半醒背人驀地下堦行摘花髙處賭身輕細撥燻鑪香繚繞嫩塗吟紙墨欹傾慣猜閒事爲聰

明

其二

一斛明珠孔雀羅湘裙窄地錦文鞾紅兒進酒雪兒歌石黛有情新月皎玉簪無力暖云拖見人先唱定風

波

菩薩鬘

野景

江天漠漠寒云白長橋客醉閒吹笛沙嘴荻花秋垂蘿拂釣舟危峯欹半倚仄徑蒼苔屐欲上最髙亭逺山無數橫

閨詞

謝家池館桐花甃畫屏曲屈翹紅袖欲剪鳳凰衫靑虫搖羽簮一枝雙荳蔲淺立東風瘦春思逺於山眉痕凡幾彎

醜奴兒令

落紅

落紅已拂雕防近入手枝低莫肯髙飛費盡東風著力吹分明燕子銜來到因甚差池墜在污泥惹動遊絲不自知

村居

溪橋雨過防新漲髙栁鳴蟬荷葉田田指點兒童放鴨船前村濁酒沽來醉今夜涼天明月初圓一枕西窗自在眠

艶情

低頭一霎風光變多大心腸沒處參詳做个生疎故試郎何須抵死推儂去後約何妨卻費商量難得今宵是乍涼

減字朩蘭花

題畫

藤谿竹路鳥道無人云獨過鹿柵猿棲布襪靑鞋客杖藜江頭尺鯉展罷生綃天欲雨記得曾遊古木包山五月秋

美人足

香趺淺印不涴春泥紅一寸羅襪鉤鉤點拍輕勻小鳳頭歸來路滑醉把雙纒微笑脫撥醒檀郎眼底端相白似霜

謁金門

題美人圖

人離別屏上小山淒絕欲寄相思教誰說梧桐初下葉牕外綠鬟輕撇立盡閒堦周折慢把羅幃向前揭早

是愁時節

憶秦娥

代沈初明

愁脈脈江山滿目傷心客傷心客長千夢斷灞橋聞笛天涯攬鏡防衰白秦川對酒靑衫濕靑衫濕冷猿悲

鴈暮云蕭瑟

淸平樂

題雪景

江山一派換出瓊瑤界凍合灘舟因訪戴沽酒南村誰賣艸堂風雪雙扉畫圖此景依稀再補吾廬佳處露橋一笠僧歸

山花子

閨情

阿母頻催上玊鉤侍兒先起防香篝曉气撲簾花尙睡怯梳頭靨暈有情眉岫逺額黃無盡眼波流細骨輕軀春一把許多愁

栁梢靑

有贈

紅粉墻髙風吹嫩栁露濕夭桃扇薄身輕香多夢弱腸斷吹簫誰能一見相拋動人處詩成彩毫帳底星眸牕前皓腕又是明朝

西江月

靈巖聽法

昔日君王舞榭而今般若經臺千年霸業總成灰只有白雲無礙防取庭前柏樹那些石上靑苔殘山廢塔講堂開明月松間長在

詠別

烏鵲橋頭夜話櫻桃花下春愁亷纎細綠楊舟畫樓玉人垂手紅袖盈盈粉淚靑山剪剪明眸今宵好夢倩誰收一枕別時殘酒

詠雪塑僧伽像

透出光明眼耳忍來冰雪心腸坐時兩手且收藏揑弄兒童無狀著體生成冷絮開門自在齋糧大千世界盡銀裝到得來朝一樣

南柯子

涼枕

頰印紅多暈釵橫響易尋美人一覺在花陰怕是耳珠鉤住鬢云侵有分投湘簟無緣伴錦衾眼多喞澑爲知音受盡兩頭牽系像人心

竹夫人

玉骨香無汗從教換兩頭受人顚倒被人勾只是更無腸肚便風流嬌小通身滑玲瓏滿眼愁有些情性欠溫柔怕的一時拋擲在深秋

浪淘沙

題畫蘭

枉自苦凝眸腸斷歸舟依然明月舊南樓報道孫郎消息好楊栁風流花意落銀鉤一寸輕柔生綃不剪少年愁防取幽蘭啼露眼心上眉頭

端午

纒臂防絲繩妙手心靈眞珠嵌就一星星五色疊成方勝小巧樣丹靑刻玉與裁冰眼見何曾葫蘆如豆虎如蠅旁繋累絲銀扇子半黍金鈴

枇杷

上苑落金丸黃鳥綿蠻曉牕淸露濕雕盤恰似戒珠三百顆琥珀沈檀纎手摘來防香色堪餐羅衣將褪玉漿寒怕共脆圓同薦酒學得些酸

鵲橋仙

夜景

園林晚霽池塘新漲明月窺人縹緲萬朩陰森穿影過驚噪起一羣山鳥纎云暗度銀河斜轉露濕桂花香悄少年此夜不須眠把鐵笛橫吹到曉

鷓鴣天

遊仙

絳節霓旌降下方玉巵娘怨鎖瑤房桃花阿母勤拘管流出桃源賺阮郎紫鳳輦碧霞觴麒麟爲脯玉爲漿人間別有黃姑夢笑把云和引鳳凰

南鄕子

新浴

皓腕約金環艶質生香浸玉盤曲曲屏山燈近逺偸防一樹梨花露未幹扶起骨裙衩風來怯是單背立梧桐貪避影更防月轉回廊半臂寒

春衣

玉尺剪裁工鬭色衣衫巧樣縫深淺配來纎手綻重重蒲紫蒲靑雅澹中斜領叩金虫透肉生香寶襪松茜袖半垂鴉襪淺從容百折羅裙細細風

牡丹頭

髙聳翠云寒時世新妝喚牡丹豈是玉樓春宴罷金盤頭上花枝鬭合歡著意畫煙鬟用盡都墨幾丸不信洛陽千萬種爭防魏紫姚黃總一般

中調

臨江仙

逢舊

落拓江湖常載酒十年重見雲英依然綽約掌中輕燈前才一笑偸解砑羅裙薄幸蕭郎憔悴甚此生終負卿卿姑蘇城上月黃昏綠牕人去住紅粉淚縱橫

過嘉定感懷侯研徳

苦竹編籬茅覆瓦海田久廢重耕相逢還說廿年兵寒潮衝戰骨野火起空城門戶凋殘賓客在淒涼詩酒侯生西風又起不勝情一篇思舊賦故國與浮名

醉春風

春思

門外靑驄騎山外斜陽樹蕭郎何事苦思歸去去去燕子無情落花多恨一天憔悴私語牽衣淚醉眼偎人覷今宵微雨怯春愁住住住笑整鸞衾重添香獸別離還未

春情

眼底桃花媚羅襪鉤人處四肢紅玊軟無言醉醉醉小閣廻廊玉壺茶暖水沈香細重整蘭膏膩偸解羅襦系知心侍女下簾鉤睡睡睡皓腕頻移雲鬟低擁羞眸斜睇

江城子

風鳶

栁花風急賽淸明小兒擎走傾城一紙身軀便欲上天行千丈遊絲收不住才跌地倐無聲憑誰牽弄再飛鳴禦風輕幾人驚江南二月聽呼鷹趙瑟秦箏天外響彈不盡海東靑

千秋歲

題袁重其侍母弄孫圖

吳中佳士獨有袁絲耳營筆墨供甘防但期慈母笑敢告吾勞矣願只願年年進酒春風裏少婦晨妝起抱得佳兒侍珠一顆駒千里石麟天上送蠟鳳階前戲回首道待防兒長還如此

風入松

題和州守楊仲延所寄鷹阿山人戴君畫

長松落落防南岡亂山橫砌銀塘梅花消息經今夢慢支頥老屋繩牀棐幾風吹散帙紙牕洗疎篁丹靑點染出微茫妙手過倪黃寒雲流水閒憑弔誰能認當利橫江翰墨幽人小戴文章太守歐陽

金人捧露盤

觀演秣陵春

記當年曾供奉舊霓裳嘆茂陵遺事淒涼酒旗戲鼓買花簪帽一春狂綠楊池館逢髙防身在他鄕喜新詞初塡就無限恨斷人腸爲知音仔細思量偸聲減字畫堂髙燭弄絲簧夜深風月催檀板顧曲周郎

紅林檎近

春思

龜甲屏還掩博山香未焦鸚鵡暖猶睡曉鶯上花梢醒來擡身半晌細雨濕夢無聊女伴戲問春宵笑頰暈紅潮黛眉新月偃羅襪小蓮坳更衣攏鬢背人自折櫻桃怨玊郎起早日長倦繡小樓花落吹洞簫

栁初新

閨思

畫欄深鎖鴛鴦暖照素影花枝軟綠云斜軃寶釵欲墜倦起日髙猶嬾嗔道是風簾捲半擡身慵開嬌眼閣外靑山點點問平疇綠蕪誰糝玉驄嘶去欲窺還避肩倚侍鬟微掩凝望處雙眉斂似不禁燕拘鶯管

洞仙歌

梅花

梅花獨自倚東風低說那一枝枝向誰折更髙處偏寒玉手徘徊知有贈惹我梅心如結晚來憐素影影亦憐人偏是今宵共明月正傳柑時候薄袖輕衫蟬鬢動腰肢淸切但屈指年來攜手處又不道梅花像人離別

意難忘

山家

村塢雲遮有蒼藤老幹翠竹明沙溪堂連石穩苔徑逐籬斜文朩幾小牕紗是好事人家啟北扉移牀待客百樹梅花衰翁健飯堪誇把癭尊茗椀髙話桑麻穿池還種栁汲水自澆霜後橘前茶這風味淸佳喜去年山田大熟爛漫生涯

十五家詞卷一

欽定四庫全書

十五家詞卷二

休寜孫黙編吳偉業梅村詞下

長調

滿江紅

題畫壽總憲龔芝麓

楚尾吳頭僅斗大孤城山縣正遇著靑絲白馬西風傳箭歸去秦淮花月好召登省閣江山換更風波黨籍總尋常思量徧文史富才名擅交與盛聲華健正三公開府張燈髙宴綠鬢功名杯在手靑山景物圖中見待他年揀取碧雲峯歸來羨

白門感舊

松栝淩寒掛鐘阜玉龍千尺記那日永嘉南渡蔣陵蕭瑟羣帝翺翔騎白鳳江山縞素觚稜碧躧麻鞋血淚灑冰天新亭客雲霧鎖臺城防風送昭丘柏把梁園宋寢燒殘赤壁破衲重遊山寺冷天邊萬點神鴉黑羨漁翁沽酒一蓑歸扁舟笛

過虎丘申文定公祠

相國祠堂防古樹蒼崖千尺聴斷澗轆轤聲闌千吹笛士女嬉遊燈火亂君臣際防松杉直任年年急雨打荒碑兒童識今古恨興亡迹白社飲靑門客嘆三公舊事吾徒蕭瑟歌舞好隨時世攺溪山到處還堪憶盡浮生風月倒金尊千人石

贈友

顧盼雄姿數馬矟當今誰比論富貴刀頭取辦只應如此十載詩書何所用如吾老死溝中耳願君侯誓志掃秦闗如江水烽火靜淮淝壘甲第起長安裏尙輕他絳灌何知程李揮麈休譚邊塞事封侯拂袖歸田裏待公卿置酒上東門功成矣

感舊

詩酒溪山足笑傲終焉而已回首處亂雲殘葉幾篇靑史昔日兒童俱老大同時賓客今亡矣看道傍爭羨錦衣郎曾如此遭際盛聲名起跨燕許追蘇李茍不知一事吾之深恥年少卽今何所得孝廉聞一當知幾論功名消得許多才偶然耳

其二

滿目山川那一帶石城東冶記舊日新亭髙防人人王謝風靜旌旗步壘月明鼓吹秦淮夜算北軍天塹隔長江飛來也暮急寒潮打蒼鼠竄宮門瓦防雞鳴埭下射雕盤馬庾信哀時惟涕淚登髙卻向西風灑問開皇將相復何人亡陳者

贈余澹心

綠艸郊原此少俊風流如畫盡行樂溪山佳處舞亭歌榭石子岡頭聞奏伎瓦官閣外防盤馬問後生領袖復誰人如卿者雞籠館靑溪社西園飲東堂射捉松枝麈尾做些聲價賭墅好尋王武子論書不減蕭思話聽淸譚亹亹逼人來從天下

重陽感舊

把酒登髙望北固崩濤中斷還記得寄奴西伐彭城髙防飲至淩歊看馬射秋風落木堪傳箭嘆黃花依舊故宮非江山換獨酌罷微吟倦斜照下東籬畔念柴桑居士髙風誰見佳節又逢重九日明年此防知誰健論人生富貴本浮雲非吾願

賀孫本芝壽兼得子

老矣君謨曾日啖荔枝三百拂袖去筍輿芒屩彈琴吹笛九日登髙黃菊酒五湖放棹靑山宅論君家住處本桃源仙翁石門第盛芝蘭集五福滿雙珠出防龍文驥子鳳毛殊特竹馬鳩車堦下繞朱顏綠鬢尊前立問今朝誰捧碧霞觴同年客

感興

老子平生雅自負交遊然諾今已矣結茅髙隱溪云生閣暇日好尋鄰父飲歸來一枕松風覺但拖條藤杖筍鞋輕湖山樂也不赴公卿約也不慕神仙學任優遊散誕斷雲孤鶴健飯休嗟容鬢攺此翁意气還如昨笑風塵勞攘少年塲安耕鑿

蒜山懷古

沽酒南徐聽夜雨江聲千尺記當年阿童東下佛貍深入白面書生成底用蕭郎帬屐偏輕敵笑風流北府好譚兵參軍客人事攺寒云白舊壘廢神鴉集盡沙沈浪洗斷戈殘防落日樓船鳴鐵鎖西風吹盡王侯宅任黃蘆苦竹打荒潮漁樵笛

壽金豈凡相國七十

雒社耆英髙防處門前雙防風景好沙堤花栁錦堂琴瑟北叟南翁須健在東封西禪何時畢羨蒼生濟了衮衣歸神仙客法醞美雕薪炙燈火照笙歌席正珠樓雪滿早梅消息矍鑠靑山霜馬歡娛紅粉春泥屐願百年父老進霞觴升平日

壽顧吏部松交五十

拂袖歸來閒管領煙霞除目算得是與人無競髙飛黃鵠眼底羊腸逢九阪天邊鱷浪愁千斛脫身時還剩辟疆園浮生足樽酒在殘書讀拳石小滄洲綠有風亭月榭醉彈絲竹嫩籜抽堂下筍蒼皮霜洗牕前木倩丹靑寫出虎頭癡山公屋

題尢悔庵小影和原韻

納納乾坤問才子幾人輕許人爭道北平司李騷壇宗主碣石宮傾北海酒令支塞捲西風雨更翩然解組賦歸來云深處三毫頰平添與虎頭筆神相佇似元龍百尺樓頭髙踞鷸蚌利名持壁壘觸蠻知勇分旗鼓只莊周爲蝶蝶爲周都忘語

六麼令

詠桃

一枝穠艶蘸破垂楊色到處倚墻臨水裝點淸明陌障袖盈盈粉面獨倚斜柯立深紅淺白無言忽笑鬭盡鉛華半無力年年閒步過此栁下人家識煙臉嫩霧鬟斜腸斷東風客燕子欲來還去滿地愁狼藉芳姿難得韶光一片囑付東君再三惜

水調歌頭

題贈

三月鶯花盛十里小紅樓輕裘肥馬年少錦帶佩吳鉤人道季心兄弟還是翁歸伯仲談笑擅風流下馬飲君酒消盡古今愁燒銀燭張筵宴系蘭舟主人開閣招我別墅好淹畱家有風亭水榭伎奏玉絲金管妙舞擘箜篌二十四橋夜明月滿揚州

滿庭芳

道塲山麓太白山人亭成吳薗次置酒同諸子分韻得今字

鐵笛橫腰鶴瓢在手烏巾白恰行吟仙蹤恍惚埋玉舊煙林多少唐陵漢寢王孫夢一樣銷沈殘碑在詩人髙士畱得到而今云深記此地相逢五隱白石同心喜今朝吾輩酹酒登臨忽聽松風驟響蘇門嘯彷佛遺音歸來晚峯頭斜景明日約重尋

燭影揺紅

山塘卽事

踏翠尋芳栁條二月春風半泰娘家在畫橋西有客金錢宴道是畱儂可便細沈吟回眸顧盼繡簾深處茗椀鑪煙一牀絲管惜別匆匆明朝約防新亭館扁舟載酒問嬋娟驀地風吹散此夜相思豈慣孤枕宿黃蘆斷防嚴城鐘鼓凍雨殘燈披衣長嘆

倦尋芳

春

欺梅黯淡防栁迷離一幅煙水醉墨糢糊澹插浮屠天際捲湘簾憑畫閣白鷗點點飛還起視吾廬如掀翻一葉空山深處記今朝南湖禊飲士女嬉遊此景佳麗細馬輕車不到斷橋西路雙屐衝泥僧喚渡一瓢沽酒柴門閉料今宵對殘燈客情憔悴

念奴嬌

卽事

東籬殘醉過溪來閒訪黃花消息小院髙樓門半掩細雨欄幹吹笛側帽狂呼搊箏緩唱翠袖偎人立欲前還止此中何處佳客卻是許掾王郎風流年少爛醉銀釵側十載揚州春夢斷薄幸靑樓贏得徧挿茱萸山公老矣顧影顚毛白憑髙惆悵暮云千里凝碧

朩蘭花慢

過濟南

天淸華不注搔首望白雲齊想尙父夷吾雪宮栢寢衰艸長堤松耶栢耶在否只斜陽七十二城西石窌功名何處鐵籠籌算都非盡牛山涕淚沾衣極目鴈行低嘆鮑叔無人魯連未死憔悴南歸依然洋洋東海看諸生奏玊簡金泥誰問碻磝戰骨秋風老樹成圍

話舊

西湖花月地櫻筍熟鱖魚肥記粉袖銀箏靑簾畫舫煙栁春堤驚風一朝吹散嘆西興兵火渡人稀白髮龜年尙在靑山賀監重歸恰相逢紫蠏黃雞猶唱縷金衣柰狂客愁多秋娘老去朩落烏棲無情斷橋流水把年光流盡付斜暉世事浮生急景道人抱膝忘機

壽嘉定趙侍禦

仰頭防皓魄切莫放酒杯空記六詔飛書百蠻馳傳萬里乘驄天南碧雞金馬把枯碁殘局付兒童雞黍鹿門髙隱衣冠鶴髮衰翁嘆干戈滿地飄蓬落日數歸鴻喜歇浦寒潮練塘新霽投老從容菊花滿頭須挿向東籬狂笑醉顏紅髙館靑尊紅燭故園黃葉丹楓

中秋詠月

冰輪誰碾就千尺起嘯臺東記白傅堤邊庾公樓上幾度曾逢今宵廣寒髙處問嫦娥環佩在何峯天上銀河珠斗人間玉露金風聽江樓鶴唳橫空人影立梧桐有宮錦袍緋綸巾頭白鐵笛仙翁欲乘月明飛去過嚴城下界打霜鐘醉臥三山絕頂倒看萬个長松

壽汲古閣主人毛子晉

尙湖髙隱處較漆簡定遺經正伏勝加餐揚雄彊飯七略縱橫爭傳殺靑奇字更五千餘偈叩南能夜雨蒲團佛火春風菌閣書聲臥荒江投老遺民兵後海田耕喜栁塢堂開月泉詩就貰酒行吟髙談九州風雅問開元以後屬何人百歲顚毛斑白千年翰墨丹靑

水龍吟

送孫浣心之眞定

無諸臺上春風燕南魏北聲名起金戈鐵馬神州沈陸幅巾歸裏種栁門前藝陂下北牕煙雨遇天涯故舊貽書到一鞭行李滹沱水挾瑟髙堂趙女問叢臺幾人珠履靑史紛爭干戈談笑陳余張耳漢壘秦軍季龍宮苑銷沈何處向孤城但有寒鴉落朩暮天羇旅

風流子

爲鹿城李三一壽

靑山當戶牖秋光霽明月倒壺觴羨金粟道人艸堂松竹靑蓮居士藜閣文章傳家久朱門開累葉畫省付諸郎綠酒黃花淵明髙臥紅顏白髮樊素新妝登髙頻回首江南舊恨在鐵笛滄浪十載故園兵火三徑都荒待山園再葺讀書萬卷湖田晚熟縱博千塲老子婆娑不淺盡意疎狂

送張編修督學河南

中原人物盛徵驂過花發洛陽街羨嚴助承明連城建節茂先機近好士掄才賓徒滿賦成誇授簡鐘鼓繞繁臺嵩嶽出云鬱蔥千仭濁河天際屈注西來憑髙披襟處千觴引醽醁意气佳哉回首日邊臚唱

禦筆親裁待尙書尺一趨歸視艸門盈桃李學士髙齋領取玉堂佳話黃閣重開

掖門感舊

咸陽三月火新宮起傍鎖舊莓墻見殘甓廢磚何王遺構荒薺衰艸一片斜陽記當日文華開講幄寶地正焚香左相按班百官陪從執經橫捲奏對明光至尊微含笑尙書問大義共退東廂忽命紫貂重召天語瑯瑯賜龍團月片甘脆李從容晏笑拜謝君王十八年來如夢無限淒涼

沁園春

午朝遇

十里紅墻樹色陰濃銅扉洞開見觚稜日炫金銀照耀朱霞天半避暑樓臺忽起奇云琉璃萬頃燕雀罘罳風動來西山上有龍迎返照急雨驚雷涼生殿閣佳哉但瀟灑瑤堦絕點埃聽禦河流水琤琮雜佩黃滋細栁翠逼宮槐玉管銀毫冰桃雪藕枚馬詩成應制才承恩久待歸鞭晚霽步月天街

雲間張靑雕從中州南還索詞壽母

極目中原慷慨平生濁醪酒杯念髙堂老母桓釐志行窮途遊子仲蔚蒿萊雅負經綸文章小技三尺遺孤何壯哉辭家久到燕南趙北赤日黃埃吾徒造物安排且布襪靑鞋歸去來有蒓羮鱸鱠能供蔬饍魚村蟹捨可葺茅齋貧賤安親詩書養志世上機云少棄才成名後把懷淸築起百歲髙臺

觀潮

八月奔濤千尺崔嵬砉然欲驚似靈妃顧笑神魚進舞馮夷擊鼓白馬來迎伍相鴟夷錢王羽箭怒气彊於十萬兵崢嶸甚訝雪山中斷銀漢西傾孤舟鐵笛風淸待萬里乘槎問客星嘆鯨鯢未剪戈船滿岸蟾蜍正吐歌管傾城狎浪兒童橫江士女笑指漁翁一葉輕誰知道是觀潮枚叟論水莊生

丁酉小春海棠與水仙並開王廉州爲予寫秋景圖旣成因取瓶花作供輒賦此詞

有美人兮宛在中央仙乎水哉似藐姑神女淩波獨步瀟湘極浦洗盡塵埃忽遇東鄰彼姝者子紅粉胭脂笑靨開須知道是兩家妝束一種人材東君著意安排蚤羯鼓催成巧樣裁豈陳王賦就新添女伴太眞睡起共倚香臺玊骨冰肌艷梳濃裹妙手黃筌未見來霜天晚對膽瓶雙絕點染幽齋

吳興愛山臺褉飲分韻得闗字

妍景銷愁輕衫乘興扁舟往還遇使君倒屐銀牀枕簟羣賢傾蓋玉佩刀環下若新醅前溪妙舞落日樓臺雨後山雕欄外有名花婀娜嬌鳥綿蠻衰翁天放疎頑況廿載重來詎等閒嘆此方嚴虎靑絲白馬【孫吳時山寇嚴白虎與呂防戰於吳興之石城山】當年宋態綠鬢紅顏【唐李渉有贈吳興妓宋態詩所謂解語花枝在眼前也】春色依然舊遊何處剰得東風栁一灣吾堪老傍鷗汀鴈渚石戶松闗

賀新郎

送杜將軍弢武

雙鬢愁來白數威名西州豪玉闗沙磧家世通侯黃金印馬矟當年第一磨盾鼻懸毫飛檄雅吹投壺詩萬首舊當陽虎帳春秋癖思往事頓成昔天涯寂寞靑門客念平生鞭箠萬里布衣之極滿地江湖漁歌起誰弄扁舟鐵笛正栁色依依南陌日暮鄕闗何處是故人書艸沒摩崖石漫回首淚沾臆

病中有感

萬事催華髮論龔生天年竟夭髙名難沒吾病難將醫藥治耿耿胸中熱血待灑向西風殘月剖卻心肝今置地問華佗解我腸千結追往恨倍淒咽故人慷慨多奇節爲當年沈吟不斷艸間偸活艾炙眉頭噴鼻今日須難訣絕早患苦重來千疊脫屣妻孥非易事竟一錢不値何須說人世事幾完缺

十五家詞卷二

欽定四庫全書

十五家詞卷三

休寧孫黙編梁淸標棠村詞上

詞莫盛於南北宋人各一集集有專名如毛氏所梓百名家其最著者元明以後作者多有而傳者少遜矣

本朝詞學近復益勝實始於武進鄒進士程村倚聲集一選同時休寜孫子無言復有三家詩餘之選由是廣爲六家又十家今且十六家勢不百家不已豈不與毛氏爭雄長乎十六家最後出者爲吳祭酒之梅村詞龔尙書之香嚴齋詞與梁大司農之棠村詞司農公以勲業名天下譽望端凝不矜不伐所爲古今詩數十卷以及門屢請始付梓於吳浙之間常爲小詞不以示賔客初麟侍左右與公從子承篤從几案間抄積授徐子電發梓於錢唐遂流播逺近家有是書乃無言取冠諸集予復以公奉

使東粵山川道路之作益於後較錢唐本加多矣而實未足盡公之作也頃余來自京見公所作詞復累累惜未及盡抄而南無言懸板莫能待予知他日視此本殆復如錢唐矣公詞雅麗渾成不事雕餙不摭拾隱僻得北宋諸賢之遺意焉予嘗論宋詞有三派歐晏正其始秦黃周桞姜史李淸照之徒備其盛東坡稼軒放乎其言之矣其餘子非無單辭只句可喜可誦茍求其繼難矣哉若今之專事故實蠧竊幽險神韻索然予莫知其派之所由矣願亟藥以棠村之詞旹康熈丁已仲夏江都汪懋麟撰

小令

望江南

鄕思

淸明候細雨曉風和樹裏靑簾春醖美水邊紅袖麗人多處處醉顏酡

其二

家山好春色滿平蕪花片參差裘馬客桞絲揺曵水雲圖逺浦立鵜鶘

其三

東郊外暖日水粼粼一路杏花尋幕燕幾行楊柳渡溪人沙細碾車輪

其四

踏靑去遙指緑陰村斜裊金鞭晴試馬髙燒銀燭夜開樽芳艸滯王孫

其五

西村裏渺渺水拖藍一縷墟煙靑似織數峯嵐色碧於簪可喚小江南

其六

尢堪憶歌舞向朱樓小玉多情金縷曲雪兒帶笑錦纒頭長使彩雲畱

其七

淸懽夜偸眼認檀郎錦瑟偎燈腸斷句靑絲墮馬內家妝私語口脂香

其八

休虛度寒食艸靑靑荇葉橋邊沽酒路秋千影裏賣花聲金彈打流鶯

其九

桃花水相約放船來菱葉田田鮮鯉出槐風剪剪小舟開送酒百壺催

其十

燈花剪雜坐漏偏遲欲冩烏絲嗔燕子將輸楸局倩猧兒薌澤乍聞時

憶王孫

春雨

寒煙暝色亂淸樽嚦嚦虛窓旅雁聞暮角聲催斷客魂一燈昏細雨孤城盡閉門

調笑令【第一體】

閨情

檐鵲檐鵲朝來並飛妝閣鏡臺螺黛生塵夢裏相逄逺人人逺人遠試報歸期早晚

其二

朝起朝起侍兒催人梳洗夢回臉暈紅潮對鏡防眉嬾描描嬾描嬾畱待檀郎湘管

其三

銀箭銀箭暗牽春愁如綫倦來繡幄寒輕防下金鉤響聲聲響聲響背褪鞋兒一緉

其四

紗幔紗幔輕綃半沾香汗下簾豆防湯溫拭粉紅綃舊痕痕舊痕舊驗取腰肢肥痩

其五

春困春困鷓鴣香班燒燼一團花倦窗西好夢閒階影移移影移影惱被鸚哥喚醒

其六

新月新月漏深畫簾輕揭鴛鴦繡罷釵偏伴冷蘭釭碧煙煙碧煙碧樓上誰家玉笛

如夢令

秋夜

露下秋宵方永睡起殘妝猶靚攜手步虛檐人面月華相映絕勝絕勝小立滿身花影

題畫扇

一夜西風輕剪小院幽花初綻芳沼立蜻蜓掠水飛來庭畔閒盼閒盼秋到江南深淺

朝回

翡翠衾寒拖逗惱煞雞聲偏驟帶得禦香歸猶喜曉妝才就生受生受正是畫眉時候

歸自謡

惜春

春夢詫零落亂紅花賣罷遊絲飛絮春歸乍欲畱無計眉慵畫簾鉤亞鶯兒苦把東風罵

連理枝

閨情

暮靄生虛幌雪片飄如掌蟬鬢防松水沈香冷簾旌休敞望逺遊孤客蠟煤消盡金釵墜響

生查子

春閨

河梁別妾時落葉紛庭榭春艸已芊芊不見嘶驄馬鸚鵡未知愁絮語將人罵小步怨東風掩淚秋千下

夏夜

蘭湯浴罷時簫局沈煙縷偸取逺山靑描作眉兒譜茉莉幾枝開小摘還頻數香汗等閒消一陣黃昏雨

防綘唇

偶贈

歌按涼州燈前喜識春風面傍誰庭院碧玉閨中怨淡服新妝無語頻凝盼思量徧幽情一綫付與閒花片

初秋

急雨空階西風乍入簾櫳曉秋葵開了掩映疎籬小夢醒黃粱萬斛愁如掃長安道驅馳人老都付閒花艸

春霽

昨夜防防開窗霽色簾櫳曉海棠綻了過雨紅偏好橫笛髙樓幾許人嚬笑鶯聲老落英多少何處尋芳艸

憶舊

簾押風柔傷心往事斜陽裏當年花底芍藥欄同倚依舊芳菲歳月防流水春殘矣亂紅如綺艸綠人千里

閨情

春困懨懨斜風細雨寒吹閣銀屏珠箔苦把花枝縛虛倚薰籠舊事思量著情差錯海棠零落對下秋千索

浣溪紗

春閨

深院秋千繡帶輕衣沾香汗玉釵橫最憐節气近淸明怕見落英春欲暮倦開翠幌夢頻驚碧桃花下戱調

鶯

春懷

郊外提壺借艸茵桃花春漲水粼粼暖風吹散隔溪云桞色暗催羇客淚鶯聲愁煞畫樓人兩般心事總沾

巾

菩薩蠻

花閒防蝶

人閒淸晝拋書立綠陰深處蟬聲急一樹紫薇開翩翩引蝶來籬邊相逐舞摹作滕王譜槐老入新秋西風蝶也愁

悼亡

玳梁當日棲防燕碧桃花下防人面往事耐思量銀燈照晚妝寶鈿空瑟瑟愁煞西堂客腸斷只三聲長更與短更

春閨

亂鴉啼處春風曉流蘇香暖金鉤小晴影入窗紗街頭賣杏花鴛鴦初睡足偏墮雲鬟綠拂鏡試新妝低回問粉郎

題畫扇

板橋流水湖山靚桃花人面紅相映喚婢采芳蘭妝成小步防苔侵羅襪濕愛向春風立莫問落花香當年悞阮郎

春雨

家山漠漠思千縷杏花零落亷纎雨燕語恨春歸河橋柳絮飛遊驄何處駐野水棠梨路泥滑阻郊行芳堤悞早鶯

暮春雨中十五弟歸裏

可憐九十春光盡南窗疎竹生新筍楡莢雨蕭蕭花寒夜寂寥河橋埀柳折柳絮飛如雪茅店閉黃昏孤燈何處村

訴衷情

憶家

綠楊影裏子規啼催得鬢絲絲撩人暮春天气畫閣晚妝時新柳困逺山低思依依五更細雨半夜歸鴻一片花飛

詠蓮

猩紅弓樣試風流貼地軟香浮淩波巧籠纎筍錦幄倍淸幽蓮折瓣月防鉤玉溫柔苔痕池上泥印花間塵迹樓頭

卜算子

閨曉

寶鴨被重薫茉莉香先透兩兩鴛鴦宿碧紗私語人知否夜雨裊殘燈朝露沾羅袖怪煞開奩促曉妝好夢濃如酒

喜雨

晨起火雲生棋罷珠簾午暗送墻頭夜合香粉蝶防飛去汗滴透羅衣手倦揮紈素乍喜風來似故人幾防橊花雨

巫山一段雲

春宵

簫局微溫候燈篝乍剪時端相帶笑又佯推欲睡故遲遲銀蒜埀簾悄金釵落枕欹淡紅袙襪映唇脂低問小名兒

減字木蘭花

齋中防雨

綠窗才啟雨過苔靑階似洗咫尺煙霞風動朱防芍藥花夢回如醉人語驚殘鸚鵡睡三徑誰開籬外多應二仲來

馮莊防海棠

埀楊別館矗矗髙樓當翠巘艸綠閒堦蛺蝶尋芳自往來主人何處客醉金巵愁日暮燕入誰家落盡東風第一花

立秋

西風暗換秋到碧梧金井畔人立斜曛望見家山一片雲香閨病後小檻疎防花影痩蟋蟀聲催似爲多情宋玉來

偶憶

疎煙暮靄人在斜陽秋艸外夢繞天涯知是當壚第幾家舞裙歌扇猶憶遏云花底防楚客愁多欲采芙蓉柰逺何

雨後

秋葵帶露紅滿窗紗蟬滿樹不管閒愁倚杖浮雲度畫樓雨絲風片消受新涼深小院蝶過誰家閒煞墻頭夜合花

夕陽

風吹禾黍幾陣蕭蕭山市雨秋色三分譲與漁家水竹村蘚階獨立萬戶聲催雙杵急柳外寒塘牛背歸來正夕陽

好事近

歸途

艸短馬蹄輕亂踏落紅歸去遙指杏花村裏問酒家何處一溪春水浸春云猶是來時路閏月東風未老天亦憐遲暮

繡帶子

閒意

春色耐繁華車碾晴沙吹皺小橋池面楊柳逐風斜塵世幾回嗟齊分付夜雨梨花東家蝴蝶卻因何事

飛過西家

謁金門

新浴

人新沐波濺一枝寒玉半著輕羅香馥馥妝殘重結束桃簟涼生綉縟小立漏聲偏速換緉鞋兒剛一掬柰

何郎又促

憶秦娥

上谷懷古

濤聲咽蕭蕭亭照金臺月金臺月千年易水爲誰寒熱狗屠燕市風流絕荒田督亢飛殘雪飛殘雪悲風落

日今古消歇

茉莉

香風颺黃昏院落花初放花初放銀燈試照別來無恙美人奩鏡偏宜傍珠簪金絡增新樣增新樣珊瑚枕

畔綠雲鬟上

淸平樂

西邨

塲空禾黍終嵗田家苦脫卻朝衣耕瘠土閒逐樵歌漁鼓溪翁提挈兒孫騎驢買醉前村野外人家如畫柴扉燈火黃昏

洛陽春

元宵後雪

才過傳柑佳夕曉窗飛雪重重簾幙落梨花總不礙燈和月蕭灑柴門塵絕又添春色踏歌聲罷灞橋詩天未許風光歇

眉峯碧

春日

深院秋千罷細雨梨花夜曉起閒庭一片飛忍又見山桃謝蛺蝶枝頭掛苦憶前春話門外東風鏡裏顏背人無語斜陽下

錦堂春

閨情

繞砌試探芳信捲簾放出香煙小樓幾陣亷纎雨寒食杏花天鸞鏡羞窺痩影鴛衾愁裹春眠呢喃喚醒深閨夢防燕到堂前

海棠春

夜雨

寂寥春院思千縷陌上柳新黃才吐暝色入西樓雁影沈南浦黃昏燈火無情緒遣夢到家山猶阻惆悵打梨花防防飛窗雨

山花子

春愁

謾道春風不世情愁中吹上鬢邊星歸雁帶來云外恨斷腸聲日暖平蕪晴牧馬月明綺閣夜調笙無限韶光多少淚共誰評

眼兒媚

春晝

日射晴牕靜無嘩風裊柳枝斜有人深院凝妝獨坐門掩桃花追思往日重回首心事付啼鴉隔墻笑語卻疑春色只在鄰家

柳梢靑

春日

小雨才收平沙細艸綠滿西疇柳眼靑歸桃腮紅暈人倚髙樓家家繡幕簾鉤春不管斜陽旅愁羅綺風前秋千影裏馬上墻頭

陽臺夢

悼亡

深秋院落房櫳暮倚闌細數經行處濃香畫幔掛珊瑚鎖疎煙薄霧空階風颯颯吹散芳魂幾縷一簾燈火又昏鐘疼煞黃花雨

少年逰

春愁

啼鶯恰恰到窗紗幾縷曉煙斜此日春城漢宮傳蠟散入五侯家三分春色愁中度一半在梨花腸斷黃昏酒醒殘月門外卽天涯

醉花陰

臨濟村賞薔薇

臨水柴門槐影防只合幽人住籬落帯斜陽一架薔薇習習香風度緑陰碧蘚開樽處客醉忘歸去逺樹杜鵑啼溪靜林深疑是江南路

杏花天

花朝過金魚池

鶯聲曲岸輕陰乍春水漲城南臺榭誰家髙結秋千架人在賣花簾下踏靑鞵舊遊重話記挾彈芳原試馬杏花小雨西村社放了東風寛假

防調望江南

秋夜小飲

秋色好檐外晚涼天奕罷一樽攜翠袖綠窗纎手弄冰弦二八正韶年秋色好莫問夜何其風月蹉跎人老大十年心事鷺鷗知燈灺酒防時

浪淘沙

閨詞

日影舊窗紗晝靜藏鴉東風謹防牡丹芽珠箔深深垂綺戶便是兒家嬌小鬢云斜暗度韶華春愁不減臉邊霞綉得防鴛新畫譜並蒂荷花

鷓鴣天

春雨

滿載離愁聼曉雞一天風雨晝淒淒朝來畫艇春波滑云暗遙峯黛色低魂欲斷路還迷山深惱煞鷓鴣啼鏡中珍重朱顏好指日防懸楚水西

金鳯鉤

燕來

忽聞燕來何處向樹底防防小語一春消息故人情重不爽佳期惟汝自憐每被多情誤頻勸取不湏飛去絮泥銜得爲誰辛苦空傍人家門戶

玉樓春

送春

花飛南陌東風暮腸斷王孫芳艸路綠槐影裏雨初晴黃鳥聲中春暗去亂山疊疊防無數故國遙遮云外樹一年佳景等閒拋好夢欲尋無覓處

南鄕子

柳村小憩

近郭徧靑疇深柳孤村杜若洲菡蓞自開還自落悠悠野水閒雲泛白鷗斜臥綠陰稠瓜種東陵覓故侯小阮柴扃畱夕照颼颼蟬咽西風滿地愁

春暮

深院雨亷纎燕子飛來故傍檐淸晝困人無气力酣酣淺暈腮防印枕函新樣剪輕衫獨坐凝妝倚鏡奩聞道春風將暮也厭厭開盡桃花不捲簾

雨中花【第四體】

聽雨

百尺樓中香一縷夢乍醒莊生栩栩棲半畆煙雲幾竿修竹咫尺瀟湘浦跌坐埀簾渾不語聼淅瀝落英無數怪風裊孤燈涼生衫袖多是芭蕉雨

踏莎行

西郊觀荷

髙柳蟬聲逺山霽色田田菱葉呈秋碧陂塘咫尺隔紅塵荷香不傍紅塵客露綴蒲桃風行幾席稻花開處黃雲結漁村荻浦是吾家十年噩夢同君說

暮春

鶯囀林梢蜨沾粉絮押簾銀蒜牽蛛縷鴛鴦幔揭鬰金寒秋千索掛東風暮綠暗西園雁沈南浦檀郎驕馬知何處章臺街裏片花飛紅粉樓中三月雨

小重山

寒食

春水溶溶寒食天王孫芳艸綠上風鳶深閨簾外玉鉤閒人何在一半傍秋千堤外打楡錢酒旗頻駐馬杏花煙鶯聲囀出畫樓前牢記取年少有金丸

十五家詞卷三

欽定四庫全書

十五家詞卷四

休寧孫黙編梁淸標棠村詞中

中調

臨江仙

初春

花市歌樓簾半卷六街酒碧燈紅家家行樂醉春風五陵年少何處系逰驄小婦新妝蟬翼巧那知愁上眉峯埀垂桞色夕陽中陌頭驚見悔卻覓侯封

蝶戀花

秋夜

禦裌涼生衣袂早雁宿沙洲處處開紅蓼月滿闗河凋塞艸一聲玉笛徵人老促織催寒秋思好剪燭西窗嘆息知音少倚杖登樓恣逺眺白雲片片西山小

宋茘裳觀察招飲觀劇次阮亭韻

楡莢風淸飄蜀纈水漲銀塘才過淸明節絳蠟金樽歌未歇柳花檻外飛如雪舊事甘陵翻數闋今昔闗情優孟眞奇絕絲管啁啾聲漸徹魚龍波底揺殘月

人日

紅日窺窗春意逗剪防爲人戴勝今朝又睡起尙嗔人語驟曉妝無力東風透輕暖輕寒渾似舊笑問檀郎驗取腰肥痩六博閨中誇勝手鬢邊不覺金釵澑

釵頭鳯

閨怨

簾櫳悄流蘇小燻籠斜倚香還裊歡方嫩愁來頓纎腰非舊湘裙爭寸褪褪褪釵輕掉梅如笑銀缸生暈燈花爆春將近鴻無信天涯人逺金錢難問恨恨恨

一剪梅

閨詞

宛宛冰輪上畫樓聼罷更籌燻罷衾裯畫眉人是舊風流對面溫柔背面嬌羞雙結燈花兩意投一晌低頭半晌廻眸玉猊煙冷睡還休倚了香篝褪了蓮勾

題畫扇

翠巘遙連起白雲嵐色當門樹影當門平坡如掌靜無塵何處閒人來訪閒人茆屋匡牀幾度春花鳥相親風月相親寒香一抹暗消魂雪意三分梅信三分

錦帳春

春暮

柳色揺金鶯聲如剪誰打疊春光成片落花風寒食雨想海棠睡晚重簾深院何限離情這般消遣收拾去韶光一半語東君畱暮景把芳菲莫捲人歸非逺

蘇幙遮

寒食

杏花煙楡莢雨綠映平橋又見春如許油壁車輕寒食路細艸芳樽邀取春光駐囀鶯樓歸雁浦桞外梨梢愁煞長亭暮天意也知離別苦片片輕雲遮斷行人處

漁家傲

雨後

小雨才收風謖謖修篁交響防幹曲澄湛一鸂浴酣睡足鳥啼疑傍山家宿瀟灑閒階桐覆屋花開花落無拘束門外任他車馬簇人新沐鬢云低映窗紗綠

閒居

朝霽窺窗三徑曉艸堂晝靜聞啼鳥插槿編籬隨意好雲自到落英一任西風掃啜茗攤書塵事少開殘黃菊寒催早蟻戰蜂圍何日了靑門道回頭不滿山人笑

醉春風

除夕

春色渾如昨燒燭聞宵柝追思往事總成塵錯錯錯出岫閒雲防機鷗鳥那堪耽閣三載甘蕭索又被浮名縛重來人事一翻新薄薄薄爆竹聲中屠蘇杯底且同斟酌

行香子

登齋中小樓

霧斂髙旻樓敞無塵捲殘霞恰受斜曛俯憑飛檻逺眺城闉防花如繡山如沐艸如茵綠窗窈窕碧樹繽紛傍朱欄怪石嶙峋奇書堪把濁酒重斟喜冬宜雪秋宜月夏宜云

春日過中山雪海畱宿唐城

古道斜曛野水孤村暫停驂頻叩柴門故人相勞握手開樽防三眠桞千畆稲一川云抵掌髙論酒罷燈昏問乾坤得失誰分塵纓堪濯三徑猶存是柴桑裏隆中宅武陵津

錦纒道

初度

冰雪柴門寂寞歳寒時候跳防丸懸弧今又風塵澒洞人非舊剰得閒身浪逐波叟嘆種種顚毛不堪回首春醸熟好烹羔剪韭佳人翠袖殷勤且主盟花月漫說經綸手

江城子

書屋新成

蕉林新館舊槐風日初紅上簾櫳棐幾藜牀窈窕綠窗中曲曲防幹花徑小誰是主有盧鴻樓頭虛敞月溶溶淡煙籠逺山峯客至開樽隨分兩三鐘

恩賜閒居容懶慢身外事任天公

千秋嵗

長至泊廬山下

遙靑縹緲彭蠡湖天曉葭管動陽回早香閨添防綫畫閣燻龍腦人何處樓船官燭寒相照星渚環山堞戰壘埋荒艸傷往迹渾如掃鑪峯煙未攺鹿洞云還繞濤萬疊月明一防匡廬小

柳初新

冬詞

晴檐飛雪簾櫳防翠被篆添香縷海棠睡足臉潮防暈釵落鬢橫斜霧紅上瑣窗如許惱侍兒催人匆遽纎手牽郎且住怯朝寒枕傍低語眉心頻蹙楚腰半軃不盡怨雲愁雨欲起又同偎倚最難聼鸚哥聲絮

千秋嵗引

除夕

客捨東風髙城夜角燈火千家閉樓閣誰將物華妝防就偏遺旅況寒如昨頌椒篇屠蘇酒成差錯聞說笙歌歸院落聞說畫堂垂繡幕爆竹聲聲總蕭索浮蹤滯畱殘臘後音書悔訂春前約夢兒中枕兒上休忘卻

茉莉

末麗

正苦薰風早淸芬細裛黃昏後覓枝尋葉翩翩蕚影引惹動閒庭蛺蝶摘來綴寶髻瑤釵盈盈暗添笑靨花神有意巧批了風流牒新沐罷晚妝寧帖斜簮緑鬢恰宜襯芙蓉頰伴鶼鶼枕上粉脂融浹眾香國魂夢貼

魚逰春水

上谷立春

東風開曉市晴照金臺雲气紫春來天上巷陌漸薰羅綺玉燭長調禁苑中錦韀爭試防塵裏吹笛一聲畫樓獨倚三輔名城髙起又見髩邊新燕子靑幡兼遇燈宵韶光信美閨人劃損釵頭鳯羇客愁傾樽內蟻歸夢如酲流年似水

東風齊著力

立春

郊外靑幡盤中生菜人樂時康惠風布滿春水防橫塘競戲魚龍角觝朱樓上小婦笙簧映釵色剪花防燕香裛羅裳莫問鬢邊霜百年內能消幾个歡場黛眉巧畫半醉倚銀釭肯負籖聲燭影酬良夜細語平章喜公道不分冷暖惟有東皇

十五家詞卷四

欽定四庫全書

十五家詞卷五

休寜孫黙編梁淸標棠村詞下

長調

滿江紅

栢棠村賞牡丹

春艸孤村茅亭立老槐如昨香滿院名花傾國臨風綽約三徑才開佳客至一樽細雨同斟酌嘆十年宦海歷風塵空耽閣鐘鼎業波濤惡林壑裏無拘縛趂日長體健畱連芳蕚屋角逺山靑欲滴溪邊釣艇魚新躍防眼前世事謾闗情秋云薄

題柳村漁樂圖用呂居仁韻

萬柳藏村人家住白鷗溪曲但編籬插槿結茅爲屋門外淺汀淸似練窗前抱膝人如玉雨才收蕩漾兩三舟衝波綠堪對酒陶潛菊宜嘯詠王猷竹羨漁翁婦子何榮何辱畫閣朱門雕謝了浮家泛宅隨時足只一竿明月不須錢烹魚熟

夏日晉陵陸恂若過訪畱飲

小隱柴荊有嘉客逺尋茅屋侵屐齒檻橫浮翠砌添新綠帝裏舊逰蝴蝶夢田間今和漁樵曲幾年來世事似浮雲多翻覆槐風起涼生粟雷雨過花如沐且論文把酒更開棋局此夕莫愁銀箭急明朝又向紅塵逐問東籬菊綻可重來村醪熟

髙司宼召飲園亭

司宼風流歸來築柳塘花屋簾半捲西山煙靄北堂絲竹洛下耆英年齒防翠眉低唱顏如玉論人間底事最闗情芳樽綠惇交誼羞流俗憐旅客防榮辱醉良宵燈火舉觴相屬已下靑衫司馬淚寜堪重顧周郎曲願同君攜手混漁樵何僕僕

悼亡

造物如何遽收拾鴛鴦牒早把香天粉井劫塵埋了初擬鹿門同載去那知更踏長安道到如今白首送靑春眞顚倒蜃市結風鬟裊午夢醒槐宮杳想定情良夜倚燈人小紫蟹黃英難共醉都堪摹作淒涼稿對西風獨立哭斜陽閒花艸

壽敬哉宗伯

洛下樽開羨龍馬精神奕奕稱觴處西山佳气南皮詞客曵履容臺興禮樂拂衣棋墅娛泉石傍晴窗紈素畫滄洲煙雲碧斟法醖鵝笙炙紛舞袖烏衣集正小春時節肯教虛擲鳯羽朝回頻問寢蠅頭花底閒濡筆論長安福壽更誰同君無匹

過黃梁夢有感

官桞參差消磨盡英雄多少問華胥逺近黃梁遲早仙侶已隨云影去行人又上邯鄲道怪枕中日月一何長河山小村市畔墟煙裊亭榭外殘荷老任開山汗馬閒花野艸壁上癡人爭說夢那知醒裏多顚倒倩西風一夜捲空花都堪掃

舟泊滕王閣下

渺渺寒濤防百尺蜃樓髙結問此地何年畫棟幾時明月帝子閣空云已散詞人賦就名還揭下長防對酒數慿闌江天雪簾捲處嵐光疊霞影外沙沈鐵嘆樓船組甲當年煙滅鷁首淒淸鳬雁度波心瀺灂魚龍咽攪笙歌客醉舊江山鄕心切

玉漏遲

閨思

篆煙消錦幄愁中又聽漏聲催早防罷殘妝繡被暗生寒峭想象前宵好夢剰痩影蘭缸相照燈暈小雁鴻報到歸人猶杳消息試探梅花待漏泄春光可同歡笑欹枕釵橫畫樓幾番慵眺一紙音書寄語問白髮近添多少奩鏡悄眉峯爲誰頻掃

瑤臺第一層

江亭防集

萬里羊城今咫尺飛防幕府畱艤舟三水簾開珠箔幢擁淸油海天煙暖瘴嶺客來一洗羇愁喜春早正紅生亭榭綠滿汀洲朋儔主人情重鳯笙龍笛夜啁啾尉陀臺畔田橫島外半醉江樓對蠻方節鉞把手處頭鬢霜稠轉歌喉問誰占星使到自神州

玉燭新

乙酉元日

雪晴開曙早防徧布王正條風拂曉輕煙麗日椒觴暖共說丰年佳兆春衣兒女喜得嵗樽前頻繞山中臥擊壌淸時追隨牧童村老回思當日

先皇正頒賜天廚云和縹緲大酺同慶陪鴛鷺毎近龍顏歡笑孤臣無狀此際包容非小今何幸放逐滄浪尙安覆幬

水調歌頭

寄懷王敬哉宗伯

椒酒催殘臘防勝鬭新妍回首靑門分袂離別再經年遙想柳堂深處春夕燒燈嘉會酬和白雲篇記憶山中客頻爲寄魚箋香一縷書數卷只髙眠當時忝竊師門同學又同官君近

九重天上我在北潭池畔相望各風煙何日重攜手身健且加餐

春夜郝雪海侍禦自都門還過邸中

把袂東風裏斜日駐靑驄攜來天上春色慰我客途窮夜話舊逰燕市惆悵河山已邈聚散酒罏中抵掌論今古塵世幾英雄剪銀燭歌白雪調誰同憐君國士十載蓑笠尙飄蓬猶是當年河朔慷慨風流未墜領袖有諸公且共樽前醉心事托飛鴻

滿庭芳

觀女伶演淮陰故事

絳燭淸宵彩雲華館蠻腰細舞廻風嬋娟忽變繡襖染猩紅鎖甲艶分雪色兜鍪小防頰芙蓉毺映將軍紅粉錦繖黛眉同登壇當日事衣冠優孟寫出偏工嘆英雄佳麗一樣飄蓬飛絮落花舊恨誰憐取桃李春穠乘月夜衣香人面莫放酒杯空

寄酬申鳬盟

河朔才名傳家忠孝詞塲共羨陰何故人紈扇贈我惠風多別後停雲一載遙山矗馬服嵯峨燭天剪西窗雞黍悵望阻滹沱荊扉嘗晝掩老漁相逐雨笠煙蓑任世情翻覆衮衮頹波懸想洺醪已熟髙臥處對酒當歌擬他日滄浪攜手長嘯踏靑蘿

立秋

茅屋三間槐庭一葉金風乍入繩牀年年此際涼思滿奚囊廿載黃粱夢境一撒手轉眼荒唐閒消受幽花文蜨秋水玉簪香商量喜計日東籬綻蕋紫蟹迎霜問誰家新醸早熟先嘗萬事休教掛齒驚魂魄利鎖名韁登髙處逺山蕭颯孤雁度斜陽

中秋

細雨才收浮雲乍斂西風捲霧初晴香飄桂子秋艸滿閒庭入夜冰輪當午小樓外碧巘縱橫防茫裏萬家燈火樹色暝煙平毺紛舞袖紅牙按拍小婦鳴箏任玉繩低轉客醉沾纓十載東華舊夢回首處心悸神驚趂佳節空明如洗坐待月華生

城南泛舟

城繞春流堤藏蕭寺人家半倚晴溪輕風暖日布谷數聲啼一棹船如天上闗情處岸艸萋萋空回首故園柳色煙景望中迷依稀想此日淸明近也桃杏開時嘆蹉跎蹤迹物換星移舉网鮮鱗入手開笑口聊醉春巵酒闌後斜陽駐馬目斷畫橋西

燭影揺紅

正月十四夜

綺戶輕寒千門不閉樓臺晚麗譙吹歇罷葳防九陌香塵滿何處簫聲近逺試華燈春風庭院閒身天許遊冶塲中畱連歌管暗想當年團圞兒女淸宵宴翠眉低唱漏聲沈絳燭西窗剪此夕人移物換頻搔首霜侵鬢短月明依舊火樹光揺星橋煙暖

帝臺春

春懷

晴日炙雪初消池水碧遊鯉負冰好鳥窺人閒愁增劇追憶年時香閣裏攜手防故山春色柰而今惱亂東風偏吹孤客春猶昔渾暗擲人咫尺何從覓嘆陌上靑靑又生芳艸薄暮綠煙如織湖海气難一旦減兒女淚已千行滴漸近了花朝怕重提寒食

夏初臨

初夏

蔽日初槐啼花嬌鳥疎籬漸長新篁永晝人閒薰鑪細細焚香謾誇世路名塲逺風波碧簟淸涼蝶須墜粉魚吹蘋末鶯防笙簧好書堪把苦茗頻斟湘簾半捲燕子飛忙香閨防陸倦來午夢偏長小立斜陽映紗廚笑防殘妝耐平章無邊風月自在年光

孤鸞

壬子除夕

禁城喧熱正爆竹聲催漏銅風咽小閣孤燈往事向誰重說春到何家庭院助新愁滿門冰雪枉有屠蘇歲酒恨椒花頌絕想五矦甲第歡無歇把龍笛鵞笙檀口吹徹那管寒衾薄有人兒淒切珊珊玉珂初動又趨朝曉雞時節試問明鏡裏添幾莖華髮

防防燕

感懷

蕭蕭易水問何事春來助人淒惻蘋香柳嫩妍景任教拋擲聊話郎山雨夕又夢繞潭固煙色紛紜身世多般已見雁飛南北誰遣頭須頓白怕縱有春風也難消得壯懷無柰說甚肝腸鐵石況聽髙樓防笛盼不到漁蓑消息試防陌艸靑靑正是杜陵寒食

玉蝴蝶

棠村防牡丹

報道西村花發春風一夕香滿疎欄載酒攜笙亭畔淡澹雲煙防輕陰新篁院宇翻翠浪綠野平田艸芊綿花名傾國蛺蝶蹁躚畱連芳郊細馬紅妝埀袖一笑嫣然銀甲調箏幾多心事入眉彎豈相逄琵琶江上渾不譲棋墅東山耐人防斜陽松影倦馬知還

絳都春

上幸眞定恭賦

霓旌羽葆防玉勒飛塵翠華臨早雨灑郊原風靜天街開馳道紅雲防龍旂曉黃衣是

聖人年少萬家環擁千官拜舞共瞻

奇表非小名城三輔人何幸得覩

天顏微笑獵罷長楊月色甲光寒相照殘星夜角營門悄恩浩蕩村墟無擾雪中黃竹歌成爭傳

睿藻

萬年歡

元夕

午夜晴煙早六街燈火交侵明月春樹人家遙傍帝城雙闕迆邐鈿車成列軃羅袖膚光欺雪春山澹止水盈盈笑防簾幙風揭淸絲淒切樓頭少婦鳴箏坐幽恨難說白馬金鞭知向誰行遊歇舞榭酒闌燭滅矦門閉內筵重設空竚望薄幸歸來深閨眉翠雙結

念奴嬌

夏夜

涼侵疎簟防星河漸轉頻催城柝百合香勻新浴罷月照殘妝綽約紈扇初停冰肌無汗重試羅衫薄花陰攜手一枝輕罥釵落聞道世態浮雲長安棋局俯仰成今昨人在瑤臺淸露下消受藤牀珠箔橫笛髙樓鳴蟬滿樹塵事渾拋卻西風轉眼又驚吹到簾閣

送家光祿兄北上

西山薦爽堪拄笏飄墜井梧一葉門外驪駒爭祖道分序雁行南北十載親闈兩悲風木種種顚毛白老成髙臥靜防車馬心折正逄乞巧鍼樓天孫會合惆悵人閒別

主聖時淸湏一出豈得久淹泉石事了拂衣功成身退早遂漁樵業雕丘無恙韓溪同泛煙月

遣興

十年京國空孟浪觧組一身如葉浩蕩涼飇來木末霜滿滹沱河北俛首浮名驚心世路回想頭堪白書生傲骨腰圍寕使輕折取潦倒詞塲醉眠錦瑟揮手紅塵別茅屋三間容膝了何必平泉奇石雨笠雲蓑閒花野艸管領幽人業江山無盡莫教辜負風月

家光祿西廬習靜再疊前韻

繁華過眼防古今得失浮雲飄葉暑往寒來駒隙影早見塞鴻辭北槐國無喧漁村髙枕忍負洲蘋白東華翹首羊腸空嘆千折聞說重理蒲團再安丹竈不與家人別況有玉淸堪共隱奚用受書黃石蕉露研朱松風啜茗勾當山居業他時出訪杖藜同踏蘿月

贈同年魏蓮陸並祝初度

紙窗茅屋有先生抱膝小門廻折荒徑全縈書帶艸牀上凝塵滿席五馬歸來三間髙臥獨耐袁安雪蕭然環堵豬肝肻使輕說聞道初度佳辰墻頭過酒剪燭招狂客萬事何如杯在手莫問新來華髮栗裏琴樽龎公夫婦嵗嵗娛泉石故人寒邸夢畱齋畔涼月

悼亡

啼猿聲里正蕭疎一片霜天秋色弦續鸞膠防兩兩比異連枝無別洛浦珠沈湘靈瑟冷剰有寒螿咽鐘情我軰那堪蘭蕙重折回首燈火春宵茗鑪佳夕鴛枕偎猶熱畱得零香餘粉在種就柔腸千結爲問飛瓊還歸天上可憶來時節蠶絲難盡夢回簾外殘月

壽退谷先生

聖朝遺老擁琴樽圖史婆娑淸晝傳得闗閩當日學獨把殘編窮究道在斯人晴窗髙臥閒卻經綸手一庭風雪喜當介眉時候繞膝防袖重重持觴共祝宰相山中久謝客著書多嵗月小閣藤深松茂鶴髮丹顏慿煙雲好供養容如舊春風盈坐笑防車馬馳驟

念奴嬌【第九體】

江行用東坡韻

吳頭楚尾掛長防別是一般風物白浪排空天作塹界破東南半壁逺樹微茫遙峯斷續夾岸霜如雪煙波無恙消磨幾許人傑坐聽鼓吹中流候風回五兩棹歌齊發向晚推窗指顧中數防漁燈明滅牛斗浮槎鄕闗回首處頓更毛空江渺渺慿防涼轉新月

過綠柳長廊有感

滹沱南陌憶當年綠柳依依堪折夾道長條張翠幄淸影寒生六月汗滴徵衫塵飛驛路到此淸涼別今來駐馬濃陰一旦殘缺聞道舊日隋堤春來渭樹空有蟬聲咽可惜長廊煙霧冷轉眼繁英銷歇莫問秋風樹猶如此何況三千發長途搔首愁聽枝上啼鴂

舟發章門楊陶云載梨園置酒敍別

江城如畫雪初晴渺渺長天空碧好友輕防攜酒到載得滿船春色吳下秦靑新翻樂府橫吹寧王笛旅懷無柰茫茫對此交集憐我海角浮蹤逄君遷客相對頭堪白舞罷柘枝歌子夜攪起魚龍窟宅杜牧情多司空見慣懊惱紅燈夕地鄰湓浦靑衫今日重濕

大江西上曲

寄羅載越中

蘭橈畫槳嶺南舟共泛湖天寥廓髯客揚舲蘭渚去折柳滕王髙閣江上登樓樽前擊鉢轉眼分今昨雲山千疊舊遊頓爾蕭索聞道戍堞烽煙戈船鼙鼓宛委軍聲惡當日應徐無恙否八口可安林壑阮瑀從軍陳琳艸檄豈嘆功名薄爲詢羅隱壯懷肯令飄泊

雙頭蓮

嶺南元夜

海外繁華防綘燭圍紅星毬初放蠻鞾錦障月影裏忘卻鄕愁孤況暗想京國燈宵阻雲山千障春一樣紫陌香塵有無鈿車來往慿仗午夜笙簫把軍烽靜偃消除兵象江湖晚漲燒火樹妝防羊城尢壯聽罷白薴吳歈有周郎座上天萬里對酒當歌相防愾慷

桂枝香

中秋

西風簾幙防花影移階蕉陰綽約三五良宵正永小羅杯酌三年幸訂漁樵侶伴閒雲輕鷗孤鶴鹿門夫婦竹溪賔友柴桑籬落任淸露涼侵袂薄對扶疎叢桂此景非惡漸斂浮雲夜半月臨虛閣庾樓人坐冰壺裏欲乘鸞飛向寥廓且盡醉休論塵世受他羈縛

海天濶處

贈越中羅載

朅來髯客江東樓船把袂波如練長篇短詠抽毫伸紙烏絲蠶繭七子菁英六朝金粉風流非逺任靑鞋布襪窮闗塞名山喬嶽逰蹤徧行笈圖書數卷幾悲歌黃金臺畔探奇禹穴臨池蘭渚聲華早擅雪苑開樽旗亭觀伎詞塲消遣問相如可有臨卭重客子虛誰薦

晝錦堂

送二兄

予告歸裏

鴉亂斜陽林吹寒籟極目秋滿燕闗惆悵無端別緒又送兄還去逐平沙孤雁影何堪城闕菊花天

君恩重賜沐淸時風攜兩袖歸田離筵樽酒外驪唱裏白雲遮斷家山憶昔驚濤駭浪共與廻旋喜防新結漁樵侶愧余猶滯鷺鵷班頻回首閒盡故園叢桂並隱何年

憶舊遊

雪中感懷

想秋原衰柳細雨瀟瀟魂斷河梁日月曽無幾早寒風朔雪吹到茅堂孤蹤久辭防闕誰識舊劉郎幸同好猶存悲歌對酒共說

先皇艸艸思前事嘆物換時移空費推詳問菊松三徑柰暮云縹緲難認柴桑梅香漏泄春信歸夢繞橫塘聽何處髙樓一聲玉笛涙千行

綺羅香

十六夜

曉雪才晴華燈再耀妝防春城如晝一刻千金欲買良宵無價曲防倚檀口瑤笙六街騁玉鞭驕馬气氤氳飛霰雕檐銀花釵色光相射繡窗眉嫵試防似昔年京兆風流重話防吐芙蓉處處酒旗歌榭橋邊女笑倩人扶笛裏梅落來堪把拋紅豆誰結同心趂蟾蜍漸下

春云怨

閨怨

疎燈薄暮又一聲歸雁飛來平楚門掩東風塵生寶篋流年驚暗度防綫慵拈燭花頻剪舊怨新愁漫空數卓氏孤吟班姬團扇無柰人耽悞王孫玉勒知何處把三星誓約翻雲覆雨去矣朱顏漸非故零亂飛蓬惱煞窗前鶯啼春樹夢罷闗山酒醒殘月極目淒涼南浦

春從天上來

壽蔡中丞

綺戶祥煙正身退功成部曲蕭閒豫章旌節淮海歌弦手持半壁江天問先生何事人未老偃仰平泉樂淸時羨賔朋北海絲竹東山松徑藥防楚楚聽瀑布潺湲映帶奇巒花舞毬塲云凝金埒矦鯖法醖開筵戲斑衣進酒列棨防七葉貂蟬醉酡顏飱梨舊事辟穀當年

喜遷鶯

夏日遣興

蕉林雨歇正寶篆香溫瓶荷芳徹棐幾攤書湘簾伏枕愁煞利名塲客消受薰籠茶椀閒度艸間飛蝶最愛是傍蕭蕭疎竹林梢新月淒切闗情處逺樹蟬聲又値淸秋節白墮三杯紅綃一曲說甚濟時豪傑小構數椽茅屋圖畫琴尊羅列且白眼任花開花落陰晴圓缺

壽芝麓宗伯

堂羅絲竹正葭琯灰飛春回寒谷江左風流東京部黨共識當年耆宿執法風生臺閣借箸禁中頗牧烽火靜向南宮曵履望髙鈞軸蒿目憂國處兩鬢絲絲欲救蒼生哭對客抽毫張燈擊鉢不數詞塲潘陸歷盡險身健嘉日莫辭醁趨朝罷領鳯城煙月淸宵顧曲

永遇樂

九日

籬菊凝霜井梧零露雁飛平楚何處秋聲小庭淅瀝無柰情千縷登髙送目手把茱茰生受淡煙疎雨嘆良時幾年虛度總付東華塵土古今得失人生聚散渾似落英無數戲馬臺空龍山帽冷風月還如許閒拋書帙笑引淸樽防取綠窓眉嫵莫更使愁蜂怨蝶香寒別浦

戲擬催妝

簾閣香溫藍田煙暖小春時節河鼓初臨天孫將渡鵲報人間匹鳯臺許跨鸞膠重續自笑溫郎非昔對冰淸人慚叔寶爭道門防气色鴛鴦翼並芙蓉綉隱珍重定情佳夕廡下齊眉五噫成詠舉案傳先澤鹿車共載丹崖偕老嵗嵗歡如今日好倩語新妝早試逺山黛碧

花心動

元夜

上谷風和夜溶溶香車六街闐咽燈火朱樓弦管淸尊共賞太平佳節誰家少婦簾櫳裏喧笑語綺羅輕揭客懷亂敝裘獨擁小門殘雪閒把年時細說盡玉漏聲沈鳯簫吹歇樺燭春閨眉嫵紗牕蘭麝繡幃頻爇無端辜負鴛鴦夢郎山畔冷衾如鐵酒醒處星橋淡煙斜月

望海潮

鎭陽懷古

雄風河朔燕南都防名城古說中山帶繞滹沱屏開恆嶽連營劍倚靑天主父故宮閒嘆霸圖灰刼鹿走邯鄲璧返相如墳髙頗牧總荒煙軍聲成徳當年有北潭舞榭趙苑歌弦菡萏送香菇菱映水秋來依舊爭妍衰艸冷平原信陵立功後結客空傳戰壘烏啼笛吹闗戍夕陽寒

大聖樂

春閨

奩鏡初開流蘇乍暖啟窗猶寒引螺黛巧畫雙眉寶鴨頻添香篆裊裊輕煙才換春衫慵出手向梅蕚凝妝子細防繡簾日永鶯花無賴珍重芳年東風又到芳艸漸柳色依依駐錦韉語金閨夫壻椒酒防勝莫負淸歡世事何慿韶華易去一瓣皈依大士前人無恙祝天長地久被底文鴛

過秦樓

吳城雨中

樹隱千章風輕五兩堤畔人家容與柴門照水沙岸連檣一片吳城煙雨遙望曉捲疏簾小婦凝妝映窗眉嫵嘆天涯客子三千餘里雁沈江浦空聞說白薴江東錦防南國顚倒醉鄕歌舞寒林半落霜葉猶紅愁見鳬鷗孤嶼更羨髙風此邦孺子荒亭云卿黃土問江山萬古茫茫今夜夢回何處

霜飛葉

冬日寄懷杜子靜

小齋寒冽疎燈燼故人夢牽梁月貧交鮑管等輕塵嘆世情非昔極望裏五云淸切防魚頻寄田間客防今古茫茫問誰是市中屠狗西州豪傑猶憶祖帳靑門河梁抗手不數陽闗三疊歸來松菊未荒蕪已自合鳩拙霸陵老豈因人熱當年對酒燕山雪悵離羣回首處碣石風髙滹沱冰結

洞庭春色

次韻寄答松陵徐電發

獨步江東羣推孝穆志在千秋盡詞華潘陸恣情采擷新聲秦柳匠意研求入洛才人追二俊遇傾蓋公卿便駐騶吾衰矣防中原鞭弭輸與林邱當年陳琳阮瑀艸檄處名滿諸侯羨扁舟書劍五湖煙月春城絲管六代歌樓樽酒旗亭風雅防料此際歐陽放出頭西陵畔聽江潮怒發笑引吳鉤

歸舟

萬里河梁五羊歸櫂夾路春風防荔枝洲畔沈香浦外簾開樓閣防動艨艟載得珠江花鳥去更千步香薰兩袖濃斜陽岸正袍靑艸綠衣染鵑紅簏藏羅浮舊繭早辦取舞蝶紗籠問踏歌蠻樂穿花逰女尋芳何地拾翠誰從拋卻南天煙月暖喜北望長安紫气重驪歌裏聽蘭橈笳鼔驚起鼉宮【嶺南有千步香艸】

沁園春

詠美人足

錦束溫香羅藏暖玉行來欲仙偏簾櫳小步風吹倒褪池塘淡竚苔防輕彈芳徑無聲纎塵不動蕩漾湘裙月一彎秋千罷將跟兒慢拽笑倚郎肩登樓更怕春寒好愛惜相偎把握間想嬌憨欲睡重纒繡帶防騰未起半落紅蓮筍印畱痕淩波助態欵欵低回宻意傳描新樣似寒梅痩影掩映窗前

登望湖亭

瀲灔湖光黛染遙山送目方賒喜紅亭俯立一天防影白波東去幾縷殘霞方寸鄕心迢遙水驛愁絕風濤博望槎徘徊處有喧闐列肆煙火千家神祠擊鼓鳴笳想吳楚當年鬭麗華任靑簾貰酒醉眠賈舶牙檣吹角驚起棲鴉橫槊雄才登樓客況消盡江頭野艸花雲煙濶正臺連蛟蜃人侶魚蝦

賀新郎

蛟門納姬次芝麓宗伯韻

錦幄紅霞捲賦催妝鵲橋已駕靑鸞先遣才子廣陵年尙少下直墨華猶奩鏡伴烏絲蠶繭攜得禦鑪香滿袖正天孫初渡銀河淺京兆筆晴窗展逺山肯使眉痕顯倦支頥流蘇低亞筠籠微扁吹罷鳯簫閒對奕亂局湏慿猧犬吟蟋蟀西堂愁免欲博琴臺人一笑觧鸘裘好向鑪頭典蓮漏永聞缸剪

元夜用顧庵學士韻贈蛟門

十里珠簾捲徧燒燈暗塵隨馬鈿車齊遣縹緲簫聲明月下更喜露華初寒猶峭春衣重繭花市歌樓牙拍按正禦溝冰泮流澌淺火樹合星橋展晚妝才試芙蓉顯倚銀屏歸人未卜金釵劃扁門外錦韉何處客頻囑系鈴小犬尋好夢香衾權免午夜大酺人競醉罷嚴城魚鑰金吾典聽玉漏東風剪

九日

風雨開茅屋報昨夜東籬才放一枝黃菊再度重陽柴桑裏過酒鄰墻非俗好受享燈靑樽綠身健喜逄佳客至把茱茰仔細防何足貪漏永剪樺燭髙樓已縱登臨目最闗情遙疊翠澄溪拕玉老去悲秋蕭蕭髮魂夢偏宜鄕曲況幾陣霜鴻南逐天上故人頻勸駕柰山中猿鶴憐幽獨誰更觧淸閒福

玉女揺仙佩

暮春泛舟

長堤柳影綠滿東郊十里芳湖如鏡舉网烹鮮行防載酒重續當年佳興風月誰偏領況主人情重肯虛妍景早防取靑鞋布襪正是姚黃魏紫相映無柰遇知心嬌小情癡勾人酩酊慿仗蘭橈畫槳簫鼓中流瀲灔素波千頃韋曲勝逰旗亭嘉防今古風流堪並城角樓煙暝怎消得杜牧疎狂心性趂落日仙舟容與佳人拾翠春將去也君須省好畱待夜珠光迸

十五家詞卷五

欽定四庫全書

十五家詞卷六

休寜孫黙編宋琬二鄕亭詞上

萊陽宋荔裳先生以文章名海內久矣乃人稱其登臨防集之暇好爲小詞甫脫槁輒爲好事袖去尙書紅杏郎中花影之句恆津津人齒頰間雲間讀安雅堂所載古文辭曁各體韻語絕似昌黎廬陵諸大家與建安開元時人不禁嘆曰美哉泱泱乎東海之風於鱗以後一人而已頋以未得讀其詩餘爲恨一日先生駐驂五茸得追隨杖履采蒓澱湖翫月九峯歷壽夢之遺墟弔平原之故館夕陽蔓艸流水寒鴉相與徘徊不忍去於是出其奚囊中諸長調歌之多商羽之音秋飇拂林哀泉動壑不足諭其崢嶸蕭瑟也已而置酒名園銀屏絳蠟掩映扵花榭竹嶼間檀板紅牙肉倡絲和先生復出其小令爲曼聲歌之如新箏乍調雛鶯初囀尖佻新艷不數齊梁子夜讀曲諸歌噫觀止矣湖海之作傖父辛劉閨帷之制衙官秦栁此眞子建天人之才邯鄲生能不爲之咋舌汗下乎余嘗謂之曰不朽之道人患其少公患其多豈欲占盡文苑諸家耶抑公以生平風波危懼跋胡防尾者尙少而更將深造物之忌耶先生爲之捫腹微笑而已雲間董兪撰

小令

夢江南

湖上早春

郎有約艸艸畫雙蛾行到西陵松栢下遊人爭似蜜蜂多偸眼送春波

其二

妝閣外一帶緑楊煙冶葉倡條今盡矣春來那得到三眠何處系郎船

憶王孫

菊花有名二喬者一朶中紫白各半蓋異種也

前身曽喜嫁周郎近托柴桑處士莊姊妹爭如鬭艸彊效鴛鴦偸得徐娘半面妝

閨怨四首

絲絲嬌栁逐風斜曉日曈曨掩碧紗彊起還慵理鬢鴉白楊花猶自多情入妾家

其二

越來溪上采蓮舟偸照蛾眉向淺流女伴相呼怕舉頭羨沙鷗飛去飛來只自由

其三

兒家門對白蘋洲夫婿經年事逺逰楊栁靑靑古渡頭恨輕舟不載郎歸載妾愁

其四

空房膽怯夢多訛長向花前斂翠蛾幽恨詩成嬾去歌背吟哦悶倚朱欄教八哥

如夢令

離情

剛到鳳凰臺上無那驪駒三唱願作博山鑪魂逐沈煙遊颺羅幛羅幛髙築愁城千丈

其二

織女黃姑月月偏受天公磨折正爾拜雙星驀地燕南越北新月新月乍缺乍圓似妾

其三

小膽空房多悸那更烏啼蛩簾捲看銀河心與繁星俱碎紅淚紅淚長浸合歡翠被

其四

別後雲鬟慵整蛛网鞶嚢金鏡羅襪步空階防曲雕欄獨憑花影花影滿地月明淸冷

長相思

吳門夜泊

大江東五湖東地主今無臯伯通誰人許賃舂聽來鴻送歸鴻夜雨霏霏舴艋中寒山寺裏鐘

生查子

春閨【俱戱用藥名】

別日杏初紅新來黃白痩梔子防時回驗取丁香扣兔絲蔓已長枳殻花開又結哽畫雙蛾靑黛眉兒皺

夏閨

二月算當歸於今將半夏誰與醉菖蒲芍藥吹殘也啼鳥宿紗牕淸淚珍珠防紅豆盡拋殘笑把林禽打

秋閨

涼夜正懸參貪看牽牛臥欲睡又防風故紙牕櫺破曉起郁金堂篆裊沈香盉纎手泛茱茰滿地黃金涴

冬閨

人言歡欲來續斷尨兒吠寒夜轉相思相思增五倍儂似欵冬花心爲檀郎悴十斛買香醪此夕因沈醉

暮春將半桃花始開

梅花開已遲卻恨桃花晚把酒問花神何事今春嬾春風如畫工粉黛憑深淺花是女兒家遲早由他遣

秋千

僊僊蝴蝶衣窄窄檀香板纎體欲飛颺只恨春風軟春蔥玉指柔香汗羅襦滿侍女笑相扶倩把雲鬟挽

防絳唇

劉峻度席上聽女郎度曲

子夜淸歌隔簾疑在靑天外瓊簫玉管莫把鶯喉礙紗帽籠頭卸卻殘妝戴嬌羞壊廣場無柰初學男兒拜

簡陸元見徴士

牧防樵兒斧斤漸逼篔簹谷梅花有福逃入幽人屋甫裏先生邀我供茶粥頻來熟丹經同讀牀下眠麋鹿

浣溪沙

題余澹心五十小像

白髮平頭五十人依然居士淨名身盟鷗狎鷺有誰嗔伯玉行年非已斷少陵垂老懶逾眞冶城花月樂千

春

其二

白髮平頭五十人洪厓拍手笑相親防湏騎鶴訪三神爲愛煙波來角裏肯將名姓謁平津莫釐峯下且垂

綸

其三

白髮平頭五十人布衣曽未染京塵往來求仲不嫌頻鬭鴨欄邊芳艸合鳳凰臺上栁條春批風抹月葛天

民

其四

白髮平頭五十人疎狂聊以樂天眞四時佳气在君身桃葉渡頭雙槳在樵靑歌罷調方新爲君滿引莫逡

巡

芳艸

乍暖猶寒二月天玉樓長抱博山眠沈香火冷少人添殘雪才消春鳥哢畫防幹外艸芊綿幾時靑得到郎

邊

菩薩蠻

閨情【用藥名】

桃腮杏靨春風面車前馬上曽相見蟬鬢退鴉黃氤氳蘇合香淚光雲母慘絮絮燈心短螺黛麝蘭膏憑誰贈阿嬌

其二

天門東畔天涯逺摧殘荳防香痕淺懊惱不畱行連敲砧杵聲細心挑錦字逺志儂愁記翠鈿共犀梳封題好寄奴

卜算子

楡莢錢

良冶讓天工不怕銅山匱鑄就靑蚨億萬緡亂向枝頭寄鵝眼易飄零貫朽還垂地欲付新丰舊酒樓少个開元字

其二

不見鼓洪鑪但見泉刀瀉嫋嫋垂楊欲防梅千萬春風價撒漫古城邊暴富田翁舎鬭艸兒童撲滿輸一擲斜陽下

其三

宜向庫中藏卻向林端掛蕩子東君不作家散作鶯花債萬選繞叢懸赤仄連靑靄滿地殘英誰主人賤把春光賣

其四

花作五銖衣偏被桃花哂女伴閒將歸信占恨殺無憑凖樹也有貧時俄看枝頭窘不信東風觧愛錢一夜偸將盡

采桑子

贈歌者陳郎並柬西樵

櫻桃時節櫻桃鄭攺作崔徽奪得鸞鎞輕燕翩翩掌上飛紅牙按罷黃金縷卸卻羅衣一段嬌癡羞殺西樓穆素輝【是日演西樓傳奇】

其二

燈前倦倚嬌無力臂作空牀重理淸商一串驪珠繞畫梁暮雲朝雨今宵夢錯賦催妝何物王郎醉裏溫柔更有鄕

舟中見雁有感

今春曽送回鄕雁欲賦歸歟欲賦歸歟爲報閨人掃敝廬今秋又見南飛雁歳聿其除歳聿其除卻悔今春枉寄書

梅花

試將風格閒評品誰得相宜誰得相宜除卻湘妃定洛妃枝頭止許棲幽鳥燕子來遲燕子來遲不見雲英未嫁時

減字朩蘭花

招友人遊湖

孤山之下雨中正好看花也待得晴時杏嫁梅娠緑滿枝空嚢烏有三百靑銅難貰酒亟典春衣莫待東君致政歸

憶秦娥

秋感

梧桐落秋來客睡何曽著何曽著萬家砧杵月明烏鵲人間信有風波惡紛紛世俗成輕薄成輕薄五陵衣

馬少年同學

有憶

朱闌畔莫愁嬌小曽相見曽相見翠蛾羞斂半遮團扇畫梁依舊巢雙燕藏鴉幾度垂楊換垂揚換桃花臨

水那時人面

春閨

春如繡銜泥燕子黃昬後黃昬後愛他雙影妬他雙宿匆匆過了梨花池塘不耐東風驟東風驟吹將波

影學人眉皺

淸平樂

春怨

楊花飛雪蕩子心腸鐡恨殺嫦娥圓復缺不管人間離別怕簮碧玉搔頭妝成懶下朱樓樓上銜泥雙燕呢喃似替人愁

輦上故人有爲余勸駕者作此詞謝之

防肝虫臂總是君王賜一曲徵歌千日醉管領鷗班鷺隊故人天上吹噓勸予重整簮裾只恐中山毛頴於今老不中書

阮郎歸

春閨

越鷗犀液試新茶困來眠碧紗夢中何事獨長嗟梅香猜著些呼女伴踏晴沙栁梢啼暮鴉繡裙偏愛合歡花來生得似他

攤破浣溪紗

西溪訪陸處士作

三月楊梅正作花板橋欹側俯晴沙閒覓柴門無徑路栁陰遮燕子傯忙營社稷蜂兒辛苦坐官衙問著山翁都不識野人家

眼兒媚

憶故園作

朝來沽酒典春衣梅子雨初肥杜鵑言語枝頭教誨道不如歸十年蹤迹沙鷗是負卻舊漁磯鄰翁相山間茅屋松下柴扉

西江月

索林鐡崖侍史絮鐡不見作此嘲之

閱盡古今俠女肝腸誰得如他兒家郎罷太心多金屋何須重鎖羞說余桃往事憐卿勇過龎娥千呼萬喚出來麼林曰期期不可【林口喫故云】

秋花有名粉茉莉者

姑射山頭冰雪仙人散作銀霞嫣紅奼紫讓夭斜略似文君新寡最愛章江朩本居然壓倒羣葩嬌香冷蕊較爭些婢學夫人其亞

無題

傾國先呈皓齒靈犀暗托犀麝蘭香沁茗甌時中有醍醐妙理春筍纎纎半露燈前低斂蛾眉禪心果否絮粘泥珍重阿難戒體

舟中見麗人

淥水芙蓉掩映靑蛾欲展還顰琉璃千頃碧無痕怎敵橫波一寸畫舫揺搖近岸岸邊偸覷防嗔長年何幸得相親半晌輸他福分

錢唐門外作

白馬千羣浪湧銀山萬疊天髙錢唐潮似廣陵濤近日潮聲艸艸往昔綠陰黃鳥於今野水紅橋西陵松栢久蕭條何處孤墳蘇小

二男阿環日者家雲長當學武三男阿端以五月五日生忽屆晬盤口號志喜

只合呼他豚犬漫誇圖畫麒麟與兒戱戴小綸巾果否提戈取印莫學王家鎭惡爭如齊相田文敢期他日大吾門孝弟耕田本分

久客杭州歸雲間度嵗兒軰競索衣帛作此自嘲

老去霜顚種種歸來繡褓重重辛盤銀燭畫堂中第一生平好夢爭學傳柑索棗挽須交問衰翁空嚢更比少陵窮那有天吳紫鳳

醉花陰

閔園

雨餘天似柴窰碧修竹穿籬出滿地碎秋聲白鳥靑虫生長芙蓉國森然奇池邊石紅葉纒靑壁屐齒竟忘歸醉倚層樓三弄楓林笛

南歌子

南園牡丹始開吳六益董蒼水過飲薄暮方歸

碧沼看魚媵雕欄放防姑君來拍手唱烏烏恰好枝頭啼鳥喚提壺嫩白全羞粉嫣紅半防朱醉眠堪臥錦毺偏要戴花歸倩細君扶

浪淘沙

昭君套

宜伴鐡兜牟卻在妝樓文姬遺制尙風流扶上雲鬟頻熨貼紫玉搔頭臨鏡轉含羞笑展雙眸起來呵手戲藏鬮宻語檀郎低附耳底是溫柔

秋旅

風雨十分驕怒似江潮愁來我欲睡鄕逃促織多言偏不允枕畔叨叨彊半客僧寮琴劍蕭條一枝難穏愧鷦鷯來嵗西牕須記取莫種芭蕉

揚子中流望金山北面

誰削玉嶙峋千尺云根蛟龍深防海西門金碧樓臺靑黛樹小李將軍雁影落紛紛喚起江豚鐘聲兩岸客邊聞登陟不如遙望好倒影斜曛

湖上三舟圖成寄執玉奉常西樵吏部

何防覓星槎且住爲佳張融岸上屋堪賒同在白鷗鄊裏宿疊作鄰家有約看朝霞每到棲鴉南屏寺外藕初花蕩槳歸來驚宿鷺觸破窗紗

鷓鴣天

贈說書韓修齡

豹尾班中侍従頻滑稽似爾絕無倫投壺那得天顏笑只爲恢諧郭舍人楓欲落雁來賓蕪城明月恰逢君開元供奉今誰在抵掌雍門淚滿巾

賀相者陳我白生子

聞道明珠入掌中充閭佳气靄融融君家妙手如唐舉摩頂何湏寶志公金作埒玉爲驄鳳毛五色自超宗弄璋錯寫休辭罰試聴啼聲問阿翁

同人約看元墓梅花以雨不果返棹雲間阻風四日舟中撥悶戲呈吳仲徴廣文

鄧尉梅花二月天欲擕竹杖醉花邊無端甲子防防雨不爲遊人巧作緣三泖路九峯煙石尢風起纜難牽輕帆半幅如飛鳥羨殺東來鴨嘴船

題樊防公小像

曽向舟中看璧人金丸珠勒冶城春只今老作靑溪長猶是當時折角巾姿卓犖骨嶙峋畫師摩詰是前身知君埋照饒深意新築糟丘號酒民

題佟壽民方伯三世圖

作礪爲舟社稷臣衮衣應許近星辰黒頭宰相黃扉客曽是維摩座上人鏘劍佩握絲綸安排圖畫到麒麟夢回湏記靑蓮句金粟如來是後身

遣懷

咄咄書空喚柰何自憐身世轉蹉跎長卿已倦秋風客坡老休嗔春夢婆朝梵防暮漁蓑閒中歳月易消磨誰言白髮無根蒂只爲窮愁種得多

陳叔明行年七十有三邑宰髙其誼聘爲鄕飲介賓固辭不就其殆隠君子之流歟

誰守柴門是野鷗花邊茶臼竹間樓古人偏愛陶元亮祭酒咸推陳太丘九節杖一扁舟布衣焉敢謁諸侯老人未鯁何湏祝且往前村飯牸牛

又

俛仰乾坤一艸亭科頭箕踞眼還靑休妨南郭先生睡不羨東吳防士星泥藥竈防花鈴春來蜂蝶共經營兒孫功課無他事熟讀防耒耜經

又

門外垂楊隠釣船醉來畱客大牀眠風前鐡笛誰三弄壁上雷琴剰一弦顏沃若色蕭然盟鷗狎鷺費周旋籠中歌鳥聲偏好辛苦教成十二年【鳥名叫天知先生豢養有年縦之不去人曰此壽鳥也】

虞美人

賦得逺遊長兒子

殊方流落頻生子防犢眞堪喜尋醫覓乳費商量何況他年婚嫁爲他忙生長東吳同燕旅不解齊人語故園猶有舊柴桑待得靑春作伴好還鄕

看花作

朱朱粉粉東風面一夜開將徧花神料得是鍼神繡出枝枝葉棄一番新黃鸝似向風姨訴莫把花枝妬趙家姊妹易相嗔試看南枝如笑北枝顰

遣懷

一従勘破邯鄲夢遇飲長湏痛醉鄕只道可藏愁卻被塞鴻呼起又従頭吳頭椘尾經年寓岸上牽船住非闗王粲怯登樓自是吾家家法善悲秋

過錫山秦園訪畱仙太史不遇作

辟疆園傍春申曲翠壑噴哀玉畫橋宛轉客來稀驚起一雙鸂鷘破煙飛釣船空系垂楊下興盡湏歸也蔣家新醸不曽酤卻笑酒杯也似故人疎

鵲橋仙

井蛙

艸際持頥泥中囓齒別號虫中裸族一謳羣和爲公乎偏則向人前怒目雄踞東陂長吟下裏宛矣公孫在蜀董生何事懶窺園看不耐汝曹邊幅

長安邸捨初罷稽勲作

鈞天在耳晨開閶闔空自葵心向日嵇康曽答巨源書道臣也不堪有七玉珂雕馬莫來莫往盡是平生膠漆孝標著論一何愚笑勸百何曽諷一

雨中宿笑隠庵示笑魯和尙

沙鷗睡穏雨聲驚起竹裏雙扉開闔南屏一縷白雲生早失卻雷峯殘塔靑苔妨屐黃柑伴茗松老應同僧臘西風蕭瑟柁樓寒向彌勒龕中下榻

寓園海棠

東君忒巧調朱搓粉繡出紅霞防幅朝來細雨一絲絲似妃子溫泉初沭風前欲語煙中如睡只合錦禽雙宿枝間啼罷不來巢燕燕說鶯鶯無福

五人墓

揚旗擊鼓斬蛟射虎頭顱碎黃麻天使鱄諸匕首信豪雄笑當日一人而已華表崔巍松杉森肅壯士千秋不死従來忠義出屠沽慚愧殺干兒義子

踏莎行

雁

楓落瀟湘雪深幽冀西風吹老蘆花穂搗衣時節卻飛來一聲才斷千行淚帶雨還飛飄零無次蕭蕭淸影和云墜郎邊莫道少書來長空寫盡相思字

虎丘試劍石

光淬芙蓉魂驚魑魅靑苔石上媧皇淚自従雙劍作龍飛空聞白虎眠幽隧歌舞方酣越人兵至水犀驚醒夫差醉鴟夷後館娃空屬鏤似比干將利

中調

臨江仙

曹顧庵歸自椘中聞余在白門不及晤而去畱書爲別賦此詞奉答

憶在勞勞亭上別吳江三弄丹楓洞庭西望水連空共誰過赤壁髙唱大江東凖擬開樽還痛飲小樓同聽疎鐘布帆歸去似飛鴻寄將黃雀鮓須趂鯉魚風艾石五兄納姬白門善觧琴書擕之入蜀催妝賦此

桃葉桃根艶冶巫山巫峽嶙峋髙唐雲雨昔曽聞賦才今宋玉臣夢果然眞十樣眉誇螺黛七弦琴拂龍唇薛濤箋寫洛川神小窓圖筆陣親學衛夫人【侄婦姜臨池最工故云】

贈少年客

韋曲城南天尺五翩翩公子豪奢小平津外緑楊斜金鞍雄百騎蠻鼓醉三撾一擲裊盧輸百萬吳鉤光閃龍蛇春衣夜宿杜陵花情人劉碧玉俠客魯朱家

蝶戀花

桃葉渡舊用小舟亂流而濟今易以橋往來差便而名實不副慮往迹之湮也作此詞

一曲淸淮圍畫閣桃葉桃根髻子新梳掠不畏風波江上作長篙自有王郎捉誰向津頭施略彴髙架虹梁偃臥靑龍角寄語黃姑依樣學塡河不用勞烏鵲

相思鳥

兩兩文禽長並宿淺碧殷紅毛羽如新沐共命迦陵眞眷屬雕籠合用連枝朩飛去銜花歸啄粟雄往雌來似戀黃金屋畢竟斑鳩鷹眼毒晴時相喚陰時逐

閨中秋月

恨殺廣寒宮裏兔闖入紗窓無計驅他去若是嫦娥憐妾苦只應長伴愁人住無柰團圓才十五漸漸虧來做出愁眉嫵說向天邊兒女語人間薄命儂和汝

旅月懷人

月去疎簾才數尺烏鵲驚飛一片傷心白萬里故人関塞隔南樓誰弄梅花笛蟋蟀燈前欺病客淸影徘徊欲睡何由得墻角芭蕉風瑟瑟虧伊遮掩牕兒黑

送春

借問東君何所似駘宕風流性格如遊子才過淸明兼上已瞥然興盡思鄕裏萬樹嬌紅千樹紫那忍相拋便付東流水春風也恐多情死杜防聲裏潛歸矣

唐多令

孤館

牕外雨澌澌涼飇戛竹枝賴徵鴻喚起魂癡安得波斯千里鏡重照見曉妝時孤館被秋欺啼螿攪夢思寫離愁空費烏絲縦有金鍼五色綫穿不起淚珠兒

一剪梅

梅花

淺碧深紅擁素裳楚楚晨妝澹澹殘妝霜姨雪姊伴昏黃月在回廊影在廻廊寂寞孤山處士莊漠漠湖光剪剪雲光思量誰得配孤芳風裊蘭香篆裊沈香

梨花

靜女仙姝澹不羣猜作湘君喚作文君軟風嬌雨防香溫朝展眉痕夕帯啼痕欲謝還開映水紋開是停雲謝是行雲防枝斜倚緑楊村鶯也銷魂燕也銷魂

思家作

飄泊東南劇可憐朝采菱船暮打魚船愁中看徧好山川鶯脰湖邊罨畫溪邊問余何日賦歸田說道今年又早明年故園消息久茫然春燕來前秋燕來前

破陣子

闗山道中

抜地千盤深黒挿天一綫靑冥行旅逺従魚貫入樵牧深穿虎穴行髙髙秋月明半紫半紅山樹如歌如哭泉聲六月陰崖殘雪在千騎宵徵畫角淸丹靑似李成

舊雨來【自度曲】

客金陵雨中作

曽記當年雨後門前冠蓋客一何多銀燭西窓螢火亂聴枯荷直到晴時方去濕鳴珂今日雨聲猶昨蕭條三徑裏有誰過料得故人無疾病卻因何只把天公埋怨太滂沱

靑玉案

何匡山齋中牡丹將放作此詞問之兼索其酒

玉環飛燕方嬌小看葉葉輕霞裊蛺蝶蜂兒忙在曉帶露含啼臨風偸笑莫待都開了花神欲酹須醇醥最愛君家麯生好蚤起衣裳渾欲倒畫欄凴處提壺頻喚願作花間鳥

感皇恩

寃系二年一朝觧网感荷

天恩歌以代泣時癸夘十一月朔三日也

雪窖與冰天孤臣泣血魚鑰沈沈隔雙闕修羅劫滿等到烏頭如雪九重消息好臯陶曰旛下騶虞雞竿載掲喜極沾巾轉嗚咽妻孥相告今日鸛鳴於垤黃粱剛夢醒炊還熱

千秋嵗

爲吳門袁生題霜哺篇冊

袁生至孝鄕國人爭道身旣隠親將耄鴛雛衣膝下瑞映金光艸五十載慈顏今日方成笑殊有超宗肖骨相生來好竹馬戲斑衣導驊驑馳上苑圭璧登天廟羨只羨重堂百嵗丸熊教

離亭燕

題胡履泰小像

野鶴翩翩閒雅風度如君瀟灑白眼科頭天地外此意無人知者何防覓行蹤長在逺公蓮社孝筍曽生堂下旦晚徴書來也布襪靑鞋遊五嶽懶問向平婚嫁若个寫丹靑應是將軍曹霸

風入松

淳於棼墓

大槐安國舊邦基蟻蛭尙累累麒麟髙塜祁連象繁華夢一枕玆爲問秦樓公主瓊簫曽否相隨朱旛皂蓋畫熊旗千里罷徵鼙防勲帶礪今何在羊開府身後同悲吾欲題君隧道南柯太守之碑

訪張瑤星於松風閣不遇

雨花臺畔訪柴荊匹練大江橫鐘山紫翠斜陽外虯龍影防陣松聲曽共廬山髙衲小樓明月吹笙短笻重過石頭城懷舊不勝情徵君結制棲霞寺梧桐老白鶴相迎爲道二鄕居士來尋三影先生

千秋嵗引

題長松柱石圖爲李含馥運長壽

怪石眠云孤松偃蓋亭亭千尺連靑靄五粒曽霑仙掌露一拳欲下南宮拜謫仙人原是李蟠根大伊呂功名方未艾何事丹砂勾漏外鄧禹封侯喜將屆夢松之占今驗矣黒頭堪羨風雲防紫泥書丹山鳳銜來快

滿路花

胭脂井

紅牙歌玉樹翠袖翻金縷臨春梳洗罷調鸚鵡陳家狎客慣把江山賭樓船天塹渡牀下軍書錦箋催寫新句舊宮眢井欄外靑苔古明眸秋水緑爲黃土海棠花

落一片胭脂雨環佩歸何處泉下芳魂至今遺恨擒虎

意難忘

爲施校書宛西作

洗盡鉛華記薴蘿西畔曽浣溪紗徴歌鶯語滑學舞燕飛斜擕暮雨掩朝霞別館貯嬌娃采蓮歌魂銷千載何況夫差嬋姢偏在君家羨朱樓罨畫楊栁藏鴉鵾時一弄羯鼓醉三撾無限恨向梅花淸淚染琵琶待學他鴟夷少伯共泛仙槎

十五家詞卷六

欽定四庫全書

十五家詞卷七

休寜孫黙編宋琬二鄕亭詞下

長調

滿江紅

燕臺懷古

易水東流與西去荊卿長別祖帳處三千賓客衣冠如雪督亢圖中雷雷作咸陽殿上襟裾絕恨夫人匕首竟何爲同頑鐡漸離築笙歌咽博浪鐡車輪折縦奇功未就祖龍褫魄一死翻令燕國蹙九原悔與田光訣嘆千年寒水尙蕭蕭虹霓滅

王西樵客逰武林曹頋庵賦詞志喜屬予和之

花落錢唐江流濶潮痕初漲問足下何由至此布防無恙儵爾波濤如夢裏跫然屐齒來天上恰湘湖蒓菜十分肥爲君餉西湖畔春波漾疎栁外歸樵唱有靑油畫舫烏程佳醸風暖遙傳靈隠磬天晴急防韜光杖倚危欄百尺看銀塘龍蛇狀

其二【予與頋庵西樵皆被奇禍得免】

痛定追思瞿塘峽怒濤飛漲嘆北寺臯陶廟側何期無恙荘舄悲歌燕市外靈均憔悴江潭上問綈袍髙誼有還無曽誰餉愁萬斛東流漾五噫句舂間唱恨埋憂無地中山須釀故態狂奴仍未減尊前甘蔗還堪杖笑邯鄲夢醒恰三人無殊狀

其三【西樵以南徐遊覽諸作見示】

北固城頭兼天湧銀濤奔漲登覽處頻經戰伐金焦無恙皷枻黿鼉深窟畔振衣鸛雀危巢上手摩挲瘞鶴古殘碑爲余餉弓樣月波中漾欸乃曲橋邊唱望鄕心倍切濃於春釀禽慶欲偕名嶽屨李邕幸免金吾杖笑馬遷貨殖彊裁書無聊狀

其四【西樵長齋佞佛但不戒飲】

春色防繁花謝紅銷緑漲山一似西施痩損捧心微恙堤上長吟蘇白句樓頭髙話羲黃上喜淸齋久已絕豬肝何須餉風乍捲輕綃漾煙欲暝金衣唱愛信陵作達沈埋醇釀禹穴天臺春正好裹糧且辦靑藤杖倩君侯防筆代丹靑雲霞狀

其五【刀俎餘生欲斷葷者數矣柰茹素輒饑故篇中及之】

伏枕吳山羇愁共桐江春漲喜邂逅客星忽聚酒徒無恙楊惲南山歌太苦鄒陽北闕書難上向精藍深處問枯禪伊蒲餉雙燕外防絲漾六橋側紅牙唱惜杜康骨朽無人能醸我愧老饕難戒肉君方彊健何須杖看白衣蒼狗任他忙浮雲狀

其六

吾道榛蕪狂瀾倒百川爭漲賴砥柱君家伯仲安流無恙防何勞詹尹卜龍矕逺過黃初上況陳思才藻气如虹詩堪餉請室耗心旌漾擊瓦缶烏烏唱看霜枝緑鬢窮蒸愁醸放逐誰憐亭伯困登臨願借盧敖杖坐西牕剪燭話通宵悲歡狀

其七【鐡崖頋庵西樵雪洲小集寓中看演邯鄲夢傳奇殆爲餘五人寫照也】

古陌邯鄲輪蹄路紅塵飛漲恰半晌盧生醒矣玆無恙三島神仙遊戲外百年卿相蘧廬上嘆人間難熟是黃粱誰能餉滄海曲桃花漾茅店內黃雞唱閱今來古往一杯新醸蒲類海邊徵伐碣云陽市上修羅杖笑吾儕半本未收塲如斯狀

其八

歸去來兮東臯下錦秋湖漲有不腆敝廬海曲年來多恙避地人辭金馬后遊仙伴我方壺上羨冰桃火棗大如瓜麻姑餉防雨過淸溪漾行樂耳提壺唱喜兒童學灌山妻能醸處士三間容膝屋仙人九節齊眉杖恨衰年腳疾耳將聾新來狀【錦秋湖名】

贈趙千門謫官武林

竹馬鳩車遊嬉日追隨里巷九萬里風摶羊角相期同上作賦無過潘嶽敏論年頗愧袁絲長記蜃樓影裏望蓬萊心何壯八義手誰能兩三舎退予非譲惜娥眉嫁晚仙宮蕊榜一柱觀頭堪拄笏匡廬飛瀑三千丈羨滕王髙閣醉憑欄王恭氅

其二

古郡洪都平反借經綸妙手遊刃處昆刀並剪氓寃立剖詰曲羊腸眞險絕蘼蕪何事捐新婦嘆樽前涕淚染琵琶靑衫袖湖水畔吳山岫白傅髯蘇又更窮愁詩好外孫虀臼長笛倚樓誰解道旗亭歌徧諸伶口向六橋煙雨晚尋春従君後

小女歸次淮北舉第三子眞州聞報口占志喜寄五文壻

齊女門前送歸鷁心旌搖漾忽報道石麟墜地言觀其韔阿大中郎誰得似吾家宅第非虛相羨鳩車竹馬爛如雲烏衣巷駒千里龍媒眖歕朱汗精俶儻喜元燈耿耿後來能亢蚌老珠胎應有驗渭陽滚滚肩相望伴老夫醉裏踏靑山扶笻杖

贈旣庭弟

玉磬山房西窗下論文剪燭兒女輩挽衣問訊酒漿相續往事堪驚如噩夢新愁欲話難更僕悵登山臨水送將歸吾家玉春艸句勞心曲陏苑外逢南菊嘆雪中鴻爪去來何速才子従來悲失路斯人豈合棲空谷約眀春鄧尉看梅花支公屋

題尢展成小像

賦奏淩雲眞才子至尊親許長太息文章憎命驊驑失主放逐身隨麋鹿伴英雄志偃蛟龍雨記錦裘躍馬出楡闗題詩處白雪調無雙手曉風句諸伶口但譍門遣子烹葵呼婦祕笈已窺林屋洞新篘且醉蘭陵酒問朱門髙蓋幾人存東門狗

賀馮郡丞公子秋捷

甬上簮纓羨家世防龍相繼歌頌徧靑州父老白門子弟共道平反陰徳盛髙車駟馬於公第果仙郎髙折一枝歸瑤臺桂丹鳳翮靑麟罽龍爲友神英鋭看追風籋電騰驤天際射策江都偕計日論年髙宻封侯嵗問傳臚第一屬何人馮當世

李方山歸自滇中喜而有贈

西子湖頭送君日楊花飛雪一萬里蠻煙瘴雨朱門空謁雁字不傳滇海路蘆花正映淸溪月向莫愁村畔話離愁眞奇絕磨盾志空悲咽題柱願難消歇惜白頭成錯六州之鐡鄕裏兒曹偏面冷丈夫拓落因腸熱取嚢中詩卷共靑萍燈前閱

其二

抱瑟歸來嘆防子飄零南國君賀我商瞿有子狂歌浮白大者才能呼父執黃雞緑酒娛今夕但無如瓊樹倚堦前誇雙璧吹玉笛長幹陌擕蠟屐江淹宅曰身將隠矣北山之北逺害且尋麋鹿伴那能老作諸侯客況竹溪六逸尙堪招䢐徠側

又壽方山【時年五十有一】

齊魯之間許君是須眉男子歌伏櫪壯懷消減肉生雙髀艸檄百蠻功未展裹糧五嶽防方始算春秋三萬六千塲平分矣鴻鵠志誰能擬姜桂質終難徙肯隨他逾淮盧橘化而爲枳孔北海豪杯斚在孟東野老詩篇羙倚江樓秋夜共吹簫魚龍起

從姜九綺季索畫

公子才華問驃騎何如第五幾席上千巖萬壑丹靑佳譜不分胸中藏嶽瀆無端筆底驚煙雨嘆虎頭神妙米公顚今其伍神禹廟松杉古西子裏荊榛莽記蘭亭曲水依稀曽覩拙宦長慚疏屐齒後防恨不生毛羽愛雲門寺與赤城霞須君補

旅夜聞蟋蟀聲作

試問哀蛬緣底事終宵嗚咽料得汝前身多是臣孤子孽靑瑣闥邊瓔珞艸碧紗窗外玲瓏月況兼他萬戶衣聲同淒切梧葉落西風冽蓮漏滴徵鴻滅似杜防春怨年年啼血千里黃雲闗塞客三秋紈扇長門妾背銀缸和淚共伊愁牀前說

有感

白眼看人誰作俑嗣宗爲虐従此後爭相模仿傳來衣鉢許史府中饒結駟翟公門外堪羅雀把乘車戴笠舊時盟成髙閣交道喪多輕薄思管鮑何由作笑雲翻雨覆一丘之貉對面九疑誰得料塡胸五嶽安能鑿願休將腐鼠嚇鵷雛翔寥廓

拜方正學先生祠

朩末亭邊聴山啾啾宵哭陽九厄衣冠道盡傷哉臣僕七國肯因晁錯觧先生禍比溫舒酷訝當年碧血濺蘼蕪今誰緑魚服泣君王逐瓜蔓殺門生族嘆詩書種絕何人能續簡牘空餘南史恨松杉已見長陵禿酹荒祠燈火尙靑熒金甌覆【漢書人皆三族王溫舒五族先生噀血禁庭至今地無春艸】

贈江都令軒轅汶湄

誰賦蕪城到今日堪悲鮑照凋瘵後急湏和扁刀圭立效禦馬善稱東野畢投巫人羨西門豹有淮南父老詫河淸如公笑書下考仍長嘯辭五斗従吾好忽九霄丹鳳銜來溫詔曠典河陽容借宼提封古驛原名邵【邑有邵伯驛】問縣魚掛壁尙依然庖丁道

水調歌頭

祝查伊璜七十

巵酒爲君壽四座請無喧歳星聞是方朔聊復謫人間嘆息佳人空谷天遣平章花月蝦菜五湖船月下雪兒唱新譜小遊仙泛滄海窺禹穴夢邯鄲綠瞳華髮先生骨貎轉翛然放迹煙霞之外髙臥羲皇以上笑拍葛洪肩莫向方壺去少駐一千年

滿庭芳

賀汪於梧舉第十一孫

圃號秋霞人如瓊樹新來鶴髮鬖鬖華封人祝惟爾一身兼佳气充閭瑞靄石麟降蓬矢新添孫枝好荀龍有八薛鳳又成三華堂臨曲水堦翻紅藥杯映銀蟾更髙燒華燭低按鵾弦此日書祥太史報君家象緯頻占分湯餅花前起舞詞客老江淹

漢宮春

秋日同姜如農給諫散步城隅歐陽公集有眞州東園記此其遺址也

白露蒼煙憶醉翁椽筆曽記東園髙臺畫舫安在風物依然重陽近也覓黃花共倚危欄楓林外澄江如練寒鴉千防飛翻頗怪並州舊尹早蒓鱸夢斷偃仰丘樊故鄕烏衣門巷衰艸荒阡干戈滿地何従問盤谷斜川君笑曰無如此防濠梁秋水之間

哭方爾止

吾友方幹果貧如趙壹賦類相如平生傲睨成癖偏愛狂奴盧龍塞上踐冰霜曽策疲驢堪下酒灤河鮮鯽君言勝四腮鱸猶記長幹握手賀更生世淸淚霑裾何圖此別千載鄰笛愁余傳經有女問何如六尺遺孤腸斷防重開巾笥未裁劉秣陵書【數月前君有書見貽未答】

雙雙燕

題佟滙白中丞伯仲漁樵圖

皤然二老似江左風流惠連康樂綸竿七尺雨笠風簔同著長嘯東臨海若擕手入天臺采藥從公看奕仙家取斧柯遺卻行腳蒼巖翠壑笑肩拍洪崖弟酬兄酢山中畱客童子一雙馴鶴休戀煙霞髙臥看早晚蒲輪西洛須倩妙手長康重畫麒麟髙閣

髙陽臺

爲朱鶴庵侍史王郎作

何防逢君落花時節嫩楊乍囀鶯簧小閣沈沈鄂君繡被生香紅牙按罷渾無力倚東風更換霓裳背蘭缸橫波偸展低問周郎東君爲汝傍徨倩珊瑚在枕玳瑁爲梁海燕同棲一時嬌艶無雙従此蛾眉防意畫應見慣不辧鸞凰漫猜他佳人碧玉夫婿王昌

念奴嬌

郭璞墓

農太守挽羲輪三舎乃心王室防如神撩蠆尾臣命盡扵今日气作長虹魂歸華表骨金鰲脊馮夷舞罷數聲欸乃漁笛安得溫嶠懷中通天犀借我下窺龍國江左夷吾今在否石馬沈埋荊棘鐡甕旌旗金山鐘磬閱盡興亡迹中泠滿酌一帆髙掛遙碧

重過汪氏容園

辟疆池館是誰剪瓜步江流余沚放逐餘生雙不借重看水窮雲起怪石防岈孤亭窈窕蘿薜藏山行行且止呼童爲摘蒼耳堪嘆滄海桑田洛陽金穀轉眼荊榛裏舞榭歌臺眞可惜愁殺烏衣燕子百頃淸潭十圍灌朩桐又生孫矣故人擕手爲言樹猶如此

九日王西樵姜如農程穆倩王爾調家伯獻登慧光閣

昔人多事把今日名以佳名重九靑女連宵渲染作淺碧深黃林藪傑閣千尋長江一瀉瓜步晴如豆帆檣飛下夕陽還系堤栁休問髙防龍山參軍同幕府其人存否古往今來屬我輩復共天涯杯酒目送飛鴻詩成戲馬莫放持螯手逺公微笑醉中應恕狂叟

館金陵馴象門今廿有二年孫道宣以詞見示賦此

長幹西畔記鴉藏新栁朱樓之下問是盧家年十五嬌小莫愁未嫁鸚鵡籠邊侍兒教演曽把髯奴罵秋千時節玉簫聲在簾罅惆悵司馬淸狂橫琴三弄卻鳳求凰也鼙鼓歸來人世換都付水流花謝修竹依然畫欄何在俯仰餘悲吒唾壺敲缺不禁淸淚如瀉

丙午小春善伯希韓招諸同人宴集紅橋之韓園分韻

玉鈞斜畔最傷心遊子斷腸難續佳麗繁華誰領略惟有淸狂杜牧我輩重來爲嘆苦短急辦三條燭天寒朩落佳人同倚修竹況乃詞客都豪雍容車騎落筆雲煙簇樂莫樂兮今夕防莫學阮公癡哭緑酒黃橙銀箏翠袖偸送初成目朦朧別後知他何防金屋

水龍吟

乙已除日得家報新置朩峪山荘慨然有終老之意喜而賦此

幾年鼎鑊風波賦初衣菟裘才築白雲萬疊蒼松千笏淸溪一曲歸去來兮臨流設釣登山驅犢謝鄰翁問訊叮嚀寄語第一事多栽竹人世竟同蕉鹿夢驚回黃梁方熟天公賜與一丘一壑數椽茅屋急辦長鑱早營圓笠樂吾盤谷笑三閭多事此身將隠何勞卜

風流子

贈劉峻度兼送令弟孝亷公車北上

竹西歌吹地樊川客杜牧擅風流問壇坫主盟誰操牛耳孝標苗裔豪邁無儔身將隠簮裾如敝屣丘壑信優防二八鶯喉嬌歌子夜十三雁柱低按涼州蘭亭髙防罷紗窗頻剪燭歷亂觥籌爲道須眉如此笑拂吳鉤嘆錦瑟華年是鄊堪老靑州従事此外都休更喜火攻阿弟五鳳能修

沁園春

誚白髭

嘆息吾衰兩兩三三霜雪盈頦怪素絲若練偸描病態銀莖如防硬作愁媒面目生疎主人訝客何所聞而不速來還防汝入宮見妬朋輩嫌猜況逢貝錦蚊雷更顚倒雌黃蛇與虺嘆黒云突起九閽難叫靑蠅欲弔隻影堪哀不自我先不自我後汝乃乘危利我災炎涼態笑星星髯也果小人哉

又代髭問答

兀坐支頥童子前來再拜致詞告先生頰上荒蕪不治非其種者鋤而去之鼻堊須斤眼翳湏刮蘭當門亦見先生曰姑徐徐防染化白爲緇須言君請無疑念交絕何須口有疵試數君素友丹雞白水嵗寒有防能比松枝我獨憐卿卿何棄我患難周旋不暫離吾知愧謝叟誠長者下榻於玆

題李考叔聞雞起舞

有客於防長劍巍峩殆奇士歟憶請纓北闕曽馳鹿塞上書幕府親歷無閭伏櫪興嗟投竿空老三竺橋邊有敝廬杯防後任唾壺敲缺一枕蘧蘧當年士雅何如試酹酒荒原弔望諸嘆元龍湖海徒眠髙閣侯王甲第懶曳長裾擊築狂歌登樓悲憤變作銀鉤蠆尾書掀髯笑倩羊欣白練揮灑無餘

同繆湘芷前輩及王仲昭諸子看郭園牡丹

惆悵梅花幾日飄零靑子累累喜盈盈欲笑洛川防女亭亭未嫁溪畔西施狡獪東君揉鉛搓粉傾國妝成第一枝端詳防待緑煙滅後明月來時叮嚀拜封姨向錦石雕欄好防持羨池邊嬿婉一雙燕子香中眠食百隊蜂兒座客皆豪主人醉爭看山公倒接防重防數教柴扉休掩來往無期

程穆倩六十初度作朩蘭花慢自壽中借禽虫爲諭索題賦此

何以觴君非狷非狂石戶之農更髙懷磊磊如求旦鳥孤蹤踽踽號可憐虫六十平頭自嘲自壽炙轂雕龍縂未工斯人也信諧方曼倩癖似張融寓言十九朦朧笑蜾臝鷦鷯趣不同看華胥世界魂防燕國南柯太守腹坦槐宮銅雀崔巍金貂富貴烏有先生亡是公三杯後任蠻爭角左虱走褌中

題陳其年烏絲詞

天上張星遊戱人間我幸見之羨髙陽裏第門才旋馬西園公子賦必探驪八斗才華五陵逸气虀臼爭絕妙辭旗亭上有諸伶按拍玉笛金徽奚嚢白雪霏霏信此曲従來和者稀似秦郵太史風流旖旎渭南老子渾脫雄奇揚子濤深洞庭月冷應有魚龍駭且飛觀止矣待曹王敵手險韻重題

題孫坦夫想想園

達者荘生寓言十九天地蘧廬嘆世人勞攘求田問舎經營慘澹種栁栽蒲金穀豪奢平泉佳勝魚鳥樓臺縂畫圖今安在見雕梁去燕寒樹啼烏先生晚狎樵漁早悟卻浮生是夢歟看朱甍畫棟都成泡影丹丘碧海隨防吾廬結構徒工後人誚拙千頃何須覓朩奴非非想向羲皇髙臥彭羨爲徒

又

烏有園林幻耶眞耶其如墨荘問陳家結綺空餘眢井隋宮錦樹但有垂楊孝子追思悲深肯構杖履依稀不暫防歸來些在閬風之圃廣漠之鄕誰言大壑舟藏況電馬飇車鮮定方譬生前嗜芰無防屈到沒而屍祝不替庚桑神所馮依精魂來往月榭風軒白石牀眞佳話似桃源雞犬未是荒唐

題陳希夷大書壽字爲同年張蓼匪祝

西嶽峻有仙人髙臥曽跨靑牛見山蓀亭畔蒼苔石室雲臺觀裏素牓銀鉤夭嬌防龍蹁躚舞鳳筆陣鐘王未可儔裝演了向錦堂髙掛第一箕疇使君文采風流賦歸去來兮尙黒頭羨玉燕開祥前身昴宿金貂累葉家世畱侯甲子初周須眉未艾種菊栽松樂事稠將進酒喚希夷睡醒同醉金甌

題陳蟄庵三一一三圖

所謂伊人玉貎頎然碧瞳紫髯羨荷裳蕙帯五陵公子黃冠葛屨丈室瞿曇鶴立仙姿虎頭妙筆頰上添毫一二三參同契任洪崖把臂彌勒同龕飄蕭素髮鬖鬖似柱下猶龍問老向世出世間先窺太極用無用防椎破連環形影交防畫圖三昧白板枯禪不待防従君老願擔簦五嶽結制精藍

題王壻五文小像

椘椘王郎有美淸揚雜佩瓊瑛羨白玉牀邊右軍坦腹烏衣巷口小女提二十年來居諸荏苒驚見兒曹項領成還聴得旁人爭說玉潤冰淸更憐磊磊英英似遏末封胡舊有名喜蠟屐重來同探禹穴貂裘垂敝且住吳城伏櫪悲歌題橋壯志千里驊驑待一鳴吾衰矣賴門楣有客歸老柴荊

送孫無言歸黃山

鎭日思歸臨水登山云胡不歸羨君誠髙士堪五湖長予其逋客愧北山移結徧賢豪厭聞歌管十載揚州夢已非家何在有珠簾雲海雪竇煙霏年年車馬逶遲空折盡隋堤栁幾枝笑故園三徑桂蘭頻老層巒萬疊猿鶴長啼或問先生笑而不答待滿詞人餞別詩眞歸矣任山靈見誚百罰奚辭

張黃門敉庵招飲郊園感舊而作【君有愛子最愛吾兒亦吳姬出也】

把酒花前俛仰乾坤猶剰吾曹憶西淸奉引曽陪汲黯南冠憔悴同祭臯陶諌艸空焚釣竿長把三徑荒蕪仲蔚蒿長安道嘆東門黃犬防度悲號於今華髮蕭蕭但痛飲狂歌興未消向蓮社防禪無人能觧醉鄕娛老有托而逃白眼看他飛揚防扈蜾臝螟蛉之二豪三年後問兩家兒子誰似枚臯

金公調賢而隠於醫有園林竹石之樂年已逾六新納一姬先生素患頭風作此詞嘲之

栁暗柴門苔深竹徑芍藥初紅羨煙霞髙臥結廬水曲鹿麋爲伴避世墻東女子知名兒童拍手笑指韓康藥滿籠吾何幸向繩牀丹竈鎭日相従朝來睡起初慵恰神女飛來第幾峯看博山鑪底雙眠翡翠緑紗外並蔕芙蓉我輩鐘情溫柔堪老鶴似精神玉似容催妝賦校陳琳檄艸立愈頭風

賀新郎

爲楊漢汾納姬作

寶鏡嬌鸞舞恰蘭舟迎來桃葉香凝金縷八月廣陵秋色好吹上逺山眉嫵問今夕三星在戶廿四橋頭明月在倩紅牙翠管翻花譜情定句爲郎補妝成倦倚梅花塢問檀郎未諳心性偸詢鸚鵡咫尺蓬山誰得到長是君家爲主算只有信陵公子一片雄心無處寄向溫柔隊裏尋鄕土歌且醉戌籌五

蕭山任幹之成進士歸裏作此詞以贈之

我愛任公子把瑚綸竿垂防六鰲連起三百人中君最少賦奏天顏有喜暫勞汝烹鮮妙指杏苑看花靑絲騎欹帽檐踏徧長安市喧驟貴洛陽紙宮袍晝錦髙陽裏恰湘湖蒓絲正熟故人來止一笑登堂開家醸盤有靑梅朱李雞再唱老夫醉矣萬里長風方破浪羨龔黃事業従玆始天下士獨卿耳

爲侍禦楊琢庵題像

野鶴昻藏意是當年彈文柱後楊球司驄馬連錢霄漢上騎出五侯爭避誰信道蛾眉見忌飄泊東南天地外長五湖不待官家賜逢醉尉防其詈虎頭妙筆眞無二寫元龍豪舉不似三閭顦顇歷徧九州夷險路惟有醉鄕堪寄更許我入林把臂二八嬋娟彈錦瑟倩尊前暫閣英雄淚歌旣闋唾壺碎

吳薗次太守五十初度【有序】

薗次吳君延陵華冑姑射仙姿藝苑笙簧執珠盤之牛耳巖廊珪璧羨玉署之鳳毛黃蔴紫綍領絲綸宻勿之班皂蓋朱轓在山水淸幽之地威行破柱聿害馬之先驅恵洽窮檐見飛鴻之爰集跂彼織女七襄弗困扵繭絲嗟我農人萬井無悲於星罶行春勸稼不驚鷗鷺之鄕載酒看云徧踐防猿之徑鄭當時之好客邑有飛郵範史云之飲冰釡無餘粟洵哉才望兼収政稱亷卓風流嗣美吏號神仙者也節屆迎長公爲始滿無疆遐算隨宮縷以俱添有美一人采民風而偕樂逢斯令序應南極之星辰躋彼公堂進前溪之歌舞某偶因覽勝暫維雪夜之舟幸與論文屢跋蕭齋之燭言觀父老飫聞獻兕之歌濫厠賓朋聊展放鳩之悃敬陳下裏以侑一觴

山水菇城好算従來風流刺史栁顏雙表君自玉皇香案吏謫向方壺員嶠隼旟至豺狼立掃鳴鼓放衙無个事對堂中六客攄長嘯誰喚起孫莘老駢闐士女歡相告道吾君今年稱艾朱顏彌皎百榼千觚齊拜舞不似醉翁潦倒佳客有鄒枚顏鮑洗盞髙臺臨翠巘任觥籌歷亂霜天曉何足羨中書考

題松鶴圖爲金鎭逺憲長壽

甲第誰能亞一堂中謝家珠樹鮑家驄馬善體重華欽卹意淸問先扵矜寡早貫索光芒退舎父老扶笻來獻兕道騶虞幡下無寃者天賜與萬間廈蹁躚雙鶴孤山下似君侯雄姿磊落風期灑灑松底茯苓千嵗外堪佐錦堂杯斚且莫把玉山頹也三竺六橋新雨後恰笙歌畫舫公餘暇防秉燭畱佳話

方繡山同年長郎新娶

海燕雕梁語認烏衣舊家宅巷雙棲偕旅小謝翩翩如逸少千里驊驑初舉羨孔雀屏風開防家在鳳凰臺畔住紫鸞車簇擁吹簫侶天付與霜杵阿翁早觧淵明組記摩挲掌中英物石麟誇汝佳婦佳兒雙白璧詩奏南陔華黍劉表男兒才尺許欲倩蹇修他日後卜西鄰勉娶田家女呼老友烹肥羜

楊商賢病起話舊賦此志感

吾輩今衰也憶當年偕防諸子天街躍馬防扈飛揚驚四座況有穪衡善罵【謂靑蚓也】同醉酒昭王臺下袒裼髙樓呼五白和悲歌旁若無人者懷古昔追風雅回頭萬事成飄瓦況新來友人雕喪船余書畫惻愴山陽思舊賦鄰笛何堪中夜算只有窮愁東野桃葉渡頭聊卜築問秋娘尙復能妖冶君不語淚盈把

登燕子磯閣望大江作

絕壁銜飛閣倚寒空嶒窈窕是誰雕琢六代興亡如逝水煙冷千尋鐡索夢不到烏衣簾箔結綺臨春歌舞散大江流尙繞靑山郭悲自語檐邊鐸滔滔東下風濤作俯層欄黿鼉出沒雪山歕薄況是淸秋明月夜何處樓船吹角早驚起南飛烏鵲估客船従巴蜀下看帆檣半向靑天落吾欲醉騎黃鶴

寄懷黃仙裳

雙槳將鳴也投半刺汝南叔度丰姿閒雅倒屣延君居上座談笑風生朱夏長太息娉婷未嫁袖出明珠三百斛是元和而上開元下堪把臂逺公社相思久矣相逢乍立斯須回帆羯鼓爲君重打同學少年多不賤彊半五陵衣馬誰信道黃鐘喑啞載酒陳琳荒冢畔是當年曽遇知音者千載後爾其亞

十五家詞卷七

欽定四庫全書

十五家詞卷八

休寧孫黙編曹爾堪南溪詞上

小令

搗練子

乙亥冬暮曉行

風欲靜凍交加冰嚙霜痕閣岸斜流水無聲波不起冷煙微月寫輕霞

春思

人正倦晝偏長夢醒微聞繡閣香花徑尋芳誰是伴金衣公子雪衣娘

廬州廣華寺旅懷【甲辰】

江北路廨東頭白帢靑騾絆客愁梧雨滴殘蛩語咽他鄕明日是中秋

望江南

題疑舫

眞曠遠空碧捲簾收爲道岸髙知是屋如逢水漲便疑舟身世可沈浮

戊寅初夏

初夏好門外嫩涼吹筍防斑痕抽玳瑁水添綠暈漲玻璃新結竹邊籬

紀遊【五首】

金陵好艷集記前朝桃葉淸尊銀甲閙雨花都講柘衫嬌春在朩蘭橈

二

蕪城好魄動舞衫中翠黛波心商舶曉紅燈店口市橋風小杜醉樓東

三

西湖好鎭日冶遊天靑雀暮還菱作鏡紫驑春競栁飛綿鶯語畫簾前

四

山塘好匙雪虎丘茶近水雕梁頻坐燕防晴油幙巧分花滌器麗人家

五

蘭亭好簫鼓越中行石馬古苔南鎭廟臥龍新栁夏王城流水十分淸

憶王孫

無題

侍兒新沐避芳叢整理簪花笑語工爲愛新晴垂栁濃掛簾櫳風攪山茶滿地紅

如夢令

江村

芳蕨桃花江渚管領漁簔歸去唱起竹枝詞獨自輕移柔櫓深處深處添得半篙春雨

初寒卽事

溪畔蘋花開小墻角低垂紅棗深夜捲西風牀下莎雞來早傾倒傾倒秋社新醅正好

長相思

寄迹荒塢一月感而有作

溪邊蘆水邊梧我唱新詩興未孤錦囊隨小奴樽常枯偈常逋舊識僧徒和酒徒年來多半疎

荻溪農家

朝來晴晚來晴罩屋桑陰分外淸短檐鳩婦聲云須耕雨須耕新織簔衣掩骭輕竹枝歌太平

有懷

寒潮生暮潮平綠栁朱欄繡戶明有人花下行晨調笙夜調箏博得風流隊裏名惟畱年少情

相見懽

春曉

早春數徧庭梅雪中開果是深深院宇印莓苔無个事牽愁思盡悠哉百舌驚人不管枕邊催

江村

水痕新漲苔磯杏花飛江岸蒲牙如箭鮆魚肥蠅頭利爭無巳昨原非只有子規明白喚人歸

生查子

和澹心

花開別後枝艸滿來時路白藕五更風紅豆三更雨歌喉月互沈舞影云同去畱只爲人畱住肯隨君住

別思

栁枝離別多杜牧風流在薄幸不成憐休挽荷花戴燈前印口脂鏡裏畱睂黛愁緒問如何雨滴蕉心碎

昭君怨

已卯二月周斯羽兄弟招集舟中觀演家劇魏子一於雨中爲予圖扇因調小詞題其上

日暮畫船微雨圖取春陰縷縷煙气散江湄栁痕垂一筆遠村如抹望去胭脂欲潑屋角有桃花是誰家

女冠子

秋日述懷

淡煙濃水正值江南秋美力田嘉小巷晴收秫山廚晚煮瓜鵞黃家醖酒猩赤手栽花一雨重陽近覺寒些

山房寒思

吳船來往愛聽畫眉停槳冷紅飛石醜猶稱丈花嬌卻字妃佇看千藥綻空憶四腮肥松防檐前落已忘機

防絳唇

丙子夏日村墅

長晝方炎畫梁歸喘尋泥燕桔橰聲斷露稻幽香徧倚樹當風欲比閒雲倦蘋花院小池波淺綠上窗紗半

江村

苦是春陰桃花半落江村暮垂楊千樹縹緲漁船渡靑滿田疇難認牛羊路溪邊步野鷗飛去只愛無人處

感舊

記得黃昏睂稍微見紅潮印夜深低問釀作分離恨翻悔當初合了鴛鴦枕嗟孤另欲通佳訊人遠天涯近【作音做】

遣夏柬除庵

蓮褪紅衣回塘雨蓋藏鸂鶒栁絲嫌直故倩鶯來織蒲防靑稠防綴淸溪色方池黑細魚吞墨道士鵞難得

沛上懷古

禾黍風淸亂山髙下供憑弔龍吟虎嘯絳灌由屠釣轉眼興亡陵闕餘殘燒誰能料漢家遺廟明月依然照

陸舫春思

沙暖蒲香鳯池漲綠晴波皺搓黃禦栁三月春方透小徑閒吟碧蘚生鴛甃消晴晝雨絲拖逗似補梨花痩

秋暮旅懷柬翼蒼

衰艸重岡雁燈吹滅諸陵火誰家菊朶開近扶風左無限悲秋難覓江淮柁耽枯坐閒門深鎖紅葉堆中我

旅曉柬漢思

幔捲同云平臯朩介霜威肅栁條吹禿猶映晴淮綠道徳微言爲目寧爲腹堪三復他年空谷活火煨黃獨

浣溪紗

曉起

樂事貧家竟不貪疎風斜雨過城南單紗消受嫩涼甘宿硯頻催童子滌好花頒與侍兒簪暗將私語賭宜

男

秋日園居【二調】

謝客微軀不願勞病餘覺減酒狂豪花間行礙接防髙个个蔓牽黃荔子垂垂架掛紫蒲萄曉盛芳露和蘭

膏

消夏如忘伏日髙藤牀一枕暑能逃起呼童子茶濤書有蠧巢思曝捲箋遺蠅墨阻揮毫編來團扇鶴遺

毛

春詞

荔子紅綾窄稱身輕籠淡墨舞衫新回眸檢防著芳塵黃雀夜飛歸玉輦紫驑日暖閙朱輪靑樓梳掠惹遊

人

夏詞

八尺龍須一尺綃初離涼枕印紅潮自然香膩洗難消玳瑁簾垂畱紫燕珊瑚架倒戱金貓藕絲香裏送鸞

簫

秋詞

玉盌低斟酒力微風前團扇未停揮砧敲紅淚落徵衣愁見月髙褰繡箔起乘人靜弄金徽鴛鴦幔冷一螢

飛

冬詞

翠被難溫夜似年珠簾輕捲霧如煙寒鴉啼到畫梁邊鸚防怯風攢綠羽金猊貯火熨紅氊秦箏凍斷十三

弦

過靈塔庵

棘刺杉鍼墓外田鴨頭勻綠防堂前山僧擁衲只髙眠粉堞影深垂栁畔石橋路仄野鳬邊斜陽踏破艸芊

芊

出郭

緑徧汀蒲淺浪交波揺新栁散晴郊幽人攜屐叩蓬茅蛙駭早雷開蟄戶鵲占太嵗啟春巢歸來斜日過花

梢

閨情

朱檻移燈拾翠鈿碧紗窗裏簟紋圓薄寒微覺枕痕邊鸂鶒帳開調鳯髓鷓鴣曲就撥鵾弦銀箏撩我不曾

眠

燕邸淸明

宮栁迎風翦綠齊隗臺春壓杏花低誰家小襪印香泥玉勒連錢盤輦路毳裘油壁駐金堤舊陵芳艸杜鵑

啼

感秋

霜急淸砧禁樹紅晝垂銀蒜雨蒙蒙洞簫吹倚畫樓空丹鳯城髙烏叫月白龍堆冷馬嘶風邊愁都在暮笳

中

邯鄲道中

趙國寒煙繞鹿車曉星晴掛栁梢斜叢臺何處問繁華公子毬場爭蹴踘佳人繡閣鬭琵琶祗餘秋艸沒黃

沙

晚秋漫興

曉露生妍黑丑花亂虫鳴軋朩棉斜棠梨霜葉赤如砂眞似客歸遺燕壘盡容人占是鷗沙柴門中有故侯

家

菩薩蠻

有贈

夜闌香汗羅衫薄涼生枕簟人兒覺欲去且遲遲流連三伏時妾家何處住白廟西原路鄕漫說溫柔此鄕應可遊

卜算子

憶夢

愁劇暫成眠有夢輕如絮醒後猶期防面難何況天涯路相見不禁歡醒卻無尋處但願年年在夢中一世和郎住

醜奴兒令

曉妝

曉風吹破流蘇暖花滿香奩蝶滿湘簾拾起殘紅玉筍尖未梳蟬鬢如雲壓膏沐微沾宮粉輕拈十樣新睂懶去添

閨思

逺山染黛簾初捲新月微籠薄霧輕籠只許巫山入夢中曉妝惆悵無人見杏樣衫紅茜樣鞋紅半臂殷勤防守宮

惜別

多情一向眞癡絕範蠡湖邊西子湖邊兩地相逢再世緣別時杯酒澆何處夜合花前芍藥花前獨自悲歡若个憐【芍藥花一名將離】

減字朩蘭花

夏日雜詠

幽蘭欲吐移進闌干看愈嫵散發當風上有千尋綠防濃納涼池閣林影波中魚戱樂芳餌剛垂一尺黃魚上釣絲

初夏放舟郭外

垂垂紫楝四月江心頻防燕亭館誰家夭棘抽條出屋斜輕舠不穏移向伍塘風力晴日將西黃犢江村水一犁

春暮

晚飄紅雨吹亂薔薇啼杜宇綠樹新陰中有靑樓惜別心湘簾半落細聽呢喃催繡箔心事誰傳傳語鸚哥當錦箋

淸和晝涼釀陰不雨小詞志憶【二調】

籜龍抽綠兩部笙簧池上續猩染薔薇雪壓酴醿蝶亂飛半牀弦管櫻筍風光過小滿最憶淸娯釣具茶鎗寄五湖

陰晴堪畫修竹淸風鄰可借紅藥初開靑雀油幢載酒來舊遊如夢栁絮黏泥飛不動好語花卿何滿休彈第一聲

謁金門

寫別

多情種別後淚痕潮湧綺戶海棠春雨重芳心愁自捧花也和人爭寵腸斷錦衾孤擁小字紅箋誰與送相

思看筆冡

好事近

送客北遊

斯世少英雄應笑成名防子衰艸夕陽彌望弔金元遺壘霜橋孤月照空囊枯樹亂鴉起旅館蕪菁低照讀數行殘史

夷門書屋【在虎丘鐡花庵】

舴艋泛溪花流水一灣堪泊古朩撐雲澑雨似垂髯猿玃山中日靜巳忘年展捲代行樂短簿祠前歸去見紫薇開落

憶秦娥

戱和

垂珠幕羅裙怕引狂風惡狂風惡畫樓深處是誰輕薄帳兒偎倚星兒落莫驚犬吠金鈴索金鈴索饒他夜

靜有人知覺

冬感

殘霞沒隃糜凍黑西風突西風突怪鴟悲嘯一天霜月銜杯慷慨冠衝髮古今人物都消歇都消歇陰房

火戰場枯骨

傷逝

東君惡好花未足風先落風先落啼猿兩岸峽雲飄泊問天搔首天疑錯無端玉樹塵埋卻塵埋卻諸公皆

在斯人不作

淸平樂

閨詞

睂痕頻皺不似東風舊欺盡孤眠寒更透生得腰肢原痩梨花靜掩長門尋常過幾黃昏魂向當初銷盡如何又說銷魂

隔船卻寄爲澹心賦和韻

輕衫雪皎穏稱身材小隔水秋波頻送巧勾引相思難了栁枝挿入楊枝故人靑眼修睂對面盈盈不語渾疑暗憶當時

答澹心

故人何處居傍要離墓滕六翦花濃似絮練鵲巧穿林去翩翩鶴氅羊裘羨伊才子風流試種疎梅繞屋暮年端傲封侯

甘艸子

春情

春暮曉霧空蒙認做絲絲雨侍女醒扶頭釵墜驚鸚鵡百尺遊絲輕舉空罥住梨花難吐喚起朝朝枕邊語

恨多情如許

阮郎歸

寒村漫興

澗流傳響聚沙紅海云城角濃徵途肅肅繞寒風霜花催曉鴻枌樹底荻花東遠村詩畫中虎頭老手輞川翁知他同不同

錦堂春

淸涼寺掃葉上人山樓

如練澄江東瀉春鋤舞雪防茸倚樓遙見迎潮燕飛趁片帆風楚蜀煙波不斷齊梁佳麗都空山僧不識興亡感閒數落花紅

朝中措

龍潭驛懷舊

驚濤吹簸老龍憨暮雨且停驂紅樹斜分建業靑山多在江南逺檣排漢亂帆擊汰百尺空潭一曲渭城歌罷酒樓誰是何戡

東幹小憩

平沙水漫暮潮通亞竹野桃紅燕子國中佳日白鷗社裏東風漧將故里避喧鏟迹鬥酒過從錯字休教鐡鑄來尋三泖漁翁

山花子

秋晚

黃蝶尋花褪薄衣槐陰吹老漏斜暉紅棗掛枝秋已熟打應稀不斷雁聲和月叫重驚鴉宿帶霜飛田有香秔園有菊幾時歸

栁梢靑

春閨

昨日淸明桃花紅浪做出多情帶恨粘愁無端惹住一防春餳東風難雨難晴看又過殘花亂鶯酒畔闗心燈前偸淚撩亂銀箏

西江月

題懸眞子浮家泛宅圗和韻

有客漁焉終老惟君賜者爲家釣竿茶竈隔船紗攜去隨潮上下水口紅桃流散山前白鷺飛斜風波惡處舞神鴉笑捲靑簔歸罷

歸眞

一枕微侵雲鬢三更方卸鞋弓解衣瞥見舞裙紅何事挑燈相送防逐曉云俱散魂隨春絮常通鴛鴦睡醒畫樓空枉做人間癡夢

和壁間韻

白日難教東下淸淮肯使西流春風吹罷又驚秋早嘆朱顏非舊烏巷家家王謝黃初字字徐劉荒榛火北邙頭誰是諸公之後

景陽樓

絲管競調玉樹毺暗墜金鈿酒酣狎客劈紅箋受用佳人捧硯盡道無愁天子還疑有劫神仙景陽鐘罷最堪憐井上胭脂零亂

隋苑

別殿珠簾夜月長堤禦栁春風繁華三十六離宮鈿合同心誰送龍舸方遊汴水狼煙旋報京東錦衾才與夢兒同轉眼迷樓是夢

詠懷

槖筆久陪南苑含香近侍西淸春風淡沲夢江城賀監湖光似鏡白髮衰年易過黃金大藥難成病坊早已屬先生誰道文園渇更

少年遊

柬友

故園春到弄芳菲人靜落紅稀栁岸漁汀風來水面鸂鶒一雙飛泖東丙捨宵聞鶴瀟灑芰荷衣鱸膾烘鹽蒓羮雜豉何負季鷹歸

醉花陰

春景

烘桃熨桞春方縱紅雨花梢重風日近淸明幾片楡錢都算鶯兒俸冷煙堆徑和誰共苔補閒堦空杜宇莫頻啼不喚人歸只喚三更夢

南歌子

西湖夜泛

鏡展嬌如雪衫輕怯受風薄陰偏覺鬢絲濃獨喜淸秋無暑畫船空頻勸杯中綠微添酒後紅銀箏一曲手玲瓏見有檀痕低搯印酥胸

雙調望江南

秋暮

秋欲暮江水盡生涼鷗浴似添濤外雪林疎微映菊前黃村屋日恆長初刈獲秔秫半登塲籪起肥螯宜買醉甕傾新酒逺聞香一笑舉杯觴

浪淘沙

戊寅十二月二日過智月禪院時冬燠紅梅盛開

喚渡近衡門信步南村薄綿今日覺微溫梅染胭脂先破臘伴佛黃昏冷淡許誰論菜甲篁孫逢僧閒話半無根斜日一簾當戶捲曝取朝暾

上巳

送暖曉來風春信微通滿城芳艸暮愁中寒食才過宮桞暗煙樹朦朧杜曲踏芳叢有个人同盤龍繡領禦溝東日落河橋歸路晚嘶斷花驄

甲辰寒夜遇同館周文夏侍禦於虎丘步月

松影繞回塘小閣焚香可中亭外月如霜劍气渾疑衝靜夜一片寒光落葉打虛廊僧夢方長排空叫雁也成行容我五湖隨範蠡煙雨鳴榔

鷓鴣天

送客之金陵

羅綺香殘舊院空石城橋畔掛晴虹柔情常在琴心裏別意難消燭淚中江水白落花紅小樓山色六朝同莫愁家近頻來往蘭槳輕隨燕子風

野塘卽事

蟹舎雞棲共一椽千竿修竹弄晴煙鳥聲都在徵鼙外兵气猶纒大角邊書案淨雜花妍種魚栽藕野塘偏木香吹雪人閒坐讀罷莊生駢拇篇

新秋

蟾影新鉤破碧天嫩涼池館日如年三分鶯舌紅蕉上萬顆鮫珠白藕邊愁夢斷薄情牽鴛鴦債已了前緣一聲蟋蟀梧桐雨冰簟風淸穏晝眠

午日京邸感懷

太液菖蒲泛酒時賜衣惟有近臣知銀盤郁李登公防丹砌戎葵映屈巵傾鑿落和參差楚江風咽大招辭攀髯未解烏號痛續命虛傳五色絲

秋邸【二調】

艸綠閒庭曉露淸棗紅檐角媚秋晴鸚哥簾底頻頻喚鴉舅階前細細生銅箭靜石牀平遊仙不與換公卿椶鞵篛笠蛇條杖好向緱山頂上行

墻缺城西望翠微東鄰槐栁是耶非檐條新接龍須老園甲才抽馬齒肥花正好露方稀揉藍挼紫劇芳菲秋虫巧變黃蝴蝶也學鶼鶼一樣飛

雪意

漠漠重云足四垂紙窗風靜覺輕吹水仙怕凍先遮箔田芋思煨待舉巵前有句好吟詩安排險韻寫瓊枝呼童急往前村去趁此泥幹認酒旗

冬日小集

赤葉樓頭好醉看髙歌一曲笑彈冠剖香橘柚吳姬手撮細蒲萄燕市盤紅袖側易爲歡多情莫厭酒杯殘惟耽杜牧風流句不防明犀也辟寒

重陽

節屆重陽覺薄涼閉門消得一杯漿繞籬菊賤先開紫食稻螯肥漸有黃城角下小亭荒芟夷秋艸受秋暘登髙不用茱茰袋自有奚奴舊錦囊

虞美人

村居

綠楊靑艸春生處疑有髙人住芒鞋不惜破蒼苔爲看彈棊日日倩笻來依稀避世桃源僻城市何曾識茅廬也有客爲鄰剛是半移耕叟半漁人

新秋【鳯仙一名女兒花】

粉墻雨濕生靑艸乳燕秋重老鴨鑪灰冷篆煙微愁見碧紗如水亂螢飛暮蟬不住吟疎栁閒放彈箏手空階風裊一枝斜偏是女兒花對斷腸花

有贈

輕衫窄袖身材小影向銀燈好珠歌勸飲度淸圓無柰尊前侍立暗生憐牡丹亭榭花如繡巧對紅兒痩初開豆蔻尙含春轉是五更風雨防愁人

歸興寄郁光伯廷尉周質庵侍禦

艸堂修竹猶無恙綠淨溪痕漲春來小雨課耰鋤閒向梅花香裏讀殘書鄰家芳榭餘煙艸紅藥階如掃君恩肯許逐臣歸昨夜夢中先到舊漁磯

酬澹心見贈

紙窗毳衲烏皮幾石气涼於水墻東避世慣尋僧攜得一枝笻杖過金陵江潭衰栁黏霜薄遙嘆宮槐落風波惡處度年華憑著鐡船湖海作生涯

朩蘭花令

秋憶

朩香徧鐘山道桂子倩人斜挿帽歌揺朱雀桁前花酒濺烏衣堂下艸十年浪迹浮雲杳畫檻生煙無客到沙家零落冦家貧若个琵琶傳賀老

送客南還

輕裝破浪衝天塹醉裏吳鉤看不厭催人兩鬢是雙丸伴汝孤帆惟一劍五湖煙景從今占欸乃蓮歌防女艷縱令珠履曵侯門只抵黃梁眠客店

已亥中秋京邸懷舊【戊戌中秋客維揚次六一居士韻】

平山堂外靑螺濶廿四橋邊流水咽無端擊築動悲歌俠骨難教脂粉抹銜杯仰視浮雲滑揺筆堪追秋興八蕪城煙景不勝愁舞帳牽蘿空夜月

秋暮旅懷【再用前韻】

馬蹄踏徧平沙濶別院時聞笙管咽霜前白雁巳南飛潑墨愁看鴉陣抹紅槽滴酒眞珠滑炊熟黃梁尋衛八風吹殘栁碧星稀門外轆轤鳴曉月

金魚池【三用前韻】

虯松碧瓦云邊濶堤上鳴泉流且咽胭脂兩靨鬭新妝獺髓尢憐睂際抹臨池綺席壺觴滑公子遨遊溝丈八琵琶少婦閙紅樓个个酥胸斜抱月

寄松之【四用前韻】

回頭吳楚風煙濶離思渾如枯澗咽東華撲面軟塵多慙愧何郎連汗抹蒓羮羨爾沾唇滑作者七人今有八垂虹秋色最闗情知向長橋看串月【吳下風俗月夕遙看長橋月影其形如串故名】

步蟾宮

秋意

朩犀香吐金英細碧水畔金風如洗髙樓一夜對嬋娟髣髴在廣寒宮裏疎風淡漢無纎膩坐漸覺露華微泚頳桐葉底鬭鵪鶉空攪亂花陰滿地

南鄕子

初夏

浴水燕飛忙門外長溪碧繞塘栁暗柴門遮屋角鄰墻又見梧陰過艸堂風動落花涼樹樹新濃罩曲房中有烏巢渾不見鸎藏爲乳雙雛覺晝長

冬曉【悞刻賀裳】

鸚鵡嬾梳翎巧學人聲喚小名昨夜蠟梅花凍了零星纎手敲冰出膽瓶初旭暖芳屏捲幔重重酒半醒枕上髙吟詩句好消停惹得鵶鬟閣繡聽

春情

酒病中春朝頰暈防榔醉未消手簡龍團吹活火頻燒茶竈輕翻蟹眼潮多事在今宵淡寫靑山半幅綃付與紅兒收貯了偏嬌銀甲調成和紫簫

贈紅兒【河陽妓】

停酒按紅牙蘇合香濃掠鬢鴉秋水糢糊偏可惜夭斜十五娉婷早破愁恨徧天涯飛絮啼鶯是妾家莫道胭脂開未足驚誇卻占河陽一縣花

送客還閩

閩海國南鄕萬里歸程嶺樹荒日落行人愁虎豹蒼涼惱煞杉雞報夕陽結客賸詩囊古劍芒鞵鐡裲襠如火炎風蒸荔熟甘香飽噉晶盤十八娘

醉落魄

春暮村居

防姑才落香浮小徑抽紅藥時過谷雨春陰薄紫楝翻風一燕池邊掠孤村莫怪門羅雀掀髯長嘯甘藜藿來牟豌豆供杯勺托興羲皇爲我辭蝸角

踏莎行

惜別

一夜如年兩睂空嫵臨妝怕見愁痕鎖東流還有再回時忍教永別歸黃土彩鳯難飛靈犀自吐鴛鴦瓦缺漳臺古夢中紅淚萬千行醒來都是桃花雨

春景

翠染晴嵐藍拖曲水雕鞍且傍垂楊系金魚池上賣花天探春如雪丁香紫別院搊箏小亭浮螘畫樓歌管雲中起錦繩髙掛粉墻低落紅都在秋千里

長安秋思【三調】

碣石岧峣崆峒突兀龍蟠鳯翥圍宮闕毘盧閣上望神州人煙九防靑如髮北海壺觴西城鞵襪薊門鬥酒狂歌發金元戰壘艸黏天黃沙萬里懸秋月【報國寺毘盧閣最髙】舟比黃龍船名靑雀相傳萬曆年間作水嬉一試起狂風牙檣錦防今零落菡萏秋殘茭蒲雨弱橋邊玉板猶如昨釵鈿銹蝕舊妝臺行人錯擬臨春閣【有遼後梳妝臺遺址】漢畤松靑秦闗月白居庸山翠浮千尺皂雕風勁起摩云寒霜欲變秋林赤不律吟孤叵羅愁釋酣眠且看長安奕城頭一夜動悲笳離腸早斷江南客

小重山

寄訊戱和友沂

並翅文鴛疊錦茵倚闌聞一嘆爲何人睂痕愁鎖遠山顰春風悄無緒喚眞眞綺陌漾芳塵步揺欹綠鬢舞衫新穿花癡蝶露全身羅裙褪自有暗香親

中調

臨江仙

有贈

可怪儂家香不散吳衫到處提攜我方擬似恐難齊自然眞味在芳麝正塡臍又是碧雲才一挽鵶鬟壓耳猶低遙知年可及垂笄春宵經夜雨未解作悲啼劉墨仙移榻梅花庵用錢爾斐韻簡寄

君在梅花和尙墓想應讓與君龕梅花栽在墓之南老僧消受得日日誦華嚴快聚夜深愁客散惟畱月影空潭曉來臥看壁頭山惜花乎病酒乃似再眠蠶

初夏淸溪閒泛

十畝之間新霽色愛看桑者閒閒扁舟歇處野蒿繁小橋蝌蚪黑急水隊魚斑我羨村家風味美翛然茅屋三間栁陰泥濕麥泥幹曉鶯新識路飛去又飛還

湖上遇遊客漫賦

問是誰家遊冶子風流眞个無雙兩行紅袖對銀缸千金全不惜春色果難降幔捲湖船憐小鳯山睂引入髙窗偸攜鸚鵡浴平江玉鉤藏細栁記奏隴西腔

寄西湖友人

萬疊玻璃開曉鏡畫橈隨處堪停杏花村渚倚紅亭逺山平仲綠幽徑寄奴靑學士橋邊晞髮嘯扶笻應到南屏鶯啼深栁待同聽仙人吹鐡小妓索銀缾

金灘寒夕

疎栁寒村聞暮角牙檣不駭閒鷗雁聲低度水邊樓冰紋烘雀瓦雪片壓羊裘畫省鑪煙猶在眼故人詩酒綢繆檀槽玉軫劇風流周郎能顧曲平子也銷愁

贈僧

曾向山中消日月飽看竹翠楓丹馴猿守洞虎登壇地鑪燒鴨腳晴葉焙龍團偶到人間持鉢坐粥魚聲繞空灘浮生彈指悟邯鄲孤笻衝積雪百衲防春寒

蝶戀花

題茜溪齋壁

小小荒廬圍綠水門外淸陰近水栽桃李古道不須畱姓氏負薪識是鄰家子笑問鄰童曾識汝屈指東邊著第三家是一擔束芻桃乍起晚炊看出茅檐裏

秋暮

一把黃茅新蓋屋檐角低低爲避西風肅欲向東籬重系菊荒園斫得湘君竹蟋蟀寒吟聲不足楓樹垂丹還有些兒綠九月霜痕融似玉空階迸下紅橊肉

夜憶

紙帳髙懸燈影細人逺如天欲防愁無計煩惱何心溫繡被今宵好夢偏回避瑞腦生香畱半臂別恨年年悔解愁滋味多是生前相絆系鮫綃不盡相思淚

阜城驛

曲岸回波迷白艸皂防靑騾躑躅燕南道茆店重來人已老滿庭槲葉隨風掃淡日寒云投宿早鄰院淸砧幾處心如搗簪筆鳴珂春夢杳悲笳古堠霜天曉

臨洺闗夜宿

破壁匡牀眠自妥濁酒頻沽頳卵堆霜果屈戍靑苔門不鎖棧邊分照蕪菁火應有徵人嘲飯顆憔悴中年生計渾相左弔澧哀沙多坎坷訴天寒月休欺我

將發廣陵畱別穆倩於皇無言

驪唱催人秋未暮兩鬢霜華祗爲浮名誤三五嬋娟垂白露一鞭竟別揚州去尊酒猶思良夜聚小店晨雞月落餘煙樹回指紅橋堤畔路油幢烏榜年年度

唐多令

夏夜客齋

紈扇動微吟湘簾艸色深薴衫涼鉤月初臨撲起流螢過別院曾照見女兒心風壁響淸琴銀蟬送晚林算靑樓露气蕭森白面誰家年少客些个事防相尋

一翦梅

理繡

襞開五色上衣裳抽引鍼長抽引絲長養娘新配淺深妝紅處思量白處思量多情已戒繡鴛鴦蜂又雙雙蝶又雙雙誰描花樣使人傷並蒂蘭房並菂蓮房

風情

春濃畫閣下簾鉤人在靑樓書在紅樓誰將芳艸字忘憂花已含愁酒更添愁淒涼無緒擘箜篌病似殘秋夢斷長秋蕭郎離恨托詞頭寫怨梁州入破甘州

漁家傲

秋日過村家小集予舊鄰也

紅蓼灘邊頻弄槳農家舴艋如錢盎郭外淸溪流更廣時蕩漾船輕不怕黏天浪欸乃一聲何處唱我來茅屋開新釀柴闗烏桕遙相向雞黍餉月明已掛霜篷上

秋日遣懷

八月秋晴剛過半欲招桂馥因牽幔晴日不寒還不暖鴻新見爲尋舊渚頻頻喚近繞低垣遮客館輕黃蝴蝶隨人散飄墜梧桐花砌亂閒尋看菊英欲吐東籬畔

蘇幕遮

詠香

爇芳臍烹瑞腦染著衫襟伴人昏曉一防檀心難索討夢醒更深越覺添煩惱潤能薰潮頓燥著定宮閨蘭麝宜頻搗縷縷微煙纒不了透盡孤眠誰更知他好

嘯臺懷古

百泉淸叢檜碧風捲虯枝箕踞依頑石迆邐太行疏乳液中有髙人俯仰尋遺迹晉公和曾卜宅明哲全生寒暑陶然適半嘯聲驚朩客阮屐稽琴此輩無容責

全椒道中

冷風尖殘月小野徑髙低刺眼橫蒼篠茆店孤村偏起早輸與閒鷗靜立寒汀皎防輕車攜布帽客路年年短鬢霜深了江滸靑山屏幛繞煙栁無情斷送人昏曉

風中栁

用劉靜修韻寄友

欲問髙人久矣寄情巖谷問饔飱閉門常足呼童洗竹艤船尋菊有餘錢買花葺屋古樹當廬常照襟裾生綠慣棲禽日來尢熟歌聲類曲缶聲類築算詩才是今名宿

行香子

構屋水濵喜而賦此

小小疎椽碧水經前毎臨溪匹練紅牽蒹葭十畝盡受荒煙有采菱橈沽酒渡釣魚船野漲無邊樹影森然數遊鱗傍岸流連更誰貎得晉唐宋間請顧長康吳道子李龍眠

十五家詞卷八

欽定四庫全書

十五家詞卷九

休寧孫黙編曹爾堪南溪詞下

中調

靑王案

冬暮曉發

霜餘淨碾遙天碧聽落葉鳴虛磧疎樹倦鴉寒影只今朝才見痩筠斜處露出梅花白敝裘補綻年年客駿馬春衫復何益五栁淒淸陶令宅黃河風雪滎陽戰壘驢背思疇昔

訪蔣存魯南湖園居

寒汀細雨鵜鶘喚維小艇蘆花畔堂下殘荷香已斷竹都消粉梅才破蠟紙帳垂銀蒜幽人詩興偏淩亂淸絕林塘寄柔翰秋水南華供把翫公和解笑步兵解哭懶解嵇生鍜

江城子

偶憶

狹邪深處暗香浮暫淹畱典鸘裘歌板輕圓攜上朩蘭舟樺燭紅衫私語宻花底屐栁邊樓一天徵雁喚離愁淚應流爲傷秋梧葉銀牀霜气入簾鉤偏惱麗譙銅箭急殘夢醒在心頭

柬友近況

禦溝流碧水初融鳳城東海棠紅韋相祠前曲檻系花驄星散昔年童冠侶時追憶舞雩風半生都在別離中緑尊空賸衰翁槐裏知交無字與歸鴻笠澤春波寛似海明月底下魚筒

千秋歲

夏日題壁

池塘淸思菡萏紅生膩涼正嫩人初起橊殘猶灼火竹穉齊揺翠聞巧哢畵睂能攪西堂睡栢子抽煙細蟹眼潮剛沸時坐臥濃陰底屐黏苔蘚暈衣惹酴醿刺還生受桃笙簟滑涼於水

題袁重其侍母弄孫圖

硯田堪飽卻比菑畬好具斑衣繞海中仙果熟雪裏靑山老娛白發麻姑麟脯安期棗堂上孫常抱反哺同烏鳥貧亦樂仁爲寶弄麞休寫錯懷橘應歸早請所與洗兒錢付西鄰媼

離亭燕

詠燕

記得杏園新放社日近時來訪尋著舊巢思度歲早已香泥零蕩芹渚栁花村獨自飛飛凝望系足紅綃無恙驀有離情別狀王謝人家剛廢盡欲入烏衣惆悵失路巧呢喃惟有落花依傍

隔浦蓮

藻玉軒晚集【戊戌六月初六日同頡初有芮較書度曲一本換頭移下三字】

疎楊低映池小故折廻廊巧朩榻當蕉扇矮石畔閒花艸荷葉抽淸沼香風到竹裏閒雲繞淸尊倒松醪餺飥桓公寒具不少主人弦管歌板十分淸妙斜抱琵琶拍掌笑排調逺山螺黛誰掃

河滿子

春思

新栁輕翻淺浪春波易皺微風池閣薄陰融曉景晴霞已射簾櫳小徑愁聞夜雨拾來數防殘紅又被幽禽低喚鴨鑪香篆蒙蒙斜倚繡牀睂未畵十分鍼指玲瓏愁入芭蕉心裏情通豆寇函中

風入松

春日虎丘書所見

東風不吝冶遊天滿路擲楡錢春衫一隊尋花去是誰人撇下釵鈿獨有紫衣年少畵圖無此神仙侍兒垂手復齊肩眞个欲魂牽朱簾半面驚微露爲嬌羞越覺纒綿恨殺輕羅勝我時時貼細腰邊

寄侯官許有介

風波無恙且歸耕閩嶠正秋淸徑邊松菊纒芳艸春常在南國霜輕荔子紅垂古驛榕陰緑滿重城開尊烏石聽啼鶯瀚海暮潮平丹靑巳擅雞林價鐘王法當代知名髙興西園公子安貧東郭先生【烏石山名】

吳彥髙詞云玉堂金馬竹籬茅舍總是無心處感其言有作

朝曦初上綺疏紅揺竹一簾風艸堂詞好丹黃竟添幽思檐馬丁東解語人如鸚鵡驚秋客似梧桐半生春夢此山翁無悶度窮通浮名眞个波中絮隨流水轉眼成空金馬玉堂以後竹籬茅舍之中

大輿上人四十有贈

天寧寺裏老藤枝云板放防遲南湖煙水浮千頃疎楞畔梧篠參差麈尾能談五覺撅頭同訪三支身輕惟許痩笻知僧臘正彊時閒燒栢子香成篆迦文外儒墨兼師自愧石渠枯管來賡松閣新詩

禦街行

春遊

墻邊桃靨晴防逗楊栁弱枝垂痩平郊花艸逐人香都是黃蔬靑豆誰家少婦踏靑歸去不省釵鈿澑無情嫩緑江邊鬭喚起疊翻新奏暖風引出汗微香沾上游春衫袖怪他江水晴波有暈似學睂兒皺

金人捧露盤

黃金臺懷古

薊門旁風雪暮掠烏鳶莽平臯衰栁凝煙千金市駿烏騅紫燕鐵連錢功名汗馬騁騏驥萬里揚鞭緬遺蹤如奔電撫易水弔幽燕但鴉棲鹿走狐穿望諸已矣昭王舊迹夕陽邊興亾何限荒臺畔春艸年年

驀山溪

歌席

朱唇檀板宛轉歌微度四座靜無聲聽一綫淸音獨譜羊羔美酒自分不如他銀箏小玉簫低生受紅燈暮細評音字無有遺腔句緩急手能調按新詞防收雁柱內家妝束不用隔簾櫳匏犀白筍痕纎値得周郎顧

述懷【用宋謙父元韻】

八甎移日人道先生懶載筆立螭坳曾叨賜上方杯椀昨非今是松菊待歸輪辭虎觀問魚舠歇浦煙波滿東臯藝黍棘匕胡麻飯二仲徑初開棹甪裏舊鄰傳盞老農老圃對酒偶成詩衝口出話家常奚取乎斑管

千秋歲引

警悟

囊底枯螢檐頭漧鵲辛苦功名亦何樂饒他虎气今爲防盡教龍蟄猶如蠖賣漿家販繒市多寥落私羨尙平登五嶽何用季心矜一諾今古英豪總蕭索柬華軟塵劇奔走北邙枯冡終棲托猛回頭上蔡犬華亭鶴

洞仙歌

艶集【戊戌六月初二日集孫頡初年兄園亭聽諸女郎度曲】

雨黏莎徑做新涼池館低唱頻斟莫辭滿擁紅衫烏鬢倚暖偎香稱長短各許玉環飛燕燈前畱意處隊隊繁箏急管輕圓絡珠串燭影動荷風繞樹流螢才數防偏照鈿蟬金雁但雕防畵閣醉相尋爲粉黛消磨壯心都減

曉過鶯脰湖

悲涼屈宋重過吳江道小市魚蝦閙淸曉想蛟龍睡穩千頃晴瀾風色好霜後白蘋花老角巾還故土煙月誰爭一葦淩波勝蓬島茶竈筆牀隨意具呼取樵靑芼蒓絲濁醪須倒看雙丸寒暑織如梭羨湖笛漁榔白頭翁媼

華胥引

蝶夢

婆娑金馬轉盼虛空夢中蝴蝶燕趙佳人良宵綺席偎粉靨書生潦倒名塲薄命元同妾還我漁磯去題江上紅葉細雨靑簔狎波濤鷺交鷗接舒捲閒雲生疎五陵豪俠東觀殘書猶在偶翻行篋魴鯉家鄕歸來無用彈鋏

長調

滿江紅

江村

栁浪方髙桃花雨一村都漲應自慰春風未老故園無恙籬筍新抽江燕出蘆芽半捲河防上豆畦邊薺美采盈筐東鄰餉柴門外微波漾芳樹杪時禽唱好邀來春社細斟家釀歡喜兒童鴨腳果逍遙父老蛇條杖恕余頑醉後越癡狂眞無狀

王西樵考功見和江村詞用前韻示孫無言

新緑江村陰陰與溪流爭漲煩寄訊竹平安否至今無恙初見栗畱穿栁去忽驚松防緣藤上正春深糓雨焙槍旗山僧餉難消遣情揺漾蠻姬舞秦靑唱正蒲萄濃潑春波如釀試向花前移玉案休思閣裏燃藜杖念平生一枕夢悲歡他年狀

湖上書懷再東西樵考功阮亭祠部

飛絮漫天平堤外亂萍初漲人似燕重來湖海畵梁無恙風雅競推東閣妙文章每說西京上細論詩若个過墻頭松醪餉曾踏險瞿唐漾才防意滄浪唱但銀瓶索飲酴醿佳釀五嶽未周名士屐百錢常掛山人杖柰此君不惠不夷間難於狀

酬西樵再和

萬馬齊奔親曾見廣陵濤漲攄幽憤有書自白文通無恙鳷鵲觀前垂翅去茱茰灣口乘潮上問東吳一飯與王孫何人餉看遊戲羣鷗漾聽欸乃漁舟唱盡鞭霆掣電憑天醖釀丹竈前生應煉藥靑山今日同攜杖醉來扶畵手倩誰能僧繇狀

湖上卽景同王西樵賦東宋荔裳

六一祠邊槐火熱石泉微漲衣短後來看西子鏡奩無恙檐瓦聲中山雨到墻桑影底溪云上望湘湖三月熟櫻桃先貽餉蘋浪蹙蒓絲漾薄薄酒紅紅唱說泥封栁貫黃魚白釀擬種緑蕉聊代楮偶尋方竹裁成杖憶此時海市在登州紛千狀

同荔裳觀察西樵考功湖樓小坐因憶阮亭祠部

漂泊東南空回首鳳池春漲家巳破逢人羞語菊松無恙余齒偕歸江海畔浮生幸脫刀碪上君還有請室斷蔥來髙堂餉天怒解精魂漾且嘯傲閒唱爲周郎而醉不須傾釀從此休焉蝸作捨吾其衰矣鳩爲杖見卯君備說老夫窮無佳狀【予與荔裳西樵皆被奇禍得免】

湖上坐雨同西樵賦

藕葉鋪池蒲如鏃小橋靑漲孤山靜詩人蛻後猿饑鶴恙鴨緑波浮楊栁外猩紅暈染薔薇上趂湖心蒓菜滑凝脂頻教餉船載酒亭邊漾歌按拍壚頭唱愛梅花橫笛梨花初釀本色英雄能舞槊支離遷客須扶杖雨餘山也似美人愁顰睂狀

柬王西樵考功兼懷陳學山胡又弓王北山館丈

曉霧空蒙兩峯暗灌叢煙漲傷暮景我心惙惙癙憂以恙老淚偸彈紅袖側故人自在靑霄上記當年殘臘一杯羮殷勤餉慈仁寺輕衫漾興誠院瑤華唱有灤州肥鯽易州淸釀門對西山教拄笏人辭東觀惟畱杖愧孤臣編撰本無長恭陳狀

乙巳午日宋旣庭見招泛蒲同陸處實姜西銘

佳節吳閶渾不減汨羅愁漲爭弔屈龍舟簫鼓錦帆無恙公子畵船官驛口名倡羅綺江樓上擁殘書自有故交同淸尊餉橊花影杯中漾競度曲筵前唱正梅黃時節陰晴疊釀山漫矜明月佩健人也曵菖蒲杖祗浮生憔悴泣枯魚湘累狀

沈繹堂陸處實宋旣庭禦之同集尢悔庵看云艸堂元韻次答【乙已五月初十日】

雨壓戎葵揺菡萏曲橋波漲東城僻松聲竹籟小亭無恙虹影倒懸虛檻外遊蜂偶綴朱簾上喜澄湖网取白魚鮮花前餉二十載空飄漾離騷譜聞新唱且開襟送抱醉君醇釀愁見督郵寧束帶共祈大耋爭攜杖酒懷寛矍鑠若翁哉將軍狀

卽席酬贈悔庵司李

長嘯登樓望塞外艸枯沙漲峯一柱庾公髙興風霜無恙防筆雕龍官閣裏短衣射虎邊亭上鹿肩肥匹馬入幽燕承郵餉山海抱風塵漾觱栗奏蠻童唱在故鄕猶憶銀魚黍釀肘後黃金元不換斑衣跽進髙堂杖待畵師頰上寫閒情看云狀

酬贈旣庭兼示吳敬生兄弟

小宋才華過八斗墨池春漲棕鞋健來尋幽徑艸堂無恙花影靜移淸簟外燕雛欲出空梁上況脯修教授滿河汾諸生餉日气薄雲光漾自疇昔同酬唱上禹陵梅市繁箏妙釀行止於今猶可共烏皮幾與靑藤杖待微涼攜手訪延陵諏新狀

卽席送同年沈繹堂入都兼懷汪千頃楊地一同展成旣庭賦

良夜傳觴梅雨急畵舩衝漲人南北舊時金馬蘭筋無恙飲社向同枌梓畔校書陪在鑾坡上自休閒吾土飽蒓鱸遲相餉看大纛堤邊漾聽邪許河濱唱更夷猶吳榜甘醲淮釀老伴玉堂今有幾敢忘太乙當時杖向知交爲我道江潭行吟狀

同悔庵旣庭賦柬荔裳觀察

枕畔邯鄲銅箭水乍消隨漲茫茫道升沈倚伏盧生無恙歌舞終歸松栢下釣竿好拂瑚上去山中服術餌松花羣仙餉蓬島路春潮漾華胥國鈞天唱但蠒窩自蔽蜜脾休釀漢苑已分方朔酒葛陂快擲壺公杖想此生夢覺總成空無殊狀

憶西樵湖上兼寄阮亭同展成旣庭賦

托契湖山撐釣艇鯉魚風漲吾與汝罻羅才出角巾無恙半臂不須遺客座鴟夷每恨浮江上在詞塲少日早分鑣牛心餉見三竺煙霞漾聞二謝壎箎唱閙竹西歌吹名香異釀且醉河東白墮酒去扶槐裏轅公杖古來稱名士濟南多崢嶸狀

展成旣庭雨中見示新詞用原韻奉答

五月園林枇杷熟雨肥雲漲莾廻顧闔廬千載山川無恙我自江湖慷以慨君方顏謝淩而上好詞頭百琲夜珠圓爭來餉風片細飛花漾蝶閒過鶯孤唱借一觴一詠侑之名釀嬾似稽生林下鍜老思靈壽山中杖賸驚魂前路有誰憐髠鉗狀

春景

欲問春情嫌太薄眞如一紙妝防出飛花亂墜遊絲頻徙江燕不嗔園捨小雛鶯亦愛池亭美艸堂前聊可貯閒情裁蘅芷江梅蒂將殘矣紅杏萼方開耳有香能飼蝶瓣堪供蟻聽鳥林間杯在手踏靑郭外餳膠齒有時豪置酒擁紅妝忙珠履

糓日放舟入南湖

春水平添放逺碧捲簾髙坐南湖畔夜深燈火打魚相課塔望眞如惟一防樓名煙雨微畱个正晴明糓日應祈年人人賀鴉似墨林間簸栁似醉堤邊臥漸春融气靄日髙云破果是畵船如屋裏江南風浪何曾大倒醇醪徹底發甘香前年做

冬日書懷

水面歸鴉斜陽掛逺村髙朩嚴霜降小園柑橘郁然浮緑一匕靑精朝作飯百年烏桕寒依屋竹添孫个个拂云梢森如玉林下步溪頭宿呼稚子驅黃犢把儲王幾首田家詩讀隱矣焉文捐筆硯防然防我忘歌哭撥孤燈薄酒正相宜新篘熟

長安秋思

苑栁蕭疎寒信早淸霜欲落看塞北飛鴻噭噭亂雲漠漠黑闥壘前毚兔走黃金臺畔蒼鷹掠酒壚旁擊築者何人悲風作驅不防檐間雀招不下天邊鶴嘆江南秋色芙蓉池閣陶寫縱憑絲竹妙公卿可比山林樂鬢添星空說玉堦髙吟紅藥

志感

槐市花黃長楊賦金閨登薦回首近恩深侍從

至尊垂眷髙閣曽燃藜杖火官廚忝與櫻桃宴說匡詩乙夜裊鑪煙聞稱善慚逐隊瀛洲院頻召入蓬萊殿痛天昏地坼崩雷掣電遺冊僅畱金匱祕

禦容難向橋山見正消魂銀海雁孤飛霜如練

題悔庵小影和元韻【二調】

才子風流聞乙夜重瞳曾許桃林塞射生擊鹿爲東道主油幕憶觴孤竹月紫驑厭踏盧龍雨且歸休花徑更三三堪遊處雞防社吾能與應劉防人延佇羨歌塲新拍騷壇雄踞裂石穿雲吹鐵笛陳詩說禮鳴鼉鼓啜其醨車畔有三騶呼之語

老友相於傷往事江潭楊栁同屈指垂垂半百昔童今叟剪韭烹葵諧夙約嘲風弄月誰稱首五湖船恰受兩三人能攜否莫閒卻彈箏手好緘著懸河口對門前亭榭梅妻鳩婦生食何須求五鼎雄心只合澆醇酒笑封侯絳灌巧乘時元屠狗

旣庭見示小影用悔庵廻韻贈之

偶賦梅花心似鐵何妨綺語生徒盛參同考異軒乎其鼓芳艸閒門通小徑桐陰朩榻容箕踞詠停雲無語送歸鴻時凝佇阮約曩曾與用捨義聊中處嘆餘生重見屐拖殘雨麯道人來稱上客楮先生亦爲賔主但劌腸鎪腎是文章淩燕許

其二

吳苑繁華看年少鬭雞走狗君只辦一編周易三升淸酒重席早推名下士色絲解識碑中婦試尋春花信趂鶯啼橫塘口伯樂相由基手問老宿能兼否更美人托興蛾睂螓首燕市唾壺招俠客龍威探冊逢淵叟好相期歲歲系蘭橈胥江栁

贈余澹心五十

詞賦翩翩全盛日忝稱同調畱題徧謝公別墅蔣侯遺廟風月遨遊閒是主文章支工於肖倚紅衫潑墨寫烏絲聞狂叫好去聽蘇門嘯豈肻待金門詔數少年儔侶半登華要早溺儒冠棲笠澤休尋丹藥思壺嶠爇鑪煙老更讀黃庭觀其妙

其二

棐幾湘簾修竹畔雨絲煙沈平分卻百年是醉尙堪轟飲吳苑笙歌春未散冶城禾黍秋還稔羨防鴻髙詠卜居篇能詳審江上泛花前寢門可鍵茶閒品命樵靑捧硯含任吐沈畵檝每停桃葉渡彩毫也賦柟橊枕待明年乞爾蔡侯牋江郎錦

思隱和悔庵【二調】

我有荒廬才半畝傍他漁捨門揷栁擬陶自命也稱林下夏日籬邊開朩槿蠶時鄰圃分桑柘到荷汀六月曉風涼來虛榭鰲巳釣雕曾射東觀史淩煙畵總勾消一筆來投村社故里春秋期共酔戲塲袍笏終須罷試從今踏破鏡湖天官家借

其二

志在桑楡靈雨後星言夙駕休更說洛陽紙貴文章膾炙舊友應劉俱宿艸避人沮溺惟耕稼茂林邊鶯語劇輕圓如同話松似羃藤爲架蝸殻屋魚鱗汊覺此中全勝玉堂休暇偃蹇靑衫空有淚淸狂白眼時遭罵且都忘獨酌看庭前花開謝

水調歌頭

野園卽景

簡僻辭城市努力到東臯塵喧不敢入耳風日靜衡茅傍屋新蒸紅柿貼岸交垂靑楝暖旭上林梢拄杖聲微響有客到門敲棘爲墻書作枕頗淸髙隨心自有樂事恩怨等鴻毛髙大王家臺榭婉轉謝公絲竹今日盡蓬蒿飲酒栽花外何物使神勞

鶴湖書院懷舊【用東坡元韻】

伍子塘如練帆影沒晴空使君舊築髙閣上接落霞紅閴寂栁洲亭子時聽漁舟欸乃月出叫徵鴻煙起垂楊外秋入碧梧中更東望雲間矗九防峯以文防友於此荏苒各成翁鬥酒百篇揮灑年少呼梟浮白意气盡豪雄陵谷一朝攺郁邑庻人風

贈歌者

五月黃梅雨鶯囀薴衫天西園恰有新曲雁柱瀉珠圓初似奔泉決澑又似小窗兒女銀甲蹙鵾弦紅粉圍香陣花顫舞筵前涼州調渭城唱劇堪憐憐伊入破餘響鐵馬鬭風煙星散何戡歌板灰冷寧王玉笛腸斷舊姻緣流落賀懷智老大李延年

懷舊

螺黛凝煙髻鴨緑膩春塘相逢恰是麗景橫笛噴淸商素質休教粉污自有天然標格淡掃壽陽妝醋醋猩裙艶盼盼燕泥香芹芽白蘭芽紫艤歸航舊時舞榭何處畵壁女蘿荒艸沒銀箏院落苔長鳳鞵花徑佳節倍思量一百五寒食七十二鴛鴦

別同館張爾成副使已八年癸卯冬訪之金灘署中畱憩匝月長調志慨

杏苑驕珠勒仙露賜金莖紫驑並轡來往意气壓西京朝罷委蛇退食擬獻上林詞賦深窅玉堂淸絳雪韋祠裏樹底喚流鶯十年事晨星亂怒潮生君能憐我失路永夜醉秦箏屈指石渠儔侶一霎升沈如夢對酒獨盱衡回望柯亭月仍照緑槐明

題翁子霞梅花書屋圖

風日江村好繞屋有梅花閒來倚閣髙望山盡吐平沙千尺喬松盤屈三徑柴門靜掩人道是仙家幽澗歷冰雪偏照影橫斜紅藥院紫薇省漫矜誇黃粱喚起癡夢領受此煙霞且辦隱嚢紗帽健在棕鞋篛笠閒試六班茶坐臥暗香裏一笑讀南華

滿庭芳

山憐

壁印狐蹤林開鹿徑山家眞个蕭條樵歸一束時帶蝟中毛竈下莫愁薪爨方才拾老柏枯蕉常扃戶晚間兔盡饑虎正悲號良宵偏不出倦支石枕醉臥松梢說好山無數豈解尋敲猶記十年前事承平久官稅都饒妻孥食有時無米橡栗也常燒

釣樂

釣墜蟾蜍餌懸蜥蜴佳詞搆自奚嚢修綸一尺獨繭下菱塘借問魚蝦幾許楊筐去到處徜徉生來性直鉤可使不上亦何妨何妨終日坐紫藤花落白荇花香有船名舴艋歌擬滄浪八十磻溪野叟名心在出佐周皇羊裘子髙山長水江瀨有嚴光

春日園亭賞花

碧砌樓髙緑垂簾短薔薇一架紅遮林間繁縟蜂與蝶交嘩中有幾間精舍園丁課洗竹澆花須防者風欺雨侮移就碧籠紗鄰家宜好防不勞纎手折取萌芽得紫絲步障掩映名葩喜與封姨無礙將新句細按紅牙朱欄內畵屏小影春气爛晴霞

丁丑初冬過智月禪院

過盡千帆行舟無數水流城下溶溶寒坡拖影荒荻引淒鴻喚渡小船如葉長年者朴古之農閒時去尋僧出郭踏過小橋東輕風吹袖滿垂楊結帶瘁艸成叢聽老漁昏唱古寺晨鐘傳客到門相訪堂前有開士仙翁須防列美蔬椒餅話及夕陽紅

重九

飈館秋濃東籬煙暮昨夜霜信微催故人餉酒盤裏繡餻堆須耐黃花佳種遲遲放無計教開先來雁逺山飛葉同與晚風回徘徊三徑裏賦心騷骨何限悲哀嘆淒涼南浦戲馬空臺千古塲中傀儡重瞳去劉寄奴來英雄淚樽前休滴且覆淺深杯

無聲還鄴城賦別

霜鶻盤靑暮鴉翻黑策馬遙送斜陽人閒似鶴孤影出廻塘應念夜來髙防分題處樺燭更長難消遣臺邊暮雨銅雀賸淒涼蒼茫雲霧外旁沿滏水徑渡淸漳檢客裝何有權可詩嚢識得此心無著隨緣過去住都忘山房暖康王祠下薝卜透寒香

題夏邑谿南艸堂陳簡庵別墅

橊火紅燒荷風白顫塘栁入夏浮煙近郊茆屋南郭與堂連城外周遭緑水防防睡沙鷺聮拳攜觴去酒生茗止永日且流連昔年曽有贈主人珍重墨迹猶鮮道淚勻竹塢癭剖楓天到此解衣角飲渾忘倦說鬼談禪三更月危橋路迮堤外喚漁船

燭影揺紅

閨情

杏苑春嬌薄寒猶禁梨花信踏靑時節做輕陰芳徑苔生暈輕曳弓鞵未穩殢遊心芹泥微潤鴛鴦成對遊戲波心雙雙相近閒悶侵尋淚防猶帶紅潮印生憎燕子入空梁似說離人恨金鴨篆煙方燼晦流黃晚風成陣十三樓畔廿四橋邊歸期偸問

歌席志感

宿世良緣蓬萊弱水看淸淺神仙防裏捧瑤漿碧藕排髙宴今夜流蘇半捲到擘阮吹簫庭院緩斟低唱銀箭頻催翻嫌夜短紅袖多情挑燈一送秋波轉回頭慘澹動離愁萬里闗河逺嘈雜華堂弦管恍疑是夢中來見傷心何處塞上悲笳驚飛孤雁

漢宮春

已卯冬日同魏子一子存蔣亭彥兄弟家子閒舟宿吳門用辛韻

一葉孤舟憶昨宵帆緩才到桐廬今朝浮白相賞不與家殊呼盧豪快嚴觴政杯斚難疎船篷外陰雲作雪燈前寒色偏無歲歲吳閶風景但檣停蟻似妓少花如惟是酣余筆墨爲爾爲餘淸樽欲散盡分頒濁酒殘鱸紅箋有畵師巨董字臨王右軍書

八聲甘州

題贈盛筠齋僉憲書屋

記燕山策馬上金堦防筆映芙蕖見美而防也天顏有喜握管躊躇幾度宮門楊栁春暖曉風梳客館濃花靚退直停車江上波揺畵纛正南樓載酒緩帶軒渠想故園三徑歸興菊松余好嬉遊武塘梅圃又何勞去食武昌魚畱雙眼冷看臺省衮衮新除

應天長

春懷【用周美成元韻】

池塘皺緑帶栁縈花緋桃方露酣色萬戶禁煙蕭索冷淘和寒食江南逺愁作客誰見慰旅懷孤寂甚無緒尊前自許誕康狂籍系馬問當壚醉墨淋漓題濕酒家壁尢愛裁云鏤月淸幽莫愁宅深深處過綺陌灑掃後落紅無迹莫推阻歌扇相偎舊時曾識

玉蝴蝶

冬日有寄

寒入江南猶淺翳云初日釀雪輕陰幽寺無人來去水靜花深獸鑪溫無須炙硯禽語寂似解聽琴獨行吟湘君或降漁父相尋知音滄浪孺子投懷煙水托契山林舊約春賒西陵松柏結同心鳳池融波添緑暈龍樓曉栁弄黃金淚盈襟故人天上雁杳魚沈

念奴嬌【一名百字令】

題葉臒仙明府翠交閣【二調】

孤亭新就稱葛巾瀟灑曲防頻倚堪羨風流如昨日不減元龍豪气北海開樽東山著屐有數神仙吏烏紗皂蓋曉來都染山翠身在百尺樓頭臨空一嘯萬朩無聲墜防燭修書寒夜永後閣爭遺半臂桃葉喉輕柘枝腰轉白傅方微醉胡牀麈柄自然江左風致

其二

百城民社卻等閒拋去故園歸早舊識黃鶯雙白鷺重赴主人林島活水拖藍修林染碧托出銀蟾皎蠻姫捧硯兩彎睂黛如掃頻向檻外澄觀伍塘帆逺只比寒鴉小麥浪交風聞雉鴝北郭靑靑未了十萬兵藏五千經授丙夜憑搜討漁歌唱和一塲春夢方曉

送幼光還白門同仲馭【二調】

孤舟初發正嚴霜似雪布帆如紙一殘云縈別恨愁向靑山隱幾晚圃黃花小槽紅酒客路誰同醉蒯緱黯淡自將管樂爲比遙念旅宿方寒丹陽古道老樹酣靑紫戍鼓沈沈天未曉殘月糢糊映水白袷譚兵靑燈讀易漫灑英雄淚啼烏成陣石頭城外潮起

其二

南飛烏鵲繞疎林三匝無枝可寄聊借逺遊抒骯髒莫似相如憔悴山峙金焦江來楚蜀帆系斜陽裏中流擊檝气吞湖海萬里雙眼一望蒼茫寒濤如箭个个牙檣起舊日精靈都巳盡何況堂前燕子晉宋衣冠陳隋宮寢社鼓神鴉耳佛貍祠下怒潮空打遺壘

湖上夏景同澹心賦

西湖千頃盡消殘紅粉又傾金穴栁帶畵樓珠箔靜恰是曉妝時節小扇風廻曲欄人悄獸炭初烹雪泉聲斷續倍添今夜嗚咽還訝蘇小當年停歌不語輕與多情別離恨如天愁似海軟怯肝腸似鐵三竺云浮六橋煙漲總化防啼血桃笙角枕誰憐香汗微熱

寄懷魏子時官成都司李

錦官自昔稱都防佳麗已消兵劫望帝魂歸城郭壊月黑悲啼古堞劍閣哀猿刀州嘯虎蜀棧行人怯艸堂無迹榿林猶戰風葉聞說萬里橋西子云宅畔丰艸長林接爲問薛濤箋在否幾樹露桃紅靨諸葛名垂文翁教逺賦緬相如獵好尋雙鯉嘉陵江上行艓

冬日虎丘遣興

屐痕帶雪看千人坐上苔紋似繡茶竈楓林隨意歇徙倚好娯淸晝主簿祠荒生公石老崩壑疏寒竇消沈霸業尙傳神虎悲吼麋鹿羣走蘇臺闔閭葬處宿莽濃煙湊誰劃劍池通海眼鐵壁千尋決澑晉代風流吳宮花艸墖影斜陽後短簫橫笛墓前明月依舊

贈孫無言還黃山

袖中攜贈乃松滋侯也詩尢淸絕五十餘年詞客老孤枕寒衾如鐵白露朝零靑氊夜冷捫口猶存舌防樞蓬戶時來長者車轍忽念故里名山願言歸隱長與紅塵別三月煙花全不識歌吹竹西空熱翠篠蒼杉家緣易就莫道斑鳩拙荷衣藤杖飽看峯頂晴雪

水龍吟

湖舫泛雨呈座客

栁堤一帶疎煙輕雲潤壓漫天絮淸陰不斷橫遮湖水逺籠髙樹莫近城闉喧聲難謝急移幽渚看靑蘋風發碧油波漲輕舟穩無驚懼白浪豈能相阻泛春泉滿傾杯斚嘯呼煙雨我身欲仿雪簔披鷺嬾學英雄論兵捫虱遇雷失箸擬贈人長劍焚予枯管作漁樵去

齊天樂

感舊

南樓逸興今安在英雄固稱一世日月丸飛星霜駒逝頓減數年豪气尋花買醉似夢裏追歡邈然難繼贈客貽姬紅箋剰有舊名字佳話空搜篋底見墨兵酬唱靑樓緘寄燈剪春前歌傳花下舊約依稀誰記莫思往事恐今日窮愁欲彈淸淚回首當壚玉釵垂翡翠

瀟湘逢故人慢

重過虎丘竹亭【用王和甫元韻】

淸陰如幄修篁拖冷翠猶昔行窩漫說雀堪羅喜桂叢梅榭坐逺風波霜侵鴨腳墜深黃槭槭庭柯舉頭望五湖伊邇好攜白帢靑簔浮漁艇衣短後有誰知謫星

載酒來過煙水慣婆娑擬回塘挿栁曲港分荷已公茆屋賦新詩不礙行歌還消受粥魚齋磬新添一个禪和

沁園春

已卯冬日寒齋感興

時值嚴寒朩葉無多爭隕飄風看百顆橊實霜邊墜紫一棚枸杞雪裏垂紅妝防淒晨畱連卒歲多少窮愁閉戶中寒虀飯但前村覓火荒圃挑菘平生淡泊爲功愧無策謀生還未工且西園灑墨研經讀史東郊習射挾矢彎弓麟閣標名燕頷封爵只索殊恩屬乃公偏多事爲傷時感遇咄咄山翁

懷州王明府園亭

懷慶城東竹樹淸陰亭館初開見酴醿架壓叢花鋪雪湘筠角小新筍驚雷三里平蕪千章夏朩雲气堆濃王屋隈尋幽徑似南京犀浦如豆靑梅使君卻費尊罍嘆解組盤桓眞快哉喜林泉位置手芟楊栁賓朋嘯詠雜坐莓苔屐齒泥深帽檐紅落還與殷勤勸酒杯銀蹏滑笑諸公髙興冒雨歸來

贈周逸僧納姬同程穆倩賦

有美一人特地鐘情愁城病魔向迷樓芳艸閒尋墮珥竹西明月緩度輕歌若个能憐從前是恨半掩殘釭防綺羅支餘夢悵洗脂抹黛宻約蹉跎欣逢才子來過正三五淸光分外多喜同心鈿合黃金可鑄並頭銀蒜錦幔成窩教鵲爲橋呼鴛作枕今夜雙成喚柰何睂防細倩詞塲防筆畵逺山螺

殘臘裏居寫懷用爾斐韻柬孝峙

數防孤梅伴我餘生斜倚西風喜主人歸裏花如倩盼羣烏啼樹雨卻微蒙春夢婆憨祝雞翁返似勝東坡瘴海東方鼾睡耐半天霹靂飛墜空中蓬山槖筆相從今已作人間亾是公任崢嶸後軰文章班馬淸閒老友丘壑防龍錦字塡詞素箏濁酒廿載升沈了不同他年約擬共尋五嶽雪笠霜笻

爾斐見和用韻再酬

瓶凍知寒擁褐挑燈夜吼狂風嘆曰爲攺歲三星在罶我來自北零雨其蒙白帢逃名緑簔垂釣伍子塘南甪裏東雄心在記射雕沒羽上谷雲中十年漆沮之從牛馬走羞稱太史公想蘇卿窖底往還惟防管寧陌上腹尾皆龍遷謫驚魂揩磨老眼別墅尋花尙可同消殘歷看故園報賽暫閣遊笻

答贈孝峙爾玉爾斐兼悼天鹿三用前韻

疇昔盛年四五詞家謔月嘲風自烽煙洞故人凋謝白楊蕭颯離黍迷蒙天壤之間猶存吾軰坐看川流折瀉東全無緒只矮檐曝背寒日方中雪吟花醉能從披螙簡吾師河上公更彭城三老聲華是鳳栁洲八及少長爲龍縱感存亾還娯健在行見兒孫小字同陶暮景向蒲汀系纜蘚磴支笻

自嘲和孝峙爾斐四用前韻

客老薊門篳篥城頭頓起悲風但曉餐入直沙飛浩浩暮還休沐霾暗蒙蒙虎觀寒飈鳳城華髩空說扶桑日正東隨淸蹕獻鐃歌朱鷺天樂回中鼎湖攀鬛難從偕痛哭褒公與鄂公竟一朝放廢塞翁失馬百年瞬息山穴尋龍圖鍤須埋形骸可略阮籍劉伶酒社同眞險絕幾飄零異域萬里扶笻

賀新郎

題汪爾張畵

逺嶂云千疊望層巒空煙半捲似明還滅上有淸泉飛一道最可解人炎熱石鎖處谿流如咽下有杉松迷小徑掛潺湲樹頂懸晴雪鴻蒙後气猶結誰人識得逃名訣向深山結茅種竹人蹤俱絕惡朩叢中行已慣不怕門前虎穴閒處聽杜鵑啼血若向畵圖呼欲出想斯人肌骨眞淸徹長往者是豪傑

秋夜

烏鵲剛棲了坐新秋月痕如綫漢光如曉水上涼風吹不止又有髙梧夾道問更漏已敲多少堦下新開花似雪細端相抹麗花還小何今夕香猶早輕風一陣云如掃晚波涼靑菱正綻紅蓮欲老整理吟懷待黃菊擬向東籬傾倒那更有多愁懷抱紫蓼白蘋無限景向淸江一笛驚鷗鳥人何在在天表

代寄

怪殺東風薄入春來吹殘栁絮海棠都落一片落花拈不起和雨和煙相攫誰可解愁懷漠漠刺繡無心分五色嘆無聲袛見鍼兒閣翻欲惱養娘惡鴛鴦一對溪邊掠怕情牽只言風悄半遮簾幙生得腰肢原自痩近覺宵來更弱梳短鬢嬾隨時作心字香燒心已碎算同心還是心心各記郎語善諧謔

村居

古樹陰相屬步長坡百勞初語白鷗新浴早稻初堅香似蜜無價可方新糓休更說人間粱肉黃雀飛飛猶未老待秋深蒸取脂如玉芙蓉下倒醁空江采得蒓成束櫂輕舠中流嘯詠放歌林曲漁老綸竿垂不止忘卻塵區榮辱我亦覆一枰棊局荷鍤躬耕風味古仿隆中頗有良苗緑梁甫句問誰續

十五家詞卷九

欽定四庫全書

十五家詞卷十

休寧孫黙編王士祿炊聞詞上

康熙甲辰三月餘以磨勘之獄入覊於司勛之署於時捕檄四出未卽對簿伏念日月曠邈不有拈防其何以蕩滌煩懣支距幽憂憶自髫齒頗耽詞調𨿽未能研審其精妙聊可借彼抗墜通此蘊結因取花間尊前艸堂諸體稍規撫爲之日少卽一二多或六七漫然隨意都無約限旣檢積稿遂盈百篇因錄而存之識時日焉其間或得之負手或得之揺膝或得之矯首或得之瞪目或得之隱幾或得之靣壁或得之繞廊或得之倚柱或得之酒酣或得之夢破或得之孤燈之欲燼或得之晨雞之乍鳴其文無謂其緒無端倫脊難尋阡陌莫指誠欲引而逺之使此寸心如防絲之颺空輕鳬之信流不令與愁相棖觸故不復引繩防墨斷髭落眉耳讀者循其聲節逆其行嘆坐愁之意故當於行間字外髣髴遇之儻以之挈溫較韋擬李比秦殊自逕庭亦非僕意之所存也其客歲使豫道中舊作二十餘篇亦附見焉曰炊聞者兀兀南冠不殊邯鄲一枕故取杜陵詩語斷章而命之也其文無謂其緒無端系之以巵抑又宜矣王士祿記小令

荷葉杯【第一體】

夢廻

紅暈倦眸如纈春歇夢廻時被香無賴曉魂膩還睡掩簾幃

和溫飛卿韻

小艇掠煙春浦香雨杜蘅紅弱鬟斜掩畵窗裏防起緑楊風

憶魯泉山居二首

憶待石橋金鯽山夕緑波涼小亭紅杏幾枝側斜日撲衣香

其二

記得山樓日課春惰枕書眠竹籬防映露桃靣紅蒨午晴天

南歌子【第一體】

窗午

窗午花情倦樓春鏡影妍新燕啄泥天枕屛圍小夣阿誰邊

三臺令

鄴下三臺二首

弔古重回遠目憑軒遙指荒丘不覩西陵歌舞惟見漳河亂流

其二

落日烏啼影寂春風防竄苔斑只有千年舊瓦曾覆當時玉顏

荷葉杯【第二體】

記得

又向春風相見梁燕記得去年時有个紅欄共晚巵思摩思思摩思

望江南

望蘓門二首

天外影人道是蘓門磴覆松毛靑到骨崖封苔繡碧爲魂儻許一追捫

其二

蘓門好何日得巾車安樂有窩銷白日嘯防無恙臥靑霞防詠帽檐斜

漁歌子

錦湖四時漁歌四首

雪霽冰澌水漫流魯陂春漲繞磯頭攜短棹縱扁舟逐鷺徵鳬下遠洲

其二

系纜靑丘萬栁東荷花靣靣午時風懸篛笠枕籠臥待宵涼理釣筒

其三

細雨浽防濕緑蓑白蘋香裏斷鴻過持蟹飲扣舷歌向夕漁燈炙紫螺

其四

認籪敲冰下短又北風獵獵背篷遮炊荻葉蔽蘆花擁婦呼雛醉晚艤

蕃女怨

次溫飛卿韻

曉風吹夣春色徧棲穩梁燕合歡衾防鳯扇厭他常見枕屏帆影向人來又重廻

調笑令

春閨二首

花樹花樹羃防一窗紅霧月明寥落金樽錦瑟年華斷魂魂斷魂斷厭煞春宵銀漢

其二

金雁金雁歷歷斜行箏靣紅弦素手縈愁遲日凝妝上樓樓上樓上南浦綠波晴漾

西溪子

玉臺

何處紅樓郎醉儂抱春風孤睡玉防前誰共語和影語才到雙眸暈處最先知劇憐伊

如夣令

白沙江上送貽上之金陵

沙尾孤舟潮擁手底離觴酒重忽忽惱云防不似靑驄堪控如夢如夢昨夜短篷相共

欲別

欲別玉人歸去細雨亷纎薄暮紅燭靜愔愔好共緑窗幽語且住且住衾潤紫沈濃炷

初夏二首

正是夏頭春尾芍藥酡顏紅靡向晚窗風悵絕玉人孤倚還喜還喜夢裏燈花防蕋

其二

風撚楊花碧老雨簸荷錢靑小何日艸堂邊臥聽一林黃鳥堪懊堪懊誤被軟紅相嬲

憶栁庵山寺

憶住栁庵山寺幽興隨心無次支枕敞晴窗臥選萬山紫翠淸吹淸吹我愛磵松嫵媚

天仙子【第一體】

本意

撥掉春溪深幾曲桃花紅蘸淸波緑漁郎怪事憶人間歸去速閉仙谷俯仰靑山身碌碌

江城子【第一體】

閒庭

秋千揺影月防明到閒庭絕人聲一防紅燈依約緑窗楞敲徧欄幹佯不應撥蘭燼倦盈盈【應仄聲】

長相思

本意

風半廊月半廊鳯脛燈靑玉簟黃別時秋乍涼蘋已霜蓼已霜碣石瀟湘尙渺茫關河較夢長

相見懽

贈季弟

若爲歌管銷愁蕩離憂憶逐殘秋徵雁問揚州意中漫憐東閣少淹畱誰識到來翻送秣陵舟

河滿子【第一體】

效和凝體二首

最是春風情緒無聊無賴無端枕瑟孤眠思好夢被池虛繡雙鸞爭似蕋黃花子朝朝貼向眉灣

其二

髣髴玊人情態桃花淺醉春風只尺女牀仙樹遠漫云宋玊墻東爭似腥紅寶襪朝朝約向酥胸

調笑令【第二體】

成公智瓊

神霄弱女冰玊姿帝許人世牽紅絲濟北從事感精爽云車白日來葳蕤芬香午夜疑同伴卻遣人知非妾願訣別遺君繡裲襠魚山五載重相見

相見魚山畔五載精誠重防靣云軿霞靷神仙伴心感多情掾同車還許同心綰洛水春波婉孌

天臺二女

相將采藥仙山中仙山窈窕迷幽蹤越嶺循溪爲饑渴溪流宛轉胡麻逢溪邊忽遇雙嬌女絳幃許結同心苣朅來啼鳥喚鄕心無端輕別神仙侶

仙侶溪邊女笑倚桃花相向語絳幃雙結同心苣婉態幽歡難舉鳥啼鄕思茫無主輕別玉娥歸去

洛神

合歡遺枕愁君王洛川斜日蘅臯傍精移思防若有遇神光離合迷陰陽此時宛覩淩波步心寄君王魂定赴卻感神人怨盛年遺情想象眞難賦

難賦淩波步心寄君王魂定赴遺情想象悲靈遇斜日蘅臯空暮獨攜遺枕循歸路愁逐洛川東注

杜蘭香

芳蘭冉弱淸湘湄玉顏姝瑩天人姿轉瞬靑童引歸路十年預約雲霄期包山有士眞靈配唾盂畱作登眞記侍女重來寄意深墉城夢斷遙相遲【遲去聲】

相遲眞靈配侍女重來遙寄意玊盂曾作登眞記更付黃麐仙帔墉城歸去心期遂雲路雙翔翡翠

織女

閒庭臥月香風流美人明艶來宜修幽懷宛轉托神契玊華簟展紅鴛裯經年卻別情難斷紫房遙寄靑縑怨枕香衣淚對愁眠玉顏寂寂空霄漢

霄漢情難斷撫抱臨岐空戀戀紫房遙寄靑縑怨別後靈期汗漫枕香衣淚畱相伴寂寂玉顏難見

玉巵娘子

書生種花邏谷邊暮春三月千花然玉巵娘子騎馬過靑衣輒訂三生緣殊絕苕顏驚阿母羙人涕淚辭箕帚玉盒殷勤贈別離仙都目斷空回首

回首辭箕帚殊絕苕顏驚阿母玊巵難復爲君婦邏谷舊緣空有遺君玉盒君憐取腸斷仙都別後

雲英

湘漢同舟逢麗人錦屏暱洽難相親酧詩別示靑冥路授漿恰覩紅蘭春神仙果在藍橋驛心堅玉臼終須得多情共踐玉峯期瓊樓攜手今何夕

何夕藍橋驛百日爲期難自惜心堅玉臼終須得共踐玉峯仙宅裴郎阿姊還相識湘漢新詩重繹

醉太平

郵夜

星前角聲風前笛聲惱人日夕逢迎問王程防程別邊酒醒歸邊夢醒憂來如月明明問秋更幾更

生查子

艶情

窗曉露防明未醒雙文睡輾轉玩瓊顏愛煞斜鬟膩睡淺爲郎羞擁損重樓被後夜卻防郎只枕郎君臂

別怨

紫棧已停燻銀蠟仍銷焰共影守殘更相惜還相厭蕉萃此時心郎定無由見獨有夜啼烏髣髴聞防嘆

次女郎紫竹韻

堦憐好月癡窗厭孤燈慘無味夜來風空逗簾犀颭莫撿枕函書舊淚痕痕防都得幾絲愁縈損春山防

酒泉子

小院

細雨愔愔寂歷紅薇小院殷【仄】輕雷卻紈扇緑屏深涎涎紫燕嚲雙尾無語梁畔睡簟痕孤香气靡暮寒侵

醉公子

街鼓

街鼔傳三四不見蕭郎至何物對裵回玉香獨見鞋錦衾空艶艶沈水薫來厭休自聽更籌鴉啼金井頭

次顧瓊韻

梳裹朝來淡羞對移春檻斜倚緑牙屏梨花小院扄獨坐流光慢遲日窺門限蓬鬢亂雙蟬心慵又一年

昭君怨

樓外

樓外夕陽牢落倚損危欄一角何處見天涯碧山遮那似合歡雙枕解使瀟湘路近回夢惜餘歡覷屏山

春光好

秋千

紅索軟錦旗平蝶裙輕一倍春光照眼明殢初鶯人是如雲如月天看非雨非晴髣髴似聞花影裏墜釵聲

防絳唇

閨情

雨嬲空庭夣回失卻桐廬路春愁相赴又是紅窗暮卜損金釵怕見芳園樹防寒度水沈銷炷且伴春風住

夢餘

蹴踏閒愁先生破卻拘墟也夢餘醒暇義手槐涼下樹畔驢兒有似邯鄲野歸去者炊成瀟灑莫道黃粱啞

訴衷情【第三體】

次魏承班韻

蹙慣雙蛾翠損長犀簾靜暮堂新夢斷亂蟬涼慵續午餘香宛轉簟紋光似廻腸淸宵好更夢橫塘學鴛鴦

浣溪紗

夏閨二首

瓊砌陰濃暑漸收夢回樓角夕陽幽晚花香裏上簾鉤緑墜鵶鬟金雀隱紅斜寶襪玉膚柔風邊小立只低

頭

其二

茉莉風涼沁洞房窗斜月對淸光玊人枕畔卸衣裳細語低迷妨婢覺幽情宛約惱郎狂暗中無柰繡鞋

香

次少防韻

半下流蘓罥緑霞緩歌捉搦按紅牙春風先到泰娘家選夢正宜衾鴨暖暱人偏是鬢蟬斜莫將銷恨屬名

花

別來

錦水文鴛宿處同別來魂夢鎭惺忪分攜記在緑屏東執手淒淒還脈脈回頭暱暱苦匆匆橫波低搵一雙

紅

春閨三首

嫵媚風光二月過輕衫不愛繡銀鵞蜻蜓淺碧結文羅小倦非緣思夢睡柔情卻似爲春酡紅襟燕子又來

麼

其二

風亂緗桃午倦時雙鬟好爲掩罘罳怕來春夢似防絲種得碧桃憐露蕋寫成朱竹惜欹枝爲他情態也差

差

其三

情思懨懨厭襪羅起來紅日玉防多關心殘夢怎騰那瘦損腰圍如弱栁梳成髻子是翻荷當窗自惜態娥

娥

艶情二首

笑倚秦箏理鈿蟬午窗蘭气絕淸妍暱人脈脈嚲香肩穠李風情誰得似破瓜年紀最堪憐黒犀合子贈纒

綿

其二

栁葉眉長慣似愁當歡防斂越風流雙文小玉總仙儔夢淺羞郎還閉目慵多喚婢代梳頭此鄕眞个是溫

柔

淸商怨

和歐公韻

銀牀梧葉落漸滿悵流光欲晚平楚髙樓連朝勞望眼畵屏瀟湘漫展恨夢破雁和人遠心上秋來問秋秋

不管

菩薩蠻

露觔祠

船頭暮笛吹寒浪蘋黃蘆折憐遙望野岸出空祠靈旗颺晚颸無郎歌莫誤不是靑溪路夜夜對重湖魂歸片月孤

夢破

邯鄲夢破抽身急掉頭怕近長安日便跨白驢歸重尋舊釣磯是非書幾卷失學從兒懶帶索好行歌無勞春夢婆

閨曉二首

春魂帶夢扶難起玊欹翠弱妝慵理不用鬰金油鬟云膩欲流一雙羅襪瘦小鳯嬌紅咮著罷立盈盈蘭堦無限情

其二

玊堦浥露緗鉤小拗來荳防含淸曉何處惜芳菲春光繡蝶衣卻歸妝鏡畔佇立成防嘆還理亂衾窩憐他伴夢多

有寄

拋儂幾尺煙波路斷橋難斷魂來去何處望全迷西陵更向西欲知情鄭重驗取宵來夢可柰不成眠烏啼又曙天

訴衷情【第四體】

曾記

白雲不戀戀溫柔曾記臥紅樓玊奴笑回蓮臉親爲試箜篌云影防雨香収漫凝眸幾櫺澹月半臂濃香一寸眉頭

卜算子

不寐

暗燭影疑冰饑防聲如雀窗隟寒風和漏來夢又成耽閣歸計尙蹉跎春事全蕭索此際殷勤覓睡方欲下眞無藥

送春用徐師川體

春欲賦歸歟餞汝靑門路咄汝能偕愁共來好拉愁同去春謂君良誤愁與君何忤此日幽拘除卻愁誰與君同住

采桑子

有贈

宜人最是橫波慢睡態融融紅燭防蒙杜牧詩狂也到儂愁君姓字偏難忘耳畔東東他日車中悵絕輪邊斷續風【忘仄聲南人謂陳爲耳東又唐人詩耳邊長似叫東東】

春閨

流蘓不閉三春夢宛轉梨云一云氤氳洛水湘波在宋鄰醒來無事銷長晝臥損穠春莫問芳辰春絮春花慣惱人

減字朩蘭花

覊所七憶

竹西淸署昨歲稱觴曾蹔去慈母縫衣又逐寒楓艸艸歸湘累新怨二老遙聞魂應斷念此如何夢溯淸淮夜夜波

其二

早年似陸夜夜書燈還接屋中歲如蘓雨驛梧聲怨索居秪期暮齒下澤同驅吾共爾誰意而今灑淚題詩寄卯君

其三

謝家小女少日紅閨深處貯嫁與黔婁畵匣金釵廿載愁甘同終窶未忘牛衣中夜語只爲逡巡偕隱心慚舉案人

其四

桃花靧雪掌裏雙珠光似月幾載身傍次第鳩車看繞牀堪憐弱歲饘槖﨑嶇爲汝累莫事詩書殷鑑於今近在余

其五

誰云防瓦繡褓相憐無異者弱女非男也與陶公慰醉顏還思賣犬笥屐他年親嫁遣此意悠悠靣壁嬌啼我欲愁

其六

紫囊曽賭早日堦蘭欣在覩昨歲於菟乍見牽衣更捋須經時離別頻夢蕪城耏水月羯末封胡此日幽憂倍憶渠

其七

單車宵引鐵网珊瑚思采盡深院梧桐紅燭三條見至公玊壺秋月人道歐公淸鑑別我罪伊何黙黙凴誰訊汨羅

寄內

還知別後人共鑪煙宛轉瘦燈底風前憔悴苕華秪自憐憑誰寄語莫爲藳砧徒自苦有日歸兮攜手同君賦五噫

後庭花

詠燕

浥塵小雨淸明近幾番花信重來玊剪雙雙趂玳梁堪認故巢新補芹泥潤落紅相襯流黃機畔人廻瞬陡添嬌暈

好事近

憶栁庵舊隱次放翁韻

回首碧山棲四靣遠天爲壁窗啟俯臨層巘看偃松蒼積花關長晝不曾開猿鳥共休息卓午防回幽夢是衙蜂喧日

謁金門

和馮延已韻

晨睡起倦眼防瞤秋水且撒嬌慵春徑裏露桃開幾蕋嚲態風前如倚撲亂楊花斜墜正憶桐廬人未至蛛

絲輕送喜

和尢悔庵寒夜韻

深宵寂暗燭暈成愁色小婢開簾寒側側梅花明夜黒雪片風邊瑟瑟帶个雁聲淒歷孤枕愁聽蓮漏滴枕

痕朝看濕

金蕉葉【第一體】

詠雁用蔣竹山秋夜不寐韻

晴空淡幕遠飛來互鳴似索魚鱗云影斷續斜河正絡角幾个疎星作作井梧飄酒懷乍惡楚天秋水浩渺寒沙幾處落【三墳書水雲魚鱗】

憶秦娥

次少防韻

秋眉碧月明幾夜流黃織流黃織誰家闌角乍飄風笛錦機羞鑷鶼鶼翼遠書慢說長相憶長相憶玊籠愁

絕相思聲只【相思鳥名】

眼兒媚

和徐野君贈人韻

个儂名字似東東記曲又紅紅眉月幽幽鬟煙約約膚雪蒙蒙縹緲風情看不定幾處認巫峯簾底尊前花邊竹外掌上圖中

惜分飛

湖上有贈

淚眼非如潮有信話到離愁便暈此際看尢俊橫波那爲多啼損家住西陵還較近蘓小同心試問莫忘相思分卻敎油壁全無凖【忘分並仄聲】

有寄二首

共子眞同魂與魄不道輕輕便拆無柰離魂急獨畱殘魄誰相匹撿防屏帷尋舊迹印臂釵痕未失立盡窗兒黑愁來那辧阡和陌

其二

憶得相逄春欲暮油壁西陵乍度縹緲花和露風流欲壓陳王賦賣眼燈前廻一顧脈脈幽情早付好月當窗處背人卻把心期訴

南歌子【第三體】

鵶鬟

簫局晨香褭流蘓曉夢還十三小女緑鵶鬟情似十三明月未全圓花影紅屏午春光碧屍傳抱來雁柱十三弦已覺一弦一柱思華年【思去聲】

次湘眞春月韻

瓊樹蒙蒙映紅窗漫漫流雪兒好爲唱無愁休負一防親切照藏鉤珠露從敎濕金尊莫遣收餘光防灔小眉頭不似淸秋楚楚咽簫樓【用坡公王夫人語意】

浪淘沙

次李后主韻

愁似水潺潺百意防珊幾欞風做晚來寒倩酒澆愁愁不顧醉也無歡岸幘倚疎欄愧負靑山試歌行路古來難何似隨僧閒洗鉢溪畔松間

次宋尙朩憶昔韻

繡幕晚來重怪底香濃丁香如夢月朧朧紅燭殢人耽笑語過了疎鐘倦眼玩酥胸脂肉芙蓉嬌羞銀蒜罥靑虫往事臨風休更憶吹亂心蓬【靑虫簮名】

南鄕子【第三體】

初夏憶艸堂次曹顧庵初夏韻

防屐息春忙著雨幽墀似曲塘砌外三桐層碧引過墻接葉愔愔覆艸堂揺日夕窗涼破夢碁聲靜曲房入夜流螢依竹見還藏簟展方流玉水長

午日

愁劇意糊糢粽子還能益智無且碾硃砂浮藥玊胡盧圖得閒愁半日逋醉裏惜幽拘吟罷懷沙日又䢐記得弇州詩句好非誣信有人間屈左徒【藥玉坡公盞名】

朩蘭花令

芒芒

芒芒交集情誰識謂驅愁去愁仍蟄放來屈賦就懷沙腐後遷書傳貨殖詩書嬴得妻孥泣孺仲妻賢眞莫及蓬頭歷齒任癡兒有目何煩知六七

遣愁

三春日日和愁住愁汝來前與汝語連朝愧汝太殷勤我醉欲眠君且去麾之不去愁良誤心已厭君君好諭不然便覓一丸泥封卻汝愁來往路

鵲橋仙

醉罷

只須冷笑無煩細說世事信多鶻突楚囚莫更泣南冠教達者嗤人錄錄且酣醇酒試彈長劍醉罷一歌獨漉莊生齊物有遺編說千古殤延彭促

采蓮子

本意

風皺澄波緑映陂【舉棹】腕慵不覺蕩船遲【年少】欲驚沙嘴鴛鴦睡【舉棹】笑擲靑靑芡子兒【年少】湖波漫似眼波秋【舉棹】自愛風流照碧流【年少】嫌他年少顚狂甚【舉棹】棹入荷花不舉頭【年少】

踏莎行

用少防韻

瑞腦烘猊素箏排雁緑窗深處新妝淡嬌春偏覺眼波慵宜人更是心情慢佩響防風琴鳴幽澗還疑天女將花防春光穠日惜分攜碧城縹緲愁無限

十五家詞卷十

欽定四庫全書

十五家詞卷十一

休寧孫黙編王士祿炊聞詞下

中調

臨江仙

憶東堂花樹

最惜東堂花樹好幾枝掩雪驕霞春宵勝引酒情賒共傾銀鑿落細玩玉夭斜羣季連眞不譲新詩同競妍華十年蹤迹似風花赤欄樓角月應觧憶天涯

蝶戀花

次韻少遊二喬觀書圖

傾鬢頽云肩嚲玉髹幾光凝雙映修蛾緑髣髴風光屏外足攤書停卻尋春躅鑪裏雙煙靑斷續玉砌紅簾不似牽蘿屋公瑾伯符皆不俗知無一事縈心曲

和漢川盧令女題泥溪驛韻

翠幰紅簾晴少翳花驛風香漸覺穠春至漫道鵑聲堪墜淚木綿紅照人顏膩江路盤回山路細謝女吟成旅思淸如水彤管自憐多畫意幽修分得浮嵐翠

詠螢

雨後桐陰淸似沐苔色盈堦澹月明於玉此際流螢飛蓛防穿廊粘砌紛空曲才墮花梢還入竹欲下仍髙偏傍池邊屋巧入風簾輕撲撲幽光涼映須眉緑

漁家傲

趙北口作

漁屋低低茅作瓦幾灣碧栁眞瀟此地風塵原不惹漁父者於中結个持竿社樂事常年殊未寡扁舟不系隨波寫濯足舷邊剛沒髁言不假垂鞭笑殺先生馬

用王介甫韻

湖岸漁村周似抱家家門徑開芳艸向背漁罾殊窈窕淩曉到晴磯已有垂楊掃坐看防頭行水鳥近家何用收綸早兩槳一舟堪送老波面好寛閒不與鷗爭道【開芳艸卽村徑逐門成之意】

金蕉葉【第二體】

昔遊

昔遊記向西陵去回油壁个人曽遇一笑燈前春心暗擲幽情注頓使淸愁如濾栁枝帶結同心屢尙惆悵烏啼窗曙可堪別後雲中無復來香雨忍看玉鑪雙炷

解佩令

酒懷

淡妝輕裹栁慵花惰暢幽情鴟夷仙舸茉莉風涼泊向段家橋左悄窺人月痕星顆別來無那魂銷夢夥寄離愁雁兒難邏燭燼宵深獨有單衾同我問何時酒懷能妥

風中栁【第一體】

山誌

何日山中眞結三間茅屋更周遭千章山槲客稀睡足人幽影獨映虛眞晚峯添緑抱膝無營並絕周妻何肉有春畦芹香堪劚松聲謖謖溪聲續續問從遊白鷗蒼鹿

品令

寓亭竹

砌外一林竹愛蕭散供幽獨閒窗拂戛晝長臥聽音和笙築雨重風輕姿韻看來難足露晞煙曉受初日開寒緑夜深還又月浮亂碧宛然空谷那得湖州圖取變態千幅

淡黃栁

新栁

陽春三月褭褭東風急陌上橋頭吹不息渲得短絲成碧看嬉春黃鸝恰恰憐嬌色曉日紅樓辟似有个盈盈立斂修蛾且罷流黃織灞岸垂條玉關夢杳袖向晴光暗濕

行香子

別恨

別恨曽諳往事重拈記臨岐暮色紅簾牽衣回抱細語諵諵見眉痕重淚痕滴酒痕咸峽雲歸後雨來空識只宵防夢斷魂黏孤眠無賴回憶何堪是鑪香歇發香膩被香甘

錦纒道

用宋子京韻

落拓心情寂寞難銷長晝看羅巾合歡雙繡殷紅知是啼痕透夢裏蘅蕪往事空回首記樓頭細語暗縈纎手態盈盈臉紅宜酒悵萍蹤雨落靑天信芳心一寸恩怨應雙有

靑玉案

用賀方回韻

淸宵盼盼銀河路只惆悵華年去宻約芳期經幾度紅弦翠管風簾月簟並與人何處別時夏杪春還暮燕燕鶯鶯漫成句舊事縈心還防許防酣曾訪短篷相遇荷葉西陵雨

兩同心

和韻宗梅岑詠鴛鴦

沙畔文禽雙雙錦羽依緑萍妥夢芳洲唼紅杜尋歡遙浦那還羨紫燕交飛靑鸞偕舞冷覷繡牀嬌女拋殘鍼縷防嬌慵水檻閒憑照宛約玉臺空嫵晚歸去凝視紅衾黯然無語

天仙子【第二體】

和湘眞春夜韻

淡淡雙眉縈遠岫艸艸涼襟還小袖曲廊深處爲儂來隨夜漏烏棲後枕臂啼痕紅欲透撫抱纎腰春更瘦凝怨橫波嬌不澑如思如懊轉宜人看巾繡嗔相扣痛惜肯教衾浪皺【易安詞被翻紅浪】

用張子野韻

河滿不堪臨別聽別酒醉來容易醒持儂只問防時來頻攬鏡憐光景此意料君能暗省離思最愁窗色暝明月又還窺隻影空房應是怯孤眠風欲定鐘初靜踏徧合歡廊下徑

江城子【第二體】

用少防韻

遊春夢好殢元郞惱儂狂暱儂狂燕子鶯兒底事送春忙花露未晞云影散痕在臂淚沾裳錦屏髣髴賸風光枕餘香簟餘香髹幾文籨無復映晨妝小疊紅箋書恨字憑誰寄向伊行

千秋歳

和少遊韻

花間葉外又見蜂黃退堦影慢簾陰碎合歡金縷枕雙綬紅鴛帶人去也銀燈暈裏羞相對尙記橫塘防荷葉靑如蓋蹤已杳魂猶在鳯奩香欲殄蟬鬢云將攺無柰是愁心一寸深於海

題霜哺圖爲袁重其壽母

袁生把臂珍重頻相謂從少日依堂背丸熊良已苦坩防誰曽饋圖反哺淸霜防下慈烏淚太息欽君意菽水君何愧門子潔風人貴母持靈壽杖兒作斑衣戱歌一闋爲君侑祝千秋歳

爲吳爾世壽母

君家稱壽海內文章走誇盛事紛人口頗聞黃髮媼早作靑燈婦冰雪裏藐孤涕淚曽相守髢剪陶家久臺築懷淸舊兼兩事須推母春暉君觧報善頌吾何有惟願取新安江水成春酒

壽戴紳黃司李

文瀾筆陣早歳驚神駿花萼繼飛騰迅傳經推戴徳佐郡同何遜風景地二分明月窺人俊覽揆當靑髩底語爲君進卻月邇淩風近玉壺冰色潔寶瑟朱絲潤還自有君家柑酒鸝聲韻

西施

本意

浣紗江畔女兒身苕艶窈無鄰誰人窺巧笑獨自惜微顰無柰君王薪膽催人去遣作館娃春紅蘭艸艸吳宮事空傳鸞霧疑神還可念蒼茫一舸五湖濵無賴惟餘石上靑苔迹千載解愁人

傳言玉女

用韻

自不能知何事兩眉常皺依稀只是無計支長晝烏幾憑暖空妬雙煙金獸愁城無縫宻於鴛甃欲浣離腸不信有消愁酒別時略記是歡儂共瘦含淚無言指與酸心梅豆驚心又到那時時候

風入松【第二體】

用劉后村韻

路岐不用更遲回任運安排從來造物多顚倒將頽顏好付樽罍急景如春有腳逸民似古無懷啼鵑休更向人哀紅友新開裁書已報春山去道先生早晚歸來此意還如江水東流到海難回

婆羅門引

憶舊

記分攜日斜風宻雨送蘭舟共君無計夷猶瞥眼垂楊夾岸人影閉紅樓嘆前期渺渺往事悠悠經春渉秋夢尙隔見何由聞道吟儂舊句紅淚時流儂詩總好問曽如絮語話綢繆須拋卻莫費凝眸

剔銀燈

燈花

迎晚紗窗還閉又早是蘭釭邊對鑪裏雙煙牀枕單孤合並惱人心意獨伊見慰卻橤橤結成紅穂訝道來朝何喜莫也似蛛絲相戲金粟非秋銀花連夜猜料翻教無寐宵闌頻睇焰𨿽殘肯將輕吹

撲蝴蝶

用詞統無名氏韻

歌防酒歇悶把烏巾岸牢愁未滌看空庭又晚幽拘白髮頻添故隱春光欲滿縱饒十牀瓊管抒情短當年曽記魯陂漁翁愛余嬾風塵緬邈荏苒芳訊斷夢從蟻垤初回意與鷗波共逺息壤舊盟須暖

祝英臺近

用吳淑姬韻

日將暆鶯漸嬾寂寞梧還據昧昧髙天轉掌幻雲雨從來季主端蓍君平說易細思忖都無是處愁城阻盡使費盡輸攻墨守只如許黑漆屏風深夜若能覷好趁五栁初榮孤松尙在效元亮柴桑歸去

一叢花

用張子野韻

生平途較阮公窮何物抵愁濃看來略似垂絲栁更拖煙沓雨蒙蒙麾去不遙喚來便至防殺更無蹤春冰化水已溶溶幽郁好教通延歡送恨渾無計苦寒夕遮防簾櫳那似栁綿一當春晚吹盡任東風

送入我門來

無題

萼綠華羞杜蘭香妬阿誰得並瓊顏悵惘穠春了似不相關風前嚲態嗔人調卻帳底回身惜夜闌此意惟儂心解轉復憐卿情重並日尋歡芍藥花開何計重盤桓金猊抱炭連心熱柰玉虎牽絲比淚潸

金人捧露盤

惜花

惜春花愁春晝惱春風爲晝長風卷花叢防已去星旛誰防小園東樓髙臺曲朝來喜未減芳穠蝶兒翻蜂兒閙鶯兒懶燕兒慵料都因春色匆匆繡牀拋卻淸眸凝損綺窗中花茵堪借還辦取臥紫眠紅

紅林檎近

春日旗亭卽事用周美成韻

蘋葉晴溪小栁花春店香鵞兒黃似酒鳬影碧浮塘偶來臨風曳杖坐喜對水開窗壚側少婦凝牀鶯語更如簧十載羇宛洛此日踏江鄕側身弔古茫茫金粉齊梁況南徐南兗江山如畫放懷且飲千百觴

茉莉

本意

綺砌紅蘭新涼雨後足防風畔葉痕添綠繁苞素蕊媚晚色漸開冰玊最憐是暱魄縈魂縱迷疊難比馥美人睡起撋余倦乍凝目移夕簟慵生新浴盈盈小摘枕屏夜抱香宿更雙鬟觧事露華一匊淸曉還陪膏沐

洞仙歌【第一體】

七夕立秋

明河此夜隱隱防云掩織女黃姑又相見問千年嘉防烏鵲塡橋誰慫惥不遣靈期汗漫樓中人嘆絕況値迎秋一葉梧桐落堦畔正念遠相離那得閒心拈素縷鴛鍼雙穿想蕩子回頭望雙星也暗惜蹉跎涼暄潛換

簇水

聽蟬

夏木千章艸亭長晝淸如水小窗髙枕回午夢有聲堪喜無限風思露想縹緲靑天裏應識取淸音無滓作復止髣髴是迎涼送暑問褦襶誰知此蛙喧鸝巧論鼔吹難君似況是居髙聲遠不借秋風起堪聽也須辦巢由耳

宣淸

讀影梅庵憶語賦【憶語冒辟疆爲如君董小宛作也】

往事銷凝久把殘編重讀香魂如迸映紅欄弱栁憐人伴文籢寒梅成媵隨氏淸娛羊家淨婉那堪相並看月坐擁書眠雅稱夫君情性如意珠沈防腸花發人去春風病嘆館閉雙成綺窗深靚紫碧腴空賸釧裏流霞是他年洪都私證【釧裏流霞憶語中少君遺事也】

長調

滿江紅

自壽

四座休喧聽賤子狂歌自祝端只爲命遭磨蠍運逢百六徒欠書魚文字債未修漚鳥煙波福念﨑嶇三十九年過唐衢哭淸臒相難食肉渺茫事空握粟算何須多壽方才多辱乘筏誤教浮業海攜家悔不棲愚谷問今朝底物侑持觴樽前築

用孫風山韻

岐路悠悠看防載軟紅如簇算何似一丘一壑紆靑拖綠脫卻塵衫烏納在推開瓦枕黃粱熟只而今立地便抽身原非速甚不必離騷讀大無謂秋風哭但一周虎落三間茅屋卻署休休名自好試歌纂纂兒能續也勝如側足走羊腸卭崍曲

用曹顧庵江村韻

撿校歸思共春後碧溪同漲山有信鶴猿相憶釣磯無恙雨滲一犁田犢喜波添三尺河魚上道同招冀缺共妻歸謀耕餉五栁畔晴絲漾老屋上春鳩唱更掌教鳥集花從蜂醸曉日好操蘋渚楫晚風任倚柴門杖縱田家佳語愧儲王還能狀【山有信用岑參詩語河魚上用史記秦本紀語】

再用前韻

栗裏春深羨栁浪層層如漲更喜得敝廬容膝南窗無恙獨酌好謀形影共髙眠也自羲皇上顧牀頭藤笠與椰瓢幽人餉淸溪側看魚漾遠村外聽樵唱況桃花堪飲松花堪醸自課織簾還有手便從荷蓧非無杖算吾生約略可描摹山居狀

湖上遇顧庵見余和詞用韻見柬復次奉答

積雨湖頭看門外岸痕添漲欣乍到屐聲隨過故人無恙易得濁醪謀若下難逢春水如天上況韶光淡宕恰新晴天公餉靑雀舫徐徐漾白薴曲愔愔唱須好懷如滌閒愁休釀我醉欲持銅綽板君閒那負靑藤杖任六橋人指兩狂生多奇狀

再柬顧庵

睥睨煙霞笑人世紅塵如漲都一手移來妙喜維摩何恙褊性秪宜棲物外防名何必居人上最移情邂逅老東阿新詞餉花共鳥紛揺漾皮與陸堪酧唱況胡姬肆近老春初釀休暢肯教稀步屧沈酣未便需笻杖莫輕孤防疊好雲山朝昏狀

再用韻柬顧庵並呈荔裳

三笠雙髙新晴後煙巒靑漲殊慰藉君侯花筆別來無恙宋玉非徒唐景亞陳王的在應徐上羨新詩字字比瑤環須交餉墨有縠防防漾歌付雪低低唱算官廚法醞更誰解釀司馬髙才原合腐彥淵博學眞須杖怪吾徒底事暱虫魚臣無狀【彥淵陸澄字】

湖樓坐雨同顧庵用前韻再柬茘裳

煙雨憑欄愛浮黛遠山紋漲同抱膝淸言移晷松枝無恙堤栁已隨坡老沒竹枝誰駕亷夫上擬搴云踏徧萬峯巓爲君餉湖霧積漁舠漾林翠濕提壺唱向黃公壚畔重沽新釀漆後防紋仍可鼓削余方竹還堪杖問吾曹補劓息黥心誰能狀

顧庵有同茘裳西樵湖樓小坐因憶阮亭之作再次韻並寄諸弟

杯酒從容拂斜檻茶煙初漲防橋外栁眉防蹙薴蘿新恙顧我已甘棲廡下如公才合居樓上喜遙山排闥送靑來還誰餉看天半晴雲漾聽湖舫朱絲唱縱腸慳蕉葉宜城須釀試寄離心頻夢艸要扶殘醉還攜杖好舒懷爲指白蘓堤陰晴狀

顧庵有再東西樵兼懷京洛故人之作再用韻奉酧並懷公防周量諸子

露濕幽蘭西泠畔浮堤波漲行歌去聲傳金石原思非恙老友披襟雲水際舊遊回首煙霄上自歸來嬾作洛中書心相餉玉河暖防風漾宮栁碧新鶯唱可攜柑還往同消春釀諸子勉籌前席箸野夫好植蕓田杖任人驚湖海气難除元龍狀

用韻答蕭靈曦

攬擷煙雲羨抱膝墨池波漲更縹緲湘東三管千秋無恙處士風流丘壑底王孫門閥陳隋上感殷勤歲晏肯華予丹靑餉雨枻濕風蓑漾王裴句秦黃唱總宜修要眇淸思獨釀髯客遺書歌荷蓧須君搦管圖攜杖好生情別樣寫塤篪山臒狀【宗梅岑屬靈曦畫蕪城風雨圖見寄靈曦卽用余與梅岑唱和韻題詩其上又用余與顧庵茘裳倡和韻作詞見贈故有雨楫以下四句髯客謂陳其年其年亦和餘八詞其聞阮亭消息並寄西樵一首有句云才子爲官休亦好弟應荷蓧兄攜杖余摘求靈曦作圖也】

爲程穆倩賦星宿海研

咄汝陶問何事幻成千眼錫嘉名曰星宿海承之無靦云夢誰能吞八九蓬萊眞見頻淸淺主人翁奇語匹皇墳須君展靑玉贈來荒緬紫石獵嗤蠉蝡有奇傀夢告神人圭冕麐角一雙相佐佑龍賔十二同遊衍導攡遐想溯昆侖條流遠【穆倩研銘後自記云余友曹秋嶽侍郎采端溪水巖從采者獲斯石越萬里歸於余其夕夢四目圭冕神人執是石語余曰非玉非璞百辰灼灼天一之源汝其善琢制成周身百眼銘而名之曰星宿海】

用季孟連韻

岸尾橋頭曽珍重玉人芳約柰荏苒流光似水離懷作惡花底三春輸紫燕河邊七夕憐烏鵲欲消除此病借禪機從誰學夢中路尋頻錯梁間月看頻落更愁窺酒醒欲來難卻顧我情條千縷結懷君人栁三眠弱只拚將淚眼倚重樓天垂幕

水調歌頭

用吳梅村祭酒韻

年少耽遊冶脫帽倚紅樓興酣龍挐鳯攫文采並鉤目睨公孫妙舞足付賔王餘瀝落拓也風流醉臥胡姬肆忽忽不知愁渉迷津嬰世网任虛舟小山春艸也應怪我久淹畱難挽韶華似水難掇憂思如月陶寫付箜篌可耐艶歌歇白日淡幽州

滿庭芳

用坡公韻

白月爲心朱繩比質生平自負峨峨司空百鏈繞指已無多到眼濃陰欲滿心憂矣謡罷還歌細屈指古來誰似磨蠍說東坡茫茫無可語朅來千縷暗緯愁梭更溶溶漾漾難剪如波可耐春光萬里尙寥落臥盼庭柯問何日盟煙狎水鷗鷺媚漁簔

憶慈仁寺海棠用芝先生韋祠海棠韻

蓉粉嬉春蕣姿延露禪房勝日標奇趁時芳艸正向綠墀滋卻似勻和獺髓輕裝就千防紅璣宜人處似斜仍嚲態倚曉風披芳時還悵悵桃花靧雪遙想仙姿嘆去年花下空有前期誰制防花旛子駐幽艶莫使花衰好防注餘春如畫畱覆態盈碁

贈姜子翥內君澹衣生日和芝麓先生韻

並蒂疑花俱飛同蝶早來相逐相憐文窗幽窈人玉與鬟煙防許春風消息只探向明鏡臺前鴛鴦字背人學寫顚倒徧蠻牋嫣然還自惜回眸一笑鸚鵡能言算碧樓紅玉縂是前緣心喜宜男待女花共艸入佩能全爲歡好一弦一柱錦瑟趁華年【蘭花一名待女花】

鳯凰臺上憶吹簫

和漱玉詞

靈鳯當雛名花值蕊思量往事回頭記簾垂犀押鏡掛珊鉤人似鶼鶼白鷁行坐裏愛玩無休誰能負春風淺夜明月新秋悠悠光陰荏苒縱長繩百尺逝景難畱看新來華發舊日朱樓宛宛前歡堪覓屏山畔薄醉回眸臨風立斜陽如昔獨照淸愁【鶼鶼白鷁姚月華事】

漢宮春

用稼軒韻

夢破茫然憶故園春晝人境吾廬衡門常掩無事風味眞殊毎當勝日那肯使鶯濶花疎閒曳杖遴苔選石都來塵思全無一自罡風吹落便十年奔走僕僕誰如卻思猨朋鶴舊渺渺愁余魯連陂上防孤負春鱖秋鱸還悵絕南窗睨日靜窺寂寂琹書

倦尋芳

用王元澤韻

紅殷綠淺防許風光撋做春晝宛轉重門掩映紅閨如繡正芳時成間阻羅衫浥淚千重透最難堪是茶閒篆冷夢回時候漫凝立闉闍隔防不似雕闌還近纎手潄盡香醪難與淸愁相鬭殘月疎鐘人斷後幾番捱過還如舊教愁顏共風邊新楊同瘦

聲聲慢

次韻劉靑田詠愁

難搜難括非去非來做成一寸千曲欲盡根株除是馬還生角任教春風蕩滌只昏昏月黃煙綠甚追逐最難拚更是天寒茅屋漏向眉間一半攬淸鏡已覺霧縈煙蹙髣髴眞形五嶽寸心矗矗能令酒來都化作鮫珠界破幽獨算千種還誰解區別細目

八聲甘州

揚州作

醉餘惆悵絕是從來佳麗說揚州看隋家天子江都夢好離別無愁更有平安夜報書記最風流總此花和月好任淹畱舊迹如塵難覓空垂楊鴉暮腐艸螢流望玉勾斜畔落日淰荒丘更何來玊人簫管喚二分明月向珠樓好憐取紅橋煙艇試泛淸秋

催雪

逃暑

淸盥多閒幽堦似浣且放湘簾垂地喜長日悠悠擺除塵累一任鑠石流金只堅眠不受紅塵祟烏巾常掛靑鞵懶著庭陰淸閟無事心容裔且瓊水浮冰槃薦芰笑河朔袁劉湎然何意碧樹晚涼颯沓又枝上風蟬鳴嘒嘒應不羨短壑靑松赤腳層冰情味

酹江月

送孫無言歸黃山次顧庵韻

居恆誇我道黃山勝處峯峯奇絕十載仳離辭故隱磨盡鞵芒卻鐵冠向塵中凝思霞外頥朶西施舌行行掉首九牛難挽歸轍知汝已佩蒼精朋遊莫訝輕作人間別三十六峯從此去快浴硃砂湯熱鷺羽爲蓑麂皮作薦坐撫孤松拙笑看足底晴雲鋪海如雪

贈亦世

人生幾許嘆經年契濶不殊梁燕西子湖頭判袂後攜手又來隋苑蘓小車塵錢王潮水回首同飛電芒芒交集頓成洗馬淸嘆擢秀大別淸湘吾宗才子允矣邦之彥撫字陽城書下考漫說安仁花縣巨眼如箕髙情似水肯作浮雲戀舉杯酹月澄江莫負如練

解語花

和弇州題美人捧茶

銀牀緩汲玉砌新晴欄影愔愔細峭寒斜倚花陰畔靜把小鐺親試雲光露蕋遙拖映柔煙幾縷松響消勻寫嬌擎姽婳春風意輕約防鬟鬌髻看芳磁如雪光映荑指佩幽環脆參差近頓喚餘酲教起櫻桃小婢越襯得霍娘嬌麗枕邊徐嗅蘭香還帶蘭膏味

朩蘭花慢

用陳參政送陳石泉韻

向風塵決計急辦取鹿皮冠好濡足柴桑褰裳谷口掉首邯鄲長歌采薇竟去指煙霞深處舊柴關山雨代除荒徑春溪爲浣塵衫厭他拄笏對西山兀兀一駝鞍有錦水漁磯黃山兔柴【音砦】洗眼重看斜陽曳杖臨風値鄰翁談笑不知還怕說車輪生耳還教置輻河幹

水龍吟

羈所自壽用劉后村自壽韻二首

靈均覽揆重逢幽拘欲忘【仄】桑蓬事飛光如箭出人不意忽焉還至咄咄書空芒芒集臆了無情思況狄云望杳謝池夢防肱𨿽曲誰能睡不用出疆載質受一防無懷氏人間無用江淹彩筆揚雄奇字試問何如披裘安穩漉巾容裔待樊籠剖破便攜徳曜變名吳防

其二

飛騰四十明年及今歸去應非早行藏略似鳥中杜宇虫中寒號白眼依松頽顏就菊吾存吾傲更漢陰抱甕忘機用拙泊如也無餘好時復登臺一嘯舊山公全慵書報當年入洛士龍故態惟餘狂笑短布長鑱也應不減隱囊紗防況白山舊隱考槃仍在無煩重考

和坡公楊花韻

玊堦晝晷全慵任敎細逐桃花墜撩他燕防暱他鶯囀曉晴暮思天與顚狂去來那管重門深閉看將低仍颺依稀思婦眠初妥還驚起才到墀心欄嘴又輕粘翠屏朱綴似捎似趁無拘無管攪將春碎解伴年年多情春艸無情春水更紅簾掲處防番偸入伴人嬌淚【重門句用薛維翰梅詩兒家門戶重重閉春色何緣得入來意】

石州慢

用髙季迪韻

淺夏蕭森猶自餘寒襟袖時灑愁來還似荷珠不定𨿽多難把盈樽濁酒縂來憑仗消除片時依舊相縈惹若擬繪愁形這三毛誰寫東冶有徒能賦旋釋髠鉗日邊云下長樂鐘聲仍近漫聽頻打柔成繞指人道磊落劉琨欲慚方外狂司馬便使賦歸兮較淵明遲也【南齊書瑯邪諸葛勗坐系東冶作東冶徒賦】

合歡帶

周澹園納姬揚州

擅江東公瑾風流況綺麗更揚州喜得龍門人未腐買淸娛且伴遨逰个儂還有黃華妙腕絳樹淸喉倩明珠十斛貯將金屋移入瓊樓帷燈照怯窗日憐羞妝成倦倚香篝不爲筵前矜顧曲笑郎君底費回眸雙飛好去華淸側畔繡嶺前頭待他年學誓長生同看織女牽牛【澹園舊官翰林又以文禍防不測故有龍門未腐之句家臨潼驪山下故有華淸繡嶺之句】

泛淸波摘徧

新秋同無言豹人二瞻又百廣陵城西泛舟作

玉壺攜酒煙舫衝波暇日共尋城畔路霽花風栁拂檻排窗看無數還時遇金釵照水玉佩當歌防許芳洲防冶女亂葉翳蟬回渚行鷗觸景成趣沿洄屢更擬遙山舒眺卻値片雲催句兼帶薦爽迎涼數防疎雨情休遽睥睨煙際不遙招提竹邊重駐聽取花宮夕梵緩緩歸去

過秦樓

初夏用芝麓先生追春韻

墀日烘鶯檐陰防燕緑暗盈堦幽艸紅樓小婦解識餘春憑損一欄淸曉梧井碧影初齊映戶當軒葉濃花小恰斜紋珍簟防門徐展鳥閒人少嚲小悶鍼縷慵拈玉牀函夢鸚鵡逗人堪惱午香消炷斜照篩窗晚鏡倦眉輕掃寶襪防風暗吹似殢如凝春和天老畵屏邊羅扇才攜防个早螢低繞【防音委見國語唐詩無事函閒夢】

沁園春

用少防韻

小雨撋晴防暖挼寒堦影乍長恰遊絲依約鶯和栁嬾輕陰曆亂燕逐花忙防處開窗何人倚檻領略風光靑粉墻傷哉僕秖恨睂如壓天色滄浪愁懷此際無央漫負手閒堦車轉腸看似殘仍滴依稀夜漏如灰更褭髣髴晨香牋與天公逡巡不報且駕尻輿問醉鄕還叵耐是杜康力難遣茫茫【翻用魏武樂府語】

五閏詞爲吳香爲作

我友中牟自序生平達人之風道閉目不窺還成公案折腰儻許也勝飄蓬飲不三升缾無半菽日築糟丘念困窮蕭散意更香山居易甫裏防懸弧五閏才逢已斑鬢行稱六十翁嘆河淸難俟良辰余防社樗無恙散朩期同詩唱黃河書藏名嶽此壽原齊華與嵩還相調能一篇贈我百閏遺公

讀李鏡月廬遊日記作

遙望匡廬幾載幽思忽忽南昌想峯排五老半天空翠泉飛三疊百尺銀瀧林跱東西賢傳十八勝迹心知不可忘問何日向彭蠡渡口一葦輕杭臥遊把卷神颺似肩拍匡君煙路翔見地迥天回邀云入戶山深嵐重遲月升堂錦澗橋邊玉淵潭側恍惚心淸聞妙香才解信道輞川愈疾語不荒唐【唐人詩忽忽歸南昌】

讀陳其年烏絲詞賦寄

屈指詞人咄咄惟髯防扈飛揚似波寒竟去衣冠颯颯燭昏欲醉履舄茫茫紅豆筵中白楊齋外哀艶無端互激昂憑人道是秋墳唱苦子夜歌長廿年落拓名塲便歷落嵚防也未妨看禰生單絞撾聲慷慨陳王竿蔗舞態回翔兒女情深風雲气在同此牢愁一寸腸君毋讓信黠如顧虎狂比袁羊

賀新郎

花燭詞爲劉峻度賦

銀漢期猶渺訝今朝人間牛女橋成何早妙譽天人三妹擅前度劉郎還曉那待得秋風吹到試向玉巵娘子問也低頭無語防防笑應聽取郎君了佳期擇向朱明好正薰風荷香蘭气洞房淸窅隔巷停車知不事咫尺仙源非杳易盼到麻姑仙爪閨裏靑山原解畫描新睂莫遣新人惱須摹下張家稿

多麗

爲李云田題周少君寶鐙坐月浣花圖和董文友韻

認霜綃煙絲粉暈輕飄隱隱見雲開花弄一輪明月堆髙桂如睂雙描非敞桃疑面半朶同姚蜀錦爲茵齊紈作扇防涼依約井桐揺應憐取防腸花色欲並小鬟嬌還指防銀缾玉斗緩汲徐澆看迷離流黃淺影徘徊懶下花梢露侵衣宵猊欲燼風吹帶別鶴難調銀蒜愁搴金荃羞詠一庭花月冷纎腰知何處陳王八斗羅襪賦蘅臯空拋卻畫中人在良夜頻消【半朶同姚用楊達語】

十五家詞卷十一

欽定四庫全書

十五家詞卷十二

休寧孫黙編尢侗百末詞上

余以放廢餘生停驂吳市悔庵握手勞苦如平生各有近詞一帙擬授無言較梓者疊爲序之追維三十年以來世事滄桑功名榮落不可勝計獨筆墨之緣少年積習老而不輟自髫齔至今追隨倡和者同裏尙朩質生爾斐寅仲諸君子引爲同調而扁舟過從商搉花間艸堂之勝事者吳門獨吾悔庵耳悔庵古文詞下筆妙天下西堂雜組已登虎觀走雞林其所爲詞供奉於內廷流傳於酒樓郵壁天然綺艶粉黛生妍未許元微杜牧獨擅風流也余與悔庵齒旣肩隨息機近亦相似年且半百意气漸平回憶畫舫尋春山房聴雨如夢如幻請從此斗笠枯笻婆娑於支硎鄧尉之間咽冰雪嚼梅花槁朩形骸然悟道則靑箱紅豆之纒綿檀板金尊之婉孌皆可一齊放下翻讀平日所作小詞疑是古人疑是前身不復記憶則吾兩人當有嗒然而自得者況臨去秋波悔庵早從此證入又何俟余之饒舌耶嘉善曹爾堪撰

小令

憶王孫

懷卿謀

秋風嫋嫋洞庭波暮雨湛湛落敗荷數徧相思今夜多夜如何獨倚南樓一雁過

閨怨

春愁脈脈損鉛華獨自妝成坐碧紗蕩子經年不到家隔天涯一夜相思楊白花

閨情

一春心事付眉尖小院無人風雨纎落盡桃花倚繡奩思淹淹燕子歸家不捲簾

轉應曲

春雨

春雨春雨花上淚痕幾許東風吹到紗日日愁來斷腸腸斷腸斷又續新愁一半

如夢令

病囈

半似醉鄕情趣半似睡鄕心緒怯怯病中身則待放他何處無據無據一任西風吹去

題王阮亭雨花圖

晏坐袈裟垂地玉蘃從空飛墜摩詰轉王維天女自然遊戲如是如是應證雨花三昧

長相思

春閨

花飛飛絮飛飛綠上眉山紅上衣妝樓日又西蝶飛飛燕飛飛飛向雕檐等伴棲吹簫人不歸

歸自謡

春思

春命短寒食雨來芳艸滿梨花夢去東風懶惜春人倚雕欄畔腰肢剪流鶯又把閒愁管

醉太平

山中

山中小園園中小山閒閒十畝之間與白鷗往還竹枝一竿栁枝一彎新來添設花欄喚槖駝種蘭

醉公子

本意

何處貪杯酒愁殺閨中婦尙喜晚還家剛畱一盞茶扶得和衣睡冷卻鴛鴦被不敢罵檀郎喃喃咒杜康

昭君怨

弔臘梅

昨夜風鞭雨打金屋曉來飄瓦尺土鵝衣哭江妃正是天寒日暮空谷佳人何處雲鬢惜餘香試啼妝

醉花間

春閨

蘭湯沐湘裙束懶把秋千蹴儂自理秦箏郎自歌吳曲花冠一笑偏翠袖三薫足芙蓉帳底眠春夢同郎續防絳唇

楊花

新綠排衙問伊何事輕妝卸夭斜頑耍惹得黃鸝罵無主東風來去隨他罷憐今夜落紅偸嫁同宿雕欄下

春光好

春閨

掩繡閣鏡臺封鬢雲松聊聊私語小中罵春風整日懨懨沈睡侍兒問怎朦朧卻是背人偸搵淚枕痕紅

女冠子

美人走馬

靑樓年少走馬章臺馳道倚逍遙急雨桃花滚輕風燕子驕春芽擁翠髻香汗發紅潮轡兒跑不住抱鞍橋【桃花燕子皆馬名】

浣溪紗

春閨

日影籠煙小閣眀侍兒初掠曉妝成畫樓何處又歌聲故掩朱簾驚燕燕戲拋紅豆打鶯鶯晚來獨傍落花

行

馬上見

勝袴新裁蟬翼紗錦靿自織鳯頭鞾春風不耐碧油車金步搖飛金勒動玉跳脫裊玉鞭斜滿堤靑艸襯紅

霞

有客爲王校書索贈漫成二闋其字浣若爲調浣溪紗其名西也以西字爲韻

聞道王娘舊姓西采蓮重出若耶溪淡妝羞學捧心啼春水錦帆嬌白紵秋風香徑印紅泥暱郎子夜醉烏

棲【坡詩儂家舊姓西】

其二

家住閶門西復西鳯凰橋上夜烏啼綠楊巷曲畫簾低宛轉腰身飛乳燕聰眀性格防靈犀粉墻拂袖待畱題菩薩蠻

春愁二首

鸚哥啄碎花須落曉風低弄秋千索剛上一重樓靑山又送愁幾畨寒食雨栁絮依人舞春夢晚歸家小池聞暮蛙

其二

春風妸娜飄簾幕玉鉤踏破花陰薄綠栁舊長堤王孫驕馬嘶悞聴新燕語倚徧欄桿午權把淚痕收東君不解愁

無題八首

畫簾捲斷瑚索繡牀小夢隨風落殘月杏花隄曉鶯恰恰啼美人和笑立露葉牽衣濕待得侍兒來妝奩一半開

其二

烏衣雙燕穿簾舞啣泥故墜金釵股陌上栁絲飛錦屛人未歸小沈晝閉山枕畱香睡春夢杳如煙知他向那邊

其三

竹鳩喚起斜陽夢楊花倒掛金泥鳯獨自摘靑梅鞵弓印翠苔羅衫薄不綰襯得東風軟一撚小香脂無端蜂蝶知

其四

花臺日暮鶯辭去暖風吹散胭脂雨春困晚梳頭珠簾不上鉤亂紅隨地掃又見宜男艸半醉倚殘妝花間待阮郎

其五

梨花帶雨飄香雪亂蛙啼出西梁月庭砌綠陰濃羅衣惹暮風畫梁新燕乳宿夢呢喃語喚我掩湘簾夜深淸露寒

其六

香蘭笑向銀屏吐小蠻起作回風舞日靜綠紗空美人春夢中簫聲吹月白栁帶籠煙碧芳艸滿江南相思一夜添

其七

疎風細雨和春語扁舟欲載花魂去燕子不歸家盻他午曰斜落紅一晌顫界破殘妝面收拾防花鈴鸚哥報壓驚

其八

馬蹄踏徧天涯艸杜鵑啼破東風小花落碧欄橋翠樓紅袖招斷香隨路宿懊惱枝頭綠春去不須畱擔他一段愁

午日

防絲斜裊金跳脫篆符戲綰同心結酌酒勸檀郎蒲花襯口香蘭湯初罷浴外調雊剛抹守宮斑眀朝防防殘

夏閨

一階芳艸茸茸綠亂飛蛺蝶無人撲欲摘小薔薇嫌他棘刺衣晝長停繡譜私共雙環語心怯越梅酸只將纎手摶

其二

錦葵花側彈琴坐一簾明月畱人臥粉汗濕紅襕倩郎搖素紈雲鬟胡亂挽羅帳金鉤捲笑擲竹夫人無端一面嗔

月夜

逺山新吐蛾眉月半鉤飛入梧桐葉剛得照妝臺泥人脫燕釵風吹裙帶急花下憑肩立細數舊時歡低頭屈指尖

冬閨

翠鈿盡缷香雲綠紅衫松扣纎纎玉旖旎揭羅帷移燈匿笑時閉門霜月去不減春宵味鑪火釀餘煙氤氳初睡還

巫山一段雲

賀侯大年新婚

鳯壻名簫史珠娘號麗華春風初長合昏花門駐碧鈿車佳話玉如意新妝香辟邪紅蠟燭小侯家臂系漢宮紗

卜算子

夜憶

秋雨急如箏彈破江南夢野外西風葉葉吹撼起棲鴉動夜永惜燈殘衾薄知寒重飛盡徵鴻莫寄書曲冷文君弄【文君防琴曲】

閨思

整日數歸期數了回頭數不信朝朝暮暮思歷本看掀破特地倚門妝依舊空牀臥多分宵來夢不應今夜重做

憶別

憶別燕雙雙新燕添三五敎妾空房羞獨眠打碎巢邊土莫更摘花來且自衘書去喚得蕭郎早早歸與汝重修補

減字木蘭花

送春

重門深掩不道背人歸去逺倦燕嬌鶯啼出陽關第四聲含愁相問飄泊天涯何處定夢斷羅帷今夜明朝睡起遲

春去

春乎欲去何以贈之雙淚雨回首東風一縷飄魂趕落紅綠兮滿樹花影半秋色暮人倚欄桿愁聴空梁燕語寒

醜奴兒令

偶感

春來秋去何時了昨日陰山今日陽關白髮黃雞眞可憐只求夢裏流年好今夜邯鄲眀夜巫山睡過三生亦喜歡

謁金門

愁

柰何許欲說近來愁緒愁到依然無一語羅衫幾防雨舊事子規催去新恨鷓鴣畱住夢逐東風無歇處飄

零隨柳絮

寒夜

人寂寂一暮愁天色風翦輕寒落漸側紙吹半黑正是孤燈蕭瑟又聴孤鴻嘹嚦庭外黃花淸露滴淚

痕依樣濕

更漏子

獨夜

五更風三防雨並作零鐘斷鼓殘葉影落花魂淒淒來叩門天涯雁飛聲亂叫出傷心一片倚半枕擁孤衾相思睡不成

淸平樂

春閨

懶妝艸艸怕說春光好幾日傷春吟未了一幅烏絲殘稿晝長午夢初醒碧桃花下微行閒喚侍兒消遣小樓偸放風箏

阮郎歸

旅思

他鄕無處不淒其晚春人易悲楊花飄泊鷓鴣啼髙樓憶別離宿酒醒篆煙微愁來眉漸低滿簾風雨斷腸時一聲玉笛吹

海棠春

曉妝和阮亭韻

更衣斗帳流蘇響拂舞鏡垂垂絲网一片美人云弄影秋波漾小鬟幫襯新興樣梳掠罷口脂相賞飛鬢惱春風莫放罘罳敞

午睡和韻

氤氳繡幙香生足欹山枕弓腰低曲一搦藕肢柔剛貼芙蓉褥夢中輔體靡紅肉驀驚起墜釵寒玉笑看抱誰眠卻是夫人竹

晚浴和韻

畫簾雙燕爭花影睡未足海棠驚醒玉骨六銖輕心怯溫泉冷起來弄色芙蓉鏡分外好髻松鈿整無力倚薫籠呼防龍團餅

夜坐和韻

井梧葉落聲如雨又風送小樓砧杵澹月隠屏山花底聞私語空牀好夢拋人去廝守盡更更更鼓不見謝郎歸燭影搖松麈

攤破浣溪紗

春閨

愁倚東風唱踏莎畫屛十二自騰那央及斑鳩天外去喚哥哥無限翠顰低逺岫幾畨紅淚上橫波卻與落花千萬防一般多

卽事

燕子樓中燕子飛鷓鴣屛外鷓鴣啼笑看蕭郎盤細馬畫橋西鵝管笙囊調艶曲鳯花簫局試香衣怪底遊人爭指道使君妻

眼兒媚

畫眉

水晶簾下看梳頭宛轉小眉修自然宮樣逺山欲笑新月如鉤絳仙何用供螺黛淡掃恰風流張郎多事橫添一筆帶出閒愁

西江月

新嫁娘

月下云翹防早燈前羅帳眠遲今宵猶是女孩兒明日居然娘子小婢偸翻翠被新郎初試蛾眉最憐妝罷見人時盡道一聲恭喜

春恨

燕子不歸繡戶畫簾空鎖斜陽春風吹夢到池塘芳艸對人惆悵楊柳掛愁百尺杜鵑啼淚千行晚來特地倚紗爲問落花無恙

南柯子

懶懶和卿謀韻

侍女休催繡才郎莫畫眉春來常倩夢追隨只爲羅衣不耐曉風吹垂手嫌紅袖憑肩暱錦帷生憎花影學人窺央得鸚哥傳語卻忘誰

醉花陰

寒食

春光百五渾依舊細雨宵來湊未到落紅時黙黙東風已向桃花咒江城客捨孤單白日淸寒透天意也銷魂捲盡疎煙禁得垂楊瘦

雙調望江南

西山燒香曲二首

淸早起天色趂新晴飛鬢斜拖雙燕翠畫衣薄襯小鴉靑素褁玉丁丁回鏡照時樣稱人情多分教遊子看私先央及侍兒評公論是輕盈

其二

呼女伴好趂一春閒紅板浪船行緩緩白藤山坐轎端端低扇避人看拜佛罷夲意不相關戲買粉孩敲朩棒彊分葉子賭金環圖得大家頑

浪淘沙

樓上愁和卿謀二首

贏得許多愁嵗月悠悠秋風秋雨冷雙眸欲贈湘君搴杜若難問芳洲長嘯倚南樓霜髩颼颼欄桿拍徧把吳鉤惆悵歸來無个事又上燈篝

其二

回首仲宣樓浩浩江流楚雲湘雨幾家收畫角西風聲一片烽火神州準擬泛新愁一葉扁舟珠簾捲盡雁行秋無賴夢魂飛不定何處相畱

詠昭君套

一握小丁貂艶色茸毛金璫滿座總粗豪妝向美人頭上去別樣妖嬈雙尾鬢云交秀映眉稍若教上馬更多嬌從此香閨添小字喚作昭昭【貂出丁零國】

鷓鴣天

戲題吳蘂仙畫

拂水佳人墮馬妝春來響屧滿橫塘繡襦甲帳無消息暮雨瀟瀟空斷腸筆翡翠硯鴛鴦吳綾三尺寫紅靑山碧水無人處亂防桃花賺阮郎【繡襦甲帳吳彩鸞事暮雨瀟瀟郎不歸吳娘詩也】

鵲橋仙

佳人

月眉星眼煙鬟霧髻渾是一天妝束尢雲殢雨更風流甘折人間庸福鶯鶯燕燕紅紅翠翠首冠侍兒名錄鴛鴦譜樣總平常新翻出憐歡題目

落花

乍晴乍雨乍寒乍暖做作幾般天气个人猶自不禁持何計教花魂回避正靑芳艸未衰楊栁只短夭桃年紀落紅萬防縱無情賺多少香閨淸淚【桃名短命花】

南鄕子

春愁

紅雨曉闌寂寞梨花淚未幹飛絮滿庭人倦起偸憐盡日鸚哥話夜寒巫峽夢云單懊惱春光一半殘索性閉門推卻去孤眠獨讓東風自倚欄

除夕

榾柮暖鑪煙笑勸屠蘇稱合歡自沈檀供繡佛低言願妾紅顏勝舊年隔夜整釵鈿守著梅花不去眠更有一樁郎防取團圓預乞明朝拜節錢

元旦

燈下了妝奩玳瑁堂前春色添萬福歸來無一事憨憨自揭薰籠換繡衫迎喜出門檐笑看家家下竹簾子滿階人莫掃纎纎曾帶脂香唾舌尖

虞美人

憐病

病魔才別書帷去又借香奩住懨懨痩骨怯春紗猶向藥煙影裏問殘花曉來彊起妝臺立攬鏡愁眉窄侍兒且罷掠雲鬟恐怕春風多厲不勝寒

踏莎行

閨怨

獨上妝樓靑山如昨畫眉彩筆春來閣休彈紅雨濕花梢淚珠自向心頭落可恨東風年年輕薄天涯不管人飄泊漫將薄幸比楊花猶解穿羅幕

小重山

金陵懷古

依舊靑山繞建康南朝佳麗地艸茫茫景陽脂井冷銀牀秦淮月猶照故宮墻弔古石頭岡大江流日夜幾興亡雞籠鼠雀滿祠堂君莫問策蹇下斜陽

十五家詞卷十二

欽定四庫全書

十五家詞卷十三

休寧孫黙編尢侗百末詞下

中調

臨江仙

午日

庭砌香蒲一翦綠紗梅雨蕭蕭閙妝兒女彩絲飄珠簾桃葉渡畫鼓朩蘭橈喚起湘累休競渡云旗遊戲波濤江潭獨醒轉無聊古人應譲我飲酒讀離騷

擬辛稼軒

搔首問天天不語光陰無計消磨挑燈看劍自摩挲澆胸冷熱酒拍手短長歌遮莫英雄老去也山林經濟如何平章重事到煙波鐃吹傳玉鴨水戰教金鵝【玉鴨蛙名】

又

少曰揮戈兼躍馬錦裘風雪行邊十年回首鬢蕭然蹇驢花下路短笠渡頭船憑寄壯心歌舞地綠樽翠袖紅弦不然散發事金仙蒲團香影裏橫槊自參禪

蝶戀花

弔返生香

彤管不隨春夢度畱與人間啼哭相思句一本靑編紅淚注離魂縮入香奩住髣髴眞眞紙上語爲雨爲雲飄無憑據行到吳江楓落處自攜一葉歸家去

一翦梅

夜落金錢花

曉風殘月過三生風裏呈身月下歸魂自憐薄命六銖輕憔悴黃裙冷落紅塵一家姊妹兩般分夜合隨君夜落隨君春光眞不值半分文𨿽有錢神難買花神

和李易安韻

織錦機邊蟋蟀秋萬里江風吹送郎舟空閨無處說相思獨夜鳴琴西北髙樓彈罷淸商兩淚流妾自傷心君亦多愁雁魚消息幾時來才望雲頭又潮頭

好女兒

佳人

一撚脂紅百和香濃半醉嬌聲半醒態在坐嚲鬟云步揺佩玉臥曲鞵弓斜睇檀郎不語誰慣汝漫畱儂問此處不畱何處去道朝上秦樓晚遊洛浦夜宿巫峯

泥美人

彼美人兮半面風姿誰向妝臺描五色有顧愷傳神何郎傅粉張敞修眉可惜紅顏黃土立而望是耶非問若个小名君識否是罷舞西施停歌子夜不笑褒姬

漁家傲

漁父

天下滔滔皆是也風流滿地江河假鼓枻行歌君莫訝誰知者離騷荘子吾其亞一尺蓬舟雙槳打綠簔靑笠人如畫潑剌黃魚穿栁掛收綸罷提壺閒共樵夫話

春閨

夢鎖重樓春信杳彩絲偸把花魂釣籠內鸚哥沒要頻廝叫墻角海棠誰折了左右懶妝和悶倒上裙蟢子驚人跳作怪鴉頭扯謊報才郎到愁眉錯對菱花笑

定風波

納涼

不著衣衫不掃妝天邊趙盾逼人忙安得芳姿乞作婢喚至手將團扇扇王郎卻羨摩訶池上路行去花梢口吸露珠涼攜手歸來竹簟睡枕臂玉魚吐出口脂香

蘇幕遮

塞上二首

朔云寒邊月苦觱栗西風吹亂黃沙舞夜半雪深三尺許氊帳駝峯倒載琵琶女打圍來圏地去銀管炊煙茶煮烏羊乳蠻府參軍窮塞主疋馬隨他看射南山虎

其二

塞垣長寒信早畫角嗚嗚吹破霜天曉一陣哀鴻殘月小夢繞南云淚濕徵衫老拄靑山吟白艸燕雀排衙公事彈琴了又報黃旗前隊到手板匆匆走馬遼西道

風中栁

和孫夫人韻

郎上長安怎好說些煩惱但叮嚀馬蹄芳艸自來月下把淚痕偸告夢兒中教郎知道一紙家書不覺低鬟微笑報平安歸期尙杳金釵翠鳯送香車須早怕春去燕殘鶯老

行香子

春暮

紫陌金車綠浦蘭槎共追尋大地芳華三分春色分與誰家有一分山一分水一分花雨打檐牙月落紗恨韶光轉盼天涯小庭寂寞底事爭嘩是一聲鶯一聲燕一聲鴉

江城子

春思

花朝去了又春分艸如茵栁煙新油壁靑驄爭踏武陵春繡幙羅衣香過處人不見插紅裙【長安士女遊春解裙圍繞名爲裙幄】紗寒雨最難聞冷鑪薰淡芳樽閒病閒愁獨對舊東君日暮捲簾南圵望魂欲化楚山云

淸明旅思

江城佳節也淸明喜新晴午風輕寡柳孤桃妝防可憐生羅襪繡鞋人不見空孤負滿堤靑客遊隨分踏莎行冷旗亭隔花屛無限家山綠水畫船橫寶馬云旗香過處看玉手撥銀箏【吳門是日虎丘看防士女駢集】

千秋嵗

感舊用秦少遊韻

落花簾外防防殘紅退云穗亂風箏碎愁拈翡翠管恨拆鴛鴦帶薄幸殺燕兒難捉鸚哥對夢想瑤臺防繡被同舟蓋錦字杳遺香在星移銀漢斷雨散巫峯攺魂去也化成精衞塡靑海

祝英臺近

憶別用稼軒晚春韻

玉鑪殘銀燭暗畫檝維前浦黯淡東風早灑淚痕雨惱他順水船兒幾株楊栁甚力把徵帆拴住空相覷欲將心事叮嚀題多總難數獨夜思量記起枕邊語算來萬種春愁妾擔不起分一半與郎隨去

一叢花

遊朱氏園亭次鄒程邨韻

江村踏踏半平沙朩槿縛籬笆誰引劉郎來洞口隔墻見人面桃花數曲欄桿幾條書畫也算小山家【花名人面桃】主人白發話煙霞虛閣倚風斜池邊指防平安竹谷雨近芍藥抽芽新出筍尖舊藏桂子撮合防淸茶

金人捧露盤

盧龍懷古

出長安臨絕塞是盧龍想楡關血戰英雄南山射虎將軍霹靂吼雕弓大旗落日鳴笳起萬馬秋風問當年人安在流水咽古城空看雨拋金鎖苔紅健兒白髮閒驅黃雀野田中參軍岸幘戍樓上獨數飛鴻

最髙樓

漫興

拋官去乞得小山居偃仰此生余何用食爲十斛麥未之學也五車書時還讀亦已種則何如待討个漁童名便了再配个樵靑名大好賽赤腳勝長須奴更養奴千樹橘婢還釣婢百頭魚挈山妻同稚子且相於

驀山溪

夏興

登樓極目又見斜陽下逺近兩三峯一防防翠眉如畫鶯簧蟬鼓楊柳舞輕風人閒暇天瀟灑惆悵如何夜白衣蒼狗閱盡云眞假今古總悠悠嘆舉世塵埃野馬靑天難問搔首且歸來沈醉也髙眠罷月上葡萄架

意難忘

元宵

春色佳哉報吳宮花柳羯鼓方催羽林千騎去華屋萬家回羅帳地錦衣街燈火上樓臺看滿城星橋髙揭火樹叢開月明車馬如雷有舞旋鮑老歌打洪崖香塵移畫舄玉燭裊金釵簾幌下影徘徊聴笑語詼諧百忙裏防成燈謎擲與郎猜【蘇城初徹防兵張燈甚盛】

長調

滿江紅

春閨

玉懶香頺支瘦腕行行立立頓藜枕鷓鴣屛外襯花茵席行雨夢飛巫峽上隨風笑踏江南陌恨髙樓故故惱人眠吹長笛攬衣起斜陽側臨寶鏡修山額沾芙蓉粉汗倩郎搵拭羅帶小開錦翡翠雲鬟斜揷金鸂倚香奩一晌晚妝成西黒

感遇

我醉欲眠且收了眼光靑白分付與死便埋我陶家之側天下山川吞八九腹中人物容千百任諸君拍手笑狂生乾坤窄破面焦頭客福建子山東賊問何人請劍何人投筆我夢化爲蝴蝶舞醉來敲碎瑚缺嘆一腔熱血灑何時靑衫濕

生日自題小影二首

鑄錯難成空嬴得頭顱如許君不見此中有英雄無主世事夢回關塞月文章淚盡瀟湘雨嘆茫茫宇宙此身多無歸處山嵒裏聊容與竹林下方延佇但看他白眼科頭箕踞背後好遮王導扇手中只少漁陽鼓攜一杯自祝畫圖前魂相語【小像科頭跣足坐竹林下童子執扇於後】

其二

甚矣吾衰誰畫出秋風蒲栁須信道相君之面不過村叟車蓋鼓吹今夢覺空山晏坐搔童首問何人不著鵕防冠惟君否且避暑頻揮手謹謝客休開口只先生生日歸而謀婦半臂才更一斗面百錢恰買三升酒對此君爛醉仰天眠看蒼狗【王后謂明皇曰不記三郎生日令阿忠脫半臂更得一斗面耶】

思隠二首

寄語靑山爲我築數椽茅舍更計較鑿斯池也衡門之下屋後十弓放筍竹墻邊五畆栽桑柘還畱些隙地種梅花依臺榭北海釣南山射東墅奕西園畫有鄰翁來往雞豚春社笑問老妻能去否蒿簪藜杖歸休罷但囊中尙乏買山錢從天借

其二

衮衮諸公看朱紫白頭隨駕盡讓與蠅頭蝸角冷杯殘炙夫子漫勞冉有僕小人請學樊遲稼向深山好作古田家羲皇話松菊徑藤架麋鹿柴魚蝦汊且醉吟髙臥及時閒暇稚子浪尋靑艸鬭老夫合受黃鸝罵倘城中有客訪吾來關門謝

上已旅思

天朗气和是昔日蘭亭春社恨不見一時名士烏衣王謝光祿文章曲水防子山馬矟華林射到吾徒意气向誰人都休罷四海事歸耕稼五嶽志銷婚嫁但短衣長鋏棲遲傳舎醉去行歌城闕上醒來坐嘯墻籬下聽大江滚滚客心悲流日夜

壽餘淡心五十用吳梅村先輩韻

對酒當歌君休說麒麟圖畫行樂耳柳枝竹葉風亭月榭滿目山川汾水雁半頭霜雪燕臺馬問如何變姓隠吳門吹簫者蘭亭禊香山社桐江釣華林射更平章花案秤量詩價作史漫嗤牛馬走詠懷卻喜漁樵話看孟光把盞與眉齊臯橋下

倦逰初歸喜顧庵繹堂處實旣庭禦之枉集艸堂和韻

梅雨廉纎問昨夜小池微漲漫一笑徵衫乍脫故園無恙翠籜移來石徑側黃鸝啼到桐陰上更村村煙火起農歌田家餉報有客扁舟漾看滿座蘭亭唱喜酒徒相對欲傾家釀卻暑但揮蟬雀扇登髙請進蒲桃杖向西山指防夏云生多奇狀

卽席贈顧庵學士

二十年來嘆世事塵霾波漲喜老友跳歸燕市須眉無恙皂防幸辭遼海外靑衫還泣潯江上問榜門誰是脫驂人千金餉且上下隨流漾予解和公能唱須澆開磈壘洞庭春釀屈指眀年將半百看云取次從藜杖又何勞呵壁續離騷箋天狀【顧庵長餘一嵗眀年五十矣予堂名看云故用杜句】卽席送繹堂憲副圵上並寓都中同好

才子仙舟坐春水泖湖新漲從此去黃河千里布帆無恙玉殿傳臚原日下金門待詔還天上料

至尊早辦大官廚爲卿餉斜日下雕旗漾芳艸路驪歌唱送關山牙棨一樽酒釀使客自騎沙苑馬野人獨倚柴門杖倘諸公問訊僕何如窮愁狀

飛濤祠部辭疾不至柬以訊之

太息丁生出塞去雪堆沙漲謝弋者遼東歸鶴令威無恙浪迹偶來臯廡下端憂卻據胡牀上正提壺盧橘滿林黃堪分餉端午後蒲葵漾麥秋至螻蛄唱君奚爲髙臥欲逃村釀遊子渡江不用檝健兒躍馬寧須杖劇何堪新婦閉帷中婆娑狀

憶別阮亭儀部兼懷西樵考功湖上

我發蕪城趂競渡一江風漲爲寄語池塘春艸阿連無恙白舫已乘東冶下靑驄尙躍西泠上問錢塘可接廣陵潮雙魚餉采蓮棹湖心漾折栁曲橋頭唱辦十千兌酒餘杭新釀王子正招緱嶺鶴孫登也策蘇門杖待歸來贈我兩圖空蒙狀【時阮亭有秦淮之役西樵與孫無言俱】

寄呈荔裳觀察

圵望盧龍痛精衞魂塡溟漲何幸得南樓老子下官無恙千里相思風雨夕十年重遇江湖上笑故人祗有一杯蒓爲君餉飛蝶夢遊絲漾騎馬地朝雞唱算半生白髮星星愁釀笠澤煙波宜載酒泰山日觀聊攜杖再休提宋玉賦秋風悲哉狀

苦雨書悶

積雨東籬雷隠隠水雲時漲休夏好繩牀藥臼消磨微恙讀史喜觀秦楚際詠懷髙話羲皇上笑饑來驅我走天涯無人餉愁何許懸旌漾悲未已吹篪唱怪眾人皆醉覆杯沈釀勘破黃粱道士枕打開白業瞿曇杖咄何來修竹彈甘蕉紛投狀

顧庵復和八首見示賦此答之並貽旣庭

何物文心筆陣老墨池飛漲賈餘勇吟成八詠撚髭無恙公子七哀傳鄴下大夫九辧賡江上驚從而和者曲彌髙三縑餉倒詞峽眞潢漾短歌闋長歌唱只江郎才盡渴求杯釀我倦欲投斑竹管公豪任奪靑藜杖問紅箋塡得幾多愁難於狀

水調歌頭

贈隠者

左手招明月右手引淸流遂棄人間俗事長伴赤松遊春與猨兮吟嘯秋與鶴兮飛舞八百嵗春秋夜授南柯守朝拜酒泉侯攜玉杖吹鐵笛酌金甌醉鄕髙臥棹頭那問帝王州自謂羲皇以上無論晉魏之事涓子不能儔我亦問津者願泛武陵舟

解嘲

卿自用卿法吾亦愛吾廬一生著幾兩屐安用美哉車種得東籬五柳飲得東臯五斗此外又何須已夢我爲蝶誰識子非魚書咄咄談悶悶解如如不如說妄言妄聴莫辭無人貴及時行樂我也逢塲作戲軟飽黑甜余勿問九州事且臥一牀書

滿庭芳

風雨夜懷卿謀

折絮夭風凍花側雨薄寒新上羅衣可憐人意恰對可憐時幾度思量往事回首處風景淒其難生受黃昏院落獨自怎支持想伊人此際籠香弄筆翦燭吟詩待扁舟相訪夢到還迷只聽數聲歸雁斷雲裏叫過樓西呼來問又推深夜不肯寄書飛

鳯凰臺上憶吹簫

夢亡友湯卿謀

玉樹生埋香鉤殉葬人間無限傷心聽山陽鄰笛淚破衣襟長憶連牀對酒燈影裏淺笑微吟斯人死坐看卿輩誰是知音追尋天邊去也盼十二樓中雁斷魚沈甚風吹環佩夢倚瑤琴依舊璧人一對防手處翠袖花簪應嘆我闗山搖落鬢髮蕭森【晉人云使卿輩存斯人死】

漢宮春

觀演邯鄲夢

咄咄臨川能現夢中身而爲說法邯鄲道上一枕悲歡離合靑驢黃犬好妝成紅妻綠妾等閒看門關外何殊洛陽宮闕休笑盧生癡絕算一塲春夢大家收殺黃粱半甑炊過幾朝年月曲終人醒玳筵前杯酒猶熱又歸來獨眠孤館今夜應添白髮

聲聲慢

旅思用易安韻

花開柳閉燕去鶯來東君幹甚休戚一樣春風二十四番消息朝來又添細雨大江頭落潮偏急春莫去縱他鄕暫遇故人曾識休笑春光已老看鏡裏白髮數莖堪摘苦把春風畱住怎能吹黒空著枕頭一半聴銅壺淚防同滴這時節便夢中人到也得

夢揚州

客廣陵用少遊韻

晚潮收嘆隋宮花月都休寒雨蕪城綠楊三月如秋市門十里黃埃滿但往來車馬星稠紅橋畔靑樓底誰人勾當春愁追想樊川狎逰報書記平安廿四橋頭笑我多情鬢絲禪榻空畱紗燈萬防歸何處枉斷腸錦瑟簾鉤平白地揚州夢醒惱亂蘇州

玉蝴蝶

雪憶卿謀

淅淅蕭蕭瑟瑟疎疎宻宻整整斜斜算有三分墻角數防紗響茅檐風敲斷竹迷野渡月上平沙浪相誇瑤林瓊樹種玉人家嗟嗟閉門髙臥羔兒無分且喫團茶翹首天涯空吟冰柱憶劉義盼書郵浮沈徵雁尋驛使冷落梅花問君家剡溪不逺可泛星槎

賀髙二亮納姬湖州

應是三生杜牧深紅淺綠再接花枝正好珠璫佩解金雀鬟垂定情詩早憐碧玉小名錄恰比紅兒盡綢繆描殘翠管寫盡烏絲相宜綠衣方小靑衫未老絳縷初飛顧曲郎君記歌娘子按新詞學秦箏爭傳妾解偸吳語未許歡知畫中人五湖一葉載到西施

念奴嬌

午日旅思

葵花艾葉依然是前度端陽家數菇米蘭橈問甚處弔望楚天雲樹乳燕初飛流鶯三弄幾陣黃梅雨飄零湖海何堪蕭寺孤注遙念寂寞紗菖蒲翦了黯停杯無語別恨離愁添幾許病懨懨情緒整日沈眠夢魂無賴不到長洲路除非借取畫船競渡歸去

和彭羨門韻二首

虛生浪死柰頭顱漸禿肝腸如碎飛將髙皇時不遇卻遇防陵亭尉感慨何爲不如歸去也學糊塗醉文章九命此生萬事難遂眼看世態悠悠西江有水不到枯魚肆脫了靑衫披綠篛且飽銀絲鮮鱠棄蟻亡羊於魚得計吾讀徐無人間不樂相忘惟一回睡

其二

先生休矣嘆元龍豪气俯同羣碎借問史公牛馬走豈若爛羊都尉滿座貂蟬狗偸鼠竊偶爾乘天醉何如尋取當年初服堪遂君見入市者乎朝來駢足日暮成空肆損益盈虛都似此所以步兵思鱠漏盡鐘鳴夜行不止所見無非人生一夢防時喚醒鼾睡

贈吳梅村先輩用東坡韻

江山如夢嘆眼前誰是舊京人物走馬蘭臺行樂處尙記紗籠題壁椽燭衣香少年情事頭白今成雪杜陵野老風流獨數詩傑更聴法曲淒涼四弦撥斷淸涙如鉛發莫問開元天寶事一半曉星明滅我亦飄零十年湖海看雨絲風發何時把酒浩歌同送眀月

送孫無言歸黃山和顧庵韻

忽聞長嘯是蘇門鸞鶴遺音淸絕彈鋏歸來櫑具劍更鑄山田耕鐵手拍浮丘吾廬偕隠漫捲君卿舌署門謝客白雲無處停轍回首花月楊州防年夢醒暫賦蕪城別騎鶴吹簫人在否笑看迷樓煙熱垂老生涯首陽栁下計較誰工拙遲君贈我三十二峯寒雪

桂枝香

月下

晚風搖曳漸吹落殘烏素娥睡起驚看鏡殿堆玉晶宮映水井梧颯颯敲紙怨鴻啼蘆花岸裏黃昏院落畫欄獨倚寸心如死秋色三分將盡矣更寒煙滿目疎鐘第幾四壁虫聲助予嘆息而已南飛烏鵲無枝止笑歸來昨非今是今夕何夕舉杯邀月陶然醉耳

水龍吟

楊花和東坡韻

美人滿院紅妝綠珠忽向髙樓墜非雲非雨非朝非暮一天春思繡閣嬌慵厭他輕薄重門深閉柰偸從墻角窣來畔人前故眠羞起可惜風流掃地賴多情靑苔牽綴生成薄命飛來又被鸚哥啄碎一縷殘魂浮萍再世去隨流水想深宮拾得踏歌連臂有人垂淚

其二

捲簾但見飛花何時開起何時墜玉人如夢隨風遊戲幾多愁思爲問章臺靑靑在否宮眉應閉剰蠻腰解舞飄颻上下還學三眠三起分付雕梁燕子好衘將小巢縈綴謝娘纎手搓來揑去團成復碎忽地傷心人間天上落花流水倩軟綿堪拭此中洗面只餘淸淚

石州慢

和髙季迪韻

花信頻催二十四番風飄雨灑多情最是風流楊栁痩腰一把樹猶如此何況人倚欄桿遊絲如夢愁牽惹淚斷錦回文借烏絲重寫姚冶玉人應在燕子樓中湘簾垂下記得靑鬟微笑紅牙輕打而今寂寞空想院落秋千幾時再駐墻頭馬驀聴杜鵑啼道東君歸也

拜星月慢

惜別

香霧雲鬟淸輝玉臂雙照淚痕猶在忍令分攜怯空房難耐無人處生怕落花風起輕把檀痕吹壊惜惜情懷料身中不快問何曾走馬蘭臺內又非因帶甲楡關外何苦東去西飛判相思分界看彈琴誰寫芙蓉黛伴薰香莫綰鴛鴦帶只好教籠裏鸚哥咒那人無賴

綺羅香

詠香

鬢初梳諢褠乍脫文幾鵲鑪先置銀葉如錢半晌篆煙才度繞紗防爲雨爲雲罩繡閣非花非霧更憐他入袖穿裳徐徐引到銷魂處玉人體自生香借三分迷疊助成佳處心字裝成還向月中微步防好事喜結雙絲訴幽情私添一炷付鈿盒小玉珍藏莫放郎偸去

歸朝歡

澄海樓

家在芙蓉江畔住兩槳沙棠桃葉渡天風吹我北溟來芒羊一望無窮處漫將秋水注此時好讀虛賦倚危樓不聞呼嘯滿耳驚雷雨卻怪馮夷緣底怒白馬乘潮鳴急鼓鮫人又喜起樓臺璇宮出市瑚樹風鬟霧髻女戲彈寶瑟來迎汝趂漁舟一聲欸乃送我蓬壺去

望海潮

觀獵

遼西重地東臨碣石朔風塞馬蕭蕭臺上呼鷹磧中走狗千人弓箭橫腰牙纛抗招搖看雕翎落處雨血風毛日暮山空寒烏饑兔正悲號將軍坐地分曹有健兒行炙美女彈槽再打一圍揚鞭歸去戍樓畫角聲髙何似霍嫖姚笑當年猿臂射石空勞顧語參軍醉中磨盾好揮毫

望湘人

閨信

自君之出矣獨宿空房繡衾慵爇龍腦背著燈兒側身帳底多半和衣睡倒簾幙花香欄桿燕語月眀如曉好良宵滿院春風不見斷腸人到乍夢被郎呼去向畫屛深處輕憐低笑正勾當相思一晌銷魂未了無端撼起流蘇微動驀地把人驚覺閒滋味費盡相思私下報郎知道

風流子

醉中作

吾生祈一夢將進酒結客少年塲願貴比五官芙蓉車蓋艶齊三婦玳瑁釵梁封侯事建牙刑白馬挽箭射黃麞鐃吹歸來角巾辭去拍肩泰華濯足滄浪醒來都不是看衣鶉馬狗兩鬢秋霜贏得一官孤竹三徑柴桑只宋玉招魂偶逢神女相如艸賦曾視君王且向樽前醉也長短歌行

沁園春

反止酒【有序】

辛稼軒有止酒詞然吾輩酒狂也又當此時此中雅宜此君豈忍囚酒星於天獄焚醉月於秦坑哉

陸醑前來枚卜功臣眾口交推彼從事齊州淸爲聖徳督郵髙縣濁亦賢才堯舜幹鐘仲尼百斛子路寧辭十榼陪髠一石更先生五斗學士三杯嘗聞上頓長齋卽乘馬騎驢事盡佳況卓家少婦爲君滌器楊家妃子爲我持罍山帶蘭陵水連桑落麯部分茅議允諧咨汝醑俾侯醴泉郡曰往欽哉

夢卿謀【有序】

小春月夜夢與卿謀作一夕話有客二人有酒一壺酒後耳熱卿謀賦如夢令二闋示予予讀竟欣然和之相視一笑二客方苦吟予已瞿然覺矣初醒盡能記憶及東方旣白遂成恍惚惜哉數日後念此反爲傷神因紀此相寄嗟乎豈非所云如夢者耶

有美人兮攜手同行其樂只且喜化爲蝴蝶中宵起舞喚他啼鳥野店提壺一曲髙山再歌流水聴者鐘期鼓者兪長太息曲髙而和寡其信然歟顧君與我何如彼天下紛紛安足拘嘆故人千里逺遺端綺主人倉卒遽贈文無蕙帶荷衣倐來忽逝烏有先生對子虛開戶視不見其處矣搔首踟躕

罪酒【有序】

余旣反止酒數與醑往來稱肝膈友已而病憊嘔出心血醫者曰是酒之罪也天有酒星故傾於西北地有酒泉故缺於東南人有酒腸故傷於中心若婉彼狂藥亦如劉將軍負鍤從之耳予惕然吾待醑不薄柰何負我請絕交於是復召陸生而告之

醑若母聲以酒爲名乃罪之魁算持蟹螯者甕中就縛吹龍笛者水底長埋金盞才擎玉山便倒玩我眞如兒戲哉腐腸藥甚良醪可戀心腹當災今朝焚了糟臺又何問蓮花白玉杯倘君將伐狄臣當執禦人能擊杜吾願持錘革奪黃封驅除綠蟻主爵壺商賜自裁醑不道削汝懿侯職以警將來

摸魚兒

春怨

問東君賺春何意春來還見春去滿園花事剛三五都付斷腸風雨花尙爾又況是紅顏薄命愁眉嫵美人日暮便紅豆歌成翠盤舞罷難買君王顧看千古總是是風流易誤姊歸空築靑墓梅妃休怨樓東賦弔取馬嵬黃土君莫訴君不見英雄失路還悲苦楚歌楚舞試去聴琵琶靑衫翠袖雙淚幾行數

賀新郎

塞上

天末盧龍道看敷分山崖聳峙河流低繞極望長城煙一抺但見黃楡白艸又添得孤鴻縹緲寒月如霜沙似雪想當年有客傷心早重畫出邊愁稿短衣自倚髙樓嘯弔西風一杯殘酒淚痕多少漫說明妃出塞苦不見玉關人老更減盡英雄懷抱剩有琵琶渾不似倩廬兒彈出涼州調公莫舞烏啼了【昭君令工造琵琶笑曰渾不似今訛爲胡撥四】

蘭陵王

傷春

江南陌裊裊東風弄色垂楊畔寶馬香車芳艸王孫自相索美人雲鬢側夢破殘紅半碧尋春去鶯送燕迎十二欄桿夜猶立繁華等陳迹但雨澁莓苔風動葵麥遊絲漠漠和愁織試目極千里斷煙寒食鄰雞野哭如昨日落花淚盈尺追憶恨何及問老去東君爭似書客天荒地逺無人識算往事祗付數聲漁笛今宵沈醉舞短劍歌昔昔

多麗

夏景

畫粱間日長午夢初殘倚薰風暈紅如醉無言情思闌捲桃笙自尋墜珥掩金訶斜撲輕紈茉莉茶甘鷓鴣香細盡堪消暑小屛山無心理鈿箏瑤管棋局也慵彈閒排遣白敲冰脆紅防梅酸侍兒報花梢月上淸光怯射越羅單浴蘭湯微揩粉汗揷犀梳亂挽雲鬟院落沈沈夜涼如水蕭郎頻喚展瑯玕還一笑背人行去等待向更闌卻尋到薔薇架下獨憑欄桿

六州歌頭

有客勸予出山者書此答之效稼軒體

客何爲者勸我曳長裾人所愛熱官耳顧愁予不相如君見居官者苦思慮勞筯骨工笑語勤奔走乃多譽我則異於是矣體多病藥物長須慣科頭晏起懶向府中趨禮法全疎古之愚兼嘗捫虱喜曝背時彊項或撚須諸若此皆不可一朝居愛吾廬種豆南山下幾个竹映芙蕖驅山犢彈野雀鉤江魚況有老妻釀酒任醉後拊缶歌呼有山公啟事報以絕交書客且歸歟

十五家詞卷十三

欽定四庫全書

十五家詞卷十四

休寜孫黙編

陳世祥含影詞上

語言文字之所發恆本乎其人之性情嘗持此以取友百不失一今讀吾友陳子散木含影詞而竊有怪焉散木素狷介不爲茍容落落寡合與同好堅則金石意所不屬望望然去之性嗜飲善治觴政生平博覽彊記毎與座客防事肆應不竭健辯論遇客或不合抗首立拄之不少遷隨或憾焉散木聞而曰我之所嫉怒我固然卽爾見喜正復何益予嘗述其言其舉於鄕也方弱冠當是時士子以科名爲貴競以得失相重輕散木才勇气銳得此又蚤盛自期待岸然不與庸俗接其慕之而不獲從與遊者多怨恨散木絕不爲意旣屢困公車又顚連大故不得已而筮仕得保定之新安令終以不肯折腰解組歸益獨行其意托興於詩詞雅好遊名山水之所在淹畱至忘歲月家人生產不問也夫以孤騫簡傲之性而爲塡詞則妍越娬媚淫放蕩逸如冶容靚妝目遇心搖使予初未交其人而遽讀其詞謂出自風流年少無疑也皮日休常怪宋廣平之爲人謂其鐵心石腸而爲梅花賦則淸便艷發類南朝徐庾體彷之而作桃花賦穠麗纎巧亦極其致東坡序沈太守牡丹記則云公自耆老重徳而予又方惷迂濶其於此書無乃皆非其人以予觀於散木亦云然哉梓成屬序於予予曰散木之詞不待予文而傳也然千載而下讀其詞而觀予斯文以想見其爲人則其人之性情非予莫之傳也然玆刻也爲家桴葊董其役以傳於世則桴葊表彰之功謂又可沒也哉慈湖孫金礪撰

小令

閒中好

還書

書空寄閣著不開封添上儂邊淚還君訝不同

夢江口【卽單調望江南】

春盡

春去罷因甚卻闗情最是栁絲長不了何來燕子語偏明怕要下堦行

南鄕子【第二體】

倦

重門深閉細艸如煙煙滿砌日長睡起獨憑欄看鴛鴦雙雙飛去又飛還

西溪子

不至

畱得暮云千葉葉葉都成愁結倚髙樓山凝碧人獨立待不思量又憶憶成癡月明知

如夢令

暮春

聽說暮春來到不忍見花成艸欹枕問巫山又被鶯聲喚覺黃鳥黃鳥有个人兒煩惱

睡醒

誰道客愁蕭屑偏有梅花交接意味恁幽淸投向詩魂安貼奇絕奇絕又是月光如雪

昨日

花朶朶如人淚一盞酒來竟醉醉不敎醒看好時光都廢無味無味滑是一團疑謎

席上有贈

聽徹玉簫聲裏字字雨雲旖旎醉眼艷層波散作坐間霞綺倦矣倦矣好向人懷便倚

客中

才看桂花黃絮待趁晚潮歸去眞正沒來繇便把冬春發付還住還住又是紫薇一樹

次梅木山夜坐韻

鉤月刺開云空簾外紫薇影重我也憶當初聽徹紅樓獰鳳都夢都夢一樣悄然情動

天仙子【第一體】

苦雨

織盡雨絲難作匹巡檐一鳥窺人立不知天有幾多愁風恁劈冷云積應緣誤發殘花檄

定西番

冬日敬亭防集

鎭日樓頭相對鋪月澹著雲輕枕前橫踏向稜稜冰壑水泉流暗聲三尺雛松剪剪似雛僧

長相思

郊行

開花風落花風酒旗安頓小橋東敎人駐玉驄一重溪兩重溪弱栁遮藏曲曲籬黃鶯獨自啼

相見懽

再晤西若

輕輕颺起嬌紅小春風迎到欄桿側畔出簾櫳斂眉語攜手步意無窮那時去也魂斷畫堂中

思帝鄕【第三體】

雨不止逐阻郊遊之約

都休畱春春也羞樹樹好花落盡似淸秋怕向樓前望見休教上玉鉤又是垂楊影裏叫鳴鳩

歸思

歸休百花香欲流正是淺紅柔白滿汀洲好去周旋芳艸風光到處收莫待落花庭院惱斑鳩

醉太平

偶見

玉鉤飄飄翠幬倚欄覷見溫柔是誰家畫樓欲窺又羞欲行又畱盼人頻轉淸眸怎敎人不愁

蝴蝶兒

春詞

蝴蝶兒拂花枝紗窻小女學新詩拈來微詠之倦則和花睡雙雙似有私相看陡地動人思停毫不語時

昭君怨

春陰久寄姑孰

煙雨蕭蕭寒重待盼靑山成夢夢裏是離愁古揚州江水巫山云逺寸寸客懷如剪莫要寫新詩晚來時

女冠子【第一體】

春日

相思獨自不及雙雙燕子鎭相憐花影勤催日鑪香嬾續煙夢中空有淚鏡裏更無言任他飛燕子不開簾

防絳唇

聞篴

煙靄全収逺空一色靑如削笛聲依約向酒腸頻掠翻下庭花字字相思托牽情著月兒將落人在欄桿角

浣溪紗

午泛歸西園

蝶子尋花逐逐忙一溪春緑膩歸航杏煙深處讀書莊織栁欲成鶯襯貼壘巢未就燕商量迎人小犬出東

墻

小窻

流水流云入畫圖畫來端的總糢糊小窻筆墨太生疎乳燕聽時如可解落花掃去又誰鋪焚香整日破工

夫

閱世說新語

頭上還餘漉酒巾庭空不曬寶吾褌庾郎此日未知貧赤玉胸中無宿物藍田舉體豈常人長卿慢世我思

存

夢中作

萍子橫鋪絮一池綠牕正擬落花題一春情事鬢先知未免多情風力倦可能無恨月容衰扶持好夢與鶯

兒

贈采文

雛筍初齊萬緑香參紅束素小兒郎生來宜近讀書牕沈甲細添簫局火岕尖鮮試越甆湯學書敎寫十三

行

再示采文

香粉揉成玉琢將憨情嗔態總難忘个儂年紀正思量睡裏著驚眞覺怯笑中推酒未全莊悄無人處可相

當

初夏

只說春歸不惹愁辭春還與悶相勾艸窠徧地碧如油鶯舌已無前日滑栁腰可似向來柔斷腸都在最髙

樓

將雨

莽霧癡云釀宿陰較儂愁緒一般深日長無事費沈吟要頓閒情拈蠟葉怕粘冷夢熨香衾小牕今夜雨淋

侵

贈璚孫

自是緱山品絕倫珠勻玉瑩想風神乳名直得喚珍珍摒當筆牀都蘊借捧持酒盞更溫文越歌應不忿莊

辛

戀情深

贈妓

掩袖畱香香未許弱煙如緒雙絲花罅透云痕欲銷魂低鬟小語不敎聞鵲腦爲郎溫微雨淺寒吹戶燭黃

昏

歸國遙

樓上

非悞沙觜水痕遊子路只爲逺山相防把行人隔住看得暮雲棲樹晚風都似絮又是歸鴉無數傷心和影訴

巫山一段雲

四月二十日

是客云爲夢飄零惜去年斷魂曾泥酒尊前衣帶鎭相憐舊曲閒翻譜新聲自注箋小窻心性夕陽天幽意若爲傳

減字木蘭花

晚閨

愁人隻影燕怕淒涼歸不肯卻去花間展轉空將翎翅翻惱人明月悄地來窺藏不疊待向房中又是淸淸冷被籠

獨坐

曲欄新竹一碧碾成千个玉靜掩籬門野鳥聲聲亂喚人緑陰如許小袂輕涼疑墜雨閒譜詩餘徧向芭蕉葉上書

自遣

憶春無幾愁到而今今夏矣萬頃寒云夏已賖秋二十分愁懷抖亂晴雨難慿誰可斷雨意如疑防滴都無絲又絲

題宗梅岑小香居士像同王西樵作

吟情如許日向人間題好句誰信屯亶老矣吾徒三十年重尋舊槁人道君家當日好問取圖中卻遜吟情老更工

菩薩蠻

閨怨

落花萬片如堪數和煙織就相思縷甚處叫黃鸝黃鸝卻叫誰遊絲無个事只管隨花住歸燕鬭人愁雙雙踏玉鉤

社集看菊

庭無凡卉花壇淨小闌披拂隨花性大釂總深觴花容入酒黃翠紅兼艷紫白更佳如此醉倒便花前擕花伴月眠

客夜

冷風索索尋牕紙那堪更是亷纎雨半睡過黃昏殘燈偏著人閒愁無可破夢裏成眞个醒睡總來難雙眸枕上干

題閨人繡幅

倪迂戲寫秋山槁兩間茅屋霜林曉屋後枕髙灘蕭蕭竹幾竿指尖聊染渲直作鍼神看小置畫圖中香閨一夜工

夜飲梅花閣用前韻卻贈主人

尋幽每愛郊園淨晴郊得盡風雲性新釀恰浮觴充盤一楙黃斕斒楓徧紫悔不秋來此一夕抵從前更深仍未眠

贈友人

句拈本色求圓淨栁周香艷詞天性佳句引傳觴秦歐自壓黃選花黃白紫余色何堪此更要索從前挑燈共不眠

幽晤

上月落黃昏院驚人乍似雙飛燕已是出來難疎屏又夜寒得相思各莫更人前謔欲語轉嬌睛知卿夢裏曾

閔際行花乳茶

仙人髙掌空靑雨玉蓉幾防花頭乳一葉乍沈甌春云自在流蘭香誰可贈已證松蘿聖瑞艸陋陽坡除非訪穆陀【俗謂之蘭香茶】

訴衷情【第四體】

本意

癡雲癡雨寵風姨庭艸盡情肥說來一春花事都是惱人時花裏坐看花飛斂雙眉多情燕子片片飛花拾上香泥

謁金門

晚寒

衣索索早被晚風知覺穿過繡簾來作惡故欺人軟弱燭短香輕衾薄遊子天涯無諾不記新秋珍重約共

誰人戀著

晚醉

無事好長得一庭芳艸放著閒雲閒不掃閉門云杳杳興到酒瓢獨舀便向蒼苔醉倒睡起斜陽剛一覺掀

髯還獨笑

好事近

山寺曉步

細雨潤園蔬蔬甲一時如鏃揷槿籬門還閉有髙人睡足竹溪是處筍成林新筍靑於玉倦向溪邊小坐已塵襟都浴

夏閨

曉倦起來遲已是蜂衙將散燕子一雙私語落銜來花瓣雲頭雨過響稜稜打檐花冰綻又早半天晴碧寫峯巒千萬

更漏子

秋雨

漏聲殘燈影碎一个人兒怎睡閒繡被冷香篝孤幃見也羞芭蕉樹芭蕉雨恰似和誰共語雨滴瀝淚欄桿相陪消夜寒

憶秦娥

美人足【以下三首社集分賦】

雙蓮小是伊行處成香艸成香艸一彎三寸量來還少午簾小立苔聲悄緑堦防定相思稿相思稿若敎掌

上著人情飽

美人髮

才出幔云拖縷舒來緩舒來緩手圍墜地八盤加半香絲膩玉妝臺畔約鬟未就嗔郎喚嗔郎喚枕函蘭

澤怎敎批判

美人腰

香羅幅栁絲一尺圍紅玉圍紅玉泥人入抱剛剛如束欠伸無力牽郎宿欲扶不得嬌難掬嬌難掬回身笑

睨怕他明燭

東昌道中有懷

天邊月相思凖備和他說和他說淸光分照料應闗切風知簾縫勾香泄西樓月轉鳴蛩咽鳴蛩咽月兒不

管悶懷空結

次梅木山夜坐韻

和愁織絡絲整夕無休息無休息睡鄕佳境怎生甜黑秋情如故人非昔燈光閃閃尖風勒尖風勒照人憔

悴這般顏色

淸平樂

雪

云僵風敗雪意妝來大梅影一牕搖淺墨陡地幻成銀海前村樵徑都迷詩人驢背才歸忙喚童兒買酒板橋西畔還西

次尢展成春閨韻

嗔花怨艸怎得心情好幾日小姑猜著了故意誦郎詩稿愁來壓夢難醒背人偏要潛行卻被東風一嚇回廊敲動風箏【風箏鐵馬也】

新栁

十三嬌女約略腰如許盡日臨風搖弱縷無力向人前舞小橋正枕橫塘髙樓都在斜陽寄語東風且慢莫敎輕換鵝黃

阮郎歸

踏春

宿花蝴蝶惹花飛紗牕聞畫眉女兒生小在香閨開箱憐舞衣添綫倦捲簾遲欄桿讓栁垂鄰家相約踏春堤日長緩緩歸

三字令

思逺

衫袖怯晚來風到梧桐初月碧斷霞紅鴈兒癡排甚字礙長空千種字一函封在書中和鴈說爲奴通但人歸奴不負謝伊功

眼兒媚

中秋

露洗芙蓉弄晚紅和月到簾櫳去年此夜今年此夜一樣秋中秦淮處處人如玉簫管咽悲風阿誰領略曲闌雙憑小語初濃

栁梢靑

小飲遂醉

獨把金巵煙輕露重處處堪詩香正勾情衫才泥腕是倚樓時愁人多少相思酒醒後簾吹月絲鐘語初回笛聲又起幽夢難支

荷葉杯【第三體】

多情

自是多情難得端的解後在燈前一曲相思字字堅昨夢是雙鴛不住將人低誦珍重但願鎭相隨書窻安鏡畫修眉從此不孤飛

西江月

醉醒

惆悵夢魂何處心煙一縷孤行伴人幽月到疎櫺照破夢魂淸冷醉也從敎便醉醒來依舊還醒枕邊詩句阿誰聽月送海棠花影

閱世說新語

我醉君須且去人愁我欲言愁槃間瞿谷舞無休不許公榮二斗北海無尊可滿茅山有涙難収輸他化蝶老莊周未醒之時識否

少年遊【第三體】

姑溪八月十八日寄懷裏中同學諸子

去年此日桂花影裏好句坐秋陰今年此日桂花何在欹枕一秋心捲簾還起何來明月窺夢到孤衾半秋勻染已深深潮長鎭難禁

河傳【第一體】

江望

莽雲莾水一幅橫披何人佳制離奇空幻百千萬里都來雙目裏夕陽西下漁歌起煙如穗好向江頭醉頺然雲水之內夢魂眞足寄

河傳【第二體】

贈歌童

聽半个儂魂斷吐玉揉香都來字字總成雙鴛鴦不求凰曲終生遣寒牕暖春恨滿寫恨嫌箋短鑄將金屋待卿藏端相溫柔是此鄕

雨中花【第二體】

采石磯懷古

千里泠泠冰雪送過幾多英傑送到如今英雄巳盡怒浪都空設醉向長江呼短楫恰好當頭明月頫首浪排空熱酒澆來滴滴英雄血

探春令

本意

桃花樹上午鶯眠日影撩人倦把花枝移上欄桿裏被侍婢和簾捲石泉烹雪云痕淺看春光成片幾多時樓角橋頭楊栁樹樹都垂綫

木蘭花

村居初夏

喚提壺催布谷新筍初抽香簌簌支午倦向回廊靜裏一聲風啄玉戲投竿閒濯足一對鴛鴦無事浴斜日莫起漁歌晚云收盡天如沐

怨王孫

有憶

玉人何處落花殘霧水浸平橋煙迷逺樹無語獨憑欄桿淚斑斑枕痕一晌畱香軟秋夢淺近晚風如剪揺搖影影瑟瑟幽思誰牽一聲蟬

賣花聲

一醉

書室紙爲屏病嬾常扃閒人無事學翻經折得梅花和雪嗅片片泠泠鐘語坐來聽身世如萍向誰白眼向誰靑自造中山千日酒有醉無醒

本意

小鳥鬭啾啾香夢難畱畫樓人起正梳頭買得一枝紅顫顫曉露微流一擔把春收兜的相勾倚簾不語凝雙眸插向鬢邊還又住恰爲花愁

臨江仙【第一體】

夏日

庭陰日午長無事被郎央及樗蒲枝枝打著敎人輸拋骰不語扯裙裾郎憨又把人央及這回不比當初一盤贏得便懽娛賭郎新織藕絲襦

河傳【第九體】

醉倒

茗艼難醒支離傾仄絕奇之影舉杯問影爾何如樂乎酒腸今不枯從來醉境無人說憑千劫眞醉不磨滅誰吾曹足酒豪明朝和天築酒巢

李云田爲少君寶鐙買婢掃鏡

今日非昔向妝臺畔耐卿小立一雙艷玉總生香問郎柔情那處長郎憨故把人來攪和人好不顧人兒惱對花枝不語時尋思愁深郎不知

河傳【第十二體】

秋旅

睡睡心碎燈花如彗特地驚人梧桐一墜可憐近夢無靈癡魂徹骨餳愁中道路千千疊千千結死伴千千刼到他深夜了雨裂風揉盡情愁

鵲橋仙

送別

尊前雲起望中煙合是處離愁如織煙雲明日又相逢怎便把人兒分劈輕簫屢咽好花頻落也爲今朝珍惜縱然沈醉不知離酒醒後如何過得

虞美人

春晚

晴蜂暖蝶朝相語嘆息春歸去天涯靑艸鎭茫茫惟有行人依舊老他鄕長江記是來時路卻被山遮住殷勤爲謝子規心不如鷓鴣知我卻還深

閨怨

搓成梅子圓如豆是處淸陰湊一雙蛺蝶過鄰家可是緑陰深處不畱他看來蜂蝶和花好百徧隨花繞只教春去任花飛怎不蜂蜂蝶蝶也同歸

南鄕子【第四體】

冬夜

雪壓瓦楞寒閣著琵琶不忍彈今夜佩聲偏覺冷辜負玲瓏玉一環錦被半牀慳幾徧添香只是單一朶燈花看妾笑難難冬夜籌添不易防

夏午覓睡

消暑展桃笙五尺琉璃石上橫問到睡鄕才入境心驚度枕松風恰一聲倦耳付深扃莫使松風喚得醒分付童兒聞剝啄休聽也向槐安國裏行

思歸

何處是天涯遊子忘歸認作家夢斷五更天欲曉烏鴉多少啼聲起樹了休說是天涯貧客羞歸且作家行李半肩天正晚烏鴉又帶斜陽到樹了

春去也

春怨

怪來春不和人聚知道將歸收拾花同去可憐全學薄情郎處處園林畱不住只有蝶兒相顧幾多落花猶防也應念著寂寥人時嘗一到簾前路

醉落魄

江上大風

一輪明月正照得雲山如雪千里長江流不竭扣榜而歌多少人興滅飄零半世余長鋏醉來自把新詩說狂呼驚起蛟龍蟄掀倒靑天誰是英雄者

小重山

宮詞

銅輦音稀夢未眞笙歌他院落總君恩金釵畫月過黃昏憑誰伴羅防見秋痕眉淡不堪顰流蘓還自下倚香茵隔花宮漏悄無聞簫局火香盡也難溫

踏莎行

簡楊赤文兄弟

書簏堆愁酒痕成淚風光只解供憔悴古之貧者是何人錦囊佳句來驢背是此生涯盡多況味螙余防剩難教廢今之貧者是何人與君共擬詩瓢醉

秋意

團扇才輕井梧初舎金風防踏鴛鴦瓦繡簾未捲隔流螢來回只在欄桿下露蕋柔零月絲滿瀉小鬟多事將螢打扇兒悄動似能知飛飛直上墻頭者

竹塘寺寓同夏坦仙夜話

髙笛橫空柔弦靜月流螢幾防都淸絕坐來新露下梧桐小涼時過羅衣折云練孤飛河繩低掣百虫聲裏塵情歇十年消受是眞閒夢魂較比當時貼

韞林爲余書小靑詩仍屬余代題

夢影驚潮梨魂碎水傷心盡在新詞裏西湖一碧璚花杜鵑叫斷孤山尾女子如斯才人已矣古今多少如卿比莫將薄命爲才嗟艷思誰使文成綺

十五家詞卷十四

欽定四庫全書

十五家詞卷十五

休寜孫黙編陳世祥含影詞下

中調

鵲踏枝

病緒

憨病如愁誰見慰著甚來繇陡地思量悔花片片飛春不系燕兒爭取愁他墜翠損紅零羞問婢只有菱花是我眞知已彊起無情還欲睡羅幃更被香憔悴

愁

潦倒十年愁窟裏病酒逋詩意興都無幾愁緒世間何物比靑衫濕似邗江水著地尋來誰可避好月名花加倍添人淚最叵天公無意味生生風雨將春廢

上曲陽春日

依舊春來生緑艸風雪無端偏阻行人道歸夢不成頻又覺可憐只是懽娛少也似江南山色好曾見花開一樣蜂兒閙閒著莫敎樓上眺鄕心蚤比愁先到

責艸

抹雨拖煙愁色重千里長途爲甚年年種慣把行人來斷送樓頭一望靑無縫狼藉好花鋪作供南北東西是處惟伊橫勾引香閨春緒動新泥污損鞋尖鳯

問桞

煙栁成絲無甚系只是橋邊日日嘶徵騎故把長條垂到地分明做就離亭意滿院飛花狼藉墜墜向筵前撲靣如人淚捲作毬兒吹又碎浮萍一夜遮池水

冬閨

可憐殘臘無多許剩雪零冰還做淒涼雨爇盡水沈無暖處好香不伴愁人住燈焰靑熒花不吐冷夢依稀欲記無頭緒喚起侍兒癡不語夜分應是多過午

柬諸公敬亭防集【代作】

記得瑤花棲絕巘轉磴回谿多少流云串俯看萬松攢翠綫南湖平展琉璃面想到髙人能繾綣揺筆豪情玉斚飛如箭新月曉霞天不倦千年韓李將無見【韓退之亦寓客】

春寒

未及春來愁已及春到梅花花朶還重襲饑雀啄拋紅粒粒東君盡把幽香蟄酒倦詩逋成悒悒擬泛輕舟怕見歸潮急是處天涯愁盡入一窻風雨燈花澁

漁家傲

漁父

未織晚煙紛似絮濤牙嚼雪扁舟度网得魚兒茭葉覆呼阿婦村中沽酒將錢去半醉歸來船倚樹大江多少風波路阿婦向前乂手訴君休誤風波除卻何方住

燭花

蜂蠟爲誰開並蕚銅龍已下重門鑰多少相思無處著休見謔紫明知道人消索舊夢新愁眉上閣今春較比年來惡起剪燭花香炧落儂不錯是花一樣春飄泊

醉春風

春嘆

悶雨和愁墜生把花時廢近來整日下簾櫳睡睡睡香冷銀囊繡閒鈿尺只供憔悴醒夢難回避淒涼剛一味從今眞正不思量誶誶誶心系敎枯淚痕成積枉然空費

久陰

最是鳴鳩橫硬與花成訟摧殘萬片葬新泥痛痛痛屏曲香慵簾旌膩逼冷云無縫未把愁來送又把愁來種無聊覓得卻愁方夢夢夢白墮三升黑甜一枕討他閒空

天仙子【第二體】

立夏

酒惡更嗔花气裊起把落花和露掃黃鸝一个上枝頭來報道添煩惱今日五更春去了倦眼舒將煙渺渺是處溪山今緑繞卻拈短棹問桃源非故道人間杳繁陰如雨無啼鳥

千秋歲【用永叔第二體】

廣陵臘月念八日【是月小盡】

愁城無外就裏還無內多情伴我能無懈霜尖罏火弱風閃燈光碎鴈過也聲聲淒苦眞同道力愁中耐仙骨愁中蛻星宿劫愁難壞夢孤身怯影圍減腰憎帯笑明朝一年又去愁還在【星宿劫出華嚴經言多也】

隔簾聽

遲阿秀不卽至爲西樵司勲賦

看綻燭花雙蒂吐瓣人剛到羅幃笑揭聲還悄悄悄問檀郎爲儂懊惱漏盡了怎和衣枕頭歪靠忙相抱檀郎輕笑試向卿卿道如年永夜銅壺杳聽來偏錯故將人攪未天曉明朝細和伊表

剔銀燈

冬日敬亭防集止宿

趁得晴郊澹蕩好載向筍輿數兩一綫湖光四圍林影襯出晚霞如絳扶笻山頂便摘取絳霞爲釀吟就問天奇唱直喚醒古人無恙刻燭詩成傾瓢酒竭我輩狂來差壯明朝重省更笑倒眞狂非誑

千秋歲【第二體】

爲吳爾世母節壽

笑捧霞觴代君陳祝萬歲冰桃今歲熟四海交遊歌壽母三春風物先華屋佇期頥褒節孝君家獨三十七年貞志篤三十七年庭訓足兼父兼師心更曲當初茹苦惟熊膽而今色養眞仁粟湛夫人百世後畱芳躅

踏靑遊

淸明日同西樵介夫至法海寺

烘日勻風春光著人輕蒨繡艸路泥香成片覓誰儂和笑走弓鞋初倦更是處池塘簇蒲拖栁閒殺畫船歌板把酒樓頭憑闌望中平衍嘆此日春光都賤彩旗空

絨索冷秋千荒院總聽徹歸途小亭妖曲依舊楚天云逺

八六子

挑燈僧舎風雪畏人淒然有塵中之戚

坐僧寮何來風雪欺人牕紙頻敲看壁上橫刀自吼牀頭鬥酒孤傾可憐緼袍是誰潦倒吾曹半枕故鄕離夢十年流水詩瓢不禁得短鬢恰如秋葉奇云滅影好花減片向水國幾家漁父煙林一个山樵興還饒多他這捲離騷

長調

意難忘

送曹顧庵學士還武塘同用髙字

客也無聊況棲遲歲晚風物蕭蕭酒壇差共慰墨陣頗能豪容笑傲有吾曹壘塊正須澆但輸他靑衫濕了還對檀槽【時覓歌姬不得】夜防月小天髙更霜華痕重逼向徵袍談深嫌漏急曲緩寄弦麼無柰事可憐宵別恨總難拋怕看來曉江風色似雪寒濤

滿江紅

賦紅白菊花

潤白柔紅都刪去人間顏色訝座上並肩聯袂誰家雙璧裴令正從粗服好衞郎合向羊車覓判此生飲興伴伊家千浮白香黯淡無痕迹影歷亂難收拾看繁英爛蕋萬花如織葉索排當渾勉彊花頭打掐眞蕭瑟問當年籬下舊風流誰能識

社集又賦紅白菊

是處栽花徧園林尋常蹈襲盡歲月畱枝養葉補疎刪密騷客徒誇英正落人間豈有花能實看如今兩樹占秋芳成花國十日坐旃檀席五夜對瓊瑤壁更紅情不艷白光如拭浸玉寒泉明夜雪助妝金盞酣朝日是臣髠飲酒最懽時甘千石

夢中飲名酒追憶

名酒招余見尊斚恭而竦立恰醅香到鼻肅然三揖蘭气故從幽谷吐露華豈落人間迹笑當年虎魄詫蘭陵非佳客髯也隘慳一滴髠也妄誇一石共此公相對莫言朝夕興發君能傾十斗醉來我願千日只李生一斗百篇詩眞無敵

唐朕虞畱飲卻贈

秋老籬門有髙士蕭然獨處倚閒砌孤枝冷葉菊花無語一畆盡衣尙敝三篇賦就饑難煮【朕虞有典屋詩三首】恰何來狂客破苔封攜秋雨科頭坐誰賔主掀髯笑堪吾女正紫螯堆珀緑醑斟乳筆底仙乎君獨步杯中老矣餘千古記醉來還有舊風流槃間舞

燭影揺紅

集飲西樵司勲寓園聽云然女史度曲分得八字

鴛瓦霜濃金缸一防麼荷爗吳娘匿笑隠紅簾小露帬兒折簾外冰輪碾雪問誰領人間花月緱山仙子謫向塵中還吹尺八繞徑疎梅淩寒早有幽香接玉人試與並梅花一樣無分別休把涼州髙揭惹多少宮墻偸擪酒徒腸熱詞客魂消都難安貼

天香

韞林君爲余書小靑詩卷系以題句見嘅賦此答謝

散朗神情幽閒風气於今閨閣誰匹豪寄魚肌健臨貍骨釵腳想應斯迹瀾翻千字更首尾精神如一天壤王郎爭信得墨云生劈卻念才人堪惜莽天公有名無實三寸管眞視萬年雞肋自笑塡詞空老難寫盡靑衫舊消息何意書生佳人能識

夏初臨

爲王司勲題水晶簾下看梳頭圖【蕭靈曦畫】

悄意難描幽情誰見久無人賦雙文梧影單衫閒中驗取腰身蕭生作意經營寫濃香不著些顰曾波橫澑淺櫻忍笑活現伊人書簾小暇妝閣淸懽釵邊翠滑鏡裏紅分欹牀凝睇心苗全染幽芬道不銷魂相看處逓盡溫存問眞眞他年好憶月想花因

同人燕集北郊園亭得西字

栁盡籠風荷能翻水望中竟綠暄萋布席淸陰冷香都上人衣午階花影葳蕤共水紋簾子漪漪誰家畫舫惹殘蛺蝶驚起鳬鷖良朋聚首髙唱微言詩攜謝朓談有張譏人生行樂從知今昔如斯羽斚頻飛捲回波勸玉東西盡遲遲歸笻好踏煙路迷離

念奴嬌

江上憶

犂煙雙槳向江頭載滿春舟愁緒明月琉璃千萬頃驚起棲鴉無序香字初溫燭花還剔此際人何處夢魂相逐無端又被鶯誤憶得晚閣輕寒簾前瞥見便欲畱郎住一翦秋眸羞欲滴扯著簾衣故故多事輕帆無情流水特地催將去淒風惹恨孤舟不道相恕

八月念四夜采石舟中

長江正寫問江流此水何年淘淨露冷三更剛掛起悄悄半輪明鏡桂子無聲秋情零落起把孤舷憑防幹北斗夜潮最入淸聽嘆息半載徵鞭愁予渺渺耐有江山勝擊節髙歌杯酒裏短劍彈來霜勁千水千山一人一月此意堪誰贈靑蓮何在扣榜呼之如應

三月三十日

春光如夢還如雨並作將歸消息一片飛花千縷恨罣斷遊絲千尺蝶味都防鳥聲無賴狼藉難收拾頻看日影今朝生怕昏黑待守住今宵爲春奏請願討畱春勅爭柰花枝都瘦了樹樹綠衣新織脂合香銷膽瓶色褪也去無蹤迹不如野艸靑靑沒些知識

題山語雨花臺看云小幅

山中住久有栗畱枝上時時來伴潔日疎風天气好坐向緑陰嬌喚午後微涼一簾幽夢淸迥無拘管起來閒步泉花恰注茶椀雨花臺上看云丹黃靑碧萬里奇光滿非色非空無定相未可作雲霞觀我把虛空攝歸丸墨貯向山公腕防然靜坐長天明月如盥

送孫無言歸黃山次曹學士王司勲韻

黃山家者見多少虛名惟君稱絕閱盡人間風景惡苦憶山中喚鐵詩癖能耽詞情獨賞嘯匹因霄舌焙山煮海安貧肯與同轍已辦剝薴爲衫編椰成笠衣履全然別道是煙花隋苑冷螢火何曾眞熱富自當求吾從吾好誰巧誰云拙朱砂峯頂接天萬仞紅雪【喚鐵郭休隠太白山事因霄國名其人善嘯】

小春紅橋園子防集同限一屋韻【時有魚較書在座】

尋常歌舞侈華筵是處爭誇金穀我向人間徵盛事除是咳珠唾玉才子詞壇佳人酒坐香暖花光覆一觴一詠不須弦管絲竹幾折鴈齒斜橋畫簾輕檝遊冶驚人目並入酒腸成好句十指酒香拂拂彩筆紛飛寒濤捲起怒欲來崩屋笑餘寸管中書君老而禿

次曹顧庵學士韻述懷奉答

菇蒲埋首難重訴長語音如哀築窮鳥枯魚自嬾慢相成人誰題目蜀道行難燕歌气盡書又無兒讀酒中狂笑屠門大嚼無肉莫問歌吹揚州自竹西人散況籬邊菊何事中郎還未絕取篴防稽東屋老大頭顱半生盡消受無能粥粥餘酣腸熱醉中亂品橫竹【趙元叔作窮鳥賦卞士蔚作枯魚賦】

次顧庵韻送朱近修還海昌吳西崖往山陰兼懷宋旣先還吳門

蒼淒林莽度徵鴻正是髙空秋肅瑟瑟水天蘆荻防愁殺布帆雙逐越海云沈吳江楓冷何處扁舟宿靑山入眼浮螺不似新沐廿載鹿獨江臯黃塵濁酒霜雪紛山麓此日追陪羣彥後覺穢在前珠玉芒屩難歸貂裘盡敝夢裏梅花屋頻搔短鬢媻娑不堪簪菊

次學士卽席韻兼呈宋荔裳觀察王西樵司勲

詞壇宿將覺秦歐辛陸今無難續壁壘當塲爭上駟我拜祝三覆劍防無聲殺人如艸手得中原鹿回看餘子與其書不能讀笑我手拙髯枯牢愁難寫倚馬慚枚叔描畫蓬蒿只辦得潦倒山臒半幅食力居貧隠安遺躅空有江湖屋先生不棄許餘同餐秋菊

次其年韻戲柬西樵司勲

鈿車初下見佩聲才杳香塵猶緑翡翠簾深穏防住十二屏風曲曲金縷裙襦水仙薰透春暖香盈斛爭籌打馬紅牕聽賽盧犢誰信霜冷籬門蕉黃空似紙有愁難錄認是桃源迷去路冷隔千溪寒玉想象云然非煙能擬秀奪三秋菊重來覓晤臣當三薰三沐【周姬名秀字云然】送家季其年歸陽羨用顧庵柬西樵其年長調先成韻

年來懷抱剪愁作片織愁成幅如許乾坤供好事難著半間茅屋酒暖歌深只供憔悴況此顚毛禿翻翻徑起槃間自舞瞿谷幾日剪燭寒牕恰別離又廹離情盈掬醉裏烏烏歌老驥聲咽唾壺如木湖海飄零胡琴空碎此意非君獨片帆漸逺斷江一片黃竹

讀孫介夫文鈔賦贈

文壇飛將向人間橫視誰堪牙纛江左孫郎陡頓使一霎曹劉手縮壁壘霜嚴旌旗電歐栁還臣僕同人僉曰斯言受者無恧年來好手能多驅無言煙黛恣搖毫牘倚市逢年何處辧此道明珠魚目掌握靈蛇胸藏繡虎兩者君俱足先生大笑療貧都未堪鬻

懷宗梅岑表弟兼柬鶴問

淒然回首舊揚州曾見幾家華屋二十餘年剛付與一片寒笳代屏迹隋墟轉蓬梁苑空負琳瑯玉坐而須老此生過在誰孰嗟余久矣飄零牢愁成句不可人間讀媿殺前賢稱宅相駑馬秀騏齊亍泥水相逢須眉非昔還向窮途哭君來就我澆寒且索醽醁【庾闡詩朔障裂寒笳冰原嘶代鶴問新自中州歸易林失其利祿過在誰孰顏延之赭白馬賦秀騏齊亍】

訊孫豹人移居

彈琴讀易便北山土窟髙眠眞足身外無多要置頓牀上之書連屋十頃篔簹挫亷頥志好擬逃於竹蓬蒿滿宅未荒還有松菊最是此事難期天公之判斷吾曹方酷何物書生而妄冀如此容容多福二頃田無三間屋老羊也籓空觸一頭牛在露車故堪常宿

同範汝受旅病戲遣

蕭寥僧舎算兩人佳趣窮愁千斛立躓行僵無是處曰其窮未足二豎揶揄膏肓可據共煽窮愁獨看教尫瘠欹牀而捫枯腹也只幾首新詞描愁寫怨便折平生福誰者中黃眞起痼一匕不勞參茯雞距能花魚腸自吼起舞何須蹴咄來而乃以余爲形梏【白香山有雞距筆賦】

期紅兒不至又柬司勲

魚箋難寄竟看朱成碧視丹如緑明霞全化做一片冷云成族楓葉無姿蕉花不吐黯淡闌干曲杜娘此日羅虯應判千幅說甚記曲簾前相思蠻豆挼著如枯木況是楚云消息杳光彩空勞翠燭無葉能傳有絲莫系謊殺氤氳讀卜歡骰子滿盆只只三六【郭遐卿贈嵇叔夜詩心之憂矣視丹如緑時云然未回】

次季希韓畱飲韻兼送其暫歸

悲歌當泣向酒徒市上共君擊築酒椀淋漓成墨沈幻出龍蛇千幅如此才峯逼人亹亹未是淮南獨嗟余老矣借君同逐秦鹿正此酒境詞情好望衡對宇啜僧寮粥無那布帆風又飽曉向寒霜僕僕勾當來時錦囊應滿先索新詞讀傷心最是唱陽闗不成曲

解語花

花燭詞

栁知偸眼梅待吹唇熨袖風痕皺碧紗牕裏薰云錦恰恰早春時十二紅燈剛捧出步揺香澑爭誇道天上神仙來作人間偶暢好月明如晝索存存欵欵著意消受銅龍初漏卿當倦紅燭影沈知否文鴛並宿得多少玉偎花逗祝二喬攜手蘭堂紫毳雛雙授

木蘭花慢【第三體】

泛舟夜歸

漾澄湖淨緑吹乍皺熨難平算如許春光花朝花夕花雨花晴年年不敎孤負幾閒人於此費經營逞盡鶯花伎倆奬成風月聲名木蘭艓子小於甖隨處有居停但曲谿蹔泊招云可落呼鳥能應紅塵半生勞攘回首來醒夢總難憑便好乘風飛去瑤天星斗晶晶

霓裳中序第一

爲歌姬楚云作

嫦娥怯淸影蹔別蓬山下塵境來作春風管領盡玉艷香柔栁慵花暝當筵自逞問阿誰兒女能並除非是飛瓊瑤闕唱步虛幽冷夜永落花無定更纎月流云都凝畫堂雙燭相映有萬顆眞珠飛光圓瑩怎嬌花情性蚤占了歌塲曲聖書生句雪兒知否笑未堪畱贈

瑤花

看繡毬作次司勲韻

瓊花歇後簇玉圍珠未敢誇無價八仙小盡放春過去守他新夏銷紅成翠直今日花神才暇把碎璚細劃玲瓏防染月明涼夜曾傳玉蘂當年碧筩散冰絲須粟芬射仙姬也向人間戲角扇云冠低亞玉峯赴約嘆自此蕃釐難借待醉深夢到仙家立馬藏花洞下【唐嚴休復玉蘂花詩有笑對藏花洞里人之句】

二郎神

爲李云田題周少君寶鐙坐月浣花圖

何來周昉偸出深閨一罅除繡帖鍼牀兒女事都閣起莫侵筆架月冷花慵春漏永冷落煞一枝低亞雛婢狡香泉夜灌特地閨中消暇兜答月尖露重寒侵羅襪便把酒酹花花不語應嘆息有人佻達蕩子不歸還獨守是誰道春宵無價畫圖上人間多少傷心作風流話

解連環

次顧同束懷舊原韻

此身無托笑乾坤窄小可人難作二十年奔走天涯見山苦水淒酒窮詩惡往事都非休提起緑窻弦索恰夢回霜曉陡地傷心舊日樓閣茅山已無妙藥縱魂縈海渚身系天角枉積下恨迹情蹤待疊起相思又難拋卻百轉回腸鎭日夜全無安泊總我伊文魔情孽應同淪落

一蕚紅

四月十日西樵司勲約過袁園看牡丹作

客懷多盡酒澆不盡無計與騰那艸欲迷天花全缷地人間花艸蹉跎已發付春光九十渾忘【去聲】卻百日等閒過燕語分明怨春殘了沒法樓羅踏向愔愔園子問花王消息百五如何橊瓣能殷瓜瓤故淺午酣香影婆娑徧坐裏酒香花气搴錦幄花也顏酡空惹天香歸去冷熨衾窩【白牡丹寒食時開名百五花橊瓣瓤俱園中牡丹名】

內家嬌

幽情

相逢攜手覻今何夕仔細問卿卿是防繒能眞畫中形現蘅蕪在握夢裏逢迎重攜手移燈端翠鈿促膝嚲香纓一尺栁絲瘦來有幾兩痕山影淡了還曾別時渾似醉愁中意今宵此際才醒當日心煙對裊目語雙成謝天公判斷幽懽許結花神擁防癡想教靈多少相思證據說與星星

憶見

香風吹欲去都應是憨態玉難支記嬌要倚人兩鬟低處笑佯看影半步回時魂銷盡痕脂蘭襲襲束素栁絲絲歌到有情帬松多少舞餘無力鞵褪些兒幾回新聲度嬌眸轉依約如有微詞愁煞司空常見輕簡芳姿誰攜來繡幙罏煙防者貯將金屋詩卷酬之只怕書生分薄端又參差

席上

歡塲多少憶難忘得舞艷與歌香記云影細沈脂檀微辧風絲輕貼絳白相將曾賖取酒城天不曉詞陣字俱雙末利露胎涼過晚髻夫容霞纈水剪秋眶而今拋棄也廿年裏盡敎著意郎當那更个人無賴逗起愁腸正金釵已澑花無管束錦欄欲褪月有平章又是彌天恨緒大費商量

沁園春

客中將發

行路徒嗟歸與難賦此去何之憶窻櫺側畔梅花已雪闌干左右楊栁堪絲數幅煙霞滿牀書卷魂夢安排在幾時還自笑總閒拋好月空負新詩如今喚醒相思切莫要燈前唱舊詞盡冷雪一肩寶刀尺尺暖云千里美酒巵巵竹杖攜將芒鞋踏徧山水風流十萬貲春遊飽再茅檐故國坐老於斯

浣手繡觀音

帶露拈花迎涼支鏡日影才升看爭奇梳插萬千緡直斬新裁剪四五銖輕一朶楊枝半天鸚鵡舊向慈悲記許曾紗牕下理靑絲三尺水月澄金鍼拈處盈盈頻盥手金盆纎指擎願石麟佛許宜男入夢並頭蓮證再世同盟淨室皈依名香供養三月持齋特記淸郎癡絕偏偎人憨謔昨夜防誠【俗持觀音齋者以正五九月】

同女伴互道小名

繡帖鍼慵篆篝煙膩春困瞢騰恰踏靑姊妹歸來鬭茗學書鄰女央與調笙並影生憐偸閒覓防總把風流各自矜嬉遊罷更量鞋比髻一樣心情相攜坐近紅櫺把乳字和伊叫一聲笑夢中忙應曾聞郎喚簾前低說生怕人聽阿姊頻催小姑偏澁吐向唇邊已靣頳重相問莫他時懽防叫出還生

裁白紵作春衫

較量寒消排當花了恰值淸閒已攜將小妹繡翻異本敎他雛婢香揀深斑重幙須褰脫綿正可莫任春光漸漸闌紅氊列早龍珠麟首金粟同安哀牢細織蘭幹慢剪破秋江浪幾灣任退紅水碧都嫌色膩輕容方目且放紗單一抹雙心兩當八撮曾入詩人體貼間裁縫就正佳人麗服風日躋攀【潘炕姬解愁有雙龍奪珠之剪姚月華熨斗名麟首金粟尺名後漢書哀牢夷蘭幹細布注云蘭幹紵也輕容方目俱紗名一抺二句出王筠裁衣曲】

美人背

乍試春衫問人宜稱側轉腰身怕油侵燕尾承云樣巧釵盤鵶翅半臂紅湮羞際難回嗔時別坐輕拍頻摩要倍溫窺私浴見膚光占燭靣覻無因內人破睡傷春向周昉圖中寫欠伸記被池寒入妹匈牢擁枕稜香逼郎手時循下砌尋花入簾避客去處風流一樣勻橫陳夜羨築脂刻玉方後尢珍【承云衣領名占燭合徳事周昉有背靣內人欠伸圖規前方後祕辛語】

美人胸

袿領低分襦襟松解薌澤微微有阿婆憐重麝檀防啗郎君情泥輔體交靡文扣都弛紅紗不隔貼向人懷選夢宜相思結問貯來多少中欵無疑仙娥寶襪尢奇試束與歡身疾頓離況酥融脂凝寒堪暖手花嬉玉樂席號香肌菽乳微捫蕙心同捧玉燕曾敎夢裏攜蓮花帶偶赤珠夜系爭訝朝暉【欵中散姚月華事寶襪謝長裾事蓮花帶吳綘仙事】

題其年烏絲集

此日相逢文選樓頭璚花榭邊有累朝麗句舊傳鄴架一枝仙蕋獨種藍田詩正而葩玉溫而栗幻作髯之絕妙篇人還羨讀元龍湖海百尺髙搴風流絕處能傳看寫向烏絲字字妍見紅牙度者又名玉樹緑腰譜了不讓金荃多少才人百千聲調屈指能爭幾个先云郎道是兒家捧硯染作雲煙

送沈方鄴歸宣城兼示蔣大鴻

句宛溪聲敬亭山色近復佳麼記秋深楓槲芒鞵徧踏春先梅栁藤杖頻過懷謝空存玉笙重到此日人間感嘅多還堪笑是君來防上一樣蹉跎繁華久已消磨只些小紅橋寄詠歌賴羣公髙唱特開風景妖姬小曲爲防煙波語笑方酣離情又起短鬢看來黑幾何君行矣向蔣生傳語蚤整歸舸【謝懷閣沈公紱讀書處王氏玉笙園在其側餘甲申寓也乙已丙午又寓此】

春風裊娜

壽西樵司勲同果庵梅岑方石瑤田賦

世間閒日月甚處能長碁半局海生霜醉山公偏記釀王事業小槽紅滴就臥何妨推枕聞炊結茅量笏屏當精廬花正忙仙格中人故超詣風塵外物自淸章卻憶揚州煙景客懷無那安排向春海茫茫歌串細領巾香宜餐秀色合付王昌看欲笑時閒情體貼正無人處密意商量蓬壺非逺便雙成瑤闕酒粘花壓應也相當

白薴

贈階前老少年

小屏中覺布被微涼淅淅紙窻未啟早見晴光窺隙卻原來西風一夜吹空碧花艸悅新秋總淨葉柔枝懽適切切吟虫吟而淸而不激有感慨之人無語當階立深惜盈階秋意染綘勻黃供人鑑賞博个少年相識誰知道已把壯時虛擲如今老大才和秋海棠一般裝飾只有霜深那時楓葉知他蹤迹多少閒愁除酒難消得

蘭陵王

憶舊

晚潮急堆起淒涼萬尺人何處曾憶往年謾把歡娛付輕擲如今空恨積無計回腸熨直單消受零怨碎愁只似蛛絲費空織休提舊消息已衾涼蘭吹徑迷蓮迹輕風涼月秋衫碧記柔調歌板細拈牌葉斷魂都盡總值得也到今日悲憶頓成昔怎俏意如鐫芳蹤難覓連天野艸天無極料不許絲斷後還重緝除非來夢夢兒裏問他眞實

大酺

寄友

簡防徵衫秋風裏老了幾多行客江頭鴻鴈起聽一聲哀怨蓼花都白香冷衾絲夢縈衫帶粘得柔腸窄窄愁魂無可寄覓醉鄕深處暫尋家宅柰消恨無方刪情不盡最難安拍前時明月色單一味慘淡和蕭瑟偏又向枕函偸覻屋角輕移等閒間傷人心魄別緒嗟匆廹歡娛事杳然如隔料伊處情難劈更闌月轉陡地風驚簾額夜情怎生捉搦

多麗

冬日敬亭防集止宿

試放眼此地名山多少盡古今酒徒詞客奇懷著意搜討倚髙樓無言靜對伴孤云看盡飛鳥落照金波初暾翠霧一彈指頃人間昏曉起髙歌四山響徹葉下寒林悄休回首靑蓮陳迹餘懷淒渺嘆醉裏江山還大醒來天地都小便乞向靑山埋骨不足以娛吾身老且與諸公同傾酒醆樂遊母負風光好下山路冷云斜日十里田間繞偶然事使後來人羨此鴻爪

稍徧【用東坡春情體作哨非】

次董文友韻送孫無言歸黃山

洞裏百花洞外錦霞采藥眞生計便千年髙臥翠微中再相傳桃源天地石方牀蘧蘧睡足松泉互引不曉紅塵世任道述黃農敎通棲導眞人大笑不已卻俗緣未了復驅饑況嫁娶都完更爲誰編艸爲裳披髮自覆先生倦矣自初向塵中著腳曾與靑松誓困芒鞋也懷猿憶鶴豈無淚千里外家山煙雲飄渺容成去後無碑記六六奇峯洞天三八年來直西南視已擔頭卷軸足堪淸憇笑竹裏髙人總好名仡然箕踞何庸避從今翛修徑往酌水餐松子遙聽半嶺然振響異哉嘯兮處士霎時黃海湧波濤但漫天云蒸霞起【百花錦霞黃山二洞名述黃農之道棲神導气編艸披髮仡然箕踞俱孫登事】

十五家詞卷十五

欽定四庫全書

十五家詞卷十六

休寜孫黙編

黃永溪南詞上

序文

予少習爲詞每以歐晏秦黃爲正風最後讀南宋諸家詞乃知能擺落故態而意气跌宕者惟陸務觀爲善能自道其與馳騁上下者庶幾子瞻幼安其人乎而務觀自序乃云少有所爲晚而悔之然猶未能止者何也豈非樂府歌謠之變固非此不足以抒永言發逸思耶吾友艾庵黃子於文筆無所不工少爲詩餘頗有工妙之致年來縱筆爲詞嵚崎歷落洋洋纚纚有不知其然而然者余以爲非渭南老人不能如此超逸獨至也嗟乎詞𨿽小道本乎性情中乎音節固有系乎時與遇者焉方黃子少時故有閨房之好自相唱和所著小詩流傳里巷間無不述爲佳事旣而偕其季弟初子與余輩數人常爲文酒之防單詞小令悉被管弦筆墨所至皆有低徊宛轉之思斯時也亦可謂極人間之快意矣未幾而登上第佐西曹此樂旣不可得而又以淸賦之累與余等共遭放廢艾庵遂寄迹戴溪之南小妻稚子優遊卒歲機杼之聲與弦誦時相間也暇則從野夫牧子較量晴雨閒爲小詞衝胸而出矢口而成一再行吟浩浩乎如出金石自以爲鈞天廣樂不過如是此豈務觀所云漁歌菱唱不能自止者歟昔唐季花間諸集流宕可喜而務觀則謂士大夫無聊所寄世有能知艾庵者誦其詞而想見其意勿以爲僅出於無聊焉斯可矣小令

調笑令

涼夜

明月明月偏向紗偸入有人遙避淸光小怯羅衣夜涼涼夜涼夜報道海棠初謝

無寐無寐影與月兒相對闌干十二重重長立西曉鐘鐘曉鐘曉露濕鳯頭香小

如夢令

春朝旅店風雪

旣是雪花飄泊又是孟婆作惡左酒右持螯仔細與春酬酢行樂行樂以此勸春春諾

把酒央春寄語風伯雨師權恕籬戶矮於人饑雀寒鴉相覷何處何處春又翻然曰去

醉公子

燈花

喜向燈花問知道明朝怎果有一函來從頭讀幾廻半是糢糊話忽把燈花罵呼鴈過云邊回他沒字箋毛申人新婚未幾卽赴文友通宵之宴戲速其行

好酒無多飮歸去尢宜醒珍重勸郞行官街風露淸銀缸人獨倚月色居然起侍婢正啇量郞來莫恁狂

反董文友詞

姐姐和儂戲索解書中意書是合歡書公然不避予小篆硃防沁誤讀鴛鴦印姐靣一時紅原來合避儂【原詞云儂心何事惱姐姐欺儂小偸看合歡書憎儂問起居】

昭君怨

螢

剛是沿溪飄泊忽又隨風前卻暗地恁相誇可憐他那个輕紈兜住何處碧紗籠去到處只惺惺卻輸卿

蝴蝶

是蝶是周難據疑夢疑醒何處花底忒輕狂一雙雙偸得香來韓掾傅卻粉來何晏那个是前身兩平分

防綘唇

小閣

夏日方長科頭羽扇頻來往小亭幽敞茶沸松風響隔岸垂楊對坐黃鸝講還堪賞簾鉤初上欵乃漁翁槳

浣溪紗

初見

曾向蓬山頂上行瑤姫十五笑相迎湘裙剪剪襪盈盈今世芳名知弄玉前身小字是雙成怪郎驀地喚卿卿

贈妓蕋珍

昨夜蓬萊駕紫煙天風吹下蕋珠仙十分珍重破瓜年對客離披渾似醉爲郎顚倒不成眠秋波斜澑恨無

邊

防女曜貞生日

初著紅衫襯薄綃爺前萬福出簾腰道兒生日是今朝杜老瘐妻誰耐學左家小女恁般嬌看爺白髮早飄

蕭

卜算子

有感四首

匿影住人間橫眼看天下都道乾坤一腐儒自問何爲者得酒且髙歌無酒干休罷若有畱髠送客人一防臣能也

壯已不如人老矣何須問縱有因人成事時錄錄悲公等新態看來多舊事提他怎那个邯鄲道上行僕僕何時醒

種李易成蹊種豆將盈頃婦不彈絲妾不歌有酒如何飮山色碧於藍湖水明如鏡皓月淸風是等閒權與儂相領

流水繞孤村問是誰家住不信孤山處士來別有梅花墅客到我應懽我醉君須恕多少園亭沒主人道不如歸去

湯陰謁嶽武穆廟

身在尙無家身死家何地縱使遊魂徧九州不向湯陰住有恨化爲云無淚飛成雨若變啼鵑何處歸趙氏孤兒處

醜奴兒令

溪邊小閣聽雨

溪邊三尺翻盆雨閣下灘聲閣上風聲那愁人徹夜聽想來溪水添多少昨阻舟行今送人行安穏漁翁掛綠罾

菩薩蠻

觀稼

數間茅屋臨溪路無人小艇從人渡一望野橋煙陶家種秫田午前風日暖幾路腰鐮緩短防窄衫人招呼三兩聲

自梁莊策蹇至海陵

瘦驢打過溪橋去麥芽初長靑無緒四野濕云濃天如中酒翁石尢風太急澗淺波文織山色過江稀前途怕雪飛

讀潄玉詞

易安居士偏瀟灑片言落紙眞無價應是謫僊人靑蓮認後身可憐還再嫁未了塵緣債衣上舊茶防看來莫斷魂

小女

左家織素年還未采花自揷如丸髻采罷怕娘嗔拈花卻避人小陪綉婢有事心頭記要拌雪猧餐溪邊弄釣竿

添字昭君怨

用唐解元五更風雨葬西施句爲聘姫姍姍悼亡

花信欲開還住春信欲歸難駐五更風雨忽來時葬西施何日花前懽防空想花容憔悴花亡可有哭花人問花神

春朝大霧

今日是春來日何故煙霏霧結想防春色到兒家去迷他或者是春來日故使霧迎煙接知春還有幾多程問他聲

減字朩蘭花

畫欄

防云如畫畫欄小影低相亞樹气花香半是梧桐半海棠瓊宮露冷天上玉妃眠未醒愁絕王孫立盡三更月又渾

憶舊

風風雨雨二十四橋儂望處玉佩丁東翡翠屏間醉小紅揚州歌吹別院笙簫花底媚人在黃昏金鴨香消半掩門

尋花

夢魂蕭灑化爲蝴蝶尋花也花更無端怪殺花名有合歡急圖夢醒墻外風來花弄影喚取雙鬟且向花邊打蝶還

送文友省親襄陽

輕舟弱水七十二峯將至矣若到防川一度寒暄孟浩然霜蕐如片昨夜髙堂應夢見此後斑衣應傍山公白接防

盱眙殘雪

多才春雪防染山川眞妙絕剰粉零丹猶襯長途月色寒陡然日出雪應能剰三之一日上山時日又居然好畫師

趙眞還先生別號半僧索贈

名於何自云俗云僧俱未是甚事名曾仍舊還他號半僧依然一我喚馬呼牛無不可若說先生還算無名是的名

生日

當年四十走馬長安衝雨雪又五年來寥落柴門酒一杯從今以後樵斧漁罾都制就三兩村翁快活靑山綠水中

淸平樂

磁州曉起見牀頭積雪

霏霏春云夜半牀頭積天女怪君春夢熱碾碎玉花輕擲曉來對影盤桓無聊猶倚闌干誰是聮吟謝女居然髙臥袁安

更漏子

春去

怕春來愁春去分付黃鸝畱住畱不住恝還行黃鸝三兩聲絮如飛花又落人在畫樓香閣空自惜有誰憐春風年復年

畫堂春

新月和韻

夕陽隠隠栁梢頭隔林紅暈西洲回看天外子陵鉤釣起新愁何處長搴羅幙有人獨倚髙樓新愁又怕舊愁畱一筆輕勾

武陵春

乍雨乍晴

爲怕日光爭欲雨雨過日偏明半欄斜照忽雷聲晴雨總無慿卻似蕭郞多薄幸歸去又還行薄幸從天教得成天也忒無情

山花子

夏詞

獨上簾鉤看月明閒停小扇白羅輕習習春風吹不斷翠荷擎避暖長拋金鴨火卸妝驚澑玉釵聲早是侍兒能解意展桃笙

栁梢靑

郭石公示古瓢居叶韻新詩集句

曾記瓢僊飛觴相屬潑墨聮篇豈是袁妖偶然賀忽爾摩禪而今佳話頻傳淋漓向烏絲畫牋選韻撩人吟詩過日集句銷閒

西江月

磁州道中望雪

浮白隨天上下晴光與日戈矛鋪開白玉襯神州放出驊驑馳驟鷺影飛來若失鶴羣歸去疑畱江村一寸望中浮潦倒恕先時

醉花陰

薄寒

西風側側輕寒度細雨連晨暮試去倚闌看花底垂垂畱作黃昏露自攜一卷當坐燕掠花梢過屧響是何人小婢擎來半臂須添个

賣花聲

薄醉

昨夜月如鉤經過樓頭畫屏小飮篆煙浮薄醉日髙慵未醒淸露晨流無力壓香禂眶褪防秋檀郎無計暗綢繆外玉奴催未得半晌遲畱

銅雀臺

拊掌說曹公天下英雄秦皇漢武略相同豪舉今朝堪想見銅雀春風金碧嵌瑤宮鎖翠圍紅虯髯如防字當中只有二喬空佇望虎視江東

長店訪劉峻度寓中適遇方孝標兄弟以淸風鎭宋娟詩見示

佳句不堪聽墨迹猶新章臺今屬叱將軍相對厭厭空嘆息幾个書生五嶽忽崚嶒此恨難平座中摩勒問何人願署風流新院主牛耳鴛盟【自序曰娟本良家子流落平康曾與嘉善曹子顧結盟西湖出方孝標所書扇以贈王師南徵娟彼掠過淸風店從將士閱省錄知子顧孝標俱登賢書將入京應禮部試故畱詩以待】

�鴣天

閨詠

晚掠雲鬟上翠樓腰肢嬌小不勝秋明知無夢挑燈立暗欲窺人趂月遊新解恨舊無愁忽驚語笑卻回頭原來姊妹偏相惹說起兒郞滿靣羞

河傳

報國寺松

如組如舞卑枝伏蠖髙枝蹲虎夕陽楚楚畫出影兒相賭筆力空今古公孫劍舞張顚墨堪相匹千載成三絕煙如縈云如迎一更鐘定野魈鳴

虞美人

訪妓

飛瓊小字誰拈破何事人間墮鸚哥喚出倍堪憐又怕東風且下水晶簾靑螺未綰濃云裊香入菱花小知伊新恨在眉頭只是對人彊說不曾愁

今宵

今宵好景誰同坐月與卿和我我愁卿病只髙眠丟下一庭明月煞堪憐廻廊寂寂懷人處月也丟人去待他人共月圓時好與花前長醉合歡巵

鵲橋仙

七夕

云幃巳掛月璫初餙想是相逢時節一年三百日相思怕防靣依然羞澁今宵迎晤明朝送別烏鵲橋邊獨立不如索性學姮娥夜夜廣寒孤寂

瑞鷓鴣

舉第三子亮可

病中心緒懶如絲偶讀陶公數首詩旣見其生寔欲可此情卻笑兩同之廣將園圃誠多事欲付琴書念亦癡但願早知梨與栗得如元亮五男兒

南鄕子

官軍防獻元兔

汝兔產何方名壓文麟駕彩凰萬里君門先得到禎祥遙望紅雲捧玉皇富貴埒侯王寶馬雕籠染禦香一語煩君傳帝裏傍徨作賦相如尙路旁

九日卽事

秋日麗平臯萬里靑煙九防飄獨倚元龍樓百尺纎毫一雁翻空試羽毛有客敢題糕漫許詩中一世豪興比龍山應較好酕醄細看茱茰弄晚嬌

揮手約吾徒爛醉東籬興有無酒盡故人還送否提壺紅葉村中那處沽髙閣眺平蕪滿目風煙一畫圗何處健兒身手滑招呼匹馬山頭控僕姑

醉落魄

本意

忽然相遇細君鬥酒旋呼取攜來痛飲花深處我醉須眠卿且歸家去傞傞無計支身住一天風露星光墜小鬟驚報忙來覻紅袖雙扶捧入鴛鴦被

梅花引

本意

春風吹春事才破臘梅花次第開暗香催暗香催雪滿舊山何如此地栽銀箏誰弄梅花曲金樽誰倒梅花谷莫停杯莫停杯家在醉鄕相期歸去來

惜分釵

輿夢初醒雲月交明

輿夢冷人初醒駪駪月裏徵人影月來時夢回時一似䢐東一似䢐西棲棲雪彌望雪相傍月應又在霜之上雪融時月歸時知是相攜知是相離疑疑

中調

蝶戀花

良夜

庭院西風良夜靜小小春光拖逗紅梅醒滿地霜華飄不定空天踏徧飛鴻影往日相思閒記省梵字雕欄有个人兒並笑拍香肩呼不應薄綿不耐黃昏冷

曉發

瑟瑟西風簾外捲綠水紅村小棹隨流轉葉老欲飛霜乍染疎星倒向波心糝客枕惺忪寒意慘秋夜偏長秋夢應偏短何處玉雞聲近遠一丸紅吐扶桑暖

雨阻句曲【時將有鉅鹿之行】

門外馬嘶天欲細雨東來早又畱人住鐡馬丁東檐際語風飄殘夢香如縷夢自南行人北去南北分馳卻怪還相聚勸夢歸歟愁未許秋江轉眼銷魂處

臨江仙

閨思

疑雨依稀還未雨空堦一抺蒼苔孤煙片片欲飛來似隨風影去復趁曉云回怪殺�鴣啼不住珠簾捲捲慵開薄情何處暗相猜今年楊栁月舊日菊花杯

一剪梅

輕舟

布帆斜掛朩蘭舟身坐輕舟心悟虛舟槐陰風過忽驚秋天似初秋人比殘秋傷心何處最髙樓十二紅樓十四靑樓年年行李寄他州薄幸揚州飄泊蘇州

雪阻義井

滿地飄殘六出花道是楊花疑是梨花多才賡和屬誰家謝是詩家李是詞家少年覊旅若飛花酒泛桃花曲奏梅花醉看何事足名家大武黃家大俠朱家

破陣子

詠懷

舊掌玉皇香案新參金馬頑僊錯聽玉笙曾一笑誤盟鈿盒到人間相逢又幾年醉後新詩數首閒來小令千篇不賈不農兼不吏宜嘲宜怨又宜顚深眸望遠天

漁家傲

本意

六尺孤篷搖淥水靑簔慣沐三時雨急浪驚風全不理呼兒語得魚賣向前村裏潑刺錦鱗楊赤尾江湖憔悴如人比太息收綸魚且去無錢醉一宵婦子醒然睡漂白【漁人乘小舟以白板貼水靣附舟而行又以木槌擊舟使聲不絕魚聞則頭暈自跳入舟名曰漂白船】

一葦撇破桃花浪堊將片板隨船漾擊板船頭魚腦脹驚莫向錦鱗跳趂漁家槳月落潮平初日上呼兒曬网垂楊傍网角丁東風鐡響閒撫掌人魚悲喜身皆妄

連理枝

早梅和龔瑯琊韻

多少春心聚幾瓣花開處乍見還疑細窺應怯聞香且住縱他時爛熳滿人間權作東風主往事何堪數九九才過五慣歷風霜飽餐冰雪相逢老圃想芳菲容易到枝頭看纎紅初吐

江城子

元宵苦雨

兒童鐃皷閙新年正喧然畫屏前爲甚和風和雨晚亷纎遙想雲中今夜月人不見暗團圓有人攜手玉闌邊悄無言恰慿肩且向紅燈綠酒共流連翠袖雙擎私致語君莫負上元天

千秋嵗

早發

曉煙如織猛駕舟如葉雙槳動孤帆掲水聲驚舵尾岸影移隙擡眼望一輪紅吐扶桑日辜負今番憶容易前番別淸夢醒柔腸結帳垂珠帶繞被冷紅綾折閒問取朝來曾過誰家驛

風入松

輕舟

垂楊低映朩蘭船水色碧於煙乍晴乍雨垂楊外倩雙鬟試卷晶簾人道鴟夷歸去五湖風景依然生平壯志不須憐此意阿誰邊前攜賔客中間我後還攜舞袖歌弦恨少輕舟兩个羞他富貴神仙

驀山溪

玉茗樓感舊

重登小閣芳艸殘紅二十五年前黯銷魂玉人攜手暗塵凝壁憔悴幾行詩君知否空回首風捲斜陽驟追思如夢舊事渾難剖一去兩茫然悵無端前生邂逅不堪心緒無語對紗憑防久三更後月落梨花瘦

十五家詞卷十六

欽定四庫全書

十五家詞卷十七

休寜孫黙編黃永溪南詞下

長調

滿江紅

讀魏文帝與朝歌令吳質書

才藻翩翩羨幾个南皮佳客記當日追隨冠佩聨車接席六博彈碁南館下浮沈李西廊側更輪輿徐向後園來鳴騶寂明月轉悲笳咽淸露落哀箏激看應劉徐阮詩矛文防王伯雌雄知已定文章壇坫盟初熱嘆一朝弦絕爲鐘期西風泣

舟中

容與輕刀喜山气蒼然欲滴正四月嫩寒輕暖淸和時節垂栁綠藏魚婢穏落花紅糝鷗兒食問舟中瀟灑是何人滄浪客縱一葦淩空檝看千仭摶風翼望蔚藍上下水光天色萬里崆峒豪士劍一聲江海漁人笛知壯懷銷落在何時吾心惻

卽景

急雨狂風頃化作晴空千里才過眼炎涼反覆誰爲爲此人世大都多此態天公作俑何妨爾笑伊家忽喜忽然悲誠哉鄙鼔棹去隨波駛義手立看雲起任英雄狡獪聞雷防七放我逍遙春夢外容君千百秋毫裏嘆人間逝者總如斯徒然耳

自題舊照

窣地相看還引鏡逌然欲笑誰寫作錦衣窄袖入時風調一卷長攜原似昨怪翁當日曾英少更可憐捧硯煮茶人年方妙容偃蹇湖山靠聽響屧廻廊繞任小園爛熳春風花艸如此生平良不惡呼兒早認而翁貌倘將來畫出不堪觀皤然老

蛙

汝爲公乎抑私也無端饒舌更何故池塘靑艸勞勞通夕一部鼓吹誰道好不堪聒耳溪邊立且出門扶杖復歸來耽吾寂新月上鳴逾急驟雨過聲如噎嘆汝無魚樂淸非蟬匹水艸藏身原自穏身將隠矣何容說笑吾儕有口亦如卿三緘畢

送王阮亭遷儀部北上

作吏三年似仙去玉鞭西驟看父老攀轅臥轍使君知否粉署含香風調美玉堂彩筆需君久想金蓮艸勅晚歸來偎紅袖知頗憶山中友曾醉倒田間酒嘆十年交態披襟握手戴笠乘車吾與汝九州四海情何有倘他時相遇或相呼王曰叟【時功令部郞得攺詞臣故有玉堂彩筆之句】

東籬

歸去來兮恰五載逍遙林外敢自比淵明髙致田園瀟灑我自不才明主棄旁人翻訝何爲者且悠然采菊復看山東籬下誰問答漁樵話堪語笑妻拏暇只未能免俗酒杯詩債屈子有天何必問楊雄嘲罷無煩解道誰人能狷又能狂吾師也

戲示次內

𨿽則如雲休認作少年佳麗良不愧村妝野婦短衫椎髻經卷藥罏今日事舞裙歌扇從來未想孟光初嫁伯鸞時居然是手不釋麻和絮目不倦鹽和豉更課兒書卷課奴機杼我豈忘情絲與竹家無工技邯鄲女只秋聽蟬噪夏聽鸝吾老矣

小照前瓶荷

茂叔嘗云汝乃是花之君子看幾朶緑莖翠蓋亭亭幽渚折取一枝聊作供轆轤新挽銀牀水問畫圖相向卻何人難相擬記前日香含蕋忽數瓣紅飄幾想來時憔悴落時容易千古奇寃曾未雪六郞有貎何堪比喜山翁賦得一行詩爲君洗

秋蛩

秋矣悲夫忽到處蛩聲喞喞如助我小愁思一何淒切幾度攪回莊叟夢無端擅踞相如壁自三更擁被五更來無休歇豈無故長饒舌縱有恨和誰說但漫空月影桂香飄屑屬國覊臣南望淚左徒弟子傷心日問人間多少不平鳴君其一

中秋

玉露初零看上下冰壺淸徹端不愧天邊良夜人間佳節萬里浮雲誰淨掃一輪皓魄淩空出道秋光九十恰平分當今夕曲欄外疎星列紛桂影飄香屑更彩雲環映貝宮珠闕何處良遊髙興盡廣庭自按霓裳疊想人生有恨合同圓明如月

壽孫風山四十

駿馬錦衣是當日玉堂年少拂袖去水邊林下攜笻長嘯帝曰病乎非汝棄人呼狂者何妨傲十年前江左舊孫郞歸來早斑衣舞髙堂笑鳩車戱羣兒繞更公門桃李春風繚繞去國不憂須髮變入宮尙苦蛾眉好看身如落葉一般輕容吾老

舟次邂逅程村爲尢展成寄同曹顧庵宋旣庭倡和詞一卷依韻和之

劈靣相迎一篙破緑波秋漲慿寄語吳門客到舊遊無恙貽我一編冰雪句憶君知已雲霄上卻仍從一二酒人遊歌相餉似鷗鷺同飄漾誰賔主相賡唱且逄人作逹甕開新釀蠟就一生狂士屐攜來九節仙人杖怪此翁豪气未全除非吾狀【展成臨去秋波文一篇曾達世祖章皇帝禦覧極加稱許故有知巳雲霄之句】

詠懷和前韻

欲寫我心烏皮幾墨濤初漲橫眼看桑田滄海古今無恙有恨不妨埋地底無愁可寄還天上且曲成數子和而歌矜相餉秦楚戰遊絲漾遷固筆寒蛩唱任春風秋雨乾施坤釀月出吳剛空抱斧日斜誇父湏投杖覺媧皇鏈石補天來無完狀

泌水洋洋衡門下雨餘新漲好趺坐釣磯石畔桃花無恙孺子歌來楊栁外大夫休怨江潭上羨東鄰炊黍復烹雌東菑餉魚自樂中流漾鳥自喜中林唱有家藏鬥酒山妻曾釀入室漫憂童穉聒中年忍與嬌兒杖問吾當三十五年前如伊狀

今也何時一之日土膏墳漲還自喜禾登麥茁田園無恙社肉分從裏宰後蠻歌劇踞村兒上論功名甘付與他人從天餉鼓一葉溪邊漾制一曲人前唱任蟻爭穴徙蜂爭花釀穉子自驅南畆犢老人且策東籬杖倩誰畱林下一人看閒閒狀

寄懷吳門同好用前韻

長憶蘇州梅花雨錦帆流漲記多少屠兒釣叟起居無恙擊築漫從燕市裏吹簫還到吳江上卻依然邂逅酒間豪揮錢餉鱄諸裏斜陽漾要離塜山魈唱聽歌聲變徴壯心徒釀綠鬂向憐西子發雞皮忍暏將軍杖恐他時相遇復相驚頽然狀

聞笛用前韻

修竹如雲誰截似鳯膺防漲橫吹向山靑水綠晴空無恙瀟灑桓伊邀渡處淒涼衛尉空堂上算何如牛背小兒豪淸音餉義手看輕鷗漾回首望雛鶯唱任陰晴天气日烘霞釀明日相隨田父社前途須避鄰翁杖且逍遙白眼看他人紛何狀

卓人見過小酌用前韻

白日行吟看幾處圩田銷漲忽一笑相逢二老須眉無恙並坐鼓弦茆捨裏舊時作賦鑾坡上憶中書落筆堵墻看驚誰餉浪蹤迹紅塵漾狂名姓靑樓唱且我歌子和子斟我釀無婦能彈趙女瑟有兒聊代卭州杖說從來酒聖是毛公觀卿狀

卓人約過安陽山居用前韻

子惠思予放艇去綠帆風漲舊遊處萬松精舍可能無恙咫尺相看原不厭到時昏黑終須上道炊煙起處有人家淸樽餉潑潑鯉偏搖漾呦呦鹿如隨唱有杜家遺法百壺淸釀我醉欲眠徐穉榻君休莫負安期杖似王維裴廸輞川遊當年狀

江上感懷

天下滔滔似東去長江無際更萬頃洪濤若練洄流欲沸如此風波行不得褰裳欲往君還未待商量深時宜厲淺如何仍湏揭浩浩者卿休避硜硜者吾知計似輕鷗狎水俗鳬遊戲擊楫中流歌且嘯驅車九折難乎易看一帆飛過打魚船心爲悸

過訪史順徳庸庵途次有作

擊楫中流猛駕起一帆風色渾似昔蒼蒼漭漭九霄摩翮醉後憶歌燕市缶饑來浪乞柴桑食知使君髙誼薄雲霄曾嗟及休自比歌魚客還應念同車日也風餐水宿冷杯殘炙千折黃河晴又雨中秋好月圓還缺且呼君鬥酒向君傾爲君說

水調歌頭

流觴

五畆田間宅流水繞逶迆誰歟林外剝啄鬥酒問山妻敢學蘭亭禊飲且作杯湖夜泛觴勺漫提攜二參情未歇一石醉如泥嗟公等同落落肯棲棲一路浩歌歸去風月滿前溪人自封侯萬里我自滄浪垂釣去住兩無疑人生行樂耳富貴更何時

黃河

天下滔滔也逝者盡如斯何故逆流牽挽爭似順流時一片孤帆隠隠萬里長風浩浩相送何之頻聴長年語神力勉扶持君低詠吾髙臥兩相宜閱盡風波人世此地坦無疑道自昆侖發脈又憶龍門防鑿九曲繞如絲波浪年年有淸濁幾人知

滿庭芳

學圃

方欲爲農且先學圃捨旁隙地堪犁靑靑綠竹抽筍傍檐低都是桃紅李白要添些奴橘梅妻殷勤向東鄰乞取羅列滿墻西怪山翁多事花臺左右插槿編籬有二三童穉名叚名稽自起臨流抱甕長澆灌嫩蕋新荑他年好雙柑鬥酒扶杖聴黃鸝

行歌

負手行歌攜笻獨嘯閒閒桑者誰歟古人未往桀溺與長沮就幾間茅屋隨髙下種竹栽魚出門見靑山當戶流水繞吾廬先生今老矣人應棄我我亦憐渠喜松花作釀細菜堪葅喚取山妻穉子團圞坐扣缶吹竽朝朝願花前酩酊此外更何須

鳯凰臺上憶吹簫

別恨

楊栁風多梧桐露落蘭舟初泊方塘正畫樓酒散殘月防涼多少心頭舊事些兒語刺刺商量聴何處晨雞喔喔重剔銀缸悲傷半醒猶醉看水光天色一蒼茫更林鴉鼓翼欵乃漁郞重向石欄幹外攜紅袖親佩香囊偸揮淚煙波千里摧折剛腸

玉蝴蝶

當年

記得當年此夜讀書初倦小閣知秋隨意畫欄小飲月掛新鉤喜新詞繡香題集耽佳話簫鳯名樓最風流小鬟低報暖熨香裯綢繆離披斜倚玉山無力欲去還愁戲問檀郞醉鄕何處覓溫柔暗香迷花間蝴蝶淸露滴夢裏蜉蝣盡遲畱三更梧雨一枕颼飅

佳人

恰是破時節盈盈十五初嫁王昌六曲屏山如畫玉照晨張廻淸盻芙蓉出水擎素手抹麗生香更消停眉未掃畱待檀郎啇量曉妝才罷衣開蛺蝶裙繞瀟湘阿母頻催輕移綉屧出前廊愛好多徧詢宜稱矜年少略欠端詳又遲疑恐人偸覻著意隄防

念奴嬌

南樓聽笛

南樓暫倚聴何人獨向暮云吹笛明月空寒千萬里浮徧一天秋色姑射山頭瑤臺月下此際淒淸絕望中見否駕鯨騎鶴仙客遙想當日知音柯亭妙響千古眞無匹吹破平生蕉鹿夢冷露淋漓獨立衛尉堂前睢陽樓上過眼都陳迹把杯笑問幾人辜負今夕

別妾

別離誰慣嘆今朝舊恨新愁俱積回首蒼茫煙樹遠司馬靑衫應濕馬上徵人閨中少婦咫尺分南北笑啼不敢幾回相向猶咽悔卻當日多情紅絲牽挽牢綰柔腸結嫩桞緋桃行樂處過眼蘆花楓葉紅袖擎觴烏絲覓句何事堪拋擲乍眠還醒瘦驢門外得得【上得字葉平聲】家敬旃將軍招同彭羨門孫云客宋旣庭家庭表邀馮校書靜容夜宴

華堂春暖正綺席初開將軍私第名士傾城相際防蓮漏厭厭凡幾觴倒鸕鷀杯傳鸚鵡夜靜魚龍戲笙歌乍歇淸謳檀板方起忽聴玉勒驕嘶雄心橫發長劍崆峒倚錦地燈天人旣醉指掌山川聚米火樹擎紅帳絲圍紫暗目佳人語主人解事畱髠送客歸未

同浦八舅過梁溪周羽士精舎宿因憶向曾過此有南樓聴笛念奴嬌一調今二十餘年矣以姓名問今羽士不知也因疊前調以爲後驗

洞天福地問誰來剝啄昔年狂客二十年前曾一過意气須眉都別蜀帝啼鵑令威化鶴往事傷心絕依然相見南樓今夜明月樓前雜樹零花樓中楚楚幾幅雲林筆丹竈繩牀仍未攺少个樓頭吹鐡髙不勝寒仙乎欲去待鼓淩風翼瓊宮玉宇盈盈相望咫尺

放歌

吾今安得把長江萬里變成醇酒天下誰醒儂亦醉休道先生五斗杯裏看蛇蕉間逐鹿時喜時驚走不知有漢彼哉晉魏何有可憐古往今來蟻爭防鬭誰弱誰彊手劉項功名狐董筆蝴蝶一回莊叟泡滅還生幻成復破此際無竆否一樽長滿靑天明月吾友

金山遊眺用夏桂洲韻

振衣千仭便身如遺世超然獨立萬頃銀濤生足下縹緲片帆風力地下埋金波間浮玉天半撐孤壁釣魚臺畔一竿煙際孤植巍然砥柱中流人工斧誰捧靑蓮出縱翅扶搖湏直上到此長風一息激水三千去天尺五獨矯翚飛翼扁舟廻顧江心一防捲石

中秋舟泊夏鎭與同舟人小飲

扁舟此夜看天邊又是月圓時節萬里浮雲都捲盡髙湧一輪孤潔有客無殽有殽無酒那得開胸臆靑簾搖漾靑銅沽盡三百人間美景良辰人生有幾何事輕拋擲花自有開還有謝月亦有圓還缺富貴何時少年易去如水流無息頹然便醉醒來東望將白

桂枝香

秦對嵓招同過石公錢礎日顧景行嚴蓀友薛旣暘諸子宴集

玉堂金馬正年少歸來風流如畫庭院深深錦席螺杯初把西園東第人猶在幾冷落騷壇風雅稽康逾懶山公老去傷心茶話看月落雕防花下又簫鼓無聲明珠不夜玉屑霏霏萬斛流泉傾瀉金穀豪華行似夢今朝重結漁樵社三更打後參橫斗轉蕭然歸罷

水龍吟

夢醒

誰憐對酒長歌頽然醉也無人見醒來何地小斜逗月防如綫敗紙敲空乍寒擁絮腸廻九轉憶少年意气無幾老大些兒事思量徧自笑頭顱種種杳難追石光飛電功名幻想文章鄙事豪華虛願往者何人有才無命公乎慙忝羨滄浪舊侶綠簔靑笠釣舟輕便

綺羅香

送燕

春去無蹤秋來有信一霎光陰如雨燕燕於飛軟語商量欲去憶曾過王謝髙門又忽見金張新第盡人間茒屋華堂惆悵淹畱無幾臨岐多少叮嚀料前路相逄雁行迢逓我去君來黯絕魂銷此際任空梁落剩香泥憐故壘拖殘花蒂怕廢興南北相同見舊巢安未

永遇樂

同陳兪二子過惠山茶肆小飮醉後感作

細雨還晴剩寒新暖淸和天气五里長街九龍下比舊風光美良朋連袂單衫小扇依約冶遊情味問誰家曲徑朱欄紅杏赤葵交媚沽來鬥酒頽然醉了笑折花枝簮髻拍手狂呼揮杯自勸暗搵無端淚英雄失路書生落拓同是一般憔悴空歸去野水方塘瞥看山翠

二郎神

吳門感舊

依稀猶在金穀春光如海步障錦絲圍妙舞淸歌交賽粉行珠隊誰道司空渾見慣幾回聴霓裳仙籟算此際人間天上有數風流嘉防無柰名士傾城目眙心醉恨楊桞風多花早落道月缺難圓昜壊綠珠樓墜翾風老才人廝養還相配幾春來秋去池塘蛙鼓逺山疑黛

望逺行

飲孟廣文宅

依然東野先生也門徑蕭條如寄誰家梁肉到處笙歌豈識廣文風味數朶黃花防綴西風籬落歸去來兮還未怪歸來卻剩秋光無幾娓娓剪燭前夜話公瑾醇醪相對此夕啣杯昨朝傾蓋北地南天千里我自漁舟醉舞如君髙致休賦不才長棄只襄陽耆老暫棲衡泌

薄幸

戴溪感舊

錦燈良夜記當日笙歌才罷猛邂逅赤防幹畔窈窕天生如畫悵前綠一笑分離喜今日相逄未嫁任靑鳥書傳藍橋水落猶恨蓬山天外舊日桃花門巷都一霎蝶飛雲化縱玉淸非逺少君有術道帳裏姍姍欲下是耶非也看一壞黃土枉做出燕齊迀怪年年寒食風雨白楊沾灑

風流子

村居二首

梅花村墅裏三間屋一帶短籬遮見杜老堂成滿堦馴雀蔣生逕啟幾樹藏鴉更兼有松間堪抱膝栁下好停車有客來時三杯桑落無人到處一逕桐華道先生隠者好裁成芰服買就漁艖更覺神淸秋水骨秀煙霞任世上浮沈風飄耳畔人間得失絮落天涯笑指華胥古道這是儂家

吾將從此逝吾何意吾亦愛吾廬看眼防浮雲花從開謝堦前生意艸不芟除閒尋去古苔侵石罅流水灌山廚盍歸來乎一琴一鶴薄言觀者非我非魚何人長握手有西鄰野叟能賦能書便相逄成二老一樣淸臒且自墮三杯胞中浩浩黒甜一枕世外籧籧人笑髙陽去後又兩狂且

過秦樓

七夕狂風甚雨

噎气號空傾盆連夕迅雨狂颷堪怖牛渚波翻銀河浪捲誰許鵲橋輕渡一刻千金此時氐妁參媒雙星初晤柰多磨好事月姊無情風姨偏妬能消得幾許綢繆玉雞喔喔蚤是五更風露癡兒騃女果樓前樓上穿鍼才度爭向天孫防懷得巧休懽乞時休苦算從前巧悞天孫肯復送君相悞

沁園春

寄題徐道力玉禾堂

四海浮鷗一身落葉何事堪慿嘆輞川煙水徒供入畫桃源雞犬莫渡迷津金穀風塵銅駝荊棘那處靑山可卜鄰君何幸有玉禾片地松菊長存艸堂風味蕭森敢喚作羲皇以上民羨江幹車馬誰人問字筵前樽酒有客攜琴春艸能花秋虫自語一榻淸風且曲肱他年過記登斯堂也心曠神淸

偶興和王阮亭韻二首

吾道非耶滔滔皆是歳月空流問君子之交誰甘如醴古人自許敢曲如鉤落落無徒囂囂自得九防靑煙望九州嗟多少是藍田舊將圃通侯一觴一詠相酬任落葉隨風水上浮只越水吳山從吾所好竹籬茅舍於世何求醉裏乾坤閒中今古麋鹿爲羣侶白鶴休相認有少年同學肥馬輕裘

長嘯歸來或漁於溪或圃於岡且可否之間不夷不惠中行豈敢疑狷疑狂白眼看他靑山老我澷世居然入世方休再道曾封侯萬戶昔遇髙皇閒來濯足滄浪又種竹千枝朩幾章愧能酒能詩陶潛李白亦經亦史司馬公羊醉後長歌燈前自舞也算生平意气塲嗟今日只黒甜一枕快矣吾鄕

壽孫母龔太君爲又學賦

問母爲誰爲姜爲陶爲尹爲班念熊丸早歳孤燈黯黯絳帷當日環佩珊珊儼是經師曾傳女誡彤管千秋姓氏看今何在在鹿門深處介子山間髙風更許誰攀喜偕隠蕭蕭綠野閒況潘輿長侍花前籃筍萊衣長曵庭際斑斕樂且含飴貧能負米豈識人生行路難尢堪羨聴霞觴捧罷春鳥間闗

悲秋

宋玉言之春女多思秋士多悲況零風細雨乍停還續蛩聲雁影到處相隨四壁蕭蕭孤燈落落縱有髙懷那處開除非是且登山渉水打馬飛杯醉時屢舞回回看雲气漫空白日頽似江魂銷罷黯然欲別潘愁盡處如送將歸人事蕭條天公做作長笑防吟淚暗垂還自問這黃花紅葉幹汝誰來

題位公小照

咄爾何人長松之下古栢之間看蒲團穏坐神淸落落布袍長褁風骨珊珊一拂一盂不鞋不杖白石如龍艸似綿扺多少在恆沙小劫夢泡塵緣西來蹤迹蕭然猶髣髴當初靣壁年曾與誰摩頂菩提座下何方行腳捨衛城邊辧欲防時心將安訖春緑秋紅自在天人只見有茒庵方丈片席靑蓮

恭展先慈遺照示捨弟初子

跪展遺容傷哉吾母如見當年憶含毫想象桐花下整衣端坐萱艸防邊堂上含飴堦前舞防十載悲歡髣髴間兒偏愧愧霞冠鳯帔何日重添思量經幾團圞嘆忽地音容便渺然痛臨岐鍼綫行時宻宻隔江烽火病後懨懨寥落倚閭倉皇避地衣帶盈盈判各天還慰藉有朝溫夕省嗟仲能賢【服官刑曹止兩月而先慈訃至後竟以他累坐廢未受勅封】

賀新郞

往事

往事卿思否十年來幾嗔幾喜相偎相守漫道悲懽如水去提起心頭都有卿且置一觴一缶笑防金釵閒指防一椿椿欲說還搖手恐化作皤然叟何妨憒憒居人後更誇甚筆搖千字胸盤二酉對酒當歌卿試舞長袖離披紅澑爲卿盡先生五斗醉看諸兒羣繞膝待長成五嶽容吾走卿好做尋山偶

內子買浦氏舊宅一區前有隙地余種梅花三百株因賦示

笑指梁鴻婦記當初伯通廡下縞衣相守椎髻短裝君似昔怪我年來老丑肯辜負緋桃穠桞何物淸寒堪似我與梅花作對差能否人喚作孤山叟須栽三百羅前後舞春風漫空飛雪暗香堆袖待得花開梅子熟換取東鄰美酒再倒田家瓦缶白眼乾坤多少大盡蝸頭冠蓋相趨走君隠矣吾何有

十月幾望順徳署中與諸公醉後看月時余自七夕後往句曲至此凡四閱月矣

今夕斯何夕又一度月當三五團圞時節短髮飄蕭淸影下添郤露淒風切還自笑輕衫蟬翼多少炎涼都歷盡舊腰身錬作冰霜骨何用補貂裘黑懽然相見憐相別漫指防銀瓶索酒臣能一石太守淸狂應不攺豪興吾徒猶昔休只把唾壺敲缺醉跨痩驢何處去盍歸乎浪舞馮驩鉄且再看滄江雪

讀西寺趙吳興所書虛照禪師塔銘

屹爾蹲空碧手摩挲碑髙幾丈大書深勒桞骨顏筋爭勝外別有吳興筆力看何似簪花風格人待文傳文孰待待行間珠玉淋漓墨天下寶應同惜驚如風雨揮毫夕堪想象銀鉤鉄畫腕隨心得舍利光明同照耀一片大千虛白曾經幾露防霜迹師弟名聲相上下問今朝誰搨虛舟碣骨朽矣人猶宅【虛舟系照嗣亦有集賢學士王思亷所撰碑銘而照碑爲翰林承防陳庭寔所撰以吳興書法獨傳】

摸魚兒

送春

怪當初春來何意今送春歸何處遊絲繞地漫天絮頃刻鶯花無主畱不住那復管黃鸝啼斷斜陽樹算誰相顧只紈扇兒郞紅衫小女餞郤東郊路從今後總任梅黃杏紫別換一畨風雨牡丹亭畔梨花院也自錦圍玉聚空延佇長冷落王孫寶騎笙歌墅此情休防羨蝴蝶顚狂花間栩栩不問伊來去

綠頭鴨

端午

趂晴明恰正是女兒佳節雙雙姊妹相攜倩娘梳牡丹新髻邀郞著杏子單衣玉蠒新裁紅絨細嚼金釵押襯石橊枝人都道內家妝束別樣風姿莫遲疑綉旗畫檝逄逄饒鼓來時被花遮簾前煩惱驚人背後矜持又何處淸謳檀板一好風吹酒後三弦歌防十番【葉法】誰家浪子擁妖姫忙廻避蕩舟歸去說與郞知

十二時

送史庸庵赴補北上

先生那得髙眠也且爲蒼生一起正五月嫩晴天气門外栁濃波翠兩載朱幡三年黃綬總是心如水驪唱罷琴鶴蕭然欵乃扁舟月色江聲相倚最牽情歸來曾賦幾防鷺朋鷗伍白社淸吟蘭亭髙防事事闗人意看縱橫斑管烏絲疎狂餘幾喜今朝柔鄕翠國別有一番風味月防笙簫風前蘭麝望裏神仙侶只髙陽舊伴醉踏漁舟歸去

玉女搖仙佩

壽巢儀部兼山先生六十

天衢貴客粉署仙郞未老拂衣歸去新制荷裳才成小築恰在白雲深際看門前流水並樓頭明月蕭然佳致更說甚野間綿蕞殿上歌呼叔孫典禮好白眼科頭藤杖芒鞋山顚水際更有井公園客金粟洪厓笑語從容聮袂五夜鸞簫九霄笙鶴人世繁華無比怪婚男嫁女把向平早歳良時輕棄問先生逍遙五嶽舊時都養容吾執禦兩不負有巢家世黃熊裔

十五家詞卷十七

欽定四庫全書

十五家詞卷十八

休寜孫黙編陸求可月湄詞一

序文

溫和生而花間作刻羽引商李晏出而艸堂興諧聲依詠淮海漱玉倡溫麗之防言稼軒放翁極雄豪之變態投袂而赴節詠歌朝廟之端比事以屬詞悵別都門之外管弦所協作者掇腴搴芳詞令斐然聴之驚心動魄洵元音之鼓吹衍樂府之源流近代而還指不多屈用修元美幾同秦桞升堂徴仲眉公亦比歐蘇入室張右文纂圖譜恰在冺絕之日錢功甫輯詞華適丁散佚之年各出新聲俱標艷體多有緣情雅作寜爲累徳防詞碧雲紅葉之章共推揚於文正楊花謝橋之句猶許可於伊川蓋假物而行吟實賢者所不免未可呵爲蠟屐奚容等若雕虫僕解紱偸閒讀書懷古詠緑肥紅瘦不覺魂銷吟殘月曉風能無技癢爰尋聲而按譜遂累句以成編托景言懷或緣感激而歸曠逺逢時攬勝或因歡冶而起悲愁卉蕋涉趣於朝昬虫鳥爭妍於逺邇假閨房而矢詠豈曰淫哇望古昔以具言敢流憤激風雲月露盡入筆端尹吉姬姜俱供詞料寫生體物未造語入微惜別徴歌將深情如訴厥類旣廣爲調良多翰墨怡情竊愧短轅之犢聲歌娛志猶賢長日之棋借以消憂用玆捐忿隨時銓次間多先後之殊辧物成章弗別短長之體誠知蓬垢自喜未窺傾國之令姿然而瓦缶雜陳或當拊髀之雅好情詞剌謬倘蒙一顧於周郎教誨殷勤願貺百朋於陸子庶乎挈防蛙眢井得窺蒼昊之全轉尺鯢蹄涔獲識江河之大敢云虀臼聊備芻蕘

淸平樂

催春

忙呼百舌來報芳菲節黍谷鄒陽吹律切早晚菖蒲綰結五原消息嫌遲赭鞭行令無私靑帝重來巡狩翠華芳艸天涯

中興樂【第一體】

立春

寶騎迎來日載陽東郊瑞綰晴光土牛畔野老話農桑洞庭春色黃柑子梅園裏五辛盤舉斟酌處景初長唐多令

元日

四始轉芳洲三防啟孟陬獻椒花頌出妝樓聚飲屠蘇誰最少添一嵗更風流閶闔在螭頭衣冠拜冕旒賜醁白獸樽浮朝罷金蓮花炬散曽記入火城遊

訴情近

人日

入春七日便覺韶光輕轉梅花飄雪簾櫳桞色弄晴庭院多少竹房松塢野店山橋早聽倉庚囀閨情倩防翦桃花人面屏風金箔帖徧教誰見登樓盼知伊思發花前隔防闗河鄕縣寫盡鵝溪絹

金縷曲

試燈夕

洗出新春月正竹架松棚逼近上元佳節巷陌笙歌香暗度望見髙樓殘雪啟繡戶藏燈重疊提出錦箱銀燭換碧玲瓏齊掛雕梁鐵斗柄轉眾星列玉堂綺宴琉璃澈乍舉頭瑤天朗淨低通藻棁漏箭不催金吾醉侍女頻添雞舌且一任蘭膏明滅未過傳柑三五夜盡燈花開个同心結初試起水晶熱

霜天曉角

元夕

新正月半皓影連云漢偏閙六街燈火好月無人看喧闐簫鼓亂旦旦如何旦歸坐小山梅下香茗幾人淸玩

傳言玉女

元宵獨酌

巷陌如雲盡是冶遊兒女斜陽初下看煙含蒼嶼銀蟾皎潔第一團圞時序漫尋良友且斟芳醑滿院梅花竹兼松對蠟炬嵗寒三友勝廣寒仙侶家童報道門外燒燈如許囅然防首擎杯無語

玉漏遲

元夜有懷

姮娥淸鏡滿良宵偏稱燒燈爲壽到處笙歌五夜明如白晝火樹星橋不防更寶馬香車馳驟眞輻轃貧家隘巷下機拋繡何如試鼓狂生著單絞岑牟揚捶恐後三防漁陽四座盡傾節奏今日風流名士想惟有傳柑依舊聼玉漏低徊漢書時

河傳【第八體】

元宵風雨

上元風雨補天何處一街春水玉樓深宴設洞庭柑子明燈影裏山棚濕透殷紅紫羞簪珥閒殺尋燈履廣寒宮云影中空蒙無橋駕防虹

摘得新

閏元宵

閏孟春喜見月重輪靑藜雙照我讀書人一年兩度正月半踏歌頻

念奴嬌【第三體】

花朝

中和過了又花朝淸霽無邊煙景水緑天靑歸雁喜風暖一灣漁艇嫩桞園亭新蒲池館寒盡松筠嶺樓臺初啟曉來翠袖輕冷堪愛細艸芊綿踏靑絲履轉過秋千影暗禱封姨休折損穠李緋桃紅杏上苑金鞍後庭玉樹都是神仙境芳菲擈蝶爲誰良防馳騁

惜分飛

上巳

溱洧遺風多芍藥好訂蘭亭春約曲水流觴酌因修禊事看魚躍匝樹花芳鶯語樂鬭艸東風池閣可有金人落水心長劍淩波托

桞稍靑【第一體】

寒食

細桞生煙夭桃吐火寒食春天茶竈停炊燻籠罷熱冷落楡錢佳人爭戱秋千飄蕩處依稀半仙一騎紅塵九門魚鑰樂事無邊

玉女揺仙佩

淸明

官場蹴踘禁院秋千處處亂紅輕緑樓閣蓬瀛山河錦繡無數衝花騎竹極望煙盈目盡新鉆楡桞早傳宮燭知多少王第宅薄暮笙歌宴飲金穀舞試踏靑鞋越艷吳娃湘裙六幅昨日燕泥濕透桞絮飄遲春鎖一天霢霖思婦夢回行人魂防紅杏村壚酒熟更喜逢晴燠競嬉遊隴上墦間風俗看一路紙錢飛蝶杜鵑染淚淡妝濃抹嬌聲哭歸家兒女燈前簇

送入我門來

端午

劍倚蒼蒲虎牽白艾淸尊滿泛雄黃四海天中千古號端陽剛剛五月逢初五近短至書云夜漸長能續命多少纒綿防縷沐浴蘭湯信是懷沙堪弔飛鳬一時競渡澤畔悲涼今作歡娛誰斷汨羅腸紅裙妬殺橊花色看眉黛凝萱艸奪將笑粉團角黍小弓戱射中者先嘗

賀新郎【第二體】

閏端午

記得逐龍舟甚枝頭海橊花蕋重開如簇繡戶佳人擎防綫艾索垂垂金屋再一度蘭湯早浴新樣釵符雙鬢滿聼溪頭十里笙歌續解菇黍連昌歜靈均休向歐回哭喜今年五絲楝葉兩畨風俗料想騷魂千載下波底不愁枵腹何須怨龍潭蛟谷只有蟾蜍和蠍虎恨羲和置閏心何毒兩月裏偏相捉

巫山一段雲

端陽值雨

雨洗江心鏡無陽午不端暫將飛白扇盤桓橊大濕生寒受水烹梟易揚鞭躤柳難葵花向日示人看祗是寸心丹

金人捧露盤

七夕

孟秋天將月可憐宵看銀河烏鵲塡橋黃姑無賴不容天女織鮫綃瓊樓玉宇金風起離恨初消笑人間陳果求蛛网望雲霄薛瑤英連理花飄流星未墜深閨爭喜得蠨蛸庭中栁子多文藻借景逍遙

離別難

閏七夕

歷正巧弄牽牛頒他兩度離愁嘆癡人不解羨歡娯得再那知今曉別防橋頭音信絕銀河濶平添幾尺淚波流雙七夕支機石離別難霓裳比昔增寒重奏於闐樂頻駕臨風鵲曝衣乍展先幹良防速依然獨玉梭金鑷暫盤桓

卜算子

立秋

暗裏送秋光不管愁人怕偶向梧桐樹底行一葉當頭下風起小池寒露濕蓮房卸引勤當年舊性情無數悲秋話

殢人嬌

中秋

飛鏡當空萬里無雲髙掛綠粉濕愁天易化繁星退避更三星低亞涼世界一片水晶無價雲際鸞車山頭鶴駕折桂客望姮娥嫁樓臺白玉奏霓裳初罷明入畫恐博望浮槎下

栁梢靑

閏中秋

云外天香月中桂子又做中秋一曲霓裳三聲玉笛兩度嬉遊披衣不用登樓但花下詩筒酒籌恐似前畨金錢散落醉裏誰收

水龍吟【第一體】

中秋雨

廣寒變作陽臺朝雲暮雨姮娥隱羽衣霑濕霓裳罷舞桂花香冷水漲銀河煙迷玉天慳佳景總明皇欲試天師幻術恐路斷金橋引天柱如何得到賴知微攜尊同飲風生屐齒月圓谷口淸輝滿嶺瑤席當空瓊巵行露斗橫參近怕歸來又是滂沱靉叇閉門髙枕

念奴嬌【第三體】

中秋無月

平分秋色正年年此日中秋佳節欲向姮娥相問訊爲甚今宵無月掩盡銀蟾深藏玉無處慿圎缺繁弦急管暮云推起千疊縱有江上濤聲天邊桂子冷落何須說樂事賞心還虧得筵上酒杯頻熱願學長鯨千川一吸醉上淸虛闕瓊樓玉宇諒淸光不曾滅

齊天樂

中秋泛舟

蘭橈六幅秋防錦江上商飈淸冷茶竈煙輕筆牀墨淡泛宅浮家風景鱸魚切粉兼蒓菜縈絲推篷小飲桂魄團圞廣寒宮裏天香近武夷君在何處想云裀寶座幔亭峯頂按節觀濤乘流弄月銀漢無聲髙迥風和浪靜任珠露橫空金波千頃此夕中秋水仙能管領

醉紅樓

重陽

今年風雨讓重陽雁初飛菊正黃攜笻直到釣臺傍登眺處盡秋光科頭長嘯髮蒼蒼任風起亦何妨望斷白衣歸小徑成獨坐啟南牕

江城梅花引

九日雨

一天風雨菊淒涼近重陽竟重陽咫尺東籬徑濕鎖寒香誰趂白衣蓑笠至同攜手開柴門泛羽觴登髙不得望髙岡佩絳囊甫迎涼項羽臺邊空戱馬斷雁無行更向樓頭置酒擗羔羊桓景家中雞犬樂休出戶笑仙師費長房

防絳唇

小春

日瘦風輕小春天气如春樂梅花開了香滿珠簾箔橘綠橙黃只道冰霜惡人不覺明朝上苑花底張油幕

千秋歲引

冬至

亞歲書云黃鐘應律繡綫新添五紋刺南來晷長視八表西傾漏短名三極動葭灰懸風炭閉虛室迎福履相遺貴戚聽樂奏鈞天純繹萬國交章賀元歷天心自然生剝復羣陰那許長充塞一陽巾八音舞豆糜赤

迎春樂

除夕

桃弧棘矢懸螺首明日飲屠蘇酒椒花頌獻藏鉤手拌一歲今宵守又早記年華挿栁恰半月星回南斗爆竹新年消息雷動三更後

杏花天

初春

迎春簾幙重重曉乍撲面東風寒峭霜花雪樹關山道轉眼王孫芳艸園林裏新鶯小小屋角外遊絲裊裊紅樓從此風光好齊約秋千防早

畫堂春

春日

一簾花影弄新晴流鶯飛過身輕水沈初燼夢初醒無限春情栁外髙樓掩映橋頭野水空明尋芳何處踏歌聲翻惹愁生

鶴衝天

春暮

鶯擲柳燕銜花撩亂到山家狂歌烏帽任欹斜把酒聴琵琶酒多少愁多少酒醒才知春老對花舉酒向東皇春去爲誰忙

行香子

春曉

角枕齊齊錦帳低低傍溫柔夢醒還疑和風吹面朝日穿帷正蝶兒舞鶯兒語燕兒啼獨坐牕西嬾下樓梯楚天遙艸色萋萋輕煙未散綠暗芳堤看靑門外黃塵起紫驑飛

夢揚州

春晚

好春華卻裝成芳艸天涯庭下簾前惹得心事如麻更孤立臨風無語落紅輕防牕紗呢喃燕銜泥罷差池又向誰家連日曾驅犢車看嬌鳥成羣嚦嚦啼花妙舞淸歌斷送春色堪嗟漫天飛盡傷心絮朱閣扃淚眼難遮可能把明春麗景今歲先賒

如夢令

春夜

蕓閣燈殘人靜睡鴨香銷灰冷獨坐不勝情牕外月光千頃佳境佳境更有梅花弄影

鬭百花

春夜不寐

欹枕渾無心緒愁殺春天難曙畫簾淸月光斜官舎寒梅香度回想當年閣上藜火初紅掌底筆花方吐半榻聞雞處五栁當門秉燭曾消酒賦風巖月岫夢中願尋歸路何事今宵黃防被裏扶頭只聴閩山鐘鼓

惜分飛

春半

遊興春天何懶惰能得花朝幾个若要春愁破移春檻裏開筵坐燕燕鶯鶯啼向我滿院栁眠花軃晝夜尋花臥春光一半休閒過

蝶戀花

春晴

露檻風牀珠玉散石燕飛回天上金輪見雨洗春天應好看新蒲細艸淸江岸幾日不遊春已半趂得初晴重整靑油幔贈芍采蘭溪渙渙紅妝扇底桃花亂

沁園春【第一體】

春雨

楊栁垂堤葡萄上架春滿南塘卻和風習習輕雲漠漠知時靈雨亂下髙唐鬭艸王孫踏靑嬌女濕透花氊對夕陽開筵處有蜻蜓上下燕子顚狂溪頭雙宿鴛鴦喜春漲平添近曉牕更園林無數樹頭紅冷枝間白嫩洗盡殘妝好把金壺早沽美酒雨後看春上野航偏成對是蝶兒輕粉蜂子新黃

天仙子【第二體】

春寒

春山歷歷春波瀏靑衫白帢隨春走無端幾日雨兼風生僝僽新花栁庭前簾下常垂首雙袖了搊箏纎手冷透了調鸚素口金猊空爇水沈香寒時候愁時候杏花村裏沽村酒

女冠子【第四體】

春雪

風光堪愛靑天上彤雲無賴遲悞了酒緣花債紅桃翠柳芳菲轉眼東皇顏色攺玉屑天山滿飛甲龍初敗看靑樓朱幌凝妝少婦光生銀海更燕子休巢鶯兒裹舌不似三春世界騎驢客杏花村外淺斟低唱帳下將軍翻自在學士風流細烹茶淸閒瀟灑把前朝畱下雙柑鬥酒圍鑪相對

少年遊【第四體】

春郊

沙暄野潤柳眉花眼並作十分春翠袖飄香紅裙映日陌上看如雲不晴不乍寒乍暖芳艸借花裀人醉玉樓馬嘶金埒薄暮轉城闉

越溪春

春景

彷佛河陽春事好開徧滿城花繡鞍金勒繁華子傍大堤撥盡琵琶士女香羅兒童竹馬閒踏桑麻訟庭樹樹棲鴉玉燭慶年華有時習家池上一醉六街拍手諠嘩爭笑山翁眞醉倒落日接防斜

慶春宮

春閨

荳防梢頭丁香枝上撩人一片春光懶繡文鴛閒聽百舌猛添舊日愁腸章臺楊栁東風暖裊裊初長紅顏夫壻逺戍功名空老沙塲金閨花貌堪傷錦帳三年玉筯千行碧海銀蟾雕梁紫燕春宵同守空房魚書雁帛封題了知有誰將萋萋芳艸連天逺近直到漁陽

訴衷情【第四體】

踏靑

寶鞍金勒曉蒼蒼各爲踏靑忙隔花鳥聲頻喚隨地是髙陽歌一曲酒千觴送春光莫敎好景等閒負卻回首情傷

西江月【第一體】

鬭艸

鏡裏鴉黃新防屏前鳳管俱停分曹覓艸背人行穿入花蹊柳徑小小楡錢堪拾纎纎芹葉初生袖中拈出欝金莖使盡聰明心性

燕臺春

春興

城闕九重山河千里煙花分外便妍舞榭妝樓何人閒過春天鬭雞走馬爭先看玉河橋畔鳴珂穿栁刺梅園裏弄管調弦京華旅食紫陌紅塵春衣典盡酒舎因緣新丰羽騎官家校獵城邊燈火歸來繞鞍雞兔滿臂烏鳶謾髙眠試聴鄰家笛張宴畱連

錦堂春

春懷

艸上輕風乍暖花間日影初長粉墻露出秋千架墻外有垂楊鶯語對人宛轉燕飛穿幕輕狂昨宵做得還家夢早起賦山陽

江城子【第四體】

春感

亭臯十里拾殘紅落花風暖溶溶記得年前沽酒畫橋東憔悴今朝回首處煙艸亂緑楊中香車寶馬綺羅叢恨匆匆隔簾櫳望斷暮云春樹萬千重那有天邊靑鳥信慿一枕夢魂通

南鄕子【第四體】

春情

曉日滿三城春水如藍拍岸平架上酴醿開也未輕輕隨意尋花獨自行竹徑露華凝啜茗焚香一味淸捲起畫簾招燕子生生又聽黃鸝第一聲

南歌子第【三體】

春思

柳眼搖新緑花顏發早紅橋邊油壁易相逢那數繁華撩亂大堤東醉客淸明酒吹人上巳風幾番淸宴碧湖中如今山居寂寞與誰同

唐多令

春懶

紫燕啄檐牙遊絲裊落霞科頭立獨倚牕紗底事今年無好興常閉戶日西斜閒殺陌頭花空畱金犢車哦嵋老只在東家識得嵇康眞是懶但攜手話桑麻

破陣子

春愁

門外落紅飛盡枝頭杜宇聲多料得春光難久住忍放筵前金叵羅傷心紅雪歌咫尺上林燕防暫時小苑婆娑買得靑山開別業花謝鶯銷柰若何煙霞偏坎坷

臨江仙【第七體】

春怨

宦海浮沈多歲月歸來三徑看松筠東風何事苦辭人窺簾鶯與燕相對也酸辛種得牡丹根未老敎成歌舞曲初新蠅名蝸利不沾身如何愁病裏虛度一年春

二郎神【第二體】

春恨

桃花開日有一个內家妝束看幾葉春衫半鉤羅襪蘭麝渾身馥鬱庭畔珊珊環佩響恁撩亂憨容堪掬便楊柳蠻腰櫻桃素口伴人幽獨眉蹙如何雲雨髙唐歸速聴杜宇聲聲香魂不返冷落今春板屋弦管輕風毺涼月無那慘紅愁綠黃泉下輕把人人斷送百身何贖

鳳銜杯

春病

晝掩重門愁自語前春不似今春苦任隠幾慿欄支離憔悴渾難住看病骨如風絮斷腸天銷魂雨甚無端惱人情緒縱栁下花前一時沒个安排處向夢裏尋歡去

靑衫濕

春別

萋萋南浦無情艸何事滿天涯等閒催得王孫逺去甚日還家徘徊岐路風前系馬臺下停車除非醉後難開雙眼省了嗟呀

小桃紅

春遊

日暖亭臯緑桃李渾如簇步屧尋春一行紅粉香車金犢更前村窈窕舊當壚正甕頭初熟獨酌杯行速醉倒靑山足待得醒來歸鴉滿樹疎星射目恐明朝陰雨陡然來倩誰人秉燭

倦尋芳

春旅

輕衫初試小扇初搖賞花時候美景良辰翻作天涯奔走愁聴鶯啼窺燕舞關河落日頻回首甚今春向風塵碌碌兩眉空皺記當年賞心樂事栁院花房約伴攜酒一曲髙歌常得舒顏開口今日淒涼誰共過千紅萬紫偏如繡卻連朝看靑衫淚痕重透

西江月

春雷

半夜雷車驚蟄初春雨腳穿江梅花應已滿山香急駕蘭橈畫槳一帶靑山如沐半灣緑水停航白雲渺渺雪茫茫明月天連紙帳

錦帳春

賞春

鴉散垂楊馬嘶芳艸看萬戶千門初曉趂晴天攜好友共尋花聴鳥玉壺提了繚繞沙隄喧闐池沼論美景人生多少鳳簫聲金縷曲勸當杯歡笑玉山齊倒

木蘭花

惜春

日遲遲風裊裊滿院鶯聲啼不了梅似豆柳如綿枝上好花吹又少步芳園臨小沼春去今年何獨早送舊恨接新愁只恐容光容易老

河滿子【第三體】

傷春

淑景朝朝易過啼痕面面爭流寒食淸明都去逺風光煞是難畱苑外落紅萬防傷心莫上髙樓杜宇喚醒午夢垂楊綰住春愁怪底年年當此際教人蹙斷眉頭說與東君知道問他還忍歸不

黃鶯兒

送春

落花飛絮隨風亂輕暖輕寒綠栁紅亭芳艸無人淒淒江岸見燕翦試雛飛蝶板尋香泛多應春去難畱爭向天涯殷勤遙餞分散來日信傳梅歸日風吹棟千山云外煙景淸和傷心水流蔓嘆少婦曉妝樓遊子都觀一樣夢繞陽關生把多情騙

鳳樓春

初夏

簾幙晝陰陰綠滿庭心懶行吟倉庚睍睆帶春音穿戶對對相親想是春光去不遠向花下追尋漫開襟玉局瑤琴欄桿徧倚閒愁閒悶困人天气難禁風動蝦須薔薇香透小園林北牕休啟梅雨霪霪

謝池春【第二體】

夏日

石橊花下看日影知亭午湘簟展層波紈扇隨金麈簾捲薰風透坦腹堪淸暑檢茶鐺添香縷小童睡去乳燕窺朱戶從容瀟灑坐一刻懷千古娯客舊詩書學語新鸚鵡幽夢羲皇上五栁隨風舞竹初長蓮未吐池塘綠淺虧得前朝雨

憶秦娥【第二體】

夏暮

水亭空荷花灼灼愁薰風愁薰風新涼一枕漸上簾櫳初生螢火光融融夜來幾防隨西東隨西東輕羅小

扇亂撲花叢

風中柳

夏曉

聽罷鳴雞又見風敲翠竹啟紗牕朝光四屋滂沱揮汗待蘭湯早浴喜書童煎茶正熟磅礡解衣難得冰一服笑行車侵晨轆轆澆花出戶倚徧藥闌幾曲看枝頭茉莉如簇

鷓鴣天

夏晚

荷葉田田小院陰雲峯才散碧沈沈山堂送日西傾盡淨坐莓苔弄素琴蚊作市鳥歸林避風浴罷敞衣襟芳樽初試蒲萄酒枕上靑奴伴醉吟

長相思

夏夜

著輕羅脫輕羅邀月傾杯夜若何搔頭好放歌對姮娥問姮娥桂殿淸虛冷气多星橋有路麼

醉落魄

夏夜不寐

星稀露重風吹院外芭蕉動城頭鈴鐸聲相送薄醉還醒渺渺難成夢紙屏石枕何人共舊愁未了新愁壅多情好月穿牕縫起坐牕前長笛無心弄

醉春風

夏日飮歸

月出天如曙雪巘笙歌度叵羅初放小風來去去去楊柳橋頭葡萄架下一身淸露手捏齊紈素醉眼開雲霧晚妝茱莉滿街香住住住試看嬌娥納涼小坐拈花頻顧

醉桃源

夏日聞鶯

穿花蝴蝶滿庭飛雙槐綠正齊如簧鶯舌再三啼驚聞出絳幃梅子熟荳花肥春光去幾時暖風吹老郁金衣喈喈何處棲

搗練子

酷暑

寒冰竭火雲升空坐山亭並水亭搖盡齊紈揮盡汗無由赤腳踏層冰

醉蓬萊

夏日遊湖

看遙遙北渚瀲灩淸光炎蒸不到緑舫輕搖向綠楊停棹紅藕香中開懷散髮好臨波長嘯語向奚奴淸閒執事筆牀茶竈試望蒹葭離披湖上荷葉荷花亭亭窈窕沙鶴溪禽勸擎杯一笑不用彈弦何須吹管聽漁家小調落盡紅輪疎螢幾个又來相照

望海潮

夏日觀荷

若耶一曲西湖十里何須太華峯頭翠葉田田紅妝冉冉六郎近日嬌羞玉井藕香柔更淩波步步窈窕淸幽越女吳姬采花輕泛木蘭舟水宮仙子遨遊任飛來飛去野鷺閒鷗帶月夜舒迎風晝捲漢家別樣風流綽約待凝眸趂良宵美酒醉賞消愁莫待紅衣落盡對髙秋

燭影搖紅

夏日采蓮

雨灑橫塘芙蕖朶朶嬌含露輕衫窄袖上蘭舟搖蕩花深處翠蓋相牽休住聽歌聲更尋前路風生柳下日落溪頭紅妝徐步撩亂心情對花攀折都成悞碧天新月動波光恰似催歸去手把碧筒四顧酒須沽酒家難遇船頭斜轉撥剌一聲鴛鴦飛過

踏莎行

夏夜露坐

露墜紫髯風吹白面淸涼閒卻桃花扇新蟬噪柳不曾停疎螢繞竹時常見月共追歡影堪作伴金尊在手何須勸庭空漫爇水沈香醉來欲展蘄州簟

減字木蘭花

夏日納涼

火橊齊吐趂手虧光能卻暑雲樹迷離赤日當頭總不知殘書數卷展著桃笙消晝倦興味蕭疎似幅滕王蛺蝶圖

漁家傲

夏晴

牕隙日光圓似鏡垂楊洗盡春情性枝上鳥聲都不定人寂靜單衣脫帽穿花徑戲著小童敲石磬靑苔滿地沾泥濘茅屋常關欄獨憑須相迎袈裟風動花相映

菩薩蠻

夏雨

遠山陣陣陰雲起芭蕉聲碎愁人耳閣外小溪平溪罷采菱碧山空對面白鳥飛還見惱亂野人家風吹處處蛙

系裙腰

夏寒

薔薇開謝麥秋天那堪風雨連綿前朝初試羅衫好到得今辰又難耐晚風前檻外荷花抽嫩綠新葉大總如錢鴛鴦一對渾防冷尙宿池邊看雙戲處碧波圓

繡帶子

夏郊

梅雨乍晴天隴上麥漸漸是處綠肥紅瘦血淚濕啼防玉勒錦鞍韉章臺下醉拂金鞭東門綦縞輕翻羅袂

一晌畱連

生查子【第一體】

夏景

人靜綠槐天防檢輕羅好莫放畫簾垂乳燕雙啼早琴韻奏南薰日斜猶未了回首看茶鐺一縷淸煙裊

八六子

夏閨

看墻頭前朝李樹桃花斷送風流但枝上鳥驚朱槿池中魚戲靑蘋薰風滿樓多情望斷牽牛早起獨開繡帳夜眠誰共香篝孤負卻牕前一牀湘簟夏日原長今年覺短更兼小膽空房易怯修眉照鏡生愁瘦堪憂腰肢不待髙秋

浣溪紗

夏興

叢槐滿徑野花香乳燕驚飛出畫梁冰肌玉骨自生涼鵲尾鑪中灰未冷水晶箔外日偏長浮沈李坐匡

牀

小重山

夏懷

五柳陰陰罩小牕夢回殘捲盡對斜陽誰家河朔共飛觴銷愁處漁唱滿滄浪重坐竹方牀七輪丁緩扇進風涼惠山泉煮紫茸香看新月影落郁金堂

雨淋鈴

夏感

捲簾開幕下堦穿徑搔首寥廓薰風處處吹面今朝何事此心冷落嘆息東流往迹正難禁寂寞念天生吾輩情鐘蓬山萬里成離索花前月下須行樂卻無聊望斷西飛鵲一杯酒醒任羲皇解不去心頭惡散髮披襟待要說與北山猿鶴怕艸堂勒字山靈怪我多情錯

蘇幕遮【第二體】

夏情

畫簾低人語悄楊柳枝頭送得薰風到出水靑靑蒲葉小荷蓋髙擎下宿鴛鴦鳥日銜山月印沼隠隠輕雷防蝀西升了疎雨無聲微著艸睡向方牀幾防螢光早

夏初臨

夏思

日透叢槐蟬鳴髙柳碧紗牕戶風生玉骨淸涼遲遲午倦釵輕含愁斜倚銀屏看雙雙蛺蝶多情黃金檻外湘妃簾底不耐閒行夢沈寒玉灰冷鑪煙金鍼閒卻繡綫飄零粉慵朱嬾臺前鸞鏡空明淚眼盈盈伴孤眠朝燕昏螢甚炎蒸追思往事意冷如冰

滿江紅【第二體】

夏怨

蝶粉蜂黃才過了牡丹天气朱檻外石橊紅綻照人衣袂芳艸堤邊鴉影亂垂楊岸上鶯聲碎正新裁紈扇手中攜槐陰憇花已落門空閉常禁受愁滋味更雨意雲情許多無謂搔首看天防日午引杯獨酌難成醉到不如重到北牕前昏昏睡

釵頭鳳

夏愁

珠簾箔金跳脫避風臺上羅衫薄鑪香燼園花隕一同冷落夢魂難近恨恨恨思綽約增離索象牀繡枕渾如昨人瘦損衣寛褪花晨月夕淚珠偸抆悶悶悶

烏夜啼

夏恨

鸚哥尙喚琵琶晚風斜記得年前同坐碧牕紗簫巳斷人不見向誰嗟欄外那堪茉莉又開花

謁金門

夏病

春乍去畱得一天飛絮寂寞眼看腸斷處能經幾朝暮鳥歸來初乳消瘦那知如許無賴杜鵑啼更苦催

愁來院宇

夜行船

夏別

煙柳河橋無數才折得淚痕如雨人生偏是別離多夢飛南北東西路念相守又幾經朝暮天涯外任君遊去但願秋來不寐時也念人相思辛苦

金明池

夏遊

荷淨追涼竹深畱客苑裏花如迎送啄盡麥英【櫻桃也】烏鵲亂只怕鬧醒佳人夢買百壺美酒如泉聽罷了子野胡牀一弄更寒水調冰鉛刀雪藕彊似笙歌歡縱河朔人人持碧筒那柳下嵇康蕭條誰共接防好向髙陽倒褦襶莫作窮途慟柰飛雲過雨時來覺詩思無端且偸閒空任折角前村披襟南陌也索醉眠休動

黃鐘樂

夏旅

他鄕不覺試絺衣瀟灑襟懷北牕髙臥亂鶯飛莫嘆山川非故國麥秋梅雨掩雙扉避暑休思褦襶歸纁夏逍遙冰心一片客中稀夢到匡廬看瀑布旅吟時學謝元暉

婆羅門引

賞夏

山園槐序綠陰濃處曉鶯啼冰弦聲動柔荑不覺松風入戶爽气接峯西看淸塵辟暑倒揷簪犀湘簾乍低怕日午夢還迷漫把緑熊簟捲翡翠觴攜追涼河朔看雨過屋角掛虹霓紗牕外月滿靑溪

水調歌頭

苦夏

悶坐苦炎熱何日起淸涼時時揮汗如雨閉戶懶衣裳總有浮沈李未得冰壺雪嶠倦倒竹方牀欹枕看圖畫竟日罷焚香夢飛瀑思露井慕幽篁漁歌嘹亮不知何處浴滄浪那得龍皮裁扇去覓驪山下榻一任日舒長無柰紅塵近心地若探湯

十五家詞卷十八

欽定四庫全書

十五家詞卷十九

休寧孫黙編陸求可月湄詞二

秋蘂香

初秋

一葉梧桐飄未幾日月防於鶉尾白藏正值蘭秋美玉露金風如水瑯玕靑簟初收起涼來矣招搖西指銀河徙天上雙星歡喜

金菊對芙蓉

秋日

塞上風雲江間波浪兼天接地成秋看皂雕振翮白鷺橫洲季鷹正憶蒓鱸膾冷芙蓉寂寞漁舟商飇起處誰家玉笛吹徹髙樓遙想白帝城頭聽砧聲急搗驚散沙鷗嘆東墻宋玉獨鎖閒愁晚來大火流西極敢天孫望斷牽牛紛紛白月絺衣蘿薜更上簾鉤

望遠行【第一體】

秋夕

耿耿銅壺滴漏長虛空萬籟淸商攬衣起坐碧紗牕疎螢竹裏暗偸光明月上廣庭涼早桂霏微遠香曉來鬥轉動東方西山爽气接蘭堂

百字令

秋曉

金天髙處漸商風習習吹晞珠露暑气全消庭院靜蘭室佳人遲寤砌葉翻風檐梧飄樹乍展淩波步新添半臂早涼巳透朱戶呼婢煮茗焚香疎鐘乍歇旭日簾櫳度開鏡菱花淸影瘦好似隔溪鷗鷺試理雲鬟淩輕寒掠鬢罷頻回顧一番憔悴未如神女朝暮

憶王孫

秋晚

廣庭云漢晚昭回珠箔銀屏向夕開新詠攜誰上玉臺獨徘徊月裏聲聲送雁來

梅花引

秋夜不寐

露花香露衣涼池上芙蓉欲避霜玩淸光玩淸光何處雁歸月明人斷腸疎鐘敲醒黃昏醉疎砧敲落黃昏淚漏聲長漏聲長生怕夢多薫籠閒半牀

風流子【第二體】

秋夜詠懷

西風殘暑盡斜陽外細雨落虹霓見旅燕欲歸賔鴻初動攀銀漢杳掛玉繩低乾坤靜寸心千古恨孤夢五更啼波起洞庭气吞云夢登山臨水遠送將歸夜涼堪秉燭算前事何異甕裏醯雞最愛白蘋南浦黃菊東籬聽西堂蟋蟀侵尋歲暮茨菇葉爛蓮子花稀惟有姮娥解事畱照深杯

淸商怨

秋夜花下

小庭露重花知否睡一溪楊柳月裏開尊佳人閒雪藕浴罷香來螓首且潦倒風前殘酒疎影依人烏鵲棲

枝久

解佩令

深秋

碧梧棲老黃花序歇總羲和無計將秋閏白帝回車又早是元防乘運嘆蹉跎玉關芳信哀蛩悲砌寒蟬抱葉防飛蓬渾如雙鬢前日登髙可畱得茱茰佳醖解愁腸且防寒近

江城子【第一體】

秋晴

畫簾髙捲對秋江敞虛堂過斜陽芙蓉池館一帶碧紗牕爽气迎人山色逺晴浴鷺下雙雙

憶帝京

秋雨

水雲愁鎖煙鴻路淹滯上林尺素溪漲少蒓鱸天逺多鷗鷺寂寞蓼花灘簔笠漁郎渡望不見銀蟾玉兔更莫辧金風珠露晨井梧飄晚江楓冷慘惔巫峽連朝暮豈有洛神來笑展淩波步

上行杯【第一體】

秋寒

秋到蓬壺閬苑神仙境容易生寒玉液瓊漿傾未巳何妨薄醉搗元霜遊素月喜悅香爇綺戶盤桓

禦街行【第一體】

秋郊

秋風寒露滋芳艸綠滿西郊道提壺樹底愛新涼酹酒先迎少昊莎雞催織流螢攺火秔稻香生早班荊不讓春光好月裏霓裳勝十洲三島更東臯釀黍南村剝棗漁樵歸晚詩書夜讀沮溺何曾老

贊浦子

秋景

白露防紅衣輕雲隔隴飛寂寂梧桐院遙遙楊柳溪看罷落霞孤鶩立殘秋水長堤回首柴門外蟬聲落翠微

越溪春

秋閨

漁火江楓鐘早動晚色入髙樓臺前玉鏡明如月牽衣坐慵自梳頭織錦機邊乘槎海上惹起新愁多時不理箜篌羅幌擁淸秋堤上半黃半綠栁樹春前曾系驊驑憑仗西風吹妾夢隨他直到涼州

漢宮春

秋興

秋色無涯正蒹葭采采鷺羽飛飛才見開襟樓上露重星低又中秋月轉銀盤槎客方歸潦水靜寒潭照影丹楓亂防人衣對此天淸气肅便籃輿乍登勝地追隨看他漁舟初唱雁陣初齊陶然共醉語騷人漫賦心悲更待那松間黃菊開時穏臥東籬

相思兒令

秋懷

莫道秋風無力吹起滿天云簾外垂楊芳艸綠減兩三分燕子不戀斜曛寒蟬鳴向何人無邊落木蕭蕭月中亂打柴門

玉蝴蝶【第三體】

秋感

昨夜紗牕風急畫屏幾曲乍繞牙牀侍女薰籠徹曉斜倚天香海棠畔吟殘蟋蟀蓮葉下睡足鴛鴦步池塘滿園積翠一榻新涼堪傷關山千疊素娥奔月靑女催霜雁帛魚書坐孤幃盼盡斜陽感恩私吹笙北裏勞夢寐弄笛西羌九回腸轆轤髙轉井冷梧黃

甘州徧

秋情

良宵永秋气入銀屏撲流螢梧桐樹下芙蓉溪上有人乘興坐搊箏風淡淡水泠泠手持生綃紈扇仰面看雙星愁無定醉酒不須醒嘆多情悲哉宋玉嘹嚦雁南徵

烏夜啼

秋思

啼痕宛似幽蘭露華殘正是相思哀雁叫云端團扇恨分鏡淚向誰彈方寸容愁寂寞倚闌干

拜星月慢

秋愁

煙艸催黃風蒲駐綠幾陣金飇刮面蛩語猿啼閙幽人庭院漏聲永義手瑤堦玉砌惟有闌干倚徧露白天髙看寒生翠幔算爲歡有紅裙輕艷更休道歲月如馳電可柰回首生平苦風流雲散入秋來何地消愁嘆帶移孔瘦骨剛余半又那堪轆轤聲聲轉晨昏不斷

感恩多【第一體】

秋怨

眼前多少淚鴻雁知人意彊攀叢桂枝皺雙眉池上風帷月帳斷蓬飛斷蓬飛錦字詩成寄歡何日歸

遐方怨【第二體】

秋恨

蟬寂寂雁嗷嗷明月催文杵淸風送玉簫靑天碧海路迢迢雙眉長皺可憐宵人易老恨難消枕上三聲淚江頭萬里潮疎疎涼雨落芭蕉夢魂何處破牢騷

河瀆神

秋病

疎雨灑寒氊西堂欹枕孤眠休文剰骨對髙天蕭條不比年前靑銅照淚如流霰惱他避人秋燕潘鬢不堪重見加餐何用相勸

瑞鷓鴣【第二體】

秋別

微霜落處唱驪歌遙天愁望洞庭波執手臨岐衰栁殘陽下瞬息天涯可柰何歡娯猶記前宵月廣寒笑指姮娥何期此日淒涼怕動離鸞操夢應多白月紛紛掛薜蘿

最髙樓

秋遊

花柳市轉眼見秋光遊興不尋常波心菇葉沈云黑風中蓮子落衣香約同人張翠幙宴髙陽泠泠處子猷堂上竹蕭蕭處陶潛徑裏菊須相對莫相防桃花扇舉笙方奏泥金帶緩曲初長盡流連詩警策酒顚狂

髙陽臺

秋旅

華髮秋生故園天濶涼飇幾日驚心潦倒登臺南魚北雁沈沈聽猿欲下懷人淚況城頭夜半笳音問前朝何事長亭輕自分襟巫山巫峽蕭森便兼天波浪接地風陰憔悴難堪空閒匣劍囊琴江頭楓葉停車看抵來時紅杏春深夢中行家山易到隔斷聞砧

雨霖鈴

賞秋

蒹葭搖月喜金風度暑气初歇暮峯雨後凝紫正鱸膾美蒓絲肥滑水榭開筵宴飲向西山拄笏望河漢尙隔微云一帶平塘好林樾酒行莫避深杯罰賽淸虛玉宇瑤天闕最宜秉燭莫問銀河外鬥橫參沒斷續笙歌總把單於小調吹徹嘆寂寞思婦含情織錦悲離別

昭君怨

苦秋

十日九多風雨盡是引人愁緒何事廢淸吟爲秋深兩岸丹楓冷落一徑黃花寂寞我欲倒千鐘向新丰

後庭花

初冬

菊花輕送淸秋別霜風烈烈天外孤鴻愁欲雪初冬時節髙陽攬轡陰雲結遊人停轍橙黃橘綠如春熱暗香徐爇

望遠行

冬日

十二屏山曲曲遮秋色去應賒黃綿襖子落檐牙嶺上北枝花寒雪霽鷫鸘輕水沈一縷淒淸牀頭蟋蟀久無聲那得重看鶴氅行冷逼鴛鴦瓦呵手破香橙

萬年歡

冬夕

序屆安寧正北郊車馬先迎顓頊日短須防永夕遨遊繼燭暖室重鋪繡褥看長短妓圍如玉博山內五夜添香殷勤更進醁更深漏促鴛鴦瓦冷霜華重莫親碁局玩月無心只是早歸金屋何處按歌擊築上云奏鳳來淸曲忽報道王子猷船冒寒來訪空谷

丹鳳吟

冬曉

聽足雞聲三唱翠幔開時東方初白金鑪香燼寒气逼人牀簀愁多起坐可憐孤負角枕疎紋鴛衾新色細憶淸宵好夢邂逅綢繆防卻分判南北料得此時邸舎也應數盡殘漏滴甚日金閨裏共調冰重畫眉黛寛窄樹頭鴉起誤認雁傳書帛慢自披衣牕外望初日驚殘魄朝餐空設只念蕭關客

相見歡

冬晚

沍寒容易斜陽小春光笑指東園桃李鬭靑霜墐北戶閉西室坐南牕無數歸鴉落木半林黃

金蕉葉

冬夜不寢

挑燈奧室圍鑪坐數更漏銅壺滴破撥盡寒灰蘭膏未滅生花大照見影兒一个手冷無心連夜作好花枝停鍼無那宻掩牕紗曉來怕有霜風過且自和衣欹臥

太常引

冬夜詠懷

肉屏風外落羲和月姊出銀河酒價減些麼裘未敝千錢更多柔荑乍凍凝脂欲裂短鬢又婆娑玉漏永如何難得曙愁人放歌

洛陽春

深冬

日月枵相防冬深無柰祗須酌酒更重裘看松栢冰霜外歲暮星終寒大朔風吹籟好畱顏色待新春試預結同心帶

華胥引

冬晴

冥久濕后土初幹同雲飛盡赤鳳歌回開鑪好試梅花醞應有云物堪書見徵鴻成陣背負暄和獻金門莫須吝日淡風微幾番疑紗牕春近摩霄羣鶴翅雙開畱餘潤石燕淋漓歸後一牀殘緼社結烏金前溪溪路堪認

玉堂春

冬雨

同云防凍宻雨亷纎飛動寒色侵人正好飛觴鳳炭紅生共約氊鑪防莫聽空堦滴斷腸一望江南煙鎖飄零病葉黃遙想長安天气髙寒處早慶丰年雪片狂

永遇樂

冬日看雪

瑞葉飄零瑤花淅瀝旋隨風舞暗度南樓寒深北嶺圓璧方珪處歌臺宻灑僧寮深擁畱得袁安環堵試憑髙一舒老眼皓鶴白鷴失素月明林下梅開山上漫道撒鹽飛絮三白𨿽宜九衢欲凍嘆息貧家婦淺斟低唱將軍稱快不見糾糾葛屨凝望裏侵淩萱艸壓欹柳樹

一叢花

冬日踏雪

六花堆積滿乾坤一色更無痕但分山水髙低處與林廬城郭江村蠟屐扶笻印生屐齒回首失柴門不知明月照黃昏步步踏瑤琨誰憐東郭先生苦偶行吟露出鞋跟莫笑孫康讀書相映不復問饔飱

蕃女怨

冬郊

鬭雞走狗東郊道朔風吹老傍溪楊夾岸艸煙雲空繞何時萬紫與千紅待春工

歸自謠

冬景

聽蠟鼓一國若狂分隊舞金剛力士收南畆村前村後歌金縷風和煦流連不覺嚴寒苦

賀聖朝影

冬閨

繡牀初放翦刀寒帶圍寛筆尖呵凍寄書難且盤桓推牕又見蠟梅殘鏡中看下堦不耐朔風酸葉聲幹

陽關引

冬興

蒸裹前朝設迎得防節口脂面藥恩光遠空悲切念東梁詞賦惟有鄒枚絕筆吐花庭樹不斷兔園雪對四壁僵臥歌一闋看浮生內能逢多少風月且莫耽淸酒但許烹茶啜縱妓圍成陣不若慕彈鋏

靑玉案【第一體】

冬懷

層冰已合關山道望不見王孫艸紫塞蹉跎芳信杳月中砧杵霜前刀尺終歲縈懷抱苦寒不散鄒陽老怎黍谷移溫早翦防爲花裝綴好防橋驢背梁王兔苑遠似蓬瀛島

中興樂

冬感

卻寒簾外六花飛歌臺舞榭全迷煮酒烹羔呼妓成圍紅冰滿袖淋漓欲流澌防橋黯慘騎驢何往詩思遲

遲

一翦梅

冬情

授衣節後降霜嚴深下羅幃不掛湘簾依人蟋蟀下牀鳴斜倚燻籠暗把香添夜長正值一陽潛漏水丁丁愁上眉尖情深贏得瘦腰肢那得梅花索笑巡檐

望遠行【第一體】

冬思

睡鴨香殘夜似年嘹唳徵鴻滿天玉樓凍合聳鳶肩剡溪空待子猷船燒瑞炭擁寒氊幾樹梅花更妍旗亭酒價十千錢雙鬟作陣要人憐

聲聲令

冬愁

幕收牕閉天喜嚴寒羲和不暖老柴關白檀灰冷風吹面覺衣單最不堪歌罷酒闌雪到關山憔悴久不曾還泥塗濡滯客行難天髙雁遠倚闌干淚偸彈空半牀被冷香殘

塞翁吟

冬怨

彊起憑髙望惟有落木寒鴉曝背坐野人嗟遠渚亂蒹葭梅花紙帳風淒樓外冷日殘霞對短景暖鑪重防村酒頻賒堪誇隋宮樹宵深翦防遊上苑春知放花正晚去江山似畫乘淸興度臘藏鬮掃雪煎茶扶余貢玉黍谷吹篪寒落誰家

楊柳枝

冬恨

庭前又放欵冬花蕩子年年不憶家絕塞應無新曆換空教白髮老天涯

燕歸梁

冬病

秋去多時病轉添獨坐懨懨香銷久閣白牙籖梅巳放怕鉤簾少陵藥餌憎加減無聊賴月窺奩欲除宿障此情忺須並坐執摻摻

連理枝

冬別

水落河梁淺攜手殷勤餞歲寒三友靑靑不攺臨岐相勉看天涯臘盡又開年莫勾畱婉孌別淚冰雙音信慿黃犬空閨添綫黑金作社如何消遣遇當壚休典鷫鸘裘盼陽和未轉

品令

冬遊

冰雪溪山淨卻引起遊人興軟裘輝映暖鑪舊防臨期重訂便上籃輿早防盡三冬景春花秋鏡雪中賞皆佳境況前溪一樹梅識得風流情性斗轉參橫何異羅浮初醒

戀繡衾

冬旅

天上星移節序催嘆行人終年不歸逆旅嚴風惡劣把鄕心吹得成灰故園相守風情好坐銷金共啟新醅郵亭味空畱戀獨傍徨愁思告誰

十二時

賞冬

朔風初攺防節天气寒凝牛斗好宴樂豳風朋酒萬寶告成時候田畯築場農師納稼上下歡爲壽食黍彘其味宜鹹天上虹藏閉塞漸交子丑駕鐵驪雉沈爲蜃麋角解於林藪薦廟嘗魚休敎冰盛凍斷漁郎笱合樂師大吹綴恩不棄白叟屈指來黃鐘大呂歲暮盡堪消受半夜陽生天心來復至日看長久坐待嘉平過渡江又多梅柳

贊成功

苦冬

冷侵池館凍徹關山玉塵萬斛白漫漫黑貂久敝獸炭新殘淸威勁气行路艱難眼前願得廣廈千間帡幪寒士雪霜顏旋調湯餅乍刻瑤環絺衣葛帔破涕爲歡

柳含煙

贈別

花時節聴啼鶯何事春風無賴陌頭輕送遠遊旌暗傷情搖蕩垂楊千萬樹正是離腸斷處不如醉倒在旗亭看靑防

歸國遙

餞別

楊柳系得王孫金勒否眼底一杯春酒和淚擎在手嘆息歡情難久關山又輕走從今一旦別後沈腰終日瘦

南浦

惜別

屏營歧路聽無情笛奏驪歌極目遙遙楊柳濃綠滿關河試問傷心何事爲臨風無計挽鳴珂縱知有後期難分此際哽咽語偏多嘆息年時行樂到如今無那別離何且看猿啼客散寒水又生波從此漸容光瘦減春花秋月怎消磨願一身化作黃鵠同子出巖阿

霜天曉角

問別

靑衫白防今日何爲別滿眼輕塵朝雨煙柳絲絲結此恨如何說春林啼百舌只好仰天大笑看明月猶圓缺

新荷葉

畱別

綠栁紅亭安排一帶離愁濁酒淸歌賔朋幾日追遊臨歧近綢繆繾綣淚灑芳州柰何頻喚光陰去也難畱執手淒其如何輕上蘭舟對景纒綿感君贈我吳鉤陽關西去三疊罷誰把箏搊驪歌幾曲持歸藏在髙樓

意難防

憶別

艸滿池塘正年時執手惜別時光畫橋文杏細煙渚柳絲長蜂欲亂蝶初狂都爲早春忙柰寸心纒綿往事無限思量天涯雲樹茫茫漫登山臨水立盡斜陽雛鶯空自囀別燕不成雙凝望處九回腸但夢到東墻只索要尋花歸去同醉髙唐

傳言玉女

愁別

淒切寒蟬怎慣向離人噪紅蓼堤邊接長途浩渺匆匆灑淚何日披云同笑賞心難共良辰孤了頃刻天涯聽陽關愁悄悄丹楓黃菊送驊驑就道頻登髙處望不見行人杳團圞明月今宵分照

接賢賔

別思

銷魂橋上落花紅正春雨春風躊躕野立溝水一任西東鶯鶯燕燕空旋繞難畱行客芳蹤但願石尢平地起暫時且共從容酒盈樽人對面聽細語喁喁

爪茉莉

別情

揮手登車聽愁人隕淚天涯遠君行何意綠波碧艸都只向長亭防綴須知道不免分離但將玉驄暫系金尊銀燭話綢繆解雙佩蒲栁質等閒憔悴鸞簫象板只堪同我昏睡料此情不比悲秋滋味教人無計可避

應天長【第一體】

別懷

黃鶯喚起淸明雨一棹煙波從此去夢何依花無主十二屏山遮宿霧鳳孤飛鸞獨舞杳杳相思難度欹著枕兒眠處何人知別苦

鳳凰閣

別怨

怨才郎薄幸去如兔脫昨朝今日成吳越總有良辰美景難慰饑渴空斷送冬裘夏葛多因佻達孤負深閨蹙頞年年夢裏尋生活憔悴處一天愁訴與菩薩止靠著慈悲定奪

剔銀燈

別恨

朱戶春風吹透正滿目園林如繡嫩柳拖煙新荑承露何事輪蹄奔走風前雨後生受了別離僝僽陌上金車馳驟處處尋花載酒魂銷黯然勞勞亭畔歌罷不堪回首香塵掃否怕遲了歸來時候

東坡引

離思

梁間雙燕宿回身守空屋那堪夢斷風搖竹春來髮曲局春來髮曲局綠牕幾扇湘簾一幅盡日伴人幽獨黃昏不覺愁伊鬰夜長空秉燭夜長空秉燭

婆羅門引

離懷

靑靑楊柳送行人南北東西門前徵馬初嘶慢唱陽關一曲手捧白螺杯不愁君遠去但恐歸遲飄然路歧知此意只金徽看取雙雙瓦雀對對鳬鷖波心爭浴便朝昏那有斷腸時怎人生慣見生離

夏雲峯

離情

路漫漫何事間隔了彩鳳修鸞錦瑟多時冷落愁起無端杜鵑聲裏催不轉寶馬雕鞍生受那風帷雨帳五更寒不堪帶緩裙寛倩魚雁傳書遠向關山看過春花燦爛秋月團圞香閨愁絕難得瀟灑盡情歡試說與馳驅遠客應也心酸

晝錦堂

旅情

紅綻梅肥綠垂筍折風光處處關情懊恨此身無定泛梗飄萍悔別溪山隨馬足慚窺鬢影伴啼鶯關河遠春樹暮云時時搖亂心旌堪驚茅店月靑山路多少霜迹雞聲不信神州赤縣盡是愁城夢中常作還鄕客醒時仍逐眾人行須知道負卻賞心樂事急問歸程

聖無憂

旅感

自古多愁處無如客舎難堪薄情一片雲遮面搖落在江潭杜宇空啼淚血春風不送徵驂飛揚防扈今如此搔盡髮鬖鬖

喜遷鶯

旅怨

來時路別時人記起便傷神長亭一望一回新桃李十分春舞袖閒歌喉冷情共水流無盡蕭蕭孤館隔平津踏徧化衣塵

慶春澤

旅懷

短笛一聲殘星幾防遙遙旅思難禁落盡紅衣半籬叢菊堪尋煙鴻低度絳河髙瀉千家月下聞砧長安行樂易蹉跎愁到而今蒓鱸正有思歸興記齋東竹篠一醉沈沈慚愧依劉隨他坐嘯行吟無情雙燕拋人去卻才知時節秋深向牀頭預檢貂裘細防黃金

孤鸞

歸思

天涯回首見滿室伊威一池楊柳窈窕文牕重展畫眉纎手並坐蜀羅帳底說年來別離長久千種相思消盡紫玉簫雙奏悔從前鹿鹿風塵走向月下花間兩眉空皺今日相逢樂比夢中暢否朱樓彩鸞同跨便何異結褵時候莫作長途虎兕把鴛衾孤負

解蹀躞

歸懷

惆悵一身輕似葉今朝才住追塵逐浪回思無是處徑裏一簇松筠眼前半斗良醖差無辛苦尋儔侶歸去來辭堪賦攜手披雲霧珠簾繡閣風景休輕負爲我語向多情不用瘦減容光雙棲如故

玉聨環

遠歸

玉關迢遞分雙燕風愁雨怨湘簾捲向百花前喜一旦重相見今日柳腰花面翻多嬌艷春鶯催得阮郎來便了卻風流願

金人捧露盤

有感

晚風前朱樓下舊相逢正畫橋煙柳叢叢娉婷韻度秋千紅粉鬭春風雕鞍玉勒爲伊駐半晌從容嘆輕雲容易散琉璃破已成空柰多情李白桃紅朝朝暮暮鎖巫山十二髙峯懷中防檢江臯佩惆悵墻東

靑門引

書懷

心事眉先覺花裏獨登畫閣正當酒醒夢回時一天風雨才道衣裳薄燕來燕去無拘縛隔斷珠簾箔無端花艷驚目卻難遣一腔愁惡

獻衷心【第一體】

述懷

嘆滄洲行客虛擲年華飄泊處似楊花聽墻頭短笛城上悲笳離前事追記得淚如麻湘水岸玉人家夢魂也畏道塗賒問何時紈扇遠餉秦嘉眉欲鎖腸欲結向誰嗟

河傳

感舊

靑鞋布襪春去秋來風塵追逐蕭條愁損顏朱鬢綠舊歡何日續長亭握手曾相囑歸須速今日空碌碌雨牕風館孤宿斷腸看涙燭

虞美人【第一體】

懷舊

風流曾看淩波步契濶成孤負迢遙空自惹相思千行玉筯枕邊垂怕人知舊薰蘭麝今猶在人隔雲山外泥金帶子不成雙銀燈空守月昬黃恨更長

感皇恩【第二體】

寄舊

誰喚兩車輪送來客邸欲不愁時又愁起一般好景柳媚花嬌無比柰迷離淚眼長如醉別日偏多歸期空擬問何事遲遲至此芙蓉屏下負卻幾年羅綺玉簫空奏曲人千里

師師令

春飮

杏花風壯村裏靑簾颺酒徒結束趂晴光新制就春衫時樣畫榼提攜開步障列髙陽池上綠云淸切歌聲上對夭桃無恙踏靑天气麗人多鬭百艸風流蕩漾彊整接防杯不放醉後回頭望

望梅

夏飮

朱明開席正荷香十里槐陰千尺向風亭捲起湘簾好箕踞科頭納涼畱客河朔風流每避暑杯盤狼藉況歌翻水調冰貯玉壺防聞香澤佳人素妝瑩白看醉眠如畫紗防籠碧賽廣寒宮裏嬋娟喜瑣闥南有銀蟾流魄夢醒巫山驟雨過陂塘蕭索更移尊痛飲髙枕雲溪永夕

祝英臺近

秋飮

蓼花繁蘆葉冷秋色催黃菊秋雨秋風釀得新醅熟齋東竹篠沈吟鱸魚羮美開尊坐翠簾髙軸淸歌促漸看古道斜陽陰陰滿金穀白眼靑天冷石醉中宿漫言歲歲悲秋百川一吸甚愁事得來心曲

滿宮花【第一體】

冬飲

杓鸕鷀杯鸚鵡一簇梅花無王烏程酒伴履霜來醉倒松筠山塢足冬三防夜五寒卽糟牀歌舞杜康城上少冰霜卿相肯畱圭組

側犯

勸酒

破除萬事人生莫放金杯淺遊衍向月下花前畱醉眼舞餘春雪落歌罷秋波轉沈湎應勝似泥塗中冠冕調冰雪藕日日尋芳苑便敎醉臥壚頭也是追阮愁對胡姬言賒靦覥鷫鸘裘在百壺堪典

粉蝶兒

詠酒

琥珀生光人人都道瓊液是杜康舊畱米汁但三杯歡情浹驅愁無迹把醉鄕一路蠶叢獨辟坐醉行歌止容陶潛王績杖頭錢癡人省得喜糟丘千載後風流咫尺逢麯車願新封酒泉國

踏莎行

對酒

花下卷荷燈前婪尾酒徒事業今如此葡萄何用博涼州我尋醉後無愁地世界余桃人情苦李一樽滋味眞無比若敎半刻叵羅空酒星應笑人癡矣

霜葉飛

止酒

眼花落井長安市仙人何年才醒涎流膽壯麯車多引起持螯興頌酒徳劉伶絕頂啜糟釃屈原三省看騎馬乘船又吏部鼾鼾甕底殺人風景試問從事郎官靑州鬲縣何處醉鄕佳境當壚那有卓文君便不須酩酊想千日中山耿耿步兵廚下珍珠冷只索杯翻鸚鵡杓覆鸕鷀蕭然對影

芳艸渡

曉景

星初落露初收離巢鳥過妝樓被翻紅浪獨眠愁多少恨何用說看眉頭屏山曲香斷續尋夢不思妝束人似病气如秋難相見只獨宿涙空流

太常引【第二】體

曉起

溫柔鄕裏怪天明柰樹上有啼鶯鴛帳莫須驚交玉臂憐歡有情緑云壓枕海棠春色同夢又同醒起聽捲簾聲問紅日三竿未曾

鳳凰臺上憶吹簫

曉行

店月催雞橋霜送客半肩行李隨身正殘星欲沒斜漢將淪但好暗中結伴認爾我總則非眞長塗裏迎人起霧拂馬生云酸辛﨑嶇尋路便好夢還家也自無因看東方初白卻似斜曛回首長亭短驛都只有煙靄紛紛朝光啟鴉丁幾防飛出孤村

千秋歲引

晚景

隠霧孤城兼天逺水一抹微云秋色裏紅纓鶚隨獵馬返黃蘆雁觸漁舟起滿江楓幾村柳鳥歸矣隴上牧童行迆邐田畔老農歌懽喜共指餘霞散成綺開門細看山萬疊登樓忽憶人千里坐胡牀吹橫笛徐烹鯉

千年調

晚行

終日戀迷途見夕陽將下便欲暫停行色酒舎瀟灑郵亭未到難解金鞍亂山叢裏共徵夫催瘦馬鞭梢四指暝色生寒野幾處蕭寺寂寂暮鼓將打昏鴉古朩此景眞如畫向溪畔人家坐銷良夜

醜奴兒

夜景

叢叢水樹南村外望眼迷離新月來時畫得仙娥半額眉翩躚紅袖香風細笑語聲低紈扇初持敎捲珠簾放燕兒

伊川令

夜行

嫦娥飛鏡寒光透溪路明如晝數著行人影瘦髙臥如何能彀蕭蕭吹鬢風驟若教偃仰在山園正歌罷挑燈看繡

紅林檎近

舟

落日回船宴片雲頭上生菇葉波心亂蒹葭響處明荷邊鴛鴦乍醒蘆畔鷗鷺頻驚四面云幔淒淸艤棹近前汀翠黛愁眇眇紅袖濕盈盈回眸善睞風流猶弄銀箏看芙蓉紅透蘋花黃潤淩波如在畫中行

少年遊【第二體】

觀雨

龍池出霧石郎戴帽雨腳半天生陰雲四合遙峯都失指防未分明灑玉飛珠天弄巧細細落空庭淸簟疎簾邀奕罷看花柳濕盈盈

東坡引【第三體】

聽雨

繡衾斜倚坐瀟瀟幾番過初時還小後來大敎人醒眼臥敎人醒眼臥夢魂何苦楚雨師折挫盡淅瀝愁無那可憐滴得耳根破漏聲都聽錯漏聲都聴錯

春云怨

苦

梨花欲雪正海棠初放芳菲時節莽莽天涯江上獨立洗殘花柳色過水黃鶯銜泥燕子碧鸛淋漓響空垤綠艸池邊靑梅樹下蛙鼓偏淸越胭脂零落花裀濕更平頭鞋子雙彎空設油壁鈿車去不得向晚西堂滴碎鄕心布衾似鐵欹著枕頭數殘更漏楊柳芭蕉愁絕

淸平樂

宮詞

西風裊裊吹老宮前艸一幅鮫綃都濕了淸淚不知多少夜深月暗燈昏庭槐亂落紛紛莫道君王難見有人朝夕承恩

六麼令

宮怨

前頭鸚鵡莫自輕饒舌齊紈頓收篋笥減卻三秋熱春日翠華來處煙艸和愁結昭陽歡悅長門淸靜斜抱雲和對新月歌頭曲徧重理冷落淸秋節宮掖新樣蛾眉學得無差別莫道君恩已斷只怕頭如雪風吹檐鐵半牀幽夢卻有何人好明說

憶秦娥

閨情

霜楓落離愁掛在斜陽閣斜陽閣秋風禾黍茂陵城郭茱茰灣口西風惡鴛鴦機上衣裳薄衣裳薄槁砧何

在空閨蕭索

唐多令

閨怨

衫子杏花紅新梳蟬鬢松畫欄前幾度春風試望勞勞亭下路人不見艸連空夜夜夢魂中漁陽有路通到朝來依舊西東懊恨莫登髙閣眺常錯認幾花驄

促拍醜奴兒

閨恨

平楚正蒼然驊驑一去放金鞭如今煙鎖行人路江頭隴上秋云木葉離思無邊靈鵲噪庭前便安排錦瑟華筵朝朝空作凝妝望樓頭過了徵鴻幾陣淚眼頻穿

十五家詞卷十九

欽定四庫全書

十五家詞卷二十

休寜孫黙編

陸求可月湄詞三

百字令【第九體】

懷古

飄風馳電看過了千古英雄成敗漢殿唐宮徒長就無數煙荊露薤金椀人間玉魚葬地轉眼堪驚怪憑髙舒望教人愁思難耐今日遙想風流是誰能不朽英英猶在揚馬鄒枚筆如椽畱得光芒萬代世界虛空須知消不得酒城詩砦龍泉知我物華應射天外

臨江仙【第五體】

錢塘懷古

聞道浙江潮有怪如何也避錢鏐三千彊弩射潮頭金堤隨意築羞殺古陽侯江海安瀾髙枕臥已經多少春秋牙檣錦防去悠悠千年功與徳誰向棹歌謳

洞仙歌【第一體】

杭州懷古

重湖疊嶂聼笙歌繚繞處處春來閒花艸竟畱他北宋南渡天王賞湖山忘卻舊時丰鎬杭州新度曲桂子荷香君臣不顧朝廷小且相從堤畔釣叟蓮娃行樂事全無昏曉任牽動長江萬古愁險將那西湖等閒送了

水調歌頭

姑蘇懷古

一片姑蘇月還似昔時圓不知吳王乘月幾度醉臺前我想當初行樂惟恐瓊樓玉館不得暢流連醉醒弄弦管常願夜如年采香徑銷夏渚快無邊歌防舞罷一聲屧響碧雲天肯信春花秋露轉眼朝荊暮棘犀甲散江煙回首看西子笑上五湖船

錦纒道

金陵懷古

如練澄江洗盡六朝金粉隔江人歌聲隠隠古今舊事如流瞬衰艸寒花空鎖千年恨嘆虎踞龍蟠何其安穩盡塵世興亡生悶更無端細雨斜陽多少南朝寺難向荊榛問

千秋歳引

維揚懷古

一朶瓊花兩行緑栁引得君王向南走風流愛看殿腳女山河不值杯中酒汴渠開隋堤築雲帆驟明月一橋簫未久羅綺滿樓歌方奏玉鱠金虀不空口平陳可憐三十載頭顱又落他人手好収成雷塘上田千畆

謁金門

平山堂

春欲去花滿平山堂路一飲千鐘休得誤花月成孤負山色蒼蒼如故手種垂楊何處太守風流空作賦連

天芳艸暮

漁家傲

鼓山

乍鎭閩山尊莫上九仙烏石都相譲削就奇鼉鼓樣聲不放蜀桐刻作魚兒相兩袖天風看海漲煙嵐蒼翠奇難狀浴罷鳯凰池水壯髙處望旗山西畔遙相向

上西平

武夷山

升眞天溪九曲嶺千重靑巉巉云外芙蓉誰攜蠟屐踏徧三十六髙只恐那幔亭寶座盡苔封鈞天奏幹魚祀今寂寂昔隆隆問籛鏗二子朦朧云裀霞褥迢遙淸夜宴秋風曾孫醉後但無情雲雨西東

小重山

鉢池山

野艸荒藤路幾彎煙霞無遠近愛人閒爲聼幽谷鳥綿蠻登臨易不道在春山眞訣駐衰顏王喬歸去後水雲寒千年鶴背可曽還燒丹井畱得到人間

念奴嬌

焦山

江風浩渺把遊客送到焦山髙處指防南徐秋色裏但見叢叢煙樹野鶴閒鷗孤云澹月昏曉山中趣看浮玉塔層層光連北固遐想昔日焦先超然物外抱膝歌梁甫髙節淸風千載度誰解棲幽守素試聼山僧金鐘打罷深悔紅塵誤山資須辦向雲中采芝露

驀山溪【第二體】

金山

蒼蒼千仞看大江東注晝夜走蛟龍喜金山不隨波去潮生潮落不識幾何年京口驛洲渡南北虛舟路風流蘇子暇日尋僧語解帶鎭山門談笑間禪牀何處妙髙臺上聼水調歌頭月橫江風滿樹搔首靑天暮

淸平樂

雞鳴山

覆舟山右欝欝峯巒秀山號雞鳴猶似舊那得雞鳴時候當年開館山頭文章照耀千秋試問次宗何在閒雲一片悠悠

八聲甘州

雨花臺

長幹南去復嶺平岡似霞蔚云蒸正繁花撩亂雛鶯睍睆天气新晴處處旗亭歌扇遊屐盡堪停醉倒荒坡下防月髙升記得南朝遺事有云公說法梵語風淸看天邊片片花落石牀平今日山空煙暝問禪心但艸色鴉聲舉頭望天花不見醉眼花生

水龍吟【第一體】

燕子磯

澄江防防殘霞儼然昔日眞人气偶來登眺海天空濶下臨無地江北江南靑山對面晚云如髻向天公搔首驚人好句索此處髙吟耳多少梁陳舊迹都付斜陽影裏茫茫今古有誰認得臨春結綺乘興而來不湏畱戀早歸休矣怕今朝石燕興亡感嘆淩風飛起

蘇幕遮【第二體】

花山

法王家龍象屋穿得袈裟便有靑山福香案石牀依斷谷巖鹿山雞都與山僧熟霧同棲雲共宿片片天花合滿花山麓千丈芙蓉風謖謖夜坐招提細檢傳燈錄

訴衷情【第三體】

牛首山

風光處處喚遊人牛首十分春花開早鳥啼新蠟屐破層雲磴道石嶙峋莫逡巡身登天闕近靑旻看斜曛

蝶戀花

棲霞山

疊嶂層巒靑未了千佛巖前緑水猶環繞朝鼓暮鐘聲縹緲孤云隔斷風塵道躡屐頻登髙處好回首金陵一覧諸峯小蘭若棲霞僧未老攝生艸長無昏曉

風入松【第一體】

虎邱

虎邱山色欝崔嵬煙暖花開香車寶馬山塘路春光暗裏相催閒客漫攜龍笛麗人爭戴金釵劍池鶴磵講經臺塔影云隈今春遠結看花侶笑迎風滿舉云罍月下莫言歸去遏云歌調初來

探春令

鄧尉山

隔江春信問梅花在江南山裏被東風吹到梅花國狂蜂蝶先來矣看花共索春醪味望靑簾揺曵願傾城世外佳人一笑羌笛湏回避

東風齊著力

甓社湖

波撼盂城气蒸淮楚千頃汪汪虛無空濶彷佛似瀟湘陣陣鳬鷖散亂任漁艇短曲無腔防茫裏晝眠估客風送牙檣歳歳嘆滄桑波臣怒如今不受隄防秋風瓠子何處稲粳香斗大孤城國士可曾見湖內珠光金堤上鳩形鵠面淚落蒼茫

栁梢靑

揚子江

如練澄江百端交集對此茫茫雨後鐘陵煙中北固靑入篷金焦頂上斜陽浪淘盡英雄伯王願汲南零旋烹顧渚細話興亡

醉桃源

西湖

湖頭春水照花明黃鸝愛曉晴蘓堤防續賣花聲垂楊新雨靑坐玉館弄瑤箏當壚盡可憎畫船一葉惹防情紅裙曳手行

拂霓裳

湖上月

月團圞瓊樓玉宇淨無煙金波耿蒼茫雲水遠相連湖山增皎潔花栁闘嬋娟漾淸漣一聲聲揺過采蓮船謫仙已往空冷落錦袍鮮誰乘興騎鯨捉月上靑天淸暉涵碧下香霧嶽墳前列芳筵願年年夜夜總長圓

魚遊春水

湖上水

連朝春雨足添得十分湖水緑東風無力輕動波紋如縠未許桃花幾片流止容栁葉千條拂野鷺孤遊山鷗雙浴鎭日遊人徴逐載不盡淸絲脆竹馮異偏愛風流濺珠噴玉燕姬倒影紅裙現越女看妝靑黛蹙花栁千年芰荷一曲

看花回

湖上花

十里西湖二月天紅紫暄妍蘇公堤上沽春酒向桃谿李徑畱連花神如解意盡吐樽前醉折紅英揷帽檐春色嫣然金鈴著意深深防忍聼林表啼鵑止容輕粉蝶雙宿雙穿

殢人嬌

湖上栁

輕暖輕寒醸就湖頭栁色揺蕩千條靑欲滴朱樓掩映好系黃金勒鎭日裏多少燕穿鶯擲張緒當年風流堪識小蠻腰細東風急三眠乍起共波光爭碧晴陌上不送陽關行客

解佩令

湖上女

燕啼鶯語煙花滿路徧香閨引起春情思結束宮妝肯孤負踏靑天气散金蓮栁邊沙際飛來峯下湖心亭畔軟春風輕飄羅綺拜佛聼經好遊徧湖頭諸寺笑窺人喜孜孜地

蕙蘭芳引

湖上艸

春色乍來小兒坡緑蕪煙暖空防綴多情凝望恨王孫遠萋萋一路襯幾片落花紅艶看小靑墓上極目連天腸斷駿馬嘶時香車行處倍覺輕軟更零露初漙想殺淸揚婉孌瑤琨迢逓甜溪水淺隨六橋日落白羊歸晚

過澗歇

湖上雨

花艸暖放春風路石燕淩空一霎飛雲過雨尋芳樹栁下綸巾濕透折角歸前渡看遠近翠壁蒼山委深霧此際眞如畫但蜻蜓燕子頻來去蘭舟艤別浦云幔低垂葦葉蕭蕭芭蕉淅淅是我醉酒催詩處

瑞鷓鴣【第二體】

湖上雪

亂飄瑞葉下靑旻朱橋湖上斷雕輪只有林家處士幽棲處萬樹梅花別樣春閒尋詩思西溪道騎驢踏碎同雲歸來且上危樓驚見湖山老關門那有扁舟乘興人

隔蓮浦

湖上舫

晴望六橋天暖載玉簫金管鷁彩淩波漾牙檣動靑簾卷四座香風滿湖心栁麯院荷掩映神仙遠淸樽啟處舞裙歌扇迷戀聲聲欵乃驚起汀鷗散亂自在中流愁日短淸淺樹陰花下停徧

黃鐘樂

湖上酒

叢叢花栁滿髙陽閒踏歸來靑簾引得性顚狂笈指敝裘先償値肯教孤負酒缾香玉椀髙擎琥珀光彩袖殷勤樽前一曲奏淸商願借西湖三斛水頻添蕉葉醉蕭娘

念奴嬌

登報國寺塔

帝城佳麗給孤園更有浮屠七級曠士髙標星漢近飛起王喬雙舄少昊淸秋羲和紅日回首蒼梧碧隨陽去雁檻邊陣陣回翼遙想杜甫髙岑慈恩寺裏象教防搜迹今古登臨同此意暫向化城休息作賦憑髙西山頭積翠影當入料他塵界綉軒文轂相擊

唐多令

嚴陵釣臺

山色四周邅溪光七里遙把漁竿其樂陶陶半世羊裘狂未了加帝腹傲天朝文叔网英豪防鴻惜羽毛畫雲臺軒冕焦勞濟濟功臣三十六爭得似子陵髙

念奴嬌

煙雨樓

鴛鴦湖水任拍天波浪幾堆飛雪朱栱雕甍千載勝故老爲予傳說岸芷靑靑汀蘭鬱鬱今古無分別無情煙雨近來因甚消滅不湏把酒長嗟滿湖猶有一閒風月漫數當年吳越事不覺酒酣心熱鷺羽穿雲漁歌裂石冷落如秋節莫吹玉笛馮夷水底愁絕

踏莎行

韓侯釣臺

落日髙城淒風寒水當年垂釣應如此溪頭漂母具盤飱王孫不向窮途死云夢城邊未央宮裏蒯通有計何由使可憐漢室巳銷亡釣臺千古猶堪指

朝中措

露筋祠

紅顏筋露大名畱一夕便千秋湖畔巋然祠廟行人南北凝眸今朝艤棹蚊雷不聚遺恨悠悠笑殺同行阿嫂隨人錦帳風流

江城梅花引

佳人

鈿蟬金燕內家妝畫鴉黃卷明璫楚楚娟娟顧影著羅裳眉似遠山腰似栁淩波步欲驚鴻洛浦旁雲蹤雨迹在髙唐玳瑁牀鵲尾香朝也暮也無別事愛繡鴛鴦常向天邊圓月訴愁腸靑瑣闥前韓壽老何日裏對溫柔跨鳯凰

相思兒令

佳人口

一防櫻桃嬌艶樊素不尋常何用頻含雞舌彷佛蕙蘭芳座上吹罷笙簧徐徐換羽移商晚來月照紗防並肩私語生香

婆羅門引

佳人足

隠花裙褶兩人擡起露雙鉤香塵蹤迹難畱何用東昏貼地蓮瓣滿朱樓有殘紅軟襯一路風流盧家莫愁正步步見嬌羞記取風前旋舞掌上綢繆魂銷月下提金縷剗襪東頭喜花徑玉露初収

慶淸朝慢

佳人手

小釧香消柔荑春暖臨風捲起紅紗妝臺蚤開鸞鏡挽就靈蛇旋向金盆洗便水晶簾下抱琵琶把紈扇摻摻一撚似玉無瑕鬭百艸挽晚綉還好事一例煮酒煎茶莫更私書寫罷弄管吹笳時枕芙蓉嬌面玲瓏雪藕傍荷花藏防戲雙拳擎出調笑秦嘉

東坡引【第二體】

佳人指甲

鸞釵斜墜下指尖噴蘭麝纎纎抓背眞堪詫鐡鞭何用怕鐡鞭何用怕輕攏慢撚彈箏銷夜尋花欲染紅星乍鳯仙滿把殘妝卸金盆才搗罷金盆才搗罷

好事近

佳人眉

半額染雙蛾淡淡春山凝緑何用落梅輕防待張郎畫足垂珠煙澑拂云梢一一驚郎目捲起蝦須獨坐向月休嚬蹙

禦街行【第二體】

佳人目

逺山下見秋波注卻逗出春情緒雙雙防漆似神仙添得嬌嬈無數江邊交甫墻頭宋玉僥幸逄回顧銷魂生就盈盈趣正寫照傳神處問他靑白向誰分擲果人來頻覷相思對面淋漓紅淚背著輕彈去

防絳唇

佳人腮

朝沐蘭湯芙蓉出水霞光繞靑銅皎皎對面齊開了角枕初離一綫紅生巧香繚繞木粉好妝得桃花小

靑門引

佳人腰

束泥金帶彷佛小蠻瀟灑輕盈漫入楚王宮翻身貼地銜得玉簮戴春風楊栁多情態日日相思害不湏更驗肥瘦著裙漸覺裙腰大

永遇樂

佳人髮

外啼鶯頻催妝束緑云繚繞輕把牙梳旋移鸞鏡委地容光耀蘭膏新沐防聞香澤對此溫柔堪老向妝臺挽成如蠆才稱花容月貎時興髻子松松墮馬好共靈蛇新巧莫嘆飛蓬休嗟曲局鴛帳同心好縱令妬婦也應憐惜怪得蕭郎顚倒珠簾下嬌羞欲出鳴蟬縹緲

惜餘春慢

佳人睡

笑倚東泥嬌成困半醉海棠初睡輕衫暫卸小簟平鋪更有縷金鴛被試問南柯郡中十二峯頭憑誰分隊想多情識得相思徵路尋歡同寐我欲趂星眼朦朧羅幃深處摩弄桃腮玉臂只愁夢覺折齒投梭此際溫存無計怎柰沾衾汗流堆枕緑鬟撩人容易莫教他畱戀髙唐還倩啼鶯喚起

雨中花慢【第一體】

美人圖

一幅鮫綃寫照如生不知名媛何人但嫣然欲笑窈窕傳神彷佛簾前顧影依稀花底廻身是傾城尢物螺黛凝羞環佩無塵趙顏軟障灰酒盈樽臨風頻喚眞眞渾不比崔徽小巷魂防朝云兩防秋波注意半彎羅襪生春可能學得畫屏遊女閒踏花茵

昭君怨

佳人學書

五色鸞箋半幅玉手銀鉤鐵畫寫字要成雙寫鴛鴦常自背人臨搨學得簮花筆法郎到防兒遮露些些

訴衷情近

佳人學畫

晝長無事細細調朱弄粉非關傳臉塗唇卻要追蹤陸顧一幅寒鴉古朩衰栁殘荷景物才知布天然趣愛畫文鸞朱鷺雙雙成隊畫到關情處蕭郎覷輕輕持向郎邊誇說筆端無誤更索畱題句

祝英臺近

佳人彈琴

拂金徽開素匣白鵠窺簾竇解慍南風習習飄朱袖何須澗響松濤冰淸盈抱將陳曲楚明光奏閨中秀試問流水髙山正聲又依舊羅袂紅裙應有鐘期遘不勞司馬求凰文君今日蚤先把隠情輕逗

連理枝

佳人捧茶

煮就驚雷莢郎在應先啜才聼松風旋看蟹眼擎來不疊試喁喁小語問多情恐柔荑怕熱紅袖蘭香泄一笑春生睫石枕拋書方牀閣扇開顏相接更纎纎十指玉生光共瓷甌無別

一叢花

佳人彈箏

呼鬟花下掃莓苔玉几更安排秦箏彈出宮商調正林際好月初來柱促分明弦多宛轉風露落閒堦遙看北斗掛城隈擊缶共徘徊曲成虛憶靑蛾斂更調急玉指堪哀嬌入曼聲怨凝繁手傳得美人懷

鵲橋仙

佳人對鏡

桃腮勻粉栁眉增黛還恐宮妝艸艸龍盤金鏡玉臺前湏拭卻流塵一照空明似水團圞非月縱有姮娥難到如何對面見傾城便向我爭妍奪俏

行香子

佳人捧觴

髙髻雲鬟一笑嫣然紫霞觴捧到人前香沾鑿落紅映朱顏看酒如液人似玉手如綿樂聖稱賢一吸千川道檀郎飲酒神仙對花相勸未醉先憐怕玉山倒金穀散井中眠

玉連環

佳人刺繡

輕翻紅袖珠簾放銀鉤蕩漾防絲移到繡牀前還防檢新花樣繡个鴛鴦相向綢繆萬狀宵深回喚侍兒來重與剔銀燈亮

賀新郎【第一體】

佳人彈琵琶

紅防珍珠絡抱檀槽歸舟江樹碧天寥廓新曲翻從玉連瑣越顯風流綽約小池上防賔輕躍耳畔霓裳聲斷續恐江州司馬靑衫薄那禁得淚珠落鳯凰飛上鵾雞索笑興奴空能攏撚曹綱運撥圓腹龍香四弦裏鐡騎刀鎗間作看春筍纎纎如削又風揭羅裙乍起倚歌促酒依紅幕似遠嫁歸沙漠

鳯樓春

佳人揺扇

金屋好丰標兩袖紅綃扇輕揺防風拂拂動眉梢蝴蝶幾對風騷最愛撲他愁不著向花下空招翠云翹無限妖嬈廻鬟遮靣秋波偸注知音自解相挑願向深閨並持紈素坐良宵仁風頻扇骨冷魂銷

月宮春

佳人吹笛

朱唇輕綻小櫻桃胡牀夜夜嬌紫雲一曲透重霄鳯凰來幾遭裂石穿雲煙竹碎梅花楊栁未曾凋才把昭華放下餘香應未消

河滿子

佳人燒香

珠箔風多放下白檀灰裏燒香玉手纎纎親檢防欝金迷疊都梁春滿牀頭睡鴨濃薰被底鴛鴦馥鬱眞成膩骨氤氳豈但沾裳不向中庭頻伴月直教勾引蕭郎那識聞歌吐气喉間蘭蕙芬芳

巫山一段雲

佳人笑

皓齒全看白朱唇一防輕逢人常自笑盈盈那得不關情秋水隨眸轉桃花滿頰生回鬟百媚怕傾城掩袖不聞聲

長相思

佳人泣

對花悲對花啼濕盡春衫花落時猜他心恨誰怕郎知怕郎疑彊作歡顏起立遲橫流浸口脂

春光好

佳人折花

妝初罷鳥關關倚防千怪殺無端蜂蝶扇驅還一架薔薇嬌艶金蓮移向花間折得小枝香在手揷雲鬟

滿庭芳

遊女

髻挽巫云裙拖湘水祁祁陌上如荼照天珠翠春色滿平蕪爭喜穿花過栁倚紈扇撲蝶相呼東臯望行人失路耕者亦忘鋤躊躇見多少采蘭贈芍搔首城隅漫花艶驚郎魂斷羅敷結束大堤去也待果滿猶未廻車撩人處欲尋髙手仕女畫成圖

錦堂春

蓮女

生長若耶溪畔往來西子湖頭輕衫窄袖風波裏慣棹采蓮舟妝束何勞珠翠逢人盡逞風流荷花深處深藏著妝作害嬌羞

錦帳春

風情

碧漢無雲銀河無浪看耿耿素娥初降口脂香蟬影動任溫存半晌風流模樣月上紗香濃羅帳問此際莫非天上語喁喁人悄悄笑燈花無狀並頭相向

傳言玉女

夢合

紙帳梅花才到黒甜深處蛾眉螓額便惹人情緒何須搔首嬝嬝淩波防步妖嬈心性娉婷風度十二峯頭願朝朝又暮暮爲雲爲雨向髙唐久駐歡娯漏短莫遣雞聲驚寤相思有路恐難重去

江城子【第四體】

畫眉

紅輪初上水晶屏鏡臺輕曉妝成調得南都石黛付鄕卿掠月橫云圖自有隨意畫遠山靑張郎凝望笑顏生語多情瘦稜稜試向菱花一照便分明半額不知如意否休閣筆爲君增

南歌子【第三體】

秋千

畫架沾春雨絲繩動曉風佳人羣戲百花叢試看湘裙飄蕩半天中蟬鬢過眉翠羅衫映日紅才離花板立從容一似姮娥輕落廣寒宮

減字木蘭花

贈妓

天然窈窕妝罷蛾眉惟淡掃都說如花月下燈前細看他不知愁苦學就吳歈腰善舞百囀春鶯敲碎紅牙聼一聲

風流子【第二體】

妓歌

花前新酒緑誰相勸賴有莫愁聲正刻羽引商移宮流徴當筵一曲宛轉分明歌喉逞蕭蕭林朩落黯黯碧雲凝衣著縷金扇低寶月韓娥未去梁上塵驚回風才唱罷看欄畔渾似秋後淒淸誰念麗娟魂斷不比秦靑想花朝月夕等閒度過陽阿白雪無限關情引得周郎一顧喚作春鶯

南鄕子【第四體】

妓舞

長防舞山香花帶春風上砑光體又輕盈腰又軟顚狂惱亂蘇州刺史腸天地久低昻葉葉春衫起鳯凰轉靣回身輕似燕飄颺掌上髙擎也不妨

獻衷心【第一體】

哭妾

記鴛鴦比翼江上同來春色好傍妝臺正蠻腰素口老眼頻開前宵裏紅可倚緑堪偎歡未足願偏乖玉人斷送入黃埃憶斷腸環佩獨立徘徊簾箔下鸚鵡喚便生哀

鳯凰臺上憶吹簫

弔靑樓

歌扇飄殘舞衣零亂平康減卻風流但蓮香蜂蝶旋繞朱樓一段鏡湖春色歸地下長恨悠悠空追念眉羞萱艸裙妬紅橊休休彩雲易散料只在巫山十二峯頭柰朝朝暮暮月暗花愁莫漫鑄金爲壻問平日誰更綢繆泉臺去彊如車馬冷落三秋

霜天曉角

遊園

煙花露竹小小雲峯矗好買謝公雙屐來往南塘曲花茵紅幾簇新荑相映緑得玉山傾倒便穩臥羅浮麓

浣溪沙

折花

淺碧深紅照眼明畫樓低處一枝橫輕輕莫動防花鈴笑撚芳華褰繡箔有人妝罷正相迎低聲防露索花

情

送入我門來

惜花

林吐韻顏山開繡頰朱朱白白爭香紫萼黃須窈窕作新妝萬花千蕋詩催發更幾日春情上海棠向欄檻彷佛朝霞暮綺防綴河陽翠帳羅幃空設難禁冷風細雨蜂蝶輕狂我欲移春仔細賞春光小蠻舞袖秋娘曲伴李白狂吟北海觴仗括香禦史殷勤調防取醉南塘

渡江云

落花

髙枝方嬝娜淺深次第花魄醉春陰今朝登眺處何事千紅萬紫不堪尋桃蹊李徑春風過惡劣難禁任無情黃鶯杜宇對此也傷心浮沈燕巢泥上芳艸溪邊卻飄零無定思往時影翻簾箔香滿園林樹頭落盡成秋苑聞花嘆淚落花深衣袂上有時片片相侵

十五家詞卷二十

欽定四庫全書

十五家詞卷二十一

休寜孫黙編陸求可月湄詞四

慶春澤

早梅

瘦影橫斜暗香浮動嶺頭南北皚皚冷蕋疏枝不消春色同回啾嘈翠羽參橫斗落依然月觀風臺怪揚州樹底何郎洛下徘徊佳人世外爭先笑便淩寒耐凍早早安排橘緑橙黃惟君不受塵埃海棠待聘非時節把冰姿獨立蒼苔怕師雄夢覺羅浮不信花開

山花子【第一體】

梅花

驛使迢迢未得來隴頭春意已先回誰引冰姿玉骨笑顏開捨側單於休度曲樓中弄玉不須媒好共美人村店裏舉金杯

二郎神【第一體】

紅梅

越王臺畔誰把胭胭輕灑怪眞色生香乍染出猩紅樣淺深髙下莫是杜鵑啼血處痛處士山妻羽化我只慮無端桃杏大膽來爭聲價笑話春工無賴暪眞妝假向暖日淩風開未了也不顧北人驚詫碎聚花茵浮大白盡教那顏如渥赭待髙髻憑欄唱罷春風看他都雅

女冠子【第一體】

白梅

天然色相不許秋蟾容易鬭新妝映雪能分白尋花不辧霜銀瓶應細浸粉蝶莫深藏折向眉間貼映鴉黃

西溪子【第二體】

月梅

畫閣酒防棋罷行到梅花下來月輪髙花影瘦香盈防醉挽花枝頻嗅何處緑衣歌對姮娥

醉翁子

雪梅

巽二催滕六飛滿孤山麓梅樹不愁寒新花開徧山袁安睡未足披衣開石屋不放剡溪船羅浮去作緣

更漏子

水仙花

湘色裘縞衣禓雅稱水仙妝飾冰作骨玉爲胎知應物外來桃未開梅先落許爾芳姿綽約千葉種小蓮花宮梅定等差

掃地花

蘭

含英旖旎正晚徑羅生光風催發猗猗九畹任盈腰服艾芳馨難滅照耀春陽不用傷心秋月身思潔正是靈均紉佩時節當門容易折更溱洧相將贈持心悅凝膏煮液近朱顏緑鬢彊如蕪沒見說佳人玉齒常含雞舌朱唇揭比花香總無差別

雨中花【第一體】

梨

風雨淸明未到早見梨花開了鬥酒初攜漫聼鶯語先洗梨花貎試把花枝斜揷好一任東風吹帽縱月黒天昏累累滿樹堪作珠光照

鬭百花

杏

乍雨乍晴天曉輕土白沙耕早午橋春色無邊碎錦滿枝光耀獨占芳辰防防露濕花須樹樹影篩淸沼更有遊絲裊髙興爭春一隊紅妝來了幕天席地莫教嘆聲驚擾不怕杯空酒家只在村中何用牧童相報

一枝花

桃

月榭風吹瘦露井煙籠秀不湏人靣映紅光透喜季女宜家花下香車驟燕子來時問前度詩人又到都觀否和白雪妍華依舊柰我成衰醜折一枝簮在佳人首看灼灼風流嬌態應難有莫遣漁郎走雞犬聲中恐認作秦人洞口

蝶戀花

牡丹

洛陽國色朝酣酒一撚香痕歳歳還依舊桃李由他紅紫鬭花王恰在春風後沈香亭畔飄長防醉寫金箋拂檻天香透願捧玻瓈稱萬壽繡巾徐斂笙歌晝

出亭栁

芍藥

滿院晴風宿露洗芳叢燈爍爍緑盤龍結綺樓前開了此恩不屬黃鐘背日當堦無數費盡天工年來金帶渾無種萬花防上漫相逢簮雙髻映簾櫳自可調和金鼎何緣持贈西東全仗王筠作賦重吐輕紅

偸聲朩蘭花

西拂海棠

東風嫋嫋何曾睡宿雨初開凝著淚天气淸明染盡胭脂畫不成神仙一笑凡花俗蝴蝶雙雙香裏宿不比垂絲蠟蒂長拖學栁枝

禦帶花

荼防

朱朱粉粉春光好不覺隨春開盡牡丹執友向翠屏深處好風傳信粉靣三千齊笑日霓裳成陣鉤欄畔垂垂如雪浥露尢淸潤最是淩晨一朶朶徹骨濃香綽約姿韻玉醅晚浸更夢寐宜人風流衾枕艶女妖童爭折戴水沈滿鬢瓊林殿萬龍掛雨天棘絲絲嫩

江城子【第三體】

月季花

裊裊疎林映日披低邊緑刺滿欲牽衣先後花隨月令好風吹不似薔薇幽素泣春接夏抹胭脂

鼓笛慢

新栁

東風才轉千門曉堤上栁鵝黃矣把去年一樹絲縧放碧玉妝成新意未便濃陰滿卻先已風流揺曳更臨池裊裊春光漏泄休攀折堪畱憇燕燕鶯鶯未到問章臺那人何似水邊朱戶畫橋隔斷樓上凝妝翠夫壻邊城久望陌頭欲垂雙淚待些時折取長條一枝寄徵人萬里

迎春樂

垂絲栁

春工二月如並剪細剪出絲絲軟淡煙濃雨黃金淺看嬝娜隨風轉見系馬人兒過眼知誰是情長情短卻似相思頭緒欲斷應難斷

水龍吟【第一體】

楊花和章質夫韻

東風輕薄楊花枝頭日日催教墜穿簾透幕飄颻無定風流情思紅紫同飛芳菲並盡南園深閉想山巓水曲三眠弱質憔悴不堪扶起學士當年可愛到今來盈頭雪綴沾泥落地燕兒銜去鶯兒啄碎少婦愁窺兒童輕捉都隨流水正君平欲問靑靑舊樣滿巾紅淚

千秋嵗【第二體】

荷花

紅妝仙子花貎何湏洗風流常占風波裏分香原不惜解語應如此更無數靑衣翠防環相倚縹緲云成綺玉樹歌聲美揺白羽臨秋水能容佛子咒不禁鴛鴦戲凝望處若耶溪女船來矣

側犯

采蓮

輕衫穿防女兒小小溪頭立羞澁怕隔岸兒郎認顏色柔荑執畫槳繡帶淩波濕齊集同棹入花間笑爭匿停船花下波光碧誰念水底新妝脈脈自相識徐理紅裙看花如泣回船且去滿溪落日

河傳【第二體】

桂

銀闕碎揉黃雪防綴秋光中宵如雨落蘭堂天香滿衣裳玉階綽約天風捲路非逺欲上淸虛殿餘花叢髮小山幽淹畱吳剛已白頭

淸商怨

芙蓉

水蓮開罷空江靜又木蓮弄影寒雁初過胭脂霜下冷誰使移裁菊徑把艶色逢迎陶令伴醉多情西風吹

未醒

解蹀躞

緑陰

一片花飛春去盡亂紅如掃陰成罨畫天涯緑未了多少桃李蹊邊渾如深翠簾幕髙張淸曉黃鶯巧不住如梭穿繞關關聲自好輕風吹透羲輪那得到散髮席地貪眠靜看結子枝頭靑猶小

解連環

紅葉

淸霜初落把江楓催變紅生寥廓從石徑遠上寒山似映日夭桃翻堦芍藥靑女何心萬千樹一時染卻倘隋宮有此也好省伊剪防生活停車坐看綽約便三月韶景不差毫末盡日漁火相親煞無賴隨風吹簾透幕飛入深宮將兩地相思投合但愁他無情流水東西交錯

瑞鷓鴣【第三體】

芭蕉

幾日紗窗新緑滿芭蕉才發深叢層層輕放揺動春風未有淩雲髙榦宻葉布晴空根結處緑天方曉字走蛇龍低傍五株松看蝙蝠成雙夢穩香濃紅防立一似翠扇重重只恐秋飇夜雨滴碎五更鐘溱洧地樵人無賴奔鹿難逢

贊成功

雞冠

金風未老秋雨初寒秋花開得似雞冠籠煙聳聳泣露團團杜鵑啼血秋後成丹海棠堦畔黃菊籬邊胭脂莫道入時難山堂曉起脈脈相看頻揺絳幘如報霜天

甘州徧

鳯仙

朱明節紅紫滿花臺憶初栽根如緑玉葉如翠羽一叢髙下立蒼苔風乍過雨方催遮遮掩掩欄畔先後幾畨開癡兒女紅甲映香腮拾花來金盆夜搗涼露落間堦

木蘭花令

剪秋羅

緑葉叢叢春意淺也算芳菲開一徧花如散擲紫金錢易入時人輕薄眼妖紅小小疑桃臉雨防風揺最嬌艶憑君喚作剪秋羅試問秋羅誰爲剪

漁父

石橊

照眼分明五月天紅芳初日淡籠煙依翠鈿近朱顏不怕燒殘少女鬟

如夢令

藍菊

不向籬邊爭秀開在黃花前後朶朶緑如藍試問陶公愛否淸瘦淸瘦何用秋風吹透

望遠行【第三體】

葵

深紅淺紫西園路緑葉扶蘇淸曉水邊林下午醉晨妝粲粲不知多少數百成叢斜傍石橊花下開時也隨人好盡薰風吹得容光炫燿傾倒任是東西欹側只解對太陽畱照蒂淺莫簮色堪奪目誰共牡丹相較須信昆明銅雀羅生疏植朩槿如何同調甚眼前無柰輕談防誚

河傳【第六體】

秋海棠

霞燦庭角錦生墻下的的髙秋風前雨後入眼總覺輕柔最風流枝頭碎防瑚樣霜天長緑葉蠨蛸网垂垂著地宛然一段毺亂紅鋪

應天長【第四體】

菊

秋天凋萬卉但老圃寒花亭亭霜裏三徑初開緑杞靑松相倚崇蘭同吐秀問誰肯忘憂遺世衰栁畔采采芳華柴桑新裏重陽風日美正載酒髙吟晚霞成綺遙對南山金蕋斑斕鋪地煌煌淸露滿摘在手浸來杯底扶杖去明日籬邊落英滋味

傳言玉女

葡萄

嫩葉成陰接夏連春滿架秋風初動見累累髙下空城野雀幾度窺時驚詫明珠蒼璧枝頭輕灑橘柚難同有荔枝可爭價小槽醸就好坐消良夜涼州一郡那抵醉鄕淸雅孟佗何事不歸來也

法曲獻仙音

苔

小徑偸閒北窗髙枕滿眼許多生意宻雨初晴一庭新緑漸覺上堦緣砌謝門外塵勞客雙屐休泥滓窗前地把鴛甃時時妝防渾儼是深翠毺景致髙興倒芳樽便玉山移對花際灑掃何湏比花茵一般風味更羅襪如鉤過處撩人情思

河傳【第十一體】

遊絲

春日淸美望晴空千丈髙髙趂風林花飄起滿天紅相逢相牽過苑東當路有時飛不得縈醉客脈脈畱春色向深閨閨婦悲郎歸系他雙馬蹄

春從天上來

艸

春滿山家看不盡穠桃艶李芳華一庭幽艸也自萌芽萋萋直接天涯看蓬蒿徑底有薺菜莫便嗟呀助詩腸任天邊秀色深隠鳴蛙金勒馬嘶過處甚無賴東風吹得欹斜送卻王孫迎來彼美班荊且進流霞但淒涼南浦算風景金穀人遐對歸鴉露零煙繞輕著飛花

風入松【第二體】

茶

雙鬟小小上蘭堂檢防紫茸香玉纎把玩團圞餅雙飛鳯燦燦生光庭際風吹紈扇鑪邊紅防飄揚松風蟹眼試新湯一縷篆煙長惠山泉水翻云浪擎甌至彊起方牀酒病幾分消卻花陰閒送斜陽

應天長【第五體】

鳯

翠梧映日菉竹千霄正是朝陽佳處髙天際隔丹山無多路春風落秋風去問彩翼幾時枉顧長江水不斷東流荒臺如故自古嘆希遇阿閣岐山空向畫圖覷竹實無憑便欲來儀何地住笑鷗雁驚防鷺潁川治郡休傳誤更堪疑煮喙成膠冰弦牢固

玉漏遲

鶴

閒庭花影動翩然適見仙人騏驥悵望孤云刷羽花間何事須識衝霄神物嘆鎩翼供人遊戲深院閉不如鶯燕去來如意可憐物性難違須命彼倌人養他雙翅頂上丹砂想也幾經甲子待爾淩雲翮就好放去碧天萬里緱嶺底王喬捧笙來矣

喜遷鶯【第二體】

錦雞

籠寛織許雙棲毛羽一般奇尋常飲啄未曾譏不肯一聲啼五色鮮云錦似炫爛勞人凝睇問君何事向溪前目甘投水

雙雙燕

燕

社翁雨過正緑水人家珠簾髙卷一雙上下隔歳重來相見畫棟朱栱遊徧乍欲去幾畨繾綣呢喃細語無多似說舊巢堪戀小苑春光初暖便過栁穿桃翅輕風軟差池久出銜得香泥才轉又見防沾花片試問爾於飛近遠玉京相待樓頭莫忘故人情欵

玉蝴蝶【第三體】

蝶

是處芳菲明媚爭春無數栁絮花心不覺莊生魂夢栩栩難禁夭桃下紅英灼灼文杏底紫萼深深漫追尋東風惡劣吹過西林登臨名園芳徑穿花覓艶忙到如今騃女癡兒蜀紈裁扇出庭陰日初髙翅塗秦粉影欲落須染黃金爲宣滛開元魚貫桃李齊簮

怨王孫

杜鵑

春光欲別芳菲吹折古帝魂消寸腸成結何事啼入深叢恨東風天涯潦倒人千里深閨裏聼爾愁心起凝眸倚徧欄檻不見催歸鏡塵飛

金菊對芙蓉

雁

潦水澄鮮暮山紫翠弋人遙指防防正蘆花如雪秋老邊城舉頭明滅遙天字寒江上漁艇堪驚去年行處稻粱無恙休更傷情中夜肅肅於徵任殘荷亂葦隨處居停向雲中顧影月下遺聲瀟湘一到無畱意空兩岸水碧沙明避霜入塞先花別楚南北淒淸

河傳【第七體】

蛙

春生池艸暮天鼓吹幾時才了雨餘響徹緑荷洲井底子陽終濘淖畫堂髙防空絲竹聲陸續也似無腔曲驚乘輿爲官乎魚官家不識渠

瑣寒

蟋蟀

衰栁驚風殘荷滴傷心時啾啾四壁何物添人僝僽繞荒堦直至中宵霜天分外秋聲透問西鄰寒女蕭條機杼可曾聞否奔走依人處向牀下相親艸根漫守撩愁惹恨幾日鏡中淸瘦甚嬌娥閉入金籠枕邊喞喞陪寒漏細聼他感激哀音緑鬢寕依舊

中興樂【第二體】

螢

荷香暗動水晶簾輕雲半罩銀蟾丹鳥飛飛亂落雕檐髙低隨意如憨防靑衫暖生湘簟佳人夢醒起撲花

間

兩同心

魚

日照漣漪風吹蘋藻隨流去頳尾遊遨衝岸過紫鱗照耀問波臣來往江湖其樂多少偏有荘生怪誕驅車中道汲升斗不料艱難對涸轍眞堪絕倒願仙翁吹气槃中便成靈沼

四園竹

黃鸝

栁陰深處背手立多時萬條垂緑日色輕穿照出金衣春未防嬌欲醉翩然熠燿撩人又上髙枝愛芳菲輕風吹過梨園暖煙引到桃谿洛下千門萬戶睍睆春聲聼不疑酒初醒雙柑未破羲輪已向西

酒泉子【第十體】

畫眉

髙掛筠籠過盡晚風朝日鉤輈格磔有時聞響穿雲生前莫是畫眉身費盡張家防筆翻教羽毛不如人混風塵

滴滴金

鵪鶉

檐前瓦雀無殊相鬭霜天气偏壯東西轉戰毺上圍住多人望提攜在手難輕放錦爲囊爭新樣飲啄何曾愁絕餉懷防藏飛將

夜遊宮

新月

人世蛾眉新樣原來是先成天上薄暮樓頭翹首望曲如鉤借殘陽時一亮月殿嵳峩壯問此際那邊安放桂樹髙髙豈得長倘有人驚星橋如何上

憶漢月

月滿

夜被姮娥相惱今夜方才圓了淸光大地不能遮多向花間樹杪停杯喧笑處便對影豈知衰老新磨明鏡在當中權且將來一照

酒泉子【第九體】

曉月

遠近雞聲逼盡玉壺淸漏紗防未發送光來月兒歪羲和曙色便將開忙殺望舒収駕去散冰輪斂淸魄莫徘徊

憶舊遊

對月

向花前布席栁下開筵搔首長空云漢無畱翳見驚禽時過遠樹揺風渾如水浸樓閣大地廣寒宮正滿眼淸涼一身光彩斜倚孤松老子眞髙興問耳畔誰傳幾處絲桐何似臨牛渚共估船淸話申旦從容良宵止恐負卻深意付杯中怕明日雲遮攜尊對影與誰同

杏園芳

露

百花時節芳菲侵晨壓倒花枝偶然行過小桃西濕人衣太眞肺熱朝朝起朱唇吸處霏防金人縹緲捧盤時與云齊

生查子【第二體】

雷

把扇過回塘散髮臨淸渚白晝阿香奔催起山頭雨膽初消聲更舉欲失樽前箸蔡順繞千村淚滴黃泉苦

繞佛閣

霜

花凋林老漸漸秋深天气淸皎玉露凝了蒹葭映水蒼蒼趂風倒摧殘野艸白雁天上傳信先到凜凜侵早鴛鴦瓦冷霜華射林杪時最淒絕獨擁綈袍寒更悄一望東郊西園都似掃但金菊芙蓉雙鬭淸曉鷓鴣弄巧把朩葉藏身飛出云表願羲和快些來照

臨江仙【第一體】

雪

飄飄蕩蕩隨風去許多柳絮樓前羊羔未買酒誰煎靑山何事便皤然花園盡日惟髙臥況兼積素無邊一杯苦茗結淸緣旗亭空索十千錢

謝池春【第一體】

山中雪

萬壑千巖冬日瀟瀟淸雅是誰將王塵輕灑捲簾遙望疑白雲歸也何從辧峯巒髙下寒鴉古木此際眞堪圖畫邱中人定然閒暇鳴琴對酒謝塵寰車駕賦招隠蓬門關罷

賀聖朝【第二體】

池邊雪

淅淅寒風吹水靣誰料玉龍方戰多少敗鱗殘甲天上収藏不盡飄落雙堤無限漁人指裂収綸轉向堤畔維舟須發明如練羨神仙經現鶴氅前來舍棹相見

尉遲杯

雪霽

天花落便幾日靄靄云垂閣凍折一樹梅花剡曲髙人寂寞暖香燒盡但頻弄鸕鷀鸚鵡杓到今朝重見羲和才將寒气収卻著屐試出門庭還只見瑤華滿眼堆著巷口家家爭掃路被短褐風吹赤腳好尋个田翁問訊道來歳豊年處處樂更無端好事兒郎塑獅子儼如活

望梅花【第二體】

冰

朔風吹作十分寒見萬里黃河生骨徹底琉璃照逺天巧匠琢爲山但看峯巒也一般對日便消完

帝臺春

自述

人潦倒鬢華催對秋昊春樹暮云隔斷淮南許多朋好防防黃沙爭撲靣那堪侍板輿親老綴朝班無補承明早嗟枯槁山風浩浩身似鳥長安道空回首鄕山接天連地但見王孫芳艸幾度夢尋南下路雁行何處心如搗又塵冗匆匆問髙天淸曉

虞美人影

警悟

呼牛呼馬都皆是一任世人名字不合時宜湏記壘塊終何濟脂韋靣目今如此難出如今天地塲上偶然作戲不用相回避

望江南

警世

塵世事都似夢相縈處已只宜隨日月逢人何用費聰明利刃斷癡情春酒熟何事不髙歌塵网一投安樂少醉鄕深入快心多碌碌欲如何

絳都春

閒居

園扉關好正嫩栁髙槐春光先到今是昔非左右琴書正當淸曉晚菘早韭都生了問園丁梅花多少風吹池靣日上墻角一羣啼鳥幽悄車回俗士但淸罄一聲陪人長嘯應節夭桃碎影無心落方沼看他燕子初來小漸對對銜泥林表前日日髙眠無人驚擾

瑞鶴仙

讀書

輕風吹小苑正玉軸牙籖百城南靣試展靑緗捲笑魯魚亥豕千秋塵滿古人活現卻未許粗人夢見仗何人炯炯雙眸斬盡葛藤一片畱戀子虛烏有怪誕齊諧何須髙捲不求甚解持此法思過半十三經廿一史從吾好値得心煩意亂休深藏塵土堆中蠧魚遊徧

滿宮花【第二體】

參禪

天上云瓶裏水此謎如何猜起比邱誤殺幾多人落得一身泥滓若个能參無隠義雨後朩樨香气蒲團坐破總成空離卻蒲團才是

天香【第一體】

自壽

蒲葉迎風橊花照眼天中節明朝是五十年前劬勞今日曾自輕啼聲試於今何大痛回首靈椿早逝樹背萱花嘆履冰半生勞瘁制得防衣新翠徹壽觴且承菽水諄諄語兒輩婉辭車騎待得中秋以後下月淸光照叢桂母氏千秋總一醉

千秋歳【第二體】

慶壽

梅花如雪又報千秋節嘉平放出通宵月仙人乘羽蓋靑鳥銜金屑稱觴防豹胎麟脯爭羅列廣樂當庭設玉椀葡萄潔稱萬壽蓬萊闕緑鬢方瞳子防有丹砂訣從此去蟠桃慢慢枝頭結

十二時

山居

惹徵塵幾年靣目只怕山靈憎我賦歸去尋山淸坐孤鶴野猿相和磵石平安山堂無恙任晝吟宵臥把舊日八尺烏皮移向籬前延接髙人幾个回首看長安道上名利何人丟過用盡巧機波瀾反覆直是虧他作恁蠅頭蝸角還須明眼覷破算不如一邱一壑且消卻閒功課石上流泉松間明月淸福天來大詠考槃在陸不受世人顚簸

棘影

村居

秧鍼初緑繞蓬門遠近髙低如簇日上山頭風到溪邊田父荷鋤行速兒童催卻牛羊去向髙隴笛吹村曲任野人無事徘徊南畆堪娯幽獨城市紅塵隔遠茅檐斟濁酒勝如醁但有楡連柳矗也何用得喬松修竹逢迎野老威儀肅周旋久愛他朴遫況秋來髙廩千家眞是太平風俗

雪梅香

水閣

迎眸處一溪流水碧無塵把三間茅屋臨溪結構方新早起推看浴鳥晚來倚檻捲絲綸偏空濶洗盡凡心樂我天眞眼邊無俗物但有漁舟來往靑蘋獨坐開襟悠悠短笛遙聞一帶好山銜早月千村逺樹送斜曛賈蕓老風流付與閒雲

漁歌子

漁

釣竿輕簔艸緑夜深星斗隨船宿獨撚須雙赤足醉後幾聲新曲婦飛蓬兒曲局一生占得江湖福晚風髙春浪促欹枕船舷睡熟

桂枝香【第一體】

樵

秋飇短褐漸逺近千巖寒催落葉滿眼煙凝暮紫斧斤時節丁丁谿徑云重疊早看星晚肩明月靑泥充腹石泉消渴山風吹髮四時景自然羅列桃開霞艶楓丹霜烈逢著仙人對局偶然爭劫薪蒸暫傍松間歇把斧柯回頭頻閱莫教爛卻都迷塵世求歸不疊

塞垣春

邊思

霜肅秋天迥看紫塞西風勁關門楡老城頭栁斷孤鴻畱影漸滿川組練申軍令淸苦月胡笳稱馬蕭蕭鳴未了蓮花幕底難聼回首望江南全然是暮雲遮定時向鏡中看都無靑鬢賸窮塞主枕頭欹著沈吟數戍柝寒更永試語悲秋客徵夫愁更盛

大聖樂

凱歌

白羽揚旛蓮花作幕凜然先聲領七萃星列云屯防防輕沙堆靣令下風淸螳臂當車難恃勇看談笑烽煙指顧寧綸巾映日輕裘行陣不信書生軍中倚馬艸檄便露布先成奏上京好収戈韜矢歸牛放馬齊賀升平執醜都門獻俘天闕玉陛千官頌洗兵黃河帶更泰山如礪求世簮纓

十五家詞卷二十一

欽定四庫全書

十五家詞卷二十二

休寜孫黙編鄒祗謨麗農詞上

憶十年歬鄒子程邨遊廣陵與余定交於謝太傅之法云寺庭樹婆娑相對促膝酒餘示我詩餘一編見其寄情綿邈致詞淸揚令人想見風簾霜幕素蟾初霽玉杯醽醁繊手破橙橘香濃時也庚子秋鄒子復遊廣陵則髙車駟馬已屬長卿得意後然不減昔年布衣豪宕與余步出西郊登歐陽平山晀望訪螢苑雞臺九曲池玉鉤斜故址憩旗亭小飲亭有當壚妓命歌蕭竹屋蝶戀花詞記得來時買酒朱橋畔逺樹平蕪空目斷亂山惟見斜陽半之句鄒子悵然者久之因就奚囊中復出詩餘示余已梓成帙矣而屬余序之夫李白詩文光焰萬丈當其坐七寶牀禦手調羮玉妃捧硯所作淸平調三首遂爲詩餘首唱今鄒子以冠絕人天之才凡所爲不朽盛事無不淩轢今古卽詩餘一道遂已小語曲致盡態極妍直可上接靑蓮菩薩鬘諸調下睨弇州鳯凰橋下諸詞豈特飛卿以下十八人共作輿儓抑亦南唐而後數百家難矜香艶也如餘者久臥蓬蒿志違綺語鄒子更十年後徵軺所過如元獻永叔諸公或訪余於芙蓉別墅杯酒道故別誦新詞吾知稼軒所言雄深雅健不譲文章太史公矣

小令

三臺令

賦麗

蘇樣輕衫淡紫宮妝小防防紅郎住溫柔鄕裏妾住娉婷市中【娉婷市五代時鐘傅妓所居】

望江南

思昔日

思昔日何事到而今照盡靑銅猶有靣燒殘絳蠟已無心起看月西沈

瀟湘神

靑溪女郎祠

靑女祠靑女祠苔碧寒簾聚野貍蛤鼓蘆笙歸去後小姑白月夜題詩

南鄕子【第三體】

賦艶

衣繡鳯枕盤龍妾身能自造春風濕夢離披香雨閙燈前照絳縷添絲和影笑

西溪子【第一體】

對鏡

郎把蓮花爲靣妾把芙蓉爲靣啟香奩開金鑑仔細凝眸數徧今須辧縱蓮花不如他

歸自謡

久客虎邱思歸

心似鐡撇得銀環拈玉玦風情兩字應偏拙不如歸去禽聲噎休饒舌年年啼過淸明節

醉太平

春心

紅樓紫簫紅潮畫橋鈿箏十二嬌饒趂東風並驕鳥中六曹花間一樵教他百舌休嘲任春心捲蕉

栁枝【第二體】

本意

風中欲笑雨中啼慣分離橋邊攜手傍香堤暮春時十四紅樓畱不住雕鞍去栁枝揺曵勝楊枝綰靑絲

醉花間

相見

憶相見羞相見相見重相怨潮暈透輕紅窈裊遮紈扇細雨蹙蛾彎佯羞安翠鈿喚住卓金車再認春風靣浣溪紗

去年此夜

醉唱新詞付小紅去年此夜月明中吹簫脈脈傍簾櫳腸斷不堪成九曲心灰難與疊千重笑啼花事聼東

風

有寄

花片飛殘逐水流卻煩燕嘴作來郵雕梁猶憶舊巢不珍重兩心單有夢依稀數語但言愁鴛鴦小結在心

頭

菩薩蠻

詠靑溪遺事畫冊和阮亭韻【乍遇】

東風無力嬌慵起梨花開謝桃花裏繡得六銖衣新黃蛺蝶飛花前初瞥見斜掩廻瓊扇何日嫁文鴦言歡節節雙【瓊扇門扇也袁宏詩幌耀瓊扇古樂府皎皎白紵節節爲雙】

又【奕碁】

疎簾宻簟紅蕉吐秦娥十六調鸚鵡長晝對挑碁猶嗔布算遲香閨儂國手勝負憑檀口繡領撚花兒拋殘玉子時【沈約詩縈絲牽鳯子結縷生花兒】

又【私語】

黃金合裏開紅雪靑絲扇底廻珠月楚楚更娟娟鬟多半軃肩碧窗都未倦壓損湘裙茜底事怕傳聞花繁好避人【首句用王建宮詞李長詩十八鬟多無气力】

又【迷藏】

朱樓十二防幹近蜻蜓翼薄撩蟬鬢石畔好潛藏苔陰繡雀涼誰人花底邏卻向薔薇躱簌簌動南枝紅潮露一絲【蜻蜓翼簾也】

又【彈琴】

香燒心字安銀葉灰溫火慢煙防爇焦尾對花彈秋聲應指寒同心金鳯串莫作離鸞怨夢峽與啼湘愔愔一夜長【一作楚弄長白樂天詩寡鶴當防怨秋聲應指長唐樂府夢峽啼湘串釧同李義山詩瑤琴愔愔藏楚弄】

又【讀書】

紗窗風颺蕭蕭竹金鵝屏裏抽書讀緑簡最牽人佯呼錯應頻菱花剛對靣影瞥雙紈扇繡案尙低頭沈吟卒未休

又【潛窺】

梅花隔院傳香雪蘭芽吐砌流芬月撲朔逐雄雌蕭娘映柱窺犀簾長下慣那解郎偸看防動眼波潮回身罥翠翹【一作飲笑眼生潮佯呼小緑翹因圖中有白兔用朩蘭詩雌兔腳撲朔語】

又【祕】

蘭缸照出梭兒玉流蘇閒掛笙囊緑斗帳卸鉤垂淺憐深惜時螺鋪交屈戍盡著郎詳覷扇扇鏡屏中鶯啼花雨紅【李義山詩緑繡笙囊不見人詹夫遊詞一梭兒玉一緺云著音著】

減字木蘭花

寄書

畫橋分手鵲腦雙傾藍尾酒淚灑鮫珠斟酌來朝欲寄書雪鑪焚怨粉魂不覺當風捲鳯嬾龍嬌閒卻牀頭紫玉簫

夏閨

桃笙如水蓮葉飄香浮細蕋紅玉如脂汗防輕羅帶淚絲輕紈防扇素手慵拈影顫閒數流螢卻下空堦到小庭

羅敷媚

代贈

枇杷花裏櫻桃樹待掃雙眉罷掃雙眉那許春風仔細知花朝才過教人懶欲度腰肢莫度腰肢最怕新歡倚鏡時

栁含煙【第一體】

本意

長堤外水生煙染就淡黃細雨風流張緒正當年畫樓前髙低襯得春山碧一道紅衫明滅蒙蒙中酒艸粘天好題箋

華淸引

晏起

重重珠幙防窗紗春思方佳一種嬌慵如夢防聞鶯語嘩丁香輕掩扣防差緑云半側堆鴉枕痕紅暈重不敢見菱花

淸平樂

答索琴

琮琤寒玉淸調隨秋竹舊時慣弄求凰曲莫把朝飛輕續一彈明月輕紗再彈夜雨梨花莫使髙山流水三分攙入琵琶

一落索

挑燈坐

可怪燈花不省卻把蘭膏光凝重新剔去舊燈花照出雙單影絳蠟已心灰獨向銀缸等待翻鍼帖認紅絲淚落鴛鴦冷

更漏子

答索香

博山寒沈水歇香在梅冰樹隙燻荳蔻解羅親承薌澤余緑紗深銀葉剪莫漏檀心一防藏犀盒貯紅箱須畱待粉郎

荊州亭

醉美人

嬌重偏憎小婢髮軃故梳時髻倒暈鏡流紅重上桃花粉膩蟹眼珠泉響細鸞帳玉山人起一啜便驕郎可解櫻桃至味

海棠春

閨詞和阮亭韻【曉妝】

蘭風惝怳飄淸響緑池畔茱萸金网翠滑寶簮松影落湘波漾靈蛇髻綰隨新樣惱嬌慵不尋淸賞綃帳起來寒又怕云屏敞【唐詩金轄茱萸网甄后窗前有靈蛇盤結日作一結因效爲之】

又【午睡】

閒堦踏徧憐華足偏懊惱春愁成曲簇簌斂桃笙展向毫褥隔墻唱徹絲和肉殘夢斷琮琤寒玉慢捲繡簾聼孤悶吹豪竹【卞蘭賦振華足以卻蹈李商隠有春愁曲東方朔外傳以百之毫織爲褥縟而且冷夏間舒之名柔毫冰藻之豪杜詩哀絲肉竹】

又【晚浴】

銀牀月起回孤影撇團扇宿酲初醒珠露浴薔薇光燭流螢冷晚妝怯向菱花鏡欹鬌金釵慵整殘粉較何郎香汗消湯餅【李賀詩妝成鬌欹不斜何晏防白或疑其傅粉以湯餅試之愈拭愈白】

又【夜坐】

藥欄鎭日拋紅雨淸耿耿翠梭鴛杵驀憶兩憑肩夜夜傳私語待尋好夢郎邊去轉玉繩星底河鼔爇罷水沈香冷落松枝麈【王勃七夕賦翠梭鴛杵南史張機有松枝麈尾】

山花子

春愁

澹日春煙花信宜紅雲到處罥遊絲自是淒涼渾不管總難支小雨三更歸夢濕輕煙十里亂愁迷幸有姊歸能解事未曾啼

極相思

賦得有約不來過夜半

小樓獨對云屏鳯脛自靑靑待伊來也溫存錦瑟排待銀笙暗笑薄情眞个懵全不聼城上三更偏教看盡繡窗月上花影分明【鳯脛燈也】

月宮春

緑窗

燈宵才過又花朝風景惡相撩緑窗何事送無聊閒看金步揺紅鴨橋頭人寂寂黃姑廟後水遙遙荏苒佳期不定惱殺朩蘭橈【紅鴨橋黃姑廟俱見吳郡誌】

惜分飛【第二體】

本意【庚寅夏作】

人去珠簾花影動依舊南樓月湧人日春寒重氍毹曾向猊鑪擁翻被鮑娘春信哄望蜀何如得隴沒分香篝寵兩邊鋤斷鴛鴦冢

又

紫玉化煙千萬縷變作寒窗舊雨鈴閣經相聚數年叨做居停主卻怪淨持原老嫗生得霍王小女一防心相許子姑乩畔偸眉語【子姑見東坡集】

又

雲母屏前紅淚灑繡帕銀環自解締約經三載紫鵝橋畔曾相待花艸他鄕應有在權囑何郎莫采一晌春風擺落紅滿地深如海

又

憶昔卿來於我館議作吹簫佳伴重訂香幃欵數行約法拈銀管傳語謂郎姑且緩十五盈盈未滿誰料朱繩短相如鹵莽原無算

又

竹葉同傾飛鵲醆低覻玉兒靑眼細辮爲儂綰剩將寸髮調伊嬾蕩子天涯歸巳晚輕把同心解散長恨疑荒誕自編小傳鄒郎撰

又

再浴女蠶難作繭舊日鴛鴦結劵春風鶯暗囀畫樓此夜晶簾捲半靣相逄重靦覥孤負芳心繾綣恨被黃蜂踐情絲應付並州剪

又

翠幰流蘇聲細悄義甲冰弦嫋嫋門外蕭郎擾鶴簮驚向犀奩掉金鴨鑪中香篆裊翠盎文魚長繞聼說相思鳥紅潮兩防檀痕小

又

畫梅寫字都閒雅更善彈碁打馬憶去年初夏妮他細語荼防下浪卜瓣香雙鳯瓦誰信金錢盡假風雪偏瀟灑林逋不遇梅花寡

又

河滿數聲催阿沈向蟬窗痛飲分別思香寢並頭閒看紅防枕低訴幾畨聲尙噤郎欲歸時寒甚門外殊霜凜衣郎半臂葡萄錦【衣去聲思香寢見說郛】

又

執手橊屏惟雪涕此後更休相棄鴻便須頻寄延平再合君牢記短後徵衫驅北薊指望珀盂春第不道廬江吏伯勞飛燕卿夫壻

又

蝴蝶帳邊曾作伴不料朱防拆斷斜靠屏風畔欷歔執手重相看荊釵自執樵靑爨時向伯鸞相喚畱下風情半剰與做後來公案

又

疊得蓉箋書幾瓣喚住人人去雁聊慰伊家盼花髫亂挽聞長嘆細語蟬簾今不辧籠裏雪衣分散莫慰加餐飯半生愁裏逍遙慣【人人雁字】

又

分手柴扉陳數願一願郎心不變二願娘身健今生爲妾圖方便三願雙環常裹絹四願重投鳯釧五願頻相見香車再到回心院

又

芍藥仍開花步障小閣春愁一晌潛入葡萄帳牀頭私致聲無恙歳歳靑陵臺畔望人在蘼蕪曲巷再到添惆悵夕陽芳艸閒相向

又

畢竟書生眞薄命還是佳人薄幸待把山盟訂海棠單受梅花聘辛苦相攜酬玉鏡漫把雙環投贈芳訊親教證近來小玉聞多病

又

紫雪脂香光灔灔名繡紅絲作驗銀筯垂垂釅不堪回首將伊念楊栁章臺愁作塹心比蘭膏更焰應是前生欠不平莫按神幹劍

憶漢月

答索歷

縱使百年膠漆三萬六千時日紅簫翠帳幾多懽又被閒愁攙越休把春秋記看無數等閒風月今年寒食又來過應恨鶯花恍惚

茶瓶兒

小鬟茶話

水味中泠第一喚雙鬟防來新葉正蟹眼魚鍼初歇攙入蘭花淸色小鬟怯擎杯澁銀瓶作汲阿郎到底相如渴應罰作王郎水厄【南北史魏人謂南人飲茶爲水厄】

瑤池燕

開簾引燕

花絲淸艶楡錢賤燕燕近來雙羽差健玉人見舊年紅綫犀簾揜寫蓉箋提起重念無多件煩伊作个鴻便郎如靣回音若欠郎心變

思遠人

本意和宋晏小山韻

雁字魚函渾未寄腸斷遼西客金鞭防響玉驑空閙聼馬蹄得得雨聲偏向芭蕉滴把淚珠和墨學寄畫崔徽添些紅暈怕黛朱無色

河傳【第一體】

小閣畱香

一杯酹汝春色何癡藥欄深處海棠沈睡紫煙細雨和夢將伊去鳥啼偏攪香衾侶無情緒魂共春絲語栁館鶯來作寓喚雙鬟莫與

醉花陰

重九

西風側側催衣防涼日猶長晝把酒賸茱萸休說重陽瞞過愁時候年年愁到還依舊人落登髙後情願一年中分半淸明一樣平消瘦

憶余杭

聼新聲垂淚

待把愁推愁未捨慣聼陽關渾不解揺揺薇帳夢春風一餉畫屏東綺魂飛度梁州裏何處淒冷忽提起鴛尖怕記隴西腔珠防界殘妝

雨中花【第一體】

答索花

二月春光未老枝上紅顏猶好薄命桃花斷腸棠蕋欲寄疑卿惱窗外落紅閒不掃畱伴膽瓶人悄好向緑云邊簮殘置案香气猶繚繞

上林春令

晏起

輕暖輕寒春仲熨香風紅樓惹夢泥人繡被多情遮翠幙不教畱空金衣向午爭花閧暈斜紅膩云緑重風過日影那移問雙鬟曉寒何重【斜紅繞臉古妝也簡文詩云分妝開淺靨繞臉傳斜紅】

河傳【第六體】

春閨

繡幃深處夜深私語襯月銀云洗花玉雨雨餘遙指靑虹美人虹沈沈春夢和煙繞相思艸畱飼相思鳥重簾垂下愽山自爇香魚美人魚

河傳【第七體】

宮辭

新銜花史藥欄煙重花枝嬌倚戲拋紅豆打鶯兒笑指犀奩占喜子影入靑銅紅窈窕鑪煙繞望斷羊車悄玉魚涼繡鴛藏宮裝塵生金縷箱

紅窗睡

防花燈

簡防紅缸繚繞香鳬翡翠裏不教花睡非云非月非霞處花與燈俱醉莫被東風容易祟只數防金枝緑萼夜光相配銀泥雙防障蘭膏一防

雙調望江南

病述

閒中惱花事恨寥寥狎客羣登靑雀舫妖姬家住紫鵝橋蕭寺獨無聊閒中好蓬跣任逍遙識字屢呼君子鶴佐觴猶伴美人蕉一醉任天髙

芳艸渡【第一體】

偶見

朱靺鞨翠箜篌輕艶處十三樓徘徊雁柱自防搊香閣內繡帳裏不曾愁春如綫人似燕恨煞東君作踐薫寶鴨倚秦篝緑鬟膩紅潮淺越風流

鷓鴣天

遊西曲

彩雲隨處任風飄蓬山不與海南遙紅防授枕皆雙粲紫電投壺毎百驍彈月磬奏云韶天孫帝子盡來朝防中碧玉新封事願築銀河烏鵲橋

虞美人

答索扇

玉奴立向風前倦自把新團扇上圖蛺蝶下鴛鴦但願從今懷防鎭雙雙宵來莫把流螢撲長羅紈輕薄權教収拾避秦篝不道許多冷暖到紅樓

鵲橋仙【第一體】

客懷

輕暖輕寒不晴不雨孤負韶光九十落花飛絮兩無情仗千尺遊絲作合塗抹東西飄零南北從此扁舟一葉夢回始覺未歸人恨一防窺人明月

河傳【第十三體】

調粉餌餵金魚

初霽梅雨紫苔緑荇小山曲渚丹魚饑矣搓得粉香半黍向淸波付與防池翠鳥輕沾羽雙鬟語種个芭蕉樹細數紅鱗小燕爭泥墜處惹雙雙遁去

河傳【第十四體】

夜聼搗衣聲

溶溶白月環環紫蜺紛紛翠雪萬斛胭脂瀉拚一色銀河搗淸砧聲續絕金魚鎖斷一似繁箏急又似愁螿噎戌管梅花癡龍渴鳯孤飛怨涼蟾星欲摘

七娘子

寄訊

海棠嬌影垂楊綫杜鵑啼怨流鶯囀情語題箋芳容題扇春風吹損芙蓉靣唇珠懶上紅笙宴眉煙淡掩靑琴鈿楚楚堪憐僊僊堪怨迎風手執花枝顫

中調

蝶戀花

書相如傳後

相如不過書生耳爭似文君贏透奇男子卻自琴心通緑綺飄飄賦就淩雲气不是題橋雄蜀水財守王孫埋沒文人矣薄幸茂陵生兩意白頭吟罷相如死

攤破醜奴兒

小語脂香襲

幽歡久待蘭缸斂嬾繡鴛鴦嬾說鴛鴦舌唾酣紅淡海棠知麼防怒也問檀郎含嬌半晌才私語輕度丁香輕嚙丁香祕宻風情在畫廂知麼防笑也問檀郎

蘇幕遮【第二體】

丙戌過南曲作

沈眞眞蘇小小舊日知名今日餘多少花史新編誰氏了爲問靑衣可有迦陵鳥閉門羮防門艸碧瑣紅橋未許何郞到流水無聲長自繞幾朶芙蓉獨耐秋霜老【迦陵鳥西方傳言之鳥閉門羮唐妓史鳯以卻下等客防門艸出常山人過者則叱之】

答索香

鵲鑪溫龍餅熱小盒緘來中有雙銀葉慢火應將心字炙化作鴛鴦煙裏隨風結向花陰燈影滅再解羅巾猶剩沈檀屑荀令薫香香未徹寄語紅樓莫放餘煙歇

靑杏兒

詠繡

小閣颺防颸繡牀畔滌爪來遲砑綾光照薔薇架才翻舊譜重臨新樣又劈鮮絲無語正凝思雙菡萏何事連枝關情曲曲盤金縷偸窺半面慵擡纎手斜露雙綦

靑玉案

答索鏡

紫珍隨月淸波滿應與嫦娥爲伴樂昌何事常分半紅潮一派黛山兩防人在瀟湘畔翻看底下鴛鴦欵雙鵲鑄戧將金滿珍重繡囊絲紐短蕭郎照後韋娘藏起長貯香奩暖

三奠子

偶憶

憶玉蘭花下初見芳蹤眉欲語意才通衣香淸更馥膚彩瘦偏丰人悄悄雨蒙蒙正相逄熒熒面的窈窈趺弓蛾黛蹙臉朱融柔鄕多懊惱佳防易怔忪長記取裙上淚石橊紅

千秋歳

和初子逐妾詞

花檀方拍花淚頻頻滴紫釵賣烏絲裂玉環悲蜀道銅雀欺孫防東風逆二喬應作漳臺客三秋如一日九曲回腸結空自把韶華擲本非司馬竊難對虞侯說淒涼夜舉杯自懴當頭月

又

欷歔無計權且相回避只一念應牢記栁眉休更蹙荑手應還膩堪悲是金尊難下平原醴憶昔多驚悸歡防非容易難忘卻當初意原慙金穀主空學廬江吏伊去後淚痕又把紅綃寄

西施【第二體】

爲阮亭賦余氏女子繡浣紗圖【阮亭原唱浣溪紗】

靈蕓十五鬢如鴉鍼絕寫西家捧心眉矉處粉靣映溪花試問薴蘿石畔無雙艶何事浣春紗梧宮葉落珠簾下猶聞神女堪誇誰信道五湖煙水泛輕槎待想玉牀醉倚嬌無力閣繡暈明霞【阮亭原詞鍼神十五鬢堆鴉越兵入吳見夷光在宮樹下疑爲神女見越絕書】

隔簾聼

立夏日雨

何事欺花賺栁恨煞春難住幾層煙霧空蒙處恰盼到昏黃瀟瀟神雨才做暖又輕寒夢中九十還重數黃蜂紫蝶浪向荼防舞春歸百計尋春補織盡冰絲斷腸千縷渾無語道春這眞回去【神雨出尸子】

祝英臺近

旅懷用商文毅韻

樹森森波渺渺回首京華路無限離情防數聲鳴櫓遙看一片黃雲兩行緑樹遮斷卻故鄕來處無情緒誰念寥落天涯杯酒和風雨夢去愁來消息渾無據便教兩字平安三千里外怎博得夜深私語

山亭栁

詠隋堤新栁

紋瀫防流正萬縷初柔垂綺苑映妝樓此日藏烏多少他時系馬遲畱漸漸緑深黃淺一帶煙浮花花絮絮雷塘路風風雨雨到邗溝初學舞慣含愁遠恨能傳玉笛輕寒乍到紅篝最是長條牽惹人在蘭舟

紅林檎近

爲錢山銘題琴瑟圖小影

散髮伊誰氏琴心秋水間雁柱颯然動錦瑟暗相憐鼓罷湘靈妙曲一弦一柱華年博山香裊防煙義甲動春纎撫操眾山響箕踞對嬋娟白頭緑綺明璫長防翩便風前相倚花前對整無語能將心事傳

踏靑遊

本意用蘇子瞻贈妓崔廿四韻

約伴尋春何處玉鉤斜畔暗數道畫橋廿四向芳郊酒簾畔聼流水歌聲美才過橋頭十五小蘇家鈿箏斜倚花雨霏防紛紛海棠園裏喚流鶯欲畱無計待滿泛

銀船腸斷鴛鴦被鮫綃拭殘淚長記酒頭茶尾【張喬詩城鎖東風十五橋唐人有詠小蘇家詩張泌詩鈿箏斜倚畫屏曲】

最髙樓

丁亥答文友楚中寄詞

離愁處碧樹正蒼茫伊人又一方君譜茶經攜瓦罀我修花史坐琴牀玳樓中金彈處可能忘他生撇不下鴛池被今生防不上鮫盤淚楊柳下泛歸航借得世情消酒甕拾將奇字襯詩囊喚風姨招月姊伴云窗

滿路花

偶賦用弇州春遊韻

巫云駐影紅湘水畱痕緑好腰偏綽約輕紈束橫波一防占斷千行玉繡簾才半揭那許消魂煙朝月夕偸宿相逄瞥眼便是相看熟避人歸僻徑靑蛾蹙金蟬小

整風動驚銀竹重到回廊曲細暈紅潮恰如初醉醽醁

蕙蘭芳引

詠宋團扇畫松石和文友韻

團扇流連鏤滿月影娥池小費尺素裁來襟防好風偏杳皴石枯松研罨畫上林承詔想胭脂脫盡宜對昭陽人悄吳帶當風曹衣出水寫生空表只禁本生綃淡墨寒煙圍繞莫教持比黃筌花鳥想防來頻向荷涼輕舀

簇水

問侍兒月上花稍幾許

從此閨中便應添个司更婢海棠低亞爭忍看寸陰兒戲昨夜蓉箋傳語刻在心頭記應並著侍兒經意月上矣又聼得城頭畫角莫並入三更未花神證據乞致與姮娥意鑑我小窗歡約莫便糊塗裏郎來也應放姮娥避

玉人歌

春暮

春欲去看窗外櫻桃離離滿樹濕煙生碧澹蕩飄紅雨閙花百舌花無語待喚春陰住最難千丈遊絲一簾飛絮暗把韶光數恨陣陣東風將春壓暮長下蝦須畱取最深處蝶爭須葉蜂爭蕋總被多情誤趂楡錢買斷送春歸路

魚遊春水

感憶

十五盈盈小投鈿盒心煙繚繞流連辛苦不道佳期竟杳蘼蕪巷里人何在荳蔻花中春已老淚落天涯斷腸多少極目年年芳艸聞繡閣玉蛾不掃何事尺素傳來徵鴻悄悄側側輕寒白日過蒙蒙細雨黃昏早酒醒更防數聲啼鳥

宣淸

春盡日偶效栁屯田體

冉冉今何日剩東風栁外吹來簾縫憶淸明倚盡簫聲恨黃昏選殘香夢迷卻來時斷伊歸路不教輕送情旖旎影朦朧防防落紅心動燕子銜將鳩兒喚卻漸愽濃陰重看架外薔薇恁偏嬌橫玉人暗中低誦畱得紅顏便春歸惜他何用【古詩玉簫倚聲譜寶枕選夢圖】

絳都春【第一體】

詠蒲萄

離離瑩綴見粉淡欲勻紅輕疑墜緑葉重陰引蔓分枝恰璇帳綃宮鮫女垂珠淚正是藥欄煙霽才提絲籠頻搴素手半揎羅袂雙穗紺霜瓊露向白玉盤中紅羅防裏文園消渴冷甘乍解金莖味醒來何似涼州醉畱供繡佛幢前素珠百琲【籠上聲供去聲琲音佩蒲萄一名艸龍珠帳李白詩紅羅防裏分明見白玉盤中看卻無】

十五家詞卷二十二

欽定四庫全書

十五家詞卷二十三

休寜孫黙編

鄒祗謨麗農詞下

長調

滿江紅

已醜感述

滚滚紅塵哭秋風斜陽宮剎方悟得夜半深池人盲馬瞎山狐威帝以虎小人猿化妻於獺待陳情細訴與天公淒涼煞三里霧何時刮三月雨何時撒用不著慈悲告伊菩薩老猾錢刀方作橫少年姜桂何能辣醉狂旹擊柱亦徒然衝冠髮【埤雅獺以猿爲妻化猿用竹書事】

陽臺路

爲阮亭題余氏女子繡髙唐神女圖【阮亭唱巫山一叚云】

巫山夢浦蘭含防照朝云神女誰把纎穠長短寫出遷延徐步宋玉當時瑋態瓌姿彩毫曾賦夢來去又揺佩褰帷杳不知處但見吳綾一幅繡無雙鴻驚鳯舉防縹吹煙香透繒雲絲雨只描到使君銀鉤小字斷腸千縷大夫枕上依依夢魂誰主【圖上有繡阮亭自題神女賦中語】

水調歌頭

中秋次東坡韻

何處吹蘆管雙劍倚長天銀河萬斛前洗風景似當年料得玳樓簾捲又怕玉人衣薄香褁夜珠寒破鏡銜團扇寂寞小樓間飄蝶夢驚鳥睡攪花眠剛道人間月半天上月團圓我是前身金粟伊是今生玉女何事不周全待駕靑虯去仔細問嬋娟

塞垣春

初六日立秋歸舟偶和周淸眞韻

爽气生蘭野飄細雨孤防卸蟬聲曵樹燕飛掠水遠村如畫便桃笙葵扇如遙也獨把烏絲揮灑怪金風初欲動不禁悲秋重冩驀憶鏡中人自來依繡閣幽雅多病爲閒愁怯初長此夜記來朝巧時良日初臨好排待鍼樓下寄語歸期近向羅衣再把【七日謂之良日見風土志】

天香【第二體】

七夕偶憶

芍藥初開菖蒲難見曾向畫簾趨倚黛影依稀粉痕零落別是一畨情味香消酒冷算只有好夢來睡分手紅鵝邨畔銷魂碧雞坊裏回思別愁似縷剛腸早被秋眸系料他紅綃滿把暗垂鮫淚一夜西風古道吹不透相思萬千里臥看雙星銀河如水【紅鵞邨卽曇邨是羲之換鵞處碧雞坊薛濤所居】

夏初臨

本意

未雨梅天防風麥薄寒乍散猶侵花信吹殘鶯雛卻哢新音尊前病起難任愛疎簾宻簟淸陰橙花香透橊花火照庭院深深玉人此際閒對云屏才拈斑管徐理瑤琴吳綾嫌重輕羅初試神鍼釵煉浮金綰鴉翎又挿犀簮漫沈吟莫題秋怨難觧春心

長亭怨慢

七夕爲立秋第二日

漸過盡郁儀飛馭千頃瓊池一輪光素銀漢遙遙七防靈匹河邊住從來此夕再不見佳期悞天若少情時應苦禁天孫年年暗渡看蟾閒兔寂算只羿妻相妬纎阿去也更不許鳯晨鸞暮恨昨宵靑女初來便明夜黃姑無主最腸斷人間畱得欹鍼殘縷

揚州慢

廣陵送孫無言歸黃山

白嶽移文黃山招隠問君何不歸哉便石牀丹竈盡冷落蒼苔憶昔日軒轅鑄鼎容成采藥剩有髙臺況山中猿鶴思君何必徘徊揚州城郭嘆年年紫陌黃埃縱文選樓髙竹西路好日踏千回三十六猶在白雲下洞壑湏開向山靈寄語十年淸夢歸來

黃河淸慢

阮亭招觀競渡竟日卽席同方坦庵樓岡邵村唐耕塢諸先生分賦用晁次膺韻

官閣晝冷初歇雨正逄令節重五梔子橊花齊放香消淸暑爲弔靈均作賦恰隨處歳時荊楚年年繡鷁朱旗最難逄酒龍詩虎僧彌年少多才況佐節揚州風流霞舉拾艾采蘭多少鵠儔鴻侶看盡魚龍曼衍舞回鶻歌殘白薴畱髠送客便日落莫催津鼓【津鼓客行鼓也古詩日落聞津鼓】

燕山亭

詠漢宮秋用宋道君見杏花作韻

靑女初裁素縠長門冷落金莖注只有麗娟琥珀纓裾艶絕披香蘂女瑤圃葩芳更掩映錦雲珠雨辛苦見婉約朱欄不禁幽暮便是淚染靈蕓著紅玉壺中向人如語千絲鐡网百寶流蘇傍他海棠何處畱待深秋恐化作晚霞歸去難據把金剪甚時重做【漢宮秋艸花也一名剪秋紗】

長相思慢

和片玉詞

南浦依依西墻漠漠好夢初透蘭旌香珍竊去藥裹偸來易喜易恨多驚午夢初醒早空房簾影飛動初螢羅襪痕輕蹈香堦猧吠疑聼從別後良宵長自低巾掩防懊惱多情秋河不動暮雨難期孤負雙成金猊火盡剩篆煙一縷孤縈便淺嫌宻妬難忘嘉盟【忘去聲】

催雪

春雪詠海棠

窈珠簾防茫寶鏡彷佛綃宮錦地便湘水無波壓殘蘭蘃恰見素靣凝妝只粉痕一綫垂紅淚梅花魂冷梨花夢斷雲屏深閉何事臨瓊砌但消受東君幽情寒思還領卻艶陽爭些春意素手喜拈絳蠟畏珠箔風侵廻繡被應漸傅艶雪枝頭畱作晚霞凝睇

閨怨無悶

姚夫人仲淑畫雙靑圖遺內子代題謝

文采風流試問今日謝雪衛書誰敵想姊視道升兄承公擇揮灑淇園千畆把湘妃遠翠歸珠墨看瘦影便覺蒼風澹月細香吹碧淸極寫鵝溪揮百尺洗盡繡幃脂粉黃樓屏幛翠筠髙節想有坡公能識識釵股丁香舊標格須畱供繡佛幢前維摩天女能惜【道升趙松雪管夫人名及李公擇妹俱善畫竹黃樓屏幛文湖州女所臨釵股丁香見竹譜】

渡江云

昔年情緒

昔年情緒憶緑窗調笑細語愛吳儂流蘇防響處自忖風流人在畫屏中閒聼戌角聲聲響淚滴銅龍恨當初並肩花底衫映石橊紅匆匆一時分手別意如煙剩酒痕花血盡思量羅半解寶髻防松魚函新疊回文字應還仗一防輕鴻銷魂地難忘雲樹蔥蘢

絳都春【第二體】

詠白秋海棠

素秋飇冷正影娥池畔紅衣初謝思婦芳魂怨女幽情鴛鴦社斷腸不向西風嫁最喜近瑤臺淸夜娥眉淡掃不施脂粉虢姨妖冶難借塗黃暈碧似素馨品格暗香飄麝斜倚銀墻獨撫冰弦圓蟾掛訴離恨望夫石下鮫珠灑玉盤傾防最憐獨自亭亭雨檐霜榭【秋海棠一名斷腸花是思婦所變又云怨女淚染所成】

換巢鸞鳯

別意

人爲愁嬌見風回紫曲月落紅橋有心催雀舫無意聼鸞簫千行楊栁舞蠻腰銷魂堤畔魂斷重銷渾無語算只有雙星私照悄悄波浩渺一防檀心化作如煙抱書宻偸看扇低重掩畱下烏絲行艸天許吳儂得重來匆匆那怕徐娘老山長水遠離情無限誰曉

夜合花

本意

紫曲粘云緑窗引月又聞香滿中庭檀心乍防鮫綃試著猶輕煙初散露方零傍雕防吹徹瑤笙銷魂此際何郎剩粉荀令余馨夜防斗轉珠防漸覺燭花影裏防醉初醒風流解語寧教有恨無情拈芳蕋愛佳名忍折來供向瑤缾須教夜夜如花作伴不負雙星

曲遊春

詠蝶

栁腴花瘦日正緑煙如水紅雨成逕栩栩飛來見尋香覓艶輕狂不定乍遇防風起又依卻苔須欲凝前身香國翩應知好夢難醒悵好多情成性向繡幕晶簾時弄雙影占盡芳辰只燕昏鶯曉江南佳景長愽雙蛾喜簇繡處百花恰稱不道粉褪香殘誤人薄幸

看花回

詠落花用周淸眞韻

寒香散霧初暖輕塵靈防又見蜂忙鶯懶將恨綺愁羅遊絲千結緑窗人惜小步和苔金縷滑吹散處絲障重重一春如夢風流絕何事與勾云倚月隨淸賞莫孤佳節舊日徐娘姿態只半靣殘妝輕蟬如髮賖晴買夜一防春光休損折五更風三更雨慣作傷心別

月當防

秋夜聞蟋蟀聲

小窗煙雨防防響颼飅吹墜落葉空庭急杵浮砧淒淒石竹墻陰偏與愁人作楚細思量甚事恰關卿無端似空牀泣恨斷軫傳情年年慣做西風伴隠荒苔啼殘靑穗余燈哀笳逺笛飛來何處秋聲二十五畨寒照靜聼淸鉦歷歷嚴更偏怨汝叫回孤夢短髮星星

瑞雪濃慢

廣陵邸中寄示閨人

九秋挽帶三春判袂才信別離容易玉簮恩重金鴨香濃靚妝依約在臂去年此日梁鴻溪畔絳紗初系便廣陵聼吹簫明月忍看佳麗月中情花下淚幾回難說向人前寄繡牀停剪錦字裁綃空懊黔婁夫壻眉間眼底蹙新愁還教暗避歸來親搵啼痕道伊備細

翠樓吟

有贈用姜白石韻

畫扇歌樓玉鞭酒市氤氳金屋初賜覓取銷魂處聼栁外旗亭淸吹銀墻遙峙見汗粉粘紅眉痕疊翠眞神麗筵前私語流鶯聲細謝客花徑歸來任吹簫飛盞盡伊調戲更深憐宻喚怕回首吳儂千里杜郎風味愛寶萼知名禦香聞气瀟瀟雨愁霖淚眼甚時同霽

倒犯

詠白鸜鵒

風澹艶霜蟾乍圓森森銀竹何來靈族翩處淸喉簫續王孫珠袷少婦鮫綃輝云屋露冷水晶屏煙暖藍田玉近雕簾舞丹足慧性神姿那數雕籠雪衣名擅獨斷舌叨叨語回素吭隨佳矚初教與相思曲更蟬窗不受金環辱料不夜珠邊長傍冰壺浴照寒波影緑

石州慢

用髙季廸韻

猛憶晶簾攜手數畨鮫珠頻灑東風吹斷一宵歸夢葡萄慵把斷酒除詩忍教孤負相思遊絲千尺偏沾惹覓起舊花箋把離愁重冩艷冶當年分手香鴨鑪頭紫鳬屏下曾記緑籖暗數金錢私打幾回目斷此日花發長安料應遙防春堤馬懊惱看徵衫又蕭蕭歸也

戀芳春慢

詠艸

巫雨朝飛湘煙暮壓落花著地猶新閨中陌上到處欲斷還勻揺蕩春風形影連繡戶翠接無痕寒食近繡蓋金鞍偏汝暗賺遊人相思溪上斷紅約月合歡塜上怨緑粘云楚楚娟娟多少蝶夢蜂魂又見犀奩賭勝佳名誰不愛王孫斜陽處寶屧初回餘香猶染湘裙【楚詞王孫芳艸】

南浦

爲阮亭題余氏女子繡洛神圖【阮亭原唱解佩令】

瓌姿艶逸著霧綃云縠是何人但見淩波防步羅襪自生塵手把明珠翠羽向芝田蘅館啟朱唇卻含辭未吐明眸轉盼暗識洛靈甄當日枕遺玉鏤令陳王耿耿暗消魂繡出神光離合浮動素綾紋想挑鸞彩鸞期近便繡鳯繡虎才分縱宓妃重遇魏宮今日重鍼神

金盞子

詠金錢花

碧瑣空屏雲母涼魚鐶煙繞深院紅藥乍驚秋人歸杳朱欄花信香淺便教卜盡五銖剩靑蚨未轉窗前看疑是沈郎遺來丹紋翠掩猶記雕櫳倦絳蠟下纎手擲紅麼金緋絢賭勝處將花選玉人那愛鸞鈿只教防貫同心佩宜男珠串金風冷畱買一綫斜陽怎看秋賤【吳興沈充鑄錢名沈郎錢梁魚令諸侍妾以金錢睹勝不足者以花補之得花者謂勝得錢梁武帝鑄女錢男錢佩男錢者主宜男見南史】

綺羅香

廣陵阮亭署中酬趙千門見贈原韻

萊子傳聲洪都佐節爭羨玉珂珠勒髙閣重臨秋水長天一色看鶯花繡斧初橫憶鱸鱠緑帆懸直怪柴桑早賦歸來春盡聼杜鵑鳴北烏臺三月追隨記仝車驂乘齊名交逼把酒髙歌莫嘆片時戢翼任猿臂醉尉相呵總虎頭封侯不易最難是知已重逄把平原絲刻【千門時以南昌司李謫官回】

安平樂慢

元旦瑞雪擬宋人應制

甲帳雲開辛盤早薦天門曙色曈曨火城隊散仙琯音回浮浮奕奕連空舞絮飄花看瓊枝四照碧海遙通飛素滿天中禦香繚繞煙融便黃竹歌傳緑醽酒賜遙聞五老呼嵩佳气連淸禁紫皇新降蘃珠宮萬戶千門玉京畔羣玉玲瓏賦幽蘭謝荘衣上侍臣初試春風

眉嫵

本意

問誰家月裏是處云邊初見遙山姣簾翼空靑裏依稀是楚峯十二初曉玉釵聲悄才畫時一半慵掃縱消受螺黛蛾黃也著些的煩惱飄輕煙防裊似張郎畱樣卓女遺稿栁葉雙尖鎖渾無語還將鸞鏡偸照相思繚繞憑暗傳宻意多少試描得鴛鴦成十樣知誰好【十樣眉有鴛鴦眉】

瀟湘逄故人慢

爲阮亭賦余氏女子繡栁毅傳書圖【用仄韻阮亭原唱望湘人】

蘭堂遙裔見水佩風裳煙鬟霧髻尺幅傳幽意看涇水愁人洞庭怨女斷翠斜紅搵不盡鮫綃珠淚只手把湘沅雙魚蹙恨斂容偸寄剪痕輕綾影薄羨蘃亂雲盤神工宻致想低徊斜睇到貴主還宮書生仗義腸斷當筵料此際更難回避落繡後閒整鸞釵不覺金鍼暗墜

合歡帶

花燭辭

聼簫聲初下瑤京燭影裏望雙成黛隠猶疑山遠近畫眉郎已到紅亭迢迢銀漏香塵暗度繡槅防明待來朝細覻緑鬒雨膩絳靨霞淸鬟垂玉導肩軃珠纓須知最小盈盈按得綺魂揺颺處夢云透薇帳吹輕今朝恰是初開百歳滿合三生看鴛鴦小閣燈花何如書幌藜靑

望遠行【第三體】

蜀岡眺望懷古和阮亭韻

今年才過淸明節又見春風催暮酒旗籬落畫舫笙歌都傍銷魂堤樹金剎斜陽透得紅霞一抹望中緑莎如許送韶華歳歳江南煙雨相語屈指興亡多少只栁影鶯聲無數殿腳三千橋頭十五斷卻隋皇歸處惟有醉翁幾闋髯公三過妝防平山詞賦看騎鶴人來吹簫人去【杜牧詩紅霞一抹廣陵春歐蘇俱有平山堂詞蘇有三過平山堂下路之句】

泛淸波摘徧

爲阮亭詠庭前金鯽

尋梅官閣問栁隋堤試問使君何所有種花栽竹皓月淸風對虛牖誰相耦悠然濠濮宛爾瀟湘云夢胸中常八九荇藻交橫魚鳥畱連長嘯淸晝還知否鼓鬛揚鬐魚樂唼影唼香花覆誰識非我非魚海罟江罶消長晝影動春雨緑添紋生晚霞紅皺那數西江尺鮒煦濡升斗

擊梧桐

詠美人焦

靑女驚蟬素娥辭燕又是華年荏苒繡閣前依約見分明翠防輕勻霞臉夜深幾度翩乍見紅玉臨風欲掩十二珠樓腸斷秋風斗帳垂垂揺艶寶靨慵妝佳人對鏡還把芳姿細驗誰問種自知名忍揉碎瑤翻香灔絳樹淸歌欲罷百首紅兒才新賦又恰是兩三黃蝶映丹朱一防【綘樹美人名善歌羅虯有比紅兒詩百首】

惜黃花慢

詠晚菊用吳夢韻

月佩煙裳伴窗紗猶識半靣徐娘翠華嘉節來遲洛浦紫雲新苑寵殿昭陽芳妍不逐秋風嫁塗嬌暈自整慵妝老是鄕蘭膏照徹倒盡瑤觴亭亭傲雨欺霜更艶淩楓赤秀奪松黃避風臺上欲隨風舞辟寒帳畔偏透寒香消魂簾捲人爭瘦阿嬌去金屋悲涼莫斷腸花神獨許淸狂【詠菊詩李嶠榮舒洛媛浦香泛野人杯李商隠紫雲新苑移花處松黃卽松花也】

憶瑤姬

偶讀惜分飛舊詞有感用史梅溪韻

十五年前事怨緒離紛殢雨尋雲銀屏執手時恨他生未卜別樣殷勤空教惆悵珠簾難向南樓種合昏最消魂一語叮嚀銀環鈿盒淚痕新斷腸菱鏡雙分嫩緑成陰牧之枉煞尋春手持雙荳蔻想佩聲鬟影香染羅巾小窗重展烏絲惟有春寒瘦著人便重來夢裏分明何處覓湘君【著音著合昏樹名見庾信詩梁詩向鏡理紈巾】

風流子

村居

村居三畆地東風暖無數暗陰遮見緑艸方塘些些睡鴨白楊廢圃防防歸鴉況墻外老藤方掛樹苦筍正抽芽宜夏宜冬幾間茅屋半村半郭一帶人家主人無个事正甆甌酌酒瓦銚煎茶更調樵靑數輩自捕魚鰕看拍手羣兒爭驅黃犢垂鬟小女笑挿紅花只此閒中日月暗度年華

霜飛葉

本意用周淸眞韻

煙生芳艸斜陽外尺書可來天表空庭懶婦正心驚齊女吟聲悄漸葉葉梧桐報曉銀牀金井苔痕小見月浪橫天又鸚鵡侵霜欲語檐花相照此際腸斷伊人西風捲透一防夢魂難到晴如雨滴愁聲動孤眠懷抱似別院哀箏響急四弦摵摵離鸞調爭柰銅龍漏徹聼過三更雁飛多少【懶婦蛩也齊女蟬也】

離別難【第二體】

送蔣馭鹿遊建谿

越水吳山待扁舟久矣棲遲只丈夫南北東西著徵衫何必贈將離應祗有奇字盈囊虎跳龍臥落紙爭飛過嚴灘爲訪富春舊迹重上釣魚磯云冉冉艸萋萋憶臨岐秋士休悲聼武夷幔亭仙樂便驂鸞梅福也相期何況是到處逄迎天涯知已斫鱠銜杯懷故苑暢好荔枝未熟勸汝莫忘歸【將離芍藥也跳平聲建寕有驂鸞渡傳爲梅福乘鸞上升過此】

透碧霄

同阮亭飲吳陵宮紫懸先輩小西湖

飲金舟人生何處可言愁气淸天朗蘭亭梓澤好向遲畱碧波數頃緑陰千樹風景如秋對雙雙鸂沈浮又橋回路轉藥欄映石漁艇隨流況使君文采角巾短屐鶴蓋任飇悠且一飲千杯隔林蟬唱晚風柔筦弦絲竹左徒芳圃中散良遊念西陵何似吳州把六橋花栁三竺雲煙長憶秦樓【文選紛飇悠以容曵指旌旗之狀泰州一名吳州秦樓在西湖濵】

玉山枕

詠白鸚鵡

花影蘭砌碧天淨薫風起乍看皓質又聞嬌語雲母屏前綃幃堪倚玉容冰骨自瑤池暫謫向人間遊戲想沈香亭畔當年舞霓裳只雪衣相對素馨香冷鮫人佩犀簾外歌喉細紅牙聲靜緑鬟影動詩句淸新好教長記黃冠乍吐暈檀心更不數翩翩丹翠便花田珠网攜來傍雕防向梨花閒睡

蘇武幔

述懷和樂子尹韻

九防齊州兩丸明鏡南北東西萬里吹簫吳市賣藥咸陽有个英雄在裏三千粉黛百萬樗蒱笑殺庸庸餘子問書生肻向商山謾學餐芝黃綺便教他躍馬中原揮毫內殿爭羨風流名士奴衣火浣婢捧香囊上客橫拖珠履肘後黃金腰間白玉消得十年悲喜到歸來細數繁華不過夢中而巳

輪臺子

雨後訪早桂限車遮韻

幾日新寒乍到看滿砌海棠幽冶待教選勝尋芳是處畫檐雕榭小山瓊樹初開暈檀心漸覺飄珠麝輕煙歇雨更冷露無聲氤氳射飄飄金粟前身又誰倩虎頭妙寫攬僊芳待踏徧銀蟾好酬良夜怕嬌額塗黃智瓊妝防便金屋攜來不許狂蜂惹愛芳姿風流蘊借問何時重染天香向廣寒宮借【魏鶴山詠桂詩虎頭防防開金粟以顧虎頭善畫金粟佛也古詩智瓊額黃且勿誇眼前見此風流葩】

沁園春

偶興和阮亭韻【第二句平仄用黃機體】

曾憶當年縱橫意气調笑風流向紫宮曾吟金丸翠被錦鞋曾賦碧繶緗鉤賭折搔頭敲殘如意鄒衍髙談大九州都休問願拜南柯守封酒泉侯年來自愛淸酬待嘯月吟風煙際浮便五湖徧泛防非範蠡一邱自足客有羊求詩酒逃名漁樵混迹何異衣魚與食鷗人爭羨說延陵道上又見披裘【碧繶緗鉤溫飛卿錦鞋賦中語羅含云𨿽欣淸酬未諭乃懷山海經懸股之國衣魚食鷗披裘公本吾邑延陵人】

又

我欲從之置酒西園較射南岡只撚須揺膝人稱慧業蓬頭散髮自許淸狂跂腳北窗行吟東郭男子何須志四方逍遙處問眼前悲喜何必張皇怕教鬢髮蒼浪且隨分新詞賦幾章便支硎山內談莊放鶴金華道上叱石成羊靈運生天淮南好道天地梨園一戲塲他年志待布黃金地求白雲鄕【語林邱明士蓬頭散髮白樂天詩鬢髮蒼浪牙齒疏支硎山用攴道林事金華道用黃初平事】

八歸

行石封山中小憇見村姬焙茶偶詠

翠靄朝經紅雲晝暖石乳玉苕乍茁斑筠初織靑絲籠恰是吳姬相約春纎齊擷香刺防防沾綴露應摘盡金蕾珠蘗攜輕簍帶笑歸來衣染暗香絕卻早柴扉半掩紅泉初汲中婦拍茶才歇蒸凝靑瓊焙來緑髓制就些些雀舌看雲鬟影動幽意引奇芬初泄倦文園自來消渴仙掌分嘗甆甌斟澗雪【凝去聲金蕾珠蘗茶芽也見淸虛子陸亀防詩尋來靑靄曙欲去紅雲暖又靑瓊蒸後凝緑髓炊來光又中婦拍茶歇仙人掌茶名】

集賢賔

偶簡舊寄詞有感和栁屯田韻

重簾小閣關心事緑徧萱叢舊時相逄未嫁冷落金虫去後千回夢憶重逄瞥見姿容人間辛苦都嘗徧燈前擁髻愁濃算只玉釵恩重畱結表心同年來敢道宋家東何計決芳悰悔教端陽一別直恁匆匆玉冷環畱脆碧香消枕膩殘紅縱眼前有人歡笑才回首便自忡忡腸斷蕭娘一紙何必怨君終【畱結句用防眞詩】

賀新郎

席上被酒和阮亭韻

短髮愁千縷誰認得平生蕭瑟沈鱗覊羽忽發狂言驚滿座浪說目成眉語但記取柘枝白薴送客畱髠傾一石縱三更且聼吳歈去吾明日焚書舞新聲回鶻傳三部鐡如意唾壺敲缺低昻擊鼓何事干卿春水皺漫道齊名韋扈最難得忘形賔主二十四橋尋小杜報平安書記今何許新月上桐初乳【韓詩北極有覊羽南溟有潛鱗王壽焚書而舞見淮南子鐡如意二句用王處仲事韋荘扈處扆俱以小詞著名蜀中報書記平安用牛僧孺待杜牧之事庾信詩桐垂細乳】

鳯歸云

偶作

吾老矣去日光陰那堪屈指任俠疎狂蹴鞠樗蒱不癡不慧無才無技況生來本磨蠍爲宮窮鼯學計問人生何處堪出世應有澹月防風剰山殘水還自去守我良方鑽他故紙不過是一卷離騷幾葉楞嚴破除萬事頺然坐廢曾消受得蠻觸功名邯鄲滋味而今後得無縈系永教毀硯焚書漁樵同醉

洞仙歌

中秋訪舊不遇和栁屯田韻

從別後千回夢憶何處琴挑香惹記小語憐惜芳姿俊雅紅潮防醉金蟬亞褰繡幔認得雨嬌雲奼便一刻算作百年聲價淸暇長回首緑屏深曲輕啼淺笑頓覺鴛被生寒總負鮫珠頻灑白頭吟就偏驚訝更細數盟言織就廻文重寫那便得眼前玉人如畫素娥幽冶忍使夢遊拋捨梧桐下寸心鬥酒爭芳夜【末句用劉妙容宛轉歌】

夏雲峯【第二體】

秋雨感懷用僧仲殊傷春韻

書幌長淸簾衣漸裛火罷鑪灰生暈小山畔桂花遲放曲欄外海棠偏嫩愛靑甆栽滿菖蒲恰稱得幽人碎愁零恨怪滿耳蛩聲淒淒切切叫得雄心都盡病入悲秋渾未損況劍寂琴虛二毛偏近答賔戲支離自笑送窮揶揄誰問十年事偏上心頭便靑鳥飛來總虛佳信只賦號愁霖詩名苦權寄眼前孤悶【曹植應瑒陸云俱有愁霖賦杜甫有苦雨詩】

春風裊娜

本意用馮文子韻

問今年爲底才識春愁梅額淺栁腰柔傍妝臺試看團圓玉照一絲新喜才上眉頭金雀屏風紅珠斗帳試聼東風黃栗畱午夢瞢騰慵醒處金虫寶瑟倩誰収又是飛飛燕子穿簾拂幕坐雕梁對話難休紅作片錦成毬空樓閒晝暗數綢繆千防飄來栁花煙起五銖用盡楡莢星稠恨伊偏薄劣鎭教垂卻銀蒜雙鉤【玉照鏡也黃栗畱卽黃】

翠羽吟

爲阮亭賦庭前鸚鵡

官閣深濃樹陰修竹碧森森金鎖珠絳鸞回鳯峙吐靑音滿砌月生淥水一片雲寫靑林正使君擁書髙嘯翛然坐對鳴琴奇姿妙質振防吟麗容采采善解幽心慣是得人憐惜充君戲玩風前舞翠衿相思秦隴停聲不語蓮漏沈沈長傍湘簾好厭雕籠又憶飛岑夢醒淸怨難禁恐檐霜曉侵座中有客莫倚能題漫寫珍禽【謝荘鸚鵡賦雲月滿光於淥水雲寫影於靑林余用禰衡曹植賦中語】

引駕行

深秋復有廣陵之行先簡寄阮亭羨門

官河楊栁隋苑鸎花竹西路是前人斷腸處年年長憶煙蕪吾徒燒蘭作燭裁詩擘錦東閣畔翠盤妙舞白薴紅牙倒盡瓊蘇歌呼更淸談揮麈回頭殘月落金鋪恰又是離人欲別分手唱驪駒踟躕西園北裏況教曾醉當壚想芙蓉叢菊二分明月蘃女花奴徐徐便十年一夢贏得虛名薄幸無向平山重到還怕見衰艸寒蒲【瓊蘇仙酒名】

西平樂

久雨中秋見月因憶去年虎阜勝遊用周淸眞韻

亂雨分秋濃煙防晚望遠極目偏賖萬頃琉璃廣寒何處浮雲捲盡還遮嘆楊栁爲儂憔悴蟋蟀爲儂淒戚催寒幾陣西風空庭濕盡寒沙試問瓊樓瑤闕當此夕何事使人嗟嘯呼風伯招尋月姊桂魄飛來素影橫斜從今願分餐玉屑長駕金樞更自左持歡伯右挾嬋娟好待冰壺濯舜華回憶芳時蘭舟同艤畫閣雙憑舞罷霓裳景色溶溶教人好覓伊家【玉屑飯修月人所餐伏滔賦理轡金樞歡伯酒也嬋娟月也】

六醜【升庵易一名个儂】

同周兼三小飲廣陵園亭因話西泠舊遊偶拈周淸眞韻寄感

見春光又去腸斷處年年輕擲堤栁亂飄雙雙飛燕翼掠波無迹只因狂做病將顚賺醉徧粉塘香國風流何處尋釵澤浮白紅樓踏靑紫陌凖擬受他憐惜待挑燈剪燭細語窗槅春心寂寂只唾花防碧眉葉鈿黃防聞淸息座中顧曲佳客話舊遊蘇小歡情何極更匆匆絕纓欹幘誓今後憐水憐山不過遠山罏側駕扁舟趂伊潮汐自思量惟有淒涼夢一生値得【釵澤出後漢書馮衍傳韓偓詩憐水更憐山兩處總牽情】

夜半樂

題元人畫韓熈載夜宴圖

當時江左風味玉笙吹徹天許淸狂暇有北海韓郎才名瀟灑玉鸞視艸銅螭署勅更聞弟畜徐鉉客呼舒雅行樂地歌舞爭蘭夜銅盤絳蠟耿耿芳樽細浪長鯨傾瀉香霧暖滿堂玉人如畫宛轉搊弦激昻撾鼓沈沈月隠花明魚脂飄灺交翠舄花冠暗中卸到此不覺纓絕履遺良宵無價那羨南朝官僕射動君王恰贏得虎頭偸寫看明月梅嶺岡前者謝公墩畔風流話【射去聲熈載文章與徐鉉齊名多蓄妓樂與客雜居以避相自污沒後贈僕射諡文靖於梅嶺岡謝安墓側後主令顧宏中至第中寫夜宴圖進禦】

六州歌頭

戲作簡僮約效稼軒體

僮來語汝約法告而曹吾所命只數事汝毋囂記來朝紅藥欄幹畔縛棕箒摩苔石除菊蠧移蘭盎早須澆庭際幾頭丹鯽戲蘋藻粉餌時調便間將短竹扶植美人蕉彈雀驅梟莫逍遙宜勤應答防趨走防書篋整詩瓢燕幾側博山內水沈燒火母焦煮茶鐺頻熟候蟹眼聼松濤吾無事痛飲酒讀離騷若有客來時候須滌盞頻進香醪且抱琴吹笛長醉侶漁樵門掩無敲

寶鼎現

廣陵淸明日賀天士邀同南郊小飲有贈用劉湏溪元夕詞韻

聨翩遊騎玉勒踏徧月樓煙市漫追尋雷塘繡瓦望靑簾杏花村底春一笑任羣鶯滿樹卻與春光俱醉怎禁得畫橋暫止猛聼吹簫聲起遺簮墮珥籌花事憶少年情悰如水卻早見當壚佳麗抱銀箏初來北第香縹緲颺繡屏羅綺風散落紅十里誰憐惜旗亭遊子看日攪一簾花碎莫道天遠蓬山暫消受檀牙按指問何時翠幰重來對紅防怯睡賺得个玉纎整髻假報金釵墜還記取垂桞堤邊揺蕩春風影裏【看字襯】

怨朱弦

宗梅岑約遊紅橋泊舟韓園紀事

放桃花畫舫尋春緑水回環紅雨繽紛嫩栁垂絲鶯簧乍囀陌頭驟起香塵雷塘何處小橋流水彌彌瑟瑟粼粼只鶯花不攺無數簫聲占斷芳晨伊道紫宮金彈我道鈿箏錦瑟此恨平分且試向東風寄語細與評論是誰家桃葉桃根鴉黃隠笑蛾黛畱顰偸傍犀簾防揎翠防的的東鄰明言未實暗祝方眞又是夕陽斜度早難道且住爲佳踏徧黃昏廻首千秋索下猛憶三生石畔記取腰身更莫向西園北裏輕擲銷魂【韓偓詩明言終未實暗祝始應眞又的的近東鄰千秋轉語秋千卽古秋千字陳黃門詩禦苑有山名萬歳復宮新戲號千秋且住爲佳用晉帖語】

三臺

用瑯琊氏事贈王阮亭三十初度戲用辛稼軒用陸氏事送玉山陸令體

憶長安握手蕭寺傾倒風流如許講毗曇年少重僧彌把團扇名齊法防連宵過喜聼蟬聨語濯濯見新桐晨露兩丸髻對酒淸歌白玉手談荘揮麈向西山時看爽气卻種此君同住灑白練夭矯似驚龍愛寫洛神遺賦髙輿披鶴氅廣陵路都爭識神仙風度芙蓉第紗帽

隠嚢鳯凰池瓊林珠樹羨吳苑小令題詩蘭亭右軍作序看車前赫奕八騶來更鄧禹笑人何處便挿簮散幘成髙步封禪書誦來無悞況庭際蠟鳯壘棋數公才又還如故【中三四句王珣瑉五六句王修王恭七句王曇首八句王衍九十句王防之十一二句王獻之十三四句王恭十九二十句王融二十一二十二句王儉誦封禪書於齊帝前事余俱用王氏語】戚氏

輯倚聲集將成復得阮亭新詞並簡

憶靑春年年花發碧堦新寂寞誰過倒來家醖自奇芬尙難忘綺語拋殘口業負詩人當時紅牙翠羽楊栁外暗自消魂銀管裁將雪兒唱徹風吹細語幽紛便優伶周栁叱吒辛劉下筆如神此日情緒難分竹扉髙掩寂寞困琴樽猶自有華胥可到玉友相親更衍波揮灑十二龍賔吾甘濩落長貧孔方交絕管城相薄半通難綰靑綸沈郎多病日賦成雌霓賴有王筠況是彈丸脫手向金壺防汁走靈防看來麗湧香氛枕邊鴻寶應博佳人問斟玉瀣雙鯉傳蘭訊誦佳句曳霧牽云好破除碎恨閒顰怕十年心事到黃昏還須自懴新參丹龠長守金輪【樂天詩猶殘口業未拋詩玉友酒名衍波箋名龍賔墨神霓仄聲靈防兔毫筆也丹龠道書金輪佛藏也】

十五家詞卷二十三

欽定四庫全書

十五家詞卷二十四

休寧孫黙編彭孫遹延露詞上

詩何以余哉小樓昨夜哀江頭之餘也水殿風來淸平調之餘也紅藕香殘古別離之餘也將軍白髮從軍行之餘也今宵酒醒子夜懊儂之餘也大江東去鼓角橫吹之餘也詩以余亡亦以余存非詩餘之能爲存亡則詩餘之人存亡之也向讀彭子羨門與王子阮亭無題唱和嘆其淫思古意兩玉一時阮亭旣官揚州羨門有客信宿防鄒子程邨初集倚聲於是延露之詞成焉然則延露者其無題之餘乎蓋維揚佳麗固詩餘之地也昔人謂天下三分明月二分獨照揚州至有人生只合揚州死之語不止三年一夢而巳故登蕪城宜賦西風殘照弔隋苑宜賦金鏁重門過玉鉤斜宜賦曉星明滅上二十四橋問吹簫玉人宜賦衣染鶯簧載酒靑樓聴竹西歌吹宜賦並刀如剪進雷塘觀八月潮宜賦玊虹遙掛豈惟平山欄檻讓文章太守揮毫獨步哉楚大夫芳華竟體若無湘浦蘅蘭巫峯雲雨則九歌九辧何處生活今以彭子之才江山助之折大堤之楊栁對官閣之梅花選樓公子盥手裝書殿腳夫人畫眉捧硯宜其提辛扳李含栁吐秦與紅杏尙書花影郎中平分風月則維揚固詩餘之地而彭子乃詩餘之人也有其地有其人有其人有其詞詩餘人乎人餘詩乎寄語王鄒想當絕倒如僕者刻畫無鹽唐突西子斯又彭子之餘也巳古吳尢侗悔庵撰

小令

十六字令

聽蛩

虫切切哀吟不肯休愁人處多在五更頭

南歌子

揚州

靑雀芙蓉舫紅防楊栁橋聴徹玉人簫一塲花月夢可憐宵

荷葉杯

問病

花落朩樨庭院重見骨細不勝衣支離憔悴總因伊知麼知知麼知

曲廊

今夜霜風淒陣陣行到曲廊邊暗中扶徧小欄幹寒麼寒寒麼寒

搗練子

送春

啼鳥歇小庭空幾陣防纎幾陣風獨倚危欄閒極目子城一帶綠陰中

望江南

卽事

山郭靜春色正紛披楊栁風柔吹絮粉海棠雨膩濕胭脂憔悴惜芳時

山郭靜樓閣迥連云歌管邀回桃葉楫舞茵催試石橊裙可惜日將曛

山郭靜亭榭最淸幽琪樹花殘猶旖旎靈和栁悴亦風流往事憶成愁

南鄕子

采桑

花艸暄妍江南三月浴蠶天陌上羅敷紛采摘提籠立柔桑影裏遲遲日

憶王孫

寒食

梨云婀娜桞云斜閒倚髙樓數亂鴉惆悵王孫天一涯不歸家風雨年年葬落花

如夢令

惜別

昨夜桂堂深處風翦燈花如絮玉漏一聲殘苦死催教人去無語無語涙眼頻頻偸覷

春晝

玉礎朝來生潤滿地落紅成陣微步下香堦泥涴雙鴛小印春盡春盡吹到荼防花信

長相思

閨恨

約歸期盼歸期畢竟歸來是幾時賺人書疏兒長相思短相思盡日相思君未知懨懨痩不支

目成

啟圍屏下重旌解意銀釭故不明今宵好目成夜香淸墜釵橫燈下頻頻相喚聲教人待怎生

河滿子

防仙

獻罷金蔬玉菜吹殘鳳竹龍琴好趂天風尋舊侶逍遙碧嶠靑岑歸自安期海上懷中一寸仙椹【秦皇遣徐福入海求一寸椹】

寄語

忙裏彈棋擊矟閒時酌酒鳴箏奇服居然人不識髙冠短後長纓寄語裏中兒子何妨謂我狂生

生查子

旅夜

薄醉不成鄕轉覺春寒重枕席有誰同夜夜和愁共夢好恰如眞事往翻如夢起立悄無言殘月生西防

去歳

去嵗寄寒衣細熨襟前皺春服又重縫何日歸來靑鳥去傳言只說人依舊腰帶沈郎寛禁得添消瘦

昨夜

昨夜夢無憑彊起窺妝鏡錦字授行人殘麝光猶凝此去見檀郎情事應詳省生怕不思儂但說懨懨病

病起

小礎綠陰粘片榻黃梅涴迸水簟文流人借靑苔臥鄕字幾時來旅病才輕可往事莫思量想著如何過

醉公子

訊使

前月行人去屈指來何暮叩戶料應來鄕音傳尺素尺素幾行余不見故人書難道不相憶沈吟雙鯉魚

防絳唇

送春日與袁重其花下小飲

艸暖鶯飛行人多上全吳館月洲亭畔重把春衣換新綠南園巳覺參差徧花如霰君今不醉負卻提壺勸

浣溪沙

病況

卻月橫云悄未舒看花踏艸興全疎屏山寂寞夜何如燭炧香焦猶未寢防回偸看寄來書感他珍惜怕他

虛

春遊

花栁暄萋不自堪柔鶯歷歷燕喃喃防膓春色在江南麥隴摧風輕委浪蘋波蹙雨淨拖藍旗亭歸去酒防

酣

客中小寒食作

客裏佳辰祗自憐白楡初攺漢宮煙覆堤栁色正三眠芳樹乍聞花气息小樓防見月團圓教人無柰暮春

天

踏靑

翠浪生紋漲曲池春深閨閣弄妝遲弓鞋羅襪踏靑時鴉鬢輕分金縷縷燕釵低颭玉差差杏花香雨細如

絲

一幅帆飛十里流白蘋芳渚放輕舟洞天何處最深幽紅杏枝頭寒食雨碧桃花外夕陽樓千條弱桞綰春

愁

艷情

睡鴨淒淸夜未眠銀荷低照像牀邊七襄錦被八蠶綿臯厭細挼紈簟上諾龍私貯繡襟前玉郎長得玉人

憐【臯厭見水經注】

閨思

蟬翼裁成稱體衣妍和風日燕交飛逺山黛一行低雨滴櫻桃隨涙落心緘荳蔲怯人知殘鶯新絮斷膓

時

美人春睡

妝閣深深鎖碧苔春眠嬌倚避風臺海棠著雨未全開金蝶暗寛文綺帶玉鉤微卸錦綦鞋檀郎莫自防人

來

鑾江舟中集劉隨州句寄孫無言

古木寒蟬滿四鄰蕭條環堵絕風塵何年家住此江濵漢水楚云千萬里不堪秋艸更愁人臨岐南望一沾

巾

初夏

小閣冰簾軸畫義水沈煙重暈輕紗鵲罏分火潑新茶綠竹傳將歡子粉紅蕉憐殺美人花一池春雨閙鳴

蛙

伊川令

爲阮亭題余氏女子繡洛神圖

采珠拾翠紛來往羅襪輕盈樣何處通辭波上膓斷東阿才子一賦千秋悲愴鍼神原是魏宮人重拈出洛靈小像

卜算子

賦艷

又報玉梅開笑泥靑娥飲去歳畱心直到今醉裏如何禁身作合歡牀臂作遊仙枕打起黃鶯不放啼一晌畱郎寢

夏至日

才過困人天又把黃梅做試卷疎簾一倚闌小雨吹紅醋艸艸百年身悔殺從前錯來日還如去日長沒个安排處

有懷

簟影滑生云蓮子淸過水好月微風入夜分記起當初事鈿盒悵空存愁病看如此仔細從前暗忖量值个相思死

醜奴兒令

雨窗讀悔庵弔琵琶樂府

從頭細數傷心事幽怨琵琶哀拍胡笳一代紅顏萬里沙沈吟掩卷愁無限風閙窗紗雨滴檐牙蛺蝶多情苦殉花

臨別

畫橈約在春初發暗數流光羞整新妝不到臨時巳防膓繡幃今夜人淸悄雨滴空堂花落空釭數盡更兒嬾上牀

減字朩蘭花

重過鴛水客樓

鴛鴦湖畔曽醉嬌歌聴翠管湖雨湖煙不見於今又幾年重來颿影蘭葉頻花秋日淨題句空畱行裏塵生水面樓

菩薩蠻

京口遣信南歸因題書尾

繡衾孤擁春寒峭窗前小玉迎人笑報道逺人回郎君有信來循環都讀徧腹內車輪轉何日卻歸家懨懨瘦損花

其二

中秋月落催蘭棹淸明寒食逡巡到靑鳥縦傳書不歸仍是虛舊歡眞似夢畢竟功名重含淚待歸期從頭細問伊

其三

去年除夕蘭釭下燻香被酒更深罷鳴指又嘉平迢遙薊北行門庭淸似水淚滴鴛央被夜夜捧心眠何人著意憐

其四

斷紅小頰芙蓉淺檀痕新漬香襟暖雁字下平蕪還勝雁也無情知歸未得不是輕拋擲寄語好加餐春來風雨寒

除夕阮亭廣陵署中守歳

節序驚心殘臘盡同雲襞雨寒猶小暖逼鑪煙江春入舊年芳柑傳綺席好事過除夕香雪動園梅春回人未回

閨情

畫檠朱燼花如雨當窗手弄春鶯語半面最宜人屏山一綫痕十重緗綺被赤翡交靑翠生小怯孤眠郎衣手自牽

春愁

平蕪南浦萋萋碧殷勤別淚紅巾濕花信半催殘髙樓簫管閒金猊空自爇不解鴛鴦結何物似相思相思無盡時

夢起

秦篝小炷銷宮餅繡衾一疊文鴛冷儂巳不成眠知伊更可憐晨光生牖裏曉幙長孤起春夢太分明闗人半日情

春寒

夜寒酒薄眠初覺一釣殘月懸樓角小篆冷香筒香煤半粟紅垂簾還涉想髣髴金釵響數盡短長更東方不肯明

暮秋閨思

層波不轉眉山蹙有人倚徧闌干曲云洗碧天空殘陽雁背紅寒林煙防防不見歸防影望斷又今朝離魂脈脈銷

樓眺

一抹煙鬟靑不了遙天防防寒鴉小落日掛簾鉤捲簾人倚樓云防何處度目盡江南路窈窕月華生斷腸今夜明

題靑溪遺事畫冊和阮亭韻【乍遇】

南園粉絮漫天起玉防幹外花陰裏初試薄羅衣金蟬顫欲飛無端郎驀見剗襪輕風扇驚起宿鴛鴦裙拖繡一雙

又【夜飲】

春檠雙吐緋羅燭文犀酒泛葡萄綠裊裊洞簫聲牙娘按字淸投瓊聊作戲莫賺蕭郎醉今夜好秋光月明衾枕涼

又【私語】

棠梨落盡花如雪雙雙照影昏黃月黛秀聮娟雲鬟亞玉肩憑防羅襪倦坐損春衫茜小語怯聴聞嬌波橫覷人

又【圍碁】

湘蘭九畹垂垂吐雕龍巧喚紅鸚鵡長日試敲碁嬌慵落子遲儂家誇好手賭勝朱櫻口卻斂細蛾兒含羞欲悔時

又【迷藏】

海棠開徧淸和近輕蟬低掠雙文鬢玉體借花藏花深珠露涼靑衣能暗邏莫使窺人躱人影墮髙枝玲瓏月一絲

又【彈琴】

梧桐深院鳴秋葉狄香小炷氤氳爇玉指弄哀彈琴心雲水寒園絲珠作串字字含淸怨淸怨寄三湘眉峯九曲長

又【竊聴】

朱絲宛轉垂銀蒜今宵底事拋鍼綫怪殺太風流頻頻撼玉鉤千般輕薄个可也羞燈火漸覺麝蘭微畫屏人欲迷

又【讀書】

小窗鮮碧凝修竹窗前試展珠圅讀日永靜無人風來散帙頻新妝嬌半面莫使悲團扇纖月掛檐頭牙籖索罷休

又【潛窺】

霜搗罷明於雪褰帷人似嬋娟月何必怨羈雌有人簾外窺嬌羞生不慣驚避檀郎看香汗玉膚潮無聲落鳳翹

又【葉子】

竹窗晝永淸無事南朝舊譜翻新思奇正巧能兼犀籌手自拈郎休嗔葉子葉葉郎相似盡日掌中擎歡情一紙輕

又【情外】

花梢荳防含春色風狂雨驟相狼藉懊惱錦屏空胭脂滿地紅諸姨偸覷著調笑多輕薄一曲後庭花前身張麗華

又【祕戲】

枕圅膩臉明雙玉纖蛾接黛攢新綠歡淚粉香垂爲郎忍片時金鋪橫屈戌皓腕頻頻覷覷向蠟鐙中臂妝深淺紅

巫山一叚云

雨窗與程村夜話

歳月閒中老容顏暗裏消淸槐好爲系徵舠濃綠染長橋聴雨僧廬靜尋詩竹院遙燭花落盡又頻挑不寢費蘭膏

南譙道上

暮火投山郭朝寒過驛橋江云一色秣陵潮抹斷蔣山腰秋色低鴻雁淸霜急皂雕汀蘆沙葦冷蕭蕭風雨入南譙

爲侯大年賦催妝

侯第珠爲帳金閨鈿作車水沈香炷博山鑪今夜極歡娛顧影雙龍鏡更衣百寶畫眉深淺入時無笑指月生初

栁含煙

本意

水驛下戌樓前寒食淸明過也淡煙疎雨落花天恨綿綿風起防橋如雪短葉長條堪折一春只覺別離多柰愁何

謁金門

春夢

春愁積一片角聲淸急天上佳期無信息行雲何處覓靜掩流蘇帳額還似見伊顏色夢破五更風瑟瑟紙

窗涼月白

好事近

落葉

一葉爲誰飄染就十分秋色欲借江郎靑管賦閨中新什小鬟石畔掬淸泉捧硯洗殘墨好向斷紅紋裏認玉人書迹

金蕉葉

新月

新蟾恰恰轉花梢照人半霎誰將明鏡彈破纎纎小指甲又似人兒痩怯染輕雲犀梳倒挿朝來鉛粉洗淨蛾黃露一搯

淸平樂

吳中柬寄百旃

少年情緒分付東流去水上浮漚花上露一霎蜉蝣旦暮故人休問彈冠心隨雲水同寒覓得新來活計筆牀茶竈蒲團

憶秦娥

黃薔薇

淸明近好風初占薔薇信薔薇信脂輕粉薄天然檀暈夜來巳覺春寒困曉妝約略黃兒褪黃兒褪幽香一

滴露珠新搵

憶少年

憶逺

閒來極目朦朧不辧江天雲樹懷中數行淚向何人彈與日日潮回烏角渡趕不上蕭郎行處仙裙且休系仗東風吹去

更漏子

五日

展羅衣寛寶纈團就一窩香雪珠箔下畫屏中重施繡抹胸梅雨濺荷風扇釵上翠符頻顫多少事費沈吟日長倦不禁【毛熙震詞繡羅紅嫩抹酥胸】

午飲

額妝輕眉影細髮際瑩瑩光膩收寶鏡炷沈煙低頭急繡纒菖葉碧橊房赤午酒中人無力羅袂薄晚風涼幽蘭被體香

荊州亭

晚眺

小閣愁來獨倚四合彤雲垂地若要不思鄕夜夜除非沈醉酒後寒生半臂著處牽縈人意珍重舊羅巾曽搵美人香淚

甘艸子

今夕

春恨耽過年時今夕消除盡花月也羞明兩兩生嬌暈堦下綠茵淸穩合眼處蘭縑初褪一齧文犀爲伊忍

狂殺人風韻

阮郎歸

旅思

院門花影鎖重重行雲天外峯夢魂吹去杳無蹤此時愁殺儂風剪剪月朧朧春霜壓被濃萬千心事霎時中掛兒撼曉鐘

春曉

靈扉誰爲捲仙旌霞光透月櫺防回欲起又消停朝寒不自勝明鏡啟曉篝輕宮香分外淸依微花气滿云屏春禽無數聲

歸思

玉河官酒送行時輕黃徧栁絲仙橋認取再來期花驄驕欲飛人事換歳華非江云望眼迷年年風雪滿徵衣思歸又怕歸

眉峯碧

春閨

漫把重簾約巳覺朝寒略春色原來一夜深看桃李參差發紅淚垂銀蠟煙縷靑於髮午幙人聲悄不聞隔花細雨流鶯滑

眼兒媚

秋思

空堦夜雨滴心頭涼雁過西樓一行秋色十分歸思萬防離愁自被浮名羈絆後長似斷蓬流淒淒雙杵朦朦殘月渺渺孤舟

錦堂春

柬旣庭

塗轍正妨我輩溪山合老狂夫爲報故人休復爾鐘鼓駭爰居心巳絮泥灰木身月媵花奴須知富貴非吾願遮莫執金吾

桃源憶故人

社日

平臯翠縠濃於染一幅晴蕪靑蒨舊社酒徒零亂添得紅襟燕枌楡往事還重見竊炙歸來春宴人在櫻桃庭院今夜停鍼綫

攤破浣溪紗

讀髙季迪缶鳴集

何處登臨憶侍郎無邊艸樹路微茫依舊靑丘湖下水接東江舊宅巳隨煙裏沒遺編曽向篋中藏嘆息當時同輩少壓徐楊

武陵春

和潄玉詞同阮亭作

桞軃鶯嬌蜂蝶閙春色滿枝頭暮雨朝雲不肯休遮莫太風流花滿湘江波正綠莫上朩蘭舟若向湘江共舟又添得一般愁【末句多一字照原本】

將遊吳門先寄家兄云客

三月韶光應巳暮花事委行塵畫防擬泛石湖濵修褉及佳辰寄語流杯亭下客沽酒莫辭貧風吹船玉皺紅鱗一嘔朩蘭春

太常引

畱別

脆紅嬌白媵殘春香夢細於塵畫閣又斜曛空羨殺烏龍錦茵無邊風浪無憑書札從此隔重闉一掬小江津浣不盡相思淚防

栁梢靑

感事

何事沈吟小窗斜日立徧春陰翠袖天寒靑衫人老一樣傷心十年舊事重尋回首處山髙水深兩防眉峯半分腰帶憔悴而今

月中行

別意

越絲新襞小裙腰翠帶逐風飄水蔥仙席索春饒脈脈暗肌銷銀箏玉管無心弄人靜後防防淸譙相憐端的只今宵不睡也難消

滿宮花

南園

試靑鞋褰翠袖春色南園堆繡白頭猶說廣陵王能使行人回首錦衣城今在否見說當時宮囿陌上誰歌緩緩歸只有花開如舊【南園在姑蘇子城西南廣陵王錢元璙帥吳時所剏衣錦城在臨安吳越王素所居營也】

十五家詞卷二十四

欽定四庫全書

十五家詞卷二十五

休寧孫黙編彭孫遹延露詞中

小令

少年遊

席上有贈

花底新聲尊前舊侶一醉盡生平司馬無家文鴦未嫁贏得是虛名當時顧曲朱樓上煙月十年更老我靑袍誤人紅粉相對不勝情

思越人

題余氏女子繡西子浣沙圖同程村阮亭作

擘仙絲寫美矉依然南國娉婷石畔浣紗今在否溪流猶爲人淸興亡吳越眉顰上鴟夷枉鑄遺像日暮百花洲下路珊珊步屧餘響

醉花陰

和漱玉詞同阮亭作

花影枝枝揺午晝桂炷銷獅獸愁病怯登髙防陣西風吹得羅裳透闌干星月三更後玉露沾香袖心事寄誰行約略腰身轉覺秋來瘦

怨王孫

春暮和李易安同阮亭

春陰晼晚薔薇庭院謝女樓空秦娥夢防倩栁色把情傳結纒綿當初小喜將人惹還拋捨殺是無賴也別來又過寒食防樹橫斜斷腸花【古詩小喜多唐突相憐能防時】

又

銀箭聲悄金屏思惱香夢和云流鶯防曉一樹樹海棠紅不禁風風狂雨驟傷心處花落去穠艷空辜負登樓一望天際目盡南云鎭思君

雙調望江南

初見

初見處記得在東臯曽與酒人司白墮便從仙籍識靑腰顏色爲誰嬌行酒罷滅燭更相邀並體花間剛恰好淩波一撚巳魂消何況是今宵

浪淘沙

戲贈閨人

生計漫匆匆賣賦臨卭黃金先爲貰新丰伊唱吳趨儂起舞激楚回風此處不畱儂甚處畱儂小朱慵粉若爲容一事與卿權領取酒誥花封

代答

曉起弄妝慵笑指吳傭白衣夫壻白頭儂今日海棠花下飲端與誰同雲雨楚天重誰系郎蹤任伊夢徧十三峯解識近來勤入道懶向花叢

懷歸

漏永夜如年撥盡鑪煙乍晴又雨晚秋天切切暗虫窗外語欲斷還連寒色透重綿若个周旋自家將息自家憐何日歸來相訴也月下花前

客窓夜雨

寒雨太連綿一抹江天廣陵鐘斷夜無眠何事秋聲吹不了長打窓前酒後轉淒然著處堪憐故鄕只在睡鄕邊好囑夢兒歸去也片刻團圓

杏花天

美人題紅葉

安排秀句描秋思正沈吟湘毫欲試風前紅葉輕於紙薄命生憎似此堪惆悵美人獨自碧雲杳佳期未至有情盡解相思死消得銀鉤防字

摘紅英

客中聞賣花聲

東風吹芳信賣花聲隔墻頭粉耽人恨教人困賖得春光爲誰簮鬢靑兒嫩紅兒褪夢回蝴蝶難重認情兒悶心兒忖別來防日玫瑰開盡

紅窗睡

舟泊廬山下寄吳爾世

薄暮江濵燒竹尋煙見水面漁燈三兩香罏五老靑防上正峯峯相向猶記此中君獨往料此後雲巖松瀑依依夢想因風傳語道廬山無恙

河傳

和溫飛卿

愁緒如許對淸宵砌竹風敲蕭蕭一聲兩聲魂欲消無聊冬缸凝玉膏卻抱雲和傳素怨芳信晚腸並危弦斷夜烏啼林葉飛淒其小窗月又西

鷓鴣天

戲題閨人團扇

蘭吹和煙細不聞紅蕤夢冷浸香雲大垂手處千金意小比肩時兩玉人珠有暈璧無痕怎生消得許多春願將巫女峯頭水形影團來並一身

偶贈

上社橋頭鬭防千黃鸝巷口按歌年當筵錄酒從無誤隔坐拋鉤絕可憐良宴防好因緣玉兒顏色雪兒弦別來多少傷心句寫付吳中水碧箋

詠美人眉

麝月才分一寸彎長顰短暈淺深間療饑自有餐來色消渴因看逺際山螺子細栁絲寒兩峯天外碧相攢翠蛾一滴能傳語窨住春愁不放還

詠美人指甲

知向窗中弄彩毫墨痕隠隠沁紅麼手揮玉柱頻教剪指撥沈煙旋欲焦風力拆嫩蘭苕夜來輕蘸碧雲醪芳心要使檀奴覺一掐春肌暈未消

玉樓春

五日飲虎丘山下題壁

越衣當夏淸風至芒鞋偶過云嵓寺虎丘山下故人家能倒金樽畱我醉醉後難平多少事仰天欲問天何意偏使雞鳴狗盜生卻令賦客騷人死

贈河內賈雲谷

三河自昔繁華地君最風流堪自喜莫向天涯作旅愁人生大約如萍寄曲江當日曽連轡盛年略與荀郎似今朝試向鏡中看不覺巳年三十四【白樂天詩不覺明鏡中忽年三十四】

三月晦日歸舟

淡煙斜日長亭暮難得韶光容易度江南無限斷膓花枝上東風枝下雨萋萋芳艸傷心路一片雲防天外渡人從春色去邊來舟向夢魂來處去

步蟾宮

書姬人素領巾

一香雪團金釧卸仙銖輕盈如剪分明只是洛川人送微波靈綃乍捲人間天上誰曽見生受了玉柔花軟情知薄福爲伊消不做黒頭王掾

雨中花

解嘲

麯生巳拜尙書尹毛生又攝中書品橘叟千頭竹君千戶盡領通侯印羽客乘軒花錫衮先生豈合長棲遁官栁排衙官蛙疊鼓官補南柯郡【羅虯有花九錫】

夜行船

花底私語

半軃鴛綃輕蘸碧軟春纖湘紈無力圓靨初分橫波欲瀉心事有誰知得解意芳姿偏作劇故意兒弄人羞澁笑指蓮花向儂偸問可似粉郎顏色

虞美人

詠虞美人花

香魂帳底隨煙冷判與春風領柔枝畱得可憐名一撚紅衣猶似儛人輕嬌歌小按傷心拍楚楚綃裳濕玉環飛燕巳成塵不道虞兮原是此花身

偶賦

小樓昨夜霜華凝膏薄蘭心冷紅煙幾縷暗香濃可惜一塲歡防太匆匆今朝行到紗窗下剛值梳頭罷回眸一笑轉嫣然恰似三生石畔舊因緣

閨情

連枝蘭燭熒熒影簾外秋風冷神絲繡褥欝金香不覺犀梳低墮枕函傍纎纎玉指如萌削數徧陽臺約脂殷粉弱最傷情偏是行雲夢好易爲醒

燈下

繞廊試覓芳蹤去數防蘋花雨九微燈下見渠儂恰似巫山神女夢中逢月稜隠約唇朱小簇蝶湘裙裊玉簫吹徹獸煙溫記得橫波不轉暗窺人

登太白酒樓和董蒼水韻

靑蒼齊魯埀垂小十二山河繞銜杯笑殺世人忙不道次公當日醒而狂騎鯨客去煙波暝碧落無音信振衣一上謫仙樓遙望長安不見使人愁

南鄕子【第三體】

采蘭

微雨過池塘玉骨才勝翠莞涼乍起偶然閒徙倚紗窗一葉紅蕖墜筆牀楚畹媚幽芳小摘蘭叢助曉妝半晌沈吟緣底事思量有个人兒竟體香

鵲橋仙

淸明

煙蕪瀉浪晴川鋪練一陣風來吹皺韶光百五禁煙時又過了防番花夭桃染暈垂楊拖綫萬防春光泄漏口噙紅豆寄多情爲誰把相思嘗透【紅豆名相思子】

踏莎行

悼兄女

四韻拈成六書摹徧小窗夜夜溫文選繡牀竟日不聞聲閒來學弄湘妃管白璧難堅彩雲易斷此生何處重相見鑾江一紙斷腸書涙痕遙灑登髙宴

春暮

鶯擲金梭栁拋翠縷盈盈嬌眼慵難舉落花一夜嫁東風無情蜂蝶輕相許尺五樓臺秋千笑語靑鞵濕透胭脂雨流波千里送春歸棠梨開盡愁無主

題美人畫扇

防防淩波些些眉嫵玉蓮花下私行去花光臉色不分眀紅酥欲凝嬌無語醉玉如煙汗妝如雨風流體態還如許羅衣恰好半身長依稀巳到消魂處

將遊嶺南卻寄

荔子香寒珠宮色冷緣溪雨暗桄榔影枉將涙眼望南云夢魂不度梅花嶺翠羽雙飛素馨千頃此方仍是繁華境仙梅開日是來時一枝歸把相思贈

虞美人【第二體】

錫山舟中獨酌

玉巵如雪溶溶白巵酒還同色水雲影裏叩船舷無情月也解相憐爲人圓壚頭肯典鸘裘否歸取文君酒碧桃花下醉摩娑秦箏趙瑟倚聲歌樂誰多

小重山

扶病

遲日園亭禊事收那時扶病送上蘭舟千絲萬緒在心頭方寸地著得許多愁風雨幾曽休怪來人意冷似新秋晚天莫倚最髙樓樓下水一曲斷膓流

中調

臨江仙

遣信

靑瑣餘煙猶在握幾年香冷巾防此生爲客幾時休殷勤江上鯉淸淚濕書郵欲向鏡中扶栁鬢鬢絲知爲誰秋春陰漠漠鎖層樓斜陽如弱水只管向西流

聴雨

倚枕淸宵愁不寐紙窗亂撲春虫尖寒偏易掠輕容空堂羣響寂人在雨聲中五夜蓮籌頻下盡料應花睡方濃可憐零落綺香叢蜀魂淒欲斷相對泣殘紅

姑蘇懷古

千載霸圖銷歇也西風廢苑長洲吳東門外一江秋賸將亡國恨不盡古今流臺上鷓鴣臺下鹿興亡轉盼都休煙波空羨五湖逰靑山和綠水遷換防漁舟

聞聲

嚲袖無言檀注小窗前曽見防行隔窗聞喚侍兒名風飄鶯語脆故是向人聲兩字輕綃和小玉千嬌百媚橫生吹來气作楚蘭馨今生有分麼消受一聲卿

唐多令

人日雪中立春

玉砌爛仙葩朱欄渲紫霞小梅幾防逗檐牙防勝銀旛齊揷鬢沒多个一些些繡帖熨窗紗窗中金縷花東風力軟半夭斜吹起一庭香雪舞春先到謝娘家

蝶戀花

寒夜閨情

珠漏頻催冬夜永寒月窺人人在淸虛境十二屏山湘水淨香蕤枕畔紅冰凝紫茸風約定半晌無聲似睡依然醒壁上余燈金燼冷帳紋細裊沈煙影【紫茸帳名】

雲間別蒼水

黃鳥間闗啼不住斷送殘春陣陣桐花雨幾日西窗深夜語微吟毎到銷魂處圓泖潮生西日暮三老長年抵死催人去執手髙樓輕別取錦箋空贈相思句

又疊前韻

世事闗心難得住北渚停橈一夜孤篷雨不見美人誰與語空江月落潮平處黯黯碧雲天薄暮酒冷香殘無計驅愁去他日重來還看取玉鳬新制驚人句【玉鳬蒼水詩集名】

一剪梅

答貽上餉酒

路近槐安且薄逰朱邸封侯防仗鳴騶南柯五馬最風流莫問隋樓只問秦樓三十無官欲白頭天上消愁地下埋憂半生知已兩人休從事靑州司理揚州

和漱玉詞同阮亭作

萬疊靑山一抹秋天半歸雲天外歸舟何時玉席手重攜同拂香巾同上朱樓南浦寒潮帶雨流只送人行不管人愁吳天極目路逶迆海湧峯頭薛澱湖頭【古詩香巾拂玉席共郎登樓寢虎丘山一名海湧峯】

攤破醜奴兒

閨怨

秦樓誰管三生約花下行春月下行雲鸞鏡從生蛛网塵也囉難道是一心人爲伊禁得多煩惱收拾羅裙打疊羅巾一撚香酥滿淚痕也囉難道不思君

定風波

晚坐

風墮涼螢夜色微玉池蓮葉碧痕齊行到曲廊將盡際難避意錢人在小窗西似水天階閒坐徧試看三星猶自爲人低一種禦香通气處何許暗中不道換羅衣【意錢卽攤錢也見梁冀傳】

漁家傲

梁溪道中

逺樹生煙漠漠起九龍峯色靑於髻素字誰傳江上鯉歸也未山川一片悲秋气三尺蒲帆風力細儂家逺在吳江尾一種相思千樣味心兒裏秋荼只覺甘如薺

春夜

窈窕紅雲明畫閣繡簾不動金鈴索欲雨春檠花自落東風惡峭寒今夕誰先覺忽憶前歡還似昨無言倚徧明霞幄新燕輕盈埀栁弱人如削霜夜搗長生藥

寫恨

春雨春風褰翠箔楊花也似人輕薄魚子花牋山海約當初錯當初錯畫鴛鴦諾十幅紅裙金縷雀近緣修道渾閒卻手把瑯圅書一握從今莫從今莫更思量著

蘇幕遮

婁江寄家信作

桞花風楡莢雨檢防春光去也何匆遽紅涙飄零千萬樹亂鶯啼到無聲處旅顏殘歸計誤日日尋思臨別叮嚀語欲倩文鱗傳尺素婁水無情不肯西流去【第六句少二字】

醉春風

私調

半妥偏荷髻小立朱扉裏妙齡取次問伊行防幾防綠似珠鮮碧同玉艷一般年紀香臂紅妝膩秀黛靑煙細不知曽否破無未未未今夜羅幃月明人靜怕難回避

私防

驀地相逢乍三五團圓夜防回解帶又沈吟怕怕怕衣上香濃口邊朱損有人驚詫好把紅茵借更取靑鬟卸爲伊相防不能休罷罷罷索性回身恣他憐惜栁嬌花奼

風中栁

立春日平原道上作

芳甸靑旗山縣迎春時無端獨向風塵走去年今日酒重沾衣袖簾幙卷花封如繡迢遞家園景色還應依舊髙樓不展橫云皺重門深掩鵲腦歕金獸怕春來更添消痩【十眉圖有橫云眉】

離別

槐樹陰濃小院晚涼時節別離可柰腸如結歌喉淸囀聴唱陽闗徹情脈脈防回嗚咽細語叮嚀道且自消停這歇燈火髙城更未絕殘妝重整送向門前別今宵爲伊啼血【道字襯】

行香子

賦恨

取次相親打疊消魂再休避小媵魚鱗个時心事費盡溫存有防分憐防分愛幾分嗔參橫斗轉匆匆歸去木倉瑯隔斷重津分明眼底欲見何因似鏡中花水中月夢中云

小院殘春

小院殘春金鎖重門花陰裏隔子回紋彈琴淸夜待月黃昏想那時情那時事那時人三年一瞬兩情千里似蓬科飄泊江村淒涼玉柱慘淡金樽看燈如雨雨如夢夢如塵

靑玉案

九日

寒煙衰栁西陵路是一幅悲秋賦凝望蘅臯天欲暮蕭風吟葉濕云粘樹不見登髙處東籬把酒黃花吐應插徧茱萸無數美景良辰誰與度露蛩聲咽霜砧響斷枕上瀟瀟雨

感皇恩

題北隠山房

深戶映花闗紙窗茅屋栽就瀟湘萬竿竹捎云拂日染出一庭濃綠石牀欹枕處茶初熟中有髙人棲遲空谷冰雪瀠洄絕塵俗欲遺雜佩采采露蘭霜菊相思何處也人如玉

小桃紅

題悔庵桃花源樂府

好把荷衣制歸隠從玆始煙外迷津雲中問渡桃花春水想武陵當日避秦人五栁前身是一曲紅牙試千載還神似玉骨蟬輕仙蹤羽化碧霄髙逝想世間不屑折腰人今古皆如此

千秋歳

題袁重其侍母圖

金盤玉七斟酌西池醴傳妙舞流仙吹斑衣娛此日霜哺思前事北堂上粲然一笑慈顏喜見說麒麟瑞巧向懷中墜應解識之無字添枝桐月閏入夢蘭云細願歳歳靑春白髮看兒戲

傳言玉女

題余氏女子繡栁毅傳書圖同程村阮亭文友分賦

霧鬢風鬟憔悴洞庭秋葉湘云淚滿防防鮫人血緘愁欲寄去雁逺衝江雪兒家何處綃宮璇闕涇水歸來依舊珠輝玉潔此情難負更把紅絲結昔人已往如聴當年嗚咽素書一紙銀鍼千疊

祝英臺近

重陽後一日揚州別程村阮亭

逺峯靑寒渚碧零落紅衣暮流雪回風陣陣蘆花舞秋光欲斷人腸重陽過也猶做作滿城風雨太匆遽乍可一曲驪歌便上蘭舟去水雲無際何處尋前渡依稀認得歸程黃葉淸江是昨夜夢中來路

蕙蘭芳引

答悔庵餉酒茗

不斷鄕愁煙水外風帆如簇恨芳艸斜陽迢遞偏傷逺目扶笻歸去正東鄰酒香茶熟乍飛箋來到空館敲殘寒玉綠蟻頻浮翠旗才展頓消煩燠有紫鱠千頭更汲取碧琳千斛石鑪徐沸葛巾新漉倚南窗一枕淸涼初足【更字襯】

驀山溪

舟中殘月

芙蓉湖畔防防喧津鼓何處是歸程輕鷗外一聲柔櫓香銷酒薄早是不成眠怪好月故相撩枕畔時來去方暉圓景揺曳紛無數風勒水聲寒又激起吳歈淒楚夜長夢短此意有誰知算只有廣寒人知我傷心處

洞仙歌

元夕

千門萬戶聴踏歌聲徧一笙簫暗塵逺有麝蘭通气羅綺如雲香過處隠隠紅簾盡捲閒行南北曲玉醉花嫣爭簇天街閨蛾轉更誰家艷質燈火防幹驀地裏夜深重見向皓月光中費疑猜不道是今宵廣寒人現

法曲獻仙音

九日揚州寓舎得錢大幼日秋試防音作此卻寄

黃入宮槐香分月桂仙宴鹿鳴初舉江上峯靑曲中人逺傳徧湘靈佳句錦箋遙芳信速早到竹西路登髙處憶當日篝燈深語西窗下樽酒論文防度防筆掣靑

霜不加防賦成鸚鵡共說錢郎好添修龍樓鳯宇問少年同學若个才情如許

十五家詞卷二十五

欽定四庫全書

十五家詞卷二十六

休寧孫黙編彭孫遹延露詞下

長調

滿江紅

和悔庵生日自題小影圖

解組歸來便黃綺欣然相許休重問屈生詹尹賈生季主酒後擘箋霏艷雪花間量屐粘香雨待縠巾葛帔老溪山招尋處綘灌在堪誰與羲皇逺還空佇向歌樓乞食講筵髙倨右北平中埋羽箭吳東門下沈簫鼓但短衣匹馬盡餘年無他語【悔庵曽官永平古右北平地卜居葑溪卽吳東門也】誰傳先生須記取門前五栁問何人素心晨夕村童鄰叟世上滄桑才轉瞬夢中金紫難回首看當時花月滿姑胥今存否也不羨柔荑手也不慕櫻桃口只蕭然偕隠鴻妻萊婦松節且揮髙士麈竹林試醉賢人酒任黃金斗印綰封侯功人狗

華遜來與予同甲以端午前一日生故有此贈

不飲何爲把一切窮愁盡掃看門外花明艸暖天中時到繡虎銀符都揷徧那堪令節成吾老喚紅巾翠袖爲君歌聲繚繞人世事堪成笑餘子輩寜須道盡東塗西抹誇他年少擬作山中同甲防天涯知已樽前少向南鄰呼取洛陽生同傾倒【洛陽生謂河內賈子雲谷亦辛未生也時同客吳下】

五日觀競渡

且往觀乎閶門外今朝水戲見兩兩靈絲艾虎釵頭紛綴舊俗吳中猶未攺習流人鬭魚龍技看防云一派鎖淸濠波如沸流覽罷心猶悸憑弔處情難巳向風前釃酒何妨沈醉千古三閭同一哭江潭不少人憔悴待爲書重續賈長沙投湘水【防云港在閶門外見姑蘇志】

惜秋華

秋怨

才入新秋早麝防慵開鶯簧倦炙孤影誰憐銀釭防度羞剔烏絲小誓看看淡好似賺人魚墨愁寂水晶簾捲見舊時月色枉自尋消息恨餘香斷素偏有無窮憶誰把病容扶起紛紜朱碧便將萬斛滄波移來比似鮫珠滴終夕也只得兩番潮汐【烏賊魚吐汁如淡墨南人取以作書逾年但存空紙】

鳳凰臺上憶吹簫

和漱玉詞同阮亭作

寶鴨拋煙寒螿泣露蘭橈催發湖頭正銀河淸淺殘月如鉤多少情悰欲說知無柰則索行休紗窓靜防株疎桞一片淸秋堪憂个人何處那衣香手粉髣髴還畱憶舊年此夜花壓層樓靜對金波似水桃笙上隠隠回眸傷心處依然花月添卻離愁

閏七夕詠牛女

曉露招涼秋梧益葉雙星低暎淸宵想天潢再駕綺節重邀翠鵲仙翎未滿又河邊催喚塡橋迎車罷虹川波委月幙香飄迢迢靈辰相望早一年兩度邂逅雲霄笑孤明寶婺獨處珠匏休問故人機素怕龍梭一月長拋願從此金章玉蔀只閏今朝【婺女星在織女南匏星在河鼓東離珠北俱見天官書】

水調歌頭

次韻答家兄仲謀

去年分手處蕭寺古鐘樓縹緲霜天孤雁驚破一行秋二十四橋煙月一百五朝風雨憔悴少年逰故鄕無際目斷不勝愁吳天角楚江尾越山頭不如從此歸去揮手弄漁鉤縦有長安同學誰問行吟澤畔五月有披裘湖山春未老去去莫淹畱

滿庭芳

晚景和少遊韻

飲水虹明蒸山霞爛亂帆爭渡津門離人向夕無緒對芳樽防上層樓極目疎林外落照繽紛空凝望天邊白薴煙雨鎖空村羇魂飛欲去淸江千里南北中分悵瑤琴徒在錦瑟空存腸斷蕭娘一紙羅巾賸萬防檀痕憑傳語玉兒憔悴終不負東昏【檇李有白薴村煙雨樓是吾鄕也】

倦尋芳

感舊

追思往日月皎燈寒梅魂淸凍客散金堂花漏一聲頻送綘雪沾衣香夢熟綠云堆枕春愁重回身處似珠鮮玉脆盈盈入捧更消受吳綾防墨越簟迎涼時時相共自去江幹信斷魚牋誰貢聞洗鉛芳新學道禹余琳札都成誦待重尋早招取上淸鸞鳳【三淸一名禹余】

八聲甘州

秋怨和栁七韻

防淸霜一夜渡河來朩葉竦髙秋最傷心時西風旅夢殘月江樓何事南來北往行役不知休回首當年事飈散云流可惜舞茵歌管任蛛絲馬迹狼藉誰收便吳姬楚艷值得防回畱憶分襟木蘭花下悵佳期怯上此花舟料伊也懨懨終日長爲儂愁

珍珠簾

宻約

湘紋防折防幹疊十二碧城宮闕一縷紫猊煙片影紅窓月小語相期全不覺怕姓字飛瓊輕泄周折待粘雲染雨臨行還怯猛把心兒卻今宵休孤負良辰佳節蘭液冷香犀艸露沾金蝶無賴杜鵑枝上鳥向窓外聲聲啼血饒舌才勸得人歸又催離別【杜鵑初鳴時聞之主使人離別見酉陽雜俎】

三姝媚

旅夢

花宮淸磬杳聴城頭一派角聲悲繞晚來情味只秋窓無火暗螢相照解帶將眠剛月色朣朧來到千里江闗十年心事相思多少恍在舊家庭館見朱幌微垂綠窓初曉驚伊消瘦把別時蹤迹向儂都告旅泊頻年和夢也分明知道莫是相逢無防依然去了

髙陽臺

爲阮亭題余氏女子繡髙唐神女圖

帝女歸來一天秋色楚峯十二蒼蒼聴說當年曽經薦枕先王細腰宮裏顏如玉更相尋霧縠霓裳問此時翠蓋鸞旌誰見悠揚巫山枉斷人腸縦陽臺遺迹未盡虛茫回首宸遊沈淪幽佩堪傷一自侍臣書好夢千載下雲雨生香又何人剪雨裁雲幻出髙唐【沈淪幽佩侍臣書夢俱見杜詩】

念奴嬌

和漱玉詞同阮亭作

深閨岑寂見朱扉曲曲銅龍雙閉坐覺春陰寒尙峭不斷氤氳鑪气逺岫低云濃花著雨可是伊風味紅箋小疊此情何處相寄朝暮鎭是無聊湘娥淚濕空向花枝倚病裏腰肢慵似桞盡日三眠三起芍藥欄前淸和時約訴纒綿意眼看春盡那人應是歸未【杜詩湘娥倚暮花上林人栁三眠三起見西京雜記】

長歌

【雨窓獨坐百感茫茫因信筆成百字令自歌且自和之白太傅謂長歌之哀過於慟哭此語誠然以今觀之不誠然耶】

長歌當哭把瑯玕擊折瑚敲碎悔不當初多防防領取中郎都尉鵲印累累蟬冠岌岌忍見人皆醉雕龍何益算功名偶然遂等閒付與兒曹三旌已矣返我屠羊肆吳下秋風歸去好飽啖菇羮鱸鱠病借神君巧資天女無計祛窮夜珠休探怕驪龍未成睡【織女一名天女見天官書注】

又疊前韻

知音寥落任壁間弦絕市中琴碎萬卷詩書何所用不抵一錢程尉入手杯濃擡頭月艷人好千塲醉長卿倦矣問宦逰防時遂此去四壁猶存當壚滌器賣酒臨卭肆春雨緑簑三尺艇釣取霜鱗雪鱠假貸爲生送人作郡怕殺揶揄不如秉燭夜深長伴花睡

三疊前韻

壯心難抑將亂絲斬斷連環捶碎七貴五侯今巳矣說甚粉郎香尉公醒而狂臣饑欲死待覓墦間醉平原何在自媒終笑毛遂曉來网得霜螯橫行屈彊吾力猶能肆脆白肥黃堪一飽絕勝吳王殘鱠露气髙浮羽聲慷慨痛飲歌山元龍臥榻肯容餘子鼾睡

四疊前韻

丈夫立志寜蘭摧蕙折璧沈珠碎寶劍摩娑如好女請試玉門軍尉虎帳論兵龍泉知巳巵酒安辭醉沙塲百戰看奇勲一朝遂笑談指顧封侯宛珠隨寶入室紛成肆行馬歌鐘新賜第狼藉金虀玉鱠貴客稱觴美人當夕室瞰髙明拂衣歸隠學希夷五龍睡

解語花

題美人卷子

湘裾漏月楚練堆云別是天然韻石牀小幾涼如水一束桃枝淸潤玉冠輕卸乍睡覺心情未穩香枕上隠隠屏山冷浸芙蓉印記得那時廝認在桂堂東側蘭臺西近紫薇花下相逢處約略眼重眉褪三秋過也空畱下生綃粉本畫圖中驀自尋思可有和伊分

玲瓏四犯

卻夢調元景病次家兄仲謀韻

美睡初成便有个人人年華猶少防枕低幃不怕細君知道可是陽臺行雨把宋玉魂兒勾到長作玉淸仙夜夜掃除庭廟千金艷質分明是轉腰身向郎回抱漸春汗融融綺褥逗破風流竅防番著意溫存生不管儂心不要須央他無賴汝南雞未曙將人喚覺【玉淸仙用憂侯語後段第七句多一字】

再疊前韻

寄語東君莫寵栁驕花誘他年少漏泄春光多在這華胥道何事孤眠帳防夜夜有彩雲飛到似神君爲儂卻病引入上林祠廟睡鄕卽是溫柔境有紫玉如煙相抱剛則是靈犀一防通卻心中竅害得文園憔悴那夢兒偏生還要願生生不作有情癡長得安然睡覺【後段第七句多一字】

招夢用前韻

好夢誰同有皓齒丹唇人兒絕少媚寢思香逺勝卻邯鄲道一聲砌竹驚回正月影空牀初到擬欲賦夜來神遇薦枕在朝云廟纒綿一似春蠶死向雪繭窩中縈抱乍可是雲輕雨薄未透相思竅囑付惜春禦史領風月讓伊淸要把鶯聲燕語安排莫使幽懽驚覺

再疊前韻

褉節才過冷落了風流蘭亭逸少單枕無聊心事向誰行道打疊鴛鴦繡被好招取夢兒來到問何如九疑黛色帝子下黃陵廟願將身化爲蝴蝶粉痕死向花心抱浪說遊仙畱玉枕枕內藏機竅望斷美人何處慚愧殺靈修練要看落花飛絮殢人春睡如眠似覺【練要之要去聲今人作平聲讀者非也】

憶舊遊

病酒

病酲扶不起似箜篌小令促行觴鄕愁供伏枕暮鐘曉角忒殺淒涼當時防經被酒錦瑟美人傍記縹色杯輕宻云香重親手擎將年來漂泊去但醉月迷花是處堪傷縦文園渴甚甚金仙掌露玉女壺漿欲問盈盈翠袖風雨暗巫陽誰念我天涯蕭條寂寞年少塲【姚嵓傑酒令憑闌一吐巳覺空喉宻雲龍茶名】

花犯

梅花和淸眞韻

傍疎籬橫斜防樹饒林下風味嫣然一笑早掩卻三千宮中佳麗盈盈仙袂誰同倚自憐翻自喜正雪滿山中無路素娥寒擁被幾日小窗試東風爲思君長是粉憔脂悴春愁凝時時有暗香飄墜可惜一枝零落也空自賦招魂芳徑裏記當年夢中相遇月明天似水【凝音佞】

宴淸都

螢火

四壁秋聲靜疎簾外數防飛來破暝輕沾葉露暗棲花蕋亂翻銀井有時團扇驚回又巧坐人衣相暎空自抱熠燿微光願增照金樞景防番去傍深林來穿小幔髙低不定隨風欲墮帶雨猶明流輝耿耿隋家宮苑何在腐艸於今無片影向山堂且伴幽人琴書淸冷

水龍吟

吳寧周席上作

畫堂春靜鶯花麗珍重爲開嘉宴金盤薦處楚酪瓊羞吳羮雪片曲按檀槽詞翻玉茗歌喉淸囀嘆經年作客銷魂此際不覺柰何頻喚簾幙髙張庭院又火樹銀花開徧促坐藏鉤分曹戱彩杯行無算小器易盈一時沈頓玉山將斷記醉中上馬明河欲墮橫參初轉

拜星月慢

本意

蓉炷初煎花冠重整小院四垂空碧徙倚風前聴銅蠡淸滴凝眸處試問渡河人去竊藥人歸何日霄路迢遙抱幽輝終夕正中庭夜永無行迹更難禁私禱偏羞澁早是聲喘頻呼吹麝蘭气息墜金虫手自梳蟬翼恁時光莫道窺顏色隻影兒裊裊亭亭盡銷魂也得

瑞鶴仙

題袁氏園亭

攜來一片石直壓倒江上三山無色名園堪永日有翠幹蕭森明玕鮮碧桐陰竹實看聫翩鵷雛接翼問何人領袖煙霞身是東吳倦客猶憶梁鴻廡下梅福門前舊曽相識重逢此地同訪瓊花消息待粗酬婚嫁逺尋禽向五嶽安排逰屐記他年行藥歸來龍鱗千尺

瑤花

癸卯七夕

夜波涼薦曉杼聲停正鵲軿催駕經年相見料此時一刻千金無價明朝何處向雲雨峯頭銷假怕有人天上含愁碧海靑霄今夜西風又報新秋見珠露低垂紅蘭初謝舊歡如夢多少事記取金釵羅帕離情別思任塡滿銀河難瀉倘佳期果似靈辰受星孤月寡

綺羅香

春盡日有寄

翠逺如空黛濃欲滴簾捲靑山無數舊事難尋春色總歸塵土撲蝶防如夢光陰砑花箋相思圖譜怪東風不爲吹愁凝眸又見碧雲暮年來淪落巳慣任一身長是飄零吳楚紅淚緘題恨字分明寄與想南樓桞絮飛時是玉人夜來憑處應望斷逺水歸帆蒙蒙江上雨

喜遷鶯

偶憶

佳人難得更名士風流傾城顏色日衣輕辟寒鈿細打疊受他憐惜爲雨爲雲時非霧非花蹤迹分明似似琪樹交枝瑤禽聫翼當日定情處纒綿珍重此意千金值世世生生朝朝暮暮長似爲歡今夕回首人間天上往事依稀堪憶前身是是蓬山伴侶玉淸儔匹【日虫名集宮人衣輒防愛幸魏宮人相語曰不服辟寒鈿那得帝王憐】

春從天上來

孫介夫索句題炤賦贈此篇

年少孫郎算才地風流合讓伊行思淸零雨筆挾秋霜佳句題徧吳閶似方平當日擘麒麟髙宴仙鄕奏新詞有停雲芝蓋隔水松簧更饒大喬國色儼麻姑玉女矑盼淸揚鈿翠輕飛裙波小皺人前微曳霓裳捧流霞一酌擎來味盡作沙糖盡疎狂任紅塵人世彈指滄桑

歸朝歡

秋夜

畫閣重簾深不捲銅史黃昏催緩箭那堪離別在蘭時梧桐落盡回心院夜長君不見漏痕猶比檀痕淺麝煤殘銀箏寶瑟信手拈來倦側側寒生霜瓦濺眼底屏山千里逺南來孤雁巳先紅一聲天際堪腸斷飄零秋萬防風條雨葉如相餞最無憀坐愁不寐絳蠟和花剪

花心動

早秋客思

幾陣西風涼气滿林下乍收殘暑極目江天蹴雪驚沙千里迢遙吳楚殷勤謝茱萸灣水爲儂好向秦溪去還恐怕闗山重疊雙魚無據冉冉年光欲暮正思歸未得含情誰語待折疏華寄取一枝又逺隔層城路倚樓人聴斷腸聲驚秋客到傷心處江南夢一曲瀟瀟暮

二郎神

憶富春舊遊

富春七里水拖藍遊鱗堪數看來往雲帆淺深沙石渺渺靑溪漁浦南北峯頭登臨逺望不盡斜陽疎樹悵星子臺空桐君佩冷舊遊何處羈旅又經幾度他鄕寒暑自芍藥花殘櫻桃夢醒腸斷錦鞋一賦謝客滄洲潘郎綠鬢心迹猶然朝暮算只有山中明月江上淸風如故【前段第二句多一字往在富春作錦鞋賦頗爲彼中傳誦新安江一名靑溪漁浦去富春渚三十里許桐君山在桐廬境】

一萼紅

詠睡鞵

試緗鉤正薫籠初暖百和惹氤氳同夢相偎合歡不解天然無迹無塵巧占盡春宵樂事問伊家何處最撩人銷帳低垂蘭燈斜照兜上些跟好是輕盈嬌小只一彎香浸半撚紅分新月勾云纖荷舒夜阿誰消受淸芬莫便道魂消此際向玉樓合處更消魂底事東陽憔悴化卻腰身【向字襯漢宮有夜舒荷】

一寸金

蓮花

水面新妝小著紅綃弄煙霧似艷分霞暈倚欄防笑嬌含檀粉向人低語獨立愁無侶覓舊日張郎何處乍臨風一種輕盈玉奴初學淩波步此夜瑤臺月明香細翠袖沾淸露問玲瓏秋藕防時絲盡鮮妍蓮子爲誰心苦正隔江欲采盼佳期美人遲暮訴相思有恨無情夢斷西洲路【西洲用古樂府語陸防蓮花詩無情有恨何人見】

女冠子【第二體】

詠美人坐禪

香寮靜也片縷沈檀煙透五云幢下五絲褥上小結跏趺玉弓淸瘦見展春衫袖袖底分明紅露鞋尖一綹顫巍巍緗鉤雙疊幾幅湘波壓皺似承宻印靈山後問天然姝麗可是人間有妙容誰偶恰意蕋心燈孤明時巾瓶淨無垢正好衣紋不動花陰當晝倩防明彈指聲中喚取那人知否【罔明用內典女子出定事】

丹鳳吟

南窓睡覺月色滿牀

可是行雲有意故把纖阿一輪推落飛入南窗次第穿簾度幙霓裳防影金波堪挹綃帳生寒冰壺初濯徧處笙竽俱靜香霧空蒙冷浸半牀弦索正值夢回酒醒旅中單枕眠乍覺便欲乘風去向瓊樓玉宇細聴仙樂嫦娥應是笑人長恁寂寞十年前事心兒上憶分明如昨此時此夜怎許人睡著【纖阿月禦】

沁園春

酒後作歌與擎庵

何必防摹五柳之髙孤竹之淸念久與周旋我寜作我任教禮法卿自從卿儁乘陪遊辛杯侍防僕病須知非所能問何者是魚文驥子綸組雕纓狂來白眼休驚算若个堪當一瞬靑但紫篝玉炷香消仙蠧朱繩金錯筆掃讒蠅淸酒三杯黃粱半枕不換他年身後名誰驚覺有墜梧片葉索賦秋聲

又

放眼乾坤曠觀宇宙與爾相期憶登第早年曽同座主爲農今日俱老明時遂我初衣屈卿此幘鄕裏安能向小兒従玆去便濯纓碧漢晞髮淸池尙平婚嫁休遲早覓取三山紺雪姿待尋眞嵩華采芝千頃浮家苕霅載酒千瓻人盡憂生我當樂死笑拍洪厓知未知回頭處看人世界變化參差【音幻見張騫傳】

又

自賦歸來爲問先生何計忘貧想行吟竹裏烹殘蟹眼著書林下倚徧龍鱗長著荷裳閒拖芒屨野老柴門正比鄰難孤負是賞心樂事月夕花晨陶然自得天眞渾忘卻春明舊日身有石牀小幾新涼可襲玉池秋水芳艸堪紉時對西風徐揮方麯何物元防塵污人因傳語倘扁舟來訪許問迷津【方麯竹扇也】

又

對影銜杯影且前來吾方思之算乘時只合兔園傳冊成名何用狐穴搜詩世上舉肥宮中磨蠍大藥難將造物醫安予拙且聴竽南郭植杖東籬小園淸暎漣漪有宻竹疎花事事宜更多情綠綺琴心解渴撩人翠嫵黛色忘饑飽看文君風吹鬢影此樂誠然不可支誰相問道茂陵閒散謝客多時【喬子曠作詩喜用僻事號狐穴詩人兔園冊見五代史】

偶興和阮亭

歸去來兮或采金芝或酌淸流待乘鳳天邊長風作禦釣鰲海上明月爲鉤冠蓋焦螟河山野馬蟻垤縱橫十二州盡遊戲是擊毬建節澼絖封侯誰能齷齪相酬任沈者還沈浮者浮笑空洞容卿是中無物溫柔老我此外何求一紙彈文三章約法不禁同盟鷺與鷗相親近且春花秋月夏葛冬裘

又

我所思兮白石淸泉復嶂層岡看象外煙霞能令公喜眼前人物誰得卿狂中聖頻呼索郎屢顧廣大人間出世方君莫問有增城閬阪漢武秦皇醉來潑墨淋浪邀星渚支機作報章嘆鐵馬金戈幾番逐鹿博逰挾防一樣亡羊經卷藥鑪舞衫歌扇天女維摩總道塲相期在便海山兜率誰是吾鄕【海山用白傅故事因阮亭有麗農方丈早認渠鄕句也】

題影贈吳中友人

其狀若何珠玉爲容冰雪爲腸問對朕者誰心知漚露如卿有幾手淬風霜讀損羲爻搜奇禹簡探得靈威字數行低回處嘆無情山水閱盡興亡悲歌慷慨蒼涼正散髮行吟白日長盡家徒四壁貧如司馬目空一世狂甚袁羊奇服靈均髙冠子夏雜佩繽紛若香身名事付杯中醁枕畔滄浪

和韻答金嶠庵

往古來今如許英雄鐘鼎旗常盡飄風冷雨餘聲銷滅寒煙蔓艸陳迹蒼茫南顧昆明東瞻閩越二十年來一戰塲到今日喜丰年多黍兵气銷光溪山老我何傷且買醉時探肘後囊須我歌若舞烏烏擊缶倡予和汝欵欵飛觴僕射不如尙書不顧羯鼓頻催不記行才傾倒早一輪紅日湧上扶桑

賀新郎

酌酒與孫黙用稼軒韻

笑謂君休矣算人生重茵列鼎爲時能幾趂取新涼今夜好一醉破除萬事盡酒後沾沾自喜賦筆淩雲誰見賞只子虛烏有公亡是更誰薦雄文似休官且臥煙霞裏又何須虎頭食肉馬肝知味速築糟丘吾將老得喪由來一理縱狂歌東方月起駒隙光陰河射角嘆羊腸仕路車生耳且引盡黃山子

白薴

春暮

雨乍晴又洗出滿庭蔥倩金鈴風急驚起啄花乳燕裊柔條斷送了落紅如霰遲日正暄妍颺遊絲釵頭輕罥撲蝶歸來不覺玉弓酸軟早安排送春小防櫻桃宴深院宻坐相逢低聲問取可似多情荀倩卻無語回眸眼波一綫月明人靜待尋歡良夜防幹敲徧金斗放聲頻多應細熨裙花茜五絲幢下明日酬私願

畫屏秋色

蕪城秋感

野照蕪城夕送逺目雲水蒼茫不極瓊蘂音遙靑樓夢杳玉鉤人寂何處認隋宮見芳艸寒煙堆積攢一片傷心碧聽栁外哀蟬風髙響滯如訴興亡舊恨聲聲無力今昔可勝淒惻莫重問錦帆消息竹西歌吹淮南笙

鶴盡成陳迹轉眼又西風辭巢越燕還如客落葉千重蕭摵萬事總銷沈惟有淸江皓月曽照昔人顏色【淮南笙鶴用髙駢事】

小諾臯

維揚旅捨聞蟬

碧蘚庭除綠陰城郭雨過空蒼如洗正疎林兩兩鳴蟬髙低聲遞何待移宮換羽嶰竹天然相比戞餘音還共南薰揺曳客去茶淸棊殘香細故攪人北窓好夢一覺揚州驚起欹枕處偏淸厲托體髙枝翳形宻葉直是如羮如沸總不管西羈情南冠客意似水流光暗逝漸入深秋天气轉眼向孤雁寒蛩更替鬢凋殘白頭憔悴試臨風獨憑欄幹側耳哀吟此際容易使秋心碎

稍徧

春情和東坡韻

拾翠年時踏靑節芳艸紛鋪地弄陰晴景色徧園林屈指到淸明天气小池邊紫燕欲尋新壘紅襟對掠桃花水正山杏籠煙海棠經雨穠艷天然無比暎髙樓何處綠楊枝又搓得鵝黃千尺絲總釀就迷花病酒懷人幾般滋味素手好同攜郁金屏外朱欄裏欲訴綢繆鸚鵡生憎忒伶俐看弱不勝衣柔如無骨仙裾怕逐東風起墨染烏欄袖沾紅唾脈脈春愁無隙漸畫燭燒殘繁英飛墜似綺叢蛺蝶向花底忙不了竊香私意任取粉銷春老一夢消身世蓬萊水淺滄海塵揚畢竟此情難巳九天鸞鶴倘相招爲報人生行樂耳

鶯啼序

夏景

半枕新涼破好夢一聲白鳥逺鐘歇曙色霏微殘鶯啼上林杪簾幙重重次第捲云屏曲曲瀟湘曉看露濃香細茉莉又開多少淺暈才施薄鉛不禦衫子裁纖縞更靑靑非霧非煙眉山兩防慵掃倚紗窗梧竹澄鮮弄薫風悠揚未了正深閨永晝如年問津誰到南園此日滿地綠陰虧蔽有芳蕖曲沼乍微雨收痕翠蓋孤擎紅衣雙笑冰井敲殘紋楸彈罷倦聴髙栁蟬噪覺小院無人愈淸悄簟紋似水瑯玕幾度欹眠釵鳳墜盤云攪歸來庭戶嬌困難禁綉帶羅裙裊最是溫泉初浴玉軟花慵侍兒扶起風姿偏好晚涼初薦輕容重換碧欄幹外梳頭處恰團圓好月來相照坐看夜色天堦戲撲流螢輕羅扇小

十五家詞卷二十六

欽定四庫全書

十五家詞卷二十七

休寧孫黙編王士禎衍波詞上

蓋聞之弇州曰花間者世說之靡也艸堂者文選之變也而余以爲不然花間句雕字琢調或未諧句無不致是昌谷之靡也艸堂音協調流句或未妍體無不秀是西昆之變也至所云字必色飛語必魂絕則美出自然誠非緣借矣嘗試論前代諸家文成之扵元獻猶蘭亭之似梓澤也新都之扵廬陵猶治之似伯玉也瑯琊之扵眉山猶小令之扵大令也公謹之扵稼軒猶宣武之似司空也逮黃門舍人之扵屯田待制直如曹劉之扵蘇李遂覺後來益工然未有如吾阮亭者也阮亭年少才丰無所不擅千古文義書詞直欲一時將去卽如詩餘一事扵阮亭直雕虫耳而以余讀之篝燈蕭寺中夜瑯瑯覺十年中離別之苦哀樂之多無不怦然欲動而艷思綺語令人手推口維而不能解則阮亭之移我情與我情之合於阮亭誠有不自知者又何色飛魂絕之足擬也哉如余舌本作彊筆底如椎偶賦短言無闗佳事卽至同裏諸子好工小詞如文友之儇艶其年之矯麗云孫之雅逸初子之淸揚無不盡東南之瑰寶以視阮亭並驅中原猶恐不免爲黃沛耳蘭陵鄒祗謨訏士撰小令

南鄕子【第一體】

送別

送客江船孤防防防沒天邊卻上髙樓臨極浦日暮一綫春流如碧玉【葉】

其二

欲去難畱蜻蛉一葉木蘭舟細語離觴人竟去何處新婦磯頭煙水緑【葉】

望江南

秦郵有贈

江南好風日近秦郵銀甲暫停朱閣午玉笙才度碧雲秋扶醉且淹畱

其二

江南好春暮雨亷纖魚子天晴初出水鼠姑風細不鉤簾底事惱江淹

其三

江南好最好是盂湖何處情人名碧玉誰家亭子號眞珠聊爲結相於

其四

江南好畫舫聽吳歌萬樹垂楊靑似黛一灣春水碧於羅懊惱是橫波

其五

江南好又過落花朝玉茗歌殘情歷歷金堂人散水迢迢魂去不須招

栁枝

本意

鴛鴦湖上水漪漪黃入東風栁漸垂湖裏鴛鴦湖畔栁送儂歸處足儂思

其二

二月江頭見栁條千絲萬縷映春潮銷魂橋上銷魂樹不到飛花魂亦銷【灞橋一名銷防橋】

趙北口栁枝詞

湖光如鏡復如酥栁色迢迢入大沽亭午銀魚風漸小一帆春水到蠡吾【銀魚風名直沽河畔村落悉號曰沽】

其二

樓船彷佛小江南纜剪溪藤蜀罽帆飛花相送向何處栁外官橋黃布簾

其三

湖外垂楊湖上茭夜來春水欲齊梢波浮碧藻金魚尾風墮紅翎玉剪巢

東粵竹枝詞

珠娘十五嫁珠兒住近珠江江水湄江水有情還照妾江花無計可畱伊【南俗以珠爲貴生女爲珠娘生男爲珠兒韋莊詞弄珠江上艸萋萋】

其二

沈香浦上花如雪玉鏡防邊人似霞醉下蘭舟防細馬不知今夜宿誰家【沈香浦玉鏡防皆地名】

其三

零丁洋裏布帆行別日春潮帶雪生昨上髙樓望晴色素馨花滿五羊城

南鄕子【第三體】

夏詞

菱刺緑藕花香小姑相喚出橫塘隔浦少年私致語忘歸去日暮水寒飛屬玉【葉】

如夢令

春晝

簾外遊絲片片晝靜碧虛常捲翠雀下花陰啄破春陰一綫誰見誰見淸淚朝朝洗面【碧虛窗也李后主與故宮人書此中日夕只以眼淚洗面】

和潄玉詞

送別西樓將暮望斷王孫歸路昨夜夢郎歸還是舊時別處前度前度記得栁絲春鷺

其二

簾額落花風驟春思慵如中酒久待不歸來解識相思如舊堪否堪否坐盡寶罏香瘦

題葉欣畫漢宮秋晚

道是江潭小苑又道披香宮殿蓮葉悴金塘何處羊車鳳輦秋晚秋晚有个人悲紈扇【李賀有賦江潭苑詩】

防絳唇

春詞和潄玉韻

水滿春塘栁綿又蘸黃金縷燕兒來去陣陣梨花雨情似黃絲歷亂難成緒凝眸處白蘋靑艸不見西洲路【古詩折梅下西洲】

懷程村遊西湖

渺渺西陵聞君南去尋蘇小六橋春曉處防防絲繞回首臨安往事傷懷抱空春艸吳歈淸妙且把金樽倒

浣溪紗

春閨

栁暖花寒雨似酥流鶯和夢覺來無東風料峭捲蝦須欲覓瀟湘屏上路楚山如黛少雙魚口脂慵防鏡中

朱

其二

小院蘼蕪欲作叢秋千池畔畫堂東日斜鶯囀謝娘慵情思防人何處去碧桐陰裏下簾櫳玉釵微墮髻鬟

松【防音妮去聲見顧敻詞】

其三

寶馬流蘇上洛津玉人相見宋家鄰重重屈戍掩殘春檀暈乍消星的淺眉防初澹月稜新簾衣如縠映橫

陳

和張泌韻

記得相逢亞字城畱仙裙底步蓮輕吳家小女字盈盈眉語似通還匿笑目成難去且徐行个儂無賴可憐

生

其二

雨後虫絲罥碧紗朝來鵲語門檐牙日防紅曙一欄花殘夢未遙猶眷戀篆煙初裊半夭斜消魂應憶泰娘

家【夭音歪】

和潄玉詞

花影鉤簾羃防垂紅蕤人夢到天涯晚風隔院響添梯畵閣久閒金屈膝平蕪何防錦障泥煩他謝豹客邊

啼【添梯蠶車上竹所爲】

其二

奩畔豪犀間玉梳新妝才罷曉寒初曲欄花日影扶疎金鴨暖香消桂蠧夜蟬輕翅上桃蘇問郎曾解畫眉

無【豪犀理鬢器夜飛蟬所以飾妝桃蘇髻名】

其三

漸次紅潮趂靨開木香粉印桃腮爲郎瞥見被郎猜不逐晨風飄陌路願隨明月入君懷半牀軃夢待郎

來【古詩良人爲漬木粉晨風句用孫子荊詩明月句用曹子建詩】

夜行卽事

灼灼紅蘭映柁樓娟姢珠露散汀洲湘靈鼓瑟夜深逰萬防水螢光不足一灘涼月皓爭流白銀灣上數鴻

秋

題余氏女子繡浣紗圖

何處靑山是若耶薴蘿村畔認西家滿溪花瓣浣春紗未入吳宮猶淡漠一辭烏喙便夭斜鍼神十五鬢堆

鴉

紅橋同籜庵茶村伯璣其年秋崖賦

北郭淸溪一帶流紅橋風物眼中秋緑楊城郭是揚州西望雷塘何處是香魂零落使人愁淡煙芳艸舊迷

樓

其二

白鳥朱荷引畫橈垂楊影裏見紅橋欲尋往事已魂銷遙指平山山外路斷鴻無數水迢迢新愁分付廣陵

潮

其三

緑樹橫塘第防家曲欄幹外卓金車渠儂獨浣越溪紗浦口雨來虹斷續橋邊人醉月橫斜棹歌聲裏采菱

花

【附紅橋逰記○出鎭淮門循小秦淮折而北陂岸起伏多態竹木蔥鬱淸流映帶人家多因水爲園亭榭溪塘幽窈而明瑟頗盡四時之美拏小艇循湖西北行林朩盡防有橋宛然如垂虹下飲扵淵又如麗人靚妝袨服流照明鏡中所謂紅橋也逰人登平山堂率至法海寺捨舟而陸徑必出紅橋下橋四面皆人家荷塘六七月間菡蓞作花香聞數里靑簾白舫絡繹如織良謂勝逰矣予數往來北郭必過紅橋顧而樂之登橋四望忽復徘徊感嘆當哀樂之交乘於中往往不能自諭其故王謝冶城之語景晏牛山之悲今之視昔亦有然耶壬寅季夏之望與籜庵茶村伯璣諸子偶然漾舟酒闌興極援茟成小詞二章諸子倚而和之籜庵繼成一章於亦屬和嗟乎絲竹陶冩何必中年山水淸音自成佳話於與諸子聚散不恆良防未昜遘而紅橋之名或反因諸子而得傳於後世增懷古慿弔者之徘徊感嘆如予今日未可知也】

菩薩蠻

和飛卿

夢殘鬢棗垂香枕芙蓉髻墜蒲桃錦翠幄碧如煙小星將曙天起來雙黛淺繡閣拋金剪憔悴防姑紅玉階三月風【鬢棗髮撥名晉帝宮人梳芙蓉髻】

有贈

斷紅雙臉眉如黛淸晨小立欄桿外映柱送橫波教人無柰何漫言嘗見靣似隔蓬山逺撩鬢道匆匆春愁知爲儂

詠靑溪遺事畫冊同其年程邨羨門【乍遇】

東風入栁三眠起秋千小院重門裏對對浴紅衣鴛鴦塘上飛个人花底見驚喜廻團扇含笑指鴛鴦花時日日雙

又【奕碁】

曲闌干外紅蘭吐緑窗人靜聞鸚鵡兩兩賭圍碁沈吟金釧遲郎誇中正手向姊偏多口解意小猧兒惱人將負時

又【私語】

梧桐花落飛香雪捲簾一片玲瓏月人月兩嬋娟倚闌憑玉肩小鬟春睡倦裙上苔花茜私語好誰聞姮娥應羨人

又【迷藏】

玉蘭花發淸明近花間小蝶黏香鬢邀伴捉迷藏露防花气涼花深防暗邏潛向花陰躱蟬翼惹花枝背人扶鬢絲【蟬翼鬢名】

又【彈琴】

玲瓏嵌石紅蕉葉蕉陰寶鴨香初爇獨整素琴彈琴淸玉手寒聲聲珠作串彈出湘君怨今夜夢瀟湘琴心秋水長

又【讀書】

簾衣半掩湘妃竹洞房今夜攤書讀懊惱畵屏人銅壺淸漏頻潛藏郎背靣作劇桃枝扇鸚鵡喚回頭低鬟笑不休

又【濳窺】

雙雙玉兔衣如雪中庭桂樹懸明月也解逐雄雌倚簾含笑窺幽蹤郎見慣潛向銀屏防嬌靨暈紅潮佯羞妥翠翹

又【祕戲】

蟬紗半幅圍紅玉龜紋枕畔雙鬟緑銀蒜鎭垂垂含羞忍笑時屏山金屈戍女伴偸相覷明日畫堂中須防面發紅【古詩當時近前面發紅】

又【回文】

鏡臺移日朝紅映映紅朝日移防鏡人玉照穠春春穠照玉人幕垂寒略略【葉料】略略寒垂幕【葉冒】花曉襯窗紗紗牕襯曉花

卜算子

畱友人

天气近淸明汝定成行否雨雨風風不暫停作意催花栁栁色染徵衣花气薫殘酒縦使無情也斷腸爭似同攜手

記夢

風水望西陵煙樹迷南浦千里相思又暮春夢裏江南緑【葉慮】記下水晶簾簾外紅蕉吐殘篆初縈斗帳垂好是儂歸防

醜奴兒令

隋堤

隋皇昔幸東都日錦纜迢遙鳳艒龍艘剪防宮中暮復朝琵琶忽唱安公子紅炬煙消故國寒潮一曲淸江栁萬條

減字木蘭花

爲長沙女子王素音作用稼軒過長沙道中見婦人題字用其意作韻

離愁滿眼日落長沙秋色逺湘竹湘花腸斷南云是妾家掩啼空驛魂化杜防無气力鄕思難裁楚女樓空楚雁來【原詩可憐魂魄無歸防應向枝頭化杜鵑花間詞楚女不歸樓枕小河春水】

楊花步弇州韻

紗窓夢起極目玉闗人萬里斜綰千條自古銷魂是灞橋春陰不盡除卻殘鶯誰借問陌上樓前消得春閨防日憐【唐詩楊栁裊裊隨風急西樓美人春夢中翠簾斜卷千條入】

楊妃

木蘭殿裏回雪流風人莫比萬里橋頭水緑山靑不盡愁連昌春竹空映落花紅簌簌莫問當年錦襪猶能直許錢

梅妃

天然姿媚比向梅花應不異一斛珍珠得似鮫人淚防無文園老去恨煞無人能解賦我見應憐不索長門買賦錢【明皇以斛珠賜妃妃辭不受常以千金壽髙力士求人擬相如長門賦回上意報曰無人解賦】

秦淮歸棹

隔溪桃葉照影秋波雙畵檝舊日瑯琊紅板橋南第防家趂潮歸去一縷柔情無著處但有垂楊葉葉枝枝解斷腸

好事近

二月竹亭雪後觀梅憶鄧尉舊遊和蔣子云韻

社日過花朝寒峭瓊瑤還落狼籍梅花千片灑何郎東閣惜花擁鼻正難憀往事渾如昨記得蟠螭花下有扁舟孤泊

栁含煙【第一體】

本意

銷魂樹曲江邊移自永丰坊裏東風吹雪又吹綿艷陽天何防行人歌水調極目黏天芳艸錦帆曾此向天涯落誰家

憶秦娥

憶秦淮

秦淮水紅樓一帶波如綺波如綺琉璃窗下水晶簾低梅花防額芙蓉髻妝成照影春波裏春波裏一方明

鏡朝朝孤倚

更漏子

與秦淮友人夜話舊院遺事

燕鶯時風景地往日靑溪佳麗珠戶裏畵屏中花枝相映紅燭花殘更漏咽舊事不堪重說波灩防雨瀟瀟西風長板橋

阮郎歸

淸明

平山堂外又淸明春蕪初蘸靑梨花燕子滿江城人家聞賣餳邀伴去踏莎行竹西歌吹聲酒旗一片颺前汀靑絲何處停

玉聨環【第一體】

个儂

枇杷門巷櫻桃樹个儂曾遇畫衣縹緲水沈薫不辧香來何防忽似驚鴻翔去淩波防步洛川伊水向東流八斗才情空賦

畫堂春

詠折枝桃花

十分春信到梨花絲絲弱栁棲鴉謝娘小閣映窗紗一片紅霞開防流鶯初喚雨中薄霧猶遮水晶枕畔一枝斜春在誰家

海棠春

閨詞同程村羨門【曉妝】

鸚哥初喚聞方響幽夢起日浮花网花影照流蘇一片紅潮漾新梳小髻翻荷樣初縆額邀郎相賞慵畫小山眉黛粟畱張敞【翻荷樣隋宮妝也楊愼有美人縆額圖詩】

又【午睡】

緑楊庭院東風足透梵字廻廊千曲蕃騎簇金屏簟拂寒蛩褥雲鬟掩映芙蓉肉新睡起一防紅玉小膽怯空房風動蕭蕭竹【寒蛩褥翾風所織】

又【晚浴】

星光碎月揺花影神麥響夢回人醒小婢鬻蘭湯玉沁冰壺冷沈香卷髮盤龍鏡遲半晌鮫綃重整不管綉簾前費盡黃金餅【華嚴經鬻香長者善調香鬻煮也末句用漢成帝合徳事】

又【夜坐】

鴛鴦樓角黃昏雨聽斷續細腰香杵鴛枕冷冰蠶檐外風鈴語蕭郎今夜蘭臺去偏無賴三通譙鼓紅淚防羅衣消黦難尋麈【古詩北堂細腰杵義山詩走馬蘭防類轉蓬】

武陵春

和潄玉詞【末句照原本多一字】

昨日相逄歌扇底偸贈玉搔頭畫閣香濃郎且休秋水簟文流送別殷勤楊栁岸花雪滿行舟雙槳淩風蘭葉舟又捲起一江愁【栁惲書蘭葉舟載桃葉小姬以往】

山花子

秋閨

斗帳初垂懶卸頭任他紫棧減秦篝簾外銀河天似水數更籌梧葉催蛩涼到枕花枝和月午當樓還似殘春寒食夜一般愁【紫棧香名】

寄程昆侖京口

黃鶴山前黃鶴鳴杜防樓外杜鵑聲記得戴顒招隠地共經行北固雲煙春望逺南徐風雨暮潮生一片澄江如練影接荒城

眼兒媚

感舊

少年無賴好尋防何防著閒愁羅敷陌上窈娘堤畔到防淹防艷情綺思消磨盡往事似塵漚楞伽堆案離騷系肘別樣風流

堂堂

相逢曾記在秦樓軟語倚箜篌最難忘防人稱窈窕鄕是溫柔別來光景堂堂去己事莫回頭不堪重說韋郎非少阿杜經秋【古遊仙詞韋郎年少心慵甚偸得紅綃五嶽圖】

朝中措

平山堂和歐公原韻

平山堂外又東風寒食栁蒙蒙欲訪歐公行防寒煙暮靄連空仙翁已逺髯公復去文筆誰工南望金焦兩防江天依舊飛鴻【歐公平山詞江天渺渺沒孤鴻】

桃源憶故人

金釵澗上

金釵澗上人如玉解唱春波新曲畫扇船紗十幅春水平颿緑三三五五鴛鴦浴觸忤閒愁春目戲擲菱花相逐又向花房宿【金釵澗在秦郵楊維禎春波曲云桃花春水長應沒浣花磯】

太常引

別思

交飛玉剪羽差池王孫煙艸萋門外卽天涯正水碧山靑去時香銷金斗奩孤玉鏡慵自寫愁眉莫遣个人知怕減卻休文帶圍【玉剪燕名金斗熨器】

應天長【第一體】

閨人刺繡

餞春時節深深院睡起金衣花外囀繡牀輕素絲軟一幅吳綾秋水靣麝煙防螺黛淺衣上唾絨紅濺花落日長人倦偏髻拖殘綫

惜分飛【第二體】

程村感事作惜分飛詞五十闋爲殿一章

生小盧家堂裏住解賦班姬搗素花底曾相遇兩情脈脈銀灣渡九十春光花滿樹狼藉宵來錦雨欲問相思路伯勞飛燕東西去【錦雨連雨也見五色綫】

西江月【第一體】

懷黃山東園

夢想天都黃海吾廬亦枕黃山半天髙栁水潺潺門跨飛梁絕澗林下棋逢橘叟磯頭釣共漁蠻煙消月出鶴飛還人在畵溪東岸【黃山兔柴在濟南府鄒平縣城東南里許董其昌有兔柴記巴卭人剖橘中有二叟須鬢皤然象戲自若曰橘中之樂不減商山見幽怪錄】

詠史

漢武史稱大略隴西家世名流次公已作岸頭侯飛將數奇不偶昔日人奴笞罵長安甲第云浮龍鱗鶴尾鐵兜鍪笑謂箝徒有口

魯仲連陂懷古題祠壁

少慕魯連髙節居然倜儻權奇邯鄲指顧解秦圍一笑千金脫屣千古淸風蘭雪一竿煙水荒陂我來髣髴見云旗獨立長防天地

吳中懷古本意

一片西江雲月千年常照梧宮越來溪畔酒城東往事淒涼如夢轉盼五湖代長當年三防偏工怒潮白馬哭英雄穿脇猶持文種【語云梧宮秋吳王愁吳越春秋伍子胥従海上穿山脇而持種去與之俱浮於海故前潮水潘者伍子胥也後重水者大夫種也】

燕歸梁【第一體】

吳水部園亭觀演燕子箋劇時玉蘭盛開

海燕紅襟語畵梁似惜韶光紅牙一曲舞山香辛夷花落銀牀良媒卻借烏衣燕曲江往事堪傷人間何限郁金堂慿逺恨與銜將

偸聲木蘭花

春情寄白下故人

緑楊陰裏秋千索乳燕學飛池上閣水漲銀塘落絮浮萍又夕陽方山亭下江南路畫槳淩波從此去十四樓空萬葉千花淚眼中

滿宮花

戲題吳蕋仙花卉便靣

漢宮春湘竹扇寫出一防淸怨輕紈半幅不禁秋防防墨花輕茜憶燃脂思捧硯餘響猶聞金釧武陵倘許問津來可似漁郎花片【玉臺序燃脂暝冩王霞卿女郎自序云時有輕綃捧硯小玉看題】

醉花陰

和潄玉詞

香閨小院閒淸晝屈戍交銅獸幾日怯輕寒簫局香濃不覺春先透韶光轉眼梅花後又催裁羅袖冣怕日初長生受鶯花打疊人消瘦【簫局薰籠也】

怨王孫

和潄玉詞

畫閣淸悄情思懊惱旅雁生秋哀蛩餞曉葉底漸減蕉紅怯西風鶯花步步郎行防將夢去歡儂忍相負樓頭望斷千里思化鬊云逺隨君

雨中花【第二體】

風情

料峭東風吹細雨作使得春愁無主昨日淸明今朝百五漸漸春光去巨勝花前曾記遇難防卻碧桃千樹擁髻燈前偸香被底一一銷魂語

浪淘沙

和潄玉詞

硯匣日隨身檢防殘春橫云斜月闘鮮新昨夜相思曾入夢香雨香雲記得齧丹唇似喜還嗔醒來惆悵隔仙津欲識回腸千萬轉日日車輪【漢人詩齧妃女唇甘如飴】

虞美人

和李后主

杜防庭院春將了斷送花多少防層楊栁防層風總付銀屏金屋夢魂中合歡枕上香猶在好夢依稀攺回環錦字寫離愁恰似瀟波不斷入湘流

本意

防山蓋世重瞳目眼底無秦鹿陰陵一夜楚歌聲獨有美人駿馬伴平生感王意气爲王死名字畱靑史笑他亭長太英雄解令辟陽左相監宮中【史記呂后以審食其爲左丞相不治事令監宮中】

南鄕子【第三體】

閨曉

小婢弄香奩宮餅籠中防个添細雨如塵人乍醒纖纖楡莢縋墻水半淹曉漏報瓊籖鸚鵡驚寒促下簾愁鎖眉峯慵對鏡厭厭空說吳娘笑是鹽【前人詩云顚狂楚客歌成雪娬媚吳姬笑是鹽】

醉落魄

讀天寶遺事

風流堪惜沈香亭下雙鸂長生殿裏如膠漆別院梨花偸試寧玉笛漁陽戰鼓驚相逼馬嵬古驛羅衫濕秋槐落盡空凝碧殘月華淸何處人行迹【唐人詩行盡江南數十程曉風殘月入華淸】

踏莎行

寄曾道扶魏子存

芳樹秦城春流蜀棧蠶叢西望愁無限銅梁閣外杜鵑啼嘉陵江上行人飯逺道縈紆春光婉娩錦江魚杳淮南雁去時楊栁不勝鴉靑靑又滿隋河防

秦淮淸明

煙雨淸明煙花上已樓防四百南朝寺水邊多少麗人行秦淮簾幙長幹市驀地愁來幹卿何事梁陳故迹銷魂死禁煙時節落花朝東風芳艸含情思

醉後作

屈子離騷史公貨殖直須一石懵騰醉胸中五嶽不能平何人解識狂奴意修竹彈文緑章封事聊將筆墨供逰戱茂陵若問馬卿才飄飄大有淩雲气【沈約有修竹彈甘蕉文緑章封事見昌谷集】

和雲間諸公春閨

芍藥紅酣防蕪碧聚羅幃難把春寒防知他何防送愁來春來卻是愁來路鶯燕多情芳菲易度才消防陣黃昏雨朝來不忍捲簾防落花片片辭人去

其二

燕補新巢花開舊樹經時不到南園路水晶簾額又斜風風前陣陣飄香絮已怕春來又愁春去錦屏繡幙畱春住爲誰僝僽爲誰憐紅顏半是靑春悞

詠鏡

香壓彤奩光迎羅幌圓冰背結盤螭樣一春水碧如煙誰教移向妝臺上脈脈相防盈盈難傍影娥池畔憑欄望妝成雙鏡照明簾芙蕖並蒂波間漾

小重山

和湘眞詞

行雲如夢雨如塵秣陵惆悵事最傷心當年瓊樹照臨春胭脂井猶帶落花痕芳艸碧氤氳舊時朱雀桁防回新靑溪休賽蔣侯神風景換紅淚上羅巾

其二

夢裏秦淮淸夜遊銀罌檀板地幾經秋靑溪如帶掌中流三十曲曲曲朩蘭舟錦瑟伴箜篌春江花月裏不曾愁折梅何日下西洲音信斷愁上閱江樓【郤僧施防靑溪三十六曲一曲一詩】

臨江仙【第二體】

夢起

寶帳垂云春夢足銅壺漏盡金鸞夢中消息去漫漫心情無那比似越梅酸春事料量歸欲盡閒愁酒病多般碧城十二曲欄幹遊仙枕上枉自寫齊紈

十五家詞卷二十七

欽定四庫全書

十五家詞卷二十八

休寧孫黙編王士禎衍波詞下

中調

蝶戀花

和潄玉詞

涼夜沈沈花漏凍欹枕無眠漸覺荒雞動此際閒愁郎不共月移窗罅春寒重憶共錦裯無半縫郎似桐花妾似桐花鳳往事迢迢徒入夢銀箏斷絕連珠弄【樂府合歡詩寢共無縫裯河間雜弄有連珠弄】

和少防

啼碎春光鶯燕語一片花飛又是天將暮欲乞放晴春不許黃昏更下廉纖雨春去應知郎去防好囑春光共向郎邊去畢竟春歸人獨住淡煙芳艸千重路

一剪梅

和潄玉詞

雁語金塘水漸秋遙聽菱歌不見菱舟望君何防最消魂舊日靑山恰對朱樓九曲長江天際流似寫相思難寄新愁夢魂幾夜可曾閒鶴子山頭燕子磯頭

漁家傲

本意和潄玉詞

南湖西塞花如霧我歌銅斗樵靑舞醉後放舟忘防所鳬鷗語覺來已是煙深防蒲葉藕花相映暮援琴更鼔瀟湘句曲罷月明風葉舉誰同住琴髙約我蓬瀛去

出水西門暮抵下闗

醉向石城呼小艇總持宅畔花將暝綠栁朱欄相掩映波光冷捲簾處處瑚鏡三日秦淮扶酒病魂銷不到胭脂井歸舸淩風飛鳥競人初醒淸涼山外紅霞影【總持江令字】

醉春風

吳陵送春

一霎瀟瀟雨忽報春將暮謝家飛絮沈郎錢去去去萬防紅中五更風裏春歸何處畫舫桃花渡寶馬防絲路眼前還是未殘春住住住明嵗今朝今年明日此情休負【沈郎錢楡錢也】

解佩令【第二體】

賦余氏女子繡洛神圖

芝田蘅薄明珠翠羽想當年洛水淩波步尙憶君王畱怨種枕遺金縷爲多情遲君東路神人間阻神光離合空怊悵斜陽煙樹今日東阿也鄴下風流終古最傷心感甄遺賦

婆羅門引

寄袁籜庵用稼軒送杜叔髙韻

問平安否金陵南去楚云西望中煙艸迷離回首紅橋分賦筆掣翠虹蜺嘆靑門一別白社人稀詩狂酒悲老大去幾人知往日荊州作牧弔古題詩周郎己矣憶風流顧曲似當時歸來也兩髩千絲

禦街行【第一體】

贈雁

銀河一雁歸湘楚似向離人語獨將二十五弦彈玉軫金徽淸苦水明沙碧參橫月落逺向瀟江去衡陽南望峯無數楓葉秋如雨不勝淸怨卻飛來應記江南煙浦春社才過又逢秋社燕雁行相遇

祝英臺近

湘江別思

玉繩低銅漏咽人向湘樓別似水柔情此際那堪說劇憐碧玉時丹珠牀上都惆悵穠華銷歇眞淒絕持贈九曲連環臨岐莫遺玦一望湘波湘山更重疊從敎身化湘煙淚沾湘竹夢亦逐瀟湘雲月

蕙蘭芳引

春思用淸眞秋懷韻

寒食又過看馬首淡煙飛鶩最望逺愁心江水撥醅新緑櫻桃夢覺何防問畫樓金屋記个儂往日翠袖天寒修竹塞雪如花江花如雪幾更涼燠便千束防毫難寫柔腸九曲煙蕪逺近傷春送目春欲歸依舊錦衾孤宿

塞翁吟

和淸眞韻

記得相逢防倭墮玉髻瓏璁人靜悄畵堂東淸暑試輕容龍須初展冰綃薄雲母曲曲浮空側枕臥芭蕉初碧躑躅新紅匆匆自回首柔奴別後思往事都如夢中借錦水桃花箋色合鮫淚和入隃糜小字重封姊歸解恨似爲離人訴盡東風【唐詩寶防玉瓏璁又峽兩試輕容又浣花箋紙桃花色隃糜墨名姊歸卽子規也】

長調

滿江紅

同家兄西樵觀海【前段第三句少二字】

蕭瑟崢臨髙臺居然萬里正云瀾泱漭粘天無壁日月縱橫山島外星河爛漫洪波裏把一杯直下俯滄溟慿鮫室長嘯防天風急新賦就秋濤沸覺帝座非遙上天僅尺笑指扶桑淩九防下看蟻垤分諸國問何時乘屩訪安期鼇身黑【葉中州韻】

尾犯

秋懷

羅袂怯西風玉露初零瓊花暗落一片珠簾對寒梧畫閣隴首秋云初黯淡天邊鳴雁長飄泊最堪憐防楚簟涼生孤睡何曾著吳天凝望逺無限水驛山郭目送雲中甚雁書堪托往事空憐韓掾少新歡已負秦樓約七弦琴上私傳語女牀鸞鶴

水調歌頭

送家兄禮吉赴合肥

南國淸明莭折栁送行人汀洲滿眼香艸斜日柰何春西望淸流闗外千里廬陽山色碧玉競嶙峋明日搖鞭去暮雨宿何邨濡須塢淝水戍幾移軍紫髯已逺八公艸朩怨咸秦轉眼興亡六代殘刼依稀半局慿弔足沾巾鶯老春歸矣莫怨久離羣【紫髯謂吳大帝】

鳳凰臺上憶吹簫

和潄玉詞

鏡影圓冰釵痕卻月日光又上樓頭正羅幃夢覺紅褪緗鉤睡眼初瞤未起夢裏事尋憶難休人不見便須含淚彊對殘秋悠悠斷鴻南去便瀟湘千里好爲儂畱又斜陽聲遠過盡西樓顚倒相思難寫空望斷南浦雙眸傷心防靑山紅樹萬防新愁

聲聲慢【平仄共二體】

和潄玉詞

蛛迷楚館雁去秦樓情懷不禁慘戚帶雨寒蛩窗外似聞嘆息錦衾斗帳人逺枉怨他西風寒急更漏盡夢難成畢竟此情誰識畫尺寶奩塵積冷落盡枝上殘紅如摘倦枕鬟松空似鴉翎剪黑裴回那成好夢但鮫人只有淚滴恁打算那人去怎是少得

念奴嬌

和潄玉詞

疎風嫩雨正撩人時節屠蘇深閉幾日園林春漸老徧是鶯聲花气紅友樽殘靑奴夢醒寂寞渾無味闗山萬里飄搖尺素誰寄香閣曲曲回欄殘朱零落都爲傷春倚說鴛鴦還待闕繡被朝朝孤起額淺鴉黃眉消螺碧軃盡相思意春來情思小姑將次知未【紅友酒名靑奴枕名】

弔太眞

開元盛日正霓裳按拍淩波裁曲繡嶺宮前宮騎至乍進合歡香橘力士傳呼念奴淸夜潛伴諸郎宿翠華人逺樓東恰就新賦花下羯鼔初終梨園子弟驚防漁陽鼔舊日曲江佳麗地細栁新蒲空緑棧道深秋華淸夜月腸斷淋鈴雨千年遺恨馬嵬淚盡紅玉【用中州韻】

水龍吟

揚子江上作

岷峨萬里滔滔荊吳九來南紀潯陽東下秣陵西望吳頭楚尾鐵甕風髙海門雁斷角聲初起嘆從來多少英雄割據都付與東流矣盡道長江天塹暗消磨幾畨戰壘師兒年少寄奴老手正堪相匹北府風流子有孫權甥如無忌到而今洗馬臨江愁絕一天煙水【匹上聲魏武云師兒難與爭鋒謂孫防也】

拜星月慢

踏靑歸晚

雨暈紅酥波酣碧醖乍是淸明百五花信風輕拂繡簾珠戶人初起慵向鏡臺勻面何防隔窗低語靑雀傳書約踏靑同去樂遊原一片香車度玉津園十里煙花路無恙往歳春光又匆匆相遇倩遊絲牽惹東君住消魂絕幾陣棠梨雨呼女伴歸去瓊閨掩漫天飛絮【唐詩紛紜隔窗語重約踏靑期】

南浦

寄興

河東遊俠曾雕弓在臂箭橫腰杜曲灞陵日暮小獵競相邀飈勁拓千石看靑天萬里灑風毛聽嚴城畫角射生歸晚雪暗繡盤雕老去酒徒零落但歸來南浦混漁樵苔臥緑沈槍澀秋水冷並刀猿臂才名空射虎功名事都讓兒曹老子須一卷鴦摩禪榻雨蕭蕭【金坡遺事十月初例賜錦襖子太宗攺賜黃盤雕鴦崛摩經見內典】

望逺行【第三體】

蜀岡眺望懷古

江樓昨夜聞哀角瀲灩斜陽將暮淮南水驛故國長亭一帶迷離煙樹秋月春花嵗嵗天涯孤客贏得壯懷如許最難禁常是梅天絲雨誰語獨上蜀岡騁望見亂栁棲鴉無數板渚人稀玉鉤夢杳不記離宮何防憶自吳王僣竊阿遊幸幾度蕪城堪賦但井欄風急精靈來去【鮑照蕪城賦邊風起兮城上寒蒼苔沒兮深井欄唐人蕪城詩城裏明月時精靈自來去】

望湘人

賦余氏女子繡栁毅傳書圖

看繚綾半幅繡綫千絲汜人幽恨如訴雨鬢風鬟花愁月暈憔悴牧羊南浦目斷瀟湘楚天無雁倩誰傳語忽相逢秦塞歸人灑淚爲通魚素可柰錢塘一怒便碧雲萬里片時來去宛綃縠明璫無恙龍宮嬌女更休悵望神人道隔永念君恩難負兩情合何防牽絲社橘依然春樹

沁園春

偶興與程邨羨門同作

春去秋來林無靜柯川無停流憶卓女罏邊花籠趙瑟要離冢畔霜淬吳鉤劍客從遊酒徒托乘意气居然橫九州誰知道看主家廝養騎尉通侯十年壯志難酬但眼底淸樽恣拍浮謂萬戶千鐘卿其休矣千峯萬壑吾又焉求龍性難馴鴻飛何慕爭席休驚海上鷗忘機久任行歌帶索五月披裘

其二

何處放懷萬里之流千仞之岡笑非佛非仙人稱防聖不癡不慧古號遺狂蠻觸爭殘防蚿觀破慢世須教覓樂方誰解識有粃糠堯舜嘯傲羲皇門前一枕滄浪但秋水逍遙注幾章問舊友誰過井公園客新知不厭負局修羊金粟前身玉淸往事遊戲人間傀儡塲須回首是麗農方丈早認渠鄕【莊子逍遙逰是其塵垢粃糠猶將陶鑄堯舜王子猷云未若長卿慢世井公園客負局修羊皆仙人名麗農海上神山也】

賀新郎

夜飲用蔣竹山韻

過雨花如繡正罘罳四面低垂繁英香透結客十年知已少何似銀箏翠袖莫須問濤飛山走且把金龜休作惡未傷神絲竹中年後空淚墮金城栁長安一雨分新舊更誰能望塵膝席爭名雞口髙誓安期靈气盡一望三山似阜但海水盡成醇酒鸚鵡螺巵金不落問狂生得似公榮否休暫住捱手【髙誓古仙人鸚鵡巵以螺爲之凡九曲馮道家有水晶不落不落鑿落同】

席上被酒示程邨同賦

把酒歌金縷正遲日和風小院金衣梳羽緩拍紅牙靑樽畔蟬鬢美人相語更掩映花前白薴釵掛臣冠交翠舄細腰身幾欲淩風去似燕燕掌中舞花奴妙合梨園部便何妨岑牟犢鼻爲卿撾鼔數弄漁陽平生气不禁飛揚跋扈自古道英雄無主胡粉搔頭聊作劇料思王而在應相許君但醉酒如乳【飛揚跋扈杜甫贈李白詩句李賀詩自古英雄本無主胡粉搔頭用陳思對邯鄲淳事岑參詩花撲玉缸酒如乳】

十五家詞卷二十八

欽定四庫全書

十五家詞卷二十九

休寧孫黙編董以寧蓉渡詞上

往嵗吾友孫無言稱毘陵董文友先生有弟子數百人談經不輟私意董子當不必求之風流軼宕中矣他日無言出董子蓉渡詞讀之何其嫣然以媚婉約而多思也昔子瞻尙書論語易皆有傅而舞裙歌板之間又復新聲繚繞乃知風流軼宕亦猶風人之防也董子著書滿家天下稱之塡詞特董子餘事耳吾近得從董子飲瓊花臺畔見其翩翩霞舉異時過其讀書防則絳帷後當必有季長女樂書此以爲後堂之券成都楊岱東子撰

小令

閒中好【平體】

閨夏

閒中好茉莉香中坐珠汗怕沾紗紅絨罷繡花

荷葉杯【第二體】

相逢曲

若个粉郎嬌艷當面多事一凝眸恰逢小妹乍回頭羞麼羞羞麼羞

漁歌子

相思曲

銀蒜低垂睡起遲楝花天气耐相思羞對鏡怯吟詩午倦添香入被池【銀蒜押簾物見古樂府左思詩衣被生重池謂中心皺處】

搗練子

橋頭

金作勒玉爲羈小馬驚香何處嘶紅板橋頭扉半掩幾絲楊栁掛黃鸝【小馬驚香魏文帝事】

憶江南

叩叩詞

章臺女叩叩結新歡堂下毎迎花底笑人前私向鏡中看可許一生拚【繁欽詩何以致叩叩香槀系肘後牛嶠詞須作一生拚盡君今日歡】

憶王孫

春閨

東風庭院暗香恬半樹梨花壓畫檐眉黛無端簇一尖晚愁添細雨蕭蕭不捲簾

如夢令

賦別

綺語和郎細誦紅袖半肩輕擁防卻漏聲催早是信雞催送珍重珍重此去畫橋霜凍

風流子【第一體】

久別

已是別時惆悵更是而今惝恍空寄語未逢歡愁被春風吹長自憐一樣眼角睂梢心上

長相思

舟泊

片雲畱片雲流水逺山長客子愁如何是盡頭一孤洲一孤舟憔悴天涯黑敝裘相思玳瑁樓

望梅花【第一體】

過鸚鵡洲

芳艸萋萋如畵喚起禰生閒話死向風波曾不怕長袴請君穿罷除是阿瞞還值罵黃祖不堪君詫

調笑令【第二體】

賦張巡妾

軍中聞笛君寫詩孤城忿恨妾已知援兵不至妾終死妾先就烹復何辭妾身原委風和雨妾命甘同雀與鼠轅門賜徧剰丹心與君自吞須記取

記取和君語自讀睢陽聞笛句縱余黃土無歸防莫灑雙雙紅筯願日後攜儂巾幗二十四城傳去

醉太平

壽玉虯叔三十【叔別號云癡】

蘇仙李仙張顚米顚其詩其字之間許云癡並肩書簾茗煙琴弦畫箋年年長向花前著金貂醉眠

感恩多

鴻信

昨夜傳鴻信雨後花扶病兼傳病有因爲郎顰忒覺情多眞假轉難分轉難分便是空言忍猜他未眞

生查子

柬內

伴繡小靑鬟生性由來好慣得阿儂憐不累伊家惱茶竈倩他炊藥臼虧他搗莫做阮咸姑休學王瑉嫂【阮咸幸姑婢姑當歸初云畱婢不果咸追及累騎而還王瑉嫂婢謝芳姿被撻作白團扇歌瑉所捉也】

臨淮舟次集唐

不見有人煙【孟浩然】人煙隔水見【皇甫冉】寒葦露船燈【周賀】野火明沙岸【祖詠】月晚樹陰多【耿湋】浦迥湘云捲【朱慶余】坐看雲起時【王維】吳山中路斷【方幹】

醉公子

挑碁

小姑斂袵拜嫂嫂妝臺下乞早整蓮衣花間去賭碁杏釵多戴个停防來輸我若倩小哥幫輸時拔一雙

重來

乍握纖纖手儂意他知否莫便使他知敎他歸去思重來花下見紅暈潮生面纖手只微籠多時露玉蔥

賦艷

儂心何事惱姐姐欺儂小偸看合歡書憎儂問起居好從花下避怕見書中字匿笑不回頭回頭替姐羞

防絳唇

江晚

去去江舟煙中山色渾無據落云迎嶼雁向瀟湘去晚浦觀漁不辧漁人語花如絮月蘆深防那里汀頭住

消閒

無可消閒不愁怎得光陰過緑窗賡和佯說愁城大彊約愁來愁也來何莫曾經麼和衣獨臥今夜愁眞个

閨思

翠被葡萄輕籠金鴨香煙重梅花影動小閣寒宵共到得而今無計凰求鳳愁千種一塲春夢又被燈花哄

旅贈

旅館黃昏檠燈朴被鐘聲悄心煙縹緲只是隨郎裊睂語低時暗計行程早如何好畫睂𨿽巧五日張京兆

女冠子【第一體】

春閨

栁綿吹怯不費東風著力看來遲曲沼經行防回廊徧倚時鴛鴦遊冶子鸚鵡滑稽兒見人消瘦盡笑人癡

浣溪紗

曉

幽夢宵來托錦膠起看雜樹已花交不禁蓮瓣一輕敲盥手試香挼荳蔻開奩占喜得蠨蛸繡牀鍼帖尙閒

拋

夜

澹月回廊幾處彎花陰濳入候雙鐶殘燈明滅未曾還落繡正窺金約腕罷妝猶系玉連環一重屈戍隔蓬

山

賦別梁谿主人

十里珠簾正冶遊好乘靑雀下蘇州雙銀曾寄杏花樓愛爾一樽桑落酒遲予三日木蘭舟春風寒到紫鼷

裘

閨思集句

欲作家書意萬重【戎昱】美人千里思何窮【吳融】眼看春盡不相逢【元稹】幾處吹笳明月夜【李益】一聲腸斷繡帷中【宋郊詞】秋波不動簟紋融【獨孤及】

減字木蘭花

村落

柴門傍防白板雙橋連曲籪水漲花溪一夜東風沒釣磯漁童又髻待攀細栁穿雙鯉細栁條條拖得黃鸝拂板橋

菩薩蠻

生拚

怪郎昨夜欺奴甚生拚獨就紅蕤枕脈脈轉銀河郎將妾柰何心腸畢竟軟漸褪羅襦半不覺響流蘇雙鬟睡去無

舟次集唐

一樽酒盡靑山暮【劉禹錫】雨昏靑艸湖邊過【鄭谷】沙淺浪痕交【章八元】雲帆礙浦橋【祖詠】潮平兩防濶【王灣】古木疑撐月【李賀】何事與心違【於灣】瀟湘人未歸【於武陵】

代伊

阿娘碎語綿如絮檀郎只好心頭貯音信日來稀思伊轉恨伊此情頻欲寄又恐傷郎意斟酌數行書言歡字字虛

卜算子

雪江晴月回文【倒讀巫山一叚云】

明月淡飛瓊陰雲薄中酒收盡盈盈舞絮飄防防輕鷗咒晴浦晚風寒靑山玉骨瘦回看亭亭雪映窗淡淡煙垂岫

岫垂煙淡淡窗映雪亭亭看回瘦骨玉山靑寒風晚浦晴咒鷗輕防防飛絮舞盈盈盡收酒中薄雲陰瓊飛澹月明

醜奴兒令

閨怨

歡情別恨匆匆換歡是前宵別是今朝一樣輕魂兩樣銷夢來夢去迢迢覓去夢郎招來夢奴邀兩防輕魂一處飄

醉太平【第一體】

金錢卜

鵲兒不斷燈兒不管紫姑仙不曾明判擲金錢再算靑蚨飛轉還飛轉只郎去歸偏緩待防六爻還未半柰心絲先亂

淸平樂

私語

巳將身許敢比風中絮可柰檀郎疑又慮未肯信儂言語便將一縷心煙花間斂袵告天若負小窗歡約來生丑似無鹽

占春芳

金盆濯髮

看翠雨香繚繞亂綰正三分斜插牙梳欲墮云邊鉤月初新待洗忽含顰爲檀郎銀剪畱痕遮藏且喚雙鬟去莫捧金盆

相思引

爲云孫詠侍兒小福

年紀花梢半未諳柔情先似再眠蠶偏將串結珍重疊香函閒伴夫人同鬭艸沈思未敢摘宜男郎情深淺還向夢回參

憶秦娥

堪訝

殊堪訝自將阿鶩無端嫁無端嫁畱他不得掉他不下暱人秋水臨行瀉舊時團扇應難捨應難捨看他明

日耐他今夜

閨怨

迎風哢隔簾長自鶯聲閧鶯聲閧起來無力睡來無夢記得當年南浦送雙斟鵲腦情千種情千種低睂欵

語幾聲珍重

鸚哥

貓來也鸚哥喚道哥哥打哥哥打聲聲懺悔摩訶般若美人憐惜愁偏惹粉盂餵內犀簾下犀簾下金籠半

啟雪衣輕灑

治防

郎君去郎君駿馬誰家住誰家住罏前綠酒牀前紅炬防絲欲系春風絮睡花蝴蝶癡情緒癡情緒千金博

得明眸一覷

畵堂春

夏日課婢【掌書】

幾妝書卷散牙簽閒時信手常拈拋來髙枕帙誰緘好倩纖纖莫把燃脂污染還將辟蠧香添頻頻親捧向冰簾一卷楞嚴

又【浣葛】

衣紋單復盡能勻憐伊大好腰身那堪常傍葛衣塵酒污餘痕慿向銀牀漫洗任敎蓮杵頻聞桁邊風透帳邊薰一縷氤氳

又【澆花】

爲憐春去惜芳菲將泉欲滴花枝禿衿小袖汲來遲別樣腰肢細灑恐濺裙幅徐傾好沁香脾一枝輕摘襯烏絲揀又多時

又【曬藥】

茂陵消渇未全瘥奩中藥裹偏多一丸休認枕邊挼錯皺雙蛾曬久頻移花影暄侵小褪香羅竊來休向桂婆娑伴了姮娥

又【烹茶】

落花風裏緑煙輕聽來細細濤聲慿攜方麯向茶鐺蟹眼時烹洗防輕攢素筍嘗時小破朱櫻定瓷親捧更盈盈仙掌初傾【方麯扇蟹眼泉】

又【揮扇】

滿庭花影日光烘芳姿挾扇偏慵喚來珠汗正融融細舀荷風拂去篆煙縹緲捉來玉指菁蔥淡紅袙襪映酥胸防漾輕容【唐詩嫌羅不著愛輕容】

又【侍浴】

墮鬟初缷拭輕紈綠云回手重盤笑郎新沐髻如凡何日彈冠半晌勞挼澡豆幾回羞倚闌干待穿犢鼻好同看月掛林端【回手入盤見祕辛婢擎琉璃椀盛澡豆王惇尙主事相如著犢鼻袴滌器】

又【拂簟】

冰絲簟子出蘄州鋪來湘水平流爲郎拂拭向紗幬涼沁如秋毎到宵來重展卻憐曉起偏羞臂痕人訝細紋畱今夜拚休

喜遷鶯

染甲

拈金鳳搗硃砂纖指染紅葩慇懃捧得玉甌茶光映緑沈莫輕彈休更剪夜半搔時誰見落霞琴上不曾差流水泛桃花【蔡經思麻姑爪搔背光武與馮異書夜半誰爲搔背癢也落霞琴名流水琴曲】

海棠春

閨怨補和程邨阮亭韻【曉妝】

畫檐檐馬琤琮響花防片亂飄蛛网日射水晶簾影動波紋漾牡丹松髻梳新樣爲鏡里人兒心賞薄帨貯犀簾嬌額風前敞

又【午睡】

夜來花睡何曾足把往事欲拋心曲欹枕小釵橫軟襯芙蓉褥衣痕細細肌勻肉半醒防咳成珠玉喚煮鷓鴣茶煙漾紗窗竹

又【晚浴】

梧桐月暗人無影私瞷防舊愁都醒燈晃背湘簾玉墮春波冷金釵缷卻銀華鏡拂拭久綠云猶整簫局漫燻衣幾度添宮餅【簫局燻籠也】

又【夜坐】

芭蕉卻報黃昏雨聽不斷蓮花雙杵擁膝更支頤趺坐渾無語冶遊試問誰邊去全不聽城頭譙鼔應敎短轅中揮禿瑯琊麈【瑯琊王導營別館曹夫人如將往焉導恐妾被辱執麈尾柄驅牛車進蔡謨戱曰朝廷欲加公九錫聞有短轅犢車長柄麈尾】

慶春時

日長

半窗閣繡麼弦罷曲漫火餘香玉人此際妝成無事才覺日初長銀驄何防等閒嘶過紅墻鶯簧吹轉栁綿飛起盡日好思量

攤破浣溪紗

曉起

曉擁香篝意惘然祗因芳夢記難全起向藥欄渾獨立倩誰圓倭墮髻垂遮領字水沈香透結衣船閒整新妝還自顧惜娟娟【領字衣領作心字者衣船衣鈕也昔人以解天子呼來不上船之句】

眼兒媚

江上鴛鴦

初春嫩緑染香溪鴛鴦作陣飛迷香曲防雙雙三六若个情癡新來怕見離愁事鎭日並頭棲韓朋塜下竇家機上不肯相依

桃源憶故人

擬代

鴛鴦枕上靑山誓話得十分容易不料有頭無尾枉受他調戲知他又把前翻計別院應還重試暗笑那人知未薄幸從前旣

燭影搖紅【第一體】

偶筆

到得而今須睂已逐簪笄嫁應知孝弟力田科卻是東陵跖消受酒晨花夜便防俠不將名借靑蠅休弔龍泉太阿汝知我者

鬲溪梅令

賦得臥房階下插魚竿

簾前緑水映云屏自盈盈敲得銀鍼獨向畵橋憑粉郎歸未曾粉郎空有許多情未均勻好似簾鉤偏重帳鉤輕魚釣只幾分

西地錦

同三五女伴道小名

不合相攜鬭艸把小名輕告鄰娃便說而今輸卻把小名爭叫萬一儂家輸了寧可酬花鈔怕他簾外侍兒竊語被檀郎知道

極相思

賦得有約不來過夜半

玉簫閣在花茵畱記月波痕朱扉半掩靑燈半滅作意銷魂半晌月痕移舊處風淅淅幾度微聞明知不是伊家屧響聊且開門

畱春住【第一體】

浣手繡觀音

蘭湯浴手窗前先就紅蓮嬌片須記他原少淩波休錯配鴛鴦綫繡著金身須半面似向儂靑眼春筍纖纖近慈云疑紫竹林中現【淩波襪也】

瑤池燕

開簾引燕

當年曾僣昭陽殿燕燕移家新到珠院雙雙見蕙花半箭銜來健妬雙雙畫閣穿徧將簾掩雌雄暫敎違面心休蹇三生今欠須方便

思越人

髙軒過

避車塵調蟋蟀甘稱閉戶先生多事乘軒還過訪方知人重功名黃金不與儂廝認原是牀頭冰冷何物誤人田二頃防與酒徒須盡

杏花天

憶夢

云眠月醉靑山臥把好夢背他偸做杏箋方欲雙題和忽被寒濤鼔破柰未夢心情猶可到夢後淒涼怎過呼奴好伴挑燈坐今夜夢來須躱

雙調望江南

閨夜

和郎坐閒話說東家小鴨漫燒宮裏餅香濤滚潑雨前茶春去且由他和郎坐妝缷玉簪斜戲譜新詩題冊葉輕移小盞防燈花遲遲入帳紗

江月晃重山

初避人

幾片桃花靧面一圍蝶翅披肩當初生小在人前防郎到回避只今年飲笑央人索扇低眸喚婢垂簾猶飄紅袖出屏間還偸覷輕踢鳳鞋尖

鷓鴣天

憶

荳蔻香含正未笄三年嫣笑手長攜羽衾熨處分龍腦羅襆縫成索麝臍花並蒂燕雙棲合歡猶卜紫姑乩傍人已道成連理惹得春山翠黛低

繡苑

繡苑晴光盡日佳更無愁思望天涯名花結果春前定小鳥姻緣枝上諧纒錦帶脫金釵秋千架了近香街防繩握防開裙衩多少香風正入懷

別

賦得將離向綺窗桃花流水送逰艭柔腸乍結先回九小字親鉤定取雙同玉案伴銀缸慣來一晌不驚厖多情恐逐浮萍去發願拈鍼繡佛幢【芍藥一名將離】

寄

兩小無猜直到今丙寅鵲腦慣同斟鴛鴦向午常交頸荳防多時始見心曾賦別幾嗣音天涯南北雁難尋歸來朱鳥窗前看應有蛛絲网畵琴【十月丙寅以鵲腦入酒令人相思】

嘆

是處常來好當家慣從明鏡看朝霞夢中猶認崔娘枕扇底難披溫令紗人忽別思無涯歸來空訝七香車迎風一笑回頭望防髻雙簪並蒂花

慰

何處春風著栁斜深深庭院緑陰遮毎彈指防聞花嘆自抵牙時爲曲差頻減膳漫呼茶莫將惆悵餞年華門前流水藍橋鎖猶度當初金犢車

昨夜

昨夜天孫罷錦梭輕槎無恙到明河幾經私語全珍重再試眞心薄譴訶羞月姊避鸚哥玉人頻問夜如何最憐蝴蝶驚魂驟輸與莊生曉夢多

虞美人

臨風寄語

花陰空覆鴛鴦寢寒入紅衾凜早知好事付秋風何似當初索性不相逢聞伊別後思量意竊自沾沾喜累伊憔悴倍心傷又望伊家索性不思量

限韻詠池上楊妃海棠

馬嵬坡上楊妃血灑徧枝和節依稀猶是舊檀心卻似唐宮睡去夜初深梅妃應笑胭脂重欲喚從前夢臨池照防映魚茵疑向三郎傳語倩雙鱗

木蘭花令

集句

初捲珠簾看不足【權僡輿】翠袖紗牕紅映肉【蘇軾】犀辟塵埃玉辟寒【元稹】花爲步障金爲屋【胡宿】日暮東風春艸緑【武元衡】紫穂紅英曾斷目【元稹】繡軛香韉夜不歸【崔塗】端居嬾唱將雛曲【駱賔王】

南鄕子

舟次集唐

疎雨過春城【王維】夾防桃花錦浪生【李白】復有樓臺銜暮景新晴【杜甫】樹裏南湖一片明【張說】噭噭夜猿鳴【陳子昻】野渡無人舟自橫【韋應物】蝴蝶夢中家萬里三更【李益】行盡江南數十程【杜常】

客捨集唐

回首一傷神【杜甫】暮雨千家薜荔村【譚用之】燕子不來花著雨黃昏【韓偓】寂寞山窗掩白雲【權徳輿】歸思欲沾巾【杜審言】雨過山城見月新【錢起】獨在異鄕爲異客思親【王維】斷續鴻聲到曉聞【張仲素】

一斛珠

佳人劇馬掉

團圞有對小花兜肚殊堪愛而今多少金釵在天女防花賀倒須敎倍小姑亂掉全無謂三葉風旂都扯碎儂家更有鴛鴦背不喜金釵私喜名兒美

東坡引

十賚詞示婢【選九首湖鏡】

苕溪前嵗住曾把銀華鑄玉臺猶恐塵埃駐須將珍重貯須將珍重貯伊家自信傾城無侶試照向簾前去个中人也將人覷肯敎他讓汝肯敎他讓汝

二【杭粉】

粉丸鉛雪冶撚就和蘭麝幾年西子湖頭買開函香尙惹開函香尙惹慇懃贈與料應稱謝卻畱向湘簾下道儂眞色何曾借不堪珠汗灑不堪珠汗灑

三【濟寜油胭脂】

朱唇何待染刺繡憐香腕不龜手藥任城換簪來挑與看簪來挑與看剔開寸紙腥紅膩輭偏半晌沈吟玩問郎原碟多應滿是誰分一半是誰分一半

四【如臯篦】

如臯人射雉曾把湘箆寄勻排宻比多堅致與誰除髮膩與誰除髮膩記他枕上蘭膏微滓便喚向風前試原來背後無人倚宛伸憐玉臂宛伸憐玉臂

五【六合肥皂】

才梳云髻軃旋把新羮做藥罏茶竈時時課恐敎纖手涴恐敎纖手涴雄州皂莢搗和百和浣手處挼挱過夜深推枕鉤郎臥餘香猶在麼餘香猶在麼

六【余東手巾】

香巾何細潔云是余東織見他珠汗融融濕換他紅袙襪換他紅袙襪繡牀閒掛有時輕折將素手頻頻拭拭時莫把雙銀脫應防儂欲竊應防儂欲竊

七【建寜香袋】

縫成紅素絹妝就鴛鴦綫雙雙蟢子雙雙燕一雙圖半面一雙圖半面系他裙衩氤氳堪羨願翠管郎親撚翻來覆去敎郎見這邊題欲徧這邊題欲徧

八【川扇】

泥金疊扇子別樣成都紙盤來雙鳳云如綺藏時曾見未藏時曾見未偶然檢出攜來花底早捉向纖纖指輕搖莫便心兒喜秋風明日起秋風明日起

九【蘄簟】

簟紋冰玉潤獨有儂牀襯伊家臂上紋微印怕人容易認怕人容易認當初買向田家古鎭這長物應難吝與伊鋪在紗帷近銀燈將欲暈銀燈將欲暈【王忱索王恭六尺簟送之遂坐薦上曰吾生平無長物長去聲】

十五家詞卷二十九

欽定四庫全書

十五家詞卷三十

休寜孫黙編董以寧蓉渡詞中

中調

臨江仙【第四體】

昨夜

昨夜玉人迎笑防石橊花壓重墻湘簾垂徧郁金堂籌分雙陸局帖較十三行韻事好消淸晝舊歡無柰思量輕魂銷在鏡臺旁緣隨骰采卜酒帶口脂嘗

一剪梅

酒闌歌示程邨

與君詩酒兩相於座有紅於尊有靑於湘蘭不並艸軒於山鳥刑於山花友於夜闌聨袂鼔綿於舞罷神於吹罷茵於徐徐臥去覺於於一石淳於一夢淳於【紅於妓名靑於酒也出衍記軒於蕕艸出相如賦白詩野鳥山花吾友於綿於曲名徐徐句出荘子神於秦俠士舒章劍茵於笛名淳於一髠一棼】

如詞

慣得相擕花下游蘇大風流蘇小風流而今別況冷於秋燕去南樓人去西樓等閒平判十分愁儂在心頭卿在眉頭少年心事總悠悠一曲揚州一夢蘇州

後庭宴

譴燕

紫燕雙依雕梁並語拴簾不放伊飛去問伊昨夜過香溪見郎那里花間住一回卷上簾兒放去尋郎何防待晚歸來銜得粘泥絮似訴畫樓前薄幸人如許

蝶戀花

落拓

身是暮春風裏絮浮蟻呼盧到便牽畱住弦索笙簫聲亂防二圍紅袖爭詩句以客爲家家似寓偶爾浮家收拾閒情緒阿婦驚疑前致語問郎何不歸家去

漁家傲

黃鶴樓邊漁艇

孤篷漁艇煙中駕晴川自寫吳綾帕漁子不知身是畫呼婦罵問錢昨夜存多寡网得巨魚驚又詫復呼阿婦歡然話黃鶴樓邊閒去耍沽酒罷歸來月上山頭乍

蘇幕遮

簾外聽墮釵聲

玉鉤垂犀箔防肻逓春風偏斷遊絲路內裏暗聞釵響度擲地金聲抵得天臺賦望明妝遮薄霧閙掃𨿽松窣墮知何故難道拔時纖手誤倘爲儂來忽地回頭顧

花間聽彈指聲

緑初回紅漸出樹樹春交纖手輕來折爲底闗心攀又歇無語無言自把螺紋畫爪才修琴罷撥嚙徧纖痕獨向東風剔畢竟思量春可惜待問分明瞥去屏山隙

窗下聽咳聲

粉罘罳金屈戍花影交加昨夜扶行防欲還驚蘭玉飫低鎖輕喉不放隨風去怪重來偏未遇窗外蒙蒙立盡三更雨不是聲能聽取便認衣香難捉迷藏住

回廊聽鞋底聲

月初沈星欲滴一帶回廊曲曲猶能覓暗數闌干應六七聽徧行蹤不是伊家屧步偏那行轉怯似待如迎卻是來時節半晌消停憐窄窄兩瓣輕蓮曉起看無迹

屏邊聽浴聲

兔華輕螢照冷瞰浴潛來轉傍湘簾等誰料銀屏遮鳳脛小玉嬌憨枉賺黃金餅粉應消珠定映喚取湯添冷熱心頭省荳蔲方挼知未竟半晌才看禿袖來花徑

樓前聽骰子聲

鳳簫停鸞幕啟十二樓髙結徧春風綺今夜玉人慵不倚骰子逡巡擲向纖纖指似無愁如有思漫想間猜卜甚心頭事轉憶前宵楸局裏親防牙籌賭喝雙雙雉

房中聽喚婢聲

綺窗明金屋暖香篆浮簾脈脈垂銀蒜翠幔欲搴行又緩生怕鴉鬟閒話長和短茗須烹花待灌檀口輕圓頻把蘭香喚喚久不來誰作伴知道伊家獨坐妝臺畔

燈下聽剪刀聲

紫紋綾紅錦縀裁向燈前響雜黃金釧應恐鴛鴦分背面鈿尺頻移停防商量徧晃難移人未倦疊股並刀運防分明見萬縷柔腸縈莫遣欲斷仍連試倩蕭娘剪

隔幃聽夢魘聲

穗煤昏蓮漏杳只隔重幃逺似蓬萊島魂夢知他何防繞欲醒頻呼話覺糊塗好養娘癡香婢小憨睡瞢騰只索將伊叫狂夢魘來應未料試問伊家可喚江郎覺

帳畔聽流蘇響聲

枕瑚牀玳瑁懸蛤初収帳底容難照忘卻流蘇能轉掉漫掲輕羅傍動銀鉤了響原輕聲漸悄睡熟鸚哥定不驚他覺和月和云和被抱一夜春風防盡愁多少

甘州徧

賦得不信比來常下淚開箱驗取石橊裙

深宮裏鎭日黛眉低意支離最堪憐是相思說話男兒聽慣不經思拋妾淚怕人疑湘裙寧濕不將雙袖染胭脂開箱防無語立多時訴伊知石橊紅防都是杜鵑啼

醉春風

索履

蓮瓣重苔嫩移過朱欄近碎紅纖緑防微尖襯襯襯爲惹春塵繡來雙雀絲兒微褪好向蕭郎訊弓樣休難認香泥踏防記曾量寸寸寸願裹羅襟攜歸繡院敎奴重整

來燕

添繡鴛鴦綫懶認春風面停鍼忽喚侍兒看燕燕燕香壘新增雕梁小語今年初見才信韶光艷幽院閒尋徧那知巳是杏花飄片片片舊燕重來个人何防幾回難遣

芭蕉雨

本意

深鎖緑天小院柰心兒己是如他捲添得雨聲廝亂試問與妾何干將愁共判軃著肩兒一半憑向曲欄畔憶粉郎今夜瀟湘逺還再問可曾知須把妾防移將郎邊種滿

行香子

題孫無言半瓢居

疑是廉泉還是文園喜先生於此盤旋酒槍花下棋局鷗邊勝謝家池裴家墅米家船客來薄醉客去髙眠想羲皇欲往從焉何須碌碌更問塵緣羨上陽花平陽第洛陽田

鳳凰閣

閣中

記桃花時節攜登香閣小婢呼茶出蓮幕縱是愁難細說說來防錯抵多少眼酬眉酢生怕人疑故向窗前倚著早見桃花已零落妾命郎情只恐似他都薄便無語臨風蕭索

靑玉案

索鏡

菱花憐我秋來瘦故把淸光都黝修書爲問郎知否照人靑眼有前無後花下常蓬首陳宮舊樣鴛鴦紐曾鐫下色空心咒魚腹而今須再剖臨鸞一拂煙鬟香澑風月才依舊

看花回

索琴

桐尾魚紋響欲仙金綫頻添聲聲報入云空裏敢驚他鳥醉花眠自從人去後懶撥春纖故嗔小婢太癡顚付與靑煙秦吏袋魚須寄去倩郎重整新弦歸來相對好一曲紅鹽

感皇恩

詠鏡

有福共嬋娟相依白首看盡雙娥似垂栁此中何防有个人兒爭瘦笑效顰難效腸回九春塵飛防有時昏黝拂拭紅綿勞玉手芙蓉映入疑是瀟湘淸瀏怪東風起防吹難皺

兩同心

對飲

花覆犀簾重來妝次不言中覺有寒溫微笑防知參悲喜誰忖得無限思量兩人心事徐設雕文小幾靑鬟列侍漫猜枚鉤弋開拳慵把酒相如病肺到更深月澑重門又還歸矣【鉤弋夫人初召至時兩手皆拳漢武披之卽開】

天仙子

爲婢催妝

幾度低眸燈下說環兒欲試何須玦一生辜負是今宵將伊撇嗔儂劣瘦盡休將珠淚竭酥乳緊拴紅袙襪袙衣松打鴛鴦結料伊悲喜總銷魂難重憶難相決明朝看你來時節

千秋嵗

爲鄧元昭先生壽

錦衣方晝早見雲歸岫畱與鄴堪先後文章西邸防絲竹東山奏爭羨處優閒總是

君恩厚回首金門漏猶恐詢耆舊煙水畔淸風袖鳯彪兒輩戲裙屐門生將酒進年年長向花前壽

小桃紅

手書

郎寫梅花體輕軟如郎意別後濤箋疊成雙鯉倩鴻來寄怎書中栁骨與顏筋不比當初字再認棠花記還是郎親制想是年來摹成舊榻硯花開矣莫非他冶貌與柔心一變都如此

月上海棠

月照

畫廊曲曲通金井捲湘簾月照流蘇冷人睡桃笙最貪看徧身花影釵橫防盤手靈蛇委枕香沈小鴨餘殘餅鏡臺邊早沁明朝粉好夢中間料應知有人廝近那知被夢里人兒驚寢

離亭燕

送孫魯三之汝寜

唱罷驪歌君去正是紅橋飛絮栁防朱樓簾盡捲人指吟鞭遙覷風綽酒旗邊早又邀人欲住多少雲山煙樹多少竹塘花嶼褥地錦天看不盡好把詩囊閒貯他日侍髙堂說向黃山深防

師師令

人前

斜簪玉導倚玉臺前照人來故故不寒溫窣地對鏡中防笑正缷諢韝紅欲耀把杏衫輕罩等閒說徧情難告見星眸微掉漫將銀筯撥罏灰畫个字與伊知道還向屏山斜防靠把鸚哥閒敎【諢韝婦人梳時臂衣】

百媚娘

爲阮亭題靑溪冊葉同程邨羨門作【乍遇】

忽見璧人縹緲鸚鵡呼茶偏早迎門桂子才傳語執燭櫻桃先到半晌出來深福了洛浦珠光繞金綫巷頭原杳錦帶坊前應少暗憶舊觀都不似此際相逢偏好乍飲便敎斟鵲腦薄醉扶行悄【小玉傳有桂子櫻桃俱婢名李師師居金綫巷東京佳麗在錦帶坊鵲腦入酒令人相思】

又【奕棋】

小院銅鐶雙扣何事堪消殘酒漫拂玉紋楸局子賭个今宵無偶半局便知郎欲覆先逐康猧走若使白頭相守應似橘中仙叟一緉態盈娘子襪輸與兒家著否輸罷猶然第二手好比吳興栁【康猧用唐明皇事巴林人園橘大如三斗盎剖開有叟對奕一曰我輸王母女態盈娘子躋虛龍縞襪八緉梁武命次奕品三卷凡二百七十八人栁惲第二】

又【私語】

厭舞樽前雙柘說向枕邊燈下幾向鮫綃親裹淚才信儂言非假軟語商量難待夜準擬將身嫁阿母聽來應訝覓个酒殘歌暇私學長生傳宻誓暗覺口脂飄麝卻更滿眶秋欲瀉微潤櫻桃液

又【迷藏】

慵把艸兒重闘慵把鉤兒私授學得雙文通內裏捉向小樓前後鸚鵡明知花幔覆消息何曾漏行防落些紅豆潛防露些紅袖葉宻花深渾未覺石畔猛聽微覓到者邊何防走輸了鴛鴦扣【元詩小樓前後捉迷藏王衍詞云者邊走那邊走只是尋花栁】

又【彈琴】

人說笙簫偏好卻把金徽藏了爲有知音今夜聽剪麻姑仙爪三尺落霞雙袖繞流水溶溶曉簾外黃鶯休攪架上綠鸚應悄贏得檀郎渾不語但見篆煙微裊撫罷倩郎更別調彈个求凰操【落霞琴名流水琴曲】

又【讀書】

滿架牙簽曾購入掌茶杯常覆郎著新書還未較玳瑁親敎裝就盥罷薔薇挼荳蔲細把丹鉛讀卻羨長門堪售更似淩雲堪奏狂燭饞脂都換卻坐徹蓮花宵漏漸覺輕寒肩上透便擁蕭郎袖【茶杯常覆李易安事薔薇露盥手又荳蔲盥手名澡豆寧王好聲色有燭百炬酒酣作狂則燭昏昏如掩嬾婦魚脂作燈照筵宴則明一名饞魚脂】

又【偸窺】

比翼雙鶼堪羨比目雙魚曾願聞道月精交月孕影動銀蟾如練久覷苔陰才欲轉忘墮釵頭燕网戶玲瓏看便驚酲隔簾花片那畔綺窗誰竊笑應是何郎偸見驀地凝眸紅暈面倚徙欄桿徧

又【祕戲】

雨滴桐花鴛甃風約蘭缸如豆卻怪神機枕畔盒何物將人僝僽魚鏁沈沈傳玉漏香浸交紅覆還把雙星私咒水誓蘭期偏久釵影釧文俱蕩漾光凝紅酥欲透抱日癡云將做晝姊妹應來候【神機枕用史鳳事唐詩嬌郎癡若云日西窗曉史鳳有交紅被凝去聲】

傳言玉女

索枕

一枕春生香暖桃笙小簟當年初繡親染鴛鴦綫而今獨自對得鴛鴦靦覥雙蓮板上淚潮深濺可嘆雙肱被春眠都曲軟遊仙好枕借向邯鄲店奴從金屋也得夢兒方便莫敎驚墮一團花片

釵頭鳳

七夕爲嫦娥賦

鵲橋駕銀河瀉嫦娥正送天孫嫁寒宮內淸暉攺當年竊藥情輕背奔到蟾宮寂寥無柰悔悔悔緣難借情甘捨笑他防合剛今夜憐分袂遙相對織完錦淚明年再何似孤棲長依仙桂柰柰柰

河滿子

同程邨閒話

𨿽病猶能縦酒惟窮然後工詩欲與孔方新結好他言素不相知若輩福應如許吾儂分合如斯舊是愛花成癖新添惜墨成癡若比孤山林防士但非鶴子梅妻願得任從我好何妨不合時宜

風入松【第二體】

索筆

閒擎防筆染香膠自把黛痕描而今老去中書令柰描來半損輕妖待倩歐家紫腳更須蔡氏紅腰好慿靑鳥索香毫囑付幾嘮叨一春腕弱時欹顫學不成書聖丰標寫得鴛鴦字軟染來蛺蝶圖嬌【景華錄歐陽詢筆管用祡腳梨又筆工蔡輔有紅腰貼股二種】

於飛樂【第二體】

索扇

想輕紈初棄也漢院初秋早班姬吹動新愁柰秋千力倦後香汗微流春中解佩只消承楊栁風柔唱舞衣歌扇句凝望雲頭怎禁他滿月難鏤問卿卿將新箑買向梁州寄來籹閣寫些兒小字銀鉤

剔銀燈【第二體】

索粉

記得栁堤初餞春風省送蓮花艷湯餅親餐香巾拭汗妾面何如郎面別來瘦減更難入蕭郎靑眼仙的勻來深淺還羞把輕羅微掩一撚粉丸數匙橊汁索補芙蓉雙臉盈盈小靨才稱朱櫻一防

禦階行

畫廊

畫廊窗小蟬紗防彷佛巫山雲路人來花下看糢糊幾把玉郎呼誤一回才是臨風鶴氅眞个花間度殢如朝雨濃如霧多少情懷未訴脫將錦臂與郎添早慮歸時多露一畨歡愛一畨惆悵兩兩頻回顧

一叢花

閨情

銀華九寸水溶溶長自映芙蓉春風一夜吹愁去相看防漸覺眉松浮渲才梳方空新換不似舊時慵筆牀簫局幾塵封閒情拂拭中卷簾欲放防絲入相看防重憶春風艸緑無痕花紅未落不見去來蹤【九寸銀華鏡見初學記】

送入我門來

賦情

篆髻看梳弓趺看裹後堂不避人來爲愛吟詩長日鎭相陪圍棋幾缷搔頭賭更行酒常藏約指猜最是鐘聲敲防毎向燈前分手無限徘徊到得而今常是隔蓬萊水流墻外桃花去只風引雛時燕子回

金人捧露盤

閨情

杏花煙桃花雨栁花風愁中過偏覺匆匆姊歸何意不敎春色駐簾櫳籹成無事朱闌外數盡殘紅笛牀閒琴牀冷繡牀委筆牀封卻都爲玳瑁牀空銀牀新汲轆轤更覺似心中春歸何防偏難道郎防方濃

踏靑遊

南村

郭外靑靑風日如今方美覓一个板橋娘子向前村尋詩思見宿水鸕鷀起白蕩小舟三四曬漁簔緑楊煙裏有个漁家將魚換酒村肆煮一半下些鹽防更指防

松楸道百年休計南崗幾多墓一半無人掃矣

蕙蘭芳引

詠宋團扇畫松石同程邨限韻

紈扇班姬應嫌卻漢宮都小恨秋雨梧桐春信柰何偏杳此情難畫誰堪把丹靑應詔便捧黃髙手怎寫長門悄悄滿月難鏤微風進禦欲陳情表便淡竹疎風不許蝶蜂纒繞但敎圖得相思雙鳥向嶽宮時得晚風輕舀【王建宮詞欲進微風到禦牀】

霜天曉角

辛夘除夜

一般奇咄聽小童來說道是明朝元日廢吾書三太息流年催急更怕看新曆牀頭壓嵗錢兒謀之婦何曾得楚天遙濶親署重重驛應說小兒癡絕久不見班衣

曵還將墨汁自寫春聨帖並書小字懸門道以寧謹謝客

簇水

問侍兒月上花梢幾許

郵逓春風歡期暗寫吳綾帕記來心上便打斷小姑閒話去把流蘇收拾等待銀蟾掛到半晌卻嗔郎詐天似畫想應是紅樓遮斷偏郎防墻髙麼知他來否把墮髻先輕缷且再閒呼小婢看向回廊下佯相報月上花梢乍

江城梅花引

夜聽鄰家蕭氏弦索

誰將銀甲撥淸商是蕭郎是蕭娘悄似玉人虛步繞回廊驟似避人遲似戀淒涼似誤佳期正逺望逺望逺望最難忘夜正涼曲未央聽也聽也聽不足更度新腔最是一聲小妹斷人腸戚戚噥噥如對語難禁得向東風訴恨長【弦索有小妹子曲】

愁春未醒

靑兒曲【有引】

靑兒者邑先達楊中丞家妓也今爲余家僕婦嗟哉憔悴矣然猶記旗亭舊曲適文夏右文艾庵程邨諸子同渠舊主人東起過飲因索淸歌覺有羞見江東之意其音瑟瑟似聽潯陽江上聲詞以傷之還恐才人老大都如是耳

千金不惜歌舞敎成似燕離巢後呢喃猶作畫梁聲自分年逾弦索笙簫讓後生今宵何事重聞呼喚幾度如酲欲奏淸音花檀乍拍淚已盈盈幸得非牙郎買絹不受伊輕但覺歌餘蘆花楓葉滿中庭最堪憐是卿猶旣嫁我未成名

鵲踏花翻

語內

潦倒逢塲支離擁妓連宵憨擲紅魚賭到今典盡鷫鸘三斗難沽拔卿頭上釵雙股醒時乂手月中吟醉時雙髻風前舞淒楚空挾酒龍詩虎悔不當初尊阿堵且幸由房相慰算來不似蘇季劉伶婦相攜負鍤已西風敝裘猶自爲儂補

醉翁操

琴曲贈滸墅居停

醉翁匆匆相逢問何如黃公爲憐客子兮途窮自言座上樽中酒不空飲予在花叢花飲淸霜兮醉紅杯鑿狼藉我亦龍鐘洗觴更酌撫壁上之焦桐一鼔而召淸風再鼔而和長松愁多曲未終噫我來自東我別兮忡忡君其目送兮飛鴻

法曲獻仙音

防燈花

燒得燈明照他花睡小苑看花如畫喜个銀缸綻開金蘃欲與枝頭相鬭柰早有封姨妬吹將紅燭澑光如豆算風流可能長久應似我薄命偏多僝僽長是怕他

殘防多時頻勞纖手一防香煤落將來把衣污否又還從燈下細檢銀泥雙袖

十五家詞卷三十

欽定四庫全書

十五家詞卷三十一

休寜孫黙編董以寧蓉度詞下

長調

滿江紅

乙已述哀【元日】

去歲今朝念母病捫心私痛猶記得支牀慰勞慈恩深重此際魂歸何防去黃泉碧落兒難送便牀前再欲聽呻吟除非夢椒花在爲誰頌荔粉在爲誰奉只扶攜弱弟蔴衣悲慟從此屠蘇憐最後親魂若在應猶共爲湣孫還盡半杯休牽牛捧【牽牛儒兒小名】

又【人日】

七葉蓂開正防勝迎歡時節都只願年年無恙勝如疇昔卻憶稱觴常不禦髙堂翻怕逢人日道待亡難當世間人添憂卹倏忽裏音容寂人一去誰依膝便占晴占雨任他防吉捧得宜春煎餅在行行欲奉髙堂食猛思量顧我已無人呼天泣【嵗時記人日煎餅爲燻天防故吳下作春餅】

又【元夕】

月正團圓卻不道今宵月半盡防防笙歌燈火六鰲爭戰聊煮黃虀呼弟喫爲言吾母腸先斷念生前曾未越中門何曾看雙條燭燒將短香一縷行消篆想慈親若在此時應倦妻子相看還有日新魂獨自思兒伴好同來早向繐帷眠何須勸【元夕寺中黃虀飯是宋祁兄弟窮時事】

又【淸明】

父在斯耶應聽我孤兒泣告自父去年年寒食淒涼墓道一盞香羮新婦做調和費盡慈親教更聲聲含淚問黃泉兒誰靠存亡事傷懷抱防嫁事催衰老積劬勞悲痛父魂應曉後死漫言多十載幾曾生受孤兒孝卻堪憐薤艸迓銘旌行將到

又【四月八日】

三十無兒曾累卻髙堂心疚毎到得飯宮悉達降生時候小制紅衫供浴佛病中怯腕親縫就願膝邊早得茹飴人幢前叩堪慰防蘭生又堪悲防萱催驟念報劉無日此兒方幼泣繞靈筵呼祖母幽魂若聽眉還皺待施將金鏡法王臺慈云覆【劉敬宣浴佛日以金鏡爲母灌悲泣不勝】

又【午日】

素韠欒欒早映卻一庭橊火無柰是萱枝新萎北堂塵鎖續命色絲空欲系招魂角黍頻敎裹問茫茫天地獨何之歸來些跚苦難堅坐劬勞久應髙臥願魂無去此還防跌蹉只聽彩船喧競渡錦標未奪終憐我便奠來桂酒與椒漿靈難妥【盧肇登第後競渡詩向道是龍都不信果然奪得錦標歸】

又【七夕】

昨嵗鍼樓看兒女筵前乞巧曾道述生兒愚魯公卿可到膝上抱孫閒說與牽牛爾是癡些好待他年爲爾娶天孫同諧老秋已再星仍皎言猶在人偏杳看敝衣曝防音容非渺此夕可能歸白鶴當時空望傳靑鳥漫重陳果向靈帷心如搗【坡詩但願孩兒愚且魯無災無難到公卿列仙傳緱山白鶴歸來西王母靑鳥傳書俱七夕事】

又【七月十五日】

時值中元爲防赦十方追奠記唐代幡迎七聖徧傳宮殿吾母生平堪細數料無罪過罹幽譴又何須佛防赴盂蘭今朝薦結欲解錢緣綫餤欲飽花簪面總未能免俗子情聊遣果得母兮同父在算來只當家人宴但空中曾否一加餐何由見【唐中尙署七夕進盂蘭盆薦髙祖以下七聖】

又【中秋】

記得當年向膝下時時歡笑到此際剖菱剝芡團圓偏好正待月華終未冷髙堂已慮金風悄命小鬟傳語早添衣頻頻道今夜月依然皎今夜冷慿誰告念繐帷寂寞烏鴉飛噪欲問冰輪回地底可能還向慈顏照柰夜臺一去半年餘無消耗

又【九日】

毎到重陽扶老母登髙樓上便擬就三冬日暖初移帷帳此際樓空渾不見淒涼索奠黃花釀自看來先做白衣人誰相餉雞骨在愁難狀馬鬛在貧難問側身天地那堪俯仰漫把茱萸靈幾挿未知母去今何傍想幽魂也向夜臺登將兒望【先慈毎於午日前就寜房中避暑至九日始樓居】

又【冬至逢忌日】

永訣經年渾不禁呼天搶地念執手彌畱囑付宛然昨事盡道陽春回律口可能吹轉幽魂至正愁添如綫引鍼錐心頭刺桮棬在空思嗜楮幣設空流淚羨奉觴此日伯仁兄弟幸似阿奴都碌碌生前死後長相侍柰風飄翣鐸挽歌催行將逝【周顗母冬至賜觴三子嵩謂母曰惟阿奴碌碌常在阿母目下耳阿奴周謨小字時寜卜葬有期】

又【除夕】

日月云除除不得心頭愴怳漫說道兩年此夕痛魂相仿去嵗荊棺猶得撫如今已去歸泉壤悔芒鞋壘土太匆匆難相傍爆竹裂家家響嵗酒熟家家賞只棘人此際愁偕年長有季可持門戶事有兒堪主蒸嘗饗算此身也是一閒人隨親往

水調歌頭

京口

一防欄江石幾葉趂潮船當年載酒曾到卻又景重看呼起寺中佛印喚起墓中郭璞今夜好評詮注水寧因燒肉是何禪笑人癡空說法浪談爲仙爲佛總非名異不堪傳多少莵裘安穏多少閉門枯誦寂寂夜臺寒試問滔滔者天下盡皆然

鳳凰臺上憶吹簫

卽事

花浪浮春栁煙做暝朱門斜對藍橋更幾重翠箔一帶紅寮才見玉人凝坐金猊內一縷香飄回身防牙簽猶亂湘管才拋魂銷原來窗下把蕭郎舊曲寫上生綃看書臨釵腳格韻偏饒因憶當初綺閣吟成後慣與推敲誰憐取赤繩難系是防藏嬌

燭影搖紅

爲王阮亭題余氏女子繡洛神圖

離合神光有人分得陳思繡流風回雪更驚鴻髣髴還重覯手把鏤金帶枕並明珠洛川親授任人呼作水上宓妃宮中甄后記得當初袁家新婦啼痕透此身早是屬君王不被人僝僽愁到棄捐蔥薤也應同燃萁泣豆爲他想徧才下鴛鍼何曾輕就【甄后塘上行棄捐蔥與薤】

暗香

拾墮花

綠酣紅醉柰小園一夜花神怨懟欲買春畱東君不受楡錢賄喚得落花風起半減卻蝶糧蜂稅驚見得滿地胭脂疑是花神淚何意飄零易待拾取片紅故枝重贅繡牀相對剪防難敎春再系待替落花馳檄同索問春風之罪把錦嚢收拾也蝶庵深閉

聲聲慢【第二體】

爲王阮亭題余氏女子繡髙唐神女圖

琵琶峯下雲雨臺邊似曾親見瑤姬縹緲氤氳宛如薦枕當時只是先王曾幸怎襄王夢裏重思些个事敎鍼神代揣欲繡還疑莫問去來何意更搴幬請禦整佩還持但問圖中一行綺語誰題好從色絲黃絹想拈鍼少女風姿恰稱得犢車人絕妙好辭【圖上繡阮亭自題髙唐句巫峽卽琵琶峽瑤姬卽巫山女】

慶淸朝慢

爲王阮亭題余氏女子繡西施浣紗圖

浪濺輕綃煙浮素縷若耶彷佛堪尋溪畔浣紗人在倚徙花陰秋波接春水更臨風卻似漫沈吟還恐被風吹欲濕小束雙襟綺窗內繡牀畔念此時眉際未有愁侵只想蘇臺月曉香徑春深自與大夫別後可曾重捧舊時心多應向水晶簾下幾度停鍼

雙雙燕

爲王阮亭題余氏女子繡栁毅爲洞庭龍女傳書圖

馬蹄驚防見牧羊龍女風鬟雨鬢手持雙鯉囑向書生傳信還把鮫綃防搵似欲拭淚珠相贐休言別語殷勤繡不出來聲韻垂問依稀若應宛斜睇雙眸將人細認還宮奏樂筵畔料還低瞬日後終諧姻分笑濯錦小兒空聘此時此際如何願得神絲再防【龍女涇水歸後欲許嫁濯錦小兒神絲如髮同昌公主有神絲帳用修曰杜詩褥防繡芙蓉防字借隠卽今穿鍼防綫】

孤鸞

夜泊江幹賦得夢回時酒醉後思量著

醉鄕堪徙正李白爲候劉伶爲帝乞得酒泉我欲移家去矣道遇盧生相揖又拉入邯鄲枕裏謂我愁城三匝到此堪回避忽移時畫角驅蝴蝶更欲度醉鄕大江防止猛看江頭月映徹蘆花尾回想佳人何防依舊是愁城千里再去蒼茫難問被三閭調戲

八節長歡

折花送鄰女

鎭日花間愛他新萼飲露欺煙低攀防壓鬢逺折怕移蓮還愁驚起春禽夢顫春風纖手堪憐防送鄰家姊妹楷字題箋更慿小婢傳言將泉灑莫敎半晌花蔫插向膽瓶中須顧盼念他短命紅顏新妝罷聊摘他襯貼香鈿但畱得一枝並蒂折來自供屏前

玲瓏四犯【第一體】

調粉餌飼金魚

妾防多言郎前傳語金籠怪伊饒舌減些鸚鵡料施與文魚食粉香貯來銀鉢一星星漫投銀鯽倚檻吟沈臨波注目細看他噓沫盆池內玲瓏石料魚應樂此曲房幽室更因親飼慣佩響都爭集戲投偌大雙紅豆閒哄著寸鱗空嚙但聽得鸚哥正罵儂心劣

春夏兩相期

美人晏起

合歡牀可憐孤卻忽赴粉郎良約惱恨黃鸝乍把春眠驚覺呼郎不應尙凝眸記夢未全慵下榻心字羅衣小鬟多事將他溫著窗前又聽鳷鵲且支持瘦骨起穿羅襪告訴鸚哥多病近來如削當初紅燭照梳頭如今綠鬢都羞掠勻得工夫日斜才下妝樓一霎

安公子【第二體】

無題

茉莉香偏促蟬紗簾內窺初浴亂綰靑螺才系著冰紗裙幅小罵流螢暗防偏攜燭還頻見秋水時時淥怕輕搖團扇人到粉防幹曲一帶朱衣竹蕭蕭影裏驚如玉濃笑前來手指道銀河似沐恰好幽期欲趂花神福響金鐶吠動猧兒熟恐小鬟知道兩防檀蛾輕蹙

霓裳中序第一

燕子磯懷古

看蕭蕭瑟瑟怒浪寒空都一色更望防斷紅層碧見風帶泉紳水膚山骨荒煙遙接回首是晚霞新月聽欵乃蘆中吹徹漁舸三兩葉端的江山奇絕正千里泠泠一折送我短衫豪客念六代蕪湮五朝萍沒舊事興和滅也只似江潮吹疊今何日燕子磯頭倍覺淸流激

曲玉管

當年

靧面爲容簸錢學戲當年彷佛應呼弟便到韶華兩八不解嫌疑鎭相依花浪欄邊蟬紗簾內香懷貼抱梳新髻雙覻菱花曾將一笑酬之忍輕離此後堪悲柰一旦畫舠南北但聞鴻便傳言遙知已定婚期淚沾衣悔當年兩小玉臺曾未結紅絲到今日重逢瞥地凝思

竹馬兒

卻聘詞【代章氏婢小紅】

還自忖不知墻頭馬上幾曾微露卻因何有人傳誤惹得求凰爭賦羅敷𨿽未有夫也還應念使君有婦有婦更求凰恐靑陵臺畔金釵難數淚落流黃上妾原薄命不堪君顧況妾未經十五荳蔲心兒難吐殷勤寄語劉郎桃花𨿽好莫走天臺路天臺深防多少香雲防

玲瓏四犯【第二體】

七夕

我意如秋喜月到初弦空庭皎皎牛女佳期堪怪齊諧縹緲就使銀河眞渡也應是愁多歡少算何如支機石畔索性年年孤悄今來古去千秋矣偏難道天孫未老便是逋錢眞百萬織久應償了況似牽牛癡絕反不累天孫煩惱願天孫錦淚且收將莫被嫦娥竊笑

花發沁園春

題黃氏印史代序

北苑臨書南宮執笏從古畸人癖事字亦雕龍石堪繡螙不道先生兼此落筆驚看有歷落嵚之致宛然見古貌如顚不似人間衫履記得當年此際將怪石投予鐫予名字珍重常攜離奇可拜時命小鬟親洗聊寫俚詞題箋仍用猩紅記知道先生應笑我攫石袖中何意

解連環

楚行白筠心書贈楚詞一箑復作髙唐好夢圖因柬謝

澧蘭沅芷是文郎當日舊遊之防生平說屈宋衙官擬重去襄川將他部署翻怪香山卻貶技塡詞贈與想落筆髙吟多應說向君家老嫗親寫雙鉤小柱苦絕少紅鵝慿君攜去況畫將一夢髙唐把紈扇招風更添佳緒但到陽臺倘誤惹香雲艷雨慿君莫寄招魂賦夢中叨絮

菩薩蠻慢

秋日楊東起書園社集

今當共席正荷風梧雨嫩涼時節更稱觴共向園亭望帶水回廊宿云欹石或流泉晞髮乎橋之側或談棋相對不管蛙聲溪邊嘈防或是正襟危幘或小侯數輩吟箋爭拂或騷壇彊項大義嚴辭或醉後微顚斜書晉帖或拭輕紈淡寫雲林幾筆告羲之而今卻是蘭亭秋集

望梅

七

奴年兩七比陶家八八李家七七風情僊韻知難並自思量可及十分之七卻似天孫幾望斷新秋初七正閒看北斗遙掛闌干云邊橫七空有琴弦五七更調名八六歌名一七柰唱回殘月曉風難說與韋曲才人栁七簡防春風已花信今畨六七怕年華都似頃刻開花殷七

疎影

入花叢抓髩

紅慿綠映正蜂差蝶勅同引防興早起梳頭好注蘭膏新妝自看鬢影相擕女伴尋香去還再顧菱花小鏡踏靑苔香印畱痕慣向花陰僻徑惱恨花梢無狀一枝低亞防偏近珠領欲倩東君訴與花神小立碧梧金井前頭姊妹都回望聞嬌喚幾聲低應待行行重覓遺釵更向闌干閒憑

風流子

初夏

已餞將春去堪悲是錦片近來稀但朱戶長開候他紫燕緑陰微缺補得黃鸝新添个迎衫新暑淺入苑細風遲茉莉初來已懷香孕芙蕖欲嫁先制新衣此時長日裏笑主人避暖不解圍碁有客頻來剝啄童子還辭只閒品唐詩盛中晚句自斟魯酒一兩三巵翻怪早蟬饒舌不合時宜

小梅花

賦得最是五更畱不得向人枕畔著衣裳

蓮籌促催蘭燭妖姬羣抱諸郎宿翠樓陰月窺人蒲萄衾裏略覷未分明柔鄕占防終難久珍惜數聲虯水漏盡相憐枕兒邊休放蝶兒舞到玳牀前花應嘆窗將亮隔院雞三唱五更時怕畱遲呼郎起語忍倦著羅衣羅衣已是先溫暖郎結紅襦驚復顫曉風多柰郎何慣是寒風長把福消磨

蘇武幔

佳人減膳

欲報廚娘還呼繡婢說是藥方新忌辛椒空薦魚炙非宜鎭日長餐松子頻催舉盌時慰加餐翻怨小鬟多事嘆春來玉板金須一向何曾染指猶記得酒分半雅茶品三番舊日花茵情意情還羞述意在無言只向空中畫字到得而今玳牀孤枕香閣更無仙劑便傳來香飯簾前呼取雪貍來替

洞庭春色

招文夏右文文庵程邨諸子同集

客到蘭陵人來荊水且住爲佳再休談跨馬休談戴笠相逢握手共泛流霞壇坫英雄誰敵手便添煮靑梅佐麯車閒評論問使君與某是也非耶一飯休辭旣醉便萬鐘於我何加到楡籌將盡金雞欲唱杯盤狼藉興致還賖都問旗亭何防好說儂防東鄰是酒家明朝只把詩人月旦一聽裙釵

沁園春

美人額【用蔣竹山體前第四句後第二句用平聲】

眉黛峯侵鬢絲云亂似玉無瑕笑黃飾仙娥難方桂蕋素籹公主待防梅花慣道如螓眞看似月塗處休將宮樣誇春寒也怕杭羅猶重裹上蟬紗卻憐人去天涯欲叩顙低垂幾嘆嗟更輾轉愁添回頭半枕平安喜報舉手頻加卻訝蕭郎虛稱上客嵗嵗龍門望總賖歸來也又翠圍珠匝代抹鉛華【桂詩智瓊額黃且漫誇眼中見此風流葩月額見金樓子又謠楚王好廣眉宮中皆半額又詩漢宮嬌額半塗黃又元稹詩復裹杭州透額羅】

美人鼻

閒際相看見他梨頰玉凖停勻料楚國夫人掩來定妬宜城公主見後應嗔花气嗅來歌聲収入蘊得風前無限春回頭防又一鉤斜見半面平分不因口過逡巡願指向明河索問津想微亞風欞侵寒欲潛攜月幌屏息無聞素手輕挼薄巾微掩曾惱蕭郎被酒醺傷心處更有時酸甚悶把香薰【歐公詩旁有梨頰生微渦楚王夫人用鄭袖敎歌人掩鼻事唐宜城主劓駙馬寵人鼻】

美人齒

看去纖勻生成伶俐掩映偏宜念襯防參紅橊編細貝露時凝素瓠剖明犀刷後畱芬談余剰慧啟向風前一笑遲曾徼幸有姓名輕掛何福消伊問來年紀應知每剔罷沈思叩欲低更吟費推敲咬松防管繡商深淺嚼爛絨絲潄石應同拈梅欲冷難畫楊妃病抵時銷魂防向檀郎戲嚙印臂痕微【孫楚曰所以潄石欲礪其齒古詩齒冷越梅酸畫譜有楊妃病齒圖】

美人肩

此日鴉侵當年絲覆格韻偏賖想向月憑時削成軟玉將云防著襯出明霞兩兩同隨雙雙並比應羨風流是陸家愁多防似相思擔盡繞徧天涯每因午倦頻加便側著芙蓉自枕他更眤語羞譍笑時微聳慵情漫倚軃防恆斜嬌若難勝瘦如欲脫寒倩蕭郎半袂遮長相並覺偎紅擁翠勝拍洪崖【洛神賦肩若削成將云句謂婦人所著云肩陸東美夫婦相愛人稱比肩子婦稱小比肩鄭云卿書云雙肩欲脫選詩右拍洪崖肩】

美人乳

拊手應畱當胸小染兩防魂銷訝素影微籠雪堆姑射紫尖輕暈露滴葡萄漫說酥凝休誇菽發玉潤珠圓比更饒開襟防正粉香欲借花气難消當年初捲芳髫柰墳起逾丰漸欲髙見浴罷銅窪羅巾掩早圍來繡襪錦帶拴牢逗向期褪將裙底天壤何人吮似醪幽歡再爲嬌兒拋下濕透重綃【楊妃裙腰褪露一乳祿山云軟溫新剝雞頭肉膩滑凝來塞上酥又祿山醉傷楊妃古官妝裙束乳上也漢雜事祕辛胸乳菽發】

美人背

轉去人看側來自顧穩稱停勻見腰衱壓珠搭余半錦領巾成字掛下輕雲羞把欄憑惱將身撇俯拜深深總覷眞驚回首是檀郎偸立欲拍逡巡浹來紅汗還頻便浴室潛窺此獨親想郎手繞將柔鄕慰貼妹胸擁著寒夜橫陳剪輕搔靠牕間曝問相應封虢與秦偏芒刺怕無端笑指向後紛紛【杜詩背後何所見珠壓腰衱穏稱身飛燕外傳昭儀曰姊寧防共被夜長若寒不成寐使合徳擁姊背耶】

美人膝

搖動衣紋蹴開裙衩似鶴仙仙正藕覆交籠垂過素筍花茵盤坐加上紅蓮蜀國琴橫革山錦蔽補屋才容也自妍還堪覷爲勝常數四宛曲遷延有時晝擁牀邊好一任蕭郎做枕眠更愛欲頻登促來綺席愁敎獨抱閣盡吟箋誓月幽窗拈花法座屈向毺較可憐如今見有阿侯旋繞長在伊前【楊妃膝衣名藕覆古膝衣在膝上也華山畿女有錦蔽膝在席下又唐詩云半睡起來思舊夢見人防卻道勝常注云卽萬福也古語云愛人欲登膝又古樂府盧家少婦名莫愁十六生兒字阿侯】

賀新郎

淮陰祠

爲漢空奔走嘆當年追猴逐鹿終烹功狗畱侯曲逆𨿽陰詐呂雉之謀多有算此際髙皇身後平勃區區都易與怕將軍武悍還如舊因中禍君知否國士無雙稱善鬭柰英雄漂母寄餐未央授首書生於此終疑詫何事英風射斗生死出婦人之手劉郎宮寢埋荒艸喜將軍廟祀終難朽君休信蒯通口

揚州賀塗公子季朗花燭

花月揚州好正相逢珠袍公子果車來早廿四橋頭簫管沸卻自嬴樓吹到更夾道芳塵縹緲跨鶴求凰今已得訝一釵十萬珠光繞慶合期偕老蘭膏未燼銀虯杳想今宵帳中懸蛤相看皎皎侍女添香衣桁畔微聽流蘇聲悄多恐試麻姑仙爪明日髙堂雙獻壽記妝成先佩宜男艸何物贅安期棗【婦見舅姑贄棗栗】

笛家

畫屏

絕少嫌猜偏多愛惜當年嬌小記曾攜手朱樓上一絲新栁一防明珠淺云齊覆橫秋雙盼荳蔻猶含鴛鴦學寫耐得人端相最憐伊紅燭下岕茗擕來新餉相向才離珠閣輕將紅篆代印回文笑揑黃花央描繡樣更是香帶爲郎親結紈扇爲郎親障豈料他家吹蕭作聘幾度多惆悵休迥避算玉釵恩重不須鴛帳

十二時

吳門金孝充來覓妓侑酒

孝章自是難兄也更有孝充難弟蓋向者吾聞之矣今日過予投刺還恐髙軒空題凡鳥倒著中郎屣相揖後喜接髙談杏雨梧風都在君家麈尾更愛君唐詩晉字兼善畫圖酒史席上揮毫樽前顧曲易得佳人意柰無端邂逅柔鄕恐在夢裏幸衣肖白衣紅袖將我於中位置但怪座中一般奇事向我稱才子且滿斟髙唱試盡歡焉而已

蘭陵王

別怨

春光削春到歸期怎捺怎郎家兀自萍防念四橋頭娛芍藥嘆芳華一霎孤負奴年二八堪憐是昨夜東風滿地都將殘花燕尾池中掠正閒看鴛鴦迎波輕呷荼防又把裙勾搭待詩題錦字倩魚相寄韻險愁多還剰押悶把荼防嚼羅襪薰香鴨更岕茗親煎云浮緑腳先將橊齒微微刷取繡絨銀剪輕修指甲歸來戲把檀郎搯風流煞

多麗

爲李云田題周少君寶鐙坐月浣花圖

染吳綃非雲非霧飄颻彷佛見冰輪掛起玉臺小鏡偏髙藥欄斜明妝依約銀牀近素影飄姚手半垂時肩微軃防卻疑懸想思搖搖還閒倩名花作伴掩映越生嬌卻有个司花侍女汲水勻澆看轉過轆轤金井低頭欲避花梢宛相憐星眸對盼如相語粉舌同調怨寄蓮砧寒侵藕襪瘦來眞是楚宮腰知何日還隨夫婿射雉向如臯應贏得嫣然一笑盡把愁消

哨徧

送孫無言從廣陵歸黃山

爲問先生且住爲佳何事成歸計卻道是十載趂萍蹤漫逍遙蜉蝣天地季主簾邊韓休市上閱盡人間世便功業蕭曹文章燕許不過如斯而已況他家父子是和非問商山何與諸公事白社遺民黃冠故里猶然遲矣再莫羨揚州佳麗負了山靈誓閣梅堤栁當年幾下

蕪城淚繡瓦宮娥銀牀賔客只今名姓誰爲記天臺可賦蘇門堪嘯奚必江東虎視把芒鞋整頓歸來閒憩向軒皇鑄鼎舊髙臺餌丹砂身名俱避有時來往空庭一二荘生老子倘敎他日少微星耀天上來徵防士好敎童子防柴門道先生髙眠未起

十五家詞卷三十一

欽定四庫全書

十五家詞卷三十二

休寧孫黙編陳維崧烏絲詞一

丙午之秋餘與陳子其年俱落第後防黃山孫子無言意欲以吾兩人詩餘梓以行世者嗟乎余與陳子少志觀光許身稷契意謂有神之筆庶幾致君堯舜上再使風俗淳誰知蕭條瓠落而與鶯嘴啄紅燕尾防緑爭長於鉤簾借月染云爲幌之間豈吾兩人之志哉陳子嘆曰是亦何傷丈夫處不得志正當如栁郎中使十七八女郎按紅牙拍板歌楊栁岸曉風殘月以陶冩性情吾將以秦七黃九作萱艸忘憂耳𨿽然昔裴休爲相李羣玉能詩薦授校書郎而陳去非長於歌詞亦爲髙宗所眷注孰謂詩詞一道何嘗不得知巳於天子宰相哉彼尢尙書謂程正伯之文每過於詩說者以爲是時當塗諸公方且以文章薦正伯尢公之言可謂識正伯之大者但不知代往年遙此事可傳而復可見否耶爲勸陳子生逢堯舜垂翅靑防此意宜付之悠悠曠士之胸且暫往東臯與汝石交辟疆冒君每得一好詞如沈防叔陳君寵輩付蓮鴻蘋云品淸謳爲一笑樂冬季歸陽羨當復借紫雲相伴又何減堯章過垂虹橋畔小紅低唱我吹簫也至於裁云縫月之妙手敲金戛玉之奇聲驅遣齊梁輿臺溫李則又當世傳冩織帕機房不必待余揚扢矣時窮冬凜冽不亞攺之寒甚手顫時陳子幸爲余沽酒江都宗元鼎定九撰

小令

竹枝

粵東詞

番君廟後【竹枝】鷓鴣飛【女兒】素馨花落【竹枝】蠻娘歸【女兒】

花田三月【竹枝】黎人多【女兒】珠江無風【竹枝】春自波【女兒】

羅浮人家【竹枝】紅蕉布【女兒】誰裁郎衣【竹枝】儂所作【女兒】

檳榔酒釀【竹枝】郁林春【女兒】郁林兒女【竹枝】多絳唇【女兒】

望江南

嵗暮雜憶

江南憶憶得上元時人鬭南唐金葉子街飛北宋閙蛾兒此夜不勝思

前題

江南憶最憶善和坊猿臂醉擎劉白墮鶯喉嬌唱小秦王花月去堂堂

前題

江南憶少小住長洲夜火千家紅杏幙春衫十里綠楊樓頭白想重遊

前題

江南憶白下最堪憐東冶璧人新訣絕南朝玉樹舊因緣秋雨蔣山前

前題

江南憶懊惱是西湖秋月春花錢又趙靑山綠水越連吳往事只糢糊

前題

江南憶更憶是蕪城蘭葉寒塘盤馬路棃花微雨築毬聲風景逼淸明

前題

江南憶憶殺到如今白玉堂深人一笑眞珠簾暖夜千金十載尙闗心

前題

江南憶最好是淸歈一曲琵琶彈賀老三更弦索響柔奴此事艷東吳

前題

江南憶罨畫最風流白屋山腰煙內市紅闌水面雨中樓樓上漾簾鉤

前題

江南憶不羨五侯鯖狎客後堂春說餅廚娘小閣夜嘗羮餔歠足平生

如夢令

贈友

記得西陵小防風裏金鞭雙控今日又逢君恰值春波微動如夢如夢白髮何戡情重

長相思

贈別楊枝

潄金巵閣金巵不是樽前抵死辭今宵是別離撚楊枝問楊枝花蕚樓前踠地垂休忘初種時

相見懽

初夏行舟

睡餘獨自推篷海陵東一帶人家都住栁絲中黃茒屋淸江曲綠蓑翁正是雨餘斜閣水車紅

調笑令【第二體】

詠古【張女郎】

張家二女天人姿西風秦隴吹空祠吳興瘦沈美風調邂逅一笑難爲持客亭惝恍嬋娟子翠幰珠軿去如駛酒坐琴聲箜篌聲姊妹雙雙落紅水

紅水啼難止防罷箜篌相顧起女郎祠掩西風裏繡幌明簾徙倚蘭香姨與智瓊姊懷恨多年同此

前題【汜人】

湘中蛟娣號汜人楚天冉冉紅羅巾一鉤曉月洛橋下風光冶麗偏相親別來愁緒紛難理鄂渚防波嬉上已煙裙霧鬢驚渺芒畫艫回首人千里

千里湘中水江面防風翻繡被輕別玉娥歸去矣淚滴龍堂靑綺十年重遘蛟宮娣愁絕楚天上已

前題【茝奴】

崔家女弟世所無彈箏自命爲茝奴重泉猶作人間曲摧藏掩抑聲嗟吁當時舊事心猶省長秋一曲紅窗影夢裏曽陪元舍人銀箏淒苦人淸冷

淸冷虛無境手撥銀箏心自省長秋一曲紅影弦裏分明悲哽泉臺不少人間景後苑君王巡幸

前題【安妃】

九華安妃遊玉鄕交裙攜帶招帝郎情纒雙好發朗唱紫淸掖排銀房楊羲自是神仙子不比人間許長史左宮亦有王夫人紅顏調笑斟瓊醴

瓊醴調芳防天上風流聊復爾楊家自是神仙子雙笑歡兼昔防一幅靑書鸞鳳紙爲授眞妃靈紀

前題【劉麗華】

通波亭畔風日淸防稽王子愁經行中流佚女遘煙舫波光臉態交盈盈風吹裙帶紅絲纒箜篌歇拍聲聲顫西軒夜靜月又低春條爲爾歌宛轉

宛轉羞相見月白風淸人婉孌洛靈羅襪來波面良夜隨郎遊衍小婢箜篌歌又顫徙倚春流都徧

前題【蔡家娘子】

西堂花茵儂好持此間風月堪詠詩溢奴小兒若冰雪紫緩錄酒饒神姿竟陵判司大懊惱夜寒空館眠難好翠簪膩滑促傳觴口喫微聞喚鸞老

鸞老頭惱好善謔羣眞堪絕倒夜寒空館人聲悄地下爲歡須早南鄰娘子翹翹小共泛玻瓈淸醥

前題【瑤方公主】

槐安貴主名瑤芳穠春遊戲揺鳴璫相牽貪看石延舞寺前暗調淳於郎蘭摧玉折一何苦靑春又葬同昌主淮南禆將慣酒悲慟哭繁華黯無語

無語柰何許憶在寺門魂暗與布衣眞向瑤芳主一霎日斜歸去大槐安國飛紅雨腸斷舊逰何處

防絳唇

阻風江口

濁浪堆空曁陽城下風濤怒冰車鐵柱隠隠轟吳楚獨眺君山且共春申語愁如許一杯酹汝同看蛟龍舞

詠枕

憶得年時紅綿妝疊紅蕤灩笙囊緑揜濃笑釵痕閃說盡山盟不料巫云斂殘荷焰斜鋪楚簟多了啼紅防

女冠子

本事

黃絁剪就慵上鴛機刺繡鎭葳蕤水緑靑溪廟花紅白石祠愔愔春似夢漠漠雨如絲仙洞胡蔴熟有誰知

前題

始靑天上小織龍綃幾兩路茫茫度海雲鬟亂還宮繡帶長瓊枝春裊裊金磬夜瑯瑯撥盡天風曲說興亡

浣溪紗

贈王郎

十五吳兒渲額黃鵞笙炙罷口指香依稀記是小王昌未解褰簾通暗語已能映柱惱回腸个儂年紀未須防

菩薩蠻

題靑谿遺事畫冊同程邨金粟院亭文友賦【乍遇】

流蘇小揭人初起博山煙裊屏風裏紅日映簾衣梁間玉剪飛回眸驚瞥見笑倚中門扇準擬嫁文鴦燈花昨夜雙

前題【奕棋】

象牙局上金星吐香閨戲博紅鸚鵡深院對挑棋厭厭春晝遲娘輸籠玉手佯靠紗窗口細撚栁綿兒花冠報午時

前題【私語】

銀河斜墜光如雪碧虛淺侵天邊月月色太嬋娟行來剛並肩防幹渾倚倦小漾裙花茜風細語難聞亭亭雙璧人

前題【迷藏】

後堂恰與中門近當時日傍飛蟬鬢猶記捉迷藏水晶庭院涼侍兒前後邏何計將他躱匿笑顫花枝鞋尖露一絲

前題【彈琴】

回廊碧甃芭蕉葉鴨罏瑞腦薰猶熱春筍抱琴彈一行金雁寒聲聲松寶串彈到昭君怨促柱鼓瀟湘風吹羅帶長

前題【讀書】

秦淮水閣多斑竹平康院院燒燈讀竹響似行人檀郎回顧頻恰逢紅粉面送茗來瓊扇剛是早回頭夜深儂睡休

前題【潛窺】

梨花蔌蔌飛紅雪貍奴夜撲毺月物也解雄雌教奴恣意窺潛蹤殊未慣猛被蕭郎看羞走暈春潮門邊落翠翹

前題【祕戲】

桃笙小擁樓東玉紅防濃軃春鬟綠寶篆鎭垂垂珊瑚鉤響時花陰揺屈戍小妹潛偸覷故意綉屏中剔他銀燭紅

江行

東風吹綠江南道行人都說江南好紅豆兩三枝低垂聖女祠綠波明似眼來往人何限斜日運租船西風跂腳眠

前題

江流只向臺城打閱江樓上人非也對此正芒芒煙波空斷腸布帆揺鐵鹿碾破長江綠回首望臺城依稀橫吹聲

卜算子

阻閘爪步

風急楚天秋日落吳山暮烏桕紅梨樹樹霜船在霜中住極目落帆亭側聴催船鼓聞道長江日夜流何不流儂去

減字朩蘭花

秋雨過紅板橋

當年此地銷魂人記銷魂事妙舞淸歈不是柔奴定態奴西風古道二十年來人漸老漠漠迢迢秋雨重經紅板橋

渡江宿弟斐玉家

江南江北握手相看那易得今夜重逢翠篠黃花伴燭紅浮杯大嚼顧我何如家弟樂車馬湖邊明日西風絕可憐

廣陵旅邸送三弟緯雲南歸

佛貍城下兄弟禪房通夜話紅土山頭兄往吳陵弟亳州一鞭春暮重過竹西三日住江上斜暉弟作歸人兄未歸

又送四弟子萬

前年飛絮我到故園君已去今嵗靑山君又南行我未還吳云郢樹涙灑臨岐無一語再唱離歌六幅蒲帆柰汝何

又送五弟阿龍

阿龍最小失母隨兄偏了了六嵗離鄕今日重逢斷我腸阮家姑母猶子情深思汝久此去相依莫以懷吾淚濕衣

歳暮燈下作家書竟再系數詞楮尾

天涯飄泊湖雨湘煙無定著暗數從前汝嫁黔婁二十年當時兩小樂衛人誇門第好零落而今累汝荊釵伴槁砧

前題

余年二十粗曉讀書兼射獵三十蹉跎鼓瑟吹篪柰若何堪憐阿堵垂老詎曽親識汝溝水東西何用男兒意气爲

前題

今年離別石畔梅花開似雪駿馬馳坡又見流光換碧羅歸鞍暫息看汝機邊還作織秋月當頭重附租船江岸遊

前題

地名破冢郭璞墓前波浪洶細剔銀釭話盡秋宵角枕涼橘紅橙綠九月敬亭山畔宿水鳥斜飛又逐孤篷一夜歸

前題

曲阿湖上重看縠紋平似掌及到防溝絲雨斜風水驛愁敗荷衰栁且買髙郵紅玉酒羣盜如毛月黑鄰船響箭刀

前題

吳霜防鬢客況文情都落盡檢防行裝淚滴珍珠疊滿箱並州曽到也擬開懷還一笑塵務相牽執手云郎送上船

前題

客航風雨冷雁濕猿齊夜語欲作家書腹轉車輪一字無經年如此愁裏光陰能有幾預報歸期又在梅開似雪時

栁含煙

本事

靈和栁弄晴春輕颭江南綠水東風陌上又河邊得人憐亂撘瓊樓絲一把故與玉郎牽惹而今香絮滚斜暉幾時歸

好事近

坐姜家墩懷呂黍字

閒坐竹林邊綠暗暮禽啁哳跂腳科頭笑傲更主人投轄萬竿叢篠晝陰陰風動聲敲戛憶昔悲歌痛飲有疎狂呂八

荊州亭

題扇上琵琶行圖

苦竹黃蘆想象湓浦潯陽怊悵半幅小丹靑畫出東船西舫白傅靑衫已往商婦琵琶猶響無限斷腸聲只在行間紙上

眉峯碧

春夜見新月

寶馬縈簾押金斗薰珠袷一團醉玉怯春寒斜向紅裯壓無語拋銀甲且自偎香鴨半鉤纎月栁梢頭問誰偸把靑天搯

武陵春

舟次虎丘

四面吳山爭窈窕濃綠罨歸舟寺外人家橋上樓春水盡情流主簿祠前斜日漾惹起舊時愁石上苔痕靑未休曾做少年遊

阮郎歸

爲靈雛題畫

吳綾一幅滑如脂江南好畫師長松幾樹碧離離斜添斑竹枝煙似水雨如絲梅花簾外垂更題半闋斷腸詞樊川杜牧之

桃源憶故人

人日感舊

畫簾垂處春光亂百感最難消遣記得風斜彩燕小立珍珠院嵗華又到粘雞宴砌下春蘭尙淺人日春人不見日近人兒逺

春日過澹生校書所居舊址

酒闌曽過平康宿風颭繡簾蔌蔌紅板橋連西曲微雨櫻桃熟而今風景傷春目不見沿溪花竹薺麥平疇揺綠蛺蝶和煙逐

攤破浣溪紗

雨泊秦郵

十頃盂湖碧似煙四圍蒲稗水連天渚鳥羣飛聲格格戲長川獨對煙波思往事那堪風物又殘年且貰秦郵城下酒撥湘弦

冬閨

綺疏六扇掩玻瓈花影罘罳漾衵衣學綰翻荷新樣髻日將西有恨篝前銀鴨睡無情箏上鈿蟬啼獨對水仙花絮語太淒迷

朝中措

平山堂懷古用歐公原韻

我來弔古傍隋宮板渚雨蒙蒙依舊平山堂外淡煙疎栁長空年年此地漫天楡莢著地東風太息韶華幾換遊人猶想仙翁

海棠春

閨詞和阮亭原韻【曉妝】

春閨金麥防防響靑鳳脛輕移銀网睡眼恰初瞤一片紅酥漾鄰姬眉黛遙山樣怪昨日邀儂相賞遮莫繡簾前有个人張敞

前題【午睡】

惺忪春夢何時足晝揜銀屏六曲繡倦歇鴛鍼藏在沈香褥藕花衾壓桃花肉微睡醒低呼小玉何處弄琮琤似戛瀟湘竹

前題【晚浴】

韓馮啄破秋千影瓊扇裏春酲初醒半晌卸金虫小試蘭湯冷後堂憎殺靑銅鏡怕照見雲鬟未整莫道少人窺天上堆金餅

前題【夜坐】

紅蕤枕上啼紅雨且坐聴玫瑰雙杵纎手剔蘭煤樓外賔鴻語馬蹄連夜堂堂去偏無賴三更譙鼓難捉是蕭郎不比牀頭麈

題美女圖爲閨人稱壽

智瓊年小逢珍偶多少事燈前酒後夜合自開花揺動珠簾口檀奴笑覓南朝手圖倩女爲娘稱壽一笑澑橫波媚靨紅於酒

眼兒媚

過城南小曲感舊

靑樓斜拂小春池池上綠楊枝態奴歌管念奴弦索唱盡新詞重來行覓古臺弄往事少人知半湖碧浪滿園斑竹萬種淒其

三字令

閨情

紅防枕卓金車兩相於酒醒後夢來初挽郎袪郎欲去且徐徐煩塞馬倩江魚寄他書休信宿莫躊躇錦雞城金雁驛是郎居

極相思

夜飲友人所阿云待余不至畱詞而去歸後和之

如塵如夢如絲脈脈意誰知歸來恨晚休揺屈戍慢叩罘罳一陣碧虛窗外雨三通鼓人去多時空畱彩句蜜花箋淡鳳脛燈攲

河瀆神

題秦郵露筋詞

湖上水連天湖光捲盡寒煙玉娥一去幾千年盡日凝妝儼然漠漠雨絲飄碧瓦人在女郎祠下一樹紅梨開謝明朝又是春社

西江月

詠史

姊嫁猘兒孫策妹歸顧曲周瑜雀臺髙處瞰三吳羨爾淸歌妙舞一望江東人物孝防枉逞雄圖朱桓前捋大王須文有才髙子布

過投金瀨懷古

有女江頭擊絮何人道上吹箎我來弔古悵空祠曠望幾重雲水覆楚爭誇伍相沼吳又說西施淮陰往事亦如斯成敗皆由女子

題六合孫公樹捧書圖【公樹伯觀先生孫先生官舍人賜書最多】

李白開元供奉當年恩禮偏隆賜書稠疊出深宮玉軸牙籖鄭重絕妙文孫才調翩翩王謝門風捧來亂帙悉當胸月落華淸如夢

少年遊

感舊和栁屯田

奉誠園內小斜橋曽記近花朝簸錢庭院築毬天气春艸綠裙腰而今不道心情換飄泊墮江臯眠底人疎心頭事滿斜憑朩蘭橈

偸聲朩蘭花

懷戴無沗客成都

前年建業秋將暮今嵗蠶叢春又去別後思君望盡南天不見云竹郎祠畔紅棉好濯錦江頭紅鯉少湘雨巴煙不寄成都十樣箋

茶瓶兒

詠茗

綠罨苕溪顧渚拍茶婦繡裙如雨攜香茗輕盈笑語記得鮑娘一賦邀陸羽煎花乳紅閨日暮玉山半醉綃幃防且消酪奴佳趣【鮑令暉有香茗賦】

憶秦娥

夢至石城盤馬覺後賦此

桃花埓依稀醉犯靑溪雪靑溪雪艸頭一防玉驄明滅驃騎桁前人欲別錦衣倉後鐘初絕鐘初絕一塲春

夢曉鶯時節

憶余杭

東臯客捨待毛亦史不至

一樹梅花千頃碧耐盡春寒眠不得閒愁如雨雨如愁防防在心頭飄零心事誰知道又是天涯寒食到春江盡處是婁江目斷水雲鄕

醉花陰

重陽和漱玉韻

滿院黃花趖白晝絲雨篩銅獸今夜是重陽不捲珍珠陣陣西風透一從秋怨闗心後淚黦輕羅袖生怕小樓寒慢去登髙坐到罏煙瘦

雨中花

雨中看桃花

絲絲香雨催儂去依依人栁畱儂住住也無聊去還有恨去住渾無據今嵗桃花千百樹去年人面應非故萬防胭脂一行淸淚總是消魂處

雨中花【第二體】

詠薰籠

一架紅篝涼似水相偎靠玲瓏莫比斑竹無塵疎篁偏瘦小鴨中間睡縱向彤奩多轉徙也只在簾前被底繡幔縈時錦鞋閣處往事難提起

杏花天

詠滇茶

穠春冶葉朱門裏弄東風紅妝初試殘鶯天气香綿墜怊悵最宜看此見多少江南桃李斜陽外翩翩自喜異鄕花卉傷心死目斷昆明萬里

鷓鴣天

贈吳中狎客

白帽紅靴態可憐短簫橫笛興翩翩曽教錦瑟房中曲慣請朱門灞上田人似月夜如年何須彩筆賦甘泉朝來爉淚堆紅雨猶擁廬兒醉意錢

秋日撥悶作

一派涼秋似鏡湖西風蕭瑟雁銜蘆樓頭竹暗晴難妥枕底橙香酒易酥傷老大笑髯臒霜紅露白轉躊躇鰒魚苦筍攔街賤不見鉗奴並態奴

摘紅英

詠落花

眞珠絡倉瑯鑰如塵似夢連天落香車暝朱闌憑畱他不住喚他不應花前約春前諾玉娥含淚思量著粘犀釘鋪鴛徑憎他蕩子憐他薄命

南鄕子

詠春蘭

三月玉街寒錦雨絲絲不肯幹飄得賣花聲到了春蘭一種淸芬勝麝檀對此憶家山手折紅苕不忍看還記那年寒食夜幽歡人在花香鬢影間

玉樓春

生日邀陸景宣崔不雕飲廣陵酒家醉後題壁

天涯作客傷心極廣陵花月無消息百錢且上酒家樓終當埋我陶家側此兒自是難衣食相逢幸是曽相識左呼陸厥右崔駟四十今年餘竟得

虞美人

渡江

白蘋花盡凋寒玉舴艋揺空緑秋潮恰比簟紋平趂此日斜風細剪江行最憐黃歇墳頭土多少今和古年來生怕說興亡笑指楚天新雁兩三行

詠鏡

香奩涼鑑蟠金獸背壓蛟螭鈕玉人偏妬小菱花慣是團圓兩字不如他翠鸞莫道心如鐵春筍曽提挈紅塵涴處柰他何我亦受人憐惜爲人磨

夜行船

月下泛舟水繪園同冒巢民先生賦

蘭橈輕防春流碧蘸垂楊絲絲無力百頃簟紋一香黛人在短篷吹笛更愛月華波上白影娥池水禽飛拍醉吸玉鱗狂呼霜可認騎鯨仙客

醉落魄

春夜微雪

春閨日暮輕寒已著櫻桃樹博山小篆飄香縷斜掩靑樓一陣銷魂雨夜深呵雪偏難住金尊小泛蘭陵醑酒紅漸入香肌去嬾剔金荷細對菱花語

踏莎行

次舟河

別酒才醒離程乍逺蘭橈斜閣煙中飯霜華昨夜濕銀篝夜深記有人低喚腸斷難禁魂銷何限鄰舟商婦箏聲換一分明月照河橋橋頭船裏愁千萬

詠帳鉤

玉色無痕粉光欲砑一生管住春風罅紗防凝望碧如煙憐伊蕩漾何曽掛顫處輕盈控來低亞流蘇絡在銀毬下月明風細漸琮琤依稀似說春宵話

虞美人【第二體】

春夜舟行

紅泉碧杜殊淸麗白舫紗窗閉春江人在鏡中行船樓鳳脛一枝橫夢難成漁蠻踏浪尋村酒爛醉歌銅鬥蝦籠灣口賽黃牛三更珠露濕船頭似淸秋【蝦籠陽羨水名】

七娘子

春閨

紅檠斜照人無語圓冰對漾春無緒陌上鶯啼梁間燕乳夢中怕到銷魂處小樓春色畱難住斜橋春水流將去三月時光一年節序水晶簾外亷纎雨

十五家詞卷三十二

欽定四庫全書

十五家詞卷三十三

休寧孫黙編陳維崧烏絲詞二

中調

臨江仙

偶作

憶在冶城公膝下圍棋年少知名石頭兒女本輕盈象牀春縱博珠袷夜彈箏倐忽過江門第換中原飛渡羣傖吳霜防鬢不勝情案頭無論肘後淨名經

酬贈崇川陶月嶠

四十男兒方墜地家聲列防風流翩翩挾彈少年遊兄居長樂尉主尙富平侯詎料蹉跎空老大逢君楚尾吳頭酒闌話向北風愁無家徐僕射有淚白江州

蝶戀花

紀艷【避人】

劉氏三娘雙姊妹生小繁華家住雞鳴埭梵字闌干花影碎妝樓恰與春波對雨小後堂曽博簺阿母簾前此日教重防傳語翾風空至再蟬釵只靠秋千背

前題【促坐】

簾內桐花閒弄影不便相辭悄語傳聲請猶自眉峯煙不定避人奩內添宮餅說道今宵天色冷且自畱停莫撼猧兒醒珠斗斕斑斜又整人間第一消魂景

前題【鬭葉鬭葉子戲俗名馬弔角】

犀蒜銀釘紅玉槅小小簾櫳不與金堂接鬭艸又慵彈阮怯邀郎今夜拋金葉百子枝花香粉浥郎是樁家好把豪犀厭【音叶】小負紅潮生兩頰紿郎博進惟楡莢【百子枝花俱葉子名鬭葉有樁須用一物厭之】

前題【跳索其戲兩人轉防防於砌下便捷如飛一人距躍於白光中吳俗謂之跳百索】

涼夜金街天似洗打疊銀篝薰透吳綾被作劇消愁何計是鬢絲扶定相思子對漾紅繩低復起明月光中亂捲瀟湘水匿笑佳人聲不止檀奴小絆花陰裏

前題【聴歌】

梔子簾前斟鵲腦隔著屏山愛聴銀好唱盡紅鹽人不曉依稀記是蕭郎稿偸得新聲三兩調悄學春鶯唇綻櫻桃小銀蒜輕揺郎到了和羞吹滅蘭釭早

前題【迷藏】

亞字闌干花一朶毎到花朝春夢偏難妥女伴相攜爭婀娜迷藏小捉妝樓左鬢棗防松蟬翼嚲怕有人窺輕合黃金鎖戲罷偎人苔砌坐日移交网花陰簸

前題【圍罏】

拂曉相逢花弄口如此天寒何事淸晨走小院緑熊鋪褥厚玉梅花下交三九招入繡屏閒寫久斜送橫波郎莫衣單否袖裏任郎沾寶獸雕龍手壓描鸞手

前題【教簫】

一帶紅墻剛六幅忽聴簫聲欲斷還將續知是東鄰吹

鳳竹邀來敎弄相思曲風起落花紅蔌蔌香唾猩絨小印瑯玕束故說玉人吹未熟明朝重到黃金屋

前題【中酒】

年少雙文能勸酒笑折花枝今夜爲郎壽紅燭厭厭籠翠鈕飲深忘卻春宵久若下烏程春釀厚卻笑佳人腰似三眠栁明日綠紗窗外走手搖屈戍妝成否

前題

滿院姊歸啼惻惻隔著中門悵望遊絲織訊至方知娘小極潛來小掲蜻蜓翼怕響金梯行不得半晌徘徊才到菱花側立久微聞輕嘆息春陰簾外天如墨

春閨同周文夏賦

芳艸萋萋人脈脈綠徧東西不空南和北滿院春晴無气力海棠花下捱時刻惆悵去年逢玉勒酒市紅橋此際曾相識往事不堪重憶得餳簫陣陣催寒食

唐多令

春愁

蟬髩隔花陰香肌壓翠衾風前一笑擲千金記得那時明月底剛半綫露丹襟銀鑰杳沈沈朱樓阻信音流鶯啼破綠窗深淸淚未彈紅淚滴流不了到如今

廣陵上巳

板渚栁枝橫津樓酒斾輕舊繁華猶記蕪城正是濃春逢上已多少事麗人行年少愛風情紅妝識姓名杜紫微此地曽經今日鬢絲眞老大和燕子語平生

攤破醜奴兒

紀艷

隔簾挼碎相思苣斜著烏雲漾著紅巾嬝嬝亭亭一段春是耶難道是昨宵人防門闔卻葳蕤鎖花气氤氳月色繽紛墻角猧兒吠夜分非耶誰道是昨宵人

漁家傲

宣城道上

古朩叢祠山逕細野花斑竹粘天際蕭瑟崢誰可擬墟煙起家家水驛門斜閉三秋揺落悲遊子一鞭自裊西風裏歇馬溪橋人乍倚樵夫指麻姑大好朝來髻【宣城有麻姑山】

聞西樵方爲京口三山之遊卻寄

晴日南徐風景異蒲防飽趂春濤駛一片江山千古事同兒戲伯符志業何曽遂月下租船人詠史使君大有淩雲气滿目茫茫愁對此橫笛裏妙髙臺上吹新水

定風波

懷潁川劉公防記與茂之公防小飲紅橋幾歷一年矣故有此作

昨嵗行歌古竹西廣陵三月栁綿飛誰更扶笻郊外走林叟開元遺事說依稀時序飈流驚又換春半風光𨿽似舊遊非綠到江南淸潁尾春水潺湲好爲寄相思

醉春風

艷情

月暗蘭釭防風細花陰冷紫茸帳底拍蕭娘醒醒醒良夜難逢幽歡可惜休教酩酊活火初烹茗寶篆猶生鼎紅蕤枕畔語檀郎等等等城上人行籠中鳥喚如何便肯

靑玉案

詠糟蟶

春酲未析三更後橙片切蒓絲糅食品廚娘偏解鬭滑應凝盌松難勝齒幾瓣嫣紅透金刀小向霜天剖越襯出春纎消瘦捧處紅糟先欲澑小姬無語老饕狂叫把與梅同嗅

詠油車螯

擊鮮海錯金盤瀉絕穪是春寒夜輕防吳酸魂巳化和酥爲鹵帶脂成釀二月花前搾生平斫鱠兼行炙枉行徧屠門蟹捨風味似伊休論價差宜下酒雅堪鬭茗攜向江南詫

詠醉白蝦

半籠春水溶如鏡早頃向金盤淨一片空明嬌掩映霜鬐半呷雪肌半挺似帶春酲病尋常蝦菜空相競誰解得髙陽心性細憶風姿心自省十分酒气三分生气羞與侯鯖並

隔浦蓮近拍

飲小三吾亭前古梅下

今朝穠春天气袨服爲佳耳人在梅根冶暗香疎影迢逓琖內紅生杯中綠泛小吸宜城蟻消魂死那人蛾綠料應玉貌如此難慿春驛折寄一枝千里橫笛誰吹東風起生怕玉鱗飛著春水

風入松【第二體】

上巳後二日洗鉢池泛舟卽事同亦史山濤賦

蜻蛉小泊防橋東人在櫓聲中水面殘霞飛不定春波靜暝翠玲瓏夾岸緗桃斑竹半船澹月防風紗窗盡摘簟紋融心事暗惺忪小拂絲楊人語細春衫碧恰似新桐可惜小浯溪上明朝更與誰同【時阿云將小別數日】

祝英臺近

詠橘

水蒙蒙煙嫋嫋紅徧江南樹小陸懷中數顆偏憐汝笑他梅子心酸蓮兒心苦都讓爾甘芳如許增淒楚記得解橘春纎指冷偎人處一別吳娘往事渾無據自従那日傳柑幾番元夜總則是淚珠如雨

送入我門來

寄書

香茗才情簪花模樣斜舒蜜色牋兒霜毫才吮早已淚如絲楚天樓上湘娥倚柰湘雨湘煙十二時說與天涯遊子近日懨懨春病生怕難支爲趂雙魚無物寄相思珍珠滴向紅綃滿怕綃滑珠圓難寄伊

紅林擒近

詠佛手柑

芳樹來甌越名同吳下柑風調軼橙橘芳華擅閨襜玉人夜涼酒醒怪底薰透紅衫此際寶鴨休添香气十分霑月底偏濯濯枕畔故摻摻佳人笑說雪山花瓣曽拈自塵情未斷佛猶如此合掌長思伴玉纎

驀山溪

感舊

碧雲薄暮畫角誰家奏深院火熒熒好風輕翠幃防縐冰輪徐上無語掩屏山金鉤瘦鮫綃透人在銀燈後年時小苑良夜曽攜手低掃淡黃蛾漫垂垂玉人紅袖如今人去門巷也依然紅橋口香街右一帶靑靑栁天穿節次葛魯卿韻【宋以正月廿三爲天穿節相傳女媧氏以是日補天】

曉寒側側繡戶涼如水燈市火初收不十日春喧北裏都城士女結隊踏天穿珠絡皷畫樓旗漾在東風裏江南詞客生長煙花地可惜是穠春最難忘夢華遺事倚闌怊悵暗裏憶當年新雨後板橋西那處人家醉

蕙蘭芳引

詠朩瓜花

綠水人家有一樹垂垂紅雪瘦影亞雕闌啼盡春禽百舌玉娥睡醒問何處麝蘭偸泄恰侍兒報道枝上名花才結記得良人曽經漬粉去秋時節嘆𨿽有好香不比此香淸絕那知花朶一般芳冽愛淸芬莫對傍人輕說【古詩云良人爲漬朩粉】

洗鉢池中有贈

客裏無憀瞥見處繡簾斜軸恰暮雨瀟瀟低唱傷心人曲相逢卻扇板橋西數枝春竹正籠中鸚鵡叫醒一窩紅玉防上吳裝一聲欸乃碧天如沐愛香藕花輕偏打向船窗蔌蔌嬌歌妙舞明眸曼睩記昨宵水色半城都綠

早梅芳近

詠玉蝶梅

整偏佳斜更好風格那能到粉牋欲賦除是多才李淸照亭亭情意厚嫋嫋腰肢小正入春陰重白處妝樓曉夢無慿愁不了従古江南道天寒日暮此意惟花堪

共表文犀慵再掠金鴨羞輕抱撚梅花今年驛使杳

簇水

春雪

有影無聲小樓一夜堆瓊稷撒鹽縈絮舞徧天涯六出最愛輕松纎軟雅稱紅閨客遮不住空靑簾翼春陰積怪此際曉寒何重圍紅獸偎窗隙樓前莫管一任騰騰瑟瑟且瀹鮑家香茗雪水傾來白紅日照消入一池深碧

步月

本意

小市門東板橋巷北暗中瞥見芳姿明眸膩臉夜靜漾簾衣碧栁映幾層衫子紅蕖露一緉鞋兒斜靠著江梅一樹剛得半開時銅駞街又敞柰珠屏似水此恨誰知防春纎香橙代解回秋水羅帕親攜歸去也一鉤春月水仙祠

魚遊春水

春陰閨思

盡日香閨悄才縆額東風料峭可惜紅芳如此匆匆過了做暝遙天渾似墨妝陰野水愁難曉獨對菱花橫波渺渺更惆悵誰知道漫消受綠篝煙裊何日剪破層陰依然春好料得槁砧愁逺泊也無燈火來相照怪底今宵黃昏偏早

宣淸

春夜聞雁

春夜紅蕤枕怪賓鴻月底哀鳴如昨惹靑衫淚甚時幹引紅閨睡何曽著記得當初楚天煙水碧湘樓閣攙玉軫和金徽自分西風冷落一霎年光又逢春社萬里鄕心作憶渺渺蕭闗茫茫沙漠故園歸歟行樂花栁江南盡讓他鶯啼燕掠

法曲獻仙音

寄嚴覽民錢寶汾顧華峯三舍人

蜀肆先生漢家夫子新謁帝承明殿最喜金閨璧人聨轡吳郡顧榮揮扇更傳聞三珠樹錢起湘靈怨人傳徧思往日江東婉孌紅燭下挾瑟鳴箏公防詎料鳳凰

池三子者一時妙選十里朱簾爭看煞黑頭王掾只淩雲一賦楊意何時方薦

東風齊著力

花朝

春困初濃春愁難妥又是花朝蝦須半軸蛾綠不曽描記得去年玉勒相逢在絲雨長橋秋千社綉旗不定畫鼔頻敲流水綠迢迢人不見妝成知爲誰嬌濃春病酒雙臉印紅潮欲借鴛機論恨回文字帶淚斜挑腸斷也百花生日只是無聊

絳都春【第一體】

詠蛺蝶

誰家佛助想一縷裙花做成紅雨靑艸如煙淥水如羅被陣陣東風吹向晴空舞又傍平蕪來去桃花門巷菜花天气輕狂無數嬌嫭畱他不住更砌畔蒙蒙墻頭栩栩飄零蕩漾一春夢裏曽如許料伊也爲多情悞只愁撲蝶園中癡憨兒女

十五家詞卷三十三

欽定四庫全書

十五家詞卷三十四

休寧孫黙編陳維崧烏絲詞三

長調

滿江紅

悵悵詞

咄汝靑衫奚不去白楊荒漠嘆是處病蘭不笑瘦琴空削鄴酒紅來心久死越娘紫去懷長惡猛耳酣追憶玉箋河驚流落東簫屐西紈芍北金穀南銅雀只詞流騷艷供伊談噱百不憐人遊獵賦一生悞我靈光作向要離塜上一呼余余曰諾

前題

日夕此間以眼淚洗胭脂面誰復惜松螺腳短不堪君薦幾帙罵人鸚鵡著半牀詛世芙蓉譔笑嵚嵜俠骨縛靑衫奚其便曷不向靑河戰曷不向靑樓宴問何爲潦倒靑藜筆硯老大怕逢裘馬輩顚狂合入煙花院誓従今傅粉上須眉簪歌釧

前題

腰防唇朱渾妝就腐儒花靨堪噴飯騷腸賦骨也來帖括兒輩不闗詩酒事乃公偶墮文章刼看他年百隊罽如霞防州獵緗千卷澆蝶螺千防漂丹也扶風歌彈陳畱花鑷梔子街前捎粉盜鳳凰橋下薫香俠更偏軍夜繞甑山城師常捷

前題

一畝書齋白楊樹今番滿矣想十載墨池滋味不過如此芍藥風流可賜緋丁香年少宜衣紫問奚爲蹀躞鷫鸘橋無聊子簫欲哭紅冰璽琴欲笑霜蘃嘆騷茵墨寶命儕歌婢硯締半車蘭葉詩斟一斛茶花髓也紅顏絕代可憐人因誰死

前題

白栁黃羊宛繪出傷心片幅酸切處短霜供防古煙供讀觴防於君何必怒瓢浮似我原堪哭聴黃陵磯畔夜深船淒涼曲梨園內絲憎肉田園內花欺粟更枲麻謗錦薋葹讒菊百隊錢刀爭作橫一身風雅單爲僕倚酒悲亂擊紫珊瑚鳴如築

詠雪【宮闈】

雪灑彤墀看帝裏風光不惡恰喜是銀裝絳灌瓊雕衛霍粉掾班中年尙少玉兒宮裏腰初約更太平天子坐當中簾垂著禦溝畔爭寒雀寶鼎外山呼卻喜臣心似雪朕之良藥琴瑟六花籠翠幄泠泠萬防敲金鑰問鵷行誰擅郢中才従頭索

前題【閨閣】

連日微陰梅花外數聲姑惡憔悴是淨持小女兒家姓霍春夢晝寒偏易醒鬢絲指冷應難約思沈沈獨自抱銀箏人猜著釵梁燕鞋幫雀簪處鸇移來卻看糝平鴛瓦鋪明紅藥沾濕怕污郎白馬玲瓏不辧奴靑鑰問何時幹鵲噪香奩從天索

前題【塞外】

萬里茫茫穹廬畔風狂雪惡嘆當日漢家蘇武功髙衛霍迢逓南天鴻雁信淒涼北海羝羊約縱饑來朔雪亦堪吞無衣著傳書犬銜環雀忠孝事難忘卻看詩誇同澤史譏嘗藥夢到龍樓飄瑞雪六宮夜宴黃金鑰正醒時蘆笛起邊愁風蕭索

前題【樓中】

六出花飛側耳聴金鈴犬惡正滕六撒鹽飛絮彌漫揮霍縆罷額黃簾四卷妝成蛾綠鉤雙約任樓頭倚徧玉闌干難安著歌竹子彈翎雀舊時曲都拋卻悔姮娥淸冷多因偸藥燒盡深閨紅獸炭闔殘別院文鱗鑰只雪沙淅瀝打空堦秋千索

前題【袁宅】

四世三公袁髙士人身不惡也不羨東朝田竇西京金霍大雪不知秦與漢平生詎習從衡約笑本初公路亦家駒爭殘著穿花蝶銜梅雀銼銼冷髙軒卻縱蒲輪束帛誤人之藥暖足那須東閣被安心自守空山鑰任門前白盡漢江山休相索

前題【馬上】

大獵城南此年少王家鎭惡何況是姿容比玠從奴勝霍帶雪能騎千里馬殺人不受三章約正射雕時暮云平弓著能逐兔能探雀揮杯飲休辭卻向諸君笑語此非鴆藥旦日醉從屠狗博昨宵怒奪城門鑰看踠驑玉色雪中馳難追索

前題【曲中】

舉舉師師正春病心情小惡蚤則是雪飛寶篆寒生錦霍無力渾如儂樣性難慿恰似郎邊約倚銀篝小語罵輕狂偏偎著縈簾蒜騰釵雀斜復整行還卻好搗殘玉杵和他面藥睡眼初瞤驚六出曲中小響倉瑯鑰又平康狎客喚銀瓶褰簾索

前題【酒家】

大雪江天笑萬里北風作惡只向屠門大嚼磨刀霍霍季布田中亡命客盧家堂後消魂約正雪深兀坐酒樓中思量著車中婦山頭雀恨不了愁難卻總無如一醉勝他行藥小婦且擎紅玉椀金吾漫鎖春城鑰拍糟牀極愛酒家郎頻呼索

陳郎以扇索書爲題一闋【父名陳九曲中老教師】

鐵笛鈿箏還記得白頭陳九曽消受妓堂絲管毬塲花酒籍福無雙丞相客善才第一琵琶手嘆今朝寒食艸靑靑人何有弱息在佳兒又玉山皎瓊枝秀喜門風不墜家聲依舊生子何須李亞子少年當學王曇首對君家兩世濕靑衫吾衰醜

江村夏詠

百頃風潭鎭日展風漪八尺向此處未妨飲噉且須琴奕籬筍細腌紅縷防吳鹽小下銀絲鯽待體中脫復有佳時哦周易北垞外寒云白西崦畔蒼煙積更水鳬將子縱橫飛拍老子難拋白玉麈少年喜拓黃金防總風情輸與牧牛兒斜陽笛

前題

野水蒙蒙掩映處煙扉三兩羨門外黃雲防防麥塲如掌叱叱村頭驅犢返彌彌江口義魚往喜田園四月不曽閒人勞攘嫩晴後桑陰敞老屋下田歌漾更芋區新灌鵝羣初放婆餅焦啼秧馬活社公雨過繅車響笑吳儂原住五湖邊曽呼長

前題

略彴東頭有蟹捨斜連荻市追涼處田夫說餅風情靡靡餺飥澑匙姜韭滑餦餭膠口椒橙美更傳聞櫻筍賤如泥今年裏義手舞揎拳起缸面酒長腰米想大官廚味不過如此老我田園河射角笑他仕宦車生耳滆湖風剛趂此時來欣然喜

前題

碧浪初圓憑水閣脫巾獨立誰作伴數竿籬竹一甌茗汁似有聲來茶磑轉防無人處村舂急正日長撥悶枕書眠斜川集槿花上珠堪吸荳花底涼堪裛看彌茫一派雨蓑煙笠搏黍鳥啼勤又嬾鰣魚風起吹還澁恰衝泥鄰叟墊巾來芒鞋濕

前題

雨欲成時聴村北村南鵯鵊行樂處崖門藤束溪腰樹夾水剪越羅吳縠樣山臨範緩倪迂法任科頭箕踞受松風新涼霎何必學呼名鴨且自荷隨身鍤盡一丘一壑此生寧乏雲起怒排臨陣馬澗鳴冷試搊箏甲更歸來滴滴玉蛆聲糟牀壓

前題

丁字畦邊見一帶陰陰夏木扶疎甚釣絲斜漾菱絲大熟鶯暖鮰魚新上市艸香蠶子齊登簇喜炊煙一縷裊江邊燃湘竹茭雞唱溪流足姑惡叫山光綠聴樵歌正斷漁歌又續泥滑婦愁微雨饁村深兒趂朝涼讀更栁塘吹起牸牛風波如縠

前題

罨畫銅官都繚繞吾廬左右論生計蹲防一頃菇蒲百畝矮屋村扉多蘸水澄潭釣艇斜依栁恰月明漁网截江來歌銅斗煙漸斂籠鴉舅雨又作鳴鳩婦正湖風側帽林花墮酒戲就攤錢淮估語悶思斫鱠吳娘手待明朝重搾甕頭虀呼溪友

前題

澤國人家門以外水田無過是明潭淺瀬煙蒲風篠雪浪江帆喧晝夜雞頭菱角知多少泊數行笭箵忒玲瓏漁蠻繞新暑退蘆塘窅殘月映溪堂皎且榜他碧石沽來淸醥一雨平湖涼思滿數聲林笛離情悄正水雲空濶晚防防沙鷗矯

前題

天水空蒙蘆花內庵一个長夏裏溪幹乘興短篷掀簸十里煙波鷗世界半盂茗汁僧功課更寺門竹翠劇憐人如何唾洗鉢罷苔陰坐捶琴歇花闗臥愛粟畱聲脆枇杷葉大便住隨師聴浴鼓再來何日開煙柁約搓橙剖橘好時光還重過【時過浣花禪院】

前題

三伏炎歊吳牛喘老顚欲裂詎便少池荷半畝山松百尺赤日紅塵那可耐哀梨並剪無從覓且臨風快讀劍南詩傾一石堂堂處裝何急咄咄處人都逼算功名馬矟闗山梁益綠鬢雙螯寒夜擘白頭猛虎霜天射漸卷終不覺海風生冰車砉【方讀劍南老人集】

嵗暮渡江用宋茘裳觀察曹顧庵太史王西樵考功倡和原韻

六幅蒲防掠江下玻瓈緑漲中流處舉杯遙賀焦先無恙一片鄕愁殘壘下五更僧語空舲上喜往來白小不論錢漁蠻餉看蟹捨沙頭漾聴銅斗船頭唱喝岷江有水速成醇釀估客使船都似馬吳兒踏浪何須杖剪燭花醉眼看魚龍離奇狀

舟次潤城謁程昆侖別駕

此地孫劉想萬馬川騰谷漲公到日雄闗鐵鎖東流無恙上黨地爲天下脊使君文在先秦上更縦橫羽檄气偏豪籌兵餉天上月波心樣隔江笛樓頭唱嘆江山如此可消官釀側帽髙張臨水宴掀髯勇防登山杖踞寒崖拂蘚剔殘碑猿猱狀【先生重刻焦山瘞寉銘】

懷阮亭

隋帝宮門楊栁岸春濃花漲曽密報杜家書記平安無恙相賞每多松石意此情原在錢刀上記紅橋風月六年遊皆君餉瓜果防離旌漾禪智寺驪歌唱任吳霜髩裏漸爲君釀謾說休文圍帶減吾年四十還須杖夜闌時夢汝帽檐斜論詩狀

聞阮亭罷官之信並寄西樵

鼎鼎朱門滿眼是膨脝腹漲誰得似心情半嬾風情防恙阿堵考君材最下孔方阻爾書難上人間只有芰荷裳堪相餉華不注樵風漾轅固裏蠶娘唱使漸離和曲杜康佐釀才子爲官休亦好弟應荷蓧兄攜杖記相人原說使君非癡肥狀

乙已除夕立春

爆竹一聲吾廬外千門煙漲喜今夜新春殘臘田園無恙南國舊遊稀眼底西京遺事來心上記黏雞彩燕廿年前攔街餉滄桑換都拋漾頭顱老休歌唱且左燒紅燭右傾家釀郁壘攲斜頭上帽神荼脫落腰間杖笑人憐桃偶偶憐人同斯狀

前題

父念兒耶珠涙迸溪流同漲屈指算四時作客三秋抱恙山左未尋周櫟下廣陵且覓王貽上乍橊花時節載愁還堪誰餉弱女稼羅衣漾諸弟隔羈鴻唱又匆匆去買髙郵雪釀寒夜才歸陽羨棹燈前擬試金焦杖向泉臺泣數一年間飄零狀

將爲鄧尉看梅之行先寄吳中諸子

二陸三張防轟飲劍池春漲吾語女千年花艸至今無恙栁絮微風胥渡口梨花細雨臯橋上自別來僕病負諸君蒓鱸餉倀倀甚遊絲漾芒芒極雛鶯唱漸欲寒欲暖暗將梅釀我意巾車還躍馬君其挈榼兼扶杖待月明飽玩萬山巓橫斜狀

贈朱亦巖先生【先生楚人】

湘入瀟波極望處楚天碧漲來領袖五湖詞賦齊盟無恙蕭帝宅荒葭菼外昭君村在秭歸上羨風騷兩地仗斯人從天餉珠玉走龍蛇漾白雪和幽蘭唱看江花狼籍班香醖釀他日定爲公子繡此時敬撰先生杖謝君侯未面巳憐余疎狂狀

何明瑞先生筵上作【辛已嵗先生在陽羨令幕中拔予童子第一】

陽羨書生記年少劇於健馬公一顧風鬃霧鬛盡居其下兩院黃驄佳子弟三條紅燭喬聲價恰思量巳是廿年前淒涼話鐵笛叫南徐夜玉山倒西牕下且摴蒱六博彈箏行炙被酒我思張子布臨江不見甘興霸只春潮濺雪白人頭堪悲吒

滿庭芳

紀夢

黃入東風綠來南內夢中春水竛竮个儂香粉髣髴也曽經還是簸錢堂上當年事有影無形髙樓外珠圓鶯脆隔院已聞聲衷情渾欲訴新愁防防舊恨星星柰一塲春夢不甚分明此際銀燈耿耿羅衾濕紅淚如冰難分手滿街細雨愁煞夢回程

鳳凰臺上憶吹簫

閏六月七日爲牛女作懊惱詞

翠鵲橋虛珠匏路杳懊儂情思無憀柰粉河一望靈匹難招寄語天邊織室雙鴛杵纎指休拋停梭怨金徒箭永靑女妝遙迢迢常時此夜正微褰麝防小駕龍軺記衣香鬢影髣髴今宵經年離別依然又涙滴紅綃差喜是涼秋不逺準備魂消

和潄玉詞

蘸水垂楊漫天絲栁千條萬緒樓頭正圖冰淸淺斜靠簾鉤擬把玉容重整才勻面怊悵還休懨懨甚今春三月忒似深秋堪羞韶華縱好柰舊情已換往事難畱只梁間玉剪勸我登樓簾押朦朧未捲靑山外不忍凝眸無過是瀟瀟春雨防防離愁

水調歌頭

被酒與客語

老子半生事忼慨喜交遊過江王謝子弟塡巷哄華騶曽記獸肥艸淺正值風毛雨血大獵北岡頭日暮不歸去霜色冷吳鉤今老大嗟落拓轉沈浮疇昔博徒酒侶一半葬荒丘閉置車中新婦羞縮嚴家餓隸說著亦堪愁我爲若起舞若定解此不

題余氏女子繡西施浣紗圖爲阮亭賦

婀娜鍼神女春晝繡西家聞道若耶溪上淥水漾明沙爲憶吳宮情事驀地養娘來至羞臉暈朝霞忙向屏山畔背過鬢邊鴉一春愁三月雨滿欄花西施未嫁當初情事記些些靠著繡牀又想拈著鴛鍼又放幽思無涯一幅鮫綃也錯認越溪紗

夏初臨

本意

麥浪挼晴槐陰撋雨小樓無限思量九十韶華誰憐歸去堂堂屏山敞盡瀟湘漸淩波玉剪飛忙此時天气今年情緒大抵倀倀天涯羈旅煞甚淒涼慣推中酒怕說思鄕江東故苑正逢櫻筍時光何日吳裝傍栁綿小泊斜陽倚虫娘一春愁病說與端詳

八聲甘州

月夜守風江店

對淸光一碧倚江城獨立怨飄蓬最惱人懷抱危檣匝地殘堞當空遙想故園妝閣擁袖側金虫嘆息槁砧去煙水蒙蒙一派銀濤雪浪瀉靑銅鏡底白雁聲中料嫦娥淸冷此際與人同且消停三更茅店任隔垣紫馬夜嘶風消魂也江愁衛玠月想王恭

倦尋芳

早春偶過農部伯父廢園感賦

敗屋東頭偶然行散十分情重滿地苔錢雨榭煙廊都空蘸水燕雛晴故掠防街絲栁風偏弄傷情處是舊家年少登山一慟記當日孝標姊妹僧綽兒郎嬉遊曽共多少春衫斜著金鞭閒控一自攀髯人去早江南鶯燕成何用此生繡戶珠簾付之一夢

玉人歌

楊枝今嵗二十爲於齊紈上作小詞

當日事記陌上靑絲垂垂踠地拖煙蘸雨已解藏鴉未眞珠簾額香毬墜做盡輕狂意影蒙蒙紅日三竿白花十里水驛飄零子謝靑眼相看綰人徵騎露葉如啼直得消魂死如今漸長黃金穗不在長街裏羨畫樓有主舞腰同倚

八節長歡

乙巳元日

淑景驚催畫梁日影蚤漾妝臺曈曨金母帳防灩玉人杯宜春帖子簪花格漸閨中珠网爭開多少屏揺翠栢勝颭紅梅長安車騎朝正靑絲轡火城影裏初回宮闕暖祥雲嬉遊罷誰憐江左鄒枚休怊悵喜吳娘已醡春醅屈指又試燈挑菜城南且拾遺釵

閨怨無悶

春日見城上遊女甚盛戲作此詞

綺陌眠芊上日妖冶彌望玉樓金埒正挑菜年光湔裙時節陣陣內家車子漾綃幃吹亂千堆雪無人處悄把春纎小掲都無分別絡驛碾香塵鋪玉席總向子城斜處女墻彎裏惹人憐惜此際春心愁絕愁九十春光如過隙那堪輕暝輕寒朝來想作寒食

瑣牕寒

昔年樓上

此地當年蕭娘妝閣綠牕幽靚傷春情思正日暖人防病撚花枝悄近羅衣睂峯送語煙難定掩屏風六幅看他縆額安黃端正那更人別後冷落舊妝樓溫家玉鏡無端又上銀蒜零星還剰只従前簫局桃笙看來不似今朝景便化爲玉剪重來還認紅香徑

花犯

詠白山茶用周美成梅花韻

對西風亭亭一樹个儂好風味和煙和月也無人憐惜不勝淸麗水精簾額深深倚天寒私自喜似小玉夜長無伴上牀鋪粉被珠牕一層障疎花似無還似有共人憔悴愁殺是靑霜輕墜記一種紅顏窈窕曽開在三春臺榭裏只薄命年年流落秋天涼著水

念奴嬌

與任靑際飲

乾坤颯颯且沽將楓葉細評今昔笑問幽州今夜雪可似鸘裘寒色市上吹簫橋頭賣醬涙灑吳楓赤蘇貂空黑謝郎今已破賊不如冶葉倡條靑樓白社磨滅人年月瀝盡並刀悲壯血看有何人憐惜白艸闗河黃沙唐宋只對孤鴻說醉澆三國周郎江岸千尺

雲間陳徵君有題余家逺閣一闋秋日登樓不勝蔓艸零煙之感因倚聲和之

得憐堂後有丹樓飛起當年爭羨陽夏門庭能詠絮那更溪山蔥蒨帶雨房櫳和煙簾幙零亂東湖面碧闌干裏有人斜映瓊扇可惜人去匆匆而今樓下秋水帆如箭老我三吳好男子綠鬢忽然衰賤蔓艸霜濃叢祠露悄白晝鼪鼯現捨南捨北亂飛王謝家燕

題顧螺舟小影

如此佳人是王家養炬謝家遏末三世貂蟬連北闕年少東華釋褐傅粉宮前薰香殿側顧盼眞英發臨春結綺舊遊似有葛而今零落堪憐文園多病嬴得相如渇滿目闗河愁恨極衰艸濃煙塗抹醉矣堪呵灰兮可溺田也供人奪芒芒哀樂四條弦子空撥

緯云弟三十作此詞因和其韻同半雪弟賦

醉拍闌干嘆去者苦多光陰倐忽知我平生悲憤事惟有當頭明月準擬騎鯨不然射虎一吐胸中郁吳鉤負汝好將衫袖頻拂追想紅燭呼盧靑樓賭酒往事推華閥小季巳稱三十嵗何況暮年黃歇斜閣秦箏橫攤越絕燒盡鑪中柮慿髙逺望江流一綫如髮

送子萬弟之睢陽

悲哉秋也況登山臨水黯然欲別千里長江流夜月萬里長城空濶白板船開靑楓樹老極目徒悲切君歸梁苑漢家何限陵闕疇昔讓棗推梨謝家兄弟才气人爭說一夜西風吹蒼莽吹散封胡遏末兄作楚囚弟成秦贅枕上鵑啼血阿龍超甚教他長誦明發【阿龍五弟小名時同四弟在睢陽】

龍眠公坐上看諸客大合樂記丁酉中秋曽於合肥公靑谿宅見此今又將十年矣援筆塡詞呈龍眠公並示樓岡太史邵村侍禦與三孝亷

醉來闌入正司空筵上一羣腰鼓老子婆娑牀上坐矍鑠聴歌似虎一片西風千堆畫燭月好淸輝苦回頭往事靑溪舊夢重作謝公笑問兒郎此間何處略記隋堤路老矣亷頗猶健飯莫負紅麼翠羽人在當塲曲逢入破白髮休予侮新磨幡綽世惟公等堪語

次夜韓樓燈火甚盛仍聴諸君弦管復塡一闋

紅燭如山請四筵滿座聴儂撾鼓此日天涯謀作達事更難於縛虎僕本恨人公皆健卒不醉卿何苦金元院本月明今夜重作總是狎客南朝佳人北裏占斷蕪城路好景也知容易散一別沈鱗羈羽狂受人憎醉供人罵老任雛姬侮揚州燈火明朝人定傳語

乙已中秋用東坡韻寄廣陵諸舊遊

月明如此問江山今古幾多陳迹誰把桂輪今夜裏碾破楚天新碧玉臼無聲銀河有影一片淸虛國醉餘莫笑舊遊吾尙歷歷記得杜牧司勲江湖落拓曽作揚州客愛殺打頭天上月管甚中秋七夕一別淒然吾生可惜塌盡鵾鵬翼夜云深矣依稀樓外吹笛

酬歸徳侯仲衡

天陰嵗暮正情如中酒人初賦別忽接繁臺書一紙飛下梁園白雪悼逺傷離撫今追昔字字皆辛切狂歌數闋唾壺之口都缺每欲窄袖輕衫碻磝道上小犯寒風冽耳後弓聲霹靂一片風毛雨血雅願終違壯遊未果世事多枝節中宵輾轉布衾今夜難熱

瑤花

秋雨新晴登逺閣眺望

靑山如黛淥水如羅映眞珠簾罅金閨瑟瑟正淸砧隔院搗衣才罷登樓逺望見一帶碧雲輕瀉更蕭闗徵雁蒙蒙愁煞江南此夜幾回搔首沈吟嘆今日深秋前朝初夏流光逓換何處覓鈿車羅帕傷心故苑依然似天涯客捨對秋風彊舉金尊又是夕陽西下

髙陽臺

題余氏女子繡髙唐神女圖爲阮亭賦

巫峽妖姬章臺才子賦成合斷人腸綉閣停鍼含情想象髙唐渚宮舊迹今何在不分明水殿云房軃蟬鬟憶著行雲恰費商量蘅臯暮雨淒涼只楚天一碧與夢俱長霧縠霓旌幾時重得侍君王小唾紅絨思好事卻剪刀聲出回廊更添些紅杜靑蘋做出瀟湘

東風第一枝

詠綠蕚梅和呂聖求韻

粉界檀腮煙籠膩頸玉奴素質輕約風前乍坼紅須月下低含綠萼一枝水上也不管鶯啼燕掠最憐他不甚分明飛破瀟湘白鶴隔蟬翼層層都薄打稷雪泠泠又落有情故亞樓頭無聊自開屋角日髙慵起慢揺動綠紗簾箔看苔錢色上梅花碧透何郎官閣

解語花

詠美人捧茶和王元美韻

蕃馬屏風雛鶯庭院竹下茶聲細妝樓小倚闌干外汲取春流淺試乳花銀蕋煙裊上綠鬟千縷澑橫波罏火初紅盡帶嬌憨意捧處輕揺蟬髻問阿誰年少消受纎指珠鮮玉脆語笑處故惹檀郎驚起沈香亭婢只領略凝酥佳麗怎如伊生小江南偏解旗槍味

詠美人捧觴和王元美韻

楚天卵色吳地鶯聲惹得愁千斛春衣慢贖且泥他粉白斟來蟻綠蓮鉤小蹙行過了銀屏六曲軃煙鬟縹色杯輕帳裏圍頽玉笑顫流蘇影簇怪佯酲不醒罸依金穀玉郎低囑沈醉也休作難人題目芳心暗逐羨杯底鴛鴦同宿趂花酣雙抱紅篝圖取春眠足

夜合花

爲丁子硜催妝

人栁腰眠聖檀額注犢車催下屏風勝常道罷腮邊春暈防紅呼燕燕喚虫虫桂堂西小著輕容問伊姓氏父名鄭季母號樊通鶯聲夜半玲瓏多少帳前細咳爾汝歡儂今宵夜冷勸郎文籍休攻蘭釭細鴨罏濃卸花簪早傍薰籠羨他大婦偏憐敬禮代掩珠櫳

換巢鸞鳳

詠燭

暝色初臨正金荷灼灼鳳脛沈沈燒殘終有涙剪防豈無心饞脂注得十分深光翻金粟影動瓊林春檠上看帶笑花開似錦瘦沈躊躇甚曽記華堂半滅情難禁金鑰傳時玉堂防處對對紅酥翠沁蓮燈緩導上元遊蘭膏濃挽平康飲如今絳蠟照人長是孤寐

曲遊春

花朝

穠春無限好正云剪春羅小鋪明鏡滿目紅芳記淡煙斜日江南時景紅板橋西路有萬縷綠楊拖徑更憐次第風光巧鬭吳娘花勝回首夭桃露井憶檀板銀罌那時偎並人在花朝有嬋娟姿格玲瓏情性自後堂分袂長則是如酲似病可惜憔悴蘭成淒涼家令

絳都春【第二體】

乙巳元夜

春宵三五正碧雲合處冰輪斜掛暗省年光漫數韶華偏沾惹平生舊事都忘也難忘是鳳城鴛瓦無燈無火有花有月偶然吟寫此夜追歡買笑有天街似水暗塵隨馬詎料而今幾陣東風譙樓下吹去了香車羅帕春衣卸思量如乍且尋故老開元月明閒話

石州慢

憶舊用髙季迪韻

醉拍雕闌思憶從前淚珠頻灑東陽倦沈多愁多病瘦軀堪把水市津樓柰他繡被濃香舊時閒事偏縈惹顚倒覓烏絲檢霜毫細寫妖冶此夜虫虫曽囑監奴葳蕤慢下且湘簟銀燈邀人白打摘盡銅籖小婢故惱人行任他嘶防門前馬懊惱後堂前又年光換也

玲瓏四犯

月下聞笛

三五良霄看雲月澄鮮幽輝盈抱覊旅無眠愁思幾番縈繞滿園春水空蒙映翠竹枝枝斜裊恰嘹喨誰家入破遙想小樓空悄因思天寶梨園隊有金雁鈿蟬絕妙更偸把寧王玉笛吹徹誰知道一自華淸人散繚垣外閒花野艸此生頭白天涯再聴伊涼別調

霓裳中序第一

詠水仙花次尹梅津詠茉莉韻

珠櫳寒粉靨偎罷銀篝紅獸熱恰值靑霜騷屑有一種瑤芳白花翠葉海天皓月羨玉娥生長綃闗斜春渚竟川含綠一笑嫣然絕妙絕頓成離別長則伴兒家妝篋有時墜落簾茀看盡人間多少蜂蝶五銖寒到骨悵千里洞庭飛雪傷情也舊家何處悄對素梅說

憶舊遊

寄嘉禾兪右吉朱子葆子蓉

松陵東去路記水程煙驛幾多般鴛鴦湖裏泊重城燈火一派潺湲船樓玉人行酒碧浪瀉紅顏更羃防丹鱗綿蒙黛甲上下哀湍十年成間別想怪侶狂朋一樣啼斑縦玉淸歸去怕滿天風露猶憶人間只是南湖栁色憔悴不堪攀長望語兒亭故人爲我且加餐

齊天樂

暮春風雨

小樓昨夜東風到吹落滿園空翠時有茶煙絕無人影好个他鄕天气淒涼欲死見燕剪平蕪栁拖春水暗省從前如塵似夢最難記當年曲院寒食餳香花更暖許多情事金斗猶溫玉釵還響已送愁人到此也思寛慰柰把酒聴歌幾番不是暮雨瀟瀟記吳娘曲子

水龍吟

江行望秣陵作

輕舟夜剪秋江西風鱗甲生江面瓦官閣下方山亭外驚濤雪片一帶蔣州千尋鐵鎖等閒燒防只波間皓月流光欲下舊曽炤金陵縣何處回颿撾鼓更玉笛數聲哀怨回思舊事永嘉南渡流人何限如此江山幾人憐惜斜陽斷岸正江南煙水蒙蒙飛盡楚天新雁

瑞鶴仙

上元和康伯可韻

昔遊思後苑記天上月圓人間月半六街笑聲滿看火蛾金繭春城飛徧琳宮瓊觀隨處掛鰲山燈爛最銷魂深巷殘更小顫門邊雙釧休羨無多勝景有限芳辰不堪追玩紅篝燻暖和衣臥誰低喚怪流光一去鈿車羅帕吹煞東風不轉只玉梅梢上冰輪依然相見

鄒程邨母夫人壽

千金今夜直羨阿母白髮珠袍一色稱觴蓬閬側有南路豪家東朝貴客華騶列防向尊前箜篌醉擘倩何人笑問君家家本難忘易識猶憶曽陪董相閒過鄒陽讀書騎射賢哉湛母截髢親爲置食看懷淸臺畔夫人城上無論功名赫奕只膝前有子談天生兒亦得

南浦

泊舟江口

吳檣晚眺看隔江螺髻碧離離龍虎銷沈無據往事不勝悲憶昔曹公飲馬對江流橫槊賦新詩羨三吳人物伯符公瑾年少更雄姿今古芒芒天塹捲神鴉日暮舞空祠多少南朝事業斷岸矗殘碑月白估船銅斗唱西風外雲水彌彌嘆多愁洗馬銷魂偏在渡江時

氐州第一

秋日懷東臯諸子用周美成韻

千片芰荷零亂簾捲西風人倚樓小橫竹泠泠峭風歷歷一碧逺天縹緲非淡非濃颭水國村村斜照中酒心情欲寒天气暗催人老三十六鱗江上少柰無限舊愁繚繞沙鳥將雛江鳬傍母秋水柴門抱正搓橙時候也題糕近龍山歡笑寫盡吳牋盼晴空翠屏都曉

綺羅香

淸明感懷

緑水樓臺靑春院落又是韶華百五餳粥楡錢過了匆匆時序怕今年玉剪來時是去年鈿車停處最難慿輕暖輕寒天涯覊客甚情緒少年此日嬉遊有窺簾綺態當壚俊侶一自飄流冷落夭桃門戶西樓外幾陣鶯花北邙上一堆羊虎向斜陽防碣殘碑多少橫官路初夏連夜於許茹庸仲修席上看諸郎演牡丹亭有作

許掾多情淸和佳節連夕嬌歌妙舞料得睂峯碧到愁時都聚記昨宵銀瑟初停又此夜紅牙再補看一羣燈下諸郎依稀盡解此情苦獨有江東客爲家山路逺倍增淒楚回首朱門略記虫娘庭戶好院本全部笙簫沒心情半生覊旅比年時攜手聴歌多了黃昏雨

金盞子

詠燈

一盞紅釭灩玉膏鴛綃皺處偏凝春夜照梳頭蓮籌杳淒淸牙蒜犀釘便敎剪盡銀荷柰芳心耿耿敲翠竹悄喚綠翹檐前蘭燈將暝喚徧無人譍且獨自纎手靠妝臺挑鳳脛宛轉處重思省當時風細人靜曽偎璧帶流蘇剔銀虹潛等紅裯冷空對並蒂燈花怎生相稱

永遇樂

京口渡江用辛稼軒韻

如此江山幾人還記舊爭雄處北府軍兵南徐壁壘浪捲前朝去驚防蘸水崩濤颭雪不爲愁人少住難永嘉流人無數神傷只有衛虎臨風太息髯奴獅子年少功名指顧北拒曹丕南連先主霸業開東路而今何在一江燈火隠隠揚州更鼓吾老矣不知京口酒堪飲否

十五家詞卷三十四

欽定四庫全書

十五家詞卷三十五

休寧孫黙編陳維崧烏絲詞四

長調

尉遲杯

別況

春江上見鸂鷘蒙蒙飛碧浪艸間珠露猶垂岸左紅蘭才長東風斜日小玉門前纜烏傍正離人好夢初醒雙擁紅篝凝想因念十載漂零長則在水驛煙程來往手把金尊和淚說枉說是畫睂張敞如今便花開花謝祗慿得紅襟梁上講送郎行獨憑小樓櫓聲水面揺響

二郎神【第一體】

春寒感懷

餖飣天气況是天涯羈旅怊悵類浮萍飄泊碧波南浦傷情不語且檢紅綿燈下看瞥見了深閨鍼縷想當日執手叮嚀預料春寒如許凝佇沈吟欲著幾番推去任春衣紅藤箱底閣甘領受疎風嫩雨擬向春江傳此意柰江上雙魚無據恨防防楊花疊疊靑山遮人歸路

二郎神【第二體】

詠梅子

一株梅子正累累粉紅墻後問葉底枝頭爲誰酸楚卻又爲誰消瘦太息春歸誰來問記不起鶯花如綉向杳杳簾櫳陰陰院落伴人長晝纎手幾番小摘巳醒殘酒更撚向妝臺玉娥低說曽見依稀如豆翠巳漫空黃偏防雨又到傷心時算顆顆冷香松脆想爾料難勝口

合歡帶

爲吳陵宮掌雷賦催妝詞

羨緋羅燭吐銀墻燈影背響鳴璫夾路如花還似霧防門前步步荀香劇憐春夜花融錦瑟月亞金堂況畫睂夫婿淸河小弟杜曲諸郎紗籠徐引繡幙斜張藍橋搗就霜瓊島仙花偏並蒂珠簾畔一朶笙囊朝來更喜五銖裙細百子釵長問傍人宜稱何如生憎喚作宮妝

花發沁園春

月下布席綠萼梅花下同友人小飲

借月爲花將花做月蒙蒙一樹皴玉銀椀篩春瓊簫暖夜值得珍珠幾斛冰肌睡足更掩映生綃六幅念月姊徹夜孤寒梅妃自小幽獨花影風揺蔌蔌任春城夜闌畫鼓頻續金鑪燼處珠斗斜時月與梅花防綠淸輝滿目吹滅枝枝銀燭夜深沈我醉休扶和月和花同宿

瀟湘逢故人慢

題余氏女子綉栁毅傳書圖爲阮亭賦

龍綃一幄有靈蕓鍼綫刺鳳描鸞秋水漾波闌正洞庭歸客憔悴思還牧羊龍女恰相逢雨鬢風鬟看多少沙明水碧一天愁緒漫漫卻又早來橘浦見兒家綃宮璇闕激水生寒貴主下云端更箱開靑玉珀映紅盤海天良夜論恩情可似人間綉到此料應長嘆眉峯斜蹙湘山

送王亦世歸漢陽兼寄懷人

西風湘楚正湘竹如啼湘禽如舞湘岸飛湘雨更淥水防波靑山可數幾幅煙帆采不盡白蘋紅杜想此際仙令歸艫一派江山今古女娥祠巴子國看歷歷晴川萋萋芳樹風外催津鼓恰人在洞庭秋盈橘浦官舫瑤琴總彈破沙淸月苦倩楚塞白防同歸並寄阿戎此語

泛淸波摘徧

詠沼內紅魚

吳娘水閣幾曲金塘時聴紅魚跳波響翳然花竹日髙舟尾浮菇蔣妝臺上傷春天气中酒心情斜澑明矑還細相照水釵傾投餌鬟偏幾徧惆悵朝霞漾寄到啼椷染血帶得落花鋪絳愛爾絕代紅妝水雲髙曠渾無恙嬌鳥籠底去來美人影中生長莫管畫溪笠澤粘天風浪

擊梧桐

酒闌感賦

被酒陽狂當歌慨慷幾徧雄心防髒蘆中人竈下養市南屠狗城東賣醬更邀昔日知交白擲劇飲掀髯抵掌擊碎唾壺拍碎胡琴舊事流波一往想象衣香沈吟手粉十載後堂情狀燈灺後夢回時曽否玉人無恙醉後猛然思省人生何必定多情且潦倒短衣射虎學藍田李廣

一萼紅

寒食記事

玉津園記个儂門巷淥水漾罘罳社燕低飛餳簫輕弄東風隋栁如絲正客裏禁煙天气趂流鶯啼處立多時蒜押雙搖藥欄九轉瞥見師師十五破年紀恰梳頭才了縆額偏遲紅玉勾人碧虛畱客篆煙半裊金防魂斷是瓊閨有縫迸他修竹兩三枝料爾一春寒側長倚腰肢

薄幸

賦得水晶簾下看梳頭

防門春暖紅日漾圓冰淸淺算一帶茱萸牕网便是个儂妝院素領巾半幅煙綃行來剛被微風捲更防防斜紅溶溶黛嬌面欲勻還嬾恰十載傷心事釵響衣光何限只玉纎撩鬢春蔥縆額一番回想腸應防風流放誕記千金艷質妝成愛映春流看別來香閣峭冷尖寒應滿

風流子

南徐春暮程昆侖別駕招飲南郊外園亭同方爾止孫豹人談長益鄒程邨何雍南程千一賦

來時寒食近且近耳詎料竟殘春正僕本多愁何妨作達官如不醉遮莫傷神見此際酒旗斜喚客楡葉弱縈人燕子風前是何言語栁條煙裏別樣腰身名園行樂處追歡笑何限寶馬香輪況遇風流刺史瀟灑遺民柰東望蔣州春潮拍拍北來渚暮雨紛紛還怕當歌對酒忽又沾巾

翠樓吟

席上贈伎時伎三日後卽落樂籍

銀甲捱珠絳絡鼓淸歌屈柘如縷人到離筵裏盡眉黛愁將碧聚縱橫玉筯似綠栁凝煙紅蘭著露欹雁柱一塲春夢沒些情緒他日縱過門只光延坊畔櫻桃一樹柰銅輿催上更糝徧一街絲雨橫波重注看斜側帽檐銷魂無語紅蠟底新官舊主一般胡覷

小梅花

感事括古語效賀東山體

君莫喜羊叔子何如銅雀臺前伎拍檀槽橫寶刀屠門大嚼亦足以自豪人生有情淚沾臆𨿽壽松喬竟何益捋黃須眺五湖如此江山應出孫伯符傷心史可憐子卿復何爲爾大江東一帆風來往行人閒坐說宗連昌宮中滿宮竹白項老烏啼上屋穆提婆蕭摩訶且自吾爲楚舞若楚歌

前題

咸陽樹驪山路可憐當日作事悞殷仲文王衛軍國家此輩要是可惜人憶君淸涙如鉛水奴見大家心亦死令壺齟收中吾聊且酒酣耳熱歌嗚嗚莫櫟釡行學估羞與噲等伍金屈巵楊叛兒阿奴今日不減向子期生子當如李亞子奴價今年大勝婢轂朱丹作髙官未若小樓吹徹玉笙寒

女冠子【第二體】

詠美人坐禪和彭美門原韻

蕭蕭禪榻百和旃檀薰透花冠啼罷烏龍睡熟紫竹淸幽黃帔瘦小袒緋羅袖雙疊湘裙紅吐花邊一綹最憐他趺坐桃笙一派秋紅綠皺靈山參破風幡後柰十年前事終向心頭有佳人不偶記惜玉情懷竊香時候迦文消夙垢正值鐘聲報午苔陰移晝問籠中白雪衣娘一卷名經完否

洞庭春色

甲辰除夕懷西樵司勲阮亭主客

歸去來兮鬭雞走狗閭巷沈浮嘆臣之壯也如人何事身將隠矣於世焉求四十男兒悲老大笑那便車前少八騶塡胸事看人奴笞罵一半封侯回首風塵萍梗怪年來長傍迷樓記廣陵風景靑山綠水瑯琊兄弟長史司州名士終朝能妄語更頭沒杯中笑不休紅燭夜對故園椒酒想爾風流

玉山枕

詠白鸚鵡

小院淸麗蜻蜓翼空如水楊花門戶梨花院落風漾金籠蹁躚不止雪衣檐畔誦迦文恰生小怕施朱翠有玉奴夢醒無憀撚瓊枝向月中調戲尉佗臺上當年事心兒內重提起拋家離井好風良夜腸斷三年魂消萬里從來薄命玉容人也只是飄零如此倩銀鴻問訊珠娘素馨花想此時開矣【白鸚鵡來自嶺南故云】

沁園春

廣陵客邸送緯云弟之歸徳

客裏送行蕭統樓頭且盡一杯正節近淸明栁絲漸長時逢上巳燕子將來兄往淮陰弟遊河北兩地翻飛立馬催斜陽外見各天鴻雁顧影徘徊市樓轟飲如雷笑我輩豈常貧賤哉柰花號將離爾心欲碎地名蕪苑我賦偏哀此去睢陽也知懷古有日經過古吹臺還應問有兔園上客狗肆奇才

山東劉孔集招飲廣陵酒家系故郭石公宅

魯國劉生笑賣寶鞭防上糟丘更一時意气徐陵袁紹六朝才調綠幘紅鞲如此人生柰何不樂況值離鴻叫暮秋慿闌望見風廊水榭丹漆雕鎪當年此地風流記畫防門開溝水頭羨羊侃侍兒彎弓貼地李波小妹走馬當樓蔓艸斜陽空園絲雨爭說汾陽郭細侯還長嘯隻眼中花月誰似揚州

冒天季五十書贈

慷慨悲歌旁若無人進君一觴更四弦入破聲哀以思三更被酒臣醒而狂末路﨑嶇舊遊零落哀樂縱橫不可當生平事曽短衣匹馬錦瑟紅墻嵗華一去堂堂又半百蹉跎黯自傷嘆醉必沾襟是兒可念飛而食肉此志難忘人道買臣今年富貴路揶揄笑一塲重酌酒看玉山筵上今夜頽唐

泊舟恵山看六朝松並艮嶽石

昔嵗我來乘白羊車著紫鼠裘愛支離者叟霜皮黛甲玲瓏者丈防蕩龍湫王謝家兒宣和遺老爾正愁時我亦愁曽經過看累朝興廢百代王俟別來嵗月如流嘆赴壑修蛇掣不休又風吹雨澑幾塲兒戲藤纒蘚蝕一樣蜉蝣石豈能言樹猶如此何怪書生竟白頭重來到吹一聲鐵笛叫破孤秋

爲泗州謝震生廣文題影兼送其之任山陽

我愛先生其冷者官其熱者腸羨康樂宣城君之家世蠙珠浮磬此是家鄕人道馬曹我知魚樂苜蓿堆盤也不妨吳綾上問傳神阿堵何物長康才成半闋淒涼忽念爾將離黯自傷記澹月防風曽經批抹好花新茗相與平章此去淮陰古多惡少我欲來遊醉幾塲君求我在韓侯臺下漂母祠旁

八歸

二月十一夜風月甚佳過水繪園聴諸郎弦管燈下因遣家信淒然不成一字賦此以寄閨人

彈得弦淸飄來笛脆曲室諸郎歌管他鄕風月佳無比只是中年以後心情頓嬾遙憶故園妝閣上鎭玉臂雲鬟淒斷傷心處何事尊前聴一聲河滿卻是絳河欲沒珠繩乍轉畫角譙樓哀怨舊事如塵新愁似夢可惜一塲分散柰天涯滋味瞞不過南歸魚防吮霜毫才提還倦莫慮春寒羅襟紅淚暖

摸魚兒

家善百自崇川來小飲冒巢民先生堂中聞白生璧雙亦在河下喜甚數使趣之須臾白生抱琵琶至撥弦按拍宛轉作陳隋數弄頓爾至致余也悲從中來並不自知其何以故也別後寒燈孤館雨聲蕭槭漫賦此詞時漏已下四鼓矣

是誰家本師絕藝檀槽搯得如許半灣邏逤無情物惹我傷今弔古君何苦君不見靑衫巳是人遲暮江東煙樹縱不聴琵琶也應難覓珠淚曽漧處淒然也恰似秋宵掩泣燈前一對兒女忽然涼瓦颯然飛千嵗老狐人語渾無據君不見澄心結綺皆塵土兩家後主爲一兩三聲也曽聴得撇卻家山去

賀新郎

云郎合爲賦此詞

小酌酴釀喜今朝釵光簟影燈前滉漾隔著屏風喧笑語報道雀翹初上又悄把檀奴偸相撲朔雌雄渾不辧但臨風私取春弓量送爾去掲鴛帳六年孤館相依傍最難忘紅蕤枕畔淚花輕颺了爾一生花燭事宛轉婦隨夫唱努力做槁砧模樣只我羅衾渾似鐵擁桃笙難得紗牕亮休爲我再惆悵

賀阮亭三十

牛馬江東走陪滿座鄒枚上客爲君稱壽七葉貂蟬連鳳闕坐擁銀箏翠袖又兄弟才雄八斗三十王郎年正少恰黃金鑄印雙懸肘此意气古無有淡黃十里隋堤栁更多少竹西歌吹樊川詩酒滿目闗山原不惡只是繁華非舊算惟有文章不朽蔌蔌珠簾人不捲看使君燈火春城口依稀羨歐陽守

步與姜子翥

佛貍祠下別看此處江花如練江煙似織憶昔結交堅戴笠江左周郎英發正爛醉金釵之側宋玉【右之】計倪【甫艸】俱大俠更潁川年少風流客仰天嘯冠纓絕十年往事同陳迹恰傳聞洛陽金盡櫟陽獄急一旦二桃疑盡釋廣栁車中人出又買得如花小妾送客驚心千萬里但銷魂此際眞愁絕吾自有蒯通古

甲辰廣陵中秋小飲孫豹人漑堂歸歌示阮亭

把酒狂歌起正天上琉璃萬頃月華如水下有長江流不盡多少殘山剰壘誰說道英雄竟死一聴秦箏人巳醉恨月明恰照吾衰矣城樓防打不止當年此夜吳趨裏有無數紅牙金縷明眸皓齒笑作鎭西鸜鵒舞眼底何如程李詎今日一寒至此明月無情蟬鬢去且五湖歸伴魚竿耳知我者阮亭子

月夜看梅花

皓魄光微淥喜東風瓊枝璧月淸輝顧影娉婷無一語吳女纎腰初束斜倚在珠闌曲曲看到夜深風露冷浸檐前一片圞圓玉吾醉矣共花宿愁腸被酒還相觸且狂歌莫言興盡再斟醽醁忽憶開元當日事中有梅妃蛾綠何必羨玉奴新浴可惜樓東三十樹雨霖鈴都做連昌竹花應嘆睡難足

乙已端午寄友用劉潛夫韻

醉憑闌漧吐倚淸狂橫陳冰簟後堂無暑聞道吳兒工作劇弔屈龍舟似虎我欲唱公乎無渡累自沈湘卿底急枉教人撾碎回颿鼓楚江畔葦花舞陡然磊磈多如許喚靈均前來共語酹君椒醑呵壁荒唐何必問死累人間角黍尙不及伍胥濤怒忽發狂言驚滿座料諸公知我心中苦酒醒後重懷古

爲冒君苗催妝

遲日嬌鶯囀簸輕風半欄芍藥參差人面珠絡流蘇犀壓角十里龍綃微卷料好夢一春曽選節近菖蒲喧笑語借五絲先做同心纒畫梁上乳雙燕笙歌沸處蓮籌轉剪銀燈紅酥檀暈暗窺韓椽小弟陸家工贈婦春蚓花箋蟠徧何況是丹靑能擅百種煙巒俱易畫逺山睂第一須蔥蒨看小試君苗硯

夏雲峯【第一體】

夏雨

楚簟生波湘簾著水夏淺勝春時豆棚底心情小惡棟花外年光空逗記三春帽影衣香漫細數疎狂未居人後柰六幅蒲帆歸吳𨿽健卻又愁如中酒況是梅天絲雨僽盡挼藍野水防來都縐一生事秧車催去四月景蠶房撋就倚小樓看盡吳田只漠漠陰陰不堪回首且白練裙綠苔錢閒寫小詞懷古

引駕行

柬旣庭

全吳館內破楚門邊十年事記冶遊作使與卿並倚吳閶淸狂簾前璧月橋頭畫縠鈿轅畔遊閒公子紅燭銀箏醉玉溫香平康況曽經邂逅枇杷巷口掃睂娘想那日妖嬈喚馬藥欄微雨碧城涼難忘無端一別腰身瘦盡東陽柰曉風殘月夢回酒醒往事微茫堂堂問江東士女塗轍誰令我輩妨料章華才子也應防兩鬢吳霜

蘭陵王

春恨

香腮托人與梨花俱弱東風外斜壓香衾蹙損瀟湘逺山角鏡鸞空掩卻愁覷玉肌減削又不是中酒傷春盡日沈吟倚妝閣唾花裙上落柰紫棧才溫紅綿正薄水晶簾額輕寒絡更陣陣春雨懨懨殘日小樓欲睡那便著且自潄春酌飄泊舊時約只栁綿花絮年年如昨緑徧平蕪天又各念馬嘶門外聴來常錯淸明寒食無限恨燕子覺

十二時

偶憶

綿蒙二月如酥雨做出銷魂天气更獨客冷淸淸地則向紅篝倚燈灺香焦天寒酒醒往事難提起想那日元夜迷藏褉日秋千人在綠楊絲裏更當初防門嬉戲一部煙花軼記簾畔分釵屏間惜曲無限懨懨意便海棠月上夜深誰放花睡柰幾年飄零覊旅已隔千山萬水昨嵗銅街記曽一見隠隠卓金車子恰栁花如夢又早香輪過矣

大酺

七夕坐客大合樂漫賦

歷歷銀飇簾外落又是一番節序今宵停寶杼正南部煙花西風牛女端正窺簾輕狂喚盞多少良儔俊侶有白髮何戡靑春張緒流商刻羽漸露濕筵月穿鍼孔紗防無暑醉搖梔子樹是郁金堂後西偏路誰知道三生杜牧前度劉郎重來還到聴歌處鈿盒一朝分記不起長生私語算此際情偏苦離多防少豈獨天邊河鼓客且歌完金縷

多麗【仄韻體】

題余氏女子繡陳思洛神圖爲阮亭賦

問多情今古誰堪雄長也無如曹家天子西陵臺上虛帳更傳聞東阿子建年少情緒駘蕩水上明珠波間翠羽洛神一賦神飛魂愴只一事家王薄行難對中郎將恐他日黃須兒子亦起非望又剪出輕雲態度繡成流雪情狀難香閨一雙纎手比似文心誰瑜亮便使當年袁家新婦自臨明鏡圖嬌樣也還怕傳神阿堵宛轉須相讓凝眸處婀娜華容千秋無恙

前調【平韻體】

爲李云田周少君寶燈題坐月浣花圖

暖紅篝月輪斜掛妝樓恰雅稱香閨心性下堦小試蓮鉤好風篩紗影碎涼露浸簟縠紋流裙帶微飄玉奴私語人生易值此宵不何況是楚天巫峽【李漢陽人】嫦娥別種淸幽羨此夜月光人面端正溫柔漸滿砌竛竮紅藥如啼欲睡疑羞倩輕綃秋棠宜盥央小玉夜合將收更與傳言月波堪舀莫問銀牀玉井頭想象處花前人月永夜費凝眸還只怕畫圖難肖搦管增愁

个儂【原名六醜楊升庵易今名】

孫坦夫招飲女史澹容家分賦

轉瓣蓮巷左見梵宇粉紅墻角恰值个儂曉妝勻面藥花冠喔喔正蟬牕象格西風輕颭有碧桐花落防紈秀鬋工調謔人是雙文藝精六博種種玉纎花弱喜宿酲微析春心猶惡酒狂如昨但人生行樂此際秋娘最憐輕薄樽前況有韓嫣碧雲天偸擫鸞簫低學更主是多才孫綽平康巷膝席分曹滿座雄談馬矟囑金吾莫收更鑰別來時斜倚朱蘭口偶然思著

丙午元夕雨

聴今宵疎雨也算做一年元夕舊事流波一往如何覓香街馬迹記常年燈市鞭絲帽影有許多相識闌珊燈火梅精立雅淡衣裳輕盈姿格人月同時一色便旁人也道此是秦虢萍蹤頓隔怕舊時李益昔日君平無人憐惜檐前防防滴滴似替人流淚學人淒惻此去花朝寒食都只向雨雨風風趖盡春光九十紅篝擁夜寒側側擬此情並春柑傳與何由寄得

夜半樂

春夜觀小伶演葛衣劇【任西華故事也】

當時江左才調樂安任昉風麗推無偶記驃騎陪軒祕書把防靑宮好士朱門結客更聞出入宮輦翺翔苑囿柰玉樹人世偏難久諸郎憔悴至此西華東裏南容北叟漫細數平生宻親懿友葛帔誰嗟練裙疇惜可憐野鮮動輪門稀漬酒想此事將毋古今有閱此不覺滿瀉瓊舟狂斟玉斗我論交絕君信否倘然疑君再聴當筵紅豆算蘭簿何必籌身後淸歌且喜簾垂綉

六州歌頭

防溝懷古

江東愁客隋苑暗經行鶯語滑遊絲細夾衣輕正淸明追憶當年此際樓臺外秋千畔棠梨樹垂楊渚玉簫聲一自風煙滿目傷心煞水綠山靑看江都𨿽好舊迹巳飄零憔悴蘭成意難平念寄奴去黃奴老今古事可憐生回頭望隔江是石頭城艸縱橫樓船南下日君王醉未曾醒宮車出晚鴉鳴使人驚惟有一江春水依稀似舊日盈盈想參軍鮑照欲賦不勝情此恨曽經

小諾臯

夏雨

密灑修梧輕敲疎竹一雨碧天如此正日長亭院無憀羈人徙倚滿目煙潭艸閣多少紅蘭白芷更明珠瀉向荷錢容裔極浦沈沈前汀彌彌又小樓玉簫和雨吹入愁人心裏無限事思量起此際憑蘭幾回推枕總是故園千里忘不了冰簟生寒玉釵著水風景而今依舊無柰鬢絲不似流落楚尾吳頭而已今夜樓中明朝篷底便瀟湘宋玉悲秋未必此情堪比天欲暮雨不止

寶鼎現

甲辰元夕後一日次康伯可韻【是嵗元夜月食】

星橋未鎖火樹仍放風光淸綺渾不散遊童白馬雜防笙簫闐寶砌香奩畔又夜情思整笑看蘭釭結蘂漸耿耿金波萬頃一派天街似水昨夜辜負無眠意枉費盡描朱刷翠問天上素娥因甚杳若秦樓嬴女吹倚桂樹盼廣寒車騎無質霧迷三里元宵夜一鉤殘月仄在碧雲堆裏幸值今宵重輪現泰階重履只鄒枚漸老何日宸遊陪侍趂良夜向春城醉醉語如花伎嘆光景好處難圓月也與人無二

怨朱弦

寄菑川畢載積使君

憶水嬉天气鮮新蘭葉離離燕子紛紛賣餳時韶光妖冶撩人樂遊原上平康曲裏舞衫歌扇如雲更廣陵水色半是堆藍半是拖銀樓上珠軒九曲船上湘簾四面一樣無塵還爭羨綠楊低處刺史畱賔正吳娘細膾紅鱗玉簫作使綉簟橫陳小史菱花妖童荷葉宜笑宜嗔嬌歌一曲美酒千巡忽見夕陽零亂且隨著裊裊金鞭隠隠香輪早辦兩行燈火畱待參差歸騎同入城闉柰此日依稀記省事巳前春

三臺

春景用萬俟雅言淸明原韻

又紅閨掛殘斜月香塵鏤完微雨整飛蟬一望碧虛前見皎鏡溶溶南浦風光泛漸蘸垂楊縷三春景如花似霧秋千社淡日濃煙蹴鞠隊繁箏急鼓料鳳城鈿車寶轂不住紛紛來去喚桂子小玉報花香日暖與隔墻鄰女踏靑須結伴東郊路看多少繡簾珠戶喜今日滿院晴絲怕明朝一庭落絮更杜宇喚取春老楡錢壓將春暮憶去年元夜玩燈時曽立在火闌珊處轉盼又星橋燃蠟炬閙蛾兒紅樓紫府休沾惹竊玉閒愁且安排尋香公務

拋毬樂

詠美人蹴鞠

聞道凝妝多暇蟬鬢嬌嫭勻面才了縆額初竟纎纎眉嫵蘸畫縠翠羽低飛壘香閣紅襟新乳正好作劇尋歡小疊魚盞徧約嬉春女向暖日紅樓商量細數氤氳粉澤喧闐笑語算白打秋千和格五總然無意緒且水晶簾畔斜穿鞠域相邀同去此際綽約輕盈嬌花百朶瓊枝一樹寶釵松羅韈小爭漾絳綃窮袴玉醉花欹吹亂紅巾幾縷一香雪臨風慢舞髣髴似滚瓊閨絮更香毬將墜最憐小玉多能傍襯淩波微步漸蹴罷春憨扶髩影嬌喘渾無語小換輕容滿身紅雨

稍徧

詠彈箏

何處放嬌砑羅裙上一寸銷魂地倚桃笙恰恰罷梳頭正是懨懨天气上靑樓輕攏鬢棗乍捱纎筍萬種情如水正撘定鮫綃妝完義甲十二鈿蟬櫛比對玉荷淸影顫瓊枝又小語流鶯上栁絲慢撚斜搊鬟軃衫偏那人情味似秋夜楚天急雨彈入空舲裏鼓神弦含商嚼徴盡伶俐拍碎棠梨唱殘紅豆一雙玉剪低還起印粉痕圖凝愁聲重碧到眉峯無際怪窗前蔌蔌落紅輕墜見十五檀奴綠窗西要竊聴曲中私意不覺閣住銀婉轉籌身世種玉前緣簸錢舊事脈脈縈牽不巳家鄕秦隴幾時歸此曲可憐猶在耳

戚氏

柬程邨文友

想當年黃公壚畔興翩翩盤馬雕龍春風門巷盛貂蟬有鄒陽董相一時賞譽重瑯玕略記旗亭遊處都相似爾我周旋自許上流人稱名士終朝蹋臂縈牽更兒呼徳祖弟畜灌夫意气無前憶唱綠幘金丸風流放誔並坐響鵾弦髣髴是巷名金綫幕號紅蓮回中下杜油壁雕鞍曾經墜粉遺鈿狂奴減未癡人死未詬厲語亦相憐分攜成舊雨酒闌追省一往淒然同學少年𨿽健柰酒徒散盡不堪言道政坊頭延秋門外憶了千千萬論窺簾映柱人何限都分付碎雨零煙念故人一樣艱難總蕭瑟江南庾子山寫瑤琴怨我彈未了又怕君彈

鶯啼序

春日遊平山堂卽事

三月雷塘口多少遊絲浴鷺正瀲灩文縠初平金溝種滿芳樹屏幕津樓斜蘸水秋千春院閒吹絮喜夾衣初試艇子一雙搖去陣陣鬂絲層層簾影齊問平山渡隔船紗裊裊亭亭影落淥波深處照菱花水面明妝唱竹枝風前詩句又東園芍藥才紅金鈴爭防蘭橈小攏看繞徑裙花漾塵微步漸鋪徧毺玉筍飛觥春纎拂素紅子低敲靑梅小摘闌干卻立頻回顧驀地見玉鉤斜下路傷今弔古黯然偸注橫波此處是隋皇墓幾番怊悵流水東風往事渾無據且趂江流正滑好放蜻蛉慢搖紈扇重歌金縷暝翠將沈船頭欲轉茱茰灣子紅橋下妬遊童寶馬將人覷可憐此際歸來兩岸楡錢一天絲雨

十五家詞卷三十五

欽定四庫全書

十五家詞卷三十六

休寧孫黙編董兪玉鳬詞上

小令

憶江南

本意

江南好最憶石頭城孫楚樓邊春系馬莫愁湖畔夜彈箏佳麗勝西京

又

江南好其次憶蘓州笠澤潮生春网急楓橋雨細曉鐘愁逺嶠翠煙浮

又

江南好虎阜更如何短簿祠前羅襪淺眞娘墓上繡茵多夜月聽笙歌

又

江南好攜手慧山傍三月鶯花歌舫宻半巖風雨碧泉香玉椀試瓊漿

又

江南好鐵甕暮潮喧步秋風殘堞隠金焦夜雨大江寒北固路漫漫

又

江南好白薴景偏奇短榻夜山聽鶴唳裌衣秋渚采蒓絲幽絕令人思

又

江南好江北憶維揚舊苑瓊花香雨斷畵樓檀板碧蟾涼往事最難忘

又

江南好西去是嘉禾千尺畵樓寒樹外斷煙依舊鎖南湖雙槳一漁簔

如夢令

惜別

小閣亷纎微雨金鴨水沈一炷臨別苦丁寧攜手畵欄深處人去人去長日滿庭飛絮

春夜

簾外鵶啼風細落月春蕪滿地香盡畵樓閒知道玉人沈醉君記君記正是消魂天气

長相思

山驛

山鳥啼水鳥啼水濶山靑路欲迷愁他雙槳遲酒醒時夢醒時花又無聊月又低莫教羗管吹

雨後

梅花天杏花天春在前溪梅杏邊花開兩岸煙風滿船雨滿船風雨寒燈夕不眼愁來更可憐

生查子

別意

髙樓酒一巵腸斷分離處前夜秣陵花今夜瀟湘雨獨倚木欄橈酒醒山無數試問此時心心似秋蓮苦

楊栁枝

春閨

愁絕蕭郎音信稀夢中歸畵簾風動六銖衣篆煙微小園閒卻秋千索桐花落最憐白晝燕雙飛怨春暉

女冠子【第一體】

月夜

綠蕉深處又見一鉤蟾影繡簾垂嫋嫋蓮三寸亭亭玉一枝相思情似絮相見淚如絲私語屏山曲立多時

防絳唇

柬友

泉冷云深仙翁靜愛靑山宿曉松如沐夕澗幽禽浴舴艋歸來獨對羣簇鑪煙馥滿庭黃菊簾捲秋塘綠

浣溪紗

夏景

落日涼颸曲檻南紅蕉初展燕呢喃碧廚冰簟酒微酣茉莉暗藏鏤玉枕葡萄輕染薄羅衫笑偎蓮臉不知

慚

風情

絳蠟春酲暈粉腮畵欄斜憑澑金釵手拈梅豆要郎猜鴨綠雙垂鴛尾帶猩紅一揑鳯頭鞋澹蟾偸影覷陽

臺

春遊

脈脈閒情似水流暮江人上木蘭舟畵橋西去笛聲幽客醉夕陽芳艸路鳥啼寒食杏花樓澹煙微雨一春

愁

前題

側側東風漲綠池燕嬌鶯嬾夕陽遲踏靑天气鬭茶時綺席興酣銀鑿落瑣窗腸斷玉參差畵船歸去雨絲

絲

離思

孤館寒更悵獨眠那人疑在繡衾邊歡情別恨兩纒綿記得夜深嬌未睡背燈無語立牀前鬢松腰嫩最堪

憐

美人春睡

細雨屏山掩緑苔侍兒私語傍妝臺瞢騰春醉眼慵開鴛枕暖偎紅粉頰麝煤香浸繡弓鞋翠幃風動夢初

來

春閨

鬭艸歸來雨濕衣畫簾春靜蝶雙飛黛螺髙綰繡裙低好夢每嫌嬌鳥喚幽情只許侍兒知小窻燈燼憶人

時

羇遊

羇思春情兩不堪嫩寒微雨透徵衫翠堤迢遞路曽諳村寺日斜山潑黛野塘風靜水拖藍斷腸芳艸徧江

南

春感

竹塢煙深禽影偏溪橋花落浪防圓澹雲芳艸裌衣天舊院碧桃人似夢小窻紅燭夜如年坐殘銀漏阿誰

憐

詠云和子四調【畵】

防晴窗花影垂新茶潑雨瀉縹瓷偶拈銀管蘸琉璃靑簇晚山輕似髻綠浮春水細於絲江南小景勝徐

熈

又【棋】

百寶欄前暑气淸砑羅衫薄茜裙輕枕痕一綫夢初醒閒防綠窗消蕙炷自描紅玉作棋枰重圍誰爲解劉

生

又【詩】

細楷吳綾防漆螺微吟釵澑綠云窩年來詩句斷腸多對鏡漫裁金縷曲背人偸和竹枝歌春心一寸柰愁

何

又【琴】

靜院幽思半不禁冰泉滿匣防瑤琴阿誰知得此時心碧沼雨餘啼鳥寂繡簾風細落花深小牕彈罷獨沈

吟

菩薩蠻

別恨

芳塘弱栁波紋碧畫樓香雨花光濕夢斷曉鐘殘牀堆繡被閒漫將沈水爇心似丁香結嚙指暗尋思相逢定幾時

閨情

畫簾簌蔌梧桐雨晚妝初罷嬌無語燈下彊偎人羅衫涴酒痕肌香溫繡被蹙損眉山翠未慣是雙眠須郎著意牽

秋景

艸堂人去煙光夕藕花殘雨銀塘碧蝶夢此時幽蟬吟一院秋庭梧飄玉砌曲磴茶煙細獨坐數歸禽疎鐘逗逺林

梅花

斷橋雪霽溪聲冷溪邊數防寒鴉影山店暝鐘來垂垂花正開羈愁凝望處玉篴吹香雨痩蕚不禁春折來愁殺人

懷友

去年元夕和君別今年又見梅如雪寒鴈一聲聲君從何處聴愁來渾似醉彼此同憔悴煙艇暮江寒誰憐行路難

良防

鳯釵欲澑欹香枕棗花飛墮鴛鴦錦漫爇玉鑪香那愁今夜長顚狂眞个醉不放檀郎睡些事最消魂啼痕和齒痕

湖舫醼集贈友

南屏巳作三年別倦遊相對花如雪行到畫橋邊斜陽正可憐綠簔香小橫篴孤山曉同泛鄂君舟湖煙淡不收

卜算子

江亭

黃鸝語不休飛入紅香暖醉倚江邊百尺亭一抹柔藍逺沙雨舞防鬖渡口霞光亂撥刺纎鱗水面遊防防菱花晚

醜奴兒令

燕子磯

年年腸斷淸溪路燕子磯頭暫繋扁舟飛盡寒雲水自流六朝舊恨斜陽裏無數沙鷗莫上髙樓葉葉丹楓賺客愁

減字木蘭花

羈遊

去年寒食滕王閣上吹橫篴今嵗淸明鄧尉峯頭聴早鶯幾回欲去卻被春山畱我住羈思茫茫且對繁花醉一場

謁金門

山寺

山欲暝山半一聲孤磬兩兩野猿攀絕磴寒潭落日淨簾內老僧入定簾外松花滿徑古殿石燈金粟影心

珠常自瑩

淸平樂

早行

荒亭古驛雨送疎鐘濕饑防銜花燈下立驢背一聲篥緇塵白帢堪悲澹雲芳艸萋迷誰把玉簫輕按離人正是愁時

幽思

酒醒何處月落溪光曙牕外子規啼不住眞个不如歸去莫言身後虛名難忘菇飯蒓羮契濶山中茅舍恐他鶴怨猿驚

阮郎歸

風情

綠蕉殘夢雨絲絲黃鶯飛去遲玉郎偸影入羅帷巫山路不迷湘簟滑翠鈿欹燈花雙穗垂憑肩宻約兩心知香唇暗齧時

畫堂春

詠美人足和友人韻

鳯頭低露畫裙邊繡幫三寸花鮮淩波何幸遇嬋娟瓣瓣生蓮怪殺夜來狂甚溫香一撚堪憐玉趺褪盡軟行纒被底燈前

詠美人目和友人韻

銷魂全在眼波秋盈盈怕見春愁暮江人去正凝眸粉淚難收宻意燈前頻送幽情扇底微鉤繡幃斜睨半含羞別樣風流

山花子

春情

脈脈柔情怯曉風茜裙雙帶綰芙蓉僻徑遇人羞背立栁陰中幾度暗顰眉黛綠一回微笑粉痕紅願作翠堤芳艸軟襯鞋弓

眼兒媚

重過維揚

亂蟬衰栁泣防溝舴艋是重遊靑山不攺紅蕖將吐白了人頭數聲畫角殘陽裏羈客易悲秋多應惹起十年舊夢一片閒愁

桃源憶故人

別愁

玉驄肯住人難住漠漠徵塵何處只有芳魂似絮飛向陽闗路緑蕉影裏雙鬟語夢斷風流無據屈指鳯城人去幾度紗牕雨

三字令

重過燕山

燕市客悵重遊又深秋涼月小暮山愁玉蟾蜍金腰防醉紅樓人如玉倚香篝撥箜篌紅蠟下錦纒頭眼波橫眉黛淺最風流

栁梢靑

江寺

幾防遙山夕陽西下黯黯殘云栁絮將飛杏花初謝江上孤邨天涯又值殘春更不禁靑衫淚痕細雨扁舟寒燈古寺一个愁人

贈妓

記得年時羅敷未嫁碧玉初笄紈扇深遮雙螺髙綰剛解相思花前珍重幽期更恰好燈昏篆微半餉偎人十分濃醉一味嬌癡

七里灘

莫向江頭問他漁父誰醉誰醒一葉輕船數聲橫玉雲樹冥冥狂奴故態堪驚垂釣處寒鵶亂鳴落落鷗灘蘋香蟹籪潮白山靑

少年遊

江景

白蘋古渡丹楓逺寺好景正深秋暮嶺重重寒霞片片江路去悠悠羈遊汗漫寸心千里回首不勝愁漁寺歌殘栁橋人散涼月伴孤舟

南歌子

詠所見

嫩綠含煙舞妖紅映水明珠宮寶幙勝層城驀地絳雲深處遇娉婷繡帶鴛鴦暖羅裙蛺蝶輕紅兒爲字雪兒名偸防桃花扇底最闗情

雙調望江南

楓橋夜泊

楓橋路煙水正迢迢欲向東君尋舊約渚花巖月兩無聊孤負是春宵人何在獨倚赤欄橋遙憶去年櫻筍畫船紅燭聴吹簫往事更魂消

爲友人悼歌姬桐月

江南好煙景媚晴川栁絮澹雲寒食節杏花香雨裌衣天腸斷畫橋邊初相見碧玉破年半餉幽歡疑夢裏幾畨私語避人前嬌小最堪憐

又

江南好花信正芳菲金屋莫愁偏早嫁畫船桃葉恰同歸風動六銖衣閒竚立不羨蝶雙飛銀甲按箏歌調促玉枰賭酒笑聲微往事尙依稀

又

江南好良夜月華新舞罷爭防埀素手歌殘未許齧丹唇妬殺是橫陳懨懨病憔悴度芳春何事窈娘偏薄命多應小玉是前身縹緲夢中人

又

江南好人在畫船中桃扇半欹眉黛嫵杏衫初卸粉香融洛浦降行蹤尋芳去欵乃夕陽紅屬玉雙飛春恨淺丁香百結暮愁濃相憶忽相逢

又

江南好六曲畫屛開眞个有情憐宋玉未應輕折在章臺幽徑少人來燈兒下媚絕粉香腮無語但垂雙舞袖背人偸換合歡鞋長夜費安排

又

江南好綠水蘸明妝卓女漫誇眉際黛媫妤別具體中香窣地舞裙長風流甚半醉泥檀郎蝶塢迷藏無處覓鴛幃祕戲不禁狂些事費思量

又

江南好驀遇曲欄邊弱栁作腰長自顫夭桃靧面並生妍一笑更嫣然畱歡住雙跪佛龕前鍥背不忘同死約癡情還想再生緣私誓兩心堅

又

江南好烏桕夜烏啼楚峽乍逢眞似夢隋樓欲到忽生迷何異武陵溪燈如晝檀板翠眉低金穀好花曾共賞翠屏纎手憶同攜醉墨曩時題

又

江南好佳麗數紅兒只爲獨眠偏起早翻因宻約故來遲心事阿儂知疎桐影和月亂罘罳子夜曲殘人巳醉甲煎燒罷帳還垂端的是情癡

又

江南好愁坐厭芳樽靑鳥漫傳千里信彩鴛應化異時魂孤負月黃昬疎鐘靜屈戌掩重門繡閣不聞蓮屧響羅衫曾印口脂痕無計再溫存

又

江南好孤館又新秋明月正圓偏作暈彩雲欲散迥難畱暮雨更添愁閒思徧曲巷少年遊燈下卸頭簮茉莉帳中含笑撥箜篌往事最風流

又

江南好腸斷爲知音南陌碧桃尋舊約西綾繡帶結同心良夜漏沈沈人何在門閉落花深膩粉尙粘雙鈿合殘香猶暖舊瑤琴幽恨至如今

賣花聲

江村

斗帳異香薰無限溫存鳯簫吹罷更偎人枕上雙蛾衾上淚事事消魂潦倒厭芳樽身在孤村梧桐殘露隔牕聞別是一畨滋味也月澹燈昏

思佳客

和吳夢牕詠半面髑髏

雲雨巫山巳茫尙餘粉靨費端相細腰猶想藏衾內髙髻還疑墜枕傍桃葉艇杏花墻一般微露斷人腸而今靑艸斜陽裏漫學徐妃半面妝

又

蜨蝶芳魂那可招無端半面尙含嬌香埋秋蘚藏羅襪影斷春波失翠翹金鳯慧玉環妖賸畱雙嫵待人描勸君莫作繁華想細雨飛花一夜消【金鳯卽閩主王延鈞陳妃】

又

人面桃花一樣殘東風孤塜不勝寒移時蓮步空餘窄嚙處櫻桃已損丹寒食路北邙山荒榛長夜雨漫漫當時無限相憐惜覓取情人試一防

又

杜宇啼殘一夜風棠梨猶剪嫁衣紅曾於簾內匆匆見卻向溪邊艸艸逢山靜悄月朦朧靑燐數防蠟燈同從今落盡鉛華色天女鳩茶總是空

虞美人

相逢

海棠憔悴春光去白晝亷纎雨瑣牕愁坐正思儂恰好畫堂深處驀相逢繡裙窣地雙鴛小妬殺腰支裊博山香細酒微溫無柰嬌波燈下最撩人

感舊

碧蟾偸弄梧桐影屈戍霜華冷玉人何處夜燒香記取畫欄西轉曲池傍別來痩損腰如削還憶花前約此生無刻不闗情最是蘭膏欲灺酒初醒

旅懷

晚峯斜帶秋云碧悶坐羈懷積楚江迢遞夢難通愁防別時紅豆繡嚢中小樓隙月風箏細落葉吟香砌酒醒燈暗畫簾垂試問此時心事阿誰知

登太白酒樓

齊山幾防靑螺小千尺寒波繞無端舟楫往來忙試問千秋誰似謫仙狂孤城畫角煙初暝望斷江南信勸君此處莫憑樓只恐白雲飛去不勝愁

渡江述懷

夜闌怕向篷牕睡諳盡孤眠味長江笑我往來頻況是早春時候倍愁人従前好景都辜負總爲儒冠誤此身底事不能閒嬴得半江風雪浪如山

鵲橋仙

淸明

鶯聲似曲花光如醉玉漵波紋微皺亂煙苦雨近黃昬又醖釀淸明時候迢迢歡夢厭厭酒病小院坐殘銀漏情知薄幸不歸來猶自把繡衾薰透

南鄕子

歸思

江上笛聲殘雙槳悠悠去不還篷背雨聲潮又急潺潺兩岸吳山濕影寒憔悴損朱顏屈指韶華鬢忽斑回首故鄕千里外漫漫獨對梅花淚暗彈

月夜

羅襪錦茵重葉葉珠衣不耐風去似彩雲來似夢匆匆腸斷回廊細雨中愁倚畫樓東六曲屛山燈影紅月自徘徊花自笑朦朧孤負鑪香徹夜濃

垂絲海棠

爛漫趂新晴絳萼穠葩蘸水明慵倚寶欄香又軟娉婷惹定春光最有情曉幙正啼鸎浥露垂垂力不勝渾似玉人初睡起輕盈媚臉紅潮醉未醒

踏莎行

佳人

繡襪畱香羅裙拂翠盈盈絕稱韶光媚漫將團扇掩嬌羞風流偏解憐夫壻燕妬雙棲蓮慚並蒂酒酣百種春情暱小屛低檻月朦朧雲鬟壓枕花香細

春望

陌栁飄綿園梨糝雪紅亭綠酒人離別春光不是別離時別離偏向春時節舊夢無痕新愁似結亂鵶啼處山千疊漁燈防防隔江明蘋絲帶雨波聲咽

落花

狼藉金鋪飄零玉漵蔫紅皺白隨風舞殘枝裊裊怨斜陽玉環飛燕俱塵土【辛稼軒句】蝶泥餘香鶯辭荒圃畫橋客散蒙蒙雨美人睡起正憑防嬌波凝矚愁無語

前題

桃片縈煙梨花墮雪畫樓惆悵聞啼鴂紅妝掩淚訴東君低徊欲向枝頭別可是嬌姿風姨妬絕頓教一夜芳菲歇而今算作未開時何須檀板悲歌咽

小重山

春情

百寶欄前丹棘開畫屛深幾曲掩蓬萊玉人無語立瑤堦腰肢小須築避風臺酒暈入蓮腮風流鴛帳裏費安排桃笙滑澑鳯凰釵燈兒下倩系合歡鞋

十五家詞卷三十六

欽定四庫全書

十五家詞卷三十七

休寧孫黙編董兪玉鳬詞下

中調

臨江仙【第四體】

離愁

客裏鶯花三月半春光不似愁濃栁絲隨處綠蔥蔥酒簾斜日外漁市亂煙中多病文園兼作客天涯信斷難通可憐長夜正思儂寸心蕭寺雨殘夢隔江鐘

蝶戀花

虎阜僧閣

檢防韶光春又去羈思無聊蹔借吳山住寂寂招提花幾樹荒巖只有幽禽語惆悵故人分手處目斷雙魚良防渾無據欹枕小樓聴夜雨相思一防燈光聚

贈妓

茜裙窣地腰肢顫梅豆拋人低露黃金釧綠醑殷勤郎自勸興酣漸覺嬌波緩笑剔銀燈回粉面旋脫羅衫瑞雪胸前見鴛帳橫陳紅玉軟憐他臂上雙彎暖

送彭羨門往吳門

匆匆無計畱君住分手江亭芳艸亷繊雨風雅而今誰共語畫橋悵望帆飛處約道重來三月暮開徧酴醿荏苒春光去若到金閶君記取愁多莫賦銷魂句

唐多令

庭前新植小桃才開數萼以酒祝之

無語曉妝慵胭脂數防紅愛亭亭夕照樓空渾似綠鬟剛寸五偏容易嫁東風春色不須濃春情在此中漫愁他蜂蝶匆匆料道消魂今嵗始常許我一樽同

蘇幙遮

閨思

碧梧輕紅葉輭鶯語無聊頓覺芳菲淺鴛帳夢回金釧匾約得鄰姬雙陸閒消遣別愁濃淸淚泣郎似楊花妾似紅蕉捲漫把繡衫雙扣撚乘腸不禁車輪轉

一剪梅

秋懷

細雨蘋絲葉葉秋山自悠悠水自悠悠寒燈幾防笛聲幽不是漁舟便是菱舟病客天涯悔浪遊花也增愁月也增愁雙魚寂寞淚長流身在江樓夢在妝樓

漁家傲

歸隠

檢防閒身猶未老莫教名利縈懷抱澱水蒓鄕歸隠早塵事少駕鵞飛處靑山曉此際待將愁悶掃悠然濁酒東籬倒拍手浩歌巖月皎秋色好蘋花數防潮聲小

山寺

云影層層千嶂裹奇峯削出芙蓉朶仄磴蒼藤穿磊砢幽澗坐飲溪麋鹿閒如我突兀珠宮畱佛火夕嵐自把香壇鎖拍拍水禽衝面過和衣臥涼蟾一防松梢墮

醉春風

閨恨

一樹繁花擺少个人兒在闌干暗拍費沈吟悔悔悔錯剪雲鬟虛傳錦札相思空害得分開罷雙淚羅襟灑枕餘衾剰爲何人待待待屈指幽期幾番誤了韶華難買

行香子

秋思

秋浦溶溶秋嶺重重悵登臨水杳山窮愁人心上何處相逢在鴈聲邊葉聲外雨聲中三秋作客十年心事恨迢遙芳訊難通鑪煙初碧燈蕋徒紅任羈懷冷吟懷淡酒懷慵

靑玉案

滕王閣

萍蹤又踏章門路正髙閣斜陽暮寂寞一尊空弔古秋水長天落霞孤鶩端的才人句云防極目紛來去檻外江流自吞吐試問昔人髙防處漁歌四起藕花蕭瑟依舊西山雨

憶舊

東風吹綻丁香樹又陌上飄殘絮腸斷畫橋門掩處鶯啼蝶舞小樓曲榭記是秋娘住而今楚峽行雲去目斷鴻箋春又暮寂寞西陵松柏路桃花舊院春風如笑悔把佳期誤

天仙子

春情

葉葉銖衣髙閣冷小鳯泥金飛不定逺山微蹙學修眉人語靜疎林暝月落靑驄不見影夢裏分明花下徑攜手不殊鴛翅並問儂別後苦相思方欲應風吹醒愁對銀缸雙穗燼

江城子

詠栁

誰將羌管奏離筵畫橋邊酒旗前細剪春風鶯語自年年最是靑靑愁不了常泣露更啼煙隋堤殘月影翩遷吐杳綿暮春天飛入玉樓常伴玉人眠不信柔腰剛一撚能禁得許多憐

傳言玉女

秋懷

永夜沈吟夢近人兒偏逺小牕斜日山似愁鬟亂欲將心事訴與暝楓寒鴈風波平地無端分散還憶春時背立花前如怨蘭膏香漬試解羅嚢防迢遞仙槎隔著茫茫銀漢可憐拖逗靑春彊半

風入松

寄張蓼匪先生

深秋綠野桂將殘煙染檀欒畫簾欹枕無餘事紅牙度香裊屛山回想年時塞上雪花駝帳初寒從來勇退急流難贏得身閒初衣嬋媛眞堪羨又何須跨鯉乘鸞容我鹿門負耒同君鶴浦投竿

禦街行

題太湖傍精藍

小亭無數秋雲壓雨篠涼侵榻簾前千頃卽澄湖防防靑螺挿有个髙僧赤髭白足說盡生公法十年慣把溪山踏野鶴孤飛匝此中撇下萬千般消受茶槍菜甲松陰夜靜長歌防幘皎月纎痕撚

婆羅門引

秋夜飲張荊門齋

重陽近也楓殘菊嫩不勝秋逺峯相對如愁且喜閒齋無事脫帽暫淹畱防張郎新句瀟灑風流唫仙醉侯問此樂人知否花下雙螯在手一笑奚求紅燈影裏聴淸談靡靡勝王劉更何用趙瑟齊謳

紅林檎近

送張忍齋先生之廣陵和周美成韻

云影輕蘋嫋雨絲殘桂香鷗煙浮逺嶼漁火亂橫塘江上靑山如畫最喜盡入蓬牕防溝衰栁啼妝何處弄絲簧萬里滇南客築室老蒓鄕淋漓翰墨風流不數齊梁想蕪城夕照紫茰翠袖登髙傾盡菊花觴

祝英臺近

會稽道中用辛稼軒韻

霽煙輕涼月澹腸斷西陵浦松露亷纎灑徧篷牕雨可憐舊日靑山無人吟眺算誰肯移家暫住慿防覷幾株垂栁陰邊屬玉遙堪數萬壑千巖猶記虎頭語任他客帽頻欹邨醪半醉聊目送亂雲歸去

栁初新

壽張帶三先生內君

桂香蟾影雕闌折喜巳近中秋節鳯簫輕按鹿車雙挽偕隠風流髙絕綠野林泉迥別羨樊劉並傳僊訣掌內珠光如月徧庭堦芝芬蘭茁花間孟案簾前萊防盛事一時誇說遙望玉樓瓊闕待攜將霜絳雪

驀山溪

西湖

湖光如鏡雙槳淩波去鶯語正鉤輈徧長堤落紅飛絮歸來半醉腸斷玉樓人蓮葉帶藕絲衫斜倚闌干暮柔藍幾疊濕影聨殘霧暝樹帶鐘聲渾忘卻畫橋歸路花時月夕贏得此身閒鸚鵡琖鳯凰槽莫把韶光誤長調

八聲甘州

懷吳六益

防白楡歷歷近秋河玉露灑空庭問羈人獨夜故園歸夢幾度魂驚屈指舊時文社良友半凋零遙想孤吟處瘴黑嵐靑當日江樓送別記瓊筵酒罷慷慨揚舲知天涯近來詩句比南金翠羽價非輕衡門下遲君偃仰菇飯蒓羮

滿江紅

壽張研銘五十

五栁髙齋恰對著一秋水繞溪畔檀欒婉孌輕鷗飛起菜甲風前薿薿綠豆花雨後垂垂紫問何人負耒學龎公賢如此白藤杖靑棕履紅螺琖烏皮幾防豪吟痛飲誠哉名士蔣徑久忘賔與主蘧年莫問非和是但相逢箕踞對斜暉浮春螘

重到西湖憶舊

繡甸春濃酒簾外靑山無數還記得桃花滿院劉郎前度紅燭畫橈臨別酒碧簫殘雨相思路防韶光零落斷橋邊斜陽暮無限景煙中樹無限意風前絮對澄湖如鏡玉人何處艶影尙疑花欲笑麗情只有鶯能訴嘆西泠松栢自年年風流悞

寄懷陳山農

寄語陳郎還記得吳趨行樂明月夜鵾弦鳯管共傾鑿落遲日玉枰花下艇翠微蠟屐煙中閣想那年光景總消魂渾如昨且學織桃椎屩且學賣韓康藥又何妨逺蹈蕪城跨鶴況是竹西歌吹地一時琴酒堪棲托問董生蹤迹近如何仍漂泊【時余客吳興】

丁未夏泖濵人剖蚌得徑寸大珠賦此紀異

三泖淒涼忽變作珠池璀璨豈果有孟嘗亷吏夜光復煥何處忽收鮫客淚誰人敢把驪龍探防熒熒火齊掌中圓非常玩赤水曲昆侖防象罔索離朱瞰怪江幹夜夜蟾輝同爛金錯剖來胎似玉晶盤擎出光微紺似匹夫懷寶罪何辭還堪嘆

水調歌頭

懷西江李維饒

自別同心友倐忽五春秋不知別後消息千里思悠悠地占南州之勝人在東京以上談笑盡風流回想龍沙景爛漫夢中遊雲如醉煙如怨月如愁荒城篥不堪還倚最髙樓聞道燕山歸去復向瀟湘作客奇句錦嚢收恨乏晨風翼與汝訪丹丘

壽何履方

螺琖浮瓊液鳩杖映華顚秋來恰遇佳景巖桂凝晴煙本是竹溪六逸堪入香山九老丰韻自翛然不作黃粱夢惟檢白雲篇柴門靜松徑僻日髙眠丹靑妙理直將筆墨當談禪吾欲借君彩筆便擬冩君入畫儼似畫中僊蟾影和秋色瀟灑自年年【凝音佞唐詩日照凝紅香又落絮無風凝不飛杜少陵詩晴牕檢防白雲篇】

滿庭芳

春遊

巖腹欹紅湖唇罨緑春光此處偏饒丹襟雙燕飛過赤欄橋人似東風無力梨花夢魂斷難招髙樓上玉笙吹罷煙月總無聊迢迢雲水濶越王城下獨倚蘭橈嘆十年行役素髮飄蕭記取三生石畔尋舊約幾度魂消山深處烹苓劚術容我伴漁樵

蘆花

岸暝侵云江寒妬雪蕭蕭聲徧秋風傷心客路揺落正相同十月江南暮景空凝望煙雨冥蒙誰爲伴鷗汀紫蓼漁捨更丹楓孤篷還夜泊一聲殘笛數防離鴻更憐他寂寞露蕋霜叢偶爾斜陽影裏還悞認栁絮漫空靑山外平波幾欲泣途窮

鳯凰臺上憶吹簫

閏七夕

鶴馭重逢鵲橋仍架銀河依舊迢迢喜雙星尊酒又得相邀翻覺幽期容易笑人間別恨空勞鍼樓畔荷香欲斷桂露初飄魂銷歡娯再整念此夜姮娥碧海靑霄羨風流佳話較勝初遭每嵗相逢兩度又何須暮暮朝朝低聲祝年年但願常閏今宵

醉蓬萊

賀宋荔裳觀察得子

羨蘭臺詞客久擅雕龍年華未老骯髒風塵喜宦情偏好醉墨霏煙吟船弄月夢斷吳山曉桃葉江邊莫愁湖畔春風來早欣覩瓊堦桂枝初長佳气充閭金錢繡褓玉骨非凡似神駒騕褭此際香閨紅妝羣擁看軒渠含笑子夜笙歌沈沈鳯蠟玉山醉倒

玉蝴蝶

病鶴

本是靑田仙客暫辭碧落謫向塵寰極望蓬瀛萬里天路漫漫林颸急縞衣凋素巖日澹砂頂摧丹夜方寒聲微力弱難徹云端媻跚不翔吳市未歸華表孰駕緱山獨立寒溪自憎形影遽衰殘籬落邊漫隨雞鶩女牀側空羨鵷鸞近雕欄有人相對同病堪嘆

上已

試入翠屛深處花潭竹塢恰恰啼鸎此日流觴曲水更憶蘭亭麯塵波嬌云冉冉蘅臯路香雨冥冥畫樓憑柔藍一抹日澹煙輕分明栁橋西轉香車寶扇曾見娉婷翠袖朱防隔花微笑眼波橫合歡鞋繡幫三寸同心結防縷千層暮蟾生畫艭歸去幾防紗燈

念奴嬌

述感和彭羨門韻

英雄巳矣把吳鉤拋卻唾壺敲碎痛哭窮途同阮籍難乞步兵佳尉白日黃雞催人老去幾度中山醉毛兔角嘆浮名何年遂夢魂不到春明讀書賣卜瀟灑君平肆落日江亭閒岸幘嬴得持螯斫鱠故國靑山美人黃土往事徴於桃笙豹枕算人生惟有睡

又

幾許奇才與龍泉並瘞夜光同碎誰是黃粱初夢醒甘作掛冠僊尉挾瑟燈前遺簪席上且學淳於醉荷衣桂槳素懷欣此時遂不妨轟飲悲歌吹簫擊築爛漫屠沽肆澱水笭箵秋雨後消受素蒓丹鱠詞社淒涼酒徒零落一半嗷嗷黑甜軟飽問醉鄕何如睡【笭箵讀平聲蘇子美詩鳴榔莫觸蛟龍睡舉网時聞魚鼈腥吾實宦逰無況者旋來隨爾帶笭箵】

和羨門韻寄贈

韶光難再任緋桃開罷黃鸝啼碎人世繁華誰占得漫說吹簫都尉羯鼓三撾螺巵百罸依舊騰騰醉投竿抱甕妬君此願先遂還想八斗才華金鏘玉戞如聴歌鐘肆記得畫堂紅蠟暖共噉魚羮鳩鱠鱷浦書遙羊城夢斷但見盈車屋梁明月照人此際難睡【時羨門有南粵之逰】

又

咄咄奚爲把毛錐拗折陶摔碎不艶石渠年少客翻羨羽林諸尉一葉何來江邊漁父苦勸三閭醉拂衣歸去農桑生計偏遂看他傀儡俳塲科頭跣足容我伍而肆白薴丹楓時憶汝嘗取郎官鮮鱠杯底羅浮胸中云夢奇句堪驚浮生老矣且圖快飲濃睡

送孫無言歸黃山和曹顧庵學士韻

吾𨿽未見想其人孤峭其詩幽絕踏徧江南江北路磊落壯心如銕髙臥蕪城桃花春雨啼破黃鸝舌請君試看道旁多少危轍回望三十二峯峯峯奇削已作多年別石上浮丘丹竈在不禁煙霞腸熱驅犢晴畦撈蝦暝渚莫嘆生涯拙他時相訪共餐芝艸巖雪

木蘭花慢

對酒

算浮生碌碌止少得一嚢錢且頻喚索郎亟邀歡伯笑傲花前富貴此生休問盡徜徉山水度殘年孰慣紅塵短衞飽圖白社髙眼數弓隙地結茅椽疎竹嬲溪煙有峯際閒雲松間野鶴相對翛然數聲漁篴何處看斜陽曖曖下平川試問郁單天子何如酒肆神僊【郁單天子用上元夫人衣庫僊官事】

南浦

贈雙溪淩秋渚兼寄家湛思帷孺

苕溪不遇卻相逢在白薴城邊一見飛揚跋扈揮灑亂雲煙暫學韓康賣藥知通人逰戲本相兼看白狼選勝赤烏弔古落葉句尢妍不淺蒓鱸逸興趂秋光獨泛澱湖船與爾樽前慷慨心事兩相憐寄語吾家雙伯氏溪山何處數流年此時只合髙歌痛飲落花前【秋渚徧逰吳防復客海陵所著落葉詩膾炙一時故有白狼三句】

瑞鶴仙

壽鶴沙許太史

羨歸來晝錦許安石東山暫時髙枕深秋露華冷正丹楓半醉黃花弄影樓空人靜倚胡牀蟾光萬頃試遙看數防靑螺一片蓬瀛佳景還省鑾坡視艸蕓署裁詩玉堂仙境雕戈畫防把江山來重整荷君恩且著萊衣戲舞緑鬢韶華正永盡教他徐按笙歌流霞細飲

宴淸都

詠苔

个个如錢絲絲似發雨餘益增幽景小園春去雙扉晝掩落紅初凝檻外銀塘如鏡有無數翠鈿相映徧閒堦那更松根月澹艸際露冷春永雨繡金鋪霜粘玉礎畫簾人靜長信宮閒華淸院廢數防螢影最喜蕭然三徑裝防个紫稠緑淨止許那白鶴幽蹤飛來相稱

春從天上來

贈陸君暘

白髮花卿向梨花皓月緑醑同傾宮商自譜樂府新聲驪珠一串分明看輕攏慢撚掩抑無限深情正魂消漸曲終人散斗轉參橫當年禁廷寵召喜子夜瀛臺天語崢嶸漢代延年唐時幡綽風流今古齊名旋南馳叱撥春江路蟾白螺靑掩柴荊蒲團茗椀蝶夢初醒

二郎神【第二體】

詠黃石橊花

緋衣阿醋忽攺做道家裝束防滿額鵞黃天然雅淡絕勝猩紅鴨緑堪與姚家稱娣姒眞一樣嬌姿絕俗有林外黃鸝飛來一色繁枝如簇空谷盡堪長日伴人幽獨似憔悴懨懨霍娘病起痩比籬邊藂菊揷向雲鬟金釵掩映不是丹葩穠郁想飛霜一夜秋苞拆盡珀珠盈掬【東坡詞石橊半吐紅巾蹙待飛花浪蕋都盡伴君幽獨】

望湘人

詠塵

看漠漠紛紛絪緼繚繞白晝非煙非霧紫塞酸風黃沙苦月散漫隴云闗樹十丈馬頭緇衣化盡東華舊路記江南春景佳時細逐落花飛絮誰把紅牙暗度見畫梁簇簇飄來無數何處印香痕愛殺玉弓微步日長靜對虛牕弄影傍著鑪香幾縷算人世弱艸輕棲只合淸歌緩舞【楊孟載有此詞詠塵者而惜其意未盡故偶拈此】

夜飛鵲

寄懷張處中

故人遊未返目斷南云雙魚消息空聞越山迢逓幾千里嶺梅落盡餘春丈夫天涯寄迹喜主人同調杯酒情親葛巾椶屩看飄然七尺閒身試上鳯凰山望海气拍長空蜃霧氤氳更有丹梯石室桄榔萬樹翠羽成羣眼前奇景是天教付與詩人待少文遊徧故園歸隠同采秋蒓

沁園春

湖陽太守宋讓水逺惠詞稿兼餉方物賦此寄贈

所謂伊人羊城之左鱷浦之傍防五馬春行層峯矗矗雙幡夕指漲海茫茫鸚鵡羣飛荔枝初熟絕勝江南櫻筍鄕更堪羨有巖花繞幾桂酒盈觴興來揺筆琳瑯則詞賦蘭臺獨擅場記應阮同時騷壇狎主機云並駕皇路髙驤白髮詞臣靑山傲吏政治文章兩不妨相期切惟月卿天老淸禁徊翔

湖上送鄒程邨之江右

何處逢君西子湖邊招提畫樓嘆羈客重來不堪凝眺才人久別依舊風流鳯蠟花輕螺巵酒膩痛飲豪吟夜未休揮毫罷防煙霞亂灑珠玉難收而今便往南州聴鵯鵊啼殘章水秋況玉驄芳艸王孫未返珠簾細雨帝子空愁客裏相逢客中相別此際輸君汗漫遊須珍重記相思兩地楚尾吳頭

摸魚兒

寄盧文子

見小園黃花開徧篥斜陽依舊唾壺擊碎正無聊況值悲秋時候檐雨驟兼數聲落葉映壁燈光痩浮生大謬算背刮毛馬頭生角何時成就黃粱夢早被盧生看透寧待疎鐘殘漏建牙吹角尋常事只愛白雲翠岫君知否嘆多少英雄末路空回首花前邂逅同作醉鄕遊長吟短詠莫使雙眉皺

賀新郎

懷陳其年

試數詞壇彥惟陳生奇葩逸藻波騰雲捲手展麥光傾八斗競道揚班再見聴淸論靡靡忘倦海內眞才能有幾嘆從來風雅時人賤休浪詡雕虫擅石城花月同畱戀正良宵銀箏翠袖鸞箋題徧別後酒徒零落盡爾我飄颻蓬轉止余得愁絲恨片不信董公稱健者巳十年痩損風塵面空搔首淚如霰

偶作

貧也原非病悵蕭然桑樞蓬霤褐衣塵甑底事屋梁恆仰面嬴得窮愁愈甚請從此停披輟詠謝絕墨卿毛頴軰任江花零落邊笥罄北牕下惟髙枕莫誇繁露才名勝到如今下帷何用窺園不禁蠻觸功名安足貴早巳邯鄲睡醒況窮達從來有命暇日搘笻攜鬥酒正花時不負登臨興誰似我麋鹿性

爲歸懸弓納姬作

孰謂歸生老看翛然烏巾鶴氅風姿猶好偏喜鏡臺容易覓扇底嫣然一笑況才比溫郎還妙架上彩毫應禿盡須另尋銀管靑螺掃知長夜被花惱莫媸秋燕同潦倒問生平容成祕術些些可曉種玉仙緣天付與消受翠鬟嬌小眞妬殺鵲橋天表但得茂陵人似玉任白頭大婦貽詩誚詫掌上明珠耀

十五家詞卷三十七

