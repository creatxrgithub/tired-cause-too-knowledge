審齋詞﹝一卷﹞

宋王千秋賀新郎﹝石城弔古﹞

弔古城頭去。正髙秋﹑霜晴木落﹐路通洲渚。欲問紫髯分鼎事﹐只有荒祠煙樹。巫覡去﹑久無簫鼓。霸業荒涼遺堞墜﹐但蒼崖﹑日閱徵帆渡。興與廢﹐幾今古。

夕陽細艸空凝佇。試追思﹑當時子敬﹐用心良誤。要約劉郎銅雀醉﹐底事遽爭荊楚。遂但見﹑吳蜀烽舉。致使五官伸腳睡﹐喚諸兒﹑晝取長陵土。遺此恨﹐欲誰語。

沁園春﹝晁共道侍郎生日﹞

豆蔻嬌春﹐煙花羞暖﹐物華漸嘉。也不須鶯怨﹐桃封絳萼﹐也不須蜂恨﹐蘭郁金芽。料是東君﹐都將和气﹐分付淸丰詩禮家。充閭慶﹐有靑氈事業﹐丹鳳才華。

乘槎。早上雲霞。侍祠甘泉瞻羽車。試笑憑熊軾﹐嘉禾合穗﹐進思魚鑰﹐菡萏駢花。蕭寇勛名﹐龔黃模樣﹐入拜行趨堤上沙。今宵裏﹐且觥船滿棹﹐醉帽＿斜。

風流子

夜久燭花暗﹐仙翁醉﹑丰頰縷紅霞。正三行鈿袖﹐一聲金縷﹐捲茵停舞﹐側火分茶。笑盈盈﹐濺湯溫翠＿﹐折印啟緗紗。玉筍緩搖﹐雲頭初起﹐竹龍停戰﹐雨腳微斜。

淸風生兩腋﹐塵埃盡﹐畱白雪﹑長黃芽。解使芝眉長秀﹐潘鬢休華。想竹宮異日﹐衮衣寒夜﹐小團分賜﹐新樣金花。還記玉麟春色﹐曾在仙家。

醉蓬萊﹝送湯﹞

正歌塵驚夜﹐斗乳回甘﹐暫醒還醉。再煮銀瓶﹐試長松風味。玉手磨香﹐鏤金檀舞﹐在壽星光裏。翠袖微揎﹐冰瓷對捧﹐神仙標致。

記得拈時﹐吉祥曾許﹐一飲須教﹐百年千歲。況有陰功在﹐徧江東桃李。紫府春長﹐鳳池天近﹐看提攜云耳。積善堂前﹐年年笑語﹐玉簪珠履。

西江月

心事幾多白髮﹐客情無數靑山。廉纖細雨褪餘寒。正是花期酒限。

一自瓶簪信杳﹐空畱鈿帶香殘。我今多病寄江幹。瘦似東陽也慣。

西江月

老去頻驚節物﹐亂來依舊江山。淸明雨過杏花寒。紅紫芳菲何限。

春病無人消遣﹐芳心有酒摧殘。此情拍手問闌干。爲甚多愁我慣。

南歌子﹝壽廣文﹞

鵲起驚紅雨﹐潮生漲碧瀾。水晶城館月方圓。誰喚騎鯨仙伯﹑下三山。

筆勢翔鸞媚﹐詞鋒射斗寒。向來文價重賢關。便合批風支月﹑紫薇間。

虞美人﹝寄李公定﹞

流蘇斗帳泥金額。我亦花前客。謫仙標韻勝瓊枝。一詠一觴﹑常是得追隨。

自從風借雲帆便。冷落靑樓宴。石橋風月也應猜。過盡中秋﹑不見晚歸來。

念奴嬌﹝荷葉浦雪中作﹞

扁舟東下﹐正歲華將晚﹐江湖淸絕。萬點寒鴉髙下舞﹐凝住一天云葉。映＿漁村﹐衡茅酒捨﹐淅瀝鳴飛雪。壯懷興感﹐悔將釵鳳輕別。

遙望傑閣層樓﹐明眸穠艷﹐許把同心結。東畎西傾渾未定﹐終恐前盟虛設。爇獸鑪溫﹐分霞酒滿﹐此夕歡應狎。多情言語﹐又還知共誰說。

靑玉案﹝送人赴黃岡令﹞

雪堂不遠臨臯路。悵仙伯﹑騎鯨去。燕麥桃花更幾度。橫橋𨿽在﹐種松無有﹐誰是關心處。

解鞍君到冬𨿽暮。傳語無忘曬蓑句。起手栽花花定許。藝香披翠﹐灌紅疏綠﹐趁取淸明雨。

水調歌頭

遲日江山好﹐老去倦遨遊。好天良夜﹐自恨無地可銷憂。豈意綺窗朱戶﹐深鎖雙雙玉樹﹐桃扇避風流。未暇泛滄海﹐直欲老溫柔。

解檀槽﹐敲玉釧﹐泛淸謳。畫樓十二﹐梁塵驚墜彩雲畱。座上騎鯨仙友﹐笑我胸中磊塊﹐取酒爲澆愁。一舉千觴盡﹐來日判扶頭。

減字木蘭花

陰檐雪在。小雨廉纖寒又煞。莫上危樓。樓迥空低雁更愁。

一杯濁酒。萬事世間無不有。待早歸田。欲買田無使鬼錢。

風流子

同云垂六幕﹐啼烏靜﹑風禦玉妃寒。漸聲入釣蓑﹐色侵書幌﹐似花如絮﹐結陣成團。倦遊客﹐一番詩思苦﹐無算酒腸寬。黃竹調悲﹐綺衾人馬豈堪梅蕊﹐索笑巡檐。

一杯知誰勸﹐空搔首﹑還是憶舊靑氈。問素娥早晚﹐光射江幹。待醉披鶴氅﹐髙吟冰柱﹐剡溪何妨﹐乘興空還。只恐櫓聲咿軋﹐棲鳥難安。

憶秦娥

云破碧。作霜天气西風急。西風急。一行徵雁﹐數聲橫笛。

挑燈試問今何夕。柔腸底事愁如織。愁如織。紫苔庭院﹐悄無人迹。

憶秦娥

云葉舞。寒林淺淡圍煙雨。圍煙雨。三三兩兩﹐雁投沙渚。

徵帆暫落知何所。短蓬靜聽舟人語。舟人語。夜寒如許﹐客能眠否。

淸平樂

吹花何處。桃葉江頭路。碧錦障泥衝暮雨。一霎峭寒如許。

歸來索酒澆春。潮紅秋水增明。卻自不禁春惱﹐偎人低度歌聲。

賀新郎

短艇橫煙渚。夢驚回﹑淒涼尙記﹐綠蓑鳴雨。拍塞愁懷人不解﹐只有黃鸝能語。復擬待﹑乘槎重去。無柰東君剛畱客﹐張碧油﹑緩按香紅舞。生怕我﹐頓遐舉。

故溪冉冉春光度。想晚來﹑楊花雲際﹐白蘋無數。竹裏樵靑應是怪﹐目斷鳴榔去路。料爲我﹑羞煩鱗羽。好趁小蠻鍼綫在﹐按綸巾﹑歸喚松江渡。重系纜﹐醉眠處。

好事近﹝和李淸宇﹞

六幕凍雲凝﹐誰翦玉花爲雪。寒入竹窗茅舍﹐聽琴弦聲絕。

從他拂面去尋梅﹐香吐是時節。歸晚楚天不夜﹐抹墻腰橫日。

好事近

明日發驪駒﹐共起爲傳杯綠。十歲女兒嬌小﹐倚琵琶翻曲。

絕憐啄木欲飛時﹐弦響顫鳴玉。𨿽是未知離恨﹐亦晴峯微蹙。

虞美人

琵琶弦畔春風面。曾向尊前見。彩雲初散燕空樓。蕭寺相逢各認﹑兩眉愁。

舊時曲譜曾翻否。好在曹綱手。老來心緒怯麼弦。出塞移船莫遣﹑到愁邊。

水調歌頭﹝九日﹞

壯日遇重九﹐躍馬�歡遊。如今何事多感﹐雙鬢不禁秋。目斷五陵臺路﹐無復臨髙千騎﹐鼓吹簇輕裘。霜露下南國﹐淮漢繞神州。

釣松鱸﹐斟郢酒﹐聽吳謳。壯心鑠盡﹐今夕重見紫茱羞。月落笳鳴沙磧﹐烽靜人耕楡塞﹐此志恐悠悠。擬欲墮淸淚﹐生怕菊花愁。

菩薩蠻﹝荼＿﹞

流鶯不許靑春住。催得春歸花亦去。何物慰儂懷。荼＿最後開。

靑衫冰雪面。細雨斜橋見。莫浪送香來。等閒蜂蝶猜。

驀山溪﹝海棠﹞

淸明池館。側臥簾初捲。還是海棠開﹐睡未足﹑餘酲滿面。低頭不語﹐渾似怨東風﹐心始吐﹐又驚飛﹐交現垂楊眼。

少陵情淺。花艸題評徧。賦得惡因緣﹐沒一字﹑聊通繾綣。黃昏時候﹐凝佇怯春寒﹐籠翠袖﹐減丰肌﹐脈脈情何限。

漁家傲﹝簡張徳共﹞

黃栗畱鳴春已暮。西園無著淸陰處。昨日驟寒風又雨。花良苦。信緣吹落誰家去。

病起日長無意緒。等閒還與春相負。魏紫姚黃無恙否。栽培取。開時我欲聽金縷。

念奴嬌﹝水仙﹞

開花借水﹐信天姿髙勝﹐都無俗格。玉隴娟娟黃點小﹐／／道書﹕玉女鼻端有黃點。依約西湖淸魄。綠帶垂腰﹐碧簪＿髻﹐索句撩元白。西淸微笑﹐爲渠模寫香色。

常記月底風前﹐水沈肌骨﹐瘦不禁憐惜。生怕因循紛委地﹐仙去難尋蹤迹。縹檻深栽﹐彤幃密護﹐不步輕拋釋。等差休問﹐未容梅品懸隔。

生查子

枝垂云碧長﹐心展鵝黃嫩。無力倚闌時﹐掃盡漫山杏。

玲瓏影結陰﹐蘊藉香成陣。誰爲祝東風﹐更莫催花信。

生查子

花飛錦繡香﹐茗碾槍旗嫩。是處綠連云﹐又摘斑斑杏。

愁來苦酒腸﹐老去閒花陣。燕子不知人﹐尙說行雲信。

生查子

鶯聲恰恰嬌﹐艸色纖纖嫩。詩鬢已驚霜﹐鏡葉慵拈杏。

因何積恨山﹐著底攻愁陣。春事到荼＿﹐還是無音信。

生查子

睡起髻雲松﹐枕印香腮嫩。愁思到眉尖﹐齒軟嘗新杏。

都無魚雁書﹐又過鶯花陣。寬盡縷金衣﹐說與伊爭信。

生查子

春江波面渾﹐春岸盧芽嫩。不見木蘭舟﹐羞帶駢枝杏。

輕綃＿淚痕﹐急雨衝花陣。暗禱紫姑神﹐覓个巴陵信。

生查子

雄姿畫麒麟﹐朽骨分螻蟻。爭似及生前﹐常爲鶯花醉。

雲山靜有情﹐天地寬無際。且放兩眉開﹐萬事非人意。

生查子

功名竹上魚﹐富貴槐根蟻。三萬六千場﹐排日扶頭醉。

髙懷隘世間﹐壯气橫天際。常是惜春殘﹐不會東君意。

解佩令﹝木犀﹞

花兒不大﹐葉兒不美。只一段﹑風流標致。淡淡梳收﹐已賽過﹑騷人蘭芷。古龍涎﹑怎敢�气。

開時無柰﹐風斜雨細。壞得來﹑零零碎碎。著意收拾﹐安頓在﹑膽瓶兒裏。且圖教／／平聲夢魂旖旎。

淸平樂

喚云且住。莫作龍池舞。五月人間須好雨。爲掃無邊煩暑。

畦秧鍼綠重生。壺天表裏俱淸。林外桔橰閒掛﹐省渠多少心情。

憶秦娥

闌干側。當時我亦凝香客。凝香客。而今老大﹐鬢蒼頭白。

揚州夢覺渾無迹。舊遊英俊今南北。今南北。斷鴻沈鯉﹐更無消息。

西江月

夢幻影泡有限﹐風花雪月無涯。莫分粗俗與精華。日醉石間松下。

菜盡鄰家解與﹐杯空稚子能賒。通幽卽步盡橫斜。不問墩猶姓謝。

臨江仙

者也之乎眞太錯﹐甘心吞棘吞蓬。有無俱盡見眞空。鑪錐難自薦﹐關捩只心通。

野鶴孤云元自在﹐剛論隱豹冥鴻。此身今在幻人宮。要將驢佛我﹐分付馬牛風。

浣溪沙

＿玉偎香倚翠屏。當年常喚在凝春。豈知雲雨散逡巡。

不止恨伊惟準擬﹐也先傷我太因循。而今頭過總休論。

浣溪沙

親染柔毛擘彩箋。自憐探得惡因緣。一尊重許笑憑肩。

往事已同花屢褪﹐新歡聞似月常圓。休休休更苦縈牽。

瑞鶴仙

徵鴻翻塞影。悵悲秋人老﹐渾無佳興。鳴蛩問酒病。更堆積愁腸﹐摧殘詩鬢。起尋芳徑。菊羞人﹑依叢半隱。又豈知﹑虛度重陽﹐浪闊渺無歸恨。

無定。登髙人遠﹐戲馬臺閒﹐怨歌誰聽。香肩醉憑。鎭常是﹑笑得醒。到如今何在﹐西風凝佇﹐冠也無人爲正。看他們﹑對插茱萸﹐恨長怨永。

瑞鶴仙﹝韓南澗生日﹞

紅消梅雨潤。正橊花照眼﹐荷香成陣。鑪薰炷芳燼。記於門今日﹐長庚占慶。文摛艷錦。笑班揚﹑用字未穩。果靑雲﹑快上黃扉﹐地�譽髙英俊。

名盛。都期持橐﹐卻借乘軺﹐布宣寬政。除書已進。歸寵異﹐侍嚴近。且金船滿酌﹐云翹低祝﹐�比椿齡更永。任月斜﹑未放笙歌﹐翠桐轉影。

滿江紅﹝和諸公賞心亭待月﹞

樓壓層城﹐斜陽斂﹑帆收南浦。最好是﹑長江澄練﹐遠山新雨。��畱連邀皓月﹐一堂髙敞祛隆暑。問從來﹑佳賞有誰同﹐應難數。

舟橫渡﹐車闐路。催酒進﹐麾燈去。放＿娥照座﹐不煩簾阻。已見天淸無屏翳﹐更須潮上喧闐鼓。看波光﹑撩亂上檣竿﹐龍蛇舞。

感皇恩

天气過燒燈﹐初閒人倦。曉色曈嚨繡簾捲。聚星歌扇﹐一簇雪香瓊軟。壽杯爭要把﹐從他滿。

低低笑祝﹐年齡遐遠。息駕無由遂公願。東風吹喜﹐又做眉黃一點。便參鵷鷺入﹐常朝殿。

靑玉案

鳴＿欲引魚龍戲。先自作﹑長江＿。頭管一聲天外起。羣仙俱上﹐有人殊麗。認得分明是。

欲相問勞來無計。但隔鑪煙屢凝睇。擲我胸前方寸紙。擁翹欲去。顰蛾還住。不盡徘徊意。

醉落魄

驚鷗撲蔌。蕭蕭臥聽鳴幽屋。窗明怪得雞啼速。墻角爛／／平聲斑﹐一半露松綠。

歌樓管竹誰翻曲。丹唇冰面噴餘馥。遺珠滿地無人掬。歸著紅靴﹐踏碎一街玉。

桃源憶故人

移燈背月穿金縷。合色鞋兒初做。卻被阿誰將去。鸚鵡能言語。

朝來半作淩波步。可惜孤鸞�侶。若念玉纖辛苦。早與成雙取。

水調歌頭﹝趙可大生日﹞

披錦泛江客﹐橫槊賦詩人。气吞宇宙﹐當擁千騎靜胡塵。何事折腰執版﹐久在泛蓮幕府﹐深覺負平生。踉蹌眾人底﹐欲語復吞聲。

慶垂弧﹐期賜杖﹐酒深傾。願君大耐﹐碧眸丹頰百千齡。用卽經綸天下﹐不用歸謀三徑﹐一笑友淵明。出處兩俱得﹐斥鷃亦鵾鵬。

鷓鴣天﹝圓子﹞

翠杓銀鍋＿夜遊。萬燈初上月當樓。溶溶琥碧流匙滑﹐璨璨蠙珠著面浮。

香入手﹐暖生甌。依然京國舊風流。翠娥且放杯行緩﹐甘味𨿽濃欲少畱。

鷓鴣天﹝蒸繭﹞

比屋燒燈作好春。先須歌舞賽蠶神。便將簇上如霜樣﹐來餉尊前似玉人。

絲餡細﹐粉肌勻。從它犀＿破花紋。殷勤又作梅羹送﹐酒力消除笑語新。

浣溪沙﹝焦油﹞

買市宣和預賞時。流蘇垂蓋寶燈圍。小鐺烹玉鼓聲隨。

金彈玲瓏今夕是﹐鰲山縹緲昔遊非。馬行遺老想沾衣。

浣溪沙﹝科斗﹞

燈火闌珊欲曉時。夜遊人倦總思歸。更須冰蛹替采絲。

玉篆古文光燦爛﹐花垂零露影參差。月寒煙淡最相宜。

好事近﹝壽黃仲符﹞

人物又無雙﹐餘事錦機閒織。�就兩都新賦﹐笑一生聯緝。

來年秋色起鵬程﹐一舉上晴碧。須洗玉荷爲壽﹐助穿楊飛的。

喜遷鶯

春前臘尾。問誰會開解﹐幽人心裏。映竹精神﹐淩風標致﹐姑射昔聞今是。試妝競看吹面﹐寄驛勝傳緘紙。迥瀟灑﹐更香來林表﹐枝橫溪底。

誰爲。停徵騎。評蕙品蘭﹐俱恐非同裏。天意深憐﹐花神偏巧﹐持爲翦冰裁水。擬喚綠衣來舞﹐只許蒼官相倚。醉眠穩﹐盡參橫月落﹐畱連行李。

喜遷鶯

玉龍垂尾。望闕角＿峣﹐如侵雲裏。明璧榱題﹐白銀階陛﹐平日世間無是。靜久聲鳴檻竹﹐夜半色侵窗紙。最奇處﹐盡巧妝枝上﹐低飛檐底。

當爲。呼遊騎。嗾犬擎蒼﹐腰箭隨鄰里。藉艸烹鮮﹐枯枝煎茗﹐點化玉花爲水。未挹瑤臺風露﹐且借瓊林棲椅。眩銀海﹐待斜披鶴氅﹐騎鯨尋李。

滿庭芳﹝二色梅﹞

蕊小雕瓊﹐花明鎔蠟﹐天交一旦俱芳。丰臞𨿽異﹐皆熨水沈香。應笑粉紅墮紫﹐初未識﹑調粉塗黃。憑肩處﹐金鈿玉珥﹐不數壽陽妝。

思量。誰比似﹐酥裁筍指﹐蜜翦蜂房。又何須酣酒﹐重暖瑤觴。且放側堆金縷﹐驪山冷﹑來浴溫湯。誰題品﹐靑枝綠萼﹐俱未許升堂。

訴衷情﹝登雨華臺﹞

二分濃綠一分紅。春事若爲窮。醉袖＿香沾粉﹐公挽我﹑我扶公。

＿短帽﹐吐長虹。擬淩風。布金堆裏﹐疊翠屏中﹐雲月輕籠。

臨江仙

柳巷鶯啼春未曉﹐畫堂環佩珊珊。薰鑪烘暖鷓鴣斑。壽杯須斗酌﹐舞袖正弓彎。

未說珥貂橫玉事﹐勛名且勒燕然。歸來方卜五湖閒。年年花月夜﹐沈醉綺羅間。

浣溪沙﹝白紵衫子﹞

疊雪裁霜越紵勻。美人親翦稱腰身。暑天寧數越羅春。

兩臂輕籠燕玉膩﹐一胸斜露塞酥溫。不教香汗濕歌塵。

西江月﹝小鹿鳴﹞

四俊鄕書薦鶚﹐一夔漕府登賢。明年春晚柳如煙。看取臚傳金殿。

冊府牙簽晝閱﹐詞垣紫誥宵傳。靑樓買酒定無緣。且放金杯瀲灩。

醉落魄

能歌善謔。精神堆下人難學。疏簾淸／／下缺。

虞美人﹝和姚伯和﹞

風花南北知何據。常是將春負。海棠開盡野棠開。匹馬崎嶇還入﹑亂山來。

尊前人物勝前度。誰記桃花句。老來情事不禁濃。玉佩行雲切莫﹑易丁東。

虞美人﹝代簡督伯和借《戰國策》﹞

要津去去無由據。已分平生負。擬將懷抱向誰開。萬水千山聊爲﹑借書來。

玄都晝永閒難度。欲正書中句。黃琮丹璧已磨濃。發篋煩君早送﹑過橋東。

謁金門﹝次李聖予月中韻﹞

春漠漠。閒盡綺窗雲幕。悔不車輪生四角。卻成緣分薄。

想畫鴉兒方學。小蹙恨人無托。不道月明誰共酌。這般情味惡。

謁金門﹝諸公要予出郊﹞

春漠漠。何處養花張幕。佩冷香殘天一角。忍看羅袖薄。

兩兩鴛鴦難學。六六錦鱗空托。趁有餘妍須細酌。東風情性惡。

點絳唇﹝劉公寶生日﹞

玉立霞升﹐縱談劉尹髙支許。待爲霖雨。小駐紅蓮府。

鶴健松堅﹐鴻寶初非誤。玄都路。桃花栽取。來看千千度。

點絳唇﹝春日﹞

何處春來﹐試煩君向垂楊看。萬條輕綫。已借鵝黃染。

弄日搖風﹐按舞知誰見。陽關遠。一杯休勸。且放修眉展。

點絳唇

何處春來﹐試煩君向梅梢看。壽陽妝面。漏泄春何限。

冷蕊疏枝﹐似恨春猶淺。收羌管。莫驚香散。畱副�和願。

點絳唇

何處春來﹐試煩君向釵頭看。舞翻飛燕。已拂春風面。

白玉圓鈿﹐酌酒殷勤勸。深深願。願長�健。歲與春相見。

點絳唇

何處春來﹐試煩君向盤中看。韭黃猶短。玉指呵寒翦。

犀＿調勻﹐更爲雙雙捲。情何限。怕寒須暖。先酌黃金盞。

水調歌頭﹝席上呈梁次張﹞

筆力捲鯨海﹐人物冠麟臺。向來朱邸千字﹐不省有驚雷。人似曲江風韻﹐剛要重來持節﹐不道玉堂浚摺﹡挼鶇礪洌瑣貂掩映﹐玉崔嵬。看公談笑﹑長河千里靜氛埃。散馬晝閒楡塞﹐辮髮春趨瑤陛﹐都出濟川才。老子尙頑健﹐東閣亦時來。

瑞鶴仙﹝張四益生日﹞

夷吾在江左。罄氈裘俱＿﹐笑淸邊瑣。遺民冀巾裹。个規模欲繼﹐外人誰可。一花兩果。晚占熊﹑材能更夥。試頒春﹑便有歡謠﹐聲接月鞍煙＿。

馺娑。已傳丹詔﹐催上文石﹐�論炙輠。＿弓�＿。�九域﹐措安妥。待緇衣重詠﹐履封光繼﹐綠野從教晝鎖。問黑頭﹑當日三公﹐可能似我。

滿江紅

水滿方塘﹐三日雨﹑曉來方足。闌干外﹑錦衤朋初脫﹐新篁森玉。沃葉未幹鳩婦去﹐餘花時墜蜂兒逐。認去年﹑乳燕又雙雙﹐飛華屋。

紅豆恨﹐歸誰促。靑鸞夢﹐驚難續。想多情猶記﹐碧箋新曲。白髮欺人𨿽已老﹐短襟＿黛存餘馥。且如今﹑一笑總休論﹐杯行速。

西江月

璀璨雕籠灑筆﹐聯翩薦鶚飛書。翻階紅藥試妝梳。管取不言溫樹。

容我一杯爲壽﹐看君九萬鵬圖。髻鬟人小串珠璣。歲歲綠窗朱戶。

