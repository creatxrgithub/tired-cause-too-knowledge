陸遊赤壁詞﹝招韓無咎遊金山﹞禁門鐘曉﹐憶君來朝路﹐初翔鸞鵠。西府中臺推獨步﹐行對金蓮宮燭。蹙繡華韉﹐仙葩寶帶﹐看卽飛騰速。人生難料﹐一尊此地相屬。回首紫陌靑門﹐西湖閒院﹐鎖千梢修竹。素壁棲鴉應好在﹐殘夢不堪重續﹐歲月驚心﹐功名看鏡﹐短鬢無多綠。一歡休惜﹐與君同醉浮玉。浣沙溪﹝和無咎韻﹞謾向沙頭醉玉瓶。喚君同賞小窗明。夕陽吹角最關情。忙日苦多閒日少﹐新愁常續舊愁生。客中無伴怕君行。浣沙溪﹝南鄭席上﹞浴罷華淸第二湯。紅棉撲粉玉肌涼。娉婷初試藕絲裳。鳳尺裁成猩血色﹐螭奩燻透麝臍香。水亭幽處捧霞觴。靑玉案﹝與朱景參會北嶺﹞西風挾雨聲翻浪。恰洗盡﹑黃茅瘴。老慣人間齊得喪。千巖髙臥﹐五湖歸棹﹐替卻淩煙像。故人小駐平戎帳。白羽腰間气何壯。我老漁樵君將相。小槽紅酒﹐晚香丹荔﹐記取蠻江上。水調歌頭﹝多景樓﹞江左占形勝﹐最數占徐州。連山如畫﹐佳處縹渺著危樓。鼓角臨風悲壯﹐烽火連空明滅﹐往事憶孫劉。千里曜戈甲﹐萬竈宿貔貅。露沾艸﹐風落木﹐歲方秋。使君宏放﹐談笑洗盡古今愁。不見襄陽登覽﹐磨滅遊人無數﹐遺恨黯難收。叔子獨千載﹐名與漢江流。浪淘沙﹝丹陽浮玉亭席上作﹞綠樹暗長亭。幾把離尊。陽關常恨不堪聞。何況今朝秋色裏﹐身是行人。淸淚浥羅巾。各自消魂。一江離恨恰平分。安得千尋橫鐵鎖﹐截斷煙津。定風波﹝進賢道上見梅贈王伯壽﹞＿帽垂鞭送客回。小橋流水一枝梅。衰病逢春都不記。誰謂。幽香卻解逐人來。安得身閒頻置酒。攜手。與君看到十分開。少壯相從今雪鬢。因甚。流年＿恨兩相催。南鄕子歸夢寄吳檣。水驛江程去路長。想見芳洲初系纜﹐斜陽。煙樹參差認武昌。愁鬢點新霜。曾是朝衣染禦香。重到故鄕交舊少﹐淒涼。卻恐它鄕勝故鄕。南鄕子早歲入皇州。尊酒相逢盡勝流。三十年來眞一夢﹐堪愁。客路蕭蕭兩鬢秋。蓬嶠偶重遊。不待人嘲我自羞。看鏡倚樓俱已矣﹐扁舟。月笛煙蓑萬事休。滿江紅危堞朱欄﹐登覽處﹑一江秋色。人正似﹑徵鴻社燕﹐幾番輕別。繾綣難忘當日語﹐淒涼又作它鄕客。問鬢邊﹑都有幾多絲﹐眞堪織。楊柳院﹐秋千陌。無限事﹐成虛擲。如今何處也﹐夢魂難覓。金鴨微溫香縹渺﹐錦茵初展情蕭瑟。料也應﹑紅淚伴秋霖﹐燈前滴。滿江紅﹝夔州催王伯禮侍禦尋梅之集﹞疏蕊幽香﹐禁不過﹑晚寒愁絕。那更是﹑巴東江上﹐楚山千疊。＿帽閒尋西瀼路﹐嚲鞭笑向南枝說。恐使君﹑歸去上鑾坡﹐孤風月。淸鏡裏﹐悲華發。山驛外﹐溪橋側。淒然回首處﹐鳳凰城闕。憔悴如今誰領略﹐飄零已是無顏色。問行廚﹑何日喚賓僚﹐猶堪折。感皇恩﹝伯禮立春日生日﹞春色到人間﹐彩＿初戴。正好春盤細生菜。一般日月﹐只有仙家偏耐。雪霜從點鬢﹐朱顏在。溫詔鼎來﹐延英催對。鳳閣鸞臺看除拜。對衣裁穩﹐恰稱＿紋新帶。个時方旋了﹑功名債。感皇恩小閣倚秋空﹐下臨江渚。漠漠孤云未成雨。數聲新雁﹐回首杜陵何處。壯心空萬里﹐人誰許。黃合紫樞﹐築壇開府﹐莫怕功名欠人做。如今熟計﹐只有故鄕歸路。石帆山腳下﹐菱三畝。好事近﹝寄張眞甫﹖十二之一﹞＿雁未成歸﹐腸斷寶箏零落。那更凍醪無力﹐似故人情薄。瘴雲蠻雨暗孤城﹐身在楚山角。煩問劍南消息﹐怕還成疏索。好事近﹝十二之二﹞風露九霄寒﹐侍宴玉華宮闕。親向紫皇香案﹐見金芝千葉。碧壺仙露醞初成﹐香味兩奇絕。醉後卻騎丹鳳﹐看蓬萊春色。好事近﹝次宇文卷臣韻﹖十二之三﹞客路苦思歸﹐愁似繭絲千緒。夢裏鏡湖煙雨﹐看山無重數。尊前消盡少年狂﹐慵著送春語。花落燕飛庭戶﹐嘆年光如許。好事近﹝十二之四﹞歲晚喜東歸﹐掃盡市朝陳迹。揀得亂山環處﹐釣一潭澄碧。賣魚沽酒醉還醒﹐心事付橫笛。家在萬重云外﹐有沙鷗相識。好事近﹝十二之五﹞華表又千年﹐誰記駕雲孤鶴。回首舊曾遊處﹐但山川城郭。紛紛車馬滿人間﹐塵土污芒＿。且訪葛仙丹井﹐看巖花開落。好事近﹝十二之六﹞揮袖別人間﹐飛躡峭崖蒼壁。尋見古仙丹竈﹐有白雲成積。心如潭水靜無風﹐一坐數千息。夜半忽驚奇事﹐看鯨波暾日。好事近﹝十二之七﹞湓口放船歸﹐薄暮散花洲宿。兩岸白蘋紅蓼﹐映一蓑新綠。有沽酒處便爲家﹐菱芡四時足。明日又乘風去﹐任江南江北。好事近﹝登梅仙山絕頂望海﹖十二之八﹞揮袖上西峯﹐孤絕去天無尺。拄杖下臨鯨海﹐數煙帆歷歷。貪看雲气舞靑鸞﹐歸路已將夕。多謝半山松吹﹐解殷勤畱客。好事近﹝十二之九﹞小倦帶餘酲﹐淡淡數欞斜日。驅退睡魔十萬﹐有雙龍蒼璧。少年莫笑老人衰﹐風味似平昔。扶杖凍雲深處﹐探溪梅消息。好事近﹝十二之十﹞覓个有緣人﹐分付玉壺靈藥。誰向市塵深處﹐識遼天孤鶴。月中吹笛下巴陵﹐條華赴前約。今古廢興何限﹐嘆山川如昨。好事近﹝十二之十一﹞平旦出秦關﹐雪色駕車雙鹿。借問此行安往﹐賞淸伊修竹。漢家宮殿劫灰中﹐春艸幾回綠。君看變遷如許﹐況紛紛榮辱。好事近﹝十二之十二﹞秋曉上蓮峯﹐髙躡倚天靑壁。誰與放翁爲伴﹐有天壇輕策。鏗然忽變赤龍飛﹐雷雨四山黑。談笑做成丰歲﹐笑禪龕榔栗。鷓鴣天﹝送葉夢錫﹖七之一﹞家住東吳近帝鄕。平生豪舉少年場。十千沽酒靑樓上﹐百萬呼盧錦瑟傍。身易老﹐恨難忘。尊前贏得是淒涼。君歸爲報京華舊﹐一事無成兩鬢霜。鷓鴣天﹝葭萌驛作﹖七之二﹞看盡巴山看蜀山。子規江上過春殘。慣眠古驛常安枕﹐熟聽陽關不慘顏。慵服气﹐懶燒丹。不妨靑鬢戲人間。祕傳一字神仙訣﹐說與君知只是頑。鷓鴣天﹝七之三﹞梳髮金盤剩一窩。畫眉鸞鏡暈雙蛾。人間何處無春到﹐只有伊家獨占多。微步處﹐柰嬌何。春衫初換麹塵羅。東鄰鬥艸歸來晚﹐忘卻新傳子夜歌。鷓鴣天﹝七之四﹞家住蒼煙落照間。絲毫塵事不相關。斟殘玉瀣行穿竹﹐捲罷黃庭臥看山。貪嘯傲﹐任衰殘。不妨隨處一開顏。元知造物心腸別﹐老卻英雄似等閒。鷓鴣天﹝七之五﹞插腳紅塵已是顚。更求平地上靑天。新來有个生涯別﹐買斷煙波不用錢。沽酒市﹐采菱船。醉聽風雨擁蓑眠。三山老子眞堪笑﹐見事遲來四十年。鷓鴣天﹝七之六﹞懶向靑門學種瓜。只將漁釣送年華。雙雙新燕飛春岸﹐片片輕鷗落晚沙。歌縹渺﹐艫嘔啞。酒如淸露鮓如花。逢人問道歸何處﹐笑指船兒此是家。鷓鴣天﹝薛公肅家席上作﹖七之七﹞南浦舟中兩玉人。誰知重見楚江濱。憑教後苑紅牙版﹐引上西川綠錦茵。才淺笑﹐卻輕顰。淡黃楊柳又催春。情知言語難傳恨﹐不似琵琶道得眞。驀山溪﹝送伯禮﹞元戎十乘﹐出次髙唐館。歸去舊鵷行﹐更何人﹑齊飛霄漢。瞿唐水落﹐惟是淚波深﹐催疊鼓﹐起牙檣﹐難鎖長江斷。春深鰲禁﹐紅日宮磚暖。何處望音塵﹐黯消魂﹑層城飛觀。人情見慣﹐不敢恨相忘﹐梅驛外﹐蓼灘邊﹐只待除書看。驀山溪﹝遊三榮龍洞﹞窮山孤壘﹐臘盡春初破。寂寞掩空齋﹐好一个﹑無聊底我。嘯臺龍岫﹐隨分有雲山﹐臨淺瀨﹐蔭長松﹐閒據胡牀坐。三杯徑醉﹐不覺紗巾墮。畫角喚人歸﹐落梅村﹑籃輿夜過。城門漸近﹐幾點妓衣紅﹐官驛外﹐酒壚前﹐也有閒燈火。木蘭花﹝立春日作﹞三年流落巴山道。破盡靑衫塵滿帽。身如西瀼渡頭云﹐愁抵瞿唐關上艸。春盤春酒年年好。試戴銀＿判醉倒。今朝一歲大家添﹐不是人間偏我老。朝中措﹝梅﹞幽姿不入少年場。無語只淒涼。一个飄零身世﹐十分冷淡心腸。江頭月底﹐新詩舊夢﹐孤恨淸香。任是春風不管﹐也曾先識東皇。朝中措﹝代譚徳稱作﹞怕歌愁舞懶逢迎。妝晚托春酲。總是向人深處﹐當時枉道無情。關心近日﹐啼紅密訴﹐剪綠深盟。杏館花陰恨淺﹐畫堂銀燭嫌明。朝中措冬冬儺鼓餞流年。燭焰動金船。彩燕難雪前夢﹐酥花空點春妍。文園謝病﹐蘭成久旅﹐回首淒然。明月梅山笛夜﹐和風禹廟鶯天。臨江仙﹝離果州作﹞鳩雨催成新綠﹐燕泥收盡殘紅。春光還與美人同。論心空眷眷﹐分袂卻匆匆。只道眞情易寫﹐那知怨句難工。水流雲散各西東。半廊花院月﹐一帽柳橋風。蝶戀花﹝離小益作﹞陌上簫聲寒食近。雨過園林﹐花气浮芳潤。千里斜陽鐘欲暝。憑髙望斷南樓信。海角天涯行略盡。三十年間﹐無處無遺恨。天若有情終欲問。忍教霜點相思鬢。蝶戀花桐葉晨飄蛩夜語。旅思秋光﹐黯黯長安路。忽記橫戈盤馬處。散關淸渭應如故。江海輕舟今已具。一卷兵書﹐嘆息無人付。早信此生終不遇。當年悔艸長楊賦。蝶戀花水漾萍根風捲絮。倩笑嬌顰﹐忍記逢迎處。只有夢魂能再遇。堪嗟夢不由人做。夢若由人何處去。短帽輕衫﹐夜夜眉州路。不怕銀缸深繡戶。只愁風斷靑衣渡。釵頭鳳紅酥手。黃滕酒。滿城春色宮墻柳。東風惡。歡情薄。一懷愁緒﹐幾年離索。錯錯錯。春如舊。人空瘦。淚痕紅浥鮫綃透。桃花落。閒池閣。山盟𨿽在﹐錦書難托。莫莫莫。淸商怨﹝葭萌驛作﹞江頭日暮痛飲。乍雪晴猶凜。山驛淒涼﹐燈昏人獨寢。怨機新寄斷錦。嘆往事﹑不堪重省。夢破南樓﹐綠云堆一枕。水龍吟﹝榮南作﹞樽前花底尋春處﹐堪嘆心情全減。一身萍寄﹐酒徒雲散﹐佳人天遠。那更今年﹐瘴煙蠻雨﹐夜郎江畔。漫倚樓橫笛﹐臨窗看鏡﹐時揮涕﹑驚流轉。花落月明庭院。悄無言﹑魂消腸斷。憑肩攜手﹐當時曾效﹐畫梁棲燕。見說新來﹐网縈塵暗﹐舞衫歌扇。料也羞憔悴﹐慵行芳徑﹐怕啼鶯見。秋波媚﹝七月十六日晚登髙興亭望長安南山﹞秋到邊城角聲哀。烽火照髙臺。悲歌擊築﹐憑髙酹酒﹐此興悠哉。多情誰似南山月﹐特地暮雲開。潮橋煙柳﹐曲江池館﹐應待人來。秋波媚曾散天花蕊珠宮。一念墮塵中。鉛華洗盡﹐珠璣不禦﹐道骨仙風。東遊我醉騎鯨去﹐君駕素鸞從。垂虹看月﹐天臺采藥﹐更與誰同。采桑子寶釵樓上妝梳晚﹐懶上秋千。閒撥沈煙。金縷衣寬睡髻偏。鱗鴻不寄遼東信﹐又是經年。彈淚花前。愁入春見十四弦。卜算子﹝詠梅﹞驛外斷橋邊﹐寂寞開無主。已是黃昏獨自愁﹐更著風和雨。無意苦爭春﹐一任羣芳妒。零落成泥碾作塵﹐只有香如故。沁園春﹝三榮橫溪閣小宴﹞粉破梅梢﹐綠動萱叢﹐春意已深。漸珠簾低捲﹐筇枝微步﹐冰開躍鯉﹐林暖鳴禽。荔子扶疏﹐竹枝哀怨﹐濁酒一尊和淚斟。憑欄久﹐嘆山川冉冉﹐歲月駸駸。當時豈料如今。漫一事無成霜鬢侵。看故人彊半﹐沙堤黃合﹐魚懸帶玉﹐貂映蟬金。許國𨿽堅﹐朝天無路﹐萬里淒涼誰寄音。東風裏﹐有灞橋煙柳﹐知我歸心。沁園春一別秦樓﹐轉眼新春﹐又近放燈。憶盈盈倩笑﹐纖纖柔握﹐玉香花語﹐雪暖酥凝。念遠愁腸﹐傷春病思﹐自怪平生殊未曾。君知否﹐漸香消蜀錦﹐淚漬吳綾。難求系日長繩。況倦客飄零少舊朋。但江郊雁起﹐漁村笛怨﹐寒＿委燼﹐孤硯生冰。水繞出圍﹐煙昏云慘﹐縱有髙臺常怯登。消魂處﹐是魚箋不到﹐蘭夢無憑。沁園春孤鶴歸飛﹐再過遼天﹐換盡舊人。念累累枯冢﹐茫茫夢境﹐王侯螻蟻﹐畢竟成塵。載酒園林﹐尋花巷陌﹐當日何曾輕負春。流年攺﹐嘆園腰帶剩﹐點鬢霜新。交親。散落如雲。又豈料如今余此身。幸眼明身健﹐茶甘飯軟﹐非惟我老﹐更有人貧。躲盡危機﹐消殘壯志﹐短艇湖中閒采蒓。吾何恨﹐有漁翁共醉﹐溪友爲鄰。憶秦娥玉花驄。晚街金轡聲璁瓏。聲璁瓏。閒＿烏帽﹐又過城東。富春巷陌花重重。千金沽酒酬春風。酬春風。笙歌園裏﹐錦繡叢中。漢宮春﹝張園賞海棠作﹐園故蜀燕王宮也﹞浪迹人間。喜聞猿楚峽﹐學劍秦川。虛舟泛然不系﹐萬里江天。朱顏綠鬢﹐作紅塵﹑無事神仙。何妨在﹐鶯花海裏﹐行歌閒送流年。休笑放慵狂眼﹐看閒坊深院﹐多少嬋娟。燕宮海棠夜宴﹐花覆金船。如椽畫燭﹐酒闌時﹑百炬吹煙。憑寄語﹐京華舊侶﹐幅巾莫換貂蟬。漢宮春﹝初自南鄭來成都作﹞羽箭雕弓﹐憶呼鷹古壘﹐截虎平川。吹笳暮歸﹐野帳雪壓靑＿。淋漓醉墨﹐看龍蛇﹑飛落蠻箋。人誤許﹐詩情將略﹐一時才气超然。何事又作南來﹐看重陽藥市﹐元夕燈山。花時萬人樂處﹐＿帽垂鞭。聞歌感舊﹐尙時時﹑流涕尊前。君記取﹐封侯事在﹐功名不信由天。月上海棠﹝成都城南有蜀王舊苑﹐尢多梅﹐皆二百餘年古木﹞斜陽廢苑朱門閉。弔興亡﹑遣恨淚痕裏。淡淡宮梅﹐也依然﹑點酥剪水。凝愁處﹐似憶宣華舊事。行人別有淒涼意。折幽香﹑誰與寄千里。佇立江臯﹐杳難逢﹑隴頭歸騎。音塵遠﹐楚天危樓獨倚。宣華﹐故蜀苑名。月上海棠蘭房繡戶厭厭病。嘆春酲﹑和悶甚時醒。燕子空歸﹐幾曾傳﹑玉關邊信。傷心處﹐獨展團窠瑞錦。燻籠消歇沈煙冷。淚痕深﹑展轉看花影。漫擁餘香﹐怎禁他﹑峭寒孤枕。西窗曉﹐幾聲銀瓶玉井。烏夜啼﹝八之一﹞金鴨餘香尙暖﹐綠窗斜日偏明。蘭膏香染雲鬟膩﹐釵墜滑無聲。冷落秋千伴侶﹐闌珊打馬心情。繡屏驚斷瀟湘夢﹐花外一聲鶯。烏夜啼﹝八之二﹞檐角楠陰轉日﹐樓前荔子吹花。鷓鴣聲裏霜天晚﹐疊鼓已催衙。鄕夢時來枕上﹐京書不到天涯。邦人訟少文移省﹐閒院自煎茶。烏夜啼﹝八之三﹞我校丹臺玉字﹐君書蕊殿云篇。錦官城裏重相遇﹐心事兩依然。攜酒何妨處處﹐尋梅共約年年。細思上界多官府﹐且作地行仙。烏夜啼﹝八之四﹞世事從來慣見﹐吾生更欲何之。鏡湖西畔秋千頃﹐鷗鷺共忘機。一枕蘋風午醉﹐二升菇米晨炊。故人莫訝音書絕﹐釣侶是新知。烏夜啼﹝八之五﹞素意幽棲物外﹐塵緣浪走天涯。歸來猶幸身彊健﹐隨分作山家。已趁餘寒泥酒﹐還乘小雨移花。柴門盡日無人到﹐一徑傍溪斜。烏夜啼﹝八之六﹞園館靑林翠樾﹐衣巾細葛輕紈。好風吹散霏微雨﹐沙路喜新幹。小燕雙飛水際﹐流鶯百囀林端。投壺聲斷彈棋罷﹐閒展道書看。烏夜啼﹝八之七﹞從宦元知漫浪﹐還家更覺淸眞。蘭亭道上多修竹﹐隨處岸綸巾。泉冽偏宜雪茗﹐粳香雅稱絲蒓。＿然一飽西窗下﹐天地有閒人。烏夜啼﹝八之八﹞紈扇嬋娟素月﹐紗巾縹緲輕煙。髙槐葉長陰初合﹐淸潤雨餘天。弄筆斜行小艸﹐鉤簾淺醉閒眠。更無一點塵埃到﹐枕上聽新蟬。眞珠簾山村水館參差路。感＿遊﹑正似殘春風絮。掠地穿簾﹐知是竟歸何處。鏡裏新霜空自憫﹐問幾時﹑鸞臺鰲署。遲暮。謾憑髙懷遠﹐書空獨語。自古。儒冠多誤。悔當年﹑早不扁舟歸去。醉下白蘋洲﹐看夕陽鷗鷺。菇菜鱸魚都棄了﹐只換得﹑靑衫塵土。休顧。早收身江上﹐一蓑煙雨。好事近混迹寄人間﹐夜夜畫樓銀燭。誰見五云丹竈﹐養黃芽初熟。春風歸從紫皇遊﹐東海宴暘谷。進罷碧桃花賦﹐賜玉塵千斛。柳梢靑﹝故蜀燕王宮海棠之盛﹐爲成都第一﹐今屬張氏﹞錦裏繁華。環宮故邸﹐疊萼奇花。俊客妖姬﹐爭飛金勒﹐齊駐香車。何須幕障幃遮。寶杯浸﹑紅雲瑞霞。銀燭光中﹐淸歌聲裏﹐休恨天涯。柳梢靑﹝乙巳二月西興贈別﹞十載江湖﹐行歌沽酒﹐不到京華。底事翩然﹐長亭煙艸﹐衰鬢風沙。憑髙目斷天涯。細雨外﹑樓臺萬家。只恐明朝﹐一時不見﹐人共梅花。夜遊宮﹝記夢寄師伯渾﹞雪曉淸笳亂起。夢遊處﹑不知何地。鐵騎無聲望似水。想關河﹐雁門西﹐靑海際。睡覺寒燈裏。漏聲斷﹑月斜窗紙。自許封侯在萬里。有誰知﹐鬢𨿽殘﹐心未死。夜遊宮﹝宮詞﹞獨夜寒侵翠被。柰幽夢﹑不成還起。欲寫新愁淚濺紙。憶承恩﹐嘆餘生﹐今至此。蔌蔌燈花墜。問此際﹑報人何事。咫尺長門過萬里。恨君心﹐似危欄﹐難久倚。安公子風雨初經社。子規聲裏春光謝。最是無情﹐零落盡﹑薔薇一架。況我今年﹐憔悴幽窗下。人盡怪﹑詩酒消聲價。向藥鑪經卷﹐忘卻鶯窗柳榭。萬事收心也。粉痕猶在香羅帕。恨月愁花﹐爭信道﹑如今都罷。空憶前身﹐便面章臺馬。因自來﹑禁得心腸怕。縱遇歌逢酒﹐但說京都舊話。玉胡蝶﹝王忠州家席上作﹞倦客平生行處﹐墜鞭京洛﹐解佩瀟湘。此夕何年﹐來賦宋玉髙唐。繡簾開﹑香塵乍起﹐蓮步穩﹑銀燭分行。暗端相。燕羞鶯妒﹐蝶繞蜂忙。難忘。芳樽頻勸﹐峭寒新退﹐玉漏猶長。幾許幽情﹐只愁歌罷月侵廊。欲歸時﹑司空笑問﹐微近處﹑丞相嗔狂。斷人腸。假饒相送﹐上馬何妨。木蘭花慢﹝夜登靑城山玉華樓﹞閱邯鄲夢境﹐嘆綠鬢﹑早霜侵。柰華嶽燒丹﹐靑溪看鶴﹐尙負初心。年來向濁世裏﹐悟眞詮祕訣絕幽深。養就金芝九畹﹐種成琪樹千林。星壇夜學步虛吟。露冷透瑤簪。對翠鳳披云﹐靑鸞逆月﹐宮闕蕭森。瑯函一封奏罷﹐自鈞天帝所有知音。卻過蓬壺嘯傲﹐世間歲月駸駸。蘇武慢﹝唐安西湖﹞淡靄空＿﹐輕陰淸潤﹐綺陌細初靜。平橋系馬﹐畫閣移舟﹐湖水倒空如鏡。掠岸飛花﹐傍檐新燕﹐都似學人無定。嘆連成戎帳﹐經春邊壘﹐暗凋顏鬢。空記憶﹑杜曲池臺﹐新丰歌管﹐怎得故人音信。＿懷易感﹐老伴無多﹐談塵久閒犀柄。惟有＿然﹐筆牀茶竈﹐自適筍輿煙艇。待綠荷遮岸﹐紅蕖浮水﹐更乘幽興。齊天樂﹝左綿道中﹞角殘鐘晚關山路﹐行人乍依孤店。塞月徵塵﹐鞭絲帽影﹐常把流年虛占。藏鴉柳暗。嘆輕負鶯花﹐謾勞書劍。事往關情﹐悄然頻動壯遊念。孤懷誰與彊遣。市壚沽酒﹐酒薄怎當愁釅。倚瑟妍詞﹐調鉛妙筆﹐那寫柔情芳艷。徵途自厭。況煙斂蕪痕﹐雨稀萍點。最是眠時﹐枕寒門半掩。齊天樂﹝三榮人日遊龍洞作﹞客中隨處閒消悶﹐來尋嘯臺龍岫。路斂春泥﹐山開翠霧﹐行樂年年依舊。天工妙手。放輕綠萱牙﹐淡黃楊柳。笑問東君﹐爲人能染鬢絲否。西州催去近也﹐帽檐風軟﹐且看市樓沽酒。宛轉巴歌﹐淒涼塞管﹐攜客何妨頻奏。徵塵暗袖。漫禁得梅花﹐伴人疏瘦。幾日東歸﹐畫船平放澑。望梅壽非金石。恨天教老向﹐水程山驛。似夢裏﹑來到南柯﹐這些子光陰﹐更堪輕擲。戍火邊塵﹐又過了﹑一年春色。嘆名姬駿馬﹐盡付杜陵﹐苑路豪客。長繩漫勞系日。看人間俯仰﹐俱是陳迹。縱自倚﹑英气淩雲﹐柰回盡鵬程﹐鎩殘鸞翮。終日憑髙﹐誚不見﹑江東消息。算沙邊﹑也有斷鴻﹐倩誰問得。洞庭春色壯歲文章﹐暮年勛業﹐自昔誤人。算英雄成敗﹐軒裳得失﹐難如人意﹐空喪天眞。請看邯鄲當日夢﹐待炊罷黃粱徐欠伸。方知道﹐許多時富貴﹐何處關身。人間定無可意﹐怎換得﹑玉鱠絲蒓。且釣竿漁艇﹐筆牀茶竈﹐閒聽荷雨﹐一洗衣塵。洛水秦關千古後﹐尙棘暗銅駝空愴神。何須更﹐慕封侯定遠﹐圖像麒麟。漁家傲﹝寄仲髙﹞東望山陰何處是。往來一萬三千里。寫得家書空滿紙。流淸淚。書回已是明年事。寄語紅橋橋下水。扁舟何日尋兄弟。行徧天涯眞老矣。愁無寐。鬢絲幾縷茶煙裏。繡停鍼嘆半紀﹐跨萬里秦吳﹐頓覺衰謝。回首鵷行﹐英俊並遊﹐咫尺玉堂金馬。气淩嵩華。負壯略﹑縱橫王霸。夢經洛浦梁園﹐覺來淚流如瀉。山林定去也。卻自恐說著﹐少年時話。靜院焚香﹐閒倚素屏﹐今古總成虛假。趁時婚嫁。幸自有﹑湖邊茅舍。燕歸應笑﹐客中又還過社。桃源憶故人然如世外。予畱七十日﹐被命參成都戎幕而去。臨行徙倚竟日作桃源憶故人一首斜陽寂歷柴門閉。一點炊煙時起。雞犬往來林外。俱有蕭然意。衰翁老去疏榮利。絕愛山城無事。臨去畫樓頻倚。何日重來此。桃源憶故人﹝應靈道中﹖五之二﹞欄幹幾曲髙齋路。正在重云深處。丹碧未幹人去。髙棟空畱句。離離芳艸長亭暮。無柰徵車不住。惟有斷鴻煙渚。知我頻回顧。桃源憶故人﹝五之三﹞一彈指頃浮生過。墮甑元知當破。去去醉吟髙臥。獨唱何須和。殘年還我從來我。萬里江湖煙舸。脫盡利名韁鎖。世界元來大。桃源憶故人﹝五之四﹞城南載酒行歌路。冶葉倡條無數。一朵鞓紅凝露。最是關心處。鶯聲無賴催春去。那更兼旬風雨。試問歲華何許。芳艸連天暮。桃源憶故人﹝題華山圖﹖五之五﹞中原當日三川震。關輔回頭煨燼。淚盡兩河徵鎭。日望中興運。秋風霜滿靑靑鬢。老卻新丰英俊。云外華山千仞。依舊無人問。極相思江頭疏雨輕煙。寒食落花天。翻紅墜素﹐殘霞暗錦﹐一段淒然。惆悵東君堪恨處﹐也不念﹑冷落尊前。那堪更看﹐漫空相趁﹐柳絮楡錢。一叢花尊前凝佇漫魂迷。猶恨負幽期。從來不慣傷春淚﹐爲伊後﹑滴滿羅衣。那堪更是﹐吹簫池館﹐靑子綠陰時。回廊簾影晝參差。偏共睡相宜。朝云夢斷知何處﹐倩雙燕﹑說與相思。從今判了﹐十分憔悴﹐圖要个人知。一叢花仙姝天上自無雙。玉面翠蛾長。黃庭讀罷心如水﹐閉朱戶﹑愁近絲簧。窗明幾淨﹐閒臨唐帖﹐深炷寶奩香。人間無藥駐流光。風雨又催涼。相逢共話淸都舊﹐嘆塵劫﹑生死茫茫。何如伴我﹐綠蓑靑篛﹐秋晚釣瀟湘。隔浦蓮近拍飛花如趁燕子。直度簾櫳裏。帳掩香雲暖﹐金籠鸚鵡驚起。凝恨慵梳洗。妝臺畔﹐蘸粉纖纖指。寶釵墜。才醒又困﹐厭厭中酒滋味。墻頭柳暗﹐過盡一年春事。罨畫髙樓怕獨倚。千里。孤舟何處煙水。隔浦蓮近拍騎鯨雲路倒景。醉面風吹醒。笑把浮丘袂﹐寥然非復塵境。震澤秋萬頃。煙霏散﹐水面飛金鏡。露華冷。湘妃睡起﹐鬟傾釵墜慵整。臨江舞處﹐零亂塞鴻淸影。河漢橫斜夜漏永。人靜。吹簫同過緱嶺。昭君怨晝永蟬聲庭院。人倦懶搖團扇。小景寫瀟湘。自生涼。簾外蹴花雙燕。簾下有人同見。寶篆拆官黃。炷燻香。雙頭蓮﹝呈範至能待制﹞華鬢星星﹐驚壯志成虛﹐此身如寄。蕭條病驥。向暗裏。消盡當年豪气。夢斷故國山川﹐隔重重煙水。身萬里。舊社凋零﹐靑門俊遊誰記。盡道錦裏繁華﹐嘆官閒晝永﹐柴荊添睡。淸愁自醉。念此際。付與何人心事。縱有楚＿吳檣﹐知何時東逝。空悵望﹐鱠美菇香﹐秋風又起。南歌子﹝送周機宜之益昌﹞異縣相逢晚﹐中年作別難。暮秋風雨客衣寒。又向朝天門外﹑話悲歡。瘦馬行霜棧﹐輕舟下雪灘。烏奴山下一林丹。爲說三年常寄﹑夢魂間。憶王孫春風樓上柳腰肢。初試花前金縷衣。裊裊娉娉不自持。晚妝遲。畫得蛾眉勝舊時。憶王孫一春常是雨和風。風雨晴時春已空。誰惜泥沙萬點紅。恨難窮。恰似衰翁一世中。醉落魄江湖醉客。投杯起舞遺烏幘。三更泠翠沾衣濕。裊裊菱歌﹐催落半川月。空花昨夢休尋覓。雲臺麟閣俱陳迹。元來只有閒難得。靑史功名﹐天卻無心惜。鵲橋仙華燈縱博﹐雕鞍馳射﹐誰記當年豪舉。酒徒一一取封侯﹐獨去作﹑江邊漁父。輕舟八尺﹐低篷三扇﹐占斷蘋洲煙雨。鏡湖元自屬閒人﹐又何必﹑君恩賜與。鵲橋仙一竿風月﹐一蓑煙雨﹐家在釣臺西住。賣魚生怕近城門﹐況肯到﹑紅塵深處。潮生理棹﹐潮平系纜﹐潮落浩歌歸去。時人錯把比嚴光﹐我自是﹑無名漁父。鵲橋仙﹝夜聞杜鵑﹞茅檐人靜﹐蓬窗燈暗﹐春晚連江風雨。林鶯巢燕總無聲﹐但月夜﹑常啼杜宇。催成淸淚﹐驚殘孤夢﹐又揀深枝飛去。故山猶自不堪聽﹐況半世﹑飄然＿旅。長相思﹝五之一﹞云千重。水千重。身在千重雲水中。月明收釣筒。頭未童。耳未聾。得酒猶能雙臉紅。一尊誰與同。長相思﹝五之二﹞橋如虹。水如空。一葉飄然煙雨中。天教稱放翁。側船篷。使江風。蟹捨參差漁市東。到時聞暮鐘。長相思﹝五之三﹞面蒼然。鬢皤然。滿腹詩書不直錢。官閒常晝眠。畫淩煙。上甘泉。自古功名屬少年。知心惟杜鵑。長相思﹝五之四﹞暮山靑。暮霞明。夢筆橋頭艇子橫。蘋風吹酒醒。看潮生。看潮平。小住西陵莫較程。蒓絲初可烹。長相思﹝五之五﹞悟浮生。厭浮名。回視千鐘一發輕。從今心太平。愛松聲。愛泉聲。寫向孤桐誰解聽。空江秋月明。菩薩蠻江天淡碧雲如掃。蘋花零落蒓絲老。細細晚波平。月從波面生。漁家眞个好。悔不歸來早。經歲洛陽城。鬢絲添幾莖。菩薩蠻小院蠶眠春欲老。新巢燕乳花如掃。幽夢錦城西。海棠如舊時。當年眞艸艸。一棹還吳艸。題罷惜春詩。鏡中添鬢絲。訴衷情當年萬里覓封侯。匹馬戍梁州。關河夢斷何處﹐塵暗舊貂裘。胡未滅﹐鬢先秋。淚空流。此生誰料﹐心在天山﹐身老滄洲。訴衷情靑衫初入九重城。結友盡豪英。蠟封夜半傳檄﹐馳騎諭幽並。時易失﹐志難成。鬢絲生。平章風月﹐彈壓江山﹐別是功名。生查子還山荷主恩﹐聊試扶犁手。新結小茅茨﹐恰占淸江口。風塵不化衣﹐鄰曲常持酒。那似宦遊時﹐折盡長亭柳。生查子梁空燕委巢﹐院靜鳩催雨。香潤上朝衣﹐客少閒談塵。鬢邊千縷絲﹐不是吳蠶吐。孤夢泛瀟湘﹐月落聞柔艫。破陣子仕至千鐘良易﹐年過七十常稀。眼底榮華元是夢﹐身後聲名不自知。營營端爲誰。幸有旗亭沽酒﹐何妨繭紙題詩。幽谷云蘿朝采藥﹐靜院軒窗夕對棋。不歸眞个癡。破陣子看破空花塵世﹐放輕昨夢浮名。蠟屐登山眞率飲﹐筇杖穿林自在行。身閒心太平。料峭餘寒猶力﹐廉纖細雨初晴。苔紙閒題溪上句﹐菱唱遙聞煙外聲。與君同醉醒。上西樓﹝一名相見歡﹞江頭綠暗紅稀。燕交飛。忽到當年行處﹑恨依依。灑淸淚。嘆人事。與心違。滿酌玉壺花露﹑送春歸。點絳唇采藥歸來﹐獨尋茅店沽新釀。暮煙千嶂。處處聞漁唱。醉弄扁舟﹐不怕黏天浪。江湖上。遮回疏放。作个閒人樣。謝池春壯歲從戎﹐曾是气吞殘虜。陣云髙﹑狼烽夜舉。朱顏靑鬢﹐擁雕戈西戍。笑儒冠﹑自來多誤。功名夢斷﹐卻泛扁舟吳楚。漫悲歌﹑傷懷弔古。煙波無際﹐望秦關何處。嘆流年﹑又成虛度。謝池春賀監湖邊﹐初系放翁歸棹。小園林﹑時時醉倒。春眠驚起﹐聽啼鶯催曉。嘆功名﹑誤人堪笑。朱橋翠徑﹐不許京塵飛到。掛朝衣﹑東歸欠早。連宵風雨﹐捲殘紅如掃。恨樽前﹑送春人老。謝池春七十衰翁﹐不減少年豪气。似天山﹑淒涼病驥。銅駝荊棘﹐灑臨風淸淚。甚情懷﹑伴人兒戲。如今何幸﹐作个故溪歸計。鶴飛來﹑晴嵐暖翠。玉壺春酒﹐約羣仙同醉。洞天寒﹑露桃開未。一落索滿路遊絲飛絮。韶光將暮。此時誰與說新愁﹐有百囀﹑流鶯語。俯仰人間今古。神仙何處。花前須判醉扶歸﹐酒不到﹑劉伶墓。一落索識破浮生虛妄。從人譏謗。此身恰似弄潮兒﹐曾過了﹑千重浪。且喜歸來無恙。一壺春釀。雨蓑煙笠傍漁磯﹐應不是﹑封侯相。杏花天老來駒隙駸駸度。算只合﹑狂歌醉舞。金杯到手君休訴。看著春光又暮。誰爲倩﹑柳條系住。且莫遣﹑城笳催去。殘紅轉眼無尋處。盡屬蜂房燕戶。太平時竹裏房櫳一徑深。靜愔愔。亂紅飛盡綠成陰。有鳴禽。臨罷蘭亭無一事﹐自修琴。銅鑪裊裊海南沈。洗塵襟。戀繡衾不惜貂裘換釣篷。嗟時人﹑誰識放翁。歸棹借﹑樵風穩﹐數聲聞﹑林外暮鐘。幽棲莫笑蝸廬小﹐有雲山﹑煙水萬重。半世向﹑丹靑看﹐喜如今﹑身在畫中。戀繡衾無方能駐臉上紅。笑浮生﹑擾擾夢中。平地是﹑衝霄路﹐又何勞﹑千日用功。飄然再過蓮峯下﹐亂雲深﹑吹下暮鐘。訪舊隱﹑依然在﹐但鶴巢﹑時有墮松。風入松十年裘馬錦江濱。酒隱紅塵。萬金選勝鶯花海﹐倚疏狂﹑驅使靑春。吹笛魚龍盡出﹐題詩風月俱新。自憐華發滿紗巾。猶是官身。鳳樓常記當年語﹐問浮名﹑何似身親。欲寄吳箋說與﹐這回眞个閒人。眞珠簾燈前月下嬉遊處。向笙歌﹑錦繡叢中相遇。彼此知名﹐才見便論心素。淺黛嬌蟬風調別﹐最動人﹑時時偸顧。歸去。想閒窗深院﹐調弦促柱。樂府初翻新譜。漫裁紅點翠﹐閒題金縷。燕子入簾時﹐又一番春暮。側帽燕脂坡下過﹐料也記﹑前年崔護。休訴。待從今須與﹐好花爲主。風流子﹝一名內家嬌﹞佳人多命薄﹐初心慕﹑徳耀嫁梁鴻。記綠窗睡起﹐靜吟閒詠﹐句翻離合﹐格變玲瓏。更乘興﹐素紈畱戲墨﹐纖玉撫孤桐。蟾滴夜寒﹐水浮微凍﹐鳳箋春麗﹐花砑輕紅。人生誰能料﹐堪悲處﹑身落柳陌花叢。空羨畫堂鸚鵡﹐深閉金籠。向寶鏡鸞釵﹐臨妝常晚﹐繡茵牙版﹐催舞還慵。腸斷市橋月笛﹐燈院霜鐘。雙頭蓮風捲徵塵﹐堪嘆處﹑靑驄正搖金轡。客襟貯淚。漫萬點如血﹐憑誰持寄。佇想艷態幽情﹐壓江南佳麗。春正媚。怎忍長亭﹐匆匆頓分連理。目斷淡日平蕪﹐望煙濃樹遠﹐微茫如薺。悲歡夢裏。柰倦客﹑又是關河千里。最苦唱徹驪歌﹐重遲畱無計。何限事。待與丁寧﹐行時已醉。鷓鴣天杖屨尋春苦未遲。洛城櫻筍正當時。三千界外歸初到﹐五百年前事總知。吹玉笛﹐渡淸伊。相逢休問姓名誰。小車處士深衣叟﹐曾是天津共賦詩。蝶戀花禹廟蘭亭今古路。一夜淸霜﹐染盡湖邊樹。鸚鵡杯深君莫訴。他時相遇知何處。冉冉年華畱不住。鏡裏朱顏﹐畢竟消磨去。一句丁寧君記取。神仙須是閒人做。水龍吟﹝春日遊摩訶池﹞摩訶池上追遊路﹐紅綠參差春晚。韶光妍媚﹐海棠如醉﹐桃花欲暖。挑菜初閒﹐禁煙將近﹐一城絲管。看金鞍爭道﹐香車飛蓋﹐爭先占﹑新亭館。惆悵年華暗換。點銷魂﹑雨收雲散。鏡奩掩月﹐釵梁拆鳳﹐秦箏斜雁。身在天涯﹐亂山孤壘﹐危樓飛觀。嘆春來只有﹐楊花和恨﹐向東風滿。朝中措晴山滴翠水挼藍。聚散漁舟兩復三。橫埭北﹐斷橋南。側起船篷便作帆。朝中措鏡湖俯仰兩靑天。萬頃玻璃一葉船。拈棹舞﹐擁蓑眠。不作天仙作水仙。朝中措湘湖煙雨長蒓絲。菇米新炊滑上匙。雲散後﹐月斜時。潮落舟橫醉不知。朝中措長安拜免幾公卿。漁父橫眠醉未醒。煙艇小﹐釣車腥。遙指梅山一點靑。戀繡衾雨斷西山晚照明。悄無人﹑幽夢自驚。說道去﹑多時也﹐到如今﹑眞个是行。遠山已是無心畫﹐小樓空﹑斜掩繡屏。你嚎早﹑收心呵﹐趁劉郎﹑雙鬢未星。采桑子三山山下閒居士﹐巾履蕭然。小醉閒眠。風引飛花落釣船。水龍吟﹝春日遊摩訶池﹞摩訶池上追遊路﹐紅綠參差春晚。韶光妍媚﹐海棠如醉﹐桃花欲暖。挑菜初閒﹐禁煙將近﹐一城絲管。看金鞍爭道﹐香車飛蓋﹐爭先占﹑新亭館。惆悵年華暗換。黯銷魂﹑雨收雲散。鏡奩掩月﹐釵梁拆鳳﹐秦箏斜雁。身在天涯﹐亂山孤壘﹐危樓飛觀。嘆春來只有﹐楊花和恨﹐向東風滿。月照梨花﹝閨思﹞霽景風軟﹐煙江春漲。小闔無人﹐繡簾半上。花外姊妹相呼。約樗蒲。修蛾忘了章臺樣。細思一餉。感事添惆悵。胸酥臂玉消減﹐擬覓雙魚。倩傳書。月照梨花﹝閨思﹞悶已縈損。那堪多病。幾曲屏山﹐伴人晝靜。梁燕催起猶慵。換燻籠。新愁舊恨何時盡。漸凋綠鬢。小雨知花信。芳箋寄與何處﹐繡閣珠櫳。柳陰中。夜遊宮﹝宴席﹞宴罷珠簾半捲。畫檐外﹑蠟香人散。翠霧霏霏漏聲斷。倚香肩﹐看中庭﹐花影亂。宛是髙唐館。寶奩炷﹑麝煙初暖。璧月何妨夜夜滿。擁芳柔﹐恨今年﹐寒尙淺。如夢今﹝閨思﹞獨倚博山峯小。翠霧滿身飛繞。只恐學行雲﹐去作陽臺春曉。春曉。春曉。滿院綠楊芳艸。解連環淚淹妝薄。背東風佇立﹐柳綿池閣。漫細字﹑書滿芳箋﹐恨釵燕箏鴻﹐總難憑托。風雨無情﹐又顚倒﹑綠苔紅萼。仗香醪破悶﹐怎禁夜闌﹐酒酲蕭索。劉郎已忘故約。柰重門靜院﹐光景如昨。盡做它﹑別有畱心﹐便不念當時﹐雨意初著。京兆眉殘﹐怎認爲﹑新人梳掠。盡今生﹑拚了爲伊﹐任人道錯。大聖樂電轉雷驚﹐自嘆浮生﹐四十二年。試思量往事﹐虛無似夢﹐悲歡萬狀﹐合散如煙。苦海無邊﹐愛河無底﹐流浪看成百漏船。何人解﹐問無常火裏﹐鐵打身堅。須臾便是華顚。好收拾形體歸自然。又何須著意﹐求田問舍﹐生須宦達﹐死要名傳。壽夭窮通﹐是非榮辱﹐此事由來都在天。從今去﹐任東西南北﹐作个飛仙。

