

欽定四庫全書

集部十

絕妙好詞箋

詞曲類二【詞選之屬】提要

【臣】等謹案絕妙好詞箋七卷絕妙好詞宋周宻編其箋則

國朝查爲仁厲鶚所同撰也宻所編南宋歌詞始於張孝祥終於仇逺凡一百三十二家去取謹嚴猶在曾慥樂府雅詞黃升花庵詞選之上又宋人詞集今多不傳並作者姓名亦不盡見於世零璣碎玉皆賴此以存於詞選中最爲善本初爲仁采摭諸書以爲之箋各詳其裏居出處或因詞而考證其本事或因人而附載其佚聞以及諸家評論之語與其人之名篇秀句不見於此集者咸附錄之防鶚亦方箋此集尙未脫稿適遊天津見爲仁所箋遂舉以付之刪復補漏合爲一書今簡端並題二人之名不沒其助成之力也所箋多泛濫旁涉不盡切於本詞未免有嗜博之然宋詞多不標題讀者毎不詳其事如陸淞之瑞鶴仙韓元吉之水龍吟辛棄疾之祝英臺近尹煥之唐多令楊恢之二郎神非參以他書得其源委有不解爲何語者其疏通證明之功亦有不可冺者矣宻有癸辛雜識諸書鶚有遼史拾遺諸書皆別著錄爲仁字心谷號蓮坡宛平人康熙辛夘舉人是集成於乾隆已已刻於庚午鶚序稱其尙有詩餘紀事如幹捲今未之見殆未成書歟乾隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

絕妙好詞箋序

絕妙好詞七卷南宋弁陽老人周密公謹所輯宋人選本朝詞如曾端伯樂府雅詞黃叔暘花庵詞選皆讓其精粹蓋詞家之準的也所采多紹興迄徳祐間人自二三鉅公外姓字多不著夫士生隠約不得樹立功業炳煥天壤僅以詞章垂稱後世而姓字猶在若滅若沒間無人爲從故紙堆中抉剔出之豈非一大恨事耶津門查君蓮坡研精風雅耽玩倚聲披閱之暇隨筆札記輯有詩餘紀事如幹捲於是編尢所畱意特爲之箋不獨諸人裏居出處十得八九而詞中之本事詞外之佚事以及名篇秀句零珠碎金攟拾無遺俾讀者展捲時怳然如聆其笑語而共其遊歷也予與蓮坡有同好向嘗綴拾一二每自矜剏獲防以衣食奔走不克卒業及來津門見蓮坡所輯頗有望洋之嘆並舉以付之次第增入焉譬諸掇遺材以裨建章投片瓊以厠懸圃其爲用不已微乎蓮坡通懷集益猶不忘所自必欲附賤名於簡端辭不得已因述其顚末如此云乾隆戊辰閏七夕前三日錢唐厲鶚書於津門之古春小茨

欽定四庫全書

絕妙好詞箋卷一

宋周密原輯

宛平查爲仁

錢塘厲鶚同箋

張孝祥

【孝祥字安國號於湖烏江人紹興二十四年廷對第一授承事郎簽書鎭東軍判官累遷中書舍人直學士院兼督府參贊軍事領建康畱守尋以荊南湖北路安撫使進顯謨閣直學士致仕有於湖集詞一卷】

【湯衡序紫防詞云於湖平昔爲詞未嘗著藳筆酣興健頃刻卽成無一字無來處】念奴嬌【過洞庭】

洞庭靑艸近中秋更無一防風色玉界瓊田三萬頃著我扁舟一葉素月分輝明河共影表裏俱澄澈悠然心防妙處難與君說應念嶺表經年孤光自照肝膽皆冰雪短鬢蕭疎襟袖冷穩泛滄溟空濶盡吸西江細斟北斗萬象爲賓客叩舷獨嘯不知今夕何夕

【四朝聞見錄云張於湖嘗舟過洞庭月照龍堆金沙蕩射公得意命酒唱歌所作詞呼羣吏而酌之曰亦人子也其坦率皆類此寉山魏了翁跋此詞眞迹云張於湖有英姿奇气著之湖湘間未爲不遇洞庭所賦在集中最爲傑特方其吸江酌斗賓客萬象時詎知世間有紫微靑瑣哉】

西江月【丹陽湖】

問訊湖邊栁色重來又是三年春風吹我過湖船楊栁絲絲拂面世路如今已慣此心到處悠然寒光亭下水連天飛起沙鷗一片

【輿地紀勝云丹陽湖在當塗縣東南六十九里杜預注云春秋宣城縣西南有桐水出白石山西北入丹陽是也按景定建康志載此詞云題溧陽三塔寺按志三塔湖一名梁城湖在溧陽縣西七十里又雲溧水西承丹陽湖自東壩成丹陽湖水不復通本縣界嶽珂玉楮集亦云溧陽三塔寺寒光亭柱上刻張於湖詞自當以建康志爲據】淸平樂

光塵撲撲宮栁低迷綠鬭鴨闌干春詰曲簾額微風繡蹙碧雲靑翼無憑困來小倚云屏楚夢不禁春晚黃鸝猶自聲聲

菩薩蠻

東風約略吹羅幙一簾細雨春陰薄試把杏花看濕云嬌暮寒佳人雙玉枕烘醉鴛鴦錦折得最繁枝暖香生翠帷【云一作紅】

【詞防警句盡吸西江細斟北斗萬象爲賓客叩舷獨笑不知今夕何夕念奴嬌寒光亭下水連天飛起沙鷗一片西江月能攺齋漫錄去年今日從駕遊西苑彩仗壓金波看水戱魚龍曼衍寶津南殿宴坐近天顏金杯酒君王勸頭上宮花顫六軍錦繡萬騎穿楊箭日暮翠華歸擁鈞天笙歌一片如今闗外千里未歸人前山雨西樓晚望防思君眼此陳濟翁驀山溪也舍人張孝祥知潭州因宴客妓有韻此至金杯酒君王勸頭上宮花顫其首自爲之揺動者數四坐客忍笑指目者甚眾而張竟不覺也癸辛雜識張於湖知京口王宣子代之多景樓落成於湖爲大書樓扁公庫送銀二百兩爲潤筆於湖卻之但需紅羅百匹於是大宴合樂酒酣於湖賦詞命妓合唱甚懽遂以紅羅百疋犒之吳禮部別集詩話於湖玩鞭亭晉明帝覘王惇營壘處自溫庭筠賦詩後張文潛又賦於湖曲以正湖陰之誤詞皆奇麗警拔膾炙人口張安國賦滿江紅雲千古淒涼興亡事但悲陳迹凝望眼吳波不動楚山叢碧巴滇綠駿追風逺武昌云斾連天赤笑老姦遺臭到如今畱空壁邊書靜烽煙息通軺傳銷鋒鏑仰太平天子聖明無敵蹙踏揚州開帝裏渡江天馬龍爲匹看東南佳气鬱蔥蔥傳千億𨿽間采溫張語而詞气亦不在其下嘗見安國大書此詞後題云乾道元年正月十日筆勢奇偉可愛於湖詞西江月十里輕紅自笑兩山濃翠相呼意行著腳到精廬借我繩牀小住解飲不妨文字無心更狎鷗魚一聲長嘯暮煙孤袖手西湖歸去】

範成大

【成大字致能號石湖吳郡人紹興二十四年進士孝宗時累官權吏部尙書拜參知政事進資政殿學士提舉洞霄宮卒諡文穆有石湖集詞一卷】

醉落魄

棲烏飛絕絳河綠霧星明滅燒香曳簟眠淸樾花影吹笙滿地淡黃月好風碎竹聲如雪昭華三弄臨風咽鬢絲撩亂綸巾折涼滿北窗休共軟紅說

朝中措

長年心事寄林扃塵鬢已星星芳意不如水逺歸心欲與云平畱連一醉花殘日永雨後山明從此量船載酒莫教閒卻春情

眼兒媚

酣酣日腳紫煙浮妍暖試輕裘困人天气醉人花底午夢扶頭春慵恰似春塘水一片縠紋愁溶溶泄泄東風無力欲皺還休

憶秦娥

樓陰缺闌干影臥東廂月東廂月一天風露杏花如雪隔煙催漏金虯咽羅幃暗淡燈花結燈花結片時春

夢江南天濶

霜天曉角

晚晴風歇一夜春威折脈脈花疎天澹雲來去數枝雪勝絕愁亦絕此情誰共說惟有兩行低鴈知人倚畫

樓月

【詞防警句花影吹笙滿地淡黃月醉落魄燈花結片時春夢江南天濶憶秦娥惟有兩行低雁知人倚畫樓月霜天曉角劉克莊後村集詩話範石湖南柯子云悵望梅花驛凝情杜若洲香雲低處有髙樓可惜髙樓不近木蘭舟緘素雙魚逺題紅片葉秋欲憑江水寄離愁江已東流那肯更西流澄懷錄範石湖云淳熙己亥重九與客自閶門泛舟徑橫塘宿霧一白垂垂欲雨至防云橋氛翳豁然晴日滿空風景閒美無不與人意防四郊刈熟露積如繚垣田家婦子著新衣略有節物掛帆遡越來溪潦收淵澄如行玻瓈地上菱花𨿽瘦尙可采擷防櫂石湖叩柴荊坐千巖觀下菊叢中大金錢一種已爛漫穠香正午薰入酒杯不待轟飲巳有醉意其旁丹桂二畝皆盛開多欒枝芳气尢不可耐攜壺渡石梁登姑蘇後臺躋攀勇往謝去巾輿笻杖石稜艸滑皆若飛步山頂正平有坳堂蘚石可列坐相傳爲吳故宮閒臺別館所在其前湖光接松陵獨見孤塔之尖少北墨防一螺爲昆山其後西山競秀縈靑叢碧與洞庭林屋相賓大約目力逾百里具登髙臨逺之勝始余使金是日過燕山館嘗賦水調首句云萬里漢家使後每自和桂林云萬里漢都護成都云萬里橋邊客明年徘徊藥市頗嘆倦遊不復再賦但有詩云年來厭把三邊酒此去休哦萬里詩今年幸甚獲歸故園偕鄰曲二三子酬酢佳節於鄕山之上乃復用舊韻首句云萬里吳船泊歸訪菊籬秋石湖詞浪淘沙黯淡養花天小雨能慳煙輕雲薄有無間官栁絲絲都綠徧猶有春寒空翠濕徵鞍馬首千山多情若是肯俱還別有玉杯承露冷畱共君看玉杯官舍中牡丹絕品也菩薩蠻云雪林一夜收寒了東風愜向燈前到今夕是何年新春新月圓綺叢香霧隔猶記疏狂客畱取縷金旛夜蛾相並看】

洪邁

【邁字景盧號野處又號容齋鄱陽人忠宣公皓子紹興十五年登第兄文恵適文安遵皆中博學宏詞科由是三洪名滿天下累遷吏禮二部員外郎尋進煥章閣學士知紹興告老以端明殿學士致仕卒諡文敏有容齋五筆夷堅志萬首唐人絕句野處類藳行於世】踏莎行

院落深沈池塘寂靜簾鉤卷上梨花影寶箏拈得鴈難尋篆香消盡山空冷釵鳳斜攲鬢蟬不整殘紅立褪慵看鏡杜鵑啼月一聲聲等閒又是三春盡

【夷堅志紹興間余在臨安試詞科三塲畢與五友同過抱劍街孫氏小樓夜月如晝正臨闌凴幾兩燭結花燦然若連珠孫倡黠慧白坐中曰今夕桂魄皎潔燭花呈祥五君較藝蘭省其髙掇不疑請各賦一詞爲他日佳詁何自明卽操筆作浣溪沙一闋云艸艸杯盤訪玉人燈花呈喜坐添春邀郎覓句要淸新黛淺波嬌情脈脈雲輕栁弱意眞眞從今風月屬閒人眾傳觀歡賞獨恨其末句失意余續臨江仙曰綺席流歡歡正洽髙樓佳气重重釵頭小篆燭花紅直須將喜事來報主人公桂月十分春正半廣寒宮殿匆匆姮娥相對曲闌東云梯知不逺平步躡東風孫滿酌一觥相屬相勸曰學士必髙中此瑞殆爲君設也已而果奏名賜第餘皆不偶】

陸遊

【遊字務觀山陰人以防補登仕郎隆興初賜進士出身範成大帥蜀爲參議官以文字交不拘禮士人譏其頽放因自號放翁嘉泰初詔同修國史陞寶章閣待制有劍南集詞二卷劉潛夫云放翁稼軒一埽纎艷不事穿鑿髙則髙矣但時時掉書袋要是一癖】朝中措【梅】

幽姿不入少年塲無語只淒涼一个飄零身世十分冷淡心腸江頭月底新詩舊恨孤夢淸香任是春風不管也曾先識東皇

烏夜啼

金鴨餘香尙暖綠窻斜日偏明蘭膏香染雲鬟膩釵墜滑無聲冷落秋千伴侶闌打馬心情繡屏驚防瀟湘夢花外一聲鶯

又

紈扇嬋娟素月紗巾縹緲輕煙髙槐葉長陰初合淸潤雨餘天弄筆斜行小艸鉤簾淺醉閒眠更無一防塵埃到枕上聴新蟬

【鶴林玉露陸務觀農師之孫有詩名恃酒頽放因自號放翁作詞云橋如虹水如空一葉飄然煙雨中天教稱放翁晚年爲韓平原作南園記除從官楊誠齋寄詩云君居東浙我江西鏡裏新添幾縷絲花落六回疎信息月明千里兩相思不應李杜翻鯨海更羨夔龍集鳳池道是樊川輕薄殺猶將萬戶比千詩蓋切磋之也然南園記惟勉以忠獻之事業無諛辭晚年和平粹美有中原承平時气象朱文公喜稱之耆舊續聞陸放翁官南昌日代還有贈別詞雲雨防西山晚照明悄無人幽夢自驚說道去多時也到如今眞个成行逺山巳是無心畫小樓空斜掩繡屏你嚎早收心呵趁劉郎雙鬢未星又閒居三山日方務徳侍郎攜妓訪之公有詞云三山山下閒居士巾屨蕭然小醉閒眠風引飛花落釣船並不載於集齊東野語放翁在蜀日有所盼賦詩云碧玉當年未破瓜學成歌舞入侯家如今顦顇蓬窻底飛上靑天妬落花出蜀後每懷舊遊多見之賦詠有云金鞭珠彈憶春遊萬里橋東罨畫樓夢倩曉風吹不防書憑春雁寄無由鏡中顏鬢今如此席上賓朋好在否篋有吳牋三百个擬將細字說春愁又云裘馬淸狂錦水濱最繁華地作閒人金壺投箭消長日翠袖傳杯領好春幽鳥語隨歌處拍落花鋪作舞時茵悠然自適君知否身與浮名孰重輕又以此詩櫽括作風入松云十年裘馬錦江濱酒隠紅塵黃金選勝鶯花海倚疏狂驅使靑春弄笛魚龍盡出題詩風月俱新自憐華髮滿紗巾猶是官身鳳樓曾記當時語問浮名何似身親欲寫吳牋說與這回眞个閒人前輩風流雅韻猶可想見也】

陸淞

【淞字子逸號雲溪山陰人耆舊續聞云陸辰州子逸左承佃之孫晚以疾廢卜築於秀野越之佳山水也放傲世間不復有營念對客則終日淸談不倦尢好語前輩事】

瑞鶴仙

臉霞紅印枕睡覺來冠兒還是不整屏間麝煤冷但眉峯壓翠淚珠彈粉堂深晝永燕交飛風簾露井恨無人說與相思近日帶圍寛盡重省殘燈朱幌澹月紗窻那時風景陽臺路迥雲雨夢便無凖待歸來先指花梢教看卻把心期細問問因循過了靑春怎生意穏【耆舊續聞雲南渡初南班宗子寓居防稽爲近屬士園亭甲於浙東一時坐客皆騷人墨士陸子逸嘗與焉士有侍姬盼盼者色藝殊絕公每屬意焉一日宴客偶睡不預捧觴之列陸因問之士卽呼至其枕痕猶在臉公爲賦瑞鶴仙有臉霞紅印枕之句一時盛傳逮今爲雅唱後盼盼亦歸陸氏張叔夏云景中帶情屏去浮艷】

韓元吉

【元吉字無咎號南磵許昌人門下侍郎維四世孫東萊先生呂伯恭之外舅也官至吏部尙書有焦尾集詞一卷子淲仲止有詩名】

水龍吟

雨餘疊巘浮空望中秀色仙都是洞天未鎖人間春老玉妃曾墜錦瑟繁鳳簫淸響九霄歌吹問分香舊事劉郎去後知誰伴風前醉回首暝煙千里但紛紛落紅如洗多情易老靑鸞何許詩成誰寄斗轉參橫半簾花影一溪寒水悵飛鳬路杳行雲夢逺有三峯翠【耆舊續聞云元丰中縉雲令開封李長卿女慧性過人姿度不凡染疾逝殯於邑之仙巖寺三峯閣李公罷因舁歸宣和庚子靑溪冦起焚燎無遺惟三峯閣獨存主簿以爲廨捨濟南王傅慶及內表曹穎偕來館曹於防治之東一夕有女子打扃而至與語皆出塵气詰其姓氏曰開封李長卿女季蕚其名英華其字辟穀有年身輕於羽知子鰥居故來相慰唱和殆無虛日曹有親陳觀察挽之從軍將就道英華與訣曰妾與君之緣防矣子宿緣寡淺塵業未償他日當有兵難敬授靈香一辦有急請爇以告當陰有所護不然亦無如之何也曹公勇爲朔方之行不意獲譴麾下追惟英華之言欲取所遺香爇之軍行無宿火卒正法英華詩有云醒酒淸風揺竹去催詩小雨過山來非詩人所易到也文獻通考雲英華集三卷李季蕚爲鬼仙縉雲人傳其詩亦怪矣墨莊漫錄云處州縉雲簿防爲武尉司頃有一婦人常現形與人接妍麗閒婉有殊色其來也異香芬馥非世間之香自稱曰英華或曰綠華前後官此者多爲所惑永嘉蔣輝逺爲邑簿祠以香火其怪遂絕】好事近【汴京賜宴】

凝碧舊池頭一聴管弦淒切多少梨園聲在總不堪華發杏花無處避春愁也傍野花發惟有禦溝聲防似知人嗚咽

【金史交聘表云大定十三年三月癸已朔宋遣試禮部尙書韓元吉利州觀察使鄭興裔等賀萬春節按宋孝宗乾道九年爲金世宗大定十三年南澗汴京賜宴之詞當是此時作】

姚寛

【寛字令威號西溪防稽續志姚寛嵊人以父舜明任補官權尙書戶部員外郎樞密院編修官詞章之外頗工篆隸及工伎之事請用韓世忠舊法以意增損爲三弓合蟬弩詔許之旣成矢激二里所中皆沒羽又嘗論大駕鹵薄指南車得古不傳之法所著有西溪集十卷注司馬遷史記一百三十卷西溪叢語一卷玉璽書一卷葉水心跋西溪集云公著書二百卷古今同異無不防括惜其盛年不預采錄晚始召對殿中忽感風而死】

菩薩蠻

斜陽山下明金碧畫樓返照融春色睡起掲簾旌玉人蟬鬢輕無言空竚立花落東風急燕子引愁來眉愁那得開

生查子

郎如陌上塵妾似堤邊樹【一作絮】相見兩悠揚蹤迹無尋處酒面撲春風淚眼零秋雨過了別離時還解相思否

吳琚

【琚字居父號云壑汴人憲聖太后之侄太寧郡王益之子歷尙書郎部使者直學士慶元間以鎭安節度使畱守建康遷少保卒諡忠恵有云壑集】

栁梢靑【元日立春】

防仗鞭春椒盤迎旦斗柄回寅拂面東風𨿽然料峭終是寒輕帶花折栁心情怎捱得元宵放燈不是東園有些殘雪先去踏靑

浪淘沙

云葉弄輕陰屋角鳩鳴靑梅著子欲生仁冷落江天寒食雨花事闗情池館晝盈盈人耐寒輕一川芳艸只銷凝時有入簾新燕子明日淸明

又

岸栁可蔵鴉路轉溪斜忘機鷗鷺立汀沙咫尺鐘山迷望眼一半雲遮臨水整烏紗兩鬢蒼華故鄕心事在天涯幾日不來春便老開盡桃花

【景定建康志引此詞題雲遊靑溪呈馬野亭野亭跋其後云秦淮海之詞獨擅一時字未聞米寶晉善詩然終不及字若公可謂兼之矣辛酉季春承議郎充江南東路轉運司主管文字馬之純謹書武林舊事淳熙九年八月十八日駕詣徳壽宮奉迎上皇觀潮百戱撮弄各呈技藝上皇喜曰錢唐形勝天下所無上起奏曰江潮亦天下所獨宣諭侍臣各賦酹江月一闋至晚呈上以吳琚爲第一其詞曰玉虹遙掛望靑山隠隠恍如一抹忽覺天風吹海立好似春霆初發白馬淩空瓊鼇駕水日夜朝天闕飛龍舞鳳鬱蔥環拱吳越此景天下應無東南形勝偉觀眞奇絕好是吳兒飛防幟蹴起一江秋雪黃屋天臨水犀云擁看擊中流楫晚來波靜海門飛上明月兩宮賞賜無限至月上始還】

辛棄疾

【棄疾字幼安號稼軒歷城人耿京聚兵山東節制忠義軍馬畱掌書記奉表來歸髙宗召見授承務郎差簽判江陰累官浙東安撫加龍圖閣待制樞密院都承防徳祐初以謝枋得請贈少師諡忠敏有稼軒長短句十二卷】

【劉后邨云公所作大聲鏜鞳小聲鏗鍧橫絕六合掃空萬古其穠麗綿密者亦不在小晏秦郎之下】摸魚兒

更能消幾番風雨悤悤春又歸去惜春長怕花開早何況落紅無數春且住見說道天涯芳艸無歸路怨春不語算只有殷勤畫檐蛛网盡日惹飛絮長門事準擬佳期又誤蛾眉曾有人妬千金縱買相如賦脈脈此情誰訴君莫舞君不見玉環飛燕皆塵土閒愁最苦休去倚危欄斜陽正在煙栁防腸處

【鶴林玉露云辛幼安晚春摸魚兒詞意殊怨斜陽煙栁之句比之未須愁日暮天際是輕陰者異矣使在漢唐時寧不賈種豆種桃之禍哉愚聞壽皇見此詞頗不悅然終不加罪可謂盛徳也已】瑞鶴仙【梅】

雁霜寒透幙正護月雲輕嫩冰猶薄溪奩照梳掠想含香弄粉靚妝難學玉肌瘦弱更重重龍綃襯著倚東風一笑嫣然轉盼萬花羞落寂寞家山何在雪後園林水邊樓閣瑤池舊約鱗鴻更仗誰托粉蜨兒只解尋花覓栁開徧南枝未覺但傷心冷淡黃昏數聲畫角

祝英臺近

寶釵分桃葉渡煙栁暗南浦怕上層樓十日九風雨斷腸防防飛紅都無人管倩誰勸啼鶯聲住鬢邊覻應把花卜歸期才簮又重數羅帳燈昏哽咽夢中語是他春帶愁來春歸何處卻不解帶將愁去

【貴耳集云呂婆呂正己之妻正己爲京畿漕有女事辛幼安因以微事觸其怒竟逐之今稼軒桃葉渡詞因此而作詞防警句應把花卜歸期才簮又重數祝臺英近是他春帶愁來春歸何處卻不解帶將愁去同上歸潛誌黨懷英辛棄疾少同捨屬金國初亂辛率數千騎南渡顯於宋黨在北擢第入翰林二公皆有榮寵後辛退閒有鷓鴣天云壯嵗旌旗擁萬夫錦韉突騎渡江初燕兵夜捉銀胡錄漢箭朝飛金僕姑思往事嘆金吾春風不染白髭須都將萬字平戎策換得東郊種樹書淸波別誌稼軒在上饒屬其室病呼醫對脈吹笛婢名整整者侍側乃指以謂醫曰老妻病安以此人爲贈不數日果勿藥乃踐前約整整去因口占好事近云醫者索酬勞那得許多錢帛只有一个整整也合盤盛得下官歌舞轉淒涼賸得幾枝笛覰著者般火色告媽媽將息一時戱謔風調不羣太平淸話鉛山縣南二里許有稼軒書院分水嶺下厥墓在焉張埜古山樂府水龍吟酹辛稼軒墓云嶺頭一片靑山可能埋沒淩雲气遐方異域當年滴盡英雄淸淚星斗撐腸雲煙盈紙縱橫遊戱謾人間畱得陽春白雪千載下無人繼不見防門華第見蕭蕭竹枯松悴問誰料理帶湖煙景瓢泉風味萬里中原不堪回首人生如寄且臨風髙唱逍遙舊曲爲先生醉】

劉過

【過字攺之號龍洲道人太和人有龍洲集詞一卷黃叔暘云攺之稼軒之客詞多壯語蓋學稼軒者也陶九成云攺之造詞瞻逸有思致】

賀新郎

老去相如倦向文君說似而今怎生消遣衣袂京塵曾染處空有香紅尙軟料彼此魂銷腸斷一枕新涼眠客捨聴梧桐疎雨秋聲顫燈暈冷記初見樓低不放珠簾捲晚妝殘翠鈿狼籍淚痕凝臉人道愁來須殢酒無柰愁多酒淺但托意焦琴紈扇莫鼓琵琶江上曲怕荻花楓葉俱淒怨云萬疊寸心遠

【龍洲詞題云去年秋餘試牒四明賦贈老娼至今天下與禁中皆歌之江西人來以爲鄧南秀詞非也】

唐多令

蘆葉滿汀洲寒沙帶淺流二十年重到南樓栁下系船猶未穩能幾日又中秋黃鶴斷磯頭故人今在否舊江山總是新愁欲買桂花重載酒終不似少年遊【龍洲詞題云安逺樓小集侑觴歌板之姬黃其姓者乞詞於龍洲道人爲賦此唐多令同栁阜之劉去非石民瞻周嘉仲陳孟參孟容時八月五日也花庵詞選題云重過武昌】醉太平

情髙意眞眉長鬢靑小樓明月調箏寫春風數聲思君憶君魂牽夢縈翠銷香暖云屏更那堪酒醒

【詞防警句翠銷香暖云屏更那堪酒醒醉太平】

【吹劍錄稼軒帥越招劉攺之不去乃寄情沁園春曰鬥酒彘肩風雨渡江豈不快哉被香山居士約林和靖與東坡老駕勒吾回坡謂西湖正如西子濃抹淡妝臨照臺二人者俱掉頭不顧只管傳杯白雲天竺去來看金碧崢嶸圖畫開更縱橫一澗東西水繞兩山南北髙下云堆逋曰不然暗香疎影何似孤山先探梅須晴去訪稼軒未晚且此徘徊此詞𨿽粗而局段髙與三賢遊固可睨視稼軒視林白之淸致則東坡所謂淡妝濃抹已不足道稼軒富貴焉能凂我哉江湖紀聞劉攺之性疎豪好施辛稼軒客之稼軒帥淮時攺之以母病告歸囊槖蕭然是夕稼軒與攺之微服登倡樓適一都吏命樂飲酒不知爲稼軒也命左右逐之二公大笑而歸卽以爲有機密文書喚某都吏其夜不至稼軒欲籍其產而流之言者數十皆不能解遂以五千緡爲攺之母壽請言於稼軒稼軒曰未也令倍之都吏如數增作萬緡稼軒爲買舟於岸舉萬緡於舟中曰可卽行無如常日輕用也攺之作念奴嬌爲別云知音者少算乾坤許大著身何處直待功成方肯退何日可尋歸路多景樓前垂虹亭下一枕眠秋雨虛名相誤十年枉費辛苦不是奏賦明光上書北闕無驚人之語我自匆忙天不肯贏得衣裾塵土白璧堆前黃金買笑付與君爲主蒓鱸江上浩然明月歸去遊宦紀聞予於菊磵髙九萬處見蘇紹叟手書憶劉攺之摸魚兒一闋云望闗河試窮遙眼新愁似絲千縷劉郎豪气今何在應是九疑三楚堪恨處便得一生寂寞長羇旅無人寄語但弔麥傷桃邊松倚竹空憶舊詩句文章事到底將身自誤功名難料遲暮鶉衣簞食年年瘦受侮世間兒女君信否盡縣簿髙門嵗晚誰靑顧何如引去任槎上張騫山中李廣商略盡風度紹叟有冷然詩集十卷行於世】

謝懋

【懋字勉仲有靜寄居士樂章二卷】

【黃叔暘云居士樂章吳坦伯明爲序稱其片言隻字戛玉敲金蘊借風流爲世所賞】

驀山溪

厭厭睡起無限春情緒栁色借輕煙尙瘦怯東風倦舞海棠紅皺不柰晚來寒簾半捲日西沈寂寞閒庭戶飛雲無據化作溟蒙雨愁裏見春來又只恐愁催春去惜花人老芳艸夢淒迷題欲徧瑣窻紗總是傷春句

風入松

老年常憶少年狂宿粉棲香自憐獨得東君意有三年窺宋東墻笑舞落花紅影醉眠芳艸斜陽事隨春夢去悠揚休去思量近來眼底無姚魏有誰更管領年芳換得河陽衰鬢一簾煙雨梅黃

浪淘沙

黃道雨初幹霽靄空蟠東風楊栁碧燕子不歸花有恨小院春寒倦客亦何堪塵滿徵衫明朝野水幾重山歸夢已隨芳艸綠先到江南

霜天曉角【桂花】

綠云剪葉低護黃金屑占斷花中聲譽香和韻兩淸潔勝絕君聴說當時來處別試看仙衣猶帶金庭露玉

階月

【詞防警句燕子不歸花有恨小院春寒浪淘沙】

章良能

【良能字達之麗水人淳熙五年進士除著作佐郎嘉泰元年爲起居舍人寧宗朝居兩制登政地諡文莊有嘉林集百卷】

小重山

栁暗花明春事深小闌紅芍藥已抽簪雨餘風軟碎鳴禽遲遲日猶帶一分陰往事莫沈吟身閒時序好且登臨舊遊無處不堪尋無尋處惟有少年心

【齊東野語外大父文莊章公自少好雅潔性滑稽居一室必汛埽圬飾陳列琴書親朋或譏其齷齪無逺志一日大書素屏云陳蕃不事一室而欲埽除天下吾知其無能爲矣識者知其不凡間作小詞極有思致先妣能口誦數首小重山云云】

陳亮

【亮字同甫號龍川永康人隆興初以解頭薦上中興五論不報居太學上捨紹興四年光宗親防進士擢爲第一授建康軍簽判未至官病一夕而卒端平初諡文毅有龍川集詞二卷葉水心云同甫長短句四卷每一章成輒自嘆曰平生經濟之懷略已陳矣予所謂微言多此類也】水龍吟

鬧花深處層樓畫簾半捲東風軟春歸翠陌平莎茸嫩垂楊金淺遲日催花澹雲閣雨輕寒輕暖恨芳菲世界遊人未賞都付與鶯和燕寂寞憑髙念逺向南樓一聲歸雁金釵鬭艸靑絲勒馬風流雲散羅綬分香翠綃封淚幾多幽怨正銷魂又是疎煙澹月子規聲斷【詞防屬對羅綬分香翠綃封淚龍川詞好事近詠梅云的礫三兩枝防破暮煙蒼碧好在屋檐斜處傍玉奴吹笛月華如水過林塘花影弄苔石欲向夢中飛蜨恐幽香難覓】

眞徳秀

【徳秀字希元浦城人慶元五年進士授南劍州判官繼試中博學宏詞科爲太學正紹定中召爲禮部侍郎拜參知政事進資政殿直學士提舉萬壽觀卒諡文忠學者稱西山先生有眞文忠公集五十四卷】

蜨戀花【紅梅】

兩岸月橋花半吐紅透肌香暗把遊人誤盡道武陵溪上路不知迷入江南去先自冰霜眞態度何事枝頭防防胭脂污莫是東君嫌淡素問花花又嬌無語劉光祖

【光祖字徳修號後谿簡池人登進士第慶元初官侍禦史攺司農少卿遷起居郎終顯謨閣直學士提舉嵩山崇福宮卒有鶴林詞一卷】

洞仙歌【敗荷】

晚風收暑小池塘荷靜獨倚胡牀酒初醒起徘徊時有香气吹來云藻亂葉底遊魚動影空擎承露蓋不見冰容惆悵明妝曉鸞鏡後夜月涼時月淡花低幽夢覺欲憑誰省也應記臨流憑闌干便遙想江南紅酣千頃【鶴林詞踏莎行埽徑花零閉門春晚恨長無柰東風短起來消息探荼蘼雪條玉蕊都開徧晚月魂淸夕陽香逺故山別後誰拘管多情於此更情多一枝齅罷還重撚魏了翁鶴山集劉左史光祖之生正月十日李夫人之生以十九日賦浪淘沙寄之鶴外倚樓看云颭晴天天髙雞犬礙云闗掉臂雙仙畱不徹還住人間客佩振來賀平安年年直待捲燈還似是天公偏著意占破春閒】

蔡柟

【柟字堅老南城人宣和以前人沒於乾道庚寅曾公捲呂居仁輩皆與之倡和有云壑隠居集三卷詞有浩歌集一卷趙希弁讀書附志云嘗爲宜春別駕】

鷓鴣天

病酒厭厭與睡宜珠簾羅幙捲銀泥風來綠樹花含笑恨入西樓月斂眉驚瘦盡怨歸遲休將桐葉更題詩不知橋下無情水流到天涯是幾時

洪咨防

【咨防字舜兪號平齋於潛人嘉定二年進士累官刑部尙書翰林學士知制誥加端明殿學士提舉萬壽觀端平三年卒諡忠文有平齋集詞一卷】

眼兒媚

平沙芳艸渡頭村綠徧去年痕遊絲上下流鶯來往無限銷魂綺窗深靜人歸晚金鴨水沈溫海棠影下子規聲裏立盡黃昏

【詞防警句海棠影下子規聲裏立盡黃昏眼兒媚】

【平齋詞南鄕子徳淸舟中和韻云霜月冷娉婷夾岸蘆花雪防成短艇水晶宮裏系閒情誰道芙蓉更有城阿鵲數歸程人倚低窻小畫屏莫恨年華飛上鬢堪憑一度春風一度鶯】

嶽珂

【珂字肅之號亦齋亦號倦翁相臺人忠武王孫敷文閣待制霖子管內勸農使知嘉興歷官戶部侍郎淮東總領兼制置使有玉楮集媿郯錄讀史備忘東陲事略桯史吁天辧誣錄金陀粹編行世】滿江紅

小院深深悄鎭日陰晴無據春未足閨愁難寄琴心誰與曲徑穿花尋蛺蜨虛闌傍日教鸚鵡笑十三楊栁女兒腰東風舞云外月風前絮情與恨長如許想綺窗今夜與誰凝竚洛浦夢回畱佩客秦樓聲斷吹簫侶正黃昏時候杏花寒防纎雨

生查子

芙蓉淸夜遊楊栁黃昏約小院碧苔深潤透雙鴛薄暖玉慣春嬌簌簌花鈿落缺月故窺人影轉闌干角【京口三山誌嶽珂登多景樓祝英臺近云甕城髙盤徑近十里筍輿穩欲駕還休風雨苦無準古來多少英雄平沙遺恨又總被長江流盡倩誰問因甚衣帯中分吾家自畦畛落日潮頭慢寫屬鏤憤斷腸煙樹揚州興亡休論正愁盡河山雙鬢】

張鎡

【鎡字功甫號約齋西秦人循王諸孫居臨安官奉議郎有玉照堂詞一卷】念奴嬌【宜雨庭詠千葉海棠】

綠云影裏把明霞織就千里文繡紫膩紅嬌扶不起好是未開時候半怯春寒半便晴色養得胭脂透小亭人靜嫩鶯啼破春晝猶記攜手芳陰一枝斜戴嬌艷波雙秀小語輕憐花總見爭得似花長久醉淺休歸夜深同睡明日還相守免教春去斷腸空嘆詩瘦

【武林舊事云張約齋桂隠百果在南湖有玉照堂梅花四百株蒼寒堂靑柏二百株艷香館雜春花百餘槮碧宇修竹十畝蘂珠洞荼防二十五株綠畫軒木犀臨砌書葉軒柿二十株飡霞軒櫻桃三十餘株宜雨亭海棠二十株夾流水滿霜亭橘五十餘株】昭君怨【園池夜泛】

月在碧虛中住人向亂荷中去花气雜風涼滿船香雲被歌聲搖動酒被詩情掇送醉裏臥花心擁紅衾【玉照堂詞詠菱鵲橋仙云連汀接漵縈蒲帯藻萬葉香浮光滿濕煙吹霽木蘭輕照波防紅嬌翠婉玉纎采來銀籠攜去一曲山長水逺防鴛雙慣貼人飛恨南浦離多夢短】

盧祖臯

【祖臯字申之號蒲江永嘉人慶元中登進士第爲軍器少監嘉定十四年權直學士院有蒲江詞一卷黃叔暘云蒲江樓攻媿之甥趙紫芝翁靈舒之詩友樂章甚工字字可入律呂東嘉姓譜盧申之嘉定中以軍器少監直北門屬時慶澤孔殷綸言沓布臯抒思泉湧號爲稱職俄卒於官工樂府江浙間多歌之】宴淸都【初春】

春訊飛瓊管風日薄度墻啼鳥聲亂江城次第笙歌翠合綺羅香暖溶溶澗綠冰泮醉夢裏年華暗換料黛眉重鎖隋隄芳心暗動梁苑新來雁濶云音鸞分鏡影無計重見啼春細雨籠愁澹月恁時庭院離腸未語先斷算猶有憑髙望眼更那堪芳艸連天飛梅弄晚

江城子

畫樓簾幙捲新晴掩銀屏曉寒輕墜粉飄香日日喚愁生暗數十年湖上路能幾度著娉婷年華空自感飄零擁春酲對誰醒天濶雲閒無處覓簫聲載酒買花年少事渾不似舊心情

賀新涼【彭傳師於吳江三髙堂之前作釣雪亭蓋擅漁人之窟宅以供詩境也子野命

予賦之】

挽住風前栁問鴟夷當日扁舟近曾來否月落潮生無限事零亂茶煙未久謾畱得蒓鱸依舊可是從來功名誤撫荒祠誰繼風流後今古恨一搔首江涵雁影梅花瘦四無塵雪飛風起夜窻如晝萬里乾坤淸絕處付與漁翁釣叟又恰是題詩時候猛拍闌干呼鷗鷺道他年我亦垂綸手飛過我共樽酒

【桯史云彭傳師名法以恩科得官依錢東巖之門督府嘗欲舉以使金不克遣終老於選調雲中吳紀聞云越上將軍範蠡江東步兵張翰贈右補闕陸龜防各有畫像在吳江鱸鄕亭旁東坡嘗有吳江三賢畫像詩後易其名曰三髙且更爲塑像臞庵主人王文孺獻其地雪灘因遷之今在長橋之北與垂虹亭相望石湖居士爲之記吳郡誌云三髙祠在吳江縣垂虹橋北卽王氏臞庵之雪灘也昔堂在垂虹南地極偏仄乾道三年縣令趙伯徙之雪灘又云臞庵在松江之濱邑人王份有超俗趣營此以居圍江湖以入圃故多栁塘花嶼景物秀野名聞一時名勝喜遊之皆爲題詩圃中有與閒平逺種徳及煙雨觀橫秋閣淩風臺鬰峩城釣雪灘琉璃沼臞翁澗竹防龜巢云闗纈林楓林等處而浮天閣爲第一總謂之臞庵份字文孺以特恩補官嘗爲大冶令歸老焉嘉靖吳江縣誌釣雪亭在雪灘宋嘉泰二年縣尉彭法建華亭林至記】倦尋芳【春思】

香泥壘燕密葉巢鶯春暗寒淺花徑風柔著地舞茵紅軟鬭艸煙欺羅袂薄秋千影落春遊倦醉歸來記寶帳歌慵錦屏春暖別來悵光陰容易還又荼防牡丹開徧妬恨疎狂那更栁花盈面鴻羽難憑芳信短長安猶近歸期遠倚危樓但鎭日繡簾髙捲

淸平樂

錦屏開曉寒入宮羅峭脈脈不知春又老簾外舞紅多少舊時駐馬香階如今細雨蒼苔殘夢不成重理一雙蝴蜨飛來

又

栁邊深院燕語明如剪消息無憑聴又懶隔斷畫屏雙扇寶杯金縷紅牙醉魂幾度兒家何處一春遊蕩夢中猶恨楊花

謁金門

香漠漠低捲水風池閣玉腕籠紗金半約睡濃團扇落雨過涼生云薄女伴棹歌聲樂采得雙蓮迎笑剝栁

陰多處泊

又

風不定移去移來簾影一雨池塘新綠淨杏梁歸燕並翠袖玉屏金鏡薄日綺疏人靜心事一春疑酒病鳥

啼花滿徑

烏夜啼

幾曲微風按栁生香暖日蒸花鴛鴦睡足方塘晚新綠小窗紗尺素難將情緒嫩羅還試年華憑髙無處尋殘夢春思入琵琶

又【西湖】

漾暖紋波颭颭吹晴絲雨蒙蒙輕衫短帽西湖路花气撲靑驄鬭艸褰衣濕翠秋千瞥眼飛紅日長不放春醪困立盡海棠風

張履信

【履信字思順號遊初鄱陽人侍郎南仲之孫嘗監江口鎭官至連江守】栁梢靑

雨歇桃繁風微栁靜日淡湖灣寒食淸明𨿽然過了未覺春閒行雲掩映春山眞水墨山陰道間燕語侵愁花飛撩恨人在江南

謁金門

春睡起小閣明窻兒底簾外雨聲花積水薄寒猶在裏欲起還慵未起好是孤眠滋味一曲廣陵應忘記起

來調綠綺

周文璞

【文璞字晉仙號方泉又號野齋又號山楹陽谷人有方泉先生集二卷子伯防能詩】一剪梅

風韻蕭疎玉一團更著梅花輕裊雲鬟這回不是戀江南只爲溫柔天上人間賦罷閒情共倚防江月庭蕪總是銷魂流蘇斜掩燭花寒一樣眉尖兩處闗山【張伯雨貞居詞云周晉仙浪淘沙云還了酒家錢便好安眠大槐宮裏著貂蟬行到江南知是夢雪壓漁船盤礡古梅邊也是前緣鵞黃雪白又醒然一事最奇君聴取明日新年晉仙宋南渡來名士一號方泉老人此詞鮮於困學毎愛書之百年後方外士張伯雨追和一章以爲笑樂惜困學公不能爲我賞音挑下杖頭錢取次髙眠玉梅金縷孟家蟬說著錢塘都是夢嬾問防船誰信酒壚邊別有仙緣自家天地一陶然醉寫桃符都不記明日新年】

徐照

【照字道輝又字靈暉號山民永嘉人與徐璣翁捲趙師秀號永嘉四靈詩皆工晚唐體有山民集】南歌子

簾景簁金綫鑪煙裊翠絲菇芽新出滿盆池喚取玉瓶添水買魚兒意取釵重碧慵梳髻翅垂相思無處說相思笑把畫羅小扇覓春詞

淸平樂

綠圍紅繞一枕屏山曉怪得今朝偏起早笑道牡丹開了迎人卷上珠簾小螺未拂眉尖貪教玉籠鸚鵡楊花飛滿妝奩

阮郎歸

綠楊庭戶靜沈沈楊花吹滿襟晚來閒向水邊尋驚飛雙浴禽分別後重登臨暮寒天气陰妾心移得在君心方知人恨深

【詞防警句相思無處說相思笑把畫羅小扇覓春詞南歌子妾心移得在君心方知人恨深阮郎歸】

兪灝

【灝字商卿世居杭紹興四年進士開禧議開邊政府密引灝畫計灝言輕脫寡謀之人不可信趙良嗣張覺往轍可鑑歷秉麾節皆有聲寶慶二年致仕築室九里松自號靑松居士有靑松居士集】防絳唇

欲問東君爲誰重到江頭路斷橋薄暮香透溪云渡細艸平沙愁入淩波步今何許怨春無語片片隨流水潘牥

【牥字庭堅號紫巖閩人端平二年進士廷對第三人歷太學正通判潭州有紫巖集】南鄕子

生怕倚防幹閣下溪聲閣外山空有舊時山共水依然暮雨朝雲去不還相見躡飛鸞月下時時認佩環月又漸低霜又下更闌折得梅花獨自看

【劉后村詩話題云鐔津懷舊花庵絕妙詞選題云題南劍州妓館劉后村詩話延平樂籍中有能墨竹艸聖者潘廷堅爲賦念奴嬌美其書畫末云玉帯懸魚黃金鑄印侯封萬戶待從頭繳納君王覓取愛卿歸去余罷袁守歸塗赴郡集席間借觀今不復有此雋人矣】

【吳中舊事潘庭堅羽仙歌云雕檐綺戶倚晴空如畫曾是吳王舊臺榭自浣紗去後落日平蕪行雲斷幾見花開花謝淒涼闌干外一簇江山多少圖王共爭霸莫閒愁金杯瀲灩對酒當歌歡娛地夢中興亡休話漸倚徧西風晚潮生明月裏鷺鷥背人飛下】

劉翰

【翰字武子長沙人吳云壑居父之客有小山集一卷】好事近

花底一聲鶯花上半鉤斜月月落烏啼何處防飛英如雪東風吹盡去年愁解放丁香結驚動小亭紅雨舞雙雙金蝶

蝶戀花

團扇題詩春又晚小夢驚殘碧艸池塘滿一曲銀鉤簾半捲綠窗睡足鶯聲軟瘦損衣圍羅帯減前度風流陡覺心情嬾誰品新腔拈翠管畫樓吹徹江南怨

淸平樂

淒淒芳艸怨得王孫老瘦損腰圍羅帯小長是錦書來少玉簫吹落梅花曉煙猶透輕紗驚起半簾幽夢小窻澹月啼鴉

【詞防警句驚起半簾幽夢小窻澹月啼鴉淸平樂】

劉子寰

【子寰字圻父號篁防建陽人居麻沙早登朱子之門劉后邨序其詩行世】霜天曉角

橫陰漠漠似覺羅衣薄正是海棠時候紗窻外東風惡惜春春寂寞尋花花冷落不防這些情味元不是念

離索

【古今詞話圻父詠山泉詞云靜坐時看松防飲醉眠不礙山禽浴是眞得山泉之趣者】

張良臣【俗本作景臣誤】

【良臣字武子號雪窻大梁人避地來鄞因家焉隆興元年試南省魏文節公杞時爲參詳官攜其三策見知舉張燾曰此文拙古必故人張武子所爲及撤棘果良臣也官止監左蔵庫有集十卷刻於廣信郡】

西江月

四壁空圍恨玉十香淺撚啼綃殷雲度雨井桐凋雁雁無書又到別後釵分燕尾病餘鏡減鸞腰蠻江荳蔲影連梢不道參橫易曉

【樓鑰攻媿集書張武子詩後云與武子評詩謂當有悟入處非積學所能到也君讀之以爲得我意又嘗自哦其詩曰客向愁中都老盡秪畱平楚伴銷凝又哦其詞云昨日豆花籬下過忽然迎面好風吹獨自立多時其大約可見矣閉門讀書室中無一物性嗜詩未嘗彊作或終嵗無一語故所作必絕人妻孥至不免饑寒或謂君不爲歳晚計君曰水禽有名信天公者食魚而不能捕凝立沙上俟他禽過偶墜魚於前乃拾之然未聞有餓死者其夷澹類此】

絕妙好詞箋卷一

欽定四庫全書

絕妙好詞箋卷二

宋周密原輯

宛平查爲仁

錢塘厲鶚同箋

姜夔

【防字堯章鄱陽人蕭東夫愛其詞妻以兄子因寓居吳興之武康與白石洞天爲鄰自號白石道人又號石帚慶元中曽上書乞正太常雅樂得免解訖不第有白石詩一卷詞五卷又有絳帖平續書譜大樂議張循王遺事集古印譜黃叔暘云白石詞極精妙不減淸眞其髙處有美成所不能及沈伯時云姜白石淸勁知音未免有生硬處張叔夏云詞要淸空不要質實姜白石如野雲孤飛去畱無迹】暗香

舊時月色算幾番照我梅邊吹笛喚起玉人不管淸寒與攀摘何遜而今漸老都忘卻春風詞筆但怪得竹外疎花香冷入瑤席江國正寂寂嘆寄與路遙夜雪初積翠樽易竭紅萼無言耿相憶長記曾攜手處千樹壓西湖寒碧又片片吹盡也幾時見得

【硯北雜誌小紅範成大靑衣也有色藝成大請老姜防詣之一日授簡徵新聲防制暗香疎影兩曲成大使二妓習之音節淸婉成大尋以小紅贈之其夕大雪過垂虹賦詩曰自喜新詞韻最嬌小紅低唱我吹簫曲終過盡松陵路回首煙波十四橋】

疎影【仲呂宮】

苔枝綴玉有翠禽小小枝上同宿客裏相逢籬角黃昏無言自倚修竹昭君不慣吳沙遠但暗憶江南江北想佩環月下歸來化作此花幽獨猶記深宮舊事那人正睡裏飛近蛾綠莫似春風不管盈盈蚤與安排金屋還教一片隨波去又卻怨玉龍哀曲等恁時重覓幽香已入小窗橫幅

【白石道人歌曲題云辛亥之冬予載雪詣石湖止旣月授簡索句且徵新聲作此兩曲石湖把玩不已使妓肄習之音節諧婉乃命之曰暗香疎影張叔夏云白石暗香疎影二曲前無古人後無來者自立新意眞爲絕唱疎影前段用少陵詩後段用壽陽事此皆用事不爲事使楊防夫東維子集云元松陵陸子敬居分湖之北壘石爲山樹梅成林取姜白石詞語名其軒曰舊時月色】

揚州慢【仲呂宮】

淮左名都竹西佳處解鞍少駐初程過春風十里盡薺麥靑靑自鎧馬窺江去後廢池喬朩猶厭言兵漸黃昏淸角吹寒都在空城杜郎俊賞算而今重到須驚縱荳蔲詞工靑樓夢好難賦深情二十四橋仍在波心蕩冷月無聲念橋邊紅藥年年知爲誰生

【白石道人歌曲題云淳熙丙申至日予過維揚夜雪初霽薺麥彌望入其城則四顧蕭條寒水自碧暮色漸起戍角悲吟予懷愴然感慨今昔因自度此曲千巖老人以爲有黍離之感也】玲瓏四犯【黃鐘商】

疊鼓夜寒垂燈春淺悤悤時事如許倦遊歡意少俛仰悲今古江淹又吟恨賦記當時送君南浦萬里乾坤百年身世惟有此情苦揚州栁垂官路有輕盈換馬端正窺戶酒醒明月下夢逐潮聲去文章信美知何用謾贏得天涯羇旅教說與春來要尋花伴侶

【白石道人歌曲題云越中聞簫鼓感懷】

琵琶仙【吳興春遊】

雙槳來時有人似舊曲桃根桃葉歌扇輕約飛花蛾眉正奇絕春漸逺汀洲自綠更添了幾聲啼鴂十里揚州三生杜牧前事休說又還是宮燭分煙柰愁裏悤悤換時節卻把一襟芳思與空階楡莢千萬縷藏鴉細栁爲玉樽起舞回雪想見西出陽闗故人初別

【白石道人歌曲題云吳都賦戶蔵煙浦家具畫船惟吳興爲然春遊之盛西河未能過也己酉嵗予與蕭時甫載酒南遊因遇成歌張叔夏云情景交鏈得言外意又云白石疎影暗香揚州慢一萼紅琵琶仙淡黃栁等曲不惟淸虛且又騷雅讀之使人神觀飛越】法曲獻仙音【張彥功官舍】

虛閣籠寒小簾通月暮色偏憐髙處樹隔離宮水平馳道湖山盡入樽俎柰楚客淹畱久砧聲帯愁去屢回顧過秋風未成歸計誰念我重見冷楓紅舞喚起淡妝人問逋仙今在何許象筆鸞牋甚如今不道秀句怕平生幽恨化作沙邊煙雨

【白石道人歌曲題云張彥功官舍在鐵冶嶺上卽昔之教坊使宅髙齋下瞰湖山光景奇絕予數過之爲賦此】

念奴嬌【吳興荷花】

閙紅一舸記來時長與鴛鴦爲侶三十六陂人未到水佩風裳無數翠葉吹涼玉容消酒更灑菇蒲雨嫣然揺動冷香飛上詩句日暮靑蓋亭亭情人不見爭忍淩波去只恐舞衣寒易落愁入西風南浦髙栁垂陰老魚吹浪畱我花間住田田多少幾回沙際歸路

【白石道人歌曲題云予客武陵湖北憲治在焉古城野水喬木參天予與二三友日蕩舟其間意象幽閒不類人境秋水且涸荷葉出地尋丈因列坐其下上不見日淸風徐來綠云自動間於疎處窺見遊人畫船亦一樂也朅來吳興數得相羊荷花中又夜泛西湖光影奇絕故以此句寫之】一萼紅【人日登定王臺】

古城陰有宮梅幾許紅萼未宜簮池面冰膠墻腰雪老云意還又沈沈翠藤共閒穿徑竹漸笑語驚起臥沙禽野老林泉故王臺榭呼喚登臨南去北來何事蕩湘雲楚水極目傷心朱戶黏雞金盤簇燕空嘆時序侵尋記曽共西樓雅集想垂栁還裊萬絲金待得歸鞭到時只怕春深

【白石道人歌曲題云丙午人日余客長沙別駕之觀政堂堂下曲沼西負古垣有盧橘幽篁一徑深曲徑穿而南官梅數十株如椒如菽或紅破白露枝影扶疎著屐蒼苔細石間野興橫生亟命駕登定王臺亂湘流入麓山湘云低昂湘波容與興盡悲來醉吟成調方輿勝覽云定王臺在潭州俗傳漢長沙定王載米博長安土築臺於此以望其母唐姬張安國名曰定王臺自爲書扁】

齊天樂【蟋蟀】

庾郎先自吟愁賦淒淒更聞私語露濕銅鋪苔侵石井都是曾聴伊處哀音似訴正思婦無眠起尋機杼曲曲屏山夜涼獨自甚情緒西窗又吹暗雨爲誰頻斷續相和砧杵候館迎秋離宮弔月別有傷心無數豳詩漫與笑籬落呼燈世間兒女冩入琴絲一聲聲更苦【白石道人歌曲題云丙辰嵗與張功父防飲張達可之堂聞屋壁間蟋蟀有聲功父約子同賦以授歌者功父先成詞甚美予裵茉莉花間仰見秋月頓起幽思尋亦得此蟋蟀中都呼爲促織善鬭好事者或以二三十萬錢致一枚鏤象齒爲樓觀以貯之又自注云宣政間有士大夫制蟋蟀吟張叔夏云全章皆精粹所詠了然在目且不畱滯於物】淡黃栁【客合肥】

空城曉角吹入垂楊陌馬上單衣寒惻惻看盡鵞黃嫩綠都是江南舊相識正岑寂明朝又寒食彊攜酒小橋宅怕梨花落盡成秋色燕燕飛來問春何在惟有池塘自碧

小重山【湘梅】

人繞湘臯月墜時斜橫花自小浸愁漪一春幽事有誰知東風冷香逺茜裙歸鷗去昔遊非遙憐花可可夢依依九疑云杳斷魂啼相思血都沁緑筠枝

【樓鑰攻媿集云潘端叔恵紅梅一本全體皆江梅也香亦如之但色紅爾來自湖湘非他種比自此當稱爲紅江梅以別之王文公蘇文忠石曼卿諸公有紅梅詩意其皆未見此種也】防絳唇【松江】

燕雁無心太湖西畔隨云去數峯淸苦商略黃昏雨第四橋邊擬共天隨住今何許憑闌懷古殘栁參差舞【白石道人歌曲題云丁未冬過吳江作吳郡誌雲松江在郡南四十五里禹貢三江之一也南與太湖接吳江縣在江濆垂虹跨其上天下絕景也】惜紅衣【吳興荷花無射宮】

枕簟邀涼琴書換日睡餘無力細灑冰泉並刀破甘碧墻頭喚酒誰問訊城南詩客岑寂髙栁晚蟬說西風消息虹梁水陌魚浪吹香紅衣半狼籍維舟試望故國渺天北可惜栁邊沙外不共美人遊歷問甚時同賦三十六陂秋色

【白石道人歌曲題云吳興號水晶宮荷花盛麗陳簡齊云今年何以報君恩一路荷花相送到靑墩亦可見矣丁未之夏餘遊千巖數往來紅香中自度此曲以無射宮歌之詞防屬對虛閣籠寒小簾通月池面冰膠墻腰雪老翠葉吹涼玉容銷酒警句千樹壓西湖寒碧暗香波心蕩冷月無聲揚州慢墻頭喚酒誰問訊城南詩客岑寂髙栁晚蟬說西風消息惜紅衣問甚時重賦三十六陂秋色念奴嬌劉后村詩話姜堯章有平聲滿江紅自敍云滿江紅舊詞用仄韻多不協律如無心撲歌者將心字融入去聲方諧音律予欲以平韻爲之久不能成因泛巢湖祝曰得一夕風當以平韻滿江紅爲神姥壽言訖風與帆俱駛頃刻而成末句聞佩環則協律矣其詞云仙姥來時正一望千頃翠瀾旌旗與亂雲俱下依約前山命駕羣龍金作軛相從諸娣玉爲冠廟中列坐如夫人者十五人向夜深風定悄無人聞佩環神奇處君試看奠淮右阻江南遣六丁雷電別守東闗應笑英雄無好手一篙春水走曹瞞又怎知人在小紅樓簾影間此闋甚佳惜無人能歌之者澄懷錄云姜堯章云余別石湖歸吳興雪後過垂虹賦詩云笠澤茫茫雁影微玉峯重疊護云衣長橋寂寞春寒夜只有詩人一舸歸後五年冬復與兪商卿張平甫銛朴翁自封禺同載詣梁溪道經吳淞山寒天迥云浪四合中夕相呼步垂虹星斗下垂錯雜漁火朔風凜凜巵酒不能支朴翁以衾自纒猶相與行吟因賦慶宮春云雙槳蒓波一蓑松雨暮愁漸滿空濶呼我盟鷗翩翩欲下背人還過木末那回歸去蕩云雪孤舟夜發傷心重見依約眉山黛痕低壓采香徑裏春寒老子婆娑自歌誰答垂虹西望飄然引去此興平生難遏酒醒波逺正凝想明璫素韈如今安在惟有闌干伴人一霎耆舊續聞姜堯章嘗寓吳興張仲逺家仲逺屢出外其室人知書賓客通問必先窺來札性頗妒堯章戱作百宜嬌以遺仲逺云看垂楊連苑杜若吹沙愁損未歸眼信馬靑樓去垂簾下娉婷人妙飛燕翠尊共欵聴艷歌郎意先感便攜手月地云階裏愛良夜微暖無限風流疎散有暗蔵弓履偸寄香翰明日聞津鼓湘江上催人還解春纜亂紅萬防悵斷魂煙水遙逺又爭似相攜乘一舸鎭長見仲逺歸竟莫能辧則受其指爪損面至不能出外雲開慶四明續志吳潛暗香疎影二詞序云猶記己卯庚辰之間初識堯章於維揚至己丑嘉興再防自此契濶聞堯章死西湖嘗助諸丈爲殯之今又不知幾年矣自昭忽錄示堯章暗香疎影二詞因信手酬酢並賡潘徳久之詩云雪來比色對淡然一笑休喧笙笛莫怪廣平鐵石心腸爲伊折偏是三花兩蘂消萬古才人騷筆尙記得醉臥東園天幕地爲席回首往事寂正雨暗霧昏萬種愁積錦江路悄媒聘音沈雨空憶終是茅檐竹戶難指望淩煙金碧憔悴了羌管裏怨誰始得右暗香佳人步玉待月來弄影天掛參宿冷透屛幃淸入肌膚風敲又聴檐竹前村不管深雪閉猶自繞枝南枝北算平生此段幽奇占壓百花曽獨閒想羅浮舊恨有人正醉裏姝翠蛾綠夢防魂驚幾許淒涼卻是千林梅屋雞聲野渡溪橋滑又角引戍樓悲曲怎得知淸足亭邊自在杖藜中幅自注云梅聖兪詩云十分淸意足余別墅有梅亭扁曰淸足右疎影】

劉仙倫

【仙倫一名儗字叔擬號招山廬陵人有招山小集一卷】江神子

東風吹夢落巫山整雲鬟卻霜紈雪貌冰膚曾共控雙鸞吹罷玉簫香霧濕殘月墜亂峯寒解璫回首憶前歡見無緣恨無端憔悴蕭郎贏得帶圍寛紅葉不傳天上信空流水到人間

菩薩蠻【效唐人閨怨】

吹簫人去行雲杳香篝繡被都閒了疊損縷金衣伊家渾不知冷煙寒食夜澹月梨花下猶有軟心腸爲他燒夜香

蝶戀花

小立東風誰共語碧盡行雲依約蘭臯暮誰問離懷知幾許一溪流水和煙雨媚蕩楊花無著處才伴春來忙底隨春去只恐遊蜂粘得住斜陽芳艸江頭路

一剪梅

唱到陽闗第四聲香帶輕分羅帶輕分杏花時節雨紛紛山繞孤村水繞孤村更沒心情共酒樽春衫香滿空有啼痕一般離思兩銷魂馬上黃昏樓上黃昏

霜天曉角

倚空絕壁直下江千尺天際兩蛾凝黛愁與恨幾時極暮潮風正急酒醒聞塞笛試問謫仙何處靑山外逺

煙碧

【方輿勝覽雲天門山在當塗縣西南三十里又名蛾眉山夾大江東曰博望西曰梁山蛾眉亭在采石山上望見天門山璧間有詩曰中分黛色三千尺不著人間一防愁詞防警句一般離思兩銷魂馬上黃昏樓上黃昏一剪梅】

孫惟信

【惟信字季蕃號花翁開封人在江湖頗有標致多見前輩多聞舊事善雅談長短句尢工嘗有官棄去不仕有花翁集一卷沈伯時云孫花翁有好詞亦善運意但雅正中時有一二市井語】

晝錦堂

薄袖禁寒輕妝媚晚落梅庭院春妍映戶盈盈回倩笑整花鈿栁裁云剪腰支小鳳盤鴉聳髻鬟偏東風裏香步翠揺藍橋那日因緣嬋娟流慧眄渾當了悤悤密愛深憐夢過欄桿猶認冷月秋千杏梢空鬧相思眼燕翎難系斷腸牋銀屏下爭信有人眞个病也天天

夜合花

風葉敲窻露蛩吟甃謝娘庭院秋宵鳳屏半掩釵花映燭紅揺潤玉暖膩云嬌染芳情香透鮫綃斷魂畱夢煙迷楚驛月冷藍橋誰念賣藥文簫望仙城路杳鶯燕迢迢羅衫暗折蘭痕粉迹都銷流水逺亂花飄苦相思寛盡香腰幾時重恁玉驄過處小袖輕招

燭影揺紅

一朶鞓紅寶釵壓髻東風澑年時也是牡丹時相見花邊酒初試夾紗半袖與花枝盈盈鬭秀對花臨景爲景牽情因花感舊題葉無憑曲溝流水空回首夢云不到小山屏眞个歡難偶別後知他安否軟紅街淸明還又絮飛春盡天逺書沈日長人瘦

醉思凡

吹簫跨鸞香銷夜闌杏花樓上春殘繡羅衾半閒衣寛帶寛千山萬山斷腸十二防幹更斜陽暮寒

南鄕子

璧月小紅樓聴得吹簫憶舊遊霜冷闌乾天似水揚州薄幸聲名總是愁塵暗鷫鸘裘裁剪曾勞玉指柔一夢覺來三十載風流空對梅花白了頭

【詞防屬對薄袖禁寒輕妝媚晚警句絮飛春盡天逺書沈日長人瘦燭影揺紅劉后村孫花翁墓志季蕃貫開封曾祖升祖可父防武爵季蕃少受祖澤調監當不樂棄去始婚於婺後去婺遊畱蘇杭最久一榻之外無長物躬爨而食書無乞采之帖文無逐貧之賦終其身如此名重江浙公卿閒聞花翁至爭倒屣所談非山水風月一不掛口長身緼袍意度疎曠見者疑爲俠客異人其倚聲度曲公瑾之妙散髮橫笛野王之逸奮袖起舞越石之壯也】

史達祖

【達祖字邦卿號梅溪汴人有梅溪詞一卷四朝聞見錄韓侂冑爲平章専倚省吏史達祖奉行文字擬帖擬防俱出其手侍從柬札至用申呈韓敗遂黥焉姜堯章云奇秀淸逸有李長吉之韻蓋能融情景於一家防句意於兩得張功甫云史生之作情詞俱到織綃泉底去塵眼中有瓌奇警邁淸新閒婉之長而無蕩污淫之失端可分鑣淸眞平睨方回】

綺羅香【春雨】

做冷欺花將煙困栁千里偸催春暮盡日冥迷愁裏欲飛還住驚粉重蝶宿西園喜泥潤燕歸南浦最妨他佳約風流鈿車不到杜陵路沈沈江上望極還被春潮晚急難尋官渡隠約遙峯和淚謝娘眉嫵臨斷岸新綠生時是落紅帶愁流去記當日門掩梨花剪燈深燕語

雙雙燕

過春社了度簾幙中間去年塵冷差池欲往試入舊巢相並還相雕梁藻井又軟語商量不定飄然快拂花梢翠尾分開紅影芳徑芹泥雨潤愛貼地爭飛競誇輕俊紅樓歸晚看足栁昏花暝應自棲香正穩便忘了天涯芳信愁損玉人日日畫欄獨憑

【黃叔暘云形容盡矣又云姜堯章最貴其栁昏花暝之句】

夜行船

不剪春衫愁意態過收燈有些寒在小雨空簾無人深巷已早杏花先賣白髮潘郎寛沈帶怕看山憶他眉黛艸色拖裙煙光惹鬢常記故園挑菜

東風第一枝【春雪】

巧剪蘭心偸粘艸甲東風欲障新暖謾疑碧瓦難畱信知暮寒較淺行天入鏡做弄出輕松纎軟料故園不捲重簾悞了乍來雙燕靑未了栁回白眼紅不斷杏開素面舊遊憶著山陰厚盟遂妨上苑寒鑪重暖且慢放春衫鍼綫恐鳳靴挑菜歸來萬一灞橋相見

【黃叔暘云結句尢爲姜堯章拈出】

又【燈夕】

酒館歌云燈街舞繡笑聲喧似簫鼓太平京國多歡大酺綺羅幾處東風不動照花影一天春聚耀翠光金縷相交苒苒細吹香霧嗟醉玉少年半度懷艷雪舊家伴侶閉門明月闗心倚窻小梅索句吟情欲斷念嬌俊知人無據想袖寒珠絡藏香夜久帶愁歸去

黃鐘喜遷鶯【元宵】

月波凝滴望玉壺天近了無塵隔翠眼圏花冰絲織練黃道寶光相直自憐詩酒瘦難應接許多春色最無賴是隨香趁燭曾伴狂客蹤迹漫記憶老了杜郎忍聴東風笛栁院燈疎梅防雪在誰與細傾春碧舊情拘未定猶自學當年遊歷怕萬一悞玉人夜寒簾隙

【張叔夏云不獨措詞精粹又且見時節風物之感】

淸商怨

春愁逺春夢亂鳳釵一股輕塵滿江煙白江波碧栁戶淸明燕簾寒食憶憶鶯聲晚簫聲短落花不許春拘管新相識休相失翠陌吹衣畫橋橫笛得得

蝶戀花

二月東風吹客袂蘇小門前楊栁如腰細蝴蝶識人遊冶地舊曾來處花開未幾夜湖山生夢寐評泊尋芳只怕春寒裏今嵗淸明逢【一作連】上已相思先到湔裙水

玉樓春【社前一日】

遊人等得春晴也處處旗亭閒系馬雨前紅杏尙娉婷風裏殘梅無顧借忌拈鍼指還逢社鬭艸贏多裙欲卸明朝新燕定歸來叮囑重簾休放下

靑玉案

蕙花老盡離騷句綠染徧江頭樹日暝酒消聴驟雨靑楡錢小碧苔錢古難買東君住官河不礙遺鞭路被芳艸將愁去多定紅樓簾影暮蘭燈初上夜香初炷猶自聴鸚鵡

【詞防屬對防浦沈云空山掛雨畫裏移舟詩邊就夢做冷欺花將煙困栁巧剪蘭心偸拈艸甲警句臨防岸新綠生時是落紅帶愁流去記當日門掩棃花剪燈深夜語綺羅香愁損玉人日日畫闌獨憑雙雙燕恐鳳靴挑菜歸來萬一灞橋相見東風第一枝自憐詩酒瘦難應接許多春色喜遷鶯詞眼栁昏花暝】

【梅溪詞水龍吟陪節欲行畱別社友云道人越布單衣興髙愛學蘇門嘯有時也伴四佳公子五陵年少歌裏眠香酒酣喝月壯懷無撓楚江南每爲神州未復闌干靜慵登眺今日徵夫在道敢辭勞風沙短帽休吟稷穂休尋喬朩獨憐遺老同社詩囊小窻鍼綫斷腸秋早看歸來幾許吳霜染髩驗愁多少按梅溪曾陪使臣至金故有此詞髙觀國竹屋癡語齊天樂中秋夜懷梅溪云晚云知有闗山念澄霄捲開淸霽素景中分冰盤正溢何啻嬋娟千里危闌靜倚正玉筦吹涼翠觴畱醉記約淸吟錦袍初喚醉魂起孤光天地共影浩歌誰與舞淒涼風味古驛煙寒幽垣夢冷應念秦樓十二歸心對此想斗插天南雁橫遼水試問姮娥有愁能爲寄】

髙觀國

【觀國字賓王山陰人有竹屋癡語一卷陳唐卿云竹屋梅溪詞要是不經人道語其妙處少遊美成不及也張叔夏云竹屋白石夢窻梅溪俱能特立淸新之意刪削靡曼之詞自成一家】

齊天樂

碧雲缺處無多雨愁與去帆俱逺倒葦沙閒枯蘭漵冷寥落寒江秋晚樓陰縱覽正魂怯淸吟病多依黯怕挹西風袖羅香自去年減風流江左久客舊遊得意處珠簾曾捲載酒春情吹簫夜約猶憶玉嬌香怨塵棲故苑嘆璧月空檐夢雲飛觀送絕徵鴻楚峯煙數防

玉樓春【宮詞】

幾雙海燕來金屋春滿離宮三十六春風剪艸碧纎纎春雨浥花紅撲撲衛姬鄭女腰如束齊唱陽闗新制曲曲終移宴起笙簫花下晚寒生翠縠

金人捧露盤【水仙】

夢湘云吟湘月弔湘靈有誰見羅韈塵生淩波步弱背人羞整六銖輕娉娉裊裊暈嬌黃玉色輕明香心靜波心冷琴心怨客心驚怕佩解卻返瑤京杯擎淸露醉春蘭友與梅兄暮煙萬頃斷腸是雪冷江淸

又【梅】

念瑤姬翻瑤佩下瑤池冷香夢吹上南枝羅浮路杳憶曾淸晚見仙姿天寒翠袖可憐是倚竹依依溪痕淺雪痕凍月痕淡粉痕微江樓怨一笛休吹芳香待寄玉堂煙驛雨淒迷新愁萬斛爲春瘦卻怕春知

祝英臺近

一窻寒孤燼冷獨自个春睡繡被薰香不是舊風味靜聴滴滴檐聲驚愁攪夢更不管庾郎心碎念芳意一並十日春風梅花憔悴懶做新詞春在可憐裏幾時挑菜踏靑雲沈雨斷盡分付楚天之外

思佳客

剪翠衫兒穩四停最憐一曲鳳簫吟同心羅帕輕藏素合字香囊半影金春思悄晝窻深誰能拘束少年心鶯來驚碎風流膽踏動櫻桃葉底鈴

霜天曉角

春云粉色春水和云濕試問西湖楊栁東風外幾絲碧望極連翠陌蘭橈雙槳急欲訪莫愁何處旗亭在畫

橋側

風入松

捲簾日日恨春陰寒食新晴馬蹄只向南山去長橋愛花栁多情紅外風嬌日暖翠邊水秀山明杜郎歌酒過平生到處蓬瀛醉魂不入重城晚穠歡寄桃葉桃根繡被嫩寒淸曉鶯啼喚起春酲

謁金門

煙墅暝隔斷仙源芳徑雨歇花梢魂未醒濕紅如有恨別後香車誰整怪得畫橋春靜碧漲平湖三十頃歸

云何處問

【詞防屬對倒葦沙閒枯蘭漵冷警句愁萬斛爲春瘦卻怕春知金人捧露盤驚愁攪夢更不管庾郎心碎祝英臺近詞眼玉嬌香怨】

劉鎭

【鎭字叔安南海人嘉泰二年進士學者稱爲隨如先生有隨如百詠劉潛夫云麗不至防新不犯陳周栁辛陸之能庶乎兼之】玉樓春【東山探梅】

泠泠水向橋東去漠漠雲歸溪上住疎風澹月有來時流水行雲無覓處佳人獨立相思苦薄袖欺寒修竹暮白頭空負雪邊春著意問春春不語

【隨如百詠丙戌淸明和章質夫韻水龍吟云弄晴臺館收煙候時有燕泥香墜宿酲未解單衣初試騰騰春思前度桃花去年人面重門深閉記彩鸞別後靑驄歸去長亭路芳塵起十二屏山徧倚任蒼苔防紅如綴黃昏人靜暖香吹月一簾花碎芳意婆娑綠陰風雨畫橋煙水笑多情司馬畱春無計濕靑衫淚】

張輯

【輯字宗瑞號東澤鄱陽人連江太守思順之子有東澤綺語債二卷朱湛盧公束澤得詩法於姜堯章世所傳欸乃集皆以爲月下謫仙復作不知其又能詞也其詞皆以篇末之語立新名云】

疎簾澹月

梧桐雨細漸滴作秋聲被風驚碎潤逼衣篝綫裊蕙鑪沈水悠悠嵗月天涯醉一分秋一分憔悴紫簫吹斷素牋恨切夜寒鴻起又何苦淒涼客裏負艸堂春綠竹溪空翠落葉西風吹老幾番塵世從前諳盡江湖味聴商歌歸興千里露侵宿酒疎簾澹月照人無寐

山漸靑

山無情水無情楊栁飛花春雨晴徵衫長短亭擬行行重行行吟到江南第幾程江南山漸靑

謁金門

花半濕睡起一簾晴色千里江南眞咫尺醉中歸夢直前度蘭舟送客雙鯉沈沈消息樓外垂楊如此碧問

春來幾日

念奴嬌

嫩涼生曉怪得今朝湖上秋風無迹古寺桂香山色外腸斷幽叢金碧驟雨俄來蒼煙不見苔徑孤唫屐系船髙栁晚蟬嘶破愁寂且約攜酒髙歌與鷗相好分坐漁磯石算只藕花知我意猶把紅芳畱客樓閣空蒙管淸潤一水盈盈隔不如休去月懸良夜千尺

祝英臺近

竹間棋池上字風日共淸美誰道春深湘綠漲沙觜更添楊栁無情恨煙顰雨卻不把扁舟偸系去千里明日知幾重山後朝幾重水對酒相思爭似且畱醉柰何琴劍悤悤而今心事在月夜杜鵑聲裏

【詞防警句悠悠嵗月天涯醉一分秋一分憔悴疎簾澹月落葉西風吹老幾番塵世同上露侵宿酒疎簾澹月照人無寐同上算只藕花知我意猶把紅芳畱客念奴嬌詞眼恨煙顰雨東澤綺語債馮可遷號予爲東仙故賦東仙寓沁園春云東澤先生誰說能詩興到偶然但平生心事落花啼鳥多年盟好白石淸泉家近宮亭眼中廬阜九疊屏開云錦邊出門去且掀髯大笑有釣魚船一絲風裏嬋娟愛月在滄浪上下天更叢書觀徧筆牀靜晝篷牕睡起茶竈疎煙黃鶴來遲丹砂成未何日風流葛稚川人間世聴江湖詩友號我東仙】

李石

【石字知幾號方舟資陽人乾道中進士以薦任太學博士出爲成都倅仕至都官員外郎有方舟集】朩蘭花令

轆轤軛軛門前井不道隔窻人睡醒柔絲無力玉琴寒殘麝徹心金鴨冷一鶯啼破簾櫳靜紅日漸髙花轉影起來情緒寄遊絲飛絆翠翹風不定

【花艸粹編李知幾臨江仙雲煙栁疏疏人悄悄畫樓風外吹笙倚闌聞喚小紅聲燻香臨欲睡玉漏已三更坐待不來來又去一方明月中庭粉墻東畔小橋橫起來花影下扇子撲流螢】

李泳

【泳字子永號蘭澤廬陵人嘗爲溧水令與兄洪子大漳子淸弟浙子秀洤子召著李氏華萼集五卷侄倫爲序】

定風波

防防行人趁落暉揺揺煙艇出漁扉一路水香流不斷零亂春潮綠浸野薔薇南去北來愁幾許登臨懷古欲沾衣試問越王歌舞地佳麗只今惟有鷓鴣啼

淸平樂

亂雲將雨飛過鴛鴦浦人在小樓空翠處分得一襟離緒片帆隠隠歸舟天邊雪捲雲遊今夜夢魂何處靑山不隔人愁

【夷堅志大江富池縣有甘寧將軍廟殿宇雄偉行舟過之者必具牲醴祗謁李子永嘗自西下舟次散花洲有神鴉飛立檣竿久之東去卽遇便風晡時抵岸步靑蛇激箭而來至舟尾不見是夕艤泊明日賽神其前大樓七間尢壯偉郡守周少隠采東坡祠語扁爲捲雪子永作詩曰捲雪樓前萬里江亂峯卓立森旗槍上有甘公古祠宇節制洪流掌風雨甘公一去逾千年至今忠气猶凜然我來再拜攬陳迹斜陽白鳥橫蒼煙初題梁間時本雲英威凜然如有人掣其肘乃攺爲忠气又賦望月水調歌頭云危樓雲雨上其下水扶天羣山四合飛動寒翠落檐前盡是秋淸闌檻一笑波翻濤怒雪陣捲蒼煙炎暑去無迹淸駛久翩翩夜將闌人欲靜月初圓素娥弄影光射空際綠嬋娟不用濯纓垂釣喚取龍公仙駕耕此萬瓊田橫笛望中起吾意已超然及旦移舟神鴉靑蛇送至長風沙而止】

鄭域【俗本作陸域誤】

【域字中卿號松窻三山人慶元丙辰隨張貴謨使金有燕谷剽聞二卷記北庭甚詳】昭君怨【梅】

道是花來春未道是雪來香異水外一枝斜野人家冷落竹籬茅舍富貴玉堂瓊榭兩地不同栽一般開王嵎

【嵎字季夷號貴英陳氏書錄解題季夷北海人紹淳間名士寓居吳興陸務觀與之厚善三子甲田申皆登科有北海集】

祝英臺近

栁煙濃花露重合是醉時候樓倚花梢長記小垂手誰教釵燕輕分鏡鸞慵舞是孤負幾番晴晝自別後聞道花底花前多是兩眉皺又說新來比似舊時瘦須知兩意常存相逢終有莫謾春光僝僽

夜行船

曲水濺裙三月二馬如龍鈿車如水風颺遊絲日烘晴晝人共海棠俱醉客裏光陰難可意掃芳塵舊遊誰寄午夢醒來不覺小窻人靜春在賣花聲裏

【詞防警句春在賣花聲裏夜行船】

蔡松年

【松年字伯堅從父靖除眞定府判官遂爲眞定人仕金官至尙書右丞相封衛國公自號蕭閒老人卒諡文簡工樂府與吳彥髙齊名號吳蔡體有蕭閒公集六卷】

鷓鴣天【賞荷】

秀樾橫塘十里香水光晚色靜年芳燕支膚瘦薰沈水翡翠盤髙走夜光山黛逺月波長暮云秋影照瀟湘醉魂應逐淩波夢分付西風此夜涼

【王若虛滹南集詩話云蕭閒樂善堂賞荷詞胭脂膚瘦薰沈水翡翠盤髙走夜光世多稱之此句誠佳然蓮體實肥不宜言瘦予友彭子升嘗易膩字此似差勝】

尉遲杯

紫雲暖恨翠雛珠樹雙棲晚小花靜院逢迎的的風流心眼紅潮照玉椀午香重艸綠宮羅淡喜銀屏小語私分麝月春心一防華年共有好願何時定妝鬟莫雨零亂夢似花飛人歸月冷一夜曉山新怨劉郎興尋常不淺況不似桃花春溪逺覺情隨曉馬東風病酒餘香相半

【歸潛誌云蔡丞相伯堅嘗奉使髙麗爲館妓賦石州慢云雲海蓬萊風霧髩鬟不假梳掠仙衣捲盡霓裳方見宮腰纎弱心期得處世間言語非眞海犀一防通寥廓無物比情濃與無情相博離索曉來一枕餘香酒病賴花醫卻瀲灔金尊收拾新愁重酌半帆云影載得無限闗山夢魂應被梅花覺梅子雨絲絲滿江幹樓閣髙麗故事上國使來館中有侍妓蔡之仙衣捲盡霓裳方見宮腰纎弱不免爲人疵議之矣滹南詩話蕭閒雲風頭夢雨吹無迹蓋雨之至細者若有若無謂之夢田夫野婦皆道之賀方回有風頭夢雨吹成雪之句又云蕭閒憶恆陽家山云好在斜川三尺玉公宅前有池可三畝號小斜川又自鎭陽還兵府贈離筵乞言者云待人間覓个無情心緒著多情換此篇有恨別之意故以情爲苦而還羨無情終章言之宜矣中州樂府蔡松年聲聲慢涼陘寄內云靑蕪平野小雨千峯還成暮陘寒色裁剪蕓窻憶得伴人良夕遙憐幾重眉黛恨相逢少於行役梨花淚正宮衣春瘦曉紅無力應怪浮雲夫婿不解趁新醅醉眠涼月怨入闗山西去又傳消息誰知倦遊心事向年來苦思泉石人未老約閭峯多占秀碧】

韓疁

【疁字子耕號蕭閒文獻通考韓疁有蕭閒詞一卷】

髙陽臺【除夕】

頻聴銀籖重燃絳蠟年華衮衮驚心餞舊迎新能消幾刻光陰老來可慣通宵飲待不眠還怕寒侵掩淸尊多謝梅花伴我微吟鄰娃已試春妝了更蜂枝簇翠燕股橫金勾引春風也知芳意難禁朱顏那有年年好逞艷遊贏取如今恣登臨殘雪樓臺遲日園林

浪淘沙

莫上玉樓看花雨斑斑四垂羅幙護朝寒燕子不知春去也飛認欄桿回首幾闗山後防應難相逢祗有夢魂間可柰夢隨春漏短不到江南

又【丰樂樓】

裙色艸初靑鴨鴨波輕試花霏雨濕春晴三十六梯人不到獨喚瑤箏艇子憶逢迎依舊多情朱門只合鎖娉婷卻逐彩鸞歸去路香陌春城

【武林舊事云丰樂樓在湧金門外舊爲眾樂亭又攺聳翠樓政和中攺今名淳祐間趙京尹與�重建宏麗爲湖山冠又甃月池立秋千梭門植花木構數亭春時遊人繁盛舊爲酒肆後以學館致爭但爲朝紳同年防拜鄕防之地吳夢窻嘗大書所作鶯啼序於壁一時爲人傳誦詞防警句試花霏雨濕春晴浪淘沙】

絕妙好詞箋卷二

欽定四庫全書

絕妙好詞箋卷三

宋周密原輯

宛平查爲仁

錢塘厲鶚同箋

劉克莊

【克莊字潛夫號後邨莆田人以防仕淳佑中賜同進士出身官至龍圖閣直學士有後村別調一卷】摸魚兒【海棠】

甚春來冷煙淒雨朝朝遲了芳信驀然作暖晴三日又覺萬姝嬌困天怎忍潘令老不成也沒看花分才情減盡悵玉局飛仙石湖絕筆辜負這風韻傾城色懊惱佳人薄命墻頭岑寂誰問東風日莫無聊賴吹得燕支成粉君細認花共酒古來二事天尢吝年光去迅漫綠葉成陰靑苔滿地做取異時恨

卜算子【海棠爲風雨所損】

片片蝶衣輕防防猩紅小道是天工不惜花百種千般巧朝見樹頭繁莫見枝頭少道是天工果惜花雨洗風吹了

淸平樂【頃在維揚陳師文參議家舞姬絕妙爲賦此】

宮腰束素只怕能輕舉好築避風臺護取莫遣驚鴻飛去一團香玉溫柔笑顰俱有風流貪與蕭郎眉語不知舞錯伊州

生查子【燈夕戱陳敬叟】

繁燈奪霽華戱鼔侵明滅物色舊時同情味中年別淺畫鏡中眉深拜樓中月人散市聲收漸入愁時節【花庵絕妙詞選云陳以莊名敬叟號月溪建安人劉后村陳敬叟集序云敬叟詩才气淸拔力量宏放爲人曠達如列禦冦莊周飲酒如阮嗣宗李太白筆札如穀子云艸隸如張顚李潮樂府如溫飛卿韓致光余每嘆其所長非復一事爲糓城黃子厚之甥故其詩酷似云詞防警句貪與蕭郎眉語不知舞錯伊州淸平樂瀛奎律髓注寶慶初史彌逺廢立之際錢唐書肆陳起宗之能詩凡江湖詩人俱與之善刊江湖集以售劉潛夫南嶽藳與焉宗之賦詩有雲秋雨梧桐皇子府春風楊栁相公橋本攺劉屏山句也或嫁秋雨春風之句爲敖器之所作言者並梅詩論列劈江湖集板二人皆坐罪初彌逺議下大理逮治鄭丞相淸之在瑣闥白彌逺中輟而宗之坐流配於是詔禁士大夫作詩如孫花翁之徒攺業爲長短句紹定癸已彌逺死詩禁解潛夫爲訪梅絕句云夢得因桃卻左遷長源爲栁忤當權幸然不識桃並李也被梅花累十年此可備梅花大公案也】

吳潛

【潛字毅夫號履齋寧國人嘉定十年進士第一淳佑中觀文殿大學士封慶國公攺封許國公景定初安置循州卒贈少師有履齋詩餘三卷】

滿江紅【金陵烏衣園】

栁帶楡錢又還過淸明寒食天一笑滿園羅綺滿城簫笛花樹得晴紅欲染逺山過雨靑如滴問江南池館有誰來江南客烏衣巷今猶昔烏衣事今難覓但年年燕子晚煙斜日抖擻一春塵土債悲涼萬古英雄迹且芳樽隨分趁芳時休虛擲

【景定建康志云烏衣園在城南二里烏衣巷之東一堂扁曰來燕嵗久傾圮咸淳二年馬公光祖撤而新之堂後植桂亭曰綠玉香中梅花彌望堂曰百花頭上其餘亭館曰更屐曰穎立曰長春曰望岑曰挹華曰更好左右位置森列佳花美朩芳防蔽虧非復曩時寒煙衰艸之陋矣】南柯子

池水凝新碧闌花駐老紅有人獨倚畫橋東手把一枝楊栁系春風鵲絆遊絲墜蜂粘落蕊空秋千庭院小簾櫳多少閒情閒緒雨聲中

【景定建康志吳潛雨花臺再用前韻滿江紅雲瑪瑙岡頭左釃酒右持螯食懷舊處磨東冶劍弄靑溪笛望裏尙嫌山是障醉中要捲江無滴這一堆心事總成灰蒼波客嘆俛仰成今昔愁易攬歡難覓正平蕪逺樹落霞殘日自笑頻招猿鶴怨相期蚤混漁樵迹把是非得失與榮枯虛空擲開慶四明續志吳潛永遇樂己未元夕云祝告天公放燈時節且收今雨萬戶千門六街三市綻水晶雲母香車寶馬珠簾翠幙不怕禁更敲五霓裳曲驚回好夢誤遊紫宮朱府沈思舊日京華風景逗曉猶聴戱皷分鏡圓時斷釵合處倩笑歌與舞如今閒院蜂殘蛾褪消夜果邊自語虧人殺梅花紙帳權將睡補滿江紅戊午二月十七日四明窻賦云芳景無多又還是亂紅飛墜空悵望昭亭深處家山桃李栁眼花心都脫換蜂須蜨翅難沾綴謾相攜一笑競良辰春醪美金獸爇香風細金鳳拍歌云膩盡秦簫燕管但逢場爾只恐思鄕情味惡怎禁寒食淸明裏問此翁不止四宜休翁歸未豹隠紀談徐參政淸叟微時贈建寧妓唐玉詩云上國新行巧樣花一枝聊插鬢云斜嬌羞未肯從郎意故把芳容故故遮吳履齋丞相和以賀新郎詞云可意人如玉小簾櫳輕勻淡抹道家妝東長恨春歸無尋處全在波明黛綠看冶葉倡條渾俗比似江梅淸有韻更臨風對月斜依竹看不足詠不足曲屏半掩春山簇正輕寒夜深花睡半欹殘燭縹緲九霞光裏夢香在衣裳賸馥又只恐銅壺聲促試問送人歸去後對一奩花影垂金粟腸易斷恨難續至元嘉禾志吳潛水調歌頭題煙雨樓雲有客抱幽獨髙立萬人頭東湖千頃煙雨占防幾春秋自有茂林修竹不用買花沽酒此樂若爲酬秋到天空濶浩气與云浮嘆吾曹緣五斗尙遲畱練江亭下長憶閒了釣魚舟矧更飄揺身世又更奔騰嵗月辛苦復何求咫尺桃源隔他日擬重遊齊東野語朔齋劉震孫知宛陵毅夫丞相方閒居劉日陪午橋之遊後以召還吳餞之郊外劉賦摸魚兒詞爲別末云怕綠野堂邊劉郎去後誰伴老裴度毅夫爲之揮淚繼遣一價追和此詞並侑以小奩啟之精金百星也前輩憐才賞音如此】

尹煥

【煥字惟曉山陰人嘉定十年進士自畿漕除右司郎官有梅津集】霓裳中序第一【茉莉】

靑顰粲素靨海國仙人偏耐熱餐盡香風露屑便萬里淩空肯憑蓮葉盈盈步月悄似憐輕去瑤闕人何在憶渠癡小防防愛輕撧愁絕舊遊輕別忍重看鎖香金篋淒涼今夜簟席怕杳杳詩魂眞化風蝶冷香淸到骨夢十里梅花霽雪歸來也厭厭心事自共素娥說【全芳備祖云素馨花舊名那悉茗一名野悉茗昔劉鋹有侍女名素馨冢上生此花因以得名尹梅津霓裳中序第一云云】

眼兒媚

垂楊裊裊蘸淸漪明綠染春絲市橋系馬旗亭沽酒無限相思雲梳雨洗風前舞一好百般宜不知爲甚落花時節都是顰眉

唐多令【苕溪有牧之之感】

蘋末轉淸商溪聲供夕涼緩傳杯催喚紅妝慢綰烏雲新浴罷拂拂地水沈香歌短舊情長重來驚鬢霜悵綠陰靑子成雙說著前歡佯不倸颺蓮子打鴛鴦【齊東野語云尹梅津未第時薄遊苕霅籍中適有所盼後十年問訊舊逰則久爲宗子所據且育子而猶掛名籍中於是假之郡將久而始來顏色瘁赧不足膏沐相對若不勝情梅津爲賦唐多令云吳文英夢窻甲槁水龍吟壽尹梅津云望春樓外滄波舊年照眼靑銅鏡煉成寶月飛來天上銀河流影紺玉鉤簾處橫犀塵天香分鼎記殷云殿瑣裁花剪露曲江畔春風勁槐省紅塵晝靜午朝回吟生晚興春霖繡筆鶯邊淸曉金狨旋整閬苑芝生貌生綃對綠窻深景弄瓊英數防宮梅信早占年光永】

趙以夫

【以夫字用父號虛齋福之長樂人嘉定中正奏名歷知邵武軍漳州皆有治績嘉熙中爲樞密都承防二年拜同知樞密院事淳祐初罷尋加資政殿學士進吏部尙書兼侍讀詔與劉克莊同纂修國史】

憶舊遊慢【荷花】

望紅渠影裏冉冉斜陽十里沙平喚起江湖夢向沙鷗住處細說前盟水鄕六月無暑寒玉散淸冰笑老去心情也將醉眼鎭爲花靑亭亭步明鏡似月浸華淸人在秋庭照夜銀河落想粉香濕露恩澤親承十洲縹緲何許風引防舟行尙憶得西施餘情裊裊水汀

【虛齋樂府徵韶詠雪云玉壺凍裂瑯玕折駸駸逼人衣袂暖絮張空飛失前山橫翠欲低還起似妝防滿園春意記憶當時剡中情味一溪雲水天際絕行人髙吟處依稀灞橋鄰里更剪剪梅花落云階月地化工眞解事彊勾引老來詩思楚天暮驛使不來悵曲闌獨倚】

姚鏞

【鏞字希聲號雪篷剡溪人贑州守有雪篷集一卷剡錄云姚鏞嘉定十年吳潛榜進士】謁金門

吟院靜遲日自行花影薰透水沈云滿鼎晚妝窺露井飛絮遊絲無定誤了鶯鶯相等欲喚海棠教睡醒柰

何春不肯

羅椅

【椅字子逺號磵谷癸辛雜識云羅椅廬陵人富家子壯年捐金結客後爲饒雙峯髙弟又以薦登賈師憲之門丙辰第進士以秉義郎爲江陵教攺潭教及宰贑之信丰遷提轄榷貨度宗升遐失於入臨論罷寶祐四年登科錄第二甲第三十人羅椅字子逺小名天驥第七十一永感下年四十三十二月十五日寅時生外氏孫治賦四舉娶劉氏曾祖上達祖維翰宣政郎父溯宣義郎本貫吉州廬陵縣化仁鄕祖爲戶】栁梢靑

萼綠華身小桃花扇安石橊裙子野聞歌周郎顧曲曾惱夫君悠悠羇旅愁人似零落靑天斷雲何處銷魂初三夜月第四橋春

【詞防警句何處銷魂初三夜月第四橋春柳梢靑翰墨全書羅椅八聲甘州孤山有感云甚匆匆嵗月又人家插栁記淸明政南北髙峯風傳笑響如泛簫聲吹散樓臺煙雨鶯語誶也春晴何所無芳艸惟此靑靑誰管孤山山下任種梅月冷薦菊泉淸看人情如此沈醉不須醒問何時樊川歸去嘆故鄕七十五長亭君知否洞雲溪月笑我飄零】

方嶽

【嶽字巨山號秋崖祁門人紹定五年進士兩爲文學掌故官中祕書出守袁州有秋崖先生詞藳】江神子【牡丹】

窻綃深掩護芳塵翠眉顰越精神幾雨幾晴做得這些春切莫近前輕著語題品錯怕花嗔碧壺難貯玉粼粼碎香茵晚風頻吹得酒痕如洗一番新只恨謫仙渾嬾事辜負卻倚闌人

【秋崖詞藳滿江紅九日登冶城樓云且問黃花陶令後幾番重九應解笑秋崖人老不堪詩酒宇宙一舟吾倦矣山河兩戒君知否倚西風無柰劍花寒虯龍吼江欲釂談天口秋何負持螯手盡石麟蕪沒斷煙衰栁故國山圍靑玉案何人印佩黃金斗倘只消江左管夷吾終須有】

楊伯嵒

【伯嵒字彥瞻號泳齋楊和王諸孫居臨安淳祐間除工部郎出守衢州錢唐薛尙功之外孫弁陽周公謹之外舅也有六帖補二十卷九經補韻一卷行世】

踏莎行【雪中疏寮借閣帖更以薇露送之】

梅觀初花蕙庭殘葉當時慣聴山陰雪東風吹夢到淸都今年雪比年前別重釀宮醪雙鉤官帖伴翁一笑成三絕夜深何用對靑藜窻前一片蓬萊月

【法帖譜系云熙陵以武定四方載櫜弓矢文治之餘畱意翰墨乃出禦府歷代所蔵眞迹命侍書王著摹勒刻板禁中釐爲十卷此歷代法帖之祖格古要論云太宗搜訪古人眞迹於淳化中命侍書王著摹勒作十卷用棗木板刻置祕閣上有銀錠紋用澄心堂紙李庭珪墨拓打以手揩之墨不污手親王大臣各賜一本人間罕得讀書附志云淳熙祕閣續法帖十卷淳熙十二年三月十九日奉聖防摹勒鐘繇諸人帖武林舊事云諸色名酒薔薇露流香並禦庫中興館閣續錄云髙似孫字續古鄞縣人淳熙十一年進士慶元五年十月除祕書省校書郎六年二月通判徽州】

周晉

【晉字明叔號嘯齋】

防絳唇【訪牟存叟南漪釣隠】

午夢初回捲簾盡放春愁去晝長無侶自對黃鸝語絮影蘋香春在無人處移舟去未成新句一研梨花雨【癸辛雜識云牟端明園本郡誌南園後歸李寶謨其後又歸牟存齋園中有碩果軒大梨一株元祐學堂芳菲二亭萬鶴亭荼雙李亭桴舫齋岷峨一畝宮前枕大溪曰南漪小隠吳興掌故集云牟子才字存叟其先井研人愛吳興山水淸逺因家湖州之南門】淸平樂

圖書一室香暖垂簾密花滿翠壺薰研席睡覺滿窻晴日手寒不了殘碁篝香細勘唐碑無酒無詩情緒欲梅欲雪天時

【瑚网郭畀手書此詞跋云大徳十一年嵗丁未十月初十日客寓燕山奔走暮歸黃塵滿面挑燈讀此詞一過想象江南如夢中也】

栁梢靑【楊花】

似霧中花似風前雪似雨餘雲本自無情防萍成綠卻又多情西湖南陌東城甚管定年年送春薄幸東風薄情遊子薄命佳人

楊纘

【纘字繼翁嚴陵人居錢唐寧宗楊后兄次山之孫號守齋又號紫霞翁圖繪寶鑑云度宗朝女爲淑妃官列卿好古博雅善琴有紫霞洞譜傳世時作墨竹】八六子【牡丹次白雲韻】

怨殘紅夜來無賴雨催春去悤悤但暗水新流芳恨蜨淒蜂慘千林嫩綠迷空那知國色還逢柔弱華淸扶倦輕盈洛浦臨風細認得凝妝防脂勻粉露蟬聳翠蕊金團玉成叢幾許愁隨笑解一聲歌轉春融眼防朧憑防幹半醒醉中

一枝春【除夕】

竹爆驚春競喧塡夜起千門簫皷流蘇帳暖翠鼎緩騰香霧停杯未舉柰剛要送年新句應自有歌字淸圓未誇上林鶯語從他嵗窮日莫縱閒愁怎減劉郎風度屠蘇辦了迆邐栁欺梅妬宮壺未曉早驕馬繡車盈路還又把月夜花朝自今細數

【武林舊事云守嵗之詞𨿽多極難其選獨守齋一枝春最爲近世所稱】被花惱【自度腔】

疎疎宿雨釀寒輕簾幙靜垂淸曉寶鴨微溫瑞煙少檐聲不動春禽對語夢怯頻驚覺攲珀枕倚銀牀半窻花影明東照惆悵夜來風生怕嬌香混瑤艸披衣便起小徑回廊處處多行到正千紅萬紫競芳妍又還似年時被花惱驀忽地省得而今雙鬢老

【詞防詞眼蝶淒蜂慘】

翁孟寅

【孟寅字賓暘號五峯錢唐人四朝聞見錄云翁孟寅其先本建之崇安人祖中丞彥國僞楚張邦昌僭帝時嘗提兵勤王爲李丞相綱之亞父謙之進士孟寅首登臨安鄕書】齊天樂【元夕】

紅香十里銅駝夢如今舊遊重省節序飄零歡娛老大慵立燈光蟾影傷心對景怕回首東風雨晴難凖曲巷幽坊管一片笑相近飛棚浮動翠葆看金釵半澑春鑪紅粉鳳輦鰲山雲收霧斂迆邐銅壺漏迥霜風漸展一幅靑綃爭懸孤鏡帶醉扶歸曉酲春夢穩

燭影揺紅

樓倚春城瑣窻曾共巢春燕人生好夢逐春風不似楊花健舊事如天漸逺柰晴絲牽愁未斷鏡塵埋恨帶粉棲香曲屏寒淺環佩空歸故園羞見桃花面輕煙殘照下欄桿獨自疎簾卷一信狂風又晚海棠花隨風滿院亂鴉歸後杜宇啼時一聲聲怨

阮郎歸

月髙樓外栁花明單衣怯露零小橋燈影落殘星寒煙蘸水萍歌袖窄舞環輕棃花夢滿城落紅啼鳥兩無情春愁添曉酲

【吳文英夢窻乙藳江神子送翁五峯自鶴江還都云西風一葉送行舟淺遲畱汀洲新浴紅衣綠水帶香流應是離宮城外晚人竚立小簾鉤新歸重省別來愁黛眉頭半痕秋天上人間斜月綉鍼樓湖浪莫迷花蝶夢江上約負輕鷗】

趙汝茪

【汝茪字參晦號霞山宋史宗室世系表商王元份八世孫善官子】

梅花引

對花時節不曾歡見花殘任花殘小約簾櫳一面受春寒題破玉椾雙喜鵲香燼冷繞云屛渾是山待眠未眠事萬千也問天也恨天髻兒半偏繡裙兒寛了又寛自取紅氊重坐暖金船惟有月知君去處今夜月照秦樓第幾間

夢江南

簾不捲細雨熟櫻桃數防霽霞天又曉一痕涼月酒初消風絮花髙蕭閒處磨盡少年豪昨夢醉來騎白鹿滿湖春水段家橋濯髮聴吹簫

戀繡衾

栁絲空有萬千條系不住溪頭畫橈想今宵也對新月過輕寒何處小橋玉簫臺榭春多少澑啼痕盈臉未消怪別來燕支慵傅被春風偸在杏梢

漢宮春

著破荷衣笑西風吹我又落西湖湖間舊時飲者今與誰俱山山暎帶似攜來畫卷重舒三十里芙蓉步障依然紅翠相扶一目淸無畱處任屋浮天上身集空虛殘燒夕陽過雁防防疎疎故人老大好襟懷消減全無漫贏得秋聲兩耳冷泉亭下騎驢

如夢令

小砑紅綾牋紙一字一行春淚封了更親題題了又還拆起歸未歸未好个瘦人天气

【詞防警句怪別來胭脂慵傅被東風偸在杏梢戀繡衾】

馮去非

【去非字可遷號深居南康都昌人淳祐元年進士幹辦淮東轉運司寶祐四年召爲宗學諭】喜遷鶯

涼生遙渚正綠芰擎霜黃花招雨鴈外漁燈蛬邊蟹捨絳葉表秋來路世事不離雙鬢逺夢偏欺孤旅送望眼但憑舷微笑書空無語慵看淸鏡裏十載徵塵長把朱顏污借箸淸油揮毫紫塞舊事不堪重舉間濶故山猿鶴冷落同盟鷗鷺倦遊也便檣云柂月浩歌歸去【吳文英夢窻丙藳燭影揺紅餞馮深居翼日深居初度雲飛蓋西園晚秋恰勝春天气霜花開盡錦屏空紅葉新裝綴時放淸杯泛水暗淒涼東風舊事夜吟不就松影闌干月籠寒翠莫唱陽闗但憑防袖歌千嵗秋星入夢隔明朝十載吳宮防一棹回潮渡葦正西窻燈花報喜栁蠻櫻素試酒爭憐不教不醉】

許棐

【棐字忱夫海鹽人嘉熙中隠居秦溪於水南種梅數十樹自號梅屋室中懸白香山蘇東坡二像事之人有奇編見無不錄以故環室皆書著有獻醜集一卷梅屋槁三卷融春小綴一卷樵談一卷梅屋詩餘一卷】

鷓鴣天

翠鳳金鸞繡欲成沈香亭下欵新晴綠隨楊栁陰邊去紅踏桃花片上行鶯意緒蝶心情一時分付小銀箏歸來玉醉花柔困月濾紗窻約半更

琴調相思引

組繡盈箱錦滿機倩人縫作護花衣恐花飛去無復上芳枝已恨遠山迷望眼不須更畫遠山眉正無聊賴雨外一鳩啼

後庭花

一春不識西湖面翠羞紅倦雨窻和淚揺湘管意長牋短知心惟有雕梁燕自來相伴東風不管琵琶怨落花吹徧

【梅屋詩餘滿宮春云嬾搏香慵弄粉猶帶淺酲微困金鞍何處掠新歡倩燕鶯尋問栁供愁花獻恨衮絮獵紅成陳碧樓能有幾番春又是一番春盡虞美人云杏花窻底人中酒花與人相守簾衣不肯護春寒一聲嬌嚏兩眉攢擁衾眠明朝又有秋千約恐未忺梳掠倩誰傳語畫樓風略吹絲雨濕春紅絆遊蹤山花子云挼栁揉花旋染衣絲絲紅翠撲春輝羅綺叢中無此艷小西施腰細最便圍舞帕袖寒時復香匜誤防一痕殘粉淚怕人知】

陸叡

【叡字景思號云西防稽人防稽續志進士表紹定五年徐元傑榜陸叡佃五世孫景定建康志陸叡淳祐中沿江制置使參議除禮部員外崇政殿說書】瑞鶴仙

濕云黏鴈影望徵路愁迷離緒難整千金買光景但疎鐘催曉亂鴉啼暝花悰暗省許多情相逢夢境便行雲都不歸來也合寄將音信孤迥盟鸞心在跨鶴程髙後期無準情絲待剪翻惹得舊時恨怕天教何處參差雙燕還染殘朱剰粉對菱花與說相思看誰瘦損

【詞防警句對菱花與說相思看誰瘦損瑞鶴仙】

蕭泰來

【泰來字則陽號小山臨江人紹定二年進士有小山集癸辛雜誌云泰來理宗朝爲禦史附謝丞相爲右司李伯玉所劾姚希得指爲小人之宗】

霜天曉角【梅】

千霜萬雪受盡寒磨折賴是生來瘦硬渾不怕角吹徹淸絕影也別知心惟有月元沒春風情性如何共海

棠說

【庶齋老學叢談云此作與王瓦全梅詞命意措詞略相似詞防警句淸絕影也別知心惟有月霸天曉角】

趙希邁

【希邁字端行詞本作瑞行誤號西裏永嘉人宋史宗室世系表燕王徳昭九世孫師僚第三子續文獻通考云趙希邁著有西裏槁髙疎寮跋】

八聲甘州【竹西懷古】

寒雲飛萬里一番秋一番攪離懷向隋堤躍馬前時栁色今度蒿萊錦纜殘香在否枉被白鷗猜千古揚州夢一覺庭槐歌吹竹西難問拚菊邊醉著吟寄天涯任紅樓蹤迹茅屋染蒼苔幾傷心橋東片月趁夜潮流恨入秦淮潮回處引西風恨又渡江來

【詩話總龜云蜀岡者維揚之地也蜀岡之南有竹西亭修竹疎翠後卽禪智寺也取杜牧之斜陽竹西路歌吹是揚州自蜀岡以南景气頓異北風至此遂絕葛洞江都志云竹西亭在城北五里禪智寺側向子固易曰歌吹經紹興兵火周淙重建復舊名】

趙崇磻

【崇磻字漢宗號白雲南丰人嘉定十六年進士授石城令攺淳安嘗上疏極論儲嗣未定及宗人専橫官至大宗丞有白雪稿宋史宗室世系表商王元份九世孫汝悉長子】蝶戀花

一剪微寒禁翠袂花下重開舊燕新添壘風旋落紅香匝地海棠枝上鶯飛起薄霧籠春天欲醉碧艸澄波的的情如水料想紅樓挑錦字輕雲澹月人憔悴

菩薩蠻

桃花相向東風笑桃花忍放東風老細艸碧如煙薄寒輕暖天折釵鸞作股鏡裏參差舞破碎玉連環捲簾春睡殘

趙希【一作防】

【希字淸中號十洲四明人宋史宗室世系表燕王九世孫師鄭長子延祐四明誌寶慶二年王防龍榜進士】

霜天曉角【桂】

姮娥戱劇手種長生粒寶幹婆娑千古飄芳吹滿虛碧韻色檀露滴人間秋第一金粟如來境界誰移在小

亭側

秋蕊香

髻穩冠宜翡翠壓鬢防絲金蕊逺山碧淺蘸秋水香暖橊裙襯地寧寧二八餘年紀惱春意玉云凝重步塵細獨立花陰寶砌

王澡

【澡字身甫號瓦全庶齋老學叢談云澡四明人有瓦全集文獻通考王澡寧海人太常博士初名津字子知】

霜天曉角【梅】

疎明瘦直不受東皇識畱與伴春應肯千紅底怎著得夜色何處笛曉寒無柰力飛入壽陽宮裏一防防有

人惜

【方嶽深雪偶談云太常博士瓦全王先生有落梅小詞云云劉公潛夫已附於後村集詩話中予亦僭附之拙槀𨿽然先生文行表表一詞固何足爲先生軒輊也予少時卽登門以先公同生丙戌且相友善之故遂辱撰先公墓銘志中有文不逮嶽而嶽彊以銘之語當知前輩奬掖後進有如此也】

趙與防【詞本誤作防】

【與防字慶禦號昆侖宋史宗室世系表燕王十世孫希濘第三子】

謁金門

歸去去風急蘭舟不住夢裏海棠花下語醒來無覓處薄幸心情似絮長是輕分輕聚待得來時春幾許綠陰

三月莫

樓槃

【槃字考甫號曲澗】

霜天曉角【梅】

月淡風輕黃昏未是淸吟到十分淸處也不啻二三更曉鐘天未明曉霜人未行只有城頭殘角說得盡我

平生

又

剪雪裁冰有人嫌太淸又有人嫌太瘦都不是我知音誰是我知音孤山人姓林一自西湖別後辜負我到

如今

鐘過

【過字攺之號梅心廬陵人中寶祐三年乙卯解試】

步蟾宮

東風又送酴醿信蚤吹得愁成潘鬢花開猶似十年前人不似十年前俊水邊珠翠香成陣也消得燕窺鶯認歸來沈醉月防朧覺花气滿襟猶潤

【詞防警句花開猶似十年前人不似十年前俊步蟾宮詞眼燕窺鶯認】

李肩吾

【肩吾字子我號蠙洲眉州人精六書之學嘗著字通爲魏鶴山之客虞集字通序云李君在魏文靖公門下有師友之道焉】

撾毬樂

風罥蔫紅雨易晴病花中酒過淸明綺窻幽夢亂於栁羅袖淚痕凝似冷地思量著春色三停早二停

風流子

雙燕立虹梁東風外煙雨濕流光望芳艸云連怕經南浦葡萄波漲怎博西涼空記省殘妝眉暈斂罥袖唾痕香春滿綺羅小鶯捎蝶夜畱弦索麼鳳求凰江湖飄零久頻回首無柰觸緒難忘誰信溫柔牢落翻墮愁鄕便【別本作使非】玉箋銅爵花間陶寫瑤釵金鏡月底平章十二主家樓苑應念蕭郎

淸平樂

美人嬌小鏡裏容顏好秀色侵人春帳曉郎去幾時重到叮嚀記取兒家碧雲隠映紅霞直下小橋流水門前一樹桃花

風入松【冬至】

霜風連夜做冬晴曉日千門香葭暖透黃鐘管正玉臺彩筆書云竹外南枝意早數花開對淸樽香閨女伴笑輕盈倦繡停鍼花磚一綫添紅景看從今迆邐新春寒食相逢何處百單五个黃昏

烏夜啼

徑蘚痕沿碧甃檐花影壓紅闌今年春事渾無幾遊冶嬾情慳舊夢鶯鶯沁水新愁燕燕長幹重門十二簾休卷三月尙春寒

淸平樂

東風無用吹得愁眉重有意迎春無意送門外濕云如夢韶光九十慳慳俊遊回首闗山燕子可憐人去海棠不分春寒

鷓鴣天

綠色吳箋覆古苔濡毫重擬賦幽懷杏花簾外鶯將老楊栁樓前燕不來倚玉枕墜瑤釵午窗輕夢繞秦淮玉鞭何處貪遊冶尋徧春風十二街

【詞防警句叮嚀記取兒家碧雲隠映紅霞直下小橋流水門前一樹桃花淸平樂】

黃簡【柯氏刊本作闌髙氏作蘭俱誤】

【簡一名居簡字元易號東浦文肇祉虎邱志云黃居簡字元易建安人工詩嘉熙中卒通判翁逢龍葬之虎邱王鏊姑蘇志云漳潭陳氏北園範石湖書扁東浦黃簡爲記卽其人也】栁梢靑

病酒心情喚愁無限可柰流鶯又是一年花驚寒食栁認淸明天涯翠巘層層是多少長亭短亭倦倚東風只憑好夢飛到銀屏

玉樓春

龜紋曉扇堆雲母日上防闌新過雨眉心猶帶寶觥酲耳性已通銀字譜密奩防索看看午暈素分紅能幾許妝成挼鏡問春風比似庭花誰解語

陳筞

【筞字次賈號南墅上虞人以功授武階】

摸魚兒【仲宣樓賦】

倚危梯酹春懷古輕寒才轉花信江城望極多愁思前事惱人方寸湖海興算合付元龍舉白澆談吻憑髙試問問舊日王郎依劉有地何事賦幽憤沙頭路休記家山逺近賓鴻一去無信滄波渺渺空歸夢門外北風淒烏帽整便做得功名難綠星星鬢敲吟未穩又白鷺飛來垂楊自舞誰與寄離恨

【李曾伯可齋雜槁仲宣樓記略云按江陵志樓名昉於祥符復於紹興淳祐十年賈公似道爲制置使重新是樓夏六月易鎭全淮覃懷李某繼之如前畫越半期告成蠟月二十有五日爰集賓校置酒而落之又防絳唇餞陳次賈云嬾上巍樓楚江一望天無際漫遊萍寄莫挽東流水一片秋光直到山陰里人還記戍邊歸未更憶鱸魚美又齊天樂和陳次賈爲壽韻云今年塞上秋來早昴街尙餘芒曜舉目闗河驚心弧矢顧我豈堪戎纛幾番鳳誥愧保障何功恩隆旒藻笑指呼鷹露花煙艸憶劉表頭顱如許相與嵗寒猶賴有白髮公道對月懷人臨風訪古往事淒涼難考何時是了莫馳志伊吾貪名淸廟松菊歸來稽山招此老按淳祐中可齋爲荊州閫帥次賈在賓幕相與倡和此詞正作於仲宣樓落成之日也江陵志余云仲宣樓在城東南隅憑墉結搆列榭參差相傳後梁髙季興所建望沙樓也陳堯佐鎭荊乃易今名然登樓賦注言樓在江陵梁孝元出江陵縣還詩朝出屠牛縣夕反仲宣樓先賢傳亦云荊州有王粲宅則樓屬江陵亦自有據不必泥指當陽襄陽爲定案也】

滿江紅【楊花】

倦繡人閒恨春去淺顰輕掠章臺路雪黏飛燕帶芹穿幕委地身如遊子倦隨風命似佳人薄嘆此花去後更無花情懷惡心下事誰堪托憐老大傷飄泊把前回離恨暗中描摸又趁扁舟低欲去可憐世事今非昨看等閒飛過女墻來秋千索

黃�【髙氏刊本作晷誤】

【�字叔暘號玉林胡季直云玉林蚤棄科舉雅意讀書吟詠自適遊受齋稱其詩爲晴空冰柱樓秋房聞其與魏菊莊友善並以泉石淸士目之有絕妙詞選二十卷散花庵詞一卷】淸平樂【宮詞】

珠簾寂寂愁背銀釭泣記得少年初選入三十六宮第一當時掌上承恩而今冷落長門又是羊車過也月明花落黃昏

【詞防警句又是羊車過也月明花落黃昏淸平樂散花庵詞浪淘沙云秋色滿層霄翦翦寒飇一襟殘照兩無聊數盡歸鴉人不見落木蕭蕭往事欲魂消夢想風標春江綠漲水平橋側帽停鞭沽酒處栁軟鶯嬌】

李振祖

【振祖號中山寶祐四年登科錄第四甲第十三人李振祖字起翁第萬一慈侍下年四十六二月丁酉日丑時生外氏趙一舉娶劉氏曾祖簡能禦史祖晈承義郎父寧本貫福州閩縣祖爲戶】浪淘沙

春在畫橋西畫舫輕移粉香何處度漣漪認得一船楊栁外簾影垂垂誰倚碧闌低酒暈雙眉鴛鴦並浴燕交飛一片閒情春水隔斜日人歸

薛夢桂

【夢桂字叔載號梯飇永嘉人寶祐癸丑姚勉榜進士嘗知福淸縣四朝聞見錄云夢桂父公圭紹熙五年上書光宗請建儲東嘉姓譜云薛夢桂仕至平江倅】醉落魄

單衣乍著滯寒更傍東風作珠簾壓定銀鉤索雨弄新晴輕旋玉塵落花唇巧借妝紅約嬌羞才放三分萼樽前不用多評泊春淺春深都向杏梢覺

眼兒媚【綠牋】

碧筒新展綠蕉芽黃露灑橊花蘸煙染就和云捲起秋水人家只因一朶芙蓉月生怕黛簾遮燕銜不去鴈飛不到愁滿天涯

三姝媚

薔薇花謝去更無情連夜送春風雨燕子呢喃似念人憔悴往來朱戶漲綠煙深早零落防池萍絮暗憶年華羅帳分釵又驚春莫芳艸淒迷徵路待去也還將書輪畱住縱使重來怕粉容銷膩卻羞郎覰細數盟言猶在悵靑樓何處綰盡垂楊爭似相思寸縷

浣溪紗

栁映疎簾花映林春光一半幾銷魂新詩未了枕先溫燕子說將千萬恨海棠開到二三分小窻銀燭又黃

昏

曾揆

【揆字舜卿號嬾翁南丰人】

西江月

櫩雨輕敲夜夜墻云低度朝朝日長天气已無聊何況洞房人悄眉共新荷不展心隨垂栁頻揺午眠彷佛見金翹驚覺數聲啼鳥

絕妙好詞箋卷三

欽定四庫全書

絕妙好詞箋卷四

宋周宻原輯

宛平查爲仁

錢唐厲鶚同箋

吳文英

【文英字君特號夢窗四明人從吳履齊諸公防有夢窗甲乙丙丁槁尹惟曉云求詞於吾宋前有淸眞後有夢窗此非渙之言天下之公言也沈義甫云夢窗深得淸眞之妙其失在用事下語太晦處人不可曉張叔夏云吳夢窗如七寶樓臺人眼目折碎下來不成片叚】八聲甘州【陪庾幕諸公秋登靈嵒】

渺空煙四逺是何年靑天墜長星幻蒼崖雲樹名娃金屋殘霸宮城箭逕酸風射眼劍水染花腥時靸雙鴛響廊葉秋聲宮裏吳王沈醉倩五湖倦客獨釣醒醒問蒼波無語華髮柰山靑水涵空閣憑髙處送亂鵶斜日落漁汀連呼酒上琴臺去秋與云平

【吳郡圖經續記云研石山在吳縣西二十一里越絕書云吳人於研石山置館娃宮山頂有三池曰月池曰研池曰玩花池蓋吳時所鑿也山上舊傳有琴臺又有響屧廊或曰鳴屐廊廊以梗楠借地西子行則有聲故名嘗登臨巖之顚俯瞰具區煙濤浩一日千里而碧巖翠塢防綴於滄波之間誠絕景也或云晉陸抗捨宅爲寺卽靈巖寺也吳郡誌云靈巖山前有采香徑橫斜如臥箭】聲聲慢【閏重九飲郭園】

檀欒金碧婀娜蓬萊防云不蘸芳洲露柳霜蓮十分防綴殘秋新彎畫眉未穩似含羞低度墻頭愁送遠駐西臺車馬共惜臨流知道池亭多宴掩庭花長是驚落秦謳膩粉防幹猶聞憑袖香畱輸他翠漣拍甃瞰新妝終日凝眸簾半捲帶黃花人在小樓

【夢窗乙槁絳都春餘往來淸華池館六年賦詠屢以感昔傷今益不堪懷乃復作此解云春來雁渚弄艶冶又入垂陽如許困舞瘦腰啼濕宮黃池塘雨碧沿蒼蘚云根路尙追想淩波微步小樓重上憑誰爲唱舊時金縷凝佇煙蘿翠竹欠羅袖爲倚天寒日暮彊醉梅邊招得花奴來尊俎東風須惹春云住莫把飛瓊吹去便教移取薰籠夜溫繡戶花心動郭淸華新軒云入眼淸紅小玲瓏飛檐度云徹濕繡檻展春金屋寛花誰管采淩波狹翠深知是深多少都不放夕陽紅入待妝綴新漪漲翠小園荷葉此去春風滿篋應時鎖蛛絲淺虛塵榻夜雨試燈晴雪次梅趂取玳簮重盍捲簾不解招新燕春須笑酒慳歌澀半窗掩日長困生翠睫按郭園當卽是郭淸華池館惜人與地俱不可考矣】靑玉案

短亭芳艸長亭柳記桃葉煙江口今日江村重載酒殘杯不到亂紅靑塜滿地閒春繡翠陰曽摘梅枝嗅還憶秋千玉蔥手紅索倦將春去後薔薇花落故圜蝴蝶粉薄殘香痩

又

新腔一唱雙金斗正霜落分甘手已是紅窗人倦繡春詞裁燭夜香溫被怕減銀壺漏吳天鴈曉雲飛後百感情懷頓【別夲作賴非】疏酒防扇何時翻翠袖歌邊拚取醉魂和夢化作梅邊痩

好事近

飛露灑銀牀葉葉怨梧啼碧蘄竹粉連香汗是秋來陳迹藕絲空防宿湖船夢濶水雲窄還繋鴛鴦不住老紅香月白

唐多令

何處合成愁離人心上秋縱芭蕉不雨也颼颼都道晚涼天气好有明月倦登樓年事夢中休花空煙水流燕辭歸客尙淹畱垂柳不縈裠帶住漫長是繋行舟

【張叔夏云此詞疏快不質實】

髙陽臺【落梅】

宮粉雕防仙云墮影無人野水荒灣古石埋香金沙鎖骨連環南樓不恨吹橫笛恨曉風千里闗山半飄零庭院黃昏月冷欄桿壽陽宮裏愁鸞鏡問誰調玉髓暗補香瘢細雨歸鴻孤山無限春寒離魂難倩招淸些夢縞衣解佩溪邊最愁人啼鳥晴明葉底淸圓

杏花天【重午】

幽懽一夢成炊黍知緑暗汀菇幾度竹西歌斷芳塵去寛盡經年臂縷梅黃後林梢更雨小池靣啼紅怨莫當時明月重生處樓上宮眉在否

風入松

聽風聽雨過淸明愁艸瘞花銘樓前緑暗分攜路一絲柳一寸柔情料峭春寒中酒交加曉夢啼鶯西園日日掃林亭依舊賞新晴黃蜂頻撲秋千索有當時纎手香凝惆悵雙鴛不到幽階一夜苔生

朝中措

晚妝慵理瑞云盤鍼綫傍燈前燕子不歸簾捲海棠一夜孤眠踏靑人散遺鈿滿路雨打秋千尙有落花寒在緑楊未褪靑綿

西江月

枝裊一防雪在葉藏幾豆春濃玉奴最晚嫁東風來結梨花幽夢香力添薫羅被痩肌猶怯冰綃緑陰靑子老溪橋羞見東鄰嬌小

浪淘沙

燈火雨中船客思綿綿離亭春艸又秋煙似與輕鷗盟未了來去年年往事一澘然莫過西園淩波杳斷緑苔錢燕子不知春事攺時立秋千

髙陽臺【丰樂樓分韻得如字】

修竹凝妝垂楊駐馬慿防淺畫成圖山色誰題樓前有鴈斜書東風送斜陽下弄舊寒晚酒醒余自銷凝幾許花前頓老相如傷春不在歌樓上在燈前欹枕雨外薫鑪怕艤防船臨流可柰淸臞飛紅若到西湖底攪翠瀾總是愁魚莫重來吹盡香綿淚滿平蕪

思嘉客

迷蝶無蹤曉夢沈寒香深閉小庭心欲知湖上春多少但看樓前柳淺深愁自遣酒孤斟一簾芳景燕同吟杏花宜帶斜陽防幾陣東風晚又陰

采桑子慢【九日】

桐敲露井殘照西窗人起悵玉手曽攜烏紗笑整風敧水葉沈紅翠微云冷鴈慵飛樓髙莫上魂銷正在揺落江蘺走馬斷橋玉臺妝榭羅帕香遺嘆人老長安燈外愁換秋衣醉把茱茰細看淸涙濕芳枝重陽重處寒花怨蝶新月東籬

三姝媚【過都城舊居有感】

湖山經醉慣漬春衫啼防酒防無限久客長安嘆斷襟零袂涴塵誰浣紫曲門荒防敗井風揺靑蔓對語東鄰猶是曽巢謝堂雙燕春夢人間須斷但怪得當時夢緣能短繡屋秦箏傍海棠偏愛夜深開宴舞歇歌沈花未減紅顏先變竚久河橋欲向斜陽淚滿

【詞防屬對霜杵敲寒風燈搖夢盤絲系腕巧篆垂簪落葉霞飄敗窗風咽風泊波驚露零秋冷警句連呼酒上琴臺去秋輿云平八聲甘州簾半捲帶黃花人在小樓聲聲慢玉奴最晚嫁東風來結梨花幽夢西江月綠陰靑子老溪橋羞見東鄰嬌小同上月落杯空無影齊天樂不約舟移楊柳岸有緣人映桃花見倦尋芳漸老芙蓉猶自帶霜看同上銕綱瑚吳文英手書詞槁古香慢自度腔夷則商犯無射宮賦滄浪看桂云怨娥墜柳離佩搖葓霜訊南浦謾憶橋扉倚竹袖寒日暮還問月中防夢飛過金風翠羽把殘雲剰水萬頃暗燻冷麝淒苦漸浩淩山髙處秋澹無光殘照誰主露粟侵肌夜約羽林輕誤剪碎惜秋心更腸斷珠塵蘚路怕重陽又催近滿城細雨沈伯時樂府指迷雲余自防好詩壬寅秋始識靜翁於澤濱癸卯識夢窗暇日相與倡酬率多塡詞因講論作詞之法然後知詞之作難於詩蓋音律欲其恊不恊則成長短之詩下字欲其雅不雅則近乎纒令之體用字不可太露露則直突而失深長之味發意不可太髙髙則狂怪而失柔婉之意思此則知所以爲難周公謹薲洲漁笛譜玉漏遲題吳夢窗詞集云老來懽意少錦鯨仙去紫簫聲杳怕展金奩依舊故人懷抱猶想烏絲醉墨驚俊語香紅圍繞閒自茇與君共是承平年少兩短夢難慿是疑畨官商幾番吟嘯淚眼東風回首四橋煙艸載酒倦防處巳換卻花間啼鳥春悄幾天涯暮云殘照張炎山中白雲聲聲慢題夢窗自度曲霜花膄捲後雲煙堤小舫雨屋深燈春衫慣染京塵舞柳歌桃心事暗惱東鄰渾疑夜窗夢蝶到如今猶宿花深待喚起甚江籬搖落化作秋聲回首曲終人遠黯銷魂忍看朶朶芳云潤墨空題惆悵醉魄難醒獨憐水樓賦筆有斜陽還怕登臨愁未了聽殘鶯啼過柳陰】

翁元龍

【元龍字時可號處靜娥江題詠云句章人杜成之云時可之作如絮浮水如荷濕露縈旋流轉似沾非著】

水龍吟【雪霽登吳山見滄閣聞城中簫鼓聲】

畫樓紅濕斜陽素妝褪出山眉翠街聲暮起塵侵鐙戶月來舞地官柳招鶯水葒飄雁隔年春意黯梨云防作人間好夢瓊簫在錦屏防樂事輕隨流水暗蘭消作花心計情絲萬軸因春織就愁羅恨綺暱枕迷香占簾看夜舊防經醉任孤山剩雪殘梅漸懶跨東風騎【西湖防覽志云吳山石巷內寶奎寺宋相喬行簡故第後捨爲寺有理宗書見滄二字勒之崖石兩湖麈談云吳山下寶奎事門徑幽深樹石淸雅乃宋相喬行簡故第其西偏坡陀可眺立大江一望在目有巨石上刻見滄二字其旁欵璽云禦書之寶相傳宋理宗書】風流子【聞桂花懷西湖】

天濶玉屏空輕雲防淡墨畫秋容正涼掛半蟾酒醒窗下露催新鴈人在山中又一片好秋花占了香換卻西風簫女夜歸悵棲靑鳯鏡娥妝冷釵墜金虫西湖花深窈閒庭砌曽占席地歌鐘載取斷雲歸去幾處房櫳恨小簾燈暗粟肌消痩薫鑪煙減珠袖玲瓏三十六宮淸夢還與誰同

醉桃源【柳】

千絲風雨萬絲晴年年長短亭闇黃看到緑成陰春由他送迎鶯思重燕愁輕如人別情繞湖煙冷罩波明畫船移玉笙

謁金門

鶯樹暖弱絮欲成芳繭流水惜花流不逺小橋紅欲滿原上艸迷離苑金勒晚風嘶斷等得日長春又短愁

深山翠淺

絳都春【秋晚海棠與黃菊盛開】

花嬌半靣記蜜燭夜防同醉深院衣袖粉香猶未經年如年逺玉顏不趁秋容換但換卻春遊同伴夢回前度郵亭倦客又拈牋管慵按梁州舊曲怕離柱斷驚破金鴈霜被睡濃不比花前良宵短秋娘羞占東籬畔待說與深宮幽怨恨他情淡陶郎舊緣較淺

【詞防屬對種石生云移花帶月詞眼愁羅恨綺】

【花艸粹編翁處靜瑞龍吟云淸明近還是遞防東風做成花信芳時一刻千金半晴半雨醉春未凖雁歸盡離字向人欲冩暗云難認西園猛憶違迎翠紈障面花間笑隱曲徑池蓮平砌絳裙曽與濯香湔粉無柰燕幕鶯簾輕負嬌俊靑楡巷陌蹋馬紅成寸十年夢秋千弔影韈羅塵褪事往憑誰問晝長病酒添新恨煙冷斜陽晚山黛逺曲曲闌干憑損柳絲萬尺半堤風】

鄭楷

【楷字持正號眉齋三山人常著文房擬制表一卷載元人樊雪舟士寛所輯文章善戱】訴衷情

酒旗揺曳柳花天鶯語軟於綿碎緑末盈芳沼倒影蘸秋千奩玉燕套金蟬負華年試問歸期是醿後是牡丹前

黃孝邁

【孝邁字徳父號雪舟劉克莊後村集防雪舟長短句云十年前曽評君樂章耄矣復觀新腔一卷賦梨花云一春花下幽恨重重又愁晴又愁雨又愁風水仙云自側金巵臨風一笑酒容吹盡恨東風忙去薰桃染柳不念淡妝人冷又云驚鴻去後輕拋素韈杳無音信細看來秪怕蕊仙不讓梅花俊暮春云店捨無煙闗山有月梨花滿地二十年好夢不曽圓合而今老都休矣其淸麗叔原方回不能加其綿宻駸駸秦郎和天也瘦之作】湘春夜月

近淸明翠禽枝上消魂可惜一片淸歌都付與黃昏欲共柳花低訴怕柳花輕薄不解傷春念楚鄕旅宿柔情別緒誰與溫存空樽夜泣靑山不語殘月當門翠玉樓前惟是有一波湘水搖蕩湘雲天長夢短問甚時重見桃根這次第算人間沒个並刀剪斷心上愁防

水龍吟

閒情小院沈吟艸深柳宻簾空翠風檐夜響殘燈慵剔寒輕怯睡店捨無煙闗山有月梨花滿地二十年好夢不曽圓合而今老都休矣誰共題詩秉燭兩厭厭天涯別袂柔腸一寸七分是恨三分是淚芳信不來玉簫塵染粉衣香退待問春怎把千紅換得一池緑

江開

【開字開之號月湖】

浣溪沙

手撚花枝憶小蘋緑窗空鎖舊時春滿樓飛絮一箏塵素約未得雙燕語新愁還入賣花聲十分眷事倩行

云

杏花天

謝娘庭院通芳徑四無人花梢轉影幾番心事無憑凖等得靑春過盡秋千下佳期乂近算畢竟沈吟未穩不成又是教人恨待倩楊花去問

【詞防警句不成又是教人恨待倩楊花去問杏花天】

譚宣子

【宣子字明之號在庵】

謁金門

人病酒生怕日髙催繡昨夜新番花樣痩旋描雙蝶湊閒憑繡牀呵手卻說春愁還又門外東風吹綻柳海

棠花廝勾

江城子【詠柳】

嫩黃初染緑初描倚春嬌索春饒燕外鶯邊想見萬絲揺便作無情終軟美天賦與眼眉腰短長亭外短長橋駐金鑣繋蘭橈可愛風流年紀可憐宵辦得重來攀折後煙雨暗不辭遙

【花艸粹編譚在庵春聲碎云津館貯輕寒脈脈離情如水東風不管垂楊無力總雨顰煙鎖闌干外怕春燕掠紋防鼓疊春聲碎劉郎易憔悴況是厭厭病起花牋謾展便冩就新詞倩誰將寄當此際渾如夢峽啼湘一寸相思意漁家傲云深意纒綿歌宛轉橫波停恨燈前見最憶來時門半掩春不暖梨花落盡成秋苑疊鼓收聲忛影亂燕飛又起東風軟目力謾長心力短消息斷靑山一防和煙逺】

陳逄辰

【逄辰字振祖號存熙】

烏夜啼

月痕未到朱扉送郎時暗裏一汪兒淚沒人知搵不住收不聚被風吹吹作一天愁雨損花枝

西江月

楊柳雪融滯雨醿玉軟欺風飛英簌簌扣雕櫳殘蝶歸來粉重罨畫扇題塵掩繡花紗帶寒籠送春先自費啼紅更結疏云秋夢

樓采

【采字君亮】

瑞鶴仙

凍痕銷夢艸又招得春歸舊家池沼園扉掩寒峭倩誰將花信徧傳深窈追遊趁早便裁卻輕衫短防任殘梅飛滿溪橋和月醉眠淸曉年小靑絲纎手防勝嬌鬟賦情誰表南樓信杳江云重鴈歸少記衝香嘶馬流紅回岸幾度緑楊殘照想暗黃依舊東風霸陵古道

玉漏遲

絮花寒食路晴絲罥日緑陰吹霧客防欺風愁滿畫船煙浦防柱秋千防後悵塵鎖燕簾鶯戶從間阻夢云無凖鬢霜如許夜永繡閣藏嬌記掩扇傳歌剪燈畱語月約星期細把花須頻數彈指一襟幽恨謾空趁啼鵑聲訴深院宇黃昏杏花微雨

法曲獻仙音

花匣麼象奩雙陸舊日畱歡情意夢到銀屏恨栽蘭燭香篝夜防鴛被料燕子重來地桐陰鎖窗綺倦梳洗暈芳鈿自羞鸞鏡羅袖冷煙柳畫闌半倚淺雨壓荼防指東風芳事餘幾院落黃昏怕春鶯驚笑憔悴倩柔紅約定喚取玉簫同醉

好事近

人去玉屏閒逗曉柳絲風急簾外杏花細雨罥春紅愁濕單衣初試麯塵羅中酒病無力應是繡牀慵困倚秋千斜立

二郎神

露牀轉玉喚睡醒緑云梳曉正倦立銀屏新寛衣帶生怯輕寒料峭悶絕相思無人問但怨入墻陰啼鳥嗟露屋鎖春晴風喧晝柳輕梅小人悄日長謾憶秋千嘻笑悵燼冷鑪薰花深鶯靜簾箔微紅醉裊帶結畱詩粉痕銷帕情逺竊香年少凝恨極盡日憑髙目斷淡煙芳艸

玉樓春

東風破曉寒成陣曲鎖沈香簧語嫩鳯釵敲枕玉聲圓羅袖拂屏金縷褪雲頭鴈影占來信歌底眉尖縈淺暈淡煙疏柳一簾春細雨遙山千疊恨

【詞旨屬對花匣麼象奩雙陸法曲獻仙音珠蹙花輿翠翻簾額汗粉難融袖香新竊詞眼月約星期】

奚防

【防字倬然號秋崖】

芳艸【南屏晚鐘】

笑湖山紛紛歌舞花邊如夢如薫響煙驚落日長橋芳艸外客愁醒天風送逺向兩山喚醒癡云猶自有迷林去鳥不信黃昏銷凝油車歸後一眉新月獨印湖心蕊宮相答處空巖虛谷應猿語香林正酣紅紫夢便市朝有耳誰聽怪玉兔金烏不換只換愁人

【董嗣杲西湖百詠注雲南屏山在興教寺後舊多摩厓剝落之餘止存司馬溫公書家人卦米元章書琴臺二字東坡訪僧臻詩云我識南屏金鯽魚重來撫檻散齊余今寺非昔比山則蒼翠自若】華胥引【中秋紫霞席上】

澄空無際一幅輕綃素秋弄色剪剪天風飛飛萬里吹淨碧遙想玉杵芒寒聽佩環無迹圓缺何心有心偏向歌席多少情懷甚年年共憐今夕蕊宮珠殿還吟飄香秀筆隱約霓裳聲度認紫霞樓笛獨鶴歸來更無淸夢成覓

【癸辛雜識賈秋壑八月八日生辰四方善頌者以數千計悉俾翹館謄考第其甲乙四方傳誦爲之紙貴奚倬然有齊天樂云金颷吹淨人間署連朝弄涼新雨萬寶功成無人解得秋入天機深處閒中自數幾心酌乾坤手防霜露防了山河共看元影在銀兔而今神仙正好向靑空覓个衝澹襟宇常念羣生如何便肯從我乘風去夷猶洞府把月杼云機教他兒女水逸山明此情天付與】

趙聞禮

【聞禮字正之號釣月】

千秋歲

鶯啼晴晝南國春如繡飛絮眼憑防袖日長花片落睡起眉山闘無个事沈煙一縷騰金獸千里空回首兩地厭厭痩春去也歸來否五更樓外月雙燕門前柳人不見秋千院落淸明後

魚遊春水

靑樓臨逺水樓上東風飛燕子玉鉤珠箔宻宻鎖紅闗翠剪勝裁旛春日戲簇柳簪花元夜醉閒憶舊歡漫撩新淚羅帕啼防未洗愁見同心雙鳯翅長安十日輕寒春衫未試過盡徵鴻知幾許不寄蕭郎書一紙愁腸斷也个人知未

風入松

麯塵風亂春晴花重寒輕珠簾卷上還重下怕東風吹散歌聲棋倦杯頻晝永粉香花艶淸明十分無處著閒情來覓娉婷薔薇誤罥尋春袖倩柔荑爲補香痕苦恨啼鵑驚夢何時剪燭重盟

水龍吟【水仙花】

幾年埋玉藍田緑雲翠水烘春暖衣薫麝馥韤羅塵沁淩波步淺鈿碧搔頭膩黃冰腦參差難剪乍聲沈素瑟天風佩冷蹁躚舞霓裳徧湘浦盈盈月滿抱相思夜寒腸斷含香有恨招魂無路瑤琴冩怨幽韻淒涼莫江空數峯淸逺粲迎風一笑持花酹酒結南枝伴

隔浦蓮近

愁紅飛醉眼日淡芭蕉捲帳掩屏香潤楊花撲春云暖啼鳥驚夢遠芳心亂照影收奩晚畫眉嬾微醒帶困離情中酒相伴裙腰粉痩怕按六麼歌板簾捲層樓探舊燕腸斷花枝和悶重撚

賀新郎【螢】

池館收新雨耿幽叢流光幾防半侵疏戶入夜涼風吹不滅冷焰微芒暗度碎影落仙盤秋露漏斷長門空照淚袖紗寒映竹無心顧孤枕掩殘燈炷練囊不照詩人苦夜沈沈拍手相親騃兒癡女欄外撲來羅扇小誰在風廊笑語競戲踏金釵雙股故苑荒涼悲舊賞悵寒蕪衰艸隋宮路同燐火徧秋圃

【詞防警句珠簾卷上還重下怕東風吹防歌聲風入松】

施嶽

【嶽字仲山號梅川武林舊事云施梅川吳人精於律呂其卒也楊守齊爲樹梅作亭薛梯飈爲志其墓李篔房書周艸窗題藎塟於西湖虎頭巖下沈義甫云梅川音律有源流故其聲無舛誤讀唐詩多故語雅淡】

水龍吟

翠鰲湧出滄溟影橫棧壁迷煙墅樓臺對起欄桿重憑山川自古梁苑平蕪汴堤疏柳幾番晴雨看天低四遠江空萬里登臨處分吳楚兩岸花飛絮舞度春風滿城簫鼔英雄暗老昏潮曉汐歸防過櫓淮水東流塞云北渡夕陽西去正淒涼望極中原路杳月來南浦

淸平樂

水遙花暝隔岸炊煙冷十里垂楊揺嫩影宿酒和愁都醒【原本云此下缺六首】

解語花

云容沍雪莫色添寒樓臺共臨眺翠叢深窅無人處數蕊弄春猶小幽姿謾好遙相望含情一笑花解語因甚無言心事應難表莫待墻陰暗老稱琴邊月夜笛裏霜曉防香須早東風度咫尺畫防瓊沼歸來夢繞歌云墜依然驚覺想憑時小幾銀屏冷未了

蘭陵王

柳花白飛入靑煙巷陌憑髙處愁鎖斷橋十里東風正無力西湖路咫尺猶阻仙源信息傷心事還似去年中酒懨懨度寒食閒窗掩春寂但粉指畱紅茸唾凝碧歌塵不散防香澤念鸞孤金鏡鴈空瑤瑟芳時良夜盡怨憶夢魂省難覓鱗鴻蹤迹縱羅帕親題錦字誰織緘情欲寄重城隔又流水斜照倦簫殘笛樓臺相望對莫色恨無極

曲逰春【淸明湖上】

畫舸西冷路占柳陰花影芳意如織小楫衝波度麯塵扇底粉香簾隙岸轉斜陽隔又過盡別船簫笛傍斷橋翠繞紅圍相對半篙晴色頃刻千山暮碧向沽酒樓前猶繋金勒乘月歸來正梨花夜縞海棠煙羃院宇明寒食醉乍醒一庭春寂任滿身露濕東風欲眠未得

步月【茉莉】

玉宇薫風寶階明月翠叢萬防晴雪煉霜不就散廣寒霏屑采珠蓓緑蕚露滋嗔銀艶小蓮冰潔花魂在纎指嫩防素英重結枝頭香未絕還是過中秋丹桂時節醉鄕冷境怕翻成消歇玩芳味春焙旋燻貯濃韻水沈頻爇堪憐處輸與夜涼睡蝶

【弁陽老人原注云茉莉嶺表所產古今詠者不甚多文公曽詠二絕句鄒道鄕亦曾題詠此篇小蓮冰防之句狀茉莉最佳此花四月開直至桂花時尙有坃芳味古人用此花焙茶故云詞防屬對竹深水遠臺髙石出香茸沾袖粉甲畱防就船換酒隨地攀花】

絕妙好詞箋卷四

欽定四庫全書

絕妙好詞箋卷五

宋周宻原輯

宛平查爲仁

錢唐厲鶚同箋

陳允平

【允平字君衡一字衡仲四明人著有西麓詩稿一卷繼周集一卷日湖漁唱二卷】

【張叔夏云詞欲雅而正志之所之一爲物役則失其雅正之音近代陳西麓所作平正亦有佳者】絳都春

秋千倦倚正海棠半坼不柰春寒殢雨防晴飛梭庭院繡簾閒梅妝欲試芳情懶翠顰愁入眉彎霧蟬香冷霞綃淚搵恨襲湘蘭悄悄池臺步晚任紅醺杏靨碧沁苔痕燕子未來東風無語又黃昏琴心不度香雲遠斷腸難托啼鵑夜深猶倚垂楊二十四防

【日湖漁唱自注云舊上聲韻今攺平聲】

瑞鶴仙

燕歸簾半捲正漏約瓊籖笙調玉琯蛾眉畫來淺甚春衫懶試夜燈慵剪香溫夢暖訴芳心芭蕉未展眇雙波望極江空二十四橋憑徧蔥蒨銀屏防鳯霧帳金蟬舊家坊院煙花弄晚芳艸恨斷魂逺對東風無語緑陰深處時見飛紅數片算多情尙有黃鸝向人睍睆

思佳客

錦幄沈沈寶篆殘惜春無語倚欄桿庭前芳艸空惆悵簾外飛花自往還金屋靜玉簫閒一樽芳酒駐紅顏東風落盡酴釄雪滿地淸香夜不寒

戀繡衾

多情無語斂黛眉寄相思偏仗柳枝待折向樽前唱柰東風吹作絮飛歸來醉抱琵琶睡正酒醒香盡漏移無賴是梨花夢被月明偏照翠帷

唐多令

休去采芙蓉秋江煙水空帶斜陽一片徵鴻欲頓閒愁無頓處都著在兩眉峯心事寄題紅畫橋流水東斷腸人無柰秋濃回首層樓歸去嬾早新月掛梧桐

滿江紅【和淸眞韻】

目斷煙江相思字難慿鴈足從別後翠眉慵嫵素腰如束困倚牙牀春繡嬾釧金斜隱香腮肉晝漸長誰與對文枰翻新局枝上鵲心期卜芳艸暗西廂曲謝多情海燕伴華華屋明月空圓雙蝶夢防云難駐孤鸞宿任畫簾不捲玉鉤閒楊花撲

秋蕊香

晚酌宜城酒暖玉軟嫩紅潮靣醉中窈窕度嬌眼不識愁深愁淺繡窗一縷香絨綫系雙燕海棠滿地夕陽逺明月笙歌別院

一落索

欲寄相思愁苦倩流紅去淚花冩不斷離懷都化作無情雨莫云江樹淡煙橫素六橋飛絮夕陽西盡總是春歸處

垂楊【懷古】

銀屛夢覺漸淺黃嫩緑一聲鶯小細雨輕塵建章初閉東風悄依然千樹長安道翠云鎖玉窗深窈斷腸人空倚斜陽帶舊愁多少還是淸明過了任煙縷露條碧纎靑嫋恨隔天涯幾回惆悵蘇堤曉飛花滿地誰爲掃甚薄幸隨波縹緲縱啼鵑不喚春歸人自老

【詞防警句燕子未來東風無語又黃昏琴心不度春云逮斷腸難托啼鵑夜深猶倚垂楊二十四闌絳都春寄相思偏杖柳枝待折向樽前唱怕東風吹作絮飛戀繡衾日湖漁唱齊天樂澤國樓偶賦云湖光偶在闌干外憑虛逺迷三楚舊柳猶靑平蕪自碧幾度朝昏煙雨天涯倦旅愛小卻逰鞭共揮談塵覺塵淸宦情髙下等風絮芝山蒼翠縹緲黯然仙夢杳吟思飛去故國樓臺斜陽巷陌回首白雲何處無心訪古對雙塔棲鴉半汀歸鷺立盡荷香月明人笑語綺羅香秋雨雲鴈宇蒼寒蛩防翠冷又是淒涼時候小掲珠簾衣潤唾花羅皺饒曉露獨立衰荷遡歸燕尙棲殘柳想黃花羞澀東籬斷無新句到重九孤檠淸夢易覺腸斷唐宮舊事聲迷宮漏滴入愁心秋似玉樓人廋煙檻外催下梧桐帶西風亂捎鴛甃記畫檐燈影沈沈共裁春夜韭張炎山中白雲解連環拜陳西麓墓云句章城郭問千年往事防回歸鶴嘆貞元朝士無多又日冷湖陰柳邊門鑰向北來時無處認江南花落縱荷衣未攺病損茂陵終是蕭索山中故人去卻但碑寒峴首舊景如昨悵二喬空老春深正歌斷簾空艸昏銅雀楚魄難招被萬疊閒雲迷著料應是聽風聽雨朗吟夜壑原注山中樓扁萬疊云】

張樞

【樞字斗南號寄閒西秦人居臨安循王之後善詞名世子炎能傳其家學見鄧牧伯牙琴】瑞鶴仙

捲簾人睡起放燕子歸來商量春事風光又能幾減芳菲都在賣花聲裏吟邊眼底披嫩緑移紅換紫甚等閒半委東風半委小溪流水還是苔防湔雨竹影畱云待晴猶未蘭舟靜艤西湖上多少歌吹粉蝶兒守定落花不去濕重尋香兩翅怎知人一防新愁寸心萬里

風入松

春寒懶下碧雲樓花事等閒休紅綿濕透秋千索記伴仙曾倚嬌柔重疊黃金約臂玲瓏翠玉搔頭燻鑪誰熨暖衣篝消遣酒醒愁舊巢未著新來燕任珠簾不上瓊鉤何處東風院宇數聲掲調甘州

南歌子

柳戶朝云濕花窗午篆淸東風未放十分晴畱戀海棠顏色過淸明壘潤棲新燕籠深鎖舊鶯琵琶可是不堪聽無柰愁人把做斷腸聲

謁金門

春夢怯人靜玉閨平帖睡起眉心端正貼綽枝雙杏葉重整金泥蹀躞紅皺石橊裙褶欵步花陰尋蛺蝶玉

纎和粉撚

慶宮春

斜日明霞殘虹分雨軟風淺掠蘋波聲冷瑤笙情疏寶扇酒醒無柰秋何彩雲輕防漫敲缺銅壺浩歌眉痕畱怨依約遠峯學斂雙蛾銀牀露洗涼柯屏掩香銷忍掃裀羅楚驛梅邊吳江楓畔庾郎從此愁多艸虫喧砌料催織廻文鳳梭相思遙夜簾捲翠樓月冷星河

壺中天

鴈橫迥碧漸煙收極浦漁唱催晚臨水樓防乘醉倚云引吟情閒遠露腳飛涼山眉鎖瞑玉宇冰奩滿平波不動桂華底印淸淺應是瓊斧修成鉛霜搗就舞霓裳曲徧窈窕西窗誰弄影紅冷芙蓉深苑賦雪詞工畱云歌斷偏惹文簫怨人歸鶴唳翠簾十二空捲

【周宻薲洲漁笛譜瑞鶴仙湖上繪幅堂雲翠屏圍晝錦正柳織煙綃花明春鏡層欄幾回憑看六橋煙曉兩堤鷗瞑晴嵐隱隱暎金碧樓臺逺近謾曾誇萬幅丹靑畫幅畫應難畫那更波涵月影露裛蓮妝水描梅影調朱弄粉憑誰冩四時景問玉奩西子山眉波盼多少濃施淡暈算何如付與吟翁緩吟細品按弁陽詞繪幅堂在湖上考武林舊事諸書不載始末未詳詞防屬對金穀移春玉壺貯暖擁石池臺約花闌檻警句甚等閒半委東風半委小溪流水瑞鶴仙粉蝶兒守定落花不去濕重尋香兩翅同上云引吟情閒遠壺中天詞眼移紅換紫】

【陳允平日湖漁唱朩蘭花慢和李篔房題張寄閒家圃韻云愛吟休問痩爲詩句幾憑闌有可畫亭臺宜春帳箔如寄身閒胸中四時勝景小蓬萊幻出五雲間一掬蘋香暗沼半梢松影虛壇相看倦羽久知還回首鷺盟寒記步屧尋云呼燈聽雨越嶺吳巒幽情未應共懶把周郎舊曲譜新翻簾外垂楊自舞爲君時按弓彎】

李演

【演字廣翁號秋堂冇盟鷗集】

摸魚兒【太湖】

又西風四橋疏柳驚蟬相對秋語瓊荷萬笠花云重嫋嫋紅衣如舞鴻北去岸芷汀芳幾防斜陽字吳亭舊樹又繋我扁舟漁鄕釣裏秋色淡歸鷺長幹路蔓艸疏煙斷墅商歌如冩羇旅丹溪翠岫登臨事苔屐尙黏蒼土鷗且住怕月冷吟魂婉冉空江暮明燈暗浦更短笛銜風長云弄晚天際畫秋句

聲聲慢【問梅孤山】

輕韀繡谷柔屐煙堤六年遺賞新續小舫重來惟有寒沙鷗熟徘徊舊情易冷但溶溶翠波如縠愁望遠甚云銷月老莫山自緑嚬咲人生悲樂且聽我樽前漁歌樵曲舊閣塵封長得樹陰如屋淒涼五橋歸路載寒秀一枝疏玉翠袖薄晚無言空倚修竹

【遂昌雜錄云錢唐湖上舊多行樂處西太乙宮四聖觀皆在孤山西太乙成後西出斷橋夾蘇公堤皆植花柳時時有小亭館可憇宮有景福之門迎眞之館黃庭之殿結搆之巧丹獲之麗眞擅蓬萊道山之勝余童時尙記孤山之陰一小亭在髙阜上曰嵗寒繚亭皆古梅下臨水曰挹翠閣上下皆栱斗砌成極爲宏麗】

醉桃源【題小扇】

雙鴛初放步雲輕香簾蒸未晴杏鎔暗淚結紅冰畱春蝴蝶情寒薄薄日陰陰錦鳩花底鳴春懷一似艸無憑東風吹又生

南鄕子【夜宴燕子樓】

芳水戲桃英小滴燕支浸緑云待覓瓊觚藏防信流春不似題紅易得沈天上許飛瓊吹下蓉笙染玉塵可惜素鸞畱不得更深誤剪燈花斷了心

八六子【次篔房韻】

乍鷗邊一畨膄緑流紅又怨蘋花看晚吹約晴歸路夕陽分落漁家輕雲半遮縈情芳艸無涯還報舞香一曲玉飄幾許春華正細柳靑煙舊時芳陌小桃朱戶去年人靣誰知此日重來繋馬東風淡墨欹鴉黯窗紗人歸綠陰自斜

祝英臺近【次篔房韻】

采芳蘋縈去艣歸步翠微雨柳色如波縈恨滿煙浦東君若是多情未應花老心巳在緑成陰處困無語柔被褰損梨雲閒修牡丹譜妒粉爭香雙燕爲誰舞年年紅紫如塵五橋流水知送了幾畨愁去

莫侖

【侖字子山號兩山江都人寓家丹徒度宗咸淳四年陳文龍榜進士見正徳丹徒縣誌】水龍吟

鏡寒香歇江成路今度見春全嬾斷雲過雨花前歌扇梅邊酒琖離思相欺萬絲縈繞一襟銷黯但年光暗換人生易感西歸水南飛鴈也擬與愁排遣柰江山遮攔不斷嬌訛夢語濕熒啼袖迷心醉眼繡轂華裀錦屏羅薦何時拘管但良宵空有亭亭霜月作相思伴

玉樓春

緑楊芳徑鶯聲小簾幙烘香桃杏曉餘寒猶峭雨疏疏好夢自驚人悄悄憑君莫問情多少門外江流羅帶繞直饒明月便相逄巳是一春閒過了

生查子

三兩信涼風七八分圓月愁緒到今年又與前年別衾單容易寒燭暗相將防欲識此時情聽取嗚蛩說

卜算子

紅底過絲明緑外飛綿小不道東風上海棠白地春歸了月笛曲欄畱露舄芳池繞爭得閒情似舊時徧索檐花笑

【詞防警句但良宵空有亭亭霜月作相思伴水龍吟】

丁宥

【宥字棊仲號宏庵】

水龍吟

鴈風吹裂云痕小樓一綫斜陽影殘蟬抱柳寒蛩入戶淒音忍聽愁不禁秋夢還驚客靑燈孤枕未更深早是梧桐露那更度蘭宵永空嘆銀屛金井醉鄕醒溫柔鄕冷徵塵倦撲閒花謾舞何心管領蔥指冰弦蕙懷春錦楚梅風韻悵芙蓉城杳藍云依黯鎖巫峯暝【吳文英夢窗甲槀髙山流水丁基仲側室菩絲桐賦詠曉達音律備歌舞之妙雲素弦一一起秋風冩柔情都在春窻徽外斷腸聲霜霄暗落驚鴻低顰處剪緑裁紅仙郎伴新制還賡舊曲映月簾櫳似名花並蒂日日醉春濃吳中空傳有西子應不解換徴移宮蘭蕙滿襟懷唾碧總噴花容後堂深想費春工客愁重時聽蕉寒雨碎涙濕瓊鐘恁風流也稱金屋貯嬌慵按基仲水龍吟蔥指冰蕙懷春錦又云悵芙蓉城杳當是悼其側室而作觀夢窗詞可證也詞防屬對疏綺籠寒淺雲棲月蟬碧勾花雁紅攢月警句雁風吹裂云痕小樓一綫斜陽影水龍吟淸陰一架顆顆蒲萄醉花碧六麼令】

儲泳

【泳字文鄕號華谷雲間人著華谷祛疑說】

齊天樂

東風一夜吹寒食紅片枝頭猶戀宿酒初醒新吟未穩憑久欄桿畱暖將春買斷恨苔徑楡階翠錢難貫陌上秋千相逄難認舊時伴輕衫粉痕褪了絲緣餘夢在良宵偏短柳綫穿煙鶯梭織霧一片舊愁新怨慵拈象管待寄與深情怎憑雙燕不似楊花解隨人去遠趙汝迕

【汝迕字叔午一作叔魯號寒泉樂淸人登嘉定進士僉判雷州謫官而卒宋史宗室世系表商王元份八世孫善拆第三子】

淸平樂

初鶯細雨楊柳低愁縷煙浦花橋如夢裏猶記倚樓別語小屏依舊圍香恨拋薄醉殘籹判卻寸心雙涙爲他花月淒涼

樓扶

【扶字叔茂號梅麓景定建康志雲樓扶端平中沿江制置司幹官秦州誌云淳祐間知防州軍事延祐四明誌云靈應廟鄞人樓扶爲記】

水龍吟【次淸眞梨花韻】

素娥洗盡繁妝夜深步月秋千地輕腮暈玉柔肌籠粉緇塵斂避霽雪畱香曉云同夢昭陽宮閉悵仙圍路杳曲欄人寂疏雨濕盈盈淚未放遊蜂葉底怕春歸不禁狂吹象牀困倚冰魂微醒鶯聲喚起愁對黃昏恨催寒食滿襟離思想千紅過盡一枝獨冷把梅花比

菩薩蠻

絲絲楊柳鶯聲近晚風吹過秋千影寒色一簾輕燈殘夢不成耳邊消息在笑指花梢待又是不歸來滿庭花自開

【延祐四明誌招寶山宋梅麓樓公扶登山沁園春雲開辟以來便有此山獨當怒濤正秋空萬里寒催鴈信塵寰一簇輕等鴻毛小可詩情尋常酒量到此應湏分外豪難爲水笑平生未有此畨登髙飄飄身踏金鼇嘆終日風波無限勞看墻烏縹緲帆歸逺浦防魚雜防网帶餘潮待約詩人相將月夜取次攜杯持酒螯乘槎意問誰人領解空立亭臯詞鐫崖石今不存】

史介翁

【介翁字吉父號梅屋】

菩薩蠻

柳絲輕颺黃金縷織成一片紗窗鬭合做春愁困慵燻玉篝暮寒羅防薄社雨催花落先自爲詩忙薔薇一陣香

周端臣

【端臣字彥良號葵窗武林舊事云禦前應制】

朩蘭花慢【送人之官九華】

靄芳陰未解乍天气過元宵訝客袖猶寒吟窗易曉春色無聊梅梢尙畱顧借殢東風未肯雪輕飄知道詩翁欲去遞香要送蘭橈淸標防上叢霄千里阻九華遙料今朝別後他時有夢應夢今朝河橋柳愁未醒贈行人又恐越魂銷畱取歸來系馬翠長千縷柔條

【方輿勝覧云九華山在池州靑陽縣界舊名九子山李白以峯如蓮花攺名九華】玉樓春

華堂簾幙飄香霧一搦楚腰輕束素翩躚舞態燕還驚綽約妝容花盡妒樽前謾詠髙唐賦巫峽云深畱不住重來花畔倚欄桿愁滿欄桿無倚處

楊子咸

【子咸號學舟】

朩蘭花慢

紫凋紅落後忽十丈玉虯橫望眾緑幃中藍田璞碎鮫室珠傾柔條繋風無力更不禁連日峭寒淸空與蝶圓香夢枉教鶯訴春情深深苔徑俏無人欄檻濕香塵嘆寶髻髼松粉鉛狼籍誰管飄零不愁素云易防恨此花開後更無春安得胡牀月夜玉醅滿蘸瑤英

楊恢

【恢字充之號西村眉山人】

二郎神【用徐幹臣韻】

瑣窗睡起閒竚立海棠花影記翠檝銀塘紅牙金縷杯泛梨花冷燕子銜來相思字道玉痩不禁春病應蝶粉半銷鴉云斜墜暗塵侵鏡還省香痕碧唾春衫都凝悄一似荼防玉肌翠帔消得東風喚醒靑杏單衣楊花小扇閒卻晚春風景最苦是蝴蝶盈盈弄晚一簾風靜【揮塵餘話云徐伸字幹臣三衢人政和初以知音律爲太常典樂出知常州嘗自制轉調二郎神云悶來彈鵲又攪碎一簾花影謾試著春衫還思纎手薰徹金虯燼冷動是愁端如何向但怪得新來多病嗟舊日沈腰如今潘鬢怎堪臨鏡重省別時涙滴羅襟猶凝想爲我懨懨日髙慵起長托春酲未醒雁足不來馬蹄難駐門掩一庭芳景空佇立盡日闌干倚徧畫長人靜旣成防開封尹李孝壽來牧吾郡李以嚴治京兆號李閻羅道出郡下幹臣大合樂燕勞之諭羣娼令謳此詞必待其問乃止娼如戒歌至三四李果詢之幹臣蹙頞云某頃有一侍婢色藝冠絕前嵗以亡室不容逐去今聞在蘇州一兵官處屢遣信欲復來而今之主公靳之感慨賦此詞中所敍多其書中語適有天幸公擁麾於彼不審能爲我致之否李云此甚不難可無慮也旣次無錫賓贊者請受謁次第李云郡官當至楓橋橋距城十里而遠翌日艤舟其所官吏上下望風股栗李一閱刺字忽大怒云都監在法不許出城乃亦至此使郡中萬一有火盜之虞豈不殆哉斥都監下階荷校送獄又數日取其供牘判奏字其家震懼求援宛轉哀鳴致懇李笑云且還徐典樂之妾了來理防兵官者解其指卽日承命然後捨之】

倦尋芳

餳簫吹暖蠟燭分煙春思無限風到楝花二十四畨吹徧煙濕濃堆楊柳色晝長閒墜梨花片悄簾櫳聽幽禽對語分明如剪記舊日西湖行樂載酒尋春十里塵軟背後腰肢彷佛畫圖防見宿粉殘香隨夢冷落花流水和天逺但如今病厭厭海棠池館

滿江紅

小院無人正梅粉一階狼籍防過溶溶天气早如寒食啼鳥驚回芳艸夢峭風吹淺桃花色漫玉鑪沈水熨春衫花痕碧綠縠水紅香陌紫桂櫂黃金勒悵前歡如夢後遊何日酒醒香消人自痩天空海濶春無極又一林新月照黃昏梨花白

祝英臺近

宿醒蘇春夢醒沈水冷金鴨落盡桃花無人掃紅雪漸催煮酒園林單衣庭院春又到斷腸時節恨離別長憶人立荼防珠簾捲香月幾度黃昏瓊枝爲誰折都將千里芳心十年幽夢分付與一聲啼鴂

又【中秋】

月如冰天似水冷浸畫欄濕桂樹風前醲香半狼籍此翁對此良宵別無可恨恨只恨古人頭白洞庭窄誰道臨水樓臺淸光最先得萬里乾坤元無片雲隔不妨彩筆雲箋翠尊冰醖自管領一庭秋色

八聲甘州

摘靑梅薦酒甚殘寒猶怯薴蘿衣正柳膄花瘦緑云冉冉紅雪霏霏隔屋箏依約誰品春詞回首繁華夢流水斜暉寄隱孤山山下但一瓢飲水深掩苔扉羨靑山有思白鶴忘機悵年華不禁搔首又天涯彈涙送春歸銷魂遠千山啼鴂十里荼防

【詞防警句燕子銜來相思字道玉痩不禁春病二郎神粉殘香隨夢冷落花流水和天遠倦尋芳都將千里芳心十年幽夢分付與一聲啼鴂祝英臺近不妨彩筆雲箋翠尊冰醖自管領一庭秋色祝英臺近浯溪集眉山楊恢防浯溪詞云碧崖倒影浸一片寒江如練正岸岸梅花村村修竹喚醒春風筆硯溯水舟輕輕如葉只消得溪風一箭看水部雄文太師健筆月寒波捲遊倦片雲孤鶴江湖都徧慨金屋藏妖繡屏包禍欲與三郎痛辧回首前朝斷魂殘照幾度山花崖蘚無限都付窊尊漠漠水天遠按此詞甚佳惜不著調名柴望涼州鼔吹祝英臺近丁巳暮春訪楊西村湖上懷舊云小船兒雙去櫓紅濕海棠兩燕子歸時芳艸暗南浦自從翠袖香銷明璫聲斷怕回首舊尋芳處向誰語可憐金屋無人冷落鳯簫譜翠入菱花蛾眉爲誰嫵防腸明月天涯春風海角恨不做楊花飛去】

何光大

【光大字謙履號半湖】

謁金門

天似水池上藕花風起隔岸垂楊靑到地亂螢飛又止露濕玉闌閒倚人靜自生涼意泛碧沈朱供晚醉月

斜才去睡

趙溍

【溍字元晉號冰壺潭州人忠靖公葵子咸淳中沿江制置使知建康府宋季三朝政要云廣王登極於福州攺元景炎以趙溍爲江西制置使進兵邵武山房隨筆云趙靜齋淮被執死於洲其兄冰壺溍自京口遷金陵北兵至棄家而遁南徥不返死塟海旁山上】臨江仙

堤曲朱墻近逺山明碧瓦髙低好風二十四花期驕驄穿柳去文艗挾波飛簫鼔晴雷殷殷笑歌香霧霏霏閒情不受酒禁持斷腸無立處斜日欲歸時

吳山靑

金璞明玉璞明小小杯柈翠袖擎滿將春色盛仙佩鳴玉佩鳴雪月花中過洞庭此時人獨淸

趙淇

【淇字元建葵次子宋末直龍圖閣廣南東路發運使加右文殿修撰尙書刑部侍郎元至元間行省承制署廣東宣撫使入見世祖拜湖南道宣慰使卒贈湖廣行省參知政事追封天水郡公謚文惠有文集二十卷圖繪寶鑑云趙淇號平逺又號太初道人故合而曰平初又號靜華翁】謁金門

吟望直春在欄桿咫尺山揷玉壺花倒立雪明天混碧曉露絲絲瓊滴虛掲一簾云濕猶有殘梅黃半壁香

隨流水急

【詞防警句春在防幹咫尺謁金門】

毛珝

【珝字元白號吾竹柯山人有吾竹小稿一卷】

浣溪紗

緑玉枝頭一粟黃碧紗帳裏夢魂香曉風和月步新涼吟倚畫欄懷李賀笑持玉斧恨吳剛素娥不嫁爲誰

妝

潘希白

【希白字懷古號漁莊永嘉人寶祐中登第幹辦臨安府節制司公事徳祐中起史館檢校不赴】大有【九日】

戱馬臺前采花籬下問歲華還是重九恰歸來南山翠色依舊簾櫳昨夜聽風雨都不似登臨時候一片宋玉情懷十分衛郎淸痩紅茰佩空對酒碪杵動微寒暗欺羅袖秋已無多早是敗荷衰柳彊整防檐敧側曽經向天涯搔首幾回憶故園蒓鱸霜前鴈後

李玨

【玨字元暉號寉田吉水人年十二通書經召試館職除祕書正字批差充幹辦禦前翰林司主管禦覧書籍除閤門宣贊舍人初領應奉賜紫袍紅靴小金帶一朝士寄之詩云上直朝朝紫禁深歸來無事只淸吟不須更借頭銜防便是當年李翰林有雜著四集錢唐百詠行於世年八十九而終見成化吉安府誌】

擊梧桐【別西湖社友】

楓葉濃於染秋正老江上徵衫寒淺又是秦鴻過霽煙外冩出離愁幾防年來嵗去朝生暮落人似吳潮展轉怕聽陽闗曲柰短笛喚起天涯情逺雙屐行春扁舟嘯晚憶著鷗湖鶯苑鶴帳梅花屋霜月後記把山扉牢掩惆悵明朝何處故人相望但碧雲半斂定蘇堤重來時候芳艸如剪

【都城紀勝云文士有西湖詩社非其他社集之比乃行都士夫及寓居詩人舊多出名士】朩蘭花慢【寄豫章故人】

故人知健否又過了一畨秋記十載心期蒼苔茅屋杜若芳洲天遙夢飛不到但防防歳月水東流南浦春波舊別西山暮雨新愁吳鉤光透黒貂裘客思晚悠悠更何處相逄殘更聽鴈落日呼鷗滄江白雲無數約他年攜手上扁舟鴉陣不知人意黃昏飛向城頭

利登

【登字履道號碧澗金川人著有骳稿一卷】

風入松

斷蕪幽樹際煙平山外更山靑天南海北知何極年年是匹馬孤徵看盡好花結子暗驚新筍成林嵗華情事苦相尋弱雪鬢毛侵十千鬥酒悠悠醉斜河界白月云心孤鶴盡邊天濶淸猿啼處山深

曹�

【�字擇可號松山武林舊事云禦前應制】

玲瓏四犯【荼防應制】

一架幽芳自過了梅花猶占淸絕露葉檀心香滿萬條晴雪饑素靜洗鉛華似弄玉乍離瑤闕看翠蚪白鳯飛舞不管暮鴉啼鴂酒中風格天然別記唐宮賜尊芳冽玉防喚得餘春住猶醉迷飛蝶天气乍雨乍晴長是伴牡丹時節夜防瓊樓宴金鋪深掩一庭春月

劉瀾

【瀾字養源號江村瀛奎律髓注云劉瀾天臺人嘗爲道士還俗學唐詩有所悟干謁無成丙子年卒】慶宮春

春剪緑波日明金渚鏡光盡浸寒碧喜溢雙蛾迎風一笑兩情依舊脈脈那時同醉錦袍濕烏紗欹側英遊何在滿目靑山飛下孤白片防誰上天門我亦明朝是天門客平生髙興靑蓮一葉從此飄然八極磯頭緑樹見白馬書生破敵百年前事欲問東風酒醒長笛

瑞鶴仙【海棠】

向陽看未足更露立欄桿日髙人獨江空佩鳴玉問煙鬟霞臉爲誰膏沐情閒景淑嫁東風無媒自卜鳯臺髙貪伴吹笙驚下九天霜鵠紅蹙花開不到杜老溪莊巳公茅屋山城水國歡易斷夢難續記年時馬上人酣花醉樂奏開元舊曲夜歸來駕錦漫天絳紗萬燭

齊天樂【吳興郡宴遇舊人】

玉釵分向金華後回頭路迷仙苑落翠驚風流紅逐水誰信人間重見花深半靣尙歌得新詞柳家三變緑葉陰陰可憐不似那時防劉郎今度更老雅懷都不到書帶題扇花信風髙苕溪月冷明日云防天遠塵緣較短怪一夢輕回酒防歌散別鶴驚心感時花淚濺張龍榮

【龍榮字成子號梅深】

摸魚兒

又吳塵暗斑吟袖西湖深處能浣晴雲片片平波影飛趁棹歌聲遠回首喚彷佛記春風共載斜陽岸輕攜分短悵柳宻藏橋煙濃斷徑隔水語音換思量徧前度髙陽酒伴離蹤悲事何限雙峯墖露書空穎情共暮鴉盤轉歸思懶悄不似畱眠水國蓮花畔燈簾暈滿正蠧帙重繙沈煤半冷風雨閉宵館

絕妙好詞箋卷五

欽定四庫全書

絕妙好詞箋卷六

宋周宻原輯

宛平查爲仁

錢唐厲鶚同箋

李彭老

【彭老字商隱號篔房景定建康志李彭老淳祐中沿江制置司屬官】朩蘭花慢

正千門繋栁賜宮燭防靑煙看秀靨芳唇塗妝暈色試盡春妍田田滿階楡莢弄輕陰淺冷似秋天隨處香杏暖燕飛斜嚲秋千朱幾換華年扶淺醉落紅前記舊時遊冶燈樓倚扇水院移船吟邊夢雲飛遠有題紅都在薛濤牋聽絕殘簫倦笛夜堂明月窺簾

壺中天【登寄閒吟臺】

靑飈蕩碧喜雲飛寥廓淸透涼宇倦鵲驚翻臺榭迥葉葉秋聲歸樹珠斗斜河冰輪輾霧萬里靑冥路薌深屏翠桂邊滿袖風露煙外冷逼玻瓈漁郎歌杳撃空明歸去怨鶴知更蓮漏悄竹裏篩金簾戶短髮吹寒閒情吟遠弄影花前舞明年今夜玉樽知醉何處

髙陽臺【落梅】

飄粉杯寛盛香袖小靑靑半掩苔防竹裏遮寒誰念減盡芳云麼鳯叫晚吹晴雪料水空煙冷西泠感凋零殘縷遺鈿迆邐成塵東園曽趁花前約記按箏籌酒戲挽飛瓊環佩無聲艸暗臺榭春深欲倩玉笛傳淸譜怕斷霞難返吟魂轉銷凝防防隨波望極江亭

法曲獻仙音【官圃賦梅繼艸窗韻】

云朩槎枒水葓揺落痩影半臨淸淺翠羽迷空粉容羞曉年華柱頻換甚何遜風流在相逄共寒晚總依黯念當時看花遊冶曽錦防移舟寶箏隨輦池苑鎖荒涼嗟事逐鴻飛天遠香徑無人甚蒼蘚黃塵自滿聽鴉啼春寂暗雨蕭蕭吹怨

一蕚紅【寄弁陽翁】

過薔薇正風喧云澹春去未多時古岸停橈單衣試酒滿眼芳艸斜暉故人老經年賦別鐙暈裏相對夜何其泛剡淸愁買花芳事一卷新詩流水孤防漸遠想家山猿鶴喜見重歸北阜尋幽靑津問釣多情楊柳依依最難忘吟邊舊雨數菖蒲老是來期幾夕相思夢蝶飛繞蘋溪

髙陽臺【寄題蓀壁山房】

石筍埋云風篁嘯晚翠微髙處幽居縹緲云籖人間一防塵無緑深門戶啼鵑外看堆牀寶晉圖書盡蕭閒浴研臨池滴露研朱舊時曽冩桃花扇弄霏香秀筆春滿西湖松菊依然柴桑自愛吾廬冰弦玉麈風流在更秋蘭香染衣裾照窗明小字珠璣重見歐虞

【佩楚軒客談云金應桂字一之雅標度能歐書受知賈似道居西湖南山中築蓀壁山房左右壺中設圖史客至撫摩諦玩淸談纚纚毎肩輿入城府幅巾氅衣望之若神仙然】探芳訊【湖上春遊繼艸窗韻】

對芳晝甚怕冷添衣傷春疏酒正緋桃如火相看自依舊閒簾深掩梨花雨誰問東陽痩幾多時漲緑鶯枝墮紅鴛甃隄上寶鞍驟記艸色春晴波光揺岫蘇小門前題字尙存否繁華短夢隨流水空有詩千首更休言張緒風流似桞

祝英臺近

杏花初梅花過時節又春半簾影飛梭輕陰小庭院舊時月底秋千吟香醉玉曽細聽歌珠一串忍重見描金小字題情生綃合歡扇老了劉郎天逺玉簫伴幾畨鶯外斜陽欄桿倚徧恨楊花遮愁不斷

踏沙行【題艸窗十擬後】

紫曲迷香緑窗夢月芳心如對春風說蠻牋象管冩新聲幾畨曽試瓊壺觖【一作缺】廋信書愁江淹賦別桃花紅雨梨花雪周郎先自足風流何須更擬秦笙咽

浪淘沙

潑火雨初晴艸色靑靑傍檐垂柳賣春餳畫舫載花花解語綰燕吟鶯簫鼔入西泠一片輕陰鈿車羅蓋競歸城別有水窗人喚酒月初生

四字令

蘭湯晚涼鸞釵半妝紅巾膩雪吹香擘蓮房賭雙羅紈素璫冰壺露妝月移花影西廂數流螢過墻

生查子

羅襦隱繡茸玉合銷紅豆深院落梅鈿寒峭收燈後心事卜金錢月上鵞黃柳拜了夜香休翠被聽春漏【詞防屬對紫曲迷香緑窗夢月暗雨敲花柔風過柳警句明年今夜玉尊知醉何處壺中天閒簾深掩梨花雨誰問東陽痩擇芳訊幾畨鶯外斜陽闌干倚徧恨楊柳遮愁不斷祝英臺近樂府補題李彭老天香賦龍涎香雲搗麝成塵薰薇注露風酣百和花气品重雲頭葉翻蕉樣共說內家新制波浮海沫誰喚覺鮫人春睡淸潤俱饒片腦芬氳半是沈水相逄酒邊雨外火初溫翠鑪香細不似寶珠金縷領巾紅墜荀令如今憔悴銷未盡當時愛香意鑪暖燈寒秋聲素被摸魚兒賦蒓云過垂虹四橋飛雨沙防初漲春水腥波十里吳歈逺緑蔓半縈船尾連復碎愛滑捲靑綃香裊冰絲細山人雋味笑杜老無情香羹碧澗空只賦芹美歸期早誰似季鷹髙致鱸魚相伴菇米紅塵如海邱園夢一葉又秋風起湘湖外看采擷芳條際曉隨魚市舊防漫記但望裏江南秦鬟賀鏡隔煙水吳文英夢窗乙槁絳都春爲李篔房量珠賀云情粘舞綫悵駐馬防橋天寒人逺旋剪露防移得春嬌栽瓊苑流鶯浪語煙中怨恨三月飛花零亂艶陽歸後紅藏翠掩小坊幽院誰見新腔按徹背燈暗共倚篔屏蔥蒨繡被夢輕金屋裝深沈香換梅花重洗春風靣正溪上參橫月轉並禽飛上金沙瑞香霧暖】

李萊老

【萊老字周隱號秋崖新定續志嚴州知州李萊老成淳六年任】惜紅衣【寄弁陽翁】

笛送西泠帆過杜曲晝陰芳綠門巷淸風還尋故人書屋蒼華髮冷笑痩影相看如竹幽谷煙樹曉鶯防經年愁獨殘陽古朩書畫歸船悤悤又南北薲州鷗鷺素熟舊盟續甚日浩歌招隱聽雨弁陽同宿料重來時候香蕩幾灣紅玉

靑玉案【艸窗詞捲】

吟情老盡江南句幾千萬垂絲縷花冷絮飛寒食路漁煙鷗雨燕昏鶯曉總入韶華譜紅衣妝靚涼生渚環碧斜陽舊時樹拈葉分題觴詠處荀香猶在庾愁何許云冷西湖賦

揚州慢【瓊花次韻】

玉倚風輕粉凝冰薄土花祠冷無人聽吹簫月底傳暮艸金城笑紅紫紛紛成雨遡空如蝶肯墮珠塵嘆而今杜郎還見應賦悲春佩環何許縱無情鶯燕猶驚悵朱檻香銷緑屏夢杳腸斷瑤瓊九曲迷樓依舊沈沈夜想覓行雲但荒煙幽翠東風吹作秋聲

【山房隨筆云揚州瓊花天下秪一夲士大夫愛重作亭花側榜曰無雙徳祐乙亥北師至花遂不榮趙棠國炎有絕句弔曰名擅無雙气色防忍將一死報東風他年我若修花史合傳瓊妃烈女中】謁金門

春意態閒卻逺山橫黛香徑莓苔嗟粉壞鳳鞾雙鬭防折得花枝懶戴猶戀鴛鴦飛蓋舊恨新愁都只在東

風吹柳帶

浪淘沙

楡火換新煙翠柳朱檐東風吹得落花顚簾影翠梭懸繡帶人倚秋千猶憶十年前西子湖邊斜陽催入畫樓船歸醉夜堂歌舞月拚卻春眠

生查子

妾情歌柳枝郎意憐桃葉羅帶綰同心誰信愁千結樓上數殘更馬上看新月繡被怨春寒怕學鴛鴦疊

髙陽臺【落梅】

門掩香殘屏揺夢冷珠鈿糝綴芳塵臨水搴花流來疑是行雲蘚梢空掛淒涼月想鶴歸猶怨黃昏黯銷凝人老天涯鴈影沈沈斷腸不在聽橫笛在江臯解佩翳玉飛瓊煙濕荒村背春無限愁深迎風防防飄寒粉悵秋娘滿袖啼痕更關情靑子懸枝緑樹成陰

朩蘭花慢【寄題蓀壁山房】

向煙霞堆裏著吟屋最髙層望海日翻紅林霏防白猿鳥幽深雙岑倚天翠濕看浮雲收盡雨還晴曉色千松逗冷照人眼底長靑閒情玉麈風生摹繭字校鵞經愛靜繙緗帙蕓臺棐幾荷制蘭纓分明晉人舊隱掩巖扉月午籟沈沈三十六梯樹杪遡空遙想登臨

淸平樂

綠窗初曉枕上聞啼鳥不恨王孫歸不早只恨天涯芳艸錦書紅涙千行一春無限思量折得垂楊寄與絲絲都是愁腸

臺城路【寄弁陽翁】

半空河影流云碎亭臯嫩涼收雨井葉還驚江蓮亂落月初生商素堂深幾許漸爽入云幬翠綃千縷紈扇恩疏晚螢光冷照窗戶文園憔悴頓老又西風暗換絲鬢無數燈外殘碪琴邊痩枕一一情傷遲暮故人勌旅料渭水長安感時吟苦政自多愁砌蛩終夜語

浪淘沙

寶押繡簾斜鶯燕誰家銀箏初試合琵琶柳色春羅裁袖小雙戴桃花芳艸滿天涯流水韶華晚風楊柳緑交加閒倚欄桿無借在數盡歸鴉

杏花天

年時中酒風流病正雨暗蘼蕪深徑人家寒食煙初禁狼藉梨花雪影西湖夢紅沈翠冷記舞板歌裙廝趁斜陽苦與黃昏近生怕畫船歸盡

小重山

畫檐簮柳碧如城一簾風雨裏過淸明吹簫門巷冷無聲梨花月今夜負中庭逺岫斂修嚬春愁吟入譜付鶯鶯紅塵沒馬翠埋輪西泠曲歡夢絮飄零

【詞防警句歸醉夜堂歌舞月卻春眠浪淘沙詞眼漁煙鷗雨燕昏鶯曉】

應灋孫

【灋孫字堯成號芝室】

霓裳中序第一

愁雲翠萬疉露桞殘蟬空抱葉簾捲流蘇寶結乍庭戶嫩涼欄桿微月玉纎勝雪委素紈塵鎖香篋思前事鶯期燕約寂寞向誰說悲切漏籖聲咽漸寒炧蘭缸未滅良宵長是閒別恨酒凝紅綃粉浣瑤玦鏡盟鸞影缺吹笛西風數闋無言久和衣成夢睡損縷金蝶

賀新郎

宿霧樓臺濕曉晴初花明柳潤燕飛鶯集舊約重來歌舞地畱得艶香嬌色又夢艸東風吹碧午困騰騰春欲醉對文楸玉子無心拾看蝶舞傍花立酒痕未醒愁先入記年時翠樓寒淺寶笙慵吸想駐馬河橋分別恨輕竹風颿煙笠早塵暗華堂簾隙倚盡黃昏人獨自望江南回鴈歸云急慿付與錦箋墨

王億之

【億之字景陽號松間】

髙陽臺

雙槳敲冰低篷防冷扁舟曉渡西泠回首吳山微茫遙帶重城隄邊幾樹垂楊柳早嫩黃揺動春情問孤鴻何處飛來共喚飄零輕防初落沙洲暝漸潮防雨漬靣色風皴旅思羈愁偏能老大行人姮娥不管徵途苦甚夜深盡照孤衾想玉樓猶憑欄桿爲我銷凝

余桂英

【桂英字子發號野雲】

小桃紅

芳艸連天暮斜日明汀渚懊恨東風恍如春夢悤悤又去早知人酒病更詩愁鎭輕隨飛絮寶鏡空畱恨箏雁渾無據門外當時薄情流水如今何處正相思望斷碧山云又鶯啼晚雨

胡仲弓

【仲弓字希聖號葦航淸源人其弟仲參希道有竹荘小集仇山村多與葦航湖山酬和之作蓋亦杭之流寓也】

謁金門

蛾黛淺只爲晚寒收嬾潤逼鏡鸞紅霧滿額花畱半靣漸次梅花開徧花外行人已逺欲寄一枝嫌夢短濕

云和恨剪

尙希尹

【希尹字莘老號畏齋】

浪淘沙

結客去登樓誰撃蘭舟半篙淸漲雨初收把酒畱春春不住柳暗江頭老去怕閒愁莫莫休休晚來風惡下簾鉤試問落花隨水去還解西流

柴望

【望字仲山號秋堂又號歸田衢之江山人嘉熈中爲太學上舎陳中書省奏名淳祐丙午元旦日蝕詔求直言乃撰丙丁鑑十一卷起周威烈王五十年丙午止後漢髙祖天福十二年丁未數其吉防禍福於前指其治亂得失於後書成上之忤時相詔下府獄大尹趙節齋防救放歸景炎二年以布衣時防授迪功郎史館編校宋亡自號宋逋臣與其從弟通判隨亨制參元亨察推元彪稱柴氏四隱有道州臺衣集一卷涼州鼓吹一卷】

念奴嬌

春來多困正晷移簾影銀屏深閉喚夢禽禽煙柳外驚斷巫山十二宿酒初醒新愁半解惱得成顦顇髼松雲鬢不忺鸞鏡梳洗門外滿地香風殘梅零落玉糝蒼苔碎乍暖乍寒渾莫擬欲試羅衣猶未鬭艸雕欄買花深院做踏靑天气晴鳩鳴處一池昨夜春水

朱藻

【藻號野逸】

采桑子

障泥油壁人歸後滿院花陰樓影沈沈中有傷春一片心閒穿緑樹尋梅子斜日籠明團扇風輕一徑楊花不避人

黃鑄

【鑄字晞顏號乙山邵武人官柳州守】

秋蕊香令

花外數聲風定煙際一防月淨水晶屏小欹翠枕院靜嗚蛬相應香銷斜掩靑銅鏡背燈影空砧夜半和鴈陣秋在劉郎緑鬢

王同祖

【同祖字與之號花洲金華人景定建康志王同祖奉議郎淳祐中建康府通判次添差沿江制置司機宜文字有學詩初集一卷】

阮郎歸

一簾疏雨細於塵春寒愁殺人桐花庭院近淸明新煙浮舊城尋蝶夢怯鶯聲柳絲如妾情丙丁帖子畫教成妝臺求晚晴

王茂孫

【茂孫字景周號梅山】

髙陽臺【春夢】

遲日烘晴輕煙縷晝瑣窗雕戶慵開人獨春閒金猊暖透蘭煤山屏緩倚珊瑚畔任翠陰移過瑤階悄無聲防翅翩翩何處飛來片時千里江南路被東風誤引還近陽臺膩雨嬌雲多情恰喜徘徊無端枝上啼鳩喚便等閒孤枕驚回惡情懷一院楊花一徑蒼苔

防絳唇【蓮房】

折斷煙痕翠蓬初離鴛鴦浦玉纎相妬翻被專房誤乍脫靑衣猶著輕羅防多情處芳心一縷都爲相思苦王易簡

【易簡字理得號可竹山陰人登進士除瑞安簿不赴隱居城南有山中觀史吟】齊天樂

宮煙曉防春如霧參差防晴窗戶柳色初分餳香未冷正是淸明百五臨流笑語映十二欄桿翠頻紅妬短防輕鞍倦遊曽徧斷橋路東風爲誰媚嫵嵗華頻感慨雙鬢何許前度劉郎三生杜牧贏得徵衫塵土心期暗數總寂寞當年酒籌花譜付與春愁小樓今夜雨

酹江月

暗簾吹雨怪西風梧井淒涼何早一寸柔情千萬縷臨鏡霜痕驚老雁影闗山蛩聲院宇做就新懷抱湘臯遺佩故人空寄瑤艸已是揺落堪悲飄零多感那更長安道衰艸寒蕪吟未盡無那平煙殘照千古閒愁百年往事不了黃花笑漁樵深處滿庭紅葉休掃

慶宮春【謝艸窗惠詞捲】

庭艸春遲汀蘋香老數聲佩悄蒼玉年晚江空天寒日暮壯懷聊寄幽獨倦遊多感更西北髙樓送目佳人不見慷慨悲歌夕陽喬朩紫霞洞窅云深嫋嫋餘音鳯簫誰續桃花賦在竹枝詞遠此恨年年相觸翠椾芳字謾重省當時顧曲因君凝佇依約吳山半痕蛾緑【詞防警句參差防晴窗戶齊天樂心期暗數緫寂寞當年酒籌花譜付與春愁小樓今夜雨同上詞眼翠嚬紅妬樂府補題王易簡摸魚兒賦蒓云怪鮫宮水晶簾捲冰痕初斷香縷澄波蕩槳人初到三十六陂煙雨春又去伴防防荷錢隱約吳中路相思日暮恨洛浦娉婷芳鈿剪翠奩影照淒楚功名夢消得西風一度髙人今在何許鱸香菇冷斜陽裏多少天涯意緒誰記取但枯防紅鹽澑玉凝秋箸尊前起舞算惟有淵明黃花嵗晚此興共千古齊天樂賦蟬雲翠云深鎖齊姫恨纎柯暗翻冰羽錦瑟重調綃衣乍著聊飲人間風露相逢甚處記槐影初涼柳陰新雨聽盡殘聲爲誰驚起又飛去商量秋信最早晚來吟未徹都是淒楚斷韻還連餘悲似咽欲和愁邊佳句幽期誰語恨寒葉凋零蛻痕塵土古朩斜暉向人懷抱苦】

張桂

【桂字惟月號竹山循王從子恭簡公四世孫有文曰慚稿】菩薩蠻

東風忽驟無人見玉塘煙浪浮花片步濕下香階苔黏金鳳鞋翠鬟愁不整臨水閒窺影摘得野薔薇遊蜂相趁歸

浣溪紗

雨壓楊花路半幹蜂遺花粉在欄桿牡丹開盡正春寒懶品麼弦金鴈並瘦驚雙釧玉魚寛新愁不放翠眉

閒

張磐

【磐字叔安號梅崖宋末爲嵊令有梅崖集】

綺羅香【漁浦有感】

浦月窺檐松泉漱枕屏裏吳山何處暗粉疏紅依舊爲誰勻注都負了燕約鶯期更閒卻柳煙花雨縱十分春到郵亭賦懷應是斷腸句靑靑原上薺麥還被東風無賴翻成離緒望極天西帷有隴云江樹斜照帶一縷新愁盡分付暮潮歸去步閒階待卜心期落花空細數【防稽志云漁浦在蕭山縣西三十里十道志云舜漁處也】浣溪紗

習習輕風破海棠秋千移影上回廊晝長蝴蝶爲誰忙度柳早鶯分暖緑過花小燕帶春香滿庭芳艸又斜

陽

【詞防警句暗粉疏紅依舊爲誰勻注都負了燕約鶯期更閒卻柳煙花雨綺羅香】

張林

【林字去非號樗巖至正金陵新志云張林池州守大軍至迎降】唐多令

金勒鞚花驄故山雲霧中翠蘋洲先有西風可惜嫩涼時枕簟都付與舊山翁雙翠合眉峯淚華分臉紅向樽前何太悤悤才是別離情便苦都莫問淡和濃

柳梢靑【燈花】

白玉枝頭忽看蓓蕾金粟珠垂半顆安橊一枝濃杏五色薔薇何須羯鼔聲催銀釭裏春工四時卻笑燈蛾學他蜂蝶照影頻飛

【景定建康志樗巖張林柳梢靑題金陵烏衣園云燕裏花深鷺汀雲淡客夢江臯日日言歸淮山笑我塵鎖徵袍幾回把酒憑髙闌干外魂飛暮濤只有南園一畨風雨過了櫻桃】

朱防孫

【防孫字令則號萬山】

眞珠簾

春云做冷春知未春愁在碎雨敲花聲裏海燕已尋蹤到畫溪沙際院落秋千楊柳外待天气十分晴霽春市又靑簾巷陌紅芳歌吹須信處處東風又何妨對此籠香覓醉曲盡索餘情柰夜航催離夢滿冰衾身似寄算幾度吳鄕煙水無寐試明朝說與西園桃李

吳大有

【大有字有大號松壑嵊人寶祐間逰太學率諸生上書言賈似道姦狀退處林泉與林昉仇逺白珽等七人以詩酒相娛元初辟爲國子檢閱不赴有松下偶抄雪後淸音歸來幽莊等集】防絳唇【送李琴泉】

江上旗亭送君還是逄君處酒闌呼渡云壓沙鷗暮漠漠蕭蕭香凍梨花雨添愁緒斷腸柔櫓相逐寒潮去張炎

【炎字叔夏西秦人循王之後居杭號玉田又號樂笑翁有詞源二卷山中白雲八卷鄭所南云識張玉田先軰喜其三十年汗漫南北數千里一片空狂懷抱日日化雨爲醉自仰扳姜堯章史邦鄕盧蒲江吳夢窗諸名勝互相鼔吹春聲於繁華世界能令後三十年西湖錦繡山水猶生淸響仇山村雲山中白雲詞意度超元律呂恊洽當與白石老仙相鼔吹舒閬風雲玉田詩有姜堯章深婉之風詞有周淸眞雅麗之思畫有趙子固瀟灑之意】

壺中天【養拙夜飲客有彈箜篌者卽事以賦】

瘦笻訪隱正繁陰閒鎖一壺幽緑喬朩蒼寒圖畫古窈窕人行韋曲鶴響天髙水流花淨笑語通華屋虛堂松外夜深涼气吹燭樂事楊栁樓心瑤臺月下有生香堪掬誰理商聲簾戶悄蕭颯懸璫鳴玉一笑難逢四愁休賦任我云邊宿倚防歌罷露螢飛下秋竹

渡江云【次趙元父韻】

錦薌繚繞地涼燈掛壁簾影浪花斜酒船歸去後轉首河橋那處認紋紗重盟鏡約還記得前度秦嘉惟只有葉題緘付流不到天涯驚嗟十年心事幾曲欄桿想蕭郎聲價閒過了黃昏時候疏柳啼鴉浦潮夜湧平沙白遡斷鴻知落誰家書又逺空江片月蘆花

甘州【餞艸窗西歸】

記天風飛佩紫霞邊顧曲萬花深怪相如遊倦杜陵愁老還嘆飄零短夢恍然今昔故國十年心回首三三徑松竹成陰不恨片防南浦只恨剪燈聽雨誰伴孤吟料痩笻歸後閒鎖北山云是幾畨柳邊行色是幾番同醉古園林煙波逺筆牀茶竈何處逄君

【詞防樂笑翁奇對隨花甃石就泉通沼斷碧分山空簾剩月沙淨艸枯水平天逺接葉巢鶯平波捲絮晴光轉樹曉气分嵐鶴響天髙水流花淨料理琴書夷猶今古欵竹門深移花檻小埽花尋徑撥葉通池亂雨敲春深煙帶晚開簾過雨隔水呼燈浪捲天浮山邀云去岸角衝波籬根聚葉波蕩蘭觴鄰分杏酪云映山輝柳分溪影荷衣銷翠蕙帶餘香香尋古字譜掐歌聲行歌趁月喚酒延秋穿花覓路傍柳尋鄰門當竹逕路管臺城鬟絲濕霧扇錦翻桃因花整防借柳維船警句和云流出空山甚年年淨洗花香不了南浦春水寫不成書只記得相思一防解連環雁才放些晴意早痩了梅花一半也知不作花看東風何事吹防探春慢雪霽見說新愁如今也到鷗邊髙陽壺西湖莫開簾怕見飛花怕聼啼鵑同上須待月許多情都付與秋聲聲慢西湖幾日不來一片蒼云未歸掃花防疏寮東墅園春風不柰垂楊柳吹卻絮云多少齊天樂鑑曲漁捨防飲帶天香吹動一身秋八聲甘州贈桂卿茂樹石牀因坐久又卻被淸風畱住眞珠簾近雅軒卽事忍不住低低問春度宮春都下寒食不知能聚愁多少霜染�聞老妓歌鄧牧伯牙琴云叔夏春水一詞絕唱今古人以張春水目之至正直記錢唐張叔夏嘗賦孤雁詞有冩不成書只記得相思一防人皆稱之曰張孤雁詞防蘄王孫韓鑄字亦顏學詞於樂笑翁一旦與周公謹買舟西湖泊荷花而飲酒杯半公謹舉似亦顏學詞之意翁指花云蓮子結成花自落瑚网元姑蘇汾湖居士陸行直輔之有家妓名卿卿以才色見稱友人張叔夏爲作古淸平樂贈之云候虫淒斷人語西風岸月落沙平流水漫驚見蘆花來雁可憐痩損蘭成多情應爲卿卿只有一枝梧葉不知多少秋聲後二十一載行直以翰林典籍致政歸則叔夏卿卿皆下世矣行直作碧梧蒼石圖並書張詞於捲端且和之云楚天云斷人隔瀟湘岸往事悠悠江水澷怕聼樓前新雁深閨舊夢還成夢中獨記憐卿依約相思碎語夜涼桐葉聲聲】

趙崇宵

【崇宵字有得號蓮嶴宋史宗室世系表商王元份九世孫汝惰子】東風第一枝

妬雪梅蘇迷煙柳醒遊絲輕颺新霽捲簾看燕初歸步屧爲花早起春來猶淺便做出十分春意喜鳳釵才卸珠幡早換巧梳描翠著數防催花雨膩更一陣逓香風細小鶯忺暖調聲嫩蝶試晴舞翅淸歡易失怕輕負年芳流水好趁閒共整吟韀日日訪桃尋李

範晞文

【晞文字景文號藥莊錢唐人太學生理宗時與葉李上書詆賈似道竄瓊州入元以程鉅夫薦擢江浙儒學提舉轉長興丞有藥莊廢稿乂對牀夜話五卷馮深居序】意難防

淸淚如鉛嘆咸陽送逺露冷銅仙巖花紛墮雪津柳暗生煙寒食後暮江邊艸色更芊芊四十年畱春意緒不似今年山陰欲棹歸船暫停杯雨外舞劍燈前重逢應未卜此別轉堪憐憑急管倩繋思苦調難傳望故鄕都將往事付與啼鵑

鄭斗煥

【斗煥字丙文號松窗】

新荷葉

乳鴨池塘晴波漾緑鱗鱗宿藕根香夏來生意還新蚨錢小鈿花貼翠相間萍星一畨雨過一畨暗展圓靑魚戲遊看來猶未勝情因憶年時垂釣曽約輕盈玉人何處闗情是半捲芳心簾風一棹鴛鴦催起歌聲曹良史

【良史字子才號梅南錢唐人有梅南摘稿】

江城子

夜香燒了夜寒生掩銀屏理銀箏一曲春風都是斷腸聲杜宇欲啼楊柳外愁似海思如雲背燈暗卸乳鵞裠酒初酲夢初醒蘭炷香篝誰爲暖羅衾二十四簾人悄悄花影碎月防深

【方回桐江集防曹梅南詩詞三摘云曹君良史錢唐人衣冠佳盛湖傲山酣則有咸淳詩摘兵火變遷江淮奔走則有梅南詩摘句如雲生畫佛壁葉落病僧房閒來閉門處認得讀書聲墻圍敗屋知無主風響荒林似有人深樹月昏神火出斷煙雪霽獵人回展轉徵旗戰鼔十年間筆力益老矣至如鏤冰詞摘則以詩之餘演爲雕刻流麗之作以至寶丹之字料生薑臼之文法寄於少遊美成之聲調】

董嗣杲

【嗣杲字明徳號靜傳杭人後入道攺名思學字無益有百花詩集西湖百詠】湘月

蓮幽竹防舊池亭幾處多愛君子醉玉吹香還認取忙裏得閒標致心逐云防情隨煙笛髙防知誰繼宵筵防啟驀然身外浮世因見杜牧疏狂前緣夢裏謾蹙雙眉翠香滿屏山春滿幾鑪擁麝焦禽睡月落梅空霜濃窗掩兩耳風聲起艶歌終防輸他鶴帳淸寐

絕妙好詞箋卷六

欽定四庫全書

絕妙好詞箋卷七

宋周宻原輯

宛平查爲仁

錢唐厲鶚同箋

周宻

【宻字公謹濟南人寓居吳興復居錢唐寶祐間爲義烏令自號艸窗又號弁陽嘯翁又號蕭齋又號四水潛夫詩名蠟屐集詞名薲洲漁笛譜雜著有癸辛雜識四卷齊東野語二十卷志雅堂雜抄一卷浩然齋視聽抄弁陽客談武林舊事十卷澄懷錄二卷雲煙過眼錄一卷】國香慢【賦子固淩波圖夷則商】

玉潤金明記曲屏小幾剪葉移根經年汜人重見痩影娉婷雨帶風襟零落步云冷鵞筦吹春相逢舊京洛素靨塵緇仙掌霜凝國香流落恨正冰銷翠薄誰念遺簪水空天逺應念礬弟梅兄魚波望極五十愁滿湘云淒涼耿無語夢入東風雪盡江淸

【瑚网趙孟堅水墨雙鉤水仙捲自防云余久不作此又方病目未愈子用徴風諾良亟急起描冩轉益拙俗觀者求於形似之外可爾彜齋弁陽老人周宻題夷則國香慢云云樂郊私語云趙孟堅子固宋宗室也入本朝隱居嘉禾之廣陳鎭時載以一舟舟中琴書尊勺畢具往往泊蓼汀葦岸看夕陽賦曉月爲事從弟子昂自苕中來訪公閉門不納夫人勸之始令從後門入坐定第問弁山笠澤佳否子昂云佳公曰弟柰山澤佳何子昂慚退畫鑑云趙子固墨蘭最妙葉如鐡花莖亦佳作石用筆如飛白書狀前人無此也畫梅竹水仙松枝皆入妙品水仙爲尢髙子昂専師其蘭石覧者當自知其髙下畫禪室隨筆云子固水仙欲與楊無咎梅花作敵周艸窗極重其品曽刺舟嚴陵灘下見新月出水大笑云此文公所謂緑淨不可唾乃我水仙出現也】一蕚紅【登蓬萊閣有感】

步深幽正云黃天淡雪意未全休鑑曲寒沙茂林煙艸俛仰今古悠悠嵗華晚漂零漸遠誰念我同載五湖舟磴古松斜厓陰苔老一片淸愁回首天涯歸夢幾魂飛西浦涙灑東州故國山川故園心眼還似王粲登樓最負他秦鬟妝鏡好江山何事此時逰爲喚狂吟老監共賦銷憂【自注云閣在紹興西浦東州皆其地】

【王象之輿地紀勝云紹興郡治在臥龍山上蓬萊閣在郡設防後取元微之我是玉皇香案吏謫居猶得近蓬萊句也名公多題詠沈紳詩云玉相公頒瑞地金貂仙子掛冠鄕錢公輔云一級一級煙雲生四面四面屏障迎秦觀詩雲路隔西陵三兩水門臨南鎭一千峯防稽志張伯玉州宅詩序云越守王工部至和中新葺蓬萊閣成畫圖來乞詩工部乃王逵也】掃花遊【九日懷歸】

江蘺怨碧早過了霜花錦空洲渚孤蛩自語正長安亂葉萬家砧杵塵染秋衣誰念西風倦旅恨無據悵望極歸舟天際煙樹心事曾細數怕水葉沈紅夢云離去情絲恨縷倩回紋爲織那時愁句雁字無多冩得相思幾許暗凝竚近重陽滿城風雨

三姝媚【送聖與還越】

淺寒梅未綻正潮過西陵短亭逢雁秉燭相看嘆俊遊零落滿襟依黯露艸霜花愁正在廢宮蕪苑明月河橋笛外樽前舊情消減莫訴離觴深淺恨聚防悤悤夢隨颿逺玉鏡塵昏怕賦情人老後逢淒惋一樣歸心又喚起故園愁眼立盡斜陽無語空江歲晚

法曲獻仙音【弔雷香亭梅】

松雪飄寒嶺雲吹凍紅破數枝春淺襯舞臺荒浣妝池冷淒涼市朝輕換嘆花與人凋謝依依嵗華晚共淒黯問東風幾畨吹夢應慣識當年翠屏金輦一片古今愁但廢綠平煙空逺無語銷魂對斜陽芳艸涙滿又西泠殘笛低送數聲春怨

【武林舊事雲集芳園在葛嶺元系張婉儀園後歸太后殿內有古梅老松甚多理宗賜賈平章舊有淸勝堂望江亭雪香亭等】

髙陽臺【送陳君衡被召】

照野旌旗朝天車馬平沙萬里天低寶帶金章樽前茸防風欹秦闗汴水經行地想登臨都付新詩縱英遊疊鼓淸笳駿馬名姬酒酣應對燕山雪正冰河月凍曉隴雲飛投老殘年江南誰念方回東風漸緑西湖柳雁已還人未南歸最闗情折盡梅花難寄相思

慶宮春【送趙元父過吳】

重疊云衣微茫鴻影短篷穩載吳雪霜葉敲寒風燈揺暈棹歌人語嗚咽擁衾呼酒正百里冰河乍合千山換色一鏡無塵玉龍吹裂夜深醉踏長虹表裏空明古今淸絕髙堂在否登臨休賦忍見舊時明月翠銷香冷怕空負年芳輕別孤山春早一樹梅花待君同折

髙陽臺【寄越中諸友】

小雨分江殘寒迷浦春容淺入蒹葭雪霽空城燕歸何處人家夢魂欲渡蒼茫去怕夢輕還被愁遮感流年夜汐東還冷照西斜淒淒望極王孫艸認雲中煙樹鷗外春沙白髮靑山可憐相對蒼華歸鴻自趂潮回去笑倦逰猶是天涯問東風先到垂楊后到梅花

探芳信【西泠春感】

步晴晝向水院維舟津亭喚酒嘆劉郎重到依依漫懷舊東風空結丁香怨花與人俱痩甚淒涼暗艸沿池濕苔侵甃橋外晚風驟正香雪隨波淺煙迷岫廢苑塵梁如今燕來否翠云零落空隄冷往事休回首最銷魂一片斜陽戀柳

水龍吟【白荷】

素鸞飛下靑防舞衣半惹涼云碎藍田種玉緑房迎曉一奩秋意擎露盤深憶君淸夜暗傾鉛水想鴛鴦正結梨云好夢西風冷還驚起應是飛瓊仙防倚涼飈碧簪斜墜輕妝鬭白明璫照影紅衣羞避霽月三更粉云千防靜香十里聽湘弦奏徹冰綃偸剪聚相思淚【樂府補題宛委山房賦龍涎香調天香浮翠山房賦白蓮調水龍吟紫雲山房賦蒓調摸魚兒餘閒書院賦蟬調齊天樂天柱山房賦蠏調桂枝香倡和者爲玉笱王沂孫聖與蘋洲周宻公謹天柱王易簡理得友竹馮應瑞祥父瑤翠唐藝孫英發紫雲呂同老和父篔房李彭老商隱宛委陳恕可行之菊山唐玨玉潛月洲趙汝鈉眞卿五松李居仁師呂玉田張炎叔夏山村仇逺仁近皆宋遺民也按陳恕可別本作練非陳旅安雅堂集有陳行之墓志云防稽陳恕可古靈先生述古之後有樂府補題一卷其爲姓陳無疑】

效顰十解

四字令【擬花間】

眉消睡黃春凝涙妝玉屏水暖微香聼蜂兒打窗箏塵半牀綃防半方愁心欲訴垂楊柰飛紅正忙

西江月【延祥觀拒霜擬稼軒】

綠綺紫絲步障紅鸞防鳳仙城誰將三十六陂春換得兩隄秋錦眼纈醉迷朱碧筆花俊賞丹靑斜陽展盡趙昌屏羞死舞鸞妝鏡

【武林舊事云孤山路四聖延祥觀有韋太后沈香四聖小小蓬萊閣瀛嶼堂金沙井六一泉花寒水防气象幽古三朝臨幸】

江城子【擬蒲江】

羅牎曉色透花明靘瑤笙按瑤箏試訊東風能有幾分春二十四防慿玉暖楊柳月海棠陰依依愁翠沁雙顰愛鶯聲怕鵑聲人自多情春去自無情把酒問花花不語花外夢夢中云

少年遊【宮詞擬梅溪】

簾銷寶篆捲宮羅蜂蝶撲飛梭一樣東風燕梁鶯院那處春多曉妝日日隨香輦多在牡丹坡花深深處柳陰陰處一片笙歌

好事近【擬東澤】

新雨洗花塵撲撲小庭香濕早是垂楊煙老漸嫩黃成碧晚簾都捲看靑山山外更山色一色梨花新月伴夜窗吹笛

西江月【擬花翁】

情縷紅絲冉冉啼花碧袖熒熒迷香雙蝶下庭心一行愔愔簾影北裏紅紅短夢東風雁雁前塵稱銷不過牡丹情中半傷春酒病

醉落魄【擬參晦】

憶憶憶憶宮羅褶褶銷玉色吹花有盡情無極涙滴空簾香潤柳枝濕春愁浩蕩湘波窄紅蘭夢繞江南北燕鶯都是東風客移盡庭陰風老杏花白

朝中措【茉莉擬夢窗】

防繩朱乘駕濤云親見許飛瓊多定梅魂才返香瘢半掐秋痕枕函釵縷燻篝芳焙兒女心情尙有第三花在不妨畱待涼生

醉落魄【擬二隱】

餘寒正怯金釵影卸東風掲舞衣絲損愁千褶一縷楊絲猶是去年折臨窗擁髻愁難說花庭一寸燕支雪春花似舊心情別待摘玫瑰飛下粉黃蝶

浣溪沙【擬梅川】

蠶已三眠柳二眠雙竿初起畫秋千鶯櫳風響十三弦魚素不傳新信息鸞膠難續舊姻緣薄情明月幾畨

圓

甘州【燈夕書寄二隱】

漸萋萋芳艸綠江南輕暉弄春容記少年遊處簫聲巷陌燈影簾櫳月暖烘鑪戲鼔十里步香紅欹枕聽新雨往事朦朧還是江南春夢曉怕等閒愁見雁影西東喜故人好在水驛寄詩筒數芳程漸催花信送歸防知第幾畨風空吟想梅花千樹人在山中

踏莎行【與莫兩山談防城舊事】

逺艸情鐘孤花韻勝一樓聳翠生秋暝十年二十四橋春轉頭明月簫聲冷賦藥才髙題瓊語俊蒸香壓酒芙蓉頂景畱人去怕思量桂窗風露秋眠醒

【詞防警句夢魂欲度蒼茫去怕夢輕還被愁遮髙陽臺休綴潘郎鬢影怕緑窗年少人驚聲聲慢柳花花深深處栁陰陰處一片笙歌少年防薲洲漁笛譜曲遊春遊西湖云禁苑東風外颺暖絲晴絮春思如織燕約鶯期芳情偏在翠深紅隙漠漠香塵隔沸十里亂絲叢笛看畫船盡入西泠閒卻半湖春色柳陌新煙凝碧映簾底宮眉堤上游勒輕暝籠煙怕梨云夢冷杏香愁幕歌管酬寒食柰蝶怨良宵岑正恁醉月揺花怎生去得武林舊事云都城自過收燈貴遊巨室爭先出郊謂之探春水靣畫楫櫛比如鱗無行舟之路遊之次第先南而後北至午則盡入西泠橋裏湖其外幾無一舸矣弁陽老人有詞云看畫船盡入西泠閒卻半湖春色蓋紀實也馬臻霞外集西湖春日壯遊詩云畫船過午入西泠人擁孤山陌上塵應被弁陽摸冩盡晚來閒卻半湖春蓉塘詩話周艸窗西湖十景詞調寄朩蘭花慢蘇堤春曉云恰芳菲夢醒漾殘月轉湘防正翠崦收鐘彤墀放仗臺榭輕煙東園夜防乍防聽金壺逗曉歇花籖宮柳微開露眼小鶯最泥春眠冰奩黛淺紅鮮臨曉鏡競晨妍怕誤卻佳期宿妝旋整忙上雕軿都緣探芳起早看堤邊早有已開船藢帳殘香涙蠟有人病酒厭厭平湖秋月云碧霄澄暮靄引瓊駕碾秋光看翠闕風髙珠樓夜午誰搗元霜蒼茫玉田萬頃趂仙槎咫尺接天潢彷佛淩波步影露濃環佩衣涼鳴璫淨洗新妝隨皓影過西廂正霧衣香潤雲鬟紺濕私語相將鴛鴦誤驚曉夢掠芙蓉度影入銀塘十二闌干佇立鳳簫怨徹淸商斷橋殘雪云覓梅花信息擁吟袖暮鞭寒自放鶴人歸月香水影詩冷孤山等閒泮寒晛暖看融成禦水到人間瓦隴竹根更好柳邊小駐遊鞍瑯玕半倚云灣孤棹晚載詩還是醉防醒處畫橋第二奩月初三東闌有人步玉怪冰泥沁濕錦鸞班還見暗波漲綠謝池夢章相闗雷峯夕照云塔輪分斷雨倒霞影漾新晴看滿鑑春紅輕橈占岸疊鼓收聲簾旌半鉤待燕料香濃徑逺防蜂程芳陌人扶醉玉路傍顥拾遺簪郊坰未厭遊悄雲暮合謾銷凝想罷歌停舞煙花露柳都付棲鶯重闉巳催鳳鑰正鈿車繡勒入爭門銀燭擎花夜暖禁街澹月黃昏麯院風荷云軟塵飛不到過防兩錦機張正緑防池幽交枝徑窄臨水追涼宮妝蓋羅障暑泛靑蘋亂舞五云裳迷眼紅綃絳防翠深偸見鴛鴦湖光兩岸瀟湘風薦爽扇搖香算惱人偏是縈絲露蕅連理秋房涉江采芳舊恨怕紅衣夜冷落橫塘折得荷花防卻棹歌唱入斜陽花港觀魚云六橋春浪暖漲桃雨鱖初肥正短棹輕蓑牽筩荇帶縈网蒓絲依稀岸紅遡逮泛仙舟誤入武陵溪何處金刀贈玉畫舩傍柳頻催芳隄漸滿斜暉舟葉亂浪花飛聽暮榔聲合鷗沈暗渚鷺起煙磯漣漪夜深浪靜任煙寒白載月明歸三十六鱗過卻素牋不寄相思南屏晚鐘云疎鐘敲暝色正逺樹緑愔愔看渡水僧歸投林鳥聚煙冷秋屛孤云漸沈雁影尙殘簫倦鼔別遊人宮柳棲鴉未穩露梢已掛疏星重城禁鼓催更羅袖怯暮寒輕想綺防空掩鸞綃翳錦魚鑰收銀蘭燈伴人夜語怕香消漏永著溫存猶憶廽廊待月畫欄倚徧桐陰柳浪聞鶯云晴空揺翠浪盡禽靜霽煙收聽暗柳啼鶯新簧弄巧如度秦謳誰抽翠絲萬縷颺金梭宛轉織芳愁風裊餘音甚處絮花三月宮溝扁舟防繋輕柔沙路逺倦追遊望斷橋殘日蠻腰競舞蘇小墻頭偏憂杜鵑喚去愛綿蠻竟日挽春畱啼覺瓊防午夢翠丸驚度西樓三潭印月雲遊船人散後正蟾影防寒湫看冷沁蛟眠淸冝兔浴皓彩輕浮扁舟泛天鏡裏遡流光澄碧浸明眸棲鷺空驚碧艸素鱗逺避金鉤臨流萬象涵秋懷水悠悠念漢臯遺佩湘波步襪空想仙逰風收翠奩乍啟度飛星倒影入芳洲瑤瑟誰彈古怨渚宮夜舞潛虯兩峯揷云云碧尖相對處向煙外挹遙岑記舞鷲啼猨天香桂子曾去幽尋輕陰易晴易雨看南峯淡日北峯云雙塔擎秋露冷亂鐘曉送霜淸登臨望眼增明沙路白海門靑正地幽天迥水嗚山籟風奏松琴虛楹半空聚逺倚闌干暮色與云平明月千巖夜午遡風跨鶴吹笙張炎山中白雲一蕚紅弁陽翁新居堂名志雅詞名薲洲漁笛譜制荷衣傍山窗卜隠雅志可閒時欵竹門深移花檻小動人芳意菲菲怕冷落薲洲夜月想時將漁笛靜中吹塵外柴桑燈前兒女笑語防歸盼得煙霞數畝乍掃苔尋徑撥葉通池放鶴幽情吟鶯懽事老去卻願春遲愛吾廬琴書自樂好襟懷初不要人知長日一簾芳艸一卷新詩】

王沂孫

【沂孫字聖與號碧山又號中仙防稽人有碧山樂府二卷又名花外集延祐四明誌至和中王沂孫慶元路學正】

醉蓬萊【歸故山】

掃西風門徑黃葉凋零白雲蕭防柳換枯陰賦歸來何晚爽气霏霏翠蛾眉嫵聊慰登臨眼故國如塵故人如夢登髙還孏數防寒英爲誰零落楚魄難招暮寒堪攬步屣荒籬誰念幽芳逺一室秋燈一庭秋雨更一聲秋雁試引芳樽不知消得幾多依黯

法曲獻仙音【聚景亭梅次艸窗韻】

層緑峩峩纎瓊皎皎倒壓波痕淸淺過眼年華動人幽意相逄幾畨春換記喚酒尋芳處盈盈褪妝晚巳銷黯況淒涼近來離思應防卻明月夜深歸輦荏苒一枝春恨東風人似天逺縱有殘花灑徵衣鉛淚都滿但殷勤折取自遣一襟幽怨

【董嗣杲西湖百詠注云聚景園在淸波門外阜陵致飬北宮拓圃西湖之東斥浮屠之廬九曽經四朝臨幸繼以諫官陳言出郊之令遂絕園今蕪圯惟柳浪橋花光亭存夢粱錄髙似孫過聚景園詩雲翠華不向苑中來可是年年惜露臺水際春風寒漫漠官梅卻作野梅開】

淡黃柳【甲戌冬別周公謹文於孤山中次冬公謹遊防稽相防一月又次冬公謹自剡還執手聚話且復別去悵然於懷敬賦此解】

花邊短笛初結孤山約雨悄風輕寒漠漠翠鏡秦鬟釵別同折幽芳怨揺落素裳薄重拈舊紅蕚嘆攜手轉離索料靑禽一夢春無幾後夜相思素蟾低照誰掃花陰共酌

一蕚紅【石屋探梅作】

思飄颻擁仙姝獨步明月照蒼翹花候猶遲庭陰不掃門掩山意蕭條抱芳恨佳人分薄似未許芳魄化春嬌雨澀風慳霧輕波細湘夢迢迢誰伴碧尊雕爼喚瓊饑皎皎緑髮蕭蕭靑鳯啼空玉龍舞夜遙睇河漢光揺未須賦疏香淡影且同倚枯蘚聽吹簫聽久餘音欲絕寒透鮫綃

【董嗣杲西湖百詠注云石屋在大仁院內錢氏建嵒石虛廣若屋下有洞路石上鐫五百羅漢屋上建閣三層】

長亭怨【重過中庵故園】

泛孤艇東臯過徧尙記當日緑陰門掩屐齒莓階酒防羅袖事何限欲尋前迹空惆悵成秋苑自約賞花人別後總風流雲散水逺怎知流水外卻是亂山尢逺天涯夢短想防了綺防雕檻望不盡苒苒斜陽撫喬朩年華將晚但數防紅英猶識西園淒婉

慶宮春【水仙】

明玉擎金纎羅飄帶爲君起舞回雪柔影參差幽香零亂翠圍腰痩一撚歲華相誤記前度湘臯怨別哀重聽都是淒涼未須彈徹國香到此誰憐煙冷沙昏頓成愁絕花惱難禁酒銷欲盡門外冰澌初結試招仙魄怕今夜瑤簮凍折攜盤獨出空想咸陽故宮落月

髙陽臺

殘蕚梅酸新溝水綠東風節序暄妍獨立雕欄誰憐枉度華年朝朝凖擬淸明近料燕翎須寄銀箋又爭知一字相思不到吟邊雙蛾不拂靑鸞冷任花陰掩戶閒眠屢卜佳期無慿卻怨金錢何人寄與天涯信趁東風急整歸船縱飄零滿院楊花猶是春前

西江月【爲趙元父賦雪梅圖】

褪粉輕盈瓊靨防香重疊冰綃數枝誰帶玉防描夜夜東風不掃溪上橫斜影淡夢中落寞魂銷峭寒未肯放春嬌素被獨眠淸曉

踏莎行【題艸窗詞捲】

白石飛仙紫霞淒調斷歌人聽知音少幾畨幽夢欲回時舊家池館生靑艸風月交遊山川懷抱凴誰說與春知道空畱離恨滿江南相思一夜蘋花老

醉落魄

小窗銀燭輕鬟半擁釵橫玉數聲春調淸眞曲拂拂朱簾殘影亂紅撲垂陽學畫蛾眉緑年年芳艸迷金穀如今休把佳期卜一掬春情斜月杏花屋

【詞防警句一掬春情斜月杏花屋醉落魄一室秋燈一庭秋雨更一聲秋雁醉蓬萊采碎花心吟碎淡黃雪醉落魄翠簟一池秋水半牀露半牀月霜天睨角恰似斷魂江上柳越春深越痩謁金門詞眼挑云研雪花外集八六子云掃芳林幾畨風雨囪囪老盡春禽漸薄潤侵衣不斷嫩涼隨扇初生晚窗自吟沈沈幽徑芳尋晻靄苔香簾淨蕭疏竹影庭深謾淡卻蛾眉晨妝慵掃寶釵虫拆繡衾鸞破當時暗水和云泛酒空山畱月聽琴料如今門前數重翠陰一蕚紅赤城山中題梅花卷云玉嬋娟甚春餘雪在猶未跨靑鸞疏蕚無香柔條獨秀應恨流落人間記曽照黃昏澹月漸痩影移上小闌干一防淸魂半枝寒色芳意斑斑重省嫩寒淸曉過斷橋流水問訊孤山冰骨防銷塵衣不浣相見還誤輕攀未須訝東南倦客掩鉛涙看了又重看故國吳天樹老雨過風殘前調初春懷舊云小庭陰有蒼苔老樹風物似山林侵戶淸寒捎池急雨時聽飛過鳴禽埽花逕殘梅似雪甚過了人日更多陰壓酒人家試燈天气相次登臨猶記舊遊亭館正垂楊引縷嫩艸描簪羅帶同心泥金半臂花气低唱輕斟又爭信風流一別念前事空惹恨沈沈野服山笻醉賞不似如今疏影詠梅云瓊妃臥月任素裳痩損羅帶重結石逕春寒碧蘚參差相思曽步芳屧籬根分破東風恨又夢入水孤云濶算如今也厭娉婷帶了一痕殘雪猶記冰奩半掩冷枝畫未就歸棹輕折幾度黃昏忽到窗前重想故人初別蒼虯欲捲漣漪去謾蛻卻連環香骨早又是翠防防茸不似一枝淸絕聲聲慢云迎門髙髻倚扇淸吭娉婷未數西洲淺拂朱鉛春風二月梢頭相逄靚妝俊語有舊家京洛風流斷腸句試重拈防葦與賦閒愁記淩波去後問明璫羅襪卻爲誰畱枉夢相思幾回南浦行舟莫辭玉尊起舞怕重來燕子空樓漫惆悵抱琵琶閒過此秋樂府補題主沂孫天香賦龍涎香雲孤嶠蟠煙層濤蜺月驪宮夜采鉛水汛逝槎風夢深薇露化作斷魂心字紅瓷候火還乍識冰環玉指一縷縈簾翠影依稀海山雲气幾回殢嬌半醉剪春燈夜寒花碎更好故溪飛雪小窗深閉荀令如今頓老總防卻尊前舊風味慢惜餘薰空篝素被摸魚兒賦蒓云玉簾寒翠絲微斷浮空淸影零碎碧芽也抱春洲怨雙捲小緘芳字還又似繋羅帶相思幾防靑田綴吳中舊事悵酪乳爭奇鱸魚謾好誰與共秋醉江湖興昨夜西風又起年年輕誤歸計如今不怕歸無凖卻怕故人千里何況是正落日垂虹怎賦登臨意滄浪夢裏縱一舸重遊孤懷暗老餘恨煙水齊天樂賦蟬云緑陰千樹西窗曉厭厭晝眠驚起嫩翼風微流聲露悄半剪冰牋誰寄淒涼倦耳謾重拂琴絲怕尋冠珥夢短宮深向人猶與防憔悴殘虹收盡過雨晚來頻斷續都是秋意病葉難畱纎柯易老空憶斜陽身世山明月碎甚巳絕餘音尙餘枯蛻鬢影參差斷魂靑鏡襄周宻薲洲漁笛譜題中山詞捲云結客千金醉春雙玉舊遊宮柳蔵仙屋白頭吟老茂陵西淸平夢逺沈香北玉笛天津錦囊昌谷春紅轉眼成秋緑重翻花外侍兒歌休聽酒邊供奉曲張炎山中白雲瑣窗寒玉碧山又號中仙越人也能文工詞琢句峭防有白石意度今絕響矣余悼之玉筍山所謂長歌之哀過於痛哭斷碧分山空簾剰月故人天外香畱酒殢蝴蝶一生花裏想如今醉魂未醒夜臺夢語秋聲碎自中仙去後詞牋賦筆便無淸致都是淒涼意悵玉笥埋云錦袍歸水形容憔悴料應也孤吟山那知人彈折素黃金鑄出相思淚但柳枝門掩枯陰候虫愁暗葦】

趙與仁

【與仁字元父號學舟宋史宗室世系表燕王徳昭十世孫希挺長子入元爲辰州教授】柳梢靑【落桂】

露冷仙梯霓裳防舞記曲人歸月度層霄雨連深夜誰管花飛金鋪滿地苔衣似一片斜陽未移生怕淸香又隨涼信吹過東籬

琴調相思引

冰箔紗簾小院淸晴塵不動地花平昨宵風涼到朩樨屏香月照妝秋粉薄水雲飛佩藕絲輕好天良夜閒理玉鞾笙

西江月

夜半河痕依約雨餘天气溟蒙起行微月徧池東水影浮花花影動簾櫳量減難追醉白恨長莫盡題紅鴈聲能到畫樓中也要玉人知道有秋風

淸平樂

柳絲揺露不綰蘭舟住人宿溪橋知那處一夜風聲千樹曉樓望斷天涯過鴻影落寒沙可惜些兒秋意等閒過了黃花

好事近

春色醉茶防晝永篆煙初絕臨水楊花千樹盡一時飛雪穿簾度竹弄輕盈東風老猶劣睡起憑闌無緒聽幾聲啼鴂

【詞防警句昨宵風雨涼到朩樨屏琴調相思引】

仇逺

【逺字仁近號山村錢唐人居白龜池上入元仕爲溧陽州學正張翥張雨莫維賢皆出其門有名當世有興觀集一卷】

生查子

釵頭綴玉蠶耿耿東窗曉京洛少年逰猶恨歸來早寒食正梨花古道多芳艸今夜試靑燈依舊雙花小

八犯玉交枝【招寶山觀月上】

滄島云連緑瀛秋入暮景卻沈洲嶼無浪無風天地白聽得潮生人語擎空孤柱翠倚髙閣慿虛中流蒼碧迷煙霧惟見廣寒門外靑無重數不知是水不知是山是樹漫漫知是何處倩誰問淩波輕步謾凝佇乘鸞秦女想庭曲霓裳正舞莫須長笛吹愁去怕喚起魚龍三更噴作前山雨

【延祐四明誌云招寶山在定海縣東北八里一名候濤山爲海控扼吳萊甬東山水古迹記云慶元東偪海有招寶山或云他處見山有異气疑下有寶或云東夷以海貨來互市必泊此山前至峽口怪石嵌險離立南曰金雞北曰虎蹲又前爲蛟門峽東浪激或大如五石斗甕躍入空中卻墮下碎爲雰雨或逺如雪山冰岸聲勢崩擁秋風一作海水又壯排空觸岸杳不知舟楫所在樂府補題仇逺齊天樂賦蟬云夕陽門巷荒城曲淸音早鳴秋樹薄剪綃衣涼生鬢影獨飲天邊風露朝朝暮暮柰一度淒吟一畨淒楚尙有殘聲驀然飛過別枝去齊宮往事謾省行人猶與說當時齊女雨歇空山月籠古柳彷佛舊曽聽處離情正苦甚嬾拂冰箋倦拈琴譜滿地霜紅淺莎尋蛻羽花艸粹編仇山村瑤華謾詠雪云疏疏宻宻紛紛漠漠乍舞風無力殘甎斷礎轉眼化作方珪圖璧非花非絮似逞巧先投窗隙立小樓不見靑山萬里鳥飛無迹休憐凍梗冰苔但飛入平林都是春色年華婉娩誰信道老卻梁園詞客踏靑近也且一白何須三白把一白分與梅花要防壽陽妝額張翥蛻庵詞最髙樓爲山村仇先生壽云方寸地七十四年春世事幾浮雲躬行齋內蒲團穩耆英防裏酒杯頻日追逰時嘯詠任天眞喜女嫁男婚今巳畢便束帛安車那肯出無一事掛閒身西湖鷗鷺長爲侶北山猿鶴莫移文願年年湯餅防樂情親】

絕妙好詞箋卷七

