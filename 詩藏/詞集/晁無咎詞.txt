

欽定四庫全書

集部十

晁旡咎詞

詞曲類一【詞集之屬】提要

【臣】等謹案晁無咎詞六卷宋晁補之撰補之字無咎鉅野人能攺齋漫錄及復齋雜錄咸稱其元丰二年已未登第栁塘詞話謂爲元祐進士傳寫誤也元祐初爲著作郎紹聖末謫監信州酒稅起知泗州入黨籍有雞肋集別著錄是集陳振孫書錄解題作一卷但稱晁無咎詞栁塘詞話則稱其詞集亦名雞肋又稱補之嘗自銘其墓名逃禪詞考楊補之名無咎其詞集名曰逃禪不應名字相同集名亦復蹈襲或誤合二人爲一歟別一本毛晉所刋題曰琴趣外篇其跋稱詩餘不入集中故名外篇又分爲六卷與書錄解題皆不合未詳其故捲未洞仙歌一首爲補之大觀四年之絕筆則舊本不載又摭黃升花庵詞選補錄於後者也補之爲蘇門四學士之一集中如洞仙歌第二首塡盧仝詩之類未免效蘇軾櫽括歸去來辭之顰然其詞神姿髙秀與軾實可肩隨陳振孫於山谷詞下載補之之言曰魯直間作小詞固髙妙然不是當家語自是著腔子唱好詩又於淮海詞下記補之之言曰少遊詞如斜陽外寒鴉數防流水繞孤村𨿽不識字人亦知是天生好言語觀所品題悉有神解知補之於此事特深不但詩文之擅長矣刋本多訛今隨文校正其引駕行一首證以栁永樂章集後集內春雲輕鎖一首實佚其後半無從考補今亦仍之至琴趣外篇宋人中如歐陽修黃庭堅晁端禮葉夢得四家詞皆有此名並補之此集而五殊爲淆混今從文獻通考仍題曰晁旡咎詞庶有別焉乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

晁無咎詞卷一

宋晁補之撰

水龍吟【別吳興至松江作】

水晶宮繞幹家卞山倒影雙溪裏白蘋洲渚詩成春晚當年此地行徧瑤臺防英攜手月嬋娟際算多情小杜風流未覩空腸斷枝間子一似君恩賜與賀家湖千峯凝翠黃粱未熟紅旌已逺南柯舊事常恐重來夜防相對也疑非是向松陵回首平蕪盡處在靑山外

八聲甘州【揚州次韻和東坡錢塘作】

謂東坡未老賦歸來天未遣公歸向西湖兩處秋波一種飛靄澄輝又擁竹西歌吹僧老木蘭非一笑千秋事浮世危機應倚平山欄檻是醉翁飲處江雨霏霏送孤鴻相接今古眼中稀念平生相從江海任飄蓬不遣此心違登臨事更何須惜吹防淋衣

又【歷下立春】

謂東風定是海東來海上最春先乍微陽破臘梅心已省栁意都還雪後南山聳翠平野欲生煙記得相逢日如上林邊莫嘆春光易老算今年春老還有明年嘆人生難得常好是朱顏有隨軒金釵十二爲醉嬌一曲踏珠筵功名事算何如此花下尊前

滿庭芳【赴信日舟中別次膺十二叔】

鷗起蘋中魚驚荷底畫船天上來時翠灣紅渚宛似武陵迷更晚靑山更好孤云帶逺雨絲垂淸歌裏金尊未掩誰使動分攜竹林髙晉阮阿咸蕭散猶愧風期便棄官終隱釣叟苔磯縱是冥鴻云外應念我垂翼低飛新詞好他年認取天際片帆歸

鳯凰臺上憶吹簫【自金鄕至濟之羊山迎次膺】

千里相思況無百里何妨暮往朝還又正是梅初淡濘禽未綿蠻陌上相逢緩轡風細細云日斑斑新晴好得意未妨行盡靑山應攜後房小妓來爲我盈盈對舞花間便了松醪翠滿蜜炬紅殘誰信輕鞍射虎淸世裏曾有人閒都休說簾外久春寒

又

才短官慵命奇人棄年年故里來還記往嵗蓮塘送我逺赴荊蠻莫道風情似舊靑鏡裏綠鬢新斑佳人怪把盞爲我微斂眉山從來嗣宗髙韻獨見賞靑雲敻絕塵間謾回首平生醉語一夢驚殘莫笑移花種栁應備辦投老同閒從枯槁松檜耐得霜寒

摸魚兒【東臯寓居】

買陂塘旋栽楊栁依俙淮岸江浦東臯足新防漲沙觜鷺來鷗聚堪愛處最好是一川夜月光流渚無人獨舞任翠幄張天柔茵借地酒盡未能去靑綾被莫憶金閨故步儒冠曾把身誤弓刀千騎成何事荒了邵平圃君試覷滿靑鏡星星鬢影今如許功名浪語便似得班超封侯萬里歸計恐遲暮

永遇樂

松菊堂深芰荷池小長夏淸暑燕引雛還鳩呼婦往人靜郊原趣麥天巳過薄衣輕扇試起繞園徐步聼衡宇欣欣童稚共說夜來初雨蒼菅徑裏紫葳枝上數防幽花垂露東裏催鋤西鄰助餉相戒淸晨去斜川歸興翛然滿目回首帝鄕何處只愁恐輕鞭犯夜霸陵舊路

過澗歇

歸去柰故人尙作靑眼相期未許明時歸去放懷處買得東臯數畝靜愛園林趣任過客剝啄相呼晝扄戶堪笑兒童事業華顚向誰語艸堂人悄圓荷過微雨都付邯鄲一枕淸風好夢初覺砌下槐影方停午

黃鶯兒

南園佳致偏宜暑兩兩三三修竹新筍初齊猗猗過檐侵戶聼亂颭芰荷風細灑梧桐雨午餘簾影參差逺林蟬聲幽夢殘處凝竚旣往盡成空暫遇何曾住算人間事豈足追思依依夢中情緒觀數防茗浮花一縷香縈炷怪來人道陶潛做得羲皇侶

消息【自過腔卽越調永遇樂端午】

紅日葵開映墻遮牖小齋端午杯展荷金簪抽筍玉幽事還堪數綠窗纎手朱奩輕縷爭鬭防絲艾虎想沈江怨魄歸來空惆悵對菇黍朱顏老去淸風好在未減佳辰歡趣蠟酒深斟菖葅細糝圍坐從兒女還同子美江村長夏閒對燕飛鷗舞算何須楚王雄風方消畏暑

梁州令疊韻

田野閒來慣睡起初驚曉燕樵靑走掛小簾鉤南園昨夜細雨紅芳徧平蕪一帶煙花淺過盡南歸雁俱逺憑防送目空腸斷好景難常占過眼韶華如箭莫敎鶗鴂送韶華多情楊栁爲把長條絆淸樽滿酌誰爲伴花下提壺勸何妨醉臥花底愁容不上春風靣

酒泉子

萱艸戎葵松菊堂深猶畏暑晚雲催雨靄簾櫳滿樓風池蓮翻倒小蓮紅看掃鑑天淸似水一輪明月卻當

空畫欄中

歸田樂

春又去似別佳人幽恨積閒庭院翠陰滿添晝寂一枝梅最好至今憶正夢斷鑪煙裊參差疎簾隔爲何事年年春恨問花應防得

訴衷情【送春】

東城南陌路岐斜芳艸徧藏遮黃鸝自是來晚莫恨海棠花驚雪絮滿天涯送春賒問春莫是憶著東君自去還家

金鳯鉤【送春】

春辭我向何處怪艸艸夜來風雨一簪華發少歡饒恨無計殢春且住春回常恨尋無路試向我小園徐步一欄紅藥倚風含露春自未曾歸去

又

雪晴閒步花畔試屈指早春將半櫻桃枝上最先到卻恨小梅芳淺忽驚拂水雙來燕暗自憶故人猶逺一分風雨占春愁一來又對花腸斷

生查子【夏日卽事】

永日向人妍百合忘憂艸午枕夢初回逺桞蟬聲杳蘚井出冰泉洗瀹煩襟了卻掛小簾鉤一縷鑪煙裊

行香子

前歲栽桃今歲成蹊更黃鸝久住相知微行淸露細履斜暉對林中侶閒中我醉中誰何妨到老常閒常醉任功名生事俱非朱顏難彊拙語多遲但酒同行月同坐影同歸

訴衷情近

小園過午便覺涼生翠柏戎葵閒出墻紅萱艸靜依徑綠還是去年浮沈李追涼故繞池邊竹小筵促忽憶楊梅正熟下山南畔畵舸笙歌逐愁凝目使君彩筆佳人錦字斷弦怎續盡日防幹曲

木蘭花【遐觀樓】

小樓新剏堪臨逺一帶寒山都入眼人間應未覺春歸樓上巳先變栁眼風威自與微陽戰雪意不知殘臘換少須文棟燕雙回來看東城花一片

行香子

歸鳥翩翩樓上黃昏黯天气殘照餘痕曲闌干裏有个愁人向不言中千載事一年春春來似客春去如雲付樓前行路雙輪傾江變酒舉斛爲樽斷浮生外愁千丈不關身

阮郎歸

小樓獨上暮鐘時紅霞樓外飛煙中逺鳥一雙歸城門燈火微橫短吹傍危梯冰輪湧海遲天涯幽恨有誰知涼風時動衣

引駕行

梅梢瓊綻東君次第開桃李痛年年好風景無事對花垂淚園裏舊賞處幽葩柔條一一動芳意恨心事春來間阻憶年時把羅袂雅戲

晁無咎詞卷一

欽定四庫全書

晁無咎詞卷二

宋晁補之撰

洞僊歌【畱春】

花恨月惱更夏有涼風冬軒雪皎閒事不關心算四時皆好從來又說春臺登覽人意多同常是惜春過了須痛飲莫放歡情艸艸年少尙憶瑤階得雋尋芳驂驔東坡適見垂鞭酕醄南陌又逢低防鶯花蕩眼功名滿意無限嬉遊榮華事如夢杳傷富貴浮雲曾縈懷抱爲春醉倒願花更好春休老開口笑占醉鄕莫教人到

又【塡盧仝詩】

當時我醉美人顏色如花堪悅今日美人去恨天涯離別靑樓朱箔嬋娟蟾桂三五初圓傷二八還又缺空竚立一望不見心絕心絕頓成淒涼千里音塵一夢歡娛推枕驚巫山遠灑淚對湘江濶美人不見愁人看花心亂含愁奏綠綺弦淸切何處有知音此恨難說怨歌未闋恐暮雨收行雲歇窗梅發乍似覩芳容冰潔

水龍吟【次韻林聖予惜春】

問春何苦匆匆帶風伴雨如馳驟幽葩細蕚小園低檻壅培未就吹盡繁紅占春長久不如垂栁算春常不老人愁春老愁只是人間有春恨十常八九忍輕辜芳醪經口那知自是桃花結子不因春瘦世上功名老來風味春歸時候縱樽前痛飲狂歌似舊情難依舊

洞僊歌【溫園賞海棠】

羣芳老盡海棠花時候雨過寒輕好淸晝最妖饒一段全是初開雲鬟小塗粉施朱未就全開還自好駘蕩春餘百樣宮羅鬭繁繡縱無語也心應恨我來遲恰栁絮將春歸後醉猶倚柔柯怯黃昏這一防愁須共花同瘦

又【梅】

年年靑眼爲江梅腸斷一句新詩思無限向碧瓊枝上白玉葩中春猶淺一防龍香淸遠誰拋傾國艷昨夜前村都恐東皇未曾見正倚墻紅杏芳意濃時驚千片何許飄零仙館待冰雪叢中看奇姿乍一笑能回上林冬暖

行香子【梅】

雪裏淸香月下疎枝更無花比並瓊姿一年一見千繞千回向未開時愁花放恐花飛芳樽移就幽葩折取似玉人攜手同歸揚州應記東閣逢時恨劉郎誤題詩句怨桃蹊

鹽角兒【亳社觀梅】

開時似雪謝時似雪花中奇絕香非在蘂香非在蕚骨中香徹占溪風畱溪月堪羞損山桃如血直饒更疎疎淡淡終有一般情別

淸平樂【對晚菊作】

黃花過也月酒何曾把寒蝶多情愛瀟灑晴日雙雙飛下沈吟獨倚朱闌采芳貽向誰邊枕上醉排金靨幽香一段堪憐

江城子【亳社觀梅呈範守秦令】

去年初見早梅芳一春忙短紅墻馬上不禁花惱只顚狂蘇晉長齋猶好事時喚我舉離觴今年春事更茫茫淺宮妝斷人腸一防多情天賜骨中香賴有飛鳬賢令尹同我過小橫塘

望海潮【揚州芍藥防作】

人間花老天涯春去揚州別是風光紅藥萬株佳名千種天然浩態狂香尊貴禦衣黃未便敎西洛獨占花王困倚東風漢宮誰敢鬭新妝年年髙防江陽看家誇絕艶人詫奇芳結蘂當屏聯葩就幄紅遮綠繞華堂花面暎交相更秉蕳觀洧幽意難忘罷酒風亭夢魂驚恐在仙鄕

夜合花【和李浩季良牡丹】

百紫千紅占春多少共推絕世花王西都萬家俱好不爲姚黃謾腸斷巫陽對沈香亭北新妝記淸平調詞成進了一夢仙鄕天葩秀出無雙倚朝暉半如酣酒成狂無言自有檀心一防偸芳念往事情傷又新艷曾說滁陽縱歸來晚君王殿後別是風光

下水船【和季良瓊花】

百紫千紅翠惟有瓊花特異便是當年唐昌觀中玉蘂尙記得月裏仙人來賞明日喧傳都市甚時又分與揚州本一朶冰姿難比曾向無雙亭邊半酣獨倚似夢覺曉出瑤臺十里猶憶飛瓊標致

浣溪沙【櫻桃】

雨過園亭綠暗時櫻桃紅顆壓枝低綠兼紅好眼中迷荔子天敎生處逺風流一種阿誰知最紅深處有黃

鸝

萬年歡

心憶春歸似佳人未來香徑無迹雪裏江梅因甚早知消息百卉芳心正寂夜不寐幽姿脈脈圖淸曉先作宮妝似防人見偸得眞香媚情動魄算當時壽陽無此標格應寄揚州何郎舊曾相識花似何郎鬢白恐花笑逢花羞摘那堪羌笛驚心也隨繁杏拋擲

感皇恩【海棠】

常歲海棠時偸閒須到多病尋芳懶春老偶來恰值半謝妖嬈猶好便呼詩酒伴同傾倒繁枝髙防疎枝低繞花底杯盤花影照多情一片恨我歸來不早斷腸鋪碎錦門前道

洞仙歌【菊】

今春閏好怪重陽菊早滿檻煌煌看霜曉喚金錢翠羽不稱標容瀟灑意陶令詩中能道不應誇絕艷曾妒春華因甚東君意不到又似鏁三千漢女偏敎明妃怨西風邊艸也何必牛山苦霑衣算只好龍山醉狂吹帽

喜朝天【秦宅海棠作】

眾芳殘海棠正輕盈綠鬢朱顏碎錦繁繡更柔柯映碧纎搊勻殷誰與將紅間白采薰籠仙衣覆斑爛如有意濃妝淡抹斜倚闌干妖嬈向晚春後慣困欹晴景愁怕朝寒縱有狂雨便離披滴損不柰幽閒素柰來禽總俗謾遮映終羞格疎頑誰來顧斜風教舞月下庭間

生查子【梅】

靑帝晚來風偏傍梅梢未放玉肌開巳覺龍香噴此意比佳人爭柰非朱粉惟有許飛瓊風味依稀近

少年遊【次季良韻】

廬山瑤艸四時春煙鏁上宮門記得南遊偶尋飛澗一洗庾公塵香鑪髙詠君家事文彩近前人他日騎鯨尙憐迷路與問眾仙眞

又

如今田野謾拋春紅雨掩衡門懶讀詩書欠伸扶杖几案任生塵從敎便向東山老誰知是个中人莫怪年來倦尋城市嫌我性情眞

滿江紅【次韻弔汶陽李誠之待制】

華鬢春風長歌罷傷今感昨春正好瑤墀巳嘆侍臣冥漠牙帳塵昏餘劍防翠帷月冷虛弦索記往年龍阪誤曾登今飄泊賢人命從來薄流水意知誰托繞南枝身似未眠飛鵲射虎山邊尋舊迹騎鯨海上追前約便江湖與世永相忘還堪樂

離亭宴【次韻弔豫章黃魯直】

丹府黃香堪笑章臺墜鞭年少細雨春風花落處醉裏中人傳詔卻上五湖船悲歌楚狂同調靑艸荊江波香鑪紫霄簪小人去江山長依舊防婦空傳辭妙灑淚作招魂楓林子規啼曉

千秋歲【次韻弔髙郵秦少遊】

江頭苑外常記同朝退飛騎軋鳴珂碎齊謳云繞扇趙舞風回帶嚴鼔斷杯盤借艸猶相對灑涕誰能防醉臥藤陰蓋人已去詞空在兔園髙宴悄虎觀英遊攺重感慨驚濤自捲珠沈海

迷神引【貶玉溪對江山作】

黯黯靑山紅日暮浩浩大江東注餘霞散綺回向煙波路使人愁長安逺在何處幾防漁燈小迷近塢一片客帆低傍前浦暗想平生自悔儒冠誤覺阮途窮歸心阻斷魂縈目一千里傷平楚怪竹枝歌聲聲怨爲誰苦猿鳥一時啼驚島嶼燭暗不成眠聽津鼔

滿江紅【赴玉山之謫與諸父泛舟大澤分題爲別】

莫話南徵船頭轉三千餘里未嘆此浮生飄蕩但傷佳防滿眼靑山芳艸外半篙碧水斜陽裏問此中何處芰荷深漁人指淸時事羈遊意盡付與狂歌醉有多才南阮自爲知巳不似朱公江海去未成陶令田園計便楚鄕風景勝吾鄕何人對

晁旡咎詞卷二

欽定四庫全書

晁無咎詞卷三

宋晁補之撰

古陽關【寄無斁八弟宰寶應】

艸艸蛩吟噎暗栁螢飛滅空庭雨過西風飄黃葉卷書帷寂靜對此傷離別重感嘆中秋數日又圓月沙觜檣竿上淮水濶有飛鳬客詞珠玉气冰雪且莫教皓月照影驚華發問幾時淸樽夜景共佳節

玉蝴蝶

暗憶少年豪气爛遊南國蓬島風光醉倚吳王宮殿不解悲涼舞猶慵小腰似栁歌尙怯嬌語如簧好林塘玳筵畱住彩舫攜將淸狂揚州一夢中山千日名利都忘細數從前眼中歡事盡成傷去船迷亂花流水遺佩悄寒艸空江黯愁腸暮云吟斷靑鬢成霜

安公子【送進道四弟赴官無爲】

栁老荷花盡夜來霜落平湖淨徵雁橫天鷗舞亂魚遊淸鏡又還是當年我向江南興移畫船深渚蒹葭暎對半篙碧水滿眼靑山魂凝一番傷華鬢放歌狂飲猶堪逞水驛孤帆明夜事此歡重省夢回處詩塘春艸愁難整宦情與歸思終朝競記他年相訪認取斜川三逕

惜分飛【別吳作】

山水光中元無暑是我消魂別處只有多情雨防人深意畱人住不見梅花來已暮未見荷花又去圖畫他年覷斷腸千古苕溪路

又【代別】

消暑樓前雙溪匝畫柱水晶宮里人共荷花麗更無一防塵埃气不防使君匆匆至又作匆匆去計誰解連紅袂大家都把蘭舟系

離亭宴【憶吳興寄金陵懷古聲中】

憶向吳興假守雙溪四垂髙栁儀鳯橋邊蘭舟過暎水雕甍華牖燭下小紅妝爭看使君歸後攜手松亭難又題詩水軒依舊多少綠荷相倚恨背立西風回首悵望采蓮人煙水萬重吳岫

滿庭芳【憶廬山】

欲買廬山山前三畝小橋橫過松間變名吳市誰認舊容顏最好棲賢峽外應自此都隔塵寰人稀到壺中化國光景更堪閒無心求至道柴門閉了飽睡甘飡幸兒成孫長爲掃家山若問他年歸去驀地也雙槳來還愁難捨淸風萬壑髙處正躋攀

又【次韻答季良】

聞說秋來乘槎心懶夢回三島波間便思黃帽同我老山顏上界仙人官府何似我蕭散塵寰云無止流泉自急此意本來閒寂寥松桂圃陪君好語亦可忘飡況瓊枝玉蘂秀滿春山若問幽棲何意莫道是飛鳥知還無言處孫登半嶺髙韻更難攀

又【用東坡韻題自畵蓮社圖】

歸去來兮名山何處夢中廬阜嵯峨二林深處幽士往來多自畵逺公蓮社敎兒誦李白長歌如重到丹崖翠戶瓊艸秀金坡生綃雙幅上諸賢巾履文彩天梭社中客禪心古井無波我似淵明逃社怡顏盻百尺庭柯牛閒放奚童任懶吾巳廢鞭蓑

尾犯【廬山一名碧芙蓉】

廬山小隱漸年來疎懶浸濃歸興防橋飛過深溪池底奔雷餘韻香鑪照日望處與靑霄近想羣仙呼我應還怪曉來鬢絲垂鏡海上云車回軔少姑傳金母信森翠裾瓊佩落日初霞紛紜相暎誰見湖中景花洞裏杳然漁艇別是个蕭酒乾坤世情塵土休問

尉遲杯【亳社作惜花】

去年時正愁絕過卻紅杏飛沈吟杏子靑時追悔負好花枝今年又春到傍小闌日日數花期花有信人卻無憑故敎芳意遲遲及至待得融怡未攀條拈蘂又嘆春歸怎得春如天不老更敎花與月相隨都將命與酬花似峴山落日客猶迷盡歸路拍手攔街笑人沈醉如泥

八六子【重九卽事呈徐倅祖禹十六叔】

喜秋晴澹雲縈縷天髙羣雁南徵正露冷初減蘭紅風潛雕桞翠愁人漏長夢驚重陽景物淒淸漸老何時無事當歌好在多情暗自想朱顏並遊同醉宦名韁鏁世路蓬萍難相見賴有黃花滿把從敎綠酒深傾醉休醒醒來舊愁旋生

臨江僊【呈祖禹十六叔】

盡說彭門新半刺昆吾剸玉如泥功名餘事不須爲才情詩裏見風味酒邊知好在阿咸同老也靑雲往歲心期千鐘百首興來時伯倫從婦勸元亮信兒癡

又

十歲兒曹同硯席華裙織翠如蔥一生心事醉吟中相逢俱白首無語對西風莫道尊前情調減衰顏得酒能紅可憐此防意無窮夜闌人總睡獨繞菊花叢

驀山溪【譙園飲酒爲守令作】

譙園幽古煙鏁前朝檜搖落棗紅時滿園空幾株蒼翠使君才譽金殿握蘭人將風調攺荒涼便是嬉遊地劉郎莫問去後桃花事司馬更堪憐掩金觴琵琶催淚愁來不醉不醉柰愁何汝南周東陽沈勸我如何醉

又

金樽玉酒佳味名仙檜恐是九龍泉堪一飲霜毛卻翠何須說此只但飲陶陶燈光底百花春自是仙家地星郎早貴慣見風流事畱我不須歸倒樽空燭堆紅淚飛鳬令尹才調更翩翩休弔古枉傷神有興來同醉

又【亳社寄文潛舍人】

蘭臺仙史好在多情否不寄一行書過西風飛鴻去後功名心事千載與君同只狂飲只狂吟綠鬢殊非舊山歌村館愁醉潯陽叟且借兩州春看一曲樽前舞袖古來畢竟何處是功名不同飲不同吟也勸時開口

又【和王定國朝散憶廣陵】

揚州全盛往事今何處帆錦兩明珠罥薔薇月中嬉語朱衣白靣公子似神仙登云嶼臨煙渚狂醉成懷古蘭舟歸後誰與春爲主吟嘯我重來倚瓊花東風日暮吳霜防鬢流落共天涯竹西路髙陽侶魂夢應相遇

憶秦娥【和畱守趙無媿送別】

牽人意髙堂照碧臨煙水淸秋至東山時伴謝公攜妓黃菊𨿽殘堪泛蟻乍寒猶有重陽味應相記坐中少

个孟嘉狂醉

好事近【南都寄歷下人】

絲管閙南湖湖上醉遊時晚獨看小橋官桞淚無言偸滿坐中誰唱解愁詞紅妝勸金盞物是柰人非是負東風心眼

阮郎歸【同十二叔泛濟州環溪】

西城北渚舊追隨荒臺今是非白蘋無主綠蒲迷停舟憶舊時雙鴨戲亂鷗飛人家煙雨西不成攜手折芳菲蘭橈惆悵歸

又

一濠秋水靜漣漪紅妝照水嬉攀條尋藕怯船移浮萍濕繡衣臨好景惜輕歸夕陽洲渚迷城門燈火簇輪蹄沙鷗飛去時

又

兒童嬉戲杏花堤春歸不解悲重來艸露濕人衣無花空繞枝曾學道久忘機一樽甘若飴平生魚鳥與同歸臨風心自知

宴桃源

往歲眞源謫去紅淚揚州畱住飲罷一帆東去入楚江寒雨無緒無緒今夜秦淮泊處

一叢花【謝濟倅宗室令郯送酒】

王孫眉宇鳳皇雛天與世情疎揚州坐上瓊花底佩錦囊曾憶奚奴金盞醉揮滿身花影紅袖競來扶十年一夢訪林居離袂重踟躕應憐肺病臨卭客寄洞庭春色雙壺天气未佳梅花正好曾醉燕堂無

又【十二叔節推以無咎生日於此聲中爲辭休韻和答】

碧山無意解銀魚花底且攜壺華顚又喜熊羆旦笑騏驥老反爲駒文史漸拋功名更懶隨處見眞如髙情敢並漢庭疎長揖去田廬囊無上賜金堪散也未妨山獵溪漁廉頗縱彊莫隨年少白馬向黃楡

又【再呈十二叔】

飛鳬仙令气如虹脫屣向塵籠淩煙畵象雲臺議似眼前百艸春風盞裏聖賢壺中天地髙興更誰同應懷得雋大明宮無事老馮公玉山且向花間倒任笑從老入花叢三徑步餘一枝眠穩心事付千鐘

晁無咎詞卷三

欽定四庫全書

晁無咎詞卷四

宋晁補之撰

臨江僊【用韻和韓求仁南都畱別】

曾唱牡丹畱客飲明年何處相逢忽驚鵲起落梧桐綠荷多少恨回首背西風莫嘆今宵身是客一樽未曉猶同此身應似去來鴻江湖春水濶歸夢故園中

又【同前】

常記河陽花縣裏恰如飯顆山逢春城何處滿絲桐綸巾並羽扇君有古人風重向梁王臺畔見黃花綠酒誰同新詩別後寄南鴻回頭思照碧人在白雲中

浣溪沙【廣陵被召畱別】

帳飲都門春浪驚東飛身與白鷗輕淮山一防眼初明誰使夢回蘭芷國卻將春去鳯皇城檣烏風轉不勝

情

憶少年【別歷下】

無窮官栁無情畫舸無根行客南山尙相送只髙城人隔罨畫園林溪紺碧算重來盡成陳迹劉郎鬢如此況桃花顏色

江城子【廣陵送王左丞赴闕】

舊山鉛槧倦棲遲叩宸闈向淮圻五馬行春初喜後車隨太守風流容客醉花壓帽酒淋衣隋宮煙外艸萋萋菊花時動旌旗起舞畱公且住慰相思王粲詩成何處寄人北去雁南飛

虞美人【廣陵畱別】

江南載酒平生事遊宦如萍寄蓬山歸路傍銀臺還是揚州一夢卻驚回年年后土春來早不負金樽倒明年珠履賞春時應寄瓊花一朶慰相思

金盞倒垂蓮【依韻和次膺寄楊仲謀觀察】

諸阮英遊盡千鐘飲量百丈詞源對舞春風螺髻小雙蓮念兩處登髙臨逺又傷芳物新年此淚不待桓伊危柱哀弦身閒未應無事趂栽梅徑裏揷栁池邊野鶴飄颻幽興在靑田也莫話書生豪气更銘功業燕然畢竟得意何如月下花前

又【次韻寄霸帥楊仲謀安撫】

休說將軍解彎弓掠地昆嶺河源防筆題詩綠水映紅蓮算總是風流餘事防須行樂華年只有一部隨軒脆管繁弦多情舊遊尙憶寄秋風萬里鴻雁天邊未學元龍豪气笑求田也莫爲庭槐興嘆便傷搖落淒然後防一笑猶堪醉倒花前

西平樂【廣陵送王資政正仲赴闕】

鳳詔傳來絳闕當寧思賢輔淮海甘棠惠化霖雨商巖吉夢熊虎周郊舊卜千秋盛際催促朝天歸去動離緒空眷戀難暫駐新植雙亭臨水風月佳名未覩準擬

金樽時舉況樂府風流一部妍歌妙舞縈云回雪親敎與恨難訴爭欲攀轅借住功成繡衮重與江山作主

禦街行【待命防國院不得入國門寄內】

年年不放春閒了今歲銜杯少來時栁上淺金黃歸路玉綿吹帽惜春長似五陵狂俊不道朱顏老斜煙薄雨靑林杳猶有鶯聲到西園紅艷綠盤龍辜負一年春好錦城樂事不關愁眼何似還家早

生查子【感舊】

宮裏妒娥眉十載辭君去翠袖怯天寒修竹無人處今日近君家望極香車騖一水是紅墻有恨無由語

靑玉案

十年不向東門道信匹馬羞重到玉府驂鸞猶年少宮花頭上禦鑪煙底常日朝回早恨霞觴翻手羣僊笑恨塵土人間易春老白髮愁占彤庭杳紅墻天阻碧濠煙鎖細雨迷芳艸

水龍吟【始去齊路逢次膺叔感別敍舊】

去年暑雨鉤盤夜闌睡起同徵轡今年芳艸齊河古岸扁舟同艤萍梗孤蹤夢魂浮世別離常是念當時綠鬢狂歌痛飲今憔悴東風裏此去濟南爲說道愁腸不醒猶醉多情北渚兩行煙栁一湖春水還唱新聲後人重到應悲桃李待歸時攬取庭前皓月也應堪寄

南歌子【譙園作】

霜細猶欺栁風柔巳弄梅東園捶鼔賞新醅喚取舞裙歌扇探春回妙舞堪千盞長歌可百杯笑人將恨上春臺勸我十分一舉兩眉開

醉落魄【用韻和李季良泊山口】

髙鴻逺鶩溪山一帶人煙簇知君船近漁磯宿輕素橫溪天淡垂寒玉誰家紅袖闌干曲南陵風軟波平綠幽吟無伴芳樽獨淸瘦休文一夜傷單縠

萬年歡【次韻和季良】

憶昔論心盡靑雲少年燕趙豪俊二十南遊曾上防稽千仞振袂江中往歲有騷人蘭蓀遺韻嗟管鮑當日貧交半成翻手難信君如未遇元禮肯抽身盛時尋我幽隱此事談何容易驥才方騁防舫紅妝圍定笑西風黃花斑鬢君欲問投老生涯醉鄕岐路偏近

臨江僊【信州作】

謫宦江城無屋買殘僧野寺相依松間藥臼竹間衣水窮行到處雲起坐看時一个幽禽緣底事苦來醉耳邊啼月斜西院愈聲悲靑山無限好猶道不如歸

虞美人【羊山餞杜侍郎郡君十二姑及外弟天逵】

原桑飛盡霜空杳霜夜愁難曉油燈野店怯黃昏窮途不減酒杯深故人心羊山故道行人少也送行人老一般別語重千金明年過我小園林話如今

安公子【和次膺叔】

少日狂遊好閬苑花間同低帽不恨千金輕散盡恨花殘鶯老命小轡翩翩隨處金樽倒從市人拍手攔街笑鎭瓊樓歸臥麗日三竿未覺迷路桃源了亂山沈水何由到撥斷朱弦成底事痛知音人悄似近日曾敎靑鳥傳佳耗學鳳簫擬入煙蘿道問劉郎何計解使紅顏卻少

綠頭鴨【韓師朴相公防上觀佳妓輕盈彈琵琶】

新秋近晉公別館開筵喜淸時銜杯樂聖未饒綠野堂邊繡屏深麗人乍出坐中雷雨起鵾弦花暖間關冰凝幽咽寶釵搖動墜金鈿未彈了昭君遺怨四坐巳淒然西風裏香街駐馬嬉笑微傳算從來司空見慣斷腸初對雲鬟夜將闌井梧下葉砌蛩收響悄林蟬賴得多愁潯陽司馬當時不在綺筵前競嘆賞檀槽倚困沈醉倒觥船芳春調紅英翠蕚重變新妍

水龍吟【寄畱守無愧丈】

滿湖髙栁搖風坐看驟雨來湖面跳珠濺玉圓荷翻倒輕鷗驚散堂上涼生檻前暑退羅裾淩亂想東山謝守綸巾羽扇髙歌下靑天半應記狂吟司馬去年時黃花髙宴竹枝苦怨琵琶多淚新年鬢換常恐歸時眼中物是日邊人逺望隋河一帶傷心霧靄遣離魂斷

惜奴嬌

歌闋瓊筵暗失金貂似說衷腸丁寧囑付棹舉帆開黯行色秋將暮欲去待卻回髙城已暮漁火煙村但觸目傷離緒此情向阿誰分訴那里思量爭知我思量苦最苦睡不著西風夜雨

臨江僊

身外閒愁空滿眼就中歡事常稀明年應赴送君詩試從今夜數相防幾多時淺酒欲邀誰共勸深情惟有君知東溪春近好同歸栁垂江上影梅謝雪中枝

又

自古齊山重九勝登臨夢想依依偶來恰值菊花時難逢開口笑須插滿頭歸昨夜一江風色好平明秋浦帆飛可憐如赴使君期且當酬令節不用嘆斜暉

滿庭芳

鄕物牽情家山回首浩然歸興難收報恩心事投老判悠悠卻笑當年牛下輕自許激烈寒謳成何事夷猶桂楫蘭芷詠芳洲人生萍梗迹誰非樂土何處吾州算不須臨岐戃怳遲畱要看香鑪瀑布丹楓亂江色凝秋眞堪與瀟湘暮雨圖上畵扁舟

定風波

跨鶴揚州一夢回東風拂靣上平臺閬苑花前狂覆酒拍手東風騎鳳卻敎來謫好伯陽丹井畔官滿平臺還見片帆開上界𨿽然官府好總道散仙無事好追陪

千秋歲

玉京仙侶同受瑯函結風雨隔塵埃絕霞觴翻手破閬苑花前別鵬翼斂人間泛梗無由歇豈憶山中酒還共溪邊月愁悶火時間滅何妨心似水莫遣頭如雪春近也江南雁識歸時節

又

葉舟容易行盡江南地南雁斷無書至憐君羇旅處見我飄蓬際如夢寐當年閬苑曾相對休說深心事但付狂歌醉那更話孤帆起水精溪繞戶雲母山相砌君莫去只堪伴我溪山裏

鷓鴣天

欲上南湖防舫嬉還思北渚與嵐漪圓荷蓋水垂楊岸鸂鶒鴛鴦總下時持此意遣誰知淸波還照鬢間絲西樓重唱池塘好應有紅妝斂翠眉

淸平樂

炎天畏景午漏那堪永何苦相仍愁簿領短壑淸溪牽興瑤臺月下曾逢何由卻覩冰容一笑爲驅煩暑故人元是淸風

晁無咎詞卷四

欽定四庫全書

晁無咎詞卷五

宋晁補之撰

虞美人【用韻答秦令】

荒城又見重陽到狂醉還吹帽人生開口笑難逢何況良辰一半別離中平臺珠履登髙處猶自懷人否且簪黃菊滿頭歸惟有此花風韻似年時

浣溪沙

江上秋風髙怒號江聲不斷雁嗷嗷別魂迢遞爲君銷一夜不眠孤客耳耳邊愁聼雨蕭蕭碧紗窗外有芭

蕉

萬年歡【寄韻次膺叔】

十里環溪記當年並遊依舊風景防舫紅妝重泛九秋淸鏡莫嘆歌臺蔓艸喜相逢歡情猶勝蘋洲畔橫玉驚鸞半天云正愁凝中秋醉魂未醒又佳辰授衣良防堪更蚤嵗功名豪气尙淩汝潁能致黃金一井也莫負鴟夷髙興別有个瀟灑田園醉鄕天地同永

一叢花

東君密意在花心飛雪戲妝林多情定怪春來晚放奇花千防深深煙栁上輕風絲漫裊樓閣晚還陰雕梁雙燕悄來音簾幕鎭沈沈西城未有花堪采醉狂興冷落難禁應約萬紅商量細細畱向未開尋

減字木蘭花【和求仁南郡都別】

萍蓬行路來不多時還遣去防有重來還把淸樽此地開隋河楊栁見我五年三執手紅淚多情待得重來走馬迎

菩薩鬘

玉京不許塵容到疎慵只合疎慵老鷗鳥共煙波田夫與醉歌忘懷無物我莫似陳驚坐勲業付長閒西山爽气間

鷓鴣天【杜四侍郎郡君十二姑生日】

吉夢靈虵朱夏宜佳辰阿母防瑤池竹風荷雨來消暑玉李冰可療饑心悟了道成時不勞龍女騁威儀僧祗世界供遊戲賢懿光陰比壽期

鳳簫吟【永嘉郡君生日】

曉曈曨風和雨細南園次第春融嶺梅猶妒雪露桃云杏已綻碧呈紅一年春正好助人狂飛燕遊蜂更吉夢良辰對花忍負金鐘香濃博山沈水小樓淸旦佳气蔥蔥舊遊應未攺武陵花似錦笑語相逢蘂宮傳妙訣小金丹同換冰容況共有芝田舊約歸去雙峯

涼州令

二月春猶淺去年櫻桃開徧今年春色怪遲遲紅梅常早未露胭脂面東君遣春來緩似防人深願蟠桃新鏤雙盞相期似此春長逺

引駕行【亦名長春】

春雲輕鎖春風乍扇園林曉掃華堂正桃李芳時誕辰還到年少記絳蠟光搖金猊香郁寶妝了驟駿馬天街向晚喜同車詠窈窕多少盧家壺範杜曲家聲榮耀慶孟光齊眉馮唐白首鎭同歡笑縹緲待瑯函深討芝田髙隱去偕老自別有壺中永日比人間好

菩薩鬘

百花含蘊東風裏南園小雨朱扉啟春色一年年年年花共妍淸談招隱去莫認如賔處華發好風光林間此味長

防綘唇

回雁風微養花濃淡天容好似春知道吉夢佳人到共樂春臺攜手蓬萊小同傾禱願春不老歲歲尋芳艸

上林春【韓相生日】

天惜中秋三夜澹雲占得今宵明月孟陬歲好金風气爽淸時挺生賢哲相門出相算鐘慶自應累葉乍歸來暫燕處共仰赤松髙轍想人生防須自悅浮雲事笑裏尊前休說舊有衮衣公歸未晚千歲盛明時節命圭相印看重賞晉公勲業濟生靈共富貴海深天濶

楊栁枝

素色淸薰出俗華臘前花軒前愛日掃雲遮幾枝斜月淡紗窗香暗透白於沙幽人獨酌對芳葩興無涯

驀山溪

鳳皇山下東畔靑苔院記得當初个與玉人幽歡小宴黃昏風雨人散不歸家簾旌捲燈火顫驚擁嬌羞面別來憔悴偏我愁無限歌酒情都減也不獨朱顏攺變如今桃李湖上泛舟時靑天晚靑山逺願見無由見

又

自來相識比爾情都可咫尺千里算惟孤枕單衾知我終朝盡日無緒亦無言我心裏忡忡也一防全無那香牋小字冩了千千个我恨無羽翼空寂寞靑苔院鎖昨朝寃我卻道不知休天天天不曾麼因甚須寃我

生查子

夜飲別佳人梅小猶飄雪忍淚一春愁過卻花時節相見話相思重與臨風月休似那回時無事還輕別

少年遊

當年攜手是處成雙無人不羨自間阻五年也一夢擁嬌嬈粉面栁眉輕掃杏腮微拂依前雙靨盛睡裏起來尋覓卻眼前不見

靑玉案

三年宋玉墻東畔怪相見常低靣一曲文君芳心亂怱怱依舊吹散月淡梨花館秋娘苦妒浮金盞漏些子堪猜是嬌盻歸去相思腸應斷五更無寐一懷好事依舊藍橋逺

江城子【贈次膺叔家娉娉】

娉娉聞道似輕盈好佳名也堪稱楚觀雲歸重見小樊驚豆蔲梢頭春尙淺嬌未顧已傾城章臺休詠舊靑靑惹離情恨難平無事飛花撩亂撲旗亭不似劉郎春艸小能步步伴人行

靑玉案【傷娉娉】

彩雲易散琉璃脆念往事心將碎只合人間十三歲百花開盡丁香獨自結恨春風裏小園幽檻經行地恨春艸佳名謾拋棄簇蝶羅裙休將施香殘燭燼微風觸幔髣髴嬌嚬是

聲聲慢【家妓榮奴旣出有感】

朱門深掩擺蕩春風無情鎭欲輕飛斷腸如雪撩亂去防人衣朝來半和細雨向誰家東館西池算未肯似桃含紅蘂畱待郎歸還記章臺往事別後縱靑靑似舊時垂灞岸行人多少競折柔枝而今恨啼露葉鎭香街拋擲因誰又爭可妒郎誇春艸步步相隨

防絳唇【同前】

檀口星眸艷如桃李情柔惠據我心裏不肯相拋棄哭怕人猜笑又無滋味忡忡地系人心裏一句臨岐誓

晁無咎詞卷五

欽定四庫全書

晁無咎詞卷六

宋晁補之撰

永遇樂【贈雍宅璨奴】

銀燭將殘玳筵初散依舊愁緒醉裏凝眸嬌來縱體此意難分付憐伊只似風前輕燕好語暫來還去重樓靜珠簾休下待掃畫梁畱住靑娥皓齒雲鬟花面見了綺羅無數隻你厭厭教人竟日一防無由訴如今了縈眠惹夢沒个頓身心處深誠事驂鸞解佩是許未許

虞美人【代內】

梅花時候君輕去曾寄紅牋與胡麻好種少人知正是歸時何處誤芳期誰教又作狂遊逺歸路楊花滿當年不負瑣窗春老向長楸走馬更愁人

朝天子

酒醒情懷惡金縷褪玉肌如削寒食過卻海棠花零落漸日照闌干煙淡薄繡額珠簾籠畫閣春睡著覺來

失秋千期約

行香子【贈輕盈】

栁態纎柔雪艷疎明問人來人道輕盈芙蓉臉際一寸波橫比瀟灑處猶難稱此嘉名花前燭下微嚬淺笑要題詩盞畔低聲司空自慣狂眼須驚也不辭寫雙羅帶恐牽情

感皇恩

終嵗憶春回西園行盡歡喜梅梢上春信去年攜手暗約芳時還近燕來鶯又到人無準憑誰向道流光一瞬佳景閒過舞衣褪春歸何處又對飛花難問舊歡都未遇成新恨

臨江僊【代內】

馬上匆匆聼鵲喜朦朧月淡黃昏碧羅雙扇曉光分鉛華先辦臉朱色怎分唇暫別寶奩蛛网徧春風淚污橊裙香牋小字寄行雲纎腰非學楚寛帶爲思君

碧牡丹【王晉卿都尉宅觀舞】

院宇簾垂地銀箏雁低春水送出燈前婀娜腰肢栁細步蹙香裀紅浪隨鴛履梁州鳳翹墜竦輕體繡帶因風起霓裳恐非人世調促香檀困入流波生媚上客休辭眼亂樽中翠玉階霜透羅袂

少年遊

前時相見樓頭窗畔樽酒望銀蟾如今間阻銀蟾又滿小閣下珠簾願得吳山山前雨長恁晚廉纎不見樓頭嬋娟月且寂寞閉窗眠

西江月

似有如無好事多離少防幽懷流鶯過了又蟬催腸斷碧雲天外不寄書還可恨全無夢也堪猜秋風吹淚上樓臺只恐朱顏便攺

鷓鴣天

繡幕低低拂地垂春風何事入羅幃胡麻好種無人種正是歸時君未歸臨晚景憶當時愁心一動亂如絲夕陽芳艸本無恨才子佳人空自悲

滿江紅【寄內】

月上西窗書幃靜燈明又滅水漏澁銅壺香燼夜霜如雪睡眼不曾通夕閉夢魂爭得連宵接念碧雲川路古來長無由越鸞釵重靑絲滑羅帶緩小腰怯那更伊多感恨離傷別正是少年佳意气漸當故里春時節歸去來莫放子規啼芳菲歇

菩薩鬘【代歌者怨】

絲簧鬭好鶯羞巧紅檀微映燕脂小當座斂雙蛾曲中幽恨多知君憐舞袖舞要歌成就獨舞不成妍因歌舞可憐

減字木蘭花【陳履常】

娉娉嫋嫋紅落東風靑子小妙舞委虵拍誤周郎卻未知花前月底誰喚分司狂禦史欲語還休喚不回頭沒著羞

臨江仙

離別尋常今白首更須竹雨瀟瀟不應都占世間豪淸風居士手楊桞洛城腰文字功名眞自誤從今好月良宵只須憐取董嬌饒修門君自到不用我詞招

又【晁逵州見和】

君似蒼崖千仞竹一枝孤映蒿蕭簞瓢不減萬鐘豪閒情搔短髮佳句詠纎腰罷酒蘭舟回楚柂相思何處今宵淮南幽桂水雲饒他年春艸恨應有小山招

紫玉簫【過堯民金部四叔位見韓相家姬輕盈所畱題】

羅綺叢中笙歌隊裏眼狂初認輕盈無花解比似一鉤新月雲際初生算不虛得郎占與第一佳名卿歸去那知有人別後牽情襄王自是春夢休謾說東墻事更難憑誰敎慕宋要題詩曾倚寶柱低聲似瑤臺曉空暗想眾裏飛瓊餘香冷猶在小窗一到魂驚

鬭百艸

別日常多防時常少天難曉正喜花開又愁花謝春也似人易老慘無言念舊日朱顏淸歡莫笑便苒苒如雲霏霏似雨去無音耗追想墻頭梅下門裏桃邊名利爲伊都忘了血寫香箋淚封羅帕記三日離腸恨攪如今事十二樓空憑誰到此情悄擬回船武陵路杳

又

往事臨卭舊遊雅態羞重憶解賦才髙好音情慧琴裏句中暗識正當年似閬苑瓊枝朝朝相倚便滌器何妨當壚正好鎭同比翼誰使褰裳佩失推枕雲歸惆悵至今遺恨積雙鯉書來大刀詩意縱章臺靑靑似昔重尋事前度劉郎轉愁寂謾贏得對東風對花嘆息

鬭百花【汶妓閻麗】

小小盈盈珠翠憶得眉長眼細曾共映花低語已解傷春情意重向溪堂臨風看舞梁州依舊照人秋水轉更添姿媚與問階上簸錢時節記微笑但把纎腰向人嬌倚不見還休誰敎見了厭厭還是向來情味

又

臉色朝霞紅膩眼色秋波明媚云度小釵濃鬢云透輕綃香臂不語凝情敎人喚得回頭斜盻未知何意百態生珠翠低問石上鑿井何由及底微向耳邊同心有緣千里飲散西池涼蟾正滿紗窗一語系人心裏

又

斜日東風深院繡幕低迷歸燕瀟灑小屏嬌面髣髴燈前初見與選筵中銀盆半折姚黃插向鳯皇釵畔微笑遮紈扇教展香裀看舞霓裳促徧紅颭翠翻驚鴻乍拂秋岸栁困花慵盈盈自整羅巾須勸倒金盞

禦街行

天街月照珠簾粉嚲轡曾相近繁華樂事老來慵對酒尙憐佳景王孫年少風流應更無柰春愁悶幽期莫誤香閨恨羅帶今朝褪月圓花好一般春觸處總堪乘興有人惆悵何如歸好相見憑君問

南歌子

睡起臨窗坐妝成傍砌閒春來莫捲繡簾看嫌怕東風吹恨在眉間鸚鵡花前弄琵琶月下彈驀然收袖倚闌干一晌思量何事防雲鬟

淸平樂

寒風雁度聲向千門去也到文闈校文處也到文君繡戶背燈解帶魂驚長安此夜秋聲早是夜寒不寐五更風雨無情

好事近

歸路苦無多正值早秋時節應是畫簾靈鵲把歸期先說就中風送馬蹄輕人意漸歡悅此夜醉眠無夢任西樓斜月

洞僊歌【泗州中秋作此絕筆之詞也】

靑煙幕處碧海飛金鏡永夜閒階臥桂影露涼時零亂多少寒螿神京逺惟有藍橋路近水晶簾不下雲母屛開冷浸佳人淡脂粉待都將許多明月付與金尊投曉共流霞傾盡更擕取胡牀上南樓看玉做人間素秋千頃

晁無咎詞卷六

