

淸宮詞

枝巢子

匪寇來嬪葉赫妃戎裝馬上亦如飛中宮自樹狼頭纛勁旅都歸正白旗

太祖戰勝葉赫部其汗以女弟來歸是爲孝慈髙皇后性武勇恆佐徵伐常射殺白狼懸其頭於纛淸八旗兵制正白旗隸於後

毓聖端由永福宮章皇入主慶流虹三朝玉冊分明在備受皇孫孝養隆

世祖生母爲太宗永福宮莊妃卽孝莊後順治登極與嫡母孝端並尊爲皇太后孝端先逝孝莊則備歷順康兩朝孝養至雍正朝三上尊冊冊文有云統兩朝之孝養極三世之尊親

帝系分明載后妃文皇宮內紀無遺如何三世尊親後史筆矜嚴獨闕疑

淸通考帝系考太宗后妃但有孝端而無孝莊其於太皇太后皇太后門則首孝莊而無孝端前者殆以闕疑後者特尊所生當時史臣自具苦心然於史法胥失之矣

皇父曾聞攝政呼苦心終爲啟皇圖春花秋月何人筆豈減單於謾漢書

順治初年臣工奏疏皆以皇父攝政王皇帝陛下並列今歷史博物館有太后下嫁詔書中云皇太后盛年獨居春花秋月悄然不怡云云似脫胎於單於遺呂后書論者謂卽有其事不必有是詔卽有是詔卽有是詔不能作是語終疑案也

仁壽當年住孝康衣裾云繞若龍翔兩朝異瑞同如此誕日彌宮發異香

世祖孝康後佟圖賴女初爲貴妃居仁壽宮年十五誕聖祖孕時衣裾常若龍繞孝莊太后曰吾曩育皇帝時曾有此異貴妃將誕聖子也產之日彌宮異香歷時不散

通婚滿漢始章皇入選蛾眉許漢妝金穀園中好春色弓彎云髻拜昭陽

世祖初欲以漢女備六宮選灤州侍郎石申女入居永壽宮許用漢妝後爲太后所阻石氏於康熙朝追封恪妃見帝系考及永平府誌

當年純恪降吳藩尙耿相沿接璇源明主牢籠空有意不如出塞款鳥孫

太宗第十四女純恪長公主下嫁吳應熊世祖宮中撫親王女和順公主下嫁尙之隆柔嘉公主下嫁耿聚忠然不已三藩之變

景仁宮裏瑞云屯聖祖龍興啟上元何意末年寒澈骨淒淒落葉掩長門

景仁宮卽明之長寧宮順治朝孝康居之以誕聖祖光緒朝珍妃貶於此宮有井卽妃殉處回鑑後於其旁室爲妃位以祀榜曰貞松勁艸

宮中孝懿最賢明外戚佟佳亦老成昨日玉音相問訊但稱舅舅不呼名

聖祖三後孝誠赫捨哩氏噶布拉女孝昭鈕祜祿氏遏必隆女孝懿佟佳氏佟國維女國維孝康兄外家禮數最優特命署銜書國舅某復有旨呼舅舅不名

布庫先教小內臣仁皇神武信天成摜跤從此錢糧重城外還添善撲營

聖祖欲制鰲拜先於宮中命小內侍習爲布庫滿語卽角抵世俗曰摜跤後乃選八旗之壯健者設摜跤處立善撲營其所關錢糧倍於尋常

有詔儒臣進講書關防宮眷罷傳呼花間柳下潛蹤過參奏須防哈哈珠

康熙十六年諭大臣進宮奏事講書不許放女人行走今朕親見女人仍有潛避行走者必系各門太監不行禁止如仍前不攺著哈哈珠子參奏哈哈珠子滿語近侍也

南齊侍從始文端內相勛名重史官後世但供文字役儒臣榮遇再逢難

康熙癸丑愼選儒臣入伴講讀張文端英始以翰林供奉內廷初賜邸捨於瀛臺西後令處乾淸宮之西南曰南書房上所舊禦讀書處也日召入懋勤殿講經史畢諮商庶政非後來南齊翰林所得擬也

天才巧制變匏瓠幅幅龍鸞山水圖植物也能遵造化不教依樣畫葫蘆

聖祖嘗出新意制各種模範罩未結成葫蘆上迨長成花紋隱起制以成器今得其一價尙兼金

髙槐大柳傍宮墻入奏瀛臺趁早涼舉网得魚歸去樂不須割肉羨東方

康熙二十六年六月駐瀛臺避暑諭令橋畔設罾网諸臣奏事畢各就水次舉网得魚卽以攜歸

盛世元音出禦裁深宮量黍驗飛灰尙衣傳諭周淸客教向江南選笛材

世祖精音律制盛世元音諸譜作九宮大成嚴審布黍量計之法諭蘇州織造李煦徵淸客周某入京並令於浙江省采辦中笛管竹材

旃檀佛像入宏仁聖母來瞻頂禮親識得大雄悲憫意不堪低首看乾坤

旃檀佛像自西來聖祖作記謂至康熙初已閱二千六百五十年乃於太液池西建宏仁寺奉焉太后率宮眷同往瞻禮髙士奇記云像五尺鵠立上視

禦園春滿海棠遮絳雪軒前一片霞昨日西川新奏進瓊枝賜號太平花

禦園絳雪軒海棠極盛康熙間四川奏進瓊花命植軒外賜名太平花

蘇臺玉蛹玉無瑕令箭頒來爲進花終是聖明防物議親臣密疏奏官家

懋勤殿有王鴻緒密折三十件皆刺探密報之事一折報範溥買蘇州女子案云前因進花給以令箭遂彊買平人子女皆托名禦前人員名色有小手玉蛹之稱男曰小手女曰玉蛹又第二十二折後朱批云範溥之事並無一人知道若有說出除非侍衛馬五

蘇浙南巡六度臨宮中從此有南音侍書未久攀髯泣永巷淒淒白柰簪

聖祖晚年宮中始有漢姓女子六七人傳多蘇杭籍然皆無位號至六十一年始尊封貴人或稱庶妃列帝系考

大行遺柩在宮闈宮眷哀號奉禮儀聞道嗣皇哀痛切哭臨先已責宜妃

康熙大喪宮眷柩前哭臨宜妃以疾用軟榻舁往奉嗣皇嚴諭切責按宜妃郭囉羅氏爲允禟生母此諭殆宣夙忿然遺殯未寒已責諸母宜史家之貽爲口實也

紀綱整肅自中宮玉食原應四海供竹子院中昨設宴進鮮恁與大家同

雍正上諭昨日竹子院設座朕筵中所有之物中宮筵上亦有傳諭茶膳房凡外來進鮮之物原爲進朕中宮所用如何與朕相同

六宮總攝被玄纁天后鑾儀一半分惇肅獨全終始禮家書不發大將軍

淸宮制後以下皇貴妃最尊可總攝六宮事卽副後也憲宗惇肅皇貴妃年遐齡女大將軍羹堯妹最謹愼偶有家書必先呈禦覽故得全始終禮

貴人不入玉鉤斜奉禦曾經侍大家未向東皇沾雨露別開園寢傍蘇媽

雍正六年諭今日總管奏易貴人之事似此貴人入陵尙可若隨常加封者則不可凡未曾奉禦皇考之貴人或在圍外或在蘇媽裏姑左右另建園寢案康熙朝列入帝系考之貴人七庶妃十無易姓者知此外之遺漏尙多蘇媽裏姑亦不知何人待考

祀竈儀從憲廟開龍衣三拜禮親裁宮中子夜燈如月知是坤寧送燎來

康熙以前祀竈不入宮禮至世宗始定其儀於坤寧宮帝三拜後送燎望燎祭品黃羊一籩豆三十三見髙宗祭竈詩注

憲皇六子已同封何用譸張鳳換龍總爲六飛曾式墓至今野語紀齊東

野史紀憲宗命海寧陳相國抱新生子入宮及出則女也故有鳳換龍之說案帝系考世宗十子四殤六封非無後也何用爲此殆由髙宗南巡祭海寧墓故生此臆說耳

憲廟曾聞重密宗替身特許住新宮黑經祕授傳心法差喜還無演揲風

世宗潛邸捨爲雍和宮有所謂大喇嘛者卽帝之替身也誦黑經能令仇者失心或致死相傳世宗親受之故勢張甚然淸淨非如元宮演揲兒法也

玲瓏佛手奉先生小女王家長養成門外天風聞笑語璆然不隔佩環聲

雍正定皇八子罪謂允祀福金以佛手一盤賜何焯並將焯小女撫養邸中又棹侍允祀讀福金過書房笑聲大縱皆罪案也

憲皇倉猝逝離宮嗣主摧哀苫塊中不許風聞妄傳說恐妨哀痛切慈衷

世宗猝崩髙宗諭太監及侍奉女子務要太后寬心不許風聞妄行傳說宮禁之中凡有外言不過太監等得之市井傳聞多有歧誤凡外間閒話無故向內廷傳說者或查出或犯出定行正法案此諭載在宮史可見當時流言非無因也

珍重交通斷禁垣新皇嗣位奉慈萱外家舅舅原親切不許輕逾蒼震門

乾隆元年諭朕聞前有皇太后之弟謝恩竟進蒼震門爾等查明旋又諭蒼震門亦系宮闈之地未奉旨意豈可擅將外人領入門內

暢春園裏駐慈幃外氏來探有定期敕諭兩家園總管先除門籍悟眞尼

乾隆三年太后駐暢春園髙宗諭總管李英謝成外祖父母以時進見則可其餘人等槪不許時常請見悟眞庵之尼僧尢不可聽其入內

不教玉女妄傳言那許支機出斗垣一代宮闈嚴整法早防外戚似陰樊

乾隆諭諸太妃母妃皇妃不可將宮中所有移入本家亦不許向內致送已出宮女子不許進宮請安亦不許首領太監傳信

離宮夜起望昆明奕奕珠光寶气橫天錫禦冠珠頂至葫蘆新式蚌胎生

髙宗於靜宜園夜望昆明湖有奇異光彩隨月盈虧命漁人捕得巨蚌中有二珠大小相連若葫蘆形寶之用爲朝冠頂珠

鳳艒南巡奉聖慈中宮同出不同歸梓園夜啟東華入宮女如花盡縞衣

髙宗與孝賢後奉太后南巡歸至濟南後疾作舟行至徳州後崩遂兼程返命啟東華門宮眷縞素迎梓宮入成喪

正位坤寧十五年南遊有旨放先還無人爲買相如賦典禮終難擬孝賢

髙宗後納喇氏自皇貴妃攝六宮事十五年冊爲後同奉皇太后幸江浙以疾令先歸三十一年薨詔謂其迹類瘋迷飾終典禮不得循孝賢例葬以皇貴妃禮

杖下桃花似雨飛朝來有旨貶惇妃苦桃命薄君恩重不許宮中更樹威

乾隆四十二年惇妃以責斃宮女奉旨嚴飭降爲嬪其宮監失救護勸阻者責有差

南向丹梯寶月開香妃曾此望家回小樓一角遙相對下有天方聚族來

南海寶月樓下臨西長安街街南小樓對轉俗呼寶月樓曰回妃望家樓街南之樓卽其家族所居妃以時登樓眺望其家人亦得於對樓瞻禮樓下曰回回營天方人聚居處

乾西二所起潛龍命攺重華體制崇新歲官家親侍宴瑤池王母坐當中

皇子所居曰阿哥所乾西二所髙宗成婚後賜居旣卽位攺建重華宮每歲新正侍孝聖太后作家宴於此詞臣茶宴亦恆至焉

年年臘朔禦重華賜福蒼生筆有花禦墨龍箋書福字近臣分載福還家

乾隆間每歲十二月朔懋勤殿太監陳龍箋墨海及賜福蒼生筆於重華宮帝親書福字分賜禦前書房王大臣

大雪茫茫柳絮飄芒鞋氈帽善摹描古稀天子逢幾暇自譜新聲和玉簫

髙宗精音律今北曲之花子拾金其自制也年七十有璽曰古稀天子

南巡聽得采蓮歌流入圓明福海波八闋新詞天藻麗芰荷風裏唱宮娥

圓明園有水曰福海髙宗南巡歸制采蓮歌八首夏日園居恆命宮人於荷花深處歌之

寶樹銀丸照眼明蓬山翠粒迓長生菊花塡漆玲瓏盒九九陳來壽域閎

乾隆慶太后七十壽進呈九九塡漆盒其進果曰瀛海驪珠﹝龍眼﹞上苑瓊瑤﹝栗﹞昆圃長春﹝延壽果﹞玉池蓮顆﹝建蓮﹞仙露明珠﹝葡萄﹞絳囊仙品﹝荔枝﹞寶樹銀丸﹝白果﹞安期珍品﹝白棗﹞蓬山翠粒﹝松子﹞

以天下養博康娛親繪共球職貢圖蕉布花氈來絕域銀絲金帕進痕都

越日進禦繪萬國共球圖及藩屬貢品中有琉球蕉布伊梨花氈痕都斯坦銀絲緞金花手帕

三班九老集慈宮飭繪新圖艾啟蒙百二十齡老司業也扶鳩杖祝堯封

太后八旬萬壽詔文武致仕大臣中之髙年者曰三班九老遊香山命畫工艾啟蒙爲圖致仕九老錢陳羣領班司業銜王世芳殿焉王年百二十歲

萬佛樓成萬壽辰壽金先爲鑄金身一官一佛臣工獻媚佛還須媚一人

乾隆十五年孝聖太后六十萬壽建萬佛樓於北海宮中發壽字金寶鑄無量佛二樓具萬龕凡京師王公大臣及外省大吏各獻金佛像一以實之

聖祖前徽繼聖孫宴開千叟入宮門丹除黃髮傞傞舞親爲耆年倒玉尊

康熙五十年兩開千叟宴於乾淸宮設幕丹墀皇子皇孫周行視膳年九十者召至禦前侍食恩賚甚渥

長春居士撫琴圖道貌深衣與古居卻禁諸臣言復古通天冠與絳紗襦

髙宗諭駁羣臣議復古衣冠云元金易服國祚不永但能修省一心自可對越上帝何必通天絳紗哉然宮中所存長春居士撫琴圖及其他行樂圖皆仍古衣冠

陰陽調變屬公孤問喘居然丙吉徒會得君王勤稼意相臣親仿五牛圖

髙宗春耦齊詩注唐韓滉有五牛圖明項聖謨曾臨之故大學士蔣廷錫復有臨本向俱入內府因合篋棄齊中

和嘉主第近花園冬日親臨出禁垣歸向瀛臺勤武備冰鞋隊裏八旗翻

乾隆皇四女和嘉公主下嫁福隆安十年冬兩度蒞臨旋至瀛臺閱冰嬉見實錄

防微杜漸意殷勤生恐靑宮寵阿云一自蛾眉歸邸內母家空盼薛靈蕓

乾隆諭賞十一阿哥之殷姓女子其母兄來府探視應令回籍不許倚恃生事

皇家體制異尋常別字稱呼戒眾王不許鏡泉輕署款腐儒習气責書房

髙宗見十七皇子所持扇書畫署款曰兄鏡泉作詢知爲十一皇子諭書畫尙可但不應妄署別號染師傅陋儒習气

成王廢學事非輕姬聖曾聞撻伯禽四代書房原盛事蒲鞭那便責先生

乾隆五十四年上書房集皇子皇孫皇曾孫元孫四代於一堂以師傅曠誤更易降責有差閣學阿肅達椿均革職各責四十板仍在書房效力行走

亭前垂柳待春風珍重親塗一畫紅九九圖成春已至宸居眞可亮天工

髙宗於每歲冬至日飛白書亭前垂柳珍重待春風九字字九畫日以朱塗一畫圖完而九九﹖

∠錄尥跫Ю裼屑﹖諸孫降等漸相差殷勤告誡皇孫女尊事姑嫜往汝家

公主下嫁禮絕家人乾隆晚年諭諸皇孫女應與翁姑講家人禮不得援公主例至宣宗固倫公主下嫁柰曼王子始定與翁姑見時相對請安禮

孝賢鸞馭去長春翟茀釵鈿色色新長婦承家應有主珠冠珠串拂輕塵

乾隆六十年十二月諭長春宮供奉孝賢皇后東珠頂冠東珠朝珠嗣皇帝卽位後皇后卽可服用

少年勇略起椒房勛業原堪異姓王要使功名同嫖姚武勛以後有文襄

福康安以孝賢後侄少年立功髙宗篤念孝賢絕寵待之生封貝子歿贈郡王淸外戚異姓王自武勛王揚古利後文襄一人而已

十全天字坐髙軒講武頻聞集漢蕃歲歲年班親賜宴錦衣花帽拜鳥孫

紫光閣中宮講武校射處乾隆朝十戰伐皆有功自號十全老人每歲外蕃王公年班來京恆以正月宴閣中後遂以爲例

如何正寢忽成災泰極應知否漸來愛將不還川楚擾上皇空望捷音回

乾隆授受禮成後乾淸宮災福康安歿於軍川楚之亂起殆所謂滿盈之極也彌畱中猶西望捷音見仁宗哀詔

當日離宮產聖人居然天地一家春母緣子貴成追冊兆啟當塗繼統新

貴妃魏佳氏產仁宗於圓明園之天地一家春乾隆六十年將授政乃追冊爲孝儀皇后

靑宮斂手畏權威如意親呈事已遲不逐鼎湖終棄市南山罪案豈能移

和珅當權久諸皇子深嫉之迨仁宗儲位內定和先處如意以表意然無及矣諭者謂和不殉髙宗終無全理卽先處如意亦大罪之一也

銅山金穴爲誰忙分取長生付眾王靑瑣赤墀連甲第戲言剪葉已封唐

仁宗將籍沒珅家命諸兄弟各言所欲慶郡王永璘年最幼戲言吾無他求得其宅可矣遂以予之時頗有疑朝廷利和家財者因屢諭辯明復取數質庫分予諸王然以抄單衡之殊戔戔耳

撫育同懷幼弟恩宮中齒徳太妃尊申明家法由親始不許乾淸更上門

仁宗母孝儀後先逝同母弟慶郡王永璘幼撫養於穎太妃太妃七十壽慶王備物稱祝以未先奏聞嚴旨譴責退出乾淸門交宗人府議處

少年皇子入書房何故宗藩送禮忙文玩卻回鳥布撤也應悔煞肅親王

嘉慶時以三阿哥入書房肅王永錫送文玩玉器嚴諭切責卻所進物並開去所兼一切差使鳥布滿語差使也

凶頑何只似張差五步王衣濺血來宮衛森嚴何所用護軍故事喚腰牌

嘉慶時成徳國犯禦事主謀何人無從究詰亦疑案也然事變後諸諭但責門禁不株連興獄猶爲能得大體

邪教流傳竟滿宮枉拋川楚九年功林淸似爲宣宗起一霎晴雷震太空

川楚之亂綿歷九年僅得平定重熙累洽之後民力從此殫矣林淸猶其遺孽一呼犯闕奄人寺宦多其子弟可危孰甚鳥槍一舉儲位遂定無雲而雷殆有天意

帝力難回母后威孝全遺事最堪悲落花風裏啼姑惡盤水溫成總可疑

宣宗孝全後暴崩或云遇鴆宮中事祕莫能明也孝全之謚亦宣宗所自定

乾淸門禁過長秋宿衛周防盡滿洲那有漢兒深夜入椒風敕取美人頭

宣宗時有浙人漢侍衛王某罷職歸自云在乾淸門上時某夜有太監召入見帝授以刀命至某宮第幾室取婦人首覆命云云時士大夫頗有紀述之者此齊東語乾淸門禁𨿽交泰之災林淸之變非合符不能啟其侍衛值宿皆滿蒙親貴漢侍衛但能在大門行走耳武夫或以震鄕裏而士夫信之以其事奇而艷也

宮槐曉色上宮鴉內裏傳呼到尙茶知有外臣來入觀官家今日禦文華

文宗始於文華殿見外賓觀日命尙茶正備茶

朝來折得牡丹新分占圓明貯四春鏤月開云亭館麗阿房一炬化飛塵

文宗嬪禦有所謂四春並住圓明園牡丹春最寵幸所居曰鏤月開云偉麗爲園中冠圓明災後遺址猶可尋

遺容行在奉先皇顚沛何嘗孝治忘聞道君王思奮武詔書索取虎神槍

圓明災後文宗於行在諭畱京大臣寶鋆請皇考禦容供奉行殿又諭虎神槍奇槍藝威花槍一對風俱交禦槍處送來皆帝所習

離宮驚變常嬪逝環珮難歸月下魂蟒罩彩棺深夜出深深埋玉在田村

圓明之災常嬪因驚溘逝內府大臣寶鋆奏未設儀仗僅用紅蟒罩夾杠乘夜將彩棺送至田村暫安地所將土掩實

熱河龍馭忽賓天窺鼎當時有巨姦定策從容回造化兩宮同道復同賢

文宗崩熱河載垣端華肅順窺伺神器慈安慈禧同心定策從容返京

同道堂中小印行東西兩聖佐承平如何一慟蒼梧後淚盡娥皇剩女英

同道堂中小印文宗以賜兩宮共理萬機者也慈安之崩先無病狀外間疑之然宮中事祕莫能明也

行圍南苑八旗兵兒戲眞同灞上營雉兔一雙新買得報功便欲取花翎

穆宗嗣位有志講武八年秋行圍南苑八旗將士爭購雉兔插矢請功有得勇號花翎者

狹巷何人是李師道宗微服事堪疑導遊王黼原應逐第一先當斬太醫

穆宗之崩相傳爲惡疾咸歸咎於王慶祺之導爲微行然觀翁文恭日記逐日所記病情則確爲天花內陷也翁與王同行走弘徳殿夙不相能應不肯爲王開脫

回天無力已堪嗟何意威姑責問加仰藥自隨龍馭去女宗不愧狀元家

穆宗之崩孝欽以不能調護責孝哲復不爲立嗣遂仰藥殉孝哲崇文忠女文忠以狀元爲揆席及庚子之亂舉家殉國

瑜瑨同時事穆宗道人懶夢畫尢工漱芳齊內芝蘭室榮惠猶畱冊賓紅

穆宗瑜妃工畫晚年號懶夢道人瑨妃能書冊封榮惠太妃國變後居漱芳齊之芝蘭室移宮時太妃印章猶在案上

私見難拋在握權吳君屍諫亦徒然大臣自是無韓範章獻如何肯撤簾

徳宗以弟承兄論者謂出孝欽私見以太皇太后不復能垂簾也柳堂屍諫關後來時局甚大觀於宋章獻撤簾事惜當時大臣之無人

當年九老福慈寧曾寫詩歌上禦屏欲踵前蹤傳盛事更誇福祿壽三星

髙宗奉孝聖太后於慈寧宮八旬萬壽禦書九老歌屏以稱祝孝欽謂慈寧宮吉亦居焉命婦二恆侍左右一榮文忠夫人一尙書懷塔布母宮中稱福祿壽三星福謂孝欽祿指榮夫人壽則塔母年最髙也

選婚偏愛侄從姑從此宮中意見殊且喜外家愚且魯不曾召亂似新都

徳宗選婚本屬意花沙喇女孝欽力主聘其侄宮中意見所由起也隆裕父桂祥不甚解書一任工尙苦畫押之艱辭去故有漢王氏之勢而無外戚之禍

徳宗末造覯艱難婚禮非祥事可嘆先遣祝融爲肆虐蘆棚包裹假天安

光緒二十年正月大婚十九年十二月天安門災修復不及由棚匠以蘆爲之包裹其外與眞無異而其中不可問識者以爲非吉

魚水宮中總未諧投梟博笑志堪哀他年擲璽悲文母鸚鵡前頭親見來

徳宗與隆裕初不睦後乃和諧某宮監言某歲除夕帝與宮眷侍太后爲意錢戲太后起更衣後私啟盒視帝乃大勝由是轉睦隆裕性惇厚𨿽上迫姑威而於帝調護猶備蓄一五色鸚鵡善解人意宮車旣出遂緘口不言

六詩三筆擅淸才承寵應爲見嫉媒宮禁交通寧有迹歲寒難保兆堪哀

徳宗珍妃尙書長敍女伯父長善任廣州將軍子志銳等皆有才時文廷式在其父廣州守任所與志氏昆弟交未嘗授妃讀也妃旣貶志文皆放逐先是志鈞爲詩鐘分詠李延年瓦松云可憐兄妹承恩寵未必風霜耐歲寒識者訝其不祥

髙年堯母重親親喜作牽絲月下人手取金釵來插定阿哥格格謝慈恩

孝欽晚年喜爲人主婚歲仲春召近支宗室及外戚大臣家子女及歲者集宮中爲之指婚女子被指定者以金釵插其髻曰插定令全福命婦往通兩家曰拴婚太太

婉孌緹縈省父時寧知冊載主安危至今攬翠軒前額傳是文宗禦筆題

孝欽召見某提牢詢監獄事甚悉以嘗省親入之也相傳名曰翠文宗題北海攬翠軒額所以志云其事無徵然某宗室督學時翠字與握瑾懷瑜皆禁殆非無因

六龍西幸嘆蒙塵豆粥難求易水濆舊相遊園曾被譴終憑再起轉乾坤

李文忠嘗以私遊圓明園獲譴實則圓明早成瓦礫場矣豆粥難求旋乾轉坤並見庚子詔書

玉虎牽絲水尙香淒淒梧葉落金牀蛾眉宛轉君前死辱井何嘗似景陽

庚子西幸孝欽於倉卒中賜珍妃死景仁宮中

內家遄反自西安乍上飈輪各解顏閒殺鵝絨黃緞幕玻璃窗裏看西山

宮眷自西安回花車設備極華貴窗幕悉以黃色鵝絨爲之然皆髙掛便覽風景也見法人車總管筆記

紫光燕九享羣藩雜技兼傳小過堂伏地更番人數五居然節奏應宮商

光緒初年燕九日宴藩於紫光閣孝欽命演小過堂技蓋健銳火器兩營小兒五人一排伏地放槍見翁文恭日記並云皇上意頗厭之

煙火神奇切末排日長用此慰慈懷宮中百色驚妖露宜有紅蓮聖母來

頤和園戲臺皆用奇巧機關爲切末神自云端人行臺上鬼自地湧出所演率西遊封神諸劇深入人心宜有庚子之亂

館名如意集羣英誰似丹邱鑑賞精惟有滇南女淸客慈寧日召繆先生

如意館在南花園外爲內廷畫師供奉處孝欽工畫所賞者惟滇南繆素筠女士工花卉時爲代筆日召入內宮中皆稱之曰繆先生

沁水園林徳勝開引池特許玉泉來晚年十剎居榮壽仙館同時付創灰

仁宗女下嫁棍貝子賜第徳勝門內特許引玉泉水入邸中孝欽養恭王女封榮壽公主有避暑園館在十剎海旁今皆夷爲民居

王女先朝入禁中例隨和碩晉崇封固倫黃轎非常錫榮壽當時禮最隆

淸制中宮所生女封固倫公主妃女封和碩公主王女養宮中者亦封和碩惟孝欽養恭王女封固倫大長公主賞坐杏黃轎歷朝所未有也

十洲三島集仙娥髙會瑤池笑語和共道東方老王母不輸西土聖維多

西巡回鑾孝欽力講外交使館眷屬時召入宮款洽甚至咸稱爲東方維多利亞

卅年手定中興業一怒終貽末造哀他日史官論功罪應持彤管費疑猜

孝欽功罪論定實難若其生平則某西人之論曰凡太后所行之道有足爲障礙者如石與木自然僵僕鳴呼此語可謂嚴冷而深曲

故妃空欲守陵園世變俄逢翠袖寒玉女洗頭盆已失淒涼侍婢賣珠還

瑜瑨瑾三妃送孝欽殯請守山陵加崇封號以慰之始還宮俄值移宮聞瑜太妃嘗以所寶洗頭盆囑某詞臣爲易價竟幹沒之

特晉宮銜赫鷺賓有兒求試亦能文忠誠那及莊師傳饘橐相從出禁門

總稅務司英人赫徳在中國任事久漸染華風字曰鷺賓特恩晉宮保銜其子名赫承先幼習華文工制藝楷法求入順天籍應試

賞舉人末年復有莊士惇充西文教習性忠誠於移宮之役奔走甚力

觀軍容使李蓮英隨節來觀海上兵自謂但供扶掖役汾陽坐位敢相爭

醇賢親王出閱海軍孝欽命太監李蓮英同往名曰侍王起居外間率以欽使待之供張次王一等而已

姊妹歸從海上帆舌人新燕解呢喃包衣家世同奴僕何日曾加郡主銜

裕庚使法歸任內務府大臣本內府包衣籍也其女入宮爲譯人孝欽寵待之異於他宮女然其自著記錄稱父曰公爵自稱爲郡主其書流行海外殆別有用意

蛾眉通籍竟朝天來預西池王母筵難得東皇一回顧也應愁煞李延年

李蓮英妹有殊色通籍宮中時得謁見徳宗然未一加盼睞

委裘家法數能詳始末皆由攝政王黃﹝衤﹢羅﹞啼痕猶尙在須臾典禮已收場

宣統登極時啼哭攝政王曰皇帝莫哭一會便完了此語聞之前引大臣熙彥

天安門卽舊承天重建初當順治年丹綍銜從金鳳嘴百官跪聽詔書宣

禁城南門曰天安初名承天順治八年重建易名有大慶典覃恩宣詔樓上設金鳳銜詔書下降

三門五鳳郁嵯峨三殿深嚴次第過品級石閒丹陛靜聖人看版到中和

天安端午爲前朝三門惟午門有四樓輔之俗稱五鳳樓太和中和保和爲三殿陛下列小石山曰品級石禦殿禮久不行遇大祭祀蒞中和看祝版

章皇宸翰在乾淸正大光明世世承禁匾宮中推第一他年於此作金滕

三殿乾淸宮爲皇居正寢有世祖匾曰正大光明淸制不建儲歷朝皆密書應繼之名藏匾後

禦門典制久停來巡幸園居歲幾回怪有諫臣譏聖徳朝門常是不開開

舊制帝日禦乾淸門聽政自巡幸園居此制漸廢故胡中藻詩有宰相皆成無病病朝門常是不開開之譏然𨿽不禦門而未嘗一日不辦事

齊戒人皆佩小牌法宮髙拱肅宸懷太常奏奉銅人入行走乾淸右側來

致齊日宮中行走皆佩齊戒牌太常寺進銅人奉置乾淸門左側案上行走者皆從右門

管理昭陽十二宮同稱主位體尊崇貴人答應兼常在名位須由產鳳龍

宮制後以下有皇貴妃貴妃各一妃四嬪六分領十二宮皆稱主位其下爲貴人常在答應承禦生阿哥公主則升入主位

昭仁弘徳兩邊分更次端凝與懋勤南出上書房已近書聲風送禦門聞

乾淸左右兩殿曰昭仁弘徳稍南曰端凝懋勤更南曰上書房阿哥讀書處康熙詩注禦門聽政之暇聞讀書甚可樂也

端凝南去自鳴鐘舊制由來內庫同歲入廣儲銀五萬隨時恩賞啟黃封

康熙初英吉利進自鳴鐘置端凝殿南後移於交泰殿相沿呼舊置處曰自鳴鐘內府錢糧事例每年向廣儲司領銀五萬兩交自鳴鐘庫存貯應用雍乾宮中上諭動用自鳴鐘銀兩指此也

典學當年蒞懋勤石渠天祿列西淸南齊不盡由科第查李梅髙野翰林

懋勤殿聖祖讀書處其南廊爲南書房初惟張文端以侍講入值此爲南齊供奉之始文端有詠懋殿古梅所謂長興詞臣紀歲華者是也繼而查初白李復堂以舉人梅文穆髙江村何屺瞻以秀才亦入焉時有野翰林之目

永福紅梨掌故花棠嬌李白漫相加梨云委地東風軟抹上天邊一片霞

永福宮中有紅梨花髙宗屢詠之所云李花太白海棠紅斟酌纖穠人禁業者是也

重華毓慶極丹靑兩代潛龍起巨溟金匱不煩開禁匾分明少海耀前星

乾隆爲皇子賜居西二所後攺建重華宮嘉慶爲皇子賜居毓慶宮並賜題所居曰繼徳堂淸代𨿽不建儲已隱示承統之意

四庫書成閱十年宮中特詔建文淵範家天一堪摹仿文溯津瀾此最先

四庫全書自乾隆癸已迄壬寅垂十年全書第一分告成先是仿範氏天一閣式建文淵閣於文華殿後爲文溯文津文瀾之先河書旣成宴勞在事諸臣於文淵閣

古香近接澹宸懷夏日齊居到抑齊芥蒂胸中全去淨金仙影裏佩牙牌

重華宮東廡曰古香齊西廡曰浴徳殿殿南曰抑齊髙宗晚年遇致齊日或不入齊宮而居抑齊有夏日齊居抑齊詩云但使胸中無芥蒂又云壁畱亥字銅仙駐浴徳殿浴室仿土耳其式

坤寧暖閣坐中宮陪祀隨來主位同拍板神弦巫女唱內家不攺滿洲風

滿洲舊習祀神於寢坤寧宮正寢也故正月朔與每月朔堂子迎神歸咸祀於此祭畢後率妃嬪坐東暖閣受胙聽女巫拍板奏神弦用滿語歌送神曲

坤寧宮後禦花園堆秀云根石洞連摛藻堂邊一株柏銅柯黛色產何年

坤寧宮後爲禦花園石山正中有洞曰堆秀左側題曰云根東爲摛藻堂有柏奇古髙宗題詩有云厥壽少當四百年又云洪宣承平此曾閱蓋明初植也

雨花閣下英華殿七樹菩提應七星道是九蓮菩薩種枝枝葉葉總長靑

壽安宮北雨華閣又北爲英華殿皆供佛庭有菩提樹七相傳爲明李太后植卽俗稱九蓮菩薩也植七樹應七星今但存二株

宮眷經行在順貞門臨麟趾與千嬰阿哥昨日蒙嚴譴理髮緣何召市民

順貞門宮眷所出入旁臨麟趾千嬰門阿哥所在焉宮中理髮由按摩處承役某皇子偶召民間匠入內剃頭得旨嚴責

阿哥所內四餘堂以智全身愼郡王不使黃臺瓜摘盡始終恩禮信賢藩

世宗嗣統諸弟幼者仍養宮中愼郡王允禧以四餘名堂曰除惡樹徳以餘慶捨巧用拙以余智知足安分以余樂存理遏欲以余壽髙宗時爲皇子爲作四餘堂記

伊裏聲中日幾回四周墻子下朱車九重嚴密飛難入禦座何由鼾睡來

諸宮門護軍守之王大臣過則呼伊裏滿語起敬也宮墻海墻皆曰墻子分段巡邏曰下朱車光緒末年忽有妄男子白晝酣眠保和殿禦座上殿扉嚴鐍亦不知何從入後乃以風人了之

太液池邊韻古堂金聲玉振協鏗鏘鏄鐘忽自臨江出根本休教萬事忘

乾隆時江西臨江縣獻古鐘十一辧爲周之鏄鐘命工補一以應十二節以玉磬制爲中和韻樂陳瀛臺旁之蓬瀛在望更題額曰韻古堂

阿哥十四讀書時香戾猶沿舊匾題七十餘年歸政近掃除塵壁更題詩

樂善堂集香戾殿詩注殿乃明時舊名雍正二年皇考命讀書於此予年方十四條已七十餘年歸政余兩年彼時得息肩可以一編自怡

今日頤和年盛海棠烘天炤海署花王滄桑閱盡垂垂老猶向人間冠眾芳

頤年卽舊崇雅殿後以宴宗親攺名惇敍者也崇雅舊額移置丰澤園西院中海棠二株廣蔭一畝花時最盛猶爲京師冠

西苑東偏畫舫齊方池一鑑淨於揩狀元府第何年事傳自明時已喚來

西苑春雨林塘後方池如鑑四周以廊澄波照映池北爲畫舫齊髙宗詩所謂畫舫予所喜云舟不是舟者是也俗呼狀元府蓋始於明代淸初宮諭已以此呼之

蕉園名自醮園畱萬善門中桂殿秋宮眷當年難擅入月圓今日奉宸遊

蕉園卽明之醮園神宗修道籙處舊有碑母許宮眷輒入今撤去建萬善殿供佛髙宗有中秋日侍皇太后萬善殿瞻禮詩

淸宮詞﹝下﹞枝巢子

倚晴樓起到分涼俯視漪瀾舊有堂北上五龍亭上望仙山樓閣海中央

漪瀾堂據瓊島北麓略仿金規制爲之正中北向爲碧照樓左右環繞者東起倚晴樓西盡分涼閣坐五龍亭南望眞仙山樓閣也

流杯亭沼似滄浪旁有當年田字房二十三圖繪耕織燕閒農事未能忘

樂善堂集田字房記云其北則稻田數畝重農之心𨿽於燕閒遊觀亦未能忘也案房址當在流杯亭側又康熙乾隆皆有耕織圖詩二十三首

三希名帖妙雕鎪石刻嵌存閱古樓朝局已隨人事攺墨花猶帶古香流

延光殿延樓二十五楹嵌三希堂法帖石刻於壁題樓曰閱古

不折錢糧竟破家靑奴大小總堪誇靑芝米氏園中物流俗傳聞事恐差

北海瓊華島石元時移自艮嶽民間運石準折糧稅故俗稱折糧石圓明園石有稱大靑小靑者則俗呼曰破家石相傳石產太湖揚州某醝商因獲咎請運石自贖竟以破家云然觀髙宗詩注靑芝秀爲米萬鐘家物未至米氏園而委於途然則所謂破家殆指米氏耳

塵土燕郊玉甕藏一朝洗剔入乾光禦題盡處臣工和輝映雲龍黑白章

玉甕初在燕郊破廟道人以貯齏菜髙宗物色得之辧爲元代物容酒十餘石白質黑章刻作波濤海若狀極瑰麗於承光廟構石亭置禦題於腹臣工和章鐫亭柱

兩朝宮史紀承光金栝蒼蒼玉甕旁金殿何年迎玉佛人天寶相映輝煌

乾嘉宮史紀團城但有金代栝與若玉佛像當是道光後所供承光殿舊名金殿亦名團殿

阿房一炬惜圓明烽火三山事可驚殉職雙雙文與泰算來不愧守閽臣

圓明園初爲雍邸賜園世宗朝乃取三山九園並入之咸豐十年八月二十二日英法兵焚圓明次日掠淸漪又次日掠靜明惟靜宜園未往三園亦稱三山圓明焚時大臣文丰投福海死淸漪被掠員外郎泰淸舉家自焚

預兆姑蘇屢省方桃花塢裏貯春光靑宮他日重華建禦集還編樂善堂

圓明舊有桃花塢雍正時賜髙宗居之有堂曰樂善髙宗登極於宮中舊住之西二所攺建重華宮仍以樂善堂名其前殿故樂善堂集有樂善堂記二篇一記圓明一記重華之堂

八柱蘭亭集褚虞中排鉅石刻新圖故園劫後分攜出再得延津劍合無

圓明園中舊有蘭亭中以方廣石刻圖及禦制詩其八柱則精鐫永興河南松雪諸家摹本園毀後圖在社壇公園柱則發見於頤和園土中好事者頗擬重合之

靈沼靈臺建築多圓明災後復頤和誤聽趙鬼西京賦他日誰平海上波

中興後銳意治海軍旣而移其款建頤和園遂有甲午之敗

汽艇初來快若飛黃頭縛袴奉慈遊十年海上風濤苦不及昆明一保優

昆明湖初試小輪艇供應官曰船隖委員皆富貴家子弟衣飾端麗年終輒有優獎故有未弱冠而得三品冠服者海軍老將士健羨而已

排雲宮殿接三淸鏡檻珠窗畫不成王母不來春寂寞愁聞子晉夜吹笙

排云殿頤和園中正殿建築偉麗爲諸宮冠

西朝簾撤住頤和從此宮圍變故多石舫面前更世界金牛望處有風波

昆明湖石船雕鏤之功極鉅湖水深處立銅牛爲志

玉泉靈脈出天然合是人間第一泉但許宮中相引入點茶靑裊禦鑪煙

玉泉山水品爲天下第一引入宮中以供禦用外間惟成王邸園四公主府許分支流

缸中鐵屜緣防凍門外氈棚爲坐更小雪傳呼驚蟄撤順時防衛重皇城

宮殿前大銅鐵缸小雪後安設缸蓋蓋中置鐵屜熾炭火融冰驚蟄撤去又坐更處安設氈棚其設與撤之時令亦如之

先期郊祀禮崇隆陽曜仁祥路正中宮眷不教輕涉足大家今夜宿齊宮

仁祥陽曜兩門之中齊宮在焉郊社大祀先期致齊於此地與延禧景陽諸宮近遇齊日則宮眷不得過此

神禦尊藏重發祥景山北去地嚴莊遙知歲歲淸明節法駕親臨謁壽皇

壽皇殿在景山北尊藏太祖以次禦容歲時展獻一如奉先殿髙宗有元旦壽皇殿瞻禮淸明謁壽皇殿詩

蘋婆妙相選全紅九祖三宮日日供香色並佳盤九九平安吉慶字當中

宮中以蘋果爲常供喜其名也盤以九爲數皆取果之全紅者果在樹未變紅時以墨書平安吉慶諸字果熟拭墨皆成紅地綠字九皇殿與三宮常年不撤

尊崇堂子祀明只元朔春秋立桿上儀命將凱旋皆有事入門吹徹海螺螄

堂子在禦河橋東元旦及春秋朔皆有祀親徵命將凱旋亦有祀立八旗纛鳴海螺陳糕餌九酒盞三楮二十有七懸黃幡采繩五色繪百縷

朝祭釋迦關聖人夕爲穆哩罕諸神九家彩綫先期備同俎同歌貫九盈

坤寧宮朝祭爲佛與關聖夕祭爲穆哩罕諸神先期取滿人九家彩綫陳立糕炸糕打糕各九體酒九其祝辭曰貫九以盈具八以陳九期屆滿立桿禮成爰備索繩爰備粢盛以迓於神靈祝用滿語此譯文也

別有宮中祭背燈雞鵝魚雉四時陳柳枝爲乞嬰兒福納爾輝歌敬迓神

坤寧復有背燈祭迎送神曲皆滿語每句末葉以納爾輝精滿文者不得其解殆語助詞亦有疑爲神名者伐柳枝結彩於上揚刀與箭云爲嬰兒祈福祭品二豕外春用雞夏用鵝秋用魚冬用雉

舊封龍虎主中原黃屋推崇土地尊更有舊恩忘不得九重親祭鄧將軍

滿洲先世封龍虎將軍後門內有土地廟相傳初求所祀於明戲以土地像與之喜曰明以土地予我矣尊祀之及入關載以進宮爲立廟覆以黃瓦俗呼黃瓦土地廟鄧子龍明邊將有舊恩元旦祭堂子並祀之

護國長推忠義神宮中關聖最尊親莊嚴不數劉蘭塑立馬思淸朔漠塵

護國忠義廟在壽皇殿東塑關聖立馬像仁慈威猛不在劉蘭塑下

升殿先聞後戶開雙雙侍衛互旋回紅燈兩盞盤盤舞忽見龍顏禦座來

升殿儀樂先作殿後戶辟禦前侍禦交互往來於殿內二內監執紅燈二盤旋而舞上已從後殿入端拱座上矣陛下鞭二鳴而贊作此定制也

玉殿雲開擁鳳凰宮中樂奏淑平章闡明按月旋宮法太簇春正理最長

髙宗精音律攺定樂章三大節升殿進酒奏玉殿雲開之章皇后升座還宮奏淑平之章又以莊存與輯注律呂正義拘於黃鐘之說各調羽起羽止爲非論除郊廟外每月樂章以本律爲宮太簇爲正月主宮以次遞更爲旋宮法

豹尾雙雙擁六龍近臣親捧小神鋒朵雲花下如飛過知是朝回寧壽宮

禦駕行宮內但導以豹尾槍二禦前侍衛負刀長二尺許名小神鋒隨之淸代家法帝朝退未有不起居母后者

婚禮天家葉盛昌順康以後及同光吉祥先進金如意天樂聲中降鳳凰

大婚典禮後家禮物單內先進全如意二柄

日長無事慰慈懷內裏傳呼過錦來春耦齊中風景好玲瓏特構小宮臺

傀儡戲俗呼托吼卽明代之過錦淸曰宮戲以娛太后宮眷其演唱技藝皆由內監供役故亦稱宮戲於春耦齊構宮臺自孝欽後外優入演此戲遂廢

千叟筵開入座時中和韶樂奏丹墀茶香酒冽旋傳饌曼壽長春盛代詞

乾淸宮兩開千叟宴樂章有升座還宮中和韶樂進茶進酒進饌丹陛淸樂詞華甚美其卒章曰九重曼壽千叟長春

玉墜金匙集晬盤犀鍾銀盒並文房長期武備承先烈彤矢雕弧教取看

皇子周歲晬盤例用玉陳設二事玉扇墜二枚金匙一銀盒一犀鍾犀棒雙弧一張矢一枝文房一分公主不備弧矢

煌煌聖諭十三衙工部先教鑄鐵牌從此一朝無璫禍愼刑執法甚投豺

淸初宮中沿用明制爲十三衙門康熙時攺設內務府爲七司三院之制聖祖初禦閹人嚴命工部鑄鐵牌立於十三衙門內監有交通弄權者殺無赦愼刑爲內府七司之一內監有罪者屬之其杖以鉛貫竹罪重者杖數十無幸全者

春圖依樣制春山春部修成春表章交泰乾淸春座入保和東閣滿春光

歲立春順天府按欽天監所進春圖制春山二案名曰春座屆日禮部具時春表章順天府進春座進帝者陳乾淸宮覽畢藏太和殿東暖閣進後者陳交泰殿藏保和殿東暖閣

大尹東郊彩仗陳宮中應節慶良辰南花園進鮮蘿卜薦上金盤號咬春

南花園在西苑門迆南種植瓜蔬於炕洞內烘養新菜備春盤薦新之用立春進鮮蘿卜名曰咬春

元辰帝後祀坤寧朔日恆陳二特牲祭罷侍臣分克食持刀不用待陳平

元旦夜子刻帝後祭坤寧宮每月朔亦如之陳豕二有滿洲女巫先懸黃幔於西炕中列二神像祭畢帝坐東炕後率妃嬪坐暖閣受胙侍祭諸臣各自割肉約斤許曰分克食譯言祭余也

元夕乾淸宴近臣唐花列與幾筵平秋虫忽響鰲山底相和宮嬪笑語聲

上元夕賜宴近臣以暖室烘出芍藥牡丹花安放漧淸宮陳列筵前秋時收養蟋蟀至燈夜則置之鰲山內奏樂旣罷蛩聲喞喞自鰲山中出

上元煙火內廷佳都在山涯與水涯學得南洋新盒子居然工匠亦稱衙

翁文恭日記云聞得今日又有煙火向來在山髙水長此舊例也按花炮匠人隸內府咸同中始有南匠來制新式花炮曰南洋花盒子制造處在南下窪窯臺旁亦貼門封告條曰本衙門云云

松仁佛手與梅英沃雪烹茶集近臣傳出柏梁詩句好詩腸先爲滌三淸

正月吉日有升平嘉讌例不授觴以松實梅英佛手三種沃雪烹茶曰三淸茶布果飣盒卽席賦詩聯句康乾嘉三朝皆行之

遠方時貢率蠲除但有冰鮮七二沽正月雪消冰乍破崇文門奏進銀魚

津沽地近魚鮮以書進正月進銀魚謂之冰鮮崇文稅關特以聞四月鰣魚黃魚亦如之

新正廿五號塡倉宮內民間一樣忙飭喚禦廚催進餅靑靑早韭傍芹香

正月二十五日宮中亦作塡倉節樂善堂集有塡倉日作中有云其傳此日塡倉節不喫糜飯惟嚼餅靑靑早韭列盤香細細茆芹入齒冷

點綴年華奉聖慈上元已過尙遲遲龍擡頭後新年畢始是慈寧撤炬時

慈寧宮燈以奉太后故撤較遲二月二俗呼龍擡頭至四日慈寧始出燈

春仲親行耕耤田老農亦得近天顏劬農吉亥勤民事風雨何須彩幔懸

乾隆二十三年詔除耕耤設棚懸彩之例諭有云吉亥劬農寓知民疾苦之意而設棚懸彩義無取焉諭飭除之

龍亭前導彩亭隨吉己親蠶屬后妃內監彩詞初奏罷春風吹上綠琉璃

皇后以三月吉己饗先蠶乾隆七年建壇於西苑神殿西向覆以綠琉璃先日以龍亭彩亭分載後與命婦筐鉤彩桑時內監歌彩詞相其儀者有蠶母蠶婦如耕耤禮之老農

元會良辰宴太和慶隆喜起舞傞傞但簪記注宮臣筆不響糾儀禦史珂

宮史紀太和殿元會儀遇萬壽節正慶及元旦國慶舉行宴禮喜起隆慶二舞以大臣領之起居注官宴於賓座後不設糾儀禦史之席以良會不以酒失糾彈也

禦船處盡屬都虞云繪樓旁有塢儲喚取端陽齊下水翔鸞太液出天書

西苑圓明頤和皆有禦船處屬內府虞衡司其船塢西苑在云繪樓後會典事例端陽節前各船皆下水禦乘船南海曰紫霞中海曰蓬島遊龍北海曰太液翔鸞並髙宗禦書

年時抖晾派臣僚實錄紛陳玉牒髙歲歲節逢天貺日端凝奏請曬龍袍

每歲五日奏請點派抖晾玉牒實錄大臣此外廷差也端凝殿在乾淸宮東偏明代尙衣所在淸沿之六月六日端凝首領太監奏請曬晾龍衣

六月園官已進鮮應時果藕出溫泉宮中未敢嘗冰雪瑪瑙盤盛薦奉先

湯山气溫果藕先熟內府廣儲司例於六月進鮮薦新於奉先殿宮中始敢嘗

朝罷初回夏日長慈寧宮裏問慈安仁皇常與三王共花萼輝輝照上方

慈寧宮順治十年建以居孝莊太后康熙禦制詩集有夏日同三王慈寧宮問太皇太后安詩

時應宮中祀海王神龍十七秉珪璋明朝謝降須更吉澍澤虔祈禮未忘

時應宮在西苑供龍王像十七皆秉七星圭歲以六月十三日命內大臣祀之別有祈告謝降二祀則祈雨與得雨也祈告素服雨冠謝降更吉

孟秋朔日始秋生彩釉瓷盆照眼明未曉已傳花供奉慈寧宮裏進三淸

末麗晚香玉夜來香宮中謂之三淸花例於七月一日進內奉宸苑郎中一人專司供禦花艸三淸花例用紅黃藍三彩瓷盆栽種以花皆白色故用彩色調合之

喇嘛中元繞塔行鳴鳴遠聽海螺聲法船化後荷燈出明滅中流見數星

中元日闡福寺喇嘛繞塔誦經爲宮中祈福夜焚法船於液池復放荷燈

內中亭子號天香歲歲中秋祀月光昨敕門神新庫使不教低首拜吳剛

中秋祀月天香亭主祀者后妃有所謂月光瑪者上繪天神中爲月府下則吳剛伐桂玉兔搗藥由門神庫應時奉進乾隆間有人言不應拜吳剛與兔敕官廢之

秋來令節到重陽敬事先傳餑餑房細點花糕塡漆盒彩旗金字插中央

重陽節前由敬事房傳內府餑餑房制花糕盛以雕漆盒彩色紙雕成小旗中貼金字插糕上以供奉先殿及佛堂

冰鞋隊在液池西長至才過集健兒鞠蹴分棚旗八色慶宵樓上看冰嬉

冰鞋隊以長至後於太液池作冰球諸戲名曰冰嬉蓋集八旗及內府之健兒充之平日亦有錢糧冰嬉日帝奉太后及后妃宮眷禦慶宵樓觀之

長日須添刺繡紋荷包內造屬鍼神女紅不禁頻頻出莫誤漳臺賣履人

宮女恆以女紅佐生事卽有名位者或不免焉恆由內監持售於東西荷包巷謂之內造宮中呼女紅曰活計持此出入門衛所不禁

臘八家家煮粥多大臣特派到雍和聖慈亦是當今佛進奉熬成第二鍋

十二月朔中旨派雍和宮煮粥大臣雍和粥鍋四第一奉佛第二進皇太后及帝後宮眷第三諸王公主府第四喇嘛

南齊侍從得春多帖寫宜春迓景和頌不忘規忠愛意幾人摛藻似東坡

每歲立春前南書房翰林例擬進春帖子詞呈覽後陳設乾淸宮西暖閣溫室中按春帖子詞宋代東坡最工皆寓頌不忘規之意近代則張文襄之洞詞亦佳

皎潔春聯玉版鋪神荼郁壘換新符千門萬戶皆春色十二宮懸宮訓圖

歲十二月二十六日張掛春聯門神用白色玉版宣裱成南齊翰林所書同日十二宮懸宮訓圖景仁宮燕姞夢蘭承乾宮徐妃直諫鍾粹宮許後奉案延禧宮曹后重農永和宮樊姬諫獵景陽宮馬后練衣永春宮班姬辭輦翊坤宮昭容賦詩儲秀宮西陵教蠶啟祥宮姜後脫簪長春宮太姒誨子咸福宮婕妤當熊

懋勤學士善銘椒畫苑還將歲軸描點綴新年好風景春屏彩勝共飄﹖

×⒋喝嶄韝殿懸掛春屏彩勝次年二月三日撤之又每歲十二月造辦處制椒屏四懋勤翰林各擬吉語題左方又畫苑恭繪歲軸十聯交養心殿等處懸﹖

祀竈才過已上燈珠幡寶蓋映層層才華費盡詞臣筆金字莊書五色綾

臘月二十四日上燈燈庫司之列燈乾淸丹陛八方對立燈各有聯綾錦制成寶蓋流蘇泥金書字其詞爲彭尙書元瑞恭撰各嵌四方前後之字於上次年正月十八日撤之曰出燈

玉食黃封進內宮中藏密字啟宸衷後來故事畱除夕禦膳房中進奉同

京師人家除夕例食餃餌宮中亦同相傳吳藩之變其子應熊尙主在京先得訊密藏告變書於餃餌中以除夕進上得先爲備故也

梨園祀典本無徵後服居然祀喜音妄擬黑婆劉女事冕旒別殿鎖春深

南府祀二神男曰喜神女曰喜音聖母今移其廟在景山後像具後服前有仁宗成王二牌位蓋一則所謂當今萬歲牌一則成王曾管樂部也流俗相傳髙宗南巡攜所愛女伶歸生仁宗成王卒祀於此如明之黑婆殿祀劉良女不知仁宗生母魏佳氏已追冊爲孝儀皇后升祔典禮詳具實錄及宮史其同懷弟爲慶郡王永玲亦非成王

宮中奶口遇龍飛哺乳恩勤報亦宜未許夫人稱奉聖世封猶錫奶哥兒

內府常備乳母四十人名曰奶口被選乳皇子者遇皇子登極乳母有封號其子予騎都尉世職錫田宅非乳母而侍應者曰侍母無封號世職但與田宅

秀女春來應點時娥媌家世總包衣布衫辮髮平梳洗那有三千殿腳兒

歲二三月挑選秀女皆內府包衣世僕不擾民間在宮應差平日皆藍長衫梳辮髮無艷妝也據髙宗實錄除慈寧宮外僅二百五十六人

纖塵不到淨銅鋪承應淸閒一事無預計冬來藏蟈蟈墻陰汲水種葫蘆

閒散嬪禦宮人差役甚簡多於墻陰種植葫蘆矮架疏花旣資淸玩亦備冬令藏養蟈蟈之用

錦襦深處似春溫懷裏金鈴響得勻爭說曾逢西母笑朝來跪進洗頭盆

宮女皆養蟈蟈金鈴子諸虫懷中取溫過冬承應進值則互相懷掖某女偶未取出爲孝欽侍朝沐懷中大鳴孝欽聞之而笑後遂不禁

六宮粉黛不輕施宮裏梳妝禁入時昨日大堂嚴諭止寬袍燕尾漢裝衣

咸豐三年正月內府堂諭應選女子禁止時俗服飾衣袖不得過六寸其時俗叉子髙頭燕尾寬大袍袖漢式衣服槪不準濫行裝飾

明宮對食有遺傳鬼委茄花禍未央交結一時齊斷絕聖明嚴諭侍中官

淸初猶沿明宮對食之習太監多與宮女認親戚伯叔姊妹往來交結康熙四十四年嚴諭斷絕交結總管與各宮首領知而不舉者置重典

相見惟知道吉祥有何學業亦門墻不將秉筆歸司禮雜務才歸敬事房

宮監悉統於敬事房其總管不過四品末年李連英著二品冠非祖制也所任皆宮中雜務太監亦顓愚多忌諱相見但能道吉祥然亦各有門下守師禮甚嚴

長生質庫賞中涓教用宮中守法錢何意私行安太監奇珍載滿徳州船

雍正七年賞太監等銀二萬兩令生息太監陳福等請於宮內或圓明園開設典當允之至同治時安得海以造龍衣案獲於徳州舟中所獲抄單凡金木水火土五號珍寶充斥今其單在故宮密檔中

奉鑾舊署攺升平俳長全歸王大臣節目終嫌南府弱宮中愛聽二黃聲

樂部在西安門內有奉鑾署雍正間攺和聲署有俳長無定額乾隆七年始命王大臣管樂部事至咸豐後二黃弋陽並盛而和聲署之南府始衰蓋南府以太監爲內學南優爲外學皆昆腔也

燕樂房中與雅殊搊彈內侍佐歡娛不教宮婢參南府但許雙成侍座隅

淸代宮人但供趨走其搊彈演唱之南府子弟皆屬宮監故一朝宮中無女樂亦歷代所無也

果園都屬慶丰司納稅招商理亦宜其柰宮中多鼠雀何嘗內帑益毫釐

隸於內府慶丰司之果園凡二百餘處初進果實後乃放佃收稅令商人承應進果此良法也然輾轉侵漁於內帑曾無所益

膳房七部各分差價比民間幾倍加聞道天廚能錫祉年年升轉拜唐阿

禦膳房內分七部曰膳房茶房太監庫房收鮮處買辦處檔房均由內府大臣領之下各置拜唐阿若干員七品以下官也禦庖有匾曰天廚錫祉

一尺黃山百歲松古梅云柏各靑蔥尙衣奏進新盆景敕付南園養臥龍

各省織造例進盆景黃山松髙尺許百餘年物懋勤殿古梅亦百年物別有云柏山梔之屬並付南花園養之以時供玩

晨飛暮集似宮鴉自詡頭銜屬內家晚食何來蘇造肉曉行愁遇海蘇拉

宮門有二種人一曰膳房太監蓋掛名而無執事者遇朝官值宿必以蘇造肉一盂相饋須酬以數金一曰海蘇拉蘇拉閒散也海則更無所隸屬刺探宮門瑣事相報曉曉不休與以京蛈二千乃去

隱約淸涼禮佛詞荒唐雲雨四貞疑詞人筆與齊人語不入宮闈掌故詩

述作詩之本意吳梅村淸涼禮佛贊疑董妃爲董小宛又有疑孔有徳女四貞入宮侍上者皆風影之談皆所不�

