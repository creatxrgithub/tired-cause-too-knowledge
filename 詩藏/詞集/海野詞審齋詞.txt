

欽定四庫全書

集部十

提要

海野詞

詞曲類一【詞集之屬臣】等謹案海野詞一卷宋曽覿撰覿字純甫號海野老農汴人紹興中以閤門只爲建王內知客孝宗初除權知閤門事淳熙中除開府儀同三司加少保醴泉觀使事迹具宋史佞幸傳馬端臨經籍考載覿海野詞一卷與此本合覿頗有文藻孝宗潛邸嘗與觴詠唱酬卷首水龍吟後闋有云攜手西園宴罷下瑤臺醉魂初醒卽紀承寵遊宴之事故用飛蓋西園故實以後嘗侍宴應制如阮郎歸賦燕栁梢靑賦栁諸詞亦皆其時所作覿又嘗見東都之盛故奉使過京作金人捧露盤邯鄲道上作憶秦娥重到臨安作感皇恩等曲黃升花庵詞選謂其語多感慨淒然有黍離之悲𨿽與龍大淵朋比作姦爲淸流所不齒而衡其才華實屬可觀過而存之亦選唐詩者不遺崔湜宗楚客例也

審齋詞

詞曲類一【詞集之屬臣】等謹案審齋詞一卷宋王千秋撰千秋字錫老審齋其號也東平人陳振孫書錄解題載審齋詞一卷而不詳其始末據捲內有壽韓南澗生日及席上贈梁次張二詞南澗名元吉隆興間爲吏部尙書次張名安世淳熙中爲桂林轉運使是千秋爲孝宗時人矣惟安世詩稱千秋爲金陵耆舊與陳振孫所稱爲東平人不合或流寓於金陵耶毛晉跋稱其詞多酬賀之作然生日嘏詞南宋人集中皆有何獨刻責於千秋況其體本花間而出入於東坡門徑風格秀拔要自不雜俚音南渡後亦卓然爲一作手黃升中興詞選不見采錄或偶未見其本耳晉跋遽以絕少綺艷評之亦殊未允集中如憶秦娥淸平樂好事近虞美人防綘唇以及詠花諸作短歌微吟興復不淺何必屯田樂章始爲情語也乾隆四十四年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

海野詞

宋曾覿撰

水龍吟

楚天千里無雲露華洗出秋容淨銀蟾臺榭玉壺天地參差桂影鴛瓦寒生畫檐光射碧梧金井聽韶華半夜江梅三弄風嫋嫋良宵永防手西園宴罷下瑤臺醉魂初醒吹簫仙子驂鸞歸路一襟淸興鳷鵲樓髙建章門迥星河耿耿看滄江潮上丹楓葉落浸闗山冷

念奴嬌

霽天湛碧正新涼風露冰壺淸徹河漢無聲囗囗囗湧出銀蟾孤絕巖桂香飄井梧影轉冷浸宮袍潔西廂往事一簾幽夢淒切腸斷楚峽雲歸樽前無緒只有愁如髮此夕姮娥應也恨冷落瓊樓金闕禁漏迢迢邊鴻杳杳宻意憑誰說闌干星漢落梅三弄初闋

又【席上賦林檎花】

羣花漸老向曉來防雨芳心初拆拂掠嬌紅香旖旎渾欲不勝春色澹月梨花新晴繁杏裝防成標格風光都在半開深院人寂剛要買斷東風裊欒枝低映舞茵歌席記得當時曾共賞玉人纎手輕摘醉裏妖嬈醒時風韻比並堪端的誰知顦顇對花空恁思憶

又【賞芍藥】

人生行樂算一春歡賞都來防日綠暗紅稀春已去贏得星星頭白醉裏狂歌花前起舞罰金杯百淋漓宮錦忍辜妖艷姿色須信殿得韶光秪愁花謝又作經年別嫰紫嬌紅還解語應爲主人畱客月落烏啼酒闌燭暗離緒傷吳越竹西歌吹不堪老去重憶

又【余年十八寓符離臨行作此詞】

媚容素態比羣花贏了風流顏色暱枕低幃銷受得囗囗輕憐深惜怎望如今瓶沈簮折驀地成疎隔囗囗夕雨甚時重見蹤迹門外暫泊蘭舟一行霜樹囗一重山碧淚眼相看爭忍望天際孤村寒驛汴水無情催人東去去也添愁寂鱗鴻方便爲人傳个消息

瑞鶴仙【賞雪】

陡寒生翠幕凍雲垂繽紛飛雪初落縈風度池閣嫋餘妍時趂舞腰纎弱江天漠漠認殘梅吹散畫角正貂裘乍怯黃昏院宇入檐飄泊依約銀河迢逓種玉羣仙共驂鸞鶴東君未覺先春綻萬花蕚向樽前已喜丰年呈瑞人間何事最樂擁笙歌繡閤低帷縱歡細酌

傾杯樂【仙防席上賞雪】

錦帳寒添畫檐雀噪凍雲布野望空際瑤峯防吐瓊花初綻江山如畫裁冰剪水裝鴛瓦杳旗亭路依稀管臺榭倚小樓佳興一行珠簾不下隨縷板歌聲閒暇傍翠袖雲鬟憐艷冶似佯醉不耐嬌羞濃歡旋學風雅向暝色雙鸞舞罷紅獸防春生金斚但殢飲香霧捲壺天不夜

木蘭花慢【長樂臺晚望偶成】

正枝頭茘子晚紅皺裊薫風對碧瓦迷雲靑山似浪返照浮空髙臺稱吟晀處繁華淸勝兩兩無窮捲榕陰暮合萬家香靄溟蒙年光冉冉逐飛鴻嘆迹雲蹤漸暑退蘭房涼生象簟知與誰同臨鸞晚妝初罷怨淸宵好夢不相逢看卽天涯秋也恨隨一葉梧桐

水調歌頭【書懷】

溪山多勝事詩酒辦淸遊主人爲我增葺臺榭足凝眸髣髴玉壺天地隱見瀛洲風月千首傲王侯誰與共登晀公子气橫秋記當年曾共醉庾公樓一杯此際重話前事逐東流多謝兼金淸唱更擬重陽佳節挼菊任扶頭但願身長健浮世悠悠

又

圖畫上麟閣莫使鬢先秋壯年豪气無柰黯黯陣云浮常記靑油幕下一矢聊城飛去談笑靖邊頭勛業出無意非爲快恩讎捲龍韜隨鳯詔與時謀朱旛皂蓋南下聊試海山州邂逅故人相見俯仰浮生今古螻蟻共王侯萬事偶然耳風月恣嬉遊

又【和南劍薛倅】

長樂富山水杖屨足追遊故人千里西望雙劍黯回眸多謝扁舟乘興慰我天涯覉思何必羨封侯莫雨疎簾捲爽气颯如秋送徵鴻浮大白倚危樓參橫月落耿耿河漢近人流堪嘆人生離合後日徵鞍西去別語卻從頭老矣江邊路淸興漫悠悠

醉蓬萊【侍宴徳壽宮應制賦假山】

向逍遙物外造化工夫做成幽致杳靄壺天映滿空蒼翠聳秀峯巒媚春花木對玉階金砌方丈瀛洲非煙非霧恍移平地況值良辰宴遊時候日永風和莫春天气金母臺傍碧桃陰裏地久天長父堯子舜燦綺羅佳防一部仙韶九重鸞仗年年同醉

滿庭芳【賞牡丹】

冶態輕盈香風搖蕩畫欄淑景初長彩霞深處明艷奪昭陽試問沈香舊事應勸我莫負韶光多情是低徊顧影云幕淡防涼人間春更好一枝斜挿猶記疎狂到如今潘鬢暗防吳霜樂事直須年少何妨一醉千觴醺醺醉壺天向晚春思正悠揚

燕山亭【中秋諸王席上作】

河漢風淸庭戶夜涼皓月澄秋時冰鑑乍開跨海飛來光掩滿天星斗四卷珠簾漸移影寶階鴛甃還又看嵗嵗嬋娟向人依舊朱邸髙宴簮纓正歌吹瑤臺舞翻宮袖銀管競酧棣蕚相輝風流古來誰有玉笛橫空更聽徹霓裳三奏難偶醉倒參橫曉漏

又【楊亷訪生日】

玉立明光才業冠倫漢歷方承休運江左奏功塞壘宣威紫綬防埀金印嵗晚歸來望丹極新淸氛防忠憤著撓節朋儔便成嘉遁千載雲海茫茫記舉目新亭壯懷難盡蝴蝶夢驚化鶴飛還榮華等閒一瞬七十樽前算疇昔都無可恨休問長占取朱顏緑鬢

沁園春【初冬夜坐聞淮上防音次韻】

更漏迢迢乍寒天气畫燭對牀正井梧飄砌邊鴻度月故人何處水逺山長老去功名年來情緒寛盡寒衣銷舊香除非是仗蠻牋象管時伴吟窗詞章莫話行藏且喜見防書來帝鄕看鋭師云合妖氛電埽隋堤宮柳依舊成行夢繞他年靑門紫陌對酒花前歌正當空成恨柰潘郎兩鬢新防吳霜

喜遷鶯【福唐平蕩海寇宴犒將士席上作】

七閩形勝鎭南紀防府山川交映簫鼔喧天綺羅盈市不負四時風景共喜太平無事豈料潢池不逞殄羣醜看一鼔雷奔滄溟波靜指縱詩書帥曾到鳯池宻勿陪防政蹔淹籌幃催分戰艦總出智謀先定想見防書初上盡道臣賢主聖正圖舊聽重宣丹詔歸調金鼎

金人捧露盤【庚寅嵗春奉使過京師感懷作】

記神京繁華地舊遊蹤正禦溝春水溶溶平康巷陌繡鞍金勒躍靑驄解衣沽酒醉管柳緑花紅到如今餘霜鬢嗟前事夢魂中但寒煙滿目飛蓬雕欄玉砌空餘三十六離宮塞笳驚起莫天雁寂寞東風

傳言玉女

鳯闕龍樓淸夜月華初照萬防星毬防花梢寒峭華胥夢裏老去歡情終少花愁醉悶總消除了紫陌嬉遊不似少年懷抱珠簾十里聽笙簫聲杳幽期宻約暗想淺顰輕笑良時莫負玉山頻倒

好事近【仰賡聖制】

搖颺杏花風遲日淡陰雙闕絲管緩隨檀板看舞腰回雪龍舟閒艤畫橋邊須趂好花折頻勸禦杯宜滿正淸歌初闋

又【嚴陵柳守席上】

一夢別長安山路雨斜風細行到子陵灘畔謝主人深意多情低唱下梁塵十分沈醉去也爲伊消瘦悄不禁思憶

又

霽雪好風光恰是相逢時節酒量不禁頻勸便醉倒人側嚴城更漏夜猒猒應有斷腸客莫問落梅三弄喜一枝曾折

柳梢靑【侍宴禁中賀張知閤應制作】

梅粉輕勻和風布防芳徑無塵鳯閣淩虛龍池澄碧芳意鱗鱗淸時酒聖花神對內苑風光又新一部仙韶九重鸞仗天上長春

又【臨安春防泛舟湖中胡帥索詞因賦】

花柳爭春湖山競秀恰近淸明綺席從容蘭舟搖曵穩泛波平君恩許宴簮纓宻座深杯多故情一部淸音兩行紅粉醉入嚴城

又【山林堂席上以主人之意解嘲】

品雅風流端端正正堪人憐惜因甚新來眉兒不展愁情如織倡條冶葉無情猶爲他千思萬憶據恁當初眞心實意如何虧得

春光好【侍宴苑中賞杏花】

胭脂膩粉光輕正新晴枝上閙紅無處著近淸明仙娥進酒多情向花下相勸盈盈不惜十分傾玉斚惜凋零

又【感舊】

心下事不思量自難忘花底夢回春漠漠恨偏長閒日多少韶光雕闌靜芳艸池塘風急落紅畱不住又斜陽

又

槐陰宻蔗漿寒荔枝丹珍重主人憐客意薦雕盤多情翠袖憑欄晚妝罷誰與同歡簾捲玉鉤風細細斂眉山

減字木蘭花【席上賞宴賜牡丹之作】

一聲杜宇滿地落紅愁不語國色春嬌不逐風前柳絮飄珠休捲愛惜龍香藏粉艷勝友俱來同醉君恩倒玉杯

防絳唇【慶卽席上】

璧月香風萬家幕煙如晝閙蛾雪柳人似梅花瘦行樂淸時莫惜笙歌奏更闌後滿斟金斗且醉厭厭酒

又

細雨斜風上元燈火還空過下孤坐老去知因果風月詞情冷落教誰和今忘我靜中看破萬事空花墮

浣溪沙【春韶次韻張池州賞杏聽琵琶】

艷杏紅芳透粉肌沈香亭宴太眞妃新晴庭館燕來遲試抺麼妝半掩滿斟緑醑袖交飛九重天上捧金

巵

又【鄭相席上贈舞者】

元是昭陽宮里人驚鴻宛轉掌中身只疑飛過洞庭云按徹涼州蓮步好花風裊一枝新畫堂香防不勝

春

又

綺陌尋芳惜少年長楸走馬著金鞭玉樓春醉杏花前顦顇如今誰作伴別離還近養花天碧雲凝處憶嬋

娟

又

一扇燻風入座涼輕雲防雨弄晴光緑團梅子未成黃漸近日長愁悶處更堪羇旅送歸艎亂山重疊水茫

茫

釵頭鳯【向誤作淸商怨】

華燈閙銀蟾照萬家羅幕香風透金樽側花顏色醉里人人向人情極惜惜惜春寒峭腰肢小鬢云斜嚲蛾兒裊淸宵寂香閨隔好夢難尋雨蹤雲迹憶憶憶

訴情【夜直殿廬晚雪因作花庵作宮怨】

建章宮殿晚生寒飛雪防朱防舞腰緩隨檀板輕絮殢春閒愁思亂酒腸慳漏將殘玉人今夜滴粉搓酥應斂眉山

又【趙徳夫還延平因語舊遊作此以贈之】

半鉤珠箔小揚州春色在重樓曾醉玳筵歌舞楚夢苦難畱情脈脈恨悠悠防時休大都人世防少離多總是閒愁

又

晚妝初試蕋珠宮隨步異香濃檀槽緩垂鸞帶纎指撚春蔥鶯語巧上林中正嬌慵暫教花下影防開多謝東風

又【史丞相宴曲水席上作】

蘭亭曲水擅風流移宴向淸秋黃花未應顦顇盞面尙堪浮圍艷質發歌喉細相酧明年此防主人還是在鳯池頭

轉調踏莎行

翠幄成陰誰家簾幙綺羅香擁處觥籌錯淸和將近春寒更薄髙歌看簌簌梁塵落好景良辰人生行樂金杯無柰是苦相虐殘紅飛盡裊垂楊輕弱來年斷不負鶯花約

眼兒媚【閨思】

花近淸明晚風寒錦幄獸香殘醺醺醉裏囪囪相見重聽哀彈春情入指鶯聲碎危柱不勝十分得意一塲輕夢澹月欄桿

又

重勸離觴淚相看寂寞上徵鞍臨行欲話風流心事萬緒千端春光漫漫人千里歸夢繞長安不堪向晚孤城吹角回首闗山

蝶戀花【惜春】

翠箔垂云香噴霧年少疎狂載酒尋芳路多少惜花春意緒勸人金盞歌金縷桃杏飄零風景暮只有閒愁不逐流年去舊事而今誰共語畫樓空指行雲處

又【三月上已應制】

禦柳風柔春正防紫殿朱樓赫奕祥光逺十二玉龍迎鳯輦香騰錦繡聞管扇卻雙鸞開寶宴緑繞紅圍宣勸金巵滿萬嵗千秋畱寵眷此身欲備昭陽燕

隔浦蓮【詠白蓮】

涼秋湖上過雨作意回商素暗緑翻輕蓋蕭然姑射儔侶妝臉宜淡佇紅衣妬步襪淩波去異香度天教占斷風汀月浦煙渚纎塵不到夢繞玉壺淸處多少芳心待怨訴無語飛來一片鷗鷺

浪淘沙【觀潮作】

一綫海門來雪噴雲開昆山移玉下瑤臺捲地西風吹不斷直到蓬萊羯鼓噪春雷鼉舞蛟回歌樓鼔吹夕陽催今古淸愁流不盡都一罇罍

驀山溪【坤寧殿得防次韻賦照水梅花】

催花小雨輕把香塵灑捲水亭風梅影轉夕陽初下靚妝窺鑑鴛甃湛淸漪浮暗麝剪芳瓊消得連城價玉樓十二寒怯銖衣掛曾是緑華仙眷餘情新詞如畫花隨人聖須信世無雙騰鳯吹駐鑾轝堪與瑤池亞

又【暮秋賞梨花】

凋紅減翠正是淸秋杪深院嫋香風看梨花一枝開早瓏璁映面依約認嬌顰天淡澹月溶溶春意知多少淸明池館芳信年年好更向五侯家把江梅風光占了休教寂寞辜負向人心檀板響寶杯傾潘鬢從他老

感皇恩【重到臨安】

依舊惜春心花枝常好只恐樽前被花笑少年靑鬢耐得防番重到舊歡重記省如天杳綺陌靑門斜陽芳艸今古銷沈送人老帝城春事又是等閒來了亂紅隨過雨鶯聲悄

阮郎歸【上苑初夏侍宴池上雙飛新燕掠水而去得防賦之】

柳陰庭館占風光呢喃淸晝長碧波新漲小池塘雙雙蹴水忙萍散漫絮飄颺輕盈體態狂爲憐流去落紅香銜將歸畫梁

鷓鴣天【選徳殿賞燈先宴梅堂侍兩官沾醉口占】

龍馭親迎玉輦來江梅枝上雪成堆東風上苑春光到更放金蓮匝地開騰鳯吹進瑤杯兩宮交勸正歡諧父慈子孝從今數凖擬開筵一萬回

又【奉和伯可郎中席上見贈】

桃李飄零春已深可憐輕負惜花心樽前賴有紅千疊窗外休驚緑滿林燈灼灼醉沈沈笙歌叢裏酒頻斟畱歡且莫囪囪去悵望春歸何處尋

又【了堂淨惠師示予寒食感懷二闋因次其韻】

陌上春泥向曉幹花間幽鳥舞姍姍年華不管人將老門外東風依舊寒投簮易息機難鹿門歸路不曾闗羨君早覺無生法識破南柯一夢閒

又

故鄕寒食醉顏秋千防索斕斑如今頭上灰三斗贏得疎慵到處閒鐘已動漏將殘浮生猶恨別離難鑊湯轉作淸涼地只在人心樣看

定風波【應制聽琵琶作】

捍撥金泥雅制新紫檀槽映小腰身婭奼雛鶯相對語欣覩上林花底防生春颯颯胡沙飛指下休訝一般奇絕稱精神向道曲終多少意須記昭陽殿裏舊承恩

又【賞牡丹席上走筆】

上苑穠芳初雨晴香風嫋嫋泛軒楹猶記洛陽開小宴嬌麵粉光依約認傾城流落江南重此防相對金蕉蘸甲十分傾怕見人間春更好向道如今老去尙多情

又【題續宅江樓】

極目秋光夕照開潮頭初自海門來杳杳江天橫一綫如練疾驅千騎鼓聲催傑檻翠飛爭徙倚囗囗一行新雁去仍回翠袖半空歌笑迥低映十分沈醉勸金杯

又

天語丁寧對未央少攄素志向荊襄烜赫家聲今不墜英偉風姿颯爽紫髯郎別酒一杯君莫阻囗囗燭前粉艷儼成行領略大堤花好處無緒也應回首水雲鄕

南鄕子【文叔開樽席上作○花庵作別意】

霜月晚云收蕭瑟西風滿院秋雅防難期嗟易散遲畱把酒聽歌且勸酬萬事悠悠只有情親意未休後夜扁舟煙浪裏回頭葉葉丹楓總是愁

憶秦娥

晴空碧吳山染就丹靑色丹靑色西風搖落可堪淒惻世情冷煗君應識鬢邊各自侵尋白侵尋白江南江

北幾時歸得

又

西風節碧雲捲盡秋宵月秋宵月闗河千里照人離別樽前俱是天涯客堪三載遙相憶遙相憶年光依

舊漸成華髮

又【賞雪席上】

莫云蹙小亭帶雪斟醽醁斟醽醁一聲羌管落梅蔌蔌舞衣旋趂霓裳曲倚闌相對人如玉人如玉錦屏羅

幌看成不足

又

正飛雪園林一樣梨花白梨花白畫堂捲防生春色嵇康轉軸聲幽噎新來多病嬌無力嬌無力淺紅轉

黛自然標格

又【邯鄲道上望叢臺有感】

風蕭瑟邯鄲古道傷行客傷行客繁華一瞬不堪思憶叢臺歌舞無消息金樽玉管空陳迹空陳迹連天艸

樹莫云凝碧

鵲橋仙【同捨郎載酒見過醉後作】

菊花小摘西風斜照簾影輕籠暝色玉樽側倒莫辭空滿座賓朋囗弁側鄕邦萬里北來年少防个如今在得扶頭一任且畱連嘆人世光陰半百

淸平樂

松姿不老獨立蓬萊杪風捲流蘇香霧曉又是江梅開了丹靑早畫麒麟貂蟬自屬王門聞道碧桃花綻一枝枝祝千春

長相思

淸夜長泛玉觴照座江梅花正芳風傳細細香圍艷妝畱醉鄕一曲淸歌聲繞梁樽前人斷腸

虞美人【中秋前兩夜作】

芙蓉池畔都開徧又是西風晚霽天碧淨暝云收漸看一輪冰魄冷懸秋閩山層疊迷歸路把酒寛愁緒舊歡新恨幾淒涼暗想瀛洲何處夢悠揚

采桑子【淸明】

淸明池館晴還雨緑漲溶溶花裏遊蜂防粉棲香錦繡中玉簫聲斷人何處依舊春風萬防愁紅亂逐煙波總向東

朝中措【趙知閤生日】

畫堂捲獸香濃花上雪玲瓏平地十洲三島蟠桃已試春紅淸朝舊徳仙姿難老主眷方隆爛醉笙歌叢裏年年先占春風

又【山父賞牡丹酒半作】

畫堂欄檻占韶光端不負年芳依倚東風向曉數行濃淡仙妝停杯醉折多情多恨冶艷眞香只恐去爲雲雨夢魂時惱襄王

又

金沙架上日璁瓏濃緑襯輕紅花下兩行紅袖直疑春在壺中如今尙覺惜花愛酒依舊情濃無限少年心緒從教醉倒東風

又

休論社燕與秋鴻時節太囪囪海上一番防雨朱門濃緑陰中主人情厚金杯滿泛且共從容莫問鶯花俱老今朝猶是春風

又

西湖南北舊遊空誰料一樽同回首四年間事渾如飛絮蒙蒙林花謝了明年春到依舊芳容惟有朱顏緑鬢暗隨流水常東

又【席上贈南釰翟守】

雙溪樓上憑欄時防灩泛金巵醉倒閙花深處歌聲遏住雲飛風流太守鸞臺家世玉鑑丰姿行奉紫泥褒詔要看擊浪天池

又【維揚感懷】

雕車南陌碾香塵一夢尙如新回首舊遊何在柳煙花霧迷春如今霜鬢愁停短棹懶傍淸樽二十四橋風月尋思只有消魂

又【同前代禦帶作】

功名𨿽未壓英遊一種舊風流人世百年須到如今七十春秋當時帷幄貂璫貴重譽藹朋儔贏得樽前沈醉浮華付去悠悠

南柯子【元夜書事】

璧月窺紅粉金蓮映防山東風絲管滿長安移下十洲三島在人間兩兩人初散厭厭夜向闌倦妝殘醉輕寒手撚玉梅無緒倚欄桿

又【次韻南釰趙倅】

粉黛娉婷艷芝蘭笑語香延平春色鬭芬芳不管淸宵更漏聽霓裳燭暗人方醉杯傳意更長可堪羇客九回腸蕭瑟一檐風雨過橫塘

又【將出行陸丈知府置酒出姬侍酒半索詞】

緑防侵檐淨紅橊照眼明主人開宴出傾城正是雨餘天气暑風淸別酒慇勤意危要妙聲年年相見豈無情後日莫云回首柰乘行

又【浩然與予同生己丑嵗月日時皆同秋日見席上出新詞且命小姬歌以俼觴次韻奉酬】

共稟陰陽數誰知造化工安閒百計總輸公掩映芙蓉花徑郡城東風月三秋興樽罍一笑同新詞佳麗見情通更喚雪兒低唱慰衰容

玉樓春【雪中無酒淸坐寒冷承觀使太尉與賓客酧唱謹和】

江天暝色傷心目凍鵲爭投林下竹四垂云幕一襟寒片片飛花輕鏤玉美人試按新翻曲防破舞帬春艸緑融樽側倒也思量淸坐有人寒起粟

江神子【贈章防道】

故人情分轉綢繆小窗幽話離愁海闊天遙鴻雁兩悠悠今日相逢誰較健應怪我鬢先秋功名淅米在刀頭壯心休獘貂裘何事畱歡不竟漾扁舟桃李春風將近也如後防醉靑樓

莎行【和材甫聽彈琵琶作】

鳯翼雙雙金泥細細四斜抱攏纎指紫檀香防轉春雷嘈嘈切切聲相繼弱柳腰肢輕雲情思曲中多少風流事紅牙拍碎少年心可憐辜負樽前意

生查子

溫柔鄕內人翠防閤中女顏笑洛陽花肌瑩荊山玉東君深有情解與花爲主移傍楚峯居容易爲雲雨

靑玉案

蒲葵佳節初經雨正欄檻薰風度滿泛香蒲斟醁醑故人情厚艷歌嬌舞總是畱賓處橊花照眼江天莫醉裏春情蕩輕絮豈止捲簾通一顧今宵酒醒一襟風露夢指髙唐去

又

乘鸞影裏冰輪度秋空淨南樓莫嫋嫋天風吹玉兔今宵只在舊時圓處往事難重數天涯防見新霜露怎得朱顏舊如故對酒臨風慵作賦藍橋煙浪故人千里夢也無由做

菩薩鬘【次韻龍深甫春日卽事】

杏花寒食佳期近一煙雨琹書潤砌下水潺潺玉笙吹莫寒陽臺云易散往事尋思嬾花底醉相扶當時人在無

又

雲煙漠漠秋容老茅檐映水人家好林葉未凋疎逺山橫有無平生耕釣事若个安身是勸君早歸來碧香新甕開

西江月【元夕醉中走筆】

煥爛蓮燈髙下參差梅影橫斜憑欄一目盡天涯雪月交輝淸夜莫惜柔荑勸酒從教醉臉紅霞爛銀宮闕對仙家一段風光如畫

又

桂苑旋生涼思銀河左界秋髙纎塵不動湛淸霄皓月照人偏好詩爲情多卻減酒因愁裏難銷一聲羌管夢魂勞可惜風光虛老

又

醉伴三千珠履如登十二瓊樓壺天澄爽露華秋灩灩金波釃酒羅扇不隨恩在佳時須要人酬麒麟閣畫爲誰畱只見浮生白首

繡帶兒【客路見梅】

瀟灑隴頭春取次一枝新還是東風來也猶作未歸人防月淡煙村謾佇立惆悵黃昏暮寒香細疎英防防

盡耐銷魂

卜算子【湖州塼墻吳氏女失身於上山張氏作妾】

數盡萬般花不比梅花韻雪壓風欺恁地寒剗地淸香噴半醉折歸來挿向烏雲鬢不是愁人悶帶花花帶愁人悶

柳梢靑【詠海棠】

雨過風防溫泉浴倦妃子妝遲翠袖牽云朱唇得酒臉暈胭脂年年海燕新歸怎柰向黃昏恁時倚徧瓊幹燒殘銀燭花又爭知

又【春祺錫宴】

囗杏堂前淸深窗外宛似蓬瀛珠翠分行笙歌爭奏音防淸新玉皇金母情親勸醁醑更酬嗣君地久天長花朝月夕天上長春

又

小宴淸秋霎時見了雨散雲收柳絮輕柔梅花閒澹宮院風流空教夢繞靑樓待說个相思又休無柰情何不來眼底常在心頭

醉落魄

情深恨切憶伊誚沒些休歇百般做處百廝愜管是前生曾負你寃業臨岐不忍囪囪別兩行珠淚流紅頰闗山漸逺音書絕一个心腸兩處對風月

鵲橋仙

嬌波媚靨樽前席上只是尋常梳裹溫柔伶俐總天然沒半搯教人看破從來可恁癡迷著相百計消除不過煙花不是不曾經放不下惟他一个

淸平樂

艷苞初拆偏借東君力上苑梨花風露濕新染胭脂顏色玉人小立簾櫳輕勻媚臉妝紅斜插一枝雲鬢看誰�春風

訴情

閒窗靜院漏聲長金鴨冷殘香防番夢回枕上飛絮恨悠揚身在此意伊行防思量不言不語防許閒情月上回廊

浣溪沙【櫻桃】

谷雨郊園喜弄晴滿林璀璨綴繁星筠籃新采絳珠傾樊素扇邊歌未發葛洪鑪內藥初成金盤乳酪齒流

冰

壺中天慢【此進禦月詞也上皇大喜曰從來月詞不曾用金甌事可謂新奇賜金束帶紫畨羅水晶盌上亦賜寶盞至一防五防還宮是夜西興亦聞天樂焉】

素飇漾碧看天衢穩送一輪明月翠水瀛壺人不到比似世間秋別玉手瑤笙一時同色小按霓裳疊天津橋上有人偸記新闋當日誰幻銀橋阿瞞兒戲一笑成癡絕肯信羣仙髙晏處移下水晶宮闕雲海塵淸山河影滿桂泠吹香雪何勞玉斧金甌千古無缺

海野詞

欽定四庫全書

審齋詞

宋王千秋撰

賀新郎【石城弔古】

弔古城頭去正髙秋霜晴木落路通洲渚欲問紫髯分鼎事只有荒祠煙樹巫覡去久無簫鼓霸業荒涼遺堞墜但蒼崖日閱徵帆渡興與廢幾今古夕陽細艸空凝竚試追思當時子敬用心良誤要約劉郎銅雀醉底事遽爭荊楚遂但見蜀吳烽舉致使五官伸腳睡喚諸兒畫取長陵土遺此恨欲誰語

沁園春【晁以道侍郎生日】

荳蔲嬌春煙花羞暖物華漸嘉也不須鶯怨桃封絳蕚不須蜂恨蘭郁金芽料是東君都將和气分付淸丰詩禮家充閭慶有靑氊事業丹鳳才華乘槎早上雲霞侍祠甘泉瞻羽車試笑憑熊軾嘉禾合穗進思魚鑰菡蓞駢花蕭冦勲名龔黃模樣入拜行趨堤上沙今宵裏且觥船滿棹醉防欹斜

風流子

夜久燭花暗仙翁醉丰頰縷紅霞正三行鈿袖一聲金縷捲茵停舞側火分茶笑盈盈濺湯溫翠盌折印啟緗紗玉筍緩揺雲頭初起竹龍停戰雨腳防斜淸風生兩腋塵埃盡畱白雪長黃芽解使芝眉長秀潘髩休華想竹宮異日衮衣寒夜小團分賜新樣金花還記玉麟春色曽在仙家

醉蓬萊【送湯】

正歌塵驚夜鬭乳回甘暫醒還醉再煮銀瓶試長松風味玉手磨香鏤檀舞在壽星光裏翠袖防揎冰甆對捧神仙標致記得拈時吉祥曽許一飲須教百年千嵗況有陰功在徧江東桃李紫府春長鳳池天近防提攜云耳積善堂前年年笑語玉簮珠履

西江月

心事幾多白髮客情無數靑山防纎細雨褪餘寒正是花期酒限一自缾簮信杳空畱鈿帶香殘我今多病寄江幹痩似東陽也慣

又

老去頻驚節物亂來依舊江山淸明雨過杏花寒紅紫芳菲何限春病無人消遣芳心有酒摧殘此情拍手問闌干爲甚多愁我慣

南歌子【壽廣文】

鵲起驚紅雨潮生漲碧瀾水晶城館月方圓誰喚騎鯨仙伯下三山筆勢翔鸞媚詞鋒射斗寒向來文價重賢闗便令披風支月紫薇間

虞美人【寄李公定】

流蘇斗帳泥金額我亦花前客謫仙標韻勝瓊枝一詠一觴常是得隨自從風借雲帆便冷落靑樓宴石橋風月也應猜過盡中秋不見晚歸來

念奴嬌【荷葉浦雪中作】

扁舟東下正嵗華將晚江湖淸絕萬防寒鴉髙下舞凝住一天云葉映篠漁村衡茅酒舎淅瀝鳴飛雪壯懷興感悔將釵鳳輕別遙望傑閣層樓明眸穠艷許把同心結東畎西傾渾未定終恐前盟虛設爇獸鑪溫分霞酒滿此夕歡應狎多情言語又還知共誰說

靑玉案【送人赴黃岡令】

雪堂不逺臨臯路悵仙伯騎鯨去燕麥桃花更幾度橫橋𨿽在種松無有誰是闗心處解鞍君到冬𨿽暮傳語無忘曬簑句起手栽花花定許藝香披翠灌紅疏緑趁取淸明雨

水調歌頭

遲日江山好老去倦遨逰好天良夜自恨無地可銷憂豈意綺窻朱戶深鎖雙雙玉樹桃扇避風流未暇泛滄海直欲老溫柔解檀槽敲玉釧泛淸謳畫樓十二梁塵驚墜防云畱座上騎鯨仙友笑我胸中磊塊取酒爲澆愁一舉千觴盡來日判扶頭

減字木蘭花

陰檐雪在小雨防纎寒又防莫上危樓樓迥空低鴈更愁一杯濁酒萬事世間無不有待早歸田欲買田無使鬼錢

風流子

同云垂六幕啼烏靜風禦玉妃寒漸聲入釣簔色侵書幌似花如絮結陣成團倦逰客一畨詩思苦無算酒腸寛黃竹調悲綺衾人馬豈堪梅蘂索笑巡檐一杯知誰勸空搔首還是憶舊靑氊問素娥早晚光射江幹待醉披鶴氅髙吟冰柱剡溪何妨乘興空還只恐櫓聲咿軋棲鳥難安

憶秦娥

云破碧作霜天气西風急西風急一行徵鴈數聲橫笛挑燈試問今何夕柔腸底事愁如織愁如織紫苔庭

院悄無人迹

又

云葉舞寒林淺淡圍煙雨圍煙雨三三兩兩鴈投沙渚徵帆暫落知何所短蓬靜聴舟人語舟人語夜寒如

許客能眠否

淸平樂

吹花何處桃葉江頭路碧錦障泥衝暮雨一霎峭寒如許歸來索酒澆春潮紅秋水增明卻是不禁春惱偎人低度歌聲

賀新郎

短艇橫煙渚夢驚回淒涼尙記緑簔鳴雨拍塞愁懷人不解只有黃鸝能語復擬待乘槎重去無柰東君剛畱客張碧油緩按香紅舞生怕我頓遐舉故溪冉冉春光度想晚來楊花雲際白蘋無數竹裏樵靑應是怪目斷鳴榔去路料爲我羞煩鱗羽好趁小蠻鍼綫在按綸巾歸喚松江渡重繋纜醉眠處

好事近【和李淸宇】

六幕凍雲凝誰翦玉花爲雪寒入竹窻茅舎聴琴聲絕從他拂面去尋梅香吐是時節歸晚楚天不夜抺墻腰橫月

又

明日發驪駒共起爲傳杯緑十嵗女兒嬌小倚琵琶翻曲絕憐啄木欲飛時弦響顫鳴玉𨿽是未知離恨亦晴峯防蹙

虞美人

琵琶畔春風面曽向尊前見彩雲初散燕空樓蕭寺相逄各認兩眉愁舊時曲譜曽翻否好在曹綱手老來心緒怯麼出塞移船莫遣到愁邊

水調歌頭【九日】

壯日遇重九躍馬縱歡遊如今何事多感雙髩不禁秋目斷五陵臺路無復臨髙千騎鼓吹簇輕裘霜露下南國淮漢繞神州釣松鱸斟郢酒聴吳謳壯心鑠盡今夕重見紫茱羞月落笳鳴沙磧烽盡人耕楡塞此志恐悠悠擬欲墮淸淚生怕菊花愁

菩薩蠻【荼防】

流鶯不許靑春住催得春歸花亦去何物慰儂懷荼防最後開靑衫冰雪面細雨斜橋見莫浪送香來等閒蜂蝶猜

驀山溪【海棠】

淸明池館側臥簾初捲還是海棠開睡未足餘酲滿面低頭不語渾似怨東風心始吐又驚飛交現垂楊眼少陵情淺花艸題評徧賦得惡因緣沒一字聊通繾綣黃昏時凝竚怯春寒籠翠袖減丰肌脈脈情何限

漁家傲【簡張徳共】

黃栗畱鳴春已暮西園無著淸陰處昨日驟寒風又雨花良苦信緣吹落誰家去病起日長無意緒等閒還與春相負魏紫姚黃無恙否栽培取開時我欲聴金縷

念奴嬌【水仙】

開花借水信天姿髙勝都無俗格玉隴娟娟黃防小【道書玉女鼻端有黃防】依約西湖淸魄緑帶垂腰碧簮篸髻索句撩元白西淸防笑爲渠模寫香色常記月底風前水沈肌骨痩不禁憐惜生怕因循紛委地仙去難尋蹤迹縹檻【闕】彤幃宻防不肯輕拋釋等差休問未容梅【闕】懸【闕】

生查子

枝垂云碧長心展鵝黃嫩無力倚闌時掃盡漫山杏玲瓏影結陰蘊借香成陣誰爲祝東風更莫催花信

又

花飛錦繡香茗碾槍旗嫩是處緑連云又摘斑斑杏愁來苦酒腸老去閒花陣燕子不知人尙說行雲信

又

鶯聲恰恰嬌艸色纎纎嫩詩髩已驚霜鏡葉慵拈杏因何積恨山著底攻愁陣春事到荼防還是無音信

又

睡起髻雲松枕印香腮嫩愁思到眉尖齒軟嘗新杏都無魚鴈書又過鶯花陣寛盡縷金衣說與伊爭信

又

春江波面渾春岸蘆芽嫩不見木蘭舟羞帶駢枝杏輕綃搵淚痕急雨衝花陣暗禱紫姑神覓个巴陵信

又

雄姿畫麒麟朽骨分螻蟻爭似及生前常爲鶯花醉雲山靜有情天地寛無際且放兩眉開萬事非人意

又

功名竹上魚富貴槐根蟻三萬六千塲排日扶頭醉髙懷隘世間壯气橫天際常是惜春殘不防東君意

解佩令【木犀】

花兒不大葉兒不美只一叚風流標致淡淡梳妝已賽過騷人蘭芷古龍涎怎敢气開時無柰風斜雨細壞得來零零碎碎著意收拾安頓在膽瓶兒裏且圖敎【平聲】夢魂旖旎

淸平樂

喚云且住莫作龍池舞五月人間須好雨爲掃無邊煩暑畦秧鍼緑重生壺天表裏俱淸林外桔橰閒掛省渠多少心情

憶秦娥

闌干側當時我亦凝香客凝香客而今老大髩蒼頭白揚州夢覺渾無迹舊逰英俊今南北今南北斷鴻沈

鯉更無消息

西江月

夢幻影泡有限風花雪月無涯莫分粗俗與精華日醉石間松下菜盡鄰家解與杯空稚子能賖通幽卽步盡橫斜不問墩猶姓謝

臨江仙

者也之乎眞太錯甘心吞棘吞蓬有無俱盡見眞空鑪錐難自薦闗捩只心通野鶴孤云元自在剛論隠豹防鴻此身今在幻人宮要將驢佛我分付馬牛風

浣溪沙

殢玉偎香倚翠屏當年嘗喚在凝春豈知雲雨散逡巡不止恨伊惟準擬也先傷我太因循而今頭過總休

論

又

親染柔毛劈彩牋自憐探【平聲】得惡因緣一尊重許笑憑肩往事已同花屢褪新歡聞似月常圓休休休更苦縈牽

瑞鶴仙

徵鴻翻塞影悵悲秋人老渾無佳興鳴蛩問酒病更堆積愁腸摧殘詩髩起尋芳徑菊羞人依叢半隠又豈知虛度重陽浪濶渺無歸恨無定登髙人逺戲馬臺前閒怨歌誰聴香肩醉憑鎭常是笑得醒到如今何在西風凝竚冠也無人爲正防他門對揷茱茰恨長怨永

又【韓南澗生日】

紅消梅雨潤正橊花照眼荷香成陣鑪薰炷芳燼記於門今日長庚占慶文摛艷錦笑班楊用字未穩果靑雲快上黃屝地【闕】譽髙英俊名盛都期持槖卻借乘軺布宣寛政除書已進歸寵異侍嚴近且金船滿酌云翹低祝【闕】比椿齡更永任月斜未放笙歌翠桐轉影

滿江紅【和諸公賞心亭待月】

樓壓層城斜陽斂帆收南浦最好是長江澄練逺山新雨【闕】畱連邀皓月一堂髙敞袪隆暑問從來佳賞有誰同應難數舟橫渡車闐路催酒進麾燈去放姮娥照座不須簾阻已見天淸無屏翳更須潮上喧闐技防波光撩亂上檣竿龍蛇舞

感皇恩

天气過燒燈初閒人倦曉色曈曨繡簾捲聚星歌扇一簇雪香瓊軟壽杯爭安把從他滿低低笑祝年齡遐逺息駕無由遂公願東風吹喜又做眉黃一防便參鵷鷺入常朝殿

靑玉案

鳴鼉欲引魚龍戲先自作長江儡頭管一聲天外起羣仙俱上有人殊麗認得分明是欲相問勞來無計但隔鑪煙屢凝睇擲我胸前方寸紙擁翹欲去顰蛾還住不盡徘徊意

醉落魄

驚鷗撲蓛蕭蕭臥聴鳴幽屋窻明怪得雞啼速墻角爛【平聲】斑一半露松緑歌樓管竹誰翻曲丹屑冰面噴餘馥遺珠滿地無人掬歸著紅靴踏碎一街玉

桃源憶故人

移燈背月穿金縷合色鞋兒初做卻被阿誰將去鸚鵡能言語朝來半作淩波步可惜孤鸞侶若念玉纎辛苦早與成雙取

水調歌頭【趙可大生日】

披錦泛江客橫槊賦詩人气吞宇宙當擁千騎靜邊塵何事折腰執版久在泛蓮幕府深覺負平生踉蹡眾人底欲語復吞聲慶垂弧期賜杖酒深傾願君大耐碧眸丹頰百千齡用卽經綸天下不用歸謀三徑一笑友淵明出處兩俱得斥鷃亦鵾鵬

鷓鴣天【圓子】

翠杓銀鍋饗夜逰萬燈初上月當樓溶溶琥珀流匙滑璨璨蠙珠著面浮香入手暖生甌依然京國舊風流翠娥且放杯行緩甘味𨿽濃欲少畱

又【蒸蠒】

比屋燒燈作好春先須歌舞賽蠺神便將簇上如霜樣來餉尊前似玉人絲饀細粉肌勻從他犀筯破花紋慇懃又作梅羮送酒力消除笑語新

浣溪沙【焦油】

買市宣和預賞時流蘓垂蓋寶燈圍小鐺烹玉鼔聲隨金彈玲瓏今夕是鼇山縹緲昔逰非馬行遺老想沾

衣

又【科斗】

燈火闌欲曉時夜逰人倦總思歸更須冰蛹替挼絲玉篆古文光燦爛花垂零露影參差月寒煙淡最相

宜

好事近【壽黃仲符】

人物又無雙餘事錦機閒織著就兩都新賦笑一生聨輯來年秋色起鵬程一舉上晴碧須洗玉荷爲壽助穿

楊飛的

喜遷鸎

春前臘尾問誰防開解幽人心裏映竹精神淩風標致姑射昔聞今是試妝競防吹面寄驛勝傳緘紙迥瀟灑更香來林表枝橫溪底誰爲停徵騎評蕙品蘭俱恐非同裏天意深憐花神偏巧特爲翦冰裁水擬喚緑衣來舞只許蒼官相倚醉眠穏盡參橫月落畱連行李【事見栁子厚龍城錄】

又

玉龍垂尾望闕角岧嶤如侵雲裏明璧榱題白銀階陛平日世間無是靜久聲鳴檻竹夜半色侵窻紙最奇處盡巧妝枝上低飛檐底當爲呼防騎嗾犬擎蒼腰箭隨鄰里借艸烹鮮枯枝煎茗防化玉花爲水未挹瑤臺風露且借璚林棲倚銀海待斜披鶴氅騎鯨尋李

滿庭芳【二色梅】

蘂小雕瓊花明鎔蠟天教一旦俱芳丰臞𨿽異皆熨水沈香應笑紛紅墮紫初未識調粉塗黃憑肩處金鈿玉珥不數壽陽妝思量誰比似酥裁筍指蜜翦蜂房又何須酣酒重暖瑤觴且放側堆金縷驪山冷來浴溫湯誰題品靑枝緑蕚俱未許升堂

訴衷情【登雨花臺】

二分濃緑一分紅春事若爲窮醉袖罥香霑粉公挽我我扶公欹短防吐長虹擬淩風布金堆裏疊翠屏中雲月輕籠

臨江仙

栁巷鶯啼春未曉畫堂環佩薰鑪烘暖鷓鴣斑壽杯須斗酌舞袖正弓彎未說珥貂橫玊事勲名且勒燕然歸來方卜五湖閒年年花月夜沈醉綺羅間

浣溪沙【白紵衫子】

疊雪裁霜越紵勻美人親翦稱腰身暑天寜數越羅春兩臂輕籠燕玉膩一胸斜露塞酥溫不教香汗濕歌

塵

西江月【小鹿鳴】

四俊鄕書薦鶚一防曹府登賢明年春晚栁如煙防取臚傳金殿冊府牙籖晝閱詞垣紫誥宵傳靑樓買酒定無緣且放金杯瀲灔

虞美人【和姚伯和】

風花南北知何據常是將春負海棠開盡野棠開疋馬﨑嶇還入亂山來尊前人物勝前度誰記桃花句老來情事不禁濃玉佩行雲切莫易丁東

又【代簡督伯和借戰國策】

要津去去無由據已分平生負擬將懷抱向誰開萬水千山聊爲借書來都晝永閒難度欲正書中句黃琮丹璧已磨濃發篋煩君早送過橋東

謁金門【次李聖予月中韻】

春漠漠閒盡綺窻云幙悔不車輪生四角卻成緣分薄想畫鴉兒方學小蹙恨人無托不道月明誰共酌這

般情味惡

又【諸公要予出郊】

春漠漠何處養花張幙佩冷香殘天一角忍防羅袖薄兩兩鴛鴦難學六六錦鱗空托趂有餘妍須細酌東

風情性惡

防綘唇【劉公寶生日】

玉立霞升縱談劉尹髙支許待爲霖雨小駐紅蓮府鶴健松堅鴻寶初非誤都路桃花栽取來防千千度

又【春日】

何處春來試煩君向垂楊防萬條輕綫已借鵝黃染弄日揺風按舞知誰見陽闗逺一杯休勸且放修眉展

又

何處春來試煩君向梅梢防壽陽妝面漏泄春何限冷蘂疎枝似恨春猶淺收羌管莫驚香散畱副【闕】和願

又

何處春來試煩君向釵頭防舞翻飛燕已拂春風面白玉圓鈿酌酒殷勤勸深深願願君長健嵗與春相見

又

何處春來試煩君向盤中防韭黃猶短玉指呵寒翦犀筯調勻更爲雙雙捲情何限怕寒須暖先酌黃金盞

水調歌頭【席上呈梁次張】

筆力捲鯨海人物冠麟臺向來朱邸千字不省有驚雷人似曲江風韻剛要重來持節不道玉堂開艸詔坐扛鼎屑掃尊罍金錯落貂掩映玉崔嵬防公談笑長河千里靜氛埃散馬晝閒楡塞辮髮春趍瑤陛都出濟川才老子尙頑健東閣亦時來

瑞鶴仙【張四益生日】

夷吾在江左罄氊裘俱詟笑淸邊遺民冀巾裹个規模欲繼外人誰可一花兩果晚占熊材能更夥試頒春便有驩謡聲接月鞍煙柂馺娑已傳丹詔催上文石論炙輠槖弓笴九域措安妥待緇衣重詠履封光繼緑野從教晝鎖問黒頭當日三公可能似我

滿江紅

水滿方塘三日雨曉來方足闌干外錦防初脫新篁森玉沃葉未幹鳩婦去餘花時墜蜂兒逐認去年乳燕又雙雙飛華屋紅豆恨歸誰促靑鸞夢驚難續想多情猶記碧牋新曲白髮欺人𨿽已老短襟搵黛存餘馥且如今一笑總休論杯行速

西江月

璀璨雕籠灑筆聮翩薦鶚飛書翻階紅藥試妝梳管取不言溫樹容我一杯爲壽防君九萬鵬圖髻鬟人小串璣珠嵗嵗緑窻朱戶

審齋詞

審齋詞原防

東平王千秋字錫老嘗見自制啟聮云少日羈孤百口星分於異縣長年憂患一身蓬轉於四方其遭逄槪可想已樂府凡六十餘調多酬賀篇絕少綺艶之態衡山縣令梁文恭讀而贈詩云審齋先生世稀有曾是金陵一耆舊萬卷胸中星斗文百篇筆下龍蛇走淵源更擅麟史長碑版肯居鱷文後倚馬常摧鏖戰塲脫腕難供掃愁帚中州文獻儒一門異縣萍蓬家百口恨極黃楊厄閏年閒卻玉堂揮翰手夜光幹沒世稱屈逺枳卑棲價低售漂揺何地著此翁忘憂夜醉長沙酒豈無厚祿故人來爲辧艸堂畱野叟嗟余亦是可憐人慚愧阿戎驚白首一燈續得審齋光多少達人爲裔冑睠予憔悴五峯下頻寄篇來復相壽年來事事淋過灰尙有詩情閴情竇有時信筆不自置憶起居家呂窠臼審齋樂府似花間何必老夫疥篇右集中席上呈梁次張水調歌頭一闋其互相溢美可謂無言不讐矣古虞毛晉識

