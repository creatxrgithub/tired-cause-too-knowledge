

黔苗竹枝詞淸大興舒位立人

黔於漢屬西南夷﹐唐宋以來﹐曰蠻﹐曰獠。洎明始﹐設府州縣。種類日漸繁息﹐則曰苗﹐曰蠻﹐曰﹐曰峒﹐曰犭乞犭老﹐曰犭羊獷﹐曰番﹐曰木老﹐曰六額子﹐曰猓玀﹐曰犭乞兜。其自粵遷至者﹐又有若犭﹐若犭童﹑若犭水﹐與犭令﹑與犭農﹐咸隸屬焉﹐然皆得名之曰苗﹐是眞所謂苗裔也。苗旣居處﹐言語不與華同。其風俗飲食衣服各詭﹐駭不可殫。論余從車騎之後﹐輒以見聞所及雜﹐撰爲竹枝體詩﹐且爲之注。蓋不啻郭景純作《山海經》圓贊吳道子畫地獄變相也。設非親歷其境驟而示之以所作不幾致疑於海上之木山中之魚哉﹗夫古者軒采風不遺於遠﹐而劉夢得作《竹枝詞》。武陵俚人歌之﹐傳爲絕調。余誠乏夢得之﹐才又所記訁叟瑣﹐無足當於采錄而以一書生﹐萬里從徵往來﹐柳雪橫槊而賦磨盾﹐而書將以是爲鐃歌一曲之﹐先聲焉。○西南夷一首嫁得盤瓠不自由﹐岑山水遠來遊。無因石室功臣表﹐狗尾如貂續未休。盤瓠髙辛氏之畜狗也﹐銜犬戎。吳將軍頭獻闕下﹐帝酬其功。而妻以少女盤﹐瓠遂負女走入南山石室。三年生六男六女﹐自相夫婦。衣服制裁皆有尾﹐形號曰蠻夷﹐詳見範史《西南夷列傳》﹐此蓋苗子之始祖矣。苗以山之髙者﹐爲岑水分流曰。髙辛一作南辛○夜郎一首流水淙淙幣夜郎﹐浣紗人見竹三王。年年飽喫桄榔飯﹐不信人間有稻粱。初有女子浣於遁水﹐見三節大竹流入。足間聞哭聲﹐剖竹得一男﹐歸養之長﹐而自立爲竹郎。侯以竹爲姓﹐漢武帝殺之。後封其三子﹐民爲立竹王。三郎神祠﹐其地桄榔木可爲面﹐百姓資食焉。○柯蠻一首且蘭江上戰船閒﹐南去莊豪竟未還。畱得瓢笙作歌舞﹐一條冷水萬荒山。莊喬至且蘭船﹐步戰柯船弋也。宋時柯蠻入﹐貢令作本國歌舞。一人吹瓢笙﹐如蚊蚋聲﹐數十輩宛轉﹐舞以足頓地﹐爲節名曰水曲﹐按史漢皆作莊喬範蔚宗作。豪郭靑螺考辧﹐謂當從《後漢書》。○東謝蠻二首絡額金銀壓兩肩﹐皮冠革履去朝天。分明山海圖經贊﹐那擬周書王會篇。唐貞觀﹐初東謝酋入﹐朝冠烏熊﹐皮若注旄﹐以金銀絡額﹐被毛皮韋行著。履顏師古上﹐言昔周武王時﹐遠國來朝太史次爲王爲篇﹐今當寫作王會圖詔可。紅絲早已系綢繆﹐牛酒相邀古洞幽。底事相逢不相識﹐謝郎翻比謝娘羞。東謝昏姻不避同姓﹐以牛酒爲聘女歸夫家﹐夫羞澀避之。旬日乃出﹐其俗男女皆椎髻絳以絳垂於後。○南平獠一首新制通裙稱體量﹐竹筒三寸綴明。夜深畱客幹欄宿﹐細說當年劍荔王。婦人橫布二幅穿中貫其首﹐號曰通裙。美髮髻垂於後﹐竹筒三寸斜穿其耳﹐富者飾以珠﹐人皆樓居梯而上﹐名曰幹欄。其酋姓朱氏﹐唐時稱劍荔王云。○犭中苗一首淺艸春開跳月揚﹐聘錢先乞紫檳榔。隔年一笑占歸妹﹐抱得新兒認舊郎。犭中家在五代時﹐楚王馬殷自邕管遷來。其種有三﹐曰補籠﹑卡尢﹑靑仲﹐散處﹐貴陽﹑平越都﹐勻安順南籠各郡屬﹐風俗相同。每歲孟春﹐會男女於平野﹐曰跳月。地曰月場各爲歌唱﹐合意則以檳榔投贈﹐遂爲夫婦而昏。成三日婦卽別﹐求他男與合非生子﹐不能歸也。﹝按平越府今攺爲直隸州﹐南籠府今攺爲興義府﹞○宋家苗一首識字耕田不記年﹐男昏女嫁兩茫然。似渠打鴨休相笑﹐勝索開門一種錢。宋家在貴陽﹐相傳爲春秋時﹐宋國裔楚蠶食上國﹐俘其民而放之。南海遂流爲夷﹐頗通漢語﹐文字男帽女笄。將嫁男家﹐遣人往迎女家﹐則率親黨楚之﹐謂之奪親俗﹐誠可笑。然今人嫁女之家﹐有索開門錢者﹐竟至攘臂請益。則其異於苗子也幾希。○蔡家苗一首卿卿氈髻我氈裳﹐做戛匆匆興不常。幾見鴛鴦能作冢﹐銷魂人贈返魂香。蔡人爲楚所俘﹐在貴築淸平修文淸鎭諸縣﹐曁大定之威﹐寧平遠州。男女制氈爲依婦人﹐以氈爲髻飾﹐以靑布若牛角狀﹐長簪綰之。夫死將以婦殉﹐婦所私挾﹐眾奪之去﹐乃免其聚會親屬﹐椎牛跳舞名曰做戛。○龍家苗二首狗耳苕亭綰髻螺﹐鬼竿影裏兩婆娑。明珠薏苡偏相似﹐腸斷徵蠻馬伏波。龍苗種有四﹐一曰狗耳龍﹐家在廣順州康佐司﹐男子束髮而不冠。婦人辮髮螺髻上﹐指如狗耳形。春時﹐立木於野謂之鬼竿。男女旋躍而擇配衣﹐以五色藥珠爲飾﹐貧者代以薏苡。拋卻殘春趁早秋﹐紙錢一陌笑牽牛。看他被髮伊川野﹐何不蠶娘祭馬頭。一曰馬鐙﹐龍家婦人作冠﹐若馬鐙然﹐以七月七日祭於墓。又大頭龍家﹐曾竹龍家其俗約略相似。○花苗一首牛角傳歡復幾時﹐聲聲銅鼓賽叢祠。無端飛出金蠶箭﹐擲破雞黃又鬧屍。花苗居大定貴陽遵義﹐各屬每會必擊銅鼓﹐飲酒注牛角中﹐好蓄蠱毒夜飛而飲﹐於河有金光﹐一綫謂之金蠶。每以殺人否﹐則反噬其主﹐故𨿽至戚﹐亦必毒之﹐以泄蠱怒也。人死則集親友歌唱屍﹐側曰鬧屍葬瘞﹐以雞子擲地卜之﹐不破者﹐爲吉。○黑苗三首馬郎房底好姻緣﹐僂指佳期又幾年。插徧靑山黃竹子﹐噥噥還索鬼頭錢。都勻之八寨丹江鎭﹐遠之淸江黎平之古州﹐其近山者﹐爲山苗。近水者﹐爲洞。苗有土司者﹐爲熟苗。無管曰生苗﹐又有髙坡苗﹐皆衣黑總﹐曰黑苗結昏﹐則鄰建空房名馬郎房。未昏嫁者遇﹐晚聚歌情稔﹐則以牛只行聘合巹。三日女歸母家﹐或半年﹐始一返。女父母向婿索頭錢﹐不與﹐或另嫁有婿﹐女皆死。猶向女之子索者﹐則謂之鬼頭錢。凡人死一月後﹐其生前所私男女﹐各插竹於墳前祭焉。兩姓姻緣接舅姑﹐鄕風世世畫葫蘆。外甥錢少遲歸姝﹐從此羅敷自有夫。淸江昏嫁﹐姑之子定爲舅媳﹐倘舅無子﹐必重獻於舅﹐謂之外甥錢﹐否則終身不得嫁。或召少年往來謂之阿妹曰﹕妹諱之也。耶頭洞崽畫鴻溝﹐音菜藏來各幾秋。準待來年喫牯髒﹐鬼堂風雨自啾啾。黑苗以上戶﹐爲耶頭。下戶爲洞崽﹐𨿽男女多苟合﹐然洞崽不敢通耶﹐頭犯則死期至矣。所得羔豚雞犬鴟鴉之屬﹐死則連毛髒置之甕中。層層按納﹐俟其螂蛆臭腐始告缸成名曰音。菜珍爲異味愈久愈貴﹐問苗子之富。則曰藏音桶幾世矣。又每十三年﹐畜牡牛祭天地祖宗號祭曰喫牯髒。每寨公建祖祠名曰鬼堂。○靑苗一首不借雙雙大小同﹐渾難撲簌辧雌雄。低頭爭似擡頭好﹐布自靑靑笠自紅。修文鎭寧黔西皆有靑苗在平遠者﹐或稱箐苗男女﹐皆著艸履衣﹐亦無別惟。其首則婦人蒙靑布一幅﹐男子戴紅藤笠﹐非是幾不知烏之雌雄矣。○紅苗一首織就班絲不贈人﹐調來銅鼓賽山神。兩情脈脈渾無語﹐今夜空房是避寅。紅苗惟銅仁府有之﹐衣服悉用班絲。女紅以此爲務擊﹐銅鼓以歌舞名曰調鼓。每歲五月寅日﹐夫婦別寢﹐不敢相語﹐以爲犯則有虎傷。○白苗一首折得蘆笙和竹枝﹐深山酣唱妹相思。蠟花染袖春寒薄﹐坐到懷中月墮時。白苗之習略同花苗。其服先用蠟繪花於布﹐而後染之﹐旣染去蠟﹐則花見焉蘆笙者﹐編蘆管爲笙﹐有簧。男女相會吹﹐以倚歌。歌曲有所謂﹐妹相思﹐妹同庚者﹐率淫奔私暱之﹐詞貴定龍裏﹐皆有衣尙白﹐故曰白苗。○西苗二首山塍髙下接靑黃﹐今歲丰收是滌場。便要椎牛祭白號。萬山簫鼓鬧斜陽。西苗居平越之淸平﹐歲十月收獲後﹐以牡牛置平壤﹐延善歌祝者﹐導於前。男女童數十百輩隨之﹐歌舞歷三晝夜﹐乃屠牛以報丰年﹐名曰祭白號。一曲山謠兩鬢花﹐月球拋後女歸家。野田豈有宜男艸﹐更遣婁豬定艾。凡苗類有跳月之習﹐西苗制花球於唱歌時﹐擲所歡以結昏﹐亦非生子﹐弗歸也。○東苗一首半臂靑靑織錦闌﹐淺裙百疊不知寒。一梳飛上昆侖月﹐便是君家黑牡丹。東苗有族無姓﹐雜處貴築龍裏淸平。衣尙淺藍色﹐短不及膝。婦人花衣無袖﹐惟兩幅遮前覆後﹐著細褶短裙﹐挽髮盤﹐頭籠以木梳﹐故用唐人墨池雪嶺之﹐事爲詠。○夭苗二首華冑周南太覺遙﹐葛根難庇遠椒聊。山風夜夜吹枯骨﹐倒掛收香綠鳳麼。夭苗一名夭家多姬姓﹐自以爲周之後。在廣平州人死不葬﹐以藤蔓束之樹間。豆蔻梢頭月似鉤﹐山花開近女郎樓。不知誰ㄓ靑蘆管﹐一夜春情散不收。其在夭壩者﹐女子年近十三四。卽構竹樓野外處之﹐聞歌而合﹐此較黑苗之馬﹐郎房更奇。○克孟牯羊苗一首山房縹緲際靑天﹐百尺梯頭踏臂眠。才到三更春夢覺﹐淚花一斗聽啼鵑。廣順州之金築司﹐有苗曰克孟牯羊﹐擇懸鑑竅而居﹐不設牀第﹐構竹梯上下髙者﹐或至百仞親死不哭﹐笑舞浩歌亦曰﹕鬧屍。明年聞杜鵑聲﹐則舉家號泣悲不能﹐勝曰鳥猶歲至﹐親不返矣。○平伐苗二首長裙雌豸短裙雄﹐吹入山前一陣風。我亦靑袍似春艸﹐泥他蓑影作漁翁。平伐苗在貴定之小平伐﹐司以地名也。男女皆著裙﹐男子裙短﹐婦人裙長﹐然無或學他苗制。則又不裙彼與裙終身﹐不相識也。男子入市﹐則衣艸衣蔌蔌如漁蓑﹐顧影自喜﹐蓋以爲盛服云。木槽埋趁一身寬﹐論定何須更蓋棺。略仿南朝通替式﹐不知曾許再開看。平伐人死﹐盛於木槽﹐而瘞之。有底無蓋獨木所成﹐此與殷淑妃通替棺頗類。○紫姜苗一首洞門側側掩萊蕪﹐三尺黃泥冷未塗。從此天邊飛破鏡﹐分明女子重前夫。紫姜苗在都勻所屬﹐以十一月朔爲歲﹐節閉戶。把忌七日而啟。犯者以爲不祥﹐夫死妻嫁而後葬﹕曰喪有主矣。○陽洞羅漢苗二首月場難築避風臺﹐衣尾匆匆隔夜裁。試問裙腰腰上帶﹐唾絨一幅爲誰開。羅漢苗在黎平府﹐婚姻亦以跳月成。女子長裙無﹐加布一幅刺繡垂之﹐於前名﹕曰衣尾。髻上疏比項下錢﹐生苗居後熟苗先。不愁雙鬢鴉堆重﹐又制銀環壓到肩。婦人挽髻額前﹐插木梳於上。富者以金銀作連環耳墜﹐項下刺繡一方飾銀錢焉﹐昏或先外家不﹐則卜他族遠者。曰﹕生苗然仍跳月。○谷藺苗一首纖錦簇簇花有痕﹐織布縷縷家無。月中織布日中市﹐織錦不如織布溫。其在定番州者﹐則有谷藺苗﹐定番多織苗錦而谷藺獨工於布。其布最精密﹐每遇場期入市﹐人爭購之。遂有谷藺布之名。皆深山遙夜﹐機杼軋軋所成﹐顧不自衣也。○九股苗一首牛尾槍開夜有聲﹐傭中佼佼鐵錚錚。當年鑄就六州錯﹐丞相原來是老兵。苗之剽悍莫過於九股﹐在凱裏司武鄕侯南徵戮之﹐殆盡僅存九人﹐遂爲九股。散處蔓延﹐頭戴鐵帽﹐後無遮肩﹐前有護面﹐鐵兩片卽鑄於帽身﹐披鐵鎧如半臂﹐自腰以下用鐵煉﹐周圍形如環垂及於足﹐坐則縮而立﹐則伸下以鐵片纏其股﹐若﹤韋蔑﹥琮有聲。健者結束尙能左牌﹐右桿銜利刃逾嶺﹐若飛猱兩足。無冬夏皆赤生時卽漆其腳底也。其子母炮名牛尾槍尢極猛惡﹐前明楊應龍之叛﹐九股實羽佐之﹐應龍伏誅而不敢問罪﹐九股至。本朝雍正九年經略﹐張廣泗合楚粵黔三省官兵剿撫﹐然後搜繳兵甲建城安汛焉。○紅犭乞犭老一首三寸桐棺一栗牌﹐山圍皮骨水湔骸。淚珠若到家親殿﹐憑仗紅裙細細揩。男女桶裙以紅布爲之曰紅。犭乞犭老殮以棺而不葬﹐或置巖穴間﹐或臨大河不施蔽。蓋樹木主識其處曰﹕家親殿歲時﹐展埽之。○花犭乞犭老一首羊樓髙接半天霞﹐杉葉陰陰犭乞犭老家。減卻腰圍餘幾許﹐桶裙量就一身花。犭乞犭老種不一所在﹐多有男女以幅布圍腰旁﹐無襞績謂之桶裙花布﹐爲花犭乞犭老。屋宇去地數尺﹐架巨木﹐上覆杉葉﹐如羊柵稱爲羊樓。○水犭乞犭老一首擾家捕魚魚欲愁﹐占得煙波老未休。只道誅茆山上住﹐誰知結屋水中洲。餘慶施秉等地有名擾家者﹐善捕魚。𨿽隆冬亦能入淵﹐故曰水犭乞犭老。○翦頭犭乞犭老一首不作劉伶荷鍤埋﹐焚如眞是突如來。心長髮短君休笑﹐畱得相思一寸灰。翦頭犭乞犭老在﹐貴定男女﹐蓄髮寸許。死則積薪焚之﹐性皆嗜酒入市者﹐無不陶然。○打牙犭乞犭老一首有意齊眉結婿歡﹐無端鑿齒做人難。靑唇吹火今宵事﹐口血分明尙未乾。打牙一種多在平遠黔西﹐其俗女子將嫁﹐必先折其二齒﹐否則妨夫家殆所﹐調鑿齒之民歟﹐又翦前發而畱後發﹐則取齊眉之意。○鍋圈犭乞犭老一首平遠州中鬼畫符﹐傳來面具有於菟。𨿽然不作招魂賦﹐且盡生前酒一壺。此種惟在平遠州﹐其俗嗜飲﹐尙鬼﹐有疾則延鬼師﹐以虎頭一具﹐用五色絨裝飾﹐置簸箕內﹐褥之﹐親死側置其屍謂使﹕其不知歸路﹐其曰鍋圈者﹐婦人以靑布束亂髮﹐肖其形也。○披袍犭乞犭老一首底事裁衣似打包﹐風風雨雨自披袍。卻嫌鍼綫尋無迹﹐織徧山羊五色毛。披袍亦在平遠州﹐男女衣服長僅尺餘﹐外披以袍方而闊洞其中﹐從頭籠下前短後長﹐左右無袖﹐裙以五色羊毛織成﹐亦無褶。○木老一首放鬼才過七七期﹐更傳畫鬼祀靈旗。無端食指今朝動﹐問是盤瓠第幾支。木老所在﹐多有父母死﹐長子閉戶﹐居四十九日﹐乃延巫薦祝。名曰﹕放鬼祀鬼。則用五采旗﹐其族同姓不昏﹐異姓不共食犬。○犭乞兜一首櫳就風鬟墮馬妝﹐雙心一襪繡鴛鴦。不妨徑向君家宿﹐行到深山藥箭香。犭乞兜亦苗也。施秉黃平﹐皆有之女子多美者﹐短衣偏髻。繡五采於胸前。人調之﹐則笑而從焉﹐善爲藥﹐箭埋所居之遠﹐近觸之機﹐發往往傷人。○犭羊獷一首山家風露竹墻低﹐麂眼玲瓏望欲迷。從此不愁牛礪角﹐夜深封到一丸泥。犭羊獷卽陽荒﹐其種最繁。都勻石阡施秉龍泉黃平﹐餘慶黎平龍裏皆有之。荊壁不塗門戶﹐不扃出入﹐以泥封之﹐余俗與諸苗略同。○八番一首八番女兒日夜忙﹐耕田織布勝於郎。長腰鼓敲老虎市﹐今年香稻滿椎塘。八番在定番州﹐其俗男逸女﹐勞男皆仰給於女刳木作臼﹐曰椎塘臨炊﹐始取稻把入臼春之﹐以寅日爲市凡燕會則﹐擊長腰鼓爲樂。○六額子一道空山埋後才三尺﹐冷水澆來又一回﹐不信膏肓容二豎﹐招魂入骨錦囊開。六額子﹐有黑白二種。皆在大定府﹐風俗相同。人死葬亦用棺﹐至年餘﹐則發冢開棺取枯骨刷洗之至白爲度﹐以布裹骨復埋一兩歲﹐仍取刷洗如是七次﹐乃凡家人有疾﹐則謂祖先有不潔也。○猓玀四首蜀道曾揮濟火戈﹐部民四十八羅。羅阿誰賜得銀鳩杖﹐謝表簽名曲似蝌。猓玀本盧鹿﹐而誤爲今稱。漢時有濟火者﹐從武侯破。孟獲有功封羅甸國。玉卽安氏﹐遠祖千餘年﹐世長其土﹐勒四十八部﹐部之。長曰頭目其等。有九曰九扯最貴者﹐曰更苴不名﹐不拜賜鏤銀鳩杖。凡有大事取決焉﹐次則慕魁勺魁以至黑乍﹐皆有職守﹐亦有文字類蒙古書。錦緞招魂野色寬﹐精夫紅葬骨難寒。未妨月沒教星替﹐梅額新加耐徳官。其酋死﹐則以錦緞裹屍﹐焚於野。子幼不能嗣﹐則妻爲女官耐徳猓玀言妻也。其俗婦人用靑布纏首﹐多帶銀梅花貼額﹐精夫見《後漢書》。斷頭掉尾水西城﹐羅鬼關山行重行。烏蠻鬼大白蠻小﹐鬼方黑白太分明。猓玀有黑白二種。黑者爲大姓﹐又曰烏蠻。白曰白蠻俗﹐皆尙鬼亦稱羅鬼好。畜駿馬﹐善馳驟﹐擊刺其兵﹐爲諸苗冠諺曰﹕水西羅鬼斷頭掉尾。紅泥坡下白羅羅﹐下姓相逢喚阿和。一帶靑山橫作黛﹐春風吹徧采茶歌。白爲下姓居普定者﹐曰阿和多﹐以販茶爲業。○峒人一首擷得茅花冷過冬﹐比肩人似鳥雌雄。此間定是多情地﹐開出相思艸一叢。峒人冬采茅花爲絮﹐以禦寒。蓋仿佛蘆花球矣。夫婦出入﹐必偕其種在石阡朗溪司及永從諸寨﹐斷腸艸生焉。○蠻人一首記得牛場又狗場﹐帶刀入市笑昂藏。艸衣男子花裙女﹐花太短時﹐艸太長。在新添舟行二司居者﹐曰﹕蠻人以丑戌日爲市期﹐出入必佩刀﹐男子以艸爲衣﹐長過其足﹐曳而走﹐作郭索聲。婦人裙皆花繡然及膝而止﹐殊不雅觀耳。○犭農人一首暮雨匆匆過綠塍﹐朝來入市發﹛髟曾﹜。生愁女伴多輕薄新﹐壓靑花布一層。犭農人在定番州之羅斛﹐永丰州之冊﹐亨俗好野合﹐亦以此爲榮婦人。私一男則髻上蒙靑花布一方布﹐愈髙而意愈得。凡入市交易﹐髻上布有積累至數十層者﹐同伴皆嘖嘖艷指稱之。按永丰州今攺爲貞丰州○犭人一首秋蛇春蚓貯靑囊﹐可有神仙辟穀方。何事居偏愛水﹐艸根短短樹皮長。犭之居處無常﹐必擇近水者﹐以大樹皮接續﹐引水至家。不用甕桶出汲。常入山采藥沿村寨行醫﹐有書名榜簿其字類今﹐所摹鐘鼎款識者﹐然絕無考證﹐而彼珍爲祕藏。愚者亦或謬賞之﹐又有犭水犭童犭令犭同等種皆雜居荔波縣﹐此悉自粵遷來者﹐風俗盡同於犭自槍以一﹐無譏焉。○人一首一串牟尼極樂天﹐舌端靑有妙華蓮。參軍詩思И隅躍﹐正要方音作鄭箋。人在普安州﹐姓淳而佞佛﹐嘗持念珠誦梵咒﹐朗朗可聽。凡諸苗言語不能相諳者﹐類皆以人通傳。凡苗之性類與華殊﹐順其性則喜﹐拂其性則怒。至於怒而無所不至矣﹐故治苗之術﹐則必識其性而馴擾之。今從政者﹐或未嘗識其性也﹐又從而取求焉。逮其無所不至﹐然後聚而殲旃﹐彼且不知致死之由。又並不知求生之路﹐冥然頑然駢亻累授首﹐是豈羈縻弗絕之﹐始意而所謂兵者﹐蓋不得已而用之者﹐也覽此可以思過半矣﹐錢塘王朝梧。

