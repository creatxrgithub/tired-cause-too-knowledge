

二言

太乙﹐長庚。雨綫﹐風梭。谷雨﹐花朝。夏五﹐春三。鴻案﹐鯉庭。艾虎﹐花驄。桂嶺﹐道峯。孝水﹐廉泉。掌露﹐眉云。績女﹐薪翁。舌戰﹐心兵。意樹﹐心花。易聖﹐經神。晉豕﹐魯魚。學海﹐書城。太守﹐中書。霜劍﹐星戈。橘皇﹐桐君。茶浪﹐酒花。菜甲﹐瓜丁。堯韭﹐舜梧。椽竹﹐瓦松。人柳﹐女蘭。苦竹﹐甘棠。福艸﹐祥桑。楓骨﹐桂心。荇帶﹐苔衣。桐乳﹐柏脂。松友﹐芝孫。龍竹﹐虎蒲。葵足﹐藿心。杏雨﹐槐煙。火棗﹐冰桃。牛梨﹐鼠梨。銀杏﹐玉瓜。菱角﹐藕絲。夏圃﹐秋庭。鶴子﹐鳳雛。雁信﹐鷗盟。紫乙﹐蒼庚。燕客﹐鴻賓。花鴨﹐竹雞。反舌﹐畫眉。內史﹐少卿。巧婦﹐勃姑。蜀犬﹐吳牛。竹馬﹐木羊。白老﹐烏圓。狡兔﹐貪狼。謝豹﹐商羊。鴨綠﹐鵝黃。三畏﹐九思。泰運﹐乾符。舜田﹐禹山。聖域﹐賢關。飛白﹐破黃。采綠﹐題紅。知己﹐識丁。玉甲﹐銀丁。蘭若﹐杜於。三言

十字水﹐兩船花。百祿萃﹐萬福臨。三條燭﹐半寸灰。子午谷﹐丁卯橋。雙勾帖﹐百納琴。長史貼﹐右軍書。康成碑﹐款士奴。禰衡鼓﹐子晉笙。渙大號﹐巽重申。皇矣徳﹐大哉言。丹邱子﹐黃石公。武鄕侯﹐羊叔子。人何在﹐事已非﹐天一握﹐日三竿。三空室﹐四大牀。白雲捨﹐紅雨村。王孫艸﹐帝女花。忘憂艸﹐解語花。人面竹﹐象蹄花。平安竹﹐長壽花。神女珮﹐羽人衣。東山履﹐北斗冠。金魚袋﹐銀鼠衣。烏絲帽﹐紫玉牀。益母艸﹐處士梅。虛心竹﹐大眼桐。獨角虎﹐兩頭蛇。君子竹﹐大夫松。云夢澤﹐月波亭。春中筍﹐雪裏梅。保俶塔﹐波僧橋。三尺劍﹐五弦琴。支機石﹐照乘珠。忘憂館﹐獨樂園。雀爲蛤﹐劍化龍。鵲尾渚﹐虎頭洲。烏衣巷﹐朱雀橋。三三徑﹐六六峯。霞散綺﹐月成鉤。愚公谷﹐髙士峯。松使者﹐楮先生。桃葉渡﹐瓊花臺。螢照宇﹐魚藏書。書帶艸﹐玉簪花。五人墓﹐九老堂。波底月﹐水中天。鹿耳艸﹐雞冠花。珠照乘﹐玉連城。弱女子﹐大丈夫。連云島﹐明月山。腰邊劍﹐掌上珠。投金瀨﹐種玉田。靑白眼﹐異同心。暮山紫﹐寒潭淸。淸明雨﹐重陽風。懷素塔﹐莫愁村。四言

風行天上﹐雷在地中。露旋荷蓋﹐雪映書帷。千巖競秀﹐萬壑爭流。馬蹄秋水﹐虎尾春冰。簡上霜凝﹐筆端風起。地中有水﹐山上出泉。文畋藝苑﹐律吹詞壇。金山玉海﹐瓊樹瑤林。用錐指地﹐坐井觀天。兩驂不倚﹐六轡旣均。銀河瀉影﹐玉宇無塵。生芻一束﹐淸酒百壺。一簾紅雨﹐千點白蘋。載饑載渴﹐靡室靡家。依依楊柳﹐趯趯阜螽。率循大路﹐冒貢非幾。蜻蜓點水﹐蛺蝶穿花。光風霽月﹐冰壑玉壺。流鶯出谷﹐巧燕穿簾。衰多益寡﹐稱物平施。亭名促月﹐橋號垂虹。江波似染﹐湖鏡如磨。考亭書院﹐夾溪艸堂。人惟求舊﹐口不言貧。蓮房洗硯﹐荷露烹茶。風開柳眼﹐雨滴芭心。朝乾夕惕﹐口誦心惟。家用長子﹐國任大臣。賢人可敬﹐聖訓當遵。漁翁鉤月﹐農夫耕霞。竹窗共話﹐藤枕獨眠。風恬浪靜﹐月朗星稀。同胞兄弟﹐一脈子孫。五言

飛星過水白﹐落日動檐虛。雪消獅子瘦﹐月滿兔兒肥。酒醉琴爲枕﹐詩狂石作箋。柳疏煙補密﹐梅瘦雪添肥。浮雲遊子意﹐落日故人情。鶯啼殘夢後﹐花發獨吟時。撿書燒燭短﹐看劍引杯長。上山攜不借﹐待渡喚相宜。菇生頭釘地﹐筍出尾鉆天。風來花自舞﹐春入鳥能言。剩水滄江破﹐殘山碣石開。雪嶺無人迹﹐冰河有雁聲。羊腸連九板﹐熊耳對雙峯。鳥續吟來句﹐風翻讀過書。雞聲茅店月﹐人迹板橋霜。松風催暑去﹐竹月送涼來。桂寒知自發﹐松老問誰栽。看花尋徑遠﹐聽鳥入林迷。醉愛羲之筆﹐閒吟白也詩。人分千里外﹐興在一杯中。芹泥隨鳥聲﹐花蕊上蜂鬚。海日生殘夜﹐江春入舊年。石欄斜點筆﹐桐葉坐題詩。人煙寒橘柚﹐秋色老梧桐。花舞鶯梭蝶﹐溪喧獺趁魚。琴淸楊柳夢﹐月淡海棠陰。官舍梅初紫﹐宮門柳欲黃。以文常會友﹐惟徳自成鄰。鳥啼殘雪樹﹐人語夕陽山。小池殘暑退﹐髙樹早涼歸。興闌啼鳥喚﹐坐久落花多。渭北春天樹﹐江東日暮云。古墻猶竹色﹐虛屋自松濤。半窗秋月白﹐一枕曉風涼。數壺花下月﹐一榻竹間亭。秋聲來桐上﹐春色在梅梢。秋飲黃花酒﹐冬吟白雪詩。朝遊沽酒市﹐夜坐讀書齋。日長知夜短﹐夏去覺秋來。靑松遮皎月﹐綠竹引淸風。野艸參差發﹐園花次第開。春風開柳眼﹐夜雨滴芭心。六言

午倦一方藤枕﹐晨興半柱名香。風入松而發響﹐月穿水以無痕。秋水長天一色﹐落霞孤鶩齊飛。槐國罔分晝夜﹐溱園何論春秋。酌酒會臨泉水﹐把琴好倚長松。花气半侵云閣﹐柳陰近隔春城﹐命有基而始固﹐福因斂以逾增。花落家僮未掃﹐鳥啼山客猶眠。心事數莖白髮﹐生涯一片靑山。十二碧城縹緲﹐三千珠闕迢遙。鳥語綠羅水閣﹐人歸紅樹山家。楓樹溪邊漁父﹐桃花源里人家。遠火滅明林外﹐片帆出沒波中。半幅金荃麗句﹐數行紅豆新聲。花塢尊前微笑﹐柳陰堤畔閒行。陸績少年懷橘﹐孔融早歲讓梨。五桂還分五子﹐三槐已生三公。荀令燻香滿坐﹐鄭公曳履傳聲。云無心以出岫﹐鳥倦飛而知還。目昏茶能解醒﹐肌冷酒可貼溫。日月一生易過﹐乾坤萬古長存。窗外數聲啼鳥﹐庭前幾點梅花。十年雞窗努力﹐一朝雁塔題名。風送漁人到岸﹐雨催樵子歸家。七言

日映層巖圖畫色﹐風搖雜樹管弦聲。歌枕有詩成雨夢﹐隔簾無語說春心。花逢酒客容先醉﹐柳向詩人眼倍靑。叫月杜鵑喉舌冷﹐宿花蛺蝶夢魂香。花如解語還多事﹐石不能言最可人。靜極卻嫌流水鬧﹐閒多翻笑野人忙。日月兩輪天地眼﹐詩書萬卷聖賢心。水向石中流出冷﹐風從花裏過來香。細水浮花歸別澗﹐斷雲含雨入孤村。黃葉下時牛背晚﹐靑山缺處酒人行。看來世事金能語﹐說起人情劍欲鳴。鴻雁不堪愁裏聽﹐雲山況是客中過。靑楓江上秋天遠﹐白帝城邊古木疏。白下有山皆繞廓﹐淸明無客不思家。書成蕉葉文猶綠﹐吟到梅花句亦香。白首相知猶按劍﹐朱門先達笑彈冠。千門柳色連靑瑣﹐三殿花香入紫薇。孤嶼池塘春漲滿﹐小闌花韻午晴初。幾處吹笳明月夜﹐何人倚劍白雲天。黃公石上三芝秀﹐陶令門前五柳春。豈有鴆人羊叔子﹐更無悔過竇連波。窗前綠竹生空地﹐門外靑山似舊時。瓜步江空微有樹﹐秣陵天遠不宜秋。九龍移帳春無艸﹐萬馬窺邊夜有霜。雪水烹茶天上味﹐桂花作酒月中香。芰荷覆水船難進﹐歌舞畱人月易低。萸菊年年彭澤酒﹐江湖處處範公船。煙開蘭葉香風起﹐岸夾桃花錦浪生。三山半落靑天外﹐二水中分白鷺洲。織女橋邊烏鵲起﹐仙人樓上鳳凰飛。穿簾小燕雙雙好﹐泛水浮鷗个个輕。家山小別吟兼夢﹐水驛多情浪與風。名接天庭多景色﹐气連宮闕借氛氳。梅殘燭燼西窗雨﹐雪冷香濃小閣云。深院談棋桐葉雨﹐曲欄敲句藕花風。千里題書臨白雁﹐重陽疏雨映黃花。髙人屢解陳蕃榻﹐過客難登謝朓樓。二十五年將就木﹐一千里路不通書。黃牛峽靜灘聲轉﹐白馬江寒樹影稀。雨气全吞幽壑樹﹐風聲直送大江湖。滄波一望通千里﹐畫角三聲起百憂。芙蓉葉上三更雨﹐蟋蟀聲中一點燈。縱使有花兼有月﹐可憐無酒更無人。往往花間逢彩石﹐時時竹裏見紅泉。桃花柳絮春開甕﹐細雨斜風客到門。已作遲遲君去魯﹐猶歌緩緩妾歸家。吳楚靑蒼分極浦﹐江山平遠入新秋。因風去住憐黃蝶﹐與世浮沈笑白鷗。丹楓江冷人初去﹐黃葉聲多酒不辭。琴臨秋水彈明月﹐酒上東山酌白雲。十年黃卷胸中蘊﹐一旦靑雲足下生。山色曉沾花外雨﹐鳥聲時徹樹頭云。八言

虎行豹行﹐切莫孤行﹔獐過鹿過﹐不如虎過。城上木魚﹐頻敲夜月﹔檐前鐵馬﹐亂戰秋風。飲數杯酒﹐更無閒事﹔操一曲琴。頃有餘音。帳中鴛鴦﹐交歡有對﹔天邊鴻雁﹐失配無雙。花圍城郭﹐錦作山川﹔雪鋪樓屋﹐銀爲殿閣。殿閣齊云﹐皇宮仙府﹔樓臺得月﹐富室豪家。過我門而不入我室﹔窺其戶而不見其人。上有明君﹐下有良佐﹔內無怨女﹐外無曠夫。緇衣之宜﹐又攺爲兮﹔白圭之玷﹐尙可磨也。九言

細雨密如絲﹐何機可織﹔明霞紅似錦﹐無剪堪裁。恩澤之及人﹐過於時雨﹔虐政之害人﹐甚於嚴霜。靑雪原不老﹐爲雪白頭﹔綠水本無愁﹐因風皺面。品先生品簫﹐須添一口﹔謝狀元射策﹐何吝片言。孫承子﹐子承父﹐父承祖﹔士希賢﹐賢希聖﹐聖希天。謝外郎要錢﹐抽身便討﹔吳內史飲酒﹐下口成吞。漢光武中興﹐二十八將﹔釋迦佛先度﹐千三百人。以夫子之道﹐反害夫子﹔惟聖人之心﹐能知聖人。破故紙糊窗﹐防風不住﹔黑牽牛過嶺﹐滑石難行。十言

鵬鶚飛騰﹐展九天之風雨﹔蛟龍變化﹐衝萬里之雲霄。夜半星移﹐驚起一林宿鳥﹔春深雷動﹐震采千里潛龍。老叟采芝﹐踏破山頭落月﹔農夫耕野﹐翻來隴面濃云。紅日穿窗﹐宛似一條金杖﹔白蟾沈海﹐渾如孤片銀盤。帶雨蜘蛛﹐恍似晶珠結网﹔穿雲雁字﹐渾如錦繡回文。十一言

暖日池塘﹐出沒浴波鷗對對﹔春風簾幕﹐往來營壘燕雙雙。秋景多愁﹐風送松聲來瑣闥﹔春宵不寐﹐月移花影上闌干。夕照山麋﹐兩兩銜花歸遠洞﹔輕風野鳥﹐雙雙擲柳轉名園。輕暖輕寒﹐蛺蝶初飛猶護粉﹔乍晴乍雨﹐蜘蛛久出尙含絲。一扇淸風﹐髙駕客帆歸遠浦﹔孤輪明月﹐偏隨漁笛渡長江。向日遊蜂﹐把蝶引來紅杏圃﹔衝煙飛鷺﹐將魚銜出白蓮塘。雪布霜威﹐白占園中無久日﹔雲行雨施﹐暗漫天地不多時。雪地鴉行﹐白紙亂塗千點墨﹔雲天雁過﹐錦箋橫寫八行書。雙鏡齊開﹐一女梳妝三對面﹔孤燈髙掛﹐兩人作揖四躬身。賞菊騷人﹐只恐微風吹落帽﹔惜花美女﹐不嫌零露濕沾巾。柳底鶯歌﹐蝶向花前敲玉板﹔松間鶴舞﹐蟬從葉下鼓瑤琴。出對易﹐對對難﹐請先生先對﹔開頭遲﹐關關早﹐阻過客過關。太守無錢﹐將東衙西衙典史﹔指揮有馬﹐借千戶百戶總旗。天近山頭﹐行到山頭天又遠﹔月浮水面﹐撥開水面月還沈。井底小蛙﹐豈識江湖風流闊﹔籠中奇鳥﹐曾知山谷樹林幽。搖破彩舟﹐一片帆都因浪蕩﹔燒殘銀燭﹐兩行淚只爲風流。杜鵑花裏杜鵑啼﹐有聲有色﹔蝴蝶夢中蝴蝶舞﹐無影無蹤。垂淚佳人﹐恍似梨花春帶雨﹔顰眉女子﹐宛如柳葉曉含煙。屏子出妻﹐齊國匡章非不孝﹔辟兄離母﹐於陵仲子未爲廉。十二言

蟾窟桂花香﹐弟讓兄靑雲獨步﹔龍門桃浪暖﹐父看子黃榜標名。湯放桀﹐周代商﹐除害救民則一﹔舜受堯﹐虞授夏﹐推位讓國不殊。無官一身閒﹐且喜一身閒到老﹔有子萬事足﹐更期萬事足平生。佞臣作孽﹐殺忠良三百口之家﹔義士立孤﹐報冤枉十五年之後。十三言

祖解元﹐孫解元﹐三世解元孫嗣祖﹔兄進士﹐弟進士﹐一門進士弟聯兄。等富貴若浮雲﹐金馬玉堂元人夢﹔棄功名如敝屣﹐竹籬茅舍自甘心。父丕顯而子丕承﹐有是父﹐有是子﹔兄克恭而弟克友﹐難爲弟﹐難爲兄。樓頭燈火夜如年﹐人樂太平景致﹔巷陌管弦春似海﹐民聞治世聲音。糧長乘涼於橋梁之上﹐何事商量﹔羽士祈雨於廟宇之中﹐何求不與。十四言

藺相如﹐司馬相如﹐名相如﹐實不相如﹔魏無忌﹐長孫無忌﹐彼無忌﹐此亦無忌。十五言

柴也愚﹐參與魯﹐師也辟﹐回也其庶幾乎﹔夷之淸﹐尹之任﹐惠之和﹐孔子集大成也。周易三百八十四爻﹐爻爻吉凶之有準﹔春秋九萬六千五字﹐字字褒貶之無差。十六言

舊竹先生﹐新竹後生﹐後生不如先生髙節﹔西瓜小子﹐東瓜大子﹐大子不如小子多仁。車同軌﹐書同文﹐行同倫﹐大道公行於天下﹔黨有庠。鄕有序﹐國有學﹐斯文獨盛於中華。前巷也泥深﹐後巷也泥深﹐不聞車馬之音﹔東鄰也墻倒﹐西鄰也墻倒﹐窺見室家之好。東徵西怨﹐南徵北怨﹐東西南北﹐無思不服﹔父生母成﹐天生地成﹐父母天地﹐有恩難報。十七言

環翠喜庭陰﹐睹奕業森森﹐想晉公再符左捲﹔紹啟綿世徳﹐羨奇葩種種﹐擬竇老更許添花。二老海濱居﹐一在北﹐一在東﹐不期同歸西伯﹔八元應運出﹐或爲兄﹐或爲弟﹐何意均成帝師。

