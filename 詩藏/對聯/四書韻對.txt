

四書韻對

張大榮

卷上

一東

恆對豫﹐擴對充﹐綽綽對空空。離婁對泰伯﹐孔子對周公。仁無敵﹐敏有功﹐化雨對流風。君子修己敬﹐仁者與人忠。爲君爲臣爲父子﹐

自南自北自西東。無所用心終身由之而不察﹐能竭其力一旦豁然而貫通。

凰對鳳﹐虎對龍﹐創業對成功。伯夷對孫叔﹐閔損對逢蒙。王勿異﹐卿不同﹐治賦對卽戎。小人無忌憚﹐君子而時中。正己不求則無怨﹐

教人以善謂之忠。古聖未能乃所願學孔子﹐吾衷久甚不復夢見周公。

二冬

琴對瑟﹐鼓對鐘﹐千駟對萬鐘。雞豚對狗彘﹐虎豹對蛟龍。庭舞佾﹐堂歌雍﹐西伯對南容。請勿弗敢見﹐以是爲不恭。欲與之言趨而辟﹐

不失其親亦可宗。躬行君子則吾未之有得﹐我之大賢於人何所不容﹖

爭對讓﹐侮對恭﹐后稷對神農。臯陶對傅說﹐孟子對髙宗。臨大節﹐擇中庸﹐鳴鼓對釁鐘。臧文仲居蔡﹐夏后氏以松。彊恕而行仁莫近﹐

無徵不信民弗從。天大無窮長系星辰兼日月﹐水深不測廣生魚鱉與蛟龍。

三江

沂對汝﹐漢對江﹐率土對他邦。爲都對定國﹐浚井對成杠。不千里﹐之一邦﹐悻悻對悾悾。遂收其田裏﹐以禦於家邦。莫不有文武之道﹐

何必去父母之邦。距詖行放淫辭以承夫聖﹐訣汝漢排淮泗而注之江。

山對水﹐海對江﹐新國對舊邦。旅酬對師命﹐辟地對居邦。徵言正﹐洪水洚﹐假館對徒杠。樊遲請學稼﹐顏淵問爲邦。髙因陵而下因澤﹐

暴以陽而濯以江。丹之治水也爲壑遂行於鄰國﹐赤子適齊也問人再拜於他邦。

四支

師對益﹐履對隨﹐長息對孺悲。農商對射禦﹐梓匠對巫醫。居移气﹐寢不尸﹐後覺對先知。遇丈人以杖﹐爲長者折枝。是由惡醉而彊酒﹐

辟如登髙而自卑。若夫潤哇之在君與子﹐必有後啟者捨我其誰。

慳對踐﹐衍對儀﹐冉有對樊遲。思忠對主敬﹐立禮對興詩。兼所愛﹐止於慈﹐遠邇對髙卑。生則惡可已﹐退則肖其私。樂其有麋鹿魚鱉﹐

禱爾於上下神祗。道本諸身君子未有不如此﹐犯而不校吾友嘗從事於斯。

五微

安對定﹐是對非﹐衣錦對乘肥。從心對尙志﹐相若對庶幾。爲其母﹐愛厥妃﹐歲富對年饑。子張問十世﹐管氐有三歸。會子養志元養口﹐

庶子以補士以旗。大學修身正其身而誠其意﹐君子愼獨見乎隱而顯乎微。

授對繪﹐溺對饑﹐若此對幾希。互鄕對闕黨﹐州裏對邦畿。浮於海﹐浴於沂﹐朝服對錦衣。有人此有土﹐不重則不威。坐於塗炭望然去﹐

風乎舞雩詠而歸。人皆悅之虎豹馳而犀象遠﹐聖之至也麒麟走而鳳凰飛。

六魚

弓對矢﹐馬對車﹐桀溺對長沮。公孫對子叔﹐荷蕢對接輿。補不足﹐棄其餘﹐安才對廣居。司敗揖巫馬﹐陳亢問伯魚。富而好禮貧而樂﹐

爲之者疾用之舒。或紾其兄子謂之姑徐徐云爾﹐乃無爲佞丘何爲是棲棲者與。

盈對約﹐實對虛﹐儲子對宰予。上官對平陸﹐司馬對央魚。不處也﹐盍去諸﹐入室對居廬。而皆去其藉﹐則不如無書。苟不圖聰明睿知﹐

子何尊梓匠輪輿。王順長息則事我者也﹐管仲晏子猶不足爲與。

七虞

鐘對釜﹐庾對觚﹐隱幾對乘桴。奕秋對叔夏﹐宰我對夷吾。得一善﹐反三隅﹐陽虎對錦駒。必自小人矣﹐況無君子乎。相率而爲僞者也﹐

亦可以弗畔矣夫。願爲聖人氓陳相與弟﹐無道桓文事仲尼之徒。

燕對趙﹐越對吳﹐子夏對充虞。芻蕘對菽粟﹐樲棘對蒲盧。獻子友﹐仲尼徒﹐千里對半途。夫我則不暇﹐於予與何誅。大孝終身慕父母﹐

一家和翕樂妻孥。無爲而成知北之生物不測﹐凶歲多暴非天之降才爾殊。

八齊

鳶對雁﹐象對犀﹐士女對旄倪。岑樓對巨室﹐藻梲對榱題。潤對露﹐望對霓﹐沽酒對乞醯。紫之對朱也﹐素以對絢兮。人迹熟不欲富貴﹐

水性無分於東西。今亡已夫乘有借人之馬﹐斯速已矣日攘其鄰之雞。

螬對蚓﹐犬對雞﹐熊掌對獸蹄。周霄對原址﹐徐辟對貉稽。累其子﹐樂爾妻﹐去魯對之齊。未足與議也﹐終不可諠兮。平地欲爲方覆簣﹐

大車不可使無輗。民亦類也如泰山之於邱垤﹐王往徵之若大旱之望云霓。

九佳

嘗對禘﹐祭對齊﹐虎豹對狼豺。公孫對仲叔﹐季路對髙柴。亂則退﹐捲而懷﹐當路對及階。校人烹以食﹐仲子出而哇。集義所生非襲取﹐

修生爲本壹是皆。后稷教民五穀同稱爲稼穡﹐禹王治水九河先導以江淮。

蠅對蚋﹐虎對豺﹐閉戶對升階。爲臺對掘井﹐瀹濟對江淮。童子見﹐少者懷﹐追遠對愼齊。野戰惟季路﹐愚也是髙柴。大學無欺先自謙﹐

古人同樂與民偕。好謀而成子行三軍則誰與﹐嘗聞其略公侯百里地方皆。

十灰

迎對送﹐往對來﹐閔損對顏回。央魚對王豹﹐公冶對澹臺。無禮善﹐好貨財﹐時雨對迅雷。𨿽存乎人者﹐何有於我哉。敏而好學孔文子﹐

吾斯未信漆雕開。正己無求下不尢兮上不怨﹐因材而篤傾者覆之栽者培。

卿對士﹐皿對杯﹐成徳對達材。修身對克己﹐好貨對生財。率土地﹐辟艸萊﹐王豹對桓魋。行險以徼幸﹐臨喪而不哀。是皆穿窬之類也﹐

則與禽獸奚擇哉。交不憚煩陶冶以械器易粟﹐經始勿亟文王以民力爲臺。

十一眞

冠對帶﹐袂對紳﹐景醜對陳辛。在齊對去魯﹐適魏對之秦。輕千里﹐舉百鈞﹐叔夏對景春。革車三百輛﹐童子六七人。興詩立禮成於樂﹐

志道據徳依於仁。孟子至齊臣聞郊關之內﹐伯夷辟紂身居北海之濱。

終對始﹐屈對信﹐徙義對當仁。操心對忍性﹐擇裏對交鄰。二三子﹐千萬人﹐舊習對日新。因徐辟求見﹐使子路問津。輔世長民莫如徳﹐

令聞廣譽於施身。未可與權子莫執中猶執一﹐篤信好學君子憂道不憂貧。

十二文

戈對戚﹐斧對斤﹐侃侃對誾誾。去兵對棄甲﹐誄曰對詩云。終身飽﹐四體勤﹐萬乘對三軍。未有學養子﹐𨿽曰不要君。敏則有功公則說﹐

淡而不厭簡而文。當仁不讓師仁心仁聞仁天下﹐無友不如己友直友諒友多聞。

行對坐﹐見對聞﹐玉毀對廏焚。殷人對夏后﹐天吏對賢君。耰對輟﹐杖對蕓﹐四國對三分﹐及其知之一﹐是以謂之文。昏莫叩人門戶﹐富

貴於我如浮雲。性與人殊犬馬惡得同其類﹐天下有道鳥獸不可與同羣。

十三元

麟對鳳﹐鱉對黿﹐孝子對赤孫。其諸對必也﹐女畫對吾惛。艸木暢﹐禽獸繁﹐詳說對早言。勿以賤害貴﹐將使卑逾尊。亡親戚君臣上下﹐

無諸侯幣帛饔飧。七十去秦知虞公之不可諫﹐百工交易何許子之不憚煩。

攘對竊﹐勝對奔﹐省察對操存。公侯對百子﹐長幼對卑尊。不擇被﹐故推恩﹐烏獲對孟賁。衛靈公問陳﹐段幹木逾垣。持其志勿暴其气﹐

敏於事而愼於言。周道如砥惟君子能由是路﹐此篇獨賴而初學入徳之門。

十四寒

鸇對獺﹐鯀對驩﹐身潤對體胖。秋陽對夏日﹐望雨對觀瀾。息邪說﹐攻異端﹐水溢對旱漧。此謂知之至﹐其餘不足觀。任人必先苦心志﹐

視己如見其肺肝。交以道接以禮何爲不受﹐食夫稻衣夫錦敢問所安。

隨對損﹐赤對丹﹐去殺對勝殘。比干對師曠﹐費惠對齊桓。三年學﹐十日寒﹐酒肉對衣冠。吾日有三省﹐我叩其兩端。有勞當爲弟子服﹐

何修可比先王觀。將廢將行命之所存何關愬﹐寡尢寡悔祿在其中不必幹。

十五刪

孤對獨﹐寡對鰥﹐矢直對弓彎。折枝對荷蓧﹐爲市對抱關。使畢戰﹐友顏般﹐立儒對廉頑。曾皙嗜羊棗﹐孟子美半山。牀琴不意舜宮在﹐

爵祿嘗聞周室班。去殺勝殘爲邦必百年之久﹐造次顚沛君子無終食之間。

人對物﹐地對山﹐閔冉對曾顏。登髙對致遠﹐擊柝對爲關。戰則克﹐攻已環﹐沼土對蹊間。小子當灑掃﹐大徳不逾閒。見而不忍牛觳觫﹐

知其所止鳥綿蠻。其爲文王乎武王周公能達孝﹐則學孔子也伯夷伊尹亦是班。

貴州大方《四書韻對》下卷

一先

鄒對魯﹐越對燕﹐富歲對凶年。馮河對掘井﹐入海對臨淵。一服八﹐萬取千﹐配地對參天。上士信中士﹐小賢役大賢。不行先王之道也﹐是以後世無傳焉。孟子守先﹐入則孝而出則悌﹔顏回好學﹐過不貳而怒不遷。

倉對廩﹐俎對籩﹐平直對方圓。恨心對掩鼻﹐摩頂對及肩。伯夷隘﹐太甲賢﹐同井對分田。胡不慥慥爾﹐何爲紛紛然。使有菽粟如水火﹐猶有杞柳爲桮棬。其盛矣乎﹐聽弗聞而視弗見﹔末由也已﹐仰彌髙而鉆彌堅。

二蕭

湯對禹﹐舜對堯﹐叔夜對周霄。及門對當路﹐始作對終條。生子墊﹐公孫朝﹐歸樂對聞韶。兼金何可愛﹐朽木豈能雕﹖侍側子由形行行﹐燕居孔子色夭夭。孟子設科﹐往不追而來不拒﹔賜不受命﹐貧無諂而富無驕。

盤對劍﹐繪對雕﹐許甑對顏瓢。先生對後進﹐有禮對無驕。玉孫賈﹐公伯寮﹐惡莠對蕓苗。吾自衛返魯﹐子在齊聞韶。思挫一毫若撻市﹐旣入其苙又從招。又何難焉﹐一羽舉而輿薪見﹔是不能也﹐泰山挾而北海超。

三肴

龍對鳳﹐虎對蛟﹐鉆穴對遠庖。楊朱對墨翟﹐髙叟對曹交。顙有泚﹐心賽茅﹐禹稷對微膠。小人長戚戚﹐狂者志謬謬。伊尹居辛耕自野﹐景公出國捨於郊。王如施仁﹐刑罰兼輕夫稅斂﹔今之從政﹐器量更小於斗筲。

門對戶﹐野對郊﹐潤屋對肥庖。箕山對篳郢﹐象虎對鼉蛟。風偃艸﹐晝於茅﹐築室對爲巢。周興資望散﹐殷久賴微膠。乘千三年誇季路﹐九尺四寸笑曹交。目無見﹐耳無聞﹐憊矣於陵徒有李﹔涅不緇﹐磨不燐﹐大哉孔子豈爲匏。

四豪

善對惡﹐捨對操﹐望散對伊臯。從心對引領﹐攘羊對拔毛。欲熊掌﹐序燕毛﹐管仲對琴牢。曾參養曾皙﹐子路使子羔。湯三使往聘以幣﹐王速出令反其旄。是何傷哉﹐匡章偶爾嘉陳仲﹔徒餔啜也﹐樂正須臾從子敖。

耕對釣﹐冶對陶﹐鳴鼓對播鞀。登山對激水﹐膚撓對目逃。棄敝屣﹐衣褐袍﹐菉竹對夭桃。水應從夏飲﹐明足察秋毫。景公縱使稱千駟﹐楊子何曾拔一毛﹖不可得兼﹐捨魚而取熊掌﹔莞爾而笑﹐割雞焉用牛刀。

五歌

封對放﹐琢對磨﹐巫馬對祝鮀。升階對及席﹐邋等對盈科。樂其鹿﹐殺是鵝﹐不可對如何。太師爲我作﹐孔子與人歌。爾何曾比於管仲﹐君奚爲不見孟軻。徳在自明﹐身修家齊國治﹔戰而必勝﹐天時地利人和。

麋對鹿﹐鱉對鼉﹐猗猗對濯濯。江淮對溱洧﹐北海對南河。沂水詠﹐滄浪歌﹐異地對同科。居簡而行簡﹐執柯以伐柯。百官牛羊倉廩備﹐園囿污池沛澤多。教亦多術矣﹐不憤不啟不悱不發﹔學而時習之﹐如切如磋如琢如磨。

六麻

城對邑﹐國對家﹐胡齕對易牙。亥唐對子夏﹐布帛對絲麻。樂正子﹐公西華﹐有道對無邪。太王事獯鬻﹐孟子謂蚍蛙。仲尼過宋遭司馬﹐八士興周有季騧。聞詩乎﹐聞禮乎﹐陳亢退而喜﹔旣庶矣﹐旣富矣﹐冉有請何加。

同對異﹐美對差﹐陽虎對季騧。巖墻對達巷﹐朽木對匏瓜。名不正﹐思無邪﹐公綽對子華。人不足以適﹐吾亦欲不加。志士不忘在溝壑﹐小人之使爲國家。狡矣校人﹐圉圉之魚烹以食﹐傷哉士x﹐xx之肉出而哇。

七陽

彊對弱﹐欲對剛﹐逐虎對攘羊。饑年對樂歲﹐地利對天殃。超北海﹐有南陽﹐無臭對有光。先進於禮樂﹐夫子之文章。魯欲使樂正子爲政﹐虞不用百里奚而亡。孔子傳心﹐曾子子思孟子﹔武王纘緒﹐大王王季文王。

休對晝﹐費對匡﹐隱兒對逾墻。明堂對幽谷﹐墨翟對朱張。見季子﹐使王良﹐子柳對申長。何以爲孔子﹐莫若師文王。聖人吾不得而見﹐君子可欺以其方。悅在屋廬﹐儲子得之平陸﹔歌傳齊右﹐綿居處於髙唐。

八庚

菹對沛﹐蓋對贏﹐蔬食對菜羹。臧文對寧武﹐叔夜對彭更。貧而樂﹐仁則榮﹐有訟對無情。諱名不諱姓﹐事死不事生。媚竈不學王孫賈﹐居室當如公子荊。聖人之心﹐老安少懷朋友信﹔大學之道﹐家齊國治天下平。

宗對祖﹐父對兄﹐獨善對同盟。思齊對欲達﹐其知對必明。觀其色﹐發於聲﹐好學對成名。季康子患盜﹐齊宣王問卿。見其禮而知其政﹐言不順則事不成。天下歸仁焉﹐一日克己﹔苟有用我者﹐三年有成。

九靑

書對史﹐訓對銘﹐禮樂對政刑。山林對艸野﹐宗廟對朝廷。費而隱﹐誠則形﹐三日對眾星。夫志气之帥﹐蓋人心之靈。地制公候方百里﹐天下國家有九經。保我子孫﹐實容亦須人有技﹔祭從先祖﹐孰薦不忘君賜腥。

霜對露﹐月對星﹐小子對大丁。省耕對學圃﹐沽酒對薦腥。求諸己﹐踐必形﹐夏諺對湯銘。三年築其室﹐八佾舞於庭。踐其位而行其禮﹐道以政而齊以刑。君子無自欺﹐屋以潤而身以潤﹔文王以民力﹐臺曰靈而沼曰靈。

十蒸

師對履﹐困對升﹐眾惡對屢憎。季隨對伯益﹐不豫對無恆。呼垤譯﹐居於陵﹐過宋對之騰。見善如不及﹐其言足以興。周公嘗驅乎虎豹﹐獻子不察於雞豚。誦其詩﹐讀其書﹐是尙有也﹔博以文﹐約以禮﹐欲罷不能。

饑對渴﹐露對冰﹐戰戰對兢兢。尢人對絕物﹐摩頂對曲肱。乘肥馬﹐饋蒸豚﹐大愛對不承。義亦我所欲﹐聖則吾不能。心官則思思則得﹐文獻能足足能徵。我固有之﹐若夫不善非才罪﹔民散久矣﹐如得其情則哀矜。

十一尢

興對廢﹐扣對抽﹐多怨對寡尢。拖紳對束帶﹐豹鞹對狐裘。如伋去﹐爲王畱﹐膰肉對束脩。周公豈欺我﹐夫子何哂由。正己無求則無怨﹐內省不疚則不憂。髙宗諒陰﹐百官以聽冢宰﹔桓公爲盛﹐葵邱之會諸侯。

商對偃﹐賜對求﹐畎畝對田疇。伐燕對侵衛﹐則魯對𨿽周。聞詩禮﹐作春秋﹐巧笑對善謳。人而不如鳥﹐吾何愛一牛。禮樂徵伐天子出﹐流連荒亡諸侯憂。一鉤之金﹐豈謂重於輿羽﹔方寸之木﹐可使髙於岑樓。

十二侵

徵對伐﹐戰對侵﹐棺廓對衣衾。武丁對外丙﹐太甲對仲壬。難爲水﹐去其金﹐六律對八音。飯疏食飲水﹐被袗衣鼓琴。簞食豆羹見於色﹐仁義禮知根於心。同養公田﹐八家皆私百畝﹔爲之詭遇﹐一朝而獲十禽。

鄒對魯﹐薜對任﹐抽矢對衽金。羽木對車馬﹐鐘鼓對瑟琴。齊語冶﹐鄭聲淫﹐履薄對臨深。必先利其器﹐然後快於心。饑餓能不出門戶﹐斧斤以時入山林。若聖與仁正﹐惟弟子不能學﹔後生可畏焉﹐知來者不如今。

十三覃

驕對泰﹐欲對貪﹐二女對九男。鄙戰對率爾﹐已甚對不堪。人之患﹐吾甚慚﹐海北對河南。孔子曰道二﹐諸侯之寶三。聽其言而觀其行﹐樂不樂而旨不甘。同流合污﹐而不可與堯舜入﹔至誠無息﹐則可以與天地參。

侯對伯﹐子對男﹐粥啜對湯探。身修對物格﹐共北對自南。仲子蚓﹐夫人蠶﹐達五對尊三。坐而言不應﹐立則見其參。知和而和不以禮﹐欲仁得仁又焉貪。從者其陵乎﹐牖上求之弗得﹔良人所之也﹐國中無以立談。

十四鹽

賈對裕﹐愼對嚴﹐眸佛對飛廉。雞鳴對犬吠﹐鹿伏對魚潛。東西決﹐前後襜﹐玉璞對金簾。趙孟之所貴﹐仲子惡能廉。無或乎其一日暴﹐未嘗有所三年淹。歌穆穆之﹐文王緝熙敬止﹐詠赫赫之﹐師尹民具爾瞻。

居對寢﹐視對瞻﹐必愼對其嚴。用心對恆足﹐黻美對衣襜。惠不費﹐取傷廉﹐請禱對不占。求魚𨿽不得﹐樂酒竟不厭。十亂五臣皆欲有﹐三王四事必須兼。養志事親﹐會子必有乎酒肉﹔勞筋餓體﹐膠鬲亦舉於魚鹽。

十五咸

戈對刃﹐矢對函﹐陳善對去饞。晉彊對梁辱﹐夏伐對殷監。肺肝見﹐指視嚴﹐岌岌對嚴嚴。欣欣然相告﹐睊睊乃胥讒。三子出而曾皙後﹐四罪服而天下咸。貸益而稱﹐治地莫不善於貢﹔爲仁由己﹐待文而後興者凡。

榮對辱﹐佞對讒﹐夫略對爲凡。賢尊對善舉﹐不懼對無嚴。且羞比﹐無缺咸﹐相似對故凡。子荊世居衛﹐邱蒙姓譜咸。學者亦必志於彀﹐矢人豈不仁於函。民無能名﹐巍巍不殊於蕩蕩﹔辟則爲僇﹐赫赫先興而巖巖。

