金聲巧聯君臣口聯蘇易簡在翰林﹐太宗一日召對﹐賜酒甚歡。上謂易簡曰「君臣千古遇。」易簡應聲對曰「忠孝一生心」上悅﹐以所禦金器﹐席盡賜之。宰相對聯丁晉公嘗忌楊文公。一日﹐詣晉公﹐旣拜而髯拂地。晉公曰「內翰拜時髯拂地。」楊起視其仰塵曰「相公坐處幕漫天。」時人稱其敏而有理。禦制聯句京城正月﹐諸人皆看上元。數人登樓﹐買酒挾妓﹐唱舞諠嘩。樓有內外廳﹐我太祖出遊﹐亦買酒在外樓﹐寥寥獨酌。任福通登樓隨俯伏﹐上呼之起﹐播手令勿言。福通進杯退而跪﹐內樓人指說﹕「那兩个顚子﹐一个坐喫﹐一个跪下。」上問﹕「你是甚人﹖」答曰「某﹐國子監生﹐四川重慶府巴縣人氏。」上作聯曰「千里爲重﹐重水重山重慶府。」福通對云「一人是大﹐大邦大國大明君。」上悅﹐次日特除浙江布政使』時監內十年未出身者有之﹐福通不勞而得大官﹐正孟子謂「莫之爲而爲者天也﹔莫之致而至者命也。」此人之謂歟﹗上幸多寶京城佛剎曰「多寶」﹐太祖遊幸之。見幢旛盡書多寶如來佛號﹐聖制曰「寺名多寶﹐有許多多寶如來。」左右朱紫數十人﹐俱寂然未答﹐惟翰林學土江﹝汪﹞懷素進曰「微臣淺露﹐不揣凡庸﹐敢奉鄙句﹐瀆煩聖聽﹐萬罪﹗」太祖曰「題目自朕偶意﹐從卿所對何害﹖」學士再拜﹐對曰「國號大明﹐無更大大明皇帝。」太祖笑曰「善哉﹗」隨﹝遂﹞升學士﹐任吏部尙書之職﹐以彰其才。豫章兄弟國初﹐豫章士人兄弟繇貢入太學﹐夜夢人語云「七竅比干心。」如是者數次。翌早言夢﹐兄弟不殊﹐未解其義。時五月競渡﹐生儒俱出﹐上河遊觀﹐惟兄弟獨志不出。偶太祖微行至號捨﹐見生儒俱出﹐獨聞一號書聲﹐入舍﹐生驚懼。上喜﹐見案上有藕一截﹐上出一對﹐命二生對曰「一彎西子臂。」兄弟齊聲答曰「七竅比干心。」上大喜曰「必忠貞士也。」命銓部選二禦云「夫禦史淸要之職也。」二生得於一時﹐鬼神通於一夕﹐豈非气數之不偶歟﹖店主還聯劉三吾侍太祖微行出遊。入市小飲﹐無物下酒﹐上出聯云「小村店三杯五盞無有東西。」三吾未及對﹐店主先對曰「大明國一統萬方不分南北。」明日早朝﹐上召店主至﹐稱其才﹐欲官之。店主乃元末人。元末不願仕者﹐自斷其指。店主乃斷指之人﹐辭不受任。馬鐸夢聯馬鐸﹐福建畏樂人﹐永樂中狀元。初與邑人林志同學﹐而志髙才博學﹐鐸亦自知其不及。志省試﹑會試皆第一﹐比殿試旣出﹐卽以策叩諸鐸並諸名望之士﹐皆不及己﹐自負其爲狀元無疑矣﹗迨傅臚之夕﹐志偶夢有馬奪其首﹐志遂懷疑。已而傅臚﹐鐸果第一﹐而志居第二。然鐸之及第﹐初無其兆﹐惟自幼時﹐忽夢有人試一對雲「雨打無聲鼓子花。」竟不能對﹐謹識之﹐亦未知其何驗。及中後﹐志其怏怏而不服﹐每欺鐸爲「沒學問狀元﹐何以居我上﹖」一日﹐互爭於廷﹐上詰之﹐具以實對。上曰「朕試爾一對﹐有能出口輒應﹐朕卽信其才學﹐而定之爲狀元矣﹗」其對題曰「風吹不響鈴兒艸。」鐸卽以夢中所識「雨打無聲鼓子花」對之﹐志想逾時﹐竟不能對。帝稱賞鐸而定其爲眞狀元﹐志遂愧服。螃蟹鱗甲李西涯先生﹑程篁墩先生﹐俱以神童被薦﹐英廟試之以對曰「螃蟹渾身甲冑。」程卽應聲曰「鳳凰徧體文章。」上加稱賞時﹐李尙伏地﹐徐應曰「蜘蛛滿腹經綸。」上遂大異之曰「是兒他日作宰相耶﹗」俱賜寶鏹而出。後出入館閣四十年﹐卒如聖語。商輅捷才天順皇上自北幸虜廷﹑再登天極之後﹐益重文墨。與儒臣誦讀﹐稍暇輒入翰林﹐以聽講。一日﹐柯潛退朝﹐遇商輅於午門處。輅問﹕「何晏也﹖」潛曰「因皇上題書句﹐未及還耳。」問何謂也﹐潛言皇上聯云「禮樂徵伐自天子出。」輅輒應曰「天下之物﹐何嘗無對﹖但以『流連荒亡爲諸侯憂』以還之﹐不亦可乎﹖」堂上春聯邃庵楊公本交趾人。後家湖廣﹐復遷鎭江﹐堂上署一聯云「江漢有心皆戀闕。乾坤無地不宜家。」初以神童應薦爲翰林﹐聲名籍甚﹐從遊者多進列卿相。又﹐陜西提學﹐巡撫總制大宰入閣致仕﹐有聯云「四海儒紳多弟子。三千將領半牙兵。」此亦實錄云。神童捷對彭印山﹐溧陽人﹐永樂中﹑六歲徵至京。上一日禦奉天門外觀燈﹐召彭童﹐出聯與偶云「燈明月明﹐大明一統。」彭童應口﹕「君樂民樂﹐永樂萬年。」上大奇之。端明敏捷汪應辰﹐字端明﹐其父本玉山縣弓手。時諭子林﹝材﹞爲尉﹐常受諸子學。弓手在側﹐言「某兒頗知讀書﹐可使侍筆硯乎﹖」子材乃召應辰。視之﹐狀貌甚偉﹐不頰常兒。問能屬對否﹐曰能。遂出對口﹕「馬蹄踏破靑靑艸。」應聲曰「龍爪拏開白白雲。」諭大驚異曰「他日必爲偉器﹗」畱﹐授之學﹐且妻以女。後大魁天下﹐仕至端明殿大學士。書僮善對泰和楊季仕﹝任﹞﹐洪武間繇太學生擢僉浙憲。嘗見數總角書生﹐自社學散歸。其中一生﹐手拋書包爲戲﹐季任召至前出對云「童子六七人﹐無如爾校﹝狡﹞。」其生對曰「「太守二千石﹐莫若公廉。」且請賞。」季任復詐詰之曰「無賞又何如﹖」對曰「『莫若公貪」。」季任加賞﹐大奇之。蓋生名呂升﹐後官至江西僉憲。臺閣先聲瓊山丘文莊公﹐幼學時從師於裏宦之家塾。宦兒頗不好紙筆﹐惟公以警敏有聲。一日﹐師外適﹐宦兒亦歸私第﹐公獨肄業中堂。時天雨﹐公席當瓦穴﹐漏滴公肩。公乃潛移席彼兒地﹐仍以兒席當漏處。兒覺﹐具告其師﹐師云「余今日不較是非﹐惟論能偶對者﹐卽爲理直也。」出對云「點兩滴肩頭。」丘應聲曰「片雲生足下。」師大奇之。宦兒愧不能﹐歸哭告其父。父怒﹐召公亦試以對﹐曰「孰謂犬能欺得虎。」蓋詈之也。公卽對曰「焉知魚不化爲龍﹖」宦聞知驚駭﹐陰知其非常人﹐溫語慰歸﹐亦不甚惑於子之言也。異日﹐文莊公連登甲第﹐作宣廟之鹽梅舟楫﹐其臺閣气象﹐此蓋微露其鋒芒歟﹗斧頭梯子舒芬狀元﹐江西人。潛修時﹐晨昏燈火﹐午夜聞雞﹐志魁天下也。及年屆大比﹐作聯題齋曰「砍桂斧頭﹐此日七八磨就了。上天梯子﹐今秋千萬放長些。」遂此年奏捷﹐丁丑大魁天下。司馬門帖京師大司馬門有聯帖云「門迎珠履三千客。戶納貔貅百萬兵。」適有一書生﹐見而微哂之。守門邏卒捕之﹐白於司馬。司馬忿詰之曰「爾小書生﹐敢來妄議我門帖乎﹖」書生答曰「聯誠美矣﹐但不如『戶納貔貅兵百萬。門迎珠履客三千」。斯得職兵正調耶﹗」司馬心甚領之﹐仍試以聯云「小子無知﹐敢向江頭賣水﹖」書生對云「書生有志﹐故來錦上添花。」司馬慰而遣之。生員捷對宣徳間﹐莆田林生員家當里長﹐縣丞葉叔文比較糧限﹐其兄令弟做秀才者﹐隨眾見官﹐欲免打。及點卯呼名﹐秀才出見。縣丞要皆隨例比較﹐秀才乞免。縣丞出一聯﹐與秀才對﹐還好亦罷。聯云「生員里長﹐打里長不打生員。」秀才對云「父母相公﹐敬相公如敬父母。」遂免之。雪消月滿某文宗巡歷某府縣﹐較士畢﹐禮謁孔子廟。時大雪繽紛﹐路積尺許。裏中好事者﹐戲作雪獅子﹐伏於道左。適日升而雪漸消液。文宗經見之﹐登堂講書畢﹐進多士於前曰「來路見雪獅﹐偶構一對﹐諸生試對之。」出句云「雪消獅子瘦。」一生出班對曰「月滿兔兒肥。」文宗大嘉稱賞云。發疏須廣正徳中﹐某州府學教諭﹐年七旬有奇﹐頭髮疏落。禦史考察見之﹐意老﹝考﹞其人﹐因出對云「教官數莖頭髮﹐無髻可施。」蓋偕「髻」爲「計」也。教官見禦史多須﹐應聲曰「禦史一道髭髯﹐何須如此。」蓋借「須」爲「須」也。大巡笑曰「人老對通﹐尢堪分教。」鼎鼐調羹昔有邑宰﹐性廉潔。赴任不攜家屬﹐惟一二僮僕相隨。一日﹐以事遣僮﹐自起炊爨。忽貳尹造其室﹐見之曰「吾聞君子遠庖廚﹐何須媚竈﹖」宰卽對曰「我本有官居鼎鼐﹐暫且調羹。」後果作鹽梅﹐爲臺鼎器。𨿽其淸操所償﹐抑可以觀遠到之心矣﹗禦溝金屋駙馬鄔公景和﹐京師人。嘉靖初﹐尙永福公主選時﹐例教養於禮曹。毛三江宗伯方視篆﹐嘗課以聯云「禦溝冰泮聞流水。」鄔卽應聲云「金屋春殘見落花。」方期歲公主下世﹐蓋其讖云。春水分茶解春雨一十四歲登第﹐稱神童。初入京﹐朋友兩人並過教坊。妓欲屈春雨﹐欲令具兩茶。旣至﹐則三客﹐遂命三分之﹐出對雲「雨分分茶﹐解解解元之渴。」春雨應聲曰「一朝朝罷﹐行行行院之家。」對固佳﹐要之非春雨事﹐或以解字而擬之耳。以姓爲聯惠安歐知縣出部糧﹐與泉學趙教諭飲酒。知縣將教諭姓氏爲聯云「越先生飲酒﹐一走便肖。」教諭亦將知縣姓答云「歐大尹追糧﹐半區全欠。」人稱兩巧。比斗西天客有戴單紗巾內束髮以七星冠﹐來遊寺中。寺僧偕遊﹐方丈小軒待茶。僧因笑曰「君頂七星冠﹐目覆以紗巾﹐小僧適構一聯﹐請君試偶之。」出曰「巾罩七星冠﹐煙籠北斗。」客曰「出誠美矣﹐難爲偶也。」及遊三寶大殿﹐見殿懸一鏡﹐明皎瑩然如月﹐遂對之云「鏡懸三寶殿﹐月掛西天。」木匠還聯木匠知書﹐至觀生理﹐自稱儒匠。道人曰「旣稱儒匠﹐且試一聯云「匠名儒匠﹐君子儒﹖小人儒﹖」」儒匠對云「人號道人﹐餓鬼道﹖畜生道﹖」泉州教授弘治末﹐泉州府學一教授﹐南海人。頗立崖岸﹐忽縉紳﹐泉﹝州﹞士大夫多不滿之。一日﹐設宴搬《西廂》雜劇。翌日﹐有無名子書一對聯於學門云「斯文不幸﹐明倫堂上除來南海先生。」對云「學校無光﹐教授庭中搬出西廂雜劇。」教授偶出見之﹐赧然自愧﹐故態頓去之﹐聞者無不捧腹。龍聽以角宋壽皇問王季海曰「聾字何以從龍﹑耳﹖」對曰「《山海經》云「龍聽以角不以耳」﹐故世有偶對者曰「蟬以腹鳴﹐不啻若自其口出。龍從角聽﹐無乃不足於耳與。」蓋本諸此也。」給事尙書國朝夏忠靖公﹐永樂中蘇松治水﹐某給事同命。一日﹐共宿天寧寺中。給事早如廁﹐行甚急﹐公戲之曰「披衣靸履而行﹐給事給事。」某卽應聲曰「棄甲曳兵而走﹐尙書尙書。」此亦確對也。夫妻對語宋梅聖兪受勅修唐害﹐語其妻曰「吾之修書﹐可謂「猢猻入布袋」矣﹗」妻應聲曰「君於仕宦﹐可謂『鮎魚上竹竿』耶﹗」聞者以爲善對。大觀中﹐薛肇明《和上皇禦制詩》有曰「歡聲似雁來銜詔﹐喜气如雞去揭竿。」韓子倉﹝蒼﹞戲爲更之曰「窘如老鼠鉆牛角﹐難似鮎魚上竹竿。」時謂對﹝的﹞的﹝對﹞﹐尢勝於梅。佛印出聯蘇學士名軾﹐字子瞻﹐別雞﹝號﹞東坡﹐與詩僧謝端卿法名佛印結交甚厚。每相往來﹐賡醇﹝和﹞飲酒爲樂。一日﹐佛印往蘇家﹐見夫人紗廚中臥﹐遂作聯云「碧紗帳內睡佳人﹐澑籠芍藥。」夫人亦敏捷對云「靑艸池邊洗和尙﹐水浸葫蘆。」佛印笑曰「和尙得對夫人﹐喜出望外矣﹗」

