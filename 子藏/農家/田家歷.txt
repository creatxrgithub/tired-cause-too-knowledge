田家歷﹝元﹞兪宗本撰

正月

豎籬落糞田開荒修蠶屋織蠶箔造桑機

造麻鞋春米﹝此月人閒﹞築墻

二月

栽柳舒蒲桃上架解栗裹縛云石橊裹縛

造醬﹝是月合爲中時﹞寒食前後收柴炭造布浣冬衣采桑螵蛸

三月

利溝瀆葺垣墻治屋室以待霖雨脫擊移茄子

造酪﹝是月牛羊飽革好造也﹞

四月

收蔓菁芥蘿卜等子收幹椹子鋤蔥收幹筍藏筍

四月伐木不蛀修防防開水竇正屋漏以備暴雨

五月

藏毛羽物氈須人臥不臥晴則曬帚掃

收種豌豆蜀芥胡妥子

六月

命女工織紬絹收芥子﹝中秋後﹞收花藥子﹝便種之﹞

收李核﹝便種﹞收苜蓿收槐花﹝曝漧﹞

斫竹﹝此月及八月不蛀﹞漚麻曬氈褥書裘

種小蒜﹝同七月﹞蘿葡

七月

收楮子浣故衣制新衣作夾衣以被始涼刈蒿艸

種蜀芥分薤漚晚麻耕菜地收荷葉陰漧

拭漆器五月至此月盡經雨後漆器圖畫箱筪須曬漧則不損收瓜蒂收蒺藜﹝同八月﹞

八月

收薏苡收角蒿收韭花收胡桃收棗子開蜜

下旬造油衣收油麻秫江豆備冬衣刈莞蔁

九月

收豕﹝同十月﹞收皂角貯麻子油采菊花收木瓜

備冬藏凡蔓菁荏蓼韭輩脆美而不耐停若旱園菜稍硬停得直至二月

十月

穿垣墻墐北戶縛薦遮掩牛馬屋收槐實梓實

收牛膝地黃造牛衣盤瘞蒲桃

包裹栗樹石橊樹不爾卽凍死收諸般谷種大小豆種

十一月

貨薪柴綿絮伐木取竹箭此月堅成造什物農具

折麻放麻刈蒿棘

貯年支艸於隙地至六月及秋霖時俱利倍

十二月

造車貯雪水收臘糟糞地刈棘屯嗇造農器

收羔種收牛糞

