田家五行

天文類

【一】論日﹑月

○日暈則雨。諺云「月暈主風﹑日暈主雨。」「月暈主風﹑何方有闕﹐卽此方風來。」

○日腳占晴雨。諺云「朝叉天﹐暮叉地﹐主晴﹐反此則雨。」日生耳占晴雨﹐諺云「南耳晴﹐北耳雨﹔日生雙耳﹐斷風截雨。」若是長而下垂近地﹐則又名曰「日幢」﹐主久晴。

○日沒後﹐起靑白光數道﹐下狹上闊﹐直起艮天﹐此特夏秋間有之﹐俗稱「靑白路」﹐主來日酷熱。

○日出早﹐主雨﹔日出晏﹐主晴。老農云「此特言久陰之餘﹐夜雨連旦﹐正當天明之際﹐云忽一掃而捲卽光﹐日出所以言早﹐少刻必雨﹐立驗。言晏者﹐日出之後﹐云晏開也﹐必晴﹐亦甚準。」蓋日之出入自有定刻﹐實無早晏也。愚謂但當云「晴得早主雨﹐晏開主晴」。不當言日出早晏也。占者悟此理。

○日外自雲中起﹐主晴。諺云「日頭﹝上並下足pai﹐度涉水意。﹞云幛﹐曬殺老和尙。」﹐「日沒返照主晴」﹐俗名「日返塢」。一云「日沒胭脂紅﹐無雨也有風。」或問﹕「二候相似﹐而所主不同﹐何也﹖」老農云「返照在日沒前﹐胭脂紅在日沒之後﹐不可不知也。」

○諺云「烏雲接日﹐明朝不如今日。」又云「日落云沒﹐不雨定寒。」又云「日沒雲裏走﹐雨在半夜後」已上皆主雨。此言一朵烏雲漸起﹐而日正落其中者。諺云「日落烏雲半夜枵﹝xiao﹞﹐明朝曬得背皮焦。」此言半天上原有黑雲﹐日落云外﹐其云夜必開散﹐明朝必甚晴也。又云「今夜日沒烏雲洞﹐明朝曬得頭皮痛。」此言半天上𨿽有云﹐及日沒下去卻無雲而見日﹐狀如巖洞者也。以上皆主晴﹐甚驗。

【二】論星

○諺云「一个星﹐保夜晴。」此言雨後天陰﹐但見一兩星﹐次夜必晴。諺云「明月照爛地﹐來朝依舊雨。」言久雨正當黃昏﹐卒然雨住雲開﹐便見滿天星斗﹐則豈但明日有雨﹐當夜亦未必晴。屢試屢驗。嘗記至元乙亥八月癸亥日﹐正值久雨當晚才止﹐夜半忽見星月滿天﹐咸謂明又雨無疑矣。余獨否之。明日果然連晴月餘﹐要知此理﹐與日出早晚相似﹐占者亦不可不知也。

○星光閃爍不定﹐主有風。夏夜見星密﹐主熱。

【三】論風

○夏秋之交﹐大風及有海沙雲起﹐俗呼爲之「風潮」﹐古人謂之「颶風」。言其具四方之風﹐故名「颶風」。有此風﹐必有霖霪大雨同作﹐甚則拔木﹑偃禾﹑壞房舍﹑決堤堰。其先必有如斷虹之狀者現﹐名曰「颶母」﹐航海人見此﹐則又名「破帆風」﹐「颶母」船上人名曰「破蓬掛」﹐蓋言見此物蓬必爲風斫破矣。

○諺云「西南轉西北﹐搓繩來絆屋。」又云「半夜五更西﹐天明拔樹枝。」又云「日晚風和﹐明朝再多。」又云「惡風盡日沒。」又云「日出三竿﹐不急便寬。」大凡風日出之時必略靜﹐謂之「風讓日」。大抵風自日內起者必善﹐夜起者必毒﹐日內息者亦和﹐夜半後息者必大凍﹐以上並言隆冬之風。

○諺云「風急雨落﹐人急客作。」又云「東風急﹐備簑笠﹐風急雲起﹐愈急愈雨。」諺云「東北風﹐雨太公。」言艮方風雨﹐卒難得晴。俗名「牛筋風雨」﹐指丑位故也。

○諺云「行得春風有夏雨。」言有夏雨應時可種田也﹐非謂水必大也。經驗。

○諺云「春風踏腳報。」言易轉方﹐人傳報不停腳也。一云「旣吹一日南風﹐必還一日北風﹐報答也。」而說俱應。

○諺云「西南早到﹐晏弗動艸。」言早有此風﹐向晏必靜。諺云「南風尾﹐北風頭。」言南風愈吹愈急﹐北風初起便大。

○春南夏北﹐有風必雨。冬天南風﹐三兩日內必有雪。

○龍下必雨﹐主晴。凡是黑龍下﹐主無雨﹐縱有也不多。白龍下﹐雨必多。龍下頻﹐主旱﹐諺云「多龍多旱。」龍陣雨﹐始自何一路﹐只多行此路﹐無處絕無﹐諺云「龍行熟路。」

【論雨】

○諺雲「雨打五更﹐日曬水坑。」言五更忽有雨﹐日中必晴﹐甚驗。晏雨不晴。

○雨著水面上有浮泡﹐主卒未晴。諺云「一點雨似一个釘﹐落到明朝也不晴﹔一點雨似一个泡﹐落到明朝未得了。」

○諺云「上牽晝﹐暮牽齋﹐下晝雨嚌嚌。」此言久雨﹐正午少止﹐謂之「牽晝。」或有可晴之理﹔止在午前﹐謂之「牽齋」﹐則午後之雨不可勝言矣。

○諺云「病人怕肚脹﹐雨落怕天亮。」言久雨正當昏黑﹐忽自明亮﹐則是雨侯也。雨夾雪﹐難得晴。諺云「夾雨夾雪﹐無休無歇。」《道徳經》云「飄風不終朝﹐驟雨不終日。」諺云「快雨快晴。」

【論云】

○云行占晴雨。﹕「云行東﹐雨無蹤﹐車馬通﹔云行西﹐馬濺泥﹐水沒犁﹔云行南﹐水潺潺﹐水漲潭﹔云行北﹐雨便足﹐好曬穀。」

○上風𨿽開﹐下風不散﹐主雨。諺云「上風皇﹑下風隘﹐無蓑衣﹐莫出外。」

○云若炮車形起﹐主大風。雲起﹐下散四野﹐滿目如煙如霧﹐名曰「風花」﹐主風起。

○諺云「西南陣﹐單過也落三寸。」言云陣起自西南﹐雨必多。尋常陰天﹐西南障上﹐亦雨。諺云「太婆年八十八﹐未曾見東南陣頭髮。」又云「千歲老人﹐不曾見東南陣頭雨沒子田。」言雲起自東南來者﹐絕無雨。

○凡雨陣起自西北者﹐必云黑如潑墨﹐又必起作「眉梁陣」﹐主先起大叮風而後雨﹐終易晴。天河中有黑雲生﹐謂之「河作堰」﹐又謂之「黑豬渡河」。黑雲對起﹐一路相接亙天﹐謂之「雨作橋」。云闊﹐則又謂之「合羅陣」。皆主大雨立至﹐少頃必作「滿天陣」﹐名「通界雨」﹐言廣闊普徧也。若是天陰之餘﹐或作或止﹐忽有「雨作橋」﹐則必有「掛帆雨」﹐卻又是雨腳將斷之兆也﹐不可一例而取之。

○諺云「旱年只怕沿江排﹐水年只怕北江紅。」一云「太湖晴。」上文言亢早之年才是﹐四方遠處云生陣起﹐或自東引而西﹑自西而東﹐俗所謂「排」也﹐則此雨非但今日不至﹐必每日如此﹐卽是久旱之兆也。下文彈水潦之年﹐每到將晚之時﹐雨忽至﹐云稍浮﹐北向似霞非霞﹐紅光耀日﹐雨隨作﹐又必主夜夜如此﹐直至大水而後矣。二事每年試驗。蓋此吳語也﹐故指北江爲太湖。若是晚霽﹐必將西天俱晴無雨﹐諺云「西北赤﹐好曬麥。」

○陰天卜晴。諺云「朝要天頂穿﹐暮要四邊懸。」又云「朝看東南﹐暮看西北。」

○諺云「魚鱗天﹐不雨也風顚。」此言細細如魚鱗斑者。一云「老鯉斑云障﹐曬殺老和尙」。此言滿天云﹐大片如鱗﹐故云「老鯉」。往往試驗各有準。秋天云陰﹐若無風便無雨。冬天近晚﹐忽有老鯉斑雲起﹐必無雨﹐名曰「護霜天」。諺云「識每護霜天﹐不識每著子一夜眠。」

【論霞】

○諺云「朝霞暮霞﹐無水煎茶。」主旱。此言久晴之霞也。諺云「朝霞不出市﹐暮霞走千里。」此皆言雨後乍晴之霞。暮霞若有火焰形而幹紅者﹐非但主晴﹐必主久旱之兆。朝霞雨後乍有﹐定雨無疑。或是情天隔夜𨿽無﹐今朝忽有﹐則要看顏色斷之。幹紅﹐主晴﹔間有褐色﹐主雨。滿天謂之「霞得過」﹐主晴﹔「霞不過」﹐主雨。若西天有浮雲稍厚﹐雨當立至。

【論虹】

○諺云「東鱟晴﹐西鱟雨。」諺云「對日鱟﹐不到晝」。主雨﹐言西鱟也﹐若鱟下便雨﹐還主晴。《詩﹑螮蝀篇》云「朝隮於西﹐崇朝其雨。」今俗謂「虹能截雨」﹐信然。

【論雷】

○諺云「未雨先雷﹐船去步歸。」主無雨。諺云「當頭雷無雨﹐卯前雷有兩。」凡雷聲響烈者﹐雨陣𨿽大而易過﹔雷聲殷殷然者﹐卒不晴。東州人云「一夜起雷三日雨」﹐言雷自夜起﹐必連陰。雪中有雷﹐主陰雨百日方晴。

【論電】

○夏秋之間﹐夜晴而見遠電﹐俗謂之「熱閃」。在南主久晴﹐在北主便雨。諺云「南閃千年﹐北閃眼前。」北閃﹐俗謂之「北辰閃」﹐主雨立至。諺云「北辰三夜﹐無雨大怪。」言必有大風雨也。

【論冰】

○冰後水長叫「長水冰」﹐主來年水。冰後水退﹐名「退水冰」﹐主旱。若冰堅可履﹐亦主水。

【論霜】

○春多﹐主旱。

【論雪】

○霽而不消﹐名曰「待伴」﹐主再有雪。久經日照而不消﹐亦是來年多水之兆也。

月占類】﹝正月至三月﹞

【正月】

○元日﹕有雷﹐主禾麥皆吉。有雪﹐主夏秋大旱。天微陰﹐東北風﹐主大熟。諺云「歲朝東北﹐五禾大熟。歲旦西北風﹐大水。南風及東南風皆主旱。」

○初三日﹐東北風﹐主水旱調﹔東南風﹐晴﹐主旱﹔西北風﹐主水。上八日宜晴﹐此夜若雨﹐元宵如之﹐諺云「上八夜弗見參星﹐月半夜弗見紅燈。」看參星﹐卽俗呼七簇星也。風吹上元燈﹐雨打寒食墳。十六日晴﹐主旱﹐又喜來東南風﹐水鄕最宜﹐其年低田大熟。雨水後﹐陰多﹐主少水﹐諺云「正月罌坑好種田。」

○上旬內得辛日占水旱。三日以前主旱﹐七日之外主水﹐余平。愚按六甲周流天下一定之理﹐四海之廣﹐南北分野﹐水旱每有乘除﹐豈可拘而一槪取之﹐因考丰年。以上二說少有應驗﹐蓋風雪晴雨﹐百里不同﹐以其地占之應在其地﹐固有可信也。﹑﹑﹑﹑﹑﹑余有六甲得壬﹐得辰等日﹐以近旱者甚多﹐皆不甚準﹐所以不敢泛陳。

○上元日﹕晴﹐主一春少水﹐詩括云「上元無雨多春旱﹐淸明無雨s少黃梅﹐夏至無雨三伏熱﹐重陽無雨一冬晴。」予幼時僅聞有末句﹐忽一日家兄云有上文一句﹐曰「重午有風三伏熱」﹐意謂特取對耳。後遇天臺術士張寅谷者﹐值上元日喜晴﹐云「一春必旱」﹐因扣之﹐乃誦此括﹐方知有此對﹐然亦未能深信。又二年有越上耆儒陳元茂者﹐因淸明喜晴﹐忽謂此括﹐卻云「夏至無雲三伏熱」﹐考之占法﹐此說有理﹐方釋此疑。

【二月】

○初二是朝見薄冰﹐主旱。驚蟄前後有雷﹐謂之「發蟄」﹐起自北﹐主有水。

○初八日起東南風﹐謂之「上山旗」﹐主水﹔西北風﹐謂之「下山旗」﹐主旱。

○十二日夜宜晴﹐可折十二夜雨﹐大抵二月怕夜雨﹐若得此夜晴﹐𨿽雨多亦不妨。月內十夜以上雨﹐主水﹔霜多主旱。

○春分日占風﹕南﹐主五月先水後旱。寒食﹐淸明前一日是﹐其日必雨﹐甚準。《荊楚歲時記》云「冬至後一百五日﹐必有疾風甚雨﹐謂之寒食。」

【三月】

○淸明日喜晴﹐惡雨。谷雨前一兩朝霜﹐主大旱。谷雨日雨﹐則魚生﹐必主多雨﹐二麥紅爛﹐不可食用。

○初三日聽蛙聲占水旱。諺云「上晝叫﹐上鄕熟﹔下晝叫﹐下鄕熟﹔終日叫﹐上下齊熟。」又要聽其聲髙低參合取驗。諺云「田雞叫得啞﹐低田好稻把﹐田雞叫得響﹐田裏好牽漿。」

○十六日﹐西南風主大旱﹐或云「上鄕人見此風﹐卽懸百文錢於檐下﹐風力能動﹐風愈急愈旱。」其因驗緊切如此。

○月內有暴水﹐謂之「桃花水」﹐有則多梅雨﹐無則亦無﹐有雪不消﹐則九月霜不降。

雜物類

○諺云「晴幹鼓響﹐雨落鐘鳴。」琴瑟弦索調得極和﹐則天道必是一望略無纖毫﹐方能如是﹐若是調卒不齊﹐則必陰余之變﹐蓋亦气候致而然也。若髙潔之弦忽自寬﹐則因琴牀潤濕故也﹐主陰雨。

○竈灰帶濕作塊﹐天將變作雨兆。久陰天﹐息燈﹐燈煤如炭紅﹐良久不過﹐明喜晴﹐諺云「火畱星﹐必定晴。」久晴後火煤便滅﹐主喜雨。

三旬類

○朔日晴﹐主月內晴﹐雨謂交月雨﹐主久陰雨﹐若此先連綿有雨﹐反輕。新月下有黑雲橫截﹐主來日雨﹐諺云「二十五﹐二十六若無雨﹐初三初四莫行船。」二十五謂之月交日﹐有雨主久陰﹐二十七日最宜晴﹐諺云「交月無過二十七日晴。」

气候類

○春雷和而反寒﹐必多雨﹐諺云「春寒多雨水。」

○二月初有水﹐謂之「春水」。杜詩云「二月六日春水生」。又云「巴蜀雪消春水來。」桃開前後有水﹐謂之「桃花水」。芒種後雨爲「黃梅雨」﹐夏至後爲「時雨」。此時天公易變﹐諺云「黃梅天﹐日多幾番顚。」六月有水﹐謂之「賊水」﹐言不當有也。八月十八日前後有水﹐謂之「橫港水」。九月初有雨﹐多謂之「秋水」。

○元宵前後必有料峭之風﹐謂之元宵風。二月八日前後﹐必有風雨﹐極準。中气前後﹐起西北風﹐謂之「霜降信」。立冬前後﹐起西北風﹐謂之「立冬信」。月內風頻作﹐謂之「十月五風信」。

○立春日五戊爲社﹐其日𨿽晴﹐亦多有微雨數點﹐果驗。八月又作新涼﹐中旬作熱﹐謂之「潮熱」﹐又叫「八月小春」。秋稍涼﹐气候之正。中气前後﹐有雨﹐謂之「濕信」﹐未風先雨﹐謂之「料信雨」。霜降前來「信」﹐前信已過﹐善﹐後來「信」﹐了「信」必嚴毒。此信幹濕﹐後信必如之。諺衣﹕「霜降了﹐布衲著得」﹐言有暴寒之色﹐水到此必退﹐古語云「霜降水痕收。」仲冬初﹐謂之十月小春﹐又謂之「曬糯谷天」﹐漸見天寒日短﹐必須夜作﹐諺云「河東西﹐好使犁﹐河射角﹐好夜作。」諺云「冬至前後﹐瀉水不走。」十二月﹐忽有一日稍暖﹐卽是大寒之候﹐諺云「一日赤膊﹐三日齷齪。」

○諺云「淸明斷雪﹐谷雨斷霜」﹐言天气之常。夏四月﹐必作寒數日﹐謂之「麥秀寒」。夏至後九九气候﹐諺云「一九二九﹐扇子弗離手。三九二十七﹐冰水甜如蜜。四九三十六﹐出汗如出浴。五九四十五﹐頭戴秋葉舞。六九五十四﹐乘涼勿入寺。七九六十三﹐上牀尋被單。八九七十二﹐思量蓋夾被。九九八十一﹐家家打炭基。」至後九九气候﹐諺云「一九二九﹐相見弗出手。三九二十七﹐籬頭吹篳篥。四九三十六﹐夜眠如鷺宿。五九四十五﹐太陽開門戶。六九五十四﹐貧兒爭意气。七九六十三﹐布衲擔頭擔。八九七十二﹐貓兒尋陰地。九九八十一﹐犁耙一起出。」

鱗虫類

【論魚】

○魚躍離水面﹐謂之「稱水」﹐主水漲﹐髙多少﹐增多少。凡鯉鯽魚在四﹑五月月間得水暴漲﹐必散子﹐散不甚﹐水未止﹔盛散﹐水勢已定。夏至前後得黃鱨魚﹐甚散子時﹐雨必止﹐𨿽散不甚﹐水終未定﹐最緊。車溝內﹐魚來攻水逆上﹐得鮎主晴﹐得鯉主水﹐諺云「鮎幹鯉濕」。又鯽魚主水﹐鱨魚主晴。黑鯉魚脊翼長接其尾﹐主旱。鰕籠中張得﹝魚掌﹞魚﹐主有風水。

【論雜虫】

○水蛇蟠在蘆靑髙處﹐主水﹐髙若干﹐漲若干﹐回頭望下﹐水卽至﹐望上稍慢。水蛇及白鰻入蝦籠中﹐皆主大風水作。春暮暴暖﹐屋木中出飛蟻﹐主風雨﹐平地蟻陣作﹐亦然。鱉探頭占情雨﹐諺云「南望晴﹐北望雨」。蚌浮主有水﹐不驗。田角小螺兒﹐名曰「鬼螄」﹐浮於水面﹐主有風雨。社蛤﹐蝦蟆之屬﹐叫得響亮成通﹐主晴﹐諺云「社蛤叫三通﹐不用問家公」﹐言報晚晴有準也。田雞噴水叫﹐主雨。蚱錳﹑蜻蜓﹑黃虻等虫在小滿以前生者﹐主水﹐俗呼是「魚口中食」﹐謂其才經風雨﹐俱死於水故也。黃梅三時內﹐蝦蟆尿曲有雨﹐大曲大雨﹐小曲小雨。蚯蚓﹐俗名曲蟺﹐朝出晴﹐晚出雨。

鳥獸類

【論飛禽】

○諺云「鴉浴風﹐鵲浴雨﹐八哥兒洗浴斷風雨。鳩鳴有還聲者﹐主晴﹔無還聲者﹐主雨。海燕忽成羣而來﹐主風雨﹐諺云「烏肚雨﹐白肚風。」赤老鴉含水叫﹐雨則未晴﹐晴亦主雨。老鴉作此聲者﹐亦然。夜間聽九逍遙鳥叫卜風雨﹐諺云﹔「一聲風﹐二聲雨﹐三聲四聲斷風雨。」冬寒天﹐雀羣飛﹐翹聲重﹐必有風雪。鬼車鳥﹐北方人呼爲九頭虫﹐夜聽其聲出入﹐以卜晴雨﹐自北而南謂之「出窠」﹐主雨﹔自南向北謂之「歸窠」﹐主晴。鸛鳥﹐仰鳴則晴﹐俯鳴則雨。喫鷦叫﹐主晴﹐俗謂之「賣蓑衣」。﹝屋鳥wu大白鷺﹞叫﹐諺云「朝﹝屋鳥﹞睛﹐暮﹝屋鳥﹞雨。」夏秋間雨陣將至﹐忽有白鷺飛過﹐雨竟不至﹐名曰「截雨」。

○家雞上宿遲﹐主陰雨。母雞背負雞雛﹐謂之「雞佗兒」﹐主雨。

４﹑鵲巢低﹐主水﹔髙﹐主旱。俗傳鵲意旣預知水﹐則云﹔「終不使我沒殺」﹐故意愈低。旣預知旱﹐則云「不使曬殺」﹐故意愈髙。《朝野僉載》云「鵲巢近地﹐其年大水。」鵲嗓早﹐報晴朗﹐曰「乾鵲」。

○鵜鶘一名淘河﹐河塘中鵝鸛之屬﹐其狀異營﹐可畏之鳥也﹐每來必主大水﹐甚驗。近至正庚寅五月十八日﹐正當梅水泛漲之時﹐忽見此怪數十枚﹐自西而東﹐眾人見之﹐咸謂沒田之先兆。忽一老農云﹕無妨﹐因扣其所以﹐遂引古諺曰﹕夏至前來謂之「犁湖」﹐夏至後來謂之「犁塗」。「犁」謂其咀之形狀相似摸魚之勢﹐「湖」﹐言水漲而深也﹐「塗」﹐言水退而淺也。今則夏至已過八日﹐此後雨腳必斷﹐水必退也矣。𨿽聞此說甚詳﹐疑信尙不能決。自後果然天晴水退﹐髙下皆得成熟。愚按艸木飛走之靈﹐初非通神﹐蓋其物感气候變化之變而使之自然而然也﹐故其剋應一似能知陰陽水旱吉凶消長之理﹐各有所系﹐無不立驗。若此﹐正以至前至後之差﹐便分禍福兩端﹐可謂之神奇也。其他間有不準者﹐亦恐有此等差錯之誤﹐人推測云﹐有所未至﹐故不能一一取驗也。占候者愼勿以一途而取之。

【論走獸】

○獺窟近水﹐主旱﹔登岸﹐主水﹐有驗。圈塍上野鼠爬泥﹐主有水﹐必到所爬處方止。狗爬地﹐主陰雨﹔每眠灰堆髙處﹐亦主雨。狗喫靑艸﹐主晴。狗向河邊

喫靑艸﹐主水退。貓兒喫靑艸﹐主雨。鐵鼠﹐其臭可惡﹐白日銜尾成行而出﹐主雨。絲毛狗褪毛不盡﹐主梅水未止。

艸木類

【論艸】

○茆蕩內春初雨過菌生﹐俗呼爲「雷蕈」﹐多則主旱﹐無則主水。艸屋久雨﹐菌生其上﹐朝出晴﹐暮出雨﹐諺云「朝出曬殺﹐暮出濯殺。」看窠艸﹐一名干戈﹐謂其有刺故也﹐蘆葦之屬﹐叢生於地﹐夏月暴熱之時﹐忽自枯死﹐主有水。茭﹐水艸也﹐一名蒹葭﹐村人嘗剝其小白嘗之﹐以卜水旱﹐味甘甜﹐主水已來﹐亦未止﹐味餿气﹐主旱已來﹐亦已定。

【論花】

○梧桐花初生時﹐赤色主旱﹐白色主水。扁豆花五月開花﹐主水。﹝木巳﹞此字非杞﹐《辭海》無。﹐夏月開結﹐主水。藕花謂之水花魁﹐開在夏前﹐主水。野薔薇開在立夏前﹐主水。麥花晝放﹐主水。鳳仙花開在五月﹐主水。

○冬靑花關系水旱。其花不落濕地。諺云「黃梅雨未過﹐冬靑花未破﹐冬靑花開﹐黃梅便不來。」冬靑花未破﹐黃梅雨未過﹐冬靑花已開﹐黃梅雨便來﹐冬靑花不落幹地。

【論木】

○凡竹筍透林者多﹐主有水。楊樹頭並水際根乾紅者﹐主水﹐此說恐每年如此﹐不甚驗。獘居之西數里有一僧捨﹐名「無盡庵」﹐有一樹名楡朴之類者﹐不知其名﹐一春如枯﹐夏月方萌﹐每年直待黃梅雨過方始舒葉﹐葉旣開﹐水定﹐圾準﹐一境農人專憑此以卜水候﹐不曾有誤。後有山丁過此﹐俾其別之﹐此人一見卽云﹐謂之「望水檀」﹐其名正取此義也。此樹年深枯朽﹐他處再不復見。

地理類

【論山】

○遠山之色﹐淸朗明爽﹐主晴。嵐气昏暗﹐主作雨。起雲主雨﹐收云主晴。尋常不曾出云小山﹐忽然雲起﹐主大雨。久雨﹐在半山之上﹐山水暴發一月﹐則主山崩卻﹐非尋常之水。

【論地】

○地面濕潤甚者﹐水注如流汗﹐主暴雨作。若得西北風解散﹐無雨。石磉水流亦然。四野鬱蒸﹐主雨。

【論水】

○夏初水底生苔﹐主有暴水﹐諺雲「水底生靑苔﹐卒逢暴水來。」水底生靛靑﹐主有風雨﹐諺雲「水面生靛靑﹐天公又作變。」。水邊經行﹐聞得水有香气﹐主雨水驟至﹐圾驗。嘗記每與前輩耆老同行溪畔﹐聞此說﹐初意甚疑﹐但凡有此聞﹐屢試屢驗﹐不容不信。然所謂香气殆不可曉﹐或謂水气也﹐亦莫能辧之﹐蓋此𨿽小技﹐若有不傳之妙﹐苟非深歷稼穡之艱﹐經意水旱﹐每每熟察自然者﹐不可彊言知此理也﹐爲農者亦不可不察焉。

