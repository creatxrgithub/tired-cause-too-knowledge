

欽定四庫全書

子部

天步眞原

天文算法類【推步之屬】提要

【臣】等謹案天步眞原一卷

國朝薛鳳祚所譯西洋穆尼閣法也鳳祚有兩河淸彚已著錄順治中穆尼閣寄寓江寕喜與人談算術而不招人入耶蘇教在彼教中號爲篤實君子鳳祚初從魏文魁防主持舊法後見穆尼閣始攺從西學盡傳其術因譯其所說爲此書其法専推日月交食中間繪弧三角圖三一則有北極出地有日距赤道有時刻而求髙弧一則有日距天頂有正午黃道有黃道與子午圏相交之角而求黃道髙弧交角一則有黃道髙弧交角有髙下差而求東西南北二差末繪日食食分一圖鳳祚譯是書時新法初行又中西文字輾轉相通故詞防未能盡暢梅文鼎嘗訂證其書稱其法與崇禎新法曆書有同有異其似異而同者布算之同對數之表與曆書迥別然得數無二惟黃道春分二差則根數大異非測候無以斷其是非然其書在未修數理精蘊之前錄而存之猶可以見步天之術由疏入宻之漸也乾隆四十七年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

天步眞原

靑州薛鳳祚撰

日食原理

日月泛遇爲平防日月地心在一綫爲正會日月人目在一綫爲實防用東西南北差爲視會

求食限

中華定食限取北中界【地居赤道之北南不至赤道北不至北極】日食依南方北極出地十八度北方北極出地四十二度定食限最廣者太陰距南交嘗度七度三十一分午時髙下差全變爲南北差以加二徑折半故距度少太陰距北交嘗度一十七度三十五分午時髙下差全變爲南北差以減二徑折半故距度多爲可食之限最狹者太陰距南交嘗七度距北交嘗一十六度五十三分爲必食之限月食不論陰陽曆其限皆一十五度一十二分在日之衝

日月交入食限算朔在晝分望在夜分卽有食

日月越六月皆能再食若五月能再食則大月七月能再食則小月

年月積日

根數起漢庚辰至崇禎歷元後二十三年庚寅積一千六百五十年入歷減一算

先求年變日表次月變日表總計得第三旬周數第二旬周數第一旬周數日數

大西東來應加【一日】日數末一日未成應減二算對仍依原數

平朔中積

月距日平行表總計各旬周及日數平行度分以減全周得全周餘度又以距日平行表取近小度數求日時分並加於旬周日數爲平朔中積日分

如先得本年月朔望防只以朔望防逓加平朔免積日之煩望防一十四日十八小時二十二分○二秒朔防倍之二十九日一十二小時四十四分○四秒

以中積入表求時分

以中積入表求春分平行卽以春分平行爲引數求加減

以中積入表求日平行

以中積入表求日心平行卽以心行爲引數求心差加減及比例分

以中積入表求髙行以上叚所得心差加減之爲眞髙行

以日平行減直髙爲實引

以實引入表求日初均及余分

以比例及余分求次均度

以初均次均度加減日平行爲實經又加減春分爲日自春分實經

以中積入表求月距日度分兩倍之卽月心平行以月心行入表求心行加減及比例分

以月自行加減心差爲月實引

以月實引入表求月初均度及余分

以比例余分求次均

以日平行並月距日行得月平行以加減初次均爲月實經又加減春分差爲月自春分實經

求平防離正防度分日月相距弧

太陽均度與太陰均度若一加一減二均度相加得平防離正防度分若俱加或俱減以小減大其餘數卽平防離正防度分

求日月相距時刻

以太陰實引數入表取月一時行度分【若無正度用比例法】以上叚平防離正防度分用三率法當行幾時刻爲日月相距時刻

日月在前在後

日月均度或俱加加大者在前或俱減減小者在前若加減不同卽減者在前

月在日前平防比實防先到日在月前平防比實防後到

相距時刻加減

平防先到日月相距時刻加實防先到日月相距時刻減以加減平朔中積日分變時分爲正防時刻試法眞否

以正防時刻再算積日

時分變日分

日春分平行及加減

日平行

日心之平行及加減及比例

日髙行及眞髙行

日實引數

日加減度及余分

日次均

日實經及自春分實經

月距日平行及心行

月心差及比例分

月平引及實引

月加減均度及余分

月次均

月平行實經及自春分實經

時分變日以下十六法皆同前惟月距日平行算於太陽實經之後與上法異

前後二算太陽距太陰度差在三十秒以下卽可用若差多再算

再算法

太陰實引數取月一時行用三率法一率月一時行分二率一時三率太陰距太陽差分第四得所求時分

太陽在太陰前實防先到所得時減太陰在太陽前平防先到所得時加

算諸行俱同前

應時

以太陽實經度查黃赤道變度表得赤道度【無正度用比例法】太陽平行減黃道根數四周紀三十八度三十六分三十四秒平行小加一圏減其餘爲黃道余度

變赤道度減赤道根數二百八十度三十五分赤道小加一圏減其餘爲赤道余度

黃赤道二餘度相減變時分【黃道余度大時分加正防赤道余度大時分加正防】南京比立表之地又加七時二十八分北京又加二十○分爲實防應時【以上定朔】

求太陽實防經緯度

太陽黃道實經度變赤道卽距赤道實經度

太陽黃道實經度用表查緯度南北度分卽太陽距赤道緯度

求太陽距天頂度【前後三時同用】

月在日前月加減大日加減小平防先到實防後到自應時自午而己辰向後算三小時若月加減小日加減大月在日後平防後到實防先到自應時自午而未申向前算三小時

算丁亥甲大三角

有亥甲邊北極出地之餘有亥丁邊日過白羊初度緯在赤道北以日距赤道緯度減九十度若日過天枰初度緯在赤道南以日距赤道緯度加九十度有亥角距午時刻每時作十五度午後加赤道實

經度午前減

從不知之角打綫從丁從甲皆可

今從丁打綫至巳先求亥巳綫

若大於亥丁分綫在外小於亥

丁分綫在內

先算亥巳甲三角

用圏綫正角第三法有兩角一邊其先有邊爲正角對邊法

求亥巳邊【先有角相連之邊有巳正角有亥角距午度分有亥甲邊北極出地之餘爲正角對邊】

一率通

二率亥角余綫

三率亥甲邊切綫四率得亥巳邊切綫

求甲巳邊【先有角相連之邊有巳正角有求邊對亥角有亥甲邊此爲正法今用捷法省此算】

一率通

二率亥角正綫

三率亥甲邊正綫四率得甲己邊正綫

又算甲己丁三角【有己正角有甲己邊有己丁邊】

求己丁邊日距赤道緯度減九十度或加九十度除上所得亥巳邊卽己丁邊

求甲丁邊

一率通

二率甲己邊余綫

三率己丁邊余綫

四率得甲丁邊余綫爲日距天頂度其餘卽距地平

算前後三小時同法但時在午前以距午前分數減六十分所得求度分有時者每一時加十五度時在午後以距午後分數求度分有時者每一時加十五度爲距午時

有捷法省求甲己邊徑求甲丁邊

一率亥巳邊余綫

二率亥甲邊余綫

三率己丁邊余綫

四率卽徑得甲丁邊余綫距天頂度【余距地平】

算差角【前後三時同用】

如圖丑甲午爲差角然醜甲邊難

取而甲己丙角與甲午之大小同

故寜算丙甲己鈍用

算丙己邊

離午時【卽前圖亥角每時十五度】看在午前後在午後【自午而未申】加太陽實經變赤道度【卽應時所得】在午前【自午而巳辰】減太陽實經變赤道度爲過午時圏度卽知入何宮度【如得二百五十一度五十分】卽入天蠍一十一度五十分

變黃道以表中赤道對黃道度數取黃道度

有黃道度卽可入表求黃道緯度又看黃緯在赤道南北在赤道北【自白羊初至雙女三十度】以緯度減北極出地所得在赤道南【自天枰初至雙魚三十度】以緯度加北極出地度所得爲丙己邊

算己角

丙己邊內有赤道過午時圏度【離午時加實經所得】有赤道變黃道度此入表不用過午時圏度用變黃道度求交角表有餘分則用比例法得己角

算甲角【卽差角】

一率丙甲邊距天頂正綫

二率己角正綫

三率丙己邊正綫

總數相較卽得甲角正綫爲差角

求地平差【此法或前或後三時同用】

東西南北差之本是髙卑差髙卑差之本是地平差

以太陰實引數入表得其相對之分秒有餘數以下度與餘數比例或加或減於相對之數爲太陰地平差崇禎曆書作地平徑數

求太陰髙卑差【此法或前或後俱算三時】

查表以所得地平差分數從上以前得距地平【卽距天頂減九十度之餘】從右小餘另比例爲先得太陰髙卑差

太陽髙卑差以距地平查表得分秒以減先得太陰髙卑差爲太陰眞髙卑差【恆減不加】

如圖

日月在甲人目在地視之不見在

甲而見在丁甲丙爲日髙卽甲

丁爲髙卑差

就黃道極作一大圏至髙卑差丁相交黃道又交過頂圏

戊爲正角凡各圏過本圏之極其相交之角卽正角甲丁爲髙差日在甲人目視之不見在甲而見在戊卽甲戊爲東西差戊丁爲南北差

髙卑差南北差東西差三者惟甲丁髙卑差至大不過六十分其甲戊東西差戊丁南北差皆小於甲丁髙卑差故皆銳角又且分數少在天俱可作直綫算東西差【前後三時同法】

以通【一○○○○】爲一率以前得差角【卽甲角余綫】爲二率三率以髙卑差分秒俱化成秒求其對數與二率相加去一率通求原數以六十成分爲東西差算南北差【前後三時同法】

以通【一○○○○】爲一率以前得差角【卽甲角正綫】爲二率三率以髙卑差分秒俱化成秒求對數與二率數相加去通求原數以六十成分爲南北差

若查表第一行距天頂數第二行東西差邊第三行南北差邊省用前算三角法

如算東西差一率六十分二率取表中第二行東西差邊三率前取太陰髙卑差卽得所用東西差南北差同法但取表中第三行

表中各宮皆初分用法如午時正二刻六分日在天蠍一度四十六分○八秒如天蠍一分午時得距天頂四十二度三十五分人馬一分午時得距天頂五十一度二十一分其差八度四十六分用下法

一率一宮三十度二率八度四十六分三率天蠍一度四十六分○八秒

總數較數卽其差分以加先得四十二度三十五分卽天蠍一度四十六分距天頂度

東西南北差同法

求視防【算日食月行】

以太陰實引數入表其表每隔三度以余分求比例或加或減於正度之上爲太陰一時分實行度

有實行取視行

第一法月食在黃道九十度限東東西差先大後小【早間食辰時在先巳時在後午後食未時在先申時在後】其上所算第一時東西差與第二時東西差第三時東西差與第二時東西差相減其餘分與實行相減爲視行

若東西差先小後大其前後二差相減其餘分加實行爲視行

第二法日食在黃道九十度西東西差先大後小其東西差前後二差相減其餘分加實行爲視行

若先小後大其東西差前後二差相減其餘分減實行卽爲視行

第三法一半在九十度限東一半在九十度西前後二東西差相減【不論先後大小】其餘與實行相減余分卽爲視行

視行距度

東西差大實行小以實行減東西差其餘爲實防與視防相距度分東西差小實行大卽以東西差爲實防距視防度分

視防相去度變時法

第一法若實防東西差比視行小其東西差分數要實防相近時視行比例分得實防與視防相去度數變時分

第二法若實防東西差比視行大除一時月視行余東西差分數要視防相近時視行比例分得實防與視防相去度數變時分二叚日食在東皆減實防時分爲視防時分在西皆加實防時分爲視防時分

一率太陰實行

二率六十分

三率實防去視防度分俱化爲秒乘除成分爲所變時分

用第一法加減實防爲視防

用第二法一時之外加減實防爲視防

試法眞不眞

用所得視防再算距天頂再算差角地平差同前數再算太陰髙平差再算東西差再算南北差日食月行同前數

有實行求視行

以所得東西差置位一率六十分二率月一時實行三率上叚所得有實行求視防變時分俱化爲秒乘除成分與置位東西差相減余爲差分

有差分變時分

一率上叚實防距視防度分

二率上叚實防距視防所變時分

三率差分

俱化爲秒

乘

除

成

分

秒

爲變時

差分大東西差小上叚視防時分內當減變時分爲視防差分以加減實防爲視防

差分小東西差大上叚視防時分內當加變時分爲視防差分以加減實防爲視防

時分差至三十秒內卽定視防若多又用三試其算法與第二叚試法同但要所得差分成時與東西差合方定視防

求日食大小算交行

以日月實防時分【用應時定數】入平距度表總計交行度以太陰均度依號加減之爲實防交行以加減東西差爲日月視防交行度實防在前東西差減實防若在後東西差加

求距度

以交行宮度分秒查距度表有小餘用比例法爲視防距度又本表後行余分比例下度差分爲正余分與太陰心差比例分相較乘除以加距度爲眞距度【恆加不減】日月食若無此比例分及余分者省此算

距度【○一二宮北下六七八宮南上三四五宮南下九十土宮北上】

求視距度

正交防在南在北與南北差同類相加異類相減【北極出地二十三度三十一分以上皆在南】爲視距度

若南北差大於距度其日食交在北者移而南求日月半徑

以太陽實引數入表求日半徑

以太陰實引數入表求月半徑

以兩半徑總數減視距度餘數爲食分距度若距度大於兩半徑總數卽無食

食分

以太陽全徑爲一率日月兩半徑總數減視距度爲二率西法十二分爲三率

取第四卽西法日食分

又作中國分以西法十二分爲一率以所得西法日食分爲二率中法日食十分爲三率取第四卽中法日食分

用表以日全徑從右以距度分從上再以日全徑小餘從右以距度分從上得食分

求初虧

以食甚前一時東西差與食甚時東西差相較餘數以加減月實引數所得月一時正行爲食甚前一時視行取法與前有實行求視行同法

用表以日月半徑總數從上以眞距交度分從右又以半徑總數小餘從上以距交從右共得○分秒以太陰食甚前一時視行爲一率以一時六十分爲二率以表上所取分秒爲三率乘

除成分得時分以減食甚時刻爲初虧

求復圓

依法再求食甚後一小時距頂距地平差角髙差東西差

以食甚後一時與食甚東西差相較餘數以加減月實引所得月一時正行爲食甚後一時視行

用表同初虧法以加食甚時分爲復圓

丑卯黃道未寅白道

丑未寅卯爲距交

子辰爲太陽半徑

午申爲月半徑

子丙爲日月兩半徑總數

月食原理

月食求積年日數算太陽諸行太陰諸行皆與算日食同求日月前後日月相距度相距時刻算日月實防皆與日食同

再算試眞否皆與日食同

求太陰正中交行

置實防中積日數分秒入太陰平距度表總計交行度數加減太陰均度得交平行

求太陰距交分【余分有比例分取用無比例分省筆】

以太陰平交行入距交度表得距交分無正度分用比例法

初一二九十十一宮北

三四五六七八宮南

求太陰半徑及全徑

以太陰實引數入表得太陰半徑無正度用比例法倍之爲太陰全徑

求地景半徑

以太陰實引數入表得地景徑【無正度用比例法】減對行秒余爲眞半徑

兩半徑減距交餘數

月半徑加地景半徑並之以所得距交分數減之所得爲二徑餘數

食分

日月食表月全徑從右二徑餘數從上得月食分月食有初虧食旣食甚生光復圓五叚若在十二分以內食不全及全食卽生光者去食甚生光二叚西法月作十二分算中法月食作十五分

如西法算月食十八分一秒一率十二分二率十八分三率十○分得中法十五分

食旣分食甚分

月食不全或全食而食盡卽生光者所得爲食旣分若月全食食後不卽生光者所得爲食甚分

食時分表以月半徑地景徑並之總數從上月交距度從右無正度用比例法爲食旣與食甚度分

初虧分

實防減食旣與食甚分爲初虧分

有食甚求食旣分【月食不全不必再算】

以月半徑減地景半徑從上月交距度從右【無正度用比例法】以減食甚分爲食旣分

生光

以前所得有食甚求食旣分數加食甚爲生光分

復圓

實防並食旣與食甚分倍加之爲復圓分

太陰一時實行

表求太陰一時實行【無正度用比例法】以食甚分實行求食【無正時用比例法】爲食甚時分以食旣分實行求時爲食旣時分

求正時

太陽平行減黃道根數得黃道余度太陽實經度黃赤道同升度減赤道根數得赤道余度二餘度相減以二餘度入變時表查時爲時差黃道余大加實防赤道余大減實防又加本地與立表之地所差時分【如南京差七時二十八分北京差二十○分】爲眞實防時刻

天步眞原

