

欽定四庫全書

子部六

中西經星同異考

天文算法類二【推步之屬】提要

【臣】等謹案中西經星同異考二卷

國朝梅文鼏撰文鼏字爾表宣城人與其兄文鼎皆精研歷算之學互相商防多所發明此其所訂中西恆星名數也星經之最古者莫如巫鹹甘石三家而其學失傳𨿽殘編尙存已不能知其端緒惟隋丹元子步天歌所列星象特爲簡括故自宋以來天官家多據爲凖繩迨明季歷法不驗而歐邏巴之法始行利瑪竇所撰經天該其名亦與中國相同而位座有無數目多寡與步天歌往往不合文鼏因據南懷仁儀象志所載星名依步天次序臚列其目而以有無多寡之故分行詳注其下其古歌西歌亦各載原文於後以便檢核南極諸星爲古所未及者則並據湯若望曆書及儀象志爲考證補歌附之於末蓋七政之運行必憑恆星爲考驗然在天成像天本無言隨人所標目爲指名卽據人所指名爲測候指名不一則測驗多岐矣文鼏此編獨詳稽異同參考互證使名實不病於參差是亦中西兩法互相貫通之要領也乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

中西經星同異考原序

經星同異考一卷髮凡九則吾季弟爾素之所手輯也歳在戊辰余歸自武林武林友人張愼碩忱能制西器手鋟銅字如書法之迅疾余乃依歳差考定平儀所用大星屬碩忱施之渾蓋而屬吾弟爲作恆星黃赤二星圖因於星之經緯逐一詳校乃知湯氏曆書圖表與南氏儀象志互有得失自其本法固多違異不第與古傳殊也因取其星名之同而數有多寡異於古人者別識之以成此書至其所爲辧正經緯之度者尙存別捲不盡於是而吾弟之爲此則已勤矣蓋其時方有稿本次年巳巳余去京師五載至癸酉始歸山中吾弟乃出其繕寫重校之本示余視其年固己巳也甲戌中秋餘乃爲之序曰自堯典有四仲之星而斗牽牛織女參龍尾鳥帑天駟天黿之屬雜見於易詩春秋左傳國語至禮記月令大戴之夏小正稍具諸星伏見之節蓋星之有名其來逺矣古者觀天文以察時變敬授人時有歷有象圖書儀器宜莫不偹遭秦燔書棄先王之典羲和舊術無復可稽所僅遺者巫鹹甘徳石申之殘編而三家之傳各別司馬子長世爲史官而天官曆書殊爲闕略迄於後漢有張衡靈憲而器與書並亡自唐以後言觀象者率祖淳風晉隋兩志及丹元子步天歌今考其說又與天官書無不參錯不待西學之興而始多同異也西曆黃道十二象與中土異而回回歷與歐邏巴復自不同故雙女或以爲室女陰陽或以爲雙兄至黃道內外之星或以爲六十象或以爲六十二象而貫索一星回回歷以爲缺椀歐邏巴以爲冕旒其餘星名亦多互異豈非以占測之家非一而所傳異辭安得謂彼中歷學自上世以來永遵一術而初無更變哉今所傳經天該之圖與其歌皆因西象所列而變從中歷之星座星名卽見界圖之分形其出似在曆書未成之前圖星以圓空去中法猶近然與步天歌仍有不同者或以西星合古圖而有疑似不敢輒定遂並収之而有增附之星或以古星求西圖而弗得其處不能彊合遂芟去之而成古有今無之星要之皆徐李諸公譯西星而酌爲之非西傳之舊余嘗見元趙緣督友欽石刻圖閣道六星在河中作磬折層階之象自天官書於營室言離宮閣道步天歌及晉隋宋三史並言六星而今圖表割其半爲王良星別取河中雜小星聫綴附益之其星十餘而形直絕異舊圖又去營室更逺正抵奎婁而西象固原無所謂閣道也由是以推其意爲更置者良已多矣且西曆言恆星有經度東行歳差而緯度終古如一然又言二至距緯古逺今近是黃極且有微移旣言恆星之形略無攺易然又言王良之側有萬曆癸酉年新出之星其說亦未能歸一也竊嘗譬之地誌陵谷豈無小易而嶽瀆之大致自如然其名之所起亦人則爲之而已矣禹治水惟九州而舜受終時肇十有二州肇之爲言始也又況後世秦分爲三十六郡唐分十道宋分十五路疆域代更圖志因之而攺或者遂欲本桑欽之水經而駁禹貢亦見其惑矣然則宜何如君子於其所可知不厭求詳其所不知闕之而已義所可求當歸畫一其所難防兩存之而已無泥古以疑今無執一以廢百謹守舊聞而無參意解此爲學之方卽著撰之法自古之學者莫不盡然而況天之髙星辰之逺哉是則吾弟爲考之意也蓋其義例已具發凡中矣而余於是重有嘆也蓋自束髮受經於先君子塾師羅王賔先生往往於課余晚步時指示以三垣列舎之狀余小子自是知星之可識而天爲動物尋以從事制義未遑防精然心竊好之不幸先君子見背營求葬地不暇以他爲無何余小子忽忽年近三十始從倪觀湖先生受臺官通軌算交食法稍稍推廣求之元史宋志溯唐及晉至於兩漢是時余及仲弟和仲與季弟爾素三人而已夜則披圖仰觀晝則運籌推步考訂前史三人者未嘗不共也如是者凡數年及余得中西之書圖稍多朋友之益漸廣而仲弟不幸已前卒久矣爾素於余所有之書手鈔略偹多所撰定然食指益眾家日益貧余兩人頻年授徙歳時相見不過數四頃余且爲東西南北之人經年累嵗羇棲於數百里數千里外欲如向者之相聚探討何可得哉何可得哉而余又善病且老矣𨿽嘗輯有古今歷法通考諸書妄自以爲闚古人之意集諸家之長而性嬾楷書又好增攺稿與年積訖尠定本其在京師感於李少司馬之言努力作爲歷論六七十篇頗抒獨見其他算學新稿亦且盈尺而未能出以問世虛名之負累謬爲四方學者所知而欲傳之其人復求之不可得也竊不自揆欲略仿蘓湖遺軌設爲義塾約鄊黨同學爲讀書之事此志果就卽當息影卻埽於山村庶幾収拾累年雜稿次第成帙稍存一得之愚以待來學則數十年癖嗜苦思亦或將有所歸著而凡事有天焉主之終不敢必其如何也且夫星同之學非小道也其事淩雜米鹽近於卜祝之爲而探厥源流乃根於天人理數之極雷同俚近之言旣不足以行逺而義類稍深索解人正復寥寥天下之大敢曰無人然亦有同志數輩逺在天涯合並匪易助余成此者不吾弟之望更誰望乎因弟此書俯仰今昔而兼有冀幸於將來不覺其言之長也康熈甲戌中秋勿葊梅文鼏序

中西經星同異考跋

去年冬餘侍安溪夫子於常之督學署中安溪示以所新鋟宣城梅定九先生歷學疑問三卷安溪學貫天人其推服定九先生以爲治歷之學古今一人而已余云聞其弟爾素先生現授經於吾邑安溪躍然曰是能盡得定九之底蘊者余歸甫弛裝卽造先生先生示余以定九先生所著籌算諸書余深嘆其精要先生塾課之餘覆玻璃於兩眼作細楷𨿽大寒暑不輟視之皆所撰天文書也長夏無事先生攜自著中西經星同異考一帙索題詞於余乘暇披閱見其搜比括次星名星數參差異同了然若掌紋之可數夫歷學之切於世用大矣而經家輒外之詭自髙寄以爲言理而略數實憚其難且繁而已治歷者推步必以算而考七政之運行必以恆星夫理數之自然尙可以想悟取之至於星之數與名皆人區別而指稱之一彼一此所執各殊膠戾乖刺稍不辧章則梗於臆而礙於口初學者耳目不一心志爲之不専遂至廢業者多矣卽檢籍對核亦縻日耗力今睹先生之書詳而不雜簡而實盡殽列井然易以卒業𨿽以余之鈍且嬾亦津津不倦焉眞學歷者之梯航而通中西曆者之中馗也此當與定九先生之中西算學通如二曜雙行於天地之間編之蘭臺不獨爲疇人星官所寶而吾儒之所借以通天地人者咸於是覓鑰牡焉爲書此以告吾黨無徒溺於華虛之詞而震於歷學之難且繁而不問業也至於作書之源流及纂輯之法則有定九先生之序與先生之發凡在何須淺學者之添足置喙哉戊寅立秋旦鐘吾徐用錫跋

中西經星同異考

發凡九則

歷以齊七政也然非先定恆星卽七政無從可齊故曰七政如乘傳恆星其地誌也七政如行棊恆星其楸局也曰恆者謂其終古不易也曰經者謂其不同緯星南北行也經亦有恆之義焉是編專以中西兩家所傳之星數星名考其多寡同異故曰經星星宮之書自黃帝始重黎羲和之後志天文者紛糅不一漢張衡雲中外之宮常明者百有二十四可名者三百二十爲星二千五百微星之數蓋萬一千五百二十至三國時太史令陳卓始列甘石巫咸三家所著星圖總二百八十三宮一千四百八十四星自唐以來歷家以儀象考測而宋兩朝志始能言某星去極若干度入某宿若干度爲說較詳此中國之學也西儒星學逺有端緒據曆書所譯周赧王丙寅古地末一測漢永和戊寅多祿某一測明嘉靖乙酉尼谷老一測萬曆乙酉第谷一測崇禎戊辰湯若望一測

國朝康熈壬子南懷仁著儀象志又依東行歳差攺定黃經及赤經緯今依南公志表稽其大小分爲六等一等大星一十有六二等星六十有八三等星二百有八四等星五百一十有二五等星三百四十有二六等星七百三十有二總計一千八百七十八星其微小星則不能以數計焉此泰西之學也

【按紀星數太西測算凡可見可狀之星一千二十二若微小者或不常見者或防黒者不與焉凡四十八像其多寡大小不等在黃道北者二十一像一曰小熊二曰大熊三曰龍四曰皇帝五曰守熊人六曰北冕旒七曰熊人八曰琵琶九曰雁鵝十曰嶽母十一曰大將十二曰禦車十三曰醫生又曰逐蛇十四曰毒蛇十五曰箭十六曰日鳥十七曰魚將軍十八曰駒十九曰飛馬二十曰公主二十一曰三角形共在北者三百六十星一等三二等十八三等八十四四等一百七十四五等五十八六等十三昏者十在黃道中者十二像一曰白羊二曰金牛三曰雙兄四曰巨蟹五曰獅子六曰列女七曰天秤八曰天蠍九曰人馬十曰磨蠍十一曰寶瓶十二曰雙魚共在中者三百四十六星一等五二等九三等六十四四等一百三十四五等一百零六六等二十九昏者三在黃道南者十五像一曰海獸二曰獵戶三曰天河四曰天鬼五曰大犬六曰小犬七曰船八曰水蛇九曰酒瓶十曰烏鴉十一曰半人牛十二曰豺狼十三曰大臺十四曰南冕十五曰南魚共在南者三百十六星一等七二等十八三等六十四等一百六十八五等五十三六等九昏者一三方共一千二十二星分其大小一等共十五二等共四十五三等共二百零八四等共四百七十四五等共二百十七六等共四十九昏者六十四】

夾漈鄭氏通誌天文略言漢晉諸志所載諸星名數災祥叢雜難舉惟隋丹元子作步天歌句中有圖言下見象或丰或約無餘無失今依宋史及文獻通考於各垣各宿備采以志之曰古歌

回回歷立成所載有黃道經緯者止二百七十八星其繪圖者止十七座九十四星亦無赤道經緯西曆所測恆星黃赤二道經緯度分各各備具其歌相傳爲利瑪竇所譔謂之經天該與古歌不同而其星體大小位置以及無名微星亦了若指掌大致與恆星表相爲發明故亦附著古歌之後而別之曰西歌【按經天該一作經天訣薄子玨撰】

古云北極出地三十六度南極入地三十六度者據伊洛一方而言也其實中土所見北極髙度自二十四度起至四十二度止則此兩極出入度內諸星卽皆中土所見之星是編諸星凡離南極二十三度以上者仍錄各宿下以資仰觀蓋滇粵諸方在所必睹豈可泥前言而盡廢乎至南極諸星𨿽中土所不見據泰西氏皆其遊歷所經目睹詳測著有圖像今並錄之但其歌偶闕因稍據圖表以補之云

【北直順天府經一百三十度少緯四十度大名府經一百二十五度緯三十六度少】

【山東濟南府經一百二十八度太緯三十七度少靑州府經一百三十一度少緯三十六度太泰山經一百三十度半緯三十六度登州府經一百三十二度緯三十七度太】

【東平經一百二十八度緯三十六度江南江寕府經一百二十八度緯三十二度揚州府經一百二十九度緯三十三度太浙江杭州府經一百三十一度緯三十度】

【山西太原府經一百二十二度緯三十七度恆山經一百二十五度緯三十九度河南開封府經一百二十四度緯三十四度河南府經一百二十二度緯三十四度嵩山經一百二十一度太緯三十三度湖廣武昌府經一百二十四度緯三十二度洞庭湖經一百二十三度緯二十八度衡山經一百二十三度緯二十六度少】

【江西南昌府經一百二十六度緯二十九度吉安府經一百二十六度緯二十八度鄱陽湖經一百二十七度緯二十九度福建福州府經一百三十度緯二十六度】

【建寕府經一百二十九度緯二十五度廣東廣州府經一百二十四度緯二十三度雷州府經一百二十一度緯二十度半瓊州府經一百二十一度緯十八度】

【庾嶺經一百二十四度緯二十六度廣西桂林府經一百二十一度緯二十六度陜西西安府經一百十八度緯二十五度漢中府經一百十六度太緯三十三度】

【洮州經一百十四度緯三十五度岷州經一百十四度緯三十五度】

【四川成都府經一百十六度緯三十一度貴州貴陽府經一百十九度緯二十五度】

【雲南雲南府經一百十五度緯二十四度】

恆星在天終古不變原亦無名自觀象者欲借形以識星因取其與物相似者或一星或數十星分別立名聯綴成像而中西之同異斯出焉西域星象原與中國迥別今恆星表所載及經天該猶是中國星名但位座有無數目多寡稍異耳是編各星下分注兩行右中左西其中西名數並同者更不贅列其數𨿽不同而星名不異者卽分注曰西幾星其表內有稱某星南某星北某星內外東西等字者俱以附近相從原非本星正數則亦附注曰西外增幾星其古無而西有者曰古無其西無而古有者曰西無其西圖𨿽有而西表則無者曰西表無

古歷皆言堯時冬至日在虛漢唐在斗今在箕此黃道星有歳差之驗也西曆則謂黃道不動而七政恆星悉東行則普天經星皆依歳差遷攺此各星入宿古今不同之故然步天歌原爲初學仰觀而設故附近三垣各宿之星連類而及入宿淺深無暇詳求而亦非其所急也經天該作於利氏初入之時大致亦以三垣二十八宿爲序略同步天然於入宿之經度有加詳矣而以歳差東行間與今表亦有出入今於古歌之原入某宿而今實不同者於各星下注明原屬某宿以便稽考

【按經星之動微渺難窺以全歷推之崇禎癸未上距帝堯甲辰三千九百二十年共差五十八度則以六十八年零七月十三日三時差一度二萬五千一百有餘年共差三百六十五度有奇爲一周天防子六曰崇禎癸未上距帝嚳甲子四千零二十年止差五十七度約一嵗差一分少九秒七十年零六月差一度二萬五千七百三十五年差一周天】

合而觀之中與西異中與中亦自有異西與中異西與西亦自有異或詳於志或列於表或載於圖或著於歌著撰之人不一占測之時各殊天度旣有歳差步算且多新智執古以疑今已爲膠柱尊西而廢古亦昩源流今以兩說並存標其同異庶令仰觀者有所依據則専家之業以參互而愈明於學歷者不無小補云爾康熈己巳夏五月宣城後學梅文鼏謹識

欽定四庫全書

中西經星同異考卷上

宣城梅文鼏撰

紫微垣【星序悉依古】

帝星【歌一】

庶子【星一】

太子【星一】

後宮【星一】

天樞【星一

星西一名北極外增】四輔【一星四星西外】

天一【增一】

太乙【星一】

左樞【星一】

上宰【星一星一星】

少宰【西三星一星】

上輔【西二星一星西】

少輔【名上

弼一星西名少弼二星】上衛【外增】

少衛【二星

一星一星】

少丞【西外增一星一星西作少】

右樞【丞八】

少尉【以上左垣一星】

上輔【一星】

少輔【西外增一星一星一星西】

上衛【外增

一星亦名】

少衛【陰徳一星西外增三星一】

上丞【星西

作少衛六外增二星】贊府【一星西作】

陰徳【二星

西一星其一增少輔】尙書【星五】

女史【星一】

柱史【星一】

禦女【星四星西】

天柱【無五星西】

太理【無二星西】

勾陳【無六星西十一星外增】

六甲【三星六星西】

天皇大帝【一星】

五帝內座【一星五星】

華蓋【西無九星西】

杠【四星七星】

傳舎【西無九星西】

內階【八星】

天廚【六星六星西五星外】

八糓【增二

星八星西】

天棓【十一星五星西七星】

天牀【外增二星】

內廚【六星西無】

文昌【二星

西無六星】

三師【西外增一星三】

太尊【星西

外增三星一星西】天牢【外增一星屬太微】

太陽守【六星

西一星屬】

四勢【太微一星】

相【西屬

太微四星西無一】

三公【星西外增二星】

戈【屬太

微三星西外增一星】天理【一星】

輔星【西三星外增】

天樞【二星屬亢四星一星西三】

天璇【一星】

天璣【一星】

天權【一星

西外增一】

玉衡【星一】

闓陽【星一

星西名開】

揺光【陽一星以上七星爲】

天槍【北斗

三星西外】

客星【增二星古無西一星萬曆】近黃極六【癸酉始見古】

古歌曰

中元北極紫微宮

北極五星在其中

大帝之坐第二珠

第三之星庶子居

第一號曰皇太子

四爲後宮五天樞

左右四星是四輔

天乙太乙當門路

左樞右樞夾南門

兩面營衛一十五

上宰少尉兩相對

少宰上輔次少輔

上衛少尉次上丞

後門東邊大贊府

門西喚作一少丞

以次卻向門前數

陰徳門裏兩黃聚

尙書以次其居五

女史柱史各一戶

禦女四星五天柱

大理兩星陰徳邊

勾陳尾指北極顚

勾陳六星六甲前

天皇獨在勾陳裏

五帝內座後門是

華蓋並杠十六星

杠作柄象蓋傘形

蓋上連連九个明

名曰傳舎如連丁

垣外左右各六珠

右是內階左天廚

階前八星名八糓

廚下五个天棓宿

天牀六星左樞在

內廚兩星右樞對

文昌斗上半月形

希疎分明六个星

文昌之下曰三師

大尊只向三師明

天牢六星太尊邊

太陽之守四勢前

一个宰相太陽側

更有三公相西偏

卽是戈一星圓

天理四星斗裏暗

輔星近著闓陽淡

北斗之星七宿明

第一主帝名樞精

第二第三璇璣是

第四名權第五衡

闓陽揺光六七名

揺光左三天槍星

西歌曰

垣髙先論極出地

北向須尋不動防

欲知眞極無本星

列宿皆旋斯獨異

近極小星彊名極

後宮庶子遙相類

帝星最明太子次

連極五星作斜勢

帝下陰徳橫兩烏

極下四輔承四細

勾陳七星中甚明

離極三度認最易

勾陳柄曲勾更曲

勾內微星天皇帝

太子上有無名星

下方左樞少宰迎

上宰少弼與上弼

少衛上衛連少丞

其中五位皆朗朗

上下衛丞弼次明

右邊右樞與左對

太乙天乙顯微精

少尉上輔次少輔

上衛少衛共上丞

右弼之內五尙書

一微一顯三潛形

尙書之後小明二

左柱右女皆史稱

上少丞間曰華蓋

四黑兩兩遮北門

弼外六星名天棓

其曲似斗光頗明

扶筐四星三略暗

天廚五星長方形

二巨三小近少弼

後有一顆無能名

六星仰承名天鉤

迆北第三光獨熒

河中六星名造父

三暗三微錯雜陳

三隅累累曰王良

尖角一珠微遜明

良傍一顆名爲防

防後八星閣道稱

三暗下連奎宿角

二巨三細與防親

附路一顆王良下

適當壁宿上端停

王良防星並閣道

內有五个光耀均

五顆四在河虛防

一條閣道穿河身

閣道盡防橫傳舎

六星隱現斜直形

右下七星名北斗

天槍三星斗柄親

三公三防與槍類

斗柄之傍隱輔星

天理四星斗內隱

三師小星少輔鄰

文昌六星如半月

東角下星光更淸

師昌之間名內階

六星微茫兩簇分

八糓九星一最著

已盡紫微垣內星

太微垣

上相【一星

西名西上相外增一】次相【星一星西名西次相外增】

次將【一星

一星西名】

上將【西次將一星西】

右執法【名西上將一】

上將【星以上西垣一】

次將【星西

名東上將一星西名】次相【東次將外增二】

上相【星一

星西名東】

左執法【次相一星西】

謁者【名東】

三公【上相】

九卿【一星】

五諸侯【以上東垣】

內屏【一星

三星三星】

五帝座【五星】

幸臣【西無】

太子【四星】

從官【西外】

郎將【增四】

虎賁【星五】

常陳【星一星一星一星一】

郎位【星一星七星西】

明堂【一星外增二星】

靈臺【十五

星西十星三星】

少微【西外增一星三】

長垣【四星】

上臺【二星西外增一星一屬張】

中臺【二星

西外增六星屬張】

下臺【二星西屬張】

古歌曰

上元天廷太微宮

昭昭列象布蒼穹

端門只是門之中

左右執法門西東

門左皂衣一謁者

以次卽是烏三公

三黒九卿公背傍

五黒諸侯卿後行

四个門西曰內屏

五帝內坐於中正

幸臣太子並從官

烏列帝後從東定

郎將虎賁分左右

常陳郎位居其後

常陳七星不相誤

郎位陳東一十五

兩面宮垣十星布

左右執法是其數

宮外明堂布政宮

三个靈臺候雲雨

少微四星西北隅

長垣雙雙微西居

北門西外接三臺

與垣相對無兵災

西歌曰

北斗四星南向軫

翼軫之北太微垣

垣中最巨五帝座

帝傍小星四防攢

座前四黒內屏繞

座後三小橫斜安

正中稍明爲太子

右後幸臣左從官

謁者一黒在屏左

九卿三防三公三

座隅數防名郎位

一簇連輝珠入綿

郎將微星位之左

更與周鼎三小連

位上常陳三可見

二微在上一巨懸

三公三小與下應

相亦同之斗柄前

座北一防太陽守

太尊天牢守右邊

左垣執法上次相

次上將星五位聫

右垣執法上次將

次上相星亦復然

虎賁一星右垣末

少微曲四虎西肩

長垣亦四曲且暗

上與少微相後先

三防靈臺一稍白

正當右將長垣間

右前三小稱明堂

左外一小名進賢

靈明之際一珠小

微茫可見難名言

天市垣

河中【一星

西外增一星】

河間【一星】

晉【一星

西外增一星】

鄭【一星西外增一星】

周【一星

西外增二星】

秦【一星西外增四星】

巴【一星

西外增二星其一卽天】蜀【乳一星西外增三】

梁【星一

星西外增一】

楚【星一星西外增一】

韓【星一

星西外增一星以上】魏【右垣】

趙【一星】

九河【一星】

中山【一星

一星西外增】

齊【六星】

吳越【一星

一星西外增】

徐【六星一星西外增】

東海【六星】

燕【一星一星西外增】

南海【一星

一星西外增】

宋【一星一星西外增一星以】

市樓【上左

垣六星西二星外增一星】車肆【一名】

宗正【肆樓

二星二星西】

宗人【外增一星四星西五】

宗星【星外】

帛度【增二星二星二星】

屠肆【二星

西一名屠】

【市一星西二星外增】

帝座【二星】

宦者【一星】

列肆【四星】

斗【二星】

斛【五星四星西】

貫索【六星九星西十八星外增】

七公【十二

星七星西】

天紀【外增四星九星】

女牀【西外增一星三星西】

古歌曰

下元一宮名天市

兩扇垣墻二十二

當門六角黒市樓

門左兩星是車肆

兩个宗正四宗人

宗星一雙亦依次

帛度兩星屠肆前

星還在帝座邊

帝座一星常光明

四个微茫宦者星

以次兩星名列肆

斗斛帝前依其次

斗是五星斛是四

垣北九个貫索星

索口橫者七公成

天紀恰似七公形

數著分明多兩星

紀北三星名女牀

此座還依織女傍

三元之象無相侵

二十八宿隨其陰

水火木土並與金

以次別有五行吟

又歌曰

河中河間晉鄭周

秦連巴蜀細搜求

十一星屬十一國

梁楚韓邦在盡頭

魏趙九河與中山

齊越吳徐東海間

燕連南海盡屬宋

請君熟記又何難

西歌曰

房心尾箕宿之北

天市名垣列兩行

中有明星稱帝座

星一位在其傍

階下四微名宦者

宗正雙星俱並光

一顆無名宗之類

宗人四小入天橫

前左一細名車肆

肆樓二小逼河上

後左連二名帛度

屠市連珠較帛長

宗星二小在帛左

下與東齊相頡頏

列肆二星右垣內

斗五斛四皆微茫

左垣之星首稱宋

南海與燕爲雁行

東海徐州吳越齊

中山九河趙魏疆

右垣之星首稱韓

楚梁巴蜀秦周鄕

鄭晉河間與河中

星體微異光皆揚

右上圍八名貫索

索上七公首射芒

左北曲九稱天紀

紀上三星號女牀

中山之顚名織女

一巨二細三隅張

其左四黒是輦道

道前四顆漸臺方

中西經星同異考卷上

欽定四庫全書

中西經星同異考卷下

宣城梅文鼏撰

東方蒼龍七宿

角宿【去大角十度去極八十八度大角在紫防垣南門外三十】

角【七度

二星西外增】

平道【五星】

天田【二星

二星西外增】

進賢【二星

一星西三星外增五星屬】

周鼎【太微

垣三星西】

天門【屬太微二星西外】

平星【增二

星二星西外增一星】庫樓【一作屏星十星西八】

柱【星外增一星十】

衡【五星西九星四星】

南門【西一

作平衡二星西】

馬腹【分一星屬亢古無西】

古歌曰

兩星南北正直著

中有平道上天田

總是黒星兩相連

別有一烏名進賢

平道右畔獨淵然

最上三星周鼎形

角下天門左平星

雙雙橫於庫樓上

庫樓十星屈曲明

樓中柱有十五星

三三相著如鼎形

其中四星別名衡

南門樓外兩星橫

西歌曰

角宿兩星南最巨

中間平道黒星二

左右九防無名星

天田二小角上對

其頂正向搖光星

天門兩黒角下是

平星兩白不甚平

庫樓七星展屏似

樓內五小名平衡

樓間六小作三柱

樓下馬腹三星明

南門小星當腹處

亢宿【去角十度去極九十一度】

亢【四星

西外增三星】

大角【一星西外增一星】

折威【七星西無】

右攝提【三星西四星】

左攝提【三星

西外增一星】

頓頏【二星西作頓頏分一星屬騎】陽門【官二】

古歌曰

四星恰似彎弓狀

大角一星直上明

折威七个亢下橫

大角左右攝提星

二三相對如鼎形

折威下左頓頏星

兩个斜安黃色精

頏西二星號陽門

色若頓頏直下存

西歌曰

亢宿四星兩端黒

左邊無名附兩粒

亢下大角懸明珠

角上戈與鬥直

戈斜帶梗河三

惟有南星光欲滴

角東四星左攝提

埀下一星芒熠熠

角西四星右攝提

迆北第三獨異色

角下四小曰亢池

形如方勝欹斜立

亢下遙遙此頓頏

四星微遜陽門白

庫樓東角右來侵

南門最明近南極

氐宿【去亢五度去極九十】

氐【八度

四星西外】

天乳【增五星一星西列天市垣】

招搖【一星

西外增一星】

梗河【三星西七星外增五星屬】

帝席【亢三星西】

亢池【無六星西四星屬】

騎官【亢二十七

星西十四星內三車騎一】陣車【頓頏】

車騎【三星

三星西入】

天輻【騎官】

騎陣將軍【二星】

古歌曰

四星似斗側量米

天乳氐上一黒星

世人不識稱無名

一个招搖梗河上梗河橫列三星上

帝席三黒河之西

亢池六星近攝提

氐下眾星騎官出

騎官之眾二十七

三三相聚十欠一

陣車氐下騎官次

騎官下三車騎位

天幅兩星立騎傍

將軍陣裏振威霜

西歌曰

氐宿四明側斗形

無名五防雜來侵

上與七公明耀對

類公北有招搖星

兩星上與戈友

下左復與貫索親

索外無名多累累

直下正當天市秦

氐下二小陣車是

天幅亦與車同輪

平三平二皆車騎

一明二暗騎將軍

房宿【去氐五度去極一百八度】

房【四星

西外增二星】

鍵閉【一星】

鉤鈐【二星西一星】

罸【三星西一作伐】

西咸【四星一名右咸池西五星外增三星】

東咸【四星一名左咸池西外增一星】

日【一星

西外增一星】

從官【二星】

古歌曰

四星直下主明堂

鍵閉一黃斜向上

鉤鈐兩个近其傍

罸有三星直鈐上

兩咸夾罸似房狀

房下一星號爲日

從官兩个日下出

西歌曰【房心尾共歌】

諺傳夏夜有星象

儼如巨人冠進賢

口鼻四星卽房宿

二三頗明下闇然

當頭一防鉤鈐是

鈐畔一微鍵閉言

頭上雙星近者日

冠前曲四是西咸

衝冠三暗稱爲伐

冠後四黒名東咸

當腹兩防積卒是

稍前相似名從官

心宿【去房三度去極一百十三度】

心【三星

西外增二星】

積卒【十二星西二星屬房】

古歌曰

三星中央色最深

下有積卒共十二

三三相聚心下是

西歌曰

更有心三最明顯

中巨旁微當背肩

尾宿【去心五度去極一百二十二度】

尾【九星

西外增一星】

【五星西四星】

天江【四星

西五星外增二星】

傅說【一星西作气】

魚【一星】

神宮【一星】

古歌曰

九星如鉤蒼龍尾

下頭五防號星

尾上天江四橫是

尾東一星名傅說

傅說東畔一魚子

尾西一室是神宮

所以列在后妃中

西歌曰

接星是尾九防曲

卓如衣角飄風前

神宮一星尾內坐

傅說獨立尾之尖

天江六防當河隙

魚星一防遊江邊

星有五三略見

西去三星河外緣

巨人側身向西北

其上正當天市垣

箕宿【去尾四度去極一百十六度】

箕【四星】

天舌【二星西無】

木杵【三星

西二星外增一星屬尾】糠粃【一星】

古歌曰

四星其狀似簸箕

天舌二星箕口是

箕下三星木杵隨

箕前一防是糠粃

明則歳丰暗爲饑

西歌曰

箕星有四明相等

大口如箕正向西

當前一防糠粃黒

何年簸向河之湄

北方武七宿

斗宿【去箕闕度去極一百十度】

斗【六星】

建星【六星西外增一星】

天弁【九星】

鼈【十四星西十三星】

天雞【二星

西外增一星】

天籥【八星西無】

狗國【四星】

天淵【十星西圖以中六星作气】

狗【二星

西外增一星】

農丈人【一星西無】

古歌曰

六星其狀如北斗

魁上建星六相等

天弁建上三三九

斗下圓安十四星

𨿽然名鼈貫索形

天雞建下雙黒星

天籥柄前八黃精

狗國四方雞下生

天淵十星鼈東邊

更有兩狗斗魁前

農家丈人鬥下眠

天淵十黃狗色

西歌曰

箕背六星名斗宿

北斗相方柄不如

斗下曲圍十三防

形肖其名鼈似

天淵四微鼈所向

狗國小方淵上圍

國外雙鳥名曰狗

其傍相似立天雞

斗背六星稱作建

下五微星若仰盂

河中九防天弁斜

兩中髙若髻堆

弁上三星建河鼔

中星獨巨三之魁

鼔下四星天桴臥

鼔傍各竪左右旗

左旗曲七星皆小

右旗亦七三揚輝

奚仲四微臨輦道

正在天津角上居

牛宿【去箕半度去極一百十度】

牛【六星

西外增二星內三星作气】天田【九星西無】

九坎【九星

西四星屬】

河鼓【女三星西四星外增】

織女【七星

三星西四星外增一星】左旗【屬天市九星西十六星外】

右旗【增七

星九星西八星】

天桴【外增二星四】

羅堰【星西表無三】

漸臺【星西二星四星西外】

輦道【增二

星屬天五星西】

波斯【四星屬天市垣古】

古歌曰

六星近在河岸頭

頭上𨿽然有兩角

腹下從來欠一腳

牛下九黒是天田

田下三三九坎連

牛上直建三河鼓

鼔上三星號織女

左旗右旗各九星

河鼔兩畔右邊明

更有四黃名天桴

河鼔之下如連珠

羅堰三烏牛東居

漸臺四星似口形

輦道東足連五下

輦道漸臺在河滸

欲得見時近織女

西歌曰

牛宿六星大小半

一巨居中上下齊

牛前二小名羅堰

堰上匏四粒珠

匏下五星名敗

一粒等匏余並微

匏上跨河名天津

四明二小一更欹

天津之下十三小

總屬無名不必疑

女宿【去牛五度去極一百度】

女【四星亦曰嬃女西外增二星】

趙【二星西一星】

周【二星西一星】

秦【二星西一星】

代【二星西一星】

韓【一星】

魏【一星】

齊【一星】

晉【一星西歌無】

楚【一星】

燕【一星】

鄭【一星】

越【一星】

離珠【五星西無】

匏【五星

西作瓠屬牛】

敗【五星西屬牛】

天津【九星

西二十八星外增五星屬牛】奚仲【四星西七星屬牛歌無】

扶筐【七星

西四星外增一星屬紫微垣】平衡【古無西三星表無】

古歌曰

四星如箕主嫁娶

十二諸侯在下陳

先從趙國向東論

東西兩周次二秦

雍州南下雙雁門

代國向西二縉紳

韓魏一齊晉北輪

楚之一國魏西屯

楚城南畔獨燕軍

燕西一郡與齊鄰

齊北兩邑平原君

欲知鄭在越下存

十六黃星細區分

五个離珠女上勻

敗之上匏生

兩各五匏明

天津九个彈弓形

兩星入牛河中橫

四个奚仲天津上

七个仲側扶筐星

西歌曰

女宿三微一稍白

非方非斜形不侔

右方數起趙與越

周楚鄭齊燕一流

並楚爲秦並周代

鄭星方在魏之頭

魏韓相並望齊楚

十星皆晦此舒眸

下爲九坎四可見

平衡三白微難求

離瑜三防均且直

坎下四微散不収

虛宿【去女七度去極八十七度】

虛【二星】

司命【二星】

司祿【二星西歌無】

司危【二星西一星】

司非【二星】

哭【二星西屬危】

泣【二星西屬危】

天壘城【十三星西五星外增二星】

敗臼【四星西二星】

離瑜【三星西二星屬女】

古歌曰

上下各一如連珠

命祿危非虛上呈

虛危之下哭泣星

哭泣雙雙下壘城

天壘圓十三星

敗臼四星城下橫

臼西三个離瑜明

西歌曰

虛宿兩星南最明

南下圍三天壘城

城下四方壁壘陣

五顆獨有四顆淸

壁陣東行十三防

彼端亦作小方形

陣頭之下天錢繞

稀微四防圓難成

錢下二个名敗臼

臼下雙珠莫可名

虛東一小名司命

司危司非虛上承

人星只有三星確

六星車府射天津

府上騰蛇六圍一

兩尾八星遙對分

危宿【去虛六度去極八十三度】

危【三星

西外增一星】

人星【五星西四星屬虛】

杵【三星西一星】

臼【四星西三星】

車府【七星

西五星外增三星屬虛】天鉤【九星西六星屬紫微垣】

造父【五星

西六星屬紫微垣】

墳墓【四星】

虛梁【四星】

天錢【十星西屬虛】

蓋屋【二星西一星】

古歌曰

三星不直曲爲之

危上五黒號人星

人左三四杵曲形

人上七烏號車府

府上天鉤九黃精

鉤下五鵶字造父

危下四星號墳墓

墓下四星斜虛梁

十个天錢梁下黃

墓傍兩星名蓋屋

身著皂衣危下宿

西歌曰

危宿三星若罄折

中間一防光微奪

危下微光蓋屋名

屋西三星墳墓接

三个晦明各自異

四小虛梁墓左貼

墓下雙烏哭泣臨

一同土公墳後歇

壘壁十二南橫遮

羽林軍士縱橫列

軍前統禦有天綱

北落師門光更烈

危端臼杵四星懸

其南敗臼半邊缺

室宿【去危十五度去極八十度】

室【二星一作營室西外增一星】

離宮【六星】

雷電【六星

西外增一星一作電霆】

壘壁陣【十二星西屬虛】

羽林軍【四十五星

西二十六星內三鈇鉞屬危】鈇鉞【三星西屬羽林軍】

北落師門【一星西屬危】

八魁【九星西無】

天綱【一星

西屬危表無】

土公吏【二星西一星歌無】螣蛇【二十二星西一十六星外增一星屬虛】

古歌曰

兩星上有離宮出

繞室三雙有六星

下頭六个雷電形

壘壁陣次十二星

十二兩頭大似升

陣下分布羽林軍

四十五卒三爲羣

東西兩下多難論

仔細歷歷防區分

三粒黃金名鈇鉞

一顆珍珠北落門

門東八魁九个子

門西一宿天綱是

電傍兩黒土公吏

螣蛇室上二十二

西歌曰

室宿兩个光耀同

無名一个頂上衝

室傍雙星共三座

或小或大皆離宮

雷霆六星惟右大

霹靂曲五半朦朧

雲雨平方四防小

鈇鉞三小羽林中

上頭直與螣蛇接

其下復與火鳥逢

壁宿【去室十五度去極七十九度】

壁【二星一作東壁西外增三星】

霹靂【五星西外增三星】

雲雨【四星】

天廐【十星西三星】

鈇鑕【五星

西七星屬奎】

土公【二星西三星】

火烏【古無西十星表作火烏】

古歌曰

兩星下頭是霹靂

霹靂五星橫著行

雲雨次之口四方

壁上天廐十圓黃

鈇鑕五星羽林傍

土公兩黑壁下藏

西歌曰

壁宿二明與室似

其上三星圍天廐

廐上一顆附路稱

其中正與王良對

陣上雙烏有土公

火鳥十星兩翼細

西方白虎七宿

奎宿【去壁上星四度去極七十七度奎婁在紫防北門外三十六度】

奎【十六星

西二十一星外增四】

外屏【星七星西外增二】

天混【星七星西四】

土司空【星一星西二】

軍南門【星一星西屬】

閣道【婁六

星西九星外增二星屬紫】

附路【微垣

一星西屬紫】

王良【微垣五星西六星屬】

策【紫微

垣一星西外增一星】

水委【屬紫微垣古】

古歌曰

腰細頭尖似破鞋

一十六星繞鞋生

外屏七烏奎下橫

屏下七个天混成

司空右畔土之精

奎上一宿軍南門

河中六个閣道形

附路一星道傍明

五个吐花王良星

良星近上一策名

天策天混與外屏

一十五星皆不明西歌曰

奎宿十六連勝形

東北一星芒獨異

奎尖上與閣道通

奎下七星外屏樹

屏間五防不甚明

兩个揚輝屏盡處

六个天倉曲繞屏

天混二黒倉右附

混下一明土司空

鈇鑕五小倉前地

水委三星南極橫

其左一星最明巨

婁宿【去奎大星八度去極七十度】

婁【三星

西五星外增三】

左更【星五星西六星外增】

右更【一星】

天倉【五星六星西十八星外增一】

天庾【星屬】

大將軍【奎三星十一星西作天大將軍十九星外】

古歌曰

三星不勻近一頭

左更右更烏夾婁

天倉六个婁下頭

天庾三星倉東腳

婁上十一將軍侯

西歌曰

婁三不均光甚均

上疎下宻雜星臨

右更左更各五防

並若懸弧兩翼分

當頭數防弧似

其名總曰天將軍

弧中一光殊顯

弧背一黒軍南門

天庾三防天倉下

芻槁六星左獨明

胃宿【去婁八度去極七十度】

胃【三星

西外增二星】

天廩【四星西七星外增一星】

天囷【十三星西十七星】

大陵【八星西十五星外增三星】

天船【九星

西十一星外增三星】積屍【一星】

積水【一星】

古歌曰

三星鼎足河之次

天廩左下斜四丁

廩西十三天囷名

胃上一鉤八大陵

九个天船陵上生

兩星背貼一般形

積屍積水各中心

西歌曰

胃宿三星聚一隅

無名兩防胃之餘

胃下左更四防小

更西天廩四星除

天囷十三圍乙狀

右下三星光頗殊

曲環十六當天苑

北顯南微正背西

更有天園十三防

東經五宿勢尢紓

天陵繞八中更朗

當陵之中名積屍

天船雜七與陵背

船中積水看欲無

宿【去胃十二度去極七十度】

【七星】

河【一星西作天阿】

月【一星】

太陰【五星西作天陰】

芻【六星

西分四星入天苑屬】天苑【婁十六星西內四星卽芻西三十四星外增五星】

捲舌【屬胃

六星西九星外】

天讒【增二】

礪石【星一星四星西外】

古歌曰

七星一聚實不少

河西月東各一星

河下太陰五黃精

陰下六烏芻槁營

營南十六天苑形

河裏六星名捲舌

舌中黒防天讒星

礪石舌傍斜四丁

西歌曰

昴宿七星天讒下

亂落圓珠一簇奇

其上六个垂捲舌

天讒一防舌尖居

天阿防附天陰上

天陰五星皆隱微

東孤月光如晦

礪石四小拱舌疲

廩囷積米堪飽胃

讒阿西去致橫屍畢宿【大星去昴十二度去極七十八度】

畢【八星】

附耳【一星】

天街【二星

西外增一星】

天節【八星西十一星外增一星】

諸王【六星

西八星外增一星】

天髙【四星西外增一星】

九州殊域【九星

西作九州七星外增二星】五車【五星西十一星外增六星】

柱【九星

西作西柱三星東柱三星南柱三星】天潢【五星】

咸池【三星西無】

天關【一星西二星外增二星】

參旗【九星

西十一星外增一星】

九斿【九星西八星】

天園【十三星西屬胃】

古歌曰

恰似又八星出

附耳畢股一星光

天街兩星畢背傍

天節耳下八烏幢畢上橫列六諸王

王下四皂天髙星

節下團圓九州城

畢口斜對五車口

東西三柱任縱橫

車中五个天潢精

潢畔咸池三黒星

天關一星車腳邊

參旗九个參車間

旗下直建九斿連

斿下十三烏天園

九斿天園參腳邊

西歌曰

畢宿八星如小网

左角一珠光獨朗

珠邊一顆名附耳

天節九小畢居上

九州殊域畢之南

團圓七防依稀像

畢上天街三个斜

街上五車截河往

五車皆明右左巨

天潢五星小中放

潢傍三柱柱各三

河中細宻如指掌

車下橫六名諸王

天髙四小斜方狀

下垂九防曰參旗

旗下九斿與旗仿

觜宿【去畢十四度去極八十三度西序在參後】

觜【三星一名觜觹西外增二星】

座旗【九星西屬井】

司怪【四星】

古歌曰

三星相近作參蘂

觜上座旗直指天

尊卑之位九相連

司怪曲立座旗邊

四鵶大近井鉞前

西歌曰

觜宿三小當參上

觜上天關一顆招

司怪四星明晦半

水火相同莫混瞧

參宿【去觜半度去極八十五度西序在觜前】

參【七星

西二十四星外增五星】伐【三星西四星外增二星】

玉井【四星

西五星外增一星】

軍井【四星】

屏星【二星西六星】

厠【四星西六星外增一星】屎【一星】

古歌曰

總有七星觜相侵

兩肩雙足三爲心

伐星三小足裏深

玉井四星右足陰

屏星兩扇井南襟

軍井四星屏上吟

左足下四天厠臨

厠下一物天屎沈

西歌曰

參宿七星明燭宵

兩肩兩足三爲腰

參伐下垂三四防

玉井四星右足交

玉井下方曰軍井

屏星二防井南標

四顆厠星屏左立

屎星一防厠下拋

丈人子孫各連二

老人最巨南望遙

南方朱鳥七宿

井宿【去參五度去極七十二度】

井【八星】

鉞【一星西外增一星屬參歌無】

北河【三星

西外增五星】

南河【三星西外增九星】

天罇【三星西歌無】

五諸侯【五星西七星】

積水【一星西表無】

積薪【一星西外增四星】

水府【四星

西外增二星屬觜】

水位【四星西外增五星】

四瀆【四星

西八星外增一星】

軍市【十三星西五星外增四星】

野雞精【一星西二星】

孫【二星西外增一星屬參】

子【二星

西外增一星屬參】

丈人【二星西屬參】

闕邱【二星

西外增一星】

天狼【一星西外增四星】

弧矢【九星

西外增十八星】

老人【一星西外增二星】

古歌曰

八星行列河中淨

一星名鉞井邊安

兩河各三南北正

天罇三星井上頭

罇上橫列五諸侯

侯上北河西積水

欲覓積薪東畔是

銊下四星名水府

水位東邊四星序

四瀆橫列南河裏

南河下頭是軍市

軍市團圓十三星

中有一个野雞精

孫子丈人市下列

各立兩星從東說

闕邱三个南河東

邱下一狼光蓬葺

左畔九个彎弧弓

一矢擬射頑狼胸

有个老人南極中

春秋出入壽無窮

西歌曰

井宿八星形似井

座旗六黒垂其頂

旗東五小皆無名

貼旗斜下四星整

左斜五防五諸侯

其上北河兩明並

河上一顆名積水

河左斜方爟星命

河下一微名積薪

南河似與北河證

水位四小若仰盂

上下數顆難考訂

井下四星名四瀆

闕邱之一與河映

天狼最巨當共南

一矢加弧一矢剩

軍市一白野雞傍

老人獨向天南炳

弧矢十星儼張弧

內外無名難究竟

鬼宿【去井二十度去極六十】

鬼【六度四星一】

積屍气【名輿鬼一星】

爟【西作气四星

一名爟位西七星外】天狗【增二星屬井】

外廚【七星

西屬柳六星西】

天社【五星外增四星六星西七】天紀【一星西作天記屬星】

古歌曰

四星冊方似木櫃

中央白者積屍气

鬼上四星名爟位

天狗七烏鬼下是

外廚六間柳星次

天社六个弧東倚

社東一宿名天紀

西歌曰

鬼宿四星方似櫃

中間一白積屍气

其下五小爲外廚

五隅五小居其內

柳宿【去鬼一度去極七十二度】

柳【八星

西外增一星】

酒旗【三星西外增七星】

古歌曰

八星曲頭垂似柳

近上三星號爲酒

享宴大酺五星守

西歌曰

柳宿曲八名垂柳

其上無名三防系

酒旗斜三宿上飄

其上卻與文昌對

天狗盤七當其南

天社七橫星頗巨

星宿【去柳七度去極八十八度】

星【七星

西十三星外增一星】

軒轅【十六星西二十五星外增七星屬張】

禦女【一星歌無西屬張】

內平【四星西三星作內屏屬張】

天相【三星

西六星屬張】

稷【五星西表無】

古歌曰

七星如鉤柳下生

星上十七軒轅形

軒轅東頭四內平

平下三个名天相

相下稷星橫五靈

西歌曰

星宿十星大小異

中間一巨首尾細

垂頭曲尾如蠍形

其上一白名天記

記下天稷五个星

南隅一顆與記類

張宿【去星六度去極九十九度】

張【六星

西七星外增五星】

天廟【十四星西無】

古歌曰

六星似軫在星傍

下頭惟有天廟廊

一十四星冊四方

長垣少微𨿽向上

數星倚在太微傍

太尊一星直上黃

西歌曰

張宿六星芒甚小

中如方勝兩角弔

軒轅大星當其顚

一十五星龍天矯

小方內屏轅上居

轅下禦女一星杳

宿端天相有三星

向右一顆光頗皎

三臺三座上猶明

相與雁行行天道

臺北二小名天牢

一防太尊牢左照

翼宿【去張一度去極九十七度】

翼【二十二星】

東甌【五星西表無】

馬尾【古無西四星外增一星】

古歌曰

二十二星最難識

上五下五橫著行

中星六个恰似張

更有六星在何處

三三相連張畔附

必若不能分處所

更請向前防野取

五个黒星翼下頭

欲知名字是東甌

西歌曰

翼宿微星二十二

上橫五星下無異

其中六个似張星

兩端各有三顆系

東甌五小在其南

靑邱三个翼下寄

邱南馬尾橫三星

上端一个尢明巨

軫宿【去翼三度去極一百四度在太防南門外十六度】

軫【四星

西外增一星】

長沙【一星】

左轄【一星】

右轄【一星】

軍門【二星西無】

土司空【四星西無】

靑邱【七星

西三星屬翼】

器府【三十二星西無】

古歌曰

四星似張翼相近

中有一个長沙星

左轄右轄東西附

軍門兩黃近翼星

門西四个土司空

門東七烏靑邱從

靑邱之下名器府

器府之星三十二

以上便是太微宮

黃道向上看取是

西歌曰

軫宿四珠不等方

長沙一黒中間藏

左名二轄肩之附

一顆無名南向光

南極諸星【據曆書及儀象志】

鳥喙【古無西七星】

鶴【古無西十二星】

孔雀【古無

西十八星】

異雀【古無西十二星】

三角形【古無

西三星外增二星】蜜蜂【古無西四星】

十字架【古無西四星】

小斗【古無西九星】

南船【古無西五星】

海石【古無西五星】

海山【古無西六星】

夾白【古無西三星】

附白【古無

西一星外增一星】

金魚【古無西五星】

飛魚【古無西七星】

蛇首【古無西四星】

蛇腹【古無西四星】

蛇尾【古無西七星】

補歌曰

南極諸星中未志

壁奎之下鳥喙是

鳥喙朗朗七星明

其上卽是鶴十二

喙東十八孔雀星

異雀十二近南極

孔雀之上卽波斯

三角形上房心次

蜜蜂四星三角東

軫翼盡頭架十字

小斗九星南船南

南船五星海州識

南船左右十一星

海石五星海山六

附白夾白黃極邊

夾白三星附白一

金魚五尾七飛魚

蛇首蛇腹星各四

欲知蛇尾又七星

上邊卽是婁奎壁

此星原非見界星

利氏西來始能述

經天該中亦未言

今據曆書爲補足

中西經星同異考卷下

