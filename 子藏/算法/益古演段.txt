

欽定四庫全書

子部六

提要

益古演段三卷

天文算法類二【算書之屬臣】等謹案益古演段三卷元李冶撰據至元壬午硯堅序稱冶測圓海鏡旣巳刻梓其親舊省掾李師徴復命其弟師珪請冶是編刋行是書在測圓海鏡之後矣其曰益古演段者蓋當時某氏算書【案冶序但稱近世有某是冶已不知作者名氏】以方圓周徑冪積和較相求定爲諸法名益古集冶以爲其蘊猶匿而未發因爲之移補條目釐定圖式演爲六十四題以闡明奧義故踵其原名其中有艸有條段有圖有義艸卽古立天元一法條段卽方田少廣等法圖則繪其加減開方之理義則隨圖解之蓋測圓海鏡以立天元一法爲根此書卽設爲問答爲初學明是法之意也所列諸法文皆淺顯蓋此法𨿽爲諸法之根然神明變化不可端倪學者驟欲通之茫無門徑之可入惟因方圓冪積以明之其理猶屬易見故冶於方圓相求各題下皆以此法步之爲艸俾學者得以易入自序稱今之爲算者未必有劉李之工而褊心局見不肯曉然示人惟務隱互錯糅故爲溟涬黯黮惟恐學者得窺其彷佛云云可以見其著書之防矣至其條段圖義觸類雜陳則又以必習於諸法而後可以通此法故取以互相發也其書世無本顧應祥唐順之等見測圓海鏡而不解立天元一法遂謂祕其機以爲奇則明之中葉業已散佚今檢永樂大典尙載有全編特錄存之俾復見於世以爲算家之圭臬永樂大典所載不分卷數硯堅序稱三卷今約略篇頁仍釐爲三卷其寫訛謬者各以本法推之咸爲校正焉乾隆四十六年七月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

益古演段序

算數之學其來尙矣率自九章支分派委劉徽李淳風又爲之注後之學者咸祖其法敬齋先生天資明敏世間書凡所經見靡不洞究至於薄物細故亦不遺焉近代有移補方圓自成一家號益古集者大小七十問【按書中六十四問】先生一寓目見其用心之勤惜其祕而未盡剖露繙圖式繹條段可移則移之可補則補之祥【按祥字有脫誤應作說之詳】非若溟涬黯黮之不可曉析之明非若淺近觕俗之無足觀釐爲三卷目曰益古演段頗曉十百披而覽之辟如登坦途前無滯礙旁蹊曲徑自可縱橫而通嘉恵後來爲視隠互雜糅惟恐人窺其彷佛者相去大有逕庭矣先生又盡攄已見輯爲測圓海鏡一編二百問【按今本一百七十問】同出一原致宻纎悉備而不防參考互見眞學者之指南也海鏡旣命工刻梓省掾李師徵其親舊也囑弟師珪請是編刋而行之將與眾共推善及人良可尙也已數學在六藝爲未求之人最爲切要邇來精其能者殊鮮自非先生學有餘力誠能搜剔軒轅隸首之奧有不暇矣𨿽然是特大烹之一臠耳若夫先生胸中渾涵停蓄測之愈深挹之不窮時發於翰墨昭不可揜者則大全集在當嗣此出願肅袵以觀至元壬午仲秋二十六日鄖城硯堅序

自序

術數𨿽居六藝之末而施之人事則最爲切務故古之博雅君子馬鄭之流未有不研精於此者也其撰著成書者無慮百家然皆以九章爲祖而劉徽李淳風又加注釋而此道益明今之爲算者未必有劉李之工而褊心局見不肯曉然示人惟務隠互錯糅故爲溟涬黯黮惟恐學者得闚其彷佛也不然則又以淺近觕俗無足觀者致使軒轅隸首之術三五錯綜之妙盡墮於市井沾沾之兒及夫荒村下裏蚩蚩之民殊可憫悼近世有某者以方圓移補成編號益古集眞可與劉李相頡頏予猶恨其閉匿而不盡發遂再爲移補條段細繙圖式使粗知十百者便得入室啗其文顧不快哉客有訂愚曰子所述果能盡軒隸之祕乎愚應之曰吾所述𨿽不敢追配作者誠令後生軰優而柔之則安知軒隸之祕不於是乎始客退因書以爲自序時大元己未夏六月二十有四日欒城李冶序

欽定四庫全書

益古演段卷上

元李冶撰第一問

今有方田一段內有圓池水占之外計地一十三畝七分半並不記內圓外方只雲從外田楞至內池楞四邊各二十步問內圓外方各多少

答曰外田方六十步內池徑二十步

法曰立天元一爲內池徑加倍至步得�丨【按太卽眞數此

卽四十步並一池徑】爲田方靣【按方靣卽每邊】以

自增乘得��丨【按此卽一千六百步八十

池徑一平方並】爲方積於頭再立天元

一爲內池徑以自之又三因四

而一得【太○】○�【按此卽百分平方之七十五上二○存步與池之位】爲池積以減頭位得���【按此卽一千六百步八十池徑二分半平方】爲一段虛積寄左然後列直積以畝法【按畝法二百四十步】通之得三千三百步與左相消【按相消者兩邊同減一千六百步後凡言相消者皆兩邊加減一數也】得���【按此卽一千七百步與八十池徑二分半平方等】開平方得二十步爲圓池徑也倍至步加池徑卽外方靣也按今借根方法卽立天元一法詳見

禦制數理精蘊玆不盡釋

以條段求之眞積內減四段至步冪爲實四之至步爲從二分半常法

義曰眞積內減四段至步冪者是減去四隅也以二分半爲常法者是於一步之內占卻七分半外有二

分半也

第二問

今有方田一段內有圓池水占之外計地一十三畝七分半並不記徑面只雲從外田南楞通內池北楞四十步問內圓外方各多少

答曰同前

法曰立天元爲池徑減倍通步

得�丨【按此卽八十步少一圓徑】爲田方靣

以自增乘得��丨【按此卽六千四百步

少一百六十徑多一平方】爲方田積於頭又

以天元池徑自之三因四而一得【太○○】�【按此卽百分平方之七十五】爲池積以減頭位得���【按此卽六千四百步少一百六十徑多二分半平方】爲一段虛積寄左然後列眞積三千三百步與左相消得���【按此卽三千一百步與一百六十徑少二分半平方等】開平方得二十步卽內池徑也倍通步內減池徑爲方靣也

依條段求之倍通步自乘於頭位以田積減頭位余爲實四之通步爲從二分半虛常法

義曰倍通步者是於方靣之外引出一圓也用二分半虛常法者是一个虛方內卻有減余圓池補了七分半外欠二分半故以之爲虛隅也

第三問

今有方田一段內有圓池水占之外計地一萬一千三百二十八步只雲從外田角斜至內池楞各五十二步問靣徑外方各多少

答曰外田方一百二十步內池徑六十四步

法曰立天元一爲內池徑加倍

至步得�丨爲方斜以自增乘

得��丨爲方斜冪於頭【其方斜上

本合身外減四今不及減便是寄一步四分爲分母也今此方斜冪乃】

【是變斜爲方靣以自乘之數又別得是展起之數也】又立天元爲池徑自之又三因四而一爲池積今爲方田積旣以展起則此池積亦須展起故又用一步九分六釐乘之得一步四分七釐亦爲一个展起底圓池積也【以一步九分六釐乘之者蓋爲分母十四以自之得一步九分六釐也】以池積減田積余���爲一段虛積寄左然後列眞積一萬一千三百二十八步亦用分母冪一步九分六釐乘之【或兩度不加四亦同】得二萬二千二百○二步八分八釐與左相消得���平方開之得六十四步爲內池徑也倍至步加池徑身外除四見方靣也一法求所展池積以徑自之了更不湏三因四除及以一步九分六釐乘之只於徑冪上以一步四分七釐【按此卽三因四除一步九分六釐之數】乘之便爲所展之池積也

依條段求之展積內減四段至步冪余爲實四之至步爲從四分七釐益隅

義曰凡言展積者是於正積上以一步九分六釐乘起之數元法本是方靣上寄一步四分分母自乘過於每步上得一步九分六釐故今命之爲展起之數

也諸變斜爲方者皆凖此所展

之池積是於一步圓積上展出

九分六釐若以池徑上取斜爲

外圓徑則一步上止生得四分

七釐也故以四分七釐爲虛常法又取方冪一步九分六釐四分之三亦得圓積一步四分七釐也按法內皆以徑一周三方五斜七爲率故各靣積分數與宻率不合蓋此書専爲明理而作宻率數繁礙於講解故用古率以從簡且其法旣明卽用宻率亦無不可

第四問

今有方田一段內有圓池水占之外計地一萬一千三百二十八步只雲從外田角斜通池徑得一百一十六步問靣徑外方各多少

答曰外田方一百二十步內池徑六十四步

法曰立天元一爲圓徑減倍通步得下�丨爲方斜

以自之得��丨便爲所展方

田積於上再立天元一爲池徑

以自之又以一步四分七釐乘

之得【太○○】�

【步】便爲所展圓池

積也以池積減上田積余得���爲一段如積寄左然後列眞積如法展之得二萬二千二百○二步八分八釐與左相消得���平方開之得六十四步爲內池徑也以池徑減倍通步卽是方田斜身外除四爲方靣也

以條段求之四段通步冪內減展積爲實四之通步爲從四分七釐常法

義曰四之通步爲從其減

積外實欠一个方今卽有展

池減時所剰之積補卻一

个虛方外猶剰一个四分

七釐爲常法也

第五問

今有方田一段內有圓池水占之外計地一十三畝二分只云內圓周不及外方周一百六十八步問方圓各多少

答曰外方周二百四十步內圓周七十二步

法曰立天元一爲內圓周加一百六十八步得�丨爲外方周以自增乘得��丨爲一十六个方田積又三因之得���爲四十八段方田積於頭【所以三因

爲四十八者就爲四十八分母也】再立天元圓

周以自之【元○】丨爲十二段圓池

積【圓周冪爲九个圓徑冪每三个圓徑冪爲四个圓池積今九

个圓徑冪共爲十二个圓池積也】又就分四之

得【元○】�爲四十八个圓池積以減頭位得��丨爲四十八段如積寄左然後列眞積一十三畝二分以畝法通之得三千一百六十八步又就分母四十八之得一十五萬二千○六十四步與寄左相消得��丨平方開之得七十二步爲內圓周也三而一爲池徑

依條段求之四十八段田積內減三段不及步冪爲實六之不及爲從一虛隅

義曰每一个方周方爲十六段方田積今三之爲四十八段方田積也內除了三个圓周冪外於見積上虛了一个圓周冪也今求圓周故以一步爲虛隅法舊術曰以十六乘田積爲頭位【以合方周之積】以不及步自乘減頭位餘三之爲實六之不及步爲從法防常以一步爲減從法

第六問

今有方田一段內有圓池水占之外計地二千六百七十三步只云內圓周與外方靣數等問各多少答曰外方靣內圓周各五十四步

法曰立天元一爲方靣【便是圓周】以

自之得元丨便爲十二段池積

也再立天元方靣以自之又十

二之得【元○】�爲十二段方田積

也二數相減余【元○】�爲十二段如積寄左然後列眞積就分母十二之得�與左相消得��平方開之得五十四步爲方靣亦爲圓周徑也

依條段求之十二之眞積爲實無從一十一步常法

義曰一个方田積便是一

个圓周積也一个圓周積

便是十二个圓池積今將

一十二个圓池積減於十

二个方田積通有十一段方田積也

舊術曰以十二乘田如十一而一所得開方除之合前問也

又法立天元一爲等數以自之爲外田積又就分母九之得【元○】�爲九个方田積於頭又立天元等數以自之爲十二个圓池積也三之四而一得【元○】�爲九个圓池以減頭位得【元○】�爲九段如積寄左然後列眞積就分九之得二萬四千○五十七步與左相消得�○�平方開得五十四步爲等數也

依條段求之九之積爲實無從八步二分半爲常法義曰每一个方冪爲十二个圓池今將見有底九个

圓池去了七分半餘二分半並

實有八个方恰是八个二分半

也

又法立天元一爲徑以三之爲

外方靣以自之得【元○】�爲外方積於上再立天元圓徑以自之三之四而一得【元○】�爲圓池積也以此圓積減方積得【元○】�爲一段如積寄左然後列眞積與左相消得下式�○�平方開得一十八步爲圓徑也

以條段求之積爲實八步二分半爲常法

義曰中間一方除圓池四分之

三外有四分之一卽是一步內

得二分半也

舊術曰列積步以八步二分半

爲法除之所得再開方見內圓徑

第七問

今有方田一段內有圓池水占之外計地一千三百五十七步只云外方靣不及內池周一十四步問方圓各多少

答曰方靣四十步圓周五十四步

法曰立天元一爲外方加不及

一十四步得�丨爲內周以自

增乘得��丨爲十二个圓池

積於頭再立天元方靣以自之

又十二之爲十二个方田積內減頭位得���爲十二段如積寄左然後列見積一千三百五十七步就分母十二通之得一萬六千二百八十四步與左相消得���開平方得四十步爲外方靣也依條段求之十二之積內加入不及步冪爲實二之不及步爲虛從十一步常法

義曰其十二段積內起十二个圓池其十二个圓池補成一个圓周方其圓周多於方靣十四步故

自之爲冪加入所

欠之一角又二之

爲虛從恰得十一

个方也

第八問

今有方田一段內有圓池水占之外有地一十三畝七分半只云內外方圓周共相和得三百步問方圓周各多少

答曰外方周二百四十步內圓周六十步

法曰立天元一爲圓徑以三之

爲圓周以減共步得��爲方

周以自增乘得���爲十六

段方田積於頭再立天元圓徑

以自之又十二之得【太○】○�爲十六个圓池積以減頭位得���爲十六段如積寄左然後列眞積一十三畝七分半以畝法通之得三千三百步又就分母一十六通之得五萬二千八百步與左相消得���開平方得二十步爲圓池徑又三之爲圓周也依條段求之和步冪內減十六之見積爲實六之和步爲從三步常法

義曰十六个圓池該十二个方內從步合除去九个方外猶剰三个方故以三步爲常法也

舊術曰列相和步自乘爲頭位又以十六之田積減頭位又六而一爲實以相和步爲從法廉常置五分

第九問

今有方田一段內有圓池水占之外計地三千一百六十八步只云內外周與實徑共相得三百三十步問三事各多少

答曰外方周二百四十步實徑十八步圓周七十二步

法曰立天元一爲池徑以五之

減倍之相和步得��爲九个

方靣以自增乘得���爲八

十一段方田積於頭位【二之相和步別】

【得是八方面六圓徑二實徑今二實徑與一圓徑就成一方靣共前數計九方靣五圓徑卻更無實徑也】再立天元池徑以自之又以六十步七分半乘之得【元○】�爲八十一个圓池【所以用六十步七分半乘之者欲齊其八十一分母也每个圓池七分半以八十一通之得六十步七分半也】以此減頭位余���爲八十一段如積寄左然後列眞積三千一百六十八步以八十一通之得二十五萬六千六百○八與

左相消得下���

【步】開平方得二十四步爲池徑也五因池徑減倍相和餘九而一得方田靣以池徑減方余折半爲實徑

依條段求之倍共步自乘於頭以八十一之田積減頭位余爲實二十之共步爲從三十五步七分半爲常法

義曰八十一个方田內起八

十一个圓池每个圓池七分半

此八十一个計該六十步七分

半其從步內合除去二十五个

外猶剰三十五个七分半故以之爲常法也

舊術曰倍相和步自乘爲頭位又以八十一乘田積減頭位余退一位爲實倍相和步爲從法廉常置三步五分七釐半

第十問

今有方田一段內有圓池水占之外計地三千一百六十八步只云內外方圓周與斜徑共相和得三百四十二步問三事各多少

答曰外方周二百四十步內圓周七十二步

斜三十步

法曰立天元一爲池徑以二十

五之減於十之相和三千四百

二十步得��爲四十七个外

方靣以自增乘得���爲二

千二百九段方田積於頭位【十之相和步三千四百二十爲方靣四十个內池徑三十个斜至步一十个以一十个斜至步合入五个池徑共得五斜此五斜卻便是七个方靣計總數該四十七个方靣二十五个圓徑外更無斜至步也】再立天元池徑以自之又以一千六百五十六步七分半乘之得【元○】�爲二千二百○九个圓池積也【所以用一千六百五十六步七分半乘之者欲齊其二千二百○九分母也每一个圓池積七分半今有二千二百○九个圓池積以七分半乘之該一千六百五十六步七分半也】以此減頭位得���爲二千二百九段如積數寄左然後列眞積三千一百六十八步以分母二千二百九通之得六百九十九萬八千一百一十二步與左相消得���開平方得二十四步卽池徑也以二十五之圓徑減十之和步餘四十七而一得爲外方靣身加四內減了圓池徑余折半爲斜徑也

按法內所用四十七方靣之數亦由立天元一法取出但截去前段恐初學不能無疑玆仍依其法補之

法立天元一爲池徑五因之以減倍和得��爲八方靣一斜共數以方五因之得��爲實又以方五因八方靣得四十以斜七乘一斜得七並之得四十七爲法除實得方靣不除便爲四十七个方靣也

依條段求之相和步進一位自乘於頭位以二千二百九之眞積減頭位余爲實五百之和步爲益從一千三十一步七分五釐爲益隅

義曰減數系是二千二百九段方靣冪內卻漏下二千二百九个圓池此數該一千六百五十六个七分

圓徑冪卻於從步上疊用了六

百二十五个池徑冪外猶剰一

千三十一个七分五釐故以之

爲隅法其從法元有五十个圓

徑今命爲之五百者緣相和步進一位也

舊術曰列相和步進一位自相乘爲頭位以二千二百九之積減頭位余以三之爲實又以一千五百之相和步爲從法廉常置三千九十五步二分半開平方見池徑

第十一問

今有圓田一段內有方池水占之外計地二十五畝餘二百四步只雲從外田楞至四邊各三十二步問外圓內方各多少

答曰外圓徑一百步內方靣三十六步

法曰立天元一爲內方靣加倍至步爲外田徑以自之得下式��丨又三之得���爲四段圓田積

於頭再立天元方靣以自之又

就分母四之得【元○】�爲四池積

以減頭位得��丨爲四段如

積數寄左然後列眞積又就分

四之得二萬四千八百一十六步與左相消得��丨開平方得三十六步爲方池靣也加倍至步卽圓徑也

依條段求之四之積步於頭位【作三个外圓徑冪內出了四个方池積也】內減十二之至步冪爲實十二之至步爲從一虛隅

義曰四个外圓田內減了十二段至步冪復以十二之至步爲從又合去四个方池今元積內有三个虛池外猶欠一个虛池故以一步爲虛隅常減從以爲法

又有圓田一段中有方池水占之外有田五十步只云方池一尖抵圓邊其一尖至圓邊三步問圓徑方靣各若干

答曰徑十步靣五步

法曰立天元一爲方斜加三步

爲圓徑以自之又以一步九分

六釐乘之得�

【步】��【按此爲一平方

九分六釐多十一元七分六釐多十七步六分四釐諸條皆步】

【數在上此條獨步數在下】又三之得�

【步】��內減四之天元冪得上層�中下云云【按卽多三十五元二分八釐多五十二平方九分二釐】寄左然後置五十步兩度加四得�【步】又四之得�【步】與左相消得下層三百三十九步○八釐【按此下當加與一平方八分八釐多三十五元二分八釐等十八字方明】負開平方得七步卽池斜也副置池斜上位加至步卽圓徑下位身外減四卽方靣也合問

依條段求之四段展起見積內減三段展起至步冪爲實六之至步展起爲從一步八分八釐爲常法也此問若求方靣則其法甚易今求方斜故其圖須細分之

義曰三个九分六釐共計二步八分八釐其元初作四段如積時合有四个所展之池今來只見三个故於二步八分八釐內去卻一步有餘只有一步八分八釐爲常法也【此法於別紙上抄得故錄於此】

第十二問

今有圓田一段內有方池水占之外有地二十五畝零二百四步只雲從外田楞通內方方靣六十八步問各數若干

答曰外圓徑一百步內方靣三十六步

法曰立天元一爲內方靣減倍通步得�丨爲外圓

徑以自之得��丨爲圓徑冪

以三之得���爲四段圓田

積於頭再立天元內方靣以自

之又就分母四之得【元○】�爲四

段方池積以減頭位得��丨爲四段如積數寄左然後以四之見積二萬四千八百一十六步與左相消得��丨平方開之得三十六步爲內方靣也減倍通步卽圓徑

依條段求之十二段至步冪內減四之見積爲實十二之通步爲從一常法

義曰所減數內剰

下四个方池疊補

了三个外猶剰一

个故以之爲常法

第十三問

今有圓田一段內有方池水占之外計地五千步只雲從外田楞至內池角四邊各一十五步問方圓各多少

答曰外圓徑一百步內方靣五十步

法曰立天元一爲內方靣身外

加四爲內方斜又加倍至步得

��爲外圓徑也以自增乘得

���爲外徑冪以三之得�

��爲四段外圓積於頭再立天元內方靣以自之又四之得【元○】�爲四段方池積也以減頭位余���爲四段如積數寄左然後列四之見積二萬步與左相消得���開平方得五十步爲池方靣也身外加四又加入倍至步卽爲外田徑也

依條段求之四之積步內減十二段至步冪爲實十二之至步身外加四爲從一步八分八釐爲常法義曰三个九分六釐計二步八分八釐其四个圓田內有四个方水池除從步合占三个外猶剰一个水

池卻於數內取了一步餘一步八分八釐故以之爲常法也其從步加四者蓋取斜中之方靣也蓋不加四不能見方靣而但得方斜也

舊術曰四因積步爲頭位又倍去角步自乘三之減頭位余折半爲實又倍去角步三因加四爲從法廉常置九分四釐

第十四問

今有圓田一段內有方池水占之外計地三百四十七步只雲從田外楞通內池斜三十五步半問外圓內方各多少

答曰外圓徑三十六步內方靣二十五步

法曰立天元一爲內方靣加四得【元�】爲方斜以減倍通步得【太�】�爲外圓徑以自增乘得���爲外田

徑冪也以三之得���爲四

段圓田積於頭再立天元內方

靣以自之又就分四之得【元○】�

爲四段方池以減頭位得��

�爲四段如積寄左然後列四之見積一千三百八十八步與左相消得���開平方得二十五步爲內方靣也方靣加四減於倍通步得圓徑也

依條段求之十二段通步冪內減四之田積爲實十二之通步加四爲益從一步八分八釐常法

義曰此式元系虛從今以虛隅命之四段圓田減積時剰下四段方池於從步內用訖三个外猶剰一个卻於二步八分八釐虛數內補了一步外虛一步八分八釐故以之爲法【從負隅正或從正隅負其實皆同故因此廉從以別之】舊術曰倍通步自乘三之爲頭位四因田積減頭位余爲實又十二通步加四爲從法廉常置一步八分八釐減從開方【新舊廉從不同開時則同故兩存之】

第十五問

今有圓田一段內有方池水占之外計地三十三畝一百七十六步只云內方周不及外圓周一百五十二步問外圓內方各多少

答曰外圓周三百六十步內方周二百八步

法曰立天元一爲內方靣以四

之爲內方周加不及一百五十

二步得��爲外圓周以自增

乘得���爲十二段圓田積

於頭再立天元內方靣以自之又就分十二之得【元○】�爲十二段方池積以減頭位余���爲十二段如積寄左然後列見積八千○九十六步又就分十二之得九萬七千一百五十二步與左相消得���平方開得五十二步爲內池方靣也以四之爲內方周加不及步爲圓周也

依條段求之十二段積步內減不及步冪爲實八之不及步爲從四步爲常法也

義曰十二段圓積該九段圓徑

冪九段圓徑冪便是九个圓周

冪也據十二段圓積內元少十

二个方池今於周冪內除折算

外剰四个池積故以四步爲常法也

舊術曰十二之積步爲頭位以不及步自乘減頭位餘八而一爲實以不及步爲從法廉常置半步開平方【新舊二術不同者舊術從簡耳算術本貴簡易而猶立新術者緣舊術難畫條段也餘仿此】第十六問

今有圓田一段內有方池水占之外計地三千五百六十四步只云內方周與外圓徑等問等數各若干答曰內方周外圓徑各七十二步

法曰立天元一爲等數便以爲

方周以自之爲十六个方池於

頭【元○】丨再立天元等數便以爲

圓徑以自之又十二之得【元○】�

爲十六段圓田積內減頭位余【元○】�爲十六段如積寄左然後列眞積三千五百六十四步又就分十六之得五萬七千○二十四步與左相消得�○�平方開得七十二步卽等數也

按法後落條段一條依前例補之

依條段求之十二之眞積爲實無從一十一步常法

義曰十六个圓積

乃十二段圓徑冪

也其十六个圓積

內有十六个方池恰是一个方也此一个方便是等數冪也

舊術曰列田積從十一段平方開之得內方靣四之卽等數也乂法以十六乘田積如十一而一所得開方卽等數

第十七問

今有圓田一段內有方池水占之外有地一千六百一十一步只云外圓徑不及內方周四十二步問方圓各若干

答曰外圓徑五十四步內方周九十六步

法曰立天元一爲外圓徑加不及四十二步得

爲內方周以自增乘得下式�

�丨爲十六段池積於頭再立

天元外圓徑以自之又十二之

得【元○】�爲十六段田積也內減

頭位余���爲十六段如積寄左然後列眞積一千六百一十一步就分母十六之得二萬五千七百七十六步與左相消得���平方開得五十四步爲外圓徑也加不及步爲內方周也

依條段求之置十六之積加不及步冪爲實倍不及步爲虛從一十一步爲常

義曰十二个圓徑

冪該十六个圓田

積十六个圓田積

內有十六个方池其十六个方池於實積內侵過所加一角並二段虛從之數也

第十八問

今有圓田一段內有方池水占之外計地三百四十七步只云外圓周內方周共得二百八步問內外周各多少

答曰外圓周一百八步內方周一百步

法曰立天元一爲內方靣以四

之爲內方周減於相和二百八

步得��爲外圓周以自增乘

得���爲圓周冪便爲十二

段圓田積於頭再立天元內方靣以自之又就分十二之得【元○】�爲十二段方池積也以減頭位余���爲十二段如積寄左然後列見積三百四十七步就分母十二之得四千一百六十四步與左相消得���開平方得二十五步爲內方靣也四之爲內方周減於相和步爲圓周也

依條段求之以十二之積步減和步冪爲實八之和步爲虛從四常法

義曰十二段圓田內有十二个

方池於方周冪內補了十二池

外猶欠四个故以四爲隅法此

式元系虛從今卻爲虛隅命之

故以四爲虛常法

舊術曰相和步自乘於頭位以十二之積步減頭位餘八而一爲實相和步爲從法廉常置半步減從第十九問

今有圓田一段內有方池水占之外計地三十三畝一百七十六步只云內外周與實徑共相和得六百二步問三事各多少

答曰外圓周三百六十步內方周二百八步

實徑三十四步

法曰立天元一爲內方靣以減一百七十二得�丨爲外田徑也【倍云數得一千二百四步別得是六个圓徑八个方靣兩个實徑今將一个方靣兩个實徑合成一个圓俓並前數而計是七个方靣七个圓徑也今置一千二百四步在地以七約之

得一百七十二步爲徑靣共也便是一个方靣一个圓徑更無

實徑也】以自增乘得��丨爲圓

徑冪也以三之得���爲四

段圓田積於頭再立天元內池

靣以自之又就分四之得【元○】�爲四池積以減頭位得��丨爲四段如積寄左然後列見積八千九十六步又就分四之得三萬二千三百八十四步與左相消得��丨開平方得五十二步爲內方靣也以七之方靣減於倍和步餘以七而一卽圓徑也圓徑內減方靣餘者又半之卽實徑也

依條段求之徑靣共一百七十二也自之爲冪又三之於頭位內減四之見積余爲實六之徑靣共步爲從一常法

義曰四之眞積內有四个方池於從法內疊周了三个外剰一个故以一步爲常法

舊術曰倍相和步自乘三之爲頭位以一百九十六步【按此卽四與四十九相乘之數】之田積減頭位余以十四而一爲實又六之相和步爲從法廉常置三步半開平方見內方靣

第二十問

今有圓田一段內有方池水占之外計地二千四百七十五步只云內外周與斜徑相和得二百五十九步半問三事各多少

答曰外圓周一百八十步內方周六十步斜

十九步半

法曰立天元一爲內方靣以三

十三之減於十之云數二千五

百九十五步得��爲三十五

个圓田徑【十之云數內有外圓徑三十个內方靣四】

【十个角斜十个今將七个方靣並入十个角斜爲五个圓徑也總別得十之云數是方靣三十三个圓徑三十五个外更無斜徑角也】乃以三十五之圓徑自增乘得下式���爲一千二百二十五段圓徑冪也以三因之得���合以四除之今不除便爲四千九百段圓田積於頭再立天元內池靣以自之又就分以四千九百乘之得○�爲四千九百段方池積以減頭位得���爲四千九百段如積數寄左然後列眞積二千四百七十五步就分以四千九百乘之得一千二百一十二萬七千五百步與左相消得���平方開得一十五步爲內方靣方【三十三之方靣以減於十之相和二千五百九十五步餘三十五而一卽圓徑以方靣加四減圓徑余半之卽斜徑也】

依條段求之十之相和步自之爲冪以三之於頭位以四千九百段見積減頭位爲實一千九百八十之相和步爲從一千六百三十三爲常法

義曰減數計三千六百七十五个圓徑冪便是四千九百个圓田積也內漏下四千九百个方池卻於從

內疊用了三千二

百六十七个方池

外猶剰一千六百

三十三个方靣冪故以之爲常法也其從法元有一百九十八个方靣合用一百九十八之相和步爲從今用一千九百八十个相和步者緣爲相和步先進了一位也

第二十一問

今有方田三段共計積四千七百七十步只云方方相較等三方靣共並得一百八步問三方多少

答曰大方靣五十七步中方靣三十六步小

方靣一十五步

法曰立天元一爲方差以減中方靣

【置並數三而一卽得中方靣】得�丨爲小方靣也

以自之得��丨爲小方積於頭再

立天元方差加入中方靣得�丨爲

大方靣以自之得��丨爲大方積於次位又列中方靣�自之得下�爲中方積於下位三位相並得�○�爲一段如積數寄左然後列眞積四千七百七十步與左相消得�○�開平方得二十一步卽是方差也【置方差數加中方卽大方靣減中方卽小方靣也】

依條段求之列並數以三約之所得卽中方靣也以自之爲冪又三之以減積爲實無從二步常法義曰積步內減三个中方冪外有兩个方故得二步

常法舊術又折半止得一个

方也

第二十二問

今有方田一段其西北隅被斜水占之外計地一千二百一十二步七分半只雲從田東南隅至水楞四十五步半問田方靣多少

答曰田方靣三十五步

法曰立天元一爲水占斜加入

云數四十五步半得�【元丨】爲田

斜以自增乘得�步�丨爲田

斜冪於頭再立天元一水占斜

以自之爲水占得小方積就分以一步九分六釐乘

之得【元○】�

【步】爲所展得水占積也以減頭位得��

�

【步】爲如積一段寄左然後列眞積一千二百一十二步七分半以一步九分六釐乘之得二千三百七十六步九分九釐與左相消得���開平方得三步半爲水占斜加至步爲田斜身外減四卽是方靣也

依條段求之展積內減至步冪爲實二之至步爲從九分六釐虛常法開平方得三步半卽水占斜也義曰今將水占斜直命爲小方池靣也

舊術曰列田積於頭位又列至步除四則直至步以

自乘減頭位余爲實二之直至

爲從以九分六釐爲廉從開平

方得二步半加直至步三十二

步半得三十五步卽田方靣也

此圖卽舊術條段也舊術減云

步爲直至步入法而求得二步

半爲直至不及方靣步新術展

積入法而求得三步半爲水占

斜

益古演段卷上

欽定四庫全書

益古演段卷中

元李冶撰第二十三問

今有圓方田各爲叚共計積一千三百七步半只云方面大如圓徑一十步圓依密率問面徑各多少答曰方面三十一步圓徑二十一步

法曰立天元一爲圓徑加一十步得�丨爲方面以自之得�【○二】丨爲方田積以十四之得下式���

爲十四叚方田積於頭又立天元

圓徑以自乘爲冪又以十一之得

【太○】�便爲十四叚圓田積【依密率合以徑

自乘又十一之如十四而一今以十一乘不受除故就爲十四分母】

【也】以並入頭位得���爲十四叚如積寄左然後列眞積一千三百七步半就分十四之得一萬八千三百五步與左相消得���開平方除之得二十一步爲密率徑也加不及步爲方田也

依條叚求之十四之積步於上內減十四叚不及步冪爲實二十八之不及步爲從二十五步常法

義曰將此十四个方冪之式

只作一个方冪求之自見隅

從也

第二十四問

今有方圓田合一叚共計積一千四百六十七步只云方面與圓徑相穿得五十四步問面徑各多少答曰方面一十二步圓徑四十二步

法曰立天元一爲圓徑減穿步五十

四步得�丨爲方田面以自增乘得

下式��丨爲方田積於頭位再立

天元圓徑以自之又三之四而一得

【元○】�爲圓田積也並入頭位得���爲一叚如積寄左然後列眞積一千四百六十七步與左相消得���倒積倒從開平方得四十二步爲圓田徑也以減穿步卽方面

按法內所言倒積倒從卽翻積法也蓋初商積常減原積此獨以原積減初商積倍防常減従步此獨以従步減倍防乃平方中之一變也古法多用之今依數布算於後以存其式

法列積一千四百四十九步爲實以一百零八步爲

長與一濶又七分半之和卽從數求

濶初商四十步以一濶七分半乘之

得七十步以減和數餘三十八步以

初商乘之得一千五百二十步爲初

商積大扵原積反減之餘實七十一

步乃二因一濶七分半所乘初商之

數得一百四十步大扵和數反減之

餘三十二步爲次商防次商二步以

一濶七分半乘之得三步半爲次商

隅凡和數防隅相減此反相加得三

十五步半以次商乘之得七十一步爲次商積與余積相減恰盡開得濶四十二步

依條叚求之穿步冪內減田積爲實倍穿步爲従一步七分半虛常法

義曰二之従步內元減了七分半

又疊了一步計虛卻一步七分半

也

第二十五問

今有方圓田各一叚共計積一千三百七步半只云方周大如圓周五十八步問方圓各多少【圓依密率】

答曰方周一百二十四步圓周六十六步

法曰立天元一爲圓周加周差五十

八步得�丨爲方田周以自增乘得

下式��丨爲方周冪便是十六个

方田積又就密率分母一十一之得

���爲一百七十六叚方田積於頭又立天元圓周以自之爲冪又就分一十四之得【元○】�爲一百七十六叚圓田積【依密率周上求積合以周自乘又以七乘之如八十八而一爲一叚田積也今又周宻上更以十四乘之則合用一百七十六而一故就分便爲此數】以添入頭位得���共爲一百七十六叚如積寄左然後列眞積一千三百七步半就分以一百六十七乘之得二十三萬一百二十步與左相消得���開平方得六十六步爲圓田周也加多步見方周

依條叚求之一百七十六之積內減一十一叚多步冪爲實二十二之多步爲從二十五步常法

義曰一百七十六之積步內

有一十一个方周方一十四

个圓周方也今畫此式其一

十四个圓周方與一十一个圓周方大小俱同者止爲欲見差步權作此式其實合作一十二叚圓式求之其實自見也【按十一方周冪十四圓周冪共積內減去十一不及冪余不及步乘圓周長方二十二圓周冪二十五故以二十二不及步爲従二十五爲隅也】

第二十六問

今有方圓田各一叚共計一千四百五十六步只云方周大如圓周方圓周共相和得二百步問二周各多少答曰方周一百二十八步圓周七十二步

法曰立天元一爲圓周減於相和二

百步得�丨爲方周以自乘得��

丨爲方周冪【是十六个方積也】就分三之得

���爲四十八叚方田積扵頭再

立天元圓周以自之又就分四之得【元○】�亦爲四十八叚圓田積並入頭位得���爲四十八叚如積數寄左然後列眞積一千四百五十六步就分四十八之得六萬九千八百八十八步與左相消得���開平方得七十二步爲圓田徑也減共步則方周

依條叚求之三叚和步冪內減四十八之田積爲實六之和步爲従七益隅

義曰減時減過一个方六之従步內又欠六个方共虛了七步故以爲益隅

第二十七問

今有方圓田各一叚共計積二千二百八十六步只云方面不及圓徑一十二步圓依密率問面徑各多少答曰方面三十步圓徑四十二步

法曰立天元一爲方面加不及一十

二步得�丨爲圓徑以自之得��

丨爲圓徑冪以一十一之得下式�

��便爲十四个圓積於頭再立天

元方面以自之又就分一十四之得【元○】�爲十四个方積也並又頭位得���爲十四叚如積數寄左然後列眞積二千二百八十六步就分一十四之得三萬二千四步與左相消得下式���平方開之得三十步卽方面也加不及一十二步卽圓徑也依條叚求之十四之眞積內減一十一叚差步冪爲實二十二之差步爲従差步卽不及步二十五步常法

義曰十四之積步內有一十

一个圓徑方與一十四个方

面方此式與第二十五問略

同其一十一个圓徑冪有十一个方正當十一叚之其數自見也

第二十八問

今有方圓田各一叚共計積二千二百八十六步只云方周不及圓周一十二步問周各若干【圓依密率】

答曰方周一百二十步圓周一百三十二步

法曰立天元一爲方周加不及步一十二得【太�】丨爲圓周以自之得��丨又以一十四乘之得���

爲一百七十六叚密率積扵頭再立

天元方周以自之爲方積一十六叚

又就分一十一之得【元○】�便爲一百

七十六叚方田積並入頭位得下式

���爲一百七十六叚如積數寄左然後列眞積二千二百八十六步就分以一百七十六乘之得四十萬二千三百三十六步與左相消得���開平方得一百二十步爲方周加不及步卽圓周也依條叚求之一百七十六之眞積內減十四叚差步冪爲方實二十八之差步爲従二十五常法

義曰所減數乃十四叚不及

步冪也

第二十九問

今有方圓田各一叚共計積一千四百四十三步只云圓周大如方周方圓周並得一百九十八步問二周各多少

答曰方周九十六步圓周一百二步

法曰立天元一爲方周減共步一百

九十八得�丨爲圓周以自增乘得

��丨爲十二叚圓田積四之得下

���爲四十八叚圓田積扵頭再

立天元方周以自之爲十六叚方田積又就分三之得【元○】�便爲四十八叚方田積並入頭位得���爲四十八叚如積寄左然後列眞積一千四百四十三步就分母以四十八乘之得六萬九千二百六十四與左相消得���開平方得九十六步爲方周也減於並數見圓周也依條叚求之四叚共步冪內減四十八之積爲實八之共步爲従七益隅

義曰八之從內合虛八个方今見有一个方外只虛了七步方也

第三十問

今有圓田二叚【一叚依圓三徑一率一叚依密率】共積六百六十一步只云二徑共相和得四十步問二徑各數

答曰密徑一十四步古徑二十六步

法曰立天元一爲密徑以減相和四十步得�丨爲古徑以自之得下��丨爲古徑冪以三因之得�

��合以四約之又就分母七之得

���爲二十八叚古圓積於頭再

立天元密圓徑以自之又二十二之

得【元○】�爲二十八叚密圓積也並入

頭位得���爲二十八叚如積寄左然後列眞積六百六十一步就分二十八乘之得一萬八千五百八步與左相消得���平方開之得一十四步爲密圓徑以減和步卽古徑也

依條叚求之二十一叚和步冪內減二十八之田積爲實四十二之和步爲從四十三步虛常法

義曰其二十八之田積內有古

積二十一叚密積二十二叚元初

減時減過一叚又並從步內合

除之數計虛卻四十三个方也

第三十一問

今有直田一叚中心有圓池水占之外計地三千九百二十四步只雲從外田角斜通內池徑七十一步外田闊不及長九十四步問三事各多少

答曰圓池徑一十二步田長一百二十六步

闊三十二步

法曰立天元一爲內圓徑以減倍通

步一百四十二步得�丨爲直田斜

以自乘得��丨爲兩叚直田並一

叚較冪扵頭再置闊不及長九十四

步自之得八千八百三十六步以減頭位得��丨爲兩叚直積數寄左再立天元圓徑以自之爲圓徑冪三之二而一得【元○】�爲兩个池積數加入二之見積七千八百四十八步得�○�亦爲二叚眞積與寄左相消得���平方開之得一十二步爲圓徑也

依條叚求之倍通步爲冪內減二之見積一个較冪爲實四之通步爲從半步常法

義曰従步內少一个圓徑冪其

漏下底二个圓池共一步半今

將一步補了従步合除之數外

猶剰半步故以爲常法

第三十二問

今有圓田一叚中心直池水占之外計地五千三百二十四步只云並內池長闊與外圓徑等內池闊不及長三十六步問三事各多少

答曰外田徑一百步內池長六十八步濶三

十二步

法曰立天元一爲外圓徑以自乘

三因四而一得【元○】�爲圓積內減

了見積五千三百二十四步餘得

�○�爲水池直積也以四之得

�○�爲四叚水池直積寄左再立天元圓徑命爲直積和步以自之得【元○】丨爲四積一較冪內減了池較冪一千二百九十六步得�○丨亦爲四叚池積與左相消得�○�平方開之得一百步爲外圓徑也闊不及長減圓徑余折半見闊卻以不及步加之卽長也

依條叚求之四積內減較冪爲實從空二步常法

義曰四之

圓積內有

四个水池

又扵見積內減了一个池較冪相並恰是一个和冪也今來池和與圓等共和冪恰是一个圓徑冪也除外有兩个方

第三十三問

今有圓田一叚中心有直池水占之外計地七千三百步只云並內池長濶少田徑五十五步闊不及長三十五步問三事各多少

答曰田徑一百步內池長四十步闊五步

法曰立天元一爲外圓徑自之

得數又三之四而一得【元○】�爲

外圓田積也減見積七千三百

步得�○�爲內池積也以四

之得�○�爲四叚池積寄左再立天元圓徑內減少徑步五十五得�丨爲池和也以自之得��丨爲四池一較冪內減池較冪一千二百二十五步得��丨亦爲四池積也與左相消得���平方開之得一百步爲圓徑也內減少徑卽水池和步內加一差卽爲二長若減一差卽爲二闊也

依條叚求之四之積步內減池較冪卻加入少徑冪爲實二之少徑爲從二步常法

義曰四池並所減

底个較冪恰是一

个和自之

舊術下積步四之於頭位又以少徑步自乘加頭位內卻減闊不及長冪余折半爲實用少徑爲従一步常法

第三十四問

今有圓田一叚內有直池水占之外計地六千步只云従內池四角斜至田楞各一十七步半其池闊不及長三十五步問三事各若干

答曰圓田徑一百步池長六十步濶二十五

步

法曰立天元一爲外徑內減倍

至步三十五步得�丨爲池斜

以自之得��丨爲二積一較

冪於頭又列闊不及長三十五

步以自之得�減頭位得○��爲四池積寄左又立天元圓徑以自之又三之便爲四叚圓積內減四之見積二萬四千步得下式�○�亦爲四个池積也與左相消得��丨平方開得一百步爲外田圓徑也圓徑自之又三之四而一內減見積余爲內池積也又用差步爲従開方見池闊也

依條叚求之四之見積內加八叚至步冪卻減兩叚闊不及長冪爲實八之至步爲従一步常法

義曰四个圓積內

有四个虛直池於

積內又減了兩叚

闊不及長冪合成兩个池斜冪也八个従步內貼入八个斜至步冪其數與圓徑正相應也外恰有一步方

第三十五問

今有圓田一叚中心有直池水占之外計地五千七百六十步只雲從外田東南楞至內池西北角通斜一百一十三步其內池闊不及長三十四步問三事各多少

答曰外圓田徑一百二十步池長九十步闊

五十六步

法曰立天元一爲角斜加通步

得�丨爲圓徑以自之得��

丨爲圓徑冪又三之得���

爲四叚圓田積也內減了四之

見積二萬三千四十步得���爲四叚內直池寄左再立天元角斜以減通步爲池斜以自之得��丨爲池斜冪於頭又列長平【按平卽闊】較三十四步以自之得一千一百五十六步以減頭位余��丨爲二池積也又倍之得���亦爲四直池與左相消得��丨開平方得七步爲角斜也

依條叚求之四之積步內減兩叚闊不及長冪又減一叚通步冪爲實十之通步爲従一步隅法

義曰兩个較冪並

四个池積該兩个

斜冪也於四个圓

積內減此兩个斜冪外更減了一个通步冪恰是十之從外有一步常法也

第三十六問

今有圓田一叚中心有直池水占之外計地六千步只云従內池四角斜至田楞各一十七步半其內池長闊共相和得八十五步問三事各多少

答曰外田徑一百步池長六十步闊二十五

步

法曰立天元一爲內池斜加入

倍至步三十五得�丨爲外圓

徑以自之又三之得���爲

四叚圓積也內減四之見積二

萬四千步得下���爲四个池積寄左乃置內池和八十五步以自之得�爲四積一較冪於頭再立天元內池斜以自之得【元○】丨爲二池積一較冪以減於頭位得�○丨爲二池積也又倍之得�○�亦爲四池積與左相消得���平方開得六十五步爲內池斜加倍至步卽圓徑也徑自之又三之四而一內減去田積余實以和步爲從一虛隅開平方見闊也依條叚求之四之積步內加兩叚和步冪卻減十二叚至步冪爲實十二之至步爲從五步常法

義曰所加兩个和

冪該八積二較冪

數內元有四虛池

外有四積二較冪其實只是添了兩个池斜冪也於四圓積內除従步占外元有三个方今又加入兩个池斜冪共得五步故五爲常法

第三十七問

今有圓田一叚中心有直池水占之外計地九千一百二十步只云従外田楞通內池斜一百一十六步半其內池長闊共相和得一百二十七步問三事各多少

答曰圓田徑一百二十步池長一百一十二步

闊一十五步

法曰立天元一爲角斜加通步

一百一十六步半�步丨爲圓

徑以自之得��丨爲圓徑冪

以三之得���爲四叚圓田

也內減四之見積三萬六千四百八十步得�步��爲四叚內池積寄左再立天元角斜以減通步得�步丨爲內池斜以自乘得�步�丨爲二積一較冪於頭又列池和步以自乘得�內減頭位余得�【元】�丨爲二池積也倍之得下�步��亦爲四池積與左相消得�步��平方開之得三步半爲角斜也加通步爲圓徑

依條叚求之四之積步內加兩叚和步冪卻減五个通步冪余爲實二之通步爲從五步爲常法

義曰兩个和冪內虛了四池只是兩个池斜冪今將兩个池斜冪減於兩个通步冪止有二甲二乙所占之地今又將二甲二乙及三叚通步冪並以減於四之見積外實在兩个通步從五个方也

第三十八問

今有水旱田各一叚共計積二千六百二十五步只雲水田長闊共一百步其旱地闊不及長三十五步而不及水地闊十步問水旱地長闊各若干

答曰水地長七十五步闊二十五步旱地長

五十步闊一十五步

法曰立天元一爲旱地闊加旱

闊不及水闊一十步得�丨爲

水地闊以減水田長闊共一百

步得�丨爲水田長也以水田長闊相乘得��丨爲水田積扵頭再置天元旱地闊加不及三十五步得�【兀丨】爲旱田長也以天元乘之得【太○】�丨爲旱田積也加入頭位得��爲一叚如積寄左然後列眞積二千六百二十五步與左相消得��下法上實如法得一十五步爲旱田闊也加闊不及長三十五步爲旱田長也又扵旱闊內加不及水地闊一十步爲水地闊也以水地闊減於水田長闊一百步餘爲水田長也

依條叚求之以水田共步乘二闊差於頭位以二闊差冪減頭位得數復以減於田積爲實列水田共步加入旱地長闊差內卻減兩个二闊差爲法

義曰其水田闊二十五步爲法內元多一个水旱二闊差數又積步內減了一叚旱闊爲長二闊差爲平底直積是又虛了一个水旱二闊差數故於法內減去兩个闊差也

按此條圗與義不合蓋寫之誤也今仍存舊式另擬圖義扵後以明之

義曰水田長闊共步乘二闊差

內減差冪卽附水田周一磬折

積也以減共積餘同旱闊之兩

長方共積爲實其水田長闊比原數各減一闊差扵此長闊和內加旱田長闊較卽兩長方之共長故爲法卽得旱田闊也

第三十九問

今有直田一叚內有圓池水占之外計地三十九畆一分半只云従田兩頭至池各一百五步兩畔至池各九步問三事各多少

答曰田長二百三十四步闊四十二步池徑

二十四步

法曰立天元一爲內池徑加二之邊

至一十八步得�丨爲田闊又置天

元池徑加二之頭至二百一十步得

�丨爲田長長闊相乘得下式��

丨爲直田積於頭再置天元徑以自之又三之四而一得○�爲內池積以減頭位得���爲一叚如積數寄左然後列眞積三十九畝一分半以畝法通之得九千三百九十六步與左相消得���開平方得二十四步爲內池徑也加二之邊至步爲田闊若加二之頭至步卽田長

依條叚求之倍頭至步與倍邊步相乘以減田積爲實並一頭一邊步又倍之爲從二分半常法

義曰此問與第一問條叚頗同但所減者爲四个小池積【按池當作隅】

第四十問

今有直田一叚中心有圓池水占之外計地四畝五十三步只云外田長平和得七十六步太半步従田四角去池楞各一十八步問外田水池徑各多少答曰田長五十步闊二十六步太池徑二十

步太

法曰立天元一爲內池徑加倍角至步三十六得�丨爲直田斜以自之得��丨爲田斜冪【便是二積一較冪也】

又九之得下式���爲十八積九

較冪也寄左列和步七十六步太【按太

卽三分步之二】通分內子得�以自之得五

萬二千九百步爲九叚和冪於頭【爲九】

【叚和冪者元帶三分母以自之得九也此九叚和冪該三十六直積九个較冪也】又置天元圓徑以自之又三之四而一得【元○】�爲一叚圓積也加入見積一千一十三步得�○�共爲直積一叚又十八之得�○�爲十八叚直積以減頭位得�○�亦爲九叚田斜冪與左相消得���合以平方開之今不可開【按不可開者謂防隅數多而得數又不能盡也】先以隅法二十二步半乘實二萬三千單二步得五十一萬七千五百四十五步正爲實元従六百四十八負依舊爲従一益隅平方開之得四百六十五步以元隅二十二步半約之得二十步三分之二爲內池徑也加倍至步爲田斜以自之爲二積一較冪又二之於頭位以和步冪減頭位余以平方開之卽田較也加入和步折半爲長若減於和步折半爲闊也

依條叚求之列相和步自乘爲冪內減倍積及四叚至步冪爲實四之至步爲從二步半常法

義曰和步冪內減了二直積只

有一叚斜冪也減二直積時漏

下兩个圓池該一步半又正有

一步共計二步半常法也求

較者先置池徑二十步太�帶三分母便爲三个徑也加入六之至步一百八步得�便爲三个田斜也以自之得�爲九叚斜冪【便是十八个直積九个較冪】倍之得�爲三十六叚田積一十八叚較冪於頭再置和步七十六步太�亦帶三分母便爲三个和也以自之得�爲九叚和冪【便是三十六直積九較冪也】以減頭位余�爲九叚較冪也平方開之得七十步以三約之得二十三步三分步之一爲田較也欲見田長闊及斜者準此法求之又法求圓池徑者立天元一爲三个內池徑以自之得【元○】丨爲九叚池徑冪便是十二叚圓積也加十二叚見積得�○丨爲十二叚直積又身外加五得�○�爲十八叚直田積扵頭又列和步七十六步太通分內子得二百三十自之得�爲和冪九叚【便是直積三十六叚較冪九叚也】內減頭位得下式�○�爲九叚斜冪數寄左再置天元圓徑加六之角至步一百八步得�丨爲三个田斜以自之得��丨亦爲九叚斜冪也與左相消得���開平方得六十二步爲三个圓池徑也以三約之得一个圓徑二十步三分之二此名之分天元一術前法乃連枝同體術也【按分天元一術卽天元一內帶分求之得數而後約之連枝同體術卽通分開方得數而後約之皆兼通分之法也】

第四十一問

今有直田一叚中心有圓池水占之外計地三千九百二十四步只云従外田角斜通池徑七十一步外田長闊相和得一百五十八步問三事各多少

答曰圓徑十二步田長一百二十六步闊三十二步

法曰立天元一爲內圓徑以減倍通

步一百四十二步得�丨爲田斜以

自之得��丨爲二積一較冪於頭

又立和步一百五十八步以自之得

�爲四積一較冪以減頭位得��丨爲二直積寄左又立天元池徑以自之又三之二而一得【元○】�爲兩个池積也加入二之見積七千八百四十八步得�○�亦爲一叚直積與左相消得���平方開之得一十二步爲內池徑也

依條叚求之二之積步內加四叚通步冪卻減一叚和步冪爲實四之通步爲従二步半虛常法

義曰減一和步冪是減四積一

較冪也四之通步冪內減了一

个斜冪卻又減過二个直積故

二之積步加之従內欠一个方

減二積時漏下二个圓池又該欠一个半方共欠二步半虛常法也

第四十二問

今有直田一叚中心有圓池水占之外計地一萬八百步只雲從外田角至水池楞六十五步其外田闊不及長七十步問二事各多少

答曰田長一百五十步闊八十步圓池徑四

十步

法曰立天元一爲內池徑加倍至一

百三十步得�丨爲田斜以自之得

��丨爲田斜冪於頭又置田較七

十步以自之得�爲較冪以減頭位

得��丨爲二田積寄左再立天元池徑以自之身外加五得【元○】�爲兩个池積也加二之見積二萬一千六百步�○�亦爲二直積與左相消得���開平方得四十步卽池徑也以徑自之三之四而一加入見積爲實以闊不及長爲従開方得田闊依條叚求之二之田積內加較冪卻減四叚至步冪爲實四之至步爲従半步虛常法

義曰二積內加一个較冪恰補

就一个斜冪也其二積內有兩

个圓池是元虛了一步半方也

扵積內卻實有一步除外止虛了半步也

益古演段卷中﹤子部﹐天文算法類﹐算書之屬﹐益古演段﹥

欽定四庫全書

益古演叚卷下

元李冶撰第四十三問

今有圓田三叚【一依古法一依宻率一依徽率】共計地二十畆五十二步一百七十五分步之二十三隻云宻徑多於古徑九步徽徑多於宻徑九步問三徑各多少

答曰古徑三十六步宻徑四十五步徽徑五

十四步

法曰立天元一爲古徑加多九步得

�丨爲宻徑以自之得下��丨爲

宻徑冪又以十一乘之得���爲

十四叚宻圓積於頭又立天元古徑

加二之多步一十八步得�丨爲徽

徑以自之得��丨爲徽徑冪也又

以一百五十七乘之得���爲二

百叚徽圓積於中【按徽率周一百五十七徑五十徑乘】

【周四歸爲圓冪今以徑冪乘周當以徑五十除之再四歸之爲圓冪不除便爲五十乘之又四乘之之二百圓冪也】又置天元古徑以自之又三之得【元○】�爲四叚古圓積於下乃求三積齊同分母而並之先以分母一萬七千五百【按此卽十四除二十四萬五十之數】乘十四叚宻圓積得���爲二十四萬五千叚宻圓積於頭位次以分母一千二百二十五乘二百叚徽積得���爲二十四萬五千叚徽積於中位次以分母六萬一千二百五十乘四叚古積得○○�爲二十四萬五千叚古積於下位三位相並得���爲二十四萬五千叚如積數寄左然後列見積通分內子得八十四萬九千一百二十三就分以一千四百乘之得一十一億八千八百七十七萬二千二百與左相消得下式���平方開之得三十六步爲方徑也各加多步見徽宻二徑也義曰所以齊同於二十四萬五千叚者以元母一百七十五乘一千四百得此數依條叚求之以一千四百乘田積於頭位置徽徑多古徑自之爲冪又以一千九十九【按置一千四百分以徽圓冪率一百五十七乘之方冪率二百除之卽得】乘之減頭位續置宻徑多古徑自之爲冪又以一千一百【按置冪十】一【千四百分以宻率圓乘之方冪十四除之卽得】乘之復減頭位余爲實又倍徽徑多古徑以千九十九乘之爲徽從又倍宻徑多古徑以一千一百乘之爲宻從並二從得五萬九千三百六十四爲從法亷常置三千二百四十九

義曰以一千四百乘積者取其三率皆可以除之也

齊同分母湏至於二十四萬五千

叚者蓋以分母一百七十五元乘

積數一千四百此二數相乘得二

十四萬五千也

此問求眞積實數古徑三十六得積九百七十二步宻徑四十五步得積一千五百九十一步一十四分步之一徽徑五十四步得積二千二百八十九步二百分步之一十二並三積全步四千八百五十二步外【宻零一十四分步之一徽零二百分步之一十二】以上維乘下位【宻子得二百分徽子得一百六十八分】相並得三百六十八分爲子實又上二位相乘得二千八百分爲母法子母俱以十六約之爲一百七十五分步之二十三一千四百乘田積來歷蓋只就宻率上定之也置一千四百在地以宻率十一之如十四而一爲一千一百積若以古率三之四而一則得一千五十積若以徽率一百五十七乘之如二百而一得一千九十九積所以用一千四百乘積者緣古法四徽法二百皆可以除之也求三積齊同分母元分母數一百七十五元乘積數一千四百此二數相乘二十四萬五千卽大分母也三積總率皆齊同於此旣得此齊同分母乃各以先求到叚數約之徽率得一千二百二十五宻率得一萬七千五百古率得六萬一千二百五十故反以乘叚數皆齊同於二十四萬五千也

按條叚分母數簡於前法者用舊術也然各分母之數猶有可省者蓋眾數取分母數必得最小者方爲確凖其義見秦九韶數學九章大衍術中今附其法於後以發明前法所未盡者

法列四數先以元母一百七十五與

宻方率十四相度得度盡二數之數

爲七次以二數相乘以度盡數除之

得三百五十爲二數總母又以二數

總母與徽方率數相度得度盡二數

之數爲五十以二數相乘度盡數除

之得一千四百爲三數總母又以三

數總母與古方率數相度則古方率

四卽爲度盡二數之數二數相乘度

盡數除之仍得一千四百卽爲四數

總母然後以宻方率十四除之得一

百爲宻分母以徽方率二百除之得

七爲徽分母以古方率四除之得三

百五十爲古分母以元分母一百七

十五除之得八爲原積分母以此數

與各叚冪積相乘除較原數所省多

矣

第四十四問

今有梯田一叚長二百四十步並不知東西兩濶只雲從東頭截長五十步計地三畆從西頭截長三十步計地五畆問二濶各多少

答曰東頭元濶一十一步二分西頭元濶四十

一步九分二釐

法曰此問先湏求見兩頭各截之停廣求東截停廣者置東頭所截三畆之積七百二十步以截長五十步除之得一十四步四分爲東截地之停廣也求西截停廣者置西頭所截五畆之積一千二百步以截

長三十步除之得四十步爲西頭所

截停廣也乃立天元一爲毎步之差

以東頭截長五十步乘之折半得�

以減東停廣一十四步四分得�【分】�爲東頭元小濶於上再置天元差

步以西頭截長三十步乘之得�折半得�加入西頭停廣四十步得��爲西頭大濶也內減東頭小濶余�步�爲二濶總差也寄左再立天元毎步差以正長二百四十步乘之得�亦爲二濶總差與左相消得�步�下法上實如法而一得一分二釐八毫爲毎步之差也置毎步之差以西頭截長三十步乘之得三步八分四釐折半得一步九分二釐加入西頭停廣四十步得四十一步九分二釐爲西頭元大濶也又置毎步之差以東頭截長五十步乘之得六步四分折半得三步二分以減於東頭停廣一十四步四分餘一十一步二分爲東頭元小濶也此問止求毎步之差更不湏以條叚明之

舊術依法求得東停廣與西停廣數乃以二停廣相減余以二百而一【謂東截長五十步其停廣當二十五步餘去了二十五步也西截長三十步其停廣當一十五步餘去了一十五步也兩頭計去了四十步以減於正長二百四十步餘二百步】所得爲毎步之差乃副置半步之差左以東截長乘之以減東停廣余爲東元濶也右以西截長乘之以加西停廣並爲西元濶也又法置一步之差以正長二百四十乘之所得爲都濶差也以都濶差加於小頭濶則爲大頭濶也

第四十五問

今有方田一叚中心有方田池占之外計地一畆只雲從外田東南隅至內池西南隅一十三步問內外田方各多少

答曰內池方七步外田方一十七步

法曰立天元一爲內池方以自乘倍之得【元○】�加入見積得��寄左又列至步自之得一百六十九步

又倍之得三百三十八步與左相消

得�○�開平方得七步卽內池方

也池方自之加入見積再開平方卽

外田方面也

依條叚求之只據前式便是更不湏重畫也只是將見積打作四叚小直田以池面爲較以外田方面爲和以斜至步爲然此問惟是其池正在方田中心可依此法求之若稍有偏側則不能用也舊術列去角步自乘爲二位頭位減半田積開平方見內池面下位加半田積開平方見外田面也

第四十六問

今有方圓田各一叚共計積一百二十七步只云其方面大如圓徑圓徑穿方斜共得二十步問面徑各多少

答曰方面一十步圓徑六步

法曰立天元一爲圓徑減穿步得�丨爲方斜以自

之得��丨爲方斜冪於頭再

置天元圓徑以自之又以一步

四分七釐乘之得��步爲展

起圓田也並入頭位得���

步爲展數如積一叚寄左然後

列見積一百二十七步兩度下加四【兩度下加四止是以一步九分六釐乘之也以一步九分六釐乘之者變方田爲斜田也】得二百四十八步九分二釐與左相消得下式���開平方得六步卽圓徑也以徑減穿步卽方斜也

依條叚求之穿步冪內減去展起見積爲實二之穿步爲從二步四分七釐虛隅

義曰下式乃展起之圓

積也亦俱是減數也此

數該一步四分七釐之

方又從步內疊出一步

虛隅計得二步四分七釐常法也

舊術曰以一步九分六釐乘田積爲頭位又列穿步自乘內減去頭位余爲實倍穿步爲從亷常置二步四分七釐減從開方

第四十七問

今有直田一叚中心有小方池結角占之外計地二千七十九步只雲從田二頭至池角二十一步半兩邊至池角七步半問三事各多少

答曰長六十四步濶三十六步池方一十五步

法曰立天元一爲內方面身外加四

又加二之頭至步四十三得��爲

田長也又置池方面身外加四又加

入二之邊至步一十五得��爲田

濶也長濶相乘得下式���爲直田積於頭又置天元池方面以自之得【元○】丨爲內方池以減頭位得���爲如積一叚寄左然後列見積二千七十九步與左相消得���開平方得一十五步卽內池方面也方面外加四副二位若加兩頭至池步見長若加兩邊至池步卽見濶也

依條叚求之積步內減四叚邊至與頭至步相乘數爲實並至頭至步倍之又身外加四爲從九分六釐常法

義曰水池外有九分六釐常法從

步皆加四者蓋於斜上求方面也

第四十八問

今有方田一叚內有直池水占之外有地三百四十步只云其池廣不及長四步又雲從田楞通池長一十五步問三事各多少

答曰田方二十步內池長一十步廣六步

法曰立天元一爲池長減於倍通步�丨爲田方面以自之得��丨爲田方積於頭再置天元池長內減較四步�丨爲池濶以天元乘之得�丨爲直池

積以減頭位得��○爲如積一叚

寄左然後列直積三百四十步與左

相消得��下法上實如法而一得

一十步卽池長也以長減於倍通步

卽方田面也

依條叚求之四叚通步冪內減田積爲實四之通步內減池較爲法如法得池長

義曰四之通步爲法內欠一个池長冪卻用所漏之

池補之猶差一池較

爲法合除之數也旣

於實積內虛了此數

故作法時於四之通步內減去一數也

第四十九問

今有方田一叚內有小方池結角占之外計地一萬八百步只雲從外田楞至內池角各一十八步問內外方各多少

答曰外田方一百二十步內池方六十步

法曰立天元一爲內方面身外加

四又加倍至步三十六得��爲

田方面以自乘得���爲外方

積於頭再置天元內方面以自之

得【元○】丨爲內池積也以減頭位得���爲如積一叚寄左然後列眞積一萬八百步與左相消得���開平方得六十步爲內池方面也內方面身外加四又加倍至步卽方面也

依條叚求之見積內減四叚至步冪爲實四之至步身外加四爲從九分六釐常法

義曰從步內加四者是於一个方

面上求

第五十問

今有方田一叚自有小方池結角占之外計地九千三百七十五步只雲從外方角至內池面各五十七步半問內外方各多少

答曰外田方一百步內池方二十五步

法曰立天元一爲內方面

加倍至步一百一十五步

得�丨爲外田斜以自之

得��丨爲所展方積於

頭再置天元內池面以自

之得【元○】丨爲內池積又就分以一步九分六釐乘之得下【元○】�亦爲所展之池積也以減頭位得���爲一叚所展如積寄左然後列眞積九千三百七十五步以一步九分六釐乘之得一萬八千三百七十五與左相消得���開平方得二十五步卽內方面也

依條叚求之展積內減四叚至步冪爲實四之至步爲從九分六釐虛常法

義曰展積時其池亦展得虛了九

分六釐也

第五十一問

今有方田一叚內有小方池結角占之外計地四十五畆只雲從外田南邊斜通池北角一百二步問內外方各多少

答曰外田方一百二十步內池方六十步

法曰立天元一爲內方面身

外加四爲池斜以減於倍通

步二百四步得��爲外方

面以自之得���爲方田

積於頭又置天元內池面以自之得下【元○】丨爲內方池也以內方池減頭位得���爲如積一叚寄左然後列眞積一萬八百步與左相消得���平方開之得六十步爲池方面也

依條叚求之四叚通步冪內減見積爲實四之通步加四爲從九分六釐虛隅法

義曰從步身外加四者蓋是於池

斜上求池面也

舊術曰倍通步自乘以田積減之餘折半爲實倍通步加四爲從亷常置四分八釐減從開方見內方面

第五十二問

今有方田一叚內有方池結角占之外計地三十九畆零一十五步只雲從田東南角至內池西北面八十二步半問內外方面各多少

答曰外田方面一百步內池方面二十五步

法曰立天元一爲內方面減於倍通步一百六十五

步得�丨爲外田斜也以自之得

��丨爲所展外田積於頭再置

天元池方面以自之爲方池積又

就分以一步九分六釐乘之得【元○】

�爲所展方池積也以減頭位得���爲展起底如積一叚寄左然後列眞積三十九畆一十五步通納得九千三百七十五步又就所展分母一步九分六釐乘之得一萬八千三百七十五步與左相消得���平方開之得二十五步卽內池面也以池面減於倍通步又身外去四卽外方面也

依條叚求之四叚通步冪內減展積爲實四之通步爲從九分六釐常法

義曰元以展積減四叚通步

冪時漏下一步九分六釐池

積今來於從步內疊用了一

个方外剰九分六釐

第五十三問

今有方田一叚內有直池結角占之外計地八百五十步只雲從田角通水長三十七步通水濶三十二步問三事各數

答曰池長二十五步濶一十五步外田方三十

五步

法曰立天元一爲內池長減於倍通步七十四步得�丨爲外田斜也以自之得��丨爲所展外田積

於頭再置倍通長七十四步內

減倍通濶六十四步餘一十步

乃池長濶差也【或直以通長通濶相減於者倍

之亦爲長濶差也】再置天元池長內減

長濶差得�丨爲濶也以天元長乘之得�丨爲直池積也又就分以一步九分六釐乘之得��爲展起底直池積也以減頭位得下式���爲所展如積一叚寄左然後列眞積八百五十步就分以一步九分六釐乘之得一千六百六十六步與左相消得���開平方得二十五步爲內池長也【以減倍通長步又身外去四卽外田方面也】

依條叚求之四叚通長冪內減展積爲實四之通長於頭以一步九分六釐乘長濶差以減頭位爲從九分六釐常法

義曰據從步合用之積於疊起處少了一方今將減積時漏下所展水池補了一甲之地若更得一乙之

地則共補成一步九

分六釐之地方也【按原

圖仍用正方今易爲直方庶爲簡明】今

不可補故於從步內

減去所展差步便是

於從法合用之積內借了一乙之地恰補就一步九分六釐之方也除補了疊起的一步方外猶剰九分六釐故以之爲常法也

第五十四問

今有方田一叚內有直池結角占之外計地一千一百五十步只雲從田角至水兩頭各一十四步至水兩邊各一十九步問三事各多少

答曰方四十五步池長三十五步濶二十五

步

法曰立天元一爲池濶加二之邊至步三十八得�丨爲外田斜以自之得��丨爲所展外田積於頭

二之邊至步內減二之頭至步

餘一十步爲池長濶差也再置

天元池濶加差一十步得�丨

爲池長也用天元池濶乘之得

�丨爲直池積也又就分以一步九分六釐乘之得��步爲所展之池積也以減頭位得���爲所展如積一叚寄左然後列眞積一千一百五十步以一步九分六釐乘之得二千二百五十五十四步與左相消得���開平方得二十五步爲池濶也【又加二之邊至步又身外去四卽外方面也】

依條叚求之展積內減四叚邊至步冪爲實四之邊至步於頭以一步九分六釐乘長濶差減頭位余爲從九分六釐虛常法

義曰所展池積內將四叚紅【按原

圖應減者以紅色別之】積恰補作九分六

釐虛常法其兩个所占半差於

減從時又以一步九分六釐乘

之者蓋欲合身外加四所乘積也

按展積義多未備此條尢略今具圖說以詳之

義曰外四隅方所減之四至冪

也中十字積爲實則池濶爲隅

四之至步爲從也附直池外斜

方展池積也平分上下二尖形

附於左右二尖形外成一原池濶乘展池正長之直方展池正長爲原池長之一步九分六釐十字積與展池積之較爲實是前從隅內應少原池長之一步九分六釐又爲少原池長濶較之一步九分六釐並原池濶之一步九分六釐故展較減前從以爲從展隅反減前隅爲虛隅也

第五十五問

今有圓田一叚內有圓池水占之外計地二十三畆一分只云內外周徑共相和得四百二十四步問內外周徑各多少【圖依宻率】

答曰外周二百八十六步徑九十一步內周一百一十步徑三十五步實徑二十八步

法曰立天元爲實徑以減相和

步四百二十四得�丨爲內外

周共步用天元實徑乘之得�

丨爲如積兩叚寄左然後列二

之眞積一萬一千八十八步與左相消得��丨開平方得二十八步爲實徑也以徑步除田積於頭位又二十二乘徑步如七而一得數若加頭位卽外周若減頭位卽內周也

義曰以徑步除田積所得乃半內周半外周共步也又據古率三个實徑卽是半个外內周差步也緣此問系是宻率故以二十二乘徑以七約之也卽得半差以加共步卽是外周以減共步卽是內周也又據古率三之實徑以加減共步者緣共步便三空徑三實徑共數也於此共數內加三實徑則恰是三个大圓徑故爲一个外周也若共數內減去三實徑則正有三个小圓徑故爲一个內周也今是宻率故先以二十二之七而一所以附就此數以求內外周也依條叚求之倍積步爲實和步爲從一益隅

義曰以和步爲從

是於內外周數外

又引出一步虛常法也

第五十六問

今有圓田一叚內有圓池水占之外計地二十三畆一分只雲從外田通內池徑六十三步問同前

答同前

法曰立天元爲實徑加通步六

十三得�丨爲外田徑以自之

得下��丨爲外圓徑冪又十

一之得下式���爲十四叚

外圓積於頭再置天元實徑以減通步得�丨爲內圓徑以自之得��丨爲內圓徑冪又十一之得���爲十四叚內圓積也以減頭位得下式�步爲十四叚如積寄左然後列眞積二十三畆一分法通得五千五百四十四又就分一十四之得七萬七千六百一十六與左相消得��下法上實如法而一得二十八步爲實徑也以實徑加通步卽外徑若減通步卽內池徑也

依條叚求之十四之積爲實四十四之通步爲法求得實徑

此問難以爲式彊立此式以推之毎積之長乃三个通步今十四之積合以四十二个通步除之今用四十四之通步爲法者緣宻率之周稍多於古率之周也假令古率七个積卽合用二十一个通步爲法若依宻率七个積卽合用二十二个通步爲法此問乃並十四之積爲實是合用四十四个通步爲法也舊術曰二十二之通步如七而一爲法除田積見徑又法倍通步自之又十一之於上以十四之積減上余爲實四十四之通步爲法見池徑

按條叚皆於立天元一內取出而於方圓變積之義或未暇深思故謂難以爲式若以方環圓環解之固易易耳今增一圖義於後而舊術又法先求池徑更可互相發明因並附焉

義曰圓冪率十一方冪率十四以十四

乘圓環積便爲十一方環積毎環爲實

徑乘通步之直方四故以十一方環積爲

實四十四通步爲法卽得實徑也

義曰倍通步卽大小徑並其冪內有

大小徑冪各一大小徑相乘直方二

內減圓環積所變之方環積余小徑

冪二大小徑相乘之直方二又爲小

徑乘大小徑並之直方二又爲小徑乘通步之直方四故以十一倍之積較爲實四十四之通步爲法卽得小徑也

第五十七問

今有圓田一叚內有直池水占之外計地八千七百四十四步只云兩頭至田楞各二十一步兩畔至田楞各四十五步問三事各數

答曰田徑一百二十四步池長八十二步濶

三十四步

法曰立天元一爲池濶加二之畔至

步得�丨爲外田徑以自之得��

丨爲田徑冪以三之得���爲四

叚圓田積於頭二至步相減餘二十

四步又倍之得四十八步爲池長濶差也再立天元池濶加差得�丨爲池長以天元濶乘之得�丨爲池積又就分四之得��爲四叚直池積以減頭位得��丨爲如積四叚寄左然後列眞積八千七百四十四步就分四之得三萬四千九百七十六步減頭位得��丨平方開之得三十四步爲池濶也依條叚求之四之見積內減十二叚畔至步冪爲實十二之畔至步內減四个長濶差余爲從一步虛常法

義曰八處以紅志之者共是從內所減之數也舊術曰四之積步於上又倍一畔步自乘三之減上余爲實又並一頭一畔步六之內減了長濶之差余爲從亷常置一步減從開方見池濶也

第五十八問

今有圓田一叚內有直池占之外計地一千五百八十七步只雲從田楞通地長四十二步通地濶三十七步問三事各數

答曰田徑五十四步池長三十步濶二十步

法曰立天元一爲內池長以減

倍通長八十四步得�丨爲田

徑以自之得��丨爲田徑冪

以三之得���爲四叚圓田於頭再立天元一爲池長內減長濶差得�丨爲池濶以天元一乘之得�丨又就分四之得��爲四叚池積【求長濶差者倍通長內減倍通濶卽是也】以減頭位得下式��丨爲四叚如積寄左然後列四之眞積六千三百四十八步與左相消得��丨開平方得三十步爲內池長也以長減倍通長卽田徑也依條叚求之十二之通步冪內減四之見積爲實十二之通步內減四差爲從一步常法

義曰十二之從步內減去了三个差又以三个漏下池積補了疊起底三步虛方外猶剰一池更用一差減從並上所剰之一池恰補成一步常法也

第五十九問

今有二方夾一圓失卻圓水占外有田積一十一畆五分五釐其方圓相去重重徑等問方圓各多少答曰內方面一十二步圓徑三十六步外方

面六十步

法曰立天元一爲等數五之得

�爲外方面自之得【元○】�爲外

方積於頭一次立天元一爲等

數以三之得�爲中圓徑以自

之得【元○】�爲圓徑冪又三之四而一得【元○】�爲池積以減頭位得【元○】�爲外田積內減了中圓積之數於次位一再立天元等數便爲內方面以自之得【元○】丨爲內方積卻加入次位得下�爲如積一叚寄左然後列眞積一十一畆五分五釐以畆法通得二千七百七十二步與左相消得��步下法上實如法而一得一百四十四步再開平方得一十二步爲等數也便是內方面也三之爲中圓徑五之爲外方面此問更無條叚舊法以十九步二分半除積步得內方冪只是以一步推之也假令內方一步則圓徑三步外方面五步也於外方積二十五步之內減了中圓積六步七分半卻加入內方積一步計得十九步二分半也第六十問

今有二圓夾一方失卻中方水占外有田積一十四畆一分七釐半其方圓相去重重徑等問方圓各幾何答曰內圓徑一十八步方面五十四步外圓徑九十步

法曰立天元一爲等數以五之爲外

圓徑以自之得【元○】�爲外徑冪又三

之四而一得�爲外田積於頭再立

天元等數以三之爲中方面又自之得【元○】�爲中方冪以減頭位得【元○】�爲外圓積內減了中方冪之數於次位又置天元等數便爲內圓徑以自之得【元○】丨爲內徑冪又三之四而一得【元○】�爲內圓積也卻加入頭位得【元○】�爲如積一叚寄左然後列眞積一十四畆一分七釐半以畆法通得三千四百二步與左相消得��下法上實如法而一得三百二十四步再開平方得一十八步爲等數便是內圓徑也副置之三因爲中方面五因爲外圓徑也此問與前問意同更無條叚舊法以十步半除積步得內徑冪亦只是以一步推之假令內圓徑一步則是中方面三步外圓徑五步先置外圓積一十八步七分半內減了中方積九步卻加內圓積七分半共得一十步半也

第六十一問

今有方田一叚靠西北隅有圓池水占之外計地九百二十五步只雲從外田東南隅至池楞二十五步問面徑各多少

答曰外田方面三十五步內池徑二十步

法曰立天元一爲內池徑身外加

二得�爲池東南楞至田西北角

也又加斜至步二十五步得��

爲外田斜以自之得���爲田

斜冪於頭再立天元圓徑以自之爲冪又以一步四分七釐乘之得【元○】�爲所展圓池積以減頭位得���爲所展如積一叚寄左【初立天元身外加二者以方求斜合加四今求一半故加二也按加二系以方求半方半斜和之數也】然後列眞積九百二十五步就分以一步九分六釐乘之得一千八百一十三步與左相消得���平方開得二十步爲池徑也池徑外加二又添入斜至步卻身外除四卽外方面也

依條叚求之展積內減斜至冪爲實倍至步身外加二爲從三釐虛常法減從開平方

義曰於一方外虛了四分七釐

從上帶了四分外虛七釐又於

從上乘起四釐外猶虛三釐故

以三釐爲常法此圖內二分合

畫作極細形狀與四分七釐外圓邊正自相應今不應者但二分差濶耳所以畫作差濶之狀者正欲易辯二分之數也

按原圖式有附斜至冪外磬折形無附池徑冪外磬折形且二形相離皆本之誤也故義中所論亦不知其何指今訂補此圖二分不必加濶未嘗不易辧也

第六十二問

今有方田二叚靠西北隅有方池結角占外計地四畆一十五步只雲從田東南隅斜至水方面一十九步問內外面各多少

答曰外方面四十步內方面二十五步

法曰立天元一爲池方面身外加

四八又加入斜至步一十九步得

��爲外田斜也【先將池斜變爲方故加四後又】

【將池方變爲斜復合加四兩度加四於一步上合得一步九分六釐今求一半故身外止加四八也按方一步求斜身外加四又以斜爲方求斜再身外加四是原方求再斜爲身外加九六今求半方半再斜之和數故加四八也】以自之得���爲外田斜冪於上再立天元一爲池方面以自之又以四十九乘之如二十五而一得【元○】�爲展起方池積以減上得���爲所展如積一叚寄左然後列眞積四畆一十五步以畆法通內得九百七十五步又隨分以一步九分六釐乘之得一千九百一十一步與左相消得���平方開得二十五步爲內池方面也於此方面上兩次求斜合得一步九分六釐以除元方一步外有九分六釐半之則得四分八釐故此方面上加四八更加入斜至步爲大方斜也

以條叚求之展積內減至步冪爲實二之至步以一步四分八釐乘之爲從二分三釐四絲爲常法

義曰此一問其展起積時

於一池之外虛了九分六

釐卻於一个從步內加四

分八釐二个從步計加了

九分六釐恰就了所展虛

數除外有一叚四分自乘數該一分六釐於上又有兩叚四分乘八釐數【按附自乘方外】該六釐四毫於次又有一叚八釐自乘數【按小方隅】該六毫四絲於下三位並得二分三釐四絲此數系是於展積內實有之數故以常法也

舊術以四十九乘田積如二十五而一於頭位以至水步自乘減頭位爲實余與條叚同

按原圖式四分八釐方內按分釐數細分之因其數甚微又以分數釐數作等數分之終不免混淆今以亷隅綫易之

第六十三問

今有大圓田一叚大小方田二叚其小方田內有圓池水占之外共計積六萬一千三百步只云小方田面至池楞三十步大方田面多於小方田面五十步其圓田徑又多於大方田面五十步問四事各多少答曰小方田面一百步池徑四十步大方田

面一百五十步圓田徑二百步

法曰立天元一爲內池徑加二之至

水六十步爲小方面於小方面上又

加入大小方面差五十步卽大方面

也於大方面上又加入大圓徑大方

面差五十步卽大圓徑也具圖於左

一內圓徑【太○】丨一小方面�丨

一大方面�丨一大圓徑�丨

乃先置天元內圓徑以自之義三之

得【元○】�爲四叚圓池積於上又置小方面�丨以自之得��丨爲小方積以四之得下式���爲四叚小方積於次又置大方面以自之得��丨爲大方積四之得���爲四叚大方積於下又置大圓徑下式�丨以自之得��丨爲大圓徑冪以三之得下式���爲四叚大圓積於下位之次並下三位得下式���於右以四池積【元○】�減於右得���爲如積四叚寄左然後列眞積六萬一千三百步就分四之得二十四萬五千二百步與左相消得���平方開之得四十步爲內池徑也各加差步卽各得方面與圓徑也

依條叚求之四之田積於頭位內減三叚【按落大圓徑三字】多池徑冪又減四叚大方面多池徑冪又減十六叚至水步冪爲實六之圓田多池徑步又八之大方田面多池徑步又十六之至水步三位並之得二千三百二十步爲從法亷常置八步開平方

義曰三叚圓徑冪乃四个圓田積此數內有三个方也其四叚大方田積內有四个方也其四叚小方積毎个圓池外餘二分半四池計餘一步方也三位上並帶八步方

第六十四問

今有方田一叚中心有環池水占之外計地四十七畆二百一十七步只云共環水內周不及外周七十二步又從田四角至水各五十步半問內外周及田方方各多少

答曰外周一百八十步內周一百八步田方

一百一十五步

法曰立天元一爲池內徑

先以六除內外周差七十

二步得一十二步爲水徑

倍之得二十四步加入天

元池內徑得�丨爲池外徑又加倍至步一百一步得下式�丨爲外田斜以自之得��丨爲田斜冪於頭位再立天元池內徑加入二之水徑得�丨爲池外徑以自之得��丨爲外徑冪又以一步四分七釐乘之得下式���步爲展起底外圓積於次上再立天元一池內徑以自之【元○】丨亦以一步四分七

釐乘之得【元○】�

【步】爲展起底內圓積以減次上得�步�○爲所展底池積也以此池積減頭位得下式�步�丨爲展起如積一叚寄左然後列眞積四十七畆二百一十七步以畆法通納之得一萬一千四百九十七步又就分以一步九分六釐乘之得二萬二千五百三十四步一分二釐與左相消得下式�步�丨開平方得三十六步卽池內徑也三之爲內周又加差爲外周置內徑加二之水徑又加倍至步爲外方斜也置外方斜身外去四卽外田方面也依條叚求之以一步九分六釐乘田積於頭位以水徑加至步以自之爲冪又四之以減頭位又倍水徑自乘又以一步四分七釐乘之卻加入頭位爲實又水徑加至步四之於頭位又三之水徑以一步九分六釐乘之減頭位爲從一步常法此問圖式有三第一式卽所畵原樣是也以一步九分六釐乘之變爲斜冪其式如後

右第二式也黒者爲元問

防者盡是展數恐糢糊難

辯再具加減圖式於下更

不見舊式也

右第三式也其圓環以條

叚命之只是一个方環內

取四分之三也卻加入三

叚展起底水徑冪外只有

三叚展起底水徑乘內圓徑直田積也此系展環之虛數也今以至步並水徑共爲從故於內卻除去水徑之虛步也必湏以一步九分六釐乘水徑而去從者緣二停虛環並是展起之積故減從時將水徑亦展起而減之也【按展水徑展內圓徑皆於原數身外加四今以內圓徑爲不動則水徑必兩度加四故以一步九分六釐乘之也】

益古演段卷下

