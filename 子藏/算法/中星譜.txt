

欽定四庫全書

子部六

中星譜

天文算法類一【推之屬】提要

【臣】等謹案中星譜一卷

國朝胡亶撰亶號勵齋仁和人王晫今世說稱其博綜羣書尢精天官家言日月薄蝕星辰躔度推測毫髮無遺在長安與監中西洋専家反覆辧論羣皆嘆伏所著有中星譜周天現界圖步天歌行世今所見者惟是編所訂經星凡四十有五乃於二十八捨之外益以大角貫索天市帝座織女河鼔天津北落師門土司空天囷五車參左肩參右足天狼南北河軒轅大星太防帝座等十八星用以較午中遲早綴諸時刻首京師附浙江其餘以類而推所論晝夜永短寒暑循環地殊勢異與所引經記載考定嵗差釐分昏旦皆簡明詳切與今儀象考成中星更錄頗能表裏觀其自序撰自康熙八年是此書在

欽定算書以前前明徐光啟新法算書以後存其度數以備校證恆星嵗差之行亦不爲無所禆矣乾隆四十六年二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

中星譜原序

易曰仰以觀於天文俯以察於地理是二者固皆儒者讀書窮理之所有事也顧地理似易而較難天文似難而較易蓋地之延袤旣非轍迹所能周亦非瞻望所可悉按圖志以求索所見與所傳聞多殊何從一一証之故曰難也步天則不然當夕仰觀則地平以上半周天之星悉燦然在目矣向晨再一仰觀則平地以下半周天之星又悉旋轉於上燦然在目矣其間卽有近日之星光揜未能全見晝永之夜見星不滿天周然遲旬月而更一再起視則日右旋而星左出曩所不見者又無不燦然在目矣故曰易也惟是星數本繁學有造始亶以爲莫要於先審中星中星者恆星之見於正南午位者也其指肇自堯典所謂星鳥星火星虛星昴各以昏時測其正中以定二分二至此古聖人敬授民時之宏規也三代因以加詳如詩稱定之方中作於楚宮七月流火九月授衣春秋傳雲龍見而雩水昏正而栽火中成軍之屬皆壹以候星爲考時出政之本其重如此逮月令一書顯於周秦之間以十二月別昏旦中星敍次尢晰論者謂𨿽出呂覽周公之遺書故載之禮經良有以也漢唐至今曆術加密皆附節气以記中星載在史誌可考然節气古與今同中星今與古異如堯時冬至昏昴中今時冬至昏壁中四千年之間己移五十餘度其故云何蓋緣恆星與七政各有東西二行其隨赤道而西也大約晝夜一周其隨黃道而東也各有遲速不等惟恆星之東行最遲閱七十年方漸移一度卽歷家所云歲差也旣有歲差則中星當非一定然一歲之差才周天三萬六千分【平度三百六十每度百分】之一分有半弱則數十年之內暌離非遠且卽中星以驗知歲差因歲差以修攺中星易簡之理也亶素好覽歷代史中天官歷志等書後據時憲曆書粗窺大略顧自慚譾陋無能有所發揮今幸防

恩予養閒居稍暇竊不自揆爰就成書中酌其簡要易曉者釐爲中星譜一卷其目於凡例詳之又取舊本星宿小圖展爲大圖經緯度數備具圖譜互稽庶幾中星一覽無遺矣旣識中星因按圖以推左右上下諸星卽周天無一不可漸識旣識周星可以審時候可以定方隅可以察分野可以測知五緯行畱順逆及日躔月離之所在因以悟天行之不息感時序之如馳兢兢焉各有進徳修業之思無玩嵗愒日之志其亦有小補矣乎況識星實爲治歷根本

朝廷方旁求諳曉歷法之人是譜也𨿽不足以就正博雅抑亦可爲始學津逮云爾

皇淸康熈八年正月仁和後學胡亶謹撰

中星譜發凡

一晝夜循環無刻不有中星晝則太陽光盛星不可見故不備錄今以日入至日出爲限通夜中星依次順列較古法止記昏旦者爲詳若欲並知晝時中星苐檢隔半年後對待節气譜內於各星下時刻數其相衝時刻卽半年前節气之晝時星中也所以然者半年後節气之夜與半年前節气之晝長短數同此正星回於天適半周之故也【假如欲知立春晝星檢對待之立秋譜內視心宿在酉正三刻三分中卯酉爲衝卽知立春心宿在卯正三刻三分中也室宿在丑初二刻七分中丑未爲衝卽知立春室宿在未初二刻七分中也余星仿此水檢處暑之類亦仿此】

一月令以十二月記中星月之气朔不齊法難分畫故注家皆主其月中气爲說今旣錄中气兼錄節气共爲二十四譜亦漢唐以來舊術

一古法以日入後二刻半爲昏所謂初昏也以日出前二刻半爲旦所謂平旦也今時憲新法以太陽在地平下十八度定爲昏旦時刻但此十八度內太陽升降有正有斜故各省各節之定昏定旦時刻小異然刻數大約倍於初昏平旦者於時星體全見經緯較明故也若欲知古旦昏時刻苐於譜內日入時刻加二刻六分日出時刻減二刻六分卽得蓋古法百刻之二刻五十分卽今九十六刻之二刻又十五分刻之六故也

一古法每日百刻每刻百分授時歷所謂日法一萬者也但以百刻配十二時無法可均如俗傳子午各多二刻或云子午卯酉各多一刻皆非歷家所用考授時【元歷】大統【明歷】所用者每一時凡八大刻二小刻其前四大刻曰初初曰初一曰初二曰初三俱各百分間以一小刻曰初四止一十六分六十六秒不盡其後四大刻曰正初曰正一曰正二曰正三俱各百分再間以一小刻曰正四亦止一十六分六十六秒不盡合十二時總爲九十六大刻二十四小刻其小刻以六準一故名百刻共足萬分之數𨿽爲傳習有據民間頗似難知【宋人有以大刻爲各六十分小刻爲各一十分者又古語云每時八刻零三分刻之一其理並同】今時憲斯法每時止整八刻【初初初一初二初三正初正一正二正三】刪去二小刻總共九十六刻較爲簡防易曉蓋刻數𨿽省而時不異譬有匹帛於此以小尺量得四丈大尺量爲三丈六尺其於匹帛無加損也

一古法每刻百分者時憲止用每刻十五分蓋計時至刻巳近矣刻下之分簡則易考也若運算則不嫌遞以百計以便乘除所謂並行不悖也若欲據新法刻分考知古法刻分自有防通算法先除後乘卽自可知

一古法中星止記二十八宿內如井斗度廣之不免移時今於列宿外增益十七大星共爲四十五座大星庶接續易明凡此大星各有經緯度分另於譜後備錄用以按圖比對若合符節其餘眾星皆有中時譜𨿽不著可以類推

一大星四十五座皆系近黃赤道者每座星數多寡不等譜內止拈各座之一星爲言如增益十七座明書某大星某南星之類是也其二十八宿專指距星如角宿以南星爲距亢宿以南第二星爲距之類按圖檢之凡距星皆有經綫爲界並橫書宿名於其端甚易識別

一星宿出入地平皆有定時但各省各節刻數不同惟正中之時刻無二亦如日出日入各處時刻不同惟日中皆爲午正初刻也

一中星旣云正南午位如五車天津織女等星實在人頂之北蓋以北極視之不嫌爲南也

一譜內所錄中星時刻皆指其節气中气之第一日也若次日則星行天一周而又西逾約一度卽須於本星時刻內減十五分刻之四弱以驗其中從此遞日減之以至次節【如立春首日胃宿酉初初刻十三分中若第二日須減四分爲酉初初刻九分中第三日再減四分爲五分中余星仿此】

一日出入及昏旦晝夜長短各省計時大同較刻小異今譜前所列者一依時憲所頒順天府時刻尊京師也他省時刻具在歷前可檢故不復贅惟末附記浙省以備參考

一各節气昏旦時刻不必適遇星中今考其距宿之幾度幾分中附錄於大星經緯度分後以合古法而驗同異第大星經緯系錄平度距宿度分系錄日度其說見星圖發凡中

一星宿西行經一晝夜九十六刻每刻十五分共一千四百四十分行天一周按譜內系用平度計周天三萬六千分【三百六十度每度百分】每刻之一分行天之二十五分每一刻行三百七十五分【卽三度七十五分】每一時行三千分【卽三十度】如用日度計周天三萬六千五百二十五分【三百六十五度四分度之一每度百分】每刻之一分行天之二十五分三十六秒四十五微零【每分百秒每秒百微】每一刻行三百八十分四十六秒八十七微零每一時行三千四十三分三十七秒四十二微零【此與前述節气次日遞減四分皆是論其大較其間尙小有加減別書詳之然要自大體不遠也】

欽定四庫全書

中星譜

胡亶

撰

晝四十二刻十二分夜五十三刻○三分

水正月中

晝四十二刻十○分夜五十三刻○五分日入酉初一刻○五分

昏酉正三刻十一分日出卯正二刻十○分

旦卯初初刻○四分

﹤子部﹐天文算法類﹐推步之屬﹐中星譜﹐中星譜﹥

驚蟄二月節

晝四十五刻○五分夜五十○刻十○分日入酉初二刻十○分

昏戌初初刻十四分日出卯正一刻○五分

旦寅正三刻○一分

﹤子部﹐天文算法類﹐推步之屬﹐中星譜﹐中星譜﹥

春分二月中晝四十八刻

夜四十八刻

日入酉正初刻

昏戌初二刻○五分

日出卯正初刻

旦寅正一刻十○分

﹤子部﹐天文算法類﹐推步之屬﹐中星譜﹐中星譜﹥

淸明三月節晝五十○刻十○分夜四十五刻○五分日入酉正一刻○五分昏戌初三刻十三分日出卯初二刻十○分旦寅正初刻○二分

﹤子部﹐天文算法類﹐推步之屬﹐中星譜﹐中星譜﹥

谷雨三月中

晝五十三刻○三分夜四十二刻十二分日入酉正二刻○九分

昏戌正一刻○七分日出卯初一刻○六分

旦寅初二刻○八分

立夏四月節

晝五十五刻○九分夜四十○刻○六分日入酉正三刻十二分

昏戌正三刻○二分日出卯初初刻○三分

旦寅初初刻十三分

小滿四月中

晝五十七刻○九分夜三十八刻○六分日入戌初初刻十二分

昏亥初初刻十二分日出寅正三刻○三分

旦醜正三刻○三分

芒種五月節

晝五十八刻十四分夜三十七刻○一分日入戌初一刻○七分

昏亥初一刻十二分日出寅正二刻○八分

旦醜正二刻○三分

夏至五月中

晝五十九刻○七分夜三十六刻○八分日入戌初一刻十一分

昏亥初二刻○五分日出寅正二刻○四分

旦醜正一刻十○分

小暑六月節

晝五十八刻十四分夜三十七刻○一分日入戌初一刻○七分

昏亥初一刻十二分日出寅正二刻○八分

旦醜正二刻○三分

大暑六月中

晝五十七刻○九分夜三十八刻○六分日入戌初初刻十二分

昏亥初初刻十二分日出寅正三刻○三分

旦醜正三刻○三分

立秋七月節

晝五十五刻○九分夜四十○刻○六分日入酉正三刻十二分

昏戌正三刻○二分日出卯初初刻○三分

旦寅初初刻十三分

處暑七月中

晝五十三刻○三分夜四十二刻十二分日入酉正二刻○九分

昏戌正一刻○七分日出卯初一刻○六分

旦寅初二刻○八分

白露八月節

晝五十○刻十○分夜四十五刻○五分日入酉正一刻○五分

昏戌初三刻十三分日出卯初二刻十○分

旦寅正初刻○二分

秋分八月中晝四十八刻

夜四十八刻

日入酉正初刻

昏戌初二刻○五分

日出卯正初刻

旦寅正一刻十○分

﹤子部﹐天文算法類﹐推步之屬﹐中星譜﹐中星譜﹥

寒露九月節

晝四十五刻○五分夜五十○刻十○分日入酉初二刻十○分

昏戌初初刻十四分日出卯正一刻○五分

旦寅正三刻○一分

﹤子部﹐天文算法類﹐推步之屬﹐中星譜﹐中星譜﹥

霜降九月中

晝四十二刻十○分夜五十三刻○五分日入酉初一刻○五分

昏酉正三刻十一分日出卯正二刻十○分

旦卯初初刻○四分

﹤子部﹐天文算法類﹐推步之屬﹐中星譜﹐中星譜﹥

立冬十月節

晝四十○刻○六分夜五十五刻○九分日入酉初初刻○三分

昏酉正二刻十○分日出卯正三刻十二分

旦卯初一刻○五分

﹤子部﹐天文算法類﹐推步之屬﹐中星譜﹐中星譜﹥

小雪十月中

晝三十八刻○六分夜五十七刻○九分日入申正三刻○三分

昏酉正一刻十三分日出辰初初刻十二分

旦卯初二刻○二分

﹤子部﹐天文算法類﹐推步之屬﹐中星譜﹐中星譜﹥

大雪十一月節

晝三十七刻○一分夜五十八刻十四分日入申正二刻○八分

昏酉正一刻○五分日出辰初一刻○七分

旦卯初二刻十○分

﹤子部﹐天文算法類﹐推步之屬﹐中星譜﹐中星譜﹥

冬至十一月中晝三十六刻○八分夜五十九刻○七分日入申正二刻○四分

昏酉正一刻○二分日出辰初一刻十一分

旦卯初二刻十三分

﹤子部﹐天文算法類﹐推步之屬﹐中星譜﹐中星譜﹥

小寒十二月節晝三十七刻○一分夜五十八刻十四分日入申正二刻○八分

昏酉正一刻○五分日出辰初一刻○七分

旦卯初二刻十○分

﹤子部﹐天文算法類﹐推步之屬﹐中星譜﹐中星譜﹥

大寒十二月中晝三十八刻○六分夜五十七刻○九分日入申正三刻○三分

昏酉正一刻十三分日出辰初初刻十二分

旦卯初二刻○二分

﹤子部﹐天文算法類﹐推步之屬﹐中星譜﹐中星譜﹥

大星經緯度分

右十二宮者經度也赤道南北者緯度也俱以平度三百六十度每度百分計算【說見星圖發凡○此系戊辰嵗監局測定距今四十年經度約應東移半度彊緯度亦應稍有所移苐圖譜所據者赤道而星之東移乃循黃道須憑儀器方可測確記此以備考驗】

昏旦中宿度分

﹤子部﹐天文算法類﹐推步之屬﹐中星譜﹐中星譜﹥

右分注首行京師宿度也次行附記浙省宿度也俱以日度三百六十五度四分度之一每度百分計算○按各節气所歷中宿度分多寡懸殊此緣日出入遲早及昏旦參差所生天運自然但以仰觀不忒爲宻合不可彊齊也數有奇零歷家約分二名不及度者謂之弱過度者謂之彊或以過度分三名過未及半曰少過半曰太適半曰半皆約略之辭也少字俱去聲

星圖發凡

一圖內近紫微垣之圏常見界圏也距北極三十六度次大腰圏赤道圏也距北極九十度距常見圏五十四度又大腰圏斜絡赤道者黃道圏也半在赤道外相距最逺處二十三度半彊半在赤道內相距最逺處亦二十三度半彊次邊大圏常隱界圏也北距赤道五十四度南距南極亦三十六度繞南極諸星旣屬常隱不見又赤道向南極與向北極同理形勢皆宜漸狹而入平面之圖不能不漸濶故愈南愈不可圖止及與常見圏對待之五十四度而止【常見常隱度數就中州言之亦系歷代相沿舊法蓋北極出地各處不同如順天出地四十度常見亦四十度浙省出地三十度常見亦三十度南極入地理同】

一古法分周天爲三百六十五度四分度之一蓋依太陽右旋行天一周爲三百六十五日四分日之一是爲一嵗故卽以日行之度爲天度也苐拘此數則以分象分宮測太陰測五星處處皆有奇零紛糅難算況四分日之一自古迄今分數漸減又非定論乎新法簡防周天止畫三百六十度名曰平度仍存古法名曰日度一切起算皆用平度若欲兼考日度者以乘除法通之一算卽得今遵而兩用之其記二十八宿度分用日度三百六十五度二十五分列於內圍其記十二宮次度分用平度三百六十度列於外圍二法防通算法附載於後握算卽可互知

一圖內分二十八經綫【直綫爲經】者二十八宿之距綫也十二宮次亦應有十二經綫慮渉繁雜止於各圏際用短界綫識之亦自可明

一天體渾圎經度三百六十緯度亦三百六十【如經度有五度四分度之一卽緯度亦須有之故知平度爲簡】今將緯綫【橫綫爲緯凡圍圏皆緯也】寄畫井宿經綫之上以便稽考此緯綫近北較數向南較疏者緣入圖南面經度漸濶不得不小疏其緯以應之不然卽撱形成扁不相肖似矣在天度實系平均非有疏數也

一常見圏內有十字綫子午卯酉綫也

一本法經度從春分戌宮初度起自一度右旋以至三百六十度爲亥宮之末今每宮各注一十二十三十度理亦同也

一緯度俱從赤道起算向北自一十二十以至九十【卽本圖中心】向南自一十二十以至五十四【卽常隱界圏】

一欲考各星經度分用長界尺【長綫亦可】從圖心引貫本星中央視界尺末端切某宮度分卽本星之經度分欲考緯度分亦如前法用長尺或綫從心引抵本星中央視本星離赤道或南或北若干分寸識之卽用所識之分寸爲度移向緯綫依南北量之卽本星緯度分

一圖內恆星有古志有而今無者如器府天籥之屬有古志多而今少者如羽林積卒之屬歷指稱防今實測如此然測星時或遇夜气有明暗應俟更加詳驗【內有星不分明仍存聯綫者亦備查補之意】

一恆星有古志無而新增者歷指稱經緯分明不得不爲附益今亦不能悉載止載四等以上大星凡圖內無名並無聯綫者是也間亦有並載小星者如女宿東南二星天乳北星之屬查別圖有作正者並存以備考

一各星悉依圖表惟八魁九星撿晉隋二志及步天歌宋靈臺祕苑位置實當在此歷指以爲不類譯從火鳥名色今寜從舊又南門西星歷指譯入馬尾而以赤道南五十九度在常隱界內之星作南門查五十九度中土所不能見何緣歷代志之亦爲釐正自余卽小有較訂皆據古今歷圖不敢憑臆進退毫末

一古志以列宿分四象所謂東方蒼龍七宿之類蓋昔賢所定先天方位也天行不息毎日必有適當方位之一刻瞬息卽移求其昏時如方位者一嵗止有一夕【次日卽移一度】按堯典日中星鳥以殷仲春是其時矣【朱鳥旣在南蒼龍必在東白虎必在西元武必在北也】昔賢似據此定之今時則星鳥以季春昏中其象設不變而時令浸移故尊其說爲先天方位可也實則東南西北刻刻運旋在某星左卽爲東在某星右卽爲西而主北辰爲言則常見界外眾星皆可謂之南也

一本圖名總圖者以別南北兩分圖也按分圖一以北極爲心一以南極爲心皆以赤道爲邊界在總圖赤道以內諸星與北圖形體無異若赤道以外諸星則宜狹反廣不如南圖之合天象也今另繪周天經緯度二小圖又將南圖尾箕斗相連三宿形模並繪於後以明其意然跨赤道各星在分圖剖開爲二頗煩比擬總圖則聯屬無間蓋二法各有所宜也

一本圖分宮分宿俱依赤道爲主蓋所考者恆星與七政循赤道西行度分以審其中也與時憲七政躔度歷過宮移宿不能皆同蓋七政歷依黃道爲主所考者七政循黃道東行度分故也赤道宮次從赤極【卽本圖中心】出經綫黃道宮次從黃極【距赤極二十三度半彊】出經綫惟二至同一綫二分惟交處同綫本末亦異其餘宮次悉參差非一欲因此知彼須用句股算法並從黃道圖察之

一天左旋【卽西行】日月五星右旋【卽東行】從來歷家定說自晉虞喜覺有嵗差而曆術漸宻然嵗差緣於恆星東行則實自時憲歷指發之足擴前賢之己悟而未備也苐歷家舊說皆雲天無體卽以恆星爲天左旋之體今恆星旣有東行則孰爲主左旋者曰此在恆星天之表非人瞻矚所及歷指名之曰宗動天宋儒雲從太虛空裏觀那天理亦符也

一圖內恆星約三百座總計一千一百五十七星內第一大者十四星第二五十一星第三一百八十四星第四三百九十三星第五二百二十二星第六二百九十三星外又新增無名一百二十六星【大星在羣星中光燦不同晚先見晨後隱語云落落如晨星大抵一二三等星也】

一天度廣逺難以道里數計苐就人目而論如兩星相距一度在圖鱗接者仰視在天相離亦不盈尺古法以月與五星行近恆星七寸以內始名曰犯亦謂同在一度之內故也【此指周天均度言其經度與緯度同理不主分宮分宿中間廣而兩端鋭之度也】

一以上各說止從本圖及中星譜所及者述其大略圖譜之外爲說尙繁不遑縷述

附平度日度會通算法

如先有平度分欲知日度分以日度三百六十五度二十五分爲實以平度三百六十度爲法除之得日度一度○一分四十五秒八十三微零準平度一度凡遇各宮宿之平度分以一○一四五八三乘之卽得日度分如先有日度分欲知平度分以平度三百六十度爲實以日度三百六十五度二十五分爲法除之得平度九十八分五十六秒二十六微零準日度一度凡遇各宮宿之日度分以九八五六二六乘之卽得平度分其理同也【如新法度下之分秒微等遞以六十計卽須先將分秒微等數俱通六爲十次並入度下總乘之】

渾球不可圖於平面故剖爲二以圖之朱子雲天如圓匣赤道是圓匣合縫處是矣圖𨿽有二應作一渾圖觀斯經緯曉然也

中星譜

