

欽定四庫全書

子部六

圜容較義

天文算法類一【推步之屬】提要

【臣】等謹案圜容較義一卷明李之藻撰亦利瑪竇之所授也前有萬曆甲寅之藻自序稱凡厥有形惟圜爲大有形所受惟圜至多渾圜之體難名而平面之形易析試取同周一形以相參考等邊之形必距於不等邊形多邊之形必距於少邊之形最多邊者圜也最等邊者亦圜也析之則分杪不億是知多邊聨之則圭角全無是知等邊不多邊等邊則必不成圓惟多邊等邊故圜容最鉅昔從邢公研窮天體因論圜容拈出一義次爲五界十八題借平面以推立圜設角形以徴渾體云云蓋形有全體視爲一面從其一面例其全體故曰借平面以測立圜面必有界界爲綫爲邊兩綫相支必有角析圜形則各爲角合角形則共成圜故曰設角以徴渾體其書𨿽明圜容之義而各面各體比例之義胥於是見且次第相生於周髀圓出於方方出於矩之義亦多足發明焉乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

圜容較義序

自造物主以大圜天包小圜地而萬形萬象錯落其中親上親下肖呈圜體大則日躔月離軌度所以循環細則防雪花潤澤旉於涓滴人文則有旋中規而坐抱鼓況顱骨目瞳耳竅之渾成物宜則有谷孕實而核含仁曁鳶翔魚泳虵蟠之咸若胎生卵育混沌合其最初葩發苞藏團欒於焉保合俯視漚浮水面仰觀暈合天心風滃乎蘋端湛露擎於荷蓋砂傾活永任分合以成顆鮫泣明珠撒柈桿而競走無情者飛蓬轉石斡運總屬天機有情若鼄网虫窠經營自憑意匠若乃靈心濬發尢多規運成能壁水明堂居中而宣政敎六花八陣周衞而運正奇樂部在懸簫鼓共圜鐘疊奏軺車欲駕輪轅貫樞軸其旋戲塲有蹴鞠彈棊雅事對莆團蓮漏忽然一啑成如珠如霧之談奇謾說恆沙滿三千大千之國土至於火炎鋭上試逺矚而一防圓光水積紆回指寥天而兩縫規合蓋天籟地籟人籟聲聲觸竅皆圜如象官象事象物粒粒浮空有爛所以龜疇蓍防用九之妙無窮羲畫文重圍圜之圖不攺艸翁之三數安樂窩之一丸先天後天此物此志云爾凡厥有形惟圜爲大有形所受惟圜最多夫渾圜之體難明而平面之形易晰試取同周一形以相參考等邊之形必鉅於不等邊形多邊之形必鉅於少邊之形最多邊者圜也最等邊者亦圜也析之則分秒不億是知多邊聨之則圭角全無是知等邊不多邊等邊則必不成圜惟多邊等邊故圜容最鉅若論立圜渾成一面則夫至圜何有周邊周邊尙莫能窺容積奚復可量所以造物主之化成天地也令全覆全載則不得不從其圜而萬物之賦形天地也其成大成小亦莫不鑄形於圜卽細物可推大物卽物物可推不物之物天圜地圜自然必然何復疑乎第儒者不究其所以然而異學顧恣誕於必不然則有設兩小兒之爭以爲車蓋近而盤盂逺滄涼逺而探湯近者不知二曜附麗於乾元將旦午之近逺疇異气行周繞於地域其厚薄以斜直殊觀初暎气故暉散影巨而炎旭應防亭午籠虛則障薄光澄而曝射當烈又有造四大洲之誑以爲日月繞須彌爲晝夜地形較縱廣於由旬者試問須彌何物淩日與月而虧天且縱廣奚稽乃狹與彎之變相積由旬至億千萬則地徑有度金輪豈厚載所容統忉利謂三十三則象緯正圜諸天之棊絫可怪且夫極辧者方圜之體若白黒一二之難欺最精者方圜之度當防渺毫茫之必析沖虛撰模稜而侮聖釋氏騁荒忽以誣民彼曽不識圜形惡足與窺乾象夫寰穹邈矣豈排空馭气可以縱觀乃道理躍如若指掌按圖無難坐得昔從利公研窮天體因論圜容拈出一義次爲五界十八題借平面以推立圜設角形以徵渾體探原循委辧解九連之環舉一該三光映萬川之月測圜者測此者也割圜者割此者也無當於歷歷稽度數之容無當於律律窮絫黍之容存是論也庸謂迂乎譯旬日而成編名曰圜容較義殺靑殺竟被命守澶時戊申十一月也柱史畢公梓之京邸近反人汪孟朴氏因校算指重付剞劂以公同志匪徒廣略異聞實亦闡著實理其於表裏祘術推演防何合而觀之抑亦解詩之頤者也

圜容較義序

欽定四庫全書

圜容較義

明李之藻撰

萬形有全體目視惟一面卽面可以推全體也面從界顯界從綫結總曰邊綫邊綫之最少者爲三邊形多者四邊五邊乃至千萬億邊不可數盡也三邊形等度者其容積固大於三邊形不等度者四邊以上亦然而四邊形容積恆大於三邊形多邊形容積恆大於少邊形恆以周綫相等者驗之邊之多者莫如渾圜之體渾圜者多邊等邊試以周天度剖之則三百六十邊等也又剖度爲分則二萬一千六百邊等也乃至秒忽毫釐不可勝算凡形愈多邊則愈大故造物者天也象天者圜也圜故無不容無不容所以爲天試論其槪

凡兩形外周等則多邊形容積恆大於少邊形容積假如有甲乙丙三角形其邊最少就底綫乙丙兩平分於丁作甲丁綫其甲乙甲丙兩腰等丁乙丁丙又等甲丁丙角甲丁乙角皆等則甲丁綫爲乙丙之垂綫【幾何原本一卷八】次作甲戊丙丁直角形而甲戊與丁丙平行戊丙與甲丁平行視前形增一角者【一卷四又三十六】旣甲

丁丙甲丁乙兩形等而甲丙戊與甲丁乙亦等【一卷三十四】則甲丁丙戊方形與甲乙丙三角形自相等矣以周論之其甲戊戊丙丙丁甲丁四邊皆與乙丁相等甲丙邊爲其綫稍長試引丙戊至已引丁甲至庚皆與甲丙甲丁綫等而作庚丁己丙形與甲乙丙三角形同周則贏一甲庚己戊形故知四邊形與三邊形等周者四邊形容積必大於三邊形

凡同周四直角形其等邊者所容大於不等邊者假有直角形等邊者每邊六共二十四其中積三十六另有直角形不等邊者兩邊數十兩邊數二其周亦二十四與前形等周而其邊不等故中積只二十又設直角形其兩邊各九其兩邊各三亦與前形同周而中積二十七又設一形兩邊各八兩邊各四亦與前同周而中積三十二或設以兩邊爲七以兩邊爲五亦與前同周而中積三十五是知邊度漸相等則容積固漸多也

試作直角長方形令中積三十六

同前形之積然周得三十與前周

二十四者迥異令以此周作四邊等形則中積必大於前形

凡同周四角形其等邊等角者所容大於不等邊等角者設甲乙丙丁不等角形從丙丁各作垂綫又設引甲乙至己作戊丙己丁四角相等形【一卷三十五】與不等角形同底原相等【一卷十九又三十四】甲乙亦同戊己而乙丁

及甲丙綫則贏於己丁戊丙綫是甲乙丙丁之周大於戊丙己丁之周試引丁己至辛與乙丁等引丙戊至庚與甲丙等而作庚丙辛丁形則多一庚戊辛己形因顯四等角形大於不等角形

以上四則見方形大於長形而多邊形更大於少邊形則圜形更大於多邊形此其大略若詳論之則另立五界說及諸形十八論於左

第一界等周形謂兩形之周大小等

第二界有法形謂不拘三邊四邊及多邊但邊邊相

等角角相等卽爲有法其欹邪不就

規矩者爲無法形

第三界求各形心但從心作圜或形內切圜或形外切

圜皆相等者卽系圜與形同心

第四界求形面

謂周綫內所容人目所見乃形之一

面

第五界求形體

如立方立圜三乘四乘諸形乃形之

全體

第一題

凡諸三角形從底綫中分作垂綫與頂齊髙以中分綫及髙綫作矩內直角方形必與三角形所容等

解曰有甲乙丙三角形平分乙丙於丁於庚作垂綫至甲至辛作甲丁己丙及辛庚己丙直角題言直角與三角形等

先論曰甲乙丙三角形平分乙丙於丁作甲丁綫次從甲作戊己綫與乙丙平行又作己丙戊乙二綫成直角形此直角倍大於甲丁丙己形亦倍大於甲乙丙角形【一卷四十一】故甲乙丙三角形與甲丁丙己形等【一卷三十六】

次論曰作甲丁垂綫而第二圖丁非甲乙之平分第三圖甲在方形之外皆從甲作戊己綫引長之與乙丙平行成戊己丙乙方形及甲己丙丁方形而各以丙乙平分於庚作庚辛垂綫視甲丁爲平行亦相等【一卷三十四】其戊己丙乙倍大

於辛庚丙己亦卽倍大於三角形何者以辛庚丙己長方形分三角形底綫半故【一卷三十六】

第二題

凡有法六角等形自中心到其一邊之半徑綫作直角形綫其半徑綫及以形之半周綫舒作直綫爲矩內直角長方形亦與有法形所容等

解曰有甲乙丙丁戊己有法形其心庚自庚至甲乙作直

角綫爲庚辛另作壬癸綫與庚辛

等作癸子與甲乙丙丁綫等卽半

周綫也題言壬癸子丑直角形與

甲乙丙丁戊己形之所容等

論曰自庚到各角皆作直綫皆分

作三角形皆相等【一卷八】其甲乙庚

三角形與甲辛辛庚二綫所作矩

內直角形等【以甲辛分甲乙之半故本篇一題】若

以甲乙丙丁半形之周綫爲癸子

綫以與壬癸綫共作矩內直角形

卽與有法全形等蓋此半邊三个

三角形照甲乙庚形作分中垂綫

其矩綫內直角形俱倍本三角形

故

第三題

凡有法直綫形與直角三邊形並設直角形傍二綫一長一短其短綫與有法形半徑綫等其長綫與有法形周綫等則有法形與三邊形正等

解曰甲乙丙有法形其心丁從丁望甲乙作垂綫又有丁戊己直角形其邊丁戊與法形丁戊有等其戊己綫又與甲乙丙之周綫等題言丁戊己三角之體與甲乙丙全形等

論曰試作丁戊己庚直角形兩平

分於壬辛作直綫與丁戊平行則

丁戊辛壬直角形與甲乙丙形相

等【本篇二題】何者戊辛綫得甲乙丙之

半周而又在丁戊矩內卽與有法

形全體等故也其丁戊己三角形

與丁戊壬辛直角形等則丁戊巳

三角形與甲乙丙全形亦等

第四題

凡圜取半徑綫及半周綫作矩內直角形其體等

解曰有甲乙丙圜其半徑爲丁乙

又有丁乙戊巳直角形兩丁乙等

之半圜綫與戊乙等題言甲乙丙

所容與丁乙戊巳直角形所容等

論曰試以乙戊引長到庚令庚戊

與乙戊等則乙庚與圜周全等次

從丁望庚作直綫旣丁乙庚三角形之地與全圜地相等【在圜書一題】而丁乙戊巳又與丁乙庚三角形等【本篇四又一卷四十注】則丁乙戊巳自與全圜體等

第五題

凡直角三邊形任將一銳角於對邊作一直綫分之其對邊綫之全與近直角之分之比例大於全銳角與所分內銳角之比例

解曰有甲乙丙直角三邊形丙爲直角從甲銳角望所對丙乙邊任作甲丁綫題言丙乙綫與丙丁綫之比例大於乙甲丙角與丁甲丙角之比例

論曰甲丁綫大於甲丙而小於甲乙【一卷十九】若以甲爲心以丁爲界作半規必分甲己綫於乙之內而透甲戊綫於丙之外其甲

乙丁三角形與甲己丁三角形之比例大於甲丁丙三角形與甲丁戊之比例何者一爲甲乙丁大形與甲己丁小形比一爲甲丁丙小形與甲丁戊大形比也則更之乙甲丁形與丁甲丙形之比例大於己甲丁形與丁甲戊形之比例【五卷二十七】合之則乙甲丙形與丁甲丙形卽是乙丁綫與丁丙綫之比例【形之比例與底綫之比例相等在六卷】固大於甲己戊形與甲丁戊形之比例其甲己戊圜分與甲丁戊圜分之比例原若己甲戊角與丁甲戊角之比例【六卷三十三系】則乙丙綫與丁丙綫之比例大於乙甲丙角與丁甲丙角之比例也

第六題

凡直綫有法形數端但周相等者多邊形必大於少邊形

解曰設直綫有法形二爲甲乙丙爲丁戊己其圜周等

而甲乙丙形之邊多於丁

戊己【不拘四邊六邊𨿽十邊與十一二邊皆同

此論】題言甲乙丙之體大於

丁戊己之體

論曰試於兩形外各作一圜而從心望一邊作庚壬作辛癸兩垂綫平分乙丙於壬分戊己於癸【三卷三】其甲乙丙形多邊者與丁戊己形少邊者外周旣等而以乙丙求周六而徧以戊己求周四而徧則乙丙邊固小於戊己邊而乙壬半綫亦小於戊癸半邊矣玆截癸子與壬乙等而作辛子綫又作辛戊辛己及庚丙庚乙諸綫次第論之其己丁戊圜內各切綫等卽勻分各邊俱等而全形邊所倍於戊己一邊數與全圜切分所倍於戊己切分地亦等則甲乙丙內形全邊所倍於乙丙一邊與其全圜切分所倍於乙丙切分不俱等乎其戊己圜切分與戊丁己全圜之切分若戊辛己角之與全形四直角【六卷三十三題之系】則以平理推之移戊己邊於甲乙丙全邊亦若戊辛己角之於四直角也而甲乙丙內形周與乙

丙一邊猶甲乙丙諸切圜與乙丙界之一切圜亦猶四直角之與庚乙丙角也【六卷三十三之二系】則又以平理推戊己與乙丙卽戊癸與乙壬而乙壬卽是癸子又以平理推而戊辛己角與乙庚丙角亦若戊辛癸之與乙庚壬也【五卷十五】夫戊癸與癸子之比例原大於戊辛癸角與子辛癸角之比例【本篇五】則戊辛癸與乙庚壬之比例大於癸辛戊與癸辛子之比例【五卷十三】而癸辛子角大於壬庚乙角【五卷十】其辛癸子與庚壬乙皆系直角而辛子癸角明小於庚乙壬角【一卷三十二】令移壬乙庚角於癸子上而作癸子醜角則其綫必透癸辛到丑其庚壬乙三角形之壬與乙兩角等於丑癸子三角形之癸子兩角而乙壬邊亦等於子癸邊則丑癸綫亦等於庚壬綫而庚壬實贏於辛癸【一卷二十六】令取庚壬綫及甲乙丙半周綫作矩內直角形必大於辛癸綫及丁戊己半周綫所作矩內

直角形也【本篇二】然則多邊直綫形之所容豈不大於等周少邊直綫形之所容乎

第七題

有三角形其邊不等於一邊之上另作兩邊等三角形與先形等周

解曰有甲乙丙三角形其甲乙大於丙乙兩邊不等欲於甲丙上另作三角形與甲乙丙周等兩邊又等其法作丁戊綫與甲乙乙丙合綫等兩平分於己甲乙乙丙兩邊並旣大於甲丙邊【一卷十】則丁己己戊兩邊並亦大於甲丙而丁己己戊甲丙可作三角形矣【一卷三十二】以作甲庚丙得所求蓋庚甲庚丙自相等而甲丙同邊則二形之周等而甲

庚丙與甲乙丙爲兩邊等之三角形【此庚防必在甲乙綫外若在甲乙邊上過辛則辛丙綫小於辛乙乙丙合綫卽不得同周】

第八題

有三角形二等周等底其一兩邊等其一兩邊不等其等邊所容必多於不等邊所容

解曰有甲乙丙形其甲乙邊大於乙

丙令於甲丙上更作甲丁丙三角形

與甲乙丙等周【本篇上】而丁甲丁丙兩

腰等亦與甲乙乙丙合綫等題言甲丁丙角形大於甲乙丙

論曰試引甲丁至戊令丁戊與丁甲等亦與丁丙等又作丁乙乙戊綫夫甲乙乙戊合綫旣大於甲戊卽大於甲丁丁丙合綫亦大於甲乙乙丙合綫此兩率者令減一甲乙則乙戊大於乙丙而丁戊乙三角形之丁戊丁乙兩邊與丁丙乙三角形之丁丙丁乙兩邊等其乙戊底大於乙丙底則戊丁乙角大於丙丁乙角而戊丁乙角逾戊丁丙角之半【一卷三十二】令別作戊丁己角與丁甲丙角等則丁己綫在丁乙之上而與甲丙平行【一卷廿八】又令引長丁己與甲乙相遇而作己丙綫聨之其甲丁丙甲己丙旣在兩平行之內又同底是三角形相等也【六卷

一】因顯甲己丙大於甲乙丙而甲丁

丙兩邊等三角形必大於等周之甲

乙丙矣【問戊丁乙角何以逾戊丁丙角之半曰丁甲丙與丁丙甲】

【兩角等而戊丁丙爲其外角凡外角必兼兩內角故也】

第九題

相似直角三邊形並對直角之兩綫爲一直綫以作直角方形又以兩相當之直綫四並二直綫各作直角方形其容等

解曰有甲乙丙及丁戊己三角形二相似其乙戊兩角爲直角而甲與丁丙與己角各相等甲丙與丁己相當甲乙與丁戊相當題言並甲丙丁己爲一直綫於上作直角方形與並甲乙丁戊作直綫及並乙丙戊己作直綫各於其上作直角方形兩並

等

論曰引長丁戊至庚令戊庚與甲乙同度次從庚作綫與戊己平行又引丁己長之令相遇於辛從己作己壬綫與戊庚平行【一卷二十九】則巳壬辛之角形與丁戊巳相似而丁戊巳與甲乙丙相似矣【一卷三十二】何者巳壬辛角與庚角等庚角與丁戊巳角等己角又與乙角等而辛角與丁巳戊角及丙角俱等壬巳辛角與甲角亦等【一卷三十四】又巳壬邊與戊庚相等則亦與甲乙相等而壬辛與乙丙巳辛與甲丙俱相等【一卷二十六】故丁辛綫兼丁巳甲丙之度丁庚綫兼丁戊甲乙之度而庚辛亦兼戊巳乙丙之度庚壬卽戊巳也【一卷三十四】然則丁辛上直角方形與丁庚及庚

辛上兩直角方形並自相等矣

第十題

有三角形二其底不等而腰等求於兩底上另作相似三角形二而等周其兩腰各自相等

解曰甲乙丙丁不等兩底上有甲戊乙及丙己丁三角形二其戊甲戊乙腰與巳丙巳丁腰俱相等若甲乙大於丙丁者則戊角大於己角【一卷二十五】而兩三角形不相似求於兩底上各作三角形相似而兩腰各相等其周亦等

法曰作庚辛綫與甲戊戊乙丙己己丁四

綫等而分之於壬令庚壬與壬辛之比例若甲乙與丙丁【六卷十】甲乙旣大於丙丁則庚壬亦大於壬辛而平分庚壬於癸平分壬辛於子庚壬與壬辛旣若甲乙與丙丁則合之而庚辛之視壬辛若甲乙丙丁並之視丙丁矣【五卷一】夫庚辛並旣大於甲乙丙丁並【兩邊必大於一邊在一卷二十】則壬辛大於丙丁而庚壬大於甲乙也【五卷十四】甲乙庚癸癸壬三綫每二綫必大於一綫而丙丁壬子子辛亦然令於甲乙上用庚癸癸壬綫作甲醜乙三角形爲兩腰等而其周在甲戊乙形之外【以戊】

【甲戊乙得庚辛之半而庚壬之度過之故】於丙丁上用壬子子辛綫作丙寅丁三角形亦兩腰等而其周在丙己丁之內【己丙己丁亦得庚壬之半而壬辛之度不及故俱一卷二十二】

論曰並甲戊戊乙丙己己丁四綫之度旣與並甲醜醜乙丙己己丁四綫之度相等則甲丑乙丙寅丁兩形自與甲戊乙丙己丁兩形同周而其兩腰亦自相同至於兩形相似何也甲乙與丙丁若庚壬與壬辛而減半之庚壬與壬子【五卷十五】又若丑甲與寅丙丑乙與寅丁也則更之而甲乙與甲丑若丙丁與丙寅而甲丑與丑乙若丙寅與寅丁是兩形爲同邊之比例自相似【六卷五】第十一題

有大小兩底令作相似平腰三角形相並其所容必大於不相似之兩三角形相並其底同其周同又四腰俱同而不相似形並必小於相似形並

解曰甲丙丙戊兩底上設有甲乙丙及丙丁戊兩三角形而甲乙乙丙丙丁丁戊四綫俱等令於兩底上依前

題別作甲己丙及丙庚戊兩形相

似而與前兩三角形相並者等周

題言甲己丙丙庚戊並大於甲乙

丙丙丁戊並

論曰將甲丙丙戊作一直綫而甲

丙底大於丙戊底乃從已過乙作

己壬綫兩分甲丙於壬又從丁過庚作丁辛綫兩分丙戊於辛其甲己乙三角形之甲己己乙兩邊與乙己丙三角形之己丙己乙兩邊等而甲乙乙丙兩底又等則甲己乙角與丙己乙角亦等【一卷八】又甲巳壬三角形之甲巳巳壬兩邊與丙巳壬三角形之丙巳巳壬兩邊等則甲巳壬角與丙巳壬角等而甲壬壬丙之兩底亦等【一卷四】壬之左右皆直角因顯丙辛辛戊亦等而辛之左右角亦直角矣次引丁辛至癸令辛癸與丁辛同度而從癸過丙作癸丑直綫則丁丙辛三角形之丁辛辛丙兩邊與辛癸丙三角形之辛癸辛丙兩邊等而辛之上下角亦等爲直角丁丙丙癸兩底等而丁丙辛角與癸丙辛角俱等【一卷四】丁丙辛角旣大於庚丙辛角而庚丙辛角相似與巳丙壬角卽相等【一卷五】而丁丙辛卽癸丙辛總大於巳丙壬其癸丙辛角等於對角之醜丙壬【一卷十五】是醜丙壬亦大於巳丙壬而引癸丑綫當在於丙巳之外也若夫癸丙丙乙二綫涵癸丙乙角向壬試作癸乙綫以分壬丙於子而並乙丙丙癸二綫必大於癸乙綫【一卷二十】則巳丙丙庚並亦大於乙癸綫何也此四形者兩

兩相並爲等周則甲乙乙丙丙丁

丁戊四綫並與甲巳巳丙丙庚庚

戊四綫並原相等而減半之乙丙

丙丁卽乙丙丙癸與巳丙丙庚亦

相等故也並巳丙丙庚二綫爲一

直綫就其上作直角方形必大於

乙癸綫上之直角方形夫己丙丙庚並之直角方形與己壬庚辛並之直角方形及壬丙丙辛上之直角方形並相等【九題】而癸乙上之直角方形與乙壬並辛丁【卽辛癸】上直角方形及壬子子辛上直角方形並又自相等【九題從子上分兩對角其角等而壬與辛俱爲直角相似之形令移置辛癸與乙壬之下移置壬辛爲癸垂綫則乙壬辛癸爲股壬辛爲句乙癸爲矣】此己壬庚辛綫並之直角方形及壬丙丙辛上之直角方形並明大於乙壬丁辛並之直角方形及壬子子辛上之直角方形並也此兩率者每減一壬辛上直角方形則巳壬庚辛共綫上之直角方形大於乙壬丁辛共綫上直角方形矣而己壬庚辛兩綫

並大於乙壬丁辛兩綫並矣此兩率

者令一減乙壬一減庚辛則己乙豈

不大於丁庚乎壬丙原大於丙辛【以甲

丙原大於丙戊故】則己乙與壬丙矩內直角

形大於丁庚與辛丙矩內直角形而

乙己丙三角形爲己乙壬丙矩內直角形之半何者令從壬丙作垂綫與乙己平行而以乙己爲底就作直角形此謂己乙壬丙矩內直角形其中積倍於己乙丙三角形反之則己乙丙角形爲己乙壬丙矩形之半其丁庚丙三角形亦然乃丁庚及辛丙矩內直角形之半也則己乙丙三角形大於丁庚丙三角形而甲己丙乙甲形爲丙乙己三角之倍者亦大於丙庚戊丙形爲丁庚丙三角之倍者矣此兩率者又每加甲乙丙與丙庚戊之三角形則甲己丙及丙庚戊之兩三角形並豈不大於甲乙丙及丙丁戊之兩三角形並哉

第十二題

同周形其邊數相等而等角等邊者大於不等角等邊者

先解曰有甲乙丙丁戊己多邊形與他形同周同角者較必邊邊相等乃爲最大之形

論曰若謂不然先設甲乙乙丙不等邊如第一圖又作甲丙綫於上作等邊三角爲甲庚丙形與甲乙丙等周【本篇七】則甲庚丙丁戊己形亦與甲乙丙丁戊己形等周而甲庚丙三角形必大於甲乙丙三角形【本篇八】令每加丙丁戊己角形則甲庚丙丁戊己形亦大於甲乙丙丁戊己形故知不等邊者不爲最大其他如丙丁邊之類或不等者亦如此推

次解曰又設甲乙丙丁戊己等邊形與他形同周同邊者較必角角相等乃爲最大之形

論曰依上論各邊俱等則甲乙丙丙丁戊爲等邊三角形【邊角俱等】而甲乙乙丙與丙丁丁戊相等若謂不然而乙角可大於丁角則甲丙綫必大於丙戊綫【一卷二十四】試於甲丙丙戊兩底上別作三角形爲甲庚丙爲丙辛戊如第十題相似形令與甲乙丙丙丁戊並者等周則甲庚丙並丙辛戊者大於甲乙丙並丙丁戊【本篇十一】而每加丙戊己角形則甲庚丙辛戊己必大於甲乙丙丁戊己也何得以等周等邊而不等角者爲最大乎

第十三題

凡同周形惟圜形者大於眾直綫形有法者

解曰有甲乙丙圜形又有丁戊己多邊有法形其周等

題言甲乙丙大於丁戊己

論曰庚爲甲乙丙之心辛爲丁戊己之心甲乙丙外另作壬乙丙癸多邊形與丁戊己相似【四卷十六注】而從壬癸切圜於甲者作半徑綫於庚則庚甲爲壬癸垂綫而分壬癸之半【三卷十八】又從辛作子丑垂綫則辛丁亦分子丑之半【三卷三設於兩多邊形外作切形圜而以壬癸子丑爲切圜綫向心作垂綫則垂綫必分切綫之中央故說在四卷十二】兩形相似其壬全角與子全角等則半之而甲壬庚角與丁子辛角亦等壬甲庚直角與子丁辛直角亦等【一卷三十二】然乙壬癸丙之周大於圜周而圜周與丁戊己形相同則是乙壬癸丙

周原大於丁戊己周矣夫兩形相似而壬癸邊大於子丑邊則半之而壬甲亦大於子丁又壬甲與甲庚若子丁與丁辛之比例【六卷四】而壬甲大於子丁則甲庚亦大於丁辛【五卷十四】是故取甲庚綫與半圜周綫以作矩內直角形其與圜地等也大於取丁辛綫與丁戊己半周綫以作矩內直角形其與形地等也【本篇四】系曰推此見圜形大於各等周直綫形【第五題證有法形同周者多邊爲大又十二題證等周及邊數之等者有法爲大又本題證等周之有法形惟圜爲大則圜爲凡形等周者之最大】

第十四題

銳觚全形所容與銳頂至邊垂綫及三分底之一矩內直角立形等

解曰有觚形不拘幾面如甲乙丙丁戊底其頂己又有寅庚直角立方形者其底庚辛壬癸得甲乙丙丁戊底三之一其髙庚子與觚等髙題言此寅庚形與觚形所容等

論曰從立形底諸角與相對一角如子角者皆作綫以成庚辛壬癸子觚形此

形與寅庚形同底同髙又同己甲鋭觚之髙旣己甲形兼庚辛壬癸子觚之三【十二卷六注言兩觚形同髙者其所容之比例如其底底等亦等底倍亦倍】寅庚全形亦兼庚辛壬癸子觚之三【以同防同髙故在十二卷七系】則寅庚全方與己甲觚等

第十五題

平面不拘幾邊其全體可容渾圜切形者設直角立形其底得本形三之一其髙得圜半徑卽相等【可容渾圜形者必圜形與諸面相切若長廣不切諸面者不在此論】

解曰有甲乙丙丁形內含戊己庚辛圜其心壬而外綫甲乙切圜於戊【十一卷三題】試從戊壬割圜之半作戊己庚辛圜【圜形書一卷一題】從壬心望各切圜之防作壬戊爲甲乙垂綫【三卷十八】壬己爲乙丙垂綫壬庚爲丙丁垂綫壬辛爲甲丁垂綫別一直角立方形午子其底子丑寅癸得甲乙丙丁體三之一而其髙辰子與圜半徑等題言此直角立方形與甲乙丙丁全體等

論曰從壬心與甲乙丙丁各角作直綫卽分其體爲數觚形其面卽爲觚底而皆以壬心爲觚銳頂此各觚皆以其三分底之一及至銳髙之數爲直角立方形皆與觚所容等【本篇十四】又並爲一形卽與甲乙丙丁體等亦與午子等以午子底正得甲乙全形三之一而其髙合圜半徑也

第十六題

圜半徑及圜面三之一作直角立方形以較圜之所容等解曰有甲乙丙渾圜其心爲丁又有直角立形之戊在甲丁徑及甲乙丁渾圜三之一矩內題言戊形所容與甲乙丙渾圜等

論曰若言不等謂戊大於渾圜形其較有己者合以丁爲心外作庚辛壬渾圜大於甲乙丙而勿令大於戊第令或等或小以驗之而於庚辛壬內試作有法形勿切甲乙丙圜【十二卷十七】自丁心至形邊各作垂綫則垂綫必長於甲丁又自丁心至形各角作直綫以分此形爲幾觚其庚辛壬法形諸直綫爲觚底而垂

綫至丁心爲觚銳頂試取各觚底三之一及丁垂綫之髙以作直角立形與觚等【本篇十四】則並爲大直角立形亦與庚辛壬內之法形等【本篇十五】如雲以甲丁爲髙而以各觚底三之一爲直角立形並爲大形則必小於前形因顯庚辛壬三之一大於甲乙丙三之一而戊形甲丁徑及甲乙丙圜三之一內小於庚辛壬體而謂庚辛壬不大於戊形則向庚辛壬之內形尙大於戊形也又論曰戊形小於甲乙丙渾圜體者其較爲己試從丁心再作癸子丑圜小於甲乙丙而勿令小於戊或大或等者以驗之於甲乙丙圜內作有法形不令切癸子丑【十二卷十七】而從丁至甲乙丙各面爲垂綫此垂綫大於丁癸之半徑又從丁向法形諸角作直綫以分此形爲數觚以形之各面爲觚底丁心爲觚銳頂而取觚底三之一及底至丁之垂綫以作直角立形與觚等若使以甲丁爲髙而以各觚三之一爲底以作直角立形則其形必髙於前形旣甲乙丙圜之面大於其內形之面則圜面三之一大於內形面三之一而直角立方形在甲丁髙及甲乙丁面三之一固卽戊體矣愈大於甲乙丁之內形矣而云癸子丑圜或等或大於戊豈癸子丑圜大於甲乙丙圜而分大於全與則戊體不小於甲乙丙矣從後論不可爲小從前論不可爲大故曰等也

第十七題

圜形與平面他形之容圜者其周同其容積圜爲大

解曰有甲圜其心甲其半徑甲乙

又丙形與甲等周其周內可作諸

切邊圜形而從心至邊爲丙丁題

言甲圜大於丙形

論曰甲圜外試作與丙相似形【十二卷】而從甲心至各邊切處作半徑垂綫皆等【本篇十五有解】其一爲甲乙甲圜外形大於甲圜其周面亦大於丙面而甲乙垂綫亦大於丁丙垂綫以甲半徑爲髙乃以三分圜體之一作直角立方形卽與甲圜形等【本篇十六】以丙丁綫爲髙而以三分丙形之一作直角立方形亦與丙形等而甲之立方固大於丙之立方【本篇十五】則甲圜與丙形𨿽同周而甲圜所容爲大矣

第十八題

凡渾圜形與圜外圜角形等周者渾圜形必大於圜角形

解曰有甲乙丙丁圜外作戊己庚辛等法形率以四數

相偶若八面十二面十六面二十面

及二十四二十八之類等邊等角近

於圜形者又作戊壬過心綫爲樞以

轉甲乙丙圜及戊己庚辛法形使平

面旋爲立圜之體則其形爲圜外圜

角之形而角與邊周遭皆等【圜書一卷廿二

廿七】又有渾圜形寅與圜角形等周題

言寅圜大於圜角形

論曰圜角外形旣大於內之甲乙丙圜形則寅圜亦大於甲乙丙圜寅圜之半徑亦大於甲乙丙圜之半徑也夫渾圜中剖是爲過心最大之圜此過心大圜之面恆得渾體四分之一【圜書一卷三十一題】令倍寅徑以作卯辰徑其圜面四倍大於寅之圜面【此專以圜而相較也卯辰徑旣倍寅徑則卯辰圜�四倍於寅圜以圜與圜爲徑與徑再加之比例故也在六卷附一增題】則卯辰圜與寅渾圜等【此卯辰圜爲欲見角故畫作扁圜實正圜也】次作未申圜與卯辰等作未面申圜角形而取寅半徑爲酉戌之髙又於卯辰上亦作卯巳辰圜角形而取甲乙丙圜半徑爲己午之髙兩圜體等而未酉申圜角形髙於卯巳辰圜角形則亦大於卯巳辰圜角形【圜角形同底之比例若其髙之比例在十二卷十四題】夫割寅

渾圜之中半以爲底【卽過心大圜也】而以其

半徑之髙爲圜角形恆得寅渾圜四

分之一【此旋所成尖頂半圜形非只論其一面也在圜書一卷

三十二】則是一寅圜恆兼四圜角之形

而未申圜原四倍大於寅圜則未酉

申圜角形固與寅之渾圜形等矣【圜角

形同髙之比例若其防之比例故也在十二卷十一題】其卯巳

辰圜角形底原等戊己庚形之面【戊己庚之面與寅圜之面等故】而巳午之髙亦等於甲圜半徑卽戊己庚辛角形自與卯巳辰圜角形等【圜書一卷二十九題論凡圜外有圜角形如甲乙丙外有戊己庚形者以圜體過心大圜爲底而以圜半徑爲髙旋作圜角形卽與圜外諸圜角等】卯巳辰圜角形旣小於未酉申圜角形而戊己庚辛壬癸子醜形寧大於同周之寅乎

圜容較義

