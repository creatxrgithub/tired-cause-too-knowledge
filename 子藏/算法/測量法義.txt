

欽定四庫全書

子部六

測量法義

天文算法類一【推之屬】

測量異同

天文算法類一【推步之屬】

勾股義

天文算法類一【推步之屬】提要

【臣】等謹案測量法義一卷測量異同一卷勾股義一卷明徐光啟撰首卷演利瑪竇所譯以明勾股測量之義首造器器卽周髀所謂矩也次論景景有倒正卽周髀所謂仰矩覆矩臥矩也次設問十五題以明測望髙深廣逺之法卽周髀所謂知髙知逺知深也次捲取古法九章勾股測量與新法相較證其異同所以明古之測量法𨿽具而義則隠也然測量僅勾股之一端故於三卷則專言勾股之義焉序引周髀者所以明立法之所自來而西術之本於此者亦隠然可見其言李冶廣勾股法爲測圓海鏡已不知作書之意又謂欲說其義而未遑則是未解立天元一法而謬爲是飾說也古立天元一法卽西洋借根方法是時西人之來亦有年矣而於冶之書猶不得其解可以斷借方法必出於其後也三卷之次第大略如此而其意則皆以明幾何原本之用蓋古法鮮有言其義者卽有之皆隨題講解歐邏巴之學其先有歐幾里得者按三角方圓推明各類之理作書十三卷名曰幾何原本【按後利瑪竇之師丁氏續爲二卷共十五卷】自是之後凡學算者必先熟習其書如釋某法之義遇有與幾何原本相同者第注曰見幾何原本某卷某節不復更舉其言惟幾何原本所不能及者始解之此西學之條約也光啟旣與利瑪竇譯得幾何原本前六卷並欲用是書者依其條約故作此以設例焉其測量法義序云法而系之義也自嵗丁未始也曷待乎於時幾何原本之六卷始卒業矣至是而傳其義也可以知著書之意矣乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

題測量法義

西泰子之譯測量諸法也十年矣法而系之義也自嵗丁未始也曷待乎於時幾何原本之六卷始卒業矣至是而後能傳其義也是法也與周髀九章之句股測望異乎不異也不異何貴焉亦貴其義也劉徽沈存中之流皆嘗言測望矣能說一表不能說重表也言大小句股能相求者以小股大句小句大股兩容積等不言何以必等能相求也猶之乎丁未以前之西泰子也曷故乎無以爲之借也無以爲之借豈惟諸君子不能言之卽首商髙亦不得而言之也周髀不言借乎非借也借之中又有借焉不盡說幾何原本不止也原本之能爲用如是乎未盡也是鼷之於河而蠡之於海也曷取是焉先之數易見也小數易解也廣其術而以之治水治田之爲利鉅爲務急也故先之嗣而有述者焉作者焉用之乎百千萬端夫猶是飲於河而勺於海也未盡也是原本之爲義也

欽定四庫全書

測量法義

明徐光啟撰

最目

先造器

次論景

本題十五首

附三數算法

造器

測量者以測望知山嶽樓臺之髙並谷之深土田道裏之逺近也其法先造一測望之器名曰矩度造矩度法用堅木版或銅版作甲乙丙丁直角方形以甲

角爲矩極作甲丙對角綫次

依乙丙丙丁兩邊各作相近

兩平行綫次以乙丙丙丁兩

邊各任若干平分之從甲向

各分各作虛直綫而兩邊之各外兩平行綫間則作實綫如上圖卽外兩綫間爲宗矩極之十二平分度也其各內兩平行綫間則於三六九度亦作實綫以便別識若以十二度更細分之或每度分三分五分六分十二視矩大小作分分愈細卽法愈詳密矣次於甲乙邊上作兩耳相等耳各有通光竅通光者或取日光相射或取目光透照也或植兩小表代耳亦可其耳竅表末須與甲乙平行末從甲置一綫綫末垂一權其綫稍長於甲丙對角綫用時任其垂下審定度分【旣設表度十二下方悉依此論若有成器欲驗已如式否亦同上法其用法如下方諸題】

論景

法中俱用直景倒景布算故先正解二景之義次解其轉合於矩度以資後論

直景者直立之表及山嶽樓臺樹木諸景之在平地者也若於向日墻上橫立一表表景在墻則爲倒景

如上圖作甲乙丙丁直角方形

於乙丙丁丙各從丙任引長之

令丁丙爲地平面或爲地平平

行面其乙丙亦向日作面與地

平面爲直角卽甲丁爲丁丙平

面上直立之表而甲乙爲乙丙平面上橫立之表也次以甲爲心丙爲界作戊巳丙圜次引甲乙甲丁綫各至圜界夫地球比日天旣止一【說見天地儀解】卽甲爲地心丁丙面在地心之下而戊巳丙圜爲隨地平上日輪之天頂圜矣卽戊乙亦可當地平綫而巳丁綫爲正過頂圜矣則丁丙面離地平綫者甲丁表之度而乙丙面離過頂圜綫者甲乙表之度也故日輪在庚其光必過地心甲截丁丙面於辛而遇乙丙之引長面於壬則甲丁表在丁丙面上之丁辛景爲直景而甲乙表在乙丙面上之乙壬景爲倒景若日輪在癸則丁丑爲直景而乙子爲倒景若日輪在寅則丁丙爲直景而乙丙爲倒景是甲乙丙丁直角方形之內隨日所至其直景恆在丁丙邊倒景恆在乙丙邊也

凡測量十二景得一卽可推算

但須備曉二景之理何者有直

景過丁丙邊之外有倒景過乙

丙邊之外如上圖者則直景過

丁丙邊如丁丑當用倒景代之

倒景過乙丙邊如乙壬當用直景代之也若日光至丙卽直倒景等可任意用之因兩景各與本表等故欲知目前日景所至在丙耶在丁丙乙丙之內耶又有一法如日輪離地平四十五度卽景當在丙日在四十五度以上卽景在丁丙之內日在四十五度以下卽景在乙丙之內

論曰戊甲巳巳甲乙乙甲丁丁甲戊旣四皆直角卽等而對直角之各圜界亦等【三卷廿六】是每分爲四分圜之一也而戊巳亦四分圜之一也又甲丙對角綫分乙甲丁角爲兩平分【一卷三十四注】卽丁甲丙丙甲乙兩角等戊甲寅寅甲巳兩交角亦等【一卷十五】而戊寅寅巳兩圜界亦等夫戊巳圜界旣九十度卽戊寅必四十五度則日在寅景必在丙日在寅之下倒景必在乙丙之內日在寅之上直景必在丁丙之內【凡云某卷某題者皆引幾何原本爲證下同】

今從上論解二景之轉合於矩度者如日輪髙四十五度而其光過甲乙卽矩度上權綫在丙日在四十

五度以上卽權綫在乙丙邊

之內日在四十五度以下卽

權綫在丁丙邊之內故矩度

上之乙丙邊爲直景而丁丙

爲倒景

論曰前圜之甲戊巳分圜形旣四分之一試兩平分之於庚卽日在庚爲四十五度在辛爲四十五度以上在壬爲四十五度以下設於辛庚壬各出日光下射爲辛甲乙庚甲乙壬甲乙三景綫同過甲心而以矩度承之其甲爲地心而甲乙邊與日景相直次以巳甲綫引長之至地心下爲丙而甲丙爲矩度之權綫夫戊庚庚巳圜界旣等卽戊甲庚庚甲巳兩角亦等【三卷廿七】戊甲巳旣直角卽戊甲庚庚甲巳皆半直角【一卷十五】而矩度上之乙甲丙角在庚甲乙景綫及甲丙權綫內者亦半直角凡直角方形之對角綫必分兩直角爲兩平分卽甲丙爲依庚甲乙景綫之甲乙丙丁直角方形之對角綫【一卷三十四注】則日在庚爲四十五度權綫必在丙又巳甲辛角小於巳甲庚半直角卽辛甲乙景綫及甲丙權綫內之乙甲癸交角亦小於半直角【一卷十五】凡直角方形之對角綫必分兩直角爲兩平分【一卷三十四注】則於依辛甲乙景綫之甲乙丙丁直角方形上若作一甲丙對角綫其權綫必不至丙必在乙丙之內而分乙丙邊於癸是日在四十五度之

上其權綫必在乙丙邊之內

也又巳甲壬角大於巳甲庚半

直角卽壬甲乙景綫及甲丙權

綫內之乙甲癸交角亦大於半

直角【一卷十五】凡直角方形之對角

綫必分兩直角爲兩平分【一卷三十四注】則於依壬甲乙景綫之甲乙丙丁直角方形上若作一甲丙對角綫其權綫必過丙必在丁丙之內而分丁丙邊於癸是日在四十五度之下其權綫必在丁丙邊之內也故矩度之內其傍通光耳之分度邊爲直景而對通光耳之分度邊爲倒景

本題十五首

第一題

日輪髙四十五度直景倒景皆與表等在四十五度以上則直景小於表而倒景大於表在四十五度以下則直景大於表而倒景小於表

依矩度卽可明此題之義蓋上已論日輪在四十五度權綫必在丙卽顯乙丙直景丁丙倒景皆與甲乙甲丁兩表等何者直角方形之各邊俱等故也若日在四十五度以上權綫必在乙丙分度邊上而倒景當在丁丙之引出邊上是直景小於倒景而倒景大於甲丁表若日在四十五度以下權綫必在丁丙分

度邊上而直景當在乙丙之引出邊上是倒景小於直景而直景大於甲乙表

第二題

表隨日所至皆爲直景與倒景連比例之中率

先設日輪在四十五度而權綫在丙題言甲乙或甲丁表皆爲乙丙直景與丁

丙倒景連比例之中率

論曰甲乙丙丁直角方形之四邊旣等卽乙丙直景與甲乙或甲丁表之比例若表與丁丙倒景何者三綫等卽爲兩相同之比例故

次設日輪在四十五度以上權綫

在乙丙直景邊內分乙丙於戊而

倒景在丁丙之引出邊上遇權綫於已題言甲乙或甲丁表爲乙戊直景與丁巳倒景連比例之中率論曰乙與丁兩直角等而乙甲戊與已相對之兩內角亦等【一卷廿八】卽甲乙戊巳丁甲爲等角形【六卷四】則乙戊直景與甲乙或甲丁表之比例若表與丁巳倒景是甲乙或甲丁表爲兩景之中率【六卷八之系】

後設日輪在四十五度以下權綫

在丁丙倒景邊內分丁丙於戊而

直景在乙丙之引出邊上與權綫遇於已題言甲乙或甲丁表爲丁戊倒景與乙巳直景連比例之中率論曰丁與乙兩直角等而丁甲戊與巳甲戊丁與乙甲巳各相對之兩內角各等【一卷廿八】卽甲丁戊甲乙巳爲等角形【六卷四】則丁戊倒景與甲乙或甲丁表之比例若表與乙巳直景是甲乙或甲丁表爲兩景之中率【六卷八之系】

注曰直景表倒景三綫旣爲連比例卽直景倒景兩綫矩內直角形與表上直角方形等【六卷十七】故表度十二則其羃爲一百四十四若以爲實以所設景數爲法除之卽得所求景數假如權綫所至在倒景之三度卽以三爲法除其實一百四十四得四十八度爲直景又如權綫所至在所設景之五度三分度之二卽所求景爲二十五度十七分度之七何者以五度三分度之二爲法除其實一百四十四卽得二十五度十七分度之七是二景互變相代法【畸分除法見後附】

第三題

物之髙立於地平以直角其景與物之比例若直景與表亦若表與倒景

解曰物之髙以直角立於地平如巳庚其景在地平上爲庚辛題言直景與表之比例若庚辛與巳庚又言表與倒景之比例若庚辛與巳庚【凡言地平者皆依直綫取平若不平者煩先準平然後測量後仿此】

先論權綫在丙者曰權綫恆與物之髙爲平行綫何者兩綫下至庚辛皆爲直角故【一卷廿八】卽辛甲丙角與巳角等【一卷廿九】而乙與

庚兩直角又等則甲乙丙巳庚辛爲等角形【一卷廿二】是乙丙直景與甲乙表之比例若庚辛景與巳庚髙【六卷四】

二論曰若權綫在乙丙直景邊內而分乙丙於戊依前論顯乙甲戊角與巳角等【一卷廿九】乙角與庚角等則甲乙戊巳庚辛爲等角形【一卷三十二】是乙戊直景與甲乙表之比例若庚辛景與巳庚髙【六卷四】

三論第一圖之倒景曰權綫在丙其巳角丁丙甲角各與乙甲丙角等【一卷廿九】卽自相等丁角與庚角又等則甲丁丙與巳庚辛亦等角形【一卷三十二】是甲丁表與丁丙倒景之比例若庚辛景與巳庚髙【六卷四】

後論曰若權綫在丁丙倒景邊內而分丁丙於戊依前論顯乙甲戊角與巳角等【一卷廿九】卽丁戊甲角與巳角亦等【一卷廿八】丁角與庚角又等則丁戊甲巳庚辛爲等角形【一卷三十二】是甲丁表與丁戊倒景之比例若庚辛景與巳庚髙【六卷四】注曰前旣論【本篇第一題】日輪在四十五度直景倒景皆與表等在四十五度以上直景小於表在四十五度以下表大於倒景卽顯日輪在四十五度各物在地平之景與其物之髙等在四十五度以上卽景小於

物在四十五度以下卽景大於物如上三圖可見第四題

冇物之景測物之髙

法曰如前圖以矩度向日甲耳在前取日光透耳兩竅以權綫與矩度平直相切任其垂下細審所值何度何分若在十二度之中對角綫上則景與物必正相等【本篇三題注】故量其景長卽得其物髙若權綫在直景邊卽景小於物【本篇三題注】則直景與表之比例若物之景與其髙用三數法以直景上所值度分爲第一數以全表度十二爲第二數以物景之度爲第三數算之卽所得數爲其物髙【三數算法見後附】

注曰欲測巳庚之髙以矩度承日審權綫如在直景乙戊得八度正庚辛景三十步卽以表度十二庚辛三十步相乘得三百六十爲實以乙戊八度爲法除之得四十五卽巳庚之髙四十五步

若權綫在倒景邊卽景大於物【本篇三題注】則表與倒景之比例若物之景與其髙用三數法以表爲第一數以倒景上所值度分

爲第二數以物景之度爲第三數算之卽所得數爲其物髙

注曰欲測巳庚之髙以矩承日審權綫如在倒景於戊得七度五分度之一庚辛景六十步卽以丁戊七度五分度之一庚辛六十步相乘得二千一百六十爲實以表度六十分爲法除之得三十六卽巳庚之髙三十六度【因權值有畸分五分度之一故以分母五通七度通作三十五分以分子一從之爲三十六分其表度十二亦通作六十分說見算家六分法】

第五題

有物之髙測物之景

法曰如前圖以矩度承日審值度分若權綫在丙則景與物等【本篇三題注】

若權綫在直景邊卽物大於景【夲篇三題注】卽直景與表之比例若景與物反之則表與直景若物之髙與其景【五卷四之系】用三數法以表爲第一數直景度分爲第二數物髙度爲第三數算之卽所得數爲景度

若權綫在倒景邊卽物小於景【本篇三題注】則表與倒景之比例若景與物反之則倒景與表若物之髙與其景【五卷四】用三數法以倒景度分爲第一數表爲第一數物髙度

爲第三數算之卽所得數爲景度

第六題

以目測髙

法曰欲於辛目測巳庚之髙先用一有度分之表與地平爲直角以審目至足之髙次以矩度向物頂甲耳在前目乙後而乙辛爲目至足之髙以權綫與矩度平直相切任其垂下目切於乙不動而以甲角稍移就物頂令目光穿兩耳竅至物頂作一直綫【如不能以目透通光耳中只取兩耳角或兩小表相對亦可】細審權綫值何度分依前題論直景與表之比例表與倒景之比例皆若庚辛或等庚辛之乙壬【若自乙至壬作直綫卽與庚辛平行相等見一卷三十四】與巳壬【壬庚與乙辛等見一卷三十八】觀上論【本篇三題】及本圖自明蓋三圖之甲乙丙甲乙戊甲丁戊各與其巳壬乙爲等角形則量辛庚之度而作直景與表之比例或作表與倒景之比例皆若辛庚與三數法所求得之他數卽

得巳壬之髙次加目至足乙辛之髙卽得巳庚之髙注曰如欲測巳庚髙權綫在直景卽以直景乙戊爲第一數表爲第二數庚辛爲第三數若在倒景卽以表爲第一數以丁戊倒景爲第二數庚辛爲第三數各算定各加自目至足乙辛數卽得

若權綫不在丙而有平地可前可卻卽任意前卻至權綫值丙而止卽不必推算可知其髙

若辛不欲至庚或不能【或爲山水林木屋舍所隔或地非平面】則用兩直景較算其法依前用矩度向物頂審權綫在直景否如在倒景卽以所值度分變作直景【本篇二題注】次從辛依地平直綫或前或卻任意逺近至癸仍用矩度向物頂審權綫在直景否如在倒景亦以所值度分變作直景【本篇二題注】次以兩直景度分相減之較爲第一數以表爲第二數以辛癸大小兩相距之較爲第三數依法算之卽得巳壬之髙加自目至足乙癸卽得巳庚之髙何者兩景較與其表之比例若兩相距之較與物之髙故下論詳之

論曰以兩直景之小乙戊綫減其大乙戊綫存子戊綫爲景較以兩相距之小庚辛綫減其大庚癸綫存癸辛綫爲距較則子戊較綫與甲乙表之比例若癸

辛較綫與巳壬綫何者依上論【本篇三題】大乙戊直景與甲乙表之比例若乙壬或等乙壬之庚癸大相距之逺與巳壬之髙更之卽大乙戊直景與大相距癸庚之比例若甲乙表與巳壬之髙【五卷十六】依顯小乙戊直景或等小乙戊之乙子與小相距之庚辛之比例若甲乙表與巳壬之髙則大乙戊直景與大相距庚癸之比例亦若乙子小直景與小相距之庚辛也夫大乙戊與大相距庚癸兩全綫之比例旣若兩所減之乙子與庚辛【五卷十九】轉之卽大乙戊與庚癸兩全綫之比例亦若兩減余之子戊與辛癸【五卷十九】而前巳論乙戊全與庚癸全之比例若甲乙表與巳壬之髙則兩減余之子戊與辛癸之比例亦若甲乙表與巳壬之髙【五卷卜一】更之則景較子戊與甲乙表之比例若距較

癸辛與巳壬之髙【五卷十六】

注曰如前圖欲測巳庚之髙先於辛得直景小乙戊爲五度次卻立於癸得直景大乙戊爲十度景較五度以爲第一數以表度爲第二數次量距較癸辛十步以爲第三數依法算得二十四步加自目至足乙辛或一步卽如巳庚髙二十五步如後圖先於辛得直景小乙戊

爲十一度次卻立於癸得倒景九度卽如前法變作大乙戊直景十六度景較五度以爲第一數以表度爲第二數次量距較癸辛二十步以爲第三數依法算得四十八步加自目至足乙辛或一步卽知巳庚髙四十九步

若山上有一樓臺欲測其樓臺之髙先於平地總測樓臺頂至地平之髙次測山髙減之卽得有樓臺髙數層欲測各層之髙仿此

第七題

地平測逺

法曰欲於巳測巳庚地平之逺先用一有度分之表與地平爲直角以審目至足之髙爲甲巳若量極逺者則立樓臺或山嶽之上以目下至地平爲甲巳【欲知山嶽樓臺之髙巳具前測髙法】次以矩極甲角切於目以乙向逺際庚如前法稍移就之令甲乙庚爲一直綫細審權綫值何度分如權綫在丙則髙與逺等若在乙丙直景邊卽髙大於逺而矩度上截取甲乙戊與甲己庚爲等

角形何者兩形之乙與己各爲直角庚甲己與乙甲戊爲同角卽其餘角必等故【一卷三十二】則甲乙表與乙戊直景之比例若甲巳髙與巳庚逺也【六卷四】若權綫在丁丙倒景邊卽髙小於逺而矩度上截取甲丁戊與甲己庚爲等角形何者兩形之丁與己各爲直角巳甲庚與甲戊丁相對之兩內角等【一卷廿九】卽其餘角亦等故【一卷三十二】則丁戊倒景與甲丁表之比例若甲巳髙與巳庚逺也【六卷四】次以表爲第一數直景爲第二數以倒景爲第一數表爲第二數各以甲巳爲第三數依法算之各得巳庚之逺

第八題

測井之深

法曰己壬辛庚井其口之邊或徑爲己庚欲測己壬

之深用矩極甲角切目以乙從己向

對邊或徑之水際辛如前法稍移就

之令甲乙己辛爲一直綫卽權綫垂

下截取矩度之甲乙戊與己壬辛爲等角形何者兩形之乙與壬各爲直角壬巳辛與乙甲戊兩角爲巳壬甲癸兩平行綫【井甃必用垂綫故與權綫平行】之同方內外角等【一卷二十九】卽其餘角亦等故則乙戊直景與甲乙表之比例若等巳庚口之壬辛底與巳壬深也【六卷四】次以直景爲第一數表爲第二數巳庚爲第三數依法算之卽得巳壬之深

若權綫在倒景卽表與倒景之比例若井之巳庚口與巳壬深觀甲癸丁角形可推何者癸與乙甲戊相對兩內角等【一卷廿九】卽與壬巳辛角等故以表爲第一數倒景爲等二數巳庚口爲第三數依法算之亦得巳壬之深

注曰乙戊直景三度巳庚井口十二尺依法算得四十八尺卽巳壬之深丁癸倒景四十八度依法算同

第九題

以平鏡測髙

法曰欲測甲乙之髙以平鏡依地平綫置丙人依地平綫立於丁目在戊向物頂甲

稍移就之令目見甲在鏡中心是甲之景從鏡心反射於目成甲丙戊角卽目光至鏡心偕足至鏡心兩綫作戊丙丁角與甲丙乙角等【此論見歐幾里得鏡書第一題】卽甲乙丙戊丁丙爲等角形【乙丁兩皆直角故】則足至鏡心丁丙與目至足之髙丁戊

之比例若物之底至鏡心乙丙與其髙甲乙也【六卷四】今量丁丙爲第一數丁戊爲第二數乙丙爲第三數依法算之卽得甲乙之髙

注曰可以防水當鏡若測極逺可以水澤當鏡

第十題

以表測髙

法曰欲測甲乙之髙依地平綫任立一表於丙爲丁丙與地平爲直角【凡立表以綫垂下三面附表卽與地平爲直角】次依地平綫退立於戊使目在巳視表末丁與物頂甲爲一直綫若表僅與身等或小於身則俛首移就之可也【或別立一小表爲巳戊亦可】

次量目至足之數次想從巳目至甲乙上之庚防作直綫與乙戊平行而分丁丙表於辛卽巳辛丁巳庚甲爲等角形【六卷四】則等丙戊之辛巳與辛丁之比例若等乙戊之庚巳與庚甲也次量丙戊爲第一數辛丁爲第二數乙戊爲第三數依法算之卽得甲庚之髙加目至足之數巳戊卽得甲乙之髙

若戊不欲至乙或不能則用兩表較算如前圖立於戊目在己巳得辛巳等丙戊之度次依地平綫或前或卻又立一表【或卽用前表或兩表等】爲癸壬依前法令丑子與巳戊目至足之度等而使醜癸甲爲一直綫卽又得寅丑等壬子之度其壬子若移前所得必小於丙戊何者巳辛與辛丁之比例若巳庚與庚甲丑寅與寅癸若丑庚與庚甲【六卷四】而巳庚與庚甲大於醜庚與庚甲【五卷八】卽巳辛與辛丁亦大於丑寅與寅癸也又辛丁與寅癸旣等【癸壬丁丙元等所減寅壬辛丙等卽所存亦等】卽巳辛

必大於丑寅也【五卷十】次以兩測所得之巳辛與丑寅相減得卯辛較以爲第一數以表目相減之較丁辛或癸寅爲第二數以兩相距之較戊子或巳丑爲第三數依法算之卽得甲庚之髙加目至足之數卽得甲乙之髙

論曰兩測較外辛與表目較辛丁或癸寅其比例若距較戊子或巳丑與庚甲何者巳辛與辛丁旣若巳庚與庚甲【五卷四】更之卽巳辛與巳庚若辛丁與庚甲也【五卷十一】依顯丑寅與丑庚若寅癸與庚甲也則丑寅與丑庚亦若辛丁與庚甲也【辛丁與寅癸等故】而巳辛全綫與巳庚全綫若巳辛所截取之巳卯【巳印與丑寅等故】與巳庚所截取之丑庚也則巳辛全與巳庚全亦若巳辛分余之卯辛與巳庚分余之巳丑也【五卷十九】前巳論巳辛與巳庚若辛丁與庚甲卽卯辛與巳丑亦若辛丁與庚甲也更

之卽兩測較卯辛與表目較辛丁若距較等子戊之巳丑與甲庚也若卻後而得壬子則反上論之第十一題

以表測地平逺

法曰欲於甲測甲乙地平逺先依地平綫立一表爲丙甲與地平爲直角其表稍小於身之長次卻立於戊目在丁視表末丙與逺際乙爲一直綫次想巳丙作直綫與甲乙平行而分丁戊於巳卽丙巳丁丙甲乙爲等角形【六卷四】何者甲與巳兩爲直角丙丁巳乙丙甲爲平行

綫同方內外角等【一卷廿九】卽其餘角必等故【一卷三十二】則表目較丁巳與表目相距之度巳丙之比例若丙甲表與甲乙也次以丁巳爲第一數丙巳爲第二數丙甲爲第三數依法算之卽得甲乙之逺

第十二題

以矩尺測地平逺【今木工爲方所用】

法曰欲於甲測甲乙地平逺先立一表爲丁甲與地平爲直角次以矩尺之內直角置表末丁以丁戊尺向遠際乙稍移就之令丁戊乙爲一直綫次從丁丙尺上依一直綫視地

平得巳次量巳甲爲第一數丁甲爲第二數又爲第三數依法算之卽得甲乙之逺

論曰巳丁乙旣直角若從丁作丁甲爲巳乙之垂綫卽丁甲爲甲巳甲乙之中率【六卷八之系】次以丁甲表自乘爲實以甲巳之度爲法除之卽得甲乙之逺【六卷十七】第十三題

移測地平遠及水廣

法曰欲於乙測乙戊地平逺及江河溪壑之廣凡近而不能至者於此際立一表爲甲乙與地平爲直角次以一小尺或竹木等爲丙丁邪加表上稍移就彼際戊作一直綫次以表帶尺旋轉向地平視丙丁尺端所直得

巳次自乙量至巳卽得乙戊之數

論曰甲乙戊與甲乙巳兩直角形等卽相當之乙戊與乙巳兩邊亦等則量乙巳得乙戊【一卷廿六】

又論曰若以乙爲心巳戊爲界作圜卽乙巳戊爲同圜之各半徑等

注曰如不用表以身代作甲乙表不用尺或以笠覆至目代作丙丁如上測之尢便

第十四題

以四表測遠【前題測逺諸法不依極髙不得極逺此法於平地可測極逺】

法曰欲於乙測甲遠【或城或山凡可

望見者皆是不論平否】擇於平曠處【前云

依地平綫者必依直綫取平此不必拘】立一表

於乙次任卻後若干大尺更立一表爲丁令兩表與甲【甲者是所測處指定一物或人或木或山及樓臺之頂皆是】爲一直綫次從乙依乙丁之垂綫任橫行若干丈尺更立一表爲丙次從丁與乙丙平行任若干丈尺稍逺於乙丙又立一表爲戊【四表俱任意長短】從戊過丙望甲亦作一直綫次以丁戊乙丙相減之較爲第一數乙丁爲第二數乙丙爲第三數依法算之卽得甲乙之逺

論曰試作丙巳直綫卽得丙巳戊與甲乙丙爲等角形【六卷四】何者甲乙丙丙巳戊兩爲直角丙戊巳甲丙乙爲平行綫同方內外角等【一卷廿九】卽余角必等故則戊巳與等丙巳之乙丁之比例若丙乙與乙甲注曰如丁戊爲三十六乙丙爲三十乙丁爲四十卽以三十與三十六之較六爲第一數以四十爲第二數以三十爲第三數依法算之得二百四十爲甲乙之遠

第十五題

測髙深廣逺不用推算而得其度分

不諸布算難用前法其有畸分者更難今求不用布

算而全數畸分俱可推得與布算同

功其法曰凡測髙深廣遠必先得三

率而推第四率三率者其一直景或

倒景其二所立處至所測之底若不

能至者則景較或兩測較其三表或

距較也設如測一髙景較八距較十

步其景較八與表十二之比例若距較十步與所求之髙【此不論目至足之髙】則於平面作甲乙甲丙兩直綫任相聨爲甲角從甲向乙規取八平分任意長短以當景較爲甲丁次用元度從丁向乙規取十二平分以當表度次從甲向丙規取十平分其用度依前度任等不等以當距較爲甲戊次從戊至丁作一直綫次從乙作一直綫與戊丁平行而截甲丙綫於丙次規取自甲至戊諸分內之一分爲度從戊向丙規得若干

分卽所求之髙

論曰甲乙丙角形內之戊丁

與乙丙兩綫平行卽甲丁與

丁乙之比例若甲戊與戊丙

【六卷二】則戊丙當爲十五分與

三數法合加目至足之髙卽

得全髙

又法曰若景較七度有半距較八步三分步之一卽物髙度十三步三分步之一如後圖加目至足之髙卽得全髙

若恆以甲丁爲第一數丁乙爲第二數甲戊爲第三數卽恆得戊丙爲第四數

三數算法【附】

三數算法卽九章中異乘同除法也先定某爲第一數某爲第二第三數次以第二第三兩數相乘爲實以第一數爲法除之卽得所求第四數

如月行三日得三十七度問九日行幾何度卽以三十七度爲第二數九爲第三數相乘得三百三十三數爲實次以三爲第一數爲法除之得一百一十一數卽所求第四月行九日度數

如有畸分卽用通分約分法依上算如一星行八日三時得十二度二分度之一問十四日六時行幾何度卽以八日三時通作九十九爲第一數以十二度二分度之一通作二十五爲第二數以十四日六時通作一百七十四爲第三數次以二十五與一百七十四相乘得四千三百五十爲實以九十九爲法除之得四十三分九十三次以二分爲一度約得二十一度三十三分度之三十二卽所求第四本星行十四日六時度分之數

測量法義

欽定四庫全書

測量異同

明徐光啟撰

九章算法勾股篇中故有用表用矩尺測量數條與今譯測量法義相較其法略同其義全闕學者不能識其所繇旣具新論以攷舊文如視掌矣今悉存諸法對題臚列推求同異以竢討論其舊篇所有今譯所無者仍補論一則共爲測量異同六首如左

第一題【與前篇第四題同】

以景測髙

欲測甲乙之髙其全景乙丙長五丈立表於戊爲丁戊髙一丈表景戊丙長一丈二尺五寸以表與全景相乘得五萬寸爲實以表景百二十五寸爲法除之得甲乙髙四

丈

此舊法與今譯同

第二題【與前篇第十題同】

以表測髙

欲測甲乙之髙去乙二十五尺立表

於丙爲丁丙髙一丈卻後五尺立於

戊使目在巳戊至巳髙四尺視表末

丁與甲爲一直綫次以丁丙表髙十尺減目至足丁辛四尺得表目之較辛丙六尺以乘乙丙二十五尺得百五十尺爲實以丙戊五尺爲法除之得三十尺加表十尺得甲乙髙四十尺

此舊法以甲壬丁爲大三角形以丁辛巳爲小三角形今譯以甲庚巳爲大三角形丁辛巳爲小三角形其實同法同論何者甲壬與壬丁若甲庚與庚巳也【六卷四】

第三題【與前篇第八題同】

以表測深

甲乙丙丁井欲測深其徑甲乙五尺立一表於井口

爲戊甲髙五尺從戊視丙截甲乙徑

於巳甲至巳得四寸次以井徑五尺

減甲巳四寸存巳乙四尺六寸以乘戊甲五尺得二千二百寸爲實以甲巳四寸爲法除之得井深五丈七尺五寸

此舊法以戊甲巳爲小三角形巳乙丙爲大三角形今譯當以戊甲巳爲小三角形戊丁丙爲大三角形其實同法同論何者戊丁與丁丙若丙乙與乙巳也【一卷三十四可推】

第四題【與前篇第十題後法同】

以重表兼測無遠之髙無髙之逺

欲於戊測甲乙之髙乙丙之逺或不欲至或不能至則用重表法先於丙立丁丙表髙十尺卻後五尺立於戊目在巳巳戊髙四尺視表末丁與甲爲一直綫次從前表卻後十五尺立一癸壬表於壬亦髙十尺

卻後八尺立於子去壬八尺其目在丑醜子亦髙四尺從醜視癸甲亦一直綫次以表髙十尺減足至目四尺得表目較癸辛或丁寅六尺與表間度癸丁或壬丙十五尺相乘得九十尺爲實以兩測所得巳寅丑辛相減之較卯辛三尺【此較舊名景差今名兩測較】爲法除之得三十尺加表髙十尺得甲乙髙四十尺若以兩測所得之小率丙戊五尺與表間度癸丁或壬丙十五尺相乘得七十五尺爲實以卯辛三尺爲法除之卽得乙丙逺二十五尺

此舊法測髙以癸辛或丁寅與辛卯偕甲辰與壬等丙之丁癸爲同理之比例今譯以癸辛或丁寅與辛卯偕甲庚與等戊子之巳丑爲同理之比例【舊用壬丙表間也今用戊子距較也】其實同法同論何者甲辰與辰丁若甲庚與庚巳也辰丁與丁癸若庚巳與己丑也【六卷四】平之

則甲辰與丁癸若甲庚與己丑也

補論曰舊法以重表測逺則卯辛與等丙戊之巳寅之比例若等壬丙之癸丁與等乙丙之丁辰何者甲辰癸癸辛丑爲等角形【六卷三十二】卽丑辛癸辰爲相似邊【六卷四】甲辰丁丁寅巳爲等角形卽巳寅丁辰爲相似邊是丑辛與癸辰若巳寅與丁辰也【六卷四】更之則丑辛與巳寅若癸辰與丁辰也今於丑辛減巳寅之度存卯辛於癸辰減丁辰存癸丁則卯辛與巳寅若癸丁與丁辰也【所減之比例等所存之比例亦等】

第五題【與前篇第十四題同】

以四表測逺

欲測甲乙之逺於乙上立一表次於丙巳丁上各立一表成乙丙巳丁直角方形每表相去一丈令丁乙

二表與甲爲一直綫次於已

表之右戊上視丙表與甲爲

一直綫戊巳相去三寸次以

乙丙乙丁相乘得一萬寸爲實以戊巳三寸爲法除之得甲乙髙三十三丈三分丈之一

此舊法與今譯同

第六題【與前篇第十題後法同理】

以重矩兼測無廣之深無深之廣【稍攺舊法以從今論】

有甲乙丙丁壁立深谷不知甲乙之廣欲測乙丙之深則用重矩法先於甲岸上依垂綫立戊甲巳句股矩尺甲巳句長六尺從股尺上視句末巳與谷底丙爲一直綫而遇戊甲股於庚庚甲髙五尺次於甲上依垂綫取壬壬去甲一丈五尺於壬上依垂綫更立一辛壬癸句股矩尺壬癸句亦長六尺從股尺上視句末癸與谷底丙爲一直綫而遇辛壬股於辛辛壬

髙八尺次以前股所得庚甲五尺與兩句間壬甲十五尺相乘得七十五尺爲實以兩股所得庚甲辛壬相減之較辛子三尺爲法除之卽得乙丙深二十五尺若以句六尺與兩句間十五尺相乘得九十尺爲實以辛子三尺爲法除之卽得甲乙之廣三十尺測深論作癸巳丑直綫與本篇第四題重表測逺補論同測逺論與前篇第十題重表測髙論同

測量異同

欽定四庫全書

句股義

明徐光啟撰

句股卽三邊直角形也底綫爲句底上之垂綫爲股對直角邊爲句股上兩直角方形並與上直角方形等故句三股四則必五【一卷四七注】從此可以句股求句求股股求句【一卷四七注】可以求句股中容方容圓可以各較求句求股求可以各和求句求股求可以大小兩句股互相求可以立表求髙深廣逺以通句股之窮可以二表四表求極髙深極廣逺以通立表之窮其大小相求及立表諸法測量法義所論著略備矣句股自相求以至容方容圓各和各較相求者舊九章中亦有之第能言其法不能言其義也所立諸法蕪陋不堪讀門人孫初陽氏刪爲正法十五條稍簡明矣余因各爲論譔其義使夫精於數學者覽圖誦說庶或爲之解頥

第一題

句股求

法曰甲乙股四乙丙句三求以股自之得十六句自之得九並得二十五爲實開方得甲丙五

第二題

句求股

法曰如前圖乙丙句三自之得九甲丙五自之得二十五相減得較十六開方得甲乙股四

第三題

股求句

法曰如前圖甲乙股四自之得十六甲丙五自之得二十五相減得較九開方得乙丙句三

巳上三論俱見一卷四十七題【凡言某卷某題者皆引幾何原本爲證下同】

第四題

句股求容方

法曰甲乙股三十六乙丙句二十

七求容方以句股相乘爲實並句

股得甲戊六十三爲法除之得容

方辛乙乙癸各邊俱一十五四二八

論曰甲乙三十六乙丙二十七相乘得九百七十二以爲實卽成甲乙丙丁直角形次以甲乙乙丙並得六十三爲法卽成甲戊綫除實得戊巳邊十五四二八卽成甲戊巳庚直角形與甲乙丙丁形等【六卷十六】而巳庚邊截乙丙句於癸甲丙於壬卽成乙辛壬癸滿句股之直角方形何者甲乙丙丁與甲戊己庚兩形互相視卽甲乙與甲戊若乙癸與乙丙【六卷十五】分之卽甲乙與乙戊若乙癸與癸丙是甲乙與乙丙亦若乙癸與癸丙也【乙丙乙戊元等】又甲辛與辛壬若壬癸與癸丙【六卷四】更之卽甲辛與壬癸若辛壬與癸丙也而辛乙與壬癸等乙癸與辛壬等則甲辛與辛乙若乙癸與癸丙矣夫甲乙與乙丙旣若乙癸與癸丙而甲辛與辛乙又若乙癸與癸丙則甲乙與乙丙亦若甲辛與辛乙而乙辛壬癸爲滿句股之直角方形【六卷十五增題】又簡論曰如前圖以甲乙戊爲法而除甲丙實旣得甲庚戊巳各與方形邊等今以等甲乙戊之丙乙戊爲法而除甲丙實得庚丙戊巳亦各與方形邊等則辛乙癸壬爲直角方形

第五題

餘句余股求容方求句求股

法曰甲丁余股七百五十戊丙餘句

三十求丁乙戊巳容方邊以丙戊甲

丁相乘得二萬二千五百爲實開方

得容方乙丁丁巳各邊俱一百五十

加余股得股九百加餘句得句一百八十

論曰甲丁戊丙相乘爲實卽成巳壬辛庚直角形與丁乙戊巳爲甲丙角綫形內之兩余方形等【一卷四三】而壬巳與巳戊偕丁巳與巳庚爲互相視之邊【六卷十四】故巳壬辛庚之實卽丁乙戊巳之實開方得丁乙戊巳直角方形邊

又論曰甲丁與丁巳旣若巳戊與戊丙【六卷四之系】卽方形邊當爲甲丁戊丙之中率【六卷三十三之十五增題】今列甲丁七百五十戊丙三十而求其中率之數其法以前率比後率爲二十五倍大之比例二十五開方得五則中率當爲五倍之比例甲丁七百五十反五倍得一百五十一百五十反五倍得丙戊三十則方形邊一百五十爲甲丁丙戊之中率【六卷界說五】

第六題

容方與餘句求余股與余股求餘句

法曰容方乙丁丁巳各邊俱一百五

十戊丙餘句三十求甲丁余股以容

方邊自之爲實以餘句爲法除之得

甲丁余股七百五十以容方與余股求餘句法同論曰如上論兩余方形等實故以等己庚之丙戊除之得等壬巳之甲丁

又論曰方形邊旣爲甲丁戊丙之中率【六卷三十三之十五增題】卽方形邊自乘爲實以戊丙除之得甲丁以甲丁除之得戊丙【六卷十七】

第七題

句股求容圓

法曰甲乙股六百乙丙句三百二十求容圓以句股相乘得一萬九千二百倍之得三萬八千四百爲實

別以句股求

得甲丙

六百八十【本篇

一】並句股

爲法除實得

容圓徑乙子

二百四十

論曰甲乙股乙丙句相乘卽甲乙丙丁直角形倍之爲實卽丙丁戊己直角形求得甲丙幷句股得一千六百於甲乙綫引長之截乙庚與句等庚辛與等得甲辛爲和和綫以爲法除實得辛壬邊二百四十卽成甲辛壬癸直角形與丙丁戊巳形等【六卷十六】而壬癸邊截乙丙句於子次從子作子丑寅乙直角方形卽此形之各邊皆爲容圓徑曷名爲容圓徑也謂於甲乙丙三邊直角形內作一圜其甲丙截子丑寅乙直角方形之卯辰綫與乙子子丑丑寅寅乙諸邊皆爲切圜綫也則何以顯此五邊之皆爲切圜綫乎試於甲乙丙形上復作一丙午未直角三邊形交加其上其丙午與乙丙等未午與甲乙等未丙與甲丙等卽兩形必等【一卷二十二可推】次依丙午未直角作午申酉戌直角方形與乙子丑寅直角方形等次於戌酉綫引之至亥又成甲戌亥直角三邊形以甲爲同角交加於甲乙丙形之上亦以午申酉戌爲容圓徑次於亥戌寅丑兩綫引之遇於幹又成幹寅亥直

角三邊形以

亥爲同角交

加於甲乙丙

形之上亦以

乙子丑寅爲

容圓徑次作

丙兌綫遇諸形之交加綫於離於兌次作甲震綫遇諸形之交加綫於巽於震次作亥辰綫遇諸形之交加綫於坎於辰次作未干綫遇諸形之交加綫於艮於卯而四綫俱相遇於坤夫午丙與乙丙兩綫等而減相等之午戌乙子卽戌丙與子丙必等丙離同綫丙戌離丙子離又等爲直角戌離丙子離丙又俱小於直角卽丙離戌丙離子兩三角形必等而兩形之各邊各角俱等【六卷七】則丙兌綫必分甲丙未角爲兩平分矣【一卷九】又子離與戌離兩邊旣等【本論】子離震戌離卯兩交角又等【一卷十五】卯戌離震子離又等爲直角卽卯離戌離震子之各邊各角俱等而兩形亦等【一卷廿六】又子離與離戌兩邊旣等離卯與離震兩邊又等【本論】卽子卯與戊震兩邊亦等子丑與戌酉各爲相等之直角方形邊必等而各減相等之子卯戌震其所存卯丑震酉必等丑卯辰坎震酉兩角又各爲離卯戌離震子相等角之交角必等辰丑卯震酉坎又等

爲直角卽卯

丑辰震酉坎

之各邊各角

俱等而兩形

亦等【一卷廿六】依

顯午巽辰與

坎艮乙之各邊各角俱等而兩形亦等巽寅兌與兌艮申之各邊各角俱等而兩形亦等又子丙戌丙之數各八十乙子戌午各二百四十以諸率分數論之則丑卯酉震各九十丑辰坎酉各四十八卯辰坎震各一百○二【算見測圓海鏡之句股步率】則減丑卯之卯子必一百五十也卯子股一百五十丙子句八十以求卯丙則一百七十也【本篇一】次減丙戌八十卽卯戌亦九十也丑辰卯卯戌離兩三角形之辰丑卯離戌卯旣等爲直角丑卯辰戌卯離兩交角又等丑卯與戌卯復等卽兩形必等而其各邊各角俱等【一卷廿六】依顯子離震與震酉坎兩形亦等依顯諸形之交角者皆相等其連角如酉亥坎乙亥坎兩形亦等而子離離戌

皆四十八也

則酉坎坎乙

亦皆四十八也

亥酉亥乙皆八

十也子乙與

戌酉等子丙

與酉亥復等則乙丙與戌亥必等而甲爲同角甲乙丙甲戌亥又等爲直角則甲乙丙甲戌亥之各邊各角俱等而兩形亦等【一卷廿六】甲亥與甲丙旣等各減相等之丙戌乙亥又減相等之乙寅戌午卽甲寅與甲午必等夫甲巽午甲巽寅兩形之甲寅甲午旣等甲巽同綫甲午巽甲寅巽又等爲直角卽兩形必等而各邊各角俱等【六卷七】是甲震綫必分丙甲亥角爲兩平分也【一卷九】甲乙丙一形內旣以丙兌綫分甲丙乙角爲兩平分又以甲震綫分丙甲乙角爲兩平分而相遇於坤則以坤爲心甲乙爲界作圜必切乙子子丑丑寅寅乙卯辰五邊而爲甲乙丙直角三邊形之內切圜卽乙丑直角方形之各邊爲容圓徑【四卷四】展轉論之則各大直角三邊形內之分角綫皆分本角爲兩平分皆遇於坤而坤心圜爲各形之內切圜卽兩直角方形邊爲各句股形內之容圓徑

又法曰甲乙股六百乙丙句三百二十並得九百二十與甲丙六百八十相減亦得乙子二百四十論曰如前論諸大句股形之分餘句俱八十諸句股和與諸相減之較亦俱八十則初分句二百四十爲諸形之容圓徑

第八題

句股較求股求句

法曰甲丙四十五甲乙股甲丙句之較爲甲丁九求股求句以自之得二千○二十五倍之得四千

○五十較自之得八十一以減兩

羃存三千九百六十九爲實開

方得句股和六十三加較九得七

十二半之得三十六爲甲乙股減

較得二十七爲乙丙句

論曰冪爲甲戊直角方形倍之爲己丙直角形較冪爲甲庚直角方形與甲辛等相減卽得減甲辛形之己辛丙磬折形也今欲顯己辛丙磬折形開方而得句股和者試察甲丙上直角方形與甲乙乙丙上兩直角方形並等【一卷四七】卽甲戊一冪內有一甲乙股冪一乙丙句冪也己丙兩冪內有兩甲乙冪兩乙丙冪也故以己丙爲實開方卽得丑辰直角方形

其丑寅與卯辰兩形兩股冪也丙

壬與癸子兩形兩句冪也而丑寅

卯辰之間則重一等甲辛之卯寅

形減之卽丑辰直角方形與己辛

丙磬折形等矣乙丙爲句丙醜與甲乙等故乙丑邊卽句股和也若於乙丙句加甲丁較卽與甲乙股等故甲乙乙丙甲丁並半之爲甲乙股以甲丁較減甲乙股爲乙丙句

第九題

句較求句求

法曰甲乙股三十六乙丙句甲丙之較爲甲丁十八求句求以股自之得一千二百九十六較自之

得三百二十四相減存九百七十二

爲實倍較爲法除之得二十七爲乙

丙句加較得四十五爲甲丙

論曰股冪爲甲戊直角方形較冪爲

丁庚直角方形與辛癸等相減存甲壬戊磬折形爲實次倍甲丁較綫爲乙寅綫以爲法除實卽得乙子直角形與甲壬戊磬折形等何者乙子直角形加一等較冪之乙丑直角方形成子卯癸磬折形卽與股冪之甲戊直角方形等也又何者甲丙冪之甲辰直角方形內當函一句冪一股冪【一卷四七】試於甲辰形

內截取丁庚較冪之外分作庚未未

午午丁三直角形其甲庚申未酉戌

三綫各與甲丁較綫等庚申未戌未

辰午酉四綫各與等乙丙句之丁丙

綫等夫未酉酉戌並與句等卽申未未酉並亦與句等而庚申未辰各與句等卽庚未未午兩形並爲句冪而丁庚午丁兩形並爲股冪矣丁戌戌酉兩較也乙卯卯寅亦兩較也而丁丙與乙丙元等卽丁午乙子兩形等丁庚與乙丑兩形又等卽丁庚午丁並與子卯癸磬折形等而子卯癸磬折形與股冪之甲戌形等此兩率者各減一等較冪之辛癸乙醜形卽乙子直角形與甲壬戊磬折形等

又法曰股自之得一千二百九十六爲實以句較十八爲法除之得句和七十二加較得九十半之得四十五減較得句二十七

論曰股冪爲甲己直角方形以較而

一爲甲辛直角形卽得甲壬邊與乙

丙丙甲句和等何者甲丙冪之

甲丑直角方形內當函一股冪一句

冪【一卷四七】試於甲醜形內截取子卯丑辰邊各與甲丁較綫等卽卯丑辰丙俱與等乙丙句之丁丙綫等而作甲卯卯辰辰丁三直角形其辰丁形之四邊皆與

句等句冪也卽甲卯卯辰兩形當與

股冪等亦當與甲辛形等而甲庚卯

寅皆較也甲子也卯丑句也則甲

辛形之甲壬邊與句和等

第十題

股較求股求

法曰乙丙句二十七甲乙股甲丙之較爲丙丁九求股求以句自之得七百二十九較自之得八十

一相減得六百四十八爲實倍較爲

法除之得甲乙股三十六加較得甲

丙四十五

論曰句冪爲乙己直角方形較冪爲

丙丑直角方形與丙庚等相減存乙庚己磬折形爲實次倍丙丁較綫爲乙辛綫以爲法除實卽得辛壬直角形與乙庚己磬折形等而乙壬邊與甲乙股等何者甲丙冪之甲癸直角方形內當函一句冪一股冪【一卷四七】試於甲癸形內截取丙醜較冪之外分作甲丑醜癸丑子三直角形卽丑子與股冪等而丙醜甲醜醜癸三形並當與句冪等次各減一相等之丙

醜丙庚卽甲醜醜癸並與乙庚己磬

折形等亦與辛壬直角形等辛乙與

寅丑丑丁並等卽乙壬與甲丁或寅

癸等亦與甲乙等

又法曰句自之得七百二十九爲實以較爲法除之

得股和八十一加較得九十

半之得四十五減較得股三

十六

論曰句冪爲丙戊直角方形以較而一爲丙己直角形卽得丙庚邊與甲乙甲丙股和等何者甲丙冪之甲辛直角方形內當函一股冪一句冪【一卷四七】試於甲辛形內依丙丁較截作丁辛丁癸癸壬三直角形卽癸壬形與股冪等而丁辛丁癸兩形並當與句冪等亦與丙己直角形等夫壬辛甲癸己庚皆較也而甲丁與股等丙辛與等卽丙庚與股和等第十一題

句股和求股求句

法曰甲丙四十五甲乙乙丙句股和六十三求句

求股以自之得二千○二十五句

股和自之得三千九百六十九相減

得一千九百四十四復與冪相減

得八十一開方得句股較甲卯九加

和得七十二半之得甲乙股三十六

減較得乙丙句二十七

論曰以句股和作甲丁一直綫自之爲甲己直角方形此形內函甲辛癸己兩股冪乙寅庚壬兩句冪而甲辛癸己之間重一癸辛直角方形夫甲丙之冪旣與句股兩冪並等【一卷四七】以減甲己形內之甲辛乙寅兩形卽所存戊辛寅磬折形少於冪者爲癸辛形矣乙辛股也乙丑句也則醜辛較也

第十二題

句和求句求

法曰甲乙股三十六乙丙甲丙句

和七十二求句求以股自之

得一千二百九十六句和自之

得五千一百八十四相減得三千

八百八十八半之得一千九百四十四爲實以和爲法除之得乙丙句二十七以減和得甲丙四十五論曰以句和作乙丁一直綫自之爲乙戊直角方形次用句度相減取丙庚兩防從丙從庚作庚辛

丙壬二平行綫依此法作癸子丑

寅二平行綫卽乙戊一形中截成

丙子丑辛丁卯午己句冪四庚未

辰壬癸辰未寅較句矩內直角形

四卯午較冪一也今欲於乙戊全形中減一甲乙股之冪則於卯己冪內【一句一冪並爲】存午己句冪而減子午辛磬折形卽股冪矣何者卯己冪內當函一句冪一股冪也【一卷四七】又庚未與未寅等卽庚壬形亦

股冪也以庚壬形代磬折形卽

丁辛丙己兩形爲和冪與股冪

之減存形也半之卽丙己形以等

句和之乙己除之得乙丙句

又法曰股自之得一千二百九

十六以句和七十二爲法除之得十八爲句較加句和得九十半之得四十五爲減較得二十七爲句

此法與本篇第九題又法同論

第十三題

股和求股求

法曰乙丙句二十七甲乙乙丙股和八十一求股求以句自之得七百二十九股和自之得六千

五百六十一相減得五千八百三十

二半之得二千九百一十六爲實以

和爲法除之得甲乙股三十六以減

和得甲丙四十五

論曰乙丁和冪內之戊己句冪也餘論同本篇十三

題

又法曰句自之得七百二十九以

股和八十一爲法除之得九爲

股較加股和得九十半之得四十五爲減較得三十六爲股

此法與本篇第十題又法同論

第十四題

股較句較求句求股求

法曰甲乙股甲丙較二乙丙句甲丙較九求句求股求以二較相乘得十八倍之得三十六爲實平方開之得六爲和較加句較九得甲乙股十

五加股較二得乙丙句八以

句較加句或股較加股得

十七爲甲丙

論曰股較甲丁二自之得四

爲己庚直角方形句較乙戊

九自之得八十一爲辛壬直角

方形兩冪並得八十五以二減

九得七卽句股較自之得四十

九爲乾兌直角方形元設兩較

互乘爲癸戊子丑兩直角形並

得三十六以三十六減八十五

亦得四十九何以知癸戊子丑

三十六爲實開方得六之寅卯

直角方形邊則和較也凡直

角三邊形之冪必與句股兩冪

並等【一卷四七】甲乙丙旣直角形則

甲乙乙丙兩冪並必與甲丙冪

等今於甲乙股加甲辰丙乙

句加乙午甲丙加丙未句

未申股各作一直綫以此三和

綫作一三邊形【一卷廿二】卽甲申上

之甲酉直角方形必不等於丙

午上之丙戌直角方形乙辰上

之乙亥直角方形並而此不相

等之較必句股較冪之四十九

也何者若於甲酉丙戌乙亥三

直角方形各以元設句股分

之卽甲酉形內有冪一股冪

一句冪一股矩內形二句

矩內形二句股矩內形二而乙

亥形內有冪一股冪一股

矩內形二丙戌形內有冪一

句冪一句矩內形二次以甲酉內諸形與乙亥丙戌內諸形相當相抵則甲酉內存句股矩內形二丙戌或乙亥內存冪一次以此兩存形相當相抵則一冪之大於兩句股矩內形必句股較冪之四十九也何者一冪內函一句冪一股冪今試如上圖任作一甲乙冪其乙丙爲句冪則丁丙戊磬折形必與股冪等乙己爲股冪則丁己戊磬折形必與句冪等次以乙

庚辛壬兩句股矩內形輳乙角依角傍兩邊縱橫交加於冪之上卽得句股之較冪丙己而乙丙上重一句冪次以所重之句冪補其等句冪之丁己戊磬折形則甲乙冪之大於乙庚辛壬兩句股矩內形必丙己句股較冪矣故知向者乙亥或丙戌內與甲酉內兩存形之較必句股較冪之四十九也則乙亥丙戌兩形並其大於甲酉形亦句股較冪之四十九也今於辛壬較冪內減句股較冪四十九之乾兌直

角方形其所存乾離震兌兩余

方形及離震己庚兩直角方形

並必與癸戊子丑兩形並等次

以癸戊子丑兩形開方爲寅卯

形則減寅卯之甲酉形與減辛

壬之丙戌形減己庚之乙亥形

並必等而減寅卯之甲酉形內

元有冪如甲寅者四有偕

寅卯形邊矩內形如寅巽者四減辛壬之丙戌形內元有句冪如丙辛者四有句偕句較矩內形如辛坎者四減己庚之乙亥形內元有句冪如己辰者四有股偕股較矩內形如甲己者四今以四冪當四句冪四股冪【一卷四七】則甲己辛坎兩形並必與寅巽形等甲丙與巽申等也丙申句股和也則兩間等寅卯形邊之丙巽不得不爲和較矣旣得丙巽六爲和較卽以元設兩較相加可得句股各數也何者巽申也巽艮句較也艮申句也丙申句股和也於丙申句股和減艮申句則丙巽加巽艮之丙艮股也丙甲也丙坤股較也坤甲股也巽甲句股和也於巽甲句股和減坤甲股則巽丙加丙坤之巽坤句也次以巽艮加艮申或丙坤加坤甲則也

第十五題

句和股和求句求股求

法曰甲丙乙丙句和七

十二甲乙甲丙股和八

十一求句求股求以兩

和相乘得五千八百三十

二倍之得一萬一千六百

六十四爲實平方開之得和和一百○八以股和減之得乙丙句二十七以句和減之得甲乙句三十六以句股和減之得甲丙四十五

論曰兩和相乘爲乙己直角形倍之爲丁戊直角形以爲實平方開之得己庚直角方形與丁戊等卽其邊爲和和者何也丁戊全形內有冪二股矩內形句矩內形句股矩內形各二與己庚全形內諸形比各等獨丁戊形內餘一冪己庚形內餘一句冪一股冪並二較一亦等【一卷四七】卽己庚方形之各邊皆和和

句股義

