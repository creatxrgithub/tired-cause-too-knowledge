

欽定四庫全書

子部六

測圓海鏡分類釋術

天文算法類二【算書之屬】提要

【臣】等謹案測圓海鏡分類釋術十卷明顧應祥撰應祥有人代紀要已著錄李冶測圓海鏡所設一百七十問中皆有艸有法【按前數十題中甚易者或無艸後皆有艸】艸用立天元一爲虛數合問數推之法専用問數推之皆歸於縱諸乘方而止應祥得治書於唐順之於立天元一語互相推求不得其解遂去其細艸専演算法攺爲是書自謂便於下學殊不知立天元一之妙能使諸法不能求者可以得其法若無其艸卽冶已有不能得其法者而徒沾沾於加減開方之數可謂循枝葉而失本故唐順之與應祥書云此書形下之數太詳而形上之義或略使觀之者尙不免其數可陳而義難知有與人以鴛鴦枕而不度人以金鍼之疑僕意欲明公於要處提掇一二作法源頭出來使後世爲數學者識其大者得其義識其小者得其數則此書尢更覺精采耳其不足於應祥誠是第作法源頭卽立天元一一語應祥旣去之又將何以爲提掇乎然九章之中惟少廣諸乘方之數爲甚繁故立方縱之法古已不見有和較者冶所用有至三乘方四乘方及五乘方者且兼加減諸乘方亷隅不爲之詳其算式初學誠有難於取數者冶𨿽専爲發明立天元一術得應祥所演諸乘方之式亦可爲求立天元一法者之一云乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

測圓海鏡分類釋術卷一

元李

冶撰

明顧應祥釋術

圓城不知周徑四面居中開門城外四隅各有十字大街西北隅曰幹東北隅曰艮西南曰坤東南曰巽隨地逺近測望以知城徑

通勾股求容圓一

甲乙二人俱在城外西北隅幹地乙東行三百二十步甲南行六百步望乙與城相參直問城徑

答曰城徑二百四十步

釋曰此勾股求容圓徑也東行爲通勾南行爲通股以通勾股求通和較和較卽容圓徑也

術曰勾股相乘倍之爲實勾股求並勾股爲和和爲法除之

勾股求曰勾自之得一十○萬二千四百爲勾算股自之得三十六萬爲股算並二算得四十六萬二千四百爲算平方開之得六百八十並勾股得一千六百爲和和後凡言勾股求者俱仿此

甲乙二人俱在城西北隅幹地甲直南行不知步數而立乙直東行三百二十步望見乃斜行六百八十步與甲相防測城徑

釋曰此勾求容圓徑也東行爲通勾斜行爲通術曰勾求股勾股相乘倍爲實和和除之勾求股曰勾自乘得一十○萬二千四百爲勾算自乘得四十六萬二千四百爲算相減餘三十六萬爲股算平方開之得股

又術勾較乘勾倍之得二十三萬○四百爲實倍較爲從作帶從開平方法除之

帶從開平方曰列實於左倍較得七百二十爲從約初商得二百置一於左上爲法置一爲隅法帶從方共九百二十爲下法除實一十八萬四千餘實四萬六千四百倍隅法得四百爲廉法約次商得四十置一於左次爲上法置一爲

隅法並從方廉法共一千一百六十爲下法與上次法相乘除實盡後凡言帶從開平方法者俱仿此

甲乙二人俱在城外西北幹隅甲東行不知步數而立乙南行六百步見之復斜行六百八十步與甲防測城徑

釋曰此股求容圓也南行爲通股斜行爲通術曰股求勾以乘股倍之爲實和和除之股求勾曰算減股算開其餘卽勾後凡言股求勾者俱仿此

又術股相減餘八十爲股較相並得一千二百八十爲股和以較乘和得一十○萬二千四百卽勾算平方開之得勾三百二十減較卽城徑

旣有勾股求圓徑之法則勾求圓股求圓可以例見不必立法因原夲有此二問載於後卷故移附於此

邊勾股求容圓二

甲乙二人俱在城西門甲南行四百八十步乙穿城東行二百五十六步見之測城徑

釋曰此勾上容圓也南行邊股也東行邊勾也以邊勾邊股求通圓

術曰勾股相乘倍之得二十四萬五千七百六十爲實勾股求得五百四十四並股共一千○二十四爲股和爲法除之

乙出東門直行不知步數而止甲出西門南行四百八十步見之乃斜行五百四十四步相防問城徑釋曰此邊股邊求邊勾以求通容圓也南行爲邊股斜行爲邊

術曰股求勾以乘股得一十二萬二千八百八十爲實半股和得五百一十二爲法除之

甲出西門南行不知步數而立乙穿城東行二百五十六步見之乃斜行五百四十四步相防問城徑釋曰此邊勾邊求邊股以求通圓徑也東行爲邊勾斜行爲邊

術曰勾求股以乘勾半股和除之

底勾股求容圓三

甲乙二人俱在北門乙東行二百步而止甲穿城南行三百七十五步見之問城徑

釋曰此股上容圓也東行爲底勾南行爲底股以底勾股求通圓

術曰勾股相乘倍之爲實勾股求以勾和爲法除之

乙出南門直行不知步數而立甲出北門東行二百步見之復斜行四百二十五步就乙問城徑

釋曰此底勾底求底股以求通圓徑也東行爲底勾斜行爲底

術曰算減勾算余平方開之得股與勾相乘得七萬五千爲實勾和爲法除之得半徑

又術倍勾較以乘勾算得一千八百萬爲實四勾加倍較得一千二百五十爲隅法作負隅開平方法除之得半徑

負隅開平方法曰布實於左以隅法約初商一百置一於左上爲法置一乘隅法得一十二萬

五千爲隅法與上法相乘除實一千二百五十萬餘實五百五十萬倍隅法得二十五萬爲廉法約次商得二十置一於左次爲上法置一乘隅算得二萬五千並廉法共二十七萬五千爲下法與上法相乘除實盡後如此類者仿此

問底股求通圓徑

術曰算減股算開其餘得勾如前法求之

皇極勾股求容圓四

甲乙二人俱在城中心立乙穿城東行一百三十六步甲穿城南行二百五十五步望見問城徑

釋曰此勾股上容圓以半圓勾股求全圓徑也東行皇極勾也南行皇極股也

術曰勾股相乘倍之爲實勾股求爲法實如法而一得全徑

皇極勾求圓股求圓止以勾求股股求勾依上推之不必立法大差勾股以下仿此

通勾股折中上求圓五

甲乙二人俱在城西北隅幹地乙東行一百八十步斜視城中有塔甲南行三百六十步與乙斜對視塔正居城徑之半問城徑

釋曰此上容圓也東行爲勾南行爲股此以勾股求半容圓徑卽勾股容方術

術曰勾股相乘爲實相並爲法實如法而一得半徑

大差勾股求容圓六

甲乙二人俱在城外西南隅坤地乙東行一百九十二步甲南行三百六十步望乙與城參直問城徑釋曰此勾外容圓也東行大差勾也南行大差股也術曰勾股相乘倍之得一十三萬八千二百四十爲實勾股相減餘一百六十八爲勾股較勾股求得四百○八並較共五百七十六爲較和以爲法除之得全徑

小差勾股求容圓七

甲乙二人俱在城外東北隅艮地甲南行一百五十步而止乙東行八十步望乙與城參直問城徑

釋曰此股外容圓也東行小差勾也南行小差股也術曰勾股相乘倍之得二萬四千爲實相減餘七十爲較勾股求得一百七十減較餘一百爲較較以爲法除之得全徑

太虛勾股求容圓八

甲乙二人俱在城外東南隅巽地乙西行四十八步而止甲北行九十步望乙與城參直問城徑

釋曰此外容圓也西行卽太虛勾北行卽太虛股以太虛勾股反而內向求圓故曰外容圓

術曰勾股相乘倍之得八千六百四十爲實相並得一百三十八爲勾股和勾股求得一百○二以減和餘三十六爲和較以爲法除之得全徑

明勾股求容圎九

甲乙二人俱在南門乙東行七十二步而止甲南行一百三十五步望乙與城參直問城徑

釋曰此勾外容半圓也東行爲明勾南行爲明股術曰勾股相乘倍之得一萬九千四百四十爲平實勾股求得一百五十三減勾餘八十一爲勾較以爲法除之

�勾股求容圓十

甲乙二人俱在東門甲南行三十步而止乙東行一十六步望甲與城相參直問城徑

釋曰此股外容半圓也南行爲�股東行爲�勾術曰勾股相乘倍之爲實勾股求以股較爲法除之

或問黃廣勾股黃長勾股無求圓之法何也曰黃廣之勾黃長之股卽圓徑也故不立法曰上下髙勾股上下平勾股何以不立法曰上髙去城逺下髙與上平俱不當城半下平亦不附城故不立法

測圓海鏡分類釋術卷一

欽定四庫全書

測圓海鏡分類釋術卷二

元李

冶撰

明顧應祥釋術

兩勾求容圓一【凡七條】

圓城不知周徑甲從城外西北隅幹地東行三百二十步乙從城外西南隅坤地東行一百九十二步見之問城徑

釋曰甲東行通勾也乙東行大差勾也此以城南北長短二勾求城徑【與通股小差股同法】

術曰二行相乘倍爲實相並爲法除之

乙出南門東行七十二步甲從城外西北幹隅東行三百二十步見之問城徑

釋曰甲東行通勾也乙東行明勾也此以城北大勾與城南半勾求城徑【與通股�股同法】

術曰二行相乘得二萬三千○四十爲實以乙行步七十二爲從方作帶從開平方法除之得半徑帶從開平方法見一卷

乙出東門直行一十六步而止甲從城外幹隅東行三百二十步望乙與城相參直問城徑

釋曰甲東行通勾也乙東行�勾也此以城北大勾與城東小餘勾求城徑

術曰甲行內減二之乙行餘二百八十八以乘甲行得九萬二千一百六十爲平實四之甲東行減二之乙東行餘一千二百四十八爲從方四爲隅法作負隅減從開平方法開之得半徑

負隅減從開平方曰布實於左從於右約初商得一百置一於左上爲法置一隅因得四百爲隅法以減從方餘八百四十八爲下法與上法相乘除實八萬四千八百餘實七千三百六十倍隅法得八百爲廉法約次商得二十置一於左次爲上法置一隅因得八十爲隅法並廉法共八百八十以減原從餘三百六十爲下法與上次法相乘除實盡

後凡言負隅減從開平方法者俱仿此

乙出南門折東行七十二步而止甲出北門折東行二百步見之問城徑

釋曰甲從北門東行底勾也乙從南門東行明勾也此以城北半大勾城南半短勾求半城徑

術曰二行相乘得半徑算平方開之【與邊股�股同法】如乙出南門東行二十步甲出北門東行七百二十步術同

乙從城外西南坤隅東行一百九十二步而止甲出北門東行二百步見之問城徑

釋曰甲從北門東行底勾也乙從坤隅東行大差勾也此以城北半大勾城南全短勾求城徑【與邊股小差股同法】術曰二行相乘得三萬八千四百爲實以甲東行二百爲從作帶從開平方法除之得半徑

帶從開平方法見一卷

乙出東門直行一十六步甲出北門東行二百步望乙與城參直問城徑

釋曰甲行底勾也乙出東門直行�勾也此以城北半大勾城東小餘勾求城徑

術曰二行相減餘一百八十四爲底勾�勾較乙東行自之得二百五十六爲�勾算較自之得三萬三千八百五十六減�勾算得三萬三千六百爲實倍甲東行得四百爲從方作減從開平方法除之

得半徑

減從開平方法曰布實於左從於右約初商一百置一於左上爲法置一爲隅法以減從方余

三百爲下法與上法相乘除實三萬餘實三千六百倍隅法得二百爲廉法約次商得二十置一於左次爲上法置一爲隅法並廉法共二百二十以減原從餘一百八十爲下法與上法相乘除實盡

或於初商除實三萬訖於從內再減一百餘二百爲從方次商二十於余從內減二十餘一百八十爲下法亦通

後凡言減從開平方法者俱仿此

乙出東門直行一十六步甲出南門東行七十二步望乙與城相參直問城徑

釋曰甲行明勾也乙之直行�勾也此以城南半勾與城東余勾求城徑

術曰二行相減餘五十六爲明勾�勾較自之得三千一百三十六爲較算東門直行自之得二百五十六爲�勾算二算相減餘二千八百八十爲平實倍明勾得一百四十四爲從作減從翻法開平方開之得半徑

減從翻法開平方曰布實於左從於右約初商得一百置一於左上爲法置一爲隅法以減從方餘四十四爲下法與上法相乘應除實四千四百實不滿法就於應除數內反減實二千八百八十餘一千五百二十爲負積倍初商得二百爲廉法約次商得二十置一於左次爲上法置一爲隅法並廉法共二百二十從不及

減反減從一百四十四餘七十六爲下法與上次法相乘除實盡或於初商反減實二千八百八十餘一千五百二十爲負積又以初商一百反減余從四十四餘五十六爲負從次商二十並負從共七十六爲下法亦通後凡言減從翻法開平方者俱仿此

兩股求容圓二【凡七條】

乙出南門直行一百三十五步而立甲從城外西北幹隅南行六百步望乙與城相參直問城徑

釋曰甲從幹隅南行通股也乙出南門直行明股也此以城西大股與城南余股求城徑【與通勾�勾同】

術曰甲行內減二乙行餘三百三十以乘甲行得一十九萬八千爲實三甲行內減二乙行餘一千五百三十爲從方作帶從開平方法除之得半徑【法見一卷】

乙出東門南行三十步甲從幹隅南行六百步見之問城徑

釋曰甲南行爲通股乙出東門南行三十步爲�股此以西大股與東短股求城徑【通勾明勾同法】

術曰二行相乘得一萬八千爲實以乙南三十爲從作帶從開平方法除之得半徑【法見一卷】

乙居城外東北艮隅南行一百五十步甲從城外西北南行六百步望乙與城參直問城徑

釋曰甲南行通股也乙從艮隅南行小差股也此以城西長股與城東短股求城徑【與通勾大差勾同法】

術曰二行相乘倍之得一十八萬爲實相並得七百五十爲法除之得全徑

甲出西門南行四百八十步而止乙出東門南行三十步望乙與城參直問城徑

釋曰甲出西門南行四百八十步邊股也乙出東門南行三十步�股也此以城西半股與城東短股求圓徑

俗云半梯【與底勾明勾同法】

術曰二行相乘得半徑算平方開之

甲出西門南行四百八十步而立乙從城外東北艮隅南行一百五十步見之問城徑

釋曰甲南行邊股也乙從艮隅南行小差股也此以城西南半股與城東北半股求圓徑【與底勾大差勾同法】術曰二行相乘得七萬二千爲實以甲南行四百八十爲從方作帶從開平方法除之得半徑

帶從開平方法見一卷

甲出西門南行四百八十步乙出南門直行一百三十五步相望與城參直問城徑

釋曰甲南行邊股也乙出南門直行明股也此以城西大半股與城南余股求圓徑【底勾�勾同法】

術曰二行相減余自之得一十一萬九千○二十五爲差算乙行自之得一萬八千二百二十五爲明股算以減差算餘一十○萬○八百爲實倍甲行得九百六十爲益從作減從開平方法除之得半徑【法見前】

乙出東門南行三十步而立甲出南門直行一百三十五步望乙與城參直問城徑

釋曰乙出東門南行�股也甲直行明股也此以城中余股與城東小股求圓徑【明勾�勾同法】

術曰二行相減余自之得一萬一千○二十五爲差算甲直行自之得一萬八千二百二十五爲明股算減差算餘七千二百爲正實倍乙行得六十爲從方作以從減法開平方法除之得半徑

以從減法開平方曰布實於左從於右約初商得一百置一於左上爲法置一於右下爲隅法以從減隅餘四十爲下法與上法相乘除實四千餘三千二百爲實倍隅法得二百爲廉法約次商得二十置一於左次爲上法置一爲隅法並廉法共二百二十減去從方餘一百六十爲下法與上次法相乘除實盡後凡言減法開平方者俱仿此

又爲添積帶從開平方法

初商一百置一於左上爲法置一於右下爲隅法對上法相乘得一萬爲益實添入積內共一萬七千二百爲實置一帶從得一百六十爲下法與上法相乘除實一萬六千餘一千二百爲實倍隅法得二百爲廉法約次商得二十置

一於左次爲上法置一爲隅法並廉法共二百二十與上次法相乘得四千四百爲益實添入余積共五千六百爲實置一並廉法從方共二百八十爲下法與上次法相乘除實盡

又術明股算減差算餘七千二百爲實六之�股得一百八十爲從方作減從翻法開平方法開之得半徑減從翻法開平方法見前條

兩求容圓三

城南有槐一株城東有栁一株甲出北門東行丙出西門南行甲丙槐栁悉與城相參直旣而甲斜行四百二十五步至槐下丙斜行五百四十四步至栁下問城徑

釋曰甲斜行向西南至槐樹下底也丙斜行向東北至栁樹下邊也此以邊底互測圓徑術曰二斜行相減余自之得一萬四千一百六十一爲差算甲斜行自之得一十八萬○六百二十五爲底算二算相減餘一十六萬六千四百六十四爲平實倍邊得一千○八十八爲從方作帶從開平方法開之得一百三十六爲平

帶從開平方法見一卷

出城南門之東有槐甲出北門東行斜望槐樹與城參直乃斜行二百七十二步至槐下休止東門之南有栁丙出西門南行斜望栁樹亦與城相參直乃斜行五百一十步至栁下休止問城徑

釋曰槐在南門東七十二步明勾也甲出北門東行二百步望見槐與城相參直此底勾也斜行至槐下黃長也栁在東門之南三十步�股也丙出西門南行四百八十步望栁與城參直邊股也斜行至栁樹下黃廣也此以黃長黃廣二立法測望術曰半甲斜行自之得一萬八千四百九十八爲黃廣半算半丙斜行自之得六萬五千○二十五爲黃長半算並二行折半自之得一十五萬二千八百八十一以二算減之餘六萬九千三百六十爲實並二行共七百八十二爲從作減從開平方法

開之得一百○二爲太虛

減從開平方法見二卷【底勾�勾條】

東門之南有栁南門之東有槐俱不知步甲出東門直行乙出南門直行立定二人相望視槐栁與城相參直旣而甲斜行三十四步至栁下乙斜行一百五十三步至槐下問城徑

釋曰此明�立法測望甲斜行至栁爲�乙斜行至槐爲明

術曰二相乘倍得一萬○四百○四平方開之得太虛加�卽皇極勾加明卽皇極股以皇極勾股求之得城徑

皇極勾股求容圓見一卷

測圓海鏡分類釋術卷二

欽定四庫全書

測圓海鏡分類釋術卷三

元李

冶撰

明顧應祥釋術

通勾與別股測望一【凡三條】

圓城不知周徑乙從城外西南坤隅南行三百六十步而立甲從城外西北幹隅東行三百二十步見之問城徑

釋曰乙從坤南行大差股也甲從幹東行通勾也此以通勾大差股測望通勾爲城北大勾大差股爲城西南之虛股

術曰二行相乘得一十一萬五千二百爲實倍乙行得七百二十爲從作減從開平方法除之得全徑減從開平方法見二卷

又曰二行相並得六百八十爲通以通勾求容圓法求之卽得

南門外一百三十五步有樹甲從城外西北幹隅東行三百二十步見之問城徑

釋曰此以通勾明股立法樹距南門明股也甲之東行通勾也通勾乃城北大勾明股乃城南余股術曰東行自之又以樹距南門步乘之得一千三百八十二萬四千爲立實倍樹距南門步以乘東行步得八萬六千四百爲從方二爲隅算作帶從負隅開立方法除之得半徑

帶從負隅開立方曰布實於左從尾數至首常超二位又以從方約之定首位得一百置一於左上爲法置一自之隅因得二萬爲隅法並從方得一十○萬六千四百爲下法與上法相乘除實一千○六十四萬餘實三百一十八萬四千三因隅法得六萬爲方法三因初商得三百又以隅算因之得六百爲廉法約次商得二十置一於左次爲上法置一乘廉法得一萬二千置一自之隅因得八百爲隅法並方法從方廉隅共一十五萬九千二百爲下法與上法相乘除實盡

後凡言帶從負隅開立方法者俱仿此

乙出東門南行三十步甲從幹隅東行三百二十步望乙與城參直問城徑

釋曰此以通勾�股測望甲東行通勾也乙出東門南行三十步�股也

術曰二行相乘得九千六百爲實以東行三百二十爲從方二爲隅算作減從負隅翻法開平方除之得半徑

減從負隅翻法開平方曰初商一百置一於左上爲法置一隅因得二百爲隅法以減從方餘一百二十爲下法與上法相乘除實一萬二千實不滿法反減實九千六百餘二千四百爲負積倍餘法得四百爲廉法次商二十置一於左次爲上法置一隅因得四十爲隅法並廉隅共四百四十減從不足反減從方三百二十餘一百二十爲下法與上次法相乘除實盡

後凡言帶從負隅翻法開平方者俱仿此

底勾與別股測望二

城西門南四百八十步有樹出北門東行二百步見之問城徑

釋曰此底勾邊股立法測望西門南四百八十步邊股也出北門東行二百步底勾也底勾居城北勾之半邊股居城西股之半

術曰二行相乘得九萬六千爲實相並得六百八十爲從二爲隅算作負隅減從開平方法除之得半徑

負隅減從開平方法見二卷【通勾�勾條】

圓城出北門北行一十五步折而東行二百○八步有樹出西門西行八步折而南行四百九十五步見之問城徑

釋曰此以底勾過步帶短股邊股過步帶短勾立法測望出北門北行爲短股折而東爲長勾過於底勾出西門西行爲短勾折而南爲長股過於邊股術曰西行爲短勾東行爲長勾北行爲短股南行爲長股短勾並長勾以長股乘之得一十○萬六千九百二十短股並長股以短勾乘之得四千○八十相減餘一十○萬二千八百四十爲勾股維乘差

又自之得一百○五億七千六百○六萬五千六百爲三乘方實長股內減二短勾余與長勾相減餘二百七十一爲股減勾差長勾內減二短股余與長股相減餘三百一十七爲勾減股差股減勾差與勾減股差復相減餘四十六以乘勾股維乘差得四百七十三萬○六百四十爲從方股減勾差與勾減股相乘得八萬五千九百○七長短勾並與長短股並相乘又倍之得二十二萬○三百二十倍勾股維乘差得二十○萬五千八百六十三數相並得五十一萬一千九百○七爲從一廉長短勾並得二百一十六又四之得八百六十四倍股減勾差得五百四十二二數相並得一千四百六爲從二廉作帶從方廉開三乘方法除之得半徑帶從方廉開三乘方曰置所得三乘方積爲實以從方廉約之初商得一百置一於左上爲法置一乘從一廉得五千一百一十九萬○七百置一自之以乘從二廉得一千四百○六萬置一自乘再乘得一百萬爲隅法並從方廉

隅共七千○九十八萬一千三百四十爲下法與上法相乘除實七十○億九千八百一十三萬四千餘積三十四億七千七百九十三萬一千六百爲次商之實

倍從一廉得一億○二百三十八萬一千四百三因從二廉得四千二百一十八萬四因隅法得四百萬初商自之六因得六萬初商三之以乘下廉得四十二萬一千八百相並加入從一廉得九十九萬三千七百○七爲上廉初商四之帶從二廉得一千八百○六爲下廉次商二十置一爲法置一乘上廉得一千九百八十七萬四千一百四十置一自之以乘下廉得七十二萬二千四百並方廉隅共一億七千三百八十九萬六千五百八十爲下法與上法相乘除實盡

或作初商一百置一爲法置一乘從一廉置一自之以乘從二廉置一自乘再乘爲隅法並從方廉隅共七千○九十八萬一千三百四

十爲下法與上法相乘除實七十○億九千八百一十三萬四千餘實三十四億七千七百九十三萬一千六百爲次實四因隅法得四百萬爲方法初商自之六因得六萬爲上廉

初商四之得四百爲下廉次商二十置一於左次爲上法倍初商加次商得二百二十以乘從一廉得一億一千二百六十一萬九千五百四十初商三之並初次商因之得三萬六千次商自之得四百共三萬六千四百以乘從二廉得五千一百一十七萬八千四百以兩從廉並入從方共一億六千八百五十二萬八千五百八十爲從置一乘上廉得一百二十萬置一自之以乘

下廉得一十六萬置一自乘再乘得八千爲隅法並方廉隅共五百三十六萬八千帶從共一億七千三百八十九萬六千五百八十爲下法與上法相乘除實盡

此法分別從方從廉明白故重錄附之

出西門南行二百二十五步有塔出北門東行六十四步望塔正居城之半問城徑

釋曰此以不及底勾與不及邊股測望南行二百二十五步與髙股同卽半徑爲勾之股東行六十四步與平勾同卽半徑爲股之勾也當以平勾髙股立法爲是但其望塔當城之半故附底勾邊股條下術曰二行相乘卽半徑算

乙從城外西南坤隅南行三百六十步甲出北門東行二百步見之問城徑

釋曰此以底勾大差股立法測望乙從坤隅南行大差股也甲東行底勾也底勾爲城北東半勾大差股爲城西南虛股

術曰二行相乘得七萬二千倍之得一十四萬四千爲實以南行三百六十爲從方作帶從開平方法除之得全徑

帶從開平方法見一卷

乙出南門直行一百三十五步甲出北門東行二百步見之問城徑

釋曰此底勾明股立法測望乙出南門直行明股也甲出北門東行底勾也底勾爲城北半勾明股爲城南余股

術曰東行自之以南行乘之得五百四十萬又四之得二千一百六十萬爲立方實以南門余股一百三十五爲從廉作帶從廉開立方法除之得全徑帶從廉開立方曰置所得立積爲實以從廉約之初商二百置一於左上爲法置一乘從廉得二萬七千置一自之得四萬爲隅法並從廉共六萬七千爲下法與上法相乘除實一千三百四十萬餘實八百二十萬倍從廉得五萬四千三因隅法得一十二萬相並得一十七萬四千爲方法三因初商帶從廉得七百三十五爲廉法約次商得四十置一於左次爲上法置一乘

廉法得二萬九千四百置一自之得一千六百爲隅法並方廉隅共二十萬五千爲下法與上法相乘除實盡

後凡言帶從廉開立方法者俱仿此

乙出南門南行一百三十五步而立甲出北門北行一十五步折而東行二百○八步見之問城徑

釋曰此底勾帶短股與明股立法測望乙出南門南行明股也甲出北門北行北門外短股也折而東行類底勾而過之

術曰以東行乘南行得二萬八千○八十自之得七億八千八百四十八萬六千四百爲三乘方實東行自之得四萬三千二百六十四以乘南行得五百八十四萬○六百四十倍之得一千一百六十八萬一千二百八十爲從方北行自之於上並南北二行以減東行余自之減上位餘數減上寄位並南北二行以東行乘之倍之以減寄位餘五萬六千九百八十八爲從一廉四之東行得八百三十二於上並南北二行減東行餘五十八四之得二百三十二以減上位餘六百爲從二廉四爲虛隅作帶從二廉減從翻法開三乘方開之得半徑帶一廉以從二廉益從減從爲法翻法開三乘方曰列所得三乘方實從一廉從二廉隅法約之初商一百置一於左上爲法置一乘從一廉得五百六十九萬八千八百爲益隅之廉置一自之以乘從二廉得六百萬爲益從之廉並入從方共一千七百六十八萬一千二百八十爲通法置一自乘再乘以隅因之得四百萬爲隅法並

益隅之廉共九百六十九萬八千八百爲減實以減通法餘七百九十八萬二千四百八十爲下法與上法相乘除實七億九千八百二十四萬八千實不滿法翻減實七億八千八百四十八萬六千四百餘九百七十六萬一千六百爲負積二因乘出從一廉得一千一百三十九萬七千

六百爲益隅之廉三因乘出從二廉得一千八百萬爲益從之廉又三之初商乘從二廉得一十八萬爲益從次廉四因隅法得一千六百萬爲方法初商自之六因又以隅因得二十四萬爲上廉初商四之隅因得一千六百爲下廉次商二十置一於左上爲法置一乘從一廉得一百一十三萬九千七百六十並益隅之廉共一千二百五十三萬七千三百六十共爲益隅置一乘益從次廉得三百六十萬置一自之以乘從二廉得二十四萬並二數加入益從之廉共二千一百八十四萬爲益從並入從方共三千三百五十二萬一千二百八十爲通法置一乘上廉得四百八十萬置一自之以乘下廉得六十四萬置一自乘再乘隅因得三萬六千爲隅法並方法上下廉隅法得二千一百四十七萬二千並益隅共三千四百○○萬九千三百六十爲減實以減通法不及減反減通法三千三百五十二萬一千二百八十餘四十八萬八千○八十爲負法與上法相乘除負積盡

後凡言帶一廉以二廉益從減從翻法開三乘方法者俱仿此

甲乙二人同出北門行至東北隅艮地分路乙往南行一百五十步而立甲又東行連前共二百步望乙與城相參直問城徑

釋曰此底勾小差股立法測望甲前後共東行底勾也乙往南行小差股也

術曰二行相乘又以乙南行乘之得四百五十萬爲實二行相減以乘乙南行得七千五百二行相乘得三萬二數相並得三萬七千五百爲法實如法而一得半徑

又曰二行相乘得三萬爲實倍底勾減小差股餘二百五十爲法

乙出東門南行三十步而立甲出北門東行二百步望乙與城相參直問城徑

釋曰此底勾�股立法測望乙出東門南行�股也甲出北門東行底勾也

術曰二行相乘得六千爲平實相減得一百七十爲從方作減從翻法開平方法除之得半徑

減從翻法開平方法見二卷

又曰乙南行自之得九百爲�股算以乘東行得一十八萬爲立實�股算爲從方東行內減二之乙南行餘一百四十爲益廉作帶從減益廉翻法開立方法除之得半徑

帶從減益廉翻法開立方曰置所得積一十八萬以從方廉約之初商一百置一於左上爲法置一乘從廉得一萬四千置一自之得一萬爲

隅法帶從方共一萬九百以減益廉餘三千一百爲下法與上法相乘除實二十一萬實不滿法反減實一十八萬餘一十三萬爲負積倍益廉得二萬八千三因隅法得三萬爲方法三因初商得三百爲廉法約次商得二十置一於左次爲上法置一乘益廉得二千八百並入倍益廉得三萬○八百置一乘廉法得六千置一自之得四百爲隅法並方從方廉隅共三萬七千三百反減益廉三萬○八百餘六千五百爲下法與上法相乘除實盡

後凡言帶從減廉翻法開立方法者仿此

大差勾與別股測望三

甲乙二人俱在城西門南行至西南坤隅分路乙往東行一百九十二步而立甲復南行計前後共四百八十步望乙與城相參直問城徑

釋曰此大差勾與邊股立法測望乙自坤隅東行大差勾也甲自西門往南共行邊股也

術曰二行相乘得九萬二千一百六十又以乙東行乘之得一千七百六十九萬四千七百二十爲實二行相減餘二百八十八亦以東行乘之得五萬

五千二百九十六加二行相乘之數共一十四萬七千四百五十六爲法實如法而一得半徑

又曰二行相乘爲實倍甲南行減乙東行余爲法

甲從城外西南坤隅東行一百九十二步乙從東北艮隅南行一百五十步望甲與城相參直問城徑釋曰此大差勾與小差股立法測望甲東行大差勾也乙南行小差股也【與小差勾大差股同】

術曰二行相乘倍之卽全徑算

小差勾與別股立法測望四

乙從城外東北艮隅東行八十步甲從城外西北幹隅南行六百步見之問城徑

釋曰此小差勾與通股立法測望乙從艮隅東行小差勾也甲從幹隅南行通股也【與通勾大差股同法】

術曰二行相乘倍之得九萬六千爲實二之東行得一百六十爲從作帶從開平方法除之得半徑帶從開平方法見一卷

乙從城外東北艮隅往東行八十步甲出西門南行四百八十步見之問城徑

釋曰此小差勾與邊股立法測望乙東行小差勾也甲南行邊股也

術曰二行相乘倍之得七萬六千八百爲實以乙東行爲從作帶從開平方法除之得全徑

帶從開平方法見一卷

乙從艮隅東行八十步而立甲從城外西南坤隅南行三百六十步見之問城徑

釋曰此以小差勾大差股立法測望乙東行小差勾也甲南行大差股也

術曰二行相乘倍之卽圓徑算

明勾與別股測望五

乙出南門東行七十二步而立甲從城外西北幹隅南行六百步望乙與城相參直問城徑

釋曰此明勾通股立法測望乙出南門東行明勾也甲從幹隅南行爲通股

術曰二行相乘得四萬三千二百爲實以甲南行六百爲從方二爲隅法作負隅減從開平方法除之得半徑

負隅減從開平方法見二卷

乙出南門東行七十二步而立甲出西門南行四百八十步望乙與城相參直問城徑

釋曰此明勾邊股立法測望乙東行明勾也甲南行邊股也

術曰乙東行自之得五千一百八十四爲明勾算以南行乘之得二百四十八萬八千三百二十爲立方實明勾算爲從南行內減二東行餘三百三十六爲益廉作帶從減廉開立方法除之得半徑帶從減廉開立方曰置所得立方實以從方從廉約之初商一百置一於左上爲法置一乘益廉得三萬三千六百置一自之得一萬爲隅法帶從方共一萬五千一百八十四以減益廉餘一萬八千四百一十六爲下法與上法相乘

除實一百八十四萬一千六百餘實六十四萬六千七百二十爲次商之實倍益廉得六萬七千二百三因隅法得三萬爲方法三因初商得三百爲廉法約次商得二十置一於左上爲法置一乘益廉得六千七百二十加入前倍廉共七萬三千九百二十置一乘廉法得六千置一自之得四百爲隅法並方法從方廉隅共四萬一千五百八十四以減益廉餘三萬二千三百三十六爲下法與上法相乘除實盡

後凡言帶從減廉開立方法者俱仿此

又曰明勾邊股相乘得三萬四千五百六十爲實明勾邊股相減餘四百○八爲從方一虛法作減從開平方除之尢捷

甲出南門東行七十二步而立乙出東門南行三十步望乙與城相參直問城徑

釋曰此明勾�股立法測望甲出南門東行明勾也乙出東門南行�股也

術曰二行相乘得二千一百六十爲實相並得一百○二爲從作以從減法開平方除之得半徑以從減法翻法開平方曰置實於左從於右約初商得一百置一於左上爲法置一爲隅法以從減隅隅不及減從內翻減隅一百餘二爲負從以負從爲下法與上法相乘得二百反增入實內共二千三百六十四爲次商之實倍隅法得二百爲廉法約次商得二十置一於左次爲上法置一爲隅法並廉隅共二百二十以從減之餘一百一十八爲下法與上法相乘除實盡

後凡如此類者俱仿此通變隨宜

又術二行相並得一百○二爲太虛相減餘四十二卽太虛勾股較倍算減較算餘一萬九千○四十四平方開之得一百三十八爲太虛勾股和加較半之爲股減較半之爲勾以太虛勾股求圓徑又曰二行相乘倍爲實相減余爲從作帶從開平方法除之得虛勾二行相並卽虛以勾求股以得圓徑

�勾與別股立法測望四

乙出東門直行一十六步甲從城外西北幹隅南行六百步見之問城徑

釋曰此以�勾通股立法測望乙出東門直行�勾也甲從幹隅南行通股也

術曰甲南行自之又以乙東行一十六乘之得五百七十六萬爲立方實倍東行以乘南行得一萬九千二百爲從方二爲隅作帶從負隅開立方法除之得半徑

帶從負隅開立方法見前通勾明股

乙出東門直行一十六步甲出西門南行四百八十步見之問城徑

釋曰此�勾邊股立法測望乙出東門直行�勾也甲出西門南行邊股也

術曰二行相乘得七千六百八十又以南行乘之得三百六十八萬六千四百又四之得一千四百七十四萬五千六百爲立方實以東行一十六步爲從廉作帶從廉開立方法除之得全徑

帶從廉開立方法見前底勾明股條

圓城不知周徑南門外一百三十五步有樹出東門直行一十六步見之問城徑

釋曰此�勾明股立法測望出東門外一十六步爲�勾城東之餘勾也樹在城南一百三十五步爲明股城南之餘股也以余勾余股測城徑

術曰余勾余股相乘爲勾乘股算自之得四百六十六萬五千六百爲三乘方實勾乘股算倍之得四千三百二十又以余勾余股並乘之得六十五萬二千三百二十爲從方余勾余股相並自之得二萬二千八百○一餘勾余股相減自之得一萬四千一百六十二數相減餘八千六百四十爲益廉作帶從廉添積開三乘方法除之得半徑

帶從益廉添積開三乘方曰置所得三乘方積以從方廉約之初商一百置一於左上爲法置一乘從益廉得八十六萬四千並從方共一百五十一萬六千三百二十爲益積之法與上法相乘得一億五千一百六十三萬二千爲益實添入原積共一億五千六百二十九萬七千六百爲通實置一自乘再乘得一百萬爲隅法與上法相乘

除實一億餘五千六百二十九萬七千六百爲次實二因益廉得一百七十二萬八千四因隅法得四百萬爲方法初商自之六因得六萬爲上廉初商四之得四百爲下廉約次商得二十置一於左次爲上法置一乘益廉得一十七萬二千八百並前倍廉共一百九十○萬○八百並從方共二百五十五萬三千一百二十爲益積之法與上法相乘得五千一百○六萬二千四百爲益實添入次實共一億○七百三十六萬爲通實置一乘上廉得一百二十萬置一自之以乘下廉得一十六萬置一自乘再乘得八千爲隅法並方廉隅共五百三十六萬八千爲下法與上法相乘除實盡

又爲帶從方廉減隅翻法開三乘方

其法曰初商一百置一於左上爲法置一自乘再乘得一百萬爲隅法置一乘從廉得八十六萬四千並從方共一百五十一萬六千三百二十以減隅法不及反減隅法一百餘五十一萬六千三百二十爲負隅與上法相乘得五千一百六十三萬二千加原實共五千六百二十九萬七千六百爲次商之實四因隅法得四百萬爲方法初商自之六因得六萬爲上廉初商四之得

四百爲下廉次商二十置一於左次爲上法置一乘上廉得一百二十萬置一自之以乘下廉得一十六萬置一自乘再乘得八千爲隅法並方法廉隅共五百三十六萬八千爲通隅倍初商加次商得二百二十以乘從廉得一百九十○萬○八百並從方共二百五十五萬三千一百二十以減通隅餘二百八十一萬四千八百八十爲下法與上法相乘除實盡

後凡言如此類立法者仿此

又術曰以樹去南門步自之得一萬八千二百二十五爲余股算副置二位一以余股乘之得二百四十六萬○三百七十五爲余股立算一以余勾乘之得二十九萬一千六百爲勾乘股立算相乘得七千一百七十四億四千五百三十五萬爲三乘方實余勾余股相乘得二千一百六十爲勾股相乘算倍之以乘余股立算得一百○六億二千八百八十二萬爲從方余勾自之得二百五十六爲余勾算四之以乘余股得一十三萬八千二百四十倍勾乘股立算得五十八萬三千二百二數相減餘四十四萬四千九百六十爲從二減廉以勾股相乘算爲隅算作從廉減從方負隅開三乘方法除之得八十一爲明勾較以除明股算得二百二十五爲明勾和加較半之爲減較半之爲勾勾股相乘倍爲實以較除之得通和較通和較卽城徑也

從防減從方負隅開三乘方曰約初商八十置一於左上爲法置一自之以乘從廉得二十八億四千七百七十四萬四千以減從方餘七十七億八千一百○七萬六千置一自乘再乘得五十一萬二千以隅算因之得一十一億○五百九十二萬爲隅法並從方共八十八億八千六百九十九萬六千爲下法與上法相乘除實七千一百○九億五千九百六十八萬餘實六十四億八千五百六十七萬爲次實四因隅法得四十四億二千三百六十八萬爲方法初商自之六因又以隅因得八千二百九十四萬四千爲上廉初商四之隅因得六十九萬一千二百爲下廉約次商得一置一於左次爲上法倍初商加次商得一百六十一又並初次商爲八十一乘之得一萬三千○四十一以乘從廉得五十八億○二百七十二萬三千三百六十以減余從餘一十九億七千八百三十五萬二千六百四十爲從方置一乘上廉置一自之以乘下廉俱如舊置一自乘再乘仍得一爲隅法並方法從方廉隅共六十四億八千五百六十七萬爲下法與上法相乘除實盡

測圓海鏡分類釋術卷三

欽定四庫全書

測圓海鏡分類釋術卷四

元李

冶撰

明顧應祥釋術

通勾與別測望一

圓城南門之南有樹甲從城外西北幹隅東行三百二十步乙出西門南行望樹及甲與城相參直乃斜行二百五十五步至樹下問城徑

釋曰此以通勾上髙立法測望甲東行通勾也乙斜行乃天之日上髙也乙從西門南行四百八十步爲邊股樹在南門外一百三十五步爲明股術曰二行相乘又以半甲東行乘之得一千三百○五萬六千爲立方實二行相乘得八萬一千六百半甲東行乘甲東行得五萬一千二百相並得一十三萬二千八百爲益從甲東行三百二十爲減從廉減從開立方法除之得半徑

帶從以廉減從開立方曰布實於左從於右別置減從廉約初商得一百置一於左上爲法置一乘從廉得三萬二千以減從方餘一十○○八百置一自之得一萬並余從共一十一萬○八百爲下法與上法相乘除實一千一百○八萬餘一百九十七萬六千倍減廉得六萬四千三因隅法得三萬爲方法三因初商得三百爲廉法約次商得二十置一於左次爲上法置一乘減廉得六千四百並倍廉共七萬○四百以減原從餘六萬二千四百置一乘廉法得六千置一自之得四百爲隅法並方廉隅共三萬六千四百帶余從共九萬八千八百爲下法與上法相乘除實盡得半徑一百二十

後凡言帶從以廉減從開立方法者仿此

甲從城外西北幹隅東行三百二十步而立乙出南門直行不知步數望見甲與城相參直遂斜行四百二十五步與乙相防問城徑

釋曰此以通勾底立法測望甲東行通勾也乙自南門外斜行就甲爲底乃日之地也

術曰二行相減餘一百○五爲通勾底差以乘通勾得三萬三千六百又以半通勾乘之得五百三十七萬六千爲立方實半通勾乘通勾得五萬一千二百與差乘通勾之數相減餘一萬七千六百爲從方倍東行得六百四十步爲益廉作帶從減益廉開立方法除之

帶從減益廉開立方法見三卷【明勾邊股下】

圓城南門外有槐樹一株東門外有栁樹一株兩樹斜相距二百八十九步甲從城外西北隅向東行三百二十步望槐栁與城相參直問城徑

釋曰此以通勾皇極立法測望甲東行通勾也兩樹斜相距皇極也原法先求出皇極勾卽栁至城心步後以勾求股以皇極勾股求容圓卽是術曰通勾與皇極相乘得九萬二千四百八十自之得八十五億五千二百五十五萬○四百爲三乘方實皇極自乘得八萬三千五百二十一爲皇極算以通勾乘之得二千六百七十二萬六千七百二十倍之得五千三百四十五萬三千四百四十爲從方倍通勾皇極相乘之數得一十八萬四千九百六十爲第一從廉倍皇極得五百七十八爲第二益廉以二爲隅算作帶從廉負隅以廉隅添積開三乘方法除之得一百三十六爲皇極勾求城徑以皇極勾求皇極股二百五十五勾股相乘倍爲實以除之卽得容圓全徑【勾求股見一卷】帶從廉負隅以廉隅添積開三乘方曰置所得三乘方積爲實列從方從一廉從二益廉約商首一位得一百置一於左上爲法置一自之以乘益廉得五百七十八萬置一自乘再乘以隅算因之得二百萬爲隅法益廉共七百七十八萬與上法相乘得七億七千八百萬爲益實添入積內共九十三億三千○五十五萬○四百爲通實置一乘從一廉得一千八百四十九萬六千爲益從並入從方共七千一百九十四萬九千四百四十爲下法與上法相乘除實七十一億九千四百九十四萬四千餘實二十一億三千五百六十○萬六千四百爲次商之實四因隅法得八百萬爲方法初商自之六因又以隅算因之得一十二萬爲上廉初商四之隅因得八百爲下廉次商三十置一於左次爲上法倍初商加次商得二百三十並初次商爲一百三十相乘得二萬九千九百又加初商自之一萬共三萬九千九百以乘從二益廉得二千三百○六萬二千二百爲益廉之實置一乘上廉得三百六十萬置一自之得九百以乘下廉得七十二萬置一自乘再乘得二萬七千隅因得五萬四千爲隅法並方廉隅共一千二百三十七萬四千爲益隅之實與益廉之實相並得三千五百四十三萬六千二百爲益積之法與上次法相乘得一十○億六千三百○八萬六千爲益積之實添入余實共三十一億九千八百六十九萬二千四百爲通實倍初商加次商得二百三十以乘從一廉得四千二百五十四萬○八百爲益從並入從方共九千五百九十九萬四千二百四十爲下法與上次法相乘除實二十八億七千九百八十二萬七千二百尙餘三億一千八百八十六萬五千二百爲三商之實二因上廉得七百二十萬三因下廉得二百一十六萬四因隅法得二十一萬六千並入方法共一千七百五十七萬六千爲方法並初次商自之又六因得一十○萬一千四百以隅算因之得二十○萬二千八百爲上廉並初次商四之得五百二十以隅因得一千○四十爲下廉三商得六置一於左上爲法倍初次商加三商得二百六十六並初次商加三商得一百三十六相乘得三萬六千一百七十六又以初次商並自之得一萬六千九百加之共五萬三千○七十六以乘從二益廉得三千○六十七萬七千九百二十八爲益廉之實置一乘上廉得一百二十一萬六千八百置一自之以乘下廉得三萬七千四百四十相並得一百二十五萬四千二百四十爲廉法置一自乘再乘得二百一十六以隅因之得四百三十二爲隅法並方法廉法隅法共一千八百八十三萬○六百七十二爲益隅之實並益廉之實共四千九百五十○萬八千六百爲益積之法與上法相乘得二億九千七百○五萬一千六百爲益積添入余實共六億一千五百九十一萬六千八百爲通實倍初次商加三商得二百六十六以乘從一廉四千九百一十九萬九千三百六十爲益從並從方共一億○二百六十五萬二千八百爲下法與上法六相乘除實盡得一百三十六爲皇極勾此法以二廉與隅添積以第一廉益從爲法

又爲帶從負隅以廉隅減從開三乘方法

其法曰以八十五億五千二百五十五萬○四百爲正實以五千三百四十五萬三千四百四十爲從方以一十八萬四千九百六十爲從一廉以五百七十八爲從二減廉二爲隅算約

初商得一百置一於左上爲法置一自之得一萬以乘從二廉得五百七十八萬爲減廉置一自乘再乘又以隅因得二百萬爲隅法並減廉隅法得七百七十八萬爲減從置一乘從一廉得一千八百四十九萬六千爲益從以益從加入原從得七千一百九十四萬九千四百四十以減從減之餘六千四百一十六萬九千四百

四十爲下法與上法相乘除實六十四億一千六百九十四萬四千餘實二十一億三千五百六十○萬六千四百爲次商之實四因隅法得八百萬爲方法初商自之六因又以隅因之得一十二萬爲上廉初商四之隅因得八百爲下廉約次商得三十置一於左上爲法倍初商加次商得二百三十並初次商得一百三十相因得二萬九千九百又加初商自乘一萬共三萬九千九百以乘從二廉得二千三百○六萬二千二百爲減廉置一乘上廉得三百六十萬置一自之以乘下廉得七十二萬置一自乘再乘隅因得五萬四千爲隅法並方廉隅共一千二百三十七萬四千爲減隅並減廉減隅共三千五百四十三萬六千二百爲減從倍初加次商得二百三十以乘從一廉得四千二百五十四萬○八百爲益從以加原從得九千五百九十九萬四千二百四十以減從減之餘六千○五十五萬八千○四十爲下法與上法相乘除實一十八億一千六百七十四萬一千二百餘實三億一千八百八十六萬五千二百爲三商之實二因上廉得七百二十萬三因下廉得二百一十六萬四因隅法得二十一萬六千並入方法共一千

七百五十七萬六千爲方法初次商並自之六因又以隅算因之得二十○萬二千八百爲上廉初次商並四之隅因得一千○四十爲下廉約三商得六置一於左次爲上法倍初次商

加三商得二百六十六並初次三商共一百三十六相因得三萬六千一百七十六又加初次商相並自之一萬六千九百共五萬三千○七十六以乘從二廉得三千○六十七萬七千九百二十八爲減廉置一乘上廉得一百二十一萬六千八百置一自之以乘下廉得三萬七千四百四十置一自乘再乘以隅因得四百三十二爲隅法並方廉隅共一千八百八十三萬○六百七十

二爲減隅減廉減隅相和得四千九百五十○萬八千六百爲減從倍初次加三商得二百六十六以乘從一廉得四千九百一十九萬九千三百六十爲益從以加原從得一億○二百六十五萬二千八百以減從減之餘五千三百一十四萬四千二百爲下法與上法相乘除實盡此法以第一廉爲益從第二廉與隅爲減從以從爲法

後凡如此類者俱仿此

圓城南門外往東有樹甲從城外西北隅東行三百二十步望樹與城參直復斜行二百七十二步至樹下問城徑

釋曰此以通勾黃長立法測望南門外往東七十二步有樹明勾也甲東行通勾也斜行至樹下地之月黃長也

術曰二行相減餘四十八爲差倍差倍東行相乘得六萬一千四百四十爲實倍差倍東行步相並得七百三十六爲益從二爲隅法作負隅減從翻法開平方法除之得全徑

負隅減從翻法開平方法見三卷通勾�股條下前以半徑此以全徑推廣卽是

丙出南門東行乙出東門南行各不知步數而立甲從城外西北幹隅東行三百二十步望乙丙俱與城相參直旣而乙欲就丙乃斜行一百○二步相防問城徑

釋曰此以通勾太虛立法測望丙出南門東行七十二爲明勾乙出東門南行三十步爲�股甲東行通勾也乙斜行太虛也以此勾立法

術曰甲東行自之得一十○萬二千四百爲東行算倍斜行乘之得二千○八十八萬九千六百爲立

方實倍斜行乘東行得數又加倍東行算得二十七萬○○八十爲從方四之東行得一千二百八十爲益廉四爲隅法作帶從負隅以廉添積開立方法除之得半徑

帶從負隅以廉添積開立方曰置所得立方實於左以從方益廉隅算約之初商一百置一於左上爲法置一乘益廉得一十二萬八千與上法相乘得一千二百八十萬爲益實添入積內得三千三百六十八萬九千六百爲通實置一自之又以隅算因之得四萬爲隅法並從方共三十一萬○○八十爲下法與上法相乘除實三千一百○○萬八千餘實二百六十八萬一千六百爲次實二因乘過益廉得二十五萬六千爲益廉三因隅法得一十二萬爲方法三因初商得三百爲廉法次商二十置一於左上爲法置一乘原益廉得二萬五千六百並入乘過益廉得二十八萬一千六百與上法相乘得五百六十三萬二千爲益實添入次實共八百三十一萬三千六百爲通實置一乘廉法得六千隅因得二萬四千置一自之隅因得一千六百爲隅法並方廉隅共一十四萬五千六百帶從方共四十一萬五千六百八十爲下法與上法相乘除實盡

後凡言帶從負隅以廉添積開立方法俱仿此

又爲帶從廉半翻法減從負隅開立方法

法曰初商一百置一於左上爲法置一乘從廉得一十二萬八千以減從方餘一十四萬二千○八十置一自之隅因得四萬爲隅法並減余從方共一十八萬二千○八十爲下法與上法相乘除實一千八百二十○萬八千餘實二百六十八萬一千六百爲次商之實二因從廉得二十五萬六千三因隅法得一十二萬爲方法三因初商得三百爲廉法約次商得二十置一於左次爲上法置一乘從廉得二萬五千六百並入前二因從廉得二十八萬一千六百以減從方不及反減從方二十七萬○○八十餘一萬一千五百二十爲負從置一乘廉法以隅因得二萬四千置一自之隅因得一千六百爲隅法並方廉隅共一十四萬五千六百反減負從餘一十三萬四千○八十爲下法與上法相乘除實盡後凡如此類者俱仿此

又術曰斜行乘東行算半之得五百二十二萬二千四百爲實斜行乘東行如東行算半之得六萬七千五百二十爲從方東行三百二十爲從廉如前法求之得半徑

不用隅算添積減從隨意

又曰四之斜行以乘東行算得四千一百七十七萬九千二百爲正實倍斜行乘東行加二之東行算得二十七萬○○八十爲從方倍東行得六百四十爲從廉如前法開之得全徑二百四十添積減從俱同

乙出城東門上南不知步數而立甲從城外西北幹隅東行三百二十步望乙與城相參直復斜行一百七十步與乙相防問城徑

釋曰此以通勾小差立法測望甲東行通勾也斜行小差也

術曰二行相減餘一百五十爲差自之得二萬二千五百以乘東行得七百二十萬爲實倍差以乘東行得九萬六千爲從方倍差得三百爲隅算作負隅減從開平方法除之得半徑

負隅減從開平方法見二卷【通勾�勾條】

又術倍東行算得二十三萬四千八百倍二行相乘數得一十○萬八千八百相減餘九萬六千爲實倍東行得六百四十爲從作減從開平方法除之得全徑二百四十

減從開平方法曰列實於左從於右約初商得二百置一於左上爲法置一爲隅法以減從方餘四百四十爲下法與上法相乘除實八萬八千餘八千爲次商之實余從內再減二百餘二百四十爲從次商四十置一於左上爲法置一爲隅法以減從方餘二百爲下法與上法相乘除實盡

法見二卷底勾�勾條下因從有重位故重出

圓城南門外直南不知步數有槐樹一株南門外東行不知步數有栁樹一株槐栁斜相距一百五十三步甲從城外西北隅東行三百二十步望槐栁與城相參直問城徑

釋曰此以通勾明立法測望二樹斜相距明也甲東行通勾也

術曰通勾自之得一十○萬二千四百爲通勾算二行相乘得四萬八千九百六十又以二數相乘得五十○億一千三百五十○萬四千爲三乘方實明乘通勾算三之得四千七百○○萬一千六百爲從方倍二行相乘數以減通勾算餘四千四百八十爲第一廉倍通勾得六百四十爲第二益廉二步爲隅法作帶從負隅以二廉減從方開三乘方法除之得半徑

帶上廉負隅以下廉減從開三乘方法曰置所得三乘方實以防隅從方約之初商一百置一於左上爲法置一自之以乘從二廉得六百四十萬爲減廉以減從方餘四千○六十○萬一千六百爲從方置一乘第一廉得四十四萬八千爲益廉置一自乘再乘得一百萬又以隅因之得二百萬爲隅法並從方益廉隅法共四千三百○四萬九千六百爲下法與上法相乘除實四十三億○四百九十六萬餘實七億○八百五十四萬四千爲次商之實四因隅法得八百萬爲方法初商自之六因又以隅法因之得一十二萬爲上廉初商四之隅因得八百爲下廉約次商得二十置一於左上爲法倍初商加次商得二百二十以乘從二廉得一十四萬○八百並初次商得一百二十因之得一千六百八十九萬六千爲減廉以減余從餘二千三百七十○萬五千六百爲從方倍初商加次商得二百二十以乘第一廉得九十八萬五千六百爲益廉置一乘上廉得二百四十萬置一自之以乘下廉得三十二萬置一自乘再乘又以隅因之得一萬六千爲隅法並方法從方廉益上下廉隅法共三千五百四十二萬七千二百爲下法與上法相乘除實盡

丙出東門南行乙出東門直行各不知步數而立甲從城外西北幹隅東行三百二十步回望乙丙與城相參直旣而乙欲就丙乃斜行三十四步相防問城徑釋曰此以通勾�立法測望甲東行通勾也乙斜行三十四步就丙�也

術曰通勾自之得一十○萬二千四百爲通勾算又以通勾增乘得三千二百七十六萬八千倍�乘通勾算得六百九十六萬三千二百二數相減餘二千五百八十○萬四千八百爲立方實�乘通勾得一萬○八百八十以減二之通勾算得一十九萬三千九百二十爲從方通勾加五得四百八十爲益廉五分爲隅法作帶從負隅以廉添積開立方法除之得全徑

帶從負隅以廉添積開立方曰置所得立方實及從方益廉約初商得二百置一於左上爲法置一乘益廉得九萬六千與上法相乘得一千

九百二十萬爲益實添入積內得四千五百○○萬四千八百爲實置一自之得四萬以隅算五分因之得二萬爲隅法並從方共二十一萬三千九百二十爲下法與上法相乘除實四千二百七十八萬四千餘實二百二十二萬○八百倍益廉得一十九萬二千○三因隅法得六萬爲方法三因初商得六百以隅因得三百爲廉法約商次位得四十置一於左上爲法置一

乘原益廉得一萬九千二百並入倍廉得二十一萬一千二百與上法四十相乘得八百四十四萬八千爲益實加入余實得一千○六十六萬八千八百爲實置一乘廉法得一萬二千置一自之隅因得八百爲隅法並方法從方廉隅共二十六萬六千七百二十爲下法與上法相乘除實盡

此法已見前通勾太虛條下因隅不同故又重出

又爲帶從以廉減從負隅開立方法

其法曰初商二百置一於左上爲法置一乘從廉得九萬六千以減從方餘九萬七千九百二十爲從置一自之隅因得二萬爲隅法並從方共一十一萬七千九百二十爲下法與上法相乘除實二千三百五十八萬四千餘實二百二十二萬○八百從方內再減從廉九萬六千餘一千九百二十爲從方三因隅法得六萬爲方法三因初商隅因得三百爲廉法次商四十置一於左上爲法置一乘從廉得一萬九千二百以減余從不及減於從廉內反減余從一千九百二十餘一萬七千二百八十爲負從置一乘廉法得一萬二千置一自之隅因得八百爲隅法並方廉隅共七萬二千八百反減負從餘五萬五千五百二十爲下法與上法相乘除實盡

又術斜步乘東行算得三百四十八萬一千六百爲立方實斜步乘東行以減半東行算得四萬○三百二十爲從方半步爲隅法作負隅帶從開立方法除之得勾圓差八十步以減通勾卽半徑

負隅帶從開立方法見三卷【通勾明股條】

東門外不知步數有樹甲從城外西北幹隅東行三百二十步見之復斜行一百三十六步至樹下問城徑釋曰此以通勾下平立法測望甲東行通勾也斜行至樹下乃川之地下平也

術曰二行相減餘一百八十四爲差倍差減東行以其餘乘東行得一萬五千三百六十爲實倍差得三百六十八爲從方二爲隅法作減從負隅翻法開平方法除之得半徑

減從負隅翻法開平方見三卷【通勾�股條下】

底勾與別測望二

乙從城外西北幹隅南行不知步數而立甲出北門東行二百步見之復斜行六百八十步與乙防

釋曰此以底勾通測望甲出北門東行二百步底勾也斜行六百八十步通也

術曰二行相減餘四百八十曰差相並得八百八十曰和差和相乘得四十二萬二千四百減去差算餘一十九萬二千爲實差和相並得一千三百六十爲從二爲隅作帶從負隅開平方除之得半徑

帶從負隅開平方法曰置實於左從於右約初商得一百置一於左上爲法置一乘隅算得二百爲隅法並從方共一千五百六十爲下法與上法相乘除實一十五萬六千餘實三萬六千倍隅法得四百爲廉法約次商二十置一於左上爲法置一乘隅算得四十爲隅法並從方廉隅共一千八百爲下法與上法相乘除實盡後凡言帶從負隅開平方法者俱仿此

又術以差算二十三萬○四百爲實以東行步減差餘二百八十爲從方作帶從開平方法除之得三百六十爲通勾較以較減卽通勾以通勾求容圓法求之得城徑

此法以半勾全求股以求和較

勾求容圓見一卷

南門外不知步數有塔一座東門外往南不知步數有樹甲出北門東行二百步望樹與塔俱與城相參直及量樹斜距塔二百五十五步

釋曰此以底勾下髙立法測望出北門東行二百底勾也塔距樹卽日之山下髙也

術曰底勾算與下髙相乘得一千○二十萬爲立方實以底勾算四萬爲從方髙爲從廉作帶從方廉開立方法除之得半徑

帶從方廉開立方曰置實於左以從方從廉約之初商一百置一於左上爲法置一乘從廉

得二萬五千五百置一自之得一萬爲隅法並從方從廉隅共七萬五千五百爲下法與上法相乘除實七百五十五萬餘實二百六十五萬二因從廉得五萬一千三因隅法得三萬

相並得八萬一千爲方法三因初商得三百帶從廉得五百五十五爲廉法次商二十置一於左上爲法置一乘廉法得一萬一千一百置一自之得四百爲隅法並方法從方廉隅共一十三萬二千五百爲下法與上法相乘除實盡後凡言帶從方廉開立方法者俱仿此

南門外不知步數有樹乙從南門東行亦不知步數而立甲出北門東行二百步望樹與乙與城相參乙復斜行一百五十三步至樹下與甲相望問城徑釋曰此以底勾明立法測望甲出北門東行底勾也乙斜行至樹下明也

術曰半底勾乘明得一萬五千三百爲實二行相並半之得一百七十六步半爲從方半爲隅算作帶從負隅開平方法除之得七十二爲明勾

帶從負隅開平方法見前底勾通股條

求城徑以明勾乘底勾平方開之得半徑

又曰勾求股以明勾股求容圓法求之得全徑

東門外往南有樹乙出東門直行不知步數而立甲出北門東行二百步望乙與樹俱與城相參直乙遂斜行三十四步至樹下

釋曰此以底勾�立法測望甲出北門東行底勾也乙斜行至樹下�也

術曰底勾減二�餘一百三十二以底勾乘之得二萬六千四百又以�算一千一百五十六乘之得三千○五十一萬八千四百爲三乘方實倍底勾以�算乘之得四十六萬二千四百爲從方底勾減�余自之得二萬七千五百五十六

爲從一廉底勾減�余倍之得三百三十二爲從二廉作帶從方上廉以下廉減從開三乘方法除之得�股三十求城徑以�勾股求容圓法求之帶從方廉以下廉減從開三乘方曰約初商得三十置一於左上爲法置一自之得九百以乘從二廉得二十九萬八千八百爲減廉以減從方餘一十六萬三千六百爲從方置一乘第一廉得八十二萬六千六百八十爲益廉置一自乘再乘得二萬七千爲隅法並從方益廉隅法共一百○一萬七千二百八十爲下法與上法相乘除實盡得三十爲�股

後凡如此類者俱仿此

乙出南門東行不知步數而立甲出北門東行二百步見之乃斜行二百七十二步與乙相防

釋曰此以底勾黃長立法測望東行底勾也斜行黃長也

術曰二行相減餘七十二爲差以乘甲東行得半徑算四之卽全徑算各以平方開之

乙出東門南行不知步數而立甲出北門東行二百步見之斜行一百七十步與乙防

釋曰此以底勾小差立法測望乙出東門行三十步乃東之山甲出北門東行底勾也斜行與乙防乃山之地小差也

術曰以二行差三十乘甲東行得六千爲平實以斜行一百七十爲從方作減從翻法開平方法除之得半徑

減從翻法開平方法見二卷及三卷底勾�股條

乙出東門東行不知步數而立甲出北門東行二百步望乙與城相參直乃斜行一百三十六步與乙防釋曰此以底勾下平立法測望甲東行底勾也斜行與乙防下平也

術曰倍二行差以減東行步餘七十二以乘東行得半徑算倍平減底勾以底勾乘之亦同

大差勾與別測望三

乙從城外東北艮隅東行不知步數而立甲從城外西南坤隅東行一百九十二步望乙與城角相參直復斜行二百七十二步與乙防

釋曰此以大差勾黃長立法測望甲從坤隅東行爲坤之月大差勾也斜行與乙防乃月之地黃長也

術曰倍大差勾減黃長餘一百一十二爲倍勾減差自之得一萬二千五百四十四黃長自之得七萬三千九百八十四相減餘六萬一千四百四十爲平實以倍勾減差四之得四百四十八爲從八爲益隅作負隅減法開平方法除之得半徑

負隅以從減法開平方曰置實於左以從約之初商一百置一於左上爲法置一乘隅法得八百以減去從方四百四十八餘三百五十二爲下法與上法相乘除實三萬五千二百餘實二萬六千二百四十倍隅法得一千六百爲廉法次商二十置一於左上爲法置一乘隅法得一百六十並入廉法共一千七百六十減去從方四百四十八餘一千三百一十二爲下法與上法相乘除實盡

後凡言負隅以從減法開平方法者仿此

又爲以從添積負隅開平方法詳見八卷皇極和和與太虛勾股較條下

明勾與別測望四

乙出東門不知步數而立甲出南門東行七十二步見之又斜行一百三十六步就乙

釋曰此以明勾平測望甲出南門東行七十二步明勾也斜行就乙乃月之川下平也

術曰斜行自之得一萬八千四百九十六爲平算二行相減餘六十四自之得四千○九十六爲差算卽平勾算以減算余爲平股算開之得股平股卽圓半徑也

乙出東門南行不知步數而立甲出南門往東七十二步見乃斜行一百○二步與乙防問城徑

釋曰此以明勾太虛立法測望甲出南門東行明勾也斜行就乙太虛也

術曰二行相減餘三十爲差斜行自之爲斜算倍差乘東行又倍之爲八千六百四十以減斜算餘一千七百六十四平方開之得四十二爲較倍差乘東行得四千三百二十爲實較爲從方平方開之得四十八爲虛勾加較爲股並爲和和卽城徑

測圓海鏡分類釋術卷四

欽定四庫全書

測圓海鏡分類釋術卷五

元李

冶撰

明顧應祥釋術

通股與別測望一

圓城乙出東門東行不知步數而立甲從城外西北幹隅南行六百步見之復斜行五百四十四步與乙相防

釋曰此以通股邊立法測望甲從幹隅南行六百步通股也斜行乃天之川邊也

術曰二行相減餘五十六爲差差乘南行得三萬三千六百又以半南行乘之得一千○○八萬爲立方實半南行以乘南行得一十八萬與差乘南行相並得二十一萬三千六百爲從方倍南行得一千二百爲從廉作帶從廉減從方翻法開立方法除之得半徑

帶從廉減從翻法開立方曰置所得實於左以從方從廉約之初商一百置一於左上爲法置一乘從廉得一十二萬以減從方餘九萬三千六百爲從置一自之得一萬爲隅法並從方共一十○萬三千六百爲下法與上法相乘應除實一千○三十六萬實不滿法反除實一千○○八萬餘二十八萬爲負積倍從廉得二十四萬三因隅法得三萬爲方法三因初商得三百爲廉法約次商二十置一於左上爲法置一乘從廉得二萬四千並入倍廉共二十六萬四千以減從方不及反減從方二十一萬三千六百餘五萬四百爲負從置一乘廉法得六十置一自之得四百爲隅法並方廉隅共三萬六千四百以減負從餘一萬四千爲下法與上法相乘除實盡此術攺爲以從廉添積開立方亦可後凡言帶從廉減從方翻法開立方法者俱仿此

出城東門外往南有樹甲從西北幹隅南行六百步見樹斜行五百一十步至樹下問城徑

釋曰此以通股黃廣測望南行通股也斜行乃天之山黃廣也

術曰二行相減餘九十爲差倍差以乘倍南行得二十一萬六千爲實差並南行倍之得一千三百八十爲從二爲隅算作減從負隅開平方法除之得全徑

減從負隅開平方法見二卷通勾�勾條

又曰倍差乘南行得一十○萬八千爲實差並南行共六百九十爲從方作減從開平方法除之得全徑不用隅算

減從開平方法見二卷底勾�勾條

出城南門外往東不知步數有樹甲從城外西北幹隅南行六百步望樹與城相參直乃斜行四百○八步至樹下問城徑

釋曰此以通股大差立法測望南行通股也斜行乃天之月大差也

術曰南行自之得三十六萬爲南行算兩行相乘得二十四萬四千八百倍之內減南行算餘一十二萬九千六百爲實倍南行得一千二百爲從作減從開平方法除之得半徑

減從開平方法見二卷【底勾�勾條】

又術兩行相乘得二十四萬四千八百以減南行算餘一十一萬五千二百爲實二爲隅算作負隅開平方法除之得全徑

負隅開平方法見一卷【底勾底條下】

圓城南門外不知步數有樹甲從城外西北幹隅南行六百步望樹與城參直斜行二百五十五步至樹下問城徑

釋曰此以通股上髙立法測望甲南行爲通股斜行爲天之日上髙也

術曰二行相減餘三百四十五爲差倍之減甲南行餘九十以乘南行得五萬四千爲實以倍差六百九十爲從方以二爲隅算作負隅減從開平方法除之得半徑

負隅減從開平方法見二卷【通勾�勾條】

圓城南門外不知步數有槐一株東門外不知步數有栁一株有人從城外西北隅南行六百步望二樹與城東南角相參直其槐栁斜相距二百八十九步問城徑

釋曰此以通股皇極立法測望南行爲通股二樹斜相距步卽皇極日之川也

術曰南行步與二樹相距步相乘又自之得三百○○億六千七百五十六萬爲三乘方實通股乘皇極算倍之得一億○○二十二萬五千二百爲從方通股皇極相乘倍之得三十四萬六千八百爲從一廉倍皇極得五百七十八爲從二廉二爲隅算作帶從負隅以廉隅添積開三乘方法除之得二百五十五爲皇極股

求城徑以皇極股求皇極勾得一百三十六勾股相乘倍爲實以除之得容圓全徑

帶從負隅以廉隅添積開三乘方曰置所得三乘方實從方從廉隅算約之初商二百置一於左上爲法置一乘從一廉得六千九百三十六萬爲益從加從方共一億六千九百五十八萬五千二百爲下法置一自之以乘從二廉得二千三百一十二萬爲益隅置一自乘再乘以隅算因之得一千六百萬爲隅法並益隅共三千九百一十二萬爲益積之法以初商因之得七十八億二千四百萬爲益實添入原積得三百七十八億九千一百五十六萬爲通實以下法上法相乘除實三百三十九億一千七百○四萬餘三十九億七千四百五十二萬爲次商之實二因益從得一億三千八百七十二萬爲益從方三因益隅得六千九百三十六萬爲益隅之方三之初商乘從二廉得三十四萬六千八百爲益隅之廉四因隅法得六千四百萬爲方法初商自之六因又隅因之得四十八萬爲上廉初商四之隅因得一千六百爲下廉約次商得五十置一於左上爲法置一乘從廉得一千七百三十六萬爲益從廉並益從方共一億五千六百○六萬爲益從之實加入從方共二億五千六百二十八萬五千二百爲下法置一乘益隅之廉得一千七百三十四萬置一自之以乘從二廉得一百四十四萬五千爲益隅之隅並益隅方廉隅共八千八百一十四萬五千爲益隅之實置一乘上廉得二千四百萬置一自之以乘下廉得四百萬置一自乘再乘隅因得二十五萬爲隅法並方上下廉隅法共九千二百二十五加益隅之實共一億八千○三十九萬五千爲益積之法以次商乘之得九十○億一千九百七十五萬爲益實添入余積共一百二十九億九千四百二十七萬爲通實以下法與上法相乘除實一百二十八億一千四百二十六萬餘一億八千○○一萬爲二商之實二因益從廉得三千四百六十八萬並入益從方得一億七千三百四十萬爲益從方二因益隅之廉得三千四百六十八萬三因益隅之隅得四百三十三萬五千俱並入

益隅方得一億○八百三十七萬五千爲益隅方並初次商三之以乘從二廉得四十三萬三千

五百爲益隅之廉二因上廉得四千八百萬三因下廉得一千二百萬四因隅法得一百萬並入方法共一億二千五百萬爲方法並初次商自之六因又隅因之得七十五萬爲上廉並初次商四之隅因得二千爲下廉約三商得五置一於左上爲法置一乘從一廉得一百七十三萬四千爲益從廉並益從方得一億七千五百一十三萬四千爲益從之實加入從方共二億七千五百三十五萬九千二百爲下法置一乘益隅之廉得二百一十六萬七千五百置一自之以乘從二廉得一萬四千四百五十爲益隅之隅並益隅方廉隅共一億一千○五十五萬六千

九百五十爲益隅之實置一乘上廉得三百七十五萬置一自之以乘下廉得五萬置一自乘再乘隅因得二百五十爲隅法並方上下廉隅共一億二千八百八十○萬○二百五十加益隅之實得二億三千九百三十五萬七千二百爲益積之法以三商因之得一十一億九千六百七十八萬六千爲益實添入余積得一十三億七千六百七十九萬六千爲通實下法與上法相乘除盡

又爲以二廉隅減一廉從方開三乘方其法曰初商二百置一於左上爲法置一乘從一廉得六千九百三十六萬爲益從方並從方共一億六千九百五十八萬五千二百爲從置一自之以乘從二廉得二千三百一十二萬爲益隅之實置一自乘再乘隅因得一千六百萬爲隅法加益隅之實得三千九百一十二萬爲減實以減從餘一億三千○四十六萬五千二百爲下法與上法相乘除實二百六十○億九千三百○四萬餘三十九億七千四百五十二萬爲次商之實二因益從之實得一億三千八百七十二萬爲益從方三因益隅之實得九千六百三十六萬爲益隅之方三之初商以乘從二廉得三十四萬六千八百爲益隅之廉初商自之六因又隅因得四十八萬爲上廉初商四之隅因得一千六百爲下廉次商五十置一於左上爲法置一乘從一廉得一千七百三十四萬爲益從之廉並益從方得一億五千六百○六萬爲益從之實加入從方共二億五千六百二十八萬五千二百爲從置一乘益隅之廉得一千七百三十四萬置一自之以乘從二廉得一百四十四萬五千爲益隅之隅並益隅方廉隅共八千八百一十四萬五千爲益隅之實置一乘上廉得二千四百萬置一自之以乘下廉得四百萬置一自乘再乘隅因得二十五萬爲隅法並方廉隅得九千一百二十五萬加益隅之實得一億八千○三十九萬五千爲減實以減從餘七千五百八十九萬○二百爲下法與上法相乘除實三十七億九千四百五十一萬餘一億八千○○一萬爲三商之實

二因益從方廉得三千四百六十八萬並入益從方得一億七千三百四十萬爲益從方二因益隅之廉得三千四百六十八萬三因益隅之隅得四百三十三萬五千俱並入益隅之方得一億○八百三十七萬五千爲益隅之方並初次商三之以乘從二廉得四十三萬三千五百爲益隅之廉二因上廉得四千八百萬三因下廉得一千二百萬四因隅法得一百萬並入方法共一億二千五百萬爲方法並初次商自之十二因得七十五萬爲上廉並初次商八因得二千爲下廉三商得五置一於左上爲法置一乘從一

廉得一百七十三萬四千爲益從廉並益從方得一億七千五百一十三萬四千爲益從之實加入從方共二億七千五百三十五萬九千二百爲從置一乘益隅之廉得二百一十六萬七千五百置一自之以乘從二廉得一萬四千四百五十爲益隅之隅並益隅方廉隅共一億一千○五十五萬六千九百五十爲益隅之實置一乘上廉得三百七十五萬置一自之以乘下廉得五萬置一自乘再乘隅因得二百五十爲隅法並方廉隅共一億二千八百八○萬○二百五

十加益隅之實得二億三千九百三十五萬七千二百爲減實以減從餘三千六百○○二千爲下法與上法相乘除實盡

右二法已見四卷通勾皇極下因其頭緒太繁故重出以便學者

丙出南門南行乙出南門東行各不知步數而立甲從城外西北幹隅南行六百步望乙丙悉與城相參直旣而丙欲就乙乃斜行一百五十三步相防問城徑釋曰此以通股明立法測望丙出南門而南爲明股乙出南門而東爲明勾丙之斜行就乙則明也甲南行六百通股也

術曰通股自之得三十六萬爲通股算又以通股乘之得二億一千六百萬明乘通股算倍之得一億一千○一十六萬二數相減餘一億○五百八十四萬爲立方實倍通股算得七十二萬明通股相乘倍之得一十八萬三千六百二數相減餘五十三萬六千四百爲從方通股六之得三千六百爲從廉六爲隅算作帶從廉負隅以隅減從開立方法除之得半徑

帶從廉負隅以隅減從開立方曰置所得立實以從方廉約之初商一百置一於左上爲法置一乘從廉得三十六萬置一自之又以隅因之得六萬爲隅法以減從方餘四十七萬六千四百並從廉共八十三萬六千四百爲下法與上法相乘除實八千三百六十四萬餘實二千二百二十萬倍從廉得七十二萬三因隅法得一十八萬爲方法三因初商得三百以隅因之得一千八百爲廉法次商二十置一於左上爲法置一乘從廉得七萬二千加入倍廉得七十九萬二千置一自之又隅因得二千四百爲隅法置一乘廉法得三萬六千並方法廉隅共二十一萬八千四百以減原從方餘三十一萬八千並入從廉共一百一十一萬爲下法與上法相乘除實盡

又爲帶從方廉負隅以隅添積開立方法

其法曰初商一百置一於左上爲法置一自之以隅因得六萬與上法相乘得六百萬爲益實添入積內共一億一千一百八十四萬爲實置一乘從廉得三十六萬並從方共八十九萬六千四百爲下法與上法相乘除實八千九百六十四萬餘實二千二百二十萬三因隅法得一十八萬爲方法三因初商以隅因得一千八百爲廉法次商二十置一於左次爲上法置一乘廉法得三萬六千置一自之隅因得二千四百爲隅法並方廉隅共二十一萬八千四百與上法相乘得四百三十六萬八千爲益實添入余積共二千六百五十六萬八千爲實倍初商加次商得二百二十以乘從廉得七十九萬二千並從方共一百三十二萬八千四百爲下法與上法相乘除實盡

後凡言帶從廉負隅以隅減從開立方法俱仿此或減從或添積隨意

又術通股自之得三十六萬爲通股算又以斜行乘之得五千五百○八萬爲立方實通股明相乘得九萬一千八百與半通股算相減餘八萬八千二百爲從方五分爲隅法作帶從負隅開立方法除之得三百六十爲股圓差以減通股得城徑帶從方負隅開立方曰置實於左從於右約初商得三百置一於左上爲法置一自之得九萬以隅算五分因得四萬五千爲隅法並從方共一十三萬三千二百爲下法與上法相乘除實三千九百九十六萬餘實一千五百一十二萬三因隅法得一十三萬五千並從方共二十二萬三千二百爲方法三因初商得九百隅因得四百五十爲廉法次商六十置一於左上爲法置一乘廉法得二萬七千置一自之隅因得一千八百爲隅法並方廉隅共二十五萬二千爲下法與上法相乘除實盡

後凡言帶從方負隅開立方法者俱仿此

丙出南門東行乙出東門南行各不知步數而立甲從城外西北幹隅南行六百步望乙丙與城相參直旣而乙欲就內乃斜行一百○二步相防問城徑釋曰此以通股太虛立法測望甲南行通股也丙斜行一百○二步就乙太虛也

術曰南行自之得三十六萬爲通股算以斜步乘之得三千六百七十二萬倍之得七千三百四十四萬爲立方實倍南行乘斜行得一十二萬二千四百倍南行算得七十二萬二數相並得八十四萬

二千四百爲從方四之南行得二千四百爲益廉四步爲隅算作帶從負隅以從廉減從方開立

方法除之得半徑

帶從負隅以廉減從方開立方法見四卷通勾�條下

又爲帶從負隅以廉添積開立方法

法見四卷通勾太虛條下

又術通股算乘太虛倍之得七千三百四十四萬爲立實通股虛相乘得六萬一千二百加通股算得四十二萬一千二百爲從方以通股六百爲益廉五分爲隅算作帶從負隅以廉減從開立方法除之得全徑

法與前同或減從或添積隨意

東門外往南不知步數有石柱一个乙出東門直行不知步數而立甲從城外西北幹隅南行六百步望石柱與乙與城相參直乙乃斜行三十四步至石柱下問城徑

釋曰此以通股�立法測望甲南行通股也乙斜行�也

術曰通股�相乘得二萬○四百又以通股算三十六萬乘之得七十三億四千四百萬爲三乘方實�乘通股算三之得三千六百七十二萬爲從方通股算內減去兩个通股�相乘之數餘三十一萬九千二百爲從一廉倍通股得一千二百爲第二廉二爲隅算作帶從方廉負隅以二廉減從開三乘方法除之得半徑

帶從方廉負隅以二廉減從開三乘方曰置所得三乘方實以從方廉隅算約之初商一百置一於左上爲法置一自之以乘二廉得一千二百萬爲減廉以減從方餘二千四百七十二萬爲從方置一乘從一廉得三千一百九十二萬爲益廉置一自乘再乘又以隅法因之得二百萬爲隅法並從方益廉隅法得五千八百六十四萬爲下法與上法相乘除實五十八億六千四百萬餘實一十四億八千萬四因隅法得八百萬爲方法初商自之六因又以隅法因之得一十二萬爲上廉初商四之又以隅因之得八百爲下廉約次商得二十置一於左次爲上法倍初商加次商得二百二十以乘二廉得二十六萬四千又並初次商得一百二十因之得三千一百六十八萬爲減廉以減余從不及減反減余從二千四百七十二萬餘六百九十六萬爲負從倍初商加次商爲二百二十以乘從一廉得七

千○二十二萬四千爲益廉置一乘上廉得二百四十萬置一自之以乘下廉得三十二萬置一自乘再乘又以隅因之得一萬六千爲隅法並方法益廉上下廉隅法共八千○九十六萬減去負從六百九十六萬餘七千四百萬爲下法與上法相乘除實盡

此術已見四卷通勾明條下因後有翻減從不同故重出

又爲帶從方負隅以二廉添積開三乘方

如前約初商一百置一於左上爲法置一自之以乘從二廉得一千二百萬與上法相乘得一十二億爲益積添入原積共八十五億四千四百萬爲實置一乘從一廉得三千一百九十二萬爲益廉置一自乘再乘又以隅算因之得二百萬爲隅法並從方益廉隅法共七千○六十四萬爲下法與上法相乘除實七十○億六千四百萬餘實一十四億八千萬倍益廉得六千三百八十四萬四因隅法得八百萬爲方法初商自之六因又隅因得一十二萬爲上廉初商四之又隅因得八百爲下廉約次商得二十置一於左次爲上法倍初商加次商爲二百二十並初次商得一百二十相因得二萬六千四百又加初商自之一萬共三萬六千四百以乘從二廉得四千三百六十八萬與上法相乘得八億七千三百六十萬爲益實添入余積共二十三億五千三百六十萬爲實置一乘從一廉得六百三十八萬四千並倍益廉共七千○二十二萬四千置一乘上廉得二百四十萬置一自之以乘

下廉得三十二萬置一自乘再乘以乘隅算得一萬六千爲隅法並方法從方益廉上下廉隅法共一億一千七百六十八萬爲下法與上法相乘除實盡

又術曰半通股算以乘通股算得六百四十八億爲三乘方實通股自乘再乘得二億一千六百萬�乘通股算得一千二百二十四萬倍得二千四百四十八萬二數相並得二億四千○四十八萬爲從方�乘通股倍之爲四萬○八百以減通股算餘三十一萬九千二百爲從一廉以通股六百爲從二廉半步爲隅算作帶從廉負隅減從以二廉益從開三乘方法除之得三百六十爲股圓差以減通股卽圓徑

帶一廉負隅減從以二廉益從開三乘方曰置所得三乘方實以從方廉隅約之初商三百置一於左上爲法置一乘從一廉得九千五百七十六萬爲益隅之廉置一自乘再乘以隅算半步因得一千三百五十萬爲隅法算並益隅之廉共一億○九百二十六萬以減從方餘一億三千一百二十二萬爲從置一自之得九萬以乘從二廉得五千四百萬爲益從並入余從共一億八千五百二十二萬爲下法與上法三百相乘除實五百五十五億六千六百萬餘實九十二億三千四百萬倍益隅之廉得一億九千一百五十二萬四因隅法得五千四百萬爲方法初商自之六因又以隅算因之得二十七萬爲上廉初商四之又以隅算因之得六百爲下廉約

次商得六十置一於左次爲上法置一乘從一廉得一千九百一十五萬二千並入倍益隅之廉得二億一千○六十七萬二千爲益廉置一乘上廉得一千六百二十萬置一自之以乘下廉得二百一十六萬置一自乘再乘又以隅因之得一十○萬八千並方法廉隅共七千二百四十六萬八千加益廉得二億八千三百一十四萬以減原從不及翻減從方二億四千○四十八萬餘四千二百六十六萬爲負從倍初商加次商得六百六十並次商得三百六十相因得二十三萬七千六百又加初商自之九萬共三十二萬七千二百以乘二廉得一億九千六百五十六萬減去負從四千二百六十六萬餘一億五千三百九十萬爲下法與上次法六十相乘除余實盡若不翻減乘出二廉並從方以從一廉隅法減

之亦是

東門外不知步數有樹甲從城外西北幹隅南行六百步立定乙出北門東行斜望樹及甲與城相參直遂斜行一百三十六步至樹下問城徑

釋曰此以通股下平立法測望甲南行通股也乙之斜行下平也

術曰通股平相乘得八萬一千六百又以半通股乘之得二千四百四十八萬爲立方實半通股乘通股得一十八萬並通股平相乘之數得二十六萬一千六百爲從方六百爲從廉作以從廉減從開立方法除之得半徑

帶從以廉減從開立方法見四卷通勾上髙條下

邊股與別測望二

乙從城外西北幹隅東行不知步數而立甲出西門南行四百八十步望乙與城相參直復斜行六百八十步與乙相防問城徑

釋曰此以邊股通立法測望甲出西門南行邊股也斜行通也

術曰二行相減餘二百爲差相並得一千一百六十爲和以差乘和減去差算四萬餘一十九萬二千爲實和差相並得一千三百六十爲從方二爲隅法作帶從負隅開平方法除之得半徑

帶從負隅開平方法見四卷底勾通條

乙出南門東行不知步數而立甲出西門南行四百八十步望乙與城相參直又斜行四百○八步與乙相防問城徑

釋曰此以邊股大差立法測望甲出西門南行邊股也又斜行就乙乃天之月大差也

術曰二行相減餘七十二爲差以乘甲南行得三萬四千五百六十爲實以斜行四百○八步爲益從方作減從開平方法除之得半徑

減從開平方法曰初商一百置一於左上爲法置一減從方餘三百○八爲下法與上法相乘

除實三萬○八百餘實三千七百六十從方內再減一百商次位得二十置一於左次爲上法置一減余從餘一百八十八爲下法與上法相乘除實盡

此法已見二卷底勾�勾下因從有重位故重出

乙出南門直行不知步數而立甲出西門南行四百八十步望乙與城相參直復斜行二百五十五步與乙防問城徑

釋曰此以邊股上髙立法測望甲出西門南行邊股也斜行就乙乃天之日上髙也

術曰倍斜行減南行餘三十以乘南行得半徑算又曰斜行減南行余自之得五萬○六百二十五爲上髙股算斜行自之爲算二算相減開其餘亦半徑

南門外往南不知步數有樹乙出南門東行不知步數而立甲出西門南行四百八十步望乙與樹正與城相參直乙乃斜行一百五十三步至樹下問城徑釋曰此以邊股明立法測望甲出西門南行邊股也乙斜行至樹下明也

術曰邊股內減二明餘一百七十四以乘邊股得八萬三千五百二十明自之得二萬三千四百○九二數相乘得一十九億五千五百一十一萬九千六百八十爲三乘方實邊股乘明算倍之得二千二百四十七萬二千六百四十爲從方邊股減明余自之得一十○萬六千九百二十九爲從一廉邊股減明余倍之得六百五十四爲從二廉作帶從益廉以二廉減從開三乘方法除之得明勾七十二以勾求股得一百三十五以明勾股求容圓術求之得城徑

帶從益廉以二廉減從開三乘方曰以所得三乘方實以從方廉約之初商七十置一於左上爲法置一自之以乘二廉得三百二十○萬四千六百爲減從之廉以減從方餘一千九百二十六萬八千○四十爲從置一乘一廉得七百四十八萬五千○三十爲益從之廉置一自乘再乘得三十四萬三千爲隅法並從方益廉隅法共二千七百○九萬六千○七十爲下法與上法相乘除實一十八億九千六百七十二萬四千九百餘實五千八百三十九萬四千七百八十爲次商之實四因隅法得一百三十七萬二千爲方法初商自之六因得二萬九千四百爲上廉初

商四之得二百八十爲下廉次商得二置一於左上爲法倍初商加次商得一百四十二以乘二廉得九萬二千八百六十八又並初次商得七十二因之得六百六十八萬六千四百九十六爲減從以減余從尙餘一千二百五十八萬一千五百四十四爲從方倍初商加次商得一百四十二以乘從一廉得一千五百一十八萬三千九百一十八爲益從廉置一乘上廉得五萬八千八百置一自之以乘下廉得一千一百二十置一自乘再乘得八爲隅法並方法從方益

廉上下廉隅法共二千九百一十九萬七千三百九十爲下法與上法相乘除實盡

此法已見四卷底勾�條因此有重位故重出

又爲帶從方廉以二廉添積開三乘方法法以類推

東門之南不知步數有樹乙出東門東行不知步數而立甲出西門南行四百八十步望樹與乙與城相參直乙復斜行三十四步至樹下問城徑

釋曰此以邊股�立法測望甲出西門南行邊股也乙斜行至樹�也

術曰半�乘邊股得八千一百六十爲實�邊股和半之得二百五十七爲帶從方半步爲隅法以帶從負隅開平方法求得�股三十以�股乘邊股卽半徑算

帶從負隅開平方法見四卷底勾通條

乙出東門南行不知步數而立甲出西門南行四百八十步望乙與城相參直復斜行五百一十步防乙問城徑

釋曰此以邊股黃廣立法測望甲出西門南行邊股也斜行乃天之山黃廣也

術曰斜行減南行餘三十爲差差乘南行卽半徑算

東門外不知步數有樹乙從城外西北幹隅東行不知步數而立甲出西門南行四百八十步見乙與樹與城相參直旣而乙斜行一百三十六步至樹下問城徑釋曰此以邊股下平立法測望甲出西門南行邊股也乙斜行至樹下爲川之地下平也

術曰邊股自之得二十三萬○四百爲算以平乘之得三千一百三十三萬四千四百爲立方實以邊股算爲從方平爲從廉作帶從方廉開立方法除之得半徑

帶從方廉開立方法見四卷底勾下髙條下

小差股與別測望三

甲從城外西南坤隅復往南行不知步數而立乙從城外東北艮隅南行一百五十步望見之乃斜行五百一十步就乙相防問城徑

釋曰此以小差股黃廣立法測望乙從艮隅南行小差股也斜行與甲防黃廣也

術曰斜行自之得二十六萬○一百爲黃廣算倍南行以減斜行餘二百一十自之得四萬四千一百○二數相減餘二十一萬六千爲實倍南行以減斜行餘四之得八百四十爲從八爲隅算作帶從負隅開平方法除之得半徑

帶從負隅開平方法見四卷底勾通條下

�股與別測望四

甲出南門南行不知逺近而立乙出東門南行三十步見之卻斜行二百五十五步與甲同立問城徑釋曰此以�股下髙立法測望乙南行�股也斜行至甲處乃日之山下髙也

術曰斜行自之得六萬五千○二十五爲髙算斜行減南行餘二百二十五自之得五萬○六百二十五卽髙股算二算相減餘一萬四千四百卽髙勾算卽半徑算

甲出南門東行不知步數而立乙出東門南行三十步見之遂斜行一百○二步與甲防問城徑

釋曰此以�股太虛立法測望乙出東門南行�股也斜行就甲太虛也

術曰二行相減餘七十二爲差以乘南行又四之得八千六百四十斜行自之得一萬○四百○四爲虛算二數相並得一萬九千○四十四爲平實平方開之得一百三十八爲太虛勾股和加斜步卽城徑

又曰倍虛算減平實平實卽和算也

餘一千七百六十四平方開之得較四十二減和半之爲勾加和半之爲股以虛勾股求容圓亦通

測圓海鏡分類釋術卷五﹤子部﹐天文算法類﹐算書之屬﹐測圓海鏡分類釋術﹥

欽定四庫全書

測圓海鏡分類釋術卷六

元李

冶撰

明顧應祥釋術

勾與和測望一

甲乙俱在城外西北幹隅甲南行不知步數而立乙東行三百二十步見之甲又斜行與相會計甲直行斜行共一千二百八十步問城徑

釋曰此通勾與通股和測望乙東行通勾也甲直斜共行通股和也

術曰勾自之得一十○萬二千四百以和除之得八十爲股較以較減和半之爲股以勾股求容圓術求之得城徑

又曰勾和各自乘相減爲實倍和除之得股相並爲實倍和除之得

邊勾以下俱以類推卽是

乙出東門南行丙出南門東行各不知步數而立只云丙行多於乙步甲從幹隅東行三百二十步望乙丙與城相參直計乙丙共行一百○二步問城徑釋曰此以通勾與明勾�股和測望甲東行通勾也乙出東門南行爲�股丙出南門東行爲明勾共計一百○二步明勾�股和也

術曰倍共步乘東行算得二千○八十八萬九千六百爲立方實共步乘東行加東行算得一十三萬五千○四十爲從方東行爲從亷五分爲隅算作帶從負隅以亷減從開立方法除之得全徑帶從負隅以亷減從半翻法開立方曰置所得實以從方約之初商二百置一於左上爲法置一乘從亷得六萬四千以減從方存七萬一千○四十爲從置一自之得四萬以隅算五分因之得二萬爲隅法並從共九萬一千○四十爲下法與上法相乘除實一千八百二十○萬八千餘實二百六十八萬一千六百從方內再減六萬四千止餘七千○四十爲從三因隅法得六萬爲方法三因初商得六百爲亷法次商四十置一於左次爲上法置一乘從亷得一萬二千八百以減余從不及減反減余從七千○四十餘五千七百六十爲負從置一乘亷法以隅因得一萬二千置一自之隅因得八百爲隅法並方亷隅共七萬二千八百減去負從餘六萬七千○四十爲下法與上法相乘除實盡

法已見四卷通勾太虛條因以五分爲隅故重出

又爲帶從負隅以亷添積開立方法

法見四卷通勾虛條下

乙出東門東行丙出南門南行各不知步數而立甲從幹隅東行三百二十步望乙丙二人俱與城相參直計乙丙共行一百五十一步問城徑

釋曰此以通勾與�勾明股和立法測望甲東行通勾乙東行�勾丙南行明股也

術曰通勾自之得一十萬○二千四百半之得五萬一千二百又自之得二十六億二千一百四十四萬爲三乘方實以三百六十二乘半通勾算得一千八百五十三萬四千四百爲從方通勾乘和步得四萬八千三百二十爲從一亷五之通勾得一千六百爲從二亷二分五釐爲常法作帶從方亷三乘方法開之得八十爲小差小差者通股較也以減通勾卽城徑

帶從方亷負隅單位開三乘方曰置所得三乘方實以亷隅約之商得八十置一於左上爲法置一乘從一亷得三百八十六萬五千六百置一自之以乘從二亷得一千○二十四萬置一自乘再得五十一萬二千以二分五釐因之得一十二萬八千爲隅法並從方一亷二亷隅法得三千二百七十六萬八千爲下法與上法相乘除實盡

東門外往南有樹乙出東門往東不知步數而立甲出北門東行二百步斜望乙與樹正與城相參直旣而乙復折而斜行至樹下與甲相望計乙直行斜行共五十步

釋曰此以底勾與�勾和立法測望甲出北門東行底勾也乙一直一斜�勾�也

術曰底勾與和相減餘一百五十爲差差加底勾復以差乘之得數半之得二萬六千二百五十差自之得二萬二千五百二數相減餘三千七百五十爲實並勾和半之得一百二十五爲法實如法而得一

南門外往東不知步數有樹乙出南門南行不知步數而立甲出北門東行二百步見樹與乙與城相參直乙復斜行至樹下與甲相望計乙一直一斜共二百八十八步問城徑

釋曰此以底勾與眀股和立法測望甲出北門東行底勾也乙出南門南行明股也斜行明也術曰勾和相減余半之得四十四爲半差以減底勾餘一百五十六爲汛率泛率自之又倍之得四萬八千六百七十二半差乘和步得一萬二千六百七十二二數相減餘三萬六千爲實半底勾減和步得一百八十八倍泛率得三百一十二二數相並得五百爲法實如法而一得明勾

勾與較測望二

甲乙俱在城外西北幹隅甲南行不知步數而立乙東行三百二十步見之甲又斜行與乙相防計甲直行不及斜行八十步

釋曰此以通勾與股較測望乙東行通勾也甲直行不及斜行股較也

術曰較除勾算得一千二百八十爲股和減較半之爲股加較半之爲

邊勾以下俱卽此類推

股與和測望三

甲乙二人俱在城外西北幹隅甲南行六百步而立乙東行不知步數見之又斜行與甲相防計乙直斜共行一千步問城徑

釋曰此以通股勾和測望甲南行通股也乙直東行與斜行共勾和也

術曰股自之得三十六萬和除之得三百六十爲勾較減和半之爲勾加和半之爲

邊股以下推此

甲從幹隅南行六百步而立乙出南門直行丙出東門直行三人相望俱與城相參直計其行步則乙與丙共行一百五十一步

釋曰此以通股�勾明股和立法測望甲行通股乙行眀股丙行�勾也共之和也

術曰通股爲算半而自之得三百二十四億爲三乘方實倍和加通股以乘半通股算得一億六千二百三十六萬爲從方通股乘和步得九萬○六百爲從一亷通股加半股得九百爲從二亷二分五釐爲隅算作帶從方亷負隅以二亷減從翻法開三乘方法除之得三百六十爲股圓差以減通股卽圓徑

帶從方亷負隅以二亷減從翻法開三乘方曰置所得三乘方實以從方亷隅約之初商三百置一於左上爲法置一自之以乘二亷得八千一百萬以減從方餘八千一百三十六萬置一乘從一亷得二千七百一十八萬置一自乘再乘以隅算二分五釐因之得六百七十五萬爲隅

法並從方從一亷隅法共一億一千五百二十九萬爲下法與上法相乘除實三百四十五億八千七百萬實不滿法反減實三百二十四億餘二十一億八千七百萬爲負積四因隅法得二千七百萬爲方法初商自之六因又以隅因之得一十三萬五千爲上亷初商四之隅因之得三百爲下亷商次位得六十置一於左次爲上法倍初商加次商得六百六十以乘從二亷得五十九萬四千又並初次商得三百六十因得二億四千三百八十四萬以減余從亦不及減反減從八千一百三十六萬餘一億三千二百四十八萬爲負從置一倍初商加次商得六百六十以乘從一亷得五千九百七十九萬六千置一乘上亷得八百一十萬置一自之以乘下亷得一百○八萬置一自乘再乘隅因之得五萬四千爲隅法並方法從一亷上下亷隅法共九千六百○三萬以減負從餘三千六百四十五萬與上次法除負積二十一億八千七百萬

又爲帶從方負隅以二亷添積開三乘方

其法曰初商三百置一於左上爲法置一自之以乘從二亷得八千一百萬與上法相乘得二百四十三億爲益實加入原實共五百六十七億爲實置一乘從一亷得二千七百一十八萬爲益亷置一自乘再乘得二千七百萬以隅算二分五釐因之得六百七十五萬爲隅法並從方從益亷隅法共一億九千六百二十九萬爲下法與上法相乘除實五百八十八億八千七百萬實不滿法反除實五百六十七億餘二十一億八千七百萬爲負積四因隅法得二千七百萬爲方法初商自之六因又以隅因之得一十三萬五千爲上亷初商四之隅因得三百爲下亷次商六十置一於左次爲上法置一倍初商加次商得六百六十又並初次商相因得三百六十得二十三萬七千六百又加初商自之九萬共三十二萬七千六百以乘從二亷得二億九千四百八十四萬與上次法六十相乘得一百七十六億九千○四十萬減去負積存一百五十五億○三百四十萬爲實倍初加次共六百六十以乘從一亷得五千九百七十九萬六千爲益從亷置一乘上亷得八百一十萬置一自之以乘下亷得一百○八萬置一自乘再乘隅因得五萬四千爲隅法並方法益亷上下亷隅法共九千六百○三萬並從方共二億五千八百三十九萬爲下法與上法相乘除實盡

右開三乘方內俱帶翻法後如此類者仿此

南門之東不知步數有樹乙出南門南行不知步數而立甲出西門南行四百八十步望乙與樹俱與城相參直乙復斜行至樹下與甲相望計乙直行斜行共二百八十八步問城徑

釋曰此以邊股及明股和立法測望甲出西門南行邊股也乙出南門直行明股斜行至樹明也共步明股和也

術曰股和相減餘一百九十二爲差加股復以差乘之折半得六萬四千五百一十二差自之得三萬六千八百六十四二數相減餘二萬七千六百四十八爲實並股和半之得三百八十四爲法實如法而一得明勾七十二以明勾股求圎徑

東門外往南有樹乙出東門東行不知步數而立甲出西門南行四百八十步望樹與乙俱與城相參直旣而乙斜行至樹下與甲相望計乙直斜行共五十步釋曰此以邊股及�勾和立法測望甲出西門南行邊股也乙直行�勾斜行�也

術曰股和相並半之得二百六十五爲汛率以泛率減邊股餘二百一十五自之得四萬六千二百二十五和步乘泛率得一萬三千二百五十半之得六千六百二十五二數相減餘三萬九千六百爲平實以泛率減邊股六之得一千二百九十爲從方作帶從開平方法開之得�股三十

從開平方法見一卷

股與較測望四

甲乙二人俱在城外西北幹隅甲南行六百步而立乙東行不知步數見之又斜行與甲相防計乙行直步不及斜三百六十步問城徑

釋曰此以通股勾較測望甲南行通股也乙東行不及斜行勾較也

術曰股自乘較除之得勾利減較半之爲勾加較半之爲

邊股以下推此

與和測望五

甲乙二人俱在城外西北幹隅乙向南行不知步數而立甲向東行亦不知步數望見之遂斜行六百八十步與乙防計甲之東與乙之南共九百二十步問城徑

釋曰此以通與勾股和測望甲斜行與乙防也甲之東爲勾乙之南爲股共步和也

術曰倍算與和算相減余爲實平方開之得勾股較減和半之爲勾加和半之爲股

邊以下推此

甲從北門向東直行庚從西門穿城東行丙從西門向南直行壬從北門穿城南行四人遙相望悉與城相參直只云甲丙相望處斜量六百八十步庚壬穿城共行了六百三十一步問城徑

釋曰此通與邊勾底股和立法測望甲丙相望通也庚從西門穿城東行邊勾也壬從北門穿城南行底股也共步和也

術曰共步自之得三十九萬八千一百六十一爲和算共步減相望處步餘自之得二千四百○一爲差算差算減和算餘三十九萬五千七百六十爲平實倍斜步加差四十九共一千四百○九爲從作帶從開平方法除之得全徑

帶從開平方法見一卷

甲乙二人共立於城外東北艮隅乙南行過城門而立甲東行望乙與城相參直而止丙丁二人共立於城外西南坤隅丁向東過城門而立丙向南行望丁及甲乙悉與城相參直丙復斜行六百八十步與甲相防計乙之南與丁之東共三百四十二步問城徑釋曰此通與大差勾小差股和立法測望乙從艮隅而南過城門而立山之艮小差股也以甲東行爲勾丁從坤隅東行過城門而立坤之月大差勾也以丙南行爲股丙斜行與甲相會通也乙丁直行共步大差勾與小差股和也

術曰斜步共步相乘倍之得四十六萬五千一百二十爲實斜步共步相減餘三百三十八爲差倍斜行加差共一千六百九十八爲從作帶從開平法除之得全徑

帶從開平方法見前

甲出東門東行乙出南門南行各不知步數相望與城相參直甲復斜行二百八十九步與乙相防乙直行長甲直行短共計一百五十一步問城徑

釋曰此以皇極�勾明股和立法測望甲東行爲�勾乙南行爲明股甲之斜行皇極也

術曰斜行自之得八萬三千五百二十一爲算共步自之得二萬二千八百○一爲和算和算減算餘六萬○七百二十爲實倍共步減斜行餘一十三步爲從作帶從開平方法除之得全徑帶從開平方法見前

甲乙二人同出東門甲東行乙南行丙丁二人同出南門丙南行丁東行各不知步數而立四人遙相望悉與城相參直問其步數則曰甲丙共行了一百五十一步乙丁立處相距一百○二步問城徑

釋曰此太虛與�勾明股和立法測望甲出東門直行爲�勾而乙南行爲股丙出南門南行爲明股而丁東行爲勾甲丙共步�勾明股和也乙丁相距太虛也

術曰共步相距步相減餘四十九爲差自之得二千四百○一爲差算共步自之得二萬二千八百○一爲和算差算減和算餘二萬○四百爲實倍距步減差餘一百五十五爲從作以從減法開平方法除之得全徑

以從減法開平方法見前

又爲以從添積開平方

其法曰初商二百置一於左上爲法置一乘從得三萬一千爲益積添入原積共五萬一千四百爲實置一爲隅法與上法相乘除實四萬餘實一萬一千四百倍隅法得四百爲亷法次商四十置一於左上爲法置一乘從方

得六千二百爲益實添入余積共一萬七千六百爲實置一並亷法共四百四十爲下法與上法相乘除實盡

後凡言以從添積開平方法俱仿此

岀南門向東有槐樹出東門向南有栁樹丙丁俱出南門丙直往南丁往東至槐樹下立甲乙俱出東門甲直往東乙往南至桞樹下立四人遙相望見各不知步數隻云丙丁共行了二百○七步甲乙共行了四十六步其甲丙立處相距二百八十九步問城徑釋曰此以皇極與明勾股和�勾股和立法測望槐在南門之東爲南之月明勾也丁直行往南爲日之南明股也共行二百○七明勾股和也栁在東門之南爲山之東�股也甲直行往東爲東之川�勾也共行四十六步�勾股和也甲丙立處相距爲日川皇極也

術曰二和相減余以減相距余半之得六十四爲平勾以加二和相減爲平股相乘爲實平方開之卽半徑

又曰二和相並以減相距余半之得一十八爲泛率加明和爲長加�和爲廣長廣相乘得半徑算

南門之東有槐東門之南有栁丙出南門直行丁出南門東至槐下甲出東門直行乙出東門南至栁下相望俱與城相參直計丙南丁東共行二百○七步甲東乙南共行四十六步其二樹相距一百○二步問城徑

釋曰此與前問同前以逺相距言此以近相距言近相距太虛也以太虛與明叀二和立法測望術曰叀和乘虛又自之得二千二百○一萬四千八百六十四爲平實並二和自之得六萬四千○○九爲二和算�和自之得二千一百一十六爲�和算明和自之得四萬二千八百四十九爲明和算並明和算叀和算以減二和算餘一萬九千○四十四爲益隅作負隅開平方法除之得叀倍算與和算相減開其餘得叀勾股較加和半之爲股減和半之爲勾

負隅開平方曰置所得平實以益隅約之初商三十置一於左上爲法置一乘益隅得五十七萬一千三百二十爲下法與上法相乘除實一千七百一十三萬九千六百餘實四百八十七萬五千二百六十四倍下法得一百一十四萬二千六百四十爲亷法約次商得四置一於左上爲法置一乘益隅得七萬六千一百七十六並入亷法共一百二十一萬八千八百一十六

爲下法與上法相乘除實盡

此法已見一卷底勾條下因隅算多故重出

又曰隅算除平實卽得叀算

又曰明和乘虛又自之得四億四千五百八十○萬○○九百九十六爲平實如前法爲負隅平方開之得明若以益隅除平實徑得明算又術虛自之得一萬○四百○四爲虛算以叀和乘之得四十七萬八千五百八十四爲平實倍明和得四百一十四爲益隅開之得叀若以益隅除平實徑得叀算

虛自之以明和乘之得二百一十五萬三千六百二十八爲平實倍叀和爲益隅開之得明若以益隅除平實徑得明算

三位負隅開平方曰置平實四億四千五百八十○萬○九百九十六於左以益隅一萬九千○四十四約之初商一百置一於左上爲法置一於右下乘益隅得一百九十○萬四千四百爲下法與上法相乘除實一億九千○四十四萬餘實二億五千五百三十六萬○九百九十六倍下法得三百八十○萬八千八百爲亷法次商五十置一於左上爲法置一乘益隅得九十五萬二千二百爲隅法並亷法共四百七十六萬一千爲下法與上次相乘除實二億三千八百○五萬餘實一千七百三十一萬○九百九十六倍隅法得一百九十○萬四千四百並入亷法共五百七十一萬三千二百爲亷法約三商得三置一於左爲法置一右下乘益隅得五萬七千一百三十二爲隅法並入亷法共五百七十七萬○三百三十二爲下法與上法相乘除實盡

與較測望六

甲丙二人俱在城外西北隅起程丙南行甲東行各不知步數隔城相望旣而甲斜行六百八十步與丙相防問其東行步數則曰我少於丙南行二百八十步問城徑

釋曰此通與通勾股較立法測望甲東行爲勾丙南行爲股甲少於丙步數勾股較也斜行也術曰自乘倍之得九十二萬四千八百較自乘得七萬八千四百相減餘八十四萬六千四百爲實平方開之得勾股和九百二十加較半之爲股減較半之爲勾

又曰較相減得四百爲較較相並得九百六十爲較和較較較和相乘得三十八萬四千爲實倍較得五百六十爲從二爲隅算作以從減法負隅開平方法除之得通股作帶從負隅開平方法除之得通勾

帶從負隅開平方法見四卷底勾通條

帶從負隅以從減隅開平方法見四卷大差勾黃長條下

又爲以從添積負隅開平方

以六百乘從益實倍六百得一千二百爲法卽是邊以下類推

乙出東門南行不知步數而立甲出西門直往南行回望乙與城相參直又斜行五百一十步與乙相防問乙行步則曰少於城徑二百一十步不知城徑防何釋曰此黃廣與叀股黃廣勾較立法測望乙出東門南行爲叀股城徑卽黃廣勾少於城徑卽叀股黃廣勾較也斜行黃廣也

術曰較自之得四萬四千一百爲較算以爲實斜步四之減二較餘一千六百二十爲從五爲隅算作負隅減從開平方法除之得叀股三十加較爲黃廣勾卽城徑

負隅減從開平方法見二卷通勾叀勾條

乙出南門東行不知步數而立甲出北門直往東行望乙與城相參直又斜行二百七十二步與乙相防問乙東行步則曰少於城徑一百六十八步不知城徑防何

釋曰此黃長與明勾黃長股較立法測望乙出南門東行爲明勾城徑卽黃長股少於城徑卽明勾黃長股較也斜行黃長也

術曰較自之得二萬八千二百二十四爲實四斜行減二較餘七百五十二爲從方五爲隅算作負隅減從開平方法除之得明勾七十二加較爲黃長股卽城徑

負隅減從開平方法見二卷

測圓海鏡分類釋術卷六

欽定四庫全書

測圓海鏡分類釋術卷七

元李

冶撰

明顧應祥釋術

通勾股和與別勾股測望一

丙從城西門穿城東行二百五十六步而立丁從城北門穿城南行三百七十五步而立甲乙二人俱在城外西北幹隅甲向東乙向南各不知步數而立四人遙相望俱與城相參直只云甲東乙南共步九百二十問城徑

釋曰此以通勾股和與邊勾底股立法測望甲東行爲勾乙南行爲股共步爲通勾股和丙穿城東行邊勾丁穿城南行底股也

術曰丙東行自之得六萬五千五百三十六爲邊勾算丁南行自之得一十四萬○六百二十五爲底股算相並得二十○萬六千一百六十一爲二算和倍邊勾底股和與通勾股和相減餘三百四十二又減於邊勾底股和餘二百八十九自之得八萬三千五百二十一以減二算和餘一十二萬二千六百四十爲平實以邊勾底股和六百三十一爲從半步爲隅算作負隅減從開平方法除之得全徑

負隅減從開平方法見二卷通勾�勾條

丙出東門不知步數而立丁出南門不知步數而立甲乙二人俱在城外西北幹隅甲東行乙南行各立定四人遙相望俱與城相參直旣而丁從立處向東北斜行四百二十五步與甲防丙從立處向西南斜行五百四十四步與乙防問甲乙行步則曰共行九百二十問城徑

釋曰此通勾股和與邊底立法測望甲東行爲通勾乙南行爲通股共行九百二十通勾股和也丙從丁處斜行就甲底也丁從立處斜行就乙邊也

術曰二相減余自之得一萬四千一百六十一爲實二相並減共行步餘四十九爲法實如法而一得二百八十九減法爲全徑

丙出南門東行稍逺丁出東門南行稍近甲乙二人俱在城外西北幹隅甲東行乙南行各不知步數而立相望俱與城相參直旣而丙從立處向東北斜行二百七十二步與甲會丁從立處向東南斜行五百一十步與乙會問甲乙行步則曰共行九百二十步不知城徑防何

釋曰此通勾股和與黃廣黃長立法測望甲東行爲勾乙南行爲股共行九百二十步爲通勾股和也丙之就甲黃長也丁之就乙黃廣也

術曰並二以減通勾股和餘一百三十八爲差以並二乘差得一十○萬七千九百一十六爲實又以差加通勾股和得一千○五十八爲法

實如法而一得一百○二爲太虛加差爲全徑

丙出南門東行稍逺丁出東門南行稍近甲乙二人俱在城外西北幹隅甲東行乙南行各不知步數而立相望俱與城相參直旣而丙從立處向西南斜行四百○八步與乙會丁從立處向東北斜行一百七十步與甲會問甲乙行步則曰共行九百二十不知城徑防何

釋曰此通勾股和與大差小差立法測望甲東行爲通勾乙南行爲通股共步和也丙就乙大差也丁斜就甲小差也

術曰二相並共五百七十八爲二和以減通和餘三百四十二爲中率以乘通和倍之得六十二萬九千二百八十爲實三之通和得二千七百六十加中率得三千一百○二爲從二爲隅算作負隅減從開平方除之得全徑

負隅減從開平方法見二卷

通勾股和與諸和較立法測望二

甲丙二人俱在城外西北幹隅甲東行丙南行共九百二十步乙從城外東北艮隅南行丁從城外西南坤隅東行四人遙相望而立俱與城相參直旣而甲還至艮隅復南行一橫一直共行二百三十步與乙會丙還至坤隅復東行一橫一直共行五百五十二步與丁防問城徑

釋曰此通勾股和與大差勾股和小差勾股和立法測望甲東行爲勾丙南行爲股共行九百二十步通勾股和也甲還至艮爲小差勾復南行與乙會爲小差股共行二百三十步小差勾股和也丙還至坤爲大差股東行與丁會爲大差勾共行五百五十二大差勾股和也

術曰二差勾股和相並得七百八十二爲大小差和和以減通勾股和得一百三十八卽太虛勾股和又以大小差和和乘之得一十○萬七千九百一十六爲平實以通勾股和加太虛勾股和得一千○五十八爲法實如法而一得一百○二爲虛加虛和卽城徑

又曰並二差和減通和得一百三十八爲虛勾股和二差和相減餘三百二十二乘之得四萬四千四

百三十六如前術得一千○五十八爲法除之得四十二爲虛勾股較以加和半之爲股減和半之爲勾

甲丙二人俱在城外西北幹隅甲東行丙南行共九百二十步乙從城外東北艮隅南行丁從城外西南坤隅東行各不知步數而立與甲丙共四人遙相望俱與城相參直旣而乙復向東北斜行與甲防丁復向西南斜行與丙會問其行步乙曰我南行不及斜行二十步丁曰我東行不及斜行二百一十六步問城徑釋曰此通勾股和與大差勾較小差股較立法測望甲東行爲通勾丙南行爲通股共行九百二十步通勾股和也乙從艮隅南行爲小差股斜行就甲爲小差不及二十步小差股較也丁從坤隅東行爲大差勾斜行就丙爲大差不及二百一十六步大差勾較也

術曰以小差股較減通和餘九百步復以二十步乘之得一萬八千於上又以大差勾較減九百餘六百八十四半之得三百四十二乘上位得六百一十五萬六千爲立實三因小差股較得六十以減通和餘八百六十於上以半之大差勾較一百○八減三百四十二餘二百三十四乘上位得二十○萬一千二百四十爲從方以大差勾較減通和餘七百○四三之小差股較減通和餘八百六十相並得一千五百六十四於上又以大差勾較並三百四十二得五百五十八倍之得一千一百一十六減去小差股較二十餘一千○九十六以減上位餘四百六十八爲益亷四爲常法作負隅帶亷減從開立方法除之得一百五十爲小差股加較爲較各自乘相減開其餘爲勾負隅帶益亷減從開立方曰初商一百置一於左上爲法置一乘益亷得四萬六千八百置一自之得一萬以隅法因之得四萬爲隅法並益亷共八萬六千八百以減從方餘一十一萬四千四百四十爲下法與上法相乘除實一千一百四十四萬四千實不滿法反除實六百一十五萬六千餘五百二十八萬八千爲負積倍益亷得九萬三千六百三因隅法得一十二萬爲方法三因初商得三百爲亷法次商五十置一於左上爲法置一乘從亷得二萬三千四百並入倍亷共一十一萬七千爲益亷置一乘亷法得一萬五千隅因得六萬置一自之得二千五百隅因得一萬爲隅法並方亷隅共一十九萬加益亷共三十○萬七千以減從方不及減反減從方二十○萬一千二百四十餘一十○萬五千七百六十爲負從與上法相乘除負積盡

此法𨿽已見前因有翻法故重出

又爲帶從負隅添積開立方法

甲丙二人俱在城外西北幹隅甲東行丙南行共九百二十步乙出東門東行丁出南門南行各不知步數而立四人遙相望俱與城相參直旣而乙從立處斜行與甲會丁從立處斜行與丙防以二斜行相和共三百九十一步相較得一百一十九步問城徑釋曰此通勾股和與上髙下平和上髙下平較立法測望甲東行通勾丙南行通股共步和也乙斜就甲下平丁斜就丙上髙共步和也相較較也術曰二和自之得一十五萬二千八百八十一爲和算二較自之得一萬四千一百六十一爲較算較算減算余半之得六萬九千三百六十爲實以二和減通和餘五百二十九爲從作減從開平方法除之得二百四十爲全徑

減從開平方法見二卷底勾�勾條

又曰和較相並半爲髙相減半之爲平

甲丙二人俱在城外西北幹隅甲東行丙南行共九百二十步乙丁二人俱在城外東南巽隅乙北行丁西行各不知步數而立四人遙相望俱與城相參直旣而乙復斜行至丁立處相防問其行步則曰乙直行比丁直行較多其多步與斜行步相並共一百四十四步相減餘六十步問城徑

釋曰此通勾股和與太虛較和較較立法測望甲東行爲通勾丙南行爲通股共步通勾股和也乙從巽隅北行乃防之山與月之泛同太虛股也丁從巽隅西行乃防之月卽泛之山太虛勾也乙斜行就丁乃山之月太虛也乙直行多於丁直行數太虛勾股較也以多步並斜行一百四十四較和也多步減斜行六十較較也

術曰較較減較和余半之得四十二爲太虛勾股較以減較和得自之得一萬○四百○四倍之減較自乘一千七百六十四餘一萬九千○四十四爲實平方開之得一百三十八爲太虛勾股和加較半之爲股減較半之爲勾

通勾和與諸和較測望三

甲丙二人俱在城外西北幹隅甲直往東丙直往南乙丁二人俱在城之南門乙向東行丁向南行俱不知步數而立四人遙相望俱與城相參直旣而甲向西南斜至丙立處乙亦斜行至丁立處問其行步則甲直斜共行一千步乙直斜共行二百二十五步問城徑

釋曰此以通勾和明勾和立法測望甲在幹往東爲通勾斜行就丙爲通直斜共步勾和也乙在南門東行爲明勾斜行就丁爲明直斜共步勾和也

術曰乙共步自乘再乘得一千一百三十九萬○六百二十五爲平實乙共步自之得五萬○六百二十五爲從甲共步一千爲隅算作負隅以從減法開平方法除之得明股一百三十五

負隅以從減法開平方曰置實以從隅約之初商一百置一於左上爲法置一乘隅算得一十萬減去從方餘四萬九千三百七十五爲下法與上法相乘除實四百九十三萬七千五百餘實六百四十五萬三千一百二十五爲次實下法再加十萬共一十四萬九千三百七十五爲方法次商三十置一於左次爲上法置一乘隅算得三萬並入方法共一十七萬九千三百七十五爲下法與上法相乘除實五百三十八萬一千二百五十餘實一百○七萬一千八百七十五爲次實下法內再加三萬共二十○萬九千三百七十五爲方法次商五置一於左次爲上法置一乘隅算得五千並入方法共二十一萬四千三百七十五爲下法相乘除實盡得明股一百三十五

明股自之以勾和除之得勾較八十一加和半之爲股減和半之爲勾

負隅以從減法開平方已見四卷大差勾黃長下因此法有三位故重出而小變之

又爲以從添積開平方

其法曰初商一百置一於左上爲法置一乘從得五百○六萬二千五百爲益積添積共一千六百四十五萬三千一百二十五爲實置一乘隅得一十萬與上法相乘除實一千萬餘實六百四十五萬三千一百二十五倍隅法得二十萬爲方法約次商三十置一於左次爲上法置一乘從得一百五十一萬八千七百五十爲益實添余積共七百九十七萬一千八百七十五爲實置一乘隅得三萬並方法共二十三萬爲下法與上法相乘除實六百九十萬餘實一百○七萬一千八百七十五下法內再加三萬共二十六萬爲方法次商五置一於左上爲法置一乘從方得二十五萬三千一百二十五爲益積添入余積共一百三十二萬五千爲實置一乘隅得五千並方法共二十六萬五千爲下法與上法相乘除實盡

法已見前卷

甲丙二人俱在城外西北幹隅甲東行丙南行乙丁二人俱出東門乙東行丁南行各不知步數而立四人遙相望俱與城相參直旣而甲復斜行與丙會乙復斜行與丁會問其行步甲直斜共一千步乙直斜共五十步問城徑

釋曰此通勾和與�勾和立法測望甲東行爲通勾斜行就丙爲通共步和也乙出東門而東�勾也斜行就丁�也和爲共步

術曰通勾和內減二之�勾和餘九百爲泛率泛率自之得八十一萬半之得四十○萬五千�勾和乘泛率得四萬五千二數相並得四十五萬爲平實二十二乘泛率得一萬九千八百四十二乘�和得二千一百減泛率得一千二百二數相並得二萬一千爲益從四之�勾和得二百爲隅法作負隅減從開平方法除之得�股三十負隅減從開平方法見二卷通勾�勾條

甲丙二人俱在城外西北幹隅甲東行丙南行各不知步數而立遙望與城相參直旣而甲復向西南斜行與丙相會問其行步甲一直一斜共一千步甲斜直相較與甲之斜丙之直相較共四百四十步問城徑釋曰此通勾和與勾較股較和立法測望甲東行爲通勾丙南行爲通股甲斜行爲通一直一斜勾和也直斜相較爲勾較甲斜丙直相較爲股較兩相較共四百四十步二較和也

術曰以二較和減勾和餘五百六十半之自乘得七萬八千四百爲平實以和一千爲從方二分五釐爲常法作減從開平方法開之得八十爲小差勾

負隅減從開平方法見二卷

又曰以二較和減勾和餘五百六十自之得三十一萬三千六百爲平實四之勾和得四千爲從方作減從開平方除之得八十不用負隅

通股和與諸和較測望四

甲丙二人俱在城外西北幹隅甲東行丙南行乙丁二人俱出南門乙東行丁南行各不知步數而立四人遙相望俱與城相參直旣而甲復斜行與丙會乙復斜行與丁會問其行步則甲之斜與丙之直共一千二百八十步乙之斜與丁之直共二百八十八步問城徑

釋曰此通股和與明股和立法測望甲東行爲通勾丙南行通股也甲斜行與丙防通也甲之斜丙之直共步通股和也乙出南門東行爲明勾丁南行明股也乙斜行與丁會明也乙之斜丁之直共步明股和也

術曰二和相減餘九百九十二以明和乘之得二十八萬五千六百九十六減明和算餘二十○萬二千七百五十二半之得一十○萬一千三百七十六爲泛率以五萬七千六百乘泛率得五十八億三千九百二十五萬七千六百爲平實通和加二之明和又半之得九百二十八爲次率次率乘泛率得九千四百○七萬六千九百二十八明和乘泛率得二千九百一十九萬六千二百八十八二數相減餘六千四百八十八萬○六百四十爲從方次率自之得二千二百○八以明和乘之得六十三萬五千九百○四二數相減餘二十二萬五千二百八十爲隅法作帶從平方開之得明勾七十二勾自乘和除之得股較以加和半之爲減和半之爲股

帶從隅開平方曰置實從隅約之初商七十置一於左上爲法置一乘負隅得一千五百七十六萬九千六百爲隅法並從方共八千○六十五萬○二百四十爲下法與上法相乘除實五十六億四千五百五十一萬六千八百餘一億九千三百七十四萬○八百爲次實二因隅法得三千一百五十三萬九千二百爲亷法

次商二置一於左上爲法置一乘隅法得四十五萬○五百六十爲隅法並從方亷法共九千六百八十七萬○四百爲下法與上法相乘

此條平實原系一百○二億七千七百○九萬三千三百七十六數多故減之

甲丙二人俱在城外西北幹隅甲東行丙南行乙丁二人俱出城東門乙東行丁南行各不知步數而立四人遙相望俱與城相參直旣而丙復斜行與甲相防丁亦斜行與乙相防問其行步則曰丙一直一斜共一千二百八十步丁一直一斜共行六十四步問城徑

釋曰此通股和與�股和立法測望甲東行爲通勾丙南行通股也丙又斜行與甲會通也一直一斜共步通股和也乙出東門爲�勾丁南行�股也丁又斜行與乙會�也一直一斜共步�股和也

術曰二共步相乘得八萬一千九百二十爲平實以通股和一千二百八十爲從以�和除通和得二十爲泛率減一自之得三百六十一倍泛率減一得三十九相並共得四百爲隅算作以從減泛負隅開平方法除之得�勾一十六步勾自乘得二百五十六以�勾股和除之得�股較四加和半之爲減和半之爲股

負隅以從減法開平方見四卷大差勾黃長條

又爲以從添積開平方法

通和和與諸和較測望五

甲乙同在城外西北幹隅甲南行較逺乙東行較近隔城斜望與城相參直甲復向東北斜行與乙相會二人共行了一千六百步甲南行不及斜行八十步問城徑

釋曰此通和和與股較立法測望乙東行爲通勾甲南行爲通股斜行與乙相會爲通二人共行一千六百步通和和也甲南行不及斜行八十步股較也

術曰四之股較以減和和余自之得一百六十三萬八千四百股較自之得六千四百義十八因之得一十一萬五千二百相減餘一百五十二萬三千二百爲平實○四之和和得六千四百減十六較加十八較得六千五百六十爲從四爲隅法作負隅減從開平方法除之得勾股較二百八十加股較卽勾較三百六十股較乘勾

較倍爲實平方開之得和較二百四十

負隅減從開平方法見二卷通勾�勾條

甲乙同在幹隅甲南行乙東行隔城相望與城參直甲向東北斜行與乙相會二人共行了一千六百步乙東行不及甲斜行三百六十步問城徑

釋曰此通和和與勾較立法測望乙東行爲通勾甲南行爲通股斜行爲通共行一千六百步通和和也乙東行不及甲斜行勾較也

術曰倍較以較乘之得二十五萬九千二百又九之得二百三十三萬二千八百寄於左倍較以加和得二千三百二十倍較以減倍和得二千四百八十二數相減餘一百六十爲泛率自之得二萬五千六百以減左位餘二百三十○萬七千二百爲平實十八因較得六千四百八十減四泛率得七千一百二十爲從方四爲隅算作帶從負隅開平方法除之得二百八十爲勾股較以減勾較餘八十爲股較勾較乘股較倍之爲實平方開之得和較

帶從負隅開平方法見四卷底勾通條

甲乙二人俱在幹隅甲南行乙東行遙相望與城相參直甲復向東北斜行與乙相會二人共行了一千六百步乙東行不及甲南行二百八十步問城徑釋曰此通和和與勾股較立法測望乙東行爲通勾甲南行爲通股斜行與乙會爲通共行一千六百步通和和也乙東行不及甲南行二百八十步勾股較也

術曰並和較自之得三百五十三萬四千四百和較相減自之得一百七十四萬二千四百二數相並共五百二十七萬六千八百爲平實四之和步得六千四百爲從二爲隅法作帶從負隅開平方法除之得六百八十爲通減較得勾

帶從負隅開平方法見四卷底勾通條

甲乙二人俱在幹隅甲南行乙東行遙相望與城相參直甲復向東北斜行與乙會二人共行一千六百步甲南行不及斜行與乙東行不及甲斜行共四百四十步問城徑

釋曰此通和和與勾較股較並立法測望二人共步通和和也甲南行不及斜行爲股較乙東行不及斜行爲勾較共四百四十步勾較與股較並也

術曰並和及二差並以三歸之卽通

甲乙二人俱在幹隅甲南行逺乙東行近遙相望與城相參直旣而甲復向東北斜行與乙會二人共行一千六百步甲南行不及斜行乙東行不及甲南行乙東行不及甲斜行三事共七百二十步問城徑釋曰此通和和與勾股較勾較股較並立法測望甲南行通股斜行通乙東行通勾共一千六百步通和和也乙東行不及甲南行爲勾股較不及甲斜行爲勾較甲南行不及斜行爲股較三較相並共七百二十

術曰三較和半之自乘又三之得三十八萬八千八百減和和餘三十八萬七千二百爲平實倍和和半三較和五之二數相倂得五千爲從二爲隅算作負隅減從開平方法除之得股較八十負隅減從開平方見二卷通勾�勾條

通和和與別測望六

甲丙二人俱在城外西北幹隅甲東行丙南行乙丁二人俱在城中心乙穿城往東門外丁穿城往南門外直行各不知步數而立四人遙相望俱與城相參直旣而丙向東北斜行與甲會甲東行與丙一南一斜共一千六百步丁亦從南門外立處斜行二百八十九步與乙會問城徑

釋曰此通和和與皇極立法測望甲東行通勾丙南行通股斜行通共步和和也乙從城心出東門爲皇極勾丁從城心出南門爲皇極股丁斜行會乙則皇極也

術曰以皇極乘通和和平方開之卽通

甲丙二人俱在城外西北幹隅甲東行丙南行乙出東門南行丁出南門東行各不知步數而立四人遙相望與城相參直旣而甲復斜行與丙會乙復斜行與丁會問其行步則曰甲一東一斜與丙之南共一千六百步乙斜行一百○二步問城徑

釋曰此通和和與太虛立法測望甲東行爲通勾斜行爲通丙南行爲通股共步一千六百通和和也乙斜行與丁會卽月之山太虛也

術曰半乙斜行以乘甲丙共步得八萬一千六百爲實以共步一千六百爲從四爲隅算作負隅減從翻法開平方法除之得三百四十爲半通倍之以減和和餘九百二十爲勾股和再減通卽和較

負隅減從翻法開平方曰置所得平實以從約之初商三百置一於左上爲法置一隅因得一千二百爲隅法以減從方餘四百爲下法與上法相乘得一十二萬除實不足反減實八萬一千六百餘三萬八千四百爲負積倍隅法得二千四百爲亷法次商四十置一於左上爲法置一隅因得一百六十爲隅法並亷法共二千五百六十減從不足反減從一千六百餘九百六十爲下法與上法相乘除實盡得半通三百四十

後凡言負隅減從開平方法俱仿此

測圓海鏡分類釋術卷七

欽定四庫全書

測圓海鏡分類釋術卷八

元李

冶撰

明顧應釋術

諸和立法測望一

甲丙二人俱在城外西北幹隅甲東行丙南行乙出南門東行丁出東門南行各不知步數而立四人遙相望與城相參直旣而相會各言步數甲云我與乙共行了三百九十二步丙云我與丁共行了六百三十步問城徑

釋曰此通勾明勾和與通股�股和立法測望甲從幹東行爲通勾乙從南門外東行爲明勾共行三百九十二步通勾明勾和也丙從幹隅南行爲通股丁出東門南行爲�股共行六百三十步通股�股和也

術曰甲乙共步自之得一十五萬三千六百六十四爲通勾明勾和算丙丁共步自之得三十九萬六千九百爲通股�股和算二算相乘得六百○九億八千九百二十四萬一千六百爲三乘方實丙丁共步互乘通勾明勾和算得九千六百八十○萬八千三百二十甲乙共步互乘通股�股和算得一億五千五百五十八萬四千八百二數相並得二億五千二百三十九萬三千一百二十爲從方又以二算相並得五十五萬○五百六十四步以七分半因之得四十一萬二千九百二十三二共步相乘得二十四萬六千九百六十二數相減餘一十六萬五千九百六十三爲從一亷二共步相並得一千○二十二以七分半因之得七百六十六步半爲第二亷以七分半因七分半得五分六釐二毫五絲以減全步餘四分三釐七毫五絲爲隅算作帶從方亷隅以二亷減從開三乘方法除之得全徑帶從方亷隅算以二亷減從開三乘方曰置所得三乘方實以亷隅約之初商二百置一於左上爲法置一自之得四萬以乘從二亷得三千○六十六萬以減從方餘二億二千一百七十三萬三千一百二十爲從置一乘從一亷得三千三百一十九萬二千六百置一自乘再乘得八百萬以隅算因之得三百五十萬爲隅法並從方從亷隅法共二億五千八百四十二萬五千七百二十爲下法與上法相乘除實五百一十六億八千五百一十四萬四千餘實九十三億○四百○九萬七千六百爲次商之實四因隅法得一千四百萬爲方法初商自之六因又以隅算因之得一十○萬五千爲上亷初商四之又以隅算因之得三百五十爲下亷約次商得四十置一於左上爲法倍初商加次商得四百四十以乘從二亷得三十三萬七千二百六十又並初次商得二百四十因之得八千○九十四萬二千四百爲減亷以減余從餘一億四千○七十九萬○七百二十爲從倍初商加次商得四百四十以乘從一亷得七千三百○二萬三千七百二十爲益亷置一乘上亷得四百二十萬置一自之以乘下亷得五十六萬置一自乘再乘得六萬四千又以隅算因之得二萬八千爲隅法並方法從方益亷上下亷隅法共二億三千二百六十○萬二千四百四十爲下法與上法相乘除實盡

又爲帶從方亷隅以二亷添積開三乘方法

甲乙俱出東門甲東行乙南行丙丁俱出南門丙南行丁東行各不知步數而立四人遙相望俱與城相參直旣而乙復斜行與甲會丙復斜行與丁會問其行步乙云我一直一斜共六十四步丙云我一直一斜共二百八十八步問城徑

釋曰此明股和與�股和立法測望甲出東門東行爲�勾乙南行爲�股斜行會甲爲�共行六十四步股和也丁出南門東行爲明勾丙南行爲股斜行會丁爲共行三百八十八步股和也術曰二和相乘得一萬八千四百三十二爲二和相乘算�和自之得四千○九十六爲�和算倍之以減二和相乘算餘一萬○二百四十爲實一十四乘�和得八百九十六以二十爲隅算作帶從負隅開平方法除之得一十六爲�勾勾自乘和除之得股較四加和半之爲減和半之爲股十四卽�勾股較二十卽�較較

帶從負隅開平方法見二卷底勾通條

甲乙二人俱出東門甲東行乙南行丙丁二人俱出南門丙南行丁東行各不知步數而立四人遙相望俱與城相參直旣而甲復斜行與乙會丁復斜行與丙會詢其行步甲云我直斜共五十步丁云我直斜共二百二十五步問城徑

釋曰此明勾和與�勾和立法測望甲出東門直行爲�勾斜行就乙爲�共步和也丁出南門東行爲明勾斜行就丙爲明共步和也

術曰以丁共步自之得五萬○六百二十五爲明和算又自之得二十五億六千二百八十九萬○六百二十五於上二共步相乘得一萬一千二百五十半之得二億八千四百七十六萬五千六百二十五以減上位餘二十二億七千八百一十二萬五千爲平實二共步相減餘一百七十五爲二和差以乘明和算倍之得一千七百七十一萬八千七百五十於上倍甲共步得一百以乘明和算又半之得二百五十三萬一千二百五十並上共二千○二十五萬爲從以二行相減差自之得三萬○六百二十五於上又以二共步相乘數半得五千六百二十五減上位餘二萬五千爲隅法作負隅減從開平方法除之得明股

負隅減從開平方法曰初商一百置一於左上爲法置一乘隅法得二百五十萬以減從方餘一千七百七十五萬爲下法與上法相乘除實一十七億七千五百萬餘實五億○三百一十二萬五千爲實余從內再減二百五十萬餘一千五百二十五萬爲從次商三十置一於左上爲法置一乘隅法得七十五萬以減從方餘一千四百五十萬與上法相乘除實四億三千五百萬餘實六千八百一十二萬五千爲實余從內再減七十五萬餘一千三百七十五萬爲從次商五置一於左上爲法置一乘隅法得一十二萬五千以減余從餘一千三百六十二萬五千爲下法與上法相乘除實盡

負隅減從開平方法已見二卷通勾�勾下因有三位故重出

明股與勾和求勾股自乘和除之得勾較減和半之爲勾加和半之爲

甲乙俱出東門甲東行乙南行丙丁俱出南門丙南行丁東行各不知步數而立四人遙相望俱與城相參直問其行步則甲乙共四十六步丙丁共二百○七步問城徑

釋曰此明勾股和與�勾股和立法測望甲東行�勾乙南行�股丁出南門東行明勾丙南行明股甲乙共步�勾股和也丙丁共步明勾股和也

術曰二共步相並得二百五十三自之得六萬四千○○九二共步相乘四之得三萬八千○八十八二數相減餘二萬五千九百二十一爲實二共

步相並以六步半因之得一千六百四十四步半二共步相並以四步半因之又四之得四千五百五十四步二數相並得六千一百九十八步半爲從方以七十○步四分三釐七毫五絲爲隅法作負隅帶從開平方法除之得四步爲�股較

負隅帶從開平方法曰置實從方隅約之商得四置一於左上爲法置一乘隅得二百八十一步七分五釐帶從方共六千四百八十○步二分五釐與上法相乘除實盡

又曰副置二和以約分法約之得二十三爲平率以除明和得九除�和得二二和相減餘一百六十一以平率除之得七爲較率九因得明較六十三二因得�較一十四以較加和半之爲股減和半之爲勾

甲乙俱出東門甲東行乙南行丙丁俱出南門丙南行丁東行各不知步數而立四人遙相望俱與城相參直問其行步甲與丁共八十八步乙與丙共一百六十五步問城徑

釋曰此明勾�勾和與明股�股和立法測望甲出東門東行爲�勾丁出南門東行爲明勾共行八十八步二勾和也乙出東門南行爲�股丙出南門南行爲明股共行一百六十五步二股和也

術曰二和相減約得一十一相平爲壘率以除勾和得八爲勾率除股和得一十五爲股率勾股相並得二十三爲和率相減得七爲較率勾股求得一十七爲率以勾減得九爲大差率大差者勾較也以股減得二爲小差率小差者股較也六爲黃方率各以壘率乘二和共得二百五十三二較共得七十七二共得一百八十七二黃方共得六十六二大差共得九十九二小差共得二十二四差共一百二十一二大差共與二小差共相乘得二千一百七十八爲實四差共爲法除之得一十八卽半虛黃方倍之加二黃共得一百○二卽明勾�股共也減二共得一百五十一卽明股�勾共也二數相減餘四十九卽明較�較較也名爲旁差

旁差減二共餘一百三十八爲太虛和加虛卽城徑虛與明勾�股共同數

又曰虛黃方加二和共得二百八十九減旁差卽城徑

甲丙二人俱從城中心甲東行出城直行丙南行出城直行乙丁二人俱在城外東南巽隅乙西行丁北行各不知步數而立四人遙相望俱與城相參直問其行則甲東丙南共三百九十一步乙西丁北共一百三十八步問城徑

釋曰此皇極勾股和與太虛勾股和立法測望甲從城心東行至川一百三十六爲皇極勾丙從城心南行至日二百五十五步爲皇極股共步勾股和也乙從巽隅西行至月四十八步卽泛之山爲太虛勾丁從巽隅北行九十步至山卽月之泛爲太虛股共步勾股和也

術曰二和相乘得五萬三千九百五十八爲實相並得五百二十九爲法實如法而一得太虛一百○二

圓城西門外往南二百五十五步有塔甲乙二人俱在塔下甲南行乙東行丙丁二人俱在城外東北艮隅丙東行丁南行戊巳二人俱出南門戊南行巳東行庚辛二人俱出東門庚東行辛南行各不知步數而八人遙相望俱與城相參直問其行步則乙之東不及甲之南與丙之東不及丁之南二不及數共一百六十一步己之東不及戊之南庚之東不及辛之南二不及數共七十七步問城徑

釋曰此上髙勾股較下平勾股較和與明勾股較�勾股較和立法測望西門外往南有塔乃西之旦與日之心同甲乙從塔下分行甲往東乃旦之日爲上髙勾乙復往南卽天之旦爲上髙股勾不及股一百○五爲髙差丙丁從城外東北艮隅分行丙往東乃艮之地爲下平勾丁往南卽山之東爲下平股勾不及股五十六爲平差二不及共數髙差平差和也戊己從南門分行己往東乃南之月爲明勾戊往南卽日之南爲明股勾不及股六十三步爲明差庚辛從東門分行庚往東乃東之川爲�勾辛往南卽山之東爲�股勾不及股一十四步爲�差二不及共步明差�差和也

諸和與較參互立法測望二

南門外不知步數有槐一株甲從城外西北幹隅直往東行至一栁樹下望見槐樹遂斜行至槐自云我直斜共行了七百四十五步乙從城外西南坤隅南行望見槐栁與城相參直亦斜行至槐自云我斜行不及直行一百○五步

釋曰此通勾底和與大差股上髙較立法測望南門有槐乃日之南爲明股甲從幹東行至栁乃幹之地爲通勾斜行至槐下乃日之地爲底共行七百四十五步者通勾底和也乙從坤隅南行至望處乃天之坤爲大差股亦斜行至槐乃天之日爲上髙不及直行一百○五步者大差股上髙較也術曰甲知步內減乙較步半之爲通勾加乙較步半之爲底用通勾底測城徑法求之得半徑又曰四較步乘通勾算得四千三百○○八千爲立實倍通勾乘通勾得二十○萬四千八百四較乘通勾得一十三萬四千四百相減餘七萬○四百爲從方四之通勾得一千二百八十爲益亷作帶從減廉開立方法除之得全徑

帶從減從亷開立方曰列置所得立實方亷初商二百置一於左上爲法置一乘從亷得二十五萬六千置一自之得四萬爲隅法並從方共一十一萬○四百以減從亷餘一十四萬五千六百爲下法與上法相乘除實二千九百一十二萬餘一千三百八十八萬○八千爲次實倍從亷得五十一萬二千三因隅法得一十二萬爲方法三因初商得六百爲亷法次商四十置一於左上爲法置一乘從亷得五萬一千二百並入倍亷共五十六萬三千二百爲益亷置一乘亷法得二萬四千置一自之得一千六百爲隅法並方法從方亷隅共二十一萬六千以減益亷餘三十四萬七千二百與上法相乘除實盡

諸和與較參互立法三

圓城西門外直上南有栁樹一株東門外往東有槐樹一株俱不知步數甲從城外西北幹隅南行至栁樹下望見槐樹又斜行至槐樹下直斜共行了一千一百四十四步乙從城外東北艮隅東行望槐柳與城相參直復斜行至槐樹下與甲防乙東行不及斜行五十六步問城徑

釋曰此通股邊和與小差勾下平較立法測望甲從幹隅南行至柳下爲通股斜行至槐爲邊共行一千一百四十四步通股邊和也乙從艮隅東行乃艮之地爲小差勾斜行至槐乃地之川爲下平不及五十六步小差勾與下平較也

術曰如乙直行不及斜行五十六卽甲斜行不及直行差也副置甲共步其一加五十六而半之得甲直行六百步爲通股其一減五十六而半之得甲斜行五百四十四步爲邊

以五十六乘甲南行又倍南行得一千二百乘之得四千○三十二萬爲立方實又以五十六乘南行倍之得六萬七千二百半甲南行乘二之甲南行得三十六萬相並得四十二萬七千二百爲從方倍南行得一千二百爲從亷五分爲隅法作從負隅以亷減從翻法開立方法除之得全徑

帶從負隅以亷減從翻法開立方曰置所得立方實以從方亷隅約之初商二百置一於左上爲法置一乘從亷得二十四萬以減從方餘一十八萬七千二百爲從置一自之得四萬隅因得二萬並從方共二十○萬七千二百爲下法與上法相乘除實四千一百四十四萬實不滿法反除實四千○三十二萬餘一百一十二萬爲負積余從內再減從亷二十四萬亦不及減反減余從一十八萬七千二百餘五萬二千八百爲負從三因隅法得六萬爲方法三因初商得六百爲亷法次商四十置一於左上爲法置一乘從亷得四萬八千反並負從得一十○萬○八百俱爲負從置一乘亷法隅因得一萬二千置一自之隅因得八百爲隅法並方亷隅共七萬二千八百反減負從餘二萬八千爲下法四千相乘除實盡

此法已見四卷通勾�條因用法不同故重出又爲帶從負隅以亷添積開立方亦可

甲出南門東行乙出東門南行各不知步數而立相望與城相參直旣而乙復斜行與甲防計乙行步一直一斜共一百三十二步直行不及斜行七十二步問城徑釋曰此�股虛和與�股虛較立法測望甲出南門東行爲明勾七十二乙出東門南行爲�股三十斜行與甲防爲太虛一百二直行不及斜行七十二爲�股虛較適與明勾同數直斜相並則�股虛和也卽兩个乙南行一个甲東行去共二數相並卽兩个虛相減卽兩个乙南行也

術曰倍不及得一百四十四以不及減共步餘六十乘之得八千六百四十爲實四之不及得二百八十八爲法除之得乙直行三十爲�股以減共步餘爲虛

求城徑倍虛算減和算余爲實平方開之卽太虛較四十二加和半之爲股減和半之爲勾以虛勾股求容圓卽得

又爲帶從負隅以亷添積開立方法

甲出南門東行不知步數而立乙出東門南行相望與城相參直乙復斜行與甲防二人共行了二百○四步甲東行不及共步一百三十二步

釋曰此明勾�股太虛和又與明勾相較立法測望甲出南門東行七十二步爲明勾乙出東門南行三十步爲�股斜行一百○二步與甲會爲太虛共步明勾�股太虛和也甲行不及共步和與明勾相較之數也

術曰以不及減共步餘七十二爲明勾卽甲東行步半共步減明勾餘三十爲�股卽乙南行步半

共步得一百○二爲太虛卽乙斜行步乙南行減甲東行餘四十二卽太虛較較自之與自之相減余爲實平方開之卽勾股和加較半之爲股減較半之爲勾以虛勾股求容圓得城徑

圓城南門之東有槐一株東門之南有柳一株甲出南門直行往南乙出東門直行往東各不知步數而立相望槐柳俱與城相參直甲復向東北斜行至槐樹下乙復向西南斜行至柳樹下問其行步則甲直斜共行二百八十八步乙直斜共行五十步甲直行乙直行相並多於槐柳相距四十九步問城徑

釋曰此明股和�勾和又明股�勾和與太虛較立法測望槐在南門之東七十二步爲明勾甲出南門直行爲明股斜行至槐柳下爲明共行二百八十八步明股和也柳在東門之南三十步爲�股乙出東門直行爲�勾斜行至柳樹下爲�共行五十步爲�勾和也槐柳斜相距一百○二步爲太虛甲直行與乙直行相並得一百五十一步爲明股�勾和多於虛四十九步是明股�勾和與太虛較也

術曰二和相並減二之多於太虛步卽城徑又曰二和相乘卽半徑算

圓城中心往南有大石塔一座城外東北艮隅往東有小石塔一座東門外正東有柳樹一株東門外往南有大槐樹一株其大槐樹正與城中大石塔相對不差尺寸南門往東有楡樹一株甲從石塔下起程出南門直行往南不知步數而立乙從東門起程直行至柳樹下折而北至小石塔下又往東不知步數而立望柳槐楡與甲立處俱與城相參直問其步數則曰甲從南門至立處乙從東門至柳樹下相並多於楡槐斜相距四十九步石塔穿城至甲立處多於石塔與槐相距栁樹北往小石塔步數多小石塔下復往東步數二較相並一百六十一步問城徑

釋曰此明股�勾和與太虛較下髙勾股較與下平勾股較和立法測望南門外往東有楡乃南之月爲明勾甲出南門復南行爲明股東門外往南有槐乃山之東爲�股乙從東至柳乃東之川爲�勾楡與槐斜相距乃月之山爲太虛甲南門至立處乙東門至栁下共步爲明股�勾和多於槐楡相距四十九步乃明股�勾和與太虛較也城中有大石塔至南門外甲立處乃日之朱爲下髙股塔距槐乃朱之山爲下髙勾甲穿城南行步多於塔去槐步乃下髙勾股較也城東柳樹北至小石塔乃川之夕爲平股石塔復東行至立處乃夕之地爲下平勾南行多於東行步下平勾股較也二較相並一百六十一步髙差平差和也

術曰二數相減半之又自之得三千一百三十六爲實以四十九爲法除之得平勾六十四

又曰二數相減余自之得一萬二千五百四十四爲實如四十九而一得平股和二百五十六

勾自之和除之得平股較一十六加和半之爲減和半之爲股

城心上南有大石塔城南門往東有楡一株東門往南有大槐一株與城中石塔東西相對東門直東有栁一株城外東北艮隅往東有小石塔與城東栁樹南北相對甲從城中塔下起程穿城出城直往南不知步數而立乙從東門起程直行至柳樹下折而北往小石塔下又往東亦不知步數望甲與柳槐楡俱與城相參直甲復斜行向東北直至柳樹下問其行步則曰甲從大石塔穿城南行立處多於大石塔與槐相去步數乙從栁樹北行至小石塔多於從石塔東行步數二較相並共一百六十一步甲從南起程至立處多於南門距楡樹步數東門南至槐多於東至栁步數二較相並共七十七步斜行至栁下多於城徑四十九步問城徑

釋曰此髙較平較和與明較�較和並皇極與城徑較立法測望甲從城中石塔下穿城往南而立乃日之朱下髙股也大石塔與城外槐樹相距乃朱之山下髙勾也多步乃下髙勾股較也乙從城東門栁樹下折而往北至小石塔下乃川之夕下平股也復往東乃夕之地下平勾也多步乃下平勾股較也二較相並共一百六十一步乃平差髙差和也又名角差甲自南門往南立處乃日之南明股也南門往東至楡樹乃南之月明勾也多步明勾股較也東門往南至槐乃山之東�股也直東門至栁乃東之川�勾也多步�勾股較也二較相並七十七步明差�差和也甲從直南立處斜行至栁樹下乃日之川皇極也多城徑四十九步爲皇極與城徑較卽皇極黃廣勾較也

術曰二和相並半之得一百十九爲平率副置平率一加四十九一減四十九相乘得一萬一千七百六十爲實四十九爲法實如法而一得城徑

城心往南有大石塔一座東門外往南有大槐一株與塔相對南門外往東有楡樹一株東門外正東有栁樹一株城外東北艮隅往東有小石塔一座甲從城中石塔下穿城直往南不知步數而立乙從東門直行至栁樹下轉往北至石塔復往東亦不知步數而立丙從城外東南巽隅往西至楡樹下立三人遙相望與槐樹俱與城相參直旣而丙又斜行至槐樹下復南行回還巽隅訖問其行步則曰甲從大石塔穿城往南立處多於槐距塔步數乙從東門外栁樹下北至小石塔多於復東行步數二較相並共一百六十一步甲自南門起至立處多於南門距楡步數東門外往南至槐多於往東至栁步數二較相並共七十七步丙從巽隅西至楡步數與從栁南還步又少於斜行六十步問城徑

釋曰此髙差平差和明差�差和與太虛較較立法測望甲從城中石塔穿城往南而立爲下髙股石塔距槐爲下髙勾勾股相較爲下髙較亦曰髙差乙從東門外栁樹下北至小石塔爲下平股又東行至立處爲下平勾勾股相減爲下平較亦曰平差共一百六十一步髙差平差和也南門至甲立處爲明股南門東至楡樹爲明勾勾股相減爲明較卽明差東門南至槐爲�股東至栁爲�勾勾股相減爲�較卽�差共七十七步明差�差和也丙從巽隅西至楡乃巽之月與泛之山同爲太虛勾斜行至槐樹下爲太虛復南行還巽地與月之泛同爲太虛股西行不及南行爲太虛勾股較較步不及斜行六十爲太虛較較也

術曰二和相減餘八十四加太虛較較半之得七十二爲泛率自之得五千一百八十四爲實角差內減二泛率餘一十七爲從作帶從開平方法除之得六十四爲平勾角差卽髙差平差並也

甲丙二人俱在城中心丙望南門直行出城不知步數而立甲望東門出城亦不知步數望見之丙復斜行與甲相會問其行步則曰甲丙直斜共行了六百八十步又曰甲東直行少於丙南直行一百一十九步問城徑

釋曰此皇極和和與勾股較立法測望甲從城中心東行爲皇極勾丙從中心南行爲皇極股斜行與甲會爲皇極共行六百八十步爲皇極和和也甲東行不及丙南一百一十九步爲皇極勾較也術曰二數相減餘五百六十一爲差差自之得三十一萬四千七百二十一爲差算較自之得一萬四千一百六十一爲較二算相減餘三十○萬○五百六十爲平實四其差二其較相並得二千四百八十二爲從方二爲隅算作負隅開減從開平方法除之得一百三十六爲皇極勾

負隅減從開平方曰置所得平實以從方隅算約之初商一百置一於左上爲法置一乘隅算得二百以從減方餘二千二百八十二爲下法與上法相乘除實二十三萬八千二百餘實七萬二千三百六十從方內再減二百餘二千○八十二次商三十置一於左上爲法置一隅因得六十以減從方餘二千○二十二爲下法與上法相乘除實六萬○六百六十餘實一萬一千七百爲實余從內再減六十餘一千九百六十二次商六置一於左上爲法置一隅因得一十二以減余從餘一千九百五十爲下法與上法相乘除實盡

此法已見二卷通勾�勾條因有三位故重出

圓城南門往東有槐東門往南有栁甲乙二人俱在城中心甲出南門直行乙出東門各不知步數而立丙丁二人俱在城外東南巽隅丙西行至槐下丁北行至栁下四人遙相望俱與城參直旣而甲復斜行與乙會丙復斜行與丁會問其行步則甲一直一斜與乙直行共六百八十步丙西丁北二直行較丙斜行多三十六步問城徑

釋曰此皇極和和與太虛和較立法測望乙從城中心東行爲皇極勾甲從城中心南行爲皇極股斜行與乙會爲皇極共步爲皇極和和也丙從巽隅西至槐樹下卽太虛勾丁從巽隅北至栁樹下卽太虛股丙斜行與丁會爲太虛丙西丁北相並卽太虛勾股和多於斜行爲太虛和較也

術曰和較相乘得二萬四千四百八十爲實半較得一十八爲從半步爲隅算作以從添積負隅開平方法除之得全徑

以從添積負隅開平方曰置所得平實以從約之初商二百置一於左上爲法置一乘益從得三千六百爲益實添入積內共二萬八千○八十爲實置一以隅因之得一百爲下法與上法相乘除實一萬餘八千○八十爲實倍下法得二百爲亷法次商四十置一於左上爲法置一乘益從得七百二十爲益實添入余積得八千八百爲實置一以隅因得二十並亷法共二百二十與上法相乘除實盡

又爲負隅以從減法開平方法

法見四卷大差勾黃長條下

測圓海鏡分類釋術卷八

欽定四庫全書

測圓海鏡分類釋術卷九

元李

冶撰

明顧應祥釋術

諸較參互立法

丙出南門直行甲出東門直行各不知步數相望與城相參直問其行步甲云我東行少於城徑二百二十四步丙云我南行少於城徑一百○五步問城徑釋曰此明股城徑較與�勾城徑較立法測望甲出東門直行�勾也丙出南門直行明股也

術曰二少步相乘又自之得五億五千三百一十九萬○四百爲三乘方實二少步相乘得二萬三千五百二十六之共步得一千九百七十四二數相乘得四千六百四十二萬八千四百八十爲從方以五十六萬二千五百二十爲從一亷四十八之共步得一萬五千七百九十二爲從二亷六十三爲隅法作帶從亷隅添積開三乘方法除之得半城徑帶從方一亷添積以二亷爲法開三乘方曰置所得三乘方實以從方從亷隅法約之初商一百置一於左上爲法置一乘從一亷得五千六百二十五萬二千爲益亷置一自乘再乘以隅算因得六千三百萬爲隅法並從方益亷得一億六千五百六十八萬○四百八十以初商因之得一百六十五億六千八百○四萬八千爲益積添入原積共一百七十一億二千一百二十三萬八千四百爲通實置一自之以乘從二亷得一億五千七百九十二萬爲下法與上法相乘除實一百五十七億九千二百萬餘一十三億二千九百二十三萬八千四百爲次商之實二因益亷得一億一千二百五十○萬四千爲從一亷之方三因從二亷得四億七千三百七十六萬爲從

二亷之方三之初商以乘元從二亷得四百七十三萬七千六百爲從二亷之亷四因隅法得二億五千二百萬並從方共二億九千八百四十二萬八千四百八十爲方法初商自之六因又隅因之得三百七十八萬爲上亷初商四之隅因得二萬五千二百爲下亷次商二十置一於左上爲法置一乘原從一亷得一千一百二十五萬○四百爲從一亷之亷並從一亷之方共一億二千三百七十五萬四千四百爲益亷之實置一乘上亷得七千五百六十萬置一自之

以乘下亷得一千○○八萬置一自乘再乘得八千隅因得五十○萬四千爲隅法並方上下亷隅共三億八千四百六十一萬二千四百八十又加益亷之實得五億○八百三十六萬六千八百八十以次商因之得一百○一億六千七百三十三萬七千六百爲益實加入次實得一百一十四億九千六百五十七萬六千爲通實置一乘從二亷之亷得九千四百七十五萬二千置一自之以乘從二亷得六百三十一萬六千八百爲從二亷之隅並從二亷之方亷隅共五億七千四百八十二萬八千八百爲下法與上法相乘除實盡

丙出南門東行甲出東門南行各不知步數相望俱與城相參直丙云我東行不及城徑一百六十八步甲云我南行不及城徑二百一十步問城徑

釋曰此明勾與城徑較與�股城徑較立法測望丙出南門東行爲明勾甲出東門南行爲�股

術曰二不及相減餘四十二爲差自之得一千七百六十四爲差算半甲不及自之得一萬一千○二十五半甲不及減差餘六十三自之得三千九百六十九二數相並內減差算得一萬三千二百三十爲平實二之內不及得三百三十六爲益從三步半爲隅法作帶從負隅開平方法除之得�股三十

帶從負隅開平方法見四卷底勾通

甲乙二人俱在城外西北幹隅甲東行乙南行丙出東門南行丁出南門東行各不知步數而立四人遙相望與城相參直問其行步則甲東多於丁東二百四十八步乙南多於丙南五百七十步問城徑

釋曰此通勾明勾較與通股�股較立法測望甲從幹隅東行爲通勾丁從南門東行爲明勾甲多於丁步通勾明勾較也丙出東門南行爲�股乙自幹隅南行爲通股乙多於丙步通股�股較也

術曰二較相乘得一十四萬一千三百六十爲實並二較半之得四百○九爲從以七分半爲隅法作帶從負隅開平方法除之得全徑

帶從負隅開平方法見前

甲乙二人俱在城外西北幹隅甲東行乙南行丙從城外西南坤隅東行丁從城外東北艮隅南行各不知步數四人遙相望俱與城相參直問其行步則曰甲東行多於丙東行一百二十八步丁南行不及乙南行四百五十步問城徑

釋曰此通勾大差勾較與通股小差股較立法測望甲從幹隅東行爲通勾丙從坤隅東行爲大差勾甲多一百二十八步卽爲通勾大差勾較與黃長勾同乙從幹隅南行爲通股丁從艮隅南行爲小差股丁不及乙四百五十步爲通股小差股較與黃廣股同術曰二較相乘卽城徑算

南門迆東有槐一株東門迆南有栁一株甲乙二人俱在城外西南坤隅甲直往南不知步數而立乙往東徑過南門至槐下立丙丁二人俱在城外東北艮隅丙直往東不知步數而立丁往南徑過東門至栁下立四人遙相望俱與城相參直問其行步則甲多於乙一百六十八步丙少於丁七十步問城徑

釋曰此大差勾股較與小差勾股較立法測望甲從坤往南之天爲大差股乙往東至槐下爲大差勾甲多一百六十八步大差勾股較也丙從艮隅往東之地爲小差勾丁往南至栁下爲小差股丙不及丁七十步小差勾股較也

術曰二較相乘得一萬一千七百六十爲實相減半之得四十九爲法實如法而一得全徑

甲從坤隅東行過南門不知步數而立乙從艮隅南行過東門不知步數見甲而止甲乃斜行一百○二步與乙會乙曰我南行不及汝東行四十二步問城徑釋曰此大差勾小差股較與太虛立法測望甲從坤隅東行乃坤之月爲大差勾乙從艮南行乃艮之山爲小差股不及四十二步爲大差勾與小差股較也斜行一百○二步太虛也

術曰以較減餘六十以乘較並半之得四千三百二十爲實以較四十二爲從作帶從開平方法除之得虛勾四十八

又曰大差勾減小差股卽太虛較也自乘倍之與較自乘相減余爲實平方開之得勾股和加較半之爲股減較半之爲勾

圓城南門外正南有塔一座南門之東有槐樹一株東門外正東有望竿一根東門之南有栁樹一株甲乙二人俱在城中心甲南行出城直至塔下立乙東行出城至望竿下立丙丁二人俱在城外西南坤隅丙南行不知步數而立丁東行至槐樹下立戊己二人俱在城外東北艮隅戊東行不知步數而立己南行過東門南栁樹下立六人遙相望俱與城相參直旣而甲斜行至東門外望竿下與乙相會丙斜行經過塔直至南門東槐樹下與丁相會戊斜行向西南至東門之南栁樹下與己相會問其行步則曰以丁東行減丙南行又與丙斜行相較余步比甲斜行少四十九步以戊從艮隅東行減己從艮隅南行至栁余步與戊斜行至栁步數相並內減槐栁斜相距步餘一百三十八步其乙東行比甲南行至塔卻少一百一十九步問城徑

釋曰此大差較較與皇極較小差較和與太虛較並皇極勾股較立法測望甲從城中心出南門至石塔下乃日之心爲皇極股乙從城中心出東門至望竿下乃心之川爲皇極勾甲斜行與乙會乃日之川爲皇極丙從坤隅南行不知步數而立乃天之坤爲大差股丁從東行至槐樹下乃坤之月爲大差勾丙斜行與丁會乃天之月爲大差丁東行減丙南行爲大差勾股較又與丙斜行相較爲大差較較不及甲斜行四十九步是大差較較與皇極較也戊從艮隅東行乃艮之地爲小差勾己從艮隅南行至栁樹下乃山之艮爲小差股戊斜行至栁下與己會乃山之地爲小差戊東行減己南行爲小差勾股較又與戊斜行相並爲小差較和槐栁斜相距步卽太虛以減小差較和餘一

百三十八步是小差較和與太虛較也乙東行不及甲南行一百一十九步爲皇極勾股較也

術曰並二較自之得三萬四千九百六十九皇極較自之得一萬四千一百六十一相減餘二萬○八百○八爲實二爲隅算平方開之得太虛一百○二加小差較和與虛相較之數卽城徑負隅開平方法見一卷底勾底條

南門外不知步數有槐東門外不知步數有桞甲乙俱在幹隅甲東行遇一小塔而立乙南行遇一大石塔而立二人遙相望槐栁俱與城相參直計其行步則乙南行不及二塔斜相距步數少於小塔與栁相距五十六步甲東行不及二塔斜相距步數多於大塔與槐相距一百○五步問城徑

釋曰此通股較與下平較通勾較與上髙較測望二塔相距通也丙南行通股不及二塔相距爲股較小塔距栁下平也甲東行通勾也不及二塔相距勾較也槐距大塔上髙也

術曰以股較不及平自之爲實二較相減爲法除之得平勾六十四

若以勾較多髙自之爲實二較相減爲法除之得髙股二百二十五

測圓海鏡分類釋術卷九

欽定四庫全書

測圓海鏡分類釋術卷十

元李

冶撰

明顧應祥釋術

和較參互帶分測望

圓城甲乙二人俱在城外西北幹隅甲東行丙南行各不知步數而立相望與城相參直丙復斜行七百八十步與甲會以甲東行步除丙南行得二步四分釋曰此與勾除股數立法測望斜行七百八十步也二步四分乃以勾除股所得之數

術曰斜步自之得六十○萬八千四百爲平實以二步四分自之得五步七分六釐加一步得六步七分六釐爲隅算平方開之得三百爲勾勾求股得七百二十

甲乙二人俱在城外西北幹隅甲南行不知步數而立乙東行隔城見之甲復斜行與乙相會告乙曰我直行斜行共行了一千二百八十步汝東行步居我南行步十五分之八

釋曰此通股和與通勾股相較分立法測望乙東行爲通勾甲南行爲通股斜行爲通共行通股和也乙東行旣居甲南行十五之八是股得十五勾得八

術曰股和自之得一百六十三萬八千四百又以十六因之得二千六百二十一萬四千四百爲實以二百五十七因和步得三十二萬八千九百六十爲益從以一十六爲隅算作減從負隅開平方法除之得股較八十加和半之爲減和半之爲股負隅減從開平方法見二卷

又曰勾居股十五分之八宜以八爲勾率十五爲股率各自乘並爲實平方開之得一十七爲率並股率得三十二爲法置和步一千二百八十爲實置二位一位以股率乘之以法除之得六百爲股一位以率乘之以法除之得六百八十爲此差分之法簡易明白

甲乙二人俱在城外西北幹隅乙直往南行不知步數而立甲往東行見之甲復斜行與乙會甲云我直斜共行了一千步東行得汝南行十五分之八

釋曰此通勾和與通勾股相較分立法測望甲東行爲勾斜行與乙會爲乙南行爲股

術曰和步自之得一百萬爲和算分母自之得二百二十五以乘和算得二億二千五百萬爲實分母並分子以分母乘之加入分子得三百五十三倍之得七百○六以乘共步得七十○萬六千爲益從分母自之得二百二十五爲隅法作負隅減從開平方法除之得三百六十爲勾較以較減和得勾負隅減從開平方法見二卷

又曰勾居股十五之八就以八爲勾率十五爲股率勾股求得一十七爲率並勾二率共二十五爲法以和一千爲實副置二位一位以勾率乘之以法除之得勾一位以率乘之以法除之得

甲乙二人俱在城外西北幹隅甲南行不知步數而立乙東行亦不知步數望見之又斜行與甲相防乙云我東行不及城周九分之五甲云我南行多與汝東行二百八十步問城徑

釋曰此通勾股較與通勾城周相較分數立法測望乙東行通勾甲南行通股南行多與乙東行爲勾股較乙東行不及城周九分之五則城周得九通勾得四

術曰東行步少城周九分之五則城徑得三東行得四四勾股較得一千一百二十爲實城徑得東行四分之三以四爲分母分母自之得一十六於上分母減子餘一倍之得二以分母減子乘之仍得二以減上倍餘一十四爲法除實得八十爲一分之數二之爲城徑四之爲勾加較卽股

甲出西門南行不知步數而立乙出北門東行見之乙云我東行居城徑六分之五甲云我南行多於乙二百八十步問城徑

釋曰此底勾邊股較與底勾城徑相較分數立法測望乙出北門東行爲底勾甲出西門南行爲邊股多於乙行步爲勾股較乙東行居城徑六分之五爲底勾城徑相較步數

術曰四之較步得一千一百二十爲實分母自之得三十六於上半之分母減分子得二倍之得四又以減子餘二乘之得八以減上位餘二十八爲法除實得四十爲一分之數五之爲東行六之爲城徑

甲乙二人俱在城外西北幹隅乙南行不知步數而立甲東行不知步數見之問其行步則甲乙共行了九百二十步問城徑居乙南行四十分之一十六釋曰此通勾股和與通股城徑較分數立法測望甲東行爲通勾乙南行爲通股共行九百二十爲勾股和城徑得南行四十分之十六爲通股城徑相較分數

術曰以分子減母余倍之得四十八以乘共行得四萬四千一百六十爲實分子減母倍之以乘母子和得二千六百八十八子自之得二百五十六相並得二千九百四十四以爲法實如法而一得一十五爲一分之數

又曰列四十與一十六以約分法約之城徑得南行五分之二分母減子餘三倍之得六以乘共行得五千五百二十爲實分母減子倍之以乘母子並得四十二分子自之得四相並得四十六爲法除實得一百二十爲一分之數五之爲通股二之爲城徑

約分法曰副置分母子以少減多得八爲等八除分母得五除分子得二

甲乙二人俱在城中心甲穿城往南不知步數乙出東門不知步數見之復斜行與甲會計其行乙東行較甲南行得十五分之八乙斜行減甲南行餘三十四減乙東行餘一百五十三步問城徑

釋曰此皇極勾較股較與皇極勾股較分數立法測望甲南行爲皇極股乙東行爲皇極勾斜行爲皇極斜行減南行餘三十四股較也斜行減東行餘一百五十三勾較也東行得南行十五分之八勾股較分數也

術曰二餘數相乘得五千二百○二倍之得一萬○四百○四平方開之得一百○二復加二餘得二百八十九自之得八萬三千五百二十一於上又以二餘數相減餘一百一十九自之得一萬四千一百六十一以減上位餘六萬九千三百六十爲實分母子相乘得一百二十倍之得二百四十爲隅算作負隅開平方法除之得一十七爲一分之數八之爲勾十五之爲股各加余步得

甲出西門南行乙出北門東行各不知步數相見復相向斜行各三百四十步相會甲云城徑居我南行二分之一乙云我東行居城徑六分之五問城徑釋曰此通與底勾城徑較分數邊股城徑較分數立法測望甲出西門南行爲邊股乙出北門東行爲底勾斜行各三百四十步共爲通城徑居南行二分之一邊股城徑較分數也東行居城徑六分之五底勾城徑較分數也

術曰並斜行自之得四十六萬二千四百爲實卽算東行居城徑六分之五城徑得南行二分之一是城徑爲六東行爲五南行爲十二半城徑加南行爲十五自之得二百二十五半城徑加東行爲八自之得六十四相並得二百八十九爲隅算作負隅平方開之得四十爲一分之數十二之爲邊股五之爲底勾六之爲城徑

負隅開平方法見一卷

甲出西門南行不知步數而立乙出北門東行不知步數見之又斜行與甲會二人共計行一千三百六十步南行得斜行十七分之十二東行得斜行一十七分之五問城徑

釋曰此邊股底勾通和與底勾通較分數邊股通較分數立法測望甲出西門南行爲邊股乙出北門東行爲底勾斜行與甲會爲通共行一千三百六十邊股底勾通和也東行得斜行十七分之五底勾通較分數也南行得斜行十七分之十二邊股與通較分數也

術曰此用差分法各列置衰十七股十二勾五副並得三十四爲法置共步一千三百六十爲實以十七因之以法除之得通以十二因之以法除之得邊股以五因之以法除之得底勾求城徑用底勾邊股求容圓法

甲出西門南行不知步數而立乙出北門東行見之旣而乙謂甲云我取汝六分之五得六百步甲謂乙云我取汝五分之三亦六百步

釋曰此底勾邊股錯揉立法測望甲出西門南行爲邊股乙出北門東行爲底勾

術曰此法用方程術以乙取甲分母六乘六百步得三千六百甲取乙分母五乘六百步得三千乙取甲六分之五是五个甲行六个乙行也甲取乙五分之三是五个甲行三个乙行也置甲五乙六三千六百步於右甲五乙三三千步於左以右甲五互乘左乙三得一十五左甲五互乘右乙六得三十二正相減餘一十五爲法右甲五互乘左三千得一萬五千左甲五互乘右三千六得一萬八千相減餘三千爲乙行之實右乙六互乘左三千得一萬八千左乙三互乘右三千六百得一萬○八百相減餘七千二百爲甲行之實法除乙實得乙行二百步法除甲實得甲行四百八十步二行步相並自之得四十六萬二千四百於上二行各自之甲得二十三萬○四百乙得四萬相並得二十七萬○四百以減上位餘一十九萬二千爲實二行相並得六百八十爲從方半步爲隅算作負隅帶從開平方法除之得全徑負隅從開平方法見四卷底勾通條

又曰二行相乘得九萬六千爲實相並得六百八十爲從作從開平方法除之得半徑

從開平方法見前卷

甲從城外西南坤隅往南不知步數而立乙從城外東北艮隅往東望見之旣而乙謂甲云我取汝所行三分之一得二百步甲謂乙云我減汝所行四分之三得三百步問城徑

釋曰此大差股小差勾錯揉立法測望甲從坤隅南行爲大差股乙從艮隅東行爲小差勾

術曰此用方程術先以甲取乙分三乘二百步得六百步乃三个乙行一个甲行也又以乙減甲分母四乘三百步得一千二百乃四个甲行內減三个乙行也置甲一乙三六百步於右甲四乙三一千二百步於左以右甲一互乘左乙三仍得三左甲四互乘右乙三得一十二一正一負相並得

一十五爲法以右甲一互乘一千二百如舊左甲四互乘六百得二千四百相減餘一千二百爲乙行之實右乙三互乘一千二百得三千六百左負乙三互乘六百得一千八百正負相並得五千四百爲甲行之實法除乙實得乙行八十法除甲實得甲行三百六十求城徑以二行相乘倍之得五萬七千六百平方開之

甲乙二人俱在城外西北幹隅甲南行不知步數而立乙東行不知步數見之問其行步則甲南行與城徑相較其餘步居南行五分之三乙東行與城徑相較其餘步居東行四分之一又云二餘步相減餘二百八十步問城徑

釋曰此股圓差與股較分數勾圓差與勾較分數及股圓差勾圓差較立法測望甲南行爲通股城徑相較余步爲股圓差股圓差居股五分之三乙東行爲通勾城徑相較余步爲勾圓差勾圓差居勾四分之一二差相減餘二百八十步爲股圓差與勾圓差相較也

術曰倍二餘步相減數得五百六十步爲實勾母乘股子減股母得七爲法除之得勾圓差八十三之爲城徑四之爲勾

甲乙二人俱在城外西北幹隅甲南行乙東行各不知步數相望問其行步但云甲南行與城徑相較余步居南行步五分之三乙東行與城徑相較余步居東行步四分之一又記得東行分母每分不及南行每分四十步問城徑

釋曰此亦股圓差與股較分數勾圓差與勾較分數及二差分母相較數立法測望甲南行爲股城徑不及股步爲股圓差差得股五分之三乙東行爲勾城徑不及勾步爲勾圓差差得勾四分之一勾分母與股分母相較得四十也

術曰置少步倍之得八十爲實以股母子相減得二勾母子相減得三相減餘一爲法除之仍得八十爲勾圓差三之爲城徑四之爲勾求股圓差以勾圓差加少步四十得一百二十爲一分二之爲城徑三之爲股圓差五之爲股

甲出南門直行不知步數而立乙出東門直行見之甲云我行不及股圓差二十四分之一十五乙云我行不及勾圓差五分之四又云甲直行多於乙直行一百一十九步二差相較二百八十步問城徑

釋曰股圓差三百六十通股與圓徑較也甲出南門直行爲明股明股與股圓差相較不及二十四分之一十五勾圓差八十通勾與圓徑相較也乙出東門直行爲�勾�勾與勾圓差相較不及五分之四甲行多於乙行一百一十九步明股�勾較也二差相較二百八十步勾圓差不及股圓差數也

測圓海鏡分類釋術卷十

