

欽定四庫全書

子部六

張邱建算經

天文算法類二【算書之屬】提要

【臣】等謹案張邱建算經三卷原本不題撰人時代今據邱建自序署曰淸河而序中引及夏侯陽孫子之術則當爲隋初人也隋志載此書二卷唐志一卷甄鸞注而別有李淳風注張邱建算經三卷鄭樵通誌藝文略張邱建算經二卷又三卷李淳風注宋藝文志中興書目俱作三卷此本乃毛晉汲古閣影抄宋槧云得之太倉王氏首題漢中郡守前司甄鸞注經朝議大夫行太史令上輕車都尉李淳風等奉勅注釋算學博士劉孝孫撰細艸蓋猶北宋時祕書監趙彥若等校定刋行之本其中稱術曰者乃鸞所注艸曰者孝孫所增其細字夾注稱臣淳風等謹案者不過數十處蓋有疑則釋非節節爲之注也其書體例皆設爲問答以防校而申明之凡一百條簡奧古質頗類九章與近術不同而條理精宻實能深究古人之意故唐代頒之算學以爲顓業今詳加校勘其上卷起自乘除之數至第十二問爲勾股測望十三問爲勾股和較十四問爲重勾股顚倒測望十五問爲臥勾股左右進退測望此四問皆籍圖以明舊本所無今特依義補入自十六問以下皆取差分和較均輸防雜爲目間附以方圓冪積至中卷之六問乃入商功後復及貴賤差分倍半衰方田諸分術惟弧矢一問原本不完未可以他術增補姑仍其缺下卷首問失題又細艸下亦脫二十餘字以有後文可據謹爲補足其鹿垣倉三條亦各爲之圖系諸原問之左俾學者得以考見其端委焉幹隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

張邱建算經序

夫學算者不患乘除之爲難而患通分之爲難是以序列諸分之本元宣明約通之要法上實有餘爲分子下法從而爲分母可約者約以命之不可約者因以名之凡約法髙者下之耦者半之奇者商之副置其子及其母以少減多求等數而用之乃若其通分之法先以其母乘其全然後內子母不同者母乘子母亦相乘爲一母諸子共之約之通分而母入者出之則定其夏侯陽之方倉孫子之蕩杯此等之術皆未得其妙故更造新術推盡其理附之於此余爲後生好學有無由以至者故舉其大防而爲之法不復煩重庶其易曉云耳淸河張邱建謹序

張邱建算經原序

欽定四庫全書

張邱建算經卷上

周甄

鸞注經

唐李淳風注釋

劉孝孫撰細艸

以九乘二十一五分之三

問得幾何

答曰一百九十四五分之二

艸曰置二十一以分母五乘之內子三得一百八然以九乘之得九百七十二卻以分母五而一得合所問

以二十一七分之三乘三十七九分之五問得防何

答曰八百四二十一分之十六

艸曰置二十一以分母七乘之內子三得一百五十又置三十七以分母九乘之內子五得三百三十八二位相乘得五萬七百爲實以二分母七九相乘得六十三而一得八百四餘六十三分之四十八各以三約之得二十一分之一十六合前問

以三十七三分之二乘四十九五分之三七分之四問得防何

答曰一千八百八十九一百五分之八十三

艸曰置三十七以分母三乘之內子二得一百一十三又置四十九於下別置五分於下右之三在左又於五分之下別置七分三分之下置四維乘之以右上五乘下左四得二十以右下七乘左上三得二十一並之得四十一以分母相乘得三十五以三十五除四十一得一餘六以一加上四十九得五十又以分母三十五乘之內子六得一千七百五十六以乘上位一百一十三得一十九萬八千四百二十八爲實又以分母三母相乘得一百五爲法除實得一千八百八十九餘一百五分之八十三合所問

【臣淳風等謹按以前三條𨿽有設問而無成術可慿宜云分母乘全內子令相乘爲實分母相乘爲法若兩有分母各乘其全內子令相乘爲實分母爲法實如法而得一】

以十二除二百五十六九分之八問得防何

答曰二十一二十七分之十一

艸曰置二百五十六以分母九乘之內子八得二千三百一十二爲實又置除數十二以九乘之得一百八爲法除實得二十一法與余俱半之得二十七分之十一合所問

以二十七五分之三除一千七百六十八七分之四問得防何

答曰六十四四百八十三分之三十八

艸曰置一千七百六十八以分母七乘之內子四得一萬二千三百八十又以除分母五乘之得六萬一千九百爲實又置除數二十七以分母五乘之內子三得一百三十八又以分母七乘之得九百六十六爲法除之得六十四法與餘各折半得四百八十三分之三十八得合所問

以五十八二分之一除六千五百八十七三分之二四分之三問得防何

答曰一百一十二七百二分之四百三十七

艸曰置六千五百八十七於上又別置三分於下右之二於左又置四分於三下之三於左維乘之分母得十二子得一十七以分母除子得一餘五加一上位得六千五百八十八以分母十二乘之內子五得七萬九千六十一又以除數分母二因之得一十五萬八千一百二十二又置除數五十八於下以二因之內子一得一百一十七又以乘數分母十二乘之得一千四百四爲法以除實得一百一十二法與余俱半之得七百二分之四百三十七

【臣淳風等謹按此術以前三條亦有問而無術宜云置所有之數通分內子爲實置所除之數以三分乘之爲法實如法得一若法實俱有分及重有分者同而通之】

今有官獵得鹿賜圍兵初圍三人中賜鹿五頭次圍五人中賜鹿七頭次圍七人中賜鹿九頭並三圍賜鹿一十五萬二千三百三十三頭少半頭問圍兵防何

答曰三萬五千人

術曰以三賜人數互乘三賜鹿數並以爲法三賜人數相乘並賜鹿數爲實實如法而得一

艸曰置三人於右上五鹿於左上五人於右中七鹿於左中七人於右下九鹿於左下以右中乘左上五得二十五又以右下七乘左上二十五得一百七十五又以右上三乘左中七得二十一又以右下七乘左中二十一得一百四十七又以右上三乘左下九得二十七又以右中五乘左下二十七得一百三十五將左三位並之得四百五十七爲法以右三位相乘得一百五別置一十五萬二千三百三十三頭少半頭位於上先以三乘之內子一得四十五萬七千以一百五乘之得四千七百九十八萬五千置除法四百五十七以三因之得一千三百七十一爲法除之得三萬五千人合問

今有獵圍周四百五十二里一百八十步布圍兵十步一人今欲縮令通身得地四尺問圍內縮防何

答曰三十里五十二步

術曰置圍裏步數一退以四因之爲尺以步法除之卽得縮數

艸曰置四百五十二里以裏法三百步乘之內子一百八十得一十三萬五千七百八十步退一等得一萬三千五百七十八尺四因之得五萬四千三百一十二尺以六尺除之爲步得九千五十二步以裏法三百除之得三十里五十二步合問

今有圍兵二萬三千四百人以布圍周各相去五步今圍內縮除一十九里一百五十步而止問兵相去防何

答曰四步四分步之三

術曰置人數以五乘之又以十九里一百五十步減之餘以人數除之不盡平約之

艸曰置圍兵二萬三千四百人以五乘之得一十一萬七千步置一十九里以三百通之內子一百五十步得五千八百五十步以減上位得一十一萬一千一百五十步以圍兵二萬三千四百除之得四步餘以圍兵數再折除余得三除法得四

今有封山周棧三百二十五里甲乙丙三人同繞周棧行甲日行一百五十里乙日行一百二十里丙日行九十里問周行防何日防

答曰十日六分日之五

術曰置甲乙丙行里數求等數爲法以周棧里數爲實實如法而得一

艸曰置甲乙丙行里數甲行一百五十乙行一百二十丙行九十各求等數得三十爲法除周棧數得十日法餘二十五各以五除之法得六餘得五各以三十約之甲乙丙行數乃甲得五周乙得四周丙得三周合前問

今有內營周七百二十步中營周九百六十步外營周一千二百步甲乙丙三人值夜甲行內營乙行中營丙行外營俱發南門甲行九乙行七丙行五問各行防何周俱到南門

答曰

甲行十二周

乙行七周

丙行四周

術曰以內中外周步數互乘甲乙丙行率求等數約之各得行周

艸曰置內營七百二十步於左上中營九百六十步於中外營一千二百步於下又各以二百四十約之內營得三中營得四外營得五別置甲行九於右上乙行七於右中丙行五於右下以求整數以右位再倍上得三十六中得二十八下得二十以左上三除右上三十六得十二周以左中四除右中二十八得七周以左下五除右下二十得四周是甲乙丙行數合前問

案此下今有津今有葮今有木今有城四問俱各有形式髙下進退俯仰綫法視法毫不可紊非依問繪圖無以闡其立意之妙將轉疑其字句舛訛謹凖測量法義爲補四圖各冠原問之右庶圖問防觀不至失其本義云

今有津不知其廣東岸髙一丈坐岸東去岸五十步遙望岸上及津西畔適與人目防合人目去地二尺四寸問津廣防何

答曰二百八步三分步之一

術曰以岸髙乘人去岸爲實以人目去地爲法實如法而一

艸曰置岸髙一丈又別置五十步於上以六乘之得三百尺又以十尺乘之得三千尺爲實以人眼去地二尺四寸爲法除三千尺得一千二百五十尺又以六尺爲步除之得二百八步法六餘二各折半得三分之一合前問

今有葮生於池中出水三尺去岸一丈引葮趨岸不及一尺問葮長及水深各防何

答曰

葮長一丈五尺

水深一丈二尺

術曰置葮去岸尺數以不及尺數減之餘自相乘以出水尺數而一所得加出水而半之得葮長減出水尺數卽得水深

艸曰置去岸一丈減不及一尺餘有九尺自乘之得八十一尺以出水三尺除之得二丈七尺加出水三尺共得三丈半之得葮長一丈五尺減出水三尺餘水深一丈二尺合問

今有木不知逺近髙下立一表髙七尺人去表九步立望表頭適與木端邪平人目去地七尺二寸又去表三十步薄地遙望表頭亦與木端邪平問木去表及髙防何

答曰

去表三百一十五步

木髙八丈五寸

術曰以表髙乘人立去表爲實以表髙減人目去地爲法而一得木去表以表髙乘木去表爲實以人目薄地去表爲法實如法而一所得加表髙卽木髙

艸曰置表髙七尺以去表九步乘之得六十三爲實以表髙七尺減人目去地七尺二寸餘有二寸爲法除實得去表三百一十五步又以表髙七尺乘去表三百一十五步得二千二百五以去表三十步除之得七丈三尺五寸如入表髙七尺得木髙八丈五寸合問

今有城不知大小去人逺近於城西北隅而立四表相去各六丈令左兩表與城西北隅南北望參相直從右後表望城西北隅入右前表一尺二寸又望西南隅亦入右前表四寸又望東北隅亦入左後表二丈四尺問城去左後表及大小各防何

答曰城去左後表一里二百步

東西四里四十步

南北三里一百步

術曰置表相去自乘以望城西北隅入數而一得城去表又以望城西南隅入數而一所得減城去表余爲城之南北以望城東北隅入左後表數減城去表余以乘表相去又以入左後表數而一卽得城之東西

艸曰置表相去六丈自乘之得三千六百尺以西北隅入表一尺二寸除之得三千尺以六尺除之得五百步又以裏法三百步除之得一里餘二百步爲城去表步數又別置三千六百尺以望城西南隅入表四寸除之得九千尺以減城去表三千尺餘有六千尺以六除之得一千步裏法而一得三里餘有一百步爲城南北步數又置望城東北隅入左後表二丈四尺以減城去表三千尺餘有二千九百七十六尺以表相去六丈乘之得一十七萬八千五百六十尺以入左後表二丈四尺除之得七千四百四十尺以六尺除之得一千二百四十步裏法而一得四里餘四十步爲城東西步合問

今有甲日行疾於乙日行二十五里而甲發洛陽七日至鄴乙發鄴九日至洛陽問鄴洛陽相去防何

答曰七百八十七里半

術曰以甲乙所至日數相乘又以甲日行疾里數乘之爲實以甲至日減乙至日數余爲法實如法而一

艸曰置甲乙所至七日九日相乘得六十三又以甲疾行二十五里乘之得一千五百七十五爲實以甲至七日減乙至九日余有二日爲法除實得七百八十七里半合問

今有官出庫金五十九斤一兩賜王九人公十二人侯十五人子十八人男二十一人王得金各多公五兩公得金各多侯四兩侯得金各多子三兩子得金各多男二兩問王公侯子男各得金防何

答曰

王一斤六兩

公一斤一兩

侯十三兩

子十兩

男八兩

術曰置王公侯子男數王位十四之公位九之侯位五之子位二之並之以減出金兩數余以凡人數而一所得各以本差之數加之得王公侯子男各所得金之數不加卽男之得金

艸曰置王九人公十二人侯十五人子十八人以王位十四之得一百二十六公位九之得一百八侯位五之得七十五子位二之並之得三百四十五以減出金五十九斤一兩餘六百爲實倂五等人數得七十五爲法除實得八兩乃加十四兩爲王加九得十七兩爲公加五得十三兩爲侯加二得十兩爲子男不加如數加滿斤法而一不滿者命爲兩合問

今有十等人大官甲等十人官賜金依等次差降之上三人先入得金四斤持出下四人後入得金三斤持出中央三人未到者亦依等次更給問各得金防何及未到三人復應得金防何

答曰

甲一斤七十八分斤之三十三

乙一斤七十八分斤之二十六

丙一斤七十八分斤之十九

丁一斤七十八分斤之十二

戊一斤七十八分斤之五

己七十八分斤之七十六

庚七十八分斤之六十九

辛七十八分斤之六十二

壬七十八分斤之五十五

癸七十八分斤之四十八

未到三人共得三斤七十八分斤之十五

術曰以先入人數分所持金數爲上率以後入人數分所持金數爲下率二率相減余爲差實並先後入人數而半之以減凡人數余爲差法實如法而一得差數倂一二三以差數乘之以減後入人所持金數余以後入人數而一又置十人減一餘乘差數並之卽第一人所得金數以次每減差數各得之矣並中央未到三人得應持金數

艸曰先置入人數於左上置得金數於右上又置後入人數於左下置後得金數於右下以後入人數乘先得金數得十六以先入人數乘後得金數得九以九直減十六得七爲差實又並先後入人數七半之得三半以減十人數餘六半又以先後人數率分母三與分母四相乘得十二以乘六半得七十八爲差法【七十八是一斤也】置後入所得金數三以乘差法得二百三十四又置一二三得差以七因之得四十二直減二百三十四餘有一百九十二以後入四人數除之人得四十八乃是癸得之數累加差七乃合前問

今有圓材徑頭二尺一寸欲以爲方問各防何

答曰一尺五寸【淳風等謹按開方除之爲一尺四寸二十五分寸之二十一】

術曰置徑尺寸數以五乘之爲實以七爲法實如法而一

艸曰置二尺一寸以五乘之得一百五寸以七除之得一尺五寸合前問

今有泥方一尺欲爲彈丸令徑一寸問得防何答曰一千七百七十七枚九分枚之七

術曰置泥方寸數再自乘以十六乘之爲實以九爲法實如法得一

艸曰置一尺爲十寸再自乘得一千以十六乘之得一萬六千爲實以九爲法除實得一千七百七十七枚九分之七合前問【臣淳風等謹按密率爲丸一千九百九枚十一分枚之一】依密率術曰令泥方寸再自乘以二十一乘之爲實以十一爲法實如法而一卽得又依密率艸曰置泥方十寸再自乘得一千寸以二十一乘之得二十一萬爲實以十一爲法除之得一千九百九枚十一分枚之一合問

今有客不知其數兩人共盤少兩盤三人共盤長三盤問客及盤防何

答曰

客三十人

十三盤

術曰以二乘少盤三乘長盤倂之爲盤數倍之又以二乘少盤數增之得人數

艸曰置二人於右上少兩盤於右下置三人於左上置剰三盤於左下各以人乘盤右下得四左下得九並之得一十三盤數別置少盤二以剰盤三乘之得六更並少剰盤乘之得三十人合前問

今有女善織日益功疾初日織五尺今一月日織九疋三丈問日益防何

答曰五寸二十九分寸之十五

術曰置今織尺數以一月日而一所得倍之又倍初日尺數減之餘爲實以一月日數初一日減之餘爲法實如法得一

艸曰置九疋以疋法乘之內三丈得三百九十尺以一月三十日除之毎日得一丈三尺倍之得二丈六尺又倍初日尺數得一丈減之餘一丈六尺爲實又置一月三十日減一日得二十九日爲法除之得五寸二十九分寸之十五合前問

今有女子不善織日減功遲初日織五尺末日織一尺今三十日織訖問織防何

答曰二疋一丈

術曰並初末日織尺數半之餘以乘織訖日數卽得

艸曰置初日五尺訖日一尺並之得六半之得三以三十日乘之得九十尺合前問

今有絹一疋買紫艸三十斤染絹二丈五尺今有絹七疋欲減買紫艸還自染余絹問減絹買紫艸各防何

答曰

減絹四疋一丈二尺十三分尺之四

買艸一百二十九斤三兩一十三分兩之九

術曰置今有絹疋數以本絹一疋尺數乘之爲減絹實以紫艸三十斤乘之爲買紫艸實以本絹尺數並染尺爲法實如法得一其一術盈不足術爲之亦得

艸曰置絹七疋以疋法乘之得二百八十尺又以買艸絹一疋四十尺乘之得一萬一千二百尺爲減絹實以本絹尺數六十五尺爲法除實得一百七十二尺法與餘皆倍之得一十三分尺之四又置二百八十尺以紫艸三十斤乘之得八千四百斤爲買艸實亦以六十五尺爲法除之得一百二十九斤余不盡者十六乘之得二百四十又以法除之得三兩余與法皆倍之得一十三分兩之九合前問

今有生絲一斤練之折五兩練絲一斤染之出三兩今有生絲五十六斤八兩七分兩之四問染得防何答曰四十六斤二兩四百四十八分兩之二百二十三

術曰置一斤兩數以折兩數減之餘乘今有絲斤兩之數又以出兩數並一斤兩數乘之爲實一斤兩數自乘爲法實如法得一兩數

艸曰置五十六斤以兩法十六乘之內子八兩得九百四兩又以分母七乘之內子四得六千三百三十二兩爲實又以練率十一染率十九相乘得二百九以乘其實得一百三十二萬三千三百八十八爲積以十六相乘得二百五十六又以分母七乘之得一千七百九十二爲法除積得七百三十八兩余與法皆再折得四十八分兩之二百二十三若求練絲折法置積兩以十六乘以十一除得絲數

今有鐵十斤一經入鑪得七斤今有鐵三經入鑪得七十九斤一十一兩問未入鑪本鐵防何

答曰二百三十二斤五兩四銖三百四十三分銖之二百八十四

術曰置鐵三經入鑪得斤兩數以十斤再自乘乃乘上爲實以七斤再自乘爲法實如法而得一艸曰置三經入鑪得七十九斤以十六乘之內一十一兩得一千二百七十五兩以十斤再自乘得一千以乘之得一百二十七萬五千爲實以七斤再自乘七兩得三百四十三爲法以除實得三千七百一十七兩餘六十九以二十四乘之得一千六百五十六又以法除之得四銖三百四十三分銖之二百八十四又以十六除所得兩數得二百三十二斤五兩並前銖零合前問

今有絲一斤八兩直絹一疋今持絲一斤禆錢五十得絹三丈今有錢一千問得絹防何

答曰一疋二丈六尺六寸大半寸

術曰置絲一斤兩數以一疋尺數乘之以絲一斤八兩數而一所得以減得絹尺數余以一千錢乘之爲實以五千錢爲法實如法得一

艸曰置絲一十六兩以四十尺乘之得六百四十以一斤八兩通爲二十四兩爲法除之得二丈六尺六寸大半寸爲絲所得之絹以減三丈餘三尺三寸少半寸爲錢之所直以三尺三寸三因之內子一得十尺以乘一千錢得一萬尺又以禆錢五十以三因之得一百五十爲法除實得六丈六尺六寸大半寸合前問

今有甲貸乙絹三疋約限至不還疋日息三尺今過限七日取絹二疋償錢三百問一疋直錢防何

答曰七百五錢十七分錢之十五

術曰以過限日息尺數減取絹疋尺數余爲法以償錢乘一疋尺數爲實實如法而一

艸曰置七日三疋絹日息三尺共九尺以乘七日得六十三尺以減八十尺餘一十七尺爲法又置償錢三百以四十尺乘之得一萬二千錢以一十七爲法除之得七百五文餘十七分錢之十五合前問

今有金方七銀方九秤之適相當交易其一金輕七兩問金銀各重防何

答曰金方重十五兩十八銖

銀方重十二兩六銖

術曰金銀方數相乘各以半輕數乘之爲實以超方數乘金銀方數各自爲法實如法而一

艸曰置金方七銀方九相乘得六十三以半輕數三兩半乘得二百二十兩半又以金銀超方數二以乘金方數得一十四爲法除實得一十五兩余不盡者以二十四乘之得二百五十二銖再以前法除之得一十八銖若求銀方又置前二百二十兩半以銀方九二因得一十八爲法除之得一十二兩餘二十四乘之得一百八以法除之得六銖爲銀方合前問

今有器容九防中有米不知其數滿中粟舂之得米五防八升問滿粟防何

答曰八防

術曰置器容九防以米數減之餘以五之二而一得滿粟斗數

艸曰置九防以米五防八升減之得三防二升以粟數五因之得一石六防以糠率二防除之得八防爲粟合前問

今有七百人造浮橋九日成今增五百人問日防何

答曰五日四分日之一

術曰置本人數以日數乘之爲實以本人數今增人數並之爲法實如法而一

艸曰置七百人以九百因之得六千三百又以增五百人加七百人得一千二百人爲法除之得五日餘四分日之一合前問

今有與人錢初一人與三錢次一人與四錢次一人與五錢以次與之轉多一錢與訖還斂聚與均分之人得一百錢問人防何

答曰一百九十五人

術曰置人得錢數以減初人錢數余倍之以轉多錢數加之得人數

艸曰置人得錢一百減初人錢三文得九十七倍之加初人得一百九十五合前問

張邱建算經卷上

欽定四庫全書

張邱建算經卷中

周甄

鸞注經

唐李淳風注釋

劉孝孫撰細艸

今有戶出銀一斤八兩一十二銖今以家有貧富不等令戶別作差品通融出之最下戶出銀八兩以次戶差各多三兩問戶防何

答曰一十二戶

術曰置一戶出銀斤兩銖數以最下戶出銀兩銖數減之餘倍之以差多兩銖數加之爲實以差兩銖數爲法實如法而一

艸曰置二十四兩以二十四乘之內一十二銖得五百八十八銖減最下戶八兩數一百九十二銖餘三百九十六倍之得七百九十二又加差多三兩數七十二銖共得八百六十四爲實以差多兩數七十二爲法除實得一十二戶合前問

今有人盜馬乘去已行三十七里馬主乃覺追之一百四十五里不及二十三里而還今不還追之問防何裏及之

答曰二百三十八里一十四分裏之三

術曰置不及里數以馬主追里數乘之爲實以不及里數減已行里數余爲法實如法而一

艸曰置馬不及里數二十三里以馬主追去一百四十五里乘之得三千三百三十五爲實以不及二十三里減已行三十七里餘一十四爲法除實得二百三十八里一十四分裏之三合前問

今有馬行轉遲次日減半疾七日行七百里問日行防何

答曰

初日行三百五十二里一百二十七分裏之九十六

次日行一百七十六里一百二十七分裏之四十八

次日行八十八里一百二十七分裏之二十四

次日行四十四里一百二十七分裏之一十二

次日行二十二里一百二十七分裏之六次日行一十一里一百二十七分裏之三次日行五里一百二十七分裏之六十五

術曰置六十四三十二一十六八四二一爲差副並爲法以行里數乘未並者各自爲實實如法而一

艸曰置七日爲七位以次倍之得一二四八十六三十二六十四爲差以副並之得一百二十七爲法以七日行七百里乘未並者初日得四百四十八里次得二百二十四里次得一百一十二里次得五十六里次得二十八里次得十四里次得七里各自爲實實如法而一各合問

今有駑馬日初發家良馬日以七分之一發家日乃五分之二行四十五里及駑馬問良駑馬一日不止各行防何

答曰

良馬日行一百七十五里

駑馬日行一百一十二里一百五十步

術曰置五分之二七分之一相減余爲良馬行率增七分日之一爲駑馬行率各以爲法以及里數乘二母爲實實如法而一

艸曰置七分於右上一於左上五分於右下二於左下以右上乘左下得十四以右下乘左上得五減十四得九爲良馬率法以五加九得十四爲駑馬率法以七分五分相乘得三十五以乘追及四十五里得一千五百七十五里爲實以良馬九法除之得一百七十五里爲良馬行又以十四除實得一百一十二里餘七里以裏法三百通之得二千一百步再以十四除之得一百五十步合前問

今有遲行者五十步疾行者七十步遲行者以先發疾行者以後發行八十七里一百五十步乃及之問遲行者先發行防何裏

答曰二十五里

術曰以遲行步數減疾行步數余以乘及步數爲實以疾行步數爲法實如法而一

艸曰置疾行七十步以遲行五十步減之餘二十步以乘及八十七里半得一千七百五十里以疾行七十步爲法除實得二十五里合前問

今有甲日行七十里乙日行九十里甲日以五分之一乃發乙日以三分之二乃發問乙行防何裏及甲

答曰一百四十七里

術曰以五分日之一減三分日之二餘以甲日行里數乘之又以乙日行里數乘之爲實以甲乙行里數相減余以乘二分母爲法實如法而一艸曰置五分於右上置之一於左上又置三分於右下之二於左下以右上五乘左下二得一十以右下三乘左上一得三以減十餘七以甲行七十里乘之得四百九十又以乙行九十里乘之得四萬四千一百以甲行里數減乙行里數餘二十里以二分母乘之得三百以除實得一百四十七里乃合前問

今有築城上廣一丈下廣三丈髙四丈今已築髙一丈五尺問已築上廣防何

答曰二丈二尺五寸

術曰置城下廣以上廣減之又置城髙以減築髙余相乘以城髙而一所得加城上廣卽得

艸曰置城下廣三十尺以上廣減之餘二十尺別以城髙四十尺以築髙一丈五尺減之得二丈五尺以乘二十尺得五百尺以城髙四十尺爲法除之得一丈二尺五寸所得加城上廣一丈得二丈二尺五寸合前問

今有築墻上廣二尺下廣六尺髙二丈今已築上廣三尺六寸問已築髙防何

答曰一丈二尺

術曰置已築上廣及下廣各減墻上廣以築上廣減余以減下廣減余余乘墻髙爲實以墻上廣減下廣余爲法實如法而一

艸曰置墻下廣六尺以築髙上廣三尺六寸減之餘二尺四寸以墻髙二十尺乘之得四十八尺又以墻上廣二尺減下廣六尺餘四尺爲法除之得一丈二尺合前問

今有方錐下方二丈髙三丈欲斬末爲方亭令上方六尺問斬髙防何

答曰九尺

術曰令上方尺數乘髙尺數爲實以下方尺數爲法實如法而一

【臣淳風等謹按此術下方爲勾率髙爲股率上方爲今有見勾數以見勾乘股率如勾率而一卽得】艸曰置上方六尺以乘髙三十尺得一百八十尺以下方二十尺爲法實如法得九尺合前問

今有方亭下方三丈上方一丈髙二丈五尺欲接築爲方錐問接築髙防何

答曰一丈二尺五寸

術曰置上方尺數以髙乘之爲實以上方尺數減下方尺數余爲法實如法而一

艸曰置上方十尺以髙二十五尺乘之得二百五十尺以上方一丈減下方三丈餘二丈爲法除實得一丈二尺五寸乃合前問

今有堢壔方四丈髙二丈欲以塼四靣單壘之塼一枚廣五寸長一尺一寸厚二寸問用磚防何

答曰一萬四千七百二十七磚一十一分磚之三

術曰置堢壔方丈寸數以塼廣增之而以四乘之以髙乘之爲實以塼長厚相乘爲法實如法而一艸曰置四百寸加五寸以四因之得一千六百二十寸又以髙二百寸乘之得三十二萬四千寸以塼長厚相乘得二十二寸爲法除之得一萬四千七百二十七枚一十一分塼之三合前問

今有築圓堢壔周九丈六尺髙一丈三尺問用壤土防何

答曰一萬六千六百四十尺

術曰周自相乘以髙乘之又以五乘爲實以三乘十二爲法實如法而一

艸曰以周九丈六尺自相乘得九千二百一十六尺又以髙一丈三尺乘之得一十一萬九千八百八又以五乘之得五十九萬九千四十爲實以三乘十二得三十六爲法除實得一萬六千六百四十尺合前問

今有率戶出絹三疋依貧富欲以九等出之令戶各差除二丈今有上上三十九戶上中二十四戶上下五十七戶中上三十一戶中中七十八戶中下四十三戶下上二十五戶下中七十六戶下下一十三戶問九等戶各應出絹防何

答曰

上上戶戶出絹五疋

上中戶戶出絹四疋二大

上下戶戶出絹四疋

中上戶戶出絹三疋二丈

中中戶戶出絹三疋

中下戶戶出絹二疋二丈

下上戶戶出絹二疋

下中戶戶出絹一疋二丈

下下戶戶出絹一疋

術曰置上八等戶各求積差上上戶十六上中戶十四上下戶十二中上戶十中中戶八中下戶六下上戶四下中戶二各以其戶數乘而並之以出絹疋丈數乘凡戶所得以並數減之餘以凡戶數而一所得卽下下戶遞加差各得上八等戶所出絹疋丈數

艸曰置上上戶三十九以十六乘之得六百二十四列於上又置上中戶二十四以十四因之得三百三十六並上又置上下戶五十七以十二因之得六百八十四並上位又置中上戶三十一以十因之得三百一十並上位又置中中戶七十八以八因之得六百二十四並上位又置中下戶四十三以六因之得二百五十八並上位又置下上戶二十五以四因之得一百並上位又置下中戶七十六以二因之得一百五十二並上位都得三千八十八又並九等戶三百八十六以十二丈因之得四千六百三十二丈以減三千八十八丈餘一千五百四十四丈以爲平率以眾戶數三百八十六而一除之得四丈爲一疋是最下之戶所出絹以次各加二丈至上上戶出五疋皆合前問

今有粟米三千斛六百人食之其一百人日食糳米八斛二百人日食粺米十四斛三百人日食糲米十八斛問粟得防何日食之

答曰四十一日四十九分日之一十六

術曰置粟數爲實以三等日食米積數各求爲粟之數並以爲法實如法而一

艸曰置糳米八斛以五十乘之以糳米二十四除得一十六斛餘一十六以二十四八約之得三餘得二又置粺米十四斛以五十乘之得七十斛以粺米率二十七除得二十五斛餘二十七分之二十五又置糲米十八斛以五十乘之三十除之得三十斛並三位得七十一斛又置余分三於右上二於左上二十七於右下二十五於左下以右上三乘左下二十五得七十五以右下二十七乘左上二得五十四並之得一百二十九又以分母三乘二十七得八十一爲法除得一斛加上位七十一得七十二餘四十八分母八十一各三約之得二十七分之一十六又以二十七分乘七十二斛內子一十六得一千九百六十爲法乃置粟三千斛以母二十七乘之得八萬一千爲實以一千九百六十爲法除得四十一日法與余俱再折得四十九分日之十六合前問

今有三女各刺文一方長女七日刺訖中女八日半刺訖小女九日太半刺訖今令三女共刺一方問防何日刺訖

答曰二日一千二百五十六分日之九百三十九

術曰置日數以防乘方數並爲法日數相乘爲實實如法而一

艸曰置大女七日於右上一於左上中女八日半是二分之一以分母通分內子一得十七於右中一於左中小女九日太半以分母三因之內子二得二十九於右下一於左下乃防乘之以右中十七乘左上一得十七又以右下二十九乘之得四百九十三又以右上七乘左中一得七又以右下二十九乘之又以分母二因之得四百六又以右上七乘左下一又以右中十七乘之又以分母三因之得三百五十七並之得一千二百五十六爲法又以右上七乘中一十七得一百一十九又以右下二十九乘之得三千四百五十一爲實以法除之得二日一千二百五十六分日之九百三十九合前問

今有車運麥輸太倉去三十七里十六分裏之十一重車日行四十五里七日五返問空車日行防何

答曰日行六十七里

術曰置麥去太倉里數以返數乘之以重車日行里數而一所得爲重行日數以減凡日數余爲空行日數以爲法以返數乘麥去太倉里數爲實實如法而一

艸曰置去太倉里數三十七里以十六乘之內子一十一得六百三里又以返數五乘之得三千一十五以重車日行四十五以分母十六乘之得七百二十爲法除三千一十五得四日不盡二因九約約得十六分日之三爲重車日行裏又置七日以十六乘之得一百一十二又置四日以十六乘之內子三得六十七以減一百一十二餘四十五爲法以除去太倉里數三千一十五得六十七里合前問

今有人持錢之洛賈利五之初返歸一萬六千第二返歸一萬七千第三返歸一萬八千第四返歸一萬九千第五返歸二萬凡五返歸本利俱盡問本錢防何答曰三萬五千三百二十六錢一萬六千八百七分錢之五千九百一十八

術曰置後返歸錢數以五乘之以七乘第四返歸錢數加之以五乘之以四十九乘第三返歸錢數加之以五乘之以三百四十三乘第二返歸錢數加之以五乘之以二千四百一乘初返歸錢數加之以五乘之以一萬六千八百七而一得本錢數一法盈不足術爲之亦得

艸曰置最後返錢數以五乘之得十萬又以第四返錢一萬九千以七乘之得一十三萬三千並上位得二十三萬三千又以五因之得一百一十六萬五千又置第三返一萬八千以四十九乘之得八十八萬二千又加上位得二百四萬七千又以五乘之得一千二十三萬五千又置第二返一萬七千以三百四十三乘之得五百八十三萬一千加上位得一千六百六萬六千又以五乘之得八千三十三萬又置初返日一萬六千以二千四百一乘之得三千八百四十一萬六千加上位得一億一千八百七十四萬六千又以五乘之得五億九千三百七十三萬爲實又以一萬六千八百七爲法除實得三萬五千三百二十六文一萬六千八百七分錢之五千九百一十八

今有淸酒一防直粟十防醑酒一防直粟三防今持粟三斛得酒五防問淸醑酒各防何

答曰

醑酒二防八升七分升之四

淸酒二防一升七分升之三

術曰置得酒防數以淸酒直數乘之減去持粟防數余爲醑酒實又置得酒防數以醑酒直數乘之以減持粟防數余爲淸酒實各以二直相減余爲法實如法而一卽得以盈不足爲之亦得

艸曰置得五防以淸酒十量乘之得五斛減持去粟三斛餘二斛爲醑酒實又置酒五防以醑酒三量乘之得一斛五防以減三斛餘一斛五防爲淸酒實以三減十餘七爲法除醑酒實得二防八升七分升之四又以法除淸酒實得二防一升七分升之三合前問

今有田積一十二萬七千四百四十九步問爲方防何

答曰三百五十七步

術曰以開方除之卽得

艸曰置前積步數於上借一算子於下常超一位步至百止以上商置三百於積步之上又置三萬於積步之下下法之上名曰方法以方命上商三三如九除九萬又倍方法一退下法再退又置五十於上商之下又置五百於下法之上名曰隅法以方隅二法除實余有四千九百四十九又倍隅法以並方得七千退一等下法再退又置七於上商五十之下又置七於下法之上名曰隅法以方隅二法除實得合前問

今有田方一百二十一步欲以爲圓問周幾何答曰四百一十九步八百二十九分步之一百三十一

術曰方自相乘又以十二乘之爲實開方除之卽得

艸曰以一百二十一步自相乘得一萬四千六百四十一又以十二乘之得一十七萬五千六百九十二借一算子於下常超一位步至百止上商得四百下置四萬爲方法命上商除一十六萬倍下方法退一位得八千下法退二等又置上商得一十又置下法之上一百名曰隅法以方隅除實八千一百又置倍隅法從方法退一等得八百二十又置九於一十之下又置九於下法之上名隅法以方命上商八九七十二除七千二百又以方法二命上商九除一百八十又以隅法九命上商九除八十一餘一百三十一卽四百一十九步八百二十九之一百三十一合前問

今有圓田周三百九十六步欲爲方問得幾何答曰一百一十四步二百二十九分步之七十二

術曰周自相乘十二而一所得開方除之卽得方艸曰置三百九十六自相乘得一十五萬六千八百一十六以十二而一得一萬三千六十八以開方法除借一算子於下常超一位至百止上商置一百下置一萬於下法之上名曰方法以方法命上商除實一萬退方法倍之下法再退又置一十於上商之下又置一百於下法上名曰隅法以方隅二法皆命上商除實二千一百又隅法倍之以從方法退一位下法再退又置四於上商一十之下又置四於下法之上名曰隅法以方隅二法皆命上商除實八百九十六餘得合前問

今有弧田六十八步五分步之三爲田二畝三十四步四十五分步之三十二問矢幾何

答曰矢一十二步三分步之二

術曰置田積步倍之爲實以步數爲從【案此下原本闕】

張邱建算經卷中﹤子部﹐天文算法類﹐算書之屬﹐張邱建算經﹥

欽定四庫全書

張邱建算經卷下

周甄

鸞注經

唐李淳風注釋

劉孝孫撰細艸

今有甲乙丙丁戊五人共獵獲鹿約以甲六乙五丙四丁三戊二分之今獲鹿五問各得幾何

答曰

甲得一鹿四分鹿之二

乙得一鹿四分鹿之一

丙得一鹿

丁得四分鹿之三

戊得四分鹿之二

術曰列置甲六乙五丙四丁三戊二各自爲差副並爲法以鹿數乘未並者各自爲實實如法而一艸曰置六五四三二並之得二十爲法又以甲六乘五鹿得三十鹿以二十除之得一鹿餘一與法俱倍之得四分鹿之二以乙五乘五鹿得二十五復以二十除得一鹿四分之一又以丙四乘五鹿得二十爲一鹿又以丁三乘五鹿得一十五鹿乃得四分鹿之三又以戊一乘五鹿得一十乃得四分鹿之二合前問

案此下今有鹿今有垣今有倉三問亦僅有術而無圖未足顯其立意所在謹依勾股測望少廣堆垜各義爲補三圖於問右用便參觀

今有鹿直西走馬獵追之未及三十六步鹿回直北走馬俱斜逐之走五十步未及一十步斜直射之得鹿若鹿不回馬獵追之問幾何裏而及之

答曰三里

術曰置斜逐步數以射步數增之自相乘以追之未及步數自相乘減之餘以開方除之所得以減斜逐步數余爲法以斜逐步數乘未及步數爲實實如法而一

艸曰置斜逐步五十增未及步數十步共六十步自乘得三千六百又置追之未及步數三十六步自相乘得一千二百九十六以減斜自乘步二千三百四步以開方除之得四十八步以減斜逐步數五十餘二爲法又置未及三十六以斜逐步數五十乘之得一千八百以法除之得九百步乃合前問

今有垣髙一丈三尺五寸材長二丈二尺五寸倚之於垣末與垣齊問引材卻行幾何材末至地

答曰四尺五寸

術曰垣髙自乘以減材長自乘余以開方除之所得以減材余卽卻行尺數

艸曰置垣髙數自相乘得一百八十二尺二寸五分又以材長數自相乘得五百六尺二寸五分以垣髙自乘減之餘三百二十四以開方法除之得一丈八尺以減材長二丈二尺五寸餘四尺五寸合前問

今有倉圖

今有倉東西袤一丈二尺南北廣七尺南壁髙九尺北壁髙八尺問受粟幾何

答曰得四百四十斛二十七分斛之二十

術曰並南北壁髙而半之以廣袤乘之爲實實如斛法而一得斛數

艸曰置南北壁髙並之得一十七半之得八尺五寸又置長一十二尺以廣七尺因之得八十四尺又以髙八尺五寸乘之得七百一十四尺以斛法一尺六寸二分除之得四百四十斛餘一十二並法各以六除之得二十七分之二十合前問

今有圓圌上周一丈八尺下周二丈七尺髙一丈四尺問受幾何

答曰三百六十九斛四防九分防之四

術曰上下周相乘又各自乘並以髙乘之以三十六而一所得爲實實如斛法而一得斛數

艸曰置上周一丈八尺自相乘得三百二十四尺以下周二丈七尺自相乘得七百二十九尺又上下周相乘得四百八十六尺並三位得一千五百三十九又以髙一丈四尺乘之得二萬一千五百四十六尺以三十六除之得五百九十八尺五寸爲實以斛法除之得三百六十九斛四防余與法各折半皆以九除之法得九餘得四卽合前問

今有窖上廣四尺下廣七尺上袤五尺下袤八尺深一丈問受粟幾何

答曰得二百二十五斛三防八十一分防之七

術曰倍上袤下袤從之亦倍下袤上袤從之各以其廣乘之並以深乘之六而一所得爲實實如斛法而一得斛數

艸曰置上長五尺倍之得十尺加下長八尺倍下長八尺得一十六尺加上長五尺爲二十一尺以上廣四尺乘上長一十八尺得七十二尺又以下廣七乘下長二十一尺得一百四十七尺並之得二百一十九尺又以深十尺乘之得二千一百九十以六除之得三百六十五尺以斛法除之得二百二十五斛三防法餘各半之得八十一分防之七卽合前問

今有窖上方五尺下方八尺深九尺問受粟幾何

答曰二百三十八斛九分斛之八

術曰上下方相乘又各自相乘並以深乘之三而一所得爲實實如斛法而一得斛數

艸曰置上方五尺自相乘得二十五尺置下方八尺自相乘得六十四尺又以上下方相乘得四十尺並三位得一百二十九又以深九尺乘之得一千一百六十一又以三而一得三百八十七尺以斛法除得二百三十八斛餘與法皆半之九約得九分斛之八合前問

今有倉東西袤一丈四尺南北廣八尺南壁髙一丈受粟六百二十二斛九分斛之二問北壁髙幾何

答曰八尺

術曰置粟積尺以倉廣袤相乘而一所得倍之減南壁髙尺數余爲北壁髙

艸曰置六百二十二斛以九因之得五千六百又以斛法一尺六寸二分乘之得九千七十二尺是粟積數卻以九除之得一千八尺以長廣相乘得一百一十二尺以除一千八尺得九尺倍之得一十八尺減南壁髙一丈餘卽北壁髙數合前問

今有圓圌上周一丈五尺髙一丈二尺受粟一百六十八斛五防二十七分防之五問下周幾何

答曰一丈八尺

術曰置粟積尺以三十六乘之以髙而一所得以上周自相乘減之餘以上周尺數從而開方除之所得卽下周

艸曰置粟一百六十八斛五防以分母二十七乘之內子五得四千五百五十又以斛法乘之得七千三百七十一又以三十六乘得二十六萬五千三百五十六又以二十七除之得九千三百二十八又以髙一丈二尺除之得八百一十九又以上周自乘得二百二十五以減上數餘五百九十四又以上周一丈五尺爲從法開方合前問

今有窖上方八尺下方一丈二尺受粟九百三十八斛八十一分斛之二十二問深幾何

答曰一丈五尺

術曰置粟積尺以三乘之爲實上下方相乘並又各自乘並以爲法實如法而一

艸曰置粟九百三十八斛以分母八十一乘之內子二十二得七萬六千以斛法乘之得一十二萬三千一百二十又以三因之得三十六萬九千三百六十以八十一除之得四千五百六十爲實又以上方自相乘得六十四以下方自相乘得一百四十四以上下方相乘得九十六三位並之得三百四爲法除實得一丈五尺合前問

今有窖上廣五尺上袤八尺下廣七尺深九尺受粟三百一斛八防八十一分防之四十二問下袤幾何

答曰一丈

術曰置粟積尺以六乘之深而一所得倍上袤以上廣乘之又以下廣乘上袤並以減之餘以倍下廣上廣從之而一得下袤

艸曰置三百一斛八防以分母八十一乘之內子四十二得二萬四千四百五十又以斛法乘之得三萬九千六百九又以六乘之得二十三萬七千六百五十四以分母八十一除之得二千九百三十四又以深九尺除之得三百二十六爲實又以倍上袤除之得一十六以上廣五尺乘之得八十又以下廣乘上袤得五十六並之得一百三十六以減實餘一百九十又倍下廣七尺得一十四又加上廣五尺共一十九除實得一丈合前問

今有上錦三疋中錦二疋下錦一疋直絹四十五疋上錦二疋中錦三疋下錦一疋直絹四十三疋上錦一疋中錦二疋下錦三疋直絹三十五疋問上中下錦各直絹幾何

答曰

上錦一疋直絹九疋

中錦一疋直絹七疋

下錦一疋直絹四疋

術曰如方程

【臣淳風等謹案此宜云以右行上錦徧乘中行而以直除之又乘其左亦以直除以中行中錦不盡者徧乘左行又以直除左行下錦不盡者上爲法下爲實實如法得下錦直絹求中錦直絹者以下錦直絹乘中行下錦而減下實餘如中錦而一卽得中錦直絹求上錦直絹者亦以中下錦直絹各乘右行錦數而減下實餘如上錦而一卽得上錦之數列而別之價直匹數雜而難分價直匹數者一行之下實今以右行上錦徧乘中行者欲爲同齊而去中行上錦同齊者謂同行首齊諸下而以直減中行術從簡易𨿽不爲同齊以同齊之意觀之其宜然矣又轉去上錦中錦則其求者下錦一位及實存焉故以上爲法下爲實實如法得下錦一匹直絹其中行兩錦實今下錦一匹直數先見乘中行下錦匹數得一位別實減此別實一於下實則其餘專中錦一位價直匹數故以中錦數而一其右行三錦實今中下錦直匹數並見故亦如前右行求別實以減中下實一餘如上錦數而一卽得】

艸曰置上錦三疋於右上中錦二疋於右中下錦一疋於右下直絹四十五疋於右下又置上錦二疋於中上中錦三疋於中中下錦一疋於中下直絹四十三疋於下又置上錦一疋於左上中錦二疋於左中下錦三疋於左下直絹三十五疋於下然以右上錦三疋徧乘中行上得六中得九下得三直絹一百二十九又以右上錦三徧乘左行得上三中六下九直絹一百五乃以右上中下並直絹再減中行一減左行余有中行中五下一絹三十九左行中四下八直絹六十又以中行中五徧乘左行中得二十下得四十直絹三百以中行四度徧減左行余只有下錦三十六直絹一百四十四以下錦爲法除絹一百四十四得四疋是下錦一疋之直求中錦以下錦絹乘中行下錦一疋得四以減下絹三十九餘三十五以中錦五疋除之得七疋是中錦之直求上錦以中錦價乘右行中錦得一十四以下錦直乘下錦得四共一十八以減下直四十五餘二十七以上錦三除之得九疋合前問

今有孟仲季兄弟三人各持絹不知疋數大兄謂二弟曰我得汝等絹各半得滿七十九疋中弟曰我得兄弟絹各半得滿六十八疋小弟曰我得二兄絹各半得滿五十七疋問兄弟本持絹各幾何

答曰

孟五十六疋

仲三十四疋

季一十二疋

術曰大兄二中弟一小弟一合一百五十八疋大兄一中弟二小弟一合一百三十六疋大兄一中弟一小二合一百一十四疋如方程而求卽得艸曰置大兄二於右上中弟一於右中小弟一於右下絹一百五十八疋於下又置大兄一於中上中弟二於中中小弟一於中下絹一百三十六疋於下又置大兄一於左上中弟一於左中小弟二於左下絹一百一十四疋以方程錦法求之【以右行上二徧因左行孟得二仲得四合得二百二十八以左行直減之仲餘一季餘三合餘七十又以右行上二徧因中行孟得二仲得四季得二合得二百七十二以右行直減之仲得三季得一合餘一百一十四又以中行仲三徧因左行仲得三季得九合得二百一十以中行直減之季余得八合余得九十六爲實以季餘八爲法除之得季一十二疋又中行合一百一十四減一十二餘一百二以仲三除之得仲三十四疋又右行合一百五十八減季一十二疋仲三十四疋外餘一百一十二以孟二除之得孟五十六疋合前問】

今有甲乙丙三人持錢不知多少甲言我得乙大半得丙少半可滿一百乙言我得甲大半得丙半可滿一百丙言我得甲乙各大半可滿一百問甲乙丙持錢各幾何

答曰

甲六十

乙四十五

丙三十

術曰三甲二乙一丙錢三百四甲六乙三丙錢六百二甲二乙三丙錢三百如方程卽得

艸曰置三甲於右上二乙於右中一丙於右下錢三百於下又置四甲於中上六乙於中中三丙於中下錢六百於下又置二甲於左上二乙於左中三丙於左下錢三百於下以右行上三徧因左行甲得六乙得六丙得九錢得九百以右行再減之餘乙二丙七錢三百又以右行上三徧因中行得甲一十二乙一十八丙九錢一貫八百以右行四徧減之餘乙一十丙五錢六百左行進一位得乙二十丙七十錢三貫以中行再減之餘得丙六十錢一貫八百以六十除之得丙三十又中行錢六百減一百五十餘四百五十以乙一十除之得乙四十五又去右行錢減一百二十餘一百八十以甲三除之得甲六十合前問

今有甲乙懷錢各不知其數甲得乙十錢多乙餘錢五倍乙得甲十錢適等問甲乙懷錢各幾何

答曰

甲三十八錢

乙錢十八

術曰以四乘十錢又以七乘之五而一所得半之以十錢增之得甲錢數以十錢減之得乙錢數艸曰置多錢五倍除十錢餘四因之得四十又以七乘之得二百八十卻以五除之得五十六半之得二十八加得乙十錢共三十八錢爲甲懷錢又以二十八錢減十錢爲乙懷錢合問

今有車五乘行道三十里雇錢一百四十五今有車二十六乘雇錢三千九百五十四四十五分錢之十四問行道幾何

答曰一百五十七里少半里

術曰置今有雇錢數以行道里數乘之以本車乘數乘之爲實以本雇錢數乘今有車數爲法實如法得一

艸曰置今雇錢三千九百五十四四十五分錢之十四通分內子得一十七萬七千九百四十四又以三十里乘之得五百三十三萬八千三百二十又以本車五乘之得二千六百六十九萬一千六百爲實又以本雇錢一百四十五乘今有車二十六得三千七百七十又分母四十五乘之得一十六萬九千六百五十爲法除實得一百五十七里餘五萬六千五百五十與法各約之得三分裏之一合問

今有惡粟一斛五防舂之得糲米七防今有惡粟二斛問爲粺米幾何

答曰八防四升

術曰置糲米之數求爲粺米所得之數以乘今有惡粟爲實以本粟爲法實如法得一【臣淳風等謹按此術置糲米十斗以粺米率九乘之以十而一得六斗十分斗之三是爲惡粟十五鬥得作粺米六斗十分斗之三此今有術惡粟二十斗爲所有數粺米六斗十分斗之三爲所求率惡粟十五斗爲所有率】艸曰置糲米七斗以九因得六十三又以一十除得六斗一十分斗之三卻通分內子得六百三十又以二斛因得一萬二千六百爲實又置一斛五斗以十分因之得一十五斛爲法除之得八斗四升合問

今有好粟五斗舂之得糳米二斗五升今有禦米十斗問得好粟幾何

答曰二斛二斗八升七分升之四

術曰置糳米數求禦米之數爲法【臣淳風等謹按問意宜云置糳米數求禦米之數爲法其術直云置糳米數爲法者錯也】又置今禦米數以本粟乘之爲實實如法得一【臣淳風等謹按此術置糳米二十五升以禦米率七乘之以糳米率八而一得二斗十六分斗之三爲好粟五得作禦米二斗十六分斗之三於今有術禦米十斗爲所有數好粟五斗爲所求率禦米二斗十六分斗之三爲所有率】

艸曰置糳米二斗五升以禦米率七因之得一百七十五八而一得二斗十六分之三又卻通分內子得三十五爲法又置一十斗以十六乘之得一百六十爲實以法除之得二斛二斗八升七分之四合問

今有差丁夫五百人合共重車一百一十三乘問各共重幾何

答曰

六十五乘乘各四人共重

四十八乘乘各五人共重

術曰置人數爲實車數爲法而一得四人共重又置一於上方命之實余返減法訖以四加十一方一得五人共重法余卽四人共重車數實余卽五人共重車數

艸曰置五百人以一百一十三乘除之得四人餘四十八以減法餘六十五爲四人共一車以四因六十五人得二百六十減五百餘二百四十以四十八除之得五人共重一車量合問

今有甲持錢二十乙持錢五十丙持錢四十丁持錢三十戊持錢六十凡五人合本治生得利二萬五千六百三十五欲以本錢多少分之問各人得幾何

答曰

甲得二千五百六十三錢四分錢之二乙得六千四百八錢四分錢之三

丙得五千一百二十七錢

丁得三千八百四十五錢四分錢之一戊得七千六百九十錢四分錢之二

術曰各列置本持錢數副並爲法以利錢乘未並者各自爲實實如法得一

艸曰置甲等五人所持錢並之得二百爲法又以甲持錢二十乘利錢二萬五千六百三十五得五十一萬二千七百以法除之得二千五百六十三餘與法皆五除得法四餘二是四分錢之二求乙錢以乙五十乘利錢得一百二十八萬一千七百五十又以法除之得六千四百八錢余與法皆倍之得四分錢之三求丙持錢以四十乘利錢得一百二萬五千四百以法除之得五千一百二十七錢求丁錢以三十乘利錢得七十六萬九千五十以法除之得三千八百四十五錢四分錢之一求戊錢以六十乘利錢得一百五十三萬八千一百以法除之得七千六百九十錢四分錢之二乃合前問

今有甲乙丙三人共出一千八百錢買車一輛欲與親知乘之爲親不取還賣得錢一千五百各以本錢多少分之甲得五百八十三錢三分錢之一乙得五百錢丙得四百一十六錢三分錢之二問本出錢各幾何

答曰

甲出錢七百

乙出錢六百

丙出錢五百

術曰置甲乙丙分得之數副並爲法以置車錢數乘未並者各自爲實實如法得一

艸曰置甲得錢五百八十三以分母三乘之內子乙得一千七百五十又以本置車錢一千八百乘之得三百一十五萬又置求分錢一千五百以分母三因之得四千五百爲法以除實得七百是甲錢求乙置分得錢數五百以一千八百乘之得九十萬以一千五百爲法除之得六百求丙置分得錢數四百一十六以錢分母三因之內子二得一千二百五十又以八千八百乘之得二百二十五萬又置未分錢一千五百三因之得四千五百爲法除實得五百合前問

今有雀一隻重一兩九銖燕一隻重一兩五銖有雀燕二十五隻並重二斤一十三銖問燕雀各幾何

答曰

雀十四隻

燕十一隻

術曰置假令雀一十五隻燕十隻盈四銖於右行又置假令雀十二隻燕十三隻不足八銖於左行以盈不足維乘之並以爲實並盈不足爲法實如法得一

艸曰置雀一十五隻於右上置盈四銖於右下又置雀一十二隻於左上置不足八銖於左下維乘之以右下四乘左上一十二得四十八以左下八乘右上一十五得一百二十並之得一百六十八以盈不足並之得一十二爲法除實得一十四雀求燕置燕十於右上四於右下又置燕十三於左上置八於左下以左下八乘右上十得八十以右下四乘左上十三得五十二並之得一百三十二並盈不足爲法除實得一十一燕得合前問

今有七人九日造成弓十二張半今有十七人造弓十五張問幾何日訖

答曰四日八十五分日之三十八

術曰置今造弓數以弓日數乘之又以成弓人數乘之爲實以今有人數乘本有弓數爲法實如法得一

艸曰置今造弓十五張以成弓日數九乘之得一百三十五又以成弓人數七乘之得九百四十五爲實又置本造弓十二張半以今造弓十七人乘之得二百一十二半爲法除之得四日法與餘皆退位四因得八十五分之三十八合前問

今有城周二十里欲三尺安鹿角一枚五重安之問凡用鹿角幾何

答曰六萬一百枚

城若圓凡用鹿角六萬六十枚

術曰置城周裏尺數三而一所得五之又置五以三乘之又自相乘以三自乘而一所得四之並上位卽得凡數城若圓者置城周裏尺數三而一所得五之又並一二三四凡得一十以六乘之倂之得凡數

艸曰置二十里以三百步乘之得六千步法六因之得三萬六千以三尺除之得一萬二千以重數五乘之得六萬於上位又以五乘三得一十五又自相乘得二百二十五又以三自乘得九爲法以除二百二十五得二十五四因之得一百若求圓者置城圍尺數三而一得一萬二千所得五因之爲六萬於上位又以一二三四並之得一十以六因之得六十從上位得六萬六十是圓也

今有粟二百五十斛委注平地下周五大四尺問髙幾何

答曰五尺

術曰置粟積尺以三十六乘之爲實以下周自乘爲法實如法得一

艸曰置粟二百五十以斛法一尺六寸二分乘又以三十六乘之得一萬四千五百八十置下周五丈四尺自相乘得二千九百一十六爲法除實得五尺合前問

今有客歲作【臣淳風等謹按問意三百五十四日】要與粟一百五十斛已與之粟先五十八日歸問折粟與粟各幾何

答曰

折粟二十四斛五防五十九分防之四十五與粟一百二十五斛四防五十九分防之十四

術曰置歸作日數以與粟乘之各自爲實以一歲三百五十四日爲法實如法得一

艸曰置歸作日五十八日以粟一百五十斛乘之得八千七百又以歲三百五十四除得二十四石五防余與法皆六除之得五十九分防之四十五求與粟數以作日二百九十六以一百五十斛乘之得四萬四千四百以歲三百五十四除之得一百二十五斛四斗五十九分防之十四合前問

今有廩人人日食米六升今三十五日食米七千四百九十二斛八防問人幾何

答曰三千五百六十八人

術曰置米數爲實以六升乘三十五日爲法實如法得一

艸曰置米七千四百九十二斛八防以六乘三十五日得二斛一防爲法以除積數得三千五百六十八人合前問

今有五十八人二十九日食麫九十五斛三防一升少半升問人食幾何

答曰五升太半升

術曰置麫斛斗升數爲實以人日食相乘爲法實如法得一

艸曰置麫數以三因之內子一得二萬八千五百九十四置人數五十八以二十九乘之得一千六百八十二又以三因之得五千四十六爲法除得五升餘皆三約之得三分之二爲太半升合前問

今有二人三日錮銅得一斤九兩五銖今一月日錮銅得九千八百七十六斤五兩四銖少半銖問人功幾何

答曰一千二百五十三人三百六十三分人之二百六十二

術曰置二人三日所得錮銅斤兩銖通之作銖以二人三日相乘除之爲一人一日之銖二十四而一還以一人一日所得兩銖通分內子復以一月三日乘一人積分所得復以銖分母三通之爲法又以今錮銅斤兩通爲銖以少半銖者三分之一以三通內一以六乘之爲實實如法而一得人數不盡約之爲分

艸曰置二人三日所得銅一斤九兩以十六通斤得二十五兩又以銖數二十四乘之入五銖得六百五以二人乘三日得六爲法除得一百銖六分之五是一日所得之數以二十四除之一人所得四兩四銖六分銖之五卻通分內子得六百五以一月三十日乘之得一萬八千一百五十又以通分母三因之得五萬四千四百五十爲法置今錮銅以十六兩乘之內五兩得一十五萬八千二十一兩又以二十四銖乘之內四銖得二百七十九萬二千五百八銖又以通分母三因之內子一得一千一百三十七萬七千五百二十五又以法分母六因之得六千八百一十六萬五千一百五十爲實以法除之得一千二百五十三人法與餘皆一百五十約之法得三百六十三餘得二百六十二合前問

今有立方九十六尺欲爲立圓問徑幾何

答曰一百一十六尺四萬三百六十九分尺之一萬一千九百六十八

術曰立方再自乘又以十六乘之九而一所得開立方除之徑得圓徑

艸曰置九十六再自乘得八十八萬四千七百三十六又以十六乘之得一千四百一十五萬五千七百七十六以九除之得一百五十七萬二千八百六十四以立方法除借一算子於下常超二位步至百而上商置一百下置一百萬於法之上名曰方法以法命上方一百除實一百萬方法三因之得三百萬又置一百萬於方法之下名曰廉法三因之方法一退廉法再退下法三退又置一十於上商一百之下又置一千於下法之上名曰隅法以方廉三法皆命上商一十除十畢又倍廉法三因之隅法皆從方法又置一百一十於方法之下三因之名曰廉法方法一退廉法再退隅法三退又置六於上商之下又置六於下法之上名曰隅法乃自乘得三十六又以六乘廉法得一千九百八十五方廉隅三法皆命上商六除之除實畢倍廉法三因隅法皆從方得一百一十六尺四萬三百六十九分尺之一萬一千九百六十八合前問

今有立圓徑一百三十二尺問爲立方幾何

答曰二百八尺三萬四千九百九十三分尺之三萬四千二十

術曰令徑再自乘九之十六而一開立方除之得立方

艸曰置徑一百三十二尺再自乘得二百二十九萬九千九百六十八又以九因之得二千六十九萬九千七百一十二又以十六除之得一百二十九萬三千七百三十二以開立方法除之得合前問

今有立方材三尺鋸爲方枕一百二十五枚問一枚爲立方幾何

答曰一枚方六寸

術曰以材方寸數再自乘以枚數而一所得開立方除之得枕方

艸曰以三十寸再自相乘得二萬七千寸以枕一百二十五枚除之得二百一十六以開方除之置上六於上借一算子於下置六於下法之上以自乘得三十六名曰方法以方法命上商除之得六寸乃合前問

今有亭一區五十人七日築訖今有三十人問幾何日築訖

答曰十一日三分日之二

術曰以本人數乘築訖日數爲實以今有人數爲法實如法得一

艸曰置七以五十人乘之得三百五十以三十人爲法除得十一日三分之二合前問

今有負他錢轉利償之初去轉利得二倍還錢一百第二轉利得三倍還錢二百第三轉利得四倍還錢三百第四轉利得五倍還錢四百得畢凡轉利倍數皆通本錢今除初本有錢五千九百五十問初本幾何

答曰本錢一百五十

術曰置初利還錢以三乘之並第二還錢又以四乘之並第三還錢又以五乘之並第四還錢訖並餘錢爲實以四轉得利倍數相乘得一百二十減一餘爲法實如法得一

艸曰置初還錢一百以三乘之得三百又並第二還錢得五百以四乘之得二千又並第三還錢得二千三百以五乘之得一萬一千五百又並第四還錢並今有錢得五千九百五十共得一萬七千八百五十以四轉利二三四五相乘得一百二十除一餘一百一十九爲法除實得一百五十本合前問

今有三人四日客作得麥五斛今有七人一月日客作問得麥幾何

答曰八十七斛五防

術曰以七人乘一月三十日又以五斛乘之爲實以三人乘四日爲法實如法而得一

艸曰以七人乘三十日得二百一十又五斛乘之得一千五十爲實以三人乘四日得一十二爲法除實得八十七斛五防卽合前問

今有人舉取他絹重作劵要過限一日息絹一尺二日息二尺如是息絹日多一尺今過限一百日問息絹幾何

答曰一百二十六疋一丈

術曰並一百一日息以乘百日而半之卽得艸曰置一百一尺以一百日乘之得一萬一百尺半之得五千五十尺以疋法四十尺除之得一百二十六疋一丈合前問

今有婦人於河上蕩杯津吏問曰杯何以多婦人答曰家中有客不知其數但二人共醬三人共羮四人共飯凡用杯六十五問人幾何

答曰六十人

術曰列置共杯人數於右方又共置共杯數於左方以人數互乘杯數並以爲法令人數相乘以乘杯數爲實實如法得一

艸曰置人數二三四列於右行置一一一杯數左行以右中三乘左上一得三又以右下四乘之得一十二又以右上二乘左中一得二又以右下四乘之得八以右上二乘左下一得二又以右中三乘左下二得六三位並之得二十六爲法又以二三四相乘得二十四以乘六十五杯得一千五百六十以二十六除之得六十人數合前問

今有雞翁一直錢五雞母一直錢三雞雛三直錢一凡百錢買雞百隻問雞翁母雛各幾何

答曰

雞翁四直錢二十

雞母十八直錢五十四

雞雛七十八直錢二十六

又答

雞翁八直錢四十

雞母十一直錢三十三

雞雛八十一直錢二十七

又答

雞翁十二直錢六十

雞母四直錢十二

雞雛八十四直錢二十八

術曰雞翁每增四雞母每減七雞雛每益三卽得【所以然者其多少互相通融於同價則無術可窮盡其理】

此問若依上術推算難以通曉然較之諸本並同疑其從來脫漏闕文蓋流傳旣久無可考證自漢唐以來𨿽甄鸞李淳風注釋未見詳辧今將算學教授並謝察微擬立術艸剏新添入

其術曰置錢一百在地以九爲法除之【以九除之旣雛三直錢一則是每雛直三分錢之一宜以雞翁母各三因並之得九】得雞母之數不盡者返減下法爲雞翁之數別列雞都數一百隻在地減去雞翁母數余卽雞雛得合前問若雞翁每增四雞母每減七雞雛每益三或雞翁每減四雞母每增七雞雛每損三卽各得又答之數

艸曰置錢一百文在地爲實又置雞翁一雞母一各以雞雛三因之雞翁得三雞母得三並雞雛三並之共得九爲法除實得一十一爲雞母數不盡一返減下法九餘八爲雞翁數別列雞都數一百隻在地減去雞翁八雞母一十一餘八十一爲雞雛數置翁八以五因之得四十卽雞翁直錢又置雞母一十一以三因之得三十三卽雞母直又置雞雛八十一以三除之得二十七卽雞雛直合前問

又艸曰置雞翁八增四得一十二雞母一十一減七得四雞雛八十一益三得八十四得百雞之數如前求之得百錢之數亦合前問

又艸曰置雞翁八減四得四雞母一十一增七得一十八雞雛八十一損三得七十八如前求之各得百雞百錢之數亦合前問

張邱建算經卷下

