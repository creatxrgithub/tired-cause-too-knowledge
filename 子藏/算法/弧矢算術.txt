

欽定四庫全書

子部六

弧矢算術

天文算法類二【算書之屬】提要

【臣】等謹案弧矢算術一卷明顧應祥撰應祥有人代紀要巳著錄弧矢之法始於元郭守敬授時歷艸其有弧背求矢艸立天元一爲矢云云反覆求之至得三乘方積數及廉隅縱數而止不載開方算式大抵開諸乘方法尙爲當時疇人所習抑或別有専書皆不可知其矢相求及弧容直濶諸法皆以勾股法禦之明唐順之謂爲步日躔月離源頭作弧矢論以示顧應祥應祥遂演爲是書名其編曰弧矢算術應祥未明立天元一法故置之不論惟補其開帶縱三乘之式並詳各矢相求之法與測圓海鏡分類釋術之作相同亦専備其數使學者可考而已乾隆四十六年二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

弧矢算術序

弧矢一術古今算法所載者絕少錢唐吳信民九章法止載一條四元玉鑑所載數條皆不言其所以然之故沈存中夢溪筆談有割圓之法𨿽自謂造微然止於徑矢求而於弧背求矢截積求矢諸法俱未備予每病之南曹訟牒頗暇乃取諸家算書間附己意各立一法名曰弧矢算術藏諸篋笥俟髙明之士取正焉未敢謂盡得其閫奧也嘉靖壬子春三月吉吳興顧應祥識

弧矢論說

弧矢者割圓之法也割平圓之旁狀若弧矢故謂之弧矢其背曲曰弧背其直曰弧其中衡曰矢而皆取法於徑徑也者平圓中心之徑也背有曲直有修短系於圓之大小圓大則徑長圓小則徑短非徑無以定之故曰取則於徑而其法不出於勾股開方之術以矢求則以半徑爲半徑減矢爲股股各自乘相減余爲實平方開之得勾勾卽半截也以求矢亦以半徑爲半截爲勾勾各自乘相減余爲實平方開之得股股乃半徑減矢之餘也以減半徑卽矢或以矢減全徑爲勾股和以矢爲勾股較乘之亦得勾算卽半截算也矢自乘圓徑除之得半背差倍以加卽弧背以半背差除矢算亦得圓徑半截自乘爲實以矢除之得矢徑差加矢卽圓徑以矢加以矢乘而半之卽所截之積也倍截積以矢除之減矢卽倍截積以爲從方開之卽矢惟弧背與徑求矢截積與徑求矢開方不能盡用三乘方法開之弧背求矢以半弧背算與徑算相乘爲實徑乘徑算爲從方徑算爲上亷全背與徑相乘爲下亷約矢乘上亷以減從方以矢自乘以減下亷又以矢乘餘下亷與減余從方爲法除實得矢曷爲以矢乘上防減從方也蓋從方乃徑與徑算相乘其中多一矢乘徑算之數故減之曷爲又以矢自乘以減下亷也下亷乃背徑相乘其中多一矢自乘之數故亦減之減之則法與實相合矣以截積求矢則倍積自乘爲實四因積爲上亷四因徑爲下亷五爲負隅約矢以隅因之以減下亷又以矢一度乘上亷兩度乘下亷並而爲法矢減下亷者何也矢本減徑而得故減徑以求之五爲負隅者何也凡以方爲圓毎一寸得虛隅二分五釐四其虛隅與四其矢合而爲五也四其亷者何也倍積則乘出之數爲積者四故亦四其亷以就之升法以就實也若以截與截餘外周求矢則以算半算相乘四而三之爲實並及余周爲益方半乘加算爲從上亷並亷及余周爲下亷以約出之矢乘上亷又以矢自乘再乘爲隅法並上亷以減益方矢自之以乘下亷並減余從方爲法除實得矢

方圓論說【附】

世之習算者咸以方五斜七圍三徑一爲凖殊不知方五則斜七有奇徑一則圍三有奇故古人立法有勾三股四五之論而不能使方斜爲一定之法有割圓矢之論而不能使方圓爲一定之法試以勾股法求之勾股各自乘並爲實平方開之此施之於長直方則可若一整方勾五股五各自乘並得五十平方開之得七而又多一算矣割圓之法求矢求固是至於求弧背則恐未盡也何以知之試以平圓徑十寸者例之中心剖開矢闊五寸自乘得二十五寸以徑除之得二寸五分爲半背差倍之得五寸以加得一十五寸與圍三徑一之論正合然徑一則圍三有奇奇數則不能盡矣以是知弧背之說猶未盡也不特是也凡平圓一十二立圓三十六皆不過取其大較耳或曰宻率徑七則圍二十二徽率徑五十則圍一百五十七何不取二術酌之以立一定之法曰二術以圓爲方以方爲圓非不可但其還原與原數不合數多則散漫難收故算歷者止用徑一圍三亦勢之不得已也曰歷家以徑一圍三立法則其數似猶未精然郭守敬之歷至今行之無獘何也曰歷家以萬分爲度秒以下皆不錄縱有小差不出於一度之中況所謂黃赤道弧背度乃測驗而得止以徑一圍三定其平差立差耳𨿽然行之日久安保其不差也竊嘗思之天地之道陰陽而已方圓天地也方象法地靜而有質故可以象數求之圓象法天動而無形故不可以象數求之方體本靜而中斜者乃動而生陽者也圓體本動而中心之徑乃靜而根陰者也天外陽而內陰地外陰而內陽陰陽交錯而萬物化生其機正在於奇零不齊之處上智不能測巧歷不能盡者也向使天地之道俱可以限量求之則化機有盡而不能生萬物矣余因論方圓之法而並著其理如此

欽定四庫全書

弧矢算術

明顧應祥撰

圓徑與截矢求截

術曰半徑爲半徑減矢爲股各自乘相減余爲勾算平方開之得勾卽半截

又曰以矢減徑以矢乘之卽半截算

圓徑十寸從旁截一弧矢闊一寸問截

答曰六寸

術曰半徑自之得二十五半徑減矢自之得一十六寸相減餘九平方開之得三倍之卽截

又曰圓徑自之得一百爲算圓徑減倍矢自之得六十四爲股算相減餘三十六爲勾算平方開之得全

圓徑十三步截矢闊四步問截

答曰十二步

術曰半徑算四十二步【二五】減矢半徑算六步【二五】相減餘三十六步爲勾算

又曰全徑算一百六十九減倍矢徑算二十五相減餘一百四十四平方開之得全截

圓徑九十步截矢九步問截

答曰五十四步

術同

圓材徑二尺五寸鋸板欲厚七寸問闊幾何

答曰板闊二尺四寸

術曰圓徑爲自之得六十二尺五寸板厚爲勾自之得四尺九寸相減得五十七尺六寸爲股算平方開之

【闕】

﹤子部﹐天文算法類﹐算書之屬﹐弧矢算術﹐弧矢算術﹥﹤子部﹐天文算法類﹐算書之屬﹐弧矢算術﹐弧矢算術﹥

商得

一寸置一於左上爲法置一乘上亷仍得一十四寸置一隅因得五以減下亷餘三十五寸置一自之以乘下亷仍得三十五寸並上亷得四十九爲下法

圓徑九十步從旁截積二百八十三步半問截矢答曰矢九步

術曰倍積自之得三十二萬一千四百八十九步爲正實四因積得一千一百三十四爲上亷四因徑得三百六十爲下亷五爲負隅商得九置一於左上爲法置一乘上亷得一萬○二百○六置一隅因得四十五以減下亷餘三百一十五置一自之以乘餘下亷得二萬五千五百一十五並上亷共二萬五千七百二十一爲下法

圓徑九十步從旁截積八百一十步問矢

答曰矢一十八步

術曰倍積自之得二百六十二萬四千四百爲正實四因截積得三千二百四十爲從上亷四因圓

徑得三百六十爲從下亷五爲負隅初商一十置一於左上爲法置一乘上亷得三萬二千四

百置一以隅因之得五十以減從下亷餘三百一十置一自之以乘餘下亷得三萬一千並上亷共六萬三千四百爲下法與上法相乘除實六十三萬四千餘實一百九十九萬○四百未盡倍上亷得六萬四千八百初商自之三因得三百爲下亷方法初商三之得三十爲下亷亷法初商自乘再乘隅因得五千爲下亷減隅次商八置一於左上爲法置一乘上亷得二萬五千九百二十並倍上亷共九萬○七百二十置一並入初商得一十八以隅因之得九十以減從下亷餘二百七十以方法乘之得八萬一千置一乘亷法得二百四十以乘餘下亷得六萬四千八百置一自之得六十四以乘餘下亷得一萬七千二百八十減去減隅五千止存一萬二千二百八十下亷方亷隅共一十五萬八千○八十並上亷共二十四萬八千八百爲下法與上法相乘除實盡

又術次商八置一於左上爲法倍初商加次商得二十八以乘上亷得九萬○七百二十置一隅因得四十以減餘下亷止存二百七十倍初商加次商並初次商因之得五百○四加初商自之一百共六百○四以乘二百七十得一十六萬三千○八十以初商自乘再乘隅因得五千減之止存一十五

萬八千○八十並上亷共二十四萬八千八百爲下法

又爲添積開三乘方法

術曰倍積自之得二百六十二萬四千四百爲正實四因截積得三千二百四十爲上亷四因圓徑

得三百六十爲下亷五爲負隅

初商一十置一於左上爲法置一自之又自之得一萬爲三乘方面以隅因之得五萬爲益實加入正實得二百六十七萬四千四百爲通實置一乘上亷得三萬二千四百置一自之以乘下亷得三萬六千並上亷共六萬八千四百爲下法與上法相乘除實六十八萬四千餘實一百九十九萬○四百未盡爲次商正實

次商八置一於左上爲法置一加初商自之又自之得一十○萬四千九百七十六爲三乘方面以隅法因之得五十二萬四千八百八十內減初益實五萬餘四十七萬四千八百八十爲益實加入次正實共二百四十六萬五千二百八十爲通實倍初商加次商得二十八以乘上亷得九萬○七百二十倍初商加次商得二十八並初次商一十八相因

加初商自乘共六百○四以乘下亷得二十一萬七千四百四十並上亷共三十○萬八千一百六十與上法相乘除實盡

圓徑八十九步從旁截積一千三百一十二步半問截矢

答曰矢二十五步

不用倍積術曰積自之得一百七十二萬二千六百五十六步【二五】截積一千三百一十二步半爲上亷徑八十九步爲下亷以一步二分五釐爲負隅初商二十置一於左上爲法置一乘上亷得二萬六千二百五十置一以隅因之得二十五以減下亷餘六十四置一自之以乘餘下亷得二萬五千六百並上亷得五萬一千八百五十爲下法與上法相乘除實一百○三萬七千餘實六十八萬五千六百五十六步二五未盡

次商五置一於左上爲法置一以隅因之得六步二分五釐以減餘下亷餘五十七步七分五釐倍初商加次商得四十五以乘上亷得五萬九千

○六十二半倍初商加次商並初次商因之得一千一百二十五加初商自之四百共一千五百二十五以乘餘下亷得八萬八千○六十八步七五內減初商自乘再乘隅因一萬止存七萬八千○六十八步七五並上亷共一十三萬七千一百三十一步二五與上法相乘除實盡

解曰弧矢狀類勾股勾股得直方之半故倍其積以股除之卽得勾弧背曲倍積則長一而又一矢以矢乘積倍之恰得一一矢之數因未知矢故以積自乘爲實約矢一度乘積以爲上亷兩度乘徑以爲下亷並之爲法而後可以得矢用三乘者何也積本平方以積乘積是兩度平方矣故用三乘方法開之上亷下亷俱用四因者何也倍積則乘出之數爲積者四故上下亷俱四以就之減徑者何也徑乃圓之全徑矢乃截處之勾矢本減徑而得故亦減徑以求矢五爲負隅者何也凡平圓之積得平方四之三在內者七五在外者二五不拘圓之大小毎方一尺該虛隅二寸五分四其矢得四四其虛隅得一合而爲五亦升實就法之意如不倍積亷不用四因以一二五爲隅法亦通或不減徑作添積三乘方法亦通

圓徑與截積求截

術曰倍積以矢除之減矢卽

又法用矢徑求術

圓徑八十九步從旁截積一千三百一十二步半問截

答曰八十步

術曰倍積得二千六百二十五步以求出矢二十五除之得一百○五步乃一一矢減矢卽

又曰倍矢減徑餘三十九自之得一千五百二十一爲勾算全徑自之得七千九百二十一爲算相減餘六千四百爲股算平方開之

若求弧背以徑除矢算卽半背差

圓徑與弧背求矢

術曰半弧算徑算相乘爲實徑乘徑算爲從方徑算爲上亷徑背相乘爲下亷以上亷減從以隅減下亷三乘方法開之

平圓徑十尺從旁截處弧背八尺八寸問矢

答曰矢二尺

術曰半弧背自之得一十九尺三寸六分徑自之得一百尺相乘得一千九百三十六尺爲正實徑乘徑算得一千尺爲從方徑算一百尺爲上亷全背乘徑得八十八尺爲下亷

約商二尺置一於左上爲法置一乘上亷得二百尺以減從方餘八百尺置一自之得四以減下亷餘八十四尺又以二乘餘下亷得一百六十八尺並從方共九百六十八尺爲下法

又術商矢減徑存八尺以矢乘之得十六平方開之卽得半

平圓徑九十步旁截邊弧背五十五步八分問矢答曰九步

術曰半背算七百七十八步四一徑算八千一百二算相乘得六百三十○萬五千一百二十一爲正實徑乘徑算得七十二萬九千爲從方徑算八千一百爲上亷徑背相乘得五千○二十二爲下亷如前法求之

平圓徑九十步旁截弧背七十九步二分問矢

答曰矢一十八步

術曰半弧算一千五百六十八步一六徑算八千一百二算相乘得一千二百七十○萬二千○九十六爲正實徑乘徑算得七十二萬九千爲益從方徑算八千一百爲上亷徑背相乘得七千一百二十八爲下亷

初商一十置一於左上爲法置一乘上亷得八萬一千以減從方餘六十四萬八千置一自之得一百以減下亷餘七千○二十八置一乘餘下亷得七萬○二百八十並減余從方共七十一萬八千二百八十爲下法與上法相乘除實七百一十八萬二千八百餘實五百五十一萬九千二百九十六未盡

次商八置一於左次爲上法倍初商加次商得二十八以乘上亷得二十二萬六千八百以減益從方餘五十○萬二千二百爲從方並初次商得一十八自之得三百二十四加初商自之一百爲四百二十四以減下亷餘六千七百○四倍初商加次商得二十八因之得一十八萬七千七百一十二並入從方共六十八萬九千九百一十二爲下法與上法相乘除實盡

解曰徑除矢算得半背差今以弧背求矢故亦用半背算與徑算相乘爲實以徑乘徑算爲從方而從方內多一矢乘徑算之數故以徑算爲上亷以矢乘而減之然從方得矢之方而未得矢之亷也故又以全背與徑相乘爲下亷而下亷之中又多一矢自乘之數故又約矢以減之而以餘數乘矢爲下亷並從方以爲法

假如周天徑一百二十一度七十五分二十五秒【曆書中不用秒故因之】

黃赤道內外弧背二十四度問矢度

答曰四度八十四分八十二秒

術曰半弧背自之得五百七十六度爲半弧背算周天徑自之得一萬四千八百二十三度○六分二十五秒爲徑算二算相乘得八百五十三萬八千○八十四度爲正實徑乘徑算得一百八十○萬四千七百○七度八十五分九十三秒七五爲益從方以徑算爲上亷倍半弧背得四十八度以乘周徑得五千八百四十四度爲下亷

初商四度置一於左上爲法置一乘上亷得五萬九千二百九十二度二十五分以減益從方餘一百七十四萬五千四百一十五度六十○分九十三秒七五置一自之得一十六度以減下亷餘五千八百二十八度又以四度因之得二萬三千三百一十二度爲從亷並從方共一百七十六萬八千七百二十七度六十○分九十三秒七五爲下法與上法相乘除實七百○七萬四千九百一十○度四十三分七十五秒

余實一百四十六萬三千一百七十三度五十六分二十五秒

次商八十分置一於左上爲法置一倍初商共八度八十分以乘上亷得一十三萬○四百四十三度九十五分以減益從方餘一百六十七萬四千二百六十四度九十○分九十三秒七五爲從方置一並初商自之得二十三度○四分加初商自之一十六度共三十九度○四分以減下亷餘五千八百○四度九十六又以八度八十分因之得五萬一千○八十三度六十四分八十秒爲從亷並從方共一百七十二萬五千三百四十八度五十五分七十三秒七五爲下法與上【闕】

﹤子部﹐天文算法類﹐算書之屬﹐弧矢算術﹐弧矢算術﹥﹤子部﹐天文算法類﹐算書之屬﹐弧矢算術﹐弧矢算術﹥

度九十九分一十八秒五二

七六又以九度六十九分六十二秒乘之得五萬六千二百○八度七十九分二十四秒○二七三一五一二爲從亷並從方共一百七十一萬七千一百八十九度二十七分三十一秒六五二三一五一二爲下法與上法相乘除實三百四十三度四十三分七十八秒五四六三三○四六三○二四

余實一百○五度○九分五十五秒五三○○一七六九六九七六不勾一秒之數

圓徑與弧背求截

術曰求得矢用矢求術

圓徑與弧背求截積

術曰求得矢用矢徑求積

截積與截矢求截

術曰倍積減矢算餘如矢而一卽

又曰倍積以矢除之減矢

圓不知徑從旁截積二百八十三步二分步之一矢闊九步問截

答曰截五十四步

術曰倍積得五百六十七步減矢算八十一餘四百八十六以矢除之得五十四爲

圓不知徑從旁截積八百一十步矢闊一十八步問截

答曰截長七十二步

術同

截積與截求截矢

術曰倍積以爲從方平方開之

圓不知徑從旁截積二百八十三步二分步之一截長五十四步問矢

答曰九步

術曰倍積得五百六十七爲實以五十四爲從方約商九置一於左上爲法置一帶從得六十三爲下法與上法相乘除實盡

圓不知徑從旁截積八百一十步長七十二步問矢答曰矢一十八步

術曰倍積得一千六百二十爲實以七十二爲從方

初商一十置一於左上爲法置一帶從方共八十二爲下法與上法相乘除實八百二十餘實八百倍初商得二十帶從方共九十二爲方法次商八置一於左上爲法置一帶方法共一百爲下法與上法相乘除實盡

截積與截矢求圓徑

術曰先求出半之爲算如矢而一卽矢徑差又曰積自乘減矢自乘乘積余爲實矢自乘再乘爲法除之加虛隅卽徑

圓不知徑從旁截積六十二步半矢五步問徑

術曰積自之得三千九百○六步二五矢自之乘積得一千五百六十二步五相減餘二千三百四十三步七五爲實矢自乘再乘得一百二十五爲法除之得一十八步七五矢乘虛隅一步二分五釐得六步二分五釐加入卽圓徑二十五

截積與截求圓徑

術曰先求得矢矢除半算加矢卽徑

圓不知徑從旁截積一千三百一十二步半截長八十步問圓徑幾何

答曰圓徑八十九步

術曰先倍積以爲從方平方開之得矢二十五步後用半自之得一千六百步以矢除之得六十四爲矢徑差加矢卽圓徑

截積與截矢求截弧背【求弧背同】

術曰先求得徑以除矢算得半背差

截矢與求圓徑

術曰半自之如矢而一爲矢徑差

圓不知徑從旁截一弧矢闊九步長五十四步問圓徑

答曰圓徑九十步

術曰半自之得七百二十九以矢除之得八十一爲矢徑差加矢卽徑

截矢與求截弧背

術曰先求得徑以除矢算爲半背差

截矢與截求截積

術曰以矢加以乘矢得二積

截與外周求截矢【外周乃割殘之周也】

術曰算半算相乘四而三之爲實並及殘周乘半算爲益方倍半算加算爲從上亷並及殘周爲下亷以隅並上亷減從以余從並下亷爲法三乘方法開之

平圓旁割一弧截處五十四步外殘周二百一十四步二分問截矢幾何

答曰矢九步

術曰自之得二千九百一十六爲算半自之得七百二十九爲半算二算相乘得二百一十二萬五千七百六十四四而三之得一百五十九萬四千三百二十三爲正實並殘周共二百六十八步二分以半算乘之得一十九萬五千五百一十七步八分爲益方倍半算加全算得四千三百七十四爲從上亷並殘周得二百六十八步二分爲下亷一爲隅法

商得九置一於左上爲法置一乘上亷得三萬九千三百六十六爲減亷置一自之爲八十一以乘下亷得二萬一千七百二十四步二分爲益亷置一自乘再乘得七百二十九爲隅法並入減亷共四萬○○九十五以減從方餘一十五萬五千四百二十二步八分並入下亷共一十七萬七千一百四十七步爲下法

圓田一段西邊被水浸入一弧長二十步外殘周五十三步問矢闊田徑田積

答曰截矢闊五步圓徑二十五步弧背二十二步術曰如積求之得三萬爲正實七千三百爲益方六百爲從上亷七十三爲益下亷一爲正隅三乘方開之得矢闊矢除半算加矢得徑倍矢算以徑除之得背差加卽弧背徑自之四而三之得田積

圓田水浸一弧長七十二步外有殘周一百九十○步八分問矢闊

答曰矢闊一十八步弧背七十九步二分

圓徑九十步原田二十五畆三分一釐二毫五絲術曰先求矢闊算五千一百八十四半算一千二百九十六相乘得六百七十一萬八千四百六十四步四歸三因得五百○三萬八千八百四十八爲正實並及殘周共二百六十二步八分以半算乘之得三十四萬○五百八十八步八分爲益從方倍半算加全算得七千七百七十六爲減上亷並殘周二百六十二步八分爲益下亷

初商一十置一於左上爲法置一乘減上亷得七萬七千七百六十爲減亷置一自之以乘益下亷得二萬六千二百八十爲益亷置一自乘再乘得一千爲減隅並入減亷共七萬八千七百六十爲減從之算以減益方餘二十六萬一千八百二十八步八分爲從方並益亷共二十八萬八千一百○八步八分爲下法與上法相乘除實二百八十八萬一千○八十八餘實二百一十五萬七千七百六十未盡

二因減上亷得一十五萬五千五百二十

三因益下亷得七萬八千八百四十爲益亷之方四因隅法得四千爲方法

又以初商三之以乘益下亷得七千八百八十四爲益亷之亷初商自之六因得六百爲隅上亷初商四之得四十爲隅下亷

次商八置一於左上爲法置一乘初減上亷得六萬二千二百○八加入前二因上亷得二十一萬七千七百二十八爲減亷置一乘益亷之亷得六萬三千○七十二步並益亷之方共一十四萬一千九百一十二爲益亷之算置一自之以乘初益下亷得一萬六千八百一十九步二分並入益亷之算共一十五萬八千七百三十一步二分爲益亷置一乘隅上亷得四千八百置一自之以乘隅下亷得二千五百六十置一自乘再乘得五百一十二爲隅法並方法上下亷隅法共一萬一千八百七十二爲減隅並減亷共二十二萬九千六百爲減從之算以減原從餘一十一萬○九百八十八步八分加益亷共二十六萬九千七百二十爲下法與上法相乘除實盡

矢除半算得七十二爲矢徑差加矢卽圓徑倍矢算以圓徑除之得七步二分爲背差加卽弧背圓徑自之四而三得六千○七十五步以畆約之爲畆

解曰求矢者起於與徑今不知徑而有殘周故以自乘半自乘相乘爲實方中取圓故四而三之爲三乘方實以並殘周與半算相乘爲從方而從方之中又多一算兩半算及矢自乘再乘之數故以全算與倍半算爲上亷並求出矢自乘再乘之數以減之卻以並殘周爲益下亷以求出矢兩度乘之並余從以爲法蓋隅與上亷專主於減從而下亷所以益從也

算爲平方以乘之爲立方又以半算乘是爲三乘方

正實五百○三萬八千八百四十八乃三乘方數內下亷該除一百五十三萬二千六百四十九步六分從方該除三百五十○萬六千一百九十八步四分從方三十四萬○五百八十八步八分乃立方之數內上亷減一十三萬九千九百六十八隅減五千八百三十二止存一十九萬四千七百八十八步八分以矢十八因之以除實

上亷減從除實用減從開平方法

從方帶上亷一度矢乘之數共三十三萬四千七百五十六步八分以十八因之該正實六百○二萬五千六百二十二步四分欠二百五十一萬九千四百二十四乃上亷減去之數

初商一十置一爲上法置一乘上亷得七萬七千七百六十以減從方餘二十五萬六千九百九十六步八分與上法相乘除實二百五十六萬九千九百六十八餘實九十三萬六千二百三十○步四分倍上防得一十五萬五千五百二十爲亷法

次商八置一爲上法置一乘上亷得六萬二千二百○八並亷法共二十一萬七千七百二十八以減原從餘一十一萬七千○二十八步八分爲下法與上法相乘除實盡

從方假作平方形長一十九萬四千七百八十八步八分濶一十八步帶十八因上亷共長三十三萬四千七百五十六步八分初商十步十因上亷止除七萬七千七百六十少減六萬二千二百○八步計多除正實六十二萬二千○八十次商濶八步如從方原長該除實一百五十五萬八千三百一十○步八分今止余實九十三萬六千二百三十○步四分欠六十二萬二千○八十正合初商多除之數次商倍亷法多減七萬七千七百六十以八因之其數適合此自然之妙凡用減從者俱如此

隅減從用減從開三乘方法

隅立方並從共二十○萬○六百二十○步八分以十八因該正實三百六十一萬一千一百七十四步四分欠一十○萬四千九百七十六乃隅減之數初商一十置一爲上法置一自乘再乘得一千爲方法以減從方餘一十九萬九千六百二十○步八分爲下法與上法相乘除實一百九十九萬六千二百○八步餘實一百五十○萬九千九百九十○步四分四因方法得四千爲方法初商自之六因得六百爲上亷初商四之得四十爲下亷次商八置一爲上法置一乘上亷得四千

八百置一自之以乘下亷得二千五百六十置一自乘再乘得五百一十二爲隅法並方亷隅共一萬一千八百七十二爲減從以減原從餘一十八萬八千七百四十八步八分爲下法與上法相乘除實盡

初商多存長四千八百三十二濶十步共四萬八千三百二十次商多減六千○四十以八因之相合下亷除實

下亷二百六十二步八分十八因之得四千七百三十○步四分爲平方積又十八因得八萬五千一百四十七步二分爲立方積又十八因得一百五十三萬二千六百四十九步六分爲三乘方積

初商一十置一爲上法置一自之以乘下亷得二萬六千二百八十爲下法與上法相乘除實二十六萬二千八百餘實一百二十六萬九千八百四十九步六分三因下法得七萬八千八百四十爲方法三因初商以乘下亷得七千八百八十四爲亷法次商八置一爲上法置一乘亷法得六萬三千○七十二步置一自之以乘下亷得一萬六千八百一十九步二分並方亷共一十五萬八千七百三十一步二分爲下法除盡

方圓術【附】

圓求容方

術曰方徑卽圓徑若求圓積四而三之不必立法惟以圓求方其法不一姑錄於此蓋徑一則圍不止於三所謂圍三徑一者舉其大較耳

圓周五尺中容一斗斗方面幾何

答曰鬥靣一尺一寸六分六釐【三分釐之二】

術曰七因周得三尺五寸以三歸之

此術載吳信民算法以周爲以方爲股然七因五尺爲三十五未是

圓材徑二尺一寸爲方靣幾何

答曰方徑一尺四寸五十八分寸之四十九

術曰徑爲股自之得四百四十一寸折半平方開之又曰三因徑得六尺三寸七分因之三歸得方靣一尺四寸一十分寸之七

圓徑十尺問容方面幾何

答曰容方面七尺

術曰三其徑得三十尺以七寸因之得二十一尺三歸得七尺方圓之術徑一則圍三有奇方五則斜七有奇難以一定之法例之【徑自之折半平方開之多一算】

圓徑折變

圓周求徑

古法圍三徑一徽術周一百五十七徑五十宻術周二十二徑七

周八十四問徑

古術答曰二十八

術用三歸

徽答曰二十六步【一百五十七分步之一百一十八】術曰周五十因如一百五十七而一

宻答曰二十六步【一十一分步之八】

術曰周七因如二十二而一

周八十七【二十五分步之二十三】問徑

古術答曰二十九步【七十五分步之二十三】

術曰分母通其全分子從之得二千一百九十八爲實三因分母得七十五爲法

徽答曰二十八步

術曰分母通其全分子從之以五十因之得一十○萬九千九百爲實一百五十七因分母得三千九百二十五爲法

宻答曰二十七步【二百七十五分步之二百六十八】術曰分母乘其全分子從之七因得一萬五千三百八十六置分母以二十二因得五百五十爲法不盡者法實俱半約之

假如歷法周天三百六十五度二十五分七十五秒問周天徑幾何

答曰一百二十一度七十五分二十五秒

此以圍三徑一求之

以徽術求之爲徑幾何

答曰徑一百一十六度三十二分四十秒【一百五十七分秒之七】

術曰五十因周得一萬八千二百六十二度八十七分五十秒以一百五十七除之

以宻術求之爲徑幾何

答曰一百一十六度二十一分八十二秒【二十二分秒之二十一】

術曰七因周得二千五百五十六度八十○分二十五秒以二十二除之

圓徑求周

圓徑二十八問周

古法答曰八十四

術用三因

徽答曰八十七步【二十五分步之二十三】

術曰徑一百五十七因得四千三百九十六如五十而一

宻答曰八十八步

術曰徑二十二因如七而一

圓徑二十六步【一百五十七分步之一百一十八】問周古法答曰八十步【一百五十七分步之四十】

術曰分母通其全分子從之三因得一萬二千六百爲實如分母而一

徽答曰八十四步

術曰分母通其全分子從之又一百五十七因得六十五萬九千四百爲實分母五十因得七千八百五十爲法

又曰分母通其全分子從之得四千二百如五十而一

宻答曰八十四步【一百五十七分步之一十二】術曰分母通其全分子從之又二十二因得九萬二千四百爲實七因分母得一千○九十九爲法

圓徑二十六步【一十一分步之八】問周

古法答曰八十步【一十一分步之二】

術曰分母通其全分子從之得二百九十四又三因得八百八十二爲實如分母而一

徽答曰八十三步【二百七十五分步之二百五十四】術曰分母通其全分子從之又一百五十七因得四萬六千一百五十八爲實五十因分母得五百五十爲法

宻答曰八十四步

術曰分母通其全分子從之又二十二因得六千四百六十八爲實七因分母得七十七爲法

又曰分母通其全分子從之倍之得五百八十八如七而一

圓周求積

周八十四問積

古術答曰五百八十八步

術曰周自之得七千○五十六如圓法十二而一徽答曰五百六十一步【一百五十七分步之一百二十三】術曰周自之又二十五因得一十七萬六千四百爲實如三百一十四而一

宻答曰五百六十一步【一十一分步之三】

術曰周自之七因得四萬九千三百九十二爲實如八十八而一

圓周八十七步【二十五分步之二十三】問積

古法答曰六百四十四步【一千八百七十五分步之三百○一】術曰分母通其全分子從之得二千一百九十八自之得四百八十三萬一千二百○四爲實分母自之得六百二十五又十二因得七千五百爲法徽答曰六百一十五步【二十五分步之一十一】術曰分母通其全分子從之自乘又以二十五乘之得一億二千○七十八萬○一百爲實分母自乘又以三百一十四乘之得一十九萬六千二百五十爲法除之不盡八萬六千三百五十法實皆七千八百五十約之

宻答曰六百一十四步【一萬三千七百五十分步之一萬二千一百○七】術曰分母通其全分子從之自乘又七因得三千三百八十一萬八千四百二十八爲實分母自乘又八十八因得五萬五千爲法除之不盡四萬八千四百二十八法實皆四約之

周八十八步問積

古法答曰六百四十五步【三分步之一】

術曰周自之得七千七百四十四如十二而一徽答曰六百一十六步【一百五十七分步之八十八】術曰周自乘二十五因得一十九萬三千六百爲實如三百一十四而一

宻答曰六百一十六步

術曰周自之七因得五萬四千二百○八爲實如八十八而一

圓徑求積

圓徑二十八步問積

古術答曰五百八十八步

術曰徑自乘四歸三因

徽答曰六百一十五步【二十五分步之一十一】術曰徑自乘以七十八步半因之得六萬一千五百四十四如百而一

宻答曰六百一十六步

術曰徑自乘一十一因得八千六百二十四如一十四而一

圓徑二十六步【一百五十七分步之一百一十八】問積古法答曰五百三十六步【二萬四千六百四十九分步之一萬八千一百三十六】術曰分母通其全分子從之自乘四歸三因得一千三百二十三萬爲實分母自之得二萬四千六百四十九爲法

徽答曰五百六十一步【二萬四千六百四十九分步之一萬九千三百一十一】術曰分母通其全加分子自乘又以七十八步半乘之得一十三億八千四百七十四萬爲實分母自乘百因得二百四十六萬四千九百爲法

宻答曰五百六十二步【二萬四千六百四十九分步之七千二百六十二】術曰分母通其全加分子自乘得數又以一十一因之得一億九千四百○四萬爲實

分母相乘又十四因之得三十四萬五千○八十六爲法除之未盡一十○萬一千六百六十八法實皆一十四約之

圓徑二十六步【一十一分步之八】問積

古法答曰五百三十五步【一百二十一分步之九十二】術曰分母通其全加分子自乘得數四而三之得六萬四千八百二十七爲實

分母相乘爲法

徽答曰五百六十步【六千○五十分步之四千六百一十三】術曰分母乘其全加分子自乘又以一百五十七乘之得一千三百五十七萬○四百五十二爲實分母自乘二百因之得二萬四千二百爲法

宻答曰五百六十一步【一十一分步之三】

術曰分母通其全加分子自乘又一十一因之得九十五萬○七百九十六爲實分母自之又十四因之得一千六百九十四爲法

圓積求周

圓積五百八十八步問周

古法答曰周八十四步

術曰十二因積平方開之

徽答曰八十五步【一萬七千一百分步之一萬六千五百二十八】術曰積三百一十四因得一十八萬四千六百三十二以二十五除之得七千三百八十五步二八平方開之

宻答曰八十五步【一百七十一分步之一百六十七】術曰積八十八因得五萬一千七百四十四七除之得七千三百九十二平方開之

平方還原方自乘以分母乘之得一百二十三萬五千四百七十五分母子相乘得二萬八千五百五十七爲益實並得一百二十六萬四千○三十二爲實分母爲法除之還原

圓積六百一十六步問周

古法答曰周八十五步【一百七十一分步之一百六十七】術曰十二因積得七千三百九十二爲實平方開之徽答曰八十七步【一萬七千五百分步之一萬六千七百九十六】術曰積三百一十四因得一十九萬三千四百二十四以二十五除之得七千七百三十六步九六平方開之不盡者以百因約之

宻答曰八十八步

術曰積八十八因得五萬四千二百○八以七除之得七千七百四十四平方開之

圓積五百六十一步【一百五十七分步之一百二十三】問周幾何古法答曰周八十二步【二萬五千九百○五分步之二千七百三十二】術曰分母乘其全加分子得八萬八千二百以圓法十二因之得一百○五萬八千四百爲實以一百五十七爲隅法作從隅開平方法除之

初商八十置一於左上爲法置一乘從隅得一萬二千五百六十爲隅法與上法相乘除實一百○○萬四千八百餘五萬三千六百未盡倍隅法得二萬五千一百二十爲亷法約次商二置一於左次爲上法置一乘從隅得三百一十四並入亷法共二萬五千四百三十四爲下法與上法相乘除實五萬○八百六十八尙餘二千七百三十二倍八十二加一算以分母乘之爲母約之

又術分母通其全加分子十二因之得一百○五萬八千四百又以母乘之得一億六千六百一十六萬八千八百平方開之得一萬二千八百九十餘實一萬六千七百未盡另寄將開出之數以分母約之得八十二仍未盡一十六以分母乘之得二千五百一十二加入寄位共一萬九千二百一十二爲不盡之數倍八十二加一算得一百六十五以分母乘之得二萬五千九百○五

徽答曰八十四步

術曰分母通其全加分子得八萬八千二百以三百一十四因得二千七百六十九萬四千八百以二十五因分母得三千九百二十五爲法除之得七千○五十六平方開之

宻答曰八十四步【二千○四十一分步之一百○八】術曰分母通其全加分子得八萬八千二百又八十八因得七百七十六萬一千六百七因分母作一千○九十九除之得七千○六十二餘實四百六十二未盡

置七千○六十二平方開之得八十四餘六未盡以分母通之得九百四十二加前未盡共一千四百○四倍八十四加一算得一百六十九以分母乘之得二萬六千五百三十三是謂二萬六千五百三十三分步之一千四百○四法實皆十三約之得二千○四十一分步之一百○八

積四十五步【一十一分步之九】爲宻圓周幾何

答曰二十四步

術曰分母乘其全加分子得五百○四以八十八因之得四萬四千三百五十二以七因分母爲七十七除得五百七十六平方開之

右四元玉鑑所載不用從隅

圓積求徑

圓積五百八十八步問徑

古法答曰二十八步

積三歸四因平方開之

徽答曰二十七步【八千六百三十五分步之三千一百四十七】術曰積百因得五萬八千八百以七十八步半爲從隅平方開之初商二十置一於左上爲法置一乘從隅得一千五百七十爲隅法與上法相乘除實三萬一千四百餘實二萬七千四百未盡倍隅法得三千一百四十爲亷法約次商七置一於左次爲上法置一乘從隅得五百四十九步半並亷法共三千六百八十九步半爲下法與上法相乘除實二萬五千八百二十六步半余實一千五百七十三步半倍二十七加一算得五十五以七十八步半因之得四千三百一十七步半法實皆倍命之宻答曰二十七步【六百○五分步之二百一十三】術曰積一十四因得八千二百三十二以一十一爲從隅平方開之初商二十置一於左上爲法置一乘從隅得二百二十爲隅法與上法相乘除實四千四百餘實三千八百三十二倍隅法得四百四十爲亷法約次商七置一於左次爲上法置一乘從隅得七十七爲隅法並亷隅共五百一十七爲下法與上法相乘除實三千六百一十九餘實二百一十三未盡如前法約之

積六百一十五步【二十五分步之一十一】問徑

古法答曰二十八步【四千二百七十五分步之二千七百四十四】術曰分母乘其全加分子得一萬五千三百八十六以四因之得六萬一千五百四十四分母三之爲七十五爲從隅平方開之餘實二千七百四十四倍開出之數加一算得五十七以從隅因之得四千二百七十五爲母約之

徽答曰二十八步

術曰以積分母除分子得四分四釐加全步得六百一十五步四分四釐百之得六萬一千五百四十四爲正實以七十八步五分爲從隅平方開之

宻答曰二十七步【一萬五千一百二十五分步之一萬四千九百二十九】術曰置積以分母通之加分子得一萬五千三百八十六以一十四因之得二十一萬五千四百○四爲正實以二百七十五爲從隅平方開之餘實一萬四千九百二十九倍徑加一算以從隅乘之爲分母約之

平圓積四十五步【一十一分步之九】問宻圓徑幾何答曰七步【一十一分步之七】

術曰分母乘其全加分子以一十四乘之得七千○五十六平方開之得八十四以一十一除之不盡七還原法曰分母乘七加分子自之又一十一因得七萬七千六百一十六爲實分母自之又一十四因得一千六百九十四爲法除之得四十五餘一千三百八十六法實皆一百五十四約之還原數

黃鐘算附

假如黃鐘之管空容九分問圍圓幾何

答曰圍圓一十○分三釐【二百○七分釐之一百九十一】此以圍三徑一求之十二因積得一百○八平方開之以徽術推之得幾

答曰圍一十○分七釐【二百一十五分釐之五十五】術曰積三百一十四因得二千八百二十六以二十五除之得一百一十三○四平方開之

以宻術推之得幾

答曰圍一十○分【一百四十七分分之九十二】術曰積八十八因得七百九十二如七而一得一百一十三【七分之一】平方開之不盡一十三以七因加一爲子倍十分加一七因爲母命之

黃鐘之管空容九分問徑

答曰徑三分四釐六毫【六百九十三分毫之二百八十四】此用三歸四因平方開之

以徽術求之

答曰徑三分三釐八毫【五十三萬一千四百四十五分毫之三萬一千八百四十六】術曰百因積得九百分以七十八分半爲從隅平方法開之初商三分置一於左上爲法置一乘從隅得二百三十五分五釐爲下法與上法相乘除實七百○六分半余實一百九十三分半倍隅法得六分爲防法次商三釐置一於左上爲法置一並亷法共六十三釐以乘從隅得四千九百四十五釐五毫與上法相乘除實一百四十八分三釐六毫五絲余實四十五分一釐三毫五絲倍初次商得六分六釐爲亷法三商八毫置一於左上爲法置一並亷法共六分六釐八毫以乘從隅得五百

二十四分三釐八毫與上法相乘除實四十一分九釐五毫○四忽余實三分一釐八毫四絲六忽倍商加一算以從隅乘之爲分母命之

以宻術求之得徑幾

答曰徑三分三釐【七百三十七分釐之六百二十一】術曰一十四因積得一百二十六以一十一爲從隅平方開之初商三分置一於左上爲法置一乘從隅得三十三分與上法相乘除實九十九分余實二十七分倍下法得六分爲亷法次商三釐置一爲上法置一並亷法乘從隅得六百九十

三釐與上法相乘除實二十○分七釐九毫余實六分二釐一毫倍商加一算以從隅因之得七百三十七爲分母命之

還原曰徑相乘得一十○分八釐九毫以一十一因得一百一十九分七釐九毫加不盡四分二釐一毫得原數

黃鐘之大小不系於此但假此以明數之防妙耳嘗觀儒者之論律管往往泥於數而不察夫理假如黃鐘之實乃十一度三因以起十一律之數律管以三分爲損益故十一度三之非實有數也實乃算法中之實耳𨿽蔡九峯亦謂仲呂之實數不可三其數不行此律之所以止於十二也殊不知五音六律乃天地陰陽自然之理聖人因之制管以宣其聲而又三分損益以定其管之長短使其無相奪倫顧乃以數爲造律之本豈不謬哉

律管算附律管以三分損益故止立二三四乘除之法二一如二

二二如四

二三如六

二四如八

二五作一一二六作一三

二七作一五二八作一七二九作二

三一如三

三二如六

三三作一

三四作一三三五作一六三六作二

三七作二三三八作二六三九作三

四一如四

四二如八

四三作一三

四四作一七四五作二二四六作二六

四七作三一四八作三五四九作四右因二歸逢一作四一逢二進一

三歸逢一作三逢二作六

逢三進一

四歸逢一作二一逢二作四二逢三作六三

逢四進一

右歸

黃鐘管長九寸

三歸二因

林鐘管長六寸

三歸四因

太簇管長八寸

三歸二因

南呂管長五寸三分

三歸四因

姑洗管長七寸一分

三歸二因

應鐘管長四寸六分六釐

三歸四因

防賔管長六寸二分八釐

三歸四因

大呂管長八寸三分七釐六毫

三歸二因

夷則管長五寸五分五釐一毫

三歸四因夾鐘管長七寸四分三釐七毫三絲

三歸二因無射管長四寸八分八釐四毫八絲

三歸四因仲呂管長六寸五分八釐三毫四絲六忽

右術止用九寸損益以定十一律管不必用十一度三因若求變黃鐘就以仲呂之管三歸四因卽是不必更用七百二十九乘之數

弧矢算術

