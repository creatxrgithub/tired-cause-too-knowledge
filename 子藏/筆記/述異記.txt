《述異記》佚名

廬山上有康王谷﹐巓事類賦注引作北嶺有一城﹐號爲釗城。天每欲雨﹐輒聞山上鼓角笳簫之聲﹐聲漸至城﹐而風雨晦合﹐屯人以爲常候。已上亦見禦覽十事類賦注三並無聲漸二句傳云﹐此周康王之城﹐康王愛奇好異﹐巡歷名山﹐不遠而至。城中每得古器﹑大鼎﹐及弓﹑弩﹑金之屬﹐知非常人之所處也。而山有「康王」之號﹐城又以「釗」爲稱﹐斯言將有徵。禦覽八十五

廬山上有三石梁﹐長數十丈﹐廣不盈尺﹐俯眄杳然無底。咸康中﹐江州刺史庾亮﹐迎吳猛﹐猛將弟子煮山遊觀﹐因過此梁。見一老公﹐坐桂樹下﹐以玉杯承甘露﹐與猛﹐猛徧與弟子。又進至一處﹐見崇臺廣廈﹐玉宇金房﹐琳瑯焜耀﹐暉彩眩目﹐多珍寶玉器﹐不可識名。見數人與猛共言﹐若舊相識。設玉膏終日。珠林三十一禦覽四十一又六百六十三

昔有人發廬山采松﹐聞人語云「此未可取。」此人尋聲而上﹐見一異華﹐形甚可愛﹐其香非常﹐知是神異﹐因掇而服之﹐得壽三百歲也。珠林三十六

南康南野有東望山﹐營民三人上山頂﹐有湖淸深﹐又有果林﹐周四里許﹐眾果畢植﹐間無雜木﹐行列整齊﹐如人功也。甘子正熟﹐三人共食﹐致飽訖﹐懷二枚欲以示外人﹐便還。尋覓向逕﹐回旋半日﹐迷不能得﹔卽聞空中語云「速放雙甘﹐乃聽汝去。」懷甘者恐怖﹐放甘於地。轉眄卽見歸逕﹐乃相與俱卻返。禦覽九百六十六又四百九十初學記二十八類聚八十六事類賦注二十七

南康有神名曰「山都」﹐形如人﹐長二尺餘﹐黑色﹑赤目﹑發黃被身﹐於深山樹中作窠﹐窠形如堅鳥卵﹐廣記引作形如卵而堅髙三尺許﹐內甚澤﹐五色鮮明﹐二枚沓之﹐中央相連。土人云「上者雄捨﹐下者雌室。」傍悉開口如規﹐體質虛輕﹐頗似木筒﹐中央以鳥毛爲褥。此神能變化隱身﹐罕廣記引作卒睹其狀﹐蓋木﹑客﹑山﹑○﹑之類也。贛縣西北十五里﹐有古塘﹐名余公塘﹐上有大梓樹﹐可二十圍﹐樹老中空﹐有山都窠。宋元嘉元年﹐縣治民袁道訓道虛兄弟二人﹐伐倒此樹。取窠還家。山都見形謂二人曰「我處荒野﹐何豫汝事﹗巨木可用﹐豈可勝數﹖樹有我窠﹐故伐倒之。今當焚汝宇﹐以報汝之無道。」至二更中﹐內外屋上一時火起﹐合宅蕩盡。禦覽八百八十四廣記三百二十四

南康雩都縣沿江西出﹐廣記引作跨江南出去縣三里﹐名夢口﹐有穴﹑狀如石室﹐名夢口穴。四字賦注引有舊傳﹕嘗有神雞﹐色如好金﹐出此穴中﹐奮翼迥翔長鳴﹐響見之﹐輒飛入穴中﹐因號此石爲金雞石。已上略見類聚九十昔有人耕此山側﹐望見雞出遊戲﹐有一長人操彈彈之﹐雞遙見便飛入穴﹐彈丸正著穴上﹐丸徑六尺許﹐下垂蔽穴﹐猶有間隙﹐不復容人。又有人乘船從下流還縣﹐未至此崖數里﹐有一人通身黃衣﹐擔兩籠黃瓜﹐求寄載﹐因載二字禦覽引有之。黃衣人乞食﹐船主與之盤酒。二字廣記引有食訖﹐船適至崖下。船主乞瓜﹐此人不與﹐仍唾盤上﹐徑上崖﹐直入石中。船主初甚忿之﹐見其入石﹐始知神異﹐取向食器視之﹐見盤上唾﹐悉是黃金。珠林二十八廣記四百禦覽八百十一又三百八十七事類賦注九案亦見今本任昉述異記然甚簡略不如此文詳盡

蘆塘有鮫魚﹐五日一化﹐或爲美異婦人﹐或爲男子﹐至於變亂尢多。郡人相戒﹐故不敢有害心﹐鮫亦不能爲計。後爲雷電殺之﹐此塘遂涸。禦覽七十四

豫章郡有盧松屯﹐郡人二字廣記引有羅根生於此屯傍墾荒種瓜﹐又於旁立一神壇。瓜始引蔓﹐淸晨行之﹐忽見壇上有新板墨書﹐曰「此是神地所遊處﹐不得停止﹐種殖可速去。」根生拜謝跪咒曰「竊疑屯人利此熟地生苗﹐容或假托神旨﹐以見驅斥﹐審是神教﹐願更朱書賜報。」明早往看﹐向板猶存﹐悉以朱代墨﹐禦覽九百七十八根生謝而去也。廣記二百九十四

章按縣西有赤城﹐周三十里﹐一峯特髙﹐可三百餘丈。晉泰元中﹐有外國人白道猷居於此山﹐山神屢遣狼﹐怪形異聲往恐怖之﹐道猷自若。山神乃自詣之云「法師威徳嚴重﹐今推此山相與﹐弟子更卜所托。」道猷曰「君是何神﹖居此幾時﹖今若必去﹐當去何所﹖」答云「弟子夏王之子﹐居此千餘年﹐寒石山是家舅所住﹐某且往寄憩﹐將來欲還會稽山廟。」臨去遺信﹐贈三奩香﹐又躬來別﹐執手恨然。鳴鞞響角﹐淩空而逝。廣記二百九十四

和州歷陽淪爲湖。先是有書生遇一老姥﹐姥待之厚﹐生謂姥曰「此縣門石龜眼血出﹐此地當陷爲湖。」姥後數往候之。門使問姥﹐姥具以告。吏遂以朱點龜眼。姥見﹐遂走上北山﹐城遂陷。類林雜說十

出海口北行六十里﹐至騰嶼之南溪﹐有淡水﹐淸澈照底﹐有蟹焉﹕筐大如笠﹐腳長三足。宋元嘉中﹐章安縣民屠虎取此蟹食之﹐肥美過常。虎其夜夢一少嫗語之曰「汝啖我﹐知汝尋被啖不﹖」屠氏明日出行﹐爲虎所食﹐余家人殯瘞之﹐虎又發棺啖之﹐肌體無遺。此水今猶有大蟹﹐莫敢復犯。禦覽九百四十二

園客種五色香艸﹐有五色蛾集其上。蠶時﹐有一女來養蠶﹐得繭百二十枚﹐大如甕﹐女與客俱仙去。朱翌倚覺寮雜記上

漢宣城太守封邵忽化爲虎﹐食郡民﹐民呼曰封使君﹐因去不復來。時語曰「無作封使君﹐生不治民死食民。」海錄碎事十二

吳黃龍年中﹐吳都海鹽有陸東美﹐妻朱氏﹐亦有容止﹐夫妻相重﹐寸步不相離﹐時人號爲「比肩人」。夫婦云皆比翼﹐恐不能佳也。後妻死﹐東美不食求死﹐家人哀之﹐乃合葬。未一歲﹐冢上生梓樹﹐同根二身﹐相抱而合成一樹﹐每有雙鴻﹐常宿於上。孫權聞之嗟嘆﹐封其裏曰「比肩墓」﹐又曰「雙梓」。後子弘與妻張氏﹐𨿽無異﹐亦相愛慕﹐吳人又呼爲「小比肩」。廣記三百八十九

陸機少時﹐頗好遊獵﹐在吳豪盛禦覽引有此字客獻快犬名曰黃耳﹔機後仕洛﹐常將自隨。此犬黠慧能解人語﹐又嘗借人三百里外﹐犬識路自還﹐一日至家。機羈旅京師﹐久無家問﹐因戲語犬曰「我家絕無書信﹐汝能賫書馳取消息不﹖」犬喜搖尾﹐作聲應之。機試爲書﹐盛以竹筒﹐系之犬頸。犬出驛路﹐疾走向吳﹐饑則入艸噬肉取飽。每經大水﹐輒依渡者弭耳掉尾向之﹐其人憐愛﹐因呼上船。裁近岸﹐犬卽騰上﹐速去如飛。逕至四字類聚引作先到機家﹐口銜筒作聲示之。機家開筒取書﹐看畢﹐犬又向人作聲﹐如有所求﹔其家作答書內筒﹐復系犬頸。犬旣得答﹐仍馳還洛。計人程五旬﹐而犬往還裁半月。後犬死﹐殯之﹐遣送還葬機屯南﹐去機家二廣記引作五百步﹐聚土爲墳﹐屯人呼爲「黃耳冢。」類聚九十四禦覽九百五廣記四百三十七事類賦注二十三初學記二十九艸堂詩箋十四節引

尋陽柴桑縣城﹐晉永和中﹐有童謠呼爲「平石城。」時人僉謂平滅石之徵也。後桓玄篡位﹐晉帝爲平固王﹐恭帝爲石陽公﹐俱遷於此城。禦覽

姚興永和十年﹐華山東界地然﹐廣百餘步﹐艸木煙枯﹐井谷沸竭﹐生物皆熟﹐民殘之徵也。晉惠帝光熙元年五月﹐範陽國北﹐地然可爨。至九月﹐而驃騎範陽王司馬虓薨。十一月﹐惠帝因食而崩﹐懷帝卽位。太傅東海王司馬越殺太宰﹐河間王司馬顒專柄朝政﹐又尋死﹐遂洎永嘉之亂。東海淪殪﹐越之嗣副﹐亦皆殄滅。石勒焚越之屍﹐此其應也。開元占經四

桓沖爲江州刺史﹐乃遣人周行廬山﹐冀睹靈異。旣涉崇巘﹐有一湖﹐匝生桑樹﹔有大羣白鵝﹐湖中有敗艑赤鱗魚。使者渴極﹐欲往飲水﹔赤鱗張鬐向之﹐使者不敢飲。類聚九又八十八禦覽九百三十六案亦見今本任昉記中

荊州刺史桓豁所住齋中﹐見一人長丈餘﹐夢曰「我龍山之神﹐來無好意﹔使君旣貞固﹐我當自去耳﹗」廣記二百七十六

晉元興末﹐魏郡民陳氏女名琬﹐家在查浦﹐年十六﹔饑疫之歲﹐父母相繼死沒﹐惟有一兄﹐傭賃自活。女容色甚艷﹐鄰中士庶﹐見其貧弱﹐競以金帛招要之。女立操貞﹐槪未嘗有許。後值盧循之亂﹐賊眾將加陵逼﹐女厲然不回﹐遂以被害。禦覽四百四十一引祖衝之記

義熙四年﹐盧循在廣州陰規逆謀﹐潛遣人到南康廟祈請。旣奠牲奏鼓﹐使者獨見一人﹐武冠朱衣﹐中筵而坐﹐曰「盧徵虜若起事﹐至此當以水相送。」六年春﹐循遂率眾直造長沙﹔遣徐道覆踰嶺至南康﹐裝艦十二﹐艟樓十餘丈。舟裝始辦﹐大雨一日一夜﹐水起四丈。道覆淩波而下﹐與循會巴陵﹐至都而循戰敗。不意神速其誅﹐洪潦之降﹐使之自送也。廣記二百九十五

義熙五年﹐宋武帝北討鮮卑﹐大勝﹐進圍廣固﹐軍中將佐乃遣使奉牲薦幣謁岱嶽廟。有女巫秦氏﹑奉髙人﹐同縣索氏之寡妻也﹐能降靈宣教﹐言無虛唱。使者設禱﹐因訪克捷之期。秦氏乃稱神教曰「天授英輔﹐神魔所擬﹐有徵無戰﹔蕞爾小虜﹐不足制也。到來年二月五日當克。」如期而三齊定焉。廣記二百八十三

晉義熙中﹐有劉遁者﹐居江陵﹐忽有鬼來遁宅上。遁貧無竈﹐以汴槍煮飯﹐飯欲熟﹐輒失之。尋覓於籬下艸中﹐但得余空槍。遁密市冶葛﹐煮以作糜﹐鬼復竊之於屋。比得槍﹐仍聞吐聲﹐從此寂絕。禦覽九百九十

幹羅者慕容廆一作嵬之十二禦覽引作十一世祖也﹐著金銀襦鎧﹑乘白馬﹑金銀鞍勒﹐自天而墜﹐鮮卑神之﹐書鈔一百二十九又一百二十六推爲君長。禦覽三百五十六又六百九十五

符健皇始四年﹐有長人見﹐身長五丈﹐語人張靖曰「今當太平。」新平令以聞﹐健以爲妖妄﹐召靖系之。是月霖雨河渭﹐泛溢滿禦覽引作蒲阪﹐津監寇煮於河中流得大屐一隻﹐長七尺三寸﹐足迹稱屐﹐指長尺餘﹐文深七寸。初學記十九禦覽三百七十七引祖衝之

姚萇旣殺符堅﹐與符煮相拒於隴東。萇夜夢堅將天帝使者勒兵馳入萇營﹐以矛刺萇﹐正中其陰。萇驚覺﹐陰腫痛﹐明日遂死。禦覽四百

秦周訪少時與商人溯江俱行﹐夕止宮亭廟下﹐同侶相語﹕「誰能入廟中宿﹖」訪性膽果決﹐因上廟宿﹐竟夕宴然。晨起﹐廟中見有白頭老公﹐訪遂擒之﹐化爲雄鴨。訪捉還船﹐欲烹之﹐因而飛去。後竟無他。珠林三十二

呂光永康廣記引作承康二年﹐有鬼叫於都衛曰「兄弟相滅﹐百姓斃﹐兩呂絕。」徼吏尋聲視之﹐則靡所見。是年光死﹐子紹立五日﹐紹庶兄篡紹而自立。已上亦見廣記三百二十一明年﹐其弟車騎大將軍常山公徵光屢有戰功﹐疑贊不已﹐帥眾攻贊。所殺窮酣長酗遊走無度。明年﹐因醉爲從弟起所殺﹐起推兄隆爲主。姚興困民遣叔父徵西將軍隴西公碩徳伐之﹐隆師徒撓敗﹐尋爲姚氏所滅。占經一百十三

○○王子項在荊州﹐永光二年﹐所位柏折﹐棟椽並自濡濕﹐汁滴地﹐明年被誅。占經一百十四

張軌字士彥爲使持節護羌校尉涼州刺史﹐客相印曰「祚傳子孫﹐長有西夏﹐關洛傾陷﹐而涼土獨全。在職十三年﹐傳國三世八主一十六載。」禦覽六百八十三

張駿有疾﹐夢出遊觀﹐不識其處﹐甘泉湧出﹐有一玄龜﹐向駿張口言曰「更九日﹐當有嘉問好消息。」忽然而覺﹐自書記之﹐封在筒中﹐人不知也。因寢疾﹐九日而死。禦覽四百

張駿薨﹐子重華嗣立﹐虎遣將軍王擢攻拔武禦始始與進圍抱罕﹐重華遣宋輯禦覽引作樂輯率眾拒之。濟河﹐次於金城﹐將決大戰。乃日有黑虹下於營中﹐書鈔一百五十一少日輯病卒。禦覽十四

宋髙祖微時﹐嘗遊會稽﹐過孔靜宅。正晝臥﹐有神人衣服非常﹐謂之曰「起﹐天子在門。」旣而失之。靜遽出﹐適與帝遇﹐延入﹐結交贈遺。臨別﹐執帝手曰「卿後必當大貴﹐願以身嗣爲托。」帝許之。及定京邑﹐靜自山陰令擢爲會稽內史。禦覽一百二十八

甄法崇﹑永初中﹑爲江陵令﹐在任嚴明。於時南平僇士爲江安令﹐喪官﹐至其年歿。崇在廳事上﹐忽見一人從門入云「僇江安通法崇」法崇知士已亡﹐因問﹕「卿貌何故瘦﹖」答曰「我生時所行﹐善不補惡﹐今系苦役﹐窮劇理盡。」禦覽三百七十八

宋文帝世﹐天水梁淸家在京師新亭﹐臘日將祀﹐使婢於爨室造食﹐忽覺空中有物﹐操杖打婢﹐婢走告淸﹐淸遂往﹐見甌器自運盛飯斟羹﹐羅列案上﹐聞哺餟之聲。淸曰「何不形見﹖」乃見一人著平上幘﹐烏皮褲褶﹐云「我京兆人﹐亡沒飄寄﹐聞卿好士﹐故來相從。」淸便席地共坐﹐設肴酒。鬼云「卿有祀事」云云。淸圖某郡﹐先以訪鬼﹐鬼云「所規必諧﹐某月某日除出。」果然。鬼云「郡甚優閒﹐吾願周旋。」淸答甚善。後停舟石頭﹐待之五日﹐鬼不來。於是引路達彭城﹐方見至。同在郡數年﹐還都﹐亦相隨而返。廣記三百二十三

宋車騎大將軍二字禦覽引有南譙王劉義宣鎭荊州。府吏蔡鐵者﹐其人三字禦覽引有又鐵作鑯注云音尖善卜﹐能悉驗﹐時有妙見﹐精究如神。公嘗在內齋﹐見一白鼠﹐緣屋梁上﹐乃命左右射之﹐內置函中。時侍者六人悉驅入齋後小小戶內﹐別呼人召鐵。鐵至﹐能悉驗至此已上類聚引作宣射得一白鼠置函乃召鐵今依禦覽使卜函中何物﹐謂曰「中則厚賞﹐僻加重罰。」鐵卜兆成﹐笑曰「具已知矣。」公曰「狀之。」鐵爲之狀三字禦覽引有曰「兌色之鼠背明戶﹐彎弧射之絕左股。鼠孕五子﹐三雄而兩雌﹐若不見信﹐剖腹而立知。」公乃使剖鼠腹﹐皆如鐵言﹐卽賜錢一萬。類聚九十一禦覽七百二十六又九百十一

宋元嘉中﹐南康平固人黃苗爲州吏﹐受假違期。方上行﹐經宮亭湖﹐入廟下願﹐希免罰坐﹐又欲還家﹐若所願並遂﹐當上豬酒。苗至州﹐皆得如志﹐乃還。資裝旣薄﹐遂不過廟﹐行至都界﹐與同侶並船泊宿。中夜﹑船忽從水自下﹐其疾如風﹐介夜四更﹐苗至宮亭﹐始醒悟。見船上有三人﹐並烏衣﹐持繩收縛苗﹐夜上廟階下。見神年可四十﹐黃白披錦袍﹐梁下縣一珠﹐大如彈丸﹐光耀照屋。一人戶外曰「平固黃苗﹐上願豬酒﹐遁回家﹐教錄﹐今到。」命謫三年﹐取三十人。遣吏送苗窮山林中﹐鎖腰系樹﹐日以生肉食之。苗忽忽憂思﹐但覺寒熱身瘡﹐舉體生斑毛。經一旬﹐毛被身﹐爪牙生﹐性欲搏噬。吏解鎖放之﹐隨其行止。三年﹐凡得二十九人。次應取新淦一女﹐而此女士族﹐初不出外﹐後值與娣妹從後門出親家﹐女最在後﹐因取之。爲此女難得﹐涉五年﹐人數乃充。吏送至廟﹐神教放遣。乃以鹽飯飲之﹐體毛稍落﹐○發悉出﹐爪牙墮﹐生新者﹐經十五日﹐還如人形﹐意慮復常﹐送出大路。縣令呼苗具疏事﹐覆前後所取人﹔徧問其家﹐並符合焉。髀爲戟所傷﹐創瘢尙在。苗還家八年﹐得時疾死。廣記二百九十六

南康縣營民區敬之﹐宋元嘉元年與息共乘舫自縣溯流深入小溪﹐幽荒險絕﹐人迹所未嘗至。夕煮岸﹐停止捨中﹐敬之中惡猝死。其子然火守屍﹐忽聞遠哭聲呼阿舅﹐孝子驚疑﹐俯仰間哭者已至。如人長大﹐被髮至足﹐發多被面﹐不見七竅﹐因呼孝子姓名慰唁之。孝子恐懼﹐因悉薪以然火。此物言「故來相慰﹐當何所畏﹐將須然火﹖」此物坐亡人頭邊哭﹐孝子於火光中竊窺之。見此物以面掩亡人面﹐亡人面須臾裂剝露骨。孝子懼﹐欲擊之﹐無兵仗。須臾﹐其父屍見白骨﹐連續而皮骨都盡。竟不測此物是何鬼神。廣記三百二十四

宋元嘉初鎭北將軍王仲徳鎭彭城﹐左右出獵﹐遇一鶴﹐將二子﹐悉禽之歸﹐以獻王﹐王使養之。其小者口爲人所裂﹐遂不能飲食﹐大者卽含粟哺之﹐飲輒含水飲之﹐先令其飽﹐未嘗亡也。王甚愛之﹐令精加養視。大者羽翮先成﹐每翥衝天﹔小者尙未能飛﹐大者終不先去﹐畱飲飴之。又於庭中蹇躍﹐教其飛揚。六十餘日﹐小者能飛﹐乃與俱去。禦覽九百十六

靑州有劉○者﹐元嘉初﹐射得一獐﹐剖腹以艸塞之﹐蹶然而起﹐俄而前走。○怪而拔其塞艸﹐須臾還臥﹐如此三焉。○密錄此種以求其類理﹐創多愈。廣記四百四十三

宋元嘉初﹐富陽人姓王﹐於窮瀆中作蟹斷﹐旦往視之﹐見一材長二尺許在斷中﹐而斷裂開﹐蟹出都盡。乃修治斷﹐出材岸上。明往視之﹐見材復在斷中﹐敗如前。王又治斷出材。明晨往視﹐所見如初。王疑此材妖異﹐乃取內蟹籠中﹐系擔頭歸﹐云至家當斧破然之。未至家三里﹐聞中倅倅動﹐轉顧見向材頭變成一物﹐人面猴身﹐一手一足﹐語王曰「我性嗜蟹﹐比日實入水破君蟹斷﹐入斷食蟹﹐相負已爾﹐望君見恕﹐開籠出我﹔我是山神﹐當相佑助﹐並令斷大得蟹。」王曰「汝犯暴人﹐前後非一罪﹐自應死。」此物種類專三字廣記引作轉頓請乞放﹐王回頭不應﹐物曰「君何姓何名﹖我欲知之。」頻問不已﹐王遂不答。去家轉近﹔物曰「旣不放我﹐又不告我姓名﹐當復何計﹖但應就死耳。」王至家熾火焚之﹐後寂然無復異。土俗謂之山操﹐廣記引作山魈云知人姓名則能中傷人﹐所以勤勤問王﹐正欲害人自免。珠林三十一廣記三百二十三

郭仲產宅在江陵批把寺南。宋元嘉中﹐起齊屋﹐以竹爲窗欞﹐竹遂漸生枝葉﹐長數丈﹐郁然如林﹐仲產以爲吉祥。及孝建中﹐被誅。禦覽八百八十五廣記三百六十

宋元嘉禦覽廣記引作元徽中﹐吳縣中都裏石玄度家有黃狗生白雄子﹐母愛其子﹐異於常犬﹐銜食飴之﹐子成大狗。子每出獵未反﹐母輒門外望之。玄度久患气嗽﹐轉就危困﹐醫爲處湯﹐須白狗肺﹐禦覽引作犬牙市索卒不能得﹐乃殺所養白狗﹐以供湯用。母向子死處﹐跳踴嗥呼﹐倒地復起﹐累日不息。其家煮狗子肉﹐與客共食之﹐投骨於地﹐母親輒銜置窟中﹐已上亦見類聚九十四食畢﹐移入後園大桑樹下﹐掘土埋之﹐日向樹嗥喚﹐月餘乃止。玄度漸劇﹐臨死屢言﹕廣記引作而玄度所疾不瘳以至於卒終謂左右曰「湯不救我疾﹐恨殺此狗。」其弟法度從此終身不食狗肉。禦覽九百五廣記四百三十七

安國李道豫﹐宋元嘉中﹐其家犬臥於當路﹐豫蹶之﹐犬曰「汝卽死﹐何以踏我﹖」豫未幾而卒。廣記四百三十八

庾季隨有節槪﹐膂力絕人。宋元嘉中﹐得疾晝臥﹐有白气如雲﹐出於室內﹐髙五尺許﹐有頃化爲雄鷄﹐飛集別牀。季隨斫之﹐應手有聲﹐形卽滅﹐地血滂沱。仍聞蠻嫗哭聲﹐但呼阿子﹐自遠而來﹐徑至血處。季隨復斫﹐有物類猴﹐走出戶外﹐嗔目顧視季隨﹐忽然不見。至晡﹐有二靑衣小兒﹐直從門入﹐唱云「庾季隨殺官﹗」俄而有百餘人﹐或黑衣﹑或朱衣﹑達屋﹐齊喚云「庾季隨殺官﹗」季隨揮刀大呼﹐鬼皆走出滅形。還步忽投寺中﹔子忽失父所在﹐至寺﹐見父有鬼逐後﹐以皮囊收其气﹐數日遂亡。廣記三百二十五

南康郡鄧徳明嘗在豫章就雷次宗學﹐雷家住東郊之外﹐去史豫章墓半里許。元嘉十四年﹐徳明與諸生步月逍遙﹐忽聞音樂諷誦之聲﹐卽夜白雷﹐出聽曰「此間去人尙遠﹐必鬼神也。」乃相與尋之﹐遙至史墓﹐但聞墳下有管弦﹑女歌﹑講誦﹑吟詠之聲﹐咸嘆異焉。禦覽五百五十九

薄紹之嘗爲臧質參軍﹐元嘉二十四年﹐寄居東府之西賓別宅中﹐與祖法開鄰捨。開母劉﹐寢疾彌旬﹐以二十二年五月一日夜半亡。二日﹐紹之見羣鼠大者如豚﹐鮮澤五色﹐或純﹑或駁﹑或著平上幘﹑或著龍頭﹑大小百數﹐彌日累夜。至十九日黃昏﹐內屋四檐上有一白鼠﹐長二尺許﹐走入壁下﹐入處起火﹐以水灌之﹐火不滅﹐良久自滅。其夜見人修壯赤色﹐身光如火﹐從燒壁中出﹐經入牀下﹐又出壁外。𨿽隔一壁﹐當時光明洞徹﹐了不覺有隔障。四更﹐復有四人﹐或與紹之言相佑﹐或嗔目吐舌﹐自﹖迄旦。後夕﹐復燒屋﹐有二人長九尺許﹐騎馬挾弓矢﹐賓從數十人﹐呼爲將軍。紹之問﹕「汝行何向﹖」答云「被使往東邊病人還。」二十一日﹐羣黨又至。家先有一白狗﹐自有鬼怪﹐﹖常失之﹐至曉輒還。爾夕試系之﹐須臾﹐有一女子來云「勿系此狗﹐願以見乞。」答﹕「便以相與。」投繩﹐竟不敢解﹐倏然走出。狗於是呻喚垂死﹐經日不能動。有一人﹑披錦袍﹑彎弧﹑注鏃直向。紹之謂﹕「汝是妖邪﹐敢於恐人﹖我不畏汝﹐汝若不速去﹐令大道神尋收治汝」鬼馳弦縱矢﹐策馬而去。廣記三百二十五

嘉興縣臯陶屯朱休之有弟朱元﹐元嘉二十五年十月淸旦﹐兄弟對坐家中﹐有一犬來﹐向休蹲徧視二人而笑﹐遂搖頭歌曰「言我不能歌﹐聽我歌梅花﹐今年故復可﹐柰汝明年何﹖」禦覽一引作明年當柰何其家驚懼﹐斬犬牓首路側。至歲末梅花時﹐兄弟相鬥﹐弟奮戟傷兄﹐官收治﹐並被囚系﹐經歲得免。至夏﹐舉家時疾﹐母及兄弟皆卒。禦覽九百七十又八百八十五又九百五類聚八十六案今本任昉述異記亦載之文較略

髙平曹宗之﹐元嘉二十五年在彭城﹐夜寢不寤﹐旦亡﹐晡時气息還通﹐自說所見﹐一人單衣幘﹐執手板﹐稱北海王使者﹐殿下相喚﹔宗之隨去殿前﹐中庭有輕雲﹐去地數十丈﹐流蔭徘徊﹐帷○之間﹐有紫煙飄颻﹐風吹近人﹐其香非常。使者曰「君停階下﹐今入白之。」須臾傳令﹕「謝曹君﹐君事能可稱﹐久懷欽遲﹐今欲相屈爲府佐﹔君今年幾嘗經鹵簿官未﹖」宗之答﹕「才幹素弱﹐仰慚聖恩﹐今年三十一﹐未嘗經鹵簿官。」又報曰「君年算𨿽少﹐然先有福業﹐應受顯要﹐當經鹵簿官﹐乃辭身可且歸家後當更議也。」尋見向使者送出門﹐恍忽而醒。宗之後仕廣州﹐年四十七﹐明年職解﹐遂還州﹐病亡。廣記三百七十七

宋時豫章胡庇之嘗爲武昌郡丞﹐宋元嘉二十六年入廨中﹐便有鬼怪中宵籠月﹐戶牖少開﹐有人倚立戶外﹐狀似小兒﹐戶閉﹐便聞人行如著木屧聲﹐看則無所見﹐如此甚數。二十八年三月﹐舉家悉得時病﹐空中語擲瓦石或是漧土﹐夏中病者皆著﹐而語擲之勢更猛。乃請道人齋戒﹐竟夜轉經﹐倍來如雨﹐惟不著道人及經卷而已。秋冬漸有音聲﹐瓦石擲人﹐內皆靑黯而不甚痛。庇之有一老你﹐好罵詈鬼﹐在邊大嚇。庇之迎祭酒上章﹐施符驅逐﹐漸復歇絕。至二十九年﹐鬼復來﹐劇於前。明年﹐丞廨火頻四發﹐狼狽澆沃﹐並得時死。案有訛字鬼每有聲如犬﹐家人每呼爲喫嚂﹐後忽語﹐語似牛﹐三更叩戶﹐庇之問﹕「誰也﹖」答曰﹔「程邵陵。」把火出看﹐了無所見。數日﹑二更中﹐復戶外叩掌﹐便復罵之﹐答云「君勿罵我﹐我是善神﹐非前後來者﹐陶禦史見遣報君。」庇之云「我不識陶禦史。」鬼云「陶敬玄君昔與之周旋。」庇之云「吾與之在京日﹐伏事衡陽﹐又不嘗作禦史。」鬼云「陶令處福地﹐作天上禦史﹔前後相侵﹐是沈公所爲。此廨本是沈宅﹐因來看宅﹐聊復語擲狡獪﹔忽君攘卻太過﹐乃至罵詈﹐令婢使無禮向之﹐復令祭酒上章苦罪狀之﹐事徹天曹。沈今上天言﹕君是佛三歸弟子﹐那不從佛家請福﹐乃使祭酒上章﹖自今惟願專意奉法﹐不須興惡﹐鬼當相困。」當下疑奪不字庇之請諸尼讀經﹐仍齋訖﹐經一宿後﹐復聞戶外禦史相聞白胡﹕「丞見沈相訟甚苦﹐如其所言﹐君頗無禮﹐若能歸誠正覺﹐習經持戒﹐則羣邪屏絕。依依曩情﹐故相白也。」珠林四十六

燉煌索萬興晝坐廳事。東間齋中一奴子﹐忽見一人著幘﹐牽一驄馬﹐直從門入﹐負一物狀如烏皮隱囊﹐置砌下﹐便牽馬出門。囊自輪轉﹐徑入齋中﹐緣牀腳而上﹐止於興膝前﹐皮卽四處捲開﹐見其中周匝是眼﹐動瞬甚可憎惡﹐良久又還﹐更舒合﹐仍輪轉下牀﹐落砌西去。興令奴子逐至廳事東頭滅﹐惡之﹐因得疾亡。廣記三百二十五

郭秀之寓居海陵﹐宋元嘉二十九年﹐年七十三﹐病止堂屋。北有大棗樹﹐髙四丈許。小婢晨起開戶埽地﹐見棗樹上有一人﹐修壯黑色﹐著早襆帽﹐烏韋褲褶﹐手操弧矢正立南面﹐覺家出看○秀之扶杖視之﹐此人謂秀之曰「僕來召君﹐君宜速裝。」日出便不復見﹐積五十三日如此。秀之亡後便絕。同上

陶繼之元嘉末爲秣陵令﹐殺劫﹐其中一人﹐是大樂伎﹐不爲劫而陶逼殺之。將死曰「我實不作劫﹐遂見枉殺﹐若見鬼﹐必自訴理。」少時﹐殺劫至此已上六帖廣記引並作嘗枉殺樂伎今依禦覽引補夜夢伎來云「昔枉見殺﹐訴天得理﹐今故取君。」遂跳入陶口﹐仍落腹中﹐須臾復出﹐乃相謂云「今直取陶秣陵﹐亦無所用﹐更議王丹陽耳﹗」言訖﹐遂沒。陶未幾而卒。王丹陽果亡。廣記三百二十三禦覽四百六帖二十三

黃州治下有黃父鬼﹐出則爲祟﹐所著衣帢皆黃﹐至人家張口而笑﹐必得癘疫﹐長短無定﹐隨籬髙下﹐自不出已十餘年﹐土俗畏怖。廬陵人郭慶之有家生婢名采薇﹐年少有色。宋孝建中﹐忽有一人﹐自稱山靈﹐裸身長丈餘﹐臂腦皆有黃色﹐膚貌端潔﹐言音周正﹐土俗呼爲黃父鬼﹐來通此婢。婢云﹕意事如人﹐鬼遂數來﹔常隱其身﹐時或露形﹐形變無常﹐乍大乍小﹐或似煙气﹐或爲石﹐或作小兒﹐或婦人﹐或如鳥如獸﹐足迹如人﹐長二尺許﹐或似鵝﹑迹掌大如盤﹐開戶閉牖﹐其入如神﹐與婢戲笑如人。廣記三百二十五

宋費慶伯者﹐孝建中仕爲州治中﹐假歸至家﹐忽見三騶皆赤幘同來云「官喚﹐」慶伯云「才謁歸﹐那得見召﹖且汝常黑幘﹐今何得皆赤幘也﹖」騶答云「非此間官也﹖」慶伯方知非生人﹐遂叩頭祈三騶同詞﹐因許回換﹐言「卻後四日當更詣君﹐可辦少酒食見待﹐愼勿泄也。」如期果至﹐云「已得爲力矣。」慶伯欣喜拜謝﹐躬設酒食﹐見鬼飲啖不異生人﹔臨去曰「哀君故爾﹐乞祕隱也。」慶伯妻性猜妒﹐謂伯云「此必妖魅所罔也。」慶伯不得已﹐因具告其狀。俄見向三騶﹐楚撻流血﹐怒而立於前曰「君何相誤也﹖」言訖失所在。慶伯遂得暴疾﹐未旦而卒。廣記三百二十六

潁川庾某﹐宋孝建中﹐遇疾亡﹐心下猶溫﹐經宿未殯﹐忽然而語﹐說﹕初死有兩人黑衣﹐來收縛之﹐驅使前行﹐見一大城﹐門樓髙峻﹐防衛重復﹐將庾入廳前﹐同入者甚眾﹐廳上一貴人南向坐﹐侍直數百﹐呼爲府君﹐府君執筆簡問到者﹐次至庾曰「此人算尙未盡」催遣之一人階上來引庾出﹐至城門也吏差人送之﹐門吏云「須覆白﹐然後得去。」門外一女子﹐年十五六﹐容色閒麗﹐曰「庾君幸得歸﹐而畱停如此﹐是門司求物。」庾云「向被錄﹐輕來無所齊持。」女脫左臂三年坐釧投庾云「並此與之。」庾問女何姓﹐云「姓張﹐家在茅渚﹐昨遭亂亡。」庾曰「我臨亡遺齊五千錢﹐擬市材﹐若再生﹐當送此錢相報。」女以「不忍見君獨厄﹐此我私物﹐不煩還家中也。」庾竟不覆白﹐更差人送去。庾與女別﹐女長嘆泣下。庾旣恍忽蘇﹐至茅渚尋求﹐果有張氏新亡少女云。廣記三百八十三

王瑤宋大明三年﹐在都病亡。瑤亡後﹐有一鬼細長黑色﹐袒著犢鼻褌﹐恆來其家﹔或歌嘯﹐或學人語﹐常以糞穢投入食中。又於東鄰庾家﹐犯觸人不異王家時。庾語鬼﹕「以土石投我非所畏﹐若以錢見擲﹐此眞見困。」鬼便以新錢數十﹐正擲庾額。庾復言「新錢不能令痛﹐惟畏烏錢耳﹗」鬼以烏錢擲之﹐前後六七過﹐合得百餘錢。廣記三百二十五

東平畢眾寶﹐家在彭城﹐有一驄馬甚快﹐常乘出入﹐至所愛惜。宋大明六年﹐眾寶夜夢見其亡兄眾慶曰「吾有戎役﹐方置艱危﹐而無得快馬﹐汝可以驄馬見與。」眾寶許諾。旣覺﹐呼同宿客說所夢始畢﹐仍聞馬倒聲﹐遣人視之﹐栽餘气息﹐狀如中惡。眾寶心知其故﹐爲試治療﹐向晨馬死﹐眾寶還臥如欲眠﹐聞眾慶語云「向聊求馬﹐汝治護備至﹐將不惜之﹐今以相還﹐別更覓也」至曉馬活食時復常。禦覽八百九十七

宋驃騎大將軍河東柳元景﹐大明八年﹐少年卽位。元景乘車行還﹐使人在中庭洗車轅﹐曬之﹐有飄風中門而入﹐直來衝車。明年而闔門被誅。禦覽八百八十五

宋大明中﹐頓丘縣令劉順﹐酒酣﹐晨起﹐見牀榻上有一聚凝血﹑如覆盆形。劉是武人﹐了不驚怪﹐乃令搗虀﹐親自切血﹐染虀食之。棄其所餘﹐後十許載﹐至元徽二年﹐爲王道隆所害。禦覽八百八十五廣記三百六十

武康徐氏﹐宋太元中﹐太元疑是大明之訛病瘧﹐連治不斷。有人告之曰「可作數團飯出道頭﹐呼傷死人姓名云﹕『爲我斷瘧﹐今以此團與汝。』擲之徑還﹐勿反顧也﹐」病者如言﹐乃呼晉故車騎將軍沈充。須臾﹐有乘馬導從而至﹐問汝何人﹐而敢名官家﹖因縛將去﹐舉家尋覓經日﹐乃於家側叢棘下得之﹐繩猶在時﹐瘧遂獲痊。禦覽七百六十六

劉徳願兄子太宰從事中郎道存﹐景和元年五月﹐忽有白蚓數十煮其齋前砌上﹐通身白色﹐人所未嘗見也﹐蚓並張口吞舌大赤色。其年八月與徳願並誅。禦覽九百四十七廣記四百七十三

周登之家在都﹐宋明帝時﹐統諸靈廟﹐甚被恩寵。母謝氏﹐奉佛法。太始五年。廣記引作三年夏月﹑暴雨﹐有物形隱煙霧﹐垂頭屬聽事前地﹐頭頸如大赤鳥﹐廣記引作馬飲庭中水。煮之驚駭﹐謂是善神﹔降之﹐汲水益之﹐飲百餘斛﹐水竭乃去。二年而謝氏亡﹐亡後半歲﹐明年廣記引無年字帝崩。煮之自此事遂衰敗。禦覽八百八十五廣記三百六十

豫章胡玆在蜀郡治。宋泰始四年﹐空中忽有故冢墓﹖﹐靑苔石灰著之﹐磕然擲其母前甚數﹐或五三俱至﹐舉家驚懼﹔然終不中人﹐旬日乃止。禦覽七百六十七

宋泰始中﹐有張乙者﹐被鞭﹐瘡痛不竭﹔人教之燒死人骨末以傅之。雇同房小兒﹐煮山岡﹐取一髑髏﹐燒以傅瘡。其夜﹑戶內有鑪火燒此小兒手﹐又空中有物﹐按小兒頭﹐內火中﹐罵曰「汝何以燒我頭﹖今以此火償汝﹗」小兒大喚曰「張乙燒耳﹗」答曰「汝不取與張乙﹐張乙那得燒之﹖」按頭良久﹐發然都盡﹐皮肉焦爛﹐然後捨之。乙大怖﹔送所餘骨埋反故處﹐酒肉醊之﹐無復災異也。珠林四十六

王文明——宋太始末江安令——妻久病﹐女於外爲母作粥﹐將熟變而爲血﹐棄之更作﹐亦復如初。如此者再。珠林引有此句母尋亡。其後。兒女在靈前哭﹐忽見其母臥靈牀上﹐貌如平生﹐諸兒號感﹐奄然而滅。文明先愛其妻手下廣記引作所使婢﹐妊身將產。葬其妻日﹐使婢守屋﹐餘人悉詣墓所﹔部伍始發﹐妻便見形﹐入戶打婢。其後﹐諸女爲父辦食殺雞﹐刳洗已竟﹐雞忽跳起﹐軒首長鳴。文明尋卒﹐諸男相繼喪亡。珠林九十五廣記三百二十五

朱道珍嘗爲孱陵令﹐南陽劉廓爲荊州參軍﹐每與圍棋﹐日夜相就﹐局子略無暫輟。道珍以宋元徽三年六月二十六日亡。至九月﹐廓坐齋中﹐忽見一人﹐以書授廓云﹕朱孱陵書。廓開書﹐看是道珍手迹﹐云「每思棋聚﹐非意致闊﹐方有來緣﹐想能近領。」廓讀書畢﹐失信所在﹐失其書信寖疾尋亡。禦覽七百五十三

朱泰家在江陵﹐宋元徽中﹐病亡未殯﹔忽形見﹐還坐屍側﹐慰勉其母﹐眾皆見之﹕指揮送終之具﹐務從儉約。謂母曰「家比貧﹐泰又亡歿﹐永違侍養﹐殯殮何可廣費﹖」廣記三百二十三

蜀郡成都張伯兒﹐年十餘歲﹐作道士﹐通靈有遠鑑﹐時飲醇灰汁數升﹐云以洗腸療疾。禦覽八百七十一

獨角者巴郡江人也﹐年可數百歲﹐俗失其名﹐頂上生一角﹐故謂之獨角。或忽去積載﹐或累旬不語﹐及有所說﹐則旨趣精微﹐咸莫能測焉。所居獨以徳化﹐亦頗有訓導。一旦與家辭﹐因入舍前江中﹐變爲鯉魚﹐角尙在首。後時時暫還﹐容狀如平生﹐與子孫飲宴﹐數日輒去。珠林三十一廣記四百七十一

尹雄年九十﹐左鬢生角﹐長半寸。類聚十八禦覽三百七十三又三百八十三

逢桃杖居江夏﹐病疾困篤﹐頻上奉章。夜中有物若豕﹐赤色﹐從十餘人﹐皆操繩﹐入門周牀一匝而去。往問道士張玄冥﹐冥曰「見者祟物伏罪﹐烏衣入宅里社檢護耳﹐疾尋當除。」自是平復也。書鈔八十七

荀鑲字叔瑋﹐事母孝﹐好屬文及道術﹐潛棲卻粒。嘗東遊﹐已上四句類聚一引作寓居江陵憩江夏黃鶴樓上﹐望西南有物﹐飄然降自霄漢﹐俄頃已至﹐乃駕鶴之賓也。鶴止戶側﹐仙者就席﹐羽衣虹裳﹐賓主歡對。已而二字禦覽引有辭去﹐跨鶴騰空﹐眇然煙滅。類聚六十三又九十禦覽事類賦注十八案亦見任昉記

尋陽張允﹐家在本郡﹐郡南有古城。張少貧﹐約屢往遊憩。忽有一老公﹐來與張言﹐因問之﹕「此城何名﹖」答曰「吾不知爲南郡城耳﹗」言訖便去﹐不知所之。張旣出宦仕進﹐累遷位煮元凱﹐後爲南郡太守﹐卽以城號以志老父之言焉。禦覽

漆澄豫章人﹐有志幹絕倫。嘗乘船釣魚﹐俄頃盈舟﹔旣而有物出水﹐粗鱗黑色﹐長如十丈﹐不見頭尾。○船驚怖﹐澄獨色不變。初學記二十二引祖衝之

諸葛景之亡後﹐宅上嘗聞語聲。當酤酒還﹐而無溫槍﹔鬼云「卿無溫槍﹐那得飲酒﹖」見一銅槍從空中來。禦覽七百五十七

夏侯祖欣書鈔引作歡下同爲兗州刺史﹐喪於官﹐沈僧榮代之。祖欣見形詣僧榮﹐牀上有一織成寶飾絡帶﹐夏侯曰「此帶殊好﹐豈能見與之﹖」書鈔引作當能與之沈曰「甚善。」已上書鈔一百二十九亦引夏侯曰「卿直許終不見關﹐必以爲施﹐可命焚與﹖」沈對前燒﹐視此帶已在夏腰矣。禦覽六百九十六

巴西張尋夢庭生一竹﹐節相似﹐都爲一門﹐以問竺法度﹐云「當暴貴﹐但不得久矣。」果然﹐如其所言。廣記二百七十六

陳畱周氏婢﹐名興進﹐入山取樵﹐倦寢﹔二字廣記引有夢見一女﹐語之曰「近在汝頭前﹐目中有刺﹐煩爲拔之﹐當有厚報。」乃見一朽棺﹐頭穿壞﹐髑髏墮地﹐艸生目中﹐便爲拔艸﹐內著棺中﹐以甓塞穿﹐卽於髑髏處六帖引作其處廣記引作路旁得一雙金指環。禦覽四百七十九引桓沖之記又三百九十九六帖二十三廣記二百七十六

陳敏爲江夏太守﹐許宮亭廟神一銀杖﹐後以一鐵杖銀塗之。送杖還﹐廟神巫宣教曰「陳敏之罪﹐不可容也。」乃置之湖中。杖浮在水上﹐敏舟值風傾覆矣。書鈔一百三十三

庾邈與女子郭凝私通﹐詣社約取爲妾﹐二心者死。邈遂不肯婚娉。經二載﹐忽聞凝暴亡。邈出門瞻望﹐有人來﹐乃是凝﹐斂手嘆息之﹐凝告郎﹕「從北屯還﹐道遇彊人﹐抽刃逼凝﹐懼死從之﹐未能守節﹐爲社神所責﹐卒得心痛﹐一宿而絕。」邈云「將今且停宿。」凝答曰「人鬼異路﹐毋勞爾思。」因涕泣下沾襟。書鈔八十七禦覽五百三十二

淸河崔基﹐寓居靑州。朱氏女﹐恣容絕倫﹐崔傾懷招攬﹐約女爲妾。後三更中﹐忽聞叩門外﹐崔披衣出迎﹐女雨淚嗚咽﹐云「適得暴疾喪亡﹐忻愛永奪﹐悲不自勝。」女於懷中抽兩疋絹與崔﹐曰「近自織此絹﹐欲爲君作褌衫﹐未得裁縫﹐今以贈離﹐」崔以錦八尺答之﹐女取錦曰「從此絕矣﹗」言畢﹐豁然而滅。至旦﹐告其家﹐女父曰「女昨夜忽然病﹐夜亡」崔曰「君家絹帛無零失耶﹖」答云「此女舊織余兩疋絹在箱中﹐女亡之始﹐婦出絹欲裁爲送終衣轉盼失之。」崔因此具說事狀。禦覽八百十七

藺啟之家在南鄕﹐有樗蒲婁廟。啟之有女﹐名僧因忽气而寤﹐云「樗蒲君遣婢迎僧﹐坐斗帳中﹐仍陳盛筵﹐以金銀爲俎案﹐五色玉爲杯碗﹐與僧共食﹐一宿而醒也。」廣記二百九十四

太原王肇宗病亡﹐亡後形見於其母劉及妻韓共語﹐就母索酒﹐舉杯與之﹐曰「好酒﹗」語妻曰「與卿三年別耳﹗」及服終﹐妻疾﹐曰「同穴之義﹐古之所難﹐幸者如存﹐豈非至願﹖」遂不服藥而歿。廣記三百十八

汝南周義取沛國劉旦孫女爲妻﹐義豫章艾縣令弟﹐路中得病﹐未至縣十里﹐義語必不濟﹐便畱家人在後﹐先與弟至縣﹐一宿死。婦至﹐臨屍﹐義舉手別婦﹐婦爲梳頭﹐因復拔婦釵。斂訖﹐婦房宿﹐義乃上牀謂婦曰「與卿共事𨿽淺﹐然情相重﹐不幸至此﹐兄不仁﹐離隔人室家﹐終沒不得執別﹐實爲可恨﹗我向舉手別﹐又拔卿釵﹐因欲起﹐人多气逼不果。」自此每夕來寢息﹐與平生無異。廣記三百二十二

武昌小吏吳龕得一浮石﹐取其疑當作置牀頭﹐化成一女﹐端正﹐與龕爲夫妻。書鈔七十七案亦見今本任昉記

陳畱董逸少時﹐有鄰女梁瑩﹐年稚色艷﹐逸愛慕傾魂﹐貽椒獻寶﹐瑩亦納而未獲果。後逸鄰人鄭充在逸所宿﹐二更中﹐門前有叩掌聲﹐充臥望之﹐亦識瑩﹐語逸曰「梁瑩今來。」逸驚躍出迎﹐把臂入舍﹐遂與瑩寢﹐瑩仍求去﹐逸攬持不置﹐申款達旦﹐逸欲畱之﹐云「爲汝烝豚作食﹐」食竟去。逸起閉戶施帳﹐瑩因變形爲貍﹐從梁上走去。禦覽九百十二

南康營民任考之﹐伐船材﹐忽見大社樹上有猴懷孕﹐考之便煮木逐猴﹐騰赴如飛。樹旣孤﹖﹐下又有人﹐猴知不脫﹐因以左手抱樹枝﹐右手撫腹。考之禽得﹐搖擺地殺之﹐割其腹﹐有一子﹐形狀垂產。是夜夢見一人稱神﹐以殺猴責讓之。後考之病經旬﹐初如狂﹐因漸化爲虎﹐毛爪悉生﹐音聲亦變﹐遂逸走入山﹐永失蹤迹。禦覽九百十廣記一百三十一

南齊馬道猷爲尙書令史﹐永明元年坐省中﹐忽見鬼滿前而傍人不見。須臾﹐兩鬼入其耳中﹐推出魂﹐魂落屐上﹐指以示人﹕「諸君見否﹖」彷人並不見﹐問魂形狀云何﹖道猷曰「魂正似蝦蟆﹐云必無活理﹐鬼今猶在耳中。」視其耳皆腫﹐明日便死。廣記三百二十七

廣州顯明寺道人法力﹐向晨詣廁﹐於戶中遇一鬼﹐狀如昆侖﹐兩目盡黃﹐裸身無衣。法力素有膂力﹐便縛著堂柱﹐以杖鞭之﹐終無聲。乃以鐵鎖縛之﹐觀其能變去否。日已昏暗﹐失鬼所在。同上

