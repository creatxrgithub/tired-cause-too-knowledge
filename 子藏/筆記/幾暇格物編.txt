康熙幾睱格物編

星宿海

黃河發源星宿海。後人以星宿之名﹐疑黃河從天上來﹐非也。朕嘗遣侍衛西窮河源﹐至星宿海﹐蒙古名鄂惇他臘﹝鄂惇卽星﹐他臘卽野﹞。地上飛泉雜湧﹐成水泡千百。從髙下望﹐大小圓點爛如列星﹐故名星宿耳。朕親徵厄魯特時﹐於寧夏回鑾﹐出橫城口﹐自船站登舟順河而下﹐至湖灘河所二十一日﹐皆前人未施舟揖之地﹐波流起瀚﹐水色黃濁﹐日光摩蕩﹐閃鑠如熔金﹐船中上下人員無不目眩也。

蒙气

蒙气離地甚近﹐四十度以上卽不用蒙气表矣。故地方髙朗淸處﹐皆無蒙气。近有測量地裏圖人早行﹐晨雞未發﹐忽見天際如日方升﹐林木村捨依稀辧色﹐須臾昏黑如故。移時東方始明﹐蓋日在地平之下﹐光映蒙气而浮上也。正如置錢碗底﹐遠視若無﹐及盛滿水時﹐則錢隨水光而顯見矣。

方音

朕巡歷七省﹐土俗民風﹐皆畱心體察。凡各省分界處﹐其土人語音皆異﹐如直隸各府所屬聲口﹐間有不同﹐而亦不甚相遠。若一入徳州界﹐便是山東語音﹐一入固關界﹐便是山西語音﹐以至江浙﹐無不如此。蓋分隸各省故也。蒙古部落𨿽多﹐其語言總無大異﹐以咸在郭畢也。﹝郭畢卽瀚海﹐其地多砂石﹐少艸木﹞。至其地者﹐一見而知其爲郭畢﹐猶至窩集者﹐一見而知其爲窩集也﹝窩集者﹐密樹叢林冬夏不見天日﹞。

窩集

窩集東至海邊﹐接連烏喇﹑黑龍江一帶﹐西至俄羅斯﹐或寬或窄﹐叢林密樹﹐鱗次櫛比﹐陽景罕曜。如松柏及各種大樹﹐皆以類相從﹐不雜他木。林中落葉常積數尺許﹔泉水﹑雨水至此皆不能流﹐盡爲泥滓﹐人行甚難。其地有熊及野豕﹑貂鼠﹑黑白灰鼠等物﹐皆資松子﹑橡栗以爲食。又產人參及各種藥料﹐人多有不能辧識者﹐與南方湖南﹑四川相類。

鳥鼠同穴

天地之大﹐奇異甚多﹐經典所載必有證據﹐後人因未親知實見﹐故疑而弗信。如《禹貢》「導渭自鳥鼠同穴」﹐孔安國傳云「鳥鼠共爲雌雄﹐同穴而處。」蔡沈謂其說怪誕不經﹐此特蔡沈未嘗身至其地耳。張鵬翮奉命往俄羅斯﹐經過地方見鳥鼠同穴事﹐朕曾面詢之﹐知《禹貢》之言不誣。

白粟米

粟米﹝《本艸》粟米卽小米﹞﹐有黃﹑白二種﹐黃者有粘有不粘﹐《本艸注》云﹕粟﹐粘者爲秫﹐北人謂爲黃米是也。惟白粟則性皆不黏。七年前烏喇地方﹐樹孔中忽生白粟一科﹐土人以其子播獲﹐生生不已﹐遂盈畝頃。味旣甘美﹐性復柔和。有以此粟來獻者﹐朕命布植於山莊之內﹐莖﹑榦﹑葉﹑穗較他種倍大﹐熟亦先時﹐作爲糕餌﹐潔白如糯稻﹐而細膩﹐香滑殆過之。想上古之各種嘉谷﹐或先無而後有者槪如此。可補農書所未有也。

使鹿使犬

赫眞飛雅喀﹑鄂羅春其稜四種地方在東北海邊﹐其人不事樹藝﹐性以魚爲食﹐以魚皮爲衣。其地不產牛馬家畜﹐赫眞飛雅喀使犬﹔鄂羅春其稜使鹿﹐以供負載﹐皆馴熟聽人驅策。往日歸化者甚眾﹐前歲遣人至彼﹐又有無數野人投順﹐其土俗約略相同也。

哈密引雪山水灌田

哈密地方終歲不雨﹐間有微雨﹐沾土卽止。亦無霧露﹐惟冬月有雪。而每年莊田丰熟無旱漧之慮者﹐以引雪山之水。大者爲渠﹐小者爲溝﹐足資灌漑。非如內地必仰藉雨澤也。又其地多暑﹐往歲有回子二百餘人﹐朕因噶爾旦事發令居杭州﹐常念水土不同﹐恐其不能耐熱﹐及回京時無一人疾病。詢之﹐云﹕哈密﹑土魯番之熱﹐更甚於杭州﹐但土地髙燥﹐有涼水可以解暑﹐杭州至三伏時﹐則井﹑泉﹑河水皆溫﹐不能解炎暑耳。

谷穗變蚊

策妄阿喇布坦地方多種水田﹐頗無旱潦之患。惟或一年谷穗變蚊而飛﹐撚視之﹐爲水或爲血。朕曾遣侍衛到彼親見其事。嘗閱《嶺南異物志》云﹕嶺表有樹﹐結實如枇杷﹐每熟卽拆裂﹐蚊子羣飛﹐土人謂之蚊子樹。此與谷穗變蚊之事相類。程子曰「天下之物必有對。」卽此可見矣。

土伯特

今之土伯特地方﹐想卽唐之回紇也。徳宗時﹐嘗以公主妻之﹐至今其地尙有下嫁時物﹐以此考之﹐知爲回紇舊地無疑。

石鹽

石鹽產手回子地方﹐每髙山罅隙處多有之。險峻不能至﹐土人多用箭射取之。色潔白明朗﹐略似水晶﹐性溫。入火不爆者﹐乃眞。可以療病﹐與中土之鹽迥異。又有紅色石鹽產於平地水澤中﹐色微紅可愛﹐土人飲食用此﹐不聞入藥也。

冰厚數尺

《漢書》有云「積陰之處﹐木皮三寸﹐冰厚六尺。」後人未必深信。不知近北極之地﹐冰雪經冬夏不消﹐結冰有至數尺厚者﹐卽今黑龍江以北﹐皆是如此。古人之言﹐不爲無因﹐亦地土嚴寒之所使耳。

察哈延山

黑龍江西有山名察哈延﹐穴竅中白晝則吐燄﹐晚則出火﹐經年不熄。近嗅之﹐气味如煤﹐其灰燼黃白色如牛馬矢﹐撚之卽碎﹐亦內地所未聞也。

「南無」字義

佛經「南無」二字﹐世人不知西域音義﹐妄以私見穿鑿﹐注解累帙盈篇﹐究無一語歸著。朕嘗問西土人﹐知彼中以合掌稽首爲南無﹐音讀如「那摩」。故經典凡諸佛號皆有南無二字。蓋云稽首某佛也。此說最簡當﹐因思每見宋元人柬帖﹐其致僧家者﹐題紙尾云﹕弟子某和南。和南爲頓首﹐猶南無爲稽首也。

達發哈魚

達發哈魚﹐黑龍江﹑寧古塔諸處皆有之。每秋間從海而來﹐銜尾前進﹐不知旋退﹐充積河渠﹐莫可勝計﹐土人竟有履魚背而渡者。

地絕處

黑龍江以北地方﹐日落後亦不甚暗﹐个半時日卽出﹐蓋地之圓可知也。近北極﹐太陽與地平遇掩無多也。朱子云﹕唐太宗收至骨利幹﹐置都督府﹐其地夜易曉﹐夜亦不甚暗﹐蓋地當絕處﹐日影所射也。又云﹕《通鑑》說有人適外國﹐夜熟一羊胛而天明。此是地平之處﹐日入地下﹐而此處無所遮蔽故常光明。以此知古人紀載皆有確據﹐非好爲新奇之說也。

南方物性

南方梅﹑杏﹑桃﹑李之類﹐開花結實皆早於北方。及至果熟﹐或與北方同時﹐或且有後時者。其麥苗﹐二月卽已繁茂﹐吐穗亦早﹐宜乎成熟先於北方﹐盡較其收獲之期﹐南北究無大異。卽如野艸﹐初春𨿽已長成﹐而結子必待秋令。總之﹐南方風土柔緩﹐物性亦復相似﹐故米麵果實之屬﹐食之常難運化。朕屢次南巡﹐親加體驗﹐乃知之甚詳﹐彼土著者﹐皆習而不察也。

山海關

山海關澄海樓﹐舊所謂關城堡也。直峙海滸﹐城根皆以鐵釜爲基。過其下者﹐覆釜歷歷在目﹐不知其幾千萬也。京口之鐵甕城﹐徒虛語耳。考之志冊﹐僅載關城爲明洪武年所建﹐而基址未詳築於何時。蓋城臨海衝﹐濤水激射﹐非木石所能久固。昔人巧出此想﹐較之熔鐵屑炭﹐更爲奇矣。

哈密瓜

哈密﹐古瓜州近域﹐其瓜較內地甜美﹐體甚巨﹐長尺許﹐兩端皆銳。彼國中徧種之﹐每熟時﹐人惟啖此以代谷食﹐遂覺气體丰腴有逾平昔。剖曬爲脯﹐芳鮮歷久不變。自彼國臣服以來﹐每歲常充供獻。中土始嘗此味﹐前此所未有也。

三門砥柱

四十二年西巡過陜州﹐觀三門砥柱。蓋砥柱一山屹立河中。禹罄之三穿﹐使河出其間﹐有似門狀﹐故曰三門也。俗雲南爲鬼門﹐中爲神門﹐北爲人門。三門之險﹐鬼門爲最。唐開元時﹐陜郡太守李齊物更鑿砥柱﹐以通漕﹐燒石沃醯﹐開山巓爲挽路。代宗時調巴蜀襄漢﹐麻枲竹筿爲綯﹐以挽上陜運舟﹐至今山上蔑索深痕﹐明顯如指。前人作爲﹐總非後人所能及也。

雷聲不過百里

雷電之類﹐朱子論之極詳﹐無復多言。朕以算法較之﹐雷聲不能出百里。

其算接依黃鐘準尺寸﹐定一秒之垂綫﹐或長或短﹐或重或輕﹐皆有一定之加減。先試之銃炮之屬﹐煙起卽響﹐其聲益遠益遲。得準比例﹐而後算雷炮之遠近﹐卽得矣。朕每測量﹐過百里𨿽有電而聲不至﹐方知雷聲之遠近也。朕爲河工﹐至天津駐蹕﹐蘆溝橋八旗放炮﹐時值西北風﹐炮聲似覺不遠﹐大約將二百里。以此度之﹐大炮之響比雷尙遠﹐無疑也。

海魚化麅

黑龍江一帶地方﹐每冬令則有白項野麅﹐從海邊來﹐盈千累萬﹐不可勝數。形比內地者微大﹐肉亦肥﹐但其味稍腥。想海魚化生之物﹐故與山林所產不同。《月令》云「雀入大水爲蛤﹐雉入大水爲蜃。」想此類乎。

石魚

喀爾沁地方有靑白色石﹐開發一片﹐輒有魚形﹐如塗雌黃﹐或三或四﹐鱗鰭首尾﹐形體具備﹐各長數寸﹐與今所謂馬口魚者無異。揚腮振鬣﹐猶作鼓浪游泳狀﹐朕命工琢磨以裝硯匣﹐配以松花江石﹐誠几案間一雅玩也。嘗讀《水經注》及《酉陽雜俎》﹐言衡陽有石魚山﹐石具魚體﹐宛若刻畫。又《池北偶談》述汧陽縣有石魚溝﹐取石破之兩兩成魚﹐可以辟蠹。故宋人石魚詩云「相傳此石能辟蠹﹐功在瑯函並玉儲。」然未有如斯之纖悉克肖者也。其與石俱生耶﹐抑魚之化﹖如零陵之燕﹐海南之蟹耶﹖物理之不可全窮又如此。

山气

海市見之於書﹐人皆知之﹐不知山巒之气亦然。塞外瀚海﹐早行春秋之際﹐空闊之處望之﹐亦有如城郭樓臺者﹐有如人物旌旗者﹐有如樹木叢生鳥獸飛舞者。遠觀景象無不刻肖﹔逼視之則不見。是皆山气之所融結﹐可與海市並傳也。

秦達罕

秦達罕﹐產於興安外如索約爾濟等地方﹐卽兔類也。其形倍大﹐肉味鮮潔﹐春夏時毛色與兔略同﹐至秋末冬初則變白如雪﹐惟耳尖黑穎﹐四時不攺﹐足上氄毛甚長。蓋彼地嚴寒﹐非此則不足禦冬。每當春二三月孳生二次。今畜於熱河山莊﹐其毛色更變及孳生之時﹐與在出產之地無異。

雷楔

霹靂碪﹐形質各殊﹐隨地而異。今各蒙古瀚海沙漠等處﹐嘗拾得銅鐵﹐或如槍頭﹐或如箭鏃錐刀之類者﹐蓋雷斧也。《雷書》云﹕雷斧﹐銅鐵爲之﹐盛京﹑烏拉諸地則皆石﹐色微靑黑而通明﹐映之螢如玻璃。其在西洋者﹐石色沈綠明澈﹐無異此雷楔也。《博物志》云﹕人間往往得石﹐形如斧刀﹐名霹靂楔者﹐是矣。又有雷墨﹑雷鉆﹑雷錘﹐不過以狀異名﹐要皆金石質也。唐人小說謂玉門西有雷廟﹐國人年年出鉆﹐以給雷用﹐是誠謬言。夫雷火所至﹐萬物具化﹐斧楔乃雷气之所化耳。其或金或石者﹐隨地气而使然也。

土魯番西瓜

土魯番在哈密之西﹐其地產西瓜﹐種最佳。每熟時﹐人入瓜田﹐必相戒勿語﹐悄然摘之。恣其所取﹐瓜皆完美。若一聞人聲﹐則盡拆裂無全者﹐亦異聞也。

地球

自古論歷法﹐未嘗不善﹐總未言及地球。北極之髙度所以萬變而不得其著落。自西洋人至中國﹐方有此說﹐而合歷根。可見朱子論地則比之卵黃﹐皆因格物窮理中得之﹐後人想不到至理也。

理气

宋儒論理气最好﹐宋以前諸儒及後之學者每好爲注解﹐注則離﹐解則畔﹐倒不如本文中細看﹐或得其旨一二。若立自作之意﹐須讀到極處﹐然亦未必能也。

潮汐

潮汐之說﹐古人議論最多﹐總未得其詳﹐惟朱子之說得其理。朕到海邊﹐如山海﹑天津﹑大江﹑錢塘等處。每察來去之時﹐與本土人詢問﹐大約皆不同。所以將各處令人記時刻﹐而亦不同。後知泉﹑井皆有微潮﹐亦不準時候。問及西洋人與海中行船者﹐皆不同。所以難明。依朱子之言﹐屬月之盈昃﹐其理甚確。

沙蓬米

沙蓬米﹐凡沙地皆有之﹐鄂爾多斯所產尢多。枝葉叢生如蓬﹐米似胡麻而小。性暖﹐益脾胃﹐易於消化。好吐者食之﹐多有益。作爲粥滑膩可食﹐或爲末可充餅餌茶湯之需。向來食之者少﹐自朕試用之﹐知其宜人﹐今取之者眾矣。

鮓答

鮓答之名﹐見於陶九成《輟耕錄》及李時珍《本艸》﹐第云﹕產走獸腹中。不知出蛇頭及魚腹者爲貴﹐其形色亦不等。相傳蒙古禱雨時﹐投鮓答於泉源﹐或持咒﹐或以手撥弄輒能致雨。朕細推其理﹐蓋泉源本靈異之地﹐不受污穢﹐以不潔之物攪之是以致雨。舊有燒蜥蠍﹝卽云虎﹞祈雨之說﹐亦卽此意。今人遇泉源﹐未有敢輕褻者﹐無論南北皆然。觀此可以知致雨之故矣。

瀚海螺蚌甲

瀚海一望斥鹵﹐無溪澗山谷﹐而沙中往往見螺蚌甲。蒙古相傳云﹕當上世洪水時﹐此皆澤國也。水退而爲壅沙耳。因思八卦之位﹐坎居於北﹐故天下水源大抵從北來。《孟子》云﹕洪水泛濫於中國。言泛濫者指其委如此﹐知其源必有所自矣。大凡水性就下﹐以東南爲虛壑。故古來西北澤區水匯﹐見之史冊者﹐今考據地誌﹐已半爲平陸﹐且以幾千里枯瀉﹐而仍名曰瀚海﹐意其本來必非卽砂磧也。洪水之說近似有理﹐錄之﹐以補前人所未發。

瀚海石子

瀚海沙中生瑪瑙石子﹐五色燦然﹐質淸而潤﹐或如橊房乍裂﹐紅粒鮮明﹔或如荔殼半開﹐白膚精潔。如螺﹑如蛤﹑如蝶﹑如蟬﹐胎厴分顯﹐眉目畢舉。三年刻楮之巧﹐未能過也。又有白質黑章若畫﹐寒林秋月﹐霧嶺煙溪﹐以至曳杖山橋﹑放牛夕照之景﹐宛然化筆。朕親徵額魯特時﹐檢得數百枚﹐賦形肖像﹐奇奇怪怪﹐莫可敷陳。造化生物之巧﹐一至此乎﹗

靑馬

相傳靑馬之種從海中來﹐其性最良。杜甫詩所謂「安西都護胡靑騘」是也。《說文》曰﹕馬﹐靑白色曰騘。按《史記﹟天官書》房星在東﹐天駟近之﹐故靑色者多良馬。又白色屬金﹐金性堅久﹐故馬白者主壽。此昔人貴靑馬所由來也。

櫻額

櫻額﹐果屬也。產於盛京﹑烏喇等處﹐古北口外亦有之。其樹藂生﹐果形如野黑葡萄而稍小﹐味甘澀﹐性溫暖﹐補脾止瀉。鮮食固美﹐以之曬千爲末﹐可以致遠﹐食品中適用處多﹐洵佳果也。今山莊之千林島徧植此種。每當夏日則累累綴枝﹐遊觀其下﹐殊甚娛目﹐不獨秋實之可采也。﹝查《盛京志》云﹕櫻額一名稠梨子﹐實黑而澀﹐土人珍之﹐間以作面﹐署月調水服之﹐可止瀉。又查《本艸》有楮李﹐髙者一二丈﹐低者八九尺﹐葉如李﹐但狹而不澤﹐子於條上四邊生。生時靑﹐熟則紫黑色﹐若五味子。至秋﹐葉落子尙在枝。治水腫腹脹滿﹐除疝瘕﹑積冷。今關陜間時有之。稠梨或卽楮李﹐聲訛也。﹞

硭硝

前代禁止硭硝不令出口﹐立法甚嚴﹐不知口外頗多產硝之地﹐喀爾喀﹑厄魯特地方有白色土﹐熬之卽爲硝﹐比中土所產更佳。始知天下有用之物﹐隨地皆有﹐初不以中外異也。

木化石

黑龍江﹑烏喇等處﹐水極涼。河中嘗有木化爲石﹐形質與石無異﹐而木之紋理及虫蠹之迹仍宛然未泯。或有化石未全﹐猶存木之半者。以之磨礪刀箭﹐比他石爲佳。又鹿角﹑人骨亦能變石﹐造物之巧﹐種種化機﹐非意想所能及也。

泰山山脈自長白山來

古今論九州山脈﹐但言華山爲虎﹐泰山爲龍。地理家亦僅云泰山特起東方﹐張左右翼爲障。總未根究泰山之龍﹐於何處發脈。朕細考形勢﹐深究地絡﹐遣人航海測量﹐知泰山實發龍於長白山也。長白綿亙烏喇之南﹐山之四圍百泉奔注爲松花﹑鴨綠﹑土門三大江之源。其南麓分爲二幹﹕一干西南指者﹐東至鴨綠﹐西至通加﹐大抵髙麗諸山皆其支裔也﹔其一干自西而北﹐至納祿窩集復分二支﹐北支至盛京爲天柱隆業山﹐折西爲醫巫閭山。西支入興京門﹐爲開運山﹐蜿蜒而南﹐旁薄起頓﹐巒嶺重疊﹐至金州旅順口之鐵山﹐而龍脊時伏時現﹐海中皇城﹑鼉磯諸島皆其發露處也。接而爲山東登州之福山﹑丹崖山。海中伏龍於是乎陸起﹐西南行八百餘里﹐結而爲泰山﹐穹崇盤屈爲五嶽首。此論𨿽古人所未及﹐而形理有確然可據者。或以界海爲疑。夫山勢聯屬而諭之曰龍﹐以其形气無不到也。班固曰﹕形與气爲首尾。今風水家有過峽﹐有界水。渤海者﹐泰山之大過峽耳。宋魏校《地理說》曰﹕傅乎江﹐放乎海。則長白山之龍﹐放海而爲泰山也固宜。且以泰山體位証之﹐面西北而背東南。若云自函谷而盡泰山﹐豈有龍從西來而面反西向乎﹖是又理之明白易曉者也。

黑龍江麥

黑龍江所產之麥最佳﹐色潔白﹐性復宜人。相傳中國麥種之佳者﹐系西域攜來。鄂羅斯地在西陲﹐萬里有餘﹐黑龍江上流原系鄂羅斯所居﹐其種亦自西來﹐所以麥之佳﹐較他處尢勝也。

《本艸》藥名

藥料之名﹐有中外聲音相似者﹐如《本艸》之訶黎勒﹐土伯特呼爲阿魯拉。大約此種原產自外蕃﹐傳入中土﹐故因仍舊名﹐但聲音微有不同耳。如《本艸》中有莨菪子﹝茛菪音浪蕩﹞﹐其名卽蕃名﹐似亦從外蕃傳來。不察來由﹐多爲解說。勉彊附會者﹐不止於此﹐皆可無庸也。

查克

查克﹐木名也。瀚海一帶多有之﹐其樹無皮﹐當枝榦靑翠時﹐著火卽燃﹐不必待其枯稿。燒時有焰﹐而無煙﹐與炭相似﹐且耐久不熄﹐亦木中罕見者。

葡萄

葡萄來自西域﹐中土所有之種無多。近得哈密回子等地方各種﹐植於禦苑中。結實有白者﹑綠者﹑紫者﹐長如馬乳者。又一種大葡萄﹐中間有小者﹐名公領孫。又一種小者﹐名瑣瑣葡萄。種類𨿽殊﹐食皆甘美﹐移植南方便失本味。大約其性北方沙石水土相宜。

堪達罕

索約爾濟等地方﹐有獸名堪達罕﹐鹿類也。色蒼黑﹐項下有肉囊如繁纓。

大者至千餘斤﹐其角寬扁﹐以之爲決﹐﹝《詩經》﹕「決拾旣飲」﹐注﹕決以象骨爲之﹐著於右手大指所以鉤弦開體。﹞勝於象骨。世人貴之。其四蹄能驅風﹐凡轉筋等癥﹐佩於患處爲效甚速。

汶上縣分水口

朕屢南巡﹐經過汶上縣分水口﹐觀遏汶分流處﹐深服白英相度開濬之妙。考河渠通漕諸書﹐初元人遏汶水北出陽谷﹐以通衛水﹐南出濟寧以通泗水﹐其分水之處爲會源牐﹐卽今濟寧之天井牐也。然按其地勢﹐南自沽頭以達河淮﹐詢爲便利。而北由安居至南旺﹐南旺地髙於天井﹐安能激水逆流﹐而使之分乎﹖故當時𨿽多設牐壩﹐而嘗患漏竭﹐卽水盈滿亦僅可勝小舟而已。至明永樂時﹐總督河道宋禮用老人白英之策﹐築戴村壩以遏汶﹐導致出鵝河口﹐入南旺湖。然後分流南北。以分水口爲水脊﹐因勢均導﹐南得四分﹐北得六分。增修水牐以時啟閉﹐漕運遂通。今南北流惟吾所用﹐如淺於南﹐則閉南旺北循﹔淺於北﹐則閉南旺南牐。湖﹑泉並注﹐南北合流﹐𨿽有早暵﹐靡不有濟。每歲東南漕艘﹐無或滯畱﹐此皆白英遏汶分水之功也。相傳英當日每徘徊汶﹑濟之間﹐積數十年精思﹐一旦確有所見﹐決爲此議。三百餘年行之無獘﹐所謂因地之宜﹐順水之性也。

詩文以命意爲上

詩文之道以命意爲上﹐意在筆先﹐然後發爲文詞﹐形諸歌詠﹐自能超出眾人之表。令讀書尋味無窮。所以古來名人著作﹐皆言近而旨遠﹐千載而下﹐尢如見其心思﹐聆其謦欬﹐此皆以敬誠意勝﹐不徒以華麗之勝也。若胸無卓見﹐於理祗以鋪敍辭藻爲工﹐𨿽丰彩可觀﹐而實意已鮮﹐欲以傳世而行遠﹐不亦難平﹖

落葉松

五臺及口外興安髙寒之地﹐有樹名落葉松。枝榦與杉無異﹐而鍼亦靑蔥如蓋﹐惟經霜雪後則葉盡脫。其木質甚堅﹐有微毒﹐斫伐時誤入肌膚驟難平復。根株歷久不朽﹐沈埋水土中則爲石﹐可供磨礪之需﹐亦松杉之別種也。

土魯番地極熱

土魯番地方﹐去雪山不過百里之內﹐天气極熱。其人皆入夜始出耕種﹐若日出以後﹐則暑不可耐。且其地多磧石﹐赤日中石熱如火﹐觸之有焦爛之患。

古稱西域流沙多熱風﹐人物當之皆迷僕。或疑其言之太過﹐由今觀之﹐實有符於古所傳者。

文章體道親切惟有朱子

朕自沖齡畱心載籍﹐嗜讀古人之文﹐選秦漢以及唐宋諸名作勒爲一書﹐逐篇親加評論﹐名曰《古文淵鑑》﹐旋授梓頒賜﹐以廣其傳於天下。邇年來常置案頭﹐以備溫習。玆於避暑山莊﹐萬幾之暇﹐繙閱經史﹑性理諸書﹐復取古文披覽一過﹐其中气韻古雅﹐辭藻典贍﹐各擅所長﹐固極文章之能事。至於體道親切﹐說理詳明﹐闡發聖賢之精微﹐可施諸政事﹐驗諸日用﹐實裨益於身心性命者﹐惟有朱子之書駕乎諸家之上﹐令人尋味無窮﹐久而彌覺其旨。此朕讀書嗜古﹐閱歷數十年之後﹐有得於心﹐特爲拈出﹐善讀書者當必能知之。

回子地產絲

西北回子地方產絲綿﹐以之制甲﹐其堅固勝於中土﹐大約四十層可敵浙江之絲八十層。向來不知外國出絲也。

蒙古居處有定

塞外情形不可臆度﹐必親履其境﹐然後能知之。古稱蒙古遷徙無常﹐但逐水艸而居﹐似乎無一定之所﹐可以任意棲止矣。不知塞外地𨿽空曠﹐亦有水艸不能相兼者﹐若有艸無水﹐𨿽欲駐牧於此﹐其勢斷有所不能。是知氈廬毳幕常有不定之形﹐而其實則不越乎平日所居之故址也。又古人嘗謂春月蒙古馬瘦﹐朕北徵時正值春月﹐未見蒙古不能移動。倘遇寒風雨雪﹐內地所騎馬騾之類﹐在京中毛已換盡故有倒壞。口外地寒﹐其馬冬毛尢在。所傷者皆內地之馬﹐蒙古之馬依然無恙。此亦古人未親履其地而論之也。

白龍堆

白龍堆﹐古沙磧也。漢時爲樓蘭﹑姑師地。今蒙古部落敖漢﹑柰曼等居其東﹔阿霸垓﹑阿霸哈納爾﹑鄂爾多斯等居其西﹔巴林等居其北。四十九家半界於龍霍。考「邊衛志」云﹕龍堆沙形如土龍﹐身髙者二三丈﹐卑者丈餘。東倚三危﹐北望蒲昌﹐爲西極要路。朕時北巡﹐親履其地﹐見所謂龍堆者﹐長者十數丈﹐短者亦三四丈﹐形蜿蜒如龍﹐非可以髙卑論也。土人云﹐龍形皆頭向東南﹐尾朝西北﹐驗之信然。又﹐其形無定處﹐今日隆然而起者﹐明日已爲平沙﹐而或左或右之間﹐又隱隱聚成龍形矣。是非僅風力所能散聚﹐蓋其靈气凝結變化無方﹐眞似龍耳。史誌所記未能詳也。

水多伏流

《尙書》疏言﹕濟水三伏三見。《水經注》言﹕黃河三伏三見。桑乾﹑黑水亦伏而再見。以爲水之脈遠性厚者乃然。不知天下之水伏流者甚多﹐不足異也。朕每見口外諸小川﹐流而忽隱﹐隱而復流者﹐在處有之。故杜甫詩云「塞水不成河」﹐言其斷續不成通川耳。今京師暢春園之萬泉莊平地湧泉匯於丹稜沜﹑循沜而西至西勾注爲小溪﹐又南爲陂者五六﹐至東雉村﹝東雉村﹐今名慈家務﹞﹐水入地中伏行﹐至六里河﹐重源濬發﹐合聖水﹑龍泉東注拒馬。此可按地脈而求者也。世人不能隨地考驗﹐故少見多怪。明王嘉謨《海澱記》但云丹稜沜﹐水忽顯忽隱而未究其隱歸何處。魏《土地記》述當時諺云﹕髙梁無上源﹔淸泉無下尾。夫有本之水﹐放乎四海寧有一發卽竭﹐有源而無委乎﹖是知凡淳而爲淵﹐瀦而爲澤﹐必有經流潛通暗注﹐故能久而不涸也。以類推之﹐海西所謂地中有海﹐亦理之所有者。

同聲相應

審音之道理極平易﹐而闇者不識﹐皆由習焉弗察耳。卽以人聲論之﹐喜怒動於中﹐聲音達於外﹐當其情動聲發﹐聽者不必觀气探色﹐可以知其情之爲喜爲怒也。又兩人對語﹐其發音髙者﹐則應之者亦髙﹔其發音卑者﹐則應之者亦卑。反是則不和矣。此卽同聲相應﹐自然之至理也。惟樂亦然﹐發於何音﹐止於何音﹐爲某調爲某宮爲某字﹐是猶聞人聲而辧其情之何屬也。取琴瑟之類﹐置二器均調一律﹐鼓此器一弦﹐則彼器虛弦必應。推之八音之屬﹐皆然。《莊子》所謂以陽召陽﹐以陰召陰﹐鼓宮宮動﹐鼓角角動﹐音律和矣。是猶人聲相感﹐髙卑相應也。夫天地精微之理﹐皆在現前﹐而人不能格物窮理。朱子所謂愚者不及﹐智者過之也。至若淸池之方響﹐應蕤賓而躍﹔光宅之塔鈴﹐應姑洗而鳴。志籍所載﹐或驚爲怪異﹐或疑其虛無﹐此𨿽皆耳食者﹐然亦因前人之說過於髙遠也。朕故以人聲之感應明之﹐亦近取諸身之一端耳。

回子多元子孫

西北回子種類甚多。當日元太祖徵服回子諸國﹐悉有其地﹐因命諸子分統之﹐是爲部落之主。歲月旣久﹐語言行事及服食器用遂習回子風俗﹐無復蒙古之舊﹐而其實皆元之苗裔也。

阿霸垓鹽

鹽之種類不一﹐南方所用海鹽﹑井鹽﹐皆須煎熬烹煉﹔山西解州鹽池如耕者之疏爲畦隴﹐引水灌其中﹐俟夏秋南風一起﹐卽結成鹽印。故昔人以爲海盤﹑井鹽資於人﹔解鹽資於天也。獨阿覇垓部落﹐及張家口外牧圉之地有鹽一種﹐出水澤中﹐不待煎熬而自成﹐亦不待南風而後結。土人就近取之﹐其塊大小不等﹐色靑黑﹐味甚佳﹐不減於中土所產者。始知天生百物以備民用﹐隨在各足。《禮記》所謂天時有生﹐地利有宜也。

累黍

黑黍之說﹐羣儒辧論紛紜﹐而終無定準。李照以縱黍累尺而太長﹔胡瑗以橫黍累尺而太短。房庶以實千二百黍爲黃鐘之長﹔而馬端臨譏其非通論。是皆止言黃鐘爲九寸﹐而不知此九寸爲何代之尺也。朕親累黍測驗﹐今營造尺適符縱黍一百之數﹐而橫黍一百止當縱黍八十一﹐而以千二百黍實之﹐黃鐘亦無不合。特古者二十四銖爲一兩﹐今二十四銖僅半兩耳。此猶古之一石乃今之五斗也。是知所謂黃鐘九寸者﹐乃周尺之九寸。若以今尺九寸求之﹐則失矣。而後人各以時尺論之﹐不亦謬乎﹖又古者論黍﹐以上黨羊頭山產者爲貴﹐而猶疑歲有丰歉﹐則黍有大小﹐必求一稃二米者﹐是大不然。朕今隨地取黍﹐檢擇大者累尺爲縱爲橫﹑爲銖爲兩﹐不爽毫釐。蓋得其根本﹐則自無差忒。因知昔人之定分寸﹑度空徑﹐獨有取於黍者。五穀惟黍粒均齊﹐余則不能無大小之故也。

溫泉

溫泉可以療疾蠲屙﹐人盡知之。而不知尢宜於年長之人。若四十以內者﹐初浴湯池時反覺气弱﹐必久而後復。蓋人至四十以外﹐筋骨少衰气多收斂﹐得溫和之助﹐自然精神怡暢。若少年血脈方剛﹐更以純陽之气蒸逼之﹐汗液越泄﹐精气外散﹐不無少損。李時珍曰﹕入浴後當大虛憊。此未分老少之論也。又﹐浴湯池必以七日爲期﹐湯之功力始到﹐再靜養七日﹐調攝心志﹐導和引元﹐則一身之气脈充足﹐諸疾自愈。張說《溫泉箴》云「若入溫泉﹐居食失節﹐動出輕躁﹐莫之或益﹐傷之者至矣。故君子愼微。」此至言也。

熬水

泉水所發﹐其源流淸遠﹐及色味少異者﹐下必有金石之物﹐而溫泉尢顯而易見者也。然古人往往不能辧別﹐如《泉志》所載云﹕新安黃山是硃砂泉﹐春時水卽微紅故也。或云硃砂𨿽紅﹐而不熱﹐當是雄黃。臨潼驪山是礜石泉﹐或云礜石不香﹐就是硃砂。《本艸》云﹕溫泉下有硫黃﹐气味𨿽惡﹐而可愈疾。然有一種砒石者﹐與硫黃相似﹐浴之有毒﹐不可不愼。夫以一二有名之溫湯﹐千百年來﹐尙不能確指爲何泉。若遇荒山窮谷之中﹐又何以辧乎﹖是蓋未得熬水徵驗之法也。朕每遇溫泉﹐卽以銀碗盛水﹐隔湯用文火收煉﹐俟碗水漧﹐觀水腳所積﹐或爲礜石﹐或爲鹼鹵﹐或爲硫黃等﹐皆判然分曉﹐且視所積之輕重﹐而水性之淸濁﹐及浴人之損益﹐皆可知矣。較之昔人懸虛擬議﹐辧之於色香味﹐而究無捉摸者﹐不實有可據而足憑乎﹖

朝鮮紙

世傳朝鮮國紙﹐爲蠶繭所作﹐不知卽楮皮也。陸璣《詩疏》謂之楮葉﹐又曰江南人搗以爲紙﹐光澤甚好。蓋以其形似葉也。朕詢之使臣﹐知彼國人取楮樹去外皮之麤者﹐用其中白皮搗煮﹐造爲紙﹐乃綿密滑膩﹐有似蠶繭﹐而世人遂誤傳耶。

飛狐

飛狐產於口外密樹林中﹐形似狐﹐肉翅連四足及尾﹐能飛﹐但能下而不能上。《續博物志》云﹕飛狐亦名飛生。今山﹑陜有飛狐嶺﹑飛狐口﹐當時必以物產得名。而《名勝志》曰﹕有狐食五粒松子﹐遂成飛仙﹐其說荒誕。皆因未知天下有所謂飛狐也。口外又有飛鼠﹐與飛狐相類﹐特頭尾似鼠﹐形體小於狐。《荀子》所謂鼯鼠五技而窮也。此種荊楚間亦多有之﹐惟飛狐獨西北乃有耳。

馬口柴

明時宮中用馬口柴﹐俱取給於山西蔚州﹑廣昌﹑直隸昌平諸州縣。其柴長四尺許﹐整齊白淨﹐兩端刻兩口﹐以繩縛之﹐故謂之馬口柴。康熙初年﹐炊爨還用此。今惟天壇焚燎用之。故近世人見之者甚少﹐且有不知其名者。

黃河九曲

《始誾圖》曰﹕黃河自昆侖來﹐凡九曲﹐入於渤海﹐每曲千里。《河圖》以黃河九曲﹐配上天權﹑勢﹑距樓等九星﹐謂二曲荒外﹐七曲在中國。又自積石以下﹐分爲四大折。此特舉其大者言之耳。朕自寧夏橫城登小舟﹐順流而下﹐至湖灘河所二十一日﹐其險不可勝言﹐河勢之洶湧﹐與內地相同。其性遷徙無定﹐攝東則西岸漲﹐攝西則東岸漲﹐沙灘洲渚隨水變更﹐互出錯列。又兩崖或有髙山大谷﹐纖余盤折﹐以挾束之。河豈能直行千里乎﹖如山西之蒲阪﹐古謂之河曲﹐春秋秦人﹑晉人戰於河曲是也。而太原府又有河曲縣。《輿地誌》云﹕以河曲得名。卽潼關之河﹐亦正當其曲處。唐人張祜《潼關詩》云「地勢遙尊嶽﹐河流側讓關。」可證也。而皆非千里一曲之處﹐是知河之曲處多矣。《水經注》曰﹕黃河千里一大曲﹐百里一小曲﹐庶幾近之。《史記》曰﹕黃河如帶。則當日河形正自折旋環抱也。況自南徙以後﹐自孟津而下﹐久已非九曲之舊矣。其隨地回屈又何可勝數哉﹖

老人星

偶閱《遼史﹟穆宗紀》﹐應歷十二年春二月蕭思溫奏﹕老人星見﹐乞行赦宥。夫星辰𨿽隨天運行﹐而其隱見﹐卻有方隅。老人星在今揚州地方﹐於二三月時每每見之﹔若北方則不能見。惟於天球上可指而知耳。故名南極老人﹐言是星之屬乎南也。《史記﹟夭官書》張守節注云﹐老人一星在弧南﹐常以秋分之曙見於丙﹐春分之夕見於丁。丙﹑丁皆南方﹐此明證也。遼都臨潢府﹐地處最東北﹐安有老人星見之理乎﹖

趙孟頫命名

趙孟頫﹐取名孟頫之義﹐考之諸書皆無據證。按《說文長箋》云﹕從兆從頁。邵氏言﹕得兆必敬﹐頫低頭聽也﹐有敬意。又按《宋史﹟宗室世系表》﹐凡太祖十一世孫皆名孟某﹐是孟字乃其世系排次﹐而孟頫同產十人﹐其名上字從孟﹑下字皆從頁旁﹐如孟頫﹑孟吁其著者也。或取頫字之義﹐或取敬字之義耳。又孟頫一輩皆字子某﹐如孟頫字子昂﹐孟吁字子俊﹐孟堅字子固﹐似上一字取「孟子」二字相連﹐下一字取頫昂﹑吁俊﹑堅固﹐二字相連之義﹐亦未可知。

九河故道

九河故道﹐漢﹑唐﹑宋諸家之說不一﹐或謂在濟南境內﹐或謂遠界永平﹐而酈道元謂﹕「九河苞淪於海。萬以朕揆之﹐其九河入海之處﹐在今天津之直沽﹐而九河故道不出滄﹑景二三百里間也。蓋水性就下﹐今南北之水﹐以夭津爲尾閭﹐地最窪下。𨿽數千百年中﹐或隴谷變遷﹐而髙卑大勢﹐南北定位﹐有必不可易者。卽以《禹貢》之文考之﹐可以斷矣。《禹貢》曰「至於大伾﹐北過洚水﹐至於大陸﹐又北播爲九河。」疏云﹕大伾屬魏郡黎陽﹐洚水在信都﹐大陸﹐澤名。夫黎陽今之浚縣﹐信都今之深州﹐大陸澤在今之束鹿界﹐而河間在浚縣﹑深州﹑束鹿之北﹐故曰又北也。又「九河旣道」﹐疏云「平原以北」﹐平原今徳州境﹐言徳州以上也。《漢書﹟溝洫志》許商云「九河之名﹐有徒駭﹑胡蘇﹑鬲津﹐在成平﹑東光﹑鬲界中。」此三地今皆屬河間。杜氏《通典》云「鉤盤在景﹐馬頰﹑覆釜在趙郡。」景卽景州﹐趙郡今琢﹑易南﹐古所謂燕南趙北也。《輿地記》云﹕簡河在臨津。《金史﹟地理誌》云「南皮縣有潔河﹑太史河。」傳志所載九河故道之在河間境也。又豈不彰明備著乎﹖則天津爲同爲逆河入海之道無疑矣。河至周定王時﹐已南徙。九河故迹亦漸湮廢﹐後人不能深究地勢﹐多穿鑿傅會。其指在濟南者﹐旣失之過南﹔其指在永平者﹐又失之過北。而鄭康成據緯書謂齊桓公塡塞八河﹐以拓疆界﹐其說益滋僞謬耳。凡人讀書能正據經文﹐考以古今形勢﹐則諸家之說﹐自有折衷。夫河間古郡﹐稱名已久﹐其所以謂之河間者﹐以其在九河之間也。顧名思義又可知矣。

楊柳

《古今物疏》於艸木之名﹐皆不能區別﹐如楊柳本二木。二木之內﹐柳又有十種余﹐楊亦有數種。注釋家在往合稱之﹐卽有分之者﹐於楊則曰似柳﹐於柳則曰似楊﹐不知二木迥然不相似也。楊之葉﹐厚而闊﹐色深而光﹐其枝粗硬而白﹐枝頭結芯﹐累累如懸鈴﹐春盡時﹐則四拆中落﹐白花如氈。柳之葉﹐狹而長﹐色淺而暗﹐其枝柔細而綠﹐葉間著花如葚﹐花後則成絮而飛。二木之不同如此。

《易》曰「枯楊生稊。」《詩》曰「東門之楊。」又曰「折柳樊圃。」經傳所載原未嘗合一也。卽《小雅》所謂「楊柳依依」﹐是言春時楊與柳俱依依然也。《周禮﹟膏物》注曰「謂楊柳之屬。」「之屬」云者﹐尢言某某類耳。自《毛傳》注﹕楊柳爲蒲柳﹐而後人遂合爲一。不知蒲柳生水澤中﹐可爲箭笴﹐別是一種。詩人騷客承襲詞章﹐不能精求物類﹐然其於楊花則只曰花﹐於柳花則曰綿曰絮﹐是亦不能掩其異央。至李時珍注《本艸》謂﹕「楊枝硬而揚起﹐故曰楊﹐柳枝弱而垂流﹐故曰柳。」是又以直柳垂柳﹐指爲楊與柳之分﹐其謬益甚。多識之學不亦難平﹖

風隨地殊

諺云「千里不同風﹐百里不同雨。」昔人謂﹕雨有咫尺之殊﹐何必百里﹖不知風亦不可以「千里」論也。嘗記驗風候﹐如畿內是日爲西北風﹐山東去京爲近﹐而其日風乃東南。蓋風隨地起﹐隨地而殊。《抱朴子》謂﹕「鳴條之風百里﹐折枝之風五百里」﹐是言風之有無﹐初不論方向也。朱子曰﹕風與天相似﹐旋轉未嘗息。此處無風﹐或旋在他處﹐或旋在上面﹐都未可知。玆論最善。又上下之間亦有不同﹐如起火初迸裂時﹐其煙南向﹐及升雲際﹐煙又北向﹐此其驗也。

風無正方

《呂氏春秋》以八風配方隅﹐而系以四時。《春秋運斗樞》以四方配四時﹐而分主客﹐其說亦有未盡然者。朕畱心觀察﹐凡風自西南起者﹐爲主風﹐余俱屬客風。《易》之先天巽卦在西南﹐可見聖人取義之精﹐爲萬古不可易也。又《淮南子》云「風者﹐天之偏气。」「偏」字義旨微妙。蓋風之所起不自東西南北正向﹐皆從四隅而發﹐及其旋轉﹐則有時而偶值正方。曾以此諭海西人﹐彼初未深信﹐令至觀星臺驗相風烏﹐乃嘆服焉。此皆切近之事﹐卻未有人道出。

水底有風

風者﹐气也。气無處不流﹐風亦無處不到。故水上行風﹐水下亦行風。東風解凍先從下坼﹐知水底風力更猛迅也。元人《雜說》載有人浴於河者﹐卒中寒風拘攣﹐謂風來水底﹐其利如箭﹐理實有之。

人依土生

五行皆爲民用﹐而土爲之主。人之始終﹐皆依於土﹐不可須臾離也。五穀果蓏之屬﹐飛走潛動之類﹐總爲土產。故《書》大義云﹐土者萬物之所資生﹐是爲人用。《禮外傳注》云﹐人皆食土之物﹐養成形體。嘗聞泛洋之人﹐水居日久﹐一至陸地覺土香異常﹐至欲俯首就而食之。是可見人之不能離土矣。《莊子》曰「百昌生於土而反於土」﹐信然。

定南鍼

定南鍼所指﹐必微有偏向﹐不能確指正南。且其偏向﹐各處不同﹐而其偏之多少﹐亦不一定。如京師二十年前測得偏三度﹐至今偏二度半。各省或偏西﹐或偏東﹐皆不一。惟盛京地方得正南﹐今不知攺易否也。宋沈括《夢溪筆談》謂﹕磁石磨鍼﹐必微偏東向。而元周達觀《眞臘風土記》謂﹕定南多丁未鍼。《大觀本艸注》謂﹕丙丁皆火位﹐庚辛受其制﹐物理相感耳。而推求眞南之道﹐昔人未嘗言之。朕曾測量日影﹐見日至正南﹐影必下垂。以此定是正南眞向也。今人營造居室﹐如因地勢曲折者﹐面向所不必言﹔若適有平正之地﹐其所卜建屋基向東南者﹐鍼亦東南﹔向西南者﹐鍼亦西南。初非有意爲之﹐乃自然而然﹐無所容其智巧者也。又﹐赤道之下﹐鍼定向上﹐此土鍼鋒亦略斜向上。今羅鏡中制之平耳。海西人云﹕磁石乃地中心之性﹐一尖指地﹐一尖指赤道。今將上指者﹐令重使平﹐以取南。與《物性志》謂磁石受太陽之精﹐其气直上下之說相合。

兩尺脈屬兩腎

人身藏府﹐皆表裏相配﹐於五行各有專屬﹕肺與大腸爲表裏﹐屬金﹔心與小腸爲表裏﹐屬火﹔肝與膽爲表裏﹐屬木﹔脾與胃爲表裏﹐屬土﹔腎與膀胱爲表裏﹐屬水。惟命門爲虛寄﹐或云屬火﹐或雲屬水﹐總無確說。西北醫家謂左右尺脈﹐分屬左右腎﹐皆水也。細思其言﹐頗爲近理。朱子曰﹕屬北方者﹐便著用兩字﹐元亨利貞﹐貞配智﹐北方水地﹐文言以「貞固」二字釋之。方神朱雀﹑靑龍﹑白虎皆一﹐北方元武﹐便有龜﹑蛇二者矣。又﹐《左傳》蔡墨對魏獻子五官金﹑木﹑火﹑土之正﹐皆用一人爲之﹐至水正則曰修及熙爲元冥﹐以二人治之﹐卽此義也。

果單

果單出陜西。查《本艸注》云﹕果單以楸子爲之﹐卽劉熙《釋名》所謂柰油也。不知楸子所成特黃色一種耳。有紅﹑黑二種﹐則以哈果爲之。哈果出肅州﹐及寧夏﹑邊外。回子呼爲哈忒。今口外亦隨處有之﹐枝榦叢生﹐有柔刺﹐不甚髙大﹐其皮可以飾箭澑矢把﹐耐久倍於桃皮。葉似野蒲萄而小﹐結實攢聚﹐秋深乃熟﹐或赤色﹐或靑黑色﹐故俗亦名紅果﹑黑果。邊人云﹕秋時采取﹐摘去枝梗﹐將果下鍋﹐熬出津液﹐漉去渣滓﹐煉成薄膏﹐貯別器內﹐候少涼﹐膏欲凝結。略如紙房抄紙法﹐以木爲匡﹐抄而成皮﹐勻薄如油紙﹐揭起陰漧。紅果成者﹐色紅﹐黑果成者﹐色黑。土人以之餉遠。亦名果煆皮﹐以自熬煆而成也。乃哈果之名﹐書籍皆不載﹐是知古今方物略而弗備者﹐何可勝記也。

普盤

普盤卽木莓﹐一名懸鉤子﹐《爾雅》所謂葥也。按《本艸》云﹐懸鉤樹﹐生髙四五尺﹐其莖白色﹐有倒刺﹐其葉有細齒﹐頗似櫻桃葉而狹長﹐又似地棠花葉。四月開小白花﹐結實紅色﹐味酸美﹐人可多食之。有以爲卽覆盆﹐誤也。蓋莓有三種﹕藤生緣樹而起者大麥莓﹐乃入藥之覆盆也﹔樹本挺而叢生者木莓﹐一名山莓﹐卽普盤也﹔艸本委地而生者地莓﹐亦名蛇莓﹐不可食﹐今江南人謂之花盤也。

各作泥臘

西洋大紅﹐出阿末裏噶。彼地有樹﹐樹上有虫﹐俟虫自落﹐以布盛於樹下收之﹐成大紅色虫﹐名「各作泥臘」。考段成式《酉陽雜俎》有紫鉚﹐出眞臘國﹐呼爲「勒法」。亦出彼國。使人云﹐是蟻運土於樹端作案結成紫鉚。唐《本艸》蘇恭云﹐紫鉚正如臘虫﹐研取用之。《吳錄》所謂赤膠﹐亦名紫梗﹐色最紅﹐非中國所有也。又考元周達觀《眞臘風土記》云﹕紫梗﹐虫名﹐生於一等樹上﹐其樹長丈餘﹐枝條郁茂﹐葉似橘﹐經冬而凋﹐上生此虫﹐正如葉螵蛸之狀﹐葉凋時虫亦自落﹐國人用以假色﹐亦頗難得。又唐人張彥遠《名畫記》云「畫工善其事﹐必利其器。研練重采﹐用南海之蟻鉚。」按今西洋之各作泥臘﹐大小正如蟻腹﹐研淘取色﹐有成大紅者﹐亦有成眞紫者。用之設采﹐鮮艷異於中國之紅紫。是卽古之紫鉚無疑。而北宋以前畫用大紅色﹐至今尢極鮮潤者﹐實緣此也。

梌樹

楓樹南北不同。北方原無楓樹之名﹐自南巡見楓樹﹐方知北方之梌木﹐卽是楓樹。但南方厥木惟喬﹐所以直生﹔北方厥木惟叢﹐故矮短耳。其枝葉則相同也。

阿濫

阿濫之名見《唐詩紀事》﹐驪山有小禽名阿濫堆﹝《禽經》作��鳥﹞﹐善鳴。明皇禦玉笛﹐采其聲翻新曲﹐且名焉。張祜詩云「至今風俗驪山下﹐村笛尢吹阿濫堆。」《通雅》云﹐�﹐驪山鳥也﹐一名阿濫堆。則古名�矣﹝《爾雅》「�﹐��」﹐疏云﹕�﹐一名鶶鷵。﹞。亦作鴳濫﹝鴳讀安﹐與阿音近﹞﹐韋昭所謂鴳扈。蘇軾詩﹕「不見阿濫堆﹐決起隨衝風。」此鳥有二種﹕一種鳳頭者﹐髙誘《呂覽》注所謂鴳﹐一名冠雀是也﹔一種無鳳頭者﹐《匯雅》所謂阿蘭﹐似百舌而無毛角是也。江南人呼爲鴳�﹐或訛爲烏�。

金光子

金光子﹐閩人呼酸棗﹐樹極髙大﹐葉長而尖﹐如橄欖。四月開花淺綠色﹐結實如大棗﹐八月始熟﹐色黃﹐故亦名金棗。收幹則紫赤色﹐味酸。核圓而堅﹐多竅﹐人心之狀﹐圓外竅中﹐故此果專爲心家藥。《閩書》云﹐酸棗出福州建寧﹑福寧﹐建寧人以爲糕與樝糕相似。或云其種自西域佛國來﹐取其核就天然罅孔處雕鏤作羅漢形爲念珠。按《政和本艸圖經》云﹕酸棗眞者最不易得﹐其木髙數丈﹐徑圍一二尺﹐木理極細﹐堅而且重﹐皮亦細﹐紋似蛇鱗﹐其核仁大而色赤如丹。今市之貨者﹐皆實耳。

葛仙米

葛仙米生湖廣沼溪山穴中石上。遇大雨衝開穴口﹐此米隨流而出﹐土人撈取。初取時如小鮮木耳﹐紫綠色﹐以醋拌之﹐肥脆可食﹐土人名天仙菜。幹則名天仙米﹐亦名葛仙米。以水浸之﹐與肉同煮﹐猶作木耳味。大約山洞內﹐石髓滴石而成﹐性寒﹐不宜多食。聞他府及四川有之﹐必遇水沖乃得﹐歲不常遇。他如深山背陰處﹐大雨之後﹐石上亦間生﹐然形質甚薄﹐見日則化﹐或幹如紙﹐不可食矣。又《梧州府誌》﹐葛仙米出北流縣勾漏洞石上﹐爲水所漬而成﹐石耳類也。采得暴漧﹐仍漬以水﹐如米狀以酒泛之﹐淸爽襲人。此原非谷屬而名爲米﹐俗云晉葛洪隱此﹐乏糧采以爲食﹐故名。《嶺南雜記》云﹐韶州仁化縣丹霞山產仙米﹐徧地所生﹐粒如粟而色綠﹐煮熟如米﹐其味淸膄。大抵南方深山中皆有之也。

倒弔果

倒弔果﹐俗名弔搭果﹐形似山梨而小﹐體微長﹐味酢﹐肉多沙﹐長蒂。諸果始生時皆向上﹐此果花實皆下垂﹐故名。生時堅澀﹐熟乃沙﹐性暖﹐利健脾消食。樹枝葉俱如梨﹐爲秦中物產。今遵化沿邊有之。而考之書籍﹐艸木諸譜皆不載倒弔之名。惟司馬相如《上林賦》云「搭遝離支」。搭遝音近打拉。張揖注云「搭遝﹐果名。」按梅堯臣《牡丹詩》用「打拉」二字。北人方言﹐以欹垂爲打拉。是答遝名果﹐或因其下垂也。《說文》《篇海》俱作搭�果﹐今名弔搭﹐或是答遝音之轉耳。

林擒

李類甚繁﹐林禽其一也。樹不甚髙﹐枝葉皆如李﹐花白。唐人謂之「月臨花﹐實如李﹐而差小」。有黃﹑紅二種。《本艸》所謂金林擒﹑紅林擒是也。獨核有仁﹐味甘津﹐亦名來禽﹐亦名密果。此果味如密﹐能來眾禽於林﹐故得林擒﹑來禽﹑密果諸稱。《學圃雜疏》謂﹐花紅﹐卽古林擒﹐誤矣。花紅﹐柰屬也。柰有數種﹐其樹皆疏直﹐葉皆大而厚﹐花帶微紅。其實之形色各以種分﹕小而赤者﹐曰柰子﹔大而赤者﹐日檳子﹔白而點紅﹐或純白圓且大者﹐曰蘋婆果﹔半紅白脆有津者﹐曰花紅﹔綿而沙者﹐曰沙果。《西京雜記》所以有素柰﹑靑柰﹑丹柰之別也。又有海棠果﹐《通誌》謂之海紅﹐而關西有楸子﹐有榲桲﹝滿洲呼山樝曰榲桲﹐與陜西同音。查梅堯臣有「得沙苑榲桲詩」﹐《政和本艸》附載榲桲於柰內﹐是宋時已有此稱。其始或從陜西流名關外﹐或從關外通音陜西﹐俱未可定﹞﹐亦皆柰類。蓋李之與柰﹐其枝﹑葉﹑花﹑實固區以別﹐而其子﹑核之異尢最易辧﹕堅而獨者﹐李類﹔柔小而四五粒者﹐柰類。艸木諸書皆以林擒附於柰內﹐其亦未嘗體認物性矣。

人中

人之水溝穴﹐在鼻下口上﹐一名「人中」。脈論﹑奇經諸書謂﹐任﹑督二脈﹐一行於身之前﹑一行於身之後﹐會於素髎﹑水溝﹑斷交三穴。三穴爲面中三水溝﹐又爲三之中﹐故名「人中」也。一說人有九竅﹐自鼻以上皆兩﹐自口以下皆一﹐此居其中﹐故云。是但釋「中」之義耳。而王逵《蠡海集》爲之說曰﹐所謂人中者﹐天食人以五气﹐鼻受之﹐地食人以五味﹐口受之。人中蓋居人身天地之中也。此又未免穿鑿。蓋人受夭地純全之气成形﹐四肢百骸能得其全﹔獸則得其偏﹐如猿猴﹑猩猩之類﹐凡諸寓獸亦似人形﹐而其鼻柱直唇之間﹐總無此水溝一段。以此辧人之獨異於獸﹐水溝之所以得「人中」名也。今滿洲呼「呢呀爾馬」﹐蒙古呼「庫門」﹐髙麗呼「薩拉密」﹐皆直曰人而已。可見義理眞確﹐自可通之六合。竊疑古人气穴辧論﹐何以未經道此﹖及閱《素問﹟骨穴篇注》有「鼻」﹑「人」二字﹐是古人亦只呼爲人矣。

鼬鼠

俄羅斯近海﹐北地最寒﹐有地獸焉。形似鼠﹐而身大如象﹐穴地以行﹐見風日卽斃。其骨亦類象牙﹐白澤柔滑﹐紋無損裂。土人每於河濱土中得之﹐以其骨制碗﹑碟﹑梳﹑篦。其肉性甚寒﹐食之可除煩熱。俄羅斯名「摩門橐窪」﹐華名「鼢鼠」。乃知《神異經》所云北方層冰之下有大鼠﹐肉重千斤﹐食之已熱。字書謂﹐鼢鼠別有一種﹐大於水牛﹐穿地而行﹐見日月之光則死﹐皆卽此也。

地震

朕臨攬六十年﹐讀書閱事﹐務體驗至理。大凡地震﹐皆由積气所致。程子曰﹐凡地動只是气動。蓋積土之气﹐不能純一﹐悶郁旣久﹐其勢不得不奮。《老子》所謂「地無以寧﹐恐將發此﹐地之所以動也」。陰陽迫而動於下﹕深則震動𨿽微﹐而所及者廣﹔淺則震動𨿽大﹐而所及者近。廣者千里而遙﹐近者百十里而止。適當其始發處﹐甚至落瓦﹑倒垣﹑裂地﹑敗宇﹐而方幅之內﹐遞以近遠而差。其發始於一處﹐旁及四隅。凡在東西南北者﹐皆知其所自也。至於湧泉溢水﹐此皆地中所有﹐隨此气而出耳。旣震之後﹐積气旣發﹐斷無再大震之理﹔而其气之復歸於脈絡者﹐升降之間﹐尢不能大順﹐必至於安和通適﹐而後反其寧靜之體﹐故大震之後不時有動搖﹐此地气反元之徵也。宋儒謂陽气郁而不申﹐逆爲往來﹐則地爲之震。《玉曆通政經》云﹕陰陽太甚﹐則爲地震。此皆明於理者。

西北地方數十年內﹐每有震動﹐而江浙絕無。緣大江以南至於荊﹑楚﹑滇﹑黔多大川支水﹐地亦隆窪起伏﹐無數百里平衍者﹐其勢欹側﹐下走气無停行。而西北之地彌廣旁薄﹐其气厚勁坌湧﹐而又無水澤以舒泄之﹐故易爲震也。然邊海之地﹐如臺灣月輒數動者﹐又何也﹖海水力厚而勢平﹐又以積陰之气﹐鎭乎土精之上。《國語》所謂「陽伏而不能出﹐陰迫而不能蒸﹐於是有地震」﹐此臺灣之所以常動也。謝肇淛《五雜俎》云﹐閩﹑廣地常動﹐說者謂濱海水多﹐則地浮。夫地豈能浮於海乎﹖此非通論。京房言地震云﹐於水則波。今泛海者遇地動﹐無風而舟自蕩搖﹐舟中人輒能知也。地震之由於積气﹐其理如此。而人鮮有論及者﹐故詳著之。

江源

中國水之大而流長者﹐惟河與江﹐其源皆出西番界。河之源﹐自《元史》發明之後﹐人因得知其大略。江之源則從未有能確指其地者。酈道元《水經注》頗言其端委﹐而於發源之處﹐則云「以今所聞﹐殆未濫觴。」道元亦闕疑而弗敢定也。今三藏之地俱歸版籍﹐山川原委﹐皆可按圖以稽。乃知所謂岷山導江者﹐江水泛濫中國之始﹐禹從此水而導之﹐江之源實不在是也。江源發於科爾坤山之東南﹐有三泉流出﹝一自匝巴顏哈拉嶺流出﹐名七七拉噶納。一自麻穆巴顏哈拉嶺流出﹐名麻穆七七拉噶納。一自巴顏吐呼母巴顏哈拉嶺流出﹐名古科克巴哈七七拉噶納﹞﹐合而東南流﹐土人名「岷捏撮」。岷捏撮者﹐譯言岷江也﹐是爲岷江之源。南流至岷納克﹐地名鴉龍江﹐又南流至占對宣撫司﹐會打衝河﹐入於金沙江﹐東流經雲南境﹐至四川敍州府﹐與川江合。是眞江源。根據後人但見打衝河之入金沙﹐金沙之入川江。而又據《禹貢》「東別爲沱」之文﹐謂川江爲岷江﹐溯流以窮源﹐謂江源必在黃勝關外。不知鴉龍江之上流實爲江源也。故導江之江﹐有蜀江﹑離江﹑錦江﹑都江之稱﹐隨地隨時異名﹐而不得專。岷江之目者非其源也。宋範成大﹑陸遊亦嘗言之。範成大《吳船錄》曰﹐江源自西戎由岷山澗壑中出﹐而合於都江。今書所云﹐止自中國言耳。陸遊《入蜀記》日﹐嘗登岷山﹐欲窮江源而不可得。蓋自蜀郡之西﹐大山廣谷﹐西南走﹐蠻箐中皆岷山也﹐則江所從來遠矣。二說皆知黃勝關流入之江非江源﹐而不能定其所在。後人反據《禹貢》文﹐以辧其非。《漢書﹟地理誌》謂﹕岷山在湔氏道西﹐徼外江水所出﹐言𨿽無獘﹐特不知所謂徼外者﹐今科爾坤山之東南耶﹐抑卽黃勝關外地也。《元史》云﹐江水出蜀西南徼外﹐東至於岷山﹐而禹導之﹐可謂得其方矣﹐而不能明悉如記河源者。蓋河自都實奉使後﹐始得其源。大江濬發之地﹐從無人至者。元世祖南徵﹐卽從蔥嶺而南﹐直達天竺﹑緬甸﹐由雲貴經湖廣以返﹐路在江源之外﹐故不得其詳也。然亦有至其地﹐而究未能辧之者﹐明之宗泐是也。宗泐使西域歸云﹐西番抹必力赤巴山有二水﹐在東北者爲河源﹐在東南爲犂牛河﹐江源也。犂牛河卽麗江﹐一名金沙江者。宗泐但見是水之先合於金沙江﹐而後合於川江﹐不知金沙江別源於西番之乳牛山﹐去江源西千餘里﹐乃謂岷江卽金沙﹐誤矣。數家之說﹐尢近於影響﹐其餘荒唐散漫﹐更無可采。《隋﹟經籍志》有《尋江源》一卷﹐其書不傳﹐間見《地記》有引之者。其說云﹐岷江發源於臨洮木塔山。臨洮今洮州衛﹐洮河橫亙於南﹐江豈能越洮河而南下耶﹖卽有其書﹐必多舛錯﹐亦不足觀已。惟明徐弘祖有《溯江紀源》一篇頗切於形理。弘祖曰﹐河入中國歷省五而入海﹐江入中國亦歷省五而入海﹐計其吐納﹐江倍於河。按其發源﹐河自昆侖之北﹐江自昆侖之南﹝按昆侖﹐卽科爾坤之訛﹐非眞昆侖也﹞。非江源短﹐而河源長也。又云﹐北龍夾河之北﹐南龍抱江之南﹐中龍中界之﹐北龍祗南向半支入中國﹐惟南龍旁薄半宇內﹐其脈亦發於昆侖﹐與金沙江相並南下﹐環滇池以達五嶺﹐龍長則源脈亦長﹐江之所以大於河也。至李膺《益州記》云﹐羊膊嶺水分爲二派﹕一東南流爲大江﹔一西南流爲大渡河。元金履祥釋《禹貢》從之。夫大渡河源發於四川大邑縣之霧中山﹐至嘉定州合川江。其去岷江眞源﹐東西相隔千餘里﹐去禹導江之處﹐南北亦相懸五百餘里﹝《禹貢》導江之處在今黃勝關外﹐乃褚山﹞。而云俱發於羊膊嶺﹐何其謬耶﹖此皆未得其眞﹐惑於載籍﹐以意懸揣﹐而失之也。學者孰從而徵之。故詳記江源﹐並論列諸家之說於篇。

恆河

釋氏之書﹐本自西域﹐其紀山川似乎荒怪﹐然亦頗有依據﹐不可盡非其言。小有舛錯者﹐或述之傳聞﹐或譯於筆授﹐轉相記說而訛耳。如《因本經》云﹐阿耨達山頂有阿耨達池﹐池東有恆伽河﹐從象口出﹐流入東海﹔南有辛頭河﹐從牛口出﹐流入南海﹐西有博義河﹐從馬口出﹐流入西海﹔北有斯陀河﹐從師子口出﹐流入北海。後人據文疑水從牛﹑馬﹑師﹑象口出﹐必無之理。不知所謂牛﹑馬﹑象﹑師者皆山之形似也。其云入東南西北海﹐則誤矣。阿耨達山﹐今之岡底斯也。岡底斯之前﹐有二湖﹝番名馬品母達賴湖﹑郎噶湖﹞﹐卽阿耨達池也。其東有山﹐曰馬口﹝番名打母朱喀巴泊﹞﹐有水流出﹐東南入雲南境﹐爲檳榔江。經緬甸入南海。其南有山曰象口﹝番名郎千喀巴珀﹞﹐有水流出﹐入二湖而西流。其北有山日師子口﹝番名僧格喀巴珀﹞﹐有水流出﹐亦西行﹐與象口之水會﹐而南流。其西有山曰孔雀口﹝番名馬泊家喀巴珀﹞﹐有水流出﹐南行與象師口之水會﹐而東南流爲恆河﹝番名岡噶母倫江﹞﹐入南海。是經所謂牛﹑馬﹑師﹑象口者﹐方位或不同﹐至今番人尢稱名之。特四水﹕一分流於東﹐爲檳榔江﹐三合流於南﹐爲恆河﹐而總入於南海。無分入四海之道耳。酈道元《水經注》引《西域記》云「阿耨達山有水名遙奴﹐名薩罕﹐名恆伽﹐三水俱入恆河。」

玆說信然。又﹐《括地誌》謂﹐阿耨達山﹐一名昆侖者﹐非也。昆侖去岡底斯西二十度﹐在天竺之極西﹐西印度之北﹐以北極爲天頂﹐故《河圖括地象》曰「昆侖橫爲地軸﹐上爲天鎭。」《道經》謂「天之中嶽。」《水經》謂「昆侖在地之中。」皆言在天地之中也。岡底斯去北極偏東二十度﹐其非昆侖明矣。

浮白

「浮白」二字﹐人但知爲飲罰爵之名﹐不知浮白乃人身气穴之一。《素問﹟黃帝問气穴篇》曰「目瞳子﹑浮白二穴」﹐注云「浮白在耳後入髮際﹐足太陽﹑少陽二脈之會。」特以古人未經用過﹐而《素問》爲醫藥之書﹐學者未能旁通﹐故知者鮮耳。若「玉樓」﹑「銀海」﹐經蘇軾詩中引用﹐後人皆知玉樓爲肩﹐銀海爲目矣。

禦稻米

丰澤園中有水田數區﹐布玉田谷種﹐歲至九月始刈獲登場。一日循行阡陌﹐時方六月下旬﹐谷穗方穎﹐忽見一科髙出眾稻之上﹐實已堅好﹐因收藏其種﹐待來年驗其成熟之早否。明歲六月時﹐此種果先熟。從此生生不已﹐歲取千百。四十餘年以來﹐內膳所進﹐皆此米也。其米﹐色微紅﹐而粒長﹐气香而味腴﹐以其生自苑田﹐故名禦稻米。一歲兩種亦能成兩熟。口外種稻﹐至白露以後數天﹐不能成熟﹐惟此種可以白露前收割。故山莊稻田所收﹐每歲避署用之尙有贏餘。曾頒給其種與江﹑浙督撫﹑織造﹐令民間種之。聞兩省頗有此米﹐惜未廣也。南方气暖﹐其熟必早於北地。當夏秋之交﹐麥禾不接﹐得此早稻﹐利民非小。若更一歲兩種﹐則畝有倍石之收﹐將來蓋藏漸可充實矣。昔宋仁宗聞占城有早熟稻﹐遣使由福建而往﹐以珍物易其禾種﹐給江淮兩浙﹐卽今南方所謂黑穀米也。粒細而性硬﹐又結實甚稀﹐故種者絕少。今禦稻不待遠求﹐生於禁苑﹐與古之雀銜天雨者無異。朕每飯時﹐嘗願與天下羣黎共此嘉谷也。

食气

熊於山中必有跧伏之所﹐大抵在巖洞之間﹐人謂之熊館。至冬時入蟄﹐呵气成冰﹐封其穴口﹐僅畱一小孔﹐靜伏於內﹐至春乃出。《毛詩名物解》云「熊能引气﹐故冬蟄不食。」昔年曾獵得蟄熊﹐驗視腸胃﹐淨潔無物﹐知不食之言﹐信央。倘獵者不卽斃之窟中﹐熊逸而去﹐則𨿽冬月亦必搏獸而食﹐以此悟道家習靜之士﹐能危坐兩三日不食﹑不饑者﹐卽食气內息之道也。若與人應對酬酢﹐便不耐饑餓﹐此無他﹐气隨音而動﹐動則外泄內虛也。張紫陽云﹐气全則生存。

華陀五禽之戲﹐本於莊周「吹呴呼吸﹑吐故納新﹐熊經鳥伸﹐導引養形之術。」各有所由來矣。

鳥舌

凡鳥舌﹐皆附著下噱。有短如粒者﹐有及嘴之半者﹐有長與咮齊者。其短者聲濁而促﹔稍長者聲亦轉長﹔與咮齊者其聲圓轉流麗﹐鳴亦能久﹐如黃鵬﹑百舌﹑畫眉﹑阿�之屬是也。其舌之似人者﹐如鸚鵡﹑了哥﹑松鴉﹐卽可委曲其聲以像人語﹐鸜鴿舌似人而有岐﹐故必翦去之﹐而後可學人言。然率皆不過數語而止。《淮南子》所謂鸚鵡能言而不可使長言者﹐得其所言而不得其所以言也。此諸鳥舌﹐皆根於喉而藏於咮﹐惟啄木之舌其根通於腦後﹐其尖逾引逾伸長﹐出於咮寸餘。樹中虫蠹𨿽潛藏穴隙﹐皆伸其舌鉤取之。又有一種蛇頭鳥﹐其頸項甚長﹐其舌亦如啄木﹐每爲鷹鶴擊擒﹐輒伸其舌以刺﹐鷹鷂負痛﹐力一少縱﹐則逸而逝矣。此能以古爲用而不能鳴者﹐以其舌之太長也。《元命苞》曰﹕舌爲言之達﹐人之舌短者言澀﹐舌長者音不正﹐理亦如是。

地中有火

嘗閱陸遊《老學庵筆記》云﹕南鄭見一軍校﹐火山軍人也﹐言火山之南鋤鑊所及﹐烈焰應手湧出﹐故以火山名軍。後人疑宋之火山軍﹐爲今岢嵐州地。但有火山之名﹐而無騰焰之事﹐遂謂其說爲妄。不知此特地气有變易耳。今黑龍江及蒙古敖漢見有地中出火之處﹐去土面一二寸炎光隨起﹐接以引火之物﹐輒傳焰而灼。土人耕種時﹐略耕反之﹐布種其上﹐不兩三月卽收獲矣。蓋地气極熱﹐發生最速故也。先儒謂火行分寄於金木水土。《元命苞》曰﹕火之爲言﹐委隨也。謂隨物而具也。朱子曰﹐金木水火體質屬土。王逵謂火實生土﹐而土勸能生火。《山經》所載「令邱騰火﹐諸薄炎山」﹐事亦有之﹐無足怪者。《地誌》云﹕蜀川火井隨處而發﹐久者百年﹐或數十年﹐光焰乃息。此又火隨地气而聚散之一徵也。

禽鳥肫肚之別

《蠡海集》云「飛禽爲陽﹐皆食果谷﹔走獸爲陽﹐皆食芻槁。」此言殆未盡然。飛禽之中卽有食生食穀之異。其食生者﹐則有肚﹐如鶴﹑鶴﹑鶩﹑鵜之類是也﹔食穀者則有肫﹐如鵝﹑鴨﹑雞﹑雀之類是也。《集韻》云「肚﹐胃也。」肫﹑肚皆鳥之胃﹐以所食而分。故凡食生而兼食穀﹐食穀而兼食生者﹐其肫肚與專食穀食生者﹐又各少別。至於諸獸﹐如牛﹑羊﹑鹿﹑麅﹑犀之胃﹐則曰膍﹐卽肚之旁﹐俗所謂百葉者。《周禮》謂之脾析﹐「醢人」注云「脾析﹐牛百葉也。」《字說》曰﹐牛羊等物食生艸﹐故有百葉。夫牛羊何嘗不食豆菽乎﹖其百葉亦非因食生艸而有。大凡倒喉之獸﹐皆有百葉。《爾雅》曰「牛曰�﹐羊曰�﹐麋鹿曰�。」注云﹐�﹐食之已久復出嚼之也。反芻出嚼曰�。《說文》云「�者﹐藏之�中﹐吐而噍也。」是牛﹑羊﹑麋鹿皆倒喉﹐故有百葉。以類推之﹐可知矣。又如熊羆之屬﹐則兼食生物﹑蔬菜﹔猿猴之屬則專食果谷﹔虎豹之屬則非生物不食。走獸未嘗不食果谷﹐而亦豈皆食芻篙乎﹖昔人謂鳥獸得气之偏﹐五腳六腑不能備具﹐辧之甚詳。而肫肚百葉之說﹐獨未有發明之者﹐見其粗而不知其精也。

惟人於飲食﹐亦有與藏腑不合者﹐少沾气味﹐卽穢吐反逆﹐終身不能入口。此其腸胃之間﹐亦必有異處。《靈樞經》謂﹐五臟有大小﹑髙下﹑堅脆﹐故飲食嗜好不齊。信哉言也。

