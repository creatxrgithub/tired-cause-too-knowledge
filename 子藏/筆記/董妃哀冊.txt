董妃哀冊

順治十七年八月壬寅﹐孝獻莊和至徳宣仁溫惠端敬皇后崩。

鳴呼﹗內治虛實﹐贊襄失助﹐永言淑徳﹐摧痛無窮。惟後制行純備﹐足垂範後世﹐顧壺議邃密﹐非朕爲表著﹐曷由知之﹖是用匯其平生聰懿行﹐次之爲狀。

後董氏﹐滿洲人也﹐父內大臣鄂碩﹐以積勛封至伯﹐歿贈侯爵﹐謚剛毅。後幼﹐穎慧過人。及長﹐嫻女工﹐修謹自錫﹐進止有序﹐有母儀之度﹐姻黨稱之。年十八﹐以徳選入掖廷﹐婉靜循禮﹐聲譽日聞。爲聖皇太后所嘉與。於順治十三年八月朕恭承懿命﹐立爲賢妃。九月﹐復進秩冊爲皇貴妃。後性孝敬﹐知大體﹐其於上下﹐能謙抑惠愛﹐不以貴自矜。事皇太后﹐奉養甚至﹐伺顏色如子女﹐左右趨走﹐無正異女侍。皇太后良安之﹐自非後在鍘﹐不樂也。朕時因事幸南苑﹐及適他所﹐皇太后或少違豫﹐以後在﹐定省承歡若朕躬﹐朕用少釋慮治外務。卽皇太后亦曰﹕後事我詎異帝耶﹖故凡出入必偕。朕前奉皇太后幸湯泉﹐後以疾弗從﹐皇太后則曰﹕若獨不能彊起一往﹐以慰我心乎﹖因再四勉之﹐蓋曰不忍去後如此。其事朕如父﹐事今後亦如母。晨夕候興居﹐視飲食﹐服禦曲體罔不悉。卽朕返蹕晏﹐後必迎問寒暑﹐或意少亂﹐則曰﹕陛下歸且晚﹐體得無倦耶﹖趣令具餐﹐躬進之。居恆設食﹐未嘗不敬奉勉食﹐至飫乃已。或命之共餐﹐卽又曰﹕陛下厚念妾幸甚﹐然孰若與諸大臣﹐使得奉上色笑﹐以沾寵慧乎﹖朕故頻與諸大臣共食。朕值慶典﹐舉數觴﹐後必頻教誡侍者﹕若善侍上﹐寢室無過燠。已復中夜感感人起曰﹕渠寧足恃耶﹖更趨朕寢所伺候﹐心始安﹐然後退。朕每省封事﹐抵夜分﹐後未嘗不侍側。諸曹章有但循往例待報者﹐朕寓目已置之﹐後輒曰﹕此詎非幾務﹐陛下遽置之耶﹖朕曰﹕無庸﹐故事耳。後復諫曰﹕此𨿽奉行成法﹐顧安知無時變需更張﹐或且有他故宜洞囑者﹖陛下柰何忽之﹖祖宗貽業良重﹐卽身𨿽勞﹐恐未可已也。及朕令後同閱﹐卽復起謝曰﹕妾聞婦無外事﹐豈敢敢以女子於國政﹖惟陛下裁察﹐固辭不可。

一日朕覽廷讞疏至應決者﹐握筆猶豫未忍下﹐後起問曰﹕是疏安所云﹐致軫陛下心乃爾﹖朕諭之曰﹕此秋決﹐疏中十餘人俟朕報可﹐卽置法矣。後聞之泣下曰﹕諸辟皆愚無知﹐豈非陛下一一親讞者﹖妾度陛下心﹐卽親讞尢以不得情是懼﹐矧但所司審濾﹐豈竟無冤耶﹖陛下宜敬愼﹐求可衿宥者全活之﹐以稱好生之仁耳。自是於刑曹爰書﹐朕一經詳覽竟﹐後必勉朕再閱﹐曰﹕民命至重﹐死不可復生﹐陛下幸畱意參稽之﹐不然﹐彼將奚賴耶﹖且每曰﹕古其失入﹐毋寧失出。以寬大諫朕如朕心。故重辟獲全大獄未減者甚眾﹐或有更令復讞者﹐亦多出後規勸之力。

嗟夫﹗朕日禦萬機﹐藉後內助﹐故得安意徐理﹐今復何恃耶﹖寧有協朕意如後者耶﹖諸大臣有偶於罪戾者﹐朕或不樂﹐後詢其故﹐諫曰﹕斯事良非妾所敢預﹐然以妾愚﹐謂諸大臣卽有過﹐皆爲國事﹐非其身謀﹐陛下曷霽威詳察﹐以服其心﹖否則諸大臣不服﹐卽何以服天下之心乎﹖鳴呼﹗乃心在邦國系臣民如後﹐豈可多得哉﹖後嘗因朕免視朝﹐請曰﹕妾未諳朝儀何若﹖朕諭以祗南面受羣臣拜舞耳﹐非聽政也。後進曰﹕陛下以非聽政﹐故罷視朝。然羣臣捨是日﹐容更獲覲天顏耶﹖願陛下毋以倦勤罷。於是因後語頻視朝。

後每當朕日講後﹐必詢所講﹐且曰﹕幸爲妾言之﹐朕與言章句大義﹐後輒喜。間有遺忘不能悉﹐後輒諫曰﹕妾聞聖賢之道﹐備於載籍﹐陛下服膺默識之﹐始有裨政治﹐否則講習奚益焉﹖朕有時搜狩親騎射﹐後必諫曰﹕陛下藉祖宗鴻業﹐講武事﹐安不忘戰﹐甚善。然馬足安足恃﹖以萬邦仰庇之身輕於馳騁﹐妾深爲陛下危之。蓋後之深識遠慮﹐所關者切﹐故值朕騎或偶蹶﹐輒忪然於色也。

後自入宮掖數年﹐行己謙和﹐不惟能敬承皇太后﹐卽至朕保母往來﹐晉接以禮﹐亦無敢慢。其禦諸嬪嬙﹐寬仁下逮。曾乏纖芥忌嫉意﹐善則奏稱之﹐有過則隱之不以聞。予朕所悅﹐後以撫卹如子﹐𨿽飲食之微﹐有甘毳者﹐必使均嘗之﹐意乃適。宮闈眷屬﹐小大無異視﹐長者媼呼之﹐少者姊視之﹔不以非禮加人﹐亦不少有誶詬﹐故凡見者蔑不歡悅﹐藹然相親。值朕或譴責女侍宮監之獲罪者﹐必爲拜請曰﹕此曹愚蠢﹐安知上意﹖陛下幸毋怒﹗是瑣瑣者﹐亦有微長﹐昔不於某事曾效力乎﹖且冥行干戾﹐臧獲之常也。更委曲引諭﹐俟朕意解乃止。後天性慈惠﹐凡朕所賜賫﹐必推施羣下﹐無所惜。封皇貴妃有年﹐乃絕無儲蓄。崩逝後﹐諸合殮具﹐皆皇太后所預治者﹐視他宮侍亦無少差別﹐均被賜予﹐故今宮中人哀痛甚篤﹐至欲身儉者數人。

初﹐後父病故﹐聞訃哀怛。朕慰之﹐收淚對曰﹕妾豈敢過悲﹐廑陛下憂﹖所以痛者﹐悼答鞠育恩耳。今旣亡﹐妾衷愈安。何者﹖妾父情性夙愚﹐不達大道﹐有女獲侍至尊﹐榮寵已極﹐恐自謂復何俱﹐所行或不韙﹐每用優念。今幸以時終﹐荷陛下恩﹐卹禮至備﹐妾復何痛哉﹖因遂輟哀。

後復有兄之喪﹐時後屬疾﹐未使聞。後謂朕曰﹕妾兄其死矣﹐曩月必再遣妾嫂來問﹐今久不至﹐可知也。朕以後疾﹐故仍不語實﹐慰安之。後曰﹕妾兄心矜傲﹐在外所行﹐多不以理。恃妾﹐母家恣要協﹐容有之﹐審爾﹐詎止辱妾名﹐恐舉國謂陛下以一微賤女﹐致不肖者肆行罔忌。故夙夜優懼﹐寢食未敢寧。今幸無他故歿﹐足矣。妾安用悲爲﹖

先是後於丁酉冬生榮親。

初後於朕偶有未稱旨者﹐朕或加譙讓﹐始猶申己意以明無過。及讀史至周姜後脫簪待罪事﹐翻然悔曰﹕古賢後身本無愆﹐尙待罪若彼。我往曾申辯﹐殊違恪順之道。嗣卽有宜辯者﹐但引咎自責而已﹐後之恭謹遷善如此。

後性至節儉﹐衣飾絕去華采﹐卽簪珥之屬﹐不用金玉﹐惟以骨角者充飾。所誦﹤四書﹥及﹤易﹥已卒業﹐習書未久﹐天資敏慧﹐遂精書法。後素不信佛﹐朕時以內典禪宗諭之﹐且爲解﹤心經﹥奧義。由是崇敬三寶﹐棲心禪學﹐參究』一口气不來﹐向何處安身立命』語。每見朕卽舉之﹐朕笑而不答。後以久抱疾﹐參究未能純一。後又舉前語﹐朕一語答之﹐遂有省。自嬰疾後﹐但憑幾倚榻﹐曾未偃臥。及疾漸﹐猶究前說﹐不廢提持。故崩時言動不亂﹐端坐呼佛號噓气而化。顏貌安整﹐儼如平時。鳴呼﹗足見後信佛法究心禪教之誠也。

先是後初病時﹐恆月﹕皇太后眷吾極篤﹐脫不幸病終不瘳﹐皇太后必深哀戚﹐吾何以當之﹖故遇皇太后使來問安否﹐後必對曰﹕今日少安。

一日朕偶值之﹐問曰﹕若今疾已篤﹐何以云安也﹖後曰﹕惡可以妾病遣皇太后憂﹖我死乃可聞之耳。洎疾甚彌畱﹐朕卽令皇后諸妃嬪眷屬環視之。後曰﹕吾體殊委頓﹐殆將不起。顧此中澄定﹐亦無所苦﹐獨念以卑微之身﹐荷皇太后曁陛下髙厚恩﹐不及酬萬一。妾歿後﹐陛下聖明﹐必念愛祖宗大業。且皇太后在上﹐或不至過慟﹐然亦宜節哀自愛。惟皇太后慈衷肫切﹐必深傷悼﹐柰何﹖思及此﹐妾卽死﹐心亦弗安耳。旣復謂朕曰﹕妾亡﹐意諸王等且必皆致賻。妾一身所用幾何﹖陛下誠念妾﹐與其虛靡無用﹐孰若施諸貧乏爲善也。復囑左右曰﹕我逝後﹐束體者甚毋以華美。皇上崇儉約﹐如用諸珍麗物﹐違上意﹐亦非我素也。曷若以我所遺者爲奉佛誦經需﹐殊有利益耳。故今殮具﹐朕重逆後意﹐槪以儉素﹐更以賻二萬餘金施諸貧乏﹐皆從後意也。

凡人之美﹐多初終易轍。後病閱三歲﹐𨿽容瘁身臒。仍時勉謂無傷﹐諸事尢備﹐禮無少懈﹐後先一也。事今後克盡謙敬﹐以母稱之。今後亦視後如娣。十四年冬﹐住南苑﹐皇太后聖體違和﹐後朝夕奉侍﹐廢寢食﹐朕爲皇太后禱於上帝壇﹐旋宮者再。今後曾無一語奉詢﹐亦未曾遣使問候﹐是以朕以今後有違孝道。諭令羣議之。然未今後知也。後後聞之﹐長跪頓首固請曰﹕陛下之責皇后是也。然妾度皇后斯何時﹐有不僬悴憂念者耶﹖特以一時未及思﹐故失詢問耳。陛下若遽廢皇后﹐妾必不敢生。陛下幸垂察皇后心﹐俾妾仍視息世間﹐卽萬無廢皇后也。

前歲﹐今後寢病瀕危﹐朕躬身爲扶持供養。今後宮中侍禦﹐尙得乘間少休﹐後則五晝夜目不交睫﹐且時爲誦書史或常談以解之。及離側出寢門﹐卽悲泣曰﹕上委我候視﹐倘疾終不痊﹐柰何﹖凡後事咸躬爲蕆治﹐略無倦容。今年春﹐永壽宮始有疾。後亦躬視扶持﹐三晝夜忘寢興。其所以殷殷慰解悲憂﹐預爲治備﹐皆如待今後者。後所制衣物﹐今猶在也。悼妃斃時﹐後哭之曰﹕韶年入宮﹐胡不於上久效力﹐遂遽夭喪耶﹗悲哀甚切﹐逾於倫等。其愛念他妃嬪﹐舉此類也。

故今後及諸妃嬪皆哀痛曰﹕與存無用之軀﹐孰若存此賢淑﹐克承上意者耶﹖吾輩曷不先後逝耶﹖今𨿽存﹐於上奚益耶﹖追思夙好﹐感懷舊澤﹐皆絕葷誦經﹐以爲非此不足爲報云。後嘗育承澤王女二人﹐安王女一人於宮中﹐朝夕鞠撫﹐慈愛不啻所生。。玆三公主擗踴哀毀﹐人不忍聞見。宮中庶務﹐曩皆擗經理﹐盡心檢核罔不當﹐𨿽未晉後名﹐實後職也﹐第以今後在﹐故不及正位耳。

自後崩後﹐內政叢集﹐待命於朕﹐用是愈念後﹐悲感不能自止。因嘆朕伉儷之緣﹐殊爲不偶。前廢後容止足稱佳麗﹐亦極巧慧﹐乃處心不端﹐且嫉甚。見貌少妍者﹐卽曾惡欲置之死。𨿽朕舉動﹐蘼不猜防﹐朕故別居﹐不與接見。且朕素募簡朴﹐廢後則癖嗜奢侈﹐凡諸服禦﹐莫不以珠玉倚繡綴飾﹐無益暴殄﹐少不知惜。嘗善時﹐有一器非金者﹐輒怫然不悅。廢後之行若是﹐朕含忍久之﹐郁慊成疾。皇太后見朕容漸瘁﹐良悉所由﹐諭朕裁酌﹐故朕承慈命廢之。及廢﹐宮中人無一念之者。則廢後所行﹐久不稱眾意可知矣。

今後秉心淳朴﹐顧又乏長才。洎得後才徳皆備﹐足毗內政﹐諧朕志﹐且奉事皇太后恪共婦道。皇太后愛其賢﹐若獲環寶﹐朕懷亦得舒﹐夙疾良已。故後崩﹐皇太后哀痛曰﹕吾子之嘉耦﹐卽吾女也。吾冀以若兩人永偕娛我老﹐玆後長往矣﹗孰能如後事我耶﹖孰有能順朕意者耶﹖卽有語﹐孰與語耶﹖孰與籌耶﹖欲慰勉朕﹐卽又曰﹕吾哀已釋矣﹐帝其毋過傷﹐然至今淚實未嘗少止也。見今後及諸妃嬪哭後之慟﹐諭曰﹕若輩勿深哀﹐曷少自慰﹖乃一時未有應者。皇太后泫然淚下﹐朕曰﹕若皆無心者乎﹐胡竟無一語耶﹖蓋追惜後耦淑徳﹐爲諸人所難及﹐故每曰諸妃嬪可勿來重傷我心﹐於此益見念後之至也。抑朕反復思後﹐所關之重﹐更有不忍言﹐而又不能自止者。皇太后雅性修潔﹐𨿽尋常起居細節﹐亦必肅然﹐不肯苟且。如朕爲皇太后親子﹐凡孝養之事﹐於理更有何忌﹖但以朕乃男子﹐故當有引嫌不能親及者。故惟恃後敬愛﹐能體皇太后﹐卽皇太后千秋萬歲後﹐諸大事俱後經治是賴。今一朝崩逝﹐後脫遇此﹐朕可一一預及之乎﹖將必付之不堪委托之人。念至於玆﹐朕五中摧痛﹐益不能不傷痛無已矣。後持躬謹恪﹐翼贊內治﹐殫竭心力﹐無微不飭﹐於諸務孜孜焉罔弗周詳﹐且慮父兄之有不幸﹐故憂勞成疾。上則皇太后慈懷軫惻﹐今後悲悼逾常。下則六宮號慕﹐天下臣民﹐莫不感痛。惟朕一人﹐撫今追昔﹐𨿽不言哀﹐哀自至矣。鳴呼﹗是皆後實行﹐一辭無所增飾﹐非以後崩逝﹐故過於軫惜爲虛語。後美素著﹐筆不勝書。朕於傷悼中不能盡憶﹐特撮其大略狀之﹐俾懿徳昭垂﹐族懷亦用少展云爾。

