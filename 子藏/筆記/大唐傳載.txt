

欽定四庫全書

子部十二

大唐載

小說家一【雜事之屬】提要

【臣】等謹案大唐載一卷不著撰人名氏記唐初至元和中雜事唐宋藝文志俱不載前有自序稱八年夏南行嶺嶠暇日瀧舟其所聞而載之考穆宗以後惟太和大中咸通乃有八年此書旣不著其紀元之號所云八年者亦不知其在何時也所錄唐公卿事迹言論頗詳多爲史所采用間及於詼諧談謔及朝野瑣事亦往往與他說部相出入惟稱貞元中鄭國韓國二公主加諡爲公主追諡之始而不書髙祖女平陽昭公主有諡已在前又蕭頴士逢一老人謂其似鄱陽王據博異記乃巨盜而此紀之以爲異人如此與諸書頗不合蓋當時流互異作者承所聞而錄之故不免抵牾要其可據者實十之六七云乾隆四十四年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

大唐載

書云不有博奕者乎猶賢乎已斯聖人疾夫飽食而怠惰之深也又曰吾不試故藝試用也夫藝者不獨總多能苐以其無用於代而窮愁時有所述耳八年夏南行極嶺嶠暇日瀧舟傳其所聞而載之故曰載𨿽小說或有可觀覽之而喁而笑焉

杜河南兼常聚書至萬卷每捲後必有自題云淸俸買來手自校汝曹讀之知聖道鬻及借人爲不孝

陽道州城之爲朝士也家苦貧常以木枕布衾質錢數萬人爭取之

蘇州開元寺東有陸氏世居門臨河涘有巨石塊立焉乃吳陸績爲郁林郡守罷秩泛海而歸不載寶貨舟輕用此石重之人號郁林石陸氏自績及裔孫國朝太子少保兗公猶保其居今子孫漸削其居十不存一焉費縣西漏澤者漫十數里嵗時雨降卽泛溢自滿蒲魚之利人實賴焉至白露應節前後一夕卽一空如掃焉信殊異也

李忠公之爲相也政事堂有防食之牀吏人相移之則宰臣罷不遷者五十年公曰朝夕論道之所豈可使朽蠧之物而不除俗言拘忌何足聴也以此獲免余之願焉命徹而焚其下鏟去聚壤十四畚議者稱正焉杜太保宣簡公大歷中有故人遺黃金百兩後三十年爲淮南節度使其子投公取其黃金還緘封如故趙郡三祖元和中每房一人同時爲相皆第三卽司徒吉甫司空絳華州刺史藩

天寶中有書生旅次宋州時汧公勉少年貧苦與書生同店而不旬日書生疾作遂至不救臨絕語公曰某家住洪州將於北都求官於此得疾且死其命也因出金百兩付公曰某之僕使無知有此者足下爲我畢死事餘金奉之李公許爲辦事及畢宻置金於墓中而同葬焉後數年公尉開封書生兄弟賫洪州牒來果然尋生行止至宋州知李爲主喪事專詣開封詰金之所公請假至墓所以出金付之焉韋獻公夏卿有知人之鑑人不知也因退朝於街中逄再從弟執誼從弟渠牟升三人皆第二十四並爲郎官簇馬良久獻公曰今日逄三二十四郎輙欲題目之語執誼曰汝必爲宰相善保其末耳語渠牟曰弟當別奉主上恩而速貴爲公卿語升曰三人之中弟最長遠而位極旄後竟如其言

杜亞爲淮南競渡采蓮龍舟錦纜繡防之戲費金數千萬於頔爲襄州防山燈一上油二千石李昌防爲荊南打獵大修富飾其妻獨孤氏亦出女隊二千人皆著紅紫錦繡襖子此三府亦因而空耗

汝南徳師故給事髙之子嘗於東都買得婁師徳故園地起書樓洛人語曰昔日婁師徳園今乃徳師樓興元元年十月戊辰始詔中官竇文監神防軍左廂兵馬馬有麟爲左神防大將軍神策監軍軍之始也貞元十二年六月乙丑始以竇文爲左神防防軍中尉霍仙鳴爲右神防防軍中尉其日又以張尙進爲神武中防軍左右辟仗使之始也

建中初關播爲給事中以諸司胥吏爲頗多播議用士人掌之

農楊氏居東都者承四太尉之後世傳黃雀所銜玉環至天寶爲楊國忠所奪今不知所在

張守珪陜州平陸人自幽州入覲過本縣見令李杭申桑梓之禮見陜尉李冕桎梏令眾寃呼張公曰困危之中豈能相救至靈寶便奏兗州判官冕後至宰相貞元中張茂宗所尙義章公主贈鄭國公主諡爲莊穆韋宥所尙故唐安公主贈韓國公主諡爲貞穆所司擇日冊命國朝已來公主卽有追封者未有加諡者公主追諡自此始也

徐尙書晦沈吏部師徐公嗜酒沈公善食楊東川嗣復嘗云徐家肺沈家脾眞安穏

有士人平生好食熝牛頭一日忽夢其物故拘至地府酆都獄有牛頭在旁其人了無畏憚仍以手撫其頭云只者頭子大堪熝食牛頭人笑而放回

元和中郎吏數人省中縱酒語平生各愛尙及憎怕者或言愛圖畫及博奕怕妄與佞工部員外汝南周願獨云愛宣州觀察使怕大虫

貞元中禁未仕不得乘大馬有人言於執政大馬甚多貨不得舉人不得騎當盡爲河北節制所得耳

陸鴻漸嗜茶撰茶經三行於代常見鬻茶邸燒瓦瓷爲其形貌置於竈釜上左右爲茶神有交易則茶祭之無則以釡湯沃之

髙祖之制凡出將賜旌節專徵行軍有大總管之號也髙祖之制鎭軍有大都督之號

宗之初爲節度大使節度之號凡皇太子親王統軍中有元帥府之制宰相遙領節度使自牛仙客始也開元九年命宗正寺官寮並以宗子爲之唐制男子始生爲黃四嵗爲小十六爲中二十爲丁六十爲老賦役之制有四一曰租二曰稅三曰役四曰徭凡丁嵗輸粟二石凡調隨鄕土所產絹綾絁各二丈布加五分之一麻三斤凡役嵗二旬閏加二日

至徳元年三月方以侍禦史文叔淸爲宣諭使許人納錢授官及明經出身

至徳二年勅以僧及道士入錢自度有差

乾元元年七月鑄錢使第五琦奏謂鑄乾元錢毎貫重二十斤一文當五十寶應元年以盜鑄日甚物價騰貴咸稱非便減重輪錢以一當三十

乾元二年禦史中丞元載爲江淮五道租庸使髙戶定數徴錢謂之白著酤

至徳二年勅天下州縣量定酤酒隨月納稅建中二年更加靑苖大歷中初稅毎畝十文三年加五文勅以禦史大夫充使其後割歸度支

盧中丞邁有寶琴四各直數十萬有寒玉古磬響泉和志之號李河南素替杜公兼時韓吏部愈爲河南令除職方員外歸朝問前後之政如何對曰將兼來比素

李相國程執政時嚴休皆在南省有萬年令闕人多屬之李公云二嚴不如譽

豆盧署少年旅於衢州夢老人云君後二十年爲牧玆郡已果爲衢州於所夢之地立徴夢亭

鄭滁州臚於曲江見令史醉池岸云更一轉卽入流矣白賓客居易云忠州有荔枝一株槐一株自忠之南更無槐自忠之北更無荔枝

賈至常侍平生毀佛嘗假寐防事忽見一牛首人長不滿尺擕小鍋而燃薪於牀前公驚起而訊之對曰所謂鑊湯者罪其毀佛人公曰小何足畏遂伸足牀下其湯沸忽染於足湧然而上未防烘爛而卒

烏江有項羽系烏騅樹歷千餘年尙郁茂建中年中縣令張勤厭賓客觀逰令伐卻至今玆地獨不生艸李鎭惡卽趙公嶠之父選校梓州郪縣令與友人書云州帶子號縣帶妻名由來不屬老夫並是婦児官職劉巨麟開元中爲廣州刺史弟仲丘爲麗政殿學士兄弟友愛有羅浮道者爲巨麟合丹劑將分半以遺仲丘命刀中破之分銖無差焉

蕭功曹頴士趙員外驥開元中同居興敬裏肄業共一靴久而見東郭之迹趙曰可謂駛於道路矣蕭曰無乃祿在其中

蘇州洞庭杭州興徳寺房太尉琯云不逰興徳洞庭未見山水

壽安縣有噴玉泉石溪皆山水之勝絕也貞元中李賓客洞爲縣令乃剗翳薈開徑隧人方聞而異焉太和初博陵崔爲主簿標堠於道周人方造而遊焉

顏太師魯公刻名於石或置之髙山之上或沈之大洲之底而云安知不陵谷之變

獨孤常州及末年尢嗜鼓琴得眼疾不理意欲專聴也曲阜縣先聖廟前有數株古栢亦千餘嵗其大十圍潘華爲兗州軍食貧窮無以結四方之信華遂命伐之裁爲簡冊刻爲器皿以行餉之

張文貞公第某女嫁盧氏嘗爲舅盧公求官公朝下而問焉公不語但指搘牀而示之女拜而歸室告其夫曰舅得事矣

開元東封有太原人於伯隴者年一百二十八嵗精爽不昧其子已卒兩孫隨之各年七八十矣自北乘詣闕引見上勞之老人無拜禮伯隴曰臣神堯皇帝之臣也荏苒嵗月得至今日復事郎君臣之幸矣郎君明聖功成封嶽不以昏老千里而來笑而憫之乃賜紫袍牙笏及優防有加伯隴自言隋仁壽年生說大業末事了然可見李右丞廙年二十九爲尙書右丞至五十九又爲尙書右丞於良史爲張徐州建封事但舉其姓曰辛丘杜當人蕭功曹穎士嘗出灞橋道左逄一老人眉髮皓白狀骨甚奇古蕭甚異之老人瞻顧蕭因問之老人云公似吾亡友耳蕭固請言之老人曰吾與鄱陽王恢善君甚之乃頴士六代祖蕭問其所來不應而去

洛陽金穀去城二十五里晉石崇依金穀爲園苑髙臺飛閣余址嶙獨有一皂防樹甚大至今郁茂鄭公審開元中爲殿中侍禦史充館驛使令每舎立辰堠自公始也

潤州金壇縣大歷中北人爲主簿以竹筒賫蠍十餘枚置於防事之栁樹後遂孳育至百餘枚爲土气所蒸而不能螫人南民不識呼爲主簿虫

開元中進士第唱於尙書省其防試者並集於都堂唱其第於尙書省有落去者兩兩三三戴帽子日暮但吟一聲長安竹帛皆枯死

開元中吏部侍郎寧王憲囑親故十人官遂詣王請見云十人之中有商量去者乎王云九人皆不可矣一人某者聴公吏部歸九人皆超資好官獨某者當時出云據其書判自合得官緣囑寧王且放冬集

昆山縣遺尺潭本大歷中村女爲皇太子元妃遺玉尺化爲龍至今遂成潭

洛東龍門香山寺上方則天時名望春宮則天常禦石樓坐朝文武百執事班於外而朝焉

永和中有判太常寺行事禮官祭圜丘至時不到云太常大寺實曰伽藍圜丘小僧不合無禮

沙堤起天寶三年因蕭京兆炅奉請於要路築甬道以通車騎而覆沙其上

天寶中樂章名以邊地爲名若涼州甘州伊州之是焉其曲徧繁聲名入破後其地盡爲西番所沒其破兆矣

髙平徐毅爲彈侍禦史創一知班官令自宣政門檢朝官之失儀者到臺司舉而罰焉有公卿大僚令問之曰未到班行之中何必拾人細事毅報之曰爲我謝公卿所以然者以惡其無禮於其君

裴僕射遵慶二十入仕裹折上巾子未嘗隨俗樣凡代之移易者五六而公年九十所裹者猶幼小時樣今巾子有僕射樣

韓太保臯生知音律嘗觀客彈琴爲止息乃嘆曰妙哉嵇生者也爲是曲也其當魏晉之際止息與廣陵散同出而異者也其音主商商爲秋聲天將肅殺艸木搖落其嵗之晏乎此所以爲魏之季也慢其商徳與宮同音是臣奪其君之位乎此所以知司馬氏之將簒也廣陵維之地散者流亡之謂也者武帝後之姓也言楊后與其父駿之傾覆晉祚也止息者晉𨿽興終止息於此其音哀憤而噍殺操蹙而憯痛永嘉之亂其應乎此叔夜撰此將貽後代知音且避晉禍托之鬼神史氏非知味者安得不傳其謬也歟

韓太保臯常言洪範五福獨不言貴者近於髙危福之自至猶儆動柰何枉道邀之

李西平晟之將軍也嘗謁桑道茂云將軍異日爲京兆尹愼少殺人西平曰武夫豈有京兆尹望乎後興元復西平兼京兆時道茂在俘囚中當斷之際告西平曰公忘少殺人之言乎

韓太保臯之爲禦史中丞京兆尹常有所陳必於紫宸對百僚而請未嘗詣便殿上謂曰我與卿言於此不盡可來延英議及大政多匡益之親友咸謂公曰自乾元以來羣臣啟事皆詣延英方得詳盡公何獨於外庭對眾官以陳之得無不愼宻乎公曰禦史天下之平也摧剛直枉惟在公何在不可人知之柰何求請便殿避人竊語以私國家之法且延英之置也肅宗皇帝以苗晉卿年老艱步故設之後來得詣便殿多以私自售希防求寵干求相位柰何以此爲望哉

張祕書薦自筮仕至祕書監常帶使職三入蕃竟歿於赤嶺外

韋崖州執自幼不喜聞嶺南州縣拜相日出外舎見一州郡圖遲回不敢防良久臨起悞視乃崖州圖也竟以貶終

王河南維或有人報云公除右轄王曰吾居此官慮被人呼爲不解作詩王右丞

陽道州城未嘗有所蓄積惟所服用不可闕者客稱其物可佳可愛公輒喜舉而授之有陳萇者候其始請月俸常往稱其錢帛之美月有獲者

常中書處原在開州也常有李潼崔衝二進士來謁畱連月餘日防有過客西川軍將某能相術於席上言李潼三日內有虎厄後三日相君與諸客逰山寺自上方抵下方日已暮矣李先下崔後來衝大呼李云待衝來待衝來李聞待衝來聲謂虎至矣顚蹶墜下山址絕而復蘇數日方愈及軍將回謂李曰君厄過矣

蘇給事岱建中末爲太常博士遇朱泚亂將赴行在夜行山谷常有二燭前導危險畢見旣過燭然後滅豈忠憤所感耶

李年彭年鶴年兄弟三人開元中皆有才學盛名鶴年詩尢妙唱渭城彭年善舞年善打羯鼓宗問卿打多少杖對曰臣打五千杖訖上曰汝殊未我打卻三豎櫃也後數年有聞打一豎櫃因賜一拂杖羯皷後卷流至建中三年任使君又一弟子使君今取江陵漆盤底瀉水卷中竟日不散以其至平又云捲人鼓只在調豎慢此卷一調之後經月如初今不知所存安邑縣北門縣人云有一蠍如琵琶大毎出來不毒人人由是恐其靈閉之積年矣

涇州將郝玭自貞元末及元和中數於涇州擒殺西虜及築臨涇城西戎畏之贊普鑄一金郝玭號曰有能得玭者賜金玭焉

建中中李希烈攻汴州城防用百姓婦女輜重以實壕塹謂之濕稍

竇參之作相也用從父弟申爲耳目毎除吏先言於申申告人故謂竇給事爲喜鵲

同州唐女寺有盜帥董太宮之漆身後有盜者皆來拜祝有至鳴足者今漆足皆口牙

襄州漢臯廟本爲解佩於漢之義今爲漢髙祖誤也陜州平陸縣主簿防事西序楣有隋房公杜公仁壽九年十二月題齡如晦題處房年二十三杜年二十六今移在使府食堂之梁

楊京兆憑兄弟二人皆能文學甚攻苦或同賦一篇共坐庭石霜積襟袖課成乃已李願司空兄弟九人四有土地願爲夏州徐泗鳳翔宣武河中五節度憲爲江西觀察嶺南節度愬爲唐鄧襄陽徐泗鳳翔澤潞魏博六節度使聴爲夏州靈武河東鄭滑魏博分寧鳳翔七節度一門登壇授無比焉

元和十五年辛丘度丘紓杜元頴同時爲拾遺令史分直故事每自吟日出身三十年髮白衣仍碧日暮倚朱門從朱汗赤因爲之奏章服焉

河南廣武山有流桂泉史思明於其上立漢髙廟茅山下泊宮茅君鏈丹井香潔不受觸曽有修宮工人獲知取水煮肉良久不熟

寶歷中亳州云出聖水服之愈宿疾亦無一差者自洛已來及江西數郡中人爭施金貨衣服以飲焉獲利千萬人轉相惑李贊皇徳在浙西也命於大市集人置金取其水於市司取豬肉五斤煮云若聖水也肉當如故逡巡肉熟爛自此人心稍定妖者尋而敗露

朗州武陵山有人換骨匣每年若大風雨望峭壁卽有新者澤州長平卽白起坑趙卒故地開元中詔爲省寃谷至今天气長陰有泉色赤於其下立丹井碑

湖州徳淸縣南前溪村前朝教樂舞之地今尙有數百家盡習音樂江南聲妓多自此出所謂舞出前溪者也終南山有湫池本咸陽大洲一夜忽飛去所歷皆暴雨與魚俱下大者至四五尺小者不可勝計遂落終南山中峯水浮數尺縱廣一里餘色如黛黒雲雨常自中出焦旱祈禱無不應焉山僧采樵時見羣龍瀺灂其中昭應慶山長安中從河朔飛來夜過聞雷聲如疾風土石亂下直墜新丰西一村百餘家因山爲墳今於其上起持國寺

魏齊公元中少時曽謁張憬藏待之甚薄就質通塞亦不答公大怒曰僕不逺千里裹糧求見非徒行也意必謂明公有以見教而含木舌不盡勤勤之意何耶且窮通貧賤自屬蒼蒼何預公焉因拂衣而去憬藏遽起言曰君之相祿正在怒中後位極人臣

解縣鹽池當安史時水忽淡鑾輿反正復如故

上都崇聖寺有徐賢妃妝殿太宗曾召妃久不至怒之因進詩曰朝來臨鏡臺妝罷暫徘徊千金始一笑一召詎能來

漢中王瑀爲太常卿早起朝聞永興里人吹笛問是太常樂人否曰然已後因聞樂而撻之問曰何得某日臥吹笛又見康昆侖彈琵琶云琵聲多琶聲少亦未可彈五十四絲大也自下而上謂之琵自上而下謂之琶

裴延齡嘗怒李京兆充云近日兼放髭須白猶向人前作背靣

薛汝丹家在南嶽常與一僧知聞其僧毎年以香鏈頂供飬佛至八十餘終後嵗余有州民生一子色貌絕殊而頂甚香十步之外人皆慕之生不食魚肉數嵗出家爲南嶽髙行律師焉

王藻王素貞元初應舉名皆第十四每詣通家通王十四郎或問曰藻也素也

常相衮爲禮部判雜文榜後云旭日登塲思非不鋭通宵絕筆恨卽有餘所以雜文入者常不過百人鮑祭酒防爲禮部帖經落人亦甚時謂之常雜鮑帖

左右常侍與給諫同廚廚人進鮮菌於給諫問云莫毒否廚人答曰常侍已嘗了

乾元中太子左贊善大夫呂旬母張氏年八十八以旬久不歸愈思念之忽覺左乳長汁流出顧謂孫鄢汝父卽來也不逾十日旬遂至

至徳初當安史亂河東大饑忽然荒地十五里生豆及掃卻又復生約得五六千石其米甚圓細復美人賴焉開元天寶之間傳家法者崔沔崔均之家法

師雲長安永寧坊東南是金盞地安邑裏西是玉盞地永寧爲王太傅鍔地安邑爲馬北平燧地後王馬皆進入官王宅累賜韓令及史憲誠李戴義等所謂金盞破而成焉馬燧爲奉誠園所謂玉破而不完也

常相衮之在福建也有僧某者善占色言事若神相國惜其僧老命弟子就學其術僧云此事有天性非可造次爲某嘗於相君左右見一人可教徧召得小吏黃徹焉相命就學老僧遂於闇室中置五色彩於架令視之曰世人皆用眼力不盡淬熟防之旬後依稀認其白者後半載防五色卽洞然而得矣命之曰以闇中之視五彩回之白晝占人因傳其方訣且言後代當無加也李忠公吉甫云黃徹之占袁許之亞次也

禮部劉尙書禹錫與友人三年同處其友人云未嘗見劉公說重話

唐公臨性寛仁多慈恕欲弔喪令家僮歸取白衫僮僕悞持余衣懼未敢進臨祭公謂之曰今日气逆不宜哀泣向取白衫且止之又令煮藥不精潛覺其故又謂曰今日陰晦不宜服藥可棄之終不其過矣

唐皎貞觀中爲吏部先時選集四時隨到卽補皎始請以冬時大集終季春而畢至今行之

徐大理宥少爲蒲州司法參軍爲政寛仁吏感其恩信逓相約曰若犯徐司法杖必斥罰終官不杖一人顏魯公眞卿爲監察禦史充河西隴右軍覆屯交兵使五原有寃獄決乃雨郡人呼爲禦史雨

徳宗問李汧公勉人云盧杞是姦邪何也勉曰人皆知之陛下獨不知此所以爲姦邪也

李希烈防扈蔡州時盧杞爲相奏顏魯公往宣諭之而謂顏曰十三丈此行出自聖意顏曰公先中丞面上血某親舌防之乃忍以垂死之年餌於虎口杞聞之啼焉盧卽是禦史中丞奕之子

南蠻淸平官猶國家之宰相也元和中有鄧旁來庭宰臣問之公名旁其何意乎對曰亦猶大朝之劉宗經矣蘇戶部弁劉常侍伯芻皆聚書至二萬卷河南馮宿之三子陶鞠圖兄弟連年進士及第連年登宏詞科一時之盛代無比焉當太和初馮氏進士及第者海內十八而公家兄弟叔侄八人

李相國程爲翰林學士以堦塼日影爲入公性懶每入必逾八塼故號爲八塼學士焉

永州龍興寺乃吳軍司馬之故宅僧懷素善艸嘗浚井得軍司馬印文字不滅雕刻如新懷素每艸書用此爲志

英公𨿽貴爲僕射其姊病必親爲粥火燃輙焚其髭姊曰僕妾多矣何爲自苦勣曰豈無人顧今姊年老勣亦年老𨿽欲久爲姊粥復可得乎

英公嘗言我年十二三時爲無賴賊逢人則殺十四五時爲難當賊有所不愜者殺之十七八時爲好賊上陣殺人年二十便爲天下大將軍用兵以救人死

尉遲敬徳性饒寛而尢善避槊每軍騎入陣敵人刺之終不能中反奪其槊以刺敵人海陵王元吉聞之不信乃令去槊刃以試焉敬徳曰饒王著刃亦不畏傷元吉再三來刺旣不少中而槊皆被奪去元吉力敵十夫大慙恨太宗之禦竇建徳謂尉遲公曰寡人持弓箭公把長鎗二人相副𨿽百萬眾亦無柰乃與敬徳馳至敵營叩其軍門大呼曰大唐秦王能敵來與汝決追騎甚眾不敢禦

竇建徳之役旣陣未戰太宗見一少年騎驄馬鎧甲鮮明指謂尉遲公曰彼所乘馬眞良馬也言之不已敬徳請取之帝曰輕敵者亡脫以一馬損公非寡人願敬徳自料攻之萬全乃馳往並擒少年而返卽王世充之兄子僞代王琬宇文士及在隋亦識之是馬實內廏之良馬也帝欲旌其能並以賜之

太宗將徵遼衛公病不能從帝使執政已下起之不起帝曰吾知之矣明日駕臨其第執手與別靖曰老臣宜從但犬馬之疾日月增甚恐死於道路仰累陛下帝撫其背曰勉之昔司馬仲逹非不老病竟能自彊立勲魏室靖叩頭曰請輿病行至相州疾篤不能進

駐蹕之役髙麗與靺鞨合軍四十里太宗有懼色江夏王進曰髙麗傾國以拒王師平壤之守必弱請假臣精卒五千覆其本根則千萬之眾不戰而降

借商建中二年京師及江淮借商錢物

省官建中三年天下州縣各省一官乾元四年勑下注額內官元和六年又減州縣官

除陌建中四年勑天下州縣市買交關毎貫五十文納官間架建中四年戶部侍郎趙瓚奏天下州縣屋宇間架率算錢有差

沙門一行開元中嘗奏宗云陛下行幸萬里聖祚無疆故天寶中幸東都庶盈萬數及上幸蜀至萬里橋方悟焉天寶中天下無事選六宮風流艶態者名花鳥使主宴宗幸蜀天廏八駿其七盡斃於棧道惟一云騅存焉徳宗幸梁亦充禦焉

五臺山北臺下有靑龍池約二畝已來佛經云禁五百毒龍之所每至盛午昏霧暫開比丘及淨行居士方可一觀比丘尼及女子近卽雷電風雨當時大作如近池必爲毒气所吸逡巡而沒

韋獻公夏卿不經方鎭惟止於東都畱守郡吏八人而路公隋皇甫崖州鏄皆爲宰相張尙書賈叚給事平仲衛大夫中行李常侍翺李諫議景儉李湖南詞皆至顯官亦名知人矣

李西臺文獻公避暑於靑龍寺夢戴白神人云昔尹氏相宣王致中興君男亦佐中興君宜以吉甫名之李相國忠公貞元十九年爲饒州刺史先是郡城之東四牧故府廢者七稔公涖止後命啟籥而居之郡吏以語怪堅請公曰神實正正則神避妖不勝徳失徳則妖興居之在人

大唐載

