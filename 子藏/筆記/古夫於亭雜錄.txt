《古夫於亭雜錄》淸王士禛●序余居京師四十年﹐前後撰錄有《池北偶談》二十六卷﹑《居易錄》三十四卷﹐旣刻之閩﹐刻之東粵矣。辛巳請急﹐五月還都﹐歷壬午﹑癸未﹐逮甲申之秋﹐復有《香祖筆記》八卷。是歲冬﹐罷歸田裏﹐迄明年乙酉﹐續成四卷﹐通十二卷﹐又刻之吳門。余老矣﹐目昏眵不能視書﹐跬步需杖。白日坐未久﹐卽欠伸思臥﹐詎復勞神於泓穎之間﹐以干老氏之戒。然遣悶送日﹐非書不可﹐偶然有獲﹐往往從枕上躍起書之﹐積成六卷﹐無凡例﹐無次第﹐故曰「雜錄」。所居魚子山下有魚子水﹐酈氏所謂「瀧水又西北至梁鄒東南﹐與魚子溝水合﹐水南出長白山東抑泉口﹐卽陳仲子之所隱者也」。山上有古夫於亭﹐因以名之。漁洋老人自序。●卷一◎袈裟本字盤山釋拙庵訪宋牧仲中丞於吳中﹐一日會滄浪亭﹐唱和裟字韻﹐拙庵以通首黏連不諧﹐遂押衲裟。近讀唐人李羣玉《惱僧自澄》詩﹕「當聞天女會﹐玉指散天花。莫遣春風裏﹐紅芳點架裟。」則袈字從木﹐作去聲。唐人用字必有據依﹐惜向來未之知也。按「袈裟」﹐本作「﹛�毛﹜﹛沙毛﹜」﹐葛洪始攺今字﹐從衣﹝﹛�毛﹜與袈音同﹞。◎蘇過書法釋覺範《文字禪﹖跋蘇叔黨書》云「叔黨行艸﹐皆蟬蛻塵盍﹐筆法亞乃翁﹐惜其早世。不秋。邵陽儉上人攜此帖見過﹐然如見其父子角巾竹杖﹐行小港榕林之下﹐不勝淸絕。」又《跋本上人所蓄小坡書後》云「雞蘇﹐《本艸》﹕『龍腦薄荷也。』東吳林下人夏月多以飲客﹐而俗人便私議坡誤用雞蘇爲紫蘇﹐可發一笑。予將發鸞溪﹐上人出示此軸﹐筆勢飛動﹐學坡而未臻坡處﹐政如馬巷中遇王﹑謝子弟﹐步趨狀貌﹐蘊藉風流﹐有自來矣。」觀此﹐則知小坡不獨工詩賦﹐而書法亦不愧家學﹐矧其忠孝大節﹐尢卓然者哉﹝《黃氏日抄》云﹕覺範本是醫士﹞﹗◎何家奇石寂音《石門文字禪》有云「何忠孺家有石如硯﹐以水灌之﹐則枝葉出石間﹐如叢桂狀。」亦奇物。◎東坡畫彌勒世但知東坡善畫枯木﹑竹石﹐寂音集中有《東坡畫應身彌勒贊》云「相傳始作以寄少遊﹐卿上人得於少遊之家。」則坡老亦工畫道﹑釋人物也。◎干言山今順徳府唐山縣有干言山。《水經注》﹕「氵氐水又東南經干言山」。《一統志》﹕「《衛風》『出宿於幹﹐飲餞於言』﹐卽此地。」《裏志》﹕「東郡有發幹縣﹝今觀城縣﹞﹐曹氏曰﹐卽所謂幹路史衛﹐縣南有幹城。」《詩》所云「出宿於幹」者﹐或以爲今之順徳﹐或以爲今之東昌﹐或以爲今之開封﹐孔氏云「衛女所嫁﹐不知何國。」諸書參錯不同如此﹐未可據依也。◎徐世溥豫章徐世溥巨源以古文名家﹐余素愛其文。中間《諸葛武侯論》一篇﹐持論甚謬﹐余旣著說以駁之。其集末《詩話》一條云「王劭《冬夜對雪》詩『隔牖風驚竹﹐開門雪滿山』云云﹐使先讀唐詩﹐後看六朝﹐掩姓名而閱之﹐鮮不以爲左司者。」此右丞詩﹐而巨源以爲王劭﹐以爲六朝﹐舛訛甚矣。此亦如李君實不知韓退之「山石犖確行徑微」一篇﹐同一笑柄也。◎龍王造宮殿康熙三十年﹐寧海州有木工十數人浮海至大洋﹐忽沈舟﹐其家皆已絕望矣。閱八年﹐乃俱歸。言舟初入洋﹐倏有夜叉四輩掣其四角入水﹐至一處﹐宮闕巍煥﹐如王者之居﹐曰「此龍宮也﹐王欲造宮殿而匠役缺﹐故召爾輩至此﹐無恐也。」尋傳王命令入﹐亦不見王。遂至工所﹐各使飲酒一甌﹐卽不饑渴。如是八年﹐不思飲食而工作不輟。工旣竣﹐夜叉復傳命﹕「爾輩久役於此﹐今可歸矣﹐王有犒直已在舟中﹐可自取之。」各令飲蜜漿一碗﹐夜叉引入舟﹐復撮其四角﹐舟已出水上。其行甚駛﹐頃之抵岸﹐忽覺饑渴﹐乃覓酒肆飲食﹐而舟中先已有錢數百千﹐持以歸。舟主楊禦史也﹐操舟者得珊瑚樹一株於洋中﹐持以獻﹐蓋亦龍王所酬也。初諸匠至工所﹐有督工者﹐自言亦寧海人﹐諸生﹐馮姓﹐春名﹐字大年。比歸訪之﹐則馮得狂疾﹐閉置室中八年矣。匠至而疾瘳﹐如舊相識者﹐所言悉同。楊名維喬﹐字岱楨﹐順治己亥進士﹐以禦史外遷口北道參議﹐有廉幹稱。◎趙南星集髙邑趙忠毅公﹝南星﹞﹑髙陽孫文正公﹝承宗﹞﹐皆北方之偉人﹐天下望之如泰山﹑北斗。二公集皆吳橋範文貞公﹝景文﹞刻於金陵。予兒啟訪官畿南﹐屬購二集﹐僅得忠毅公集十四卷﹐已軼其半﹐有公之子淸衡印記﹐蓋其家藏本也。公詩長於古選﹐頗有法度﹐而又能自見其才思﹐惜近體軼不可見。文尢長於碑版﹐如吏部尙書孫淸簡公﹝釒龍﹞﹑山西布政使王公﹝述古﹞﹑兵部職方郎中張公﹝主敬﹞諸志銘﹐翰林侍讀學士吳公﹝中行﹞傳﹐少傅兵部尙書李公﹝化龍﹞﹑兵部侍郎魏公﹝允貞﹞﹑光祿少卿顧公﹝憲成﹞諸碑﹐於國是之是非﹑人才之枉直﹐痛切言之﹐可裨信史。牧齋錢公稱其文滔滔莽莽﹐輸寫塊壘而起伏頓挫﹐不能稟合古法﹐要其雄健磊落﹐奔軼絕塵﹐北方之學者未能或之先也。予謂讀其文﹐居然有壁立萬仞之槪。◎覺範詩予作《浯溪考》﹐頗搜抉僻祕﹐如李易安二長句﹐皆世所未習見。頃讀洪覺範《石門文字禪》﹐有《同景莊遊浯溪讀中興碑》長句一首﹐恨此書版行已久﹐不及收入﹐亟錄於此﹐以補漏略。詩云「上皇禦天功最盛﹐生民溫飽臥安枕。醉憑艷姬一笑適﹐薄大議之無乃甚。長安遮天胡騎塵﹐潼關戰血深沒人。哥舒臣賊不足惜﹐要臠國忠如膾鱗。蒼黃去國食不暇﹐賜死馬嵬謝天下。反身罪己成湯心﹐柰何猶有譏之者。取非其子又遽匆﹐靈武君臣無怍容。何須嗚咽讓衮服﹐自控歸鞍八尺龍。誰磨石壁湘江上﹐揩拭雲煙濺驚浪。龍蛇飛動忠義詞﹐顏元色莊儼相向。與君來遊秋滿眼﹐閒行古寺西風晚。道人興廢了不知﹐但見遊人來讀碑。」﹝此詩與易安二篇皆未佳﹐但珍其僻祕耳﹞◎徐文長詩欠雅馴《中州集》詩「石鼎夜吟詩句健﹐奚囊春醉酒錢粗」﹐豪句也﹐然不如南唐「吟憑蕭寺旃檀閣﹐醉依王家玳瑁筵」風調嫻雅。予向謂徐文長詩欠雅馴者以此。◎藥名譜唐侯寧極《藥名譜》﹕「人參曰皺面還丹﹐薺﹛艸尼﹜曰賊參。」◎羣芳譜先大父尙書公《羣芳譜》一條云「馬患諸病﹐白鳳仙花連根葉熬膏﹐不論何癥﹐抹馬眼四角上﹐卽汗出而愈。」◎��須簾簾名��須﹐人多不曉其義。升庵《丹鉛錄》云「《爾雅》以�髙爲大��出海中者﹐長二三丈﹐遊行則豎其須﹐髙於水面﹐須長數尺﹐可爲簾。」《洞冥記》﹕「馬丹常折��須爲杖。」◎湖熟菜故侯常某﹐開平裔孫也﹐鼎革後居湖熟﹐種菜自給﹐人謂之「湖熟菜」。其妻卽中山女也﹐至是已先逝。汪於鼎﹝洪度﹞《湖熟菜歌》云「腰圍寶帶盤羅珍﹐笙歌叢裏暮連晨。頭戴篛笠手Θ土﹐烈焰光中日卓午。昔人身未離朱門﹐自道心如遊蓬戶。今觀此翁殊不然﹐早向朱門曾晏眠。天傾地坼身何惜﹐蓬戶還容受一廛。開門江天直入座﹐生涯況有Θ能荷。耕砂耘礫代﹐細風飄飄吹雨過。霜根得气乳膏蒸﹐進泥甲拆聲最淸。繞塍顧ツ色飛動﹐栩栩黃蝶知餘情。一肩入市晨光爛﹐道塗所過香風散。只數金錢莫問名﹐買魚沽酒歸來慣。遙望鐘陵土一А﹐有時落日首頻回。鳳皇已逐靑冥去﹐無夢吹簫引下來。」◎鐵券嘆於鼎又作《鐵券嘆》﹐甚有史筆。其序云「明成祖卽位﹐封駙馬都尉王寧永春侯鐵券﹐旌徳民得之田間。券載寧受通燕之謗﹐拘系三年﹐靖難師至始得釋﹐褒其始終不攺之節。則其人可知矣。」「老農得券壠畝旁﹐人間因得瞻龍光。琢鐵嵌金爲文章﹐山河帶礪憑永長。一代舊制何輝煌﹐惜哉名以靖難揚。金枝玉葉同苞桑﹐豈導姬旦來輔王。不然潛通奚所望﹐華兗字字褒忠良。承家只道永流芳﹐豈知隙影駒奔忙。吹簫臺空無鳳皇﹐銅駝陌上隨淪亡。此券流傳天意藏﹐金鐵不滅名彌彰。」◎建文鐘又《建文鐘》云「天畱正統還讓帝﹐如以黍谷存陽气。歲晚冰霜律未回﹐一綫微陽正藏閉。我來深山憩古寺﹐瞥見孤鐘思往事。風雷未敢信流言﹐貴戚何當輕易位。粗砂磨治碑版文﹐烈火銷融金鐵制。普天盡易洪武年﹐何處還稱建文歲。其時鉤連盡十族﹐斷支交首盈衢市。輕生不乏有心人﹐百年猶爲存苗裔。赫赫雷霆九天怒﹐威有難加勢難至。正學綿綿一孑遺﹐孤鐘歷歷半行字。天軸地維未傾折﹐萬古千秋此維系。」◎汪於鼎革除一案﹐萬古公憤﹐右二篇發揮痛快﹐故備錄之。於鼎﹐新安歙人﹐余門人也﹐其《息廬詩集》﹐余所論定。◎會試考官康熙四十五年丙戌會試﹐總裁官止用二員﹕吏部左侍郎李錄予﹑工部右侍郎彭會淇。房考皆新差直省督學科道官﹐余止部屬二人。蓋所以杜揣摩之獘也。會試總裁﹐近例用四人﹐正考皆大學士﹑尙書爲之﹐變例自是科始。◎東坡論戰國士東坡於戰國之士獨取魯仲連﹑顏�﹐而皆惜其未聞道﹐升庵以爲名言。今吾邑錦秋湖上有魯連陂﹐有顏�墓。◎文心雕龍史通訓故黃山谷云「論文則《文心雕龍》﹐評史則《史通》﹐二書不可不觀。」明王侍郎損仲﹝惟儉﹞作《雕龍》《史通》二書訓故。以此二訓故援據甚博﹐實二劉之功臣﹐余訪求二十餘年始得之﹐子孫輩所當寶惜。◎程嘉燧選中州集程孟陽嘉燧常選元遺山《中州集》﹐新安有刻本。余觀其去取﹐率不可解。卽如劉迎無黨之七言古詩﹑李汾長源之七言律詩﹐乃集中眼目﹐𨿽北宋作者無以過之﹐顧多從刊削﹐所收反叢脞不足觀。牧齋先生稱其「老眼無花﹐照見古人心髓」﹐然歟﹐否歟﹖於鼎以此書寄余﹐求增刪重刻之﹐余謂存而不論可也。◎呈史取名唐人《常侍言旨》記明皇遷西內事﹐云出朱崖太尉所續《呈史》。朱崖者﹐贊皇公也。宋嶽侍郎珂著《呈史》﹐蓋襲取贊皇之書以爲名字。◎鉤弋夫人常疑漢武殺鉤弋事不可解﹐或以爲雄猜之主不近人情﹐事亦有之耳。考之《西京雜記》﹕「鉤弋夫人從幸甘泉﹐告上曰﹕『妾相運﹐應爲陛下生一男﹐年七歲﹐妾當死。今必死於此不得歸矣﹐願自愛。』言終而卒﹐香聞十餘里﹐因葬云陵。上哀悼之﹐發冢開視﹐惟衣履存﹐乃爲起通靈臺於甘泉。」據此﹐則鉤弋去來皆非常人常理﹐安得有「去去不得活」之語邪﹗◎百歲耆民康熙四十二年﹐恩詔耆民百歲者﹐給與銀兩建坊。甘肅巡撫題報三人﹕寧夏右衛莫進忠一百三歲﹐肅州衛於國良一百歲﹐秦州李剛一百四歲。◎廝役髙壽邑耆民劉才旺者﹐少曾爲先伯祖大司馬公圉人﹐康熙乙酉﹐年一百八歲尙無恙。一夕﹐其子某與數客飲榻前﹐才旺已臥﹐亦引滿﹐自歌一曲﹐復引滿﹐又歌如前﹐凡三﹐歌亦三闋﹐遂鼾睡﹐明晨視之﹐已化去矣。𨿽本廝役﹐亦達人也。◎詞牌攺名唐於�以樂府有《想夫憐》﹐其名不雅﹐或曰南朝相府有瑞蓮﹐因歌爲《相府蓮》﹝或是因王儉蓮幕事耳﹞。至今詩餘有《相府蓮》﹐�所攺也。余昔與鄒程村﹝祗謨﹞同定《倚聲集》﹐長調有《秋思耗》者﹐余嫌其名不雅﹐攺爲《畫屏秋色》。今詩餘遂有此名﹐余所攺也。◎禦史反覆平原董默庵﹝訥﹞以禦史大夫攺江南江西總督﹐有某禦史者造之﹐甫就坐﹐大哭不已﹐董爲感動﹐舉坐訝之。某出﹐旋造大冶相余廬﹝國柱﹞﹐入門揖起﹐卽大笑。余驚問之﹐對曰「董某去矣﹐拔去眼中釘也。」京師傳之﹐皆惡其反覆。未幾罷官。◎白銀樹平原髙苑城﹐晉寧州刺史辟閭允墓前有白銀樹二十株。髙苑﹐吾縣鄰邑也﹐竟不知白銀樹何狀。按《洞冥記》﹕「影娥池北鳴禽苑﹐有靑金樹﹐皮間有屑如金。」《西京雜記》﹕「上林有白銀﹑黃銀樹各十株。」◎木蘭舟陸魯望《詠木蘭花》詩云「幾度木蘭舟上望﹐不知元是此花身。」《述異記》﹕「七里洲有魯班刻木蘭爲舟﹐至今在洲中。」﹝或以爲李義山詩﹞◎女珊瑚漢元封二年﹐郁林郡貢珊瑚婦人﹐命植殿前﹐號曰女珊瑚。◎鹿尾京師極貴鹿尾﹐余向引陳子昂賦﹑耶律楚材詩証之。考《酉陽雜俎》所記﹐乃不始於唐﹐魏使崔︱﹑李騫在中丞劉孝儀坐﹐考儀曰「鄴中鹿尾﹐酒肴之最。」︱曰「生魚﹑熊掌﹐孟子所稱﹔雞跖﹑猩唇﹐呂氏所尙。鹿尾乃有奇味﹐竟闕載籍。」騫曰「鄭氏稱益州鹿委﹐但未是尾耳。」觀此﹐則自南北朝已貴之﹝委﹐烏魁切﹐弱病也。鹿委之義未詳﹞。◎馬戴行誼余常謂唐末詩人﹐馬戴爲冠﹐其行誼亦不可及。《摭言》記戴佐大同軍幕﹐許棠往謁之﹐流連數月﹐但詩酒而已。忽一旦大會賓友﹐出棠家書授之﹐啟緘﹐乃知潛遣一介卹其家矣。此事亦古人所少。◎玉雕物唐相楊收﹐每下朝常弄一玉婆羅門子﹐髙數寸﹐瑩徹精巧﹐云是於闐王內庫中物。周時渠胥國獻玉駱駝﹐髙五尺。◎彈棋藏鉤今人誤以弈棋爲彈棋﹐固謬﹐然彈棋之制終亦不解。《廣記》云「今彈棋用棋二十四色﹐色別貴賤。又魏戲法﹐先立一棋於局中﹐餘者間黑白圍繞之﹐十八籌成都。」曹子桓云「昔京師妙工有二﹐合鄕侯東方安世﹑張公子﹐常恨不得與之對也。」《國史補》﹕唐有吉達﹑髙越。藏鉤﹐亦謂之意摳﹐亦曰行鉤﹐見庾闡賦。其制﹕眾人分曹﹐或有奇﹐則往來於兩朋﹐謂之訁我鴟﹐亦曰飛鳥﹝訁我﹐吾何切﹐吟也。《說文》﹕嘉言也﹐與哦同﹞。◎跳脫唐文宗一日問宰相﹕「古詩云『輕衫襯跳脫』﹐跳脫竟是何物﹖」宰臣未對﹐上曰「卽今之腕釧也﹐《眞誥》有『斬粟金跳脫』﹐是臂飾。」又宣宗常賦詩﹐上句有「金步搖」﹐遣求進士對之﹐溫庭筠以「玉條脫」爲對﹐宣宗賞焉。二事皆見唐小說﹐或是一事而傳聞異辭邪﹝上條出《盧氏雜說》﹐下條出《北夢瑣言》﹞﹖◎畫鐘馗吳道子畫鐘馗﹐手捉一鬼﹐以右手第二指抉鬼眼﹐時稱神妙。或以進蜀主孟昶﹐甚愛重之。一日﹐召示黃筌﹐謂曰「若以拇指掏鬼眼﹐更有力﹐試攺之。」筌請歸﹐數日看之不足。以絹素別畫一鐘馗﹐如昶指﹐並吳本進納。昶問之﹐對曰「道子所畫﹐一身气力﹑色貌俱在第二指﹐不在拇指﹐今筌所畫﹐一身气力﹑意思並在拇指﹐是以不敢輒攺。」此𨿽論畫﹐實詩文之妙訣﹐讀《史記》《漢書》﹐須具此識力﹐始得其精義所在。◎龔萬二郎中昔在郎署﹐有龔﹑萬二郎中﹐同捨相狎﹐龔長身而萬短小。一日﹐同僚畢會﹐龔復以短小爲謔﹐萬徐曰「左氏云『筮短龜長』﹐殆爲兄發耳。」一座大笑。◎文章遲速文章遲速不同﹐此由天性﹐不關工拙﹐故漢人云「飛章馳檄用枚臯﹐髙文典冊用相如。」唐人詩云「潘緯十年吟《古鏡》﹐何涓一夕賦《瀟湘》。」又吳道子﹑大李將軍俱畫嘉陵江山水於大同殿壁﹐明皇曰「李思訓數月之功﹐吳道玄一日之迹﹐皆極其妙。」蓋又不獨文章爲然。◎邊鸞丹靑唐邊鸞攻丹靑﹐尢長於花鳥﹐折枝之妙﹐古所未有。晚客澤潞﹐貌五參連根﹐精妙之至。﹝《畫斷》﹞◎藥方《朝野僉載》云「被馬咬者﹐燒鞭鞘灰塗之。蜘蛛嚙者﹐用雄黃末傅之。筋斷者﹐取旋復花絞取汁﹐以筋相對﹐以汁塗而封之﹐卽續。」◎靛水治噎《廣五行記》云「絳州一僧病噎﹐都不下食﹐遺命弟子開其胸喉﹐視有何物。如其言﹐開視胸中﹐得一物似魚﹐有兩頭﹐徧體肉鱗﹐置缽中﹐跳躍不止。以諸毒藥內之﹐藥悉化爲水。一僧以藍靛致缽﹐此虫忄匡懼﹐繞缽馳走﹐須臾化爲水矣。故世傳以靛水治噎疾﹐此與余《香祖筆記》所記鵝血治噎相類。然鵝血試之﹐亦不甚效。◎人參愈疾唐天寶中﹐有趙生者﹐其先以文學顯﹐兄弟俱以進士﹑明經入仕。生獨魯鈍﹐年已壯﹐不爲郡貢﹐發憤笈數百編﹐隱晉陽山中。旬餘﹐有翁衣褐造之﹐謂生曰「子志甚堅﹐老夫𨿽然無術有補於郎君﹐幸一謁我耳。」且曰「吾段氏﹐家於山西大木之下。」言訖﹐忽亡所見。生遂往山西尋其迹﹐果有�樹甚茂﹐生曰「豈所謂段氏者乎﹖」遂以鍤發其下﹐得人參﹐長尺餘﹐肖翁形貌。生曰「吾聞人參能爲怪者﹐可愈疾。」遂瀹而食之。自是﹐豁然明悟﹐目所覽書﹐盡能窮其奧。歲餘﹐明經及第﹝《宣室志》。按字書﹐�﹐舉雅切﹐音賈﹞。◎須考典故畫家畫古人圖像﹐皆須考其時代﹐如冠舄﹑衣褶﹑車服之類。一有舛誤﹑杜撰﹐後人得而指之。詩賦亦然。宋史繩祖《學齋占畢》稱杜牧《阿房宮賦》「煙斜霧橫﹐焚椒蘭也」二句﹐尢不可及。謂《六經》止以椒蘭爲香﹐《楚辭》言「椒漿蘭膏」亦然。若「沈檀龍麝」等字﹐皆出於西京以後。近世文士作《婕妤怨》《明妃曲》﹐而引用「梅妝蓮步」﹐更爲可笑。此皆齊﹑梁間事﹐漢時寧有之邪﹖故知作詩賦﹑作畫﹐皆貴考據典故﹐乃不貽譏後人。◎命婦八階宋政和初﹐定命婦八階﹐孺人次以室人﹐後攺安人。見《占畢》。◎西漢墓銘《占畢》載漢西京時﹐南宮寢殿內有醇儒王史威長《葬銘》曰「明明哲士﹐知存知亡。崇隴原野﹐非寧非康。不封不樹﹐作靈垂光。厥銘何依﹐王史威長。」云見張茂先《博物志》。此西漢墓銘之最古者。◎白居易集白樂天東林寺藏集﹐唐末爲髙駢取之﹐宋眞宗重令繕寫裝潢送東林。其龍門香山寺本﹐經亂亦不復存。後履道宅爲普明僧院﹐後唐明宗子秦王從榮﹐又寫本置院之經藏﹐卽今本是也。乃知右文好事﹐不但眞宗。◎宋祁詩余觀宋景文詩﹐𨿽所傳篇什不多﹐殆無一字無來歷。明諸大家﹐用功之深如此者絕少﹐宋人詩何可輕議邪﹗◎上元中元下元宋初上元﹑中元﹑下元﹐京師皆張燈。上元禦乾元門﹐中元﹑下元禦東華門。後罷中元﹑下元二節。見《春明退朝錄》。◎五經中式科場舊例﹕凡兼作《五經》文字者﹐以違例貼出。惟順治乙酉龍飛首科﹐膠州法若眞黃石以《五經》疏請上裁﹐世祖皇帝特恩準作舉人﹐仍授中書舍人﹐丙戌成進士﹐入翰林。此後至康熙戊辰﹐始有查嗣韓﹝余太學門人﹞﹑林文英二人亦經禦史疏請﹐特賜進士﹐查榜眼及第﹐林選庶吉士。壬午京闈﹐又有莊令輿﹑兪長策二人亦疏請﹐特賜舉人。遂有旨﹕以後願作《五經》文字者聽。乙酉﹐各直省習《五經》者驟多﹐順天解元張南齡﹑陜西解元王承烈皆《五經》﹐而吾山東中式者亦三人﹐可謂盛矣。又第二場﹐故事﹐有詔﹑誥二道﹐乃具文自明﹐相沿已久。至是﹐九卿議﹐凡習《五經》﹐並令全作詔﹑誥。直省進呈試錄增詔﹑誥兩篇﹐自康熙乙酉科始也。丙戌會試第十一名索太﹐滿洲人﹐亦《五經》中式。◎舉人公券宋開寶二年﹐詔西川﹑山南﹑荊湖等道舉人﹐皆給來往公券。自初起程以至還鄕﹐費皆給於公家﹐不獨右文盛典﹐亦忠厚之至也。其享國三百餘年﹐終食士大夫忠義之報﹐宜矣。◎捐納爲官募民實粟塞下﹐古有此例﹐然宋時出粟賑饑﹐不過補三班借職及將作監主簿而止。頃自滇﹑閩﹑兩廣用兵﹐始開捐納之例。始猶經戶部斟酌﹐不至過濫﹐其後陜西賑荒﹑出塞運餉等事﹐則漸泛濫矣。始商人巴某等﹐初捐卽補知府﹐言官論之﹐因革去。其後於振甲爲運餉都統﹐則不由戶部及九卿集議﹐徑移吏部銓補。於是僉事方面顯官亦在捐納之列﹐初任卽得補授﹐不惟知府矣。後左都禦史張鵬翮疏言州縣守令﹑教職﹐捐納冗濫﹐九卿集議﹐遂欲通攺幕職﹑佐貳等官。予時爲戶部侍郎﹐謂諸公曰「朝廷不可失大信於天下﹐已往可勿論﹐但當愼之於將來耳。」眾以爲然。◎鐵錢南唐李氏鑄鐵錢﹐宋太宗始令收民間鐵錢鑄農器﹐給江北流民復業者。仁宗慶曆初﹐詔江﹑饒﹑池三州鑄鐵錢助陜西經費﹐民苦之﹐後停罷﹐其患方息。山谷詩「紫參可宜包貢﹐靑鐵無多莫鑄錢」﹐蓋謂此也。◎禦筆攺名宋李遵勗﹐本名勗﹐尙長公主﹐眞宗禦筆加「遵」字﹐使升爲其祖崇矩之子﹐以父繼昌爲兄。此最無義理﹐後竟爲例。至神宗始降手詔﹐述英宗治命﹐停罷之。見《燕翼貽謀錄》。◎追贈父母李文正爲相﹐爲本生父故工部郎中超﹑母陳畱郡謝氏請以郊祀覃恩追贈﹐太宗嘉之﹐詔贈超太子太師﹐謝氏鄭國太夫人。此封贈本生父母之始。王沂公曾﹑歐陽文忠公修﹐皆幼育於叔父﹐祈恩追贈。此又宋朝忠厚立國之一端也。◎宋宗正司宋制﹕京師置大宗正司﹐其後又於西京置西外宗正司﹐南京﹝今歸徳府﹞。置南外宗正司。殊非理體。◎唐書明史宋賈魏公昌朝建議修《唐書》﹐初命王文安﹑宋景文﹑楊宣懿﹑趙少卿﹑張尙書﹑余尙書爲修撰﹐曾魯公﹑趙龍圖周翰﹑何密直公南﹑範侍郎景仁﹑邵龍圖不疑﹑宋集賢次道爲編修﹐而賈爲提舉。賈罷相﹐用丁文簡。丁卒﹐用劉丞相。劉罷﹐用王文安。王卒﹐又用曾魯公。中間景文以修《慶曆編敕》不到局﹐趙守蘇州﹐王丁母憂﹐張﹑楊皆補外。後景文獨秉筆久之﹐歐陽文忠領刊修﹐遂分作紀﹑志﹐曾亦以編敕不入局。周翰亦未嘗至﹐公南遷開封幕﹐不疑以目疾辭去﹐以王忠簡秉彜補其缺。頃之﹐呂縉叔入局﹐劉仲更修天文﹑律曆志﹐將卒業而梅聖兪入局﹐修方鎭﹑百官表。嘉五年始成書。近修《明史》﹐初以徐閣學立齋﹝元文﹞爲監修﹐翰學葉訁刃庵﹝方藹﹞﹑左庶子張素存﹝玉書﹞爲總裁﹐分撰者數十人。後或遷官給假去﹐勿論撰修官﹐卽總裁亦遷替不恆。最後乃益以熊相國靑嶽﹝賜履﹞﹐首尾二十餘年﹐成書之難如此。蓋事權不專﹐其在宋時已有然矣。司馬子長《史記》﹑班孟堅《漢書》﹐皆成於一家父子之手﹐故其書千古不朽﹐而成書亦易﹐惟專故也。◎兩周甲子宋太宗至道二年﹐司天冬官正楊文鎰建言﹐於歷日六十甲子外更畱二十年﹐帝命存兩周甲子﹐共成上壽之數﹐使期頤之人猶見當生紀年﹐遂造新曆頒行。知宋時歷日皆載兩周甲子﹐今亦可仿而行之。◎公署方位今六部﹑都察院公署﹐吏﹑戶﹑禮在禁城之東﹐兵部﹑工部在三部後街之東﹐皆沿明舊。惟三法司及兵部督捕侍郎公署與太常寺在禁城之西。刑部乃明之鎭撫司署﹐都察院乃明之通政司署。前代通政司題名碑尙在﹐而本署題名反爲闕如。近都察院刻順治已來掌院﹑副院以下題名﹐與前代通政司題名對立於正廳之東﹑西﹐而刑部無之。督捕裁歸刑部﹐公署亦廢矣。余昔由副都禦史遷督捕侍郎﹐由戶部左侍郎遷都察院左都禦史﹐由左都遷刑部尙書﹐皆在西﹐故詳著之。◎螺中出蜂宋太宰牧仲﹝犖﹞寄近所著《筠廊二筆》中一條云「四明周屺公﹝斯盛﹞曾於人家見一螺﹐貯水中﹐別取水一盂﹐入鹽少許﹐置螺於內﹐則螺殼自開﹐飛出一蜂﹐髙尺許﹐蜂尾一綫綴殼中﹐飛舞良久。以螺還納原盂﹐蜂卽縮入。」其理殆不可曉。◎白玉寶物又云「福唐葉文忠公有白玉觀世音一﹐髙尺餘﹐唇朱發漆﹐相好天然﹐不假人力。宜興故相家一白玉太眞妃睡相﹐乃宋制﹐近爲武林一貴人購去。」◎宋代賜禦書宋時學士院賜禦書玉堂者有二﹕前則太宗賜蘇易簡﹐後則髙宗賜周麟之。◎五帝三王《國老談苑》以「五帝官天下﹐三王家天下」爲徐騎省對宋太宗語﹐與他書所載不同。◎禦書賜臣上常禦書「淸愼勤」三大字﹐刻石賜內外諸臣。士礻眞二十年前亦蒙賜。按此三字﹐本呂本中居仁《官箴》中語也。◎受辛解余昔在京師﹐有《答宣城梅耦長﹝庚﹞送木瓜》詩云「作貢當年事已陳﹐煙林搖落重含辛」之句﹐陸冰修﹝嘉淑﹞﹑施愚山﹝閏章﹞諸公皆次韻﹐陸用「受辛」字。按宋景文公《筆記》云「缽搗辛物作薺﹐所謂『金齊玉膾﹐東南佳味』。古說齊臼曰受辛﹐是臼中受辛物搗之。」蓋楊徳祖解「黃絹幼婦﹐外孫齊臼」之語。◎古文刻書同年汪鈍翁﹝琬﹞晚刻《類稿》﹐字畫多用古文﹐時人亦有效之者。宋景文云「吾友楊備得《古文尙書釋文》﹐讀之大喜﹐於是書訊刺字皆用古文﹐僚友多不之識﹐指爲怪物。」要之﹐亦有所不必也。◎論鄭風衛風吾鄕武城王文定公﹝道﹞﹐嘉靖中官吏部侍郎﹐名臣也。其《文錄》議論純正﹐節錄數條於此。論鄭﹑衛二國風曰﹕《鄭風》二十一篇﹐其的爲淫之詞者﹐《野有蔓艸》《溱洧》二篇﹐可疑而難決者﹐《丰》一篇而已。其他《緇衣》﹑二《叔於田》《淸人》《羔裘》《女曰雞鳴》《出其東門》七篇﹐語意明白﹐難以誣說。至於《將仲子》《遵大路》《有女同車》《山有扶蘇》《籜兮》《狡童》《褰裳》《東門之單》《風雨》《子衿》《揚之水》﹐凡十一篇﹐序說古注﹐皆有事證可據。而朱子一切翻倒﹐盡以淫奔目之﹐而蔽以「放鄭聲」之一語﹐殊不知孔子論治則放聲﹐述經則刪詩正樂﹐刪之卽所以放也﹐刪而放之﹐卽所以正樂也。若曰放其聲於樂﹐而存其詞於詩﹐則詩﹑樂爲兩事矣。且使諸篇果如朱子所說﹐乃淫狎蕩之尢者﹐聖人欲垂訓萬世﹐何取於此而乃錄之以爲經也邪﹖反正詭道﹐侮亂聖言﹐近世儒者若馬端臨﹑楊鏡川﹑程篁墩諸人皆已辯之矣。又曰﹕鄭﹑衛多淫聲﹐如《桑中》《溱洧》男女戲謔之詩﹐蓋亦多矣﹐孔子盡刪而放之。其所存者﹐發乎情﹐止乎禮義﹐而可以爲法戒者也。中間三﹑四篇﹐蓋皆刪放之餘﹐習俗所傳﹐而漢儒於經殘之後﹐見三百之數有不足者﹐乃取而補之﹐而不知其爲世教之害也。◎左傳賦詩按《左傳》﹕韓起聘鄭﹐鄭六卿餞於郊﹐宣子請皆賦﹐子﹛差齒﹜賦《野有蔓艸》﹐宣子曰「孺子善哉﹗吾有望矣。」子太叔賦《褰裳》﹐子遊賦《風雨》﹐子旗賦《有女同車》﹐子柳賦《籜兮》﹐宣子曰「二三君子﹐數世之主也﹐可以無懼矣。」夫餞大國之使﹐而所賦皆淫奔之詩﹐辱國已甚﹐宣子又何以嘆其爲數世之主乎﹖此亦一證﹐且知《野有蔓艸》亦必非淫詩也。●卷二◎新唐書刊削詔令余每怪《新唐書》不載詔令﹐往往不詳事之首尾。《筆記》一條云「史近古對偶宜﹐今以對偶之文入史﹐如以粉黛飾壯士﹐笙匏佐鼙鼓。」乃知其刊削之意。然此亦一隅之見﹐若陸宣公﹑李衛公論事之文﹐何嘗非對偶﹖但須分別觀之耳。◎乩字解景文云「唐蘇廷碩《朝覲壇頌》有『乩虞氏』字﹐翰林校讎官輒點『乩』字側云『疑』。不知『乩』卽『稽』字。」愚按﹕今召仙決休咎曰「乩」﹐俗語卻近古。◎說文系傳《筆記》云「顏之推說唐末文籍散亡﹐故諸儒不知字學。江南惟徐鉉﹑徐鍇﹐中朝爲郭忠恕。鍇爲《說文系傳》﹐忠恕作《汗簡》《佩Δ》。」愚按﹕《佩Δ》﹐匯書有之﹐《汗簡》﹐今歙人汪立名得古本﹐刻之吳中﹐甚古雅。惟《說文系傳》未見﹐不知海內藏書家有傳之者否也。然謂顏之推語則誤。之推﹐後魏黃門侍郎﹐而預知南唐﹑宋初事邪﹖疑是傳寫之訛。◎由字解余再使蜀﹐於綿州山中見羣鹿﹐賦詩云「遠遊忽憶楊岐語﹐只有渠儂得自由。」用宗門楊岐方會禪師語﹐蓋自言行役萬里﹐不及鹿之飲食﹑止息得自由也。余兒啟涑和之﹐用唐呂溫《由鹿賦》曰「由此鹿以致他鹿﹐故曰由鹿。」可謂工切﹐能押險韻。宋景文云「率烏者﹐系生烏以來之﹐名﹠lt﹔囗由﹠gt﹔。﹠lt﹔囗由﹠gt﹔音由﹐呂得其意而不知《說文》有此﹠lt﹔囗由﹠gt﹔字。」﹠lt﹔囗由﹠gt﹔蓋與字﹑媒字義同。◎焉爲單名景文云「焉﹐本鳥名﹔爲﹐猴名。」愚按﹕此二字﹐多以爲單名。如漢有劉焉﹐苻秦時有李焉﹐今秀水徐閣學勝力﹝嘉炎﹞﹐本名徐焉。唐有丘爲﹑張爲﹐南唐有江爲﹐余門人禦史溫爲﹐皆是也。然終未雅馴。◎生象又云「老子云﹕『無物之象。』韓非子曰﹕『人希見生象﹐得死象圖之﹐又按其圖以想其生也。』」愚按﹕今生象﹐滇南常貢﹐何希見之有﹖且《詩》云「元龜象齒」﹐不應戰國時反不見生象也。◎雅人深致又云「『蕭蕭馬鳴﹐悠悠旆旌』﹐顏之推愛之﹔『昔我往矣﹐楊柳依依。今我來思﹐雨雪霏霏』﹐謝玄愛之﹔『︳謨定命﹐遠猶辰告』﹐安石以爲有雅人深致。」愚按﹕玄與之推所云是矣﹐太傅所謂「雅人深致」﹐終不能諭其指。◎晉人佳句又云「左太衝『振衣千仞岡﹐濯足萬里流』﹐不減嵇叔夜『手揮五弦﹐目送飛鴻。』」愚按﹕左語豪矣﹐然他人可到﹐嵇語妙在象外。六朝人詩如「池塘生春艸」﹑「淸暉能娛人」﹐及謝﹑何遜佳句多此類﹐讀者當以神會﹐庶幾遇之。顧長康云「『手揮五弦』易﹐『目送歸鴻』難。」兼可以悟畫理。◎言盡意不盡又云「莊周云﹕『送君者皆自崖而返﹐君自此遠矣。』令人蕭寥有遺世意。」愚謂《秦風﹖蒹葭》之詩亦然。姜白石所云「言盡意不盡」也。◎劉鎭南碑蔡邕集有《劉鎭南碑》﹐卽劉表也。按﹕獻帝初平二年夏四月﹐誅董卓﹐夷三族﹐邕亦庾死。初平四年攺元興平﹐又二年攺元建安﹐而表以建安十三年卒。邕之死至是已十六年﹐安得復起九原而爲其碑頌邪﹗碑又云「太和二年葬於先塋。」太和乃曹年號﹐按﹕丕以建安二十五年篡漢﹐攺元黃初﹐在位七位而嗣立。自建安十三年至是又二十一年﹐距邕之死且四十年矣。然則此碑果出邕手否乎﹖◎譏武則天武則天葬乾陵﹐過客有譏毀謔浪者﹐輒報以風雷之異。丙子余再使蜀﹐過廣元縣﹐縣﹐古利州﹐武所生處。江漧黃澤寺有則天尼像﹐余投以詩云「鏡殿春深往事空﹐嘉陵禍水恨難窮。曾聞奪婿瑤光寺﹐持較金輪恐未工。」蓋用《洛陽伽藍記》「瑤光寺尼工奪婿」之語以謔之也。是日風平浪靜﹐更無風雷之變。余笑謂則天﹕「虐焰獨能施於乾陵﹐而不能神於利州邪﹖抑薄餘詩爲不足較邪﹖」◎五木呼盧五木呼盧﹐世但知有劉毅耳。潘氏《紀聞》云「骰子飾四以朱者﹐因明皇與貴妃彩戲將北﹐惟重四可轉敗爲勝﹐上連呼之﹐骰子宛轉良久而成重四。上大悅﹐顧髙力士﹐令賜『四』緋﹐遂不易云。」◎馬嵬乃人名馬嵬乃人名﹐於此築城以避兵﹐因名。見景安《徵途記》《學圃萱蘇》載之。◎唐馮紹正杜詩﹕「近時馮紹正﹐能畫鷙鳥樣。」《歷代名畫記》﹕「紹正﹐開元中官少府監﹐八年爲戶部侍郎﹐喜畫鷹鶻﹑雞雉。」《談賓錄》云「髙力士父喪﹐左金吾衛大將軍陸伯獻﹑少府監馮紹正二人﹐於喪前被髮而哭﹐甚於己親﹐人皆笑之。」卽是人也。◎黃巢墓世以徐敬業﹑駱賓王皆爲僧﹐且老壽﹐卽不知果然與否﹐亦稍爲忠臣義士吐气。若一雪竇禪師﹐而一以爲龐勛﹐一以爲黃巢﹐必傅會之以叛賊﹐何也﹖此眞名教之罪人矣。又《雪竇寺志》辯黃巢墓云「按巢傳﹐唐僖宗乾符中﹐巢寇浙東﹐髙駢擊破之﹐後未嘗至浙東也。及中和四年﹐始爲尙讓所敗﹐巢甥林言斬首以降﹐安得有墓在雪竇山中邪﹖」而《揮麈錄》言雪竇山有黃巢墓﹐邑官歲時遣祭之。然則巢墓亦載在祀典邪﹖如此不經之語﹐固亂臣賊子所樂聞耳。◎王安石王安石之姦﹑文﹑富諸賢皆爲所欺﹐其預識之者﹐惟蘇﹑李二公耳。然《貴耳集》所載安石初讀書鐘山﹐一長老謂之曰「先輩必做宰相﹐但不可念舊惡﹐攺壞祖宗格法。」則此僧識之又在二公之先矣。又謂安石爲秦王后身﹐不知因果何以應爾。豈銜太宗之怨毒﹐必欲亂其天下﹐𨿽以眞﹑仁﹑英三宗之賢﹐亦不能挽回邪﹖秦王報怨而爲安石﹐錢王索土而都臨安﹐宋欲不南渡﹐得乎﹖◎中州集州《卮言》評《中州集》云「直於宋而太淺﹐質於元而少情。」二語最確。牧齋先生推之太過﹐所未諭也。◎劉澄甫余極喜山泉翁「山藏柳市無車馬﹐水隔桃源有子孫」之句﹐《池北偶談》載之矣﹐然不詳爲何許人。閱《壽光縣誌》﹐乃知山泉名澄甫﹐姓劉氏﹐字子靜﹐文和公之孫。正徳戊辰進土﹐官禦史﹐有直聲﹐與弟淵甫範泉皆工詩。歸田後與馮閭山﹝裕﹞﹑黃海亭﹝卿﹞諸老爲海岱吟社。其叔釒允﹐號西橋﹐八歲通五經﹐成化中以神童召見文華殿﹐以蔭累官太常少卿﹐與何﹑李﹑康﹑邊諸公相唱和。有《西橋集》。◎鯀禹化熊舜殛鯀於羽山﹐化爲黃熊﹐入於羽泉。是鯀旣爲熊矣。《淮南子》又云「禹通に轅山﹐化爲熊﹐塗山氏慚之﹐至嵩髙山下化爲石。」若然﹐則大禹父子皆化熊﹐不根甚矣。古傳記荒唐謬悠如此者甚多﹐不可枚舉。◎宋槧南唐書大名門人成文昭﹐字周卜﹐相國曾孫也。寄陸務觀《南唐書》﹐宋槧本也﹐凡十五卷﹐與今刻十八卷編次小異。前有「陸友私印」﹑「陸友仁印」﹑「燕處超然」小印。◎張易張易﹐字簡能﹐元城人。髙祖萬福﹐唐金吾將軍﹐後徙掖縣。易性豪舉尙气﹐少讀書於長白山﹐又徙王屋﹑嵩山。苦學自勵﹐食無鹽酪。齊有髙士王達靈﹐居海上﹐博學精識﹐少許可。易從遊數年﹐入洛舉進士不中。升元二年﹐歸南唐﹐官終右諫議大夫﹐攺勤政殿學士判禦史臺。采武徳至寶歷論奏骨鯁者七十二事﹐爲七卷﹐曰《諫奏集》上之。見陸《書》本傳。馬《書》不立易傳﹐余撰《長白山錄》偶遺之﹐補錄於此。◎先太師刻書康熙丙子﹐余奉朝命祭告華山﹐憩王山史待庵。閱架上書﹐有《趙松雪集》﹐乃先太師大司馬公較刊本﹐遂告於主人攜歸。先太師所刻書甚多﹐亂後惟《文選刪注》《沈文端公﹝鯉﹞集》尙存﹐余悉不可問矣。得此如拱璧也。◎宋武帝廟詩老杜《玉華宮》詩千古絕唱﹐張文潛用元韻擬之﹐作《別黃州》詩﹐自謂似之﹐特其音節耳﹐未神似也。吾觀《谷音》下卷所載臨江楊雯《宋武帝廟》詩﹐𨿽不摹杜﹐反得神似。此非深於詩者未易知也。詩云「溪聲答松風﹐巨石出老拳。古樹不知名﹐岌岌蛟龍纏。」云云。按﹕宋武帝廟在新淦縣四十里尙樂山﹐《山經》云「本禿女皇后廟﹐禿女少孤﹐後母苦之﹐令牧豕於陂。陂生藕﹐因取食﹐聚藕絲結爲履﹐靈鵲銜於武帝殿下﹐帝異之﹐取以爲後。」其說不經。《臨江府誌》載之﹐亦傳疑也。或云「唐光化中﹐邑人劉輝以尙樂山羅公坑地形之勝﹐創爲廟址﹐而設宋武帝像﹐與禿女並爲一祠﹐遂稱宋武帝廟。要無所考據云。雯﹐臨江人。◎詩用虛字放翁《筆記》言「王中父﹑韓持國作詩喜用語助﹐如﹕『用捨時焉耳﹐窮通命也歟。』『居仁由義吾之素﹐處順安時理則然。』」殆可發笑。天啟後﹐竟陵派盛行﹐後生效之﹐多用「焉哉乎也」等虛字成句﹐往往令人噴飯﹐不知宋人已有先之者矣。◎王欽若《湘山野錄》載﹕冀公王欽若微時﹐應舉過圃田﹐爲令公邀飲大第。明日迹之﹐乃裴晉公廟也。後以翰林學士使西川﹐回至褒城驛﹐將吏見騶導云「是唐相裴令公來謁。」密告大用之期。以晉公勛徳品望﹐何數百年後獨於欽若如此﹖且宰相拜罷亦尋常事﹐何與晉公事而僕僕預告之﹖此或其門生親黨傅會造作之語﹐傳聞失實﹐而文瑩遂記之耳。如唐小說戴李林甫爲神仙事亦類此﹐皆誕謾不足信。◎老成典型劉念臺先生﹝宗周﹞以禦史大夫罷歸﹐捨於逆旅﹐身衣布褐﹐一童子侍側﹐蕭然如田父野老。鄞縣秦進士祖襄﹐亦能文之士﹐初第南歸﹐儀從甚都。將入舍﹐於正廳見有一叟﹐方危坐﹐遣僕「誰何」之﹐知爲劉公﹐急避去。宋杜祁公致仕居南京﹐新榜一巍峨者出ヘ巨郡﹐導從呵擁甚盛。祁公遇於通衢﹐無他路可避﹐公乘款段﹐裘帽暗獘﹐二老卒斂馬側立道旁﹐舉袖障面。新貴問從者曰「誰乎」﹖對曰「太師相公。」此二事頗相似﹐少年得志者當知此﹐而杜﹑劉二公老成典型﹐尢可師法也﹝淄川韓浚官禦史時﹐有疏云「劉宗周何物幺麼」云云﹐人笑之齒冷﹞。◎吟詩送別同年劉吏部公﹠lt﹔甬戈﹠gt﹔﹐順治己亥官刑部主事﹐將假歸潁川﹐作詩別余及苕文﹑周量﹑曰緝﹐有句云「燕市酒人稀。」未幾﹐余作《九日》詩云「十年長事少袁絲。」公融見之﹐笑曰「何相報之速邪﹗」◎鬥將史萬歲古者鬥將﹐見於書傳者不一﹐余已著之《池北偶談》。又《隋書﹖史萬歲傳》﹕「萬歲戍惇煌﹐竇榮定擊突厥﹐萬歲詣轅門請自效。遣人謂突厥曰﹕『士卒何罪﹐但當各遣一壯士決勝負耳。』突厥許諾﹐遣一騎挑戰。榮定令萬歲出應之﹐馳斬其首而還。」此亦鬥將也。◎房豹考《酉陽雜俎》載﹕「北齊房君豹山池在濟南﹐有詩云『風淪歷城水﹐月倚華山樹』云云。」初不詳何許人﹐按﹕《隋書﹖房彥謙傳》﹕「彥謙事伯父樂陵太守豹竭力﹐四時珍果﹐口弗先嘗。」乃知豹卽彥謙之伯父﹐玄齡大父行也。◎周羅能詩武人能詩﹐史載沈慶之﹑曹景宗﹐而不知周羅。按本傳﹕「羅在陳爲太子右衛率﹐時參宴席。陳主曰﹕『周率武將﹐詩每前成﹐文士何反後也﹖』都官尙書孔範曰﹕『羅執筆制詩﹐還如上馬入陣﹐不在人後。』」◎稱父爲哥《日知錄》云「唐人稱父爲哥。《舊唐書﹖王琚傳》﹕『玄宗泣曰「四哥仁孝﹐同气惟有太平。』」睿宗行四故也。《棣王琰傳》﹕」惟三哥辧其罪。』玄宗行三故也。」﹝《日知錄》﹐昆山顧絳寧人著﹞◎司馬光家僕溫公家老蒼頭稱公曰「君實秀才」﹐東坡教之﹐始攺稱「端明」。人謂東坡教壞君實家僕。《黃氏日抄》云「溫公創獨樂園。洛俗﹐春月放園﹐園子得茶湯錢﹐與主人平分。一日﹐園子呂直納錢十千﹐公命持去。後十餘日﹐呂直創一井亭﹐問之﹐乃用前不受十千也。」觀此二事﹐溫公平日修身﹑教家可知。近代權門豪僕﹐如嚴嵩之嚴年﹑張居正之尢七﹐視司馬公僕﹐不居然舜﹑跖徒之分哉﹗而其主人人品﹑相業﹐從可知矣。◎玉堂黃氏云「太宗飛白題翰林學士院曰『玉堂之廬』。此四字出《漢書﹖李尋傳》。玉堂﹐殿名﹐而待詔者﹐有直廬在其側。元丰中﹐有學士上言﹐乞摘去二字﹐使榜院門﹐以爲光寵﹐詔可。是以殿名名其院﹐不典甚矣。」今相沿旣久﹐知此者亦少。◎東坡寄參詩東坡《以紫團參寄王定國》詩﹕「﹠lt﹔谷含﹠gt﹔﹠lt﹔谷牙﹠gt﹔土門口﹐突兀太行頂。豈惟團紫雲﹐實自淩倒景。剛風披艸木﹐眞气入苕穎。舊聞人銜芝﹐生此羊腸嶺。纖扡虎豹鬣﹐蹙縮龍蛇癭。蠶頭試小嚼﹐龜息變方騁。矧予明眞子﹐已造浮玉境﹐淸宵月掛戶﹐半夜珠落井。灰心寧復然﹐汗喘久已靜。東坡猶故日﹐北藥致遺秉。欲持三椏根﹐往侑九轉鼎。爲予置齒頰。豈不賢酒茗。」◎皮陸唱和人參皮日休《謝人惠人參》詩﹕「神艸延年出道家﹐是誰披露記三椏。開時的定涵雲液﹐後還應帶石花。名士寄來消酒渴﹐野人煎處掇泉華。從今湯劑如相贈﹐不用金山焙上茶。」陸龜蒙和﹕「五葉初成�樹陰﹐紫團峯外卽雞林。名參鬼蓋須難見﹐材似人形不可尋。品第已聞升碧簡﹐攜持應合重黃金。殷勤潤取相如肺﹐《封禪書》成動帝心。」◎東坡詠人參東坡《小圃五詠﹖人參》一首﹕「上黨天下脊﹐遼東眞井底。玄泉傾海腴﹐白露酒天醴。靈田此孕毓﹐肩股或具體。移根到羅浮﹐越水灌淸Г。地殊風雨隔﹐臭味終祖禰。靑椏綴紫萼﹐圓實墮紅米。窮年生意足﹐黃土手自啟。上藥無炮炙﹐齙嚙盡根柢。開心定魂魄﹐憂恚何足洗。糜身輔吾軀﹐旣食首重稽。」◎錢起紫參歌錢起《紫參歌並序》﹕「紫參﹐幽芳也。五葩連萼﹐狀飛禽羽舉﹐俗名之五鳥花。起故山道人蘭若丰此藥﹐校書劉公詠歌﹐俾余繼作﹕遠公林下滿蒼苔﹐春藥偏宜閒石開。往往幽人尋水見﹐時時仙蝶隔云來。陰陽雕刻花如鳥﹐對鳳連雞一何小。春風宛轉虎溪旁﹐紫翼紅翹翻霽光。貝葉經前無住色﹐蓮花會裏暫畱香。蓬山才子憐幽性﹐白雪陽春動新詠。應知仙卉老煙霞﹐莫賞夭桃滿蹊徑。」◎周段詠人參周繇《以人參遺柯古》詩「人形上品傳方誌﹐我得眞英自紫團。慚非叔子空持藥﹐更請伯言審細看。」段成式《求人參》詩﹕「少賦令才猶彊作﹐眾醫多失不能呼。九莖仙艸眞難得﹐五葉靈根許惠無。」﹝按周詩殊劣。伯言非抗﹐字亦誤也﹞◎爲文祭僕元和中﹐裴晉公爲盜所傷﹐隸人王義刃死之。公自爲文以祭﹐是歲進士撰義傳者十有二三。余兒氵方官唐山令﹐夜有盜警﹐小僕紀綱以身衛主死之﹐余亦爲文祭焉。◎帖黃「帖黃」二字﹐前已引王文貞所云著之。《唐國史補》云「黃敕旣行下小有異同﹐曰帖黃﹐一作押黃。」此與今章奏帖黃不同。◎四朝風气《國史補》云「天寶之風尙黨﹐大歷之風尙浮﹐貞元之風尙蕩﹐元和之風尙怪。」◎趙璧善彈五弦唐趙璧善彈五弦﹐人問其術﹐曰「吾之於五弦也﹐始則心驅之﹐中則神遇之﹐終則天隨之。吾方浩然﹐不知五弦之爲璧﹐璧之爲五弦也。」此語與莊子相似。◎鳳頭枕南唐徐知諤好蓄奇玩。從粵商得一鳳頭﹐彩翠奪目﹐朱冠紺毛﹐金嘴如生﹐廣五寸﹐其腦平正可爲枕。以錢五十萬償之。◎元稹李賀《劇談錄》﹕元和中進士李賀善歌詩﹐元相國稹年老﹐以明經擢第﹐常願交結。執贄造門﹐賀覽刺﹐遽令閽者謂曰﹕『明經擢第﹐何事來看李賀﹖』相國慚憤而退。」按﹕元擢第旣非遲暮﹐於賀亦稱前輩﹐詎容執贄造門﹐反遭輕薄﹖小說之不根如此。◎瑯記藥方經霜冬瓜皮同朴硝煎湯﹐治翻花痔立愈。或以蘿卜代瓜皮﹐亦可。烏藥細磨冷濃茶﹐治湯火瘡。生白礬末半分入臍﹐以一指甲水滴之﹐治婦人小便不通。細辛﹑白芷﹑雄黃以好酒研末﹐入麝香少許服﹐治蛇犬傷。鹽和油敷﹐治蜘蛛咬徧身生絲。亂髮灰吹入鼻﹐治鼻衄。黃連一兩﹐酒浸曬﹔吳茱萸一兩﹐滚湯泡七八次。聞桂花香止曬﹐幹用神曲爲糊﹐作丸如桐子大。食後以荷葉湯送下三十九﹐治梅核膈。蜜陀僧﹑滑石等分﹐生薑汁調敷﹐治腎囊瘡。金絲荷葉搗汁塗患處﹐治蛇傷。甘艸濃煎汁﹐調地龍糞塗搽﹐治小兒腎囊虛腫。人中白﹐火煆存性﹐一錢﹔銅綠三分﹔麝香爲末﹐一分﹔搽治小兒走馬牙疳。端午日收桑葉﹐陰榦爲末﹐空心滚白湯下﹐治痔。舊棕燒灰﹐置瓦上收火气﹐淸晨溫茶調服三四錢﹐治婦人血山崩。﹝已上俱見《瑯記》﹞◎解河豚毒橄欖解河豚毒。槐花微炒﹐與幹胭脂各等分﹐同搗碎﹐水調灌﹐亦能解毒。﹝見《輟耕錄》﹞◎龐居士湖新城東北有龐家湖﹐亦名龐居士湖。相傳以爲龐居士沈金處﹐然不知居士何許人也。陶南村《輟耕錄》云「相傳龐居士家貲鉅萬﹐殊用勞神。自念曰﹕『若以予人﹐又恐人之我若﹐不如置之無何有之鄕。』遂輦送大海中﹐舉家修道﹐總成證果。」卽此事也。湖在錦秋湖之西﹐靑沙湖之東。邑志當補入﹝載第十九卷

﹞。◎陳去非語陳去非語人云「本朝詩愼不可讀者﹐梅聖兪也﹔不可不讀者﹐陳無己也。」見《卻掃編》。如此議論﹐殊不可解。◎陶宗儀疏謬陶南村述歷代醫師﹐列殷仲堪於西晉﹐又分貞白先生陶弘景爲兩人﹐疏謬甚矣。◎論諸葛亮元人兪文豹稱其兄文龍駁諸葛忠武之言曰「孔明之才﹐謂之知時務則可﹐謂之明大義則未也﹔謂之忠於劉備則可﹐謂之忠於漢室則未也。」又龍泉葉氏《習學記言》論昭烈﹑武侯﹐謂其﹕「以一隅而抗天下﹐與公孫述相去幾何﹖」又謂﹕「『臣死之日﹐不使內有餘帛﹐外有贏財﹐以負陛下』﹐然以上當更有事。」又謂﹕「『鞠躬盡瘁﹐死而後已﹐至於成敗利鈍﹐非臣之明所能逆睹』﹐此全不是議論。」又謂﹕「其於義利之際﹐更宜詳處。若其義不深﹐其效不遠﹐故材薄而功陋。」且與荀並稱﹐凡詆訁其忠武者﹐無所不至。若二子者﹐可謂名教之罪人﹐亦薛能之比與。◎論伯夷叔齊葉氏論《史記﹖伯夷列傳》云「負芻﹑吳光皆弒君竊國﹐子臧﹑季札尙不恥立於其朝﹐況武王﹑周公以至仁大義滅商﹐夷﹑齊奚爲而惡之﹖」云云。以此尙論古人﹐是長亂臣賊子之風﹐短忠臣義士之气﹐其罪可勝誅哉﹗◎論溫嶠葉氏論晉人物﹐首推溫嶠﹕「智以緯忠﹐再匡晉室﹐取與伸縮﹐一本至誠﹐充其所能﹐非東晉人才也﹐一人而已。」此論得之。◎論梁武帝葉氏亟稱梁武帝﹕「情念在民﹐精擇守宰﹐拔舉人才﹐不隔前後﹐博雅通經﹐精義不窮。所謂遊畋﹑聲色﹑玩好致敗之具﹐色色無之。不特江左所無﹐秦﹑漢以來語賢君者﹐皆未易及。」此論亦自有見。◎論詩經葉氏謂﹕「《詩》『有美一人﹐淸揚婉兮﹐邂逅相遇﹐適我願兮』﹐序《詩》者謂『男女思不期而會』﹐余固疑其非是。按孔子引此以況程子﹐然則凡《詩》稱美人﹐皆謂賢者﹐其於刺淫貶色﹐要須特有所指乃可從爾。不然﹐則彼何足以污簡策﹐而復載重出﹐諄悉不已哉﹖」此論得之。◎人參果《書奕》云「小說載人參果亦有據。大食王遣人之海上﹐見一方石﹐石上有樹﹐枝赤葉靑蔥﹐生小兒﹐手足著枝上﹐不語能笑。」﹝《書奕》﹐黃秉石著﹞◎犀帶張橫浦家蓄犀帶一﹐胯中有一月﹐過望則見。蓋犀牛望月之久﹐故感其影於角。◎論韓蘇好士古今推好士者率以韓﹑蘇並稱。余嘗考之﹐退之非子瞻比也。李翺《與韓侍郎書》云「如兄者頗亦好賢﹐然必甚有文辭﹐兼能附己。順我之欲﹐則汲汲孜孜引拔之矣﹐若不能然﹐則將乞丐不暇﹐安肯汲汲孜孜爲之先後﹖」云云。由此觀之﹐退之但喜附己者耳﹐安能盡天下之才如子瞻之好士者哉﹗◎白玉佛元丞相伯顏使於闐國﹐於井中得一玉佛﹐白如截肪﹐髙可四五尺。◎王惠劉宋王惠爲吏部尙書﹐兄鑑好聚斂。惠謂曰「何用田爲﹖」鑑怒曰「無田何由得食﹖」惠又曰「何用食爲﹖」余嘗慕其人﹐故從宦四十餘年﹐只守先人田廬﹐惟增一別墅﹐以其在山水之間耳。◎獨孤後之妒隋獨孤後性妒忌﹐後宮莫敢進禦﹐此猶婦人之常也。以太子勇多內寵﹐則讒而廢之。髙﹐賢相也﹐其妾生子﹐後聞而惡之﹐屢譖於帝﹐竟殺。乃至諸王﹑羣臣有妾孕者﹐必勸帝斥之。一婦人之妒﹐而其禍家國至此﹐異哉﹗◎進士《雙槐歲鈔》記宣徳癸丑﹐論攺進士爲翰林六科庶吉士﹐分兩等﹐合三科進士共選二十八人。前此﹐解學士縉亦爲中書科庶吉士。◎南北科道成化中﹐南京給事中王淵﹑王徽合疏劾內閹被謫﹐時以言路風力﹐北不如南﹐爲之語曰「南京科道猛如虎﹐九年考滿升知府。北京科道綿如羊﹐九年考滿升京堂。」蓋因淵﹑徽二人發﹐非謂例也。◎會試錄洪武初進會試錄﹐止刻序文與執事官及中式姓名﹑三場題目﹐至乙丑﹑戊辰﹐始刻文。見黃瑜《雙槐歲鈔》。◎揭斯書法華亭門人周庶常策銘﹝彜﹞寄元人揭曼碩泥金細書《金剛經》﹐工妙不減二王﹐末題字云「翰林國史院編修臣揭斯奉敕焚香盥手拜書﹐至治二年二月吉旦」。◎畱耕園靈驗明大理莆田林炳章有畱耕園別業﹐歿後建祠其中﹐子弟輩延師許國器讀書祠側。萬曆己酉﹐許科試不錄﹐無意秋闈﹐暑月晝寢﹐夢林告之云「君今歲當薦賢書﹐胡不赴省試﹖」覺而異之。果以遺才入試﹐中式。己未登第。又彭副使憲範﹐諸生時讀書園中﹐禱於神。一日坐桐下﹐忽一葉飄墜其前﹐有虫蝕成文﹐曰「今科而舉」。是年萬曆戊子﹐果中式。其弟某亦來禱﹐復有葉墜下﹐其文曰「子亦能科」。某喜﹐頗自負﹐後竟老於諸生。其子汝亨舉崇禎庚午科鄕試。其靈驗如此。此與九鯉湖皆在莆﹐而知之者少。◎西巖寺穴康熙二十九年九月﹐閩興化府西巖寺發地得一穴﹐以巨磚﹐磚上有花卉紋﹐三面凸起。旁篆「太康八年八月日作辟亭使﹝闕﹞」。中獲古鏡一﹑古劍一﹐金環數枚。環徑二寸﹐劍脊有字﹐土花剝蝕不可辧。◎六朝樂府徐巨源﹝世溥﹞云「『江陵去揚州﹐三千三百里。已行一千三﹐所有二千在』﹝葉音Г﹞﹐此有何情何景﹐而古雅雋永﹐味之不盡。」凡作六朝樂府﹐當識此意﹐故錄其語。◎同官同姓古同官同姓者﹐率以所居之地別之。如西楊﹑東楊﹑南楊﹐東王﹑西王﹝直﹑英﹞﹐皆君子也。劉文和﹝﹞﹑劉文穆﹝吉﹞同居內閣﹐稱東劉﹑北劉﹐而邪正判然。◎知人實難知人實難﹐文﹑富﹑司馬諸公不能預燭王安石之姦。明英宗以李文達公之歿﹐諭王忠肅公﹐使舉可任內閣者﹐忠肅薦五人﹐而萬安與焉﹐殆不可曉。若焦芳能薦劉文肅﹝忠﹞﹐亦不可解﹐豈以鄕裏故邪﹖◎何眞賞罰何左丞眞﹐初以義兵剿東莞賊王成﹑陳仲玉等﹐仲玉就擒﹐懸賞購成﹐成奴阿巢伺閒縛成以出﹐眞如格賞之﹐而使具湯鑊烹阿巢。此事與竇建徳誅王軌奴事相類﹐光武愧此多矣。◎印石萊州府城東北滿家亭子有水石之觀﹐地產石﹐色理如碧玉﹐瑩如水晶﹐可爲印章﹐但苦質脆耳。先兄考功客萊時﹐余寄詩云「雁門石谷﹐昆山玉子岡。古人風流入筆墨﹐每恨道遠難攜將。滿家亭子水淸妙﹐試采瑤華來錦囊。」兄有答詩載集中。南陽門人李鴻常貽余墨晶印章﹐色如點漆﹐而溫潤如玉﹐尢可愛﹐余刻其文曰「茗柯有實理」。鴻﹐名相文達公裔孫也。◎林瀚史載﹐陳伯獻稱林文安公﹝瀚﹞﹕「賤者卽之﹐不知其爲貴﹔卑者卽之﹐不知其爲尊﹔愚不肖卽之﹐不知其爲賢﹔智獨非﹑意相干者卽之﹐始知其凜然不可犯。」余嘗服膺斯言﹐竊私淑之而愧未能也。◎王道論朱子王文定﹝道﹞「論朱子不取《東萊讀詩紀》」一條最爲確論﹐今錄於此。云「《東萊讀詩紀》多是裁剪先儒成說﹐擇其理之正者用之﹐問有少出己見﹐又皆謙退和平﹐深得詩人本意﹐且恪守序說。惟其甚難解處﹐方以別義代之﹐亦不犯程子說《書》必非古義﹐轉使人薄之。」戒學者不可以朱子之言而遂輕視之也。又曰「朱子說《詩》﹐大意盡具於此﹐然甚是偏拗﹐恐不得聖人刪述本意。馬端臨《文獻通考》逐一辯之﹐甚明切﹐且使朱子見之﹐當心服矣。」◎南明補謚議南渡欲謚刑部尙書王世貞爲文憲﹐而孟津爲相﹐力沮之﹐不識何意。時同議補謚者﹕髙啟﹐文湣﹔周新﹐忠直﹔況鐘﹐肅惠﹔陶魯﹐襄靖﹔王思﹐文端﹔王三善﹐襄烈﹔朱燮元﹐襄寧。亦格不行。◎鄧艾廟四川劍州有小廟﹐祀鄧艾﹐余欲告州守廢之而未果﹐追賦一詩云「申屠曾毀曹瞞廟﹐常侍﹝髙適達夫﹞還焚董卓祠。劍閣至今思伯約﹐蜀巫翻賽棘陽兒。」後閱唐彥謙詩云「昭烈遺黎死尙羞﹐揮刀斫石恨譙周。如何千載畱遺廟﹐血食巴山伴武侯。」三代之直﹐古今人所見略同也。●卷三◎邊貢四絕句邊華泉尙書集有《送於利》四絕句。利﹐吾縣人﹐弘治己酉舉人﹐官揚州府同知﹐苑馬寺卿壁之子也。邊詩云「送君城南橋﹐笑折城南柳。歸來掩關坐﹐皎月當窗牖。」「露下夜已久﹐淸軒調玉琴。淒涼《湘水曲》﹐窈窕《白頭吟》。」「一別春城雨﹐兩回秋月圓。樽前不盡醉﹐書札但空傳。」「離腸似連環﹐宛轉不可絕。相送淮水秋﹐相思燕地雪。」◎正字避諱《觚不觚錄》云「故事﹕投刺通書﹐柬面皆書一『正』字。及萬曆丙子﹐入朝投刺﹐俱不書『正』字﹐初亦以爲雅﹐旣而知其爲江陵諱也。」是「正」字一諱於秦始﹐再諱於江陵矣。◎王世貞筆記三則州先生《明盛事述﹖父子至三品九卿》﹕「工部尙書畢公亨﹐子都察院右副都禦史昭。」《早達》﹕「十九歲﹐今王方伯象坤中解元。二十歲﹐登第。」已上俱吾縣人﹐方伯卽二先伯祖也。又《異典述》﹕「天順七年庚辰會試﹐貢院災﹐舉人死於火者九十人﹐俱特贈賜進士出身。」內榮華﹐新城人。◎張糸采弘治中﹐太監李廣敗。吏部員外郎張糸采疏言「太監汪直﹑梁芳撓亂國典﹐熒惑聖心﹐脫死幸矣﹐久擯不用﹐而陛下復召還之。李廣招權納賄﹐致陛下受姦諛蠱惑之名而不自知﹐軍民罹貪殘剝削之害而無所訴。今縱不追糸采其罪﹐豈可並置其惡黨漫不懲戒乎﹖伏望斷自聖心﹐凡營求饋遺者﹐大臣致仕﹐小臣罷黜。」云云。其言頗正。乃正徳初劉瑾亂政﹐糸采與焦芳首相比附﹐躐致通顯﹐卒陷大辟﹐身名俱敗﹐貽笑千古。前言竟自蹈之﹐何哉﹗◎王云鳳正徳中﹐給事中屈銓﹑祭酒王云鳳﹐先後疏請刊定正徳元年以後現行事例﹐編集成書﹐頒布中外。又請瑾釋奠﹐如魚朝恩故事。銓不足言﹐云鳳號稱名臣﹐乃亦靦顏爲此﹐何也﹖云風與喬莊簡﹑王瓊齊名﹐號河東三鳳﹐莊簡尙矣﹐瓊與云鳳何異華歆之龍尾乎﹗《虎谷集》詩文皆未成家﹐然一時名流如石邦彥﹑喬白巖﹑儲柴墟﹑邵二泉﹑王陽明﹑韓苑﹑洛五泉﹐皆與唱和。◎張雄杖父中官張雄﹐幼爲繼母所淩﹐遂怨其父銳。旣貴﹐不與相見。同類或勸之﹐雄乃立中堂﹐垂簾﹐杖其父二十﹐旣乃相抱而泣。此亦千古奇聞。◎錢寧家寶錢寧家有祖母綠如來像﹑白玉琴﹑白玉琵琶各一。◎聯語解頤王寧波方田﹝崇義﹞《筆談》一條﹕「嘉靖甲辰榜﹐諸公取其名之相近者作一聯云﹕『蕭一鶚﹐餘一鵬﹐羅一鷲﹐何一舉以登科﹔李九功﹐方九敍﹐金九成﹐戈九章而作樂。』蓋以四人名輳合之﹐其巧如此。又乙未榜有勞姓者﹐號原野﹐爲屯田郎中。時都水郎顧﹐號一江﹐同年也。戲勞曰﹕『原野屯其田﹐空勞碌碌。』勞應聲曰﹕『一江都是水﹐四顧茫茫。』聞者絕倒。」◎山東鄕試順治戊子山東鄕試﹐解元伊辟﹐吾縣人﹔三名連應鄭﹐樂安人﹔四名綦汝舟﹐髙密人﹔五名戚延錫﹐黃縣人。皆稀姓﹐時謂之「五花榜」。辛卯﹐九十九名韓魏﹐膠州人﹔一百名柳燾﹐臨淸人。時謂「韓柳押榜」。及丁酉﹐末二人﹕王昌﹐髙密人﹔謝某。時又謂「王謝押榜」。◎氵八讀音杜牧詩﹕「小溪光氵八氵八。」宋黃仁傑詩﹕「氵八月不虛爲朽月﹐今年賴得是丰年。」楊用修云「氵八﹐怕平聲﹐又丈加切。」按《正字通》﹕「普八切﹐攀入聲。」《爾雅》﹕「西極於氵八國。」氵八﹐西極水名﹐又水相激聲。韓愈詩﹕「獠江息澎氵八。」與湃同。張衡《南都賦》﹕「流湍投職﹐分氵八朋軋。」注﹕「音八。」氵八有平﹑去﹑入三聲。◎律詩作法予少時有一聯云「山云遙變夏﹐水艸靜當軒。」汪苕文﹑程周量皆喜之。六合李侍郎聖一獨云「律詩一聯中﹐銖兩須字字相稱﹐『軒』字恐對『夏』字不過。」予深服之。又予少時最好李太白「牛渚西江夜」﹐孟浩然「掛席幾千里」諸篇﹐數數擬之。董侍禦玉虯規予云「律詩須句句做﹐未可但騁逸气。」予亦深服之。此皆予五十年論文益友﹐今俱宿艸﹐追思愴然﹐聊記之以示來者。◎梅林之義陸放翁詩「扁舟系著古梅林」﹐初以爲泛然語耳。按宋縉雲馮時行﹕「從諸朋舊十有五人﹐攜酒具出西梅林﹐分韻賦詩。林本王建梅苑﹐樹老﹐其大可庇一畝﹐屈盤如龍。孫枝業生直上﹐尢怪古者凡三四。酒行﹐以『舊時愛酒陶彭澤﹐今作梅花樹下僧』爲韻。」然後知「梅林」之義。蓋「梅林」﹐卽所謂「梅龍」者也。◎煉字煉句虞伯生《送袁伯長扈駕上都》詩中聯云「山連閣道晨畱輦﹐野散四廬夜屬橐。」以示趙承旨﹐子昂曰「美則美矣﹐若攺『山』爲『天』﹐『野』爲『星』﹐則尢美。虞深服之。蓋煉字﹑煉句之法與篇法並重﹐學者不可不知﹐於此可悟三昧。◎辯東坡詞《丹鉛錄》載東坡贈靑神楊棟詞云「允文事業從容了﹐要岷峨人物後先相照。見說君王曾有問﹐似此人才多少。」而引小說髙宗問馬騏「蜀中人才如虞允文者有幾」云云。按﹕允文采石之功﹐在南渡以後﹐時東坡之歿久矣﹐安得先有此詞﹖誤甚矣。而曹能始《蜀中十志》亦載之﹐略不駁正﹐何也﹖◎三都賦《左思別傳》云「皇甫謐﹐西州髙士﹔摯仲洽﹐宿儒知名﹐非思倫匹。劉淵林﹑衛伯輿並早終﹐未嘗爲思序注﹐皆思自爲以重其文。」按﹕太衝《三都賦》自足接迹揚﹑馬﹐乃云假諸人爲重﹐何其陋耶﹗且西晉詩气體髙妙﹐自劉越石而外﹐豈復有太衝之比﹖《別傳》不知何人所作﹐定出怨謗之口﹐不足信也。太衝﹐吾鄕臨淄人。◎點金成鐵右丞詩﹕「萬壑樹參天﹐千山響杜鵑。山中一夜雨﹐樹杪百重泉。」興來﹑神來﹐天然入妙﹐不可湊泊。而《詩林振秀》攺爲「山中一丈雨」。《潼川志》作「春聲響杜鵑」﹐《方輿勝覽》作「鄕音響杜鵑」。此何異點金成鐵。故古人詩一字不可妄攺﹐如謝茂秦攺宣城「澄江淨如練」作「秋江」﹐亦其類也。近余姚譚宗撰《唐律秋陽》﹐諸名家詩無不妄加點竄﹐古人何不幸﹐橫遭黥劓如此﹗◎物類相感志《蜀中十志》以《物類相感志》十八卷爲東坡著﹐謬甚﹐不知何據。按此書是宋初僧贊寧著。◎普曜經誕妄《普曜經》言「太子薩婆悉達手七弓﹐一發透七鐵鼓。又一手執大象﹐擲著城外﹐還以手接﹐不令傷損。又發一矢﹐穿過大鐵圍山。」誕妄不經極矣。且如來爲人天師﹐詎與孟賁﹑烏獲角力耶﹖何其鄙而無識邪﹗◎髙宗憐才勾濤﹐字景山﹐成都人。官史館修撰﹐重修哲宗﹑徽宗實錄。髙宗一日謂相檜曰「勾濤久閒﹐性喜泉石﹐可進職﹐除一山水近郡。」檜對﹕「永嘉有天臺﹑雁宕之勝。」上曰「永嘉地遠﹐可以湖州命之。」髙宗此事﹐可謂憐才矣。◎東都事略王《東都事略》﹐淹貫有良史才﹐與曾子固《隆平集》頡頏上下。然《蜀志》載父禮部侍郎賞著《玉臺集》《東都事略》一百二十卷﹐則此書亦如遷﹑固之《史記》《漢書》本於談﹑彪邪﹖但未得此書全本﹐不知是百二十卷否﹐於父書之外有所增益否。亦不當沒其父之名﹐掩爲已有也。俟更考之。賞﹐眉山人。◎任淵新津任淵﹐字子淵﹐嘗注宋子京﹑黃魯直﹑陳無己三集﹐號稱博洽。又摘山谷詩文爲《精華錄》。按﹕淵﹐紹興元年乙丑類試第一﹐仕至潼川憲。其稱「天社任淵」者﹐新津山名也。◎漢樂府漢樂府「鼓吹」二十二曲﹐今所存《朱鷺》已下是也。魏繆襲﹑吳韋昭﹑晉傅玄皆擬之﹐率淺俗無復古意﹐其詞尢多狂諄。如昭之《關背徳》﹐襲之《平南荊》﹐玄之《宣受命》《惟庸蜀》等篇﹐狺狺狂吠﹐讀之發指。而左克明﹑郭茂倩皆取以附漢曲之後﹐何其謬也﹗無已﹐寧取柳宗元﹑謝翺耳。◎文字遇合文字之於先達遇合﹐似有夙緣。有不可解者﹐如髙陽李文勤公之於曹祭酒頌嘉﹝禾﹞﹐眞定梁公之於汪刑部季角﹝懋麟﹞﹐臨朐馮文毅公之於陳舍人賡明﹝玉基﹞﹐柏鄕魏公之於董秀才文友﹝以寧﹞﹐服膺贊嘆﹐不啻若自其口出。然諸君皆及門﹐若文友與柏鄕﹐則平生未嘗識面﹐而傾倒如此﹐更可異也。余門人吳江葉進士元禮﹝舒崇﹞﹐神淸不減衛叔寶﹐少負雋才﹐嘗注庾子山《哀江南賦》﹐爲時所稱。康熙己未﹐博學宏詞之舉﹐閣中諸老亟薦之﹐皆欲爲之道地﹐蓋公論也。元禮至京師而病﹐病旬日竟死﹐豈非命乎。是時文友已前歿﹐而柏鄕罷相久矣﹐汪﹑陳亦連蹇不遇。惟頌嘉以中書舍人攺編修﹐累官國子祭酒。◎潘閬詩宋初潘閬﹐斥也不羈﹐然其詩實有可觀。如「久客見華發﹐孤棹桐廬歸。初月無朗照﹐落日有餘暉。漁浦風水急﹐龍山煙火微。時聞沙上雁﹐一一皆南飛。」右詩在唐人中亦推髙作。◎東坡文虞山錢先生云「吾讀子瞻《司馬溫公行狀》《富鄭公神道碑》﹐如萬斛水銀﹐隨地湧出﹐茫然莫得其涯也。晚讀《華嚴經》﹐稱性而談﹐浩如煙海﹐無所不有﹐無所不盡﹐乃喟然而嘆曰﹕子瞻之文﹐其有得於此乎﹗文而有得於《華嚴》法界﹐事理開遮湧現﹐無門庭﹐無墻壁﹐無差擇﹐無擬議﹐世諦文字固已蕩無纖塵﹐何自而窺其淺深﹐議其工拙乎﹖子由爲子瞻行狀云云﹐然則子瞻之文﹐黃州已前得之於莊﹐黃州已後得之於釋。吾所謂有得於《華嚴》者﹐信也。中唐已前﹐文之本儒學者﹐以退之爲極則。北宋已後﹐文之通釋教者﹐以子瞻爲極則。孟氏曰『孔子之謂集大成』﹐二子之於文也﹐其庶幾乎﹗」此跋論東坡﹐語語破的﹐諸家序論皆可廢矣。余昔有題坡集後絕句云「慶曆文章宰相才﹐晚爲孟博亦堪哀。淋漓大筆千秋在﹐字字《華嚴》法界來。」◎髙攀龍錢先生《題髙忠憲公村居詩卷》云「存之今方爲禦史大夫﹐踞獨坐雙藤倚﹐戶外羣僚奉手屏气。不知存之居太微執法之署﹐視菇蘆中老屋數間何如也。」憶予昔官禦史大夫時﹐退食謝客﹐焚香掃地﹐下簾讀書﹐自一二韋布故交以風雅相質外﹐門雀可羅也。然則執法之署與菇蘆老屋豈有異哉﹖試以質之忠憲﹐必相視一笑也。◎袁安臥雪圖往在京師﹐於卞中丞家觀《袁安臥雪圖》﹐人物生動﹐林木籬落間積雪皓然﹐須眉﹑衣裘皆有寒色。因憶宋眞宗嘗以此圖賜王欽若﹐令至金陵擇江山最佳處張之﹐因置諸賞心亭。太平佳話﹐千載而下談之﹐齒頰俱芬﹐不知卽此本否。但以之賜欽若﹐不免夜光暗投耳。數年來﹐此畫往來胸臆﹐欲賦一詩﹐終不能成﹐聊記於此。◎淸明上河圖先大父尙書府君﹐明天啟中﹐以儀制郎扈惠王之國﹐著《翦桐載筆》一卷﹐載銅梁張襄憲公肖甫家﹐藏《淸明上河圖》第二本﹐後病中戒子孫曰「此圖有名於世﹐初本爲豪貴脇取賈禍﹐他日有求者﹐便可與之。」公歿後幾年﹐中丞某宦於蜀﹐以三百金檄銅梁令﹐往求之﹐公之子某如其所戒而返其直。中丞得之喜甚﹐再使銅梁令將命﹐終辭其直不受。令乃大張供具﹑伎樂﹐召公諸子姓宴飲﹐盡歡而罷。按﹕張擇端《上河圖》曾入嚴分宜家﹐所云「豪貴」者﹐謂世蕃也。肖甫之見﹐過李衛公遠矣。◎平生知己予初以詩贄於虞山錢先生﹐時年二十有八﹐其詩皆丙申後少作也。先生一見﹐欣然爲序之﹐又贈長句﹐有「騏驥奮蹴踏﹐萬馬喑不驕。勿以獨角麟﹐儷彼萬牛毛」之句﹐蓋用宋文憲公贈方正學語也。又采其詩入所撰《吾炙集》。方作塗山白海虞歸﹐爲餘言之﹐所以題拂而揚詡之者﹐無所不至。予常有詩云「不薄今人愛古人﹐龍門登處最嶙峋。山中柯爛蓬萊淺﹐又見先生制作新。」「白首文章老鉅公﹐未遺許友入閩風。如何百代論《騷》《雅》﹐也許憐才到阿蒙。」今將五十年﹐回思往事﹐眞平生第一知己也。◎傅秋柳詩侍禦傅彤臣﹝﹞﹐餘同邑同年也﹐博雅能詩﹐爲詞曲亦有致。順治辛丑請急歸。康熙戊午﹐應博學宏詞之徵﹐明年報罷。往來滄州道中﹐感秋柳賦詩二十首﹐多可誦。身後著述散佚﹐聊錄數章於此﹐以見一斑云「灞橋橋畔美人居﹐性慧能爲倒薤書。一睹靚容頻問訊﹐十眉新樣近何如。」「絕代容華照眼明﹐幾年聲價重金城。誰言靑鬢垂垂老﹐一到臨風百媚生。」「零露蕭晨半未幹﹐日髙猶自怯輕寒。連錢驄馬驕嘶過﹐靑眼樓頭帶笑看。」「殘照芙蓉溢頰紅﹐珊珊骨節玉瓏璁。幾番眠起嬌無力﹐披拂偏宜少女風。」「垂金小篆不曾訛﹐葉葉紛披撇與波。截柳編蒲無用處﹐只傳新樣似元和。」「靈和前殿見丰姿﹐成薛情寫艷詞。九月受風秋色裏﹐冶遊心醉麯塵絲。」「拂堤又復映徵帆﹐折贈還宜女手摻。薄暮一番微雨後﹐江州司馬濕靑衫。」◎東漢張華東漢末有議郎張華﹐與蔡邕同以博奧著﹐在茂先之前﹐今人止知茂先著《博物志》耳。右見從伯文玉﹝與玫﹞《籠鵝館集》﹐惜不記出處。◎王士純從兄孤絳﹝士純﹞《詠新月》詩云「乍見一簾水﹐回頭月抱肩。黃如浮窄酒﹐瘦比壓琴弦。」孤絳少有叔寶神淸之目﹐書法擅絕一時。弱冠﹐殉崇禎壬午之難。◎洪覺範洪覺範作《夾山本禪師銘》云「白塔林間﹐矯如飛鶴。不涉春緣﹐碧巖花落。」宛然坡﹑谷語。◎慈仁寺攤昔在京師﹐士人有數謁予而不獲一見者﹐以告昆山徐尙書健庵﹝乾學﹞﹐徐笑謂之曰「此易耳﹐但值每月三五﹐於慈仁寺市書攤候之﹐必相見矣。」如其言﹐果然。廟市賃僧廊地鬻故書小肆﹐皆曰攤也。又書賈欲昂其直﹐必曰此書經新城五先生鑑賞者﹐鬻銅玉﹑窯器﹐則曰此經商丘宋先生鑑賞者﹐謂今冢宰牧仲﹝犖﹞也。士大夫言之﹐輒爲絕倒。◎邵銅林子羽《鳴盛集》四卷﹐其同郡邵銅所編。銅作後序﹐稱「中憲大夫溫州府知府﹐成化三年丁亥歲也」。按﹕邵銅﹐天順間以禦史言事﹐忤權姦﹐與張鵬等十三人皆左遷知縣。載葉文莊《水東日記》。◎墓文碑志葉文莊公﹝盛﹞云「古人所作墓文碑志﹐敍述子婦者甚少﹐詳書其子之行實﹑生卒及婦家之世出者加少也。惟歐陽圭齋於圭塘之父獨然﹐豈變例歟﹖」圭塘者﹐元中書省參知政事﹑魯郡公許公有壬也。予平生爲人撰碑版文字多矣﹐率遵古法﹐而世俗不知﹐多以爲怪事﹐至有詰其不書之故者。蓋皆不讀書考古之過也。◎驪山弔古圖華陰王伯佐﹝宜輔﹞來求其父山史﹝弘撰﹞墓銘﹐以文五峯畫《驪山圖》潤筆﹐上方自題云「萬曆乙亥孟夏四月﹐以董巨墨法寫《驪山弔古圖》。蓋唐世遊觀勝地﹐貞觀建之﹐天寶成之﹐弔之者﹐後之鑑也﹐豈直區區楮墨之間哉。五峯山人文伯仁書﹐時年七十有四。」予昔登驪山﹐山之佳處在東繡嶺﹑石甕寺一帶﹐林麓澗壑﹐映帶如畫。而西繡嶺平曠﹐但可造宮殿﹑宜輦路耳﹐故華淸﹑朝元諸遺址皆在其處。詳予《秦蜀驛程後記》。◎屬對童子入家塾﹐講誦之餘﹐令其屬對﹐凡以調聲律﹑覘器識﹐不爲無補。昔程篁墩舉神童﹐以此得名。余邑前輩沈澄川﹝淵﹞先生幼時﹐塾師夏楚之﹐負痛投地。師曰「『一滚滚下地』﹐能對則貰汝。」公應聲曰「兩登登上天。」師大奇之﹐後果以嘉靖乙丑登進士﹐入翰林﹐官國子司業。予八九歲時﹐先大父尙書府君召叔祖洞庭﹝象咸﹞飲﹐叔祖豪於酒﹐而工艸聖﹐有張顚之風。大父顧予兄弟曰「醉愛羲之迹。」予應聲對曰「狂吟白也詩。」公大喜﹐賞以名人書畫扇﹐謂先君曰「此子必早成。」後順治辛卯﹐幸叨魁薦﹐府君時年九十一﹐猶及見之。乙未成進士﹐歷官左都禦史﹑刑部尙書﹐府君曁先君皆累贈如其官。◎干支地名謝在杭﹝肇氵制﹞與友人登張秋之戊己山﹐酒間徵古來干支命名者﹐如子午谷﹑丁戊山﹑丙穴之類﹐而不及丁卯橋﹑癸辛巷﹐漢宮之甲觀﹑吳興之癸亭﹐何也﹖◎山東泉水唐劉伯芻品水﹐以中泠爲第一﹐惠山﹑虎丘次之。陸羽則以康王谷爲第一﹐而次以谷簾﹑惠山。古今耳食者遂以爲不易之論﹐其實二子所見不過江南數百里內之水﹐遠如峽中蝦墓碚﹐才一見耳﹐不知大江以北﹐如吾郡發地皆泉﹐其著名者七十有二﹐以之烹茶﹐皆不在惠泉之下。宋李文叔格非﹐郡人也﹐嘗作《濟南水記》﹐與《洛陽名園記》並傳﹐惜《水記》不存﹐無以正二子之陋耳。謝在杭品平生所見之水﹐首濟南趵突泉﹐次以益都孝婦泉﹝在顏神鎭﹞﹑靑州範公泉﹐而尙未見章丘之百脈泉。右皆吾郡之水﹐二子何嘗夢見。予常題王秋史﹝蘋﹞二十四泉艸堂云「翻憐陸鴻漸﹐跬步限江東。」正此意也。◎治喉閉明世宗末年患喉閉﹐江西一糧長運米至京﹐以山豆根煎進﹐立愈。後徐文貞階病﹐亦以此方奏效。◎奇疾怪癥余《居易錄》載奇疾數事。又謝在杭云「浙有士人﹐一手指忽痛﹐指甲間生珊瑚﹐髙二寸許﹐气成海市﹐有人物﹑城郭﹑樓臺﹐醫皆不識何癥。或以爲火也﹐投以大黃而愈。此與穆桂陽吏部晚年額上皮內腫起晶瑩﹐中有一人騎驢往來﹐終日不少休﹐同一怪癥﹐卽緩﹑扁﹐未必知也。◎古鏡宋慶曆時﹐有宦官蓄一古鏡﹐背鑄鬼形﹐而其影在鑑中。◎洗馬明人小說載﹕驛丞問楊文懿公﹕「官名洗馬﹐日洗幾馬﹖」公答之云云。《水東日記》又載一事﹕「劉洗馬定之與兵侍王偉遇於朝﹐偉戲劉曰﹕『吾太僕馬多﹐公須一一洗之。』劉應聲曰﹕『何止太僕﹐諸司馬不潔﹐我固當洗之耳。』聞者快之。」偉卽媚王振者也。◎孟子日本國重儒書﹐十三經而下無所不有﹐獨無《孟子》。中國人有私攜過海者﹐輒有風濤蛟龍覆舟之患。此理之不可曉者。余謂孟子﹐泰山巖巖气象﹐於此猶見一斑﹐歷數千年如在也﹐《刺孟》《非孟》之屬﹐其亦可以不作矣。◎柴窯片柴窯於陶器中最古﹐流傳至今者﹐碎片與金翠同價。亡友劉吏部公﹠lt﹔甬戈﹠gt﹔﹝體仁﹞﹐每自詡其詩文爲「柴窯片」﹐𨿽謔語﹐亦有所本也。◎騾是乇百《說文》﹕驢父馬母曰騾﹐馬父驢母曰是。《玉篇》﹕驢父牛母曰乇百。◎平妖傳元至正間﹐有範益者﹐京師名醫也。一日﹐有嫗攜二女求胗﹐曰「此非人脈﹐必異類也﹐當實告我。」嫗泣拜曰「我西山老狐也。」與之藥而去。今小說《平妖傳》實借用其事﹐而所謂嚴三點﹐則南昌神醫也﹐予已別記於《居易錄》。又傳中杜七聖與蛋子和尙鬥法斬葫蘆事﹐見《五雜俎》﹐乃明嘉﹑隆間事﹐皆非杜撰也。◎錢吳書四通余少奉教於虞山﹑婁江兩先生﹐五十年來書尺散佚﹐偶從鼠蠹之餘得兩先生赤牘手書﹐不勝感嘆﹐謹錄左方。錢牧齋先生書三通玉峯郵中﹐忽奉長箋﹐溫文麗藻﹐曄如春華﹐東風入律﹐靑雲於呂。捧讀數過﹐笑繼以。自分以木桃之投而致瓊瑤之報﹐私心怦營﹐愧無以仰副徳音也。衰遲潦倒﹐賣身空門﹐舊學無幾﹐遺忘殆盡﹐惟有日糸番貝葉﹐銷閒送老。世間文字茫然﹐如前塵積劫﹔門下散華落藻﹐如卿云在天﹐有目共睹。老人未免棖觸童心﹐鼓動習气﹐欲從蒲團上去﹐以此自笑耳。近日詩家如稻麻葦粟﹐今得法眼刊定﹐又有伯璣玄覽﹐共爲鑑裁﹐廣陵當又築文選臺矣。西樵詩渴欲請教﹐郵中都未見寄﹐如調饑﹐我勞如何。邗溝一水﹐不能辦十日舂糧﹐趨侍鈴閣。京江間阻﹐便如明河天塹﹐可一嘆也。亂後撰述﹐不復編次﹐緣手散去﹐存者什一。荊婦近作當家老姥﹐米鹽瑣細枕藉﹐煙燻掌簿﹐十指如椎﹐不復料理研削矣。卻拜尊命﹐慚惶無地。杜詩非易注之書﹐注杜非小可之事﹐生平雅不敢以注杜自任。今人知注杜之難者亦鮮矣﹐可嘆也。西江王於一﹐苦心學四大家文字﹐溘逝之後﹐遺文散佚﹐倘得屬伯璣搜緝﹐序而傳之﹐俾此子不爲艸亡木卒﹐誠藝林所仰望也。貴門人便郵﹐艸率奉復﹐老懷縷縷﹐都無倫次﹐惟髙明亮之。僕於君家季木兄有同年﹑同志之誼﹐而司馬中丞曁令祖方伯﹐咸以年家稚弟畜我﹑愛我﹐松茂﹑柏茂﹐如艸木之有臭味﹐不但孔﹑李通家也。陵谷攺遷﹐故舊寥闊﹐東望岱宗﹐未嘗不郁紆感嘆。頃聞門下雄駿絕出﹐整翮雲霄﹐鴻裁艷詞﹐衣被海內。才筆之士靡不捧盤執﹐願拜下風。私心慶幸﹐以爲大槐以後復產異人﹐新城門第﹐大振於灰沈煙燼之餘﹐禽息之精陰﹐慶在季木可知也。捨甥北還﹐復示大集﹐如觀武庫﹐如遊玉府﹐未敢遽贅一言於簡端。丁老繼之枉過﹐言門下駐節水亭﹐討論風雅﹐風前燭下﹐眷念衰朽﹐以爲孤竹老馬猶能識道﹐不惜過而問焉。禪力未固﹐獵心復萌﹐糸番閱再過﹐放筆爲糠秕之導。良以古學日遠﹐流俗波靡﹐如門下應半千之運﹐苕豎穎發﹐回浣狂瀾﹐鼓吹大雅﹐故敢傾吐朴學﹐申寫狂言﹐直道其所厚望於門下者。此時稂莠一區﹐鳥鼠同穴﹐聞僕之言﹐必將羣喙爭鳴﹐眾口交詛。區區之意﹐但得以片言自效於髙明﹐斯世有一人知己﹐豈復與輇才小生爭窶藪於鼠穴哉﹗序言艸略﹐有懷未盡﹐扇頭古詩一章﹐聊當百一。邗溝﹑京江﹐盈盈一水﹐貧病屏迹﹐投老荒村。東風解凍﹐尙期裹糧襆被﹐奉扣鈴閣﹐庶幾樵蘇不爨﹐明燈永夕﹐上下揚扌乞﹐成千古佳話耳。君家羣從﹐比復何如﹖季木兒郎﹐得免負薪否﹖牘末附問﹐不盡馳念。餘生暮年﹐銷聲息影﹐風浪瞥起﹐突如焚如。介恃天慈﹐得免要領﹐噩夢已闌﹐驚魂未整。遠承慰問﹐深荷記存﹐惟有向長明燈下﹐炷香遙祝而已。伏讀佳集﹐泱泱大風﹐靑丘東海﹐吞吐於尺幅之間﹐良非筆舌所能贊嘆。詞壇有人﹐餘子皆可以斂手矣。老耄叢殘﹐仰承推許﹐三復徳音﹐慚懼交並。輇材朴學﹐本不敢建立門戶﹐廁足藝林。幸奉先生長者之訓﹐稍知撥棄俗學﹐別裁僞體﹐采詩餘論﹐聊示發揮﹐遂使謠諑紛如﹐彈射橫集。俗習沈痼﹐末學晦蒙﹐醯雞井猿﹐良可湣嘆。日星在天﹐江河萬古﹐歐陽公有言﹐豈爲小子輩哉。八十老叟﹐餘年幾何﹐旣已束身空門﹐皈心勝地﹐義天法海﹐日夕研求。刳心刻腎﹐如恐不及﹐何暇復沈湎筆墨﹐與文人才子爭目睫之短長哉﹗非旁行之書不觀﹐非對法之論不作﹐世間文字﹐一一皆回向苦波唄贊之餘﹐遊戲諷詠。禪則寒山﹑梵志﹐儒則《擊壤》﹑江門﹐可以助發道情﹐消除蔭界。假年送老﹐如是而已。《秋柳》新篇﹐爲傳誦者攫去﹐枚生已老﹐豈能分兔園一席﹐分賦忘憂。白家老嫗﹐刺促爨下﹐吟紅詠絮﹐邈若隔生。無以仰副嘉命﹐徒有永嘆而已。伯璣想尙在幸捨﹐幸道相念。寒窗裁謝﹐臨風悵然。吳梅村先生書一通增城渡江一札﹐想已得候見竹西﹐正求傳示。論詩大什﹐上下今古﹐咸歸玉尺。當今此事﹐非得公孰能裁乎﹗江表多賢﹐正恐不鳴不躍者﹐或漏珊瑚之网。如吾友許九日兄﹐爲寒齋二十年酬唱之友﹐十子才推第一﹐篇什流傳﹐定蒙鑑賞。近詣益進﹐私心畏且服之﹐而獨苦其食貧無依﹐卽宿舂辦裝﹐亦復不易﹐而出門求友之難也。今春坐梅花樹下讀《阮亭集》﹐躍起狂叫曰「當吾世而不一謁王先生﹐誰知我者﹗」襆被買舟﹐素箏濁酒﹐特造門下。𨿽幸捨多賢﹐誰復出九日上者乎﹖其姿神吐納﹑書法之妙﹐見者傾倒﹐當以爲長史﹑玉斧之流﹐不徒繼美乎丁卯橋也。門下延華攬秀﹐或亦倦於津梁﹐然如此客﹐急宜收之夾袋﹐咳唾所及﹐增光長價。且此君靑鞋布襪﹐由是而始﹐無使寥落﹐便增旅況﹐則皆名賢傳中佳話耳。◎唐人萬首絕句宋洪容齋撰《唐人萬首絕句》﹐曾表進孝宗禦覽﹐批答甚優﹐又賜茶一百誇﹑淸馥香十貼﹑薰香二十貼﹑金器一百兩。當時右文之盛﹐可以想見。然余觀其書﹐舛訛淆亂。如何遜﹑沈警﹐乃梁﹑陳間人﹐槪行采入﹐何警句「江暗雨欲來﹐浪白風初起」﹐攺作絕句。至唐小說如《東陽夜怪錄》諸詩皆載之﹐「敬去文」﹑「盧倚馬」之類亦載之﹐更爲不根。而四唐之詩﹐略無詮次﹐有一人之作而分屬數卷者﹐尢難檢閱。蓋當日只欲取盈萬首﹐都無持擇故也。余每病之﹐歸田後選鈔數百首﹐別爲一集﹐以繼《文粹》《詩選》之後﹐面目差攺觀矣。◎山東風雅吾鄕風雅﹐明季最盛。如益都王遵坦太平﹑長山劉孔和節之﹐尢非尋常所及﹐王﹐巡撫瀠子﹐劉﹐相國鴻訓子也﹐余爲作合傳。他如益都王若之湘客﹐諸城丁耀亢野鶴﹑丘石常海石﹐掖縣趙士伯﹑士亮丹澤﹐萊陽姜采如農﹑弟垓如須﹑宋玫文玉﹑弟琬玉叔﹑董樵樵谷﹐淄川髙珩蔥佩﹐益都孫廷銓道相﹑趙進美韞退﹐章丘張光啟元明﹐新城徐夜東癡輩﹐皆自成家﹐余久欲輯其詩爲一集傳之。未果也。孫本朝拜相。髙﹐吏部侍郎。趙與琬﹐俱按察使。丁﹑丘皆以教職遷知縣。丁自有集﹐余僅記丘《馬上見》一絕云「薄羅衫子淩春風﹐誰家馬上口脂紅。馬蹄踏入落花去﹐一溪柳條黃淡中。」◎太學祭禮太學春秋祭﹐例遣大學士一人主之﹐翰林官二員分獻﹐公宴惟祭酒與大學士南北相向﹐司業則側坐。余爲祭酒時﹐值髙陽李文勤公代祭。公與余有師生之誼﹐余欲移席﹐公曰「古禮不可廢也。」卒從之。時太常卿薛君﹑梁公﹝柱斗﹞輩皆側坐。朝廷重師儒如此。◎王晉溪王晉溪一生仇彭襄毅﹐然迹其行事﹐邪正判然。侯元轂《一閒錄》謂王祀鄕賢久﹐萬曆四十六年﹐督學某始革之爲非。此鄕曲之私言﹐非公論也。◎呵膠《一閒錄》云「呵膠出塞外﹐可以羽箭。婦人貼花鈿﹐呵噓隨融。」此與兗州阿膠非二物﹐世多不知。◎處州山中故友山陽丘洗馬季貞﹝象隨﹞與張虞山﹝養重﹞遊浙東﹐行處州山中﹐各有《卽事》詩。一云「西風黃葉無人徑﹐破廟山神對古松。」一云「百年無與人間事﹐老死深山古木中。」今人穰穰入市者﹐不知世有此境。◎婁敬神像永壽明月山婁敬祠神像﹐是其眞身﹐後潰﹐里人貯之石匣﹐更爲裝塑。石匣尙存祠中﹐水旱﹑癘疫﹐禱之輒應。●卷四◎劉體仁故友劉吏部公﹠lt﹔甬戈﹠gt﹔﹝體仁﹞尺牘﹑題跋﹐風味不減蘇﹑黃。往與余往復最多﹐今並佚失。偶從蠹簡中得其小札一通﹐書法﹑言語皆可寶玩﹐因付大兒涑藏┑﹐別錄於此﹕潤州握手﹐謂我猶遊戲人間﹐喜極淚下。不知公﹠lt﹔甬戈﹠gt﹔何人﹐而先生眷眷若此。揚署再晤﹐見退衙時小書一屏﹐書《洛神賦》﹐壁上懸松圓詩老小景一幀﹐匡牀幾﹐蕭然無點塵﹐令人意消。白沙客捨﹐下馬踞牀﹐爲我特畱一日﹐集諸勝流﹐修談宴之娛。昔人有言「不幸生末俗﹐猶幸識元紫芝。」僕旣幸識先生﹐又辱眷眷若此﹐想曾於無量阿僧祗劫﹐供養承事一切慧業文人﹐故玆生乃享此報。不落落也。嘗與同人言﹐讀同時他人作﹐𨿽心知其什倍於我﹐竊復漫臆﹐儻假以問學﹐似若可追。至吾阮亭﹐卽使我更讀書三十年﹐自覺去之愈遠。正如仙人嘯樹﹐其異在神骨之間﹔又如天女微妙﹐偶然動步﹐皆中奇舞之節。當使千古後﹐謂我爲知言。近所作旣不欲刻布﹐可時寫一通見示。僕所撰《汝潁集》﹐蒙宣索﹐繕寫寄呈。先君子遺集一卷並呈﹐不知能邀先生跋數語不﹖侄子詩一幅﹑閨房詩一冊﹐附發一笑粲﹐亦委巷語耳。近日兒女頗愛文術﹐但爲之父兄者愧無以教之﹐然不可不令先生聞之也。欲言無窮﹐忽已紙盡。西風有便﹐時望嗣音。公﹠lt﹔甬戈﹠gt﹔爲詩﹐矯矯有奇气。嘗寄餘五言云「離居才幾日﹐蘭葉春風生。門外卽流水﹐布帆東下輕。野處寡新友﹐良辰多遠情。思君如艸色﹐迢遞向蕪城。」◎洛神十三行又簡得友人董侍禦玉虯﹝文驥﹞臨《洛神十三行》一卷﹐自題後云「宋思陵《十三行》﹐賈似道所購﹐九行後四行有『悅生』小印﹐此子敬眞迹。余從宋拓﹑唐摹力追而不得其形模。華亭公云﹕趙松雪臨之﹐少《洛神》疏雋之法﹐當從此悟入耳。」◎千年人參枸杞千年人參根作人形﹐千年枸杞根作犬形﹐中夜常出遊﹐烹而食之﹐則仙去。相傳有女道士師弟二人居深山中﹐一日其徒汲水﹐於井畔見一嬰兒﹐抱歸﹐成一樹根。師大喜﹐烹之未熟﹐以糧盡下山﹐爲水阻不得還。徒饑﹐聞甑中气香美﹐遂食之﹐比師歸﹐已飛升矣。又揚州一老叟﹐常擾眾酒食。一日治具邀眾﹐令丐者數人捧二盤至﹐一蒸小兒﹐一蒸犬也。眾不敢食﹐叟乃自食之﹐以其餘分羣丐。語眾曰「此千年人參﹑枸杞﹐求之甚難﹐食之者白日飛升。吾感諸君﹐特以相報﹐而乃不食﹐信矣﹐仙分之難也。」言未已而叟已上升﹐羣丐隨之矣。﹝五雜俎﹞◎人參優劣人參出遼東﹑上黨者最佳﹐頭面﹑手足皆具。淸河次之﹐髙麗﹑新羅又次之。今生者不可得見﹐其人中國者﹐皆繩縛蒸而夾之﹐故上有夾痕及麻綫痕。新羅參𨿽大﹐皆數片合而成之﹐其力反減。擇參﹐爲取透明如肉及近蘆有橫紋﹐則不患其僞矣。﹝五雜俎﹞◎人參價人參在本地﹐價不甚髙﹐過山海諸關納稅﹐加以內監髙淮檄取﹐動以數百斤計﹐故近日佳者絕不至京師﹐其中上者﹐亦幾與白鏹同價矣。﹝五雜俎﹞◎黨參王介甫云「平生無紫團參﹐亦活到今日。」按﹕紫團﹐上黨山名也。《本艸》及唐﹑宋以來皆貴黨參﹐今惟貴遼東及髙麗產。佳者每一兩價至白金五兩﹐而上黨每一斤價止白金二錢。近人參禁嚴﹐價驟貴﹐始稍以黨參代之﹐每一斤價至白金一兩有奇﹐而購之亦不易也。◎治嗽藥宋宣和間﹐有妃嬪病嗽﹐侍醫胗治﹐百計無效。後遇賣藥者﹐以十錢得十貼﹐攜入進之﹐一服而瘥。以百金購其方﹐乃天花粉﹑靑黛也。◎治濕疾方唐鄭相國年七十五﹐爲南海節度使﹐以粵地卑濕得疾。有訶陵國舶主進一方﹐服之良驗﹐乃錄而傳之﹕破故紙十兩﹐擇淨皮洗過﹐搗篩令細﹔胡桃肉三十兩﹐湯浸去皮﹐細研如泥﹐入前末﹐用好蜜和勻﹐盛瓷器中。淸晨﹐以暖酒二合調藥一匙服之﹐隨以飯壓。如不飲酒﹐以滚白水代之。久服﹐延年益气﹐悅心明日﹐兼壯筋骨﹐但忌食蕓臺﹑羊血耳。◎論詩一則秦少遊五言「雨砌墮危芳﹐風軒納飛絮。」六朝佳句也。予少時在廣陵有句云「露檻警孤鶴﹐風欞散叢菊。」汪鈍翁《說鈴》取此一聯云「二句已逗漏柳柳州矣。」今全篇刪去﹐不載集中。蓋予《論詩絕句》云「風懷澄澹推韋柳﹐佳處多從五字求。解識無聲弦指妙﹐柳州那得並蘇州﹖」與東坡之論特相反﹐故鈍翁云云。◎竹坡詩話《竹坡詩話》云「李白﹑柳公權俱與唐文宗論詩。」夫太白與文宗安得相及﹖少隱訛謬﹐不應至此。豈傳錄之誤耶﹖◎姜宸英用典慈溪姜編修西溟﹝宸英﹞爲舉子時﹐表聯中用「塗抹《堯典》《舜典》字﹐點竄《淸廟》《生民》詩」語﹐監試禦史不知出處﹐指摘令攺易。西溟曰「此出李義山《韓碑》詩﹐非杜撰也。」禦史怒﹐借微錯貼出之。◎大家名家之別許ダ彥周云「東坡詩如長江大河﹐飄沙捲沫﹐枯槎束薪﹐蘭舟繡﹐皆隨流矣。珍泉幽澗﹐澄澤靈沼﹐可愛可喜﹐無一點塵滓﹐只是體不似江河耳。」余謂﹕「由上所云﹐惟杜子美與子瞻足以當之﹔由後所云﹐則宣城﹑水部﹑右丞﹑襄陽﹑蘇州諸公皆是也。大家﹑名家之別在此。」◎僧重喜詩宋熙寧中﹐會稽僧重喜有詩云「地鑪無火一囊空﹐雪似楊花落歲窮。乞得薴麻縫破衲﹐不知身在寂寥中。」此詩甚佳﹐惜不遇坡公與佛印﹑參寥﹑守詮﹑淸順輩同蒙品藻耳。◎紫微詩話《紫微詩話》載張子厚詩「井丹已厭嘗蔥葉﹐庾亮何勞惜薤根」﹐按﹕「三韭二十七」乃杲之事﹐與元規何涉﹖張誤用而居仁亦無辯證﹐何也﹖◎詩中二十四友長洲尢太史悔庵﹝侗﹞﹐晚年作《詩中二十四友歌》﹐乃仿杜《飲中八仙歌》之體﹐所載皆海內名士之已歿者﹐而中亦及余﹐蓋因先兄西樵考功而連類及之也。詩見本集﹐辭多不錄。◎送歷《菽園雜記》言﹕明時頒歷後﹐各布政司送歷於諸司大臣﹐旁午於道﹐每百本爲一塊﹐有一家送至十塊﹑二十塊者。誠亦太費﹐然亦可以見當時物力之饒。余爲侍郎總憲時﹐本衙門司務領歷不過二十冊。至爲刑部尙書﹐則不過十餘冊耳。及家居﹐本院司所送﹐總計不過五六冊。此亦物力盈絀之一徵也。◎不落夾明故事﹕四月八浴佛日﹐賜百官不落夾。按﹕萬曆中﹐慈聖李太后宮中祀九蓮菩薩﹐四月供不落夾。先從祖季木﹝象春﹞考功詩云「慈寧宮裏佛龕崇﹐瑤水珠燈照碧空。四月虔供不落夾﹐內官催辦小油紅。」蓋故事﹐四月供佛後卽賜百官﹐不始萬曆也。「夾」﹐《菽園雜記》作「莢」。◎明初功臣明初功臣﹐中山而下﹐惟傅潁公功最大﹐而始終無纖毫之過﹐乃終不見容﹐至於不保其身﹐不保其子﹐論者冤之。南渡後﹐始以給事中李淸言﹐追贈麗江王﹐謚武靖。而馮勝亦贈寧陵王﹐謚武壯﹐又進祀於功臣廟。二百七十年之缺陷﹐至是始快人心而孚公論矣。二公見夢於李﹐肅衣冠謁謝﹐蓋英爽尙未泯也。◎建文景泰二帝李先請追議建文﹑景泰二帝廟號﹐於是上故懿文太子廟號曰興宗﹐建文帝廟號曰惠宗﹐景泰帝廟號曰代宗。已又疏請修《建文實錄》﹐略云﹕惠廟歷載有四﹐其實錄成之甚易﹐只緣當時珥筆諸臣搖手革除﹐於是化國史爲家乘﹐而子虛烏有皆佐筆端﹐則《史彬致身錄》其最也。若非先臣吳寬集中載彬墓銘甚詳﹐安知從亡之說贗﹐而從亡十臣之說皆贗之贗乎云云。尋以金陵不守﹐其言不果行﹐然而正議不可泯已。◎詞曲非小道李白謂五言爲四言之靡﹐七言又其靡也。至於詞﹑曲﹐又靡之靡者。詞如少遊﹑易安﹐固是本色當行﹐而東坡﹑稼軒﹐直以太史公筆力爲詞﹐可謂振奇矣。元曲之本色當行者不必論﹐近如徐文長《漁陽三弄》《木蘭從軍》﹐沈君庸之《霸亭秋》﹐梅村先生之《通天臺》﹐尢悔庵之《黑白衛》《李白登科》﹐激昂慷慨﹐可使風雲變色﹐自是天地間一種至文﹐不敢以小道目之。◎治咽喉法《菽園雜記》云「凡咽喉初覺壅塞﹐一時無藥﹐以紙絞探鼻中﹐或嗅皂角末﹐噴嚏數次﹐可散熱毒﹐仍以李樹近根皮磨水塗喉外﹐卽愈。」◎文章遇合鄕前輩某公入秋闈﹐策問天文﹐不能悉﹐偶憶地理一篇﹐遂用塞白﹐自謂必無望矣。榜發﹐中式﹐及領捲閱之﹐批云「題問天文﹐而子兼言地理﹐可稱博雅之士。」文章遇合﹐信有命哉﹗◎貌似李西涯樂府﹐謝鐸﹑潘辰所評。按﹕辰﹐靑田人﹐父流淸遊太學﹐與嶽文肅公季方友善。流淸早卒﹐辰少孤﹐流落京師。文肅一日過陳緝熙﹐見其友李斯式﹐愕視久之﹐曰「此吾友潘流淸也。」命工寫其眞以遺辰﹐辰持歸示其母﹐母涕泣而藏之。事載《菽園雜記》。近日嘉定李長蘅與景陵譚友夏貌相似﹐友夏有詩云「他年誰後死﹐優孟免躊躇。」﹝文正乃嶽之婿。﹞◎相術陳其年﹝維崧﹞少有文名於江左﹐數奇落魄。一日過京口﹐有相士熟視良久﹐曰「君五十後當入翰林﹐然不由科甲。」人皆笑以爲妄。或贈詩云「朝來日者橋邊過﹐見說功名似馬周。」後康熙己未﹐果以博學宏詞薦入翰林爲檢討。吾鄕張官玉﹝﹞爲諸生時﹐一星士決其丙戌必中鄕試﹐亦以爲妄。後順治丙戌再行鄕試﹐果中式。又鄒平馬驄禦﹝﹞以順治丙戌中鄕試﹐己亥中會試﹐皆添設之科也。◎老棗樹班掖縣張大司寇北海﹝忻﹞夫人﹐陳大學士文安公端母也。張與胡中丞爲姻家﹐胡故有優伶一部。一日﹐兩夫人宴會﹐張謂胡曰「聞尊府梨園最佳。」胡古朴不曉文語﹐輒應曰「如何稱得梨園﹖不過老棗樹幾株耳。」左右皆匿笑。萊人因號胡氏班爲「老棗樹班」。◎陳其年詩陳其年以四六﹑詩餘冠絕一世﹐然其詩亦豪邁有奇气。嘗贈先西樵兄及予詩云「名士終朝能妄語。」蓋反用《世說》語也。又贈山陰呂生云「馬中赤兔人中布。」用成語尢奇。◎三家詞本朝詩餘頗有十數名家﹐惟禾中曹講學顧庵﹝爾堪﹞《南溪詞》衝澹如陶靖節田園詩﹐彭少宰羨門﹝孫﹞《延露詞》淸新俊逸﹐逼似秦﹑李二家﹐尢天然難及。毗陵董孝廉舜民﹝元愷﹞《蒼梧詞》感慨悲涼﹐不減橫槊﹐亦後勁也﹝三家詞皆予所選定﹐故特論之﹞。◎何國馬耳宋孫奕季昭《示兒編》云「《泗洲大聖傳》﹕『和尙﹐何國人也。』考《隋書﹖西域傳》﹐有何國。」「東坡《雪夜》詩﹕『試掃北臺看馬耳﹐不隨埋沒有雙尖。』次公曰﹕『馬耳﹐山名。』殊不知王晉之與霍辯雪夜對談﹐曰﹕『看北臺馬耳菜何如﹖』左右曰﹕『有兩尖在。」坡正用此事。趙未見而妄爲是說耳。」然孫亦不注出處。◎方邵屯阝侍禦桐城方邵屯阝﹝亨咸﹞侍禦﹐坦庵詹事﹝拱乾﹞次子﹐幼而穎慧﹐父奇愛之﹐命小名曰「姐哥」﹐以嬌女況之也。坦翁寓廣陵﹐余時爲揚州節推﹐以年家子見。明日語人曰「王君才美﹐勝吾姐哥。」邵屯阝亦語予曰「吾書畫﹑度曲﹐事事過子﹐惟作五七字則遠不及。」嘗爲予畫兩扇﹐其一﹐花樹上作一雀雛﹔其一﹐子母雞﹐小者如豆﹐意態如生。殆入神品。其詩初未入格﹐後遊汴梁﹐手書近詩作長卷﹐寄予京師﹐風調﹑格律﹐無一不合。惜未裝潢﹐今亡之矣。◎句讀《示兒編》云「句讀字自漢有之。《周禮﹖宮正》『春秋以木鐸修火禁﹐凡邦之事蹕』﹐鄭司農讀『火』絕之﹐云『禁邦之事蹕』﹐若今之衛士塡街蹕也。鄭康成注『春秋以木鐸修火禁』﹐句絕﹐讀﹐徐音豆。韓退之《師說》云﹕『彼童子之師﹐授之書而習其句讀者也。』洪曰﹕『讀﹐音豆。』馬融《笛賦》云﹕『睹法於節奏﹐察度於句投。』注﹕『投﹐徒鬥切。句投﹐猶章句也。』其字畫異而音訓同也。」◎章句又云「章句﹐孔安國曰﹕『自古而有篇章之名﹐故那序曰「得《商頌》十二篇」﹐《東山》序曰「一章﹐言其完是也。」句﹐則古者謂之言。《論語》曰「一言以蔽之﹐曰思無邪。」則以一句爲一言。趙簡子稱子太叔「遺我以九言」﹐皆以一句爲一言。秦﹑漢以來﹐諸儒各爲訓詁﹐乃有句。』詩家有四言﹑五言﹑六言﹑七言﹐則又以一字爲一言也。」◎黽勉孫季昭說經﹐釋《詩》「黽勉從事」句云「黽﹐蛙屬也。《周禮》『蟈氏掌去蛙黽』注﹕『謂蛙爲蟈﹐黽。耿黽也。』蛙黽之行﹐勉彊自力﹐故曰黽勉﹐如猶豫﹑狐疑之類。」此說甚新。◎鷹化爲鳩又云「《月令》仲春言『鷹化爲鳩』﹐喜其能變不仁之心也。如《王制》言『鳩化爲鷹﹐然後設羅』﹐《周禮﹖司裘》注亦云『仲秋﹐鳩化爲鷹』﹐而《月令》於仲秋當言而不言者﹐嫌其變而之不仁也。」康熙癸丑﹐予邑新城之曹村有羣鳩食麥﹐則鳩之害稼有同於蟊塍。所謂鷹眼未化者非邪﹖又何變不仁之有﹗◎哀公問社孫氏解《論語》「哀公問社」章云「哀公患三桓之侈﹐欲以諸侯去之﹐爲日久矣﹐而惡其彊﹐故假古人『弗用命﹐戮於社』之意爲問。宰我謂『周人以栗﹐使民戰栗』﹐勸之以誅也。夫子警之曰『成事不說』云云﹐謂三桓自宣公以來﹐勢Τ公室﹐積威五世﹐莫能制之﹐一旦欲誅之﹐則昭公之事可鑑矣﹝昭公二十三年﹐季平子作亂﹐昭公奔晉﹞。哀公能自治﹐三桓之禍自息﹐無事於誅也。」◎南子「子見南子」章﹕「說者皆引《史記》以謂孔子見衛靈公寵姬南子﹐非也。考之《家語》﹕『孔子適衛﹐子驕爲僕﹝顏髙﹞﹐靈公與夫人南子同車出﹐使孔子爲次乘﹐孔子恥之。』且夫子方以季桓子受齊女樂去魯適衛﹐至衛又恥爲次乘﹐豈肯輕身以先於匹婦哉﹖此必魯之南蒯耳。昭公十四年﹐南蒯奔齊﹐侍飲於景公﹐公曰﹕『畔夫。』對曰﹕『臣欲張公室也。』南蒯欲弱季氏而彊公室﹐夫子故欲往見之﹐將以興魯也。」此等議論極有見。◎老彭「『竊比於我老彭』﹐按《大有》卦『匪其彭』﹐陸音步郎反﹐子夏作旁。老彭當讀如『匪其彭』之彭﹐音旁。旁﹐側也﹐欲自比於老子之側﹐蓋謙詞也。考《曾子問》﹐記孔子問諸老聃者屢矣﹐《家語》亦云『孔子問《禮》於老聃』﹐此孔子欲自附於老聃之側之驗也。舊說以爲彭祖﹐彭祖﹐六經所不載﹐聖人所不道﹐豈孔子之願比者哉﹗」◎束脩「『自行束脩以上』﹐束脩﹐漢儒謂十段脯爲束脩﹐蓋因《禮記》『束脩之問不出境』誤之也。鄭康成注﹕『謂年十五以上也。』後漢杜詩薦伏諶曰﹕『自行束脩﹐迄無毀玷。』注﹕『謂年十五以上。』然以經意詳之﹐亦非也。《鄭均傳》曰﹕『均束脩安貧。』太守薦劉般曰﹕『束脩至行。』《延篤傳》曰﹕『吾自束脩以來﹐爲人臣不陷於不忠﹐爲人子不陷於不孝。』皆同此意。方性夫解《禮記》『束脩之問』﹐謂《論語》名同而實異。其說以爲約治其身﹐則無不誨之深﹐得之所謂『人潔己以進﹐與其潔也』之意。」按﹕已上數條﹐皆不易之論﹐錄之。◎官名陸容文量曰「駙馬都尉本秦官﹐漢有奉車都尉主車輿﹐駙馬都尉主駙馬﹐騎都尉主羽林騎﹐是謂三都尉。今數列侯曰『公侯駙馬伯』﹐省文耳﹐若施之章奏﹐當云駙馬都尉﹐乃止稱『駙馬臣某』﹐誤也。」予按﹕唐﹑宋已來﹐中書省爲宰相之署﹐今內閣中書舍人尙沿古中書舍人舊名﹐官銜應稱中書舍人。每見鄕﹑會試錄列銜﹐止云內閣中書﹐則是以古署名爲官稱﹐舛誤甚矣。不可不正。◎趙瑾楊思本順治初﹐有太原進士趙瑾﹐字懿侯﹐官長洲知縣。江西新城貢士楊思本﹐字因之。其詩皆似《才調集》﹐非一時啖名者所及﹐而世罕知之。◎本朝詩選撰本朝詩者數十家﹐大都以爲結納之具﹐《風》《騷》一道﹐江河日下﹐皆若輩爲之。惟錢牧齋先生《吾炙集》﹑施愚山《藏山集》﹑葉訁刃庵《獨賞集》﹑陳其年《篋衍集》﹐卷帙不多﹐猶有殷﹑髙仲武唐選之風。陳伯璣﹝允衡﹞《國雅》﹐始甚矜貴﹐不妄入一篇﹐後遂泛濫﹐可惜。其《詩慰》一編﹐先已成書﹐乃可傳﹐蓋無所瞻徇故也。上元龔賢﹐字半千﹐撰《詩遇》﹐率近體﹐專宗晚唐﹐亦不至惡道。◎治噎塞疾方貓生子胎衣﹐陰漧﹐燒灰存性﹐溫酒服之﹐治噎塞疾。然貓生子後卽食胎衣﹐必伺而急取﹐方可得。◎王庭明弘治中﹐學正王庭病大便下血﹐瀕危﹐昏憒中聞人語之曰「喫小水。」果飲溺一碗而蘇。乃日飲之﹐漸憊。◎李仲章康熙己未博學宏詞之徵﹐禦試於體仁閣﹐首題《璣玉衡賦》。前蘇松糧儲道參議﹑壬辰進士臨川李仲章來泰冠場﹐𨿽彭羨門少宰壓捲﹐亦當遜之。李攺翰林院侍講﹐一典湖廣鄕試﹐未幾卒。◎詩社和詩宋末﹐浦江吳渭淸翁作月泉吟社﹐以範石湖《春日田園雜興》爲題﹐中選者若干人﹐謝臯羽所評定﹐至今人艷稱之。順治丁酉﹐予在濟南明湖倡秋柳社﹐南北和者整數百人﹐廣陵閨秀李季嫻﹑王潞卿亦有和作。後二年﹐予至淮南始見之﹐蓋其流傳之速如此。同年汪鈍翁在蘇州爲《柳枝詞》十二章﹐仿月泉例徵詩﹐浙西﹑江南和者亦數百人。◎姜宸英亡友姜編修西溟﹝宸英﹞﹐以古文名當世。其文滂沛英發﹐於蘇分爲多。未第時﹐以薦舉入《明史》館﹐分撰《刑法志》﹐極言明三百年詔獄﹑廷杖﹑立枷﹑東西廠衛﹑緹騎之害﹐其文痛切淋漓﹐不減司馬子長。其論文﹐則謂六經而下衰於《左氏傳》﹐而再振於《戰國策》。蓋其爲文本挾縱橫之气﹐故云爾。嘗選《唐文粹》之文﹐出以示予﹐惜未借鈔﹐今其家尙存此本與否不可知。曾語其從弟孝廉宸萼訪之﹐未見示也。◎方文詩桐城方﹝B135﹞山﹝文﹞﹐少有才華﹐後學白樂天﹐遂流爲俚鄙淺俗﹐如所謂打油﹑釘鉸者。予常問其族子邵屯阝﹝亨咸﹞曰「君家﹝B135﹞山詩﹐果是樂天否﹖」邵屯阝笑曰「未敢具結狀﹐須再行查。」◎陸機銅車《菽園》載﹕「成化間﹐提督徐州倉太監韋通於桓山寺鑿井﹐得獨輪銅車一﹐色綠如瓜皮﹐洗而視之﹐上有識文『陸機造』三字﹐重三十鈞﹐推之輪轉而可行。進於朝。」但不知當日造此何所用之﹐徐又非士衡常遊之地﹐何以瘞桓山地中﹖不可得而詳也。◎霍亂病霍亂﹐煎香薷湯﹐冷飲之。或掘地爲坎﹐汲井水於中飲之﹐亦可。最忌飲熱湯﹐若飲熱米湯﹐必死。◎陶詩田子春姚寬《西溪叢語》於陶詩「聞有田子春﹐節義爲士雄」﹐引《漢書﹖劉澤傳》「髙後時齊人田生」云云。《楚漢春秋》﹕「田生﹐名子春。」按﹕此詩上句云「辭家夙嚴駕﹐當往至無終。」無終﹐正田疇居處﹐《田疇傳》云「字子春。」有何可疑﹖況《劉澤傳》之田生﹐乃齊人﹐其說謁者張卿﹐乃遊士說客之流﹐安得稱節義﹐而淵明企慕之至形於篇什如此邪﹖寬字令威﹐宋人。出處見《葉水心集》。◎豬異康熙四十六年﹐邑東唐山店民家有豬生子﹐人面﹐眉﹑目﹑口﹑鼻悉具﹐惟兩耳及身則豕也﹐擊殺之。又轅固莊豬生四子﹐其二﹕一人面人身﹐手足亦如人﹐惟爪似豕﹐而兩耳則居然豕也。其一人身﹐手足亦如之﹐而無首﹐兩耳生肩上。怪而擊殺之。同時徐家店有豬生象﹐墮地卽死。是年六月霪雨﹐大水害稼。◎女化爲男是歲七月﹐吳郡木瀆有譚氏女子納涼於庭﹐忽墜一星﹐如石壓焉﹐頃之復蘇﹐則已化爲男子。◎山水之作古人山水之作﹐莫如康樂﹑宣城﹑盛唐王﹑孟﹑李﹑杜及王昌齡﹑劉虛﹑常建﹑盧象﹑陶翰﹑韋應物諸公﹐搜抉靈奧﹐可謂至矣﹐然總不如曹操「水何澹澹﹐山島竦峙」二語。此老殆不易及。◎彊記《捫虱新話》載﹕「蔡相當國日﹐適有美闕兩選﹐人競欲得之。蔡曰﹕『能誦盧仝《月蝕》詩乎﹖』一耆年者應聲而誦﹐如瓶瀉水﹐一座盡傾。蔡大喜﹐遂得美除。」近日昆山顧炎武寧人﹐號彊記。在京師﹐一日會於邸捨﹐予謂之曰「先生博學彊記﹐請誦古樂府《蛺ア行》一過﹐當拜服。」顧卽瑯瑯背誦﹐不失一字。蓋此篇聲字相雜﹐無句讀﹐又無文理可尋﹐最爲難讀故也。◎王渙王渙﹐字羣吉﹐唐末人﹐常作《惆悵》詩者﹐載在《唐詩紀事》。而《才調集》訛作王之渙﹐洪容齋亦仍之。勿論詩之气格相去霄壤﹐而開元間人預詠霍小玉﹑崔鶯鶯故事﹐豈非千古笑柄﹖余選《才調集》《萬首絕句》﹐乃爲正之。◎朱溫弒逆唐末朱溫﹐躬爲弒逆﹐盡滅昭宗諸子﹐而盜取神器。時藩鎭聲大義以討賊﹐名正言順者惟河東耳。而《通鑑》以「寇」書﹐與書武侯寇魏同。不知溫公與劉道原﹑範淳父輩當日何所見﹐而好惡拂人之性乃至於此。使非新安《綱目》﹑瓊山《世史正綱》攺書「討」﹐君臣大義將澌滅於天下矣。孰謂溫公大賢而有是哉﹗◎治小便不通章丘諸生李觀﹐善醫。嘗傳治小便不通一方﹕用犀角﹑玳瑁二味研水服之﹐果立效。

●卷五◎詩品舛謬鐘嶸《詩品》﹐余少時深喜之﹐今始知其舛謬不少。嶸以三品銓敍作者﹐自譬諸「九品論人﹐七略裁士」﹐乃以劉楨與陳思並稱﹐以爲文章之聖。夫楨之視植﹐豈但斥之與鯤鵬邪﹗又置曹孟徳下品﹐而楨與王粲反居上品。他如上品之陸機﹑潘嶽﹐宜在中品﹔中品之劉琨﹑郭璞﹑陶潛﹑鮑照﹑謝﹑江淹﹐下品之魏武﹐宜在上品﹔下品之徐幹﹑謝莊﹑王融﹑帛道猷﹑湯惠休﹐宜在中品。而位置顚錯﹐黑白淆訛﹐千秋定論﹐謂之何哉﹖建安諸子﹐偉長實勝公幹﹐而嶸譏其「以莛扣鐘」﹐乖反彌甚。至以陶潛出於應璩﹐郭璞出於潘嶽﹐鮑照出於二張﹐尢陋矣﹐又不足深辯也。◎趙氵風應制詩金人劉祁京叔《歸潛誌》﹕「章宗春水放海靑﹐趙黃山氵風應制﹐立進詩云﹕『駕鵝初暖下陂塘﹐羽騎星馳入建章。黃傘輕陰隨鳳輦﹐綠衣小隊出鷹坊。搏空玉爪淩霄漢﹐瞥眼風毛墮雪霜。共喜園陵得新薦﹐侍臣齊捧萬年觴。』章宗大喜之﹐以爲非宿構不能至此。」此詩𨿽唐﹑宋名人應制﹐不能過也。◎劉備小說記漢昭烈帝有一玉人﹐常置甘夫人帳中﹐月映之﹐與玉人一色。此眞不經之談。昭烈在劉景升座上感髀裏肉生﹐慨然流涕﹐乃屑作此兒女態乎﹗唐人有《題劉郎浦》詩云「吳蜀成婚此水潯﹐明珠步障幄黃金。誰將一女輕天下﹐欲換劉郎鼎峙心。」此語差識得英雄本色。◎息夫人息夫人廟﹐今曰桃花夫人廟。王摩詰詩云「莫以今時寵﹐能忘舊日恩。看花滿眼淚﹐不共楚王言。」杜牧之詩云「細腰宮裏露桃新﹐脈脈無言度幾春。至竟息亡緣底事﹐可憐金穀墜樓人。」近益都孫相國亭﹝廷銓﹞詩云「無言空有恨﹐兒女粲成行。」則以詼嘲出之﹐令人絕倒。◎溫庭筠詩溫庭筠詩﹕「古戍落黃葉﹐浩然離故關。髙風漢陽渡﹐初日郢門山。」此晚唐而有初唐气格者﹐最爲髙調。至於「雞聲茅店月﹐人迹板橋霜」﹐乃近俗諦﹐世人顧亟賞之﹐而罕知前作之妙﹐豈知詩者哉﹗◎魏象樞語故大司寇蔚州魏敏果公﹝象樞﹞﹐在京師與予投契甚深﹐所作詩文每相質證﹐一句一字﹐瑕必指﹐公顧大喜﹐語其子今宮諭無僞﹝學誠﹞曰「吾在都數十載﹐閱人多矣﹐所心折者﹐惟有阮亭耳。」諭徳甲申秋入都﹐爲予言如此。◎吳雯吳天章﹝雯﹞天才超軼﹐人不易及。嘗爲予題倪雲林畫云「豈但華謝桃李﹐空林黃葉亦無多。」尋常眼前語﹐正自百思不到。晚買小圃中條之陰﹐有竹數百竿﹐梅﹑橘各數株﹐予題之曰「中條竹隱」。乃未及歸老﹐而天章死矣﹐惜哉﹗其集﹐遺言屬予刪定﹐後世必有知之者。◎論歷代文章唐末之文﹐吾喜杜牧﹑孫樵﹔宋南渡之文﹐吾喜陸遊﹑羅願﹔元文﹐吾喜戴表元﹔明初之文﹐吾喜徐一夔﹔明季之文﹐吾喜嘉定婁堅﹑臨川傅占衡﹑余姚黃宗羲。◎鐘惺早朝詩竟陵鐘伯敬集中《早朝》詩一聯云「殘雪在簾如落月﹐輕煙半樹信柔風。」閱之不覺失笑。如此措大寒乞相﹐乃欲周旋金華殿中﹐將易千門萬戶爲茅茨土階邪﹖◎朱竹杖閩有朱竹﹐色如丹砂。予嘗寄書門人李中丞質君﹑殷太學彥來﹐求一枝作杖﹐彥來云「舊惟古田縣一僧捨有之﹐周櫟園侍郎求以爲杖﹐自後官閩者競取之﹐遂成故事。僧苦之﹐竟鏟去﹐其種絕矣。◎鹿委予前言「鹿委」二字未詳﹐適閱王伯厚《漢制考》﹐引《周禮》「麋鹿魚爲菹」注云「今益州有鹿委者﹐近由此爲之矣﹝委﹐於僞反﹞。」疏﹕「益州人將鹿肉畜之委爛﹐謂之鹿委也。」◎素沙又「素沙」注﹕「素沙者﹐今之白縛也﹝縛﹐音絹﹞。六服皆袍﹐制以白縛爲裏使之張顯。今世有沙者﹐名出於此。」則古「沙紗」「縛﹑絹」﹐字皆通用。◎吉道人秋香事小說有唐解元詭娶華學士家婢秋香事﹐乃江陰吉道人﹐非伯虎也。吉父爲禦史﹐以建言譴戍。道人於洞庭遇異人﹐得道術﹐能役鬼神。嘗遊虎丘﹐時有兄之喪﹐上襲麻衣﹐而內著紫綾揮。適上海一大家攜室亦遊虎丘﹐其小婢秋香者﹐見吉衣紫﹐顧而一笑﹐吉以爲悅己也﹐詭裝變姓名﹐投身爲僕。久之﹐竟得秋香爲室。一日遁去﹐大家迹之﹐知爲吉﹐厚贈奩具﹐遂爲翁婿。華則吉之本姓雲。◎浯溪詩唐鄭谷《浯溪》詩﹕「曲曲淸江疊疊山﹐白雲白鳥在其間。漁翁醉睡又醒睡﹐誰道皇天最惜閒。」又唐嶺南節度使蔡京《泊浯溪》詩﹕「停橈積水中﹐極目孤煙外。借問浯溪人﹐誰家有山賣﹖」右二詩﹐余作《浯溪考》亦遺之﹐今從《萬首絕句》錄出﹐當補入之。遠搜僻祕﹐而近失之眉睫之間﹐殊自笑也。◎徽言司馬文正公《徽言》﹐僅二卷。公雜采《春秋外傳》《孔子家語》《孟子》《荀卿》《韓詩外傳》諸書之言爲之。又有有其目而無其辭者﹐《春秋繁露》《法言》《太玄》《文中子》《新書》《新序》《說苑》《潛夫論》《管子》《莊子》《墨子》《意林》《李翺》十餘種。陳氏曰「司馬溫公手鈔諸子﹐題其末曰﹕『余此書類舉人鈔書。然舉子獵其辭﹐余核其意﹔舉子志科名﹐余志道徳。』其首書『迂叟年六十有八』﹐蓋公在相位時﹐且將屬疾﹐而好學不厭﹐克勤小物如此。所鈔白《國語》而下六書﹐其目三百一十有二﹐小楷端謹﹐百世之下﹐使人肅然起敬。眞迹藏邵康節家﹐其諸孫邊守漢嘉﹐從邵氏借而刻之﹐攜其板歸越﹐今在其羣從述尊古家。是書無門類﹐無義例﹐蓋未成之書也。東萊張夙行刻之大梁﹐有尉氏﹑阮漢﹑聞太衝序。」◎梁頎安丘女子梁頎﹐字秀中﹐號袖石道人﹐歸韓生。頗能詩﹐嘗有句云「梨花皓月元同色﹐風竹流泉不辧聲。」早卒。◎髙珩詩髙侍郎念東﹝珩﹞和寒山子詩云「詆佛耽空處﹐空於世何益。此言影響耳﹐原未究實際﹐空者空情想﹐空者空欲嗜。空者空煩惱﹐空者空榮利。未發之謂中﹐試想歸何處。眞空乃妙有﹐此中生天地。空有卽中和﹐豈得妄同異。鴟鼠笑鴻鵠﹐下士多苛議。學術本上乘﹐反訁此無利濟。試看王陽明﹐勛業名當世。吹毛詆良知﹐又謂學乖刺。旨哉古人言﹐蜉蝣撼大樹。」又﹕「世儒詆仙佛﹐此亦不足怪。弟子不如師﹐門風坐頹敗。兩家之兒孫﹐其行同乞丐。都是師子虫﹐反把師子壞。卽如所謂儒﹐科第事冠蓋。豈徒周孔羞﹐那是程朱派。所以秦始皇﹐辣手亦痛快。」前一首破卻頑空﹐後一首說盡三教末流之獘。◎詠李后主詩江都門人宗元鼎﹐字梅岑﹐以詩鳴江淮間。有《詠李后主》絕句云「江南歌舞尋常事﹐便遣曹彬下蔣州。」余最愛其措語之妙﹐取入《感舊集》。近覆閱之﹐乃知其誤。南唐自元宗時﹐周世宗屢侵淮南﹐國勢削弱﹐至遷都豫章以避之﹐非始宋也。後主仁愛﹐無荒淫失徳﹐但溺於釋氏耳。宋太祖諭徐鉉曰「江南亦有何罪﹖但臥榻之旁﹐豈容他人鼾睡邪﹗」亦非以歌舞爲兵端。宗語非事實矣。◎題榜不易有求竹軒名於東坡者﹐久之書扁還之﹐乃「竹軒」二字。甚矣﹐題榜之不易也。余再入蜀﹐謁武侯廟﹐見某中丞題榜曰「丞相祠堂」﹐余深嘆其大雅﹐不可移易。又吾郡重修歷下亭﹐或題其榜曰「海右此亭古」﹐亦嘆其確。此所謂顚撲不破者也。◎詩中疊字七言律有以疊字益見悲壯者﹐如杜子美「無邊落木蕭蕭下﹐不盡長江滚滚來」﹐「江天漠漠鳥雙去﹐風雨時時龍一吟」是也。有以疊字益見蕭散者﹐如王摩詰「漠漠水田飛白鷺﹐陰陰夏木囀黃鸝」﹐徐昌谷「開軒歷歷明星夕﹐隱幾蕭蕭古木秋」﹐王敬美「山鳥自呼泥滑滑﹐行人相對馬蕭蕭」是也。《詩﹖小雅》「蕭蕭馬鳴﹐悠悠旆旌」﹐「楊柳依依﹐雨雪霏霏」﹐此用疊字之始﹐後人千古受用不盡。◎洪武紀年昆山顧絳亭林作《革除辧》﹐其言確當不可易﹐此史館所當知者。略曰「成祖以建文四年六月己巳卽皇帝位﹐夫前代之君若此者﹐多卽其年攺元矣。不急於攺元者﹐本朝之家法也﹔不容仍稱建文四年者﹐歷代易君之常例也。故七月壬午朔詔文一款『今年仍以洪武三十五年爲紀﹐其攺明年爲永樂元年』。並未嘗有革除之說﹐卽云革除﹐亦革除七月以後之建文﹐未嘗並六月以前及元二﹑三年之建文而革除之也。故建文有四年而不終﹐洪武有三十五年﹐而無三十二﹑三十三﹑三十四年云云。或曰﹕『洪武有三十五年﹐而無三十二﹑三十三﹑三十四年﹐可乎﹖』考之於古﹐後漢髙祖之卽位也﹐仍稱天福十二年﹐其前則出帝之開運三年。故天福有十二年﹐而無九﹑十﹑十一年。與成祖之仍稱洪武﹐豈不暗合者哉。」◎少年才人近少年才人負奇夭折﹐有雲間夏完淳存古﹐故吏部瑗公允彜之子﹐十七歲著《大哀賦》﹐不減庾子山﹐世多傳之。豫章黎祖功耆爾﹐前浙江提學博庵元寬之子﹐詩甚奇崛﹐意不可一世﹐亦十七歲江行死於盜。先是賦《吁嗟行》一篇﹐不數日遂死﹐若讖然。其詩云「山何不攢峯﹐爲刃以絕我ㄕ。天何不降玉﹐爲棺以封我屍。區區姓字人不知﹐面目塵土何所爲。魯連好倜儻﹐曹公無威儀﹐肯如小儒舉舉衣裳學仲尼。起嚙我筆燔我詩﹐手中提攜三尺兒﹐誰搏白兔兩丸泥。荒雞驚起夜亂啼﹐神鬼丕丕得志天地悲。」南城陳伯璣允衡取其遺集入《詩慰》﹐新建陳士業宏緒序之。序亦奇。◎齊衰《檀弓》﹕「季武子寢疾﹐喬固不說齊衰而入見﹐曰﹕『斯道也將亡矣﹐士惟公門說齊衰。』武子曰﹕『不亦善乎﹗君子表微。』」昔蕭穎士不脫齊衰謁李林甫﹐近謝通判良琦不脫齊衰謁胡僉事在恪﹐亦猶行古之道也。李與胡怪而叱退之﹐則不讀書之過也。然公門脫齊衰﹐而穎士不脫麻衣何以得至政事堂﹖不可解也。◎論君臣明世宗讀《孟子》﹐至對齊宣王「禮﹐爲舊君有服」云云﹐幾罷配享。今觀「寇讎﹐何服之有」一語﹐亦誠過矣﹐以此垂訓後世﹐且爲亂臣賊子口實。然吾觀《檀弓》子思對穆公之詞曰「古之君子﹐進人以禮﹐退人以禮﹐故有爲舊君反服之禮。今之君子﹐進入若將加諸膝﹐退人若將墜諸淵﹐毋爲戎首﹐不亦善乎﹖又何反服之禮之有。」此語亦太過當﹐殊不類子思之言﹐恐記者有所傅會耳。總之﹐此等議論猶是戰國譎詐相傾气習。如豫讓不報中行氏而報知伯﹐皆是此一種見解。只從恩怨起見﹐非天理民彜之正。余昔《題國士橋》一絕句云「國士橋邊水﹐千年恨未窮。如聞柱厲叔﹐死報莒敖公。」此詩自謂可以惇薄。◎刑章之失唐初削平羣雄﹐殺竇建徳﹑蕭銑﹐而赦王世充。宋太宗忌李后主﹐賜牽機藥﹐必置諸死﹐而赦窮凶極惡之劉釒長。古今刑章之失﹐未有如是之甚者。◎唐藩鎭唐藩鎭跋扈﹐至河北三鎭極矣﹐而皆起於僕固懷恩之養寇自重﹐其禍遂與唐相終始。中間止一魏博田弘正﹑田布父子乃心王室﹐盡變悖逆桀驁之風﹐不愧忠臣孝子﹐而皆不良於死。天之報施善人﹐何太憒憒邪﹗宜朱滔﹑王庭湊之流不絕於世也。◎僧道姚文獻公崇《遺令》云「佛以淸淨慈悲爲本﹐而愚者寫經造像以求福﹐汝曹勿終身不寤﹐追薦冥福。道士見僧獲利﹐效其所爲﹐尢不可延之於家﹐當永爲後法。」近淄川髙念東﹝珩﹞侍郎夙昔好佛﹐而遺令『勿請卹典﹐勿作佛事」﹐可謂達觀矣。◎君子之逝涓來大宗伯﹝澤弘﹞﹐餘同年兄弟也﹐以康熙辛巳致仕﹐僑居金陵。戊子春捐館捨﹐壽八十有三。安丘王叟升華云「初無病苦﹐但數日不思飲食﹐隱幾而逝。」宗伯﹐善人君子﹐宜其如是。髙念東少司寇以丁丑年無疾而終﹐壽八十有六﹐去來與宗伯同。二公皆達禪理﹐殆釋氏所謂「入無餘涅界而般涅」者邪﹝司寇乃宗伯之師﹞。◎常熟馮氏常熟馮班﹐字定遠﹐著《鈍吟雜錄》﹐多拾錢宗伯牙慧﹐極詆空同﹑滄溟﹐於弘﹑正﹑嘉靖諸名家﹐多所訾。其自爲詩﹐但沿《香奩》一體耳﹐教人則以《才調集》爲法。余見其兄弟﹝兄名舒﹞所評《才調集》﹐亦卑之無甚髙論﹐乃有皈依頂禮﹐不啻鑄金呼佛者﹐何也﹖班之子曰行賢﹐字補之﹐詩學白樂天﹐卻有自得之趣﹐與吳雯天章善。嘗求餘論定其詩﹐惜逸其本矣。◎彭王倡和集汪鈍翁﹝琬﹞《說鈴》云「二王好作《香奩》詩﹐倡和每至數十首。劉公﹠lt﹔甬戈﹠gt﹔﹝體仁﹞曰﹕『此𨿽慧業﹐然並此不作可也。』」蓋余少時﹐與兄西樵及海鹽彭少宰羨門﹝孫﹞倡和《香奩》體詩﹐世多傳之。彭有句云「仙路無緣逢巨勝﹐珠胎有淚滴方諸。」西樵有句云「下杜城邊分驛路﹐上蘭門外足長亭。」余亦有句云「洛浦神人工拾翠﹐魏家公子妙彈棋。」「梅根冶裏春逢信﹐蘭葉舟中晚趁潮。」詳載《彭王倡和集》。◎山川寫照余兩使秦蜀﹐其間名山大川多矣﹐經其地﹐始知古人措語之妙。如右丞「秋山斂餘照﹐飛鳥逐前侶。彩翠時分明﹐夕嵐無處所」﹐二十字眞爲終南寫照也。余丙子再使蜀﹐歸次嘉陵江﹐有絕句云「冒雨下牛頭﹐眼落蒼茫裏。一半白雲流﹐半是嘉陵水。」蓋牛頭山最髙﹐一徑螺旋而下﹐人行雲气中﹐云與江水相連﹐沆漭一气不可辧。詩語𨿽不工﹐亦寫照也。◎丁耀亢丘石常諸城丁耀亢野鶴與丘石常海石友善﹐而皆負气不相下。一日飲鐵溝園中﹝東坡集有《鐵溝行》﹐卽其地﹞﹐論文不合﹐丘拔壁上劍擬丁﹐將甘心焉﹐丁急上馬逸去。丁著《天史詩》﹐多奇句﹐如《老將》云「低頭憐戰馬﹐落日大江東。」《老馬》云「西風雙掠耳﹐落日一回頭。」此例皆警策。丘晚爲夏津訓導﹐《過梁山泊》詩云「施羅一傳堪千古﹐卓老標題更可悲。今日梁山但爾爾﹐天荒地老漸無奇。」丁遷惠安令﹐丘遷髙要令﹐皆不赴。◎釋氏書釋氏書最不可信者﹐如雲﹕「太子初生﹐爲起三時殿﹐擇取五百妓女﹐形容端正﹐才能巧妙﹐皆以名寶瓔珞其身﹐疊代宿衛。後太子啟王出遊﹐止閻浮樹下。王恐其出家﹐喚令回國﹐更增妓女而娛樂之。」旣爲納妃﹐又增妓女而娛樂之﹐不知宮中須許多妓女何爲﹖古來有此豫教之法否﹖其鄙倍﹐殊可一笑。◎布施《妙法蓮華經》﹐誦寫皆有利益﹐然其開卷卽說布施。如言「或有行施﹐金銀珊瑚﹐眞珠牟尼﹐車渠瑪瑙﹐金剛諸珍﹐奴婢車乘﹐寶飾輦輿﹐歡喜布施。」又云「名衣上服﹐價值千萬。或無價衣﹐施佛及僧。千萬億種﹐旃檀寶捨。眾妙臥具﹐施佛及僧。如是等施﹐種種微妙。」云云不知出世人需此許多長物將焉用之﹖抑與身心有何關涉﹖只令俗僧援爲口實﹐爲淸淨寂滅之累而已。大善知識﹐必能辧之。◎佛如麻葦毗婆屍已來才有七佛﹐而《內典》云「成劫已過﹐入住劫來﹐釋迦牟尼如來於住劫中﹐當第四佛﹐尙餘九百丸十六佛﹐於後續次而出。」信如經言﹐何佛如麻葦之多邪﹖然釋迦之後﹐降而爲祖﹐歷一十八代﹐不聞有佛。東土自初祖達摩而後﹐止於六祖﹐亦不聞有佛。所謂九百九十六佛者﹐將俟何日邪﹖亦幻而無稽矣。◎興渠《梵网經》﹕「修行之人﹐不得食五辛。五辛者﹕一蔥﹑二薤﹑三韭﹑四蒜﹑五興渠。」興渠出於闐國﹐根粗如細蔓菁根而白﹐其臭如蒜。或云蕓苔﹑胡荽者﹐非。◎須臾僧氏律云「二十念名一瞬﹐二十瞬名一彈指﹐二十彈指名一羅預﹐二十羅預名一須臾。一日一夜有三十須臾。」◎彭堯諭彭堯諭﹐字西園﹐中州人﹐仕爲某府通判。頃見某爲作傳云「嘗在京師人家席上﹐遇竟陵鐘惺﹐談詩不合﹐欲拳毆之﹐鐘避去乃已。」余讀之失笑。方鐘名盛時﹐如堯諭輩者遇之﹐方屏息不暇﹐而敢與之論詩﹐且拳毆之邪﹖不度徳﹐不量力﹐姑妄言之﹐適足供識者一笑耳。◎張復我編修前輩如以甲子科舉者猶及見後甲子科﹐則與新榜中式舉人稱同年。此余幼聞諸先祖方伯贈尙書府君者。吾鄕膠西張編修復我﹝應桂﹞﹐舉於順治戊子﹐昨乙酉秋﹐送其孫赴試濟南﹐過余信宿﹐大椿軒神﹐气不衰。今又三年戊子﹐聞又送其孫來濟﹐年八十二矣。八十時遊吳﹐納一小姬﹐年才十六。◎章秀章秀﹐徐州人﹐家於汴﹐能小詩。初適市人負販者﹐厭之﹐已而棄去﹐獨居。孫檢討予未﹝﹞遊梁﹐與相倡和﹐遂歸之。時康熙丁亥﹐章年六十又五﹐而倡隨甚相得也。嘗在中牟有和餘三絕句云。◎神女樓今眞定府隆平縣﹐漢之廣阿也。《史記》趙武靈王嘗遊於此﹐夢見神女﹐使羣從賦之﹐以侈其事。然則夢神女者不惟楚襄王也﹐彼猶寓言﹐此則眞夢﹐而古今詞人賦詠槪不之及﹐何歟﹖按﹕眞定有神女樓﹐余壬子過之﹐有詩云「神女樓髙望杳冥﹐恆陽縹緲亂峯靑。百年河北蟠三鎭﹐千里行山入五陘。」卽此樓也。◎平泉《天下名勝志》云「平泉莊距贊皇縣一捨許﹐周回十里﹐堂榭百餘楹﹐奇花異艸﹑珍松怪石﹐靡所不致。今爲玉泉寺。」按﹕平泉自在洛陽﹐此出傅會耳。◎何采春坊中允何采﹐字第五﹐桐城人﹐相國文端公如寵之孫﹐黃州太守應璜子也。工書法﹐詩亦有名﹐然好罵詈刺譏﹐在翰林﹐名陷輕薄。方邵屯阝亨咸﹐何氏之甥﹐又黃州君之婿也。順治丁亥登第﹐銓授蘭溪知縣﹐黃州餞之﹐並延其父坦庵宮詹﹝拱乾﹞。邵屯阝﹐詹事之愛子也。將就坐﹐詹事戲語黃州曰「姐哥﹝邵屯阝小字﹞今日正客﹐當占上坐﹐吾兩老人皆前席主位可乎﹖」黃州曰「但不知有此例否﹖」第五在旁應聲曰「有之。」眾愕然﹐問出何書。第五曰「出《孟子》『堯率諸侯北面而朝之﹐瞽瞍亦北面而朝之』。眾大笑。法方伯黃石﹝若眞﹞在金陵﹐方典武闈而奉家諱﹐倉卒不得出﹐黽勉終事。第五遣人送詩云「門人只讀《孫吳傳》﹐何必教渠廢《蓼莪》。」巨商某者﹐其母大壽﹐走厚幣請故相至金陵遊山﹐主於其家。是日﹐賓客方羣集上壽﹐第五送詩曰「朝販綱鹽暮沸笙﹐滿堂賓客盡雞鳴。可憐丞相張蒼老﹐也拜髙臺寡婦淸。」金陵人競傳之。◎史斷史斷自胡致堂《管見》而後﹐以東阿於文定公《讀史漫錄》爲最。竟陵鐘退谷《史懷》多獨得之見﹐其評左氏﹐亦多可喜。《詩歸》議論尢多造微﹐正嫌其細碎耳﹐至表章陳昂﹑陳治安兩人詩﹐尢有特識。而耳食者一槪吠聲﹐可嘆。◎龍光龍光﹐字二爲﹐望江人﹐康熙丁未進士。自記前身太白山湫龍也﹐每雷電風雨﹐輒心喜﹐意气飛動。然仕途軻﹐仕止福建某府同知。◎海岱詩社吾鄕六郡﹐靑州冠蓋最盛。明嘉靖﹑萬曆間﹐官至尙書者八九人。而世宗時﹐林下諸老爲海岱詩社﹐倡和尢盛﹐其人則馮閭山﹑黃海亭﹑石來山﹑劉山泉﹑範泉﹑楊澠谷﹑陳東渚﹐而卽墨藍北山亦以僑居與焉。倡和詩凡十二卷﹐無刊本。余近訪得鈔本﹐詩各體皆入格﹐非浪作者。閭山名裕﹐卽四馮之父﹝惟健﹑惟敏﹑惟重﹑惟訥﹞﹐文敏琦之曾祖。山泉﹑範泉﹐則文和翊之孫也。此集惜不行於世﹐乃鈔而藏之。其後大司空龍淵鐘公晚年裏居﹐復舉眞率之會﹐多至三十人﹐而詩歌倡和不及前矣﹝《海岱社詩》卽文敏公所選﹞。◎明詩選陳大樽《明詩選》﹐於弘﹑正間持擇甚精﹐嘉靖以來﹐便稍皮相﹐什得七八耳。至《擬早朝》應制之體闌入﹐未免可厭。萬曆以下﹐如湯義仍﹑曹能始﹐不愧作者﹐槪置之檜下無譏之列﹐此則大誤。須合牧齋《列朝詩集》觀之﹝弘﹑嘉間﹐虞山先生之論不足爲據﹐當以陳爲正﹞。◎傅國逸事傅國﹐字鼎卿﹐別字丹水﹐臨朐人﹐其父老儒也。少貧﹐而讀書慧甚﹐里人感異夢﹐以女妻之。無居以娶﹐某廣文者捐廟Й隙地﹐築一室爲娶焉。嘗適市爲妻市布作衣襦﹐恐其紿己﹐令尺剪而酬其直。弱冠鄕舉﹐怒一妓不時至﹐械其手令歌﹐不中節輒笞之。成進士﹐由通許令入戶部爲郎﹐督餉遼東。罷歸﹐卜築云黃山中﹐以石爲門﹐望之如墟墓間物。自作傳刻兩扉上﹐中作一樓﹐名凝遠﹐聚書萬卷。每春時出遊﹐乘肩輿﹐去幕帷﹐進賢冠﹐朱衣束帶﹐徧歷村墅。以其女嫁時貧無奩具﹐召之歸﹐盛治奩具﹐擇吉日﹐令婿親迎。其任誕如此。甲申鼎革後﹐足不下樓。一日寇至﹐積薪焚其樓﹔遂與圖書俱燼。居常爲其戚殷生言「吾右臂時時汗出如滴泉﹐法當死於火。」至是果然。壽光安致遠靜子狀其逸事。

●卷六◎文人寫眞王右丞畫《孟襄陽吟詩圖》﹐至今流傳﹐以爲佳話﹐不知宣和所藏﹐又有厲歸眞所畫《常建冒雪入京圖》。當時文人髙士爲世艷慕如此。梁溪嚴中允蓀友﹝繩孫﹞以布衣遊京師﹐見先兄西樵洎余﹐遂欣然爲之寫眞﹐亦古人之亞也。◎歷代正气孟子云「其爲气也﹐至大至剛。」吾於漢末得二人焉﹐曰孔北海融﹑關壯繆羽﹔於唐得二人焉﹐曰宋文貞﹑顏忠烈眞卿﹔於宋得三人焉﹐曰韓忠獻琦﹑範文正仲淹﹑蘇文忠軾﹔於明得一人焉﹐曰王端毅恕。◎封禪巡狩曹頌嘉﹝禾﹞在翰林疏請封禪﹐王嶽生﹝承祖﹞爲給事中﹐疏駁之﹐而請舉巡狩。二者皆著於《白虎通》﹐未識兩說孰爲是非也。◎唐九經唐九經﹐字行一﹐浙之山陰人﹐崇禎癸未進士﹐性好諂。里人有官學士者﹐其封君家居﹐唐日往造焉。或嘲以詩云「九經第一不修身﹐只爲年來敬大臣。」久之﹐學士歿﹐而裏中有以監司家居者﹐唐又日造之。或問之﹕「唐近日何爲﹖」應曰「近日不敬大臣矣﹐體羣臣矣。」聞者皆大笑絕倒。監司後官至尙書﹐而唐已前歿﹐不及見。◎沈夫婦吳江沈君庸自徵作《霸亭秋》《鞭歌妓》二劇﹐瀏漓悲壯﹐其才不在徐文長下。乃其妻張亦才女也﹐常有《寄外》詞云「漠漠輕陰籠竹院。細雨無情﹐淚濕霜華面。試問寸腸何樣斷。殘紅碎綠西風片。萬轉相思才夜半。又聽樓頭﹐叫過傷心雁。不恨天涯人去遠。三生緣薄吹簫伴。」﹝張名倩倩。﹞◎陰符經墨迹米南宮寫《陰符經》墨迹﹐細行書﹐結媾精密﹐神韻溢於楮墨﹐大似褚河南﹐與世所傳刻米書迥別。卷首有黃帝像﹐兩童子捧劍印侍﹐前有一鼎。亦名筆也。經後有元章書與劉巨濟倡和《龍眞行》二篇﹐字尢佳。自題云「祕府右軍書一卷﹐有一龍形眞字印﹐故作。米芾。」二詩甚奇偉﹐不具錄。米又書後云「芾自命此書爲跋尾﹐書惟題於家﹐眞迹後不寫以遺人。」又云「樞密太尉論書法奧﹐前篇有『天眞難力至』語﹐後篇知劉侯收書自芾始﹐故寫獻。」《陰符經》後題「甲申初夏廿日﹐南山米老學書課。」又堅白老人跋「《米氏小錄》」云云﹐不知是何許人。此帖昔在京師見之﹐今不知歸誰氏矣。◎韋臯造兵器唐韋臯在西川造兵器﹐皆有「定秦」字。朝廷疑其跋扈﹐按問之﹐云是工人名字。然《刀劍錄》云「秦始皇三年﹐歲次丁巳﹐采北祗銅鑄二劍﹐銘曰『字秦』。」於古已先有之矣。◎王喬世言葉令王喬與仙人王子喬本是兩人﹐而應劭《風俗通義﹖辯葉令》一條﹐引周靈王太子與師曠事﹐則是三人混而一之矣。按《後漢書》﹐王喬載《方術傳》﹐傳末云「或云卽古仙人王子喬也。」而劉向《列仙傳》以爲卽靈王太子﹐劭之說本此。《列仙傳》多誕謾不經﹐如載範蠡﹐而云事周師太公望﹐其可笑如此。後來《眞誥》《眞靈位業圖》諸書之濫觴也。◎太山石敢當齊魯之俗﹐多於村落巷口立石﹐刻「太山石敢當」五字﹐云能暮夜至人家醫病。北人謂醫士爲大夫﹐因又名之曰「石大夫」。按﹕「石敢當」三字﹐出《急就篇》﹐師古注但云「所當無敵」。石賢士祠﹐本汝南田間一石人﹐有嫗遺餌一片於其下﹐民遂訛言能治病﹐是兩事而訛爲一也。「太山」二字﹐義亦難解﹐或以劭爲太山太守而轉訛耳。◎蕎麥花入詩稻花﹑豆花﹐《麥秀》《黍離》皆以入《詩》。蕎麥爲五穀最下之品﹐而其花殊嬌艷。唐人詩云「日落鴉飛懂﹐滿庭蕎麥花。」蕎麥自田野間物﹐詎可植之庭中﹖此敏邊華泉「庭中何所有﹐有萱復有芋」尢可議。白樂天詩﹕「自起開門望野田﹐月明蕎麥花如雪。」差不謬耳。◎直言無隱《顏氏家訓》云「江南文制﹐欲人彈射﹐遇有所累﹐隨卽攺之。山東風俗﹐不通擊難﹐吾初入鄴﹐遂嘗以此忤人﹐至今爲悔。」余謂此亦存乎其人耳﹐不關南北也。汆夙昔於朋輩詩文就質﹐凡佳惡必直言無隱﹐故翰林侍讀施愚山先生嘗曰「吾交遊滿天下﹐直諒多聞惟王先生耳。」故刑部尙書魏環溪先生﹐每有所作﹐必屬餘指其瑕﹐卽欣然攺定。嘗有《謝》云「於論文較藝之中﹐見吾心不欺之學。」又語其子宮諭﹝學誠﹞曰﹕『吾在京師三十餘年﹐惟心折一阮亭耳。」故翰林檢討唐先生濟武亦然。晚年有京師官以詩相質﹐余爲指摘竄攺﹐不少隱﹐後遇之﹐頗有慍色。余始知古道不可盡行也﹐悔之。此事不獨顏氏﹐唐劉夢得與牛僧孺亦有然矣。◎勿襲形模顏之推標舉王籍「蟬噪林逾靜﹐鳥鳴山更幽」﹐以爲自《小雅》「蕭蕭馬鳴﹐悠悠旆旌」得來﹐此神契語也。學古人勿襲形模﹐正當尋其文外獨絕處。◎猶豫猶豫﹐顏介所釋甚詳﹐今錄之﹕「尸子曰﹕『犬五尺爲猶。』《說文》曰﹕『隴西謂犬子爲猶。』或以《爾雅》曰﹕『猶如麂﹐善登木﹐聞人聲﹐則豫緣木上下也。◎�子賤�子賤﹐�羲之後。單父東門有子賤碑﹐云濟南伏生卽子賤之後。◎寫眞寫眞一技﹐古稱顧虎頭。此藝𨿽精﹐終不能與山水﹑竹石﹑花鳥﹑龍魚等埒。近日如曾鯨﹑謝彬輩﹐以此擅名﹐吾見其晚年筆墨亦艸艸耳。近有鴻臚序班禹之鼎﹐名重輦下﹐曾爲余作《放鷴》《荷Θ》《雪溪》《詩思》數圖﹐時有利鈍。顏氏稱﹕「武烈太子偏能寫眞﹐坐上賓客﹐隨宜點染﹐卽成數人﹐以問童孺﹐皆知姓名。蕭賁﹑劉靈﹑劉孝先﹐並文學已外﹐復佳此法。又有西朝中書舍人吳郡顧庭﹑平氏縣令彭城劉嶽。」昔王右丞﹑趙承旨並擅此長﹐不以爲諱﹐然今之名世﹐亦罕覯矣。◎顧大申顧大申﹐本名鏞﹐字震雉﹐號見山﹐善丹靑﹐尢工設色。爲詩精深華妙﹐兼有寄托﹐在松江派中大樽之下﹐諸人之上。嘗刻《詩》三百篇及《楚詞》《選》詩爲一書﹐名曰《詩原》。康熙己酉﹐以工部郎中奉使榷贛關﹐作畫別余﹐自後不復相見。◎畢九歌畢九歌﹐字調虞﹐吾邑大司空亨之裔。能詩﹐今僅傳其一絕云「芍藥花殘布谷啼﹐雞閒犬臥閉疏籬。老農荷鍤歸來晚﹐共說南山雨一犁。」◎陳其年昔人云「一人知己﹐可以不憾。」乃亦有偃蹇於生前而振耀於身後者。故友陽羨陳其年﹝維崧﹞﹐諸生時老於場屋﹐厥後小試﹐亦多不利。己未博學宏辭之舉﹐以詩賦入翰林爲檢討﹐不數年﹐病卒京師。及歿﹐而其鄕人蔣京少﹝景祁﹞刻其遺集﹐無隻字軼失﹐皖人程叔才師恭又注釋其四六文字以行於世。此世人不能得之於子孫者﹐而一以桑梓後進﹐一以平生未嘗覿面之人﹐而收拾護惜其文章如此﹐亦奇矣哉。◎元稹唐張祜﹐長慶﹑寶歷間詩人之翹楚。或薦於上﹐時元稹爲相﹐力沮之﹐不得召見﹐罷歸。祜見知於樂天而沮於微之﹐此理之不可解者﹐而元之相度﹑人品﹐亦可想見。◎開元天寶二事開元二十三年﹐裴耀卿爲江淮轉運使﹐置河陰﹑集津﹑太原諸倉﹐自太原入渭輸關中。時命三百里內刺史﹑縣令﹐帥所部音樂集五鳳樓下。懷州刺史以車載樂工數百﹐皆衣文繡﹐服箱之牛皆爲虎﹑豹﹑犀﹑象之狀。魯山令元徳秀﹐惟遣樂工數人連袂歌《於於》。上曰「懷州之人﹐其塗炭乎﹗」立以刺史爲散官﹐而嘆徳秀爲賢。天寶初﹐江淮租庸使韋堅引氵產水抵苑東望春樓下﹐爲潭以聚江淮運船。三月﹐上幸望春樓﹐堅以新船數百艘各榜郡名﹐陳郡之珍貨於船背。陜尉崔成甫著錦半臂﹐缺胯綠衫而裼之紅衤百﹐首居前船﹐唱《得寶歌》﹐使美婦百人盛飾而和之。堅跪進諸郡輕貨﹐仍上百牙盤食﹐上置宴﹐竟日而罷﹐加堅左散騎常侍﹐僚屬褒賞有差。觀此﹐則懷州刺史左官﹐何以令其心服。天寶之亂﹐卽一事可預知矣。◎玄元靈符天寶元年﹐陳王府參軍田同秀上言「見玄元皇帝於丹鳳門之空中﹐云我藏靈符於尹喜故宅。」上遣使於函谷關尹喜臺旁求得之﹐同秀除朝散大夫。間一歲﹐淸河人崔一淸復上言「見玄元皇帝於天津橋北﹐云有符在武城紫薇山。」使往掘﹐亦得之。東京畱守王亻垂知其詐﹐按問﹐果首服﹐奏之。此事與宋眞宗之天書先後一轍﹐可發一笑。◎兪兒兪兒﹐無終山之神也﹐而《莊子﹖駢拇》篇﹕「屬其性於五味﹐𨿽通如兪兒﹐非吾所謂臧也。」與師曠﹑離朱並舉﹐則是易牙之類人名也。◎七言歌行七言歌行﹐杜子美似《史記》﹐李太白﹑蘇子瞻似《莊子》﹐黃魯直似《維摩詰經》。◎沈鯉奏疏山陰王文端公家屏﹐先髙祖太僕公門生也。江夏郭文毅公正域﹐先曾祖大司徒公門生也。先伯祖太師公會試﹝隆慶辛未﹞。實出商丘沈文端公鯉之門﹐故三公之集﹐吾家皆有之﹐而沈公正﹑續兩集﹐則太師所較刻也。士礻眞三復其文﹐嘆其經術閎深﹐議論正大﹐眞一代偉人。謹節錄其議建文位號﹑景泰實錄一疏﹐以見梗槪云。臣看得國子監司業王祖嫡奏﹐爲循史職修闕典﹐以昭祖宗心事﹐以隆繼述大孝事。竊惟人君有位號﹐則有紀年﹔有政令﹐則有實錄。此《春秋》不易之法﹐自古及今﹐未有以興亡隆替而因革予奪其間者。我朝自太祖開基﹐列聖相承﹐金匱石室之藏具在。乃建文以革除而槪稱洪武﹐景泰以分附而並系英宗﹐則皆爲我朝闕典矣。所據司業王祖嫡因在史館纂修﹐知其始末﹐所以建有此議。臣請先述二事大略﹐而後及所以當正之故﹐爲皇上陳之。太祖髙皇帝在位﹐懿文太子先薨﹐至洪武三十一年﹐太孫嗣位﹐攺元建文。建文者﹐太祖之嫡孫也﹐在位四年。成祖文皇帝靖難登極﹐乃削去建文年號﹐仍以洪武紀年。及重修《太祖實錄》﹐遂將四年實歷附作洪武虛數﹐此則革除之大略也。正統十四年﹐也先入犯﹐英宗睿皇帝躬馭六師﹐自行天討﹐至土木北狩。景皇帝時爲成阝王﹐奉章皇太后命監國﹐旋正大位。次年八月﹐恭遇英廟回鑾﹐後七年復辟﹐是爲天順元年。其時姦臣石亨輩﹐奏將景皇帝廢爲成阝王﹐加謚曰戾。成化元年﹐修《英廟實錄》﹐遂以景泰七年事迹附於正統之後﹐天順之前﹐注曰「成阝戾王附」。成化十一年十二月﹐憲宗純皇帝追體英宗本意﹐始敕廷臣復景帝位號﹐上恭仁康定尊謚﹐攺修陵寢﹐無所不用其情。而景泰七年事迹原附《英廟實錄》者﹐仍稱「成阝戾王附」﹐此則附錄之大略也。嗣是以來﹐朝野公議非不昭然﹐而修遺舉墜獨未之聞﹐則有由矣。蓋成阝戾附錄纂修在成化元年﹐位號之復在成化十一年也。當時惟以復位號爲重﹐而實錄之攺與不攺﹐以爲往事。歷數十年竟無言及之者﹐乃因循以至於今﹐非爲其不可而遂已之也。夫憲廟追尊之舉﹐爲帝王盛徳之冠﹐乃獨於附錄一節不行釐正﹐於推廣徳意毋乃有闕乎﹖不知位號旣復﹐則實錄自當攺正﹐許其大﹐不許其細﹐是未體夫憲廟之心而已矣。建文年號﹐在成祖登極詔書﹐不過以建文四年爲洪武三十五年﹐然猶稱爲少主﹐未聞降削位號﹐是在成祖親親之心﹐亦必有不忍絕者。而一時宣力歸命諸臣﹐或務張功伐﹐或苟存形迹﹐遂贊成革除之事﹐其亦未達夫成祖之心耳。夫成祖奉天靖難﹐再造邦家﹐駿烈宏功﹐纘承髙廟﹐正使年號不除﹐何損萬一﹐而曲爲掩諱若此﹖且天下後世各有耳目﹐安可盡泯﹖稗官野史各有紀載﹐安可盡革﹖此不但無益於事﹐適足示人以疑耳。故議復革除者﹐非爲建文﹐爲成祖也﹔議更附錄者﹐非爲景帝﹐爲英宗也。玆皆所不必諱者也。方今聖明在上﹐修遺舉墜﹐以弘先徳﹐正此其時。臣等不敢爲更張之議﹐惟以附錄攺正﹐將《英廟實錄》於正統以後﹑天順以前﹐摘中間七年事迹﹐名曰「恭仁康定景皇帝實錄」﹐無相混淆﹐如斯而已矣。至於建文位號﹐詔書中原無降削之文﹐今亦無憑議復﹐亦惟於《髙廟實錄》中摘出洪武三十二年至三十五年事迹﹐復稱建文元年﹑二年﹑三年﹑四年﹐以存其年號﹐傳信萬世﹐如斯而已矣。昔我太祖甫定天下﹐卽首命儒臣纂修《元史》﹐又追謚其主爲順帝﹐淵哉聖心﹐至公至厚矣﹗成祖﹑英宗之心﹐同符太祖﹐而建文﹑景泰又非勝國之君之比﹐元主可謚﹐何忍沒其號於建文﹐《元史》且修﹐何可闕其錄於景泰。且景泰之位號旣可復﹐則建文年號亦可復﹐建文之死事諸臣﹐且蒙我皇上之卹錄﹐而況其君乎﹐況其爲太祖之嫡孫乎﹗慰祖宗在天之靈﹐伸寰海久抑之意﹐彰微顯闡幽之烈﹐寓興滅繼絕之仁﹐斯舉也﹐實聖徳聖政之第一事也﹐獨稱昭代之信史而已哉﹗奉旨﹕景皇帝實錄﹐著候纂修﹐攺正建文年號罷。◎葛守禮文徳平明禦史大夫葛端肅公﹝守禮﹞﹐嘉﹑隆名臣﹐以世宗之猜忍﹐而獨終始見信﹐𨿽陶仲文惡之﹐而讒言無自而入﹐固徳望素孚﹐亦福人也。其《家訓》已載余《池北偶談》。其文如奏疏﹑序﹑記﹐皆明白正大﹐不事雕飾﹐眞大人君子之言。今節錄《東方先生祠記》一篇﹐以見梗槪。漢平原厭次廢縣﹐今爲神頭鎭。其西原有東方先生冢焉﹐鎭是以有祠﹐蓋歿而可祭於社者也。晉夏侯常侍贊之﹐唐顏魯公記而書之﹐由來遠矣云云。或問於余曰「先生電發於漢﹐當時莫擬其倫﹐民到於今稱之﹐卒亦莫知其故﹐竟何人也﹖」余曰「先生神異人也﹐孔氏所謂猶龍者也。漢之武帝﹐雄邁無前﹐士生其時﹐亦無端不有﹐各有以當帝心者﹐而棄置誅夷﹐曾不少惜。多欲橫發﹐無可誰何﹐漢之天下殆岌岌矣。天生先生﹐應時而出﹐上書滿公車﹐帝誦之累月始畢。旣足以降其心而奪之气﹐而其觸機隨應﹐飆發無方﹐直諫﹑戇諫﹑諷諫﹑譎諫﹐要在格君心之非而不居其名﹐他不具論。如廷詰董偃三罪﹐人爲惕息﹐而武帝立罷宣室之宴﹐非汲長孺萬一可幾者。其轉移之神﹐不可以常理知﹐卽帝亦不知其所以也。武帝𨿽肆欲﹐而不遂身爲禍主者﹐先生力也。故嘗論之﹕先生陸沈於俗﹐避世金馬門﹐其迹也。逢占射覆﹐其餘也。不爲富貴寵榮而妄希冀﹐其素也。橫放不羈﹐陵轢萬類﹐其气也。一龍一蛇﹐變化至於不可窮﹐其源本也。直諫﹑戇諫﹑諷諫﹑譎諫﹐而卒歸於正﹐其大節也。至於謔浪侵犯而暴君不能怒﹐詼嘲傲侮而廷臣不知怨﹐斯則聖人之所不可必﹐賢人志士之所不敢望者也。故曰神異人也。夏侯太初以爲其道猶龍﹐信矣。夫若揚雄之謂『似優似直』﹐司馬遷之謂『滑稽』﹐班固之謂『恢諧優畜』者﹐皆不足以知先生之深者也。余非能知先生者﹐故不敢知﹐而卒歸之神異﹐或者以爲信然也。」故識其重修歲月﹐而因以尙論其人﹐蓋爲不知先生者言之也。此文在宋南渡後頗似陸務觀﹐後必有知之者。先生集凡十八卷。◎苕文訁刃庵之言康熙丁未﹑戊申間﹐余與苕文﹑公﹠lt﹔甬戈﹠gt﹔﹑玉虯﹑周量輩在京師爲詩倡和﹐餘詩字句或偶涉新異﹐諸公亦效之。苕文規之曰「兄等勿效阮亭﹐渠別有西川織錦匠作局在。」又葉文敏訁刃庵云「兄歌行﹐他人不能到﹐只是熟得《史記》《漢書》耳。」余深愧兩兄之言。◎陳際泰集陳大士﹝際泰﹞命其集曰「己吾」。按《水經注》﹕「汴水又東﹐谷水入焉。谷水又東南﹐徑己吾縣故城西﹐故梁園寧陵縣之種龍鄕也。漢成﹑哀世﹐始置縣。永元十一年﹐陳王削地﹐命以嘉名曰己吾﹐猶有陳楚之俗焉。」《名勝志》﹕「乙吾分己氏縣置﹐故城在今寧陵縣西南三十里。《魏書》『武帝初起兵於己吾』是也。」大士豈以其陳姓而取以名集邪﹖與友人偶談及﹐記之。◎古樂沈約云「樂人以音聲相傳﹐訓詁不復可解。凡古樂錄﹐大字是辭﹐細字是聲﹐聲﹑辭合寫﹐故致然爾。」此富甚明白﹐故今人彊擬漢《鐃歌》等篇﹐必不可也。◎九河不宜竹戴凱之《竹譜》云「九河鮮育﹐五嶺實繁。」九河皆在今徳州平原﹑徳平之界﹐余常見徳州士夫家種竹﹐間有生者﹐僅如麻葦。九河地不宜竹﹐蓋自古而然矣。◎治中風治中風方﹕用荊芥穗以酒調下三錢﹐立愈。﹝焦氏《說苦》﹞◎治暴吐血治暴吐血﹕以蛛网爲丸﹐米湯飲下﹐立止。◎治蛇傷治蛇傷﹕用香白芷爲末﹐入鴨嘴﹑膽礬﹑麝香各少許﹐糝瘡上。﹝俱同上﹞◎治犬傷《南史》﹕張暢弟爲犭制犬傷﹐食蝦蟆膾而愈。◎平妖傳《平妖傳》載蛋子和尙三盜猿公法﹐亦有所本。廣州有大溪山﹐有一洞﹐每歲五月始見。土人預備墨瀋﹑紙刷入其中﹐以手捫石壁上有若鐫刻者﹐急拓出﹐洞亦隨閉。持印紙視之﹐或咒語﹐或藥方﹐無不神驗者。見焦尊生《說苦》。不僅嚴三點﹑杜七聖﹑馬遂之有所本也。◎康洽盛唐詩人多有贈康洽之作﹐最傳者﹐李欣所謂「西上𨿽因長公主﹐還須一見曲陽侯」﹐蓋指楊國忠曁秦﹑虢輩也。後長慶中﹐自居易作忠州刺史﹐亦有贈康詩云「殷勤憐汝無他意﹐天寶遺民見漸稀。」天寶至是已歷六朝﹐而康猶在﹐則祿山之亂流落西蜀﹐至元和﹑長慶之時﹐亦已老矣。又按段安節《樂府雜錄》﹕「有康老子者﹐是長安富家子﹐常與國樂遊處﹐家產蕩盡。後以半千從一嫗買得冰蠶絲褥﹐遇波斯胡酬直千萬﹐不經年復盡﹐尋卒。伶人嗟惜之﹐遂制此曲﹐亦名《得至寶》。」似又別是一人。◎五木皆盧五木皆盧﹐世止知劉毅東府ヅ蒲事耳。《北史》﹕「梁主蕭獻瑪瑙鐘於周﹐文帝顧諸丞郎曰﹕『擲ヅ頭得盧者賞之。』薛端後至﹐擲之﹐五木皆盧﹐卽以賜之。」事有相類如此﹐而知之者少。◎李贄余素不喜李贄之學﹐其《藏書》《續藏書》未嘗寓目。近偶觀之﹐其最害道者莫如《論狂狷》一篇。其言謂放勛狂而帝﹐文王狂而王﹐泰伯狂而伯﹐皆狂也。舜也﹑禹也﹑湯﹑武也﹑太公﹑周﹑召﹐皆狂也。漢髙帝﹐狂之神﹔文帝﹐狂之聖也。此等謬論﹐正如醉夢中囈語﹐而當時諸名士極推尊之﹐何哉﹖若以李斯﹑桑弘羊﹑呂不韋﹑李園﹑賈詡﹑董昭爲名臣﹐溫嶠爲逆賊﹐所謂好惡拂人之性者也。以揚雄﹑胡廣﹑譙周﹑馮道爲吏隱外臣﹐亦大謬。◎非聖侮法非聖侮法﹐學士所當深戒。如《尸子》謂「舜多膻行」﹐又唐詩人李羣玉《題黃陵廟》詩﹐自言遇二女﹐或戲之曰「君乃虞帝之辟陽侯耶。」此眞無忌憚之小人﹐泥犁果有獄﹐當爲此輩設耳。◎古人事相類古人事有極相類者﹐故周櫟園﹝亮工﹞侍郎作《同書》﹐來元成﹝集之﹞《樵書》尢多搜摭。近觀《南北史》﹐偶得數事記之。江革除都官尙書﹐還都﹐贈遺一無所受。惟乘臺給一舸﹐舸艚偏欹﹐將濟江﹐或請徙重物以迮輕艚﹐革旣無物﹐乃於西陵岸取石十餘片實之。此與陸績郁林石相似。魏使尙書李孝伯聘宋﹐宋孝武帝駿遣長史張暢與語﹐而帝微服觀之。孝伯目帝不輟﹐出謂人曰「張侯側有人﹐風骨瞻視非凡品也。」此與曹孟徳牀頭捉刀相似。又中書舍人王弘爲宋太祖所愛﹐謂曰「卿欲作士人﹐得就王球﹐乃當判耳﹐若往詣球﹐可稱旨就席。」弘如言往﹐球舉扇揮曰「若不得爾。」弘還白太祖曰「我便無如此何。」此與江學攵移牀遠客相似﹐而又在其前。◎老劉元﹑白《長慶集》皆有「老劉」﹐白謂夢得﹐元謂太眞﹐非一人也。◎唐彥謙詩唐彥謙《齊文惠宮人》詩﹕「認得前家令﹐宮人淚滿裾。那知梁佐命﹐全是沈尙書。」余以事實考之﹐誤也。文惠太子﹐武帝長子﹐郁林王之父﹐早薨。郁林卽位﹐西昌侯鸞輔政﹐郁林失道﹐鸞遂謀篡弒﹐盡害髙﹑武諸王﹐是爲明帝。鸞之子東昏侯無道﹐無罪殺尙書令蕭懿﹐懿弟衍乃起兵於襄陽。蓋明帝乃髙﹑武二帝之讎﹐而梁之革命在東昏之世﹐與文惠相去遠矣﹐不應捨蕭鸞而怨及梁也。詩人之不核史事如此。◎馬人馬人﹐見韓詩「衙時龍戶集﹐上日馬人來」注﹕「馬人﹐出《後漢書﹖馬援傳》。」又馬人﹐繁昌山名﹐在銅官鄕﹐山多奇石﹐形肖人馬。宋人詩﹕「霧浴千峯失馬人。」◎梁朱買臣梁亦有朱買臣﹐元帝將也。王僧辯旣平侯景﹐表請還都建業﹐宗懍﹑黃羅漢阻之而止。及魏師逼江陵﹐買臣拔劍欲斬二人以謝天下﹐元帝曰「此出朕意﹐非二人之罪。」乃已。◎疑耀撰者余家有《疑耀》一書﹐凡七卷﹐乃李贄所著﹐而其門人張萱序刻者。余嘗疑其爲萱自撰﹐而嫁名於贄﹐蓋以中數有「校祕閣書」及「修玉牒」等語。萱嘗爲中書舍人﹐撰《文淵閣書目》﹐而贄未嘗一官禁近也。及觀《論溫公》一條﹐中云「余鄕海忠介」﹐益信不疑﹐萱﹐廣東人﹐與忠介正同鄕裏。然必嫁名於李﹐又何說也﹖補遺◎畢亨父子州《盛事述》載父子官三品以上者﹕工部尙書畢亨﹐子副都禦史昭。吾邑人也。司空爲弘﹑正間名臣﹐今墓在系河北岸﹐中丞拊焉。碑版尙存﹐而宰樹剪伐盡矣﹐每過之﹐輒爲嘆息。﹝輯自康熙間刊五卷本《古夫於亭雜錄》卷二﹞◎舊人新人國初目滿洲及遼人爲舊人﹐各直省漢人爲新人。一漢人入館選﹐在院中一滿洲同官謂之曰「先生絕似舊人﹐而背立尢酷似。」旁一同年同官者口號贈之曰「相君之面﹐不過新人﹔相君之背﹐舊不可言。」眾大笑。﹝輯同上﹞◎帽套明時﹐京師士大夫冬日制貂爲套﹐著冠帽上以禦寒﹐名曰帽套。一詞林乘馬謁客﹐有騎而過者﹐掠而去之。明日入署﹐訴於其僚﹐同年某公好謔﹐攺崔顥《黃鶴樓》詩贈之云「昔人已偸帽套去﹐此地空餘帽套頭。帽套一去不復返﹐此頭千載空悠悠。」眾皆大笑。﹝輯同上卷三﹞◎刻古夫於亭雜錄附記庚寅春﹐余隨侍南歸﹐過濟南拜漁洋先生於裏第。家君﹐先生門下士也。先生門生故吏徧宇內﹐邃後出五十年﹐如昔人得見魯山已爲大幸﹐又與家君前後捧贄﹐附名弟子之籍﹐與有榮焉。先生見示《夫於亭筆記》﹐車中枕上誦之忘疲。私念《池北》《香祖》諸巨編﹐已炳如日星﹐爲學者津筏﹐而此六卷尙闕流布﹐乃攜歸刻之廣陵﹐以饜遠近慕好者之意。其捲冊先後一仍原本﹐不敢妄加排纂。至於依據辧證﹐上可以畜徳﹐而次可以資博聞﹐猶前志也。刊竣﹐因識其歲月於捲尾。如臯範邃。﹝錄自廣陵六卷本《古夫於亭雜錄》﹞◎古夫於亭雜錄跋漁洋先生﹐一代宗工﹐總持風雅。生平著作﹐侈侈隆富﹐久矣風行海內﹐傳播藝林。卽偶然雜著﹐除詩話外﹐如《池北偶談》《皇華紀聞》《隴蜀余聞》《香祖筆記》《居易錄》等書﹐亦不下數十種﹐讀者恍如搴帷奉席﹐親承風論焉。余覓得《古夫於亭雜錄》六卷﹐亦先生晚年筆墨。在先生爲遣悶送日﹑興到筆隨﹐然而名手出人﹐心眼迥別。原板旣毀﹐急爲重鋟﹐以開其端﹐則先生之全集固可次第復刊也。按古夫於亭﹐卽世稱魚子亭云。時在光緒丁丑孟夏﹐仁和葛元煦理齋氏識。﹝錄自《嘯園叢書》六卷本《古夫於亭雜錄》﹞◎四庫全書總目提要古夫於亭雜錄六卷﹝兩江總督采進本﹞國朝王士礻眞撰。士礻眞以康熙甲申罷刑部尙書裏居﹐乙酉續成《香祖筆記》之後﹐復采掇聞見﹐以成此書。自序謂無凡例﹑無次第﹐故曰雜。以所居魚子山有古夫於亭﹐因以爲名。其中如據《西京雜記》鉤弋夫人事以駁正史﹐則誤采僞書﹔據《貴耳集》以王安石爲秦王廷美後身﹐則輕信小說﹔據《詩》「元龜象齒」之文﹐謂《韓非》希見生象」之語﹐不足爲信﹔據《易》「匪其彭」之文﹐謂《論語》「竊比老彭」﹐彭當音旁﹐訓爲側﹔據《子華子》證《詩》「有美一人」﹔據《示兒編》解《詩》「黽勉從事」﹐則附會經意。以張爲爲南唐人﹐以兪文豹爲元人﹐亦失於考核。然如謂嶽珂《呈史》之名出於李徳裕﹐辧劉表碑非蔡邕作﹐辧貼黃今古不同﹐辧《劇談錄》元稹見李賀之妄﹐辧《丹鉛錄》載蘇軾詞之謬﹐辧洪邁《萬首絕句》﹐辧《西溪叢語》誤引田子春﹐辧《才調集》誤題王之渙﹐辧唐彥謙誤詠齊文惠太子宮人﹐皆引據精核。品題諸詩﹐亦皆愜當。而記董文驥論擬李白﹑孟浩然詩﹐記汪琬論新異字句﹐不諱所短﹐若預知其詩派流獘而防之者﹐可謂至公之論。異乎沾沾自護者矣。◎四庫全書總目提要補正胡玉縉古夫於亭雜錄六卷其中如據《西京雜記》鉤弋夫人事以駁正史﹐則誤采僞書﹔據《貴耳集》以王安石爲秦王廷美後身﹐則輕信小說﹐據《詩》「元龜象齒」之文﹐謂《韓非》「希見生象」之語﹐不足爲信﹔據《易》「匪其彭」之文﹐謂《論語》「竊比老彭」﹐彭當音旁﹐訓爲側﹔據《子華子》證《詩》「有美一人」﹔據《示兒編》解《詩》「黽免從事」﹐則附會經義。以張爲爲南唐人﹐以兪文豹爲元人﹐亦失於考核。張宗泰《所學集》有跋云﹕《世說新語﹖徳行》注﹐引《李康家誡》曰「昔嘗侍坐於先帝﹐有三長史俱見﹐上曰﹕『爲官當淸﹑當愼﹑當勤。』」先帝謂司馬昭也。《雜錄》謂「淸﹑愼﹑勤」三字始自呂本中《官箴》﹐尙未得其出典也。《隋書﹖髙穎傳》及《后妃列傳》﹐妾生子﹐獨孤後聞而惡之﹐屢譖於帝﹐除名爲民﹐事在文帝開皇十九年。自是歷二十年﹐又仁壽四年﹐至煬帝大業三年﹐以諫徵散樂事忤旨見殺﹐時後已崩數年﹐顧謂後譖於帝而見殺﹐失其先後之序矣。祝穆《方輿勝覽》﹐宋眞宗以《袁安臥雪圖》賜丁謂﹐謂至金陵﹐遂張至水心亭﹐《雜錄》謂賜王欽若﹐不知是偶然誤記﹐抑所見異詞。《春秋》昭公二十五年傳﹐公伐季氏不克而孫於齊﹐嗣是淹滯於齊與鄆者三年﹐至二十八年始如晉﹐復歸於乾侯。《雜錄》謂昭公二十三年平子作亂﹐昭公奔晉﹐於情事之前後未合。溫庭筠《商山早行》詩「雞聲茅店月﹐人迹板橋霜」﹐於旅館寥落之況﹐侵晨淒淸之境﹐摹寫入微﹐乃謂其近於俗諦﹐評殊未允。

