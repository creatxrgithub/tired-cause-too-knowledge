《談輅》

﹝明﹞張鳳翼撰

任昉序《王儉集》有攻乎﹖異端歸之正義﹐可見攻字從攻擊之攻。《集注》作專治﹐不知何所本﹖我皇祖說《論語》暗合亦以擊﹐訓攻止訓已。如雲攻去異端則害自止﹐駁夷狄有君甚正大﹐與章句儒不同。

《論語托孤寄命章》言﹐托六尺孤而臨大節不可奪﹐如後世霍光之類。寄百里命而臨大節不可奪﹐卽孟子所謂效死勿去﹐如後世張巡之類﹐𨿽三句實二事也。閻纘上疏理湣懷太子冤﹐引孔子曰「可以托六尺之孤﹐臨大節不可奪。」以二句相屬﹐足爲明徵。何朱注以托孤寄命爲才﹐以臨大節爲節。且寄命云者﹐卽《晉書》所謂方托百里之命於卿﹐非攝國政之謂也。

《論語瑚璉》﹐朱注夏曰瑚﹐商曰璉﹐不知《禮記》「明堂位夏后氏之四璉﹐殷之六瑚」可考﹐豈可倒置﹖

《論語》不有祝鮀之佞﹐而有宋朝之美。大意言當時好佞﹐苟爲不佞﹐則𨿽美好亦且不免。宋儒以好諛悅色並言﹐則以而字作與字矣。此皆訓詁之瑕也。

《論語》五十以學易﹐卽孟子五十而慕之。五十言年﹐至五十則气血漸衰﹐此時不懈於學易﹐則可以無大過也。此孔子年四十時之言。注作卒以學易﹐若卒字之誤﹐當是六十矣﹐何以爲五十耶﹖

孔子言文王三分天下﹐有其二言﹐各國人心去殷而歸周也。後儒泥荊﹑梁﹑雍﹑豫﹑徐﹑揚屬周﹐則是以諸侯而侵奪天子之地矣。可謂服事乎﹖且紂之暴非赧獻之比﹐若使侵其地至三分﹐有二誘裏之囚豈得釋﹖

《孟子》「爲長者折枝」﹐朱注「折艸木枝」可疑。「折枝﹐按摩。折手足﹐解罷枝也。」《廣絕交論》有「折枝舐痔」﹐可以推類。況「枝﹑肢」古通用﹐「折腰肢﹐揖拜也」﹐爲長者三字方明。

鄴侯人品與畱侯武侯匹﹐不可輕訾。托迹黃老﹐是從赤松子遊﹐意何本﹖傳云「人以此薄之。」司馬《通鑑》《朱子綱目》亦因之不攺﹐烏在其信史也﹖

按王叔文輩﹐輕舉好進﹐背公死黨﹐固不可爲賢矣。然其志亦欲扶唐之衰﹐不可盡謂小人﹐何當﹖時有「八關十六子」之號。史氏因其敗黜﹐遂皆指爲小人。觀柳子厚以柳易播之事﹐果小人能爲之否耶﹖範曄有言功成則譽顯﹐業謝則釁生﹐旨哉言也。

大抵道學輩只是自以爲是﹐居之不疑﹐本無事功也﹐而以功名之士爲粗迹﹔本無才藻也﹐而以文章之士爲浮華。竊佛氏之作用﹐而復詆其非﹔盜道家之糠秕﹐而復辟其短﹐亂聖賢之道﹐而壞人心術也﹐莫此爲甚﹐學者不可不辧。

按《宋史》紹興十二年﹐皇太后韋氏至自金﹐靖康帝故未歸也﹐豈當時不請抑不遣耶﹖至二十一年﹐始遣巫極迎完顏亮云。不知歸後何處頓放﹖假遂唯唯退﹐則知夷狄之君亦已得其要領﹐使臣不復言﹐亦若有受密旨者。第令當事諸賢若李趙輩﹐明言靖康旣已失國﹐必無復辟之理﹐但當迎還以太上處之﹐便足破朱髙隱疑。卽有姦檜說﹐或不得入﹐何慮不及此﹖惜夫劉季緒才不能逮作者﹐好詆訶文章﹐掎摭利病﹐此習日甚一日﹐加以夤緣請托﹐遂令西施卻坐﹐嫫毋入帷﹐�巴大行﹐魯連退舍。欲望孫康於異代﹐豈易哉﹖徐陵一代文宗﹐未嘗詆訶作者﹐宜其令終也。

昔蔡邕至會稽﹐讀趙曄詩細﹐嘆息過《論衡》。《論衡》今傳詩細不可見﹐豈書之存亡﹐有幸不幸耶﹖

任子𨿽因父得官﹐然顧作爲何如﹖若汲黯﹑李徳裕皆任子﹐如此气節功烈﹐科目中亦未易得。

郭解客殺人﹐公孫弘以解﹐𨿽不知甚於解殺。嘉靖間﹐以殺沈煉﹐罪楊順﹑路楷是矣。然順﹑楷解客也﹐爲解者嚴氏父子﹐惜當時不以世蕃賞煉之死。

尙左尙右當有定體﹐不知今時何故分南北禮。禮乃一定之制﹐豈有當大一統之時﹐而可爲南北之分乎﹖是在一道徳同風俗者﹐所宜究心也。

嘗聞一狂人稱賣地理者﹐其言曰「你也看﹐我也看﹐自有天然地一段。重重包裹在中間﹐不須錢買人不見。」人多疑而笑之﹐不知乃眞人儆世之言﹐卽陰地不如心地好之謂也。

阮瞻素執無鬼論﹐每自謂此理可辯正幽明。忽有一客通名詣瞻﹐言及鬼神事﹐客作色曰「鬼神古今聖賢所共傳﹐君何得獨言無﹖卽僕便是鬼。」於是變爲異形﹐須臾消歲。瞻默然失色﹐歲餘卒﹐此事可證。

漢未﹐洛陽婦人生子兩頭﹐當時以爲漢祚將盡﹐天下有兩主之徵。劉聰時﹐光義人羊充妻產子二頭。趙太寧間﹐西明門內樹變爲人形﹐須髮具備﹐爲斂手之狀﹐惟無目鼻。近日竹節多生小人頭﹐自昆山至太倉﹐皆有之﹐不知此時何緣有此也﹖

《晉史》諸葛長民將及於難﹐壁間見巨手長八尺﹐臂大數圍﹐令人斫之﹐忽不見。近有松陵陳文學向予言﹐簡村一婦裏圃采蔬﹐地中忽出一手﹐長三尺許。手背綠色﹐手心純紅﹐牽婦衣﹐婦驚大呼﹐眾以鋤擊之﹐得解﹐手已不見。未幾﹐簡村罹大水﹐民多漂死。

