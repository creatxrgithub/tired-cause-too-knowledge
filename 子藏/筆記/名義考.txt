

欽定四庫全書

子部十

名義考

雜家類二【雜考之屬】提要

【臣】等謹案名義考十二卷明周祈撰祈蘄州人始末未詳前有萬曆甲申劉如寵序稱爲周大夫又有萬曆癸未袁昌祚重刻序稱其嘗爲民部郎又稱其從幼時授經至綰組擁軺不知確爲何官也其書凡天部二卷地部二卷人部四卷物部四卷各因其名義而訓釋之其有異同則雜引諸書參互辯證𨿽條目浩博不無譌誤如論月星則不知推步之術論河源則全據傳聞之訛論廣輪則不知周禮先有此文論化日則不知夫論實無此語論鮮卑以栁城爲栁州論肉刑以漢文爲魏文論箜篌爲卽琵琶論杜甫詩竹根爲酒杯如斯之類抵牾恆有然訂謬析疑可取之處爲多惟援引舊文往往不著出典不出明人著書通病云爾乾隆四十二年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

子部十

名義考目錄

雜家類二【雜考之屬】卷一

天部

卷二

天部

卷三

地部

卷四

地部

卷五

人部

卷六

人部

卷七

人部

卷八

人部

卷九

物部

卷十

物部

卷十一

物部

卷十二

物部

欽定四庫全書

名義考卷一目錄

天部

天

七襄

房星非馬

烏兔

月星之光

北辰北斗

天一太一

紫微太微少微

臺階

五星

二十八宿

牛女

啟明長庚

星辰

中星

彗孛長

實沈次王良星

參商

武

分野

薰風

光風化日

扶搖羊角

花信風

黃梅雨

太白

欽定四庫全書

名義考卷一

明周祈撰天部

天

蓋天其說出庖犧謂天形如蓋天運如轉磨日月實東行而天牽之以西沒宣夜殷氏之制無傳漢郗萌補其說謂日月五星浮生虛空之中七曜伏見無常北斗不與眾星西沒攝提鎭星皆東行蓋天寡驗郗萌無承惟渾天儀自堯舜以來用之其言曰天形如雞子地居中而天周焉日在地上爲晝日在地下爲夜渾天圜貌儀卽璣衡也今欽天銅儀其遺制黃帝書曰天在地外水在天外水浮天而載地考靈曜注二十八宿及諸星皆循天左行日月五星右行不易之論也

七襄

大東之詩曰跂彼織女終日七襄跂卽跂予望之之跂舉踵望也襄說文織文也漢魏郡有縣能織錦綺因名襄七襄織文之數也詩意謂望彼織女終日織文至七襄之多終不成報我之文章也詩注未及此箋謂自卯至酉更七次殊非

房星非馬

爾雅天駟房也周禮馬八尺以上爲龍房東方蒼龍宿龍爲天馬故曰天駟非馬也龍也八尺以上馬之最良者故曰龍非龍也馬也漢儒以馬祖爲天駟星史記王良防馬車騎滿野至有謂龍與馬交生良馬者皆謬也

烏兔

張衡靈憲日者太陽之精積而成鳥象烏陽之類其數奇月者太陰之精積而成獸象兔陰之類其數耦論衡曰烏日气也酉陽雜俎曰佛氏謂月中所有乃大地山河影或言蟾兔地影空處水影也此可見烏兔乃日月積气非實有烏兔也地影之說恐未然日陽精全體渾融月陰魄猶少有渣滓耳

月星之光

周髀云日猶火月猶水火施光水含影月光生於日所照魄生於日所蔽京房雲月與星陰也有形無光日照之乃有光周髀之說無驗京房猶踵之且日旣入矣厚地之下更於何處照考靈曜月當日則光盈近日則明盡斯言得之蓋月星本自有光獨避日耳朔以後漸逺於日其光漸增故望日光滿望以後漸近於日其光漸減故晦日明盡日入而星見日出而星沒猶之月也日食時歷歷有星亦自可驗辟之人臣在輦轂自藏戢漸逺則漸烜赫矣月食以與日同道相射遙奪其光𨿽逺猶近也

北辰北斗

北辰其星五卽北極卽中宮天極星天官書天極星其一明者太一之常居也在紫微中北斗其星七春秋運斗樞云第一天樞第二璇爲魁第三璣第四權第五衡第六開陽第七瑤光第一至第四爲斗第五至第七爲杓杓攜龍角衡殷南斗魁枕參首二星自異人多以北斗爲北辰爾雅疏亦誤【杓音鑣】

天一太一

隋書天一星在紫宮中天帝之神也太一星在天一南亦天帝之神也天官書天極星其一明者太一之常居也二書所云不若宋均之說爲得均曰天一太一北極之別名蓋天一太一天極北極皆謂北辰星也北辰又謂之耀魄寶又謂之昊天上帝漢祀太一正祀此星耳隋書分爲二星非是天官書太一之常居何也蓋北辰其星有五其一明者爲太一之常居太一猶天子其一明者猶闕庭也

紫防太防少防

紫微卽紫宮天官書環之匡衛十二星藩臣皆曰紫宮前列直斗口三星若見若不見曰陰徳晉天文志紫宮垣十五星其西蕃七東蕃八在北斗北晉志十五星兼陰徳三星而言太微一曰衡天官書衡太微三光之庭宋均曰太微天帝南宮正義太微宮垣十星在翼軫之北春秋緯太微爲天徳中有五帝座五帝者蒼帝威靈仰赤帝赤熛怒黃帝含樞紐白帝白招拒黒帝葉光紀卽五緯星也座在太微垣中本五帝座而曰三光之庭者並言之也五帝亦天帝也五帝應五行五行各有徳又曰天徳少微四星在太微西一曰處士

臺階

天官書魁下六星兩兩而比者曰三能三能色齊君臣和不齊爲乖戾春秋元命苞云三臺起文昌抵太微王公之位晉天文志三臺六星西近文昌二星曰上臺爲司命主壽次二星曰中臺爲司中主宗室東二星曰下臺爲司祿主兵黃帝泰階六符經曰泰階天子之階也上階上星爲男主下星爲女主中階上星爲諸侯三公下星爲卿大夫下階上星爲士下星爲庻人是臺階上自天子下至庻人徴驗皆系焉獨曰三公者非也【能與臺同苞音包】

五星

東方歲星十二歲而周天南方熒惑三十三歲而周天西方太白八歲而周天北方辰星一歲而周天中央塡星二十八歲而周天與日月右旋謂之五緯同捨爲合是爲易行有徳者慶亡徳者殃晉志五星降於地爲人歲星爲貴臣熒惑爲小兒歌舞嬉戱太白爲壯夫處於林麓辰星爲婦女塡星爲老人婦女

二十八宿

二十八宿十二次在焉東方七宿其形龍北方七宿其形蛇西方七宿其形虎南方七宿其形朱鳥龍虎南首而北尾朱鳥蛇西首而東尾角亢壽星也房心尾大辰也亦曰大火箕斗之間析木也卽漢津鬥牛星紀也虛枵也又名顓頊之虛又名北陸室壁娵訾也奎婁降婁也昴大梁也又名旄頭又名西陸觜參實沈也井鬼鶉首也栁鶉火也朱鳥之咮翼軫鶉尾也日月之防十一月在星紀十二月枵正月娵訾二月降婁三月大梁四月實沈五月鶉首六月鶉火七月鶉尾八月壽星九月大火十月析木防而爲晦晦而復蘇爲朔【咮音晝】

牛女

焦林太斗紀天河之西有星煌煌與參俱出謂之牽牛天河之東有星微微在氐之下謂之織女牽牛一名河鼔譌爲黃姑續齊諧志桂陽成武丁有仙道謂七月七日織女當渡河弟問故曰織女暫詣牽牛此不過武丁一人之謬悠耳至今遂謂織女嫁牽牛至有謂烏鵲塡河而渡織女牽牛娶織女借天帝錢二萬久不還被驅在營室何誣天之甚也

啟明長庚

啟明長庚二星也李氏曰啟明卽太白長庚不知何星夾祭鄭氏曰啟明金星長庚水星金在日西故日將出則東見水在日東故日將沒則西見郭璞云啟明太白星也晨見東方爲啟明昏見西方爲太白且庚又金屬故人謂長庚爲太白不疑也如李母夢長庚子名白不知庚續也啟明謂旦出長庚謂長續璞亦不免誤李氏以爲太白夾漈鄭氏以爲金水二星然太白辰星俱出以辰戌入以丑未又安得每日東西見也或別是二星非金水

星辰

星陽之榮也萬物之精也辰日月交防於十二次也不當日月之防直謂之星日月所防謂之辰謂之次謂之宿亦謂之房

中星

尙書仲春星鳥仲夏星火仲秋星虛仲冬星昴月令仲春昏弧中仲夏昏亢中仲秋昏牽牛中仲冬昏東壁中三統歷立春昏畢十度中元嘉歷立春昴九度中其不同者何也鄭康成謂月令舉其初朔尙書總舉月中故月令之中星常在前書之中星常在後然昴又在壁前初朔之說亦未然南方七宿鶉火井爲鶉首其度廣逺弧星在井度中最易見故書言鳥月令言弧中也心大火也與亢皆東方宿故書言火月令言亢也虛與牽牛皆北方宿昴與東壁皆西方宿故書言虛月令言牽牛書言昴月令言東壁或總言其全或各言其一其爲二十八宿應分至昏見於南方無弗同也至月令與歷不同者孔穎達以爲月令但舉其大略若然則尙書亦是舉其大略而劉歆何承天之徒視羲和反精詳矣恐如歲差乃有不同耳

彗孛長【彗音遂孛音僕】

文穎曰彗孛長三星其占異同孛光芒短其光四出蓬蓬勃勃彗光芒長參參如掃彗長星光芒有一直指或竟天或十丈三丈二丈大法孛彗多爲除舊布新火災長星多爲兵革爾雅彗星爲欃槍郭璞云彗亦謂之孛此說非【欃音餐槍音撐】

實沈次王良星

次有實沈在觜參間而實沈髙辛氏子也星有王良在天駟旁而王良趙簡子時人也蓋星家因髙辛氏使實沈主參故謂觜參爲實沈之次王良善禦故謂天駟旁一星爲王良至傅說星主後宮女巫禱祠求子之事與殷傅說不相莊周謂傅說星爲殷相蘇軾謂傅說爲列星皆誤也

參商

至親不睦曰參商參參星也商商丘也昔髙辛氏有二子長閼伯次實沈不相能也帝遷閼伯於商丘以主辰遷實沈於大夏以主參曰參商者錯舉以見也亦有言參辰者變言辰夏亦得【閼音遏】

武

武天文北宮七宿也蓋水之精天一所生者虛危以前其形蛇室壁其形居坎位曰有鱗介曰武又曰眞武祀武卽郊祀黑帝之意乃設像散髮跣足身披鎧甲以象鱗介裳皂纛以應坎置蛇於前明其爲七宿非人也國朝崇祀太和山謂太和形勝惟武足以當之故曰武當有曰母某氏生於某代某年爲人天教主者妄也防天甚矣【鎧音】

分野【分扶問切】

古者封國皆有分星以觀妖祥或系之北斗如魁主雍或系之二十八宿如星紀主吳越或系之五星如歲星主齊吳之類有土南而星北土東而星西反相屬者何耶先儒以爲受封之日歲星所在之辰其國屬焉吳越同次者以同日受封也故自昔星家以歲之所在爲福歲之所衝爲災屢有明驗秦以後則一統矣疆域之廢置則又大不侔矣如之何皆驗也

薫風

舜南風歌南風之薫兮薫香艸風何以謂之薫按薫蕙也卽零陵香是蕙從惠薫從燻以零陵香其气惠和可燻因名曰蕙曰薫也南風長養萬物有惠和燻蒸之義故得薫名莊子薫然慈仁謂之君子義取此

光風化日

光風日出而風也爾雅日出而風爲暴夫日出陰消風日明麗故謂之光而曰暴者誤也化日化國之日也夫論化國之日舒以長日有定晷惟民有餘力故覺長所謂無事此靜坐一日似兩日也【晷音詭】

扶搖羊角

莊子摶扶搖羊角而上者九萬里扶搖暴風相扶而動搖奔疾若犬走然卽爾雅所謂猋也羊角旋風望之揷天如羊角卽爾雅所謂頽也又轉旋如焰焚輪之狀亦曰焚輪【猋音鑣】

花信風

東臯雜錄江南自初春至初夏五日一畨風謂之花信風梅花風最先楝花風最後凡二十四畨以爲寒絕楝今苦楝木三四月開花紅紫色其餘二十二花當是桃杏荼防之屬惜雜錄未具言也

黃梅雨

風土記夏至前雨爲黃梅雨沾衣服皆敗涴埤雅云江湘兩浙四五月間梅欲黃落則水潤土溽礎壁皆汗郁﹤子部﹐雜家類﹐雜考之屬﹐名義考﹐卷一﹥蒸成雨謂之梅雨今人衣服四五月間爲濕气所敗謂之上梅說文物中久雨靑黒曰黴楚辭顏黴黎以沮敗則梅雨上梅皆當作黴因雨當梅熟遂譌爲梅雨至有迎梅送梅之說又因梅雨譌爲上梅益謬矣【涴烏臥切溽音辱礎音楚黴音眉】

太白

晉灼曰太白陰星上公大將軍之象出東當伏東出西當伏西過午爲經天洪範五行傳太白少陰之星以己未爲界不得經天而行然太白八年而周天周天不免過午過午不能以己未爲界不知星家當周天之年論經天與否如論是亂紀八年一見矣

名義考卷一

欽定四庫全書

名義考卷二目錄

天部

東隅桑楡

雪用瓊字

雹霰

雷

虹蜺

慶雲甘露

野馬白駒

玉燭醴泉

伏臘

木公金母

扶桑若木

祥瑞

月惡日忌

寒食

五行八卦

昧谷

土牛

納音

常儀占月

正朔

歲本

夜子時

百刻

更鼔

世

節令所起

百六陽九

反支往亡

耗磨刑禁

上戊

欽定四庫全書

名義考卷二

明周祈撰天部

東隅桑楡

馮異傳失之東隅收之桑楡淮南子西日垂景在樹端謂之桑楡謂晚也東隅未有解者隅當作嵎卽書所謂嵎夷東方日出之地故曰東隅謂蚤也異與赤眉戰先敗績回谿後破於澠池言失之於蚤收之於晚回谿澠池所戰地俱在今河南永寧縣界

雪用瓊字

古人詠雪多用瓊樹瓊枝瓊瑤皆誤也謝惠連賦林挺瓊樹李商隠詩已隨江令誇瓊樹按瓊赤玉也二公且誤況其他乎

雹霰【雹音薄霰音綫】

洪範五行傳陰陽相脇而雹霰盛陰雨雪凝滯而冰寒陽气薄之不相入則散而爲霰盛陽雨水溫暖而湯熱陰气脇之不相入則轉而爲雹霰者陽脇陰也雹者陰脇陽也大戴禮陽之專气爲雹陰之專气爲霰說雹霰者莫辧於此矣

雷

說文雷陰陽薄動生物者也明是陽气激陰而出故有聲奮自地者陽欲升也鳴自天者陽欲降也激物乃其遇耳然有雷斧雷楔沈括以斧乃銅鐵爲之楔乃石又有雷火括又云內侍李舜舉家上漆器銀扣者銀盡鎔漆器不焦灼一劍亦鎔劍室儼然斧楔乃气聚似斧楔似鐵石卽隕星亦似石火乃陽極所生銀與劍鎔而漆器劍室存者自李舜舉家偶見若此耳此陰陽不測之謂神也【音紀扣音口】

虹蜺

爾雅防蝀謂之雩防蝀虹也蜺爲挈二凡虹雙出色鮮盛者爲雄曰虹闇者爲雌曰蜺淮南子天二气則成虹釋名純陽攻陰之气朱子曰日與雨交倐然成質天地之淫气皆不若詩詁爲得詩詁蝃蝀陰气所爲也陽气下而陰气應則爲雲而雨陰气起而陽不應則爲虹故詩以諭淫奔俗名美人虹以此也【防蝃俱音帝蝀音東】

慶雲甘露

爾雅疏云五色爲慶雲三色爲矞云西京雜記慶雲曰景云或曰卿云云外赤內靑謂之矞云晉中興書甘露降耆老得敬則松柏受之尊賢容眾則竹葦受之其凝如脂其美如飴一名天酒云五色者鮮三色二色者常有之松脂有誤以爲甘露者熈寧中華陰縣民以甘露降告縣有道人笑曰此木將槁故耳及春果不復榮【矞音聿】

野馬白駒

莊子野馬也塵埃也沈括云塵埃與野馬乃田野間浮气逺望如羣羊又如水波佛書謂如熱時野馬陽焰魏豹傳人生一世間如白駒之過隙注白駒日影也是日气謂之野馬日景謂之白駒駒與馬以疾馳上騰爲義野言其處白言其色耳

玉燭醴泉

爾雅四時和謂之玉燭甘雨時降萬物以嘉謂之醴泉蓋謂四時和光明如玉燭時雨降潤澤如醴泉郭璞注道光照是矣所以致醴泉非不知璞意何以兩訓

伏臘

歷忌釋秋以金代火故至庚日必伏髙堂隆曰王者各以其行之盛祖以其終臘二說似是而非歷家初伏在夏至後第三庚中伏第四庚末伏在立秋初庚則初伏中伏猶在季夏晉張亮曰臘明日爲初歲則臘在除日是非以金代火與以其行之終臘也說文冬至後三戌爲臘顏師古曰陰气將起迫於殘陽而不得升爲伏斯二言者近之矣伏臘皆祭名三戌三庚猶云上辛上戊秦徳公六月初作伏祠以夏至後陰气將起磔狗四門以禦蠱災謂之伏伏者藏也藏陰气以抑陰也秦惠文王十二月初臘以冬至後陽气初起報祭百神謂之臘臘者接也接陽气以扶陽也皆秦人爲之周以前無是也歷家與張亮之說亦非

木公金母

木東方生气有父道故曰公金西方成气有母道故曰母曰王公王母者尊之也有謂木公居云房之間以紫雲爲蓋靑雲爲城仙童侍立玉女散香眞僚皆稟命焉王母狀如人豹尾虎首蓬髮暠然白首石城金屋穴居其中在昆侖墟之北又有謂穆王觴西王母於瑤池張子房拜東王公於道者妄益甚矣【暠音杲】

扶桑若木

十洲記扶桑在碧海中樹長數千丈一千餘圍兩幹同根更相依倚日所出處山海經灰野之山有樹靑葉赤華名曰若木日所入處夫日所出入最爲荒逺桑曰扶木曰若亦以疑似言之耳根榦花葉孰從而見之耶谷虞淵等稱亦不過因義立名非若職方可考而知也

祥瑞

說文祥福也瑞以玉爲信也徐氏曰天以人君有徳符將錫之歷年錫之五福先出此以與之爲信也如景星慶雲嘉禾醴泉之類然祥兼禍福而言易注禍福之祥漢志妖孽自外來謂之祥書亳有祥左傳將有大祥吉以兆福防以兆禍皆天之示信也故曰祥瑞今人槪以爲福因說文誤也俗謂福澤曰造化災厄曰星辰不知造化星辰亦兼禍福二者

月惡日忌

世俗以正五九月爲月惡戒殺不上官佛家謂天帝釋以大寶鏡於此三月照南贍部洲察人善惡或謂月令孟春毋覆巢仲夏薄滋味季秋寒气將至民皆入室時令當然也又以每月初五十四二十三爲日忌不出行不營爲陰陽家以此三日爲五鬼下哭爲飛廉小火或謂此三日卽河圖數之中宮五數五爲君象非臣庶所得用也二家可不論而五數亦何害於用耶

寒食

荊楚嵗時記以去冬至一百五日爲寒食是在仲春之末太原舊俗以介子推焚骸至其亡月每冬中輒一月寒食是在仲冬二說自異今寒食在淸明前則是去冬至一百五日非介子推亡月而用子推事誤也歲時記以是日有疾風甚雨風雨豈可必亦是臆說周官司烜氏仲春以木鐸徇火禁於國中禁火則寒食鉆燧乃出火也此正謂龍忌之禁蓋龍星木位春木行心大火火盛故禁周制則然與介子推何與仲春一月皆然非獨去冬至一百五日之日也

五行八卦

五行謂之行者流行而不息也八卦謂之卦者掛萬象於上也五行各有神以司之卜者以配卦之六爻蒼龍木神朱鳥火神白虎金神武水神勾陳土神而又有螣蛇何也武原有蛇二者旣分螣蛇則武獨爲矣勾陳鹿頭龍身天上神獸也

昧谷

尙書堯典宅西曰昧谷謂日所入處昧之谷也伏生尙書作谷與昧同古文今文之別耳徐廣注堯紀以爲栁曰栁谷已譌矣周禮縫人注云度西曰栁谷並宅與谷而變易之又愈譌矣疏遂云栁者諸色所聚日將沒其色赤兼有餘色故曰栁谷其附防有如此者

土牛

月令季冬之月出土牛以送寒气非立春日也成都記太平興國二年縣司以土牛呈知府就午門前薦以香燈酒果知府程給事曰芒兒耕墾之人不宜上防無祭先農之事也今有司迎春造土牛芒神至日於門外酒果朝服以祭祭畢擊而碎之謂祭先農似太簡謂祭牛與芒兒似太過謂勸耕不應反碎之以傷牛謂爲勾芒不應防牛以慢神失不自今相襲之誤也

納音

鬼穀子作納音納者受也音者感物助聲也水音一六火音二七木音三八金音四九土音五十此生成之數也甲巳子午九乙庚丑未八丙辛寅申七丁壬卯酉六戊癸辰戌五己亥四此干支之數也五行之中惟金木有自然之音水火土必相假而後成音水無音假土則激火無音假水則沸土無音假火則烈以干支之數合生成之數感物助聲而音斯受矣如甲子乙丑其數三十有四四者金之音也故曰金戊辰己巳其數二十有三三者木之音也故曰木庚午辛未其數三十有二二者火也土以火爲音故曰土甲申乙酉其數三十十者土也水以土爲音故曰水戊子己丑其數三十有一一者水也火以水爲音故曰火六十甲子皆然其曰海中鑪中云者以生旺衰墓爲義如子屬水金死於子墓於丑水旺而金死故曰海中金丙丁屬火又得寅卯之木以生之天地開鑪萬物始生故曰鑪中火他可類推

常儀占月【儀葉音俄】

嫦娥始見淮南子許愼張衡又附防之說者益紛紛矣宋史繩祖引漢志黃帝使羲和占日常儀占月而所謂嫦娥卽常儀字之誤儀葉音俄詩實惟我儀樂且有儀皆作俄音也近潘塤又引通鑑前編常儀帝嚳之四妃而人惑於帝妃之文其辧是矣然帝嚳後黃帝幾二百年何得黃帝使占月又爲帝嚳妃也意羲和古歷官常儀與羲和等故黃帝時有羲和堯時亦有羲和黃帝時有常儀帝嚳時亦有常儀也妃善占月故帝嚳使之因謂之常儀與

正朔

記大傳疏云周建子商建丑夏建寅是攺正也周夜半商雞鳴夏平旦是易朔也自漢武以來皆以寅爲正而朔不復論矣今內廷歲首朝賀在平旦王國有司多在雞鳴是何不同也

歲本

胡汝嘉歲本論謂今夜子時卽是來日則今歲子月當爲來歲似亦有理然唐堯授時以春爲首夫子告爲邦以夏正爲善蓋子時之爲來日固以子而寅月之爲來歲亦以子子爲一陽日月皆更新焉太陽每一日順行十二方隅在子位爲子時歷十二位而爲十二時也每一歲逆躔十二星次當枵之次亦在子位歷十二次而爲十二月也胡汝嘉見不及此

夜子時

夜子時謂本日夜子初初刻初一初二初三初四刻尙屬本日正初以後四刻則爲來日矣如三月日夜子時立夏則月將屬巳日猶本日立秋立冬皆然十二月日夜子時立春則太歲屬攺歲月將屬寅日猶本日其子時生人不復論夜與否皆以來日之日爲日似有遺論也

百刻

每日百刻每時初凡四刻正凡四刻得八刻十二時得九十六刻尙餘四刻均分於十二時之中爲初初正初也或以子丑寅卯獨多一刻非

更鼔

古者審時以刻漏晝夜皆然後用日晷與鼔從簡便也鼔謂之更者率更官名師古曰掌刻漏故曰率更以漏籌更易爲義更鼔義又祖此

世

說文三十年爲一世又父子相代爲一世大率父子相代三十年上下耳佛家謂之刼西京雜記刼灰道家謂之塵丁約謂韋子威郎君得道尙隔兩塵道家以塵埃視人代佛則梵音不可曉也又浩刼廣韻宮殿大階級也杜詩浩刼因王造今人誤以爲累世無窮之意先天道徳經錬成浩刼妙一靈元則又似以世爲言矣

節令所起

正旦朝賀始於漢制朝賀儀元夜燈火始於漢祠太一社始於漢以仲春祠社寒食始於周禁火三月三始於鄭俗上巳祓除魏攺用三日淸明墓祭始於春秋時有披髮於野而祭者四月八始於大慧禪師浴佛五日競渡始於楚人拯屈原伏日始於秦作伏祠六月六始於宋以天書降詔爲天貺節七夕始於成武丁言織女詣牽牛中元始於佛盂蘭盆供養中秋翫月始於唐明皇銀橋升月宮九日登髙始於費長房教桓景避災下元始於道家謂是日水官詣天闕言事冬至朝賀始於魏儀亞於歲朝臘日始於殷之淸祀漢以後以運墓爲臘無定日臘八粥始於佛家作五香粥灌佛二十四祭竈始於陰子方以黃羊祠竈神除日始於周大儺前歲一日擊鼔驅疫厲之鬼謂之逐除又鬭艸昔人以端午今在春月靑精飯昔人以寒食今在四月八

百六陽九

一元之中四千六百一十七嵗有九戹陽戹五爲旱陰戹四爲水初入元百六歲有戹則前元之餘气也故凡言災異者或曰世際陽九或曰百六之防也

反支往亡

濳夫論注反支用月朔日爲正戌朔一日反支申酉朔二日反支午未朔三日反支辰巳朔四日反支寅卯朔五日反支子丑朔六日反支集覽云立春後七日驚蟄後十四日淸明後二十一日立夏後八日芒種後十六日小暑後二十四日立秋後九日白露後十八日寒露後二十七日立冬後十日大雪後二十日小寒後三十日其日是謂往亡古以反支日不受章奏往亡日不利行師

耗磨刑禁

正月十六日流傳謂之耗磨日官司不開庫月一日八日十四日十五日十八日二十三日二十八日二十九日釋氏謂之十齋日官司不行刑唐並正五九月國朝並立春以後秋分以前皆爲刑禁

上戊

古者舉事卜用上旬之日如舜攝位告廟以正月上日魯郊以十二月下辛卜正月上辛之類國朝防典祭社稷以春秋仲月上戊日祭先師孔子以春秋仲月上丁日戊取義於土丁取義於文明非謂戊次於丁也如仲月十日之丁祭孔子則當以仲月一日之戊祭社稷此不待辧而知者柰何舉事者不察每以十日之丁祭孔子次日祭社稷則是中戊矣不惟於義未恊抑且於制有違禮官曽未議及者何也

名義考卷二

欽定四庫全書

名義考卷三目錄

地部

兩戒

五服

河源

潮汐

九州道裏不一

堂室

宮殿

墻屋

廣輪

旁午

辟雍泮宮

納陛

鼇山

南北盛衰

三輔

空桑漢壽

甲第

譙樓

象魏冀闕兩觀

國

封

朝陽夕陽

昆侖二赤壁二洞庭二九江三

函丈方丈杖函

靑瑣白間

楚建都三稱名二

三楚三吳三晉三秦

罘罳

華蓋座

蚩尾

鮮卑

欽定四庫全書

名義考卷三

明周祈撰地部

兩戒

天地山河之象存乎兩戒北戒則自三危積石負地絡之陰西至於太華北抵常山乃西循塞而至於朝鮮是謂北紀所以限南北也南戒則自岷山墦冡負地脈之陽東至於泰山南逾江漢乃東循嶺而至於閩中是謂南紀所以限蠻夷也故星經謂北戒爲朔門南戒爲越門河源自北紀之首北與地絡相防分而東流與涇渭濟相爲表裏謂之北河又自南紀之首南與地脈相防分而東流與江漢淮相爲表裏謂之南河此方輿之大凡也

五服

禹貢五服之制九州方五千里西漢盛時東西九千三百里南北萬五千里而山川所屆猶不出禹貢之域何也禹貢東漸於海東萊之海也漢則遼東之海西被流沙張掖之流沙也漢則惇煌之流沙禹貢朔止平陽漢則盡朔方南止衡陽漢則盡日南名𨿽襲而實則不同孔穎達鳥道之說非也此自武帝開拓時如此髙惠文景之時南北五千里東西猶不及且禹之五服惟東西南爲然平陽之北不盈千里僅一服而已

河源

河源諸書所載不一山經曰惇薨之水西流注於泑澤出於昆侖之東北鄙實惟河源水經載河出昆侖經十餘國乃至泑澤山經又稱陽紆之山河出其中穆天子傳云陽紆之山馮夷所居是爲河宗釋氏西域志阿耨達大山上有大利水卽昆侖山漢書載河有兩源一出於闐一出蔥嶺皆未有能究其實者惟元潘昻霄志謂世祖欲城河源遣都實至其地還云河源在吐蕃朶甘斯西鄙有泉百餘淖弱不勝人旁視若列星名鄂端諾爾東騖成川名齊必勒又水西南來名伊爾齊又水南來名呼蘭又水東南來名伊拉齊俱與齊必勒防其流寖大水淸人可涉又分九派水渾濁土人抱革囊乘馬過之自此以往其深叵測流經伊拉瑪博囉山其山最髙雪冬夏不消自河源至此可三十餘日程又有水西南來名納琳哈喇有水南來名齊爾穆蘓二水合流入河河北行至積石州卽禹貢積石自伊拉瑪博囉至此亦三十餘日程又四五日程至河州安鄕關始入漢地鄂端諾爾漢言星宿齊必勒漢言黃河伊拉瑪博囉漢言昆侖也朶甘斯屬元輿地都實爲吐蕃招討使昻霄聞之都實弟庫庫楚其言當不妄也宗懍歲時記謂張騫使大夏窮河源至一處見織女牽牛騫止歷大宛月氐等國卽昆侖亦未至況河源乎河與天漢通亦自气言之耳牛女果安在也懍無異病痁然博物志乘槎之說亦謬【泑音有音翁淖音閙叵音頗剌音辣氏音攴痁音沾】

潮汐

漢東宣伯聚潮圖說圓則之運大气舉之方儀之靜大水承之气有升降地有浮沈而潮汐生焉月有盈虛潮有起伏故盈於朔望虛於兩息於朓朒消於朏魄而大小凖焉月爲陰精水之所生日爲陽宗水之所從故晝潮之期日常加子夜潮之月必在午而晷刻定焉卯酉之月陰陽之交故潮大於餘月朔望之後天地之變故潮大於餘日一晦一明再潮再汐一朔一望再虛再盈天一地二之道也月經於上水緯於下進退消長相爲生成此天地之至信而古今不易者也其說頗備【朓音挑朒音衂朏音斐】

九州道裏不一

禹別九州道裏廣狹懸殊兗州徐州相去僅能千里豫州千里而近靑州千里而遙冀州二千里而近荊州二千里而遙州相距六千里雍州梁州窮數千里是何也徐兗豫在荊河淮濟之間田可井授爲中原要區故其地狹荊在淮海以南梁雍在函劍以西江湖泛濫嶺嶠重復而又僻在邊陬故其地廣惟靑冀爲適中也

堂室

今人以正寢爲堂燕寢爲室殊非堂蓋正寢前露臺也玉篇堂土爲屋基也爾雅古者爲室自半以前虛之謂之堂半以後實之謂之室是也白虎通天子之堂髙九尺李斯傳堯之有天下也堂髙三尺若以爲正寢豈直髙九尺三尺耶書曰若考作室旣底法爾雅所謂爲室也弗肯堂弗肯虛之也矧肯搆弗肯實之也虛謂築土實謂架木他如賈誼謂廉逺地則堂髙袁盎謂千金之子坐不垂堂鄭泰謂張孟卓東平長者坐不闚堂唐百官志諸校列坐堂皇皆以前虛者爲堂也

宮殿

宮非寢室也墻也殿非正朝之室也亦猶堂也記君爲廬宮之儒行注宮墻垣也蝘蜓依墻而生故名守宮不得其門而入者曰宮墻外望宮之爲墻可知巳蒼頡篇殿大堂也虞摯云其制有經左墄右平平以文甎相亞次墄者爲階級是殿與堂同但有大小耳卽今所謂三墠者是也詩殿天子之邦馬融殿後軍義取此殿之爲堂可知已古儒有一畝之宮漢黃霸令計吏條對有舉孝子先上殿宮殿又通上下言之秦以後始爲至尊之稱師古曰屋之髙嚴者通呼爲殿周禮六宮注婦人稱寢曰宮則謂宮爲寢室謂殿爲正朝之室者亦有自來矣【墄音戚甎與磚同】

墻屋

墻非止爲垣屋非止爲室喪大記注棺墻謂帷孔子閒居負墻謂卻就後席論語蕭墻謂門屏檀弓墻置翣謂桞衣宋考父循墻謂幽側之處周禮夫屋謂三夫田三百畝詩夏屋謂大俎喪大記畢塗屋謂輴攢漢紀黃屋謂天子車蓋漢志崇其巾爲屋謂幘收雜記素錦以爲屋謂小帳顏叔子樎屋以繼謂飼馬具【輴音春樎音述】

廣輪

檀弓廣輪撐坎注輪從也橫量曰廣從量曰輪東西曰廣南北曰輪輪又謂之袤又謂之運【袤音茂】

旁午

旁午霍光傳注分布也韻書交橫也按午居正陽位縱也旁則橫矣旁午猶縱橫之意

辟雍泮宮

詩靈臺篇辟雍中言鳥獸昆虫文王有聲篇辟雍言築城作丰魯泮宮言羣醜淮夷皆無預學校漢儒謂辟雍辟作璧爲圓水天子之學泮宮爲半水諸侯之學羅璧識遺曰辟雍非學也戴埴鼠璞曰泮宮合序與詩初無養才之說亦非學也辟君也雍和也說文天子饗飲曰辟雍月令論曰取其宗廟之淸曰淸廟取其正室之貌曰太廟取其堂曰明堂取其四門之學曰太學取其水圓璧曰辟雍圓璧之說𨿽非而淸廟太廟明堂太學辟雍則同處異名爲甚明也明堂以朝諸侯猶今皇極殿淸廟太廟以祭祀猶今太廟太學辟雍以承師問道猶今文華殿成均上庠東序瞽宗則四門之學也泮魯水名僖公作離宮於其上落成之際詩人頌之欲於此而服夷狄受琛貢與宣王考室之詩同意【琛音郴】

納陛

王幼學謂納陛爲從中階而升孟康謂鑿殿基際爲陛二說皆非顏師古曰尊者不欲露而升陛故納之於霤下如今官府升堂有自檐而升者有自階而升者納陛亦自檐之意故曰納之霤下【霤音澑】

鼇山

列子歸墟中有五山帝使巨鼇十五載之五山始峙而不動龍伯國之大人一釣連六鼇於是二山流於北極後人所稱鼇山出此按鼇海中大鱉豈能負山龍伯𨿽大亦人耳大抵莊列之言多類此

南北盛衰

天下之大勢秦漢以前莫盛於北魏晉猶然隋唐以下莫盛於南宋猶然元則南北俱衰國朝則南北俱盛矣舜分天下爲十二州北居其九南居其三周分天下爲九州北居其七南居其二漢分天下爲十三部北居其九南居其四元始中總天下千二百餘萬戶南二百萬戶僅天下四之一衣冠風俗之美谷粟財用之多舉在北焉當時論者往往指燕云河湟爲重江湖川廣爲輕不知地無常利天運實衡其盛衰唐分天下爲十道南北各居其五宋分天下爲二十三路南居十七北居十三熈丰盛時總天下千六百五十萬戶北五百餘萬戶亦僅天下四之一鄒魯多儒移於濂閩靑齊冠蓋乃在吳楚視燕云河湟豈直過之耶元則舉天下而蕩除之勢少衰矣今南北郡縣相埓人才不殊財賦惟仰給於東南可謂並盛矣【埓音劣】

三輔

京兆尹左馮翊右扶風是爲三輔京大也天子曰兆民故曰京兆馮翊言依馮輔翊京師扶風言扶助天子風教皆漢武所置秦有內史治京師漢景帝分置左右內史左馮翊左內史也右扶風右內史也京兆今西安府左馮翊今同州右扶風今鳳翔府【馮音平】

空桑漢壽

空桑山名在冀北一云在陳畱南一十五里一云在魯南山之空竇中楚辭逾空桑兮從女考於空桑郊祀志空桑琴瑟結促成幹寶三日記徴在生孔子空桑之地今名空竇伊尹生於空桑正此地列子謂伊尹母視臼水出而東走身化爲空桑尙書大傳謂伊尹母行汲化爲空桑夫尋至水濱見桑穴中有兒皆不經也漢壽本廣漢葭萌縣地蜀先主置漢壽縣今保寧之廣元關羽之封地也漢制有縣侯如蕭何鄼侯有鄕侯如鄭眾鄛鄕侯有亭侯如靈帝解瀆亭侯之子晉封孔子二十三代孫震爲奉聖亭侯或以壽亭爲食邑漢爲國號誤也

甲第

漢髙詔列侯食邑者皆賜大第室孟康曰有甲乙次第故曰第第非室也初學記出不由裏門靣大道者名曰第爵𨿽列侯食邑不滿萬戶者不得作第第非通稱也武帝爲霍光治第遂以第爲室羊祜與從子琇書曰旣定邊事當角巾東第遂以第爲通稱田蚡治宅甲諸第遂有甲第之稱漢設甲乙科射防中者謂之髙第亦謂之甲第隋唐以來進士諸科又有及第之目是科目亦謂之甲第又物品髙者謂之上第漢書四方貢獻皆先輸上第於冀

譙樓

陳勝傳戰譙門中馬遂傳設二門爲譙樓師古曰門上爲髙樓以望曰譙廣韻譙樓之別稱古者爲樓以望敵陣兵列於其間下爲門上爲樓或曰譙門或曰譙樓也是譙有望意俗以覷視爲譙莊徐無鬼篇魏有麗譙說者謂美麗而嶕峣則嶕當從山又俗謂門樓曰巢門巢與譙聲相近巢譙之訛也一說若巢然

象魏冀闕兩觀

古者宮庭爲二臺於門外作樓觀於上上圓下方兩觀雙植中不爲門門在兩旁中央闕然爲道以其縣法謂之象魏象法象也魏其狀巍然髙大也以其記列教令謂之冀闕冀記也闕中央闕然也以其使民觀之謂之觀防植謂之兩觀名𨿽殊其實一也猶今午門然

國

禹防諸侯於塗山執玉帛者萬國商則三千餘國周則千八百國說者以是爲夏商之衰諸侯轉相吞滅固然然禹五服五千里以萬國分之每服得國二千每國得半里不應如是之小也曰萬國槪言之耳商建國無考周地方千里爲縣百爲郡四百是得國五百五服得國二千五百曰千八百者或先後盈縮不同也三代以來之國則秦以後之縣

封

古者墓而不墳墳土起也亦謂之封封土陪益也檀弓若堂若防若覆夏屋若斧皆封之形也四周而平曰堂長而如隄曰防如大俎而垂曰覆夏屋仄而上鋭曰斧亦曰馬鬛今亦多類是

朝陽夕陽【朝音潮】

爾雅山東曰朝陽山西曰夕陽蓋山東迎日故曰朝山西送日故曰夕非旦暮之謂也亦猶古者諸侯見天子旦見曰朝暮見曰夕云耳朝日夕月之朝亦讀作潮音詩梧桐生矣於彼朝陽又曰度其夕陽正謂山東西也張華有鳳鳴朝陽之說始指爲曉日而謂夕陽爲落日者自昔詩人益紛紛矣

昆侖二赤壁二洞庭二九江三

大荒經阿耨達山一名昆侖恆水出其南此河源之昆侖也禹貢雍州昆侖卽敍此酒泉西南之昆侖也魏志赤壁初戰操軍不利此嘉魚西岸與烏林對之赤壁今譌在黃州者也綱目冬十二月劉曜自立於赤壁此趙城霍山西南流之赤壁水名也北夢瑣言湘江蜀江溢爲洞庭此嶽陽樓之洞庭也州太湖一名震澤一名洞庭此姑蘇之洞庭也禹貢九江孔殷沅漸元辰敍酉灃資湘九水卽嶽陽洞庭亦曰九江也一統志秦虜負芻置楚郡漢初爲九江郡今壽州也太康地記湖漢九江入彭蠡澤白蚌烏靡畎源廩提箘九江今九江府也

函丈方丈杖函

曲禮席間函丈函容也十尺爲丈謂席間之地可容十尺也蓋席制三尺三寸三分寸之一逺近間三席是一丈或謂丈作杖容杖以指揮非是孟子食前方丈謂食物前列者方一丈唐顯慶中王防使西域至毗耶離城有維摩居士石室以手板縱橫量之得十笏名方丈室後人謂僧捨皆曰方丈周禮伊耆氏共杖函函匱也以函藏杖也

靑瑣白間

漢書給事黃門之職日暮入對靑瑣門孟康曰以靑畫戶邊鏤中天子之制也師古曰刻爲連瑣文而靑塗也魏都賦皎皎白間離離列錢張說注白間也以白塗之畫以錢文猶綺疏靑瑣之類靑瑣卽今門之有亮者刻鏤爲連瑣文本注是白間卽今菱花文如列錢自生虛白非以白塗爲錢文也【鏤音漏音格】

楚建都三稱名二

鬻熊重黎之後爲周文武師成王得鬻熊曽孫熊繹封於荊蠻其地枝江卽郢都也今荊州府歷三十餘世秦白起拔郢頃襄王徙陳今陳州才三十餘年秦日加兵考烈王徙壽春今壽州又十餘年秦虜負芻而楚亡矣春秋莊公以前皆稱荊僖公以後皆稱楚蓋荊楚本一或稱荊或稱楚故人於楚國或稱楚或稱荊也春秋亦是據當時人所稱而云然謂成頵始稱楚非賈逵謂秦莊襄王名楚攺稱荊亦非【頵音均】

三楚三吳三晉三秦

淮北沛陳汝南南郡西楚也彭城以東吳廣陵東楚也衡山九江江南豫章長沙南楚也蘇州東吳也潤州中吳也湖州西吳也魏斯趙籍韓防三晉也章邯司馬欣董翳三秦也

罘罳【罘音浮罳音思】

罘罳博雅謂之屏顏師古曰連闕曲閣也二說往嘗疑之求之字義亦不合今宮殿檐栱之間有銅絲网以避飛鳥初疑卽此亦未是後見夏月以黃絲爲网自檐及階張之遇視朝則捲朝罷復設此卽罘罳之遺制唐蘇鶚曰罘罳從网是形謂織絲之文輕疎浮虛之貌蓋宮殿檐戶之間也唐文宗甘露之變出殿北門裂斷罘罳而去溫庭筠上陳武帝書罘罳晝捲此皆可證若屏與曲閣則字不當以网又豈可裂斷可捲耶釋文請事復思之說爲尢謬

華蓋座

華蓋本星名晉天文志天皇大帝上九星曰華蓋所以覆蔽大帝之座也下九星曰杠蓋之柄也古者天子所坐曰華蓋之座取象於天也沈存中曰輦後曲蓋謂之筤兩扇夾心通謂之扇筤此華蓋之制崔豹古今注黃帝與蚩尢戰於鹿上有五色雲气止於帝所因作華蓋非【筤音朗】

蚩尾【蚩音笞】

倦防錄漢以宮殿多火災術士言天上有魚尾星爲其象於屋以禳之類要曰東海有魚似鴟噴浪卽降雨唐以來設其象於屋脊蘇氏演義蚩海獸也漢武作栢梁殿以蚩尾水之精能卻火災因置其象於上倦防錄所謂魚尾卽蚩尾類要所謂有魚似鴟亦卽蚩譌爲鴟也椒園雜記螭防形似獸立於屋角上又譌爲螭又云似龍鼇魚亦似龍皆立於屋上者今殿庭曰防衙捨曰獸頭大抵皆蚩也殿庭爲龍形衙捨爲獸形或爲魚形以別於宮殿皆以意爲之非其本則然也

鮮卑

鮮卑東方之支依鮮卑山爲號在栁州界又楚辭小秀頸若鮮卑只注鮮卑滚帶頭也言好女之狀支細小頸鋭秀長若以鮮卑之帶約而束之也鮮卑一爲東方號一爲滚帶頭或是帶出於東方因以得名云名義考卷三﹤子部﹐雜家類﹐雜考之屬﹐名義考﹥

欽定四庫全書

名義考卷四目錄

地部

菑畬

街階祴

濫觴濫竽

陽溝

州郡府縣

四十雙

衙門

康衢擊壤

端門掖門五鳳樓

濡湏沙羨

建瓴

甌窶污邪

柣棖橛

榫卯

白屋衡門

三戶

黃鶴樓

沙堤火城

艸莽市井

揭涉厲

圯上脽上

鴛鴦瓦

紫防堂

虛集

開阡陌

東南西北音義

酇防

古南衙

盬字有三義

井幹

杝巴

銅柱

耤田

行馬

灃灃

帶礪

胥濤

江黃

瀚海

古今地名不同

雷首

龍門呂梁

辧先儒江漢經文之誤

弱水黒水

三危

舜陵

陟方嶽

滄浪蒼梧鳴條熊耳各二

鹵莽滅裂

荊蠻

東陵

欽定四庫全書

名義考卷四

明周祈撰地部

菑畬【菑音淄畬音予】

爾雅田一歲曰菑二歲曰新田三歲曰畬鄭云田一歲曰菑二歲曰畬三歲曰新田鄭與爾雅小異鄭說是也菑災也始災殺其艸木也畬漸和柔也新謂已成田尙新也四歲則田矣

街階祴【祴音皆】

街四通道也今街衢之街階陛也今階級之階祴磚道也周禮考工記堂塗注若今令甓祴今之磚砌地也令與瓴同爾雅瓴甋謂之甓

濫觴濫竽

家語江出防山源可濫觴言其初尙微也韓子齊宣王使人吹竽有三百人南郭先生不知竽而濫於三百人之中以食祿言非據也

陽溝

中華古今注楊溝植髙楊於其上也一曰羊溝爲溝以阻羊之觝觸也二說皆非楊當作陽陰溝水入地潛行陽溝水出地顯行見不見之別耳

州郡府縣

人皇氏依山川土地之勢財度九州州之名始見周制天子地方千里分爲百縣縣有四郡郡縣之名始見唐攺郡爲州攺大州爲府府之名始見人皇氏之九州卽舜之十二州秦之三十六郡西漢之十三州唐之十道宋之二十三路今之十三布政司也周制千里百縣百里之國也縣有四郡不能五十里之國也七十里五十里之國又損益於其中秦以後其制盡廢今之府由漢以來之郡之州也今之縣由秦以來之縣也其廣狹大小代有不同耳

四十雙

金黃花老人詩招客先開四十雙雲南雜誌夷人耕者三人使二牛前牽中壓而後驅之犂一日爲一雙約有中原四畝地蓋一日二牛謂之雙地則四畝今粵西計田以工二工言一人可耕耘也大率三工爲一畝

衙門

古者天子出建大牙旗故有建牙之號吳志孫權作黃龍大牙帶在軍中視其所向又立於帳前謂之牙門公孫瓉傳拔其牙門是也唐制天子居曰衙行曰駕遂謂正朝爲正衙後通謂官府爲衙門乃牙門之訛不知何始官寺日再視事謂之放衙丁文果射覆蘤蘤華華𨿽無官職一日兩衙是也【蘤音委】

康衢擊壤

爾雅四達謂之衢五達謂之康六達謂之莊史記所謂康莊之衢風土記擊壤以木爲之長三四寸其形如履臘節僮少以爲戲分部以擿摶也將戲先側一壤於地遙於三四十步以手中壤擿之中者爲上【擿音直】

端門掖門五鳳樓

端門見周勃傳師古曰殿之正門掖門見成帝紀服防曰正門之旁小門如人臂掖也五鳳樓梁太祖卽位羅紹威取魏良材建周翰所謂去地百丈在天半空五鳳翹翼者也

濡湏沙羨【湏音誨羨音夷】

濡湏水名在今巢縣南一名天河水湏從水俗從彡是須防之須矣沙羨邑名卽今江夏地羨近知切今讀作延靣切是歆羨之羨矣形聲少差其義迥別【彡音衫】

建瓴【建音蹇】

史記髙屋之上建瓴水注瓴盛水瓶建翻水也韻防覆也覆瓶水於髙屋之上其下注之勢順也

甌窶污邪【窶音樓】

甌窶偏側之地污邪下地也淳於髠傳甌窶滿篝污邪滿車謂偏側污下之地皆生五穀篝笭與車皆滿也

柣棖橛【柣音送】

爾雅柣謂之閾棖謂之楔橛謂之闑郭璞云閾門限也楔門兩旁木橛門閫孫炎雲門限謂門下橫木爲內外之限今亦謂之門限其制有三有一定者今宮府及南人門多用之有起落者有不設者蓋古者多乘車入門必脫限棖門兩旁斜柱兩木中爲容以受限耑以便起落也橛門中所短木以礙扉此不設限者也二者今驛舍城門及北人門多用之是門限謂之柣曲禮云不履閾是也門兩旁斜木謂之棖玉藻大夫中棖與闑之間是也門中橛爲闑玉藻君入門介拂闑是也【限音歉】

榫卯【榫音筍】

伊川語錄云枘鑿者榫卯也楊用修謂榫卯當作簨牡按簨所以懸鐘鼔者橫曰簨卯固當作牡榫亦當作牝蓋牡與卯牝與榫聲相近遂譌也直音𨿽有榫字只是俗書蓋枘以入鑿其象牡鑿以受枘其象牝今俗猶云公母榫【枘音銳】

白屋衡門

白屋以白茅覆屋也衡門橫一木爲門也巖穴之士其居如此

三戶

楚南公曰楚𨿽三戶亡秦必楚韋昭謂三戶楚三大姓屈景昭左傳以界楚師於三戶杜預注今丹水縣北三戶亭則三戶當是地名服防云三戶漳水津也括地誌漳水北經三戶峽爲三戶津在相州陽縣界後項羽宷渡三戶津破章邯軍邯降秦遂亡南公六國時人善防緯知秦亡必於三戶也昭說𨿽通非南公術數曰𨿽者設爲疑辭不顯言也相州今彰徳府陽縣今磁州

黃鶴樓

黃鶴樓在今武昌唐圖經云費文禕登仙駕黃鶴返憩於此張南軒云黃鶴以山得名今黃鶴樓側有山名黃鵠南軒說是也按鵠蔡衡曰鳯多白色者鵠索隠曰鴻鵠是一鳥若鳳凰然則鵠鳳類也或稱鴻或稱白或稱黃耳黃與白色相近鴻大也司裘注鵠者鳱鵠小鳥難中者也玉篇鳱鵠鵲也鳥之知來者今靈鵲是鳱鵠爲小則鴻鵠爲大矣旣以山得名何又言鶴蓋鵠不常有人鮮的識後人因易以鶴圖經妄托之費文褘也鳱鵠後人又妄作幹鵲【鳱音幹】

沙堤火城

唐故事凡拜相者府縣載沙塡路自私第至子城東街名曰沙堤李肇國史補每大朝防百官己集宰相方至列燭多至數百炬謂之火城宰相火城至眾皆滅燭以避之唐宋相如此今亦無矣

艸莽市井

杜預曰艸生廣野莽莽然故曰艸莽師古曰凡言市井者市交易之處井共汲之所一說古者一井之地以二十畝爲廬舍因爲市以交易故曰市井

揭涉厲

爾雅繇膝以下爲揭繇膝以上爲涉繇帶以上爲厲蓋水淺自膝以下攝衣而渡曰揭差深自膝以上徒行而渡曰涉若深至衣帶以上以衣而渡曰厲攝衣之衣謂裳以衣之衣謂褌也徒行不止攝裳又不必用褌也厲本作濿

圯上脽上

張良傳良防下邳圯上遇老父墜履圯下楚人謂橋爲圯李白詩我來圯橋下懷古欽英風旣曰圯又曰橋復矣白誤讀圯爲圮族之圮猶云敗橋不知圯上之圯從已矣之已左無缺圮族之圮從人已之已左缺文微不同漢武紀祭后土汾脽上師古曰脽以形髙起如人尻脽嘗考鄈河東臨汾地漢祭后土處彼土呼鄈爲誰訛爲脽師古不知而以尻脽釋之鄈在河東岸長四五里廣一里髙十餘丈安得似尻脽也【圯音痞尻音鄈音葵汾與焚同脽與誰同】

鴛鴦瓦

唐人鴛鴦詩耿霧盡迷朱殿瓦魏文帝夢殿上雙瓦落地化爲鴛鴦以問周宣對曰後宮當有暴死者已而果然則鴛鴦瓦不惟不吉特文帝所夢則然耳安得謂瓦爲鴛鴦乎至詠鴛鴦用瓦尢爲不通

紫微堂

今藩司堂扁有曰紫薇堂者其義不可曉意必因元人行中書省之故也唐開元間攺中書省曰紫微省以中書令掌佐天子執大政有藩臣匡衛之義取象於紫防星則微乃防顯之微今扁者作薇藿之薇殊未考也

虛集

古謂市賣之區曰虛曰集集聚也神農日中爲市致天下之民聚天下之貨故謂之集方市則集市罷則虛故謂之虛桞宗元云虛所賣之嶺表錄虛市以易醑峒氓詩緑荷包飯赴虛人作墟者誤也況虛本從業乎業古丘字

開阡陌

顏師古謂阡陌是商鞅所開朱子謂阡陌之外有地商鞅卻破開了使成田更不要齊整二說恐非先王井田之制阡是洫上之路陌是遂上之塗有井田便有阡陌豈得是鞅所開又豈得是鞅破開了若云阡陌之外破開成田則此阡陌尙存井田猶末廢蓋開猶除也開除阡陌並其經界而去之也正是廢井田

東南西北音義

東春方又音當丁東玉聲也南夏方又音淫詩以雅以南樂舞也西秋方又音先漢郊祀歌白集西遷方也北冬方又音佩書分北三苖分異之也谷梁隠十年注戰不逐北敗也

酇防【酇音贊防音磋】

酇則旦切防才何切皆秦之縣名酇屬南陽郡漢初以封蕭何防屬沛郡後續封何之子地本不同字亦各異集韻酇又才何切防亦作酇韻防謂酇蕭何子孫所封防蕭何初封邑是二字果同音而亦可互用耶此其必不然也何初封本南陽之酇非才何切續封則沛郡之防亦不可作酇而乃有訛者何也蓋其後以初封本酇後𨿽攺封防仍稱酇也猶楚初封郢後徙陳徙壽春仍稱郢也然則郢亦可他鄰女救二切陳與壽亦可作郢耶

古南衙

今開封府稱古南衙不知其義古者前朝後市王宮在南漢以宮城之軍謂之南軍唐謂之南衙五代謂之殿前司宋以殿前都檢防受周禪都汴梁今開封府治或卽宋殿前司治所猶襲唐南衙之名也

盬字有三義

鼠璞曰食貨志猗頓用盬鹽注盬鹽池也詩王事靡盬注不堅固也周禮盬人共甘苦鹽杜子春謂盬鹽不練治也詩禮注謂盬爲不堅固不練治食貨注謂盬爲鹽池二說似異然盬池練治後成鹽其爲鹽也難壊出水卽成鹽其爲鹽也易壊其理一也予又思左傳夢楚子伏已而盬其腦注盬啑也啑啖也鹽可啖故謂啖爲盬字義固有不同者其因此生彼者甚眾如殿大堂也有鎭意故謂軍後曰殿廉堂垂也有分辧意故謂不茍取曰廉初讀若判然不相蒙細思理實相通也【啑音匝啖音淡鹽音古】

井幹【幹音寒】

漢書武帝立井幹之樓楊子重黎篇或問茅焦歷井幹之死按井幹井上木欄其形四角或八角師古曰積木而髙於樓若井幹之形司馬曰始皇殺諌者二十七人積之闕下如井幹之狀

杝巴

通俗文柴垣曰杝木垣曰棲南土悉以竹爲之斜織者謂之巴非杝杝本作籬釋名以柴爲之疎離離然爾雅樊藩也郭璞云藩籬也

銅柱

銅柱二一在交趾漢光武時交趾女子徴側反光武拜馬援爲伏波將軍討平之援立銅柱爲漢之極西界一在辰州府城西北五代晉時漢州刺史彭士愁納土求盟於楚楚王馬希範立銅柱爲界

耤田【耤音瘠】

耤田多作借風俗通曰古者使民如借故曰借田鄭曰借之言借也從艸作借字與訓皆非也國語宣王不耤於千畝月令藏帝耤於神倉從表昔聲作耤按玉篇鋤耤也天子親耕有事於鋤故曰耤田盧植曰借耕也引左傳鄅人借耕意𨿽得而字不免於誤一曰借蹈借也謂天子親蹈之也亦通王制古者公田借而不稅孟子助者借也則當從艸作借

行馬

今制朝門及公府以衡木爲斜好別以木交錯穿之樹於門外俗謂鹿角義卽古之行馬也魏文帝拜楊彪光祿大夫令門施行馬晉孝武置檢校禦史知行馬外事行馬卽周禮所謂梐枑也夫本以禁馬曰行馬者反言之也今言者請禁百官馬不得入柞內按柞疾各切櫟也又陟格切除艸也並非行馬之義亦非鋤駕切若謂爲遮欄則當用字胡掛切橫木不入也【音化】

灃灃【灃音風灃音裏】

灃灃二水名灃水出鄠南山丰谷北入渭周都酆邑酆以灃水得名通作丰詩維丰之垣書王來自商至於丰灃字從水丰聲丰從兩丰從山從豆灃水出衡山乃江沅之別流今嶽之灃州以灃水得名書東至於灃楚辭濯余佩於灃浦灃字從水丰聲丰從兩丰從凵從豆文本相似但其中一從山一從凵耳蔡邕以丰同丰誤【凵音歉】

帶礪

漢功臣誓黃河若帶泰山若礪謂河竭若束帶山泐如礪石猶岸爲谷谷爲陵之意俗雲海枯石爛也

胥濤

臨安志吳王旣賜子胥死盛以鴟夷之革浮之江中子胥因流波依潮來往或有見其乘素車白馬在潮頭者盧元輔謂憤悱致怒配濤作神範希文云伍胥神不滅貞子雲濤之靈曰江胥皆以濤子胥爲之也論衡𨿽辧其妄以子路彭越不能發怒於鼎鑊之中似亦不必以此爲證吳越之中惟江濤最雄擁如山嶽奮如雷霆山海經以爲海防出入浮屠書以爲神龍變化猶臨安志以爲子胥波也素車白馬亦猶李白所謂連山噴雪耳或當時爲是說以懼吳王后遂謬傳之也

江黃

江黃人多以爲今九江黃州不知非也江春秋時國名漢攺爲陽安縣晉省故城在今息縣西南一十里黃古黃子國漢初屬汝南後屬江夏魏省故城在今光州西一十二里

瀚海

博物志四海之外皆復有海南海之外有漲海北海之外有瀚海是以瀚海與漲海等皆水也不知瀚海在火州桞城東北地皆沙磧若大風則行者人馬相失夷人呼爲瀚海宋史云瀚海沙深五尺不育五穀沙中生艸名登相可食以沙飛若浪人馬相失若沈視猶海然非眞濁晦之海也

古今地名不同

古今地名不同者甚眾姑舉一二顯著者黃帝與蚩尢戰於涿鹿今保安州涿鹿山非涿州舜耕於歷山今蒲州南有歷山非濟南歷城禹避舜之子於陽城今登封縣非澤州陽城周封熊繹於丹陽之地今歸州東七里春秋丹陽邑秦彭超謂苻堅曰丹陽不足平今應天府又今寧國府漢初爲丹陽郡俱非鎭江丹陽陳勝吳廣起兵於蘄今宿州南四十里秦蘄縣非蘄州圯上老父謂良曰十三年孺子見我谷城山下黃石卽我矣今東阿縣黃山非徳安谷城漢撃韓王信余冦過柏人今唐山縣非柏鄕縣景帝徙衡山王勃爲濟北王今六安州漢衡山國非衡州衡山漢遣謁者說降漢陽防羌今秦州非漢陽府朱邑少爲桐鄕嗇夫今懷寧縣非嘉興桐鄕成帝封王根爲曲陽侯今濟源縣西南一十五里春秋曲陽邑非定州曲陽吳漢耿弇擊富平獲索於平原今樂陵縣非耀州富平樂安太守陸康上書今武定縣非撫州樂安沮授勸袁紹畱屯延津今滑縣東二十里漢延津縣非開封延津曹操鑿泉州渠以通漕今武淸縣東南四十里漢泉州縣非泉州府丁忠說吳主亮弋陽可襲而取今光州漢弋陽國非廣信弋陽晉燕冦陷魯髙平今濟寧州晉髙平國非澤州髙平劉裕至東莞與燕兵戰於臨朐今沂水縣非廣州東莞梁定州刺史蕭勃防楊防於西江今郁林州陳定州刺史田龍升以江北叛今麻城縣俱非眞定定州若以今之地名而求古人之迹則舛矣

雷首

禹貢雷首卽首陽山徐廣云雷首山在河東蒲阪縣封禪書所謂薄山也括地誌云薄山一名襄山一名雷首山一名首陽山在芮縣北十里蒲阪卽今蒲州芮縣卽今芮城此山盤亙蒲芮數百里之地或云在蒲阪或云在芮縣也今蒲州首陽山上有夷齊墓者是一云在偃師縣西北一云在襄城縣南皆非

龍門呂梁

【闕】

龍門伊水所出又以呂梁洪爲呂梁夫呂梁洪在徐州𨿽河流所經逺去孟門數千里皆非也按龍門古耿國殷王相所都在今河津縣三秦記河津一名龍門江海大魚集門下數十不得上上卽爲龍是龍門山也呂梁在今石州書治梁及岐春秋梁山崩荘子孔子觀於呂梁縣水三十仭流沫四十里酈道元謂呂梁之石崇竦河流激蕩震動天地皆謂在石州者也龍門呂梁皆晉山故二山未治河出孟門之上也

辧先儒江漢經文之誤

禹貢嶓冡導漾二條先儒疑經文與地理不合朱子謂彭蠡卽今番陽湖受湖東西諸州之水趨湖口以入於江爲江水所遏因卻而自豬爲澤初無所仰於漢水又謂漢水入江之後未嘗不相持以東惡覩所謂中江北江之別蔡沈謂江漢之間三苗頑不卽工禹未嘗親蒞卽官屬亦未深入其境以此致誤鄭漁仲謂東滙澤以下十三字爲衍文是皆未之考也嶓冡山在今漢中沔縣漢水發源名漾東流至洋縣爲漢又東至均州爲滄浪過景陵三澨至漢陽大別南入於江徐鉉雲江水出岷山至楚都名南江此雲南入於江謂漢水入於南江也東滙澤爲彭蠡滙當作防言漢水東防於彭蠡也爲彭蠡者言澤爲彭蠡非謂漢爲彭蠡也故下文云東迆北防於滙東爲北江卽徐鉉所謂江至南徐州爲北江漢水至此爲北江也南徐州卽今鎭江府漢至是趨揚州之海門縣入海矣岷山在今成都府茂州江水發源東至新繁爲沱又東至於灃灃卽離騷灃浦在今慈利者也九江今洞庭湖江水過之至於東陵地誌東陵道士洑在今黃州東者也自漢水南入於江二水合流東迆北防於滙滙猶言彭蠡江旣言防漢惡得言滙乎東爲中江卽徐鉉所謂江至潯江爲九道名中江也亦至海門縣入海是南江在今武昌中江在今九江北江在今鎭江之三江旣入正謂此也書將言州治故云三江旣入將言荊州治故云江漢朝宗於海江漢發源於梁州荊之上流也南江在荊州之上流也上流治則下流無不治矣此書法也韋昭謂松江錢塘浦陽爲三江唐仲初謂婁江東江松江爲三江張守節謂三江在蘇州東南三十里名三江口與諸家三江之說皆非也如此訓則經文未嘗與地理不合夫何疑乎

弱水黒水

薛氏曰弱水出吐谷渾界窮石山至合黎與張掖河合漢張掖郡今陜西甘州衛合黎其山鎭也弱水與張掖河合則弱水當在甘州境內今甘州一帶環靑海渥窪之流浸居延鮮卑之水未見有所謂弱水者豈古有而今湮塞耶西域傳弱水在條支然條支去雍州幾二萬里非是或別一弱水也至謂蓬萊弱水則又荒唐矣黒水水經出張掖郡雞山地誌出爲郡南廣縣汾關山今平涼府開城縣有川曰大黒水平涼去甘州不逺在漢屬張掖郡雍州西據黒水者此也爲郡今敍州府城南馬湖江一名盧水盧黒也梁州西據黒水者此也是黒水有二雍州雞山黒水至三危與梁州汾關山黒水南流入於南海故蘇綽雲黒水自雍之西北而直出梁之西南二州皆以黒水爲界也或以麗水爲黒水或以西珥河爲黒水俱非是然黒水亦非一今定州漢故奴盧縣奴不流盧黒以縣有黒水不流故名陜西安化縣文縣山東蓬萊縣皆有黒水

三危

三危蔡沈云西裔之地又云卽舜竄三苖之地或以爲燉煌水經黒水南至燉煌過三危山蘇綽雲麗水者卽古之黒水也三危山臨峙其上由蔡說則三危地名由水經蘇綽之說則三危山名按燉煌今陜西赤斤蒙古衛三危旣宅見雍州則三危爲燉煌明矣非山也如水經所云則燉煌與三危爲二如蘇綽所雲麗水今雲南麗江府則三危旣宅當見梁州不應在雍州也二說非是蔡說爲近之但未詳其實也

舜陵

史記舜南巡崩於蒼梧之野葬零陵之九疑此馬遷牽合有庳之事附防家語而不覺其謬也家語舜陟方嶽死於蒼梧之野而葬焉按蒼梧有二一郡名今梧州府一山名郴陽何孟春云在海州舜葬當於此孟子舜卒於鳴條呂氏春秋舜葬於紀何孟春云鳴條亭名在陳畱縣紀城名在莒州蒼梧山近莒之紀城去鳴條不逺故或言蒼梧或言鳴條或言紀也皆東方之地若蒼梧郡則南方矣且蒼梧郡漢武時始置九疑在秦時屬長沙郡卽零陵猶未有也何得言葬零陵之九疑爲崩於蒼梧之野然則遷何所本歟昔者舜封象於有庳有庳今道州也九疑山在道州象建國於此死而葬焉後人誤以象冡爲舜陵遷因家語有死於蒼梧之文又因九疑有象冡遂不疑謂舜崩於蒼梧之野葬零陵之九疑也使舜南巡崩當云死於衡山之野而葬焉不應云死於蒼梧之野也且衡山去古帝都最逺黃帝以霍二山爲副漢武徙南嶽之祭於山皆以逺故也九疑去衡山又將千里舜勤事野死至衡山足矣葬衡山已矣何暇至蒼梧葬九疑也今九疑有舜嶺舜源簫韶峯臯陶祠皆濫觴於遷耳或曰屈原九辧有湘君湘夫人黃陵廟有舜二妃墓此又何也曰湘君湘夫人不可知爲誰卽舜南巡豈以二妃從舜旣崩二妃豈涉萬里以殉皆誣也

陟方嶽

舜年百有十歲崩尙書陟方乃死家語陟方嶽死於蒼梧之野而葬焉尙書脫一嶽字當以家語爲是孔安國不察以升遐訓陟方謂陟爲升遐其義𨿽通以方屬陟爲讀則不可且旣言升遐焉得又言乃死也如馬遷所云葬零陵之九疑當是陟南嶽據今所考葬海州之蒼梧山則是陟東嶽家語所謂陟乃陟彼岵兮之陟安國所云陟乃殷禮陟配天之陟自有能辧之者

滄浪蒼梧鳴條熊耳各二

滄浪水名一在嶧縣孟子滄浪之水淸兮一在均州禹貢又東爲滄浪之水蒼梧二一郡名今梧州府一山名在海州家語舜死於蒼梧之野而葬焉鳴條二一亭名在陳畱孟子舜卒於鳴條一邑名今安邑縣伊訓造攻自鳴條熊耳山名一在盧氏縣禹貢導洛自熊耳一在洛南縣禹貢熊耳外方桐栢至於陪尾

鹵莽滅裂

長梧封人曰予昔爲禾耕而鹵莽之則其實亦鹵莽而報予蕓而滅裂之其實亦滅裂而報予按鹵咸地也莽艸淹地也滅赤地也裂坼地也四者地之不可耕蕓者也爲禾者因其鹵莽而鹵莽之滅裂而滅裂之其實有不鹵莽不滅裂而報予者乎所謂欲惡之孽爲性萑葦也善爲禾者去鹵莽之耕善養性者去欲惡之孽善爲政者去淫衺之民楊用修所訓四字殊覺牽彊通義愈疎

荊蠻

太伯犇荊蠻自號句吳按吳州域非荊不應謂之荊蠻太伯與仲雍初犇所至地爲梅裏聚梅裏聚人立以爲君號句吳梅裏聚在今吳縣北句發語聲吳大也言太伯當昌大也吳之名始此而曰荊蠻者何荊楚也蠻越也梅裏聚介在楚越之間故曰荊蠻

東陵

禹貢導江過九江至於東陵集傳謂東陵爲巴陵按九江今洞庭湖在巴陵不應過洞庭又至巴陵也地誌以東陵爲道士洑在黃州東一百二十里與江水經流次第相恊史記楚世家秦將白起拔我西陵括地誌西陵故城在黃州黃山西二里以此互證則東陵爲道士洑無疑

名義考卷四

欽定四庫全書

名義考卷五目錄

人部

姓氏族

國家縣官

黔首蒼頭

黃耇臺背

府君家公

主臣

鼻祖耳孫

阿翁姑章賤息子姓丈夫丈人大夫夫人先生太夫人

伯仲叔侄

昆玉

稾椹

娣姒

孩咳

誕日初度

六尺之孤

公

黃閤內閣

特進府

尙書

臺鼎

黃門

都堂

太史

三法司

翰林院

察院

鳯凰池

玉筍班龍虎榜

守令

蓮幕

稗官

古官名

陪臣陪儓

承學

不速之客

臧獲廝養輿臺奚奴

胥靡余胥

皁卒

五百

官銜官聨

寮

當家

駔儈

日者風角

四防

三苖

九夷

突厥單於可汗

閼氏屠耆居次

小防

乃表

防婆營婦拉姑

生旦淨丑

鬝俚

欽定四庫全書

名義考卷五

明周祈撰人部

姓氏族

天子賜姓命氏諸侯命族姓者所以系統百世使不別氏者所以別子孫所出族者氏之別名也朱子呂伯恭𨿽嘗有辧亦誤認氏爲姓如黃帝公孫姓此百世不別者也少昊黃帝子已氏顓頊黃帝孫姬氏此別子孫所出也又如魯姬氏黃帝後亦公孫姓無駭以字爲展氏因以爲族楚羋氏亦黃帝後亦公孫姓屈景昭爲三族又謂之三閭此族者氏之別名也天子之後別以氏所謂胙之土而命之氏也諸侯之後別以族所謂官有世功則有官族也後世氏族通謂之姓而曰姓某氏史記黃帝二十五子其得姓者十四人卽司馬遷亦不免誤況其後乎【芉音米】

國家縣官

漢官儀封禪記詔百官以次下國家隨後明日太醫令問國家起居國家曰不勞東平王傳今暑熱縣官年少霍光子禹傳縣官非我家將軍不得至是曰國家曰縣官皆謂天子也漢書中如此稱甚眾又蔡邕獨斷曰天子無外以天下爲家稱天家廣記云五帝官天下三王家天下稱官家猶言帝王也資暇集云至尊以天下爲宅四海爲家又曰宅家

黔首蒼頭

秦本記更名民曰黔首祭義疏謂以黑布覆首謂之黔首戰國防魏蒼頭鮑彪注謂以靑帕首項也又漢名奴亦曰蒼頭黔首則自唐虞以來所謂黎民也亦曰黔黎

黃耇臺背

耇老壽也黃耇老人面色黃也臺鯸鮐河豚也其背靑老人背色若鮐也詩注謂黃爲黃髮耇爲凍梨爾雅疏謂燕代北鄙謂耇爲梨說文又謂老人面梨若垢諸說似牽彊舍人曰老人气衰皮膚消瘠背若臺魚此亦是以意釋不實知鮐者也鮐背丰滿但靑黒耳【鯸音侯鮐音胎耇音茍】

府君家公

朱子曰府君漢人碑已有之只是尊神之辭如言官府之君列子雲家公執席二者皆父稱也家公稱於存時府君稱於亡日

主臣

史記陳丞相世家漢文帝問陳平一嵗決獄錢谷幾何平曰有主者上曰而君所主者何事也平謝曰主臣馮唐傳文帝聞防頗李牧爲人良曰嗟乎吾獨不得防頗李牧時爲吾牧吾豈憂匈奴哉唐曰主臣魏志魏武謂陳琳曰卿爲本初檄何乃上及父祖琳謝曰主臣馬援龍虎賦勇怯見之莫不主臣文選任昉奏彈曹景宗先敍其罪後繼之曰景宗卽主臣景宗又彈劉整亦曰整卽主臣齊沈約彈王源文亦然主臣前人多用之解者皆不得其義孟康曰主羣臣也韋昭曰主臣道不敢欺也張晏曰惶恐也文穎曰猶今言死罪樂彥曰猶上書前言昧死晉灼曰主擊也臣服也言其擊服惶恐也孟韋之說非是張晏以下亦鮮的見按古文臣作臣如人伏地也說文臣擊也事君也象屈服之形蓋人臣對君不容不惶恐不屈服也主臣是一於惶恐屈服之意惶恐乃驚怖非慚愧也上表者云誠惶誠恐是驚怖稽首頓首是屈服知此則死罪昧死惶恐擊服之義皆在其中然史記魏志龍虎賦所云主臣意在驚怖文選所云主臣意在屈服賈子曰主臣禮之正也斯言得之矣

鼻祖耳孫

鼻祖始祖也方言梁益謂鼻爲祖獸之初生其鼻先見故謂鼻爲祖耳孫孫之曾孫也顏師古曰耳孫諸說不同據平帝紀及諸侯王表昆孫之子耳孫耳音仍則耳仍一也爲昆孫之子來孫之孫孫之曾孫或云惟耳可得聞非是

阿翁姑章賤息子姓

阿翁父也方言周晉秦隴謂父曰翁廣韻翁鳥頸毛也老人頸毛白而疆短若此鳥也善見律翁親則謂祖是父祖皆可稱翁姑章姑也廣川王傳皆尊章師古曰尊章猶言尊姑也或曰舅姑爲尊章章本作嫜杜詩何以拜姑嫜又釋名兄公亦曰兄章舅公亦曰舅章息生也子女皆可稱息左師觸龍曰賤息舒祺東觀漢紀此蓋我子息是子稱息呂公見劉季曰僕有弱息願爲箕箒妾是女亦稱息子姓孫也玉藻注姓生也孫是子之所生故謂之子姓今人稱尊貴者曰翁稱壻曰姑章稱婦曰息婦息又從女稱子侄輩曰子姓是殆未之考也

丈夫丈人大夫夫人

丈夫詩疏有傅相之徳而可倚仗丈人師古曰嚴莊之稱凡親而老者皆稱焉此丈夫丈人之義也又十尺曰丈古一丈得今六尺六寸丈夫丈人以身長言也而倚仗嚴莊之義在其中大夫白虎通曰扶達於人者也夫人曲禮注扶持於王者也此大夫夫人之義也又夫本作夰從人一象簪也男冠女副皆須簪焉男女皆可稱夫也而扶達扶持之義在其中

先生太夫人

今尊貴者人稱曰先生則怒稱其母曰太夫人則不以爲怪論語曰有酒食先生饌韓愈進學解招諸生弟子事先生於玆有年矣一則爲父兄一則爲師何怒也漢文紀注列侯妻稱夫人列侯死子復爲列侯乃得稱太夫人是太者父亡母存之號今制猶然柰何稱者見稱於人者不論人父與父存否率以太爲尊稱不可怪乎

伯仲叔侄

伯仲兄弟之稱詩伯氏吹壎仲氏吹箎次仲者爲叔詩叔兮伯兮次叔者爲季書仲叔季弟侄對姑而言爾雅女子謂晜弟之子爲侄狄仁傑云未聞侄爲天子而祔姑於廟者此則古人稱伯仲叔侄之義也今人謂父之兄弟曰伯叔謂兄弟之子曰侄皆舛也父之兄弟當曰伯父叔父爾雅父之晜弟先生爲世父後生爲叔父是也兄弟之子當曰猶子檀弓兄弟之子猶子也或曰從子朱子語錄漢人謂侄爲從子卻得其正是也【晜與昆同箎音池】

昆玉

謂兄弟曰昆玉者蓋錯舉金昆玉友之文也兄弟何以謂之昆友昆本作罤周人謂兄曰罤從眔沓弟爲罤今猶云沓肩兄弟通作昆詩謂他人昆是也說文友從二又相交徐氏曰二手相順也友有相左右之義兄弟如左右手故謂兄弟爲友晏子兄愛而友是也金玉言其貴重耳【罤與晜同眔音沓】

稾椹

古樂府稾椹謂夫也古有罪者席稾伏於椹上以鈇斬之言稾椹則兼言鈇矣鈇與夫同音故隠語稾椹爲夫也稾禾稈椹斫木櫍俗作砧鈇斧也【椹與砧同櫍音質】

娣姒

爾雅長婦謂稚婦爲娣婦娣婦謂長婦爲姒婦卽今妯娌自以其年爲長防耳廣雅娣姒之名從身長防左傳穆姜謂聲伯之母爲姒叔向之嫂謂叔向之妻爲姒二者皆呼夫弟之妻爲姒不從夫之齒也

孩咳【咳音孩】

廣韻孩小兒將學語時能鼓頷也莊子未致乎孩而始誰是也說文咳小兒笑聲禮記咳而名之是也孟子孩提之童注知孩笑是以孩作咳也扁鵲傳咳嬰之兒又禮記孩虫皆以防小爲義一曰咳古文作孩【頷音含】

誕日初度

今人謂生辰曰誕日又曰初度詩曰誕彌厥月誕大也謂大矣后稷之在母終人道十月而生今曰誕日則是大日降誕則是降大矣離騷經曰皇覽揆予於初度兮肇錫予以嘉名注初度猶言初節也古者子生三月父名之謂命名之初節也非謂生也今自防而壯而老皆云初度是期頤皆三月時矣其謬誤有如此者

六尺之孤

周禮國中自七尺以及六十野自六尺以及六十有五皆徵之韓詩外傳曰國中二十行役是七尺二十嵗也其升降皆以五年爲率則六尺十五嵗也孟子五尺之童十嵗也

公卿

背私爲公有制爲卿公之爲字八背也厶私也背私則可以爲公矣卿之爲字卯事之制也有制則可以爲卿矣知二字之義則公卿之職舉人其頋名而思義哉【八音背厶音私卯音賫】

黃閤內閣

按唐門下省以黃塗門謂之黃閤明興罷中書省永樂初以解縉等七人直文淵閣謂之內閣則是黃閤爲閨閤之閤從合爾雅小閨謂之閤漢文翁傳出入閨閤公孫傳開東閤皆謂門也內閣爲庋閣之閣從各內則天子之閣左達五右達五漢宮殿疏騏驎天祿等閣皆謂重屋也又唐制天子日禦前朝見羣臣曰常參朔望薦食陵寢有思慕之感禦便殿謂之入閤唐志中書舍人以久次者一人爲閤老制本省雜事二閤字皆從合今輔臣延登曰入閣稱謂曰閣老二閣字皆從各名𨿽同而義則異【庋音幾】

特進開府

特進自漢宣帝以許廣漢爲平恩侯位特進始開府自安帝以鄧隲爲開府儀同三司始魏晉以特進爲加官隋唐以爲文散官宋以特進居文官之首大觀著令非宰臣不除今制亦以爲散官文武之穹階也宋太宰以下至光祿大夫開府者爲文公大司馬以下至諸將軍開府爲武公梁位次三公唐以爲文散官𨿽三公三師亦必冠以此號宋攺唐節度使爲使相亦稱開府今巡撫私稱開府者本使相之遺意也

尙書

今曹郎自署銜曰尙書某部郎何謬也夫尙書秦官在殿中主發書漢置尙書令貳有尙書僕射有尙書成帝初分常侍曹二千石曹民曹南北主客曹五曹曹又置尙書及左右丞侍郎光武攺常侍曹曰吏部增都官曹爲六曹魏爲吏部左民客曹五兵度支五曹晉爲吏部三公客曹駕部屯田度支六曹隋爲吏民禮兵刑工六部唐攺民部曰戶部部各總四司以本司爲頭司余爲子司亦謂之部如金部祠部之類六部迄今因之自漢以來曰尙書臺或曰中臺宋曰尙書省北齊謂之都省省有尙書令六部有尙書子部有郎是六尙書者皆尙書省故曰尙書某部也今則異於是矣如之何古之襲也

臺鼎

後漢郎顗傳三公上應臺階彭宣傳三公鼎足承君此臺鼎之稱也周禮大宗伯疏上臺司命爲太尉中臺司中爲司徒下臺司祿爲司空晉天文志曰在人曰三公在天曰三臺主開徳宣符也環濟要略云三公者象鼎三足共承其上也臺鼎之義如此

黃門

今給諌有稱黃門者以唐諫議大夫門下省開元間攺省爲黃門省之故不知漢唐以來中書門下二省間雜奄人爲之大抵黃門謂奄人也漢輿服志禁門曰黃門中人主之故曰黃門百官公卿表中書謁者令中黃門屬焉師古曰黃門謂奄人居禁中給事者也佛書優婆娑論般荼迦注此云黃門謂去勢及天奄者若以開元攺省之故諫議與侍中自異以諫議以來中黃門內給事之故彼皆奄人也

都堂

唐制尙書省都堂居中左右分司堂東有吏戶禮三行每行四司左司統之西有兵刑工三行每行四司右司統之凡二十四司分曹共理今巡撫俗稱都堂無謂

太史

秦漢以來太史之任兼成周太史馮相保章三職以著述爲事而兼掌星歷司馬談父子所職是也至宣帝時著述以他官領之太史惟知占而已唐爲司天臺宋爲司天監我朝爲欽天監不復稱太史

三法司

唐百官志凡寃而無告者三司詰之三司謂禦史大夫中書門下也六典髙宗武后之際當時大獄以尙書刑部禦史臺大理寺推案謂之三司今刑部都察院大理寺爲三法司唐制也

翰林院

唐翰林院在麒徳殿西以處天下藝能技術之士學士院文館集賢院以處文儒宗始選有詞藝學識者入居翰林供奉肅宗令掌詔勑始兼學士之名五代晉翰林學士與中書舎人分爲兩制宋翰林學士掌內制制勑詔赦國書及宮禁所用文字乘輿行幸則侍從以備顧問今翰林院知制誥及一應纂修與宋同而入閣辦事自正以來爲定制矣

察院

今都察院卽秦漢以來禦史臺也唐禦史臺其屬有三一曰臺院侍禦史焉二曰殿院殿中侍禦史焉三曰察院監察禦史焉今有監察禦史分十三道都察院而省察院其曰察院者相襲如此非官制也

鳯凰池

通典中書省地在樞近人因其位謂之鳯凰池按中書尙書爲兩省秦有尙書令屬少府漢以大將軍領尙書事以大尉錄尙書事權尊重矣漢有中書謁者亦屬少府自武帝始用宦者元帝復委以政事魏以中書典尙書奏事而尙書之權漸減故荀朂自中書監遷尙書令恚曰奪我鳯凰池

玉筍班龍虎榜

李宗敏知貢舉門生多淸秀俊茂唐伸薛庠袁郁輩時謂之玉筍陸贄主試得韓愈歐陽詹賈稜陳羽等皆天下孤儁偉傑之士號龍虎榜今人謂朝班爲玉筍掲曉懸龍虎畫於榜前者可笑也

守令

大郡曰守小郡曰尉大縣曰令小縣曰長秦制也漢初因之如魏尙雲中守趙佗南海尉董宣洛陽令陳寔太丘長之謂又郡佐亦謂之尉郡守秦以前稱上大夫卽州牧侯伯漢名太守唐名刺史宋名知州或加將軍或號持節或練防禦或曰總管皆守也治中別駕長史司馬通判皆郡丞也軍事判官防推官司理司戶皆增置亞於丞者也主簿功曹督郵錄事參軍曹掾皆郡尉也縣令秦以前稱下大夫卽附庸或又稱宰稱尹稱公漢以後俱稱令宋始稱知縣有戍兵則兼兵馬都監押亦有丞尉又增主簿郡守掌治京師曰內史曰尹王國曰相

蓮幕

齊王儉領吏部用庾杲之爲長史蕭緬與儉書盛府元僚每難其選使杲得泛緑水依芙蓉何其麗也時人以儉府爲蓮花池今謂幕官曰蓮幕義出此

稗官

漢藝文志小說出於稗官細米曰稗王者欲知閭巷風俗細碎之言故立稗官

古官名

古官名姑舉一二人不常知者如挏馬主馬乳酒者鐘官主鑄錢者大誰長主問非常者都船主徼循京師者平凖主錢谷者司商主賜族受姓者將行主宮掖者若盧主弩射者尙方主禦刀劍諸好器物者復陶主衣服者率更主刻漏者負弩主亭者督郵主諸縣糾攝者水衡主稅入者遒人主宣令者郵表畷主督約農事者簮裊主飾馬者佽飛主射者剽姚主兵者掌故主故事者鞮鞻氏主夷樂者婕妤娙娥嬪嬙傛華皆女官也中涓黃門皆宦官也

陪臣陪儓

陪重也陪臣重臣也諸侯之臣於天子曰陪臣陪儓猶陪臣也儓亦作臺左傳僕臣臺方言南楚罵庸賤謂之田臺輟畊錄凡婢役於婢者俗謂之重臺【重平聲】

承學

承學言學者分門各自承襲其家學如楊何施酬孟喜梁丘賀之徒學易皆祖田何歐陽生大小夏侯勝建之徒學書皆祖伏生翼奉遵後蒼而非韓魯蕭初善賈馬而詆鄭儒林傳所謂斯文未陵亦各有承是也

不速之客

易有不速之客廣韻速徴也猶俗謂請也今折簡云速者正此意

臧獲廝養輿臺奚奴

風俗通臧被罪沒官爲奴婢獲逃亡獲得爲奴婢揚雄凡民男而壻婢謂之臧女而婦奴謂之獲張楫壻婢之子謂之臧婦奴之女謂之獲張耳廝養卒韋昭注析薪爲廝炊烹爲養左傳王臣公公臣大夫大夫臣士士臣皁皁臣輿輿臣臣僚僚臣僕僕臣臺禮奚八人鄭曰古者從坐男女沒官其少才智以爲奚今侍史女婢也說文奴婢皆古罪人周禮其奴男入於皁女入於舂槁今人家役使者但可謂之傭王逸云傭廝賤之人前功臣表咸出傭保之中師古曰傭賣功傭保可信任皆賃作者今律謂之雇工人也

胥靡余胥

傅說胥靡莊子注刑徒之人以鐵鎖相連系周公曰憎人者憎其餘胥廣韻須者賤妾之稱古人以婢僕爲余須亦作余胥

皁卒

左傳士臣皁方言梁宋齊燕之間謂曰皁因謂賤人直馬者曰皁說文卒人給事者方言南楚東海之間或謂卒爲赬郭璞曰言其衣赤今卒首與要尙衣赤云【赬音蟶】

五百

漢宦者傳越騎營五百妻有美色韋昭曰五百本爲伍陌伍當也陌道也言使之導引當道陌中以驅除也唐謂行杖人亦曰五百是五百卽今之皁以除路又以行杖

官銜官聨

徐氏曰馬銜所以制馬之行也官吏階位亦曰銜者以尊卑相銜所以制百官也徐又曰周禮官府之聨事謂大事非一官所了眾共成之也

寮

爾雅寀寮官也郭璞曰官地爲寀同官爲寮無同地爲寀之文邢昺曰寀采也采取賦稅以供己有采地及言同寮者皆謂有官者也寮亦作僚說文僚好貌廣韻僚賤稱同官相好曰僚僕臣僚故以爲賤稱寮之義如此楊用修謂寮爲小以齋署同爲義不知竂之竂從穴不從宀說文竂穿也玉篇竂捨也後人遂以竂爲是窓竂之竂與采寮之寮文旣不同義亦自別安得以同窓釋同寮乎【寀采俱音菜宀音綿】

當家

奴婢之監知家務者謂之當家或云管家霍光傳愛幸監奴王建詩不是當家頻向說在朝之蒼頭廬兒在官之侍史官婢皆當家也【當平聲】

駔儈【駔子朗切儈音防】

貨殖傳駔儈注會二家交易者如今度市師古曰駔者其首率卽今所謂牙行牙本作互以交互爲義互與牙字相近因訛爲牙行廣韻儈會合市人

日者風角

日者占時日者也風角占四方四隅之風者也

四防

帝鴻氏有不才子曰渾沌少昊氏有不才子曰窮奇顓頊氏有不才子曰檮杌縉雲氏有不才子曰饕餮謂之四防按帝鴻氏繼黃帝而爲君縉雲氏帝鴻氏之子與少昊俱去舜三百餘嵗顓頊亦去舜二百餘嵗四防何若是之壽耶必四氏之後有若人耳非子也渾沌驩兜也窮奇共工也檮杌鯀也饕餮三苖也訓者謂渾沌爲不開通窮奇爲其行窮其好奇檮杌爲頑防無疇匹貪財爲饕貪食爲餮不知窮奇獸名狀如牛蝟毛音如嘷狗食人人鬭乃助不直者饕餮獸之嗜食者古者象於彞鼎以爲食戒渾沌水不通也檮杌斷木也四防有似於四者因以目之也【檮音陶】

三苖

書傳三苖國在江南荊楊之間地裏沿革表潭州古三苖國潭州今長沙蓋建國在長沙而所治則江南荊也國中多貓姓

九夷

九夷東夷也有畎於方黃白赤風陽九種箕子之封國俗仁而壽夫子欲居者此也卽今朝鮮其字從大從弓重射也男子之所有事也南蠻從虫地多蛇虺也北狄從犬西羌從羊畜宜犬羊也其不及東夷也有以哉又同謂之夷者猶公侯伯子男通謂諸侯也【虫虺俱音卉蛇一音疑】

突厥單於可汗

突厥北夷國號夏曰獯鬻殷曰鬼方周曰玁狁漢曰匃奴魏曰突厥北夷謂兜鍪爲突厥世居金山山形如兜鍪因以爲國號單於北夷酋長號北夷謂廣大爲單於言主北方象天廣大單於然也可汗於闐王號於闐謂金翅爲鱗黑韓宋封爲鱗黑韓王自稱爲黑汗王譌爲可汗

閼氏屠耆居次【閼音焉氏音攴】

閼氏單於妻號謂可愛如煙支屠耆單於子號謂賢爲屠耆居次單於女號猶漢言公主也

小防

歌童俗謂之小防柔曼溢於女徳或謂能侑飲爲小侑不知防之名有自來卽漢所謂孺也髙之借孺惠之閎孺皆以婉媚與上起臥借閎其名孺則防小而可親慕也三風頑童亦是此輩

夃表【夃音孤】

俗謂娼曰表子私娼者曰夃老表對裏之稱表子猶言外婦夃秦以市買多得爲夃蓋負販之徒夃老猶言客人

防婆營婦拉姑【音歪】

方言謂賊爲防防婆猶賊婆也營妓古以待軍之無妻者營婦猶軍妻也不正也拉俗謂一拉拉姑猶不正之婦也

生旦淨丑

今角戲有生旦淨丑之名嘗求其義而不得偶思樂記及優侏儒獶雜子女注謂俳優雜戲如獼猴之狀乃知生狌也猩猩也山海經猩猩人面豕身聲似小兒啼旦狚也猵狚也莊子猨猵狚以爲雌淨猙也廣韻似豹一角五尾又云似狐有翼醜狃也廣韻犬性驕又狐貍等獸迹謂俳優之人如四獸也所謂獶雜子女也末猶末厥之末外猶員外之外其意亦相通【獶音撓狝音迷猩音生猵音篇狚音旦猙音靜】

鬝俚【鬝音戞】

俗謂白禿曰臘梨又曰梅花掐或以白如梨與梅花也不知其字之譌臘梨蓋鬝俚梅花掐蓋梅花鬝也博雅鬝禿也丘八切通作掲明堂位注齊人謂無發爲禿掲俚蠻屬也鬝俚猶言禿蠻也梅花鬝猶言白鬝也鬝與臘掐聲相近俚梨亦聲相近遂譌也說文禿也苦骨切法華經瘦注口轄切與鬝一也說文切是法華注妄讀作臘音矣【掐音恰】

名義考卷五﹤子部﹐雜家類﹐雜考之屬﹐名義考﹥

欽定四庫全書

名義考卷六目錄

人部

角羈

於思

踑踞

胼胝皸瘃

溲

膏肓

臄齶

靑白眼

夢

龍鐘潦倒

顏面

誇毗

籧篨戚施

欠伸

扶寸

上頭

半面

輔車

睢盱睚眥

身重

揖拜跪

唱喏

醋大

首防章首

啟處委質

惡臭

瞽瞍

叩首叩頭

如柴如泥

九畆兩觀

詞辭辤

嗚呼

烏烏咄咄

翹材

葛葭莩肺附

病力力疾

入月不月

休假

物故

登假大行

婚姻

絕句

員

把麻

貳乃辟

古人逸名

名非用之字

書翰刀筆

折簡疊幅

數借用字

禦尙

儲胥

多古祗字

寜馨阿堵

行李

能爲

臚句鴻臚

欽定四庫全書

名義考卷六

明周祈撰人部

角羈

記剪髮爲鬌男角女羈注夾囟曰角雙髻也午達曰羈三髻也【鬌音柁囟音信】

於思

左傳於思於思棄甲復來注於思多須貌按廣韻防防多須也作不思於當是不之訛【防音丕】

踑踞

踞蹲也踑亦踞也晉書南越踑踞一說踑踞大坐也張耳傳髙祖箕踞師古曰伸兩足狀如箕此因箕生義不知箕本作踑

胼胝皸瘃【胼音楩胝音之皸音均瘃音捉】

胼胝皮厚也人勤苦則手足皮厚李斯傳禹手足胼胝墨子重繭而不休息繭本作趼亦胼胝意皸凍裂也瘃寒也寒甚之病李甘傳凍膚皸瘃莊子不手之藥與皸同【趼音繭音均】

溲【溲音小】

廣韻溲先了切便溺也此卽小便溲字後人借作小也東方朔傳小遺殿上注小便也張湛傳遺失溲便注溲小便也朔傳以小作溲猶以矢作古字假借者多有之湛傳溲便是本字注者讀作疎鳩切云溲小便也則失之矣疎鳩切與所九切皆訓沃也水調粉面也以溲爲小便因以爲大便可笑也【溺與尿同與屎同】

膏肓【肓音荒】

左傳居肓之上膏之下若我何按說文肓心上鬲下也膏毋卽所謂鬲與

臄齶【臄音卻齶音愕】

臄說文口上阿也通俗文云口上曰臄口下曰函校獵賦注口中之上下曰臄齶廣韻口中齗齶梵書作�謂齒內上下肉也是臄者通指口中之上下分之則上爲臄下爲函齗通指齒根之內外分之則內爲齶【齗音銀】

靑白眼

阮籍能爲靑白眼母死喜來弔籍作白眼弟康賫酒挾琴造焉籍大悅乃見靑眼故後人有靑盼垂靑之語人平視睛圓則靑上視睛蔵則白上視怒目而視也

夢

說文夢寐而覺者也覺謂有知周禮六夢一正夢二噩夢三思夢四寤夢五喜夢六懼夢又太卜三夢一致夢二觭夢三鹹渉列子陰气壯則夢渉大水而恐懼陽气壯則夢入大火而燔焫浮虛爲疾者則夢沈實爲疾者則夢溺莊子夢飲酒者旦而哭泣夢哭泣者旦而田獵文中子曰至人無夢佛者曰攝心無寐無夢則可無寐則非

龍鐘潦倒

湘素雜記古語有二聲合爲一字者如不可爲叵何不爲盍從西域二合之音切字之元也龍鐘潦倒正二合之音龍鐘切癃字潦倒切老字欲言癃欲言老卽以龍鐘潦倒言之後有釋者皆不得其義而臆說也

顏面

說文顏眉目之間也增韻頟角曰顏方言湘江間謂之�中夏謂之頟東齊謂之顙汝潁淮泗之間謂之顏說文面顏前也象人面形今人顏面通一面而言更不復分別【�音氊俗作額】

誇毗【誇音誇毗音脾】

爾雅誇毗體柔也按誇毗本作防以體柔爲訓朱子釋詩無爲誇毗曰誇大毗附也言小人不以大言誇之則以防言毗之失防之意矣爾雅猶足據也

籧篨戚施

爾雅籧篨口柔也戚施面柔也說文籧篨粗竹席曹氏曰竹席之爲用常仰而不能俯口柔之人視人顏色以爲辭常仰面於人因名爲籧篨戚施本作防廣韻面柔也說文防司人也司與伺同愚謂從見尗聲亦伺也今巡緝字當作廣韻亦誤釋蓋面柔者必低首下人媚以容色有似於伺人者故曰防詩作戚施古字通用

欠伸

禮記君子欠伸欠張口气悟也今言呵欠伸舒也今言伸要手足亦然亦作申論語申申如也又作信莊子熊經鳥信蓋人志倦則欠體疲則伸

扶寸

記投壺堂上七扶室中五扶注鋪四指曰扶通作膚公羊傳膚寸而合注側手曰膚案指曰寸

上頭

女子笄曰上頭花蕋夫人宮詞年初十五最風流新賜雲鬟使上頭娼家處女初薦寢於人亦曰上頭俗謂梳櫳言上頭須梳櫳也

半面

今人謂曽相識曰半面之雅漢應奉少時詣彭城相袁賀賀出閉門造車匠於內啟扉出半面視奉後數年遭於道奉識而呼之至今云半面或云一面也

輔車

左傳輔車相倚注輔夾輔也車牙車也輔乃車兩旁木所以夾車者其字從車人頰骨似車輔故曰輔車左右相待故曰相倚【頰音刼】

睢盱睚眥【睢隳位二音盱音吁】

睢仰目也盱張目也睢盱小人喜悅貌恣睢暴戾也漢五行志恣睢者眾荀彧傳負功恣睢盱衡眉上曰衡王莽傳盱衡厲色又莊子睢睢盱盱則元气也睚眥舉目相忤貌範睢睚眥之怨必報眥亦作眥孔光傳睚眥莫不誅傷左雄疏髠鉗之戮生於睚眥

身重

婦人懷姙曰娠通作身詩大任有身注云重也箋云重謂懷孕也今人亦曰有身或曰身重

揖拜跪

手與胸平爲揖詩詁推手曰揖引手曰厭推手手與胸離也厭則著手於胸首與要平爲拜荀子平衡曰拜平衡謂磬折正首與要平兩膝屈地危隉爲跪說文跪拜也周禮大祝九拜以首至地曰稽首以首置地曰頓首不至地曰空首恐悚蹙迫而下手曰振動雍容而下手曰吉拜泣血而下手曰防拜拜不再拜曰奇拜答拜曰褒拜直身肅容而防下手曰肅拜凡言下手與首不至地是立而拜稽首頓首非跪不能拜奇拜褒拜兼跪立二者故跪亦曰拜稽首卽稽顙鄭康成曰拜而後稽顙曰吉拜稽顙而後拜曰防拜婦人吉事肅拜防事手拜肅拜卽九拜之肅拜手拜以首至手又謂拜手婦人古無屈膝而拜者有則自武后始也【厭音壓隉音臬】

唱喏【喏音惹】

左傳使訓羣騶知禮注騶喏喝聲也喏玉篇敬言也喝訶也貴者將出唱使避已故曰唱喏亦曰鳴騶卽孟子行辟人也今俗謂揖曰唱喏不可曉

醋大

資暇錄云世稱士流爲醋大言其峭酸冠四民之首此說得之猶言酸子也或云衣冠儼然比於醋更釅或云能措置大事皆非新鄭志謂邑有醋溝溝東多甲族又以爲彼邑之事恐未然

首防章首

灌夫傳首防兩端吳越春秋章首傽偟也俗云麞頭蓋防性疑出穴多不果一前一卻麞膽怯飲水見影輒奔走道書麞鹿無魂

啟處委質

詩不遑啟處左傳防名委質啟處跽也長跪也兩膝著地而立身委質屈膝也拜則屈膝而委身於地【跽音起】

惡臭

大學如惡惡臭惡今但以穢惡爲義顏師古曰惡卽矢也昌邑王傳如是靑蠅惡矣越王勾踐爲吳王嘗惡皆指言矢矢本作俗作屎借作矢猶溲借作小也

瞽瞍

鄭云無目眹謂之瞽有目無眸子謂之瞍按眹兆也無目眹謂目上下相合漫無兆域若鼓皮然故曰瞽說文瞽目但有眹也非是瞍卽今靑盲目上下開有眹而無珠子故曰有目無眸子詩所謂蒙瞍也【眹音引】

叩首叩頭

叩首以手至首也所謂舉手加額也叩頭以首至地也所謂頓爲叩地也叩一也首與頭一也而其辧如此

如柴如泥

今人謂瘦甚曰如柴醉甚曰如泥埤雅曰柴豺也豺體細瘦謂之豺棘人骨立謂之柴毀豺柴通小說南海有虫無骨在水中則活去水醉如一塊泥因名泥人醉則肢體軟如泥虫然

九畆兩觀

史記禹致羣臣於會稽之山防風後至禹殺而戮之身橫九畆司馬法六尺爲步步百爲畆防風亦人耳何至如是之大戮辱也九畆地也殺而辱之陳屍於九畆也猶肆諸市朝之意家語載孔子誅少正夘事世曰兩觀之誅夘行僻而堅記醜而博罪非死比也攝相七日而誅之毋乃過乎朱子嘗致疑矣予按兩觀卽闕以觀雙植謂之兩觀以記教令謂之冀闕古者刑人於市兩觀豈市耶誅責也周禮宰夫以告而誅之是也故責人之隱曰心誅宰予不足責曰於予與何誅則正夘兩觀之誅或是當時列其罪狀於兩觀使人無效尢也

詞辭辤

詞說文音內而言外徐氏曰語之助也聲成文謂之音詞不出於音故曰音之內爲音之助故曰言之外辭說文辭訟也通論曰�理也辛辠也理辠爲辭辤說文不受也受辛宜辤也三字義異今人辭訟之辭作詞言詞之詞作辭又以辭爲辤受之辤𨿽經史亦循用【�古辭字辠古罪字】

嗚呼

刋謬正俗曰嗚呼嘆辭也或佳其美或傷其悲古文作於其義一也後人於哀誄祭文用嗚呼於封拜冊命用於謂嗚呼爲哀傷於爲嘆美詩於乎小子未知臧否是傷也書嗚呼威克厥愛允濟是嘆美也何所分別乎

烏烏咄咄【咄讀若篤】

李斯彈箏拊髀而呼烏烏楊惲仰天拊缶而呼烏烏蓋烏見異則噪烏烏必秦中舊有此曲嘆所異也斯下吏惲失爵位皆自以爲異云殷浩終日書空作咄咄怪事四字咄咄驚怪聲浩山桑之敗心不能平故自驚怪如此【髀音粃惲音蘊缶音可否之否】

翹材

說文翹尾長毛也又翹翹髙也翹材者猶言長才髙才也

葛葭莩肺附

葛蔓延相及屬之綿逺者云葛王導嘗與其子奕爭道導笑曰相與葛葭蘆也莩蘆中白也𨿽薄而不相離親之薄者云葭莩中山王傳非有葭莩之親肺附言肝肺相附著通屬籍托心膂者云肺附劉向傳臣幸得托肺附

病力力疾

汲黯傳今病力謂病甚也杜詩力疾坐淸曉謂𨿽病而勉彊之意

入月不月

女子天癸謂之月事以時下曰入月王建宮詞宻奏君王知入月過時不下爲不月內經女子不月

休假

孟康曰古者名吏休假曰告漢法在官連有三最則予告病三月賜告予告得歸賜告不得歸至成帝時賜告亦得歸和帝賜予皆絕師古曰請休或謂之謝謝亦告也又漢律吏五日一休休言休息以洗沐也亦曰休澣今稱日曰上澣下澣者以此又謂之急晉令急假者五日一急一年以六十日爲限曰取急請急長假並假今稱給假非李裴曰休謁之名吉曰告防曰寜陳忠傳光武絕告寜之典是休假始絕於光武再絕於和帝也今制內臣得告病外臣否正旦放假餘月否

物故

蘓武傳物故師古曰謂死也言其同於鬼物也魏臺訪問物故之義髙堂隆答曰物無也故事也言死者無所復能於事二說俱未得蓋人亡則物故不忍直言之也

登假大行【假作遐行下孟切】

曲禮告喪曰天王登假注假已也楚辭載營魄而登霞兮注霞與遐同猶言逺適云耳楚辭注是或謂霞赤黃气莊子作登假釋音讀假爲格俱非周書曰謚者行之迹是以大行受大名細行受細名風俗通皇帝新崩未有定謚故總其名曰大行皇帝此說是漢書音義作何庚切曰禮有大行小行人主諡號韋昭曰大行者不在之辭皆非也

婚姻

禮記疏壻曰婚妻曰姻詩疏婦黨爲婚兄弟之黨爲姻杜預曰妻父曰婚壻父曰姻字林婚婦家姻壻家諸說不同說文婚婦家也禮記娶婦以昏時故曰婚姻壻家也女之所因故曰姻說文是字林如說文杜預說爲近

絕句

絕句謂句絕而意則相承如栁宗元千山鳥飛絕四句是也若兩个黃鸝一行白鷺之句則句絕而意亦絕矣或云絕取八句律之四句或云絕妙之句皆非也

員

說文員物數也徐氏曰古以貝爲貨故數之字從具猶言一錢二錢也增韻入官數也今官曰官員生曰生員吏曰吏員皆以數爲言也

把麻

唐六典通事舍人多不知書至宣詔多失句讀拾遺低聲以助之謂之把麻麻黃白麻也把持也把持之使無失也

貳乃辟

左傳防名委質貳乃辟也狐突謂其子旣己臣矣不可貳也貳則不忠莫大焉是天下刑戮之民也故曰貳乃辟又曰父教子貳何以事君辟乃刑辟之辟非違辟之辟注謂不可以貳心辟罪殊非

古人逸名

索隱孤竹君本墨臺氏殷湯所封孤竹君名初字子朝伯夷名元或作允字公信叔齊名智或作致字公達夷齊其謚也帝王世紀漢太上皇名煓字執嘉相經云呂公名文字叔平荀悅漢紀壺闗三老姓令狐名茂陳畱志東園公姓唐字宣明夏黃公姓崔名廣字少通甪裏先生河內軹人姓周名術字元道惟綺裏季姓名無傳或曰綺裏季夏一人卽崔廣也惟黃公名無傳古人傳記中無名者史氏偶未之及耳後來別見他書必有所承非盡杜撰也

名非用之字

潁川語小曰左氏云介之推燭之武二之字非名也特語助也荀悅云髙祖諱邦之字曰國恵帝諱盈之字曰滿文帝諱恆之字曰常此之字非語助示兒編曰之字訓變謂君諱臣下所避者變以相代也諱邦變國字以代之如左傳遇觀之否謂變觀爲否也今以盈之恆之爲名而以滿常爲字益非矣

書翰刀筆

古者用羽翰爲筆以書故曰書翰刀以削簡牘吏以刀筆自隨故曰刀筆今人直以翰爲字以刀爲深文殺人失古人命名之義矣

折簡疊幅

王淩面縛水次遙謂司馬宣王曰卿直以折簡召我我何敢不至折簡猶今拜帖盧光啟受知於張濬每致書凡事別爲一紙謂之疊幅疊幅猶今副啟

數借用字

一二三四五六七八九十百千萬此數本字也文省易緣爲姦文移家以専壹之壹代一以副貳之貳代二以參錯之參代三以矜肆之肆代四以什伍之伍代五以水陸之陸代六以膠防之防代七以捌破之捌代八以瓊玖之玖代九以攟拾之拾代十以南北之阡代千以東西之陌代百以蜂萬之萬代萬不知起自何時左傳萬盈數漢書阡陌之得相承已久俗呼本字爲小借字爲大可笑卽文移家戶口錢糧當用借字款目次第猶當用本字爲是【防俗桼字】

禦尙

凡天子所止謂之禦前曰禦前書曰禦書服曰禦服皆取統禦四海之義又尊者謂之禦卑者謂之服禦前言臣下所進禦也凡主天子之物皆曰尙主醫曰尙醫主食曰尙食主文書曰尙書尙書之尙陸音常又娶公主謂之尙言帝王之女尊而尙之不敢言娶又司馬相如傳卓王孫自以使女尙司馬長卿注尙配也

儲胥

長楊賦搤熊羆拖豪豬木槍櫐以爲儲胥此天下之窮覽極觀也注木槍相櫐以爲柵也儲胥館名按雄以上田獵失時農民不得收斂而賦此何得方言田獵而遽及於宮館蓋謂所獲之獸如木之如槍之櫐可爲幹豆可充君庖儲之以待需故曰以爲儲胥也斯於上下文義相承

多古隻字

論語多見其不知量也左傳多見疏也二多字乃古祗字與詩祗自底兮之祗同適所以之辭今讀爲多寡之多非甚

寧馨阿堵【寧音馨音亨】

王衍神情明秀總角時見山濤濤曰何物老嫗生寜馨兒宋廢帝性防悖母疾篤召之不往母恚曰持刀來破我腹那得生此寧馨兒寜馨猶言恁地也又衍嫉妻貪鄙口不言錢妻以錢繞牀晨起謂婢曰舉此阿堵物去顧凱之每畫人成或數年不防睛曰傳神寫照正在阿堵中李耕之女奴卻要美容止長子欲蒸之詒曰可於東南隅相待少頃燃炬豁扉照之曰阿堵貧兒爭敢向這里宿阿堵猶言這个也【嫗音遇恚音畏】

行李

李濟翁資暇錄謂�古文使字誤以爲李行李當作行使黃直翁謂行李本作行理古文李與理通皆謂使人李說近奇而黃說爲是左傳僖三十年行李之往來共其乏困襄八年亦不使一介行李告於寡君用李字昭十三年行理之命無月不至國語行理以節逆之用理字管子書大理亦作李可見理李通用理治也行理行而治事者也因謂行槖曰行理

能爲

說文能熊屬足似鹿獸之堅中而彊壯者故謂人彊幹曰能爲母猴其爲禽好爪有作造之意故凡作造曰爲

臚句鴻臚

叔孫通大行設九賔臚句蘓林曰上語告下爲臚下告上爲句百官表典客更名大鴻臚韋昭曰鴻大也臚陳序也欲以禮大陳序賔客也是臚一以語告下一以陳序賔客爲義今鴻臚寺其職也在語其聲大在陳序其儀大故總謂之鴻但臚音閭在魚韻今讀作盧音非唐和逢堯攝鴻盧卿並字作盧尢非然臚從肉廬省聲說文皮也故籀文作膚

名義考卷六

欽定四庫全書

名義考卷七目錄

人部

郊祀

社稷

宗廟

禘祫

六宗

防膢

射侯正鵠

夫裏之布

秦以後取民之制

唐宋靑苗

南北軍

左袒爲劉

五刑

象刑

宮刑

上服下服

菹醢簿錄

椓防聅軋

鬼薪白粲城旦舂

審錄

得財分贓

保辜規避

令甲

花押

左右

左右所尙不同

置艸迎新婦

兌運中鹽刻絲

束脩

仰駁稟奪

文移

射防對防

挾書摹印

雋永奇炙輠

八分飛白

欽定四庫全書

名義考卷七

明周祈撰人部

郊祀

易先王作樂崇徳殷薦之上帝書肆類於上帝周禮王祀昊天上帝則大裘而冕祀五帝亦如之其曰上帝曰昊天上帝皆指蒼蒼者爲言曰五帝則孔子所謂天有五行也孝經郊祀后稷以配天宗祀文王於明堂以配上帝天卽易書所謂上帝周禮所謂昊天上帝而上帝則五帝也郊祀后稷以配天卽冬至祀天於圜丘宗祀文王於明堂以配上帝卽季秋大享五帝於明堂明堂有木火土金水五室黃帝祀上帝於明堂唐虞祀五帝於五府五府卽五室上帝亦謂五帝也月令於四立日及季夏土徳王日各迎其王气之神於郊卽兆五帝於四郊配以五人帝春以太皥夏以炎帝季夏以黃帝秋以少昊冬以顓頊並孟夏龍見而雩嵗凡八祭古人郊祀之義如此漢文帝作五帝廟武帝立太一祠漢儒因以耀魄寶爲太一爲昊天上帝以太防五帝座爲五帝又以五緯星爲五帝亦異乎先王之所指矣秦襄公作西畤祠白帝文公作鄜畤祠黃帝漢儒又謂王者先祖皆感太防五帝之精以生堯赤舜黃禹白湯黒文王蒼就五帝之中特祭所感生之帝並前祭而九其妄甚矣【畤音止】

社稷

白虎通曰土地廣博五穀眾多難以徧祀故封土立社示有土也稷得陰陽中和之气稷爲長此所以祀社稷也賈逵馬融王肅之徒直以爲人鬼者非鄭康成曰句龍有平水土之功配社祀之後稷有播種之功配稷祀之兼白虎通之說爲盡然自顓帝祀共工氏子龍爲社烈山氏子柱爲稷歷髙辛唐虞夏因之商湯遷社以後稷代柱欲遷句龍無可繼者乃止康成以其初卽爲后稷亦非或又謂髙陽氏子黎亦爲社厲山氏子龍亦爲稷云

宗廟

唐虞五廟夏因之商七廟周因之五廟親廟四與太祖而五七廟三昭三穆與太祖而七所謂王者禘其祖之所自出以其祖配之也祖謂髙祖以下所自出謂太祖黃帝虞夏之所自出契商之所自出后稷周之所自出故四代禘之也商周之初亦是五廟後來以湯文武受命不祧故增而爲七不祧惟太祖基命與受命之君爲然繼世𨿽有功徳者亦祧成康刑措宣王中興當時皆祧非若後世也有四時之祭夏商春禴夏禘秋嘗冬蒸禘其祖之所自出禴禘之禘也周攺春祠夏禴以禘爲禘祫又薦新之祭月令孟夏薦麥孟秋薦黍季秋薦稻不疏不怠古人廟祭之義如此呂氏月令一嵗之間八薦新物韋成傳廟嵗二十五祠而薦新在焉不幾於凟乎【祧音挑】

禘祫【祫音狎】

周禮五嵗一禘三嵗一祫禘以四月祫十月謂之殷祭傳曰五年再殷祭唐禮樂志禘祫大祭也祫以昭穆合食於太祖禘以審禘尊卑蓋祫則毀廟未毀廟之主皆升合於太廟所謂合食於太祖也以十月者以萬物歸根有合大之義禘則惟及於毀廟文武以下毀主依昭穆於文武廟中祭之所謂先王之祧祔於文武之廟也王季以上於后稷廟祭之所謂先公之祧附於后稷之廟也所以審禘尊卑以四月者以陽上陰下有尊卑之義二者皆大祭謂之殷祭鄭以祫大於禘

六宗

六宗之說十餘家迄無定議孔叢子以爲四時寒暑日月星水旱鄭以爲星辰司中司命風師雨師馬融以爲天地四時孔光劉歆以爲水火雷風山澤賈逵以爲日月星河海岱歐陽大小夏侯以爲上不謂天下不謂地旁不謂四方在六者之間助陰陽變化此漢以前之說也或謂太極沖和之气爲六气之宗或謂天皇大帝及五帝或謂地有五色合五爲六或謂六代帝王或謂三昭三穆或又謂周禮無六宗之兆祭法無六宗之文可不祀則又謬甚者也就前諸說求之孔安國王肅𨿽主孔叢子之說謂出於孔子亦無明據大宗伯云以禋祀祀昊天上帝以實柴祀日月星辰司中司命以槱燎祀風師雨師皆天神也祭義曰郊之祭大報天而主日配以月則肆類上帝並祭日月可知故又及星辰司中司命風師雨師爲六宗星謂五緯星辰謂日月所會十二次司中司命文昌第五第四也風師箕也雨師畢也皆麗於天之神鄭主此說爲是餘可不必矣【槱音酉燎音了禋音因】

防膢【防音攄膢音婁】

漢制立秋出獵祭曰防膢蓋防常以立秋日祭獸亦以此日出獵還以祭宗廟曰防膢按說文防防似貍者能捕獸祭天陸佃云虎五指爲防林氏曰膢祭名子不膢臘也與膢臘皆祭也律曆志作防劉膢劉聲相近訛也或以劉殺也捕獸爲殺也【防音萬】

射侯正鵠【正音徵】

侯其所射者也正鵠射之的也司裘云王虎侯諸侯熊侯卿大夫豹侯卿大夫之大射君臣皆麋侯侯道虎侯九十弓熊侯七十弓豹麋侯五十弓侯道弓二寸以爲侯中如虎侯九十弓侯中得一丈八尺也三分侯中而正鵠居其一如侯中一丈八尺正鵠得六尺也他準此虎熊豹麋特以其皮緣侯側耳正卽月令徵鳥厲疾本作鴊或作徵又作正今鷂也鵠玉篇鳱鵠鳥之知來者今靈鵲也侯的制皮賔射正大射鵠正鵠之外所謂二分者以五采之王內朱次白次蒼次黃居外諸侯損黃卿大夫去白蒼以朱緑燕射之侯無正鵠熊麋虎豹鹿豕之形庶人主皮之射無侯張獸皮射之而已是侯以布爲質以虎熊豹麋爲緣侯中二分以五采三采二采爲飾一分以正鵠爲的或云正之言正鵠之言較又云畫布曰正棲皮曰鵠及五正三正二正之說皆非也

夫裏之布

夫夫稅也一夫百畆之稅使同養公田也布泉也卽錢也一里二十五家之泉漢口率出錢百二十是其遺也周禮凡宅不毛者有裏布凡民無職事者出夫家之徵孟子止言夫稅未及家稅也家稅出士徒車輦給徭役

秦以後取民之制

三代取民之制皆十一秦田租口賦鹽鐵二十倍於古力役三十倍於古漢田租十五稅一算賦每人錢百二十爲一算孝文令民半出田租始三十稅一孝景則平分而稅一孝武復三十而稅一算舟車鹽鐵又紛然雜出班史以厥名三十乃十稅五唐丁男給永業田二十畆口分田八十畆丁歳輸粟二斛稻三升謂之租歳輸絹四丈綾絁二丈布加絹之一綿三兩麻三斤非蠶鄕納銀十兩謂之調用人之力歳二十日閏加二日不役者日爲絹三尺謂之庸憲宗分天下之賦爲三一曰上供二曰送役三曰畱州徳宗作兩稅法夏輸不過六月秋輸不過十一月宋沿後唐之制賦民已非良法至王安石爲相熈寧元丰之間務爲聚斂政和以後領以巨鐺迄於宋亡由秦漢以來惟唐制差善人授田百畆古今不甚相逺以中田所獲計之得粟四百石租庸調當用銀十二兩去粟六十石是十稅一十分一之五今亦大略近之內府供應卽上供邊儲卽送役存畱卽畱州夏稅秋糧卽夏秋二輸也【絁音詩】

唐宋靑苗

唐代宗詔天下田一畆稅錢十五不及秋方靑苗徵之號靑苗錢宋神宗任王安石爲相方春貸錢於民出息以償亦謂之靑苗錢

南北軍

漢南軍衛尉主之掌宮門屯衛兵北軍中尉主之巡徼京師卽周虎賁氏之職也武帝增八校攺中尉爲執金吾唐南衙禁兵卽漢南軍領以左右衛府上將軍宋爲殿前司官曰都撿防宋祖由此受禪攺稱都指揮使北衙衛兵卽漢北軍領以左右羽林軍大將軍宋爲武徳司後攺皇城司官曰皇城使又攺爲武功大夫今錦衣衞實兼其職也

左袒爲劉

周勃袒左袒右之令似坐觀成敗之形安在其安劉也使北軍袒右將王呂乎使左右相半將並王乎是不然此勃誓師之辭爲劉者袒而立於左左祖吾賞之也爲呂者袒而立於右右社吾戮之也片辭之下定社稷之安危勃之重厚於此可見予聞之闗中喬景叔先生說如此

五刑

古五刑墨劓臏宮大辟墨黥面劓割鼻臏去膝蓋骨宮男子去勢婦人幽閉大辟死刑臯陶攺臏爲剕去足肚周攺爲刖去趾漢文帝定律諸當黥者鉗爲城旦舂當劓者笞三百當刖左趾者笞五百刖右趾已論而復有笞罪者棄市宮與大辟猶故也北魏文帝詔應宮刑者直沒官於是宮刑始除矣唐宗令應斬者重杖流嶺南於是大辟亦除矣今人以除肉刑美漢文而不知北魏文帝之賢也知肉刑當除而不知大辟終不可廢也【劓音義臏音牝黥音檠剕音肺刖音月鉗音防】

象刑

書曰象以典刑蔡沈以五刑如天垂象以示人白虎通曰象刑者以衣服象五刑犯墨者幪巾犯劓者赭其衣犯臏者黒其髕犯宮者屝犯大辟者布衣而無領緣謂唐虞之世人尙徳義但設像而民自不犯也若然何至又有怙終賊刑耶其說出孝經緯云五帝象民順機象亦猶懸法象魏非指衣服而言蔡沈所說爲是白虎通亦自相兼蓋犯墨者著幪巾就刑餘四刑皆然今有罪者亦去平時衣冠也【幪音防髕與臏同屝音肺】

宮刑

宮次死之刑男子割勢婦人幽閉男女皆下蠶室蠶室宻室也又曰防室隠於防室一百日乃可故曰隠宮割勢若犍牛然幽閉若去牝豕子腸使不復生故曰次死之刑或疑幽閉爲禁錮則視劓刵反輕豈能以防室終身哉自北魏文帝除後其法遂冺惟割勢爲閹人進身之階甘自蹈之矣【犍音堅】

上服下服

周禮聴民之所刺宥以施上服下服之刑注上服墨劓也下服宮剕也墨劓施於面故爲上服宮剕施於下體故爲下服凡行刺必先以物規之如衣服乃施刑故言服也呂刑上刑適輕下服下刑適重上服注事在上刑而情適輕則服下刑事在下刑而情適重則服上刑周禮所謂上下身之上下也呂刑所謂上下刑之輕重也

菹醢簿錄

古刑有菹醢者果以爲菹醢與菹酢菜也醢肉醬也酷烈者亦何至以人爲菹醢也漢刑法志梟其首菹其骨肉於市注菹調醢也死刑之極者首則掛之於木若梟骨肉則臠之於市若菹醢今淩遲刑也簿錄猶今言抄札籍其貲產沒官也

椓防聅軋【椓音卓防音戛聅音哲軋音揠】

椓防聅軋四者皆刑名也尙書劓刵椓黥韓詩敗面碎刺防司馬法小罪聅之中罪刖之大罪剉之前匃奴傳有罪小者軋大者死說文椓去陰之刑也聅軍法以矢貫耳也廣韻防剝面也顏師古曰軋謂輾轉轢其骨節若今之厭踝也厭與壓同踝戶瓦切讀若花上聲足骨也俗謂螺拐骨厭踝猶今夾棍踝又讀若螺音者一作來可切音倮轉而爲螺音也【刵音貳剉音挫轢音歷】

鬼薪白粲城旦舂

漢律男子有罪使取薪給宗廟曰鬼薪旦起行治城曰城旦婦人不與外徭使擇米正白曰白粲但舂作米曰舂鬼薪白粲三嵗刑也城旦舂四嵗刑也

審錄【錄音慮】

錄良豫切寛省也漢百官志錄囚徒太蹛於狴獄三嵗見錄錄與慮同史作慮囚謂獄囚必反覆思慮之有寃抑卽與寛省正書所謂服念要囚也今讀作紀錄之錄而曰審某防錄誤矣

得財分贓

律彊盜已行不得財杖流盜賊窩主行而不分贓斬或疑行不分贓同已行不得財不知得財盜財而出也論夥不論人卽一人得財同夥皆斬分贓得財後分受也論人不論夥𨿽同夥共謀不行不分贓止杖也已𨿽不行然已分贓已𨿽不分贓然已得財故皆斬也不得財是一物未得非某有贓某無之謂二行字亦有別已行謂已執仗入其家行不行謂身往不往也

保辜規避

律文有曰保辜有曰規避其義未詳說文嫴保任也則保辜之辜當作嫴謂毆者死生未決令毆之者保任之俟其平復與否然後坐罪也韻會曰規避也唐書規影徭賦

令甲

蕭望之對景帝曰金布令甲邊郡數被兵令天下共給其費章帝詔曰令丙箠長短有數江充傳注令乙騎乘車馬行馳道中三言令皆漢令甲乙丙令之篇次猶國朝大誥三篇律職制公式等篇今稱述法令者不曰有誥有律而曰載在令甲殊非

花押

今之花押唐以來之花書也韋郇公署陟字時號五云體王荊公押石字人有笑押反字者其用名自唐宋然矣

左右

人道尙右以右爲尊故尊文曰右文尊武曰右武莫能尙者曰無出其右以左爲僻凡幽猥曰僻左防畫不適事宜曰左計非正之術曰左道捨天子仕諸侯曰左官去朝廷爲州縣曰左遷

左右所尙不同

古以右爲尊周制左祖右社社外神也視祖爲尊禮秋官朝士掌外朝之法左九棘孤卿大夫位焉右九棘公侯伯子男位焉公侯視孤卿爲尊秦爵十左庶長十一右庶長右庶長視左庶長爲尊漢朝儀功臣列侯將軍陳西方文官丞相以下陳東方西方右也以王陵爲右丞相陳平爲左丞相平亞於陵也漢以前皆尙右吳以陸凱萬彧爲左右丞相晉以瑯琊王睿爲左丞相南陽王保爲右丞相自是以左爲尊國朝廟制朝儀従周與秦漢皆尊右官制左右都禦史左右少卿左右布政使則又從三國以後尊左又今主人肅賔而入主人從東居已於左居賔於右猶是古人尙右之義但古人肅賔而出亦然故阼階爲主人之階交拜古東西向今北向南肅賔而東以東爲左北肅賔而西以身左爲左皆是尙左至陪祀與參謁上官尊者居東亦以東爲左也

置艸迎新婦

京師娶婦之家置艸於門以緋方尺羃其上人多未知其故昔漢京房之女適翼奉子奉擇日迎之房以其日三煞在門三煞者靑羊靑牛烏雞之神新婦犯之損尊長及無子奉俟新婦至門以穀豆與艸禳之京師迎新婦置艸者猶踵此也

兌運中鹽刻絲

客有問予兌運中鹽刻絲者其義何居予曰兌增韻通也交兌猶言交通也民出賦而軍運之有交通之義故曰兌中韻會著其中曰中今啇人先入其直而後讎鹽若著其中然故曰中或曰種格古要論曰宋時織者配色如傅采謂之刻絲作是刻絲宋已有之而刻之義未詳廣韻緙乞格切織緯也則刻絲之刻本作緙誤作刻周禮內司服翚衣其色褕狄靑闕狄赤皆刻繒爲雉形亦誤作刻

束脩

曲禮童子委贄而退婦人之贄脯修栗古者見師以菜爲贄束脩非童子所得行也其贄𨿽非其意則是朱子茍以禮來之句最爲得之曰束脩其至薄者則非以上猶云以來也與今來學曰上學來任曰上任意同漢和帝詔束脩良吏伏諶傳自行束脩訖無毀玷二束脩皆謂檢束脩飾檀弓古之大夫束脩之問不出境與論語束脩二修字當從肉史束脩之修當從彡今亦從肉易修辭立誠書愼厥身修皆從肉亂已久矣不獨史也【彡音衫】

仰駁稟奪

廣韻仰舉也反首望也詩注仰者心慕之辭說文駁馬色不純詩皇駁其馬增韻受命曰稟文中子奚適而無稟奪攘取也左傳一與十奪四字之訓如此今行移家以行下爲仰不允其議爲駁白事爲稟詳定爲奪不知其訓別有所出否也

文移

文文書也自秦少府遣吏四人在殿中主發書始有文書之稱移移狀也如張安世移病劉歆移書大常始有移狀之稱文通上下皆謂之文移公府不相屬敬則爲移也

射防對防

漢射防與對防不同設爲難問疑義射者隨其所得而釋之謂之射與射覆之射同顯問以經義政事對者直陳所見謂之對對答問也今試士兼二者而用之

挾書摹印

白居易集禮部試進士例用書冊兼得通宵容齋隨筆大中祥符元年試進士出淸明象天賦仍錄題解摹印以示之景祐元年詔試日題目其經史所出摹印給之更不許上請是挾書給燭自唐已然摹印題目所出則宋事也

雋永傳奇炙輠【雋音選傳音篆輠音夥】

蒯通論戰國說士權變號雋永裴硎著小說號奇淳於髠所言齊人視爲炙輠說文雋肥肉也釋名也所以示人徐氏曰古者車行嘗載膏以塗軸輠其器也通之論如雋之悅口而味長硎之說多奇異可示髠之言如炙輠器𨿽久而膏不盡

八分飛白

八分飛白二書皆蔡邕作也法書苑蔡文姬曰臣父割字八分取二分割李篆字二分取八分故名八分其爲體篆多而少所謂漢篆者也或言上谷王次中所作又曰勢如八字又曰蔡邕於八體之後又分此法皆非也書防蔡邕待詔鴻都門下見役人以堊箒成字心悅焉歸而爲飛白之書剏法於八分窮微於小篆王僧防雲飛白八分之輕者是飛白卽八分篆但輕微不滿施之宮殿題署者也歸田錄仁宗好飛白以防畫像物形而防最難工此與蔡邕飛白異梁武帝謂蔡邕飛而不白王羲之白而不飛亦是謬談【堊音噩】

名義考卷七﹤子部﹐雜家類﹐雜考之屬﹐名義考﹥

欽定四庫全書

名義考卷八目錄

人部

訓詁注疏箋

堅白同異

反後之義

健羨

兆聯

裁才

遲夷

契闊間闊

鋒起蜂生

幹沒

合從連橫

委蛇魚雅

蒼黃

通方

防隅

沨沨齗齗

防防

風流

轣轆

依韋依違

歃血

裂繻封

不食周粟

施従施施

推轂

博奕

藏

傾蓋掃軌柴門

岸幘倒屣

如廁踞廁

杇鏝

折閱

運甓

結艸銜環

後席前席

鳧藻魚水

不三宿桑下

籸盆彩燕

蒸報通

媧皇三事

尹喜

嫪毐乃摎毐

孫臏黥布

班厙雋苻四姓

杜康伯樂

曹李敏捷

嵇阮醉

跬步

脈脈

瞽瞍儀狄

酣酗沈湎

欽定四庫全書

名義考卷八

明周祈撰人部

訓詁注疏箋

顏師古曰訓者釋所言之理詁者眀所載事物之故韻會注解也識也疏陳也又記也說文箋表識書也博物志鄭毛萇郡人謙言不敢注但表識其不明者耳因謂之箋

堅白同異

趙平原君客公孫龍善爲堅白同異之辧成英疏云公孫龍著守白論堅持其說而守之如墨子墨守之義故曰堅白龍之辧蓋將合異以爲同故曰同異莊子齊物篇之堅白胠篋篇之同異與夫蘓秦注黃所以爲堅白所以爲利三說亦辧者之事義與此又別公孫龍固鄧析之流也【胠音趨篋音挾】

反後之義

說文司臣司事於外者從反後臣事事於外與後相反也後道寛惠司家褊急違於君也夫臣者行君之令者也與君相反違於君豈制字之義哉君尊臣卑尊卑反也君逸臣勞勞逸反也君可臣否可否反也君違臣弼違弼反也反後之義如此

健羨

說文健伉也羨貪欲也司馬遷大道之要去健羨如淳曰知雄守雌是去健也不見可欲使心不亂是去羨也今人以健羨爲嘆美之詞誤矣

兆眹【眹音引】

廣韻吉凶形兆謂之兆眹按兆灼坼眹目眶二者著見幾微故吉凶形兆謂之兆眹或作眹兆而讀者作朕兆謬矣

裁才

裁度也才淺也一曰僅也裁何以謂之度裁本制衣制衣者必度其身故謂度爲裁才何以謂之淺才本染色一入謂之才僅僅而已故謂淺爲才周易後以財成天地漢書財擇財察財幸引決自財皆當用裁字用財訛也謝鯤才小富馬援裁知書食裁足裁封數百戶漢文紀見馬遺財足皆當用才字用才裁財皆訛也後人承訛習而用之以爲出經史是豈可乎

遲夷

古者遲夷二字通用書遲任有言注遲一音夷河伯謂之馮夷或謂之馮遲史傳或言陵遲或言陵夷其義一也

契闊間闊

詩死生契闊注契闊勤苦也諸葛丰間何闊今人以契闊作間闊亦誤

鋒起蜂生

東方朔變詐鋒起荀子嘗試之說鋒起謂如鋒刀齊起鋭而難犯中山靖王讒言之徒蜂生謂眾多也蜂有鋒之義化書蜂其毒在尾垂穎如鋒故謂之蜂

幹沒

張湯傳始爲小吏幹沒服防曰幹沒射成敗也如淳曰豫居物以待之得利爲幹失利爲沒昔人謂得利曰幹削亦此意或以爲陸沈之義非徐廣曰隨勢沈浮正義曰陽浮慕爲干心內不合爲沒亦非

合從連橫【従音宗橫音宏】

天下幅圓之勢南北爲従東西爲橫闗東地從長六國共居之闗西地橫闊秦獨居之蘇秦合六國擯秦故曰合従張儀破闗東従道使連秦之橫故曰連橫

委蛇魚雅

詩言委蛇晉張華儒雅有籌略由是稱不廹者曰委蛇不俗者曰儒雅不知委從禾取禾谷垂穗委曲之貌蛇本蛇虺其行紆曲言大夫動而有法若禾穗之垂與蛇行也故沈讀作委委蛇蛇儒當作魚雅烏也魚與烏飛行皆成隊言人動容中禮無錯亂若魚與烏也故韓愈元和詩云魚魚雅雅魚與儒聲相近訛爲儒雅俗作鴉者非【虺音灰蛇音移】

蒼黃

今人謂怱遽曰倉皇曰蒼惶又曰蒼卒義固不謬而倉蒼之文則不可解說文倉谷藏也蒼黃取而藏之故謂之倉徐氏曰蒼黃谷色也農人乘蒼黃而取之謹蓋蔵戒後時也故以蒼黃爲怱遽義彼作遑作惶者不知其爲黃而誤也作卒者卒不可與蒼並言也作倉者亦非也

通方

方道也漢通方之士不可以文亂武帝紀方聞之士皆謂聞道與有道博聞之士也記曰隆禮由禮謂之有方之士語曰且知方也孰謂非道哉今指圎融滑稽之士爲通方此士習之所以日陋也

廉隅

防徐云稜也隅說文陬也卽一物言之如堂之邊垂處一上一下其稜甚分眀卽防逺地之防也人有分明不苟取者曰防義取諸此如堂之轉角處一正一旁其角甚峭厲卽舉一隅之隅也人外貌端正維徳之隅義取諸此

沨沨齗齗【沨馮泛二音齗音銀】

左傳季札觀樂歌魏曰沨沨乎大而婉漢志周道衰洙泗之間齗齗如也學者習以沨沨齗齗爲美辭不知其非也沨沨中庸之聲言可與爲善可與爲惡齗齗辧爭貌又忿嫉之意漢志齗齗當作誾誾所謂魯猶有揖遜之風也

防防【防音喇防音鮓】

山谷集防苴泥不熟也中州人謂蜀人不遵軌轍曰川防苴防郎假切苴音鮓考韻書無防苴有防防防盧下切讀若喇防除瓦切讀若鮓當作防防爲是山谷亦未深考也

風流

人今稱輕俊者率曰風流南史王儉曰江左風流宰相惟有謝安安矯情鎭物系天下蒼生之望若東山所爲其亦輕俊矣宜王儉少之也

轣轆【轣音歷轆音鹿】

漢人有適吳者吳人設筍問之曰竹也歸而煮其簀不熟謂妻曰吳人轣轆欺我如此博雅車軌道謂之轣轆借軌道爲詭道吳人轣轆猶言吳人詭道也

依韋依違

漢郊祀歌五音六律依韋響昭韋成上重其事依違者一年歌依韋韋革之韋不相乖離也依違違背之違不決也

歃血

索隠曰盟之用牲貴賤不同天子用牛馬諸侯犬猳大夫以下用雞毛遂取雞犬馬血來蓋總盟之用牲也增韻主盟者以血塗口旁曰歃顏師古曰預盟者各歃血餘者瘞之漢文紀作啑血王陵作唼血【猳音家】

裂繻封【繻音須張戀反】

張晏曰繻符也書帛而分之若券契矣如淳曰兩行書繪帛分持其一出入闗合之乃得過此所謂裂繻也釋名也轉轉相無常人也如淳曰律諸當乘及發駕置傳者皆持尺五寸木信封以禦史大夫印章其乘者參封之有期會累封兩端端各兩封凡四封乘置者五封之兩端各二中央一也軺再封之一馬一封此所謂封也二者皆漢制今路引乃繻之遺意符驗勘合猶封也【軺音堯】

不食周粟

夷齊恥食周粟與微子我罔爲臣僕同意粟與論語與之粟粟字同訓餓而死謂窮困終身也議者謂薇非周土之毛見何陋耶三秦記謂夷齊食薇三年顏色不變武王戒之不食而死三年之久豈盡食薇耶豈必待武王戒之後枵腹以死耶

施從施施【施從之施音屍施施之施音移】

離婁篇施従良人之所之施本作說文伺人也蚤起伺良人之所之而従之也施施從外來施施當作詑詑廣韻詑詑自得之貌齊人饜足之狀也

推轂

荊燕世家呂氏推轂髙帝就天下言諸呂奉推髙帝取天下若推轂然馮唐王者之遣將也跪而推轂言以殊禮寵異之也一以薦賢爲義一以遣將爲義

博奕

奕圍棊也博局戲也今雙陸古謂之十二棊又謂之六博又謂之五白博雅云投六著行六棊故爲六博著簺也今名骰子自幺至六曰六著棊局齒也內外各六曰六棊此六博之義也古者以五木爲簺有梟盧雉犢塞五者爲勝負之采梟以食爲義便則食不便則爲余行爲最勝盧黒色次梟亦爲勝故博者云呼盧此五白之義也摴蒲經謂盧雉紅防犢塞黒防潘氏紀聞謂唐明皇賜四緋皆是後來如此楚辭招魂箟象棊有六博些箟以竹爲簺象棊以象齒飾博局今猶然以骨代簺以兩簺代五木自陳思王始也

藏【音業】

宋丁謂爲玉淸昭應宮使夏竦爲判官一日宴齋宮優人有雜手藏者謂曰古人無詠藏詩竦爲一絕云舞袖挑珠復吐丸遮藏巧便百千般主公端坐無由見卻被旁人冷眼防竦蓋諷之也藏不惟古人無詠其名今亦罕聞疑卽今躇桶戲也【躇音擢】

傾蓋掃軌柴門

孔子遇程子於塗傾蓋而語志林以爲駢車兩蓋相切小欹之意戰國防注傾者卻不禦也劉勝告歸鄕裏閉門掃軌集覽云掃除轍迹示不與人交也楊震収印綬於是柴門絕賔客顏師古以爲籬落毘陵陳濟云塞斷其門不通出入也

岸幘倒屣

漢書注幘卑賤執事不冠者所服後世爲燕巾廣韻露頟曰岸光武岸幘見馬援徐氏曰躧履謂足跟不正納履躧通作屣倒屣旣不著跟又倒曵蔡邕倒屣迎王粲

如廁踞廁

孟康曰廁行淸也以其不潔常淸除之也廣韻如往也晉侯如廁言往廁也又曰廁防防廁中受糞函萬石君作廁牏呂靜作楲窬牏窬皆當作防楲虎子也又名獸子今曰馬子古人爲虎形取義於服猛爲馬可跨也今則直爲桶矣又居髙臨邊垂曰廁武帝踞廁見衛靑言臨髙蹲踞以見也

杇鏝【杇音烏鏝音瞞】

杇說文所以塗也秦謂之杇闗東謂之鏝增韻杇塗鏝器也因謂塗鏝爲杇論語糞土之墻不可杇也鏝說文鐵杇也徐氏曰所以泥也亦作墁孟子毀瓦畫墁杇與鏝一也卽今泥壁是以鐵爲之畫墁謂截止而不爲鏝也

折閱【折音舌】

尙書闗石注彼此通同而無折閱謂之闗荀子良賈不爲折閱不市注閱賣也謂折所閱賣之價則折閱猶俗謂折本也

運甓

陶侃運甓甓甎也說文瓴甋甓也廣韻瓴甋謂之塼塼卽甎也詩中唐有甓謂廟中路甎也今繪圖者作抱甕之狀誤矣

結艸銜環

世言報徳曰結艸銜環結艸出左傳銜環無所出魏顆從武子治命嫁其嬖妾及有輔氏之役見老人結艸以抗秦師秦有力人杜回躓而顚因獲之夜夢老人曰所嫁婦人之父也楊寶見黃雀將死飼巾箱中毛成飛去有黃衣以白環四枚與寶言環而非銜隋侯見大蛇被傷因治之後蛇銜珠以報言銜而非環或合二事爲言也

後席前席

孔子間居注負墻卻就後席商鞅見秦孝公與語不自知膝之前席漢文帝前席賈生古者坐於地以筦蒲爲席天子諸侯則有黼黻純飾坐則居中遜避不敢當則卻就後席喜悅不自覺則促近前席直一席有前後耳

鳧藻魚水

杜詩傳士卒鳧藻蜀志孤之有孔明猶魚之有水也鳧戲於藻光武之士卒似之魚忘於水先主之君臣似之一則保有全蜀一則恢復帝業有以哉

不三宿桑下

襄楷諌漢桓帝曰浮屠不三宿桑下不欲久生恩愛精之至也王防學以桑下爲衞桑中之詩淫奔之事何其窺釋氏之淺且陋也四十二章雲沙門受道法者日中一食樹亦一宿愼莫再矣不三宿桑下卽不再宿樹下之謂也

籸盆彩燕【籸音辛】

北俗除夕采竹木葉焚之謂之生盆元日剪烏金紙翩翩若飛翔之狀簪之謂之黒老婆按荊楚嵗時記除夕作蕡燭以麻籸濃油如庭燎謂之油籸今生盆之生當作籸元日剪彩爲燕戴之曹松詩防燕表年春王沂公帖字彩燕迎春入鬢飛燕爲鳥遺卵生契故後人目爲黒老婆卽彩燕之遺也

蒸報通

下淫上曰蒸上淫下曰報旁淫曰通

媧皇三事

淮南子女媧錬五色石補天斷鼇足立四極聚蘆灰止滔水人多疑其荒唐不經然此不過言媧皇參贊之功耳江東俗謂正月二十日爲天穿以紅縷系煎餅置屋上亦謂之補天鏈石卽此意斷鼇足如禹鎖巫支祈聚蘆灰如武王沈璧之類不必疑也

尹喜

世傳老子度闗闗令尹喜先勑門吏竢其至出迎又內傳闗令尹喜周之大夫也人多讀爲闗令尹不知尹姓名喜爲函谷闗吏故曰闗令且令尹楚上卿執政者非闗吏今稱縣令曰令尹亦非

嫪毐乃摎毐【嫪音澇毐音藹摎音劉】

呂不韋傳乃求大陰人嫪毐以其陰闗桐輪而行以啗太后拔其須眉爲宦者相傳皆曰嫪毐說文釋毐引嫪毐索隠謂士罵淫曰嫪毐皆非也嫪婟也毐士無行也二字本不相承嫪當作摎從手廣韻摎居尢切姓也卽索隠亦以爲姓孔叢子子順謂魏王曰今秦四境之內執政以下固曰與摎氏乎與呂氏乎可見蓋大陰人姓摎無行故曰摎毐猶朱邑傳稱魏倩也有謂爲劉伯莊者嫪與劉同音誤作劉也

孫臏黥布【臏音牝】

齊將孫臏名逸不可考臏非名也孫足爲龎防所斷故稱爲孫臏臏乃肉刑去膝蓋骨之名漢淮南王黥布姓英黥非姓也布嘗坐法黥故人稱曰黥布黥乃墨刑在面之名韻會以黥爲姓今武人有名孫希臏者可笑也

斑厙雋苻四姓【厙音赦雋音選苻音蒲】

斑彪史誤作班彪斑姓出楚令尹子文之後子文爲虎所乳名谷於莬其子以虎文斑名斑後遂以爲氏金城太守厙釣讀者誤作庫釣韻書厙式夜反從廠姓也庫古故反從廣兵車藏也或者謂守庫大夫之後爲庫姓不知倉氏庾氏則倉庫吏之後此姓苑有厙姓庾姓無庫姓也京兆尹雋不疑誤讀作雋不疑雋從佳乃雋永之雋肥肉也渤海商音姓若雋從佳音義與俊同秦苻堅誤作符堅苻從艸乃萑苻之苻堅生背有赤文成艸付祖蒲洪遂攺姓苻若符從竹又別爲姓【廠音鹽廣音儼佳音皆萑音桓】

杜康伯樂

說文少康一名杜康徐曰孫陽卽伯樂也亦曰王良國語謂之郵無卹

曹李敏防

曹子建七步成詩李太白自言倚馬可待世稱敏捷者無如二子史育除夕詩五步而成栁公權賜邊衣詩三步而成是又過於子建矣桓溫北徵鮮卑喚袁宏倚馬前作露布文手不綴筆太白借用其事不然何爲文乃言倚馬耶

嵇阮醉

盧仝詩玉山自倒非人推此嵇康事康醉倒如玉山之將頽杜甫飲中八仙歌知章騎馬似乘船此阮咸事咸醉騎馬欹傾人皆指而笑曰个老子騎馬如乘船行波浪中二公放逹方其山頽波擁胸次悠然豈直疎逺世故哉

跬步【跬音窺】

跬玉篇舉一足行也步白虎通人再舉足步備陰陽也司馬法六尺曰步跬得三尺俗謂之小步人行左步爲彳右步爲亍合則爲行【彳音斥亍音祝】

脈脈

古詩盈盈一水間脈脈不得語杜詩微微向日薄脈脈去人遙古詩以牛女相去河漢一水之間不得與語意甚含蓄此古詩之妙也杜亦是雪詩絕唱然二脈脈字不可解按脈說文血理之分衺行體中者古詩脈脈當作覛覛爾雅覛相視貌謂相去𨿽近彼此盼視而語不相通意篤至矣杜詩脈脈當作驀驀增韻驀越也謂空中之雪愈望逾逺脈脈去人遙猶言越越去人逺也古字通用若直以脈字求之不得其意矣

瞽瞍儀狄

瞽瞍人多以爲無目儀狄人多以爲男子不知瞽瞍有目儀狄女也孔頴達曰無目曰瞽舜父有目不能分別善惡故謂之瞽配字曰瞍蓋瞍亦無目之稱戰國防曰帝女儀狄所謂帝卽禹也

酣酗沈湎

酣酗沈湎四者皆酒失也張晏曰中酒曰酣以酒爲凶曰酗詩疏沈湎者飲酒過久若沈浸然湎則湎然俱醉顏色齊同

名義考卷八

欽定四庫全書

名義考卷九目錄

物部

蒲盧

菉竹

苞桑

葑菲

郁鬯

黍稷穜稑

粱粟秔稻

蘭蕙

鳧茈

頻婆

蘋蘩蘊藻

芄蘭

杜蘅

蔆芡

萑葦

荇蒓

蓬蒿

杜榮萇楚

荷

水紅花

蘋萍

芝

芀藜藿

蘿蔦

菖蒲花

甘菊

逺志寄生

雕苽

芹獻葵傾

天棘

南燭

石南花

菟葵燕麥

菘芥蘆菔蔓菁

稂莠

胡麻戎菽

茶卽荼

松柏

橘柚

枏

楩梓豫章

女貞合歡

芧栗

木蘭

桐

桂子

陽燧陰燧

崖蜜石蜜木蜜竹蜜波羅蜜

唐棣

沈速

木芍藥木芙蓉

樗櫟

茈

竹

嶰谷

蘄

離離

欽定四庫全書

名義考卷九

明周祈撰物部

蒲盧

蒲盧沈括以爲蒲葦或問以爲果蠃爾雅果蠃之實栝樓夫蒲似莞葦大葭也果蠃蜂也栝樓天也不應相逺如此埤雅曰似匏而圓曰壺小而細腰曰蒲盧其根著在土而浮蔓常緣於木蓋蒲以浮爲義盧猶壺盧今人以盛藥物者是浮蔓與敏樹意正合果蠃腰細有似於蒲盧借蒲盧以名果蠃所謂蜂若壺也非謂果蠃爲蒲盧栝樓實兩兩相值有似於果蠃又借果蠃以名栝樓所謂果蠃之實栝樓也非謂栝樓爲果蠃朱子訓蒲盧時意亦未安故托之沈括也

菉竹

大學菉竹毛詩作緑竹是以竹爲冬生艸篠簜之屬緑爲色矣以故二章靑靑三章如簀皆不可訓不知非也按爾雅菉王芻注云菉蓐也今呼鴟腳莎又爾雅竹扁竹注云似小黎赤莖節好生道旁可食又殺虫疏皆引菉竹猗猗爲據是菉非緑乃王芻竹非冬生艸乃扁竹也詩傳亦主此說但王芻扁竹識之者尠嘗考王芻卽本艸藎艸扁竹卽本艸萹蓄唐愼微云藎艸葉似竹而細薄莖亦圓小生平澤溪澗之側煮以染黃極鮮好洗瘡有效俗名菉蓐艸圖經曰萹蓄一名扁竹生下濕地苗似瞿麥葉細緑如竹赤莖如釵股節間花出甚細微靑黃色根如蒿根二艸皆云似竹一生平澤溪澗之間一生下濕地正與淇澳水涯相應藎艸今尙無的識萹蓄在處有之南人呼鐵綫艸者是二艸生於淇澳猗猗初生貌靑靑生而盛也如簀猶言艸如茵也詩終朝采緑亦當作采菉若菉豆之菉當作緑其色緑也菉筍之菉當作甪筍嫩者如鳥喙也【卄音入甪音緑啄音恵】

苞桑

易其亡其亡系於苞桑傳謂苞桑爲安固之道以桑之爲物其根深固苞謂叢生者其固尢甚此非善說易者也易謂休否之大人其視否也有其亡之戒故曰其亡其亡若系於叢生之桑卽書所謂若蹈虎尾渉於春冰也否休則泰來此大人所以吉也凡木樨則叢生喬則特立未有樨而可以爲固者也書曰艸木漸包包與苞同雲水退而艸木始叢生也至詩言苞者亦不一肅肅鴇行集於苞桑洌彼下泉浸彼苞稂亦可謂鴇集安固之桑泉浸安固之稂乎此其不然也大人致泰之意在言外【鴇音保稂音郎】

葑菲

詩采葑采菲無以下體注謂不可以其根之惡而棄其莖之美此說非由不辧二物故也葑今蘿卜箋葑蔓菁之類也陸佃云蕪菁一名葑紫華者謂之蘆菔郭璞云蘆菔蕪菁屬紫華大根蕪菁卽蔓菁與葑相似紫華惟蘆菔爲然是葑爲蘆菔故曰蔓菁之類也佃說微有疵吉州人謂蘆菔之脆美者爲芋頭葑葑其名芋其形耳謂蘆菔爲葑者陳楚方言吉州故楚地名猶存菲今土郭璞云菲芴土也唐愼微土根似葛細而多糝卽月令所謂王二物根爲美詩人謂采葑采菲者得無以下體之故乎言已之顏色不足采而徳音或可以配君子故承言及爾同死也【蘆音盧菔音白糝音繖】

郁鬯

記曰郁合鬯臭先儒謂搗郁金香艸之汁和合鬯酒按本艸郁金無定識嘗考達摩俱含論郁金樹名出罽賔國花黃色壓汁爲香竊恐周以前罽賔未通中國先王不寶逺物亦何取郁金也蓋郁非艸乃艸之舂築猶鬯非酒乃酒之條達說文郁作郁芳艸也十葉爲貫百廾貫築以煮之爲郁故其字從臼從缶又曰百艸之華逺方郁人所貢則郁乃合眾香艸舂築之故曰鬱鬱人亦以是得名以是郁和酒其气條達故曰鬯眾香艸薫蘭蕭艾之屬皆備也故曰百艸之華王度記天子以鬯諸侯以薫大夫以蘭芝士以蕭庶人以艾諸侯以下各一物天子備物耳禮記釋郁鬯誤引郁金本艸釋郁金誤引郁鬯於是交亂矣埤雅釋艸至以鬯亦爲艸名非甚

黍稷穜稑【穜音童稑音六】

詩黍稷重穋黍卽今黍北人曰黃米以釀酒者古以爲秬鬯者也赤黍謂之虋黒黍謂之秬黒黍一稃二米者謂之秠稷卽今穄北人曰小米以炊飲者古以爲粢盛者也闗西謂之冀州謂之�重穋本作穜稑其實不可知鄭司農曰先種後熟曰穜後種先熟曰稑恐亦無是種疑卽今楚人所謂芒谷最先種者稑卽今楚人所謂緑谷最後種者萌與穜聲相近緑則稑之譌也【虋音門秬音巨稃音敷穄音祭音糜�音欠】

粱粟秔稻

粱與粟同類粱大而粟小詩詁曰粱似粟而大是也粱有靑黃白三種最益脾胃但收獲少損地力故人多種粟而少種粱粟卽禾說文禾嘉谷二月始生八月而熟粟嘉谷實春秋二十八年冬大無麥禾是也粟有黏不黏二種黏者謂之秫爾雅秫黏粟釀酒汁少於黍爲糵溫於大麥或以秫爲稷之黏或以禾爲苗皆非秔與稻亦同類稻黏而秔不黏說文秔稻屬沛國謂稻爲稬是也秔今人所常食米有赤白大小四五種惟白晚米最勝一名秈別一種謂之占亦不黏宋眞宗給江淮兩浙占城種也稻今造酒者是雜記曰醴稻醴字書解餈稻餅明醴與餈皆稻所爲可見稻是稬說文沛國謂稻爲稬無疑此本艸所以有秔米稻米而無稬米一名稌爾雅稌稻孔子曰食夫稻謂飲酒不然居喪者不粒食耶自漢人置稻田使者字林有稬稻秔稻之說於是始亂矣【稬俗作糯】

蘭蕙

古所佩蘭蓋都梁香一名蘭澤與澤蘭又別澤蘭俗名孩兒菊葉尖微有毛方莖紫節花似蘭澤而不香蘭澤葉似澤蘭光潤而有岐陰微紫花紅白色而香二蘭相似而小異又有山蘭似劉寄奴葉無椏馬蘭花似菊而紫今人所種蘭艸葉似麥門冬而濶且韌花黃有細紫防與所釋佩蘭全異陶隠居以蘭澤爲澤蘭本艸衍義以今蘭艸爲蘭澤皆非古所稱蕙蓋零陵香一名薫南越謂之燕艸麻葉方莖赤花黒實气如靡蕪可以已厲𨿽漧枯猶香爾雅翼蘭一荑一花蕙一荑五六花荑初生芽有荑而後有柎有柎而後有花一荑一花單出者也一荑五六花叢出者也黃山谷曰一干一花爲蘭一干數花爲蕙並蘭蕙俱不識今人已不識蘭又執此以辧蘭蕙益謬矣【韌音刃荑音移】

鳧茈【茈音疵】

今果實有曰荸薺諸書無荸薺字必鳧茈也爾雅芍鳧茈郭璞曰生下田苗似龍須而細根如指頭黒色可食本艸謂之借姑又苗曰剪刀艸漢劉傳掘鳧茈而食是也續漢書作符訾已非今作荸薺益妄矣

頻婆

北方有果六七月熟似林檎而大色通碧注以丹名頻婆按華嚴經唇口丹潔如頻婆果注頻婆果名此果似北方林檎極鮮好者也又西域有頻婆帳頻婆香蓋頻婆梵音猶華言色相端好也此果鮮赤端好得頻婆名故西域種不知何時入中國也帳與香色似此果故亦謂之頻婆

蘋蘩蘊藻

蘋今浮萍也爾雅萍蓱其大者蘋季春始生可糝爲茹蘩今白蒿也埤雅蘩葉麄於靑蒿從初生至枯白於眾蒿欲似細艾者陸璣云白蒿春始生及秋香美可生食又可蒸爾雅謂之皤蒿蔏蔞亦似艾白色初生卽可食詩食野之蘋謂蔏蔞也又非蘩藻陸璣雲生水底有二種一種葉如雞蘇莖大如箸長四五尺一種莖大如釵股葉似蓬蒿皆好聚生故曰蘊藻【蓱音平糝音繖蔏音商蔞音閭莖音橫箸音著】

芄蘭【芄音丸】

爾雅雚芄蘭說文芄蘭莞也莞卽蒲一名苻蘺其上臺名蒚一種極纖者名皆可爲席但有精粗耳【雚音貫莞音官苻音蒲蒚音歷】

杜蘅

陶居雲杜若葉似廉姜而有文理根似髙良姜而細味辛香又絕似旋復根唐愼微云陶所注旋復根卽眞杜若也一名杜蘅又別有杜蘅圖經曰杜蘅苗似細辛根麄黃白色葉似馬蹄之下布者名馬蹄香山海經曰狀如葵其臭如靡蕪名曰杜蘅可以走馬食之已癭杜若廣雅所謂楚蘅者也杜蘅爾雅所謂土鹵者也

蔆芡

蔆今蔆角武陵記曰四角三角曰芰兩角曰蔆爾雅蕨是也又芰菜名實如山茱萸闗西謂之薢茩爾雅芵茪是也卽屈到所耆者芡今雞頭子一名鴈頭根謂之防莖謂之蒍爾雅所謂鉤芺也蔆華背日性寒芡華向日性暖故醫家本艸諸書有蔆寒芡暖之諸要之芡有益於人也【音眉薢音皆茩音狗芵音決茪音光防音役】

萑葦【萑音桓】

埤雅葦卽今之蘆一名葭葭葦之未秀者也萑卽今之荻一名蒹蒹萑之未秀者也字說蘆謂之葭其小曰萑荻謂之蒹其小曰葦埤雅以萑爲蒹荻葦爲葭蘆字說以萑爲葭蘆葦爲蒹荻大都不過二種而萑葦所屬不同今南土多蘆小者曰荻以代薪北土多葦以織箔此可見大者爲蘆爲葭南土所謂荻者萑也小者爲荻爲蒹爲葦字說爲得埤雅不及也卽爾雅亦未辧曰菼葭中赤黒色曰薍以根旁行曰虇初生苗也【菼音毯薍音翫虇音綣埤音皮】

荇蒓【荇音杏蒓音純】

荇一作莕一名接餘葉紫赤色正圓徑寸餘浮水上莖上靑下白與水淺深等大如釵股以苦酒浸之可案酒根在水底正白而細可糟食詩所謂參差荇菜也蒓一名一名鳬葵又謂艸葉大如手圓而色赤莖大如箸柔滑可羹以篩盛漏水中結如冰柱張翰所思蒓羹也【音鴨音鹿】

蓬蒿

陸佃云蓬葉遇風輒拔而旋未識爲何艸古者觀轉蓬爲輪葉𨿽乘風亦難圓轉今野外有艸髙尺許黃花花罷出白穗如彈丸極輕虛表裏洞見風起輒飛揚著地若轉環然疑此蓬也說文蒿菣也爾雅蘩之類靑蒿謂之菣皤蒿謂之蘩牡蒿蔚薌蒿蕭藾蒿蘋蘿蒿莪其名不同至秋皆爲蒿也一云皤蒿謂之蓬蒿【菣覲欠二音】

杜榮萇楚

杜榮今莣艸也似茅皮可爲繩索履屩萇楚今羊桃也葉長而狹紫花實亦似桃枝莖弱引蔓艸上莖浸以水汁出如膠可以黏土

荷

爾雅荷芙蕖其莖茄其葉蕸其本蔤其華菡萏其實蓮其根藕其中的的中薏注蔤莖下白蒻在泥中者蓮房也的蓮中子也薏中心苦【茄音欹蕸音遐蔤音宻菡音喊萏音橝蒻音弱莖音橫薏音意】

水紅花

詩隰有防蘢毛云蘢紅艸也陸機云一名馬蓼葉大而赤白色生水澤中髙丈餘爾雅紅蘢古其大者蘬是也今北人多植之院落生水澤者謂之水蓼髙不過二三尺

蘋萍

蘋藾蒿陸地所生者詩呦呦鹿鳴食野之蘋是也萍浮萍水生楊花所化一夜七子者爾雅萍蓱其大者蘋詩於以采蘋是也

芝

說文芝神艸徐氏曰芝爲瑞服之神仙本艸有靑赤黃白紫六色今所見者紫二色如鹿角或如繖蓋皆堅實芳香叩之有聲一種木檽朽木株上生又名木椹賀氏曰芝木椹也一種胡菌天陰生糞上見日則死莊注謂之大芝菌與檽皆得名芝非芝也

芀藜藿【艻音條】

芀說文葦華也通作苕抽條搖逺生華而無莩蕚遇風則吹如雪其聚地如絮稍大爲蘆今人取之以爲帚曰芀帚是也一名茢禮記巫祝桃茢藜徐鉉曰今落帚或謂落藜初生可食邢昺以爲王彗爾雅曰藜之科大爲樹可爲帚又可爲杖今人曰杖藜是也子名地復子可入藥一名萊詩北山有萊藿說文菽之少豆葉也初生可食一種鹿藿卽防豆【防音勞】

蘿蔦

蘿正名女蘿卽唐防也一名兔絲陸佃云在木爲女蘿在艸爲兔絲爾雅翼女蘿正靑而細長無雜蔓蔦卽宛童寄生艸也陶居云生桑上者爲桑寄生亦有生楊及楓上者各隨其樹名

菖蒲花

古詩菖蒲開花馬生角甚言菖蒲無花也梁太祖後忽見庭前菖蒲花謂侍者曰女見否曰不見因取吞之是月產武帝此猶是異事至蘇子瞻和子由盆中石菖蒲忽開九花則誠有花矣風俗通菖蒲放花人取而食之長年則是菖蒲有花但不常有耳

甘菊

風俗通南陽郡酈縣有甘谷其上有大菊水得其滋液飲者多壽爾雅疏菊有兩種一種莖紫气香而味甘葉可作羹食者爲眞一種莖靑作艾蒿气味苦不堪食者名苦薏今菊甘谷者亡矣大抵味甘者甘菊也

逺志寄生

世說謝安晦迹東山已而就桓溫辟有餉溫逺志者溫以問安此藥又名小艸何也安未卽答郝隆曰處則爲逺志出則爲小艸安有媿色其實苗名小艸東方朔傳幸倡郭舎人覆樹上寄生令朔射之朔曰是窶藪也舎人曰果知朔不能中也朔曰生肉爲膾幹肉爲脯寄生盆下爲窶藪上令倡監搒舎人注以盆盛物戴於首故以窶藪薦之楊惲傳防不容穴銜窶藪其實窶藪不盡皆寄生【搒音彭】

雕【音孤】

說文雕一名蔣今所食茭苗米也初生苗謂之茭白中心生薹如藕至秋如小兒臂可蒸食其中有黒者謂之茭郁至後結實可炊爲飯乃雕米也爾雅齧雕蓬是也西京雜記作雕胡內則注作雕胡枚乘作安胡相如傳作觚盧爾雅翼云江南人呼茭艸刈以飼馬肥土人謂之葑田其莖謂之書峙乃芻茭卽此物又爾雅茭牛蘄郭璞注今馬蘄葉細銳似芹可食本艸注茭生水澤中苗似鬼鍼花靑白色子黃黒色似防風子皆是物也但其名有異爾雅又兩言之耳

芹獻葵傾

今人言芹獻非水芹乃馬芹也言葵傾非蜀葵乃葵菜也芹獻說出嵇康野人美芹子韻防馬芹俗謂胡芹不可食惟子香美可調羹飲若水芹則無子故知是馬芹也葵傾說出左傳葵猶能衛其足說文葵菜也有紫白莖二種常傾葉向日不令照其根若蜀葵蜀之言獨也無附枝葉不能衛足故知是葵菜也

天棘

杜詩天棘蔓靑絲人多不識天棘爲何物鄭樵以爲栁非是學林新編以爲天門冬按博物志天門冬逆捋有刺若葉滑者名絺體一名顚棘抱朴子天門冬在東嶽名淫羊藿在中嶽名天門冬在西嶽名管松在北嶽名無不愈在南嶽名百部在京陸山阜名顚棘二書所云皆顚棘又按說文天顚也則顚棘卽天棘也天棘卽天門冬也

南燭

南燭日華子謂卽烏飯艸也本艸圖經葉類苦楝而小冬生紅子作穗謂之南天燭其種是木而似艸又號南燭葉可以染飯食之令人健卽太極眞人靑精幹石也根治誤吞銅鐵【音訊】

石南花

石南花卽今白繡毬花本艸注石南生石上葉似枇杷但背無毛光而不皺正二月間開花冬含胎爲苞一荑五六苞一苞中十餘花一花六葉如椿花甚細碎淡白緑色葉多於花旣開惟見葉不見花花才罷舊葉盡脫漸生新者湖南北江湘皆有之此惟白繡毬花爲然故知爲白繡毬花也

菟葵燕麥

爾雅莃菟葵蘥燕麥本艸注菟葵苗如石龍花白如梅莖紫色煮汁極滑堪噉燕麥苗似小麥而弱實似穬麥而細二者今在處有之

菘芥蘆菔蔓菁【菘音松菔音白】

菘今白菜也芥今辣菜也蘆菔今蘿卜也一名葑蔓菁卽蕪菁也又名蕘本艸圖經菘與蕪菁相類梗長葉不光者爲蕪菁梗短葉濶厚而肥痺者爲菘衍義曰菘葉似蕪菁緑色差淡其味微苦陶居曰芥似菘而有毛味辛郭璞曰蘆菔蕪菁屬紫花大根又云蕪菁根細於溫菘而葉似菘此說四物之最精者也菘謂之白菜者以白菘得名蘆菔謂之溫菘又謂之紫色菘一曰大芥爾雅疏謂葑也須也蕪菁也蔓菁也飱蕪也蕘也芥也七者一物也夫葑與蘆菔一物蕪菁蔓菁蕘一物芥一物須飱蕪郭璞謂似羊蹄葉細味酢與四物又不類當別一物疏殆未之辧與

稂莠【稂音郎莠音酉】

爾雅疏稂一名童梁陸璣云禾秀爲穗不成則嶷然謂之童梁爾雅翼莠似稷而無實今狗尾艸一名葽詩注物成自秀葽始

胡麻戎菽

胡麻似脂麻而大胡麻稭短而圓一名藤苰脂麻稭長而方一名苣蕂皆可壓油古以爲飯鄭司農以居五穀之首今脂麻南北皆有胡麻惟陜西近邊一帶有之云種出大宛故得胡名戎菽卽今黃黒大豆大者曰菽小者曰答古以爲粥鄭司農以居五穀之一或以種出山戎得戎名一曰戎大也戎菽猶言大豆也對小者答而言

茶卽荼

嘗考茶卽荼也說文荼從艸餘聲有二音一鉏加切一同都切有四義一苦苣霜後可食詩誰謂荼苦是也一委葉布地而生花黃如菊秦网密於秋荼是也三秀其穗色白詩有女如荼是也四苦荼茗也爾雅檟苦荼郭璞曰樹如梔子冬生葉可煮爲羹飲本艸苦荼能去脂使人不睡是也後人視苦苣委葉秀爲惡艸作荼作同都切視茗爲嘉木妄作茶作鉏加切於是有荼字又有茶字不知茶非正文也陸羽荼經曰其字或從艸或從木或艸木並從艸者荼正文也艸木並者旁從木作也巴南人曰椵俗以上從艸下從木作茶亦曰木並不知下餘聲非從木也

松柏

松南土爲多北鮮惟塞上者爲尢大柏南北皆有之身曲而葉直者松葉曲而身直者柏爾雅樅松葉柏身檜柏葉松身樅葉與身俱直檜葉與身俱曲也埤雅樅直而從檜曲而防柏木理堅致美於松樅又美於柏尸子雲松柏之防不知堂密之有美樅今塞上大者或卽樅與古以爲太廟梁材者也

橘柚【柚音宥】

橘今黃柑也劉晏江淮珍甘以味甘得名柑木銜馬口俗借用耳柚大於橘皮薄而苦不可口犀中小瓣如麥粒解之視橘不易敗汁少而微酸詩秦風有條列子吳楚之國有大木其名爲櫾皆謂柚也似橘而小如彈丸者名楱似橘而大皮麄厚香美者名橙似柚而大如盂皮厚二三寸中似枳食之少味者名椵一種皮似橙狀如手指俗名佛手柑

枏

爾雅梅枏夫梅之曰枏猶鯉之曰鱣也枏卽楠本大木木理細致於豫章一名交讓木後人因爾雅梅枏之文遂謂枏爲梅𨿽許愼孫炎亦不復知有楠矣猶鱣本鱣鮪大魚鯉亦謂之鱣不應遂謂鱣獨爲鯉也

楩梓豫章

古人稱美材曰楩梓豫章然四木鮮有辧之者楩蓋椿屬爾雅棆楩屬說文棆母杶此可見爲椿屬也梓今梓木楸屬陸璣云楸之白色而生子者爲梓正義云豫今木章今樟木服防曰豫章生七年乃可知以樟初生相似也

女貞合歡

女貞一名萬年枝一名冬靑江東人呼爲凍生又訛爲粽心葉淩冬不凋堪染緋木理白文如象齒子赤如郁李山海經秦山多貞木合歡一名夜合一名靑裳北人謂之馬纓花木似梧桐葉與皂莢槐等至暮而合五月花開紅白色若絲茸然嵇康合歡蠲忿

芧栗【芧音序】

杜甫詩園收芧栗未全貧與山農詞歳暮鋤犁空傍壁呼兒登山收橡栗意同芧栗卽橡栗櫟木子也材善爲炭殻可以染子澁膓可禦歉歳莊子狙公賦芧卽此物一作杼莊子食杼栗一名栩詩集於包栩一名柞陸機今柞櫟也一名棌相如傳棌椽不斵史記作采俗名皂斗今刻本與讀者皆云芋栗芋爲蹲鴟栗爲莍蝟是二物矣朱山人其富翁耶

木蘭

世傳木蘭舟不知木蘭爲何物陶居云似楠木皮甚薄而味辛香相如傳注如椒而香可作面膏或云與桂同或云桂中之一種玊篇欃木蘭也廣韻欃檀木別名則木蘭其理與材堅致故云似楠皮亦香故云似椒桂

桐

陶景謂桐有四種靑桐梧桐白桐岡桐靑桐似梧桐無子白桐與岡桐無異惟白桐有花子此不足據賈思勰曰華而不實者曰白桐實而皮靑者曰梧桐靑白之外復有岡桐卽油桐也埤雅曰靑桐卽今梧桐白桐無子材中琹瑟岡桐子大而有油二說爲是則桐止三種賈又曰白桐無子冬結似子者乃是明年之華房爾雅所謂榮桐者也鄭氏曰諸桐惟白桐最大可爲棺槨爾雅所謂櫬梧者也注指櫬梧與榮桐木皆爲梧桐非卽郭璞亦未辧況其他乎岡桐埤雅云桐性便濕不生於岡反得岡名

桂子

桂子如蓮實閩粵間多有之郭璞云桂花而不著子謂白花者也埤雅桂黃花者著子謂在閩粵者也余則否

陽燧陰燧

周禮以夫遂取明火於日謂陽燧也淮南子方諸見月則津而爲水謂陰燧也廣韻陽檖木名一名赤羅檖與燧同以其木謂之檖以其取火謂之燧今江浙間欏木也與楡槐檀皆可取火淮南子注陰燧大蛤也說文方石也諸珠也周禮注鏡謂之方諸韻防方諸鑑名由淮南子注則方諸爲蛤由說文則方諸爲石與珠由周禮注韻防則方諸爲鏡珠胎於蛤孕月而生以取水气相感也鏡呵之則水出亦可取水以鏡故又謂之鐩

崖蜜石蜜木蜜竹蜜波羅蜜

杜詩崖蜜亦易求注以爲櫻桃南中八郡誌窄甘蔗汁曝成飲謂之石蜜詩注枳枸樹髙大似白楊有子著枝端如指長數寸噉之甘美如飴八月熟亦名木蜜孔氏六帖蜀中有竹蜜蜂好於野竹上結窠窠與蜜並紺色甘倍於常蜜一統志安南有波羅蜜大如冬皮有軟刺五六月熟味最甜香食能飽人

唐棣

爾雅唐棣栘注似白楊江東呼夫栘陸璣疏云唐棣奧李也一名雀梅陸佃云唐棣一名栘其華反而後合凡木之華皆先合而後開惟此華先開而後合故曰偏其反而

沈速

本艸沈香木類椿櫸多節皮幹俱朽心與節不壊者香也色黒而沈水者爲沈香半沈半浮爲雞骨香最粗者爲箋香酉陽雜俎一木四香根曰防檀節曰沈香花曰雞舌膠曰薫陸一名乳香丁香母亦謂之雞舌伐樹而得者名生結樹自朽而得者名熟結又曰伐樹去木而得香者謂之生速樹僕於地木腐而香存者謂之熟速葉廷珪香譜更不名速何樹或生速熟速卽生結熟結也速亦沈香與本產自異域鮮的名以其沈水謂之沈香以其自腐謂之熟結速又熟音之譌也

木芍藥木芙蓉

牡丹唐人謂之木芍藥李白序開元中禁中初種木芍藥謂牡丹也拒霜唐人謂之木芙蓉栁宗元詩嘉木開芙蓉李白詩花盡木蓮開皆謂拒霜也

樗櫟

韻防樗似椿北人呼山椿江東呼虎目葉脫處有痕如摴蒲子又如眼目故名材易大而不中器用今臭椿是爾雅櫟其實梂孫炎曰櫟實橡也有梂彚自裹木𨿽堅而不堪充材今櫟炭木是

茈

茈音子廣韻茈姜玊篇茈艸作紫者非又音豺廣韻茈胡作柴者非

竹

竹類甚多本艸所載惟防淡苦三竹而已按竹譜防音斤其竹堅而促節體圓而質勁皮白如霜大者宜刺舩細者可爲笛淡竹肉薄節濶有粉南人以燒竹瀝者苦竹有二種一種出江西及閩中本極麄大味殊苦不可噉一種出江浙肉厚而葉長濶筍微有苦味俗呼甜苦筍食品所最貴者不入藥

嶰谷

呂氏春秋伶倫自大夏之西沅渝之陰取竹於嶰谷兩節間注解脫也谷溝也取竹之無谷節者則嶰當作解兩節間自無谷節故云取竹於解谷兩節間或以爲地名者非也

蘄

郡誌蘄香艸也葉如蘼蕪卽今之芹菜此說非蓋因廣韻蘄通作芹之說而誤也廣韻謂古文作蘄後通作芹如雲馬蘄馬芹非謂蘄卽芹也芹楚葵莖潔白有節其气芬香可食蘄一名茝一名蘼蕪爾雅蘄茝蘼蕪郭璞云香艸葉小如萎狀淮南子云似蛇牀邢昺云芎防苗也本艸芎防其葉名蘼蕪圖經蘼蕪一名蘄卽楚詞所謂江離也楚謂之蘺晉謂之虈齊謂之茝諸說甚明何得謂之芹也陶景云芎防出歷陽者節大莖細狀如馬銜謂之馬銜芎防因謂馬銜爲蘄三都賦結駟方蘄此亦可證吾郡之得名以此管子曰五沃之土生蘼蕪蘄在荊域中亦沃土與說文江夏有蘄春亭前漢志江夏郡有蘄春縣蘄在秦爲亭在漢髙析南郡置江夏郡始爲縣也又薜名山蘄又名白蘄茭名牛蘄又名馬蘄而白芷一名茝是以混而莫辧也【茝音齒又昌亥切虈音梟芎音熊防音窮芷音止】

離離

詩彼黍離離說文釋防引詩彼黍防防長沙人謂禾把曰防詩作離離與說文作防防俱非是按集韻穲穲黍稷行列也當作彼黍穲穲

名義考卷九﹤子部﹐雜家類﹐雜考之屬﹐名義考﹥

欽定四庫全書

名義考卷十目錄

物部

鳯

五鳩

九雇

鯤鵬

烏

鵙鶷

黃鸝

鸒

鵜

雉

鵫鴩

鷊

鳥隹

鳥防

三臭

龍

鱗之而

騶虞鬥牛螭虎

風馬牛

天祿辟邪

角甪

牛溲馬勃

太牢少牢一牢五牲八珍犗騬羯

魚須

飛魚白澤

邛邛岠虛

獬豸鸂鶒

象鼻鱷尾

豭豝

鱣鮪

鮆鱖

鮞防

蛤四蜃二

蛤蠯

觜蠵贔屭

鼃黽

馬螘

靑蚨海月

麛

馬頭娘

狼戾很戾

決明螵蛸各二

防蟢

蜥蜴蝘蜓

水母

蝍蛆蜈蚣蚿

雞屍蚌兩

桂蠧

鎖陽五靈脂紫稍花音聲木鸂鶒灘

螽

皮革

十四物取義

鴟鴞

欽定四庫全書

名義考卷十

明周祈撰物部

鳯

鳯神鳥也朋鵬皆古鳯字其雌曰凰一名鶠爾雅鳯曰鶠一名鶉南方七防鶉是也漢蔡衡曰凡鳥象鳯者有五多赤色者鳯多靑色者鸞多黃色者鵷多紫色者鷟多白色者鵠蓋鳯五色備舉總言之謂之鳯就其中赤多者獨得鳯名故曰朱鳯或曰丹鳯又曰朱雀鸞也鵷也鷟也鵠也四者皆鳯也其色小異古謂鸞曰靑鸞是矣鵷曰鵷鶵鷟曰鸑鷟鵠曰鴻鵠皆不言色惟鵠又曰黃鵠楚辭寧與黃鵠比翼乎漢始元元年黃鵠下建章宮𨿽言色而非白大抵皆鳯類而稱名或異也今人知鳯不常有而不知鸞鵷鷟鵠亦不常有乃謂某爲鸞爲鵠妄矣

五鳩

左傳郯子五鳩祝鳩鴡鳩鳲鳩鷞鳩鶻鳩爾雅隹其鳺鴀疏云祝鳩也今水鳧是鳥之謹願與波上下者詩詁鴡鳩王鴡也王鴡鶗鴂也今杜防是秋則爲鶚春復爲杜防月令鷹化爲鳩者此也方其爲杜防居幽閒逺人之地故曰在河之洲及爲鶚則能摶擊故曰摯莊子誤以爲布谷爾雅鳲鳩鴶鵴今布谷是牝牡飛鳴以翼相排居鵲之成巢有均一之徳鷞鳩杜云鷹是爾雅謂之鶆鳩鶆蓋鷞字之誤鶻鳩杜云鶻鵃也一名鶌鳩今鷓鴣是其聲輈故謂之鵃陸璣以爲斑鳩非五鳩之外如鴿而灰色者曰鵓鳩天晴則呼其牝雨則逐之常聞其聲又曰鳴鳩似鵓鳩而大有繡項者曰斑鳩【隹音錐鳺音扶鴀音浮鴶音甲鵴音局鶻音骨鵃音昭鵓音勃】

九雇【雇音戶】

左傳帝少昊以鳥名官有九雇爲九農正說文九雇農桑候鳥雇民不淫者也春雇鳻鶞夏雇竊秋雇竊藍冬雇竊黃棘雇竊丹行雇唶唶宵雇嘖嘖桑雇竊脂老雇鷃蔡邕獨斷曰春扈氏趣民耕種夏扈氏趣民蕓除秋扈氏趣民收斂冬扈氏趣民蓋藏棘扈氏掌民百果行扈氏晝爲民驅鳥宵扈氏夜爲民驅獸桑扈氏趣民養蠶老扈氏趣民收麥九雇有名而不知爲何鳥按直音鳻鶞鸎也禽經竊曰雕廣韻鷃鴽屬則春雇爲黃鸝夏雇爲雕老雇似防餘無可考郭璞曰竊淺也竊藍謂毛羽淺靑竊黃竊丹竊脂猶淺黃淺赤淺白也一曰竊脂以盜脂膏而食得名唶唶嘖嘖其聲也【鳻音分鶞音春鸝音梨】

鯤鵬

自有北篇人疑天壤間有鯤鵬焉若不得見不知無所謂鯤鵬者鯤魚子國語禁鯤鮞鵬古文鳯字鯤𨿽有而未成魚鵬不常有莊子蓋寓言耳郭象曰鯤鵬之實未詳象固疑之矣諸韻書訓鯤爲大魚阮宣子大鵬讚李白大鵬賦皆濫觴於北篇也

烏

烏卽鴉鴉與雅同猶雞與雞無異也韓文魚魚雅雅是已小爾雅謂鵯鶋爲雅烏失之復雅正之雅本作疋古文大疋小疋爾疋是已後人借作雅今人止知烏爲鴉雅則語下切爲大小雅疋則僻吉切爲倍兩之疋矣

鵙鶷

爾雅鵙伯勞也郭璞曰似鶷而大左傳鵙伯趙氏說文鵙博勞也曰鵙曰伯勞曰伯趙曰博勞不省爲何物服防曰鵜鴂一名鵙博雅鶗鴂子規也知子規而鵙與伯勞伯趙博勞皆可知矣第服防所謂鵜鴂博雅所謂鶗鴂皆譌也子規本作鳺從音子從弟乃鵜鶘之鵜從是乃鶗鵳之鶗鳺從夫音規從夬乃鸋鴂之鴂鵜鶘爲淘河鸋鴂爲巧婦二鳥與子規迥別鶗鵳爲鶚又子規所化者焉有一鳥而借三鳥以爲名也曆書子作秭集韻規作意自可見離騷恐鵜鴂之先鳴兮亦當作恐鳺之先鳴兮爲是非屈子之誤乃傳寫譌耳蓋鵙一名鳺鳺亦作子巂又作鷤防通借作子規猶贔屭之借作臂系也鳺卽郯子所謂鴡鳩一名杜宇又名杜防莫春始鳴夜啼達旦血漬艸木至秋化爲鶚仲春復化爲鳺春鳴百艸芳秋鳴百艸死先鳴恐其未秋卽化而鳴也其曰賊害之鳥與應陰气之動者皆謂化爲鶚時也詩七月鳴鵙七月已化爲鶚復曰鵙者本始言之也字林云鶷似伯勞而小卽今八哥鳥或呼八八者鶷胡八切牙八切因切音而曰八八也或呼八葛者從葛上以切音下以所以也葛又轉而爲哥由不識二字故也鶷一名鸜鵒陸佃云鸜鵒似鵙而有幘今鸜鵒黒而有幘子規黒而無幘鸜鵒視子規而小子規視鸜鵒而大二鳥始辧矣韻防並鶷字亦不載非以其不知而略乎據字義而言博鮮不誤矣【鵜鶗俱音提鸋音寜】

黃鸝

黃鸝之鸝本作離猶烏鴉之鴉本作雅後人以離爲離別別作鸝字猶以雅爲雅頌別作鴉字說文離黃倉庚也以是鳥黧黒而黃因名離黃庚金黃也倉與蒼同亦黧黒也猶黧首謂之蒼生故曰離黃倉庚也俗呼黃離畱或謂之黃栗畱栗離之訛也一名商庚商倉之訛也或又謂之鵹黃一名楚雀一名摶黍今所謂黃鶯也

鸒

錢氏曰詩弁彼鸒斯孔疏曰此鳥名鸒而云斯者語辭猶蓼彼蕭斯菀彼栁斯以劉孝標之博學而類苑鳥部乃立鸒斯目是不精也此說是矣爾雅鸒斯鵯鶋不獨類苑也釋名鸒鵯鶋則又以斯從鳥矣若然則螽斯之斯當從虫鹿斯之斯當從鹿寧有是理乎

鵜

陸璣雲鵜水鳥形如鶚而極大喙長尺餘頷下胡大如數升囊小澤中便羣共抒水滿其胡棄之令水渇魚見乃共食之俗名淘河一名鵜鶘以頷下有胡也一名鴮鸅以渇澤食魚也郭璞作洿澤爲是亦淘河意不知胡何以加鳥作鶘洿澤何以去水並從鳥作鴮鸅也爾雅亦莫之辧然則鵜其名胡其形淘河洿澤鵜之用則然矣

雉

爾雅鷂雉靑質五彩鷮雉長尾走且鳴鳪雉黃色鳴自呼鷩雉似山雞而小冠背毛黃腹下赤項緑鸐雉長尾者雗雉今白鵫也鷂鷮鳪其爲禽不可辧鷩卽今錦雞鸐卽今野雞雗卽今白鷴鷩尙書所謂華虫廣韻鷩卽今鵕防也南越志鵕防山雞也今錦雞冠背黃腹赤項緑爲山雞無疑曰似誤也華虫唐虞以爲十二章鷩周以爲冕鵕防漢以爲侍中冠錦雞今以爲一品服是知錦雞山雞鵕防華虫鷩一也鸐一名翚王后之服以爲飾周禮褘衣畫翚者是也亦作翟書羽夏翟又作狄周禮褕狄又南方曰�東方曰鶅北方曰鵗西方曰鷷皆翟也因地異名鷂鷮鳪或亦皆翟也色微不同耳又西京雜記南越王獻髙帝白鷴黒鷴各一隻黒鷴疑卽爾雅所謂秩秩如雉而黒在海中山上者雉之種類實防要以羽毛見重亦因色而異名故古人服物多用之爲飾【鷂音揺鷮音驕鳪音撲鷩音別鸐音狄雗音汗鵫音罩防音倪翚禕俱音揮�音儔鶅音緇鵗音希鷷音尊】

鵫鴩【鵫音罩鴩音秩】

楊用修曰後周皇后服制受繭則服鷩衣聴女教則服鵫衣歸寧則服鴩衣鵫鴩字惟見此蓋蘇綽所制也用修其亦未讀爾雅耶爾雅秩秩海雉雗雉鵫雉郭璞云秩秩似雉而黒鵫雉今白鵫也是鵫鴩已見爾雅但鴩作秩古字通用廣韻鴩讀若益餔豉鳥未知卽秩秩否而云鵫鴩惟見此已非是又云蘇綽所制尢非

鷊【鷊音逆】

說文鷊鶃也春秋傳六鶃飛一作六鷁廣韻鶂水鳥亦作鶃鷁鷊是知鷊也鶃也鶂也鷁也四者一鳥也按字書鶂水鳥九頭博物志鶂雌雄相視則孕莊子鶂相視眸子不運而風化然則果何鳥也裴瑜注爾雅云鶬麋鴰是九頭鳥也孔子聞河上人鶬歌曰逆毛衰兮一身九尾長兮逆當作鶂楊用修曰鬼車九頭鳥也白澤圖謂之蒼鸆帝嚳書謂之逆鶬逆亦當作鶂是知鶂卽鶬鴰鶬鴰卽鬼車蓋鵂鶹類也爾雅鷊綬鳥埤雅綬鳥大如鸜鵒有時吐物長數寸古今注綬鳥行必逺艸木慮觸其嗉倦防錄吐綬一名眞珠雞遇晴日先出兩肉角然後徐舒其綬逾時斂於嗉下爾雅誤以綬鳥釋鷊陸佃諸人因名生義皆未得其實也予謂吐綬當是鷩古者盭綬緑色施於左肩以佩印鷩郭璞云冠背毛黃腹下赤項緑細辧之冠下別有毛黃而黒文長足覆項及肩仰則緑盡韜俯則綠漸舒若吐綬然是知吐綬乃鷩非鷊也劉禹錫吐綬鳥詩朱鳥星精鐘異气鷩爲赤雉故云朱鳥王介甫錦雞詩天日晴明聊一吐鷩一名錦雞吐謂吐綬質之二詩可信

鳥隹【隹音錐】

說文禽長尾者曰鳥短尾者曰隹尾莫長於鳯故鳯從鳥莫短於寉故寉以隹亦有不盡然者雉尾本長而從隹鵜尾本短而從鳥有兩從者雅或從隹或從鳥雞或從鳥或從隹有並從者鵻旣從鳥又從隹鷹旣從隹又從鳥然鵻隹聲鷹膺省也寉本從冂從隹加鳥作鶴者俗文也【冂音坰義同】

鳥防

禹貢導渭自鳥防同穴爾雅鳥防同穴其鳥爲鵌其防爲鼵注鼵如人家防而短尾鵌似鵽而小黃黒色共處一穴山以是得名在今臨洮渭源縣南俗名靑雀山【鵌音徒鼵音突鵽音奪】

三臭

爾雅鳥曰臭注張兩翼也論語三臭而作謂雉張兩翼臭臭者三遂舉去於上文色斯舉矣意實相應劉聘君亦主此說不知朱子何以不取也

龍

廣雅云有鱗曰蛟龍有翼曰應龍有角曰虯龍無角曰螭龍未升天曰蟠龍其言若辧而實非也按說文龍從肉童省聲�象肉飛之形何有於翼也龍時飛則飛時濳則濳蟠非定稱也說文蛟龍屬無角曰蛟虯龍子無角者螭若龍無角而黃北方謂之土螻蛟則謂之蛟虯則謂之虯螭則謂之螭不可言蛟龍虯龍螭龍也亦猶謂螣爲螣蛇也埤雅螣龍類將亦可謂螣龍哉

鱗之而

考工記凡攫閷援簭之類必深其出其目作其鱗之而鄭注謂筍虡之獸也之而頰也按頰面旁頭禿無發義本不相承以訓之而似未得且之語助亦不當以之而爲句許愼云而頰毛也後又從彡作耏鱗謂龍蛇也蓋筍虡之獸刻爲龍蛇之狀閷與殺同簭與噬同言其狀飛動可畏攫著而欲殺援攬而欲噬如此者必深入其突出其目振起其頰毛也【虡音巨音哭彡音杉耏音而攫音夾】

騶虞鬥牛螭虎

相傳物象有騶虞有鬥牛有螭虎而今皆亡之騶虞見詩漢儒以爲義獸合四靈以配五行其說誣罔歐陽修引賈誼新書亦旣辧之矣戴植謂天子田獵七騶虞虞人也言文王田獵𨿽騶從與虞人之賤皆有仁心故嘆美之也至鬥牛螭虎別無考見卽其形狀鬥牛似龍而觩角螭虎似龍而岐尾乃知所謂鬥牛者天文北宮七防鬥牛也埤雅云虛危以前象蛇蛇體似龍故以爲人臣最尊貴之服所謂螭虎者傳譌也蔡邕獨斷曰天子璽以玉螭虎紐衞宏曰秦以前皆以金玉爲印龍虎紐邕謂或螭或虎宏謂或龍或虎非謂螭虎一物也螭若龍無角而黃亦非岐尾岐尾者蜼也【蜼音壘】

風馬牛

左傳惟是風馬牛不相及也服防曰馬牛風逸是未界之末事諭不相干也此訓亦未爲得兪文豹曰牛馬見風則走牛喜順風馬喜逆風南風則牛南而馬北北風則牛北而馬南相去遂逺正如楚處南海齊處北海也故曰不相及

天祿辟邪

西域傳烏弋山離國有桃拔一名符拔似鹿長尾一角者爲天祿兩角者爲辟邪予謂桃拔符拔當作桃祓符祓以是獸能祓除不祥也祓誤作拔曰桃曰符者猶度朔山桃梗之意祓除不祥故謂之辟邪永綏百祿故謂之天祿漢立天祿於閣門古人置辟邪於步搖上南陽宗資碑旁有兩石獸一曰天祿一曰辟邪皆取祓除永綏之意一統志忽魯謨斯國產福祿似驢而花文可愛卽天祿也今元旦賜近臣福祿獅子亦其遺與

角甪

說文角作�古嶽切獸角也象形角與刀魚相似崔偓佺云角從刀作角音覺頭骨上出也甪以一防一丿作�音鹿無訓廣韻甪獸角挺番陽董敬庵饒雙峯皆云甪鳥咮骨也咮卽喙也予按說文與崔偓佺所云互有得失說文角象形予謂甪亦象形角本作�上象頭骨有岐下象骨文甪亦當作�上象咮骨直而銳下亦象骨文訓角爲刀魚相似以刀訓甪爲獸角挺及從一防一丿者俱非也甪爲鳥咮骨其說始見於董饒二氏最爲得之廣韻觜鳥喙也此甪爲觜防意詩誰謂雀無甪何以穿我屋言雀有甪而能穿屋也漢書予之齒者去其甪言獸有齒無咮骨也顏師古以牛無上齒爲訓非是詩與漢書皆當作鹿音讀【偓音握佺音詮丿音撇咮音晝喙音誨角音覺甪音鹿】

牛溲馬勃【溲音小】

牛溲牛溺也本艸黃犍牛鳥牯牛溺主水腫馬勃菌也本艸注俗呼馬气勃紫色虛軟狀如狗肺彈之粉出生濕地及腐木上主惡瘡【溺音尿】

太牢少牢一牢五牲八珍

太牢牛也少牢羊也一牢牛羊豕也五牲麋鹿麕狼兔也八珍牛羊麋鹿麕豕狗狼也

犗騬羯【犗音介騬音呈音堅羯音掲】

說文犗騬牛也騬犗馬也羯羊牯犗也廣韻犗牛人多未諭增韻凡畜健彊者皆爲犗唐郭崇韜謂魏王繼岌曰騬馬亦不可乘是以不馴爲義按漢陳宮傳宮刑或云犗刑廣韻防以刀去牛勢也或作則犗也騬也也羯也皆馬牛羊去勢之名說文廣韻得之【防音堅羯音結】

魚須【須音斑】

玉藻笏大夫以魚須文竹士竹本象可也馮鑑云大夫用魚須文士以竹誤以須爲須於文字下又去竹字以文士連讀史繩祖辧之是矣卽本注亦未爲得崔云用文竹及魚斑也隠義云以魚須飾文竹之邊且亦未明爲何物按廣韻魚獸名陸機云魚獸似豬出東海肉背有斑文肉𨿽幹每潮至及將雨毛皆起是大夫笏以竹爲質以魚斑飾之士則竹而已故曰本象魚斑不獨以飾笏古以爲箭室詩象弭魚服是也又以爲旗吳都賦旗魚須子虛賦靡魚須之撓防是也

飛魚白澤

飛魚也山海經秦器之山淮水出焉是多魚鳥翼蒼文白首赤喙羣飛海上常有大風爾雅翼長尺許翅與尾齊一名飛魚白澤貘也說文貘似熊而黃黒色白居易貘屏贊象鼻犀目牛尾虎足寢其皮辟濕圖其形辟邪徐氏謂卽白澤也

邛邛岠虛

爾雅西方有比肩獸焉與邛邛岠虛比爲邛邛岠虛齧甘艸卽有難邛邛岠虛負而走其名謂之蟨呂氏春秋北方有獸其名爲蟨防前而兔後趨則頓走則顚邛邛岠虛防後而兔前髙不得取甘艸故須蟨食之孔叢子蟨得甘艸必齧以遺蛩蛩駏驉二獸見人來必負蟨以走爾雅與呂氏春秋作邛邛岠虛孔叢子作蛩蛩駏驉其說有無不可知子虛賦注邛邛靑獸如馬距虛似驘而小岠又作距今驢父馬母生曰駏或卽岠虛也邛邛或亦此類與

獬豸鸂鶒

今制品官服色法官服獬豸七品官服鸂鶒而鸂鶒又諫垣獨服之說文獬豸似山羊一角古者決獄令觸不直者埤雅鸂鶒性食短狐蓋鳥之勑邪逐害者法官與諫垣上則弼違下則癉惡有觸不直勑邪逐害之義故服之脫有不然是仗馬是窮奇矣

象鼻鱷尾

虞衡志象頭不可俯頸不可回口隠於頤去地尙逺以鼻爲用一軀之力皆在鼻將行先以鼻柱地鼻端甚深可以開闔取物中有小肉夾𨿽芥子亦可拾每取物就爪甲擊去泥垢而後卷以入口飲水亦以鼻吸嶺表異物志鱷形如鼉喙長半其身牙如鋸尾有二鉤極利遇鹿豕以尾防之以食生卵甚多或爲魚鼉其爲鱷不過一二象食以鼻鱷食以尾物類之異者也象孕五年乃乳鱷生卵爲魚鼉天不欲其類繁也

豭豝【猳音加豝音巴】

說文豭牡豕也左傳盍反吾艾豭豭音轉爲牙又轉爲假俗謂牙豬假肉也稱假者今武昌稱牙者所至皆然說文豝牝豕也詩一發五豝南人謂餈曰巴北人謂女陰曰巴南人有音而無字作粑者俗也北人取義於牝故每聞南人言輒盧胡

鱣鮪

詩鱣鮪發發鱣今海東黃魚俗作鰉鮪一名鱏俗作鱘郭璞曰鱣大魚似鱏而短鼻口在頷下體有斜行甲肉黃大者長二三丈鮪鱣屬大者名王鮪小者叔鮪似鱣而靑黒頭小而尖似鐵兜鍪陸璣曰鮪身形似龍周洛曰鮪出鞏山穴中三月遡河流上能度龍門則爲龍是化龍者鱣鮪也俗謂鯉化龍因鯉亦謂之鱣故譌也字說雲龍八十一鱗能變者也鯉三十六鱗𨿽無變而有理者也無變又豈能化

鮆鱖【鮆在禮切鱖居衛切】

漢貨殖傳鮐鮆千斤說文鮆刀魚也飲而不食俗作鰶韻書無鰶字唐人詩桃花流水鱖魚肥爾雅翼鱖魚有肚能嚼者廣韻大口細鱗有斑文一名婢魚訛作鱀鱀鼻在額上似鱏

鮞防【鮞音而防音妥】

說文鮞魚子也防魚子生者也鮞是子之在胎者防是子之散泊在艸者

蛤四蜃二【蜃音矧】

蛤蜯也亦曰蜆又曰珧狹而長者曰蠯附石而生者曰蠣又曰蠔海蛤蚶也亦曰魁陸圓而厚外有理縱橫山蛤石鱗魚也似蝦蟆而大身長黒色無痱癗三者皆可食蛤蚧似守宮而大長四五寸尾與身等可入藥蜃車螯也似蛤而大其甲可爲器煆之以爲灰禮鬯人職四方山川用蜃器防氏淫之以蜃謂薄粉之也又蜃似蛟而無足天官書海旁蜃气象樓臺謂之海市者此也【珧音揺蠯音排痱音肺癅音疊防音荒贔音被屭音戲】

蛤蠯

今人或以紙或以繒重糊之以爲書衣冠武履襯曰蛤蠯不悟其義嘗閱韻書蛤蜃屬大曰蛤小曰蜆蠯蚌狹而長者皆甲虫也書之衣冠之武履之襯皆殻也殻甲也借蛤蠯以名殻也北音呼歌排南人呼格簿皆蛤蠯之訛也凡俗呼未嘗無字但人不察耳

觜蠵贔屭【觜音咨蠵音兮贔音被屭音戱】

觜蠵玉篇大也似瑇瑁而薄有文今同是也又西方防名贔屭廣韻鼇也一曰雌鼇爲贔今碑跗其像也又作力貌楊孚嶺表異物贊系臂如生於海洲系臂當作臂系卽贔屭也楊用修以臂系爲海錯之名又以贔屭爲鴟吻之類殆猶未辧耳

鼃黽【黽音猛】

周禮蟈氏掌去鼃黽鼃卽蛙說文蝦蟆屬長腳喜鳴色靑謂之靑蛙一名田雞又曰水雞黽郭璞云蝦蟆屬似靑蛙大腹一名土鴨二者皆可食陶景云蝦蟆腹大皮上多痱防不可食今但以取蟾酥一名螻蟈子名科斗一名活東形圓有尾聞雷震則尾脫腳生爾雅鼀鼀詹諸也其鳴詹諸其形鼀鼀詹諸作蟾蠩似蝦蟆居陸地中記蟾蠩生角食之壽千歳尙書故實百越人以蝦蟆爲上味皮最佳謂之錦襖子非眞蝦蟆蓋謂石鱗魚耳石鱗魚似蝦蟆而大生石澗中此卽所謂蛤所謂鼀鼀所謂錦襖子者也生角又其異者耳【痱音肺防音壘鼀音蔟或作】

馬螘【螘與蟻同】

爾雅蚍蜉大螘小者螘注大螘俗呼爲馬蚍蜉大戴禮注螘爲駒毌以大螘馬小螘駒與或以馬善陣螘亦善陣有似於馬故得馬名古今注謂人成蚊蚋馬成大螘恐非

靑蚨海月

博雅魚伯靑蚨也謝靈運詩掛席拾海月靑蚨海月二者皆水虫也捜神記南海有虫名蠋如蟬大辛美可食其子如蠶種殺其母塗錢子塗貫用錢則自還卽靑蚨也今閩廣所食龍虱是本艸雲海月南海水沫所化煮時猶變爲水似半月因以名之海蛤類也黃直翁以爲寶名誤矣

麛

按麛鹿子也韻防凡獸子初生皆曰麛引韓愈猛虎行子食赤豹麛誤矣羔小羊也北人罵人年少曰羔然則羔亦豈人與麛爲豹子借用耳

馬頭娘

雲笈云黃帝元妃西陵氏始養蠶爲絲禮記皇妃祭先蠶西陵氏也周禮疏蠶爲龍精與馬同气禁原蠶爲其害馬也由雲笈與禮記則蠶祖爲西陵氏黃帝妃也由周禮疏則蠶馬之所視以爲盛衰馬胎於蠶也古之可見者如此圖經髙辛時蜀蠶女父爲人所掠惟所乘馬在母誓得父者娶以女馬振迅去得父還父違誓殺馬曝其皮皮卷女飛去女化爲蠶披馬皮謂之馬頭娘蜀人祀以祈蠶曰娘者因西陵氏而譌也曰馬者因馬同气而譌也曰祀以祈蠶者托於皇妃祀先蠶之文也其不經如此至有謂髙辛氏募得犬戎將吳將軍頭以少女娶槃瓠皆此類也

狼戾很戾【很下懇切】

狼性多借其艸穢亂故曰狼藉曰狼貪又曰狼戾皆言多也羊性很愈牽愈不進其曰很戾言不順從也狼從犬良聲很從彳艮聲字相近而迥異今言不順從者乃曰狼戾或曰貪很則失之矣【彳音尺】

決明螵蛸各二

石決明鰒也似蛤附石而生王莽所啗者菜決明芰也葉黃銳赤華實如山茱萸屈到所嗜者桑螵蛸螳蜋子螳蜋逢木便產惟桑上者爲佳陶隠居以爲得桑之津气也海螵蛸烏賊止背上一骨輕虛而白腹中血及膽如墨本艸以爲生東海池澤者也

防蟢【防音豈】

廣韻防長足虫也說文蠨蛸長股者一名長蚑詩疏長防河內人謂之喜母著人衣當有親客至今產子墻壁上防以白膜亦有足抱子行者俗謂之喜喜則防也西京雜記蜘蛛集而百事喜陸賈云蟢子垂而百事喜李徳裕云人將有喜兆垂於冠冕蜘蛛有三種一種布网檐端一種絡幕艸上俱蒼黒色一種小而微紅謂之蟢蛛則蟢也郭璞以小蜘蛛長腳者爲蠨蛸是猶未辧

蜥蜴蝘蜓

說文在艸曰蜥蜴在壁曰蝘蜓爾雅疏在艸澤中者名蠑螈蜥蜴在壁名蝘蜓守宮蜥蜴又名蛇醫又曰龍子其色靑紺長二三尺守宮又名蠍虎灰色大如指夷堅志劉居中至嵩山嶺有大蜥蜴數百就水飲才入口卽吐雹圓結如彈丸忽雷震彈丸皆失去故人用以禱雨蜥蜴龍子理或然也顏師古曰守宮術家以器養之飼以丹砂滿七斤搗治萬杵以防女子臂終身不滅有房室之事則滅矣劉邠曰守宮生屋壁如守宮然故名之何在防淫佚也邠此言是矣儒行篇宮墻垣也蝘蜓常居墻垣之中若守然東方朔胍胍善緣壁是也

水母

郭景純江賦腹蟹水母目鰕松陵集注似蜯有一小蟹在腹中爲出求食或不歸餒死淮南人呼爲蟹奴廣韻水母名形如羊胃無目以鰕爲目嶺表錄水母腹下有物如絮謂之足而無口眼常有數十鰕寄腹下捕者或遇之卽沈乃是鰕有所見耳一名防又名摴蒱魚又名海靼二物者亦異矣

蝍蛆蜈蚣蚿

爾雅蒺藜蝍蛆郭璞云似蝗而大腹長角能食蛇腦莊子蝍蛆甘帯是也埤雅蝍蛆蜈蚣今俗謂之百足魯連子百足之虫三斷不蹶是也韻防馬蚿虫百足似蜈蚣而小尢多腳不能毒人莊子蚿憐蛇是也按蒺藜茨也爾雅以爲蝍蛆不可曉或亦以果蠃爲蒲盧之類郭璞以蝍蛆似蝗非食蛇惟蜈蚣爲然埤雅以爲蜈蚣是廣韻帶蛇別名亦非帯腦也中州人謂頭爲腦帯莊子謂甘帶卽郭璞所謂食蛇腦也蜈蚣謂之百足蚿亦謂之百足

雞屍蚌兩

史記蘇秦說韓宣惠王曰寧爲雞口無爲牛後戰國防作雞屍牛從戰國防蘇代語趙惠王曰鷸曰今日不雨明日不雨卽有死蚌蚌亦謂鷸曰今日不出明日不出卽有死鷸陸農師讀雨作兩秦稱牛後者將激其怒而從也史記爲是鷸知天將雨鳥也雨卽解去戰國防爲是

桂蠧

漢成帝紀桂蠧花不實文帝紀賜尉佗書衣服使者獻桂蠧一器東方朔七諫桂蠧不知所淹畱兮大業拾遺錄桂蠧紫色有香噉之已陰痿之疾按桂蠧桂樹中蠍虫食桂味辛蜜漬之可食成帝紀桂蠧謂桂有蠧後三言桂蠧皆指蠍虫言此亦可見桂有實

鎖陽五靈脂紫稍花

輟耕錄韃靼田地野馬或與蛟龍交遺精入地久之發起如筍上丰下儉鱗甲櫛比筋脈連絡其形類男陰名曰鎖陽五臺山有鳥名號寒虫四足肉翅不能飛盛夏文采絢爛自鳴曰鳯凰不如我深冬毛羽落索然如鷇雛又自鳴曰得過且過其糞五靈脂秇林伐山龍生三卵一爲吉弔上岸與鹿交或在水邊遺精流槎遇粘裹浮木枝如蒲桃焉號紫稍花道樞謂之龍鹽如所云則三物亦希有矣有或贗也

音聲木鸂鶒灘

因話錄唐尙書省南門有古槐垂陰甚廣相傳夜深聞絲竹之音省中卽有入相者謂之音聲木劇談錄河南府尹闕前臨大溪每僚佐有入臺則水中先有小灘漲出牛僧孺爲縣尉忽報灘出邑宰與同僚往觀之有老吏云此必分司禦史若是西臺灘上當有一雙鸂鶒俄鸂鶒飛下不數日拜西臺禦史由此則人之出處當有定也

螽

爾雅防螽蠜艸螽負蠜蜤螽蚣蝑蟿螽螇蚸土螽蠰谿厥類有五蠜蝗也一生八十一子或云九十九子信防卽飛周南螽斯是已負蠜大小長短如蝗奇音靑色好在茅艸中因謂之艸螽蚣蝑長而靑色長角似股以股鳴者也詩五月斯螽動股毛鄭誤以釋螽斯螇蚸似蚣蝑而細長飛翅作聲蠰谿一名蚱蜢似蝗而小善跳防或謂卽艸虫因其多子故詩人取諭也【防音負蠜音凡蜤音斯蚣音嵩蝑音胥蟿音契蚸音歷】

皮革

生曰皮理之曰革柔之曰韋柔之不均謂之【音虧】

十四物取義

贔屭形似性好負重故用載碑螭形似獸性好望故立屋角上徒牢形似龍而小性好吼有神力故懸於鐘上憲章形似獸有威性好囚故立於獄門上饕餮性好水故立於橋所蟋蜴形似獸鬼頭性好腥故用於刀柄上形似龍性好風雨故用於殿脊上螭虎形似龍性好文彩故立於碑首金猊形似獅性好火煙故立於鑪蓋上椒圖形似螺螄好閉口故立於門上今呼鼓了非也虭蛥形似龍而小好立險故立於防杇上鰲魚形似龍好吞火故立於屋脊上獸吻形似獅好食陰邪故立於門鐶上金吾形似美人首魚尾有兩翼性通靈不睡故用巡警見菽園雜記得之倪村民家雜錄中必博雅者有所采也其曰螭虎亦不免訛耳恐訛亦不止此云

鴟鴞

爾雅鴟鴞鸋鴂按鴟鴞惡鳥鸋鴂小鳥卽鷦鷯也二鳥本不同蓋誤也正名曰鴟鴞分言之或曰鴟或曰鴞又或作梟有三種一種茅鴟似鷹而白有冠一名鵵一名鵟今未知爲何鳥一種怪鴟又分二種一似鷹性嗜防俗名夜食鷹頭圓而有耳俗又名貓兒頭卽鵂鶹也曰角鴟曰鵋防曰鴝鵒曰訓狐曰姑獲皆其名也一似黃鸝背有文如鋤雄鳴扛雌鳴孔俗名快扛卽鵩也曰鶂曰鶹離曰鬼車曰車截板曰九頭鳥皆其名也二鳥晝伏夜見鳴則凶一種梟鴟又名土梟少好長醜大則食其母日至捕磔之以頭掛木上因謂掛首爲梟亦未詳其形似或云卽鵂鶹也

名義考卷十﹤子部﹐雜家類﹐雜考之屬﹐名義考﹥

欽定四庫全書

名義考卷十一目錄

物部

緼袍

褐寛博

褧衣

端章甫

冕服

冠幘

導

履舄

韍韠韐

佩

帔

褘褕

副編次

綦緤韈縢

絲綸綍

綬

魚袋

犀比犀毗

紗縠綾綺

六珈六服

襦

半臂背子

重襺重繭

褦襶

裨冕副褘

裼襲

布稱升

纁

袒絻

帢鞮幱

窮袴犢鼻褌

匹特

端匹

圭璧

瑤瓊玖碧藍

錢

開通元寶

傳國璽劈正斧

五金一金

塗金襄金

錙銖

縮酒莤酒

案酒下飯

母母刺屈膝叵羅

瑟瑟

刀斗

欽定四庫全書

名義考卷十一

明周祈撰物部

緼袍

玉藻纊爲襺緼爲袍注纊新綿緼舊絮廣韻繹繭爲絲不繅爲綿繅余爲絮以蠶繭繹而出之曰繅繅之所累曰絲以爲黼黻文章不繅而成之曰綿書纎纊莊子洴澼絖是也以禇襺繅余爲絮繭內衣護蛹者與其外膜雜爲之易繻有衣袽是也以禇袍襺春秋傳所謂重襺衣之貴者袍卽論語所謂緼袍衣之賤者貧者又不可得絮於是雜用枲禇枲也以禇袍亦曰緼袍編而爲粗短衣卽孟子所謂褐寛博以爲禪縠以行道禦塵卽詩所謂褧衣記所謂防師古曰以綿裝衣曰禇論語注作著【襺音簡繅音騷絖與纊同褧防俱音頃】

褐寛博

褐說文編枲鞿也馬絡頭也亦謂之馬衣賤者編枲爲衣寛大有似於鞿故曰褐寛博毛布以禦寒何取於寛博哉今士子出身曰釋褐言去賤而將貴也若毛布則罽也亦謂之�其字從毛康成杜預諸人皆誤釋【罽音計褐音曷】

褧衣

褧說文也爾雅翼葉似薴而薄今人績爲布以爲衣不重曰禪谷詩衣錦褧衣是也亦作防玉藻禪爲防中庸衣錦尙防通作顈士昏禮女從者畢袗袗顈黼雜記三年之喪旣顈又作景儀禮婦乘以幾姆加景乃驅防顈景褧通皆嫁時在途禦塵之衣也

端章甫

端與端卽緇布衣古者卿士聴朝之服以其正幅不衺殺故曰端章甫視毋追其飾漸大故曰章甫亦以緇布爲之所謂冠也【毋音牟追音堆】

冕服

黃帝垂衣裳有冕服虞舜觀古人之象日月星辰山龍華虫作防宗彞藻火粉米黼黻絺繡有十二章之制周去三辰爲旂常九章自山龍而下謂之衮冕龍阿曲也七章自華虫而下謂之鷩冕鷩朱雉卽華虫也五章自宗彞而下無火謂之毳冕虎蜼毛縟也三章粉米黼黻謂之希冕所存者少也一章惟黻而已曰元冕衣也此皆自服而言曰冕者以服得名也非冕之上有龍與鷩等也衮冕十二旒王大祀朝覲服之上公九旒鷩冕九旒王祀先公饗射服之王三公八旒侯伯七旒毳冕七旒王四望服之王之孤卿六旒子男五旒希冕五旒王祭社稷五祀服之王之大夫諸侯之孤各四旒元冕三旒王祭羣小祀服之諸侯之公三旒再命大夫二旒一命大夫一旒王之五冕旒有多寡每旒玉皆十二無增損也上公以下毎旒玉數如其旒數尊卑之等也是冕之與服君臣所共惟冕前後垂旒則逓減耳故臣下之冕總謂之禆冕說文曰冕者大夫以上冠也玉藻注冕以板爲之師古注五冕之板廣八寸長六寸前圓後方有綖綖用三十升布染黃覆冕上出冕前後而垂有紘紘冠捲也有紞卽黈纊以黃綿爲圜懸冕兩旁塞耳者下繋玉瑱謂之珥有繅繅合五采絲爲繩垂於綖之前後以結玉有就就成也一玉爲一成結之不相棄也周制如此秦服袀元漢冠竹皮因陋就簡古制隳廢此賈生有易服色之請班固不志輿服也【絺音紙黈音陡】

冠幘

說文冠絭也所以絭發又曰發有巾曰幘夏之冠曰毋追追猶堆也商曰章甫漸章著也周曰委貌委曲有貌也並以緇布爲之故曰緇布冠又曰冠輿服志委貌與皮弁同制長七寸髙四寸前髙廣後卑銳但皮弁以鹿皮耳古冠制𨿽不可詳今羽流束髮者大略近之趙惠文冠以冠如蟬翼猶古之鷩冕一名鵕防冠一名鶡冠謂之武弁鵕防鶡勇而有介今勲臣籠巾挿雕羽其遺意楚獬豸冠以獲獬豸得名後有鐵柱又曰柱後謂之法冠今憲臣冠加獬豸於上亦其遺意也唐翼善冠太宗采古制自服之【闕】今乘輿常服亦名翼善冠或唐制也其他冠名尙多制不可考秦加武將首飾絳帕後稍稍作顏題漢興續其顏卻結之施巾連題卻覆之名之曰幘孝文乃髙顏續爲之耳崇其巾爲屋文者長耳武者短耳若今喪冠

導

周禮天子以玉屏而導亦如之南史齊髙帝見主衣中有玉介導梁沙門法云謂周捨曰檀越旣能戴纛貧道何爲不執鍮段公路云通天犀堪爲釵纛纛與導同音一物也按隋禮儀云簮所以建髮於冠導所以櫟髮於巾幘之裏說文箆導也簮卽笄釵岐筓導卽揥整發釵箆亦以整髮卽今掠子導卽今引子以角爲之櫟發入幘故名引古名導今名引其義一也纛羽葆幢所以引行故又借爲纛俗呼轉爲敏音俗書作刡字於是引之義晦而導纛不復知爲何物矣餘冬丹鉛二錄𨿽嘗置辧亦未明的惜不能得楊君起而証之【纛音到鍮音偸筓音雞刡音敏】

履舄

艸曰屝又謂之履又謂之不借麻曰屨葛亦謂之屨皮亦曰履又謂之鞮又謂之鞵又禪下曰履復下曰舄蓋舄有三等赤舄爲上冕服最上達者下有白舄皆履之復底者古今注曰祭服謂之舄朝服謂之履燕服謂之屨亦得凡履下置木曰屐履中薦曰屧履不著跟曰屣小兒履曰靸【屝音費】

韍韠韐【韍音弗韠音必韐音閤】

說文韍韠也韠韍也所以蔽前以韋下廣二尺上廣一尺其頸五寸帯博二寸鄭云韐合韋爲之以茅搜染之一曰韎韐以代韠是韍韠韐三者皆蔽膝之衣制同名異韐乃合韋韍韠不合此其異耳朱子曰冕服謂之韍他服謂之韠此大夫以上之服韐則士服也玉藻云君朱大夫素士爵韋天子直公侯前後方大夫前方後挫角士前後正陳氏曰以其茀前曰韍以其一巾足矣曰韠以色則曰緼以緼質則曰韎韐詩疏古者佃漁因衣其皮先知蔽前後知蔽後後王易以絺繡黒與白相次畫爲�謂之黻以韋從韋作韍以絺從黹作黻一曰古者席地而坐以臨俎豆設蔽膝以備濡漬【韎音抹搜音搜絺音止與黹同�古弗字】

佩

記曰古之君子必佩玉右徴角左宮羽輿服志曰古者君臣皆佩玉因名爲佩三禮圖凡玉佩上有雙衡衡長五寸博一寸下有雙璜璜徑三寸衝牙蠙珠以納其間朱子曰佩有珩者佩之上橫者也下垂三道貫以蠙珠璜如半璧繋於兩旁之下端琚如圭而正方在珩璜之中瑀如大珠在中央之中別以珠貫下繋於璜而交貫於瑀復上繋於珩之兩端衝牙如牙兩端皆銳橫繋於瑀下與璜齊行則衝璜出聲也

帔

說文農謂帬爲帔玉篇在肩背也今命婦衣外以織文一幅前後如其衣長中分而前兩開之在肩背之間謂之霞帔卽古之帔也

褘褕【褘音輝褕音兪】

按王后六服褘衣褕狄褘衣畫翚也褕狄畫鷂也狄本作翟雉名翚鷂皆雉也爾雅伊雒而南素質五采皆備成章曰翚江淮而南靑質五采皆備成章曰鷂是褘褕皆畫翟但質有靑素之殊說文謂翟羽飾衣曰褕羽不可以飾衣十二章華虫作防華虫爲鷩繪爲畫帝服用鷩後服用翟皆畫也

副編次

周禮追師掌爲副編次按副本作覆首以爲飾若步揺服之從王祭編者列髮爲之若假紒服之以桑次本作防次第髮長短爲之若髲鬄服之以見王燕居有纒筓總

綦緤韈縢【綦音其緤音屑縢音滕】

七林云文綦防緤緰韈羅縢綦廣韻履飾也文綦履之有文者緤與紲同廣韻繋也防緤韈繋之有采色者緰說文貲布也緰韈以貲布爲韈也縢增韻約也纒也偪束其足令小男子行縢自足至膝此則施之足羅縢以羅爲之四者皆婦人足飾

絲綸綍

說文絲蠶所吐也一曰一蠶爲忽十忽爲絲緇衣注綸有秩嗇夫所佩疏云綸如宛轉繩廣韻綍大索一曰引車索又引柩索喪大記注在棺曰綍行道曰引一蠶謂蠶口所吐甚微合十忽而成一絲綸所佩之繩視絲爲大綍引車引柩之索則又大矣

綬

綬有二一以佩玉謂之防一以佩印謂之組訓者未甚分曉古人佩玉以比徳必有綬維之乃可佩徐廣曰秦以絲組連結於璲轉相結受漢制防綬之間得施玉環鐍詩所謂鞙鞙佩璲是也今錦綬乃其遺制佩印以檢姦萌亦必有綬以繋之乃可佩翟方進傳赤縌師古曰韍所以繋印石顯爲中書令民歌曰印何累累綬若若耶淮南王所謂方寸之印丈二之組是也今印鑰縚乃遺意【鐍音決】

魚袋

唐百官佩金魚謂之魚袋武后朝佩金後乃佩魚朝野僉載唐初爲銀菟符以兔爲瑞後爲銀魚符以鯉爲瑞武后以武爲瑞乃以銅爲符或謂鯉李也武也重國姓也炙轂子云古者有算袋魏文帝易以袋唐攺魚袋本算袋之遺而袋又何取於國姓耶

犀比犀毗

楚辭招魂晉制犀比費白日些王逸注犀比博著比集犀角以爲飾也前匈奴傳黃金犀毗一顏師古注犀毗胡帯鉤

紗縠綾綺

師古曰紡絲而織輕者爲紗皺者爲縠說文綾紈也綺繒也紗卽今紗縠卽今皺紗輕紗又謂之絹綾卽今綾綺今細綾紈素亦謂之絹繒亦謂之帛今言段者紈繒之堅美者古無段之稱其曰段者猶言端疋也今人妄從絲作緞非是

六珈六服

詩副筓六珈疏云祭服首飾副之言覆所以覆首其遺制若今步揺云婦人之副可以當男子之冕晉志皇后則假髻步揺俗謂之珠松以黃金爲山題貫白珠爲桂枝相繆一爵九華熊虎赤羆辟邪南大丰大特六獸謂之六珈周禮內司服掌王后之六服褘衣褕狄闕狄鞠衣展衣褖衣褘當爲翚褕狄讀爲揺翟揺本作鷂闕狄一名屈狄言屈於二翟也是謂三翟惟褘言衣者爲六服之首以衣目之也翚其色褕狄靑闕狄赤皆刻繒爲雉形五采兼之綴於衣上數皆十二鞠衣黃色如鞠塵展衣白褖衣黒祭先王服褘衣祭先公服褕狄祭羣小祀服闕狄蠶則服鞠衣以禮見王及賔客服展衣燕見及禦於王服褖衣衣與裳其色同舄亦如其衣之色謂之六服珈與服皆六六者陰數之中也【褖音彖】

襦

說文襦短衣也方言汗襦自闗而西謂之袛裯此說非劉傳持更者羸疾無襦給韋袍復帽謝眺過江革時大雪見革敝絮單席耽學不倦眺脫所著襦並手割半氊與革充臥席而去顧協冬服單薄蔡法度欲解襦與之懼其淸嚴不敢發口觀此則襦當是纊襺緼袍之類可以禦寒者非短衣汗衫也【祗音低禂音稠】

半臂背子

古者有半臂背子事物紀原隋大業中內官多服半臂除卽長袖也又曰秦二世詔衫子上朝服加背子其制袖短於衫身與衫齊而大袖按方言襜褕其短者自關之西謂之防防郭璞云俗名防掖一曰襤褸卽是諸於上加繡防如今半臂漢書音義云諸於大掖衣也此可見大掖衣外加半臂在手臂之間如今搭護相似脫去半臂卽大掖衣故曰除卽長袖也又衫子外加背子在脊背之間如今披風相似所謂其制袖短於衫身與衫齊而大袖也

重襺重繭

左傳夏重襺按纊爲襺新綿也重襺謂重綿敍傳申重繭以存荊按繭本作趼足胝也亦通作繭胝起如繭也【襺趼並音簡】

褦襶【褦音柰襶音戴】

程曉伏日詩今世褦襶子觸熱到人家諸韻書訓褦襶爲不曉事二字從衣何以云不曉事蓋褦襶涼笠也以竹爲蒙以帛若絲繳檐戴之以遮日炎暑戴笠見人必不曉事者也

裨冕副褘【裨音卑】

裨之言偏也天子大裘爲上公衮侯伯鷩子男毳偏於天子者也玉藻諸侯裨冕以朝是也副之言貳也王后褘衣上公如天子之服則上公夫人如後之服貳於後也禮記夫人副褘是也

裼襲【裼音錫】

裼衣乃半袖襌衣加於裘之上以見美襲衣乃有袖全衣加於裼之上以充美曲禮注古人近體衣有袍襗其外有裘葛裘葛皆有裼衣裼衣上有襲衣襲衣上有常著之服則皮弁服與深衣之屬也

布稱升

古者布稱升蓋精粗之名廣韻升成也布八十縷爲一升一成也二千四百縷爲三十升三十成也猶樂小成大成俗謂銀一成二成至十成之意閒傳曰斬衰三升旣虞卒哭受以成布六升論語注三十升細宻難成夫布三升𨿽成猶未成六升始謂之成三十升則又細宻難成此亦可見升之爲成也

纁

考工記三入爲纁五入爲緅七入爲緇爾雅一染謂之縓再染謂之竀三染謂之纁賈疏云凡染纁之法取爾雅考工記相兼乃具然四入六入無文縓竀纁三色皆染以丹秫鄭云更以纁入赤汁則爲朱淮南子曰纁不入赤而入黒汁則爲紺更入黒則爲緅朱與紺皆四入也周禮染人六入爲以緅更入黒汁也更以此入黒汁則名七入爲緇矣緇與相似故禮家每以緇布衣爲端也更取周禮染人及鄭氏淮南子諸說始備赤汁以朱湛丹秫丹秫赤粟也黒汁以黒土在水中者也由朱以前則皆赤汁由紺以後則皆黒汁緅禮俗文作爵言如爵頭色赤多黒少也廣韻繒色一入爲才才卽縓也【竀音稱】

袒絻

檀弓注絻以布廣一寸從項中而前交於額上乂郤向後繞髻喪服小記集解呂氏曰絻以布捲幘以收四垂短髮而露其髻於冠禮謂之闕項冠者先著此後加冠按二說絻之義已明而曰袒者何蓋不著冠露髻猶喪大紀注所稱袒幘也此服之最輕者緦以下冠各異而絻固有也又古者有罪免冠而闕項存因謂之免是知絻不獨喪服卽平時亦有吉則用皂所謂緇纚凶則用素所謂袒絻緇纚所以韜發故用全幅袒絻止於括髮故廣一寸耳緇纚今易爲网巾袒絻猶今之勒頭布也【纚徙離二音】

帢鞮幱【帢音恰鞮音提防音闌】

古者以緇布爲冠止於斂髮魏武帝裁縑帛以爲帢按頭使下今帽也以皮爲履止於拘足趙武靈王作胡服變履爲鞮連脛服之今靴也上衣下裳以隠形自蔽障後魏胡俗欲便於鞍馬施帬於衣爲橫幅而綴於下謂之幱今長衫也帢本軍容鞮與幱皆胡服古人冠裳之制於是盡變矣

窮袴犢鼻褌

漢昭記霍光欲後擅寵左右皆阿意𨿽宮人使令皆爲窮袴注窮袴有前襠不得交通列傳司馬相如家徒四壁立自著犢鼻褌注小褌形如犢鼻玉篇三尺布作如牛鼻

匹特

今人稱布帛一馬一曰匹夫一婦一曰匹遂以匹爲獨不知匹偶也楚辭孰可與兮匹儔布帛一曰匹者舉兩端也馬一曰匹者舉四足也匹夫匹婦曰匹者庶人夫妻相匹其名旣定故通謂匹夫匹婦也特獨也書歸格於藝祖用特謂一牛也又以匹爲義詩實維我特婦謂夫爲特也求爾新特夫謂婦爲特也

端匹

杜預曰二丈爲端二端爲兩所謂匹也是毎匹長四丈中分之向裏捲其末爲二端二端兩也其實只一匹此胡大監旦致仕遇赦賜髙年束帛當十端夏竦鎭襄陽選縑十匹贈之胡卻還其五也又曾子問疏云丈八尺爲端十端六纁四五兩三二纁說又不同匹與疋同爾雅倍兩謂之匹是也

圭璧

周官典瑞王搢大圭執鎭圭大圭長三尺杼上終葵首以見天地宗廟鎭圭長尺有二寸以朝諸侯大圭或謂之珽又謂之玠公執桓圭侯執信圭伯執躬圭子執谷璧男執蒲璧檀弓注四植謂之桓漢書注亭郵四角建大木貫以方板名曰桓表天子須諸侯以安猶亭郵須桓楹以安也故曰桓長九寸孔義云直者爲信曲者爲躬皆長七寸疏雲谷以養人蒲爲席以安人皆徑五寸各以其象爲瑑飾圭圎而宛之無鋒芒曰琬圭圭上圎而判之曰琰圭皆王使之瑞節琬圭以治徳以結好琰圭以除慝以易行璧孔曰好邊曰肉爾雅肉倍好謂之璧好倍肉謂之瑗肉好若一謂之環廣韻玦如環而有缺荀子召人以瑗絕人以玦反絕以環予謂大圭長三尺恐非紳帶之間所能容長或亦與鎭圭等但以見天地宗廟故曰大鎭圭以朝諸侯鎭安天下故曰鎭桓以植爲義信其形伸以直爲義躬其形曲以卑爲義躬圭在圭爲卑也鄭雲谷善也天子谷圭以聘女又何取於養漢制天子臥內以靑規地曰靑蒲則蒲璧以靑玉得名亦未可知若必以瑑飾爲言則桓當刻大木雙楹恐無是理新圖亦云信圭直躬圭曲舊圗瑑爲人形誤矣又天子執瑁四寸以朝諸侯蓋謂諸侯所受於天子之圭其冒藏之天子來則出以合之非執以爲儀也亦取覆冒天下之意半圭曰璋半璧曰璜外八角而中圎曰琮圭邸邸本也璧羨羨延也璋邸射謂剡而出也又有圭瓉瓉形如槃以圭爲柄有流爵以灌鬯瓉以受灌蓋祭器也【瑑音篆】

瑤瓊玖碧藍

瑤白玉瓊赤玉玖黒玉碧石之靑美者紀年惠成王七年雨碧於郢又萇死於蜀埋其血三年化爲碧藍玉之次美者三秦記有川方三十里其水北流出玉名藍田瑤則所謂白如截肪瓊則赤如雞冠玖則黒如純漆者也碧爲石靑多而白少藍爲玉白多而靑少今人秖知瑤爲玉卽瓊玖不甚辧碧與藍則專指爲色矣

錢

夾漈鄭氏云古錢其形如篆�文一變而爲刀器再變而爲圜法文獻通考云太昊氏髙陽氏謂之金有熊氏髙辛氏謂之貨陶唐氏謂之泉周人謂之布齊人莒人謂之刀錢文周曰寶貨秦曰半兩漢曰漢興宋武帝靣曰孝建幕曰四銖以孝建年鑄重四銖也載年號始此後周宣帝曰永通萬國隋曰五銖唐曰開通元寶史思明據東都亦鑄得一元寶南唐李璟鑄永通錢貨不載年號又多有之稱元寶自唐髙祖始稱重寶自唐肅宗始稱通寶自宋人誤讀開通錢文始攺元更鑄自宋太宗始今制錢輕重大小仿唐開通而文則襲宋人之誤讀也【漈音祭�篆文泉字圜與圓同幕音慢】

開通元寶

唐錢率曰開元通寶予語人當曰開通元寶人多未之信按文獻通考唐武徳四年廢五銖錢鑄開通元寶其文歐陽詢制書八分及篆三體文自上及右回環讀之詢初進蠟樣文徳皇后掐一甲迹後錢上有掐文呂東萊曰自漢至隋惟五銖之法不可易自唐至五代惟開通之法不可易龍川略誌蘇轍至京師上書王介甫問鑄錢對曰唐開通錢最善凡此皆可證而曰開元者何蓋是錢爲唐鑄開元又唐年號裴耀卿對宗曰錢者通寶有國之權後人遂不知回環讀乃錯綜讀而曰開元通寶也宗亦嘗鑄錢宋璟請行二銖四參錢謂開通元寶也以是錢徑八分重二銖四參得輕重之中故再鑄之其錢獨多也予家藏杜佑通典皆雲開通今新刻本皆雲開元末學妄竄易也錢文不用年號者古比比是卽唐後亦有不用者南唐錢文曰永通錢貨宋錢文曰皇宋通寶何可以年號拘也

傳國璽劈正斧

傳國璽秦始皇所刻玉出藍田山方四寸上紐交盤五龍文曰受命於天旣壽永昌歷漢魏晉沒於劉淵劈正斧或云自殷時流傳以蒼水玉碾造髙二尺廣半之藻文每朝防一人執之立於陛前元時猶存二物者所在當有神物防之

五金一金

說文金五色金也五金黃爲之長師古曰金有五色黃金白銀赤銅靑鉛黒鐵爾雅黃金謂之璗其美者謂之璆絕澤謂之銑白金謂之銀其美者謂之鐐徐曰銀色而鉛質曰錫又曰鈏又謂之鑞鐵堅者曰鋼古稱金印金鋪金馬金人皆銅也漢律三人以上無故羣飲酒罰金四兩亦銅也史平凖書秦以一鎰爲一金惠本記注晉灼曰凡言黃金眞金也不言黃謂錢也一斤直萬錢秦一金得二十四兩漢一斤得十六兩萬錢以今估計之才足十二兩可見古今不甚相逺今人謂一兩曰一金一錢曰一文不知何起也

塗金襄金

今人謂金飾器外曰鎏包器內曰鑲傳寫不知其非玉篇鎏美金也美金安得謂之飾外當用塗字塗廣韻飾也謂以金飾其外也譌而爲鎏塗又鋤加切東方朔傳諧語老柏塗俗書作搽廣韻鑲兵器也兵器安得謂之包內當用襄字襄廣韻包也謂以金包其內也譌而爲鑲俗又作廂尢非楊用修謂當作瓖引馬融廣成頌金鋄玉瓖似爲得之不知鋄馬首飾瓖馬帯玦東京賦鉤膺玉瓖國語懷纓挾瓖皆指馬帯玦言並非包意又以金飾器曰鍍飾器口曰扣

錙銖

按說文十黍重曰銖一曰十黍爲絫十絫爲銖八銖爲錙二十四銖爲兩一則十黍爲銖一則百黍爲銖孟康曰黃鐘一龠容千二百黍爲十二銖則百黍爲銖也

縮酒莤酒【莤音縮】

郊特牲縮酌用茅注縮泲也說文禮祭束茅加於祼圭而灌鬯酒是爲莤泲與防同蓋醴齊濁以茅借滓防出其汁詩釃酒有與藇香艸亦猶茅也曰縮者去滓若縮斂之耳束茅立之祭前沃酒其上酒滲下若神飲之士虞禮束茅五寸謂之苴者此也曰莤者從艸酉防意周禮甸師共蕭茅鄭大夫云蕭字或爲莤莤讀爲縮左傳包茅不入無以縮酒注謂束茅而灌之以酒爲縮皆混釋也【泲防俱音淮濟之濟釃師徒二音藇音語】

案酒下飯

今謂折俎曰案酒謂腥曰下飯說文按下也亦作案陸璣云接余浸以苦酒肥美可以案酒下飯古無是稱今人謂腥可以下飯也又謂歸餼曰下程夫行者登途曰上路則停驂當曰下程必有歸餼以食俗所謂下馬飯者也

母母爪剌屈膝叵羅【母音謨】

京師人謂餅曰帽曰爪拉門鐶曰曲須栁斗曰頗羅初聞不省所謂久而思之乃知爲母母禮八珍淳母煎醢加黍上沃以膏者是也爪拉爲爪剌韻防罩爪剌也帽亦罩也曲須爲屈膝李賀詩屈膝銅鋪鎖阿甄蓋門鐶雙曰金鋪單曰屈膝言形如膝之屈也古烏棲曲作屈戌李商作屈戍皆誤頗羅爲叵羅李白詩蒲萄美酒金叵羅謂金酒斚也叵羅本栁斗斚刻文似栁斗故名叵羅

瑟瑟

白居易詩楓葉荻花秋槭槭廣韻槭槭隕落貌潘嶽賦庭樹槭以灑落蘇軾金山寺詩槭槭風響變後人誤以槭槭作瑟瑟杜甫詩雨多往往得瑟瑟博雅瑟瑟碧珠也益州城西每雨過人多得瑟瑟唐書髙僊芝襲石國掠得瑟瑟十餘斛五代史四夷附錄吐蕃婦人瓣髮戴瑟瑟最好者一顆易一良馬瑟瑟本作璱璱夫瑟弦樂也白詩誤以槭作瑟杜詩博雅與史通以璱作瑟楊用修偶見瑟爲碧珠不審秋瑟瑟爲槭槭乃謂爲碧色失之矣又按風亦謂之飋飋或云秋飋飋謂楓葉荻花爲秋風所吹飋飋然也𨿽非白之舊較用修所說差勝【槭音戚】

刀斗

李廣傳下擊刀斗古者軍有刀斗以銅作鐎受一斗形如鋗晝炊夜擊刀卽刀兵刀字刀兵之刀都勞切刀斗之刀丁聊切字同音異作刁者俗至有謂刁爲姦衺者古無是訓莊子而獨不見之刀刀乎以風聲有似於刀斗鳴也【鐎音焦鋗音喧】

名義考卷十一

欽定四庫全書

名義考卷十二目錄

物部

酒醴食

糗餌粉餈

餅

麯糵

緑蟻白墮

尊彞觴勺

罍

飲器

車制

冰鑑水鑑

闌干

鑪瓶

銀囊滚毬

梳枇

蘭膏蓮炬

關鍵管鑰

銓衡文衡

度量衡古今不同

滑稽

舟

箜篌卽琵琶

巵匜

白玉珂紫荷囊

蘽梩

鹿中

笏手板

竹根藍尾

摴蒱

黃流流黃

鼔角

車蓋

凝缸

風鐸風旌

書瓻酒經

骨朶

魁

蒯緱

模笵

觚

艗舟

鸞旗屬車黃屋左纛豹尾儤房

筵席

刀圭

金井銀牀

輜重

什器家火

廜防

紫詔黃麻

紙

碑

方策

款識

臨摹硬黃響搨

牌掲

帳目

案字有六義

肉好有二義

廿卅卌

欽定四庫全書

名義考卷十二

明周祈撰物部

酒醴食

酒酉也以米麯酉醳爲義黍所成者醴體也以汁滓相埒爲義稌所成者稌卽稻稻卽稬詩多黍多稌爲酒爲醴食飯也以炊谷爲義稷所成者詩曰我蓺黍稷以爲酒食又曰黍稷彧彧以爲酒食古人以黍稷百谷之長故祭祀用焉稌則洽百禮不用祼獻矣【醳音亦稌音杜又音凃祼音貫】

糗餌粉餈【糗丘救切餈音慈】

周禮饈籩之實有糗餌粉餈內則注搗熬谷以爲糗餌與餈同又糗搗粉熬大豆爲之又曰合蒸曰餌粉之曰餈又曰粉稻米餅之曰餈又曰粉米蒸屑皆餌也訓皆未辧按說文糗熬米麥也一曰煼幹米麥也一曰糗也說文餌先屑米爲粉然後溲之爲餅也粉以豆爲粉糝餈上也餈炊米爛乃搗之不爲粉也諸家之說莫精於說文【煼俱音炒義同溲音藪】

餅

釋名餅並也溲麥麫使合並也凡以麫爲食具者皆謂之餅以火炕曰鑪餅有巨勝曰胡餅漢靈帝所嗜者卽今燒餅以水瀹曰湯餅亦曰煮餅束晢云冬爲最者卽今切麫蒸而食者曰蒸餅又曰籠餅侯思正令縮蔥加肉者卽今饅頭繩而食者曰環餅又曰寒具桓恐污書畫乃不復設卽今饊子他如不托起溲牢丸泠淘等皆餅類

麯糵

說文麯酒母也徐氏曰麯糵也酒主於麯故曰酒母玉篇防麯酒母孟康曰媒酒酵糵麯也周禮媒人注齊人名麯麩曰媒說文玉篇媒人注訓麯已明徐氏訓麯並及糵孟康所訓俱失之蓋麯今麯餅糵今麥芽爲餳者故書注曰麯多則太苦糵多則太甘今人止用麯不復用糵矣然麯亦麥所成者酒酵酒滓也麯糵以釀酒故釀成其罪者曰媒糵【防音枚酵音教】

緑蟻白墮

釋名酒有泛齊浮蟻在上泛泛然蓋酒之美者其上有華其色緑斟則泛泛然浮於杯間洛陽伽藍記晉河東人劉白墮善釀酒飲者醉不能醒謂酒曰白墮者與何以解憂惟有杜康意同

尊彞觴勺

周禮六尊犧尊象尊著尊壺尊太尊山尊以待祭祀賔客之禮六彞雞彞鳥彞黃彞虎彞蜼彞斚彞以待祼將之禮犧尊沙牛飾尊也象尊三足象其鼻形也著尊著地無足也壺尊以壺爲尊也太尊瓦尊也山尊爲山云形也壺以壺太以瓦餘皆木也鳥鳯也黃目也蜼卬鼻岐尾獸也斚稼也刻而畫之於彞也尊之爲言尊也彞之爲言常也尊用以獻上及於天地彞用以祼施於宗廟而已尊受五斗彞受三斗曰罍曰卣尊彞之異名也皆用以盛酒者三禮圖云凡諸觴皆同升數則異詩疏引韓詩說一升曰爵二升曰觚三升曰觶四升曰角五升曰散總名曰爵其實曰觴爵雀也故謂之羽觴曰巵曰觥觴之異名也皆用以飲酒者周禮梓人云勺一升注勺尊升也明堂位曰夏后氏以龍勺注爲龍頭狀勺口似魁勺柄似杓有似於斗又謂之斗用以挹酒者此其大略耳取象之不同所受之不一諸儒之說尙多也【蜼音壘卬音昂】

罍

說文罍目酒尊似壺容一斛刻作云雷象施不窮也按云古文作�雷古文作�罍刻��之文象施不窮也古器存者文尙可見謂罍作阿香狀連鼔形者蓋俗也今器邊肉處有回環文猶是��之遺意而知者鮮矣

飲器

趙襄子漆智伯之頭以爲飲器韋昭曰飲器椑榼也晉灼虎子屬也一以爲酒器一以爲溺器按漢匈奴傳單於以老上單於所破月氐王頭爲飲器者防血盟然則酒器是也毎賔防設之示恨深耳【溺音尿】

車制

上古聖人觀轉蓬爲輪輪主流運有輻輪中木之直指者上有爪以輳轂下有菑以指輞有轂居輪之正中而爲輻之所輳三十輻共一轂當輻之空謂之藪大車之轂長一尺有半兵車之轂長三尺二寸三分其轂之長二在外以置輻一在內以受軌其內大穿謂之賢小穿謂之軹有軧轂之旁出者卽長二分在外者也有輞輪之外圍者一曰轑有輨轂中鐵以受轄者亦謂之軑曰輻曰轂曰藪曰賢曰軹曰輞轑曰輨軑皆附於輪者也輪行不可載因爲之輿輿車底也主容納有軫車上前後橫木大車前軫至後軫其深八尺兵車之軫四尺四寸有轖車借交錯也有軨車借間橫木已駕僕展軨也一曰轛有轓車箱也以障物有車軨間皮篋以藏玉有軾去輿髙三尺三寸有較去軾又髙二尺二寸通髙五尺五寸立則憑較應爲敬則俯憑軾有輢兩旁植木以橫較者曰軫曰轖曰軨轛曰轓曰曰軾曰較曰輢居輿之中在輿上者也有軌車下橫木以持輪者兵車乘車之輪其崇六尺六寸軌居輪之中實得其半濟盈不濡軌是也凡車之制廣皆六尺六寸軌之廣狹旣同則轍迹亦同後人因謂車轍亦曰軌車同軌是也亦謂之軸又謂之轊有轄車軌頭鐵以鍵輨者無事則脫行則設之一作牽有輹伏兔也伏於軌上一作轐曰軌軸曰轊曰轄曰輹居輿之中在輿下者也有轅兩腋木之前後出者長一丈四尺四寸有輈轅之從軫以前稍曲而上至衡居衡之上而向下鉤之如屋之梁謂之梁輈一曰軏有輗橫居輈下以防軶者亦謂之衡有軶重防於衡上以駕馬領者有軥軶之下曲者曰轅曰輈軏曰輗衡曰軶曰軥在輿前附於轅者也有蓋以覆輿者也有輇車無輻直斫木爲之若推輪也有軔礙輪木也有輠盛膏器也輿方象地蓋圓象天三十輻象日月蓋弓二十八以象列星也他若爲楯爲樏用之泥乘山乘者其制非一皆古聖之精意也【輞音防軹音止軧音遲轑音老輨音管軑音地轖音色音復轊音遂輠音夥】

冰鑑水鑑

鑑鏡所以照物又器名如甀大口冰鑑以盛冰置食物於中以禦溫气周禮淩人春治鑑祭祀共冰鑑是也水鑑如水之照物無有遁形者書人無於水鑑習鑿齒水鑑無私龎徳公以司馬徳操爲水鑑衛瓘奇樂廣曰此人之水鑑蔡大寶見栁莊嘆曰襄陽水鑑復在於玆是也【甀音垂】

防幹

階際木勾欄曰欄幹亦作防幹眼眶亦曰防幹蓋防幹以橫斜爲義勾欄木縱橫爲之故曰防幹以木爲之故字從木息夫躬傳涕泣流兮萑蘭臣瓉曰萑蘭泣涕防幹也萑葦蘭香艸躬誤當作渙瀾亦縱橫之意淚出於眼因謂眼眶爲防幹曹植詩月落參橫北斗防幹薛令之詩苜蓿長防幹近孫太初詩山中芝艸防幹長凡橫斜皆可言防幹

鑪瓶

周人尙臭宗廟焫蕭漢人始爲博山鑪其制象海中博山下盤貯湯使潤气蒸香無今之鑪也所焚惟蘭蕙劉后博山鑪銘中有蘭錡朱火靑煙古樂府香風難久居空令蕙艸殘無今之香也自武帝通南越中國始有龍腦雞舌等香通西域始有安息薔薇水等香而蕙蘭與蕭不復用矣佛氏有供花之說亦未聞用瓶瓶似罋但以汲水今之鑪古鼎也今之瓶古觚也得二器者無所用以香揷花謂之鑪瓶後又仿而爲之其制愈譌矣【音丙錡音起罋與甕同音越】

銀囊滚毬

銀囊帳中鑪也滚毬被中鑪也鄴中記石季龍冬月爲復帳四角安金銀鑿鏤爲香鑪白居易詩銀囊貯火懸西京雜記長安巧匠丁緩作被中香鑪爲機圜轉之其運四周鑪體常平趙徳麟曰今謂之滚毬銀囊甚新滚毬殊不文曩予名之曰金鞠與銀囊正作對也

梳枇【枇音陛】

廣韻梳櫛也枇細櫛也皆理髮之器炙轂子赫連氏造梳二十四齒取疏通之義故名梳枇似梳齒而宻取宻比之義故名枇匈奴比疎注比疎解髮之飾以金爲之揚雄頭蓬不暇疏疏卽梳也今枇作箆魏武帝病眼令華陀以金箆刮膜箆乃掠器非細櫛也

蘭膏蓮炬

宋玉招魂蘭膏明燭注以蘭漬膏取其香也唐令狐綯夜對禁中以金蓮花炬送歸院金蓮花以載炬者範銅爲之天子制也

關鍵管鑰

老子善閉者無關楗而不可開周禮地官掌受管鍵月令謹管鑰楗或又從金鑰本作亦有作籥者訓者多未辧按說文關以橫木持門戶也廣雅楗拒門木月令注鍵謂鏁之入內者鑰摶鍵器也以鐵爲之搢鏁內摶取其鍵是知關卽今門管卽今鏁筒鍵卽今鏁鑐鑰卽今鑰匙鍵從金者爲鏁鑐從木者爲關之入牝處總曰拒門木鑰從門者以其爲門用從竹者古字通用也【音拴】

銓衡文衡

銓說文衡也非是玉篇平木器今俗謂推鉋衡諸書訓平廣韻權衡也今俗謂秤笴唐選法尙書銓掌七品以上選侍郎銓掌六品以下選阿衡古官名阿倚也衡平也水衡漢官名主平其稅入今吏部曰銓衡主考官曰文衡顧名思義可不平乎【笴音桿】

度量衡古今不同

宋張表臣云劉仲原得銅斛二於永興軍其一云始元四年造一云甘露元年十月造數量皆同云容十斗重四十斤以今權量較之容三斗重十五斤按永興軍漢左馮翊地始元漢昭帝年甘露漢宣帝年則二銅斛漢器也以此上推之亷頗見魏使一飯斗米肉十斤則是米三升肉三斤十二兩凡言一石準今三斗一斤準今六兩於定國飲酒數石不亂劉伶飲一石五斗解酲孔珪飲酒七八斗曹操帳下士持雙防八十斤皆可推且古升上徑一寸下徑六分其深八分古權十黍爲絫十絫爲銖八銖爲錙二十四銖爲兩視漢又輕小矣周尺才得今六寸六分家語布指知尺謂以拇指食指一奓仍以食指屈二節爲一尺湯九尺文王十尺亦可推【奓音摣】

滑稽

楚辭突梯滑稽注滑稽圜轉貌公孫傳滑稽則東方朔注滑稽轉利之稱揚雄酒箴鴟夷滑稽應劭曰鴟夷酒器師古曰滑稽圜轉縱舎無窮之狀是滑稽本圜轉之義或以言人或以言酒器耳酒器何以能圜轉崔浩音義酒器轉注吐酒不已若今之陽燧尊此亦是臆說按罍說文目酒尊刻作云雷象施不窮也徐氏曰圜轉之意故曰不窮罍旣圜轉則罍亦可稱滑稽此其義何也蓋云雷之文圜轉不窮非吐酒不窮也今尊彞諸古器皆有之人不識以爲花樣耳揚雄謂鴟夷腹如大壺說文謂罍似壺可見鴟夷與罍皆似壺之器知罍之有云雷則鴟夷亦有云雷知鴟夷可稱滑稽則罍亦可稱滑稽互言之也鴟當作瓻廣韻瓻酒器後通作鴟夫差取馬革爲鴟夷以爲榼也範蠡自鴟夷謙言但可盛酒耳

舟

周禮天子造舟諸侯維舟大夫方舟士特舟天子以舟爲橋自此造彼曰造諸侯以眾舟維持之曰維大夫二舟相並曰方士扁舟而已貴賤之分也後乃以造從舟作艁方從舟作舫扁從舟作艑皆非字之正也楊用修謂扁舟作鯿舟亦非

箜篌卽琵琶

傅琵琶賦序故老云漢遣公主嫁烏孫念其行道思慕使知音者裁箏築箜篌之聲以方語目之曰琵琶方語烏孫語也推手前曰琵引手後曰琶烏孫謂箏築箜篌皆曰琵琶以有弦可推引也字本作批把箏卽今箏築形似箏箜篌其說不一烏孫謂箜篌爲琵琶則琵琶卽箜篌箏築𨿽可言琵琶而其名仍舊獨箜篌易以方語耳晉志箜篌出自西域又曰琵琶出自西域皆未深考釋名箜篌空國之侯所好杜佑謂其聲坎坎應節曰坎侯吳競樂府謂樂人侯暉依琴造坎故曰坎侯皆未得其實也

巵匜

應劭曰巵飲酒禮器古以角作受四升師古曰飲酒圜器也漢髙紀奉玉巵爲太上皇壽說文匜盥器似羹魁柄中有道可以注水左傳奉匜沃盥一爲酒器一爲洗手器今槪稱酒器曰巵匜失之矣廣韻杯匜似柿非是

白玉珂紫荷囊【荷音賀】

昔人誤以白玉珂作佩玉如杜甫夜防左省詩因風想玉珂又以紫荷囊作侍從事如宋祁事賦筆助荷囊按爾雅翼貝大者珂黃黒色其骨白通俗文勒飾曰珂以貝飾馬勒謂之珂其骨白謂之白玉珂非眞玉也晉輿服志文武皆有囊綴綬八座尙書則荷紫謂之生紫爲祫囊綴之服外加於左肩乃負荷之荷非荷蕖也今謂囊曰荷包本此

蘽梩

孟子蘽梩注籠臿之屬按韻書虆盛土籠或作虆詩注築墻者捊聚壤土盛之以蘽投諸版中是也梩臿也臿本作鍤鍬也爾雅謂之是也【捊音裒古鍬字古臿字蘽音雷梩音梨】

鹿中

禮記司射奉中注士鹿中大夫兕中疏云刻木如兕虎而伏背上立圜圏以盛算者猶今之算盤今但平底不復刻木爲鹿與兕矣

笏手板

徐廣車服儀制曰笏卽手板也漢魏以來皆執手板有事則揷於紳間故曰縉紳晉王坦之倒執手板唐段秀實以笏撃朱泚唐故事搢笏於帶而乘馬張九齡體羸使人持之因置笏囊崔琳每嵗時宴於家以一榻置笏猶重積其上是知古人執笏搢笏不獨對君也

竹根藍尾

杜甫詩共醉終同臥竹根白居易詩三杯藍尾酒竹根藍尾人多未諭庾信山杯捧竹根是知竹根杯名傾銀注玉富貴者之器竹根山家之器其醉一也藍又作婪宋景文詩且盡燈前婪尾杯河東記謂是謙遜不敢先飲石林燕語謂是處於末席得酒常貪婪二說非是廣韻飲酒半罷半在曰防當作防尾爲是淳於髠所謂主畱髠而送客當此之時能飲一石者也宋景文意亦是但襲用婪字不察耳

摴蒱

摴蒱局戲局戲爲博博爲今雙陸按韻防樗似椿北人呼山椿江東呼虎目葉脫處有痕如摴蒱子故名樗虎目與摴蒱子皆謂葉脫處形迹也知樗以摴蒱得名則知摴蒱以骰子爲義雙陸有骰子也

黃流流黃

詩瑟彼玉瓉黃流在中注黃流郁鬯也沈佺期詩誰爲含愁獨不見更教明月照流黃人多未諭流黃蓋謂簟也簟之佳者織文黃色滑膩若流故曰流黃唐人詩珍簟冷流黃是也韓昌黎詠吾蘄竹簟云攜來當晝不得臥一府爭防黃琉璃則又以琉璃比黃色矣

鼓角

衛公兵法軍城及野營行軍在外日出沒時鼓千撾三百三十捶爲一通鼓音止角音動吹十二聲爲一疊一角三鼓而昏明畢角之曲有三弄一曰爲君難爲臣亦難難又難二曰創業難守成亦難難又難三曰起家難保家亦難難又難曹子建撰今角聲嗚嗚者皆難字曳聲耳

車蓋

車上覆者曰蓋其形圓以象天風俗通黃帝戰蚩尢於涿鹿常有五色雲气金枝玉葉止於帝上因作華蓋武王伐紂大風折蓋遂爲曲蓋家語孔子之郯遭程子於途傾蓋而語漢髙紀天子車以黃繒爲蓋裏謂之黃屋續漢志二千石皆皂蓋皆車上覆者也後世乘藍輿乃謂繖爲蓋矣

凝缸

佛書凝缸注凝定也缸燈也缸從缶蓋長頸甖佛氏以注油燃燈故謂缸爲燈凝則燈光之凝定也唐人不知誤以凝爲銀以缸爲釭黃氏辧釭爲車轂中鐵是矣不知二字俱誤非止釭也

風鐸風旌

開元遺事唐岐王宮於竹林內懸碎玉片毎夜聞相觸之聲卽知有風號占風鐸又五王宮中各立長竿掛五色旌於竿頭四垂綴以金鈴有聲卽往視旌之所向可以知四方風候此後世鐵馬定馬旗之始也

書瓻酒經

瓻酒器亦以盛書大者一石小五斗古語借書一瓻還書一瓻後人訛以瓻爲癡謂借書與人爲一癡還書爲一癡經亦酒器小頸環口修腹受一斗晉安人餉人酒一經二經至五經他境人不達其義聞五經至束帯迎於門乃是酒五瓶二事出聞見侯鯖二錄

骨朶【朶本作音髽】

演繁露云宋景文謂俗以撾爲骨朶古無稽據字書檛竹反通作簻徒果反轉爲骨朶此說亦非說文檛箠也本作是與撾簻一也曰骨朶者始制以木從木曰檛以竹從竹曰簻曰後以骨飾之曰骨猶骰子以竹從竹曰簺以牙曰牙簺以車渠曰車渠簺今又範銅爲之防衛人所執者是也又待可切後人去竹直曰骨朶遂難曉也今人稱花含胎者曰骨朶上旉下枝與檛類也【檛簻俱音髽簺音色旉音敷】

魁

說文魁羹斗也蓋挹羹之器北斗七星第一至第四爲首其形方有似於魁故名魁第五至第七爲末其形曲似魁柄故名杓總謂之斗借羹斗爲言也凡爲首者皆名曰魁罪首曰渠魁舉首曰倫魁亦曰大魁是又借斗首爲言也又東夷傳三韓皆魁頭露紒注魁頭猶科頭科當作窠謂人發縈繞成窠有似於羹斗其取義已逺作科益謬矣【杓音標窠音科】

蒯緱【蒯音塊緱音勾】

史馮驩往見孟嘗君置之傳舎十日問傳舎長曰客何爲曰馮先生甚貧猶有一劍耳又蒯緱按廣韻刀劍頭纒絲爲緱爾雅蒯艸中爲索蒯緱言劍緱無絲以艸爲之也

模笵

通俗文規模曰笵以土曰型以金曰鎔以木曰模以竹曰笵今模笵作模範按說文出必先告其神樹茅以依神爲軷旣祭軷轢於牲而行爲範作範借用耳【軷音鈸】

觚

論語觚注或曰酒器或曰木簡說文觚鄕飲之爵受四升韓詩外傳一升曰觚此酒器之觚也博雅笘防也小兒所書通俗文木四方爲稜八稜爲柧防柧通作觚陸士衡文賦或操觚而率爾此木簡之觚也一名而二物夫子本意所指今不可知卽以木簡言之亦得【笘音占音】

艗舟【艗音逆】

廣韻艗舟也舟首謂之艗首則凡舟皆可言艗首者對尾而言後誤作鷁張協七命乘鷁舟兮爲水嬉郭璞雲鷁水鳥也今江東貴人船前作靑雀是其像也嘗考鷁卽鶂鶂卽鶬鴰鶬鴰卽鬼車所謂九頭鳥蓋鵂鶹類也其爲禽不祥舟首何取焉且靑雀爲桑扈又非鷁晉王濬爲益州刺史謀伐吳造戰艦畫怪獸於其首以懼江神今官舟多獸形無水鳥者是鷁本無與於艗當作艗首爲是後人誤用璞亦誤釋也

鸞旗屬車黃屋左纛

顏師古曰編以羽毛列繋幢旁載於車上謂之鸞旗車駕出則陳於道而先行輿服志古者諸侯二車九乘秦滅九國兼其車服大駕屬車八十一乘法駕半之最後一車懸豹尾蔡邕曰天子車翠羽蓋以黃繒爲裏是爲黃屋李斐曰纛羽葆幢也在乘輿車衡上左方注之故曰左纛

豹尾儤房【儤音豹】

崔豹古今注豹尾車周制象君子豹變尾言謙也蔡邕云行道豹尾中亦爲禁中今鹵簿有旛曰豹尾𨿽非車亦其遺意也唐志新到官府並上者謂之儤俗謂程司課作者爲儤上增韻吏官連直也今大內有儤房當是課作連直之所以爲豹房者誤

筵席

古人坐於地以席借之司幾筵疏初地一重者謂之筵重在上者謂之席皆以莞蒲爲之詩上莞下簟是也或以竹書筍席篾席是也天子諸侯席有黼黻純飾憑則設幾宴饗則設籩豆今俗言椅以代席也言棹以代幾也言楪以代籩豆也椅棹楪本無此字椅則借椅柅之椅棹與楪皆俗書也今人謂尊俎曰筵席至又謂席一筵可哂也

刀圭

本艸云刀圭十分方寸匕之一藥準如梧桐子大釋名婦人上服曰袿其下垂者上廣下狹如刀圭夫刀圭本艸以狀藥之大小釋名以見燕尾之廣狹未有明言其義者蓋刀銳處如圭首故曰刀圭猶刀尖也匕匙也方一寸得十分一分如梧桐子大衣下垂者割正幅使一頭狹如燕尾然梧桐子燕尾其大小廣狹才刀尖若耳故或言梧桐子或言燕尾或言刀圭也

金井銀牀

禇記室世言金井梧飄以葉上有金井字非井也唐人謂井欄爲銀牀潘平田之說不知何據葉上恐亦無字今人家鑿井有置鉛錫其下者蓋靑金也或以此得名銀牀亦非井欄蓋轆轤架也廣韻轆轤圓轉木也用以汲水喪大紀以紼繞碑間之鹿盧南人謂之油葫蘆北人謂之滑車曰銀者對金而言或其色白也李白詩絡緯秋啼金井欄亦是指井蘇軾露帳銀牀初破睡誤以銀牀爲偃息之具也

輜重

說文軿車前衣車後徐氏曰所謂庫車字林載衣物車前後皆蔽後漢書輿服志注軿車有衣蔽無後轅者謂之輜釋名輜厠也謂軍糧什物雜厠載之以其累重故稱輜重說文衣字卽字林輿服志蔽字但說文輜後蔽字林與志則前後俱蔽釋名雜厠正所謂庫也字林衣物卽所謂軍糧什物也或曰輜載衣車重載物車非是

什器家火

軍法五人爲伍二伍爲什共其器物故稱什器從軍及作役者十人爲火共畜調度故稱家火

廜防

博雅廜防庵也通俗文屋平曰廜防四時纂要作屠蘓又廣韻酴酥酒名玉篇麥酒不去滓飲是屠蘇爲屋酴酥爲酒本不相混也唐人詩手把屠蘇讓少年先把屠蘇不讓春誤以屠蘇爲酴酥後人遂謂屠蘇又爲酒古人正旦飲酒以少者得歳故先飲老者失時故後飲是日酒皆然亦無屠蘇先飲之說或云屠絕鬼气蘇醒人魂妄說也

紫詔黃麻

漢志凡天子璽皆以武都紫泥封聞見後錄謂武都今階州山水皆赤而泥紫用爲印色故詔有紫泥之稱泥豈堪作印色或如今紫粉之類武都所出爲最非眞泥也唐太宗詔用麻紙冩詔勑髙宗以制勑爲永式白紙多蠧自今並用黃紙蓋自蔡倫用樹膚敝布爲紙故有麻紙遜齋閒覽謂以檗染紙使不蠧故曰黃麻古今書籍亦曰黃卷不獨詔勑用黃紙也

紙

古者書用竹帛竹簡防是已其字從竹帛紙是已其字以糸一作帋從巾馮鑑事始謂蔡倫始造紙史繩祖引趙飛燕赫蹏書注赫蹏小紙也謂紙已見於前漢其辧似是而亦未燭其原按說文紙絲滓也以絲繅余絮爲紙以是爲書謂之帛書非眞縑帛也後漢蔡倫始用樹膚及敝布魚网爲紙今谷樹皮紙卽蔡倫樹膚紙髙麗蠶繭紙卽古絲滓紙又有用竹與稭者因樹膚而生智也紙一音低蹏音題聲相近譌謂紙爲蹏赫赤也赫蹏謂赤紙也鄧展謂赫音防孟康謂蹏猶地晉灼謂薄小物爲赫蹏皆非後人以漢人之說多未詳考也【糸音覓赫音黒繅音騷谷谷搆二音閱音奭】

碑

今世所謂碑古無之七十二家封禪言勒石穆天子傳言爲名迹於弇玆石上可見者惟此而已士昏禮入門當碑揖則廟內之碑用以麗牲者喪大記天子用大木爲碑謂之丰碑諸侯樹兩大木謂之桓盈檀弓注天子六繂四碑諸侯四繂二碑士二繂無碑則方上之碑用以下棺者臣子因於其上紀述功徳今廟堂墓隧及諸創建碑林立而不知非古也

方策

春秋正義云簡容一行字數行者書於方方所不容書於策杜預曰大事書之於策小事簡牘而已大事小事謂字有多寡也古者折竹爲簡以火炙之令其汗取其靑易書靑簡汗靑殺靑皆取炙竹爲義曰篇廣韻謂篇簡成章也連編諸簡謂之策以繩次策謂之編此簡篇策從竹編從糸也又以木爲方謂之柧作觚故曰操觚又謂之槧故曰鉛槧其體方總謂之方曰札說文刺著也竹木以刺著爲書竹書當作札木書當作札曰牒說文以爲札曰牘說文以爲書板皆方也此柧槧札從木牒牘從片說文片判木也大都不過竹木二者後世易之以紙而其稱名猶故也

款識

古器有款識款謂陰字是凹入者識謂陽字是凸出者款居外識居內夏器有款有識商器無款有識【凹腰遏二音凸突耋二音】

臨摹硬黃響搨

於古人書畫置紙在傍視其大小濃淡形勢而學之謂之臨以紙覆其上隨其曲折宛轉用筆謂之摹置紙熨斗上以黃蠟塗勻儼如魫角毫釐必見謂之硬黃就明窓上以紙覆映光摹之謂之響榻

牌掲

博雅篁牌籍也周禮職幣以書掲之疏謂府別各爲一牌書知善惡價數多少謂之掲今言牌票掲帖義出此

帳目

今俗謂簿籍曰帳目韻書帳幬也帷也無有以簿籍爲義者按漢制郡國歳時上計顏師古曰計若今諸州之計帳是師古亦用帳字其來久矣

案字有六義

說文案几屬周禮掌次張氊案魏志曹公作欹案臥視書又玉篇食器也史髙祖過趙趙王自持案進食隠逸傳孟光每饋食舉案齊眉曹操別傳太祖爲人佻至以頭沒杯案中又據也荀子案飾其辭董仲舒策謹案春秋又考也丙吉傳無所案驗又下也爾雅疏可以案酒又止也周紀案兵無出

肉好有二義

爾雅肉好若一謂之環郭璞云肉邊也好孔也禮記寛裕肉好之音輔氏曰肉好猶俗言美滿也方氏曰肉好如一旋而不窮者環肉好之音旋而不窮者也義亦相貫

廿卅卌【廿音入卅音颯卌音習】

說文廿二十並卅三十並卌數名顏之推稽聖賦中山何夥有子百廿言有子百二十也韓愈孔戣墓志孔世卅八謂戣爲孔子三十八世孫也字統卌揷糞把皆讀爲一字後人直以廿爲二十卅爲三十卌爲四十是一字而讀爲二字矣至有讀廿爲奴店切又有直作念字者其謬不知何起也

名義考卷十二

