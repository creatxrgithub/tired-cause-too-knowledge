

目𨿽明不能見其睫﹐蔽於近也﹐登髙而望遠﹐視非加察﹐而捽若指掌。人之識量相萬﹐豈不信歟﹖懵者暗於當事﹐智者燭於先機。如鑑所懸﹐維髙莫掩矣。夫前人已事﹐卓爾有立﹐其辯妍媸﹑規得失﹑料成敗﹐超超乎鑑無遺照者。余不敏﹐竊願於此借鑑焉﹐﹝上爫下之﹞約勗而備論之。

宋範純夫言「曩子弟赴官﹐有乞書於蜀公者﹐蜀分不許﹐日﹕『仕宦不可廣求﹐人知受恩多﹐難立朝矣。」。

漢馬援嘗謂梁松竇固曰「凡人貴當可賤﹐如卿等殆不可復賤﹐居髙堅自持﹐勉思鄙言。」松後果以貴滿致災﹐固亦幾不免。

漢建武中﹐諸王皆在京師﹐競修名譽﹐招遊士。馬援謂呂種曰「國家諸子並壯﹐而舊防未立﹐若多通賓客﹐則大獄起矣﹐卿曹戒愼之。」後果有告諸王賓客生亂。帝詔捕﹐更相牽引﹐死者以千數。種亦與禍﹐嘆曰「馬將軍神人也﹗」

申屠蟠生於漢末﹐遊士汝南。範滂等非訐朝政﹐自公聊以下﹐皆折節下之。太學生爭慕其風﹐以爲文學將興﹐處士復用。蟠獨嘆曰「昔戰國之世﹐處士橫議﹐列國之王﹐互相擁瞭先驅﹐卒有坑儒焚書之禍﹐今之謂矣﹗」乃絕迹於粱碭山間﹐因樹爲屋﹐自同傭人。居二年﹐滂等果罹黨錮﹐或死或刑﹐惟蟠超然免於評論。

太公封於齊﹐齊有華士者﹐義不臣天子﹐不友諸侯﹐人稱其賢。太公使人召之三﹐不至﹐命誅之。周公曰「此齊之髙士也﹐柰何誅之﹖」太公曰「失不臣天子﹐不友諸侯﹐望猶得臣而友之乎﹖望不得臣而友之﹐是棄民也﹐召之三﹐不至﹐是逆民也。使一國效之﹐望誰與爲君子﹖」

管仲有疾﹐桓公往問之曰「仲父疾矣﹐將何以教寡人﹖」管仲對曰「願君之遠易牙﹑豎刁﹑常之巫﹑衛公子啟方。」公曰「易牙烹其子以慊寡人﹐猶尙可疑耶﹖」對同﹕「人之情孰不愛其子也﹖其子之忍﹐又何有於君﹖」又曰「豎刁自宮以近寡人﹐猶尙可疑耶﹖」對曰「人之情孰不愛其身也﹖其身之忍﹐又何有於君﹖」公又曰「常之巫審於死生﹐能去苛病﹐猶尙可疑耶﹖」對曰「死生命也﹐苛病失也﹐君不任其命﹐守其本﹐而恃常之巫﹐彼將以此無不爲也。」公又曰「衛公子啟方事寡人十五年矣﹐以父死而不敢歸哭﹐猶尙可疑耶﹖」對曰「人之情孰不愛其父也﹖其父之忍﹐又何自於君﹖」公曰「諾。」管仲死﹐盡逐之。食不甘﹐宮不治﹐苛病起﹐朝不肅。居三年﹐公曰「仲父不亦過乎﹖」於是皆復召而反。明年公有病﹐常之巫從官出曰「公將以某日薨。」易牙﹑豎刁﹑常之巫相與作亂。

唐肅宗子﹐建寧王惔﹐性英果﹐有才略﹐從上自馬嵬北行﹐兵眾寡弱﹐屢逢寇盜。惔自選驍勇居上前後﹐血戰以衛上。上或過時未食﹐惔悲泣不自勝﹐軍中皆屬目向之。上欲以惔爲天下兵馬元帥﹐使統諸將東徵。李泌曰「建寧誠元帥才﹐然廣平兄也﹐若建寧功成﹐豈使廣平爲吳泰伯乎﹖」上曰「廣平﹐冢嗣也﹐何必以元帥爲重﹖」泌曰「廣平未正位東宮﹐今天下艱難﹐眾心所屬﹐在於元帥﹐若建寧大功旣成﹐陛下𨿽欲不以爲儲副﹐同立功者﹐其肯已乎﹖太宗太上皇﹐卽其事也。」上乃以廣平王爲天下兵馬元帥﹐諸將皆以屬焉惔聞之謝泌曰「此固惔之心。」

明少保胡世寧﹐爲左都禦史掌院事﹐時當考察﹐執政請禁私謁。公言「臣官以察爲名﹐人非接其貌﹐聽其言﹐無以察其心之邪正﹐才之長短﹐若摒絕士夫﹐徒按考語﹐則毀譽失眞﹐而求激揚之當﹐難矣﹗」上是其言﹐不禁。

曹魏時﹐何晏﹑鄧飈﹑夏侯元並求傅嘏交﹐而嘏終不許﹐諸人乃岡苟粲說合之﹐謂嘏日﹕「夏侯太初﹐一時之傑士﹐虛心於子﹐而卿意懷不可交﹐合則好成﹐不合則致隙﹐二賢若睦﹐則國之休﹐此藺相如所以下廉頗也。」傅曰﹔「夏侯太初﹐志大心勞﹐能合虛譽﹐誠所謂利口覆國之人。何晏﹑鄧飈﹐有爲而躁﹐博而寡要﹐外好利而內無關鑰﹐貴同惡異﹐多言而妬前。多言多釁﹐妬前無親。以吾觀之﹐此三子者﹐皆敗徳之人爾﹐遠之猶恐罹禍﹐況可親之耶﹖」後皆如其言。

北史吐谷軍阿柴﹐疾。有子二十人﹐召母弟慕利延曰「汝取一隻箭折之。」慕利廷折之。又曰﹕『汝取十九箭折之。」慕利延不能折。阿柴曰「汝曹知乎﹖單者易折﹐眾者難摧﹐戮力同心﹐然後社稷可固。」

唐制尙書令史﹐得不宿外﹐夜則鎖之。韓愈爲吏部侍郎﹐乃曰「人所以畏鬼﹐以其不見鬼﹔如可見﹐則人不畏矣。選人不得見令史﹐故令史勢重﹐任其出入則勢輕。」自後乃不復禁。

元巴東僧得一靑瓷碗﹐攜歸折花供佛前﹐明日花滿其中﹔置少米﹐經宿米亦滿﹔銀及錢皆然﹐自是院中富盛。院主年老﹐一日取碗擲於江﹐弟子驚愕﹐師曰「吾死汝輩寧能謹飭乎﹖棄之不使汝輩增罪也。

宋李太宰邦彥﹐起家於銀工。旣貴﹐其母嘗語昔事﹐諸孫以爲恥。母曰「宰相家出銀工則可恥﹐銀工家出宰相﹐正爲嘉事﹐何恥焉﹖」

宋曹武惠王旣下金陵﹐降後主﹐復遣還內治行。潘美憂其死不能生致也﹐止之。。王日﹕「吾適受降﹐見其臨渠猶顧左右扶而後過﹐必不然也。且彼有烈心﹐自當君臣同盡。必不生降﹐旣降而又安肯死乎﹖」

吳丹陽太守李衡﹐數以事侵豈琊王﹐其妻習氏諫之不聽。及豈琊王卽位﹐衡憂懼不知所出。妻曰「王素好善慕名﹐方欲自顯於天下﹐終不以私嫌殺君明矣。君宜自囚詣獄﹐表列前失﹐明求受罪。如此當逆見優饒﹐非止活也。」衡從之。吳主諂曰「丹陽太守李衡﹐以往事之嫌自拘﹐司獄其遣衡還郡。」

明分宜嚴相﹐以正月二十八日誕。亭州劉巨塘﹐令宜春時入覲﹐隨眾往祝。祝後嚴相倦﹐其子世蕃令門者且闔門﹐劉不得出﹐饑甚。有嚴辛者﹐嚴氏紀綱僕也﹐導劉往閒道過其私居﹐畱劉公飯﹐飯已﹐辛曰「他日願臺下垂目。」劉公曰「汝主正當隆赫﹐我何能爲﹖」辛日﹕「日不常午﹐望臺下無忘今日之托。」不數年﹐嚴相敗﹐劉公適知袁州﹐辛方以贓二萬滯獄。劉公憶其昔語﹐爲減贓若干﹐始得戍。

爲一身計者﹐謀止一身﹐爲一家計者﹐謀止一家﹐爲天下計者﹐謀及天下。若夫一日之緯畫﹐終身用之﹐數世賴之﹐則故非衮衮小知之所及矣。《語》曰「人無遠慮﹐必有近憂。」《詩》曰「遠猷唇告﹐蓋以見目前之不可狃也。」

齊人攻魯田單父﹐單父之老請曰「麥已熟矣﹐請任民出獲﹐可以益糧﹐且不資寇。」三請而宓子不許。俄爾齊寇逮於麥﹐季孫怒﹐使人讓之。宓子蹙然曰「今玆無麥﹐明年可樹﹐若使不耕者獲﹐是使民樂有寇﹐夫單父一歲之麥﹐其得失於魯不加彊弱﹐若使民有幸取之心﹐其創必數世不息。」季孫聞而愧曰「地若可人﹐吾豈忍見宓子哉﹗」

魯國之法﹐魯人爲人臣妾於諸侯﹐有能贖之者﹐取金於府。子貢贖魯人於諸侯﹐而讓其金。孔子曰「賜失之矣。夫聖人之舉事﹐可以移風易俗﹐而教道可施於百姓﹐非獨適已之行也。今魯國富者寡﹐而貧者多﹐取其金﹐則無損於行﹔不取其金﹐則不復贖人矣。」子路拯溺者﹐其人拜之以牛﹐子路受之。孔子喜曰「魯人必多拯溺者矣。」

漢班超久於西域﹐及召還﹐以戊巳校尉任尙代之。尙謂超曰「君侯在外域三十餘年﹐而小人蝟承君後﹐任重慮淺﹐宜有以誨之。」超曰「塞外事士﹐本非孝子順孫﹐皆以罪過徙補邊屯﹔而蠻夷懷鳥獸之心﹐難養易敗。今君性嚴急﹐水淸無魚﹐察政不得下和﹐非幸也﹐宜蕩佚簡易﹐寬小過﹐總大綱而已。」超去後﹐尙私謂所親曰「我以班君尙有奇策﹐今所言平平耳。」尙畱數年而西域反叛﹐如超所戒。

後唐郭崇韜﹐素廉﹐自從入洛﹐始受四方賄遺﹐故人子弟﹐或以爲言。崇韜曰「吾位兼將相﹐祿賜巨萬﹐豈少些哉﹖今藩鎭諸侯﹐多梁舊將﹐皆主上斬祛射﹝釒句﹞之人﹐若一切拒之﹐能無疑駭﹖」明年天子有事南郊﹐崇韜悉獻所藏﹐以佐賞給。

明天順中﹐朝廷好寶玩。中貴言宣徳中﹐嘗遣太監王三寶使西洋﹐獲奇珍無算。帝乃命中貴至兵部查王三寶至西洋水程。時劉大夏爲郎。尙書項公忠﹐令都吏簡故牒﹐劉先簡得匿之﹐都吏簡不得﹐復令他吏簡﹐項詰都吏曰「署中牘萬得失。」劉微笑曰「昔下西洋費錢谷數十萬﹐軍民死者亦此計焉﹐一時獘政﹐牘卽存尙宜毀之﹐以拔其根﹐猶追究其有無耶﹖」項竦然﹐再揖而謝﹐指其位曰「公達國體﹐此不久屬公矣。」

宋靖康中﹐都城受圍﹐器甲刓敝﹐或言太常寺有舊祭服數十間﹐可以藉甲。少卿劉鈺﹐具稿以獻。有老吏故脫誤其稿﹐至於三﹐鈺怒責之﹐吏曰「非敢誤也﹐小人竊有管見在﹕禮祭服敝﹐則焚之。今國家誠迫急﹐然容臺之職﹐惟當秉禮﹐不如俟朝廷來索納之﹐猶賢於背禮而自獻也。」鈺愧嘆而止。

宋祥符中﹐天下大蝗﹐眞宗使人於野得死蝗以示大臣。明日宰相有袖蝗以進者﹐曰「蝗實死矣﹐請示於朝﹐率百官賀。」王旦獨以爲不可。後數日方奏事﹐飛蝗蔽天﹐眞宗顧公曰「使百官方賀而蝗如此﹐豈不爲天下笑耶﹗」

宋眞宗朝﹐契丹請歲給外﹐別假錢幣﹐上以示王旦。旦曰「東封甚迫﹐車駕將出﹐以此探朝廷意耳﹐可於歲給三十萬外﹐各借三萬﹐仍諭次年額內除之。」契丹得知大慚﹐次年復下有司﹐契舟所借金帛六萬﹐事屬微末﹐仰依常數與之﹐今後永不爲例。

明英宗召劉大夏諭曰「事有不可每欲召卿商確﹐又以非卿部內事而止﹐今後有當行當罷者﹐卿可以揭帖密進。」大夏對曰「不敢。」上曰「何也﹖」大夏曰「先朝李孜省可爲鑑戒。」上曰「卿論國事﹐豈孜省營私害物者比乎﹖」大夏曰「臣下以揭帖進﹐朝廷以揭帖行﹐是亦前代斜封墨勒之類也。陛下所行﹐當遠法帝王﹐近法祖宗﹐公是公非﹐與眾共之﹐外附之府部﹐內咨之一臣可也。如用揭帖﹐因循日久﹐視爲常規﹐萬一匪人冒居要職﹐亦以此行之﹐害何可勝言﹖此甚非所以爲後世法﹐臣不敢效順。」上稱善久之。

西夏趙徳明求糧萬斛﹐王旦請敕有司具粟京師如數﹐而詔徳明采取。徳明大慚曰「朝廷有人。」乃止。

宋狄靑擊敗儂智髙﹐旣人邕朔﹐斂積屍內﹐有衣金龍衣者﹐又得金龍楯於其旁﹐或言智髙已死﹐當亟奏。靑曰「安知非詐﹖寧失智髙﹐敢欺朝廷耶﹖」

宋李允則﹐嘗宴軍﹐而甲仗庫火。允則作樂飲酒不輟﹐少頃火息﹐密遣吏持檄瀛州﹐緊茗籠運器甲﹐不浹旬軍器完足﹐人無知者。樞密院請劾不救火狀﹐眞宗曰「允則必有謂﹐姑詰之。」對曰「兵械所藏﹐儆火甚嚴﹐方宴而焚﹐必姦人所爲﹐若捨宴救火﹐事當不測。」

唐嚴震﹐鎭山南﹐有一人乞錢三百千去過活﹐震召子公弼等問之。公弼曰「此患風耳﹐大人不足應之。」震怒曰「爾必墜吾門﹐只可勸吾力行善事﹐柰何勸吾吝惜金帛﹐且此人不辦﹐向吾乞三百千﹐的非凡也。」命左右準數與之。於是三川之上﹐歸心恐後﹐亦無造次過求者。

宋眞宗朝﹐唃廝羅與元吳交兵﹐使來獻捷﹐執政以夷狄相攻﹐中國之福。議加唃廝羅節度使﹐韓意獨不可﹐曰「二族具藩臣﹐當諭使解仇釋憾﹐以安遠人﹐且元吳嘗賜姓﹐今彼攻之﹐而反加恩賞﹐恐徒激其怒﹐無益也。而且生邊患﹐謀國福者不當如是。」乃厚賜其使而遣之。

宋皇枯四年﹐儂智髙陷賓州。交趾請出兵助討﹐於靖爲聞於朝﹐狄靑曰「假兵於外以除內寇﹐非吾利也﹐一智髙橫踐二廣﹐力不能制﹐倘蠻兵貪得無厭﹐因而起亂﹐何以禦之﹖願罷交趾助兵。」帝從之。

宋仁宗不豫﹐國嗣未立﹐範鎭首發其端﹐司馬光繼之﹐上令以所言付中書﹐久之光復上疏曰「向者所言﹐陛下欣然無難色﹐謂卽行矣﹔今寂無所聞。此必有小人言陛下春秋鼎盛﹐何遽爲此不祥之事﹖小人無遠慮﹐特欲倉卒之際﹐立其所厚善者耳。唐自文宗以來﹐立嗣皆出於左右之意﹐至有稱定策國老﹐門牛天子者﹐此禍可勝言哉﹖」上大感悟﹐命卽送中書﹐光至中書見韓魏公曰「諸公不及今定議﹐異日夜半禁中出寸紙以某人爲嗣﹐則天下莫敢違。」琦曰﹔「惟敢不盡力。」詔英宗判宗正寺﹐尋立爲皇子。

漢靈帝末﹐華歆﹑王朗﹐俱乘船避難﹐有一人欲依附﹐歆則難之。郎曰「幸尙寬﹐何爲不可﹖」後誡追至﹐王欲臺所攜人。歆曰「本所以疑﹐正爲此耳﹐旣已納其自託﹐寧可以急相棄耶﹖」遂攜拯如初。世以此定華王之憂劣。

宋劉豫揭榜山東﹐妄言禦藥監馮益﹐遣人收買飛鴿﹐因有不遜語﹐知泗州劃綱奏之﹐張浚請斬益以釋謗。趙鼎乃奏曰「益事誠曖昧﹐然疑似間有關國體﹐恐朝廷略不加罰﹐外議必謂陛下實嘗遣之﹐有累聖徳﹐不若暫解其職﹐姑與外謫﹐以釋眾惑。」上欣然出之浙東。浚怒鼎異已﹐鼎曰「自古欲去小人者﹐急之則黨合而禍大﹐緩之彼自相擠。今益罪𨿽誅不足以快天下﹐然羣聞恐人君手滑﹐必力爭以薄其罪﹐不若謫而遠之﹐旣不傷上意﹐彼見謫輕﹐必不致力營求﹔又幸其位﹐必以次規進﹐安肯容其人耶﹖若力排之﹐此輩側目吾人﹐其黨愈周而不可破矣。」浚始嘆服。

宋諭樗﹐字子才。紹興初﹐髙宗親徵﹐樗見趙鼎曰「六龍臨江﹐兵气百倍﹐然公自度此舉果出萬全乎﹖」鼎曰「累年不振﹐義不可更屈﹐濟否非所知也。」樗曰「然則當思歸路。張徳遠有重望﹐居閩﹐若使爲江淮諸路宣撫史﹐其來路卽朝廷歸路也。」鼎入奏於帝﹐起浚知樞密院事。金人旣退﹐鼎浚相得甚歡﹐將並相﹐樗獨言張公﹐且宜在樞府﹐他日趙退﹐則張繼之﹐立政任人﹐未甚相遠則气脈長﹐若同在相位﹐萬一不合而去﹐則必更張﹐是賢者自相悖戾矣。後稍如其言。

明王云鳳出爲陜西提學﹐臺長汪公謂之曰「君出振風紀﹐但盡分內事﹐勿毀淫祠﹑禁僧道。」云鳳曰「此王我輩事﹐公何以云然﹖」汪曰「君見得眞確﹐乃可﹐見之不眞﹐而一時慕名爲之﹐他日妻妾子女有疾﹐不得不禱詞﹐則傳笑四方矣。」云鳳嘆服。

置一器於此﹐受一斗者﹐加升焉﹐則溢矣﹔受﹣石者﹐加斗焉﹐則溢矣。黃河之大﹐泰山之髙﹐何所不受哉﹖度量之於人﹐亦若是也已矣。《傳》曰「川澤納污﹐山藪藏疾。」《書》曰「實能容之﹐不有偉度﹐何稱偉人。」編其事於左。

宋太祖旣得天下﹐趙普屢以微時所不愜者言之﹐欲潛加害。上曰「不可﹐若塵埃中總教識天子宰相﹐則人皆物色之矣。」自後普不復言。

宋呂文穆公問諸子曰「我爲相﹐外議如何﹖」對曰「大人爲相﹐西方淸寧﹐惟人言無能爲事﹐權多屬同列。」公曰「我誠無能﹐但有一能﹐能用人耳。」

宋韓公琦﹐帥定武﹐夜作書﹐令卒持燭﹐誤燃公須公以袖拾衮之﹐作書如故。少頃視其人﹐已易矣﹐恐主吏鞭卒﹐急呼曰「勿易﹐我命剔燈﹐故致焚須﹐幸書不燃﹐何罪之有﹖」韓公又嘗以百金酬一玉盞﹐珍之﹐吏誤碎於地﹐坐客驚愕﹐吏伏地待罪﹐公笑曰「物破有定數﹐汝非有心也﹐奚罪﹖」須已焚﹐盞已碎﹐怒亦何補﹖乃有發於不能自制者。惟韓公性量過人﹐直一眼覷破﹐故觸處皆坦坦蕩蕩﹐非人遽能學也。學之者則有轉一念法﹐一念維何﹖曰「書幸不焚」﹑曰「物有定數。」

宋太宗端拱初﹐孔守正拜殿前都虞侯。一日侍宴北園﹐守正大醉﹐與王榮論邊功﹐於駕前忿爭失儀。侍臣請以屬吏﹐上弗許。明日俱詣殿堂請罪﹐上曰「朕亦大醉﹐漫不復省。」

明白沙陳公甫﹐訪定山莊孔啺﹐莊攜舟送之。巾有一七人索滑稽﹐肆談褻暱﹐甚無忌憚﹐定山怒不能忍﹐白沙則當其談時﹐若不聞其聲﹐及其旣去﹐若不識其人。定山大服。

宋富鄭公弼少時﹐人有罵者﹐或告之曰「罵汝。」公曰「恐罵他人。」又曰「呼君名姓﹐豈罵他人耶﹖」公曰「恐同姓名者。」罵者聞之大慚。

明吳郡楊仲舉翥﹐鄰家構捨﹐甬流滴其庭﹐公不問﹐家人以爲言﹐公曰「晴日多﹐雨日少。」或又侵其址﹐公有「普天下皆王土﹐再過些兒也不妨」之句。

明韓襄毅在蠻中﹐有一郡守治酒具進﹐用盒納妓於內﹐徑入慕府。公知必有隱物﹐召郡守人﹐開盒令妓奉酒畢﹐乃納於盒中﹐隨太守出。

漢丙吉居相位﹐尙寬大。馭吏嗜酒﹐嘗醉吐丞相車上。西曹主吏白欲斥之﹐吉曰「以醉飽之失去士﹐使此人將復何所容﹖西曹第忍之﹐此不過丞相車茵耳。」遂不去。

唐婁師徳﹐寬厚淸愼﹐犯而不校。狄仁傑之入相﹐師徳實薦之﹐而仁傑不知﹐意頗輕之。武后問仁傑曰「師徳賢乎﹖」對曰「不知。」又問﹕「師徳知人乎﹖」對曰「未聞其知人也。」武后曰「朕之知卿﹐師徳所薦也。」仁傑旣出﹐嘆曰「婁公盛徳﹐我爲其所包容久矣﹗」

宋王韶罷副樞﹐知鄂州﹐宴客﹐出家妓。座客張績醉﹐挽妓﹐不前﹐將擁之﹐妓泣訴於韶﹐客皆失色。韶曰「出爾曹以娛賓﹐乃令客失歡。」使大杯罰妓﹐人服其量。

宋彭思永就舉時﹐貧無餘資﹐惟持金釧數隻﹐棲於旅捨。同舉者過之﹐眾請出釧爲玩﹐客有匿其一於袖間者﹐公見而不言﹐眾莫知也﹐皆驚求之。公曰「數隻此耳﹐非有失也。」將去﹐袖釧者舉手作揖﹐釧墜於地﹐眾服公之量。

明魏文靖公驥﹐奉命往南都﹐時官舍只一蒼頭﹐乃舉所積俸貲﹐召同鄕子付之﹐其人請封鑰﹐公怫然曰「後生何待先輩薄乎﹖」時同鄕子有婿﹐如其輕重款識以僞銀易之﹐比公歸﹐出前銀令工碎之﹐則僞也。工私言於蒼頭曰「某人嘗爲此物﹐出子手﹐將無是乎﹖」蒼頭以告﹐公戒之曰「愼勿泄﹐彼將不安矣。」事已稍露﹐同鄕攜貲以償﹐公駭曰「誤矣﹗予銀故在﹐未有以僞易者。」

宋張文定公齊賢﹐以右拾遺爲江南轉運使。一日家宴﹐一奴竊銀器數事於懷中﹐文定自簾下熟視不問。爾後文定三爲宰相﹐門下廝役往往得列班行﹐而此奴不沾祿﹐奴乘閒再拜問曰「某事相公最久﹐凡後於某者﹐皆得官矣﹐相公獨遺某何也﹖」因泣下不止。文定憫然語曰「我欲不言﹐爾乃怨我。爾憶江南日盜我銀器數事乎﹖我懷之三十年﹐不以告人﹐𨿽爾亦不如也。吾備位宰相﹐進退百官﹐志在激濁揚淸﹐安敢以盜賊薦也﹖夙汝事我久﹐今與汝錢三百千﹐汝其去我門下﹐自擇所安。蓋吾旣發汝平昔之事﹐汝宜有愧於我﹐而不可復畱也。」奴震駭泣拜而去。

明江陰夏翁﹐嘗舟行過市橋﹐一人擔糞傾入舟中﹐濺及翁衣﹐其人舊識也﹐僮輩怒欲毆之﹐翁曰「此出不知耳﹐知我寧肯相犯﹖」因好語遣之。及歸聞債籍﹐此人乃負三十金無償﹐因欲以求死﹐翁爲之折券。

明長州尢翁開錢典﹐歲底聞外哄聲﹐出視﹐則鄰人也。司典者前訴曰「某將衣質錢﹐今空生來取﹐反出詈語﹐有是理乎﹖」其人悍然不遜﹐翁徐諭之曰「我知汝意﹐不過爲過新年計耳﹐此小事﹐何以爭爲﹖」命揀厚質﹐得衣惟四五事﹐翁指絮衣曰「此禦寒不可少。」義指道袍曰「與汝爲拜年用﹐他物非所急﹐自可畱也。」其人得二件﹐嘿然而去﹐是夜竟死於他家。涉訟經年﹐蓋此人圖負債多﹐已服毒﹐知萬富可詐﹐旣不獲﹐則詐於他鄕耳。或問尢翁何以預知而忍之﹐翁曰「凡非理相加﹐其中必有所恃﹐小不忍則禍立至。」人服其識。

山鬼之伎倆有限﹐老僧之不見不聞無窮﹐非眞無見聞也﹐此中有定慧焉﹐有定力焉﹐惟吾儒亦然。明理者不可惑以虛無﹐知命者不稍怵於利害。知者不惑﹐勇者不懼﹐知勇合﹐而慧力出其中矣。夷考古今記載﹐擇其言尢雅者著於篇。

魏文候時﹐西門豹爲鄴令﹐會長老問民疾苦﹐長老曰「苦爲河伯娶婦。鄴三老廷櫞﹐常歲賦民錢數百萬﹐用二三十萬爲河伯娶婦﹐余與祝巫共分之。當其時﹐巫行視人家女好者﹐云是當爲河伯婦﹐卽令洗浴易新衣﹐治齋宮於河上﹐設絳帳牀席﹐居女其中﹐卜日浮之河﹐行數十里乃滅﹐俗語曰﹕『不爲娶婦﹐水來漂溺』﹐人多持女遠竄﹐故城中益空。」豹曰「及此時﹐幸來告我﹐亦欲往送。」至期豹住﹐會之河上。三老官屬豪長者皆會﹐聚觀者數千人。其大巫﹐老女子也﹐女弟子十餘從其後。豹曰「呼河伯婦來。」旣見﹐顧謂眾曰「是女不佳﹐煩大巫嫗爲人報河伯﹐更求好女﹐後日送之。」卽使吏卒共抱大巫嫗投之河。有頃﹐曰「嫗何久敢﹖弟子趣之。」復投弟子一人。有頃﹐曰「弟子何久也﹖復使一人趣之。」凡投三弟子。豹曰「是皆女子不能自事﹐煩三老爲人白之。」復投三老。豹簪筆磐折響河立﹐待良久﹐旁觀者皆驚恐。豹顧曰「巫嫗三老不還報﹐柰何﹖」復欲使廷掾與豪長者一人人趣之﹐皆叩頭流血﹐色如死灰。豹曰「且俟須叟。」須臾﹐豹曰「廷掾起矣﹐河伯不娶婦也。」鄴吏民大驚恐﹐自是不敢復言河伯娶婦。

唐魏元忠未達時﹐一婢出汲方還﹐見老猿於廚下看火﹐婢驚白之。元忠徐曰「猿憫我無人﹐爲我執火甚善。」又常呼蒼頭來應﹐狗代呼之﹐又曰「此孝順狗也。乃能代我勞。「常獨坐﹐有羣鼠拱手立其前﹐又曰「鼠饑就我求食。」乃令食之。夜中鵂鶹鳴其屋端﹐家人將彈之﹐又止之曰「鵂鶹晝不見物﹐故夜飛。」後遂絕無怪。

宋孔道輔﹐知寧州﹐道士繕眞武像﹐有蛇穿其前﹐數出近人﹐人以爲神﹐州將欲視驗上聞。公率其屬往拜之﹐而蛇果出﹐公卽舉笏擊殺之。州將以下皆大駭﹐已而又皆大服。

唐時政事堂﹐有會食案﹐相傳移之則宰臣當罷﹐不遷者五十年。李公吉甫曰「朝夕論道之所﹐豈可使朽蠹之物﹐穢而不除﹐俗言拘忌﹐何足聽也﹖」遂撒而焚之﹐其下鋤去積壤十四畚﹐議者偉焉﹗

唐傅弈不信佛法﹐不僧善咒﹐能死生人﹐上試之有驗。傅弈曰「僧若有靈﹐宜令咒臣。」僧奉勃咒弈﹐弈無恙﹐而僧忽僕。

梁錢元懿牧新定﹐一閭裏間輒數火起﹐居民頗憂恐。有巫楊嫗因之﹐遂興妖言曰「某所復當火。」皆如其言﹐民出是競禱之。元懿謂左右曰「火如巫言﹐巫爲火也。」及斬媼於市﹐自此火遂息。

宋元丰中﹐陳州蔡仙姑﹐能化觀丈六金身﹐常設淨水﹐至者必洗淨目而入。有寥縣尉一月率其部曲﹐約洗一目﹐及人﹐以洗目視之﹐寶蓮臺上﹐金佛巍然﹐以不洗目視之﹐大竹籃中﹐一老嫗箕踞而坐﹐乃叱其下擒之。

三國時﹐吳賀齊爲將軍討山賊。賊中有善禁者﹐每交戰﹐官軍刀劍不得擊﹐射矢皆還自向。賀曰「吾聞金有刃者可禁﹐虫有毒者可禁﹐彼能禁吾兵﹐必不能禁無刃之器。」乃多作勁木棓﹐選健卒五千人爲先登﹐賊恃善禁不設備。官軍備棓擊之﹐禁果不復行﹐所擊萬計。

宋眞宗時﹐西京訛言﹐有物如席帽﹐夜飛人人家﹐又變爲犬狼狀﹐能傷人。民間恐懼﹐每多重閉深處﹐操兵自衛﹐自是京師訛言帽妖至﹐達旦叫噪。詔立賞格募告爲妖者。知應天府王曾﹐令夜開裏門﹐有倡言者卽捕之﹐妖亦不興。

漢成帝建始中﹐關西大雨四十餘日。京師民無故相驚﹐言大水至﹐百姓奔者相蹂躪﹐老弱號呼﹐長安中大亂。大將軍王鳳﹐以爲太后與上及後官可禦船﹐令吏民上城以避水﹐羣臣皆從鳳議。右將軍王商獨曰「自古無道之國﹐水猶不冒城郭﹐今何因當有大水一日暴至﹐此必訛言也﹐不宜上城﹐重驚百姓。」上乃止﹐有頃稍定﹐問之果訛言。

宋天聖中﹐嘗大雨﹐傳盲汴口決﹐水且大至﹐都人恐﹐欲東奔。帝以問王曾﹐曾日﹕「河決奏未至﹐必訛言耳﹐不足慮也。」已而果然。

明嘉靖間﹐戚賢爲歸安縣令。有蕭總管詞﹐豪右欲詛有司﹐輒先賽廟。一日過之﹐值賽期入廟中﹐列賽者皆下諭之日﹐天久不雨﹐若能禱神得雨則善﹐不爾廟且毆﹐罪不赦也。舁木偶置橋上﹐竟不雨﹐遂沈木偶如言。又數日﹐舟行﹐勿木偶自水躍入舟中﹐侍人失色走曰「蕭總管來﹗蕭總管來﹗」賢復曰「是未之焚也。」命系之顧岸旁有社祠﹐別遣黠隸易服人祠戒之曰「伺水中人出械以來。」已而果然。蓋策知賽者賄沒人爲之也。

明永樂間﹐廣東南雄府學有淫詞﹐中塑女子像﹐號聖姑﹐師生媚禱虔甚。吉安彭勗﹐以進士乞外補﹐得教授南雄﹐聞祠事﹐意欲毀之而未言。未至都百餘里﹐一生來迎甚恭﹐彭問曰「予未有宿戒﹐子何自知之﹖」生曰「聖姑見夢言之﹐且道公邑裏姓第甚悉﹐特遣相候耳。」因言聖姑之神異以感動之﹐鼓怒。抵任﹐積薪祠所﹐擬連夜往﹐佯爲遺火以焚焉。生又夢聖姑曰「此翁意極不善﹐子蓋爲誡言﹐否則吾亦能爲之禍﹐一二日間當先死其奴﹐後若干日﹐予與婦死﹐若干日死其身矣。」生具以告﹐彭不聽﹐越數日其奴詹果暴死﹐家人懼﹐譖禱而蘇﹐勗聞之益怒﹐遂投炬燕之。後子及婦相繼皆死如神言。學徒威咸勸復其祠﹐不許﹐至期彭竟無恙。生疑之﹐一夕復夢聖姑﹐因詰其言不驗﹐聖姑曰「我鬼也﹐安能生死人﹐彼自是命當絕﹐吾將前知之以相恐耳。彭公貴人﹐前程遠大﹐何敢犯耶﹖」後以禦史提學南畿﹐爲師儒表率﹐仕終案察副使。

宋範文正公仲淹﹐一日攜子純仁訪民家。民捨有鼓爲妖﹐坐未幾﹐鼓自滚至庭﹐盤旋不已﹐見者皆股栗。仲淹徐日純曰「此鼓久不擊﹐見佳客至﹐故自來庭以尋槌耳。」令純仁削槌以擊之﹐鼓立碎。

宋蘇文忠知公揚州﹐一夕夢在山林間﹐見一虎來噬﹐公方驚怖﹐一紫袍黃冠者﹐以袖障之﹐叱虎使去﹐及旦有道士投竭同﹕「昨夜不驚畏否﹖公叱曰「豎子乃敢爾﹐正欲杖汝脊﹐吾豈不知汝夜來術邪﹖」道士慌駭而走。

韓子曰「博愛之謂仁。」然四海大矣﹐萬民眾矣﹐博施濟眾﹐堯舜其猶病諸。闊之程子﹐一命之士﹐敬存心於愛物﹐於人必有所濟﹐可謂仁之方也已。

晉陶淵明爲彭澤令﹐不以家累自隨﹐送一書給其子﹐書曰「汝旦夕之費﹐自給爲難﹐今遣此力助汝薪水之勞。此亦人子也﹐可善遇之。」

唐玄宗西幸﹐車駕自廷英門出﹐楊國忠請由左藏庫而出﹐聽之﹐望見千餘人持火炬以候﹐上駐蹕曰「何用此爲﹖」國忠對曰「請焚庫積﹐無爲盜守。」上斂容曰「盜至若不得此﹐當斂於民﹐不如與之﹐無重困吾赤子也。」命撒火炬而後行。聞者皆感激流涕﹐疊相謂曰「吾君愛民如此﹐福末艾也﹐𨿽太王去邠﹐何以過此乎﹖」

宋李燔爲考亭髙弟﹐常言人不必待仕宦有職事﹐才爲功業﹐但隨力到處﹐有以及物﹐卽功業也。

宋曹武惠王彬﹐下江南﹐金陵受圍凡三時﹐吳人樵采路絕﹐彬每緩師﹐冀李煜來歸﹐使人諭之曰「事勢如此﹐所惜者一城生聚﹐若使歸命﹐策之上也。」城垂克﹐彬復稱疾不視事﹐諸將來問﹐彬曰「餘疾非藥石所能愈﹐惟須渚公誠心自誓﹐以克城日不妄殺一人﹐則自愈矣。」諸將許諾﹐共焚香而誓。明日城陷﹐李煜卽歸﹐凱旋入見﹐刺稱奉敕江南幹事回﹐其廉恭不伐又如此。

唐肅宗宴於宮中﹐時有蕃將阿思布伏法﹐其妻配掖庭﹐因肅樂工﹐月日爲假﹐官之長上﹐及待宴者笑樂﹐政和公主獨挽首不視﹐上問其故。公主曰「禁中樂工不少﹐何必須此人﹖使阿思布眞逆人﹐其妻亦同刑人﹐不合迫至尊之座﹐果冤耶﹐豈忍使其妻與眾優雜處爲笑謔之具﹐妾深以爲不可。」上亦憫惻﹐爲之罷戲。

宋熙寧中﹐新法方行﹐州縣騷然。邵康節閒居林下﹐門生故舊仕宦者﹐皆欲投劾而歸﹐以術間康節。康節答曰「正賢者所當盡力之時﹐新法固嚴﹐能寬一分﹐則民受一分之賜矣﹐投劾而去何益﹖」

明夏原吉天性寬平﹐悃幅無矯節﹐人無識不識﹐皆謂吉君子長者。夜閱文書﹐撫案木息﹐筆欲下而止者再。夫人問之﹐吉曰「我所批者﹐歲終大辟奏也﹐吾筆一下﹐死生決矣﹐是以慘沮而筆不忍下也。」

明宣徳間﹐永丰賊旣平﹐時有告富民與賊通者三百餘人。布政陳智方賑饑﹐乃下令曰「苟無實﹐宜自來。」眾悉詣官自白。智曰「果若人言﹐下諸吏鞫訊﹐尙能保家乎﹖今爾曾自赴官﹐若能出粟濟饌﹐可轉禍爲福。」眾稽顙流涕﹐乞如命﹐得粟萬餘石﹐全活甚羣﹐遂釋不治。

明髙皇微行﹐見一村翁問其生庚﹐翁言年月日時﹐皆與髙皇同﹐髙皇曰「爾有子乎﹖」曰「無」。「有田產乎﹖」曰「無。」髙皇曰「然則何以自給﹖」曰「吾養蜂耳。」曰「爾蜂幾何﹖」曰「十五桶。」髙皇默念﹕我有京省﹐渠有蜂桶敵之﹐此年月日時相合之符。又問﹕「爾於蜂歲割蜜幾次﹖」翁曰「春夏花多﹐蜂易采﹐蜜不難結﹐每月割之﹔秋以後﹐花漸少﹐故菊花蜜不盡割﹐割十之三﹐畱其七聽其自啖爲卒歲計。我以春秋所割蜜易錢帛米粟﹐量人爲出﹐以糊其口﹔而蜂有餘蜜﹐得以不餒﹐明歲又復釀蜜。我行年五十﹐而恃蜂以飽。他養蜜者不然﹐春夏割之﹐卽秋亦盡割之﹐無餘蜜﹐故蜂多死﹐今年有蜜﹐明年無蜜﹐皆莫我若也。」髙皇嘆曰「民猶蜂也﹐上不務修養﹐竭澤取之﹐民安得不貧以死﹖民死而稅安從出﹖是亦不畱余蜜之類也。」蜂丈人之言﹐以爲養民者法。

明吳興沈萬三﹐家富敵國﹐太祖欲殺之﹐馬后諫曰「彼𨿽富﹐然未嘗爲不法事﹐柰何以疑而殺之﹖」遂得免。後病劇不肯服藥﹐上彊之﹐曰「死生有命﹐𨿽扁鵲何益﹖使服藥不瘳﹐陛下寧不以愛妾之故殺諸醫乎﹖」

葉南巖刺蒲時﹐有羣哄者訴於州。一人流血被面﹐經重創﹐胸幾裂﹐命且將盡﹐公見之惻然。時家有刀瘡藥﹐公卽起入內﹐自搗藥令擡之幕廨﹐委一謹厚廨子及幕官曰「善視之﹐勿令傷風﹐此人死﹐汝輩責也。」其家人不令前﹐乃略加審核﹐收仇家於獄﹐而釋其餘。一友問其故﹐公曰「凡人爭鬥無好气﹐此人不急救﹐死矣。此人死﹐則更換須一人償命﹐是寡一人之妻﹐孤一人之子不足﹐又復益一人﹐幹證連系﹐又不止一人遭其厄。此人愈﹐特一鬥毆罪耳﹐且人情欲訟勝﹐𨿽骨肉亦甘心焉﹐吾所以不令其家人相近也。」未幾傷者平﹐而訟遂息。

政有術乎﹖曰﹕有﹗徒善不足以爲政﹐徒法不能以自行。苟無術﹐何有政﹖術者何有﹖心術以端其本﹐有學術以拓其用﹐夫然後因時因地因人化而裁之﹐推而行之﹐庶有濟乎﹖不然﹐祖宗之法﹐胥吏能言﹐烏莊其爲南面臨之昔哉﹖因撫曩軌﹐凡有關冶要者著於篇。

昔趙簡子使董安於爲晉陽﹐問政於蹇老。蹇老告以曰忠﹐曰信﹐曰敢。董安於曰「安忠乎﹖」曰「忠於王。」曰「安信乎﹖」曰「信於令。」曰「安敢乎﹖」曰「敢於不善人。」董安於曰「此三者足乎﹖」曰「足。」

宋歐陽文忠公﹐爲政寬簡﹐而事不弛廢﹐或問其術﹐曰「以縱爲寬﹐以略爲簡﹐則弛廢而民受其獘。吾所謂寬者不爲苛急耳﹐所謂簡者不爲繁碎耳。」公又嘗曰「凡治人者不問吏才能否﹐設施如何﹐但民稱便卽是良吏。」

宋時輦運卒﹐有私質市者。上聞之﹐曰「倖門如鼠穴﹐何可盡塞﹐但去其尢者可也。篙工揖師﹐有少販污﹐第無妨公﹐不必究問。」呂蒙正對曰「水至淸則無魚﹐人至察則無徒。曹參不擾獄﹐市者以其能兼受善惡也﹐若窮之則姦慝無所容﹐放告以愼勿擾耳。」

唐貞元中﹐成陽人上言﹐見白起令奏云「請爲國家捍禦兩陲。正月吐蕃必大下。」旣而吐番果入寇﹐敗去。徳宗以爲信然﹐欲於京城立廟﹐贈起爲司徒。李泌曰「臣聞國將興﹐聽於人﹐今將帥立功﹐而陛下褒賞白起﹐臣恐邊將解體矣。且立廟京城﹐盛爲祈禱。流傳四方﹐將召巫風。聞杜郵有舊祠﹐請救府縣修葺﹐則不至驚人耳目。」上從之。

宋張忠定公燾爲治﹐不以耳目專委於人﹐而探訪民間事﹐番得其實﹐李畋問其旨﹐公曰「彼有好惡﹐亂我聰明﹐但各於其黨詢之又詢。詢君子得君子﹐洵小人得小人﹐𨿽有隱匿者﹐亦十得八九矣。」

宋陳晉公恕﹐爲三司使﹐將立茶法﹐召茶商數十人俾各條利害﹐公閱之﹐第爲三等﹐語副使宋太初曰「吾觀上等之說﹐取利太深﹐此可行於商賈﹐而不可行於朝廷﹐下等固滅裂無取﹔惟中等之說。公私皆濟﹐吾裁損之﹐可以經久。」於是﹐始爲三說法﹐行之數年﹐貨財流通﹐公用足而民富實。世言三司使之才﹐以恕爲稱首。

明王陽明先生爲政﹐務以元默化民。其知廬陵時﹐縣庭宴然﹐民有訟者﹐亦不令人拘捕﹐但書一木牌付訟者﹐俾人隨牌至而已﹐其不擾類如此。

唐崔祐甫爲相﹐薦舉惟其人﹐不自疑畏﹐推至公以行﹐曰除十數人﹐未逾年﹐除吏幾八百員﹐多稱允當。帝嘗謂曰「人言卿擬官多親舊何耶﹖」對曰﹔「陛下令臣講擬庶官﹐大進擬者﹐必悉其才行﹐若素不知聞﹐何由得其實﹖」帝以爲然。

宋範文正公仲淹爲參政﹐每取班薄視監司不才者一筆勾之﹐以次更易﹐富文忠公弼曰「六丈則是一筆﹐焉知一家哭矣﹖」公日﹕「一家哭﹐何如一路哭耶﹖」遂悉罷之。

漢卜式爲郎﹐爲武帝牧羊上林﹐歲餘羊肥息﹐上過見其羊善之﹐式曰「非獨羊也﹐治民亦優是也﹐以時起屠﹐惡者輒斥去﹐勿令敗羣。」上以式爲奇﹐拜爲緱氏令。

宋李相沆﹐眞宗嘗問治道所宜先﹐沆曰「不用浮薄新進喜事之人﹐此最爲先。」問其人﹐曰﹕」如梅詢﹑曾致堯輩是矣。」沆嘗言「居重位﹐實無補﹐惟中外所陳利害。一切報罷﹐此少以報國耳。朝廷防制﹐纖悉備具﹐或徇所陳請施行一事﹐卽所傷多矣﹐陸象先所謂庸人擾之是也。僉壬苟一時之進﹐豈念厲民耶﹖」

宋明鎬爲龍圖閣直學士﹐知並州時﹐邊任多紈絝子弟﹐鎬乃取尢不職者杖之﹐疲軟者皆自解去﹐遂奏擇習事者守堡砦。軍行﹐娼婦多從之﹐鎬欲驅逐﹐惡傷士卒心﹐會有忿爭殺娼婦者﹐吏執以白鎬﹐曰「彼來軍巾何邪﹖」縱去不治。娼婦皆散走。不驅之驅﹐眞得个中三昧。

後漢廉範字叔度﹐爲蜀郡太守。成都地迫屋狹﹐百姓夜作以供衣食﹐又禁燃火﹐民覆蔽之﹐如是失火者日屬。範放令夜作﹐但使儲水﹐百姓皆悅而歌曰「廉叔度﹐來何暮﹐不禁火﹐民安作﹐昔無襦﹐今五褲。」

漢陳仲弓爲太邱長﹐有劫賊殺財主﹐將往捕之。未至﹐發所道﹐聞民有在艸不收育子者﹐回車往治之。主簿曰「賊大宜先按討。」仲弓曰「盜殺財主﹐何如骨肉相殘﹖」

明永樂時﹐萬觀知嚴州﹐七里瀧漁舟數百艘﹐晝漁夜竊﹐行旅患之。散令十艘爲一甲﹐各限以地使自守﹐繇是無復有警。

宋李公擇﹐知齊州﹐齊素多盜﹐痛治之不止。他日得黠盜﹐察其可用﹐刺爲兵﹐使直事鈴下。問其敝﹐曰「此繇富家爲之藪﹐使盜自相推爲甲乙﹐官吏巡捕及門﹐只擒一人以首﹐則免矣。」公擇乃令﹐兒得藏盜之家﹐皆發屋破柱﹐盜賤始淸。

明平湖陸太宰光祖﹐初爲濬令﹐有富民枉坐重辟﹐相沿數年。官以其富﹐恐涉嫌疑﹐不敢爲之白。陸致訪實﹐卽日破械出之﹐然後聞於上臺﹐或曰「此人素以富名﹐柰何驟出之﹖」陸曰「但當問其事之枉不枉﹐不必問其家之富小富﹐果不枉﹐夷齊恐無生理﹔如枉﹐陶朱亦無死法。」

宋羅點守平江﹐有主訟其逐僕欠錢者﹐審問得實﹐而僕狡黠欲污其主﹐自陳償與主之侍妾通。點知其誣﹐乃判云「奴旣負主錢﹐又私其婢﹐事𨿽無證﹐卽其自供﹐合從姦斷﹐責還所負外﹐徒配施行﹐所有女使﹐俟主人有詞日另究。」聞者快之。

