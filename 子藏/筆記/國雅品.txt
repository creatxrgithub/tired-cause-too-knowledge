國雅品明顧起綸

夫韓嬰作傳﹐聿興觸感之情﹔匡鼎說《詩》﹐頗適解頤之趣。彼荊築悲歌﹐而燕丹變色﹔嵇琴雅春天﹐惟向秀擅聆。豈同聲起予﹐合志發憤邪﹖余作《國雅》旣成﹐復就選中若干名家﹐逆自洪初﹐以迄嘉末﹐憐髙哲之旣往﹐嘉英篇之絕倒﹐輒一賞雀之。偶有所得﹐僭附鄙見﹐從世代編次﹐非敢謬詮甲乙。迨今名達鄕範﹐固多闕文﹐特標品目﹐尙俟知方言﹐爲之揚榷。蓋采音吳札﹐會阝得無譏﹔藻品梁嶸﹐沒者斯撰。例當竊比於是﹐名之曰《國雅品》。若夫品之源流﹐前賢敍論﹐代有髙鑑﹐惟嚴儀卿一家﹐頗稱指南。至我盛明弘嘉間﹐又諄諄刻迪。如昌穀《談藝》﹐足起膏肓﹔茂秦《詩說》﹐切於鍼砭﹕用修《詩話》﹐深於辯核﹔子循《新語》﹐詳析品匯﹔元美《卮言》﹐獨擅雌黃。五家大備﹐將何復云。

◎士品一﹝國初迄洪武﹐凡二十有五人。﹞

髙侍郎季迪始變元季之體﹐首倡明初之音。發端沈鬱﹐入趣幽遠﹐得風人激刺微旨。故髙楊張徐﹐𨿽並稱豪華﹐惟季迪爲最。其古體咀嚼劉楨﹐近體厭飫李頎。如《長門怨》云「羣明猶不察﹐妒極是情深。」薊門行雲﹕「中國多荒土﹐窮連何用開﹖」《少年行》云「寶刀不敢輕輸卻﹐明日沙場欲報恩。」《猛虎行》云「猛虎𨿽猛猶可喜﹐橫行只在深山裏。」《郊墅》云「僧來雙屐雨﹐漁臥一船霜。」《秋興》云「梁寺鐘來殘月落﹐漢宮砧斷早鴻過。」《寒山寺》云「船裏鐘催行客起﹐塔中燈照遠僧歸。」佳在實境得句﹐足以嗣響盛唐。中霜隼摩空﹐風翻健捷。《卮言》云「季迪如射雕胡兒﹐伉捷急利﹐往往命中」﹐亦是名鑑。集中諸作﹐如﹕「函關月落聽雉度﹐華嶽雲開立馬看。兵馳空壁三千幟﹐客宴髙堂十尢錢。」「松風吹壁鶴瓴墜﹐梅雨過溪魚子生。簾外鐘來初月上﹐燈前角斷忽霜飛。」各臻髙妙﹐不能多采。

楊廉訪孟載才長逸蕩﹐興多雋永﹐且格髙韻勝﹐渾然無迹。如《掛劍》《臺》《江村》《郊居》《嶽陽》《樓》《過》《丰城》《無題》諸作﹐全篇幽暢﹐方之錢劉或未迨﹐元白斯有餘。五言如﹕「石枕支頤冷﹐江標漱齒腥。」「斷甓沈沙嘴﹐殘原先露石稜。」「空闊魚龍舞﹐娉婷帝子靈。」七中﹕「六朝舊恨斜裏﹐南浦新愁細雨中。」又仿佛唐中興語矣。

張司丞來儀體裁精密﹐情諭幽深﹐頗似錢郎。其《送僧還日本》云「杖錫去隨緣﹐鄕山在日連。徧參東土法﹐頓悟上乘禪。咒水歸龍缽﹐翻經避浪船。本來無去住﹐相別與潸然。」字字沈著。至《遊山寺》﹐句有「松老知僧﹐禪空悟佛心」﹐或譏其剽竊韓翃「僧臘」「禪心」語也。昔子卿有「明月照髙樓﹐想見餘光輝」﹐子美有「落月照屋梁﹐猶疑見顏色」。庾信有「落花與紫蓋齊飛﹐楊柳共靑旗一色」﹐不至於鄧仿「齊飛」「一色」成句﹐不以爲病。今來義用「老知」「空悟」虛字轉妙。余近《題南林禪院》亦云「門前流水經行意﹐湖上靑山宴坐心。」寓目得句﹐偶與此合﹐豈有意述古邪﹖

徐方思文詞彩遒麗﹐風韻淒朗。殆如楚客叢蘭﹐湘羣芳杜﹐每多惆悵。臯亭山作﹐全佳處當似耿湋。余嘗愛其《折蓮子》絕句云「上將初分閫﹐儒官解習兵。風旗春獵野﹐雪帳夜歸營。洮水從岷下﹐祁山入隴平。知公能載筆﹐艸檄報連聲。」中二聯並佳﹐亦足入選。特起句不切幕職﹐惜之﹐仍附於品。

倪隱君元鎭髙風潔行﹐爲我明逸人之宗。讀其詞﹐足以陶性靈﹐發幽思。至《兪子過荊南精舍》《江南曲》諸篇﹐振秀絕響﹐不忝韋柳。及集中所載《贈王生》云「君其愼語默﹐世事豈余聞。」《秋夜賦》云「恬然斯寡欲﹐榮名非所忻。」可想見淸節﹐豈徒老一丘之士哉﹖

楊君廉夫才髙情曠﹐詞雋而麗﹐調淒而惋﹐特優於古樂府。而近體不免無元人風气﹐故元音所載者悉略之。廉夫爲元進士﹐仕奉訓大夫提舉建徳路總管。嘗策蹇視事﹐江南徳之﹐歷升江西等處儒學提舉。會洪武一統﹐應聘修史。抵京僅百日﹐遂謝病還雲間。後臨革﹐撰《歸全堂記》﹐投筆曰「九華如我﹐當往。」及逝﹐聞空中百人步履聲﹐詎不怪哉﹖張外史天雨敍廉夫集云「今代善用吳才老韻書﹐以古語駕禦之﹐惟李季和楊廉夫稱作者。廉夫上法漢魏﹐出入李唐。其古樂府有曠世金石之聲。」宋文憲公景濂亦稱「鐵崖君聲光殷殷﹐摩戛霄漢」。吳越名士競歸之﹐比東海倪元鎭﹑昆山顧仲瑛﹑云丘張仲簡﹑吳興郯九成﹐皆其客也。廉夫之迹﹐頗類陶靖節。讀其《買妾》云「買妾千黃金﹐許身不許心。使君自有婦﹐夜夜《白頭吟》。」則其不百日引去者﹐所指微矣。至《俠客》詞云「太阿飛出匣﹐欲取賈充頭」﹐又「夜宿倡樓酒未醒﹐飄風吹落鴛鴦瓦」﹐何其雄偉豪邁邪﹗老鐵以余爲知言否﹖

張學士志道境入淸頓﹐未脫夙武。如﹕「野煙喬木晚﹐江雨落花深。鹿迹閒行見﹐松香獨坐聞。鳥影似猶見﹐猿聲疑或聞。」此例思深且幽﹐非元調也。

汪忠勤朝宗詞新調閒﹐不失唐人大檢。至如「倒藤懸宿鳥﹐絕壁掛晴霓」﹐「嶺樹垂紅葉﹐汀沙聚白鷗」﹐「樹密巢歸鳥﹐溪回響暗泉」﹐並稱幽致也。《卮言》云「汪如胡琴羌管﹐𨿽非太常樂﹐瑯瑯有致。」余謂較之硃弦路鞀故不足﹐蘆簧土鼓尙有餘耳。

孫翰籍仲衍﹑黃待制庸之﹑李長史仲修舊稱「廣中四傑」﹐並有盛才﹐特閒於七言。如孫之《蔣陵兒》《次武昌》﹐黃之《戰城南》﹐李之《秋晴》等篇﹐能自迥出常境﹐綺嶄處亦類初唐語。《楚》《騷》云「南州炎徳﹐桂樹冬榮。」三君子之謂也。至五言近體﹐非其所長﹐故尺有所短耳。

劉文成伯溫公伊呂之佐﹐文其緒餘耳。故駿才鴻調﹐工爲綺麗。古風如《思歸引思美人》﹐近體如《古戍》﹐並出《騷》《雅》﹐亦足以追步《梁父》﹐憑陵燕公矣。

宋文憲景濂文旣綜緯﹐詩稍平易。

林員外子羽才思藻麗﹐如遊魚水﹐翔鳶薄天﹐髙下各適情性。廬陵劉子髙序其集云「已窺陳拾遣之奧﹐大有開元之風。」五言全佳者﹐如《鞭峯出塞》《送髙郎中讀書臺》﹐其句有「苦霧沈旗影﹐飛霜濕鼓聲」﹐似「戰餘落日黃﹐軍敗鼓聲死」。又「燈影秋雲裏﹐書聲晚中」﹐似「塔影掛靑漢﹐鐘聲扣白雲」。七言如﹕「堤柳欲眠鶯喚起﹐宮花乍落鳥銜來。」並稱警絕﹐信不在大歷下也。

袁侍禦景文才情遒拔﹐往往有奇語﹐尢閒於詠物。其題《白燕》《聞笛》﹐頗爲時口膾灸﹐蓋七言律不易得。元和以還﹐千百年之中﹐僅見髙侍郎一家﹐何其寥寥也﹗昔王獻之調季琰曰「弟書如騎驢﹐駸駸欲度華驑前。」袁之追風尙遠﹐騁思頗逸﹐得次之接武。

王參軍元章才贍思新﹐善繪梅竹﹐得意處輒題﹐往往奇拔﹐尢長於七言。如﹕「云合紫工虎帳﹐天人艸入龍沙。」「海气或生山背雨﹐江潮不到石頭城。」「千峯回影落日﹐萬壑欲盡松風聲。」抽思𨿽奇﹐摛詞未秀。

顧居士仲瑛聲調逸秀﹐綺綴精密﹐頗任俠淸狂﹐一時名士李楊諸公﹐多樂與之遊。晚年嘗寄居吳下名剎更號「金粟居士」。其小像首戴一笠﹐自贊云「儒衣僧帽道人鞋﹐到處靑山骨可埋。遙憶少年豪俠興﹐五陵裘馬洛陽街。」讀之想見其曠達豪邁﹐超然物外。

甘二守彥初﹑唐翰林處敬思頗淸僻﹐甘如﹕「一標風外樹﹐雙屐雨中山。」「白艸交河道﹐淸茄捕虜營。」「錦衾成獨旦﹐羅戾覺先秋。」唐如﹕「山色元來蜀﹐江聲直到吳。」「月到翻經榻﹐苔緣掛壁琴。」亦是髙唱。其詹尙書劉太宰方翰博三公﹐聲調若虎步鴻苑﹐並有气槪﹐特乏健彩耳。

趙山人景哲﹑郭掾史子章興洽淸眞﹐並是逸才。趙如﹕「殘雨掛空江﹐濛濛若千里。暝色夕鳥前﹐寒聲暮猿裏。」又﹕「飛花香度樓前幕﹐髙柳涼生仗外峯。」郭如﹕「落日平淮樹﹐春潮帶皖城。」又﹕「東鄰茅屋新煙起﹐南澗石橋春水生。」此例佳甚。又郭有《宿雨》雲﹕「宿雨蕭蕭翠客心﹐髙齋連日滯秋陰。一枝未遂鷦鷯志﹐四壁寒愁蟋蟀吟。家在淮南靑桂老﹐門臨湖水白蘋深。鯉魚風熟香粳早﹐釣艇論證移近竹林。」五六是唐韻﹐結是元調。

髙翰籍廷禮才識博達﹐嘗輯《唐詩品匯》﹐世稱精鑑。及閱其集﹐文多而意少﹐且乏新興。至《擬古》諸作﹐頗擅雕虫﹐往往靑於藍者。

◎士品二﹝永樂迄成化凡二十有一人。﹞

姚恭靖廣孝性空思玄﹐心寂語新﹐其興彌僻﹐其趣彌遠。如﹕「籠馴傳信鶴﹐池蓄換書鵝。」「翠低承雨竹﹐綠研討會受風蕉。」「過林才見日﹐到渡不逢山。」此例已到彼岸。惠休法振﹐不得專譽禪藻矣。且公以慧智翊贊靖難﹐燻極公階﹐乃蕭然緇衣以終。其身了無慢憚﹐不賢於悻悻功名之士乎﹖

曾少詹子啟該博逸蕩﹐其才長於七言。古遂切直﹐健捷爲工﹐頗以繁靡爲累﹐故永成間多效其體。先輩於肅湣楊文貞諸公﹐互相宗尙﹐亦一時藝林風气使然也。其《行路難》《燉煌》二作﹐頗不失唐家聲。袁氏獻實云「曾公浩如懸河﹐所乏嚴潔。」此是碗諭。

王翰檢孟揚典雅淸拔﹐綽有天寶俊聲。如「諸天花雨徧雙樹慧燈懸」﹐「夜月桓伊笛﹐秋風騎營」﹐「孤帆乘吹髮﹐一雁渡江遲」﹐「江路猿聲早﹐山城榕葉」涼﹐「一燈今夜雨﹐千里故人心」﹐並是司空皇甫之餘。

劉孟熙渙之子﹐恕之弟﹐爲會稽名家。其才思雄健﹐長歌頗放誕。如﹕「馬嘶秋艸闊﹐雕落暮云平。」「野雪消不盡﹐春江流正深。」屬興豪華﹐非鄙促語。七言《早春寄白虛室》云「帝城佳气接煙霞﹐艸色芊芊紫陌斜。齊雪未消雙鳳闕﹐春風先入五侯家。歌鐘暗度新丰樹﹐遊騎晴驕上苑花。獨有揚雄才思逸﹐應傳麗句滿京華。」頗遒麗﹐自是弓裘家範也。

浦舍人長源詞彩秀潤﹐初遊閩中﹐訪林員外子羽﹐自誦《荊門詩》云「云邊路繞山色﹐樹裏河流漢水聲。」於是林始驚嘆﹐遂延入社。元美品浦林爲小乘法師﹐言未到佛境界也。又云「聽雞曉闕疏星白﹐走馬春郊細柳黃。衣上暮寒吳苑雨﹐馬頭秋色晉陵山。」亦是相中色語。時王學士達善﹑王舍人孟端爲同邑名人。學士有「路分京口樹﹐帆渡月中潮」﹐舍人有「臘釀多藤酒﹐春禽半竹雞」﹐並稱秀句。湛李之後﹐錫中三賢稍嗣中落。

王朝霞籍安中思多淒怨﹐托諭頗深。如《塞下》云「嘶馬邊塵黑﹐鳴笳隴日昏。」《昭君》云「身隨胡地遠﹐心是漢宮愁。」《寒村》云「古路無行客﹐閒門有白雲。」《鷓鴣》云「長沙有遷客﹐莫向雨中啼。」《老馬》云「只今棄擲寒郊路﹐猶自悲鳴向主人。」讀此例數篇﹐俱堪淚下。昔班姬寓戾寫怨﹐應瑒托雁言懷﹐良有以也。公才髙不遇﹐嘗隱於長樂山中﹐自稱「白雲樵者」。竟淪於幕職﹐悲夫﹗

張學憲節之寓目成韻﹐風彩醖藉。如「秋聲兩岸葉﹐晚色萬峯云」﹐「積水浮仙嶼﹐寒星伴使舟」﹐「水蓂飛不定﹐沙鳥宿還驚」﹐陵逼少陵矣。至《與硃千戶夜話》云「瀚海地荒龍駕遠﹐交河風急雁書沈。微臥愧乏安連策﹐北望胡天淚滿襟。」此政英廟北徵時也。情之發於忠愛不渝﹐能自慨切。

郭忠武元登《麓堂詩話》云「公詩爲國朝武臣之冠。」余鈔其《戰場》《徵人》二作﹐平易渾厚﹐直言賦事﹐譬之兵法﹐正而無奇﹐循守繩墨者也。句有「黃河白骨斜陽裏﹐衰艸連天戰血腥」﹐將無突圍破敵﹐有平吞疆場之志。公嘗謫戍甘州時《送嶽正》云「靑海四年羈旅客﹐白頭雙淚倚門親。莫道得歸心便了﹐天涯多少未歸人。」又﹕「甘州城南河水流﹐甘州城北胡云愁。玉關人老貂裘敝﹐苦民平生馬少遊。」其激烈壯志可想。初公以拒北狩駕見謫﹐當時或謂公曰「城旦夕且破﹐何空自苦乎﹖」公曰「吾誓與此賊存亡﹐不使諸君獨死。」及擁上皇去﹐公登城大慟﹐則非無歸駕意﹐故社稷爲重也。商文毅爲公志﹕「廉潔尙謀﹐善撫士卒﹐有古良將風。」余觀公節槪頗奇﹐所取不顓文辭也。

桑別駕民懌狂士也。少有辯才﹐嘗以孟軻自任﹐目韓愈文爲小兒。號自稱曰「江南才子」﹐頗不羈慢世。丘文莊公每屈節下之﹐其文詞多寡味。《卮言》云「桑詩如家無儋石﹐一擲萬錢。」譏其俠而淺也。其鄕之先輩偶武孟《歲暮》有云「山響鼪鼯嘯﹐江空鸛鶴飛。百年渾潦倒﹐底事未能歸。」亦稱勝語。《送使嶺南》云「七閩南去路迢迢﹐五色雲中遣使軺。持節好定量天子命﹐觀風當采野人謠。鷓鴣啼處山將寸﹐椰子吹香酒滿瓢。記取都門相送日﹐髙秋木落正蕭蕭。」頗佳。《偶偶集》脫此﹐今識之。

李文正賓之學旣該博﹐詞頗弘麗﹐一老於掌故。其詠史樂府﹐乃所優也。當時如丘邵二文莊﹑吳文定石文隱諸縉紳先生倡酬﹐多作七言律﹐甚至疊和累篇﹐每以什計。昌縠謂「先輩便於七言者﹐以聲長字縱﹐可以牽合成章也。今京師縉紳每謂七言律﹐書軸庶不寥索﹐遂失作者之意」。殊不知律者以古雅沈鬱爲難﹐而七言尢不易。往有誦先輩七言律句﹐各減去二字﹐亦成章﹐舉座大笑﹐故在句句字字不可斷爲工。又以句句字字直屬爲病﹐在气貫節續﹐如脈絡然。所謂圓如貫珠者﹐卽衲子數珠﹐若減截一一子﹐便不成串矣。𨿽盛唐諸公﹐惟王維李頎一二三家臻妙﹐太白浩然便不諳矣。明興﹐自髙侍郎以還﹐七言律流而極獘。文正公以大雅之宗﹐尢能推轂後進﹐而李何徐諸公作矣。《卮言》曰「長沙之於何李﹐其陳涉之起漢髙乎﹖「頗善比興。讀公之《花將軍歌》﹑丘之《羅都禦史》﹑吳之《送武靖西徵》﹑邵之《胥門》﹑石之《契苾兒》諸篇﹐稍頡頏馳驚矣。

張汀洲淸之縱調騁情﹐頗稱作者。其《采蓮》《昭君》﹐風力丹彩俱備﹐堪以陶寫幽心。至「林葉經霜盡﹐河冰近午開」﹐是前賢未振語。殷璠所謂「意新理愜」﹐斯得之。

張修撰亨父﹑陸參政文量齊聲競爽﹐聞於海上。張之《送廷珍憂歸》云「千里徵途從哭盡﹐啼痕終比綫痕稀。」《漢宮》云「一樣玉壺傳漏點﹐南宮夜短北宮長。」陸之《楊妃》云「烽火照人鼙鼓急﹐尙疑燒燭夜催花。」《徽宗畫》云「翠輦北巡將不去﹐只應畱與蔡京看。」調𨿽短而意頗長。可羣可怨﹐二公有焉。

◎士品三﹝弘治迄正徳凡三十有三人。﹞

李獻吉何仲默二學憲气象弘闊﹐詞彩精確。力挽頹風﹐復臻古雅。遴材兩漢﹐嗣響三唐。如航琛越海﹐輦贐逾嶠﹐琳闕珠房﹐輝爛朗映﹐各成一家之言。繼而海內翕然景從﹐爲明音中興之盛﹐實二公倡之也。二公古體並出楚騷詞﹑漢樂府而憲章少陵者﹐近體尢酷擬杜。李古勝何﹐如﹕「屯云出峽﹐驚風湧湍。波瀾幻變﹐層彩疊出。」何近勝李﹐如﹕「石門寒瀑﹐劍閣朝霞。空中聲色﹐髙遠難攀。」薛君采云「俊逸終憐在復﹐粗豪不解李空同。」則何似勝李邪﹖《國寶新編》曰「李朗暢玉立﹐傲睨當世。何身不勝衣﹐賦陵作者。」二公皎然風度﹐又可想矣。《直說》云「李作詩﹐一句不工﹐卽棄而弗可深惜之﹐李答是自家物﹐終久還來。豈非良工獨苦邪﹖」二家詩大率多佳者﹐李如﹕「黃塵古渡迷飛﹐白月橫空冷戰場。」又﹕「日黑魚龍豗夢澤﹐艸靑麋鹿上姑蘇。」何如﹕「伏波銅柱衝炎塞﹐橫海樓船出瘴沙。」又﹕「日月盡懸滄海樹﹐龍蛇春壓九河流。」

徐博士昌穀《國寶新編》曰「博士神淸體弱﹐雙瞳燭人。幼精文思﹐不由教迪。」文徵仲序其《焦桐集》云「昌穀古體合作﹐近體非所好﹐而爲之輒工。」亦是賞識。余觀《迪功》二集﹐豪縱英裁﹐格髙調雅﹐馳騁於漢唐之間﹐婉而有味﹐渾而無迹。尢長於賦公布﹐其反騷已馮陵班揚矣﹐足冠盛明名家。袁氏所刻《鸚鵡》五集﹐稍纖華﹐似齊梁語。皇甫子安云「徐詩可以繼軌二晉﹐標冠一代。」子循亦云「徐集獨綜菁英﹐莫可瑕類。」王元美云「如飛仙遊天﹐不染塵俗。」三公可謂知言矣。至獻吉猶譏其守而未化﹐蹊徑存焉。仲默云「論文亦直取捨筏﹐誠爲精確。」余讀李何集中之筏蹊﹐有甚於徐者﹐豈力與志違邪﹖然李何非不見賞﹐抑昌穀詞藻𨿽富﹐情性或有未閒﹐故彊年偃蹇冷署﹐閒適之興﹐其寥寥乎﹖余獨悲夫長轡旣驟﹐窮途忽蹶﹐顧未盡肆力耳。假天老其才﹐而追述大雅﹐則有唐大家﹐不當北面邪﹗

連司徒廷實袁氏獻實曰「李何徐連﹐世稱四傑。李雄健﹐何秀逸﹐徐精融﹐連朴質。故並負盛名﹐輝映當代﹐四公殆藝苑之菁英也。」邊稍不逮﹐祇堪鼓吹三家耳。其集中篇章頗富﹐如﹕「綠水閶門道﹐靑一城。」「地入河源渺﹐天連塞日曛。」又﹕「魯連箭來遣書在﹐微子城荒故堞畱。」「千盤鳥道懸云上﹐五色龍江抱日流。」應是豪華語。《卮言》云「廷實如五陵裘馬﹐千金少年。」信然。

顧司寇華玉體裁變創﹐工於發端﹐斐然盛明之羽翼也。如﹕「經旬謝賓客﹐春艸當門生。」「鹿飲紅泉細﹐猿啼翠壁重。」「綠樹邀行騎﹐靑山擁寺門。」又﹕「禦前卻輦言無忌﹐眾裏當熊死不辭。」足使文通變色﹐彥升失步矣。

祝京兆希哲公之腹笥奇僻﹐出入《史》《漢》。其《俠少》云「琴傳雷氏斷﹐書是汲丘藏。」其筆力殆能扛鼎者。《國寶新編》曰「祝子傲睨冠紳﹐遊戲文囿﹐蓄之海匯﹐發也云蒸。」信哉。

王吏部敬夫才雋思逸﹐銳於綺麗。譬之「湖外碧艸﹐海東紅雲」﹐流彩奪目。其五言如﹕「云壓嶺頭樹﹐艸連煙際村。金馬當朝彥﹐銀魚隔歲焚。山云晴見楚﹐煙樹遠浮秦。飛鳥三峯外﹐孤城落照前。」七言如﹕「天外行雲難入夢﹐手中轉戾易驚秋。」此語直造盛唐佳境矣。

熊侍禦士選才華驚拔﹐一句一字﹐酷尙初唐。如「野寺孤云沒﹐春山獨鳥歸」﹐「雞鳴巖下寺﹐犬吠洞中春」﹐已得王楊風彩﹐特少深致。

王新建伯安博學通達﹐詩非所優﹐然亦有幽逸思致。余讀其《陽明先生集》﹐疏義侃侃﹐詞切理約﹐自是經國大手。

硃大參升之情過其才﹐亦時出新語。其《函谷歌》全效髙常侍﹐稍有蹇礙粗矗處。《對雪》有「風急仍含雨﹐天低欲墮云」﹐殆佳句也。《國寶新編》曰﹕」參政落筆﹐一掃千言。傍觀者往往奪气﹐可謂詩豪矣。「其子子價﹐才藻豪爽﹐頗與公等。故髙嚴競秀﹐流水回合﹐殆山澤通气也。丁酉間﹐余嘗與子價同捨雞籠山房。及旅都下﹐子價尢善書﹐屢爲余走筆題箑面上﹐頗多佳句﹐乃集中所遺。今散失不可得矣﹐惜之﹗

王司馬子衡學古才辯。其爲文章﹐多漢晉人語﹐特閒於古體﹐如闕裏孔檜﹐泰嶽秦松﹐蒼秀挺郁。王元美譏其稍露本色﹐不無有之。其《南昌行》亦足以發其忠憤激烈之思。余讀其《居家集》集公所自序﹐卽張魏公辟蘇云事曰「古今人好尙﹐其不齊也。有如是哉﹖以野處爲適﹐則視官守爲樊籠﹔以閒散爲樂﹐則視軒冕爲桎梏。」於是乎可以觀公矣。豈惟文哉﹗

鄭驗封繼之才賦英邁﹐往往有新語。如「暝煙分野意﹐山鬼習人聲」﹐「馬上琵琶曲﹐流悲入漢宮」﹐二作並佳。《國寶新編》贊云「靈運樂遊﹐嵇康慕仙。超矣驗封﹐千載同然。」余讀鄭詩末捲載海內名公哀﹐惟方公膏哭詩最多﹐偶無佳句。余伯父與新先生有「備見前賢體﹐髙垂一代文」。祝公鑾有「才名聞海內﹐气槪邁儒流」。林公春澤有「病多憂國累﹐出爲薦書行」。足以見公之槪。

湛司馬元明先生爲一代鴻儒宗望。綸束髮列弟子之座﹐事先生最久。初若崖岸﹐終無町畦。其爲文章平易質實﹐詩詞頗醖藉逸秀。每曰「須髮得自家意思出乃佳。」嘗好登臨﹐必謂諸生且領略山水眞趣﹐明日補詩﹐率意如此。余丙辰間逾嶺外一造先生之門﹐所處故榮盛﹐蕭然幾榻﹐猶事文翰﹐不以耄耋少替﹐皤然渭濱一老叟也。其詩頗得唐人古澹處。此老胸中仍無宿物。

嚴相公惟中先輩評公詩者頗多﹐如儀封王司馬曰「衝邃閒遠」﹐成都楊修撰曰「衝澹朗秀」﹐蘭溪唐文襄曰「澹而遠」﹐長洲皇甫司燻曰「調髙律細」﹐四公其知言哉。其《靈谷》云「窈然深谷裏﹐疑與秦人逢。澗底茂余雪﹐窗間列秀峯。」《登嶽》云「仙家鳥道迥莫到﹐石壁猿聲淸忽聞。幽泉樹杪飛殘滴﹐瑤艸嚴巖中吐異芬。」眞境與秀句競勝﹐雜之《極玄》﹐亦足矜賞。其集大率多類錢劉語。

孟大理望之調雅詞綺﹐髙響奇絕﹐彷佛天臺石梁﹐羅浮水簾。如﹕「鵲翻知浦樹﹐人語辧江船。」「暗處猿聲斷﹐愁深攪夜眠。」「日銜天際樹﹐雲動水中山。」「亂帆何處去﹖風浪不知還。」又﹕「修竹濃花田舍裏﹐亂冊流水寺門前。」「長橋晚落千尋影﹐髙閣晴含尢裏秋。「邊嶠梅花愁聽角﹐郡庭榕葉憶鳴琴。」其《瀟湘行》尢稱警拔﹐李何不爲之卻立也﹐或譏其澹薄者甚爾。

殷給事近夫菁藻時髦﹐才情遒麗。如「波喧偏怒石﹐山暗欲生云」﹐「溪靜千峯倒﹐雲歸眾睿昏」﹐又「狂龍歌舞晚潮外﹐芳艸歷亂新晴中」﹐稍得鳳池一毛﹐龍淵片四甲。如《惜梅》云「鳴雨旣過漸細微﹐江風颯颯吹客衣。晴雲雨雲自紛錯﹐山禽相逐歸。三年君盜衰疾甚﹐﹐千日歸帆音書稀。丹崖夜夢桂樹發﹐淸尊共惜梅花飛。」亦淸勁可誦﹐特重歸字未工。前作「云連云斷」﹔後作「千里孤帆」稍暢。王元美謂其如越兵縱橫江淮﹐終不成霸。蓋惜其蘭馨夙焚﹐桂業忽折﹐不足悲夫﹗

顧宗伯與成﹑少參與行﹑憲副與新三先生綸﹐綸之伯仲叔父也。並負才藝﹐鐘靈五澤﹐競爽三吳。弱齡馳聲臺館﹐一時名家如李何徐薛﹐倡酬具在。薛君采嘗寓書云「伯促擅藝名流﹐並繼風雅﹐豈惟顧氏多文﹐抑亦詞林增重。」旣而後先謝政﹐居常與世父與明先生翕春天塤篪﹐殆是花萼餘輝。《吳都賦》所稱「髙門鼎貴」﹑「顧陸之裔」﹐千載而下﹐吾宗故多賢乎哉﹗

唐文襄虞佐風度環爽﹐學該《左》《史》﹐頗臻古雅﹐集爲蔡子木所編輯。元美云「虞佐如苦行頭陀﹐終少玄解。」佳句如「百艸牽柔風﹐孤峯駐落日」﹐「長淮接江水﹐千里映空色」﹐「夜雨分芝艸﹐晴天落蠹魚」﹐聲格旣峻﹐步驟更捷﹐亦作玄解語。公嘉靖乙巳秋召起復大司馬﹐冬加太子少保﹐擢大冢宰﹐害達曙體﹐務在引恬拔滯。尋以病乞休﹐忤世宗皇帝削官﹐竟卒於都門謁捨。後五年有子汝楫及第﹐獲請復官﹐贈少保並謚。公曆部院﹐得謚文﹐出殊卹也。余嘗著公《感知篇》﹐有曰「公鎖鑰邊鎭﹐勵王臣之大節﹔錯綜術藝﹐冠館閣之諸賢。於是乎曰文曰襄﹐斯稱矣夫﹗」

方憲副思道﹑戴學憲仲鶡﹑韓參議汝慶同榜齊軌﹐並有節气才譽。其爲詩多出少陵蹊徑﹐方稍安穩﹐戴韓遒暢﹐時有新語﹐其《鷓鴣》《采蓮》﹐方故墮其雲霧中。

孫山人太初初號吟嘯﹐更太白山人﹐朗姿美髯﹐飄然風塵外物也。其才淸趣逸﹐頗擅詩名。曾寓先公湖別墅﹐時與殷靖江近夫遊﹐先公每論其髙臻。一日﹐費閣老訪之﹐竟日曠談﹐率就偃臥﹐去不相顧﹐其落魄多類是。費大奇之﹐曰「我接海岱奇士多矣﹐未有此人。」後浪遊西湖茹溪間﹐一時名士咸欽其風。其佳句有﹕「山根晴亦濕﹐湖气夜難昏。」「長天下遠水﹐積霧帶巖扉。」「僧歸虹外雨﹐雲抱水邊樓。」「浪花迎棹尾聲﹐山影上人衣。」「淸流梳石發﹐遠霧著山巾。」「酒醒燈暈裏﹐秋墮葉聲邊。」又﹕「百年知己長鑱在﹐萬事無心拄杖間。」「遠江天入星河濕﹐髙木谿回風露稀。」嚴儀卿曰「詩有別才﹐非關書也。計有別趣﹐非關理也。」豈不然哉﹖大都孫詩五言得孟襄陽幽處﹐七言得張句曲曠處﹐遂致逕庭懸絕。故獻吉恆云讀書斷自漢魏以上﹐蓋取諸上乘﹐庶得中乘。

楊修撰用修﹑張進士愈光世閥駿英﹐巍科雄望﹐嚼咀搜玉﹐咳唾成珠。其爲詩﹐楊如錦城雪棧﹐險怪髙峻﹐張如蘭津天橋﹐騰逸浮空﹐故並鍾山川之靈乎﹖《卮言》又云「楊乃銅山金埒﹐張乃拙匠斧鑿。」是譏其未融化也。楊之「羅衣香未歇﹐猶是漢宮恩」﹐「石帆風外矗﹐沙鏡雨中明」﹐又「汀洲春雨搴芳杜﹐茅屋秋風帶女蘿」﹐「夜夜月爲靑冢鏡﹐年年雪作黑山花」﹔張之「鴻雁不傳云外字﹐鞭空照水中花」﹐「銅柱蒹葭鴻雁響﹐鐵城煙雨鷓鴣啼」。此例數篇﹐非雕飾曼語。往余在滇中﹐以吏局經髙峣﹐一訪升慕故墅。適至自瀘﹐會於安寧曹溪精舍﹐畱連信宿。其落魄不檢﹐形骸放言﹐指據鑿鑿驚座﹐應是超悟人。張嘗與啟札神交﹐詞多惇素﹐亦是恬雅人。後余過沅州﹐慈谿馮公觴余督府﹐憐及楊之才器固博識﹐特好臧貶先輩﹐輒攻人沿襲之短﹐气象遂砭削矣。斯言其長者哉。

薛考功君采七歲能文﹐弱年擅藝﹐大爲儀封王公判亳時所奇。文徵仲評其詩云「古風追躅漢魏﹐近體有王孟風。」唐應徳云「薛從瞿老書來﹐得虛靜語。」余讀其集﹐古體如《江南曲》《從軍行》﹐甚這體如《詠燭》云「珠簾照不隔﹐羅幌映疑空。」又「餘花飄近渚﹐眾鳥喧深竹」﹐「徵鳥不返顧﹐浮雲相背馳」﹐「渚花藏笑語﹐沙鳥亂歌聲」﹐「翠帷低舞燕﹐錦薦踏驚鴻」﹐「飛蓬來曠野﹐吸木響空林」﹐並是警句。辟之馬飾金羈﹐連翩蹀躞﹐穩步康莊﹐了無跼蹐之迹。王元美云「如倩女臨池﹐疏花獨笑。」特言其秀拔處。

蔣參政子云才豪朗邁﹐頗好激賞﹐一時名士多延致之。其詩五言學杜﹐無幽閒奇語。《大婚》如﹕「千行燭起鴛鴦合﹐尢樹花開鳳鳥來。」《南京》云「疊幛千重過洛邑﹐澄江九派勝秦川。」足稱勝句。

夏相公公謹﹑馬侍郎仲房二公並稱雋才﹐夏優於詞自成別調﹐頗多艷藻﹔馬優於律﹐取法初唐﹐尢多華整﹐並少情性耳。至馬之「盤危門入斗﹐嶠迥戍通煙」﹐「香气蒸云上﹐鐘聲度漢回」﹐是江光祿未授律時語。聞馬有全集何元朗處。

陳行卿魯南才與顧司寇華玉﹑王太僕欽佩並稱。如「鳥聲林葉暗﹐山影石溪寒﹐」「縣燈動星月﹐傳梵起魚龍」﹐「漏轉云車急﹐花深月殿開」﹐「鵲觀月華還映雪﹐龍池水色已含春」﹐恍乎臨蓬山而俯瞰閬洲﹐深遠郁然。

王給事稚欽調髙趣新﹐頗多奇句﹐如深谷綿蠻﹐泠然幽響。其《少年行》云「金羈及狡兔﹐珠繒落鴻。」《江上言懷》云「岸束濤聲急﹐軒凝野色重。」《還蜀》云「峽束秋江怒﹐云盤石棧懸。」《弔道士》云「海田猶有變﹐洞壑豈無哀。」《春晝》云「絮飄兼鶴毳﹐花落罥蛛絲。」《夜坐》云「把燭秋蛾集﹐開簾夕鳥過。」《聞箏》云「思繁纖指亂﹐愁劇翠蛾顰。曲終仍自序﹐家世本西秦。」殆與髙岑方軌矣。稚欽本髙才不羈﹐嘗謫裕州爲監司督過﹐罷職還﹐益自放誕﹐或衣緋酣歌﹐或跨犢浪迹﹐作慢世之狀。讀其《述邃賦》﹐其志有足悲者。

◎士品四﹝嘉靖迄今凡五十有三人。﹞

張文肅文邦才雄思贍﹐抽緒錯彩﹐遒繹華曠﹐江漢橫流﹐岌然衡嶽之秀也。公長於古風﹐其豪縱處如孫武將兵﹐甲隊嚴整﹐鼓而爲气﹐窮力破敵﹐特沈機輕襲﹐非所屑也。初署宮坊﹐素崇獎少雋。綸嘗遊其門﹐往往式我旅捨﹐晤言彌日。及其入相﹐款洽如一日﹐頗雅辱公深知。公七歲誦書﹐該博典籍﹐達通今古。虛懷髙朗﹐論人貴實﹐臨事果斷。庚戌策士﹐多中時要﹐弗之諱。至西北大計﹐尢究心焉。是秋虜犯京師﹐猶力疾疏乞決白河禦之。一夕夢跨鶴淩空﹐竟逝。悲夫﹗神驥當軸﹐長轡俄絕﹐綸嘗哭之以律。後作「平原客散多遺刺﹐新壠山深斷掃門。想見墓前畱鳥象﹐幾人慟哭受知恩」及《署感知編後》詠曰「張公副相日﹐慷慨問遺賢。平津嗟舊閣﹐南麓郁新阡。赤牘三朝事﹐靑編四海傳。何當中道絕﹐麟喪魯人憐。」

黃詹事才伯性尙沖和﹐韻含芳潤﹐玄覽鰲洲﹐茂珍瓊海﹐爲一代名家。其詩譬之龍躍懸河﹐鳳鳴阿閣﹐輝映髙絕。屠諭徳謂其「利若刺刃﹐光如巨貝」﹐故詞林宗匠也。如《虎丘》云「夫椒先自敗﹐於越遂能軍。月落榮蘿冷﹐花深麋鹿羣。」《興安道》云「密雲虛礙馬﹐芳艸遠隨人。」《夜坐》云「野色入河漢﹐鐘聲連翠微。」《洞庭》云「未央月轉鞭殿﹐太液波涵翡翠樓。」《采蓮》云「靑山亦有飛來日﹐何事蕭郎未見還﹖」《並頭花》云「十年不到鞭闕﹐坐對雙紅聽曙雞。」並得開元風格﹐大歷情興﹐足以接武曲江﹐追駕嶺表矣。余早歲羈旅都下﹐嘗因張文肅交公﹐其風度弘朗﹐間素超脫。丙午間﹐少宰員缺﹐廷推忤忌者。一日罷二侍一詹﹐公與少宗伯崔許二公也。公遂不旋踵﹐飄然解龜去都。余追至通會送之﹐把余臂曰「子有勝致﹐他日能訪我羅浮之站﹖」後十有三載﹐余自郁迂道一造其門﹐值颶風大作﹐遂解手餘五層之樓﹐遙覽羅浮秀色﹐宛在浮白間﹐彌日而別。公雅有古誼﹐將無以言掩之。

髙參政子業負奇气﹐博雅情﹐其爲詩若磊磊喬松﹐淩風迥秀﹐響振虛谷。如﹕「莫作空山臥﹐令人白雲。」「貧家滿座客﹐閒戶一牀書。」「以我不得意﹐憐君同此心。」「磨滅名題柱﹐淒涼賦賣金。」「暖云蒸海气﹐殘月吐洲暉。」又﹕「連山楚雨迷官舍﹐隔縣鄕音認故園。」「一官已謝於後﹐百畝才開莘野西。」殆秀句也。大抵髙詩有情興﹐通篇讀去﹐頗沈鬱。王元美謂其「髙山鼓琴﹐沈思忽往」者是也。

文翰詔徵仲吳中往哲﹐如公之博鑑﹐雅步藝苑者﹐宜冠林壑矣。其文寂整飭﹐詩亦從實境中出﹐特調稍纖弱。王元美謂其「如小閣疏窗﹐位置都雅﹐眼界易窮﹐似或有之」。

張山人子言﹑傅山人夢求二山人咸工詩。張以興豪﹐傅以才豪﹐合而有之﹐故不足以淩昆侖跨商巖而並稱詩豪哉。尙論其志﹐則張賢於傅﹐不同日語矣。

陸給事浚明﹑屠諭徳文升﹑袁學憲永之﹑王翰林汝化同榜入館﹐並有盛才﹐其集各長於古風。至近體﹐《陸集》云「無夜不成寐﹐有書空道歸。」「郡古畱銅狄﹐堂深繡土花。」「虎應窺日沒﹐鳥亦倦天長。」又﹕「無因得似宮前柳﹐時有長條拂禦衣。」《屠集》云「飛閣秋光入﹐層城紫气來。」「樓空吳楚盡﹐江闊雨雲多。」又﹕「霏霏絳霧鑪煙合﹐片片輕雲雉戾還。」「啼鶯日送千門曉﹐宮柳晴含萬井煙。」「繁花白日俱含笑﹐幽鳥逢春亦異啼。」「雙觀月臨鳷鵲度﹐五樓春見鳳凰棲。」《袁集》云「迎風桂子落﹐照水芙蓉繁。」「蚺蛇晴掛樹﹐射蜮晝含沙。」「屋覆湘君竹﹐冊紅蜀帝花。」又﹕「行天警蹕馳淸道﹐合殿鑪煙散彩雲。」「蜃气朝蒸疑是霧﹐潮聲晝湧忽如雷。」《王集》云「樹繞千林秀﹐花分兩岸飄。」「西風金雀冷﹐南海荔枝來。」「寶月臨窗白﹐慈燈照榻紅。」「客難東方朔﹐人嘲揚子云。」「浮生聊寄適﹐幽意★鳴琴。」有句如此﹐亦李唐四傑之選。此輩是層漢疏星﹐朗朗輝映﹐未足多也。

田學憲步禾學古才贍﹐网羅舊聞﹐多所著述。應徳唐公嘗目之曰文昌星精。余讀其詩﹐古體出入《騷》《選》﹐頗沈鬱豪縱﹐如探珠合浦﹐夜光迫人﹐往往眩目﹐故不當以一篇一句觀所蘊也余素與公遊﹐聽其言若艾艾不出口者。一日觴於湖上﹐多多許余《澤秀集》﹐卽席口授千言序之﹐故不竄一字﹐燦然龍雕鳳咀﹐是捷悟偉人。

施少府子羽余友﹐卓行傅學﹐雅有詩名。所著詩文﹐嘗芟齊梁之浮靡﹐涉曹謝之髙華。稚年從父施平樂之任﹐過楚﹐紀行之作﹐有「云靑洞庭﹐郢水寒夢澤」﹐又「千里月明來楚峽﹐五更猿斷憶巴城」﹐「桃花浪闊三江水﹐楊柳絲長百尺樓」。邵文莊公見而大奇曰「《風》《雅》之流也。」平生安貧樂志﹐海內名公咸慕其風﹐謂句吳有施子矣。其詩如春竹積雪﹐浮翠欲滴﹐寒松含籟﹐空濤勁發。《卮言》又云「子羽如寒鴉數點﹐流水孤村﹐景物蕭條。」佳篇如《送余遊蘭亭》云「靄靄深竹林﹐林深修澗。淸川流其間﹐懸崖俯可辧。春蘭日以芳﹐風气日以變。君往封山人﹐如逢昔人面。」《遊天竺寺》云「綠湖始欣往﹐遐覽歷幽尋。冊到不容路﹐云茂猶有林。階前寒澗落﹐榻下白雲深。積雪千峯裏﹐寥然空世心。」各詣妙境﹐殆蕭條而風趣衝寂者。學士華子潛公哭之有云「世上交遊安足多﹖丈夫從來貴知己。憐君家徒四壁立﹐中歲罷官常不給。生前獨行殊寡諧﹐歿後遺文更論證輯﹖」余《感知編》亦云「皎皎武陵子﹐卓犖誦其書。樂志每輕世﹐論詩常起予。一丞何足陋﹐柱下不容居。到國但觀海﹐浩然賦歸歟。爾尙終蹭蹬﹐時哉良可歔。」又哭云「憶昔南塘別﹐嗟君如逝川。浮雲無俗累﹐秀句有人傳。髙壠生秋艸﹐空山響夜泉。知音不可作﹐長嘆絕悲弦。」並悼之以見其素。

陳隱君鳴岐﹑陸文學一之並負計名﹐倡酬交歡﹐頗適間居之興﹐亦我錫中逸流。陳有《悼鶴》﹐陸有《蕩子婦》二作並稱新拔﹐爲篇會之秀。陸尢長於古體。

王山人僅初早歲英爽﹐讀書經目成誦﹐畫心不忘﹐且捷於裒撮舊聞。余嘗鼓其腹云「何便便作經笥乎﹖」卒稱博覽家。特受知於華學士公﹐公爲藝林宗匠﹐多與倡和﹐載之集。華所贈王有云「達人能固窮﹐朝夕恆晏如。願言日相過﹐多聞時起予。」又﹕「客子本大雅﹐主人亦好文。饔餮以養賢﹐無勞事耕耘。」故不足以觀僅初邪﹗其佳句有「撫琴聊永日﹐藝圃任無★」﹐「花樹春連夏﹐樓臺水雜山」﹐「落日霜漸寒﹐秋髙夜彌永」﹐亦足以發雋逸之思。

唐中丞應徳詩稱名家﹐早居翰苑﹐便躋貞觀武徳華躅。及還毘陵﹐直造開元大歷妙處﹐並足流響詞林。其古體如雲津躍籠﹐幻變莫狀﹔近體如風澗鳴琴﹐幽逸有致。五方如《陽羨送白尉金山寺》《淸溪莊》《贈陳千戶》﹐七言如《寄周中丞張相公》《趙州懷古》《樊醫》《水燈》《吳山人》諸篇﹐格髙韻勝﹐詞雅興新﹐無句不秀﹐無字不穩﹐此卽李何亡蹊捨筏諭也。《卮言》所指﹐不減定山語之作。其晚年率意﹐偶落宋套。《嶽將軍墓》二作並佳﹐韻用「寒」字﹐次句押作「身危亦自甘」﹐非沈韻也。直說云「不用沈韻﹐便非唐詩﹐殆是名品。」古詩間有協用者﹐如﹕「西北有髙樓﹐上與浮雲齊。」又﹕「灼灼園中葵朝露待日晞。」僅見於漢人﹐亦《騷》體之濫觴也。至近體﹐則盛唐人無出韻句。今「甘」字將作「安」字﹐稍似理愜意完﹐不更深乎﹖

陳學憲約之《卮言》云「約之如靑樓少女﹐月下箜篌。」余讀其集﹐篇篇都秀潤﹐句句少警拔﹐亦就色象中自然寫出﹐如波擎菡萏﹐淨麗天茁﹐尙未舒笑。至《石灘》云「石劣不受鑿﹐水歸時礙行。卻令無競性﹐翻作不平鳴。逆折聲猶壯﹐崩騰色自明。我行殊昧險﹐於此獨嬰情。」詞少意多﹐不祇比類切象﹐抑又深斥劣行。

萬都督民望才淸思逸﹐稟履髙曠﹐言行無俗韻。其詩如空巖曲瀨﹐宛轉寥夐﹐時復滴瀝得幽閒眞趣。如「浮雲看世遠﹐短褐覺身輕」﹐「深曠市塵隔﹐蕭條墟裏同」﹐五侯延士少﹐數口向論證存」﹐「海云朝數變﹐山鳥暮雙還」﹐又「我已出家惟帶髮﹐君來連榻與同心」﹐並得韋應物深致﹐惟七言气骨稍弱耳。乙卯間﹐丁倭變﹐公倡義集僧兵爲捍﹐子婿死之﹐遂鬱鬱負屙﹐多寄迹蘭若間。平生苦空事佛﹐豈夙世髙僧輪化邪﹖余爲作《感知》傳後云「萬公屬文藻﹐多著鹿園書。好道事嚙缺﹐用兵師穰苴。素所厭軒冕﹐蕭條只泊如。雲峯隨處宿﹐香飯淨齋居。出世比丘者﹐應修法喜廬。寂寥甘被褐﹐尙論在沖虛。」殆是實錄。

陳山人鳴野余目山人落落如行長松之下﹐風槪頗勁。其爲詩﹐初抉貞觀以還體﹐晚得大歷中意興。五言如﹕「天遠龍門敞﹐山空石鼓鳴。」「遠月隨長棹﹐殘潮自到門。」七言如﹕「愁連天漢無鴻雁﹐夢到關山見戍樓。」「水落盡如雷電過﹐山回俱作鳳凰飛。」並造彼境。余浪遊都下時﹐山人寓言招致入社﹐句有「永和眞迹依然在﹐遙遲逋翁續品題」。余報中有「十年漂泊成狂客﹐千里招尋識古心」之句﹐永懷舊致﹐便爲之愴。

皇甫司直子安吳中雅雅有四皇甫司直子安盛稱才藻﹐司直公所著頗富。今司燻子循公爲藝苑宗望﹐觀其序《少玄集》云﹕』馳驟魏晉李唐間﹐其汪洋浩渺﹐譬之觀海者﹐斯可以見公詩矣。如《西湖》云「丹杖遠隨金鷲轉﹐錦帆齊拂石鯨回。」簡子循云「江色似迎張翰遠﹐濤聲憶傍伍胥多。」雅有此句﹐宜嗣冉曾。

吳少參純叔詞垣妙選﹐夙有雋才﹐自負雄捷﹐特閒於七言古。每臨觴鎔調﹐綺靡驚座﹐當服其偉。五言如「齋缽虫絲集﹐經幢鳥迹多」﹐「流水迷松徑﹐間云滿石林」﹐「珠纓蠻女謁﹐毳布僰人迎」﹐「風櫪悲窮驥﹐秋砧亂候虫」﹐亦是《國秀》中語。

趙督察元實志尙豪邁﹐頗事詼諧。嘗興酣酬藻﹐千方言不加點綴﹐故捷才也。箑中偶得其三篇﹐偕餘席上一揮而成﹐稍無俗韻﹐亦補正平之流也。舊著《感知》云「趙公嘗示遇﹐落落若何親﹖讀書適己好﹐飲酒陶其眞。一朝受眷顧﹐假鉞論證當迕﹖親煩南面尊﹐赫赫震斯怒。伐海督都戎﹐露板薦胡公。淮陰能來楚﹐此是酇侯功。感激罷官去﹐牖下恩所予。位髙奚足言﹐悵矣云埋處。」

周唐吳三山人二子言子充﹐乃吳下淸流。周旣衝寂﹐吳亦流暢﹐唐稍平遠﹐並幽夜之逸光。

傅山人木虛﹑孫漁人可宜二公各有新聲奇調﹐我明河嶽隱淪之夐秀者。傅句云「林缺呈江練﹐泉香長石英。」「崖色斜移樹﹐泉聲半出山。」「野樹鳴榦葉﹐晴潭響暗魚。」「月疑加鏡彩﹐云似助衣嬌。」又﹕「百里川原平入眺﹐九霄星半倒垂文。」孫句云「嘯裏驚山鬼﹐談中有谷神。」「野霧峯全暝﹐湖煙渚半昏。」「白石孤村合﹐靑山萬樹齊。」「角應江聲起﹐云兼海气浮。」其品當在李唐二孟之間。

蔡司空子木聲調淵雅﹐情興髙朗﹐其集爲楊用修所選者﹐爲藝林珍賞。晚歲率意應酬﹐似出二手。五言云「綠幃槐影合﹐香飯藥苗肥。」「三江看雁盡﹐五嶺入云深。」「泉落雲中碓﹐溪回樹杪船。」「疏鐘搖落葉﹐細寸帶秋虫。」「石樓窗近斗﹐冊郭樹浮天。」七言云「羣烏繞樹飛無定﹐黃葉從風落正繁。」「無復山門訪支遁﹐獨畱徑艸待王孫。」「秋色總歸紅葉寺﹐楚江還見白蘋洲。」此例酷似劉長卿極玄虎。至「門徑近連馳道樹﹐池塘遙接漢宮流」是諷體。子美《贈花卿》有「此曲只宜天上有﹐人間那得幾回聞」﹖詩話云「蜀中伎女競唱之﹐蓋謂花卿在蜀頗僭也。」公前作不無風人之旨。

孔方伯汝錫﹑包侍禦元達余識二公﹐殆忠謇偉流﹐未竟其才﹐輒以文抒其抑鬱﹐方之玉琢鼎夷﹐材良器重﹐款識工致﹐特乏弘綽耳。孔云「窗暝垂巖樹﹐庭昏帶野煙。」「石室排云上﹐松門閃霧重。」「蘿幌晴峯色﹐花鐘夜壑空。」又﹕「一室盡攢雲裏樹﹐空園全繞石中溪。」包云「坐淹十日飲﹐興洽五陵豪。」「雁歸砧響急﹐烽至角聲多。」「蔡琰降胡日﹐王嬙出塞時。」「逕仄才通鳥﹐山深秪嘯猿。」「瀑瀉《漁陽操》﹐鶯調陌上弦。」「竹簡灘聲駛﹐燕支石磴危。」又﹕「岸柳藏侵坐密﹐園花隱麝隔溪分。」「石洞經秋龍不起﹐松枝將暝鶴初歸。」「當筵解語調鸚鵡﹐鄰院吹笙寫鳳凰。」二家意象都新﹐融煉並工﹐令人傾炫心目﹐斯江鮑之流歟。

白司直貞甫余讀公集﹐未嘗不增慨﹐何髙才而沒沒也﹗品所稱王翰檢敬夫﹑康修撰徳涵﹑廖學士鳴吾﹑髙參政子業﹑王祭酒允寧﹐咸與齊聲同好﹐乃調不諧世﹐卒老於詞垣籓屏間﹐故名之爲身累也如此。公嘗語余遊關西形勝﹐不但山川﹐而人物尢偉。康王作社於鄠裏﹐旣工新詞垣籓屏間﹐復擅音律﹐酷嗜聲伎。王每倡一詞﹐康自操琵琶度之﹐字不折嗓﹐音落檀槽﹐淸嘯相答﹐爲秦中士林風流之豪。余讀白詩如《明月》等篇﹐出建安風骨﹐兼貞觀思致﹐故宗子相謂總之詩不離唐五言者﹐最乎亦足振響長慶﹐繼軌太傅矣。公與余有僚婿之婭舊﹐爲《感知》小傳中﹐有曰「司直嘗師事陽明先生學該羣籍﹐早擅時名。及遊北雍﹐士大夫之賢者﹐無不枉造焉其意气髙邁﹐論思雅飭﹐慨然有孔北海之風。違時播謫者一十六年﹐竟淪於一郎﹐悲夫﹗」余詠曰「白公洛下才﹐弱齡擅詞賦。五遷仍一佐﹐廿載郎如故。平生抗其行﹐寧免時所姑。論證知髙門中﹐延納多韋布。一言必見賞﹐揮昨何顧﹖意气海內疏﹐悲哉若未遇。」

吳中丞峻伯﹑兪廉憲汝成二公初官西曹﹐比余捨爲社﹐每憐其髙才深致。及歸田﹐吳每自丰中相訊不廢。兪同裏賡唱尢密﹐倏爾後先觀化﹐撫玆遺編﹐重余嗟慨。吳句云「齋鐘微出塢﹐澗水曲穿林。猿愁巴峽夜﹐艸暗洞庭春。驛路峯腰折﹐江流雪後深。」又﹕「花月九衢澄夜色﹐關山一雁動秋聲。」兪句云「花密藏谿路﹐峯危帶石樓。」「戍苦寒花發﹐庭間露艸深。」並堪大歷十才羽翼。

沈隱君子羽﹑姚文學本修淸暢間整﹐丘園之雅也。沈如﹕「林鳥啼仍歇﹐巖云去復還。」姚如﹕「馬嘶中禁樹﹐花發五陵煙。」「黃雲連去路﹐靑嶂出孤城。」詞之婉麗﹐頗了了解人意。沈姚少時同學﹐分題孌童﹐沈云「珊瑚枕上墮犀簪﹐滿抱溫香襲翠衾。花有並頭連並蒂﹐帶宜同挽結同心。」姚云「席地張燈送酒籌百壺春釀散春愁。難忘花月淸歡夜﹐半捲風簾不上鉤。」並有思致。

髙光州文中材致淸贍﹐聲調遒捷﹐平平寫出﹐亦自沈淨。如「《黃鳥》歌聲悲﹐秦亡從此始」﹐「濤捲海門山﹐雪橫天際鳥」﹐「暮湖平野渡﹐遠樹帶斜陽」﹐「經聲出院少﹐艸色上階多」﹐「許多蕭瑟意﹐總是亂離心」﹐是中唐語﹐並流麗有情。余交公頗深﹐其器度率多類此。

何祠部叔皮不惟才髙﹐抑又誼古。早歲絕弦﹐悼其烈亡﹐遂終身不續。其詩詞博思銳﹐乃連翩絡屬﹐參錯《史》《漢》﹐故是大手筆。見公詩頗多﹐余篋中僅得所贈長歌一篇﹐乃慷慨任俠語。其伯兄翰目元朗公著作尢富﹐卽藝林所稱大何小何也。二陸以還﹐雲間復以爲匹。

蔣戶部維忠才情綺麗﹐頗任俠气。早歲罷官﹐卽放浪自適﹐築山穿池﹐徧列舞臺歌榭。是遊燕名處﹐每臨賞﹐輒酣暢忘還﹐所憩閣貯書頗富。與荊川素雅﹐過必酬論竟日﹐攻難不乏﹐所作《刀歌》﹐想見豪爽。

李武選應禎性尙放誕﹐傲世寡羣﹐日事嘯詠﹐頗以酒爲名。宦非所樂﹐其在畱曹時﹐閉戶獨飲朗吟。有造門者﹐聆其音急﹐呼而扣之﹐勃然答曰「勿廢我酣興﹗假令作陳屍﹐亦復相尋邪﹖」竟弗顧自若。於時風譽﹐以晉中興髙流目之。余與應禎同學﹐其束髮便能詩。嘗集余東林﹐有「不辭竹葉胡來碧﹐卻訝蓮花秋自紅」之句。輒文戰不利。乃銳意舉業。其集中皆擢第後所輯﹐並朗秀衝間之辭﹐已造中唐佳境﹐當續之李晏閣﹐故不多讓。

顧提鹺玄緯伯兄自少穎秀博覽﹐過目不忘。及長﹐肆力編摩﹐手抄若干家﹐靡非奇橐。姚山人舜咨爲裏中耆儒﹐聞見頗博洽。學士大夫往往咨訪山人﹐山人偶不憶者﹐伯兄了了能解﹐時人以爲康成子玄之儔也。其爲詩如蠔含月闕﹐忽吐異輝﹐直衝層漢。弟與兄也﹐故同涉龍淵﹐而兄獨探驪貪者也。惜哉﹗珠藏夜壑﹐光照月梁﹐悲能已已。集中《朝云墓》云「影沈歌扇月﹐香散舞衣風。」《拜表》云「璧月沈蛟窟﹐丹云渺鳳城。」《仰忠祠》云「竹聲鳴勁節﹐潭影照丹心。」《香山署》云「庭下間羅雀﹐巖頭時報猿。」《山池》云「石表到公興﹐池髙習氏名。」《建徳江》云「峯參如列戟﹐沙淺不容舠。」《送吳別駕》云「隔窗江水秋添碧﹐夾岸猿聲夜報愁。」《送徐瓊州》云「蛤滿鏡飛天外月﹐蜃來樓結海連云。」揆之諸父前編﹐則五竇聯珠﹐奚足爲譽﹖

沈山人子登翛然髙朗﹐以藝遊湖海間﹐如九臯鳴鶴﹐時有淸音。頗事俠興﹐多浪迹於遼薊貴豪間。時過余邸捨﹐必淹畱靑翰﹐每得山人詩﹐有絕佳者輒爲好事者索去﹐零落無幾。於殘牘中得一二﹐如「野日寒如月﹐河冰聚若刀」﹐宛見曠思。至兪氏所編﹐是其敗乘耳。

李觀察於鱗《卮言》云「五七言律至仲默而暢﹐獻吉而大﹐於鱗而髙。」又云「古惟子美﹐今或於鱗。」余觀李何之爲詩﹐如良畯乂田﹐辟艸藝禾﹐油然生矣。若夫勃然之機﹐至觀察而始化。今督府張公序其詩文﹐以左遷髙岑輩目之﹐云「代不數而得之明﹐人不數而得之李。推是言也﹐則天寶以還﹐千載之下﹐僅得觀察一人而已。」其爲一時學士大夫所推崇如此﹐不足以厭服羣心邪﹖余嘗品其七言﹐函思英發﹐襞調豪邁﹐如八音鳳春天﹐五色龍章﹐開闔鏗鏘﹐純乎美矣﹗至五言似有不盡然者﹐乃稍乏幽逸情性。觀察故有《唐選》行於世﹐五言乃止於劉長卿﹐自序謂「唐詩盡於是矣」。𨿽儲韋錢郎並削之﹐其取指頗示嚴峻。其《送諸光祿》云「芙蓉天鏡曉﹐風雨石帆秋。」《白雲樓》云「千家寒雨白﹐雙闕曉煙靑。」《送張比部》云「風雲千騎動﹐雨雪二陵寒。」《出郭》云「溪流縈去馬﹐山路入鳴蟬。」《燕集》云「酒柰柳花妒﹐人堪桂樹憐。」《天井寺》云「喬木堪知午﹐回峯欲隱天。」七言《送人》云「樽中十日平原酒﹐袖裏三年薊北書。」《寄王》云「上書北闕風雲變﹐灑淚西山雪雨寒。」《送盧》云「書上梁王還寢獄﹐賦成揚子不過門。」《雙塔》云「雙闕星河秋色曙﹐千家煙雨夕陽沈。」《早春》云「揚舲巫峽江聲合﹐立馬岷峨雪色來。」《梅花》云「笛裏春愁燕塞滿﹐梁間月色漢宮來。」《眺望》云「漢苑春生多雨雪﹐薊門晴色滿寒煙。」歌行如《金穀》《刁鬥》《送謝茂秦》《擊鹿》等篇﹐一一髙唱﹐足以感蕩心靈﹐豈直气吞儲韋﹐輝掩錢郎邪﹖其集中附載海內名家哭公詩甚富﹐如張督撫云「生來語出千人廢﹐死後名從四海知。」王觀察云「文許先秦上﹐詩卑正始還。」王儀部云「天地論才盡﹐文章與數奇。」又﹕「靑山一慟哭﹐流水若爲音。」

兪山人云「句陳恥重襲﹐文奇祕難通。」張太學云「齊亡天下士﹐漢失濟南生。」並追宗大雅之句﹐因並識之。

梁比部公實﹑宗學憲子相嘉中﹐海內崛然奮有七雋﹐卽梁宗曁李吳徐三憲副﹐張中丞王廉訪七公也。梁與宗相繼中折﹐若夫文麟方角冢而避世﹐靈鷲旣苞彩而閱劫。覽玆遺響﹐未嘗不掩帙而吁也﹗梁之七言云「天涯尺素經殘﹐客裏分陰似小年。」「云暗故關聽角斷﹐日沈殘壘見孤鴻。」「吳楚地當瓜步折﹐東南山擁秣陵髙。」「石樓積翠臨滄海﹐鐵柱飛泉落紫虛。」「候虫聲起燈花落﹐社燕巢空木葉疏。」宗之五言云「路迷頻勒馬﹐塵起一彈冠。」「羊裘寧負漢﹐龍劍不遊秦。」七言云「昨夜羈縻胡市馬﹐西風蕭瑟漢臣纓。」「瀟湘天闊春歸楚﹐震澤風髙曉入吳。」「鸚鵡昔悲湘客賦﹐鷫鸘初典漢臣裘。」「錦水卽從巫峽去﹐靑山定向劍門開。」「驟雷似有蛟龍怒﹐落日愁聞虎豹喧。」推是句也﹐才情競秀﹐已入開元二李妙乘。宗哭梁云「形容疑好在﹐消息竟論證傳﹖」又﹕「倉皇不可問﹐隕涕《五噫》篇。」吳哭宗云「雙淚把詩還字字﹐一樽傷往獨時時。由來腐骨無今昔﹐宿艸寧嫌酹墓遲。」又﹕「金馬玉珂俱往事﹐靑門黃土竟斯人。論證堪多病馮唐老﹐更少平生鮑叔親。」峴山原先陰﹐將復識此墮淚語。

盧少楩晉渡江來﹐賦幾亡矣。自玆而作﹐有盧生焉﹐涉屈宋之華津﹐步班揚之髙衢﹐弘音夕振﹐恍乎漁陽操撾﹐淵淵有金石聲﹐眇覿創制﹐亦一代之賦手也。至所爲詩﹐稍有短長。余嘗評之﹕其古體如寒流出谷﹐婉若調軫﹐音隨意適﹔近體如夕禽觸林﹐矯於避繒﹐象逐思馳。讀《蠛蠓集》所載《幽鞠賦》並獄中所上諸書﹐迹類韓囚﹐情同魏械﹐據憤郁之辭於鉗赭之頃﹐號哀迫切﹐良亦勤矣。竟大困十餘年而始脫。斯人也﹐乃有斯厄。平反甫釋﹐而年算靡永﹐卒槁櫬於空門。此天之未定者也。假令置之金馬石渠間﹐則《上林》《羽獵》﹐不足潤色鴻業邪﹗嗟夫﹗世之不遇者﹐豈特一盧生哉﹖余嘗一識生於邑之南濠﹐因詳附王元美嘗悼其亡之什﹐生也遺爽﹐頗復賞此否﹖王云「北風吹松柏﹐下與飛藿會。詞人厄陽九﹐盧生亦長逝。桐棺不斂脛﹐寄殯空山寺。螻蟻與烏鳶﹐眈眈出奇計。酒家惜余負﹐里社忻安食。孤女空抱影﹐寡妾將收淚。著書盈萬言﹐一往恐失墜。惟昔黎陽獄﹐弱羽因毛﹐鷙。幸脫雉經辰﹐未滿鬼薪歲。途窮百熊攻﹐蠻觸新語至。詞場四五俠﹐往往走余銳。大賦少見賞﹐小文僅易醉。醉後罵坐歸﹐還爲室人詈。我昔報生札﹐髙材虛見忌。自取造化余﹐何關世途事﹖嗚呼盧生晚﹐竟無戢身地。哭罷重吞聲﹐皇天有深意。」

馬司業負圖少負逸才﹐風偉志邁﹐雅談玄理﹐率多勝致。嘗好祈仙﹐作玉華館﹐極備弘麗﹐爲江左創觀。晚歲解龜﹐築墅方山間﹐益擴前業﹐爲藏修眞境。冠蠡服憋﹐神超形越﹐時人望之爲翩翩霞舉中人也。尢善書法﹐往往對客揮灑﹐俄得數紙﹐一坐驚賞。自謂得張長史李謫仙豪處﹐荊揚大賈競購之不可。其詩不尙遠僻﹐未嘗措意著象﹐亦朗朗可誦。故莊生寄指鵬鷃﹐遠近𨿽差﹐各任眞性。豈以遙然路曠﹐矜爾靡適哉﹖余辱公忘年交﹐其平生著作﹐每見示﹐爲好事者所奪。余《哭公詩》曰「忽聞笙鶴返翩翩﹐北院先生已作仙。聲價琳瑯增歿後﹐風流醖藉在生前。茂陵遺稿猶稱疾﹐長史嘗題自謂顚。想象方丘讀書處﹐平生涕淚荷忘年。」

張太僕有功羅峯公爲嘉中賢相﹐有功以穎拔英特﹐世纘厥家。弱齡振纓﹐卽雅好賓客。時出藻語﹐爲士林嘆賞﹐風譽日茂。及左遷﹐輒負才任放﹐乃寄意气於歠醨﹐竟夭折。其志惜哉﹗余舊寄張二有云「聞君謫宦下揚州﹐葉落淮南值早秋。尺牘欲緘初雁寄﹐一樽常爲故人畱。到官不廢羲之艸﹐乘興還登白也樓。偶讀當時賢相傳﹐何人曾爲叔殲謀﹖

◎士品目﹝自弘治迄今凡六十八人。﹞

徐少師子升張司馬惟靜華學士子潛姚山人舜咨金山人在衡

皇甫司勛子循硃司空士南王九江維楨王駕部子裕周太僕子吁

尹宗伯崇基薛學憲仲常莫方伯子良萬侍郎懋卿茅副使順甫

馮光祿汝言陸符卿子傳周聘君公瑕陸宗伯與吉何翰止無朗

萬禮侍思節張錄憲玄超秦方伯子成謝山人茂秦兪山人仲蔚

王觀察元美王儀部敬美黃文學淳父張中丞肖甫徐兵憲子與

吳學憲明卿洪山人從周張選部助甫余憲副徳甫黎員外惟敬

王大名陽徳歐司訓楨伯梁中捨思伯陸山人無從沈山人嘉則

郭山人次甫李禁直惟寅潘白嶽象安康山人裕卿梁文學伯龍

張太學幼於鄭山人順卿陳山人濟之王太學百縠莫文學云卿

童太末子鳴丘戶部謙之張少參安甫華比部起龍硃光祿在明

黃伯子吉甫葉山人茂長張文學仲立成季子玄復孫太學齊之

兪伯子希顏兪仲子希曾鄔季子汝翼顧季子嗣海安仲子茂卿

右品後凡稱目者﹐卽前所序闕文例也。乃按捲編次本集﹐偶多同詠輩﹐合作一卷﹐間有一二家互入不次﹐特便閱耳。此昉史氏同傳附例。

◎閨品﹝洪武迄嘉靖凡十九人。﹞

郭國嬪善理定量宗聞其賢﹐聘至都﹐竟病卒﹐封國嬪。事在《淑秀集》。其自哀古體﹐酷效蔡文姬﹐尢得情性之正。屬壙辭於淹訣之頃﹐舂容永懷﹐非聞道超悟者疇能之。推其恆居所詠﹐必多雅詞而見者不多。惜哉﹗古之宮閫里巷之語﹐頗關政化。今閨品中刑於內範者﹐自嬪始。

王司采《明音》所載司采《宮詞》一首﹐頗遒麗﹐亦椒庭之艷發者。惜乎不多見耳。

中給事沈氏按《淑秀集》﹐沈聰慧﹐善屬文﹐入宮爲中給事。孝宗時試《守宮論》﹐惟沈文最佳﹐擢爲第一。其《送弟就試》云「朝迎鳳輦歸靑瑣夕捧鸞書入紫微夕捧鸞書入紫微。」又﹕「年來望爾登金籍﹐同補華虫上衮衣。」較之李唐夾纊裁鎖之句﹐故《雅》《衛》懸絕矣﹐非直宮閫中語。

閬州婦《明音》作宋氏女子﹐其《題郵亭歌》是自序體﹐殊淒惋剴切。特不詳其夫之姓字﹐爲僚佐所嫉﹐監司坐贓被擊﹐竟餓而死。仍籍其母子婦置之金齒﹐子復暴死中野﹐其婦一身奉老姑﹐萬里之戍﹐狼狽甚矣。歌末云「妾心汪汪澹如水﹐寧受饑寒不受恥。幾回欲葬江魚腹﹐姑存未敢先求死。」又﹕「姑亡妾亦隨姑亡﹐地下何慚見夫面﹖說罷傷心淚如寸﹐咽咽垂頭不成語。」讀此至再﹐不覺潸然。獨悲其邅回窮荒﹐餓寒至困﹐猶能從容文辭﹐深得情性之正﹐蓋凜乎有烈丈夫風節者﹐當續之古《列女》。

兩女郎鐵氏鐵方伯禦靖難之師﹐成祖籍其兩女郎於教坊﹐輒獻二詩。長云「舊曲聽來猶有恨﹐故園歸去已無家。」次云「骨肉相離舊業荒﹐一身何忍去歸倡﹖」並悲而婉﹐稍稍聞上﹐獲赤﹐歸於良家。

方氏父從軍﹐初爲僞男子﹐偕之還鄕。值父卒﹐卽依主捨劉氏子奇同學。及長﹐覺方女郎也。奇作《燕巢詩》調之﹐方答云﹐有「雄號將雌故不知」句﹐竟諧伉儷。

孟居士荊山居士其自號也。孟論硃淑眞云「作詩貴脫凡化質﹐僧詩貴無香火气﹐鉛粉亦然。」其計如《春歸》云「無情最是枝頭鳥﹐不管人愁只管啼。」《書懷》云「天連莫看如鉤月﹐釣起新愁與舊愁。」不但無鉛粉气﹐且雅善用虛字﹐亦魚玄機之亞。

陸寡婦志尙端嚴﹐觀其《賣宅》《冠子》二絕可見﹐視今紉綺子﹐呼盧揮金﹐竟墜業傾緒﹐死而不悔﹐何歟﹖

李夫人陳氏中丞公昂之配﹐道州士魁之母。其集頗富﹐如﹕「綠繞郊原外﹐靑回遠近中。」又﹕「引泉竹澑穿雲入﹐墮粉松花繞捨香。」「深院雪消芳艸綠﹐小園風過落梅多。」情致幽絕﹐足爲女郎之秀。

硃靜庵昔劉長卿謂李秀蘭爲女中詩豪﹐余亦稱硃爲閨品之豪者。或譏其配周非偶﹐每形諸吟詠。《落梅》云「可憐不遇知音賞﹐零落殘香對野人。」余讀其《鶴賦》云「何虞人之見獲﹐遂羈絡於軒墀。主人之過愛﹐聊隱迹而棲遲。」其與周偕老﹐已見乎辭。所詠《虞姬》又云「貞魂化作原頭艸﹐不逐東風入漢郊。」詞義頗烈﹐意者周無叱吒之狀﹐何遂抵爲野人邪﹖斯窺之也薄矣。

濮孺人賽貞費文憲公敍《外母集》﹐謂「聰慧博雅﹐詩有奇思﹐無愧於士﹐因號士齋」。其《寄妹三四》云「寒粟侵肌玉﹐秋蓬亂鬢蟬。」卽所稱奇處。

陳少卿妻相傳少卿棄而取妾﹐作《寄夫》云「新人貌如花﹐不如舊人能績麻。績麻做衫郎得著﹐眼見花開又花落。」晚唐葛鴉兒《寄良人》云「胡麻好種無人種﹐正是歸時不見歸。」稍與同調。

碧天道人潘學使女﹐歸裘氏。五言云「夜久人未眠﹐碧水蕩秋月。」「未開云外戶﹐先聽水連松。」七言云「不知燕子棲何處﹐此際東風依舊回。」「明月曉光移檻白﹐芙蓉秋色映江紅。」故《玉階》之賦﹐《紈扇》之詞﹐詎足誇邪﹖

兪節婦兪廉訪之母﹐《早起》一首﹐汝成自敍﹐謂得之先君稿中﹐斷爲吾母詩。卽其發端云「喔喔者﹐亻放賓王《詠鵝》體﹐末作『論證道天未明﹐前見紅旭』。」或云「未若『窗前掩殘燭』爲佳。」

王素娥《錢塘喜晴》云「試看小舟輕似葉﹐載將山色過西陵。」思朗致新。季蘭之後﹐又得一俊媛。

楊孺人黃氏用修公歿後﹐奉攺元詔﹐得稱孺人。相傳孺人能詩﹐余見南中少年多習孺人所爲小令《黃鶯兒》﹐非只一闋。及見劉安寧有用修手書卷亦有「日歸」「其雨」之句﹐似用修代內作﹐以其思多深僻也。若出孺人﹐更當流亮﹐故天分所限。兪氏所纂《春日卽事》一首﹐舊說是祝英臺譏梁山伯而作﹐余少時便聞梨園要人唱此﹐斷非孺人所作。爲附証之﹐恐傷閨體也。《文纂》作張九﹐亦非。

陳孺人馬氏魯南公繼室也。兪氏所刻有《芷居集》如《苦雨》雲﹕「嶺雲生屋角﹐野水沒籬根。」《謝寄鞋》云「無限巧心勞遠寄﹐露多不忍下階墀。」新致可誦。昔之謝媛捷詠﹐鄭姬屬辭﹐出自文士門風漸摩使然。

孫夫人楊氏文恪公志髙繼室也。夫人三子﹐皆進士﹐列卿曹翰苑。其《寄諸子》詩﹐感諭兼到﹐得箴規體﹐不有此母﹐焉有此子﹖忠烈世家﹐文憲作於內範﹐殆見國風之盛。其《聞雁》兩聊云「川原萬里來何遠﹖關塞千重度更多。曾寄尺書歸上苑﹐還拖秋影落寒波。」以「秋影」「寒波」自對﹐卽右丞「東家流水入西鄰」例也。此非深於詩不可得。《文纂》署楊夫人作﹐非也。

◎閨品目﹝自嘉中迄今凡三人。﹞

姜舜玉趙燕如王文卿

◎仙品﹝洪武迄嘉靖凡七人。﹞

張外史伯雨外史淸眞髙逸﹐當時廉夫仲瑛輩﹐咸欽其風。其詩如深谷幽蘭﹐苾芬遠襲﹐亦品中靈秀也。

張眞人無爲國初來眞人稱詩者﹐僅師一人。其《春曉》云「弱柳搖煙落絮輕﹐綠陰初長小池平。」思亦幽間﹐特非霞外語。

盧大雅﹑周養眞並羽流髙逸。周嘗被文皇帝所眷﹐盧又爲張外史所知﹐知非恆人矣。余觀盧之《懷古》﹐周之《遊仙》﹐鈞有思致。周致在方內﹐興在方外。盧興在方內﹐致在方外。古之沈冥﹐無此累心處。

張全一世稱「邋遢張」﹐卽三丰也。邸嘗遇三丰﹐所與言多奇驗。及卽位﹐遣胡忠安公訪之﹐且追及﹐見張大雪中戴笠披蓑﹐尋復無蹤。時人得其蓑艸一莖﹐烹而食之﹐遂卻疾永年。其家故有沈香所雕小像﹐可尺許﹐嘉靖丙午間﹐獻之永禧仙宮。其《瓊花》詩云「便欲載回天上去﹐擬從博望借靈槎。」便負超凡气。

鄧羽國初嘗爲靑陽令﹐後棄官入武當山爲道士﹐不知所終。其《寫懷》云「山頭月落虎長嘯﹐海面風生龍自吟。」亦自寓得道意。嘉靖辛本間﹐茅山有秀頭者﹐相傳時有一虎隨之﹐先公嘗延致之。錫山三茅行宮壁上﹐秀嘗手題一聯云「陟山驚虎嘯﹐渡海挾龍吟。」句率類前。余見秀之談頗文﹐似亦工於詩者。恆有怪語﹐載《知非歷》。

錢月齡錫中道人。有《丹丘漫稿》﹐頗多吟詠。其「皺紅橊破﹐新粉竹含香」之句﹐如盆涵魚藻﹐小閒幽致。

◎仙品目﹝自嘉中迄今凡一人。﹞

吳道人少君。

◎釋品﹝洪武迄嘉靖凡十三人。﹞

福慧僧宗泐泐公博達古雅﹐實當代弘秀之宗。髙皇帝嘗奇之﹐賜今號。其詩如乘蘆涉江﹐雪浪淩空﹐步步超脫塵埃。選中有「不辭鬥死多﹐但恨生男少」﹐「心非檣上帆﹐隨風豈舒捲」﹐「靑山白雲際﹐綠樹幽人廬」﹐「松響風忽來﹐泉流雨初歇」﹐「髙帆天際遙﹐獨雁云邊沒」﹐「羣動夜方息﹐白雲亦孤還」﹐都從陶韋乘中來。

來復復公富於題詠﹐並多感慨﹐所乏幽淨永思。《蘭若》云「楓林不驚虎臥石﹐山雨忽來龍聽經。」頗頗警拔。

一初仁公嘗供事髙皇帝。其爲詩秀麗夐拔﹐如﹕「雞鳴谷口風﹐木落溪上雨。」又﹕「夜壑有聲都是雨﹐春山無處不啼鵑。」「風度鐘聲來北固﹐帆將燈影過揚州。」「虎石半銷金气盡﹐翠崖中斷劍池開。」「溪雨初晴雲更折﹐湖霜未落艸猶靑。」可並淨土蓮花﹐是綽約含空之語。

機先妙聲並洪永間髙僧。《明音》所載機有《虎丘》﹐聲有《楡城》﹐各一二首﹐未脫元調。聊備品中一流。

浪琦溥洽道源《文纂》所載琦題贈顧玉山二作。其與仲瑛遊﹐亦是髙逸沙門也。至洽之應制《東橋》﹐源之《吳江晚泊》﹐又琦之亞矣。

明秀秀公所遊﹐皆王陽明孫太白鄭少谷沈石田輩﹐知是髙流。其《雪江集》句﹐如﹕「朔風吹斷雁﹐斜日照荒荊。「津亭然夜火﹐江市膾鱸魚。」「世難還看劍﹐家貧不廢書。」又﹕「海郭淸砧寒近搗﹐山樓短笛夜深吹。」纖裁剿淨﹐如空際風幡﹐迥出凡境﹐不減道林思致。

魯山獻吉云「魯山﹐秦人也。喜儒﹐嗜聲音。」仲默亦云「讀書好詠﹐曠懷善談。」余觀其《棲間集》﹐頗事行腳﹐嘗歷終南太行嶧岱間﹐良多勝致。其「越平吳亦盡﹐劍去水空流」﹐「寒蟬依樹響﹐秋蘚上階生」之句﹐亦自間雅。

果斌余辛酉秋﹐寓半峯竹亭中﹐與斌公嘯詠者月餘。嘉其欣欣不倦﹐得遠公雅致。其爲詩﹐多在中夕沈思苦索得之﹐就坐揮毫﹐非所能也。余謂﹕「公作詩﹐如南能腰石碓米已熟﹐但欠篩在。」𨿽出一時調語﹐今觀集中尙堪播揚。其七言是元調﹐意勝於格﹐往往有逸趣。五言多有佳者﹐如﹕「鳥棲雲外樹﹐龍護缽中蓮。」「谷響珠泉落﹐巖危艸閣懸。」是神駿語﹐亦皎然靈一之選。

方澤方益二方並小品藻才﹐初不詳歷。澤集中有《寄同學怡師住天目》﹐殆卽是山僧也。其《燕坐》云「物虛城是壑﹐心遠地皆山。」味其音旨﹐是頓悟語。益初居聽松﹐嘉中住惠山寺。先輩嘗有買其山作宅兆者﹐訪益於泉上曰「師有新詠﹐得誦之。」益率意答云「道人偶得『題竹有新句﹐聽松無舊廬』之句。」遂憮然傾意﹐咸嘉其深臻。余少時屢與益劇談﹐其辭理俱爽﹐指靡不韻﹐才辯足以弘教者﹐不徒工爲詩。惜其稿盡零落﹐粗舉附於品末。

◎釋品目﹝自嘉中迄今凡一人。﹞

希復

◎雜品﹝嘉中凡二人。﹞

谷郎準稚而秀特﹐頗好博覽﹐兼善音律﹐日以文翰爲業﹐酷昉文徵仲書法﹐輒傭書爲計﹐其家詆爲「書癡」。初識準於澄江張學士舟中﹐嘗出一帙示余曰「卽此郎之詩。」殊有雅致。余憐其文而中折﹐乃錄其數章。五言如﹕「逝水去不返﹐歲月寧異玆。」「歲易愁還盡﹐窮途病復多。」「十年江上病﹐千里客中懷。」七言云「此夜美人何處所﹐若非爲雨定爲云。」「數日積陰气候變﹐薄暮飛雨半成霰。」此例輒寓棲棲疚心﹐悲哉其寫之也。兪汝成稱計有功《唐詩紀事》末載僕品郭捧劍硃戟門二家﹐因及歐博士書記李生。余按梁嶸《詩品》﹐便載惠作長卽顏師伯幹者﹐則計亦昉於此乎﹖矧準之詩﹐殆出捧劍戟門之右﹐寧可廢哉﹖

王芳遠答黑麻朝鮮大酋長也。永樂初﹐詔諭木國﹐芳遠詩以獻之。至黑麻《西湖》之作﹐頗見慕華眞切。其詠《丈葵》絕句﹐相傳是成化間日本夷人入貢所作﹐不詳姓氏。二辭𨿽未工﹐實列聖右文﹐八荒向化﹐丕緝我明之盛﹐斐然光烈﹐故初唐《新羅》之公布﹐不足顓美於永徽云。

◎雜品目﹝嘉隆間凡一人。﹞

李生英

歲癸酉二月月幾望﹐雨閣淸燕﹐爇香淪茗﹐細細覆校一過﹐似無訛舛矣。斯編信可傳之百世﹐當與殷璠髙仲武元結姚合輩頡頏﹐匪佞匪佞。先是同校友人周天球童珮硃在明兪淵葉之芳成淳﹐其從子道瀚﹑子祖源祖河祖漢也﹐並列之。同裏皇山人姚咨識。

