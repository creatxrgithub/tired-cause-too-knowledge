晉中興書

南朝宋何法盛

●騎從

王導謂王惇曰「王仁徳未著﹐而名位憂輕﹐兄名已振﹐宜有以共相匡舉。」會三月三曰﹐中宗出禊。乘肩輦﹐惇﹑導並騎從。紀﹑瞻使人覘之。旣聞惇﹑導騎從﹐乃大驚﹐自出拜於道左。中宗從容謂導曰「卿﹐吾之蕭何也。」

●入宮酷寒

桓玄入建康宮﹐逆風迅激﹐旌旗不立﹐法章儀飾﹐一皆傾偃。是月酷寒。

●淸暑

烈宗起淸暑殿。識者曰「淸暑反語楚聲也。爲殿以酸楚之聲爲號﹐非吉祥也。」頃烈宗崩﹐桓玄自號楚。

●太極殿

孝武帝建太極殿﹐郭璞筮云「二百十年﹐此殿爲奴所壞。」後梁武帝毀之﹐捨身爲奴。

●中興之冠

王恬字敬豫﹐與濟陽江霦俱善奕棋﹐爲中興第一。

●四達

晉穆帝升平二年二月﹐詔曰「■飛督王饒忽上吾鴆鳥一口﹐云以避惡﹐此凶物﹐豈宜妄進。」於是鞭饒二百﹐使殿中禦史孫云焚其鳥於四達之衢。

●白鹿子

陶淡﹐侃之孫﹐雅好導養。年十五六﹐便服食絕谷。於野得白鹿子﹐馴而養之﹐恆與之俱往還﹐後遂不復還家。

●貪蟄燕

中原喪亂﹐鄕人遂共推郗鑑爲主﹐與千餘家避難於魯國嶧山。有重險﹐百姓饑饉﹐野無生艸﹐掘野鼠﹑蟄燕而食之。

●裹以席

王惇死﹐裹以席﹐塗以蠟﹐埋齋中。

●奏彈夜罄

譙王恬字元愉﹐爲禦史中丞。值海西公廢﹐太宗卽位﹐未解嚴﹐大司馬桓溫屯中堂﹐夜吹警角。恬奏劾溫大不敬﹐請理罪。明曰﹐溫見奏事﹐嘆曰「此兒乃敢彈我﹐眞彊項也。」恬忠正有器局﹐在朝憚之。

●淸髙不仕

髙陽許詢﹐字玄度。丹陽許玄﹐字遠遊。並淸髙不仕。詢有才藻﹐能淸言。玄山居服食﹐志求仙道。遊會稽臨海山﹐誓不歸家﹐乃與婦書令攺適﹐後入深山﹐莫知所止。或以爲升仙。

●巴豆杏子丸

程據爲太醫令。武帝初受魏禪﹐攺元爲太始﹐而據貢雉頭裘﹐帝以奇伎異服﹐典禮所禁﹐焚之於殿前。據以醫術承恩﹐出入禁闥﹐因爲賈後合巴豆杏子丸﹐害湣懷太子﹐遂就戮焉。

