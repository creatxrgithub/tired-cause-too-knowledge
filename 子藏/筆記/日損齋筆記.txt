日損齋筆記元黃溍

○辧經六則鶴山魏氏曰「朱文公以十爲河圖﹑九爲洛書﹐引邵子之說爲據。而邵子不過曰﹕『圓者﹐河圖之數﹔方者﹐洛書之文。戴九履一之圖﹐其象圓﹔五行生成之圖﹐其象方。』是九圓而十方也﹐安知邵子不以九爲圖﹑十爲書乎﹖朱子𨿽力攻劉氏﹐而猶曰﹕『易範之數﹐誠相表裏。』又曰﹕『安知圖之不爲書﹐書之不爲圖﹖』則朱子尙有疑於此也。朱子發﹑張文饒精通邵學﹐皆以九爲圖﹑十爲書﹐朱以《列子》爲證﹐張以邵子爲主。嘗以《乾鑿度》及《張平子傳》所載《太一下行九宮法》考之﹐卽所謂戴九履一者﹐則是圖相傳已久﹐安知非河圖也﹖」鶴山素尊信文公之學﹐獨於此圖﹑書之辧﹐不能無異論﹐然而又曰「靖士蔣得之云﹕『當以先天圖爲河圖﹐生成數爲洛書。』亦是一說」﹐又若有取焉。往年閩人吳蟾者來京師﹐自言從謝疊山得異人所授河圖﹐朝野諸公多傳之﹐而祕不輕出。其詳𨿽莫得聞﹐大抵亦是以八卦爲河圖﹐未必不與蔣說同所自出也。按﹕孔安國《尙書﹖顧命傳》曰「伏羲氏王天下﹐龍馬出河﹐遂則其文﹐以書八卦﹐謂之河圖。」王肅曰「河圖﹐八卦也。」王充《論衡》亦曰「伏羲王﹐河圖從河水中出﹐易卦是也。伏羲得之﹐非作之。」則以八卦爲河圖﹐自昔已然。鶴山之說似不可不考也。《尙書》古文《益稷篇》「在治忽」﹐今文作「采政忽」﹐《史記》作「來始滑」﹐《漢書》作「七始詠」。采與在﹑滑與忽﹐音相近。來與采﹐始與治﹐七與在﹐詠與忽﹐文相近。政與治﹐義相近。諸儒皆隨字解之﹐獨鄭元忽作﹐而謂畱者﹐臣見君所秉﹐君亦有焉﹐是以畱爲笏也。其說尢異。《禮記》曰「文王捨伯邑考而立武王。」《帝王世紀》謂﹕「文王囚裏時﹐伯邑考已爲紂所殺。」則是伯邑考旣死﹐武王不得不立﹐非捨也。《史記》云「文王崩﹐太子發立。」豈伯邑考未死﹐文王已捨之而立武王爲太子耶﹖《禮記》曰「凡祭宗廟之禮﹐羊曰柔毛﹐雞曰翰音。」注謂﹕「異其名所以別於人用也。」而今之致餼於人者﹐反借以爲雅稱﹐是以鬼事人也。世之好用古語﹐而不詳其文義﹐若此類者極多﹐此特其一耳。《春秋左氏傳》「聲子襪而登席」﹐杜預曰「襪﹐足衣也。」程泰之《演繁露》曰「《戰國策》已稱人主爲陛下。」據《大戴禮》﹐成王冠﹐周公使祝雍祝王﹐有「陛下永永﹐與天無極」﹐則陛下之稱﹐周初已有之。或謂《家語》載成王《冠頌》﹐蓋曰「率爾祖考﹐永水無極」﹐疑《大戴》所記﹐出於秦漢以後之所增飾。然則《戰國策》所稱﹐又安知非後人所增飾耶﹖○辧史十六則《史記》「黃帝幼而徇齊」﹐《家語》《大戴記》並作「睿齊」。司馬貞曰「徇亦作。」蓋以徇與音相近﹑與睿文相近而言也。又曰「當讀爲迅。」則又因裴る訓徇爲疾﹐而以迅爲疾﹐義相近而言也。去古旣遠﹐經史中魯魚﹑亥豕﹐若此者不一﹐學者必欲以意彊通之﹐豈缺疑之義乎﹖太吏公以百家言黃帝﹐其文不雅馴﹐擇其言尢雅者﹐著爲《本紀》書首﹐故取公孫卿獲寶鼎迎日推策之說﹐而不取其仙登於天之語﹐直書曰「黃帝崩﹐葬橋山。」乃於《封禪書》備述卿言黃帝騎龍上天﹐至武帝問黃帝冢﹐則又稱﹕「或對曰﹕『黃帝已仙﹐羣臣葬其衣冠。』」或者﹐疑辭也。其敍事可謂婉而直﹑微而顯矣。《史記》書軒轅與炎帝戰於阪泉之野﹐諸侯咸尊軒轅爲天子﹐代神農氏﹐是爲黃帝。審如其說﹐則以徵伐得天下﹐自黃帝始矣。湯之放桀﹐何以謂予恐來世以臺爲口實﹖仲虺作誥﹐何以不引阪泉之事爲言乎﹖孔子序《書》﹐斷自唐虞而下﹐《周易﹖系辭下》稱黃帝﹑堯﹑舜垂衣裳而天下治。學者考信於六藝﹐而闕其所不知﹐可也。《史記﹖武帝紀》及《封禪書》所載黃錘史寬舒﹐《封禪書》注引徐廣曰「錘﹐丈恚反。錘縣﹑黃縣﹐皆在東萊。」《武帝紀》注引韋昭曰「黃錘﹐人姓名。」一以爲地名﹐一以爲人名﹐前後自相矛盾。《漢書﹖郊祀志》注引孟康曰「二人皆方士。」顏師古曰「錘﹐直垂反。」其不取徐廣之說﹐蓋以一人不應系兩縣也。然寬舒之名﹐數見於後﹐而無所謂黃錘者﹐又似可疑耳。《漢書》沛公引兵至薛﹐秦泗川守壯兵敗於薛。走至戚﹐沛公左司馬得殺之。顏師古曰「得者﹐司馬之名。」今按《史記》本文云「沛公左司馬得泗川守壯﹐殺之。」師古蓋因班孟堅刪去「泗川守壯」四字﹐而誤以「得」字屬於上文。小司馬《索隱》知其誤﹐而疑左司馬當有名﹐遂以爲曹無傷。無傷之名僅見於沛公入關之後﹐而前無所考。姑存其闕文﹐可也。《漢髙帝紀》「吾以布衣﹐提三尺取天下」﹐謂三尺劍也。《杜周傳》「三尺安出哉﹖」謂以三尺竹簡書法律也。王充《論衡》凡引髙帝語﹐卻皆有「劍」字﹐作文而好用歇後語以爲奇者﹐不可不知也。漢文帝紀年有「後元」﹐景帝有「中元」﹑有「後元』。葛勝仲曰「謂之後﹐則疑若有極﹐乃不諱避﹐何耶﹖」按﹕劉貢甫《兩漢刊誤》﹕「元鼎四年方得寶鼎﹐無緣先三年而稱之。《封禪書》云﹕『後三年﹐有司言元宜以天瑞命﹐不宜以一二數。』自元鼎以前之元﹐皆有司所追命也。」由是言之﹐則所謂中元﹑後元者﹐豈亦後來之追命乎﹖宜其無所諱避也。然以漢之《武帝紀》考之﹐元鼎元年得鼎汾水上﹔四年得鼎后土祠旁。應劭於元年注曰「得寶鼎﹐故因是攺元。」貢甫因《封禪書》「後三年」之語﹐不取應劭之說﹐而謂四年方得鼎﹐似當考也。漢元朔元年﹐有司奏﹕「古者諸侯貢士﹐一適謂之好徳﹐再適謂之賢賢﹐三適謂之有功﹐乃加九錫。」然則九錫者﹐先王賞功之常典耳﹐後世顧假以爲篡語﹐何也﹖《漢﹖遊俠傳》「茂陵守令尹公」﹐注謂﹕守者﹐未眞爲之。或以爲宋之權行試守﹐卽其遺制﹐非也。《傳》稱門下掾說尹公曰「一旦眞令至﹐復單車歸爲府吏。」蓋宋之時暫權攝者也﹐若夫權行試守﹐皆正除之官﹐特以是別資序之崇卑而已。其所謂「行」﹐尢與漢不同﹐臣賀以太僕行禦史大夫事﹐張湯﹑韓安國皆以禦史大夫行丞相事。宋制必繼祿官髙於所任之職事﹐乃稱「行」也。《資治通鑑綱目》﹐考亭朱子續經之筆也。其推蜀繼漢﹐本於習鑿齒﹔絀周存唐﹐本於沈旣濟。而《感興詩》第六章

﹑第七章

﹐皆不及之。蓋天理之在人心﹐初無間於古今﹐先儒所見﹐適與前人暗合﹐而非有所祖述。學者誦《感興詩》﹐則不可不與史氏所記並觀也。僧瑩《湘山野錄》卷首書﹕「眞宗卽位之次年﹐賜李繼遷姓名﹐進封西平王。」按﹕《宋實錄》﹐繼遷以太宗淳化二年﹐賜姓趙﹐名保吉﹐授銀州管內觀察使﹐封天水郡侯。以其叛服不常﹐所賜姓名﹐兩經削奪。至道三年﹐眞宗卽位﹐因其歸順﹐仍呼之曰趙保吉﹐非賜姓名也。其授夏州刺史﹑定難軍節度使﹑銀﹑綏﹑宥﹑靜等州觀察處置押蕃落等使﹐但加食邑﹐而不進封。制下於是年十二月甲辰﹐亦非次年。咸平六年﹐繼遷陷西涼府﹐爲潘羅支所殺。終其身未嘗封王也。其子徳明旣立﹐奉表納款﹐乃以景徳三年封西平王。《大詔令》及今新修《宋史》所載並同﹐而《野錄》無一與之合。繼遷建節之制﹐見於《實錄》及《大詔令》者﹐本云「先帝早深注意﹐方議推恩﹐值軒鼎之俄成﹐築韓壇而未暇﹐逮眇躬之纂位﹐俄封疏以貢珍。彰厥遠圖﹐冠於當代﹐宜伸懋賞﹐式勸忠勛。」《野錄》所記旣多異詞﹐且易「推恩」二字曰「眞封」﹐以實其封王之說﹐皆未可盡據﹐李氏《續通鑑長編》及陳均《編年備要》乃獨有取焉﹐其書太祖開寶九年十月壬子夜之事﹐亦是舍正史而取《野錄》。筆削之意﹐莫得而詳也。周公謹《齊東野語》曰「禮家如聚訟﹐𨿽兄弟不容苟同﹐其大者﹐無如天地之祭。東坡主合祭﹐潁濱主分祭﹐朝廷迄從合祭之說﹐以至於今。」按﹕《宋史》﹐郊議始於神宗元丰元年﹐至六年乃罷合祭。哲宗元七年﹐詔復行合祭﹐以伸始見之禮﹐俟親行北郊﹐則修元丰六年之制﹐仍集官詳議以聞。禮部尙書蘇軾主合祭﹐從之者五人﹔樞密都承旨劉安世主分祭﹐從之者四十人﹔請以十月神州地之祭﹐易夏至方丘之祭者三人﹔請上不親祠而通火﹐於禁中望拜者一人。遂再令詳言。安世等復執前議。蘇轍時爲門下侍郎﹐請降旨罷議﹐而安世議狀竟不得上。二蘇之主合祭﹐固未嘗不同也。其後合祭罷於紹聖三年﹐而北郊亦未及行。至徽宗政和三年以後﹐凡四祭地。謂「朝廷從合祭之說以至於今」﹐尢非也。《齊東野語》卷首紀孝宗善政﹐史闕不載者十餘事﹐其一曰「淳熙中﹐張說爲樞密都承旨﹐奏請置酒延諸侍從。上許之。說退約客﹐獨兵部侍郎陳良不至﹐說殊不平。上遣中使賜以上樽珍膳﹐說因附奏﹕『臣奉旨集客﹐而良不至﹐是違聖意也。』已而上命再賜﹐說復附奏﹕『良迄不肯來。』夜漏將上﹐忽報中批陳良除諫議大夫﹐坐客皆愕然。」按﹕《宋實錄﹖陳獻肅公良翰傳》載此事甚具﹐非良也。良亦同時從官﹐公謹誤以良翰爲良﹐而不知《良翰傳》未嘗不載也。且說爲都承旨﹐亦非淳熙中。蓋說以隆興初爲樞密副都承旨﹐乾道初﹐落副字。而良翰之除大夫在五年十二月。八年﹐說已爲簽樞﹐累進知院事。淳熙元年卽罷去矣。記一事而三失焉﹐於秉史筆者毋責﹐可也。靖康元年﹐宗忠簡公畱守京城﹐嶽忠武王飛時隸麾下﹐犯法當斬。忠簡見而奇之曰「此將材也。」遂釋不斬﹐而畱之軍前。會金人侵汜水﹐乃授以五百騎﹐俾爲踏白使。已而凱旋﹐補爲統領。尋遷統制﹐飛由是知名。此事與漢王陵之於張蒼﹑滕公之於韓信﹑暴勝之之於王﹐大抵相類。漢史備著三人之事﹐以彰其奇遇。飛孫珂撰飛《行實》﹐乃獨諱而不錄﹐幸《忠簡家傳》今行於世﹐而新《史》得以備著之。嘉熙四年庚子六月﹐吳公淵自隆興攺知鎭江﹐是歲大。明年辛丑﹐攺元淳。公力行荒政﹐分置粥場﹐以哺兩淮流移之人。先曾祖戶部公時客吳公所﹐從吳公親行視諸場﹐識汪公立信於稠人之中而奇之﹐亟言於吳公。公與語﹐大悅﹐卽令授館而禮遇焉。供張服禦之盛﹐比它重客有加﹐人咸驚訝。旣而立信與先戶部相繼登丁未﹑庚戌第。寶巳三年乙卯﹐吳公以觀文殿學士開閫京湖﹐辟立信幹辦公事﹐先戶部準備差遣。五年丁巳正月一日﹐吳公拜參知政事﹐請致仕﹐未報﹐而沒於江陵府治。閫檄立信同先戶部護送歸葬宣城﹐而先戶部爲撰《行狀》﹐上於史官。其後立信入躋從班﹐出專方面﹐名位略與吳公等。人始服公有知人之明﹐而不知立信實先戶部之所舉。新《史》於《立信傳》𨿽備著其事﹐而不能詳先戶部之名﹐誤以「夢炎」爲「應炎」﹐是猶可諉曰「庶官名不登於史冊﹐無所於考。」乃以七年丁未取進士﹐則題名有記﹐亦弗之考。而旁采傳聞多異辭﹐以七年爲六年﹐則歲在丙午﹔又以爲見吳公之次年﹐則歲在壬寅﹐殊不思兩年皆非策士之歲。後之秉史筆者﹐所宜考焉。開慶元年七月﹐朱公貔孫由史館校勘授武學博士。而先曾祖戶部府君由添差通判慶元軍府事﹐授武學教諭﹐實與公並命﹐同一誥詞。是年十一月﹐貔孫除監察禦史﹐而先戶部奉敕兼樞密院編修官。後九十年﹐是爲今至正九年﹐獲觀公家所述公年譜﹐乃以武學爲太學。蓋不詳當時典故﹐而疑武學爲武官﹐故以意擅攺之云耳﹐殊不知國子太學博士﹑正錄﹑武學博士﹑教諭﹐皆師儒之淸選也。間嘗錄家藏先世所被誥命歸之﹐以補其闕而訂其訛。近閱新《宋史》貔孫本傳﹐乃止據其《家傳》作太學博士。誥詞首云「敕史館校勘朱貔孫等﹐古者文武同方」云云﹐尢足驗其爲武學﹐而非太學也。謹識於此﹐以俟後之秉史筆者刊正焉。○雜辧十三則許由事不見於經傳﹐司馬子長﹑揚子云皆以爲疑。或曰「堯始讓四嶽﹐四嶽舉舜﹐乃讓於舜。《春秋左氏傳》云﹕『許﹐太嶽之後。』四嶽﹐卽許由也。」按﹕周武王封伯夷之裔孫文叔於許﹐爲四嶽之嗣。則四嶽在唐虞時未嘗封許﹐安得預以爲氏乎﹖大抵《莊子》多寓言﹐如必旁引曲證﹐以實其說﹐所謂子州﹑支父﹑石戶之農者﹐又爲誰乎﹖姑闕其疑﹐可也。鄧名世上進《姓氏辧證》﹐有兩繆姓﹐謂音穆者﹐爲宋穆公之後﹔音謬者﹐秦繆公之後。按﹕《史記﹖秦本紀》﹐前書繆公﹐後書穆公﹐二字蓋通用。而秦穆公之見於《詩》《書》《春秋傳》﹐皆正作穆﹐未聞穆可讀如謬也。繆固有兩音﹐一與謬同﹐秦繆可音謬﹐安知宋繆之不音謬乎﹖古人固有以紕繆之繆爲謚﹐如漢之張勃﹑晉之何曾者。若唐皮日休追咎秦伯﹑捨重耳﹑置夷吾而作《秦穆公謚繆論》﹐乃後世文人出奇立說﹐以寓褒貶云爾﹐非有其實也﹐安可遂以爲據乎﹖漢有謬忌﹐字正作繆﹐又非可與宋﹑秦二君之謚混爲一。而忌之名亦《辧證》所不及﹐《辧證》之可疑多此類。漢翟方進﹐汝南人﹐而謂方進之翟音狄﹐汝南之翟音宅﹐何其自相矛盾也﹖漢因秦官置禦史大夫﹐掌副丞相﹐所居曰寺﹐亦謂之憲臺。《朱博傳》但稱禦史府﹐而後人多引博故事﹐稱柏臺﹑烏臺。蓋禦史有兩丞﹐其一在蘭臺﹐謂之中丞。其後大夫廢﹐遂獨存﹐與尙書﹑謁者並爲三臺。齊有都水臺﹐隋有司隸臺。唐禦史臺嘗攺憲臺﹐又攺肅政臺﹐而門下爲東臺﹐中書爲西臺﹐祕書爲麟臺﹐不專以禦史所居官署爲臺也。若夫所謂大行臺者﹐自魏﹑晉至隋﹑唐﹐皆有之。其官有令﹑僕﹑尙書丞﹑郎﹑郎官﹐猶夫今之行省。而所謂外臺者﹐漢以稱州郡﹐唐以稱三司監院之帶禦史者。宋之監司旣不帶禦史﹐人以其掌糾察之任﹐亦循習呼之曰外臺云。《千字文》篇首曰「敕周興嗣次韻。」世言此時未以詔命爲敕﹐當是誤以梁字爲敕也。程泰之《考古編》力辧其非﹐引《南史﹖賈希鏡傳》「敕注《郭子》」﹐旣以帝命爲敕﹐而《興嗣傳》云「敕制寺碑」﹐尢可爲證。按﹕《漢書﹖馮異傳》「以詔敕戰功」﹐《宣秉傳》「敕賜尙書祿」﹐《董宣傳》「敕彊項令出」﹐然則以詔命爲敕﹐自漢已然。泰之特以《興嗣傳》切近可證﹐而但引《南史》耳。米元章自書其姓名及所用圖記﹐米或爲芊﹐芾或爲黻。黻與芾猶可通用﹐芊乃楚姓。米氏自出西域米國﹐其人入中國者因以爲姓。唐有回紇米懷玉﹐五代有沙陀米至減﹐非若樓之與婁﹑邵之與召同所祖也。姓固不可攺﹐字音之相近者﹐寧可混而一之耶﹖或曰「山谷極稱引黃初平﹑初起﹐豈皇與黃可混爲一姓乎﹖」是不然﹐所謂金華仙伯﹑金華牧羊客者﹐蓋言其先金華人耳﹐非指初平﹑初起爲同姓也。然他傳記初平﹑初起﹐亦皆作黃﹐而山谷則自謂七世以上失其譜﹐於金華之族尙莫適相通﹐蓋未嘗以初於與初起混皇﹑黃爲一姓也。俗呼人之婦翁﹐曰嶽丈﹐曰泰山。說者以爲泰山有丈人峯﹐故有是稱。然古者通謂尊長曰丈人﹐非特婦翁也。或又以爲張說因東封﹐而其婿躐遷五品﹐故稱之曰泰山﹐其說尢鑿。按﹕《漢﹖郊祀志》﹐大山川有嶽山﹐小山川有嶽婿。山嶽而有婿﹐則嶽可以謂之婦翁矣。世俗之稱謂﹐未必不以是。又因嶽山而轉爲泰山耳﹗龔頤正《續釋常談》最號詳博。「按」﹑「酒」二字﹐出《儀禮注》﹐乃遺而弗及。蓋其所釋者﹐當時南方之常談耳。檠者﹐定弓體之器。《周禮﹖弓人》注「音景」。《漢書﹖蘇武》注「又音巨京反」。蘇文忠詩云「大弧一弛何緣彀﹐已覺翻翻不受檠。」陸放翁曰「檠作平聲押﹐用《漢注》也。燈檠亦謂之檠﹐音與《漢注》同。」李義山詩云「九枝燈檠夜珠圓。」《漢﹖地理誌》「朝鮮民飲食以籩豆」﹐顏師古曰「若今之檠﹐音其敬反。」《韻書》檠字注曰「有足以幾物也。」義山以檠爲去聲﹐蓋本於此﹐又與前二音不同。範元實《詩眼》曰「予誦少遊詞『杜鵑聲裏斜陽暮。』山谷曰﹕『旣云斜陽﹐又雲暮﹐卽重出也。』欲攺斜陽爲簾櫳。予曰﹕『旣云孤館間春寒﹐似無簾櫳。』山谷曰﹕『亭傳𨿽未必有簾櫳﹐有亦無害。』予曰﹕『此詞本模寫牢落之狀﹐若云簾櫳﹐恐損初意。』山谷曰﹕『極難得好字﹐當徐思之。』寶間﹐外舅王君仲芳隨宦至郴陽﹐親見其石刻﹐乃『杜鵑聲裏斜陽樹』﹐一時傳錄者﹐以『樹』字與英宗廟諱同音﹐故易以『暮』。蓋其詞一經元名公品題﹐𨿽有知者﹐莫敢攺也。外舅每爲人言而爲之永嘆。」或曰「傳錄者旣以廟諱同音而爲之諱﹐少遊安得不諱乎﹖」是不然﹐陸放翁引《北史》﹐齊神武相魏時﹐法曹辛子炎讀署爲樹﹐神武怒其犯諱﹐殺之。則二字本不同音﹐今皆諱避﹐則以爲一音矣。由是言之﹐則樹字本不必避﹐《禮部韻略》諱而不收者﹐失於不考也。況當時諸公詩篇中所用樹字不一而足﹐以《大蘇集》中所載而言﹐則「庭下梧桐樹」及「樹頭初日掛銅鉦﹐暗風驚樹擺瑯。孤城吹角煙樹裏﹐淸風欲發鴉翻樹」﹐詩句作於熙寧﹑元﹑紹聖﹑元符間﹐未嘗以爲諱﹐何獨疑少遊之不避耶﹖陶靖節詩曰「昔在黃子廉﹐彈冠佐名州。」湯伯記注云「《三國誌﹖黃蓋傳》曰「南陽太守子廉之後。」劉潛夫《詩話》亦云「子廉之名僅見《蓋傳》。」按﹕後漢尙書令黃香之孫守亮﹐字子廉﹐爲南陽太守。注及《詩話》舉其孫而遺其祖﹐豈弗深考歟﹖子廉乃守亮之字﹐亦非名也。趙與寺《賓退錄》曰「諺謂物多爲無萬數﹐《漢成帝紀》語也。」按﹕《繹山碑》云「世無萬數」﹐則秦時已有此語矣。漢有兩韓信﹐同爲髙祖將﹔兩張禹﹐俱明經﹔兩京房﹐俱治《易》﹔兩王商﹐皆成帝時由外戚輔政﹔兩杜子夏﹐皆附王氏。北斗﹐垣內星。南斗﹐二十八宿之一宿。羽流列祠爲二斗﹐非也。南斗於次爲星紀﹐在正北﹐人以其見必於南﹐故謂之南斗﹐以別北斗耳。若所謂斗覆爲丰年者﹐乃天市垣之斗斛星﹐又非此二斗也。○附錄至正十七年閏月丙午﹐翰林侍講學士﹑中奉大夫﹑知制浩﹑同修國史﹑同知經筵事﹑金華黃公﹐年八十有一﹐薨於家。是月己未﹐其孤梓與門人劉涓﹑王﹑朱世濂﹑傅藻等葬於所居義烏縣東北三里崇徳鄕東野之原。明年﹐以門人﹑翰林國史院編修官﹑同郡宋濂之狀至京師﹐屬臨川危素銘其神道之碑。素宦學京師﹐辱公爲知己。公入直翰林﹐素爲供奉﹐同日命下。及遷宣文閣授經郎﹐從公於經館。有詔修《后妃功臣傳》﹐素復爲供奉﹐從公於史館。居則同巷﹐嘗舉酒相屬曰「我死﹐子其銘吾墓。」嗚呼﹗孰知卒承公千載之托哉﹖公諱氵晉﹐字晉卿﹐姓黃氏﹐世居婺。至集賢校理文節公著於分寧﹐集賢之從父生景﹐家浦江。景生琳﹐娶宗忠簡公之女弟﹐始徙義烏。琳生中輔﹐力學尙气節﹐秦丞相檜枋國﹐殺異己者﹐獨奮然題樂府太平樓上﹐有「磨劍欲斬佞臣頭」之語﹐人至今誦之。晚以轉運使薦﹐當宮命垂下而卒。中輔生紹祖。紹祖生伯信﹐迪功郎﹐累贈朝散郎﹐於公爲髙祖。曾祖夢炎﹐淳十年進土﹐仕至朝散大夫﹐行太常丞﹐兼樞密院編修官﹐兼權左曹郎官﹐以朝請大夫致仕。祖Ф﹐以進納恩補承節郎﹐以公貴﹐贈嘉議大夫﹑禮部尙書﹑上輕車都尉﹐追封江夏郡侯。父鑄﹐以朝請府君遺澤﹐補將仕郎﹐累贈中奉大夫﹑江浙等處行中書省參知政事﹑護軍﹐追封江夏郡公。初﹐朝請之外孫女王氏﹐歸浙西提舉常平茶監司幹辦公事某公應復﹐實生參政府君﹐及禮部府君以疾廢﹐故朝請以爲其後。妣童氏。公之在妊﹐二十四月始生﹐母夢大星煜煜然墜於懷。生甫ㄧ﹐卽自免乳﹐祖妣徐氏撫之。比成童﹐不妄出門﹐能倍誦《書》《詩》。迨學爲文﹐下筆頃刻數百言﹐著《弔諸葛忠武侯辭》。前太學內捨劉君應龜﹐太常公之外孫也﹐見而嘆曰「吾鄕以文鳴者﹐諭叔奇兄弟耳。稍加工﹐其不與之抗衡乎﹖」因畱受業。弱冠遊武林﹐故都之文獻具在﹐咸得徵焉﹐大理卿牟公獻期公甚遠。歸從仙華山隱者方君鳳遊﹐爲歌詩相倡和﹐絕無仕進意﹐其友葉君謹翁力挽之出。大徳五年春舉校官﹐七年舉憲史﹐皆中其選。已而復退隱於家。延元年﹐貢舉法行﹐縣長吏彊起就試﹐作《太極賦》﹐傳於世。明年﹐殿試對策﹐以「用眞儒﹑行仁義」爲言﹐賜同進士出身﹐授將仕郎﹑臺州路寧海縣丞。縣地瀕於鹽場﹐而亭戶恃其不統於有司﹐厲民爲甚﹐編之隸漕司洎財賦府者﹐尢爲橫暴。公皆痛繩以法﹐吏或以利害白﹐弗頤也。有後母與僧通而鴆殺其夫者﹐反誣夫前妻子所爲﹐獄將成。公變衣冠陰察之﹐具知其姦僞﹐卒直其冤﹐遠近以爲神明。巡兵捕盜販者急﹐遂沈鹽於河﹐帥眾以拒﹐官兵怒﹐爲取它私販事以實之。民有在盜籍者謀及劫殺﹐未行﹐邑大姓執之﹐以圖中賞格。初﹐無獲財之左驗﹐事皆久不決。公爲之疏剔﹐以其獄上﹐各論如本條﹐免死者三十餘人。部使者董公士恆行縣﹐廉知治狀﹐事悉諉焉。公爲黜其以賄敗者﹐軍百戶一人﹐縣吏二人﹐在官無祿者四十餘人。愚民訴昏田鬥訟﹐下其事多至數千百﹐公錄其當問者﹐一經論定﹐翕然畏服﹐不敢重有詞。世以法家自名者﹐有弗如也。歲大旱﹐禱於龍湫﹐大雨。境內有年逾再期﹐會有詔攺鹽法﹐江浙行省丞制﹐遷石堰西場鹽運﹐命仍舊階。石堰視諸場爲尢難﹐居是官者﹐常以稱盤折閱及不能檢防私鬻被譴。公規措有法﹐無毫分入於吏議。閱四載﹐以功超一資﹐升從仕郎。紹興路諸曁州判官新作捕盜司﹐巡海官船﹐例以三載一新﹐費出於官﹐而責足於民﹐有餘則總其事者私焉。公蒞是役﹐撙節浮蠹﹐還其餘錢﹐爭歡呼而去。姦民以僞鈔鉤結黨與﹐脇攘人財﹐官若吏聽其謀﹐挾之以往鄰境諸縣﹐株連所及﹐民之破產者數百家。府俾公鞫治﹐官吏除名﹐同謀者各杖之百。捕盜卒陰置僞鈔板於良民家﹐乃白於官。往索之﹐惡少年持梃從者幾百人。公遇諸野﹐詰亻兼人曰「弓卒額止三十﹐安得此曹耶﹖可縛送於州。」皆相率遁去。有盜系錢塘縣獄﹐遊民賂獄吏私縱之﹐假署文牒﹐發來爲之鄕導﹐逮捕二十餘家。公疑而訊焉﹐悉得其情﹐以正盜宜傅重議﹐持僞文書來又非州民﹐俱械送錢唐﹐誣者自明。奉省檄監稅杭州﹐僅三閱月﹐增課錢十二萬緡。至順二年﹐用馬文貞公之薦﹐召爲應奉翰林文字﹑同知制誥﹑兼國史院編修官﹐進階儒林郎﹐扈從至開平﹐恭紀《行詩》十有二篇﹐世盛傳之。丁外憂﹐去官。服闋﹐轉承直郎﹑國子博士﹐未始以師道自居﹐輕納人拜。所親厚者業成而仕﹐皆有聞於時。時欲移禮殿四配位東坐西向﹐學官或議分置於左右﹐同列不敢爭﹐公獨面折之。其人恚甚﹐且坐堂上以危言相加﹐禦史斥其無禮﹐乃克如公言。居六年﹐請補外﹐換奉政大夫﹑江浙等處儒學提舉。年六十有七﹐不俟引年﹐亟上納祿之請。俄有旨纂修遼﹑金﹑宋史。丁內憂﹐不赴。服除﹐以中順大夫﹑祕書少監致仕。居四年﹐中書右丞朵爾直班公令中書左丞相太平公力薦之﹐命落致仕﹐仍舊階﹐拜翰林直學士﹑知制誥﹑同修國史。至正七年六月﹐至上京﹐中書傳旨兼經筵官﹐召見慈仁毆﹐上語朵爾直班曰「文臣年老﹐正宜在朕左右。」八年夏﹐升侍講學士﹑中奉大夫﹑知制誥﹑同修國史﹑同知經筵事﹐修《后妃功臣傳》﹐數被金幣之賜。上章求歸田裏﹐不俟報而行。上聞之﹐遣使者追及武林驛﹐惇迫還職。十年夏﹐始得謝﹐南還江浙。丞相達世貼睦邇公承制起公﹐商議中書省事﹐以疾力辭。其薨也﹐士林爲之傷悼﹐所著《文集》三十三卷﹐《義烏志》七卷﹐《筆記》一卷。公娶王氏﹐累封江夏郡夫人﹐先一年卒。子男一人﹐梓也﹐杭州路同知海鹽州事。女一人﹐適惠州儒學正陳克讓。孫男四人﹐宣﹑琛﹑瑭﹑。公天資介直﹐博極羣書﹐而約之於至精。有問經史疑難﹐古今因革﹐與夫制度名物之屬﹐旁引曲證﹐不能休。至於剖析異同﹐讞決是非﹐多先儒之所未發。見諸論著﹐一根本乎六藝﹐而以羽翼聖道爲先務。然其爲體﹐布置謹嚴﹐援據精切﹐俯仰從容﹐不大聲色﹐譬之澄湖不波﹐一碧萬頃﹐黿﹑鼉﹑蛟﹑龍﹐潛伏而不動﹐淵然之色﹐自不可犯。凡典冊詔令﹐銘述功徳﹐多以命公﹐它求文者日盈於門﹐力麾之而弗去﹐𨿽絕域殊邦﹐亦皆知所寶愛。性篤孝﹐親沒﹐營冢域於三釜山﹐有乳虎馴狎之異﹐月旦望必展省﹐大暑寒不易。先世遺文﹐歲久頗有殘缺﹐極力搜訪﹐補綴成編。在州縣淸白自將﹐所至無圭田﹑恆產以佐其費。在朝不事造請﹐逢覃官者一﹐減資者五﹐銓曹或失於收敍﹐亦不自言。與人交無鉤距﹐不事矯飾以爲容悅﹐而誠意且獨懇至。然剛中少容﹐觸物或矢急霆震﹐一旋踵間﹐煦如陽春﹐曾不少畱凝焉。素寡嗜欲﹐甫四十卽獨榻處外﹐及登法從﹐蕭然不異布衣時﹐遇佳山水則觸詠終日忘去。世之議者﹐謂公操行孤潔類陳履常﹐文辭嚴簡類王介甫﹐筆札俊逸類薛嗣通﹐第非眞知者﹐未數數然也。銘曰「黃出春申﹐著於金華。或徙豫章﹐蔚乎名家。定居烏陽﹐當宋中世。故笏有傳﹐在其來裔。仁宗禦極﹐拔擢俊英。公起南土﹐對策明廷。精敏之才﹐小試州縣。供奉詞林﹐陶鑄時彥。乃柄文鐸﹐蚤縣其車。召還經幄﹐載筆石渠。皇眷甚隆﹐宦情彌薄。掛冠歸休﹐翺翔寥廓。維昔文節﹐學行允臧。代序𨿽遠﹐聲華相望。老成淪亡﹐公則蓍蔡。文獻之承﹐來者攸賴。八十考終﹐是爲歸全。述銘著徳﹐東野之阡。」中奉大夫﹑參議中書省事﹑兼經筵官臨川危素撰。△請謚文移太常博士傅亨嘗謂﹕「天啟文明之運﹐時生純徳之賢。擅一代之文章﹐爲諸儒之軌範。旣有功於名教﹐宜加贈以褒崇。竊見翰林侍講學士﹑中奉大夫﹑同知制誥﹑兼修國史﹑同知經筵事黃氵晉﹐天資端介﹐徳操剛方﹐早擢秀於儒林﹐遂登名於科第。初任將仕郎﹑寧海縣丞﹐升從仕郎﹑諸曁判官﹐擢儒林郎﹑翰林應奉﹐除承直郎﹑國子博士﹐遷奉政大夫﹑江浙儒學提舉。不俟引年﹐自行致仕﹐授中順大夫﹑祕書少監。居閒未久﹐今上以史事特召爲翰林直學士﹑兼經筵官。未幾﹐升中奉大夫﹑侍講學士﹑同知經筵事﹐屢蒙召見殿廷﹐賜以樽酒﹐金織絹段﹐寵遇優渥。迹公之筮仕州縣﹐則民庶懷徳而詠仁﹔入教成均﹐則士類樂育而從化。至於供奉翰苑﹐職典祕書﹐侍講讀多獻納之功﹐知經筵有規諫之益。三考鄕薦於行省﹐繼知貢舉幹會闈﹐主文旣公﹐得士爲盛。言性理探程﹑朱之奧妙﹐論著述繼韓﹑柳之雄深﹐徳業昭著﹐文章炳煥。《太極》一賦﹐爲治朝之大雅﹔古文諸作﹐垂奕世之宏規。四方學者﹐睹之若星鳳﹐仰之若山斗。年旣老耄﹐優遊鄕裏﹐文墨自娛﹐多所撰述。至正十七年冬十二月﹐翰林修撰曾堅出使江浙還﹐言本職已於是年閏九月初五日病終於家。亨以匪材﹐親侍幾杖﹔詩書之澤﹐久承指授﹔道徳之腴﹐每沾膏馥。知其博極天下之書﹐洞達古今之制﹐爲縉紳所推許﹐爲學者之依歸。如蒙轉呈移文﹐合於部令﹐比依翰林侍講學士袁桷﹑鄧文原例﹐依上褒封贈謚﹐仍付翰林國史院編之《列傳》﹐甚愜公議。今將翰林國史院編修官門人宋濂所撰《行狀》﹐錄連在前﹐合行移關﹐請照驗施行。」△謚議乾坤淸淑之气﹐在上者爲日月星辰﹐在下者爲山川艸木﹐賦於人者爲道徳文章﹐則又贊天地之化育﹐歷萬古而不朽也。皇元龍興朔方﹐聖神繼作﹐天下混一﹐其賢才之盛﹐興起一時﹐以文章道徳黼黻皇猷﹐爲萬世之儒宗者﹐未嘗無其人焉。乃若故翰林侍講學士﹑中奉大夫﹑同知制誥﹑兼修國史﹑同知經筵事黃公﹐負端介之資﹐抱髙遠之志﹐早奮迹於儒科﹐繼登明於法從﹐試郡邑有惠愛之政﹐教成均得養育之方。其在翰林﹐屢蒙眷遇﹐掌絲綸而宏帝制﹐修紀傳而寓王法。其學術之精微﹐道徳之崇邃﹔六經羣史﹐窮其淵源﹔諸子百氏﹐究其根柢。故我國家典冊詔令及勛賢碑銘必命公爲之﹐海內冠帶之士﹐以至浮屠老氏之流﹐凡以文爲請者﹐歲無虛日﹐每出一篇﹐家傳人誦。書善眞艸﹐或得之者﹐不啻隋珠趙璧。其文章根本乎六經﹐而能羽翼乎聖人之道﹐謹嚴精密﹐紆徐而不煩﹐山髙水深﹐金鏘玉戛﹐皆雍容自然﹐追配漢唐諸作﹐爲學者之模範。有元以來﹐其如公者﹐蓋不可多數也。天下學者﹐僉無間言。迹公之行業﹐相公之儀型﹐書之史冊﹐銘之奉常﹐允符公議。易名定謚﹐國有彜章。謹按謚法﹐博聞多見曰文﹐學該古訓曰獻﹐請謚曰文獻。前應奉翰林文字﹑承事郎﹑同知制誥﹑兼國史院編修官﹑新除文林郎﹑太常博士傅亨謹議。

