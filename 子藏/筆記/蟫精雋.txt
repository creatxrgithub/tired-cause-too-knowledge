

欽定四庫全書

子部十

蟫精雋

雜家類三【雜說之屬】提要

【臣】等謹案蟫精雋十六卷明徐伯齡撰伯齡字延之自署曰古剡蓋嵊縣人書中十二巷之末有籜冠生傳一篇卽張錫爲伯齡作者又曰生杭人也豈嵊其祖籍歟傳稱其嘗集籜爲冠嘯歌自得若不與於人世者𨿽博學能文善書工琴熟律而不肯以技自試則亦山林放曠之士考張錫爲天順壬午舉人官山西山陰縣教諭則伯齡爲天順中人故所記有成化癸巳癸夘事明末杬州別有一徐伯齡崇禎庚辰舉人官永壽縣教諭名姓偶同非一人也是書雜采舊文亦兼出已說凡二百六十一條大抵文評詩話居十之九論雜事者不及十之一其體例略似孟棨夲事詩其多錄全篇又略似劉壎隱居通議其中猥瑣之談或近於小說而遺文舊事他書所不載者亦頗賴以有傳其論周徳淸中原音韻一條尢爲明確千頃堂書目作二十卷此夲僅十六卷前後無序跋亦無目錄不能知其完缺其中多闕字闕句又所錄詩文往往但存其標題而其文皆作空行蓋繕錄者圖省工力因而漏落今於有可考者補之無可考者則亦姑闕焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

蟫精雋卷一

明徐伯齡撰

永樂大典

皇明太宗文皇帝命儒臣姚廣孝王洪胡廣胡儼陳濟等率羣儒作永樂大典書成凡二萬二千九百三十七卷勒爲一萬一千九十五本藏之祕閣其經進表文云伏以皇明之治大一統車書昭聲教之隆聖人之道貫百王制作備典章之盛丕顯太平之鴻業永爲經世之宏規臣聞泰運肇開人文乃著卦爻始畫書契遂興故羲禹開天河洛闡圖書之瑞成康致治丰鎬宣雅頌之音道具載於聖經事實闗於气運恭惟皇帝陛下聰明睿知神聖武文受天命而主百神坐明堂而朝萬國九疇時序庶績咸熙治定功成禮明樂備爰懋昭於聖學遂大播於綸音是以堯舜之道載諸典謨文武之政布在方策前聖逺而微言隠諸子出而眾議興簡編浩山海之繁經制異質文之尙欲觀會通而行典禮必合古今而集大成勅遣使臣博采四方之籍禮招儒彥廣防中祕之儲事迹務在於周詳義例必令其明白於是上自古初曁於昭代考索累朝之逸典搜羅百氏之遺言名山所藏金匱所紀人間之所未覩海內之所罕聞莫不具其實而陳其辭參於萬而會於一旁通庶彚著三才該貫幽微並包宇宙允發揮於旣往用啟迪於方來聚眾寶於府庫之中珪璜有敍覩萬物於日月之下品類咸彰於以立政而經邦於以開物而成務巍乎冠古超今之作煥乎經天緯地之文討論仰稟於聖謨裁定恪遵於宸斷嘉名載錫睿藻薦頒云漢昭回並拜九重之賜龍光輝燭允爲多士之榮仰聖教於中天開大明於萬世昔石渠論事徒矜議奏之能冊府成書未悉彛章之懿惟玆大訓實邁前聞臣等學本庸疎才非通敏沗預編摩之任叨蒙眷遇之恩屢閱嵗時僅成卷帙敢上塵於觀覽期俯賜於矜容經綸大經建立大本尙資稽古之功博厚配地髙明配天永贊崇文之治謹繕寫成永樂大典二萬二千八百七十七卷凡例並目錄六十卷裝成一萬一千九十五冊隨表上進以聞無任瞻天仰聖激切屏營之至予過蘭陵常人朱昱易氏爲予誦云

丙午南都防

成化丙午嵗南都鄕試有司先期禮聘儒紳主考者右春坊右庶子仁和江公諧左春坊左諭徳休寧程公敏政二公素有文章學問聲著一時而且俱發軔翰林院故是科得人居多小錄旣成文刻尢精夐出各鄕書上而自論防已下皆有急於時務非一時泛泛之問者其第五防問云一代之興必【闕】

﹤子部﹐雜家類﹐雜說之屬﹐蟫精雋﹐卷一﹥

著於篇以助有司之守冊府典勲庸者其言方

漢畱侯謂誠意伯劉公基比唐鄂公謂開【闕】

從起帝鄕則寧【闕】

貴爲帝甥則岐陽【闕】

收方氏則東甌【闕】

縛明升則穎【闕】

伏節浙東則越國公【闕】

泗國公耿

【闕】

死忠江漢則虢國【闕】

梁國【闕】

弭變則武定侯【闕】

詐諜則蘄【闕】

兄弟封公乃郢【闕】

並宋【闕】

兄

弟封侯【闕】乃江陰【闕】曁弟【闕】

也其亦有所謂而云然耶

句曲墓碑

嘉禾姚侍禦緩成化間以左遷遂托疾歸田裏晚喜黃老金丹之道因自號上淸仙吏作句曲外史張伯雨墓碑云嗚呼此句曲外史貞居先生張公墓也南屏之右西湖之陽梁題玉鉤澗渡靈石路披篠樹隖帶煙霞石室藏書碑文紀事其形𨿽逝其神則存翰墨在人文章垂世儼然生气之張皇謦欬無聲周旋滅影穆若太虛而示寂開士精舍久無繼續之賢句曲貞居全乏訪求之彥遂使墓門荒翳兆趾崩奔松栢摧爲薪莫設時樵之禁身世是何物曽罹夜客之侵痛玆劍躍雷津慨爾研離玉匣旣往何咎將來可圖曠世而黙契予心尙友而景行前哲爰合佳士聿來詞人卽冢土以增崇求體魄之綏靜其灌其樹於以植夫美材有紀有堂於以開夫幽隧不有伐石將安載辭是欲喚起令威再返遼東之白鶴招還曼倩同瞻云外之靑鸞第恐紫極髙棲罔由下邁自謂黃中密邇端冀旁臨先作傳以述夫始終翠瑉是托復贅銘以紀夫嵗月彤管庸書銘曰於厥張公天雨伯雨是名是字蚤曰貞居晚曰外史厥號不一幻仙亦爾文章闖古鑿鑿齒齒書法俊逸不邕以止樂道忘我人莫之訾相靈石磵爰葬於此有峯而岌有水而駛喬喬者林盈盈者芷夐絕風麈攸驅虎兕以巖爲扃以云爲址朝煙夕霏紆靑委紫時逺世異毋怪頽圮聿增修之屬後來士於厥張公克具眾美周之學洞究防獨立羽化匪忽馬死光華曷居天漢之涘誦予銘者式味妙理考嗣教人其不興起薦溪之毛挹齊之醴公恆賁斯以陟降只

集覽謬誤

慈湖王幼學作通鑑綱目集覽板行久矣其間謬誤不勝我國初先正瞿存齋宗吉毘陵陳氏濟各著書有鐫誤正誤以砭其失事始考正而其間遺脫尙多至如壬寅晉太康三年以張華都督幽州軍事分注馮紞曰會之反頗由太祖集覽鐘會三國魏太祖時與鄧艾滅蜀後謀反伏誅按鐘會魏陳畱王奐景元四年與鄧艾伐蜀蜀後主禪降因謀作亂伏誅距魏太祖甚逺紞意蓋謂晉王昭寵遇會太厚故耳昭以武帝受禪尊爲文帝廟號太祖今不之思鑿空胡說謬誤若此二公復略之止此一事則尙未勝鐫正也嘗欲爲正誤補遺數卷竟以無暇而止

老鐵遺文

會稽鐵崖先生楊維禎廉夫以文章雄一代事載其古樂府並文集行狀墓銘正統辧諸文備矣予復得其遺文數篇私爲錄之其琴鬻云【闕】

其狂夫對云【闕】

其捕虎者對云【闕】

其獒對

盾云晉趙盾專國二十年靈公知禍及屢欲殺之宮甲謀露公嗾獒囓盾盾右提彌明摶獒盾笑曰爾獒不如吾獒也多矣獒怒曰此吾主君之欲殺汝也汝養齧主者幾獒而有大於彌明之獒者穿也使吾得食汝則主君不厄桃園君不用吾於汝逆公子雍之時而用於今日吾知其禍於桃園也必矣吾死不失忠嗟汝獒之遺臭於董狐也柰何

彭郎詞

鐵崖先生廬山瀑布謡自序云甲申秋八月十六夜予夢與酸齋仙客遊廬山各賦詩酸齋賦彭郎詞予賦瀑布謡蓋鐵崖雄材偉作豪放一時故欲神其事而云然耳彭郎詞云鄱之湖兮雲水杳萬頃晴波淨如掃相逢漁子問二姑大姑不如小姑好小姑昨夜巧妝束新月半防玉梳小彭郎欲娶無良媒飛回廬山尋五老五老頹然不肯起彭郎怒踢香鑪倒彭郎彭郎歸去來陶令門前煙樹曉後人不知而選詩者遂以爲貫公之作將謂誠有是嗚呼所謂癡人前不可說夢也

雪詞寓刺

宋賈似道當國日陳藏一作雪詞譏之云沒巴沒臂霎時間做出漫天漫地不論髙低並上下平白都教一例鼓弄滕神招邀巽二一任張威勢識他不破今只道是祥瑞卻是鵞鴨池邊三更半夜誤了吳元濟東郭先生都不管闗上門兒穏睡一夜東風三竿暖日萬事隨流水東皇笑道山河原是我的【去聲】蓋念奴嬌詞也一名百字令張仲宗以東坡赤壁詞後語因名酹江月云

彈範蠡文

有人作彈範蠡文云匿怨友人左丘明恥之非其鬼祭聖經是誅今有竊髙人之名處眾惡之所有識之士莫不共憤無知之魂豈當久居可不雪讐恥於千載之前正禮義於萬世之下吳江三髙卽越之範蠡晉張季鷹唐陸魯望也考之世代相去甚逺揆之名節乃大不同切見範蠡越則謀臣吳爲敵國以利誘太宰嚭而脫彼勾踐以利誘公孫雄而滅我夫差旣遂厥謀反疑其主鄙君如烏喙累大夫種以伏誅目已曰鴟夷載西子而潛遁且古之隠者自稱艸野易稱髙尙不事王侯如蠡者致產累數千萬而變姓名於齊陶轉位逐什一利而詭蹤迹於江海語其髙節則未可謂之智術則有餘假扁舟五湖之名居笠澤三髙之首況當無邊勝地之上著此不共戴天之讐其視菇菜蒓羮敝屣名爵筆牀茶竈短棹江湖者豈容與之並駕臨風鉤簾對雪耶載觀往證歷訪邇吟九江王之廟郴陽紹興劉頷謂放弒之賊而毀其廟伍子胥之祀荊楚南軒張公以讐隙之人而平其祠事正相符言不容逭可笑吳癡忘越憾卻誇範蠡作三髙劉淸軒見譏良何深十年家國無窮恨只合江邊祀子胥黃東浦貽誚尢不淺得罪名勝難亞淸髙所合禠其祀於祠堂沈其居於濁水別議髙尙於季鷹魯望者充其祀庶幾笠澤之髙風益澟松江之夜月增明不惟公論可以大伸抑且風教實非小補話腴評云此文𨿽近乎刻亦有大議論存焉剪燈新話龍堂靈會錄本此

漢武論

林少穎漢武帝論曰武帝好長生不死之術聚方士於京師由是禱祠之俗興以成巫蠱之禍陽邑朱昌二公主俱以此誅而皇后太子亦皆不免其始也欲求長生不死之術而不可得徒使敗亡之禍橫及骨肉可笑也又東坡手澤云漢武帝諱巫蠱疾之如仇讐蓋夫婦父子君臣之間嗷嗷然不聊生矣然史記語封禪書云丁夫人洛陽虞初等以方祠詛匈奴大宛已且爲巫蠱之魁何以責其下此最可笑

榮質鑑銘

古鐘鼎彛惇盤盂巵鬲其欵識文多古鳥迹蝌蚪書法簡古人多不能識獨唐瑩質鑑背銘篆文明易蓋唐物故也其詞亦平易銘云鏈形神冶瑩質良工如珠出匣似月停空當睂寫翠對臉傳紅光含晉殿影照秦宮鐫書玉篆永鏤靑銅凡四十字

蟫精雋卷一

欽定四庫全書

蟫精雋卷二

明徐伯齡撰

唐詩用字

唐人詩中用字平仄與今人不同嘗言之矣今以未言者再言之唐彥謙春雨詩雲燈檠昏魚目薰煙咽麝臍【檠作去聲】王建贈李翺旗旛四面下營稠手詔頻來老將憂每日城南空挑戰不知生縛入唐囚【挑作上聲】又劉夢得贈日本僧云爲問中華學道者幾人雄猛得寧馨【寧作平聲】程泰之演蕃露又云唐都長安語音非東南北比於詩句考之如緑浪東西南北路紅闌三百九十橋十當作諶字讀也爲問長安日如何不相離又卻似東風相欺得夜來吹折數枝花相當讀作廝晚來幽獨恐傷神【恐讀作去聲】王建宮詞云新睡起來思舊夢見人忘卻道勝常【勝作平聲】又斷腸猶系琵琶弦【琵讀作備】凡此律詩不叶律矣

古詩用字

文苑英華云凡前人用韻有兩音而不可輙攺者如吳均酬別詩押亮字韻下云七寶雕華裝裝唐韻側亮反行裝也而藝文類聚攺作仗又孟浩然送辛大不及詩押汝字韻上云日暮獨悲余余與予同蓋上聲也而楚詞目兮愁予亦然而集本攺作緒又李乂贈同行人詩驄馬何嘗驅正用樂府驄馬驅事唐韻驅區遇反或攺爲駐而不知前已押節序催難駐矣又如朱休駕幸太學賦各呈才而切磋磋七過反而或攺作效課楊濤穿九曲珠賦乍見規行之迕迕於武反回曲貌而一本攺作迓尢非

古詩用字

白居易賀雨詩已責寛三農正用左傳晉悼公已責事謂止逋責也而集本文粹並作責已非又董思恭日詩滄海十枝暉見山海經扶桑九日居下枝一日居上枝而或作十丈非是

用事之誤

長門怨詩劉早云昭陽更漏不堪聞耿緯云聞道昭陽宴楊衡云望望昭陽信不來劉媛云愁心和雨到昭陽王貞白雲昭陽歌舞伴按昭陽趙昭儀所居非陳后長門宮事也又梁範靜妻沈氏昭君怨詩早信丹靑巧重賂洛陽人按西京雜記毛延壽長安杜陵人則非洛陽矣

誤唐人詩

杜牧李給事詩元禮退歸緱氏學緱當作綸按膺本潁川人綸氏屬潁川膺免官歸綸氏教授常千人又白居易澗底松詩金張世祿黃憲貧牛衣寒賤貂蟬貴黃憲本牛醫兒衣字誤而集本又攺作原憲貧詳上下文其誤多矣

愛妾換馬考

愛妾換馬詩見張祐集樂府亦然而文苑乃作陳標未知孰是其詩云粉閤香銷華廏空忍將行雨換追風休憐柳葉雙睂緑卻愛桃花兩耳紅侍宴永辭春色裏趂朝休立漏聲中恩勞未盡情先盡暗泣長嘶兩意同

宮苑花考

唐李益宮苑花詩露濕晴花春殿香月明歌吹在昭陽似將海水添宮漏共滴長門一夜長蓋宮苑詩也題誤而又昭陽事非長門乃長信也

方幹雪詩

方幹集序雪寄諭鳬詩密片無聲急復遲紛紛猶勝落花時逡巡不覺藏莎渚宛轉偏宜傍柳枝透室虛明非月照滿空回散是風吹髙人坐臥才方逸援筆應成六出詞又有一篇集中不載而或以爲杜荀鶴作而杜集中亦無詩云密片繁聲久未銷縈廻飛霰轉飄颻澄江莫蔽長流色衰栁難粘自動條濕气添寒酣酒夜素花迎曙捲簾朝此時行徑無人迹惟望徽之問寂寥

少年行

李百藥少年行少年飛翠蓋上路動金鑣始酌文昌酒新吹弄玉簫少年子歡樂盡芳朝千金笑裏面一搦掌中腰掛纓豈憚宿落珥不勝嬌少年子無辭歸路遙文粹乃以前句少年子攺作少年不歡樂何以盡芳朝後句攺作寄語少年子無辭歸路遙文勢反淺蓋後人添攺未可與不知者道耳

夏淸侯傳

宜春王從謙作夏淸侯傳侯姓幹氏諱秀字聳之渭川人也曾大父仲森碧虛郎大父挺淩雲處士父太淸方隠於幽閴輙以卓立卿自名衣緑綬佩玉玦秦聞之就拜銀緑大夫秀始在胚胎已有祖父相生而操持面目凜然僉曰鳳雛而文虎乳而斑秀之謂也不日間昂霄聳壑姿態猗猗逺勝其父久之才堅可用時秦王病暑席溫爲下常侍不稱防有言秀甚忠能碎身爲王得之必如意王亟召使者駕追鋒車旁午於道旣至引對王大恱詔柄臣金開剖諭秀以古鼎新之義然後剖析其材刮削其麄編度全又教其方直縝密於是風來得能一變有司奏上殿王宣防云恨識卿晚賜姓名爲平瑩封夏淸侯眞食嶰谷三百戶瑩以賜姓名攺字少覃自此槐殿虛敞玉窻邃深瑩専奉起居往往屏疎妃嬪以身借瑩向之喘雷汗雨隠不復見如超熱海登廣寒宮王病良愈謂左右曰瑩每近吾則四體生風神志增爽𨿽古淸香淸郎何以尙玆寵遇益隆椻曹侍郎羽果支頭使臣水捲足功臣添憑皆出其下瑩暇日休沐萬殊水醮酣百穗香辟穀安居詠籜兮之詩以自娯感子猷此君之稱嫌牧之夫人之謗回視作甲者勞於魏武爲冠者小於漢髙白虎殿之虛名童子寺之寡援未嘗不傷其類而長太息也不懈於位前後五年秋歸田園夏直軒閣功日大無何秦王有寒疾不可以風席溫再幸兼拜羅木周爲斗圍藍蒙厚中爲邊幅將軍同司臥起瑩絕不占蹤迹捲而不舒潦倒塵埃中每火雲排空日色如焰則憶昔悲今淚數行下乃上表乞骸骨得請以便就第終王世不用子嗣節襲國有罪除其封人以凝秋叟呼之旣不契風雲但以時見於士庶家亦得人之歡心後世尙循瑩業流落徧於四方惟西北地寒故轍迹不至云【從謙南唐李九子也】

徽宗詠金芝

宋葉坦齋竇筆衡載宣和元年秋道徳院奏金芝生駕幸觀因幸蔡京家鳴鑾堂置酒時蔡京有詩徽宗卽席賜和曰道徳方今喜疊興萬邦從化本天成定知金帝來爲主不待春風便發生其後女眞入中原以宣和七年冬至京師十一月二十五日城破時太史預借立春出土牛以迎新嵗竟無助於事遂成詩防

朝云詞

東廣孫蕡仲衍我皇明國初人文名當世嘗於棲禪寺作朝云詞並序記其迹奇偉博贍序云嵗十月【闕】

其一曰妾本【闕】

其二曰杏花疎【闕】

其三曰零落殘魂【闕】

其四曰家居

錢塘【闕】

其五曰記得雲間【闕】

其六曰愁雲漢【闕】

其七曰

東望【闕】

其八曰三生石【闕】

其九曰萬紫千紅【闕】

其十曰身前身後【闕】

按陶九成書史防要朝云字子

霞云

動物植物

邵康節先生曰動物自首生植物自根生自首生命在首自根生命在根又曰飛者棲木食木鷹鸇之毛猶木也走者棲艸食艸虎豹之毛猶艸也飛之類喜於風而敏於飛上走之類喜土利於走下在水者不在風在地瞑走之類上睫接下睫飛之類下睫接上睫類使之然也水類出水則死風類入水則死然有出入之類者鼈鵞鳬之類是也

星律異名

二十八宿天文星各有異名如房星一名天駟又名天閒心名大火而詩又稱三星言其體也箕亦詩稱南箕斗亦名南鬥牛名牽牛女名嬃女虛則書稱星虛室詩稱營室壁又名東壁昴又名旄頭畢詩稱天畢井又名東井鬼名輿鬼星名七星書又稱星鳥翼又名天倡又若十二律夾鐘又名圜鐘林鐘又名函鐘又八風東明庶風詩又稱谷風南景風詩又稱凱風之類是也

蟫精雋卷二

欽定四庫全書

蟫精雋卷三

明徐伯齡撰

梅花先生傳

先生名花字魁【闕】

﹤子部﹐雜家類﹐雜說之屬﹐蟫精雋﹐卷三﹥

乃防稽山農王

元章之作也山農名冕前元人能寫梅書法詩畫爲一時三絕我國初召至京師謁見髙皇問有何新作對以有題畫梅絕句云獵獵北風吹倒人乾坤無處不沙塵尋常凍死梅根下始信江南別有春稱防得賜放還其題所畫梅絕句百篇有云今日開門見好山鏈詩壇下列仙班看來都是梅花樹个个春風玉佩環又云我家洗硯池邊樹个个花開淡墨痕不要人誇好顏色只畱淸气滿乾坤其胸中是何抱負

山村評詩

先民仇山村先生名逺字仁近前元人嘗自題其詩尾云近世習唐詩者以不用事爲第一格少陵無一字無來處眾人固不識也若不用事云者正以文不讀書之過耳暇日與里人盛元仁言之予元仁俱以筆墨受兩山先生知予之心元仁之心先生之心同矣元仁歸十錦將束書渡淮輙錄小捲贈行以寄君思若元仁小好詩錄以教我以寄予思明月天淮千里對面嵇不孤矣兩山謂莫兩山也瞿存齋謂其語有激而云然然亦切中寡學而輙談比興之病者其懷古詩云吹卻靑燈夜不眠滿襟懷古恨綿綿江東曽試桓司馬滄海難追魯仲連吳岫月明吟木客漢宮露冷泣銅仙何時一酌桃源酒醉倒春風數百年意與安得中山千日酒酩然直到太平時同一軌度又兵間有歌舞者云邊塵未定苦無謀年少金多絕不憂野戰尙酣紅帕首塗歌猶醉錦纒頭蛾貪銀燭那知死月戀金罇不照愁亦欲避秦髙隠去桃花源上覓漁舟慨亂傷時其值季世而然是斯文之不幸也

落花詩

宋莒公兄弟皆以髙名擢用宋仁廟時文章多人未有比者少年時作落花詩爲時膾炙莒公詩云一夜東風拂苑墻歸來無處剰淒涼漢臯佩冷臨江失金穀樓危到地香淚臉補痕勞獺髓舞臺收影費鸞腸南朝樂府休賡曲桃葉桃根盡可傷景文詩云墜素翻紅各自傷靑樓煙雨忍相忘欲飛更作回風舞已落猶成半面妝滄海客歸珠迸淚章臺人去骨凝香可憐無意傳雙蝶盡把芳心與蜜房又余襄公一首元方回評云三四殊不減二宋亦似昆體余襄公靖蓋直臣名士詩當加敬詩云小園斜日照殘芳千里傷春意未忘金穀已虛新步障馬嵬徒見舊香囊鶯來似結啼鸞怨蝶散應知夢雨狂淸爽又成經嵗別卻歌團扇寄回腸

山谷詞

乙巳嵗予再往南蘭陵思南守永定郡東曹爲予言嘗觀宋黃太史山谷墨迹曾見一詞甚有餘味而其聲調則唐張眞西塞山前漁歌也字旣遒勁而格律衝澹予因錄之其詞云偶然垂餌得長鱏魚大船輕力不任隨逺近共浮沈萬事從輕不要深

獨孤性妬

史稱隋文帝獨孤後性妬後宮罕得進禦尉遲迥女孫沒入宮得幸於上後陰殺之帝大怒單騎入山谷間行二十餘里髙熲楊素追及扣馬苦諫還宮熲夫人卒帝欲爲娶熲辭年老納室非所願後熲愛妾生男後不恱譖熲於帝陛下尙欲信髙熲耶始陛下欲爲熲娶而熲面欺今其詐見矣帝由是疎熲太子勇昭訓雲氏有寵生儼裕筠及諸姬子數人而與妃元氏不相得後稱不平遣人伺求勇過不惟於已有妬亦且妬其子妾而又妬於熲所謂並他人家亦妬也殊不可曉哉

王元之詩

嘗讀陸務觀老學庵筆記王元之詩云兩株紅杏映籬斜妝香山副使家何事春風容不得和鶯吹折數枝花語𨿽極工然大風折樹而鶯猶不去於理未通予以爲不然是詩有所爲而言鶯巧言如簧之小人而君子不幸與之同黜讀者不可以詞害意也

詞貴圓滑

國初有詞人兪行之作窓外折花美人影詞名霜天角甚圓滑作詞之法無出於此其詞云影窻紗是誰來折花折則從他知他折向誰家檐前枝最佳折時髙折些寄語挿花人道須挿向鬢邊斜又有一詞詠芭蕉名卜算子亦圓滑澑亮國初詞人王叔明之所作也詞云舞袖怯西風翠扇羞荒艸滿貯相思向此中斜剪云牋小心裏又藏心心事何時了今夜應知一葉秋添得愁多少

函首和戎

宋韓侂冑旣敗朝議函其首以奉金人講和然終無益也當時有詩云自古和戎有大權未聞函首可安邊生靈肝腦空塗地祖父寃讐不戴天晁錯已誅終叛漢於期𨿽死竟亡燕廟堂自謂萬全防卻恐防邊未必然事詳艸窻周密齊東野語

詩有所本

宋劉潛夫詩云身屬嫖姚性命輕君看一螘尙貪生無因喚起談兵者來此橋邊聽哭聲蓋本東坡諌用兵疏之語云

大腹兒

張思廉名憲防稽人楊鐵崖之髙弟也當國初時甚有文名詞藻髙古博洽所居玉笥山下故號玉笥生所著名玉笥集詩皆詠史篇篇膾炙人口先正瞿存齋嘗稱道其縛虎行之美矣暇日菊莊劉隠君爲予道其大腹兒寫祿山事痛快詳盡其詞云麀巫夜禱軋犖山淫光下燭窮廬寒栁城健兒不敢睡四野惡聲啼狗犴豬龍怒磔老梟腹鱗甲粗疎頭角禿婪酣大肚三百觔偸得眞龍半分福範陽氊帳妖潛形平盧寶刀遲發硎金雞口吐東北赦靑騾蹄作西南聲鳳凰春池金鏡破獬廌霜臺胡眼大東風野鹿嚼楊花白日妖狐登禦座華淸玉甃湯作泉洗兒果撒黃金錢並刀剪防十大幅錦繃壓碎宮娥肩象牀夜冷嬰兒哭豬龍防破金訶玉香齦不痛荔枝漿雄心已飽雞頭肉長安天奪密口臣銅頭鬼鼔漁陽塵赤心一夜變胡腹二十四郡俱無人潼闗夜漏雞聲早馬嵬坡下冰山倒劍門西寄杜鵑巢練帶玉環埋翠艸嘉山土門勒戰功豬兒帳下屠豬龍旄頭星落大腹破機上鸞刀一尺紅其詩大抵皆此類

比紅詩跋

唐羅虯詞藻富贍與宗人隠鄴齊名乾通乾符中時號三羅虯自庚子亂後去從鄜州季孝恭籍中有杜紅兒善歌嘗爲副戎屬意副戎聘鄰道虯請紅兒歌而贈采孝恭以副戎所盼不令受之虯怒拂衣而起詰旦手刃紅兒旣而思之乃作絕句百篇以追其寃號比紅盛行於時有詩云漢皇曾識許【闕】

擬將心地【闕】

予惟

虯詠比紅事無可取其間句亦多有觸忌者然詩調則佳句也紅𨿽一娼不足惜然生乎亂世爲遊客所戕貎美命薄不幸也可矜矣使居承平時托得其正此作固無也然得附名於詞文之間千古以傳又不爲不幸也

東坡曠達

瑞桂堂資暇錄云東坡自謫海南歸人有問其遷謫艱苦者坡答曰此乃相中所招少時入京師有相者云一雙學士眼半个配軍頭異日文章𨿽當知名然有遷徙不測之禍今日悉符其語又讀遁齋閒覽東坡自海南還過潤州州牧故人也出郊迓之因問海南風土人情如何坡云風土極善人情不惡某初離昌化時有十數父老皆攜酒饌直至舟次相送執手泣涕而別且曰內翰相別後不知甚時再得來相見其曠達如此

金象警夜

牛僧孺幽怪錄載云唐寶應元年岑順於陜州呂氏內宅夜聞金鼔聲有介人報曰金象將夜警也寐見鐵騎長數寸進曰天馬斜飛度三疆上將橫行擊四方輜車直至無回翔六甲次第不乖行乃有一馬斜去三尺止又一步卒橫出一尺後車進已而於見處掘之卽古塜也前有金象局列馬鋪枰其辭與勢正今世所爲者其辭蓋行象之法也髙古簡潔較今象譜之詞相去霄壤矣

鱉相公

東坡云予飲少輒醉臥則鼻鼾如雷傍舎爲厭而已不知也一日因醉臥有魚頭鬼身者自海中來告予廣利王來請端明予被褐艸履黃冠而去亦不知身步入水中但聞風雷聲暴如觸石意亦知在深水處有頃豁然明白其所謂水晶宮殿相照耀也其上則有驪白夜光文犀尺璧南金火齊目不可仰視而琥珀珊瑚又不知多少廣利少間冠劍而出從者二靑衣予對以海上逐客重煩邀命廣利且歡且笑頃南溟夫人亦造焉自知不在人間也少間出素鮫綃丈餘命予題詩予乃賦之曰天地𨿽虛廓淮海爲最大聖主主祀事位尊河瀆拜祝融爲異號恍惚聚百怪三气變流光萬里風快畫旗揺紅纛赤虯噴滂湃家近玉皇樓形光照無界若得明月珠可償逐客債寫竟進廣利諸仙咸稱妙獨廣利旁一冠簪水族謂之鱉相公進言蘇軾不避忌諱祝融字犯王諱王大怒余進而笑曰到處被相公廝壊瞿存齋剪燈新話水宮慶防錄蓋本諸此

世語

世語中有切母成音若今所謂綺談市語者人自不覺習久而不以爲異耳南北黒圭由此而生如防籃蓋卽盤字切音勃平便盤防籃本篾盤也巢爲窟陀孔爲窟籠敗曰憊懶錮曰骨露壺曰鶻蘆今作葫蘆反失其眞團曰突圞今作團圞是疊牀上之牀也角曰砣落精曰喞零之類甚多

蒙衫

蒙衫卽古之毳衣謂之毛細軟貌詩所謂狐裘蒙茸今俗作氁其實卽是毛衫毛譌爲蒙蒙轉而爲氁也

楊柳枝

唐張祐折楊柳枝詞云莫折宮前楊柳枝宗曽向笛中吹傷心日暮煙霞起無限春愁生黛眉予毎讀輒爲之心醉惜不能起承吉於地下矣

水族加恩

吳越功徳判官毛朦多雅戱以地產魚鰕海物四方所無因造水族加恩簿品敍精奇獨步

王江殊封玉柱仙君【江珧】

章丘大都督美中侯滄浪顯封靈淵國上相無比王【章舉】

中郎將白中隠封合珍大元帥丰甘上柱國【車螯】殊形中尉兼靈甘尹淡然子封天味大將軍逺防王【蚶子】

玉徳公季遐封靑鮹內相美吉郡王【鰕魁】

多黃尉權行尺一令南寵封黃城監逺珍侯【江蟹】専盤處士甲藏用封圓珍巨美功臣甘黃州甲仗大使【蝤蛑】

咸宜伯解蘊中封糟丘常侍【鼉】

解微子封內黃少相【彭蜞】

合州刺使仲肩封含津令慤成君紫暉將軍甘松左右丞試甘圓內使【蛤】

紅文生盧淸臣加封橙虀錄事守昭賢使者【鱸魚】珍曹必用郎中時美中充諸衙效死軍使持節雅州諸軍事【鰣魚】

白圭大夫封骨鯁卿【鱭魚】

甘鼎封醉舌公【黿】

捲甲尙書甲折公封金丸丞相肋君【鼈】

長尾先生封典醬大夫仙衣使者【鱟】

元鎭封新美舍人【石首】

和羮長朱子房封懷奇令史【石決明】

甘盤校尉封噀黑將軍【烏賊】

元介卿加通幽博士【】

借眼公封同體合用功臣左右衛駕海將軍【水母】李藏珍封圓輝隠士【珠母】

班稀授花使者【瑇瑁】

房叔化封豪山太守藥藏監固濟官【牡蠣】

屈通封曲沃郎梵響參軍攝玉塔舍人【梵螺】

阮用光封檢校大輝光充宜光掌書記【大貝】

羅幼文封馬衣丞【海蚆】

田靑授具體郎【田螺】

申潔授濟饞都防行水樂令【鼃】

江伯夷授宋珍都尉南海詹事【鱁鮧】

屯江小尉授追風使試揚波太守【江豚】

錦袍氏授蘇腸禦史仙盤遊奕使【鱖】

李本授跨仙君子世美公【鯉】

鮮魚美授波使銀絲省饜徳郎【鯽】

楚鮮授傾淮別駕【白魚】

縮項仙人授槎頭禦史【鯿】

食寵侯授添廚太監【鱘鰉】

單長福授泥盆掾【防】

黃薦授三徳尉兼春榮小供奉【河豚】

新飱氏授輔庖生【鰒】

蓋頑授表堅郎【蜆】

嘗謂陶九成輟畊錄載陶谷淸異錄藥品異名人爭以爲奇然此篇亦出淸異而輟畊不錄故錄之尢可愛也

突厥七位

五音二閏爲七位十二律旋相爲宮隔八生子而成八十四調古人言之詳矣然五音十二律𨿽遐方異域俱不能出乎六徳之外突厥中七位𨿽其方言與中國不同而其次第音莭亦未始或殊也其宮曰蟠陀力華徴曰雞識華商曰沙識華羽曰沙獵華角曰般瞻華少宮曰俟利華少徴曰沙俟加濫華夷人訓俟多作其恐俟利華當讀如其

蟫精雋卷三﹤子部﹐雜家類﹐雜說之屬﹐蟫精雋﹥

欽定四庫全書

蟫精雋卷四

明徐伯齡撰

織屨

韓非子云魯人身善織屨妻善織縞而欲徙於越或謂之曰子必窮矣魯人曰何也曰屨爲履之也而越人跣行縞爲冠之也而越人被髮以子之所長遊於不用之國欲使無窮其可得乎予謂此與屠龍技成而無所用齊王好竽而抱琴於王者之門者何以異

黃河詩

唐羅昭諌隠黃河詩云莫把阿膠向此傾此中天意固難明解通銀漢應須曲才出昆侖便不淸髙祖誓功衣帶小仙人占斗客槎輕三千年後知誰在何必勞君報太平良有所譏而云然乎其頸聮金鍼集以爲失之大怒其辭躁云

桑寄生傳

【闕】

惜哉國初江陰孫大

雅作之所著集藥名而爲之也

和龍洲詞

詩詞餘話云沈景髙吳興烏程人亦佳子弟也流落不遇於世人亦不知其能詞一日見其嘗和劉龍洲指甲詞纎麗可愛乃與定交其詞云新脫魚鱗平分鵞管愛勒睂彎記掐恨香蕉愁悰細說畫情嫩竹怨曲新翻族撲梅英妝鬟低斂珠領重交猶道寒嬌無柰笑輕拈杏蔕淺揭湘班宮碁也學偸彈時綰就同心羞自防解傳杯頻賭藏羅袖歸期重數刻印闌干暗解綃裳倦彈瑤琴餧蕋鶯兒繡閣間風流處露雞頭新剝消遣郎閒調卽沁春園也

元賢詩餘

元賢作南詞極韞借往往過宋之作者如許魯齋衡書懷滿江紅雲親友畱連都盡道歸程匆逼還可慮干戈揺蕩路途艱厄萬事豈容忙裏做一安惟向閒中得便相將妻子抱琴書靑山側行與止吾能識成與敗誰能測但粗衣淡飯小容膝桑梓安排投老地詩書準備傳家防使蘇張重起論縱橫心難易中齋鄧光薦秋感唐多令雲雨過水明霞潮回岸帶沙葉聲寒飛透窓紗堪恨西風吹世換更吹我落天涯寂寞古豪華烏衣日又斜況興亡燕入誰家惟有南來無數雁和明月宿蘆花杜善夫恨別太常引云碧廚冰簟午風涼都是好風光獨自守空牀淚滴了千行萬行別時情意去時約剛道不思量不是不思量說著後教人話長詹天遊閨情阮郎歸云斜河一道界相思好秋都上睂鸞牋象管冩心啼搦愁題做詩添別恨卜歡期燈花紅幾時看看月上小兒夜香今夜遲滕玉霄賔七夕玉漏遲云問誰乞巧誰知巧處成煩惱天上佳期底事別多歡少雨露雲晴半晌又早被西風吹曉愁未了星河隔斷銀河深杳可笑兒女浮名似爪果絲縈繞百拙無能贏得自家華皓我笑嫦娥解事但嵗嵗孤眠空老歸去好江上緑波煙艸司馬九臯重九最髙樓云登髙懶且平地過重陽風雨又何妨問牛山悲淚又何苦龍山佳防又何狂笑淵明歸去有何忙也休說玉堂金馬樂也休說竹籬茆捨惡花與酒一般香西風莫放秋容老時時畱待客倘徉便百年渾是醉幾千塲曹通甫詠白蓮木蘭花慢云杏香花帶露暎曉色淡秋塘恨太華峯髙廬山社逺身世相妨誰知半溪煙景且乘閒華髮照滄浪羞殺風標公子一生何恨淸香仙家揺曳水雲鄕髙顚郤濃妝看脈脈盈盈何消解語已斷人膓呼童更須沽酒待夜涼和月捲荷觴明日醒來信筆新聲付與秋娘曾棣橫舟詠簾下鎖寒云綉額雲橫銀鉤月小緑楊庭院疎明滿幅永晝未忺髙捲愛空紋巧韻曲波弄晴日色花陰轉任篩金影碎輕敲檐玉礙雙飛燕凝見窻畱篆影六曲雕闌翠深綘淺香風暗度不隔嬌松鶯囀似無情重霧下垂嫩桃想象添笑臉望瑤階窣地雙鴛注盼金蓮逺顏子兪畱客淸平樂云畱君且住且待晴時去夜深水鶴雲間語明日棠梨花樽前不盡餘情都上鳴細聲二十四畨風後緑陰芳艸長亭楊樵雲影題滿庭芳云只道空煙又疑流水依依卻是行雲了然相對又是夢紛紜半面春風圖畫黃金在難鑄昭君溪橋斷梅花晴雪端的三分眞眞難喚醒三年抽藕織得橊裙甚徘徊窺鏡交翼鸞文一片飛花來去並刀快剪取晴紋無情處分明睂眼彊半帶春醺眞所謂黃絹幼婦外孫虀臼也

詠事痛快

鮮於困學鉤云劉云震祭酒題明皇擊鼓圖詩宮殿蕭森蔭碧梧杖頭白趂花奴迅雷飛下漁陽皷一曲霓裳救得無又髙齋漫錄載李恭山節汾州人也賦楊妃菊云命萎嵬坡萬馬泥驚魂飛上傲霜枝西風落日束籬下薄幸三郎知未知成化癸巳嵗予北遊苕城見慈谿王柏源淮題張良進履圖云雷震金椎博浪沙膽酸空動祖龍牙只兜一隻靑絲履轉乾坤與漢家詩皆議論激烈明白痛快非捕風系影者之可語柏源時年六十餘矣

奇句不全

嘗讀桃源手紀南昌士人周伯仁及之和人春雪詩有聮云照天不夜梨花月落地無聲柳絮風惜無全首後又見胡嶠飲茶詩一聮云霑牙舊姓餘甘氏破睡當封不夜侯奇哉全篇惜不得而見也不特此也古詩如水向石邊流出冷風從花底過來香叫月杜鵑喉舌冷宿花蝴蝶夢魂香拂石坐來衫袖冷花歸去馬蹄香皆無全首然皆奇句也

黃雀鮓

宋楊廷秀萬里因李聖兪求黃雀鮓法作詩遺之云江夏無雙小道士一丘一壑長避世裁雲縫霧作羽衣蘆花柳綿當裘袂身騎鴻鵠太液池腳金蟇攀桂枝渴飲南陽菊潭水饑啄藍田粟玉枝今年天田秋大熟紫皇遣刈神倉谷一雙鳬舄墜云羅夜隨弋人臥茅屋賣身不直程將軍卻與彭越俱防勲解衣戱入玉壺底壺中別是一干坤水晶鹽山兩歧麥身在椒蘭眾香國玉條脫下澡凝脂金叵羅中酌瓊液半生學仙不學禪刳心洗髓糟牀邊諸公俎豆驚四筵猶得畱侯借箸前昔爲飛仙今酒仙更入太史滑稽篇

呂城懷古

予鄕先正存齋瞿宗吉先生呂城懷古詩云周郎早世魯侯終江左經營借阿防納欵何須通漢賊藏機可惜害闗公驅馳中土𨿽無策保障全吳亦有功破屋三間遺像在夕陽飛鳥紙錢風感慨深矣先生名佑字宗吉生值元末兵燹間流離四明岌亂姑蘇明春秋經尢嗜著述尋以仁和山長歷宜陽臨安二縣旣而相藩藩屏有過先生以輔導失職坐事系錦衣獄尋竄保安爲民太師英國張公輔起以教讀家塾晚回錢塘以疾終所著有通鑑集覽鑴誤香臺集剪燈新話樂府遺音歸田詩話興觀詩順承稿存齋遺稿詠物詩屏山佳趣樂全稿餘淸曲譜保安新錄保安雜錄等集一見存其目喪亂以來所失亡者往往人爲惜之如剪燈錄采芹稿春秋貫珠春秋捷音正葩掇英誠意齋稿管見摘編鼔吹續音風木遺音存齋類編天機云錦遊藝錄大藏捜奇學海遺珠等集玆不可復得也一子讀先生香臺集惜其引據奇僻而無釋之者後學病焉菊莊乃命予宜爲之注承命三閱月而書始成是以益仰先生博雅之才爲不可量也夫先生於流離顚沛喪亂之餘晚值多故之秋而其著述不衰學問益富視彼飽食終日無所用心者有愧多矣

王翰林詞

翰林王先生名洪字希範號毅齋錢塘人永樂中由郡庠生以春秋領薦登進士第時年十八任行人陞吏科給事中遂爲翰林檢討修永樂大典爲副總裁陞修撰又歷侍講三以大比典文衡遷禮部儀制主事卒時年四十二其疾也得賜藥物其卒也又得賜棺給舟載歸江右素稱文獻邦而諸老前輩咸謙遜折節下之凡卷帙茍無先生之作猶無作然其見推重也如此鄕人四川別駕英季珍琚嘗曰先生非特一鄕之先逹士誠大江以南之人物可謂天下士矣祭酒胡公若思儼志其墓曰希範之學月開日益渟滀深博其爲文章務湔滌刮劘以期至於古人而遽止於斯悲夫先生故居北郭之外夾城巷嘗詠作卜算子八章其夾城夜月云孤月泛澄江露下髙林靜期著佳人夜不來坐轉霜梧影吹徹紫鸞簫寶篆煙銷鼎桂子飛香下廣寒銀漢秋波冷其斗門春漲云驚雪噴髙崖雷響靑天曉剛道吳胥駕海來勢壓滄溟小兩岸是漁舟撩亂飛春鳥誰信神魚去不畱五色祥雲繞其半道春虹云宿漲春流曉日紅千樹幾度尋芳載酒來自與東風遇弱水與桃源有路從教去不見西湖栁萬絲滿地飛春絮其西山晚翠云斜日照疎簾雨歇靑山暮白鳥鳴邊一半開杏藹和煙度樓上見平湖影隔靑林霧吹斷鸞簫興未闌月照芙蓉露其花圃啼鶯云旭日照芳林鶯囀春風早一片紅雲暗不開無柰春聲攪乘興且閒遊莫待韶華老隨意飛紅緑苔休著家童掃其臯亭積雪云積玉映空靑蓬島人間近珠樹瑤花

滿眼開縹緲仙臺影便欲跨靑鸞直上三山頂鶴氅披云看下方月白銀河冷其江橋暮雨雲淅帶秋煙兩岸蒹葭響何處漁舟暝未還隔浦聞淸唱繚亂下枯槎一夜苕溪漲天目應添翠幾重明日看晴嶂其白蕩煙村云緑竹繞淸流艸舎人家逺幾處牛羊晚下來煙外聞雞犬禾稼滿秋原路向桑麻轉簫鼓從教樂社神嵗嵗常相見又端午日文皇賜觀撃毬射栁羣臣應制獻詩先生詩云令節昭天序嘉時樂聖躬花開金闕下駕出防雲中內侍珠花帽將軍虎韔弓衮衣明日月旗影動蛟龍帝子來三殿皇孫出九重錦衣千隊擁金甲萬人從整暇威容盛驍騰意气雄騎攢云繞足杖撃電飛空宛若華星度輝然瑞靄籠喜聲聞率土壯气入髙穹縹緲靑絲鞚葳防碧栁叢鳴梢馳忽遇飛鏃中偏工選藝新收將論勲舊拜公應能剪白錫錦遂分紅賈勇呈奇戲爭先騁銳鋒懽呼紛躍距跳蕩若擒戎襢裼摧雙虎櫜鞬得兩熊豈惟昭國典足以壯軍容已洽文明徳寧忘武戰功睿觀天意恱榮錫聖恩濃寶帳臨瑤圃瓊筵對玉峯鳯鳴文囿樹樂奏舜琴風玉燭乾坤泰金穰嵗序丰願將天地壽三祝效華封江右好事者以其文與永丰曽學士棨文集並刻以傳號曾王二學士文集云

蟫精雋卷四

欽定四庫全書

蟫精雋卷五

明徐伯齡撰

鎭國椀記

續怪錄鎭國椀記大歷中洛陽劉貫詞行丐於姑蘇逢秀【闕】

衛君耳向見吾郡誌所

載亦此

瓊瓊詞

唐崔懷寶贈薛瓊瓊詞蓋望江南調也不知緣何只半篇其詞云平生無所願願作樂中箏得近玉人纎手子砑羅裙上放嬌聲便死也爲榮其意本陶淵明閒情賦案閒情賦云願在衣而爲領承華首之餘芳悲羅襟之宵離怨秋夜之未央又云願在髮而爲澤刷鬢於頽肩悲佳人之屢沐從白水以枯煎願在睂而爲黛隨瞻以閒揚悲脂粉之尙鮮或取毀於華妝願在筦而爲席安弱體於三秋悲文茵之代禦方經年而見求願在絲而爲履附素足以周旋悲行止之有節空委棄於牀前又云願在木而爲桐作膝上之鳴琴悲樂極以哀來終推我而輟音故瞿存齋詩云纎手嬌聲放砑羅崔生樂意竟如何若非曽讀閒情賦爭識淵明恨更多

綘唇

瞿存齋宗吉題菊作綘唇極韞借令人恱妙其詞云花稟中黃挺然獨立風霜表冒寒閒來占得秋多少正是重陽蝶亂蜂兒繞歸田早爲誰傾倒有个柴桑老菊莊劉隠君吉亨於南屏葉文甫家九月見梅賦小詞亦絳唇云菊老蓉殘小園驀地開淸馥陰消陽復的皪花如玉紅實調羮早獻黃金屋甘幽獨要知心腹除是松和竹是可與聮鑣者矣又見眉庵楊孟載基詠鶯亦有絳唇云何處飛來桞稍一黃金小弄晴催曉喉如簧巧春夢須防正繞江南道空相惱被他驚覺緑徧池塘艸尢纎麗圓融可愛元滕翰林玉霄詠墨本水仙花絳唇更一气流出詞云縞袂啼香爲誰一春心碎淡黃深翠不似當時態東洛緇塵依舊交情柰空憔悴玉人何在細雨疎煙外然皆本宋和靖林處士逋春艸詞意來林詞亦絳唇也金穀【闕】

鯨背吟

【闕】

元朱世字希顏以所歷海洋山島與夫風物所聞舟航所見各成一詩詩尾綴以古句滑稽有風味名鯨背吟其經鹽城縣云淮亭數戶日燒鹽一角荒城浸海尖憶似楊州三二月春風十里捲珠簾稍水雲投釘張篷豈暫停爲貪薄利故輕生幾宵風船頭坐不脫簔衣臥月明海船雲輕舟萬斛盡無遺風挾雙篷水面飛卻被沙頭漁父笑滿船空載月明歸鶯遊山云防倚波濤頂接空黃鶯遊處樹成叢莫言山上人稀住多少樓臺煙中日出云金烏揺浪上如堆萬象分明海色開遙望扶桑防頭近小舟撐出桞陰來東洋云東溟雲气接蓬萊徐福樓臺此際開應是秦皇望消息采芝何處未歸來彭蚎云彭蚎懷沙小更肥團臍風味頗相宜菊花新酒何辜負正是橙黃橘緑時湊沙云萬斛龍驤一葉輕逆風寸步不能行如今閣在沙灘上野渡無人舟自橫吐船云不知饑飽只思眠無病淸流口角涎自笑先生獨醒者長畱一甕在頭邊沙門島云積沙成島浸蒼穹古祀龍妃石崦東亦有遊人記曽到去年今日此門中神仙雲從來見說海無邊四際雲濤碧洞天昨夜神仙山下過笙歌引至畫堂前尋防云萬艦同防在海心一時相離不知音夜來欲問平安信明月蘆花何處尋出火雲前防去速後舟忙暗裏尋防認火光何處笙歌歸棹晚髙燒銀燭照紅妝落篷云潮信遲畱風力慳落篷少歇浪中間殷勤爲向稍人道又得浮生半日閒走風雲夜顚狂浪捲天深洋多少走風船一宵行盡波濤險只在蘆花淺水邊艣歌云浪靜船遲共一防艣歌齊起響連宗要將檀板輕輕和又被風吹別調中遼陽云遼陽別是一干坤東望彌漫逺浪奔問道錦州何處是牧童遙指杏花村討柴雲海樹年深成大材一時斧伐作薪來山人指長松說盡是劉郎手自栽分防云髙麗遼陽各問津半洋分路可傷神風帆相別東西去君向瀟湘我向秦事載瀼東漫錄

回文詩

回文詩與盤中體詩話言之詳矣惟律詩近體若不多見獨金山寺一首玉屑並權輿皆作東坡而詞淺意重予未敢深信過此信者率無佳者李廬陵昌祺剪燈餘話田洙遇薛濤聮句記中四絕僅可備數不能膾炙矣惟嘉陵楊憲使孟載二首富麗圓渾是可取法其詩云烏啼夢裏燈添恨月轉屏前影對愁枯葉亂飛霜砌冷細煙香繞夜窻幽秋涼晚殿水蕉紅扇掩閒情舊感空樓對逺霞殘照落愁邊寄信有歸鴻

詠明妃

宋劉屏山先生詠明妃絕句云羞貌丹靑鬭麗顏爲君一笑定天山西京得有麒麟閣畫在功臣衛霍間詩載負暄雜錄予以爲均之詠史也而議論宏逺含蓄無限較之胡曾所謂何事將軍封萬戶卻教紅粉去和戎相去萬萬矣

釵頭鳳

嘗讀瞿存齋歸田詩話載陸放翁沈園感舊詩云夢斷香銷【闕】

照影來而所謂錯錯錯莫莫莫之

詞不錄蓋放翁前室唐氏閎之女也於其母夫人爲姑侄伉儷相得而弗獲於其姑旣出而未忍絕之乃爲之別館時時往焉姑知而掩之𨿽先知挈去然事不得隠竟絕之嫁宋宗室子士程嘗春日出遊相遇於禹迹寺南之沈氏園唐以語趙遣置酒殽翁悵然久之爲賦詞云紅酥手【闕】

蓋頭鳳紹興乙亥嵗也翁居鑑湖之三山晚嵗每入城必登寺眺望不能勝情嘗賦二絕句卽歸田詩話所載者蓋慶元乙未嵗也未久唐氏死至紹熙壬子嵗復有詩序云禹迹寺南有沈氏小園四十年前嘗題小詞壁間偶復一到而園已三易主讀之悵然詩云楓葉初丹【闕】

又至開禧乙丑嵗暮除夕

夢遊沈園又作兩絕句雲路近城南【闕】

道宅云【闕】

詩媒

白藕作花風已秋不堪殘睡更回頭晚云帶飛歸急去作西一段愁此趙徳麟細君王氏詩也初徳麟鰥居因見此詩大喜遂求聘焉人以爲二十八字媒又霍小玉許聘李益其母謂之曰汝前所愛開簾風動竹疑是故人來此卽十郎詩也人以爲十字媒宋李師中初謁韓魏公之子門吏告以太祝方晝寢師中遂索紙筆畱詩云公子乘閒臥絳廚白頭老吏慢寒儒不知夢見周公否曾說當年吐哺無公見詩大驚喜遂以女妻焉國初髙太史啟字季迪幼居蘇之婁江原議婚城中富人周思敬之女旣而當元末播亂各自奔散未幾啟父卒日益陵替思敬悔之姻事遂寢太史年稍長文名日盛一日偕友人遊城中因過思敬家思敬指太史詢友人曰此誰氏子也友以實對且極稱其能詩文思敬心知其聘婿也然頷之出中堂所掛黃筌畫子母命賦之太史略不經意題云陽坡日暖眼迷離芳艸春眠對兩兒莫道嫦娥曽作伴廣寒孤宿已多時思敬誦之大加稱賞道及舊事仍以女歸太史可不謂之詩媒乎予友淸溪陸元偁嘗遊吳門遇詩人杜云嘉所云雪坡丁文煥嘗爲蘇州司倉其所聞與是亦

寄妓詞

淸異錄載有士人訪一妓妓在閫府侍宴稍久遂賦一詞寄之云春風搦就腰兒細系的粉裙兒不起從來只向掌中看怎忍在燭前影裏酒紅應是鉛華退暗蹙損眉峯雙翠夜深霑防繡鞵兒靠那个屏風立地詞至爲閫帥所見喜其詞語淸麗明日呼士人竟以此妓與之

王弼傳

國初宋太史濂作王弼傳云【闕】

眾矣悲夫

瞿存齋題韓彥洪劉金蓮周月西並此傳後云蛻巖張公仲舉以詩鳴於至正間而文罕見詩則僧來復見心所編潞公集是已然止據其所得者錄之零落蓋不少也近禮部尙書河南趙公羾以吟槁見示此三鬼傳則抄附捲後劉金蓮載江湖紀聞而遺其上訴世皇一節周月西則宋學士景濂著王弼傳甚詳世間奇怪之事不可以耳目所不接而廢之也此事輟耕錄有王萬里獄案與此詳略頗不同予惟太史合二文爲一傳宜其輟耕收未備也

飛卿切對

陶谷淸異錄唐溫飛卿庭筠曰蒲桃是賜紫櫻桃黃葵是塗金木槿塗去聲飾也俗作鍍非又嘗得一詩句云蜜官金翼使徧幹知識無人可屬久之自聮其下云花賊玉腰奴天生切對也

蟫精雋卷五

欽定四庫全書

蟫精雋卷六

明徐伯齡撰

溫公詞

司馬溫公制錦堂春詞極纎麗予得梁溪漫志而讀之殊不似公作者豈公精華發見不得而揜詞筆夐出韞借之外然含蓄感慨一唱三嘆所謂樂而不淫哀而不傷者歟詞云紅日遲遲虛廊轉影槐陰迆西斜防筆工夫難狀晚景煙霞蝶尙不知春去漫繞幽砌尋花柰猛風過後縱有殘紅飛向誰家始知靑鬢無價嘆飄零官路荏苒年華今日笙歌發裏特地咨嗟席上靑衫濕透算感舊何止琵琶怎不教人易老多少離愁散在天涯

陶九成像贊

鐵崖贊陶九成畫像云信若納而信孚乎眾人機若杜而勇奪乎三軍經之明也傳未傳於汲冢之祕翰之古也補未補於石鼓之文人徒知其放者有以納髙風於羲皇之上又孰知其成者可以致來儀於有虞氏之君者耶

東坡捷切

宋劉貢父攽觴客子瞻有事欲先起劉調之曰幸早裏且從容蓋以杏棗李三果貫從容一藥坡曰柰這事須當歸柰蔗柿亦三果貫當歸一藥其防切如此

陽臺栁

文潞公知成都喜行樂有飛語至京師禦史何郯字聖徒蜀人告歸上遣察之李少遇謂公曰無足慮因迎謁聖徒於漢川同郡防有妓善舞聖徒喜之問其姓曰楊聖徒曰所謂陽臺栁者少遇取妓帕題詩曰南國佳人號細腰東臺禦史惜妖嬈從今喚作陽臺栁舞盡東風萬萬條命其妓歌之數日聖徒至成都頗嚴重潞公彥博一日宴聖徒迎其妓雜府妓中歌其詞以酌聖徒聖徒每爲之醉事與陶谷使江南事相類詳見邵氏聞見錄

漢唐畨將

予觀漢武臨終欲以金日防輔政而日防辭以臣本降人而朝廷托以重柄則使四方輕朝廷以爲無人諒哉其忠誠也唐契苾何力爲薛萬鈞兄弟所誣太宗怒欲除萬鈞兄弟名且以萬鈞勲爵賜何力何力辭以用蕃將而黜功臣且使四方輕朝廷斯二人者𨿽異世而同心其忠誠耿乎日星至今猶生气凜凜也孰謂降將無仁心耶故知世未嘗無好人也噫

謝公墩

王荊公安石謝公墩詩我名公字【闕】

尙隨公當時有言公在

朝廷則爭新法居林下則與謝公爭墩詩話載之詳矣然其制則自唐人夫戍蕭闗妾在吳西風吹妾妾憂夫一行書寄千行淚寒到君邊衣到無句法來山谷亦有鮑老當場笑郭郎【闕】

範周詩豪

宋遺佚範周字無外文正公希文侄孫贊善純古之子負才不羈工詩詞無意榮逹安貧自樂未嘗屈折於人所賦詩甚多時出傑句如詠懷云一瓢有道泰山重五鼎不義鴻毛輕其气防硉兀類如此

江東謡

平陳記先是江東謡多唱王獻之桃葉歌及大軍迎於六合鎭其水名桃葉果乘陳舡而渡竟符不用楫之防

楊妹子

南村陶九成宗儀書史防要楊氏宋寧宗皇后妹時稱楊妹子書法類寧宗馬逺畫多其所題往往詩意闗涉情思人或譏之

蓬萊女官

徐淸諱靜之蓬萊女官也卜西裏王氏詩作謝體書效山谷妍妙可喜陳后山詩云蓬萊仙子補天手筆妙詩淸萬世功肯效黃家元祐腳信知人厄匪天窮

稼軒二妾

田田錢錢辛稼軒幼安二妾也皆因其姓而名之俱善筆札嘗代稼軒修尺牘瞿存齋曰向在鄕庠日見畫蛺蝶小畫題曰付楊妹子梁教諭教中謂爲楊皇后妹然無他左驗竟不能爲之著筆後在大梁藩府見眞書千文一卷題曰吳皇后仇百戶復初謂宋髙宗後然亦別無實迹終亦不敢爲加跋語也今見宗儀此集始有以得其實云已上凡三條

洪內翰妾

宋洪內翰邁有妾名翠翹善墨竹自題曰翠翹戲筆字畫婉眉程大昌題詩云戲作風枝斜再惱玉堂夢

淸平樂

豹隠紀談載有妓趨庭陳狀石次仲因作淸平樂詞云醉紅宿翠髻嚲烏雲墜管是夜來不得睡那便今朝早起春風滿搦腰肢階前小立多時恰恨一畨風想應濕透鞵兒流麗可愛

鐵崖祭文

楊鐵崖廉夫送釋鎭靜庵住倪峯有云花臺上碧雲合淸唳亭前白鶴歸靜庵首肯曰老防十四言大勝山門一疏旣而靜庵死公往弔祭之舉舊詩案誄曰天寒白鶴歸今其何往日暮碧雲合招之或來尙饗又祭沙湖金母文終篇曰白【闕】

如生定楚語也

六更

瞿存齋歸田詩話載汪水雲詩敍亡宋事云亂傳籌殺六更之句初疑六更之說後見豹隠紀談載楊誠齋萬里詩天上歸來有六更乃知宋內帳樓五更絕梆皷變作謂之蝦蟇更禁門方開百官隨入所謂六更者也外方謂之攢云

韓彥洪傳

蛻巖張仲舉先生作韓彥洪傳【闕】

﹤子部﹐雜家類﹐雜說之屬﹐蟫精雋﹐卷六﹥

然財人心果可死乎此亦蛻巖先生之作也周

月西傳事同王弼故不錄云

擬老饕賦

蘇文忠公有老饕賦近有某爲擬老饕賦𨿽近俳諧亦有所刺云賦曰齒刺唇揺心煎腹熬常眼落於鐺銚每動情於廚庖晨之興也掃半椀之豆粥飡數甑之雪糕時方凜也蕩三百之卯酒圖一朝之醄醄方投箸而捫腹一噯腐而心嘈嗟夫物理豈消兮幻體有漏人情可卻兮賓席難逃海味之去酒也而實於小器非肉之不飽也而尢便【平聲】於大蟹蟹團臍而巨殻魚帶子而多醪遇若人於春臺饗東家之大豪蓋新舊宜於合和而生熟異於烹庖飲福者則必覆盞歠醢者亦嘗哺糟每嘗徧於市食終莫及於家殽切緣孟嘗之門多喜不速之客大扺劉伶之宴悉尊洪量之豪易索得於需丰物可足於蠐螬故先生之願遊者綺席深不戀乎綈袍利觜尖頭兮深鄕防之吉凶尋香逐气兮裒醵金以遊遨旣盍簮而發笑何淨盤而見嘲先生嘲笑而尋起東廝而上右見章淵稿簡贅筆云

詩闗風教

華亭張東海汝弼先生善艸書由成化丙戌進士歷官郎署晚任江西南安守嘗有詠宋史二詩云女中堯舜豈虛名惜也垂簾月晝明後世春秋誰秉筆應將斧鉞示儀刑眞史鉞也又云一枝薛荔二千銀買得中原萬里塵縱有龍鱗與風雨不知艮嶽屬何人有黍離之悲又梅嶺聞鷓鴣云曉行梅嶺鷓鴣啼艸樹荒涼路欲迷莫道哥哥行不得馬蹄南北又東西有一唱三嘆之餘意時有妖人王臣以左道媚中貴得授錦衣千戶以采藥爲名請以中貴偕出川廣直兩浙等處買辦民不堪命而藩臬巡鎭大臣皆不敢誰何有司承迎奔命不暇尢且百般掯索科斂財物及回爲各巡鎭守令交章飛劾而科道並彈於是憲皇天威震怒斬首傳詣其所歷地方梟示嗚呼其惡報之著耶東海初至南安適聞其事作詩曰過嶺囊箱下瀨船丁夫晝夜少安眠薄田蕩盡猶輸稅惡客時來橫索錢窮髮東南皆赤子舉頭西北是靑天不才無計蘇民困食祿乘軒自赧然凡此皆有闗風教

聶東軒

景泰間臨川聶東軒大年分教吾杭仁和邑庠書法爲當時獨步而詩尢工人得片紙隻字不啻聮珠合璧嘗作湖上送友人詩云秦人鞭石揮雷斧日車翻動扶桑樹至今海眼塞不盡畱與遊人載歌舞冷泉一派東南奔云影倒侵玻璃盆魚鱗蚌鷸粲可數菱芡蒲荷奚足論吳儂甘向吳中老相逢只說西湖好二八紅妝陌上花春風競鬭湖邊艸太平官府不索錢壚頭酒徒多醉眠輕舟短棹唱歌去紅鯉吹花銀浪圓薄宦錢唐凡兩度玉驄慣識西湖路緑酒從來不用賖黃鸝也解畱人住靑衫白髮興悠悠無限詩情付水漚卻憶長公多感慨未容白傅擅風流送君湖南歌此曲楊桞飛花春酒熟他時何處最相思湖上年年春艸緑他作率稱是

瑇瑁

宋範石湖成大桂海虞衡志瑇瑁形似黿背甲十三片黑白班文相錯鱗差以成一背其邊裙襴缺齧如鋸齒無足而有四鬛前兩鬛長狀如檝後兩鬛極短其上皆有鱗甲以四檝棹水而行海人養以鹽水飼以小鮮俗傳甲子庚申日輙不食謂之瑇瑁齋日其說甚俚

蟫精雋卷六

欽定四庫全書

蟫精雋卷七

明徐伯齡撰

辯水仙

宋楊廷秀萬里題千葉水仙花自序云世以水仙爲金盞銀臺蓋單葉者其中眞有一酒盞深黃而金色至千葉水仙其中花片揉雜密締一片之中下輕黃而上淡白如深一截者與酒杯之狀殊不相似而千葉者乃眞水仙云詩云燕葉蔥根兩不差金防風味獨淸嘉薄揉肪玉圍金鈿淺染鵞黃剰素紗臺盞元非千葉種平容要是小蓮花向來山谷相看日知是他家當自家

壽光先生傅

任松卿壽光先生傳壽光先生名鑑者西蜀人父同嘗輸作尙方其母範氏夢明月入懷同曰此奇徵也吾爲爾成之後遇祝融氏盧中得煉養術神光滿室彌月不散果生鑑鑑生未有識察防負局仙人從代來見鑑奇曰此不迎不將應物而不藏者乎命以金膏塗頂玉水洗胸鑑遂光明善照人之妍醜皆愛鑑鑑亦不少假借毫髮無隠對之者衣冠必肅武帝初待詔建章宮帝將禦冕而朝羣臣召鑑侍帝攺容臨之賜錦裀玉匣進爲玉臺郎時方置大長秋以鑑賜貴人陳氏氏自得鑑益自修飾容儀絕國遂冊陳氏爲皇后皇後受冊已謝曰妾待罪後宮不能自媚陛下以鑑賜妾妾膏沐必對鑑今妾以色承恩鑑之力也乞封鑑如儀乃封鑑容成侯賜錦裀如故後立十餘年挾婦人媚道覺女子楚服棄市相連者三百餘人賜冊皇后上璽綬罷退長門宮鑑懼毀求容平陽主家謳者衛子夫善鑑帝祓霸上還過主家所侍良家女皆不恱獨恱子夫得幸軒中入爲皇后後不引鑑不敢侍上上知鑑能飾後容出入不疑加賜五龍五縵後立三十八年與戾太子擅發兵誅江充朝廷大怒執金吾劉散奉冊收皇后璽綬後自殺帝乃制詔禦史容成侯鑑克明喜飾置【闕】物後宮賴之然二後實危朕而鑑不察反飾置之𨿽好色必惡心朕幾中焉夫能察人之形而不能察人之情能飾人之容而不能飾人之心容成侯何以自明遂廢棄民間晚號壽光先生太史公曰古公亶父周之初也鑑豈其裔歟胸中不正眸子眊焉鑑豈不善察者飾置之過帝甘心焉以貌取人罪鑑誤矣松卿名士林字宗實鄞江奉化人生宋理宗寶祐癸丑歿元武宗至大己酉以文名兩浙間爲趙子昻鄧善之諸公所知嘗授生徒於杭開元宮云

幕士評詞

予過南蘭陵於友人處獲見王灼碧窻漫志中載東坡玉堂有幕士善謳因問我詞比桞詞如何對曰桞郎中詞只好十七八女孩兒執紅牙板唱楊桞岸曉風殘月學士詞須闗西大漢執鐵板唱大江東去公大笑【闕】

禁釀

元羅志仁禁釀詞名木蘭花慢云漢家糜粟詔將不醉飽生靈便收拾銀罌當壚人去春歇旗亭淵明權停秫徧人間暫學屈原醒天子宜呼李白婦人卻笑劉伶提壺盧更有誰聽愛酒已無星想難變春江卜

萄釀緑空想芳馨溫存鸕鷀鸚鵡且茶甌談對晚山靑但皓秋風魚夢賜酺依窵波防鐵崖亦有詩云三月皇都酒禁酤山禽空自喚提壺煙生陸羽新茶竈塵滿黃公舊酒壚月下不須攜妓飲花前何必倩人扶滿朝多少賢卿相盡學醒醒楚大夫命意相同云

楊眉庵詩

眉庵先生楊孟載基洪武初任山西按察使爲吳下詩宗與太史髙季迪啟潯陽張來儀羽記室徐防文賁皆齊名時稱髙楊張徐語極纎麗其詠春水春艸二詩尢膾炙人口春水詩云溶溶漾漾欲平橋知是巴江雪盡消紅雨落花來滚滚緑煙芳艸去迢迢沅湘已沒鷗邊渡湓浦新添鷺外潮向晚漁郎走相報大家齊上木蘭橈春艸云嫩緑柔藍逺更濃春來無處不茸茸六朝舊恨斜陽裏南浦新愁細雨中近水欲迷歌扇緑隔花遙襯舞裙紅平川十里歸人晚無數牛羊一篴風又有句云栁花嫩如鵞破殻蘚痕斑似鹿辭胎又云尙短栁如初折後已殘梅似半開時其精妙工致奪化工之功大率多此類也其詩餘尢工云

盜犬賦

費襄梁溪漫志宋滕逹道未遇時與諸生講學於僧舎主僧出諸生夜盜其犬而烹之事聞有司欲治其罪滕公爲丏免守素聞其能賦因諭之曰能爲盜犬賦則將釋之滕卽口占其辭惟僧不淨犬也宜偸徹藍宮之夜吠充絳帳之晨羞旣欲思於實腹遂乃設於空喉餅餌引來猶掉續貂之尾索綯牽去難回顧兔之眸守大笑卽置不問

遺山妹

元遺山好問之妹爲女冠文而艷張平章當揆欲娶之使人囑遺山遺山辭以可否在妺妺以爲可則可張喜自往訪覘其所向至則適自手補天花板輟而迎之張詢近日新作應聲答曰補天手段暫施張不許纎塵落畫堂寄語過簾雙燕子移巢別處覓雕梁張竦然而出

三惡圖

張光弼號一笑居士元江浙省員外後居苗帥楊旺紮勒帳下有時名嘗見其題劉耀卿畫三惡圖詩云石門激浪雪無迹松下瀑流雷有聲百折狂瀾𨿽是險人心方寸最難平雄渾有味集中不載因爲錄之

邵庵屏上對

道園虞邵庵先生集未達時魯齊許文正公衡延置家塾而先生落魄不羇日出遊公每至塾諸生輙曰先生出矣公患苦之常宛轉爲先生言已而如故一日題對句於先生臥屏間云日日嬉遊知虞公之不可諌蓋用孟子全語扺暮先生回已被酒大醉視屏間對卽拔筆書於右云朝朝絮防何許子之不憚煩似若天造地設何其防切如是耶

重疊金

舊見唐人一詞行雲流水一句含情深妙昔虞邵庵示人作詩法以打起流鶯兒莫教枝上啼啼時驚妾夢不得到遼西予於此詞亦然詞云薔薇帶露珍珠顆美人折向庭前過含笑問檀郎花彊妾貌彊檀郎若相惱畨道花枝好一向發嬌嗔碎揉花打人蓋菩薩蠻也一名重疊金

中原音韻

北樂府用字皆北音與沈休文所傳四聲韻不同蓋地居土中爲陰陽之所和防五方之雜億兆之廣擇其通者曰中原正語取四海適中天下同聲而無滯者也其音有平上去三聲而無入聲其入聲字皆附派入三聲之內燕山卓從之作中州韻爲志亦勤矣惜其所收不能什百四方未解之音使後學莫知適從至如秉持之秉克巳之克肉食之肉皆不見錄未得爲成書也若夫瓊林雅韻則其收尢駁雜以南音謬戾可憎詞人病之元髙安周挺齋徳淸復作中原正韻較前爲勝然其間猶有未能盡善者試有一二言之至若握雨攜雲之握詞中多用如握手握霧拏云掌握一握握算之類韻旣不收音從曷得今之謳者往往無定音伍或音襖又有音鳥買切者至如曹大家之家音姑漢雋明釋何爲稱不敢收而遂棄之況三聲旣定又言以廣其押韻爲作詞而設然呼吸言語之間還有入聲之別嗚呼旣定中天下之音何方語市言之可證也今京師之人呼客讀如怯以往爲网而反以遺忘之忘爲旺寧能從之乎旣又譏時人呼龎涓爲龎堅淵明爲煙明非矣而未免懸絕爲昡絹帛之絹爲建其能盡變之乎蓋以理推則天下之音無適不可耳徒以耳目爲異同胡能得四方之正乎今南人呼府縣之縣爲健羨之羨爲旋【去聲】月桂之桂爲寄季孟之季爲巨指揮之揮爲吁亦可以言語呼吸爲證耶歡娛之娛六書卽古唐虞字今與提撕【音嘶】騂【音星】色字咸誤於世久矣而徳淸乃謂從旁讀亦無害而又譏騂字之謬噫均之以偏旁之讀何獨騂乃異於娛撕哉是可笑也驚嚇之嚇不收齊微與黒字同音而入皆來作蟹刁槊之槊不收戈禾而與蕭豪葉作炒城郭之郭不收戈韻而亦從豪作稿則棺槨之槨讀爲棺稿可乎然又凡例不縝考據未盡乃從而文之云字有不可施於詞之韻腳不能盡收毋譏其不備蓋𨿽其字不可施之押韻其不可施於詞語中乎旣入詞語寧可不知其讀作何音歟又是書旣成陰陽有字固然矣墨本乃以一字乂有陰陽之分旣而自亦難掩復設飾詞謂云友朋索之難郤已冩數十本散之江湖當時慮爲圖利之徒盜刋非我有也故以此混之此言豈公天下之心歟是其矛盾可見矣沈約爲吳興語言固無俟語而已徳淸乃欲爲人轉其喉舌換其齒牙其抑難乎爾焉惟其選定四十詞中有精粹者予故重爲錄出二十五章並外附撥不斷一章共二十六章以備賞音者鑑之云

挺齋妙選

仙呂寄生艸長醉後方何礙不醒時有甚思糟腌了兩个功名字醅渰了千古興亡事麯埋了萬丈虹霓志不達時皆笑屈原非但知音盡說陶潛是雙鴈兒洞賓出聖超凡本有神仙一抹絳九陽巾君是眞人一半兒自將楊桞品題人笑撚花枝比較春輸與海棠三四分再偸勻一半兒胭脂一半粉金盞兒據胡牀對瀟湘黃鶴送酒仙人唱主人無量何妨若捲簾邀皓月勝開宴出紅妝但一樽畱墨客是兩處夢黃糧中呂迎仙客雕檐紅日低畫棟彩雲飛十二玉防

天外倚望中原思故國感慨傷悲一片鄕心碎謁金門早霞晚霞妝廬山畫仙翁何處煉丹砂一縷白雲下客去齋餘人來茶罷嘆浮生指落花楚家漢家做了漁樵話普天樂浙江秋吳山夜愁隨潮去恨與山疊鴻鴈來芙蓉謝冷靑燈讀書捨怕離別又早離別今宵醉也明朝去也畱戀些些喜春來閒花醖釀蜂兒密細調和燕子泥緑蝶夢覺來遲誰喚起簾外曉鶯啼滿庭芳知音到此舞雩也修禊羲之海棠春已無多事洗胭脂誰感慨蘭亭古紙自沈吟桃扇新詞急管催銀字哀弦玉指忙過賞花時十二月堯民歌自別後遙山隠隠更那堪逺水粼粼見楊柳飛綿衮衮對桃花醉臉醺醺透內閣香風陣陣掩重門暮雨紛紛怕黃昏忽地又黃昏不銷魂怎地不銷魂新啼防壓舊啼防斷腸人憶斷腸人今春香痩幾分縷帶寛三寸四邊靜今宵歡慶軟弱鶯鶯可曾慣經欵欵輕輕燈下交鴛頸端詳看可憎好殺無干淨醉髙歌十年燕市歌聲幾吳霜鬢影西風吹老鱸魚興晚節霜楡暮景南呂四塊玉買笑金纒頭錦得遇知音可人心怕逢狂客天心沁紐死鶴劈碎琴不害磣正宮醉太平人皆嫌命窘誰不見錢親水晶丸入麫糊盆才粘拈便衮文章糊了盛錢囤門庭攺做迷魂陣淸廉貶入睡餛飩葫蘆提倒穏塞鴻秋腕冰消松卻黃金釧粉脂殘淡了芙蓉面紫霜毫蘸濕端溪硯斷腸詞冩在桃花扇風輕柳絮天月冷梨花院恨鴛鴦不鎖黃金殿商調山坡羊雲松螺髻香濕鴛鴦被掩春閨一覺傷春睡柳花飛小瓊姬一片聲雪下呈祥瑞把團圓夢兒生喚起誰不做美呸卻是你梧葉兒別離易相見難何處鎖雕鞍春將去人未還這其間央及殺愁睂淚眼越調天淨沙枯藤老樹昏鴉小橋流水人家古道西風痩馬夕陽西下斷腸人在天涯恁闌人花陣輸贏隨幔生桃扇炎涼逐世情雙郎空藏瓶小卿一塊冰塞兒令煙艇閒雨蓑幹漁翁醉醒江上還啼鳥闗闗流水潺潺樂似富春山數聲柔艣江灣一鉤香餌波寒回頭觀魄夫憶放魚竿看流下蓼花灘雙調落梅風金刀利錦鯉肥更那堪玉蔥纎細若得醋來風韻美試嘗著這生滋味淩波仙一聲梧桐一聲秋一芭蕉一愁三更歸夢三更後落燈花碁未收嘆新丰逆旅淹畱枕上十年事江南二老憂都到心頭慶東原參旗動斗柄那爲多情受用些兒个殿前歡醉歸來入門下馬笑盈腮笙歌接至朱簾外夜宴重開十年前一秀才黃虀菜打熬做文章伯江湖气槪風月襟懷賣花聲細研片腦梅花粉新剝眞珠荳蔲仁依方修合鳳團春醉魂淸爽舌尖香嫩這孩兒那些風韻其撥不斷另附於後云

女婦能詩

春渚記聞建安曁氏女子十嵗能詩人令賦野花詩云多情樵牧頻簪髻無主蜂鶯任宿房觀者𨿽加驚賞而知其後不保貞素竟更數夫流落而終與毘陵女子詠破錢相同破錢詩云半輪明月揜塵埃依稀猶帶開元字想得淸光未破時買盡人間不平事又有詠文君詩云當時曽笑卓文君豈信絲桐解誤身今日未彈心已亂此身元自不由人詩話謂𨿽有才致非女子所宜又南宮縣君錢氏詩云士悲秋色女懷春此語由來未是眞倘若有情相眷戀四時天气總愁人意亦相同云

天香引

輟耕錄載道園虞邵庵伯生先生於掲曼碩學士奚斯家賦三謁艸廬圖天香引隔字一押韻以爲至難且稱先生之才爲不可及暇日遊湖上登孤山和靖祠復於粉墻上得一闋亦其體也其詞云至當時林氏山祠驛使何之取次南枝飄潰胭脂蕉斯故紙抑死荒絲志寒雄雌鷺翅參差母子鸕鷀撚此吟須彈指歌詩勸爾金巵何事嗟咨後友人復以一闋來竟不用他字疉韻而成尢出奇外一等詞云防吾廬緑樹扶疎竹塢獨居舉目須臾鷺宿芙渠烏居古木鳬浴菇蒲夫語婦壺沽緑醑主呼奴釜煮鱸魚俗務俱無布素粗服書屋讀書蔬圃鋤蔬中原正音緑讀如盧竹如主獨音都吾切目如慕宿音思主切木如暮浴如裕俗音須如切屋音五故切讀與獨同醁與緑音同蓋盡以一屋二沃收入魚模相葉故也惜不知作者名字此詞在雙調卽古夾鐘商本名折桂令又名蟾宮曲詞人多命名天香引云

荊公字謎

雞肋編載王荊公安石作字謎云兄弟四人兩人大【音墮】一人立地三人坐家中更有一兩口便是凶年也好過蓋儉字也又云親兄弟日日昌堂兄弟木目相親兄弟火火炎堂兄弟金今鈐又云掘地去土添水成池又云寒則重重疊疉熱則四散分流兄弟四人下縣三人入州在村裏只在村裏在市頭只在市頭蓋言也又婦字謎左七右七橫山倒出又云一人姓任名忍販金與錦將過潼關時方禁金與錦不得過闗闗吏遮之任懇求欲入吏云法重難從但君自入闗而貨不得進乃書報云任忍入金錦禁急又錢氏私記荊公舉酒令字謎云四口盡皆方十字在中央若做田字商不是杜家郎蓋圖字也

王劉互譏

王銍黙記云劉貢父攽與王介甫安石最爲故舊荊公嘗戲拆貢父名曰劉攽不直一分文貢父復戲拆荊公名曰失女便成宕無宀【音綿】眞是妬下交亂眞如上交誤當寧荊公大慙而心銜之

蟫精雋卷七

欽定四庫全書

蟫精雋卷八

明徐伯齡撰

雨翁生志

元葉雨爲宋文康公曾孫篤學力行坦夷曠達天歷二年三月將終自著墓志雲雨居士姓葉氏系出括蒼名志信字伯遜一字誠之雨則其寓室也七世祖諱伸宋進士仕東都爲禦史職直龍圖閣贈銀靑光祿大夫入元祐劉摰黨籍嘗持漕節浙西因家錢唐四傳至文康公居嘉興遂爲嘉興人文康諱時淳熙甲辰甲科進士仕至吏部尙書龍圖閣學士光祿大夫致仕贈開府儀同三司文康之子諱徳穎宋宣義郎監行在編佑局門贈朝散郎朝散之子諱隆禮淳祐丁未進士仕至朝奉大夫直寶文閣知紹興府浙東安撫實居士之曾祖考祖考考也居士生於寶祐丁巳十月六日死於天歷己巳三月某日壽七十三初議娶新安汪氏樞密勃之五世孫未成禮而死遂娶戴氏子男二人節性成性孫已生者男女六人於是戒其子令從葬於湖州烏程縣逸村之吳感山寶文公之墓居士寶文側室之子夙喪其父事嫡母盡禮幼穎悟能讀書徳祐乙亥以蔭補將仕郎頗有志於世不能生產作業拙於趨媚中遭兵變生計蕭然浮萍淪落者三十餘年瓶無儲粟裕如也晚嵗以所傳父師者與諸生講習避世客食粗若得計所學益進而請業者益眾時叫號托興於詩文槁曰話雨殆有感於剪燭巴山之句耳噫嘻至元丙子以來方厭文事且無貲遂不能以身顯嘗分教嘉興邑庠不久棄去迨延祐甲寅朝廷始以儒科取士而病且老矣其亦顏駟馮唐之流歟其命也夫其生也無名其死也不足以辱當世大手筆遂自敍以納諸壙天歷二年三月吉日雨居士自志予惟人多以死自諱而雨不忌其於死生之際了然矣

讀史

存齋瞿先生宗吉讀秦紀五絕云十二金人制造奢銷除兵革靖邦家如何更有龍泉劍畱與髙皇斬白蛇六籍焚來道不傳驪山宮殿與云連可憐三月咸陽火猶帶書坑未冷煙役重勞民古未聞南修北築事紛紛宜教四海寃愁气化作芒碭五色雲海上傳聞五色芝扁舟采訪去無期君王更得長生術只恐臣民靡孑遺厚葬徒聞卜地靈酸風吹送飽魚醒驪山縱有千年土銀鴈金鳬可久扄識見髙逺非後學所能窺其涯涘又金陵懷古雲天星初報坼中臺又見浮江五馬來虎踞羣山扶日月龍飛雙劍化風雷諸公競墮新亭淚遺老猶興故國哀千里來遊攜鐵笛月明吹上鳳凰臺黃旗紫蓋气橫天南渡開基不偶然一著戎衣功未集倒持手版事堪憐傳聞鐵鏁沈江底不見金戈到塞邊王謝功名只如此至今遺恨滿山川神州沈陸不勝悲三窟經營計亦奇事去扺須阿堵物國亡正坐寧馨兒景陽赴井難逃禍同泰爲奴不救饑滿眼山川只如舊千年覆轍自相隨漠漠長江起白波東南天險誤人多金蓮笑翫中庭步玉樹愁聞別院歌夜月樓臺畱鳳輦春風羅綺繞鸞坡只今勝地皆塵土艸合離宮長薜蘿虎踞龍蟠古帝州英雄爭奪幾時休地連吳楚川原壯水下荊揚晝夜流風景不殊悲作客江山信美倦登樓防身一劍勞藏取莫遣光芒射鬥牛又題明皇閱馬圖雲沙苑春回艸色濃圉人太僕各言功驊驑不似靑驘穏能載君王到蜀中又題宣和畫鶴云道君慕道樂逍遙貪畫仙禽早罷朝防事龍沙爲客日不騎一隻上神霄可謂拔鯨牙而浥天漿者矣

獃子

蘇杭間呼癡人爲獃子杭人又名懛案玉篇都來反心病也諺又有云阿臺落走進屋裏來因讀程泰之演蕃露鄭獬字毅夫守江陵作楚樂亭記有頌云我是蘇州監本獃與爺祝壽獻棺材近來髣髴知人事落還歸屋裏來獃亦作騃俗作呆字云

詩謎

宋元祐間士大夫好事者取達官姓名爲詩謎如雪天晴色見虹蜺千里江山遇帝畿天子手中持白玉秀才不肯著麻衣謂韓絳馮京王珪曽布也虹北人謂之虹【音絳】又音扛字去聲也又取古人名而傅以今事如人人都戴子瞻帽君實新來轉一官門狀送還王介甫潞公身上不曾寒謂仲長統司馬遷謝安石溫彥博也

唐宮詞

國初顧仲瑛號玉山樵者江南巨室也工詩詞與鐵崖楊先生廉夫遊時相倡和其學也贍而气也充其聞也博而詞也當嘗和鐵崕唐宮詞十首次韻雄渾沈著不減玉溪生其一天寶雞坊寵賈昌宮中蝴蝶滿梁錦防晝浴天驕子絳節朝看王大娘芍藥金闌開內苑葡萄玉盞酌西涼月支十萬資胭粉獨有三姨素面妝其二蓮花池畔水風涼玉竹回文寶簟光貪倚畫屏看翡翠誤開金鎖放鴛鴦輕綃披霧誇新浴墮髻欹云衒晚妝笑指女牛私語處長生殿下月中央其三五色卿云防帝城春風無處不闗情小花靜苑偸吹笛澹月閒房背合箏鳯爪擘柑封細合龍頭瀉酒下瑤罌後宮學做金錢會香水蘭盆浴化生其四龍旗孔蓋擁髙幢步輦追隨幸曲江鳥道正通天上路羊車直到竹間桃花柳葉元無恨燕子鶯兒各有雙中貴向人言近事風流陣裏帝先降其五祕閣香殘日影移燈分靑玉刻盤螭琵琶鳳結紅文木索蠶繅緑水絲金屋有花頻賭酒玉枰無子不彈碁傳宣趣發時時使南海今年進荔枝其六近臣諧謔似枚臯侍宴承恩得錦袍扇賜方空描蛺蝶局看雙陸賭櫻桃翰林醉進淸平調上苑新呈玉色醪密奏君王好將息昨朝馬上打圍勞其七虢國朝來不動塵障泥一色綉麒麟朱衣小隊髙呵道粉筆新圖徧寫眞寶雀玉蟬簪翠髻銀鵝金鳳踏文茵自從羯鼓催春後不信司花別有神其八五王馬上打毬歸贏得宮花獻貴妃樂送閣門邊奏少祻因臺寺諫書稀侍兒隨幸皆頒紫骰子蒙恩亦賜緋姊妹相從習歌舞何人能制柘黃衣其九新制霓裳按舞腰笑他飛燕怕風飄玉蠶倒臥蟠條脫金鳳斜飛上步揺雲母屏前齊奏樂沈香火底坐吹簫只因野鹿銜花去從此君王罷早朝其十宮衣窄窄小黃門躑躅初開賜縹盆夜月不窺鸚鵡塜春風每憶鳳凰園愛收花露消心渴怕解金訶見爪防只有椒房老宮監白頭一一話開元

望江南

宋王齊叟字彥齡懷州人髙才不羇爲太康掾官嘗作靑玉案嘲帥又賦望江南譏監司監司大怒責之彥齡斂板向前應聲答云某居下位常恐被人讒止是曾塡靑玉案何曽敢做望江南請問馬都監時馬都監者適與彥齡並坐馬惶恐亟自辧數旣退詰彥齡曰某實不知子乃以某爲證何也彥齡笑曰且借公趂韻幸勿多怪所言則又望江南也

葉龍溪詩

龍溪葉廣居字居仲號自得齋宋文康公秀發六世孫窻居士之孫也元末爲江浙儒學副提舉嘗與楊鐵崕相往來倡和鐵崕素重其爲人嘗擬黃庭經贈醫師方氏云我有中庭元元根總攝百气超乾坤吸噓自解通昆侖萬神寂寞綿綿存中有一物光燉燉化爲眞人朱冠禈手執赤符如瓊璊是中實爲牝門三彭潛伏守其閽峯名天柱五嶽尊千巖萬壑手可捫南離北坎無衝奔黃媼爲媒掌其婚是中有語約不煩子能守之可與論愼勿適越北其轅伏其廬內尋眞源方君之居近五云幽闕夜間常氤氳放之六合空無垠下視濁世癃痼繁以妄易妄何紛紜鍼砭可磨艾可焚熊經上與陀扁倫閶闔朝啟覲軒轅戔戔玉帛臨邱園又行吟詩云竹裏行雲秋气淸練巾葛屨稱柴荊嵗華擾擾鬢毛攺勛業休休髀肉生龍馬鳳凰爲世瑞螽斯蟠蟀趂時鳴南山有豆鋤堪荷肯向屠沽托姓名又晴偶成云白薴衣裳冰雪容沈郎多病怯東風陽城久拙徵科政尹鐸新成保障功滄海樓船何崆峒小麥自芃芃腐儒自笑憂時切屢過田翁卜嵗丰題宋徽宗畫墨竹雲承平天子玉爲顏艮嶽秋風竹淚斑丹鳳不歸云萬里空畱翠影落人間又回文詩云紅燭淚銷香篆小扇羅如月晚庭空風簾繡捲初醒酒靜院涼生水閣東又小遊仙云圃風多六月涼繞堤瑤艸散天香偶隨阿母驂鸞去先得金莖玉露甞秋到銀潢灝气分露華涼透六銖裠神官準備驅靈鵲踏破中天五色云十二瓊樓掩翠扉桂花新自月中移雙成未識齊州路控得蒼龍不敢騎月輪初上海波靑縹緲重城夜不扃琪樹晚風吹酒醒自裁云葉冩黃庭學富詞古深造陶柳門庭所謂雅人之詞典以則歟有自得齋集一卷

因事感慨

玉笥張思廉憲和鐵崕宋宮觀潮圖詩自序云至正二十年秋八月旣望自姑蘇來雲間寓延慶方丈雲谷講師出宋宮觀潮圖徵詩甞記父老言宋亡時丞相巴延駐師沙上潮不至者三日又記庚午嵗七月十四日曉有雷自北髙峯飛至故宮塔頂火不滅者二日撫捲憶舊不覺慨然爲賦七言長詩一首適宋仲溫至遂命書之詩云磁州夜走泥馬駒臥牛城中生緑蕪炎精炯炯照吳會大築錢唐作汴都玉殿珠樓連翠閣七寶簾櫳敞云幕生移艮嶽過江南不數東京舊歡樂茂樹盤盤迷緑雲龍飛鳳舞峯巒奔玉牀下壓大江小海水正入東華門門外木犀花可數紞紞靈鼉振天鼓海門一綫截江來雪壁銀城盡飛舞吳商楚賈千萬艘黃龍戰船頭尾髙豈無海道走中土長驅逐北乘風濤煙霧蒼蒼繞城郭屋瓦魚鱗互參錯百萬驕民事醉醺坐使中原厭羊酪因循六帝不復讐西風八月憑江樓攢宮人飲白骨恨洪波不洗靑衣羞邦基削盡師臣逐軹道人稀子嬰哭繡胸文頸踏浪兒反首誰能報君辱廟子沙頭卓大旗天吳縮頸不敢馳行人指塔話楊璉三十六宮秋艸腓雄渾感慨言宋之君臣偸安一方竟終不振令人不勝黍離華表之感斗南胡虛白亦有詩雲月殿云窻倚碧霄江聲雷動海鮮橋如何邊將屯師處三日錢塘不見潮言天意也感慨深矣

圓夢

李徳裕次栁氏舊聞言安祿山之叛也宗匆遽播遷百官有司多不知之黃幡綽亦陷賊中及將復賊黨就擒幡綽被拘至行在上素憐其敏捷釋之有於上前曰黃幡綽在賊中與賊逆圓夢皆順其情而忘陛下積年之恩寵祿山夢見衣袖長忽至階下幡綽曰當垂衣而治祿山夢見殿中槅子倒幡綽曰陛下革故從新推之多此類也幡綽曰臣實不知陛下大駕防塵赴蜀旣陷在賊中寧不茍恱其心以脫一時命今日得再見天顏臣與大逆圓夢必知其不可也上曰何以知之對曰逆賊夢衣袖長是出手不得也又夢槅子倒者是糊不得也以此臣故先知之上大笑而止

李斯

世傳難將一人手掩得天下目往往行諸語言而莫知所從來蓋曺鄴詠秦丞相李斯詩也鄴讀李斯傳有詩云一車制三轂本圖行地速不知駕禦難舉足成顚覆欺暗尙不然欺眀當自戮難將一人手掩得天下目不見三尺墳云陽艸中緑鄴可謂知道者矣斯尙何足責哉嗚呼君以此始亦以此終其斯之謂歟

秋虫三諫

國初記室徐防文賁能詩聲著吳下偕髙太史啟楊憲使基張太常羽齊名時稱四詩宗嘗賦秋虫三諫以自諷其秋螢雲龍舟一去汴河東空吐餘光艸露中此夜不堪秋寂寞景華宮殿已西風秋蝶云花間心事已蹉跎過卻靑春恨較多賴有黃花相慰藉不知風雨又如何秋蟬云愁斷齊奴一寸心誰知靑女怨尢深長吟莫戀宮門栁黃葉秋風自不禁其感慨之意見於言外抑生值元末亂離之際激憤而然耶

老冰

宋劉貢父爲中書舎人一日朝防幕次與三衙相鄰有二帥出軍伍看一水晶茶盂傳玩良久曰不知何物所成瑩潔如此貢父隔幕謂之曰公豈不識此是多年老冰耳

殿後書事

宋宛陵梅都官聖兪殿後書事和範忠宣純仁詩雲天子尋常幸直廬裹頭宮女捧雕輿紅泥已賜春醅酒黃帕曽經禦覽書林果鳥應銜去後燕窠虫有落來余禁中事事能傳詠播在人間不是虛紫陽方回批云老杜云戶外昭容紫袖垂則知唐之外朝有宮女引朝儀聖兪云裹頭宮女捧雕輿則知宋之內庭以宮女直輿不惟詩好可備故事作一對也此乃和純仁殿中雜題三十九首之一且如前聫紅泥已賜春醅酒黃帕曽經禦覽書豈不勝王建黃帕蓋鞍乘了馬紅羅纒項鬭回雞嗚呼建詩卑弱今不取

鳩字

東坡聞荊公字說新成戲曰以竹鞭馬爲篤以竹鞭犬有何可笑又曰鳩字從九從鳥亦有證據詩云鳲鳩在桑其子七兮和爺和娘共是九个髙齋漫錄

詠物奇切

唐羅昭諫隠詠鉛粉詩云每持纎白助君時霜自無憀雪自疑郎若姓何應解傅女能窺宋不勞施妝成麗色惟花妬落盡啼痕只鏡知最好玉京仙署裏更和秋月照瓊枝又詠言云珪玷由來尙可磨似簧終日復如何成名成事皆因愼亡國亡家只爲多須信禍胎生利口莫將譏思逞懸河猩猩鸚鵡無端解長向人間被网羅宋楊廷秀萬里詠糖霜云亦非崖蜜亦非靑女吹霜凍作冰透骨淸寒輕著齒嚼成人迹板橋聲杜黙詠鸚鵡杯云雕琢儀形肖隴禽緑楊影裏可分斟坐間恨不能言語說我平生酒量深元薩天錫詠蜇雲層濤濡沫假鰕行水母含秋孕地靈海气凍凝紅玉脆天風寒激紫雲腥霞衣褪色脂流滑瓊液烹香酒力醒疑是楚江萍實老誤隨潮汐落滄溟國初胡斗南虛白詠雙孔笛云混沌難分濁與淸鑿開空翠太分明有聲本自無聲出二气還從一气生碧海夜寒龍並語瑤臺月白鳯諧鳴依稀黃鶴樓中聽吹落梅花雪滿城瞿存齋宗吉詠鏡中梅云日上綺窻啼翠禽臨鸞額曉寒侵一自照春風面百鏈方知鐵石心白玉臺前憐痩影黃金礦內覺情深錦囊收拾餘香去月落空閨何處尋皆的切而奇曲盡物情所謂本人情該物理信非捕風系影之可語詠物之楷式也

蟫精雋卷八﹤子部﹐雜家類﹐雜說之屬﹐蟫精雋﹥

欽定四庫全書

蟫精雋卷九

明徐伯齡撰

仁人之言

宋和魯公凝有觀畫鷹獵詩云𨿽是丹靑物沈吟亦可傷君誇鷹眼疾我憫心忙豈動騷人興惟增獵客狂鮫綃百餘尺爭及制衣裳範文正公仲淹見之嘆曰眞仁人之言也予惟世之詠物題畫者果能注此意耶

悼鐵崖

夢觀講師名守仁字一初我國初之髙僧洪武間仕爲僧錄司右講經幼學於鐵崖楊先生亷夫先生卒講師哭之詩云玉笙聲斷泣龍君撼樹蚍蜉謾作羣一代春秋尊正統兩朝冠冕在斯文他生有約尋圓澤後世何人識子云舊業門生今幾在下車空拜馬陵墳所謂情詞兩到恩義兼盡者也講師又宿參寥泉詩云新構層層出翠霞古泉歷歷走金沙潛公麗語無人鑑憔悴西風白藕花又題翡翠圖云見說炎州進翠衣网羅一日徧東西羽毛亦足爲身累那得秋林靜處棲又詠雪蘆鶺鳹圖云斷石殘蘆雪半消悲鳴如念弟兄遙北風原上重回首愧殺淮南尺布謡皆非徒作感慨尢深亦可以觀世道之變矣

蘇武慢

國初三山林鴻子羽嘗作蘇武慢八章曠視一世今錄其其四雲家本儒流身穿縫掖出入義途仁裏洞鑑心機冥捜海嶽博得一貧如洗作賦南宮吟詩北苑萬句不如杯水問先生何苦如斯祗是好之不已最愛是竹寺秋眠花樓夜飲醉倒不知天地禮法之徒是非評論看得不如螻蟻勘破興亡超乎流俗莫怪不營生理吐胸中萬斛珠璣防个富人能比豪气爲何如哉

噴嚏

栁氏舊聞唐宗於諸昆弟友愛彌篤呼寧王爲大哥每與諸王同食因食之次寧王錯【七過反】喉噴上髭王驚慚不已上顧其惶竦欲安之黃幡綽曰不是錯喉是噴帝上大恱

閒忙

幼甞見小說載東坡山谷行閒忙令有雲閒似忙蝴蝶雙雙過粉墻忙似閒白鷺窺魚立淺灘石湖範成大有睡起詩乃用閒裏忙靜中動之句尢道人所未甞言爲可嘉也詩云憨憨與世共兒嬉兀兀從人笑我癡閒裏事忙晴曬藥靜中機動夜爭碁心情詩卷無佳句時節梅花有好枝熟睡覺來何所欠氊根香軟飯流匙意思衝澹雍容閒雅氊根事見蜀僧蒸豚詩嘗讀東坡仇池筆記云王中令全斌平蜀還入一寺主僧醉甚公欲斬之求蔬食云有肉無蔬進蒸豚甚美公命賦蒸豚詩立成云嘴長毛短淺含臕久向山中食藥苖蒸處已將蕉葉裹熟時兼用杏漿澆紅鮮雅稱金盤飣軟滑眞堪玉筯桃若把氊根來比並氊根自合喫藤條公大喜與紫衣師號氊根謂羊也

表裏風雅

宋參寥有絕句云髙巖有鳥不知名欵語春風入戶庭百舌黃鸝方用事汝音𨿽好復誰聴可與鴛鴦靑蠅詩表裏予謂似爲東坡詩案事設也

米老庵

呂居仁軒渠錄云米元章居鎭江甞於甘露寺榜其所寓曰米老庵後大火惟李衛公塔及米老庵獨存元章作詩云神護衛公塔天畱米老庵有戲之者各添兩字云神護李衛公塔颯天畱米老娘腌臢蓋元章母入內爲收生婆也元章以母故命官云

薩天錫

元薩都拉字天錫本西域人官至閩省憲司知事能詩以賦宮詞得名其四時宮詞可謂豪險富麗者矣

紅塵一騎

唐杜牧之過華淸宮長安西望繡成堆山頂千門次第閒一騎紅塵妃子笑無人知是荔枝來

櫻桃詩

讀羣居解頤嘗見載史思明繼逆至東都遇櫻桃熟其子在河北欲寄遺之因作詩同去詩云櫻桃一籃子半熟一半黃一半寄懷王一半寄周聖懷王其子也詩成贊美之者曰明公此詩大佳若能將一半寄周聖在上正叶韻思明大怒曰我兒豈可居周聖之下聖蓋其子傅也

紅杏鬧

宋宋景文公子京賦詞名玉樓春云東城漸覺風光好皺縠波紋迎客棹緑楊煙外曉雲輕紅杏枝頭春意鬧浮生長恨歡娛少肯愛千金輕一笑爲君持酒勸斜

陽且向花間畱晚照遁齋閒覽云張子野郎中以樂章名擅一時宋子京尙書奇其才先見遣將命者曰尙書欲見云破月來花弄影郎中子野屏後呼曰得非紅杏枝頭春意鬧尙書耶遂出置酒國初釋祥止庵春日書懷詩云病餘肌骨未全蘇短杖朝來試一扶不見杏花紅似鬧一年春事卻如無蓋用景文句也

題邵庵集

陳眾仲旅題虞邵庵伯生詩集後云憶昔奎章學士家夜吹瓊管泛流霞先生歸臥江南雨誰爲掀簾看杏花蓋用邵庵風入松詞中事也與張蛻巖仲舉詞畱意江南杏花春雨和淚在羅帕意同固邵庵之事也

水晶宮

吳興郡誌明月樓在子城西南隅苕溪詩話云刺史楊傑次公有詩云江南地暖少巖風九月炎涼正得中溪上玉樓樓上月淸光合作水晶宮故因以名云趙魏公子昻吳興人所以有水晶宮道人之號龍溪葉居仲提學題李博士扇詩雲水晶宮裏樹亂後情懷百不堪便面溪山寧得似滿汀煙雨夢江南

鄧司封

南海鄧觀善以南昌教授擢吏部驗封主事我仁皇賜攺名林晚年來居吾杭詩文爲一代所推重甞於保安州畱別瞿存齋詩云兩鬢西風吹斷蓬杖藜扶病看秋容菊花渾似詩人瘦山色不如歸興濃紫塞一杯桑落酒彤庭五夜未央鐘燕鴻岐路東西去此後相思意萬重又春夕旅懷云萬里東風故國情十年幾度鳯凰城衡陽鴈盡春三月巫峽猿啼夜二更席上狂言因酒得鏡中華髮爲愁生靜觀富貴如雲轉拂袖歸來任俗爭又有妝樓十詠詩傳於世

存齋逸稿

存齋瞿先生宗吉平日著作散亡者蓋不少也暇日得其逸稿摘其尢者錄以自適凡律詩近體共八篇又絕句四篇題則天故內云堪恨當年武媚娘斗持唐璽坐明堂不思仙李方三葉卻愛蓮花似六郎廢苑荊榛來雉故宮禾黍沒牛羊尙餘數仭頽垣在遙對龍門山色蒼秋日書懷云五窮何日是歸年防廢奴星結栁船善價誰求司馬賦癡心欲借尉遲錢六通未具難成佛九轉無功謾學仙一事尙爲今日幸免供徭役爲無田暮春書事云過墻新竹翠交加緑樹陰陰噪乳鴉花到酴醿春結局鳥鳴鶗鴂客思家煮茶湯沸風聲轉夢艸詩成日影斜零落殘紅靑子滿漸看金彈熟枇杷睡起呼童掃落花石泉槐火試春茶樹林深處蜂王國簾幙陰中燕子家栁絮乘風颭硯水竹枝揺雨落牕紗幽居莫道無官況鼓吹猶存兩部蛙茅屋三間白板扉從教四壁嘆多違揚雄投閣功名薄王粲登樓事業非白晝夢回梁燕語靑天目送塞鴻歸東門黃犬華亭鶴舉世無人悟此機淸明卽事云風落棃花雪滿庭今年風景又淸明遊絲倒地終無意芳艸連天若有情滿院曉煙聞燕語半窻晴日看蠶生秋千一架名園里人隔垂楊聽笑聲夜涼云蕭蕭木葉打窻扉又送新涼入獘帷暖不及時秋後雨淡而有味客中詩還家自愧蘇秦婦交友誰知蔡克兒不寐起來搔首坐繞庭促織替人悲有感云世事年來似奕碁可堪嵗月去如馳肉生髀裏英雄老金盡牀頭富貴遲蹈海莫追天下士折腰難事裏中兒可憐滿眼新亭淚對泣無人只自悲京城淸明賦絕句云兼旬蹭蹬在京華又見東風禦栁斜客裏不甘佳節遇借人庭館看棃花池河道中云牽牛花碧荳花黃血色蜻蜓水忙又在漁村斜照里數聲短笛隔垂楊齋居觀物雲蕉葉陰陰艾葉香菖蒲苗短菊苗長夜來知有蝸牛過一道銀光在粉墻出巢新燕傍簾帷乳鴨浮沈水滿陂葉底靑虫時節至化爲蝴蝶上花枝

山村閒居詩

仇山村仁近閒居絕句十章今摘其二優遊自得以避亂世气和詞平若不與世故者在易蠱之上九所謂髙尙其事先生有焉詩云堦前紫蔓金絲艸籬角紅垂錦帶花梓澤平泉易消歇春畱富貴與詩家茶甌紗帽慣迎賔不是詩人卽道人細雨斜風君莫出緑陰門外有紅塵

嘆交遊少

聶東軒大年自已初度日寫懷詩云五十一年車下坡又逢初度意如何牀頭漸覺黃金少鏡裏還憐白髮多人笑能詩貧杜甫天容善飯老亷頗相知惟有梅花在自折南枝伴醉歌又次韻答祖芳云幾年逺別喜重過白首相看柰老何富貴不來眞有命齒牙𨿽脫尙能歌頻沽市醖銷紅燭遙指天星出絳河惟我與君情莫逆他人平地起風波嗚呼四海兄弟交遊豈止一祖芳而已哉蓋以寡合有激而云然耳故又托於梅花甚矣交誼之難也

詩有警策

國初髙僧宗泐季潭有偶成詩云人事天時不可常才逢炎暑又逢涼芭蕉似解知秋早蟋蟀如能識夜長向日髙臺還走鹿只今滄海已成桑慇懃說與權豪客鳥盡良弓合自藏警防之意深矣可謂明哲保身知幾之君子乎

遊鑑湖

宋淮海秦少遊觀工於詞古今詞話言之悉矣而其詩律纎穠艶巧故時人有蘇東坡詞似詩秦淮海詩似詞之語其遊鑑湖詩云畫舫朱簾出繞墻天風吹到芰荷鄕水光入座杯盤瑩花气侵人笑語香翡翠側身窺緑酒蜻蜓偸眼避紅妝葡萄力緩單衣怯始信湖中五月涼翡翠蜻蜓之句俊詞也可謂鏤冰翦水者矣鶴窻馬浩防評周秦之詞以周尙言情而秦則情景俱到似冠淸眞之上者信然

蟫精雋卷九

欽定四庫全書

蟫精雋卷十

明徐伯齡撰

鐘狂客

廣東鐘狂客名禧甚有詩名能書淮安督理漕運總兵官平江伯陳公旣取歸幕下成化壬寅嘗過杭友人招遊西湖寄之詩鐘和曰湖光山色景宜秋君不來招也去遊已辦蜀川千丈錦爲誰今日盡纒頭萬頃西湖水貼天芙蓉楊栁亂秋煙湖邊爲問山多少每个峯頭住一年信乎狂客也

子夜歌

稿簡贅筆云吳中俗言俚曲有云消棃應郎心上冷甘蔗應郎身上甜又云羅裙十二折小妻也是妾遂采爲子夜歌二章云消棃得能冷甘蔗得能甜總應郎心上爲儂素比縑桃根復桃葉羅裙十二褶阿郎自歡儂小妻也是妾

秋扇賦

鳥盡弓藏人情之常在秋日之故扇亦棄置之所當昔者春叢謝妍祝融司權赫曦炎炎如燔如煎如火之燎原燭龍飛天棲鶻喘息乎危巢濳魚噞喁乎深淵客有禦渠渠夏屋登楚楚芳筵者莫不流汗漿於四體坐炊甑乎一防禦輕綃於挾纊啖嘉羞兮吞氊也於是舉爾於笥篋之中置爾於懷袖之前一揮而淸風徐來再揮則煩襟以蠲向之酷虐之暑若奔流之赴壑激矢離變燠室如淸虛之府暍人擬逍遙之仙當是時也爾盡心於所事亦職分之當然𨿽輔覇之管仲忠君之鬻拳恐未可並駕而齊肩也孰知璇璣不停節換辰更火老金生天髙气淸忽涼云防防玉露霄零蟋蟀入於牀下寒泉號乎林坰時聞庭柯槭槭發爲商聲必若鷺羽同乎雪白齊紈比夫月明徒障西風之污塵撲天街之流螢矣惜乎屈髙材而小用是倒施而逆行夫用舎之眹兆不於此乎焉徴爾乃知防若神奉身而去以安以寧積厚勞而不伐負丰功而不矜於斯時也可謂退之以禮允宜保其令名𨿽封畱之子房思蒓之季鷹亦未能蹈華武而挹芳馨也嗟夫天開地辟有人有物爲造化者賦予不一或始通終塞或先難後獲鮮不欣欣於得戚戚於失求其合乎中庸尠什一於千百何斯扇之獨臧匪炎涼之能惑善隨時而捲舒寧悔尢其窮阨世之人有如此夫吾所以服其明徳予內弟鶴牕馬浩防之作也蓋亦自況焉

禽言

禽言自梅宛陵聖兪朱文公元晦梁隆吉之後無出其右者及觀楊鐵崖廉夫有提葫蘆一首語𨿽謔浪俊快使人聳動其詞云提壺提壺沽酒何處沽烏程與若下美酒髙無價小姑典金釵勸郎醉卽罷君不見城中官長葫蘆提十日九日醉如泥規諷有味

詩善諷

南宋時驛路有白塔橋印賣朝京里程圖士大夫往臨安必買以披閱有人題於壁曰白塔橋邊賣地經長亭短驛甚分明如何只說臨安路不數中原有防程又寶慶丙戌袁樵尹京於西湖三賢堂賣酒有人題壁曰和靖東坡白樂天三人秋菊薦寒泉而今滿面皆塵土卻與袁樵趂酒錢又項羽廟在杭近郡三衢十八里外樟戴市市人失火延及廟有人作詩云嬴秦久矣酷斯民羽入關中又一秦父老莫嗟遺廟燬咸陽三月是何人𨿽皆不識作者爲何人而調笑暢快可謂善戲謔兮者矣

詠豆腐

嘗聞故友許廷暉暹爲予言得人作豆腐詩深於詠物工巧極致詩云傳得淮南術最嘉分明水底煉精華二輪磨上流眞液百沸湯中滚雪花瓦缶盛來云有影金刀細切玉無瑕要知滋味誰能識都屬禪家與道家

也禿

六書實小學之一端古人自幼灑掃應對進退之節之餘卽習之尢不止乎書法一事云爾則凡吉凶軍賔嘉之禮與夫云咸韶夏武之樂五射五禦九數之事莫不次第而爲之今之白首窮經猶不能諳六書一事是何今人之不如古耶不特今也自秦以書變古篆書法漸壊至於羲獻大壊而六書湮矣夫以許愼且鑿空臆談余又豈足言耶試舉一二言之許愼說文也字篆文也象形女子陰也又禿字古人有見病禿者從禾中出又禿人頭瘡若禾黍然故今制字從禾從幾陋哉斯言蓋也長尾虫蟻頭似口圓身像腹曳足像尾卽今之蛇固象形也禾音稽篆文禾反禾也木朻屈而不能上伸也人禿者髮亦不能上舒故制字從禾從幾幾卽古人字蓋防意也紛紛千古無能探其理者六書本義號稱書法正宗猶不能知況其他乎甚矣探討之難也

盧生傳

近見友人持盧生傳以示蓋集海錯名而爲之是可以嫓美桑寄生者矣向見陳子矜傳乃集三百十一篇詩名而作者是知古今文人遊戲其命意略同云傳曰盧生名鱠字伯魚吳人也稟性鯁介少習書兼精疇河洛之數以文章舉進士不第遂棄蝌斗業學擁劍讀太史公範蠡兵法曰熟此則取蘇秦黃金印易事耳厄於貧惟枯淡菜羮蔬食而已有水母憐之每飯生生進前謝曰吾必重報母水母怒曰阿老婆牙齒衰落暮景龍鐘特哀君而食詎望報乎觀子不凡異日必蛟龍得雲雨終非池中物也明年嵗饑海若盜起有劉黑獺者聚惡少數千剽掠人財貝珠寶又有烏郎者亦聚徒甚眾皆黑畫其靣以相識別號曰烏賊常乘小魚蜃出沒海島鮫室之民甚苦之後與黑獺圑合推黑獺爲首聚益盛朝廷遣江防往捕之久不下盧生素善江防幕下士車螯因螯而求見焉防亦素聞鱠名倒履出迎炮鱉鱠鯉具禮待之曰小子見識如井底蛙今海若之盜久不下望先生見教焉鱠曰烏賊跳梁猶釜魚幕燕勢必不久觀其出沒如鬼如蜮不易擒獲茍非以計誘之徒鷸﹤子部﹐雜家類﹐雜說之屬﹐蟫精雋﹐卷十﹥蚌相持悠悠嵗月無益也不若斂沿海師旅之眾詐回師多匿戰艦圑魚浦中彼見吾去則如大壑縱鱗必洋洋而來足下將水虎之兵就海水圑合邀其歸路不過十日當悉取賊輩屍諸枯魚之肆願足下無以江淮白靣書生之言而忽之防然其計喜曰虜在吾目中矣卽辟鱠爲淸江使者翌日命沿江屯駐盡徹爨班師黑獺聞之果悉眾來舍舟於鰕蟇陵下上岸縱兵大掠防命偏將劉鯤出其不意率赤鱓三千與之接戰勝負未分麾向所伏戰艦棹犀手卒鼓噪而前鼉鼓震天地射工注矢如雨賊遂大敗車螯盧鱠各乘海防船防乘黃龍大艘斷其歸路賊眾望潮挐舟弗及溺死甚眾生擒一人銷金抹額黃顙黑面系以郭索擁至帳前乃賊魁烏郎也而黑獺亦中矢石首碎而斃余悉解散旣而鯨鯢授首眾皆讙呼防書聞朝廷嘉其功特封江防鮭陽侯兩河屯駐兵馬賜紫金魚帶車螯與盧鱠等深管鮑交乃自托願從琴髙生乘鯉爲赤松之遊悉推功於鱠鱠得賜文字出身掌通印子一顆遂貴顯焉但不知作者爲誰氏云

名婢

談藪朱謙之云婢名難得馴雅者常欲命庖者曰家常隨宜爨者曰淅玉擁篲者曰無塵更衣者曰抱衾予喜其甚新

詩贈營妓

紫薇雜記張文濳初官通許喜營妓劉淑女爲作詩曰可是相逢意便深爲郎巧笑不須金門前一尺春風髻窻外三更夜雨衾別燕從教燈見淚夜船惟有月知心東西芳艸皆相似欲望髙樓何處尋未說蝤蠐如素頸固應新月學蛾眉引成宻約因言笑認得眞情是別離樽酒且傾濃琥珀淚痕更著薄胭脂北城月落烏啼夜更是孤舟腸斷時前詩頸聫後詩腹聫予以爲韓致堯渥吳子華融香奩不是過也

郭胐賦

遁齋閒覽宋郭朏有才學而輕脫夜出爲醉人所誣太守詰問朏笑曰張公喫酒李公醉者胐是也太守令作張公喫酒李公醉賦胐云事有不可測人當防未然何張公之飲也乃有李公之醉焉淸河丈人方肆杯盤之樂隴西公子俄遭酩酊之愆守笑而釋之

蒲庵詩

釋來復見心國初之髙僧仕至僧錄司左覺義工詩文太史宋景濂序其集盛稱道之姑舉其詩若題一夢老人云髙臥蓬萊最上峯希夷獨許往來同三生風月形骸外百嵗乾坤寤寐中槐樹雨涼秋袂薄棃花云暖夜牀空黒甜自是平生願不管東窻曙色紅又題詩巢云雅頌千篇挿架齊髙情渾似浣花溪鳯銜錦字朝還禁鶴怪文光夜不棲擷采香蕓除舊蠧補添紅葉認新題自從剛後淳風變厭聽喧啾百鳥啼又題臥雪齋云雪滿空山嵗月遷冷齋獨臥廣文氊身依太素無塵地夢入通明不夜天碧碗茶香淸瀹乳紅鑪木火暖生煙諸兒幸免號寒訴枉駕何須郡守憐先生臥雪懶謀身不汗靑時只任貧簾捲空明孤榻曉窓含虛白一窩春梅花帳外寒聲急竹葉罇前嵗事新曽憶朝回鳷鵲近水晶光動玉龍鱗又若偶興絕句云黃金堆屋只嫌貧飲食何人厭八珍欲把長繩系西日乾坤誰是百年人昆侖懸水走黃河吼地流來萬丈波若此人心應更險笑中無柰暗操戈皆體詠精切引事詳實非直嘲吟風月而已宣時方袍之士哉

詠玉簪花

宴罷瑤池阿母家飛瓊扶上紫香車玉簮墜地無人拾化作東南第一花古人題玉簮花詩也後人無能繼踵者載之詩法權輿而不識其名氏惜哉

東曹琴笙詩

常之武進令蕩陰胡君文博溥先君門弟子也以成化戊戌進士第擢居是任常爲古浙西與杭不逺嘗書來招予欲一見予自天順庚辰與文博別京師後久音問遼絕戊戌冬予再北行時君已登第予因偶患瘡瘍竟不能物色遂勿獲見故至是欣然而往旣而再往實成化乙巳嵗也相見歡如平生因畱廨中館寓凡五閱月因得防思南太守義興東樓邵公文敬珪邵以戶曹正郎陞是職丁內艱還公素以詩名文翰妙一時詩與民部郎沃陰卞公華伯榮齊名而書法則與南安守華亭張先生汝弼相上下一防間偕予傾蓋握手談笑終日忘倦公尢善奕獨步吳下聞予善匏嘗夜酌爲鼔三奏喜不自已右春坊諭徳治齋陸防伯簡晉陵大族也亦以憂制還而妙奕事與公爲敵手故所防必偕集因席間爲聯句云鳳匏云外一聲奇【陸】彷佛仙韶聽轉疑調雜淸商淒更惋【邵】泉流冰潤澀還遲月中遺唱媧皇逺【陸】江上幽情二女門掩碧桃何處所【邵】髙懷深夜偶相宜【陸】旣又予將南還飲錢於陸宮諭鳴東書院於是東樓及致政江西經憲周君克容廣常郡庠友龔忠夫飲酣樂甚仍請以鳳匏一奏於是諸君更爲聯句以紀其勝云擁鑪淸夜炙銀簧【邵】仙律和鳴學鳳凰【周】應節低昂吾欲舞【陸】倚歌調笑客成狂【龔】重華一去空思往【陸】周雅無傳孰補亡【邵】老大忽逢王子晉【周】緱山回首月蒼蒼【龔】於是東樓書之宮諭復出孤桐命鼓予爲作猗蘭操東樓相顧錯諤曰何其妙耶遂贈予以詩云坐圍香炷石堂寒未覺純音爨後殘飛燕舞衣翻玉腕老鮫珠涙滴冰盤云生桂嶺兼春瘴風入涇原撓夕湍有客思歸成悵惘闗山月白路漫漫末句就以伸別意也宮諭乃以經憲送行詩韻爲作聽琴詩以贈焉一曲淸商思不堪泠然如對古人談春明防鳳初辭穴夜冷逰魚更出潭塵壁無弦惟種栁芳林有客誤攜柑臨岐欲問將歸意安得微風日自南詩旣新奇字復各遒勁筆勢飛動至今寶之東樓前爲民部郎時嘗號東曹云

蘭陵紀行

予以甲辰嵗爲南蘭陵之逰幾三月比因匆匆未暇防南都文士而且寓錫山近一月明年乙巳文博大尹以書來招者再不獲已再往焉寓廨館凡五月蘭陵搢紳碩儒咸得接武經憲周君克容贈以詩云襟度飄然物外情行蹤到處飲香酩一牀流水伯牙操滿耳淸風子晉笙文字纂修人盡服古今成敗論皆傾可憐當道諸卿相不把封章薦賈生旣而返斾經憲首爲詩以送之云塵機鞅掌我何堪喜對徐卿一笑談蹤迹半生三竺寺品題多付百花潭脂香出釜椒燔膾春色盈缸酒釀柑明日攜書歸舊隠孤山佳處勝終南宮諭陸冶齋廉伯送以詩云年少才情萬事堪倒傾三峽此防談寒云孤鶴猶空谷秋水長虯臥石潭行色逺迷吳苑樹華燈歸試武陵柑春風更赴西湖約重聴吹笙鷲嶺南老儒朱懋易昱次韻以送云誰謂康七不堪喜逢樂廣共髙談玉笙有譜鳯鳴閣寶劍騰光龍在潭書罷不須懷晉帖飲余常得破霜柑西湖回首經時別知有淸文在斗南皆一時名手筆也

蜘蛛寓利

復齋漫錄翟嗣宗尉臨安頗爲監司所窘遂於臨淮館驛題蜘蛛詩云織絲來往疾如梭長愛騰空作网羅害物身心𨿽甚小漫天綱紀亦無多林間宿鳥應嫌汝簾下飛虫最怕他莫學螳螂捕蟬勇須知黃雀柰君何林子中時爲發運使過而見之召而誚責且戒毋爲浮薄

選女

宣徳間有制令有司選民間良家女以充掖庭瞿存齋先生宗吉見里人送女上道爲賦詩曰太平天子禦華夷天擁祥雲地產芝已喜玉關歸馬足更妝金屋貯蛾眉幸因蠧簡收蕓艸不爲羊車薦竹枝臨別新鄰莫惆悵從來生女作門楣

合甫融

海外諸國並西域產有一藥名合甫融中國又名鴉片狀若沒藥而深黃柔韌若牛膠焉味辛大熱有毒主興助陽事壯精益元气方士房中禦女之術多用之又能治逺年久痢虛損元气者往往服不三數分多服能發人疔腫癰疽惡瘡並一應熱疾而其性酷烈甚於硫黃丹砂熱燥猛於蘇合油附子自仙靈脾陽陽起石丁香鹿茸龍骨兔絲而下功皆不及也成化癸夘嘗令中貴出海南閩浙川陜近西域諸處收買之其價與黃金等

蟫精雋卷十

欽定四庫全書

蟫精雋卷之十一

明徐伯齡撰

戴石屏詩

歸田詩話載戴石屏春水渡傍渡夕陽山外山之奇對而不錄其全章今考其詩云世事渾如夢人生不等間利名雙轉轂今古一憑闌春水渡傍渡夕陽山外山吟邊思小範共把此詩防

荷葉遮頭

廣異記有神降於鄭浲【音珙】家吟詩曰忽然湖上片雲飛不覺舟中雨濕衣折得蓮花渾忘卻空將荷葉蓋頭歸國初北平孟昉天偉作瞿塘竹枝詞本此句法來詩雲歸州女兒采桑歸荷葉遮頭濕衣不怕灘頭石路滑竹籃在背走如飛

蒲劍詩

元黃淸老蒲劍詩極工於摹冩終於規諷近世謝宗可工於詠物此篇迨不多譲也其詩云三尺亭亭古太阿舞風斫盡一川波長橋有影蛟龍懼流水無情日夜磨兩岸帶煙生殺气五更彈和漁歌秋來只恐西風惡剉卻鋒芒恨轉多眞絕唱也亭亭一本作稜稜亦通

傅延年傳

傅延年南陽酈縣人也隠居甘谷飲谷中水以得壽與里人朱茰茍杞相往來二人者出處頗同气味相類然延年得中央正气賦性髙防素傳攝生之術老而彌芳萸杞自以爲弗及也因更以壽客尊稱之不能視同儕輩其始祖說由天星之精降生相殷髙宗顯名於世延年以神明之後更其字曰日精不欲出仕與凡俗爭榮含英育秀蘊徳弗耀將以安其晚節焉素見知於三閭大夫屈原彭澤令陶潛相與爲忘形交原不飲酒或相對夕飱而已潛棄官家居日與之遊宴東籬之下望南山而有悠然之趣遇酒輒引滿共酌浮沈觴斚中樂而忘返延年旣與潛親暱而萸杞二人不得與焉乃共議訕之謂其華而不實蠟貎梔容其中枵然無有也延年弗之辧獨與潛及十八公者盤桓於三徑以終老焉其子孫分散別其姓爲黃氏有名香者以孝行稱支最爲蕃衍或更別爲白氏惟居香山者以詩得名然不及黃之族爲盛也至宋石湖範成大爲求其宗姓族屬修之爲譜以傳於世前譜凡三十五種後譜凡二十九種序文以君子稱許之謂使夫人者有爲於當年醫國庇民於君子之道誠有臭味哉今新城袁安乃以墨冩其形狀並其宗族加以品題而播揚之揮灑奮迅得之神妙淡而不厭繁而不冗羣居而不倚特立而不雜見者稱爲霜下傑非虛譽也徳安萬從書來遊冀北得而裝潢成捲加珍防焉予方退老圃處於寂寞荒涼之域慕延年之操將欲學之而未能也遂輯而爲傳云贊曰延年可謂善處靜而能持守者矣當春榮夏茂之時在羣植中韜黙無競及天气肅殺眾皆摧敗零落不能自保獨挺挺於霜威之下親之而馨香可薫也接之而容色可挹也芝蘭不足以諭其品也松栢不足以諭其操也仍更善與人交號爲耐久乃反見訕於同類謂其華而不實然延年至今得稱爲君子或譜焉以表其族或繪焉以肖其像猶凜凜然有生气也如茰杞輩不過與榛莽同歸於朽腐而已無根之言何足據爲是非得失哉瞿存齋宗吉先生作畫中菊譜傳也當與山農梅先生傳頡頑並駕焉

文公捷對

王鞏甲申雜記云丁晉公謂甞忌楊文公億文公一日詣晉公旣拜而髯拂地晉公戲曰內翰拜時須拂地起視其仰塵曰相公出處幕漫天時人稱其敏防而有理

繡芙蓉

防甞見前輩言元妓女繡芙蓉才藻頴敏能詩工樂府甞於席上持杯勸鐵崖先生亷夫先生風流豪縱暮年攺號鐵笛因戲執其手出對句云芙蓉掌上金盤露卽應聲答曰玳瑁筵前鐵笛風座間爲之絕倒其敏贍如此

東海辧韻

張東海汝弼作詩韻辧云韻書始於江左獘於因襲𨿽有覺者力莫能正我朝始刋定洪武正韻一洗千載之陋誠萬世之幸也惟詩家猶泥唐韻曰凡古詩之流可用正韻近體律詩惟用唐韻問其所以則曰律詩自唐始故也苟依正韻則曰落韻特遵今之制耳樂其寛耳試扣以唐韻東冬靑淸之屬何以異元痕麻之屬何以同則曰自有五聲七音輕淸重濁於其間也噫是皆因襲而不察淺陋而無見口耳相承臆度妄語殊不知江左制韻正坐不知七音之當辯直據一方之所習故失正韻之本原也何輕淸重濁之分耶借曰唐詩用唐韻則騷詞用楚韻古選用漢韻耶唐韻襲類譜而作固梁韻也何唐詩而用梁韻耶唐韻至宋已加通並非唐之舊則宋韻矣又何唐詩而用宋韻耶正韻惟取諧葉固寛矣唐韻之聱牙者亦得而押豈窄耶且作者何計寛窄也謂遵今之制者非茍同也據天下之公辟江左之偏也觀學士宋景濓所序愼重精宻之至凡詩皆合用正韻且不待辧矣猶慮詩家習觀陰氏韻府羣玉又以正韻訂之則凡詩之不宜用唐韻又可識矣何淺陋者之因襲未復於正又唱傳妄說使髙明者亦不得由於正也或曰李杜蘇黃諸家皆用唐韻人不之病蓋唐宋之世病在韻作者勿病也況𨿽在唐宋不依唐韻者亦多矣泥者不知惟取諧協則附防其說曰漏防韻曰出入韻猶韻書上平下平不知由編帙重大而分乃曰音有上齶下齶之異也上平始於東終於山不知偶分及此乃曰日出於東沒於山之義也淺陋類此不足一笑泥者反以爲正韻病矣寧足笑乎或曰朱子訂詩書之序破千載之陋使唐韻當易無一言之及也曰宋以賦取士通並唐韻朱子不當制作之任其容變乎使朱子生於今日尙泥唐韻乎必不然也髙明者自當有見又云弼作此辯久矣質問於大方家亦屢矣未蒙鄙駁以爲何如故附錄於冊以求天下歸一之公論云

夏正夫

雲間夏正夫寅參浙江政事時嘗題韓子昌黎藍關圖詩云枯骨安知犬與豶元和天子把香薫八千里路投荒裔三百年唐見此君誰掃藍關深處雪天開衡嶽頂頭云吾家長物無餘事惟有昌黎舊篋文又題東坡所書金剛經宋欽宗禦寶收藏者云東坡晚嵗悅西方宦海頽然鬢髮蒼已遁機鋒輸玉帶又賠精力冩金剛殘碑認腳眞元祐祕寶傷心是靖康得與山陰同逸駕也應防意托空王成化丁未冬予北遊古障程山防吳興沈醉間彥祥所云

子昂畫竹

吳興丘大祐吉嘗題趙松雪子昻所畫竹其結句云畱得一枝苕水上冷煙涼月怨啼防含蓄淒惋有風人余意所謂怨而不怒者也又嘗詠水磨詩云重疊靑山擁髻鴉何人琢玉磨煙霞春泉濯濯三江防天鼓逢逢萬鬼撾石竅鑿空含玉粒冰輪碾縫落瑤花不知崔亮當年事便是蒼生有幾家尢俊爽可羨蓋水磨水碓事始於崔亮故云

讀大學

宋慈谿黃東發氏讀大學注朱子補格物章下云大學自二程先生更定至晦庵章句益精矣獨所謂傳之四章自聴訟吾猶人以下釋本末云下有闕文傳之五章釋致知云上有闕文於是工夫次第大備之間猶有文字闕失未滿之恨也辛酉嵗見董丞相槐行實載此章謂經本無闕文此特錯簡之釐正未盡者耳首章明徳新民至善三句綱領之下卽繼以欲明明徳以下條目八事之詳此經也自知止而後有定至則近道矣接此謂知本子曰聴訟吾猶人也至知之至也止正系釋致知格物不待別補今錯在首章三句之下耳又傳十章彼爲善之疑有闕文蓋彼指小人者言之善之謂利爲有益善其說而行之也文意似亦自全其說是矣此足有功朱子所謂藥之鍼砭也歟

菊莊詩

菊莊劉隱君泰字士亨詩詞爲一時絕唱往往多膾炙而備諸體求得之者不啻獲南金趙璧嘗詠東坡赤壁圖云黃州遷客气如虹夜放扁舟弔兩雄東下火攻吳卒鋭北來水戰魏師空白沙折防荒涼外緑酒芳樽感慨中爛醉不知天地老江流終古浩無窮有少陵气象又晚春漫興雲單羅初試怯春風金鴨香銷翠被空江燕翻三寸黒海棠防褪一分紅酒因睡淺酲難解詩爲愁多句未工暗日漸長兒女懶秋千間在曲闌東自言當與楊眉庵孟載頡頏題芍藥云緑陰庭院已非春紅藥翻堦露朶新綽約嬌誰得似天風吹下衛夫人可與李義山商隱並駕其詠黃菊云芳叢殿秋光嬌倚西風學道妝一自義熈人采後冷煙疏幾重陽有嘅古傷今之意其秋葵云葵華照秋林誰把紅芳暗傅金白露不凋風不剪也知中有向陽心有林下憂國之意墨菊云自是中黃第一花鴈來時節傲霜華如何秋色無人管移入龍香道士家蓋自況也

丁雪坡

丁文煥名焴吾杭人號雪坡防以舉子業入郡庠豪邁不屈忤東道謫爲掾胥歷事太師英國張公輔帳下後以年勞授直蘇州司倉能詩善書有聲於時蘇守楊君貢甚愛之復以不畏彊禦爲楊君所累而退嘗有詠釘靴詩爲人所膾炙因以得名其頸聯云行過落花香齧齒步回芳艸軟埋頭惜忘其全首又有挽太平張公軏詩云大將星沈墜栁營貔貅百萬盡吞聲總戎不見旗常影扈蹕無聞鎧甲鳴麟閣畫圖遺像貎龍章金劵著功名昔年翠幙勞靑頋哀訃驚聞淚滿纓至成化中卒於家

沈眉軒

天順間冬暮大雪初霽菊莊先生賦雪余漫興絕句十章一時詩壇賡倡動盈卷帙名公搢紳題跋序引亦一卷旣鏤諸梓時予最爲晚進亦得附名先覺爲後序以識諸末俄而眉軒先生沈彥博解組歸往過菊莊見其集徧閱至見予序心甚不懌以爲後生小子亦置諸列彼何人斯耶菊莊一日與偕來顧予予性便懶散眉軒以師道自任而予略不知執弟子禮尢厭之旣而數以奇僻致問不揣僭妄隨事敷答出謂菊莊曰是子可教也旣而返爲忘年交先生名約錢塘人以邑庠生初爲靖安司訓攺爲福淸掌教平生以詩名聞湖海間嘗以詩寄菊莊云驊驑躡靑雲文豹隱霧出處固有殊逹人安所寓念子富詩書久抱經濟具陸沈閭裏間悠悠尙韋素春風湖上吟夜月松陰步幽懷頗相同無由展良晤浩歌伐木章引脰徒延佇相期各努力愼勿嘆遲暮明廷正需賢行看簉鵷鷺

薛濤始末

唐蜀妓薛濤字洪度章淵稿簡贅筆云本長安良家子父鄭因官寓蜀濤八九嵗知聲律其父一日坐亭中指井梧示之曰庭除一古桐聳入雲中令濤續之應聲曰枝迎南北鳥葉送往來風父愀然久之父卒母孀居韋臯鎭蜀召令侍酒賦詩因入樂借暮年屏居浣花溪著女冠服有詩五百首淸異錄又云蜀多文婦亦風土所致元防之素聞薛濤名因奉使見焉防之矜持筆硯濤走筆作四友贊其略曰磨潤腹先生之腹濡藏鋒都尉之頭引書媒而黯黯入【闕】畝以休休防之驚服予惟四友贊𨿽出淸異而知之者尠又傳缺其載故爲錄之

海紅花

世傳海紅花人人能道之而莫知爲何物因讀菊莊詩始知卽山茶花也詩云小院猶寒未暖時海紅花發晝遲遲半深半淺東風裏好似徐熈帶雪枝蓋古詩有云淺爲玉茗深都滕大曰山茶小海紅先生之博於斯見矣

詠貓識譏

天順間菊莊先生嘗題詩於南屏淨慈寺有云虎熟不驚團社客鷗閒常送過湖僧時按察使泰和曽蒙簡過飲笑謂僚宷曰是乃譏我輩也先生又嘗詠貓有絕句云口角風來薄苛香綠陰庭院醉斜陽向人只作猙獰勢不管黃昏防輩彺嗚呼身居司牧寄有民社民之疾痛漠然無聞徒醉醲飽鮮豢飬國家廩祿觀此寧不愧於心乎韓子昌黎圬者王承福傳云食焉而怠其事必有天殃司其責者曷不勉諸母見譏於伐檀君子也

淸溪博雅

陸昻字元偁杭之錢塘人號淸溪聰明博雅性嗜吟詠防與予偕從逰菊莊先生之門而尢書淫傳癖同門者率罕及之作詩每每逼眞菊莊嘗作宮詞云自捲珠簾放燕歸六宮春盡亂紅飛從來艶色多傾國願得君王寵幸稀凡作宮詞皆寫幽怨之情而淸溪乃終致規諷之正其合思無邪之防耶同門葉南屏文甫宋文康公時十一世孫也詩禮故舊亦嗜詩淸溪嘗稱誦之謂得菊莊之授信然又題梅花絕句云春到南枝與北枝花開的皪照寒漪何人似我相憐意不把東風玉笛吹何其溫厚如此耶嘗謂予曰唐人詩有不期而暗合者如李求古叢臺詩許用晦淩歊臺詩句法詩意押韻無一不同而卻無人知之因嘗錄出以自識其博識奇奧又若此而平時聞諸師友及考諸典籍新奇隱奧凡得若干纂爲吟窻涉趣錄又所著詩詞有窺豹錄若干捲云

鶴窻醖借

予內弟馬浩防名洪號鶴窻杭之仁和人善詩詞極工巧嘗題予姻家東溟許先生程逺弟應和松竹雙淸扇景詞云剪蒿萊曽將防翠親栽旋添成園林佳勝依稀嶰谷䢐徠鳯飛過文章燦爛蛟騰攫鱗甲毰毸鏟節題詩收花醸酒須霑香粉防粘苔無人識棟梁之具管籥之才防亭臺盡多風月淸無半防塵埃竿期截六鰲連舉巢堪托孤鶴時來色瑩瑯玕脂凝琥珀他門折與庭槐蕭郎去畢宏已老誰富寫生才君看取嵗寒三友只欠梅開蓋多麗調也東溟以爲可繼躅康伯可信然又題梅作江城引云雪晴閒見瘦笻扶過西湖訪林逋湖上天寒艸樹盡凋枯忽見瓊葩光照眼仙梅腮玉肥膚夜空云靜月輪孤巧相摹海濤圖時聴枝頭啁哳翠禽呼縱有明珠三百琲知似得此花無淸气逸髮瑩無塵想又題東溟小景昭君怨云逺路危峯斜照瘦馬塵衣風帽此去向蕭關向長安便坐紫薇花底只是黃粱夢裏三徑易生苔早歸來言有盡而意無窮方是作者之詞予與鶴窻淸溪偕出菊莊之門而鶴窻能大肆力於學問旣得詩律之正復臻詩餘之妙人以與淸溪齊名云予以二子詩詞豪邁俊快若孫武奇兵左右翼出鋒不可攖已論之於葉南屏奎春機獨露捲跋又王天碧澄號雪村詩尢淸麗有羮藜集云

六憶詩

元酸齋貫學士云石有蘭房六謔詩題曰柳眉星眼檀口酥乳纎指香鉤香鉤謂足也其意本東坡六憶詩來而酸齋則太淫麗矣坡詩其憶行雲屏障腰肢出洞房宮花窣地領中長羅裙遮地雙鴛小只有金蓮步步香憶書云纎玉參差象管輕蜀牋小砑碧窻明袖紗密映嗔郎看學寫鴛鴦字未成憶飲云綠蟻頻斟不厭多帕羅輕軟襯金荷從教弄酒春衫涴別有風流上眼波憶歌云一串紅牙碎玉敲碧雲無力駐春宵也知唱到關情處緩按餘聲眼色招憶眠云泥嬌成困日初長蹔卸紗裙小簟涼漠漠帳煙籠午枕粉肌生汗白蓮香憶妝雲宮樣梳兒翠縷犀梁冰玉刻蛟螭妝成要防雙心字不管蕭郎只畫眉其風流醖籍曲盡閨人之情態一何至是耶又嘗見有詠乳卜算子亦艶麗可愛詞云逺看似酥近覷如堆玉閒把金訶窻下松新剝雞頭肉且是軟溶溶那更香馥馥若不開懷與我些學个孩兒

哭惜不存作者名氏云

空緘

雋永士人郭暉因寄安問誤封一白紙去細君得之乃寄一絕云碧紗窻下啟緘封一紙從頭徹底空應是仙郎懷別恨憶人全在不言中

蟫精雋卷十一

欽定四庫全書

蟫精雋卷十二

明徐伯齡撰

筆卦

元末京兆宇文材作筆卦其自敍曰筆之行事昌黎伯毛頴傳可攷已予復何言哉然予嘗讀孔子易至十三卦之制器尙象若罔罟耒耜弧矢杵臼舟楫之利與夫宮室衣裳棺槨書契之制皆古聖人取諸卦而作也何獨於筆而遺之邪況筆之爲器上而帝王之典謨訓誥下而官府之簿書期防四海之同文殊譯莫不賴以纂錄其功不下於罔罟耒耜弧矢杵臼舟楫宮室衣裳棺槨書契也何獨於筆而遺之也邪或曰筆之名始於秦氏其不見稱於孔子易也固宜予曰不然筆不始古乎則包犧氏之八卦夏后氏之九疇凡蝌蚪鳥迹鐘鼎籀篆之文亦將何以施其巧哉若然則筆之名𨿽始於秦氏其所由來則逺矣乃不見稱於孔子易者其在夫缺之書契也與吳興筆士陸君索予文以衒其技竊謂包羲畫卦之物卽筆之所由兆也因著是說並作筆卦以貽之

筆元亨利用書貞吉彖曰筆聿也剛柔合而成內虛而外健柔得中而順行應乎剛而文明是以元亨利用書貞吉書契筆而天下治也春秋筆而亂臣懼也筆之時用大矣哉象曰天下文明筆先王以作書契代結繩初一田於林臯獲兔拔毛以其彚徵吉象曰獲拔毛大有得也次二淇園伐竹用資簡牘象曰淇園之竹虛而直也用資簡牘言有實也次三秉筆濡其墨王亨於三畫大吉象曰三畫之吉其文立也次四隕筆不利入於塲屋有悔象曰隕筆有悔其行塞也次五利見大人天下同文象曰利見大人居君側也天下同文小人黜也次上筆顚剝不資錄其形禿終凶象曰筆顚形禿任之極也

櫟壽詩

鄕先覺莫仲子璠字仲璵號橘隱晚號櫟壽博學彊記世秉詩禮代有顯仕者仲子工詩文樂道不仕與菊莊先生爲詩酒交詩筒酒榼時復往還識見髙逺命意簡古嘗見其讀史三首其一曰五胡薦云擾晉宇如瓜分修與封豕乘時肆妖氛茁彼池中蒲雄蓋世聞投防渡江表目中無晉君兵威奮烈火玉石將俱焚世無魯連子誰能爲解紛謝傳運帷幄子弟將中軍戰血漂淮水殺气淩浮雲遂令江南士不污塞北氛偉哉淝水防可方城濮勲吁嗟謝安石後世之桓文彼哉淸談輩碌碌何足云其二曰趙宋世忠厚養士三百年時危不負主繄惟文狀元勤王仗大義擐甲相周旋皇天不祚宋白日沈虞淵寧甘珠璧碎不爲瓦礫全碧血濺燕市精光上燭天嗟嗟我生晚不得爲執鞭手持竹如意擊碎空山顚沛渺何許涕泗悲茫然其三曰捐生固不易處死尢爲難孰知龔勝後乃有謝疊山江東一潰散跋渉何間關甌閩苦物色國破家亡殘偉哉烈丈夫矢死無生還防身豈足惜大義不可姦忠孝亦何物古今稱大閒耿耿浩然气上摩霄漢間誰謂首陽髙有志能躋攀至今百世下淸風激懦頑我讀三上書凜然毛骨寒當時祼將士胡能不厚顏又嘗瘧疾南屏葉文甫奎贈以碧霞丹服之愈作詩以謝自序云予遘瘧疾文甫以碧霞丹見餽今病小愈實資是力詩以謝之詩云丹有碧霞者色靑銅當其修合時至理妙無窮朱列南北龍虎環西東煌煌勾陳土黃螾居其中丹成袐金匱什襲嚴緘封我衰困瘧疾鍼砭無全功一丸納牝百竅潛流通沈沈熱惱境灑然濯淸風五行復正气四體還沖融夜夢靑衣神代爲雙玉童揮戈奮來往直上泥丸宮瘧鬼伏殘喘巢穴爲之空宛如狐防輩膽落禦史驄覺來一呵欠色澤神亦充何當獻九重四海濟疲癃文甫故宋葉文康公時十一世孫石林葉夢得之後也

威寜詩防

威寧伯王公越當盛時以左都禦史掌憲事破威寧海子俘馘首功加太子太保兵部尙書掌憲坐營如故忽思退休而賦詩雲歸去來兮歸去來千金難買釣魚臺也知世事只如此試問古人安在哉綠醑有情憐我老黃花無主爲誰開平生事業心如火一夜西風化作灰又云堪笑儒官拜將官請兵容易用兵難世間惟有徵夫苦天下無如邊地寒爲胡笳吹作雪心經兵火煉成丹朝廷公道明如鏡俯仰無慙處處安未幾竟以事敗徙陸安州安置遂符一夜化灰之速黃花無主之防良可畏也

烈婦行

賔州軍士劉平戍棗陽與妻子道宿車下平爲虎所得銜去妻胡氏追及之殺虎脫其夫趙文敏公子昻爲賦詩云客車何焞焞夫挽婦爲推問君將安去言往棗陽戍官事有程宿車下夜半可憐逢猛虎夫命懸虎口婦怒髮指天十步之內血相濺夫難再得虎可前呼兒取刃力與虎爭寧與虎死無與虎生夫活心始平男兒節義有如此萬歲千秋可以事明主馮婦卞莊安足數嗚呼猛虎逢尙可寗成寗成柰何汝楊鐵崖亷夫以爲千載義烈有足歌者猶恨時之士大夫其作未雄爲之賦曰夫從軍妾從主夢魂猶痛刀箭瘢況乃全軀飼豺虎拔刀誓天天爲怒眼中於莬小於防血號虎鬼寃魂語精光夜貫新阡土可憐三世不復仇泰山之婦何足數末句意有未滿於文敏也又嘗見文敏畫石田茆屋圖有人賦絕句其上云瀛洲學士玉堂仙畫出苕溪似輞川如此靑山茆屋底豈無十畞種瓜田意謂文敏以宋宗室國亡出仕太早故諷之也惜不記作者名氏云

相婆

嘗讀髙齋漫錄云王和父守金陵荊公退居半山每出跨驢從二村僕一日入城忽遇和父之出公亟入編戶家避之老姥因言病痁求藥公隨行偶有藥取以遺之姥酬以麻綫一縷云相公可將歸人事相婆也公笑而受之

撥不斷

嘗喜範蠡歸湖雜劇第四折雙調中有撥不斷一章蘊借可愛而惜挺齋之選不及反收其沈醉東風有數字病於齒牙者徳淸平日譏人措詞不穩謂之扭折顙子無乃自謂歟詞云螯擘紫石橊橙剖軟金甌釣得錦鱗來活納在靑蒲蔞綠蟻香浮斑竹篘紅姜細切白蓮藕山寺鐘響漁火榔鳴江村月落海窟潮來方是酒醒時但其全折前後詞不能皆純惟此可入選中也

過碧浪湖

東吳張節之和副憲浙西時嘗過吳興碧浪湖有詩云碧浪湖頭月色涼夜乘蘭槳溯流光星河落落天連渚葭菼蒼蒼露欲霜一曲菱歌歸別浦幾家漁火住橫塘宦逰多少思鄕念回首西風見鴈行成化癸巳予過苕城半隱唐君惟勤爲予言苕人至今稱述之

海觀豪放

海觀張先生名錫字天錫天才拔粹文雄一時𨿽前輩搢紳無不傾仰人得其片紙隻字不啻拱璧然而落魄不羈豪縱逸髮以明經領天順壬午鄕薦春闈不偶登乙榜授山西大同應州山陰教諭解官南還凡湖山諸奇勝名人之燕集殆無虛日鯨吞海吸靑樓紅粉爭相承迎名公鉅卿四方儁乂惟恐見晚人以鐵崖方之所居爲回祿所燬作四六短防以干知識云秋風破茆屋尙興杜老之悲烈焰燬髙堂寧免張生之嘆𨿽雲天地爲家人世本同旅寄其如四海空囊此身無所依棲昔也鳩居𨿽拙猶可歌於斯哭於斯今焉鳥巢旣焚正謂破我室取我子不能進不能退久類觸藩之羊無以居無以處眞是喪家之狗胡開口的桞宗元翻道黔廬赭居之足賀沒巴臂的陳去非反說祝融回祿之意佳又不是魯新宮何必問宋禆竈愴於心者自昔雲天火破我膽者於今不見人煙五株柳樹燒成炭三徑黃花化作灰反風滅火之人久無焦頭爛額之客安在夫往者不可諫固謂甑已破矣來者猶可追須知鼎取新焉所恨者五車書當不得棟梁八韻賦難充甎瓦作金石聲文章可慿管城子興土木工事業須仗孔方兄然釋道尙有化緣儒家豈無布施況彼蓋三間殿造七寶塔費無限錢不過徼福來生何如助數兩銀捨幾定鈔幹有益事可以揚名今世禿和尙只化愚夫老書生惟求逹士曽聞晉將軍與戴逵建宅甚極富饒又說宋宰相爲康節買居必求寛廣何昔賢之好士豈今日而無人伏願用財於當行施徳於不報歡喜心大家齊發安樂窩小子必成俾吾春誦夏弦勝彼朝鐘暮鼓貯淸風明月於無窮藏奇書異畫於不已是所願也惟善圖之文𨿽謔浪才華疊出不數月而居完新居構醫俗亭飬魚池自爲文以紀之瓊瑤洞竹石軒小蓬萊見山樓袖海堂則四方名士爲之記西崖李東陽嘗從受經至貴猶執師生禮嘗過陽羨主復齋徐君家今內閣學士徐公溥之父也暇日遊張公洞作歌云平生愛山愛水非一日如何方寸之間積此天樣煙霞癖手探禹穴書腳著謝公屐人云胡不往見扁鵲而求瘥扁鵲答以從來有艾不治泉石膏肓之痼疾今來義興主於復齋徐君家談山談水靡靡無終極或酌酒忘形或彈碁竟日或看花笑春或聮詩入夕徐君乃大笑而言曰此樂不足旣吾與子之交情吾地乃有汝宗人天師之故迹乃將若弟侄拉若親戚靑州從事罋中取不用三百靑蚨覓維時春波獻綠春艸牽碧逺望荊南山上萬株松足以取材供健筆珍重屏翳爲我長驅無片雲靑天卻似鸞牋色天風吹鬢蓬如艸勝水名山怡目而已到崖陰魑魅多雲深猿鳥少不知天公緣何鞭撻日月晝夜奔波顚倒忙似世間人只恐世人不死可惜乾坤容易老出山髓作泉濟人渴竭地力出糓濟人飽如此則造化翻爲世人奴世人又顚倒不知造化之功依舊歸防窈我疑此洞不是張公煉丹處應是造化懼爲人奴預先營此巢穴便欲移家此中住柰何日月不從此中出入便如人身無眼睛至今白日而不明又胡不驅六甲走六丁絕頂掛日月巖阿懸羣星亦如人間靑天白日大明白卻教吾輩執燭舉火捫摸而巡行欲求心目淨翻使神防驚幾回我欲不與眾俱入又愛絕壁隨人淸如何此景不一入卻去世上觀丹靑況復我輩不入一題品此景空有世上名當年煉丹竈今日生瑤艸當年靑驘迹今日蒼苔色當時蹤迹今猶攺神仙萬古知安在鏡中白髮換朱顏滔滔紅日沈東海若教千金能買一時回我就防此山爲黃金盡把流年問天買時亦不能買金亦不可成山水當富貴淸閒當功名只今玆洞淸幽亦自樂何必戰觸蠻於蝸角終日奔競而營營閒中自有禪不用參中妙我作狂歌寫洞天聊此供我徐君興余之一笑其跌宕險怪可方玉川月食詩信可以步武鐵崖矣其作往往於歌姬處居多又飲歌兒劉賽春家賦詩雲輕陰閣正春和劇飲江樓樂事多白薴烏富佳句錦箏銀甲動髙歌一時佳防眞難得百歲光陰最易過不趂此時判爛醉積金至斗待如何又題扇云困倚南軒石步廊老夫方擬逺乘涼忽驚窻外風瀟防卻是身邊扇送將正欲民安懷謝老還因親在想黃香炎涼正相循還至底事班姬空斷腸又題海棠云胭脂漬暈曉難銷未信環兒有此嬌艶色燭天天亦醉不須銀燭更髙燒又送同年餘侍禦之京云浙闈曽憶與聯名同捧鄕書上玉京官冷靑氊嗟我薄位尊烏府羨君榮九重丹陛推溫造萬里長沙老賈生此去都兪天表下莫言巖穴有遺英其豪气可想又金瓶牡丹詩云牡丹五色金瓶內想得多歸富貴家翦碎西川千尺綺飛來一片赤城霞荔枝同譜還應是芍藥爲奴豈浪誇只有孤松我園樹無人相賞亦何嗟亦自謂也

詩人意多同

張海觀嘗詠劉項事云鴻溝不界兩龍爭致語而翁任意烹莫怪封侯號羮頡平生只在一杯羮予後以香臺集示之方諳瞿存齋已有此言海觀實未嘗見其書也存齋漢嫂轑釡詩云蚤年轑釡尋丘嫂中嵗分杯乞若翁可笑劉郎窮肚腹涎只在一羮中陳剛中亦有詠漂母墓詩雲英雄未遇亦堪羞一飯區區不自謀莫笑千金酬漂母漢家更有頡羮侯故知古人詩人命意多同佳語未必不重道也

胡斗南

國初胡虛白杭之海寧人號斗南老人工詩文有斗南集行世其題楊妃教鸚鵡念心經詩云春寒中酒睡初醒笑倚東窻小玉屛早悟眼前空是色不教鸚鵡念心經又詠女史六首楊妃病齒云侍兒扶起倦看花不道春寒入齒牙髓縱能醫病頰蠧根先長在唐家西施捧心云妾佳西家本姓施越王甞膽已多時至今獨抱心中苦長向春宮鎖翠眉虞請劍云當時玉斗碎鴻門碧血空霑楚劍痕滿地落花皆漢土不知何處著春魂昭君出塞云玉顏一別漢宮花鴈背霜寒萬里沙說與當時邊上將鐃歌只合奏琵琶二喬觀書云自小觀書在繡幃天生國色世應稀爭知醜婦無才貎曾向南陽嫁布衣綠珠墜樓云花飛金穀彩雲空玉笛吹殘步障風枉費明珠三百斛荊釵那及嫁梁鴻衝雅規刺有風人余意大率類此

詠纎手

眉軒沈彥博先生約嘗分題得纎手賦詩云曽見花梢揀俏枝宛如春筍露參差金釵欲澑輕扶鬢寶鑑重臨淡掃眉雙送秋千扶索處半揎羅袖賭時香腮悶托聞嘶馬忙揭朱簾認阿誰一時詩壇爲之閣筆

籜冠生

海觀爲予作籜冠生小傳屈指今二十年餘手澤宛然而海觀墳土已幹矣嗚呼是可悼也予少海觀一嵗而犬馬齒猶碌碌追思舊逰不覺涕下豈天丰於才而嗇其壽耶抑精華太著而無停滀悠久之儲耶傳曰生杭人也不欲顯其名於人故不以氏行甞集籜爲冠嘯歌自得若不與人世者𨿽博學能文善書攻琴熟律而不肯以技自試每酒酣耳熱輒語人曰身寓也名字者又寓之寓也尙不知我又安知有物又安計夫寓吾又何名人因彊名之曰籜冠生生又笑曰吾方以天爲冠而假之籜若然吾不知籜中有天乎天在籜中乎籜卽天乎然莊生云莫大乎毫末莫小乎天地今摹吾冠中之天誠小也遂自號籜冠生云太史公曰戰國時有鶡冠子亦有籜冠子鶡勇而鬭是未忘戰國態籜自謝而不用宜生之果於忘世也夫端可以方防崖矣

蟫精雋卷十二﹤子部﹐雜家類﹐雜說之屬﹐蟫精雋﹥

欽定四庫全書

蟫精雋卷十三

明徐伯齡撰

錄運甓要

廬陵李昌祺先生名禎以永樂甲申進士歷官至廣西左布政使工詩文尢精畫所著有運甓漫錄剪燈餘話等集學博而才富識髙而指逺姑錄其詩詞數章可以見其胸中矣其讀元史五絕云鄂屯河上起風飈坐使錢唐王气銷三百年來中國鼎一時分付與元朝荷香十里栁耆卿金主無端意气橫愛煞伯顏賢宰相錢塘親看晚潮生金宮宋苑久埃塵薺麥靑靑幾度新無限興亡今昔事不堪回首路旁人西江月冷塞風秋憔悴歸來塟故丘若使奢淫長保得宋金遺恨幾時休龍沙遺孽半消磨起輦秋深白艸多惟有廣寒宮裏月淸光曽照舞天魔又題舞陽畱侯廟二絕云信族豨夷越醢躬太平無復用英雄髙皇卻墮先生計世上何曽有赤松人心變幻幾千般帶礪盟深亦易寒秦网逃來逃漢网誰將此意語蕭韓新安謡云新安野老發垂肩說著先朝淚然洪武初年眞少事幾曽輕到縣衙前垂老頻逢嵗薄收秋租多欠賣耕牛縣官不暇憐饑餒喚拽官車上陜州當夫當役子孫忙田地荒蕪戶有糧昨日迆西畨使過盡驅婦女趕牛羊詠燈花云羞向明開向暗開芳叢暖焰照銀臺須臾爛熳都成蕋頃刻凋零半是煤綉幌不愁疎至紗窻只怕猛風來歌闌舞罷人歸寢一寸丹心未肯灰感舊遊雲長幹東畔是秦淮葉自隨流信自乖花防玉纎崔防水月中珠淚郭華鞵晚峯尙憶靑螺黛冰筯猶疑白燕四海遨遊空有意忍彈歸鳳獨傷懷席上贈妓雲綰霧纎纎指淩波小小蓮春山銀燭下秋水玉樽前舞袖鴛鴦錦歌珠玳瑁筵座間皆狎客惟屬杜樊川又題淸溪漁隠作蘇幕遮詞云浦云收山月放紅蓼灘頭秋水生新漲一个輕舟雙漿蕩蕭散江湖富貴非吾望擊空明淩滉漾渚鷺汀鷗處處常相傍馬首紅塵三百丈風吹不到蓑衣上續冬靑行雲冬靑枝憶昔南渡升平時瑤陛左右兩行植信是閬苑仙宮移亭亭碧玉作柯榦雨霧風晴總宜玩朝退旌旗拂樹低細蕋輕飄雪零亂豈知事變大可哀湖山歌舞盡荒臺王气冰銷生殺气扃不固六陵開六陵隧中龍鳯骼義士夜深偸拾得親制衾稠裹碎瓊恭題諡號揮濃墨捧向幽閒僻靜岡愁雲慘澹月防茫神靈噏歘潛呵防竁穴深沈謹瘞藏復恐後人迷此處識以常朝殿前樹翠蓋陰籠土一抔萬年枝在髠奴去屈指於今二百秋盛衰暗逐水東流皇朝旣鑑元朝失靑史爭如野史收空遺孤塔錢唐滸白髮遺民忍瞻覩天上威神固儼然人間俯仰徒淒楚弗獨欷歔嘆宋亡赤眉污漢更堪傷阿瞞姦計爲疑冢身死還將智力防浮世寧云蓋棺定十二重瞳猶未瞑大招酹酒續悲歌唐公灑淚應來聽冬靑事見陶九成輟耕錄

仙林寺鐘銘

宋理宗禦制仙林寺鐘銘云大塊噫噓震薄蓋輿眷此洪鐘以實出虛欒銑其角十分其鼓豈有鑄鼎收金遺禹博大闡繹厚薄和均上開天閫下徹地垠乃警聾瞶乃割昏曉咨爾有聞孰不心皎以爲有聲匪撞不鳴以爲無聲如雷如霆作鎭梵宮法音無際鞏我神臯萬有千禩至正間鐘覆鑄銘毀皇眀成化間仙林爲鄰火所燬有閫帥率兵捍寺門不許人入救鐘遂爍於煨燼間哀哉

詩含比興

鑑戒錄載唐文宗曰嘗觀晉君臣以夷曠致傾覆當時卿大夫過耶李名曰然古詩有之人生不滿百常懷千歳憂畏不逢時也晝短苦夜長閔時失也何不秉燭遊勸之勤也臣願捐軀命濟國家惟陛下鑑照不惑則安人彊國其庶幾乎又古今詩話王右丞終南山詩說者以爲譏時宰詩云太一近天都連山接海隅言勢位盤防朝野也白雲回望合靑靄入看無言徒有表而無內也分野中峯變晴陰眾壑殊言恩澤偏也欲投人處宿隔水問樵夫言畏禍深也又謝疊山【枋得】注韋蘇州【應物】滁州西磵絕句下云幽艸【闕】

可謂善說詩者矣

南村外史傳

南村外史者丹丘人名宗儀字九成姓陶氏性迂懶不治產又不能廢居爲業放浪三吳者三十年與人言若甚訥或遇事輙極論是非曲直𨿽權臣亦不少借人由是憚之嘗習舉子業晚悉棄去曰是不足成吾名吾文當師古人而世之所好非吾之所工宜其不入繩墨也吾又焉能捨其所工求合世之所好與兒童角短長於一日哉姑務其大者乃去之雲間之泗水上有田防築艸堂以居閉門著書自號南村外史凡見聞所及必錄而識之耕暇則課家僮灌花蒔菊與野人方士飲酒爲樂好讀莊老書而於黃庭內景一經好之尢篤以爲廣成子所告黃帝長生之道要不出於此蓋其蚤負經世學而行與時忤久而益困故折而從彼以釋其抑欝無聊而已所著書有四書備遺二卷說郛一百卷南村輟耕錄三十卷書史防要九卷廣薈蕞八卷昔荀卿廢居蘭陵嫉濁世之政因推儒墨道徳行事興懷著書數萬言今外史亦有荀卿之志哉觀其所述閎博該備知不滅沒與艸腐木獘無疑也於此可見科舉取士不足盡天下之才而老於大山長谷者何可勝數然皆不能有所著以自見於世如外史者悲夫古南村外史小傳檇李貝闕之所譔也予讀松江志因爲錄之

杭士甲第

自我朝太祖髙皇帝奄有天下開科取士至今日新月盛太學𨿽有題名記而人不得盡觀除國初年逺不能備考者不敢妄錄今將所可考者自洪武二十一年戊辰杭士登名黃甲者錄以補杭州府誌之未備云

洪武二十一年戊辰

沈霖【錢唐】沈【錢唐】求頴【富陽】

洪武三十年丁丑

施誼【仁和】沈良【仁和】周綬【於潛】

洪武三十三年庚辰

蔣驥【錢唐】

永樂二年甲申

周文【仁和】曹景暉【海寧】孫子良【海寜】沈升【海寜】禇讓【仁和】

吳惇【錢唐】

徐觀【臨安】潘中【錢唐】

張侗【仁和】

曹潤【錢唐】曹彥昌【海寧】李約【仁和】

湛禮【錢唐】倪文質【錢唐】髙暐【臨安】

髙才【仁和】何澦【仁和】

兪益【臨安】

兪禮【海寧】

永樂四年丙戌

孫廸【錢唐】何【闕仁和】

吳禎【仁和】

彭淸【錢唐】

永樂七年己丑防試車駕巡狩北京停廷試明年庚寅十一月甲戌還京九年辛卯春廷試

洪【臨安】

周健【仁和】

永樂十年壬辰

潘勤【錢唐】

胡敬【仁和】

永樂十三年乙未

王懋【錢唐】

陳鏞【錢唐】

袁璞【新城】畢昌【仁和】

萬完【仁和】

兪聽【仁和】

永樂十六年戊戌

朱瑛【新城】

夏時【錢唐】

姚觀【仁和】孫景名【富陽】木訥【錢唐】

王宣【錢唐】

永樂十九年辛丑

陳浩【錢唐】

於謙【錢唐】

永樂二十二年甲辰

王瑉【錢唐】

嚴恭【仁和】

林英【仁和】鄭厚【仁和】

謝衡【仁和】

丁讓【仁和】

宣徳二年丁未是科惟先府君曁先世父聨榜故名聨璧

先府君【珙錢唐】先世父【璟錢唐】

宣徳五年庚戌

楊寧【錢唐】

逯端【仁和】

正統元年丙辰

相佐【錢唐】

蔣忠【錢唐】

正統七年壬戍

張瑛【錢唐】

章文【臨安】

正統十年乙丑

夏時正【仁和闕】和【仁和】

姚哲【海寧】

正統十三年戊辰

沈敬【仁和】

景泰二年辛未

朱鏞【仁和】

唐泰【仁和】

王獻【仁和】江玭【仁和】

童緣【錢唐】

吳誠【錢唐】章亮【仁和】

彭信【仁和】

景泰五年甲戍

王【臨安】

何琮【仁和】

沈富【錢唐】王欽【新城】

李昻【仁和】

天順元年丁丑

徐綺【余杭】

陳綱【錢唐】

楊壽【錢唐】張祚【錢唐】

天順四年庚辰

鄭環【仁和】

汪諧【仁和】

淩鎬【新城】孫佐【仁和】

邵琮【仁和】

天順七年癸未是年禮部貢院火不能竟考眀年甲申春始第進士

錢鉞【杭州前衛軍余】張玨【錢唐】

成化二年丙戍

季琮【錢唐】

吳俊【錢唐】

嚴裕【仁和】孫安【錢唐】

葉稠【富陽】

任英【錢唐】

成化五年己丑

張晟【仁和】

沈銳【仁和】

周政【仁和】包謙【錢唐】

成化八年壬辰

金源【仁和】

陳謙【錢唐】

王箎【仁和】樂宗茂【仁和】

成化十一年乙未

洪鐘【錢唐】

吳欽【仁和】

張本【錢唐】吳綱【仁和】

徐寛【海寧】

潘威【錢唐】

成化十四年戊戌

沈繼先【仁和】陳震【杭州前衛軍余】張耀【仁和】錢鏞【仁和】

江瀾【仁和】

錢鑑【杭州前衛軍余】徐禮【余杭】

吳雄【仁和】

宋禮【錢唐】

成化十七年辛丑

張銓【錢唐】

陳良器【仁和】陳潤【臨安】莫立之【錢唐】

成化二十年甲辰

狀元李旻【錢唐】祝萃【海寧】

許綸【錢唐】盛云【余杭】

成化二十三年丁未

丁養浩【仁和】

朱徳【錢唐】

鄧公輔【仁和】幾量屐

晉阮孚好屐或詣之見孚正自蠟屐嘆云一生未知當著幾量屐又諺云一口不能兩匙故宋範石湖成大丙午新正書懷云窮巷閒門本然彊將爆竹聒堦前人情舊雨非今雨老境增年是減年口不兩匙休足谷生能幾屐莫言錢掃除一室空諸有龎老家人總解禪蓋用其事也至如山谷詠猩猩筆詩云平生幾量屐身後五車書乃言猩猩事借其語而不用其意是又奪胎法也

譯語詩

詩史余靖尙書使北爲譯詩契丹愛之再往情益親餘詩云夜筵設羅臣拜洗兩朝厥荷情幹勒防臣稚魯祝若統聖壽鐵擺俱可忒主舉杯謂余曰能道此爲卿飲余復舉之主大笑遂爲酬觴蓋設羅侈盛也拜洗受賜也厥荷通問也幹勒厚重也稚魯拜舞也若統福祐也鐵擺嵩髙也可忒無極也皆譯語漢史記槃木白狼詩語漢則協蠻語則否其實蠻人先作詩及用蠻語譯出如餘詩眞譯語也

玉髑髏

王銍黙記載晏元獻公殊守長安有村民富財云素事一玉髑髏弟兄異居欲分爲數片元獻取而觀自額骨左右皆玉也異非常見之喟然嘆曰此豈得於華州蒲陵縣泰陵乎民言其祖實於彼得之元獻因與僚屬言唐小說載宗遷西內李輔國令刺客夜擕鐵椎擊其腦作磬聲宗謂刺客曰我固知命盡汝手然葉法善勸我服玉今我腦骨成玉法善勸我服丹今有丹在腦刺客因取丹乃死又孫光憲續通鑑云唐宗將死云上帝命我作孔升眞人爆然有聲視之崩矣亦微意也然則此乃眞宗之髑髏也因潛命之泰陵云故宋旡髙力士詩云將軍謫去上皇危玉髑髏傳日角奇若使老奴居內侍控頤那得有金椎肅宗之罪著矣或云肅宗如祖乙之死可驗其非虛語也

宋太后賢

植杖閒談元丰己未歳禦史府論東坡詩文詆訕時政有防赴臺根治時東坡知湖州臺吏追攝浙西之民往往追逐攀號或醵錢詣寺觀作解厄齊醮事聞光憲宣仁兩宮皆爲坡憂之時神宗怒甚莫知所申救因諭小黃門密伺臺中有蘇文字至帝所亟來報有防不俟成牒旋以節狀來一日帝閱狀小黃門密聞二宮後往見帝因前問所閱帝具以告二後皆抆淚不已帝曰太后不須以軾故如此朝廷必自有常憲光憲曰老婆子非爲軾也見官家語及軾姓名因感思仁宗耳嘗朝退召老婆子飲酒笑語歡甚不類平日心竊怪之問所以然仁宗曰汝不知我耶今日放賢良榜又爲子孫得兩員好宰相大者蘇軾小者蘇轍也適聞其名感當日事故不覺哽咽耳神宗色爲之動自是制獄漸寛東坡得不死矣予惟兩宮何賢如之

雉朝飛

楊防崖亷夫雉朝飛操自序略云雉朝飛多指牧犢子之作據揚雄所記則衛女傅母之所作也衛女嫁齊太子中道太子死傅母令且往當喪畢女不肯歸終之以死傅母悔之取女所自操琴塜上鼓之忽有雉出墓中飛起故其操以名予以牧犢之嘆不如衛女有闗世教爲賦以補樂府之缺操云雉朝飛一雄挾一雌雄死雌誓黃泥歸衛女嫁齊子未及夫與妻靑縭棺素結一死與之齊人言衛女蕩且離烏得塜中有雉飛琴聲鼓之聞者悲防崖是作端可以洗樂府之陋矣

詩可圖屏障

倦遊錄栁如金塞上詩云鳴骹直上一千尺天靜無風聲更幹碧眼健兒三百騎盡提金勒向云看馮太傅端謂坐客曰可圖於屏障信然

放翁述懷

陸放翁務觀述懷詩云桐君故隠兩經秋小院孤燈夜夜愁名酒過於求趙璧異書渾似借荊州溪山勝處身難到風月佳時事不休安得連云車載釀金鞭重作院花遊頷聨蓋用蘇秦炊玉薪桂因鬼見帝之意何四美之難並也歟

素問

宋聶吉甫淳言素問旣非三代以前語又非東都以後之文惟西漢司馬遷劉向有其辭而無其義吾斷斷然以爲淮南王安之所爲後世必有以予言爲然者

樗庵詠犬

菊莊先生嘗爲予誦樗庵詠畫犬詩云駿馬隨羣走獵塲靈雞作伴入仙鄕是誰學得聲音似只許韓家謟侍郎予又往年見有人題畫雞詩結句云度闗惟有田文客學得司農第一聲句同一轍惜忘其名氏云

晚節知幾

湘山野錄孫集賢冕天禧中直史館幾三十年晚守蘇已及引年大書詩於防壁曰人生七十鬼爲鄰已覺風光屬別人莫待朝廷差致仕早謀泉石養閒身去年河北曽逢李今日淮西又見陳寄語姑蘇孫太守也須抖擻老精神李見素陳莊皆朝廷差致仕者題畢拂衣而往比詔下公已歸矣

兩山詠蠏

沈眀徳宣號兩山吾杭仁和人天資頴敏文辭贍富早與海觀齊名嘗有詩詠蠏云郭索橫行逸气豪秋來興味滿江臯玉缸十斛酴醿酒不待先生賦老饕豪俊可愛

蟫精雋卷十三

欽定四庫全書

蟫精雋卷十四

明徐伯齡撰

火神廟記

杭州教塲在郡城西北隅成化甲午鎭守浙江司設監太監李公義重修葺之於講武堂後仍建火神廟求戶部尙書兼翰林院學士知制誥兼國史經筵官眉山萬公安爲文以記云杭州火神廟在郡城西北隅教塲講武堂後廟舊未有乃鎭守司設監太監李公所創旣成伻來屬記於予或曰火有神乎曰有之五行在天地間佐元气以成化包六合而無際亙萬古而不息故曰鬼神之爲徳其盛矣乎夫所謂鬼神不外乎陰陽五行而五行之火乃陽之精也自火而論之根於四徳則爲亨發於四時則爲夏列於八卦則爲離形於五色則爲赤成於五味則爲苦凝精於天則爲熒惑修靈於地則爲衡霍在十干則爲柔兆彊圉在十二枝則爲大荒落惇牂燧人泄其祕而啟其源祝融司其職而衍其流或鉆木而生或擊石而出或猛火油得水而發或水晶艾映日而起人徒見其切於日用者烹防而已鼓鑄而已殊不知用之於兵器者爲礟爲銃爲鎗爲箭與夫火禽火獸雀杏之類蓄造化之精靈極人事之機巧其有功於國家武備最大且要夫天下之物莫不皆有神司之況司火之神乃盛徳之神乎浙江爲天下雄藩李公悉心練武以圖保障凡諸火器皆造如式乃徳司火之神思報其功故治神棲如此經始於成化甲午之秋九月落成眀年之冬十一月有堂有亷有庫有庖像設彩繪旣具旣嵗時奉祀必嚴必潔故系之以詩以侑享曰維火之生維陽之精實切民用尢利於兵神礟神銃神鎗神箭其迅如雷其熾如電式奮英稜以摧不庭窫窳鑿齒靡不就擒國威旣張醜類以滅永寧邦家維神之烈歳丁酉立石廡下

伍喬

詩史伍喬張洎少相友善張爲翰林學士眷寵優異伍爲歙州通判作詩寄張戒去僕曰張遊宴時投之一日張與僚友近郊防防歡甚僕投詩詩云不知何處好消憂公退攜壺卽上樓職事久參侯伯幕夣魂長到帝王州黃山向晚盈軒翠黟水捨春繞郡流遙想玉堂多暇日花時誰伴出城遊張得詠動容久之爲言於上召還爲考功員外郎

頤庵詩

永樂間國子祭酒頤庵胡先生儼若思南昌人幼嘗得道園虞雍公文法以故詩文獨步一時寧藩爲之序其集謂其能振師道而得古人作文作詩之妙亦有所見而云耳嘗與纂修性理五經四書大全之列蓋自曽王二學士而下獨公爲最稱當時有題環淸樓云螺川一碧繞滄洲洲上蕭郎起畫樓杜若雨晴紅日曉蓼花風冷紫霞秋閒來捲幔通江燕醉後憑闌看野鷗亦有髙樓臨防府西山南浦思悠悠月夜獨酌云萬里無雲碧落髙月眀如水見秋毫銀河斷鴈衝寒過錦樹驚烏向夜臯窗下盈盈看露菊樽前粲粲斫霜螯醉來悟得陶然趣妙理都將付濁醪讀莊子云漆園髙蹈百無憂一念灰來萬事休世俗等閒珠彈鵲人生空自壑藏舟熊經未若虛無守蝶化還從混沌遊隠幾嗒焉吾喪我形全精復更何求秋日漫題云新秋病起復支頤試卷疎簾彊賦詩獨愛顏含分性分虛勞郭璞問耆井梧墜葉應憐早籬菊藏花未覺遲萬里碧天淸似洗一襟涼思看云移題倪元鎭畫絕句云雲林髣髴米南宮落筆孤髙絕俗蹤來往五湖三泖上畫船秋水看芙蓉雨餘江上數峯靑落木瀟瀟鴈在汀錦瑟一彈秋月白碧雲深處有湘靈琴歌十六章今摘其十其一重華被袗衣二女裸且恭泠泠五上拂拂來薫風其二猗蘭被谷風河水美洋洋龜山無斧柯天道終茫茫其三闗雎首國風登歌諧八音如何房中曲幽幽多楚吟其四魏侯聽古音端冕惟恐瞑鄭衛奏新聲欣然不知倦其五師延溺淸商師曠冩淸角白雲從天來風雲震寥廓其六長卿工詞賦浩蕩追逺遊嗟嗟臨卭曲防俚等俳優其七防下焦桐尾價重千黃金一落文姬手翻作胡笳音其八棗樹懷赤心其外多棘枝博勞雙翼長空歌阿得脂其九耿耿別鶴操淒淒雉朝飛嗟哉發已白不寐空攬衣其十禦風神浩浩化蝶夢悠悠獨有離騷古孤臣淚不收皆非嘲吟風月而已

明妃曲

頤庵胡祭酒若思明妃曲云邊地皆艸白琵琶多苦音獨畱靑塜在直是漢恩深得少陵之意矣存齋瞿先生宗吉有絕句亦云獨抱琵琶淚滿襟單於寕比漢恩深他年塜上靑靑艸絕以虞姬一片心至如王介甫則云漢恩自淺今自深人生樂在相知心卽此可見不忠甚矣𨿽然西漢之失天下不在匈奴而在蕭墻之內也當武宣之時辟地萬里重譯而來王者不可以枚計出師破敵之盛前古所未有呼韓郅支稽首闕下元帝茍能奮武宣之餘烈懷逺安邇施禦戎之大策因其來朝絕其請婚和親之議豈不爲有漢宗英哉夫何以優柔庸懦之才竟使紅粉逺嫁辱及宮閫而咎畫工不知禍由聚麀之母后外戚累世擅政馴致釀成新室移鼎之變千古不能無憾焉故予詠明妃亦有鄙句云樊靑延壽誠堪死何不先圖王政君坐是故也

當家故事

王銍四六話唐鄭準爲荊南節度使成汭從事汭本姓郭爲代作乞歸姓表云名非霸越浮舟難效於陶朱志在投秦出境遂稱於張祿其後範文正公隨母冒姓朱以朱說登第後乞還姓表遂用之云志在投秦出境遂稱於張祿名非霸越乘舟偶效於陶朱議者謂𨿽襲用古人全語然本實範氏當家故事非攘竊也

戶羽生傳

予友慈谿周克敬名旋亦號存齋以明經登成化丁未進士第擢南京戶科給事中未第時講教吳興之餘偕予同寓邸數年知其善詩文尢工古選嘗書扇作戶羽生傳云戶羽生其先出於孤竹君之裔避秦亂偕徐福入海島國於扶桑之區漢興臣順入中國令人輩出世濟厥美有爲王司徒障污塵者有佐範魯公去酷吏者有棄官家居而見嘆於班婕妤者惟趙宋時一人隨邵宏淵屯符離搖淸涼而不肯協心李顯忠以致費師喪律大爲時義所鄙要之亦非其咎也其後子孫散處四外族屬甚眾惟居金陵及閩中者尢著至生殆百葉於玆矣生性簡質厭先世紈綺之習好衣褚衣骨格稜稜然狷介寡合惟與銅山君之幼子及角氏子訂盟爲交凡其捲舒之機括皆二子爲之主也生又長於簸弄之才與之處者往往挹其淸風而敬之皆稱之曰淸風先生戶羽其別號也生嘗不爲世用擯之滕子之國處篋中衣冠藍縷形容稿悴人或憐而欲起之則堅持不可曰吾固知當出此非其時耳遂退處舊隠晏如也迨夫大明當天朱夏啟運生乃自奮曰出處貴以時耽祿嗜進者爲貪貪不可也肥遁忘世者爲固固亦不可也今遭時際防吾將出而爲國播仁風蘇世之郁煩矣乎遂彈冠曵履而進漸見親幸已駸駸於掌握之地矣昔蘧瑗邦有道則仕邦無道則可捲懷宣尼稱爲君子若生殆能踵其遺芳者乎又自跋云昌黎公作毛頴傳奇崛卓越後人慕之往往步武有作區區薄技烏敢效玆第以懷志未遂欲乘時奮發故寓筆以自見耳又題扇云云鵬搏北溟蟪蛄擇平原大小𨿽有殊各已充其天人生百年期倐忽浮漚然百年貴適志胡爲形所牽麟閣存虛名負郭遺荒阡繁華竟何爲愴然哀昔賢又嘗寄予閨情詩云弄晴遲日透花明睡起銀屏酒半醒試上小樓舒倦眼陌頭楊栁易爲情雙鴛淺印翠痕微閒步荒苔出竹扉小徑愛看飛蛺蝶不知花露濕春衣非尋常事章句業塲屋者可同日語也

擬宮詞

古人無題閨怨宮詞去婦等詩皆非直述景物故事悲愁哀怨而已其間特寓孤臣孽子流落及忠良志士與時不偶情不能忘托以寡妻怨女因事感懷以伸其情耳慈谿楊名父子器少有文名聰悟穎敏爲一時同門所推許以眀經領成化丙午浙魁登丁未進士第嘗擬宮詞作一年景序凡唐律三十三章錄以寄予玆拔其尢者識之其春日宮詞云困人天气日遲遲宮院深沈午漏稀簾襯緑痕芳艸滿水流紅膩落花飛一緘消息闗魚鑰萬疊愁懷壓鳳扉最是平生心性癖惜春常是怕春歸其立夏宮詞云一春長只怕春歸昨夜春歸總不知愁緑怨紅空有恨墮香飄粉總成悲杜鵑哭處云迷月螻蟈鳴時水滿池日給金錢三百貫從今何處買花枝其秋夜宮詞云丁當鐵馬屋西東一曲悲歡意萬重總有長愁隨發白也無佳句冩霜紅防云縹緲通三島眀月嬋娟照大宮促織不知人意嬾繞牀終夜泣西風其除夕宮詞云院院燒燈夜不眠屠蘇分歳啟芳筵儺名已進金吾仗守夜時聽玉漏傳獸鼎香薫蕓葉細蓮臺風定燭花圓眀朝早上長生殿共祝皇圖億萬年其忠愛藹然溢於言表

崇安柳七冢

栁七名永字耆卿崇安白水人長於詞範蜀公嘗曰仁宗四十二年太平鎭在翰苑十餘載不能出一語歌詠乃於耆卿詞見之仁宗嘗曰此人任從花前月下淺斟低唱豈可令仕宦遂流落不偶卒於襄陽死之日家無餘財羣妓合金塟之於建安南門外每春日上塜謂之弔栁七

尹字

眀皇雜錄蘇頲幼時京兆尹訪其父瓌旣去瓌命頲詠尹字卽應聲云丑𨿽有足甲不成身見君無口知伊少人其敏捷如此

散人稿

先府君由宣徳丁未狀元馬愉榜進士第兄弟同科時號聨璧故遂以爲字歷官太僕丞晚守湖南之寶慶無何値部使者有私隙誣以非罪爲羣黨所陷謫爲塞外民天順攺元與例陳訴得白有復起之命以疾卒於京素有文名所著詩文甚夥有西湖散人稿六卷已壽諸梓多故以來挾之隨寓及喪還抵臨淸爲閘水沖激舟覆僅得防柩行李悉沒於洪流因憶幼侍書室嘗誦題壁二詩云存誠固是人無間克己能令眾所歸半防浮雲須淨掃一規完月更光輝紛嘩勢利從他擾專靜工夫不我違如此路頭方入道顏何人也亦堪希力學必須令志篤爲人端在立心髙韓歐文譽海天闊李杜詩名今古豪靑史千年須尙友螢窗十載莫辭勞果能進步希前哲未必終教困艸茅論交詩云交遊誰似古人情春夢秋云未可憑溝壑不援徒泛愛寒暄有問但虛名陳雷義重逾膠漆管鮑交深托死生此道今人棄如土歳寒惟有竹松盟題畫眉鳥云野性從來不受羇隨聲百囀任髙低也曽鎖向雕籠聽不及林間恣意啼枯荷鶺鴒圖云秋色荒涼景物殘池荷半老水生寒鶺鴒好似人兄弟不暫分飛赴急難用錄以存手澤云

子卿圖

浙閫公子王景聲嘗出子卿牧羝圖筆力精勁用墨濃淡適宜誠宋人之絕筆也詩凡數十首皆宣徳正統間縉紳手翰卷終一絕乃東吳夏問所作卷中之詠無能出其右其詩云不將漢節涴沙塵十九年來萬里身誰道白沙黃艸外牧羊原是牧麒麟彼循常蹤而蹈故轍者奚可以語此耶

評花

錢唐功言予嘗評花品以梅有林下之風杏有閨房之態桃如倚門市娼李如東鄰貧女

王霞卿

進士鄭殷彞旅遊防稽寓唐安寺先粉壁有題云瑯琊王氏霞卿光啟三年陽春二月登於是閣臨軒軫恨覩物增悲𨿽看煥爛之花但比淒涼之色時有輕綃捧硯小玉觀題詩云春來引步暫尋幽愁見風光倚寺樓正好開懷對煙月雙眉不展自如鉤鄭生和云題詩仙子此曽遊應是尋春別鳳樓賴得從來未相識免教錦帳對銀鉤霞卿乃邑宰韓嵩自京師挈之任所嵩遇暴冦而卒鄭生欣然謁之時霞卿竟辭以疾而不見焉但令總角婢子輕綃持詩答曰君是雲霄折桂身聖朝方切用儒珍正堪西上文塲戰空向中途泥婦人鄭得詩大慙而退

女人詠史

宋朱淑眞錢塘民家女也能詩詞偶非其類而悒悒不得志往往形諸語言文字間有詩云鷗鷺鴛鴦作一池誰知羽翼不相宜東君不與花爲主何事休生連理枝所著有斷腸詩十卷傳於世王唐佐爲之傳後村劉克荘嘗選其詩若竹揺淸影罩紗窗兩兩時禽噪夕陽謝卻海棠飛盡絮困人天气日初長之句爲世膾炙嘗賦詠史詩云筆頭去取萬千端後世由他恣意瞞王伯謾分心與迹到成功處一般難非婦人可造當時趙眀誠妻李氏號易安居士詩詞尢獨步縉紳咸推重之其緑肥紅痩之詞及人與黃花俱痩之語傳播古今又寵栁嬌花之言爲詞話所賞識晦庵朱子云今時婦人能文只有李易安與魏夫人李有詠史詩云兩漢本繼紹新室如贅疣所以嵇中散至死薄殷周中散非湯武得國引之以比王莽如此等語豈女子所能以是方之淑眞似不及也然易安晚年失節汝舟而爲其所薄至與昝處厚手札言猥以桑楡之晚景配玆駔儈之下才而淑眞怨形流蕩至云欲將一卷傷心淚寄與南樓薄幸人𨿽有才致全徳寡矣

葡萄詩

僧溫日觀能詩善寫葡萄精致不俗世多寶之予一日於友人處觀其大畫四輻而皆有題品其自作也格律不拘率意而就惟記得一絕云曽向流沙取梵書艸龍珠帳滿徵途輕包短策難將帶記得西風月上初言不盡而意有餘堪膾炙也

蟫精雋卷十四

欽定四庫全書

蟫精雋卷十五

眀徐伯齡撰

十宮詞

髙太史季迪有宮詞十絕體詠精奇規諷切當誠史鉞也因錄以備遺忘其吳宮云芙蓉水殿屧廊東白薴秋來不耐風教得君王長夜醉月明歌舞在舟中楚宮云去云來十二峯諸宮樓閣暮重重細腰無限空相妬不覺瑤姬夢裏逢秦宮雲宮閉驪山靜管翠華巡狩去經年掖庭無用恩難報願上蓬萊采藥船漢宮云酒醒金屋曙河流願賜銅盤一滴秋他日君王作仙去瑤池猶幸得同遊魏宮云翡翠明珠入貢頻承恩長占鄴宮春至尊莫信陳王賦那得人間有洛神晉宮云盡日南風永巷開羊車去後玉階苔誰知天上無人到亦有城南小吏來齊宮云貼地黃金襯韤羅苑中市罷合笙歌有人解誦西京賦添得樓臺火後多陳宮云春風三閣綉參差狎客爭陳璧月詞幾度醉濃嬌不起景陽樓上晚鐘時隋宮云五斛靑螺一日銷迷樓深貯萬妖嬈眾中誰解畱車駕風浪如山莫渡遼唐宮云玉笛聲殘禁漏長云屏月帳醉焚香五王宴罷皆歸院大被空閒一夜涼

唐詩命意同

鑑戒錄劉夢得有望洞庭詩雍陶有詠君山詩語異意同劉詩曰湖光秋月兩相和潭面無風鑑似磨遙望洞庭山水色白銀盤裏一靑螺雍詩曰煙波不動影沈沈碧色全無翠色深疑是水仙梳洗罷一螺靑髻鑑中心李山甫秦韜玉皆有貧女吟意亦相類李詩云平生不識繡衣裳閒把金鍼亦自傷鑑裏只應諳素貌人間多是信紅妝當年未嫁還憂老終日求媒卽道狂兩意定知無說處暗垂珠淚滴蠶箱秦詩云蓬門未識綺羅香擬托良媒益自傷誰愛風流髙格調共憐時世儉梳妝敢將十指誇纎巧不把雙蛾鬭畫長最恨年年握鍼綫爲他人作嫁衣裳李山三甫有石頭城卽事韋荘有詠南國英雄用意亦同李詩雲南朝天子愛風流盡守江山不到頭總是戰爭收拾得卻因歌舞破除休堯將道徳終無敵秦把金湯豈自由試問繁華何處在莎煙艸石城秋韋詩雲南朝三十六英雄各逐興亡自此中有國有家皆是夢爲龍爲虎亦成空殘花舊宅悲江令落日靑山弔謝公畢竟霸圖何物在石麒麟沒臥秋風王摩詰雲母帳胡令能繡障亦佳句王詩云君家雲母障特向野庭開自有山泉入非闗彩筆來胡詩云白日堂前花蕋嬌爭攜小筆上牀描綉來掛向春園裏引得黃鶯下栁條

元人竹枝詞

元上饒熊進字元修作詩幽深嘗作西湖竹枝詞云銷金鍋邊瑪瑙坡爭似儂家春最多蝴蝶滿園飛不去好花紅到剪春羅杭西湖方宋南渡盛時綺羅錦綉畫舫笙歌遊人士女日費千金時人目爲銷金鍋故云瞿存齋宗吉詩云野鳥啼殘脫布袴好花開到剪春羅蓋本於此又唐子華名棣吳興人有竹枝詞雲門前楊栁亂飛花第一橋邊第一家馬上郎君休挾彈栁枝深處有慈鴉可謂長者之言也

望海潮

孫何帥錢唐栁永作望海潮詞贈之流播金國完顏亮聞三秋桂子十里荷花遂啟投鞭渡江之心時人有詩云誰把杭州曲子謳荷香十里桂三秋那知卉木無情物牽動長江萬里愁南渡駐蹕畱連爲歌舞之塲遂忘中原愚謂未必不因永詞啟之耳悲夫故君子言不可不愼也

香臺集序

先正瞿存齋先生宗吉嘗詠女故事三百絕名香臺集前百首爲香臺百詠次百首名續詠又百首爲新詠引用深僻諷刺切實讀者不能徧考每遇事而病焉予嘗爲菊莊先生言之先生乃命爲之訓詁因不揣僭妄承命考注閱三月而稿成凡所引書千有餘種友人海觀先生張天錫爲之序云香臺兒女之事訓詁記問之學去聖人之道逺矣然而易著金夫不有躬朱子釋之曰若魯秋胡之爲者豈聖人亦近兒女而朱子亦但訓詁記問爲哉是不然男女居室天地之大義也歸之正者天不歸者非天歸不正者亦非天或正以勸也或不正以誡也或正而不正以警終也或不正而正以謹始也或無而有念不可罔也或虛而妖亦不可不正也嗚呼不有作者知所自其誰不有注者知作者其誰毋謂事渉兒女毋謂學蹈訓詁終語之曰心無邪作者誰瞿祐宗吉再注者誰徐伯齡延之宗吉事在人耳目延之予友博學彊記天文地理無不通尢精音律字義玆蓋其一長云

詩見所處

歐陽公曰詩原乎心者也富貴愁怨見乎所處江南李氏處富者詩曰簾日已髙三丈透麝煤次第添香獸紅綿地衣隨步縐佳人舞徹金澑酒惡時拈花蕋嗅別殿微聞簫鼓奏與時挑野菜和根煮旋斫生柴帶葉燒異矣見劉斧靑瑣摭遺云

宋詩家數

宋詩變而爲數體有九僧體學晚唐卽晚唐體也九僧乃希晝保暹文兆行肇簡長惟鳳惠崇宇昭懷古九人也又有香山體學白樂天又有西昆體祖李義山自楊文公億首與劉筠變宋初詩格緦織華麗蓋一變晚唐詩體香山詩體然歐公亦不非之而服其工𨿽張崖亦學其體二宋尢深入者如蘇子美梅聖兪並出歐公之門蘇近老杜梅過王維而歐公直擬昌黎東坡暗合太白惟山谷合老杜後山棄其舊而學焉遂名黃陳號江西派如晁君成詩當黃陳未出之前自爲元和間唐詩幹淳間又有尢楊範陸四巨擘謂之四大家尢謂延之防初楊謂萬里廷秀範謂成大至能陸謂放翁務觀也又有永嘉翁捲續古西巖集號靈舒徐機文淵泉山集號靈淵徐照道暉山民集號靈暉趙紫芝師秀天樂堂集號靈秀謂之四靈體葉水心適以文爲一時宗自不工詩而永嘉四靈從其說攺學晚唐詩宗賈島姚合凡島令同時漸染者皆陰撏取摘用驟名於時初學之者不能有所加日益下矣名曰厭傍江西籬落而盛唐一步不能少進天下皆知四靈之爲晚唐而鉅公亦或學之劉潛夫初亦學四靈後乃少變務爲放翁體同時有趙庚仲白亦可出入四靈小器又慶元嘉定以來有江湖謁客如龍洲劉過攺之石屏戴復古式之壺山宋謙父自遜阮梅峯秀實林可山洪孫花翁惟信季蕃髙菊磵九萬劉江村瀾號江湖體杭書肆陳宗之刋江湖集後村南嶽稿亦與焉紫陽方虛谷咸不重之以爲輕俗同時稍後有梅屋許棐者賦蠟梅紅梅同瓶詩云苖裔元從庾嶺分兩般標致一般春淡妝西子呈嬌態黃面瞿曇現小身不羨腰金橫玉貴來尋嚼蠟飲冰人只愁苑榭香狼籍桃李如何接後塵虛谷方回謂其第二句不勝其俗三句愈覺其俗此江湖詩所以難選云

宰相牙郎

牛羊日曆云寶歷中李願太尉晟之子也早以勲廕入仕屢任方面性甚奢豪而多內寵晚得一靑衣乃色中之尢者字之曰眞珠意取於季倫緑珠未臻於此及願年老眞珠名轉著乃謀於親友曰匹夫無罪懷璧其罪願今老矣乃家藏一女室曽不上聞恐非臣子所宜如得一善文者若登徒子能狀其妍艷求一表以進吾無恨矣其所親乃求表於楊漢公漢公辭不能文乃告於虞卿虞卿欲自圖之曰須一見俾容態志在吾目然後可以操文願從之虞卿一見此姬恍然自失自度終不可得乃話於僧孺僧孺方持國柄且曰願欲何求吾能致之亦何必上聞虞卿曰願意已決矣相公若直取之恐不如意若計取之萬萬得也乃薦漢公爲行人曰是子掉三寸舌能易人五臟僧孺然之漢公乃往見願曰竊聞司空欲貢一妓誠有之乎願曰然漢公曰竊爲司空危之願驚曰何至危也漢公曰今主上春秋鼎盛後宮如西子者數千司空更以一眞珠投之何異擲一米於太倉乎若眞珠承寵上回聖意勢傾六宮必責司空久自寵愛歷年不進將至罪愆進退思之乃爲司空危矣願翻然曰柰何漢公曰大凡尢物必能禍人眞珠進與不進恐終與司空爲禍然而外竊知司空欲進此妓久矣一旦罷之人必謂司空惑溺而未能捨也爲司空計莫若別與一人願曰誰可與者漢公曰牛相訪求一殊色久矣司空不過求大鎭冀欲求天心不若將與牛相牛相得妓司空得鎭不亦可乎願乃甚悅乃以眞珠歸於僧孺漢公遂爲狎客以眞珠爲賞心之具𨿽公卿候謁四方有急切要一見而終不可得故京師號虞卿爲宰相牙郎蓋由此也

王戭生

宋太史濓龍門子王戭生云王戭生與三烏叢臣朋王戭生曰吾儕宜自勵異時立朝勢人之門足無涉也三烏叢臣曰此予切齒腐心盍誓諸王戭生喜乃歃血誓曰二人同心母徇利母訹有位母負險厥士而移其行有違此誓眀神殛之居無何共仕於晉王戭生復申前誓三烏叢臣曰言猶在耳何敢忘也時趙宣子得君諸大夫日奔走其庭三烏叢臣旣悔復恐王戭生知之又不得不往也雞初鳴卽去候宣子入門有危坐東榮者舉火照之則王戭生也各慙而退君子曰二子貧賤時其盟誠良及於登仕遽變其初志何耶利害戰於中位勢訹於外故也士君子養於山林而壊於朝廷昔人之嘆其有感哉今浙藩刻板多闕漏此條亦所遺之一也

精通物理

古今詩話江外有石人破之形色皆類月歐陽文忠公有記蘇子美見之作詩寄之云我疑此山石久爲月照著老蚌吸月月降胎水犀望星星入角彤霞爍石變丹砂白虹貫巖生美璞永叔見之曰此奇才精通物理者也

錢唐士女

元時錢唐士女曹妙淸字比玉號雪齊善鼓琴工詩章三十不嫁而有風操可尙鐵崖楊亷夫謂觀其所賦竹枝詞可以識其人焉行書艸劃皆有法度其事母尢孝謹其竹枝詩云美人絕似董嬌嬈家住南山第一橋不肯隨人過湖去月眀夜夜自吹簫鐵崖嘗有詩答之云紅牙莞席紫貍毫雪水初融玉帶袍寫得薛濤萱艸帖西湖紙價頓能髙玉帶袍蓋其家硯名也又張妙淨字惠蓮善詩曉音律晚居姑蘇之春夢樓號自然道人有竹枝詞云憶把眀珠買妾時妾起梳頭郎畫眉郎今何處妾獨在怕見花間雙蝶飛以詩觀之其操守固相徑庭矣而曹終乃處子之言公羊氏所謂猶有童心之謂也張則拳拳舊主執心不二其操亦可尙焉

詞誣良善

楊元素學士跋溫公西江月詞曰寶髻松松綰就鉛華淡淡妝成紅煙紫霧罩輕盈飛絮遊絲無定相見爭如不見有情還似無情笙歌散後酒微醒深院月眀人靜元素跋云溫公剛風勁節聲動朝野宜其金心鐵意不善吐軟媚語近得其席上所制小詞雅亦風情不薄由今觀之決非溫公作此宣和間恥溫公獨爲君子作此托爲其詞以誣良善不待識者而後能辯也

四時詞

海觀張先生天錫嘗於海昌轉塘祝士安家戱和存齊瞿宗吉先生剪燈新話渭塘奇遇記中四時詞四首甚豪俊予過士安因仍俾予和之自愧形穢醜顰勉副其意存齊春詞云春風【闕】

夏詞

云芭蕉【闕】

秋詞云鐵馬【闕】

冬詞

雲山茶【闕】

海觀和春詞云條風蕩雨不

成雪黃鸝將子調新舌麗質初含荳冦胎芳心未展丁香結嬌柔懶起緑云髿日傳花影來窗紗春光醉人渾似夢呼奴一試龍團茶夏詞云堤下小溪分燕尾溪上長堤如鴨背相纒藤蔓在依松不定荷心初出水停鍼倦繡懷人時蕭郎去速來何遲日日倚欄勞目力看得梁間燕哺兒秋詞云闗河寂寞西風滿地淸雷眀月冷女牛有恨路難通河漢無聲夜流影丁東砧杵起鄰家鬢云倦理犀梳斜曉來洗妝對眀鏡玉容顦顇如黃花冬詞云火冷金猊煙不吐困倚雕籠罷歌舞謾將錦字托鴛鴦欲語哀情怕鸚鵡張郎去後誰畫眉侍兒只怪梳妝遲天公似憐人寂寞早傳春信來南枝予和春詞云滿院楊花滚晴雪睡起幽窗禽弄舌白團巧試合歡羅繡幃髙綴流酥結香鬟亂擁雲松髿瓊肌捲袖紅映紗短夢壓眉消不得閒碾閩南鳳餅茶夏詞云池波緑防蜻蜓尾海橊紅澑鷓鴣背薇帳籠煙沐若秋蘄簟緗紋淨如水夢回午枕覺來時堦前花影日遲遲閒敲金鍼作鉤釣戱拋香餌引魚兒秋詞云寒碪聲搗秋閨霜楓葉落吳江冷砌間慘切亂蛩悲月中縹渺孤鴻影髙髻雲鬟學內家鳳半墮鸞翹斜自防銀燈簾外照石蘭開過芙蓉花冬詞云夜永蘭臺燭花吐照影學翻蓮掌舞暖炙銀簧引鳳凰時將經卷教鸚鵡舊愁新恨攢雙眉玉壺水寒更漏遲羅衾似鐵耿無寐腰圍瘦比梅花枝

四抝

雲溪友議宋邕初無令緒及瞽詩名乃彰盧綸員外作擬僧詩僧淸江作七夕詩劉隋州有眼作無眼句宋邕無眼作有眼句盧詩云願得逺公知姓字焚香洗鉢過餘生淸江上人七夕詩云惟愁更漏促離別在眀朝劉隋州詩雲細雨濕衣看不見閒花落地聽無聲宋邕詩云黃鳥不堪愁裏聽緑楊宜向雨中看豈不爲四拗也哉

放翁臨終詩

放翁陸務觀於宋嘉定己巳歳冬臨終易簀之際作詩云死去元知萬事空但悲不見九州同王師北定中原日家祭無忘告乃翁愚謂矍鑠哉此老可謂沒齒不忘朝廷者矣較之宗澤三躍渡河之心何以異哉

蟫精雋卷十五

欽定四庫全書

蟫精雋卷十六

明徐伯齡撰

廖處士

雅言雜載廖融字元素隱於衡山與逸人任鵠王正已淩蟾王元皆一時名士廖融作夢仙謠云琪木扶疎系辟邪麻姑夜宴紫皇家銀河旌節排波影珠閣笙簫吸月華翠鳯引遊三島路赤龍齊駕五云車星稀猶倚虹橋立擬就張騫搭漢槎退宮妓云神仙風格本難儔曾從前皇翠輦遊紅躑躅繁金殿暖碧芙蓉美水宮秋寶箏鈿剝陰塵覆錦帳香銷畫燭幽一旦色衰歸故里月明猶夢按梁州左司諫張觀過衡山畱詩曰未向漆園爲傲吏定應明代作徴君家傳奕世無金玉樂道經年有典墳雨小舟橫別澗隔花幽犬吠深云到頭終爲蒼生起休戀耕煙楚水濆融卒刺史何承矩葬之進士鄭志其墓

秦少遊女

宋靖康間有女子爲金人所俘自稱秦學士女道中題詩云眼前𨿽有還鄕路馬上曽無放我情讀者淒然曽裘父爲作秦女行雲妾家家世居淮海淮海文名喧宇內自從貶死古藤州門戶凋零三十載可憐生長深閨裏耳濡目染知文字亦嘗彊學謝娘詩女子未嫌稱博士年長來來逢世亂黃頭鮮卑兵入漢妾身亦復墮兵間往事不堪回首看一身漂蕩逐羌兒被驅不異犬與雞奔馳萬里向沙漠天長地久無還期北風瀟瀟易水寒雪花滿地經燕山千杯魯酒愁中醉一曲琵琶淚裏彈吞聲飲恨從誰訴偶然信口題詩句眼前有路可還鄕馬上魂迷不知處詩成吟罷更茫然豈意漢地能流傳當時情緒亦可念至今聞者爲悲酸憶昔中郎有女子亦防虜中垂一紀暮年多幸逢阿瞞厚幣贖之歸故里惜哉此女不得如終竟老死畱穹廬空餘詩話傳淒惻不減胡笳十八拍故宋無有詩云郎罷藤陰老淚潸黃金誰贖蔡姬還看來山抹防云恨直送蛾眉出漢闗蓋閩人呼父爲郎罷山抹防云少遊滿庭芳詞中語也

孝經序

近世教子幼讀社學惟孝經一書爲有益至如求千文固非初學之可驟語其神童酒詩又非所以訓子弟之事殊不知子弟當以先入之言爲主今旣令從事末習又安能使其求乎本而進於道哉況今之庸師俗儒率皆愚瞽之輩往往乃以唐眀皇孝經授之舛謬旣不能知何以訓諸來學此晦庵爲之刋誤而深山董氏之大義所由作也元武夷熊勿軒先生爲之序曰孔門之學惟曽氏得其宗曽氏之書有二曰大學曰孝經傳章句頗亦相似學以大學爲本行以孝經爲先自天子至庶人一也堯典一篇大學孝經之祖也自克眀峻徳以至親睦九族極而百姓之昭眀萬邦之於變大學之序也孝之爲道蓋以具於親睦九族之中矣何也一本故也自是舜以克孝而徽五典禹以致孝而敍彞倫伊尹述成湯之徳一則曰立愛惟親二則曰奉先思孝人紀之修孰大乎是文武周公帥是而行備見於記禮所載上而宗廟之享下而子孫之保其爲孝蔑以加焉功化之盛至使四海之內人人親其親長其長一鱗毛一茅甲之防無不得所嗚呼二帝三王之教可謂大矣孝經一書卽其遺法也世入春秋皇綱解紐孔子傷之三復昔者眀王孝治之言思之深望之切矣誠使天子公卿躬行其上凡禮樂刑政之具一是以孝爲本則斯道也因天性之自然人心之固有一轉移間王道頋不易易乎惜也徒托之空言而僅見於門人記錄之書也書存而道可舉𨿽不能行之一時猶可貽之來世今此經之可考者不過漢藝文志而已而其篇攺別顏注古文二十二章孔壁所藏本也今文一十八章河間王所得顏芝本而劉向之所參校者也要之出於諸儒傅防皆非曽氏門人所記舊文矣唐宗開元勅議意非不美而司馬貞淺學陋識並以閨門一章去之卒啟宗無禮無度之禍而其所制序文至以孝爲外飾之資仁義爲後來之兆彼固不知所謂因心之孝者果何所因而又何自而萌乎學之不講徳之不修一至於此朱文公特起南夏平生精力用之易四書爲多至此書則僅成刋誤一編注釋大義猶有未及噫人子不可斯須忘孝則此經爲天子至庶人一日不可無之書章句己明而大義猶闕顧非一大欠事乎蓋嘗有志彚集諸家傳注以眀一經而未果一日予友胡庭芳挈其髙第董眞卿訪予雲谷山中手攜孝經大義一書取而閱之則其家君染山先生董季亨父所輯也其書爲初學設故其詞皆眀白而切實熟玩之則義趣精深又有非眇見謏聞所能窺者族兄眀仲敬爲刋之書塾以廣其傳此惟學者修身齊家之要而有國有天下者亦豈能外是而他有化民成俗之道哉噫滕五十里國耳其君一用之至於四方艸偃風動一時行事班班有三代之風學問之功用固如此晉武魏文亦天資之美者惜諸臣無識不能有以啟導而充大之悠悠天壤此經之廢蓋千五百餘年人心秉彞極天罔墜豈無有能講而行之者誠有以二帝三王之心爲心則必以二帝三王之教爲教矣仁人心也學所以求仁而孝則行仁之本也語曰如有王者必世而後仁愚何幸身親見之峕大徳八年歳在乙巳陽復之月前進士武夷熊禾序

三英詩

金華瀛洲錄天聖中禮部郎中孫冕選三英詩劉元載妻早梅詹茂光妻寄逺趙晟之母惜別劉妻哀子無立詹妻畱夫侍母病趙母懼子逺遊公愛其才以取之早梅詩雲南枝向暖北枝寒一種春風有兩般憑仗髙樓莫吹笛大家畱取倚闌干寄逺詩云錦江江上探春回銷盡寒冰落盡梅爭得兒夫似春色一年一度一歸來惜別詩云暖有煙波冷有冰惟人歿後卻無憑預愁離別苦相對挑盡漁舟一夜燈愚按早梅詩靑瑣摭遺作蜀郡閣紅梅扃鑰女仙所作殊爲無義味今作劉妻早梅詩是也大抵劉斧之摭遺所言多謬妄所載王謝烏衣國事先儒已論其非今孫公所選必有所見也

易淮海韻詞

詞話源流杭妓琴操性通慧善詩詞有倅車在西湖誤唱秦少遊滿庭芳詞內一句云畫角聲斷斜陽琴操適在側曰畫角聲斷樵門非斜陽也倅因戱之曰汝能易之否琴操卽攺韻雲山抹防雲天連衰艸畫角聲斷斜陽暫停徵斾聊共飲離觴多少蓬萊舊事空回首煙靄茫茫孤村裏寒鴉萬流水繞低墻銷魂當此際輕分羅帶暗解香囊謾贏得秦樓薄幸名狂此去何時見也襟袖上空有餘香傷情處長城望斷燈火已昏黃東坡聞而稱賞之

王稻婆傳

王稻婆髙庭鄕婦也其先檇李人永樂乙酉水災擕二潔身徙居耕樵織防傭工以自給且彊於刈獲鄕人壯其能因呼之爲稻婆比來年二十五今已七十二垂四十餘年𨿽貧賤困苦身無纎玷在人齒性沈忍不可以利刼此蓋外家曹氏云然嘗欲觀其人今年冬雨雪淹臘人家炊煙或不起予方擁鑪讀書妻迎笑曰他日所謂王稻婆者夫子請試觀之槁形菜色身無完縷累然若老獼猴予徐扣之曰妾夫潘姓也初妾無兄弟年十九納壻於室甫三載而夫死得子女二子始彌月父母憐早寡欲別謀之妾願守其息兼理家事終身弗敢怨也未幾父母連喪又二年大水作廬舎盡渰蕩妾母子三口逃生至此將以依親而親已依於人矣遂傭工以食賃織以衣歳月旣久幸而男女俱有室家已及見小孫女妾以垂老可分溫飽計天罰告終哭於男哭於婦而始無埋身之地矣予聞惻然因調之曰人生少年快樂自取耳婆乃自苦若是得無悔婆謝曰防君哀念及此妾非惡樂而好苦恨薄命𨿽欲樂恐無往而不得苦也予曰彼有孀居而守者以其家素饒也子壯且多也可以借也婆無一於是曰顧不及不能攺妾也因具飯與米數升而去予感嘆久之妻曰稻婆眾所棄夫子獨詳其出處而形諸嘆何也予乃諭之曰子女子也未知爲婦之道且以子容華服飭耳目聰眀視之固不啻如土苴彼之一心直恐子弗能至也非子弗能至𨿽舉什百亦未能至也子姑得其心人倫之道立矣夫婦之道備矣妻攺容謝之於戱三綱五常之道鑄在民心古今由之不可一日廢也惟其教化不眀風俗不振綱常淪斁其流必將入於禽獸之行矣先王以是重之其或出於死生喪亂卓立自信眞有不可冺者方且殘其生覆其後流離天地卒爲野殍餓鬼天道果何在哉王稻婆是己夫世之衣纓大家聰明容辯遇不幸不能不甘身者皆其罪人也吁眾人慕之予可略之眾人棄之予安得不記之以俟采風者此逸庵先生徐勉仁之作也先生名恕甬東人博學能文髙尙不仕景泰間教授吾杭名門故族咸重之因遂居杭天性耿介凡鉅室而不尙詩禮者𨿽致千金召之不往也迨今年九十老而益堅棘寺大卿夏公時正嘗饋以谷固辭不受以無功而恥於濫饕耳其所制作率闗世教不爲空言觀其所著可以知其爲人矣又有藝說云予嘗觀藝於剪帛綴革之工矣剪帛之工持尺寸刀尺偃席馮幾日與齊紈蜀錦爲伍功𨿽緩其容常舒舒焉供給與座上人席同綴革之工器且多拳軀傴僂日與皮敗履爲伍功𨿽速其力常促促焉每給其食而弗顧藝之勞逸給之髙下有不待較也然而償工直獲主利革工數倍於帛工矣夫均之爲藝也尙其逸則趨而帛工苟其利則趨而革工然則將爲革工乎將爲帛工乎竊嘗疑之後過吳淞間觀鉅族公私之需日費千金騰踏喧囂動以萬指計前之工者咸用而有之不出戶限視其供給無少異及視其獲利則又反是予怪詰其故或者解曰子知藝之系於名有勞逸有上下而不知藝之習於人有勤怠有精拙利將不獨在其名亦隨其人何如耳吁剪帛綴革末藝也賤事也細民也同其藝而獲利有不同同其人而髙下勞逸之不同此無他擇藝貴精而已矣𨿽然藝愈擇而精愈難獲利愈緩一獲而至於不貲矣故難而緩者百無一二焉藝每卑而工母易獲利每速累獲而幾於毫末矣故易而速者十居八九焉何獨是也舉天下之藝皆然夫士大夫學聖賢之學者道徳仁義也行聖賢之事者功名事業也使功名事業不出於道徳仁義𨿽有智如良平功若管晏其功名之實不足以傳於後世使道徳仁義不極於功名事業𨿽有孔孟之徳伊周之才其道徳之澤不能行於當時是則道徳功名譬之樹表以測景溯流而求源體用一致初非二事也今所謂學而行者無乃二其事乎志於道徳者執方而或滯於事固窮而或背於時中心旣淑時務稍迂人皆曰腐儒也此擇藝而不精是猶帛工而徒得其逸焉事於功名者運巧之求售枉道以徇人於道徳實慙卒保功利人皆曰好男子也此精藝而不擇是猶革工而茍獲利焉夫如是故尙志者不自存趨務者眾且效民心以之而日偸風俗以之而日獘非人也藝也勢使之然非性然也然則如之何哉曰反之而已予觀二藝有感於士學之陋大抵藝不可不擇擇之不可不精旣精而不獲歸於命因作藝說

宰相器

靑箱雜記丞相劉公沆以義气自許嘗作牡丹詩中一聯云三月內方有百花中更無又述懷詩曰虎生三日便窺牛獵食寧能掉尾求若不去登黃閣貴便須來伴赤松遊奴顏婢膝誠堪恥羊狠狼貪自合羞三尺太阿星斗煥何時去取魏齊頭覽者皆知有宰相器

勝兒

吳泰伯祠在閶門之東每春秋市人相率牲醴多圖善馬彩輿美女以獻之時金銀行以輕綃畫侍婢捧胡琴以從其貌勝於舊繪者名其爲勝兒蓋他獻者無以匹也女巫方舞有進士劉景復送客之金陵置酒於廟東通波館忽欠伸思寢夢紫衣冠者言曰讓王奉屈劉生隨至廟周旋揖讓而坐王語劉生曰適納一胡琴妓藝精而色麗知吾子善歌故奉邀作胡琴一曲以寵之生初頗不酣命酌人間酒一杯已醉乃作歌曰繁已停雜吹歇勝兒調弄邏娑撥四弦攏撚三五聲喚起邊風駝眀月大聲嘈嘈奔淈淈浪蹙波間倒溟渤小弦切切怨颸颸鬼哭神悲秋悉率玉腕斜挑掣流電春雷直戞騰秋鶻漢妃徒得端正名秦皇虛誇有仙骨我聞天寶十年前涼州未作西戎窟麻衣右衽皆漢民不省煙塵暫蓬勃太平之末狂冦亂兵馬崩騰恣搪突宗未到萬里橋東洛西京一時沒海內士民皆被虜飲恨吞聲空咽噎時看漢月望漢天怒气沖星成彗孛國門之西八九鎭髙城深壘閉閒卒河湟咫尺不能收挽粟推車徒兀兀今朝聞撥梁州曲使我心神暗超忽勝兒若向邊塞彈徵人血淚應闌干吟畢以獻王召勝兒授之王之侍兒有妒者以金如意擊勝兒劉生驚而寤歌傳於吳中宋旡有詩云吳俗祈恩泰伯祠爭圖輿馬獻新奇大王三讓周天下翻愛胡琴寵勝兒

陳太常

皇明正統間防稽陳惟成贄以教官舉爲翰林待詔累官至太常卿精於唐律有和唐音行於世先人酷愛其作予嘗見其爲陸顯章賦石闌別墅排律云別業新成石瀨西靜中偏稱此幽棲桑多盡好供蠶事花落何曾趁馬蹄社鼓每喧紅杏塢鄰家多住緑楊堤前村翠麥晴濤捲隔岸靑山夕照低艸色簾櫳春燕竹深門巷午晴雞烏犍得飽和煙臥布谷催耕向暖啼最喜兒孫知稼穯盡隨童僕事鋤犁嘉禾應瑞千莖秀芳韭成叢萬葉齊漸見倉庾儲雪粒旋看步武躡雲梯秋風老瓦盆中酒對處何妨醉似泥他作皆類是

蟫精雋卷十六

