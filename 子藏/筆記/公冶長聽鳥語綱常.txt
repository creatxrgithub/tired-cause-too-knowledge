

《公冶長聽鳥語綱常》一卷一則﹐僅兩个半中國葉﹐六百八十一字﹐藏復旦大學圖書館。原書板框髙一七五毫米﹐寬一○五毫米。中縫頁碼先四後三﹐並非從一開始﹐爲原書如此。未署作者名﹐刊刻年代不明﹐亦未見著錄。

公冶長聽鳥語綱常

昔時周末時﹐孔聖人設教杏壇﹐帶領三千徒眾周流天下。內有一門人﹐姓公冶﹐名長﹐曾讀百鳥之書﹐能聞眾鳥之音。那一日﹐行至綠楊樹下停憩﹐閒聽小燕與賓鴻相語。二鳥談論三綱五常之事。那小燕先問賓鴻﹐小燕道﹕「仁兄何來﹖仙鄕何處﹖何日返駕﹖」連問數聲。賓鴻不答﹐再問又不應﹐小燕道﹕「莫非是聾乎﹗」賓鴻答曰「樹大風聲細﹐房髙雁語低。水深流得緩﹐君子遲。我乃是君子﹐豈肯卽應小人乎﹖」小燕曰「你何爲自誇﹐總非賢徳君子。你住在野艸河畔﹐生得毛大尾粗﹐有何貴乎﹐可稱爲君子耶﹖我住在雕梁畫棟﹐常居繡花樓中﹐饑來食虫蟻﹐閒時玩髙樓﹐每與王侯將相爲伴﹐豈不貴乎﹖可稱爲君子矣。」賓鴻曰「你稱爲貴﹐可知三綱五常之禮麼﹖」小燕曰「三綱五常﹐豈有不知。」賓鴻曰「你且說來。」小燕曰「三綱者﹐君爲臣綱﹐父爲子綱﹐夫爲妻綱。五常者﹐仁義禮智信是也。」賓鴻曰「你𨿽知其一不知其二﹐只曉其外難曉其內﹐只明其粗未明其細。」小燕曰「我寔不知內中其細﹐仁兄教導一二可否﹖」賓鴻曰「你聽我說來﹕三綱者﹐乃是三寶也﹐在天爲之日月星﹐在人謂之精气神﹐在地謂之水火風﹐在釋教謂之三皈﹐在道教謂之三花﹐在儒教謂之三綱。五常者﹐仁者不殺生﹐義者不偸盜﹐禮者不邪淫﹐智者不酒肉﹐信者不妄語。你稱爲貴﹐可依得否﹖」小燕曰「卻也難依。」賓鴻曰「我看你卻也難依。你口食生命﹐全無仁也﹔前後爭飛﹐全無義也﹔老少邪淫﹐全無禮也﹔今日夫死﹐明日就嫁﹐全無智也﹔來不記春﹐去不知秋﹐全無信也。我𨿽粗之物﹐住在野艸河畔﹐𨿽不稱貴﹐外有三綱五常﹐內有三皈五戒﹐二者俱然不缺。不食性命﹐勿害生靈﹐可爲仁也﹔飛護前後﹐行有次序﹐可爲義也﹔夫若死亡﹐終身守節﹐可爲禮也﹔夜有守更﹐不失時點﹐可爲智也﹔不忘家鄕﹐可爲信也。」說得小燕啞口無言﹐羞恥而去。公冶長嘆曰「只二隻飛禽﹐能知綱常﹐又識禮義﹐曾可謂﹕於止知其所止。可以人而不如鳥乎﹗」

詩曰﹕

周朝時有公冶長﹐曾聽燕雁論綱常。

蜂有君臣犬顧丰﹐鴛鴦禮別雁排行。

羔羊跪乳鴉反哺﹐蛛蜘結网馬銜韁。

禽獸尙然知禮義﹐何況人兒不思量﹖

