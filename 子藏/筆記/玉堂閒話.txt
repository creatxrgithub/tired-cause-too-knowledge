

玉堂閒話五代王仁裕

●卷一○伊用昌熊補闕說﹕頃年﹐有伊用昌者﹐不知何許人也。其妻甚少﹐有殊色﹐音律女工之事﹐皆曲盡其妙﹐夫𨿽饑寒丐食﹐終無愧意。或有豪富子弟﹐以言笑戲調﹐常有不可犯之色。其夫能飲﹐多狂逸﹐時人皆呼爲伊風子。多遊江左廬陵﹑宜春等諸郡﹐出語輕忽﹐多爲眾所毆擊。愛作《望江南》詞﹐夫妻唱和﹐或宿於古寺廢廟間﹐遇物卽有所詠。其詞皆有旨﹐熊只記得《詠鼓詞》云「江南鼓﹐梭肚兩頭欒。釘著不知侵骨髓﹐打來只是沒心肝。空腹被人漫。」餘多不記。江南有芒艸﹐貧民采之織屨﹐緣地土卑濕﹐此艸耐水﹐而貧民多著之。伊風子至茶陵縣門﹐大題云「茶陵一道好長街﹐兩畔栽柳不栽槐。夜後不聞更漏鼓﹐只聽錘芒織艸鞋。」時縣官及胥吏大爲不可﹐遭眾人亂毆﹐逐出界。江南人呼輕薄之詞爲「覆窠」。其妻告曰「常言小處不要覆窠﹐而君須要覆窠之。譬如騎惡馬﹐落馬足穿鐙﹐非理傷墮一等﹐君不用苦之。」如是夫妻俱有輕薄之態。天癸酉年﹐夫妻至撫州南城縣所。有村民斃一犢﹐夫妻丐得牛肉一二十斤﹐於鄕校內烹炙﹐一夕俱食盡。至明﹐夫妻爲肉所脹﹐俱死於鄕校內。縣鎭吏民﹐以蘆席裹屍﹐於縣南路左百餘步而瘞之。其鎭將姓丁﹐是江西廉使劉公親隨﹐一年後得替歸府﹐劉公已薨。忽一旦﹐於北市棚下見伊風子夫妻﹐唱《望江南》詞乞錢。旣相見甚喜﹐便敍舊事﹐執丁手上酒樓。三人共飲數斗﹐丁大醉而睡。伊風子遂索筆題酒樓壁云「此生生在此生先﹐何事從玄不復玄。已在淮南雞犬後﹐而今便到玉皇前。」題畢﹐夫妻連臂髙歌而出城﹐遂渡江至遊帷觀﹐題眞君殿後。其銜云「定億萬兆恆沙軍國主南方赤龍神王伊用昌。」詞云「日日祥雲瑞气連﹐應儂家作大神仙。筆頭灑起風雷力﹐劍下驅馳造化權。更與戎夷添禮樂﹐永教胡虜絕烽煙。列仙功業只如此﹐直上三淸第一天。」題罷﹐連臂入西山﹐時人皆見躡虛而行﹐自此更不復出。其丁將於酒樓上醉醒﹐懷內得紫金一十兩﹐其金並送在淮海南城縣。後人開其墓﹐只見蘆席兩領﹐裹爛牛肉十餘斤﹐臭不可近﹐余更無別物。熊言六七歲時﹐猶記識伊風子﹐或著道服﹐稱伊尊師。熊嘗於頂上患一癰癤﹐疼痛不可忍。伊尊師含三口水﹐巽其癰便潰﹐並不爲患﹐至今尙有痕在。熊言親睹其事﹐非謬說也。﹝《太平廣記》卷五五﹞○權師唐長道縣山野間﹐有巫曰權師﹐善死卜﹐至於邪魅鬼怪﹐隱伏逃亡﹐地祕山藏﹐生期死限﹐罔不預知之。或人請命﹐則焚香呼請神﹐僵僕於茵褥上﹐奄然而逝。移時方喘息﹐瞑目而言其事。奏師之親曰郭九舅﹐豪俠彊梁﹐積金甚廣。妻臥病數年﹐將不濟﹐召令卜之。閉目而言曰「君堂屋後有伏屍﹐其數九。」遂令之﹐依其尺寸﹐獲之不差其一。旋遣去除之﹐妻立愈。贈錢百萬﹐卻而不受﹐彊之﹐方受一二萬﹐云「神不令多取。」又一日﹐臥於民家﹐瞑目輪十指﹐云算天下死簿﹐數其遐邇州縣﹐死數甚多﹐次及本州村鄕﹐亦十餘人合死者﹐內有豪士張夫子名行儒與焉。人有急告行儒者﹐聞而懼﹐遂命之至。謂張曰「可以奉爲。牒閻羅出免之。」於是閉目﹐於紙上書之﹐半如篆籀﹐祝焚之。旣訖﹐張以含胎馬奔奉之。巫曰「神只許其母﹐子卽奉還﹐以俟異日。」所言本州十餘人算盡者﹐應期而歿﹐惟張行儒免之。及牝誕駒﹐遂還其主。其牝呼爲和尙﹐云「此馬曾爲僧不了﹐有是報。」自爾爲人廷算者不少﹐爲人掘取地下隱伏者亦多。言人算盡者﹐不差晷刻﹐以至其家大富﹐取民家牛馬資財﹐徧山盈室。﹝《太平廣記﹞卷七九﹞○趙聖人僞蜀有趙溫圭﹐善袁﹑許術﹐占人災祥﹐無不神中﹐蜀謂之趙聖人。武將王暉事蜀先主﹐累有軍功﹐爲性凶悍。至後主時﹐爲一二貴人擠抑﹐久沈下位﹐王深銜之。嘗一日﹐於朝門逢趙公﹐見之驚愕﹐乃屏人告之曰「今日見君面有殺气﹐懷兵刃﹐欲行陰謀。但君將來當爲三任郡守﹐一任節制﹐自是晚達。不宜害人﹐以取殃禍。」王大駭﹐乃於懷中探一匕首擲於地﹐泣而言曰「今日比欲刺殺此子﹐便自引決﹐不期逢君爲開釋﹐請從此而止。」勤勤拜謝而退。王尋爲郡﹐遷秦州節度。蜀亡﹐老於咸陽。宰相範質親見王﹐話其事。﹝《太平廣記》卷八○﹞○法本晉天福中﹐考功員外趙洙言﹕近日有僧自相州來﹐云「貧道於襄州禪院內與一僧名法本同過夏﹐朝昏共處﹐心地相洽。法本常言曰﹕『貧道於相州西山中住持竹林寺。寺前有石柱﹐他日有暇﹐請必相訪。』」其僧追念此言﹐因往彼尋訪。洎至山下村中﹐投一蘭若寄宿。問其村僧曰「此去竹林寺近遠﹖」僧乃遙指孤峯之側曰「彼處是也。古老相傳﹐昔聖賢所居之地﹐今則但有名存焉﹐故無院捨。」僧疑之﹐詰朝而往。旣至竹林業中﹐果有石柱﹐罔然不知其涯。當法本臨別云「但扣其柱﹐卽見其人。」其僧乃以小杖扣柱數聲﹐乃風雨四起﹐咫尺莫窺。俄然耳目豁開﹐樓臺對峙﹐身在山門之下。逡巡﹐法本自內而出﹐見之甚喜﹐問南中之舊事。乃引其僧﹐度重門﹐升祕殿﹐參其尊宿。尊宿問其故﹐法本云「早年相州同過夏﹐期此相訪﹐故及山門也。」尊宿曰「可飯後請出﹐在此無座位。」食畢﹐法本送至山門相別。旣而天地昏暗﹐不知所進。頃之﹐宛在竹叢中石柱之側﹐余並莫睹。卽知聖賢之在世﹐隱顯難涯﹐豈金粟如來獨能化見者乎﹗﹝《太平廣記》卷九八﹞○渭濱釣者淸渭之濱﹐民家之子﹐有好垂釣者﹐不農不商﹐以香餌爲業﹐自壯及中年﹐所取不知其紀極。仍得任公子之術﹐多以油煎燕肉置於纖鉤﹐其取鮮鱗如寄之於潭瀨﹐其家數口衣食﹐綸竿是賴。忽一日﹐垂釣於大涯硤﹐竟日無所得。將及日晏﹐忽引其獨繭﹐頗訝沈重。迆邐挽之﹐獲一銅佛像。旣悶甚﹐擲之於潭心。遂移釣於別浦﹐亦無所得﹐移時﹐又牽出一銅佛。於是折其竿﹐斷其綸﹐終身不復其業。﹝《太平廣記》卷一○一﹞○贅肉釋氏因果﹐時有報應。近歲有一男子﹐旣貧且賤﹐於上吻忽生一片贅肉﹐如展兩手許大﹐下覆其口﹐形狀醜異﹐殆不可言。其人每饑渴﹐則揭贅肉以就飲啜﹐頗甚苦楚。或問其所因﹐則曰「少年無賴﹐曾在軍伍﹐常於佛寺安下﹐同火共到一羊﹐分得少肉。旁有一佛像﹐上吻間可置之。不數日嬰疾﹐遂生此贅肉焉。」﹝《太平廣記》卷一一六﹑《說郛》四八﹞○西明寺長安城西明寺鐘﹐寇亂之後﹐緇徒流離﹐闃其寺者數年。有貧民利其銅﹐袖錘鏨往竊鑿之﹐日獲一二斤﹐鬻於。如是經年﹐人皆知之﹐官吏不禁。後其家忽失所在﹐市銅者亦訝其不來。後官欲徙其鐘於別寺﹐見寺鐘平墮在閣上。及僕之﹐見盜鐘者抱錘鏨﹐儼然坐於其間﹐卽已漧枯矣。﹝《太平廣記》卷一一六﹑《說郛》四八﹞○李彥光李彥光爲秦內外都指揮使﹐主帥中書令李崇委任之﹐專其生殺﹐虐酷黷貨﹐遭枉害者甚眾。部將樊某者﹐有騾一頭﹐甚駿﹐彥光使人達意求之。樊吝之不與﹐因而蓄憾﹐以他事構而囚之。僞通辭款﹐承主帥醉而呈之﹐帥不復詳察﹐光卽矯命斬之。樊臨刑曰「死若無知則已﹐死若有知﹐當刻日而報。」及死未浹旬﹐而彥光染疾﹐樊則形見﹐晝夜不去﹐或來自屋上﹐或出自墻壁間﹐持杖而前﹐親行鞭﹐左右長幼皆散走。於是便聞決罪之聲﹐不可勝忍﹐惟稱死罪﹐如是月餘方卒。自爾持權者頗以爲戒。﹝《太平廣記》卷一二四﹞○侯溫梁朝與河北相持之時﹐有偏將侯溫者﹐軍中號爲驍勇。賀瑰爲統率﹐專制忌前﹐以事害之。其後瑰寢疾﹐彌畱之際﹐左右只聞公呼侯九者數日﹐頗有祈請之詞﹐深自克責。有侍者見一丈夫自壁間出﹐曳瑰於地﹐侍者驚呼﹐左右俱至﹐瑰已死矣。昔漢竇嬰﹑灌夫爲武安侯田所構而死﹐及疾﹐巫者視鬼﹐見竇灌夾而笞之﹐竟卒。事相類耳。﹝《太平廣記》卷一二四﹞○馬全節婢魏帥侍中馬全節﹐嘗有侍婢﹐偶不愜意﹐自擊殺之。後累年﹐染重病﹐忽見其婢立於前。家人但訝全節之獨語﹐如相問答。初云「爾來有何意﹖」又云「與爾錢財。」復曰「爲爾造像書經。」哀祈移時﹐其亡婢不受﹐但索命而已。不旬日而卒。﹝《太平廣記》卷一三○﹑《說郛》四八﹞○劉鑰匙隴右水門村有店人曰劉鑰匙者﹐不記其名﹐以舉債爲家﹐業累千金。能於規求﹐善聚難得之貨﹐取民間資財﹐如秉鑰匙﹐開人箱篋帑藏﹐盜其珠珍不異也﹐故有鑰匙之號。鄰家有殷富者﹐爲鑰匙所餌﹐放債與之﹐積年不問。忽一日﹐執券而算之﹐卽倍數極廣。旣償之未畢﹐卽以年系利﹐略無期限﹐遂至資財物產﹐俱歸鑰匙﹐負債者怨之不已。後鑰匙死﹐彼家生一犢﹐有鑰匙姓名﹐在賺肋之間﹐如毫墨書出﹐乃爲債家鞭使役﹐無完膚。鑰匙妻男廣﹐以重貨購贖之﹐置於堂室之內﹐事之如生。及斃﹐則棺斂葬之於野。蓋與劉自然之事仿佛矣﹐此則報應之道﹐其不誣矣。﹝《太平廣記》卷一三四﹞○劉自然唐天中﹐秦州有劉自然者﹐主管義軍桉﹐因連帥李繼宗點鄕兵捍蜀。成紀縣百姓黃知感者﹐妻有美發﹐自然欲之﹐謂知感曰「能致妻發﹐卽免是行。」知感之妻曰「我以弱質托於君﹐發有再生﹐人死永訣矣。君若南徵不返﹐我有美發何爲焉﹖」言訖﹐攬發剪之。知感深懷痛湣﹐旣迫於差點﹐遂獻於劉。知感竟亦不免繇戍﹐尋歿於金沙之陣。黃妻晝夜禱天號訴。是歲﹐自然亦亡。後黃家牝驢﹐忽產一駒﹐左脇下有字﹐云「劉自然」。邑人傳之﹐遂達於郡守﹐郡守召其妻子識認。劉自然長子曰「某父平生好飲酒食肉﹐若能飲啖﹐卽是某父也。」驢遂飲酒數升﹐啖肉數臠。食畢﹐奮迅長鳴﹐淚下數行。劉子請備百千贖之﹐黃妻不納﹐日加鞭捶﹐曰「猶足以報吾夫也。」後經喪亂﹐不知所終。劉子竟慚憾而死。﹝《太平廣記﹞卷一三四﹞○上公宜春郡東安仁鎭有齊覺寺﹐寺有一老僧﹐年九十餘﹐門人弟子有一二世者﹐彼俗皆只呼爲上公﹐不記其法名也。其寺常住莊田﹐孳畜甚多。上公偶一夜﹐夢見一老姥﹐衣靑布之衣﹐拜辭而去﹐云「只欠寺內錢八百。」上公覺而異之﹐遂自取筆書於寢壁﹐同住僧徒亦無有知之者。不三五日後﹐常住有老牛一頭﹐無故而死﹐主事僧於街市鬻之﹐只酬錢八百。如是數處﹐不移前價。主事僧具白上公云「常住牛死﹐欲貨之﹐屠者數輩﹐皆酬價八百。」上公嘆曰「償債足矣。」遂令主事僧入寢所﹐讀壁上所題處﹐無不嗟嘆。﹝《太平廣記》卷一三四﹞○晉髙祖淸泰中﹐晉髙祖潛龍於並部也﹐常一日從容謂賓佐云「近因晝寢﹐忽夢若頃年在洛京時﹐與天子連鑣於路﹐過舊第。天子請某入某第﹐其遜讓者數四﹐不得已﹐卽促轡而入。至廳事下馬﹐升自阼階﹐西向而坐﹐天子已馳車去矣。其夢如此。」羣僚莫敢有所答。是年冬﹐果有鼎革之事。﹝《太平廣記》卷一三八﹞○孫長安城有孫家宅﹐居之數世﹐堂室甚古。其堂前一柱﹐忽生槐枝。孫氏初猶障蔽之﹐不欲人見﹐期年之後﹐漸漸滋茂﹐以至柱身通體而變﹐壞其屋上衝﹐祕藏不及。衣冠士庶之來觀者﹐車馬塡咽。不久﹐處巖廊﹐儲居節制﹐人以爲應三槐之朕﹐亦甚異也。近有孫煒﹐乃之嗣﹐備言其事。﹝《太平廣記》卷一三八﹞○戴思遠梁朝將戴思遠任浮陽日﹐有部曲毛璋﹐爲性輕悍﹐常與數十卒追捕盜賊﹐遠宿於逆旅。毛枕劍而寢。夜分﹐其劍忽大吼﹐躍出鞘外。從卒聞者﹐愕然驚異。毛亦神之﹐乃持劍咒曰「某若異日有此山河﹐爾當更鳴躍﹐否則已。」毛復寢未熟﹐劍吼躍如初﹐毛深自負之。其後戴離鎭﹐毛請畱﹐戴從之。未幾﹐毛以州歸命於唐莊宗﹐莊宗以毛爲其州刺史﹐後竟帥滄海。﹝《太平廣記》卷一三八﹞○張密牧張少年時﹐常有一飛鳥﹐狀若尺﹐銜一靑銅錢﹐墮於張懷袖間。張異之﹐常系錢於衣冠間。其後累財巨萬﹐至死物力不衰。卽飛鳥墮錢﹐將富之祥也。﹝《太平廣記》卷一三八﹞○齊州民齊州有一富家翁﹐郡人呼曰劉十郎﹐以鬻醋油爲業。自云﹕壯年時﹐窮賤至極﹐與妻傭舂以自給。忽一宵﹐舂未竟﹐其杵忽然有聲﹐視之﹐已中折矣。夫婦相顧愁嘆﹐久之方寐。淩旦旣寤﹐一新杵在臼旁﹐不知自何而至。夫婦前視﹐且驚且喜。自是因穿地﹐頗得隱伏之貨﹐以碓杵爲神鬼所賜﹐乃寶而藏之。遂棄舂業﹐漸習商估﹐數年之內﹐其息百倍﹐家累千金。夫婦神其杵﹐卽被以文繡﹐置於匱匣中﹐四時致祭焉。自後夫婦富且老﹐及其死也﹐物力漸衰﹐今則兒孫貧之矣。﹝《太平廣記》卷一三八﹞○秦城芭蕉天水之地。邇於邊陲﹐土寒﹐不產芭蕉。戎師使人與興元求之﹐植二本於亭臺間。每至入冬﹐卽連土掘取之﹐埋藏於地窟﹐候春暖﹐卽再植之。庚午﹑辛未之間﹐有童謠曰「花開來裹﹐花謝來裹。」而又節气變而不寒﹐冬卽和煦﹐夏卽暑毒﹐甚於南中。芭蕉於是花開﹐秦人不識﹐遠近士女來看者﹐塡咽衢路。尋則蜀人犯我封疆﹐自爾年年一來﹐不失芭蕉開謝之候。乙亥歲﹐岐隴援師不至﹐自隴之西﹐竟爲蜀人所有。暑濕之候﹐一如巴邛者。蓋劍外節气﹐先布於秦城﹐童謠之言﹐不可不察。﹝《太平廣記》卷一四○﹞○睿陵僧睿陵之側﹐有貧僧居之﹐艸衣芒屨﹐不接人事。嘗燔木取灰貯之﹐亦有施其資鏹者﹐得卽藏於灰中﹐無所使用。出入必挽一拖車﹐謂人曰「此是駟馬車﹐汝知之乎﹖他日﹐必有龍輿鳳輦﹐萃於此地。」居人罔測其由。及漢髙祖皇帝因山於此﹐陵寢陶器﹐所用須灰。僧貯灰甚多﹐至於畢功﹐資用不闕。又於灰積中頗獲資鏹﹐輦輅之應﹐不差毫裏。因山旣畢﹐僧亦化滅。睿陵行禮官寮﹐靡不知矣。﹝《太平廣記》卷一四○﹞○龐從唐昭宗乾寧丙辰歲﹐朱梁太祖誅不附己者。兗師朱瑾亡命淮海﹐梁祖命徐師龐從﹝舊名師古﹞﹐會軍五萬於靑口﹝東晉命謝安伐靑州﹐堰呂梁水﹐樹柵﹐立七埭爲派﹐擁其流以利運漕﹐故謂之靑州派﹐其實泗水也﹐浮磐石在下邳﹞。所屯之地﹐蓋兵書謂之絕地﹐人不駕肩。行一舍﹐方至夷坦之處。時梁祖命腹心者監護之﹐統師莫之能禦。未信宿﹐朱瑾果自督數萬而至。從聞瑾親至﹐一軍喪魄。及戰﹐無敢萌鬥志﹐或溺或浮﹐惟一二獲免。先是瑾軍未至前﹐部伍虛驚﹐尢多怪異。刁鬥架自行於軍帳之前﹐家屬在徐州﹐亦凶怪屢見。使宅之後﹐素有妖狐之穴﹐或府主有災卽見。時命僧於雕堂建道場﹝蓋多狐妖﹐故畫雕於中﹞。統未亡之前﹐家人望見燕子樓上﹐有婦人衣紅﹐白晝憑欄而立﹐見人窺之﹐漸移身退後而沒。時登樓之門﹐皆扃之。不數日﹐凶問至。﹝《太平廣記﹞卷一四四﹞○桑維翰魏公桑維翰尹開封。一日﹐嘗中夜於正寢獨坐﹐忽大驚悸﹐如有所見﹐向空厲聲云「汝焉敢此來﹗」如是者數四﹐旬日憤懣不已﹐𨿽齊體亦不敢有所發問。未幾﹐夢己整衣冠﹐嚴車騎﹐將有所詣。就乘之次﹐忽所乘馬亡去﹐追尋莫知所在。旣寤﹐甚惡之﹐不數日及難。﹝《太平廣記》卷一四五﹞○房知溫故靑帥房公知溫﹐少年與外弟徐ブ爲盜於兗鄆之境﹐晝則匿於古冢。一夕﹐遇雨未出間﹐二鬼至。一鬼曰「此有節度上主﹐宜緩之。」與外弟俱聞之﹐二人相問曰「適聞外面語否﹖」徐曰「然。」房曰「吾與汝未知孰是。來宵汝當宿於他所﹐吾獨在此以驗之。」迨夕﹐二鬼又至。一鬼復曰「昨夜貴人尙在矣。」房聞之喜﹐後果節制數鎭﹐官至太師﹑中書令﹑東平王。則知《晉書》說魏陽元聞鬼以三公呼之﹐爲不謬矣。﹝《太平廣記》卷一五八﹞○竇夢徵朱梁翰林竇學士夢徵﹐以文學稱於世。時兩浙錢尙父有元帥之命﹐竇以錢公無功於本朝﹐僻在一方﹐坐邀渥澤﹐不稱是命﹐乃抱麻哭於朝。翌日﹐竇謫掾於東州。及失意被譴﹐嘗鬱鬱不樂。曾夢有人謂曰「君無自苦﹐不久當復故職。然將來愼勿爲丞相﹐苟有是命﹐當萬計避之。」其後竇復居禁職。有頃﹐遷工部侍郎。竇忽憶夢中所言﹐深惡其事﹐然已受命﹐不能遜避﹐未幾果卒。﹝《太平廣記》卷一五八﹞○許生汴州部押衙朱仁忠家有門客許生﹐暴卒﹐隨使者入冥﹐經歷之處﹐皆如郡城。忽見地堆粟千石﹐中植一牌曰「金吾將軍朱仁忠食祿。」生極訝之。洎至公署﹐使者引入一曹司。主吏按其簿曰「此人乃誤追之矣。」謂生曰「汝可止此﹐吾將白於陰君﹐然愼勿窺吾簿。」吏旣出﹐生潛目架上有簽牌曰「人間食料簿。」生潛憶主人朱仁忠不食醬﹐可知其由﹐遂披簿求之﹐多不曉其文。逡巡﹐主吏大怒﹐已知其不愼﹐目責之。生恐懼謝過﹐告吏曰「某乙平生受朱仁忠恩﹐知其人性不食醬﹐是敢竊食簿驗之﹐願恕其罪。」吏怒稍解﹐自取食簿﹐於仁忠名下﹐注「大豆三合」。吏遂遣前使者引出放還。其徑路微細﹐隨使者而行。忽見一婦女﹐形容憔悴﹐衣服糸監縷﹐抱一孩子﹐拜於道傍﹐謂生曰「妾是朱仁忠亡妻。頃年因產而死﹐竟未得受生﹐饑寒尢甚﹐希君濟以資緡數千貫。」生以無錢辭之﹐婦曰「所求者﹐楮貨也。君還魂後﹐可致而焚之﹐兼望仁忠與寫《金光明經》一部懺之﹐可指生路也。」旣而先行﹐直抵相國寺﹐將兪其閾﹐爲使者所推﹐踣地而寤。仁忠旣悲喜﹐問其冥間之事。生曰「君非久﹐必任金吾將軍。」言其牌粟之事﹐又話見君亡妻﹐言其形實無差。後與仁忠同食﹐乃言「自君亡後﹐忽覺醬香﹐今嗜之頗甚。」乃是注「大豆三合」之驗也。自爾朱寫經畢﹐許生燔紙數千﹐其婦於寐中辭謝而去。朱果爲金吾將軍。顯晦之事﹐不差毫裏矣。﹝《太平廣記》卷一五八﹞○陰君文字頃歲有一士人﹐嘗於寢寐間若被官司追攝﹐因隨使者而去。行經一城﹐云是鎭州﹐其間人物稀少。又經一城﹐云是幽州﹐其間人物眾廣。士人乃詢使者曰「鎭州蕭疏﹐幽州繁盛﹐何其異乎﹖」使者曰「鎭州𨿽然少人﹐不日亦當似幽州矣。」有頃至一處﹐有若公府﹐中有一大官。見士人至前﹐卽曰「誤追此人來﹐宜速放去。」士人知是陰司﹐乃前啟陰官曰「某𨿽蒙放還﹐願知平生官爵所至。」陰官命取紙一幅﹐以筆墨畫紙﹐作九个圍子﹐別取靑筆﹐於第一个圍子中﹐點一點而與之。士人置諸懷袖﹐拜謝而退。及寤﹐其陰君所賜文字﹐則宛然在懷袖間﹐士人收藏甚祕。其後鎭州兵士相繼殺傷甚眾﹐故知陰間鎭州﹐卽日人眾﹐當不謬耳。其士人官至冀州錄事參軍﹐糸監縷而卒。陰官畫九圍子者﹐乃九州也。冀州爲九州之第一﹐故點之。其點靑者﹐言士人只止於錄事參軍﹐綠袍也。﹝《太平廣記》卷一五八﹞○貧婦諺云「一飲一啄﹐系之於分。」斯言𨿽小﹐亦不徒然。常見前張賓客澄言﹐頃任鎭州判官日﹐部內有一民家婦﹐貧且老﹐平生未嘗獲一完全衣。或有哀其窮賤﹐形體袒露﹐遺一單衣。其婦得之﹐披展之際﹐而未及體﹐若有人自後掣之者﹐舉手已不知衣所在。此蓋爲鬼所奪也。﹝《太平廣記》卷一五八﹞○灌園嬰女頃有一秀才﹐年及弱冠﹐切於婚娶。經數十處﹐托媒氏求問﹐竟未諧偶﹐乃詣善《易》者以決之。卜人曰「伉儷之道﹐亦系宿緣。君之室﹐始生二歲矣。」又問﹕「當在何州縣﹐是何姓氏﹖」卜人曰「在滑州郭之南﹐其姓某氏﹐父母見灌園爲業﹐只生一女﹐當爲君嘉偶。」其秀才自以門第才望﹐方求華族﹐聞卜人之言﹐懷抱郁怏﹐然未甚信也﹐遂詣滑質其事。至則於滑郭之南尋訪﹐果有一蔬圃。問老圃姓氏﹐與卜人同。又問有息否﹐則曰「生一女﹐始二歲矣。」秀才愈不樂。一日﹐伺其女嬰父母出外﹐遂就其家﹐誘引女嬰使前﹐卽以細鍼內於囟中而去。尋離滑臺﹐謂其女嬰之死矣。是時﹐女嬰𨿽遇其酷﹐竟至無恙。生五六歲﹐父母俱喪﹐本鄕縣以孤女無主﹐申報廉使﹐廉使卽養育之。一二年間﹐廉使憐其黠慧﹐育爲己女﹐恩愛備至。廉使移鎭他州﹐女亦成長。其問卜秀才﹐已登科弟﹐兼歷簿官﹐與廉使素不相接。因行李經由﹐投刺謁廉使﹐一見慕其風采﹐甚加禮遇﹐問及婚娶﹐答以未婚﹐廉使知其衣冠子弟﹐且慕其爲人﹐乃以幼女妻之﹐潛令道達其意﹐秀才欣然許之。未幾成婚﹐廉使資送甚厚。其女亦有殊色﹐秀才深過所望﹐且憶卜者之言﹐頗有責其謬妄耳。其後每因天气陰晦﹐其妻輒患頭痛﹐數年不止。爲訪名醫﹐醫者曰「病在頂腦間。」卽以藥封腦上﹐有頃﹐內潰出一鍼﹐其疾遂愈。因潛訪廉使之親舊﹐問女子之所出﹐方知圃者之女﹐信卜人之不謬也。襄州從事陸憲嘗話此事。﹝《太平廣記》卷一六○﹞○王暉西蜀將王暉嘗任集州刺史。集州城中無水泉﹐民皆汲於野外。值岐兵急攻州城﹐且絕其水路﹐城內集渴﹐旬日之間﹐頗有死者。王公乃中夜有所祈請﹐哀告神祗。及寐﹐夢一老父告曰「州獄之下﹐當有美泉。」言訖而去﹐王亦驚寤。遲明﹐且命畚鍤﹐於所指之處掘數丈﹐乃有泉流。居人飲之﹐蒙活甚眾。岐兵比知城中無水﹐意將坐俟其斃。王公使汲泉水數十罌﹐於城上揚而示之﹐其寇乃去。是日﹐神泉亦竭﹐豈王公精誠之所感耶﹖疏勒拜井之事﹐固不虛耳。王后致仕﹐家於雍州﹐嘗言之﹐故記耳。﹝《太平廣記》卷一六二﹞○裴度元和中﹐有新授湖州錄事參軍﹐末赴任﹐遇盜﹐襄攵剽殆盡﹐告敕歷任文薄﹐悉無孑遺。遂於近邑求丐故衣﹐迆﹤辶裏﹥假貨﹐卻返逆旅。旅捨府逼裴晉公第。時晉公在假﹐因微服出遊側近邸﹐遂至湖糸斗之店﹐相揖而坐。與語周旋﹐問及行止。糸斗曰「某之苦事﹐人不忍聞。」言發涕零﹐晉公憫之。細詰其事﹐對曰「某主京數載﹐授官江湖﹐遇寇蕩盡﹐惟殘微命﹐此亦細事爾。其如某將娶而未親迎﹐遭郡牧彊以致之﹐獻於上相裴公﹐位亞國號矣。」裴曰「子室之姓氏﹐何也﹖」答曰「姓某﹐字黃娥。」裴時衣紫衫﹐謂之曰「某卽晉公親校也﹐試爲子偵。」遂問姓名而往。糸斗復悔之﹐此或中令親近﹐入而白之﹐當致其禍也﹐寢不安席。遲明﹐詣裴之宅側偵之﹐則裴已入內。至晚﹐有衣吏詣店﹐頗忽遽﹐稱令公召。糸斗聞之惶懼﹐倉卒與吏俱往。至第斯須﹐延入小廳﹐拜伏流汗﹐不敢仰視。卽延之坐﹐竊視之﹐則昨日紫衣押牙也。因首過再三﹐中令曰「昨見所話﹐誠心惻然﹐今聊以慰其憔悴矣。」卽命箱中官誥授之﹐已再除湖州矣。糸斗喜躍未已﹐公又曰「黃娥可於飛之任也。」特令送就其逆旅﹐行裝千貫﹐與偕赴所任。﹝《太平廣記》卷一六七﹞○發冢盜光啟﹑大順之際﹐褒中有盜發冢墓者﹐經時搜索不獲﹐長吏督之甚嚴。忽一日擒獲﹐置於所司﹐淹延經歲﹐不得其情﹐拷掠楚毒﹐無所不至。款古卽具﹐連及數人﹐皆以爲得之不謬矣。及臨刑﹐傍有一人攘袂大呼曰「王法豈容枉殺平人者乎﹖發冢者﹐我也。我日在稠人之中﹐不爲獲擒﹐而斯人何罪﹐欲殺之﹐速請釋放。」旋出丘中所獲之贓﹐驗之﹐略無差異。具獄者亦出其贓﹐驗之無差。及藩帥躬自誘而問之﹐曰「𨿽自知非罪﹐而受楚不禁﹐遂令骨肉僞造此贓﹐希其一死。」藩帥大駭﹐具以聞於朝廷﹐坐其獄吏。枉陷者獲免﹐自言者補衙職而賞之。﹝《太平廣記》卷一六八﹞○鄭雍鄭雍學士未第時﹐求婚於白州崔相公遠。才允許﹐而博陵有事﹐女則隨例塡宮。至朱梁開平之前﹐崔氏在內托疾﹐敕令出宮﹐還其本家。鄭則復托媒氏致意﹐選日親迎。士族婚禮﹐隨其丰儉﹐亦無所闕。尋有莊盆之感﹐又杖經期周﹐莫不合禮﹐士林以此多之﹐美稱籍甚。場中翹足望之﹐一舉中甲科﹝封尙書榜下﹞﹐脫白﹐授祕校﹐兼內翰﹐與丘門同敕入﹐不數載而卒。﹝《太平廣記》卷一六八﹞○王殷王殷﹐梁開封尹瓚之猶子也。乾化中﹐爲徐州連率。眾叛拒命﹐殺害使臣﹐點閱市井而授甲焉。有親隨苗溫與數輩﹐度其必不濟﹐竊謀作亂。事泄被擒﹐刳心而死。其妻配隸別部軍校﹐殊不甘﹐挾短刃﹐割乳而殞。聞者無不嗟尙。﹝《太平廣記》卷一六八﹞○劉崇龜劉崇龜鎭南海之歲﹐有富商子少而白皙﹐稍殊於稗販之伍。泊船於江﹐岸上有門樓﹐中見一姬年二十餘﹐艷態妖容﹐非常所睹﹐亦不避人。得以縱其目逆﹐乘便復言「某黃昏當詣宅矣。」無難色﹐頷之微哂而已。旣昏暝﹐果啟扉伺之。比子未及赴約﹐有盜者徑入行竊﹐見一房無燭﹐卽突入之﹐姬卽欣然而就之。盜乃謂其見擒﹐以庖刀刺之﹐遺刀而逸﹐其家亦未之覺。商客之子旋至﹐方入其戶﹐卽踐其血﹐汰而僕地。初謂其水﹐以手捫之﹐聞鮮血之气未已﹐又捫著有人臥﹐遂走出。徑登船﹐一夜解維。比明﹐已行百餘里。其家迹其血至江岸﹐遂陳狀之。主者訟窮詰岸上居人﹐云「某日夜﹐有某客船一夜徑發。」卽差人追及﹐械於圉室﹐拷掠備至﹐具實吐之﹐惟不招殺人。其家以庖刀納於府主矣。府主乃下令曰「某日大設﹐合境庖丁宜集於球場﹐以候宰殺。」屠者旣集﹐乃傳令曰「今日旣已﹐可翌日而至。」乃各畱刀於廚而去。府主乃命取諸人刀﹐以殺人之刀換下一口。來早﹐各令詣衙請刀﹐諸人皆認本刀而去。惟一屠最在後﹐不肯持刀去。府主乃詰之﹐對曰「此非某刀。」又詰以何人刀﹐卽曰「此合是某乙者。」乃問其住止之處﹐卽命擒之﹐則已竄矣。於是乃以他囚之合處死者﹐以代商人之子﹐侵夜斃之於市﹐竄者之家﹐旦夕潛令人伺之。旣斃其假囚﹐不一兩夕﹐果歸家﹐卽擒之﹐具首殺人之咎﹐遂置於法。商人之子夜入人家﹐以姦罪杖背而已。彭城公之察獄﹐可謂明矣。﹝《太平廣記﹞卷一七二﹞○殺妻者聞諸耆舊云﹕昔有人因他適回﹐見其妻爲姦盜所殺﹐但不見其首﹐支體具在。旣悲且懼﹐遂告於妻族。妻族聞之﹐遂執婿而入官丞﹐行加誣云「爾殺吾愛女。」獄吏嚴其鞭捶﹐莫得自明。洎不任其苦﹐乃自誣殺人﹐甘其一死。疑案旣成﹐皆以爲不繆﹐郡主委諸從事。從事疑而不斷﹐謂使君曰「某濫塵幕席﹐誠宜竭節。奉理人命﹐一死不可再生﹐苟或誤舉典刑﹐豈能追悔也﹐必請緩而窮之。且爲夫之道﹐孰忍殺妻﹐況義在齊眉﹐曷能斷頸。縱有隙而害之﹐盍作脫禍之計也﹐或推病殞﹐或托暴亡﹐必存屍而棄首﹐其理甚明。」使君許其讞義。從事乃別開其第﹐權作狴牢﹐愼擇司存﹐移此系者﹐細而劾之﹐仍給以酒食湯沐﹐以平人待之﹐鍵戶棘垣﹐不使系於外。然後徧勘在城伍作行人﹐令各供通﹐近來應與人家安厝墳墓多少去處文狀。旣而一面詰之曰「汝等與人家舉事﹐還有可疑者乎﹖」有一人曰「某於一豪家舉事﹐共言殺卻一奶子﹐於墻上舁過﹐凶器中甚似無物﹐見在某坊。」發之﹐果得一女首級。遂將首對屍﹐令訴者驗認﹐云「非也。」遂收豪家鞠之﹐豪家伏辜而具款﹐乃是殺一奶子﹐函首而葬之﹐以屍易此良家之婦﹐私室蓄之。豪土乃全家棄市。吁﹐伍辭察獄﹐得無愼乎﹗﹝《太平廣記》卷一七二﹞●卷二○葛周梁葛侍中周鎭兗之日﹐嘗遊從此亭。公有廳頭甲者﹐年壯未婿﹐有神彩﹐善騎射﹐膽力出人。偶因白事﹐葛公召入﹐時諸姬妾並侍左右。內有一愛姬﹐乃國色也﹐專寵得意﹐常在公側。甲窺見愛姬﹐目之不已。葛公有所顧問﹐至於再三﹐甲方流眄於殊色﹐竟忘其對答﹐公但俯首而已。旣罷﹐公微哂之。或有告甲者﹐甲方懼﹐但云神思迷惑﹐亦不計憶公所處分事。數日之間﹐慮有不測之罪。公知其憂甚﹐以溫顏接之。未幾﹐有詔命公出徵﹐拒唐師於河上。時與敵決戰﹐交鋒數日﹐敵軍堅陣不動。日暮﹐軍士饑渴﹐殆無人色。公乃召甲謂之曰「汝能陷此陣否﹖」甲曰「諾。」卽攬轡超乘﹐與數十騎馳赴敵軍﹐斬首數十級﹐大軍繼之﹐唐師大敗。及葛公凱旋﹐乃謂愛姬曰「大立戰功﹐宜有酬賞﹐以汝妻之。」愛姬泣涕辭命﹐公勉之曰「爲人之妻﹐可不愈於爲人之妾耶﹖」令具飾資妝﹐其直數千緡。召甲告之曰「汝立功於河上﹐吾知汝未婚﹐今以某妻﹐兼署列職。」此女卽所目也。甲固稱死罪﹐不敢承命﹐公堅與之﹐乃受。噫﹗古有絕纓盜馬之臣﹐豈逾於此。葛公爲梁名將﹐威名著於敵中﹐河北諺曰「山東一條葛﹐無事莫撩撥」云。﹝《太平廣記》卷一七七﹞○鄭昌圖廣明年中﹐鳳翔副使鄭侍郎昌圖未及第前﹐嘗自任以廣度弘襟﹐不拘小節﹐出入遊處﹐悉恣情焉。洎至輿論喧然﹐且欲罷舉。其時同裏有親表家僕﹐自宋亳莊上至﹐告其主人云「昨過洛京﹐於谷水店邊逢見二黃衣使人西來﹐某遂與同行。至華嶽廟前﹐二黃衣使與某告別﹐相揖於店後面﹐謂某曰﹕『君家郎君應進士舉無﹖』僕曰﹕『我郎主官已髙﹐諸郎君見修學次。』又問曰﹕『莫親戚家兒郎應無﹖』曰﹕『有。』使人曰﹕『吾二人乃是今年送榜之使也。自泰山來到金天處﹐押署其榜﹐子幸相遇。』僕遂請竊窺其榜﹐使者曰﹕『不可﹐汝但記之。』遂畫其地曰﹕『此年狀頭姓﹐偏傍有﹐名兩字﹐下一字在口中。榜尾之人姓﹐偏傍亦有此﹐名兩字﹐下一字亦在口中。記之記之﹗』」遂去。鄭公親表頗異其事﹐遂訪岐副具話之﹐具勉以就試。昌圖其年狀頭及第﹐榜尾鄒希回也﹐姓名畫點皆同。﹝《太平廣記》卷一八三﹞○楊玄同唐天年﹐河中進士楊玄同老於名場。是歲頗亦彷徨﹐未涯兆朕﹐宜祈吉夢﹐以卜前途。是夕﹐夢龍飛天﹐乃六足。及見榜﹐乃名第六﹐則知固有前定矣。﹝《太平廣記》卷一八四﹑《永樂大典》卷一三一三九﹞○髙輦禮部貢院凡有榜出﹐書以淡墨。或曰「名第者﹐陰注陽受﹐淡墨書者﹐若鬼神之迹耳﹐此名鬼書也。」範質云「未見故實。塗說之言﹐未敢爲是。」嘗記未應舉日﹐有登第者相告﹐舉子將策名﹐必有異夢。今聊記憶三數夢﹐載之於此。髙輦應舉﹐夢雷電晦冥﹐有一小龍子在前﹐吐出一石子﹐輦得之。占者曰「雷電晦冥﹐變化之象﹐一石十科也。將來科第﹐其十數矣。」及將放榜﹐有一吏持主文帖子至。問小吏姓名﹐則曰「姓龍」﹐詢其名第髙卑﹐則曰「第十人」。又郭俊應舉時﹐夢見一老僧屐於臥榻上﹐蹣跚而行。旣寤﹐甚惡之。占者曰「老僧﹐上座也﹔著屐於臥榻上行﹐屐髙也。君其巍峨矣。」及見榜﹐乃狀元也。王汀應舉時﹐至滑州旅店﹐夢射王愼徵﹐一箭而中。及將放榜﹐或告曰「君名第甚卑。」汀答曰「苟成名﹐當爲第六人。」及見榜﹐果如所言。或者問之﹐則告以夢﹕「王愼徵則前年第六人及第﹐今射而中之﹐故知亦此科第也。」質於癸巳年應舉﹐考試畢場。自以孤平初舉﹐不敢決望成名。然憂悶如醉﹐晝寢於逆旅﹐忽有所夢。寐未化間﹐有九經蔣之才相訪﹐卽驚起而坐﹐且告以夢﹐夢被人以朱筆於頭上亂點﹐己牽一胡孫如驢許大。蔣卽以夢占之曰「君將來必捷﹐兼是第三人矣。」因問其說﹐卽曰「亂點頭者﹐再三得也﹔朱者﹐事分明也﹔胡孫大者爲猿﹐算法圓三徑一﹐故知三數也。」及放榜﹐卽第十三人也。﹝《太平廣記》卷一八四﹞○張張相富於權略﹐素不知兵。昭宗朝﹐親統扈駕六師﹐往討太原﹐遂至失律﹐陷其副帥侍郎孫揆。尋謀班師﹐路由平陽﹐平陽卽蒲之屬郡也。牧守姓張﹐卽蒲帥王珂之大校。珂變詐難測﹐復慮軍旅經過﹐落其詭計。乃先數程而行﹐泊於平陽之傳捨﹐六軍相次﹐由陰地關而進。深忌晉牧﹐復不敢除之。張於一捨郊迎﹐旣駐郵亭。令張使君升廳﹐茶酒設食畢﹐復命茶酒﹐不令暫起﹐仍畱晚食。食訖﹐已晡時﹐又不令起﹐卽更茶數甌。至張燈﹐乃許辭去﹐自旦及暮﹐不交一言﹐口中咀少物﹐遙觀一如交談之狀。珂性多疑﹐動有警察。時偵事者尋已密報之云「刺史與相國密話竟夕。」珂果疑﹐召張問之曰「相國與爾﹐自旦至暮﹐所話何﹖」對云「並不交言。」王殊不信﹐謂其不誠﹐戮之。六師乃假途歸京﹐了無纖慮。後判邦計﹐諸道各致紈綺之類﹐並不受之。乃命專人面付之曰「爾述吾意﹐以此物攺充軍行所費之物﹐鍋幕布槽啖馬藥﹐土產所共之物﹐咸請備之。」於是諸藩鎭欣然奉之。以至軍行十萬﹐所要無闕﹐皆心匠之所規畫。梁祖忌之﹐潛令刺客殺之於是水莊上。﹝《太平廣記》卷一九○﹞○村婦昭宗爲梁主劫遷之後﹐岐鳳諸州﹐各蓄甲兵甚眾﹐恣其劫掠以自給。成州有僻遠村墅﹐巨有積貨﹐主將遣二十餘騎夜掠之。旣倉卒至﹐罔敢支吾﹐其丈夫並囚縛之﹐罄搜其貨﹐囊而貯之。然後烹豕犬﹐遣其婦女羞饌﹐恣其飲啖。其家嘗收莨菪子﹐其婦女多取之熬搗﹐一如辣末﹐置於食味中﹐然後飲以濁醪。於時藥作﹐竟於腰下拔劍掘地曰「馬入地下去也。」或欲入火投淵﹐顚而後僕。於是婦女解去良人執縛﹐徐取騎士劍﹐一一斷其頸而瘞之。其馬使人逐官路﹐而遣之﹐罔有知者。後地土攺易﹐方泄其事。﹝《太平廣記﹞卷一九○﹞○王宰丁丑歲﹐蜀師戍於固鎭。有巨師曰費鐵觜者﹐本於綠林部下將卒﹐其人也﹐多使人行劫而納其貨。一日﹐遣都將領人攻河池縣。有王宰者﹐失其名﹐少壯而勇﹐只與僕隸十數輩止於公署。羣盜夜至﹐宰啟扉而俟之﹐格鬥數刻﹐宰中鏃甚困。賊將兪其閾﹐小僕持短槍﹐靠扉而立﹐連中三四魁首﹐皆應刃而僕﹐腸胃在地焉。羣盜於是舁屍而遁。他日﹐鐵觜又劫村莊。才合夜﹐羣盜至村﹐或排闥而入者﹐或四面壞壁而入。民家燈火尙熒煌﹐丈夫悉遁去﹐惟一婦人以杓揮釜湯潑之﹐一二十輩無措手﹐爲害者皆狼狽而奔散。婦人但秉杓據釜﹐略無所損。旬月後﹐鐵觜部內數人﹐有面如瘡癩者﹐費終身恥之。﹝《太平廣記》卷一九二﹞○段成式成式多禽荒﹐其父文昌嘗患之﹐復以年長﹐不加面斥其過﹐而請從事言之。幕客遂同詣學院﹐具述丞相之旨﹐亦唯唯遜謝而已。翌日﹐復獵於郊原﹐鷹犬倍多。旣而諸從事各送兔一雙﹐其書中徵引典故﹐無一事重疊者。從事輩愕然﹐多其曉其故實。於是齊詣文昌﹐各以書示之。文昌方知其子藝文該贍。山簡云「吾年四十﹐不爲家所知。」頗亦類此。﹝《太平廣記﹞卷一九七﹞○江陵書生江陵南門之外﹐雍門之內﹐東垣下有小瓦堂室一所﹐髙三尺許﹐具體而微。詢其州人﹐曰「此息壤也。」鞠其由﹐曰「數百年前﹐此州忽爲洪濤所漫﹐未沒者三二版。州帥惶懼﹐不知所爲。忽有人白之曰﹕『州之郊墅間﹐有一書生博讀甚廣﹐才智出人﹐請召詢之。』及召問之。『此是息壤之地﹐在於南門。僕嘗讀《息壤記》云﹕禹湮洪水﹐玆有海眼﹐泛之無恆。禹乃鐫石﹐造龍之宮室﹐置於穴中﹐以塞其水脈。後聞版築此城﹐毀其舊制﹐是以有此懷襄之患。請掘而求之。』果於東垣之下﹐掘數尺﹐得石宮室﹐皆已毀損。荊帥於是重葺﹐以厚壤培之﹐其洪水乃絕。今於其上又起屋宇﹐志其處所。」旋以《息壤記》驗之﹐不謬。﹝《太平廣記》卷一九七﹑《錦繡萬花谷前集》卷六﹞○陳叔陳叔﹐鴻之子也﹐鴻與白傅傳《長恨詞》﹐文格極髙﹐蓋良史也。咸通中﹐佐廉使郭常侍銓之幕於徐﹐性尢耿介﹐非其人不與之交。同院有小計姓武﹐亦元衡相國之後﹐蓋汾陽之坦牀也。乃心不平之﹐遂挈家居於茅山﹐與妻子隔山而居﹐短褐束絳﹐焚香習禪而已。或一年半載﹐與妻子略相面焉。在職之時﹐惟流溝寺長老與之款接﹐亦具短褐相見。自述《檀經》三卷﹐今在藏中。臨行﹐畱一章與其僧云「行若獨輪車﹐常畏大道覆。止若圓底器﹐常恐他物觸。行止旣如此﹐安得不離俗。」乾符中﹐弟璉復佐薛能幕於徐﹐自丹陽棹小舟﹐至於彭門﹐與弟相見。薛公重其爲人﹐延請入城﹐遂堅拒之曰「某已有誓﹐不踐公門矣。」薛乃攜舟造之﹐話道永日﹐不宿而去。其志尙之介僻也如此。﹝《太平廣記》卷二○二﹑又見《類說》卷五四﹑唐詩紀事卷六六﹞○王仁裕晉都洛下﹐丙申年春﹐翰林學士王仁裕夜直。聞禁中蒲牢﹐每發聲﹐如叩項腦之間﹐其鐘忽撞作索索之聲﹐有如破裂﹐如是者旬餘。每與同職默議﹐罔知其何兆焉。其年中春﹐晉帝果幸於梁汴﹐石渠金馬﹐移在雪宮﹐迄今十三年矣。索索之兆﹐信而有徵。﹝《大平廣記》卷二○三﹞○王仁裕後唐淸泰之初﹐王仁裕從事梁苑﹐時範公延光師之。春正月﹐郊野尙寒﹐引諸幕寮﹐餞朝客於折柳亭。樂則於羽﹐而響鐵獨有宮聲﹐洎將摻執﹐竟不諧和。王獨訝之﹐私謂戎判李大夫式﹑管記唐員外獻曰「今日必有儔張之事﹐蓋樂音不和﹐今諸音舉羽﹐而獨扣金有宮聲。且羽爲水﹐宮爲土﹐水土相克﹐得無憂乎﹖」於時筵散﹐朝客西歸。範公引賓客﹐紲鷹犬﹐獵於王婆店北﹐爲奔馬所墜﹐不救於荒陂。自辰巳至午後﹐絕而復蘇。樂音先知﹐良可至矣。﹝《太平廣記》卷二○四﹞○厲歸眞唐末﹐江南有道士厲歸眞者﹐不知何許人也。曾遊洪州信果觀﹐見三官殿內功徳塑像﹐是玄宗時夾﹐制作甚妙﹐多被雀鴿糞穢其上。歸眞遂於殿壁畫一鷂﹐筆迹奇絕﹐自此雀鴿無復棲止此殿。其畫至今尙存。歸眞尢能畫折竹野鵲。後有人傳﹐歸眞於羅浮山上升。﹝《太平廣記》卷二一三﹑《類說》卷五四﹞○髙駢江淮州郡﹐火令最嚴﹐犯者無赦。蓋多竹屋﹐或不愼之﹐動則千百間立成煨燼。髙駢鎭維揚之歲﹐有術士之家延火﹐燒數千戶。主者錄之﹐卽付於法。臨刃﹐謂監刑者曰「某之愆尢﹐一死何以塞責。然某有薄技﹐可以傳授一人﹐俾其救濟後人﹐死無所恨矣。」時駢延待方術之士﹐恆如饑渴﹐監刑者卽緩之﹐馳白於駢。駢召入﹐親問之。曰「某無他術﹐惟善醫大風。」駢曰「可以核之。」對曰「但於福田院選一最劇者﹐可以試之。」遂如言。乃置患者於室中﹐飲以乳香酒數升﹐則懵然無知。以利刀開其腦縫﹐挑出虫可盈掬﹐長僅二寸。然以膏藥封其瘡﹐別與藥服之﹐而更節其飲食動息之候。旬餘﹐瘡盡愈。才一月﹐眉須已生﹐肌肉光淨﹐如不患者。駢禮術士爲上客。﹝《太平廣記》卷二一九﹞○田令孜長安完盛日﹐有一家於西市賣飲子﹐用尋常之藥﹐不過數味﹐亦不閒方脈﹐無問是何疾苦﹐百文售一服﹐千種之疾﹐入口而愈。常於寬宅中﹐置大鍋鑊﹐日夜銼斫煎煮﹐給之不暇﹐人無遠近﹐皆來取之。門市駢羅﹐喧闐京國﹐至有賫金守門﹐五七日間未獲給付者﹐獲利甚極。時田令孜有疾﹐海內醫工召徧﹐至於國師待詔﹐了無其徵。忽見親知白田曰「西市飲子﹐何妨試之﹖」令孜曰「可。」遂遣僕人﹐馳乘往取之﹐僕人得藥﹐鞭馬而回。將及近坊﹐馬蹶而覆之﹐僕旣懼其嚴難﹐不復取云﹐遂詣一染坊﹐丐得池腳一瓶子﹐以給其主。旣服之﹐其病立愈。田亦只知病愈﹐不知藥之所來﹐遂償藥家甚厚。飲子之家﹐聲價轉髙﹐此蓋福醫也。近年﹐鄴都有張福醫者亦然﹐積貨甚廣﹐以此有名﹐爲蕃王挈歸塞外矣。﹝《太平廣記》卷二一九﹞○於遘近朝中書舍人於遘﹐嘗中蠱毒﹐醫治無門﹐遂長告﹐漸欲遠適尋醫。一日﹐策杖坐於中門之外﹐忽有釘鉸匠見之﹐問曰「何苦而羸茶如是﹖」於卽爲陳之。匠曰「某亦曾中此﹐遇良工﹐爲某鈐出一蛇而愈。某亦傳得其術。」遘欣然﹐且祈之。彼曰「此細事耳。來早請勿食﹐某當至矣。」翊日﹐果至﹐請遘於捨檐下﹐向明張口﹐執鈐俟之。及欲夾之﹐差跌而失﹐則又約以來日。經宿復至﹐定意伺之﹐一夾而中。其蛇已及二寸許﹐赤色﹐粗如釵股矣﹐遽命火焚之。遘遂愈﹐復累除官﹐至紫微而卒。其匠亦不受贈遺﹐但云「某有誓救人。」惟引數觴而別。﹝《太平廣記》卷二一九﹞○顏燧京城及諸州郡中﹐有醫人能出蠱毒者﹐目前之驗甚多﹐人皆惑之﹐以爲一時幻術﹐膏盲之患﹐卽不可去。郎中顏燧者﹐家有一女使抱此疾﹐常覺心肝有物唼食﹐痛苦不可忍。累年後瘦瘁﹐皮骨相連﹐脛如枯木。偶聞有善醫者﹐於市中聚眾甚多﹐看療此病﹐顏試召之。醫生見曰「此是蛇蠱也﹐立可出之。」於是先令熾炭一二十斤﹐然後以藥餌之。良久﹐醫工秉小鈐子於傍﹐於時覺咽喉間有物動者﹐死而復蘇。少頃﹐令開口﹐鈐出一蛇子長五七寸﹐急投於熾炭中燔之。燔蛇屈曲﹐移時而成燼。其臭气徹於親鄰﹐自是疾平﹐永無嚙心之苦耳。則知活變起虢肉徐甲之骨﹐信不虛矣。﹝《太平廣記》卷二一九﹞○申光遜近代曹州觀察判官申光遜﹐言本家桂林。有官人孫仲敖﹐寓居於桂﹐交﹑廣人也。申往謁之﹐延於臥內﹐冠簪相見曰「非慵於巾櫛也﹐蓋患腦痛爾。」卽命醇酒升餘﹐以辛辣物洎胡椒﹑漧薑等屑僅半杯﹐以溫酒調﹐又於枕函中﹐取一黑漆筒﹐如今之笙項﹐安於鼻竅。吸之至盡﹐方就枕﹐有汗出表﹐其疾立愈﹐蓋鼻飲蠻獠之類也。﹝《太平廣記》卷二二○﹞○田承肇王蜀將田承肇﹐常領騎軍戍於鳳翔。因引騎潛出﹐解鞍憩於林木之下﹐面前忽見方圓數尺靜地中﹐有小樹子一莖髙數尺﹐並無柯葉﹐挺然而立﹐尢甚光滑。肇就之玩弄﹐以手上下摩娑。頃刻間﹐手指如中毒藥﹐苦不禁﹐於是鞭馬歸營。至﹐臂膊已粗於桶。時有村嫗善禁﹐居在深山中﹐急使人召得﹐已將不救。嫗曰「此是胎生七寸蛇戲處﹐噴毒在樹木間。捫者樹枝立合﹐致卒。」肇曰「是也。」急使人就彼�之﹐果獲二蛇﹐長六七寸﹐斃之。嫗遂禁勒﹐自膊間趁﹐漸漸下至於腕﹐又並趁入食指﹐盡食指一節﹐趁之不出﹐蹙成一球子許肉丸。遂以利刀斷此一節﹐所患方除。其斷下一節﹐巨如一气球也。﹝《太平廣記》卷二二○﹞○蛇毒趙延禧云﹕遭惡蛇虺所螫處﹐帖之艾炷﹐當上灸之﹐立差﹐不然卽死。凡蛇嚙卽當嚙處灸之﹐引去毒气﹐卽止。﹝《大平廣記》卷二二○﹞○程遜晉太常卿程遜足下有龜文﹐嘗招相者視之。相者告曰「君終有沈溺之厄。」其後使於浙右﹐竟葬於海魚之腹。常謂《李固傳》云「固足履龜紋﹐而位至三公﹐卒無水害。」同事而異應也。﹝《太平廣記》卷二二三﹞○眞陽觀新浙縣有眞陽觀者﹐卽許眞君第子曾眞人得道之所。其常住有莊田﹐頗爲邑民侵據。唐僖宗朝﹐南平王鐘傳據江西八州之地。時觀內因修元齋﹐忽有一香鑪自天而下。其鑪髙三尺﹐下有一盤﹐盤內出蓮花一枝﹐花有十二葉﹐葉間隱出一物﹐卽十二屬也。鑪頂上有一仙人﹐戴遠遊之冠﹐著雲霞之衣﹐相儀端妙。左手扌耆頤﹐右手垂膝﹐坐一小磐石。石上有花竹流水松檜之狀﹐雕刊奇怪﹐非人工所及也。其初降時﹐凡有邑民侵據本觀莊田﹐卽蜚於田所﹐放大光明﹐邑民驚懼﹐卽以其田還觀﹐莫敢逗畱﹐南平王聞其靈異﹐遣使取鑪﹐至江西供養。忽一夕失鑪﹐尋之卻至舊觀﹐道俗目之爲瑞鑪。故丞相樂安公孫南遷﹐路經此觀﹐畱題末句云「好是步虛明月夜﹐瑞鑪蜚下醮壇前。」其瑞鑪比如金色﹐輕重不定﹐尋常舉之﹐只可及六七斤。曾有一盜者竊之﹐𨿽數人亦不能舉。至今猶在本觀﹐而不能復蜚矣。﹝《太平廣記》卷二三二﹞○陴湖漁者徐宿之界有陴湖﹐周數百里﹐兩州之莞薊萑葦﹐迨芰荷之類﹐賴以資之。唐天中﹐有漁者於网中獲鐵鏡﹐亦不甚澀﹐光猶可鑑面﹐闊六五寸﹐攜以歸家。忽有一僧及門﹐謂漁者曰「君有異物﹐可相示乎﹖」答曰「無之。」僧曰「聞君獲鐵鏡﹐卽其物也。」遂出之。僧曰「君但卻將往所得之處照之﹐看有何睹。」如其言而往照﹐見湖中無數甲兵。漁者大駭﹐復沈於水﹐僧亦失之。耆老相傳﹐湖本陴州淪陷所致﹐圖籍亦無載焉。﹝《太平廣記》卷二三二﹞○大安寺唐懿宗用文理天下﹐海內晏淸﹐多變服私遊寺觀。民間有姦猾者﹐聞大安國寺有江淮進奏官寄吳綾千匹在院﹐於是暗集其羣﹐就內選一人肖上之狀者﹐衣上私行之服﹐多以龍腦諸香薰﹐引二三小僕﹐潛入寄綾之院。其時有丐者一二人至﹐假服者遺之而去。逡巡﹐諸色丐求之人﹐接迹而至﹐給之不暇。假服者謂院僧曰「院中有何物﹖可借之。」僧未諾間﹐小僕擲眼向僧﹐僧驚駭曰「櫃內有人寄綾千匹﹐惟命是聽。」於是啟櫃﹐罄而給之。小僕謂僧曰「來日早﹐於朝門相覓﹐可奉引入內﹐所酬不輕。」假服者遂跨衛而去。僧自是經日訪於內門﹐杳無所見﹐方知羣丐並是姦人之黨焉。﹝《太平廣記》卷二三八﹞○李延召王蜀將王宗儔帥南梁日﹐聚糧屯師﹐日興工役﹐鑿山刊木﹐略不暫停﹐運粟泛舟﹐軍人告倦。岷峨之人﹐酷好釋氏﹐軍中皆右執凶器﹐左秉佛書﹐誦習之聲﹐混於刁鬥。時有健卒李延召﹐繼年役於三泉黑水以來﹐采斫材木﹐力竭形枯﹐不任其事﹐遂設詐陳狀云「近者得見諸佛如來﹐乘輿跨象﹐出入巖崖之中﹐飛升松柏之上﹐如是之報甚頻。某𨿽在戎門﹐早歸釋教﹐以其課誦至誠﹐是有如此感應。今乞蠲兵籍﹐截足事佛﹐俾將來希證無上之果。」宗儔判曰「𨿽居兵籍﹐心在佛門﹐修心於行伍之間﹐達理於幻泡之外﹐歸心而依佛氏﹐截足以事空王。壯哉貔貅﹐何太猛利﹐大願難阻﹐眞誠可嘉。準狀付本軍﹐除落名氏﹐仍差虞候監截一足訖﹐送眞元寺收管灑掃。」延召比欲矯妄免其役﹐及臨斷足時﹐則怖懼益切。於是遷延十餘日﹐哀號宛轉﹐避其鋒釒亡。宗儔聞之﹐大笑而不罪焉。﹝《太平廣記》卷二三八﹞○俳優人太祖入覲昭宣﹐昭宗開宴﹐坐定﹐伶倫百戲在焉。俳恆眞頌聖﹐先祝帝徳﹐然後說元勛梁王之功業曰「我元勛梁王﹐五百年間生之賢。」九優太史胡趲應曰「酌然如此﹐四海之內共知﹐固教朝廷如東向。」侍宴臣僚無不失色﹐梁太祖但笑而已。昭宗不懌﹐如無柰何。趲又自好博奕。嘗獨跨一驢﹐日到故人家棋﹐多早去晚歸﹐年歲之間﹐不曾暫輟。每到其家﹐主人必戒家童曰「與都知於後院餵飼驢子。」趲甚感之﹐夜則跨歸。一日﹐非時宣召﹐趲倉忙索驢。及牽前至﹐則覺喘气﹐通體汗流﹐乃正與主人拽耳。趲方知自來與其家拽磨。明早﹐復展步而至。主人亦曰「與都知擡舉驢子。」曰「驢子今日偶來不得。」主人曰「何也」」趲曰「只從昨回宅﹐便患頭旋惡心﹐起止未得﹐且乞假將息。」主人亦大笑。蓋以趲之黠也如是﹐而不知其所乘經年與人旋亨利﹐亦數爲同人對銜挪揄之。﹝《太平廣記》卷二五二﹞○不調子有不調子﹐恆以滑稽爲事。輩流間有慧黠過人﹐性識機警者﹐皆被誘而玩之。嘗與一秀士同舟﹐泛江湖中﹐將欲登路。同船客有驢瘦劣﹐尾仍偏﹐不調子堅勸秀士市之。秀士鄙其瘦劣﹐勉之曰「此驢有異相﹐不同常等。」不得已﹐髙價市之。旣捨楫登途﹐果弱﹐不堪乘跨﹐而苦尢之。不調曰「勿悔﹐此不同他等。」其夕﹐忽值雪。不調曰「得之矣﹐請貰酒三五杯﹐然後奉爲話其故事。」秀士又黽挽貰而飲之。及舉爵﹐言之曰「君不聞杜荀鶴詩云『就船買得魚偏美﹐踏雪沽來酒倍香』乎﹖請君買驢沽酒者﹐蓋爲杜詩有之﹐非無證據。」秀士被買而玩之﹐殊不知覺﹐至是方悟焉。﹝《太平廣記》卷二五二﹞○司馬都前進士司馬都居於靑丘﹐嘗以錢二萬﹐托戎帥王師範下軍將市絲。經年﹐絲與金並爲所沒。都因月旦趨府﹐謁王公﹐偶見此人﹐問之。其人貌狀﹐魁偉胡﹤思見﹥﹐凶頑發怒﹐欲自投於井。都徐曰「何至如此﹗足下吒一抱之髭須﹐色斯舉矣﹔望千尋之玉﹐井有人焉。」王公知之﹐斃軍將於枯木。﹝《太平廣記》卷二五二﹞○李任爲賦天成年﹐盧文進鎭鄧﹐因出城﹐賓從偕至。舍人韋吉亦被召﹐年老﹐無力控馭。旣醉﹐馬逸﹐東西馳桑林之中﹐被橫枝骨掛巾冠﹐露禿而奔突﹐僕夫執從﹐則已墜矣。舊患肺風﹐鼻上癮疹而黑﹐臥於道周﹐幕客無不笑者。從事令左司郎中李任﹑祠部員外任瑤﹐各占一韻而賦之。賦項云「當其廳子潛窺﹐衙官共看﹐喧呼於麥壠之裏﹐偃僕於桑林之畔。藍攙鼻孔﹐眞同生鐵之椎﹔甸骷髏﹐宛是熟銅之釒。」余不記之﹐聞之者無不解頤。﹝《太平廣記》卷二五二﹞○陳癩子唐營丘有豪民姓陳﹐藏鏹鉅萬﹐染大風疾﹐眾目之爲陳癩子。自奉之道﹐則不薄矣﹐然切諱癩字。家人妻孥﹐或誤言者﹐則必遭怒﹐或至笞。賓客或言所苦減退﹐則酒食延待﹐優丰甚至﹐言增添﹐則白眼相顧耳。有遊客﹐心利所沾﹐而不能禁其口。遂謁之。初謂曰「足下之疾﹐近日尢減。」陳亦欣然﹐命酒饌延接﹐乃賫五緡。客將起﹐又問之曰「某疾果退否﹖」客曰「此亦添減病。」曰「何謂也﹖」客曰「添者﹐面上添肉渤漚子﹔滅者﹐滅卻鼻孔。」長揖而去﹐數日不懌。又每年五月﹐值生辰﹐頗有破費﹐召僧道﹐啟齋筵﹐伶倫百戲畢備。齋罷﹐伶倫贈錢數萬。時有﹤軍頁﹥者何岸髙﹐不敏見﹐旣去復入﹐謂曰「蒙君厚惠﹐感荷奚言﹗然某偶憶短李相公詩﹐落句一聯﹐深葉主人盛徳也。」陳曰「試誦之。」時陳君處於中堂﹐坐碧紗幃中﹐左右侍立﹐執輕﹛妾﹜白帚者數輩。伶倫曰「詩云﹕三十年來陳癩子﹐如今始得碧紗。」遭大詬而去。﹝《太平廣記》卷二五七﹞○徵君唐肅宗之代﹐急於賢良﹐下詔搜山林艸澤﹐有懷才抱徳及匡時霸國者﹐皆可爵而任之。有徵君﹐自靈武衣艸衣﹐躡芒ハ﹐詣於國門。肅宗聞之喜曰「果有賢士應募矣。」遂召對﹐訪時事得失﹐卒無一辭﹐但再三瞻望聖顏而奏曰「微臣有所見﹐陛下知之乎﹖」對曰「不知。」奏曰「臣見陛下聖顏﹐瘦於在靈武時。」帝曰「宵旰所勞﹐以至於是。」侍臣有匿笑不禁者。及退﹐更無他言。帝知其妄人也﹐恐閉將來賢路﹐亻邑挽除授一邑宰。洎將寒食﹐京兆司逐縣索杏仁﹐以備貢奉。聞之﹐大爲不可﹐獨力抗之﹐遂詣闕請對。京兆司亦懼此徵君必有異見﹐將柰之何。及召對﹐奏曰「陛下要寒節杏仁﹐今臣敲將來﹐鳥復進渾杏仁。」上ㄉ而遣之﹐竟不置其罪。﹝《太平廣記》卷二六○﹞○胡令奉先縣有令姓胡﹐忘其名﹐瀆貨靳食﹐僻好博奕。邑寄張巡官﹐好尙旣同﹐往來頗洽。每會棋﹐必自旦及暮﹐品格旣停﹐略無厭倦。然宰君時入中門﹐少頃﹐又來對棋。如是日日﹐早入晚歸﹐未嘗設食於張﹐不勝饑凍。潛知之﹐時入蓋自食而復出。及暮辭宰曰「且去也﹐極是叨鐵。」胡唯唯而已。張去﹐胡忽思之曰「此人相別云『極是叨鐵』﹐出何文譚﹖」急令追之。旣至﹐問﹕「明公適云『極是叨鐵』﹐其義家在﹖」張復款坐﹐謂曰「長官豈不知有叨鐵耶﹖」曰「不知。」曰「還見治鑪家﹐置一鐵長杖乎﹖只此是。鑪中猛火炎熾﹐鐵汁或未銷融﹐使此杖時時於鑪中ㄅ猛火了﹐卻出來﹐移時又ㄅ猛火了﹐卻出來﹐只此是叨鐵也。」言訖而去。胡入室﹐話於妻子﹐再三思之﹐方知諷其每日自入﹐︿猛火了﹐卻出來棋也。凡靳食倦客之上。時人多以此諷之。﹝《太平廣記》卷二六二﹞○郡牧唐有膏梁子出刺﹐郡人迎候甚至﹐前任與之設交代之禮儀無闕者。二禮生具頭冠禮衣﹐相其賓主﹐升降揖讓﹐而新牧贊ヴ﹐斂容低視﹐不敢正面對禮生。及禮畢﹐使人再三傳語﹐慰勞感謝﹐皆莫涯其意。翌日﹐於內閣﹐從禮生從容﹐生極惶恐﹐罔知去就。旣坐﹐蹙低語曰「賢尊安否﹖」禮生唯唯。又曰「頃年營大事時﹐極煩賢尊心力。」生亦瞢然。及罷﹐有親知細詢之﹐乃曰瞢﹕「此禮生緣方相子弟﹐昔曾使他家君﹐是以再三感謝。」且士流中亦有故爲輕薄者﹐亦有昧於菽爽不能分別者﹐信而有之。﹝《太平廣記》卷二六二﹑《說郛》四八﹞○張咸光梁龍徳年﹐有貧衣冠張咸光﹐遊丐無度於梁宋之間。復有劉月明者﹐與咸光相類﹐常懷匕著﹐每遊貴門﹐卽遭虐戲﹐方食則奪其匕著﹐則袖中出而用之。梁駙馬溫積諫議權判開封府事﹐咸光忽徧詣豪門告別。問其所詣﹐則曰「往投溫諫議也。」問﹕「有何紹介而往﹖」答曰「頃年大承記錄﹐此行必厚遇也。大諫嘗制《碣山潛龍宮上梁文》云﹕『饅頭似碗﹐胡餅如簏﹐暢殺劉月明主簿﹐喜殺張咸光秀才。』以此知必承顧ツ。」聞者絕倒。﹝《太平廣記》卷二六二﹑《說郛》四八﹞○道流�����任興元節判﹐離秦州鄕地﹐未及歲年﹐忽有來尋師者。賫親表施州刺史劉緘封﹐衣紫而來﹐兼言往洋州求索。詢其行止﹐云「某忝竊鄕關之分﹐先於秦州西升觀入道多年。」遂沈吟思之﹐當離鄕日﹐觀中無此道流﹐深感其命服所求﹐其人亦匆匆而過。旬月間﹐自洋源回﹐薄有所獲﹐告辭之意﹐亦甚揮遽。遂設計延佇﹐拂榻止之。夜靜﹐沃以醴醪數甌﹐然後徐詢之曰「尊師身邊紫綬﹐自何而得﹐宜以直誠相告。」對曰「此是先和尙命服﹐傳而衣之。」乃是廣修寺著紫僧弟子﹐師旣殂﹐乃捨空門﹐投西升觀入道﹐便以紫衣而服之﹐自謂傳得本師衣缽。豈有道士竊衣先和尙紫衣﹐未之前聞。﹝《太平廣記》卷二六二﹞○市馬洛中有大寮﹐世籍膏粱﹐不分牝牡。偶市一馬﹐都莫知其妍媸﹐爲駔僧所欺曰「此馬不惟馴良﹐齒及二十餘歲﹐合直兩馬之資﹐況行不動塵﹐可謂馴良之甚也。」遂多金以市之。僧卽倍獲利。臨去又曰「此馬兼有牙出也。」於是大喜。詰旦乘出﹐如鵝鴨之行。及至家﹐矜炫曰「此馬不惟馴熟﹐兼饒得果子牙兩所。」復召僧﹐別贈二十。﹝《太平廣記》卷二六二﹑《說郛》四八﹞○朝士使朔方���������������������������������������������跳索百戲俱呈﹐使臣觀之如不見。�意其不足爲歡笑��別非�胡騰﹐使臣仰視拓拔﹐又斜ツ胡騰﹐遂斂衽恭���位視有若慚��之貌﹐逡巡舞罷﹐趨而前謝曰﹕已蒙相公排置宴筵﹐百戲娛樂﹐更不令煩賢郎��歌舞﹐頗���﹐再三辭謝。蓋見拓拔中有與胡騰鼻相類﹐乃呼作賢郎﹐以此輕薄之。﹝《太平廣記》卷二六六﹞○輕薄士流唐朝有輕薄士流﹐出刺一郡﹐郡人集其歌樂百戲以迓之。至有吞刀吐刀﹐吹竹按絲﹐走圓跳索﹐歌喉舞腰﹐殊似不見。州人曰「我使君淸峻﹐無以悅之。」相顧憂戚。忽一日﹐盛夏登樓﹐遽令命樂。郡人喜曰「使君非不好樂也。」及至樓下﹐遂令色色引上。其弦匏戛擊之類疊進﹐皆叱去不用。有吹笙者﹐末後至﹐喜曰「我比只要此一色。」問﹕「此一物何名﹖」曰「名笙﹐可吹之。」樂工甚有徳色。方欲調弄﹐數聲﹐遽止之曰「不要動指﹐只一直吹之。」樂工亦稟之。遂令臨檻長吹﹐自午及申﹐乃呼左右﹐可賜與酒令退﹐曰「吾誰要曲調﹐只藉爾喚風耳。」復一日﹐入山﹐召樂人。比至﹐怒目叱之曰「只要長腳女人。」樂部忙然退出﹐不知其所以﹐遂遣六七婦人約束長腳﹐鼓笛而入。乃顧諸婦升大樹﹐各持籠子令摘樹果。其輩薄徒事﹐如此者甚多。﹝《太平廣記》卷二六六﹑《類說》卷五四﹞○崔祕天成二年﹐潘環以軍功授棣牧﹐素無賓客。或有人薦崔祕者﹐博陵之士子也﹐舉止閒雅﹐詞翰亦工。潘一見甚喜﹐上館以待之。經宿不復往﹐潘訪之不獲﹐旣而辟一書生乃往。後薦主見而詰之﹐崔曰「潘公𨿽勤厚﹐鼻柱之左有瘡﹐膿血常流﹐每被薰灼﹐腥穢難可堪﹐目之爲白死漢也。」薦主大ㄉ﹐崔之不顧名實而爲輕薄也。蓋潘常中流矢於面﹐骨銜其族﹐故負重傷。醫療至經年﹐其鏃自出﹐其瘡成漏﹐終身不痊。﹝《太平廣記》卷二六六﹞●卷三○趙思綰賊臣趙思綰自倡亂至敗﹐凡食人肝六十六﹐無非面剖而膾之。至食欲盡﹐猶宛轉叫呼﹐而戮者人亦一二萬。嗟乎﹗倘非名所仗皇威而剿之﹐則孰能剪滅黔黎之。﹝《太平廣記》卷二六九﹞○安道進有安道進者﹐卽故云州帥重霸季弟﹐河東人也。性凶險。莊宗潛龍時﹐爲小校﹐常佩劍列於翊衛。忽一日﹐拔而玩之﹐謂人曰「此劍也。可以弗刂鐘切玉﹐孰敢當吾鋒釒亡﹖」旁有一人曰「此又是何利器﹐妄此誇譚。假使吾引頸承之﹐安能快斷乎﹖」道進曰「眞能引頸乎﹖」此人以爲戲言﹐乃引頸而前﹐遂一揮而斷。旁人皆驚散。道進攜劍﹐日夜南馳﹐投於梁主。梁主壯之﹐俾隸淮之鎭戍。有掌庾吏﹐進謂曰「古人謂洞其七札爲能﹐吾之鏃﹐可徹其十札矣﹐爾輩安知之。」吏輕之曰「使我開襟俟之﹐能徹吾腹乎﹖」安曰「試敢開襟否﹖」吏卽開其襟﹐道進一發而殪之﹐利鏃逕過﹐植於墻上。安蓄一犬一婢﹐遂掣而南奔﹐晝則從於盧荻中﹐夜則望星斗而竄。又時看眼中神光﹐光多處爲利方﹐光少處爲不利。旣能伏气﹐遂絕粒﹐經時抵江湖間﹐左挈婢﹐右攜犬﹐而轍浮渡﹐殊無所損。淮帥得之﹐擢爲裨將。賜與其丰。時兄重霸事蜀﹐亦爲列校﹐聞弟在吳﹐乃告王。蜀主王嘉其意﹐發一介以請之。迨至蜀﹐亦爲主將﹐後領兵戍於天水營長道縣。重霸爲招討馬步使﹐駐於秦亭縣。民有愛子﹐托之於安﹐命之曰廳子。道進適往戶外﹐廳子偶經行於寢之前。安疑之﹐大怒﹐遂腰斬而投於井。其家號訴於霸﹐傳送招討使王公。至於南梁﹐王公不忍加害﹐表救活之。及憾其元昆﹐又欲害其家族﹐兄家閒卜戶防之。蜀破﹐道進東歸﹐明宗補爲諸州馬步軍都指揮使。後有過﹐鞭背卒。﹝《太平廣記》卷二六九﹞○鄒僕妻梁末龍徳壬午歲﹐襄州都軍務鄒景溫移職於徐﹐亦綰都軍之務。有勁僕﹝失其姓名﹞﹐自恃拳勇﹐獨與妻策驢以路。至宋州東芒碭澤﹐素多賊盜﹐行旅或孤﹐則鮮有獲免者。其日與妻偕憩於陂之半雙柳樹下﹐大吒曰「聞此素多豪客﹐豈無一人與吾曹決勝負乎﹖」言粗畢﹐有五六盜自叢薄間躍出﹐一夫自後雙手交抱﹐搏而僕之。其徒遽扼其喉﹐抽短刃以斷之。斯僕隨身兵刃﹐略無所施﹐蓋掩其不備也。惟妻在側﹐殊無惶駭﹐但矯而大呼曰「快哉﹐今日方雪吾之恥也﹗吾比良家之子﹐遭其俘掠﹐以致於此﹐孰謂無神明也。」賊謂誠至而不殺﹐與行李並二驢驅以南邁﹐近五六十里﹐至毫之北界﹐達孤莊南而息焉。莊之門有器甲﹐蓋近戍﹤辶水﹥警之卒也。其婦遂徑入村人之中堂﹐盜亦謂其謀食﹐不疑也。乃泣拜其總首﹐且告其夫適遭屠戮之狀。總首聞之﹐潛召其徒﹐俱時執縛﹐惟一盜得逸。械送毫城﹐咸棄於市。其婦則返襄陽﹐還削爲尼﹐誓終焉之志。﹝《太平廣記》卷二七○﹞○歌者婦南中有大帥﹐世襲爵位﹐然頗恣橫。有善歌者﹐與其夫自北而至﹐頗有容色﹐帥聞而召之。每入﹐輒與其夫偕至﹐更唱疊和﹐曲有餘態。帥欲私之﹐婦拒而不許。帥密遣人害其夫而置婦於別室﹐多其珠翠﹐以悅其意。逾年往詣之﹐婦亦欣然接待﹐情甚婉孌。及就榻﹐婦忽出白刃於袖中﹐擒帥而欲刺之。帥掣肘而逸﹐婦逐之。適有二奴居前闔其扉﹐由是獲免。旋遣人執之﹐已自斷其頸矣。﹝《太平廣記》卷二七○﹞○河池婦人梁祖攻圍岐隴之年﹐引兵至於鳳翔。秦師李茂貞﹐遣戎校李繼朗統眾救之。至則大捷﹐生降七千餘人。及旋軍﹐於河池縣掠獲一少婦﹐甚有顏色。繼朗悅之﹐寢處於兵幕之下。西邁十五餘程﹐每欲逼之。卽云「我姑嚴夫妒﹐請以死代之。」戎師怒﹐脇之以威﹐終莫能屈。師笑而憫之﹐竟不能犯﹐使人送還其家。﹝《太平廣記》卷二七一﹞○秦騎將秦騎將石某者﹐甚有戰功。其妻悍且妒﹐石常患之。後其妻獨處﹐乃夜遣人剌之。妻手接其刃﹐號救叫喊﹐婢妾共擊賊﹐遂折鐔而去﹐竟不能害﹐婦十指皆傷。後數年﹐秦亡入蜀﹐蜀遣石將兵﹐屯於褒梁。復於軍中募俠土﹐就家刺之。褒﹑蜀相去數千里﹐俠士於是挾刃﹐懷家書﹐至其門曰「褒中信至﹐令面見夫人。」夫人喜出見﹐俠拜而授其書。捧接之際﹐揮刃斫之。妻有一女躍出﹐舉手接刃﹐相持久之﹐竟不能害。外人聞而救之﹐女十指並傷。後十年﹐蜀亡﹐歸秦邦﹐竟與其夫偕老﹐死於牖下。﹝《太平廣記》卷二七二﹞○李秀蘭李秀蘭以女子有才名。初五六歲時﹐其父抱於庭﹐作詩詠薔薇﹐其末句云「經時未架卻﹐心緒亂縱橫。」父恚曰「此女子將來富有文章﹐然必爲失行婦人矣。」竟如其言。﹝《太平廣記》卷二七三﹑《類說》卷五四﹑《永樂大典》卷五八三九﹞○晉少主開運甲辰歲暮冬﹐晉帝遣中使至內署﹐宣問諸學士云「朕昨夜夢一玉盤﹐中有一玉碗及一玉帶﹐皆有碾文﹐光熒可愛。是何徵也﹐宜卽奏來。」承旨李愼儀與同僚並表奏賀﹐以爲玉者帝王之寶也﹐帶者有誓功之兆﹐盤盂者乃守器之象﹐爲吉夢﹐不敢有他占。﹝《太平廣記》卷二七八﹑《說郛》八﹞○袁繼謙殿中少監袁繼謙﹐爲兗州推官﹐東鄰卽牢城都校呂君之第。呂以其第卑湫﹐命卒削子城下土以培之。削之旣多﹐遂及城身﹐稍薄矣。袁忽夢乘馬﹐自子城東門樓上。有人達意﹐請推官登樓﹐自稱子城使也。與袁揖讓﹐乃謂袁曰「呂君修私第﹐而削子城之土﹐此極不可﹐推官盍言之乎﹖」袁曰「某𨿽忝賓僚﹐不相統攝。」又曰「推官旣不信﹐某自處置。」不一年﹐呂公被軍寨中追之﹐有過禁系﹐久而停職。其宅今屬袁氏﹐張沆嘗借居之。﹝《太平廣記》卷二八一﹞○邵元休晉右司員外郎邵元休﹐嘗說河陽進奏官潘某﹐爲人忠信明達﹐邵與之善。嘗因從容話及幽冥﹐且惑其眞僞﹐仍相要云「異日﹐吾兩人有先物故者﹐當告以地下事﹐使生者無惑焉。」後邵與潘別數歲﹐忽夢至一處﹐稍前進﹐見東序下﹐幕鮮華﹐乃延客之所。有數客﹐潘亦與焉。其間一人﹐若大僚﹐衣冠雄毅﹐居客之右。邵卽前揖﹐大僚延邵坐。觀見潘亦在下坐﹐頗有恭謹之色。邵因啟大僚﹕「公舊識潘某耶﹖」大僚惟而已。斯須命茶﹐應聲已在諸客之前﹐則不見有人送至者。茶器甚偉﹐邵將啜之﹐潘卽目邵﹐映身搖手﹐止邵勿啜。邵達其旨﹐乃止。大僚復命酒﹐亦應聲而至諸客之前﹐亦不見執器者﹐樽古樣而偉。大僚揖客而飲﹐邵將飲之。潘復映身搖手而止之﹐邵亦不敢飲﹐大僚又食﹐卽有大餅飠炎下於諸客之前﹐馨香酷烈。將食﹐潘又止邵。有頃﹐潘目邵﹐令去。邵卽告辭﹐潘白大僚曰「某與邵故人﹐今欲送出。」大僚頷而許之。二人俱出公署﹐因言及頃年相邀幽冥之事﹐邵卽問曰「地下如何﹖」潘曰「幽冥之事﹐固不可誣﹐大率如人世﹐但冥冥漠漠愁人耳。」言竟﹐邵辭而去。及寤﹐因訪潘之存歿﹐始知潘已卒矣。﹝《太平廣記》卷二八一﹞○目老叟爲小兒長安完盛之時﹐有一道術人﹐稱得丹砂之妙﹐顏如弱冠﹐自言三百餘歲。京都人甚慕之﹐至於輸貨求丹﹐橫經請益者﹐門如市肆。時有朝士數人造其第﹐飲啜方酣﹐有閽者報曰「郎君從莊上來﹐欲參覲。」道士作色叱之。坐客聞之﹐或曰「賢郎遠來﹐何妨一見﹖」道士顰蹙移時﹐乃曰「但令入來。」俄見一老叟﹐鬢髮如銀﹐昏耄傴僂﹐趨前而拜。拜訖﹐叱入中門﹐徐謂坐客曰「小兒愚﹐不肯服食丹砂﹐以至於是。都未及百歲﹐枯槁如斯﹐常已斥於村墅間耳。」坐客愈更神之。後有人私詰道者親知﹐乃云「傴僂者﹐卽其父也。」好道術者﹐受其誑惑﹐如欺嬰孩矣。﹝《太平廣記》卷二八九﹞○狄仁傑祠魏州南郭狄仁傑廟﹐卽生祠堂也。天后朝﹐仁傑爲魏州刺史﹐有善政﹐吏民爲之立生祠。及入朝﹐魏之士女﹐每至月首﹐皆詣祠奠。仁傑方朝﹐是日亦有醉色。天后素知仁傑初不飲酒﹐詰之﹐具以事對。天后使驗問﹐乃信。莊宗觀霸河朔﹐嘗有人醉宿廟廊之下﹐夜分卽醒﹐見有人於堂陛下﹐罄折咨事。堂中有人問之﹐對曰「奉符於魏州索萬人。」堂中語曰「此州虛耗﹐災禍頻仍﹐移於他處。」此人曰「諾﹐請往白之。」遂去。少頃復至﹐則曰「已移命於鎭州矣。」語竟不見。是歲﹐莊宗分兵討鎭州﹐至於攻下﹐兩軍所殺甚眾焉。﹝《太平廣記》卷三一三﹞○葛氏婦兗之東鈔裏泗水上有亭﹐亭下有天齊王祠﹐中有三郎君祠神者。巫云﹕天齊王之愛子﹐其神甚靈異。相傳岱宗之下﹐樵童牧豎﹐或有逢羽獵者﹐騎從華麗﹐有如侯王﹐卽此神也。魯之畏敬﹐過於天齊。失梁時﹐葛周鎭兗部署﹐嘗舉家婦女遊於泗亭﹐遂至神祠。周有子十二郎者﹐其婦美容止﹐拜於三郎君前﹐熟視而退。俄而病心痛﹐踣地悶絕久之。舉族大悸﹐卽禱神。有頃乃瘳﹐自是神情失常﹐夢寐恍惚﹐嘗與神遇。其家懼﹐送婦往東京以避之。未幾﹐其神亦至﹐謂婦曰「吾尋汝久矣﹐今復相遇。」其後信宿輒來。每神將至﹐婦則先伸欠呵嚏﹐謂侍者曰「彼已至矣。」卽起入帷中。侍者屬耳伺之﹐則聞私竊語笑﹐逡巡方去﹐率以爲常。其夫畏神﹐竟不敢與婦同宿。久之﹐婦卒。﹝《太平廣記》卷三一三﹞○龐式唐長興三年﹐進士龐式﹐肄業於嵩陽觀之側﹐臨水結庵以居。一日﹐晨往前村未返。庵內惟薛生﹐東郡人也﹐少年純愨﹐師事於式。晨興﹐就澗水盥漱畢﹐見庵之東南林內有五人﹐皆星冠霞帔﹐或縫掖之衣﹐衣各一色﹐神彩俊拔﹐語音淸響﹐目光射人﹐香聞十餘步。薛生驚異﹐徧拜之﹐問薛曰「爾何人﹖」生具以對。又問﹕「爾能隨吾去否﹖」薛辭以父母年老﹐期之異日。又曰「爾旣不去﹐吾當書爾之背志之。」遂令肉袒﹐惟覺其背上如風之吹。書畢﹐卻入林中﹐並失其處。斯須龐式至﹐具述﹐且示之背﹐見朱書字一行﹐字體雜以篆籀。惟兩字稍若官體貴人字﹐餘皆不別﹐薛生又以手捫之﹐數字破﹐色鮮如血。數日﹐香尙不銷。後龐式登第﹐除樂鄕縣令﹐爲叛帥安從進所殺。薛氏子尋歸滑臺﹐殂於家。﹝《太平廣記》卷三一三﹞○僕射陂乙未歲﹐契丹據河朔﹐晉師拒於澶淵。天下騷然﹐疲於戰伐。翰林學士王仁裕奉使馮翊﹐路由於鄭﹐過僕射陂﹐見州民及軍營婦女。塡咽於道路﹐皆執錯彩小旗子﹐插於陂中﹐不知其數。詢其居人﹐皆曰「鄭人比家夢李衛公云﹕『請多造旗幡﹐置於陂中﹐我見集得無數兵﹐爲中原剪除戎寇﹐所乏者旌旗耳。』是以家別獻此幡幟。」初未之信﹐以爲妖言。果旬月之間﹐擊敗胡虜。及使回﹐過其陂﹐使僕者下路﹐訪於艸際﹐存者尙多。﹝《太平廣記》卷三一四﹞○劉漢宗正卿劉﹐忽夢一人﹐手執文簿﹐殆似冥吏。意其知人命祿﹐乃詰之﹐仍希閱己將來窮達。吏曰「作齊王判官﹐後爲司徒﹑宗正卿。」自以朝籍已髙﹐不樂卻爲王府官職。夢覺﹐歷歷記之﹐亦言於親友。後銜命使吳越﹐路由鄆州﹐忽於公館染疾﹐恍惚意其曾夢爲齊王判官﹐恐是太山神天齊王也。乃令親侍就廟﹐陳所夢﹐炷香擲茭以質之﹐一擲果應。宗卿以家事未了﹐更將明懇神祈﹐俟過海回﹐得以從命。頻擲不允﹐俄卒於郵亭。﹝《太平廣記》卷三一四﹞○崔練師晉州女道士崔練師﹐忘其名﹐莫知所造何道。置輜車一乘﹐傭而自給﹐或立小小陰功﹐人亦不覺。一旦車於路輾殺一小兒﹐其父母訴官﹐追攝駕車之夫﹐械之﹐欲以其牛車償死兒之家。其人曰「此物是崔練師處租來。」官司召練師﹐並縶之。太守欒元福。夜夢冥司崔判官謂曰「崔練師﹐我之侄女﹐何罪而縶之﹖」夢覺﹐召練師﹐以夢中之言告之。練師對曰「某𨿽姓崔﹐莫知是何長行。」俄而死兒復活。周髙祖聞而異之﹐召崔練師入京﹐仍擇道士﹐往晉州紫極宮修齋焉。﹝《太平廣記》卷三一四﹞○邵元休漢左司員外郎邵元休﹐當天復年中﹐尙未冠﹐居兗州廨宅﹐宅內惟乳母婢僕﹐堂之西序﹐最南是書齋。時夜向分﹐舉家滅燭熟寐﹐書齋內燈亦滅。邵枕書假寐﹐聞堂之西﹐若婦人履聲﹐經於堂階。先至東序﹐皆女僕之寢室也。每至一房門﹐卽住少時﹐遂聞至南廊。有閣子門﹐不扃鍵﹐巧推門而入﹐卽聞轟然﹐若撲破磁器聲。遂西入書齋﹐窗外微月﹐見一物。形狀極偉﹐不辧其面目﹐長六七尺﹐如以靑黑帛忄蒙首而入﹐立於門扉之下。邵不懼﹐厲聲叱之﹐仍問數聲﹐都不酬答﹐遂卻出﹐其勢如風。邵欲捫枕擊之﹐則已去矣。又聞行往堂西﹐其聲遂絕。遲明﹐驗其南房內﹐則茶牀之上﹐一白磁器。已墜地破矣。後問人云「常有兵馬畱後居是宅﹐女卒﹐權於堂西作殯宮。」仍訪左右﹐有近鄰識其女者﹐云「體貌頗長﹐」蓋其魄也。﹝《太平廣記》卷三五三﹞○何四郎梁時﹐西京中州市有何四郎者﹐以鬻妝粉自業。嘗於一日五更初﹐街鼓未鳴時﹐聞百步之外﹐有人極叫何四郎者﹐凡數聲而罷﹐自是率以爲常。約半月後﹐忽晨興開肆畢﹐有一人若官僚之僕者﹐直前揖之云「官令召汝。」何意府尹之宅有取﹐未就路﹐僕又促之。何方束帶﹐僕又不容﹐俄以衣牽之北行﹐達於東西之衢。何乃欲回歸﹐僕執之尢急。何乃愈疑﹕將非人耶﹖嘗聞所著鞋履﹐以之規地自圍﹐亦可禦其邪魅。某𨿽亟爲之﹐卽被擲之於屋﹐知其無能爲也。且訝且行﹐情甚恍惚。遂正北抵徽安門﹐又西北約五七里﹐則昏冥矣。忽有朱門峻宇﹐若王者之府署。至更深﹐延入﹐烈炬熒煌﹐供帳華麗。惟婦人輩款接殷勤﹐云「是故將相之第。幼女方擇良匹﹐實慕英賢﹐可就吉席。」何旣睹妖冶﹐情亦惑之﹐婉淑之姿﹐亦絕代矣。比曉﹐則臥於丘冢之間﹐寂無人迹﹐遂望徽安門而返。艸莽翳密﹐墮於荒井之中。又經一夕﹐饑渴難狀﹐以衣襟承露而飲之。有樵者見而問之﹐遂報其家﹐縋而出之﹐數日方愈。﹝《太平廣記》卷三五三﹞○楊兗州龍興寺西南廊第一院﹐有經藏。有法寶大師者﹐常於靈神佛堂之前見一白衣叟﹐如此者數日﹐怪而詰之。叟曰「余非人﹐乃楊書記宅之土地。」僧曰「何爲至此﹖」叟曰「彼公愎戾﹐興造不輟﹐致其無容身之地也。」僧曰「何不禍之﹖」答曰「彼福壽未衰﹐無柰之何。」言畢不見。後數年﹐朱瑾棄城而遁﹐軍亂﹐一家皆遇害。楊名﹐累舉不第﹐爲朱瑾書記。﹝《太平廣記》卷三五四﹞○袁繼謙殿中少監袁繼謙嘗居兗州﹐侍親疾﹐家在子城東南隅。有僕人自外通刺者﹐署云「前某州長史許延年﹐」後云陳慰。繼謙不樂﹐命延入。及束帶出﹐則已去矣。僕云「徒步﹐衣故皂衣﹐張帽而至。裁投刺入車門﹐則去矣。」其年親卒﹐遂以其刺兼冥錢焚之。﹝《太平廣記》卷三五四﹞○州士人朱梁時﹐有士人自雍之。數捨﹐遇天晴月皎﹐中夜而進。行至曠野﹐忽聞自後有車騎聲﹐少頃漸近。士人避於路旁艸莽間﹐見三騎﹐冠帶如王者﹐亦有徒步﹐徐行談話。士人躡之數十步﹐聞言曰「今奉命往州﹐取三數千人﹐未知以何道而取﹐二君試爲籌之。」其一曰「當以兵取。」又一曰「兵取𨿽優﹐其如君子小人俱罹其禍何﹗宜以疫取。」同行者深以爲然。旣而車騎漸遠﹐不復聞其言。士人至州﹐則部民大疫﹐死者甚眾。﹝《太平廣記》卷三五四﹞○王殷梁貞明甲戌歲﹐徐州帥王殷將叛。八月二十日夜﹐月明如晝﹐居人咸聞通衢隊伍之聲。自門隙覘之﹐則皆靑衣兵士而無甲冑﹐初謂州兵潛以捕盜耳。俄聞淸嘯相呼﹐或歌或嘆﹐刀盾矛槊﹐囂隘閭巷﹐怪狀奇形﹐甚可畏懼﹐乃知非人也。比自府廨﹐出於州南之東門﹐扃鍵無阻。比至仲冬﹐殷乃拒詔﹐朝命劉以兵五萬致討﹐凡八月而敗﹐合境悉罹其禍。﹝《太平廣記》卷三五四﹞○謝彥璋梁許州節度使謝彥璋遇害﹐朝廷命宣和庫副使郝昌遇往許昌籍其家財。別開一室﹐見彥璋眞像之左目下﹐鮮血在焉﹐竟不知自何而有﹐眾共異之。彥璋性嗜鱉﹐鎭河陽﹐命漁者采以供膳﹐無虛日焉﹐不獲則必加重罰。有漁人居於城東﹐其日未曙﹐將往取之。未至一二里﹐遇一人﹐問其所適﹐以實對。此人曰「子今日能且輟否﹖」漁人曰「否則獲罪矣。」又曰「子若不臨网罟﹐則贈子以五千錢﹐可乎﹖」漁人許之﹐遂獲五千﹐肩荷而回。比及曉﹐惟呀其輕﹐顧之﹐其錢皆紙矣。﹝《太平廣記》卷三五四﹞○崇聖寺漢州崇聖寺﹐寒食日﹐忽有朱衣一人﹑紫衣一人﹐气貌甚偉﹐驅殿僕馬極盛。寺僧謂其州官至﹐奔出迎接﹐皆非也。與僧展揖甚恭﹐惟少言語﹐命筆﹐各題一絕句於壁。朱衣詩曰「禁煙佳節同遊此﹐正值酴糜夾岸香。緬想十年前往事﹐彊吟風景亂愁腸。」紫衣詩曰「策馬暫尋原上路﹐落花芳艸尙依然。家亡國破一場夢﹐惆帳又逢寒食天。」題罷﹐上馬疾去﹐出松徑。失其所在。但覺異香經月不散﹐其詩於今見存。﹝《太平廣記》卷三五四﹞○杜杜未達時﹐遊江湖間﹐值一程稍遙﹐昏暝方達一戍。有傳捨﹐居者多不安﹐或怖懼而卒。驛將見骨气非凡﹐內思之﹕此或貴人﹐若宿而無恙﹐必將相也。遂請捨於內﹐供待極厚。至夜分﹐聞東序隙捨。洶洶如千萬人聲。取紙﹐大署己之名﹐系於瓦石﹐擲之喧聒之處﹐其聲卽絕。又聞西序復喧﹐卽如前擲之﹐尋亦寂然。遂安寢。遲明﹐驛吏問安。公具述之﹐乃知必貴﹐以束素餞之。及大拜﹐卽訪吏擢用。﹝《太平廣記》卷三六五﹞○歐陽璨三傳歐陽璨﹐住徐州南五十里。有故到城﹐薄晚方回﹐不一二里﹐已昏暝矣。是夕陰晦﹐約行三十里﹐則夏雨大澍﹐雷電震發。路之半﹐有山林夾道﹐密林邃谷。而多鷙獸﹐生怖懼不已。旣達山路﹐雨勢彌盛﹐俄見巨物出於面前﹐裁十餘步﹐長丈餘﹐色正白﹐亦不辧首足之狀﹐但導前而行。生恐悸尢極﹐口常諷《大悲神咒》﹐欲朗諷之﹐口已噤矣﹐遂心存念之。三數徧則能言矣﹐誦之不輟﹐俄失其妖。去家漸近﹐雨亦稍止﹐自爾。昏暝則不敢出庭戶之間矣。﹝《太平廣記》卷三六六﹑《類說》卷五四﹞○東柯院隴城縣有東柯僧院﹐甚有幽致﹐髙檻可以眺遠﹐虛窗可以來風﹐遊人如市。忽一日﹐有妖異起﹐空中擲下瓦礫﹐扇揚灰塵﹐人莫敢正立﹐居僧晚夕不安﹐衣裝道具﹐有時失之復得。有道士者聞之曰「妖精安敢如是﹐余能去之。」院僧甚喜﹐促召至。道士入門﹐於殿上禹步﹐誦《天蓬咒》﹐其聲甚厲。良久﹐失其冠﹐人見其空中擲過垣墻矣。復取之﹐結纓而冠﹐誦咒不已。逡巡﹐衣褫帶解﹐褲並失﹐隨身有小袱。貯符書法要﹐頃時又失之。道士遂狼狽而竄。累日後﹐鄰村有人於藩籬之下掘土﹐獲其袱。縣令杜延範﹐正直之人也﹐自往觀之﹐曰「安有此事﹖」至則箕踞而坐。妖於空中。拋小書帖﹐紛紛然不知其數﹐多成絕句﹐淩謔杜令。記其一二曰「𨿽共蒿蘭伍﹐南朝有宗祖。莫打綠袍人﹐空中且歌舞。」又曰「堪憐木邊土﹐非兒不似女。瘦馬上髙山﹐登臨何自苦﹗」延範覺之﹐亦遽還﹐其不記者絕句甚多。又有巡官王昭緯﹐恃其血气方剛﹐往而詬詈﹐至則爲大石中腰而回。﹝《太平廣記》卷三六七﹞○王守貞徐州有寄褐道士王守貞﹐蓄妻子而不居宮觀﹐行極凡鄙。常遊太滿宮﹐竊攜道流所佩之篆而歸﹐置於臥榻蓐席之下。覆以婦人之衣﹐褻黷尢甚﹐怪異數見﹐燈檠自行﹐貓兒語「莫如此﹐莫如此」。不旬日﹐夫妻皆卒。﹝《太平廣記》卷三六七﹞○張釒甬兗州錄事參軍張釒甬者﹐少年時嘗居淄州。第中忽多鬼怪﹐惟不睹其形質﹐家僮輩捧執食饌﹐皆爲鬼所搏。復置空器﹐或以器皿擲於空中﹐久之方墮。或合自行於地﹐更相擊觸﹐又飛火塊著人身﹐燒而不痛。若有詬詈之者﹐卽磚石瓦礫﹐應聲而至。常有一儒生﹐不信其事﹐伏劍入宿於捨。其劍爲瓦石所擊﹐鋒刃缺折。又有稱禁咒者﹐將入其門﹐倏見瓦石交下﹐不能復前。賓客來省﹐或被搏其巾幟﹐擲致他所﹐至有露頂而逸者。如是累旬方已﹐其家竟亦無他。﹝《太平廣記》卷三六七﹞○宗夢徵晉蔡州巡官宗夢徵﹐善醫﹐居東京。開運二年秋﹐解玉巷東有病者﹐夜深來召﹐乘馬而至﹐將及四更﹐去解玉巷口民家門前﹐有一物立而動。其形頗偉﹐若黑霧亭亭然。僕者前行﹐愕立毛豎﹐馬亦鼻鳴耳聳不進。宗則彊定心神﹐策馬而去。比其患者之家﹐則不能診脈﹐尢覺恍惚矣。旣歸伏枕﹐凡六七日方愈。﹝《太平廣記》卷三六七﹞無足婦人晉少主之代﹐有婦人儀狀端嚴﹐衣服鉛粉﹐不下美人﹐而無腿足。繇帶已下﹐如截而齊﹐餘皆具備。其父載之於獨車﹐自鄴南遊浚都﹐乞丐於市﹐日聚千人﹐至於深坊曲巷﹐華屋朱門﹐無所不至。時人嗟異﹐皆擲而施之。後京城獲北戎間諜﹐官司案之﹐乃此婦爲姦人之領袖﹐所聽察甚多﹐遂戮之。﹝《太平廣記》卷三六七﹞○白項鴉契丹犯闕之初﹐聽在羣盜蜂起﹐戎人患之。陳州有一婦人﹐爲賊帥﹐號曰白項鴉﹐年可四十許﹐形質粗短﹐發黃體黑。來詣戎王﹐襲男子姓名﹐衣巾拜跪﹐皆爲男子狀。戎王召見﹐賜錦袍銀帶鞍馬﹐署爲懷化將軍。委之招輯山東諸盜﹐賜與甚厚。僞燕王趙延壽召問之﹐婦人自云「能左右馳射﹐被雙﹐日可行二百里。盤矛擊劍﹐皆所善也。」其屬數千男子﹐皆役服之。人間有夫否﹐云「前後有夫數十人﹐少不如意﹐皆手刃之矣。」聞者無不嗟憤。旬日在都下﹐乘馬出入﹐又有一男子﹐亦乘馬從之﹐此人妖也。北戎亂中夏﹐婦人稱雄﹐皆陰盛之應。婦人後爲兗州節度使符彥卿戮之。﹝《太平廣記》卷三六七﹞○南中行者南中有僧院﹐院內有九子母像﹐裝塑甚奇。嘗有一行者﹐年少﹐給事諸僧。不數年﹐其人漸甚羸瘠。神思恍惚﹐諸僧頗怪之。有一僧﹐見此行者至夜入九子母堂寢宿﹐徐見一美婦人至﹐晚引同寢﹐已近一年矣。僧知塑像爲怪﹐卽壞之﹐自是不復更見。行者亦愈﹐卽落髮爲沙門。﹝《太平廣記》卷三六八﹞○吉州漁者吉州龍興觀有巨鐘﹐上有文曰「晉元康年鑄。」鐘頂有一竅﹐古老相傳﹐則天時﹐鐘聲震長安﹐遂有詔鑿之﹐其竅是也。天年中﹐忽一夜失鐘所在﹐至旦如故﹐見蒲牢有血痕並慈艸。慈艸者﹐江南水艸也﹐葉如薤﹐隨水淺深而生。觀前大江﹐數夜﹐居人聞江水風浪之聲。至旦﹐有漁者見江心有一紅旗﹐水上流下。漁者棹小舟往接取之﹐則見金鱗光﹐波濤洶湧。漁者急回﹐始知蒲牢斗傷江龍。﹝《大平廣記》卷三七一﹞○玄宗聖容玄宗皇帝禦容﹐夾作﹐本在屋修眞觀中。忽有僧如狂﹐負之﹐置於武功潛龍宮﹐宮卽神堯故第也﹐今爲佛宇﹐禦容惟衣絳紗衣幅巾而已。寺僧云「莊宗入汴﹐明宗入洛﹐洎淸泰東赴伊之歲﹐額上皆有汗流。」學士張沆嘗聞之而未之信﹐及經武功﹐乃細視之﹐果如其說。又意其雨漏所致﹐而幅巾之上則無。白天福之後﹐其汗遂絕。髙陵縣又有神堯先世莊田﹐今亦爲宮觀矣﹐有柏樹焉。相傳云﹐髙祖在𦇤褓之時﹐母卽置放柏樹之陰﹐而往餉田。比餉回﹐日斜而樹影不移﹐則今柏樹是也。史傳不載﹐而故老言之。﹝《太平廣記》卷三七四﹞○廬山漁者廬山中有一深潭﹐名落星潭﹐多漁釣者﹐後唐長興中﹐有釣者得一物。頗覺難引。迆邐至岸﹐見一物如人狀﹐戴鐵冠﹐積歲莓苔裹之。意其木則太重﹐意其石則太輕﹐漁者置之潭側。後數日﹐其物上有泥滓莓苔﹐爲風日所剝落。又經雨淋洗﹐忽見兩目俱開﹐則人也﹐然而起﹐就潭水盥水面。眾漁者驚異﹐共觀之﹐其人卽詢諸漁者﹐本處土地山川之名﹐及朝代年月甚詳審。問訖﹐卻入水中﹐寂無聲迹﹐然竟無一人問彼所從來者。南中吏民神異之﹐爲建祠壇於潭上。﹝《大平廣記》卷三七四﹞○崔四八崔愼由初以未有兒息﹐頗以爲念。有僧常遊崔氏之間者﹐崔因告之﹐且問其計。僧曰「請夫人盛飾而遊長安大寺﹐有老僧院﹐卽詣之。彼若不顧﹐更之他所。若顧我厚﹐宜厚結之﹐俾感動其心﹐則其後身爲公子矣。」如其言﹐初適三處﹐不顧。後至一院﹐僧年近六十矣﹐接待甚勤至﹐崔亦厚施之。自是供施不絕﹐僧乃曰「身老矣﹐自度無以報公﹐願以後身爲公之子。」不數年﹐僧卒﹐而四八生焉。或云﹐手文有「綱僧」二字。﹝《太平廣記》卷三八八﹞○李福洛京北邙太淸觀鐘樓﹐唐咸通年中﹐忽然摧塌。有屋檁一條﹐其中空虛﹐每撐動觸動轉﹐內敲磕有聲﹐人遂相傳﹐來競觀之。道士李威儀不欲聚人﹐乃令破之﹐於其間得一黑漆板﹐上有陷金之字﹐曰「山水誰無言﹐元年遇福重修。」道士賫呈洛中諸官﹐皆不能詳之。李福相公罷鎭西川歸洛﹐見此隱文﹐反覆詳讀數四﹐遂謂觀主曰「但請度工鳩徒﹐當以俸余之金﹐獨力完葺也。百年之前﹐智者勒其志﹐已冥合今日﹐安得不重興觀宇乎﹖」洎觀成﹐或請其由。福曰「山水誰無言者﹐今上禦名也﹝咸通名ㄘ也﹞。元年遇福者﹐攺元之初作鎭﹐獲俸而回。福其不修﹐復待何人者哉﹗」﹝《太平廣記》卷三九二﹞●卷四○申文緯尉氏尉申文緯嘗話﹐頃以事至洛城南玉泉寺﹐時盛夏﹐寺左有池﹐大旱﹐村人祈禱﹐未嘗不應。池之陽有龍廟。時文緯俯池而觀﹐有物如敗花﹐葉大如蓋﹐因以瓦礫擲之。僧曰「切不可﹐恐致風雷之怒。」申亦不以介意。逡巡﹐白霧自水面起﹐才及山趾。寺在山上﹐石路七盤。大雨﹐霆電震擊﹐比至平地﹐已數尺﹐溪壑暴漲。驢乘洎僕夫隨流漂蕩﹐莫能植足。晝日如暮﹐霆震不已。申之口吻皆黑﹐怖懼非常。俄至一村﹐尋亦開霽。果中傷寒病﹐將曉有微汗﹐比明無恙。豈龍之怒﹐幾爲所斃也。﹝《太平廣記》卷三九五﹞○法門寺長安西法門寺﹐乃中國伽藍之勝境也﹐如來中指節在焉。照臨之內﹐奉佛之人﹐罔不歸敬。殿宇之盛﹐寰海無倫。僖﹑昭播遷後﹐爲賊盜毀之。中原蕩片﹐人力旣殫﹐不能復構﹐最須者材之與石。忽一夕﹐風雷驟起﹐暴澍連宵。平曉﹐諸僧窺望﹐見寺前良材巨石﹐阜堆山積﹐亙十餘里﹐首尾不斷﹐有如人力置之。於是鳩集民匠﹐復媾精藍﹐至於貌備﹐人謂鬼神送來﹐愈更欽其聖力。育王化塔之事﹐豈虛也哉﹗﹝《太平廣記》卷三九五﹞○上霄峯補闕熊皎云「廬山有上霄峯者﹐去平地七千仞。上有古迹﹐云是夏禹治水之時泊船之所﹐鑿石爲竅﹐以系纜焉。磨崖爲碑﹐皆科斗文字﹐隱隱可見。則知大禹之功﹐與天地不朽矣。」﹝《太平廣記》卷三九七﹑《類說》卷五四﹑《說郛》卷四八﹞○麥積山麥積山者﹐北跨淸渭﹐南漸兩當﹐五百里岡巒﹐麥積處其半。崛起一石塊﹐髙百萬尋﹐望之團團﹐如民間積麥之狀﹐故有此名。其靑雲之半﹐峭壁之間﹐鐫石成佛﹐萬龕千室﹐𨿽自人力﹐疑其鬼功。隋文帝分葬神尼舍利函於東閣之下﹐石室之中﹐有庾信銘記刊於巖中。古記云﹐六國共修﹐自平地積薪﹐至於巖巓﹐從上鐫鑿其龕室佛像。功畢﹐旋旋折薪而下﹐然後梯空架險而上。其上有散花樓﹑七佛閣金蹄銀角犢兒﹐由西ト懸梯而上。其間千房萬屋﹐緣空躡虛﹐登之者不敢回顧。將及絕頂﹐有萬菩薩堂﹐鑿石而成﹐廣若今之大殿。其雕梁畫ㄆ﹐繡棟云楣﹐並就石而成﹐萬軀菩薩﹐列於一堂。自此室之上﹐更有一龕﹐謂之天堂。空中倚一獨梯﹐攀緣而上﹐至此﹐則萬中無一人敢登者。於此下顧﹐其羣山皆如培婁。王仁裕時獨能登之﹐仍題詩於天堂西壁上曰「躡盡懸空萬仞梯﹐等間身共白雲齊。檐前下視羣山小﹐堂上平分落日低。絕頂路危人少到﹐古巖松健鶴頻棲。天邊爲要畱名姓﹐拂石殷勤手自題。」時前唐末辛未年﹐登此畱題﹐於今三十九載矣。﹝《太平廣記》卷三九七﹞○斗山觀漢乾中﹐翰林學士王仁裕云﹕興元有斗山觀﹐自平川內﹐聳起一山﹐四面懸絕﹐其上方於斗底﹐故號之。薜蘿松檜﹐景象尢奇﹐上有唐公飲李八百仙酒全家拔宅之迹。其宅基三畝許﹐陷爲坑﹐此蓋連地而上升也。仁裕辛巳歲於斯爲節度判官﹐嘗以片板題詩於觀曰「霞衣欲舉醉陶陶﹝公一家飲八百洗瘡﹐一家酒醉而上升﹞﹐不覺全家住絳霄。拔宅只知雞犬在﹐上天誰信路歧遙。三淸遼廓拋塵夢﹐八景雲煙事早朝。爲有故林蒼柏健﹐露華涼葉鎖金飆。」舊說云﹐斗山一洞﹐西去二千里﹐通於靑城大面山﹐又與嚴眞觀井相通。但裕癸未年入蜀﹐因謁嚴眞觀﹐見斗山詩碑在焉。詰其道流﹐云不知所來﹐說者無不異之。﹝《太平廣記》卷三九七﹞○大竹路興元之南﹐有大竹路﹐通於巴州。其路則深溪峭巖﹐捫蘿摸石﹐一上三日﹐而達於山頂。行人止宿﹐則以ㄌ蔓系腰﹐縈樹而寢﹐不然﹐則墮於深澗﹐若沈黃泉也。復登措大嶺﹐蓋有稍似平處﹐路人徐步而進﹐若儒之布武也。其絕頂謂之孤云兩角﹐彼中諺云「孤云兩角﹐去天一握。」淮陰侯廟在焉。昔漢祖不用韓信﹐信遁歸西楚﹐蕭相國追之﹐及於玆山﹐故立廟貌。王仁裕嘗佐褒梁師王思同﹐南伐巴人﹐往返登陟﹐亦畱題於淮陰祠。詩曰「一握寒天古木深﹐路入猶說漢淮陰。孤云不掩興亡策﹐兩角曾懸去住心。不是冕旒輕布素﹐豈勞丞相遠追尋。當時若放還西楚﹐尺寸中華未可侵。」崎嶇險峻之狀﹐未可殫言。﹝《太平廣記》卷三九七﹑《類說》卷五四﹞○漏澤兗州東南接沂州界﹐有陂﹐周圍百里而近。恆值夏雨﹐側近山谷間流注所聚也﹐深可袤丈。屬春雨﹐卽魚鱉生焉。或至秋晴﹐其水一夕悉陷其下而無餘。故彼之鄕裏﹐或目之爲漏陂﹐亦謂之陷澤。其水將漏﹐卽有聲﹐聞四遠數十里分﹐若風雨之聚也﹐先回旋若渦勢﹐然後淪入於穴。村人聞之日﹐必具車乘及驢駝﹐競拾其魚鱉﹐輦載而歸。率一二歲陷﹐莫知其趨向及穴之深淺焉。﹝《太平廣記》卷三九九﹞○驅山鐸宜春界鐘山﹐有峽數十里﹐其水卽宜春江也。回還澄澈﹐深不可測。曾有漁人垂釣﹐得一金鎖﹐引之數百尺﹐而獲一種﹐又如鐸形。漁人舉之﹐有聲如霹靂﹐天晝晦﹐山川振動。鐘山一面﹐崩摧五百餘丈﹐漁人皆沈舟落水。其山摧處如削﹐至今存焉。或有識者云﹐此卽秦始皇驅山之鐸也。﹝《太平廣記》卷三九九﹞○宜春郡民宜春郡民章乙﹐其家以孝義聞﹐數世不分異﹐諸從同爨。所居別墅﹐有亭屋水竹﹐諸子弟皆好善積書﹐往來方士﹑髙僧﹑儒生﹐賓客至者﹐皆延納之。忽一日晚際﹐有一婦人﹐年少端麗﹐被服靚妝﹐與一小靑衣詣門求寄宿。章氏諸婦忻然近接﹐設酒饌﹐至夜深而罷。有一小子弟﹐以文自業﹐年少而敏俊﹐見此婦人有色﹐遂囑其乳嫗。別灑掃一室﹐令其宿止。至深夜﹐章生潛身入室內﹐略不聞聲息﹐遂升榻就之。其婦人身體如冰﹐生大驚﹐命燭照之﹐乃是銀人兩頭﹐可重千百斤。一家驚喜﹐然恐其變化﹐卽以炬炭燃之﹐乃眞白金也。其家至今巨富﹐羣從子弟婦女共五百餘口﹐每日三就食﹐聲鼓而升堂。江西郡內﹐富盛無比。﹝《太平廣記》卷四○一﹞○辧白檀樹劍門之左峭巖間有大樹﹐生於石縫之中﹐大可數圍﹐枝榦純白﹐皆傳曰白檀樹。其下常有巨虺﹐蟠而護之﹐民不敢采伐。又西巖之半﹐有志公和尙影﹐路人過者﹐皆西向擎拳頂禮﹐若親面其如來。王仁裕癸未歲入蜀﹐至其巖下﹐注目觀之﹐以質向來傳說。時值晴朗﹐溪谷洗然﹐遂勒轡移時望之。其白檀﹐乃一白栝樹也。自歷大小漫天﹐夾路豁谷之間﹐此類甚多﹐安有檀香蛇繞之事。又西瞻志公影﹐蓋巖間有圓柏一株﹐卽其笠首也﹐兩面有上下石縫﹐限之爲身形﹐斜其縫者﹐卽袈裟之文也﹐上有苔蘚斑駁﹐卽山水之毳文也。方審其非白檀﹐志公不畱影於此﹐明矣。乃知人之誤傳者何限哉﹗﹝《太平廣記》卷四○七﹞○竹實唐天復甲子歲﹐自隴而西﹐迨於褒梁之境﹐數千里內亢陽﹐民多流散。自冬經春﹐饑民啖食艸木﹐至有骨肉相食者甚多。是年﹐忽山中竹無巨細﹐皆放花結子﹐饑民采之﹐舂米而食﹐珍於粳糯。其子粗﹐顏色紅纖﹐與今紅粳不殊﹐其味尢更馨香。數州之民﹐皆挈累入山﹐就食之。至於溪山之內﹐居人如市﹐人力及者﹐競置囤廩而貯之﹐家有羨糧者不少者﹐又取與葷茹血肉而同食者﹐嘔噦﹐如其中毒﹐十死其九。其竹﹐自此千蹊萬谷﹐並皆立枯。十年之後﹐復產此君﹐可謂百萬圓顱﹐活之於貞筠之下。﹝《太平廣記》卷四一二﹞○尹皓朱梁尹皓鎭華州﹐夏將半﹐出城巡警﹐時蒲﹑雍各有兵戈相持故也。因下馬﹐於荒地中得一物如石﹐又如卵﹐其色靑黑﹐光滑可愛﹐命左右收之。又行三二十里﹐見村院佛堂﹐遂置於像前。其夜雷霆大震﹐猛雨如注。天火燒佛堂﹐而不損佛像﹐蓋龍卵也。院外柳樹數百株﹐皆倒植之﹐其卵已失。﹝《太平廣記》卷四二四﹞○械虎襄梁間多鷙獸。州有采捕將﹐散設檻阱取之﹐以爲職業。忽一日﹐報官曰「昨夜檻發﹐請主帥移廚﹐命賓寮將校往臨之。」至則虎在深阱之中﹐官寮宅院﹐民間婦女﹐皆設幄幕而看之。其獵人先造一大枷﹐仍具釘鎖﹐四角系ㄌ﹐施於阱中﹐卽徐徐以土塡之﹐鷙獸將欲出阱﹐卽迆邐合其荷板﹐虎頭才出﹐則蹙而釘之﹐四面以索﹐趁之而行﹐看者隨而笑之。此物若不設機械﹐因而取之﹐則千夫之力﹐百夫之勇﹐曷以制之﹖勢窮力竭而取之﹐則如牽羊拽犬﹐𨿽有纖牙利爪﹐焉能害人哉﹗夫欲制彊敵者﹐亦當如是乎﹗﹝《太平廣記》卷四三二﹞○商山路舊商山路﹐多有鷙獸害其行旅。適有騾羣早行﹐天未平曉﹐羣騾或驚駭。俄有一虎自叢薄中躍出﹐攫一夫而去﹐其同羣者莫敢回顧。迨至食時﹐聞遭攫者卻趕來相及﹐眾人謂其碎於牙﹐莫不驚異﹐競問其由。徐曰「某初銜至路左巖崖之上﹐前有萬仞淸溪﹐溪南有洞﹐洞口有小虎子數枚顧望其母﹐忻忻然若有所待。其虎置某崖側﹐略不損傷。而面其溪洞叫吼﹐以呼諸子。某因便潛伸腳於虎背﹐盡力一踏。其虎失腳﹐墮於深澗﹐不復可登﹐是以脫身而至此。」其獸蓋欲生致此人﹐按演諸子﹐是以不傷。眞可謂脫身於虎口﹐危哉危哉﹗﹝《太平廣記》卷四三二﹑《類說》卷五四﹞○王行言秦民有王行言﹐以商賈爲業﹐常販鹽鬻於巴渠之境。路由興元之南﹐曰大巴路﹐曰小巴路﹐危峯峻壑﹐猿徑鳥道﹐路眠野宿﹐杜絕人煙﹐鷙獸成羣﹐食啖行旅。行言結十餘輩少壯同行﹐人持一拄杖長丈餘﹐鋼鐵以刃之﹐卽其短槍也。才登細徑﹐爲猛虎逐之。及露宿於道左﹐虎忽自人眾中﹐攫行言而去。同行持刃杖﹐逐而救之﹐呼喊連山﹐於數十步外奪下﹐身上拿攫之蹤已有傷損。平旦前行﹐虎又逐至。其野宿﹐眾持槍圍﹐使行言處於當心。至深夜﹐虎又躍入眾中﹐攫行言而去。眾人又逐而奪下﹐則傷愈多。行旅復衛而前進﹐白晝逐人﹐略不暫捨﹐或跳於前﹐或躍於後。時自於道左而出﹐於稠人叢中捉行言而去﹐竟救不獲。終不傷其同侶﹐須得此人充其腹。不知是何冤報﹐逃之不獲。﹝《太平廣記》卷四三三﹞○仲小小臨洮之境﹐有山民曰仲小小﹐眾號仲野牛﹐平生以采獵爲務。臨洮已西﹐至於疊宕れ岷之境﹐數郡良田﹐自祿山以來﹐陷爲荒徼。其間多產竹牛﹝一名野牛﹞﹐其色純黑﹐其一可敵六七駱駝﹐肉重千萬斤者﹐其角﹐二壯夫可勝其一。每飲之處﹐則拱木叢竹﹐踐之成塵。獵人先縱火逐之﹐俟其奔迸﹐則毒其矢﹐向便射之。洎中鏃﹐則挈鍋釜﹐負糧糗﹐躡其蹤﹐緩逐之。矢毒旣發﹐卽斃﹐踣之如山﹐積肉如阜。一牛致乾肉數千斤﹐新鮮者甚美﹐縷如紅絲綫。乾寧中﹐小小之獵﹐遇牛羣於石家山﹐嗾犬逐之。其牛驚擾﹐奔一深谷﹐谷盡﹐南抵一懸崖。犬逐旣急﹐牛相排蹙﹐居其首者失腳墮崖﹐居次者不知其偶墮﹐累累接迹而進﹐三十六頭。皆斃於崖下。積肉不知紀極。秦﹑成﹑階三州士民﹐荷擔之不盡。﹝《太平廣記》卷四三四﹞○石從義秦州都押衙石從義家﹐有犬生數子。其一獻戎帥瑯琊公﹐自小至長﹐與母相隔。及節使率大將與諸校會獵於郊原﹐其犬忽子母相遇於田中﹐忻喜之貌﹐不可狀名。獵罷﹐各逐主歸。自是其子逐日於使廚內竊肉﹐歸飼其母﹐至有銜其頭肚肩脇﹐盈於衙將之家﹐衙中人無有知者。﹝《太平廣記》卷四三七﹞○袁繼謙晉將作少監袁繼謙郎中常說﹐頃居靑社﹐假一第而處之﹐素多凶怪﹐昏�卽不敢出戶庭。合門驚懼﹐莫遂安寢。忽一夕﹐聞吼聲﹐若有呼於甕中者﹐聲至濁﹐舉家怖懼﹐謂其必怪之尢者。遂如窗隙中窺之﹐見一物蒼黑色﹐來往庭中。是夕月晦﹐觀之旣久﹐似若狗身而首不能舉。遂以鐵鍋擊其惱﹐忽轟然一聲﹐家犬驚叫而去。蓋其日莊上輸油至此﹐就於其地而糜﹐釜尙有餘者﹐放大以首入油器中﹐不能出故也。因舉家大笑而安寢。﹝《太平廣記》卷四三八﹑卷五○○﹞○安甲州有民姓安者﹐世爲屠業。家有牝羊並羔。一日﹐欲其母﹐縛上架之次﹐其羔忽向安生面前﹐雙跪前膝﹐兩目滋零﹐安生亦驚異之。良久﹐遂致刀於地去﹐喚一童稚共事宰。而回遽失刀﹐乃爲羔子銜之﹐致墻根下﹐而臥其上。安生俱疑爲鄰人所竊﹐又懼詣市過時﹐且無他刀﹐極揮霍。忽轉身超起羔兒﹐見刀在羔之腹下。安生遂頓悟﹐解下母羊並羔﹐並送寺內乞長生。自身尋捨妻孥﹐投寺內竺大師爲僧。名守思。﹝《太平廣記》卷四三九﹞○徐州軍人後唐長興中﹐徐州軍營將烹一牝豕﹐翌日將宰之。是夕﹐豕見夢於主曰「爾勿殺我﹐我之胎非豕也。爾能志之﹐俾爾丰渥。」比明﹐忘而宰之﹐腹內果懷一小白象﹐裁可五寸﹐形質已其﹐雙牙燦然。主方悟﹐無及矣。營中洶洶咸知之﹐聞於都校﹐以紙緘之﹐聞於節度使李敬周。時人咸不測之﹐亦竟無他。﹝《太平廣記》卷四三九﹞○狨狨者﹐猿猱之屬﹐其雄毫長一尺﹑尺五者﹐常自愛護之﹐如人披錦繡之服也。極嘉者毛如金色﹐今之大官爲暖座者是也。生於深山中﹐羣隊動成千萬。雄而小者﹐謂之狨奴﹐獵師采取者﹐多以桑弧檑矢射之。其雄而有毫者﹐聞人犬之聲﹐則捨羣而竄﹐拋一樹枝﹐接一樹枝﹐去之如飛。或於繁柯葉之內藏隱之﹐身自知茸好﹐獵者必取之。其雌與奴﹐則緩緩旋食而傳其樹﹐殊不揮霍﹐知人不取之。則有攜一子至一子者甚多。其雄有中箭者﹐則拔其矢嗅之。覺有藥气﹐則折而擲之﹐眉愁沮﹐攀枝蹲於樹巓。於時藥作抽掣﹐手足俱散﹐臨墮而卻攬其枝﹐攬是者數十度﹐前後嘔噦﹐呻吟之聲﹐與人無別。每口中涎出﹐則悶絕手散﹐墮在半樹﹐接得一細枝稍﹐懸身移時﹐力所不濟﹐乃墮於地﹐則人犬齊到﹐斷其命焉。獵人求嘉者不獲﹐則便射其雌。雌若中箭﹐則解摘其子﹐レ去復來﹐抱其母身﹐去離不獲﹐乃母子俱斃。若使仁人觀之﹐則不忍寢其皮﹐食其肉。若無憫惻之心者﹐其肝是鐵石﹐其人爲禽獸。昔鄧芝射猿﹐其子拔其矢﹐以木葉塞瘡。芝曰「吾違物性﹐必將死焉。」於是擲弓矢於水中。山民無識﹐安知鄧芝之爲心乎﹗﹝《太平廣記》卷四四六﹞○民婦世說云﹐狐能魅人﹐恐不虛矣。鄕民有居近山林﹐民婦嘗獨出於林中﹐則有一狐﹑忻然搖尾﹐款步循擾於婦側﹐或前或後﹐莫能遣之﹐如是者爲常。或聞丈夫至則遠之﹐弦弧不能及矣。忽一日﹐婦與姑同入山掇蔬﹐狐亦潛逐之。婦姑於叢間稍相遠﹐狐卽出艸中﹐搖尾而前﹐忻忻然如家犬。婦乃誘之而前﹐以裙裹之﹐呼其姑共擊之。舁而還家﹐鄰里競來觀之﹐則瞑其雙目﹐如有羞赧之狀﹐因斃之。此𨿽有魅人之異﹐而未能變﹐任氏之說﹐豈虛也哉﹗﹝《太平廣記》卷四五五﹞○選仙場南中有選仙場﹐場在峭崖之下﹐其絕頂有洞穴﹐相傳爲神仙之窟宅也﹐每年中元日﹐拔一人上升。學道者築壇於下﹐至時。則遠近冠帔﹐咸萃於斯﹐備科儀﹐設齋醮﹐焚香祝禱。七日而後﹐眾推一人道徳最髙者﹐嚴潔至誠﹐端簡立於壇上﹐餘人皆摻袂別而退﹐遙頂禮顧望之。於時有五色祥雲﹐徐自洞門而下﹐至於壇場。其道髙者﹐冠衣不動﹐合雙掌﹐躡祥雲而上升。觀者靡不涕泗健羨﹐望洞門而作禮。如是者年一兩人。次年有道髙者合選﹐忽有中表間一比丘﹐自武都山往與訣別。比丘懷雄黃一斤許﹐贈之曰「道中惟重此藥﹐請密置於腰腹之間﹐愼勿遺失之。」道髙者甚喜﹐遂懷而升壇。至時﹐果躡雲而上。後旬餘﹐大覺山巖臭穢。數日後﹐有獵人自巖旁攀緣造其洞﹐見有大蟒蛇。腐爛其間﹐前後上升者骸骨﹐山積於巨穴之間。蓋五色云者﹐蟒之毒气﹐常呼吸此無知道士充其腹﹐哀哉﹗﹝《太平廣記》卷四五八﹑《歲時廣記》卷三○﹞○狗仙山巴ク之境﹐地多巖崖﹐水怪木怪﹐無所不有。民居溪壑﹐以弋獵爲生涯。嵌空之所﹐有一洞穴﹐居人不能測其所往。獵師縱犬於此﹐則多呼之不回﹐瞪目搖尾﹐瞻其崖穴。於時有彩雲垂下﹐迎獵犬而升洞。如是者年年有之﹐好道者呼爲狗仙山。偶有智者﹐獨不信之﹐遂紲一犬﹐挾弦弧往之。至則以粗ㄌ系其犬腰﹐系於拱木﹐然後退身而觀之。及彩雲下﹐犬縈身而不能隨去﹐嗥叫者數四。旋見有物﹐頭大如甕﹐雙目如電﹐鱗甲光明﹐冷照溪谷﹐漸垂身出洞中觀其犬。獵師毒其矢而射之﹐旣中﹐不復再見。頃經旬日﹐臭穢滿山。獵師乃自山頂。縋索下觀﹐見一大蟒﹐腐爛於巖間。狗仙山之事﹐永無有之。﹝《太平廣記》卷四五八﹞○朱漢賓粱貞明中﹐朱漢賓鎭安陸之初。忽一日﹐曙色才辧﹐有大蛇見於城之西南﹐首枕大城﹐尾拖於壕南岸土地廟中。其魁可大如五斗器﹐雙目如電﹐呀巨吻﹐以瞰於城。其身不翅百尺﹐粗可數圍﹐跨於羊馬之堞﹐兼壕池之上﹐其餘尙蟠於廟垣之內。有宿城軍校﹐卒然遇之﹐大呼一聲﹐失魂而逝。一州惱懼﹐莫知其由。來年﹐淮寇非時而至﹐圍城攻討﹐數日不破而返﹐豈神祗之先告歟﹗﹝《太平廣記》卷四五九。﹞○牛存節梁牛存節鎭鄆州﹐於子城西南角大興一第﹐因板築穿地﹐得蛇一穴﹐大小無數。存節命殺之﹐載於野外﹐十數車載之方盡。時有人云「此蛇藪也。」是歲﹐存節疽背而薨。﹝《太平廣記》卷四五九﹞○徐坦淸泰末﹐有徐坦應進士舉下第﹐南遊渚宮﹐因之峽州﹐尋訪故舊。旅次富堆山下﹐有古店﹐是夜憩琴書訖﹐忽見一樵夫形貌枯瘠﹐似有哀慘之容。坦遂詰其由﹐樵夫濡瞍而答曰﹕某比是此山居人﹐姓李名孤竹。有妻先遘沈屙﹐歷年不愈。昨因入山采木﹐經再宿未返﹐其妻身形忽變﹐恐人驚悸﹐謂鄰母曰「我之身已變矣﹐請爲報夫知之。」及歸﹐語曰「我已弗堪也﹐惟屍在焉。請君托鄰人舁我﹐置在山口爲幸。」如其言﹐遷至於彼。逡巡﹐忽聞如大風雨聲﹐眾人皆懼之。又言曰「至時速回﹐愼勿返顧。」遂敍訣別之恨。俄見羣山中﹐有大蛇無數﹐競湊其妻。妻遂下牀﹐伸而復屈﹐化爲一蟒﹐與羣蛇相接而去。仍於大石上ㄏ其首﹐迸碎在地。至今有蛇種李氏在焉。﹝《太平廣記》卷四五九﹞○張氏王蜀時﹐杜判官妻張氏﹐士流之子﹐與杜齊體數十年﹐誕育一子﹐壽過六旬而殂歿。洎殯於家﹐累旬後﹐方窆於外。啟攢之際﹐覺其祕器搖動﹐謂其還魂。剖而視之﹐見化作大蛇﹐蟠蜿屈曲﹐骨肉奔散。俄頃﹐徐徐入林莽而去。﹝《太平廣記》卷四五九﹞○又興元靜明寺尼曰王三姑﹐亦於棺中化爲大蛇。其杜妻﹐卽晚年不敬其夫﹐老病視聽步履﹐皆不任持﹐張氏顧之若犬彘﹐凍餒而卒。人以爲化蛇其應也。﹝同前﹞○顧遂郎中顧遂嘗密話﹐其先人嘗宰公安﹐罷秩後﹐僑寄於縣側荊江之雩。四面多林木蘆荻﹐月夜未寢﹐徐步出門﹐見一條物﹐巨如椽﹐橫於地。謂是門關﹐舉足踢之﹐其物應足而起﹐自胸背至於腰下﹐纏繳數十匝﹐僕於地﹐懵無所知。其家訝其深夜不歸﹐使人看之﹐見腰間皎晶而明﹐來往昆於地上。逼而視之。見大蛇纏其身﹐解之不可﹐於是取利刃斷其蛇﹐一段段置於地﹐彎彎然不展。繳勒悶絕﹐因而失暗﹐旬日而卒。﹝《太平廣記》卷四五九﹞○瞿塘峽有人遊於瞿塘峽﹐時冬月﹐艸木漧枯﹐有野火燎其峯巒﹐連山跨谷﹐紅焰照天。忽聞巖崖之間﹐若大石崩墜﹐鞫磕然有聲﹐遂駐足伺之。見一物圓如大﹐昆至平地﹐莫知其何物也。細而看之﹐乃是一蛇也。遂剖而驗之﹐乃蛇吞一鹿﹐在於腹內﹐野火燒然﹐墮於山下。所謂巴蛇吞象﹐信而有之。﹝《太平廣記》卷四五九﹞○南人捕雁雁宿於江湖之岸﹐沙渚之中﹐動計千百﹐大者居其中﹐令雁奴圍而警察。南人有采捕者﹐俟其天色陰暗﹐或無月時﹐於瓦罐中藏燭﹐持棒者數人﹐屏气潛行。將欲及之﹐則略舉燭﹐便藏之。雁奴驚叫﹐大者亦驚﹐頃之復定。又欲前舉燭﹐雁奴又驚。如是數四﹐大者怒啄雁奴。秉燭者徐徐逼之﹐更舉燭﹐則雁奴懼啄﹐不復動矣。乃髙舉其燭﹐持棒者齊入羣中﹐亂擊之﹐所獲甚多。昔有淮南人張凝評事話之﹐此人親曾采捕。﹝《太平廣記》卷四六二﹑《類說》卷五四﹑《履齋示兒編》卷一五﹑《事文類聚後集》卷四六﹞○鶯頃年﹐有人取得黃鶯雛﹐養於竹籠中。其雌雄接翼﹐曉夜哀鳴於籠外﹐絕不飲喙。乃取雛置於籠外﹐則更來哺之﹐人或在前﹐略無所畏。忽一日﹐不放出籠﹐其雄雌繚繞飛鳴﹐無從而入﹐一投火中﹐一觸籠而死。剖腹視之﹐其腸寸斷。﹝《太平廣記》卷四六三﹞○崔晉太常卿崔遊學時﹐往至姑家﹐夜與諸表昆季宿於學院。來晨﹐姑家方會客﹐夜夢十九人皆衣靑綠﹐羅拜具告求生﹐詞旨哀切。崔曰「某方閒居﹐非有公府之事也﹐何以相告﹖」咸曰「公但許諾﹐某輩獲全矣。」崔曰「苟有階緣﹐固不惜奉救也。」咸喜躍再拜而退。旣寤﹐盥櫛束帶﹐至堂省姑﹐見缶中有水而泛鱉焉。數之﹐大小凡十九﹐計其衣色﹐亦略同也。遂告於姑﹐具述所夢﹐再拜請之。姑亦不阻﹐卽命僕夫置於器中﹐躬詣水次放之。﹝《太平廣記》卷四六七﹑《類說》卷五四﹞○老蛛泰嶽之麓有岱嶽觀﹐樓殿咸古制﹐年代寢遠。一夕大風﹐有聲轟然﹐響震山谷。及旦視﹐卽經樓之多也。樓屋徘徊之中﹐雜骨盈車﹐有老蛛在焉。形如矮腹五升之茶鼎﹐展手足則周數尺之地矣。先是側近寺觀﹐或民家﹐亡失幼兒﹐不計其數﹐蓋悉罹其食也。多有网於其上﹐或遭其黏然縻絆﹐而不能自解而脫走﹐則必遭其害矣。於是觀主命薪以焚之﹐臭聞十餘里。﹝《太平廣記》卷四七九﹞○水蛙徐之東界﹐接沂川﹐有溝名盤車﹐相傳是奚仲試車之所﹝徐有奚仲墓。山上亦有試車處。石上輒深數尺﹞。溝有水﹐水有蛙﹐可大如五石甕﹐目如碗。昔嘗有人﹐於其項上得藥﹐服之度世。﹝《太平廣記》卷四七九﹞○螽斯蝗之爲孽也﹐蓋气所生﹐斯臭腥。或曰﹕魚卵所化。每歲生育﹐或三或四﹐每一生﹐其卵盈百。自卵及翼﹐凡一月而飛。故《詩》稱螽斯子孫眾多﹐螽斯卽蝗屬也。羽翼未成﹐跳躍而行﹐其名曰蝻。晉天福之末﹐天下大蝗﹐連歲不解。行則蔽地﹐起則蔽天﹐禾稼艸木﹐赤地無遺。其蝻之盛也﹐流引無數﹐甚至浮河越嶺﹐逾池渡塹﹐如履平地﹐入人家捨﹐莫能制禦。穿戶入牖﹐井混塡咽﹐腥穢牀帳﹐損喫書衣﹐積日連宵﹐不勝其苦。鄆城縣有一農家﹐豢豕十餘頭﹐時於陂澤間。值蝻大至﹐羣豢豕躍而啖食之﹐斯須腹飫﹐不能運動。其蝻又饑﹐唼喫羣豕﹐有若堆積。豕竟困頓﹐不能禦之﹐皆爲蝻所殺。至癸卯年﹐其蝗皆抱艸木而枯死﹐所爲天生殺也。﹝《太平廣記》卷四七九﹑《永樂大典》卷四九○﹞○蝻化己酉年﹐將軍許敬遷奉命於東洲按夏苗﹐上言稱於陂野間﹐見有蝻生十數里。才欲打捕﹐其虫化爲白蛺蝶﹐飛去。﹝《太平廣記》卷四七九﹞○新羅六軍使西門思恭﹐常銜命使於新羅﹐風水不便﹐累月漂泛於滄溟﹐罔知邊際。忽南抵一岸﹐亦有田疇物景﹐遂登陸四望。俄有一大人﹐身長五六丈﹐衣裾差異﹐聲如震雷﹐下顧四門﹐有如驚嘆。於時以五指撮而提行百餘里﹐入一巖洞間﹐見其長幼羣聚﹐遞相呼集﹐競來看玩﹐言語莫能辧﹐皆有歡喜之容﹐如獲異物。遂掘一坑而置之﹐亦來看守之。信宿之後﹐遂攀緣躍出其坑﹐逕尋舊路而竄。才跳入船﹐大人已逐而及之矣﹐便以巨手攀其船舷。於是揮劍﹐斷下三指﹐指粗於今槌帛棒。大人失指而退﹐遂解纜。舟中水盡糧竭﹐經月無食﹐以身上衣服﹐喫而啖之。後得達北岸﹐遂進其三指﹐漆而藏於內庫。洎拜主軍﹐寧以金玉遺人﹐平生不以飲饌食客﹐爲省其絕糧之難也。﹝《太平廣記》卷四八一﹞○番禺廣州番禺縣常有部民諜訴云「前夜亡失蔬圃﹐今認得在於某處﹐請縣宰判狀往取之。」有北客駭其說﹐因詰之。民云「海之淺水中有藻荇之屬﹐被風吹沙﹐與藻荇相雜。其根旣浮﹐其沙或厚三五尺處﹐可以耕墾﹐或灌或圃故也。夜則被盜者盜之百餘里外﹐若桴筏之乘流也。」以是植蔬者﹐海上往往有之。﹝《太平廣記》卷四八三﹑《能攺齋漫錄》卷一四﹞○南州王蜀有劉隱者﹐善於篇章。嘗說﹕少年賫益部監軍使書﹐索於黔巫之南﹐謂之南州。州多山險﹐路細不通乘騎﹐貴賤皆策杖而行﹐其囊橐悉皆差夫背負。夫役不到處﹐便遣縣令主簿自荷而行。將至南州﹐州牧差人致書迓之。至則有一二人背籠而前﹐將隱入籠內﹐掉手而行。凡登山入谷﹐皆絕髙絕深者。日至百所﹐皆用指爪攀緣﹐寸寸而進。在於籠中﹐必與負荷者相背而坐﹐此卽彼中車馬也。洎至近州﹐州牧亦坐籠而迓於郊。其郡在桑林之間﹐茅屋數間而已。牧守皆華人﹐甚有心義。翌日﹐牧曰「須略謁諸大將乎﹖」遂差人引之衙院。衙各相去十餘里﹐亦在林木之下﹐一茅齋﹐大校三五人﹐逢迎極至。於是烹一犢兒﹐乃先取犢兒結腸中細糞﹐置在盤筵﹐以箸筋和調在醯中﹐方餐犢肉。彼人謂細糞爲聖薤﹐若無此一味者﹐卽不成局筵矣。諸味將半﹐然後下麻虫裹蒸。裹蒸乃取麻蕨蔓上虫﹐如今之刺猱者是也﹐以荷葉裹而蒸之。隱勉彊餐之﹐明日所遺甚多。﹝《太平廣記》卷四八三﹞○馮宿馮宿﹐文宗朝揚歷中外﹐甚有美譽﹐垂入相者數矣。又能曲事北司權貴﹐鹹得其懷心焉。一日晚際﹐中尉封一合﹐送與之。開之﹐有烏巾二頂﹐曁甲煎面藥之屬。時班行結中貴者﹐將大拜﹐則必先遺此以爲信。馮大喜﹐遂以先呈相國楊嗣復﹐蓋常佐其幕也。馮又性好華楚鮮潔﹐自夕達曙﹐重衣數襲﹐選駿足數疋﹐鞍韉照地﹐無與比。馮以旣有的信﹐卽不宜序班﹐欲窮極稱愜之事﹐遂修容易服而入。至幕次﹐吏報有按﹐則僞爲不知。比就﹐果有按﹐謁者捧麻﹐必相也。將宣﹐則謁者向殿﹐執敕罄折﹐朗呼所除拜大僚之姓名。旣而大呼曰「蕭仿﹗」馮乃驚僕於地﹐扶而歸第﹐得疾而卒。蓋其夕擬狀﹐將付學士院之時﹐文宗謂近臣曰「馮宿之爲人﹐似非沈靜。蕭仿方判鹽鐵﹐朕察之﹐頗得大臣之體。」遂以易之。﹝《太平廣記》卷四九八﹞○孟乙徐之蕭縣﹐有田民孟乙者﹐善网狐犭各﹐百無一失。偶乘暇﹐持槊行曠野。會日將夕﹐見道左數百步﹐荒冢巋然﹐艸間細逕﹐若有人迹﹐遂入之。以槊於黑暗之處攪之﹐若有人捉拽之﹐不得動。問﹕「爾鬼耶人耶﹐怪耶魅耶﹐何故執吾槊而不置﹖」暗中應曰「吾人也。」乃命出之﹐具以誠告云「我姓李﹐昨爲盜﹐被系兗州軍候獄。五木備體﹐捶楚之處﹐瘡徧身。因伺隙逾獄垣﹐亡命之此﹐死生惟命焉。」孟哀而將歸﹐置於復壁中﹐後經赦乃出。孟氏以善獵知名﹐飛走之屬﹐無得脫者。一旦荒冢之中﹐而得叛獄囚以歸﹐聞者皆大笑之。﹝《太平廣記》卷五○○﹞○振武角抵人光啟年中﹐左神策軍四軍軍使王卞出鎭振武﹐置宴。樂戲旣畢﹐乃命角抵。有一夫甚魁岸﹐自鄰州來此較力﹐軍中十數輩軀貌膂力﹐悉不能敵。主帥亦壯之﹐遂選三人﹐相次而敵之﹐魁岸者俱勝﹐帥及座客稱善久之。時有一秀才坐於席上﹐忽起告主帥曰「某撲得此人。」主帥頗駭其言。所請旣堅﹐遂許之。秀才降階﹐先入廚﹐少頃而出﹐遂掩綰衣服﹐握左拳而前。魁梧者微笑曰「此一指必倒矣。」及漸相逼﹐急展左手示之﹐魁岸者懵然而倒﹐合座大笑。秀才徐步而出﹐盥手而登席焉。主帥詰之﹕「何術也﹖」對曰「頃年客遊﹐曾於道店逢此人﹐才近食桉﹐踉蹌而倒。有同伴曰﹕『怕醬﹐見之輒倒。』某聞而志之。適詣設廚﹐求得少醬﹐握在手中。此人見之﹐果自倒﹐聊助宴設之歡笑耳。」有邊岫判官﹐目睹其事。﹝《太平廣記》卷五○○。《說郛》四八﹞○薛昌緒岐王李茂貞霸秦隴也﹐涇州書記薛昌緒爲人迂僻﹐稟自天性﹐飛文染翰﹐卽不可得之矣。與妻相見亦有時﹐必有禮容﹐先命女僕通轉﹐往來數四﹐可之﹐然後秉燭造室。至於髙談虛論﹐茶果而退﹐或欲詣幃房﹐其禮亦然。嘗曰「某以繼嗣事重﹐輒欲卜其嘉會﹐必候請而可之。」及從涇帥統眾於天水﹐與蜀人相拒於靑泥嶺。岐眾迫於輦運﹐又聞梁人入境﹐遂潛師宵遞﹐頗懼蜀人之掩襲。涇帥臨行﹐攀鞍忽記曰「傳語書記﹐速請上馬。」連促之。薛在艸庵下藏身﹐曰「傳語太師﹐但請先行﹐今晨是某不樂日。」戎帥怒﹐使人提上鞍轎﹐捶其馬而逐之﹐尙以物蒙其面﹐云「忌日禮不見客。」此蓋人妖也。秦隴人皆知之。﹝《太平廣記》卷五○○﹞○康義誠後唐長興中﹐侍衛使康義誠﹐常軍中差人於私宅充院子﹐亦曾小有笞責。忽一日﹐憐其老而詢其姓氏﹐則曰姓康﹐別詰其鄕土親族息胤﹐方知是父。遂相持而泣﹐聞者莫不驚異。﹝《太平廣記》卷五○○﹞○帝晉開運末﹐契丹主耶律徳光自汴歸國﹐殂於趙之欒城。國人破其腹﹐盡出五臟﹐納鹽石許﹐載之以歸﹐時人謂之帝。﹝《太平廣記》卷五○○﹞●卷五○燕繼室害諸雛詞臣奉職之餘﹐各話平生見聞。學士承旨王仁裕﹑學士張沆言範質﹕二燕巢於舍下﹐育數雛﹐已哺食矣。其雌者爲貓所搏﹐食之。雄者啁啾﹐久之方去。別與一燕爲匹而至﹐哺食如故。不數日﹐諸雛相次墮地﹐宛轉而僵。兒輩剖腹視之﹐則有蒺藜子盈於嗉中﹐蓋爲繼室者所害。凡有血气之類﹐憎愛嫉妒之心﹐未嘗無也。﹝《類說》卷五四﹑《太平廣記》卷四六一﹞○驢馬駒驢馬駒子﹐隨母行。有在前者﹐有與母並者﹐有隨後者﹐因生時耳。月初生者在前﹐月半生者處中﹐月末生者居後。﹝《類說》卷五四﹞○醉入冢中兗州有民家葬父母﹐外姻咸至。有女婿乘醉隨柩入冢中﹐地主不知﹐卽掩塞之而去。翌日﹐主人復墓﹐隱隱聞冢內呼叫之聲﹐發而出之。云「酒醒後﹐覺身在暗室﹐舉手捫壁﹐方寤在冢中。忽聞一丈夫﹑一老嫗私語云﹕『久在逆旅﹐今喜安居。』如相賀之意。有云﹕『何得有生人气﹖取火照﹗』乃有火炬出柩旁﹐照見某﹐則云﹕『燒。』燒則火炬交至﹐須鬢俱焦落﹐燒人肌膚﹐不得甚痛楚﹐少頃方止。」﹝《類說》卷五四﹞○禦史臺故事禦史臺故事﹐凡吏人參謁﹐亦無通贊﹐忽於階下齊拜﹐默默而退﹐謂之「鬼參」。又判案三道﹐判云「記資」二字﹐亦不曉其義﹐亦不知其所出。﹝《類說》卷五四﹞○中鱉毒有人於河下獲鱉十數頭﹐甚肥嫩﹐烹而霍之﹐舉族共食。是夕俱斃﹐無一人免者﹐蓋中鱉毒耳。水族而處於陸地﹐固可疑也﹐君子飲食﹐宜愼之。﹝《類說》卷五四﹞○閣皂山南中有閣皂山﹐山形如閣﹐山色如皂﹐故號閣皂山。乃葛仙翁得道之所﹐七十二福地。﹝《能攺齋漫錄》卷九﹞○芋墻閣皂山一寺僧﹐甚專力種芋﹐歲收極多。杵之如泥﹐造塹爲墻。後遇大饑﹐獨此寺四十餘僧食芋塹以度凶歲。﹝《類說》卷五四﹞按﹕前二則疑原爲一篇。○占水旱上元夜﹐豎一丈竿於庭中﹐候月午﹐其影至七尺﹐大稔﹔六尺﹑八尺﹐小稔﹔九尺﹑一丈﹐有水﹔五尺﹐歲旱﹔三尺﹐大旱。又正月一日﹐於牛屋下驗牛﹐俱臥﹐則五穀難立苗﹔半臥半起﹐歲中平﹔牛若俱立﹐則五穀大熟。春甲子雨﹐多旱﹔秋甲子雨﹐多水。﹝《類說》卷五四﹑《歲時廣記》卷五﹑卷一二﹞○顏魯公尸解顏魯公遭難後十餘年﹐家僕於洛中見公衣白衫張蓋﹐歸城隅菜園。有破屋數間﹐僕隨之入拜。公懷中出金十兩﹐以寄其家﹐仍戒僕勿與人說。公之子函至前處﹐但見滿目榛蕪而已。時人皆云「魯公尸解得道。」﹝《類說》卷五四﹞按﹕《太平廣記》卷三二亦引此則﹐末注云「出《仙傳拾遺》及《戎幕閒譚》《玉堂閒話》。」殆據三書拼合而成﹐不盡據王書﹐玆附錄於後﹕顏眞卿字淸臣﹐瑯琊臨沂人也。北齊黃門侍郎之推五代孫。幼而勤學﹐舉進士﹐累登甲科。眞卿年十八九時﹐臥疾百餘日﹐醫不能愈。有道士過其家﹐自稱北山君﹐出丹砂粟許救之﹐頃刻卽愈﹐謂之曰「子有淸簡之名﹐已志金臺﹐可以度世﹐上補仙官﹐不宜自沆於名宦之海。若不能擺脫塵网﹐去世之日﹐可以爾之形煉神陰景﹐然後得道也。」復以丹一粒授之﹐戒之曰「抗節輔主﹐勤儉致身﹐百年外﹐吾期爾於伊洛之間矣。」眞卿亦自負才器﹐將俟大用﹐而吟閱之暇﹐常畱心仙道。旣中科第﹐四命爲監察禦史﹐充河西隴左軍城覆屯交兵使。五原有冤獄﹐久不決﹐眞卿至﹐辧之。天時方旱﹐獄決乃雨﹐郡人呼爲禦史雨。河東有鄭延祚者﹐母卒二十九年﹐殯於僧捨ヂ垣地。眞卿劾奏之﹐兄弟三十年不齒﹐天下聳動。遷殿中侍禦史﹑武部員外。楊國忠怒其不附己﹐出爲平原太守。安祿山逆節頗著﹐眞卿托以霖雨﹐修城浚壕﹐陰料丁壯﹐實儲稟﹐佯命文士泛舟﹐飲酒賦詩。祿山密偵之﹐以爲書生不足虞也。無幾﹐祿山反﹐河朔盡陷﹐惟平原城有備焉。乃使司兵參軍馳奏﹐玄宗喜曰「河北二十四郡﹐惟眞卿一人而已﹐朕恨未識其形狀耳。」祿山旣陷洛陽﹐殺畱守李橙﹐以其首招降河北。眞卿恐搖人心﹐殺其使者﹐乃謂諸將曰「我識李忄登﹐此首非眞也。」久之﹐爲冠飾﹐以艸續支體﹐棺而葬之。祿山以兵守士門﹐眞卿兄杲卿爲常山太守﹐共破土門﹐十七郡同日歸順。推眞卿爲帥﹐得兵二十萬﹐橫絕燕趙﹐詔加戶部侍郎﹑平原太守。時淸河郡客李萼謁於軍前﹐眞卿與之經略﹐共破祿山黨二萬餘人於堂邑。肅宗幸靈武﹐詔授工部尙書﹑禦史大夫。眞卿間道朝於鳳翔﹐拜憲部尙書﹐尋加禦史大夫。彈奏黜陟﹐朝綱大舉。連典蒲州﹑同州﹐皆有遺愛。爲禦史唐實所構﹐宰臣所忌﹐貶饒州刺史。復拜升州浙西節度使﹐徵爲刑部尙書。又爲李輔國所譖﹐貶蓬州長史。代宗嗣位﹐拜利州刺史。入爲戶部侍郎﹑荊南節度使﹐尋除右丞﹐封魯郡公。宰相元載私樹朋黨﹐懼朝臣言其長短﹐奏令百官凡欲論事﹐皆先白長官﹐長官白宰相﹐然後上聞。眞卿奏疏極言之﹐乃止。後因攝祭太廟﹐以祭器不修言於朝﹐元載以爲誹謗時政﹐貶硤州別駕﹐復爲撫州﹑湖州刺史。元載伏誅﹐拜刑部尙書。代宗崩﹐爲禮儀使。又以髙祖已下七聖謚號繁多﹐上議請取初謚爲定﹐爲宰相楊炎所忌﹐不行。攺太子少傅﹐潛奪其權﹐又攺太子太師。時李希烈陷汝州﹐宰相盧杞素忌其剛正﹐將中害之﹐奏以眞卿重徳﹐四方所瞻﹐使往諭希烈﹐可不血刃而平大寇矣﹐上從之。事行﹐朝野失色﹐李勉聞之﹐以爲失一國老﹐貽朝廷羞﹐密表請畱﹐又遣人逆之於路﹐不及。旣見希烈﹐方宣詔旨﹐希烈養子千餘人﹐雪刃爭前﹐欲殺之。叢繞詬罵﹐神色不動﹐希烈以身蔽之﹐乃就館捨。希烈因宴其黨﹐召眞卿坐觀之﹐使倡優ゥ朝政以爲戲。眞卿怒曰「相公﹐人臣也﹐柰何使小輩如此﹗」遂起。希烈使人問儀制於眞卿﹐答曰「老夫耄矣﹐曾掌國禮﹐所記者諸侯朝覲禮耳。」其後希烈使積薪庭中﹐以油沃之﹐令人謂曰「不能屈節﹐當須自燒。」眞卿投身赴火﹐其逆黨救之。眞卿乃自作遺表﹑墓志﹑祭文﹐示以必死。賊黨使縊之﹐興元元年八月三日也﹐年七十七。朝廷聞之﹐輟朝五日﹐謚文忠公﹐眞卿四朝重徳﹐正直敢言﹐老而彌壯﹐爲盧杞所排﹐身殃於賊﹐天下冤之。《別傳》云﹕眞卿將縊﹐解金帶以遺使者曰「吾嘗修道﹐以形全爲先。吾死之後﹐但割吾支節血﹐爲吾吭血。以紿之﹐則吾死無所恨矣。」縊者如其言。旣死﹐復收瘞之。賊平﹐眞卿家遷喪上京﹐啟殯視之。棺朽敗而屍形儼然﹐肌肉如生﹐手足柔軟﹐髭發靑黑﹐握拳不開﹐爪透手背﹐遠近驚異焉。行及中路﹐旅櫬漸輕﹐後達葬所﹐空棺而已。《開天傳信記》詳而載焉。《別傳》又云﹕眞卿將往蔡州﹐謂其子曰「吾與元載俱服上藥﹐彼爲酒色所敗﹐故不及吾。此去蔡州﹐必爲逆賊所害﹐爾後可迎吾喪於華陰﹐開棺視之﹐必異於眾。」及是開棺﹐果睹其異。道士邢和璞曰「此謂形仙者也。𨿽藏於鐵石之中﹐煉形數滿﹐自當擘裂飛去矣。」其後十餘年﹐顏氏之家自雍遣家僕﹐往鄭州徵莊租。回及洛京﹐此僕偶到同徳寺﹐見魯公衣長白衫﹐張蓋﹐在佛殿上坐。此僕遽欲近前拜之﹐公遂轉身去。仰觀佛壁﹐亦左右隨之﹐終不令僕見其面。乃下佛殿﹐出寺去﹐僕亦步隨之。徑歸城東北隅荒菜園中﹐有兩間破屋﹐門上懸箔子﹐公便揭箔而入。僕遂隔箔子唱喏﹐公曰「何人﹖」僕對以名﹐公曰「入來。」僕旣入拜﹐輒擬哭。公遽止之﹐遂略問一二兒侄了﹐公探懷中﹐出金十兩付僕﹐以救家費﹐仍遣速去﹕「歸勿與人說。後家內闕﹐卽再來。」僕還雍﹐其家大驚。貨其金﹐乃眞金也。顏氏子便市鞍馬﹐與向僕疾來省覲。復至前處﹐但滿眼榛蕪﹐一無所有﹐時人皆稱魯公尸解得道焉。○張守中詩張守中秀才《蝴蝶詩》末句云「今夜若棲芳艸逕﹐爲傳幽意與王孫。」又曰「薄命蘇秦頻去國﹐多情潘嶽旋悲秋。」﹝《類說》卷五四﹞○此處與襆頭分界閩帥王審知猶子﹐善談笑。有書生色頗黑﹐因醉臥﹐王以朱筆題額曰「此處與襆頭分界。」﹝《類說》卷五四﹞○劫鼠食倉天復中﹐隴右大饑。其年﹐秋稼甚丰﹐將刈之間﹐大半無穗。有人就田破鼠穴而求﹐所獲甚多﹐於是家家窮穴﹐有獲五﹑七斛者﹐相傳謂之「劫鼠倉。」民間皆出田中求食﹐濟活甚眾。﹝《類說》卷五四﹞○火精梁朝翰林學士任贊﹐居職數年﹐猶著朱紱。於案上題詩﹐梁主知之﹐命賜紫袍﹑金章。詩曰「數年叨內署﹐衫色儼然傾。任贊字希度﹐知君是火精。」﹝《類說》卷五四﹞○蛇菌湖南百姓﹐郊外得一菌﹐甚大﹐獻於府主。有僧曰「此物甚毒﹐愼勿入口。」乃於所獲之處掘之﹐有蟄蛇千餘條。﹝《類說》卷五四﹞○假對張傑滑稽﹐能爲假對。嘗與三人鼎坐﹐吟曰「三人鐺腳坐﹐一夜掉頭吟。」又曰「皂角樹頭懸拍板﹐葫蘆架上釣茶槌。」嘗取怒一武弁﹐傑曰「大夫旣欲行拳﹐小子不任憂惕。」﹝《類說》卷五四﹞○賀氏兗州有民家婦﹐姓賀氏﹐里人謂之賀織女。父母以農爲業﹐其夫則負擔興販﹐往來州郡。賀初爲婦﹐未浹旬﹐其夫出外經求。每一出﹐數年方歸﹐歸則數日復出﹐不聞一錢濟其母﹐給其妻。家貧無賴﹐閭巷呼爲不孝之子﹐所得錐刀之利﹐別於他處供給小妻。賀知之﹐每夫還﹐但以忻然承事﹐飲食漱濯﹐必盡其力﹐未嘗微露風彩。言及小妻﹐及幹以衣食﹐其夫自以有所慚負﹐則必非理毆罵之﹐婦亦不之酬對。其姑老且病﹐凍餒切骨﹐婦則傭織以資之。所得傭直﹐盡歸其姑﹐已則寒不營衣﹐饑不飽食。姑又不慈﹐日有淩虐﹐婦復益加恭謹﹐下气怡聲﹐以悅其意。𨿽暗室無人之所﹐亦無怨嘆。夫嘗挈小妻至家﹐賀則以女弟呼之殷勤待之﹐略無慍色。賀爲婦二十餘年﹐其夫在家前後無半載﹐而能勤力奉養﹐始終無怨﹐可謂賢孝矣。此婦生於窮賤之門﹐口不知忠信之言﹐耳不聞禮義之訓﹐而能如此﹐𨿽古之淑哲﹐無以過也。故曰「十室之邑﹐必有忠信。」斯言不謬矣﹐書之以備鑑戒。﹝《厚徳錄》卷二﹑又《太平廣記》卷二七一﹞○廣王全昱骰子數匝﹐廣王全昱忽駐不擲﹐顧而白梁祖﹐再呼「朱三」﹐梁祖動容。廣王曰「你愛他爾許大官職﹐久遠家族得安否﹖」於是大怒﹐擲戲具於階下﹐抵其盆而碎之﹐喑鳴眥睚﹐數日不止。﹝《資治通鑑考異》卷二八﹞○葛黨刀唐詩多用吳鉤﹐刀名也﹐刀彎。今南蠻名之曰葛黨刀。﹝《海錄碎事》卷一四﹞○隗囂宮秦川城北絕頂之上有隗囂宮﹐宮頗宏敞壯麗﹐今爲壽山寺。寺有三門﹐門限琢靑石爲之﹐瑩徹如琉璃色。余嘗待月納涼﹐夕處朝遊﹐不離於是。爾後入蜀﹐蜀有道士謂余曰「隗宮石門限下詩記之乎﹖」余曰「余爲孩童﹐迨乎壯年﹐遊處於此﹐未嘗見有詩。」道士微哂曰「子若復遊﹐但於石門限下土際求之。」丙戌歲﹐蜀破還秦﹐至則訪求之﹐果得一絕云「淸溪道士人不識﹐上天下天鶴一隻。洞門深鎖玉窗間﹐滴露研朱點《周易》。」詳觀此篇﹐飄飄然有神仙體裁﹐遠近詞人競來諷味﹐那知道士非控鯉駕鶴之流乎﹖奇哉﹗奇哉﹗﹝《竹莊詩話》卷二一﹞

