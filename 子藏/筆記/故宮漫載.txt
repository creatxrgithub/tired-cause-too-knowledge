故宮漫載

頤和園紀遊﹝按此記作於淸宣統二年﹞宣統二年﹐庚戌十一月十五日﹐予因貢呈書籍赴京。約隨兪李兩君﹐乘駟輪馬車﹐出京西二十餘里之海甸掛甲屯工業教養學堂﹐當承該堂範雨農監督﹐介紹至頤和園。經門房太監總管﹐派一宮監孫石者﹐導之前往。由東角門﹐過仁壽門﹐見殿宇巍巍﹐上題額三字曰仁壽殿。甫上臺階﹐見有西國男婦數人﹐向管茶點宮監﹐分賞錢物﹐旁立戴藍頂者﹐詢爲引領西人遊畢而出者也。予三人亦在此處循例茶點畢﹐入殿門。又一宮監導之入﹐門內有院﹐院中卽有臺。第一層行列四鼎﹐第二層行列二龍二鳳二缸﹐皆銅鑄者。殿中有寶座﹐門皆封鎖﹐不能入焉。又西行不數武﹐有一額﹐題曰水木自親。西卽昆明池﹐池之北有樂壽堂焉﹐堂卽先慈皇太后寢宮。堂前亦有月臺﹐臺上設方桌一﹐上擺水果碟盤約十餘事﹐皆柿子柑子等類﹐詢爲供奉先皇太后者。旁有一亭﹐如花園暖房然﹐內藏柏樹一株﹐似珊瑚狀﹐洵所罕見。又曲折而西﹐回廓灣轉約數十丈﹐北有山﹐山顚有臺﹐曰國華臺﹐髙數十仞。臺下有殿﹐題掃排云殿。循階而上﹐石級共十四層。月臺上行列銅缸﹑銅鼎各四﹐銅龍﹐銅鳳各二。殿門旁柱上有聯﹐題曰「嵩嶽大云垂﹐九如獻頌﹐瀛洲甘雨潤﹐五色呈祥。」殿後有閣﹐題曰佛香閣。循級而上﹐入偏門。門內有石坊一﹐上題七字曰暮靄朝嵐常自寫。又北上至寶云閣﹐閣如八卦形﹐髙約四五丈﹐皆銅鑄者﹝缺銅窗門二﹐據宮監云「拳亂時被某國兵拿去。現無此樣銅﹐故任共缺也。」﹞。內長方桌一﹐亦然。由閣東下﹐卽太湖假山。山有洞﹐回環彎曲﹐如蟻行九曲珠然。出洞而上﹐不覺至佛香閣焉。閣中供佛﹐佛旁二侍者像﹐皆金色。閣後有亭﹐題曰眾香界。南出一門﹐題曰導養正性。門前有短墻﹐危立山際。伏墻南望﹐池面皆冰﹐亭臺樓閣﹐歷歷如繪﹐卽秦之阿房宮﹐想亦不過是也。又東下石洞﹐至一殿﹐題曰轉輪藏。旁有數亭﹐亦八方形﹐內有輪機﹐髙約丈餘﹐推之旋轉不已﹐如戲園之舞臺然。又一亭﹐中立一大石碑﹐題曰萬壽山昆明湖六大宇。一宮監張姓﹐向予言老佛爺﹝指慈禧太后言﹞在時﹐每年在此駐蹕六月﹐某在此供差已十有二年云云。又至徳暉殿﹐額曰敷光榮慶﹐至此已入排云殿之東偏矣。下行數武﹐與宮監孫石遇﹐因予人仁壽殿時﹐又經一張姓宮監導之人﹐伊在此守候之也。遂與談宮中事﹐據言伊在匿中供差﹐已二十八年。老佛爺未升天時﹐園內近二千餘人﹐現僅六七百人﹐仍苦不堪言也。予聞之慨然。又西行至一殿﹐題曰聽鸝殿。殿對面一臺﹐卽先慈皇太后聽戲處。又曲折而東﹐上至一亭﹐題曰畫中遊。旁有石洞﹐入折而出﹐聳立一石坊﹐題曰山川映發使人應接不暇十字。又至一亭﹐題曰湖山眞意﹐詢爲先皇太后乘涼禦膳處。宮監孫石曰「此處已在山之嶺矣。」向北俯視﹐園墻外約十里許﹐卽民間街市。又由亭步至最髙處﹐有一樓﹐題曰智慧海。對面有圓門三﹐題曰祗樹林。樓之後面稍低處﹝卽北山嶺﹞見其破屋頹垣甚多﹐詢被西人焚毀者。予驚問其故﹐孫石手指東北數里外﹐平地上之短破墻垣曰「彼卽圓明園﹐系咸豐年間﹐法人所焚毀﹐此處系牽連而及之者也。」予又詢老佛爺何以不修﹐孫曰「不詳﹐或畱爲紀念耶﹖」予嗟嘆久之。又東行山巓數里﹐路皆鋪以水磨方磚﹐𨿽山嶺一起一伏﹐而平仍如砥。後至一亭﹐題曰薈亭。循是而下﹐至景福閣﹐詢爲先皇太后禦膳小米稀飯處。又過如意莊﹑平安室﹐至樂農軒。軒正中有空椅一﹐卽禦座也。後列條幾﹐如民間式﹐左間有搖椅一﹐西式也﹐上覆以黃幔。餘皆尋常器具﹐亦無他奇。又由此東南下﹐至矚新樓﹐涵遠堂﹐堂前一池﹐池通山泉﹐水淸而涔涔有聲﹐恍有碧天深處气象。曲欄畫楹﹐備極淸幽﹐眞紅塵飛不到處也。池旁有堂﹐曰和春堂。堂畔有橋﹐曰知魚橋。橋之四面﹐皆有亭臺點綴其間﹐河流淅瀝﹐淸而且漪﹐山陰道亦無能逾之也。又過一院﹐南北房舍各四五間﹐南向者內存一船﹐北向者內藏《圖書集成》一部。又西行至徳和國內一殿﹐曰頤樂殿。殿前一大戲臺﹐臺髙三層﹐登頂西望﹐玉蘭堂卽在目焉。詢爲徳宗景皇帝寢殿﹐令人觀之生感。下臺至殿東廊階上少坐飲茶﹐有二宮監送茶至﹐衣服破爛不堪﹐若非在人所難到之處﹐幾以乞丐視之矣。殿兩邊廂房各十一間﹐每間界以木板。如戲園之包廂座然﹐詢爲賞王大臣跪聽戲處。一襤褸宮監﹐尙屈膝效之﹐恐予不知故也。茶畢而出﹐已至仁壽殿之西偏﹐又南行至昆明湖。循東偏墻而行﹐約二里﹐行至宮門。左立一碑﹝卽俗曰織女石﹞﹐髙約四五尺﹐系甲申年立。右臥一牛﹝卽俗曰牽牛﹞﹐長約四五尺﹐系銅鑄成者。中有白石臺階數層﹐卽先皇太后登小火輪﹐遊昆明湖處。又西行過十七空橋﹐北行至龍王廟。廟門外東西南三面﹐皆立有石坊﹔廟之後卽涵虛堂﹐堂後卽昆明湖。隔池西北望﹝約二三里﹞﹐孫石指紅墻而告予曰「彼卽石房也﹐偏西者卽玉泉山也。」言畢而出。遇宮監二﹐一老一少﹐相隨一犬﹐送予出廟。其形容甚爲憔悴﹐相與言笑而別。旋經孫宮監引至原路而歸﹐時已四點半矣﹐爰志之以紀勝景云。

頤和園賦﹝編者按此賦作於淸光緒時﹞楊小歐大淸國慈禧端佑康頤昭豫莊誠壽恭欽獻祟熙皇太后﹐福麗天地﹐壽齊山河﹐皇上至孝﹐薄海謳歌。以爲天子之母﹐應以天下養。孝養稍闕﹐其如蒼生何﹖乃築文王之囿﹐擇地西山之坡。山曰萬壽﹐園名頤和。是蓋聖天子之所以養其親﹐億萬年之所以樂其壽。鳩工庀材﹐經營結構﹐殿宇輝煌﹐山水碧秀﹐泉石擁翠﹐林木郁茂﹐百物效靈﹐天工俯就﹐以媚於天子﹐以娛我皇太后者也。園之中﹐殿開仁壽﹝仁壽殿爲召見處﹞﹐閣啟文昌﹝國內有文昌蕩﹞﹐亭知春色﹝知春亭﹞﹐樓倚夕陽﹝夕佳樓﹞。霞芬之室﹝玉瀾堂東殿﹞﹐玉瀾之堂﹝皇上住所﹞。館宜蕓碧﹝宜蕓館皇后住所﹞﹐榭沁藕香﹝玉瀾堂西殿爲藕香榭﹞。藻繪呈瑞﹐恩風扇長﹝恩風扇長藻繪呈瑞八字爲宜蕓館東西殿扁額﹞。明日達聰﹐元音古樂﹐縱之皦如﹐以成始作。園曰徳和﹝戲臺宮門﹞﹐殿號頤樂﹝看戲處﹞﹐上下三層﹐整齊錯落﹝戲臺分上中下三層﹐上層題曰慶演昌辰﹐中層曰承平豫泰﹐下層曰歡臚榮曝﹞﹐景福髙閣﹝在東山頂上﹞﹐樂壽華堂﹝樂壽堂正殿皇太后住所﹞﹐亭含新﹐意﹝殿後半山亭名含新亭﹞﹐岫挹芝蒼﹝樂壽堂院內有巨石﹐髙逾丈﹐厚數尺﹐寬丈餘﹐題曰靑芝岫。相傳爲純廟下江南時﹐出獵見此石愛之。有巨富某願以石運京﹐才半道而家產已罄云。石四圍皆滿刻名人詩字也﹞。水木自淸﹝南殿﹞﹐仁風斯揚﹝殿西殿有扇式殿題曰揚仁風﹞。養云軒外﹝軒在山坡﹞﹐含綠隨香﹝軒之東殿曰隨香﹐西曰含綠﹞。盍遲云在﹝山坡敞廳扁額﹞﹐川抹云翔﹝鐘式門有石刻曰川泳雲飛﹞。半山之坡﹐了無盡意﹝無盡意軒﹞﹐瞰碧圓朗﹝瞰碧臺圓朗齋俱在山坡﹞﹐憑臨俯視。尋云寫秋﹝尋云亭寫秋軒俱在半山﹞﹐別饌風致。千峯擁翠﹝山上城關﹞﹐佛殿排云﹝排云殿在山中央徳輝殿下﹞。眾香祗樹﹝樓琉璃牌南面曰眾香界﹐北面曰祗樹林﹞。智慧海濱﹝智慧海在山頂﹞。堂稱介壽﹝介壽堂爲排云殿西院﹞﹐閣聳寶云﹝西半山有一殿﹐凡窗垣梁瓦皆以銅爲之﹐世稱銅殿爲寶云閣﹞。雲松巢密﹝雲松巢在半山﹞﹐湖山意眞﹝湖山眞意爲西山頂頭敞廳扁額﹞。鸝黃淸聽﹝聽鸝館戲臺名﹞﹐畦綠成茵﹝綠畦亭在半山﹞。窩中邵老﹝半山有邵窩﹞﹐畫裏遊人﹝西山頭題曰畫中遊景致絕佳﹞。蓋至此而仰太虛﹐淸無點塵者矣。尢復樓可借秋﹝半山有借秋樓﹞﹐門工邀月﹝樂壽堂西院門曰邀月門﹞。秋水依稀﹐寄瀾壯闊﹝秋水寄瀾皆亭名﹞。舫對鷗盟﹐藻深魚悅﹝對鷗舫魚藻軒處所同上﹞。以石爲船﹝湖中有中西式船﹐以石爲之﹐髙三層﹐名曰石舫﹞﹐因貝成闕。﹝山西頭有貝闕﹞。是蓋山色湖光共一樓﹐鬼斧神工皆叫絕者矣﹝樂壽堂西有樓﹐曰山色湖光共一樓﹐有石牌樓曰﹐天地不言工﹞。若乃半水之座﹐寄瀾之堂﹝寄瀾堂爲半水座﹞﹐荇橋虹拱﹝水座有荇橋﹞﹐堂殿風涼﹝有穿堂殿﹞。雲巖煙嶼﹐蔚翠霏香﹝荇橋東牌樓﹐東面曰蔚翠﹐西曰霏香﹐橋西牌樓﹐東曰煙嶼﹐西曰雲巖﹞。可以泛掛棹﹐流瓊觴。風流水面﹐荷淨納涼。其他玉帶之橋﹝湖中有石條十七孔﹐曰玉帶橋﹐爲輪船來往孔道﹐﹞禪宗之窟﹝園內佛殿甚多﹞﹐莊嚴華麗﹐結構縝密﹐極天下之大觀﹐非淺人所能窺萬一。但見三伏無暑﹐四時皆春。閣巒若劍﹐艸淺成茵。湖水鏡淸﹐山光媚人。魚鳥馴伏﹝湖中例禁漁獵﹐魚鴨見人不驚﹞﹐花木精神。金碧錦繡﹐縱橫雜陳。光怪陸離﹐其殿堂也﹐深邃廣敞﹐其闔閶也﹝宮門外石旁爲軍機外務部等衙署﹐左旁爲禦膳房檔房﹐以至梨園子弟住宿處咸在焉。蓋皆爲皇太后駐園時特設值差衙署﹞﹐環繞曲折﹐其垣墻也﹐文石鉛砌﹐其康莊也﹐層樓疊閣﹐其戲場也﹝戲臺髙數層﹞﹕輪轉波接﹐其舟航也﹔寶塔佛殿﹐如眾香也﹐石峒尋丈﹐如周行也﹝山上石峒﹐髙逾十丈﹐可拾級而上﹞﹐湖光山色﹐渾相當也﹐玉泉香山﹐其可望也﹝山之右爲玉泉山﹑香山﹐玉泉水甚淸潔﹐皇太后卽飲此水﹞﹐於以魅炎熱﹐得淸涼﹐覲外使﹐朝侯王。是乃化工大造﹐弦穹彼落﹐策河嶽﹐辟上方﹐爲之頤養聖徳﹐萬壽無疆者也。是用卑太極﹐陋未央。駕九成﹐傲健章﹐軼漢晉﹐薄齊梁。湘宮無宋﹐驪宮無唐。而何誇乎迷樓﹖遑足論乎阿房哉﹖

望江南﹝編者案﹐此詞作於光緒時﹐皆詠頤和園故實﹐故錄之﹞王佑遐

排云立﹐飛觀聳神霄。雙鶴每邀王母馭﹐六龍時見玉宸朝。阿閣鳳皇巢。山徑轉﹐云磴郁紆。盤聞道煉顏仙姥健﹐禦風不用日華車﹐飛佩響瓊裾。云木杪﹐瑤殿敞山阿。天上也思安樂好﹐璇題新署小行窩﹐富貴到煙蘿。金闕祕﹐朝暮降眞仙。甲乙親排承直日﹐英皇分侍上淸筵來往各翩然。新漲落﹐荇藻碧叄差。个駕潛虯淩弱水﹐人間遙指是晴霓金翠接天西。多少事﹐天上異人間。電入夜城光不滅﹐月臨篷島影常圓﹐雲水共澄鮮。壺中靜﹐揮灑出天眞。題徬少霞官閣吏﹐侍書南嶽召夫人淸極絕纖塵。炳外柳﹐空翠濕衣裾。三塔髙低連北鎭﹐六橋縹緲似西湖圖畫定誰如。屏山曲﹐雲母繞周遭。玉座重重遮錦幄﹐琪花密密護仙茅寒重覺天髙。闌干側﹐風景更誰同。千步長廊隨曲水﹐萬棟寒翠問鞋紅迎面碧芙蓉。琉璃壁﹐云影四周圍。不遣輕塵粘舞席﹐愛移行幛傍歌臺羯鼓報花開。雲水畔﹐奇幻絕人寰。泛海靈槎疑化合﹐出林髙閣欲藏山休作化城看。仙路迥﹐天外望淸鸞。最是雲間雞犬樂﹐因緣分得鼎余丹長日守松壇。驂鸞路﹐行近意都迷。柳岸風輕煙絮軟﹐芝田日暖藥苗肥云控漫如飛﹐遊仙樂。彈指現林丘。寶气遠騰天北極﹐豪情親遏梅西流終古不知愁。

記圓明園﹝霏譚﹞缽提淸圓明園﹐在京城西﹐出乎則門三十里﹐暢春園北里許﹐世宗藩邸賜園也。聖祖常遊豫西郊﹐次於丹稜﹐沂樂其川原﹐因明武淸侯李偉淸華園舊址﹐築暢春園。藩邸賜園﹐放在其旁。雍正三年﹐乃大宮殿朝署之規﹐以避暑聽政﹐前臨西山﹐環以西湖﹐湖水發原玉泉﹐山曰甕山﹐度宮墻東流入淸河﹐《水經注》所謂薊縣兩湖﹐綠水澄澹﹐燕之舊池者也。東流爲洗馬溝﹐東南合髙梁之水﹐故魚稻饒衍﹐陵泉交綺。髙宗嗣位﹐海宇殷闐﹐八方無事﹐每歲締構﹐專飾園居。大駕南巡﹐流覽湖山風景之勝﹐圖畫以歸。若海寧安瀾園﹐江寧瞻園﹐錢塘小有天園﹐吳縣獅子林﹐皆仿其制﹐增置園中﹐列景四十﹐以四字題扁者爲一勝區﹐一區之內﹐齋館無數。復東拓長春﹐西辟淸漪﹐離宮別館﹐月榭鳳亭﹐屬之西山﹐所費不計億萬。園地多明故璫別業﹐或傳崇禎末﹐諸閹皆以珍窟宅於玆。乾隆間溶池發金銀數百萬﹐時國運方興﹐地不愛寶﹐上心悅豫﹐殫精構造﹐曲盡遊觀之妙﹐元明以來﹐未之聞也。每歲夏幸園中﹐冬初還宮。內廷大臣﹐賜第相望﹐文武侍從﹐並直園林。入直奏對﹐昕夕往來﹐絡繹道路﹐歷雍﹑乾﹑嘉﹐道百餘年於玆矣。文宗初﹐東南俶擾﹐上初卽位﹐求直言﹐傳勝保﹑曾國藩﹐袁甲三三臣﹐旣以塞程徐陸﹐先朝重望﹐相繼傾覆。始終用前言事者﹐備畀重任﹐三臣支柱﹐敵不犯畿。然疊勝疊敗﹐東南數省﹐蹂躪無完土。上閔蒼生之顚沛﹐慨左右之無人。九年冬﹐郊宿於齋宮﹐夜分痛哭﹐侍臣淒惻。大考翰詹﹐以宣室前席命題﹐憂心焦息﹐傷於禍亂。然後稍自抑解﹐寄於文酒﹐以宮中行止有節﹐尢善園居﹐冬至入宮﹐初正卽出。時園中傳有四春之寵﹐皆漢女分居亭館﹐所謂杏花春﹐武陵春﹐牡丹春﹐海棠春者也。然上明於科兵﹐委權閫外﹐超次用人﹐海內稱哲。而部院諸臣﹐無所磨厲﹐頗襲舊敝。而得肅順敢言自任﹐故委以謀議。先是道光二十年﹐英吉利商船﹐至廣東香港﹐求通商不得﹐又以燒煙起釁﹐執政議和﹐予海關稅銀千八百萬。英夷請立約﹐廣督耆英與議十年﹐屆期而徐廣縉督兩廣。英人至廣州﹐拒不許人﹐以受封爵﹐英人恨焉﹐至入廣州。咸豐元年﹐法人乘中國多故﹐復以輪舶直入大沽臺﹐王僧格林沁托團練之名﹐焚其二船﹐盡擊走之。敵偵知朝廷本無意備戰﹐半年再犯天津。僧邸狃於前役﹐亦稍輕敵﹐未陣而敵騎長驅矣。十年六月十六日﹐上方園居﹐聞夷騎至通州﹐倉猝率後嬪幸熱河。道路初無供帳﹐途出密雲﹐禦食豆乳麥粥﹐而十七日英兵叩東便門。或有閉城者﹐聞炮而開。時恭親王任畱守﹐亟請和﹐議將定﹐十九日洋兵至圓明園宮門﹐管園大臣文丰當門說止之。洋兵已去﹐而姦民乘隙起﹐文丰趣召守衛禁兵﹐一無在者﹐索馬還內﹐投福海死。姦人乘時縱火﹐入宮劫掠﹐洋兵從之﹐火發三晝夜不熄。初﹐英使巴夏裏已拘刑部﹐和議成﹐以禮釋囚。於是巴夏裏仍爲統帥﹐陳兵仗至禮部﹐訂約五十七條﹐予海關稅三千六百萬﹐英人亦抵償圓明園銀二十萬。而王公覆奏未敢斥言﹐卽文丰與主事惠丰同死於園﹐亦不稱殉難﹐但言遭兵燹而已。未幾文宗晏駕熱河。穆宗時國家益多故﹐未敢暇豫﹐園自是荒廢﹐仍令宮監管守﹐兼設參將駐焉。光緒初﹐頤和園成﹐故園遂無復問者。今淸華學校﹐其遺址也。淸世宗爲皇子﹐當花時迎聖祖至賜園﹐而髙宗年十二﹐以皇孫侍左右﹐後乃增拓爲圓明園。禦制詩常誇樂之﹐然猶殷殷踵事之戒﹐勒記園石。仁宣繼世﹐日憂國貧﹐遊豫不屢﹐文宗稍復園居。慈安後常有脫簪之諫﹐帝亦未嘗不敬納也。庚申之變﹐遂委榛莽。同治初雙鶴齋尙存﹐若天地一家春﹐鏤月開雲臺﹐朗吟閣諸勝﹐則皆不可訪尋矣。天地一家春者﹐慈安後所居﹐鏤月開雲臺﹐卽所謂牡丹春也。又園未焚前一歲﹐相傳上坐寢殿﹐見白髮老者﹐自稱園神﹐請辭而去。上夢中加神二品銜﹐明日至祠諭祀之。王湘綺《圓明園詞》有句云「妖夢林神辭二品﹐」卽指此也。果未一祺而遭毀﹐豈興廢固前定歟﹖同治八年﹐禦史徳泰﹐請按戶畝麟次捐輸復修﹐而大臣以侈端將啟﹐請旨切責謫戍。未行﹐忿悔自死。自此莫敢言園居者。光緒中﹐葉赫那拉氏移海軍費八千萬築頤和﹐巨麗過疇曩﹐而不修故園﹐重違先朝戒也。

記三海﹝鐵笛亭瑣記﹞餐英居士三海中有所謂圍城者﹐承光殿卽在其上﹐老栝數株﹐大可合抱﹐皆元時物。殿中祠胡神﹐目光凶射可怖﹐此佳肚之地﹐乃崇淫祀﹐彌復可借。余凡兩至其地﹐意皆屬灑臺﹐右轉過儀鸞殿﹐又過紫光閣。閣中本藏前淸勛舊畫像﹐今則空櫥立壁間﹐百無一存。庚子時敵兵闌入﹐撕裂而焚毀之﹐然其中有和砷像﹐𨿽毀之亦無惜。紫光閣前石路﹐宛宛入綠陰中﹐枯柳半僵﹐柯葉尙郁茂﹐搖蕩半空之上。時方秋初﹐荷花半殘﹐綠葉尙彌望。垂至灑臺﹐則長橋虹偃。過橋始得路﹐階級修廣﹐可丈許﹐趣涵元殿路也。橋斷﹐接以薄板﹐厚僅指許﹐稍踐則動搖弗寧。橋南北立警察所四﹐晝夜持械防衛﹐非防盜也﹐防景帝自禁中逸出耳。殿中簾幔四垂﹐積塵盈寸。左右各有配殿﹐殿廊左轉深黑﹐似西湖紫雲洞﹐皆靈石﹐疊爲小山﹐上蔽蘿薛﹐桐栝雜植﹐不辧柯葉。穿洞而出﹐石犖確如天然。而補桐書房﹐卽背此山而構﹐開窗面水﹐頗幽闃﹐有山林意。其下水次作數亭﹐亭柱皆絳﹐想隔水望此亭﹐在萬綠中出深紅﹐足增無數畫境矣。瓊筆島微有山居气象﹐寄石皆輦自艮嶽﹐必在金之完顏亮時﹐彼元帝傖俗﹐不足以語此。最髙有瓊島春陰碑﹐則乾隆手書也。承露盤絕小。小殿中仍祠胡神﹐座旁列四泥虎﹐神八手槎椏﹐怪狀可笑。殿頂磚塔刻梵字﹐行人於官墻外已望見之。五龍亭列峙水上﹐就金鰲玉蝀橋﹐觀之了了。余竟來之到﹐以日暮匆匆歸﹐三海中僅歷其二﹐用待後遊耳。初咸豐帝屬意廁明園﹐數遊燕其間﹐庚申爲外兵焚毀。毅帝旣親政﹐奉東朝旨修圓明園﹐禦史沈淮抗疏力爭﹐以爲糜費﹐姚百川繼之﹐言三海在禁闥之下﹐便於宸遊。毅帝召對﹐言曰「爾家獨無老母耶﹖老母偶欲遊適﹐亦人子分耳。今太后欲少修圓明園避暑﹐汝獨不肯﹐問心安乎﹖」姚奏言三海佳﹐毅帝授與朱筆曰﹔「汝細疏三海風物﹐果勝於圓明園否﹖」姚遂艸艸對答。時隆寒﹐皮袖口與筆爲梗﹐毅帝爲姚上袖口﹐令竟書。書競﹐毅帝曰「吾卽以汝書爲憑信矣。」越日下詔修三海﹐圓明之役遂罷。嗚呼﹗柏梁災後宜春起﹐孰知頤和園之役﹐乃盡覆海軍之費於其間﹐此又沈姚二公之所料乎﹖

