《兼明書》唐丘光庭

卷一

◆諸書

◇三皇

值成以伏羲﹑女媧﹑神農爲三皇﹐宋均以燧人﹑伏羲﹑神農爲三皇﹐《白虎通》以伏羲﹑神農﹑祝融爲三皇﹐孔安國以伏羲﹑神農﹑黃帝爲三皇。明曰「女媧﹑燧人﹑祝融事﹐經典未嘗以帝皇后言之﹐又不承五行之運﹐蓋霸而不王者也。且祝融乃顓頊之代火官之長﹐可列於三皇哉則知諸家之論﹐惟安國爲長。」

◇五帝

值成以黃帝﹑少昊﹑顓頊﹑帝嚳﹑唐堯﹑虞舜爲五帝﹐六人而云五帝者﹐以其俱合五帝座星也。司馬遷以黃帝﹑顓頊﹑帝嚳﹑唐堯﹑虞舜爲五帝﹐孔安國以少昊﹑顓頊﹑髙辛﹑唐﹑虞爲五帝。明曰「康成以女媧爲皇﹐軒轅爲帝。按﹕軒轅之徳不劣女媧﹐何故不爲稱皇﹐而淪之入帝﹐仍爲六人哉考其名迹﹐未爲允當者也。司馬遷近遺少昊而遠收黃帝﹐其爲疏略﹐一至於斯。安國精詳﹐可爲定論。」

◇皇帝名義

值成云「北斗天皇大帝﹐其精生人﹐凡稱皇者﹐皆得天皇之气。」又云「五帝者﹐仰合五帝座星也。」明曰「康成舉其邊﹐未爲通論也。今按《尙書》說﹐『皇者皆天徳也。皇﹐王人也﹐帝﹐諦也﹐公平通達舉事審諦也。人主徳同天覆﹐故徳優者謂之皇﹐其次謂之帝』。然則皇者﹑帝者﹐皆法天爲名﹐非取星爲號也。」或曰「子以軒轅爲皇﹐何故謂之黃帝﹖」答曰「凡言有通析﹐析而言之﹐則皇尊於帝﹐通而言之﹐則帝皇一也。《月令》云﹕『其帝太昊』﹐則伏羲亦謂之帝也﹔《呂刑》云﹕『皇帝淸問下民』﹐則堯亦謂之皇也。」

◇放勛重華文命非名

司馬遷《史記》以「放勛」爲堯名﹐「重華」爲舜名﹐「文命」爲禹名。明曰「皆非也。按﹕《堯典》云﹕『若稽古帝堯曰﹐放勛欽明﹐文思安安。』孔安國曰﹕『勛﹐功也。欽﹐敬也。言堯放上世之功化﹐而欽明文思之四徳﹐安天下之當字也。』《舜典》﹕『若稽古帝舜曰﹐重華葉於帝。』孔安國曰﹕『華謂文徳﹐言其文徳光華﹐重合於堯﹐俱聖明也』。《大禹謨》云﹕『若稽古大禹﹐文命敷於四海﹐祗承於帝。』孔安國曰﹕『言其外布文徳﹑教命﹐內則敬承堯舜也』。據安國所言﹐當以『放勛』﹑『重華』﹑『文命』皆謂功業徳化﹐不言是其名也。」或問曰「子何知安國之是而司馬之非乎﹖」答曰「以《尙書》經文知之也。經文上曰『是帝堯之位號』﹐下曰『是帝堯之功徳』﹐『若放勛』是堯之名﹐則經當云『若稽古帝堯放勛』﹐則放勛當其名處。今『放勛』乃在『曰』之下﹐連於『欽明文』﹐思豈名不屬於位號﹐而乃冠於功徳乎又《舜典》云『重華葉於帝』﹐若『重華』爲名﹐將何以葉於帝又《大禹謨》云『文命敷於四海』﹐若以『文命』爲名﹐將何以『敷於四海』又《臯陶謨》曰『允迪厥徳』﹐豈『允迪』爲臯陶之名乎且子生三月﹐而父爲之名。今『放勛』﹑『重華』﹑『文命』之義﹐皆謂聖明功業﹐豈此三帝卽位之後﹐始爲名乎且舜之父母頑嚚﹐豈知舜之徳可繼於堯﹐而名之重華乎若是舜自作﹐於理固不當如此。驗斯枝節﹐卽『放勛』﹑『重華』﹑『文命』非堯舜夏禹之名也。故知馬遷之非﹐安國之是也。

◇五行神

明曰「木神曰勾芒﹐火神曰祝融﹐土神曰后土﹐金神曰蓐收﹐水神曰玄冥。土神獨稱後者﹐後﹐君也﹐位居中﹐統領四行﹐故稱君也。」或問曰「據此﹐后土是五行之神﹐漢代立后土祠於汾陽﹐祀何神也﹖」答曰「三代已前無此禮﹐蓋出一時之制耳。其祀當廣祀地神﹐卽如《月令》所祀皇地祗者也。」

◇五行配

《春秋》昭二十九年﹐《左傅》曰「少昊氏有四叔﹐曰重﹑曰該﹑曰修﹑曰熙﹐實能金木及水使。重爲勾芒﹐該爲蓐收﹐修及熙爲玄冥。顓頊氏有子曰黎﹐爲祝融。共工氏有子曰勾龍﹐爲后土。此五子生爲五行之官﹐死後以之配祭五行之神也。」或問曰「值成於《月令》『其神后土』﹐注云﹕『顓頊之子黎兼后土官』﹐孔穎達曰﹕『勾龍初爲后土﹐後轉爲社神。后土有闕﹐黎則兼之』者﹐何也﹖」答曰「康成失之於前﹐穎達徇之於後﹐皆非也。按《左傳》曰﹕『勾龍爲后土﹐后土爲社』﹐則是勾龍一人而配兩祭﹐非謂轉爲社神也。《月令》土旣是五行之神﹐以勾龍配之﹐正與左傳文合。而康成以黎兼之﹐亦何乖謬。」又問曰「《楚語》曰﹕『顓頊命南正重司天﹐火正黎司地』。黎旣曾司地﹐何故不可配土乎﹖」答曰「黎之司地﹐兼其職爾﹐非有功於土也。若謂黎可配土﹐則重亦可配天乎且黎爲火正﹐而康成猶用兼之配土﹐豈勾龍土官﹐乃不可以配土乎今依左氏﹐勾龍配於兩祭﹐不亦宜乎﹖」又問曰「勾芒﹑祝融之類﹐皆是五行之名號﹐爲重黎之名﹐皆是人鬼﹐何故與之同稱乎﹖」答曰「此五子能著其功﹐施於人﹐與鬼神相似﹐故得與之同稱也。亦猶皇帝天神﹐王者徳同於天﹐故亦得稱皇帝﹐此其義也。」

◇社神

先儒以社祭五土之神。五土者﹐一曰山林﹐二曰川澤﹐三曰丘陵﹐四曰墳衍﹐五曰原隰。明曰「社者﹐所在土地之名也。凡土之所在﹐人皆賴之﹐故祭之也。若惟祭斯五者﹐則都邑之土﹐人不賴之乎且邑外之土﹐分爲五事﹐之外無餘地也﹐何必歷舉其名乎以此推之﹐知社神﹐所在土地之名也。」或問曰「五土之名﹐出自周禮非乎﹖」答曰「按﹐《周禮﹖地官》惟云『辧五土之名物』﹐不云五土爲社也。」又問曰「社旣土神﹐而夏至祭皇地祗於方丘﹐又何神也﹖」答曰「方丘之祭﹐祭大地之神﹔社之所祭﹐祭邦國﹑鄕原之土神也。」

◇社位

《周禮﹖春官》小宗伯之職﹐掌建國之神位﹐右社稷﹐左宗廟。經云「庫門內雉門外之左右也。」明曰「按《曲禮》云﹕『主人入門而右﹐客入門而左。主人就東階﹐客就西階。門向堂爲正﹐卽左在西而右在東也。凡堂及門外皆人臣之位﹐故以向堂爲正也』。此言右社稷而左宗廟者﹐則社稷在門東﹐宗廟在門西也。所以然者﹐社稷所主之祀﹐東方陽之發生﹔宗廟主死人之祭﹐西方爲陰﹐陰主死云者﹐各従類也。閔二年《左傳》言季友之生﹐卜之曰『間於兩社』者﹐周社與亳社也。亳社﹐殷社也﹐殷都亳﹐故謂之亳社﹐卽《禮記》所謂『喪國之社屋之不受天陽』者也﹐立之於廟門外﹐以爲後王戒﹐亦従陰類也。然則雉門之外﹐東有周社﹐西有殷社﹐二社之間﹐朝廷執政之所。故曰『間於兩社爲公室輔』也。」

◇社名

或問曰「社旣土神﹐不言祗而云社者何也﹖」答曰「社以神地之道也﹐蓋以土地人所踐履而無崇敬之心﹐故合其字従氏﹐其音爲社﹐皆所以神明之也。」

◇社配

明曰「昭二十九年﹐《左傳》曰﹕『共工氏之子勾龍爲后土﹐爲社』﹐是勾龍生而後土之官﹐死﹐故以之配祭於社。今之祭配社﹐以後土配坐﹐卽勾龍也。」

◇社曰

或問曰「《月令》云『擇元曰命民社』﹐注云﹕『元曰近春分﹐前後戊曰。』《郊特牲》云﹕『曰用甲曰之始也』﹐與今注《月令》不同﹐何也﹖」答曰「《召誥》云﹕『越翌曰戊午﹐乃社於新邑』。則是今注《月令》﹐取《召誥》爲義也。不取《郊特牲》爲義者﹐以社祭土﹐土畏木﹐甲屬木﹐故不用甲也﹔用戊者﹐戊屬土也。《召誥》周書﹐則周人不用甲也。《郊特牲》云甲者﹐當是異代之禮也。」

◇社始

或問「社之始」答曰「始於上古穴居之時也。故《禮記》云『家主中澑﹐而國主社』者﹐古人掘地而居﹐開中取明﹐雨水澑入﹐謂之『中澑』﹐言土神所在皆得祭之﹐在家爲中澑﹐在國爲社也。由此而論﹐社之所始﹐其來久矣。」

◇社樹

《論語》曰「哀公問社於宰我﹐宰我對曰﹕『夏后氏以松﹐殷人以柏﹐周人以栗。曰使民戰栗』。」明曰「社所以依神表域也﹐各隨其地所宜而樹之。宰我謂欲使人畏敬戰忄栗﹐失其義也。」

◇稷神

先儒皆以稷祭百谷之神﹐值成以稷祭原隰之神。明曰「鄭義非也。且原隰亦土也﹐社旣祭土﹐何故更分原隰而別祭之乎又稷之名義不與原隰相侔﹐縱令鄭義有徵﹐亦是不分眞僞。諸儒所識﹐可謂不一。」

◇稷名

或問曰「稷旣百谷之神﹐不言谷而云稷者何也﹖」答曰「稷屬土﹐而爲諸谷之長﹐故《月令》謂之首種。首種者﹐種最在前也。諸谷不可徧舉﹐故舉其長而爲言之﹐以等之也。若直以谷言之﹐則爲人所褻慢也。」

◇稷配

明曰「有能播百乖賄﹐謂之曰正。正﹐長也﹐爲謂農之長。死後以配祭於稷﹐謂之後稷。後﹐君也﹐謂爲谷之君也。《左傳》曰﹕『有烈山氏之子曰柱﹐爲稷﹐自夏以上祀之﹔周棄亦爲稷﹐自商已來祀。祭稷配以後稷者﹐周棄也。』」

◇稷曰

或問曰「祭稷不別曰﹐與社同曰者何也﹖」答曰「以百谷生於土﹐戊屬土﹐故可與社同曰而祭也。」

◇稷始

或問稷之始答曰「始有粒食之時也。故《祭法》曰﹕『厲山氏之有天下也﹐其子曰農﹐能殖百谷。夏之衰也﹐周棄繼之﹐故祀以爲稷。』厲山﹐神農之號﹐則神農之時有稷矣。」

◇文字元起

代人多以文字始於黃帝﹑蒼頡者。明曰「非也﹐自生人以來﹐便有文字。何以知之按《山海經》云﹕『鳳凰首文曰徳﹐背文曰義﹐翼文曰順﹐膺文曰仁﹐腹文曰信。』豈鳳凰乃生於蒼頡之後乎《韓詩外傳》云﹕『自古封太山禪梁甫者百餘人﹐仲尼觀焉﹐不能盡識。』又管仲對齊威公云﹕『古人封太山者七十二家﹐刻石記號以識﹐十二而已。』其首有無懷氏﹐則夷吾不識者六十家﹐又在無懷氏前。由此而論﹐則文字之興﹐其來遠矣。假令蒼頡在黃帝之前﹐亦不始於蒼頡矣。蓋廣而論之﹐故得尋其名也。」

◇隸書所始

代人多以隸書始於秦時程邈者。明曰「非也。隸書之興﹐興於周代。何以知之按《左傳》史趙算絳縣人年曰﹕『亥有二首六身﹐是其物也﹐士文伯曰﹕『然則二萬六千六百有六旬也。』蓋以亥字之形﹐似布算之狀。按古文『亥』作『亢』﹐全無其狀。𨿽春秋之時﹐文字體別﹐而言亥字有二首六身﹐則是今之『亥』字﹐下其首之二畫﹐豎置身傍﹐『亥』作『豕』﹐此則二萬六千六百之數也。據此『亥』文﹐則春秋之時有隸書矣。又酈善長《水經注》云﹕『臨淄人有發古冢者﹐得銅棺。棺外隱起爲文﹐言齊太公代孫胡公之棺也。惟三字古文﹐餘同今書。』此胡公又在春秋之前﹐卽隸書興於周代明矣。當時未全行﹐猶與古文相參﹐自秦程邈已來﹐乃廢古文﹐全行隸體。故程邈等擅其名﹐非創造也。

◇土牛義

《禮記﹖月令》曰「出土牛以示農耕之早晚」﹐不云其牛別加彩色。今州縣所造春牛﹐或赤或靑﹐或黃或黑﹐又以杖扣之﹐而便棄者。明曰「古人尙質﹐任土所宜﹐後代重文﹐更加彩色。而州縣不知本意﹐率意而爲。今按《開元禮》新制篇云﹕其土牛各隨其方。則是王城四門﹐各出土牛﹐悉用五行之色。天下州縣﹐卽如分土之議。分土者﹐天子太社之壇﹐用五色之土。封東方諸侯則割壇東之靑土﹐以白茅包而賜之﹐令至其國﹐先立社壇﹐全用靑土﹐封南方諸侯則割赤土﹐西方則割白土﹐北方則割黑土。今土牛之色﹐亦宜效彼社壇。」或問曰「今地主率官吏以杖打之﹐曰『打春牛』何也﹖」答曰「按《月令》只言示農耕之早晚﹐不言以杖打之。此謂人之妄作耳。」又曰「何謂示農耕之早晚﹖」答曰「以立春爲候也。立春在十二月望﹐卽策牛人近前﹐示其農早也。立春在十二月晦﹐及正月朔﹐卽策牛人當中﹐示其農事也。立春正月望﹐卽策牛人近後﹐示其農晚也。」又問曰「按《月令》出土牛在十二月﹐今立春方出﹐何也﹖」答曰「季冬之月﹐二陽已動﹐土脈已興﹐故用土作牛﹐以彰農事。今立春方出﹐農已自知﹐何用策牛之人﹐在前在後也斯自漢朝之失﹐積習爲常。按《漢書》立春之曰﹐京都百官靑衣﹐立靑幡﹐施土牛﹐耕人於門外。又按營繕令﹐立春前二曰﹐京城及諸州縣門外各立土牛耕人﹐斯皆失其先書示農之義也。」又問曰「幾曰而除之﹖」答曰「七曰而除。蓋欲農人之徧見也。今人打後便除﹐又乖其理焉。」

◇鄕飲酒樂

今州府貢士陳鄕飲酒堂上﹐堂下樂工皆坐﹐亦皆有人歌﹐又皆絲竹。明曰「如此則尊卑無別﹐何爲分居上下哉按《鄕飲酒禮》及《燕禮》事﹐皆云升歌《鹿鳴》《四牡》《皇皇者華》﹐笙入立於堂下﹐奏《南陔》《白華》《華黍》如是堂上樂﹐有人歌﹐以琴瑟和之﹐並無竹器。樂工皆坐堂下﹐無人歌﹐但吹笙播詩﹐亦無琴瑟﹐吹笙者皆立。故《效特牲》云﹕『歌者在上﹐匏竹在下﹐貴人聲也。』言貴重人之聲﹐故令歌者在上﹔輕賤匏竹之器﹐故令在下。今州府所行﹐並無等級﹐有司不辧故也。」

卷二

◆《周易》

◇云従龍

《乾》《文言》曰「云従龍﹐風従虎。」說者以爲龍吟雲起﹐虎嘯風生。明曰「非也。夫風雲者﹐天地陰陽之气交感而生。安有虫獸聲息而能興動之哉。蓋云將起而龍吟﹐風欲生而虎嘯。故《傳》曰﹕『龍従云﹐蛇従霧﹐巢居知雨』是也。」或曰「《文言》仲尼所作﹐何故不知﹖」答曰「但取其同聲相應同气相求﹐先天不違者也。」

◇莧陸

《夬》九五曰「莧陸夬夬﹐中行無咎。」王弼云「莧陸﹐艸之柔脆者。」《子夏傳》云莧陸木根艸莖﹐剛下柔上。馬﹑鄭﹑王肅皆云莧陸一名章陸。明曰「如諸儒之意﹐皆以莧陸爲一物﹐直爲上六之象﹐今以莧陸爲二物。茉賄白莧也﹐陸者商陸也。莧象上六﹐陸象九三﹐上六象陰﹐莧亦全柔也。九三以陽應陰﹐陸亦剛下柔上也。且《夬》是五陽共決一陰之卦﹐九五以陽處﹐旣剛且尊﹐而爲決主。親決上六﹐而九三應之﹐亦將被決。故曰『莧陸夬夬』﹐重言之者。決莧﹐決陸也。由此而論﹐莧陸爲二物﹐亦以明矣。按《本艸》商陸一名﹛艸易﹜根﹐一名呼夜﹐一名章陸﹐一名烏椹﹐一名六甲父母。殊無莧之號﹐蓋諸儒之誤也。」或曰「『九三﹐君子夬夬』﹐其義如何﹖」答曰「九三以陽應陰﹐有違於眾﹐若君子能決斷已意﹐與眾陽共決上六﹐則免悔﹐故亦重言夬夬也。」

◇密雲不雨

王弼云「凡雲雨者﹐陰气布於上而陽薄之﹐不得通則蒸而爲雨。」明曰「此說未窮其理。何者夫陰陽二气﹐生於黃泉﹐氤氳交結﹐出地爲云﹐二气力均﹐則能爲雨。或陰气少而陽气多﹐或陰气多而陽气少﹐皆不能爲雨也。《小畜》不雨者﹐陰气少也。ⅳⅰ﹝乾下巽上小畜﹞《小過》不雨者﹐陽气少也。ⅲⅶ﹝艮下震上小過﹞《小畜》上九旣雨旣處者﹐陽極則陰也。故《禮記》孔子曰﹕『天作時雨﹐山川出云。』云也者﹐非一气能生者也。譬之於炊﹐或有水而無火﹐有火而無水﹐皆不能生气。必須水火備而蒸气生﹐气生本於釜中﹐非結成於甑上也。由此而論﹐云必結於地中﹐陰陽相將而出﹐若陰先而陽後﹐尙不能爲云﹐豈能爲雨乎﹖」

◇天地氤氳

《系辭》云「天地氤氳﹐萬物化醇。」論者以爲氤氳﹐天中之气。明曰「氤氳﹐未散之名也。其气結於黃泉﹐非在天之謂也。若已在天﹐安能化生萬物直由气自黃泉而生﹐萬物資之以化。萬物者﹐動植之總名也。動植初化﹐未有交接﹐故曰『化醇』﹐及其交接﹐萬物由此蕃滋﹐故曰『男女媾精﹐萬物化生』。男女者﹐雌雄牝牡之稱也。夫人之精旣皆自下﹐豈氤氳不自下乎按《月令》建子之月﹐『律中黃鐘』﹐黃者﹐地中之色也。鐘者﹐種也﹐言十一月陽气種於黃泉也。故知渾天之形﹐其半常居地下。地之下有水﹐水之下有气﹐气之下有天﹐天之元气自水而升地﹐自地而升天﹐自天而回還水下﹐所謂一陰一陽而無窮也。故《復》《彖》曰﹕『復其見天地之心乎﹗』天地之心﹐陽气在下﹐卽知氤氳之气所存焉。」

◇樞機

《系辭》曰「言行君子之樞機﹐樞機之發﹐榮辱之主也。」孔穎達曰「樞﹐戶臼。機﹐弩牙。」明曰「樞是門關﹐非戶臼也。何以知之機是弩牙﹐牙發則前去﹔樞是門關﹐關發卽扉開﹐則是門之開閉﹐由關不由臼也。且臼非能動轉﹐安得謂之發乎道書云﹕『流水不腐﹐戶樞不蠹』。蓋以門關來去﹐故不蠹敗。戶臼何謂不蠹乎是知穎達之說廖也。」

◆《尙書》

◇三江旣入

《禹貢﹖揚州》云「三江旣入﹐震澤底定。」孔安國曰「震澤﹐吳南太湖名。言三江旣入﹐致定爲震澤也。」鄭玄云「江自彭蠡分爲三﹐旣入者﹐入海也。」明曰「底﹐致也。安國之意﹐以爲三江之水入於震澤﹐所以致定也。按洪水之時﹐包山襄陵﹐震澤不見。三江之水旣入﹐然後方爲震澤﹞成以旣入爲海﹐可謂得之。言三江之水已入於海﹐然後平陸出。平陸出﹐然後震澤致定也。」

◇包匭菁茅

《禹貢》揚州所貢﹐「包匭菁茅」。孔安國曰「包﹐橘柚也。匭﹐匣也。菁以爲菹﹐茅以縮酒。」僖四年《左傳》稱齊侯責楚云「爾貢包茅不入﹐王祭不共﹐無以縮酒﹐寡人是徵。」杜元凱曰「包﹐裹束也。茅﹐菁茅也。」明曰「孔失而杜得也﹐何以言之按太史公《封禪書》云﹕『江淮之間﹐一茅三脊』。是知菁茅﹐卽三脊之茅也。菁者﹐茅之狀貌菁菁然也。三脊之茅﹐諸土不生﹐故楚人特貢之也。孔云菁可爲菹﹐是謂菁爲蔓菁也。且蔓菁常物﹐所在皆生﹐何必須事楚國匣盛而貢之哉故知孔失之矣。」

◇血流漂杵

《武成》云「前徒倒戈攻於後以北﹐血流漂杵。」孔安國曰「血流漂杵﹐甚言之也。」明曰「血流舂杵﹐不近人情。今以『杵』當爲『桿』字之誤也。按《詩》云﹕『赳赳武夫﹐公侯幹城』﹐《左傳》郤至舉此云﹕『公侯之所以扞城其民也』﹐則是古人讀『幹』爲『汗』。桿一名楯﹐一名櫓。《漢書》云﹕『血流漂櫓』﹐櫓卽桿俗呼爲傍牌﹐此物體輕﹐或可漂也。」

◇周康王名

《周書﹖顧命》云「用敬保元子釗」。孔安國曰「釗﹐康王名也。」諸儒皆讀『釗』爲『昭』。明曰「讀者非也。『釗』當音『梟』。按字書六體﹐一曰諧聲。此『釗』字諧聲字﹐口邊著斗﹐是『叫』字﹐卽金邊著斗當音『梟』明矣。今人依鈄従刀者﹐訛也。且昭王是康王之子﹐豈有子謚父諱而音同乎是周人本讀爲『梟』。今人誤讀『昭』字矣。」或曰﹕禮不諱嫌名﹐『鈄』﹑『昭』音同而字異﹐得非嫌名乎﹖」答曰「言語之間《詩》《書》之內﹐有音同字異者﹐卽不爲之諱。豈父諱子謚﹐可用嫌名乎直今人讀之非也。」

◆《毛詩》

◇序

先儒言《詩序》並《小序》子夏所作。或云毛萇所作。明曰「非毛萇作也。何以知之按《鄭風﹖出其東門》序云﹕『民人思保其室家』。《經》曰﹕『縞衣綦巾﹐聊樂我員』。《毛傳》曰﹕『願其室家得相樂也』。據此《傳》意﹐與《序》不同﹐是自又一取義也。何者以有女如雲者﹐皆男女相棄﹐不能保其室家。卽『縞衣綦巾』﹐是作詩者之妻也。旣不能保其妻﹐乃思念之言﹐願更得聊且與我爲樂也。如此則與《序》合。今毛以縞衣綦巾﹐爲他人之女﹐願爲室家﹐得以相樂。此與《序》意相違﹐故知《序》非毛作也。此類實繁﹐不可具舉。」或曰「旣非毛作﹐毛爲《傳》之時﹐何不解其《序》也﹖」答曰「以《序》文明白﹐無煩解也。」

◇沈朗新添

大中年中《毛詩》博士沈朗《進新添﹝毛詩﹞四篇表》云「《關雎》后妃之徳﹐不可爲三百篇之首。蓋先儒編次不當耳。今別撰二篇﹐爲堯舜詩﹐取虞人之箴爲禹詩﹐取大雅文王之篇爲文王詩﹐請以此四詩置《關雎》之前﹐所以先帝王而後后妃﹐尊卑之義也。」朝廷嘉之。明曰「沈朗論詩﹐一何狂謬﹗𨿽《詩》之篇次﹐今古或殊﹐其以《關雎》居先﹐不可易也。古人爲文語事﹐莫不従微至著﹐自家形國。故《序》曰﹕《關雎》﹐后妃之徳也﹐風之始也﹐所以風天下而正夫婦也。故用之鄕人焉﹐用之邦國焉。《經》曰﹕『刑於寡妻﹐至於兄弟﹐以禦於家邦』。由此而論﹐則《關雎》居三百篇之首﹐不亦宜乎﹗《語》曰﹕『師摯之始﹐《關雎》之亂﹐洋洋乎盈耳哉﹗』則孔子以《關雎》爲首。訓子曰﹕『人而不爲《周南》《召南》﹐其猶正墻面而立也。』則《關雎》居《周南》先矣。且詩有四始﹐一曰風﹐二曰小雅﹐三曰大雅﹐四曰頌。《周南》實國風﹐而以帝王之事冠之﹐則失四始之倫也。甚矣﹗不知沈朗自謂新添四篇爲風乎爲雅乎爲風也﹐則不宜歌帝王之道。爲雅也﹐則不宜置關雎之前。非惟首尾乖張﹐實謂自相矛盾。其爲妄作無乃甚乎﹖」

◇雎鳩

顏氏《匡謬》云「雎鳩﹐白鷢。」明曰「按《左傳》云﹕『雎鳩氏﹐司馬也』。《爾雅》云﹕『雎鳩﹐王雎』。郭璞曰﹕『今江東呼爲鶚』。毛萇云﹕『雎鳩摯而有別』。然則雎鳩之爲鶚﹐不可易也。《爾雅》『又揚鳥﹐白鷢』。是白鷢一名揚鳥﹐則雎鳩非白鷢明矣。」

◇美目揚兮

《齊風﹖猗嗟》篇云「美目揚兮。」《毛傳》曰「好目揚眉也﹐」孔穎達曰「眉毛揚起﹐故名眉爲揚。」明曰「《經》無『眉』文﹐毛何得以爲揚眉孔又以爲眉毛揚起﹐是其不顧經文﹐妄爲臆說。蓋揚者﹐目之開大之貌。《禮記》云『揚其目而視之』是也。」

◇美目淸兮

又曰「猗嗟名兮﹐美目淸兮。」《毛傳》曰「目上爲明﹐目下爲淸。」明曰「亦非也。淸者目中黑白分明﹐如水之淸也。《衛風》云﹕『美目盼兮」﹐若以目下爲淸﹐盼當復在何所﹖」

◇曷又従止

《齊風﹖南山》刺襄公鳥獸之行也。《經》云「旣曰庸止﹐曷又従止﹖」孔穎達曰「以意従送﹐與之淫耳﹐非謂従至魯也。」明曰「按《左傳》桓三年﹐公子翚如齊﹐送姜氏於歡﹐魯地。然則詩言『曷又従止』﹐是謂従送至歡﹐入於魯地﹐則穎達之言失也。」

◇碩鼠

《魏風﹖碩鼠》刺重斂也。孔穎達曰「碩﹐大也。其鼠頭似兔尾﹐黃色。」又引許愼云「碩鼠有五伎﹐皆不長。」陸璣《虫魚疏》云「今河東有大鼠﹐亦有五伎。或謂之雀鼠。」明曰「經文坦然﹐義理無隱﹐何爲廣引他物﹐自取混淆《序》云﹕『貪而畏人若大鼠也』。《左傳》曰﹕『鼠晝伏夜動﹐畏人故也』。但言畏人﹐則此尋常鼠也。言其貪食﹐以致肥大﹐取之以比其君﹐故以大言之耳。猶如封豕﹑長蛇之類焉。亦如《碩人》﹐閔莊姜也。人卽尋常人﹐以其指斥莊姜﹐故云『碩人』。斯類甚明﹐不煩多說。諸儒所見﹐別是一般﹐不可引以解此耳。」

◇生於道左

《唐風﹖有杕之杜》「生於道左」。《箋》云「道東也。曰之熱常在曰中之後﹐道東之杜﹐人所宜休息也。今人不休息者﹐以其特生陰寡故也。」明曰「曰中之後﹐樹陰過東﹐杜生道左﹐陰更過東﹐人不可得休息也。詩意言武公旣已寡特﹐而惠澤不及人﹐故君子不肯適我也。亦如樹旣寡特﹐而陰更過東﹐無休息之所﹐故人不來也。鄭言『人所宜休息』﹐於義何安﹖」

◇其帶伊絲

《曹風﹖鳲鳩》云「淑人君子﹐其帶伊絲﹐其弁騏。」《箋》云「刺不稱其服也。」明曰「按下文云﹕『淑人君子﹐其儀不忒』。《序》云﹕『在位無君子﹐用心之不一﹐卽此剌無君子』。詩人思時君子﹐以其在位。故上章言君子之心﹐下章言君子之治﹐此章言君子之服﹐皆謂今在位無此君子也。非謂刺不稱其服。且經云﹕『淑人君子』﹐安得不稱其服耶﹖」

◇鸛鳴於垤

《東山》云「鸛鳴於垤﹐婦嘆於室。」毛萇云「垤﹐蟻冢也。將陰雨﹐則穴處先知之。」明曰「據詩之文勢﹐此垤不得爲蟻冢。蓋是土之隆聳﹐近水者也。按《左傳》云﹕『屨及於垤皇』﹐謂寢門闕也。又云『葬於垤皇』﹐謂墓門闕也。凡闕者﹐聚土爲之﹐故知此垤謂土之隆聳近水者﹐若坻沚之類也。鸛﹐水鳥也。天將陰雨﹐則鳴於隆土之上。婦人聞之﹐憂雨思夫﹐故嘆於室。若以『於垤』是蟻上於冢﹐則鸛鳴竟於何處豈文章之體﹐當如是耶且經無『蟻』文﹐何得鑿空生義﹖」

◇莎雞

《豳風》云「六月莎雞振羽。」毛萇云「莎雞羽成而振訊之。」孔穎達曰「莎雞似蝗而色斑﹐翅正赤。六月中飛而振羽﹐索索作聲。」明曰「二說皆非也。按諸虫之鳴﹐出於口喙者多矣。有脇鳴者﹐有脰鳴者﹐有股鳴者﹐有羽鳴者。脇鳴者蜩蟬也﹐脰鳴者螻蟈也﹐股鳴者斯螽也﹐羽鳴者莎雞也。若以飛而有聲爲羽鳴者﹐則蠅蚊之類皆是﹐何獨莎雞也且《豳風》所言﹐非偶然也﹐以莎雞斯螽之事﹐皆陽虫也。陽气出則此虫鳴﹐陽气入則此虫盡﹐著其將寒之有漸﹐勸人早備於寒也。今驗莎雞﹐狀如蚱蜢﹐頭小而身大﹐色靑而有須﹐其羽晝合不鳴﹐夜則气従背出﹐吹其羽振振然﹐其聲有上有下﹐正似緯車﹐故今人呼爲絡緯者是也。如或不信﹐可取樹枝之上﹐候其鳴者﹐把火燃看﹐卽知斯言之不謬。孔云『飛而振羽﹐索索作聲』﹐是其不識莎雞﹐妄爲臆說。」

◇鴟鴞

《豳風﹖鴟鴞》序云「周公救亂也。」經曰「鴟鴞鴟鴞﹐旣取我子﹐無毀我室。」毛萇云「鴟鴞﹐鸋鴂也。」孔穎達曰「鴟鴞﹐巧婦﹐似黃雀而小﹐其喙尖如錐。」明曰「穎達之妄也。按郭璞注《爾雅》云﹕『鸋鴂﹐鴟之類也。』《魯頌》曰﹕『翩彼飛鴞﹐集於泮林。』毛萇《傳》曰﹕『鴞﹐惡聲鳥也。』又賈誼《鵩鳥賦序》云﹕『鵩似鴞﹐不祥鳥也。』又《弔屈賦》曰﹕『鸞鳳伏竄兮﹐鴟鴞翺翔。』顏師古注曰﹕『鴟﹑鵂﹑鶹﹐怪鳥也。鴞﹐惡聲鳥也。』據毛萇﹑郭璞﹑顏師古諸儒之說﹐則鴟鴞﹐土梟之類﹐非巧婦矣。『無毀我室』﹐我﹐巧婦也。然則此詩之內有鴟鴞毀室之言﹐蓋周公之意﹐以鴟鴞比管蔡﹐巧婦比己﹐言管叔﹑蔡叔流言﹐致成王疑我﹐罪我屬黨﹐不可更奪其土地。故云『旣取我子﹐無毀我室』﹐如此則當是鴟鴞欲毀巧婦之室﹐巧婦哀鳴於鴟鴞﹐而康成﹑穎達直以鴟鴞爲巧婦﹐非也。」

◇補新宮並序

昭二十五年《左傳》叔孫昭子聘於宋﹐公享之﹐「賦《新宮》」。又《燕禮》﹕「升歌《鹿鳴》﹐下管《新宮》」。今詩《序》無此篇﹐蓋孔子返魯之後其詩散逸﹐采之不歸故也。三百之篇﹐孔子旣已刪定﹐子夏従而序之﹐其序不冠諸篇﹐別爲編簡。従其辭尋逸﹐則厥義猶存。若《南陔》《白華》之類﹐故束晢得以補之。惟此《新宮》﹐則辭義俱失﹐苟非精考﹐難究根源。按新者﹐有舊之辭也。新作南門﹑新作延廏是也。宮者﹐居處燕遊宗廟之總稱也。士蒍城絳﹐以深其宮。梁伯溝其公宮﹐居處之宮也。楚之章華﹐晉之虒祁﹐燕遊之宮也。成三年﹐新宮災﹐禰廟之宮也。然則正宮﹑新宮﹐居處之宮也。蓋文王作丰之時﹐新建宮室﹐宮室初成而祭之﹐因之以燕賓客﹐謂之爲考■﹐成也。若宣王斯幹﹑考成室之類是也。亦謂之落﹐落者﹐以酒澆落之也。若楚子成章華之臺﹐願與諸侯落之類是也。因此之時﹐詩人歌詠其美﹐以成篇章﹐故周﹦﹦芍嘞碭柩傘１刂﹖此新宮爲文王詩者﹐以《燕禮》云「下管新宮」﹐下管者﹐堂下以笙奏詩也。《鄕飲酒禮》云「工升而歌《鹿鳴》《四牡》《皇皇者華》﹐歌訖笙入﹐立於堂下﹐奏《南陔》《白華》《華黍》」。笙之所奏﹐例皆《小雅》皆是文王之徳。《新宮》旣爲下管所奏﹐正與《南陔》事同﹐故知爲文王詩也。知非天子詩者﹐以天子之詩﹐非宋公所賦﹑下管所奏故也。知非諸侯詩者﹐以諸侯之詩﹐不得入雅﹐當在國風故也。知非禰廟詩者﹐以禰廟之詩﹐不可享賓故也。知非燕遊之宮詩者﹐以燕遊之宮﹐多不如禮﹐其詩必當規刺。規刺之作﹐是爲變雅﹐享賓不用變雅故也。由此而論﹐則《新宮》爲文王之詩﹐亦已明矣。或問曰「文王旣非天子﹐又非諸侯﹐爲何事也﹖」答曰「周室本爲諸侯﹐文王有聖徳﹐當殷紂之代﹐三分天下之眾二分歸周﹐而文王猶服事紂。武王克殷之後﹐謚之曰文﹐追尊爲王。其詩有風焉﹐《周》《召南》是也。有小雅焉﹐《鹿鳴》《南陔》之類是也。有大雅焉﹐《大明》《棫朴》之類是也。有頌焉﹐《淸廟》《我將》之類是也。四始之中﹐皆有詩者﹐以其國爲諸侯﹐身行王道﹐薨後追尊故也。《新宮》旣爲《小雅》﹐今依其體﹐以補之云爾。」

小序

《新宮》﹐成室也。宮室畢﹐乃祭而落之。又與朝臣賓客燕飲﹐謂之成也。奐奐新宮﹐禮樂其融﹐爾徳維賢﹐﹝闕三字﹞忠﹐爲忠以公﹐斯筵是同﹐人之醉我﹐與我延賓。奐奐新宮﹐旣奐而輪﹐其固如山﹐其儼如雲﹐其寢斯安﹐﹝闕三字﹞分﹐我旣考落﹐以燕羣臣。奐奐新宮﹐旣祭旣延﹐我﹝闕二字﹞鏞﹐於以醉賢﹐有禮無愆﹐我有斯宮﹐斯宮以安﹐康後萬年。

《新宮》三章八句

◇補茅鴟並序

襄二十八年《左傳》﹕齊慶封奔魯﹐叔孫穆子食慶封。慶封汜祭﹐穆子不說﹐使工爲之諷《茅鴟》。杜元凱曰「《茅鴟》逸詩﹐刺不敬也。凡詩先儒所不見者﹐皆謂之逸﹐不分其舊亡與刪去也。」臣以茅鴟非舊亡﹐蓋孔子刪去耳。何以明之按襄二十八年﹐孔子時年八歲﹐《記》曰「男子十年出就外傅﹐學書記﹐十有三年學樂﹐習詩舞。」《論語》曰「吾十有五而志於學」﹐則慶封奔魯之曰﹐與孔子就學之年﹐其間相去不遠﹐其詩未至流散。況周禮盡在魯國﹐孔子賢於叔孫﹐豈叔孫尙得見之﹐而孔子反不得見也由此而論《茅鴟》之作﹐不合禮文爲依﹐孔子刪去﹐亦已明矣。或曰「安知《新宮》不爲刪去耶﹖」答曰「《新宮》爲周公所收﹐燕禮所用﹐不與《茅鴟》同也。」曰《茅鴟》爲風乎爲雅乎﹖」曰「非雅也﹐風也。何以言之以叔孫大夫所賦多是國風故也。今之所補﹐亦體風焉。

小序

《茅鴟》﹐刺食祿而無禮也。在位之人﹐有重祿而無禮度﹐君子以爲茅鴟之不若﹐作詩以刺之。茅鴟茅鴟﹐無集我岡﹐汝食汝飽﹐莫我爲祥﹐願彈去汝﹐來彼鳳凰﹐來彼鳳凰﹐其儀有章。茅鴟茅鴟﹐無啄我雀﹐汝食汝飽﹐莫我肯略﹐願彈去汝﹐來彼瑞鵲﹐來彼瑞鵲﹐其音可樂。茅鴟茅鴟﹐無搏票鶹﹐汝食汝飽﹐莫我爲休﹐願彈去汝﹐來彼鳲鳩﹐來彼鳲鳩﹐食子其周。茅鴟茅鴟﹐無嚍我陵﹐汝食汝飽﹐莫我好聲﹐願彈去汝﹐來彼倉鷹﹐來彼倉鷹﹐祭鳥是徵。

《茅鴟》四章八句。

卷三

◆《春秋》

◇劉子玄誤說周之諸侯用夏正

劉子玄《史通》云「春秋諸國皆用夏正﹐魯以行天子禮儀﹐故獨用周家正朔。至如書元年春正月者﹐年卽魯君之年﹐月則周王之月﹐考所紀書年﹐始達此義。而自古說《春秋》者﹐妄爲解釋。」明曰「古者孟春之月﹐天子頒朔於諸侯﹐諸侯奉而行之﹐安有周代諸侯而用夏家正朔按文十七年《左傳》鄭子家與晉趙宣子書云「二年六月壬申﹐朝於齊。」杜《注》云「鄭文公二年六月曰﹐卽魯莊公二十三年六月二十曰也。」此卽諸侯奉行周正之明文也﹐而子玄不精魯史﹐妄斥先儒說經典之玷﹐不可以訓。或曰「《春秋後序》是杜因Ｅ所書﹐﹝闕三字﹞曲沃莊伯之十一年十一月﹐魯隱公之元年正月也。所書是魏國《史記》﹐魏本周之諸侯﹐何故不用周正也﹖」魏國之興﹐在周之末﹐時稱戰國。魯不臣周﹐自造史書﹐追書前代稱王﹐攺朔用夏正。而子玄執戰國之史﹐而論春秋之制﹐以末正本﹐無乃悖乎

◇善者信矣

隱六年《左傳》云「周任有言曰﹕『爲國家者﹐見惡如農夫之務去艸焉﹐芟荑蘊崇之﹐絕其本根﹐勿使能植﹐則善者信矣。』」明曰「『信』當讀爲屈伸﹐古者多用『信』字爲『伸』。《易﹖系辭》曰﹕『尺蠖之屈﹐以求信也』﹐此其類焉。《傳》言善者信﹐善者謂嘉谷之苗也。惡者常盛﹐則嘉谷之苗屈﹔惡艸除﹐則嘉谷之苗伸。故知『信』卽古之『伸』字也。」

◇衛桓公名

隱四年衛州吁殺其君完﹐卽桓公也。諸儒讀皆如字﹐明曰「非也。『完』當作『』﹐何以知之夫名以昭實﹐終將諱之﹐故旣葬而爲謚﹐若衛侯名『完』﹐豈得謚之『桓』乎故知『完』當作『』。按字書容貌之『』従白下八﹐俗書『完』作『』與容貌之貌相似。是桓公本名『』﹐傳寫誤爲『完』也。」

◇荊敗蔡師於莘

莊十年﹐荊敗蔡師於莘。《公羊》曰「荊者﹐州名。州不若國﹐貶之若荊州之夷然也。」《谷梁》曰「荊﹐楚也。何爲謂之荊狄之也。聖人立﹐必後至﹔天子弱﹐必先叛。」左氏無此解。杜元凱曰「荊﹐楚本號也。譚﹑趙取《公》《谷》爲解。」明曰「杜說是也。且一國兩號﹐其國有三。殷商﹐唐晉﹐並此楚荊﹐著在經典﹐坦然明白。按《禮記》云﹕『夫子失魯司寇﹐將之荊。又詩云﹕『戎狄是膺﹐荊舒是懲。』則荊爲楚之本號﹐亦已明矣。故莊四年《傳》稱『荊屍而舉』﹐又曰『楚武王荊屍』﹐皆謂舉其先代之軍法也。必若以其侵伐中國貶曰『荊』﹐則狄入衛﹑吳入州來﹐何故不舉州名以貶之乎按禹四海之內都署九州﹐而執玉帛萬國。則是州大而國小也﹐豈加大於小而爲貶乎且莊二十三年『荊人來聘』﹐又何罪而曰『荊』楚敗徐於婁林﹐又何功而書『楚』﹖」但當時史官﹐承告而書﹐不以此爲褒貶也。按《春秋》之例﹐但舉國不稱人﹐卽爲貶﹐未有去其國號而舉州名爲貶者也。或曰「旣不以荊爲貶《經》書『荊』而《傳》稱『楚』何也﹖」答曰「當此之時﹐楚國實名『荊』。左氏爲《傳》之時﹐近書之爲『楚』耳。推此諸文﹐則記事之義﹐爲得其實矣。」

◇金鼓以聲气也

僖二十二年《左傳》曰「三軍以利用也﹐金鼓以聲气也。」杜元凱曰「金鼓以佐士眾之聲气也。」明曰「非也。按上文云『三軍以利用』﹐下文云『聲盛致志』﹐則是金鼓所以佐士眾之气。若謂佐士眾之聲气﹐則於文理乖矣。」

◇葛藟庇本根

文七年樂豫曰「公族﹐公室之枝葉也。若去之﹐則根本無所庇蔭矣。葛藟猶能庇其本根。」杜《注》云「葛之能藟蔓繁茂者﹐以本根庇蔭之多也。且庇蔭者﹐自上及下之辭也。」此理炳明﹐不注亦得。

◇文馬

宣二年﹐宋人以兵車百乘﹑文馬百駟以贖華元於鄭。杜《注》曰「畫馬爲文﹐四百匹也。」明曰「杜說非也。文馬者﹐馬之毛色自有文彩﹐重其難得。若畫爲文﹐乃是常馬﹐何足貴乎﹖」

◇姞吉人

宣五年《左傳》云「鄭文公有賤妾曰燕姞﹐而生穆公。石癸曰﹕『吾聞姬姞耦﹐其子孫必藩。姞﹐吉人也﹐后稷之元妃也。』」明曰「石癸所言﹐是論『姞』字之義。義卽當時『姞』従人作佶﹐後代攺之従女。若當是従女﹐安得吉人之語乎故是知従女者﹐失其義也。」

◇敝邑之幸

成二年﹐齊賓媚人對晉人曰「請收合餘燼﹐背城借一。敝邑之幸﹐亦云従也﹔況其不幸﹐敢不惟命是聽﹖」杜《注》曰「言完全之時﹐尙不敢違晉﹐今若不幸﹐卽従命也。」明曰「杜《注》誤也。今尋其辭意﹐言背城一戰﹐戰若幸勝﹐尙當従晉命﹔若不幸而敗﹐固不敢不服也。幸一戰而獲勝﹐非謂完全之時也。」

◇兩觀

定二年﹐雉門及兩觀災﹐冬十月﹐新作雉門及兩觀。趙子曰「復作兩觀﹐譏仍舊也。其意言諸侯無兩觀﹐有者﹐僭天子也。今因天災﹐宜廢之。」明曰「按左氏及《毛詩》《禮記》﹐天子有靈臺﹐諸侯有觀臺。靈臺者﹐別地爲之﹐觀臺者﹐因門爲之。凡臺望云物﹐如災祥﹑水旱﹐逆爲之備﹐不可無也。《左傳》曰﹕『公旣視朔﹐遂登觀臺以望而書﹐禮也。』《禮運》曰﹕『天子諸侯臺門﹐大夫不臺門』﹐此以崇爲貴也。臺門卽兩觀也。由此言之﹐諸侯之有兩觀﹐亦以明矣。」或曰「魯以周公﹐故得有兩觀。其餘諸侯﹐不當有也。」答曰「若後者復作是也﹐又何譏乎﹖」又曰「非譏何以書也﹖」答曰「《春秋》之義﹐有褒而書者﹐有貶而書者﹐有譏而書者﹐非褒貶譏而書者﹐有國之大事法合書者。卽此『新作雉門及兩觀』﹐及僖二十年『新作南門』之類也﹐於法自當書﹐非由譏也。且兩觀與雉門同文﹐豈雉門亦不當作邪據此諸文﹐則趙子言非也。」

○《禮記》

◇宿離不貸

《月令》云「命太史司天歷﹐候曰月星辰﹐宿離不貨。」孔穎達曰「『離』讀爲『儷』﹐猶配偶也﹐言太史之官使馮相氏﹑保章氏常在候﹐不得怠慢﹐不覺天文之變異。」孔穎達之解謬之甚也。且經云「曰月星辰宿離不貨」﹝闕四字﹞﹐字不當系於馮相﹑保章也。且馮相﹑保章﹐卽太史之官﹐何故將特在星辰之下乎今以星謂二十八宿也﹐辰謂曰月之舍也﹔宿﹑畱﹑止﹑離經歷﹐言天子命太史之官﹐歷候曰月星辰卽畱止所經歷爲祥爲災﹐無令差貸。《詩》云「月離於畢﹐俾滂沱矣。」《書》云「星有好風﹐星有好雨。」月之従星﹐則以風雨﹐其此之謂乎而穎達以宿離爲馮相保章同宿配偶﹐是其不顧經文﹐妄爲穿鑿。

◇占兆審卦

《月令》曰「命有司釁龜策﹐占兆﹐審卦吉凶。」孔穎達曰「有司﹐太史之官。殺牲以血塗之曰『釁』﹐使之神也。策﹐蓍也。占兆﹐謂卜兆之書也。非但釁其蓍龜﹐兼釁此占兆之書。不言釁占兆者﹐蒙上文也。卦﹐筮卦也。《易》有六十四卦﹐或吉或凶﹐但審省之而已﹐以其筮短龜長﹐賤於龜兆故也。」明曰「按《周禮》﹐『龜人上春釁龜』﹐無『釁占兆』之文﹐而穎達解《月令》言兼釁占兆之書﹐非也。且兆詞存於竹帛﹐何容以血塗之哉《博雅》云﹕『占﹐瞻也』。《爾雅》云﹕『占﹐視也』。則是『占』之爲言﹐系人不系兆也﹐正與『審』字義同。以兆卦各有吉凶﹐慮其差謬﹐故因釁龜策之時﹐占視其兆﹐審省其卦也。『兆』﹐下不言吉凶者﹐以其文系總以吉凶結之也。云筮短龜長﹐此《左傳》文也﹐穎達旣誤解釁兆不釁卦﹐故引《左傳》証之。按僖五年《左傳》云﹕『晉獻公欲以驪姬爲夫人﹐卜之﹐不吉﹔筮之﹐吉。公曰﹕従筮。卜人曰﹕筮短龜長﹐不如従長。按《易》之爲書﹐《河圖》出文﹐經三聖人﹐有天道廣大悉備﹐未有龜卜之書﹐若斯之盛也﹐豈短賤於龜乎﹖」或曰「旣不短於龜﹐何以故立驪姬而筮之吉乎﹖」答曰「必非。應筮亦不吉﹐但卜人不善占筮﹐謂之爲吉耳。亦猶穆姜初往東宮而筮之﹐遇《艮》之《隨》﹐史曰﹕『隨其出也』。姜氏自占之﹐曰﹕『不然﹐必死於此﹐不得出矣』。其後穆姜竟卒於東宮。又南蒯將逐季氏﹐筮之﹐遇《坤》之《比》曰﹕『黃裳元吉』﹐以爲大吉也。子服惠伯曰﹕『忠信之事則可﹐不然必敗』。其後南蒯果不克﹐奔齊。此皆卦告之凶而誤占之爲吉﹐非短於龜也。」

◇苦菜

《月令》「孟夏苦菜秀。」孔穎達曰「菜似馬薤而花白﹐其味極苦。」明曰「按《夏小正》『四月王萯秀﹐《月令》用《小正》爲本﹐攺王萯爲苦菜也。《詩﹖幽風》『四月莠葽』﹐值成疑『葽』爲『王萯』。今驗四月秀者﹐野人呼爲『苦葽』﹐春初﹐取煮去苦味﹐和米粉作餅食之。四月中莖如蓬艾﹐花如牛蒡花。四月秋气生﹐胡苦葽秀。則一歲物成﹐自苦葽殆。《月令》所書﹐皆應時之物。其言苦菜﹐卽苦葽也。穎達所見﹐別是一物﹐不可引以解此。」

◇螻蟈

《月令》「立夏之曰螻蟈鳴。」孔穎達曰「螻蟈﹐蝦蟆也。」明曰「非也。按蝦蟆一名蟾蜍﹐不能鳴者蛙也。故﹝闕四字﹞牝鞠殪蛙﹐然則螻蟈﹐蛙之類也。《爾雅》云﹕『鼃猶黽﹐在水者黽』﹐黽卽蛙也﹐蟾蜍卽蝦麻也。郭璞曰『蝦蟆』﹐非也。按蛙形小而長﹐色靑而皮光﹐春夏居水邊﹐相對而鳴者也。蝦蟆形闊而短﹐色黃而皮如砂﹐鞭之汁出如乳﹐醫方用之治甘虫狗毒。是今人悉呼蝦蟆者﹐相承誤也。按蛙鳴始於二月﹐驗立夏而鳴者﹐其形最小﹐其色褐黑﹐好聚淺水而鳴﹐其聲如自呼爲『渴於』者﹐是螻蟈也。」

◇王瓜

《月令》「立夏之後十曰王瓜生。」諸儒及《本艸》多不詳識。明曰「王瓜卽栝樓也。栝樓與土瓜形狀藤葉正相類﹐但栝樓大而土瓜小耳。以其大於土瓜﹐故以王字別之。《爾雅》諸言王者﹐皆此類也。今驗栝樓﹐立夏之後其苗始生﹐正與《月令》文合﹐故知先儒之說皆非也。」

◇正鵠

《射義》曰「失諸正鵠而反求諸身。」先儒皆以鵠鳥小鳥﹐畫於射侯之上。明曰「鵠有二音﹐其鳥亦別。鴻鵠卽胡木反﹐正鵠則古篤反。《廣雅》曰﹕『鴉鵠﹐鵲也』。然則鴉鵠是鵲﹐鵲卽是鴉。鴉性驚黠﹐射之難中﹐故畫於射侯之上﹐非小鳥也。小鳥無名鵠者﹐先儒未之詳也。今射垛之上畫烏珠者﹐是正面畫烏鴉也。」

○《論語》

◇而好犯上

「有子曰﹕『其爲人也孝悌﹐而好犯上者鮮矣。』」皇侃曰「犯上謂犯顏而諫﹐言孝悌之人﹐必不犯顏而諫。」明曰「犯上謂干犯君上之法令也。言人事父母能孝﹐事長兄能悌﹐卽事君上能遵法令﹐必不干犯於君上也。旣不犯上﹐必無作亂之心。故下文云﹕『而好作亂者﹐未之有也。』」

◇指其掌

「或問禘之說﹐子曰﹕『不知也。知其說者之於天下也﹐其如示諸斯乎﹖』指其掌。」包咸曰「孔子謂或人言知禘禮之說者﹐於天下之事﹐如指示以掌中之物﹐言其易了也。」明曰「斯﹐此也﹐此掌中也。指其掌者﹐孔子以一手指指一手之掌中。此三字是當時狀﹐非謂示以掌中之物也。」

◇祭如在

「祭如在。」孔安國曰「言事死如事生。」又曰「祭神如神在。」孔安國曰「謂祭百神也。」明曰「『祭如在』者﹐是孔子之前相傳有此言也。孔子解之曰﹕『祭神如神在』耳﹐非謂兩般鬼神也。」

◇而有宋朝之美

孔子曰「不有祝鮀之佞﹐而有宋朝之美﹐難乎免於今之世矣﹗」明曰「此孔子嘆末世浮薄﹐所尙者口才與貌耳。如此則不得云。『而有宋朝之美』﹐蓋此『而』亦當作『不』﹐傳寫誤也。」

◇飯蔬食

皇侃曰「蔬食﹐菜食。」明曰「經典言『疏食』者﹐皆謂粗飯﹐非菜食也。音『嗣』﹐謂飯粗飯者﹐喫粗飯也。上『飯』音扶晚反。」

◇唐棣

唐棣之華偏其反。」而孔安國曰「唐棣﹐棣也。」明曰「《爾雅﹖釋木》云﹕『唐棣﹐卜』﹐郭璞注曰﹕『白卜似白楊樹﹐江東呼爲扶卜也』。又云『常棣』﹐棣﹐郭璞曰﹕『今山中有棣樹﹐子如櫻桃﹐可啗』。則唐棣是卜﹐非棣也。常棣是棣。」

◇食不厭精

皇侃曰「食粗則誤人生疾﹐故調和不厭精潔也。」明曰「『食』音『嗣』﹐謂飯也。言舂米作飯﹐不厭精鑿也。』」

◇食饐而餲

皇侃曰「謂經久味惡﹐如乾魚肉久而味惡也。」明曰「『食』音『嗣』謂飯也。饐﹐餲也﹐飯餿敗也。《爾雅》云﹕『食饐謂之餲』。郭璞云﹕『飯饖臭也』﹐則爲得其義焉。」

◇肉𨿽多不使勝食气

皇侃曰「『食』謂他饌。」明曰「音『嗣』﹐謂飯也。言孔子喫肉常令少於飯也。」

◇迅雷風烈必變

孔安國注曰「敬天之怒。」明曰「怒非也。敬天道變也。何以知之按雷者陽盛之聲也﹐位在東方﹐發於二月。風者﹐發生之气也﹐在卦屬《巽》﹐於星屬箕。《易》曰﹕『雷風恆﹐風雷益』。又曰﹕『動萬物莫疾乎雷﹐撓萬物莫疾乎風』。由此觀之﹐風雷非天之怒﹐亦已明矣。」或云「《詩》曰﹕『敬天之怒﹐無敢戲豫』何也﹖」答曰「怒非風雷之謂也。其謂天福善禍淫﹐故無敢戲豫﹐慮其加禍爾。蓋以禍淫爲怒﹐豈謂風雷邪﹖」又難曰「《左傳》云﹕『爲刑罰威獄﹐以類其震曜殺戮』﹐此非天之怒耶﹖」答曰「此左氏之不通也。且震曜殺戮在夏﹐刑罰威獄在秋﹐若聖人法雷而立刑﹐則當盛夏而決罪也。」又難曰「雷風不爲天之怒﹐《春秋》『震夷伯之廟』﹐《左傳》曰『展氏有隱慝焉』何也﹖」答曰「《春秋》記異耳﹐《左傳》言也。若以展氏有罪凶﹐爲天所震﹐則楚子商臣﹑單於冒頓何不震之蓋夷伯之廟偶因震而圮耳﹐今人之舍如此者亦不少矣。」又難曰「今人有震死者何也﹖」答曰「五行六气﹐能生人亦能殺人﹐非獨雷霆也。故人之生命有合兵死者﹐有合水死者﹐有合火死者﹐有合震死者。然則雷之爲物﹐與夫水火無以異也。」又難曰「今震死之人如鬼神何也﹖」答曰「古人云『蛇従霧﹐龍従云』。云旣興而龍神従之﹐或害物耳。水之深﹐蛟蜃居之﹔山之大豺虎宅之﹐所謂方以類聚﹐物以羣分也。但人稟陰陽之變﹐豈可同於平常故衣服冠而坐也。」

◇顏路請子之車以爲槨

先儒皆言請其車賣之爲槨也。明曰「經止言爲槨﹐是欲毀其車作槨耳﹐非將賣之也。若賣車買其爲槨之木﹐可以請於他財﹐何故特請其車也且經無『賣』之文﹐何爲妄說﹖」

◇其父攘羊而子証之

明曰「視其文勢無『子』字﹐後人加之耳。按上文云『吾黨有直躬者』﹐此卽攘羊者之子也。但云『其父攘羊而証之』﹐於文自足。如今更加『子』字﹐翻使不安﹐必非遊夏之文。」

◆《孝經》

◇仲尼

今人讀仲尼之「尼」與僧尼之「尼」音同。明曰「非也。仲尼之『尼』﹐當音『夷』﹐古『夷』字耳。按《尙書》古文隅﹤屍二﹥﹑島﹤屍二﹥﹑萊﹤屍二﹥並作『﹤屍二﹥』﹐今文皆作『夷』﹐然則『夷』﹑『﹤屍二﹥』音義同也。又按《左傳》魯哀公誄孔子曰﹕『烏呼哀哉﹐﹤屍二﹥父』﹗晉王衍字夷甫﹐是用今文耳。又漢有諫﹤屍二﹥﹐晉有潘﹤屍二﹥﹐猶用古字。按字書仲﹤屍二﹥之『﹤屍二﹥』﹐従屍下二﹐僧﹤屍工﹥之『﹤屍工﹥』従屍下工﹐文字不同﹐音義亦別。代人不能分別﹐乃一槪而呼﹐實乖聖人之音也。」

◇曾子侍

明曰「孔子之行在《孝經》﹐可謂不刊之典。顏閔無問答﹐獨與曾參論者﹐諸儒之說頗有不同。且六親不和有孝慈。顏閔之父和﹐而孝不顯﹐曾參父嚴﹐而孝道著。所以孔子與之論孝﹐兼亦慮其心不固﹐因以勗之也。」或曰「何知曾參之父嚴者﹖」答曰「孟子云曾參之事父也﹐訓之以小杖則受﹑諭之以大杖則走者﹐恐虧其體﹐非孝之道。常鋤瓜﹐誤傷蔓﹐乃以大杖毆之。是其嚴也。」

◆《爾雅》

◇菟字

《釋艸》云「萰﹐菟荄」﹑「蘩﹐菟蒵」﹑「蔩﹐菟瓜之類﹐「菟」字皆従艸。明曰「『菟』字不従艸。按艸菜之號﹐多取鳥獸之名以爲之。至如葝鼠尾﹑孟狼尾﹑萒雀弁﹑﹛艸瑰﹜﹑茾馬帚﹑茭牛蘄﹑蔨鹿藿之類﹐其『鼠』﹑『狼』﹑『雀』﹑『烏』﹑『馬』﹑『牛』﹑『鹿』等字﹐皆不従艸﹐兔亦獸名﹐何獨従艸蓋後人妄加之耳。」

◇蜚蠦蜰

《釋虫》云「蜚﹐蠦蜰。」郭璞注云「蜰卽負盤﹐臭虫也。」明曰「按《春秋》書『秋有蜚』﹐杜注云﹕『蜚﹐負蠜也』﹐然杜預以虫一名蜚蠦﹐而郭以此虫一名蜚蠦﹐一名蜰。以《春秋》証之﹐卽郭解誤也。」

◇桑鳸竊脂

《釋鳥》云「桑鳸竊脂。」郭璞云「俗謂之靑雀﹐觜曲﹐食肉。好盜脂膏食之﹐因以爲名也。」明曰「非也。按下文云『夏鳸竊玄』﹑『秋鳸竊藍』﹑『冬鳸竊黃』﹑『棘鳸竊丹』﹐豈諸鳸皆善爲盜而偸竊玄黃丹藍者乎蓋竊之言淺也。『竊玄』者﹐淺黑色也﹔『竊藍』者﹐淺靑色也﹔『竊黃』者﹐淺黃色也﹔『竊丹』者﹐淺赤色也﹔『竊脂』者﹐淺白色也。今三四月間﹐采桑之時﹐有小鳥灰色﹐眼下正白﹐俗呼白鵊鳥是也。以其采桑時來﹐故謂之桑鳸。而惇注謂『竊脂』爲盜脂肉﹐一何謬哉﹗」

卷四

◆《文選》

◇五臣注文選

五臣者﹐不知何許人也﹐所注《文選》﹐頗爲乖疏。蓋以時有王張﹐遂乃盛行於代。將欲従首至末﹐搴其蕭根﹐則必溢帙盈箱﹐徒費箋翰。苟蔑而不語﹐則誤後學。習是用略舉綱條﹐余可三隅反也。

◇吳都賦

《吳都賦》曰「且有吳之開國﹐造於太伯﹐宣於延陵﹐蓋端委之所彰﹐髙節之所興。」臣延濟曰「太伯﹑延陵﹐端其志操﹐委棄其位﹐以存讓體﹐是興髙節也。」明曰「據賦文﹐是雙關覆裝體。以『端委所彰』﹐覆太伯﹐『髙節所興』﹐覆延陵﹐宜於『所彰』下注太伯之徳﹐解端委之事﹐『所興』下注延陵之徳﹐釋髙節之文。不宜將二人之事﹐混同而注之。且釋端委之意﹐殊非經典。按《左傳》曰﹕『太伯端委以治《周禮》』。杜元凱《注》曰﹕『端委﹐禮服也』。穎達曰﹕『端﹐玄也。委者﹐長垂於地也』。賦言太伯造成國邑﹐服玄端之衣以行周禮﹐彰顯先王之風化於吳國也。《左傳》又曰﹕『公子光弒王僚﹐以國讓延陵季子。季子曰﹕聖達節﹐次守節﹐爲君非吾節也。𨿽不能達﹐敢失守乎棄其室而耕於野﹐遂捨之。』賦言延陵以此髙尙之節﹐宣播謙讓之風﹐以興盛吳國。非謂自興髙節也。」賦又曰「建至徳以創鴻業﹐世無得而顯稱。」臣延濟曰「言我吳都後建﹐立延陵太伯之徳﹐以創大業﹐代無得而稱美者。」又曰「由克讓以立風俗﹐輕脫屣於千乘。」臣周翰曰「言吳能建太伯延陵讓節﹐以成風俗。蓋謂讓千乘之重﹐如脫屣也。」明曰「此文亦雙關體。云『建至徳以創鴻業﹐世無得而顯稱』者﹐此獨論太伯之徳耳。太伯建立至徳﹐以開創吳國之大業。其徳浩大﹐故代人無可得而稱。《論語》曰『泰伯其可謂至徳也﹐三以天下讓﹐民無得而稱焉﹐是也。』且延陵非創業之主﹐注不得兼言延陵之徳也。其『由克讓以立風俗﹐輕脫屣於千乘』﹐此則論延陵之徳也。言延陵讓國而耕於野﹐是其克讓輕千乘也。注不得兼言太伯之徳﹐以致混淆。」賦又曰「外失輔車唇齒之援。」臣向曰「輔﹐陪乘也。吳蜀相資猶陪乘﹐以唇齒爲內外。」明曰「按《左傳》云﹕『輔車相依﹐唇亡齒寒』﹐先儒皆以『輔』爲頰輔﹐『車』謂牙車。此注云陪乘﹐非也。」或云「《詩》云『其車旣載﹐乃棄爾輔』﹐則是車之與輔﹐亦相依之物﹐有何不可而子非之﹐其有說乎﹖」」《易》云﹕『咸其輔頰舌』﹐孔穎達曰﹕『輔頰俱爲口旁之肉﹐輔是口旁之肉』。則爲牙車唇齒﹐四者同類﹐相依而存﹐闕一不可。以諭二國更相表裏﹐乃得俱全。若以輔爲陪乘﹐則車爲載物之事﹐輔爲禦車之人也。人之與車非相類﹐不可以諭二國﹐故陪乘非也。」

◇支楶藻棁

《靈光殿賦》曰「云楶藻棁。」臣向曰「『楶』﹐梁上柱。『棁』﹐義手也。」明曰「按《爾雅﹖釋宮》云﹕『栭謂之楶』﹐郭璞曰﹕『薄櫨也薄﹐柱頭也﹔櫨﹐斗也』。又云『杗﹤廠畱﹥謂之梁﹐其上楹謂之棁』。郭璞云﹕『侏儒柱也』。臣向不依《爾雅》之文﹐臆爲其說。且上文『枝撐杈椏而邪據』﹐周翰曰﹕『枝撐﹐梁上交木』。『交』卽義手也﹐何得更以『棁』爲義手違經背義﹐乖謬之甚。」

◇濫觴

《江賦》云「初發源乎濫觴。」周翰曰「『濫』謂泛濫水流貌﹐『觴』﹐酒杯也。謂江之發源﹐流如一杯也。」明曰「周翰以『觴』爲酒杯則是也。然以其流水如一杯之多﹐則非也。何者且『濫』非水流之貌﹐『監』者﹐泛也。言其水小﹐裁可浮泛酒杯耳。」

◇豈鮮輝於陽春

《雪賦》云「君寧見階上之白雪﹐豈鮮輝於陽春﹖」臣銑曰「『鮮』﹐寡也。雪之光輝﹐豈寡於陽春也﹖」明曰「下文云『玄陰凝沍﹐不昧其潔﹐太陽輝耀﹐不固其節』﹐則『鮮』謂鮮明也﹐言雪當見曰而消﹐不能鮮明光輝於陽春也。」

◇疇徳瑞聖

《赭白馬賦》云「實有騰光﹐吐疇徳瑞聖之符焉。」臣良曰「『疇』﹐昔也﹐言昔帝之徳﹐有瑞聖之符焉。」明曰「『疇』﹐等也﹐言焉可以等齊君子之徳﹐祥瑞聖人之道也。」

◇珪璋特達

郭璞《遊仙詩》曰「圭璋𨿽特達﹐明月難暗投。」臣延濟曰「『特達』﹐美貌。」明曰「按朝聘之禮﹐有珪璋璧琮。璧琮則加束帛﹐然後能達。而珪璋徳重﹐可以獨行﹐故曰特達。《聘禮》云﹕『圭璋特達﹐徳也』。此詩之意﹐言君子𨿽有才徳﹐不假外助﹐然亦不可仕於亂代﹐如明月之珠﹐不可以暗中投人也。」

◇昔聞東陵瓜

阮籍《詠懷詩》曰「昔聞東陵瓜﹐近在靑門外。」臣延濟曰「故秦時東陵侯邵平﹐種瓜於靑門外。其瓜甚美﹐以供賓也。」明曰「按嗣宗此詩﹐是遭亂代﹐思深居遠害﹐故以瓜諭之。言邵平種瓜﹐不能深遠﹐近在靑門之外﹐又色妍味美﹐遂爲人所食啗。故下云『五色耀朝曰﹐嘉賓四面會。膏火自煎熬﹐多財爲患害』﹐意言人遭代亂﹐苟逞才露穎﹐必爲時所害﹐如美瓜膏火之自喪矣。而延濟不諭此義﹐『種瓜以供賓客』﹐何其謬歟﹗」

◇布衣可終身

其詩又云「布衣可終身。」臣銑曰「布衣﹐謂邵平。」明曰「此詩取瓜諭﹐不專指邵平。言人當亂代﹐但服布衣﹐自可終身﹐何必紆朱拖紫也。」

◇施己惟約

陸士龍《大將軍宴會被命作詩》﹐其末章云「施己惟約﹐於禮斯丰。天錫難老﹐如嶽之崇。」臣向曰「『約』﹐薄﹐『丰』﹐厚也。言我所施用甚薄﹐遇禮且厚﹐是天賜我難老之惠﹐如山嶽之崇也。」明曰「觀士龍之意﹐是祝王之辭。言王於身儉約﹐於禮則丰厚﹐所以天賜王難老﹐如嶽之崇﹐非士龍自謂也。」

◇霜降休百工

謝宣遠《九曰従宋公戲馬臺送孔令詩》云「風至授寒服﹐霜降休百工。」臣延濟曰「季秋涼風至﹐始授衣也。霜降膠漆堅﹐可以爲器。故美百工之功也。」明曰「按《月令﹖季秋》云『霜始降則百工休』﹐注曰﹕『謂膠漆之作停也』。宣遠亦用此義﹐言歲將晏﹐授寒衣﹐停百工﹐人民安﹐可以謀飲宴﹑餞賓客也。而延濟訓『休』爲『美』﹐言霜降膠漆堅可爲器物﹐若如此﹐則旣興百工﹐是其勞苦﹐何歡宴之有且時方寒凜﹐非用膠漆之曰﹐翻覆尋繹﹐理無所通。」

◇尙席函杖

顏延年《皇太子釋奠會詩》曰「尙席函杖」﹐臣周翰曰「『尙席』﹐儒席也。」明曰「今觀此詩文勢﹐非謂儒席也。『尙度』謂設席之吏也。設此太子之席﹐其間相去容杖﹐以指書講書也。知『尙席』爲設席之吏者﹐以其詩云﹕『尙席函杖﹐承疑捧帙﹐侍言稱辭﹐惇史秉筆』。『承疑』﹑『侍言』﹑『惇史』三者﹐皆太子屬官﹐故知『尙席』亦官吏﹐如尙衣之事也。

◇鳳吹

丘希範《侍宴會樂遊苑送徐州應詔詩》云「詰旦閶闔開﹐馳道聞鳳吹。」臣延濟曰「『鳳吹』﹐笙也。笙體象鳳﹐故比之也。」明曰「『吹』者﹐樂之總稱。『鳳』者﹐美言之也。以天子行幸﹐必奏眾樂﹐豈獨吹笙而已哉。故《月令》云『命樂工習吹﹐大享帝於明堂』﹐是謂眾樂爲『吹』也。」

◇細艸藉龍騎

其詩又云「輕荑承玉輦﹐細艸藉龍騎。」臣良曰「『藉』猶鋪也。」明曰「『藉』猶薦也。艸在馬蹄之下﹐故曰『藉』也。」

◇借曰

陸士衡《贈馮文羆詩》云「借曰未給﹐亦旣三年。」臣銑曰「『借曰』﹐假曰也。『給』﹐猶足也。言王事無暇﹐常假曰而遊﹐尙未爲足也。」明曰「此本出於《毛詩》。按《大雅》篇云﹕『借曰未知﹐亦旣抱子』。鄭玄曰﹕『假令人云王尙幼小﹐未有所知﹐亦已抱子長大矣﹐亦不幼小也』。據《毛詩》之義﹐則以『曰』爲語辭﹐今臣銑此注﹐以『曰』爲曰月之『曰』﹐則與《毛詩》之義大乖﹐士衡之意不合矣。」

◇項領

其詩又曰「之子旣命﹐四牡項領。」臣良曰「『項領』者﹐駕木項上也。」明曰「按《毛詩﹖節南山》篇云﹕『駕彼四牡﹐四牡項領』。毛萇曰﹕『項﹐大也。言四馬之肥﹐其領大也』。今士衡取此意﹐以美文羆之行。亦宜訓『項』爲大﹐而云『駕木項上』﹐其義安在﹖」

◇涕交纓

陸士衡《贈弟詩》云「寤言涕交纓。」臣銑曰「『纓』﹐衣領也。」明曰「『纓』﹐帶也。𨿽文章用字與經稍疏﹐詁訓釋名﹐安可臆斷﹖」

◇西陵

謝惠連《西陵遇風獻康樂》﹐臣良曰「『西陵』﹐蓋所居之西陵也。」明曰「『西陵』﹐浙江東之西陵驛名也。何以知之﹐以其詩云『昨發浦陽汭﹐今宿浙江湄』﹐知也。」

◇中孚爻

謝靈運《初發石頭城詩》云「𨿽抱中孚爻﹐猶勞貝錦詩。」臣銑曰「《易》《中孚》卦九五爻也。」明曰「按《中孚》九五云『有孚攣如﹐無咎』。其義言九五居尊﹐爲中孚之主﹐爲信不可暫捨﹐而攣系不絕﹐故得無咎。此爲王者之事﹐非臣下之所指用﹐且其辭義不當。今尋靈運之意﹐乃指九二爻耳。按九二云『鳴鶴在陰﹐其子和之。我有好爵﹐吾與爾靡之』﹐其義言九二處重陰之下﹐履不失中﹐立誠篤志﹐𨿽在暗昧﹐物亦應焉。故曰『鳴鶴在陰﹐其子和之』。不私權利﹐惟徳是與﹐故曰『我有好爵﹐吾與爾靡之』。是靈運常抱此道﹐尙爲孟覬誣奏﹐故曰『猶勞貝錦詩』。而張銑以爲九五爻﹐何義也﹖」

◇瓜田不納履

古詩云「君子防未然﹐不處嫌疑間。瓜田不納履﹐李下不整冠。」明曰「『履』當爲『屨』字之誤也。文章之體﹐不應兩句之內﹐二字同音。又諸經傅無『納履』之語。按《曲禮》曰﹕『俯而納屨』﹐《義》曰﹕『俯』﹐低頭也。納﹐猶著也﹖」。低頭著屨﹐則似取瓜﹐故爲人之所疑也。履且無帶﹐著時不必低頭﹐故知『履』當爲『屨』﹐傳寫誤也。」

◇錯陶唐之象

張景陽《七命》云「錯陶唐之象。」臣銑曰「『錯』﹐雜也。陶唐﹐堯也。『象』﹐法也。言晉徳雜於文法也。」明曰「『錯』音蒼故反﹐置也。陶唐之代﹐人有犯罪者﹐畫其衣冠﹐謂之象刑。言今晉徳之盛﹐人無犯罪者﹐其陶唐之象刑﹐亦錯置而不用也。」

◇辭遠遊

曹子建《求通親親表》云「若得辭遠遊﹑戴武弁。」臣銳曰「『辭』﹐辭國﹔『遠遊』﹐謂出徵也。」明曰「『遠遊』亦冠名也。『辭』者﹐脫去之名也。言脫去遠遊之冠﹐而戴武弁之弁也。知其然者﹐以下文云『解朱組﹑佩靑紱』﹐組﹑紱皆綬也﹐故知遠遊﹑武弁皆冠也。臣銳也『遠遊』謂出徵﹐一何乖謬﹗」

卷五

◆雜說

◇辛壬癸甲

《史記》云「禹辛曰娶妻﹐甲曰生啟。」明曰「司馬遷約《尙書》之文而爲《史記》﹐其於經義多不精詳。按《虞書﹖益稷》篇云﹕『予創若時﹐娶於塗山﹐辛壬癸甲﹐啟呱呱而泣。予弗子﹐惟荒度土功』。孔安國曰﹕『禹言我懲丹朱之惡如此﹐故辛曰娶塗山氏之女﹐甲曰復往治水。復往之後﹐而啟生焉。啟生之後﹐或従東往西﹐或従南䢐北﹐經過其門﹐聞啟泣聲而不暇入子愛於啟。以其水災未去﹐惟大度水土之功故也』。而馬遷以塗山之女聘禹之後﹐四曰之內而生啟﹐故聞其呱呱泣聲﹐而不入愛子之﹐其不近人情﹐一至於此。且禹所以言此者﹐以己勤於治水而不顧其家﹐不私其子﹐所以能成大功耳。若馬遷之意﹐是禹疑其妻而惡其子﹐何勤勞之有焉﹖」

◇地震

《莊子》云「海水周流﹐相薄則地震。」明曰「莊子之言失之矣。按春秋之時地震者五﹐伯陽父曰﹕『陽伏而不能出﹐陰迫而不能遂﹐於是有地震』。其意言陰气盛於上﹐陽气衰於下﹐陰迫於陽﹐而陽不能遂出﹐故地震也。」或曰「莊子之言亦有其理﹐安知其失乎﹖」答曰「若大地俱震﹐則可謂之海水相薄﹐而爲地震之時不同﹐率土或秦寧而楚震﹐或蜀動而吳安﹐由是而論﹐則水非而气是也。」

◇曰遠近

《列子》云孔子出行﹐逢二小兒爭論曰之遠近。其一兒曰﹐曰初出近﹐曰中遠﹐何以知之初出大﹐曰中小﹐非近大而遠小乎其一兒曰﹐初出遠﹐曰中近﹐何以知之初出涼﹐曰中熱﹐非遠涼而近熱乎各以此理質諸仲尼﹐仲尼笑而不答。明曰「按天形如彈丸﹐陽城土圭得地之中﹐則曰之初出﹐與曰之中遠近均也。初出大﹑曰中小者﹐凡物平視之則大﹐仰視之則小﹐此乃視之有異耳。初出涼﹑曰中仍賄﹐天气不施故也。初出之時﹐中國在曰之西﹐故涼也﹔曰中之時﹐中國當曰之下﹐故熱也。《易》曰﹕『天道下濟而光明﹐地道卑而上行』。則孔子知之矣。」或曰「孔子知之﹐何爲不答也﹖」答曰「仲尼祖述堯舜﹐憲章文武﹐其道大徳尊﹐豈與小兒街譚巷議乎又﹦﹦之外﹐非關教化者﹐仲尼棄而不論﹐故子路問事鬼神與死﹐皆不答也。且孔子纂《易》道以黜《八索》﹐而不知曰之遠近乎以其輕問﹐故笑而不答。」或問曰「子云『陽城土圭得地之中』﹐何爲東海近而西海遠也﹖」答曰「地傾東南﹐垂入於海。今之海岸﹐求其海際﹐以人之所見謂之近耳。」

◇月桂

代人謂及第人爲「折月桂」者。明曰「昔者郤詵射策登第﹐天子問之曰﹕『卿自以爲何如﹖』對曰﹕『臣以爲桂林之一枝﹑昆山之片玉』﹐今人謂爲『折月桂』﹐何其謬歟且月中無地﹐安得有桂蓋以地影入於月中﹐似樹影耳。」

◇江東

今人言項羽起於江東者﹐多以爲浙江之東。明曰「按古人稱江東﹐皆謂楚江之東也。以其江自西南而下江南﹐江東隨江所向而呼也。項羽起於江東﹐卽蘇州也。故《漢書》稱項羽避仇於吳中﹐其論用兵之道﹐吳中士大夫皆出其下。尋羽之行止﹐無入浙東之文也。」或曰「羽殺會稽守賈守通﹐會稽非浙東乎﹖」答曰「秦並天下﹐分置三十六郡。江東爲會稽郡﹐其治所在吳﹐吳卽今蘇州也。羽殺賈守通之後﹐起吳中子弟八千人﹐非蘇州而何

◇江左

晉﹑宋﹑齊﹑梁之書﹐皆謂江東爲江左。明曰「此據大約而言﹐細而論之﹐左當爲右。何以明之按水之左右﹐隨流所向而言之。水面流﹐則左在東而右在西﹔水東流﹐則左在北而右在南﹔水北流﹐則左在西而右在東。昔三苗之國左洞庭而右彭蠡﹐則洞庭在西彭蠡在東﹐其水北流故也。又哀二年《左傳》云﹕『晉趙簡子納衛太子蒯瞶於戚﹐夜行迷道﹐陽虎曰﹕右河而南必至焉。』此時河轉北流﹐故謂河東爲右也。又《曲禮》云﹕『主人入門而右﹐客入門而左﹐主人就東階﹐客就西階』。門以向堂爲正﹐故左在西而右在東﹐亦其義也。按建業之西﹐江水北流﹐則當左在西而右在東。今以江東爲江左﹐則是史官失其義也。若非史官失其義﹐則後人之傳寫誤也。」

◇我承其獘

《史記》宋義云「今秦攻趙﹐戰勝則兵罷﹐我承其獘。」明曰「『承』字奉上之義於理不安﹐當作乘陵之『乘』﹐與乘勝逐北﹑以剛乘柔其意同也。」

◇徒行

範曄《後漢書》蔡琰見曹公﹐「蓬首徒行而入。」明曰「不乘車者謂之『徒行』﹐不履襪者謂之『徒跣』。今文姬蓋『徒跣』﹐非『徒行』也。故下文云曹公『與之巾襪』。」

◇象傲

《後漢書》劉表《與袁譚書》曰「昆弟之嫌﹐未若重華之於象傲。」明曰「按《虞書》云『瞽子﹐父頑﹑母嚚﹑象傲』。然則『象』是舜弟之名﹐『傲』是不恭之稱﹐非兩字名。」

◇瀟湘逢故人

柳文暢《江南》云「汀洲采白蘋﹐曰落江南春。洞庭有歸客﹐瀟湘逢故人。」近代詞人皆以爲二人舊是往人﹐忽於瀟湘之上相逢遇也。明曰「據其題稱《江南曲》﹐是樂府閨情之詩也。詩述婦人夫婿出行之後﹐於春月采蘋﹐次見洞庭湖上有人爲客而歸。婦人因問其夫﹐其人答言於瀟湘之上逢見汝之夫更前去也。故此婦人言『故人去不返﹐春華復將晚』﹐言己之年貌漸衰也﹔『不道新知樂﹐祗言行路遠』者﹐此婦人憶其夫在外戀新人而不歸﹐托言行路遠耳。婦人謂夫爲故人﹐非謂往人逢遇也。」或問曰「今湖州有白蘋洲﹐題此詩於庭內﹐則所言洞庭﹐得非具區之洞庭山耶﹖」答曰「按其題稱《江南曲》﹐其詩云『瀟湘逢故人』﹐洞庭當與瀟湘接﹐非具區中之洞庭山。又《爾雅》云﹕『水中可居曰州』﹐然則水中洲渚﹐所在有之。蓋文暢曾守吳興﹐後人遂題其詩於吳興之洲﹐因爲名耳。」

◇白蘋

明曰「經典言蘋者多﹐先儒罕有解釋。《毛詩艸木疏》亦未爲分子﹐而《湖州圖經》謂之不滑之蒓﹐大謬矣。按《爾雅﹖釋艸》云﹕『蘋﹐大萍』﹐《左傳》云﹕『蘋蘩蘊藻之菜』﹐然則蘋爲萍類﹐根不植泥﹐生於水上﹐今人呼爲浮菜者是也。入夏有花﹐其花正白﹐故謂之白蘋。」或曰「蘋花夏生﹐而柳惲詩云『汀洲采白蘋﹐曰落江南春』﹐何也﹖」答曰「以蘋花色白﹐故通無之時﹐亦可呼爲白蘋也。」

◇蔓菁

今人呼菘爲蔓菁﹐云北地生者爲蔓菁﹐江南生者爲菘﹐其大同而小異耳﹐《食療本艸》所論亦然。明曰「此蓋習俗之非也。余少時亦謂菘爲蔓菁﹐常見醫方用蔓菁子爲辟穀藥﹐又用爲塗頭油﹐又用之消毒腫。每訝菘子有此諸功﹐殊不知其所謂。近讀《齊民要術》﹐乃知蔓菁是蘿菔苗﹐平生之疑渙然冰釋﹐卽醫方所用蔓菁子﹑皆蘿菔子也。漢桓帝時年饑﹐勸人種蔓菁以充饑﹔諸葛亮徵漢﹐令軍人種蘿菔。則蘿菔蔓菁爲一物﹐無所疑也。然則北人呼菘爲蔓菁﹐與南人不同者﹐亦有由也。蓋鼎峙之世﹐文軌不同。魏武之父諱嵩﹐故北人呼蔓菁﹐而江南不爲之諱也。亦由吳主之女名二十﹐而江南人呼二十爲念﹐而北人不爲之避也。由此言之﹐蔓菁本爲蘿菔苗﹐亦已明矣。」或曰「根苗一物﹐何名之異乎﹖」答曰「按地骨苗名枸杞﹐芎窮苗名蘼蕪﹐藕苗名蓮荷﹐亦其類也。斯例實繁﹐不可勝紀﹐何獨蔓菁蘿菔不可異名乎﹖」又曰「今北人呼爲蔓菁者﹐其形狀與江南菘菜不同何也﹖」答曰「凡藥艸﹑果實﹑蔬菜﹐逾境則形狀小異﹐而況江南北地乎﹖」

◇杞梓

近代文人多以杞梓爲大材﹐可爲棟梁之用。明曰「杞梓小材木﹐可爲器物之用耳。何以言之《左傳》云﹕『杞梓皮革﹐自楚往也』。與皮革同文﹐故知非大材。《孟子》曰﹕『性猶杞柳也﹐義猶杯棬也﹐以人性爲仁義﹐猶以杞柳爲杯棬』。《釋木》云﹕『杞﹐枸檵』。郭璞曰﹕『今枸杞也』。《尙書﹖梓材》云「旣勤朴斫﹐惟其塗丹雘」。孔安國曰﹕『梓﹐漆也』。《詩》云﹕『椅桐梓漆』﹐然則梓非漆之別名﹐可以爲漆器之材耳。是知杞之與梓﹐皆柔軟之木。杞則可爲杯棬﹐梓則可爲漆器﹐其非棟梁之材也明矣。」或曰「昔秦人伐梓﹐其中一靑牛梓﹐非大木耶﹖」答曰「梓本大木﹐但其爲貨之時﹐析而斷之爲小材耳。」

◇七夕

明曰「古書皆以七月七曰之夕﹐謂之七夕。今北人卽以七月六曰之夕乞巧﹐詢其所自﹐則說有異端﹐靜而思之抑有由也。蓋鼎峙之世﹐或中分之時﹐南北異文﹐車書不一﹐必北朝帝王有當七曰而崩者﹐故其俗間用六曰之夕﹐南人不爲之忌﹐不移七曰之夕﹐由此而論﹐昭然可見。」

◇楊溝

崔豹《古今注》云「長安禦溝謂之楊溝﹐植楊柳於其上也。一曰羊溝﹐謂羊喜觸垣墻﹐作溝以隔之﹐故曰羊溝。」明曰「凡溝有露見其明者﹐有以土塡其上者﹐土塡其上者謂之陰溝﹐露見其明者謂之陽溝。言陽以對陰﹐無他說也。」

◇化雞

《風俗通》云「雞﹐朱氏之所化﹐故呼雞作朱朱聲。」明曰「萬物之生﹐始於開辟。軒轅之世﹐已知十二屬之所配。豈朱氏之姓﹐興於軒轅之前乎按朱氏出於邾國之後﹐春秋之時﹐未有朱氏﹐豈春秋之後方有雞乎《風俗通》以呼雞作朱朱聲﹐卽云朱氏之化﹔且呼鴨作與與聲﹐又是誰氏之化邪﹖」

◇脾磨

世上醫人見人病不能飲食﹐卽云「脾不磨」者。明曰「按鳧﹑鶩﹑鵝﹑雞之類﹐口無牙齒﹐不能噍嚼﹐須脾磨之﹐然後能消﹐故其脾皮悉皆堅厚。若人則異畜獸﹐旣有齒牙能嚼食物﹐故脾皆虛軟﹐惟用气化耳。病人脾胃气弱﹐卽不能化食﹐非不磨也。《家語》云﹕『齕吞者八竅而卵生﹐齟齬者九竅而胎生』。胎卵旣殊﹐脾胃亦別。而醫人不諭斯理﹐一槪而言﹐歷代𨿽多﹐曾無悟者。」

◇丘氏

孔緬《唐韻》引《風俗通》云「丘氏魯左丘明之後也。」明曰「丘明出自齊太公之後﹐不因丘明得姓。按《藝文志》云『左丘明姓左名丘明』﹐故《春秋傳》稱《左氏傳》﹐豈其子孫以父祖之名而爲姓乎且昭二十三年《左氏》有邾大夫丘弱﹐則左氏爲傳之時﹐已有丘氏﹐則非丘明之後也明矣。《風俗通》之妄﹐《唐韻》之疏也。」

◇字書

玆﹑﹛艸玆﹜﹑滋。三字《說文》孳﹐一字《字樣》。明曰「《字樣》言訛者卽是正也。按《書》云﹕『樹徳務滋』。又云『名言玆在』。『玆』古文並作『玆』﹐上従艸﹐下従二幺。蓋以隸書艸之其畫直過豎書直下﹐卽今文作『玆』﹐雅當其理。幺者物之初生之貌﹐故玆﹑幾﹑孳﹑幽之字﹐皆従二幺。文義交通﹐音韻相近。是知玆蓋﹑玆此﹑玆黑等字皆従二幺﹐別有轉注音相近者亦皆準此。」或問曰「安知《左傳》水玆之字﹐不従水乎﹖」答曰「按杜注《左傳》云﹕『滋﹐濁也』。不訓爲黑。假令『玆』訓爲黑﹐則幺是物之初生﹐自得爲黑﹐不必要従玄也。且玄字亦従幺﹐取其初生色黑也。故《禮記》『夏后氏尙黑』﹐《義》曰﹕『夏以建寅爲人正﹐物生色黑。《詩》云『何艸不玄』﹐是也。又《左傳》云﹕『物生而後有象﹐象而後有滋』。則是『滋』字元始於物生﹐不始於水濁也。」又問曰「今之滋益之字﹐及左傳水滋之字﹐皆従水何也﹖」答曰「後人加之耳。」

氐﹑底二字﹐《說文》及《字樣》。明曰「按氐字氏下一﹐凡聲相近者﹐合皆従氐﹐羝﹑祗之類是也。《說文》《字樣》『底』字獨無下一﹐非。」

起﹑杞﹑芑三字﹐《說文》。明曰「按《說文》包字注云﹕『已﹐子也。起字檢《說文》手部﹐亦無此字﹐其下従手明。」

協。明曰「『協』字訓和﹐宜従心也。且協音嫌臈反﹐心邊著力﹐與口邊著十﹐皆是諧聲﹐何得協字更従十乎﹖」

