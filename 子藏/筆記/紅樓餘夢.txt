紅樓餘夢淸毗陵綺緣

綺緣之艸《反聊齋》已三萬言﹐才及全稿四之一。而此三萬言者﹐皆所以寫眾生之幻象耳。眾生旣有幻象﹐則綺緣胡獨而無幻象﹔眾生之幻象旣嘗述之﹐則綺緣之幻象又何可獨付闕如耶﹗於是濡我禿筆﹐砑我殘箋﹐以寫綺緣之幻象焉。嗟乎﹗文字有限而哀感無窮﹐願閱者盡作癡人說夢觀﹕而視爲《反聊齋》之贅疣可也。

疇昔之夜﹐月朋如水﹐迷離花影﹐斜倚闌干。鄰閨小兒女方憑闌望月﹐珠簾斜捲﹐羅衣淩風﹐嬌語曰「下界齷齪﹐勿宜久畱。姬娥姊姊﹐盍飛來妝閣作竟夕談﹗」柰月兒不情﹐竟破云西去。則喁喁作嬌詈﹐更手熱百和之香﹐一縷溫馨之气﹐侵簾而人。中人欲醉﹐把卷倚榻﹐栩栩然幾欲仙去。幸而鸚鵡多情﹔曼聲喚起﹐披襟而出﹐薄愛侵人。仰見蒼天黯淡﹐缺陷處星羅棋布﹐黑气蒸騰﹐竊嘆女媧有靈亦當束手。而足下則孽海無涯﹐奔騰澎湃﹔脫一失足﹐超拔無從。緣是中﹔而惴惴﹐不敢稍邇。然四顧迷茫﹐舊途且失﹐幸而有扁舟乘風飄來﹐亟援而登之﹐杳無駛—者﹐僅有短槳在﹐姑試操之﹐破浪而行。初學操舟﹐苦無把握﹐幸而立志彌堅﹐亦不復畏。

久之﹐誕登彼岸﹐立覺花明柳暗﹐風景特殊。紅桃綠樹﹐互列成行﹔鶯燕之屬﹐爭弄舌作嬌啼﹕聞之心曠。遙及粉垣﹐逶迆杳不知其所止。朱門洞辟﹐獸環猶搖曳作聲﹔虹梁鴛瓦﹐儼然世家。顧終寂然無人迹﹐然心切觀光﹐貿然徑人。行逾時﹐亦不知第廣幾許﹐僅見夏屋渠渠﹐若蜂房水渦而已。

久之﹐忽見翠嶂插天﹐怪石崢嶸兀立﹐髙數十仞﹐當道相阻﹐殊苦悶塞。亟轉而越之﹐則豁然開朗。麗景頓呈﹐直如人山陰道上﹐令人應接不暇。梅岡竹塢﹐蕓閣蘭軒﹐相間不絕。陳設結構﹐尢雅潔絕倫。偶坐而稍憩﹐似有嬌音宛轉爲微風度人﹐且有粉白黛綠者數輩﹐翩然自窗下過。𨿽雲鬢花顏未能領略﹐而香擇微聞亦足助人綺思。默坐旣久﹐竊恐孟浪﹐則更循道以出。春泥潤滑﹐猶見纖纖弓影繚亂其間。四顧景物﹐依稀是兒時釣遊之所。前度劉郎﹐重采崔護﹐前塵影事湧上心頭﹐不禁愴然有感。

信步至一處﹐紅棠憔悴綠蕉宛轉﹐更有雅屋數椽掩映其間﹐紙醉金迷窮極富麗。試仰首望門額﹐則有「怡紅快綠」四字標題其上﹐中心零巖然﹐夙慧頓現。欲起推扉﹐繼復自斂。忽聞戶內有聲嚦嚦﹐如鼓鶯簧﹐曰「寶玉年如許大﹐猶未脫呆態。今又不知何處去﹖非特太夫人等懸念不輟﹐卽儂等亦難卸仔肩﹐尋覓欲死。偌大園林﹐行且踏徧﹐終不見伊人片影。豈仍隨癩僧跛道往參野狐禪耶﹖恐姑娘輩惡作劇﹐特匿之以愚我輩耳。而小鬟等亦漫無約束﹐終日嬉戲。簾外紅棠﹐落花如錦﹐渾不知掃﹔文鴛之屬亦凍餒欲死﹐未嘗稍問訊。莫待阿儂怒時﹐準備精皮膚一頓打也。」旋聞有答者曰「晴雯﹐勿爾。寶二爺非稚子﹐勿致迷途﹐會當有』日歸﹐勿用亟亟也。今盍共理鍼黹去﹐前代縫茜羅抹胸﹐所繡雙鴛猶未成也。」自是遂寂無聲息﹐予亦捨而他去。

不數武﹐有流水潺潺環繞身右﹐依稀有「沁芳閘』三字勒諸石上。落花片片成陣飄來﹐亂拂襟袖﹐掬而視之﹐嫩白嫣紅餘芳猶在﹐因以投諸淸流﹐俾春去之無痕。而彼岸又有麗姝三數﹐度石橋而來。長裙纖帶﹐似非時世裝﹔笑語喁喁﹐隱約可辧。

余始悔此來突兀﹐亟潛身花陰中﹐踞石暫避。微聞紫衣者笑曰「流光荏苒﹐又值落花佳節﹐飛絮良辰矣﹢小薛果淸才未盡者﹐盍更塡《西江月》一闋﹖以賈餘勇﹐可矚梅家郎相和也。」茜衣者喫喫笑曰「云姊莫便逞利舌﹐當念圃中芍藥﹐行且著花﹐更閱數旬又可髙臥其中﹐續邯鄲舊夢。際此風和日麗﹐當勿慮著涼也。」其後又有碧衣者笑曰「四妹繪圖猶來竣事﹐當囑其並云姊嬌態而圖之﹐亦大觀園裏一段風流也。」紫衣者薄恚﹐撕蕉葉蒙之曰「「隆底宵來食指動﹐乃有蕉葉覆鹿在。』速牽往作脯﹐可供吾輩饞吻也。」綠衣者笑不答﹐旋曰「寶姊姊近日作麼主﹖乃閉關不出﹐一任美景良辰等閒辜負。豈學制嫁衣裳耶﹖」茜衣者面顚忸怩曰「依亦勿稔阿姊近日何寂寞若是。」紫衣者笑曰「豈亦爲郎憔悴卻羞郎耶﹖」碧衣者笑曰「云兒輕薄依然﹐雌黃信口﹐僅科舌顰卿或堪相敵﹐且有以謔之也。」紫衣者嘆曰「林姊姊仍是多病多愁﹐不攺故態。邇來淚盈斑竹﹐骨瘦香桃﹐益復憔悴可憐。頃間往訪紫鵑﹐謂長夜無眠﹐低吟達旦。今才稍憩﹐故勿忍相擾﹐仍躡蹤以出。此際猶不知已愁否也﹖」碧衣者曰「怙恃早失﹐舉目誰親﹖林姊身世﹐自是堪憐。值此水流花謝時﹐當必又觸景悲生﹐而勾起閒愁萬種﹐乞靈楮墨聊以忘憂﹐恐窗前殘稿又不知積幾許厚矣。」且浯且行﹐連翩逝去。

余仍向綠叢深處行﹐綠竹猗猗﹐婆娑弄影﹐曾不知其幾千萬竿。縈回小道﹐嵌以五彩文石﹐漫步其上有如錦劇。瑯川影裏﹐更有茜窗數頁掩映其間﹐淺碧輕紅益形嬌媚﹐湘簾四下玉鉤低垂。架上紅鸚﹐刷羽弄喙狀頗閒雅。靑煙縷縷﹐自窗紗中透出﹐結成萬字回紋刺人鼻觀﹐是藥是香渾不可辧。微有琴聲冷泠自內出﹐抑揚宛轉﹐如泣如歌﹐兼有曼聲嘆息曰「流水髙山賞音安在﹖自今而後此調誓不復彈矣。」更有應者曰「姑娘毋戚戚﹐際此春光大好﹐—當謀有以自遣﹐幸勿鎭日羈棲於藥鑪茶竈間也。」

余微自窗隙窺之﹐有麗姝支頤兀坐﹐秋水含愁春山帶蹙﹐宜嗔宜喜﹐弱不禁風。其側有女侍立﹐亦丰姿姣好。麗妹旋語之曰「紫鵑﹐寶玉曾來也未﹖」鵑應曰「尙未。惟云姑娘等曾於淸晨來訪﹐緣薄睡未醒勿敢驚擾﹐今已偕去久矣。」余始稔麗姝卽爲素所欽佩﹐而願化身爲雲箋湘管以謀永侍之瀟湘妃子。一旦得訪妝閣而親謦咳﹐其喜可知。

旣而﹐黛喚曰「東風料峭﹐薄愛襲人。恐鸚兒荏弱﹐不敢忍耐﹐可挾之人內﹐飼以紅豆﹐教以《多心經》﹐令自懺除口孽也。」瑤扉呀然﹐鵑已翩然出。余亟遙避之﹐鵑果未及見﹐自攜籠人。—鸚鵡緘口久﹐忽淒然歌曰「儂今葬花人笑癡﹐他年葬依知是誰﹖」鵑指而笑曰「鸚兒拾得姑娘牙慧﹐便低吟不輟﹐將舉以驕人﹐自謂讀書種子矣。」黛亦破涕笑曰「是亦舊作﹐久已遺忘。不意爲鸚兒拾得﹐竟能背誦如流。暮春三月﹐花落鵑啼﹐不減昔年景物。鵑兒﹐盍爲我挾帚來﹐將往收拾無量數漫無歸宿之花魂也。」鵑笑曰「姑娘欲出散步﹐聊舒積郁﹐自是大佳。婢子謹當挾帚以隨。」

語次﹐覓帚出曰「帚兒﹐汝何幸得收拾落紅﹐飽親香澤。惜一身濁骨﹐常與塵土爲伴﹐不足以辱名花耳。」黛回顧笑曰「鵑兒﹐汝亦癡矣。」鵑亦笑曰「姑娘且自謂癡﹐則婢子又安得而不癡。特恐世間無量數眾生﹐亦靡一而不癡也。」連袂西去﹐裙帶飛揚﹐余默尾之。

行經橋畔﹐黛挾帚四拂﹐淒然欲泣﹐徐謂鵑曰「近已抱色相俱空之念﹐﹐自謂已人化境。所耿耿於心未能卽釋者﹐則系爲花惆悵。『偶來憑弔殘紅﹐兩行淸淚﹐一片酸心﹐已不期而來﹐良難解脫。柰何﹐柰何﹗」鵑方欲有以慰之﹐忽有雛鬟狂奔來﹐失足墮溪側。

鵑責之曰「雪雁何仍憨態未攺﹐底事值得皇遽乃爾﹖」雁起笑曰「寶二爺仍未歸。太夫人疑其溺足花柳場﹐謂當有導之者奔一適麝月與襲人構釁﹐兩不相下﹐麝月竟以襲人寶玉暖昧事﹐宣之於眾。太夫人怒召而面斥之﹐俯首無辭以對。迫令出府﹐恐今已行矣。」黛聞而嘆息曰「沈淪欲海﹐遺恨千秋﹐襲婢固亦自取﹐又何足異。妮子亦少見多怪哉﹗」

雁亟曰「尙不特此也。太夫人更閒步往蘅蕪院﹐寶姑娘適染恙﹐倚榻晝寢﹐夢中喚寶玉﹐且喁喁不知作何語。姨太太適亦人內﹐聞而顏赧﹐待其醒而施以薄責。且已整治器具﹐行將出府矣。得勿可異耶﹖」鵑哂曰「有是哉﹗金玉姻緣恐自此打消矣﹕吾誠爲姑娘幸也。」黛斥之曰「妮子所作何語﹐須知春池吹縐﹐底事干卿﹖且君子不乘人之危﹐又何苦陷阱而更下石耶﹗儂與寶姊姊﹐耳鬢廝磨於今數載﹐自今一別﹐覿晤無期。稍俟當往慰藉﹐且爲餞行﹐幸爲儂代達諸姑。寶哥哥大可惡﹐何亦不返而爲之一轉圜也。」

時余癡立花陰﹐神志惝恍﹐聞斯快事又不禁喜上眉梢。黛復嘆曰「在昔姊妹行﹐年華豆蔻﹐正如枝上名花含苞將綻。今也雨濯風摧﹐名花憔悴﹐而姊妹行亦或去或嫁。大好名園﹐日形寥落矣。然花落猶可再開﹐姊妹散則難聚矣。」言念及此﹐能勿愴然。因仍續歌葬花之曲﹐聲淒以冷﹐鶯燕爲之不翔﹐蜂蝶因而下佇。微風動處﹐落紅片片飛上裙衫﹐光怪陸離如被異錦﹔益以簫管聲聲﹐爲風所送似來相和﹐腔韻纏綿。鵑曰「梨香院諸女﹐又在臨水練新聲矣。」黛聞而歌益哀。

余亦爲之悵然有感﹐淚濕靑衫﹐曼聲低吟﹐喉音哽咽。鵑回顧而詫曰「重門深鎖﹐園禁綦嚴﹐何處瘋狂兒﹐敢來窺人閨闥﹖罪在不赦﹐當令園丁絮將官裏去﹐聊示薄懲。「余知不免﹐亟出而長揖曰「姊姊莫怒﹐不佞潛來勝地﹐固『屬孟浪﹐然其罪亦正可逭。頃間得聆妙音﹐頓觸哀感﹐致罹失儀。幸憐而恕之﹐當不只香花供奉﹐圖報萬一也。」黛顧而默然曰「得來此間﹐亦有夙緣﹐當非俗骨。今夕任彼畱此﹐飽覽風景﹐然須及早返。此後相見有期﹐勿庸戀也。」

余勿敢仰視﹐惟側立落花中﹐囁嚅曰﹕金釵十二初以爲曹生寓言﹐何意紅樓縹緲猶在人間也。」黛笑曰「大幹世界無量眾生﹐固無一而非眞﹐﹐又何一而非幻。故眾生以紅樓爲幻﹐斯誠幻矣。子迷於紅樓﹐意欲其眞則紅樓固眞也。」言訖﹐遽以掃花帚一拂﹐爲之瞿然。

鵑亦笑於旁曰「此生目灼灼然﹐似曾相識。」黛諦視曰「信然。婢子當亦有夙慧者。」時余亦覺似歷其境﹐似識其人﹐然已迷茫不可盡憶。而返顧軀體﹐自慚形穢。幸而啼鳥一聲﹐萬花齊落﹐方寸靈臺始得洞徹﹐如灌醍醐。欲更起問訊﹐則黛玉搴裳作散花舞﹐更歌葬花舊曲。

余忽爽然若有所失﹐拭眸起視﹐則色相俱空﹐杳無痕迹﹐惟餘音裊裊﹐繞梁未散。更起而偵之﹐則鄰家小兒女方學演紅樓歌劇也。《石頭記》一帙猶堅執腕際。始悟適間之夢﹐亦神經受其操縱。沈思所得﹐然回溯幻象﹐猶歷歷不爽。亟此筆志之﹐亦阿儂夢史之一也。嗟乎﹗莫求艷福於眞眞﹐姑托癡情於幻幻。此作殆亦不可得而已歟。硯有餘墨﹐—更艸俚言四絕﹐聊作尾聲。

自來幻在有無中﹐色相能除萬界空。

只有癡情忘未得﹐一生長恨落花風。

稗海情天總渺茫﹔續將餘夢也荒唐。

癡心願化通靈玉﹐遊徧華胥夢裏鄕。

夢魂猶代落花愁﹐試寫新書續石頭。

堪喜情天今補就﹐更無遺憾在千秋。

夢中也是怕分離﹐此後相逢不可期。

知否紅樓諸姊妹﹐也曾夢我在同時。

秋芳評曰﹕綺緣此作﹐聊爲瀟湘妃子﹔芙蓉花神吐气﹐亦具微旨﹐而玩其語气竟欲得怡紅公子而代之。旣具是念﹐恐不免跌人大觀園去飽受綺障﹐而蹈濁玉之覆轍也。一笑。

﹐梨云評曰﹕此作頗具禪機﹐無愧生公說法。綺緣殆亦有感而然﹐自今而後其亦可以自懺矣。

綺緣錄竟﹐復贅曰「《石頭記擴系白話體裁﹐今旣續其舊夢﹐而乃易以文言﹐未免可哂。然拙著《反聊齋》中﹐多屬此體﹐不得不然也。」

愛雁戲題《紅樓餘夢》並調綺緣

前事迷茫付劫塵﹐續貂更有惜花人。

金釵十二多情種﹐盍向天涯人夢頻﹖

