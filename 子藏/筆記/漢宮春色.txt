《漢宮春色》東晉時人撰

漢孝惠張皇后外傳一﹝並敍跋﹞

曩嘗讀漢書孝惠張皇后傳﹐疑其敍述稍略。蓋傳中所記﹐皆呂太後事也。旣又讀五行志﹐其記惠帝四年織室淩室之災﹐以爲張后失徳之徵﹐幽廢之兆﹐則又病其傅會太過﹐若誕不足信。夫宮室之災﹐事所恆有﹐而無端歸其咎於初立之張后﹐不已顚乎﹖後以童稚入宮﹐而又早寡﹐微特不與聞外事﹐卽宮中事﹐亦呂太后主之。大臣以呂氏之故﹐遷怒張后﹐幽置北宮﹐亦旣枉矣。作史者﹐復以其見幽﹐而加以失徳之咎﹐則又枉之枉焉。予用是閔然傷之﹐乃潛究史﹑漢諸紀傳﹐博考諸史﹐旁搜稗乘﹐兼及小說﹐諸所甄采﹐凡五十餘種﹐爲作《外傳》一篇。越十年﹐未敢出以問世。適聞永嘉之際﹐盜發漢陵﹐有獲漢髙惠文景四朝禁中起居注者﹐流傳至於江左。亟訪得之﹐又得許負《相女經》三卷﹐《相漢宮后妃記》二卷﹐及《關中張氏世譜》﹐合而讀之﹐間取以附益前傳﹐而張后絕世之容徳﹐與當日被誣幽廢之故﹐始纖悉無隱情﹐匪敢矜考古之詳﹐亦聊以抒伸枉表微之志云。

漢孝惠皇后﹐張氏名嫣﹐字孟英﹐小字淑君。惠帝姊﹐魯元公主之長女也。初帝爲亭長時﹐娶呂后﹐生一女一男。男爲孝惠皇帝﹐女卽魯元公主。髙帝二年﹐漢兵敗於彭城﹐呂后爲楚所虜。髙帝道逢惠帝及公主﹐載之以行﹐馬疲﹐虜在後。帝蹶兩兒欲棄之﹐滕公常下收﹐載之徐行。面雍樹乃馳﹐卒得脫於下邑之間﹐遂攜入關。是時惠帝方六歲﹐公主年十二矣。六月漢都櫟陽﹐立太子﹐令諸侯子爲宿衛。公主性甚賢淑﹐髙帝鐘愛之。帝曰「當爲之擇一佳婿。」張耳之子敖﹐方在漢宿衛﹐年十四﹐儀容俊雅甚都。許負相之云﹕當爲王而侯﹐且生一徳色兼絕之女。敖未之信。帝愛敖篤謹﹐乃以公主字之。五年夏四月﹐敖尙公主﹐秋七月﹐嗣爲趙王﹐移家之趙﹐公主爲王后。六年三月三日﹐生一女於邯鄲﹐有五色云蓋王宮﹐隱隱聞空中仙樂聲。敖以其生而嫵媚﹐名之曰嫣。數歲卽溫默貞靜﹐未嘗見齒﹐足不下閣。張敖嘗語公主曰「阿嫣善气迎人﹐舉止端重。他日福未可量﹐但恐性過慈淑﹐將受人欺耳。」九年﹐張敖廢爲宣平侯﹐家屬皆徙長安。會髙帝用婁敬策﹐將以魯元公主嫁匈奴。公主日夜對張敖流涕﹐阿嫣亦牽公主衣而泣。髙帝聞而憐之﹐呂后復力言於上﹐乃止。阿嫣當五六歲時﹐容貌娟秀絕世。每從其母出入宮中﹐髙帝常令戚夫人抱之﹐啖以果餌﹐謂夫人曰「汝𨿽妍雅無雙﹐然此女十年以後﹐迥非汝所能及也。」惠帝爲太子時﹐娶功臣女某氏爲妃。妃亦常抱阿嫣以爲樂。及惠帝卽位﹐以未除三年喪﹐不及立後。而妃旋薨﹐帝感人彘之變。專自韜晦﹐以酒色自娛。後宮美人甚多﹐又寵美僮閎孺﹐與同臥起。惠帝時﹐郎侍中皆傅脂粉﹐貝帶冠﹐化閎孺之習也。時帝方議立後﹐欲訪名家貴族之女容徳出眾者﹐太后常憐敖之廢﹐欲爲重親以敖女配帝﹐乃謂帝曰「阿嫣帝室之甥﹐王家之女﹐天下貴種﹐實無其匹﹐且容徳超絕古今。吾選婦數年﹐無逾此女。」帝曰「如乖倫序何﹐且彼年尙幼。」太后曰「年幼不當漸長邪﹐且甥舅不在五倫之列﹐汝獨不聞晉文公之娶文嬴乎﹖」帝乃從命﹐詔羣臣議納皇后禮。

三年春﹐太后遣長樂少府及宗正爲皇帝納采﹐用束帛雁璧﹐馬四匹﹐並求見女。傅姆八人扶女﹐盛服南面立。年方十歲﹐太后恐人議其幼也。使自稱爲十二歲﹐其問名告廟諸禮皆然。然嫣體質修ㄥ﹐亦已儼如十二三矣。望見者﹐皆凝睇撟舌﹐以爲神仙中人。還奏﹐言宣平侯女秉姿懿粹﹐夙嫻禮訓﹐有母儀之徳﹐窈窕之容﹐宜承天祚﹐奉宗廟。丞相參﹑太尉勃﹑禦史大夫堯﹑及太卜太史等﹐用太牢告廟﹐以禮卜筮吉月日﹐其問名﹑納吉﹑納徵﹑請期﹐典禮隆備﹐皆太傅叔孫通所定也。聘儀用馬十二匹﹐黃金二萬斤﹐自古所未有也。由是漢天子立後者﹐必稽孝惠皇帝納後故事云。後弟偃尙幼﹐見黃金累累在堂上﹐奔入告曰「嫣姊﹐皇帝買汝去矣。」魯元公主叱之曰「孺子毋多言。」偃乃挽姊手曰「姊何不出觀﹖」嫣用好言遣之﹐遽遁入房﹐閉戶不出。漢沿秦制﹐每納后妃﹐必遣女官知相法者審視。秋八月﹐詔鳴此侯許負至宣平侯第﹐許負者﹐河內老媼﹐以善相封侯者也。負引女嫣至密室﹐爲之沐浴。詳視嫣之面格﹐長而略圓﹐潔白無瑕﹐兩頰丰腴﹐形如滿月﹐蛾眉而鳳眼﹐龍準而蟬鬢﹐耳大垂肩﹐其白如面。厥顙廣圓﹐而光可鑑人﹐厥胸平滿﹐厥肩圓正﹐厥背微厚﹐厥腰纖柔﹐肌理膩潔﹐肥瘠合度﹐不痔不瘍﹐無黑子創陷﹐及口鼻腋足諸私病。許負一一書之冊﹐催嫣拜謝皇帝萬年。嫣忸怩不應﹐勸之數四﹐始徐拜﹐低聲稱皇帝萬年。負以狀密呈太后及惠帝。帝覽而大悅﹐付宮史掌之。

冬十月壬寅﹐詔丞相參﹑禦史大夫堯﹐迎皇后宣平侯第。皇后禮服﹐上紺下縹﹐深領廣袖﹐鞏帶霞帔﹐衣長曳地﹐不見其足。首戴龍鳳珠冠﹐黃金步搖﹐簪珥步搖﹐拜辭於張氏之廟。理妝之時﹐循例當用假﹛髟也﹜﹐傅姆以後в發如雲﹐請於魯元公主而去之。張敖抱女登車﹐稱警蹕﹐入未央宮前殿。天子臨軒﹐百官陪位。皇后北面﹐禮官讀冊文畢。皇后六肅三跪三拜﹐女官引後至帝前謝恩。後拜伏﹐久無音響。女官附耳教之﹐後乃稱「臣妾張嫣賀帝萬年」。其幽韻若微風振簫﹐又如嬌鶯初囀。帝爲動容﹐後起退立。太尉勃授璽綬﹐中常侍太僕跪受﹐轉授女官。女官以帶皇后﹐皇后拜伏﹐復稱臣妾﹐謝恩訖﹐卽位﹐羣臣皆就位﹐行禮退。皇后乘軟輿入中宮﹐羣臣以帝立後﹐不娶於功臣之家﹐而自私其外甥﹐皆有不平之色。後至中宮﹐四壁皆塗以黃金﹐椒芬撲鼻﹐綴明珠以爲簾﹐琢靑玉以爲幾﹐旃檀爲牀﹐鑲以珊瑚﹐紅羅爲帳﹐飾以翡翠﹐錦衾繡枕﹐皆有織金龍鳳。其他陳設諸寶玩﹐五光璀璨﹐不可名狀。帝與後行合巹禮。後從女官之教﹐奉觴於帝﹐自稱女甥阿嫣賀舅皇陛下萬年。帝笑曰「汝尙仍前稱耶。」亦以金樽酌後。後赧然﹐辭不能飲﹐勉盡一樽。及夕﹐後端坐牀上。帝秉燭諦視﹐見後首垂雙鬟﹐淸盧神彩煥發﹐不傅脂粉﹐而顏色若朝霞映雪﹐又如梨花帶雨﹐諸體位置﹐各極其妙。後羞畏俯首﹐兩旁口輔﹐微暈如指痕﹐如浪波之。帝乃謂後曰「吾向以汝外甥之故﹐恆避嫌疑﹐未嘗迫視。不料汝怡人心目﹐至於此極也。」當是時﹐後年始十歲﹐𨿽正位中宮﹐而帝未嘗畱宿。宮中之政俾後宮美人年長者攝之。後宮見後無權﹐嘗侵侮之﹐且私議曰「張淑君𨿽居尊位﹐實一童女耳。且入宮後於吾輩﹐將何畏焉。」後五日一朝太后﹐奉案上食﹐鞠躬屏气﹐愉然肅然。帝以後東朝長樂宮﹐每行經街衢﹐數蹕煩民﹐乃築復道﹐屬之長樂宮。後每將出﹐侍女先移輦入內室﹐後坐其中﹐施簾幔焉﹐乃舁以行。𨿽宦官宮人﹐或未能一見後面。後每淸晨對鏡理妝﹐有一小鳥﹐五彩畢具﹐飛集簾外啼囀﹐若云「淑君幽室裹去」﹐「淑君幽室裹去」﹐如是者十餘年。及後徙北宮後﹐鳥始不復至。四年春三月﹐惠帝二十﹐後年十一﹐帝行冠禮﹐率皇后見於髙廟。宮中孔雀及白鶴﹐見後過必舞。魯元公主入宮視後﹐後送迎如家人禮﹐有依依戀母之意。公主指後向惠帝曰「阿嫣頗如意否﹖」帝曰「阿嫣不類大姊﹐而酷類宣平侯﹐使朕六宮粉黛﹐爲之減色。其端靜慧願之性﹐則與大姊同。」時後弟張偃在側﹐帝抱而弄之曰「此兒體格頗似其姊﹐若爲女子亦一佳人也。」帝每晨起﹐特至椒房﹐觀後盥﹤面頁﹥。嘗語宮人曰「皇后之色﹐欲與白玉盤爭勝矣。」又曰「皇后神態儼然一宣平侯﹐但形模較小耳。」因戲呼之曰「張公子」。傅姆見帝將至﹐必先捧金唾盂﹐盛紫薇露進後﹐以漱檀口。帝常抱後置膝上﹐爲數皓齒﹐上下四十枚﹐又研朱以點後唇﹐色如丹櫻﹐猶覺點朱之淡也。一日帝至後宮﹐後方卸裳服﹐兩宮人爲後洗足。帝坐面觀之笑曰「阿嫣年少而足長﹐幾與朕足相等矣。」又謂宮人曰「皇后脛跗圓白而嬌潤﹐汝輩誰能及焉。」五年夏六月﹐天時溽暑。一夕帝在宮中﹐不能成寐﹐夜分復起。帝有所最寵美人居東宮﹐帝思之﹐乃召宮婢數人﹐授以錦衾一﹐紅帕一。俾攜至東宮﹐並畀以符驗曰「美人若睡﹐當裹以來﹐夜深勿有所驚也。」東宮者﹐與後宮相近﹐宮婢誤以爲中宮也﹐乃徑叩宮門﹐傳帝命。侍女啟戶數重以入﹐宮婢戒勿聲﹐徑趨後榻﹐以錦衾裹之﹐並以帕蒙後首。後驚醒問故﹐答曰「帝命也。」遂負後疾趨。後曰「旣奉帝召﹐當容我稍整服飾﹐今無狀若此﹐豈可以見皇帝。」宮婢曰「帝命也﹐且已出宮矣﹐願皇后勿聲。」後旣無可柰何﹐乃寂然無聲。須臾至帝所﹐帝揭帕視之﹐則嫣然張皇后也﹐帝乃笑拊之曰「驚汝夢否﹖」後不答﹐若有微嗔者。帝命置後禦榻上﹐宮婢旣退。帝呼後字曰「淑君怒我乎﹖」後徐答曰「妾忝備位中宮﹐陛下旣有召命﹐當先一日傳宣﹐豈可輕脫若此﹐使妾爲宮中妃嬪所竊笑﹐他日何面目以母儀天下乎﹖」帝謝曰「吾過也﹐吾召汝非他﹐聊以消暑耳。」時後年僅十二﹐帝與淸談。及黎明﹐侍女皆至﹐後命取裳服﹐修容還宮。於是諸美人忌者﹐皆言後中夜自奔帝所﹐語浸尋達於外。諸大臣怨呂太后者﹐皆私議曰「張皇后實太后外孫﹐果非佳種。且年幼卽若是﹐他日必無端莊之徳﹐當何以承宗廟乎﹖」

六年秋﹐後年十三﹐人道始通﹐而惠帝後宮美人﹐已生子四人﹐太后性不喜妃妾承寵﹐甚欲皇后生子﹐遣使禱祠山川百神﹐與醫錢數千萬﹐俾後服藥求子﹐每夕遣人諷帝宿中宮﹐後以帝多病﹐力勸帝靜養﹐仍異榻而寢﹐而太后未之知也。惠帝嬖僮閎儒者﹐年十五﹐有殊色﹐請於惠帝曰「臣聞皇后容貌無雙﹐願一望見。」帝許之。適值中秋節﹐皇后駕幸上苑﹐觀秋海棠﹐帝使閎孺服飾一如皇后﹐先至上苑。宮人見其絕麗﹐皆大驚疑﹐以爲眞皇后也。閎孺登假山﹐見皇后下輦步行﹐旋登樓憑欄眺望﹐云髻峨峨﹐長袖翩翩﹐羅衫澹妝﹐足踐遠遊之繡履﹐履髙底長約七八寸﹐其式與帝履略同﹐後偕五六美人同行﹐而年最幼亦最端麗﹐其行步若輕雲出岫﹐不見其裙之動也。閎儒還見惠帝﹐俯首自慚﹐且曰「陛下有中宮若此﹐何用臣等與後宮美人爲﹖」帝曰「皇后𨿽頎然如成人﹐然年齒過稚﹐性憨未知人事﹐若五年以後﹐汝輩當皆罷黜矣。」後性喜種花﹐而有潔癖﹐又喜讀書。帝至後宮﹐聞誦聲淸婉達戶外。笑謂後曰「汝不聞秦始皇焚書之事乎﹖胡爲亦效腐儒所爲。」後起立曰「曩聞妾父張敖嘗言秦之速亡﹐半由於此。且陛下聖明天縱﹐而猶用亡秦之律﹐竊爲陛下惜之。」帝感其言﹐乃除挾書律﹐自是古書稍稍出矣。後於宮中雜植梅﹑蘭﹑桂﹑菊﹑芍藥﹑芙蓉之屬﹐躬自澆灌﹐每諸花秀發﹐羅置左右﹐異香滿室。其寢榻及文幾﹐陳設精絕﹐不許侍女近之﹐惡其不潔也。宮中有沈香木溺器﹐後每將溲溺﹐惡其鏗然有聲﹐墊以落花之瓣﹐起則隨令侍女滌之。

七年春正月﹐惠帝獵於上苑。俾皇后及諸美人皆騎以從﹐裝束皆如男子﹐其袍色或絳或黃或綠。後身禦狐白裘﹐服色深靑﹐裳色純黃﹐外披紅錦大袍﹐以紅綃抹額﹐馳驅交錯﹐花艸生光﹐皆翩翩如二八美公子﹐見者不知爲后妃也。而後尢驚艷獨絕﹐旋卸裝登廁﹐一野彘突入犯後﹐碎其下衣﹐後尻有微傷。帝方驚惋失措﹐後引劍刺彘殺之﹐諸美人皆稱賀。後下衣旣毀裂﹐倉猝露體不自覺﹐帝笑而指之曰「何肥白也。」後方驚悟﹐羞赧無所措。急呼侍女進下衣﹐兩頰暈﹐默然無言者半日。夏四月﹐皇后親蠶﹐禦禮服盛飾以出﹐乘鸞輅﹐駕駟馬﹐張靑羽﹐蓋龍旗九ヵ。太尉妻驂乘﹐太僕妻禦前﹐長安令奉引﹐金鉦黃鉞﹐鹵簿鼓吹﹐虎賁羽林騎導前。皇后躬采桑於蠶宮﹐手三盆於繭館﹐禮畢還宮。是日長安觀者如堵﹐諸功臣家婦女皆嘖嘖嘆羨曰「張敖之女乃有此福﹐特恨未能一睹其面也。」初﹐辟陽侯審食其得幸於太后。惠帝聞之﹐怒辟陽侯﹐下之獄﹐將殺之﹐旣而釋之。太后慚怒﹐又以皇帝無子﹐而後宮美人多子﹐愈不懌﹐乃議盡斥諸美人﹐蓋欲令皇后得顓房寵也。帝憂甚﹐無以爲計﹐乃哀懇於皇后。俾謀寢其事﹐後性渾厚﹐不知妒忌﹐又素得太后心﹐爲泣言諸美人無罪﹐妾嫣自以薄祜﹐不能生子也﹐太后乃止。五月﹐太后聞後宮美人有娠﹐復發怒將殺之。後爲力請﹐太后忽生一計﹐使後佯爲已有身數月者﹐將俟美人生男﹐卽名爲皇后所生﹐立爲太子。後不得已從之﹐退語其母魯元公主曰「嫣於狐媚委瑣之事﹐素所深恥。然嫣無子則太后終不樂﹐而諸皇子亦危。帝益將鬱鬱增疾矣﹐所以﹤面頁﹥顏爲此者﹐上以娛太后﹐下以保皇子﹐中以調和兩宮﹐而安帝躬耳。」太后下詔﹐皇后孕將達月﹐可免朝朔望。帝亦累月不至後宮﹐後深居習靜﹐不出寢闥一步。侍女有黠者﹐竊相語曰「皇后將育太子﹐而腹不大何也﹖」六月美人生男﹐太后使取之﹐裹以文褓﹐送匿後宮而殺其母。卽日﹐太后使宮娥教皇后佯稱腹痛﹐頃之﹐則呱呱者已在抱矣。告祭宗廟﹐立爲太子﹐羣臣奉表稱賀。越三日﹐皇后使賜美人以藥物文綺﹐黃金百斤。或言太后已殺之矣﹐後驚怛﹐涕泗交頤﹐紅袖盡濕﹐密告惠帝曰「妾所以隱忍爲此者﹐欲救此人耳。今仍見殺﹐豈非命邪。」是時﹐惠帝後宮已有六子﹐其名爲後所生者﹐乃其最幼者也。後撫之皆如己出﹐並以時調護其母。是歲﹐帝弟淮南王來朝﹐王之母﹐故張敖家美人也。敖獻之髙帝而生王﹐故與張氏最親善。至是請於惠帝﹐願朝皇后。帝曰「汝嫂年未及笄﹐朴訥畏人﹐猶童女也﹐其可以已乎﹐」固請乃許之。王跪拜盡恭﹐後答拜於簾內﹐環聲ギ然﹐起而肅曰「九叔無恙。」遂端坐無一言﹐亦未嘗仰視。王退而語人曰「吾嫂古今第一麗人﹐亦第一善人也。」八月帝不豫﹐皇后問疾。帝忽使後登牀﹐捫其乳而嘆曰「阿嫣今已長成﹐令人愛不忍捨。然汝凝脂竟體﹐恐後日爲我消瘦矣。有如此人而不能一日爲夫婦之樂﹐亦命也夫。」戊寅﹐帝崩於未央宮﹐年二十三。後年方十四﹐哭踴如禮﹐沐浴如禮﹐方斂。諸侯王羣臣立殿下﹐皇后在殿上﹐東向﹐太子西向﹐皆伏哭。諸妃嬪公主宗婦﹐皆從皇后伏哭殿上﹐不下百餘人。魯元公主亦與焉。羣臣遙聞之﹐聲音嬌細﹐而哭盡哀。遠望之﹐則年最幼﹐而色絕艷﹐蓋皇后也。後兩目已紅腫如桃﹐屏去容飾﹐麻滿身﹐轉益靚麗﹐光彩照耀﹐殿之上下皆使聳動。

太子卽位﹐太后臨朝稱制﹐從居未央宮正殿。後稱孝惠皇后﹐仍居中宮之椒房。每日一朝太后﹐太后欲乘此時盡誅功臣﹐後苦諫而止。其語祕﹐外人不知也。是時大謁者張卿用事﹐出入太后臥內。後每朝太后﹐張卿窺見﹐後循循如處女﹐不問不敢對﹐不命之坐不敢坐﹐口操趙音。卿出語人﹐以爲圖畫中所未睹也﹐且曰「欲識張皇后﹐但觀後弟張偃﹐蓋已十得五六矣。」後年十五﹐魯元公主薨﹐太后使後歸臨母喪。後旣幼弱嫠居﹐愁悶悲思﹐乃作歌﹐辭曰「系余童稚兮入椒房﹐默默待年兮遠先皇。命不辰兮先皇逝﹐抱完璞兮守空牀。䢐良宵兮華燭﹐羨飛鴻兮雙翔。嗟富貴兮奚足娛﹐不如氓庶之糟糠。長夜漫漫兮何時旦﹐照弱影兮明月涼。聊支頤兮念往昔﹐若吾舅之在旁﹔飄風回而驚覺兮﹐意忽忽若有亡。搴羅帳兮拭淚﹐蹤履起兮彷徨。羣雞雜唱而報曙兮﹐思吾舅兮裂肝腸﹔冀死後之同穴兮﹐儻覲地下之淸光。」於是太后命辟陽侯以右丞相監未央宮﹐居宮中侍太后。宮中事無鉅細皆屬焉。辟陽侯追怨惠帝﹐於孝惠皇后服用起居飲食﹐裁抑過半。又以後少艾﹐欲蠱之以報惠帝﹐乃賂後侍女﹐問後燕私之事甚悉。一侍女嘗言曰「我事皇后最久﹐知之頗詳。皇后立不跛倚﹐坐無惰容﹐起居有常時﹐行止有常處﹐飲食之量﹐亦中人以上。服玩之好﹐與時俗不同。咳唾在地﹐每生芝艸﹐芳澤不禦﹐若有蘭香。𨿽盛暑無微汗﹐糞無微臭﹐寐無鼾聲﹐待吾輩整肅而和藹﹐未嘗以疾聲相加﹐然稍有戲言﹐則正色呵止之。性至孝﹐聞父母有微疾﹐每彷徨不能食。自惠帝崩後﹐未嘗飲酒食肉﹐我所見者﹐如是而已。」辟陽侯偵知後性畏暑﹐有一室﹐後每避暑其中﹐屏左右獨坐﹐辟陽侯乃曲折作復道屬之椒房之後﹐潛營一室﹐鉆穴隙以窺之。每見後兀坐揮扇﹐俄起而徐步﹐有風肅然﹐所禦衫襦﹐皆明紗之極薄者﹐日光穿漏﹐雪膚映現﹐全體畢睹。後肌體丰艷﹐衣內別有黃絹障胸﹐腹間項下﹐懸七寶金縷鎖﹐臂約碧玉條脫﹐皆希世絕寶﹐外間所未有也。辟陽侯微述所見以語人﹐旣而後漸覺之﹐嚴訊侍女﹐盡斥諸侍女之受辟陽侯賂者﹐乃泣訴於太后。太后敕辟陽侯自新﹐益增中宮守門宦者。

少帝立四年﹐年五歲﹐而後年僅十八。少帝怪母年幼﹐密詢左右﹐乃自知非皇后所生。出言曰「太后安能殺吾母而名我﹐我壯必爲吾母報仇。」太后聞言而幽殺之﹐立惠帝第三子常山王宏﹐是爲後少帝﹐年九歲。

後每歲寒食﹐必詣安陵﹐東向舉哀柔﹐聲淒楚﹐飛雁見後光艷﹐咸翔舞而下﹐攫後釵釧以去﹐如是者數次﹐乃張靑羽蓋焉。是時太后稱制﹐諸呂擅權﹐後寂處深宮﹐絕不與聞外事。呂產﹑呂祿﹐以太后春秋髙﹐欲先自結於後﹐乃與後父張敖交﹐歲時必有饋獻入宮﹐後悉卻之。或勸後結納諸呂﹐他日可繼太后臨朝﹐後曰「吾聞婦人無外交﹐我未亡人也。可與權臣往來乎﹖」先是﹐太后以惠帝六子殤逝幾半﹐乃取呂氏子太﹐名爲惠帝遺腹幼子﹐封平昌侯﹐進封呂王﹐大臣益不平之。於是惠帝兄弟齊悼惠王已前卒﹐趙王如意﹑趙王友﹑梁王恢﹑燕王建﹐皆身死國除﹐惟代王﹑淮南王尙存。太后嘗召張皇后謀曰「我已年老﹐而宗族尙彊。我死﹐惠帝諸子必不安﹐吾欲盡去諸王何如﹖」後力諫曰「不可。妾聞葛ぱ猶能庇其本根﹐昔孝惠皇帝常憂兄弟之不多﹐無以藩衛皇室﹐今諸死者過半矣﹐若復自剪其枝葉﹐恐漢之天下﹐非復劉氏有也。」其後太后每有陰謀﹐後輒沮之。代王﹑淮南王等遂獲無恙﹐蓋張皇后保全之力爲多雲。

後少帝四年七月﹐太后病篤。召張皇后告之曰「吾病若不起﹐汝可臨朝稱制﹐大將軍產祿皆可屬以大事﹐祿女可配帝爲皇后。汝善教之﹐善自珍愛﹐勿哭泣過節﹐勿爲他人所圖﹐勉之。」時後年二十二﹐涕泣固辭﹐自言才略素短﹐不足以臨制天下。且絳侯曲逆侯等﹐皆髙皇帝舊臣﹐若畀以夾輔之權﹐必可以安社稷。呂產言於太后曰「皇后太稚﹑貌太姝﹐性太慈﹐臨朝實非所宜。」太后乃以國事屬產祿。辛巳﹐太后崩於未央宮。旣葬﹐張皇后從居長樂宮﹐呂產怨後之不附己也。乃曰「張敖之女年少寡居﹐吾當有以試之。」乃選美男子數人﹐爲長樂宮宦者﹐旣而侍女密說後曰「宦官某某等﹐年少貌俊﹐何不召之入侍﹐且昔太后逾六十。而辟陽侯等入侍者尙十數﹐皇后年華甚富﹐而長甘守此寂寞﹐誰知之者﹖」後窮詰之﹐盡識其名﹐乃命宮正盡逐此數人而譴侍女。呂產畏大臣圖己﹐欲先作亂﹐與其黨謀﹐欲先入據長樂宮﹐挾孝惠皇后以臨大臣。或曰「後若不從柰何。」產曰「鸞鳳羈於樊籠﹐慮其不仰哺於人耶﹖」乃使人說後曰「皇后若與相國同心﹐可以長保富貴﹐不然必見廢於大臣矣。」後弗之﹐盡斂兩宮管鑰﹐申警守備﹐令毋入相國產殿門。少帝欲尊後爲皇太后﹐又以有生母在﹐或謂宜並尊﹐或謂宜獨尊生母﹐詔下羣臣議﹐議未上而變作。九月庚申﹐大臣舉兵誅諸呂。呂產知長樂宮有備﹐走叩未央宮﹐徘徊不得入。乃以奉孝惠皇后密詔誅羣臣爲名﹐號召徒眾﹐莫之應者。乃走劉章﹐逐而殺之﹐遂矯少帝符節﹐斬長樂衛尉呂更始﹐以兵入宮﹐圍守孝惠皇后。辛酉誅呂祿﹑呂須及樊伉﹐廢後弟魯王張偃爲庶人。初﹐惠帝二年﹐齊悼惠王欲媚太后﹐獻城陽一郡﹐爲魯元公主湯沐邑。太后欲以封張敖爲魯王﹐及後初立﹐惠帝以問後﹐後曰「不可﹐外間皆謂太后削宗室以崇外戚﹐若封妾父﹐是斂怨而叢謗也。且取兄弟之邑以封後父﹐天下後世﹐其謂陛下何﹖」帝悅曰「汝年𨿽幼﹐才識在我之上。」乃言於太后而止。

跋曰﹕孝惠皇后外傳﹐凡有兩篇﹐此其前篇也。得諸傳鈔﹐不傳作者姓氏﹐但知爲東晉時人所撰﹐旁搜博采﹐爲班史翻案﹐爲阿嫣雪冤﹐洋洋千言﹐洵大觀焉。合後篇觀之﹐殆爲一人手筆﹐可並讀也。

漢孝惠張皇后外傳二﹝並敍跋﹞

曩嘗裒集羣書﹐作《漢孝惠張皇后外傳》一篇﹐旣又讀得漢時遺書﹐不下十餘種﹐其所紀張後事迹﹐𨿽大指頗合﹐亦往往互有異同﹐究無以辧其孰爲是非也。玆重作外傳一篇﹐其同者約而書之﹐其異者表而出之﹐以俟後世洽聞之士云。

孝惠皇后張氏﹐惠帝之女甥也。名嫣﹐字淑君﹐父宣平侯張敖。尙帝姊魯元公主﹐以髙帝四年三月生一女。年數幾﹐有異人相之曰「此大貴人也。」敖問其故﹐異人曰「昔楚漢之際﹐有仙女張麗英者﹐居豫章之南﹐金精山下﹐衡山王吳芮聞其美﹐將聘爲妃﹐儀從至山下﹐麗英忽升山頂﹐謂其人曰﹕我至此不得復下﹐當爲我鑑磴通道。王乃發卒治道﹐道旣通﹐則麗英不復見﹐已飛升矣。麗英飛升之後﹐上帝以漢室將有大變﹐特令降生人世﹐以扶漢室﹐且其塵緣未斷﹐使之再受磨折﹐劫盡則復升仙矣。」言畢﹐異人忽不見。敖使人至豫章訪之﹐果有其事﹐並有仙女廟云﹐因別字女曰「麗英」。女年十二﹐端麗窈窕﹐絕世無雙。惠帝卽位三年﹐年已十九未立皇后。太后選女於呂氏﹐無當意者。於是太后與帝皆屬意張氏女﹐乃循舊制﹐詔鳴雌侯許負至宣平侯弟﹐引女嫣於密室相之。還奏帝﹐大悅。太后以嫣容徳異於常女﹐特遣丞相等用太牢告廟﹐以禮卜筮吉月日﹐太常叔孫通定六禮﹐遣長樂少府及宗正爲皇帝納采﹐束帛雁璧﹐馬十二匹﹐聘用黃金二萬斤﹐自古所未有也。冬十月壬寅﹐詔丞相參﹑禦史大夫堯﹐迎皇后於宣平侯第。後拜辭於父母﹐及張氏之廟﹐稱警蹕﹐入未央宮前殿。天子臨軒﹐百官陪位﹐女官扶皇后降輿。禮服紺上縹下﹐深領廣袖﹐帶霞帔﹐衣長曳地﹐不見其足。首戴龍鳳冠﹐黃金步搖﹐簪珥步搖﹐冠前綴珠旒十二。北面就位﹐人觀者﹐咸嘖嘖私語﹐驚嘆不置﹐或曰「皇后眞宣平侯之肖女矣﹐如此方不愧爲天下母。」或曰「皇后眉嫵妍秀﹐他日必少威權﹐然其顙廣圓而絕艷﹐其準丰隆而絕美﹐宜其爲天下母。」於是執事者數百人﹐環立聳視﹐但見皇后蛾眉鳳眼﹐蝤領蟬鬢﹐兩頤丰腴﹐耳白如面。其溫淑之气溢於言表﹐似長公王﹔而面格長圓﹐似宣平侯。或但遙見其肩背﹐卽已嘆爲絕代佳人。禮官讀冊文畢﹐皇后三肅三跪三叩﹐稱臣妾謝恩﹐起立﹐太尉勃授璽綬。宦官跪授女官﹐女官跪以帶皇后。後復拜伏﹐低聲稱臣妾張氏謝恩﹐其韻若嬌鶯初囀﹐又如微風振簫。帝爲動容﹐後起立卽位﹐羣臣皆就位行禮訖。帝與皇后入中宮﹐行合巹禮。中宮皆以椒塗壁﹐巍煥軒敞﹐陳設絕麗﹐供以名花異卉﹐傅姆導後獻爵﹐教之稱臣妾張嫣祝皇帝萬年。帝飲畢﹐酌酒賜後﹐傅姆捧觴使後飲之﹐後整襟端坐﹐以目視鼻﹐未嘗旁睨。帝注視皇后﹐見後明眸皓齒﹐倩輔微暈如指痕﹐如浪波之﹐不傅粉黛﹐而顏色若朝霞映雪﹐又如梨花帶雨。兩頰有微斑十餘點﹐小逾芥子﹐其色淡黃﹐非咫尺以內不能見也。然彌覺姝艷絕倫﹐諸體位置亦各極其妙。帝出﹐語後宮人曰「皇后嫣然之質﹐無忝嘉名。然朕所重者﹐又不在色而在徳﹐觀其靜愨之气﹐如渾金璞玉﹐令人竟日對之不厭也。」先是﹐太后以後年幼﹐而帝素稱好色﹐乃戒帝曰「奇花不先時而折﹐明珠必應候而剖。皇后年齒稍稚﹐必待長成﹐方能生子﹐汝知之乎﹖」

帝由是多幸後宮美人。每晨起至椒房﹐觀皇后盥﹐對鏡理妝。帝指鏡中曰「汝自視與宣平侯有毫髮異乎﹖」後不覺對影而自笑。漢制﹐皇后五日一上食帝宮畱宿﹐惟張皇后卽夕還中宮。諸美人咸笑後性之憨﹐而感其徳。四年春正月﹐皇后見於髙廟﹐三月帝行冠禮。帝入宮見後讀書﹐用後言除挾書律﹐自是古書稍稍出矣。皇后五日一朝太后於長樂宮﹐舉案上食﹐孝敬甚備。太后常稱長公主之能教女也。於是以四十縣爲皇后湯沐邑。其璽文同天子﹐金螭虎紐﹐特設大長秋﹑家令等官屬﹐掌財用﹐則有少府﹐掌鹵簿﹐則有太僕﹐皆優其秩﹐自是終漢世爲定制云。後溫默屬愼﹐內有慧心﹐𨿽以呂太后之猜忍﹐後能將順其意旨﹐終身無間言。會中元節﹐長公主入宮﹐帝命皇后設宴如家人禮﹐公主從容謂帝曰「皇后少不更事﹐性又朴訥﹐願陛下寬假而督教之。」帝曰「皇后年少徳茂﹐有大家風範﹐皆大姊之教也。」後弟偃亦從入宮﹐宮人戲之﹐呼後爲舅母云。

五年夏四月﹐皇后行親蠶禮﹐乘鸞略﹐張靑羽﹐蓋龍九ヵ。太尉妻驂乘﹐太僕妻禦前﹐金鉦黃鉞﹐鹵簿鼓吹﹐虎賁羽林騎爲前導﹐執法禦史在前﹐皇后躬采桑於蠶宮﹐手三盆於繭館﹐禮畢還宮﹐長安觀者塡駢於衢。但見夾道張紅錦步障﹐竟未望見鸞輅﹐太尉妻與後同車﹐但覺後芳馨滿體﹐太僕妻掖後登輿﹐覺後身輕可舉﹐而並不瘠弱﹐皆退相謂曰「今日得瞻仰天人﹐奚啻登仙。」且曰「張皇后之美﹐端重者遜其淑麗﹐妍媚者讓其莊嚴﹐明艷者無其窈窕﹐𨿽古莊姜﹑西子﹐恐僅各有其一體耳。」當是時﹐後宮有何美人﹐最得寵於惠帝﹐常以皇后入宮在後﹐侵侮之。每夕自至帝宮畱宿﹐使其左右拒諸美人﹐紿之曰「皇后已在內矣﹐事浸聞於外」﹐羣臣皆竊議曰「張皇后年甫十四﹐已不自貴重﹐而淫佻若是﹐何以承宗廟乎﹖」冬十月﹐太后偵知後人道始通﹐亟望後生子﹐乃諷帝常宿椒房﹐帝多內寵﹐己生皇子五人﹐外有嬖僮閎孺等。後年尙少﹐簡靜無欲。見帝日漸多病﹐勸帝靜養一年﹐須宿疾良巳﹐始敢承恩幸。帝愛慕後容徳﹐不得已屏﹐絕內外寵色﹐專宿椒房養疾﹐後仍與帝異牀而寢﹐而太后不知也。方謂皇后寵己顓房﹐旦夕可得孕﹐遣使禱祠山川百神﹐與醫錢數千萬﹐俾後服藥求子。諸臣亦益訾議皇后﹐以爲擅寵﹐或微諷張敖曰「艷女必多淫。」後聞之曰「使帝疾果愈﹐諸臣𨿽斥我爲淫妒﹐我無憾矣。」

六年三月﹐帝疾漸愈﹐召諸美人有殊色者同遊上苑﹐諸美人誇妍鬥艷﹐服飾麗都﹐光映花木。帝遣使召皇后﹐須臾﹐後澹妝﹤靑色﹥飾﹐珊然來前﹐行步如輕雲出岫﹐不見其裙之動也。帝目逆之﹐曰「神仙中安得有此人。」諸美人亦目眩神馳﹐爽然若自失者。帝軀體素秀偉﹐後與帝並立﹐約短二寸云。其秋後有微疾﹐太后疑有孕﹐召太醫診脈﹐宦者引醫入椒房。施黃絹爲帷帳﹐醫跪帷外。俄聞環聲鏘然自內而出﹐宦者奏曰「請切脈。」侍女捧後手置帷外﹐醫見後手如柔荑﹐美白不可名狀﹐悟爲大貴之相。診畢﹐奏請望舌色﹐旋聞帷內嚶然有聲﹐若云無庸者﹐侍女固請﹐乃始搴帷﹐瞥見皇后紅衫黃裙﹐端坐於內﹐翩若驚鴻﹐皎如秋月﹐唇色如朱櫻一點﹐後閉目張口示之﹐轉瞬則帷已下矣。醫乃奏於太后﹐言皇后气體﹐非不能生子﹐但其脈尙似處女﹐殆無孕也。九月﹐太后聞後宮美人有娠﹐大怒曰「皇帝養病方愈﹐此輩復蠱惑之﹐不可宥也。」皇后涕泣﹐爲之請命﹐太后忽曰「然則吾以與汝爲子﹐汝當佯爲有娠﹐不可違我言。後欲救美人﹐且慰太后而調和兩宮﹐不得巳從之。帝亦佯若信後有娠者﹐後初見帝疾漸瘳。許帝以明年三月爲合歡之期﹐及稱有娠﹐遂深居習靜﹐並不與帝相見。宮人黠者頗疑之曰「皇后將生太子﹐而腹不大﹐何也﹖」七年六月﹐美人生男﹐太后取送皇后養之﹐布告中外﹐立爲太子﹐是時後年十六﹐大臣疑後不能生子。謂爲實年十四﹐蓋誣之也。太后慮太子生母尙在﹐或不利於皇后﹐乃潛遣人縊殺之。皇后趨救﹐則無及矣。帝宿疾復發﹐每召皇后侍湯藥。秋八月戊寅﹐帝疾大漸﹐皇后及諸美人環繞禦榻﹐帝使後坐榻帝﹐熟視之曰「太后愛汝﹐俾汝稚年入宮。誤汝非淺﹐將使汝終身爲處女矣。然婦人以夫爲天﹐汝旣爲嫠女﹐恐將受侮於人﹐柰何。」頃之帝崩﹐年二十三﹐後哭踴﹐如禮沐浴﹐如禮大斂。諸侯王羣臣立殿下﹐皇后在殿上東向。諸美人公主宗婦﹐皆從皇后伏哭﹐後丰容頎體﹐兩目已紅腫如桃﹐哭音嬌細而淒婉﹐雲鬢如蓬麻衣如雪﹐轉益﹤靑色﹥麗﹐殿之上下皆爲聳動。咸私語曰「惠帝棄全盛之天下﹐尙不足惜﹐獨惜其棄此幼艷之中宮耳。」

太子卽位﹐太后臨朝稱制﹐徙居未央宮﹐行天子事﹐後仍居椒房﹐稱孝惠皇后。太后欲盡誅諸功臣﹐後諫止之。呂后元年﹐以辟陽侯審食其爲右丞相﹐監未央宮﹐如郎中令﹐居宮中侍太后。辟陽侯追怨惠帝﹐以張皇后少艾﹐欲蠱之﹐乃先結歡於張敖。一日辟陽侯在敖第﹐見後遣婢二人還家。問之曰「汝等事皇后司何事﹖」對曰「司糞溺﹐」辟陽侯曰「嗟乎﹐吾每見皇后朝太后﹐儼若天仙﹐汝輩何修﹐而得常見其糞溺也。」敖告公主﹐入白皇后﹐使善爲之備。旣而辟陽侯賂後侍女﹐使獻錦襪錦於皇后。後大怒﹐焚之。立譴侍女﹐且泣訴於太后﹐太后乃責辟陽侯﹐而嚴爲之防衛﹐後始得保完節﹐後幼有潔癖﹐兒榻無纖塵。平時禦左右﹐無疾言遽色﹐𨿽盛暑在內寢﹐必整襟端坐﹐未嘗袒裼﹐熱無微汗﹐寐無鼾聲。一日偶入浴室﹐召侍女濯背。侍女見後全體丰艷﹐其肌膚如凝脂﹐如美玉﹐項下懸七寶金縷鎖﹐臂約碧玉條脫﹐皆惠帝所賜﹐希世絕寶也。後身不禦薌澤﹐而滿體芬馥如芝蘭。侍女戲後背曰「美哉﹗皇后﹐妾猶愛慕不忍釋﹐惜乎先帝之早逝也﹗」後叱之曰「毋多言。」少帝立四年﹐年五歲。張皇后年二十矣。少帝每與後同寢﹐見後乳猶如處女﹐怪之﹐問左右﹐乃自知非皇后子﹐出言曰「皇后安能殺吾母而名我。我壯﹐卽爲變。」太后聞而幽殺之。立惠帝第三子常山王宏﹐是爲後少帝。太后又欲除代王﹑淮南王等﹐後涕泣苦諫。呂氏之人慍曰「張皇后稚年守寡﹐而力護諸叔﹐不知避嫌耶﹐」然諸王竟賴以無恙。後年二十四﹐太后疾篤﹐召張皇后欲使臨朝﹐後固辭﹐乃以後事屬呂產﹐呂祿以祿女爲少帝。後七月辛巳﹐太后崩﹐少帝聽政。或言宜尊張皇后爲太后﹐諸大臣弗聽﹐乃遷後於長樂宮。呂更始爲衛尉﹐禁後母家毋許有人出入。後塊處宮中﹐並不知內外消息。相國呂產謀入據長樂宮﹐挾孝惠皇后以令羣臣﹐謂人曰「張皇后孱弱無能﹐乃掌握中物耳。」因使人說後與相國同心﹐後不從。悉斂兩宮諸門鑰﹐戒毋納相國產殿門。呂氏卒﹐無內援以敗。九月庚申﹐朱虛侯旣殺呂產﹐遂矯少帝符節﹐馳斬長樂衛尉呂更始﹐分兵守宮門。辛酉﹐捕斬呂祿﹐及少帝之後﹐誅呂Ч﹑樊伉而廢後魯王偃。諸大臣相與陰謀曰「惠帝諸子﹐若年長用事﹐吾屬無類矣。」可並誣爲呂氏子誅之﹐所謂去艸當芟其根也﹐乃遣使迎代王。後九月己酉晦﹐代王至長安卽位﹐夏侯嬰與東牟侯興居入淸宮。載少帝出就捨﹐其夜有司分部誅滅少帝。及諸王於邸﹐諸大臣復相與聚謀所以處孝惠皇后者﹕或議誣以淫僻殺之﹔或議出後使大歸張氏﹔或欲送後入織室﹔或曰孝惠皇后煢獨可憫﹐且惠帝聘以殊禮﹐母儀天下未嘗失徳﹐豈臣下所宜擅廢﹐今天子繼惠帝之統﹐於皇后親則嫂叔﹐義則臣子也﹐似宜有崇奉之禮﹐與太后皇后列爲三宮﹐則恩義兼盡矣﹐或曰昔孝惠皇后殺美人而奪其子﹐殆一險悍婦人也﹐若畱孝惠皇后於漢宮﹐是猶蓄雌虎於深山﹐後必見噬矣﹔或曰吾聞後有懿徳殺美人者﹐呂太后也﹐且惠帝諸子已被誅﹐若復置後於死地﹐吾輩且蒙不韙之名﹐不如奏天子使自處之。東牟侯曰「若奏之天子﹐此以慚徳貽君父也﹐我請獨受其名。」黎明﹐東牟侯入長樂宮﹐遷張皇后﹐後臥未起﹐宦者使宮人趣後起﹐後盥洗旣畢﹐方欲整理衣物﹐不許﹐乃灑泣登車。東牟侯收其印綬﹐分宦官宮女五十人﹐使隨侍皇后﹐其宮中法物﹑鹵簿及皇后祭服﹑朝服﹐皆令有司守之﹐遂送後入北宮。觀者夾道﹐後乘素車﹐有兩侍女驂乘﹐後兩足在簾下﹐其履式圓頭方底﹐與帝履略同﹐織以翠羽﹐飾以金葉﹐綴雙明珠﹐履長約七八寸﹐忽風吹簾動﹐隱約見後半面﹐咸駭曰「天人也。有此福徳之相何以見廢。」旣而曰「惠帝在位七年﹐不失爲令主﹐今陵土未乾﹐而諸臣欺其孤兒寡婦﹐亦太甚矣。」因相與嘆息泣下﹐朝士有掛冠去者。後至北宮﹐東牟侯擇殿後幽室﹐閉後與侍女數人於其中﹐扃深固﹐飲食糞溺皆從一穴出入。選老宮人二人監之﹐號爲宮正。乃奏言後黨於呂氏﹐罪宜幽廢﹐謹已便宜從事。制曰「可。」

文帝元年﹐立竇皇后﹐推恩封薄昭爲軹侯。齊王母舅駟鈞﹐淮南王舅趙兼﹐亦皆封侯。帝心知張皇后無罪﹐乃封後弟張偃爲南宮侯﹐以慰後心﹐亦慮後之自殺也。後居幽室三年﹐每佳辰令節﹐宮正以鑰啟戶﹐許出片時。值惠帝忌日﹐亦許後一出祭拜﹐拜畢復入。文帝三年六月﹐濟北王興居反﹐敗死。文帝曰「興居所爲皆悖埋﹐曩者朕初卽位﹐興居擅幽孝惠皇后。朕聞後爲人甚賢淑﹐無微過。」乃命竇皇后往北宮省之﹐竇后名猗房﹐惠帝時以良家女選入宮﹐侍張皇后。後待之甚厚﹐其後出以賜代王﹐旣立爲皇后﹐數爲帝言張皇后之賢。帝惻然憐之﹐且知後孤弱無能爲﹐故欲出後於幽室云。宮正聞竇后將至北宮﹐謂張皇后曰「汝敝衣垢面﹐何以見皇后。」乃使侍女爲後沐浴理妝﹐飾以盛服。竇后至前殿坐定﹐侍女扶後出自幽室。竇后左右咸指目之曰「如此美人﹐而久閉此室可惜也。」竇后見後行禮畢﹐因訴積年契闊之衷。且曰「妾向者辭皇后出宮﹐皇后年僅十五﹐今倏忽已十二年矣。而皇后貌益丰﹐顏益少﹐善气盎於面背﹐想見涵養之功﹐非妾所及也。」因請入觀皇后寢帳﹐後赧然若有慚色者﹐侍女導入幽室﹐竇后見室中之狀大驚﹐召宮正責之曰「此事皇帝初不知﹐皆汝輩所爲也。」宮正對曰「此奉大臣及東牟侯之命﹐謂已奏之天子﹐妾等安敢違乎﹖」竇后命速掊其戶﹐引張皇后居於正殿﹐還奏文帝。帝亦歉然曰「如此﹐朕何面目以對惠帝。」乃詔羣臣議崇奉孝惠皇后之禮﹐將設北宮衛尉及太僕﹑少府﹑家令等官。羣侯恐後一旦得勢﹐且修前怨﹐交諫以爲不可。帝惑於羣議﹐乃詔有司曰「孝惠皇后嘗爲天下母﹐其起居服膳皆視後禮之半﹐並增北宮侍女。」然亦寥落與家居無異。有司供用不饒﹐皇后至手刺女紅以濟用﹐侍女見後失勢﹐又賞賜微薄﹐不盡聽後使令﹐惟後初立時媵婢獨忠於後云。是時﹐惠帝後宮美人千餘﹐皆在北宮﹐與後比室而居﹐頗疑後已被廢﹐因狎侮之﹐竊稱之曰「張廢後」﹐或曰「後乃惠帝之元配﹐舉天下皆其臣子﹐誰得廢之。」乃隱指之曰「幽室中人」。或直稱爲「張敖之女」。後聞之﹐泣曰「何爲牽及吾父名。」一美人與後語﹐數視後腹﹐後問之﹐對曰「妾愛後腰腹纖妙﹐麗人體格﹐不當如是耶。然未知後昔年佯爲有娠時﹐腹亦僅如是大乎﹖」後變色﹐拂衣而起。

後年二十九﹐值薄太后六十生辰。諸妃公主命婦皆上壽﹐北宮宦者及侍女欲求媚於帝﹐紿後出房﹐挾以登輿﹐彊扶後往朝賀﹐累然就諸貴人命婦之列﹐又彊挾以朝文帝。帝與太后皆悚然降禮﹐然頗心訝之﹐以爲出自後意也。後歸而慍甚﹐鞭笞其旁侍禦﹐悄然不見齒者累月。南宮侯夫人﹐亦於朝賀時見後﹐歸以語張偃。偃曰「自大姊退處北宮﹐人皆誤謂之廢黜﹐而淒涼況味﹐亦復難堪﹐傷哉﹗吾姊以如此仙姿淑性﹐而棄擲埋沒於空室之中﹐此由吾母一時之誤﹐俾入漢宮故也。」旣而匈奴爲書遺漢曰「昔孝惠皇帝與單於爲兄弟﹐交誼至隆也。今聞其子皆已被誅﹐皇后張氏貞靜幽嫻﹐溫恭淑惠﹐而無故幽廢北室﹐如忌此人﹐何不送入匈奴﹐俾獲早睹天日。昔髙帝嘗以魯元公主見許﹐已而爽約。今其女旣配惠帝﹐單於豈敢有所侵犯﹐竊願奉迎供養﹐事以母禮以答惠帝之厚誼。」其語皆中行說教之也。說背漢降匈奴﹐數繩張皇后之美﹐以誘單於﹐使爲書以愧漢人。漢得書不答﹐遣使諭之曰「孝惠皇后爲漢國母﹐誰能廢之。皇帝篤親親之恩﹐奉之離宮﹐禮數亞於太后﹐單於幸勿過聽。」單於私問使者曰「吾聞張敖之女﹐爲塞南第一麗人﹐信乎﹖」使者紿之曰「孝惠皇后非以色選﹐只緣帝甥得立。聞其兩目蒙視﹐面大而多黑斑。惠帝憎之﹐終身不答﹐以至無子。今復年逾三十﹐頭童齒豁﹐宮婢出述其狀貌﹐殆下中之姿也。」單於笑曰「汝毋誣汝國母。」文帝十二年﹐後年三十六矣。而惠帝後宮美人有逾四十者﹐帝憫其怨曠﹐皆令出嫁。諸美人有侮後者﹐紿之曰「天子憐後﹐以童女寡居﹐實未嘗伉儷先帝﹐聞亦將出而嫁之﹐以和陰陽之气。」後大怒曰「汝等敢戲侮無禮﹐速去無來見我。」旣而諸美人詣竇后拜謝。左右告後曰「方今世態炎涼﹐令人悒悒﹐彼諸美人皆事惠帝。惠帝旣崩﹐則皇后乃一家之主﹐竟不一來拜辭﹐而獨謝竇太后﹐何也﹖」後曰「若輩以我爲死久矣。惠帝一生仁厚﹐而諸子無端被害。諸美人復相率以去﹐僅畱我衰朽之身﹐爲守空宮。旦暮入地﹐他時逢惠帝忌日﹐宮中誰復設祭者﹗」因泣下沾襟。諸美人聞之﹐相率詣後拜辭。後仍罄所有私財﹐各賜黃金數斤﹐以爲嫁資﹐皆退而嘆曰「張皇后聖徳﹐安可及哉﹗」明年﹐竇太后檢椒房法物服玩﹐將祭服﹑朝服十餘篋﹐皆極華麗﹐而尺寸短小﹐如十二三歲女子之服。竇后猶識之曰「此皆張皇后初立時﹐惠帝精心營制者也。」乃悉令送還北宮。又明年﹐匈奴大入蕭關﹐會有蜚語﹐謂單於欲攻長安﹐襲取孝惠皇后者﹐或言惠帝巳絕嗣無後﹐所娶張氏女﹐猶在漢宮﹐乃尢物也﹐宜速賜之死。帝曰「孝惠皇后﹐賢人也。有大功於漢﹐且彼自默處深宮﹐不知外事﹐何罪之有。」怒斥言者﹐越二年﹐後年四十。竇后與後同歲生﹐值二月生辰﹐羣臣奉表稱賀﹐四方貢獻﹐珍奇交錯。諸公主命婦皆詣中宮﹐賞賚優渥。及後三月三日生辰﹐北宮闃寂無人聲﹐惟侍女爲後稱慶而已。文帝有寵姬愼夫人﹐宮中推爲第一國色﹐夙聞孝惠皇后淑美﹐欲與之競﹐乃托上壽詣北宮。北宮侍女皆驚喜。愼夫人艷飾盛服﹐顧影徘徊。是時﹐後身長漢尺七尺三寸﹐愼夫人長七尺一寸﹐望見後貌端艷靜逸﹐驚而卻步﹐行禮旣畢。夫人見後柔訥可侮﹐起立後前﹐熟視後面﹐曰「始疑皇后爲年巳長﹐今乃如未滿三十者。吾觀皇后丰神﹐殆處女也。」退謂左右曰「吾始聞孝惠皇后﹐微有雀斑﹐以爲瑕疵﹐豈知得此點綴﹐轉益美艷﹐然年已四十﹐而猶羞澀持重﹐不敢舉首視我﹐眞可憐也。」夫人左右﹐亦掉舌流涎相顧曰「今日夫人如孔雀之朝鸞鳳矣。」是歲﹐後謁安陵歸﹐忽夢見惠帝如平生﹐呼後名曰「阿嫣﹐汝無日不念我﹐自汝徙北宮﹐我神魂依汝至此﹐每在空中觀汝﹐獨愛汝之誠壹也。汝體貌備四時之气﹐春宜鼓琴﹐宜澆花﹐宜折柳﹐宜晨起梳妝﹐宜倚案讀書﹐宜搴簾而出﹐行步珊珊﹔夏宜圍棋﹐宜揮團扇﹐宜披葛納涼﹐宜竹下小立﹐宜憑樓眺望﹐宜臨荷沼﹐面映水中﹔秋宜對月﹐宜折桂﹐宜賞菊﹐宜以承露盤盥手﹐宜七夕望牽牛﹐宜倚紅窗課宮人刺繡﹔冬宜玩雪﹐宜折梅﹐宜圍鑪﹐宜焚香靜坐﹐宜剪燭淸談﹐宜披狐裘﹑禦珠冠錦袍受朝賀。汝之丰趣﹐惟我領之最深。我早年棄汝﹐俾汝百端受侮﹐乃天所以養汝之徳﹐將玉汝於成也。今汝名系仙籍﹐吾亦待汝同行矣。」後以夢語左右﹐左右問曰「皇后見先帝已老乎﹖」後曰「未也。」左右笑曰「然則向者後年幼於先帝七年﹐今先帝年幼於後十八年矣。」後默然不應。後自二十五歲以後﹐有幽憂之疾。文帝後元年三月﹐肝風驟發﹐宦者奏請敕太醫診之。會長公主嫖有微疾﹐醫官奔走﹐未及赴北宮﹐不數日後薨﹐年四十一。侍女聞空中奏樂聲﹐異香數日不散。後旣無骨肉懿親在側﹐小斂時﹐侍女爲後沐浴﹐驗視後之下體﹐皆曰「可憐哉﹐後眞處女也。」宮人皆愛後體之美艷﹐不肯遽斂﹐裸而觀之﹐曰過此不能復見矣﹐或量後諸體之鉅細長短志之﹐乃至隱微之處﹐無不嘆美﹐閱一日始得斂。帝詔羣臣議喪禮﹐不以後禮治喪﹐去其珠襦玉匣﹐帝與羣臣皆不成服﹐不送葬。初惠帝時營安陵﹐皇后塋域﹐與帝陵對峙﹐惠帝以張皇后性愛花﹐特命多樹花木﹐至是不用合葬之禮﹐廢其故塋爲墟﹐葬後於安陵諸美人冢次﹐故去塋二里許﹐不廟﹐不起墳。《漢書﹖文帝後元年紀》書曰「春三月﹐孝惠皇后張氏薨。」不書葬﹐不成喪也。不書日﹐以不發喪﹐官失其日也。不曰崩而曰薨﹐以其退處北宮也。已廢之後﹐死不書於帝紀﹐而張皇后獨書﹐且仍大書曰孝惠皇后者。惠帝旣崩﹐後無微罪﹐非臣子所得廢也。後廢居凡十有七年﹐羣臣以呂太后之故﹐遷怒於後﹐且欲自文前慝﹐乃多造誣謗﹐加以失徳之名。其後史官不察﹐復襲其說﹐識者病之。後薨百五十餘年﹐赤眉入長安﹐發掘漢諸陵﹐凡用玉匣者﹐屍皆不壞﹐面如生﹐賊乃污呂后屍。后妃年少者﹐多被污辱﹐羣盜妒爭相殺﹐至數十百人。惟孝惠皇后以無墳﹐故竟免發掘。魏晉間﹐關中民祀後爲蠶神﹐或祀爲花神﹐多立廟焉。贊曰﹕後勸惠帝除挾書律﹐澤被千古﹐偉矣。其在漢室﹐有三大功﹐勸太后勿誅諸功臣﹐與謀害代王﹐及斂諸門鑰﹐使相國產不得入殿門﹐呂氏就誅﹐此其功之最盛者也。代王旣立﹐後乃幽廢﹐竟無崇奉之禮﹐蓋地處嫌逼﹐𨿽賢如文帝﹐不能無介然於懷﹐故待後恩禮頗儉云。夫古聖後賢妃多矣﹐然容與徳皆極美而幽廢者﹐惟漢張皇后一人﹐但賦性柔願﹐才略稍短耳。於戲﹗坤道以靜爲體﹐以有徳而無才爲正﹐此後之所以爲至徳歟﹖

跋曰﹕《孝惠皇后外傳》﹐凡有兩篇﹐此乃其後篇也。玩其敍意﹐乃是一人所作。蓋當時甄采羣書旁及稗史﹐不免互有異同﹐因而兩存其說耳。今觀此文﹐似較前篇更雅練而翔實﹐卽從千載下設身置想﹐殆無非確有之情事﹐爰並錄之﹐皆足以垂不朽焉。

漢魯元公主外傳

魯元公主者﹐髙帝之長女也。母呂后﹐生一女一男﹐女卽公主﹐男爲孝惠皇帝。髙帝爲亭長時﹐家貧﹐呂后攻苦食淡。公主年七歲﹐卽能代母操作﹐抱哺幼弟﹐呂后甚賴其力。或盛夏治田﹐母女皆跣足蓬首﹐汗流浹面﹐不知其悴。一日呂后與公主居田中耨﹐置惠帝坐田畔﹐有一老父過求飲﹐相呂后曰「夫人天下貴人﹐所以貴者﹐乃此男也。」又相公主曰「此女圓準故多財﹐丰下故多後福﹐廣顙故不久當大貴﹐豈長困於隴畝者哉﹗」呂后頗心異之﹐及髙帝起兵﹐爲沛公﹐旋封漢王﹐其家屬皆居沛。漢二年四月﹐敗於彭城﹐髙帝使人收家室﹐太公呂后已爲楚所虜﹐道逢惠帝及公主﹐載之以行﹐馬疲﹐追者在後﹐帝蹶兩兒欲棄之﹐夏侯嬰常下收載之。旣登車﹐嬰以面向兩兒﹐使各抱其頸而立﹐乃馳﹐卒得脫於下邑之間。是時惠帝年六歲﹐公主年十三矣。公主頗知避嫌﹐以布蒙面﹐旣而往道旁溲溺。追者將至﹐髙帝怒又欲棄之﹐嬰固請載之﹐竟免於難。六月漢都櫟陽﹐立惠帝爲太子。令諸侯子爲宿衛﹐並冊封公主﹐傅姆贊禮﹐諸妃嬪觀之。曰「公主徳性窈窕﹐周旋進退﹐亦頗楚楚可觀﹐惟素居鄕野﹐不慣爲容飾耳。」旣而髙帝出關﹐與楚相持﹐諸姬皆從去。呂后又在楚未歸﹐宮中無主。公主專攝宮中事﹐端詳愼默﹐曲有條理﹐以時護調太子﹐飲食寒暖﹐皆不使失節﹐髙帝以爲賢。三年正月﹐帝由滎陽馳入關﹐選諸侯子尙公主﹐召年少貌美者三十人﹐入內廷聽選。張耳之子敖﹐年方二十一﹐神淸如冰玉﹐狀貌雅麗﹐儀度翩翩。帝見之曰「美哉﹗古之子都徐公﹐不能過也。」屆期﹐諸侯子入內殿﹐設鵠射之﹐帝召公主垂簾觀焉﹐用秦制也。公主羞畏不肯出﹐髙帝罵之﹐乃出。坐於簾內﹐默然俯首﹐未嘗仰視。張敖連射皆中的﹐其餘中者四人。帝先以問公主﹐皆不答。帝指張敖曰「此眞佳公子矣。」公主不覺舉眸一望﹐若微解頤者。戚夫人曰「公主已心許之矣。」帝乃以敖尙公主﹐公主體修頎面﹐如滿月。其色微似紫棠﹐澤以紛黛﹐彌形端潔﹐性溫愨﹐有淑行。漢沿秦制﹐凡公主下降﹐必選宮人年老者傅之﹐謂之家令。尙公主者﹐𨿽欲入房侍公主﹐家令不許﹐不敢擅入也。敖尙公主﹐惟合巹之夕﹐得侍寢榻﹐旣而數月不得入。一夕伺家令入宮﹐敖竊侍公主。公主遂有娠﹐明日家令知之﹐對公主詬誶張敖﹐公主爲之泣下。其後公主受制於家令﹐口欲言而忸怩﹐終不敢畱敖宿也。明年三月三日﹐公主生一女。張敖之母朱氏趨往視之。朱氏者﹐外黃富人之女也。有國色﹐少時誤嫁庸奴﹐不相得﹐遂去之。其父之客爲擇婿﹐使嫁張耳﹐生子敖﹐年已三十有六﹐尙如二八麗人。謂公主曰「余昨夢天上諸神仙送女﹐儀仗甚盛。一美人冠服莊嚴﹐端坐輿中﹐降於余家。此女殆天上謫仙人也﹐自往摩其頂﹐女忽對之嫣然一笑。朱氏驚呼﹐公主視之﹐因名之曰「嫣」﹐左右皆謂女貌酷似祖母﹐朱氏亦以其類己也﹐愛之如掌上珍。其秋九月﹐楚歸呂后於漢﹐公主入宮省母。呂后詢知家令隔絕張敖﹐雅憐公主﹐因怒家令﹐言於髙帝罷去之﹐著爲令。自後公主與敖伉儷日篤。敖侍公主亦甚謹﹐公主有微疾﹐敖爲按摩肢體﹐親抱公主登廁﹐公主𨿽辭之﹐而敖不倦也。畱侯子張不疑謂敖曰「子之事妻﹐無乃太勞。」敖曰「天家貴女﹐一喜一怒﹐家之興廢系之﹐且公主甚賢﹐其姿貌𨿽非絕麗﹐而舉止大方﹐气象溫雅﹐靚如秋云之吐華月﹐藹如春風之拂名花﹐實世所罕覯也。」於是髙帝呂侯皆寵敖甚厚。立敖父張耳爲趙王﹐時人爲之語曰「不願封侯十萬戶﹐但願身侍長公主。」明年七月﹐趙景王張耳薨。敖嗣爲趙王都襄國﹐尊母朱氏爲王太后﹐公主爲王后。髙帝六年十二月﹐帝自邯鄲過趙﹐趙王執子婿禮甚恭﹐上箕踞慢罵之。公主抱其女出見﹐上撫玩良久﹐呼爲玉女云。公主尙無子﹐乃謂敖曰「妾惟有一女﹐王當爲似續計﹐」盍置侍姬。敖固辭﹐公主飾美姬二人使侍敖寢﹐遂連生二子。曰侈﹑曰壽。八年九月﹐髙帝患匈奴彊盛﹐劉敬說上曰「陛下誠能以嫡長公主妻之﹐彼貪漢重幣﹐必以爲閼氏﹐生子必爲太子﹐因使辯士諷諭以禮節﹐冒頓在﹐固爲子婿。死則外孫爲單於﹐可無戰以漸臣也。若陛下不能遣長公主﹐而令宗室女詐稱公主﹐彼亦知之﹐不肯貴近﹐無益也。」髙帝曰「善遣使徵公主於趙。」公主時年十九﹐與趙王日夜對泣﹐遷延未行。呂后亦泣曰「妾惟太子與一女﹐柰何棄之匈奴中。」帝不得已﹐先使劉敬往結和親約。其冬十二月趙相貫髙等謀反﹐事覺﹐逮捕張敖﹐至長安系獄。詔有司錄送敖家屬﹐別遣宦者先迎公主。公主顧念其女年幼﹐又見其姑朱氏丰神美艷﹐恐爲吏卒所侵辱﹐欲與姑女偕行﹐有司不許。公主乃厚賞吏卒﹐灑泣而別。吏卒羈送張敖家屬﹐每止傳捨。敖母朱氏與諸姬妾及敖女嫣同處一室。從吏或夢明月出於室中﹐夜起望之。其上常有雲气﹐爲五彩龍鳳形。一卒或從室外窺之﹐見敖母方去冠理髮﹐丰麗端艷﹐儼若神仙﹐不覺心動﹐欲乘夜犯之﹐將入戶﹐則見敖女寢榻前﹐紅光滿室﹐如是數四﹐驚怖而止﹐旣至長安﹐獄吏議夷張敖三族﹐自公主而外﹐皆當從坐。公主入宮泣訴張敖無罪。呂后見髙帝﹐數言張王﹐以公主故﹐不宜有此。帝怒曰「使張敖踞天下﹐豈少而女乎﹖」會貫髙等力白張敖不反。九年春正月﹐赦趙王敖﹐廢爲宣平侯﹐是月公主適生子偃。帝欲奪公主嫁匈奴。呂后諫曰「中國不能自彊﹐專恃薦女以爲得計﹐恐貽笑於天下。」帝乃使敖尙公主如故。匈奴屢寇﹐邊索公主﹐漢使者或紿單於﹐曰「公主有一女甚美﹐他日年長﹐可代母遠行。」單於信之﹐始不爲寇。十一年九月﹐酈侯呂臺娶婦﹐魯元公主往賀﹐宴於內室﹐公卿列侯宴堂上﹐酒酣樂作﹐忽見一美公子立屏後﹐面目秀麗﹐舉止端嚴。公卿咸視宣平侯曰「此必足下令子﹐」競起視之﹐問年幾何﹖婢答云八歲。饋以果餌﹐不受﹐或欲執其手﹐驚走入內。旣復詢之﹐宣平侯曰「此敖長女也﹐以素愛之故﹐飾以男子之服﹐然其性純愨而畏人﹐而於男女之辧尢嚴﹐故亟走耳。」公卿皆嘖嘖嘆羨。頃之﹐公主傳呼將歸第﹐宣平侯倉猝離席而去。明年四月﹐髙帝崩﹐公主率女嫣入哭甚哀﹐送葬長陵。五月惠帝卽位。冬十月﹐齊悼惠王來朝﹐恐太后害之﹐謀所以自全者﹐乃獻城陽一郡﹐爲長公主湯沐邑﹐尊公主爲王太后﹐太后大悅。惠帝二年﹐匈奴爲書遺太后﹐太后大怒。召樊噲議擊之﹐季布諫而止﹐乃遣宦者張澤奉書﹐遜辭報之。單於謂使者曰「吾欲索長公主以踐前約。」使者對曰「長公主早嫁張敖﹐髙帝時猶可奪之﹐今天子乃公主之弟﹐豈有奪己嫁之姊﹐以予單於者哉。」單於曰「然則公主之女﹐可來代之。」使者歸報﹐太后憐愛外孫女﹐不忍遣。三年春﹐以宗室女爲公主﹐嫁匈奴﹐而聘女嫣以配惠帝所以杜匈奴之望也。公主廣市長安大梁美婢百人﹐以媵皇后﹐會稽仙人朱仲詣闕﹐獻大珠徑三寸。太后用爲聘禮﹐公主復以黃金七百斤購之。仲不受金復獻大珠徑四寸﹐光明如月﹐公主用飾皇后禮冠。冬十月﹐惠帝立皇后張氏﹐時公主年二十六。惠帝年十九﹐皇后年十二﹐公主旣以後母﹐益貴寵而彌自謙抑﹐當世以爲賢後。立四年﹐惠帝崩。太后憐後幼弱嫠居﹐召公主入椒房﹐與皇后同臥起﹐後寢至夜深﹐必起坐溺器﹐颼有聲﹐公主左右窺見後睡容初醒﹐如春日海棠﹐素衫素﹐首不加冠﹐而盤髻如旋螺﹐額可鑑人﹐端艷之色﹐與燭光相照耀﹐後微咳數聲。公主呼後曰「吾兒得無冒寒乎﹖」後旣登牀。母子絮絮對語。公主私問曰「汝配先帝數年﹐果獲一侍枕席乎﹖」後不答﹐固問之。後嬌音若泣者良久﹐乃曰「自我入宮﹐彼已多病矣。」公主曰「以汝如此身貌﹐而終身爲處子﹐吾每念之﹐肝腸如割。」又問曰「汝糞溺有芳馨何也﹖」後曰「我初入宮﹐卽飲花露﹐想以此獲效﹐然初不自覺也。」公主愛後如嬰兒﹐調護其眠食。居半年﹐公主始歸第﹐私謂後曰「吾聞辟陽侯爲人邪僻﹐今方以右丞相居宮中。汝宜謹自守身﹐戒侍女勿妄出入。」後如其教﹐人罕得見其面者。呂后元年夏四月﹐公主薨。太后命孝惠皇后歸臨母喪成服。後年十七﹐哭盡哀﹐居喪次兩旬﹐送葬還宮。又六年﹐宣平侯張敖卒﹐賜謚曰魯元王﹐謚公主曰魯元太后﹐封公主子張偃爲魯王。其後太后以魯王偃年少孤弱﹐封其兄侈爲新都侯﹐壽爲樂昌侯﹐以輔魯王。呂太后崩。大臣誅諸呂﹐廢魯王偃﹐遂廢孝惠皇后﹐幽之北宮。文帝元年﹐乃封張偃爲南宮侯﹐續張氏。二年﹐釋孝惠皇后﹐出自幽室﹐復以後禮供養。魯元公主冢﹐在惠帝安陵東三十里﹐次東有張敖冢﹐與公主同域云。

評曰﹕魯元固千古賢公主﹐此文用筆奇麗﹐亦千古妙文﹐與孝惠皇后傳𨿽分兩篇﹐而事迹自相貫穿﹐作者姓氏不可知﹐合而觀之﹐其妙可見。

蔣孝廉西徵述異記﹝靑溪居士﹞

湖南蔣君﹐名嘉棟﹐字嘯霞﹐辛酉舉人﹐博覽書史﹐長於歌詩﹐性謹厚﹐不妄言。壬戌癸亥間﹐在京師與余交甚洽﹐嗣聞蔣君從戎甘肅﹐氵存保同知直隸州﹐不見將十年矣。同治壬申六月﹐忽遇之揚州逆旅﹐握手甚。問無恙外﹐相與沽酒對酌﹐譚至夜分不倦。蔣君歷訴近年艱難勞苦之狀﹐旣而各述異聞。蔣君曰﹕余向讀稗史﹐每疑所記非實事﹐乃以今所親歷証之﹐始知宇宙之大﹐無所不有﹐神鬼之說﹐非盡荒唐也。余以去年二月催餉至西安﹐久居無事﹐每策騎閒遊﹐徧訪秦漢古陵﹐但見荒煙蔓艸﹐心竊慨之﹐作詩憑弔﹐至數十首。一夕月明如書﹐余酒後乘興步月﹐獨行數里外﹐忽有安車八乘﹐自後而至。華轂蒲輪﹐珠簾錦幔﹐璀璨耀目﹐不類人世所乘者﹐車中人捲簾玩月。余驟窺之﹐皆絕代麗人也。車前各有兩侍女掛轅﹐輿夫在地﹐傍車疾趨﹐頗類宦者裝束﹐其行甚迅﹐而絕不聞人馬聲。余盡气追奔﹐約行十許裏﹐見一大宮殿﹐八輿倏忽不見﹐皆已入門矣。余急隨之入﹐經門戶數重﹐車中人始皆降輿﹐服飾似非近世人﹐入一大殿﹐共坐笑語。殿上椽燭輝煌﹐陳設絕麗﹐亦非生平所見。余欲上殿﹐覺有人呵止﹐殿下有一叟﹐亦宦者裝束﹐導余坐東廊下。余叩以姓名﹐此人自言田姓﹐漢文帝時﹐爲北宮宦者。至武帝時﹐以正直忤江充﹐被讒而死。上帝憐之﹐命在此間﹐永給使令。余問此何宮殿﹐曰未央宮也。問殿上何人﹐曰漢宮后妃﹐問何以至今尙在﹐曰皆爲花神。凡天下名花﹐百餘種﹐各有一神司之。其歷代后妃﹐以至民間淑媛﹐或生前容徳兼美﹐菁英未散﹐或抱沈冤以沒﹐精靈不泯者﹐皆爲花神。前漢后妃爲神者﹐僅九人。今其八人在殿上﹐其一爲花神之主﹐總領天下花神﹐俄頃卽至矣。余問諸神在此何事﹖曰「今日爲品花勝會﹐諸神各以其花獻於品花之主﹐如受而玩賞之﹐則此花在天下﹐必馥鬱蕃盛﹐否則須俟五年之後﹐重爲品題。今日良會﹐子所以得至此者﹐蓋以子博古多情﹐襟懷風雅﹐故特令子一瞻斯會﹐以示造化之機耳。」因歷指殿上人告予﹕其纖腰綽約﹐顧眄生姿﹐手執桂花者﹐戚夫人也﹔其長眉丰頰﹐修短適中﹐手執海棠者﹐武帝陳皇后﹐卽長門買賦者也﹔其體長而秀貌妍而逸﹐手執芍藥者﹐李夫人也﹔其貌略同李夫人﹐而體更丰整﹐手執芙蓉者﹐邢夫人也﹔其頭上有雙髻﹐而儀容婀娜﹐諸美畢具﹐不可殫述。手執牡丹者﹐爲王昭君﹐蓋出塞後早亡﹐魂依中國﹐仍返漢宮云﹔其淡妝靚服﹐顏若朝霞﹐手執菊花﹐爲班婕妤﹔其身小面圓﹐眉嫵間略有愁容﹐手執蘭花者﹐爲哀帝傅皇后﹔其舉止矜莊﹐默然端坐﹐手執梅花者﹐爲平帝王皇后。八人中以王昭君﹑陳皇后﹑李夫人﹑邢夫人爲最麗﹐戚夫人﹑班婕妤次之﹐然亦並世所未見也。傅后﹑王后﹐則貌略勝中人而已。余方凝神熱望﹐忽空中仙樂嘹亮﹐有仙輿冉冉而降﹐諸后妃皆出迓。輿中人降輿入殿﹐舉步姍姍﹐如輕雲之出岫。厥服上紺下黃﹐深領廣袖﹐珠冠繡帶﹐鳴鏘然﹔厥體頎碩而俊俏﹔厥面稍長而兩頤圓滿﹐如世所謂鵝蛋臉者﹐廣顙隆準﹐雲鬢蛾眉﹐口如含櫻﹐齒如編貝﹐嫣然一笑﹐頰輔有圓暈如指痕﹐亦莊亦麗﹐亦澹亦雅。蓋王昭君﹑陳皇後輩﹐𨿽及其姝艷﹐而重厚或不逮也。余因問叟﹕「此何人也﹖」曰「惠帝張皇后也。」後旣入殿﹐就正位南面坐﹐諸后妃皆旁坐。各以其花進獻﹐後獨接蘭梅各一枝﹐插於坐右瓶內﹐復與諸后妃笑語久之。余以目注殿上而默憶《漢書﹖孝惠張皇后傳》﹐因問叟曰「張皇后並未以容徳見稱﹐《漢書》本傳且有貶辭﹐何以獨爲花神之主﹖」叟曰﹕吁子何見之拘也。自古瓊姿麗質﹐或埋沒於窮巷之中﹐淑徳佳人。或幽閉深宮之內。當時無所知名﹐史冊不及紀載者﹐何可勝道。其或以中人之姿﹐而遇一勢焰ピ赫者﹐深寵而極愛之﹐則往往幸獲美名﹐後人不能辧也。張皇后容徳兼美﹐本爲漢代后妃之冠。而史家必貶抑之者﹐以其見廢也。余乃詳問張皇後事﹐叟曰「後乃魯元公主之長女﹐惠帝之甥﹐實以淑美得配惠帝。入宮時年僅十一二﹐惠帝多寵後宮美人。後幽閒貞靜﹐絕無妒寵爭妍之事。及惠帝崩﹐而後無子﹐呂太后立惠帝後宮之子﹐名爲張皇后所生﹐是時﹐後年尙幼﹐而諸呂擅權﹐後寂處深宮﹐絕不與聞外事﹐然心弗善諸呂所爲﹐隔絕不與相通﹐及大臣誅諸呂並除惠帝之後﹐迎立文帝。獨念惠帝皇后尙在﹐恐有後患﹐因相與廢張皇后﹐幽之北宮﹐復加以失徳之名﹐誣以黨呂之惡﹐布告天下﹐此皆大臣之陰謀也。文帝從大臣之請﹐未爲昭雪﹐史家不察﹐因而害之其冤不白於後世者﹐逾二千年。然在人世被抑甚者﹐則天之償之也獨厚。張后廢在北宮﹐幽居十有七年﹐澄心靜攝﹐得悟大道此﹐所以爲天下花神之主也。」

言未已﹐忽聞傳呼之聲﹐諸後嬪送張后升輿﹐紅雲一朵﹐冉冉向東而去。余問後往何處﹖叟曰「先至洛陽﹐蓋歷代舊都皆歷代後嬪之所會﹐今夕品花﹐太抵周曆六七處云。」頃之﹐諸後嬪亦各登輿而去﹐殿內闃然。叟催余出門﹐月斜雞唱﹐余悵惘慘栗﹐獨行十餘里﹐返寓﹐則東方已曙。明日復往求所謂宮殿者﹐邈不可得。披榛掃苔﹐讀一殘碑﹐乃知爲未央宮舊址。余於是連夕攜僮步月﹐躑躅荒郊﹐冀再有所見﹐而終無一遇。今年四月﹐道出西安﹐余復爲停車數月﹐嘗夜至其處﹐仍寂寂無睹也。然余每憶斯事﹐至今猶在心目中﹐聊一爲子述之如此。靑溪居士曰「此事驟聽甚奇﹐然世間異事﹐往往無意中遇之。如子所言﹐登諸稗乘﹐非特以廣異聞﹐亦且有裨史學。」此考古之士﹐所樂聞也﹐因爲敍其顚末而書之。

