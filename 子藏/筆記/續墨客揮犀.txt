續墨客揮犀宋彭乘●卷一○母子妻三人並卒﹝此處有脫漏﹞職官權知鄆州平陰縣事﹐一日與﹝此處有脫漏﹞忽報大夫人暴疾﹐潛馳歸已不﹝此處多有脫漏﹞復撫潛屍﹝此處多有脫漏﹞出﹝此處多有脫漏﹞如此廨後爲﹝此處多有脫漏﹞之曰「捫虱庵未嘗一日不醉﹐﹝此處多有脫漏﹞常對輔臣言﹐欲其戒酒﹐延年聞之﹝此處有脫漏﹞遂成疾而卒。○趙龍圖善爲詩句趙龍圖師民知磁州日﹐有春日卽事云「委地露花啼曉恨﹐拂堤煙柳美春容。」信哉佳句也。公爲性淳古而詩筆秀麗﹐是知有學而益有才也。○願爲夫人子以報曾學士居泉州南安縣。去所居五里有艸堂和尙者﹐年九十餘﹐戒行孤絮﹐未嘗出庵。曾公與夫人時時攜果饌衣物往遺之﹐老僧謝曰「吾年齒衰邁無以爲報﹐願爲夫人之子以報。」時夫人方孕﹐一夕夢老僧披幃而入﹐夫人驚寤而子生。遽遣人間之﹐則艸堂和尙已坐化矣。所生子名公亮﹐後爲宰相﹐封魯公云。俗傳燕巢人家﹐巢戶內向及長過尺者吉祥也。集賢尙書張公別墅在光化軍﹐每歲燕巢第中正寢﹐其長可容匹練﹐戶悉內向﹐數年間入管機密﹐遂登庸焉。○望闕而逝眞宗皇帝時﹐有道士柴通元者﹐居陜州承天觀。壽百餘數﹐耐寒暑﹐日縱酒往往不食﹐祀汾陰隨輦自號羅山太一洞主。臨終召官僚士庶言死生之要﹐夜分盥灌望闕而逝。舉其體甚輕﹐若蟬蛻然。○土饅頭梵志詩曰「城外土饅頭﹐稻艸在城裏。一人喫一个﹐莫嫌沒滋味。」魯直曰「旣是稻艸﹐何緣更知滋味。」易之曰「預先以酒澆﹐且圖有滋味。」○視五色損目凡視五色皆損目﹐惟黑色於目無損。李氏有江南日﹐中書皆用皂羅糊屏風﹐所以養目也。王丞相在政府﹐亦以皂羅糊屏風。○投檄去有一武人﹐忘其名﹐志樂閒放﹐而家甚貧。忽吟一詩曰「人生本無累﹐何必買山錢。」遂投檄去﹐至今致仕﹐尙康寧。○扈興屠狗爲事扈興﹐府界酸棗縣市民也。始以屠狗爲事﹐間或亦宰牛豕﹐而又善庖。邑人多用之﹐悉呼之曰「扈廚。」一日市牛歸﹐纏之屋後將欲殺之也。牛見興﹐雙跪其前足若拜焉。興曰「汝欲免死乎﹖若然者﹐更拜卽不殺焉。」牛又如前拜不止﹐興方秉酒﹐醉而反怒曰「汝拜我不已﹐我弗信也。」乃竟殺之﹐剖腹中有犢焉。興有三子﹐不逾半歲皆死。嗟曰「始笑而許﹐中怒而殺﹐三子皆夭﹐今一身老且孤﹐復貧困﹐天道遠乎﹖」扈興今爲手力廚子於縣衙﹐年七十餘歲矣。○妖異未必盡爲禍鄱陽龔冕仲自言其祖紀與族人同應進士舉﹐唱名日其家眾妖競作﹕牝雞或晨ず﹐犬或巾幟而行﹐鼠或白晝羣出﹐至於器皿服用之物﹐悉自變易其常處。家人驚懼不知所爲﹐乃召女巫徐姥者使治之。時尙寒﹐與姥對鑪而坐﹐有一貓正臥其側﹐家人指貓謂姥曰「吾家百物皆爲異﹐不爲異者獨此貓耳。」於是人立拱手而言曰「不敢。」姥大駭而去。後數日捷音至﹐二子皆髙第矣﹐乃知妖異未必盡爲禍也。○王弼言有所自宋子京尙書云「古者牛惟服車。《書》云﹕『肇牽車牛。』《易》曰﹕『服牛乘馬。』漢趙過始教人用牛耕。」王弼《易傳》云「牛稼墻之資。」是不原漢始用牛耕之意。其說𨿽不見於經書﹐然十哲有冉耕者字伯牛﹐蓋取其義。古非不知以牛耕﹐但趙過教人驅馭之法﹐耒耨之器爲備善耳。王弼之言必有所自也。○好艸聖不工張丞相好艸聖而不工﹐當時流輩皆譏笑之﹐丞相自若也。一日得句索筆疾書﹐滿紙龍蛇飛動﹐使其侄錄之。當陂險處﹐侄惘然而止﹐執所書問曰「此何字﹖」丞相熟視久之﹐亦自不識﹐詬其侄曰「胡不早來問﹖致吾忘之。」○呼爲臥仙華嶽張超谷巖石下有僵屍﹐齒髮皆完﹐春時遊人多以酒瀝口中﹐呼爲「臥仙」﹐好事者作木榻以薦之。喜中﹐有石方十餘丈﹐自上而下正塞巖口﹐豈非仙者所蛻﹐山靈之不欲人之褻慢。○王維畫《黃梅出山圖》王仲至閱吾家畫﹐最愛王維畫《黃梅出山圖》。蓋其所圖黃梅﹑曹溪二人﹐气韻神檢皆如其爲人。讀二人事迹還觀所畫﹐可以想見其人。○廏猴耿從政以供備副使知趙州﹐廏養一猴甚大﹐如三四歲兒﹐極甚馴善﹐不加羈縶﹐亦不遠去。廏有守卒﹐夜卽賭博﹐常使此猴執火炬﹐舉動如人﹐惟所命焉。時見勝者卽伸手乞錢﹐稍遲與則滅其火﹐人已怪之。廏後有園﹐守卒居園中﹐其婦產一子﹐三日浴之﹐猴在其傍。園卒貧乏﹐常居家治蔬於圃。一日盡室灌園﹐其子婦以兒在家乃先回欲乳之﹐適見猴抱嬰兒在房前﹐婦使猴放子於地而出。他日自外歸﹐乃見其子殂於釜中﹐而猴常見浴兒乃效人之所爲。於是白於耿使而斬之﹐足知畜養異類﹐亦宜防之也。○吉貝布閩嶺以南多木棉﹐土人競植之﹐有至數千株者。采其花爲布﹐號「吉貝布」。余後因讀《南史﹖海南諸國傳》﹐言林邑等國出古貝木﹐其花成時如鵝毛﹐抽其緒紡之以作布﹐與佇布不異。亦染成五色﹐織爲斑布﹐正此種也。蓋俗呼「古」爲「吉」耳。○分夜鐘歐公詩話有譏唐人「半夜鐘聲到客船」之句云「半夜非鐘鳴」。時或以謂人之始死者﹐則必鳴鐘﹐多至數百千下﹐不復有晝夜之拘﹐俗號「無常鐘」﹐意疑詩人偶聞此耳。余後過姑蘇﹐宿一院﹐夜半偶聞鐘聲﹐因問寺僧﹐皆曰「固有分夜鐘﹐曷足怪乎﹖」尋聞他寺皆然。始知半夜鐘惟姑蘇有之﹐詩人信不繆也。○迂闊好怪淵材迂闊好怪﹐嘗畜兩鶴﹐客至指以誇曰「此仙禽也﹐凡禽卵生﹐此禽胎生。」語未卒﹐園丁報曰「此鶴夜產一卵﹐大如梨。」淵材面發赤﹐訶曰「敢謗鶴耶﹗」卒去。鶴輒兩層其脛伏地﹐淵材訝之﹐以杖驚使起﹐忽誕一卵。淵材咨嗟曰「鶴亦敗道﹐吾乃爲劉禹錫佳話所誤﹐自今除佛﹑老子﹑孔子之語﹐餘皆勘驗。」徐曰「淵材自信之力﹐然讀相鶴經未熟耳。」又曰「吾嚴生無所恨者﹐五事耳。」人間其故﹐淵材斂目不言﹐久之曰「吾論不入時聽﹐恐汝曹輕易之。」問者力請其說﹐乃答曰「第一恨鰣魚多骨﹐第二恨金橘多酸﹐第三恨蒓菜性冷﹐第四恨海棠無香﹐第五恨曾子固不能作詩。」聞者大笑﹐而淵材瞠目曰「諸子果輕易吾論也﹗」○張氏園亭範諷自給事中謫官﹐數年方歸濟南。城西有張氏園亭﹐數泉上出﹐有金綫﹑眞珠之目﹐水木環合﹐乃歷下之勝景。園亭主人乃張寺丞聽也﹐嘗邀範宴飲於亭。範題二韻詩於璧﹕「園林再到身猶健﹐官職全拋夢乍醒。惟有南山與君眼﹐相逢不攺舊時靑。」○畫有八景度支員外郎宋迪工畫﹐尢善爲平遠山水﹐其得意者有平沙雁落﹑遠浦帆歸﹑山市晴嵐﹑江天暮雪﹑洞庭秋月﹑瀟湘夜雨﹑煙寺晚鐘﹑漁村落照﹐謂之「八景」﹐好事者多傳之。往歲小窯村陳用之善畫﹐迪見其畫山水﹐謂之曰「汝畫信工﹐但少天趣。」用之深伏其言﹐曰「常患其不及古人者﹐正在於此。」迪曰「此不難耳﹐汝先當求一敗墻﹐張素訖﹐倚之敗墻之上﹐朝夕觀之。觀之旣久﹐隔素見敗墻之土髙平曲折皆成山水之象﹐心存目想﹐髙者爲山﹐下者爲水﹐坎者爲谷﹐缺者爲澗﹐顯者爲近﹐晦者爲遠﹐神領意造﹐帆然見其有人禽艸木飛動往來之象﹐了然在目。則隨意命筆﹐默以神會﹐自然境皆天就﹐不類人爲﹐是謂活筆。」用之自此畫格進妙。○香山寺猴郴州境有香山寺﹐寺構於山半﹐其景極淸雅﹐然多羣猴﹐至相呼沿掛檐楹之上﹐亦入庖廚竊食﹐又常污僧緇衣﹐寺僧患之﹐無計絕也。有一客僧曰「我能令其絕迹不來。」一日﹐以機獲得一猴﹐僧乃以濃墨徧塗猴身﹐而復縱去﹐羣猴見之大驚﹐時奔走無地。墨猴被縛以得縱去﹐羣甚急﹐眾猴呼叫而益走﹐引領望之﹐俄頃入於深山而不見﹐自此猴果絕迹。莊子言「汝太白而去黑而來﹐豈不怪也。」亦此類也。○通印子魚莆陽通應子魚名著天下﹐蓋其地有通應侯廟﹐廟前有港﹐港中之魚最佳。今人必求其大可容印者﹐謂之「通印子魚」﹐故荊公亦有詩云「長魚俎上通三印。」此傳聞之訛也。○擬古詩《文選》有江文通擬古詩三十首﹐如擬休上人閨情云「日暮碧雲合﹐佳人殊未來。」今人遂用爲休上人詩故事。又擬陶淵明田園詩云「種禾在東臯﹐苗生蒲阡陌。」今此詩亦收在陶淵明集中﹐皆誤也。●卷二○忌桃李雀蛤服木者忌食桃﹑李﹑雀﹑蛤。今人多不食鳩鴿﹐誤也。海傍有蛤﹐背有花紋者﹐土人謂之「花蛤」﹔無文者﹐謂之「沙蛤」﹐其狀一同。《記》云「雀入大水化爲蛤。」蓋以其同類故耳﹐瀕海之民有目睹其變者。○江左髙文六一居士謂陶淵明《歸去來》爲江左之髙文﹐當世莫及。涪翁云「顏﹑謝之詩可謂不遺鑪錘之功至﹐然淵明之墻數仞而不能窺也。」東坡晚年尢喜淵明詩﹐在儋耳遂盡和其詩。舒王在金陵作詩多用淵明詩中事﹐至有四韻詩全使淵明詩者。又嘗言其詩有奇絕不可及之語﹐如「結廬在人境﹐而無車馬喧。問君何能爾﹖心遠地自偏。」由詩人以來無此句也。然則淵明趣向不羣﹐詞彩精拔﹐晉宋之間一人而已。○渡觀江風作王榮老嘗官於觀州﹐罷渡觀江﹐七日風作不得濟。父老曰「公篋中畜奇物﹐此江神極靈﹐當獻之得濟。」榮老顧無所有﹐有玉麈尾卽以獻之﹐不可﹔又以端石硯獻之﹐不可﹔又以宣包虎帳獻之﹐皆不驗。夜臥念曰「有黃魯直艸書扇頭子﹐題韋應物詩曰﹕『獨憐幽艸澗邊生﹐上有黃鸝深樹鳴。春潮帶雨晚來急﹐野渡無人舟自橫。』」卽取視﹐忄黨恍之際曰「我猶不識﹐鬼寧識之乎﹖」持以獻之﹐香火未收﹐天水相照如兩鏡對展﹐南風徐來﹐帆一餉而濟。余謂觀江神必元遷客之鬼﹐不然何嗜之深也。○胥吏魁桀狡獪陳學士貫爲省副﹐時三司有一胥魁﹐桀黠狡獪﹐潛通權幸﹐省中之事率以咨之﹐每聲喏使﹐往往佯爲欠伸不敢當其禮。陳聞而不平﹐決入省斥逐之。旣來參見嚴顏以待﹐胥知其意﹐奉事彌謹﹐稟承明敏﹐舉無遺事﹐歲餘陳亦善待之。一日﹐陳謂胥曰「宅中欲會一二女客﹐何人可使幹辦﹖」胥曰「某公事之隙暫往督視亦可。」陳不知其心有包藏﹐乃曰「爾若自行甚善﹐宴席所需十未具一。」胥乃攜十餘歲女子於東華門街﹐插紙標於首曰「爲陳省副請女客﹐令監廚無錢陪備﹐今鬻女子要若干錢。」遂結皇城司密邏者﹐俾潛以聞朝廷﹐將行黜降﹐賴宰臣辧解﹐終歲竟罷去﹐止得集賢學士﹝舊例省副罷皆得集賢學士﹞。○鯉魚三十六鱗鯉魚當脇一行三十六鱗﹐鱗有黑文如十字﹐故謂之「鯉文」。從魚裏者﹐三百六十也。然井田法卽以三百步爲一里﹐恐四代之法﹐容有不相襲者。○天慶觀古鐘郴郡天慶觀有古鐘﹐一夕大風雷﹐俄而失之。觀主意其爲盜者所取也﹐乃告公而求之﹐符下久不得。漁者一日渡江﹐以篙下刺﹐鏗然有聲﹐細而視之﹐乃其鐘也。告官舉而出之﹐乃天慶觀所失鐘也。鐘腹有二竅﹐若用利物穴之也。說者言「鐘鼻瀉作龍形﹐往往有靈﹐與潭下蛟革斗﹐不然鐘何以致此也。」夫鐘其重數千斤﹐𨿽百人未易遷徙也﹐無故而至於水下﹐是可怪也夫。○射之沒鏃《史記﹖李廣傳》﹕「廣夜見石以爲虎﹐射之沒鏃。」《漢書》云「飲羽。」史遷與李廣同時﹐必不誤。鐵能入石逾寸﹐亦足爲異﹐必無竹能入石過尺之理。𨿽云精誠所致﹐恐物理不然﹐此殆班氏之飾詞也。○至言之祖宋尙書云﹕混元皇帝《道徳經》爲至言之祖﹔屈平《離騷》爲詞賦之祖﹔司馬遷《史記》爲紀傅之祖。後人爲之�﹐�方不能如矩﹐至圓不能過規。左丘明工言人事﹐莊周工言天﹐二子之上無有矣﹐𨿽聖人復生蔑以加云。○作不經人道語盛學士次仲﹑孔舍人平仲同在館中﹐雪夜論詩﹐平仲曰「當作不經人道語。」曰「斜拖闕角龍千丈﹐潛抹墻腰月半稜。」坐客皆稱絕。次仲曰「句甚佳﹐惜其不大。」乃曰「看來天地不知夜﹐飛入園林總是春。」平仲乃服其工。○皂鶴洞平涼西有崆峒山﹐乃廣成子修道之所。山之絕壁有石穴﹐謂之皂鶴洞。鶴頂如丹﹐毛羽皆黑﹐日照之﹐金色粲然﹐故其下有金衣亭﹐歲不過一二出。今其地乃爲僧徒所據﹐鶴或見﹐則僧徒必有死亡反初者。○《樂毅論》皆摹本本朝人髙紳學士家﹐皇中紳之子髙安世爲錢塘主簿﹐《樂毅論》在其家﹐予嘗見之。時石已破缺﹐末後獨有一「海」字者是也﹐其家子嘗見。後十餘年﹐安世在蘇州﹐石已破爲數片﹐以鐵束之。後安世死﹐石不知所在﹐或云於蘇州一富家得之﹐亦不復見。今傳《樂毅論》皆摹本也﹐筆畫無復昔之淸勁﹐羲之小楷字於此殆絕﹐《遺教經》之類皆非其比也。○崔球晝夢至家池州崔球爲太學生﹐苦學久不歸。一日﹐晝夢至其家﹐見其妻正憑幾寫字﹐呼之不應﹐與之言亦不答﹐若耳不聞焉。所書乃詩一首也﹐云「數日相望極﹐須知意思迷。夢魘不怕嶺﹐飛過大江西。」旣覺﹐歷歷憶其詩﹐乃書之藏於笥。後月餘家問至﹐其妻寄此詩一字無差﹐有其書之月日﹐乃球得夢之日也。○服金石藥者多被毒周東老嘗言退之痛斥道釋以至貶謫﹐然在潮州乃參大顚﹐其後與孟簡書﹐𨿽深自辧釋教﹐終不能掩也。又好言人眼金石藥者﹐多被毒病而死﹐必爲世誡。而樂天詩云「退之服硫黃﹐一病訖不痊。」則知退之晚年亦因服金石致病死矣。以之立言垂教則可﹐豈可謂亦允蹈之者乎﹗●卷三○血如皂莢子眞廟時有人奉使交趾﹐以羹配籠餅而食﹐羹中血皆如皂莢子﹐𨿽味不甚佳﹐莫知其何以然。洎回﹤巴﹥求其法﹐乃取牛蜱淪而去其皮耳。○蹙融蹙融﹐或謂之「蹙戎」﹐《漢書》謂之「格五」﹐𨿽止用數棋﹐共行一道﹐亦有能否。徐徳占善移﹐遂至無敵。其法已常欲有餘而致敵人於險﹐𨿽知其術止如是﹐然卒莫能勝之。○胡蔓二廣有艸生於山谷間﹐其名「胡蔓艸」﹐以急水吞之卽立死﹐以慢水下之卽緩死。又取毒蛇殺之﹐以艸覆﹐灑之以水﹐菌生其上﹐取而爲末﹐以酒毒人﹐始亦無恙﹐再飲酒卽毒作死矣。以茶以飠卞皆然。其俗頗淫﹐婦人多不由媒而配合。北人與之合﹐旣情相愛﹐多不肯逐北人內地﹐卽陰以藥致食物中﹐北人還卽誡之曰「子某年復來。」若從其言去卽復有藥解之﹐若過期不往乃斃矣。或謂之「定年藥」﹐北人屆彼亦宜志之也。○靜指溪作詩靜禪師﹐有道老宿也。初住筠之三峯﹐嘗赴供民家﹐渡溪溪流漲﹐靜重遲爲漲流所漂﹐童子掖之至岸。坐沙石間﹐垂頭如雨中鶴﹐童子意必怒且遭詬﹐遂不敢仰視。靜忽指溪作詩曰「春天一夜雨滂沱﹐添得溪流意气多。剛把山僧推倒卻﹐不知到海後如何。」後住汝州香山寺﹐無疾而化。○業成方食肉賈參政之父名比﹐有學問﹐五代時舉進士甲科﹐開寶中官至水部員外郎﹐教子甚嚴。參政方五歲﹐日誦千餘言﹐常令蔬食﹐曰「俟業成乃食肉。」參政年十五﹐遂登進士第。士大夫有子弟好學者﹐水部必持刺往謁勸誘之﹐常言父兄於其子弟當割愛尙嚴﹐使之有立﹐羣從孤幼貧不能自立者﹐咸養育訓誨以至成人云。○八十二歲及第梁灝八十二歲雍熙二年狀元及第﹐其謝啟云「白首窮經少伏生之八歲﹐靑雲得路多太公之二年。」後終祕書監﹐卒年九十餘。○張密學善待僧文鑑張逸密學知成都﹐善待僧文鑑大師﹐蜀中民素所禮重。一日﹐文鑑謁張公未及見﹐時華陽主簿張唐輔同俟於客次﹐唐輔欲搔發﹐方脫烏巾﹐睥睨文鑑罩於其首﹐文鑑大怒喧呶﹐張公遽召。才就坐卽白曰「某與此官人素不相熟﹐適來輒將襆頭罩某頭上。」張公問其故﹐唐輔對曰「某方頭癢﹐取下襆頭無處頓放﹐見大師頭閒﹐遂旦權少時﹐不意其怒也。」張公大笑而已。○過一新貴人食餘與李徳修遊公義﹐過一新貴人﹐貴人畱食﹐予三人者皆左手舉箸。貴人曰「公等皆左轉也。」予應聲曰「我輩自應須左轉﹐如君豈是背匙人。」一坐大笑。○小民不爲利動興元府李翁以煆鐵爲業﹐僅免饑寒。俄生一女﹐姿容絕麗﹐人目之爲花羞﹐豪貴競納金珠求以爲妾﹐有至數千緡者﹐其父悉拒而不許。旣而有貧士願娉爲妻﹐乃許之。貧士後遂以才學登第﹐人皆嘆其小民能不爲利動而有守也。○六虎延子吳氏姊妹六人﹐皆後悍殘忍﹐時號「六虎」。就中「五虎」尢甚﹐凡三適人皆不終﹐平生手殺婢十餘人。每至夜分常聞堂廡間喧呼擊撲之聲﹐同室者皆懼﹐「五虎」怒曰「狂鬼敢爾耶﹗」命開戶移榻於中庭﹐乃持刃獨寢﹐於是徹旦寂然。人謂「五虎」之威鬼猶畏之也。●卷四○陳烈遵古禮陳烈福州人﹐博學不徇時態﹐動遵古禮。蔡君謨居喪於莆田﹐烈往弔之﹐將至近境﹐語門人曰「《詩》不云乎﹖『凡民有喪﹐匍匐救之』﹐今將與二三子行此禮。」於是烏巾欄享﹐與二十餘生望門以手據地膝行﹐號慟而入﹐孝堂婦女望之皆走﹐君謨匿笑受弔﹐卽時李遘畫《匍匐圖》。○古冢濟州金鄕縣發一古冢﹐乃漢大司徒朱鮪墓。石壁皆刻人物祭器樂架之類﹐人之衣冠多晶﹐有如今之襆頭者﹐巾額皆方﹐悉如今制﹐但無腳耳﹔婦人亦有如今之垂肩﹐冠者如近年所眼角冠﹐兩翼包面下垂及肩﹐略無小異。人情不相遠﹐千餘年前冠服已嘗如此﹐其祭器亦有類今之食器者。○守宮守宮其形大槪類蜴蜥﹐足短而加闊﹐亦有其色金者。秦始皇時有人進之云「能守鑰﹐人不敢竊發」。鑰﹐古名之曰「守宮」﹐由此也。又云「致於宮中﹐宮人之有異志者﹐守宮卽吐血污其衣。」或曰「以守宮系宮人臂﹐守宮吐血污臂者﹐有淫心也﹐秦皇則殺之。」○與可詩精絕東坡嘗對歐陽公誦文與可詩曰「美入卻扇坐﹐羞落庭下花。」歐公笑曰「與可無此句﹐此句與可拾得耳。」世徒知與可掃墨竹﹐不知其髙才兼諸家之妙﹐詩尢精絕。戲作《鷺鷥詩》曰「頸細銀鉤淺曲﹐腳髙綠玉深翹。岸上水禽無數﹐有誰似汝風標。」○有气岸徳州軍士劉喜有气岸﹐嘗出經年﹐妻與一富人子私通﹐夫歸紿謂妻曰「汝之前事我盡知之﹐吾不能默默受辱於人﹐又不忍間兩情之好﹐汝能令富人子以百金餉我﹐我則使汝詐爲病而死者﹐載以凶器而送諸野﹐汝夜則潛往奔之﹐如是庶可以滅口。」妻以爲然﹐因進百金托以疾逝。夫乃納妻於棺﹐膠以大釘﹐遂縱火焚之﹐以身自訴於郡將張不疑﹐不疑奇其節而釋其罪。○婢僕患疾江南富民王生有僕病癩積年﹐王生惡而逐之﹐自投於井﹐水始及肩故得不死﹐明日汲者爲救而免﹐自是所患頓除﹐至八十餘方死。又安州楊子方秀才有婢春燕﹐中年忽得足弱之疾﹐不能步履﹐而飲啖輒兼數人﹐其家亦厭之﹐移棄野外﹐凡旬日不得食。一日﹐自步而歸﹐卒老於楊氏﹐此理殆不可曉。○中書有生老病死苦之說熙寧中﹐初富丞相苦足疾多不入﹐曾丞相將及引年﹐時王介甫﹑趙閱道﹑唐子方爲參政。介甫日進說以更庶政﹐閱道頗難之而不能奪﹐但退坐閣中彈指言苦。唐子方屢爭於上前﹐旣而唐發疽而死。京師人言中書有生﹑老﹑病﹑死﹑苦之說﹐謂介甫生﹑曾公老﹑富公病﹑閱道苦﹑子方死也。○唐肺石長安故宮闕前有唐肺石尙在﹐其制如佛寺所擊響石而甚大﹐可長八九尺﹐形如人肺。亦有款志﹐但漫剝不可讀。按﹐秋官大司冠以肺石達窮民﹐原其義乃伸冤者擊之﹐立其下﹐然後士聽辭﹐如今之僭登聞鼓也。所以肺形者﹐便於垂﹐又肺主聲﹐殷所以達其冤也。○詩記一時事實歐陽公《夷陵黃牛廟詩》曰「石馬系祠門。」東坡《錢塘詩》曰「我愛南屏金鯽魚。」二詩皆無以異童稚學爲詩語者﹐然皆記一時之事。歐陽公嘗夢至一神祠祠前﹐有石馬缺左耳﹐及謫夷陵過黃牛廟所見如夢中。西湖南屏山興教寺池有鯽魚十餘尾﹐皆金色﹐道人齋余爭倚檻投餅餌爲戲﹐東坡習西湖久﹐故寫於詩詞耳。○笛聲發於林余尙書慶曆中知桂州﹐州境窮僻處有林木延袤數十里﹐每至月盈之夕﹐輒有笛聲發於林中﹐聲甚淸遠。土人云「聞之已數十年﹐終不詳其何怪也。」公遣人尋之﹐見其聲自一大柏木中出。乃伐取以爲枕﹐笛聲如期而發﹐公甚寶惜﹐凡數年。公之季弟欲窮其怪﹐命工解視之﹐但見木之文理正如人月下吹笛之像﹐𨿽善畫者不能及﹐重以膠合之﹐則不復有聲矣。○睹貌輒相憎惡晉陽有張﹑李二生爲鄰﹐二生素無仇隙﹐睹貌輒相惡憎。張與髙僧志端相善﹐語其因﹐僧曰「此宿冤也﹐宜遠遊以避之。」張如其言﹐因詣蜀僑居僧捨數年。後忽聞有李處士者投宿是院﹐張潛窺之﹐乃鄰之李生也。張甚疑懼促裝將出﹐李懷刃伺諸門﹐戡其胸而殺之﹐李自刎。○失禮則求諸野居喪之禮近世滅裂。予嘗知辰州﹐民與蠻獠雜居﹐其俗父母喪不啖稻梁﹑鹽酪﹑飛走之肉﹐惟食藜實﹑粉豆﹑魚菜而已。𨿽未合於古禮﹐而諸夏閭裏之民不逮也。失禮則求諸野﹐信哉。○錢有順天得一文熙寧中﹐嘗發地得大錢三十餘千文﹐皆「順天得一」。當時在庭皆疑古無「得一」年號﹐莫知何代物。予按《唐書》史思明僭號鑄「順天得一」錢﹐「順天」乃其僞年號﹐「得一」特以名鑄錢耳﹐非年號也。○韓範二公客範文正鎭鄱陽﹐有書生獻詩甚工﹐文正延禮之。書生自言平生未嘗飽﹐天下之寒餓無在某右者。時盛行歐陽率更字﹐薦福寺碑墨本值千錢﹐文正爲具紙墨打千本﹐使售於京師。紙墨已具﹐一夕雷擊碎其碑﹐故時人爲之語曰「有客打碑來薦福﹐無人騎鶴上楊州。」東坡作窮措大詩曰「一夕雷轟薦福碑。」韓魏公客有郭注者﹐才而美﹐然求室則病。行年五十未有室家﹐魏公憐之﹐百計卹爲求婚。將遂﹐其人必死。公以侍兒賜之﹐未及門而注死﹐郭注殆可與範公客同科也。韓﹑範功名富貴如泰山黃河﹐日月所不能老﹐兩客乃爾可笑耶。○堰蜒兩首余友人張徳夫嘗夜觀書﹐有蜓誤躍入燈盞中﹐視之有兩首﹐未幾徳夫卒。○詐爲愚懵無知之狀李幾道朝散云﹕淄川劉棟﹐有道之士也﹐布裘緇巾﹐詐爲愚懵無知之狀。養母甚孝﹐所居臨池﹐一旦忽扶其母登山﹐是夕大水平地丈餘﹐人始疑而異之。其後去城數里作窟室以居﹐別築小室以居其母﹐朝暮惟出視母﹐寢食訖復還窟室默坐﹐如是十餘年。士大夫欲見者皆入窟室中﹐相對不交一談﹐問亦不應﹐但云速修速修而已。母卒營藏訖﹐一旦翩然棄去﹐不知所往。○獻秋霖賦徐仲謀在皇中罷廣東提刑﹐到闕時京師多雨﹐遂獻《秋霖賦》。其略曰「連乎七月八月﹐淹浸乎大田小田﹐望晴霽而終朝禮佛﹐放朝參而隔夜傳宣﹐泥塗半浸於街心不通車馬﹐波浪將平於橋面難渡舟船。」時賈文元﹑陳恭公秉政共引過於上前﹐且云「陰陽失序﹐自當策免﹐然臣等已屢乞罷而聖恩未允﹐致有疏遠小臣以猥語侵侮臣等﹐實無面目師長百辟。」神宗怒降仲謀監邵武軍酒稅。○仕宦守義唐龍圖﹝肅﹞恬靜寡欲。天聖中﹐以工部郎中知洪州﹐艤舟南康徘徊不進。或問其故﹐答曰「職田以四月爲限﹐今遽之任得無獲趣利之譏乎﹖」逾月乃上﹐當時仕宦者無不愧服之。○安邊良策密學呂公綽知秦州﹐古渭諸羌來獻地﹐呂曰「天下大侯﹐豈利區落尺寸之地耶﹗」謝絕之。夏安期郎中知渭州﹐籍塞下閒田﹐募人耕種﹐歲得谷數萬斛以備賑貸﹐人甚便之。人謂二公皆得安邊之良策。○夢以手扶天韓稚侍中知泰州日﹐臥疾數日﹐冥冥無所知。倏然而蘇﹐語左右曰「適夢以手扶天者再﹐不覺驚寤。」其後援英宗於藩邸﹐翼今上於春宮。扶天之祥已兆於慶曆中﹐固知賢臣之勛業非偶然而致也。○黃河出一人手祥符中﹐黃河急流中忽出一人手﹐大數尺﹐上題八人姓名﹐皆當世達官也。是歲八人者皆死。○緡自地起立夏侯嘉正太平興國中爲益王生辰使﹐所獲金幣鬻之得錢輦歸家。忽一緡自地起立良久乃僕﹐嘉正遂病﹐逾月而卒。○鰻井越州應天寺有鰻井﹐在一大般石上﹐其髙數丈﹐井才方數寸﹐乃一石竅也。其深不可知﹐唐徐皓詩云「深泉鰻井開」﹐卽此也﹐其來亦遠矣。鰻卽出遊﹐人取之置懷袖間了無驚猜。如鰻而有鱗﹐兩耳甚大﹐尾有刃迹﹐相傳云黃巢曾以劍割之。凡鰻出遊﹐越中必有水旱﹑疫癘之災﹐鄕人常以此驗之。○歐公贈禹玉詩歐公﹑王禹玉俱在翰苑﹐立春日當進詩貼子﹐會溫成皇后薨﹐閣虛不進。有旨﹐亦令進。歐公經營﹐禹玉口占促寫曰「昔聞海上有仙山﹐煙鎖樓臺日月閒。花下玉容長不老﹐只應春色勝人間。」歐公喜其敏速﹐禹玉﹐歐公生也﹐而同局﹐近世盛事。故歐公贈其詩略曰「當時發策武城宮﹐曾看揮毫气吐虹。夢寐閒思十年事﹐笑談今此一樽同。喜君新賜黃金帶﹐顧我今爲白髮翁。」●卷五○應聲虫余友劉伯時嘗見淮西士人楊π﹐自言中年得異疾﹐每發言應答﹐腹中輒有小聲效之﹐數年間其聲浸大。有道士見而驚曰「此應聲虫也﹐久不治﹐延及妻子﹐宜讀《本艸》﹐遇虫所不應者﹐當取服之。」π如言讀至「雷丸」﹐虫忽無聲﹐乃頓餌數粒遂愈。余始未以爲信﹐其後至長汀﹐遇一丐者亦有是疾﹐環而觀者甚眾。因教之使服雷丸﹐丐者謝曰「某貧無他技﹐所以求衣食於人者﹐惟藉此耳。」○腹中有聲如擊鼓陳子直主簿之妻有異疾﹐每腹脹則腹中有聲如擊鼓﹐遠聞於外﹐行人過門者皆疑其家作樂。脹消則鼓聲亦止﹐一月一作﹐經數十醫皆莫能名其疾。○學士得服金帶國朝翰林學士得服金帶朱衣﹐吏一人前導。兩府則朱衣﹐吏兩人金笏頭帶佩金魚﹐謂之「重金。」居兩制久者則曰「眼前何日赤﹐腰下甚時黃﹖」處內廷久者﹐又曰「眼赤何時兩﹐腰黃甚日重﹖」○見人乘驪駒自壁中出餘外親章安國嘗淒逆旅中﹐晨起如廁﹐見白衣人乘驪駒自壁隙中出﹐長寸餘﹐步驟往來﹐徘徊瞻顧。忽仰首視章﹐遽馳而入﹐終不知其何怪也。○秦州西溪多蚊蚋範文正公少時求爲秦州西溪監鹽﹐其志欲吞西夏﹐知用兵利病耳﹐而廨捨多蚊蚋。文正戲題壁曰「飽去櫻桃重﹐饑來柳絮輕。但知離此去﹐不要問前程。」𨿽公一時戲笑之語﹐亦豈弟渾厚之气逼人﹐況其大者乎﹗○佛牙舍利熙寧中予察訪過咸平﹐是時劉定子先知縣事﹐同過一佛寺﹐子先謂予曰「此有一佛牙甚異。」予乃齋取視之﹐其牙忽生舍利﹐如人身之汗颯然湧出﹐莫知其數。或飛空中﹐或墮地﹐人以手承之卽透過﹐著牀榻﹐錚然有聲﹐透下光明瑩澈﹐爛然滿目。予到京師傳於公卿間﹐後有人迎至京師﹐執政言取入東府﹐以次流傳士大夫之家﹐神異之迹不可悉數。有詔畱大相國寺﹐創造木浮圖以藏之﹐今相國寺西是也。○陳亞以滑稽著稱陳少常亞以滑稽著稱﹐蔡君謨嘗以其名戲之曰「陳亞有『心』終是『惡』。」陳卽復曰「蔡襄無『口』卽成『衰』。」時以爲名對。爲殿中丞日知嶺南恩州﹐到任作書與親舊曰「使臣之五馬雙旌﹐名目而已﹔螃蟹之一文兩个﹐眞是不虛。」又嘗曰「平生之一對最親切者是『紅生』對『白熟』也。」○卻鼠刀蘇子瞻有「卻鼠刀」云﹕得之於野老﹐嘗匣藏之﹐用時但焚香置淨幾上﹐卽一室之內無鼠。○持不殺戒龔彥和謫化州﹐持不殺戒曰「夜禮佛﹐對客蟣虱滿衣領不卹也。」至完作倡嘲之曰「衣領從教虱子緣﹐夜深拜得席兒穿。道鄕活汁君知否﹖饑卽須餐困是眠。」○有物自水中掣其足有李主簿失其名﹐夜泛舟臨舷濯足﹐忽有物自水中掣其足﹐眾力爲救之。李號呼云「其痛徹於心骨﹐不可忍﹐吾寧死也﹗」遂隨之而入﹐明日求其屍不獲。○預知死日吳人鄭夷甫少年登科﹐有美材﹐喜中監髙郵軍稅務。嘗遇一術士﹐能推人死期﹐無不驗者﹐令推其命不過三十五歲﹐憂傷感嘆殆不可堪﹐人有勸其讀老莊以自廣。久之﹐潤州金山一僧端坐與人談笑間遂化去﹐夷甫聞喟然嘆息曰「民不得壽得如此﹐僧復何怨哉﹗」乃從佛者授首《楞嚴經》﹐往還吳中。歲餘忽有所見曰「生死之理﹐我知之矣。」遂釋然於懷﹐無復蒂芥。後赴封州判官﹐預知死日﹐先期旬日作書與交遊親戚敍訣﹐乃及次敍家事備盡。至期沐浴更衣﹐公捨外有小園﹐面溪一亭飾﹐夷甫至其問﹐親督人灑埽及焚香﹐揮手指畫之間﹐屹然立化。家人奔出呼之﹐已立僵矣﹕亭亭如植木﹐一手猶作相畫之狀。郡守而下少時皆至﹐士民觀者如墻﹐明日乃就斂﹐髙郵崔伯易爲墓志﹐略敍其事。予與夷甫遠親﹐知之甚詳﹐士人中蓋未曾有此事。○飲酒面色發赤胡祕監旦自知制誥落職﹐通判襄州。時謝學士泌知州事﹐嘗因過廳飲酒﹐胡面色發赤﹐謝戲曰「舍人面色如衫色。」胡應聲答曰「學士心頭似襆頭。」胡時衣緋。○老狙坐逝潭州南嶽寺後有巨石﹐髙丈餘﹐忽有老狙拱手跏趺坐逝其上。○海人李仲遊承議知同安縣日﹐有人泛海舟交易外國﹐經歲始還去。謂爲大風飄至一島嶼﹐時月正明﹐見十數人自海連臂而出﹐登嶼笑語﹐語不可解﹐體貌與人無異﹐但裸形耳。舟人鳴鑼鼓以駭之﹐復聯臂大笑入海而去。近嶼人云「此名『海人』﹐室在嶼下。」○陶使江南國初﹐朝廷遣陶使江南﹐以假書爲名﹐實使覘之。丞相李獻以書抵韓熙載曰「五柳公驕甚﹐其善待之。」至﹐果如李所言。熙載謂所親曰「陶秀實非端介者﹐其守可隳﹐當使諸君一笑。」因令宿驛舍俟謄六朝書半甲。乃畢﹐熙載使歌姬秦蘭衣獘衣爲驛卒女﹐見之而喜﹐遂犯愼獨之戒﹐作長短句贈之。明日中主燕客﹐凜然不可犯幹﹐中主持觥使蘭歌續斷弦之曲侑之﹐大慚而罷。○錢文有應元寶運四字廬山太平觀乃九天采訪使者祠﹐自唐開元中創建。元丰二年﹐道士陶智仙構一捨﹐令門人陳若拙董作發地﹐乃得一瓶﹐封橘甚固。破之﹐其中皆五色土﹐惟有一銅錢﹐文有「應元保運」四字﹐若拙得之以歸﹐其師不甚爲異。至元丰四年﹐忽有詔進號「九天采訪使者」爲「應元保運眞君」﹐遣內侍廖維持禦書殿額賜之﹐乃與錢文符。同時知制誥熊本提舉太平觀具聞其事﹐召本觀主首推詰其詳﹐審其無僞﹐乃以其錢付廖維表獻之。○謝泌名知人謝泌名知人﹐少許可﹐平生薦士不過數人﹐而後皆至卿相。每欲發薦牘﹐必焚香望闕再拜曰「老臣又爲陛下得一人。」王文正公卽其所薦士也。○未石李朝議好奇﹐有異石髙二尺許﹐嵌空可愛。常置庭檻間﹐每至日方未時﹐卽有气出於石穴中﹐若煙雲之狀。候之萬不差一﹐因目之爲「未石」。○古鑑慶曆中有宦者以罪謫居維揚﹐藏一古鑑﹐圓徑尺。余云是禁中舊物。鑑背鑄成兔形﹐甚精巧﹐每至月滿夜﹐持鑑當月照之﹐則兔形卻在鑑中﹐人莫究其理。○徳莊心異野夫龔徳莊罷官河朔﹐居京師新門。劉野夫上元夕以書約徳莊曰「今夜欲去與君語﹐令閣必盡室出觀燈﹐當淸淨身心相候。」徳莊雅敬其人﹐危坐三鼓矣﹐家人輩未還﹐野夫亦竟不至。俄火自門而燒﹐徳莊窘捉誥牒犯烈焰而出﹐頃刻數百捨爲灰礫之場。明日野夫來弔且欣曰「令閣已下不出是吾憂﹐幸出可賀也。」徳莊心異野夫﹐然不欲詰之也。○金龜金牌上令上坊鑄爲金龜金牌各數百﹐龜以賜近臣﹐人一枚﹐時受賜者除戚裏外﹐在庭者十有七人。余悉埋玉淸昭應宮﹑寶符閣及殿基之下﹐以爲寶鎭。牌賜天下州府軍監各一﹐今謂之「金寶牌」者是也。洪州李簡夫家一龜﹐乃其伯祖虛已所得者﹐蓋十七人之數也。其龜夜中往往出遊﹐爛然有光﹐掩之則無所得﹐其家至今匱藏。○語言卒易王學士介博記俊爽然﹐語言卒易﹐人多謂之「心風」。熙寧中自省判乞郡﹐得湖州。將行﹐王丞相以詩送之曰「吳興太守美如何﹖柳惲詩才不足多。遙想郡入迎下檐﹐白洲上起滄波。」意者以其風能起波也。介知其意﹐遂以破題爲十篇上丞相。一曰「吳興太守美如何﹖太守從來惡祝它。生若不爲上柱國﹐死時猶合代閻羅。」丞相笑曰「閻羅見闕﹐宜速赴任也。」○映燭見其腸胃筋脈張伯通任福州通判日﹐因夜會客﹐有一僕立燭下﹐映燭視之﹐見其腸胃筋脈圓轉上下歷歷可數﹐洞徹如鑑﹐眾駭觀莫測其由。張命易以他燭﹐遂不復見。○毛僧吳有異比丘﹐號「毛僧」。日遊聚落﹐飲啖無所擇﹐輕薄子多狎玩之﹐貴勢要之不詣。忽謂人曰「吾其死矣。」乃危坐說偈曰「毛僧毛僧﹐事事不能。死了燒卻﹐恰似不曾。」言卒遂化。嗟乎異哉﹗其端師子戒梨之流乎﹖○兄弟數人同在禁林元厚之少時﹐曾夢人告之異日當爲翰林學士﹐須兄弟數人同在禁林﹐厚之自思素無兄弟﹐疑此夢爲不然。熙寧中厚之除學士﹐同時相先後入學士院﹐一人韓持國維﹐一陳和叔繹﹐一鄧文約綰﹐一楊元素繒並厚之名絳。五人名皆從「糸」﹐始悟兄弟之說。○獻香雜劇熙寧九年﹐太皇生辰﹐教坊例有獻香雜劇。時判都水監侯叔獻新卒﹐伶人丁仙現假爲一道士﹐善出神﹐一僧善入定。或詰其出神何所見﹖道士云「近曾出神至大羅﹐見玉皇殿上有一人披金紫﹐熟視之乃本朝韓侍中也。手捧一物﹐竊問傍立者﹐云﹕『韓侍中獻國家《金枝玉葉萬世不絕圖》。』」僧曰「近入定到地獄﹐見閻羅殿側有一人衣緋垂魚﹐細視之乃判都水監侯工部也。手中亦擎一物﹐竊問左右云﹕『爲柰河水淺﹐獻圖欲別開河道耳。』」時叔獻興水利以圖恩賞﹐百姓苦之﹐故伶人有此語。●卷六○姦人殺其夫張杲卿丞相知潤州日﹐有婦人夫出外數日不歸。忽有人報菜園井中有死人﹐婦人驚往視之﹐號哭曰「吾夫也。」遂以聞官。公令屬官集鄰里就井驗是其夫與非﹐眾皆以井深不可辧﹐請出屍驗之。公曰「眾皆不能辧﹐婦人獨何以知其爲夫﹖」收付所司鞠問﹐果姦人殺其夫﹐婦人與聞其謀。○上元夜張燕靑爲樞密副使宣撫廣西﹐時儂智髙守昆侖關。靑至賓州值上元節﹐令大張燈燭﹐首夜燕將佐﹐次夜燕從軍官﹐三夜饗軍校。首夜樂飲撤曉﹐次夜二鼓﹐時靑稱疾暫起如內﹐久之使人諭孫元規﹕令暫主席行酒﹐少服藥乃出。數使人勤勞座客﹐至曉各未敢退。忽有馳者云﹕是夜五鼓靑已奪昆侖矣。○出侍姬十數人東坡居士嘗飲一豪士家﹐出侍姬十餘人﹐皆有姿伎。其間有善舞者﹐名媚兒﹐容質𨿽麗而軀幹甚偉﹐豪士特所寵愛﹐命乞詩於公。公戲爲四句云「舞袖蹁躚﹐影搖千尺龍蛇動。歌喉宛轉﹐敢撼半天風雨寒。」妓赧然不悅而去。○好譏謔國子博士郭忠恕﹐有才學﹐好譏謔﹐屢以謗訕得罪。嘗嘲司業聶崇義云﹕近貴全爲聵﹐攀龍只作聾。𨿽然三个耳﹐其柰不成聰。」崇義應聲答曰「莫笑有三耳﹐全勝畜二心。」忠恕大慚。○作啟事遺友生孔大夫﹝嗣宗﹞爲浙漕﹐戲作啟事以遺洛中友生﹐其略云「滿肚裏伴客茶湯﹐一眼底欠人書啟。火鑪頭恰如孤鬼﹐門道里正似院翁。」凡數百言﹐深得俳體。○陳摶被詔至闕下眞宗時陳摶被詔至闕下﹐間有士大夫詣其所止﹐願聞善言以自規誨。陳曰「優好之所勿久戀﹐得志之處勿再往。」聞者以謂至言。○四句謎荊公戲作四句謎﹐示吉甫云﹔「畫時圓﹐寫時方。冬時短﹐夏時長。」吉甫亦作四句解云「東海有一魚﹐無頭亦無尾。更除脊梁骨﹐便是這个謎。」○狀甚醜吳伯虎朝奉。狀甚醜﹐鼻有孔而無準﹐每出廛市﹐童孺爭隨而笑之。元丰中登弟﹐上見之亦爲之笑。時有贈伯虎詩者云「眾人皆有鼻﹐公鼻最堪論。涕出應難興﹐﹝去聲﹞香來卻易聞。𨿽然無壽相﹐知是有山根。見說登科日﹐欣然動至尊。」或有相者謂伯虎曰「君以醜勝天下﹐亦貴人之相也。」○異獸至和中﹐交趾獻麟如牛而大﹐通身皆大鱗﹐首有一角﹐考之記傳與麟不類。當時有謂之「山犀」者﹐然犀不言有鱗﹐莫知其的。回詔欲謂之「麟」﹐則慮夷獠見欺﹔不謂之「麟」﹐則未有以質之﹐止謂之「異獸」最爲愼重有體。合以予觀之﹐殆「天祿」也。按《漢書》靈帝中平三年鑄天祿蝦蟆於平門外﹐注云「天祿﹐獸名。」今鄧州南陽縣北﹐宗資碑旁兩獸鐫其膊﹐一曰「天祿」﹐一曰「辟邪」。元丰中予過鄧境﹐聞此石獸尙在﹐使人墨其所刻「天祿」﹑「辟邪」字觀之﹐似篆似隸。其獸有角鬣﹐大鱗如手掌。南丰曾阜爲南陽令﹐題宗資碑陰雲﹕「二獸膊之所刻﹐獨在制作精巧﹐髙七八尺﹐尾鬣皆鱗甲﹐莫知何象而名此也。」詳其形甚類交趾所獻異獸﹐知其必「天祿」也。○鑑照人見前途吉凶喜中伯兄爲衛尉丞﹐吳僧持一寶鑑來云「齋戒照之當見前途吉凶。」伯兄如其言﹐乃以水濡其鑑﹐鑑不甚明﹐仿佛見如人衣緋衣而坐。是時伯兄爲京寺丞﹐衣綠﹐無緣遽有緋衣﹐不數月應。○鱷魚圖《嶺表異物志》記鱷魚甚詳。予少時到閩中﹐時王舉直知潮州﹐釣得一鱷﹐其大如船﹐畫以爲圖而自序其下。大體其形如龜﹐但喙長等其身﹐牙如鋸齒有黃﹑蒼二色﹐或時有白者﹔尾有三鉤﹐極利﹐遇鹿豕卽以尾戟之以食﹔生卵甚多﹐或爲魚﹐或爲龜黿﹐其爲鱷者百無一二。土人設鉤於犬豕之身﹐筏而流之水中﹐鱷魚尾而食之﹐則爲人所斃。○屢掇上庠有進士曹奎﹐屢掇上庠﹐南宮髙選﹐居常自負﹐作大袖袍衣之袖廣數尺。時有進士楊衛怪之﹐謂曰「袖何廣耶﹖」奎曰「要盛天下蒼生。」衛答曰「此但能盛一个耳。」○丰城老人生子東坡居士在丰城﹐有老人生子﹐爲具召東坡且求一詩。東坡問翁年壽幾何﹖曰「七十。」翁之妻幾何﹖曰「三十。」東坡卽席戲作八句﹐其警聯云「聖善方當而立歲﹐乃翁已及古稀年。」○幼芳姝媚可惜石曼卿任永靜軍通判日﹐眷官妓楊幼芳者甚厚﹐幼芳恃其勢自肆無憚﹐太守亦愛曼卿才﹐頗優容之。一日﹐大會賓佐﹐羣妓皆集﹐獨幼芳不至﹐屢遣人促之﹐抵暮方來﹐揚揚自若。太守由是發怒﹐呼五伯將笞之。曼卿惶遽下階折腰請曰「幼芳妹媚可惜﹐某願代受。」太守自引曼卿上笑而釋之。○奉人當如此朝奉郎王僧彥父名師古﹐嘗自呼硯爲「墨池」﹐謂鼓爲「皮棚」﹐人或誤犯輒以他事中之。曾知嶺南一郡﹐有李彥古者﹐以進納得官﹐過郡請謁﹐遂題剌云「永州司戶參軍李墨池皮扌朋謹抵候參。」僧彥一見大喜﹐示其子弟曰「奉人當如此矣。」○海蠻師喜中﹐海州漁人獲一物﹐魚身而首如虎﹐亦作虎文﹐有兩短足在肩﹐指爪皆虎也。長八九尺﹐視人輒淚下﹐舁至郡日方死。有父老云「昔年曾見之﹐謂之『海蠻師』。」然書傳小說未嘗載。○泥佛自動邕州交寇之後﹐城壘方完﹐有定水精舍泥佛輒自動搖﹐晝夜不息﹐如此逾月。時新經兵亂﹐人情甚懼﹐有司不敢隱﹐具以上聞﹐遂有詔令置道場禳謝﹐動亦不已。時劉初知邕州﹐惡其惑眾乃舁像投江中﹐至今亦無他異。○自贊其寫眞裴度形貌短小而位至將相﹐嘗自贊其寫眞曰「爾形不長﹐爾貌不揚﹐胡爲將﹖胡爲相﹖一片靈臺﹐丹靑莫狀。」蓋謂由心吉而致富貴也。張學士綬貌甚美﹐嘗繪其容以寄兄環﹐環攺裴贊寄之曰「爾形甚長﹐爾貌甚揚﹐不爲將﹐不爲相。一片靈臺﹐丹靑莫狀。」○崖州地望最重丁晉公自崖州還﹐與客會飲。一客論及天下地裏﹐謂四坐曰「海內州郡何地最爲雄盛﹖」晉公曰「惟崖州地望最重。」客問其故﹐答曰「朝廷宰相只作彼州司戶參軍﹐他州何可及也。」○題齋宮京師祭二社多差近臣﹐王禹玉在兩禁二十年﹐熙寧三年爲翰林承旨﹐又膺是任。題詩齋宮曰「鄰雞未動曉驂催﹐又向靈壇飲福杯。目笑治聾知不足﹐明年彊健更重來。」執政聞而憐之。○家貧苦學終愼思大名人﹐家貧苦學﹐衣冠故獘﹐風貌寢陋﹐始來應舉﹐魏之舉人視之蔑如也。旣就試遂爲解首﹐其謝解啟曰「三年於此﹐眾人悉指於毛生。一軍皆驚﹐大將果歸於韓信。」又董儲郎中ê其窮﹐嘗以書薦幹士人之富者﹐庶濡涸轍。而士人殊無哀王孫之意﹐終復取書歸而具啟納於董曰「魯箭髙飛謂聊城之必下﹐秦都不割懷趙壁以空歸。」人多嘉其切當也。○得罪南歸舒信道元丰中得罪南歸﹐時方召本老住慧林﹐有人問京師近日有何新事﹐或對曰「舒中丞雇客船歸鄕﹐本長老乘遞馬赴闕。」○丹靑爲業承務郎陳默字子眞﹐妙於詞翰﹐然疏逸自號「懶散翁」。父爲閩漕﹐默亦隨至建安。有焦生者以丹靑爲業﹐一日圖默之形以獻焉。默徧示家人﹐皆笑云「此正似廳前李尙書。」﹝俗呼軍校爲尙書﹞默因戲題一贊於上以還之曰「大道本無我﹐吾形安可圖﹖何須焦處士﹐畫作李尙書。」默乃蘇子美之甥也﹐子美曾作自詠詩云「鐵面蒼髯骨有稜﹐世間兒女見須驚。」默亦巖稜多髭﹐類其舅云。○武成縣旋風熙寧九年﹐恩州武成縣有旋風自東南來﹐望之插天﹐如羊角大水盡技﹐俄頃旋風捲入雲霄中。旣而漸近﹐乃經縣城﹐官舍民居略盡﹐悉捲入雲中。縣令兒女奴婢捲去復墜地﹐死傷者數人﹐民間死傷亡失者不可勝計。縣城悉爲丘墟﹐遂移今縣。○好爲惡詩文思副使方圭好爲惡詩﹐逢人卽誦數十篇﹐其言喋喋可憎。宋丞相以資政殿學士知揚州﹐圭假道淮上。一日﹐宋宴客於平山堂﹐圭談詩於坐。宋惡之﹐欲已圭之詞。時望見野外一牛就樹磨癢﹐宋顧坐客胡恢曰「靑牛恃力狂挨樹。」恢應聲答曰「妖鳥啼春不避人。」宋公大笑﹐圭曉其意。洎飲罷至客次﹐奮舉擊恢﹐眾救之而已。●卷七○接百花百花皆可接。有人能於茄根上接牡丹﹐則夏花而色紫。接桃枝於梅上﹐則色類桃而冬花。又於李上接梅﹐則香似梅而春花。投蓮的於靛甕中經年﹐植之則花碧﹐用梔子水漬之則花黃。元中﹐畿縣民家池中生碧蓮數朵﹐蓋用此術。○詭怪不羈石曼卿爲集賢校理﹐微行娼館﹐爲不逞者所窘﹐曼卿醉與之校﹐爲主司所錄。曼卿詭怪不羈﹐謂主者曰「只乞就本廂科決﹐欲詰旦歸館供職。」廂帥不諭﹐其謔曰「此必三館吏人也。」杖而遣之。○士人多用他人議論士人應敵文章﹐多用他人議論﹐而非心得。時人爲之語曰「問卽不知﹐用則不錯。」○進士程文多可笑者科場中﹐進士程文多可笑者。治平中﹐國學試策問體貌大臣﹐進士對策曰「若文相公﹑富相公皆大臣之有體者﹐若馮當世﹑沈文通皆大臣之有貌者。」意謂文﹑富丰碩﹐馮﹑沈美少也。劉原甫遂目沈﹑馮爲有貌大臣。又歐陽永叔主文試貴老爲其近於親賦﹐有進士散句云「睹玆黃之狀﹐類我嚴君之容。」時哄堂大笑。○菊性宜冷南方百花發皆早﹐較之北地常先一月﹐獨菊花開最遲﹐十月始開﹐菊性宜冷故也。歙州王子發秀才云「廬壽間菊有八十八種﹐惟佛螺菊夏開。」○滄景多蚊虻信安滄景之間多蚊虻﹐夏月牛馬皆以泥塗之﹐不爾多爲蚊虻所斃。郊行不敢乘馬﹐馬爲蚊虻所蜇則狂逸不可制。行人以獨輪小車﹐馬鞍蒙之以乘﹐謂之「木馬」﹐推車者皆衣韋褲。冬月作木牀冰上拽之﹐謂之「淩牀」。予嘗按察河朔﹐見挽牀者﹐相屬問其所用﹐曰「此運使淩牀﹐此提刑淩牀也。」聞者莫不掩口。○王告好學有文廬山簡寂觀道士王告好學有文﹐與星子令相善。有邑豪修醮﹐告當爲都工﹐薄有施利。一客道士自言衣紫﹐當爲都工﹐訟於星子云「職位顚倒﹐稱號不便。」星子令封牒與告﹐告乃判牒曰「客僧做寺主﹐俗諺有雲散。眾奪都工﹐教門無例﹐𨿽紫衣與黃衣稍異﹐柰本觀與別觀不同。非爲稱呼﹐蓋利乎其中有物﹐妄自尊顯﹐豈所謂大道無名﹖宜自退藏﹐無抵刑憲」。告後歸貫﹐登科爲健吏﹐至祠部員外郎﹑江南西路提點刑獄而卒。○呼麻胡以怖小兒今人呼「麻胡」以怖小兒﹐其說有二﹕《朝野僉載》云「僞趙石虎以麻將軍秋爲師。秋﹐胡人﹐暴戾好殺﹐國人畏之﹐有兒啼﹐母輒恐之曰﹕『麻胡來』﹐啼聲卽絕﹐至今以爲故事。」又《大業拾遺》云「煬帝將幸江都﹐令將軍麻胡浚通河湖﹐虐用其民﹐每以木鵝爲試﹐鵝流不迅謂浚河之不忠﹐皆抵死。百姓惴栗﹐常呼其名以恐小兒﹐小兒夜啼不止﹐呼『麻胡來』﹐應時止。」《大業拾遺》在《僉載》前﹐當以《拾遺》爲是。或云「胡」本名「祜」﹐呼「胡」者﹐爲其多髭髯也。○慢行和尙荊南有僧好慢行﹐每以二侍者扶掖瞑目徐步﹐數息方一舉足。府官吏洎坊村小民富室無不仰戴﹐但目爲「慢行和尙」。一夕﹐上元放燈﹐有捕到逾垣姦出軍婦女者﹐乃「慢行和尙」也。於是杖背還俗﹐旣而開客邸於市﹐其行步如風。人或問其故﹐答曰「我亦何能﹖但設詭以眩俗﹐而人自重我耳。」○木饅頭「木饅頭」﹐京師亦有之﹐謂之「無花果」。狀類小梨﹐中空﹐旣熟色微紅﹐味頗甘酸﹐食之大發瘴。嶺南尢多﹐州郡待客多取爲果牀髙﹐故云「公筵多」。「木饅頭」或謂嶺外諸州刻木作饅頭狀﹐《底刻字》云「大中祥符年﹐一樣造五十隻。」談者之過也。○教軍士爲訝鼓王子醇初平熙河﹐邊陲寧靜﹐講武之暇﹐因教軍爲訝鼓戲﹐數年間遂盛行於世。其舉動舞按之節﹐與優人之詞﹐皆子醇所制也。或云子醇嘗與西人對陣﹐兵未交﹐子醇命軍士百餘人裝爲訝鼓隊﹐繞出軍前﹐虜見皆愕眙﹐進兵奮擊﹐大破之。○誦偈諦咒使漁人不得魚漁家以猢猻毛置之网四角﹐則多得魚云﹐魚見之如人之見錦繡也。今有見人於江湖溪沼間垂釣布网者﹐但志心默倒誦偈語咒一七徧﹐則可使終日無獲。湘潭間有李道人常持此咒以濟物命﹐後爲羣漁所仇﹐乃越境而遁。○白雁至則霜降北方有白雁﹐似雁而小色白﹐秋深則來。白雁至則霜降﹐河北人謂之「霜信」。杜甫詩云「故國霜前白雁來。」卽此也。○介甫性不殺介甫爲相﹐引用一時之人最爲不次。及再罷相﹐頗有賣之者。公性不殺物﹐至金陵每得生魚多放池中。有門生作詩曰「直須自到池邊看﹐今日誰非鄭校人。」公喜而笑之。○茶古不著所出茶﹐古不著所出﹐《本艸》但云出益州川谷間。康多以蒙山顧渚蘄門者爲上品。當時飲茶尙雜以蘇椒之類﹐故徳宗嘗令李泌賦《茶》詩﹐有句云「旋沫翻成碧玉池﹐添蘇散出琉璃眼。」遂以碧色爲貴。亦氐謂之「煎茶」﹐不知點試之妙﹐大率皆艸茶也﹐至富沙則略而不論。陸羽《茶經》統言福建泉﹑韶等十州所出者未詳﹐往往得之﹐其味極佳而已。今建安茶遂爲天下第一。○荔枝《荔枝譜》稱﹕漢初﹐南粵王尉佗以備方物。漢和帝時﹐東南交趾七郡嘗貢生荔枝。唐天寶中﹐妃子尢愛嗜﹐涪州歲命驛致之﹐亦未嘗有言及閩中者。驗之今廣南與梓夔所出﹐僅比閩中之下品﹐是眞荔枝自唐以來其名未始著也。今莆陽荔枝遂爲天下第一。○牡丹《牡丹記》云﹕牡丹初不載文字﹐惟以藥見《本艸》﹐然花中不爲髙品。謝靈運惟說永嘉竹間水際多牡丹﹐沈﹑宋﹑元﹑白之流皆善詠花﹐當時一花之異必形於篇什﹐至於牡月則棄而不傳。昔人但云延﹑淸﹑越等州是其出處﹐亦不言洛中之盛﹐今洛陽牡丹遂爲天下第一。○關中無螃蟹關中無螃蟹。元丰中﹐予在陜西﹐聞秦州人家收得一干螃蟹﹐亡人怖其形狀以爲怪物。每人家有病瘧者﹐則借去懸門戶上﹐往往遂差。不但人不識﹐鬼亦不識也。○治第閎壯丞相陳秀公治第於潤州﹐極爲閎壯﹐池館綿亙數目步。宅成公已病甚﹐惟肩輿一登西樓而已。人謂之「三不得」﹕修不得﹐賣不得﹐居不得。○馮太傅嘗書一絕馮太傅端嘗書一絕句云「鳴鶻直上一千尺﹐天靜無風聲更幹。碧眼胡兒三百騎﹐盡提金勒向云看。」顧坐客曰「此可畫於屏障﹐乃柳如京塞上之作。」○忌兀日仕宦多忌﹐兀日不赴官。人亦多不曉「兀」之說﹐或云當是「亢」字﹐然數兀日﹐數家之說不同﹐最爲無據。予同官林復之言﹐凡上官切忌初四﹑初七﹑十六﹑十九日﹐名曰「四不祥日」﹐用此日鮮有善罷者﹐因屈指數八人。予不能記憶﹐此舊曆所不載。○頭食餘一日會賓於館﹐庖人薦粉﹐有客卽席而問曰「此味宴會將終方食﹐謂之『頭食』﹐何也﹖」或對曰「本朝太祖皇帝時﹐每內宴常先令進此味﹐故目之﹐蓋後人失其次耳。」又問﹕「今州郡有公宴將作曲﹐伶人呼『細末將來』﹐此取何義﹖」對曰「凡禦宴進樂先以弦聲發之﹐然後眾樂和之﹐故號『絲抹將來』。」今所在起曲遂先之以竹聲﹐不惟訛其名﹐亦失其實矣。○黃疾夜藏飲食於器中﹐覆之不密﹐鼠聞其气欲盜食而不可得﹐則環器而走﹐涎滴器中。食之者得黃疾﹐通身如蠟﹐鍼藥所不能療也。○南蕃道人熙寧初﹐南蕃有一道人附舶至廣州﹐裸體以幅巾庇前後﹐發長七八尺﹐分爲百餘結﹐猶曳於地。不食﹐惟啖檳榔﹑木香﹐歲餘復逐賈客歸國。○史稱諸葛亮用度外人範文正常言﹐史稱諸葛亮能用度外人。用人者莫不欲盡天下之才﹐常患近己之好惡而不自知也。能用度外人﹐然後能周大事也。○校書如掃塵宋宣獻博學﹐喜藏異書﹐皆手自校讎。常謂校書如掃塵﹐一面掃一面生﹐故有一書每三四校猶有脫謬。○見杜祁公乞言以自勵孫元規自謫官復起﹐往見杜祁公﹐乞言以自勵。祁公曰「爲吏者當盡誠以行事﹐不可生事也。」孫頓首奉教。聞者謂祁公一言得政治之大體﹐亦省事淸心之端也。○楊郎中斷辟囚楊郎中﹝異﹞﹐蜀人也。知衡州﹐每斷辟囚﹐官給酒飯﹐﹝異﹞獨不與。或問其故﹐答曰「更與酒飯則致來者之多也。」又每杖死囚於市曹﹐須令旋具杖數來報﹐往往終日而未畢。問之﹐答曰「令其知痛則今後不犯也。」●卷八○爲遊謁士所擾王顯公宣義知大演場﹐頗爲遊謁之士所擾﹐遂作一詩揭於賓館﹐自是稍退。其詩云「滿屋生涯齒一箋﹐戴靴賓客日相過。欲抽己俸憂家累﹐待掠民錢柰法何。一飯共君愁裏飽﹐三杯聽我苦中歌。更擠一具窮槍斂﹐唾罵憎嫌總任他。」○獻百韻詩又云李廷彥獻百韻詩於一上官﹐其間有句云「捨弟江南沒﹐家兄塞北亡。」上官然傷之曰「不意君家凶禍重並如此。」廷彥遽起自解曰「實無此事﹐但圖對屬親切耳。」○端潔自許又云許義方之妻劉﹐以端潔自許。義方嘗出經年﹐始歸謂其妻曰「獨處無聊﹐得無時與鄰里親戚往還乎﹖」劉曰「自君之出﹐惟閉門自守﹐足未嘗履閾。」義方咨嘆不已。又問何以自娛﹐答曰「惟時作小詩以適情耳。」義方欣然﹐命取詩觀之。開卷第一篇

題云「月夜召鄰僧閒話。」○虎嘯風生虎嘯風生﹐龍吟雲起﹐常聞玆語未驗其實。餘同官陳登之大觀中任長樂主簿﹐家貧不能陸行﹐乃自會稽轉海而至。嘗語予云「海中多連山復嶺﹐綿亙有至數十百里者。舟過山下時﹐聞人長嘯耳﹐俄而淸風襲人﹐舟去甚駛。」予舊曾讀小說載盧藏用隱終南山﹐或夜聞龍吟聲﹐明日雨必至。後還數語人云「其聲淸越﹐殆難比擬。」坐有蜀僧云「某舊在五臺﹐亦嘗聞此。」戛銅盤以效其聲﹐往往相亂﹐因取銅盤試使戛之﹐藏用撫掌曰「眞龍吟也。」○東漢無復名東漢人無復名者﹐或以問鄕貢進士方絢﹐絢云「王莽時禁用兩字名﹐蓋沿襲所致。」○古人純質張安時兵部云﹕古人純質﹐其取名字亦然。宣父因禱尼丘山得之﹐遂名丘字仲尼﹔其子乃名鯉字伯魚﹔史鰍亦字子魚﹔冉耕遂字伯牛﹔如痘谷於菟﹑黑臀杵臼之類甚多。後世取名字惟恐不至﹐宋齊丘乃字超回﹐其不自量如此。孟軻﹑譙周命世大才﹐而異字不顯﹐或云軻字子輿﹐周字子休﹐竊疑後人以意取之爾。左丘明字世終不聞。○被黜者受三班借職石曼卿登科﹐有人訟科場覆考落數人﹐曼卿是其數。時方期集於興國寺﹐符至迫所賜誥牒靴服﹐數人皆啜泣而起﹐曼卿獨解靴袍還入﹐露體戴襆頭復坐語笑﹐終席而去。次日被黜者皆受三班借職﹐曼卿爲一絕句曰「無才且作三班借﹐請俸爭如錄事參。從此罷稱卿貢進﹐且須走馬東西南。」○殺徐氏族江南宋齊丘﹐智謀之士也。自以謂江南有精兵三十萬﹐士卒十萬﹐大江當十萬﹐而己當六萬。江南初主本徐溫養子﹐及僭號﹐遷徐氏於海陵。中主繼統﹐用齊丘之謀﹐徐氏無男女﹑少長皆殺之。其後齊丘嘗有一小兒病﹐閉閣謝客﹐中主置燕召之﹐亦不出。有老樂工且雙瞽﹐作一詩書紙鳶上﹐放入齊丘第中。詩曰「化家爲國實良圖﹐總是先生畫計謨。一个小兒拋不得﹐上皇當日合何如。」海陵州宅之東至今有小兒墳數十﹐皆當時所殺徐氏之族也。○素好訕謔有一故相遠派在姑蘇﹐嬉遊﹐書其壁曰「大丞相再從侄某嘗遊。」有士人李璋素好汕謔﹐題其傍曰「混元皇帝三十七代孫李璋繼至。」○館閣一人直宿館閣每夜輪校官一人直宿﹐如有故不宿﹐則廬其夜﹐謂之「豁宿」。故事豁宿不得過四﹐至第五日卽須入宿。遇豁宿倒於宿歷名位下書「腹肚不安免宿」﹐故館閣宿歷相傳謂之「害肚歷」。○吳人好雅吳人多謂梅子爲「曹公」﹐以其嘗望梅止渴也。又謂鵝爲「右軍」﹐以其好養鵝也。有一士人遺人醋梅與燻鵝﹐作書云「醋浸曹公一甏﹐湯燻右軍兩隻﹐聊備一饌。」○寇萊公鄧人廟祀之寇萊公嘗知鄧州﹐鄧人至今廟祀之。熙寧中﹐侍讀學士陳和叔知州﹐下令閉廟不得修祀。一日﹐陳方食飠夾子忽失之﹐已而乃見在萊公祠外土偶手中﹐陳大怖駭﹐立示百姓依舊祭享。○不喜爲外官蘇舜元好進不喜爲外官﹐洎爲京西轉運使﹐廨宇在許州。嘗對客嘆曰「人生不知活得幾日﹐好時好日許州過了﹐良可惜也。」然竟卒於散郎。○異體而相制者物有異體而相制者﹐故翡翠屑金﹐人气粉犀。近世北人以鍼敲冰﹐南人以綫解茶﹐亦其類也。○酒量過人張伯玉郎中酒量過人﹐能飲至數斗不醉﹐世號「張百杯」。將飲時﹐先置淸水大盂於其側﹐每盡一杯卽吸水漱滌。人間其故﹐云﹕酒之毒在齒﹐滌去則不能爲患。」陳康民大夫知泉州日﹐用其說亦能飲至一斗不醉。○以珠撒殿熙寧中﹐注輦國使人入貢﹐乞依本俗「撤殿」﹐詔從之。使人以金盤貯珠跪捧於殿檻之間﹐以金蓮花酌珠向禦座撒之。「撒殿」乃其國至敬之禮也。朝退有司掃徹﹐得珠十餘兩﹐分賜是日侍殿閣門使副內臣。○歲首畫鐘馗歲首畫鐘馗於門﹐不知起自何時。皇中﹐金陵發一冢有石志﹐乃宋宗愨母鄭夫人。宗愨有妹名鐘馗﹐則知鐘馗之設亦遠。○蜂螫以芋梗傳之處士劉易隱居三屋山﹐嘗於齋中見一大蜂�於蛛网。蛛摶之爲蜂螫墜地﹐俄頃蛛鼓腹欲裂﹐徐徐行入艸﹐蛛嚙芋梗微破﹐以瘡就嚙處磨之﹐良久腹漸消﹐輕捷如故。自後人有爲蜂螫者﹐按芋梗傳之則愈。○詩紀契丹事實刁約使契丹戲爲四句詩曰「押燕移離畢﹐看房賀跋支。餞行三匹裂﹐密賜十貔貍。」皆紀實也。「移離畢」﹐官名如中國執政官。「賀跋支」﹐如執衣防閣。「匹裂」﹐小木罌以色綾木爲之﹐如黃漆。「貔貍」﹐如鼠而大﹐冗居﹐食果谷﹐嗜肉。狄人爲珍膳﹐味犭屯子而且脆。○蔡君謨書吳箋蔡君謨嘗書小吳箋云「李及知杭州﹐市白集一部乃爲終身之恨﹐此君淸節可爲世戒。張乖崖鎭蜀當遨遊時﹐士女環左右﹐終三年未嘗回顧﹐此君殊重厚可以爲薄夫之��。」此帖今在張乖崖之孫堯夫家。予以謂買書而爲終身之恨﹐近於太甚﹐苟其中如此亦可尙也。○魚南海魚有石首者﹐蓋魚也。取其石治以爲器﹐可載飲食。如遇蠱毒﹐器必暴裂﹐其效甚著。福唐人制作尢精﹐明瑩如琥珀﹐人但知愛玩其色而鮮能識其用。○古方書周順云「古方書如《聖惠千金》《外臺祕要》﹐所論病原脈證及鍼炙法﹐皆不可廢。然處方分劑與今大異﹐不深究其旨者愼勿妄用。有人得目疾﹐用古方治之﹐目遂突出。又有婦人因產病用《外臺祕要》坐導方﹐其後反得惡露之疾﹐終身不瘥。曾有士人得腳弱病﹐方書羅列前後﹐積藥左右如山﹐而疾益甚。余盡令屏去﹐但用杉木爲桶濯足﹐及令排樟腦於兩股間以腳扌朋系定﹐月餘而安健如故。南方多此疾﹐不可不知。」順固名醫﹐語必不妄﹐故書以爲誡。○放生池馮道性仁厚﹐家有一池﹐每得生魚必放池中﹐謂之「放生池」。其子爲監丞者﹐每竊釣而食之。道聞之不懌﹐於是髙其墻垣﹐鑰其門戶﹐爲一詩書子門曰「髙卻垣墻鑰卻門﹐監丞從此罷垂綸。池中魚鱉應相賀﹐從此方知有主人。」○丘彬題陽朔縣桂州左右山皆平地拔起數百丈﹐竹木蓊郁﹐石如黛染﹐陽朔縣尢佳﹐四面峯巒駢立。故水丘彬嘗題詩曰「陶潛彭澤五株柳﹐潘嶽河陽一縣花。兩處爭如陽朔縣﹐碧蓮峯裏住人家。」○萵菜王舜求云「萵菜出咼國﹑有毒﹐百虫不近﹐蛇虺過其下誤觸之則目瞑不見物。人有中其毒者﹐惟生薑汁解之。」謝正秀才云「有人食黃顙魚後食荊芥湯﹐卽時死。」後見醫者云「二物極相反﹐甚於木反桃李也。食他魚亦宜禁之。」○忌食羊血馬昭甫云「服餌之家忌食羊血﹐𨿽服藥數十年﹐一食羊血則前功盡喪。」又云「有目疾者﹐切忌浴﹐令人目盲。」○武臣上殿不得過爲文飾慶曆中河北大水﹐仁宗憂形於色。有走馬承受公事﹐使臣到闕卽時召對。問河北水災何如﹖使臣對曰「懷山襄陵。」又問百姓如何﹖對曰「如喪考妣。」上默然。旣退﹐卽詔閣門﹕今後武臣上殿奏事﹐並須直說﹐不得過爲文飾。至今閣門有此條﹐過有合奏事人﹐卽預先告示。○使士卒勞力制其驕惰太祖朝常戒禁兵之衣長不得過膝﹐買魚﹑肉及酒入營門者﹐皆有罪。又制「更戍之法」﹐欲其習山川勞苦﹐遠妻奴懷土之戀﹐兼外戍之日多﹐在營之日少﹐人人少子而衣食易足。又京師衛兵請糧者﹐營在城東者卽令赴城西倉﹐在城西者令赴城東倉﹐仍不許庸僦車腳﹐皆須自負﹐嘗登右掖門觀之。蓋使之勞力﹐制其驕惰﹐故士卒衣食無外慕﹐安辛苦而易使。●卷九○貴其眞東坡每曰「古人所貴者﹐貴其眞。」陶淵明恥爲五斗粟屈於鄕裏小兒﹐棄官去。歸久之﹐復遊城偶有羨於華軒。漢髙祖臨大事﹐鑄印銷印甚於兒戲﹐然其正宜明白之心照映千古﹐想見其爲人。如問士大夫蕭何何以知韓信﹐竟未有答之者。○嘉其盡節曹翰圍江州三年﹐城將陷。太宗嘉其盡節於所事﹐遣使諭翰城下日拒命之人盡赦之。使人至獨木渡﹐大風數日不可濟﹐及風定而濟﹐則翰已屠江州無遺類適一日矣。唐吏部尙書張嘉福奉使河北﹐逆韋之亂有敕處斬﹐尋遣使人赦之。使人馬上昏睡遲行一驛﹐比至已斬訖。與此相類得非有命歟。○好佛馮當世近年頗好佛﹐其知並州也﹐以書寄王平甫曰「並門歌舞妙麗﹐但閉目不覷﹐惟日以談禪爲事。」平甫答曰「若如所諭﹐卽明公未達禪理﹐但閉目不覷已是一重公按。」當世深伏其言。○館中論詩沈括存中﹑呂惠卿吉甫﹑王存正仲﹑李常公擇治平中同在館中﹐嘗夜談詩﹐存中云「退之詩押韻之文耳﹐𨿽不健美富贍﹐然終不近詩。」吉甫云「詩正當如是﹐吾謂詩人已來未有如退之者。」正仲是存中﹐公擇是吉甫﹐於是四人者交相攻﹐久不決。公擇正色謂正仲曰「君子羣而不黨﹐公獨黨存中耶﹖」正仲怒曰「我所見如是顧黨耶﹗以我偶同存中便謂之黨﹐則君非吉甫黨乎﹖」一坐大笑。余嘗熟味退之詩﹐眞天力自然﹐其用事深處﹐髙出老杜之上。如《城南讀書詩》曰「少長聚嬉戲﹐不殊同隊魚。」又「腦脂蓋眼臥壯士﹐大紹掛壁何由彎。」皆然也。襄陽魏泰曰「韓退之詩曰﹕『剝苔弔斑林﹐角黍餌沈冢。』竹非黑點之斑也。楚竹初生苔封之﹐土人斫之﹐浸水中洗去蘚﹐故蘚痕成紫暈耳。」○能官毛亢﹐兩浙人﹐由進士登第﹐所至稱爲「能官」﹐後授江左令。洪州有溪曰「長溪」﹐其水深數丈﹐長五十里。彼人尢重溪魚﹐溪歲出魚數千緡﹐爲二李所有﹐彼人呼爲「東李」﹑「西李」。家皆豪﹐常交竟﹐此溪不爲「東李」家所有﹐卽爲「西李」家所奪﹐凡數十年互相爭訴﹐官莫能平其事。一旦「東李」詣闕匭函陳狀﹐英廟敕本路定奪﹐歸著明白﹐不得別致爭訟。漕憲持麾下淸幹使皆曰「非毛亢不可。」亢授命旣往﹐召二李爲之曰「此溪汝爭之近百年矣﹐若不以券契文字爲之據﹐無所憑也。如有據﹐多者卽與之也。」二李竟取其家所有致於亢前﹐堆積莫知其數。知命取入之﹐乃於狀後判曰「獸生於山﹐魚生於水﹐蓋自天然﹐固非人力﹐宜與眾共﹐安可獨專。」漕使以亢狀奏聞﹐英廟帝特攺一官﹐亢由此累歷漕憲。○星墜治平元年﹐常州日禺時﹐天有大聲如雷﹐乃一大星幾如月﹐見於東南。少時而有震一聲﹐移著西南。又一震而墜在宜興縣民許氏園中﹐遠近皆見﹐火光赫然照天﹐許氏藩籬皆爲所焚。是時火息﹐視地中有一竅如杯在極深﹐下視之﹐星在其中﹐熒熒良久漸暗﹐尙熱不可近。又久之﹐發其竅﹐深三尺餘﹐乃得一圓石猶熱﹐其大如拳﹐一頭微尖﹐色如鐵﹐重亦如之。州守鄭伸得之送潤州金山寺﹐至今匣藏之﹐遊人到則發視﹐王元昝爲之傳詳。○結廬講授驪山白鹿觀向有道士王某﹐通《五經》﹐結茅廬數十區﹐講授生徒幾百人﹐韓丕亦嘗從之學。王間遣生徒往近村市酒﹐一日命韓挈以往﹐王謂諸生曰「韓秀才風骨粹重﹐向去進士不可量也。」然到山歲餘未嘗見其所業﹐命破扃索其寢室中﹐於席下得槲葉厚四五寸﹐或二三葉或十餘葉﹐以細梗貫之﹐乃韓之著述也。王見之驚駭﹐自此厚加禮待﹐其後官至貳卿翰林學士。○奇物登州海中時有雲气﹐如宮室臺觀﹐城堞人物﹐車馬冠蓋﹐歷歷可見﹐謂之「海市」。或曰「蛟蜃之气」﹐所爲疑不然也。歐陽文忠曾出使河朔﹐過髙唐縣驛舍中﹐夜有鬼神自空中過﹐車馬人畜之聲﹐一一可辧。其說甚詳﹐此不具紀問。本處父老云「二十年前嘗晝過縣﹐亦歷歷見人物﹐土人亦謂之『海市』﹐與登州所見大略相類也。」近歲延州永寧關大河岸崩﹐入地數十尺﹐土下得竹筍一林﹐凡數百莖﹐根幹相連﹐悉化爲石。適有����﹐取數莖去云﹐欲進呈。延郡素無竹﹐此入在數十尺土下﹐不知幾何代物﹖無乃曠古以前地卑气濕而宜竹耶。婺州金華山有松石﹐又如桃核﹑蘆根﹑蛇蟹之類皆有成石者﹐然皆其地本有之物﹐不足深怪。此深地中所無﹐又非本土所有之物﹐特可異耳。●卷十○琴曲宮十小調世傳琴曲宮聲十小調﹐皆隋賀若弼所制﹐最爲絕妙。一《不博金》﹐二《不換王》﹐三《浹泛》﹐四《越溪吟》﹐五《越江吟》﹐六《孤猿吟》﹐七《淸夜吟》﹐八《葉下聞蟬》﹐九《三淸》﹐十亡其名﹐琴家但名《賀若》而已。○虞美人艸行曾子宣夫人魏氏作《虞美人》艸行雲﹕「鴻門刁鬥紛如雪﹐十萬降兵夜流血。咸陽宮殿三月紅﹐霸業已隨煙燼滅。剛彊必死仁義王﹐陰陵失路非天亡。英雄本學萬人敵﹐何用屑屑悲紅妝。三軍散盡旌旗倒﹐王帳佳人坐中老。香魂夜逐劍光飛﹐靑血化爲原上艸。芳心寂寞寄寒枝﹐舊曲聞家似斂眉。哀怨俳徊愁不語﹐合如初聽楚歌時。滔滔逝水流今古﹐漢楚興亡兩丘土。當年遺事久成空﹐慷慨尊前爲誰舞﹖」○狄天使能戰寶元中黨項犯塞﹐時新募萬勝軍﹐未習戰陣﹐遇寇多北。狄靑爲將﹐一日盡取萬勝旗付虎翼軍﹐使之出戰﹐虜望其旗易之﹐全軍往趨﹐爲虎翼所破﹐殆無遺類。又靑在涇原﹐常以寡當眾﹐必以奇勝。預戒軍中盡捨弓弩﹐皆執短兵器﹐令軍中聞鉦一聲則止﹐再則嚴陣而陽卻﹐鉦聲止則大呼而突之﹐士卒皆如其教。才遇敵未接戰﹐遽聲鉦﹐士卒皆止﹐再聲皆卻﹐虜人大笑﹐鉦聲止﹐士卒突戰﹐虜無遺類。○能辧盜陳迹古密眞﹐知建州浦城縣日﹐有人失物﹐捕待未知的爲盜者。述古乃紿之曰「某廟有一鐘能辧盜至靈。」使人迎置後閣祠之﹐引羣囚立鐘前自陳﹐不爲盜者摸之則無聲﹐爲盜者摸之則有聲。述古自率同職禱鐘﹐其肅祭訖﹐以帷帷之﹐乃陰使人以黑塗鐘。良久﹐引囚逐一令引手入帷摸之﹐出乃驗其手皆有墨﹐惟有一囚無墨。訊之﹐遂承爲盜﹐蓋恐鐘有聲不敢摸也。此亦古人之法﹐出於小說。

