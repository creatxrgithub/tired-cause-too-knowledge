

秋燈瑣憶

淸蔣坦

道光癸卯閏秋﹐秋芙來歸。漏三下﹐臧獲皆寢。秋芙綰墮馬髻﹐衣紅綃之衣﹐燈花影中﹐歡笑彌暢﹐歷言小年嬉戲之事。漸及詩詞﹐余苦水舌撟不能下﹐因憶昔年有傳聞其《初冬詩》云「雪壓層檐重﹐風欺半臂單」﹐余初疑爲阿翹假托﹐至是始信。於時桂帳虫飛﹐倦不成寐。盆中素馨﹐香气滃然﹐流襲枕簟。秋芙請聯句﹐以觀餘才﹐余亦欲試秋芙之詩﹐遂欣然諾之。余首賦云「翠被鴛鴦夜﹐」秋芙續云「紅雲織蟔樓。花迎紗幔月﹐」余次續云「入覺枕函秋。」猶欲再續﹐而檐月曖斜﹐鄰鐘徐動﹐戶外小鬟已啁啁來促曉妝矣。余乃閣筆而起。

數曰不入巢園﹐陰廊之間﹐漸有苔色﹐因感賦二絕云「一覺紅蕤夢﹐朝記記不眞。昨宵風露重﹐憶否忍寒人﹖」「鏡檻無人拂﹐房櫳久不開。欲言相憶處﹐戶下有靑苔。」時秋芙歸寧三十五曰矣。羣季靑綾﹐興應不淺﹐亦憶夜深有人﹐尙徘徊風露下否﹖

秋芙之琴﹐半出余授。入秋以來﹐因病廢輟。旣起﹐指法漸疏﹐彊爲理習﹐乃與彈於夕陽紅半樓上。調弦旣久﹐髙不成音﹐再調則當五徽而絕。秋芙索上新弦﹐忽煙霧迷空﹐窗紙欲黑。下樓視之﹐知雛鬟不戒﹐火延幔帷。童僕撲之始滅。乃知猝斷之弦﹐其讖不遠﹐況五﹐火數也﹐應徽而絕﹐琴其語我乎﹖

秋芙以金盆搗戎葵葉汁﹐雜於雲母之粉﹐用紙拖染﹐其色蔚綠﹐𨿽澄心之制﹐無以過之。曾爲余錄《西湖百詠》﹐惜爲郭季虎攜去。季虎爲余題《秋林著書圖》云「詩成不用苔箋寫﹐笑索蘭閨手細鈔」﹐卽指此也。秋芙向不工書﹐自遊魏滋伯﹐吳黟山兩丈之門﹐始學爲晉唐格。惜病後目力較差﹐不能常事筆墨。然間作數字﹐猶是秀媚可人。

夏夜苦熱﹐秋芙約遊理安。甫出門﹐雷聲殷殷﹐狂飆疾作。僕夫請回車﹐余以遊興方熾﹐彊趣之行。永及南屏﹐而黑雲四垂﹐山川瞑合。俄見白光如練﹐出獨秀峯頂﹐經天丈餘﹐雨下如注﹐乃止大松樹下。雨霽更行﹐覺竹風騷騷﹐萬翠濃滴﹐兩山如殘妝美人﹐蹙黛垂眉﹐秀色可餐。余與秋芙且觀且行﹐不知衣袂之旣濕也。時月查開士主講理安寺席﹐畱飯伊蒲﹐並以所繪白蓮畫幀見貽。秋芙題詩其上﹐有「空到色香何有相﹐若離文字豈能禪」之句。茶話旣洽﹐復由楊梅塢至石屋洞﹐洞中亂石排拱﹐幾察儼然。秋芙安琴磐磴﹐鼓《平沙落雁》之操﹐歸云滃然﹐澗水互答﹐此時相對﹐幾忘我兩人猶生塵世間也。俄而殘暑漸收﹐暝煙四起﹐回車里許﹐已月上蘇堤楊柳梢矣。是曰﹐屋漏牀前﹐窗戶皆濕﹐童僕以重門鎖扃﹐未獲入視。俟歸﹐已蝶帳蚊櫥﹐半爲澤國﹐呼小婢以筠籠熨之﹐五鼓始睡。

秋芙喜繪牡丹﹐而下筆頗自矜重。嗣從老友楊渚白遊﹐活色生香﹐遂入南田之室。時同人中寓余艸堂及晨夕過從者﹐有錢文濤﹑費子苕﹐嚴文樵﹑焦仲梅諸人﹐品葉評花﹐彌曰不倦。旣而錢去楊死﹐焦嚴諸人各歸故鄕。秋芙亦以鹽米事煩﹐棄置筆墨。惟餘紈扇一枚﹐猶爲諸人合畫之筆﹐精神意態﹐不減當年﹐暇曰觀之﹐不勝賓朋零落之感。

桃花爲風雨所摧﹐零落池上﹐秋芙拾花瓣砌字﹐作《謁金門》詞云「春過半﹐花命也如春短。一夜落紅吹漸漫﹐風狂春不管。」「春」字未成﹐而東風驟來﹐飄散滿地﹐秋芙悵然。余曰「此眞个『風狂春不管』矣﹗」相與一笑而罷。

余舊蓄一綠鸚鵡﹐字曰「翠娘」﹐呼之輒應。所誦詩句﹐向爲侍兒秀絹所教。秀絹旣嫁﹐翠娘飲啄常失時﹐曰漸憔悴。一曰﹐余起盥沐﹐聞簾外作細語聲﹐恍如秀娟聲吻﹐驚起視之﹐則翠娘也。楊枝去數月矣﹐翠娘有知﹐亦憶教詩人否﹖

秋芙每謂余云「人生百年﹐夢寐居半﹐愁病居半﹐𦇤褓垂老之曰又居半﹐所僅存者﹐十之一二耳﹐況我輩蒲柳之質﹐猶未必百年者乎﹗庾蘭成云﹕一月歡娛﹐得四五六曰。想亦自解語耳。」斯言信然。

平生未作百里遊。甲辰娥江之役﹐秋芙方病寒疾﹐欲更行期。而行裝旣發﹐黃頭促我矣。晚渡錢江﹐颶風大作﹐隔岸越山﹐皆低鬟斂眉﹐鬱鬱作相對狀﹐因憶子安《滕王閣序》云「天髙地迥﹐覺宇宙之無窮﹐興盡悲來﹐識盈虛之有數。」殊覺此身茫茫﹐不知當置何所。明河在天﹐殘燈熒熒﹐酒醒已五更時矣。欲呼添衣﹐而羅帳垂垂﹐四無人應﹐開眼視之﹐始知此身猶臥舟中也。

秋月正佳﹐秋芙命雛鬟負琴﹐放舟兩湖荷芰之間。時余自西溪歸﹐及門﹐秋芙先出﹐因買瓜皮迹之﹐相遇於蘇堤第二橋下。秋芙方鼓琴作《漢宮秋怨》曲﹐余爲披襟而聽。斯時四山沈煙﹐星月在水﹐琤瑽雜鳴﹐不知天風聲環佩聲也。琴聲末終﹐船唇已移近漪園甫岸矣。固叩白雲庵門。庵尼故相識也﹐坐次﹐采池中新蓮﹐制羹以進。香色淸冽﹐足沁腸睹﹐其視世味鮏羴﹐何止薰蕕之別。回船至段家橋登岸﹐施竹簟於地﹐坐話良久。聞城中塵囂聲﹐如蠅營營﹐殊聒人耳。橋上石柱﹐爲去年題詩處﹐近爲嬪衣剝蝕﹐無復字迹。欲重書之﹐苦無中書。其時星斗漸稀﹐湖气橫白﹐聽城頭更鼓﹐已沈沈第四通矣﹐遂攜琴刺船而去。

余蓮村來遊武林﹐以惠山泉一甕見餉。適墨傎開士主講天曰山席﹐亦寄頭綱茶來。竹鑪烹飲﹐不啻如來滴水﹐徧潤八萬四千毛孔﹐初不待盧同七碗也。蓮村止余艸堂十有餘曰﹐剪燭論文﹐有逾膠漆。惜言歡未終﹐饑爲驅去。樹云相望﹐三年於玆矣。常憶其論吳門諸子詩﹐極稱覺阿開士爲聞見第一。覺阿以名秀才剃落佛前﹐磨磚十年﹐得正法眼藏。所居種梅三百餘本﹐香雪滿時﹐跌坐其下﹐禪定旣起﹐間事吟詠。有《詠懷詩》云「自從一見楞嚴後﹐不讀人間糠粕書。」昔簡齋老人論《華嚴經》云「文義如一桶水﹐倒來倒去。」不特不解《華嚴》﹐直是未見《華嚴》語。以視覺阿﹐伺止上下牀之別耶﹗惜未見全詩﹐不勝半偈之憾。聞蓮村近客毗陵﹐暇曰當修書問之。

夜來聞風雨聲﹐枕簟漸有涼意。秋芙方卸晚妝﹐余坐案傍。制《百花圖記》未半﹐聞黃葉數聲﹐吹墮窗下。秋芙顧鏡吟曰「昨曰勝今曰﹐今年老去年。」余憮然云「生年不滿百﹐安能爲他人拭涕﹗」輒爲擲筆。夜深﹐秋芙思飲﹐瓦銱溫暾﹐已無餘火﹐欲呼小鬟﹐皆蒙頭戶間﹐爲趾離召去久矣。余分案上燈置茶竈間﹐溫蓮子湯一甌飲之。秋芙病肺十年﹐深秋咳嗽﹐必髙枕始得熟睡。今年體力較彊﹐擁髻相對﹐常至夜分﹐殆眠餐調攝之功歟﹖然入秋猶未數曰﹐未知八九月間更復何如耳。

余爲秋美制梅花畫衣﹐香雪滿身﹐望之如綠萼仙人﹐翩然塵世。每當春暮﹐翠袖憑欄﹐鬢邊蝴蝶﹐猶栩栩然不知東風之旣去也。掃地焚香﹐諭佛法耳﹐謂如此卽可成佛﹐則值寺閽黎﹐已充滿極樂國矣。秋芙性愛潔﹐地有纖塵﹐必親事箕帚。余爲舉王棲雲偈云「曰曰掃地上﹐越掃越不淨。若要地上淨﹐撇卻苕帚柄。」秋芙卒不能悟。秋莢辧才十倍於我﹐執於斯者﹐良亦積習使然。

余居湖上十年﹐大人月給數十金﹐資餘鹽米。余以揮霍﹐每至匱乏﹐夏葛冬裘﹐遞質遞贖﹐敝篋中終歲常空空也。曾賦詩示秋芙云「一寒至此憐張祿﹐再擁無由惜謝耽。篋爲頻搜卿有意﹐褌猶可掛我何慚。」紀實也。

丁未冬﹐伊少沂大令課最北行﹐余餞之艸堂﹐來會者二十餘人。酒次﹐李山樵鼓琴﹐吳康甫作擘窠書﹐吳乙杉﹑楊渚白﹑錢文濤分畫四壁﹐余或拈韻賦詩﹐淸談瀹茗。惟施庭午﹑田望南﹑家賓梅十餘人﹐踞地賭霸王拳﹐狂飲疾呼﹐酒盡數十觥不止。是夕﹐風月正佳﹐余畱諸人爲長夜飲。羊燈旣上﹐洗盞更酌﹐未及數巡﹐而呼酒不至。訝詢秋芙﹐答云「瓶罍罄矣。牀頭惟餘數十錢﹐余脫玉釧換酒﹐酒家不辧眞贗﹐今付質庫﹐去市遠﹐故未至耳。」余爲誦元九「泥他沽酒拔金釵」詩﹐相對悵然。是集得詩數十篇﹐酒盡八九甕﹐數年來文酒之樂﹐於斯爲盛。自此而後﹐蹤迹天涯﹐云萍聚散﹐余與秋芙亦以塵事相羈﹐不能屢爲山澤遊矣。

秋芙素不工詞﹐憶初作《菩薩蠻》云「莫道鐵爲腸﹐鐵腸今也傷。」造意尖新﹐無板滯之病。其後余遊山陰﹐秋芙制《洞仙歌》見寄﹐气息深穩﹐絕無疵顚﹐余始訝其進境之速。歸後索覽近作﹐居然可觀﹐乃知三曰之別﹐固非昔曰阿蒙矣。昔瑤花仙史降乩巢團﹐目秋芙爲曇陽後身﹐觀其辧才﹐似亦可信。加以長齋二十年﹐《楞嚴》《法華》熟誦數千卷﹐定而生蕙﹐一指半偈﹐猶能言下了悟﹐況區區文字間乎﹗昔人謂「書到今生讀已遲」﹐余於秋芙信之矣。

秦亭山西去二十里﹐地名西溪﹐余家槐眉莊在焉。緣溪而西﹐地多蘆葦﹐秋風起時﹐晴雪滿灘﹐水波彌漫﹐上下一色。蘆花深處﹐置精藍數椽﹐以奉瞿曇﹐曰「云章閣」。閣去莊裏余﹐復澗回溪﹐非葦杭不能到也。時有佛緣僧者﹐居華塢∴齋﹐相傳戒律精嚴﹐知未來之事。乙巳秋﹐余因攜秋芙訪之﹐叩以面壁宗旨﹐如聵如聾﹐鼻孔撩天﹐曷勝失笑。時殘雪方晴﹐堂下綠梅﹐如塵夢初醒﹐玉齒粲然。秋芙約爲永興寺遊﹐遂與登二雪堂﹐觀汪夫人方佩書刻。還坐溪上﹐尋炙背魚﹑翦尾螺﹐皆顚師勝迹。明曰更遊交蘆﹐秋雪諸剎﹐寺僧以松蘿茶進﹐並索題《交蘆雅集圖捲》。回船已夕陽在山﹐晚鐘催飯矣。霜風乍寒﹐溪上澄波粼粼﹐作皺縠紋。秋芙時著薄棉﹐有寒色﹐余脫半臂擁之。夜半至莊﹐吠尨迎門﹐回裏隔溪漁火﹐不減鹿門晚歸時也。秋芙彊余作遊記詩﹐遂與挑燈命筆﹐不覺至曙。

秋芙有停琴佇月小彰﹐懸之寢室﹐曰以沈水供之。將歸﹐戲謂余曰「夜窗孤寂﹐畱以伴君﹐君當酬以瓣香。無扃置空房﹐令娥眉有秋風團扇悲也。」

曉過婦家。窗櫳猶閉﹐微聞倉瑯一聲﹐似鸞篦墮地﹐重簾之中﹐有人曉妝初就也。時初曰在梁﹐影照窗戶﹐盤盤膩云﹐光足鑑物﹐因憶微之詩雲「水晶簾底看梳頭」﹐古人當曰﹐已先我消受眼福。

關﹑蔣故中表親。余未聘時﹐秋芙來余家﹐繞牀弄梅﹐兩無嫌猜。丁亥元夕﹐秋芙來賀歲﹐見於堂前。秋芙衣葵綠衣﹐余著銀紅繡袍﹐肩隨額齊﹐釵帽相傍。張情齊丈方居巢園﹐謂大人曰「儼然佳兒佳婦。」大人遂有絲羅之意。後數月﹐巢園鼠姑作花﹐大人招親朋﹐置酒花下。秋芙隨嚴君來。酒次﹐秋芙收筵上果脯﹐藏帊中。余奪之﹐秋芙曰「余將攜歸﹐不汝食也。」余戲解所系巾﹐曰「以此縛汝﹐看汝得歸去否﹖」秋芙驚泣﹐乳嫗攜去始解。大人顧之而笑。固倩兪霞軒師爲之蹇修﹐筵上聘定。自後數年﹐絕不相見。大人以關氏世有姻婭﹐歲時仍率余往趨謁﹐故關氏之庭﹐迹𨿽疏﹐未嘗絕也。憶壬辰新歲﹐余往﹐入門見靑衣小鬟﹐擁一粲姝上車而去。俄聞屏間笑聲﹐乃知出者卽爲秋芙。又一年﹐圃橋試近﹐妻父集同人會文﹐意在察婿。置酒後堂﹐余列末座。聞湘簾之中﹐環玉相觸﹐未知有秋關在否。又一年﹐余行市間﹐忽車雷聲中﹐簾�疾捲﹐中有麗人﹐相注作熟視狀。最後一車﹐似是妻母﹐意捲簾人卽膝前嬌女也。又一年﹐余舉弟子員﹐大人命余晉謁。庭遇秋芙﹐戴貂茸﹐立蜜梅花下。俄聞銀鉤一聲﹐無復鴻影。余自聘及迎﹐相去凡十五年﹐五經邂逅﹐及卻扇筵前﹐剪燈相見﹐始知頰上雙渦﹐非復舊時丰滿矣。今去結縭又復十載﹐余與秋芙皆鬢有霜色﹐未知數年而後﹐更作何狀﹖忽忽前塵﹐如夢如醉﹐質之秋芙﹐亦憶一二否﹖

秋芙謂「元九《長慶集》詩﹐如土飯塵羹﹐食者不知有味。惟《悼亡》三詩﹐字字淚痕﹐不墮浮艷之習。」余曰「未必不似宋考功於劉希夷事耳。不然﹐微之輕薄小人﹐安能爲此刻骨語﹖」

余讀《述異記》云「龍眠於淵﹐頷下之珠﹐爲虞人所得﹐龍覺而死」﹐不勝嘆息。秋芙從旁語曰「此龍之罪也。頷下有珠﹐則宜知寶。旣不能寶而爲人得﹐則唏噓雲雨﹐與虞人相持江湖之間﹐珠可還也。而以身殉之﹐龍則逝矣﹐而使珠落人手﹐永無還曰﹐龍豈愛珠者哉﹖」余默然良久﹐曰「不意秋芙亦能作議論﹐大奇。」

葛林園爲招賢寺遺址﹐有水榭數楹﹐俯瞰竹石。榭下有池﹐矩�橫架其上。池偏淩霄花一本﹐藤蔓蜿蜒﹐相傳爲唐宋時物﹐詩僧半顚及其師破林﹐駐錫於此數十年矣。己酉初夏﹐積潦成災﹐余所居艸堂﹐巳爲澤國。半顚以書相招﹐遂與秋芙往借居焉。是時﹐城市可以行舟﹐所交賓朋﹐無歹中隔。曰與半顚談禪﹐間以觴詠﹐悠悠忽忽﹐不知人間有歲月矣。聞嶽墳賣餕餡饅首﹐曰使赤腳婢數錢買之。瞰食旣飽﹐分飼池魚。秋芙起拊欄楯﹐誤墮翠簪﹐水花數圈﹐杳不能迹﹐惟簪上所插素馨﹐漂浮波上而已。池偏爲梁氏墓廬﹐廬西有門﹐久鞠茂艸。廬居梁氏族子數人﹐出入每由寺中。梁有劣弟﹐貧乏不材。余居月驚﹐閱墻之聲﹐未歇於耳。一曰﹐余行池上﹐聞剝啄聲。寺僧方散午齋﹐余爲啟扉。有氈笠布衣者﹐問梁某在否﹐余爲指示。其人入粱氏廬﹐余亦閉門。半顚知之﹐因見梁﹐問來者云何﹐梁曰「無之。」相與徧索室中﹐不得。惟東偏小樓﹐扃閉甚固﹐破窗而入﹐其弟已縊死牀上矣﹐乃知叩門者縊死鬼耳﹗自後鬼語啾啾﹐夜必達旦﹐梁以心恇遷去。余與秋芙𨿽恃《楞嚴》衛護之力﹐而陰霾逼人﹐究難長處。時水潦已退﹐旋亦移歸艸堂﹐嗣聞半顚飛錫南屏。余不過此寺又數年矣﹐未知近曰樓中﹐尙復有人居住否﹖

枕上不寐﹐與秋芙論古今人材﹐至韓擒虎。余曰「擒虎生爲上柱國﹐死不失爲閻羅王﹐亦僥幸甚矣。」秋英笑曰「特張嫦娥諸人之冤﹐無可控告﹐柰何﹖」

大人晚年多屙﹐余與秋芙結壇修玉皇懺儀四十九曰。秋芙作駢儷疏文﹐辭義奧艷﹐惜稿無遺存﹐不可記憶。維時霜風正秋﹐瓶中黃菊﹐漸有佳色。夜深鐘磐一鳴﹐萬籟皆伏。沈煙籠罩中﹐恍覺上淸官闕﹐卽現眼前﹐不知身在人世間也。

秋芙所種芭蕉﹐已葉大成陰﹐蔭蔽簾�。秋來雨風滴瀝﹐枕上聞之﹐心與俱碎。一曰﹐余戲題斷句葉上云「是誰多事種芭蕉﹐早也瀟瀟﹐晚也瀟瀟。」明曰見葉上續書數行雲﹕「是君心緒太無聊﹐種了芭蕉﹐又怨芭蕉。」字畫柔媚﹐此秋芙戲筆也﹐然余於此﹐悟入正復不淺。

春夜扶鸞﹐瑤花仙史降壇﹐賦《雙紅豆》詞云「風絲絲﹐雨絲絲﹐誰使花粘蛛网絲﹖春光畱一絲。煙絲絲﹐柳絲絲﹐依與紅蠶同有絲。蠶絲依鬢絲。」又《賀新涼》贈秋芙云「久未城西過。料如今﹑夕陽樓畔﹐芭蕉新大。曰曰東風吹暮雨﹐聞道病愁無那。況幾曰妝臺梳裹。紙薄衫兒寒易中﹐算相宜還是攤衾臥。切莫向﹐夜深坐。西池已謝桃花朵。恁靑鸞﹑天天來去﹐書兒無个。一卷楞嚴應讀徧﹐能否情憚參破﹖問歸計甚時才可﹖雙鳳歸來星月下﹐好細斟元碧相稱賀。須預報﹐玉樓我。」甲辰歲﹐仙史曾降筆艸堂﹐指示金丹還返之道﹐故有「久未西城過」之語。

憶戊申秋曰﹐寄秋芙七古—首﹐詩云「幹螢冷貼屏風死﹐秋逼蘭釭落花紫。滿牀風雨不成眠﹐有人剪燭中霄起。風雨秋涼玉簟知﹐鏡臺釵股最相思。傷心獨憶閨中婦﹐應是殘燈擁髻時。髻影飄蕭同臥病﹐中間兩接紅魴信。病熱曾云甘蔗良﹐心忪或藉浮瓜鎭。夜半傳聞還織素﹐錦詩漸滿回文數。可憐玉臂豈禁寒﹐連波只悔從前錯。從前聽雨芙蓉室﹐同衾憶汝初來曰。才見何郎巹合雙﹐便疑司馬心非一。鴻廡牛衣感最深﹐春衣典後況無金。六年費汝金釵力﹐買得蕭郎薄幸心。薄幸明知難自避﹐脫輿未免參人議。或有珠期浦口還﹐何曾劍忍微時棄。端賴鴛鴦壺內語﹐疏狂尙爲鯫生恕。無端乞我賣薪錢﹐明朝便決歸寧去。去曰靑荷初捲葉﹐羅衣曾記箱中疊。一年容易到秋風﹐渡江又阻歸來楫。我似齊紈易棄捐﹐懷中冷暖仗人憐。名爭蝸角難言勝﹐命比蠶�豈久堅。莫爲機絲曾有故﹐蛾眉何人能持護﹖門前但看合歡花﹐也須各有歸根樹。樹猶如此我何堪﹐近信無由綺閣探。擁到蘭衾應憶我﹐半窗殘夢雨聲參。雨聲入夜生惆悵﹐兩家紅燭昏羅帳。一例悲歡各自聽﹐楚魂來去芭蕉上。芭蕉葉大近窗楹﹐枕上秋天不肯明。明曰謝家堂下過﹐入門預想繡鞋聲。」此稿遺佚十年﹐枕上忽憶及之﹐命筆重書﹐恍惚如夢。

晚來聞絡緯聲﹐覺胸中大有秋气。忽憶宋玉悲秋《九辯》﹐擊枕而讀。秋芙更衣閣中﹐良久不出。聞喚始來﹐眉間有秋色。余問其故﹐秋芙曰「悲莫悲兮生別離﹐何可使我聞之﹖」余慰之曰「因緣離合﹐不可定論。余與子久皈覺王﹐誓無他趣。他曰九蓮臺上﹐當不更結離恨緣﹐何作此無益之悲也﹖昔鍛金師以一念之誓﹐結婚姻九十餘劫﹐況余與子乎﹖」秋芙唯唯﹐然頰上粉痕﹐已爲淚花污濕矣。余亦不復卒讀。

秋芙藏有書尺﹐爲吳黟山所貽。尺長尺餘﹐闊二寸許。相傳乾隆壬子﹐泰山漢柏出火自焚﹐錢塘髙邁庵拾其燼余﹐以爲書尺﹐刻銘於上。銘云「漢已往﹐柏有神。堅多節﹐含古春。劫灰未燼兮﹐蕓編是親。然藜痺徽兮﹐焦桐共珍。」

開戶見月﹐霜天悄然﹐固憶去年今夕﹐與秋芙探梅巢居閣下﹐斜月曖空﹐遠水渺口﹐上下千里﹐一碧無際﹐相與登補梅亭﹐瀹茗夜談﹐意興彌逸。秋芙方戴梅花鬢翹﹐虯枝在檐﹐遽爲攫去﹐余爲摘枝上花朴之。今亭且傾圮﹐花木荒落﹐惟口娥有情﹐尙往來孤山林麓間耳。

秋芙好棋﹐而不甚精﹐每夕必彊余手談﹐或至達旦。余戲舉竹坨同云「簸錢鬥艸已都輸﹐問持底今宵償我﹖」秋芙故飾詞云「君以我不能勝耶﹖請以所佩玉虎爲賭。」下數十子﹐棋局慚輸﹐秋芙縱膝上口兒攪亂棋勢。余笑云「子以玉奴自況歟﹖」秋芙嘿然。而銀燭熒熒﹐已照見桃花上頰矣。自此更不復棋。

去年燕來較遲﹐簾外桃花﹐已零落殆半。夜深巢泥忽傾﹐墮雛於地。秋芙懼爲口兒所攫﹐急收取之﹐且爲釘竹片於梁﹐以承其巢。今年燕子復來﹐故巢猶在﹐繞屋呢喃﹐殆猶憶去年護雛人耶﹖

同裏沈湘濤夫人與秋芙友善﹐贈以所著詩詞屬爲刪校。中有句云「卻喜近來歸佛後﹐淸才漸覺不如前。」因憶前見朱蓮卿詩﹐有「卻喜今年身稍健﹐相逢常得笑顏生」之句﹐兩「喜」字用法不同﹐各極沈痛。蓮卿近得消渴疾﹐兩月未起﹐霜風在林﹐未知寒衣曾檢點否﹖

斜月到窗﹐忽作無數个「人」字﹐知堂下修篁解籜矣。憶居槐眉莊﹐莊前種竹數弓。筍泥初出﹐秋莢命秀娟攜鴉嘴鋤﹐口數筐﹐煮以鹽菜﹐香味甘美﹐初不讓廷秀煮筍經也。秀娟嫁數年﹐如林中綠衣人得錦繃兒矣。惟餘老守谷中﹐鬢顏非故﹐此君有知﹐得無笑人﹖

虎跑泉上有術樨數株﹐偃伏石上﹐花時黃雪滿階﹐如遊天香國中﹐足怡鼻觀。余負花癖﹐與秋芙常煮茗其下。秋芙攢花簪鬢﹐額上發爲樹枝捎亂﹐余爲蘸泉水掠之。臨去折花數枝﹐插車背上﹐攜入城口﹐欲人知新秋消息也。近聞寺憎添植數本﹐金粟世界﹐定更爲如來增色矣。秋風匪遙﹐早晚應有花信﹐花神有靈﹐亦憶去年看花人否﹖

賓梅宿予艸堂﹐漏三下﹐聞鄰人失火﹐急率僕從救之。及門﹐已撲滅矣。惟聞空中語云「今曰非有力人居此﹐此境幾爲焦土。」言頃﹐有二道入與一比丘自天而下。道人戴藕華冠﹐衣蟠龍口口之袍。其一玉貌長髯﹐所衣所冠皆黃金色。比丘踵道人之後﹐若木若訥。藕冠者曰「吾名證若﹐居靑城赤水之間﹐訪蔣居士至此。」與長須道人拂塵而歌﹐歌長數千言﹐未暇悉記。惟記其末句云「只回來巧遞了雲英密信﹐那裴航癡了心﹐何時得醒﹖若不早回頭﹐累我飛升。醒﹐醒﹐醒﹐明曰陰晴難信。」歌竟而逝。趨視之﹐則星月在戶﹐殘燈不明﹐惟聞落葉數聲﹐蘧然一夢覺也。旣旦﹐告予﹐予曰「余家斷殺數十年﹐而修鴻寶之道六七載﹐至今黃口飛騰﹐猶少返還之訣。豈仙師垂憫凡愚﹐現身說法歟﹖歌中曰」雲英「﹐雲英者﹐豈以余閨房之緣﹐未解纏縛﹐而諷詠示警歟﹖時予與秋莢修陀羅尼懺數月矣﹐所謂比丘者﹐豈觀音化身﹐尋聲自西竺來歟﹖

秋芙病﹐居母家六十餘曰。臧獲陪侍﹐多至疲憊。其晝夜不輟者﹐僅餘與妻妹侶瓊耳。余或告歸﹐侶瓊以身代予﹐事必手親﹐故藥鑪病榻之間﹐予得賴以息肩。侶瓊固情篤友於﹐然當此患難之時﹐而荼苦能甘﹐亦不自覺伺以至是也。秋芙生負情癖﹐病中尢爲纏縛。余歸﹐必趣人召余﹐比至﹐仍無一語。侶瓊問之﹐秋芙曰「余命如懸絲﹐自分難續﹐倉猝恐無以與訣﹐彼來﹐余可撒手行耳。」余聞是言﹐始覺腹痛﹐繼思秋芙念佛二十年﹐誓赴金臺之迎﹐觀此一念﹐恐異曰輪墮人天﹐秋芙猶未能免。手中梧桐花﹐放下正自不易耳。

秋夜正長﹐與妻妹佩琪圍棋﹐三戰三北﹐自念平生此技未肯讓人﹐佩琪年未及笄﹐所造如此﹐殆天授耶﹖佩琪性靜默﹐有林下風﹐字與詩篇﹐靡不精曉﹐自言前身自上淸官來。觀其神寒骨淸﹐洵非世間煙火人也。今不與對局數年矣﹐布算之神﹐應更倍昔。他曰謝家堂上﹐當效楚子反整師復戰﹐期雪曩年城下之恥。

踏月夜歸﹐秋莢方燈下呼盧。座中有人一擲得六麼色﹐余戲爲《卜算子》詞云「妝閣夜呼盧﹐釵影闌干背。六个骰兒六个窩﹐到底都成對。借問阿誰贏﹐莫是靑溪妹﹖賺得回頭一顧無﹐試報說金鈕墜。」秋芙見面笑曰「如此綺語﹐不慮方子鞭背耶﹖」

近作小詞﹐有句云「不是繡衾孤﹐新來夢也無。」又《買陂塘》後半云「中門掩﹐更念荀郎憂困﹐王甌蓮子親進。無端別了秦樓去﹐食性伺人猜準。閒撫鬢。看半載相思﹐又及三春盡。前期未穩。怕再到蘭房﹐剪燈私語﹐做夢也無分。」時賓梅以紈扇屬書﹐團戲錄之。賓梅見而笑曰「做夢何以無分﹖」秋芙笑云「想新來夢也無耳。」相與絕倒。

甲辰秋﹐同入招遊月湖。夜深爲風露所欺。明曰復集吳山笙鶴樓﹐中酒禁寒。歸而病熱幾殆﹐賴乩示方藥﹐始獲再生。越一年﹐爲丙午歲﹐疽發背間﹐旋復病瘧。方屆秋試﹐扶病登車﹐未及試院﹐而魂三逝矣。僕從舁歸﹐匝月始安。已酉之夏﹐復病瘡痢﹐俯枕三月﹐痛甚剝膚。六年之間﹐三墮病劫﹐秋芙每侍餘疾﹐衣不解帶。柔脆之質﹐豈禁勞瘁﹐故餘三病﹐而秋芙亦三病也。餘生有懶疾﹐自己酉奉諱以來﹐火死灰寒﹐無復出山之想。惟念親亡未葬﹐弟長未婚﹐爲生平未了事。然先人生壙久營﹐所需卜吉。增弟年二十矣﹐兔郭數頃田﹐足可耕食。數年而後﹐當與秋芙結廬華塢河渚間﹐夕梵晨鐘﹐懺除慧業。花開之曰﹐當並見彌陀﹐聽無生之法。卽或再墮人天﹐亦願世世永爲夫婦。明曰爲如來潘涅槃曰﹐當持此誓﹐證明佛前。

﹝完﹞

