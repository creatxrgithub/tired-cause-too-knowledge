

欽定四庫全書

子部十二

隨漫錄

小說家一【雜事之屬】提要

【臣】等謹案隨漫錄五卷舊本題宋臨川陳隨撰蓋後人以書中自稱隨而稱陳郁爲先君知爲臨川陳姓故題此名寔則隨非名也據所載錢舜選詩其人嘗於理宗景定四年以布衣官東宮掌書又載辛巳八月己丑爲元世祖至元十八年則其人蓋已入元案劉壎居通議載宋度宗禦批一道云令防付藏一所有陳世崇詩文稿都好可再揀防篇來在來日定要千萬千萬四月五日辰初付陳藏一壎跋其後以爲在春宮時盛年潛躍汲汲斯文惜不遇園綺羽翼乃下訪藏一父子之卑陋藏一爲郁字則其子當卽世崇證以書中所記與此批皆脗合知隨卽世崇號也其書多記同時人詩詞而於南宋故事言之尢詳如紫宸殿上壽儀賜太子玉食批直書閣夫人名數孩兒班服飾孟享駕出儀太子問安展書儀帶格三十二種諸條頗有史所未及者他所記詩話雜事亦多可采其第二卷

內論漢平帝後晉湣懷太子妃以下五條皆借古事以寓宋亡後臣降君辱之慘與所以致敗之由而終無一言之顯斥猶有黍離詩人悱惻忠厚之遺焉尢非他說部所及也乾隆四十三年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

隨漫錄卷一

宋陳世崇撰

令制春秋贊云微顯闡幽三體五例嚴乎成言褒貶一字周禮云肇建六典條章煥明萬世之則太平之基日新云大哉盤銘日新其徳一盟一思惟湯是則自警云孳孳爲善無怠講習心思唐虞聖道可入又曰私旣克理是從中則正公則平操則存徳日新鑑銘云湛然厥中惟正是守萬醜千妍於我何有離卦贊云日月麗天徳備中正明以繼明聖而益聖艮云兼山曰艮徳在知止君子體之思不出位晚望云鷗鷺歸煙渚秋江挾晚晴老漁閒艤艇坐待月華生賞春雲珠簾翠幙千門曉麗日和風萬國春乍雨乍晴𨿽莫測無非天地發生仁社日雨雲風催社日雨霏雰處處雞豚樂祀神見說丰年於此卜不妨墊濕社翁巾新涼云新涼燈火又相親徧閱羣書不厭勤緩視微吟眞樂處那知宮漏夜將分授衣雲從來人事順天時九月才更卽授衣可咲索裘臨歳晚履霜猶自未知幾桂云秋桂庭前霽影涼萬重深翠護深黃恭迎兩殿臨淸賞壽斚濃浮月殿香恭和禦制賜牟子才韻云視艸詞臣地位髙玉堂深夜許焚膏文華瑞世呈儀鳳顧問承恩直禁鼇喜有奇才追宋軾光膺聖制勝唐綯重修盛典熈朝事千古靑編記寵褒題諸色扇面云履霜知地凍賞雪念民寒山嵐迷曉月海浪起晴雲鷺起蓮邊曉鷗棲蓼外涼西風欹翠蓋曉露浥紅裳艶紅酣霽圃冷翠媚秋池聲幽梧葉雨香冷菊花風院子供新茗園丁獻異花穠華照水澄秋靜冷艶欺風醉露涼一枝翠葉凝秋色萬粟金英噴古香月篩穠影虛窓靜秋染繁英淨幾香千葉喜容迎曉日萬鈴黃色映朝霞日麗桞塘鸎語滑雨桃岸燕飛忙瞻菉堂帖子雲歸仁由克己學道在存心堯舜傳心惟以一禹湯受命本乎中凝華殿云帝徳巍巍溫恭允塞心傳精微惟堯是則觀瞻菉凝華數帖子必有如文中子窺髙祖之心於大風歌者故敬錄之

紫宸殿上壽三十三拜三舞蹈初面西立閤門進班齊牌上升座鳴鞭禁衛起居移班北面躬身聽贊兩拜起直身搢笏三舞蹈跪左膝三叩頭出笏就一拜又兩拜躬身竢班首奏聖躬萬福再聽贊拜兩拜移班如初殿中監升殿詣酒尊所教坊起居殿侍進禦茶牀又北面躬身聽贊拜兩拜直身立上公升殿注酒詣禦座前躬進俛伏致詞並躬身竢上公降階復位聽贊拜兩拜起躬身竢樞宻宣答聽贊拜兩拜移班如初上公升殿立禦座東樂作上飲畢上公受盞降階復位北面躬身聽贊拜兩拜舞蹈如初不該赴座官先退赴座官躬身聽樞宻詣折檻東宣答訖聽贊拜兩拜升階立席後竢進酒樂作上飲畢舍人贊各賜酒躬身聽贊拜兩拜起贊各就坐立如故復贊乃坐酒行先上公次百官搢笏執盞立席後躬身飲訖聽贊拜兩拜復坐食至搢笏執碟出笏再進酒如上禮三行舍人曰可起立席後竢上公禦座前俛伏跪奏復位降階北面聽贊拜兩拜舞蹈如初鳴鞭捲班凡正旦朝賀一十九拜三舞蹈初面西立上升座閤門起居班首以下躬身北面竢舍人宣名訖聽贊拜兩拜舞蹈如前禮躬身竢班首奏聖躬萬福聽贊拜兩拜起直身立竢樞宻升殿班首出班俛伏致詞並躬身竢班首復位聽贊拜兩拜舞蹈如初起躬身竢樞宻承防詣折檻東稱有制兩拜起躬身竢樞宻宣答訖聽贊拜兩拜舞蹈如初凡冬至朝賀一十三拜一舞蹈初百官面西立儀仗以下起居知閤次之次讀奏自舍人宣班首以下起居稱賀北面躬身聽贊拜兩拜起舞蹈如初起躬身竢班首奏聖躬萬福聽贊拜兩拜起直身立竢樞宻升殿班首致詞宣答如正旦禮凡朔望起居九拜一舞蹈初讀奏自知閤禦帶行門以下常起居殿中侍禦史大起居七拜百官躬身聽舍人宣班首名北面聽贊拜兩拜舞蹈如初不候贊兩拜班首不離位奏聖躬萬福躬身聽贊拜兩拜起躬身聽贊各祗候捲班凡上殿輪對初面西立舍人引北面躬身聽贊拜聲絕兩拜起躬身聽贊祗候直身立引稍前兩步再躬身聽贊拜兩拜起躬身聽贊祗候面西立竢三省奏事退引升殿立東南角舍人前奏銜位姓名上殿因依引赴禦座左側身立搢笏當殿未出笏乂手及橫執札子爲失儀如有宣諭卽口奏云臣官不該殿上拜容臣奏事畢下殿謝恩奏事畢依舊路下殿北面不候贊兩拜隨班凡謝恩初面西立舍人奏姓名引北面贊拜兩拜出殿致詞歸位贊兩拜舞蹈聽贊祗候退凡朝辭面西立舍人奏姓名引北面贊兩拜不出班奏聖躬萬福又贊兩拜出班致詞復位又贊兩拜贊好去如有賜物宣有勑卽搢笏舞蹈三拜凡賜茶引北面躬身奏聖躬萬福贊兩拜贊就坐升殿立席後再贊乃坐茶至搢笏出笏降階贊兩拜贊祗候退

夫子沒歷秦漢晉宋齊梁陳隋至明皇始封文宣王神宗欲加尊崇禮臣定議爲至神元聖帝而李直者獨曰周室稱王陪臣不當爲帝於是僅加聖二字異代尊崇何預於周果如所言則公亦不可封矣𨿽萬代帝王之師何假虛名而直之罪所當筆誅敢執筆以俟

夫子之徒三千一貫之道獨語曾子而曾子一惟幾到列聖處大學十章爲後世帝王治天下之律令格例絜矩卽忠恕也中庸一書彌綸天地參贊化育孔子之道益著而曾思位在弟子下度皇卽位首升侑食舉數千載未行之典爲億萬世將來之法度皇之聖至矣

西山蔡先生訓子曰誇之一字壞人終身凡念慮言語才有誇心卽截斷卻滿招損謙受益時乃天道曰作事皆依本分屈己饒人終無悔吝錢谷與人交關頭頭讓人防少生事一切用柔道理之若識防道理不做好人天地神亦深惡之蓋不識好惡如童稚如醉人𨿽有罪可赦若知而故犯王法不可免也曰孝弟忠信不可須臾離若有分毫瞞人底心天地神不恕也曰禍患中第一莫使性气中外事一切靜柔順理之曰爲喜得禍乃是爲善未熟爲惡得福乃是爲惡未深人事盡處方是天理曰欺世盜名者無後吾甚愼之

延平李先生靜坐正心以驗夫喜怒哀樂未發之前气爲何如久之而知天下之大本眞有在乎是也若夫致虛極守靜篤不思善不思惡老佛亦同此理但有治世出世體用之不同耳

豹死畱皮人死畱名朝事梁暮事晉遺下兔園冊子耳此軰與一把子未知顚倒何益於君國可謂僂防兒矣煮粥飯僧者都頭甚操刺六一公化俗語爲神奇者也

蕭蕭馬鳴靜中有動也悠悠斾旌動中有靜也見軍整而靜也昔我往矣楊栁依依今我來思雨雪霏霏寫物態慰人情也張文潛謂雞聲茅店月人迹板橋霜覊旅窮愁想之在目桞塘春水漫花塢夕陽遲春物融冶人心和暢言不能盡張無垢謂雪消池館初春後人倚防幹欲暮時盡山之情意物之容態可入圖畫皆彷佛三百篇之遺意歟

杜少陵贈衛八處士一篇久別倐逢曲盡人情想而味之宛然在目下此則馬上相逢久人中欲認難問姓驚初見稱名憶舊容乍見翻疑夢相悲各問年無愧前作若戴叔倫之歲月不可問山川何處來靑出於藍者也

唐人詩工於下生字走月逆行雲芙蓉抱香死笠卸晚峯陰山雨慢琴松涼夏健人緑竹助秋聲歲月換紅顏石磴掃春云畫角赴邊愁逺帆開浦煙疏雨滴梧桐字字穏帖不覺

上謚百三十一神聖賢文武成康獻懿元章釐景宣明昭正敬恭莊肅穆戴翼襄烈桓威勇毅克壯圉僖安定簡貞節白匡質靖眞順思考暠顯和髙光大英睿博憲堅孝忠惠徳仁智愼禮義周敏信逹寛理凱淸直欽益良度基慈齊深溫讓宻厚純勤謙友祈廣淑儉靈榮厲比絜舒賁逸退訥偲逑懋宜哲察通儀經庇協端休恱綽容確恆熈洽紹世果用之君親焉用之臣子焉中謚十四懷悼湣哀幽衝夷懼恩擕願儆用之閔傷焉用之無後者焉下謚六十五野誇噪伐荒煬戾刺虛蕩墨亢漧專輕苛介虐愎悖防慢忍毒惡殘奰攘頑昬驕酗湎澆狃侈靡溺僞妄讟謟誣詐譎訩詭姦邪慝蠱危圮懦撓覆敗斁庇饕費用之小人焉

太史梁傅昭子婦嘗得家餉牛肉以進昭曰食之則犯法告之則不可取而埋之宰牛之禁自梁已然或謂牢字從牛或謂牛土畜也與土宿同位眞武爲北水神亦與土同位故不可食禍福恐人豈理也哉吳恕齋革帥江東時戒宰牛詩曰中和後五日袖香謁南臺田夫趂雨耕歡聲沸如雷老守視爾農服田亦勞哉有牛犁者俄頃一周回無牛人代耕四夫盡力推四夫力𨿽疲不如一牛犁一牛當四夫功力大如斯農以牛爲命愛牛如愛兒愛兒惟恐傷殺牛何忍爲老守今奉勸戒之重戒之宰牛國有禁殺牛天所災畱取黒牡丹年年待花開盧桞南卻人送牛肉小簡云昔人亦珍此味所謂如享太牢是也然一犁春雨數町秋云旣食其力又食其肉可乎余不忍敢請攺命理語讀之惻然

西山眞先生防先君集中警句如辟戶夜通月掬泉朝飲星暖曝花巗日晴眠蘚石煙地曠日難晚海寛天欲浮與子才分手何人更賞心遊歸云衲破定起石牀溫道至無偏黨心何有重輕萬事豈容人有意一春多雨無情舉頭莫看王侯面失腳恐爲名利人千古畱芳惟好句一時得意總微塵石湖歸途云人與西風結約來芙蓉花气撲吟杯曲塘好處都行徧帶得一身秋色回城東看桞云翻暖爲寒一信風畫橋南北岸西東春歸楊桞無私意深淺靑黃自不同上林歸鴉云夕陽鴉背斂殘紅萬防飛歸傍帝宮應是上林棲宿穏可曾驚散月明中友人官滿云三年官滿冰霜潔一日春回宇宙寛曾向防前種楊桞緑陰畱與後人看東園書所見云娉婷遊女步東園曲徑相逢一少年不肯比肩花下過含羞卻立海棠邊苦吟雲水驛荒寒天正霜夜深吟苦未成章閉門不管庭前月分付梅花自主張蘓堤曉望云荷邊淸露襲人衣風裏明蟾浴曉池涼影潤香吟不得手攀堤桞立多時妾身恨不事英雄果是英雄安有淚初陽烘霽途繁陰布幽林山禽互嘲唽爲我流好音傾耳須防間已快淸冷心飛蓋何爲者傲睨松之陰翻然移他枝余弄不可尋防曰學充而意廣气大而體不偏用力於先聖之書漫塘劉先生曰觀其文詞贍防逺爲詩深於運思使人嘉嘆不足習庵陳先生曰僕莊騷而奴班馬止堂黃先生曰騷選唐宋罔不究心紫巗潘先生曰出入於江西晚唐之間而不墮於刻與率者也惜端平以後所作諸老不得見之吁

有貨炒栗人坐亡無凖秉炬云平生辟辟剝剝做盡萬千手腳今朝撒手便行這回炒得離殻隨拈云未敢相許

辛巳八月己丑先君方外友淸溪沅禪師坐亡遺偈云六十七年無法可說一片雲澄潭皎月隨拈云年本無期法亦何說末後倒虛空著揳咦若遇波騰嶽立時且道月在什麼處

隨漫錄卷一

欽定四庫全書

隨漫錄卷二

宋陳世崇撰

晉侯受玉惰內史過知其不能長世趙同獻狄俘於周不敬劉康公知其必有大咎晉侯見魯宣公不敬季文子知其不免郤錡來乞師將事不敬孟獻子知其不亡何爲成子受賑於社不敬劉康公知其不反齊髙厚不敬士莊子知其不免齊侯衛侯不敬叔向知二君之必不免蔡侯不敬子產知其將死伯有不敬穆叔知其必有大咎不敬取禍如響斯答嗚呼毋不敬其堯舜禹湯文武周孔傳心之要法歟

王莽女爲平帝後帝崩莽不能彊之下嫁漢兵燒未央宮後曰何面目見漢家赴火自死非特莽愧其女劉歆孔光之徒亦愧矣羊琇女惠風爲湣懷太子妃劉曜陷洛陽以賜其將喬厲仗劍大罵而死王夷甫諸人不愧乎劉禪降魏見蜀伎不悲有此間樂不思蜀之語孔明之子瞻孫尙戰死張飛之孫遵趙雲次子廣亦戰死北平王諶哭於昭烈廟先殺妻子乃自殺魏以蜀宮人賜將士李昭儀不辱自殺禪不特愧於將士亦且愧於婦人矣

晉靈公不君患宣子驟諫使鉏麑賊之麑曰賊民之主不忠棄君之命不信觸槐而死宋髙祖使張偉酖舊君偉曰酖君以求生不如死乃於道自飲而卒子曰有殺身以成仁無求生以害仁此之謂也

東山之詩雨雪寒燠僕馬衣裳室家婚姻出於聖人之忠厚惻怛故能感人也楚子伐蕭師人多寒拊而勉之皆如挾纊遂傅於蕭明日蕭潰亦窺見此意曹操云行行日已逺人馬同時饑托其羣臣又愧其子愧其妾異哉

衛靑少爲平陽公主馬前奴後貴顯公主擇配無逾靑者卒歸之北齊後宮一裙之費至直萬疋周滅其國后妃以賣燭爲業南唐劉承勲窮奢極侈蓄妓樂數千一妓價數十萬教以藝又數十萬服飾稱之歸京乞食凍餒死軍卒楊杲宗爲丁晉公築第丁貶海上朝廷以第賜杲宗劉美善鍜金後貴顯賜上方器視刻工名多美所造嗚呼世事翻覆往往如此惟徳行文章照耀今古彼富貴者猶蝜蝂醯雞豈止空言徒苦民耳

閻樂引兵入望夷宮二世願得一郡爲王弗許願得爲萬戶侯弗許願與妻子爲黔首又弗許麾其兵進二世自殺懷帝爲劉聰靑衣行酒湣帝執防前導行酒執蓋俱不免遇害煬帝先殺其子索鴆不許自解練巾授令狐行逹縊殺之全忠殺昭宗方醉臥遽起單衣繞柱走追而弒之晉王北遷自采木實艸葉食之馮後陰令左右求毒藥欲與晉王俱自殺不果嗚呼君天下得其道則富有四海失其道求爲匹夫而不得況妻子乎哀哉

天子五學中辟雍南成均北上庠東東序西瞽宗學書者就上庠學舞者就東序學樂者就成均天子承師問道養三老五更則就辟雍帝入東學上親貴仁入南學上齒貴信入西學上賢貴徳入北學上貴尊爵皆太學也

書稱后稷播時百谷周禮農貢九谷晉志有八谷孟子雲樹藝五穀百谷繁莫克知九谷稷稻梁菇大小豆麥麻八谷卽詩之黍稷稻梁禾麻菽麥獨五穀鄭注云黍稷菽麥麻趙岐云黍稷菽麥稻日用所急莫如稻岐說爲是黃帝用黍制律積六十四黍爲圭凖之黍苜蓿差小宜釀酒杜預謂菽爲豆唐本艸舊注云稷卽穄也

靑溪汪先生初筮長沙出錫器歸舟有錫熟水器每對之不樂妻楊氏曰吾償其直而得之者庸何傷曰居官不欲爲器皿柰何以是污我楊命投之江中始無愧色蔡京當國欲得知名士附己以宗子博士召力辭不就或潛問其故曰吾異時不欲附姦臣傳耳吁士大夫能勤小物故充此心也享萬鐘必以義不爲京屈特小小者爾學犬吠村莊者愧死無地

孽臣姦驕爲劉豫等發也奉賊稱臣爲陳希烈等發也死生堪羞爲新君營救均垍及六等定罪發也此元子書萬世綱常之法陳所翁賦子道臣節云銀旗金甲渡巴西靈武城樓已萬幾一札只聞元帥命五牋合待使臣歸未聞請表更追表且看黃衣換紫衣天性非由人僞滅何緣尙父結張妃六等勝如誅獨栁二張縱活亦何顏太師死後猶書法水部刑章托頌間最憶海靑投樂器絕憐甄濟靑山中興碑下姦臣懼天道何嘗不好還溪深毛寒壁立怖可不懼哉

潘紫巗慨慕先集老子以下迄於宣靖可師者各爲小傳曰幽人景範周二十七附見者四老尹喜莊周列禦防榮啟期楚狂接輿及妻長沮桀溺荷蓧荷蕢石門晨門顏回閔損曾參原憲公析哀漆雕開仲子及妻老萊子及妻公儀休披裘閭丘顏躅叚幹木黔婁及妻穀子兩漢二十七附見者六魯二徴士龔勝彭城老父宋勝之莊遵李鄭璞戴良向長禽慶王覇及妻逢萌嚴光範丹髙鳳臺佟梁鴻孟光周爕黃憲洪直韓康陳畱老父魏栢徐穉姜肱及二弟申屠蟠郭泰張奉魏晉十二附見者六管寧張臶胡昭王烈焦先皇甫謐及子方回孫登董京郭文何琦孟陋汜毓徐苗翟湯周卲湯子莊陶潛南朝至五代十九附見者七戴逵劉凝之沈麟朱百年孔顗郢野老潯陽漁父宗測及宗人尙之從弟彧之祖炳明僧紹阮孝緒劉許及族兄歊仲長子光王通衛大經張氳盧鴻一張志和鄭遨王居巗張令問及弟亢言及子立宋十八附見者六戚同文宗翼陳摶霖楊朴李瀆魏野及子閒邢郭林逋甄樓眞劉海蟾張兪孔旼髙懌種放張蕘許勃潘興嗣孫侔邵雍成都者張舉劉臯凢百三十二人

漢書載淮南王安以叛自刑神仙傳以爲安丹成上升雞犬防鼎亦得仙去唐書紀張果自云我生堯丙子其貎實年六七十未幾亦卒神仙傳謂果生堯丙子二萬八千歲矣堯卽位三十四年丙子至唐開元初才二千八百餘年魯魚亥豕之誤明矣不然孟子載文王之地百里答齊宣王則曰文王之囿方七十里則民居者三十里耳

防寧郡夫人昭儀王秋兒順安兪修容新興胡美人永陽朱梅兒資陽朱春兒髙安朱夏兒南平朱端兒東陽周冬兒順政石潤兒髙平周賽兒通化聞潤兒潯陽陳宜兒胡安化沈咸寧黃新平皆上所幸也初東宮以春夏秋冬四夫人直書閤爲最親王能屬文爲尢親𨿽鶴骨臞貎但自上卽位後萬幾之暇批答畫聞式克欽承皆出其手然則王非以色事主度皇亦恱徳者也

庚申八月太子請兩殿幸本宮淸霽亭賞芙蓉木犀韶部頭陳盻兒捧牙板歌尋尋覓覓句上曰愁悶之詞非所宜聽顧太子曰可令陳藏一撰一卽景快活聲聲慢先臣再拜承命五進酒而成二進酒數十人已羣謳矣天顏大悅於本宮官屬支賜外特賜百疋兩詞曰澄空初霽暑退銀塘冰壺鴈程寥漠天闕淸芬何事早飄巗壑花神更裁麗質漲紅波一奩梳掠涼影裏算素娥仙隊似曽相約閒把兩花商略開時候羞趂觀桃堦藥緑幙黃簾好頓膽瓶兒著年年粟金萬斛拒嚴霜錦絲圍幄秋富貴又何妨與民同樂明年四月九日儲皇生辰令述寶鼎現俾本宮內人羣唱爲壽上稱得體詞曰虞淸暑佳气蔥鬰非煙非霧人正在東闈堂上分瑞祥輝騰翠渚奉玉斚總歡呼稱頌爭羨神光葆聚慶誕節彌生二佛接踵瑤池仙母最好英慧由天賦有仁慈寛厚宇每畱念修身誠意愽問謙勤親保傅染寶翰鎭規隨宸畫心授家有素更吟詠形容雅頌賡歌風度恩重漢殿傳觴宣付祝恭承天語對南薰初試宮院笙簫競舉但長願際升平世萬載皇基因覩問寢日竢雞鳴舞拜龍樓深處又明年賜永嘉郡夫人全氏爲太子妃錫宴畢子妃回宮令防俾立成絳都春家宴進酒詞曰晴春媚曉正禁乍暖鶯聲嬌小桞拂玉防花映朱簾韶光早熈朝多暇舒長晝慶聖主新頒飛詔貽謀恩重齊家有訓萬儀表偏稱宮闈歡笑釀和气共結天香繚繞侍宴回車韶部將迎金蓮照雞鳴警戒丁寧了但管取咸恆同道東皇先報宜男已生瑞艸若此者餘百篇史臣章采稱陳藏一長短句以淸眞之不可學老坡之可東宮應令含情托諷所謂曲終奏雅者耶沈香亭淸平之調尙托汗靑以傳藏一此詞合太史氏書法宜牽連得書

二十四班行門長入祗殿前指揮左右班禦龍直金鎗班銀鎗班散員散指揮骨朶直散祗候散都頭東一至五西一至二茶酒新舊四班招箭班殿直弓箭直弩直散直禁衛內殿直散鈞容直隨龍忠佐習馭直先是太祖自陳橋驛擁兵入覲長入祗候班喬陸二卒長率眾拒於南門乃入自北解衣折箭誓不殺咸義不臣自縊太祖親至直捨嘆曰忠義孩兒賜廟曰忠義易班曰孩兒至今孩兒班於防子後垂頭二條粉靑者爲世宗持服紅者賀太祖登極直捨正門護以黃羅傍穿小門出入旌忠也先臣奉勑譔二侯加封續紀云生而忠捨一身以立大節歿而神歷百世以顯威靈國家賴若而人扶持風化賴若而人激勵菑旱賴若而人捍禦朝廷寵之美號人倚之徼福豈他祠例論哉長入祗候班喬陸二侯忠義見於建隆之初福祉施於景定之後雨防菑患禱輙應班首小臣陳桂等以狀聞於是忠義威烈之褒忠烈徳義之寵蓋所以廣解衣折箭之誓俾之與國同休者也宜刻堅瑉以勸萬古皇帝以命臣藏一臣藏一再拜稽首而獻文曰太祖肇造歷數攸歸爾喬爾陸忠節不移誓永宥爾折箭解衣捨生取義廟食於玆後三百載愈顯靈威捍菑禦患福髦倪爰錫徽號勸忠匪私服我休命永佑昌時

偶敗篋中得上毎日賜太子玉食批數紙司膳內人所書也如酒醋白腰子三鮮筍炒鵪子烙潤鳩子防石首魚土步辣羮海鹽蛇鮓煎三色鮓煎臥烏熓湖魚糊炒田雞雞人字焙腰子糊燠鮎魚蝤蛑簽麂膊及浮助酒蠏江防靑蝦辣羮燕魚亁防鯔魚酒醋蹄酥片生豆腐百宜羮燥子煠白腰子酒煎羊二牲醋腦子淸汁雜熰胡魚肚兒辣羮酒炊淮白魚之嗚呼受天下之奉必先天下之憂不然素餐有愧不特是貴家之殄略舉一二如羊頭簽止取兩翼土步魚止取兩腮以蝤蛑爲簽爲餛飩爲棖甕止取兩螯余悉棄之地謂非貴人食有取之則曰若軰眞狗子也噫其可一日不知菜味哉

先君號藏一蓋取坡詩惟有王城最堪萬人如海一身藏之句夢牎吳先生文英爲度夷則商犯無射宮制玉京謡云蝶夢迷淸曉萬里無家歲晚貂裘敝載取琴書長安閒看桃李爛繡錦人海花場任客燕飄零誰計春風裏香泥九陌文梁孤壘微吟怕有詩聲翳鏡慵看但小樓獨倚金屋千嬌從他鵷暖秋蕙帳移煙雨孤山待對影落梅淸泚終不似江上翠微流水

襄樊之圍食子防骸權姦方怙權妬賢沈溺酒色論功周召粉飾太平楊僉判有一剪梅詞云襄樊四載弄干戈不見漁歌不見樵歌試問如今事若何金也消磨穀也消磨柘枝不用舞婆娑醜也能多惡也能多朱門日日買朱娥軍事如何民事如何

雲間酒淡有作竹香子云浙右華亭物價廉平一道防買个三升打開缾後滑辣光馨教君霎時飲霎時醉霎時醒聽得淵明說與劉伶這一缾約疊三斤君還不信把秤來秤有一斤水一斤缾嗚呼豈知太羮酒之眞味哉

隨漫錄卷二

欽定四庫全書

隨漫錄卷三

宋陳世崇撰

孟享駕出則軍器庫禦酒庫禦廚祗候庫儀鸞司禦藥院從物前導騏驥院馬引從舍人內外諸司庫務官繼之前驅親從左右各二十一人控攏親從三百十四防路喝贊舍人二文武左右各八都下親從如其數閤門宣贊捧駕頭於馬上乃太祖卽位所坐香木爲之金飾四足隨其角前小偃織藤冒之至則迎駕者起居引駕主首左右各五人閤門提防禦史臺諸房副承直禦椅子簿書官閣門祗候金鎗銀鎗招箭東一至五西一至二茶酒等班環衛禦帶內等子道遙子禦輦院官禦燎子翰林司官閤門覺察宣贊二人殿侍五十二快行如上數而殺其二禦馬數十院官隨之警蹕八人殿侍執從物者十人行門往來禁衛內編排三十人知閤步帥行於中禦龍直執從物者八十人引駕長八人祗候左右班各二十人殿前指揮使如上數各殺其六親方圍子二百四十人內殿直禦龍直各二百崇政殿親從內外等子各如上數內等子十七人作內圍子主管殿司公事主管禁衛官押之燭籠兩行各六十人快行如初數行門二十四人擎輦六十人中仰天顏蓋二扇二挾輦殿前指揮使左右各二十四人內殿直如之挾輦禦藥左右各二人揷帶內外禦帶倍上數帶禦器械閤下官又倍之文武親從又各如前數筤一扇二左賢右戚乘馬從駕彈壓宮殿之行門以下舒腳襆頭大花羅袍擊鞭編排小團花羅袍禦龍直茶酒等班紅地方勝練鵲纈羅衫各塗金束帶控攏禦馬左右直執七寶素紅瑪瑙鞭各二擎硃紅水地戱珠龍杌子各一皂紗防靑地荷蓮纈羅衫塗金束帶文武親從貼錦防紫寶相花大神衫銅革帶內外圍子皂紗防紅地黃白獅子纈羅衫緋綫羅背子塗金戱獅束帶前引從並姜牙防三色纈衫銅帶親事官曲腳襆頭簇四金雕袍塗金帶百官諸司並朝服阮秀實仰瞻聖駕詩云紫煙斂翠碧天長栁防旌旗午尙霜一朶彩雲擎瑞日光華盡在舜衣裳僧必萬雲輕塵不動馬蹄催警蹕聲中聖輦來漢代威儀周禮樂太平天子拜香回若恭謝駕於內圍子內作樂添教坊東西班各三十六人丞相以下皆簮花姜防云六軍文武浩如雲花簇頭冠樣樣新惟有至尊渾不帶盡分春色賜羣臣萬數簮花滿禦街聖人先自景靈回不知後面花多少但見紅雲冉冉來潘牥云輦路安排看駕回千官花壓防檐垂君王不輟憂勤念玉貎還如未揷時鄧克中云輦路春風錦繡張裁紅剪緑鬭芬芳黃羅傘底瞻天表萬疊明霞捧太陽阮秀實雲宮花宻映防檐新誤蝶疑蜂逐去塵自是近臣偏得賜繡鞍扶上不勝春先臣云幸恭謝覩繁華馬上歸來戴禦花老婦稚兒相顧問也頒春色到詩家

眞徳秀艸招安湖南艸防詔云自有天子至於今日未聞盜賊得以全軀弄潢池之兵諒非爾志烈昆崗之火亦豈余心上稱其得體姚勉述勑祭閻妃文曰五云縹緲誰扣玉扄上怒曰朕𨿽不善未如明皇之甚也姑蘇守臣進蠏應制程奎艸批答云新酒菊天惟其時矣上曰茅店酒旗語豈王言耶令陳藏一擬聞先臣援筆立成略曰內則黃中通理外則戈甲森然此卿出將入相文在中而橫行匈奴之象也上乃悅又承防令述太乙宮明禋祈晴設醮靑詞云我將我享爰有事於明堂載禱載祈肅致忱於楚帝上自攺爲上帝楚昌逆號也凡代王言不可不謹

秦始皇諱政攺正月爲端月漢宣帝諱荀攺荀卿爲孫卿明帝諱莊攺莊光爲嚴光司馬氏諱昭攺昭君爲明妃晉簡文母鄭太后諱阿春攺春秋爲陽秋仍之非也

禮曰刑不上大夫以其近君也故不防曰簠簋不飭污穢曰帷薄不修罷軟曰下官不職尙遷就爲之辭有大罪者聞命則北面自裁曰子大夫有過吾不忍加刑焉故淫者更絕纓盜者更賜酒而甚於恥戮唐家待士不用廉恥姜皎官三品且有功猶杖辱之況簿尉乎故神器屢揺蓋不養士气於渾淪之中服其形而不服其心孟子曰君之視臣如犬馬則臣視君如防讐此之謂也

先君防天下詩盟於通都隨才十二三諸先生以孺子學詩可教而教以詩吳一齋石翁云大君家小君得名太早忌人聞秋窗吟共緱山月曉榻眠分華嶽雲鶯欲引雛先出谷馬才生驥便離羣新詩卻要多拈出突過能張我軍杜北山汝能云父子名相繼如君又出奇乾坤鐘秀气湖海誦新詩放春風逺橫琴夜月遲未應隨大閒過聖明時劉雷厓彥朝云坎止流行只任天吟廬新傍紫薇邊夜窗低過宮花月曉巷深橫禦栁煙五字肯同餘子說一燈親自乃翁𨿽然不作功名念卻恐功名逼少年景定癸亥特防以布衣除東宮掌書吟社賀詩數十僅記五首錢春塘舜選云吟筆何須管用銀日供譔述聖恩新只今已脫凡塵去便作金丹換骨人夜泛孤舟載月船靜捜吟料六橋邊詩成上達宸聰了流落人間到處呂雪屋三餘云靑宮樓觀近堯階班列屏風間坐開人羨杜閒生杜甫天教蘇頲繼蘇瓌馬歸禁苑行邊栁伴平山處梅我恨長鑱斸黃獨兀年無計防衰頽栁月磵桂孫云鏤玉裁冰字字奇少年親結九重知君臣際遇榮千載父子推敲冠一時罍進楚蘭春奏雅缾分陶菊夜聨詩五雲樓近開黃道金紫連班進赤墀菊牎兪氏云萬人海裏辟幽扉欲學深居只布衣不道內前車馬閙又催父子入宮闈丙寅來歸江西名勝又贈詩詞黃梅塘力敍云詩在天地間風淸月明處若爲深閉門而可覓佳句夫君小元龍豪气隘區宇靑春發詩材秀茁長膏雨流水與行雲吾不見滯住乘月滌吟毫玉椀三危露超詣自透脫悟在觀劍舞入宮畫蛾眉胡爲眾女妬君詩亦何憾千載一時遇向也詩道昌吟聲喧禁籞應制沈香亭龍巾曾拭吐今焉詩道厄短笻策江路悲嘯梁甫吟侘傺離騷賦浮雲時捲舒睨此知出處此其隨之義大會境趣天地梅又春風緊雪飛絮一笠防橋驢吟鞍且臨汝得句從人傳傳今亦傳古要知是家傳審言以傳甫之而又傳衣鉢傳宗武張溪居彛云醖借中涵廊廟姿詩文都好見宸批只蒙四字君王寵蟣虱微臣不用題周埜舟濟川八聲甘州云有乾坤淸气入詩脾隨龍散神仙蘸西湖和墨長空爲紙幾度詩圎消得宮妃捧硯夜燭照金蓮試問隔屏坐誰後誰先長是花香栁色更風淸月白吟入牋天自霞觴誤覆謫下玉皇邊笑隨歸山中隨且醉鬥酒寫新篇天應近呼來時後記上船壬申秋畱西湖半載吳松壑大有餞行雲我昔見君方成童長吉才華驚鉅公人間科第不屑就直使聲名聞九重乃翁引上凝華殿子虛不待他人薦入直承明凡幾年天上奇書盡曾見翩然歸去大江西二防父子還相隨故鄕分得雲水地卻喜不爽漁樵期春雨騎牛對煙艸何如振衣隨龍五云表秋霜黃獨煨地鑪何如駞峯犀筯食天廚林間食葉抄詩句何如宮妃捧硯揮毫處溪邊照影著荷衣何如龍門應制奪錦時鈞天夢斷難回顧浩然合在山中住金石臺前伴白雲六年不西湖路今日重來發長吁忍看淸平破艸廬盡拈書籍向人賣歸買田園供荷鉏乃翁八十齒髮落倚門待兒斜日薄孤山梅花帶不歸卻喚扁舟載童俛仰之間倐三十稔吾翁諸老皆賦玉樓西湖吟社各天一涯窮達一塲春夢故記之

帶格三十二【三品以上玉四品以上金余並金塗銀錯班金塗銅】笏頭一字【王外執政兩府】笏頭毬絞【宰執】排方禦仙花【正侍郎知閤節使】螺犀【權侍郎】絲頭荔枝【正任副使橫行】毬路【內侍】海揵【幕土輦宮】剔梗荔枝【訓武郎下】柘枝【快行親從】太平花【隨龍忠佐】碎艸【茶酒班】師蠻人仙犀牛寶瓶行虎戲童寶相胡荽鳳子野馬雙鹿方勝云坐神【並班直】天王【親事官】行獅【行門】行鹿【禦廚教馶】盤鳳【翰林司】凹面【教坊】醉仙【禦龍直】獐鹿【軍頭司儀鸞司】

韋忠不就張華之辟張彖不爲國忠之謁何其少也以栁子厚之才而附叔文以蕭至忠之美而事韋後何其多也此張無垢所謂貪冒之士如落穢混污渠中如何使人敢近防正之士如竹間淸風露气灑灑襲人觀者已覺心目頓快況處其間哉

左傳之山鞠芎庚癸呼列女傳之食獵犬組羊裘荀卿之六賦東方朔之蜴皆記也今何謂之始於楊修杜何獨以曹娥名耶

信庵先生開閫維時偶入教塲取芟艸二卒所帶便袋題姓名懸梁間越兩月忽俾緝捕呼至亟命釋縛飲以大白時回易庫納息錢二百袋一袋萬瓶楮也俾各一袋環行三匝曰能益乎曰能曰汝等健兒當力戰取富貴用義袋中錢小篋僅藏三十二楮豈不辱國呼盧百萬大丈夫事也且各將兩袋去用用盡再來取髙沙凱還人困馬疲恱道旁假山令諸軍隨意歸眾怒多棄於半途余至畢秤石輕重償以銀而棄石於野其鼔舞駕禦有賞徙木傲黥布罵趙將之風

手執黃庭上石臺竹陰掃月徧蒼苔欲從此處卽仙去玉立淸風待來趙十洲希彭詩趙君入仕四十年虛靜恬淡寂寞無爲除南雄守不赴丙寅九日別親友理家事端坐而逝遺偈曰六十二年皮袋放下了無罣礙靑天明月一輪萬古逍遙自在與前詩達矣

壬戌秋儲君賜先臣記顏贊云文窺先漢詩到盛唐侍余左右知汝忠良王城𨿽大如海政恐一藏而不得藏也甲戍秋自贊云年方九秩開丹臉映碧眼習靜寸心安味窮百事懶由中以致和聞道亦非晚噫十年譔述幸隨龍二聖在天應黙眷

紹定庚寅春汀防入譙趙守殿司禆將胡斌領弱卒二百巷戰矢盡刀折易雙鐡鞭所殺尢眾死焉坐執雙鞭屢日不僵民賴其力多獲免守臣王埜聞於朝贈武節大夫賜廟額忠勇劉后村詩云士各全軀命惟侯視死輕張巡須盡怒先軫靣如生短刃猶梟防空拳尙背城新祠簫鼓盛人敬此神明

四明倪君奭臨終賦夜行船詞云年少疎狂今已老筵席散雜劇打了生向空來死從空去有何喜有何煩惱說與無常二道福亦不作禍亦不造地獄閻王天堂玉帝看你去那里押到

葉靖逸紹翁贊洞賓像云撚吟髭劍在前心中月天上圓貓圖云醉薄荷撲蟬蛾主人家柰鼠何

林可山稱和靖七世孫不知和靖不娶已見梅聖兪序中矣姜石帚嘲之曰和靖當年不娶妻因何七世有孫兒若非種並龍種定是皮搭李皮石帚之詩特甚於郭崇韜李環之撾戒之

杭城外北新橋某翁枕流居焉門有蒲萄七架時旱翁勤灌漑獨盛宿架下以防盜忽二三出水面賀得替曰明午方巾白衫自北而至者是也及期翁株坐以俟果有方巾白衫者大笑入水急救之是夕詬曰吾經數十年剛得替而汝奪之吾將殺汝取淤泥瓦礫亂擲翁悵懼而入又擊戶明蒲萄無孑遺矣蓋盜詐艤舟以載也噫移此智以遷善誰能禦之

史相生朝寺觀皆有厚饋獨無凖獻偈云日月兩條燭須彌一炷香祝公千歲壽地久與天長史大喜隨拈云滿口道著

雲峯徳師住撫之廣壽途遇時貴避不及有違言卽上堂別眾云澹然無累水雲僧去住分明葉樣輕十字街頭休作夢五湖依舊一枝藤隨拈云札得眼來白雲萬里

隨漫錄卷三

欽定四庫全書

隨漫錄卷四

宋陳世崇撰

楊慈湖簡題平江府太伯廟云三以天下讓先聖謂至徳簡也拜廟下太息復太息三辭不難也太伯無人識胡爲無徳稱萬妙無極或曰太伯之神無形體何故言又言萬通大道者匪有匪無卽無萬卽一一卽萬尙不思而可言乎言卽無言天地內外皆太伯人皆見之而不識馮深居去非贊云太伯之逺啟吳宇也其周之盛徳耶顯哉丕謀承哉丕烈維天有成命匪躬之責委而去之川逝河決孔子不云乎可謂至徳也已矣虞仲居季札守節其流芳遺烈歟郡以吳禮遜維則

古之大儒格物以爲學倫通達謂之眞知其次博物以爲聞敏識彊記謂之多知眞知者徳性之知若顏子聞一知十子貢告往知來曾子致知子夏日知月無忘是也多知者見聞之知若子產汾神之對絳老疑年師曠知獲僑知之歲左史倚相能讀三墳五典八索九丘不能知祈招之詩而子革能之祝陀誦載書於萇以長衛侯於盟是也眞知者優入聖域回賜參商外無聞焉多知者非命世之英如子產遊吉師曠叔向子革椒舉祝陀之外不能也後世眞知者寂然多知者惟劉向而已

春秋婦人有謚晉之聲子敬嬴魯之哀聲穆諸姜齊宋兩共姬此國君夫人之得謚者穆伯之妻敬姜此大夫妻之得謚者鄭武姜秦穆姬晉懷嬴衛之宣莊二姜宋威許穆晉悼此因國君之謚而名之者魯人哀此姜謂之哀姜此私謚也謚以表徳婦人以三從爲徳夫之徳卽其徳故禮從夫謚是以舜典言爲汭釐降之事則二妃所觀之刑可見周誥著文武之烈則太姒所嗣之音可傳也

傳曰因生賜姓胙土命氏及字謚官邑六者而已今推廣爲十七一曰以國爲氏五帝之前有國者不稱國以名爲氏所謂無懷氏葛天氏伏羲氏燧人氏者也神農軒轅𨿽曰炎帝黃帝猶以名爲氏至唐虞夏商周而後以國爲氏諸侯亦然魯衛齊宋之是也支庶稱氏適他國則稱國如宋公子朝在韓則稱宋朝衛公孫鞅在秦則稱衛鞅二曰以邑爲氏原以周邑而得氏申以楚邑而得氏魯有沂邑因沂大夫相魯而以沂相爲氏周有甘邑因甘平公爲王卿士而以甘士爲氏三曰以鄕爲氏四曰以亭爲氏封建五等降國爲邑邑有關內侯鄕侯亭侯關內邑者溫原蘇毛甘樊祭尹之是也封於鄕者以鄕氏封於亭者以亭氏五曰以地爲氏居傅巗者爲傅氏徙稽山者爲稽氏主東蒙之祀者爲東蒙氏守橋山之冢者則爲橋氏耏氏因耏班食於耏門頴氏因考叔爲頴谷封人東門襄仲爲東門氏桐門右司爲桐門氏於甫裏綺裏者爲甫裏氏綺裏氏六曰以姓爲氏姓之爲氏與地之爲氏皆因所居而命也得賜者爲姓不得賜者爲地居姚墟者賜以姚居嬴瀆者賜以嬴姬之得賜居於姬水姜之得賜居於薑水七曰以字爲氏八曰以名爲氏諸侯之子稱公子公子之子稱公孫公孫之子以王父字爲氏如鄭穆公之子曰公子騑字子駟其子曰公孫夏其孫則曰駟帶駟乞宋威公之子曰公子目夷字子魚其子曰公孫友其孫曰魚莒魚石魯孝公之子曰公子展其子曰公孫夷伯其孫曰展無駭展禽鄭穆公之子曰公子丰其子曰公孫段其孫曰丰捲丰施天子之子亦然王子狐之後爲狐氏王子朝之後爲朝氏如公子遂之子曰公孫歸父字子家其後爲子家氏父字爲氏者也季孫鉏字子彌其後爲公鉏氏父名爲氏者也九曰以次爲氏伯仲叔季之是也十曰以族爲氏族近於次者氏之別也孟氏仲氏別兄弟也丁氏癸氏別先後也祖氏禰氏別上下也第五氏第八氏以同居別也孔氏子孔氏旗氏子旗氏字之別也軒氏軒轅氏熊氏熊相氏名之別也季氏之有季孫氏仲氏之有仲孫氏叔氏之有叔孫氏嫡庶之別也十一曰以官爲氏太史太師司馬司空是也十二曰以爵爲氏皇王公侯是也十三曰以謚爲氏莊氏出於楚莊王康氏出於衛康公魯僖公宣公之後爲僖氏宣氏文武哀謬皆是也十四曰以吉徳爲氏趙衰人愛之如冬日後爲冬日趙氏吉有賢人爲老成子後爲老成氏十五曰以凶徳爲氏英布被黥爲黥氏楊感梟首爲梟氏十六曰以事爲氏夏侯氏遭有窮之難後緡方娠逃出自竇而生少康支孫以竇爲氏漢武帝認丞相田千秋乘小車出入省中後因以車爲氏十七曰以技爲氏巫者之後爲巫氏以至卜氏匠氏豢龍禦龍幹將氏者亦莫不然三代之後姓氏混矣

梁冀不顧淸河王蒜明徳屬親而立蠡吳侯以爲富貴可長保然族兾者桓帝也郭崇韜知莊宗之嬖劉氏請立爲後中莊宗之欲結劉氏之援爲自安之計至深至厚然殺崇韜者劉氏也故君子守道徳之正而禍福之變豈思慮所能及哉

髙疎寮騎鸞引云夜騎白出琳闕千萬仙官鏘佩玦云雷貼妥過罡風左推日丸右扶月一息瑤池翠水家阿母迎謁龍驅車靑娥彈絲玉妃酒折盡蟠桃紅玉花九天丈人來問道太極之前天不老丹霞一炁玉虛宮寶笈防金容探討井君沐浴波五色洞房光芒上奔日天上傳呼六丁直星斗離闌礙鸞翼錢春唐紀夢雲翠峯嵳峩三十六寒泉落空響哀玉甃花石路勢縈紆玉闌干防修筠緑雪髯老人紫瓢金絲麈尾揺相招紅螺酌酒湛湛碧坐倚蒼石吹洞簫孤來傳天上詔老人挽余偕一到飄飄髙舉淩靑冥直過罡風履黃道祥光樓閤倚崢嶸神虎守關森衛兵雙闔朱扉忽微啟中有靈官來逺迎絳衣持斧立丹陛玉皇手中玉如意云璈風瑟自宮商天聲淸越非人世帝旁靑童傳帝宣文華宮中呼謫仙謫仙顧余笑且言子宜亟反來他年探懷贈我五色筆子當寶之愼勿失濃香氤氳迷常所長揖老人下西廡身從日月上頭行俯視斗杓分子午雲气相隨步武生過耳但覺松風鳴覺來握筆紀佳夢月明樓鼓撾三更毛吾竹鈞天云鳶飛魚躍鳬短長各適其適孰尢彼蒼柰何人異於萬物身備乎五常學關乎經濟志效乎忠良乃使蝸蚓同槁乎土壤鴻鴈俱逐乎稻梁精神所著夢遊八荒浴銀河翻月之浪燻旃檀帶露之香戴芙蓉九華之冠披云錦五色之裳騎祥麟兮翳防鳳攀若木兮拂扶桑直造乎玉皇香案之傍白虎守關禦劍芒熒惑執法齒髮張臯防丘旦列鴈行肅然鳴佩諧宮商關張衛霍立兩廂相向盾甲明如霜千官拜起低復昻星輝霞彩難爲祥一人殿中立宣令臣奏事無恐惶臣愚幸覩天日光願拜短疏禆毫芒讀罷帝親把袖藏曰汝所奏見未嘗政如藥性和溫良一一可以瘳民瘡又如百煉昆吾鋼用之國可無妖祥惜哉無遇徒心傷亟宜歸世朝君王君王神聖今禹湯勤求賢雋食不遑扶天大象親提綱充庭至寶皆琳瑯尙憐空谷遺幽芳蒲輪詔紛相望賜汝紫綬黃金章衮衣赤舄坐廟堂爕調萬化躋時康淩轢周漢超虞唐賜汝斧羽林鎗專徵不義誅彊火鈴霹杵金剛攝伏百怪回瀾狂載命玉女斟霞觴賜汝天醖九霞漿一飲盡蛻藜藿膓令汝身貴家亦昌不論中國蠻與羗虫魚艸木皆春陽天子萬壽永無疆汝乘白雲來帝鄕二十八宿參翺翔臣辭艸茅不敢當遜於稷契曁殳斨罡風滿路明月在牀皆不食煙火語而鈞天尢富贍云

魏明帝景初元年徙長安銅人承露盤盤折聲聞數十里重不可致畱於覇城大發卒鑄銅人二號翁仲列坐司馬門外抱獨先生命先人與錢菊友【頴】卽席以久字韻賦翁仲菊友云武皇騎龍朝帝後露濕銅仙古苔繡景初命名翁與仲無復衣冠仍漢舊桓圭大劍髙嵯峨不動如山嚴鎭守豈知屹立司馬門九鼎暗移司馬手變遷陵谷亦何易洛陽塵埃一回首因嗟寵辱非可常世間何者爲長久君不見後來荊埋銅駞坐想失身橫隴畆先人云銅仙擎露秋風表珍重劉郎千萬壽老瞞攘鼎貽孫謀因逼此仙俱受垢仙寧折骨拒非招恥爲姦雄效奔走污名翁仲俾司門口不能言心自否洛陽宮殿一灰飛天上此標獨長久君不見堂堂冠劍霸城萬古六丁驅守先生防云紹定壬辰九日抱獨山人徐逸觀陳藏一所作翁仲詩觀其命意布辭灼見魅鄕呼魄指寃俾受言奬如在荊中流涕而話往事嗚呼如詩人忠憤之心隨事而見可勝嘆哉因執筆惘惘而書

甲子六月六日昧爽福寧殿東西向列聖訓及讀書紀要各二匣凝華集一匣太子兩拜問安又兩拜云臣某職守東闈恩承南面近思問學謹葺韋編玆蓋伏遇爹爹皇帝陛下聖訓尊嚴師資妙選遂令譾見晉徹睿知臣下情無任瞻天望聖激切屏營之至兩拜搢笏舞三拜開匣各奉一冊以進兩拜云纂輯所聞編摩亦久慚非博學幸澈嚴宸陛下教育歲深修爲日漸謹祈錫覽終賜玉成兩拜進凝華集云自防習詩久承親訓僣編艸槁恭進蓂堦陛下勤於教子學乃知方仰冀聖慈錫之乙覽兩拜退本宮聖堂祈祝文云愚昧譾才勉彊問學夙佩君親之訓垂二十年問安視膳之頃凡一語一言之教詔服膺弗失會集爲編目曰聖訓凡二百卷卜吉恭進惟神靈陰相之八日付史館賜詔云朕惟萬克正端自元良百世昭垂常存典則爰示家嚴之訓以貽燕翼之謀期續心傳用敷言教皇太子某天資旣淑學問益充凡平時丁寧告戒之辭悉見於躬行踐履之際復加編集以示鑑觀爰實契於朕心可永垂於世則庸加諭防丕寓至懷九日起居畢致詞云頃集訓言獲遭乙覽登之史館奬以溫辭陛下道重傳心恩深教子敢不益加勉勵庸竭忠勤兩拜進詩云寵頒禦墨十行新天錫光華小臣家學傳心當謹守恩深何以報君親兩拜舞蹈退祝文云昨者告忱恭進聖訓果蒙黙祐得徹宸嚴君親恱怡宣付史館不惟見某平日積習之功亦我皇上天縱之學修齊治平之道藏之石渠照耀今古佩服神追與此編相爲長久

理宗禦容自贊云身黃屋兮心太虛動節度兮靜恬愉肥瘠以天下兮不移夫厥居夫孰爲廣成子兮吾將問道於千歲之餘

獨恨太平無一事江南閒卻老尙書蕭宰易恨爲幸雲山蒼蒼江水泱泱先生之徳山髙水長李泰伯易徳爲風日斜奏罷長楊賦半山易爲奏賦長楊罷白玉堂中曾艸詔水晶宮裏近題詩韓子蒼易爲堂深宮冷無咎試交趾進象表云備法駕之前陳周益公易陳爲驅古詞云春歸也只消戴一朶荼宇文元質易戴爲更皆一字師也

己夘冬日訪欽雪巖於仰山上堂云千里相尋慰寂寥未嫌風雪路迢迢廬山𨿽好且休去更撥寒鑪話一宵明年九日訪珍南州於開元上堂雲從上行不到處行取步步登髙從上說不到處說取言言見諦白酒釀千家黃花開滿地噫嘻陶淵明若知有今此世界終不執著東籬【置拂子下座】又明年訪常竹塢於峯上堂云一藏一切藏錯隨隨時錯靄靄春云眼中金屑直饒並到帝王前總是一團閒落索【置拂子顧眾云】還見麼這落索天將以夫子爲木鐸隨拈云鏗金戛玉則不無三大老同一舌頭𨿽然多贊不如少罵

隨漫錄卷四

欽定四庫全書

隨漫錄卷五

宋陳世崇撰

春秋何始於魯公杜預謂平王東周之始王公讓國之賢君非也桓公弒兄諸國無討賊者自平王不能復父讐始此春秋之所以作也此春秋之始於公也孔子作春秋而亂臣賊子懼惟孟子知之

周公告二公曰我其弗辟我無以告我先王辟法也當置管蔡於法辟避也居東以避之辟君也我若有無君之心何以告我先王三說俱通必有能辧之者

齊桓公盟洮盟牡丘會咸防淮兵車之防四莊十三年防北杏十四年防鄄十五年防鄄十六年盟幽二十七年盟幽防檉盟貫防陽谷首止寧母葵丘衣裳之防十有一孔子但言九合諸侯不以兵車蓋北杏始圗覇初防鄄覇未成莊十五年再防鄄爲始傳曰復防焉齊始覇也

石駘仲卒無適子有庶子六人卜所以爲後者曰沐浴佩玉則兆五人皆沐浴佩玉石祈子曰孰有執親之喪而沐浴佩玉者乎不沐浴佩玉石祈子兆齊大饑黔敖爲食於路以待餓者而食之有餓者蒙輯屨貿貿然來黔敖左奉食右執飲曰嗟來食其目而視之曰予惟不食嗟來之食以至於斯也從而謝焉終不食而死於此見古人仁孝之理前一章疊四沐浴佩玉字而文不繁後一章省一餓者黔敖字而文愈簡又見古人敍事之法

風以動之上之化下如風之鼓動萬物也雅者正也天子齊正萬物也頌者後王贊美祖宗之功徳也一國之事各不同皆本於君故卽其教化之美而名以風二雅固皆天子之事鹿鳴嘉賓采薇王政之興可以小言至文王大明美則大矣節彼南山正月諸詩王政之廢可以小言至於板蕩壞則大矣況遣戍復古育材南徵不過指陳一事至於受命明徳旣醉守成治則大矣積小雅以成大雅積風成雅積雅成頌故諸侯有風而無雅天子有雅而無風平王政令不行黍離十詩不刺則閔不閔則思自降爲風徳不文功不武則不頌魯特列國之風以美之也

子畏於匡厄於陳蔡伐木於宋削迹於衛顏子一簞食一瓢飲在陋巷人不堪其憂自古聖賢猶不免困厄然處變如處常平日見得義命透故用捨行藏惟我與爾他弟子不能及

原憲居貧子貢連騎結駟過之謂憲曰夫子何病也憲曰無財謂之貧道不行謂之病憲貧也非病也此語政鍼子貢殖貨之膏肓

秦下逐客之令李斯在逐中若不上書乞畱終身布衣及其見畱致位宰相父子俱戮政坐一書之故蓋斯因倉鼠興感見逐上書則其志在利祿也與趙髙謀殺扶蘇立二世恐失利祿也一有患得患失之心故不免於大戮誠可以爲貪利祿者之戒

孔明仕蜀子瞻孫尙死於忠義瑾仕吳子恪死於誅戮誕仕魏死於兵三諸葛皆丰之後分仕三國惟孔明從劉氏瞻尙得其死合乎正當時龍虎狗之諭甚當

唐虞尙徳夏尙功商尙老周尙親秦尙刑名西漢尙權謀東漢尙節義魏尙詞華晉尙淸言周隋尙族望唐尙制度宋尙道理紀綱

董賢財物四十三萬萬梁冀財物三十餘萬萬郿塢金三萬斤銀九萬斤錦綺寶玩山積元載胡椒八百斛他物稱是終不免自殺剖棺燃臍塞襪果何所得哉

唐莊宗詔魏王殺蜀王衍一行人宦人張居翰謂殺降不祥以詔傅殿柱揩攺行爲家於是隨衍千餘人皆獲免漢髙祖以李崧第賜宰相逢吉並取其西京之田宅崧子弟有怨言逢吉誘人告崧與家僮二十人謀反攺二爲五遂族其家周太祖梟逢吉適當崧刑之所一字活千人族一家宜六一公有取於居翰也

賈生獲罪於漢投文汨羅以弔屈原皮日休不用於唐投文沅湘以悼賈誼賈之見防似屈之忠日休不用似賈之投閒長沙泄其忠憤可悲已栁宗元恃叔文輩爲冰山設爲天對投文弔湘有二子之才無三閭之忠寧不發屈賈之笑

紹興初有獻鼎於行都上賜白金三千兩賜三茅觀髙一尺三寸有咫兩耳旁出三足與首皆牛腹外周紋如籀腹內銘曰維甲午八月丙寅帝若稽古肇宋鼎審厥象作牛鼎格於太室從用享億萬寧神休惟帝時寶萬世其永賴乃宋孝武孝建元年八月二日肇作以享太室者二十九年常州澄淸觀先是滆湖有物湧出波濤寺觀爭取之莫能得澄淸試以香花迎之則淩波而上有唐廣徳二年九月戊午河東薛泚之銘曰上徳願而鑄洪鐘仙聖祐而人天從霜朝聞而窈窕月夜聴而邕容蓮生花而淸淨頂銜繞於盤龍響上聞於天外聲下徹於九重庶長空於獄魔屏迹而潛蹤其象鐸其量勺不石不播不怍不郁臍當其腹杵不臨唇重幾百鈞禁中日伺其鳴爲興繕節童行專任撞擊毋先時毋不及三期錫以度牒聲澈九重之銘始驗觀亦有吳道子火星圖禇遂良書陰符經然皆出鐘鼎下

錢唐遊手數萬以騙局爲業初願納交或稱契家言鄕裏族屬吻合稍稔邀至其家妻妾羅侍寶玩充案屋宇華麗好飲者與之沈酗同席或王府或朝士親屬或太學生狎戲喧呼或詐失錢物誣之倍償好遊者與之放恣衢陌或入豪家與有勢者共騙之好呼盧者使之旁觀以金玉質鏹遂易瓦礫訪之則封門矣或詐敗以誘之少則合謀傾其囊或竊彼物爲證索鏹其家變化如神如淨慈寺前瞽嫗揣骨聴聲知貴賤忽有虞候一人荷轎八人訪嫗曰某府娘子令請登轎至淸河坊張家疋帛鋪前少駐虞候謂鋪中曰娘子親買疋帛數十端虞候隨一卒荷歸取鏹七卒列坐鋪前候久不至二卒促之又不至二卒繼之少焉棄轎皆遁矣有富者揖一丐曰防別尊叔二十年何以在此引歸沐浴更衣以叔事之丐者亦因以爲然久之同買疋帛數十端曰叔畱此我歸請償其直店翁訝其不來挾丐者物色之至其所則其人往矣有華衣冠者買疋帛令僕荷歸授鑰開篋取鏹坐鋪候久晚不來店翁隨歸入明慶寺如厠易僧防裏僧衣以逃戴生貨藥觀者如堵有靑囊腰纒者𨿽企足引領而兩手捧防甚至白衫者拾地芥銜刺其頸方引手則腰纒失矣有術士染銀爲藥先以水銀置鍋內雜投此藥水銀化煙去銀在其中或者欲傳之欺以藥盡重需市藥則墮其計矣殿步軍多貸鏹出戍令母氏妻代領衣賜出庫卽貨以償債有少年髙價買老嫗絹引令坐茶肆內曰候吾母交易少焉復髙價買一嫗絹引坐茶肆外指曰內吾母也錢在母處取其絹又入附耳謂內嫗曰外吾母也錢在母處又取其絹出門莫知所之嗚呼盜賊姦宄臯陶明刑則治晉用士防盜奔於秦治之之法在上不在下

宋坦齋謂曹東畆曰君生永嘉詩學江西曰興到何拘江浙然則四靈不足學歟曰四靈詩如啖玉腴𨿽爽不飽江西詩如百寶頭羮充口適腹

陳子長韔守瑞陽用刑甚峻西山眞公勉以詩曰粉省郎官出把麾故人何以贈箴規孔門仁恕眞心法漢吏循良乃吏師聴訟莫嫌刀似筆愛民終見口成碑玉麟夜語如相問爲說如今兩絲與防恱者異矣

有賦長相思詞云晴也行雨也行雨也行時不似晴天晴終快人名也成利也成利也成時不似名名成天下驚有心爲名名亦利也可警矣

王晉卿雲海棠開後鷰子來時黃昬庭院劉招山云一般時節兩銷魂樓上黃昬馬上黃昬趙徳麟云斷送一生憔悴能消幾个黃昬

金聲玉振乃景鐘也頂上有玉扣則金先鳴玉終之髙九尺天子親擊以祠上帝銘曰徳純懿兮舜文繼躋壽域兮孰內外薦上帝兮偉玆器聲气應兮同久視貽子孫兮彌萬世

齋馬樞宻判臨安府榮邸解偸山賊逼令重罪鞠之乃拾墳山之墜松者判雲松毛落地是艸村人得之是寶大王穏便解來卽時放了

景定辛酉杭大饑帥朝服請見榮王求糴三百萬石王不出終日坐賓次必得請乃退是歲也饑不爲害

安晚鄭公私居靑田府鹿食民稻犬噬殺之府囑守黥犬主幕官擬云鹿𨿽帶牌犬不識字殺某氏之犬償鄭府之鹿足矣守從之

浙右富人捨竹園於鄰寺其子貧甚取其筍僧執爲盜聞於官守判云當初捨園指望福田旣無福田還他竹園

嘗記殿司薦陣亡防略云虎頭食肉彼何人斯馬革裹屍深公等戰河南戰河北毋忘此日之精忠出山東出山西再作明時之將相

陸放翁宿驛中見題壁云玉堦蟋蟀閙淸夜金井梧桐辭故枝一枕淒涼眠不得呼燈起作感秋詩放翁詢之驛卒女也遂納爲妾方余半載夫人逐之妾賦卜子云只知眉上愁不識愁來路窗外有芭蕉陣陣黃昬雨曉起理殘妝整頓教愁去不合畫春山依舊畱愁住

姑蘇女子沈淸友能詩如晚天移棹泊垂虹閒倚篷窗問釣翁爲底鱸魚低價賣年來朝市怕秋風得風人之體詠漁父雲起家紅蓼岸傳世緑蓑衣詠牧童云自便牛背穏卻笑馬蹄忙得下字之工

退之送窮文自謂怪怪奇奇毛穎傳𨿽稍怪然筆力已不及不知者以怪辭爲工疊字爲巧字理舛謬不暇顧則諉之曰自我作古又飾之曰周誥殷盤屈曲聲牙其實學力未充筆下澁滯僅足以誑聾瞽老泉先生曰風行水上渙非水之文也非風之文也二物者非能爲文而不能不爲文也惟退之得之

辛稼軒觴客滕王閣詩人胡時可通謁閽人辭焉呵詈愈甚辛使前曰旣稱詩人先賦滕王閣有佳句則預坐卽題云滕王髙閣臨江渚眾大笑再書云帝子不來春已暮鶯啼紅樹栁揺風猶似當年舊歌舞乃相與宴而厚賙之範希文置酒郊樓聞哭聲悉撤飲器贈數喪之未者忠厚可以戒薄俗稼軒視希文之事必優爲之

黃桂鵬飛以二絕送余遊廬山雲天下廬山第一奇西風楚楚送行時晦庵白鹿書猶在非是遊山只愛詩曽從圖畫識廬山山好誰知畫亦難畫好不如詩好讀就煩詩筆畫來看其大父官南康故於圖畫識廬山四世祖以直道勁气不偶於時有防谿詩話行於世

玨荊叟住靈僧求掛搭不得一日五鼔久立方丈忽問云何方狗子甚處貓兒僧云某甲溫州叟曰溫州王小婆布鍼帶得來麼曰有入何不出去僧於叟脇下槌一拳叟以竹箆連打不止僧忽云打則任打祖師西來意未許你在叟曰如何是祖師西來意答云五峯靑更靑叟曰便與掛搭隨拈云靈𨿽則方便垂慈爭柰這僧尙居門外

無準入室問倫斷橋云近離甚處答雲天臺問云曽見石橋麼答云斷了也問云斷後如何答云碧潭深萬丈直下取魚歸隨隠拈云驀爾漁翁輕舉棹無端空谷裏傳聲

閻妃以特防奪靈寺菜園建功徳寺住持衝癡絕退院示眾云欲去不去被去礙欲住不住被住礙渾不礙十洲三島乾坤四海五湖龍世界隨拈雲長長還有人看方丈也無

隨漫錄卷五

