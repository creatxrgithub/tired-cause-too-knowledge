談苑宋孔平仲●卷一張鄧公﹑呂許公同作宰相。一日朝退﹐仁宗獨畱呂公﹐問曰「張士遜久在政府﹐欲與一差遣出去。」呂公曰「士遜出入兩朝﹐亦頗宣力。」仁宗曰「恩命如何﹖」����除靜江軍節度使檢校太傅知許州。仁宗曰「有虧他否﹖」呂公曰「聖恩優厚。」呂公旣退﹐張﹑呂﹐親姻也﹐私焉曰「主上獨畱公﹐必是士遜別有差遣﹐因祈以恩命。」呂沈吟久之﹐曰「使弼使弼。」張亦欣然慰望。是日﹐張公打屏閣子內物色過半矣﹐旣夕鎖院﹐明日早張公令院子盡般閣子內物色歸家﹐更不趨待漏院﹐只就審官東院待漏。旣入朝﹐張公惟祗候宣麻﹐呂公惟準擬押麻耳。忽有堂吏報呂公云「相公知許州。」呂公大驚。於是張公押麻﹐乃呂公除靜江軍節度使檢校太傅知許州也。太祖朝都知押班﹐皆以供奉官爲之﹐內中祗應﹐裹頭巾衣褐衫而已。仁宗朝王守忠官至畱後﹐乞綴本品班赴宴閣門﹐從之。自知未允﹐辭而不赴。禁中近淸明節﹐神宗侍曹太皇﹐因語﹕「自來卻無人﹐故����。𨿽云太華﹐然亦好也。」太皇聞此語﹐已密��口樣矣。不數日﹐實促就珠子鞍轡﹐傳宣索玉鞍轡一副。神宗莫測所欲用﹐亦莫敢問﹐依旨進入。太后令送後苑折修﹐遂施珠韉焉﹐其上作小紅羅銷金坐子﹐劣可容體﹐甫近上已以鞍架載之送神宗。神宗大感悅﹐取小烏馬於福寧殿親試之。駕幸金明池回﹐遂乘此韉。士論皆謂𨿽神宗絕孝﹐亦光獻至慈﹐上下相得以成其美焉。光獻太皇太后疾病稍間﹐神宗親制一小輦﹐極爲輕巧﹐以珠玉黃金飾之﹐進於太皇云「娘娘試乘此輦﹐往涼殿散心。」太皇曰「今日意思無事﹐天气亦好。」遂載而之涼殿。太后扶其左﹐神宗扶其右﹐太皇下輦曰「官家太后親自扶輦﹐當時在曹家作女時﹐安知有今日之盛﹖」喜見顏色。王正仲進《光獻悅詞》云「珠韉錫禦恩猶在﹐玉輦親扶事已空。」蓋用此兩事也﹝韉音箋﹞。有一朝���相生日獻詩﹐卒章云﹕長居廊廟福蒼生�巽艸制云。某官夙負官材﹐眞宗令出典藩。丁崖州𨿽險詐﹐然亦有長者言。眞宗嘗怒一朝士﹐再三言之﹐謂稍退不答﹐上作色曰「如此叵耐﹐輒問不應。」謂進曰「雷霆之下﹐臣若更加一言﹐則齏粉矣。」眞宗欣然嘉納。楊大年與王文穆不相得﹐在館中﹐文穆或繼至﹐大年必徑出﹐它處亦然﹐如袁盎﹑晁錯也。文穆去﹐朝士皆有詩﹐獨文公不作。文穆辭日﹐奏眞廟傳宣令作詩﹐竟不肯送。眞宗將立明肅作後﹐令丁謂諭旨於楊大年﹐令作冊文。丁云不憂不富貴﹐大年答曰「如此富貴﹐亦不願。」王旦相﹐罕接見賓客﹐惟大年來﹐則對榻臥談。卒時﹐屬其家事一付大年。丁晉公來求昏﹐大年令絕之。王文正公以淸徳事眞皇﹐上特敬重。一日禦宴﹐陳設鮮華﹐旦顧視﹐意色不悅﹐上已覺其如此﹐至中休﹐命左右以舊陳設易之矣。蘇軾以吟詩有譏訕﹐言事官章疏狎上﹐朝廷下禦史臺差官追取。是時﹐李定爲中書丞﹐對人太息﹐以爲人才難得﹐求一可使逮軾者﹐少有如意。於是太常博士皇甫亻巽被遣以往。亻巽攜一子二臺卒﹐倍道疾馳。駙馬都尉王詵與子瞻遊厚﹐密遣人報蘇轍。轍時爲南京幕官﹐乃亟走介往湖州報軾。而亻巽行如飛不可及﹐至潤州﹐適以子病求醫畱半日﹐故所遣人得先之。亻巽至之日﹐軾在告祖﹐無頗權州事。亻巽徑入州廟﹐具靴袍秉笏立庭下﹐二臺卒夾侍﹐白衣靑巾﹐顧盼佇惡﹐人心洶洶不可測。軾恐不敢出﹐乃謀之無頗﹐無頗云「事至於此﹐無可柰何﹐須出見之。」軾議所以服﹐自以爲得罪﹐不可以朝服﹐無頗云「未知罪名﹐當以朝服見也。」軾亦具靴袍秉笏立庭下﹐無頗與職官皆小幘列軾後。二卒懷臺牒掛其衣若匕首然﹐亻巽又久之不語﹐人心益疑懼。軾曰「軾自來殛忄凶朝廷多﹐今日必是賜死﹐死固不辭﹐乞歸與家人訣別。」亻巽始肯言曰「不至如此。」無頗乃前曰「大博必有被受文字。」亻巽問誰何﹐無頗曰「無頗是權州。」亻巽乃以臺牒授之﹐及開視之﹐只是尋常追攝行遣耳。亻巽促軾行﹐二獄卒就直之﹐卽時出城登舟﹐郡人送者雨泣。頃刻之間﹐拉一太守如驅犬雞。此事無頗目擊也。呂申公作相﹐宋鄭公參知政事﹐呂素不悅範希文。一日希文答元昊書﹐錄本奏呈﹐呂在中書自語曰「豈有邊將與叛臣通書﹐又云奏本如此﹐又不知眞所與書中何所言也。」以此激宋﹐宋明日上殿果入札子﹐論希文交通叛臣。旣而中書將上呂公讀訖﹐仁宗沈吟久之﹐徧顧大臣無有對者﹐仁宗曰「範仲淹莫不至如此。」呂公徐應曰「擅答書不得無罪﹐然謂之有它心則非也。」宋公色沮無辭。明日﹐宋公出知揚州﹐又二年希文作參知政事﹐宋尙在揚﹐極懷憂撓﹐以長書謝過﹐云爲忄僉人所使。其後宋公作相﹐薦範純仁試館職。純仁尙以父前故﹐辭不願舉。蘇子瞻隨皇甫亻巽追攝至太湖蘆香亭下﹐以柁損修牢﹐是夕風濤傾倒﹐月色如晝。子瞻自惟倉卒被拉去﹐事不可測﹐必是下吏所連逮者多﹐如閉目身入水﹐頃刻間耳。旣爲此計﹐又復思曰「不欲辜負老弟。」弟謂子由也﹐言已有不幸﹐則子由必不獨生也。由是至京師﹐下禦史獄。李定﹑舒﹑何王臣雜治之﹐侵之甚急﹐欲加以指斥之罪。子瞻憂在必死﹐掌服靑金丹﹐卽收其餘窖之土中﹐以備一旦當死﹐則並服以自殺。有一獄卒仁而有禮﹐事子瞻甚謹﹐每夕必然湯爲子瞻濯足﹐子瞻以誠謁之曰「軾必死﹐有老弟在外﹐他日托以二詩爲訣。」獄卒曰「學士必不至如此。」子瞻曰「使軾萬一獲免﹐則無所恨﹔如其不免﹐而此詩不達﹐則目不瞑矣。」獄卒受其詩﹐藏之枕中。其一詩曰「聖主寬容徳似春﹐小臣孤直自危身。百年未了先償債﹐十口無依更累人。是處靑山可藏骨﹐他年夜雨獨傷神。與君世世爲兄弟﹐更結人間未了因。」其後子瞻謫黃州﹐獄卒曰「還學士此詩。」子由以面伏案﹐不忍讀也。子瞻好與子由夜話﹐對榻臥聽雨聲﹐故詩載其事。子瞻旣出﹐又戲自和云「卻對酒杯渾似夢﹐試拈詩筆已如神。」子瞻以詩自被劾﹐旣作此詩﹐私自罵曰「猶不攺也。」皇甫亻巽追取蘇軾也﹐乞逐夜所至﹐送所司案禁。上不許﹐以爲只是根究吟詩事﹐不消如此。其始彈劾之峻﹐追取之暴﹐人皆爲軾憂之﹐至是乃知軾必不死也。其後果然。天子聰明寬厚﹐待臣下有禮。而小人迎望﹐要爲深刻﹐如亻巽類者﹐可勝計哉。有人問秀州崇徳縣民長官淸否﹐答曰「漿水色。」言不淸不濁也。秀州華亭鶴﹐胎生者眞鶴也﹐形體緊小﹐不食魚蝦﹐惟食稻粱﹐人餵以飯則食之。其體大﹑好食魚蝦﹑啄蛇鼠者﹐鸛合所生﹐乃卵生也。食稻粱者𨿽甚馴熟﹐久須飛去。惟食魚蝦者不能去耳。河豚瞑目切齒﹐其狀可惡﹐不中度多死﹐棄其腸與子﹐飛鳥不食﹐誤食必死。登州瀕海人取其曰肉爲脯﹐先以海水淨洗﹐換海水浸之﹐暴於日中。以重物壓其上﹐須候四日﹐乃去所壓之物﹐傅之以鹽﹐再暴乃成。如不及四日﹐則肉猶活也。太守李大夫嘗以三日去所壓之物﹐俄頃肉自盆中躍出。乃知淪之不熟﹐眞能殺人也。松江鱸魚﹐長橋南所出者四腮﹐天生膾材也﹐味美肉緊﹐切不終日色不變。橋北近昆山﹐大江入海﹐所出者三腮﹐味帶鹹﹐肉稍慢回﹐不及松江所出。虢石重重紫白相間﹐以筆描紫上﹐緩手剖之﹐紫去白見﹐隨意所欲作何物象。至於林木亦可以藥筆爲之﹐以手試之﹐有參差齟齬者﹐皆僞物也。枇杷須接乃爲佳﹐果一接核小如丁香﹐荔枝再接遂無核也。京師有畜鐵鏡者﹐謂人曰「此奇物也﹐以照人手﹐則指端見有白气﹐以气之長短﹐驗人之壽夭。」好事者乃以厚價取之。旣而詢之博物者﹐曰「此造作也。」蓋磨鏡時﹐只以往手無以來手﹐則照指自見其端有如气者耳。相船之法﹐頭髙於身者謂之望路﹐如是者凶。雙板者凶﹐只板者吉﹐只板謂五板七板﹐雙板謂六板八板﹐以船底板數之也。造屋主人不卹匠者﹐則匠者以法魘主人﹐水上銳下壯﹐乃削大就小倒植之﹐如是者凶。以皂角木作門關﹐如是者凶。許敏﹐明州人﹐張唐卿榜第一甲及第﹐爲大理評事知縣。嘗因用刑箠殺人﹐其後冤屢見﹐但相去尙遠。經二十年﹐敏以太常博士通判蘇州﹐其冤漸近﹐稍如榻與敏夫婦同寢。其始敏夫婦在外﹐冤臥於內﹐旣而間隔臥於夫婦之間。知其爲鬼﹐無如之何也。是時詔索天下禦容﹐令轉運司差官護送入京。敏與太守林大卿不協﹐於上司求行﹐自京師歸至忭上靑陽驛﹐其冤逼之﹐敏死驛中。鐘著作生二女﹐長嫁宋氏﹐生庠祁﹔其季嫁常州薛秀才﹐生一女爲尼﹐與僧居和大師私焉﹐亦生一女﹐嫁潘秀才﹐潘有子名與稽﹐今爲朝奉大夫﹐與稽之視居和﹐乃外祖父也。居和乃以牛黃丸療風疾者也﹐飲酒食肉﹐不守僧戒﹐然用心吉良。每鄕裏疾疫﹐以藥歷詣諸家﹐救其所苦﹐或以錢周之。薛尼於宋氏以姊妹親﹐常至京師。是時庠爲翰林學士﹐尼還常州﹐和病問尼曰「京師諸爲名族善人者﹖」尼曰「吾所出入多矣﹐無如宋內翰家也。」和曰「我死則往托生焉。」尼誚曰「狂僧﹐宋家郡君已娠矣﹐安得托生。」和曰「吾必往也。」旣而和死﹐人畫一艸虫於其臂。是日﹐宋家郡君腹痛將娩。祁之妻往視產﹐見一紫衣僧入室﹐亟走避之﹐旣而聞兒啼﹐曰「急令僧去﹐吾將視吾姒。」人曰「未嘗有僧也。」乃知所生子乃和也。旣長形相酷似和﹐亦好飲酒食肉﹐隱然有艸虫在其臂﹐名均國﹐爲絳州太守卒。偸能禁犬使不吠﹐惟牝犬不可禁也。或云﹕紋如虎班亦難禁。髙若訥能醫﹐以鐘乳飼牛飲其乳﹐後患血痢卒。或云﹕冷暖相薄使然。韶州岑水場﹐往歲銅發掘地﹐二十餘丈卽見銅。今銅益少﹐掘地益深﹐至七八十丈。役夫云地中變怪至多﹐有冷煙气﹐中人卽死。役夫掘地而入﹐必以長竹筒端置火先試之。如火焰靑﹐卽是冷煙气也﹐急避之﹐勿前乃免。有地火自地中出﹐一出數百丈﹐能燎人。役夫亟以面合地﹐令火自背而過乃免。有臭气至腥惡﹐人間所無者也﹐忽有異香芬馥﹐亦人間所無者也。地中所出沙土運置之穴外﹐爲風所吹﹐卽火起燁燁然。虱不南行﹐陰類也﹐其性畏火﹐置之物上﹐隨其所向以指南方﹐俄卽避之﹐若有知也。種竹就西北﹐其根無不向東南行者﹐是亦物之性也。江東蘆賤而荻貴。退灘之地﹐先一年所生者蘆也﹐明年所生者荻也。張安道言嘗使北虜﹐方燕戎主在廷下打球﹐安道見其纓紱諸物鮮明有異﹐知其爲戎主也﹐不敢顯言﹐但再三咨其藝之精爾。接伴劉六符意覺安道知之﹐色甚怍﹐云「又與一日做六論不同矣。」契丹鴨淥水牛魚鰾制爲魚形﹐婦人以綴面花。匈奴尢畏女眞國﹐範純禮嘗聞彼使云「女眞國人長馬大﹐其境土之廣﹐南北不知幾千里也。」徐禧覆於求洛﹐是時匈奴方苦女眞侵擾﹐故帖然自守﹐不敢爲中國患。收冰之法﹐冬至前所收者堅而柰久﹐冬至後所收者多不堅也。黃河亦必以冬至前凍合﹐冬至後𨿽凍不復合矣。川子乳糖師子﹐冬至前造者色白不壞﹔冬至後者易敗多蛀。陽气入物﹐其理如此。華山下有南嶽行宮﹐祈禱甚盛﹐雲臺觀常以道士一人主之。有一道士以施利市酒食﹐畜婦人。巡檢姓馬者知而持之﹐共享其利。一夕道士夢爲官司所錄﹐送五道將軍殿中﹐並追馬勘鞠﹐獄具﹐各決杖七十。旣寤﹐覺脊間微疼﹐潰而爲瘡﹐自知不祥﹐亟往詣馬﹐馬亦在告矣。問其夢中所見皆同﹐馬亦疽發於背﹐二人俱卒。虢州朱陽鎭﹐一夕鳧雁之聲滿空﹐其鳴甚悲﹐逮旦﹐鳧雁死於野中無數﹐或斷頭﹐或折翅﹐或全無所傷而血污其喙。村民載之入市。市人不敢買﹐蓋此鎭未嘗有此物﹐怪之也。又一年王衝叛﹐朱陽之民殲焉。象耳中有油出﹐謂之山性發﹐往往奔逸傷人。牧者視象耳有油出﹐則多以索靡之矣。京師語曰「宣醫喪命﹐敕葬破家。」蓋所遣醫官云某奉敕來﹐須奏服藥加減次第﹐往往必令餌其藥﹐至死而後已。敕葬之家使副洗手悅巾﹐每人白羅三匹﹐它物可知也。元中﹐韓康公病革﹐宣醫視之﹐進金液丹﹐𨿽暫能飲食。然公老年﹐眞气衰不能制客陽﹐竟以薨背。朝廷遣使問後事﹐病亂中誤諾敕葬﹐其後子侄辭焉。王彥祖學士自言初到南省試天子金玉賦﹐夢中有人告之云「天字在上不順﹐天字在下則順矣﹐須三次如此。」是歲省下第。後過省乃《嚴父莫大於配天賦》﹐及第﹐乃《圓丘象天賦》。又二十七年﹐自嶺南知雷州﹐召爲館職﹐試《明王謹於尊天賦》。凡三次題目﹐皆天字在下。彥祖名汾﹐今爲朝議大夫﹐集賢校理。宗室至一品殯葬﹐朝廷遣禮官祭。舊制知太常禮院官以次行事﹐得絹五十匹。陳侗﹑陳汝羲俱在禮院﹐因朝會見一皇親年老行遲﹐侗私語曰「可矣。」汝羲自後排之曰「次未當公﹐此吾物也。」傳者以爲笑。自元丰官制行太常博士專領祭﹐所得絹四博士共之﹐行事十四匹﹐餘十二匹。有數皇親聯騎而出﹐呵殿甚盛﹐一博士戲謂同列曰「此皆材也。」王﹐丞相舒公之子﹐不惠﹐有妻未嘗接﹐其舅姑憐而嫁之﹐自若也。侯叔獻再娶而悍﹐一旦而獻卒﹐朝廷慮其虐前夫之子﹐有旨出之﹐不得爲侯氏妻。時京師有語云「王大祝生前嫁婦﹐侯兵部死後休妻。」羌人以自計構相君臣﹐謂之立文法﹐以心順爲心白人﹐以心逆爲心黑人﹐自稱曰「倘」﹐謂僧曰「尊」。最重佛法居者皆板屋﹐惟以瓦屋處佛﹐人好誦經﹐不甚鬥爭﹐王子醇之取熙河殺戮甚眾﹐其實易與耳。有一定僧在山谷中﹐漢軍執之﹐此僧曰「吾有銀與汝﹐勿殺我也。」漢軍受其銀﹐斬其首﹐白乳湧出。夏竦嘗統師西伐﹐揭榜塞上云「有得趙元昊頭者﹐當錢五百萬貫﹐爵爲西平王。」元昊使人入市賣箔﹐陜西荻箔甚髙﹐倚之食肆門外﹐佯爲食訖遺去。至晚食肆竊喜﹐以爲有所獲也﹐徐展之乃元昊購竦之榜懸箔之端云﹐有得夏竦頭者﹐賞錢兩貫文。比竦聞之﹐急令藏掩﹐而已喧播遠近矣﹐竦大慚沮。竦集幕職兵官﹐議五路進討﹐凡五晝夜﹐屏人絕吏﹐所謀祕密﹐處置軍馬﹐分擘糧艸﹐皆有文字﹐已成書﹐兩人之力不能舉﹐封鑰於一大櫃中。一夕失之﹐竦進兵之議遂格。由此懇乞解罷﹐得知蔡州﹐其後韓絳西討河東﹐起兵八萬人。時天原遣卒三千﹐皆丁壯彊硬﹐令至軍前交割﹐曉夕奔走﹐饑不得食﹐困不得息﹐旣而班師﹐不用遣還﹐形已如鬼﹐風吹卽僕﹐假使見虜﹐則不戰成擒矣。元丰四年西伐﹐西人遠引淸野﹐以老我師﹐髙遵裕領眾深入﹐不見一人一騎﹐直扣靈武。靈武壁甚堅﹐若有守者﹐我師營漢中治攻具﹐西人約降﹐遵裕信之﹐駐軍五日不進﹐故賊得爲計﹐中夕決河水至﹐我師潰焉。故責遵裕知坊州詞云「比以兩路銳兵﹐進攻靈武﹐而亡士潰卒﹐職汝寡謀。」遵裕再責郢州安置。夏竦薨﹐子安期奔喪至京師﹐館中同捨竭見不哭﹐坐榻茶橐如平時。又不引客入奠﹐人皆訝之。戊戌年﹐安期死數日﹐子伯孫猶著衫帽接客﹐無毀容﹐愈肥澤焉。邢疾亟﹐車駕幸其第﹐其子幹恩澤﹐並乞不敕葬。王居白待制病﹐猶子侍疾﹐析遺表奏薦焉。張詠自益州寄書與楊大年﹐進奏院監官竊計之云「益州近經寇亂﹐大臣密書相遺﹐恐累我。」發視之﹐無它語﹐紙尾批云「近日白超用事否﹖」乃繳奏之﹐眞宗初亦訝之﹐以示寇準﹐準微笑曰「臣知開封府有伍伯姓白﹐能用杖﹐都下但翹楚者以白超目之。每飲席浮大觥﹐遂以爲況。」眞宗方悟而笑。熊伯通有平蠻之功﹐太常卿範純禮言至蜀中親聞其事。涓井蠻本誘之降﹐降者百餘人﹐本授計主簿程之元兵官玉宣令毒之﹐本猶慮其變也。艤舟三十里外待之﹐密約云﹕若事諧﹐走馬相報。元之等以曼陀羅花醉降者﹐稍稍就擒﹐令走馬報本。本急拿舟順嘉陵江而下﹐頃刻至禽所﹐斬尙未已也。本就收此功﹐朝廷賞擢以制兩廣。雄霸沿邊塘泊﹐冬月載蒲葦悉用淩牀﹐官員亦乘之。藝祖載誕營中﹐三日香﹐人莫不驚異。至今洛中人呼應天禪院爲香孩兒營。熙寧中﹐張唐民登對﹐其歸美上徳之辭云「臣尋常只見紙上堯舜﹐今日乃見活堯舜也。」●卷二熙河之師﹐上意甚欲得木徵﹐以內殿崇班錢五千貫購之。熙寧六年﹐木徵降於常河諾城。王韶奏以爲令﹐王君萬﹑韓存寶招呼李憲奏以爲與燕達納其款。韶憲爭功﹐隙由此啟。上嘗對召惠卿稱憲禽木徵之功﹐蓋憲之面奏詳於韶之條奏故也。安南之師﹐上欲遣憲與趙Ι往。韶時在樞府﹐與王安石共爭之﹐由是罷憲而遣郭遠。上不平二公之爭﹐使憲舉河西。旣而逵敗績﹐而憲有功﹐故上益以憲爲可用焉。髙若訥作中丞﹐與小黃門同監修祭器﹐遂同書奏狀﹐議者非之。寶元中﹐夏英公以陳恭公不由儒科﹐驟躋大用﹐心不平之。恭公亦傾英公。英公除集賢有臺章﹐恭公啟換爲樞密使。英公知之﹐意愈怏怏。是時西北有警﹐英公能結內官﹐又得上心﹐乃撰一策題﹐如策試制科者﹐教仁宗以試兩府大臣﹐欲以窮恭公之不學也。一日﹐仁宗禦資政殿﹐見兩府出此題﹐署云付陳執中等。兩府跽受開讀次已﹐見小黃門設矮桌子具筆硯矣。英公色欲揮翰﹐其餘皆愕然相視﹐未知所爲。宋鄭公徐奏曰「陛下所問﹐皆臣等夙名謀謨之事。臣等不職﹐陛下責之可也。若策試乃朝廷所以侍艸茅之臣﹐臣備位執政﹐不可下同諸生。乞歸中書﹐令中書府院﹐各具所見以對。」仁宗俯首面赤﹐云「極是極是。」旣退﹐恭公謂鄭公曰「適來非公之言﹐幾至狼狽。」鄭公曰「某爲國惜體﹐非爲諸君地也。」中書所對﹐皆出鄭公之筆﹐極攻密院之失﹐是時顯立仇讎矣。人言紛紛﹐英公不自安﹐欲晦其迹﹐又撰一策題﹐故爲語言參差﹐或失粘﹐或不對﹐欲如禁中親制者﹐教仁宗以策試兩府兩制。然間有三兩句絕好處﹐人亦識其爲英公詞也。仁宗寬容﹐亦聽之。一日﹐召兩府兩制對於迎陽門﹐又出此題付之。然英公之迹﹐終不能晦焉。孫尙書侍讀仁宗前﹐上或左右瞻視﹐或足敲踏牀﹐則拱立不讀。以此每讀書﹐則上體貌益莊。王隨接佛在杭州﹐常對聾長老誦所作偈。此僧旣聵﹐離席引首幾入其懷﹐實以不聞也﹐隨嘆賞之﹐以爲禪機之妙。仁宗袷享之際﹐雪寒特甚。上東至露腕侍祠﹐諸臣襄手執笏﹐見上恭虔﹐皆恐惕揎袖。神宗以星變祗懼﹐許人上封事言得失﹐於是王安禮上書﹐語頗訐直。上微不悅﹐以示王圭﹐圭曰「觀安禮所言﹐皆是臣等執政後來事﹐無一字及安禮所爲者。其意蓋怨望安石在外專欲譏切臣等耳。安禮每對臣言云﹕似爾名位﹐我亦須做。」上笑曰「大用豈不在朕﹐而安禮狂妄自許如此。」後一年﹐安禮自翰林學士遷尙書右丞。修內前涉子木﹐計用方團三千三百條﹐再差職方員外郎陳昭素計之﹐只用三百條。京城侵竊之獘如此。昭素勾當三司修造案半年減十五萬﹐議者云「可罷陜西買木一年。」雷太簡判設案禦廚﹐每日支面一萬斤﹐後點檢每日剩支六千斤。先日宰羊二百八十﹐後只宰四十頭。江鄰幾云﹕南郊賞給舊七百萬﹐今一千二百萬﹔官人俸皇中四千貫﹐今一萬二千貫﹔合同司歲會支左藏庫錢八九萬貫﹐近歲至三十五六萬貫﹔祿令皇太子料錢千貫﹐無公主料錢例。宋次道云﹕李長主在宮中請十千﹐晚年增至七百千﹐福康出降後月給千貫。景徳中﹐天下二萬五千寺﹐今三萬九千寺。陳述古判祠部云﹕章伯鎭勘會省案﹐歲給椽燭十三萬條﹐內酒坊祖宗朝糯米八百石﹐眞廟三千石﹐仁宗八萬石。江南民言「正旦晴﹐萬物皆不成。」元丰四年正旦﹐九江郡天無片雲﹐風日明快﹐是年果旱。又曰「芒種雨﹐百姓苦。」蓋芒種須晴明也。春雨甲子﹐赤地千里﹔夏雨甲子﹐乘船入市。乘船入市者﹐雨多也。又於四月一日至四日﹐卜一歲之丰凶﹐云「一日雨﹐百泉枯。」言旱也。「二日雨﹐傍山居。」言避水也。「三日雨﹐騎木驢。」言踏車取水亦旱也。「四日雨﹐余有餘。」言大熟也。禪師惠南嘗言「上元一夕晴麻小熟﹐兩夕晴麻中熟﹐三夕晴麻大熟﹐若陰雨麻不登。」占亦如此云﹐絕有功驗。京東一講僧云「云向南﹐雨潭潭﹔云向北﹐老鸛尋河哭﹔云向西﹐雨沒犁﹔云向東﹐塵埃沒老翁。」言云向南與西行則有雨﹐向北與東行則無雨﹐雲亦有效驗。大理少卿杜純云「京東人言朝霞不出門﹐暮霞行千里。」言雨後朝晴尙有雨也﹐須晚晴乃眞晴耳。九江人畏下旬雨﹐雲雨不肯止。劉師顏視月占旱云「月如懸弓﹐少雨多風﹔月如仰瓦﹐不求自下。」同州人謂雨沾足爲爛雨。金陵夏氏﹐能致紫姑神﹐神能屬文﹐其書畫似唐人﹐應對機捷。蔣山法泉長老曰「問仙姑求一偈子﹐神云神﹐拜來不惜﹔口中口﹐你爲說破。」泉曰「試說看。」神曰「咄。」泉曰「也是外學之流。」神曰「法。」泉曰「公案未了。」神曰「將拄杖來。」良久書頌曰「鐘山鐘山﹐今古長閒。天邊云漠漠﹐澗下水潺潺。」或寫此一段語寄示李之儀曰「冤哉﹐法泉被三姑摧折。」之儀答曰「法泉所謂雪上加霜也。」司馬遷誤以子我爲宰我﹐又以燕簡公欲盡去諸大夫而立其寵人﹐作寵姬。紫姑者﹐廁神也。金陵有致其神者﹐沈遘嘗就問之﹐則書粉爲字曰「文通萬福。」遘問三姑姓﹐答雲姓竺﹐南史竺法明乃吾祖也。亦有詩贈遘。近黃州郭殿直家有此神﹐頗黠捷﹐每歲率以正月一日來﹐二月二日去。蘇軾與之甚狎﹐常問軾乞詩﹐軾曰「軾不善作詩。」姑書灰云「猶裏猶裏。」軾云「軾非不善﹐但不欲作爾。」姑云「但不要及它新法便得也。」人畜鷺鷥𨿽馴熟﹐然至飲秋水則飛去。京師夏間競養銅嘴﹐至九月多死。鴟生三子﹐內一子則鷹也﹐然鴟多生兩子也。小池中魚﹐至九月十月間宜取投大水中﹐不爾冬間俱凍死。鯇魚惟食艸﹐人刈艸以飼之﹐至八月則不食﹐至三月復食如初。馬子蒸其母﹐則生駁馬。此逆亂之气所爲也。雞舌香﹐卽丁香也。日華子云「雞舌香治口气。」故郎官含雞舌香﹐取其便於奏對﹐正是今之丁香舌方五香連翹湯用雞舌香﹐千金五香連翹湯無雞舌香﹐卻有丁香﹐最爲明驗。俗醫取乳香中如柿核無气味者謂之雞舌香﹐殊無干涉。新補《本艸》重出二物﹐蓋考之未精也。海東麻子大如蓮實﹐陜西極邊枸杞大可柱﹐葉長數寸。人有在韶州見自然銅﹐黃如金粉﹐價值於金。邵化及爲髙麗國王治藥云「人參極堅﹐用斧斷之﹐香馥一殿。」今之醫者治病少效﹐殆亦藥材非良也。仁宗朝﹐王圭上言﹐請以正月爲端月。爲與上名音相近也。歐陽永叔作校勘時﹐夢入一廟﹐於庭下謁神與丁元珍同列﹐而元珍在上﹐廟前有石馬﹐無一耳。後責夷陵﹐元珍爲判官﹐同謁黃牛廟。元珍職官在縣令上﹐廟前有石馬無一耳﹐宛如昔夢所見焉。陳州有顓頊��廟。狄靑知州日﹐夢廟中有榜﹐題曰「宰相蔡確」。確是時方爲舉人﹐靑訪知姓字﹐召見之﹐語以所夢云﹐善自愛。確後果相神宗皇帝。王汾作館職﹐忤王荊公意﹐判鼓院﹐凡四年﹐家貧俸薄﹐累乞外任不許。一夕夢神告之曰「子欲得郡﹐須求元公。」是時元厚之爲參知政事。汾亟往禱之﹐厚之云「荊公意思不婉順﹐未可議也。然荊公屢爭事不合﹐恐旦夕出矣﹐姑少俟之。」未幾荊公果出金陵。吳衝卿當國﹐汾又禱﹐卽日得兗州。到官數月﹐尋繹此夢﹐所謂元公乃兗州也。林希於章衡榜下及第﹐在期集處﹐劉庠相揖云「久欲相見﹐有小事言之。」希問其故﹐曰「庠嘗夢登第在公後三名﹐故識公也。」希自計唱第時﹐劉庠始在第三甲﹐以前舉不曾赴殿試﹐今舉直赴殿試﹐例降一等﹐作第四甲頭。又隔數十名方喚到希﹐以希嘗爲南廟解元﹐仁宗令升綴第三甲末。至第五甲喚到李實﹐實南省解元也﹐仁宗又令升綴第三甲。旣而又令置希之上。明日唱明經第﹐張巨已於第四甲進士登科﹐又中明經。是時中兩科者例升一等﹐於是升綴第三甲末。自希數至劉庠正是第三名。凡兩日之間﹐更四人者方符一夢焉。元丰間﹐內臣李憲專領西方之事。葉康直爲轉運使﹐以糧艸不辦。一日有禦寶札子付憲﹐葉康直遽斬訖奏。憲近習也﹐祕而不宣﹐自料云「不過中夕必別有指揮。」中夕扣門甚急。果有札子至。葉康直以三札示之云「須至奉柳矣。」遂枷項送渭州取勘。旣而康直卒無事﹐任使如故。今以龍閣作帥秦州。王荊公初拜僕射﹐握婿蔡卞手曰「吾止於此乎。昔年作舉人時﹐夢升一廳事﹐人指其榜有僕射廳字曰﹕『他日君當爲此官。』今夢驗矣。」官制行換爲特進。元初﹐加司空﹐卞幸其夢之不應也。公讓不拜﹐半年方報﹐再讓﹐又數月方報。此告下﹐公薨八日矣﹐竟終於特進焉。卞爲予言如此。王曾在靑州爲舉人時﹐或令賦梅花詩﹐曾詩云「而今未說和羹用﹐且向百花頭上開。」識者已許曾必狀元及第﹐仕宦至宰相。王琪知歙州﹐吳感作折紅梅小詞寄之云「山花冷落何曾折﹐一曲紅梅字字香。」王介甫有江寧夾口詩云「茅屋滄洲一酒旗﹐午煙孤起隔林炊。江淸日暖蘆花轉﹐恰似春風柳絮時。」人或題之於壁﹐續其後云「江南村裏老翁子﹐不解吟他富貴詩。」荊公聞之﹐但笑而已。劉分攵貢甫﹐性滑稽﹐喜嘲謔。與王汾同在館中﹐汾病口喫﹐分攵爲之贊曰「恐是昌家﹐又疑非類﹐未聞雄鳴﹐只有艾气。」周昌﹑韓非﹑楊雄﹑鄧艾﹐皆古之喫者也。熙寧中﹐爲考官﹐出臨民以教思無窮論。舉人上請曰「此卦大象如何。」分攵曰「要見大象﹐當詣南禦苑。」馬默爲臺官﹐彈奏輕薄不當置在文館。分攵曰「旣云馬默﹐豈合驢鳴。」呂嘉問提舉市易﹐曾布劾其違法反得罪。嘉問治事如故﹐分攵曰「豈意曾子避席﹐望之儼然。」嘉問字望之。石中立字曼卿﹐初登第﹐有人訟科場﹐覆考落數人﹐曼卿是其數。次日被黜者皆受三班借職。曼卿爲詩曰「無才且作三班士﹐請士爭如錄事參。從此罷稱鄕貢進﹐且須走馬東西南。」後試館職爲眞學士。性滑稽﹐善戲謔。嘗出﹐馭者又失鞍﹐馬驚曼卿墜地﹐從吏遽扶掖升鞍﹐曼卿曰「賴我石學士﹐若瓦學士豈不破。」次遷郎官﹐有上官弼郎中勸以謹口﹐對曰「下官口漧上官鼻何事。」一日﹐又攺授禮部郎中﹐時相勉之曰「主上以公淸通詳練﹐故授此職﹐宜減削詼諧。」對曰「某授誥云特授禮部郎中﹐餘如故﹐以此不敢減削。」天禧爲員外郎﹐時西域獻獅子﹐畜於禦苑﹐日給羊肉十五斤﹐率同列往觀﹐或曰「吾輩忝預郎曹﹐反不及一獸。」石曰「若何不知分﹐彼乃苑中獅子﹐吾曹園外狼耳﹐安可並耶﹖」續除參政﹐在中書堂﹐一相曰「取宣水來。」石曰「何也﹖」曰「宣徽院水甘冷。」石曰「若司農寺水﹐當呼爲農水也。」坐者大笑。王汾嘲劉分攵云「常朝多喚子。」蓋常朝知班吏多雲班﹐班謂之喚班﹐分攵應聲云「寒食每尋君。」蓋沙汾爲墳耳。元二年﹐辛雍自光祿寺丞移太常博士﹐顧子惇自給事中除河朔漕﹐付以治河﹐京師語曰「治禮已差辛博士﹐修河仍用顧將軍。」子惇好談兵﹐人謂之顧將軍也。蘇子瞻與姜潛同坐﹐潛字至之﹐先舉令云「坐中各要一物是藥名。」乃指子瞻曰「君藥名也。」問其故﹐對曰「子蘇子。」瞻應聲曰「君亦藥名也。君若非半夏﹐便是厚朴。」問其故﹐曰「非半夏厚朴﹐何故謂之姜制之。」李公懌於祕書省種竹﹐云「使後人見之曰﹕此李文正手植之竹也。」蓋自許他日謚文正也。劉貢父適聞之﹐曰「李文政不特能系筆﹐又善種竹耶。」是時京師有李文政善系筆﹐士大夫多用之。邢恕有文學辯論﹐然多不請而教人﹐士大夫謂之邢訓﹐竟坐教朝士上書﹐奪中書舍人﹐出知隨州。後自襄州移領河陽﹐彭器資作告詞云「勉蹈所聞﹐無煩多訓。」蓋譏之也。孫萃老爲禦史中丞﹐不甚言事﹐以疾辭位得宮觀。劉貢父作告詞云「未得聞生之奇論﹐今乃以疾而固辭。」亦譏之也。朝士趙昶有兩婢善吹笛﹐知藤州日﹐以丹砂遺子瞻。子瞻以蘄笛報之﹐並有二曲﹐其詞甚美﹐云「木落淮南﹐雨晴雲夢﹐日斜風裊。」又云「自柏伊不見﹐中郎去後﹐孤負秋多少。」斷章云「爲使君洗盡蠻風瘴雨﹐作淸霜曉。」昶曰「子瞻罵我矣。」昶南雄州人﹐意謂子瞻以蠻風譏之。劉子儀侍郎三入翰林﹐意望兩府頗不懌﹐移疾不出。朝士問候者﹐但云虛熱上攻。石中立在坐云「只消一服淸涼散便安矣。」蓋謂兩府始得靑涼傘也。張唐公謚錢思公作文墨公﹐諸子服邀執政訴之﹐石中立指其幼者云「此東山一寸金也。」林﹑王洙同作直講﹐林謂王曰「何相見之闊也。」王曰「遭此霖雨。」云「今後轉更疏闊也。」王曰「何故。」答云「逢這短晷。」蓋譏王之侏儒。館中鐵火罩﹐鄭天體戲王原叔云「此王將軍兜鍪。」亦謂其侏儒也。狄靑﹑王伯庸同在樞密府﹐王常戲狄之涅文云「愈更鮮明。」狄云「莫愛否﹐奉贈一行。」伯庸爲之大慚。眞宗東封﹐訪天下隱士﹐得杞人楊朴。上問曰「卿臨行有人贈詩否﹖」朴對曰「臣妻一首云﹕更無落魄耽杯酒﹐切莫猖狂愛詠詩。今日捉將官裏去﹐這回斷送老頭皮。」上大笑﹐使之復還山。梁灝八十二歲﹐雍熙二年狀元及第。謝啟云「白首窮經﹐少伏生之八歲﹔靑雲得路﹐多太公之二年。」後終祕書監。眞宗朝﹐李沆﹑王旦同執政。四方奏報祥瑞﹐沆固滅裂之。如有災異﹐則再三數陳﹐以爲失徳所招。上意不悅﹐旦退謂沆曰「相公何苦違戾如此﹐似非將順之意。」沆曰「自古太平天子﹐志气侈盛﹐非事四夷﹐則耽酒色﹐或崇釋老﹐不過以此數事自敗。今上富於春秋﹐須常以不如意事裁挫之﹐使心不驕﹐則可爲持盈守成之主。沆老矣﹐公它日當見之。」旦猶不以爲然。至晚年﹐東封西杞﹐禮無不講。時沆已薨﹐旦繪像事之﹐每胸中鬱鬱﹐則摩腹環行曰「文靖文靖。」蓋服其姿識也。文靖沆謚也。駕頭者﹐祖宗卽位時所坐也。相傳寶之﹐中使出外勾當﹐皆責知委狀﹐敢妄奏它事皆伏軍令。祖宗舊制也。眞宗禁銷金﹐自東封歸。杜亻亻予者﹐昭憲太后之侄女也﹐迎賀服之﹐上怒送太和宮出家。由此人莫敢犯。陸經多與人寫碑銘﹐頗得濡潤。人有問子履近日所寫幾何﹐對曰「近日寫甚少﹐總在街上喝道行裏。」施黔州多白花蛇﹐螫人必死。縣中板簿有退丁者﹐非蛇傷則虎殺之也。州連蠻獠﹐三月艸長蛇盛﹐則蛇防戍。至九月﹐艸衰蛇向蟄﹐則又防秋矣。居民造毒藥﹐取蛇倒懸之﹐以刀刺其鼻下﹐以器盛其血第一滴下﹐用以毒人立死故也。取第二﹑第三四者﹐每血一滴﹐以面和作四丸﹐中此毒者﹐先吐血﹐須臾五臟壅滿潰爛。李純之少監云「惟朱砂膏可治此毒。」純之以藥救人無數﹐仍刻其方以示土民。吳長文使虜﹐虜人打圍無所獲﹐忽得一鹿﹐請南使觀之﹐須臾剝剔了﹐已昏夜矣。數兵煮其骨食之﹐皆嘔血。吳左丞畱雙腎於銀器中云「此最補暖。」旦欲薦之﹐翌日銀器內皆黑色。乃毒矢所斃爾。不敢泄﹐埋之而去。虜中大寒﹐匕箸必於湯中蘸之方得入口﹐不爾與熱肉相沾不肯脫。石鑑奉使﹐不曾蘸箸﹐以取榛子沾唇如烙﹐皮脫血流﹐淋漓衣服上。丁諷病廢﹐常令兩女奴掖侍見客於堂中。諷之病以好色﹐旣廢亡賴﹐益求妙年殊質以厭其心。客出不能送﹐又令一婢子送至中門曰謝訪。以故賓客之至者加多﹐乃愈於未病時﹐蓋其來不專爲諷也。宰臣食邑滿萬﹐始封國公。郊禮前省內官衣錦﹐後省衣繡。後苑銀作鍍金﹐爲水銀所薰﹐頭手俱顫。賣餅家窺鑪﹐目皆早昏。賈谷山采石人﹐石未傷肺﹐肺焦多死。鑄錢監卒﹐無白首者﹐以辛苦故也。丁諷以館職病風廢於家。一旦﹐有妄傳諷死者﹐京師諸公競致奠儀紙酒塞門﹐諷曰「酒且畱之﹐紙錢一任別作使用。」諷令乏資﹐由是獲美醞盈室焉。石曼卿﹐王氏婿也﹐以館職通判海州。官滿載私鹽兩船至壽春﹐托知州王子野貨之。時禁网寬賒﹐曼卿亦不爲人所忌﹐於是市中公然賣學士鹽。眞皇上仙執政﹐因對奏寇準與南行一郡。丁謂至中書云「雷州司戶。」王曾參政云「適來不聞有此指揮。」丁云「停居主人﹐宜省言語。」王悚息而已。蓋王是時僦寇宅而居。晏殊言作知制誥日﹐誤宣入禁中。時眞宗已不豫﹐出一紙文書視之﹐乃除拜數大臣。殊奏云「臣是外制﹐不敢越職。」上頷之﹐召到學士錢惟演。殊奏﹕「臣恐泄漏﹐乞只宿學士院。」翌日麻出﹐皆非向所見者﹐深駭之而不敢言也。●卷三眞宗上仙﹐明肅召兩府入諭之﹐一時號泣﹐明肅曰「有日哭在﹐旦聽處分。」議畢﹐王曾作參政﹐當秉筆至云淑妃爲皇太妃﹐曾卓筆云「適來不聞此語。」丁崖州曰「遺詔可攺邪﹖」眾皆不敢言。明肅亦知之﹐始惡丁而嘉王曾之直也。丁崖州曰「遺詔可攺邪﹖」眾皆不敢言。明肅亦知之﹐始惡丁而嘉王曾之直也。澶淵之幸﹐陳堯叟有西蜀之議﹐王欽若贊金陵之行﹐持遲未決﹐遣訪寇準﹐準云「惟有熱血相潑爾。」浸潤者云﹐殊無愛君之心。講和之後﹐兵息民安﹐天意悅豫。而欽若激以城下之盟﹐欲報東門之役。旣弗之許﹐則說以神道設教﹐鎭服戎心﹐祥符中所講禮文悉起於此也。丁謂在崖州方奕棋﹐其子哭而入云「適聞有中使渡海將至矣。」謂笑曰「此王欽若使人來嚇我爾。」使至謝恩畢﹐乃傳宣撫﹝以下原書殘缺﹞。夏守恩作殿帥﹐舊例諸營馬糞錢分納諸帥。守恩受之﹐夫人別要一分。王徳用作都虞候獨不受。又章獻上仙﹐內官請坐甲﹐王獨以謂不須。興國寺東火﹐張耆樞相宅近﹐須兵防衛﹐王不與。以此數事作樞密副使。省試﹐《王射虎侯賦》云「講君子必爭之藝﹐飾大人所變之皮。」《貴老爲其近於親賦》云「睹玆黃之狀﹐類我嚴君之容。」試官大噱。永叔云﹕開封多爲皇親所擾﹐送一卒云﹐爲鵓鴿飛而不下。韓魏公嘗夢崔侍郎在客位﹐後覺問客將有何官﹐客云「崔縣尉在客位。」乃崔臺符也。臺符明法出身﹐致位通顯﹐官制行合作尙書﹐而只除刑部侍郎。寄祿至光祿大夫﹐後奪一官﹐終於正議大夫﹐正議大夫亦侍郎也。魏氏有李后主畫竹﹐題跋甚多﹐其一云「宋孟噪淸臣誠同一觀。」又有李書云「元丰辛酉淸明後三日﹐中書昭文位觀﹐傳正邃明﹐邦直志道﹐三公執政﹐張誠一武人用事者耳。」程戡侍郎自言爲禦史時﹐接伴虜人﹐張觀中丞教之曰「待之以禮﹐答之以簡。」戡佩服其言﹐或云不然。虜人見人語簡﹐便生疑心﹐殛忄凶人不若曠然以誠接之。呂文靖教馬子山云「事不要做到十分。」子山初未諭﹐其後語人云「一生只用此一句不盡。」李若谷教一門生云「淸勤和緩。」門人曰「淸廉﹑勤瘁﹑和同則聞命矣﹐緩安可爲也﹖」李公云「天下甚事不是忙後壞了。」韓稚圭教一門生云「穩審著﹐大事將做小事做﹐小事將做大事看。胡援教人心中稍疑﹐事便不要做。」永叔言「觀人題壁﹐便可知其文章。」熙寧中﹐福建賊廖恩攻剽數郡﹐殺害捕盜官﹐東南爲之騷然﹐凡恩所經涉﹐監司守將皆坐貶絀﹐其餘相連得罪者不可勝計。旣乃招降予官﹐朝廷以其悍勇﹐頗任使之。一旦﹐恩至三班院供家狀云「自出身歷任以來﹐並無公私過犯。」有一班行李師益亦同供狀﹐乃云「前任信州巡檢﹐爲寥恩事勒停。」都下相傳以爲笑焉。杜祁公爲樞密使﹐內降某人與近上班行。停之數日﹐同列促之不聽。中使宣催﹐公翌日奏某人是誰﹐奏請容商量。初不宣諭﹐再三論之﹐方云是貴妃誕育時產媼之子。又再三論之﹐只除三班借職。又求監都商稅院。公奏云「此系三司舉官。一歲四十萬貫稅額。」堅持不可﹐猶得南排岸。大內都知張惟吉請謚﹐禮官以吉前持溫成喪﹐不當居皇儀殿。一夕爭之至明﹐時宰阿諛順旨﹐惟吉頓足泣下﹐緣此得謚「忠惠」。陳執中以不正諫前事﹐至死禮官謚曰「榮靈」。晏丞相知南京﹐王琪﹑張亢爲幕客。泛舟湖中﹐只以諸妓自隨。晏公把柁﹐王﹑張操篙。琪南方人﹐知行舟次第﹐至橋下故使船觸柱而橫﹐厲聲呼曰「晏稍使柁不正也。」範希文知鄧州﹐是時法网疏闊﹐監司尙預遊晏。張去惑爲點提刑獄﹐醉中起舞﹐旣而曰啟諫議壞了提刑也。朱東之自言作滁州推官時﹐歐陽永叔爲太守﹐杜彬作ヘ曉音律。永叔自瑯琊山幽谷亭醉歸﹐妓扶步行﹐前引以樂。彬自亭下舞一曲破直到州衙前﹐凡一里餘。永叔詩云「杜彬琵琶皮作弦。」元五年﹐彬子焯在金陵﹐或問皮何以作弦﹐焯云「永叔詩詞之過也。琵琶誠好﹐乃國初老聶工造。世間只有四面﹐今尙收藏在家﹐但無皮弦事爾。」朱柬之云﹕昔年爲宿州符離令﹐孫元規以節副安置﹐每來縣中打球射弓﹐後以禮部侍郎致仕。英宗卽位﹐起知慶州﹐元規私語朱云「當時作樞副﹐以不讀�溫成冊﹐出於水門外﹐濮王送書相別﹐稱美其節槪﹐亦有書答之。後來驗書﹐乃英宗詢翰。今日一起﹐其端自此﹐人事倚伏不可知也。」唐子正﹐桂州人﹐爲舉人時入京﹐道中遇一道人﹐服破敝﹐人皆疑其盜也﹐疏之。道人者辭去﹐畱一詩與蔡州門卒﹐候唐過﹐予之。驗其日乃辭去之日也﹐相去已十程矣。詩曰「知汝有心求富貴﹐到頭無分學神仙。」又云「直待角龍危燕會﹐好來黃壁臥林泉。」後三十年﹐子正以太子中捨通判邕州﹐交址入城﹐子正自縊於官舍壁下﹐乃熙寧九年正月二日也﹐歲在丙辰﹐故曰「角龍。」正月二日﹐危月燕直日﹐故曰「危燕。」予兒童時已聞此詩﹐驗於三十年後﹐乃知交址一覆三州﹐殺人無數﹐亦非偶然爾。賈易以諫官責知懷州﹐替鄭佾赴缺。李之儀夢鄭佾依舊知懷州﹐數數對親朋言此夢﹐旣而易以到官上表﹐再貶知廣徳軍。佾已知單州﹐待缺尙逮自言於朝廷﹐復以懷州還佾之。儀之夢遂驗。吳充病贅﹐仁宗見之掩鼻﹐旣而諭執政者曰「充病矣。」其後執政進擬差除﹐不敢公去充﹐但於姓名下小書病字﹐以是終仁宗世充罕至京師。一旦神宗卽位﹐充歷踐二府﹐日在上左右﹐其贅比舊加大冗且腥甚﹐而上不惡焉﹐則夫命之至也﹐𨿽病也有物蓋之矣。滕元發云﹕一善醫者云﹐取《本艸》白字藥﹐服之多驗。蘇子容云「黑字是後人益之。」宋次道云﹕唐三百年﹐惟薛蘋爲滑帥﹐田弘正爲魏師﹐興河役力省工倍﹐它時未嘗略爲患也。館中同列疾王文穆﹐使陳越寢如文穆之屍﹐石中立作文穆之妻哭其傍﹐餘人歌虞嬪於前後。欽若聞之密奏﹐將盡逐之。王文正持其奏不下。蘇渙郎中押伴夏人云﹕賣銀五千兩﹐買樂人襆頭四百枚﹐薰衣香龍腦朱砂凡數百兩﹐及買綾爲壁衣。陳執中作相﹐杜祁公引年﹐一表便許﹐止除少師﹐物論喧然。富彥國在鄆﹐葉道卿在靑﹐皆不平之。執中守亳病甚﹐累表乞致仕不允﹐移曹南臥京第者逾年﹐又五年方許致仕。是時富公作相﹐欲矯前事耳。猴部頭﹐猿父也﹐衣以緋優服﹐常在昭宗側。梁祖受禪﹐張禦筵﹐引至坐側﹐熟視梁祖﹐忽奔走號躑﹐褫其衣冠。全忠大怒﹐叱令殺之。唐之舊臣無不愧怍。陳靖爲吏部員外郎﹐曉三命﹐自言官髙壽長。一旦卒﹐附婢子語﹕「平生最厚薛向。」向往見之﹐婢子冠帶而出﹐語言動作眞靖也。向問吏部平生自知命﹐何乃至此﹐答云「某甚有官壽﹐皆如術數﹐但以不葬父母﹐乃被克折。」旣而泣下﹐向欲質以一事﹐乃問以陰中善惡之報。靖言世間所傳皆不誣也﹐只如張退傳官職壽康﹐人所仰望﹐然酆都造獄﹐明年三月成矣﹐不可不戒也。向密記其說。明年﹐車駕遊池﹐宣召張士遜。士遜至﹐向適於稠人中望見之﹐以爲士遜精健如此﹐鬼語乃妄言耳。明日﹐聞士遜薨矣。郭逵伐交州﹐行師無紀律﹐其所措置殆可笑也。進兵有日矣﹐乃付諸將文字各一大軸﹐謂之將軍下令﹐字畫甚細﹐節目甚繁﹐又戒諸將不得漏泄。諸將近燈火竊觀之﹐徐禧嘗見之﹐云「如一部《尙書》多。」禧三日夜讀之方竟。則諸將倉猝之際﹐何暇一一也。內一事云﹕一交人好乘象﹐象畏豬聲﹐仰諸軍多養豬﹐如象則以錐刺豬﹐豬旣作聲﹐象自退走。余�不修飾作諫官﹐乞不修開寶塔。時盛暑﹐上入內云「被一汗臭漢薰殺﹐噴唾在吾面上。」永叔夢爲鸛鵒﹐飛在樹上﹐意甚快悅﹐聞楡莢香特異。永叔嘗自言上有一兄﹐未ㄧ而卒﹐母哭之慟﹐夢神人別以一子授之﹐白毫滿身﹐母旣娠﹐白毫無數﹐永叔生﹐毛漸退落。宋庠罷參﹐鄭戩罷樞﹐葉淸臣罷計﹐吳安道罷尹﹐蓋呂文靖惡其黨盛也。時數公多以短封瘦詞相往來﹐如靑骨不識字﹐米席子作版之類﹐靑骨謂蔣堂﹐時諺謂知制誥爲識字﹐待制爲不識字﹐楊吉作發運﹐以餉權要得戶部副使。李昭遘修撰﹐自河中移知晉州云﹕母夫人年八十矣﹐事姑二十年﹐惟梳髮髻﹐姑亡始戴冠。今士大夫家子婦三日已冠﹐而與姑宴飲矣。呂文穆薄遊一縣﹐胡旦隨父宰邑﹐客有譽呂舉其詩云「挑盡寒燈夢不成。」胡笑曰「乃是一渴睡漢耳。」呂明年中甲﹐寄聲胡曰「渴睡漢狀元及第矣。」胡答曰「待我明年第二人及第﹐輸君一籌。」次榜果中首選。舉子以巨軸獻胡旦﹐旦覽之曰「旨哉旨哉。」王介得知常州﹐劉貢甫以語謔之﹐介曰「貢甫非豈弟君子乎﹖」貢甫曰「𨿽非豈弟君子﹐卻是打爺知州。」常州風俗毆父﹐有橋名曰「打爺橋」。「白黑簡心」﹐此《東漢書》語也。或以命謝師直之告﹐譏其好弈也。蔡立知江州﹐後娶崔氏﹐生一女。前妻一子娶袁轂之女﹐病瘵而死﹐憑於崔氏之女。凡語言皆怨其後母之薄也﹐云人死皆有一虫轉以付人﹐以與崔氏之女。又以其先亡母勸之﹐令勿自殘賊親戚﹐今不與矣。其始已議攢殯﹐袁氏云「吾無兒女﹐它日誰葬我者﹐不如焚我也。」比至火作之時﹐袁氏所憑之語﹐忍痛之聲聞於外焉。沈文通說故三司副使陳洎卒後﹐婢子附語云「坐下葬父母﹐當得爲貴神。今爲賤鬼﹐足脛皆生長毛。」福州奏販鹽賊﹐謀者四五人﹐從者四十人。大理斷官趙衍﹐審刑詳議祝諫﹐盡斷死罪。衍尋卒﹐臨命自語曰「冤枉殺人。」祝諫通判楊州﹐未幾亦卒。知江州瑞昌縣畢從範﹐素健無所苦。一夕會客﹐客前燭皆明﹐惟從範前燭數易屢滅﹐是夕暴病卒。蓋陰气先有所薄爾。知虔州朝議李大夫自云﹕凡二十五子﹐今所有一子也。其母以屢失子﹐於病風作時嚙臂志之﹐比再生子﹐齒痕隱然在其臂。乃知輪回再生之說爲不誣爾。太祖建隆六年﹐議攺元語。宰相勿用前代舊號﹐攺元乾徳。後於內人鏡背有乾徳之號﹐學士陶谷曰「此僞蜀年號也。」太祖由是益重儒士。國家開寶中錢文曰「宋通元寶」﹐至寶元中則曰「皇宋通寶」﹐近世錢文皆著年號﹐惟此二錢不然者﹐以年號有寶字故也。太宗時﹐宋白﹑賈黃中﹑李至﹑呂蒙正﹑蘇易簡五人同拜翰林學士承旨﹐扈蒙贈詩云「五鳳齊飛入翰林。」其後皆爲名臣。禦史臺故事﹕三院禦史言事﹐必先白中丞。自劉子儀爲中丞﹐始榜臺中禦史有所言「不須先白中丞。」至今如此。眞宗𨿽以文詞取士﹐然必視其器識。每賜進士及第﹐必召髙第三四人並列於庭﹐更察其形神磊落者﹐始賜第一人及第。或取其所試文詞有理趣者﹐徐《鑄鼎象物賦》云「足惟下正﹐詎聞公飠束之欹傾﹔鉉乃上居﹐實取王臣之威重。」遂以爲第一。蔡齊《置器賦》云「安天下於覆盂﹐其功可大。」遂以爲第一。故事﹕學士在內中院吏朱衣雙引。太祖朝﹐李爲學士。太宗在南衙﹐朱衣一人前引﹐因去其一。往時學士入札子不著姓﹐但云學士某。盛度﹑丁謂並爲學土﹐遂著姓以別之。後皆著姓。呂文穆公蒙正爲相﹐有朝士藏古鑑能照二百里﹐欲因弟獻以求知﹐公曰「吾面不過子大﹐安能照二百里﹖」聞者嘆服﹐以爲賢於李衛公遠矣。唐人奏事﹐非表非狀者謂之榜子﹐亦曰錄子﹐今謂之札子。眞宗臨軒策士﹐夜夢下有菜一苗甚盛﹐與殿基相髙。及折第一卷

是乃蔡齊﹐上見其容貌曰「得人矣。」特詔執金吾七人淸道自齊始。範仲淹字希文﹐知開封府事﹐決事如神﹐京師謠曰「朝廷無憂有範君﹐京師無事有希文。」每奏事多陳治亂﹐歷詆大臣不法。言者以仲淹離間君臣﹐落職知饒州。寶元中﹐元昊叛﹐上知其才兼文武﹐起師延安﹐日夕訓練精兵。賊聞之曰「無以延州爲意﹐今小範老子腹中有數萬甲兵﹐不比大範老子可欺也。」戎人呼知州爲老子﹐大範謂雍也。後知慶州時﹐王師定川之敗﹐議點鄕軍﹐仲淹令刺其手﹐及兵罷還慶路﹐皆復得爲農。上以四路諸招討委之仲淹與韓琦﹐謀必欲收復靈夏橫山之地﹐邊上謠曰「軍中有一韓﹐西賊聞之心骨寒﹔軍中有一範﹐西賊聞之驚破膽。」元昊聞而懼之﹐遂稱臣。陳堯佐字希元﹐修眞宗實錄﹐特除知制誥。舊制須召試﹐惟楊億與堯佐不試而授﹐兄堯叟﹐弟堯咨﹐皆舉進士第﹐一時兄弟貴盛。當世少比﹐堯佐退居鄭圃﹐尢好詩賦。張士遜判西京﹐以牡丹花及酒遺之﹐堯佐答曰「有花無酒頭慵舉﹐有酒無花眼懶開。正向西園念蕭索﹐洛陽花酒一時來。」狄靑﹐字漢臣﹐元昊叛﹐屢將兵出戰﹐四年間大小二十五陣﹐八中流矢﹐人呼爲狄天使。上觀其儀表曰「朕之關﹑張也。」於是有敵萬之稱﹐謂以一足以敵萬也。初﹐靑在軍伍間﹐韓魏公﹑範文正公一見之﹐皆稱其有將相之器。果能爲國立功﹐爲時名將。王旦﹐字子明﹐爲翰林學士﹐嘗奏事丁殿﹐眞宗目送之曰「與朕致太平﹐必斯人也。」後拜平章事﹐外撫四夷﹐內安百姓﹐官吏得職﹐天下富庶﹐頌聲洋溢﹐旦之力也。石介﹐字守道﹐䢐徠山人也﹐文章學術天下宗師﹐皆呼爲䢐徠先生。著《宋頌》十篇﹐猗那淸廟﹐無以加也。慶曆三年﹐天下所謂賢士大夫必用於兩府侍從臺諫之官﹐宋之用人於玆爲盛。介作《慶曆聖徳詩》。範文正公幼孤﹐隨母適朱氏﹐因冒朱姓。後復本姓﹐啟曰「志在投秦﹐入境遂稱於張祿﹔名非霸越﹐乘舟乃效於陶朱。」以範睢﹑範蠡嘗攺姓故也。僞蜀範禹稱亦嘗冒張姓﹐謝啟云「昔年上第﹐誤標張祿之名﹔今日故園﹐復作範睢之裔。」然不若文正謝啟之精切也。景徳中﹐夏文莊公初授館職﹐時方早秋﹐上在拱辰殿按舞﹐命中使索新詞﹐公立進《喜遷鶯》曰「霞散綺﹐月沈鉤﹐簾捲未央樓。夜涼河漢截天流﹐宮缺鎖新秋。瑤階﹝英廟諱﹞金莖露﹐鳳髓香﹐和雲霧﹐三千珠翠擁宸遊﹐水殿按梁州。」上大悅。王文康公詩云「棗花至小能成實﹐桑葉𨿽柔解吐絲。堪笑牡丹如斗大﹐不成一事又空枝。」亦重厚者之辭也。裴晉公作《鑄劍戟爲農器賦》云「我皇帝嗣位三十載﹐寰海境淸﹐方隅砥平﹐丘域中盡歸力穡﹐示天下弗復用兵。」則平淮西一天下已見於此賦矣。範文正公作《金在賦》云「如令區別妍媸﹐願爲軒鑑﹔若使削平禍亂﹐請就幹將。」則公負將相器業。文武全材﹐亦見於此賦矣。公爲《水車賦》云「方今聖人在上﹐五日一風﹐十日一雨﹐則斯車也﹐吾其不取。」意謂水車惟施於旱﹐不旱則無所施。公在寶元康定間﹐邊鄙有事驟加進擢﹐晏靜則置而不用亦與水車何異。王沂公有《物混成賦》云「不縮不盈﹐賦象寧窮於廣狹﹔匪雕匪斫﹐流形罔滯於盈虛。」則宰相陶鈞之意可見矣。又云「得我之小者﹐散而爲艸木﹔得我之大者﹐聚而爲山川。」則擇任邵材﹐使大小各得其所又可見矣。寇準以員外郎奏事﹐直言觸犯﹐太宗怒而起﹐準遽以手引赭袍﹐請上復禦坐﹐親決其事乃退。上嘉納之﹐太宗曰「朕得寇準﹐如唐太宗得魏鄭公。」太平興國七年季冬大雪﹐上賜學士詩曰「輕輕相亞凝如酥﹐宮樹花裝萬萬株。今賜酒卿時一盞﹐玉堂閒話道情無。」錢ㄈ進寶帶﹐太祖曰「朕有三條帶﹐與此不同。」ㄈ請宣示﹐上笑曰「休河一條﹐惠民河一條﹐五丈河一條。」ㄈ大愧服。夏英公言楊文公文如綿繡屏風﹐但無骨耳。議者謂英公文譬如泉水﹐迅急湍捍﹔至於浩蕩汪洋﹐不如文公也。田元均治成都有聲﹐有訴訟﹐其懦弱不能自伸者﹐必委曲問之。蜀人謂之照天蠟燭。劉隨侍制爲成都通判﹐嚴明通達﹐人謂之水晶燈籠。仁宗暑月不揮扇﹐以拂子毆蚊蠅而已。冬月不預鑪﹐醫者云「體備中和之气則然。」姚回云﹕自來奉使北朝﹐禮遇之厚無如王拱辰。預釣魚放鶻之會﹐皇帝親禦琵琶以侑酒。是時先父館伴相得甚歡﹐拱辰謂先父曰「南朝峭漢推吾﹐異日先父爲上道此語。」上曰「拱辰答問似此語言極多﹐其才器不在人下﹐然識量不足﹐難於遠到。」吾見奉使之人惟富弼不可量也﹐因問南朝如卿人才有幾。弼曰「臣斗筲之器﹐不足道也。本朝人才勝如臣者﹐車載斗量﹐不可數計。」察斯人大未可量也。●卷四太祖大燕﹐雨暴作﹐上不悅﹐趙普奏曰「外面百姓正望雨﹐官家大燕何妨﹖只是損得此陳設﹐濕得此樂官衣裳﹐但令雨中作雜劇更可笑。此時雨難得﹐百姓快活時正好飲酒燕樂。」太祖大喜﹐宣令雨中作樂﹐宣勸滿飲﹐盡歡而罷。《閣下法帖》十卷﹐淳化中所集﹐其中多弔喪問疾﹐唐國子祭酒李浩所撰。刊誤云「短啟出於晉宋兵革之餘。時國禁書疏﹐非弔喪問疾不得輒行尺牘﹐故羲之書首云死罪﹐是違制令也。」前世錢文﹐未有艸書者﹐淳化中太宗始以宸翰爲之﹐旣成以賜近臣。王元之有詩云「謫官無俸突無煙﹐惟擁琴書盡日眠。還有一般勝趙壹﹐囊中猶貯禦書錢。」元中元夕﹐上禦樓觀燈﹐有禦制詩。時王禹玉﹑蔡持正爲左右相﹐持正叩禹玉云「應制上元詩﹐如何使故事。」禹玉曰「鰲山鳳輦外不可使。」章子厚笑曰「此誰不知。」後兩日登封﹐上獨賞禹玉詩﹐云妙於使事﹐詩云「雪消華月滿仙臺﹐萬燭當樓寶扇開。雙鳳雲中扶輦下﹐六鰲海上駕山來。鎬京春酒沾周宴﹐汾水秋風陋漢才。一曲升平人盡樂﹐君王又進紫霞杯。」是夕以髙麗進樂﹐又添一杯。山谷作《茶磨銘》云「楚雲散盡﹐燕山雪飛。江湖歸夢﹐從此祛機。」京師上元放燈三夕﹐錢氏納上進錢買兩夜﹐令十七﹑十八夜是也。陶谷久在翰林﹐意希大用﹐其黨因對言谷宣力實多﹐微伺上旨﹐太祖曰「翰林艸制﹐皆檢前人舊本﹐俗所謂依樣畫葫蘆耳﹐何宣力之有。」谷作詩曰「官職須由生處有﹐才能不管用時無。堪笑翰林陶學士﹐年年依樣畫葫蘆。」眞宗次澶淵曰「虜騎未退﹐天雄軍截其賊後﹐萬一陷沒﹐則河朔皆虜適也﹐何人爲朕守﹖」魏公曰「智將不如福將﹐王殿若福祿未艾﹐宜以爲守。」王公聞命﹐茫然自失﹐第公酌大白飲之曰「上馬杯。」且曰「參政勉之﹐回日卽爲同列。」王入魏﹐戎虜滿野﹐屯塞四門﹐終日危坐。越七日虜退﹐召爲平章事。陳恭公判亳州﹐遇生日﹐親族多獻老人星圖﹐侄世修獨獻《範蠡遊五湖圖》﹐且贊曰「賢哉陶朱﹐霸越平吳。名隨身退﹐扁舟五湖。」公卽日納節﹐明日致仕。太祖嘗與趙普議事不合﹐上曰「安得宰相如桑維翰者與之謀乎﹖」普曰「使維翰在﹐陛下亦不用。」蓋維翰愛錢也。上曰「苟用其長﹐當護其短。措大眼孔小﹐賜與十萬貫﹐則塞破屋子矣。」慈聖光獻皇后薨﹐上悲慕甚﹐有姜識自言神術﹐可使死者復生。上試其術﹐數旬不效﹐乃曰「臣見太皇太后方與仁宗宴臨白玉欄桿賞牡丹﹐無意復來人間也。」上知誕妄﹐但斥於郴州。蔡承禧進挽詞曰「天上玉欄花已折﹐人間方士術何施。」慶曆中﹐西師未解﹐晏元獻爲樞密使﹐大雪置酒西園。歐陽永叔賦詩云「須憐鐵甲冷徹骨﹐四十餘萬屯邊兵。」晏曰「昔韓愈亦能作言語﹐赴裴度會但云園林窮勝事。鐘鼓樂淸時﹐不曾如此合鬧。」舊制宰相早朝﹐上殿命坐﹐有軍國大事則議之﹐從容賜茶而退。自余號令除拜刑賞廢置﹐事無巨細﹐並執狀進入﹐止於禁中﹐親覽批紙尾用禦寶可其奏﹐謂之印畫﹐降出奉行。自唐至五代﹐其制不攺﹐古所謂坐而論道者也。國初﹐範質﹑王溥等自以前朝舊相﹐居不自安﹐共奏請中書庶務大者具札子面取進止﹐朝退各行其事。自是奏禦浸多﹐或至旰昃﹐賜坐啜茶之禮遂廢﹐固不暇於論道矣。遂爲定制。太祖以神武定天下﹐儒學之士未甚進用。及卜郊乘大輅﹐翰林學士盧多遜執綏備顧問﹐占對詳敏。他日上曰「作宰相當用儒者。」盧果大用。眞宗詔種放至闕﹐韋布長揖宰執﹐楊大年嘲曰「不把一言裨萬乘﹐只叉雙手揖三公。」上召楊曰「卿安知無一言裨朕乎﹖」出皂囊十軸書﹐乃放所奏也﹐書曰《十議》﹐所謂議道﹑議徳﹑議仁﹑議義﹑議兵﹑議刑﹑議政﹑議賦﹑議安﹑議危﹐億曰「臣當負荊謝之。」楊大年年十一﹐舉神童至闕下。參政李至喜令賦《朝京闕詩》﹐有云「七閩波渺邈﹐雙闕气。曉登云外嶺﹐夜渡月中潮。」斷句云「願秉淸忠節﹐終身立聖朝。」元中﹐祕閣上已白集西池﹐王仲至有詩﹐張文潛和最工﹐云「翠浪有聲黃傘動﹐春風無力彩衤垂。」秦少遊雲﹕「簾幕千家錦繡垂。」王笑曰「又待入小石調也。」太宗善奕棋﹐諫臣乞竄待詔賈玄於南州者﹐言玄每進新圖妙勢﹐悅惑明主﹐恐壅遏萬機﹐上曰「朕非不知﹐聊避六宮之惑耳。」太宗三子﹐眞宗第三﹐封壽王﹐詔一異僧徧相諸公。僧已見七王﹐惟壽王未起﹐僧奏曰「徧覲諸公﹐皆不及壽王。」上曰「卿未見安知之﹖」僧曰「適見三僕立於門﹐皆將相材器。其僕卽爾﹐主可知矣。」三僕乃張相耆﹑楊相崇勛﹑郭太尉承也。李侍讀仲容善飲﹐號李萬回。眞宗飲量無敵﹐欲對飲﹐則召公。一夕﹐上命巨觥﹐仲容曰「告官家免巨觥。」上因問何故謂天子爲官家﹐仲容對﹕「蔣濟《萬機論》﹕三皇官天下﹐五帝家天下。兼皇帝之徳﹐故曰官家。」上大喜曰「眞所謂君臣千載一遇也。」陳文惠公堯佐﹐與弟堯叟﹐俱位至宰相。弟堯咨尢精弧矢﹐自號小由基﹐祥符中守荊南回﹐其母馮氏曰「汝典名藩﹐有何異政﹖」堯咨曰「路當衝要﹐將迎殆無虛日。然弓矢眾無不服。」母曰「汝父以忠孝裨補國家﹐不務仁政善化﹐而專卒伍一夫之役。」以杖擊之﹐金魚墜地。太祖問王官侍講曰「秦王學業何如﹖」曰「近日所作文詞甚好。」上曰「帝王家兒不必要會文章﹐但令通曉經義﹐知古今治亂﹐他日免爲侮文弄法吏欺罔耳。」古者三公開閣﹐而郡守�古諸侯亦有閣﹐故有閣下之稱。前輩與大官書多呼執事與足下﹐劉子元與宰相書曰足下﹐韓退之與張僕射書曰執事﹐卽其例也。記室本王侯賓佐之稱﹐他人不可通用﹐惟執事則指左右之人﹐尊卑皆可通稱。及自卑達如雲座前﹐尢非也。閣下降殿下一等﹐座前降幾前一等﹐豈可僭用哉。韓魏公知泰州﹐臥疾數日﹐忽曰「適夢以手捧天者再。」其後援英宗於藩邸﹐翼神廟於春宮。國朝翰林學士佩金帶﹐朱衣吏一人前道﹐兩府則兩人﹐笏頭帶佩魚曰重金﹐居兩制久者則曰「眼前何日赤﹐腰下甚時黃。」處內庭久者又曰「眼赤何時兩﹐腰黃甚日重。」李藩未第時﹐有僧告曰「公是紗籠中人。」藩問其故﹐曰「凡宰相冥司必立其像以紗籠護之。」後果至臺輔。昆吾山有獸如兔﹐食銅鐵﹐膽腎皆如鐵。吳國武庫中兵刃俱盡﹐而封署如故﹐得雙兔殺之﹐有鐵膽腎﹐方知兵刃爲食。乃鑄腎爲二劍﹐雄爲千將﹐雌爲莫邪。王嚴光有才不達﹐自號釣鰲客﹐巡遊都邑﹐求麻鐵之資﹐以造釣具。有不應者﹐輒錄姓名置篋中﹐曰「下釣時取此等忄蒙漢爲餌。」其狂誕類此。張謁李紳﹐亦稱釣鰲客﹐李怒曰「旣解釣鰲﹐以何爲竿﹖」曰「以虹爲竿。」「以何爲鉤﹖」曰「以日月爲鉤。」「以何爲餌﹖」曰「以短李相爲餌。」紳默然厚贈之。士人初登地﹐必展歡宴﹐謂之燒尾。說者云「虎化爲人﹐惟尾不化﹐須爲燒去﹐乃得成人。」又說﹕「新羊入羣﹐諸羊抵觸不相親附﹐燒其尾乃定。」又說﹕「魚躍龍門化龍時﹐必須雷電爲燒其尾乃化。」李封爲延陵令﹐吏人有罪﹐不加杖罰﹐但令裹碧巾以辱之。州鄕大以爲恥﹐竟不捶一人。葉法善有道術﹐居玄眞觀。一日會數朝士﹐滿坐思酒﹐忽有一人敲門稱曲秀才﹐突入坐。少年秀美﹐談論不凡。法善潛以小劍擊之﹐應手墜地化爲瓶﹐中有美酒﹐遂共飲之﹐皆曰「曲生風味不可忘也。」韓退之詩云「且宜勤買拋靑春。」《國史補》云「酒有郢之富水烏程之若下﹐榮陽之士窟春﹐富平之石練春﹐劍南之燒春。」杜子美詩云「聞道雲南曲米春。」裴《傳奇》亦有酒名「松醪春」﹐乃知唐人名酒多以春。柳子厚詩云「盛時一失貴反賤﹐桃笙葵扇安可常。」不知桃笙爲何物﹐因閱《方言》﹐宋魏之間﹐簟謂之笙。乃悟桃笙以桃竹爲簟也。歐公嘗曰「少時有僧相我耳白於面﹐名聞天下﹔唇不著齒﹐無事得謗。其言頗驗。」耳白於面﹐則眾所共見﹐唇不著齒﹐余不敢問公﹐不知何也。眉州有人家畜數百魚﹐深池中以磚﹐四園皆屋﹐凡三十餘年。一日天晴無雷﹐池中忽發大聲如風雨﹐皆躍起羊角而上﹐不知所往。舊說不以龜守則爲蛟龍所取。余以謂蛟龍必因風雨﹐疑此魚圈局三十餘年﹐日有騰拔之志﹐精神不�﹐久而自然達理。上元燃燈﹐或云沿漢祠太一自昏至晝故事。梁簡文帝有《列燈賦》﹐陳後主有《光壁殿遙詠山燈詩》﹐唐明皇先天中東都設燈﹐文宗開成中以燈迎太后﹐則是唐以前歲不常設。唐曰歷﹐上元三年三月敕云「制敕施行﹐旣爲永式。」皆白紙﹐多有蠹食﹐自今尙書省頒下諸司及州下縣並用黃紙書之。唐徐堅撰《初學記》﹐中山劉子儀愛其書曰「非止初學﹐眞可爲終身記耳。」呂蒙正方應舉﹐就捨建隆觀﹐沿幹入洛﹐煉室而去﹐自冬涉春方回﹐啟戶視之﹐牀前槐枝叢生﹐髙二三尺﹐蒙茸合抱。是年登科﹐十年作相。唐內庫有靑酒杯﹐紋如亂絲﹐其薄如紙﹐以酒注之﹐溫溫然有气﹐相次如沸湯﹐名之曰「自暖杯」。龜玆國進一枕﹐色如馬腦。枕之則十洲三島﹑四海﹑五湖盡在夢中。明皇因名爲「遊仙枕」。李太白少時夢筆頭生花﹐後天才瞻逸﹐名聞天下。新進士及第﹐以泥金書帖子報其家﹐謂之喜信至。文宗時遂寢此儀。宮中寒食時﹐競立秋千爲樂﹐明皇呼爲半仙之戲。宋愛民卹物﹐時人謂之有腳陽春﹐言所至之處﹐如陽春及物也。李白與人談論﹐皆成句讀﹐如春葩麗藻﹐燦於齒牙﹐時人號爲粲花之論。都人士女﹐正月十五後乘車跨馬﹐郊野中爲探春之宴。唐明皇命相﹐先以八分書書姓名﹐金甌覆之。有書生謁李林甫云管子文﹐後化爲筆。郭子儀自同州歸﹐詔大臣就宅作軟腳局。院中有雙鵲棲於玉堂之後海棠樹﹐每學士會食﹐必徘徊翔集﹐或鳴噪必有大詔令﹐或宣召之事﹐因謂之靈鵲。故晁翰林詩云「卻聞靈鵲心應喜。」並予詩云「靈鵲先依玉樹棲。」蓋爲此也。賞花釣魚﹐三館惟直館預坐﹐校理以下賦詩而退。太宗時﹐李宗諤爲校理﹐作詩云「戴了宮花賦了詩﹐不容重見赭黃衣。無そ卻出宮門去﹐還似當年下第時。」上卽令赴宴。自是校理而下皆與會也。祥符八年﹐蔡文忠狀元及第﹐上視其秀偉﹐顧宰相曰「得人矣。」因詔金吾給騶從﹐傳呼狀元﹐始於此也。呂公弼﹐申公之次子﹐始秦國妊娠而疾﹐將去之﹐醫工陳遜煮藥將熟﹐已三鼓﹐坐而假寐﹐忽然鼎覆﹐再煮再覆。方就榻﹐夢神人被金甲持劍叱曰「在胞者本朝宰相﹐汝何人也﹐敢以毒加害。」遜懼而寤﹐以白相國。後生公弼﹐熙寧中位樞密使。前輩作花詩多比美女﹐如曰「若教解語應傾國﹐任是無情也動人。」黃魯直《酴糜詩》云「露濕何郎試湯餅﹐日烘荀令炷鑪香。」乃比美丈夫。淵材作《海棠詩》雲「雨過溫泉浴妃子﹐露濃湯餅試何郎。」意尢工也。元厚之少時﹐夢人告曰「異日須兄弟數人同在翰林。」厚之自思素無兄弟﹐疑夢不然。熙寧中﹐學士者五人﹐先後同在翰林。韓持國維﹑陳和叔繹﹑鄧文初綰﹑楊元素繪並厚之名皆從系。始悟兄弟之說。古者未有紙﹐削竹木以書姓名﹐故謂之刺。後以紙書﹐故謂之名紙。唐李徳裕爲相﹐極其貴盛﹐人之加禮攺具銜候起居之狀﹐謂之門狀。後趙石李龍置戲馬觀﹐觀上安詔書﹐用五色紙銜於木鳳之口而頒行之﹐故羅隱曰「鎖門千里﹐更無人到。絲綸五色﹐惟其鳳銜。」古者朝宴衮服中有白紗中單﹐百官郊享服中有明衣﹐皆汗逐之狀。漢髙祖與項羽戰爭之際﹐汗透中單﹐攺名汗衫。三代以韋爲算袋﹐盛算子及小刀磨石等。魏易爲龜袋。唐永徽中四品官並給隨身魚﹐天后攺魚爲龜。唐初卿大夫沒﹐追取魚袋。永徽中敕生平在官﹐用爲褒飾﹐沒則收之。情意不忍﹐五品以上薨﹐魚更不追取。古有革帶反插垂頭﹐秦二世始名腰帶﹐唐髙祖詔令向下插垂頭﹐取順下之義。官銜之名﹐當時選曹補授﹐須存資歷﹐開奏之時﹐先具舊官名品於前﹐次書擬官於後﹐使新舊相銜不斷﹐故曰官銜﹐亦曰頭銜﹐如人口銜物﹐取其連績之意。如馬有銜以制其首﹐前馬已進﹐後馬續來﹐相次不絕。古人謂之銜尾相屬﹐卽其義也。婦人面飾用花子﹐起自上官昭容﹐以掩點迹。大歷以前﹐士大夫妻多妒悍者﹐婢妾小不如意輒印面﹐故有月點錢。梁職儀八座尙書﹐以紫紗裹手版﹐垂白絲於首如筆﹐《通誌》曰「僕射尙書手版﹐以紫衣裹之﹐名曰笏。梁中世以來﹐惟八座執笏者白筆綴頭﹐以紫囊之﹐其餘公卿但執手版﹐陳希烈不便執笏騎馬﹐以帛裹令左右執之。」李右座云「便爲將來故事。」蔡州丁氏精於女工﹐每七夕禱以酒果﹐忽見流星墜筵中﹐明日瓜上得金梭﹐自是巧思益進。寇萊公守北門﹐虜使經由問曰「相公望重﹐何以不在中書﹖」答曰「主上以朝廷無事﹐北門鎖鑰非準不可。」齊李崇爲兗州刺史﹐州劫盜﹐崇乃村置一樓﹐樓懸一鼓﹐盜發之處﹐槌鼓亂擊﹐諸村始聞者撾鼓一通﹐次聞者復撾以爲節﹐俄頃之間﹐聲布百里﹐伏其險要﹐無不擒獲。諸村置鼓樓﹐自此始也。宋孝王問司天膺之﹐後魏北齊赦日樹金雞事﹐膺之曰「按《海中星占》云﹕天雞星動爲有赦。北齊赦日令武庫設金雞於闕門右﹐撾鼓千聲﹐宣赦建金雞。或雲起於西京呂光﹐究其旨﹐蓋西方主兌爲澤﹐雞者巽之神﹐巽爲號令﹐故合二物制其形﹐揭長竿使眾人睹之。」選人不得乘馬入宮門。天聖中﹐選人爲館職。始歐陽永叔輩皆自左掖門下馬入館﹐時號步行學士。江南徐鉉善小篆﹐映日視之﹐書中心有一縷濃墨﹐正當其中。至屈折處亦當中無偏側﹐乃筆鋒直下不倒﹐則故鋒常在畫中。此用筆之法也。古人以散筆作隸書謂之散隸﹐蔡君謨以散筆作艸書謂之散艸﹐或曰飛艸。其法皆生於飛白﹐亦自成一家也。北方有白雁﹐似雁而小色白。秋深至則霜降﹐河北人謂之霜信。杜甫詩云「故國霜前白雁來。」卽此意也。老杜詩曰「筍根稚子無人見。」唐人《食筍詩》云「稚子脫錦棚﹐駢頭玉香滑。」則稚子爲筍明矣﹐故一名曰稚子。白樂天每作詩﹐令一老嫗解之﹐問曰解否﹖嫗曰解﹐則錄之﹔不解﹐則又攺之。故唐末之詩近於鄙俚。太宗好文﹐每進士及第﹐賜文熹宴﹐禦制詩﹐遂爲故事。仁宗詩尢多﹐有云「寒儒達錦運﹐報國合何如。」今人謂駔驗爲牙﹐本謂之互郎﹐主互市事也。唐人書互作牙﹐牙似牙字﹐因轉爲牙。今人謂萬爲力﹐千爲撇﹐但數目可按﹐故能存本字﹐不然亦若牙牙耳。山谷云「作詩正如雜劇﹐初時布置﹐臨了須打諢﹐方是出場。」蓋是讀秦少章詩﹐惡其終篇無所歸也。謝眺云「好詩圓美流轉如彈丸。」故東坡云「中有淸圓句﹐銅丸�枯彈。」蓋詩貴圓也﹐然圓熟多失之平易﹐老硬多失之漧枯﹐能不失二者之間﹐則可與古詩者並驅矣。王元長曰「小兒五歲曰鳩車之戲﹐七歲曰竹馬之遊。」掌漏官曰壺郎﹐潘嶽謂刁鬥曰金柝﹐金銅點是也。

