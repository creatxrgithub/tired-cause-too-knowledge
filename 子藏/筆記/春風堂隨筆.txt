春風堂隨筆

﹝明﹞陸深撰

世傳花卉﹐凡以海名者﹐皆從海外來﹐理或當然。予家海上﹐園亭中喜種雜花﹐最佳者爲海棠。每欲取名花塡小詞﹐使童歌之。有海紅花﹑海橊花﹐更欲采一種爲四闋﹐累年而不得。辛丑南歸﹐訪舊至南浦﹐見堂下盆中有樹﹐婆娑郁茂。問之曰「此海桐花﹐卽山礬也。」因憶山谷賦水仙花云﹕山礬是弟﹐梅是兄。但白花耳﹗卻有歲寒之意。

本朝畫手﹐當以錢唐﹑戴文進爲第一。宣廟喜繪事﹐禦制天縱﹐一時待詔有謝廷循倪端石銳李在皆有名。文進入京﹐眾工妒之。一日在仁智殿呈畫﹐文進以得意之筆上進。第一幅是秋江獨釣圖﹐畫一紅袍人﹐垂鉤於水。次畫家惟紅色最難著﹐文進獨得古法入妙。宣廟閱之﹐廷循從旁奏曰「此畫甚好﹐但恨訛野爾。」宣廟扣之。乃曰「大紅是朝廷晶官服色﹐卻穿此去釣魚﹐甚失大體。」宣廟頷之﹐遂揮去其餘幅不視。故文進在京師頗窘迫。宋王士元畫武王誓師獨夫崇飲圖﹐識者以爲精慮入神﹐與六經合。孫四皓進之天子﹐下圖畫院品第﹐髙文進妒之﹐定爲下品。止賜三十縑。古今忌才﹐𨿽曲熱亦然。可資浩嘆﹐文進名亦偶同。

今世所用摺疊扇﹐亦名聚頭扇。吾鄕張東海先生以爲貢於東夷。永樂間﹐始盛行於中國。予見南宋以來詩詞﹐詠聚扇者頗多。予收得楊妹子所寫絹扇面﹐摺痕尙存。東坡謂髙麗白松扇﹐展之廣尺餘﹐合之止雨指許。正今摺扇﹐蓋自北宋已有之。倭人亦制爲泥金面﹐烏竹骨充貢。出自東夷果然。

天地開辟﹐日月重光。遭遇際會﹐畢力遐方。將掃羣穢﹐還過故鄕。肅淸萬里﹐總齊八荒。告成歸老﹐待罪舞陽。此司馬宣王過溫歌﹐宜入詩準。

北齊文宣天保七年﹐築長城。東至於海﹐前後所築﹐東西凡三千餘里。率十里一戍﹐其要害﹐置州鎭。凡二十五所﹐是役頗大。明年﹐又於長城內築重城。自庫洛拔而東至於烏紇﹐凡四萬餘里。髙洋備邊如此。

長子羊頭山租黍﹐可以累律。河內葭莩灰﹐可以布琯。非其地則無驗。今長子與河內﹐地相連屬﹐豈天地之气﹖鐘於此耶﹗

邢子才有書甚多﹐而不甚仇校。見人校書﹐常笑曰「何愚之甚﹐天下書至死讀不可徧﹐焉能始復校此﹖且誤書思之更是一適。」

元韶娶魏孝武帝後﹐魏室奇寶多隨後入韶家﹐有二玉缽相盛﹐可轉而不可出。瑪瑙榼容三升﹐玉縫之。皆西域鬼作也。鬼作﹐卽世所謂鬼工。

方言以十二生肖配十二辰﹐爲人命所屬。莫知所起﹐周宇文護母畱齊貽書護曰「昔在武川鎭﹐生汝兄弟。大者屬鼠﹐次者屬兔﹐汝身屬蛇。」當時已有此語﹐北狄中﹐每以十二生肖配年爲號。所謂狗兒年﹑羊兒年者﹐豈此皆胡語耶﹖

知止而後有定﹐定而後能靜﹔靜而後能安﹐安而後能慮﹔慮而後能得。此一條自具大學始終節目﹐亦吾道異端之所以分也。如告子之學﹐可謂定矣﹗而未能靜。禪者之學﹐可謂靜矣﹗而未能安。惟其未能安﹐故資於神通。惟其未能慮﹐故失之誕謾。豈能有所得耶﹖

制筆之法﹐桀者居前﹐毳者居後﹔彊者爲刃﹐要者爲輔﹔參之以榮﹐束之以管。固以漆液﹐澤以海藻。濡墨而試﹐直中繩﹐勾中鉤﹐方圓中規矩﹐終日握而不敗。故曰「筆妙﹐此數言簡約。未知誰所爲﹐可題爲筆經。」

唐代宗廣徳二年七月﹐以國用不及﹐秋苗方靑﹐卽徵之﹐號爲靑苗。荊公靑苗之法𨿽不同﹐其爲虐政一也。王忠肅公翺﹐字九臯﹐鹽山人。爲太宰時﹐每呼二侍郎爲崔家﹑尹家﹐至今相傳。以公爲朴直﹐此字亦有所本。蓋尊敬之詞﹐漢稱天子曰官家。石曼卿每呼韓魏公爲韓家﹐若今人則爲輕鮮之詞矣﹗

仲尼之門﹐五尺童子﹐羞稱五霸﹐古以二歲半爲一尺﹐言五尺﹐是十二歲以上。十五歲則稱六尺。若晏嬰身不滿三尺﹐是以律起尺矣﹗周尺準今八寸﹐二尺四五寸豈成形體﹖當是極言其短耳﹗曹交九尺四寸以長﹐準今七尺五寸餘。

栝松百年﹐卽有白衣如粉﹐本艸謂之艾衲香。吾鄕錢鼐先生號艾衲﹐蓋取諸此。趙文敏公號松雪﹐乃是一琴名。若艾衲香﹐亦可稱曰松雪。

昔人云﹕讀漢書要取堂扁合作者信難得。宋呂文靖題鏡湖天花寺一絕云﹕賀家湖上天花寺﹐一一軒窗向水開。不用閉門防俗客﹐愛閒能有幾人來。予欲取愛閒二字﹐署山居一軒。

今世官司﹐各有俚語﹐以寓譏評。如在京兵部四司﹐曰「武選武選﹐多思多怨﹔職方職方﹐最窮最忙﹔車駕車駕﹐不上不下﹔武庫武庫﹐又閒又富。」聞他衙門中尙多﹐惜不得其詳。此語蓋自宋以來卽有之。元丰時﹐有曰「吏勛封考﹐筆頭不倒﹔戶度金倉﹐日夜窮忙﹔禮祠主膳﹐不識判硯﹔兵職駕庫﹐典了潑袴﹔刑都比門﹐總是冤魂﹔工屯虞水﹐白日見鬼。」紹興後﹐時事不同。又爲之語曰「吏勛考封﹐三婆二嫂﹔戶度金倉﹐細酒肥羊﹔禮祠主膳﹐淡喫�面﹔兵職駕庫﹐咬姜呷醋﹔刑都比門﹐人肉餛飩﹔工屯虞水﹐生身餓鬼。」本朝國子監﹐自祖宗以來﹐例不刷捲。故諺曰「金祭酒﹐銀典簿﹐正徳戊演。」予自編修轉司業時﹐適祭酒闕。予得旨遂署印﹐稽考錢糧﹐其實空虛﹐典簿廳至起息揭債。予問之前祭酒石熊峯邦彥先生云「自來如此。余遂舉劾典簿王勤者黜之﹐適送供堂皂隸銀數兩﹐至色如黑銅。」予笑曰「正好謂之銅司業。」聞者絕倒。

世目薄行人﹐爲沒前程。此語亦有所自﹐柳子厚作非國語﹐人以爲子厚平生作文﹐得國語最深。因知其短長而持之﹐故謂子厚爲沒前程。然則以夫子之道﹐反害夫子。從古已然﹐可嘆也。

丘文莊公仲深濬﹐近世最號博學彊記。洛陽劉少師希賢健嘗戲之曰「丘先生是有一屋散錢﹐卻少一條索子。」文莊聞之曰「劉先生有一屋索子﹐卻少散錢﹐蓋報之也。」吾聞崔同年子鐘銑云「訥齋嘉話云﹐貫如散錢﹐一是索子。」

武康石色黑而潤﹐文如波浪。人家園池疊假山﹐以此爲奇﹐大至尋丈者絕少。武康縣今屬湖州﹐山溪間多產此石。予行江南山中﹐亦見此類﹐有甚大者﹐或云出海島中﹐水洗而成文﹐海舶取以壓風者。往年入蜀﹐自棧道過鳳縣嶺﹐純是此石。人家用作短墻﹐有甚佳者。折皺成文﹐而方整可坐﹐其品格頗多。惟疊雪者爲甲﹐橫文疊起如折。有黑白層疊相間者﹐有白石作腰帶園者。曰「玉帶流水﹐其文皆豎。」麻衣﹐如人衣麻之狀。錦犀﹐紅黃色相間成文﹐虎皮﹐大文圓嵌作黃黑色。麻皮﹐如畫家麻皮皴。海石﹐蒼黑色﹐面作礬頭紋。鬼面﹐石紋突出﹐而獰狠有透漏。如太湖石﹐謂之湖石。武康嘗欲聚而作譜﹐恐未能悉其品也。粗記如此﹐歙石制硯﹐識者以爲在端溪之上。予讀江賓暘送侄售硯序﹐因刪次其語爲歙硯志。

唐開元間﹐獵人葉氏﹐得石於長城裏。琢爲硯﹐遂聞天下。山在羊鬥嶺之巘﹐兩水夾之﹐水盡處乃產硯石。有坑﹐一曰緊足﹔次曰羅紋﹐今呼爲舊坑。又次曰莊基﹐三坑相去百餘步﹐而石品復異。舊坑又自爲三﹕曰泥漿﹔曰棗心﹔曰綠石。去舊坑才數尺﹐而石品敻異。自莊基﹐北行二里﹐沂溪而上﹐曰眉子坑。則東坡所歌者﹐今在水底﹐不可斫矣﹗

舊坑絲石爲上﹐生在石中。斫者先去頑石﹐次得硯材﹐然極粗。工人名曰「粗麻石。」石心最緊處爲浪﹐出至慢處爲絲﹐愈慢處爲羅紋。故曰「緊處爲浪﹐慢處爲絲﹐如木理然。」

絲之品不一﹐曰刷絲﹑曰內裏絲﹑曰叢絲﹑曰馬尾﹐絲獨吐絲爲奇。正視之﹐疏疏見黑點如灑墨﹔側視之﹐刷絲粲然。工人謂之硯寶。蓋石之精云﹕惟棗心坑或有之﹐他產則劣。故三衢石黑而頑﹔南路絲石暗而黝﹔綿潭絲石浮而滑﹔夾路絲石紅而枯﹔水池山絲石枯而燥。皆不甚宜筆墨云。

宋謝槪知徽州時﹐嘗於舊坑取石﹐貢理宗。初坑上嘗有五色雲气如錦衾﹐郡檄隨云所覆處斫之﹐得佳石。有白文繞兩舷﹐宛轉如二龍。旣發爲硯﹐而雲气不復見矣。

哥窯淺白斷紋﹐號百圾碎。宋時有章生一生二兄弟皆處州人﹐主龍泉之琉田窯。生二所陶靑器﹐純粹如美玉。爲世所貴﹐卽官窯之類。生一所陶者色淡﹐故名哥窯。

宋至和三年正月六日仁宗不豫罷朝兩月餘是時儲嗣未立中外人情不安四月初仁宗瘳始禦殿時王堯臣文彥博劉沆富弼四人同在中書竊議曰方今朝廷根本不可不早定以安人心時未敢顯言亦不暇與密院同謀彥博謂堯臣曰必得賢嗣以厭人心堯臣曰豈不知養育於宮中者耶彥博以指書案作實字堯臣復以指抹下作貫字眾言無易此矣至上前伏奏若得請不可如常例退殿廬令堂吏書聖旨劉沆欲袖紙筆當於上前親書翌日於垂拱殿共奏仍引西漢故事人主初卽位建儲令曰臣等旣叨輔相之重當任社稷之大計也乞賜開納仁宗欣然加奨曰知卿等盡忠然大事朕更熟思之堯臣等再三論奏曰知臣莫若君知子莫若父料陛下必素垂意嘗選賢者育於宮中計無易此仁宗𨿽黙而首肯之四人拜賀且謝乞聖旨明諭之堯臣尢激切仁宗曰旣是大事未可輕出翌日當盡議時五月天熱且旰食不便眾退堯臣歸密艸詔意懷之明日登對復申前請彥博在禦榻左弼次之沆在右堯臣次之堯臣越次奏曰願陛下早定此議付外施行仁宗曰朕意旣已定矣卿等無憂時亦旰昃眾遂退是年八月召韓琦充樞密使遂定策立之議當時事體可謂愼且密矣

昔人云讀漢書要取堂扁合作者信難得宋呂文靖題鏡湖天花寺一絕云賀家湖上天花寺一一軒窻向水開不用閉門防俗客愛閒能有幾人來予欲取愛閒二字署山居一軒

今世官司各有俚語以寓議評如在京兵部四司曰武選武選多恩多怨職方職方最窮最忙車駕車駕不上不下武庫武庫又閒又富聞他衙門中尙多惜不得其詳此語蓋自宋以來卽有之元豐時有曰吏勲封考筆頭不倒戶度金倉日夜窮忙禮祠主膳不識判硯兵職駕庫典了襏袴刑都比門總是寃魂工屯虞水白日見鬼紹興後時事不同又爲之語曰吏勲封考三婆二嫂戶度金倉細酒肥羊禮祠主膳淡喫齏麫兵職駕庫齩薑呷醋刑都比門人肉餛飩工屯虞水生身餓鬼本朝國子監自祖宗以來例不刷捲故諺曰金祭酒銀典簿正徳戊寅予自編修轉司業時適祭酒闕予得旨遂署印稽考錢糧其實空虛典簿廳至起息掲債予問之前祭酒石熊峯邦彥先生云自來如此余遂舉劾典簿王勤者黜之適送供堂皂隸銀數兩至色如黑銅予笑曰正好謂之銅司業聞者絕倒

世目薄行人爲沒前程此語亦有所自桞子厚作非國語人以爲子厚平生作文得國語最深因知其短長而持之故謂子厚爲沒前程然則以夫子之道反害夫子從古已然可歎也

丘文荘公仲深濬近世最號博學彊記洛陽劉少師希賢健嘗戱之曰丘先生是有一屋散錢卻少一條索子文莊聞之曰劉先生有一屋索子卻少散錢蓋報之也吾聞崔同年子鐘銑云納齋嘉話云貫如散錢一是索子

武康石色黑而潤文如波浪人家園池疊假山以此爲奇大至尋丈者絕少武康縣今屬湖州山溪間多產此石予行江南山中亦見此類有甚大者或云出海島中水洗而成文海舶取以壓風者往年入蜀自棧道過鳳縣嶺純是此石人家用作短墻有甚佳者摺皺成文而方整可坐其品格頗多惟疊雪者爲甲橫文疊起如摺有黑白層疊相間者有白石作腰帶圍者曰玉帶流水其文皆竪麻衣如人衣麻之狀錦犀紅黃色相間成文虎皮大文圓嵌作黃黑色麻皮如畫家麻皮皴海石蒼黑色面作礬頭紋鬼面石紋突出而獰狠有透漏如太湖石謂之湖石武康嘗欲聚而作譜恐未能悉其品也粗記如此

歙石製硯識者以爲在端溪之上予讀江賓暘送姪售硯序因刪次其語爲歙硯志

唐開元間獵人葉氏得石於長城裏琢爲硯遂聞天下山在羊鬭嶺之巘兩水夾之水盡處乃產硯石有坑一曰緊足次曰羅紋今呼爲舊坑又次曰莊基三坑相去百餘步而石品夐異舊坑又自爲三曰泥漿曰棗心曰緑石去舊坑才數尺而石品復異自莊基北行二里溯溪而上曰眉子坑則東坡所歌者今在水底不可斵矣

舊坑絲石爲上生在石中斵者先去頑石次得硯材然極麤工人名曰麤麻石石心最緊處爲浪出至慢處爲絲愈慢處爲羅紋故曰緊處爲浪慢處爲絲如木理然

絲之品不一曰刷絲曰內裏絲曰叢絲曰馬尾絲獨吐絲爲奇正視之疎疎見黒點如灑墨側視之刷絲粲然工人謂之硯寶蓋石之精云惟棗心坑或有之他產則劣故三衢絲石黑而頑南路絲石暗而黝綿潭絲石浮而滑夾路絲石紅而枯水池山絲石枯而燥皆不甚宜筆墨云

宋謝塈知徽州時嘗於舊坑取石貢理宗初坑上嘗有五色雲气如錦衾郡檄隨云所覆處斵之得﹝闕﹞

儼山外集卷五

