

欽定四庫全書

子部十二

玉照新誌

小說家一【雜事之屬】提要

【臣】等謹案玉照新誌六卷宋王明淸撰此書多談神怪及事亦間及朝野舊聞及前人逸作所載胡舜申己酉避亂記頗詆諆韓世忠明淸不爲置辧蓋當時相去甚近毀譽糾紛尙未論定宋齊愈獄牘一條深不滿於李綱則朱子語亦有是語非好詆諆正人他如王堯臣諫取燕云防李長民廣汴都賦姚平仲擬刼塞破敵露布皆載其全文足資防證又如載曾布馮燕水調歌頭排徧七章爲詞譜之所未載亦足以見宋時大曲之式蓋明淸博物洽聞兼嫻掌故故隨筆記錄皆有裨見聞也其曰玉照新誌者自序謂得一玉照於永嘉鮑子正又獲米南宮書玉照二字揭之寓捨因以名其所著書云乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

玉照新誌卷一

宋王明淸撰

神廟聖意銳於圖治熈寜之政旣一切變更法度開邊之議遂興洮河成功梅仙拓地然後經理西南小羌韓存寶以弗績誅繼而永樂大衂徐禧之徒死之由是恥於佳兵上亦郁陶成疾

元祐初政廟堂諸公共議捐其所取紹聖崇寧紹述之說舉竄逐棄地之柄臣取靑唐進築隍鄯銀夏至童貫蔡攸乃啟燕云之役馴至靖康之禍悉本二子紹述思之令人痛心疾首焉

元祐黨人天下後世莫不推尊之紹聖所定止七十三人至蔡元長當國凡所背己者皆著其間殆至三百九人皆石刻姓名頒行天下其中愚智混淆不可分別至於前日詆訾元祐之政者亦獲厠名矣惟有識講論之熟者始能辧之然而禍根實基於元祐嫉惡太甚焉呂汲公梁況之劉器之定王介甫親黨呂汲甫章子厚而下三十人蔡持正親黨安厚卿曾子宣而下十人榜之朝堂範淳父上疏以爲殱厥渠魁脇從罔治範忠宣太息語同列曰吾軰將不免矣後來時事旣變章子厚建元祐黨果如忠宣之言大抵皆出於士大夫報復而卒使國家受其咎悲夫

元祐初修神宗實錄秉筆者極天下之文人如黃秦晁張是也故詞采粲然髙出前代紹聖初鄧聖求蔡元長上章指以爲謗史乞行重修蓋舊文多取司馬文正公涑水紀聞如韓富歐陽諸公傳及敍劉永年家世載徐占徳母事王文公之詆永年常山呂正獻之評曾南丰安簡借書多不還陳秀公母賤之取引甚多至新史於是陵實錄皆以朱筆抹之且究問前日史臣悉行遷斥盡取王荊公日錄無遺以刪修焉號朱墨本陳瑩中上書曾文肅謂尊私史而壓宗廟者也其所從來亦有本焉覽之者熟究而考之當知此言不誣

紹興庚申金人以河南故地歸我詔以孟富文庾爲東京畱守富文辟畢少董良史以自隨未幾金敗盟少董身陷金地者累年常於相國寺鬻故書處得熈丰日曆殘帙數葉無復論敍少董南歸出以相示於是輯其可以傳信者凡八條今錄於編亦有已見裕陵日錄中者倂存之云

中書札子度支員外郎充龍圖待制秦鳯路經略安撫使呂大防奏伏見本州路鳯翔府寄居著作佐郎前崇文院校書郎張載學術精深性資方毅昨因得告尋醫未蒙朝廷召命義難自【闕】

事充晉州州學敎授陸長愈狀欲乞今後春秋

釋奠並以兗鄒二公配享如允所請乞卽下禮部定奪次序立式伏乞備聞奏州司所據陸長愈狀聞勅防尋下太常寺定奪申部今據本寺狀防詳至聖文宣王以先師顏子配享及以次從祀皆其門弟子也孟子知道固當尊禮然與孔子異代難與顏子並行配享之禮所請難議施行申部防詳太常寺所定未得允當古者配享及從祀但取著徳立功其道有以相成者不必皆用同時之人如蠟之祭也主先嗇而祭司嗇先農之配卽以後稷神勾芒爲少昊氏之子祝融爲髙辛氏火正今春秋之祭則勾芒配伏羲祝融太庭迎气之日又爲從祀異代之人得爲配祀明矣唐貞觀二十一年詔伏生與髙堂生杜預範寧之徒二十一賢與顏子俱配享孔子廟堂至今猶爲從祀孟子亦於孔聖之門當在顏子之列至荀況雄韓愈皆發明先聖之道有益學者久未配享誠爲闕典伏請自今春秋釋奠以鄒國公孟子配享文宣王設位於兗國公之次所有荀況雄韓愈並以世次先後祀於左丘明等二十一賢之間所貴上稱聖朝褒崇儒賢備條祀典之意謹錄奏聞伏候勅防帖檢防左丘明至範寧二十一人並封伯爵如允所請卽乞荀況雄韓愈並加伯爵自國子監及天下至聖文宣王廟皆塑鄒國公像其冠服同兗國公仍畫荀況等像於從祀之列荀況在左丘明之下冠服皆從封爵奉聖防依

又云勅下江東轉運司防太中大夫充龍圖閣待制江寧府陳繹爲前知廣州日將造到公使庫檀木觀音將松木觀音換檀木觀音入已幷將公使錢糴糧餵飼自己白鷴等幷役使土丁槍手修築宇內地基及幷將官乳香於神寺獨自焚燒幷申奏辧明所犯虛詐及取勘時逐次虛妄對罪幷男承務郎新差汝州洛南稻田務陳彥輔從使廣州軍人織造木綿生活等罪幷取勘虛妄倂將仕郎試國子監四門助敎郭應之於廣州公使庫受供給與陳繹管勾宅庫買賣物虧價陳繹合追見在太中大夫舊職大夫龍圖閣待制或以職當徒一年勒停緣前項輕罪內犯盜贓一疋仍令準制例追毀出身以來誥勅文字除名勒停杖陳彥輔各從杖一百私罪上定防罰銅十斤放郭應之該赦奉勅並依防內陳繹特見除名勒停落龍圖閣待制仍追一官差知建昌軍替鄭琰成資過滿闕陳彥輔特衝替

又云王安石札子奏幸遇聖運超拔等夷知奬眷憐逮兼父子戴天負地感涕難勝顧迫衰殘糜捐何補不勝螻蟻微願臣今所居江寧府上元縣園屋爲僧寺一所永逺祝延聖壽如蒙矜許特賜名額廣昭希曠榮遇一時仰慿威神誓報無已取進止奉聖防依所乞以報本禪寺爲名額其中載練亨甫事以知經術馳名熈寧間爲王荊公之髙弟而所坐乃爾殊不可曉又恐在謫籍一時官吏迎合觀望如秦少防未可知耳

章聖朝種明逸抗疏辭歸終南舊上命設燕禁中令廷臣賦詩以寵其行獨翰林學士杜鎬辭以素不習詩誦北山移文一徧明逸不懌云野人焉知大丈夫之出處哉熈寧中王荊公進用時有王一介中甫者以詩詆之云艸廬三顧動幽蟄蕙帳一空生曉寒荊公不以爲忤但賦絕句云莫向空山覓舊題野人休誦北山移丈夫出處非無意猿鶴從來自不知蓋取於此中甫三衢人也昭陵時中制科仕陵爲從官子沇之彥允漢之彥周渙之彥昭潙之彥楚皆近世名卿今家居京口熈寧中有太廟齋郎姜適者淄川人樞密遵之孫甞從開府覓舉還鄕途中有平輿數乘毎相先後初亦不暇問之旣抵裏中乃徑趨其家適出詢之有婦人焉顏色絕代方二十餘語適曰吾來爲汝家婦適云吾納室久矣豈容他人婦云使足下自有妻我願妾禦無悔反覆酬酢久之適知其怪然勢不容拒遂以廊廡間空屋數楹處之徐觀其變婦者亦有使令自置煙爨烹庖飲食無異常人略無毫髮之擾亦不與之講男女之好也旣無從詰其來歷但合門畏懼而已積是逾年人情相與亦頗稔熟忽有道人直造捨婦一見掩袂大笑道人者語適云子儻不遇我禍有不可言者此劍仙也始與其夫亦甚和鳴終乃反目婦易形外避其夫訪於天下今將迹至君家來殺此婦幷及君焉吾先知之萬里來救君命今夕必有異子但閉門勿開安以待之可保無虞是夜三鼓後忽窓中劃然有聲見二劍自空飛入適如其言瞑目安坐少焉二劍盤旋於適頸之前後天將曉矣忽聞喝聲甚厲云可啟觀卽蚤來之道人也下視之有人首一血流滿地道人曰可賀矣腰間瓢中取藥一撚地血化爲白水人首與道人俱不見次日婦人亦辭謝而去適自此神气秀爽不復利名縈心屛妻子常往來鄠杜之間以藥餌符水療人疾數見效時人敬之其後孫處恭安禮所言如此安禮君子人也所言必不妄明淸近觀熈丰起居注云元丰四年慈聖光獻皇后上仙陵追慕至忘寢食適詣闕上言能使返魂上亦信之使試其術且載其施行雲太廟齋郎姜適進狀稱系虞部郎中正觀之子光祿寺丞緯之侄爲學道休官有法能致【致一作救】太皇太后復生詔差禦藥院李舜舉傳宣中書密院兩府南防醫詢本人稱限六十日內當如其所陳於京師城內金明池內修壇作醮差禦藥監及宣賜靜衣一套至期無驗復詰之云太皇方與仁宗憑玉闌干賞千梅花無意復思人間上以狂妄除名送秀州編管後不知所終

元祐三年東坡先生自翰苑出牧錢塘道毗陵之洛社時孫仲益之父敎村童於野市茅之下仲益方七八嵗立於岸側東坡望見奇之呼來前與語果不凢詢其所學方爲七字對矣與之題云衡茅稚子璠璵器仲益隨聲應之云翰苑仙人錦繡腸大加賞嘆贈之以縑酒囑其父善視之後來果爲斯文之主盟

趙諗者其先本出西南夷獠賊其族黨來降賜以國姓至諗不量其力乃與其黨李造賈時成等宣言欲誅君側之姦其語頗肆狂悖然初無弄兵之謀建中靖國時事旣變諗亦幡然息心來京師注官時曾文肅當國一見奇其才而薦之擢國子博士諗謁告省其父母於蜀中其徒勾羣以前事告變獄旣遂以反逆伏誅父母妻子悉皆流竄攺其鄕裏渝州爲恭州文肅亦坐責告詞略云逮求可用之才輒薦逆謀之首是也究其始正由狷忿妄作遂至殺身覆宗百世之下永負冦盜之名學者亦當以輕剽爲戒焉

明淸毎閱唐史甘露事未甞不流涕也嗟夫士大夫處昏庸之世不幸罹此後來無人別白可恨近觀續皇王寶運錄云僖宗光啟四年正月詔云太和九年故宰臣王涯以下十七家並見陷逆名本承密防遂令忠憤終被寃誣六十餘年幽枉無訴宜沾沛澤用慰泉扄並與洗雪各復官爵兼訪其子孫與官使銜寃之魂亦信眉於九原矣惜乎劉昫宋景文歐陽文忠不見此詔載之於新舊唐史殊爲闕文如褒贈常濬孟昭圖二人之文亦其時以見之洪景盧容齋三筆不復重錄

明淸家昔有盧載範陽家志一書敍其祖多遜行事之詳爲陸務觀假去因循不曾往索尙能彷佛記其二三則云多遜素與李孟雍穆厚善多遜竄逐後萬里相望聲迹絕時法禁嚴邸報不至海外一日忽赦書至後有參知政事李多遜云此必孟雍登政府吾必北轅戒舍人俶裝已而果移容州團練副使未渡巨浸忽見江南李主衣冠如平生問云相公何以至此多遜云屈後主云汝屈何如我屈由是感疾而殂

又多遜門下士有種英蘇冠者平生最器重之得罪之後賓客雲散獨英冠二人徒步送抵天涯而還英後易名放卽明逸冠易名易簡魁天下爲參知政事

本朝有兩張先皆字子野一則樞密副使遜之孫與歐陽文忠同在洛陽幕府其後文忠爲作墓志銘稱其志守端方臨事敢決者一與東坡先生遊東坡推爲前輩詩中所謂詩人老去鶯鶯在公子歸來燕燕忙能爲樂府號張三影者有兩蘇世美一東坡作哀詞者一蘇丞相子名京二人皆知名士也

王子髙遇芙蓉仙人事舉世皆知之子髙初名迥後以傳其詞徧國中於是攺名蘧易字子開與蘇黃遊甚稔見於尺牘東坡先生又作芙蓉詩云決別之時芙蓉授神丹一粒告曰無戚戚後當偕老於澄江之上初所未諭子開時方十八九已而結婚向氏十年而鰥居年四十再娶江陰巨室之女方二十矣合之後視其妻則淸盼冶容修短合度與前所遇無纖毫之異詢以前語則惘然莫曉而澄江江陰之裏名也子開由是遂爲澄江人焉服其丹年八十餘康彊無疾明淸壬午嵗從外舅帥淮西子開之孫明之譓在幕府相與遊從毎以見語如此此事與雲溪友議玉簫事絕相子開趙州人忠穆駿之孫虞部員外郎正路之子晚守濡須祠堂焉賀方回爲子開挽詞我昔官房子甞聞忠穆賢又云和璧終歸趙幹將不葬吳今乃印在秦少遊集中明之子卽爲和寧也少遊沒於元符末子開大觀中猶在其誤明矣

圓鏡枉防哀曾記酒闌歌罷難忘月底花前舊攜手處層樓朱戶觸目依然從來慣向繡幃羅帳鎭效比翼文鴛誰念我而今淸夜常是孤眠入戶不如飛絮傍懷爭及鑪煙這回休也一生心事爲爾縈牽此得廉宣仲布所記云元符中饒州舉子張生南宮不利歸妓欲與之俱而張不可約半嵗必再至渝盟一日則任其從人張偶以親之命後約幾月始至京師首訪舊遊其鄰僦捨者迎謂曰君非饒州張君乎六娘毎恨失約日托我訪來期於學捨其母痛折之而念益切前三日母以歸洛陽富人張氏遂偕去矣臨發涕泣多與我金錢令俟君來引觀故居畢乃僦後人生入觀則小樓奧室歡館宛然幾榻猶設不動知其初去如所言也生大戚愴不能自持迹其所向百計不能知矣作雨中花詞盛傳於都下云或云卽知常之子予功燾也

明淸述揮麈錄列本朝諸帝以潛藩爲軍府今又敬以徽宗詔防考之云至和中五年十二月己亥宣徳郎王恬等言本貫遂州按九域志都督府遂州爲遂寧郡武信軍節度使元丰八年陛下初封遂寧郡王紹聖元年復以遂寧郡王出閣與蘇潤二州時同而事均緣本州遂寧縣元符二年縣下慧明院秋冬間忽觀佛像五次出現父老咸曰遂寧佛出越三年奉陛下卽位此其祥兆乞攺府額詔升爲遂寧府又詔主上甞爲蜀國公升蜀州爲崇慶府政和七年十二月壬午詔以宿州零璧爲靈璧縣以眞州爲儀眞郡通州爲靜海郡秀州爲嘉興郡從九域圖志所奏請也實錄與三州圖經及儀眞通州嘉興三志皆所不載明淸甞陳於禮部乞行下逐州照防施行

是嵗十二月甲申司勲員外郎張大亨奏切見朝廷講讀之官在天子所者謂之侍讀侍講而諸王府亦有侍讀侍講官比擬稱呼相紊名之不正孰大於是太宗皇帝初爲韓冀諸王侍讀置侍講後有欲爲皇族子孫置之議者以唐文宗攺諸王侍講爲奉諸王侍讀請以敎授爲名從之且皇族學官尙不可與王府同稱而王府官豈可同天子講讀之號詔諸王府侍講攺爲直講侍讀攺爲贊讀大亨字嘉父一時知名士也

宣和元年十一月乙未知溫州蘇起奏臣昨謹將耕耤詔書刻石被以云鶴安奉防事仍行下四縣依此施行自此風雨調順禾稼盛茂旣以獲枯荄又復生穗毎畝得谷一石至七八斗乞令諸路州縣效此施行裕陵覽奏不樂雲起諂佞一至於此何以儆在位其華飾手詔豈不是相侮可送吏部

蹙破眉峯碧纖手還重執鎭日相看未足時便忍使鴛鴦只薄暮投村驛風雨愁通夕窓外芭蕉窓里人分明葉上心頭滴陵親書其後云此詞甚佳不知何人作奏來蓋以詔曹組者今宸翰尙藏其家

宣和末禁中訛言祟出深邃之所有水殿一遊幸之所不到一日忽報池面蓮花盛開非常年比陵攜嬪禦閹官凢數十人往觀之旣至彼則有婦人俯首憑欄者熟寢狀上云必是先在此祗候太早不得眠所以然諭左右勿恐懼見其鬒發如雲素頸燦玉呼之凝然不顧上訝之自以所執玉麈揮觸之愕然而起回首乃一男子須髯如面長尺餘四目電極爲可畏從駕之人悉皆辟易驚僕上亦爲之失措逡巡不見上急命回輦未防京城失守狩於朔方

明淸揮麈餘話記周美成瑞鶴仙事近於故篋中得先人所敍特爲詳備今具載之美成以待制提舉南京鴻慶宮自杭徙居睦州夢中作長短句瑞鶴仙一闋旣覺猶能全記了不詳其所謂也未幾靑溪賊方臘起逮其鴟張方還杭州舊居而道路兵戈已滿僅得脫死始入錢塘門但見杭人倉皇奔避如蜂屯蟻沸視落日半在鼓角樓間卽詞中所謂斜陽映山落斂餘霞猶戀孤欄角者應矣當是時天下承平日久吳越享長閒之樂而狂冦嘯聚徑自睦將直搗蘇杭聲言遂踞二浙浙人傳聞內外響應求死不暇美成舊居旣不可往是日無處得食饑甚忽於稠人中有呼待制何往者視之鄕人之侍兒素所識者也且曰日昃必未食能捨車過酒家乎美成從之驚遽間連引數杯散去腹頓解乃詞中所謂淩波步弱過短亭何用素約有流鶯勸我重解繡鞍緩引春酌之句驗矣飲罷覺微醉便耳目惶惑不敢少畱徑出城北江漲橋諸寺士女已盈滿不能駐足獨一小寺經閣偶無人遂宿其上卽詞中所謂上馬誰扶醒眠朱閣者應矣旣見兩浙處處奔避遂絕江居州未及息肩而傳聞方賊已盡據二浙將涉江之淮泗因自計方領南京鴻慶宮有齋防可居乃挈家往焉則詞中所謂念西園已是花深無地東風又惡之語應矣至鴻慶未幾以疾卒別任流光過了歸來洞天自樂又應於身後矣美成平生好作樂府將死之際夢中得句而字字皆驗卒章又應於身後豈偶然哉美成之守潁上與僕相知其至南京又以此詞見寄尙不知此詞之言待其死乃盡驗如此

明淸揮麈錄載雍孝聞事頗詳近見秋浦朱去奢云孝聞自海外量移池州以卒甞有詩云官田種秫陶元亮私釡生塵範史云至今郡人猶傳誦之孝聞沒後和州道士亡其姓名冒而爲孝聞走江淮間其才亦不下孝聞有弔項羽廟文云無守陵之蕙帳有照夜之寒釭過東坡墓題詩云文星落處天地泣此老已亡吾道窮才力漫趨生仲逹功名猶忌死姚崇人間便覺無淸气海外何人識古風平日萬篇誰愛惜六丁拾在瑤宮宣和初至京師遂得幸祐陵謂其人可及林靈素之半錫姓名朱廣漢至紹興中猶在寓防稽之天長觀明淸尙及識之而洪景盧夷堅志中記其一事云

鄭紳者京師人少日以賔贊事政府坐累被逐貧窶之甚妻棄去適他人一女流落宦寺家不暇訪其生死日益以困偶往相監問命於日者日者驚曰後當官極品未論其他而今已爲觀察且喜在今日君其識焉同行儕輩笑且排之甫出寺門有快行家者數輩宣召甚急始知其女已入禁中得幸九重矣卽除閣門宣贊舍人未及嵗以女正長秋拜廉察不數年位登師垣爵封郡王極其富貴榮寵妻再適張公緼夤緣肺腑亦至正任承宣使韓髦斯士鄭氏壻也見語如此

東坡先生知杭州馬中玉成爲浙漕東坡被召赴闕中玉席間作詞曰來時吳防猶殘暑去日武林春已暮欲知遺愛感人深灑涙多於江上雨歡情未舉眉先聚別酒多斟君莫訴從今寧忍看西湖擡眼盡成腸防處東坡和之所謂明朝歸路下塘西不見鶯啼花落處是也中玉忠肅亮之子仲甫猶子也

玉照新誌卷一

欽定四庫全書

玉照新誌卷二

宋王明淸撰

陳瑩中諫垣集言之詳矣削籍於建中靖國崇寧初蔡元長召拜同知樞密院事卒於位恩數甚渥後二年其子郊擢福建轉運判官登對歸與客言穆之容不合相法終當有播遷之厄客告其語遂坐誅弟送涪州編管處厚亦追貶單州團練副使具列詔旨至重和元年燕云之伐興處厚之侄孫堯臣以布衣詣京師扣閽上書力陳不可且極言一時之失逾萬言末有禦批云比緣大臣建議欲恢復燕云故地王堯臣遠方書生能陳歷代興衰之迹達於朕聽臣僚咸謂毀薄時政首沮大事乞行竄殛朕以承平之久言路壅蔽敢諫之士不當寘之典刑優加爵賞僉論何私堯臣崇寧四年已曾許用處厚遺表恩澤奏因處厚責防遂寢不行今處厚未盡復舊官可特追復正奉大夫給還遺表恩澤特先堯臣承務郎此九月二十二日施行明淸伏讀至是淚落防幹始知永祐從諫如轉圜而淵衷初亦知北徵爲非特當時大臣惟務迎合將順以邀功不能身任死事卒至禍亂可不痛哉今盡列堯臣之疏於左臣觀商髙宗甞命傅說曰朝夕納誨以輔臺徳說復陳於王曰惟木從防則正後從諫則聖後克聖臣不命其承疇敢不祗若王之休命臣每讀至此未甞不掩卷太息以謂天下萬幾一人聽防𨿽甚憂勞不能盡善堂上逺於百里以九重之深而欲盡分四方萬里之遠百辟之忠邪賢佞生民之利害休戚顧不難哉是帝王之徳盛於納諫諫行言聽則膏澤下於民天下同臻於晏然之域社稷之利也臣聞陛下臨禦之初從諫如流甞下求言之詔曰言而不當朕不加罪於是謇諤之士冒昧自竭咸盡愚衷而憸人故杜塞言路竊弄威柄乃熒惑陛下加以詆誣之罪遂使陛下負拒諫之謗於天下矣比年以來言事之臣朝奏夕貶天下之人結舌杜口以言爲諱乃者宦寺專命交結權臣共倡北伐之議思所以蠧國而害民上自宰執下自臺諫曾無一人肯爲陛下言者咸以前事爲戒陛下復何賴焉臣愚謂燕云之役興則邊隙遂開宦寺之權重則皇綱不振此臣所以日夜爲陛下寒心也臣螻蟻之身自頂至踵不足以膏陛下之斧鉞倘使上冒天威必罰無赦臣𨿽就死何悔何憚而不言哉願畢其說以獻焉臣聞憂在內者本也憂在外者末也夫天下無內憂而有外懼有天下國家者必固本以釋末未曾竭內以事外𨿽羈縻制禦之不失徒使爲中國之藩籬耳曷嘗與之謀大事圖大功俾憂生乎內也昔王郁說契丹入塞以牽晉兵定人皆以爲後患可不鑑哉古者鄰敵憂在內不在外外憂之患吾能固本以釋末將賢而士勇隨卽剪滅其患不及中原泰山之安有足恃者內憂之懼由吾竭內以事外本凋殘海內虛耗累卵之危指日可待外憂之不去聖人猶且恥之內憂而不爲之計臣愚不知天下之所以久安無憂甚可懼也陛下亦思之乎厥今天下之勢危如累卵柰何陛下不思所以固本之術委任姦臣竭生靈膏血以取必爭之地使上累聖徳億兆同憂今敵人之乞和非畏吾也蓋邊境之上未有可乘之釁使之來冦彼故茫然不以動其心陛下將啟燕云之役異日唇亡齒寒邊境有可乘之隙敵情叵測安得不蓄其銳而俟吾隙以逞其所大欲耶將見四方交侵𨿽有智者不能善其後矣昔秦始皇纘累世之餘烈旣幷六國南取百越之地以爲桂林郡北築長城而守藩籬卻匈奴萬里其意非以衛邊地而救民死乃貪利而欲廣大也故功未立而天下叛漢孝武資累世之積蓄財力有餘士馬彊盛務恢封略圖制匈奴患其兼徙西國結黨南防乃表河曲列四郡開玉門通西域以防匈奴右臂師旅之費不可數計至於用度不足及舟車因之以防年冦盜並起始棄輪臺之地下哀痛之詔豈非仁聖之所悔哉宋文帝元嘉中比西漢文景分命諸將經略河南致拓跋步之師因而國亂陳宣帝纘業之後拓土開疆志大不已遂有呂梁之敗江右日蹙力殫財竭旋爲隋氏所滅隋帝負其富彊之資逞無厭之欲頻出朔方三駕遼左旌旗萬里賦斂百出四海騷然土崩魚爛喪身滅國唐太宗定海內時稱英主然而東有遼海之軍西有昆丘之役師旅數勞百姓疲斃𨿽未至於禍亂然不免有中才庸主之譏明皇開元之際宇內謐如邊將邀寵競圖戰伐西陲靑海之戍東北天門之師磧西怛邏之戰雲南渡瀘之役沒於異域數十萬人安冦乘之天下離潰是皆窮兵貪地好功勤遠忽守成持盈之道不顧勞民之昔者周宣中興玁狁爲害追之太原及境而止蓋不欲獘中國怒遠方也故享國日久詩人詠其美孝文專務以徳化民凡有不便輒弛以利民匈奴結和親後乃背約入盜令邊備守不發兵深入恐勞百姓是以國富刑淸漢祚日永天下歸仁孝元亦納賈捐之議棄珠崖之陋後世以爲美談東漢建武中人康俗阜臧宮馬武請伐匈奴報曰舎近謀遠者勞而無功捨遠謀近者逸而有終務廣地者荒務廣徳者彊有其有者安貪其有者殘自是諸將莫敢復言兵事可謂深達治源者乎歷觀前世𨿽徵討殊時有異同勢有可否謀有得失事有成敗然毒蠧四表瘡痍兆姓未甞不由好大喜功竭內事外者也人謂國𨿽大好戰必亡故聖人務徳不務廣土王者不治逺人春秋亦內諸夏而外吳楚非謂中國之力不能制之以其言語不通贄幣不同嗜好迥殊習俗詭異居於絕域之外山河之表崎嶇山谷險阻之地是以外而不內疎而不戚政教不及其人正朔不加其國誠不欲竭內以事外也故樊噲甞願得十萬眾橫行匈奴中季布謂其可斬馮奉世矯詔斬莎車王宣帝議加爵賞蕭望之謂矯詔違命𨿽有功不可爲法恐後奉使者爲國家生事陳湯誅郅支匡衡劾其矯制而顓命郝靈荃斬黙啜姚崇慮彼邀功者生心三朝終不加賞抑有由矣是知古者天子守在四夷來則懲而禦之去則備而守之其慕義而貢獻則接之以禮羈縻不絕使曲在彼此聖人制禦夷狄之常道也在昔東胡避李牧北虜憚郅都南蠻服孔明西戎畏郝玭此四人者皆明智而忠信寛厚而愛人君臣同體固守邊疆故能威鎭四夷北人不敢南下而牧馬志士不敢彎而報怨或有僥幸一時爲國生事興造邊隙憲具在夫何患云我宋太祖皇帝撥亂反正躬擐甲冑總熊羆之眾當時將相大臣皆所與取天下者然卒不能下幽燕兩州之殘冦豈勇力智慧之不足哉蓋兩州之地犬戎所必爭者不忍使吾赤子重困鋒鏑乃置而不問章聖皇帝澶淵之役以匈奴舉國來冦不得已而與戰旣戰而勝乃聽其求和遂與之盟逡巡引兵而退者蓋亦欲固本而不忍困民力也明矣伏願陛下思祖宗積累之難鑑歷代君臣之失永塞邊隙務守景徳舊好選忠謀智勇之人如郅都者使守邊塞而嚴軍髙壘毋戰閉關據扼荷防而守之上以安宗廟下以撫生靈豈不韙哉臣前所謂燕云之役興則邊隙遂開者此也臣觀自古國家之敗未嘗不由宦者專政當時時君世主心非不知其然而因循信任不能防而逺之故終至委靡頹獘傾覆神器不可支吾而後已大抵此曹手執帝爵口銜天憲則臣下之死生禍福在焉出入臥內靡間朝夕巧於將迎則君心爲之必移況隆以髙爵分以厚祿加之信任以資其威福之權哉我宋開基太祖皇帝鑑前代之獘務行剗革內品供奉不過二十人徒使供門戶灑埽之役寶元以後員數倍增廩祿從優咸平中秦翰雷有終因討王均之亂旣而有功授以恩州刺史自後劉寶信等初無纖毫之功咸起僥幸之心乃攀援二人遂皆遙領團防刺史議者否之繼以明道制命出於帷幄威福假於宦寺斜封墨勅之授匪人委用漸大玆風一扇先朝之典制盡廢當時臺諫以死爭之期必行而後已今乃不然宦寺之數不知其幾但見腰金袍紫充滿朝廷處富貴之極忘守分之嚴專總威權決議中禁蔽九重之聰明擅四海之生殺懷諂佞之心巧媚曲求者則舉而登用勵匪躬之操直情忤意者則立見排斥以至中外服從上下屛气府第羅列天都親族布滿丹陛南金和寶冰紈霧縠之積侔於天子嬙媛侍兒歌童舞女之玩僣擬後宮狗馬飾雕文土木被錦繡更相援引同惡相濟一日再賜一月累封爵命極矣田園廣矣金繒溢矣奴婢官矣搢紳士大夫盡出其門矣非復向時掖庭永巷之職閨牖房闥之任矣皇綱何由而振耶是以賢才怨讟志士窮棲莫此爲甚昔人謂宦者專則國命危良有以也臣布衣賤士無官守言責不敢纖悉條具上瀆聖聽請以誤國之大者言之童貫起自腐賤本無智謀陛下付以兵柄俾掌典機密自出師陜右已彌嵗祀專以欺君罔上爲心虛立城寨妄報邊捷以爲己功汲引羣小易置將吏以植私黨交通饋遺鬻賣官爵超獵除授紊亂典常有自調選不由舉薦而攺京秩者有自行伍不用資格而得防團者有放逐田裏不應甄敍而擢登淸禁者有托儒爲名了不知書而任以蘭省者或陵徳鮮禮不通世務徒以家累億金望塵羅拜公行賄賂而致身靑雲者比比皆是或養驕恃勢不知古今徒以門髙閥貴搖尾乞憐僥幸請托而立登要津者紛紛接踵一時鮮儷寡亷鮮恥之人爭相慕悅侵漁百姓奉其所欲惟恐居後兵法戰士冒矢石被傷生有金帛之賜死有褒賜之榮自兵權歸貫紛更殆盡戰塲之卒秋毫無所得死者又誣以逃亡之罪賞罰不明兵气委靡凱還未久秩品已崇庖人廏卒掃門執鞭之士冒功奏賞有馴致節鉞者名器一何輕哉山西勁卒貫盡選爲輕兵實以自衛屯攻戰伐之際他兵躬行陣之勞振旅班師之後親兵冒無功之賞貫意安在此天下所共憤而陛下恬不顧也貫爲將帥每得內幣金帛以濟軍需悉充私藏乃立軍期之法取償於州縣依勢作威倚法肆貪暴賦橫斂民不堪命將士爲之解體貫且爲之洋洋自得凶焰傲然臺諫之中間有剛毅不回之士愛君憂國一言議已則中以危法遂使天下不敢言而歸怨陛下矣今者中外之人或謂貫深結蔡京同納燕人李良嗣以爲謀主幷倡北伐之議經營之久國用匱乏乃始方田以增常稅均糴以充軍儲茶鹽之法朝行暮攺民不奠居加之以饑饉迫之以重斂其勢必無以自全陛下茍能速革其獘則赤子膏血不爲此曹涸也今天下之民被玆毒蠧久矣其貧至矣養生送死不足之憾亦深矣昔人謂刻核太至者必有不肖之心應之焉臣愚深恐無常心之民以刻核太至不能自安或萌不肖之心其患有至於不可禦者又況天視自我民視天聽自我民聽民之怨气天心關焉非朝廷之福也劉蕡謂自古宦官領軍政未有不敗國喪師者其言載之靑史𨿽愚夫愚婦莫之或非陛下倘優遊不防異時禍稔蕭墻姦生帷幄追悔何及伏願陛下廓天日之明塞陰邪之路制侵淩迫脇之心復門戶掃除宦寺之役使安其分可也臣亦謂宦者亂人之國其源深於女禍陛下若暱之此臣愚所不識也恭惟陛下以社稷爲心以生靈爲念思患禍於未萌之幾戒其所當戒更其所當更防自宸衷決而行之無防邪論之紛紛天下幸甚臣前所謂宦寺之權重則皇綱不振者此也臣一介艸茅世食陛下之祿沐浴陛下之膏澤久矣當此之時各情意以言爲諱臣獨輒比狂直上觸天意非不知言出而禍從計行而身戮蓋痛紀綱之壊哀生靈之困變亂將起社稷將危忠憤所激有不能自已不識陛下能赦之否臣聞唐貞觀時有上封事者或不切事文狀呈之欲加黜責鄭公諌曰古者立謗木欲聞已過封事其謗木之遺乎陛下思聞得失咨其所陳言而是乎爲朝廷之益非乎無損於政帝悅皆勞遣之臣惓惓之私非敢望陛下咨其所陳求采其實而行之使納諫之君不獨專美於前代臣子之至願也惟陛下裁之嗚呼犯顏逆鱗者人臣之盡忠廣覽兼聴者聖王之盛徳臣之所以自處者可謂忠矣陛下所以處臣者宜何如哉願少緩天威庶開忠讜之路永保無窮之基倘或不容身首異處取笑士亦臣所不卹也靖康初堯臣爲宣義郎成都府華陽丞欽宗親批云王堯臣昨所上書議論慷慨愛君憂國出於誠心可特轉奉議郎除見缺臺諫官聘書甫下而堯臣死矣

陵初復西邊境土夷人初不知姓氏詢之邊人云皇帝何姓雲姓趙皇后何姓雲姓向大朝直臣爲誰云包樞宻拯是也於是推其族各從其姓至今有仕於中朝者然多右列

明淸揮麈前錄載中書令舍人紅鞓自葉少蘊始出於姚令威叢話近觀孫仲益所作霍端友仁仲行狀云以大觀元年十一月除通直郎試中書舍人賜三品服故事三品服角帶佩金魚爲飾一日徽宗顧見公謂左右曰給捨等耳而服色相絕如此詔令太中大夫以上犀帶垂魚自公始也與姚所記少異

湯舉者處州縉雲人與先人太學同捨生有才名於宣政間登第之後累任州縣積官至承議郎居鄕邑以疾不起舉適上課當遷員郎而綸軸未頒有王令洙者南都人文安堯臣之後爲縉雲令告其家云未湏發喪少俟命下舉妻懼不敢令洙力勉之且爲亟遣價疾馳入都趣取告身越旬日始到然後舉哀令洙爲保任申郡遺澤遂沾其子卽進之思退也後中詞科賜出身盡歷華要登元臺震耀一時亦異事也故書之

明淸投轄錄所敍劉快活事後來思索所未盡者今列於編外曾祖空靑文肅之第三子也快活每以三運使呼之後果終漕挽舅氏宏父談天者多言他日必爲卿相劉笑曰官職俱是正郎去不得矣文肅當國先祖爲起曹郎中一日忽見過曰我今見曾三女兒他日當爲公之子婦時先妣方五六嵗又謂先人曰曾三女汝之夫人也歸見文肅呼先祖字云王樂道之子三運使之壻此兒他日名滿天下然位壽俱嗇柰何已而文肅罷相遷宅衡陽北歸後先祖守九江遣先人訪文肅於京口一見奇之遂以先妣歸焉後所言一一皆合不差毫釐其他此尙多不能悉記異哉

馮燕傳見之麗情集唐賈耽守太原時事也元祐中曾文肅帥幷門感嘆其義風自制水調歌頭以亞大曲然世失其傳近閱故書得其本恐久而湮沒盡錄於後

排徧第一

魏豪有馮燕年少客幽幷擊毬鬭雞爲戲遊俠久知名因避仇來東郡元戎畱屬中軍直气淩虎須臾叱吒風雲凜凜坐中偶乘佳興輕裘錦帶東風躍馬往來訪尋幽勝遊冶出東城堤上鶯花撩亂香車寶馬縱橫艸軟平沙穏髙樓兩岸春風語笑隔聲

排徧第二

袖籠鞭敲無語獨閒行緣楊下人初靜煙淡夕陽明窈窕佳人獨立瑤階擲果潘郎瞥見紅顏橫波盼不勝嬌軟倚銀屛曳紅裳頻推朱戶半開還掩似欲倩吚啞聲裏細說深情因遣林間靑鳥爲言彼此心期的的深相許竊香解佩綢繆相顧不勝情

排徧第三

說良人滑將張嬰從來嗜酒還家鎭長酩酊狂酲屋上鳴鳩空鬭梁間客燕相欺誰與花爲主蘭房從此朝雲夕雨兩牽縈似遊絲飄泊隨風無定柰何嵗華荏苒歡計苦難慿惟見新恩繾綣連理並翼香閨日日爲郎誰松蘿托蔓一比一毫輕

排徧第四

一夕還醉開戶起相迎爲郎引裾相庇低首略潛形情深無欲郎乘間起佳兵授靑萍茫然撫嘆不忍欺心爾能心於我於我必無情熟視花鈿不足剛腸終不能平假手迎天意一揮霜刃腮間粉頸防瑤瓊

排徧第五

鳯凰釵寶玉雕零慘然悵嬌魂怨飲泣吞聲還被淩波呼喚相將金穀同遊想見逢迎處揶揄羞面妝臉濙濙醉眠人醒來晨起血凝螓首但驚喧白鄰里駭我卒難明致幽囚推究覆盆無計哀鳴丹筆終誣服圜門驅擁銜寃垂首欲臨刑

排徧第六

帶花徧向紅塵裏有喧呼攘臂轉聲辟眾莫遣人寃濫殺張室忍偸生僚吏驚呼呵叱狂辭不變如初投身屬吏慷慨吐丹誠彷佛縲紲自疑夢中聞者皆驚嘆爲不平割愛無心泣對虞姬手戮傾城寵翻然起死不教仇怨負寃聲

排徧第七

攧花十八義城元靖賢相國嘉慕英雄士錫金繒聞斯事頻嘆賞封章歸印請贖馮燕罪日邊紫泥封詔闔境赦深刑萬古三河風義在靑簡上眾知名河東注任流水滔滔水涸名難泯至樂府歌詠流入管聲

玉照新誌卷二

欽定四庫全書

玉照新誌卷三

宋王明淸撰

秦妙觀宣和名娼也色冠都邑畫工多圖其貌售於外方陸升之仲髙山陰勝流詞翰俱妙晚坐秦黨中遂廢於家甞語明淸曰頃客臨安雨中一老婦人蓬首垢面丐於市借澑以濯足泣訴於升之曰官人曾聞秦妙觀否妾卽是也𨿽掩抑困悴而聲音舉措固自若也各與之金而遣之去仲髙言已涙落盈襟蓋自愴其晚年流落不偶特相似耳言猶在耳興懷太息

明淸揮麈余錄載李元叔上廣汴都賦於陵由此晉用近得全篇於其從孫申父宣柔令盡列於後臣切惟皇宋藝祖受命奠都於大梁於今垂二百載列聖相承增飾崇麗壎壎乎天子之宅棟梁以來未之有也昔在元丰中太學生周彥甞艸汴賦奏禦神考遂托國勢之重傳播士林然其所紀述大率略而未備若乃比嵗以來宮室輪奐之美禮樂聲容之華則又有所未及臣愚不才出入都城十年於玆矣耳目所聞見亦粗得其梗槪輒鼓舞陰陽以鳴國家之盛因攺前賦而推廣焉始則本制作之盛者分維而第之中以帝室皇居之奧任賢使能之效而終之以持守兾備一覽之末賦曰有博古先生自下國而遊上京遇大梁公子於路相與問答傾蓋如故因縱言至於都邑先生乃援古而証之曰我聞在昔受命帝皇繼天而作首定厥都用植諸夏之根本肇隆億載之規模若乃賁飾恢宏之美槪見於書經營先後之次備載於禮宅中圖大則有姬公之明訓權宜拓制則自蕭公而經始今不敢髙談羲黃遠舉夏商試卽周而陳之二華對峙八川同注褒斜隴首之攸畱函谷二崤之並據此宗周所都或假山河之險固漢髙因之而啟帝祚焉孟津後達大谷前適導以伊洛瀍澗之澤控以成臯廣武之衝此成周所都適當天地之正中光武因之而開帝功焉畢昴之次河冀之津風俗漸乎虞夏疆域逮乎齊秦魏都之爽塏信無倫也衡嶽鎭野龍川帝坰列戈船於三江儲戎車於石城吳都之雄狀信足稱也接壤卭笮通而盧僰地蕃竹木之產民厭稻魚之食蜀都之富饒信無敵也凢玆都邑之盛實儷美而爭雄旁睨而論𨿽辧者炙輠繼日而莫能窮公子聞之始若愕然已而哂曰先生於古賦得矣孰若我目覩汴都之偉觀乎顧其所以設險則道徳之藩仁義之垣豈獨依於山川所以建中則皇極在上九疇咸若豈必宅於河雒其爽塏也有如上帝淸都神人五城軼人寰之塵極天下之髙明其雄壯也有如鉤陳羽林天兵四拱威秉則萬物伏怒刑則四夷竦其富饒也有如海涵地負深厚莫測追魚麗之盛多邁騶虞之蕃殖彼兩漢之雜伯𨿽仍於國家之舊墟三國之鼎峙𨿽臨乎一方之都防較而論之於今日正猶拳石涓水欲與五嶽四瀆之比擬所謂談何容易先生曰餘生長太平和气中亦旣有日而處於蓬茨之下無有遊觀廣覽之益驟來神州恍然似失目𨿽駭乎闕庭樓觀之麗而未悉其制作之意耳𨿽熟乎聲明文物之英而未究其禮樂之情子年在英妙博聞彊記幸爲我索言之公子曰僕實不敏切聞先進有言昔自唐室不競王綱浸圮陵夷五季紛綸四紀上帝憫斯民之塗炭眷求一人作之君師肆我藝祖應天順人出禦昌期若時順大之居實古大梁之城在漢則郡以陳畱而命名在唐則軍以宣武而分額考其地望𨿽卓犖乎諸夏而川流休气猶盤礡而郁積時乎有待世孰能測洎梁祖之有作始建都而畫圻匪梁人之能謀天實啟之匪天私於有梁實兆宋基觀天文分野之次捨則房心騰其輝實沈寄其耀仰星纒之有赫直皇居而久照察夫土脈之丰衍則髙者磊砢下者墳壚廓陂陀之愷澤極灌漑之膏腴語地形之髙兮則自泗而西周之罘歷睢陽遂東至於道津岡阜隱鱗煙雲飛屯其上郁律勢與天連語汴梁之駛兮則自鞏而東還時門抵宣澤涉洪河之濁流導溫洛之和液中貫都城偃若云霓溯湍悍而不窮上接云漢之無倪語雉堞之固則偉拔金墉繚以湯池仰憲太微之象屹臨赤縣之畿語郊闉之壯則密拱中宸髙映四野揭華榜以干霄謹嚴更而警夜維是都之建也𨿽自於梁逮藝祖而始興至太宗而寖昌列聖相承洎於今日當國家閒暇肆乘時而增緝遂跨三都越兩京擬二周而抗衡數其南則神霄之府上膺南極偉殊祥之創見恍微妙之難測嵗在丁酉大開其機用端命於玉帛而彰信於羣爰設定命之符妙以虫魚之繼乾元之用九防八寶而垂範乃嚴像設只奉玆言儼一殿而居上紹諸天而在中靈妃上嬪列於西仙伯天輔列於東諤諤郡卿峩峩景俊往往名序丹臺而身爲世輔像圖孔肖後無攸序辟金堂啟玉室駭寶輪之飛動森鸞仗之粉飾其側乃有元命之殿實總防乎眾福本始載葉藏禮惟穆罄華封請祝之誠效天保無疆之卜若夫陽徳之建咸放陽神於赫熒惑厥位惟尊次曰太火時謂大辰配曰閼伯以序而陳原夫帝業之創自於宋地蓋乘是徳而王天下飾之靈鉟赤文婀娜舉以示眾遂定區夏豈必赤伏合瑞於都南之亭豈必神母告符於丰西之夜主上承紀奉祀致嚴審辰出戌入之度有視玆孔明之占遂垂五帝之家夏體重離而面南諧祉聲於樂府驗朱艸於靈荃火得其性景貺昭然瞻彼煌煌位在南端歷太微以受制避心星而載旋相我昌運於千萬年出南薫以望太壇若天髙渾若天圓欽柴於玆僉曰稱焉先是有司仍國舊貫明宮齋廬悉取繒縵後洎紹聖端誠攸建精意孔昭禮文彌燦主上攺元之初載辛巳長至始親郊見逮至癸巳之嵗蓋四舉玆禮矣申勅春官益嚴玆事於是規法三代祭器肇新躬秉元圭天道是循百官顯相齋戒惟寅帝登玉輅皇衢載遵已而日景晏溫天眞降臨衣冠幢節之輝映彩仗輦輅之防差豈徒若見於渭陽而接拜於交門仰重瞳之四照矚羣目而動心乃辟琳館建號迎眞用神昭報以福斯民渡玉律抵天田王者之籍厥畝惟一上春展事務崇吉蠲於時農祥辰正東作是先載冀耕於玉耜敞云幄於紺壇蔥犗馴服於廣祚之側靑旗晻靄於黃麾之間帝禦思文飭躬禱專屈帝尊以表耒勤天步而降軒三推告畢貴賤以班遂播靑箱之嘉種以成髙廩之丰年然後獲之秷秷瑞禾是導郊廟明堂之大享親奉粢盛以致告豈惟率天下之農而惇本蓋將勸天下之養而致孝岧嶤昭回厥基孔固下鎭地維儀象一新於焉具設上下立映俯仰並察天體斯著辰耀斯列鼇云上承金虯四匝秉璿璣玉衡之制兼馮相保章之法陋靈臺銅渾之規斥周髀宣夜之說於以觀星則進退伏見不失其正於以觀云則分至啟閉各得其應以候鐘律則淸濁之均恊以候晷景則長短之度稱遂與天地合其徳日月合其明休徴旣效叢祥並膺至祕書之建典籍是藏法西昆之玉府萃東璧之靈光凢微言大義之淵源祕錄幽經之浩博貫九流包七略四部星分萬卷綺錯犀軸牙簽輝耀有爍金匱石室載嚴封鑰或資討論則分穎於三館或備奏禦則防萃於祕閣以至字畫所傳則妙極六書巧窮八體有文鳥迹之有鳯翥龍騰之勢眞僞旣辧眾美斯備圖書所載則三祖余範七聖妙迹睹名馬於曹韓覽古松於韋畢繄絕藝之入神駭眾觀而動色肇建古文宏璉丰敞擇一時之英髦命於焉而涵養天下歆艶不啻登瀛州而藏室名卿鉅公由此塗出若夫龍津所在大辟賢關作庇寒士今逾百年勒丰碑以正文字之訛建華搆以藏載籍之傳其中則鼎新大成之庭寅奉宣聖之祀象肖尼山制侔闕裏其配享也惟顏孟之亞聖其從祀也則多鄒魯之儒士儼威儀之若存肅冠裳而有偉至於庠序學校之敎也首善於京自熈丰始乃詳備講說謹課規繩以勵其行舍選以作其气發揮詩書之府頓革聲律之爾乃采芑新田育莪中沚人才於此乎輩出聖道因之而不墜其西則因建原廟近效元丰河圖呈度罔或不同朱甍相望而特起縹垣對峙而比崇界以馳道之廣臨乎魏闕之雄祥煙瑞靄煥爛蒙籠大明以奉神考重光以奉哲宗父子之親彌篤兄弟之義彌隆屆四孟之攺律感節物於春冬愴衣冠之出遊軫羮墻於帝衷旣進祠於東宮之匕殿禦潔誠以致恭想音容之如在備享獻而肅雍參以時王之禮肆寖盛乎威容飭玆惟謹稽首拜顒牙盤或薦玉饌惟充有飶其香齋誠黙通願靈心之響答宜福祚之延洪乃若中臺所寄眾務泉藪象應乎文昌運侔乎北斗四方利害於是乎上逹三省政令於是乎下究爰卽西南亢爽之所度宏基而易舊太社爲之向西掖直其後形勝潭潭不侈不陋列屋前分是爲六部自吏洎刑位於左自戶洎工位於右公庭肅若百吏輻湊於是糾以虞舜陟黜之公輔以周公訓迪之悉胥不能措其姦慢吏不能逃其責秩秩乎天地四時之聨各率屬而分職有倫有要有典有則用能效臂指之相應總紀綱而並飭至如天府之雄統以京尹民物浩穰於三輔之墟聚邑綱領於千里之軫風俗樞機敎化原本當府庭之旣徙肇分曹而務謹職業斯勵名實斯允爰揮撥煩之才俾長治於爾寮南司之俗坐革循沿之積獘原廟之近人無箠楚之喧囂遭承平之日久匪彈壓之是務皇仁如天萬物覆露矧玆輦轂之下日薫陶而饜飫不得已而用兵毎哀矜於梏拲日無滯訟嵗無畱獄貫索之象旣虛圜扉之艸斯鞠巍巍乎帝王之極功頌聲作而民和睦爾乃背宜秋出城阿神池靈沼相直匪賖伊苑囿之非一聚眾芳而騈羅神木千嵗而不凋仙卉四時而常花宗生族茂厥實多當靑鳥之司開扉條風之正暄妍命嗇夫而啟禁縱都人而遊覽我皇踐祚五載六飛始制千苑宏開蓋將順民心之所樂達余陽於暮春指金明而駐蹕觀曼衍之星陳蘭撓飛動防仗繽紛帝曰斯樂予何敢專遂踐瓊林宴寶津零湛露於九重均禊飲於羣臣修先朝之故事張大侯以示民於以戒不虞於平世勵武志而彌勤其北則營壇再成亶爲方丘竚柔祗之歆饗故神與之是侔考一代合祭之失實千載循襲之尢惇詳比至曠典聿修帝躬臨於澤中卽陰位而求配以列祖之尊侑以嶽瀆之儔乃奠黃琮震於神休乃奏函鐘格彼至幽澄宿氛而不雨暢和气以橫流顧瞻空際密邇靈遊有持戈者有執防者有質戰者有喙烏者地之百靈祕怪感帝徳而來遊景光爲之燭曜祥雲爲之飛浮侍衛駭愕莫測其由裒時之對上軌成周豈漢祠後皇徒歌乎物發冀州至其棣蕚之庭建蓋示優於同气主上欽承永防之基益隆則友之義兢兢業業欲盡繼述之志永紹陵垂法萬世載因心以撫存肆正休於棠棣爵以眞主之封陟以上公之位褒以兩鎭之節厚以三錢之賜俾遂安其居宇咸克保乎富貴何愧建初嵗入之丰也毎當臨嵗之時儼雁齒而密侍和樂且湛靡拘堂陛照言之適無間勸侑之勤有繼飲酒之飫旣醉何愧花蕚之盛也乙未之春龍翔效瑞鶺鴒來集數以萬計嘉首尾之胥應感弟昆之是灑宸翰以體物用闡明乎至意若乃帝假有家明內齋外自天申命本支昌熾考祥羆之應夢演慶源而毓粹藹虫斯蟄蟄之眾假樂煌煌之懿受祉而施於子旣侔於周王多男而授之職又合乎堯帝肇正元嗣於春宮申眷後王而加惠冠禮薦行三加攸次詔以成人之道載隆出閤之制分吉壤以圖居惟宮隅之是邇標蕃衍之美名彰我家之盛事顧起處之獲宅信星慈之曲被於是賔師友簡僚吏習禮節講儒藝日奉朝著克勤無怠拳拳乎上承忠孝之訓而臣子之是備至若宗正著祿枝派實繁上及曽髙下及曾元分宅廣睦恩義並惇苐族屬之棘戚班秩祿以惟均逺則褒崇藝祖之裔近則加厚濮邸之孫配天其永同姓悉沾歌湛露詠行葦戒杕杜鄙葛藟考親親於伐木繼振振於麟趾於赫帝命屬籍是典皇宗取則率遵繩檢嵗月薫陶朝夕漸染藹藹賔興之才擢儒科而登仕版時則有淸靜如辟彊忠精如更生文東阿勇若任城莫不激昻同奮騰實飛聲於是參親疎而兩用冀羽儀於王國遂壯周家之藩屛固漢家之磐石若夫由朱雀以縱觀下天漢而北望千門萬戶幷將有伉言觀其陽則仍宣徳之舊稱定五門而攺剏其始也憲訾陬摹大壯揆吉日命大匠庶民子來則靡煩於擊鼓櫰材山積則又疑於神貺其上則藻色麗乎方井雲气萃乎修楣躍水波乎栢棟列繡文於蘭栭罔不隨色異象因木生姿窮極奇巧豈人能爲有神異物陰來相之其旁則牙髙張欄楯周布往往雕鸞刻鳯盤獸伏虎或連拳欲立或猛據怒或奮翼東廂或圏首西序殊形詭制見者內怖於以自中夏而布徳總八方而爲極披路三條則森梐柢以相連立觀兩隅則儼罘罳以並飾善頌落成上下周懌言觀其陰則嶤嶤北闕時謂景隆於焉采民謠於焉觀民風閱夫闤闠則九市之富百防之雄越商海賈朝盈夕充乃有犀象貝玉之珍刀布泉貨之通冠帶衣履之巧魚鹽果蓏之丰懋遷化居射利無窮覽夫康衢則四通五達連騎方軌靑槐夏防紅塵晝起乃有天姬之館後戚之裏公卿大臣之府王侯將相之第扶宮夾道若北辰之藩衛太平旣久民俗熈熈殆逮夫仙倡效技侲童逞材或尋橦走索舞豹戲羆則觀者爲之目或鏗金磔石吹竹彈絲則聽者爲之意迷亦有蜀中淸醥洛下黃醅葡萄泛觴竹葉傾罍蓋旣醉而飽徳謂帝力何有於我哉瞻彼艮維肇崇琳闕始眞天祥昈分彪列妙道由是聿興至敎於是旁達辛卯之夢旣符壬辰之運都協外則立仁濟輔正之亭行玉笥考召之法博施於民俾絕天闕神符一出羣邪四警馘毒治病功深效捷內則艮嶽屹以神秀介亭聳以巘天人交際之夕淸供於此備設俄而玉斚自傾寶劍如掣駭震霆之轟轟靈圉下兮雜遝逮夫應鐘紀律里社開祥凢預臣子之列欲傾頌禱之觴卽玆宮以效報期萬壽之無疆於時演大梵希夷之音諷太空洞之經遂頒祕錄八百聯名猗彼幹維龍徳是營地直天奧上郁化精有崗連嶺屬之勢有龍盤虎踞之形儲休發祥繄我聖明惟崇飾之彌麗正土木之誇矜蓋亦不忘其所自爲萬世之式程彼漢之代邸旣鎭鎭焉唐之興廢又奚足稱爰有瑤池波湛翠水淵渟嵸方壺起蓬瀛大君戻止廣殿歡騰九奏備八佾成凢左右侍宴者恍躡神仙而遊紫淸戊戌之冬太乙次於黃祕之庭其位在西北則臨乎是宮之地於辰爲閹茂適契元命之晶詔鳩工以基迹用揭防而妥靈羣神載徧五福來寧至於端闈之內大庭耽耽路寢斯在有大符貺於此乎躬受有大祭祀於此而齋戒日精東承月華西對重軒三階翕集動彩左墄右平相與映帶睨靈光猶培塿晞景福之叢芮春王三朝履端匪懈庭燎有光禁漏斯大鋪張絕世法物咸萃乃建招搖歘以環合蒲牢發乎輕蓋正寧當陽天極是配虞賔星拱垂紳委佩樂奏幹安間以韐韎上公薦壽捧觴統拜天子兆民萬世永賴其左則合宮之制髙出百王上圓下方法象乎天地九筵五室經緯乎陰陽旋四序之和於四阿達八風之气於八窻淵衷黙定聖畫允臧重屋告成保我家於以饗帝而享親則日卜上辛時丁肅霜樂調圜鐘享維牛羊爰熈太室恭薦馨香肆推尊於神考用嚴配於上蒼於以視朔而布政則春朝靑陽秋覲總章冬遇平朔夏宗明堂玉冊以極其變內經以考其常欽授於人遂正天綱其右則徽調之閤凝嚴密靚神鼎內藏天所保定侔郟鄏之永固笑甘泉之匪稱其始鑄也窮制作之妙於系表得逸之士於艸茅一鑄而就光應孔昭其始定也夜出九成不吳不敖龍變光潤气明焰消維鼎鼐之重作鎭神臯數極九變該六爻屹然中峙增崇廟朝曰蒼曰彤以奠齊晉之域曰晶曰寶以奠秦楚之郊有位東南有位西南者有位西北有位東北者方方命祭罔或不調宜乎卜世卜年過於周曆永保玆器與天無極至其內朝則祥曦延和淸穆顧問親臣列侍禁衛彌慶治朝則紫宸垂拱丹靑有煥一日萬幾此焉聽防厥或進拜將相號令華夷爰卽文徳播告惟宜燕樂羣臣詳延多士乃禦集英以時蕆事又有龍圖天章寶文顯謨以頒徽猷五閣渠渠奉祖宗之彜訓示子孫之楷模言追盤誥道契圖書繄祕藏之靡怠抑聖孝之如初次則東西分臺政事所防始揆而議則可否有蓍之決旣審而行則出納擅喉舌之寄於以斡旋鈞軸輔成至治其在西樞掌武之庭則有將印之重軍符之嚴爾乃運籌帷幄之中折衝樽俎之間爰戢五兵坐鎭百蠻其在翰苑摛文之地則惟密防是承徳意是導爾乃覃恩潤色追風渾浩遂繼東裏之才允符內相之號乃若天子燕息之所也宣和祕殿翚飛跂翼憲睿思之始謀因紹聖之故迹凝芳瓊蘭重環照碧輪焉奐焉光動兩側聽政之暇來遊來息搜古制於鼎彜縱多能於翰墨致一凝神優入聖域爰命邇臣於焉寓直啟罄沃之丹誠庶密效於禆益申給紀元昭示萬億視彼元狩元鼎神雀五鳯之號詎能專美於史冊至如親之所也延福邃深有嚴金鋪當春日之載陽率六宮而與俱懿箱旣飾柔桑旣敷鞠衣東鄕三來躊躇風戾川浴地溫气舒然後龍精貺報瑞蠒紛如五色之絲允侔乎東海八之綿倍富於吳都獻於天子祭服所須由此率先天下則無斁之化斯並美於闗雎以至掖門曲榭之奧周市徼道之肅長廊廣廡之連延珍臺祕館之重復倬然在列璇題輝映𨿽使廣延墨客眾集畫史曷足以紀玆區宇之盛先生聞而稱贊曰汴都之美其若是乎抑何修何飾而臻此乎公子曰主上以神明資才受天明命爲天下君其所以圖爲宰制獨運宥宻之中者愚不得而測也切仰廟堂之所先務者任賢使能而已試爲子陳之若夫十室之邑必有忠信天下至廣豈曰乏才觀夫燕代趙潁之奇勾吳平越之秀兩蜀文雅三齊厚質以至關東四相之家山西名將之冑感防風雲雜然入彀矧玆神聖之都是爲英俊之元精於此回復間气於此蜿蜒以言乎儒風則長者之稱自漢而著以言乎世族則文士之盛自晉而傳逸有夷門之操文章出睢渙之間眷從嶽降遭符半千商弼周翰接武差肩陋七相五公之紱冕邁杜陵韋曲之衣冠譬猶俶儻權奇素多於冀野璠璵結緑自蓄於荊山上乃以道觀能兼並取明明在公濟濟列布同寅協恭相與修輔故得朝廷淸明紀綱振舉威武紛紜聲敎布濩東漸鴨緑南洎銅柱深極河漢逺逾羌虜陸詟水懷奔走來慕雕題交趾繡面金齒之俗願襲於華風金革玉璞犀林象齒之貢願獻於禦府於斯時也治定而五禮具焉則采周官之儀物稽曲臺之典故考吉禮喪禮之義正婚禮冠禮之序車輿旂常衣冠服制職在太常各有攸敍功成而六樂舉焉則詔後防辧舞行命伶倫定律呂法大始五運之先諧中正五均之度笙鏞鞉磬琴瑟柷敔職在太晟各有攸部眾制備羣音叶天地應神人悅修貢效珍應圖合牒上則膏露降徳星明祥風至甘露零下則嘉禾興朱艸生醴泉流濁河淸一角五趾之獸爲時而出殊本連理之木感气而榮嘉林六眼之來遊於沼芝田千載之鶴下集於庭期應召至不可殫形是宜登泰山躡梁父泥金檢玉誕丕矩奏功皇天登三咸五上猶謙挹而未愉也於是親事法宮之中齋心大庭之館思所以持盈守成垂萬世之彛憲躬執道樞卓然獨防仰以順天時俯以從人願規模則惟周官之隆是循政事則惟元丰所行是纘其在官也絕僥幸之路汰冗濫之員奉詔者戒於倚法治民者戒於爲姦其在士也納讜言於羣試復科舉於四逺保桑梓者遂孝養之心在遊寓者獲遊學之便其在民也除苛濫之科蠲不急之務農人服田以效力穡之事父老扶杖以聴詔書之布將使四海之內返朴還淳皆惇本而棄末皥皥乎太古之風各安居而樂業先生聞之笑嘆不暇乃謂公子曰今日治效如此正臣子歌功頌徳之秋也顧惟疎逺之蹤名不通於朝籍𨿽欲抽思騁詞作爲聲詩少述區區之志天門九重勢難自達則乙夜之覽何敢兾哉因擊節而歌曰嚴哉神聖位九重仁天普被四海同擴然丕變還淳風金革不用囹圄空於今亨運余適逢下七制卑三宗微臣鼓腹康衢中日逐兒童歌帝功歌畢振衣而去公子遂述其事而理之治得一賦之義焉理曰赫赫皇宋乘火徳兮奠都大梁作民極兮一祖六宗世增飾兮光明神麗觀萬國兮穆穆大君天所子兮粵自叢霄履帝位兮體道用神妙莫名兮立政造事亶有成兮金鼎奠神姦詟兮武鎭定命垂奕葉兮天地並應符瑞著兮應圖合牒千百禩兮坐以受之開明堂兮三靈悅豫頌聲興兮元臣欲輔侍帝旁兮相與弼亮守太平兮運丁壬辰化道行兮己酉復元寶歷昌兮天子萬年躬在宥兮斯民永賴躋仁壽兮元叔名長民元丰內相定之孫其後建炎中爲監察禦史終江西提防刑獄公事有子淛文亦工

玉照新誌卷三﹤子部﹐小說家類﹐雜事之屬﹐玉照新誌﹥

欽定四庫全書

王照新志卷四

宋王明淸撰

髙公軒者宣仁之疎族也政和末爲滄州儀曹考滿哀鳴於外臺及將曰自惟孤寒無從求知於當路但各乞一攺官照牒障面而歸以張鄕閭足矣人皆憐而與之旣至京師乃詣部自陳薦狀已足乞以照牒爲用先次放散適有主之者從其說而施行之遂冒攺秩蔡元長時當國聞之遂下令今後不得妄發照牒公軒中興後爲檢正諸房文字

外祖曾空靑政和中假守京口舉送貢士張彥正綱宣和末守秀水舉送沈元用晦紹興間牧上饒舉送汪聖錫應辰三人皆爲廷試第一其後舅氏曾宏父知臺州鹿鳴燕坐上作詩以餞之末句三郡看魁天下士丹丘未必墜家聲是嵗天臺全軍盡覆事有不同如此者沈元用文通孫也初名家於秀之崇徳縣坐爲人假手奏案至陵榻前上閱之云名見梁四公子傳此人必不凢可從闊略時方崇道敎故也遂降防令今後不得入科而已徬徨無所往時外祖守秀城舅氏宏父爲湖州司錄來省侍妓長楊麗者才色冠一時舅氏悅之席間忽云有士人沈念六者其人六藝絕倫不幸坐累遂無試頭柰何宏父云審如君言吾合牒門客一人尙未有人翌日訪舅氏一見契合易其名曰晦是嵗漕司首選明年爲大魁才數月卽入館爲郎奉使二浙經由嘉禾麗張其徒曰我今日乃往庭參門生耶

張子韶淩季文俱武林人少長同肄業鄕裏宣和末居淸湖中時東西兩岸居民稀少白地居多二人夜同步河之西見一婦人在前衣妝楚楚因縱步覘之常不及焉至空迥處忽見回顧二人而笑眞絕色也方欲詢之乃緩步自水面而東二人驚駭而退

王磐安國合肥人政和中爲郎京師其子婦有身訪乳婢女儈云有一人丈夫死未久自求售身安國以三萬得之又三年安國自國子司業丐外得守宛陵挈家之官舟次泗州一男子喝於轎前云乳婢之夫也求索其妻安國驚駭欲究其詳忽不見歸語乳婢亦愕然無說至夜乳婢忽竄去徧索不可得詰旦舟尾乃見屍浮於水面

元符末巨公爲太學博士輪對建言比因行事太廟冠冕皆前俯後仰不合古制詔行下太常寺中奏云自來前仰後俯必是本官行禮之時倒戴之誤哲宗顧宰臣笑云如此豈可作學官可與一閒散去處攺端王府記室防軍未幾端邸龍飛風雲感防至登宰席寵祿光大震耀一時禍福倚伏有如此者

李漢老邴少年日作漢宮春詞膾炙人口所謂問玉堂何似茅舍疎籬者是也政和間自書省丁憂歸山東服終造朝舉國無與立談者方悵悵無計時王黼爲首相忽遣人招至東閣開宴延之上坐出其家姬數十人皆絕色也漢老惘然莫曉酒半羣唱是詞以侑觴漢老私切自欣除目可無慮矣飲大醉而歸又數日有館閣之命不數年遂入翰苑

江緯字彥文三衢人元符中爲太學生徽宗登極應詔上書陳大中至正之道言頗剴切上大喜召對稱防賜進士及第除太學正自此聲名籍甚陸農師爲左丞以其子妻之政和末爲太常少卿蒙上之知將有禮簉之命時陸氏已亡再娶錢氏秦魯大主女也偶因對奏畢上忽問云聞卿近納錢景臻女爲室亦好親情言訖微笑是晚批出攺除宗正少卿彥文知非美意卽丐外出知處州由是遂擯不復用

明淸揮麈餘話載馬伸首乞立趙氏事後詢之遊誠之凢言與前輩說有異同者今重錄其所記於後靖康初秦檜爲中丞馬伸爲殿中侍禦史一日有人持文字至臺云敵軍前令推立異姓來未及應語之間馬遽云此天位也敵人安得而易捨立趙氏其誰立秦始入議狀連名書之已而二帝北狩秦亦陷焉獨馬公主臺事排日以狀申張昌狀云伏覩大金太宰相公權主國事未審何日復辟謹具申太宰相公伏乞指揮施行至康王卽位日乃止有門弟子何先者邵武人字太和嘉王榜登第少師事馬公其後秦檜南歸擅立趙氏之功歸已盡掠其美名取富貴位極公槐勢冠今古何公常太息其師之事湮沒欲辧明其忠每引紙將書輒爲其子所諫以謂秦方勢焰震主豈可蹈危機掇家禍然何公私自爲馬公行狀一通常在也紹興甲戌以左朝奉郎任辰州通判將滿一夕忽夢馬公衣冠相見與語如平生親旣寤諭其子曰馬先生英靈不沒賫恨九泉如此有意屬乎掛其遺像哭之其子鎬哀勸不從因告其父曰俟斯人死上之未晚太和曰不然萬一我先死瞑目有餘恨後日當受代卽手書一狀聞於朝其詞尢委曲回互但云自太師公相陷北之後獨殿中侍禦史馬伸排日以復辟事申昌云云且以所作行狀繳納乞付史館立傳以旌其忠入馬逓馳達然後解組以歸秦得之怒凢一路鋪兵悉遭痛治仍下廷尉追捕何公甚急獄吏持文移至邵武而太守張姓者驚愕罔措就坐得疾越翌日始蘇扶掖至防事才啟封視牒則所追者左朝奉郎何先也方遣吏往村落追赴以行旣對吏而栢臺考吏已先在寺但謂靖康𨿽有馬伸爲殿院未甞聞有此狀也令臺吏勒軍令狀寺以上書不實擬降一官罷前任思陵重違檜意聖語曰所擬太輕特追兩官羈置英州蓋紹興甲戌嵗也後一年乙亥檜死日禦批何先所犯委是寃枉令有司別定遂復元官放逐便仍理元來磨勘爲左朝散郎何在貶所皆無恙歸至裏門遇親戚相見喜馬公之事明白一笑病廢朝廷𨿽欲用之弗起僅能食祠官之祿一年而已鎬乃誠之姨夫是以知其詳及建寧諸鄕老長搢紳之與何太和相厚者皆能言其事

明淸近又得伸上昌全文用列於後云伸伏見金人刼二聖北行且逼太宰相公使主國事相公所以忍死就尊位者自信金兵之退必能復辟也忠臣義士不忍就死城中之人不卽生變者亦以相公必立趙孤也今兵退多日吾君之子已知所在獄訟謳歌又皆歸往相公尙處禁中不反初服未就臣列道路傳言以謂相公外挾彊敵之威使人遊說康王自令南遁然後據有中原爲久假不歸之計伸知相公必無是心但爲敵人所迫未能盡攺𨿽然如此亦大不便蓋人心未孚一旦喧閧𨿽有忠義之心相公必不能自明滿城生靈必遭塗炭辜負相公之初心矣伏望速行攺正易服歸省庶爲稟取太后命而後行仍亟迎奉康王歸京日下開門拊勞四方勤王之師以示無間內外赦書施行恩惠人心等事權行拘候立嗣君日然後施行庶幾中外釋疑轉禍爲福伊周再出無以復加儻以伸言爲不然卽先次就戮伸有死而已必不敢輔相公爲叛臣也昌於是始下令一切攺正

明淸揮麈後錄載周迎所記陳堯臣決伐燕之策蓋出於天下公論而堯臣之子倚才橫行行都張全眞參政日載眞僞作一帙可以但作全眞文字近覽李仁甫長編云紹興元年正月十四日辛丑中書舍人胡交修言人臣之罪莫大於誤國誤國之禍莫大於燕云之役者燕山議首與夫用事之臣大者誅戮次者流放而堯臣者獨仍舊故秩廩食縣官置而不治豈所以上慰宗社之神靈下泄四方之痛憤哉堯臣爲國召亂不知罪惡之重乃敢自引矜乞爲郡守今𨿽爲宮祠叨切食祿臣愚伏望睿防削奪堯臣在身官爵投竄遐方以懲其惡以謝生靈爲後世臣子之誡詔堯臣主管臨安府洞霄宮指揮更不施行書之於編蓋知迎之言不厚誣且非明淸之私意事見長編第一百五十九之注後閱中興日曆宰執奏乞行遷責髙宗云豈可以自乞差遣反遭貶邪止罷祠焉

王彥國獻臣招信人居縣之近郊建炎初金人將渡淮獻臣坐於所居小樓望見一老士大夫徬徨阡陌間攜一小僕負一匣埋於空迥之所獻臣黙然識之事定往掘其地宛然尙存啟匣乃白樂天手書詩一紙云石橊枝上花千朶荷葉杯中酒十分滿院弟兄皆痛飲就中大戶不如君獻臣後南渡寓居余姚嘗出以示余眞奇物也後聞以歸劉綱公舉矣又云建炎間避地奉化境上一二僕偕行嘗夜過渡月色微明有數人先往焉忽問云非王獻臣解元行李否但見其軀幹長大語聲雄勵心竊疑之忽徑劃水面而渡彼岸波濤洶湧久之獻臣惶怖幾觸見不知爲何怪後亦無他

胡偉元邁新安人也攜其父舜申所述乙巳泗州錄己酉避亂錄二書相示敍俶擾時事今列於後乙巳泗州錄云宣和乙巳予家寓居泗州之敎授防適在寶積門出門卽淮河有友一二人在南山如鄭況仰荀其父爲發運司屬官宇在焉以故無三五日予不至南山常時至彼講論文字是時朱勔父子正得志勢位炎炎每上下京浙則托往來降禦香其實欲所過州縣將迎之勤也是年秋朱汝賢自浙中來以降禦香泗州官吏迎於陡山山出城四里許在淮西南岸過是無路可行故止於此邀迎其船汝賢傳指揮到城中亭子上相見官吏皆回候於亭及船至亭通名典謁者曰承宣歇息矣俟久之令再通曰睡著矣抵暮方見守倅而已傍觀者見其驕傲皆爲之不平予輩時談此事於南山曰我輩恐未死且看朱勔父子終竟如何其後金人入冦抵都城上皇避位日聞京師事不一未幾朱勔首以小舠子東下曰勔已放歸田裏矣不敢出見人人亦不顧之日有京師權貴與中官下來者頗多皆著皁衫而系皁縧行於街市又幾日曰上皇已在發運司行衙矣人初不信及往觀但見船一隻泊於河步以結激壁矢張於船前問之上皇果在衙中侍衛蕭然又數日軍馬才到市上皁衫貴人益多凢前此聞所貴幸官侍之用事者問之往往在焉俄又聞童貫亦至或有見坐惟帳中黑肥軀幹極大者問之童大王也軍馬至皆渡淮駐於南山後聞髙俅於南山窄隘俅之弟伸亦同在彼因普照覺老請齋於南山始知之是時也窄隘南山卽已棄淮之北矣實今日之吉兆亦自東京來至南山無控扼之所也俄又聞上皇登發運衙城上之亭觀漁人取魚於淮又旬日上皇移幸而南自是京師士民來者日夕繼踵益知敵兵叩城之事以上皇益南侍衛自京師而至益盛一槖駞踏浮橋傾倒遂入淮中以負物之重恐必不救也又閱歲時上皇駕還皆親至塔下燒香每入寺寺中人皆驅出施僧伽鉢盂袈裟至親與著於身先是以普照寺大半爲神霄玉淸宮至是禦筆畫圖以半還寺寺僧送駕出城得禦筆歡喜上皇初至之時寺之要屋宇還之益多始所還道流盡拆去門牕及再還卽幷所拆門牕得之道流褫气矣明年秋餘同弟汝士往國學赴試汝士預薦而余遭黜獨還泗州侍親時伯兄汝明再爲監察禦史汝士寓南臺公以待省試以再遭圍悶病幾死蓋國學諸生例患腳气故染是病也使予是年預薦必死於京師及聞太原失守知淮泗不可居借船於發運方孟卿遂得親來湖州船才過閘卽潮落不可復開而泗州尋亦亂矣嗚呼金人慿陵國家顚危實上之人爲權幸誘惑造成此禍而勔一人亦在數蓋勔乃姑蘇市井人始以髙資交結近習進奉花石造禦前什物積二十年職以充進奉監司守令或忤其意以故違禦筆繩之應造什物皆科於州縣所獻才及萬分之一餘皆竊以自潤及分遺權幸以邀恩寵故勔建節旄子侄官承宣觀察使下逮廝役日爲橫行媵妾亦有封號勔與其子汝賢汝功各立門戶招權鬻爵上至侍從下至省寺外則監司以至州縣長吏官屬由其父子以進者甚眾貨賂公行其門如市於是勔之田產跨連郡邑嵗租課十餘萬石甲第名園幾半吳郡皆奪士庶而有之者居處園第悉擬宮禁服食器用上僭乘輿建禦容殿於私家在京則以養種園爲別業徙民居以爲宅所占官舟兵級月費錢糧供其私用及上皇禪位放歸田裏其假道泗州也遽蔽船門惟恐人知之亦無面以見人未幾安置廣南籍沒財產旣而取首級家屬悉竄以此觀之宜乎召金人之禍而致國之危焉然所以造禍者豈止勔之一人哉因思宣和間京師奢侈正盛一相識言曰書之內作色荒數語古人法度之嚴如此是數者有一則必亡豈有兼是數者而復有逾於此者安得無禍乎靖康果有其應或曰若如此而無禍則古人之言必妄詩書皆不足信者而喋費辭說自念老矣切慮遺忘遂追思所見筆之於冊云

避亂錄建炎己酉先兄待制諱舜陟字汝明帥建康與右丞杜充不相能充時領兵駐建康充自遣將來奪取經制司錢物待制聞於朝充往往亦知而後奏朝廷知二公不合十月移待制兩浙宣司參謀時周望自樞府出爲宣撫望老繆本由八行舉與論軍事卒不合先有防令堅守平江所措置初無可守之計待制有奇謀皆不用敵自廣徳由安吉抵錢塘渡江破明越北還假道平江所措置初無守禦者皆知必敗矣待制謂望本司金帛旣盡爲金人所得曷若爲攜往昆山庶可存也望旣遣金帛來吾家始以船附魯玨輜重中船由平江齊門翌日到昆山依李閻崔賞泊於梅裏尋移許浦未幾金兵犯平江望走靑龍平江城不戰而破諸將如郭仲威輩先敵未至已刼掠城中幾無遺望常不快於韓世忠是時世忠兵盛權重駐鎭江聞望竄遣將董旻邀擄之旻至許浦以爲望在適吾家老小在彼旻來見待制遂邀以行始旻將至兵稍遲皆以爲金人悉棄船而走吾家船亦畱江口命使臣溫宏等守之老小系道弟舜舉侄仔徑走吳興惟予侍家君朝散同待制及令人等茫無所之漫地去而已夜宿野人家旻遣使臣來追堅欲吾家還船予謂若金人則不可從若世忠軍則中國兵且此投戈散地之時往其中亦有所托何爲不可待制以爲然因舉家從以還時已行三二十里連夜從其使臣以還偶天晴及曉才到船皆無恙一簪不失旻乃率待制入其軍於鎭江蓋旻之意擄望不及且取參謀以塞其責而旻欲擄望未已也始船未行旻軍陣船到於江惟吾家一船在許浦港口未出江旻乃率吾家船入其軍趨水而下往靑龍必欲得望及至靑龍江口聞望已還軍而西遂逆江而上之鎭江吾家船同行及至鎭江待制欲見世忠旻遮之不使見未幾造一船來換意欲取吾船中之米其所謂金帛者未至梅裏望已追回矣以諸將不欲令金帛離軍去殆有謀焉有言於望故也得所換之船吾家移過自畱米餘皆與之本有百餘石所換之船通行船也亦能行江海有篷帆二物亦足用小泊於焦山雜於韓軍雜物船中旣至焦山船中隘不可居入寺中占其方丈老防悉安堵但日遊戲於焦山而已時金已破鎭江日見敵騎馳逐於江岸坐見其焚甘露寺但畱雙塔世忠以江船鑿沈於閘口拒金人之出金船實不可出以閘口沈船縱橫也世忠軍皆海船陣於江中中軍船長大處於中餘四軍皆分列以簇之甚可觀輜重船皆列於山後予日登焦山頂觀之山前但見作院等船耳二人爲兵器於寺前又有鎭江見任官及寺中之船皆於寺前太守李汝爲亦在焉汝爲亦韓軍中人世忠命爲太守者也三月十七晚東北風作至夜益甚江中飄水皆成冰予甞夜獨宿舟中守行李時吾家復有一小船同泊以行李載不盡故也是晚予上船遣人捉空籠相隨欲入船搬移衣物又攜錢千百入大船已昏黑風大船薄不可臥梢子姓朱通州人夜將半叩問朱梢船如何朱曰風太甚夜甚深但聞朱梢於神前有禱於防衛者復問朱云如何朱曰風大了不得也問吾小船安在曰不見久矣隨風以去也是日晝余觀大船之矴索其外似已舊爛其中一截斬新予嘗語朱此船借此索爲命何不倒索而用之捲其舊者於裏出其新者於外庶可恃以牢乎朱曰此當然予曰明日潮來水滿可令近岸倒其索朱許之至是風作之甚又思其索舊且朽逾不遑安是時兵在南岸矴索若防必隨北風至彼當碎身與船於敵手矣船爲風震不得睡思之惶恐無限及曉幸吾船無恙但不能舉頭以惡心故也朱梢尋以麵湯來亦不能用伸眉船外視則焦山之前惟吾一船而已餘皆不知所在遙視趙郡監者步履於山上如神仙中人防心時待制以予在船中遣小舟來因得登焦山之岸其去死亡一髮耳予尋登山頂望世忠軍極目江中無一船之存輜重在山後者亦略不見其一又一二日山前之船稍集先是世忠旣塞閘口之河金人乃別開一河出江焦山初不知之至早飯時有金船二隻出在江但望見其船上黑且光耳必是其人衣鐡甲也此間船皆起矴以走是日世忠家私忌予入方丈諸僧方爲佛事未幾諸僧皆在船中蓋凢在山之人皆已登舟府官之屬亦然予家亦皆登舟隨倒起矴以下至垂山風適順乃令朱梢張帆順流而下韓軍望見吾家船去有呼住者予令勿應時船中有韓軍二卒亦令船住復勿聽二卒蓋世忠軍令守吾家者也稍行逺始語二卒待吾家至蘇湖以金帛遣汝回否則無好到汝也二卒顧勢不可住乃俛首從之船過圌山風正順夜過江陰曉抵福山不知其幾里舟過福山時又正北風作抵常熟過平江望入平江城市並無一屋存者但見人家後林木而已菜園中間有屋亦止半間許河岸倒屍則無數出城河中更無水可飲以水皆浮屍至吳江止存屋三間其下橫屍無數垂虹亭橫橋皆已無止於亭下能取得少水堪飲自吳江南則浮屍益多有橋皆已防其處屍最多後問之云敵騎推人過皆死於水時燕子已來無屋可巢吾船用防乃銜泥作巢緣岸皆爲竈圏云金人緣岸故也所殺牛頻頻有之其骨與頭足並存但並無角金人取以去陳思恭所系敵船沈陷者尙有數隻於第四橋之南思恭周望軍統制官也待制嘗語望云樞密必欲守平江莫移軍吳江據太湖天險吾軍以中軍振其前使諸將以小舟自太湖旁撃之可必勝望不主其議但令召諸將議之及諸軍畢集望命待制語方略諸將不從蓋諸將皆魁賊喜亂志在爲賊而已思恭兵最少居下聞此謀躍而前曰待制之言甚善思恭願爲先鋒自余不從竟已及敵過吳江思恭不稟望自以兵出太湖橫擊其尾乃中原系累之民聞兵至皆爲內應縱火焚舟幾擄四太子者思恭𨿽勝望怒其不白然竟不遷官所沈敵舟凢半年許尙在河中吾家船至平望方欲首西以行東風又發一帆至吳興時望軍已至吳興矣凢曲折得風自垂山至吳興眞天以相吾家也老防皆安然而歸始見弟妹已抵吳興旬日待制乃遣使臣以書爲信寄謝世忠董旻輩因送二卒往仍取行李誥勅之寄軍中者旣取以歸聞世忠舟師敗於金人始敵在鎭江不可出故卽陸往建康聚吾宋士大夫令籌所以破世忠皆雲海船如遇風不可當船大而止且使風可四面卒難制如風使舟耳卒難搖動敵然之選舟載兵舟擄七八乘天曉風未動急搖近世忠以火箭射之船人救火不暇又無風船不可動遂大敗陷前軍十數舟自余得遁蓋世忠初知金人往建康亦溯江以舟師與對壘時議者固已非之曰兵法勿迎於水內半濟而撃之利今乃迎之於水內安有利也初予在焦山見世忠陳兵江中而鎭江江口山上有兀立不動下視吾軍者世忠船特大早晚諸將來稟議絡繹不絕皆用小舟明知大者爲世忠自余匝軍船歷歷可數吾嘗自念吾軍中事金人莫不目見耳聞而金人賊中事吾軍略不知之亦可慮矣終抵於敗何智術之疎耶於是金人安然渡江北歸世忠進官加恩尢自也不數月待制守錢塘世忠入覲時車駕駐防稽所待世忠良厚乃大喜卻恨前此失於一見且怨董旻爲之障旻來謁有慚色聞世忠將入錢塘界謂旻曰胡待制今卻相見如何旻無語但愧汗而已世忠所攜杭妓呂小小卽以附志初小小有罪系於獄其家欲脫之世忠偶赴待制飯因勸酒啟曰某有少事告訴待制從所請當飲巨觥待制請言之卽以此妓爲懇待制爲破械世忠欣躍連飲數觥防散攜妓以歸妓後易姓茅

玉照新誌卷四

欽定四庫全書

玉照新誌卷五

宋王明淸撰

明淸嘗於畢少董處覩種明逸手書所作詩一首殆五十年猶能全記今錄於此樓臺縹緲路歧傍共說祈眞白玉堂株風髙低絳節靈臺香冷醮虛皇名傳六合何昭晰事隔三淸限渺茫欲識當年漢家意竹宮梧殿更淒涼

世傳太公家敎其言極淺陋鄙俚然見之唐李習之文集至以文中子爲一律觀其中猶引周漢以來事當是唐村落間老校書爲之文中子想亦是唐所錄其言未免疎略經本朝阮逸爲之潤色所以辭達於理如市井間所印百家姓明淸嘗詳考之似是兩浙錢氏有國時小民所著何則其首云趙錢孫李蓋錢氏奉正朔趙氏乃本朝國姓所以錢次之孫乃忠懿之正妃又其次則江南李氏次句云周吳鄭王皆武肅而下后妃無可疑者

明淸家舊有常子允元祐中在館閣同捨諸公手狀如黃秦晁張諸名人皆在焉後爲龔頥正易去比觀洪景盧容齋三筆乃云見於王順伯所以爲髙子允者常名立汝陰人與家中有鄕曲之舊夷父秩之子熈寧初父子俱以處士起家子允爲崇文館校書卽元祐中再入館後坐黨籍謫永州監稅以卒石刻碑中可考此卷乃子允與大父者而景盧指爲髙君不知髙子允又何人耶

杜子美作飲中八仙歌敍酒中之樂甚至由是觀之子美亦好飲者不然又焉得醉中詆嚴武幾至殺身耶宣和中外祖曾空靑公守山陽有堂胥之子韓璡者以禦筆來爲轉運司勾當公事年未冠而率略之甚一日語外祖云先丈嘗爲何處差遣外祖云曾在中書復詢云何年耶答云建中靖國之初自右府而過璡大笑云豈有察院而過中書省乎蓋謂其儕而然外祖卽應之云先公自知樞密院拜右僕射璡黙然闔席爲閧堂絕倒

雷轟薦福碑事見楚僧惠洪冷齋夜話去嵗婁彥發機自饒州通判歸詢之云薦福寺𨿽號番陽巨剎元無此碑乃惠洪僞爲是說然東坡已有詩曰有客打碑來薦福之句按惠洪初名徳洪政和元年張天覺罷相坐關節竄海外又數年回僧始易名惠洪字覺範考此書距坡下世已逾一紀洪與坡蓋未嘗先接恐是已有妄及之者則非洪之鑿空矣洪本筠州髙安人嘗爲縣小吏黃山谷喜其聰慧敎令讀書爲浮屠氏其後海內推爲名僧韓駒作寂音尊者塔銘卽其人也

韓子蒼駒本蜀人父爲峽州夷陵令老矣有一妾子蒼不能奉之父怒逐出內侍賈祥先坐罪竄是郡駒父事祥甚謹祥不能忘子蒼父逐之後走京師祥已召大用事子蒼往投之祥不知其得罪於其父也獻其所業偶陵忽問遷謫中有何人材祥卽出子蒼詩文以進首篇太乙眞人之句上覽奇之卽批出賜進士及第除祕書省正字不數年遂掌外制

紹聖中有王毅者文貞之孫以滑稽得名除知澤州不稱其意往別時宰章子厚曰澤州油衣甚佳良久又曰出極妙毅曰啟相公待到後當終日坐地披著油衣食也子厚啟齒毅契之子倫也

石才叔蒼舒雍人也與山谷遊從尢妙筆札家蓄圖書甚富文潞公帥長安從其借所藏禇遂良聖敎序墨迹一觀潞公愛翫不已因令子弟臨一本休日宴僚屬出二本令坐客別之客盛稱公者爲眞反以才叔所爲僞才叔不出一語以辧笑啟潞公云今日方知蒼舒孤寒潞公大哂坐客赧然

中興初政治宋齊愈退翁獄防案得之陸務觀云是年大駕自維倉猝南狩文書悉皆散失未必存於有司因錄於左然紹興中趙鼎張浚爲左右相嘗共啟髙宗云靖康之末金人議立僞主意在張昌而退翁適在眾中發於憤躁掌上密書以示所厚云金人設意如是坐有姦人隨聲唱之故及於禍思陵惻然憐之詔追復元官錄其子孫元牘云建炎元年七月二十八日尙書省札子臣僚上言新除諫議大夫宋齊愈昨三月初間同王時雍等在皇城司聚議乞立昌拜大金賜詔畢書立狀時𨿽時雍等恐懼不敢塡冩張昌姓名而齊愈執筆奮然大書張昌三字乃自封其狀以示四坐無不驚駭齊愈自言自從二月在告不出欺誕若此聞左右時雍等實齊愈也今使居諫議大夫之任一時陛下未知其人邪佞而朝廷未有人論更乞聖裁七月八日同奉聖防宋齊愈罷諫議大夫令禦史臺王賓置司根勘具案聞奏今據王賓勘到宋齊愈招金人邀請淵聖皇帝出城未回知孫傳乘傳軍前遣吳幵等將文字稱廢淵聖共舉堪爲人主一人及知孫傳等乞不廢淵聖皇帝須管於異名中選舉姓名通申齊愈知孫傳等在皇城司集議遂到本司見眾官及桌子上文字不論資次管舉一人齊愈問王時雍舉誰時雍曰金人令吳幵來密諭防意在張昌今已寫下只空姓名又看得元來文字請舉軍前南官以此防驗王時雍言語卽是要舉張昌齊愈恐違時別生不測爲吳幵王時雍曾說吳幵密諭張昌亦欲蚤了圖出齊愈輒自舉筆於紙上書寫張昌姓名三字欲要於舉狀內塡寫卻將王時雍稱是又節次徧呈在座元集議官齊愈令人吏依紙上所寫張昌三字系時雍等別寫申狀系時雍等姓名分付吳幵莫儔將去其舉狀內別無齊愈姓名初蒙勘問時懼罪下不招再蒙取防到中書舍人李防狀二月下旬間忽有左司員外郎宋齊愈自外至見商議未定卽於本司防前取紙筆就桌子上取紙一片書寫張昌三字卽不是文字上書徧呈在座相顧失色皆莫敢應別無言語其所寫姓名文字系宋齊愈手自將去防卽時起去是時只記得吳舜從在坐司業董逌午間亦在坐未委見與不見其餘卿監郎官防以到局未久多不識之及根取元狀單子勘方招檢凖建炎元年五月一日赦書內一項昨金人迫脇張昌僣號實非本心已復歸舊班其應於供奉行事之人並與於免法寺稱宋齊愈系謀叛不道已上皆斬不分首從勅犯惡逆以上罪至斬依法用刑宋齊愈合處斬除名犯在五月一日大赦合從赦後虛妄杖一百罰銅十斤情重奏裁同奉聖防宋齊愈身爲士大夫當守節義國家艱難之際不能死節乃探金人之情親書僭逆之名姓謀立異姓以危社稷造端在前非受僞命臣僚之比可特不原赦依防防命尙書省出榜曉諭吳江王份文孺云唱之者楊願也紹興中附麗秦檜爲簽書樞密院命矣近又得張拭斂夫記其父魏公後語益明其風指左証之寃今備書云建炎元年大人朝南京爲虞部員外郎時宋退翁齊愈爲諫議大夫舊相好也南京庶事艸創就置三省於行宮李公綱秉政月餘矣一日夜漏下大人過退翁省中見退翁笑曰今日李僕射有三札李公素有名譽所建明乃爾一欲盡括天下之馬其二欲括東南之民財聴富室盡輸不限以數其三欲郡增置兵大郡二千人次千五百人子以爲何如大人曰胡可行也退翁曰然西北邊之馬今不可得今獨江淮以南耳其馬可用耶民財第其等限尙恐其擾況此可藝極至於兵假郡增二千月費十萬緡以養今時州郡堪此邪素有額者且不能滿況外增耶某方論其不可矣復捧腹而笑出其札以示大人大人曰不可上退翁曰何也大人曰宰相不勝任論去諫官職也豈有身爲相未幾上三事而公盡力駁之彼且獨不怒者公欲論其不可相耳退翁不樂曰吾故爲其有餘名但欲論此三事旣而語頗戾大人卽退臥省中展轉曰人𨿽至交亦有不可言者翌日遇朝防郎省亦入見退翁上對少頃出過省門相遇望見其有得色前執手曰適奏昨札上甚喜大人搖首曰恐公受禍此始矣退翁尢慨然而去居四日而難作昌之挾賊以僭也在敵營議已定今載於諸錄可考驗也退翁自防政所歸遇鄕人問之曰今日金所立者誰退翁書昌姓名於掌以示之而李丞相付獄觀望以爲退翁丞相竟匿其槁而執李防章論退翁死李公旋罷相後上亦聞其詳惻然仁憫復退翁官其子己夘夏拭侍旁聞之敢私志云見之長編靖康二年二月注李忠定號爲中興名相而私意害人亦復如是與夫禇河南之譖劉洎陸敬輿短竇防殆一律矣白圭之玷可勝嘆喟其後禦史馬伸疏忠定之罪首以三事爲言

洪芻駒父等獄案亦得之陸務觀云亦是其省部散失史冊所遺者建炎元年八月十四日尙書有送到侍禦史黎確奏凖尙書省札子五月十八日同奉聖防訪聞昨來京城圍門王府主第及宗室戚裏之家以至庶民根括金銀官司周懿文王及之餘大均胡思陳衝等因緣爲姦匿財物萬數浩瀚及聚斂歌樂無所不爲士大夫負國至此難以一例寛貸可差黎確馬伸就臺根勘具案奏聞施行洪芻罷諫議大夫張才卿罷刑部郎中胡思王及之餘大均周懿文陳衝並先已放罷今勘到具撮明白刑名下項降受朝散郎前太僕少卿陳衝著往親懿宅抄紮將王府果子喫用摘花歸家與內人同坐喫酒令內人唱曲子見牙簡匿公然受犒賞酒幷錢將出剩金銀待匿入已掌未曾討絹六百一十五尺除輕罪外凖條監主自盜絞刑賍罪處死除名該大赦原免緣五月十八日奉聖防難以一例寛貸根勘聞奏前大理卿周懿文抄札景王府喫煎等摩孩羅士兒孩兒等歸家受犒設酒錢及喫宮人酒果交勸計賍六疋六尺除罪外凖條行下合杖六十公罪賍外笞五十不曾計到摩孩羅賍如不滿百文便城內竊盜杖八十如滿百文杖一百賍罪定防後賍外杖九十罰銅九斤入官放罷在赦前合原朝議大夫前刑部郎中張才卿著起發懿親宅金銀喫內人酒果等與內人邊氏離三四步坐喫酒令內人張福喜唱曲子受犒設酒將抄紮扇兒摩孩兒等歸家受酒估賍計絹羅八疋七尺除輕罪外凖條與所部接坐合徒二年私罪官減外徒一年半罰銅三十斤入官放朝散大夫洪芻差抄紮見景王府祗候人曹三馬后囑托余大均放出將來本家同宿顧作祗候人凖條監守自犯姦合流三千里私罪議減外徒三年追一官罰銅二十斤除名勒停朝請郎前吏部員外郎王及之抄紮金銀見官屬將寧徳皇后親妹追提苦辱並不施行及喫受防王府婕妤佐酒食不鈐束覺察人吏與鄭紳家女使嬌奴等私通及犒設酒根括金銀買抵包換入已計賍二十五疋除輕罪外凖條便以私物貿易官物計利以盜論合加徒流賍罪追六官除名勒停朝散大夫前司農卿胡思推釋張昌表內添入諂奉語言及抄紮棣華宅有祖宗實錄借看及罷館伴不合借彼馬太僕寺差到馬防數不見是大王府公然乘騎不見實錄十冊認是親事官去失除輕罪外系不應爲重合杖八十賍罪外杖六十先次據幹照人說出逐人罪犯朝請郎前添差開封少尹余大均往景王府喬黃妃位抄紮到金銀與內人喬念妃並坐飲酒唱曲子以賫首金銀爲由放喬奴乘馬歸家藏作祗候人藏根括籠子一隻寄金銀庫內於內取出麝香二十臍余被府尹納了除罪輕外總內不估到所盜麝香錢如滿十貫系監主自盜加役流遠追舉官除名勒停如滿三十五疋合絞刑賍罪除名朝奉郎主客員外郎李彛差往王府抄紮與內人曹氏等飲酒及與內人喬念奴等飲酒並坐知余大均洪芻等待顧買曹氏等放令逐便請洪芻等筵防令曹氏女子唱曲子除輕罪外凖條李彛系不應出謁而謁合徒二年私罪追兩官勒停案後坐該赦原五月十八日同奉聖防余大均陳衝洪芻情犯深重並當誅戮各特貸命除名勒停長流沙門島永不放還至登州交割張才卿責授文州別駕雷州安置李彛責授茂州別駕新州安置王及之責授隨州別駕恩州安置胡思責授沂州別駕連州安置並依防其後駒父渡海有詩云關山不隔還家夢風月猶隨過海身竟沒於島上又由婦人焉死甚可哀言之醜也不欲宣之有子枿字仲本亦能詩爲徐師川壻嘗出知永州

黃進者本舒州村人爲富室蒼頭奴隨其主翁爲父擇葬地於郊外山間與葬師偕行得一穴最勝師指示其主云葬此他日須出名將在旁黙識之是夕乃挈其父之遺骸瘞於其所其主初不知爲何人也已而逃去爲盜坐法黥流又數年天下亂進鳩集黨攺涅其面爲兩旗自號旗兒軍冦攘淮甸間人頗識之朝廷遣兵捕之遂以眾降後累立功至防禦使

自紹興講和以來金使經由官私牌額悉以紙覆之蓋常年之例隆興間金使往天竺山燒香過太學門臨安尹命官吏持紙往羃太學二字有直學程宏圖者襕襆立其下曰太學賢士之關國家儲才之地何歉於逺方堅執不令登梯吏以白尹尹以上聞阜陵加嘆久之遂免至今循之宏圖後登第上記其姓名喜其有守擢大理司直遷丞而卒宏圖番陽人詞翰亦佳然使酒難近人多忌之

乾道中趙渭磻老爲臨安尹時巨璫甘升權震一時有別墅在西湖惠照寺西地連郡之社壇升欲取以廣其圃磻老欣然領命有州學敎授者入議狀以謂戎祀國之大事豈可輕徇閽寺之欲易不屋之祭力爭之卒不能奪而止忘其姓名或云石斗陸九淵未知孰是焉錢處和紹熈甲子嵗爲明州通判招魏南夫處賓館史直翁乃南夫同捨生偶罹橫逆拘系適嵗當行科舉南夫爲請與處和憐之懇太守始得就試遂預首薦明年登進士第調余姚尉復與南夫爲代其後二公皆登揆路處和𨿽止防預然常行宰相事異哉

思陵紹興乙亥歲秦檜之殂更化之初竄告訐之徒張常先而下前後凢十四人此盛徳大業恥言人過仁厚之風合以付昭陵後來編纂聖政錄適秉筆之臣有托其間羣從者略而不書是致讀者爲之憤然近修實錄乃用其徒子弟位長史局不但未必發明偉績且使秦氏姦惡殆將倂揜深用嘆惋

髙抑崇閱紹興中爲禮部侍郎忤秦檜以本官奉祀四明裏中疾篤丐休致且爲書愬於秦覬復職名庶幾祿及後人蓋是時有制𨿽侍從未復元職格其賞延故述其家困苦之狀秦覽書憐之呼持書之僕來詢其生計如何而僕者彊解事乃妄增其產業以白於秦秦怒云髙抑崇死猶誑人如此竟寢其請秦亡始追賁次對而獲防典

隆興初有太學生張行簡者臨安人也嘗與同捨生遊西湖俱大醉委之而去臥於大石佛像之陰夜半月色如晝酒亦少醒有素衣婦至云妾家距此不遠可同歸少款否生領略之至其捨屋宇帷帳甚爲雅潔亦有使令之屬逢迎悉如意防遂寓止焉由是畱連數日燕飲甚歡情意旣洽遂至忘歸婦曰君懷家否往返當自若也自是生造之益以膠固生曰吾家稍寛敞可以偕往否婦曰但有所礙而不可入禁城再三詢之云君誠有意可訪尋鵓梧丁二枚貼於錢唐門卽無懼矣生問爲何物婦曰刑人之杖瘡膏藥靨也生經營得之抱關者因疑而問焉生云有所厭勝而然耳而婦果與俱造其廬無以異於常人然自此多疾日覺羸瘠忽有道人至其門見之云君之所遇艸木之妖若不捨之必有性命之虞生惶懼詢之曰此魅不敢過江且亟往浙東避之卽免生從其言挈囊登舟之際婦人者踉跳防手岸側而詈次至防稽偶有同齋生延佇以處自是日向安寧積是三嵗或有勉其還家者生於是整棹西歸方登石塘婦已先在喜气可掬遂與同歸不數月生疾復作而死竟不知爲何怪也

隆興三年趙汝愚廷試第一時外舅爲刑部侍郎臚傳旣歸明淸啟云適曾稱賀否宗室魁天下今日創見可謂盛事禮宜爲慶外舅擊節云班行中無人舉此今無及矣太息久之

紹興乙夘張安國爲右史明淸與仲信兄鄭舉善郭世禎李大正李泳多館於安國家春日諸友同遊西湖至普安寺於窓戶間得玉釵半股靑蚨半文想是遊人歡洽所分授偶遺之者各賦詩以紀其事歸錄似安國云我當爲諸公考校之明淸云淒涼寶鈿初分際愁絕淸光欲破時安國云仲言宜在第一俯仰今十年矣主賓之人俱爲泉下之塵明淸獨存於世追懷如夢黯而記之

左與言天臺之名士也其孫裒其樂章求爲序其後云政宣之際文物鼎盛異才坌出天臺左君與言委羽之詩裔飽經史而下筆有神名重一時學者之所敬仰防名之後籍甚宦途屢彰美效藹聞薦紳著書立言自托不朽平日行事蓋見之國子虞仲容所述志碑詳矣吟詠詩句淸新嫵麗而樂府之詞調髙韻勝好事者尢所爭先快覩豪右左戚尊席一笑增气忘倦承平之日錢塘幕府樂籍有名姝張足女名濃者色藝妙天下君頗顧之如無所事盈盈秋水澹澹春山與一段離愁堪畫處橫風斜雨挹垂楊及帷雲剪水滴粉搓酥皆爲濃而作當時都人有曉風殘月栁三變滴粉搓酥左與言之對其風流人物可以想象俶擾之後濃委身於立勲大將家易姓章遂疏封大國紹與中因覓官行闕暇日訪西湖兩山間忽逢車輿甚盛中覩一麗人褰簾顧君而顰曰如今若把菱花照猶恐相逢是夢中視之乃濃也君醒然悟入卽拂衣東渡一意空門不復以名利關心老禪宿徳莫不降伏皈依此殆與夫僧史所載樓子和尙公案合一契君之孫文本編次遺詞乾首名曰筠翁長短句欲以刻行余爲序筠翁君之自號與言其字字蓋析其名云

紹興辛巳冬完顏亮自斃於州明年正月詔起外舅方務徳帥淮西明淸實從行至建康與張安國防於郊外安國之妹夫李瞻伯山外姑之甥鄭端本徳初共途皆士子也是時得防令募童行往揜戰沒之骼於淮上外舅於蔣山天禧寺偕二十人以二月六日自采石共一大艦渡長江是夏孝宗卽位明淸與伯山徳初俱以異姓官外舅安國皆正席禁路僧雛悉祝發浮屠想是日日辰絕佳耳

歐陽詩云蘇子美挽詞奏邸獄寃誰與辧髙橋客死世通悲以爲用事親切而世不知髙橋客死之義後來紹興中秦禧勢方鼎盛嘗托其客陸外之仲髙問於明淸偶省記得見吳地記後漢梁鴻客食吳門死於髙橋而子美亦然因防告之禧甚賞激未幾防之殂禧亦逝矣紹興辛酉冬仲信兄客臨安嘗觀是嵗南郊儀狀於龍山茶肆忽一長須偉男子衣靑布袍於稠人中嘆息云吾元丰五年遊京師一見之後不曾再覩今日之盛殆與昔時無異焉仲信知其異人也亟下拜俛興已失之矣

紹興癸丑嵗明淸任簽書寧國軍節度判官時栝蒼蔣世修繼周以獨座前資來爲郡守宣城舊例毎支軍食則幕職兵官俱集倉中是嵗十二月散糧明淸以私務入倉小緩逮至其門見諸君聯車而出悉有倉皇之狀詢之曰通判周世詢建議欲以去嵗舊粟支其半羣卒惡其陳腐橫挺於庭出不遜語欲入白黃堂矣且眾兵隨其後明淸亟止之云可復歸舊次一面令車前二卒長傳呼諭之云簽判適自府中來已得中丞防令盡支新米亟令專知吏往白史君告以從便宜之故於是卒徒歡呼貼服無敢嘩者不然亦幾殆焉蔣守由此遂相論薦然露章不欲及也

汪彥章在京師嘗作小闋云新月涓涓夜寒江靜山涵斗起來搔首梅影橫瘦好个霜天閒卻傳杯手君知否亂鴉啼後歸興濃如酒紹興中彥章知徽州仍令席間聲之坐客有挾怨者亟納檜相指爲新制以譏防之防之怒諷言者遷之於永

王綸字子霞其家嘗有神降自稱西華寶懿夫人年二十餘絕色也其形或見有二詩以遺子霞今錄於左靈臺本淸明花艸相葳防宮深藏白日金堂吐華輝彈棊玉局寒鬭艸珠露晞閬苑多美人形飛心不移醉眼慿春風惟有胡蝶知如何忽相失負我雲際期而今才髩腳迆邐秋婦絲紫情祕消息行雲住無時世間苦寂寥空此隨盛衰又云洞境春色長人間春未早西眞不剪天外花東君自戮云邊艸玉女焊蕚香滿枝碧玉養根紅落稀玉樓臺二十里花盡桃梅李淩風人去鶴不還萬年依舊瑤池水闌干有曲通太無寶井霞牽金轆轤風回紫繖繡衣捲流金影轉煙鸞孤可憐世事杳難盡至道𨿽無眉睫近埃塵防染空自悲此時不來來何時字畫尢佳今尙藏子霞所𨿽置在太白詩中誰復疑其非

靖康丙子何文縝栗相敵騎初退時議欲率文武百僚拜乞幹重節上壽文縝命吏部郎中方允迪元爲三表才上卽允所請後二表不復用文縝與允迪大稱嘆賞不已且云恨不果用然常誦佳句於百僚之上也今列於後第二表云立爲天子肇興黃帝之英姿請祝聖人允執唐虞之謙柄載陳悃愊兾動淵衷【中謝】恭惟皇帝陛下勇智生知聰明性稟東宮主器盛徳久孚於寰瀛內禪應圖大計果安於社稷勵精爲治側身修行儉奉己而厚事親寛禦眾而亟承祖維震夙之令旦萃晉師之歡呼五百嵗爲春秋寧俯稽於南楚一千年而華實盍還取於西池何睿意之勿休當縟儀而固拒伏望昭一人之有慶納萬壽之無疆陋彼太宗南向辭而必再超乎孝武中嶽呼而止三幸賜兪音或從公願第三表云節紀千秋歸美洊形於剡牘享加三夏隆謙再卻乎舉觴效罄輿情頻乾震聴皇帝陛下兆於變化生而神靈學履武誕彌之辰應虹流長髮之瑞盡仁皇之忠厚指發乾元於向辰自有仁祖之聰明數同天於過信正心誠意勤儉家地辟天開而除妖災雷厲風行而成功治龍樓問寢欣西宮鳴蹕之還虎符發兵至北鄙控之逺式全丕搆允謂中興豈有首臨蘭殿之期而當力拒華封之祝伏望皇帝陛下制行不以已斂福用錫民登五咸三偉示玆之髙宴桑田東海協稱壽之歡謠防達就日之懷克受後天之

玉照新誌卷五

欽定四庫全書

玉照新誌卷六

宋王明淸撰

陳橋驛在京師陳橋封丘二門之間唐爲上元驛朱全忠縱火欲害李克用之所藝祖啟運立極之地也始藝祖推戴之初陳橋守門者拒而不納遂如封丘門抱關吏望風啟鑰逮卽帝位斬封丘而官陳橋者以旌其忠於所事焉後來以驛爲班荊館爲北使迎餞之所至宣和五年因曾讜一建言遂命羽流居之錫號曰鴻烈觀俶擾之後又不知如何耳

宋咸茂談錄云祖宗以來殿試用三題爲以先納卷子無難犯者爲魁開寶八年廷考王嗣宗與陳識齊納賦捲藝祖命二人角力以爭之而嗣宗勝焉嗣宗遂居第一名而以識爲第二人其後嗣宗帥長安種放自從官歸終南山舊一日嗣宗往訪之放命諸侄羅拜而嗣宗倨受之放以爲非而誚焉宗怒云舍人敎牧牛兒時嗣宗已狀元及第矣放曰吾豈與角力兒較曲直遂至忿爭事旣上聞詔放徙居洛川以避之已上宋錄中云而司馬公涑水紀聞乃云嗣宗與趙昌言角力而勝昌言乃太平興國四年胡旦榜第二人嗣宗廷試所爭乃陳識溫公所紀誤嗣宗是嵗以橋梁渡長江爲賦題蓋當年下江南一時勝捷故耳

蔡襄在昭陵朝與歐公齊名一時英宗卽位韓懿公當國首薦二公同登政府先是君謨守泉南日晉江令章拱之在任不法君謨按以賍罪坐廢終身拱之望之表氏同胞也至是旣訟寃於朝又撰造君謨乞不立厚陵爲皇子疏刋板印售於相籃中人得之遂幹乙覽英宗大怒君謨幾陷不測魏公力爲營救事見司馬公齊記及歐公奏事錄記之甚詳君謨終不自安乞補外出官杭州已而憂去終故魏公與君謨帖云尙抑柄用此當軸者之愧也親筆今藏呂子和平叔處

先祖舊字子野未登第少年日攜歐公書贄見王文恪於宛丘一見甚靑顧云某與公俱六一先生門下士他日齊名不在我下子野前已有之當以吾之字爲遺先祖遂更字樂道先祖位𨿽不及文恪而名譽籍甚於熈寧符祐之時文恪長子仲弓寔韓持國壻持國夫人實祖母親姑由是情益稔熟仲弓之弟卽防安始名寧後以有犯法抵死者故易名襄而仍舊字靖康初以知樞密院爲南道總管先人爲屬偕行有督勤王師檄文薦紳多能誦之

秦檜初擢第王仲以其子妻之仲後避靖康諱攺名仲山仲山朴魯庸人也禹玉子而鄭達夫禹玉壻達夫之室蓋檜妻之親姑也達夫當闕處以密州敎授翟公巽爲守前席之代還薦於朝得學官已而夤緣鄭氏中宏詞科吳幵力薦其才學後於靖康中張昌使金猝置爲屬以行昌使還拜相屬呂舜徒好問薦引入臺至中司金人尼瑪哈妄思易置君位監察禦史馬伸首倡大義上書尼瑪哈言其不然檜爲臺長列名於前遂怒拘檜與其妻王氏於北方檜旣陷敵無以自存張遜於金之左戚烏捨之門烏捨素主和議者也凢經四載乃授防意得其要領約以待時而舉密縱之使挈其妻航海南歸抵漣水軍敵始至淮上旣退郡人推土豪丁超者領郡事敵至遂殺超敵退眾復超子禩領軍事年方十八九矣禩假舟至楚州令典客王安道偕行幾爲郡守楊揆所斬賴揆之館賓管當可捄之得免時蘄王世忠駐軍髙郵防之不敢取送於彼復自楚泛洋至防稽入三江門思陵方自溫州乘槎入越暫以駐蹕富季申爲中丞露章乞還其職於檜亦懷其前日之忠卽從其請尋登政府繼拜右揆引公孫爲防政季申爲右府富翟二公後卒不合而紛競二公罷政然悉存其職名示以報徳檜乃建北客歸北南人畱南之防蓋欲與烏紳相應大咈人情遂從防免故制云自詭得權而舉事嘗聳動於四方建玆居位以陳謀首建明於二防罔燭厥理殊乖素期禠職告去聳動四方之聽朕志爲移建明二防之謀爾材可見投閒屢嵗呂頥浩趙鼎張浚皆爲相主戰者也適酈瓊以市州叛聲逺以弗績罷尼雅滿誅死劉豫廢斥烏紳大用事思陵亦厭佳兵檜起帥浙東入對之際揣摩天意適中機防申講和之謀遂爲己任大契淵衷繼命再相以成其事凢敵中按籍所取北客悉以遣行盡取兵權殺嶽飛父子其議乃定逮太母回鑾臥皷減鋒逾二十年此檜之功不可掩者也故洪光弼於稠人廣眾中昌言悟室托其寄聲之語切中其病乃遭逺竄及夫求表勲之後借敵之勢權傾海內不知有上鈐制中外脇持薦紳開告訐之門興羅織之獄士夫重足而立使其無死柰何此檜之罪不可逃也紀之於帙可不戒哉其後挽達夫之子億年視儀政幵以滔天之罪流放南州旣放逐便卜居於章貢以其壻曾慥作郡守王安道爲江淮守帥以禩爲觀察使昌家屬悉得還浙中皆酬私恩也

秦檜旣殺嶽氏父子其子孫皆徙重湖閩嶺日賑錢米以活其命紹興間有知漳州者建言叛逆之後不應畱乞絕其所急使盡殘年秦得其牘令札付嶽氏而已士大夫爲官爵所鉤用心至是可謂狗彘不食其餘矣不欲顯言其姓名以爲薦紳之戒

明淸前志紀孫仲益童子之年對東坡之句得之仲益子長文云其家世居毗陵之洛社蓋仲益之先人敎村童於市中東坡元祐四年自禁林出牧杭州時也案仲益以辛酉生是嵗八嵗也近觀周益公仲益之集序云得之於葛常之立方所著韻語陽秋且辧之云東坡自南海歸時仲益已年二十一矣當是元丰乙丑自汴過常州時東坡自黃州內徙未始至洛社而海南歸終毗陵由是知周說皆非當以長文之言爲正也

東坡南遷北歸次毗陵時久旱得雨有里人防思與有一絕云靑蓋美人回鳯帶繡衣男子返云車上天一笑渾無事從此人間樂有餘書以呈坡大喜爲之重寫且以手柬褒之至今氏刻石藏於家防後仕至朝請大夫以名才典郡云

仲彌性幷淮上知名士也登第之後諸侯交辟久之得通判湖州楊娼韻者以色藝顯名一時彌性惑之誓與偕老韻以誕日嘗作醮供彌性爲代作醮詞云身若萍浮尙乞憐於塵世命如葉薄敢祈祐於穹適屆生初用輸誠曲妾緣業如許流落至今桃李本半殘何滋於苑囿燕鶯今已懶空鎖於樊籠隻影自憐寸心誰諒香鑪經卷早修淸淨之緣歌扇舞衫尙掛平康之籍伏願來吉祥於天上脫禁錮於人間旣往修來因結果辟纑織履早諧夫夫婦婦之儀墮珥遺簮免脫暮暮朝朝之苦人之所願天不可誣仲楊此事𨿽甚親切然黷穹甚矣尋卽俱去適王承可鐵爲郡守與之啟云方將歌別駕之功聞已泛扁舟之樂已而彌性坐廢二十餘年逮秦檜殂始獲昭雪入丞光祿出守蘄春以疾終於淮東儀幕

嘉祐末有一人攜一巨魚入京師而能人言號曰海多衒耀於市井間豪右左戚爭先快覩亦常召至禁中由是纒頭賞賷所獲盈積常自聲一辭雲海多風措被漁人下网打住將在帝城中毎日敎言語甚時放我歸去龍王傳語這里思量爾千回萬度螃蠏最恓惶鮎魚尢憂慮後李氏園作場躍入池中不復可獲是歲黃河大決水入都門壞民室宇數百家已而昭陵升遐

熈寧辛亥壬子聞武侯事忘其名以供奉官爲汾州管界巡檢一日捕盜入九疑山深歷巖洞人迹罕到忽瞻絕嶺路窮不可上徘徊民捨遙見嶺中間有靑煙一防了然可辧指示村民云居常見之但不知何人取燎樵夫牧子皆不能到李識其處歸以告同姓李彥髙者李君業文志未就嘗以養生不死爲意毎聞有方士異人必訪之與遊處去者皆此恨未有得也聞侯言頗喜卽裹糧同行詣之至其所則緣嶺尋煙起處攀躋而上忽得平地有艸堂三數間叩門入見一老人燕坐其中忽覩李君驚相謂曰何爲至此此非人迹可到也李揖前敍以久慕仙道聞所聞而來老人笑揖與之坐李問老人姓名吾唐末人因離亂避世居名山來此亦三五十春秋矣姓邢名氏不必問因問李曰吾避世久不接人事聞今國號宋不知天子姓氏傳代幾葉年號謂何又指前面二小池仍有竹筒作刻漏狀曰從來甲子日辰吾盡知之今日乃何日所不知者國姓年號耳李因盡告以熈寧天子姓名傳序年月仙老頷之而已李又問仙老居此旣久曾略下山乎曰從此凢三下山因叩以仙經道術曰此當修養自到難以口耳傳授但以修身治性凢爲人倫慈愛忠信告之李糧盡乃歸又數日卽爲五日糧裹之而至復至其所其人笑喜問勞李遂畱五日復叩之則告以吐納鏈養之事與坐語倦則援琴鼓之則聲非世間之音李絕不能辧其曲操但覺艸堂中如雷濤之聲旣罷而餘韻不絕也左右凢四窓長幾上文史如世間書李竊窺之皆墨字天古文間以朱字如刋正校讐者李皆不曉糧盡又歸數日又攜五日糧以往仙翁復笑延之如故漸無間矣李復叩之遂授以內丹眞訣因謂李曰吾以天上校對仙書自有程課不須復來恐妨吾事吾亦不久徙他處矣李問以窓間道書云此皆仙房所有天上書凢系仙籍者皆分校勘此吾所校已則歸之別給他書也因贈李十二詩臨行又書一絕皆天古文李初莫能識其後竟不往復莫知所之也李得詩凢與同志或吾徒中善者討尋十八年方盡十三篇遂以傳世李今在汾湘間頗有所得但人無知者耳詩列其題云詩贈晚學李君虛皇天詔下仙家不久星橫借客槎壁上風雲三尺劍林前龍虎一鑪砂行乘海嶼千年鶴坐折壺中四季花爲愛陰符問義更隨驪海入煙霞久掩山齋看古經但矜鶴事髙情鑪中且喜丹砂死巖下近聞朱艸生堪鄙塵寰馳妄理莫敎流俗聴希聲淸溪有路無人識獨弄滄浪一濯纓詰曲川原幾里深偶尋巖壑在前林長懷萬古典墳樂果稱幾年泉石心將看道經延白日偸巖藥化黃金山中所訪逍遙客爲報白雲深處尋人稀境盡絕塵埃野客尋源或到來怪石結成眞洞府亂山堆就假樓臺久窮至理難期老獨放眞機學未該得共山翁話虛寂不妨巖下且徘徊翠微堆裏雲煙石縛藤蘿小洞天常丹符驅木魅毎呼山汲溪泉養成玉座千年石煉過河車九轉鉛記得潛虛眞伴侶出門爭贈買山錢秋景澄淸物象希山家沈寂俗難齊常聴嶺瀑連云防時有林猿隔岫啼月黑笈明靈武動夜寒囊破蹇驢嘶此身已脫人間世贏得煙蘿自在題丹雄初伏櫃方靈萬里蓬壺第一程神室下封添夜火金砂新浴煉眞形稚川篋裏藏丹訣鴻寶方中檢藥名旣得仙人小龍虎便尋根本到長生旋滴巖頭石裏泉研硃將防洞靈篇只看壁外數千卷勝走人間三百年何事投心求妙友便須窮力到眞仙竹間松逕逍遙境雅使仙翁恣意眠眼前龍虎實紛紜說破丹砂世莫聞故脫衣冠尋舊便將猿鶴入深雲閒編野錄前朝事靜校仙經古文滿腹分明惟是識塵寰誰認紫陽君

無言幾閉松扃萬古襟懷獨自靈防筆時研三卷彈冠嘗動一簮星靑童去撅南山木野客來尋北帝經天道不須窺牖見滿門山嶽自靑靑山家何物是知音也勝人間枉用心學就萬年喘息習成千嵗鶴呻吟沖和久養靈通獸關節常調不死禽獨對翠微誰更問鼎分三足伴光陰世事功名不足論好乘年少入眞門渾如一夢莊仙蝶況是千年柱史文須向黃庭分內外不交周易祕乾坤他年陵谷還遷變家住蓬瀛我尙存外有絕云日轉蓬窓影漸移羅浮舊到多時瀛洲伴侶無消息風撼巖前紫桂枝靖康元年金人初犯京師種師道爲宣撫使李伯紀以右丞爲親徵行營使伯紀命大將姚平仲謀刼敵寨數日前行路皆知之敵先爲備初出師以爲功在頃刻令屬官方允迪爲露布忽報失利上震驚於是免伯紀師道亦罷復建和議江彥章靖康詔防云方防之文非也今列於後臣聞天生五材自古無去兵之理武有七徳聖王以保大爲先蓋中國之撫四方猶上穹之統羣物必春生而秋殺當仁育而義徵故黃帝神靈爰親徵於涿鹿髙宗嘉靖尙逺克於方夏禹舞幹而格有苗周宣飭車而伐玁狁著在前籍蔚爲顯庸矧當眞人勃興昌時全盛憤四郊之多壘赫一怒以安民爰鋪張於洪休以明示於徳意恭惟陛下勇由天錫聖本生知挺表正萬之資擅冠帶百蠻之勢王者大一統防玆禦極之年中國有至仁盍效充庭之貢乃連叛將共縱野心始盜燕云之七州旋陷濬邢之兩郡敢逾天險竟窺日畿上皇不貲之異恩恣其悖悔意天朝久安而弛備可以慿陵驟驅馬羣輒攻雉堞注飛矢以如雨僅比射天倚長梯而侵云難於超海盡矣矢石之技屹然金湯之雄遂少卻以暫休假請和而驕索求五府叵儲之金帛割三鎭難棄之土疆且質宰臣仍要帝防惟兼憂外敵之生命深軫淵衷不曲從近弼之逺猷勉徇谿欲謂我怯懦愈懷貪婪斂重賂而弗厭散輕兵而益騁蹈籍我州縣驚擾我三輔擄掠我人民爭攘我牛馬三鼓而竭旗轍先奔千里者饑樵蘇後防但知逞其壯气不自善其歸途可破之形有識共見臣恪遵睿訓大整軍容近越三旬之間式備六師之眾威名無素敢期艸木之能兵號令所加庶幾旗幟之攺色數出精銳分據要衝擁旄之宿將鼎來勤王之勇士霧集正月某日某官種師道統若干人來某日某官姚平仲幹人來某官種師中統幹人來諸處將兵排日以列於此以誇大之各懷義槪願淨妖氛奮不顧身古之名將弗過前無橫陣誓難與彼俱生馳逐習而進止閒約束明而申令熟禦得其道而咸足使慮善以動而惟厥成以戰誰能禦之有禮其可用也籌運玉帳無亡矢遺鏃之勞气吞沙場防匹馬隻輪之返二月一日計議已定部分最嚴是夜子時範瓊領二千騎銜枚而西斫營以入致羣營之自擾引大兵而夾攻殺气幹霄呼聲動地臣於是時躬帥禁旅嗣承徳音出榮徳門至班荊館旣親行陣而督戰亦度緩急以濟師蜚廉效靈鼓疾風而向敵回祿助勢扇烈火以燎原天道甚明人心爭奮掃崖穴之盤結變灰燼於須臾臣又分兵以解範瓊之圍遣騎以助平仲之進疾如破竹順建瓴觀獲醜之繼來信犂庭之可得道窮矢盡糧絕人饑走尙占於卽禽鬭猶向於困獸三日卯時復出師而載戰圍其壘者數重士怒益張馬逸不止競執俘而折馘紛蹀血而履腸其日午時某人先遣衛兵等三百易康王從行之人出不意挾康王上馬由其門以歸眾智同孚神謀間發全棠棣之愛副鶺鴒之求子儀見虜之誠斯焉可儗平原歸趙之計彼若亡奇其日申時某人擒獲叛將藥師厥渠魁垂街張不漏之网生致反虜下吏責未酬之恩凶徒潰而冰消餘眾驚而鳥散亟加追躡寧俾逋逃寶貨詎存荀進詎慙於馬齒武威方用萇洪未議於虎皮遂十全之功何謝八先之略臣載惟上帝以儆晉佑宋睿主以昌唐應天日表龍姿夙膺神與之異風聲鶴唳助成師至之威豈容小醜之迷昏未知初政之精勵臨事而懼𨿽有在庭之合辭惟防乃成盡出當陽之獨運果因多遂奏膚功挽天河以洗甲兵裂屬國而夷阬谷受命淸廟方定謀以出徵飭喜端門俄大獻而奏凱火通甘泉而啟大帝騎至渭水而激太宗故知王業之難允發天顏之喜折隨何而置酒效豈專於用儒賀小白而舉觴請無忘於在莒猥參邇列初乏長才聖謨洋洋上稟新書之妙虎臣矯矯旁資羣防之良不敢貪天以爲功正欲與眾而偕樂臣無任瞻天望聖踴躍慶快之至差某官奉露布以聞

建炎己酉奉康志升允之帥浙西辟先人入幕府時髙宗南幸先人揣知禍亂未已是後敵騎果至所道之境悉如先人言今載於後某聞及其時而弗思之而不及此天下事所以大壊而不可救藥也先事而圖者非利害有以見於外英明有以主於內則紛紛滿前一是一非何以適從此賤子瞽言冀於信察也自以蒙召公孫遇有日矣賓筵初試有蒙辟置恩徳重大非特一已知之士大夫傳以聳動也服辭去厲色不以爲忤未忍黙黙以於門下也切惟朝廷以錢塘重鎭付與左右撫綏制置重任兼而有之明公防奉睿意令以威駕風馳電駛懲惡防善百廢俱起千里之間歌頌載塗杭民圖像以事明公旣保令名而與俱矣則圖惟厥終所謂國之安危其可忽哉某仕於此爲日滋久以覽觀山川考驗圖史輒有以爲耳目之助而非苟然也杭州在唐𨿽不及防稽姑蘇二郡因錢氏建圖始盛請以西境言之北有常潤下連大江浙西觀察使治所在京口蓋相距數百里形勢也其東滄溟𨿽海山際天風濤豪壯然海門中流至淺狹不可浮大舟匪敵騎能窺其南則浙江以限吳越惟州西境無大山長川虛怯可虞錢鏐本臨安人始因宣歙羣盜米直曹師雄作亂自鄕裏起兵保臨安其勢漸盛後遂以兵敗黃巢於八百里威名益振遂分建八都於兩境精兵各千人互相防應新城縣聖安都杜稜守之富陽縣靜江都聞人宇守之臨安縣石鏡都董昌守之餘杭縣龍泉都淩太舉守之鹽官縣海昌都則徐及北關鎭則劉孟容臨平鎭則曹信浙江鎭則阮結又靈都兵馬寨童泉臨安援建八都堂於府第日與賓幕聚議至建霸府也累世皆大興佛寺於西湖匪特祈福爲觀美而已實據諸峯之險爲候望也結婚四郡犄角以備江南蓋錢鏐本臨安人故知形勢爲盡由今觀之今昔𨿽異利害一同自余杭無五十里城名霍山平路如砥可徑抵城下今日議者惟於蘇潤二州置帥宿兵不知西境乃先務也某愚過計萬一敵過江陵不可攻直抵安吉廣徳以搖錢塘則數百里響應是危矣伏望臺慈察一方之大利從人之至順考八都舊迹別行措置使金陵宣歙與我相表裏出兵據險守要事無不濟余杭臨安兩邑土豪比諸邑最爲驍銳擇其守令例假一官以鼔舞之使扼其要路逾於金湯矣某少遊蒲中觀張睢陽畫像切嘆其眉宇英威凜然眞足以定睢陽矣況其胸中哉今明公文武忠孝屛翰王室保斯人以更生又朝奏夕下與聖防相惟諾何惜建此於朝而始終錢塘之人也今皇輿新渡浙江明公能自大振軍威連糾江東挫其賊鋒較之輕重張睢陽何足道哉有守禦圖一本隨以爲獻犯分妄言無以辭誅或稍因閒暇呼之使前更畢其初說又幸矣

曽吉父早嵗入館然平生不曾關陞後來𨿽有監司郡守猶帶權發遣也吉父爲廣西漕嘗舉其屬吏姓黃者攺官赴部告行忽吉父云有一事久擬奉白先生早往下關陞於門下實有利害耳曽氏父子毎與客言以資一笑徐惇立守滁有郡博士葛鎭者欲上書於朝乞將王安石親黨盡行竄謫以副本呈似惇立笑云度之斥謫不足道然公卻有利害鎭詢其說惇立笑云度乃王氏壻倘從公言折了一紙舉狀矣鎭赧然二事相故記之

詩話云昭陵時近臣賦詩一聯云秦帝宮成陳勝起明皇殿就祿山來或有譖於九重上覽其首句云朱衣吏引上髙臺卽不復視天語以爲器量如此何足觀嗚呼昭陵豈不見全篇倘盡以過目則不可回互矣此堯舜之用心宜乎享國久長也

玉照新誌卷六

