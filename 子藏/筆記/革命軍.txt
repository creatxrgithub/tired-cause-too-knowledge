

革命軍鄒容

第一章

緒論

掃除數千年種種之專制政體﹐脫去數千年種種之奴隸性質﹐誅絕五百萬有奇被毛戴角之滿洲種﹐洗盡二百六十年殘慘虐酷之大恥辱﹐使中國大陸成漧淨土﹐黃帝子孫皆華盛頓﹐則有起死回生﹐還命反魄﹐出十八層地獄﹐升三十三天堂﹐鬱鬱勃勃﹐莽莽蒼蒼﹐至尊極髙﹐獨一無二﹐偉大絕倫之一目的﹐曰「革命」。巍巍哉﹗革命也﹗皇皇哉﹗革命也﹗

吾於是沿萬里長城﹐登昆侖﹐遊揚子江上下﹐溯黃河﹐豎獨立之旗﹐撞自由之鐘﹐呼天吁地﹐破顙裂喉﹐以鳴於我同胞前曰﹕嗚呼﹗我中國今日不可不革命﹐我中國今日欲脫滿洲人之羈縛﹐不可不革命﹔我中國欲獨立﹐不可不革命﹔我中國欲與世界列彊並雄﹐不可不革命﹔我中國欲長存於二十世紀新世界上﹐不可不革命﹔我中國欲爲地球上名國﹑地球上主人翁﹐不可不革命。革命哉﹗革命哉﹗我同胞中﹐老年﹑中年﹑壯年﹑少年﹑幼年﹑無量男女﹐其有言革命而實行革命者乎﹖我同胞其欲相存相養相生活於革命也。吾今大聲疾呼﹐以宣布革命之旨於天下。

革命者﹐天演之公例也﹔革命者﹐世界之公理也﹔革命者﹐爭存爭亡過渡時代之要義也﹔革命者﹐順乎天而應乎人者也﹔革命者﹔去腐敗而存良善者也﹔革命者﹐由野蠻而進文明者也﹔革命者﹐除奴隸而爲主人者也。是故一人一思想也﹐十人十思想也﹐百千萬人﹐百千萬思想也﹐億兆京垓人﹐億兆京垓思想也。人人𨿽各有思想也﹐卽人人無不同此思想也。居處也﹐飲食也﹐衣服也﹐器具也﹐若善也﹐若不善也﹐若美也﹐若不美也﹐皆莫不深潛默運﹐盤旋於胸中﹐角觸於腦中﹔而辧別其孰善也﹐孰不善也﹐孰美也﹐孰不美也﹐善而存之﹐不善而去之﹐美而存之﹐不美而去之﹐而此去存之一微識﹐卽革命之旨所出也。夫此猶指事物而言之也。試放眼縱觀﹐上下古今﹐宗教道徳﹐政治學術﹐一視一課之微物﹐皆莫不數經革命之掏攬過昨日﹐田今日﹐以象現現象於此也。夫加是也﹐革命固如是平常者也。𨿽然﹐亦有非常者在焉。聞之一千六百八十八年英國立革命﹐一千七百七十五年美國之革命﹐一千八百七十年法國之革命﹐爲世界應乎天而順乎人之革命﹐去腐敗而存良善之革命﹐由野蠻而進文明之革命﹐除奴隸而爲主人之革命。犧牲个人﹐以利天下﹐犧牲貴族﹐以利平民﹐使人人享其平等自由之幸福。甚至風潮所播及﹐亦相與附流會匯﹐以同歸於大洋。大怪物戰﹗革命也。大寶物哉﹗革命也。吾今日聞之﹐猶口流涎而心件件。吾是以於我祖國中﹐搜索五千餘年之歷史﹐指點二千餘萬萬里之地圖﹐間人省已﹐欲求一革命之事﹐以比例乎英﹑法﹑美者﹐嗚呼﹗何不一遇也﹖吾亦嘗執此不一遇之故而熟思之﹐重思之﹐否因之而有感矣﹐否因之而有慨於歷代民賊獨夫之流毒也。

自秦始統一宇宙﹐悍然尊大﹐鞭答宇內﹐私其國﹐奴其民﹐爲專制政體﹐多援符瑞不經之說﹐愚弄黔首﹐矯誣天命﹐攬國人所有而獨有之﹐以保其子孫帝王萬世之業。不知明示天下以可欲可羨可歆之極﹐則天下之思篡取而奪之者愈眾。此自秦以來﹐所以狐鳴篝中﹐王在掌上﹐卯金伏誅﹐魏氏當塗﹐黠盜好雄。覬覦神器者﹑史不絕書。於是石勒﹑成吉思汗等﹐類以遊牧腥之胡兒﹐亦得乘機竊命﹐君臨我禹域﹐臣妾我神種。嗚呼﹗革命﹗殺人放火者﹐出於是也﹗嗚呼革命﹗自由平等者﹐亦出於是也﹗

吾悲夫吾同胞之經此無量野蠻革命﹐而不一伸頭於天下也。吾悲夫吾同胞之成事齊事楚﹐任人掬拋之無性也。吾幸夫吾同胞之得與今世界列彊遇也﹔吾幸夫吾同胞之得聞文明之政體﹑文明之革命也﹔吾幸夫吾同胞之得盧梭《民約論》﹑孟徳斯鳩《萬法精理》﹑彌勒約翰《自由之理》《法國革命史》﹑美國《獨立檄文》等書譯而讀之也。是非吾同胞之大幸也夫﹗是非吾同胞之大幸也夫﹗

夫盧梭諸大哲之微言大義﹐爲起死回生之靈藥﹐返魄還魂之主方﹐金丹換骨﹐刀圭奏效﹐法﹑美文明之胚胎﹐皆基於是。我祖國今日病矣﹐死矣﹐豈不欲食靈藥﹑投寶方而生乎﹖若其欲之﹐則吾請執盧梭請大哲之寶旌﹐以招展於我神州上。不寧惟是﹐而況又有大兒華盛頓於前﹐小兒拿破侖於後﹐爲尋同胞革命獨立之表本。嗟呼﹗嗟乎﹗革命﹗革命﹗

得之則生﹐不得則死。毋退步﹐毋中立﹐毋徘徊﹐此其時也﹐此其時也。此吾所以倡言革命﹐以相與同胞共勉共勗﹐而實行此革命主義也。苟不欲之﹐則請待數十年百年後﹐必有倡平權釋黑奴之耶女起﹐以再倡平權釋數重奴隸之支那奴。

第二章

革命之原因

革命﹗革命﹗我四萬萬同胞﹐今日爲何而革命﹖吾先叫絕曰﹕不平哉﹗不平哉﹗中國最不平﹑傷心慘目之事﹐莫過於戴狼子野心﹑遊牧賤族﹑賊滿洲人而爲君﹐而我方求富求貴﹐搖尾乞憐﹐三跪九叩首﹐酣嬉濃浸於其下﹐不知自恥﹐不知自悟。哀哉﹗我同胞無主性﹗哀哉﹗

我同胞無國性﹗哀哉﹗我同胞無種性﹗無自立之性﹗近世革新家﹑熱心家常號於眾曰﹕中國不急急攺革﹐則將蹈印度後塵﹑波蘭後塵﹑埃及後塵﹐於是印度﹑波蘭之活劇﹐將再演於神州等詞﹐騰躍紙上。鄒容曰﹕是何言歟﹖是何言歟﹖何厚顏盲目而爲是言歟﹖何忽染病病而爲是言歟﹖不知吾已爲波蘭﹑印度於滿洲人之胯下三百年來也﹐而猶曰「將爲也」。何故﹖請與我同胞一解之。將謂吾已爲波蘭﹑印度於賊滿人﹐賊滿人又爲波蘭﹑印度於英﹑法﹑俄﹑美等國乎﹖苟如是也﹐則吾寧爲此直接亡國之民﹐而不願爲此間接亡國之民。何也﹖彼英﹑法等國之能亡吾國也﹐實其文明程度髙於吾也。吾不解吾同胞不爲文明人之奴隸﹐而偏愛爲此野蠻人奴隸之奴隸﹑嗚呼﹗明崇偵皇帝殉國﹐「任賊碎戮朕屍毋傷我百姓」之一日﹐滿洲人率八旗精銳之兵﹐入山海關定鼎北京之一日﹐此固我皇漢人種亡國之一大紀念日也﹗

世界只有少數人服從多數人之理﹐愚頑人服從聰明人之理﹐使賊滿洲人而多數也﹐則僅五百萬人﹐尙不及一州縣之眾﹐使賊滿州人而聰明也﹐則有目不識丁之親王﹑大臣﹐唱京調二黃之將軍。都統﹐三百年中﹐𨿽有一二聰明特達之人﹐要告爲吾教化所陶釒容。

一國之政治機關﹐一國之人共司之。苟不能司政治機關﹑參與行政權者﹐不得謂之國﹐不得謂之國民﹐此世界之公理﹐萬國所同然也。今試遊華盛頓﹑巴黎﹑倫惇之市﹐執途人而問之曰「汝國中執政者爲同胞歟﹖抑異族歟﹖」必答曰「同胞﹐同胞﹐豈有異種執吾國政權之理。」又問之曰「汝國人有參預行政權否﹖」必答曰「國者﹔積人而成者也﹐吾亦國人之分子﹐故國事爲己事﹐吾應得參預焉。」乃轉信我同胞﹐何一一與之大相反對也耶﹖謹就賊滿人待我同胞之政策﹐爲同胞述之。

滿洲人之在中國﹑不過十八行省中之一最小部分耳﹐而其它於朝野者﹐則以一最小部分。故十八行省而有餘。今試以京官滿漢缺額觀之﹐自大學士﹑尙書﹑侍郎滿漢二缺平列外﹐如內閣和衙門﹐則滿學士六﹐漢學士四﹐滿﹑蒙侍讀學士六。漢軍﹑漢侍讀學士二﹐滿侍讀十二﹐漢待讀二﹐滿﹑蒙中書九十四﹐漢中書三十。又如六部衙門﹐則滿郎中﹑員外﹑主事缺額﹐約四百名﹐吏部三十餘﹐戶都百餘﹐禮部三十餘﹐兵部四十餘﹐刑部七十餘﹐工部八十餘﹐其餘各部堂生事皆滿人﹐無一漢人。而漢郎中﹑員外﹑主事缺額﹐不過一百六十二名。每季《扌晉紳錄》中﹐於職官總目下﹐只標出漢郎中﹑員外﹑主事若干人﹐而渾滿缺於不言﹐殆有不能示天下之隱衷也。是六部滿缺司員﹐幾視漢缺司員而三倍﹝筆帖式尙不在此數﹞。而各省府道實缺﹑又多由六部司員外放﹐何怪滿人之爲道府者﹐布滿國中也。若理藩院衙門。則自尙書﹑侍郎迄主事﹑司庫皆滿人任之﹐無一漢人錯其間﹝理藩之事﹐惟滿人能爲之﹐咄咄怪事﹗﹞。其餘掌院學士﹑宗人府﹑都察院﹑通政司﹑大理寺﹑太常寺﹑太僕寺﹑光祿寺﹑鴻臚等﹐國子監﹑儀衛諸衙門缺額﹐未暇細數。要之皆滿缺多於漢缺﹐無一得附平等之義者。是其出仕之途﹐以漢視滿﹑不啻霄壤云泥之別焉。故常有滿﹑漢人同官﹑同年﹑同署﹐漢人則積滯數十載不得遷轉﹐滿人則俄而侍郎﹐俄而尙書﹑俄而大學士矣。縱曰﹐滿洲王气所鐘﹐如漢之沛﹑明之濠﹐然未有綿延數百年﹐定爲成例﹐竟以王者一隅﹐抹煞天下之人才﹐至於斯極者也。向使嘉﹑道﹑咸﹑同以來﹐其手奏中興之績者﹐非出自漢人之手﹐則各省督﹑撫﹑府﹑道之實缺﹔其不爲滿人攫盡也幾希矣。又使非軍興以來﹐雜以保舉軍功捐納。以爭各部滿司員之權利﹐則漢人幾絕幹仕途矣。至於科舉淸要之選﹐𨿽漢人居十之七八﹐然主事則多額外﹐翰林剛益淸貧。補缺難於登天﹐開坊類乎超海﹐不過設法虛糜之﹐以攺其異心。又多設各省主考﹑學政﹐及州縣教官等職﹐俾以無用之人﹐治無用之事而已﹑卽幸而億萬人中有競登至大學士﹑尙書﹑侍郎之位者﹐又皆頭白齒落﹐垂老气盡﹐分餘瀝於滿人之手。然定例漢人必由翰林出身﹐始堪大拜。而港人則無論出身如何﹐均能資兼文武﹐位兼將相﹐其中蓋有深意存焉。嗚呼﹗我漢人最不平之事﹐孰有過此哉﹗𨿽然﹐同種待異種﹐是亦天演之公例也。

然此僅就它制一端而言也﹐至乃於各行省中﹐擇其人物之胼羅。土產之丰阜﹐山川之險要者﹐命將軍﹑都統治之﹐而漢人不得居其職。又令八旗子弟駐防各省﹐另爲內城以處之﹐若江寧﹐若成都﹐若西安。若福州﹐若杭州﹐若廣州﹐若鎭江等處﹐𨿽閱年二百有奇﹑而滿自滿。漢自漢﹐不相錯雜。蓋顯然有賤族不得等倫於貴族之心。且試繹「駐防」

二字之義﹑猶有大可稱駭者。得毋時時恐漢人之叛我﹐而羈束之如盜賊乎﹖不然﹑何爲而防﹐又何爲而駐也﹖﹑又何爲駐而防之也﹖。

滿人中有建立功名者﹐取王公加拾芥﹑而漢人則大奴隸如曾國藩﹑左宗棠。李鴻章之倫﹑殘殺數百萬同胞﹐挈東南半壁﹐奉之滿洲﹐位不過封候而止。又試讀其歷朝聖訓﹐遇稍著賢聲之一二滿大臣﹐獎借逾恆﹐眞有一徳一心之契。兩漢人中𨿽賢如揚名時﹑李紱﹑湯斌等之馴靜奴隸﹐亦常招譴責挫辱﹐不可響邇﹔其餘抑揚髙下﹐播弄我漢人之處﹐尢難枚舉。

我同胞不見夫彼所謂八旗子弟﹑宗室人員﹑紅帶子﹑黃帶子﹑貝子﹑貝勒者乎﹐甫經成人﹐卽有自然之祿俸﹔不必別營生什﹐以贍其身家﹔不必讀書響道﹐以充其識力﹔由少爺而老爺﹐而大老爺﹐而大人﹐而中堂﹐紅頂花翎﹐貫搖頭上﹐尙書﹑侍郎﹐殆若天職。反漢人而觀之﹐夫亦可思矣。

中國人羣﹐向分爲士﹑農﹑工﹑商。士爲四民之首﹐曰士子﹐曰讀書人。吾風夫歐美人﹐無不讀書﹐卽無人不爲士子﹐中國人乃特而別之曰士子﹐曰讀書人﹐故吾今亦特言士子﹐特言讀書人。

中國士子者﹐實奄奄無生气之人也。何也﹖民之愚﹐不學而已﹑士之愚﹐則學非所學而益愚。而賊滿人又多方困之﹐多方辱之﹐多方汩之﹐多方➀之﹐多方賊之﹐待其垂老气盡﹐閹然軀殼。而後鞭策指揮焉。困之者何﹖困之以八股﹑試帖﹑楷摺﹐俾之窮年➁﹐不暇爲經世之學。辱之者何﹖辱之以童試﹑鄕試﹑會試﹑殿試。﹝殿試時無坐位﹐待人如牛馬﹞俾之行同乞丐﹐不復知人間有羞恥事。汩之者何﹖汩之以科名利祿﹐俾之患得患失﹐不復有仗義敢死之風。➀之者何﹖➀之以庫序臥碑﹐俾之柔靜愚魯﹐不敢有議政著書之舉。賊之者何﹖賊之以威權勢力﹐俾之畏首畏尾﹐不敢爲鄕曲豪舉﹐遊俠之雄。牽連之獄﹐開創於順治﹝朱國治巡撫江蘇﹐以加錢糧﹐誅諸生百餘人﹞﹔文字之獄﹐濫觴於乾隆﹝十全老人以一字一語﹐徵珠天下﹐羣臣震恐﹞。以故海內之士﹐莘莘濟濟﹐魚魚雅雅﹐衣冠俎豆﹐充儒林﹐抗議發憤之徒絕迹﹐慷慨悲吒之聲不聞﹐名爲士人﹐實則死人之不若。《佩文韻府》也﹐《淵鑑類函》也﹐《康熙字典》也﹐此文人學士所視爲拱壁連城之大類書也﹔而不知康熙﹑乾隆之時代﹐我漢人猶有仇視滿洲人之心思﹐彼乃集天下名人﹐名爲此三書﹐以借此銷磨我漢人革命復仇之銳志焉﹝康熙開千叟宴數次﹐命羣臣飲酒賦詩﹐均爲籠絡人起見﹞。噫於嘻﹗吾言至此﹐吾不禁投筆廢書而嘆曰「朔方健兒好身手﹐天下英雄入彀中。」好手段﹗好手段﹗吾不禁五體投地﹐頓首稽顙﹐恭維拜服﹐滿洲人壓制漢人﹐籠絡漢驅策漢人﹑抹熬漢人之好手段﹗好手段﹗

中國士人﹐又有一種岸然道貌﹐根器特異﹐別樹一幟﹐以號於眾者﹐曰漢學﹐曰宋學﹐曰詞章﹐日名士。漢學者流﹐尋章摘句﹐箋注訓詁﹐爲六級之奴婢﹐而不敢出其範圍。宋學者流﹐日守其五子﹑《近思錄》等書﹐髙談其太極﹑無極﹑性功之理﹐以束身成名﹐立於東西廡一瞰冷豬頭。詞章者流﹐立其桐城﹑陽湖之門戶流派﹐大唱其奼紫嫣紅之濫調排腔。名上者流﹐用其一團和气﹐二等才淸﹐三斤酒量﹐四季農服﹐五聲音律﹐六品官階﹐七言詩句﹐八面張羅﹐九流通透﹐十分應酬之大本領﹐鉆營奔競﹐無所不至。此四種人﹐日演其種種之活劇﹐奔走不遑﹐而滿洲人又恐其頓起異心也﹐乃特設博學鴻詞一科﹐以一网打盡焉。近世又有所謂通達時務者﹐拓﹝拓一作摭﹞腐敗報紙之一二語﹐襲皮毛西政之二三事﹐求附驥尾於經濟特科中﹐以進爲滿洲人之奴隸﹐欲求不得。又有所謂激昂慷慨之士﹐日日言民族主義﹐言破壞目的﹐其言非不痛哭流涕也﹐然柰痛哭流涕何﹖悲夫﹗悲夫﹗吾揭吾同胞腐敗之現象如此﹐而究其所以至此之原因﹐吾敢曰﹕半自爲之﹐半滿洲人造之。嗚呼﹗嗚呼﹗刀加吾頸﹐槍指吾胸﹐吾敢曰﹕半自爲之﹐半滿洲人造之。嗚呼﹗

嗚呼﹗刀加吾頸﹐槍指吾胸﹐吾敢日﹕半自爲之﹐半滿洲人造之。

某之言﹐可以盡吾國士人之醜態﹐而曰「復試者﹐幾桌不具﹐待國士如囚徒。賜宴而塵飯塗羹﹐視文人如犬馬。簪花之袍﹐僅存腰幅﹐棘圍之膳﹐卵作鴨烹。一入官場﹐卽成兒戲。是其於士也﹐名爲恩榮﹐而實羞辱者﹐其法不行也。由是士也﹐髦齡入學﹐皓首窮經﹐誇命運﹑祖宗﹑風水之靈﹐僥房師﹑主司﹑知音之幸﹐百折不磨﹐而得一第﹐其時大都在彊仕之年矣。而自顧餘生喫著﹐猶不沾天位天祿毫未忽釐之施﹐於此而不魚肉鄕愚﹐威福梓裏﹐或卹含冤而不包詞論﹐或顧廉恥而不打抽丰﹐其何能贍養室家﹐撐持門戶哉﹖」痛哉斯言﹗善哉斯言﹗爲中國士人之透物鏡﹐爲中國士人之活動大寫眞﹝卽影戲﹞。然吾以爲處今之日。處今之時﹐此等醜態﹐當絕於天壤也。旣又聞人羣之言曰「某某入學﹐某某中舉﹐某某報捐。」發財做官之一片喊聲﹐猶是囂囂然於社會上。如是如是。上海之濫野雞﹔如是如是﹐北京之滑兔子﹐如是如是﹐中國之腐敗士人。嗟乎﹗吾非好爲此尖酸刻薄之言﹐以罵盡我同胞﹐實吾國士人荼毒社會之罪﹐有不能爲之恕。《春秋》責備賢者。我同胞盍醒諸﹗

今試遊於窮鄕原野之間﹐則見夫黧其面目﹐泥其手足﹐荷鋤壠畔﹐終日勞勞而無時或息者﹐是非我同胞之爲農者乎﹖若輩受田主土豪之虐待不足﹐而滿洲人派設官吏﹐多方刻之﹐以某官括某地之皮﹐以某束吸某民之血﹐若昭信票﹐攤賠款﹐其尢著者也。是故一納賦也﹐加以火耗﹐加以錢價﹐加以庫平﹐一兩之稅﹐非五六兩不能完﹐務使之鬻妻典子而後已。而猶美其名曰薄賦﹐曰輕稅﹐曰皇仁。吾不解薄賦之謂何﹐輕稅之謂何﹖若皇仁之謂﹐則是盜賊之用心殺人﹐而曰救人也。嘻﹗一國之農爲奴隸於賊滿人下而不敢動﹐是非賊滿人壓制漢人之好手段。嗚呼﹗

嗚呼﹗刀加吾頸﹐槍指吾胸﹐吾敢曰﹕賊滿人壓制漢人之好手段﹗

不見乎古巴誘販之豬仔﹑海外被虐之華工﹐是又非吾同胞之所謂工者乎﹖初則見拒於美﹐繼又見拒於檀香山﹑新金山等處﹐饑寒交迫﹐葬身無地。以堂堂中國之民﹐意欲比葺發重唇之族而不可得。誰實爲之﹐至此極哉﹖然吾聞之﹐外國工人﹐有干涉國政﹑倡言自由之說﹐以設立民主爲宗旨者﹐有合全國工人立一大會﹐定法律以保護工業者﹐有立會演說﹐開報館﹐倡社會之說者﹐今—一轉詢中國有之乎﹖曰﹕無有也。

又不見乎殺一教士而割地償款﹐罵一外人而勞上諭動問﹖而我同胞置身海外﹐受外人不忍施之禽獸者之奇辱﹐則滿洲政府殆盲於目聾於耳者焉。夫頭同是圓﹐足同是方﹐而一則尊貴如此﹐一則卑賤如此。嗚呼﹗嗚呼﹗刀加吾頸﹐論指吾胸﹐吾敢曰﹕滿洲人之虐待我﹗

抑吾又聞之﹐外國之富商大賈﹐皆爲議員﹐執政權﹐而中國則貶之曰末務﹐卑之曰市井﹐賤之曰市儈﹐不得與士大夫伍。乃一旦償兵費﹐賠教案﹐甚至供玩好﹑養國蠹者﹐皆莫不取之於商人﹐若者有捐﹐若者有稅﹐若者加以洋關而又抽以釐金﹐若者抽以釐金而又加以洋關﹐震之以報效國家之名﹐誘之以虛銜封典之榮﹐公其詞則曰派﹐美其名則曰勸﹐實則敲吾同胞之膚﹐吸吾同胞之髓﹐以供其養家奴之費﹐修頤和園之用而已。吾見夫吾同胞之不與之計較也自若。嗚呼﹗嗚呼﹗刀加吾頸﹐槍指吾胸。吾敢曰﹕滿洲人之敲吾膚﹐吸吾髓﹗

以言夫中國之兵﹐則又有不可忍言者也。每月三金之糧餉﹐加以九錢七之扣折﹐與以朽腐之兵器﹐位置其一人之身命﹐驅而使之戰﹐不聚殲其兵而饋餉於敵﹐夫將焉往﹖及其死傷也﹐則委之而去﹐視爲罪所應爾﹐旌卹之典﹐盡屬虛文﹔妻子哀望﹐莫之或問。卽或幸而不死﹐則遣以歸農﹐扶傷裹創﹐生計乏絕﹐流落數千里外﹐淪爲乞丐﹐欲歸不得﹐而殺遊勇之令﹐又特立嚴酷。似此殘酷之事﹐從未聞有施之於八旗駐防者。嗟夫﹗嗟夫﹗吾民何辜﹐受此慘毒﹗始也欲殺之﹐終也欲殺之﹐上薄蒼天﹐下徹黃泉﹐不殺不盡﹐不盡不快﹐不快不止。嗚呼﹗嗚呼﹗刀加吾頸﹐槍指吾胸﹐吾敢曰﹕滿洲人之殘殺我漢人﹗

文明國中﹐有一人橫死者﹐必登新聞數次﹐甚至數十次不止。司法官審問案件﹐卽得有實憑實據﹐非犯罪人親供﹐不能定罪﹝於審問時﹐無用刑審問理﹞。何也﹖重生命也。吾見夫否同胞每年中死於賊滿人借刀殺人濫酷刑法之下者﹐不知凡幾﹐賊港人之用苛刑﹐於中國言之﹐可醜可痛。天下怨積﹐內外咨嗟。華人入籍外邦﹐如避水火。租界必設會審﹐如禦虎狼。乃或援引故事虛文﹐而頓忘眼前實事﹐不知今無滅族﹐何以移親及疏﹐今無肉刑﹐何以斃人杖下﹐今無拷訊﹐何以苦打成招﹐今無濫苛﹐何以百毒備至。至若監牢之刻﹐獄吏之慘﹐猶非筆墨所能形容﹐卽比以九幽十八獄﹐恐亦有過之無不及﹐而賊滿八方行其農忙停訟﹐熱審減刑之假仁假義以自飾。嗚呼﹗嗚呼﹗刀加吾頸﹐槍指吾胸。吾敢曰﹕賊滿人之屠戮我﹗若夫官吏之貪酷﹐又非今世界文字語言所得而寫擬言論者也﹐悲夫﹗

乾隆之圓明園已化灰燼﹐不可憑藉﹐如近日之崇樓傑閣﹐巍巍髙大之頤和國﹐問其間一瓦一鑠﹐何莫非刻括吾漢人之膏脂﹐以供一賣淫婦那拉氏之笑傲﹗夫暴秦無道﹐作阿房宮﹐天下後世尙稱其不仁﹐於圓明園何如﹖於頤和園何如﹖我同胞不敢道其惡者﹐是可知滿洲政府專制之極點。

開學堂則曰無錢矣﹐派學生則曰無錢矣﹐有絲毫利益於漢人之事﹐莫不曰無錢矣﹐無錢矣。乃無端而謁陵修陵﹐則有錢若干﹐無端而修宮園﹐則有錢若干﹐無端而作萬壽﹐則有錢若干﹐同胞乎﹗盍思之。

「量中華之物力﹐結友邦之歡心」﹐是豈非煌煌上諭之言哉。中國者﹐中國人之中國也。割我同胞之土地﹐搶我同胞之財產﹐以買其一家一姓五百萬家奴一日之安逸﹐此割臺灣﹑膠州之本心﹐所以感發五中矣。咄咄怪事﹐我同胞看者﹗我同胞聽者﹗

吾讀《揚州十日記》《嘉定屠城記》﹐吾讀來盡﹐吾幾不知流涕之自出也。吾爲言以告我同胞曰﹕揚州十日﹐嘉定三屠﹐是又豈當日賊滿人殘戮漢人一州一縣之代表哉﹖夫二書之記事﹐不過略舉一二耳﹐當日旣縱焚掠之軍﹐又嚴剃髮之令﹐賊滿人鐵騎所至﹐屠條擄掠﹐必有十倍於二地者也。有一有名之揚州﹑嘉定﹐有千百無名之揚州﹑嘉定﹐吾憶之﹐吾惻動於心﹐吾不忍而又不能不爲同胞告也﹗

《揚州十日記》有云「初二日﹐傳府道州縣已置官吏﹐執安民牌﹐徧諭百姓﹐毋得驚懼。又諭各寺院僧人﹐焚化積屍﹐而寺院中藏匿婦女﹐亦復不少﹐亦有驚餓死者。查焚屍載簿﹐不過八日﹐共八十餘萬﹐其落井投河﹐閉門焚縊者﹐不與焉。」

吾人爲言以告我同胞曰﹕賊滿人入關之時﹐被賊滿人屠殺者﹐是非我髙曾祖之髙曾祖乎﹖是非吾髙曾祖之髙曾祖之伯叔兄舅乎﹖被賊滿人奸淫者﹐是非吾髙曾祖之髙曾祖之妻之女之姊妹乎﹖﹝《揚州十日記》云「卒常謂人曰﹕『我輩徵髙麗﹐擄婦女數萬人﹐無一失節者﹐何堂堂中國﹐無恥至此﹗』」讀此言﹐可知當日好淫之至極﹞記曰「父兄之仇﹐不共戴天。」此三尺童子所知之義﹐故子不能爲父兄報仇﹐以托諸其子﹐子以托諸孫﹐孫又以托諸玄來仍。是髙曾祖之仇﹐卽吾今父兄之仇也。父兄之仇不報﹐而猶厚顏以事仇人﹐日日言孝弟﹐吾不知孝弟之果何在也。髙曾祖若有靈﹐必當不瞑目於九原。

中國之有孔子﹐無人不尊崇爲大聖人也。曲阜孔子廟﹐又人人知爲禮樂之邦﹐教化之地﹐拜擬不置﹐如鄧穌之耶路撒冷也。乃賊滿人割膠州於徳﹐而請徳人侮毀我堯﹑舜﹑禹﹑湯﹑文﹑武﹑周公道教之地﹐生民未有。神聖不可侵犯之孔子之鄕﹐使神州四萬萬眾﹐無教化而等倫於野蠻﹔是誰之罪歟﹖夫耶穌教新舊相爭。猶不惜流血數百萬人﹐我中國幾何如﹖

一般服從之奴隸﹐有上尊號﹐崇謚法﹐尊謚爲聖祖仁皇帝﹑髙宗純皇帝者﹐故在黑暗之時代﹐所號爲令主賢君﹐及觀《南巡錄》所紀﹐實則淫擄無賴﹐鳥獸洪水﹐泛濫中國。﹝乾隆飲食黃角峯﹐讓張家口遞至揚州﹐三日而至﹐於此可見其奢侈。﹞嗟夫﹗竭數省之民力﹐以供覺羅玄燁﹝卽康熙﹞﹑覺羅弘歷﹝卽乾隆﹞二民賊之行止﹐方之隋煬﹑明武爲比例差﹐吾不知其去幾何﹖吾曾讀《隋煬艷史》﹐吾安得其人﹐再著一康熙﹑乾隆南遊史﹐揭其禽獸之行﹐暴著天下。某氏以法王路易十四比干隆﹐吾又不禁拍手不已﹐喜得其酷肖之神也。

主人之轉賣其奴也﹐尙問其願不願。今以我之土地送人﹐並不問之﹐而私相授受﹔我同胞亦不與之計之較之。反任之聽之。若臺灣﹐若香港﹐若大連灣﹐若旅順﹐若膠州﹐若廣州灣﹐於未割讓之先﹐於旣割讓之後﹐從未聞有一紙公文﹐布告天下。我同胞其自認爲奴乎﹖吾不得而知之。

此滿洲人大忠臣榮祿所以有「與其授家奴﹐不如贈鄰友」之言也。

牧人之畜牛馬也﹐牛馬何以受治於人﹖必曰「人爲萬物之靈﹐天下只有人治牛馬之理。」今我同胞﹐受治於賊滿人之胯下﹐是卽牛馬之受治幹牧人也。我同胞𨿽欲不自認爲牛馬﹐而彼實以牛馬視吾。何以言之﹖有證在。今各州府縣﹐苟有催租勸捐之告示出﹐必有「受朝廷數百年豢養深恩﹐力圖報效」等語﹐煌煌然大貼於十字街衢之上﹐此識字者所知也。夫曰「豢養」也﹐卽畜牧之謂也。吾同胞自食其力也﹐彼滿洲人搶吾之財﹐攘吾之土﹐不自認爲賊﹐而猶以牛馬視吾。同胞乎﹗抑自居乎﹖抑不自居乎﹖

滿洲人又有言曰「二百年食毛踐上﹐深仁厚澤﹐浹髓淪肌。」中國者﹐中國人之中國也﹐非賊滿人所得而固有也。夫誰食誰之毛﹐誰踐誰之土﹐不待辧別而自知。賊滿人之爲此言也﹐抑反言歟﹖抑實謂歟﹖

請我同胞自道之。賊滿人入關二百六十年﹐食吾同胞之毛﹐踐吾同胞之土﹐同胞之深仁厚澤﹐淪其髓﹐浹其肌。吾同胞小便後﹐滿洲人爲我吸余尿﹐吾同胞大便後﹐滿洲人爲我舐余糞﹐猶不足以報我豢養深恩於萬一。此言也﹐不出於我同胞之口﹐而反出諸於滿洲人之四﹑喪心病狂﹐至於此極耶﹖

山海關外之一片地曰滿州。曰黑龍江﹐曰吉林﹐曰盛京﹐是非賤滿人所謂發祥之地﹑遊牧之地乎﹖賊滿人因當竭力保守者也。今乃頓首再拜奉獻於俄羅斯。有人焉﹐已不能自保﹐而猶望其保人﹐其可得乎﹖有人焉﹐不愛惜己之物﹐而猶望其愛惜人之物。其又可得乎﹖

拖辮髮﹐著胡服﹐躑躅而行於倫惇之市﹐行人莫不曰﹕Pigtail﹝譯言豬尾﹞﹑savage﹝譯言野蠻﹞者﹐何爲哉﹖又躑躅而行於東京之市﹐行人莫不曰﹕﹝譯音施尾奴才﹞者﹐何爲哉﹖嗟夫﹗漢官威儀﹐掃地殆盡﹐唐制衣冠﹐蕩然無存。受播吾所衣之衣﹐所頂之發﹐吾惻痛於心﹔吾見迎春時之春官衣飾﹐吾側痛於心﹔吾見出殯時之孝子衣飾﹐吾側痛於心﹔吾見官吏出行時﹐荷刀之紅綠衣﹑喝道之皂隸﹐吾惻痛於心。辮髮乎﹐胡服乎﹐開气袍乎﹐花翎乎﹐紅頂乎﹐朝珠乎﹐爲我中國文物之冠裳乎﹖抑打牲遊牧賊滿人之惡衣服乎﹖我同胞自認﹗賊滿人入關所下剃頭之令﹐其略曰「向來剃頭之制不急。姑聽自便者﹐欲俟天下大定﹐始行此事。聯已籌之熟矣。君猶父也﹐臣猶子也﹐父子一體﹐豈可違異。若不歸一﹐不見爲異國人乎﹖自今布告之後﹐京城限旬日﹐直隸各省地方﹐自部文到日﹐並限旬日﹐盡行剃頭﹐若惜發爭辯﹐決不輕貸。」嗚呼﹗此固我是漢人種﹐爲牛爲馬﹐爲奴爲隸﹐拋漢﹑唐之衣冠﹐去父母之發膚﹐以服從滿洲人之一大紀念碑也。同胞﹗同胞﹗吾願我同胞﹐日日一讀之﹗

娼妓之於人也﹐人盡可以爲夫﹐皆爲博纏頭計也。我之爲賊滿人順民﹐賊滿人臣妾﹐從未見益我以多金。卽有入其利祿誘導之中﹐登至尙書﹑總督之位﹐要皆以同胞括蝕同胞﹐而賊滿人仍一毛不拔自若也。嗚呼﹗我同胞何娼妓之不若﹗

吾同胞今日之所謂朝廷﹐所謂政府﹐所謂皇帝者﹐卽吾疇昔之所謂曰夷﹑曰蠻﹑曰戎﹑曰狄﹑日匈奴﹑曰韃靼﹔其部落居於山海關之外﹐本與我黃帝神明之子孫不同種族者也。其士則穢鑲﹐其人則種﹐其心則獸心﹐其俗則毳俗﹐其文字不與我同﹐其語言不與我同﹐其衣服不與我同﹐逞其凶殘淫殺之威﹐乘我中國流寇之亂。闖入中原﹐盤據上方﹐驅策漢人。以坐食其福。故禍至則漢人受之﹐福至則滿人享之。太平天國之立﹝一作亡﹞也﹐以漢攻漢﹐山屍海血﹐所保者滿人。甲午戰爭之起也﹐以漢攻倭﹐償款二百兆﹐割地一行省﹐所保者滿人。「團匪」之亂也﹐以漢攻洋﹐流血京﹑津。所保者滿人。故今日彊也﹐亦滿人彊耳﹐於我雙人無與焉﹔故今日富也﹐亦滿人富耳。於我漢人無與焉。同胞﹗

同胞﹗毋引爲己類﹗賊滿人剛毅之言曰「漢人彊﹐滿人亡」彼族之明此理久矣﹐願我同胞當蹈其言﹐毋食其言。

以言夫滿洲人之對待我者固如此﹐以言夫我同胞之受害也又如彼﹐同胞﹗同胞﹗知所感乎﹖知所擇乎﹖夫犬羊嚙骨﹐猶嫌鯁喉﹐我同胞受此種種不平之感﹐殆有若銅駝石馬者焉﹐然而賊滿人之奴隸我者﹐尙不止此﹐吾心之所欲言者﹐而口不能達之﹐口之所能言者﹐而筆不能宣之。今召發一誓言以告人曰﹕有舉滿人對待我同胞之問題﹐以難於吾者﹐否能雜搜博引﹐細說詳辯﹐揭其隱衷微意﹐以著於天下。吾但願我身化爲恆河沙數﹐—一身中出—一舌﹐—一舌中發—一音﹐以演說賊滿人驅策我﹑屠殺我﹑奸淫我﹑籠絡我﹑虐待我之慘狀於我同胞前。吾但願我身化爲無量恆河沙數名優巨伶﹐以演出踐滿人驅策我﹑屠殺我﹑奸淫我﹑籠絡我﹑虐待我之活劇於我同胞前。

且夫我中國固具有囊括宇內﹐震耀全球﹐撫視萬國﹐淩轢五洲之資格者也。有二千萬方裏之土地﹐有四百兆靈明之國民﹐有五千餘年之歷史﹐有二帝三王之政治。且也地處溫帶﹐人性聰明﹐物產丰饒﹐江河源富﹐地球各國所無者﹐我中國獨擅其有﹔倘使不受弩爾哈齊﹑皇太極﹑福臨諸惡賊之蹂躪﹐早脫滿洲人之羈縛﹐吾恐英吉利也﹐俄羅斯也﹐徳意志也﹐法蘭西也。今日之張牙舞爪﹐以蠶食瓜分於我者﹐亦將迸气斂息﹐以憚我之威權﹐惕我之勢力。吾恐印度也﹐波蘭也﹐埃及也﹐土耳其也﹐亡之滅之者﹐不在英﹑俄諸國﹐而在我中國﹐亦題中應有之目耳。今乃不出於此。而爲地球上數重之奴隸﹐使不得等倫於印度紅巾﹝上海用印度人爲巡捕﹞﹑非洲黑奴﹐吁﹗可慘也﹗夫亦大可醜也﹗夫亦大可恥也﹗嗚呼﹗滅六國者﹐國也﹐非秦也﹔族秦者﹐秦也﹐非天下也。滿洲人亡我乎﹖抑我自亡乎﹖古人曰「往者不可諫。來者猶可追。」昨日之中國﹐譬猶昨日死﹐今日之中國﹐譬猶今日生。過此以往﹐其光復中國乎﹖其爲數重奴隸乎﹖天下事不興則亡﹐不進則退﹐不自立則自殺﹐徘徊中立﹐萬無能存於世界之理﹐我同胞速擇焉。我同胞處今之世﹐立今之日﹐內受滿洲之壓制﹐外受列國之驅迫﹐內患外侮﹐兩相刺激﹐十年滅國﹐百年滅種﹐其信然夫。然達人有言曰「欲禦外侮﹐先淸內患。」如是如是﹐則賊滿人爲我同胞之公敵﹐爲我同胞之公仇﹐二百六十餘年之奴隸猶能脫﹐數十年之奴隸勿論已。吾今與同胞約曰「張九世復仇之義﹐作十年血戰之期﹐磨吾刃﹐建吾旗﹐各出其九死一生之魄力﹐以驅除淩辱我之賊滿人﹐壓制我之賊滿人﹐屠殺我之賊滿人﹐好淫我之賊滿人﹐以恢復我聲明文物之祖國﹐以收回我天賦之權利﹐以挽回我有生以來之自由﹐以購取人人平等之幸福。」

嘻吁嘻﹗我中國其革命﹗我中國其革命﹗法人三次﹐美洲七年﹐是故中國革命亦革命﹐不革命亦革命﹐吾願日日執鞭以從我同胞革命﹐吾祝我同胞革命。

「忍令上國衣冠﹐淪於夷狄﹔相率中原豪傑﹐還我河山﹗」我同胞其有是志也夫﹗

第三章

革命之教育

有野蠻之革命﹐有文明之革命。

野蠻之革命﹐有破壞﹐無建設﹐橫暴恣睢﹐適足以造成恐怖之時代﹐如庚子之義和團﹐意大利之加坡拿裏﹐爲國民增禍亂。

文明之革命。有破壞﹐有建設。爲建設而破壞﹐爲國民購自由平等獨立自主之一切權利﹔爲國民增幸福。

革命者﹐國民之天職也﹔其根底源於國民﹐因於國民﹐而非一二人所得而私有也。今試問吾儕何爲而革命﹖必有障礙吾國民天賦權利之惡魔焉﹐吾儕得而掃除之﹐以復我天賦之權利。是則革命者﹑除禍害而求幸福者也。。爲除禍害而求幸福﹐此吾同胞所當頂禮膜拜者。爲除禍害而求幸福﹐則是爲文明之革命﹐此更吾同胞所當頂禮膜拜者也。

欲大建設﹐必先破壞﹐欲大破壞﹐必先建設﹐此千古不易之定論。

吾儕今日所行之革命﹐爲建設而破壞之革命也。𨿽然﹐欲行破壞﹐必先有以建設之。善夫意大利建國豪傑瑪志尼之言曰「革命與教育並行。」吾於是鳴於我同胞曰「革命之教育。」更譯之曰「革命之前﹐須有教育﹐革命之後﹐須有教育。」

今日之中國﹐實無教育之中國也﹐吾不忍執社會上種種可醜﹑可賤﹑可厭嫌之狀態﹐以出於筆下。吾但謚之曰「五官不具﹐四肢不全﹐人格不完。」吾聞法國未革命以前﹐其教育與鄰邦等。美國未革命以前﹐其教育與英人等﹐此興國之往迹﹐爲中國所未夢見也。吾聞印度之亡也﹐其無教育與中國等﹐猶太之滅也﹐其無教育與中國等﹐此亡國之往迹﹐我國擅其有也。不寧惟是﹕十三洲之獨立﹐徳意志之聯邦﹐意大利之統一﹐試讀其革命時代之歷史﹐所以鼓舞民气﹐宣戰君主﹐推倒母國﹐誅殺貴族﹐倡言自由﹐力尊自治﹐內修戰事﹐外抗彊鄰。上自議院憲法﹐下至地方制度﹐往往於兵連禍結之時﹐舉國糜爛之日﹐建立宏猷﹐體國經野﹐以爲人極。一時所謂革命之健兒﹐建國之豪傑﹐流血之巨子﹐其道徳﹐其智識﹐其學術﹐均具有振衣昆侖頂﹐濯足太平洋之慨焉。吾崇拜之﹐吾傾慕亡﹐吾究其所以致此之原因。要不外乎教育耳。若華盛頓﹐若拿破侖﹐此地球人種所推尊爲大豪傑者也﹐然一華盛頓﹐一拿破侖倡之﹐而無百千萬億兆華盛頓﹑拿破侖和之﹐一華盛頓何如﹖一拿破侖何如﹖其有愈於華﹑拿二人之才之識之學者又何如﹖有有名之英雄﹐有無名之英雄﹐華﹑拿者﹐不過其時拋頭顱濺熱血無名無量之華﹑拿之代表耳﹗今日之中國﹐固非一華盛頓﹑一拿破侖所克有濟也﹐然必須制造無量無名之華盛頓﹑拿破侖﹐其庶乎有濟。吾見有愛國憂時之志士﹐平居深念﹐自尊爲華﹑拿者﹐若而人其才識之愈於華。拿與否﹐吾不敢知之﹑吾但以有名之英雄尊之。而此無量無名之英雄﹐則歸諸冥冥之中﹑甲以尊諸乙﹐乙又以尊諸丙﹐嗚呼﹐不能得其主名者也。今專標斯義﹐相約數事﹐以與我同胞共勉之。

一﹑當知中國者﹐中國人之中國也。中國之一塊土﹐爲我始祖黃帝所遺傳﹐子子孫孫﹐綿綿延延﹐生於斯﹐長於斯﹐衣食於斯﹐當共守而如替。有異種賤族﹐染指於我中國﹐侵占我皇漢民族之一切權利者﹐吾同胞當不惜生命﹐共逐之以復我權利。

一﹑人人當知平等自由之大義。有生之初﹐無人不自由﹐卽無人不平等﹐初無所謂君也。所謂臣也。若堯﹑舜﹐若禹﹑稷﹐其能盡義務於同胞﹐開莫大之利益﹐以孝敬於同胞﹐故吾同胞視之爲代表﹐尊之爲君﹐實不過一團體之頭領耳。而平等自由也自若。後世之人﹐不知此意﹐一任無數之民賊﹑獨夫﹑大冠﹑巨盜﹐舉眾人所有而獨有之﹐以爲一家一姓之私產﹐而自尊曰君﹐曰皇帝﹐使天下之人無一平等﹐無一自由﹐甚至使成吉思仟﹑覺羅福臨等﹐以遊牧賤族﹐入主我中國﹐以羞我始祖黃帝於九原﹐故我同胞今日之革命。當共逐君臨我之異種﹐殺盡專制我之君主﹐以復我天賦之人權。以立於性天智日之下﹐以與我同胞熙熙攘攘﹐遊幸於平等自由城郭之中。

一﹑當有政治法律之觀念。政治者﹐一國辦事之總機關也﹐非一二人所得有之事也。譬如機器﹐各機之能運動﹐要在一總樞紐﹐倘使余機有損﹐則樞紐不靈。人民之於政治﹐亦猶是也。然人民無政治上之觀念﹐則滅亡隨之﹔鑑於印度﹐鑑於波蘭﹐鑑於已亡之國罔不然。法律者﹐所以範圍我同胞﹐使之無過失耳。昔有曰「野蠻人無自由。」野蠻人何以無自由﹖無法律之謂耳。我能殺人﹐人亦能殺我﹐是兩不自由也。條頓人之自治力﹐駕於他種人者何﹖有法律亡觀念故耳。由斯三義﹐更生四種﹕一曰養成上天下地﹐惟我獨尊﹐獨立不羈之精神。

一曰養成冒險進取﹐赴湯蹈火﹐樂死不辟之气慨。

一曰養成相親相愛。愛羣敬己﹐盡瘁義務之公徳。

一曰養成个人自治﹐團體自治﹐以進人格之人羣。

第四章

革命必剖淸人種

地球之有黃白二種﹐乃天予之以聰明才武﹐兩不相下之本質﹐使之發揚蹈厲﹐交戰於天演界中﹐爲亙古角力較智之大市場﹐卽爲終古物競進化之大舞臺。夫人之愛其種也﹐其內必有所結﹐而後外有所排。故始焉自結其家族以排他家族﹐繼焉自結其鄕族以排他鄕族﹐繼焉自結其部族以排他部族﹐終焉自結其國族以排他國族﹐此世界人種之公理﹐抑亦人種產歷史之大原因也。吾黃種﹐吾黃種之中國之皇漢人種﹐吾就東洋歷史上﹐能相結相排之人種﹐爲我同胞述之﹐使有所觀感焉。

亞細亞黃色人種﹐約別爲二種﹕曰中國人種﹐曰西伯利亞人種。

中國人種蔓延於中國本部﹑西藏及後印度一帶地方﹐更詳別爲三族﹕第一﹐漢族。漢族者﹐東洋史上最特色之人種﹐卽吾同胞是也。據中國本部﹐棲息黃河沿岸﹐而次第蕃殖於四方﹐自古司東亞文化之木鐸者﹐實惟我皇漢民族焉。朝鮮﹑日本亦爲我漢族所蕃殖。

第二﹐西藏族。自西藏蔓延克什米爾﹑泥八刺及緬甸一帶地方﹐殷周時之氐﹑羌﹐秦漢時之月氏﹐唐之吐蕃﹐南宋之西夏等﹐皆屬此族。

第三﹐交趾支那族。自支那西南部﹝卽雲南﹑貴州諸省﹞﹐而蔓延於安南﹑暹羅等國﹐此族在古代﹐似占據中國本部﹐而爲漢族所漸次驅逐者﹐周以前之苗民﹑荊蠻﹐唐之南詔﹐蓋屬此族。

西伯利亞人種﹐自東方亞細亞北部。蕃殖北方亞細亞一帶﹐今更詳別之﹐凡四族。

第四﹐蒙古族。原蕃殖於西伯利亞之貝加爾湖東邊一帶﹐其後次第南下﹐今日乃自內外蒙古﹐蔓延天山北路一帶地方。元朝由此族而起﹐將統一歐亞。印度之莫臥爾帝國﹐亦由此起。

第五﹐通古斯族。自朝鮮北部﹐經滿洲而蔓延於黑龍江附近地。秦漢時之東胡﹐漢以後之鮮卑﹐隋唐時之﹝革末﹞﹝革曷﹞﹐唐末之契丹﹐宋之女眞等﹐皆屬此族。今日入主我中國之滿洲人﹐亦由此族而興焉。

第六﹐土耳其族。原蕃殖於內外蒙古地﹔後漸西移﹐今日則自天山南路﹐凡中央亞細亞一帶地方﹐多爲此族占據。周以前之獯鬻﹑﹝犭嚴﹞狁﹐漢之匈奴﹐南北朝之柔然﹐隋之突厥﹐唐之回紇等﹐皆屬此族。今東歐之土耳其﹐亦此族所建。

今就今日人種之能成立者﹐列表如下﹕漢族﹝中國人﹞﹑朝鮮人﹑暹羅人黃種﹕中國人種﹕其他﹕日本人﹑西藏人﹑其他亞西亞東部人﹑蒙古族﹑滿洲人﹝今日之所謂政府皇帝者﹞

蒙古族﹕西伯利亞人﹝古韃靼人﹞﹑其他亞西來北﹑中部人西伯利亞人種﹕土耳其人土耳其族﹕匈牙利人其他在歐洲之黃種人由是以觀﹐我皇漢民族﹐起自黃河東北一帶之地﹐經歷星霜﹐四方繁衍﹐秦漢之世﹐已滿布中國之全面﹐以中國本部爲生息之鄕。降及今日﹐人口充溢四萬萬﹐爲地球絕大蕃多﹑無有倫比之民族﹐其流出萬里長城以外﹐靑海﹑西藏之地者﹐達一千餘萬之多。

更進而越日本之境﹐或侵入北方黑龍江之左岸俄界﹐或達南方﹐進入安南﹑交趾﹑柬蒲塞。暹羅﹑緬甸﹑馬來半島。更入太平洋﹐侵入布哇﹑美洲合眾國﹑加拿大﹑祕魯﹑伯拉。逾南洋侵入呂宋﹑爪哇﹑﹝氵孛﹞

泥及澳洲﹑歐洲者﹐亦不下三四百萬。無資力者﹐孜孜勵精﹐以勞力壓倒淩駕他國人民。有資力者﹐擁數十百萬之資本﹐與歐美之富商大賈﹐爭勝敗於商場中﹐而不相下。我漢族之富於擴張種族之勢力者有如此﹐卽以二十世紀世界之主人翁﹐推尊我漢族﹐吁﹗亦非河漢之言也。

嗚呼﹗我漢種。是豈飛揚祖國之漢種。是豈獨立亞細亞大陸上之漢種﹐是豈爲偉大國民之漢種。嗚呼漢種﹗漢種𨿽眾﹐適足爲他種人之奴隸﹔漢地更廣﹐適足供他種人之棲息。漢種﹗漢種﹗不過爲滿洲人恭順忠義之臣民。漢種﹗漢種﹗又由滿洲人介紹爲歐美各國人之奴隸。吾寧使漢種亡盡﹐殺盡﹐死盡﹐而不願其享升平盛世﹐歌舞河山﹐優遊於滿洲人之胯下。吾寧使漢種亡盡﹐殺盡﹐死盡﹐而不願其爲洪承疇﹐爲細崽﹐爲通事﹐爲買辦﹐爲繹幹地球各國人之下。吾悲漢種﹐吾先以種族之念覺漢種。

執一人而謂之曰「汝亡父﹐非眞汝父也﹐爲汝父者﹐某某也。」

其人莫不立起而怒﹐以得其直而後已。又一家人﹐父子﹑夫婦﹑兄弟﹐相居無事也﹐忽焉來一彊暴﹐人其室﹐據其財產﹐又奴其全家人﹐則其家人莫不奮力死鬥﹐以爭回原產而後已。夫語人有二父而不怒﹐奪人之家產而不爭﹐是其人不行尸走肉﹐卽僵屍殘骸。吾特怪吾同胞﹐以一人所不能忍受之事﹐舉國人忍受之﹔以一家所不能忍受之事﹐舉族忍受之﹐悲夫﹗滿洲人入關﹐稱大淸朝順民﹔聯軍破北京﹐稱某某國順民﹔香港人立維多利亞紀念碑曰「徳配天地」﹔臺灣人頌明治天皇功徳曰「徳廣皇仁」。前之爲大金﹑大元﹑大遼﹑大淸朝之順民旣去矣﹐今之爲大英﹑大法﹑大俄﹑大美國之順民者又來。此無他﹐不明於同種異種之觀念﹐而男盜女娼﹐羞祖辱宗之事﹐亦何不可爲﹗

吾正告我同胞曰﹕昔之禹貢九州﹐今日之十八行省﹐是非我皇漢民族嫡親同胞﹐生於斯﹐長幹斯﹐聚國族於斯之地平﹖黃帝之子孫﹐神明之冑裔﹐是非我皇漢民族嫡親同胞之名譽乎﹖中國華夏﹐蠻夷戎狄﹐是非我皇漢民族﹐嫡親同胞﹐區分人種之大經乎﹖

滿洲人與我不通婚姻﹐我猶是淸淸白白黃帝之子孫也。夫人之於家庭﹐則莫不相親相愛﹐對異性則不然﹐有感情故耳。我同胞豈忍見此莫大之奇辱﹐而無一毫感情動於中耶﹖愛爾蘭隸於英﹐以人種稍異﹐故數與英人爭﹐卒得其自治而後已。諺曰「非我族類﹐其心必異。」又曰﹔「狼子野心﹐是乃狠也。」我同胞其三復斯言﹔我同胞其有志跳身大海洋中﹐湧大海洋之水﹐以洗潔我同胞羞祖辱宗男盜女娼之大恥大辱乎﹖

第五章

革命必先去奴隸之根性

曰國民﹐曰奴隸﹐國民彊﹐奴隸亡。國民獨立﹐奴隸服從。中國黃龍旗之下﹐有一種若國民﹐非國民﹐若奴隸﹐非奴隸﹐雜糅不一﹐以組織成一大種。謂其爲國民乎﹖吾敢謂羣四萬萬人而居者﹐卽具有完全之奴顏妾面。國民乎何有﹗尊之以國民﹐其污穢此優美之名詞也孰甚﹗若然﹐則以奴隸畀之﹑吾敢拍手叫絕曰「奴隸者﹐爲中國人不雷同﹐不普通﹐獨一無二之徽號。」

印度之奴隸於英也﹐非英人欲奴隸之﹐印人自樂爲奴隸也。安南之奴隸於法也﹐非法奴隸之﹐安南人自樂爲奴隸也。我中國人之奴隸於滿洲﹑歐美人也﹐非滿洲﹑歐美欲奴隸之﹐中國人自樂爲奴隸耳。樂爲奴隸﹐則請釋奴隸之例。

奴隸者﹐與國民相對待﹐而不恥於人類之賤稱也。國民者﹐有自治之才力﹐有獨立之性質﹐有參政之公權﹐有自由之幸福﹐無論所執何業﹐而皆得爲完全無缺之人。曰奴隸也﹐則旣無自治之力﹐亦無獨立之心﹐舉凡飲食﹑男女﹑衣服﹑居處﹐莫不待命於主人﹐而天賦之人權﹐應享之幸福﹐亦莫不奉之主人之手。衣主人之衣﹐食主人之食﹐言主人之言﹐事主人之事﹐倚賴之外無思想﹐服從之外無性質﹐謅媚之外無笑語﹐奔走之外無事業﹐伺候之外無精神﹐呼之不敢不來﹐麾之不敢不去﹐命之生不敢不生﹐命之死不敢不死。得主人之一盼﹐博主人之一笑﹐如獲異寶﹐登天堂﹐誇耀於儕輩以爲榮﹔及櫻主人之怒﹐則俯首屈膝﹐气下股栗﹐至極其鞭撲踐踏﹐不敢有分毫抵忤之色﹐不敢生分毫憤奮之心﹐他人視爲大恥辱﹐不能一刻忍受﹐而彼無怒色﹐無忤容﹐怡然安其本分﹐乃幾不復自知爲人。而其人亦爲國人所賤恥﹐別爲異類﹐視爲賤種﹐妻恥以爲夫﹐父恥以爲子﹐弟恥以爲兄﹐嚴而逐之於平民之外﹐此固天下奴隸之公同性質﹐而天下之視奴隸者﹐卽無不同此賤視者也。我中國人固擅奴隸之所長﹐父以教子﹐兄以勉弟﹐妻以諫夫﹐日日演其慣爲奴隸之手段。嗚呼﹗人何幸而爲奴隸哉﹗亦何不幸而爲奴隸哉﹗

且夫我中國人之樂爲奴隸﹑不自今日始也。或謂秦漢以前有國民﹐秦漢以後無國民。吾謂宴息於專制政體之下者﹐無所往而非奴隸。數千年來﹐名公巨卿﹐老師大儒﹐所以垂教萬世之二大義﹐曰忠﹐曰孝﹐更釋之曰「忠於君﹐孝於親。」吾不解忠君之謂何。

吾見夫法﹑美諸國之無君可忠也﹐而斯民遂不得等倫於人類耶﹖吾見夫法﹑美等國之無君可忠﹐而其國人盡瘁國事之義務﹐殆一日不可缺焉。夫忠也﹐孝也。是固人生重大之美徳也。以言夫忠於國也則可﹐以言夫忠於君也則不可。何也﹖人非父母無以自生﹐非國無以自存﹐故對於父母國家﹐自有應盡之義務焉﹐而非爲一姓一家之家奴走狗者﹐所得冒其名以相傳習也。

中國人無歷史﹐中國之所謂二十四朝之史﹐實一部大奴隸史也。自漢末以迄今日﹐凡一千七百餘年﹐中國全土﹐爲奴隸於異種者﹐三百五十八年﹔黃河以北﹐爲奴隸於異種者﹐七百五十九年。嗚呼﹗黃帝之子孫﹐忍令率其嫡親之同胞﹐舉其世襲之士地﹐爲他族所奴隸者﹐何屢見而不一。「簞食壺漿﹐以迎王師」﹐「纖靑拖紫﹐臣妾驕人」﹐「二聖靑衣行酒會﹐九哥白馬渡江來」﹐忠君忠君﹐此張弘範﹑洪承疇之所以前後輝映也﹐此中國人之所以爲奴隸也。

曾國藩也﹐左宗棠也﹐李鴻章也﹐此大淸朝皇帝所溢爲文正﹑文襄﹑文忠者也﹐此當道名人所推尊爲中興三傑﹐此庸夫俗子所羨爲封侯拜相﹐此科舉後生所懸擬崇拜不置者。然吾聞徳相畢士麻克呵李鴻章曰「我歐洲人以平異種爲功﹐未聞以殘戮同胞爲功。」嗟夫﹗吾安得起曾﹑左百聞是言﹗吾安得起曾﹑左以前之曾﹑左而共聞是言﹗吾安得起曾﹑左以後士曾﹑左﹐上自獨當一面之官府﹐下至不足輕重之官吏﹐而亦共同是言﹗夫曾﹑左﹑李三人者。亦自謂爲讀書有得﹐比肩賢哲之人也。而猶忍心害理﹐屠戮同胞﹐爲滿洲人忠順之奴隸也如是﹐其他何足論。吾無以比之﹐比之以李自成﹑張獻忠﹐吾猶嫌其不肖﹐李﹑張之所以屠戮同胞﹐而使滿洲人入主中國也﹐李﹑張因無常識﹐不讀書﹐又爲明之敝政所迫﹐而使之不得不然﹐吾猶爲之恕。曾﹑左﹑李三人者﹐明明白白知爲漢種也﹐爲封妻蔭子﹐屠戮同胞以請滿洲人再主中國也﹐吾百解而不能爲之恕。某氏謂英人助滿洲平太平天國。亡漢種之罪﹐英人與有力焉。鳴呼﹗是又因烏及屋之微意也。

曾﹑左﹑李者﹐中國人爲奴隸之代表也。曾﹑左﹑李去﹐曾﹑左﹑李來﹐柔順也﹐安分也﹐韜晦也﹐眼從也﹐做官也﹐發財也﹐中國人造奴隸之教科書也。舉一國之人﹐無一不爲奴隸﹐舉一國之人﹐無一不爲奴隸之奴隸﹐二千年以前皆奴隸﹐二千年以後亦必爲奴隸。同胞乎﹗同胞乎﹗法國議院中﹐無安南人足迹﹐英國議院中﹐無印度人足迹﹐日本議院中﹐無臺灣人足迹。印度人之爲奴隸也﹐猶得繞紅布頭巾爲巡捕立於上海﹑香港之十字街頭上﹐驅策中國人以爲樂。然吾試問我同胞﹐曾召於地球面積上﹐擇一爲巡捕之地﹐驅策異種人以爲樂﹖麵包一塊﹐山竽一碟﹐此因非洲黑奴之舊生活也﹐同胞﹗同胞﹗其重思之﹗

吾先以一言叫起我同胞曰﹕國民﹐吾願我同胞﹐萬眾一心﹐肢體努力﹐以砥以礪﹐拔去奴隸之根性﹐以進爲中國之國民。法人革命前之奴隸﹐卒收革命之成功。美洲獨立前之奴隸﹐卒脫英人之制縛。此無他﹐能自認爲國民耳。吾故曰﹕革命必先去奴隸之根性。非然者﹐天演如是﹐物競如是﹐有國民之國﹐羣起染指於我中士﹐我同胞其將由今日之奴隸﹐以進爲數重奴隸﹐由數重奴隸﹐而猿猴﹐而野豕﹐而蚌介﹐而荒荒大陸﹐絕無人煙之沙漠也。

近人有樂府一首﹐名《奴才好》云﹕奴才好﹐奴才好﹐勿管內政與外交﹐大家鼓裏且睡覺。古人有句常言道﹐臣當忠﹐子當孝﹐大家切勿胡亂鬧。滿洲入關二百年﹐我的奴才做慣了﹐他的江山他的財﹐他要分人聽他好。轉瞬洋人來﹐依舊做奴才。他開礦產我做丁﹐他開洋行我細崽﹐他要招兵我去當﹐他要通事我也會﹐內地還有甲必丹﹐收賦治獄榮巍巍。滿奴作了作洋奴﹐奴性相傳入腦胚﹐父詔兄勉說忠孝﹐此是忠孝他莫爲。什麼流血與革命﹐什麼自由與均財﹐狂悖都能害性命﹐倔彊那肯就範圍。我輩奴僕當戒之﹐福澤所關愼所歸。大金﹑大元﹑大淸朝﹐主人國號已屢攺﹐何況大英﹑大法﹑大美國﹐換个國號任便戴。奴才好﹗奴才樂﹗世有彊者我便服。三分刁黠九分媚﹐世事何者爲齷齪﹖料理乾坤世有人﹐坐間風雲多反復﹐滅種覆族事遙遙﹐此事解人已難索。堪笑維新諸少年﹐甘赴湯火蹈鼎鑊﹐達官震怒外人愁﹐身死名敗相繼僕。但識爭回自主權﹐豈知已非求己學。奴才好﹗奴才好﹗奴才到處皆爲家﹐何必保種與保國﹗

第六章

革命獨立之大義

與貴族重大之權利﹐害人民營業之生活﹐擅加租賦﹐脇徵公債﹐重抽航稅﹐此英國議院所以不服查理王而倡革命之原因也。濫用名器﹐致貴賤貧富之格。大相懸殊﹐旣失保民之道﹐而又賦斂無度﹐此法國志士仁人所以不辭暴舉逆亂之名﹐而出於革命之原因也。重徵茶課﹐橫加印稅﹐不待立法院之承允﹐而駐兵民間﹐此美人所以抗論於英人之前。遂以亞美利加之義旗﹐飄揚於般岌刺山﹐而大倡革命至成獨立之原因也。

吾不惜再三重申詳言曰「內爲滿洲人之奴隸﹐受滿洲人之暴虐﹐外受列國人之刺擊﹐爲數重之奴隸﹐將有亡種殄種之難者﹐此吾黃帝神明之漢種﹐今日倡革命獨立之原因也。」

自格致學日明﹐而天予神授爲皇帝之邪說可滅。自世界文明日開﹐而專制政體一人奄有天下之制可倒。自人智日聰明﹐而人人皆得有天賦之權利可享。今日﹐今日﹐我皇漢人民﹐永脫滿洲之羈絆﹐盡復所失之權利﹐而介於地球彊國之間﹐蓋欲全我天賦平等自由之位置﹐不得不革命而保我獨立之權。嗟予小子無學﹐頑陋不足以言革命獨立之大義。兢兢業業﹐謹模擬美國革命獨立之義﹐約爲數事﹐再拜頓首﹐獻於我最敬最親愛之皇漢人種四萬萬同胞前﹐以備采行焉如下﹕一﹑中國爲中國人之中國。我同胞皆須自認自己的漢種中國人之中國。

一﹑不許異種人沾染我中國絲毫權利。

一﹑所有服從滿洲人之義務一律取消。

一﹑先推倒滿洲人所立之北京野蠻政府。

一﹑驅逐住居中國中之滿洲人﹐或殺以報仇。

一﹑株殺滿洲人所立之皇帝﹐以做萬世不復有專制之君主。

一﹑對敵干預我中國革命獨立之外國及本國人。

一﹑建立中國政府﹐爲全國辦事之總機關。

一﹑區分省分﹐於各省中投票公舉一總議員﹐由各省總議員中投票公舉一人爲暫行大總統﹐爲全國之代表人﹐又舉一人爲副總統﹐各府州縣﹐又舉議員若干。

一﹑全國無論男女﹐皆爲國民。

一﹑全國男子有軍國民之義務。

一﹑人人有承擔國稅之義務。

一﹑全國當致忠於此所新建國家之義務。

一﹑凡爲國人﹐男女一律平等﹐無上下貴賤之分。

一﹑各人不可奪之權利﹐皆由天授。

一﹑生命﹐自由﹐及一切利益之事﹐皆屬天賦之權利。

一﹑不得侵人自由﹐如言論。思想﹑出版等事。

一﹑各人權利必要保護。須經人民公許﹐建設政府﹐而各假以權﹐專掌保護人民權利之事。

一﹑無論何時﹐政府所爲﹐有干犯人民權利之事﹐人民卽可革命﹐推倒舊日政府﹐而求遂其安全康樂之心。迨其旣得安全康樂之後﹐經承公認﹐整頓權利﹐更立新政府﹐亦爲人民應有之權利。

若建立政府之後﹐少有不洽眾望﹐卽欲羣起革命﹐朝更夕攺﹐如奕棋之不定﹐因非新建國家之道。天下事不能無獘﹐要能以平和爲貴﹐使其獘不致大害人民﹐則與其顚覆昔日之政府﹐而求伸其權利﹐毋寧平和之爲愈。然政府之中﹐日持其獘端暴政相繼放行﹐舉一國人民﹐悉措諸專制政體之下﹐則人民起而顚覆之﹐更立新政﹐以求遂其保全權利之心﹐豈非人民至大之權利﹐且爲人民自重之義務哉﹖我中國人之忍苦受困﹐已至是而極矣。今旣革命獨立﹐而猶爲專制政體所苦﹐則萬萬不得甘心者矣﹐此所以不得不變昔日之政體也。

一﹑定名中華共和國﹝淸爲一朝名號﹐支那爲外人呼我之詞﹞。

一﹑中華共和國﹐爲自由獨立之國。

一﹑自由獨立國中﹐所有宣戰﹑議和﹑訂盟﹑通商﹐及獨立國一切應爲之事﹐俱有十分權利與各大國平等。

一﹑立憲法﹐悉照美國憲法﹐參照中國性質立定。

一﹑自治之法律﹐悉照美國自治法律。

一﹑凡關全體个人之事﹐及交涉之事﹐及設官分職﹐國家上之事﹐悉準美國辦理。皇天后土﹐實共鑑之。

第七章

結論

我皇漢民族四萬萬男女同胞﹐老年﹑晚年﹑中年﹑壯年﹑少年﹑幼年﹐其革命﹐其以此革命爲人人應有之義務﹐其以此革命爲日日不可缺之飲食。爾毋自暴﹗爾毋自棄﹗爾之士地﹐占亞洲三分之二﹐爾之同胞﹐有地球五分之一﹐爾之茶供世界億萬眾之飲料而有餘﹐爾之煤供全世界二千年之燃料亦無不足。爾有黃禍之先兆﹐爾有神族之勢力。爾有政治﹐爾自司之﹔爾有法律﹐爾自守之﹔爾有實業﹐爾自理之﹔爾有軍備﹐爾自整之﹔爾有土地﹐爾自保之﹔爾有無窮無盡之富源﹐爾須自揮用之。

爾實具有完全不缺的革命獨立之資格﹐爾其率四萬萬同胞之國民﹐爲同胞請命﹐爲祖國請命。擲爾頭顱﹐暴爾肝腦﹐與爾之世仇滿洲人﹐與爾之公敵愛新覺羅氏﹐相馳騁於槍林彈雨中﹔然後再掃蕩於涉爾主權之外來惡魔﹐爾國歷史之污點可洗﹐爾祖國之名譽飛揚﹐爾之獨立旗已髙標於雲霄﹐爾之自由鐘已哄哄於禹城﹐爾之獨立廳已雄鎭於中央﹐爾之紀念碑已髙聳於髙風﹐爾之自由神已左手指天﹐右手指地﹐爲爾而出現。

嗟夫﹗天淸地白﹐霹靂一聲﹐驚數千年之睡獅而起舞﹐是在革命﹐是在獨立。

皇漢人種革命獨立萬歲﹗

中華共和國萬歲﹗

中華共和國四萬萬同胞的自由萬歲﹗

