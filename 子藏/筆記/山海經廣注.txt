

欽定四庫全書

子部十二

山海經廣注

小說家二【異聞之屬】提要

【臣】等謹案山海經廣注十八卷

國朝吳任臣撰任臣有十國春秋已著錄是書因郭璞山海經注而補之故曰廣注於名物訓詁山川道裏皆有所訂正𨿽嗜奇愛博引據稍繁如堂庭山之黃金靑邱山之鴛鴦𨿽販婦傭奴皆識其物而旁徵典籍未免贅疣然掎摭宏富多足爲考証之資所列逸文三十四條自楊愼丹鉛錄以下十八條皆明代之書所見實無別本其爲稗販誤記無可致疑至應劭漢書注以下十四條則或古本有異亦頗足以廣見聞也舊本載圖五卷分爲五曰靈只曰異域曰獸族曰羽禽曰鱗介云本宋咸平舒雅舊稿雅本之張僧繇其說影響依稀未之敢據其圖亦以意爲之無論不眞出雅與僧繇卽說果確實二人亦何由見而圖之故今惟錄其注圖則從刪又前列引用書目五百三十餘種多采自書虛陳名目亦不瑣錄焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

山海經廣注卷一

仁和吳任臣注

南山經

南山經之首曰防山【任臣案今本作鵲三才圖會有鵲山之神卽此山也又濟南汝寧太原順徳皆有鵲山搜神記仲子於鵲山蓋濟南鵲山通鑑李世民與竇建徳戰西薄汜水南屬鵲山汝寧鵲山也非此】其首曰招揺之山【任臣案王崇慶釋義云旣曰鵲山又曰其首曰招揺之山是一山而二名或兩山相並也任昉述異記曰招揺山亦名鵲山】臨於西海之上【郭曰在蜀伏山山南之西頭濵西海也】多桂【郭曰桂葉似枇杷長二尺餘廣數寸味辛白花叢生山峯冬夏常靑間無雜木呂氏春秋曰招搖之桂任臣案王會解自深桂注自深南蠻也楚辭嘉南州之炎徳兮麗桂樹之冬榮山海經圖贊曰桂生南裔拔萃岑嶺廣莫熙葩淩霜津潁气王百藥森然云挺】多金玉有艸焉其狀如韭【郭曰璨曰韭音九爾雅云霍山亦多之】而靑華其名曰祝余【郭曰或作桂荼】食之不饑【任臣案駢雅曰祝余療饑艸也徐氏蹇修賦云采石蕈以夕春兮羞祝余以鼂餔圖贊云祝荼嘉艸食之不饑卽此】有木焉其狀如谷而黑理【郭曰谷楮也皮作紙璨曰谷亦名構名谷者以其食如谷也】其華四照【郭曰言有光焰也若木華赤其光照地亦此也見離騷經任臣案梁簡文帝相宮寺碑四照吐芬五衢異色梁元帝集苣亂九衢花含四照又啟云昔住陽臺𨿽逢四照李百藥賦翫四照於花叢庾子山啟花開四照惟見其榮又詩五衢開辧路四照起文烽王巾頭陀寺碑九衢之艸千計四照之花萬品晉書四照開春華萬寶成秋實顧野王詩爭攀四照花競戲三條術王勃乾元殿頌四照霏紅間靈葩於右墄王氏華平頌五衢四照未數山經韻府羣玉云卽若艸木其光四照本此】其名曰迷谷【任臣案吳淑木賦迷谷四照之異文玉五色之奇駢雅曰迷谷四照楊榣七脊述異記云迷谷出招揺山事物紺珠云迷谷如楮而黑理王世貞騷曰佩迷谷之瑯兮修途向乎叢林吳國倫書云疑网暫撤迷谷在躬圖贊曰爰有嘉樹產自招揺厥華流光上映垂霄佩之不惑潛有靈標】佩之不迷有獸焉其狀如禺而白耳【郭曰禺似獼猴而大赤目長尾今江南山中多有說者不了此物名禺作牛字圖亦作牛形或作猴皆失之也禺字音遇】伏行人走其名曰狌狌食之善走【郭曰生生禺獸狀如猿伏行交足亦此也見京房易任臣案淮南萬畢術曰婦終知來狌狌知往王防解州靡以費費都郭生生卽狌狌也太微經曰狌染齒於酒忘其努取圖贊曰狌狌似猴走立行伏櫰木挺力少辛明目蜚亷迅足豈食斯肉】麗之水出焉【郭曰音作幾】而西流注於海其中多育沛【郭曰未詳】佩之無瘕疾【郭曰瘕虫病也任臣案內經癥瘕之疾】

又東三百里曰堂【郭曰一作常】庭之山多棪木【郭曰棪別名連其子似柰而赤可食音剡任臣案爾雅棪速其曹毗魏都賦果則谷棪山楟】多白猿【郭曰今猿似獼猴而大臂腳長便防色有黑有黃鳴其聲哀任臣案圖贊曰白猿肆巧由基撫弓應眄而號神有先中數如循環其妙無窮】多水玉【郭曰水玉今水精也相如上林賦曰水玉磊砢赤松子所服見列仙傳任臣案庾肩吾啟云競爽雲珠爭奇水玉李賀詩暗佩淸臣敲水玉又玻璃亦名水玉圖贊曰水玉沭浴潛映洞淵赤松是服靈蛻乘煙吐納六气升降九天】多黃金【任臣案說文五金黃爲之長地鏡圖云黃金之气赤夜有光或云上有薤下有金又黃金有沙金麩金橄欖葉子胯子之名不可盡述見寶貨辧疑又事物紺珠有珄金蔓苔楊邁麟趾閻浮檀之屬皆黃金也】又東三百八十里曰猨翼之山【任臣案楊愼注曰山險難登猨亦須翼諺所謂猢孫愁也又淮南子云臨蝯昡之岸亦此義】其中多怪獸水多怪魚【郭曰凡言怪者皆謂貌狀倔奇不常也尸子曰徐偃王好怪沒深水而得怪魚入深山而得怪獸者多列於庭】多白玉多蝮虫【郭曰蝮虫色如綬文鼻上有鍼大者百餘斤一名反鼻虫古虺字任臣案楚辭蝮蛇蓁蓁是也蝮大而虺小】多怪蛇多怪木不可以上

又東三百七十里曰杻陽之山【郭曰音紐】其陽多赤金【郭曰銅也任臣案經中銅自名赤銅赤金者紫磨金爾雅謂之鏐也冦宗奭云顆塊金其色深赤又外國五種波斯】

【紫磨金林邑赤金後陶氏亦以赤金爲銅蓋本郭之誤】其陰多白金【郭曰銀也見爾雅山南爲陽山北爲陰任臣案說文鋈白金也梵書謂之阿路巴管子上有鉛下有銀地鏡圖曰上有蔥下有銀寶藏論銀有十七種又外國四種其產銀谷者稱銀筍銀牙】有獸焉其狀如馬而白首其文如虎而赤尾其音如謡【郭曰如人歌聲】其名曰鹿蜀【任臣案駢雅曰鹿蜀虎文馬也又五侯鯖云鹿蜀祖陽山獸杻字之譌也崇禎時鹿蜀見於閩南崇徳吳爾壎作詩紀之】佩之宜子孫【郭曰佩謂帶其皮尾任臣案圖贊曰鹿蜀之獸馬質虎文攘首吟鳴矯足騰羣佩其皮尾子孫如雲】怪水出焉而東流注於憲翼之水其中多其狀如而鳥首虺尾【郭曰虺鋭尾】其名曰旋其音如判木【郭曰如破木聲】佩之不聾可以爲底【郭曰底躪也爲猶治也外傳曰疾不可爲一作底猶病愈也任臣案本艸拾遺曰鶚生南海狀如二三尺兩目在側如鶚李時珍釋雲山海經旋鳥首虺尾乃此也又嶺南異聞言海鷹首鷹吻大者方徑丈其形狀亦與此駢雅曰旋鳥首鵞首皆水族也圖贊云聲如破木號曰旋修辟似黽厥鳴如鴟人魚防出於洛伊】

又東三百里柢山【郭曰音蔕任臣案一作祗山】多水無艸木有魚焉其狀如牛陵居蛇尾有翼其羽在魼下【郭曰亦作脇】其音如畱牛【郭曰莊子曰執犂之狗謂此牛也穆天子傳曰天子之狗執虎豹】其名曰鯥【郭曰音六任臣案圖贊云魚號曰鯥處不在水厥狀如牛鳥翼蛇尾隨時見倚乎生死又江賦鯪鯥踦於垠隒又】

【曰潛鵠魚牛亦鯥也陳禹謨駢志云鯥魚陵居明睿宗江漢賦鋭蛇尾之鯥兮徐應秋談薈云觟翼在防謂此】冬死而夏生【郭曰此亦蟄也謂之死者言其蟄無所知如死耳】食之無腫疾【任臣案淮南子云下气多】

又東四百里曰亶爰之山【郭曰音蟬任臣案武林江暉著亶爰集取此】多水無艸木不可以上【郭曰言崇峭也】有獸焉其狀如貍而有髦其名曰【郭曰或作沛髦或作任臣案列子曰亶爰之獸自孕而生曰河澤之鳥視而生曰鶂】自爲牝牡食者不妒【郭曰莊子亦曰自爲雌雄而化今貆豬亦自爲雌雄任臣案陳藏器曰靈貓生南海山谷狀如貍自爲牝牡異物志云靈貍一體自爲陰陽劉郁西域記云黑闕丹出香貍文似土豹段成式言香貍有四外腎自能牝牡詳考諸說則爲靈貍無疑也楊愼注曰今雲南蒙化有此獸土人謂之香髦具兩體二十八宿眞形圖心房二宿皆具兩體星禽家演房宿爲心宿爲狐今之有雌無雄撐目而孕狐有兩體故能媚惑亶爰之自爲牝牡又何疑焉再考此獸名蓋種無異同雄亦雌雌亦雄字之義愈益可明圖贊云之爲獸一體兼二近取諸身用不假器窈窕是佩不知妒忌程良孺讀書考定曰楚辭乘赤豹兮載文貍王逸注云神貍而不言其狀考南山經亶爰之山有獸名其狀如貍其文如豹疑卽此物也】

又東三百里曰基山其陽多玉其陰多怪木有獸焉其狀如羊九尾四耳其目在背其名曰猼訑【郭曰博施二音施一作陁任臣案元覽作防字彚作防防讀書考定作防訑駢雅曰羊九尾而四耳曰猼訑又事物紺珠云防防似】

【羊九尾四目彚雅曰防似羊四耳無尾目附於背五侯鯖云猼訑墓山獸互有異同皆誤也圖贊曰猼似羊眼反在背視之則奇推之無怪若欲不恐厥皮可佩篇海父云似羊四耳九尾目附於背卽此獸】佩之不畏【郭曰不知恐畏】有鳥焉其狀如雞而三首六目六足三翼其名曰【郭曰急性孚二音任臣案駢雅曰六足鵸防三首元覽云六足而三首或作鷩廣雅曰南方有鳥焉三首六目六足三翼其名曰鷩圖贊云鳥首虺尾其名旋六足二翅並翚又事物紺珠載鳺三首六目六翼六足與此鳥差】食之無臥【郭曰使人少眠】又東三百里曰靑丘之山【郭曰亦有靑丘國在海外水經云卽上林賦云秋田於靑丘任臣案淮南子堯繳大風於靑丘之澤劉峻辧命論大風立於靑丘唐昭仁寺碑大風之作梗靑丘有苗之稱亂丹浦王勃九成宮頌命繳靑丘桃野見其亡之兆沈約詩煙極晞丹水月表望靑丘許敬宗詩靑丘絢春組丹谷耀華林儲光羲詩軒後靑丘埋猰防趙時春禦敵論云奮靑丘之神劍還紫宮於彞庚卽斯地也十洲記曰靑丘山上有紫宮天眞仙女多逰於此乃海外靑丘山非此】其陽多玉其陰多靑防【郭曰防黝屬音瓠任臣案尙書大傳靑丘出靑防今石靑白靑之屬六書索云善丹曰雘從丹善靑曰防從靑】有獸焉其狀如狐而九尾【郭曰卽九尾狐任臣案孝經援神契徳至鳥獸則狐九尾田俅子曰殷湯爲天子白狐九尾孫氏瑞應圖曰王者不傾於色則九尾狐至又曰王法修明三才得所見九尾狐至春秋運斗樞云璣星得則狐九尾呂氏春秋禹行塗山有白狐九尾造於禹王褒講徳論昔文王應九尾狐而東國歸春秋元命苞雲天命文王以九尾狐東觀漢紀元和二年九尾狐見古今注章帝時白狐九尾見信都魏略云文帝欲受禪郡國奏九尾狐見於譙陳宋符瑞志黃初元年九尾狐又見甄城北史天平八年光州獲九尾狐以獻張協七命云苑戲九尾之禽蓋謂狐也又王會解靑丘狐九尾乃靑丘國也兩靑丘皆有九尾狐此所未審】其音如嬰兒能食人食者不蠱【郭曰噉其肉令人不逄妖邪之气或曰蠱蠱毒】有鳥焉其狀如鳩【任臣案班鳩一名祝鳩又名鵓鳩其小者曰荊鳩曰楚鳩鳩之子曰防鳩曰役鳩曰糠鳩名不一】其音若呵【郭曰如人相呵呼聲】名曰灌灌【郭曰或作濩濩任臣案駢雅曰灌灌鳩屬也圖贊曰厥聲如訶厥形如鳩佩之辧惑出自靑丘又陶潛詩靑丘有奇鳥自言獨見爾本爲迷者生又以諭君子】佩之不惑英水出焉南流注於卽翼之澤其中多赤鱬【郭曰音懦】其狀如魚而人面【任臣案圖贊云赤鱬之物魚身人頭劉會孟曰磁州亦有孩兒魚四足長尾聲如嬰兒啼其膏然之不滅據劉所說乃防魚也】其音如鴛鴦【任臣案鴛鴦古今注謂之匹鳥湼槃經謂之婆羅迦鄰提或曰雄鳴曰鴛雌鳴曰鴦又鸂鷘一名紫鴛鴦】食之不疥【任臣案說文疥搔也又疥與痎通小瘧也左傳齊侯疥遂痁後魏李繪說】

又東三百五十里曰箕尾之山其尾踆於東海多沙石【郭曰踆古蹲字言臨海上音存】汸水出焉【郭曰音芳】而南流注於淯【郭曰音育任臣案水經淯水出農盧氏縣攻離山九域志金州洵陽縣有淯水晉升平三年桓溫與範汪北討列營淯水】其中多白玉凡防山之首自招揺之山以至箕尾之山凡十山二千九百五十里其神狀皆鳥身而龍首其祠之禮毛【郭曰言擇牲取其毛色也周官曰陽祀用騂牲之毛】用一璋玉瘞【郭曰半圭爲璋瘞埋也】糈用稌米【郭曰糈祀神之米名先呂反今江東音所一音壻稌稌稻也他覩反糈或作疏非也任臣案詩云丰年多多稌內則牛宜稌今之糯稻】一璧稻米白菅爲席【郭曰菅茅屬也音間】

南次二經之首曰櫃山【郭曰音矩】西臨流黃北望諸毗東望長右【郭曰皆山名】英水出焉西南流注於赤水其中多白玉【郭曰尸子曰水方折者有土員折者有珠】多丹粟【郭曰細丹沙如粟也任臣案雷斆曰白庭砂如帝珠於訐大蘇頌曰辰砂小者如石橊子皆丹粟也張衡南都賦緑碧紫英靑防丹粟】有獸焉其狀如防有距其音如狗吠其名曰貍力【郭曰一作貍刀任臣案駢雅云貍力距防也】見則其縣多土功有鳥焉其狀如防而人手【郭曰其腳如人手防音處脂反任臣案篇海云鴸鳥防目人首事物紺珠亦云鴸身如防人面人掌乙酉嵗夏六月有鳥止於杭之慶春門上三日足如小兒面若老人形其鳴曰鴸或以爲卽鴸鳥也】其音如痺【郭曰未詳任臣案字彚痺音脾鳥名防鶉之雌者】其名曰鴸【郭曰音株任臣案五音集韻鴸或從佳】其鳴自號也見則其縣多放士【郭曰放放逐或作效也任臣案圖贊曰彗星橫天鯨魚死浪鴸鳴於邑賢士見放厥理至微言之無況又陶潛讀山海經詩鵃鵝見城邑其國有放士念彼懷王世當時數來止或云鵃鵝當作鴅鴸黃省曾詩云宛彼鴸鳥鳴放士眞堪哀卽此】

東南四百五十里曰長右之山無艸木多水有獸焉其狀如禺而四耳其名長右【郭曰以山出此獸因以名之任臣案圖贊曰長右四耳厥狀如猴實爲水祥見則橫流虎其身厥尾如牛元覽雲長右也防也四耳之獸也駢雅云狌狌長右舉父皆禺屬也】其音如吟【郭曰如人呻吟聲】見則郡縣大水【任臣案郡縣之稱非三代前語此爲後人所增】

又東三百四十里曰堯光之山其陽多玉其陰多金有獸焉其狀如人而鬛穴居而冬蟄其名曰猾褢【郭曰猾懷兩音任臣案褢古懷字漢苑鎭碑畏威褢徳是也太平禦覽作襄廣博物志作猾褢皆誤駢雅曰猾褢如人而鬛礋獸身而羊首汪若海麟書云以燕伐燕猾褢是逰】其音如斵木【郭曰如人斫木聲】見則縣有大繇【郭曰謂作役也或曰其縣是亂任臣案圖贊曰猾褢之獸見則興役膺政而出匪亂不適天下有道幽形匿迹黃省曾讀山海經詩國邑有大繇康莊行猾褢】

又東三百五十里曰羽山【郭曰今東海祝其縣西南有羽山卽鯀所殛處計此道裏不相應似非也任臣案禹貢注羽山在郯城縣七十里十道志羽潭一名羽池東有羽山郡國志云鐘離泳城有羽山其水恆淸牛羊不飲劉防孟曰淮安贑楡縣有羽山經所紀未詳是非】其下多水其上多雨無艸木多蝮虫【郭曰蚖也任臣案蚖乃宇之誤卽虺字謂虺名非】又東三百七十里曰瞿父之山【郭曰音劬】無艸木多金玉又東四百里曰句余之山【郭曰今在防稽余姚縣南句余縣北故此二縣因此爲名云見張氏地理誌任臣案逸周書有句余此山以地名也亢倉言勾越之餘者非一統志云在慈谿西南四十里】無艸木多金玉

又東五百里曰浮玉之山【任臣案楊愼注曰浮玉卽金山也唐明皇攺浮玉爲金山前人詩天將白玉浮諸水帝以黃金姓此山又劉會孟曰浮玉之山有二在歸安者爲小浮玉在孝丰者爲大浮玉苕水出其陰然經云北望具區則山在具區南非金山明矣一統志浮玉山在湖州城南七里玉湖中巨石如積波不以水盈縮故名天目山誌曰天目一名浮玉山見山海經疑非是陸蒙詩入云搆浮玉宛與昆閬匹注云太湖乃仙家浮玉之北宅也又西海之西亦有浮玉山見拾遺記】北望具區【郭曰具區今吳縣西南太湖也尙書謂之震澤任臣案周禮職方氏州其澤曰具區爾雅十藪云吳越之間有具區呂覽云菜之美者具區之菁陸廣微吳地記云今吳縣西南太湖中有包山越絕曰太湖周回三萬六千頃亦曰五湖楊州記云太湖一名震澤一名洞庭】東望諸毗【郭曰水名】有獸焉其狀如虎而牛尾其音如吠犬其名曰是食人【任臣案事物紺珠曰長出湖州浮玉山如猴四耳虎身牛尾聲如犬吠卽斯獸也異物彚苑引經亦作長】苕水出於其陰【任臣案苕水有兩源一源出天目山一源自獨松嶺合浮玉山水】北流注於具區【任臣案水經注曰謝康樂雲山海經浮玉之山在句余東便是句余縣之東山乃應入海具區今在余姚鳥道山北何由北望具區也言洞庭南口有羅浮山髙三千六百丈會稽山宜直湖南又有山陰溪水入焉山陰縣西四十里有二溪東溪廣一丈九尺冬暖夏冷西谿廣三丈五尺冬冷夏暖二谿北出行三里至徐村合成一谿廣五丈餘而溫涼又雜蓋山海經所謂苕水也北經羅浮山而下注於太湖故言出其陰入於具區謝言山水微與今時不合未足據也】其中多鮆魚【郭曰鮆魚狹薄而長頭大者尺餘太湖中今饒之一名刀魚音祚啟反任臣案爾雅鮤鱴刀是也卽鰽魚異物志云是鰽鳥所化故腹中有鳥腎二枚魏武食制謂之望魚本艸謂之鱭魚楊愼異魚圖贊浮王之山北望具區苕水出焉中多鮆魚蝴蝶所化列薎長須】又東五百里曰成山【任臣案劉會孟曰成山今在文登縣古不夜城計其道裏殊爲懸絕劉鳳吳郡考云慈谿縣西南十五里有城山渡或卽此也】四方而三壇【郭曰形如人築壇相累也成亦重耳】其上多金玉其下多靑防防水出焉【郭曰音涿】而南流注於【郭曰一作流注於西】虖勺【郭曰虖音呼勺或作多下同任臣案楊愼注虖勺卽滹沱古今字異耳況多音與沱相近又曰滹沱有南有北此南滹沱也其字古書所載例無定體經作虖勺又作虖多乃南也作瀖池北滹沱也水經作滹池秦詛楚文作亞馳字林作滹沱周禮作虖池史記作嘑池九州記作滹沲禮記作惡池據此則防稽勺水宜從沱音無疑酈氏以爲夕水者豈卽多字之譌耶又下虖勺山與此同名未審何音】其中多黃金【郭曰今永昌郡水出金如糠在沙中尸子曰淸水出黃金玉英任臣案異物志黔南遂府吉州水中並產麩金華陽國誌曰蘭滄水有金沙洗取融爲金本艸拾遺曰麩金出水沙中氊上淘取或鵝鴨腹中得之嶺表錄云五嶺內富州賔州澄州涪縣江溪河皆產金】

又東五百里曰會稽之山四方【郭曰今在會稽郡山陰縣南上有禹冡及井任臣案孔靈之會稽記會稽山在縣東南其上石狀似覆釡禹夢闕會蒼水使者卻倚覆釡之山是也周禮楊州之鎭山曰防稽爾雅東南之美者有防稽之竹箭焉水經注防稽之山古防山也亦謂之茅山又曰棟山越絕曰棟猶鎭也故又名鎭山劉防孟云古防山有陽明洞道書第十一洞天唐封爲南鎭吳越春秋云禹巡越大會計治國之道更名茅山爲防計亦曰苗山也圖贊曰禹䢐會稽爰朝羣臣不防是討乃戮長人玉匱表夏石勒秦】其上多金玉【任臣案王十朋會稽賦苗山金玉】其下多砆石【郭曰砆武夫石似玉今長沙臨湘出之赤地白文色蘢蔥不分明任臣案砆石水經注作玦石】勺水出焉而南流注於溴【郭曰音鵙任臣案勺水水經注作夕水注於溴水經注作注於湖】又東五百里曰山無艸木多沙石溴水【郭曰一作浿】出焉而南流注於列塗

又東五百里曰僕勾【郭曰一作夕】之山其上多金玉其下多艸木無鳥獸無水

又東五百里曰鹹陰之山無艸木無水

又東四百里曰洵山【郭曰一作旬】其陽多金其陰多玉有獸焉其狀如羊而無口不可殺也【郭曰稟气自然任臣案王氏釋義曰自人至物未有無口繼之曰不可殺爲其不成物也】其名曰防【郭曰音還或音患任臣案獸經曰蟨則比肩防則無口事物紺珠云防如羊無口黑色孫愐唐韻曰防獸名似羊黑色無口不可殺也又作圖贊曰有獸無口其名曰防害气不入厥體無間至理之盡出乎自然】洵水出焉【郭曰音詢】而南流注於閼之澤【郭曰音遏】其中多芘蠃【郭曰紫色螺也任臣案楊愼補注螺色白磨之則紫文生】

又東四百里曰虖勺之山其上多梓柟【郭曰梓山楸也柟大木葉似桑今作楠音南爾雅以爲柟任臣案梓有數種木理白者爲梓赤者爲楸楸之小者爲榎梓之美者爲椅尸子曰荊有長松文椅又有防梓一名楰亦楸屬詩曰北山有楰蓋指此也柟木其樹直上若幢蓋之狀生南方黔蜀尢多】其下多荊杞【郭曰杞柏杞也子赤任臣案荊有紫荊白荊金荊牡荊蔓荊之名蘇頌云有靑白二種靑者爲荊白者爲楛春秋運斗樞云玉衡星散而爲荊杞一名苦杞其根名地骨皮爾雅云杞枸檵小雅雲集於苞杞卽枸杞也或曰無刺者爲荊杞有刺者爲枸杞】滂水出焉【郭曰音滂沱之滂】而東流注於海

又東五百里曰區吳之山無艸木多砂石鹿水出焉而南流注於滂水

又東五百里曰鹿吳之山上無艸木多金石澤更之水出焉而南流注於滂水水有獸焉名曰蠱雕【郭曰蠱或作纂任臣案圖贊曰纂雕有角聲若兒號駢雅云蠱雕如雕而戴角事物紺珠云蠱雕如豹鳥喙一角音如嬰兒】其狀如雕而有角【郭曰雕似鷹而大尾長翅任臣案禽之似獸者駝蹄鳥飛生鳥獸之似禽者鷹背犬蠱雕獸皆物絕異也】其音如嬰兒之音是食人

又東五百里曰漆吳之山無艸木多博石【郭曰可以爲博碁石】無玉處於東海望丘山其光載出載入【郭曰神光之所潛耀】是惟日次【郭曰是日景之所次捨任臣案楊氏補注曰經載日月所出入之山凡數十所蓋峯巒映壑谷層疊所見然矣非必日月出沒定在是也曹孟徳樂府日月之行若出其中孟郊終南山詩日月石上生幽谷視光明卽此意耳】凡南次二經之首自櫃山至於漆吳之山凡十七山七千二百里其神狀皆龍身而鳥首其祠毛用一璧瘞糈用稌【郭曰稻穬也】

南次三經之首曰天虞之山其下多水不可以上又東五百里曰禱過之山其上多金玉其下多犀兕【郭曰犀似水牛豬頭庳腳腳似有三蹄大腹黑色三角一在頂上一在額上一在鼻上在鼻上者小而不墮食角也好噉棘口中常灑血沬兕亦似水牛靑色一角重三千斤任臣案圖贊云犀頭似豬形兼牛質角則並三分身互出鼔鼻生風吐气隘溢又云兕推壯獸似牛靑黑力無不傾自焚以革皮充武備角助文徳】多象【郭曰象獸之最大者長鼻大者牙長一丈性妒不畜滛子任臣案象膽四時在四足象身備十二肖肉象皮隨割隨合象牙聞雷發花皆物性之異者今荊巒山中亦有野象猶馬有野馬也又楚粵象皆靑黑惟拂林大食國乃多白象北戶錄云象一名伽耶圖贊曰象實魁梧體巨貌詭肉兼十牛目不逾豖望頭如尾動若丘徙】有鳥焉其狀如防【郭曰防似鳬而小腳近尾音骹箭之骹】而白首三足【郭曰或作手】人面其名曰瞿如【郭曰音劬任臣案元覽云三足之鳥有瞿鴽焉】其鳴自號也泿水出焉【郭曰音銀任臣案桑欽水經泿水出武陵鐔城縣北界沅水谷注雲泿水東別逕番禺卽此水也】而南流注於海其中有虎蛟【郭曰蛟似蛇四足龍屬任臣案景純江賦水物怪錯則有虎蛟鉤蛇謂此也又述異記蛟龍眉交生故謂之蛟裴淵廣州記云蛟長丈餘似蛇頸有白嬰尾有肉環梵書云蛟名宮毗羅蛟之屬復有蜃名蟂陸禋云蟂卽蛟也其外更有蛇頭鼈身者名吉弔龍身赤色有毒者名海姜皆龍種而蛟也】其狀魚身而蛇尾其音如鴛鴦食者不腫可以已痔【任臣案拾遺記漢昭帝釣於渭水得白蛟命大官作鮓甚美骨靑而肉紫則蛟可食也圖贊曰瞿如三手厥狀似防魚身蛇尾是謂虎蛟】

又東五百里曰丹穴之山【任臣案爾雅岠齊州以南戴日爲丹穴淮南云丹穴太蒙反踵空同梁元帝集度靑丘而跨丹穴盧柟賦南麗丹穴北馺空同皆謂此王海云通鳳穴以文軌襲龍庭以冠帶又云流沙蟠木鳳穴林鳯穴卽丹穴也】其上多金玉丹水出焉而南流注於渤海【郭曰渤海海岸曲﨑頭也任臣案丹水金出嶺山酈道元云名髙豬山也呂氏春秋堯有丹水之戰以服南蠻又丹水南有丹崖山赬璧霞舉若紅雲秀天二岫更爲殊觀】有鳥焉其狀如雞五采而文名曰鳳皇首文曰徳翼文曰義背文曰禮膺文曰仁腹文曰信是鳥也飲食自然自歌自舞見則天下安寧【郭曰漢時鳳鳥數出髙五六尺五采莊周說鳯文字與此有異廣雅曰鳳雞頭燕頷蛇頸背魚尾雌曰皇雄曰鳳任臣案樂葉圖徵云五鳳皆五色爲瑞者一爲孽者四其四皆似鳳並爲妖一鷫鸘二發明三焦明四幽昌元覽云鳳靑曰鶡赤曰鶉黃曰焉白曰鷫紫曰鷟楊愼云西有鳻雀東有諫珂北有定甲南有錦駝皆竊鳳形而似者也圖贊云鳳皇靈鳥實冠羽羣八其體五徳其文羽翼來儀應我聖君天老說鳯云濯羽弱水暮宿丹穴陸機七徵云拾朝陽之遺卵納丹穴之飛鳳安成王教云鶉火之禽不匿景於丹山顏延之詩聆龍九淵聞鳯窺丹穴庾信宇文憲碑鳯沈丹穴龍亡黑陂又詩云丹穴更巢梧王勃乾元殿頌序桐珪作瑞鳯毛曜丹穴之英魏徵邢國公墓志渥窪龍種丹穴鳯雛呂吉父表云鳯生而五色悵丹穴之已遙周彥汴都賦鸑鷟離丹穴而來集指此也】

又東五百里曰發爽【郭曰或作喪】之山無艸木多水多白猿【任臣案猿似猴而長臂列子貐變化爲猨抱朴子猴八百歲變爲猨王濟曰詢記云猿初生毛黑而雄老則變黃轉雄爲雌數百嵗黃又爲白也】泛水出焉而南流注於渤海

又東四百里至於旄山之尾其南有谷曰育遺【郭曰或作隧任臣案盧柟泰宇賦訝育遺而洗幼海】多怪鳥【郭曰廣雅曰鵽離鷦朋爰居防雀皆怪鳥之屬也】凱風自是出【郭曰凱風自南任臣案王叔齋籟記景風一曰凱風又曰薰風亦曰巨風起自赤天之暑門從南方來圖贊曰育隧之谷爰含凱風靑陽旣謝气應祝融炎風是扇以散郁隆】

又東四百里至於非山之首其上多金玉無水其下多蝮虫

又東五百里曰陽夾之山無艸木多水

又東五百里曰灌湘之山上多木無艸多怪鳥無獸【郭曰一作灌湖射之山任臣案釋義曰獸依艸無艸故無獸鳥依木多木故多鳥堯夫謂鳥羽如木葉獸毛如艸】又東五百里曰雞山【任臣案劉防孟云雲南雞山乃八寶所出其瀾滄江卽黒水張掖亦有雞山見下注】其上多金其下多丹雘【郭曰雘赤色者或曰雘美丹也見尙書音尺蠖之蠖任臣案大傳云丹丘出丹雘周書若作梓材惟其塗丹雘蓋赤石脂之】黑水出焉而南流注於海【任臣案禹貢匯疏雍州黑水有六入禹貢者則寧夏之黑水地誌云出張掖雞山南流至燉煌蔡氏書傳雲黒水出汾關山在雍西北今計其道裏此似非張掖黑水也劉說爲近之樊綽曰西國之水入南海者四曰區江曰西洱河曰麗江曰彌渃江麗江古黑水】其中有鱄魚【郭曰音團扇之團任臣案呂氏春秋魚之美者洞庭之鱄或作江賦云蜦鱟蝞】其狀如鮒而尾【任臣案集韻鱄魚似蛇而豕尾與此小異鮒鰿也】其音如豚見則天下大旱又東四百里曰令丘之山無艸木多火【任臣案卽熒臺火井之屬又火山軍其地鋤耘深入則有烈熖不妨耕植皆此也吳淑火賦行司爟之政令絕令丘之艸木本此】其南有谷焉曰中谷條風自是出【郭曰東北風爲條風至出輕系督逋畱任臣案淮南子云諸稽攝提條風之所出也】有鳥焉其狀如梟人面四目而有耳其名曰顒【任臣案集韻作篇韻作或作又作顒顒雙名朱謀防異林云萬曆二十年顒鳥集豫章城永寧寺髙二尺許燕雀羣噪之是年五月至七月酷暑異常時朱國禎湧幢小品亦云萬曆壬辰顒鳥集豫章人面四目有耳其年夏無雨田禾盡枯】其鳴自號也見則天下大旱【任臣案圖贊曰顒鳥棲林鱄魚處淵俱爲旱徵災延普天測之無象厥數惟顒郭音娛】

又東三百七十里曰侖者之山【郭曰音論說之論一音倫】其上多金玉其下多靑防有木焉其狀如谷而赤理其汗如漆其味如飴食者不饑可以釋勞其名曰白防【郭曰或作睪蘇睪蘇一名白防見廣雅音羔任臣案楊氏補注曰睪古臯字春秋繁露云臯蘇釋勞卽此也荀子亦有睪芷之文睪臯蘇也芷白芷也事物紺珠云白防如谷赤理汗如漆味甘駢雅曰白防睪蘇飴木也元覽云白防之汗如漆芑木之汁如血詞林海錯引經云倫山有木其名曰白防乃防之譌也圖贊曰白防臯蘇其汗如飴食之辟穀味有餘滋逍遙忘勞窮生盡期】可以血玉【郭曰血謂可用染玉作光彩任臣案談薈雲海芋可變金白防可血玉】

又東五百八十里曰禺槀之山【任臣案王本作禺膏】多怪獸多大蛇

又東五百八十里曰南禺之山【任臣案郭子章曰今淸海之屬有禺山】其上多金玉其下多水有穴焉水春輒入夏乃出冬則閉佐水出焉而東南流注於海有鳳皇鵷鶵【郭曰亦鳳屬任臣案莊子南方之鳥鵷鶵相如上林賦云防鵷鶵揜焦朋張衡南都賦鸞鸑鵷鶵翔其上】

凡南次三經之首自天虞之山以至南禺之山凡一十四山六千五百三十里其人皆龍身而人面【任臣案王延壽夢賦或龍形而似人注引此証之】其祠皆一白狗祈【郭曰祈請禱也】糈用稌右南經之山誌大小凡四十山萬六千三百八十里

山海經廣注卷一

欽定四庫全書

山海經廣注卷二

仁和吳任臣注

西山經

西山經華山之首曰錢來之山其上多松【任臣案松磥砢修聳其葉有兩鬛五闕

公字說曰闕栢爲百木闕

公也栢猶伯也故名】其下多洗石【郭曰澡洗可以磢體去垢圿磢初兩反任臣案楊愼闕

垢之石今闕中有之】有獸焉其狀如羊而馬尾名曰羬羊【郭曰今大月氏國有大羊如驢而馬尾爾雅云羊六尺爲羬謂此羊也羬音鍼任臣案尸子大羊爲羬六尺李時珍注本艸以羬羊爲羚羊誤矣說文麙山羊也大面細角麙羬同圖贊雲月氏之羊其在野厥髙六尺尾赤如馬何以審之事見爾雅】其指可以已臘【郭曰治體皴臘音昔】

西四十五里曰松果之山濩水出焉北流注於渭其中多銅有鳥焉其名曰防渠【郭曰防音彤弓之形任臣案楊愼注防音同防渠卽渠南中通海縣有之名曰雞舊注音彤謬又古音略云乃庸渠水鳥也廣韻作直音作�韻府羣玉曰庸渠似鳬灰色雞腳一名艸渠卽今水雞明獻帝江漢賦之行且揺兮況兄弟之急難亦此也又通誌略引經作蜼梁蜼徒冬切】其狀如山雞黑身赤足可以已【郭曰謂皮皺起也音叵駮反】

又西六十里曰太華之山【郭曰卽西嶽華陰山也今在弘農華陰縣西南任臣案爾雅華山爲西山嶽白虎通華之爲言獲也言萬物成熟可得獲也應劭風俗通華變也萬物成變由於西方也河圖雲華山君姓浩名郁狩雲笈七籖云西嶽姓浩名元倉五嶽圖云西嶽姓姜名壘】削成而四方【郭曰今山形上大下小峭峻也任臣案張說途經華嶽詩寒空削成李氏華山記削成上四方顧其中污也】其髙五千仞其廣十里【郭曰仞八尺也上有明星玉女持玉漿得上服之卽成仙道險僻不通時含神霧云任臣案達奚珣華山賦序太華之山前成四面方直者五千餘仞蓋嶽之雄也又辛氏三秦記華山在長安東三百里不知防十里如半天之雲華山記雲山頂有池生千葉蓮華因名華山劉防孟闕今華陰縣最著者蓮花明星玉女三峯而仙掌崖日月闕蒼龍嶺皆奇境也謝華啟秀雲華山之上明星逺燭謂闕圖贊曰華嶽靈峻削成四方爰有神女是挹玉漿其誰逰之龍駕雲裳】鳥獸莫居有蛇焉名曰肥【任臣案胡文煥圖作遺音廢駢雅肥遺肥皆毒虫也】六足四翼見則天下大旱【郭曰湯時此蛇見於陽山下復有肥遺蛇疑是同名任臣案成湯元祀肥見於陽山後有七年之旱述異記曰肥遺西華山中有之見則大旱吳淑蛇闕或號肥遺旌忠廟碑驅伯彊兮逐肥宋濓文蜰一出而魚盡怖圖贊云肥遺爲物闕

鼓翼陽山以闕亢厲乘林旣禱倐忽潛逝今華山有肥穴土人謂之老君臍明末時大旱肥曾一見云】

又西八十里曰小華之山【郭曰卽少華山】其木多荊其獸多防牛【郭曰今華陰山中多山牛山羊肉皆千斤牛卽此牛也音昨任臣案防牛卽犛牛見中山經注】其陰多磬石【郭曰可以爲樂石】其陽多防琈之玉【郭曰防琈玉名所未詳也

浮兩音任臣案虞汝明闕

以瑤碧之梓爲琴飾以防琈寶玉卽名日闕

韻防音樗蒲之摴又楊氏玉名詁曰琈玉采也】鳥多赤鷩【郭曰赤鷩山雞之屬胸腹洞赤冠金皆黃頭緑尾中有赤毛彩鮮明音作蔽或作鼈任臣案爾雅翼云鷩一謂之蛦又謂之鵔鸃說文鷩赤雉也此鳥闕故曰蛦好山棲】可以禦火其艸有萆荔【郭曰萆荔香艸也蔽戻兩音任臣】

【案楊闕

荔也舊注音戻非六書索隱雲山海經薜荔作闕

紺珠曰萆荔如韭而厚三月開紫碧花五月結闕

一名荔挺一名馬葹可合香】狀如烏韭而生於石上亦緣木而生【郭曰烏韭在屋者曰昔邪在墻者曰垣衣任臣案崔融瓦松賦昔邪今之瓦松也本艸云在石曰烏韭在屋曰瓦松在墻曰土馬在山曰捲栢在水曰防】食之已心痛

又西八十里曰符禺之山【任臣案水經注作觀愚之山緯略引此作將遇之山】其陽多銅【任臣案頂新書云土得紫陽之气而生緑緑二百年而生石銅始生於中管子上有陵石下有赤銅】其陰多鐵【任臣案土宿本艸云鐵受太陽之气始生之初鹵石產焉一百五十年而成慈石二百年孕而成鐵管子云上有赭下有鐵】其上有木焉名曰文莖其實如棗可以已聾其艸多條其狀如葵而赤華黃實如嬰兒舌食之使人不惑符禺之水出焉【任臣案水經注作符愚之水】而北流注於渭其獸多蔥聾其狀如羊而赤鬛【任臣案駢雅曰羊之異者一角謂之防防赤鬛謂之蔥聾一角而神謂之觟防事物紺珠曰蔥聾如羊黒首赤鬛】其鳥多鴖【郭曰音旻】其狀如翠而赤喙【郭曰翠似燕而紺色也】可以禦火【郭曰畜之辟火災也任臣案圖贊曰防渠已殃赤鷩辟火文莖愈聾是則嘉果鴖亦衛災厥形惟麼】

又西六十里曰石脆之山其木多防柟【郭曰防樹髙三丈許無枝條葉大而員枝生梢頭實皮相褁上行一皮者爲一節可以爲繩一名栟閭音馬之任臣案防有兩種一種有皮絲可作繩一種小而無絲葉可作帚通誌略以爲王篲非也】其艸多條其狀如韭而白華黑實食之已疥其陽多琈之玉其陰多銅灌水出焉【任臣案水經注小赤水出石脆之山卽灌水也】而北流注於禺水其中有流赭【郭曰赭赤土】以塗牛馬無病【郭曰今人亦以朱塗牛角云以辟惡馬或作角任臣案圖贊曰沙則潛流亦有運赭於以求鐵趨在其下蠲牛之癘作采於社】

又西七十里曰英山其上多杻橿【郭曰杻似棣而細葉一名土橿音紐橿木中車材音姜任臣案爾雅杻檍陸璣云杻葉似杏葉而尖白色皮正赤爲木多曲少直二月開花似練而細蕋正白粲詩緝曰杻木今官園種之名曰萬歲或謂之牛筋或謂之檍材可爲弓弩幹】其陰多鐵其陽多赤金禺水出焉【任臣案水經注作愚水】北流注於招水【郭曰音韶】其中多防魚【郭曰音同蚌蛤之蚌】其狀如鼈其音如羊【任臣案事物紺珠曰蚌魚如魚尾二足音如羊又劉鳯雜俎作防魚】其陽多箭防【郭曰今漢中郡出防竹厚裏而長節根深筍冬生地中人掘取食之防音媚任臣案廣雅箭防蓺也】其獸多防牛羬羊有鳥焉其狀如鶉【任臣案鶉大如雞雛頭細而無尾毛有斑防性醇無常居有常匹隨地而安莊子所謂聖人鶉居也其子曰初生謂之羅鶉至秋初謂之早秋中秋已後謂之白唐一物四名淮南萬畢術云蝦蟇得化爲鶉交州記雲南海黃魚九月變爲鶉】黃身而赤喙其名曰肥遺食之已癘【郭曰癘疫病也或曰惡創韓子曰癘人憐主任臣案癘一音賴劉會孟曰太華山蛇明肥見則大旱英山鳥名肥遺食之巳厲美惡不嫌同名】可以殺虫

又西五十二里曰竹山其上多喬木【郭曰枝上竦者音橋】其陰多鐵有艸焉其名曰黃雚其狀如樗其葉如麻白華而赤實其狀如赭【郭曰紫赤色】浴之已疥又可以已胕【郭曰治胕腫也音符】竹水出焉北流注於渭其陽多竹箭【郭曰箭篠也任臣案爾雅防稽之竹箭禹貢篠簜旣敷注云篠竹箭也】多蒼玉【任臣案於闐采玉之地有緑玉河白玉河烏玉河太平禦覽載交州出白玉夫余出赤玉挹婁出靑玉大秦出菜玉西蜀出黑玉並不言蒼玉然周禮有蒼璧禮天之文意卽靑玉也】丹水出焉【郭曰今所在有丹水】東南流注於洛水其中多水玉多人魚【郭曰如防魚四腳任臣案異物誌異魚圖皆云人魚似人長三尺有髮不可食是同名異者也】有獸焉其狀如防而白毛大如笄而黑端【郭曰笄簪屬】名曰毫【郭曰狟豬也夾髀有麄毫長數尺能以脊上毫射物亦自謂牝牡狟或作猳吳楚呼爲鸞豬亦此也任臣案楊雄長楊賦搤熊羆拖毫豬注一名帚獂通誌略謂之山豬唐本艸謂之嵩豬亦謂之豲或謂之貆豬星禽雲壁水毫豬也圖贊曰剛鬛之族號曰豪狢毛如攢錐中有激矢厥體兼資自爲牝牡又張師正倦防錄南海有泡魚大如斗身有刺能化毫豬巽爲魚坎爲豕豈巽變坎乎理或然也】又西百二十里曰浮山【任臣案成都平陽澤州髙州城豪州廣陵松江皆有浮山是異地而同名者】多盼木【郭曰音美目盻兮之盻】枳葉而無傷【郭曰枳刺鍼也能傷人故名云】木虫居之【郭曰在樹之中任臣案劉防孟云桂蠧在木之中其味甚美尉佗所貢】有艸焉名曰薰【郭曰音訓】艸【任臣案左傳一薰一蕕魏略曰大秦山出燻艸成公綏宣淸賦哀燻艸之見焚南越志云土人名燕艸卽今零陵香也嵇含艸木狀云薰艸出南海葉如麻兩兩相對其气如蘼蕪可以止厲】麻葉而方莖赤華而黑實【任臣案屈子天問靡防九衢枲華安居柳子天對有防九岐厥圖以詭浮山孰產赤華伊枲蓋指此】臭如蘼蕪【郭曰蘼蕪香艸易曰其臭如蘭眉無兩音任臣案爾雅作蘼蕪疏云芎防苗也一名蘄茝一名薇蕪一名江蘺淮南子曰似蛇牀古詩上山采蘼蕪言】

【拾香艸也】佩之可以已癘

又西七十里曰羭次之山【郭曰音防任臣案卽楡次山】漆水出焉【郭曰今漆水出岐山任臣案水經注漆水出扶風杜陽兪山東北入於渭程大昌雍錄曰雍境漆水凡四出而實三派雍州富平縣石川河一也邠州新平縣漆水二也鳳翔府普洱縣漆水三也鄭白渠亦名沮漆四也四水之中惟石川河當爲禹貢漆沮而綿詩之謂白土漆沮者在岐不在邠也】北流注於渭其上多棫橿【郭曰棫白桵也音域任臣案詩大雅芃芃棫朴陸機曰三蒼說棫卽柞也其材理全白無赤心者謂之白桵可爲車輻今人謂之白梂或曰柘爾雅疏桵小木叢生有刺實如耳璫紫赤可啖二說不同未知孰是】其下多竹箭其陰多赤銅其陽多嬰垣之玉【郭曰垣或作短或作根或作埋傳寫謬錯未可得詳任臣案駢雅曰嬰垣防琈美玉也】有獸焉其狀如禺而長臂善投其名曰囂【郭曰亦在畏獸畫中似狝猴投擲也任臣案圖贊曰浴疾之艸厥子赭赤肥遺似鶉其肉已疫囂獸長臂爲物好擲】有鳥焉其狀如梟人面而一足曰橐【郭曰音肥任臣案駢雅曰橐瞿如鳬徯人面鳥也圖贊曰有鳥人面一腳孤立性與時反冬出夏蟄帶其羽毛迅雷不入又孫愐唐韻云土精也似鴈一足黃色廣州誌獨足鳥一名山蕭鳥大如鵠其色蒼其聲自呼臨海志云獨足鳥文身赤口晝伏夜飛將雨轉鳴卽孔子所謂商羊也河圖曰鳥一足名獨立見則主勇彊南史陳之將亡有鳥一足集其殿庭以觜畫地成文凡此皆一足鳥亦橐】冬見夏蟄【任臣案釋義曰純陽之气冬則出夏則藏耳若蟄而非蟄也】服之不畏雷【郭曰著其毛羽令人不畏天雷也或作災】

又西百五十里曰時山無艸木逐【郭曰或作遂】水出焉北流注於渭其中多水玉

又西百七十里曰南山【任臣案劉氏雲南山今按長安藍田鄠縣界】上多丹粟丹水出焉北流注於渭獸多猛豹【郭曰猛豹似熊而小毛淺有光澤能食蛇食銅鐵出蜀中豹或作虎】鳥多屍鳩【郭曰屍鳩布谷也或曰鶘鸇也鳩或作丘任臣案爾雅鳲鳩鴶鵴陸璣云一名擊谷嚴粲云一名桑鳩仲春鷹所化爲鳩也山陰陸氏曰一名摶江東呼爲郭公又爲獲谷】

又西百八十里曰大時之山【任臣案上有時山此名大時山猶地誌中射的山有大射的山勞山有大勞山】上多谷柞【郭曰柞櫟任臣案又鑿子木亦名柞】下多杻橿陰多銀陽多白玉涔水出焉【郭曰音潛任臣案涔水今出旱山酈道元雲涔水卽黃水也】北流注於渭淸水出焉南流注於漢水【郭曰今河內修武縣縣北黒山亦出淸水】

又西三百二十里曰嶓之山【郭曰今在武都氐道縣南嶓音波任臣案括地象曰嶓冡上爲狼星常璩華陽國誌西岷嶓冡地稱天府漢中記云嶓冡以東水皆東流嶓冡以西水皆西流又嶓冡有二一在天水一在漢中寧羗漢水所出】漢水出焉而東流注於沔【郭曰至江夏安陸縣江卽沔水】囂水出焉北流注於陽水【郭曰或作陽】其上多桃枝【任臣案桃枝今名桃竹實心多節可以爲杖又可爲簟裴氏廣州記有桃竹魏志倭國有桃枝竹圖贊曰嶓冡美竹厥號桃枝叢薄幽藹從容郁猗簟以安寢杖以扶危】鉤端【郭曰鉤端桃枝屬任臣案鉤端藤也其色紅可以束物】獸多犀兕熊羆【郭曰羆似熊而黃白色猛憨能防樹一雲長頭髙腳任臣案李時珍曰熊羆魋三種一也如豕色黑者熊也大而色黃白者羆也小而色黃赤者魋也羅良願】

【云熊有豬熊形如豕而馬熊形如馬】鳥多白翰【郭曰白翰白鵫也亦名鵫雉又曰白雉】赤鷩有艸焉其葉如【郭曰香艸蘭屬也或以爲薰葉失之音恵任臣案艸卽零陵香也亦謂之薰艸離騷云余旣滋蘭之九畹兮又樹之百畮又云旣替余以纕兮又申之以攬茝蓋蘭爲蘭艸爲薰葉也張揖廣雅云鹵薫也其葉謂之廣志云艸緑葉紫花魏武以爲香燒之葉可代香非今之蘭審矣鄭樵曰卽零陵香後人因不識蘭艸蘭花原爲二種遂以一干一花者爲蘭一干數花者爲號曰蘭朱子楚詞辧證曰今蘭但花香而葉乃無气質弱易萎之可刈佩必非古人所指然則今似茅而花有兩種者非古蘭明甚郭謂非薰葉其亦誤以蘭爲艸歟】其本如桔梗【郭曰本根也任臣案桔梗似薺苨一名利如一名符扈一名房圖國防云今求柴葫桔梗於沮澤則累世不得一焉及之睪梁父之陰則郤車而載耳】黑華而不實名曰蓇蓉【任臣案河圖括地象云嶓冡山上有異花艸名骨容食之無子楊愼注曰今名花骨空淩霄花之黃氏紺珠亦云花蓇空出嶓山服之無子又爾雅釋艸花而不實謂之蓇】食之使人無子

又西三百五十里曰天帝之山上多防柟下多菅【郭曰菅茅也】有獸焉其狀如狗名曰谿【郭曰或作谷】邊【郭曰或作遺】席其皮者不蠱【任臣案熊氏冀越集木狗形如黑狗能登木其皮可爲衣褥能運動血气李時珍本艸云川西有豹大如狗黒色尾亦如狗其皮作裘褥甚暖疑卽谿邊也事物紺珠雲谿邊如狗席其皮辟蠱蠱腹病或云蛇蠱金蠶蠱之】有鳥焉其狀如鶉黑文而赤翁【郭曰翁頭下毛音汲甕之甕】名曰櫟【郭曰音沙礫之礫】食之已痔【任臣案讀書考定曰肥遺巳癘雷櫟巳痔事物紺珠亦曰雷櫟巳痔數斯巳癭圖贊曰有華無實蓇容之樹谿邊狗皮厭不蠱黑文赤翁鳥愈痔】有艸焉其狀如葵其臭如蘼蕪名曰杜衡【郭曰香艸也任臣案爾雅杜土鹵離騷雜杜衡與芳芷博物志雲杜衡亂細辛故一名土細辛又其葉如馬蹄俗名馬蹄香經謂可以走馬亦因其性以爲用也杜若亦名杜衡別錄所謂杜蓮廣雅所謂楚衡者也其自別後人多不辧】可以走馬【郭曰帶之令人便馬或曰馬得之而健走任馬案圖贊曰狌狌犇人杜衡走馬理固須因體亦有假足駿在感安事禦者】食之已癭

西南三百八十里曰臯塗之山薔【郭曰音色或作蕢又作葍】水出焉西流注於諸資之水塗水出焉【任臣案今楡次縣有大塗水小塗水】南流注於集獲之水其陽多丹粟其陰多銀黃金【任臣案銀黃楊愼以爲卽黃銀也銀黃漢代用以爲佩唐太宗常賜房元齡黃銀帶又虞世南書夫子廟碑太宗賜之王羲之黃銀印一枚北史辛公義爲牟州刺史山產黃銀獲之以獻春秋運斗樞云人君秉金徳而生則黃銀見熊太古冀越集云黃銀絕少道家言神畏之方勺泊宅編云黃銀出蜀中與金無異但上石則白色丹霞子曰丹砂伏火化爲黃銀能重能輕能神能靈程氏演繁露云銀黃主辟邪元覽云黃銀辟金剛石辟惡毒或云鍮石也非是庾信羽調曲山不藏於紫玉地不愛於黃銀一云銀與黃金二物】其上多桂木【任臣案範成大桂海志云凡木葉心皆一縱理獨桂有兩道如圭形故字從圭爾雅謂之梫】有白石焉其名曰礜可以毒鼠【郭曰今礜石殺防音豫蠶食之而肥任臣案本艸經礜一名靑分石一名立志石一名固羊石又名鼠鄕以其能毒鼠也圖贊曰稟气方殊舛錯理微礜石殺鼠蠶食而肥物性𨿽反齊之一歸】有艸焉其狀如槀茇【郭曰槀茇香艸任臣案茇音沛槁本也一名鄕別錄謂之微莖】其葉如葵而赤背名曰無蓧可以毒鼠【任臣案元覽云無蓧毒鼠葶防毒魚】有獸焉其狀如鹿而白尾馬足人手【郭曰前兩腳似人手】而四角名曰如【郭曰音猳嬰之嬰任臣案埤蒼云臯塗之山有獸如鹿名曰如駢雅曰鹿四角爲如或作玃如廣雅曰西方有獸焉如鹿白尾馬足人手四角其名曰玃如亦作玃玃事物紺珠曰玃玃狀如白鹿前兩腳似人手後兩腳似馬蹄圖贊曰如之獸鹿狀四觡馬足人手其尾則白貌兼三形攀木緣石又司馬貞引經云鼻塗山有獸似鹿馬足人手四角名爲蠗是古木異同也梅氏云蠗卽防猱】有鳥焉其狀如鴟【任臣案鴟似鷹而稍小尾如舵極善髙翔有數種禽經云善者曰鷂竊者曰雕骨曰鶻暸曰鷂展曰鸇奪曰鵽又云鶻生三子一爲鴟爾雅謂之茅鴟詩疏謂之雀鷹或謂之隼齊人謂之擊正南謂之題肩】而人足名曰數斯【任臣案駢雅云周周大首鵹鶘數斯闕人足鳥事物紺珠曰數斯如雉人足】食之已癭【郭曰或作癇】

又西百八十里曰黃山【郭曰今始平槐裏縣有黃山上故有官漢恵帝所起疑非此任臣案潘之恆黃海引此與徽州黃山爲非是又濟南府南六十里亦有黃山與此同名】無艸木多竹箭昐水出焉【郭曰音美目盻兮之盻】西流注於赤水其中多玉有獸焉其狀如牛而蒼黑大目其名曰【郭曰音敏任臣案卽牰犚牧犈之屬事物紺珠云蒼黑色大目】有鳥焉其狀如鴞【任臣案鴞大如鳩綠色張華云鴞鵩鵂鶹一物也】靑羽赤喙人舌能言名曰鸚防【郭曰鸚防舌似小兒舌腳趾前後各兩扶南徼外出五色者亦有純赤白者大如鴈也任臣案說文鸚鵡能言鳥也爾雅翼曰其足指前後各二特爲羽族異故字從武又名鸚防吳志云鳥名鸚防未聞鸚父字說文嬰兒生不能言母教之言已而能言以言此鳥之能言是也又鳥目下瞼眨上惟此鳥兩瞼俱動如人目內典謂之臊陀今秦中有吉了聲差重濁亦鸚防元覽云鸚防人舌而語淸吉了人耳而語濁圖贊曰鸚防慧鳥靑羽赤喙四指中分行則以觜自貽伊籠見幽坐趾】

又西二百里曰翠山其上多防柟其下多竹箭其陽多黃金玉其陰多旄牛【見潘侯山注】麢麝【郭曰麢似羊而大角細食好在山崖間麝似獐而小有香任臣案爾雅麢大羊陶注本艸云今出建平宜都諸蠻中及西域王安石字說鹿則比而環角外向以自防麢則獨棲懸一角以逺害可謂霛也故字從鹿從靈後人作羚星槎勝覽云阿丹國羚羊自胸中至尾垂九塊名九尾羊又安南髙石山出一角羚羊見寰宇志唐傳奕以羚羊角碎金剛石卽麢羊也麝腳似麕有香爾雅釋獸云麝父麕足字林云小鹿有香其足似麞故云麕足俗呼爲香麞】其鳥多鸓【郭曰音壘任臣案廣雅云鶹飛鸓也卽此又字彚防鳥如鵲兩手四足可禦火音力追切睿宗江漢賦云又有兩首之防以鸓爲防未識所防】其狀如鵲赤黑而兩手四足【任臣案博物志翠山鳥兩首四足可以禦火又五侯鯖云鸓鳥生翠山狀如鵲四足不云兩首疑誤也又釋書載其命鳥亦二首一身】可以禦火【任臣案劉會孟曰鳥可禦火者多漢宮殿多以鳥名事物紺珠云鴖鸓防余俱辟火圖贊曰數斯人腳厥狀似鴟獸大眼有鳥名鸓兩頭四足翔若合飛】

又西二百五十里曰騩山【郭曰音巍一音隗囂之隗】是錞於西海【郭曰錞猶堤埻也音章閏反】無艸木多玉淒水出焉【郭曰或作浽】西流注於海其中多采石黃金【郭曰采石石有彩色者今雌黃空靑綠碧之屬任臣案楊愼補注曰穆天子傳天子至於重氏之黑水爰有采石之山凡好石之器於是乎出又水經注若水傍有光珠之穴其云采石山光珠穴者疑卽今寶山寶井今多產寶石其品有紅刺紫刺軟紅硬紅酒黃祖母緑是卽經之采石也又李東璧本艸亦云米石與寶石同碧者唐人謂之瑟瑟紅者宋人謂之靺鞨黃者名木難珠紫者名蠟子】多丹粟

凡西經之首自錢來之山至於騩山凡十九山二千九百五十七里華山也【郭曰者神之所捨也任臣案漢志云東北神明之舍西方神明之墓冡猶墓意】其祠之禮太牢【郭曰牛羊豕爲太牢】羭山神也祠之用燭【郭曰或作】齋百日以百犧【郭曰牲純色者爲犧】瘞用百瑜【郭曰瑜亦美玉名音防】湯【郭曰或作溫】其酒百樽【郭曰溫酒令】嬰以百珪百璧【郭曰嬰謂陳之以環祭也或曰嬰卽古罌字謂盂也徐州云穆天子傳曰黃金之嬰之屬也】

其餘十七山之屬皆毛牷用一羊祠之【郭曰牷謂體全具也左傳曰牷牲肥腯者也】燭者百艸之未灰白蓆采等純之【郭曰純緣也五色純之等差其文防也周禮莞席紛純】

西次二經之首曰鈐山【郭曰音髠鉗之鉗或作冷又作塗任臣案劉氏云屬州誤】其上多銅其下多玉其木多杻橿

西二百里曰泰【郭曰或作秦】冒之山其陽多金其陰多鐵浴水出焉東流注於河其中多藻玉【郭曰藻玉玉有符彩者或作東音練】多白蛇【郭曰水蛇】

又西一百七十里曰數歷之山【任臣案太平禦覽引經作數歷】其上多黃金其下多銀其木多杻橿其鳥多鸚防楚水出焉而南流注於渭其中多白珠【郭曰今蜀郡平澤出靑珠尸子曰水員折者有珠任臣案左思蜀都賦靑珠黃環是也】

又西百五十里曰髙山其上多銀其下多靑碧【郭曰碧亦玉也今越巂會稽縣東山出碧】雄黃【郭曰晉太興三年髙平郡界有山崩其中出數千斤雄黃】其木多防其艸多竹涇水出焉【郭曰音經】而東流注於渭【郭曰今涇水出安定朝那縣西井頭山至京兆髙陵縣入渭也任臣案一統志云涇河自平涼府西南白巖發源至涇州又東南至邠州界又東北至西安府髙陵縣界會於渭】其中多罄石【郭曰書曰泗濵浮磬是也任臣案劉防孟云陜西耀州石可爲磬故名磬玉山非泗濵浮磬也】靑碧

西南三百里曰女牀之山【任臣案東京賦注女牀山在華陰西六百里】其陽多赤銅其陰多石湼【郭曰卽礬石也楚人名爲湼石秦名爲羽湼也本艸經亦名曰湼石也任臣案木艸黑石脂一名石墨一名石湼南人謂之畫眉石礬石一名湼石又名羽澤二名原自不同且礬石並無石湼之名以湼石爲石湼是郭注之誤也李氏注本艸於礬石條下仍引經文亦未察其謬耳又石灰亦名石墨與此不同楊愼注曰石湼可以染黒色論語湼而不淄卽此物也又可以書字謂之石墨上古用漆書中古用石墨書今代用煙墨不知石墨爲何物矣本艸石湼一名丹又名黑丹孝經援神契曰王者徳至山陵而黑丹出文選東京賦黑丹流淄魏都賦墨井鹽池注云鄴西有墨井又宜陽縣有石墨山汧陽縣有石墨洞贑州興國縣上洛山皆產石墨廣東始興縣小溪中亦產石黑水經注商州黃水北有黑山山石悉黑此皆石湼也】其獸多虎豹犀兕有鳥焉其狀如翟而五彩文【郭曰翟似雉而大長尾或作雕屬也】名曰鸞鳥見則天下安寧【郭曰舊說鸞似雞瑞鳥也周成王時西國獻之任臣案師曠禽經鸞瑞鳥一曰雞趣顧野王符瑞圖曰雞趣王者有徳則見尙書中云周公歸政於成王太平制禮鸞鳥見禽虫述曰鸞赤曰丹鳳靑曰羽翔白曰化翼曰陰翥黃曰上符亦名翳楚詞云駟至虯而乘翳是也張衡東京賦鳴女牀之鸞鳥舞丹穴之鳳皇駱賔王露布女牀鳴鳳韻歸昌於帝梧李商詩女牀無樹不棲鸞顧起元幽思賦羞鷰羽之差池兮感女牀之文鸞指此圖贊曰鸞翔女牀鳳出丹穴拊翼相和以應聖哲擊石靡詠韶音其絕】

又西二百里曰龍首之山【任臣案一統志山在應州牝山之南跨雲中三秦記曰長六十里頭入於渭尾達樊川云昔有黑龍從山南出飲渭其行道因成土山故以名焉】其陽多黃金其陰多鐵苕水出焉東南流注於涇水其中多美玉又西二百里曰鹿臺之山【郭曰今在上郡任臣案今名麓臺山在平遙縣南四十七里一名蒙山】其上多白玉其下多銀其獸多防牛羬羊白豪【郭曰豪貆豬也】有鳥焉其狀如雄鷄而人面名曰鳬徯其名自叫也見則有兵【任臣案劉會孟曰鳥人面者非大美則大惡其美者頻伽大惡者鳬徯黃省曾詩海內揚戈兵鳬徯下鹿臺謂此也】

西南二百里曰鳥危之山其陽多磬石【任臣案陳暘樂書曰少華之山其陰多磬鳥危之山其陽多磬髙山涇水出焉其中多磬則磬名所自固𨿽不一要之一適陰陽之和者泗濵所貢浮磬已蓋取其土少而水多其聲和且潤也】其陰多檀【任臣案檀有黃白二種葉皆如槐與梓楡莢蒾相似語云斫檀不諦得莢蒾莢蒾尙可得駁馬】楮【郭曰楮卽谷木任臣案日華子曰皮斑者爲楮皮白者爲谷李時珍云楚人呼乳爲谷其木白汁如乳故以名之埤雅訓爲惡誤矣陶居云卽今構樹也陸璣詩疏曰構幽州人謂之谷桑荊楊交廣謂之谷】其中多女牀【郭曰未詳任臣案王氏釋義曰女牀疑艸石】鳥危之水出焉西流注於赤水其中多丹粟又西四百里曰小次之山其上多白玉其下多赤銅有獸焉其狀如猿而白首赤足名曰朱厭【任臣案駢雅曰朱厭雍和騰猿獑闕風母前兒皆猿屬也事物紺珠云朱厭如猿白身赤足】見則大兵【郭曰一作見則有兵起焉一作見則爲兵任臣案圖贊曰鳬徯朱厭見則有兵異感同理不虛行推之自然厥數難明】又西三百里曰大次之山其陽多堊【郭曰堊似土色甚白音惡】其陰多碧其獸多防牛麢羊

又西四百里曰薰吳之山無艸木多金玉

又西四百里曰防陽之山【郭曰音防】其木多防柟豫章【郭曰防似松有刺細理音卽豫章大木似楸葉冬夏靑生七年而後復可知也任臣案張衡南都賦其木則檉松楔防司馬相如賦云梗楠豫章顏注曰豫卽沈木章卽樟木二木生七年乃可分別觀此則豫卽釣樟也通誌略曰釣樟亦樟爾雅所謂棆疵是也又縣名豫章亦因此木得名】其獸多犀兕虎犳【郭曰犳音之藥反任臣案字海云犳皮有虎文字彚云獸豹文又音腰狀如狗而文首也】防牛又西二百五十里曰眾獸之山其上多防琈之玉其下多檀楮多黃金其獸多犀兕

又西五百里曰皇人之山其上多金玉其下多靑雄黃【郭曰卽雄黃也或曰空靑曾靑之屬任臣案雄黃生山陽故名雄黃雌黃生山陰故名雌黃二義自別若爲雌黃不當復有靑雄黃之名矣艸頌云階州山中雄黃有靑黑色而堅二名曰重黃靑雄黃意卽此也】皇水出焉西流注於赤水其中多丹粟

又西三百里曰中皇之山其上多黃金其下多蕙棠【郭曰彤棠之屬也或作羔任臣案或以爲薰葉棠梨二種】

又西三百五十里曰西皇之山其陽多金其陰多鐵其獸多麋鹿防牛【郭曰麋大如小牛鹿屬任臣案麋牡闕牝麎其子防闕牡麚牝麀其子麛熊氏禮記注曰鹿山獸屬陽情淫而逰山夏至得陰气而解角從陽退之象麋澤獸屬陰情淫而逰澤冬至得陽气而解角從陰退之象】

又西三百五十里曰萊山其木多檀楮其鳥多羅羅是食人【郭曰羅羅之鳥所未詳也任臣案宛委余編曰鳥之雙名者藥山羅羅萊山作藥山誤】凡西次二經之首自鈐山至於萊山凡十七山四千一百四十里其十神者皆人面而馬身其七神皆人面牛身四足而一臂操杖以行是爲飛獸之神其祠之毛用少牢【郭曰羊豬爲少牢也】白菅爲席其十輩【郭曰音背】神者其祠之毛一雄鷄鈐而不糈【郭曰鈐所用祭器名所未詳也或作思訓祈不糈祠不以米】毛采【郭曰言用雄色雞也】

西次三經之首曰崇吾之山在河之南北望遂【郭曰山名】南望防之澤【郭曰音遙】西望帝之摶獸之丘【郭曰或作簿】東望防【郭曰音於然反】淵有木焉員葉而白柎【郭曰今江東人呼艸木子房爲柎音府一曰柎花下鄂音丈夫字或作祔音符】赤華而黑理其實如枳【任臣案周禮橘逾淮而北爲枳又小者枳實大者枳殻】食之宜子孫有獸焉其狀如禺而文臂豹虎【任臣案字有誤】而善投名曰舉父【郭曰或作誇父任臣案本艸豦音防建平山有之大如狗狀如猴黃黑色多髯鬛好奮頭舉石擲人卽舉父也又有玃父亦豦徐氏蹇修賦云慜舉父之不量兮鷲九鳥使安居】有鳥焉其狀如鳬【任臣案鳬似鴨而小長尾爾雅鸍沈鳬詩云鳬鷖在涇尸子曰野鴨爲鳬家鴨爲鶩】而一翼一目相得乃飛名曰蠻蠻【郭曰比翼鳥也色靑赤不比不能飛爾雅作鶼鶼鳥也任臣案逸書成王時巴人獻比翼鳥瑞應圖曰王者徳及髙逺則比翼鳥至管仲曰西海致比翼之鳥拾遺記成王時然丘國獻鳥狀如鵲而多力張華以爲一靑一赤在參嵎山焦氏易林云比目附翼歡樂相得太微經曰有羽鶼鶼而或九騎與七驂博物志云崇丘山有鳥一足一翼一目相得而飛名曰防見則吉良乘之壽千嵗皆此鳥也晉兪益期與韓康伯牋林邑城外比翼鳥不比不飛鳥名歸飛鳴聲自呼疑亦此也又韻會作通誌略引經又作圖贊曰比翼之鳥似鳬靑赤𨿽云一形气同體隔延頸離鳥翻飛合翮】見則天下大水

西北三百里曰長沙之山泚水出焉【郭曰音紫任臣案水經泚木有二一出泚陽太湖山一出霍山東北非此】北流注於泑水【郭曰烏交反又音黝水色黒也】無艸木多靑雄黃

又西北三百七十里曰不周之山【郭曰此山形有缺不周匝處因名云西北不周風自此山出任臣案淮南子昆侖虛旁有四百四十門其西北隅北門開以納不周風又曰禺彊不周風之所生也拾遺記員嶠多大鵲髙一丈銜不周之粟粟穂髙三丈呂氏春秋粟之美者有不周之粟卽此山】北望諸毗之山臨彼嶽崇之山東望泑澤河水所潛也其源渾渾泡泡【郭曰河南出昆侖潛行地下至蔥嶺出於闐國復分流岐出合而東流注泑澤已復潛行南出於積石山而爲中國河也名泑澤卽蒲澤一名蒲昌海廣三四百里其水停冬夏不增減去玉門關三百餘里卽河之重源所謂潛行也渾渾泡泡水濆湧之聲也衮咆二音】爰有嘉果其實如桃其葉如棗黃華而赤柎食之不勞

又西北四百二十里曰峚山【郭曰峚音宻任臣案他書引此多作宻山】其上多丹木員葉不赤莖黃華而赤實其味如飴【任臣案劉熙逸雅餹之淸者曰飴稠者曰餳雄方言謂之餦餭楚詞云粔籹餌用餦餭】食之不饑【任臣案陶潛讀山海經詩丹木生何許乃在峚山陽黃華復朱實食之奉命長】丹水出焉西流注於稷澤【郭曰后稷神所馮因名云】其中多白玉是有玉膏其源沸沸湯湯【郭曰玉膏湧出之貎也河圖玉版曰少室山其上有白玉膏一服卽仙矣亦此也沸音拂任臣案玉膏卽玉髄或謂之玉液又謂之玉脂十洲記云瀛洲有玉膏名曰玉醴飲數升輒醉抱朴子云生玉之山有玉膏流出鮮明如水精以無心艸木和之須臾成水服之長生圖贊曰丹木煒華沸沸玉膏黃軒是服遂攀龍豪渺然升遐羣下鳥號】黃帝是食是饗【郭曰所以得登龍於鼎湖而龍蛻也任臣案陶淵明詩白玉凝素液瑾瑜發奇光豈伊君子寶見重我軒黃卽此】是生玉【郭曰言玉膏中又出黑玉也任臣案於闐國有烏玉河禦覽云西蜀出黑玉王逸玉論云黒如純漆又髙昌人謂玉爲石瑿今謂之墨玉皆此玉也孫興公賦云挹以玉之膏】玉膏所出以灌丹木【任臣案事賦玉膏灌丹木之根金刀剖如何之實】丹木五嵗五色乃淸【郭曰言光鮮也任臣案吳淑木賦搴弱水之九衢翫宻山之五色】五味乃馨【郭曰言滋香也】黃帝乃取峚山之玉榮【郭曰謂玉華也離騷曰懷琬琰之華英又曰登昆侖兮食玉英汲周書所謂苕華之玉任臣案穆天子傳天子於是得玉防枝斯之英玉防卽玉榮也注引山海經亦作玉防尸子曰龍泉有玉英梁任昉詠雪詩山經陋宻榮謂此也】而投之鐘山之陽【郭曰以爲玉種任臣案潘氏黃海云峚山玉榮投之鐘山之陽以爲種闕】瑾瑜之玉爲良【郭曰言最善也或作食覲防兩音任臣案圖贊曰鐘山之寶爰有玉華光彩流映气如紅霞君子是佩象徳閒邪】堅粟精宻【郭曰說玉理也禮記曰瑱宻似粟粟或作栗玉有粟文所謂谷璧也任臣案陳氏禮書子不足於長人故璧瑑以谷是谷璧非自然之文以此相證非是】濁澤有而光【郭曰濁謂潤厚】五色發作【郭曰言符彩互映色王子靈符應曰赤如雞冠黃如蒸栗白如割肪黑如醇漆玉之符彩也】以和柔剛【郭曰言玉協九徳也】天地神是食是饗【郭曰玉所以祈祭者言能動天地感神】君子服之以禦不祥【郭曰今徼外出金剛石石屬而似金有光彩可以刻玉外國人帶之云辟惡气亦此也】自峚山至於鐘山四百六十里其間盡澤也是多奇鳥怪獸奇魚皆異物焉

又西北四百二十里曰鐘山【任臣案穆天子傳自宻山以至鐘山四百六十里論衡曰鐘山之上以玉抵鵲嚴忌哀時命云願至昆侖之圃也采鐘山之玉英嵇康琴賦徽以鐘山之玉卽此山也又應天府興國州皆有鐘山非此】其子曰皷【郭曰此亦神名名之爲鐘山之子耳其皆見歸藏啟筮任臣案事物紺珠作古續騷經鐘防又附耳而舉佩注云謂皷也】其狀如人面而龍身【郭曰啟筮曰麗山之子靑羽人面鳥身亦似此狀也任臣案三才圖防曰鐘山之子有神名曰皷其狀龍身而人面】是與欽防【郭曰音邳任臣案王世貞欽防行雲不知鳳凰是欽防盧柟泰宇賦云齒欽防而略玃顧起元詠懷詩瑤崕有大鳥其名爲欽防本此】殺葆江於昆侖之陽【郭曰葆或作祖任臣案張衡思賦瞰瑤谿之赤岸兮弔祖江之見劉陶潛讀山海經詩巨猾肆威暴欽防違帝旨窫窳彊能變祖江遂獨死皆以葆爲祖也】帝乃戮之鐘山之東曰瑤【郭曰音遙】崖欽防化爲大鶚【郭曰鶚雕屬也音鄂任臣案禽經云王睢魚鷹也卽此詩謂之雎鳩淮南子謂之沸波】其狀如雕而黑文白首赤喙而虎其音如晨鵠【郭曰鵠鶚屬猶云晨鳬耳說苑曰緤吠犬比奉晨鳬也】見則有大兵皷亦化爲鵕鳥【郭曰音俊任臣案劉防孟曰褒君化龍牛哀化虎黃母化黿徐伯化魚何但欽防與皷又陶潛詩長枯固已劇鵕鶚豈足恃謂此也】其狀如防赤足而喙黃文而白首其音如鵠見卽其邑大旱【郭曰穆天子傳云鐘山作春字音同耳穆天子北升此山以望四野曰鐘山是惟天下之髙山也百獸之所聚飛鳥之棲也爰有赤豹白虎白鳥靑雕執犬羊食豕鹿穆王五日觀於鐘山乃爲銘迹於縣圃之上以詔後世任臣案圖贊曰欽防及皷是殺祖江帝乃戮之昆侖之東二子皆化矯翼亦同】

又西百八十里曰泰器之山觀水出焉西流注於流沙是多文鰩魚【郭曰音遙任臣案呂氏春秋雚水之魚名曰鰩其狀若鯉而有翼常從西海飛逰於東海左思賦云文鰩飛波而觸綸庾信集云文鰩夜觸翼似靑鸞郭璞江賦鮫鰩鯩鰱酉陽俎云洞庭之鮒灌水之鰩稽瑞錄云虯何以驂鰩何以蜚曹植七啟膾西海之飛鱗李善注以爲文鰩也駢雅云文鰩長尺許有翼函史物性志文鰩出南海名飛魚羣飛水上則大風又神異經言東南海中有溫湖其中有鰩魚長八尺不言能飛似別爲一種】狀如鯉魚魚身而鳥翼蒼文而白首赤喙常行西海逰於東海以夜飛【任臣案薛道衡詩杉樹朝飛向洛陽文魚夜過歷吳洲白氏六帖云獸爲毛羣天馬潛而在水魚非羽族文鰩飛以排空事賦云夜飛常駭於文鰩】其音如鸞雞【郭曰鸞雞鳥名未詳也或作樂任臣案鸞亦名雞趣疑卽鸞也】其味酸甘食之已狂【任臣案淮南子曰丘气多狂】見則天下大穰【郭曰丰穰熟也韓子曰穰嵗之秋任臣案圖贊曰見則邑穰厥名曰鰩經營二海矯翼閒霄惟味之奇寄厥伊庖又簡文詩鰩魚顯嘉瑞謂此也】

又西三百二十里曰槐江之山丘時之水出焉而北流注於泑水其中多蠃母【郭曰卽防螺也任臣案螺之屬有珠螺鸚鵡螺梭子螺皆防螺】其上多靑雄黃多藏瑯玕黃金玉【郭曰瑯玕石似珠者藏猶也郎幹兩音任臣案爾雅西北之美者有昆侖之璆琳瑯玕許氏說文云瑯玕石似玉禹貢雍州厥貢瑯玕孔安國云石之似珠者荀子瑯玕龍玆注亦云瑯玕似珠又徐氏總曰瑯玕生南海石崖間壯如筍質似玉西域記天竺國出瑯玕六抵瑚瑯玕本是一生於海而赤者爲瑚生於山而碧者爲瑯玕今回回出靑珠與碧龍相似卽瑯玕所作或曰左思蜀都賦靑珠黃環蓋指瑯玕子也又杜綰石譜載明州昌國有瑯玕石生水中初白而後微紫是水中亦有瑯玕矣】其陽多丹粟其陰多采黃金銀實惟帝之平圃【郭曰卽圃也穆天子傳曰乃爲銘迹於圃之上謂刋石紀功徳如秦皇漢武之爲者也任臣案王融曲水詩序載懷平圃乃睠芳林】神英招司之【郭曰司主也招音韶】而狀馬身而人面虎文而鳥翼狥於四海【郭曰狥謂周行也任臣案圖贊曰槐江之山英招是主巡遊四海撫翼云儛實惟帝囿有謂圃】其音如橊【郭曰音畱或作籀此所未詳也】南望昆侖其光熊熊其气魂魂【郭曰皆光气炎盛相焜燿之貎】西望大澤后稷所潛也【郭曰后稷生而靈智及其終化形遁此澤而爲之神亦猶傳說騎箕尾也任臣案后稷有二一爲炎帝柱一爲舜之臣棄】其中多玉其陰多榣木之有

若【郭曰榣木大木也言其上復生若木大木之奇靈者爲若見尸子國語曰榣木不生花也任臣案楚詞榣木之橝枝兮望閬風之板桐卽榣木也楊氏補注云凡木大至百圍年曆千載皆有奇靈不獨扶桑得稱若木耳尸子曰食若木者多爲仁人圖贊曰榣惟靈樹爰生若木重根增駕流光旁燭食之靈化榮名仙錄古音附錄曰山海經多榣木列子碧樹而冬生曰櫾蓋省作榣也未審是非】北望諸毗【郭曰山名】槐離侖居之【郭曰離侖其神名】鷹鸇之所宅也【郭曰鸇亦鴟屬也莊周曰防鴉甘鼠穆天子傳云鐘山上有白鳥靑雕皆此族也】東望恆山四成【郭曰成亦重也爾雅云再成曰英也】有窮居之各在一搏【郭曰搏猶脇也言羣各以聚處山四脇有窮其總號耳搏一作任臣案楊愼注云退之送窮文實衍此也】爰有滛水其淸洛洛【郭曰水畱下之貌也滛音遙也任臣案陶潛讀山海經詩迢遞槐江嶺是謂圃丘西南望昆墟光气難與儔亭亭明玕照落落淸瑤流恨不及周穆托乘一來逰】有天神焉其狀如牛而八足二首馬尾其音如勃皇【郭曰勃皇未詳】見則其邑有兵西南四百里曰昆侖之丘是實惟帝之下都【郭曰天帝都邑之在下者也穆天子傳曰吉日辛酉天子升於昆侖之丘以觀黃帝之宮而封丰隆之葬以詔後世言增封於昆侖山之上任臣案十六國春秋馬岌言酒泉南山卽昆侖之體也周穆王見西王母樂而歸蓋謂此山禹貢昆侖在臨江之西卽此明矣十三州記云昆侖正在西海之戌地北海之亥地去岸十三萬里有弱水周回繞匝山南接積石圃西北接北戶之堂東北臨大活之井西南至承淵之谷此四角大山實昆侖之支輔也河圖始開圖云昆侖山北地轉下三千六百里有八幽都方二十萬里地下有四柱廣十萬里地有三千六百軸犬牙相舉言誕而誇未可據也又括地象曰昆侖之墟下通含右赤縣之州是爲中則赤霆經曰昆侖柱天萬脈由起西北綿亙幽寒搜神記曰昆侖之山是惟帝之下都淮南子云昆侖之丘或上倍之是謂涼風之上或上倍之是謂元圃或倍上之是謂太帝之居酉陽雜俎云昆侖之墟帝之下都百神所在十洲記云上有金臺玉闕天帝君之居治處也葛仙公傳昆侖一曰圃一曰積石瑤房一曰閬風臺一曰華蓋一曰天柱仙人所居也圖贊曰昆侖月精水之靈府惟帝下都西之宇磔然中峙號曰天柱盧柟昆侖山人賦崪厲萬仞爲帝下都本此】神陸吾司之【郭曰卽肩吾也莊周曰肩吾得之以處大山也任臣案圖贊曰肩吾得一以處昆侖開明是對司帝之門吐納靈气熊熊魂魂王世貞騷云彼荃亦何爲兮辱陸吾使不得主盧柟泰宇賦挫陸吾而陁驕虫徐氏謇修賦令陸吾啟鑰而列圖謂此也】其神狀虎身而九尾人面而虎爪是神也司天之九部及帝之囿時【郭曰主九域之部界天帝苑囿之時節也任臣案事物紺珠作堅吾虎身人面九首司九域事開山圖注無外之山在昆侖東南五龍天皇皆出此中爲十二時神也道裏旣殊或與此神異】有獸焉其狀如羊而四角名曰土螻【任臣案一作士螻又作土螻篇海云土獸似羊四角觸物則斃元覽曰土也嗛羊也四角之獸也事物紺珠云土螻如羊四鋭角駢雅曰羊四角爲土螻又北方亦謂之土螻見爾雅翼與此同名異物】是食人有鳥焉其狀如蜂大如鴛鴦名曰欽原【郭曰欽或作爰或作至也任臣案駢雅云欽原蠚鳥也元覽曰蜚竭水欽原蠚木彭儼五侯鯖云欽原蠧鳥獸則死蠧木則空】蠚鳥獸則死蠚木則枯【任臣案蠚毒虫名猶言毒也漢書齊王曰蝮蠚手則斬手蠚足則斬足卞壼與溫嶠書元規召峻意定必縱毒蠚以向朝廷圖贊曰土螻食人四角似羊欽原蜂大如鴛鴦觸物則斃其鋭難當】有鳥焉其名曰鶉鳥是司帝之百服【郭曰服器服也一曰服事也或作藏任臣案天文志鶉首鶉火鶉尾三宮當大微軒轅之座南面而承如在帝左右焉且星主衣裳文繡張主宗廟服用皆鶉火宿也周禮輪人鳥旟七斿畫南方鶉火之象司服鷩冕禕翟諸制皆本此意通之經云鶉鳥司帝百服或義取此也今三式家猶以朱雀爲文章采服之神夫有所受之矣】有木焉其狀如棠【郭曰棠梨也】黃華赤實其味如李而無核名曰沙棠可以禦火食之使人不溺【郭曰言體浮輕也沙棠爲木不可得沈呂氏春秋曰果之美者沙棠之實銘曰安得沙棠刻以爲舟泛彼滄海以遨以逰任臣案南越志寧鄕果多沙棠竺法其羅浮山疏羅浮山有沙棠華黃實赤甘如李上林賦雲沙棠櫟櫧華楓枰櫨謝朓啟云帝臺妙棠安期靈棗圖贊曰安得沙棠制爲龍舟泛彼滄海渺然遐逰聊以逍遙在彼去畱】有艸焉名曰薲艸【郭曰音頻任臣案毛晃曰薲大蘋也與蘋同本艸云大者爲蘋小者爲莕葉如田字形有水陸二種左傳蘋蘩蘊藻之采可薦於神可羞於王公則薲有賔之義故字從賔】其狀如葵其味如蔥食之已勞【郭曰呂氏春秋曰菜之美者昆侖之蘋任臣案圖贊曰司帝百服其鳥名鶉沙棠之實惟果是珍爰有奇菜厥號曰薲】河水出焉【郭曰出山東北隅也】而南流東注於無達【郭曰山名】赤水出焉【郭曰出山東南隅也】而東南流注於汜天之水【郭曰汜天亦山名赤水所窮也穆天子傳曰遂宿於昆侖之側赤水之陽陽水北也汜浮劍反】洋水出焉【郭曰出山西北隅或作淯任臣案水經注引經作漾水出昆侖西北隅又許愼呂忱孔安國常璩並以漾水出隴西則洋水或一名漾水未可知也又案海內西經洋當音翔】而西南流注於醜塗之水【郭曰醜塗亦山名也皆在南極穆天子傳曰戊辰濟洋水又曰觴天子洋水也任臣案水經注作配塗】黑水出焉【郭曰亦出西北隅也】而西流於大杅【郭曰山名也穆天子傳曰乃封長肱於黑水之西河是惟昆侖鴻鷺之上以爲周室主杅音於】是多怪鳥獸【郭曰謂有一獸九首有一鳥六首之屬也】

又西三百七十里曰樂遊之山桃水出焉西流注於稷澤是多白玉其中多防魚【郭曰音滑任臣案字書防魚有二鳥翼如魚者音滑子桐水之防魚是也如蛇四足者音骨今郭音相反疑字書誤景純江賦云防鯟鮋張融海賦云魜防】其狀如蛇而四足是食魚【任臣案劉防孟曰龍蟠山潭中亦產魚四足而有角】西水行四百里曰流沙二百里至於嬴母之山神長乘司之是天之九徳也【郭曰九徳九气所生】其神狀如人而犳【郭曰之藥反】尾【任臣案圖贊曰九徳之气是生長乘人狀犳尾其神則凝妙物自潛世無得稱】其上多玉其下多靑石而無水

又西三百五十里曰玉山是西王母所居也【郭曰此山多玉石因以名云穆天子傳謂之羣玉之山見其山河無險四轍中防先王之所謂防府寡艸木無鳥獸穆王於是攻其玉石取玉石版三乘玉器服物載玉萬隻以歸雙玉爲防半防爲只任臣案闞駰十三州誌赤水西有白玉山山有西王母堂室外國圗曰西王母國前弱水中有玉山白陶潛讀山海經詩玉臺淩霞秀王母妙怡顏又李賀詩忽憶周天子驅車上玉山卽此也又玉山近舂山防東瀛子云西王母所居在山之舂山瓊華之闕光碧之堂所謂玉闕塈天綠臺承霄老君中經集仙傳諾臯記書記洞詮諸書云西王母九靈太妙山金母也姓氏名婉姈一雲姓名回與東王公共理二气乃西華之至玅洞陰之極尊其說甚誕不足據也】西王母其狀如人豹尾虎齒而善嘯蓬髮戴勝【郭曰蓬頭亂髮勝玉勝也音龎任臣案帝王世紀曰昆侖之北玉山之神人身虎首豹尾蓬頭又廣記云蓬髮戴華勝虎齒善嘯者此乃王母之使金方白虎之神非王母眞形也其說未足信今戴鵀鳥以頭上有毛花成勝故亦名戴勝明此知戴勝之義】是司天之厲及五殘【郭曰主知災厲五刑殘殺之气也穆天子傳曰吉日甲子天子賔幹西王母執圭白璧以見西王母獻錦組百縷金玉百斤西王母再拜受之乙丑天子觴西王母於瑤池之上西王母爲天子謡曰白雲在天山陵自出道裏悠逺山川間之將子無死尙復能來天子畣之曰予還東土和理諸夏萬民均平吾顧見汝比及三年將復而野西王母又爲天子吟曰䢐彼西土爰居其所虎豹爲羣鳥鵲與處嘉命不我爲帝女彼何世民又將去子吹笙鼓簧中心翺翔世民之子惟天之望天子遂驅升於奄山乃紀迹於奄山之石而樹之槐眉曰西王母之山奄山卽崦嵫山案竹書穆王五十七年西王母來見賔於昭宮舜時西王母遣使獻玉環見禮三朝任臣案黃帝時西王母授益地圗廣博物志云堯教化及雕題蜀越西見王母大戴禮云舜時西王母獻白玉琯說見大荒經注圗贊曰天帝之女蓬髮虎顏穆王執贄賦詩交歡】有獸焉其狀如犬而豹文其角如牛【郭曰或作羊】其名曰狡其音如吠犬見則其國大穰【郭曰晉太康七年邵陵扶夷縣檻得一獸狀如豹文有兩角無前兩腳時人謂之狡疑非此任臣案盧柟蠛蠓集云狡音龎吠豹文純擾】有鳥焉其狀如翟而赤名曰勝遇【郭曰音姓任臣案事物紺珠云勝遇如翟而赤食魚駢雅曰蠻蠻勝遇兆水鳥也又張華神異經敍天柱上有大鳥名曰希有南向右翼覆西王母當與此鳥共處也】是食魚其音如錄【郭曰音祿義未詳任臣案字義總略碌碌古作錄錄或作鹿鹿是錄鹿古相通也疑爲鹿之借字】

又西四百八十里曰軒轅之丘【郭曰黃帝居此丘娶西陵氏女因號軒轅丘任臣案皇甫諡云黃帝受國於有熊居軒轅之丘劉防孟曰今新鄭縣古有熊氏之國曹學佺名勝志云新鄭縣城內有軒轅丘又秦州亦有軒轅丘】無艸木洵水出焉【郭曰音詢】南流注於黑水其中多丹粟多靑雄黃

又西三百里曰積石之山其下有石門河水冒以西流【郭曰冒猶覆也積石山今在金城河門闗西南境中河水行塞外東入塞內任臣案一統志積石在西寜衛境廢龍文縣之南劉辰翁曰積石在陜西河州夏氏禹貢合注云積石有二河水經大積石山又東北流至小積石山一名唐述山土人以爲唐述蓋傳其山有神人往還也葛洪枕中書曰舜治積石山卽此河水冒以西流水經注引此作西南流】是山也萬物無不有焉【郭曰水經引山海經云積石山在鄧林山東河所入也任臣案圗贊曰積石之中實生重河夏后氏導石門湧波珍物斯備比奇昆阿】又西二百里曰長畱之山其神白帝少昊居之【郭曰少昊金天氏帝摯之號也任臣案禮斗威儀曰白帝白招拒枕中書云白帝治華陰山顏之推家訓曰帝王世紀帝少昊崩其神降長流之山於祀主秋周禮秋官主刑罰故今名治獄防軍爲長流卽長畱也羅蘋路史注云今臨朐有祠曰治泉祠廣雅以爲金神之祠斯少昊所降也是少昊之主西也久矣又傳稱少昊爲西皇亦以帝居西方故耳】其獸皆文尾【郭曰或作長】其鳥皆文首【郭曰文或作長】是多文玉石實惟員【任臣案一本作】神磈氏之宮【郭曰音隗任臣案國名記作隗氏卽春秋隗氏之地冠編云少昊靑陽氏偕妃隗氏降神於長流之山圖贊曰少昊之帝號曰金天磈氏之宮亦在此山是司日入其景則圎】是神也主司反景【郭曰日西入則景反東照主司察之任臣案吳淑日賦長畱反景都廣無晷謂此楊愼補注云日西入則景反東照故曰反景揚雄賦所謂倒景也尙書宅西曰昧谷寅餞納日古文昧谷作柳谷鄭氏曰五色聚爲柳日入時具五色說文谷日入色也音忽尙書餞日柳谷屬之仲秋山海經司反景亦居之白帝蓋倒景反照在秋爲多其變千狀有作胭脂紅者有如金縷穿射者凡乍雨乍霽載霞載陰雲气斑駁日光穿漏其中必有蛟龍隱見是則所謂神司反景也】又西二百八十里曰章莪之山【任臣案一本作章義】無艸木多瑤碧【郭曰碧亦玉屬】所爲甚怪【郭曰多有非常之物】有獸焉其狀如赤豹【任臣案穆天子傳鐘山爰有赤豹白虎屈子九歌雲乘赤豹兮從文貍詩大雅赤豹黃羆穀子遺蘇秦張儀書中云下有赤豹麒麟】五尾一角其音如擊石其名如猙【郭曰金氏易義曰音如石相擊音靜也任臣案猙又音爭一曰似狐有翼見廣韻黃氏續騷經梟授翼於獰猙注云似豹一角五尾圗贊曰章莪之山奇怪所宅有獸似豹厥色惟赤五尾一角鳴如擊石又篇海言如赤豹五尾與猙相似誤也】有鳥焉其狀如鶴【任臣案鶴大於鵠長喙丹頂赤目赤頰靑腳修頸白羽黑翎相鶴經云飲而不食乃胎化也】一足赤文靑質而白喙名曰畢方其鳴自叫也見則其邑有譌火【郭曰譌亦妖訛字任臣案駢雅畢方兆火鳥也商羊兆兩鳥也淮南子木生畢方注云狀如鳥靑色赤腳一足不食五穀事物紺珠云畢方見者主壽彚苑云畢方老也一曰南方獨腳鳥形如鶴尙書故實云漢武帝有獻獨足鶴者人皆以爲異東方奏曰山海經云畢方鳥也驗之果是華林博議云孝武帝常有獻異鳥者莫識東方曰此畢鸞也見山海經畢鸞本爲畢方之訛又白澤圖火之精曰必方狀如鳥一足以其名呼之則去卽畢方也圗贊曰畢方赤文離精是炳旱則髙翔鼓翼陽景集乃流災火不炎正柳宗元逐畢方文元和七年夏火災日夜數十發蓋物之爲者訛傳怪鳥莫實其狀山海經畢方見有訛火則怪鳥其畢方與興化府誌云嘉靖十八年九月間莆田縣火災是夜有鳥下火中卽子厚所云畢方鳥也又續騷經云兪兒而逺去兮畢方躨跜以卜鄰疑指此又薛綜文選注畢方如鳥兩足一翼常銜火作怪災與經文小有異同未可據也】

又西三百里曰陰山濁浴之水出焉而南流注於蕃澤其中多文貝【任臣案相貝經貝十二等書大傳大貝如車渠顧命云文貝仍幾楚詞紫貝闕兮珠官詩小雅成是貝錦言其文也圗贊云先民有作貝爲貨貴以文彩賈以小大簡則易資犯而不過】有獸焉其狀如貍【郭曰或作豹任臣案字林云貍狀獸似防其子名】而白首名曰天狗【任臣案大荒有赤犬曰天犬又太白化妖星名天狗窮奇獸亦名天狗非此事物紺珠雲天狗如貍白首音如貓食蛇】其音如橊橊【郭曰或作貓貓】可以禦凶【任臣案圗贊云幹麻不長天狗不大厥質𨿽小禳災除害气之相旺在乎食帶】

又西二百里曰符愓之山【郭曰音陽任臣案劉子威雜爼作符陽】其上多椶柟下多金玉神江疑居之【任臣案郁離子云江疑乘雲列缺禦雷卽此神】是山也多怪雨風雲之所出也【任臣案劉鳳覽篇符陽之山多怪雨謂此也】又西二百二十里曰三危之山【郭曰今在燉煌郡尙書云竄三苗於三危是也任臣案三危古字作三在陜西沙州城東南二十里其山三峯峭絕因名河圗括地象曰三危山在鳥防】

【之西南與汝山相接上爲天苑星黑水出其南河西舊事云三危山有三峯故曰三危俗亦爲升雨山在縣南二十里又列朝詩集注麗江府羅些城北有山卽三危山未知是非】三靑鳥居之【郭曰三靑鳥主爲西王母取食者別自棲息於此山也竹書曰穆王西徵至於靑鳥所解任臣案圗贊曰山名三危靑鳥所憩往來昆侖王母是穆王西徵旅軫斯地陶潛讀山海經詩翩翩三靑鳥毛色實可憐朝爲王母使暮歸三危山徐陵天臺碑未去三鳥賔遊二章虞綽大鳥銘西王靑鳥東海赤鴈伏知道書云玉山靑鳥仙使難通本此畱靑日札曰三危山有靑鳥爲王母使者左傳云靑鳥司啟者也注鶬鴰也立春鳴立夏止故司啟因啟有通信問之義故言西王母使者又漢武故事云七月七日西王母至有三靑鳥夾侍王母傍亦緣此附防之】是山也廣員百里其上有獸焉其狀如牛白身四角其毫如披蓑【郭曰蓑辟雨之衣也音催】其名曰傲【郭曰傲噎兩音任臣案一作獓駢雅曰牛四角而白曰獓字彚引此作古音略又作傲】是食人有鳥焉一首而三身其狀如其名曰防【郭曰似雕黑文赤頸音洛下句或云扶狩則死扶木則枯應在上欽原下脫錯在此耳○一本作扶狩則短任臣案圗贊曰江疑所居風雲是潛獸有獓毛如披蓑鳥一頭厥身則兼】

又西一百九十里曰騩山其上多玉而無石神耆童居之【郭曰耆童老童顓頊之子任臣案圗贊曰顓頊之子嗣作火正鏗鏘其鳴聲如鐘磬處於騩山惟靈之盛】其音常如鐘磬其下多積蛇

又西三百五十里曰天山【任臣案河西舊事曰天山髙冬夏長雪故曰白山山中有好木鐵白人謂之天山過之皆下馬拜在蒲東一百里卽漢貳師擊右賢王處也九州要記云涼州古武城都有天山黃帝受金液神丹於此程大昌北邊備對云一名時漫羅山杜詩注天山卽祁連山在伊州顧氏說略曰天山雪山祁連山白山四名其實一也】多金玉有靑雄黃英水出焉而西南流注於湯谷【任臣案開山圗麗山西北有溫池辛氏三秦記漢武故事並云山有湯泉南都賦所稱湯谷湧其後非此地也】有神焉其狀如黃囊赤如丹火【郭曰體色黃而精光赤也】六足四翼渾惇無面目【任臣案渾惇古音叢目音衮沌與混沌同中天佚典云渾沌蔑刳太希其谷太防經曰有物齒於渾惇莫之敢作又神異經言昆侖西有獸兩目不見兩耳不聞有腹而無五臟有腸直而不旋名曰渾沌】是識歌舞實惟帝江也【郭曰夫形無全者則神自然靈照精無見者則闇與理防其帝江之謂乎莊生所雲中央之帝混沌爲儵忽所鑿七竅而死者蓋假此以寓言也任臣案叚氏諾臯記天山有神是爲渾潡狀如橐而光其光如火六足重翼無面目嗜音歌舞實爲帝江事物紺珠云帝江出天山識歌舞之妙楊愼均薻云帝江鳥名知歌舞之音王氏彚苑雲天山之神鳥名曰帝江故能識歌舞之妙無如帝江一曰鼓神也圗贊曰質則渾沌神則旁通自然靈照聽不以聰彊之爲名曰惟帝江王融曲水詩序傳妙靡於帝江盧柟滄溟賦云帝江防左而斂翼謂此也又路史帝不防是爲帝江注雲山海經帝江也此羅氏之誤】

又西二百九十里曰泑山【郭曰泑音黝黑之黝】神蓐收居之【郭曰亦金神也人面虎爪白尾執見外傳云任臣案風俗通姓纂云蓐收後有蓐國蓋少皞之子該也生則爲諸矦死則爲神月令亦云其神蓐收】其上多嬰短之玉【郭曰未詳任臣案羭次山有嬰垣玉短疑垣字之譌】其陽多瑾瑜之玉其陰多靑雄黃是山也西望日之所入其气員【郭曰日形員故其气象亦然也任臣案楊愼補注云晉天文志東海气如圓防其說亦此也】神紅光之所司也【郭曰未聞其狀】

西水行百里至於翼望之山【郭曰或作上翠山】無艸木多金玉有獸焉其狀如貍一目而三尾名曰讙【郭曰讙音歡或作原】其音如百聲【郭曰言其能作百種物聲也或曰百物名亦所未詳任臣案太平禦覽引經讙作讙讙集百聲作防百聲五侯鯖云原一目三尾音奪眾音卽斯獸也】是可以禦凶服之已癉【郭曰黃癉病也音旦】有鳥焉其狀如烏三首六尾而善笑名曰鵸防【郭曰猗余兩音任臣案帶山鳥自爲牝牡亦名鵸防事物紺珠云鵸防如烏九首六尾善笑自爲雌雄黃氏之誤也又駢雅云鵸防三首元覽云三首之鳥有鵸余焉九首之鳥有鶬焉車焉字書或作鵸防】服之使人不厭【郭曰不厭夢也周書曰服者不昧音莫禮反或曰瞇瞇目也任臣案程良孺曰鵸防不魘當扈不防圗贊云鵸防三頭獂獸三尾俱禦不祥消凶辟瞇君子服之不逢不韙】又可以禦凶

凡西次三經之首崇吾之山至於翼望之山凡二十三山六千七百四十四里其神狀皆羊身人面其祠之禮用一吉玉瘞【郭曰玉如采色者也尸子曰吉玉大】糈用稷米【任臣案稷防也黍之不黏者】

西次四經之首曰陰山【任臣案在今寧夏】上多谷無石其艸多茆蕃【郭曰茆鳬葵也蕃靑蕃似莎而大卯煩兩音任臣案詩魯頌薄采其茆江南人謂之采齊民要術作蒓】陰水出焉西流注於洛

北五十里曰勞山【任臣案齊地亦有大勞山小勞山晏謨齊記所謂泰山髙不如東海勞也是異地同名者】多茈艸【郭曰一名茈防中染紫也任臣案卽紫艸爾雅云藐茈艸唐本艸一名紫丹】弱水出焉而西流注於洛【任臣案畱靑日札天下有三弱水東海中弱水不勝鴻毛至則必溺西海中弱水在今西寧衞西三百里甘州界昔乞伏熾磐破吐谷渾覓地於弱水南覓地降署爲弱水防軍是也勞山所出疑此水又弱水條支去長安四萬里似與甘州之弱水異則乂一弱水也釋義言天地之气東南而升西北而降降則其气沈也气沈水斯弱矣然東海亦有弱水則何說也】

西五十里曰羆父之山【任臣案楊氏古音引此作罷谷山罷皮買切】洱水出焉【郭曰音耳任臣案劉防孟雲洱水葉楡河也中有三島四洲九曲之勝朱國禎大事記曰西洱河在大理府城南一名昆彌池亦名彌海源出浪穹縣罷谷中山下世傳黑水伏流別派自縣西北來滙於縣東爲巨津形如月生五日抱珥之狀故又曰珥河又案水經注淸水又南洱水注之水出農郡盧氏縣之熊耳山地理誌熊耳之山出三水洱水其一焉計其道裏與朱說不合未能斷也】而西流注於洛【任臣案李元陽云地理誌謂南中山曰昆彌水曰洛山海經洱水西流入於洛蓋瀾滄江亦名洛水言脈絡分明也據此則諸洛非上洛之洛】其中多茈碧【任臣案紫石華石英之】

北百七十里曰申山其上多谷柞其下多杻橿其陽多金玉區水出焉而東流注於河【任臣案水經注世謂之淸水】

北二百里曰鳥山其上多桑其下多楮其陰多鐵其陽多玉辱水出焉而東流注於河【任臣案水經河水又南又納辱水注云俗謂之秀延水】

又北百二十里曰上申之山【任臣案劉鳳雜爼引此作上甲】上無艸木而多硌石【郭曰硌磊硌大石貌也音洛】下多榛楛【郭曰榛子似栗而小味美楛木可以爲箭詩云榛楛濟濟臻怙兩音任臣案陸璣詩疏榛栗屬字或作蓁木有二種鄘風雲樹之榛栗左傳女贄不過榛栗棗修楛木名書傳云可以爲矢禹貢荊州厥貢惟簵楛】獸多白鹿其鳥多當扈【郭曰或作戶】其狀如雉以其髯飛【郭曰髯咽下須毛任臣案談薈雲飛者以翼當扈之鳥以髯圗贊曰鳥飛以翼當扈則須廢多任少沛然有餘輪運於轂至用在無】食之不眴目【郭曰音】湯水出焉東流注於河【任臣案水經河水又南湯水注之一綂志湯水在盧氏縣西南一百二十里源出惡峪嶺】

又北百八十里曰諸次之山諸次之水出焉而東流注於河【任臣案水經曰河水又南諸次之水入焉】是山也多木無艸鳥獸莫居是多眾蛇

又北百八十里曰號山其木多漆椶【郭曰漆似樗也任臣案韓保升曰漆樹髙二三丈皮白葉似槐子似牛李子木心黃六七月刻取滋汁又一種似小榎而大取汁漆物黃澤如金唐書所謂黃漆者也】其艸多藥防芎防【郭曰藥白芷別名防香艸也芎防一名江籬藥音鳥較反任臣案廣雅白芷葉謂之藥楚詞桂棟兮蘭橑辛怡媚兮藥房淮南子秋藥被風吳氏本艸曰白芷一名防一名苻離一名澤芬一名葩說文云晉謂之防齊謂之楚謂之蘺又謂之藥是藥防皆白芷也芎防左傳作山鞠防本艸釋名謂之壺防與槁本淮南云亂人者芎防之與槁本名山誌曰橫山諸山艸多芎防又案別錄蘼蕪一名江蘺芎防苗也郭以芎防名江蘺非是然上林賦稱被以江蘺揉以蘼蕪非一物李氏云大葉似芹者爲江蘺細葉似蛇牀者爲蘼蕪摠爲芎防葉斷矣】多汵石【郭曰汵或音金未詳任臣案水經注引經作泠石】端水出焉而東流注於河【任臣案水經河水又東端水入焉】

又北二百二十里曰盂山【郭曰音於任臣案水經注引郭注云盂或作明今本無此文萟文聚引此作蓋山】其陰多鐵其陽多銅其獸多白狼白虎【郭曰外傳曰周穆王伐犬戎得四白狼白虎虎名甝彪任臣案瑞應圗曰白狼王者仁徳則見周宣王時白狼見西國滅田俅子曰商湯爲天子有神手牽白狼口銜金鉤而入湯庭尙書中候曰湯牽白狼握禹籙圗贊云矯矯白狼有道則逰應符變質乃禦靈鉤惟徳是適出殷見周孝經援神契曰徳至鳥獸白虎見春秋演義圗曰湯地七十內懷聖明白虎戲朝魏略曰文帝欲受禪郡國上言白虎二十七見中興徵祥說曰白虎狀如虎而白色嘯則風興皜身如雲而無雜者近代所謂白虎背斑虎文是爾雅之彪虎也圗贊云甝之虎仁而有猛其質載皓其文載炳應徳而擾止我交境】其鳥多白雉白翟【郭曰或作白翠】生水出焉而東流注於河【任臣案卽奢延水也水西出奢延縣西南赤沙阜東北流】西二百五十里曰白於之山【任臣案括地誌白於山在慶州洛源縣水經注曰白於山今名女郎山指張魯女也】上多松栢【任臣案吳淑栢賦擢華嶽秀白於】下多櫟檀【郭曰櫟卽柞任臣案實名橡斗】其獸多防牛羬羊其鳥多鴞【郭曰鴞似鳩而靑色任臣案鴞卽梟盛之荊州記云有鳥如雌雞其名爲鴞楚人謂之鵩】洛水出於其陽【任臣案洛水非一此秦中洛水也伊洛之洛其源出熊耳漢書云洛出重野】而東流注於渭夾水出於其陰東流注於生水

西北三百里曰申首之山【任臣案唐函作由首宋濂演連珠亦雲山首之山曾雪常疑似誤】無艸木冬夏有雪申水出於其上潛於其下是多白玉

又西五十五里曰涇谷之山【郭曰或無之山二字】涇水出焉【郭曰或以此爲今涇水未詳】東南流注於渭【任臣案闗中記云涇渭洛闗中三川與滻澇潏澧滈爲闗中八水一統志曰今涇河自平涼府西南白巖發源至涇州又東南至邠州界又東北至西安府髙陵縣界防於渭】是多白金白玉

又西百二十里曰剛山多防木【任臣案廣韻防與漆同此卽榛漆之漆也】多防琈之玉剛水出焉北流注於渭是多神【郭曰亦魑魅之也音恥回反或作任臣案圗經作神魃集韻引此作神魅音熾】其狀人面獸身一足一手其音如欽【郭曰欽亦吟字假音任臣案劉防孟云深山魑魅多一足故詩曰山獨一足圗贊曰其音如吟一腳人面防身鼈頭厥號曰蠻目如馬耳食厭妖變】

又西二百里至剛山之尾洛水出焉而北流注於河其中多蠻蠻其狀防身而鼈首其音如吠犬

又西三百五十里曰英鞮之山上多漆木下多金玉鳥獸盡白【任臣案釋義曰西方金屬於气爲白鳥獸盡白似感金气也然他山又不盡然豈感者有淺深】涴水出焉【郭曰涴或作音寃枉之寃】而北注於陵羊之澤是多冉遺之魚【任臣案禦覽作無遺之魚事物紺珠作冉元覽曰儵魚遺鮯鮯皆六足又集韻引經雲英鞮之山防水出焉多魚似誤】魚身蛇首六足其目如馬耳食之使人不瞇【任臣案目不明曰瞇莊子云簸糠瞇目讀書考定云文鰩已狂冉遺不瞇】可以禦凶又西三百里曰中曲之山其陽多玉其陰多雄黃白玉及金有獸焉其狀如馬而白身黒尾一角虎牙爪音如鼓音其名曰駮是食虎豹【郭曰爾雅說駮不道有角及虎爪駮亦在畏獸畫中任臣案晉平公獵遇虎虎伏於道問師曠曠曰臣聞駮馬伏虎豹意君所乘者駮馬乎又宋史載順州山中有異獸如馬而食虎豹北人不能識問劉敞敞曰此駮也爲說其狀且誦山海經管子書曉之汲冢語曰駮馬能食虎豹邢氏爾雅疏曰駮亦野馬名秦風隰有六駮嚴粲音剝陸璣云駮馬梓楡也以其木皮似駮馬故名之王防篇義渠以玆白注玆白一名駮近宋防憲於秦中見駮一角虎蹄食四虎云圗贊曰駮惟馬實畜之英騰髦首噓天雷鳴气無不淩吞虎辟兵】可以禦兵【郭曰養之辟兵刃也】有木焉其狀如棠而員葉赤實實大如木【郭曰木如小任臣案木一名楙詩云投我以木】名曰櫰木【郭曰音懷任臣案槐亦名櫰木非此也】食之多力【郭曰尸子曰木食之人多爲仁者名爲木此之任臣案圖贊曰櫰之爲木厥形似槤能長服拔樹排山力則有之壽亦宜然】

又西二百六十里曰邽山【郭曰音圭任臣案髙氏緯略引此作卦山】其上有獸焉其狀如牛蝟毛名曰窮奇音如獋狗是食人【郭曰或云似虎蝟毛有翼銘曰窮奇之獸厥形甚醜馳逐妖邪莫不奔走是以一名號曰神狗任臣案緯略云窮奇聞人鬭乃助不直者文王出獵所獲張揖上林賦注窮奇其音如狗嘷神異經云窮奇狀如牛而色貍長尾曵地其聲如狗狗頭人形鉤爪鋸牙逢忠信之人則齧而食之逢姦邪則捕禽獸而飼之宛委余編云窮奇逐妖一名神狗駢雅曰牛蝟毛謂之窮奇黃香九宮賦驂防駽而挾窮奇卽此也又逐疫神亦名窮奇後漢志云窮奇騰根共食蠱北方天神亦名窮奇淮南子云窮奇廣莫風之所生也抱朴子云前道十二窮奇後從三十六辟邪皆非此窮奇或作窮寄誤】蒙水出焉【郭曰音防】南流注於洋水其中多黃貝【郭曰貝甲虫肉如科斗但有頭尾耳任臣案爾雅貝陸居贆在水者蜬余貾黃白文余泉白黃文相貝經云貝十二等濯貝使人善驚黃唇防齒是也浮貝投水則浮也】蠃魚【郭曰音螺】魚身而鳥翼【任臣案睿宗江漢賦翼飛鰩蠃於天池謂此與文鰩也或作蠃孫愐唐韻云蠃落戈反魚身鳥翼】音如鴛鴦見則其邑大水

又西二百二十里曰鳥防同穴之山【郭曰今在隴西首陽縣西南山有鳥防同穴鳥名曰鵌鼠名曰鼷鼵如人家防而短尾鵌似燕而黃色穿地入數尺防在內鳥在外而共處孔氏尙書傳曰共爲雌雄張氏地理記云不爲牝牡也任臣案山在今陜西渭原縣一統志云俗呼爲靑雀山是也河圗括地象曰鳥防同穴山地之幹也上爲揜華星楊衒之伽藍記云赤嶺不生艸木其山有鳥防同穴鳥雄防雌共爲陰陽叚國沙州記云寒嶺去太陽川三十里有雀防同穴雀亦如家雀色小白鼠亦如家防色如黃虺無尾太康地記曰鳥防山穴入三四尺防在內鳥在外甘肅志云涼州之地有兀兒鼠形狀似防尾贅有鳥曰本周兒其形似雀而色灰白兩物同穴而處又禹貢合注防名鼷與古所傳鳥名防防名鼵者不一蓋俗所沿也沈約宋書沙州甘谷嶺北有雀防同穴或在山嶺或在平地雀色白防色黃地生黃紫華艸便有雀防穴杜彥達曰同穴止宿養子互相哺食長大乃止故因以名山小修書經考曰鳥防山鳥形色似雀而稍大頂出毛角飛卽厓穴穴口有鼠狀如常防但唇缺似蓬尾似鼬與鳥狎眤有雌雄楊愼云鳥防同穴今陜西人實云有之嶽修撰正戌邊時親見之宋人作書傳乃以鳥防爲一山同穴爲一山非也近時宋防憲琬亦云目擊之圗贊曰防鼵二虫殊同歸聚不以方或走或飛不然之然難以理推覽雲飛蛾匹防防螽妻蚓防鼵同居諾龍雙處田氏日札曰廣西潯州桂平縣有牛蛇山牛與蛇同穴牛嗜鹽其角如玉亦與鳥防山】其上多白虎白玉渭水出焉而東流注於河【郭曰出山東至農華陰縣入河任臣案水經注渭水出首陽縣首陽山渭首亭南谷山在鳥防山西北此縣有髙城嶺嶺上有城號渭原城】其中多鰠魚【郭曰音騷任臣案字彚云鰠魚似鱣】其狀如鱣魚【郭曰鱣魚大魚也口在頷下體有連甲也或作鮎魚任臣案詩鱣鮪發發今江東呼爲黃魚似鱣】動則其邑有大兵【郭曰或脫無從動則以下語者任臣案圗贊曰物以感應亦不數動壯士挺劍气激白虹鰠魚潛淵出則邑悚】濫水出於其西【郭曰音檻任臣案水經注洮水北逕防水道故城又北隴水注之卽經所謂濫水也水出鳥防山西逕隴坻其岸崩落者聲聞數百里故揚雄稱響坁頽是也又小學紺珠載濫水爲九淵之一或謂卽此水未知是非】西流注於漢水多魮之魚【郭曰如玭兩音】其狀如覆銚鳥首而魚翼魚尾音如磬石之聲是生珠玉【郭曰亦珠母蚌而能生出之任臣案文選云鳴磬孕璆吳淑珠賦雲濫水文魮瀛洲紺翼睿宗江漢賦轉車輪之鱟兮覆金銚之鮡此也南越志曰海中有文魮鳴似磬鳥頭魚尾而生玉圖贊云形如覆銚包玉含珠有而不積涉以尾閭闇與道防可謂奇魚楊愼異魚圗贊海經鮆江賦文魮孕璆音磬鳥首魚尾出鳥防穴禹貢攸紀】

西南三百六十里曰崦嵫之山【郭曰日沒所入山也見離騷奄玆兩音任臣案穆天子傳謂之弇山十道志云昧谷在秦州西南堯紀申命和叔宅西土曰昧谷亦謂之兌山一曰崦嵫山事物紺珠云崦嵫亦曰落棠山日入處】其上多丹木其葉如谷其實大如赤符而黑理食之已癉【任臣案癉音旦惡創也左傳荀偃癉疽又黃病與疸同醫家有五疸癥】可以禦火【任臣案圗贊曰爰有丹木生彼洧盤厥實如其味甘酸蠲屙辟火用奇桂蘭今廣州有樹可以禦火山北謂之愼火多種屋上以防火亦斯也】其陽多其陰多玉苕【郭曰或作】水出焉而西流注於海【郭曰禹大傳曰洧盤之水出崦嵫山任臣案江淹賦崦嵫之泉疑指此】其中多砥礪【郭曰磨石也精爲砥粗爲礪也】有獸焉

其狀馬身而鳥翼人面蛇尾是好舉人【郭曰喜抱舉人】名曰孰湖【任臣案駢雅馬而人面鳥翼曰孰湖又遊氏臆見作孰湘未知所據圗贊曰窮奇如牛蝟毛自表蒙水之嬴匪魚伊鳥孰湖之獸見人則抱】有鳥焉其狀如鴞而人面蜼身大尾【郭曰蜼獼猴屬也音贈遺之遺一音誄見中山經尾又作眥】其名自號也【郭曰或作設設亦呼耳疑此脫誤】見則其邑大旱

凡西次四經自陰山以下至於崦嵫之山凡十九山三千六百八十里其祠祀禮皆用一白雞祈糈以稻米白菅爲席

右西經之山凡七十七山一萬七千五百一十七里

山海經廣注卷二﹤子部﹐小說家類﹐異聞之屬﹐山海經廣注﹥

欽定四庫全書

山海經廣注卷三

仁和吳任臣注

北山經

北山經之首曰單狐之山【任臣案單狐一作狐在洛一百五十里秦遷西周公於單狐聚卽此】多機木【郭曰機木似楡可燒以糞稻田出蜀中音饑任臣案楊愼補注機今之榿也字書云榿音溪蜀人以榿爲薪三年可燒又宋元符二年眉山縣榿木二株異根同幹卽此木】其上多華艸漨水出焉【郭曰音逄】而西流注於泑水其中多芘石文石【任臣案文石卽瑪瑙佛書謂之摩羅迦隸見本艸釋名今紫雲瑪瑙竹葉瑪瑙多出中州淮右山東諸地又周禮秋官注嘉石文石也蓋指石之有文理者】

又北二百五十里曰求如之山其上多銅其下多玉無艸木滑水出焉而西流注於諸毗之水【郭曰水出諸毗山也】其中多滑魚其狀如鱓赤背【郭曰鱓魚似蛇音善】其音如梧【郭曰如人相枝梧聲音吾子之吾】食之已疣【郭曰疣贅也任臣案字書疣音由結肉也】其中多水馬其狀如馬文臂牛尾【郭曰臂前腳也周禮曰馬黒脊而斑臂膢漢武元狩四年燉煌渥窪水出馬以爲靈瑞者卽此也任臣案漢馬出於余吾之水又元和中神馬四匹出鎭池河中魏黃初間於上黨得澤馬晉孝武太元十四年鎭池縣河水有神馬二匹唐明皇時靈昌郡得異馬於河隨巢子云夏后之興方凙出馬皆水馬也又考襄陽記中廬山有地穴漢時常有數百匹馬出遂名馬穴吳時陸遜復於此穴得數十匹馬出土中更一異也附記之圖贊曰馬實龍精爰出水淈窪之駿是靈是瑞昔在夏后亦有何駟】其音如呼【郭曰如人叫呼】

又北三百里曰帶山其上多玉其下多靑碧有獸焉其狀如馬一角有錯【郭曰言角有甲錯也或作歷】其名曰防疏【郭曰音歡任臣案駢雅曰𨿽馬防疏一角馬也五侯鯖云懽疏出常山如馬一角其性墨卽此也異物彚苑作矔疏似誤】可以禦火【任臣案圖贊曰厭火之獸厥惟防疏有鳥自化號曰鵸防一頭十身何羅之魚】有鳥焉其狀如烏五采而赤文名曰鵸防【郭曰上已有此鳥疑同名任臣案學海作鵸防】是自爲牝牡【任臣案唐韻注云有鳥名能自爲牝牡疑卽此鳥也爾雅翼曰山海經有二種獸之出亶爰山者如貍而有發其名曰帶山之鳥如烏而五采文其名曰奇】食之不疽【郭曰無癰疽病也】彭水出焉而西流注於芘湖之水其中多鯈魚【郭曰音由】其狀如雞而赤毛三尾六足四首【任臣案引書晶鈍云鯈徒堯切又市流切似雞赤毛六足四目也從魚睿宗江漢賦云翹雞尾之儵】其音如鵲食之可以巳憂【任臣案圖贊曰汨和損平莫於憂詩詠萱艸山經則鯈壑焉遺岱聊以盤遊宛委余編曰鯈己憂防己狂吳淑事賦鮒惟宜暑鯈可忘憂】

又北四百里曰譙明之山【任臣案荒史循蜚紀有譙明氏蓋居於此山也冠編云譙明氏顯治譙明之山羅泌云伯益之書有譙明之山涿光之山而俱載於北經譙明涿光信其爲繼治者乃知邃古之事非必無據】譙水出焉西流注於河【任臣案一統志譙水在陜州城南三里湧出入河俗呼三里澗】其中多何羅之魚一首而十身【任臣案張融海賦何羅鱅鮨卽此也楊愼補注云何羅魚今八帶魚也異魚圖贊曰何羅之魚十身一首化而爲鳥其名休舊竊糈於舂傷隕在臼夜飛曳音聞闕

覽曰何羅之魚一首而十身遊氏臆見云冉遺六足闕四足章舉八足鰼鰼十翼何羅一首十身皆異魚也鄧元錫物性志云其尢異者曰何羅魚曰鮨曰鱄曰防則鱗族之生不測也】其音如吠犬食之已癰有獸焉其狀如貆而赤豪【郭曰貆豪豬也音丸任臣案嚴粲音喧】其音如橊橊【任臣案程良孺曰橊橊亦獸也】名曰孟槐可以禦凶【郭曰辟凶邪气也亦在畏獸畫中也任臣案駢雅曰谿邊如狗孟槐如貆石豰如狢活褥地如鼠圖贊云孟槐似貆其豪則赤列象畏獸凶邪是辟气之相勝莫見其迹又孟槐代醉編作孟魂】是山也無艸木多靑雄黃【郭曰一作靑碧】

又北三百五十里曰涿光之山【任臣案荒史循蜚紀有涿光氏蓋居於此山也冠編云涿光氏顯治涿光之山前編引此作作光山神異經事賦注作凍光之山緯略引此作緣光之山】囂水出焉【任臣案緯略引此作嚚水】而西流注於河其中多鰼鰼之魚【郭曰音袴褶之褶】其狀如鵲而十翼鱗皆在羽端其音如鵲【任臣案雒書靈準聽云鰼鰼魚狀如鵲食之不瘴出涿光之山神異經云鰼鰼之魚如鵲而十翼可以禦火述異記云涿光山下囂水多鰼鰼之魚覽曰鰼鰼之魚十翼圖贊曰鼔翮一揮十翼翩翻厥鳴如鵲鱗在羽端是謂怪魚食之辟燔吳淑魚賦防則似蛇鰼聞有翼】可以禦火【任臣案王氏釋義曰鰼魚禦火意其得水气居多气有相制故也又鄧氏物性志作善銜火傳寫之誤也】食之不癉其上多松柏其下多椶橿其獸多麢羊其鳥多蕃【郭曰未詳或云卽鴞音煩】又北三百八十里曰虢山其上多漆其下多桐椐【郭曰桐梧桐也椐樻木腫節中杖椐音祛任臣案桐有三種靑桐赤桐白桐外又有岡桐其名櫬者靑桐也陸璣云椐節中腫似扶老詩曰其檉其椐】其陽多玉其陰多鐵伊水出焉西流注於河其獸多橐駝【郭曰有肉鞍善行流沙中日行三百里其負千斤知水泉所在也任臣案西域傳大月氐出封駝脊上有一峯隆起若封土故俗呼爲封牛亦曰牛穆天子傳謂之物牛爾雅謂之犦牛嶺南徐聞縣海康皆出之羅願以爲此卽橐駝也然橐駝肉鞍胅起有二封牛領肉胅起惟一自是二種槖駝善知伏泉性惡夏至退毛至盡又駝峯爲八珍之一古詩所稱紫駝峯是也五侯鯖云駝之聲曰圖贊曰駝惟奇畜肉鞍是被迅景流沙顯功絕地潛識泉源微乎其智又南史滑國岀兩腳駝亦異種】其鳥多寓狀如鼠而鳥翼其音如羊可以禦兵

又北四百里至於虢山之尾其上多玉而無石魚水出焉西流注於河其中多文貝

又北二百里曰丹燻之山【任臣案白帖引此作丹重之山】其上多樗柏【任臣案蘇恭曰椿樗二樹形相似但樗木疎椿木實爲別又山樗名拷詩雲山有拷是也】其艸多韭薤【郭曰皆山菜爾雅有其名任臣案說文云一種而久故謂之韭生山中者名藿又名韱蘇頌云形性亦與家韭但根白葉如燈心苗也薤爾雅作�葉似韭一名藠子一名火蔥生山中者名葝】多丹雘燻水出焉而西流注於棠水有獸焉其狀如鼠而菟首麋身其音如獋犬以其尾飛【郭曰或作髯飛獋音豪】名曰耳鼠【任臣案卽鼯防飛生鳥也狀如蝙蝠暗夜行飛其形翅聯四足及尾與蝠同故曰以尾飛神農經謂之鼺鼠禽經謂之鳩爾雅謂之鼬鼠劉子曰飛鼯甘煙走貘美鐡別錄稱鼺防狀如蝙爾雅注言鼯鼠狀如小狐經稱耳鼠菟首麋身𨿽所諭不同其實一也又博物志鼠之最小者謂之耳鼠邢昺以爲鼷鼠也非此】食之不防【郭曰防大腹也見禆倉音采也】又可以禦百毒【任臣案圖贊曰蹠實以足排虛以羽翹尾翻飛奇哉耳鼠厥皮惟良百毒是禦】

又北二百八十里曰石者之山其上無艸木多瑤碧泚水出焉西流注於河有獸焉其狀如豹而文題白身【郭曰題額也】名曰孟極是善伏其鳴自呼【任臣案獸經云在子其鳴也在子孟極其名曰孟極駢雅曰孟極諸犍豹屬也麟書云孟極是覆指此】

又北百一十里曰邊春之山【郭曰或作春山】多蔥葵韭【郭曰山蔥名茖大葉】桃李【郭曰山桃榹桃子小不解核也任臣案桃屬甚多如緋桃緗桃銀桃禦桃方桃偏桃之未可枚舉大抵山中所產則爾雅所謂榹桃是也中記云積石之桃大如斗斛酉陽雜俎云九疑有桃核半扇可容斗一升亦奇矣爾雅休無實李座接慮李駁赤李兩京記謂之嘉慶子梵書名曰居陵迦其種有牛心馬肝柰李苦李之異不能具述吳淑李賦云邊春則見於方外員丘則載彼仙經】杠水出焉而西流注於泑澤有獸焉其狀如禺【任臣案大者爲禺小者爲狖】而文身善笑見人則臥【郭曰言佯眠也】名曰幽頞【郭曰或作嬻嬒頞音遏任臣案事物紺珠曰幽頞如禺文身善笑圖贊曰幽頞似猴俾愚作智觸物則笑見人佯睡好用小慧終是嬰累頞古音余作鴳乂太平禦覽作幽頗疑誤】其鳴自呼

又北二百里曰蔓聯之山【郭曰萬連二音】其上無艸木有獸焉其狀如禺而有鬛牛尾文臂馬蹄見人則呼名曰足訾【任臣案獸經云足訾文臂風貍長眉五侯鯖云足訾如有鬛駢雅云嬻嬒足訾皆禺屬也圖贊曰鼠而傅翼厥聲如羊孟極似豹或倚無良見人則呼號曰足訾】其鳴自呼有鳥焉羣居而朋飛【郭曰朋猶輩也】其毛如雌雉名曰防【郭曰交音或作渇也任臣案防疑卽防防也防防一名鳽頂有紅毛如冠翠鬛丹觜頗似雉】其鳴自呼食之已風【任臣案圖贊曰毛如雌雉朋翔羣下飛則籠日集則蔽野肉驗鍼石不勞補寫】

又北百八十里曰單張之山其上無艸木有獸焉其狀如豹而長尾人首而牛耳一目名曰諸犍【郭曰音如犍牛之犍任臣案顧野王玉篇云犍獸似豹人首一目卽此也】善吒行則銜其尾居則蟠其尾有鳥焉其狀如雉而文首白翼黃足名曰白鵺【郭曰音夜任臣案篇海云鵺鳥似雉駢雅曰白鵺象蛇皆雉屬也】食之已嗌痛【郭曰嗌咽也谷梁傳曰嗌】

【不容粒今吳人呼咽爲嗌音隘】可以已痸【郭曰痸疑病也】櫟水出焉而南流注於杠水

又北三百二十里曰灌題之山其上多樗柘【任臣案考工記弓人取材以柘爲上埤雅云柘宜山石柞宜山阜又其葉飼絲中琴瑟爾雅所謂繭是也】其下多流沙多砥有獸焉其狀如牛而白尾其音如訆【郭曰如人呼喚訆音叫】名曰那父【任臣案駢雅獸似牛而白尾曰那父赤尾曰領月馬尾曰精精】有鳥焉其狀如雌雉而人面見人則躍【郭曰躍跳】名曰竦斯其鳴自呼也【任臣案彭儼五侯鯖云竦斯狀如雌雉見人則躍駢雅云竦斯當扈皆雉屬也圖贊曰諸犍善吒行則銜尾白鵺竦斯厥狀如雉見人則跳頭文如繡】匠韓之水出焉而西流注於泑澤其中多磁石【郭曰可以取鐵管子曰山上有磁石者下必有銅音慈任臣案董子曰玆石取鐵頸金取火羅泌曰玆石引鍼琥珀拾芥淮南萬畢術磁石一名磁君圖贊曰磁石吸鐵琥珀拾芥气有潛感數有防防物之相投出乎意外】

又北二百里曰潘侯之山其上多松柏其下多榛楛其陽多玉其陰多鐵有獸焉其狀如牛而四節生毛名曰旄牛【郭曰今旄牛背膝及胡尾皆有長毛任臣案文獻通考云冉駹有旄牛無角一名犝牛肉重千斤毛可爲眊羅氏爾雅翼曰犛西南國髦牛也似牛四節腹下及肘有赤毛長尺餘而尾尢佳大如斗天子之車左纛以此爲之是旄犛一物也又案上林賦庸旄獏犛顏監注云庸今犎牛旄今偏牛犛今貓牛李東璧亦云旄牛一名犏牛卽爾雅之犣牛若犛牛則爾雅之犘牛明爲二種矣圖贊曰牛充兵機兼之者旄冠於旌鼓爲軍之標匪肉致災亦毛之招】邊水出焉而南流注於櫟澤

又北二百三十里曰小咸之山【任臣案藝文聚引此作小威之山】無艸木冬夏有雪

北二百八十里曰大咸之山【任臣案事賦注引此作大同之山疑誤】無艸木其下多玉是山也四方不可以上有蛇名曰長蛇其毛如豪【郭曰說者雲長百尋今蝮蛇色似艾綬文文間有毛如豬鬐此其也常山亦有長蛇與此形不同任臣案豫章記永嘉末有大蛇長十餘丈亦此圖贊曰長蛇百尋厥鬛如飛羣走靡不吞噬極物之惡盡毒之厲又吳淑蛇賦云毛若豪本此也】其音如皷柝【郭曰如人行夜敲木柝聲音托】

又北三百二十里曰惇薨之山其上多椶柟其下多茈艸惇薨之水出焉【任臣案水經注惇薨之水出焉耆之北惇薨之山在北邊之西烏孫之東】而西流注於泑澤出於昆侖之東北隅實惟河源【惇曰卽河水出昆侖之虛任臣案漢張鶱元都實俱窮河源河源名火惇腦兒華言星宿海也在吐蕃西鄙】其中多赤鮭【郭曰今名鯸鮐爲鮭魚音圭任臣案左思吳都賦鮪鯸鮐卽鮭魚也王充論衡云鮭肝死人防螫人雷公炮炙論鮭魚插樹立便枯漧一名防魚一名嗔魚日華子謂之鶘夷今謂之河豚無鱗無腮無膽有聲目能眨漢書貨殖傳鮐鮆千尺桓寛鹽鐵論萊黃之鮐】其獸多兕旄牛【郭曰或作撲牛撲牛見離騷天問所未詳】其鳥多鳲鳩

又北二百里曰少咸之山無艸木多靑碧有獸焉其狀如牛而赤身人面馬足名曰窫窳【郭曰爾雅云窫窳似虎與此錯軋愈二音任臣案爾雅防貐豸食人迅走淮南子堯時窫窳爲民害乃使羿殺之海內經窫窳龍首是食人海內西經窫窳蛇身人面駢雅牛人面而馬足曰窫窳或爲防貐或爲猰窳形狀不同所傳亦異實未詳也】其音如嬰兒是食人惇水出焉【任臣案水經注惇水導源西北少咸之山南麓東流逕參合縣故城南】東流注於鴈門之水【郭曰水出鴈門山間】其中多防防之魚【郭曰音沛未詳或作鯆任臣案李時珍本艸以爲卽鯸鮐也與鮭同物異名又江豚別名鯆魚魏武食制謂之防防未知孰是】食之殺人

又北二百里曰獄法之山瀤澤之水出焉【郭曰音懷】而東北流注於泰澤其中多防魚【郭曰音藻】其狀如鯉而雞足【任臣案圖贊曰防之爲狀半鳥半鱗形如雞鯉食之已疣又南齊書載張融海賦云魜防疑卽防之誤】食之已疣有獸焉其狀如犬而人面善投見人則笑其名山【郭曰音暉任臣案爾雅翼曰��亦作�一名揮揮一名梟羊一名山俗謂之山都北方謂之土螻周成王時州麋國獻之竊謂狒狒者梟羊也山者山都山丈吳都賦子長嘯是也又狒狒人形山獸狀故有差別羅氏誤矣璞注梟陽國以山都卽狒狒亦非是】其行如風【郭曰言疾】見則天下大風【任臣案獸經云風獸兆風圖贊曰山之獸見人歡謔厥性善投行如矢激是惟气精出則風作】

又北二百里曰北嶽之山【任臣案劉防孟曰恆山渾源卽北嶽相傳飛至曲陽縣歷代怯升者就祠於曲陽】多枳剛木【郭曰檀柘之屬】有獸焉其狀如牛而四角人目耳其名曰諸懷【任臣案駢雅曰牛四角人目曰諸懷又篇海字彚作通作事物紺珠曰防似牛三足似牛四角覽云諸懷也也四角之獸也】其音如鳴鴈【任臣案獸經曰窮奇之音獋狗諸懷之音鳴鴈】是食人諸懷之水出焉【任臣案水以獸名猶蜮山贑水之義】而西流注於囂水其中多鮨魚【郭曰音詣】魚身而犬首【任臣案物性志作人首】其音如嬰兒【郭曰今海中有虎鹿魚及海狶體皆如魚而頭似虎鹿豬此其也任臣案張融海賦云何防鱅鮨卽斯魚】食之已狂

又北百八十里曰渾夕之山無艸木多銅玉囂水出焉【任臣案爾雅翼引經作嚚水】而西北流注於海有蛇一首兩身名曰肥遺見則其國大旱【郭曰管子曰涸水之精名曰蟡一頭而兩身其狀如蛇長八尺以其名呼之可使取魚亦此任臣案捜神記曰涸小水精生蚳蚳者一頭而兩身其狀若蛇卽管子之所記也又五音集韻云神蛇二身同首六足四羽見則不雨是合兩肥爲一矣疑誤圖贊云窫窳諸懷是則害人防之爲狀羊鱗黒文肥遺之蛇一頭兩身王世貞詩貍力見距山渾夕出肥遺蓋指此也】

又北五十里曰北單之山無艸木多蔥韭

又北百里曰羆差之山無艸木多馬【郭曰野馬也似馬而小】又北百八十里曰北鮮之山是多馬鮮水出焉而西北流注於塗吾之水【郭曰漢元狩二年馬出塗吾水中也任臣案塗吾與余吾同揚雄長揚賦髓余吾又漢得馬於余吾是也王氏釋義曰水亦生馬如所謂渥窪水】

又北百七十里曰隄山【郭曰或作防古字耳】多馬有獸焉其狀如豹而文首名曰狕【郭曰音麼任臣案事物紺珠云狕如豹文首】隄水出焉而東流注於泰澤其中多龍【任臣案殊域周咨錄滿剌加海有龍髙四尺四足有鱗甲露長牙齒人立死王氏釋義曰龍蓋之大者亦謂旣有龍而又有也】

凡北山經之首自單狐之山至於隄山凡二十五山五千四百九十里其神皆人面蛇身其祠之毛用一雄鷄瘞吉玉用一珪瘞而不糈【郭曰言祭不用米皆埋其所用牲玉】其山北人皆生食不火之物【郭曰或作皆生食而不火】

北次二經之首在河之東其首枕汾【郭曰臨汾水上也音墳任臣案山海經例先書山此獨變文】其名曰管涔之山【郭曰今在太原郡故汾陽縣北秀容山涔音岑任臣案管涔山土人亦曰箕管山又爲菅字見多菅艸或以爲名十六國春秋劉曜弱冠居菅涔山菅涔】

【王以神劍獻之劉防孟云管涔山今屬靜樂縣又劉子威雜俎引此作官涔山誤】其上無木而多艸其下多玉汾水出焉【任臣案十三州記汾水出武州燕京山亦管涔之異名也李維禎五臺山記云燕京山一名管涔卽五臺之一】而西流注於河【郭曰至汾陽縣北西入河】又西二百五十里曰少陽之山【任臣案名勝志少陽山在交城縣西北四十里】其上多玉其下多赤銀【郭曰銀之精也任臣案寶藏論云銀牙生銀坑內石縫中狀如亂絲紅色者上卽赤銀也唐立大通監於此取鐵礦烹煉亦以此故】酸水出焉而東流注於汾水【任臣案名勝志酸水其味微酸流入文谷水】其中多美赭【郭曰管子曰山上有赭者其下有鐵任臣案赭赤土晉張華嘗以赤土拭寶劍本艸別錄曰出代郡者名代赭出姑幕者名須九一名血師】

又北五十里曰縣雍之山【郭曰今在晉陽縣西名汲甕雍音甕任臣案郡國志曰懸罋山一名龍山亦名結絀一統志云因山腹有巨石如甕故名】其上多玉其下多銅其獸多閭麋【郭曰閭卽羭也似驢而岐蹄角如麢羊一名山驢周書曰北唐以閭亦見鄕射禮任臣案禮曰君國中射則皮樹中於郊則閭中陳祥道禮書云閭如驢一角廣志云驢羊似驢南史云滑國出野驢有角皆閭也或曰歸臧齊母經兩壺兩羭卽此】其鳥多白翟白防【郭曰卽白鵫也音於六反任臣案爾雅鸐山雉注疏云俗呼山雞也白鵫一名鵫雉江東人亦呼爲白雉又字林云防郁似鶴出懸雍山蓋指此鳥也然與郭注不同未詳是非】晉水出焉而東南流注於汾水【郭曰東過晉陽南又東入汾任臣案水經晉水岀晉陽縣西縣壅山又東入於汾水】其中多鮆魚其狀如鯈而赤麟【郭曰小魚曰鯈】其音如吒【任臣案一本作叱】食之不驕【郭曰或作騷騷臭也任臣案卽蘊羝之疾圖贊曰陽鱎動日土蛇致宵微哉鮆魚食則不驕物在所感其用無標】

又北二百里曰狐岐之山【任臣案禹貢治梁及岐卽此山也在汾州介休縣東南二十五里孝義縣西八十里一名薜頡山勝水所出又名洪山三易洞璣曰鳥防朱圍岷嶓爲艮之太陰其井出於龍洞隔谷其合入於狐岐】無艸木多靑碧勝水出焉而東北流注於汾水其中多蒼玉

又北三百五十里曰白沙山廣員三百里盡沙也無艸木鳥獸鮪水出於其上潛於其下【郭曰出山之頂停其任臣案武王師渡鮪水疑非此】是多白玉

又北四百里曰爾是之山無艸木無水

又北三百八十里曰狂山無艸木是山也冬夏有雪狂水出焉而西流注於浮水【任臣案國名記雲狂水逕綸氏城在陽城】其中多美玉

又北三百八十里曰諸餘之山其上多銅玉其下多松柏諸餘之水出焉而東流注於旄水

又北三百五十里曰惇頭之山其上多金玉無艸木旄水出焉而東流注於印澤其中多馬【郭曰音勃】牛尾而白身一角其音如呼【任臣案馬一角者名驜元康八年九眞郡曽獵得之王防解云兪人𨿽馬𨿽馬亦一角皆斯也郭璞江賦馬騰坡以噓蹀駢雅曰白而一角謂之馬明睿宗江漢賦水狗馬厥孔多圖贊云有獸如豹厥文惟縟閭善躍崄馬一角又吳從仙別記作施水出馬旄字之誤也】又北三百五十里曰鉤吾之山其上多玉其下多銅有獸焉其狀如羊身人面其目在腋下虎齒人爪其音如嬰兒名曰麅鴞【任臣案駢雅云羊人面腋目曰麅鴞談薈云猼訑目在背上麅鴞目在腋下】是食人【郭曰爲物貪惏食人未盡還害其身像在夏鼎左傳所謂饕餮是也麅音咆任臣案宣和博古圖古器多篆云雷饕餮之形呂氏春秋曰饕餮有首無身食人未咽害及其身黃伯思東觀餘論曰饕餮之爲物食人未盡還囓其軀又其目在腋下山經所謂麅鴞者故多以飾器之腋腹象其本形示爲食戒彭儼五侯鯖云鉤吾山獸名饕餮能食人圖贊曰麅鴞貪惏其目在腋食人未盡還自齦割圖形妙鼎是謂不若】又北三百里曰北囂之山無石其陽多碧其陰多玉有獸焉其狀如虎而白身犬首馬尾鬛名曰獨【郭曰音谷任臣案圖贊云虎狀馬尾號曰獨說文云北囂山有獨獸如虎白身豕巤尾如馬余蜀切駢雅曰獨】

【如虎而馬尾褢如人而鬛事物紺珠云獨如虎白身犬首馬足豕鬛】有鳥焉其狀如鳥人面名【郭曰般冒兩音或作夏也任臣案孫愐唐韻異鳥人面圖贊曰禦暍之鳥厥名昏明是互晝夜覿物貴應用安事鸞鵠釋義云一作斑貓】宵飛而晝伏【郭曰鵂鶹之屬】食之已暍【郭曰中也音謁任臣案程良孺曰已渴�鵂無臥】涔水出焉而東流注於卭澤

又北三百五十里曰梁渠之山無艸木多金玉修水出焉而東流注於鴈門【郭曰水名任臣案修水卽於延水也水經注云地理誌有於延水而無鴈門修水之名山海經有鴈門之目而無說於延河自下亦通謂之於延河矣】其獸多居曁其狀如彚而赤尾【郭曰彚似鼠赤毛如刺蝟彚音渭任臣案彚古蝟字卽蝟鼠廣韻云似蝟而赤尾者名居曁或作居防集韻曰居防獸似蝟毛赤】其音如豚有鳥焉其狀如誇父【郭曰或作舉父】四翼一目犬尾名曰囂其音如鵲食之已腹痛可以止同【郭曰治洞下也音洞】

又北四百里曰姑灌之山無艸木是山也冬夏有雪又北三百八十里曰湖灌之山其陽多玉其陰多碧多馬湖灌之水出焉而東流注於海其中多防【郭曰亦鱓魚字任臣案字苑作黃防云黃疸之名取此音旦】有水焉其葉如柳而赤理【任臣案今檉柳似柳而赤色未審是非】

又北水行五百里流沙三百里至於洹山其上多金玉三桑生之其樹皆無枝其髙百仞【任臣案圖贊曰居曁豚鳴如彚赤毛四翼一目其名曰囂三桑無枝厥樹惟髙】百果樹生之其下多怪蛇【任臣案嶺表之蛇人面雲南之蛇岐尾活褥之蛇似鼠而捕鼠茍卬之蛇如蛇而四足古都之蛇角號曰碧犀千歳之蝮精呼曰博叔凡皆蛇絕怪者附記之】

又北三百里曰惇題之山無艸木多金玉是錞於北海【任臣案釋義曰錞於北海謂依附於海也】

凡北次二經之首自管涔之山至於惇題之山凡十七山五千六百九十里其神皆蛇身人面其祠毛用一雄鷄瘞【郭曰埋之】用一璧一珪投而不糈【郭曰擿玉於山中以禮神不埋之也】北次三經之首曰太行之山【郭曰今在河內野王縣西北行音戶剛反任臣案丹鉛錄曰太行山一名五行山列子作大形則行本音也河圖括地象云太行天下之脊郭緣生述徵記太行首始河內自河內至幽州凡有八陘崔伯陽感山賦上正樞星下開冀方起爲名丘妥爲平岡巍乎甚尊其名太行蓋趂韻之誤耳博物志曰太行山北不知山所限極亦如東海不知所窮尸子曰龍門魚之難也太行牛之難也一統志雲山勢緯亙數千里𨿽各因地立名其實皆名太行山魏武帝苦寒行北上太行山艱哉何巍巍羊腸阪詰曲車輪爲之摧】其首曰歸山其上有金玉其下有碧有獸焉其狀如麢羊而四角馬尾而有距其名曰防善還【郭曰還旋旋儛也防音暉任臣案李氏本艸防山驢之圖贊云防獸四角馬尾有距涉歷歸山騰崄躍岨厥貌惟奇如是旋舞】其鳴自叫有鳥焉其狀如鵲白身赤尾六足其名曰防【郭曰音犇任臣案覽云鸓四足防六足顧起元帝京賦曰三目之防五工之鵗蓋謂此也】是善驚其鳴自詨【郭曰今吳人謂呼爲詨音呼交反】

又東北二百里曰龍侯之山無艸木多金玉決決之水出焉【郭曰音訣】而東流注於河其中多人魚【任臣案史記始皇之葬也以人魚爲燭又稽神錄言人魚上身如婦人腰以下皆魚臨海異物志云人魚長三尺餘不可食此更名同而異物者】其狀如防魚四足其音如嬰兒【郭曰防見中山經或曰人魚卽鯢也似鮕而四足聲如小兒啼今亦呼鮎爲防音啼任臣案防魚鯢魚皆名人魚此則鯢魚也李時珍謂其聲如小兒故名蓋卽防魚之能上樹者與海中鯨同名陳藏器云鯢生溪中似鮎有四足長尾能上樹廣志云鯢四足形如鱧可以治牛爾雅鯢大者謂之鰕又一名孩兒魚秦人名鰨蜀人名魶益部方物略記魶魚出溪谷及雅江有足能緣木其聲如兒啼是也一統志興安縣龍蟠山水中有魚四足而有角人不敢傷恐致風雨亦其】食之無癡疾【任臣案酉陽雜俎峽中人食鯢魚防樹上鞭至白汁出如構汁方可食不爾有毒也本艸云食之已疫疾】

又東北二百里曰馬成之山其山多文石其陰多金玉有獸焉其狀如白犬而黑頭見人則飛【郭曰言肉翅飛行自在】其名曰天馬【任臣案韻寶雲飛虞天上神獸鹿頭龍身在天爲勾陳在地爲天馬卽其獸也文人用天馬行空之語亦指此爾圖贊曰龍憑雲遊騰蛇假霧未若天馬自然淩翥有理懸運天機潛禦吳淑錦賦辟邪天馬之奇名山藏載永樂十八年忽魯謨斯進天馬卽此獸也乂徐陵雲天馬龍媒梁簡文雲天馬半漢疑指漢之天馬非此】其鳴自訆有鳥焉其狀如烏首白而身靑足黃是名曰鶌鶋【郭曰屈居二音或作鳴任臣案駢雅曰鵸防鶌鶋皆烏屬也】其鳴自詨食之不饑可以已寓【郭曰未詳或曰寓猶誤也任臣案圖贊曰鶌鶋如烏靑身黃足食之不饑可以辟內厥惟珍配彼丹木】

又東北七十里曰咸山其上有玉其下多銅是多松柏艸多茈艸條菅之水出焉【郭曰菅音間】而西南流注於長澤其中多器酸三歳一成【郭曰所未詳也任臣案釋義曰器酸疑物之可食而酸者如解州鹽池出鹽之蓋澤水止而不流積久或酸理所有也故曰三年一成】食之已癘又東北二百里曰天池之山【任臣案劉防孟曰天池山今河內鄕一名髙前疑非】其上無艸木多文石有獸焉其狀如兔而鼠首以其背飛【郭曰用其背上毛飛飛則仰也】其名曰飛鼠【任臣案宛委余編飛鼠斷猿狼虱嚙鶴楊愼補注雲飛鼠卽文選所謂飛蠝雲南姚安蒙化有之其肉可食其皮治難產談薈雲飛者以翼而天池之山飛兔以背又方言云�鼠自關而東謂之飛鼠蓋所指服翼也非此圖贊曰或以尾翔或以髯淩飛防鼔翰翛然皆騰因無常所惟神是馮天啟三年十月鳯縣有大鼠肉翅無足毛黃黑丰尾若貂首若兔飛食黍粟疑卽斯也】澠水出焉潛於其下【郭曰停山底也任臣案河南澠池縣與此近戰國澠池之防是其地也若易牙辧淄澠之水左傳有酒如澠則又臨淄之澠水同字而異音】其中多黃堊【郭曰堊土也】

又東三百里曰陽山其上多玉其下多金銅有獸焉其狀如牛而赤尾其頸其狀如勾瞿【郭曰言頸上有肉勾瞿斗也音劬】其名曰頷胡【任臣案駢雅曰獸似牛而赤尾曰頷胡】其鳴自詨食之已狂有鳥焉其狀如雌雉而五彩以文是自爲牝牡名曰象蛇【任臣案鳥獸自爲雌雄者亶爰之之禽帶山鵸防竹山豪陽山象蛇以至火眼狻猊一首兩身相爲牝牡而人異亦有婆羅門半釋迦之屬兩體畢具內典列於五種黃門是皆天地不正之气陰陽變異之事也】其鳴自詨畱水出焉而南流注於河其中有防父之魚【郭曰音陷任臣案五音集韻引經作文之魚音兼圖贊曰有鳥善驚名曰防防象蛇似雉自生子孫防父魚首厥體如豚】其狀如鮒魚魚首而身【任臣案廣雅鮒鯖也莊子鮒魚涸轍易曰井谷射鮒呂氏春秋魚之美者洞庭之鮒音附】食之已嘔

又東三百五十里曰賁聞之山其上多蒼玉其下多黃堊多湼石【任臣案湼石礬石也與石湼不同辧見女牀山注】

又北百里曰王屋之山【郭曰今在河東東垣縣北書曰至於王屋也任臣案劉防孟曰在今山西澤州晁氏曰山形如屋故名李石續博物志曰中國有洞天三十六所第一王屋山洞天周回萬里名小有淸虛天王君內傳曰王屋山有小天號曰小有天眞誥曰王屋山仙之別天所謂陽臺是也乂王屋山有二一在山西之垣曲一在河南之濟源實一山也】是多石防水出焉【郭曰防音輦】而西北流注於泰澤【郭曰地理誌王屋山沇水所出防沇聲相近殆一水耳沇則濟也任臣案水經注引經防水作聯水泰澤作秦澤】

又東北三百里曰教山【任臣案楊愼補注曰教卽殽也秦晉戰於殽卽此地兩山則殽之南北兩嵚也夏后臯墓文王避雨陵在焉見公羊傳又案水經曰河之右則崤水注之注云出河南盤崤山西北流又曰河水又東與教水合注云出垣縣教山是二山實相近然以爲教卽殽也非是名勝志云教山今名效山亦名罩山在絳縣東南八十里入垣曲界】其上多玉而無石教水出焉西流注於河是水冬幹而夏流實惟幹河【郭曰今河東聞喜縣東北有幹河口因名幹河裏但有故溝處無復水卽是也任臣案酈道元雲是水冬幹夏流今世人猶謂之幹澗楊愼曰幹河在陜州唐名石壕杜子美有石壕吏歌今名石壕鋪】其中有兩山是山也廣員三百步其名曰發丸之山其上有金玉

又南三百里曰景山【郭曰外傳曰景霍以爲城任臣案寰宇記山在聞喜縣東南十八里非毛詩景山】南望鹽販之澤【郭曰卽鹽池也今在河南猗氏縣或無販字任臣案地理誌曰鹽池在安邑西南許愼謂之鹽盬長五十一里廣六里周一百一十四里呂宿云河東鹽池謂之解鹽今池水東西七十里南北十七里紫色澄渟渾而不流水出石鹽自然印成西又一池名女鹽澤朱廷立鹽政志曰安邑一池謂之女鹽澤東西二十五里南北二十里在猗氏故城南大歷間生乳鹽賜名寶應靈慶池本艸云解州安邑兩池取鹽於池旁耕地沃川池水每得南風急則宿夕成鹽滿畦】北望少澤其上多艸藷藇【郭曰根似羊蹄可食曙豫二音今江南單呼爲藷音儲語有輕重耳任臣案藷藇有二種此艸藷藇也中山經其木多藷藇蓋木藷藇也又藷藇或音儲余計然曰儲藇本出三輔白色者善是也或音署預本艸薯蕷味甘溫是也】其艸多秦椒【郭曰子似椒而細葉艸也任臣案楊氏云秦椒今名地椒羊肉之故尾比他羊爲美計然云秦椒出隴西天水粒細者善又本艸以大椒爲秦椒卽爾雅也地椒別爲一種】其陰多赭其陽多玉有鳥焉其狀如蛇而四翼六目三足名曰酸與【任臣案駢雅曰酸與三足覽云三足之鳥有酸焉卽此也事物紺珠云酸與如蛇四翼六目三足程良孺曰善芳令人不寐酸與令人不醉圖贊曰景山有鳥稟形殊厥狀如蛇腳三翼四見則邑恐食之不醉】其鳴自詨見則其邑有恐【郭曰或曰食之不醉】

又東南三百二十里曰孟門之山【郭曰尸子曰龍門木辟呂梁未鑿河出於孟門之上大溢逆流無有丘陵髙阜滅之名曰洪水穆天子傳曰北升孟門九河之隥任臣案辛氏三秦記曰河津一名龍門巨靈迹猶在去長安九百里孟門與龍門相對卽龍門之上口也實爲河巨阨兼孟門津之門也名勝志云今在山西平陽府吉州西七十里界離風山四十里】其上多蒼玉多金其下多黃堊多湼石

又東南三百二十里曰平山【任臣案水經注輔山疑卽平山也山頂周員五六里少艸木隋圖經曰平山在平陽一名壺口山尙書旣載壺口是也今名姑射山平水出其下又一統志平山在平陽府西南二十五里姑射山之支也圖經以爲卽姑射山非姑射山在府西五十里】平水出於其上潛於其下是多美玉

又東三百里曰京山有美玉多漆木多竹其陽有赤銅其陰有防【郭曰黑砥石也尸子曰如黃砥明色非一也防音竹篠之篠】髙水出焉南流注於河

又東二百里曰虫尾之山其上多金玉其下多竹多靑碧丹水出焉南流注於河薄水出焉【郭曰淮南子曰薄水出鮮於山】而東南流注於黃澤

又東三百里曰彭毗之山其上無艸木多金玉其下多水蚤林之水出焉【郭曰音早】東南流注於河肥水出焉【任臣案今鎭原縣西北有肥水疑卽此劉防孟曰昔黃帝誅百魅膏流成泉故有肥泉之水】而南流注於牀水其中多肥遺之蛇

又東百八十里曰小侯之山明漳之水出焉南流注於黃澤有鳥焉其狀如烏而白文名曰鴣【郭曰鴣二音任臣案駢雅曰鵸防鶌鶋鴣精衛皆烏屬也】食之不灂【郭曰不瞧目也或作防音醮】

又東三百七十里曰泰頭之山共水出焉【郭曰音恭】南注於虖池【郭曰呼佗二音下同】其上多金玉其下多竹箭

又東北二百里曰軒轅之山【任臣案路史禪通紀有軒轅氏作於空桑之北注引此爲據非黃帝軒轅也】其上多銅其下多竹有鳥焉其狀如梟而白首其名曰黃鳥其鳴自詨食之不妒【任臣案倉庚亦名黃鳥倉庚卽鸎也李氏本艸於鸎條下云食之不妒且引經文爲證又楊防止妒論云梁武帝郤氏性妒或言倉庚爲膳療忌遂令治之妒果減半合觀二說明以此鳥爲倉庚矣然經云狀如梟白首與倉庚不甚疑亦同名異物者也圖贊曰鴣之鳥食之不瞧爰有黃鳥其鳴自叫婦人是服矯情易操】

又北二百里曰謁戾之山【郭曰今在上黨郡湼縣任臣案劉防孟云今在澤州髙平縣】其上多松柏有金玉沁水出焉南流注於河【郭曰至滎陽縣東北入河或出谷述縣羊頭山也任臣案水經沁水出上黨沮縣謁戾山注雲沁水卽洎水也】其東有林焉名曰丹林丹林之水出焉【任臣案鄭世子律學新說羊頭山西二十里曰丹朱嶺意古之丹林也蓋年久伐盡不復有林矣遂譌爲丹嶺而朱乃後人妄加者楊愼補注曰丹林今之懷慶淸化鎭柿林百里故曰丹林實北地之上腴太行之穠秀也丹水在懷慶寶帶府城水經注雲丹水出上黨髙都縣故城東北阜下俗謂之源源水地理誌云髙都縣有莞谷丹水所出東南人絕水竹書紀年晉出公五年丹水三日絕不流幽公九年丹水出相反擊皆丹水也】南流注於河嬰侯之水出焉北流注於汜水【任臣案水經注漹水又防嬰侯之水北流注於汜水亂流逕中都縣俗又謂之中都水一統志曰嬰澗水今在平遙縣東三十里卽嬰侯水也】

東三百里曰沮洳之山【郭曰詩云彼汾沮洳任臣案劉防孟曰今山西太原叔虞封此】無艸木有金石濝水出焉【郭曰音其任臣案郝敬讀書通曰文字附合增減悉由人作如山海經沮洳之山濝水出馬增系海內西南陬有增鳥】南流注於河【郭曰今淇水出汲郡隆慮縣大號山東過河內縣南爲白溝任臣案淸淇自魏郡朝歌縣界入分爲二派一在郡東一在郡西俱南流入河漢建武二年遣司空王梁守此關卽濝水地也水經河西防濝水注雲水出汲縣王屋西山】

又北三百里曰神囷之山【郭曰音如倉囷之囷】其上有文石其下有白蛇有飛虫黃水出焉【任臣案劉鳯雜俎云隆慮縣黃水出於神囷之山黃華谷山髙十七里水出木門帶直防巖下狀若雞翹故謂之雞翹】而東流注於洹【郭曰洹水出汲郡林慮縣東北至魏郡長樂入淸水洹音丸任臣案隋圖經雲洹水出隆慮縣西北俗謂安陽河卽聲伯夢涉之所】滏水出焉【任臣案楊愼雲滏水在今磁州】而東流注於歐水【郭曰滏水今出臨水縣西釡口山經鄴西北至列人縣入於漳其水任臣案水經注滏水發源出石鼔山南巖下泉奮湧滏水之陽矣其水冬溫夏泠水上有祠能興雲雨又東流注於漳謂之合河】

又北二百里曰發鳩之山【郭曰今在上黨郡長子縣西任臣案劉防孟云今屬山西潞安府一統志云在長子縣西五十里律學新說曰繖蓋山西北三十里曰發鳩山山下有泉泉上有廟濁漳水之源也廟有象神女三人女侍手擎白鳩俗言漳水欲漲則白鳩先見蓋以精衛之事而傅防之也王鑑禹貢考云發鳩山又名鹿谷山】其上多柘木有鳥焉其狀如烏文首白喙赤足名曰精衛其鳴自詨是炎帝之少女名曰女娃【郭曰炎帝神農也娃惡佳反語誤或作階】女娃遊於東海溺而不返故爲精衛常銜西山之木石以堙於東海【郭曰堙寒也音因任臣案述異記炎帝女溺死東海中化爲精衛一名誓鳥一名涴禽一名志鳥俗名帝女雀學海注云赤帝之女姜姓爲精衛在上黨發鳩山博物志云有鳥如鳥文首白喙赤足曰精衛精衛常取西山之木石以塡東海五侯鯖曰精衛無雄偶海燕而生抱朴子曰精衛塡海讓遞生左思魏都賦精衛銜木償怨吳都賦精衛銜石而遇繳文鰩飛波而觸綸庾信連珠云精衛何禽欲銜石而塞海又哀江南賦豈寃禽之能塞海非愚叟之可移山顏之推賦旣衘石以塡海終荷防以從秦崔融嵩山碑精衛銜木而償寃女屍化艸而成嬪李白詩西飛精衛鳥東海何由塡又云精衛費木石黿鼉無所憑又大鵬賦精衛殷勤於銜木鶢鶋悲愁乎薦觴白氏六帖婦化石以望夫鳥銜木而塡海胡斗南詩千年木石勞精衛邊貢詩柳邊精衛浙江潮丰坊鳴鳯行精衛一小鳥銜石翻飛東海頭文翔鳯後湖行銜木非馮精衛塡徐光啟曆書表精衛塡海有求成之望愚叟移山論可爲之理黃氏續騷經云娥宛轉於水防兮精衛舞於江渚圖贊曰炎帝之女化爲精衛沈形東海靈爽西邁乃銜木石以塡波害陶潛讀山海經詩精衛銜微木將以塡滄海刑天舞干戚猛志故常在同物旣無慮化去不復悔徒設在昔心良農詎可待王氏釋義云炎帝少女化精衛猶蜀帝化杜鵑也】漳水出焉【郭曰濁漳音章任臣案一統志濁漳在潞州西五十里名勝志曰發鳩山上有靈湫泉卽濁漳之源】而東流注於河【郭曰或曰出長子縣鹿谷山而東至鄴入淸漳】

又東北百二十里曰少山【郭曰今在樂平郡沾縣沾縣故屬上黨任臣案晉地記云少山卽太谷也在太谷縣西南十里有咸陽故城亦名咸陽谷王鑑禹貢考雲山在太原府樂平縣西南二十里福地記曰其髙八百丈可以避兵恆山之佐命也淸漳水出此又名沽嶺】其上有金玉其下有銅淸漳之水出焉東流於濁漳之水【郭曰淸漳出少山大繩谷至武安縣南暴宮邑入於灟漳或曰東北至邑城入於大河也任臣案禹貢合注漳水有二出大黽谷爲淸漳出鹿谷山爲濁漳】

又東北二百里曰錫山【任臣案王氏云今無錫亦有錫山】其上多玉其下多砥【任臣案禹貢云礪砥砮丹】牛首之水出焉而東流注於滏水又北二百里曰景山有美玉景水出焉東南流注於海澤

又北百里曰題首之山有玉焉多石無水

又北百里曰繡山其上有玉靑碧其木多栒【郭曰木中枚也音荀】其艸多芍藥芎防【郭曰芍藥一名辛怡亦香艸屬任臣案辛怡乃辛雉今謂之木筆楊雄甘泉賦列辛雉於林薄服防注云卽辛怡雉怡聲相近耳楚詞有辛怡車亦不謂芍藥也郭注非是又毛傳以芍藥爲香艸陸璣云今藥艸芍藥無香气未審今何艸芍或作勺鄭風雲伊其相譫贈之以勺藥董子云勺藥一名將離故將別贈之韓詩外傳云勺藥離艸也李瀕湖曰芍藥猶綽約也此艸花容綽約故以爲名爾雅翼云制食之毒莫良於勺故得藥名又赤者名金芍藥白者名木芍藥】洧水出焉【任臣案水經雲洧水出河南密縣馬領山】而東流注於河其中有鳠【郭曰鳠似鮎而大白色也】黽【郭曰甃黽似蝦蟇小而靑或曰蠖黽一物名耳任臣案爾雅疏蟾諸在水者名黽一名耿黽一名土鴨鄭樵雲黽水雞也音猛】

又北百二十里曰松山陽水出焉東北流注於河又北百二十里曰惇與之山【任臣案名勝志作惇輿山在今直趙州臨城縣南七十里】其上無艸木有金玉溹水出於其陽【郭曰音悉各反任臣案今索水源出滎陽小陘山北流入京水】而東流注於泰陸之水【郭曰大陸水今鉅鹿北廣平澤卽其水任臣案泰陸一本作泰陛誤】泜水出於其陰【郭曰音抵肆也】而東流注於彭水【郭曰今泜水出中丘縣西窮泉谷東注於堂陽縣入於漳水任臣案一統志泜水在臨城縣西北源發元氏縣史記韓信斬成安君於泜水上】槐水出焉而東流注於泜【任臣案釋義曰此謂泜水出於其陰指泰陸之南而言曰東流注於彭水亦泜水也曰槐水出焉則出於彭水也三水委折必分別始悉】

又北百七十里曰柘山其陽有金玉其陰有鐡歷聚之水出焉而北流注於洧水

又北三百里曰維龍之山其上有碧玉其陽有金其陰有鐵肥水出焉【任臣案成徳亦有肥水出良余山非此】而東流注於臯澤其中多礨石【郭曰未詳也音雷或作壘磈壘大石貌或曰石名】敞鐵之水出焉而北流注於大澤

又北百八十里曰白馬之山其陽多石玉其陰多鐵多赤銅木馬之水出焉而東北流注於虖沱【郭曰呼佗二音任臣案曹學佺名勝志白馬山在孟縣東北四十里有白馬關相傳後魏時築其水俗謂之牧馬河源有二十出當縣一出忻州俱名白馬山至三交村之牛尾莊合流經城南七里東北入定襄界注於滹沱】

又北二百里曰空桑之山【郭曰上已有此山疑同名也任臣案空桑有二路史云共工振滔鴻水以薄空桑其地在莘陜之間伊尹莘人故呂氏春秋古史考俱言尹產空桑空桑故城在今陳畱三十里又有空桑澗史稱帝楡岡居空桑歸藏啟筮云尢伐空桑帝所居也卽此空桑也兗地亦有空桑其地廣絕髙陽氏所嘗居皇甫謐所謂廣桑之野上古有空桑氏又春秋演孔圖及幹寶所記孔子生於空桑皆魯之空桑也見東山經】無艸木冬夏有雪【任臣案吳淑雪賦云怪空桑於四時本此】空桑之水出焉東流注於虖池【郭曰音佗】

又北三百里曰泰戱之山【任臣案一作秦戱一統志云秦戱山在繁峙縣東北俗名小孤山寰宇記云一名武夫山亦曰氏天山今名孤山王鑑禹貢考引此亦作秦】無艸木多金玉有獸焉其狀如羊一角一目目在耳後其名曰防防【郭曰音屋棟之棟任臣案獸經曰防防一目從從六足覽曰解廌猙駮防疏防防一角之獸也駢雅曰羊一角謂之防防楊愼奇字韻云防防今產於代州鴈門谷口俗呼爲耩子見則歳丰音東見晉志曹學佺名勝志曰代州谷中常產獸其名曰防狀如羊一目一角目生耳後鳴則自呼河源志云昆侖以西獸有髦牛野馬狼麅防羊之又字彚引此作又集韻音陳別有獸名似豕目出於耳亦與此見事物紺珠】其鳴自訆虖沱之水出焉【郭曰今虖池水出鴈門鹵成縣南武夫山任臣案地理通釋云虖沱在今代州繁畤縣東流經定州深澤縣東南卽光武所渡處俗謂之危渡口名勝志滹沱水列如品字又名三白水古本作瀖池虖沱後人攺也】而東流注於溇水【郭曰音樓】液女之水出於其陽南流注於沁水【郭曰液音悅懌之懌任臣案劉防孟曰竇憲奪公主田處】又北三百里曰石山多藏金玉濩濩之水出焉【郭曰濩音尺蠖之蠖】而東流注於虖池鮮於之水出焉而西南流注於虖池

又北二百里曰童戎之山臯塗之水出焉而東流注於溇液水

又北三百里曰髙是之山【郭曰今在北地靈邱縣任臣案一統志髙是山在蔚州西北七十里】滋水出焉【郭曰音慈任臣案一統志云在靈邱西南枚回嶺懸流五丈湍激之聲震動山谷名勝志雲滋水在蔚州西南三十里之南馬莊名流水泉】而南流注於虖沱其木多防其艸多條水出焉【郭曰音冦任臣案水今在渾源州恆山南水經水出代州靈邱縣髙氏山注云卽溫彛之水也今名河亦名溫彛河】東流注於河【郭曰過博陵縣南又東北入於易水】

又北三百里曰陸山多美玉水出焉【郭曰或作郯水】而東流注於河

又北二百里曰沂山【郭曰音祈】般水出焉【郭曰音盤】而東流注於河

北百二十里曰燕山【任臣案一統志燕山在玉田縣西北自西山一帶迆東其延袤數百里北平立燕山三衛因此山而名】多嬰石【郭曰言石似玉有符彩嬰帶所謂燕石者任臣案劉防孟云今此石出保定滿城縣語云魚目混珠燕石亂玉】燕水出焉東流注於河又北山行五百里水行五百里至於饒山是無艸木多瑤碧其獸多槖駝其鳥多鶹【郭曰未詳或曰鶹鵂鶹也任臣案廣雅曰鶹防飛鸓也疑卽是】歷虢之水出焉而東流注於河其中有師魚食之殺人【郭曰未詳或作鯢任臣案本艸綱目有魚師之名陳藏器本艸拾遺云魚師大者有毒殺人疑卽此魚也唐韻云鰤老魚事物紺珠云鰤魚靑黃色腮下有橫骨如鋸】

又北四百里曰幹山無艸木其陽有金玉其陰有鐵而無水有獸焉其狀如牛而三足其名曰獂【郭曰音元任臣案覽曰從從六足獂三足】其鳴自詨

又北五百里曰倫山倫水出焉而東流注於河有獸焉其狀如麋其川在尾上【郭曰川竅也任臣案楊愼補注曰伯樂相馬經有馬白州當是川字以此可證姚旅露書云倫山獸川在尾上則川可爲穿也】其名曰羆【任臣案圖贊本作羆九獸贊曰防防似羊眼在耳後竅生尾上號曰羆九幽都之山大蛇牛呴談薈云羆有二種如麋與如熊者別也】

又北五百里曰碣石之山【郭曰水經曰碣石山今在遼西臨楡縣南水中或曰在右北平驪城縣海邊山任臣案水經注碣石在驪城縣西南漢武帝常登之以望海杜佑曰碣石在樂浪郡長城起於此東截遼水而入髙麗禹貢右碣石在平州有三十餘里則髙麗中爲左碣石也或曰碣石一在廣東海口一在冀州北海口北碣石在海中如河中砥柱迨天造也】繩水出焉而東流於河【任臣案澠水亦謂之繩水水經注繩水又西北入時水是也非此】其中多蒲夷之魚【郭曰未詳】其上有玉其下多靑碧

又北水行五百里至於鴈門之山無艸木【郭曰鴈門山卽北陵西隃鴈之所出因以名云在髙柳北任臣案釋義曰今三晉代州有鴈門山遂以是名關然其上艸木多生此曰無艸木乂曰水行五百里所未詳也】

又北水行四百里至於泰澤其中有山焉曰帝都之山廣員百里無艸木有金玉【任臣案釋義曰凡此皆在晉地夫環晉皆山恐無水行四百里者然鴈門山亦曰水行五百里豈禹治水時事與】

又北五百里曰錞於母逢之山北望雞號之山【任臣案通誌略作惟號之山】其風如防【郭曰防急風貌也音戾或雲飄風也任臣案一本作飇又說文引經云惟號之山其風若劦何頰切】西望幽都之山【任臣案爾雅北方之美者有幽都之筋角焉一統志山在昌平縣西北古幽州蓋因山爲名】浴水出焉【郭曰浴卽黑水也任臣案今黑水在定州界未審是非】是有大蛇其音如牛見則其邑大旱

凡北次三經之首自太行之山以至於無逢之山凡四十六山萬二千三百五十里其神狀皆馬身而人面者二十神【任臣案一本作廿神】其祠之皆用一藻茝瘞之【郭曰藻聚藻茝香艸蘭之音昌代反】其十四神狀皆身而載玉其祠之皆玉不瘞【郭曰不埋所用玉也】其十神狀皆身而八足蛇尾其祠之皆用一璧瘞之大凡四十四神皆用稌糈米祠之此皆不火食

右北經之山誌凡八十七山二萬三千二百三十里

山海經廣注卷三

欽定四庫全書

山海經廣注卷四

仁和吳任臣注

東山經

東山經之首曰樕之山【郭曰速株二音任臣案五音集韻引經作虫廣博物志引經作蛛江暉亶爰集云申搴樕之壁英謂此也】北臨幹昧【郭曰亦山名也音妹】食水出焉而東北流注於海其中多鱅鱅之魚【郭曰音容任臣案楚辭大招曰鱅鱅短狐篇海云鱅與鰫同似牛音如豕說文長箋雲海魚肉如曰鱅】其狀如犂牛【郭曰牛似虎文者任臣案莊子云執犂之狗犂卽此牛】其音如鳴

又南三百里曰藟山【郭曰音誄任臣案釋義曰此紀東山而皆曰南何豈北山徧歷之後自北而南遂紀東方之山與】其上有玉其下有金湖水出焉東流注於食水其中多活師【郭曰科斗也爾雅謂之活東任臣案陳藏器曰活師卽蝦蟇兒生水中有尾如鮽魚漸大則腳生尾脫陸農師云活師月大盡則生前兩足月小盡則生後兩足崔豹古今注一名懸鍼一名魚朱謀防曰活東活師鼃黽子也】

又東三百里曰栒狀之山其上多金玉其下多靑碧石有獸焉其狀如犬六足其名曰從從【任臣案獸經雲從從六足駢雅曰從從六足犬也一作又作事物紺珠云如犬六足尾長丈餘宋書六足獸王者謀及眾庶則至】其鳴自詨有鳥焉其狀如雞而鼠毛其名曰防鼠【郭曰音咨任臣案駢雅曰防鼠雞屬也事物紺珠云防防如雞鼠尾篇韻作鷩字彚作圖贊曰魚號鱅鱅如牛虎駮從從之狀似狗六腳防鼠如雞見則旱涸】見則其邑大旱水出焉【郭曰音枳】而北流注於湖水其中多箴魚其狀如鯈其喙如箴【郭曰出東海今江東水中亦有之任臣案鱵魚大小形狀與鱠殘魚相似但喙尖有一細黒骨如鍼爲異耳臨海志謂之銅哾魚俗名姜公魚】食之無疫疾

又南三百里曰勃亝之山【任臣案林茂槐字考曰勃亝山亝與齊同釋義本作齋】無艸木無水

又南三百里曰番條之山無艸木多沙減水出焉【郭曰音同減損之減】北流注於海其中多鳡魚【郭曰一名黃頰音感任臣案鳡魚卽魚一名鰥魚異苑云諸魚欲產以頭衝其腹世謂之眾魚生母李時珍曰鳡敢也防也食而無厭也又其性獨行故曰鰥】

又南四百里曰姑兒之山其上多漆其下多桑柘姑兒之水出焉北流注於海其中多鳡魚

又南四百里曰髙氏之山其上多玉其下多箴石【郭曰可以爲砥鍼治癰腫者任臣案素問東方之域其病爲瘡瘍其治宜砭石故砭石亦從東方來程良孺曰或云金剛鉆卽其物也南史金元起訪王僧孺以砭石僧孺對曰古人當以石爲鍼東山經髙氏之山多鍼石璞云可以爲砭鍼季世無嘉石故以鐵代之耳】諸繩之水出焉東流注於澤其中多金玉

又南三百里曰嶽山其上多桑其下多樗濼水出焉【郭曰音樂任臣案濼水卽魯桓公防齊襄公地】東流注於澤其中多金玉又南三百里曰犲山其上無艸木其下多水其中多堪防之魚【郭曰未詳音序任臣案字彚云堪防一本作防又篇海云防亦魚子非此也】其狀如誇父而毛其音如呼見則天下大水

又南三百里曰獨山【任臣案平樂府亦有獨山良余山亦名獨山非此】其上多金玉其下多美石末塗之水出焉而東南流注於沔其中多防防【郭曰條容二音任臣案駢雅曰蜛蝫防防睩聽齧人皆毒虫也楊愼奇字韻云防防色如黃蛇有羽景純江賦云防防拂翼而掣耀字彚作防防】其狀如黃蛇魚翼出入有光見則其邑大旱【任臣案圖贊曰防防蛇狀振翼灑光憑波騰逝出入江湘見則歳旱是惟火祥】

又南三百里曰泰山【郭曰卽東嶽岱宗也今在泰山奉髙縣西北從山下至頂四十八里三百步也任臣案劉防孟雲山屬山東泰安州又名天孫髙四十餘里凡十八盤馬第伯封禪記曰泰山石壁窅窱鬱鬱蒼蒼仰視天門如從穴中視天矣五嶽眞形圖東嶽姓名雲笈七簽云東嶽姓丘名目陸河圖云東方泰山君姓圓名常龍枕中書云太吳氏爲靑帝治岱宗山】其上多玉其下多金有獸焉其狀如豚而有珠名曰狪狪【郭曰音如吟恫之恫任臣案駢雅曰狪狪珠豚也亶爰子云召防狪使先驅謂此又彭氏五侯鯖作防防亦作孫愐唐韻曰獸似豕出泰山圖贊曰蚌則含珠獸何不可狪狪如豚被褐懷禍患難無由招之自我蓋物有珠者瀛洲之紺翼濫水之魚與夫珠母文魮龍虵蛛蟞之屬爲種不一最異者狪狪以獸而孕珠殆猶之羊哀馬墨鹿璚狐媚珠也又顧氏說略載易定之水馬吐珠劉鋹之苑羊吐珠更爲物之變矣】其名自防【任臣案釋義本作訆】環水出焉【任臣案環水古引水爲璧雍處基瀆存焉世謂之石汶也但璧雍爲禹以後事未審是非】東流注於江【郭曰一作海】其中多水玉【任臣案今水晶也覽云北產偏黑南產偏白信州產濁而不淸倭產者爲上】

又南三百里曰北山錞於江【郭曰一作涯任臣案或言江形如錞於然西山經錞於西海北山經錞於北海解難互通注見騩山】無艸木多瑤碧【任臣案瑤美玉禹貢瑤琨篠簜衛風報之以瓊瑤說文云碧石之靑美者】激水出焉而東南流注於娶檀之水其中多茈羸【任臣案卽茈蠃也誤作羸釋義曰疑亦艸虫屬】

凡東山經之首自樕之山以至於竹山凡十二山三千六百里其神狀皆人身龍首祠毛用一犬祈防用魚【郭曰以血塗祭爲防也公羊傳云蓋扣其鼻以防社音釣餌之餌】

東次二經之首曰空桑之山【郭曰此山出琴瑟材見周禮也任臣案此魯之空桑也說見北山經注歸藏啟筮云空桑之蒼蒼八極之旣張謂斯地也述異記曰空桑生大野山中爲琴瑟之最者空桑也山以產此桑而名】北臨食水【任臣案卽山食水】東望沮吳南望沙陵【任臣案卽下流沙界】西望湣澤【郭曰音旻】有獸焉其狀如牛而虎文其音如欽【郭曰或作吟】其名曰軨軨【郭曰音靈】其鳴自叫【任臣案駢雅曰牛而虎文曰軨軨亶爰集云命軨狳使奔驟王世貞詩軨軨娛空桑鹿臺嘯鳬徯卽此也】見則天下大水【任臣案圖贊曰堪防軨軨殊气同占見則洪水天下昏墊豈伊妄降亦應圖讖談薈雲水獸兆水軨軨之獸見則天下大水也】

又南六百里曰曹夕之山其下多谷而無水多鳥獸又西南四百里曰嶧臯之山【郭曰音亦】其上多金玉其下多白堊嶧臯之水出焉東流注於激女之水【任臣案爾雅疏引經作激汝之水】多蜃珧【郭曰蜃蚌也珧玉珧亦蚌屬腎遙兩音任臣案蜃大蛤也一名蚌一名含漿小者名珧可飾佩刀鞘詩傳天子玉琫而珧珌楊氏云珧宋人謂之江瑤柱今登萊閩廣皆有之萬震南州誌云江瑤柱厥甲美肉柱膚寸名江瑤柱】

又南水行五百里流沙三百里至於山之尾無艸木多砥礪

又南三百八十里曰山之首無艸木澧水出焉【郭曰音禮】東流注於余澤其中多珠蟞魚【郭曰音鼈】其狀如肺而有目六足有珠其味酸甘食之無癘【郭曰無時气病也呂氏春秋曰澧水之魚名曰朱蟞六足有珠魚之美也任臣案蟞通作鼈淮南子蛤蟹珠鼈與月盛衰傳曰舜攝天子有鈸耳貫胸之民來獻珠蝦珠鼈埤雅云鼈珠在足蚌珠在腹覽亦云魚之珠在目鼈之珠在足一統志珠鼈生髙州海中狀如肺四目六足吐珠寰宇記云髙州府海中出珠鼈六眼四腳而吐珠景純江賦赬蟞胏躍而吐璣謂此也又珠或作朱阮借詠懷詩朱鱉躍飛泉夜飛過吳洲庾信集雲澧水朝浮光疑朱鼈然朱鼈生南海大如錢腹赤如血鴻烈解云朱鼈浮波必有風雨自爲一種非珠鼈也圖贊曰澧水之鱗狀如浮肺體兼三才以貨賈害厥用旣多何以自衛】

又南三百八十里曰余峩之山其上多梓柟其下多荊芑雜余之水出焉東流注於黃水有獸焉其狀如菟而鳥喙鴟目蛇尾見人則眠【郭曰言佯死也】名曰犰狳【郭曰仇餘二音任臣案篇海曰狳獸似兔鳥喙鴟目獸經雲山都見人則走犰狳見人則眠駢雅曰卽如膜犰狳鳥喙圖贊曰犰狳之獸見人佯眠與災協气出則無年此豈能爲歸之於天事物紺珠作犰防】其鳴自防見則螽蝗爲敗【郭曰螽蝗也言傷敗田苗音終任臣案春秋書螽傳云蝗也詩經螽斯羽嚴粲注云螽卽蝗斯助語也是螽蝗明爲一物經以二名連文或古之方言然也若豳風五月斯螽動股此爲蚱蜢之名卽阜螽也似蝗而亦能害稼爾雅謂之蜙蝑與螽不同中郎以斯螽螽斯皆爲蝗時珍以螽斯斯螽皆爲蚱蜢與郭氏以螽爲蝗均非】

又南三百里曰杜父之山無艸木多水

又南三百里曰耿山無艸木多水碧【郭曰亦水玉任臣案卽靑防石綠之屬今畫家染采猶有天水碧之色謝靈運詩水碧輟流濕注雲水玉也江淹詩水碧驗未黷又云淩波采水碧李白過彭蠡詩水碧或可采李賀詩采玉采玉須水碧西溪藂語云常見墨子道書石藥中有水脂碧者當是楊愼謝華啟秀曰耿山饒水碧龍淵多玉英】多大蛇有獸焉其狀如狐而魚翼其名曰朱獳【郭曰音儒任臣案駢雅曰朱獳乘黃狐屬也事物紺珠曰朱孺似狐魚翼亶爰集云率獳而來禦本此】其鳴自叫見則其國有恐【任臣案圖贊曰朱獳無奇見則邑駭通感靡誠維數所在因事而作未始無待】

又南三百里曰盧其之山無艸木多沙石沙水出焉【任臣案水經注逢澤其水東北流爲新溝新溝又東北流逕牛首鄕北又東北注渠卽沙水也又左傳楚令尹子常以舟師及沙汭而還杜預曰沙水名也是此水之末流入淮者】南流注於涔水其中多鶘【郭曰音黎】其狀如鴛鴦而人足其鳴自訆見則其國多土功【郭曰今鵜鶘足頗有似人腳形狀也任臣案鵜鶘一名鴮鸅又名淘河江南甚多俗以夏至前來謂之犁湖主水夏至後來謂之犂塗主旱以其嘴之形狀似犂故云犂湖轉聲爲鵜鶘又譌爲駝鶴駢雅曰周周大首鶘數斯皆人足也圖贊曰貍力鶘或飛或伏是惟土祥出其功築長城之役同集秦域】又南三百八十里曰姑射之山【任臣案山在平陽城西有姑射蓮花二洞神人所居】無艸木多水

又南水行三百里流沙百里曰北姑射之山【任臣案括地誌有南姑射山北姑射山卽此猶語有南語北語潞有東潞西潞】無艸木多石

又南三百里曰南姑射之山無艸木多水

又南五百里曰碧山無艸木多大蛇多碧水玉【任臣案本艸拾遺玻瓈一名水玉與水精同名梁四公記扶南人來賣碧頗黎鏡碧水玉疑卽是也然玻瓈今出南番西國內地絕少此非一云靛子石或曰碧水玉爲二物】

又南五百里曰緱氏之山【郭曰一曰俠氏之山任臣案卽偃師地也道書七十二福地有緱氏今本或作維氏之山】無艸木多金玉原水出焉東流注於沙澤

又南三百里曰姑逢之山無艸木多金玉有獸焉其狀如狐而有翼其音如鴻鴈其名曰獙獙【郭曰音斃任臣案駢雅曰獙獙鳥翼狐屬也盧柟蠛蠓集云窮怪異獸獵獵獙獙】見則天下大旱

又南五百里曰鳬麗之山其上多金玉其下多箴石有獸焉其狀如狐而九尾九首虎爪名曰蠪侄【郭曰龍蛭二音任臣案駢雅曰灌灌九尾狐也蠪侄九首狐也皆食人然灌灌靑丘鳥名朱氏以爲狐誤矣亶爰集云蠪峳翼其修軛兮率獳而來禦覽云蠪九首蔡茂兩頭皆指此或作蠪蛭唐韻云蠪蛭如狐九尾虎爪呼如小兒食人一名防蛭廣博物志又作龔侄獸九首者別有開明九首又阿羊九頭而更食國亂乃出見淮南萬畢術】其音如嬰兒是食人

又南五百里曰防山【郭曰音一眞反】南臨防水東望湖澤有獸焉其狀如馬而羊目四角牛尾其音如獋狗其名曰峳峳【郭曰音攸任臣案駢雅馬四角牛尾曰峳峳覽云土也嗛羊也諸也也夫也四角之獸也】見則其國多狡客【郭曰狡狡猾也任臣案狡客姦人也麟書曰狡客用乃有攸攸五侯鯖云峳峳見其國多狡猾圖贊曰治則得賢亾由失人峳峳之來乃致狡賓歸之防應誰見其津】有鳥焉其狀如鳬而鼠尾善登木其名曰絜鉤見則其國多疫【任臣案圖贊曰獙獙如狐有翼不飛九尾虎爪號曰龍蚔絜鉤似鳬見則民悲劉防孟曰海鳬毛見則天下大亂斯鳥亦海鳬】

凡東次二經之首自空桑之山至於防山凡十七山六千六百四十里其神狀皆獸身人面戴觡【郭曰麋鹿屬角爲觡音格】其祠毛用一雞祈嬰用一璧瘞

又東次三經之首曰屍胡之山北望山【郭曰音詳】其上多金玉其下多有獸焉其狀如麋而魚目名曰妴胡【郭曰音婉任臣案駢雅云麋而魚目爲妴胡】其鳴自訆

又南水行八百里曰岐山其木多桃李其獸多虎又南水行五百里曰諸鉤之山無艸木多沙石是山也廣員百里多寐魚【郭曰卽鮇魚音味任臣案鮇魚嘉魚也一名拙魚一名丙穴魚】又南水行七百里曰中父之山無艸木多沙

又東水行千里曰胡射之山無艸木多沙石

又南水行七百里曰孟子之山其木多梓桐多桃李其艸多菌蒲【郭曰未詳音困眙之困任臣案菌蒲或曰二種菌地菌爾雅中馗菌小者菌蒲蒲艸羅浮記雲山菖蒲也】其獸多麋鹿是山也廣員百里其上有水出焉名曰碧陽其中多鱣鮪【郭曰鮪卽鱏也似鱣而長鼻體無鱗甲別名防鱣一名鱑也任臣案鱣卽鱑似鱏而短鼻口在頷下大者長二三尺江南呼爲黃魚俗亦謂之玉板鮪形似鱣而色靑黑頭小而尖似鐵兜鍪口亦在頷下今謂之鱏魚一作鱘魚一名王鮪小者名鮥子郭謂鮪一名鱑誤矣防防李奇漢書注作防防】

又南水行五百里曰流沙行五百里有山焉曰跂踵之山【郭曰音企】廣員二百里無艸木有大蛇其上多玉有水焉廣員四十里皆湧【郭曰今河東汾陰縣有瀵水源在地底漬沸湧出其深無限卽此也任臣案神瀵是也宋寶鼎縣瀵泉有光如燭焰其聲如雷】其名曰深澤其中多蠵【郭曰蠵觜蠵大也甲有文彩似瑇瑁而薄音遺知反任臣案應劭漢書注靈蠵大也雄曰瑇瑁雌曰蟕蠵臨海水土記云其甲黃防有光彼人以亂瑇瑁日華子曰蟕蠵卽鼊也皮可寶裝飾物或曰蠵大者爲蟕蠵屓贔小者爲鼊段成式酉陽雜俎系臂狀如生南海劉欣交州記蚼似瑇瑁其甲有黒珠文彩斑似錦文皆是物也圖贊曰水圓四十潛源溢沸靈爰處掉尾養气莊生是感揮竿傲貴】有魚焉其狀如鯉而六足鳥尾名曰鮯鮯之魚【郭曰音蛤任臣案廣雅曰東方有魚焉如鯉六足鳥尾其名曰鮯事物紺珠云鮯如鯉六足鳥尾出東方深澤中駢雅曰冉遺鮯鮯建同浮瑚皆異魚也睿宗江漢賦曰曳六足之鮯兮戴八極之蹭神鰲楊愼異魚贊云東方有魚其形如鯉其名爲鮯六足鳥尾鱐爲之母胎育厥子圖贊曰妴胡之狀似麋之眼精精似牛以尾自辧鮯鮯所潛厥深無限】其鳴自叫

又南水行九百里曰踇之山【郭曰音敏字】其上有艸木多金玉多赭有獸焉其狀如牛而馬尾名曰精精【任臣案駢雅曰獸似牛而馬尾曰精精萬曆二十五年括蒼得異獸其角雙身作鹿文馬尾牛蹄董斯張吹景錄引此爲證或又云乃辟邪也】其鳴自叫

又南水行五百里流沙三百里至於無臯之山南望幼海【郭曰卽少海也淮南子曰東方大渚曰少海任臣案周正啟色華少海用寶叢臺庾信詩黿橋浮少海鵠蓋上中峯徐陵集云叢臺之璧少海之珠盧柟賦云跨渚毗弄少海又云訝育遺而洗幼海指此也】東望榑木【郭曰扶桑二音任臣案六書正譌扶桑作榑桒嚴忌哀時命云左祛掛於榑桑呂覽云夏禹東至榑木之地卽此也】無艸木多風是山也廣員百里

凡東次三經之首自屍胡之山至於無臯【任臣案一本作睪古睪臯通】之山凡十九山六千九百里其神狀皆人身而羊角其祠用一牡羊米用黍是神也見則風雨水爲敗又東次四經之首曰北號之山臨於北海有木焉其狀如楊赤華其實如棗而無核【任臣案異物苑有無核棗卽此也】其味酸甘食之不瘧食水出焉而東北流注於海有獸焉其狀如狼赤首而鼠目其音如豚名曰猲狙【郭曰苴二音任臣案楊愼古音略引經云有獸赤眉鼠目名曰獦狚與此文異】是食人有鳥焉其狀如雞而白首鼠足而虎爪其名曰鬿【郭曰音祈】雀亦食人【任臣案天問云鬿堆焉處王逸注鬿堆奇獸也柳子天對云鬿雀在北號惟人是食楊萬里注堆當爲雀王柳注誤也王世貞續九辧云鬿堆侁侁而鼓翼謂此駢雅曰鬿雀食人鳥也篇海字彚引此復作鬿萑音桓非是圖贊曰猲狙狡獸鬿雀惡鳥或狼其體或虎其爪安用甲兵擾之以道又李給諫筆記云崇禎甲戌鳯陽出惡鳥數萬兔頭雞身鼠足味甚美犯其骨立死稽其形狀疑卽此鳥也】

又南三百里曰旄山無艸木蒼體之水出焉而西流注於展水其中多鱃魚【郭曰今蝦防字亦作鱃秋音任臣案鱃魚本艸拾遺以爲卽鱅魚李時珍曰此魚中之下品蓋魚之庸常以供饈食者故曰鱅曰鱃鄭氏作溶魚】其狀如鯉【任臣案鯉三十六鱗應老陰之數又鱗有十字文理故名交州人呼赤鯉爲駒】而大首食者不疣又南三百二十里曰東始之山上多蒼玉有木焉其狀如楊而赤理其汁如血不實其名曰芑【郭曰音起任臣案覽曰芑木之汁如血】可以服馬【郭曰以汁塗之則馬調良任臣案圖贊曰馬惟剛峻塗之芑汁不勞孫陽自然閒習厥術無方理有潛執】泚水出焉而東北流注於海其中多美貝多茈魚其狀如鮒一首而十身【任臣案與何羅魚】其臭如麋蕪食之不防【郭曰孚謂反止失气也任臣案防气下泄也譬費二音圖贊曰有魚十身蘪蕪其臭食之和體气不下澑薄之躍淵是惟災】

又東南三百里曰女烝之山其上無艸木石膏水出焉而西注於鬲水其中多薄魚其狀如鱣魚而一目其音如歐【郭曰如人嘔吐聲也任臣案歐與嘔同太經歐鳴之疾至】見則天下大旱【任臣案物異志作見則天下大水】

又東南二百里曰欽山多金玉而無石師水出焉【任臣案今信陽縣有浉水疑卽此水】而北流注於臯澤其中多鱃魚多文貝有獸焉其狀如豚而有牙其名曰當康【任臣案駢雅云當康牙豚也事物紺珠當作庚誤】其鳴自叫見則天下大穰

又東南二百里曰子桐之山子桐之水出焉而西流注於餘如之澤其中多防魚【郭曰音骨任臣案太平禦覽曰子桐之水其中澤多魚疑卽防也】其狀如魚而鳥翼出入有光其音如鴛鴦見則天下大旱【任臣案圖贊曰當康如豚見則歳穰防魚鳥翼飛乃流光同出殊應或災或祥】又東北二百里曰剡山多金玉有獸焉其狀如而人面黃身而赤尾其名曰合窳【郭曰音庾】其音如嬰兒是獸也食人亦食虫蛇見則天下大水【任臣案事物紺珠曰合窳如豬人面血食駢雅曰皮樹在子合窳皆人面獸也圖贊曰豬身人面號曰合窳厥性貪殘物爲不咀至陰之精見則水雨】又東二百里曰太山上多金玉楨木【郭曰女楨也葉冬不凋任臣案女貞亦名冬靑負霜蔥翠振柯淩風琴操載魯有處女見女貞木而作歌乃此木也駢雅云思儡不腐女貞不凋上林賦豫章女貞張揖曰女貞冬靑】有獸焉其狀如牛而白首一目而蛇尾其名曰蜚【郭曰音如翡翠之翡】行水則竭行艸則死見則天下大疫【郭曰言其體含災气也其銘曰蜚之爲名體似無害所經枯竭甚於鷓厲萬物斯懼思爾遐逝任臣案春秋莊二十五年秋有蜚劉侍讀春秋解引此謂蜚狀若牛一目虯尾江休複雜誌亦云唐彥猷有舊本山海經說蜚處淵則涸行木則枯春秋所書似卽此物若是負蠜不當云有謂之多可也未審是非又字彚似牛白首一目疑爲此獸篇海引經又作蜚五侯鯖云蜚生太山行水水竭行艸艸枯圖贊云蜚則災獸跂踵厲深防所經涉竭水槁林稟气自然體此殃淫】鉤水出焉而北流注於勞水其中多鱃魚

凡東次四經之首自北號之山至於太山凡八山一千七百二十里

右東經之山誌凡四十六山萬八千八百六十里

山海經廣注卷四﹤子部﹐小說家類﹐異聞之屬﹐山海經廣注﹥

欽定四庫全書

山海經廣注卷五

仁和吳任臣注

中山經

中山經薄山之首【任臣案封禪書華山以西名山七薄山其一焉薄山卽襄山也徐廣曰蒲阪縣有襄山應劭云在潼闗北十餘里】曰甘棗之山【任臣案括地誌云蒲州河東縣雷首山一名中條一名歷山亦名首陽山亦名蒲山亦名襄山一名甘棗山亦名豬山又水經注引經薄山作蒲山甘棗作甘桑】共水出焉【郭曰音恭】而西流注於河其上多杻木其下有艸焉葵本而杏葉【郭曰或作楛葉】黃華而莢實【任臣案如莢薺之實周禮莢物是也】名曰籜【郭曰他落反】可以已瞢【郭曰音盲任臣案瞢目不明也瞽瞍號天瞢】有獸焉其狀如防而文題【郭曰防所未詳音虺字亦或作虺任臣案防集韻作注云獸名】其名曰防【郭曰音那或作熊也任臣案羣書鉤云古熊字作與防字相近古音略曰防又音熊】食之已癭【任臣案集韻曰防獸似防斑頭食之明目與此略異艸木子云阻气多癭】

又東二十里曰歷兒之山其上多橿多櫔木【郭曰音厲】是木也方莖而員葉黃華而毛其實如揀【郭曰揀木名子如指頭白而粘可以浣衣也音練或作簡任臣案爾雅翼曰揀實名金鈴子】服之不忘

又東十五里曰渠豬之山其上多竹渠豬之水出焉而南流注於河其中是多豪魚狀如鮪【郭曰鮪似鱣也】赤喙尾赤羽可以已白癬

又東三十五里曰蔥聾之山其中多大谷是多白堊【任臣案本艸白堊白善土也邯鄲者爲上】黑靑黃堊【郭曰言有雜色堊也】

又東十五里曰涹山【郭曰音倭】其上多赤銅其陰多鐵又東七十里曰脫扈之山有艸焉其狀如葵葉而赤花莢實實如防莢【郭曰今防木莢似皂莢也任臣案事物紺珠云植楮實如棕莢防棕同】名曰植楮可以已癙【郭曰癙病也淮南子曰貍頭已癙也任臣案正韻云癙憂病詩云癙憂以癢】食之不瞇

又東二十里曰金星之山多天嬰其狀如龍骨【任臣案龍骨出晉地川谷及太山巖雷斆曰細文廣者雌骨粗文狹者雄骨】可以已痤【郭曰癰痤也任臣案說文云小腫也一曰癤也才何反】

又東七十里曰泰威之山其中有谷曰梟谷其中多鐵【郭曰或無谷字】

又東十五里曰橿谷之山其中多赤銅【郭曰或作檀谷之山】又東百二十里曰吳林之山其中多葌艸【郭曰亦菅字任臣案爾雅白華野菅說文云菅茅也在傳𨿽有絲麻無棄菅蒯詩經東門之池可以漚菅陸璣曰似茅而滑澤無毛柔韌宜爲索葌菅古字通】

又北三十里曰牛首之山【郭曰今長安西南有牛首山上有館下有水未知此是非任臣案金陵亦有牛首山徐陵表南望牛頭方稱天闕是同名者也】有艸焉名曰艸

其葉如葵而赤莖其秀如禾服之不憂【任臣案合歡蠲忿萱艸忘憂此其也圖贊曰焉得艸是樹是萟服之不憂樂天儀世如彼滚舟任波流滯】勞水出焉【任臣案說文澇水如扶風鄠北入渭一統志澇水源出浮山縣西入汾河】而西流注於潏水【郭曰音如譎詐之譎任臣案水經注潏水卽巢山之水也水源東南出巢山東谷北逕浮山東又西北流與勞水合一統志潏水源出龍角山字林曰潏水出杜陵縣】是多飛魚其狀如鮒魚食之已痔同【任臣案屠本峻海錯疏飛魚頭大尾小有肉翅一躍十餘丈林邑圗記曰飛魚身圓長丈餘羽重防翼如山蟬出入羣飛遊翔翳防張駿飛魚贊飛魚如鮒登云防波楊愼異魚贊曰飛魚身圎長丈餘登雲遊波形如鮒翼如輕蟬翔泳俱仙人寗封曽餌諸著藻灼灼千載舒酉陽雜爼云朗山浪魚長一尺能飛飛則淩雲息歸潭底一統志陜西鄠縣澇水出飛魚狀如鮒食之已痔疾也】

又北四十里曰霍山【郭曰今平陽永縣廬江灊縣晉安羅江縣河南鞏縣皆有霍山明山以霍爲名者非一矣案爾雅大山繞小山爲霍任臣案霍山甚多最大者衡山一名霍山白虎通云霍之爲言防也太陽用事防養萬物也漢武帝移南嶽於天柱山遂以天柱山爲霍山廬江之霍山也爾雅北方之美有霍山之珠玉焉平陽之霍山也經所紀疑是此山水經注霍太山上有飛防冢山上有廟甚虛鳥雀不棲其林猛虎常守其庭劉防孟雲山西霍州霍山今爲中鎭固禹貢之嶽陽也】其木多谷有獸焉其狀如貍而白尾有鬛名曰朏朏養之可以巳憂【郭曰謂畜養之也普昧反任臣案駢雅曰朏朏頌皆貍屬也麟書云安得朏朏與之逰而釋我之憂】

又北五十二里曰合谷之山是多薝【郭曰未詳音瞻任臣案薝棘木名一音膽說文云金穀多薝棘又篇海引經作爾谷山】

又北三十五里曰陰山【郭曰亦曰險山】多礪石文石【郭曰礪石石中磨者】少水出焉其中多雕棠其葉如楡葉而方其實如赤菽【郭曰菽豆任臣案通誌略海棠子名海紅其狀如梨大如櫻桃亦此也赤菽赤小豆】食之已聾【任臣案艸木子曰風气多聾】

又東北四百里曰鼓鐙之山多赤銅有艸焉名曰榮艸其葉如柳其本如雞卵【任臣案雄解嘲云四皓采榮於南山】食之已風凡薄山之首自甘棗之山至於鼓鐙之山凡十五山六千六百七十里歷兒冢也其祠禮毛太牢之具縣以吉玉【郭曰縣祭山之名也見爾雅任臣案祭山曰縣或或縣置之於山】其餘十三山者毛用一羊縣嬰用桑封瘞而不糈桑封者桑主也方其下而銳其上而中穿之加金【郭曰言作神主而祭以金銀飾之也公羊傳曰虞主用桑或作玉】

中次二經濟山之首曰輝諸之山其上多桑其獸多閭麋其鳥多鶡【郭曰似雉而大靑色有毛勇健鬭死乃止音曷出上黨也任臣案鶡似雉而大或以爲黃黑色鷙鳥之暴疏者也每所攫撮應爪摧衂同有被侵者輒往赴救之一死乃止曹植賦雙戰不只僵是也爾雅翼曰黃帝之戰以雕鶡鳶爲旗幟趙武靈王制鶡冠以表武士東都賦云武夫皆戴鶡又鶡冠子居山以鶡爲冠漢世常用之顏師古云俗爲鶡雞黃覇乃以爲鳳凰故張敞譏之圖贊曰鶡之爲鳥同羣相爲畸彼侵𨿽死不避毛飾武士兼厲以義】

又西南二百里曰發視之山其上多金玉其下多砥礪卽魚之水出焉而西流注於伊水

又西三百里曰豪山其上多金玉而無艸木

又西三百里曰鮮山【任臣案事賦注引此作鱗山】多金玉無艸木鮮水出焉而北流注於伊水其中多鳴蛇其狀如蛇而四翼其音如磬見則其邑大旱【任臣案張衡南都賦其水虫則有蠳鳴蛇吳淑蛇賦音如磬聲卽此也圗贊曰鳴化二蛇同異狀拂翼俱防騰波漂浪見則並災或淫或亢】

又西三百里曰陽山多石無艸木陽水出焉【任臣案水經注陽水出陽山陽谿世人謂之太陽谷水】而北流注於伊水其中多化蛇其狀如人面而豺身【任臣案豺狼屬爾雅豺狗足月令仲秋豺祭獸】鳥翼而蛇行【任臣案廣雅曰中央有蛇焉人面豺身鳥翼蛇行其名曰化蛇】其音如叱呼見則其邑大水

又西二百里曰昆吾之山其上多赤銅【郭曰此山出名銅色赤如火以之作刀切玉如割泥也周穆王時西域獻之尸子所謂昆吾之劍也越絕書曰赤堇之山破而出錫之谷涸而出銅歐冶子因以爲純鉤之劍汲郡冢中得銅劍一枝長三尺五寸乃今所名爲幹將劍汲郡亦皆非鐵也明古者通以錫雜銅爲兵器也任臣案相如子虛賦其石則琳琘昆吾楊愼曰流州多積石其名曰昆吾錬之成鐵以作劍光明成水精石蓋鐵卝也應卽此又十洲記昆吾割玉刀周穆王時西域所獻列子穆王得昆吾之劍切玉如泥六帖云穆王徵西土得昆吾劍疑所稱非內地郭以爲卽斯山所未詳也拾遺記云昆吾山其下多赤金色如火黃帝於此煉石爲銅越王采金鑄之以成八劍之精圖贊曰昆吾之山名銅所在切玉如泥炙有光彩尸子所嘆驗之彼宰】有獸焉其狀如而有角其音如號【郭曰如人號哭】名曰蠪蚳【郭曰上已有此獸疑同名任臣案五侯鯖云蠪蚳似九尾狐見而年丰又事物紺珠雲龍蚳獸似狐九首九尾見則丰稔十年是合蠪侄爲一物也誤矣駢雅曰蠪蚳角也】食之不瞇【任臣案程良孺曰耳鼠不睬蠪蚳不瞇】

又西百二十里曰葌山【郭曰音間】葌水出焉而北流注於伊水其上多金玉其下多靑雄黃有木焉其狀如棠【任臣案爾雅杜赤棠白者棠】而赤葉名曰芒艸【郭曰音忘任臣案卽莽艸俗名防艸】可以毒魚

又西一百五十里曰獨蘇之山無艸木而多水

又西二百里曰蔓渠之山【任臣案水經蔓渠山在南陽縣西】其上多金玉其下多竹箭伊水出焉而東流注於洛【郭曰今伊水出上洛盧氏縣熊耳山東北至河南洛陽縣入洛任臣案淮南子雲伊水出上魏山禹貢合注雲伊水出陸渾山一統志曰伊水源出盧氏縣悶頓嶺流經嵩縣洛陽偃師縣界入於洛】有獸焉其名曰馬腹其狀如人面虎身【任臣案駢雅虎而人面曰馬腹】其音如嬰兒是食人【任臣案陶景刀劍錄漢章帝建初八年鑄一金劍投伊水中厭人膝之怪水經注中廬縣疎水中有物如三四嵗小兒鱗甲如鯪鯉膝頭似虎掌爪常沒水中出膝頭小兒不知欲取戲弄便殺人名爲水唐形狀與馬腹頗又襄沔記中廬有涑水注於沔此水有物啖人名水虎盛氏荊州記云生得者摘其鼻厭可小小便名曰水盧合諸書觀之水唐水盧水虎其爲馬腹異名審矣今恆星經緯圖大火宮有馬腹星豈此獸亦應列宿然復有馬尾星疑非謂此又暌車志言峽江水中有物頭似狻猊而無足自頸以下如疋練喜食馬土人謂之馬皮婆名與此小附記之】

凡濟山經之首自輝諸之山至於蔓渠之山凡九山一千六百七十里其神皆人面而鳥身祠用毛【郭曰擇用毛色】用一吉玉投而不糈

中次三經萯山之首曰敖岸之山【郭曰或作獻萯音倍】其陽多防琈之玉其陰多赭黃金神燻池居之【任臣案圖贊云泰逢虎尾武羅人面燻池之神厥狀不見爰有美玉河林如蒨盧柟蠛蠓集云燻池訶防謂此也】是常出美玉【郭曰或作石】北望河林【任臣案張衡思賦怬河林之蓁蓁兮卽此】其狀如蒨如舉【郭曰說者云蒨舉皆木名也未詳蒨音倩任臣案蒨染綘艸也紫赤色舉櫸柳大者連抱數仞如蒨如舉言其一望蔚蔥有如丹靑樹然】有獸焉其狀如白鹿而四角名曰夫諸【任臣案駢雅曰鹿四角而白爲夫諸麟書云夫諸橫流天戒防憂覽作夫】見則其邑大水又東十里曰靑要之山【任臣案十道志靑要山名彊山劉防孟云在河南府新安縣西北二十里】實維帝之宻都【郭曰天帝曲宻之邑】北望河曲【郭曰河千里一曲一直也】是多駕鳥【郭曰未詳也或曰駕宜爲駕駕鵝也音加任臣案相如上林賦駕鳥屬玉子虛賦弋白鵠連駕鵝覽雲海東靑食駕鵝後世駕鵝隊取此名之蓋卽野鵝也爾雅謂之鵱鷜駕亦有作駕者見陶氏本艸注左傳榮成伯名駕鵝駕平聲又名勝志作靑要山多駕鳥】南望墠渚【郭曰水中小洲名渚墠音塡也任臣案楊愼奇字韻引此作撣陼古音略又作禪諸或作禪渚水經注雲渚水上承陸渾縣東禪渚渚左原上陂方十里佳饒魚蕇世謂此澤爲愼望陂】禹父之所化【郭曰鯀化於羽淵爲黃熊今復云在此然則一已有變怪之性者亦無往而不化也任臣案寤凡云人之化者鯀化黃熊望帝化杜防褒君化龍牛哀化虎黃母化黿徐君化魚路史注云今陸渾東有禪渚卽化之所河南宻縣亦有羽山化羽淵一或在此神則無不在也】是多僕累蒲盧【郭曰僕累蝸牛也爾雅曰蒲盧者螟蛉也任臣案蝸牛一名蚹蠃一名螔蝓形似蛣蝓但頭皆殻爾蒲盧細腰虫俗呼蠮螉取桑上之螟蛉爲子爾雅故分二種非卽螟蛉也鄭注中庸復以爲土蠭更非】防武羅司之【郭曰武羅神名也防卽神字任臣案世本夏有武羅國琴志有夏臣武羅與神同名盧柟滄溟賦云武羅屏首以蝹身帝江防足而斂翼】其狀人面而豹文小腰而白齒【郭曰或作首】而穿耳以鐻【郭曰鐻金銀器之名未詳也音渠任臣案五音集韻云鐻耳環與璖同左思魏都賦髽首之豪鐻耳之傑】其鳴如鳴玉【郭曰如人鳴玉佩聲任臣案圖贊曰有神武羅細腰白齒聲如鳴佩以鐻貫耳司帝宻都是宜女子】是山也宜女子【任臣案淮南子靑要玉女防霜神也本此傅防之】畛水出焉【郭曰音軫任臣案水經注畛水出新安縣靑要山今謂之彊山】而北流注於河其中有鳥焉名曰鴢【郭曰音窈窕之窈任臣案爾雅鴢頭防一作投卽此也江東謂之魚防張萱彚雅曰鴢鳥鴨而有文彩不能行多混野鴨羣中浮游】其狀如鳬靑身而朱目赤尾食之宜子【郭曰朱淺赤也任臣案文獻通考建炎二十七年鄱陽有妖鳥鳬身雞尾長喙方足赤目止於民屋疑是此鳥不知者以爲妖也圖贊曰鴢鳥似鳬翠羽朱目旣麗其形亦奇其肉婦女是食子孫繁育】有艸焉其狀如葌【郭曰菅似茅也任臣案詩露彼菅茅卽葌】而方莖黃華赤實其本如槁本【郭曰根似槁本亦香艸任臣案槁本似芎防淮南云亂人者若槁本之於芎防】名曰荀艸【郭曰或作茍艸】服之美人色【郭曰令人更美艷任臣案一統志靑要山有艸黃華赤實服之益人色徐炬事物原始云美顏多食靑要艸卽此也圖贊曰荀艸赤實厥狀如營婦人服之練色易顏夏姬是艷厥三遷】

又東十里曰騩山【郭曰音巍任臣案水經注彊山東阜卽騩山】其上有美棗【任臣案爾雅紀壺棗以下十一種又郭義恭廣志有狗牙雞心羊角獼猴赤心三星駢白諸名復有氐棗夕棗虛棗棠棗之不能悉舉】其陰有防琈之玉正回之水出焉【任臣案俗謂之彊川水】而北流注於河其中多飛魚其狀如豚而赤文服之不畏雷【任臣案劉曽孟云雷之形亦如形】可以禦兵【任臣案圖贊曰馬腹之物人面似虎飛魚如豚赤文無羽食之辟兵不畏雷鼔】

又東四十里曰宜蘇之山其上多金玉其下多蔓居之木【郭曰未詳任臣案木居蔓艸之中非木名也】滽滽之水出焉【郭曰音容任臣案水經作庸庸出河南垣縣俗謂之長川水】而北流注於河是多黃貝

又東二十里曰和山其上無艸木而多瑤碧實惟河之九都【郭曰九水所潛故曰九都】是山也五曲【郭曰曲回五重任臣案帝王世紀云卽東首陽山也五曲水經注作五典誤】九水出焉合而北流注於河【任臣案酈道元云今首陽東山無水以應之當是今古世懸川域攺狀】其中多蒼玉吉神泰逢司之【郭曰吉猶善也任臣案三才圗會作泰防事物紺珠云泰防司吉善之神緯書云防黃萯山之神能動天地冠編二十二姓紀有泰逢氏注云和山爲河之九都吉神泰逢寄精之所馮氏雜錄曰泰逢吉神也居和山五曲王文祿補衍云泰逢出萯山郁離子曰泰逢起風號行雨指此也】其狀如人而虎尾【郭曰或作雀尾】是好居於萯山之陽【任臣案學海曰今東陽有萯山一云倍尾山世紀云卽東首陽山】岀入有光泰逢神動天地气也【郭曰言其有靈爽能興雲雨也夏后孔甲田於萯山之下天大風晦防孔甲迷惑入於民室見呂氏春秋任臣案通鑑循蜚紀泰逢氏沒爲河神司之於萯山之陽出入有光路史夏后氏遊畋黃萯之顏天風晦防遇神防而迷文心雕龍云夏甲畋於東陽東音以發謂此事耳圖贊曰神號泰逢好逰山陽濯足九州出入流光天气是動孔甲迷惶釋義曰今深山有燐火夜中望之明滅倐忽出入有光無乃是】

凡萯山之首自敖岸之山至於和山凡五山四百四十里其祠泰逢燻池武羅皆一牡羊副【郭曰副謂破羊骨磔之以祭也見周禮音悃愊之愊任臣案周禮大宗伯以疈辜祭四方何注云披牲胸中分曰疈詩經不圻不副副訓劈副疈古字通也】嬰用吉玉其二神用一雄鷄瘞之糈用稌

中次四經釐山之首【郭曰音貍】曰鹿蹄之山【任臣案寰宇記云鹿蹄山在宜陽縣西南三十里俗名非山亦名縱山水經注云其山陰則峻絕百仞陽則原阜隆平】其上多玉其下多金【任臣案寰宇記云上多美玉下多黃金】甘水出焉【任臣案水經甘水出南山甘谷北逕秦文王萯陽宮又北逕甘亭昔夏啟伐扈作誓於是亭酈道元注雲甘水發於鹿蹄山東】而北流注於洛【任臣案一統志今甘水在河南府西南四十里下流入澗水味最甘美】其中多泠石【郭曰泠石未聞也泠或作塗任臣案泠當作冷滑石小靑黃者也又作塗者以下有塗石誤移此】

西五十里曰扶豬之山其上多礝石【郭曰音耎今鴈門山中出礝石白者如水水中有赤色者任臣案禮記士佩瓀玫相如子虛賦碝石武夫卽此】有獸焉其狀如貉而人目【郭曰貉或作古字任臣案爾雅貈子貆注云雌者名今江東呼貉爲也貈卽貉】其名曰防【郭曰音銀或作麋任臣案黃氏紺珠云防如貉人目】號水出焉而北流注於海【任臣案水經注洛水又與虢水防水出林禇之山疑此扶豬之譌】其中多礝石【郭曰言亦在水中】

又西一百二十里曰釐山【任臣案名勝志釐山在嵩縣西】其陽多玉其陰多搜【郭曰音搜茅搜今之蒨艸也任臣案爾雅茹蘆茅李巡云一名茜可以染綘鄭風縞衣茹藘又曰茹藘在眅卽此艸】有獸焉其狀如牛蒼身其音如嬰兒是食人其名曰犀渠【任臣案駢雅牛音如嬰兒曰犀渠】滽滽之出焉而南流注於伊水【任臣案水經注云卽今之王母澗也出陸渾縣西南】有獸焉名曰【郭曰音蒼頡之頡任臣案水烏龍骨豽之】其狀如獳犬而有鱗其毛如鬛【郭曰生鱗間也任臣案獳犬怒犬也範槲蜀都賦云叫窱之獳】

又西二百里曰箕尾之山多谷多塗石其上多防琈之玉

又西二百五十里曰柄山其上多玉其下多銅滔雕之水出焉而北流注於洛其中多羬羊有木焉其狀如樗其葉如桐而莢實其名曰苃【任臣案事物紺珠曰苃木如樗葉如桐莢實】可以毒魚【郭曰苃一作艾】

又西二百里曰白邊之山其上多金玉其下多靑雄黃又西二百里曰熊耳之山【郭曰今在上洛縣南任臣案河圖括地象曰熊耳山地門也其精上爲畢附耳星盛之荊州記南修縣北有熊耳山山東西各一峯傍疎南北望之熊耳開山圗曰地皇興於熊耳山山書云上有丹靑之樹服之可成仙禹貢合注曰熊耳山有三一在陜州東一在宜陽漢光武破赤睂積甲與熊耳山齊者也一在盧州兩峯相並如耳禹貢導洛處也又睂州亦有熊耳山蜀志望帝以褒斜爲前門熊耳靈闗爲後戶蓋指睂州之熊耳】其上多漆其下多防浮濠之水出焉而西流注於洛其中多水玉多人魚有艸焉其狀如蘇而赤華【任臣案蘇一名桂荏生池中者爲水蘇一名雞蘇無紫色不香者名野蘇】名曰葶防【郭曰亭寜盯矃二音】可以毒魚【任臣案駢雅曰植楮可以已癙葶防可以毒魚又南方有醉魚艸莖如黃荊七八月開花成穂紅紫色漁人采以毒魚亦葶防也一名摝木】

又西三百里曰牡山其上多文石其下多竹箭竹防其獸多防牛羬羊鳥多赤鷩【郭曰音閉卽鷩雉也任臣案周禮注音鼈】

又西三百五十里曰讙舉之山雒水出焉【任臣案魚豢云漢火行忌水去洛水而加佳疑雒非古本考左傳楚子伐陸渾之日遂至於雒周禮職方氏其川榮雒則古有其文矣不自漢昉也】而東北流注於扈之水【任臣案顓頊得河圖於扈之水一統志扈水在永寧縣西五十里】其中多馬腸之物【任臣案蔓渠山馬腹一本作馬膓又事物紺珠云馬腸人面虎身音如嬰兒豈卽一物耶又馬腸亦艸名葉似桑但非在水者疑非是】此二山者洛間也【郭曰洛水今出上洛縣冡嶺山河圖曰扈洛汭謂此間也任臣案冢嶺卽讙舉】凡釐山之首自鹿蹄之山至於扈之山凡九山千六百七十里其神狀皆人面獸身其祠之毛用一白雞祈而不糈【郭曰言直祈禱】以彩衣之【郭曰以彩飾雞】

中次五經薄山之首曰茍牀之山【郭曰或作茍林山】無艸木多怪石【郭曰怪石似玉也書曰鉛松怪石也】

東三百里曰首山【任臣案山在襄城縣南五里史記申公曰天下名山八而三在外域五在中國皆黃帝所遊首山其一也名勝志云縣西諸山直接嵩華而實起於此故名首山有聖泉出山上】其陰多谷柞艸多防芫【郭曰防山薊也芫華中藥任臣案本艸木一名山姜一名山連陶居云有兩種白術葉大有毛赤術葉細小苦其生平地而肥大者名楊抱薊今呼爲馬薊芫花一名赤芫一名杜芫根名黃大防玉篇謂之杬木】其陽多防琈之玉木多槐其陰有谷曰機谷多鳥【郭曰音如鉗釱之釱】其狀如梟而三目有耳其音如錄食之已墊【郭曰未聞任臣案字彚引經云鳥狀如鳬音地以犬從鳥又曰以烏三目有耳音如豕食之亡音代從鳥從大彼此互有異同未識所據也明獻帝江漢賦鶑一足而三目兮本此】

又東三百里曰縣斸之山【郭曰音如斤斸之斸】無艸木多文石又東三百里曰蔥聾之山【任臣案中山經岐山騩山丰山女幾山蔥聾山各二皆異地同名】無艸木多石【郭曰未詳】

東北五百里曰條谷之山其木多槐桐其艸多芍藥冬【郭曰本艸經曰冬一名滿冬今作門俗作耳任臣案爾雅蘠靡虋冬李時珍曰蘠靡乃營實苗爾雅指爲門冬蓋錯簡也博物志天門冬曰郤休一名顚抱朴子云或名地門冬或名筵門冬在東嶽名淫羊藿在中嶽名天門冬在西嶽名菅松在北嶽名無不愈在南嶽名百部又麥門冬秦名羊韭齊名愛韭楚名馬韭越名羊蓍一名忍冬二種無名滿冬者景純不知何據而云】

又北十里曰超山其陰多蒼玉其陽有井冬有水而夏竭【任臣案釋義曰冬有水气専藏也夏反竭气他泄也是恆而失恆】

又東五百里曰成侯之山其上多櫄木【郭曰似樗樹材中車轅吳人呼櫄音輴車或曰輶車任臣案集韻櫄卽椿也禹貢作杶左傳作槆語云椿樗栲漆相似如一】其艸多芃【任臣案詩芃芃其麥芃芃其苗注長大也又正韻芃艸盛貌都不言爲艸名考本艸雷斆云秦芃取左文列爲秦治疾右文列爲芃發足气則芃疑芃字之譌也未詳是非芃音交】

又東五百里曰朝歌之山谷多美堊

又東五百里曰槐山谷多金錫

又東十里曰歷山【任臣案濟南有歷山蒲州有歷山舜耕之處漢志充縣亦有歷山】其木多槐【任臣案蘇頌云槐有數種葉大而黑名櫰槐晝合夜開名守宮槐葉細而靑緑但謂之槐別錄曰槐實生河南平澤】其陽多玉

又東十里曰屍山多蒼玉其獸多麖【郭曰似鹿而小黒色任臣案蘇頌曰麂而大者名麖一統志云梧州有靈麖三足】屍水出焉南流注於洛水其中多美玉

又東十里曰良余之山其上多谷柞無石餘水出於其陰而北流注於河乳水出於其陽而東南流注於洛【任臣案水經洛水又東得乳水注雲水北出良余山南南注於洛】

又東南十里曰蠱尾之山【任臣案水經注作虫尾】多礪石赤銅龍余之水出焉而東南流注於洛【任臣案水經洛水又東防於龍余之水】又東北二十里曰升山其木多谷柞棘其艸多藷藇【任臣案卽薯蕷吳普本艸云一名藷署一名兒艸一名修脆齊魯曰山芋鄭越曰土藷秦楚曰玉延蘇頌云江閩人單呼爲藷音若殊亦曰山藷稱名不同語有輕重耳後以唐代宗名預攺爲署藥又以宋英宗諱署更名山藥】【郭曰香艸也】多寇脫【郭曰寇脫艸生南方髙丈許似荷葉而莖中有瓤正白零桂人植而日灌之以爲樹也任臣案爾雅疏引此作冠脫蓋離南艸也一名活莌嘉謨曰白瓤中藏脫木故亦名通脫蘇頌云又名倚商陳氏云俗名通艸】黃酸之水出焉而北流注於河其中多琁玉【郭曰石次玉者也荀卿曰琁玉瑤珠不知佩音旋任臣案韻譜本義琁與璿同美玉也漢安帝紀琁璣玉衡】

又東十二里曰陽虛之山多金臨於扈之水【郭曰河圖曰蒼頡爲帝巡狩登陽虛之山臨於扈洛汭靈負書丹甲靑文以授之出此水中也任臣案一統志陽虛山在河南永寧縣西五十里一名陽峪曹學佺名勝志云扈水出永寧之陽虛山】

凡薄山之首自茍林之山至於陽虛之山凡十六山二千九百八十二里升山冢也其祠禮太牢嬰用吉玉首山防也其祠用稌黑犠太牢之具蘗醸【郭曰以蘗作醴酒也】幹儛【郭曰幹儛萬儛幹楯也】置皷【郭曰擊之以儛】嬰用一璧屍水合天也【郭曰天神之所馮也】肥牲祠之用一黑犬於上用一雌雞於下刉一牝羊獻血【郭曰以血祭也刉猶刲也周禮曰刉咡奉犬牲】嬰用吉玉彩之【郭曰又加以繒防之飾也】饗之【郭曰勸彊之也特牲饋食禮曰執奠祝饗是也】

中次六經縞羝山之首曰平逢之山【任臣案圖經郟山在河南郡西南逶邐至城北二里曰芒山一名北邙一名平逢山又別本作平蓬】南望伊洛東望谷城之山【郭曰在濟北谷城縣西黃石公石在此山下張良取以合葬耳任臣案一統志谷城山在河南府西北五十里連孟津縣界舊名替亭山水出此】無艸木無水多沙石有神焉其狀如人而二首名曰驕虫是爲螫虫【郭曰爲螫虫之長任臣案聞見彚考作蟜虫事賦注引經云嬌虫是長螌虫盧柟泰宇賦挫陸吾而阤驕虫謂此也】實惟蜂之廬【郭曰言羣蜂之所舎集赤蜂名任臣案蠟蜂禮記謂之最小者爲石凡三種王元之蜂記蜂廬始營必造臺擁王居臺上言有君臣之禮也吳淑蜂賦云結廬於逢山之側本此】其祠之用一雄鷄禳而勿殺【郭曰禳亦祭名謂禳卻惡气也】

西十里曰縞羝之山無艸木多金玉

又西十里曰廆山【郭曰音如瓌偉之瓌】其陰多防琈之玉其西有谷焉名曰雚谷其木多栁楮其中有鳥焉狀如山雞而長尾赤如丹火而靑喙名曰鴒防【郭曰鈴要二音任臣案駢雅曰防渠鴒防山雞屬也睿宗江漢賦云似魚而防似雞兮鼈入洳而爲蛤】其鳴自呼服之不瞇交觴之水出於其陽而南流注於洛兪隨之水出於其陰而北流注於谷水【任臣案兪隨水世謂之孝水潘嶽西徵賦澡孝水以濯纓嘉美名之在玆酈道元雲是水在河南城西十餘里故呂恍曰孝水在河南也】

又西三十里曰瞻諸之山【任臣案一統志引經作瞻渚之山名勝志引經作擔堵之山】其陽多金其陰多文石防水出焉【郭曰音謝任臣案水經注作謝水】而東南流注於洛少水出其陰而東流注於谷水【郭曰世謂之慈澗任臣案少水今在河南新安縣東一十二里東流入澗名勝志雲金水發源新安縣東南流與少水同入澗水】

又西三十里曰婁涿之山無艸木多金玉瞻水出於其陽而東流注於洛【任臣案水經注恵水東南流與瞻水合卽此水也】陂水出於其陰【郭曰世謂之百答水任臣案水經注及蔡沈書傳引此作波水周禮豫州其浸波溠禹貢滎波旣豬】而北流注於谷水其中多茈石文石

又西四十里曰白石之山【任臣案一統志白石山在澠池縣東北二十三里山白玉經云白石山瓊秀長明之天是三十六洞天之一又事物紺珠云白石山周七十里在和州孔防稽記剡縣七十里亦有白石山是異地同名者也】恵水出於其陽而南流注於洛【任臣案水經注洛水自枝瀆又東出闗恵水右注之世謂之八闗水】其中多水玉澗水出於其陰【郭曰書曰伊洛澗任臣案水經澗水出新安縣白石山蔡氏書傳云新安之東澗水出焉至南而入於洛】西北流注於谷水其中多麋石櫨丹【郭曰皆未聞任臣案眉麋古字通麋石疑石之列文如眉者猶嬰石以嬰帶文而名也櫨丹亦疑丹臒丹粟】

又西五十里曰谷山其上多谷其下多桑爽水出焉【郭曰世謂之紵麻澗任臣案水經注谷水又東北逕函谷闗城東右合桑爽之水孫汝箋云本爲爽水曰桑爽水者誤矣】而西北流注於谷水其下多碧緑【任臣案亦石緑】又西七十二里曰密山【郭曰今滎陽密縣亦有密山疑非也】其陽多玉其陰多鐵豪水出焉而南流注於洛【任臣案水經注斷神水又東北經神迹亭東又北謂之豪水】其中多旋其狀鳥首而鼈尾其音如判木【任臣案圖贊曰聲如破木號曰旋修辟似黽厥鳴如鳲人魚防出於洛伊】無艸木

又西百里曰長石之山【任臣案一統志云卽南寜府鳴石山也計道裏甚逺乃志之誤】無艸木多金玉其西有谷焉名曰共谷多竹共水出焉【任臣案水經注洛水又東共水入焉】西南流注於洛其中多鳴石【郭曰晉永康元年襄陽郡上鳴石似玉色靑撞之聲聞七八里今零陵泉陵縣永正鄕有鳴石二所其一狀如鼔俗因名爲石鼔卽此也任臣案景純江賦云鳴石列於陽渚浮磬肆乎陰濵劉防孟曰歸徳有鼔山鼓鳴則起兵齊地記云城東祠山有石鼓將有冦難則鳴後秦記曰天水冀地石鼔鳴野吳興記曰長城有夏架山石鼓盤石爲足聲如金鼓鳴則三吳有兵一統志城固縣有石鼔在褒水中擊之有聲又成都石磬山擊之聲聞數里東昌髙唐山巖髙百餘仞扣之聲甚淸越號鳴石山述異記曰洞庭山東有石樓樓下有兩石扣之淸越所謂神鉦者凡此皆鳴石之屬也圗贊曰金石同潛響是韞擊之雷駭厥聲逺聞茍以數通气無不運】

又西一百四十里曰傳山無艸木多瑤碧厭染之水出於其陽而南流注於洛其中多人魚【任臣案水經注伊水又東北流注於洛水鯢魚有四足出伊水也司馬遷謂之人魚徐廣曰人魚似魚而四足卽鯢魚朱謀防箋雲山海經厭染之水多人魚不雲伊水豈古今相沿並厭染之水名伊水乎】其西有林焉名曰墦冡【郭曰音畨】谷水出焉而東流注於洛【郭曰今谷水出谷陽谷東北至谷城縣入洛河任臣案水經谷水出農黽池縣南墦冢林谷陽谷一統志谷水在永寧縣北七十里楊之伽藍記云扶桑海石竇流於地下西通谷水卽此水也】其中多珚玉【郭曰未聞也任臣案水經注作瑉玉一統志引經作雕玉】

又西五十里曰橐山【任臣案今在陜州東五十里】多樗多構木【郭曰今蜀中有構木七八月吐穂穂成如有鹽粉著狀可以酢音備任臣案構木卽膚木木狀如椿葉兩兩對生七月結子如細豆其核淡緑核外皮有薄鹽其葉上虫結成五構子今譌爲五倍後魏書勿吉國水气鹹凝鹽生樹上謂此木也蜀人謂之酸桶吳人謂之鹽西人謂之木鹽劉防孟曰構木可以酢羹蔞葉可以作醤又案構木外如林榔木有麪文欀木有粉都勾木有屑羊刺艸有蜜椰子核頓遜樹有酒又女國產鹽艸雲南生酸角波斯有齊墩果西域出摩廚子眞臘種咸平樹汁可調羹皆構木也太平禦覽引經作樠音謾】其陽多金玉其陰多鐵多蕭【郭曰蕭蒿見爾雅任臣案陸璣云今人所謂荻蒿是也可作燭有香气郊特牲旣奠然後蕭合馨香】橐水出焉而北流注於河【任臣案一統志橐水在陜州城南一名永定澗水漫流故又名漫澗寰宇記雲橐水卽魯水也】其中多修辟之魚【任臣案駢雅曰浮湖章舉修辟鱕防橫公王餘皆異魚也】狀如黽【郭曰黽蛙屬也】而白喙其音如鴟食之已白癬【任臣案宛委余編曰何羅已癰修辟已白癬】

又西九十里曰常烝之山無艸木多堊潐水出焉【郭曰音譙任臣案西徵記曰北臨焦水西倚大河名勝志曰譙水在陜州城南三里平地湧出與槖水並流入河俗呼】

【三里澗焦水譙水卽潐水也】而東北流注於河其中多蒼玉菑水出焉而北流注於河【任臣案水經注菑水出常烝之山經曲沃村西北流入河】

又西九十里曰誇父之山【任臣案寰宇記誇父山一名秦山在閿鄕縣東南二十五里諺云秦爲頭虢爲尾與太華山相連】其木多防柟【任臣案通鑑大業元年廢二崤道開冊道胡三省注雲山海經誇父山在湖縣西九里其山多防柟或防柟字後譌爲冊遂爲冊道與】多竹箭其獸多防牛羬羊其鳥多鷩其陽多玉其陰多鐵其北有林焉名曰桃林【郭曰桃林今農湖縣闕鄕南谷中是也饒野馬山羊山牛也任臣案三秦記桃林塞在長安東四百里左傳文公十三年晉侯使詹嘉守桃林之塞以備秦名勝志云自閿鄕已西至潼關皆是也魏志恆農縣有桃林隋志河南郡立桃林縣因桃林而名也劉防孟云今閿鄕下有桃林武王放牛桃林之野卽此程大昌雍錄曰桃林一以爲潼闗一以爲閿鄕一以爲靈寶元和志則又該爲之說曰靈寶縣西至潼闗俱爲桃林塞圗贊曰桃林之谷實惟塞野武王克商休牛風馬阨越三塗作崄西夏】是廣員三百里其中多馬【任臣案史記趙世家造父取桃林盜驪驊驑騄耳獻之繆王此以知桃林多馬也】湖水出焉而北流注於河【任臣案括地誌湖水出湖城縣南誇父山又樂史云大谷闗在誇父山谷中湖水所出與盤澗水百姆水玉澗水同流入河】其中多珚玉

又西九十里曰陽華之山其陽多金玉其陰多靑雄黃其艸多藷藇多苦辛【任臣案圗贊作若華字之誤也駢雅云苦辛可以已瘧焉酸可以療毒】其狀如橚【郭曰卽楸字也】其實如其味酸甘食之已瘧楊水出焉而西南流注於洛其中多人魚門水出焉而東北流注於河【任臣案一統志門水在靈寶縣西南水經注門水卽洛水之枝流者也洛水出自上洛縣東北於拒城之西北分爲二水枝渠東北出爲門水也門水又東北歷陽華之山】其中多防【郭曰黒砥石生水中】姑之水出於其陰【郭曰音借任臣案水經注引經作緒茹之水卽今燭水】而東流注於門水其上多銅門水至於河七百九十里入雒水

凡縞羝山之首自平逢之山至於陽華之山凡十四山七百九十里嶽在其中以六月祭之【郭曰六月亦歲之中】如諸嶽之祠法則天下安寧

中次七經苦山之首曰休與之山【郭曰與或作輿下同任臣案女紅余志仙蜂出休與山其形如貓卽此山】其上有石焉名曰帝臺之棋【郭曰帝臺神人名棋謂博棋也任臣案仙傳拾遺曰玉女投壺天帝爲之防噓說與帝臺棋又水經注言湘水底石如樗蒲亦此義也顏延之赭白馬賦要帝臺於宣嶽吳淑石賦云或以布帝臺之棋本此】五色而文其狀如鶉卵【任臣案博物志曰桃林休牛之山有石焉曰帝臺之棋也五色而文狀如鶉卵事物紺珠云帝臺棋出湖城縣休馬山如雞卵五色文圖贊曰茫茫帝臺維靈之貴爰有石棋五彩煥蔚觴禱百神以和天气】帝臺之石所以禱百神者也【郭曰禱祀百神則用此石】服之不蠱有艸焉其狀如蓍【任臣案蘇頌曰蓍艸生如蒿作叢髙五六尺一本一二十莖多者五十莖生便條直異於眾蒿埤雅曰艸之多壽者故字從耆其莖可爲筮】赤葉而本叢生名曰夙條可以爲簳【郭曰中箭笴也】

東三百里曰皷鐘之山【任臣案今名鐘山在陸渾縣西南三十里有皷鐘上峽皷鐘下峽水經注云垣曲縣皷鐘川世人謂之皷鐘城山海經皷鐘之山也王氏地理通釋有皷鐘鎭亦其地名勝志曰皷鐘城在垣曲縣東北】帝臺之所以觴百神也【郭曰舉觴燕防則於此山因名爲皷鐘也任臣案事賦云觴百神者帝臺謂此也】有艸焉方莖而黃華員葉而三成【郭曰葉三重也】其名曰焉酸可以爲毒【郭曰爲治任臣案駢雅曰焉酸可以療毒嘉榮令人不霆一本作烏酸圖贊云療虐之艸厥實如烏酸之葉三成黃華可以爲毒不畏蚖蛇】其上多礪其下多砥又東二百里曰姑媱之山【郭曰音遙或無之山字】帝女死焉其名曰女屍化爲防艸其葉胥成【郭曰言葉相重也亦音遙任臣案江淹別賦惜瑤艸兮徒芳瑤防通崔融啟母碑女屍化艸而成嬪本此又韻府雜編載瑤艸仙家用以合丹乃瑚之又泰室山有防艸其狀如是同名而異物者或曰防艸一名懷夢艸然洞冥記云夢艸似蒲色紅亦名懷夢武帝懷之以夢李夫人此非是】其華黃其實如莬丘【郭曰莬丘莬絲也見爾雅任臣案孫炎云唐蒙女蘿菟絲一物四名陸佃曰在木爲女蘿在艸爲菟絲二物殊別其子如碎黍米粒庚辛玉冊云火焰艸卽菟絲子陽艸結實如粃豆惟懷孟多有之】服之於人【郭曰爲人所憂也傳曰人服之如是一名荒夫艸任臣案搜神記曰舌埵山帝之女死化爲怪艸其葉鬰茂其華黃色其實如菟絲故服怪艸者恆媚於人焉圗贊曰防艸黃華實如菟絲君子是佩人服媚之帝女所化其理難思又楚國先賢傳云帝之季女名曰瑤姬精魂化艸實爲靈芝亦此也李時珍曰嶺南無風獨揺艸頭彈子尾鳥尾兩片開合見人自動陳藏器云帶之令夫相愛此與防艸有豈卽一物】

又東二十里曰苦山有獸焉名曰山膏其狀如逐【郭曰卽豚字】赤丹火善詈【郭曰好罵人任臣案駢雅曰山膏善詈贑互善笑蒲牢善鳴山繅善語五侯鯖曰山膏生苦山善罵事物紺珠曰山膏如防赤火】其上有木焉名曰黃棘黃華而員葉其實如蘭服之不字【郭曰字生也易曰女子貞不字任臣案駢雅曰黃棘員葉播栘虛中圗贊曰山膏如防厥性好罵華棘是食匪子匪化𨿽無貞操理同不嫁】有艸焉員葉而無莖赤華而不實名曰無條服之不癭又東二十七里曰堵山神天愚居之是多怪風雨其上有木名曰天楄【郭曰音鞭】方莖而葵狀【任臣案覽曰荊木內方天楄羊桃外方駢雅雲天楄方莖六駁多癬】服者不防【郭曰食不噎也任臣案古音略云卽咽字】又東五十二里曰放臯之山【郭曰放或作效又作牧任臣案水經注舊本作放睪睪卽古臯字】明水出焉南流注於伊水其中多蒼玉有木焉其葉如槐【任臣案槐葉大而黒晝聶夜炕又其生也季春五日而兔目十日而鼠耳經旬而成規】黃華而不實其名曰木服之不惑有獸焉其狀如蜂枝尾而反舌善呼【郭曰好呼喚也任臣案王氏釋義曰今嶺海有異蛇亦善呼人之名】其名曰文文【任臣案駢雅曰蠱雕如雕而戴角文文如蜂而反舌獸經云文文善呼古音字云文文獸名音問】

又東五十七里曰大之山【任臣案同苦寰宇記云大苦山倚箔山太谷山俱在舊穎陽境】多防琈之玉【任臣案水經注引經作防琈】多麋玉有艸焉其狀葉如楡方莖而蒼傷其名曰牛傷【郭曰猶言牛棘任臣案圗贊曰牛傷鎭气天楄弭噎文獸如蜂枝尾反舌防魚赤斑處於逵穴】其根蒼文服者不厥【郭曰厥逆气病】可以禦兵其陽狂水出焉西南流注於伊水【任臣案水經注伊水又逕西北當階城西大狂水入焉水東出陽之大口卽大山也國名記雲狂水逕綸氏城在今南陽】其中多三足【郭曰今吳興陽羨縣有君山山上有池水中有三足六眼鼈三足者名賁出爾雅任臣案吳淑賦云大苦三足君山六眸彭氏五侯鯖云山多三足賫賫也疑是賁字之譌又唐書江州獻六眼大明防典暹羅國獻六足宋史趙霆獻兩頭皆異種也附記之圗贊曰造物維均靡偏靡頗少不爲短長不爲多賁能三足何異黿鼉】食者無大疾可以已腫【任臣案本艸食之辟時疾消腫】

又東七十里曰半石之山【任臣案禦覽半石山在緱氏南十五里今之偃師縣地也】其上有艸焉生而秀其髙丈餘赤葉赤華華而不實【郭曰初生先作穂卻著葉花生穂間任臣案名勝志引此作華莖皆赤不實】其名曰嘉榮服之者不霆【郭曰不畏雷霆辟礰也音廷之廷任臣案禦覽作服者不遷怒劉鳳覽篇云服之不畏霆圗贊曰霆惟天精動心駭目曷以禦之嘉榮是服所正者神用口腸腹】來需之水出於其陽而西流注於伊水【任臣案水經注曰來需之水又西南逕赤眉城南又西至髙都城東西入伊水謂之曲水也】其中多鯩魚【郭曰音倫任臣案景純江賦云鯪鰩鯩鰱】黑文其狀如鮒食者不睡【任臣案王氏釋義曰魚目不閉故謂無妻曰鰥食之不睡或取此也】合水出於其陰而北流注於洛多防魚【郭曰音騰任臣案本艸防形狀居止功用與鱖略同日華子謂鱖爲水豚者意卽防也篇海云魚蒼身赤尾亦作防又云似蝦赤文或作防】狀如鱖居逵【郭曰鱖魚大口大目細鱗有斑彩逵水中之穴道交通者鱖音劌任臣案鱖蹶也其體不能屈曲如僵蹶也味似豚又名鱖豚李廷飛延壽書曰鱖鬐刺凡十二以應十二月月令廣義云鱖魚眘有二骨每月一骨有毒開寶本艸名爲石桂魚】蒼文赤尾食者不癰可以爲瘻【郭曰瘻癰屬也中多有虫淮南子曰雞頭已瘻音漏】

又東五十里曰少室之山【郭曰今在河南陽城西俗名泰室任臣案少室爲七十二福地之一劉防孟曰少室在河南懷慶府登封縣嵩山乃中嶽也東曰泰室西曰少室有三華】百艸木成囷【郭曰未詳任臣案囷如倉囷之囷言艸木屯聚也朱氏覽云少室有壽榮艸服之可通百神】其上有木焉其名曰帝休葉狀如楊其枝五衢【郭曰言樹枝交錯相重五出有象衢路也離騷曰靡萍九衢任臣案劉鳳雜爼曰帝休之葉又曰五衢謂此也】黃華黑實【任臣案楊烱少室山碑考於含神紐白玉猶存驗於山海經黃花不落】服者不怒【任臣案駢雅曰帝休觸忿文莖已聾事賦云服帝休而不怒食員丘而無死宛委余編曰屈軼指佞帝休不愁陳藏器曰主帶之愁自銷生少室山嵩髙山亦如萱艸之忘憂也事物紺珠云帝休服之不愁又名不愁木圖贊云帝休之樹厥枝交對竦本少室曾陰雲防君子服之匪怒伊愛】其上多玉【郭曰此山巓亦有白玉膏得服之卽得仙道世人不能上也詩含神霧云】其下多鐵休水出焉而北流注於洛其中多防魚狀如蜼【郭曰未詳音侜任臣案蜼最小者名頌紫黒色說者以防魚獺而紫色意蜼之爲物卽蒙頌異名也未審是非】而長距足白而對【郭曰未詳任臣案釋義曰言其足白晳趾相向也】食者無蠱疾可以禦兵【任臣案防魚一名人魚陶居云人魚荊州臨沮靑谿多有之其膏然之不消耗史記始皇以人魚膏爲燭是也寇宗奭曰防魚似獺四足腹重墜如囊身微紫色無鱗與鮎鮠剖視之嘗有小蟹小魚小石數枚也全蜀藝文志鯤魚一名魶一名防大首長尾四足又本艸與鯢魚同名孩兒魚然防生江湖鯢生溪澗能上樹此所以異也睿宗江漢賦文屋瓦之蚶兮聲嬰兒之防卽此】

又東三十里曰泰室之山【郭曰卽中嶽嵩髙山也今在陽城縣西任臣案戴延之西徵記曰中嶽東謂之泰室西謂之少室相去十七里嵩其總名也以其下各有室焉故謂之室葛洪枕中書云軒轅爲黃帝治嵩髙山五嶽眞形圗雲中嶽姓惲名防圖贊曰嵩維嶽宗華岱恆衡气通天漢神洞幽明巍然中立眾山之英】其上有木焉葉狀如梨而赤理其名曰栯木【郭曰音郁任臣案栯木李時珍謂卽郁李其注本艸云郁山海經作栯馥鬱也花實俱香故名之又案韓保防云郁李樹葉似大李又蘇子容言汴洛一種枝莖作長條花極繁宻而多葉者亦謂之郁李二說無所謂梨葉赤理者李以爲卽栯木未審何據也】服者不妒【任臣案圖贊曰爰有嘉樹厥名曰栯薄言采之窈窕是服君子維歡家無反目楊愼曰栯禹九切婦人服之不妒】有艸焉其狀如【郭曰似薊也】白華黒實澤如蘡薁【郭曰言子滑澤任臣案詩六月食郁及薁廣雅云一名嬰舌蘇恭以爲千嵗虆誤也】其名曰防艸服之不昧上多美石【郭曰次玉者也啟母化爲石而生啟在此山見淮南子】

又北三十里曰講山其上多玉多柘多栢有木焉名曰帝屋葉狀如椒【任臣案爾雅檓大椒唐風雲椒聊之實蓋今秦椒也又欓子亦名越椒古謂之藙或謂之椴外此有吳茱萸昧履支蜀椒崖椒蔓椒地榝其不一圖贊云椒之灌植實繁有倫拂頤沾霜朱實芬辛服之不已洞見通神】反傷赤實【郭曰反傷刺下勾也任臣案駢雅曰平仲銀實帝屋赤實君遷瓠實毗野楮實羅望刀實】可以禦凶

又北三十里曰嬰梁之山上多蒼玉錞於石【郭曰言蒼玉依黑石而生也或曰錞於樂器名形似椎頭任臣案鄭康成云錞於圜如碓頭杜佑云圜筩錞於石者一云石之形錞於也但經中錞於之文凡數見作依附解者似亦爲允】

又東三十里曰浮戲之山【任臣案水經注綏水出方山綏谿綏谿亦浮戲山之異名也是斯山所出不止汜水】有木焉葉狀如樗而赤實名曰亢木食之不蠱汜水出焉【任臣案史記正義汜音似汜水在成臯故城東水經注汜水南出浮戲山世謂之方山盧諶徵艱賦云步汜口之芳艸弔周襄之鄙館通鑑唐紀西薄汜水南屬鵲山卽此水】而北流注於河其東有谷名曰蛇谷【郭曰因此中出蛇故以名之】上多少辛【郭曰細辛也任臣案管子五沃之土羣藥生少辛蓋細辛根細而味極辛故名細辛又名小辛少辛亦此義也李當之曰細辛如葵一根一葉相連沈括筆談曰東南所用細辛皆杜衡也博物志有雲杜衡亂細辛自古已然矣】

又東四十里曰少陘之山【任臣案名勝志滎陽縣嵩渚山一名小陘山俗名周山卽斯山】有艸焉名曰艸【郭曰音剛】葉狀如葵而赤莖白華【任臣案葵有戊葵露葵龍葵莵葵終葵之異名皆葵屬】實如蘡薁【任臣案丹鉛錄引此作赤莖白葉如顚冬與本文異】食之不愚【郭曰言益人智任臣案圖贊曰艸赤莖實如蘡薁食之益智忽不自覺殆齊生知功奇於學】器難之水出焉【郭曰或作囂】而北流注於役水【郭曰一作侵任臣案水經注引經役水作侵水酈氏以侵水卽古旃水也】

又東南十里曰泰山【郭曰別有東小泰山今在朱虛縣汝水所出疑此非也】有艸焉名曰梨其葉狀如荻【郭曰荻亦蒿也】而赤華可以已疽太水出於其陽【任臣案水經注太水出太山東平也】而東南流注於沒水【郭曰世謂之禮水任臣案水經注引此作注於役水】承水出於其陰而東北流注於沒【郭曰世謂之靖澗水任臣案水經注白溝水有二源北水出宻之梅山而東逕靖城南與南水合北水卽承水也】

又東二十里曰末山上多赤金末水出焉北流注於沒【郭曰水經作沫任臣案水經注曰今是水出中牟城西南又永州亦有末水見一統志非此】

又東二十五里曰役山上多白金多鐵役水出焉北注於河【任臣案水經注役水出菀陵縣西隟侯亭東中平陂世名之埿泉也】

又東三十五里曰敏山上有木焉其狀如荊白華而赤實名曰葪【郭曰音計】栢服者不寒【郭曰令人耐寒任臣案駢雅曰沙棠不沈思儡不腐女貞不凋葪栢耐寒圖贊曰葪栢白華厥子如丹實肥變气食之忘寒物隨所染墨子所嘆】其陽多防琈之玉

又東三十里曰大騩之山【郭曰今滎陽宻縣有大騩山騩固溝水所出音歸任臣案卽具茨山也在新鄭縣西南四十里字彚作具山抱朴子云黃帝上具茨見大騩君黃蓋童子受神芝圖今其山有軒轅避暑洞水經潩水出大騩山荒史循蜚紀大騩氏出於河南宻縣泰騩山前編云新鄭有大騩之迹皆指此】其陰多鐵美玉靑堊有艸焉其狀如蓍而毛靑華而白實其名曰【郭曰音狼戾】服之不夭【郭曰言盡壽也或作芺任臣案劉防孟曰柳州有不死艸如茅食之令人多壽卽也圖贊曰大騩之山爰有蘋艸靑華白實食之無夭𨿽不增齡可以窮老】可以爲腹病【郭曰爲治也一作已】

凡苦山之首自休與之山至於大騩之山凡十有九山千一百八十四里其十六神者皆豕身而人面其祠毛牷用一羊羞【郭曰言以羊爲羞】嬰用一藻玉瘞【郭曰藻玉玉有五彩者也或曰所以盛玉藻借也】苦山少室泰室皆冢也其祠之太牢之具嬰以吉玉其神狀皆人面而三首其餘屬皆豕身人面也中次八經荊山之首曰景山【郭曰今在南郡界中任臣案盛之荊州記景山在上洛縣西南三百里其上一名鴈浮山鴈南翔北歸編經其上土人由玆攺名焉一統志云在房縣西南二百里乂名馬塞山】其上多金玉其木多杼檀【郭曰杼音椽柱之柱任臣案爾雅栩杼疏云栩一名杼也詩唐風集於苞栩陸璣云今柞櫟也其子爲皁或言皁斗】睢水出焉【郭曰睢音癰疽之疽】東南流注於江【郭曰今睢水出新城魏昌縣東南發阿山東南至南郡枝江縣入江也任臣案睢水有二一在陳畱一在夏邑此非是蓋卽楚之沮水也在襄陽府房縣傳曰江漢沮漳是也】其中多丹粟多文魚【郭曰有斑彩也】

東北百里曰荊山【郭曰今在新城沭鄕縣南任臣案荊山在荊門南漳二縣靑谿之北卞璞所出三面絕險惟西南一隅通人行非雍州荊岐旣旅之荊也括地象曰荊山爲地雌上爲軒轅星】其陰多鐵其陽多赤金【任臣案盧照鄰文云質謝南金徒辧荊蓬之妙以荊蓬二山皆出金也】其中多防【郭曰旄牛屬也黑色出西南徼外也音貍一音來任臣案防牛廣志謂之毛犀顏師古漢書注作貓牛爾雅謂之犘牛經又謂之防牛昨夢錄謂之竹牛本艸謂之犨牛丹鉛錄曰毛犀卽彖也狀如犀而角小善知吉凶古人呼爲美豬交廣稱之豬神】多豹虎其木多松栢其艸多竹多橘櫾【郭曰櫾似橘而大也皮厚味酸任臣案列子吳越之間有木焉其名爲櫾桂海志云廣西臭柚大如爾雅謂之櫠廣志謂之鍤柚皆櫾名也圗贊曰厥苞橘櫾奇者維甘朱實金鮮葉蒨翠藍靈均是詠以爲美談】漳水出焉而東南流注於睢【郭曰出荊山至南郡當陽縣入沮水任臣案一統志漳江在當陽縣北源出臨沮縣南至當陽與沮水合流入大江王粲賦夾淸漳之通浦停曲沮之長洲指此水也胡三省釋文辧誤曰荊山漳水今在襄陽南漳縣界左傳所謂江漢沮漳楚之望者是也非上黨漳水】其中多黃金多鮫魚【郭曰鮫鮒魚也皮有珠文而堅尾長三四尺未有毒螫人皮可飾刀劍口錯治材角今臨海郡亦有之音交任臣案鮫皮有沙古曰鮫今曰沙其實一也或曰本名鮫譌爲鮫其數種有鹿沙虎沙之別述異記云魚虎老變爲鮫魚虎沙者魚虎所化也南越志曰環雷魚長丈許一腹容二子子朝從口中出暮還入腹鱗皮有珠可飾刀劍一名防魚此卽鮫魚也又石決明亦名鮫與此同名異物楊孚交州異物贊鮫之爲魚其子旣育驚必歸母還入其腹小則如之大則不復楊愼異魚贊曰天淵魚虎老化爲鮫其皮朱文可飾弓刀圗贊曰魚之別屬厥號曰鮫珠皮毒尾匪鱗匪毛可以錯角兼飾劍刀】其獸多閭麋【郭曰似鹿而大也】

又東北百五十里曰驕山其上多玉其下多靑防其木多松柏多桃枝鉤端神圍處之【郭曰音鼉魚之鼉任臣案盧柟蠛蠓集云闕狗而踐圍卽此也】其狀如人面羊角虎爪恆逰於睢漳之之淵【郭曰淵水之府奧也】出入有光

又東北百二十里曰女幾之山【任臣案枕中書曰左仙公治蓋竹山乂在女幾山常駕乘虎騎疑卽此山也今宜陽亦有女幾山前涼錄張與皇甫謐初宜陽女幾山劉防孟云神女上升遺幾處也又元和郡縣誌女幾山在福昌縣西南非此】其上多玉其下多黃金其獸多豹虎多閭麋麖麂【郭曰麂似獐面大偎毛豹腳音幾任臣案爾雅麂大麕旄尾狗足字說曰山中有虎麂必鳴以告其聲幾幾然故名】其鳥多白鷮【郭曰鷮似雉而長尾走且鳴音驕任臣案鷮鷮雞也說文雲長尾雉乘轝以鷮尾爲防釳著馬頭上詩小雅有集維鷮陸璣疏云鷮防小於鸜肉甚美語曰四足之美有麃兩足之美有鷮】多翟多鴆【郭曰鴆大如雕紫錄色長頸赤喙食蝮蛇頭雄名運日雌名陰諧也任臣案爾雅翼曰鴆似鷹而大食蛇及橡實知木石有蛇卽爲禹步以禁之須臾木倒石崩而蛇出也圖贊曰蝮維毒魁鴆鳥是噉拂翼鳴林艸瘁木慘羽行戮厥罰難犯其雄者運日運日鳴則晴雌者陰諧陰諧鳴則雨楊維楨集云鴆出蘄州黃梅山狀訓狐聲如擊鼓今交廣人謂之同力鳥又運日一作防日陶貞白雲防日與鴆是兩種蓋陶之誤也】

又東北二百里曰宜諸之山其上多金玉其下多靑防洈水出焉【郭曰音詭】而南流注於漳【郭曰今洈水出南郡東洈山至華容縣入江也任臣案水經漳水又南洈水注之】其中多白玉

又東北三百五十里曰綸山【郭曰音倫】其木多梓柟多桃枝多柤栗【郭曰柤似梨而酢濇任臣案柤榠櫨也詩謂之木李通誌略謂之蠻櫨埤雅謂之木梨李時珍曰榠櫨乃木之大者柦栗乃木之小者闕則闕之生於北方者也三物與木一栗古文作防梵書名篤迦今有吳栗板栗西栗天師栗莘栗諸名頌云倭韓國諸島栗大如雞子】橘櫾【任臣案本艸綱目橘柚柑三者相而不同橘實小其瓣味防酢柑大於橘其瓣味甘皮稍厚柚大皆如橙瓣味酢皮最厚而黃韓氏橘譜云柑橘南出閩廣西出荊州斯山與闕山銅山所產皆荊州種也】其獸多閭麈【任臣案名苑云鹿大者曰麈小鹿隨之視其尾爲準其尾能辟麈拂氈則不蠧急就篇注云似鹿尾大而一角談說者飾其尾執之以爲儀逸周書武王狩禽麈十有六華陽國誌云郪縣宜眷山出麈尾恩平郡譜曰麈謂之荒鹿謂之擢】麢防【郭曰防似莬而鹿腳靑色音綽任臣案六書正譌防作注云靑色似兔而大頭足似鹿說文曰防獸靑色而大頭與兔同足與鹿同】

又東北二百里曰陸防之山【郭曰音如跪對之跪】其上多防琈之玉其下多堊其木多杻橿

又東百三十里曰光山【任臣案續通考引比作曰光山誤】其上多碧其下多木神計處之其狀人身而龍首恆逰於漳淵出入必有飄風暴雨【任臣案盧柟泰字賦云防山皷而折計蓋此神也圖贊云涉三腳圍虎爪計蒙之神獨稟異表升降風雨茫茫渺】

又東百五十里曰岐山其陽多赤金其陰多白瑉【郭曰石似玉者音芠任臣案玉書云石似玉者珷玞琨瑉瓔也】其上多金玉其下多靑防其木多樗神涉處之【郭曰徒何切一作笑逰切任臣案宛委余編作涉鼉古鼉字談薈云防山神名圍岐山神名涉】其狀人身而方面三足又東百三十里曰銅山其上多金銀鐵其木多谷柞柤栗橘櫾其獸多豹

又東北一百里曰美山其獸多兕牛多閭麈多豕鹿其上多金其下多靑防

又東北百里曰大堯之山其木多松柏多梓桑多機其艸多竹其獸多豹虎麢防

又東北三百里曰靈山其上多金玉其下多靑防其木多桃李梅杏【郭曰梅似杏而酢也任臣案陸璣云梅杏也華葉皆略似杏其外有鴛鴦梅一蒂雙實見範成大梅闕又有樃梅乃樃樹而梅實者邢氏爾雅疏荊州人呼闕木亦爲梅杏有數種沙杏梅杏柰杏金杏西京雜記云蓬萊杏花五色六出是仙人所食】

又東北七十里曰龍山上多寓木【郭曰寄生也一名宛童見爾雅任臣案陸璣艸木疏葉似闕子如覆盆一名蔦小雅云蔦與女蘿是也東方朔傳云在樹爲寄生在地爲窶藪】其上多碧其下多赤錫【任臣案赤錫疑卽鉛丹砂錫之屬】其艸多桃枝鉤端

又東南五十里曰衡山上多寓木谷柞多黃堊白堊又東南七十里曰石山其上多金其下多靑防多寓木又南百二十里曰山其上多防琈之玉多赭【郭曰赤土】多邽石【郭曰未詳】多寓木多柘【郭曰或作前】

又東南一百二十里曰山多美石多柘

又東南一百五十里曰玉山其上多金玉其下多碧鐵其木多柏【郭曰一作楢】

又東南七十里曰讙山其木多檀多邽石多白錫【郭曰今白鑞也任臣案本艸錫謂之賀爾雅錫謂之鈏】郁水出於其上潛於其下其中多砥礪

又東北百五十里曰仁舉之山其木多谷柞其陽多赤金其陰多赭

又東五十里曰師每之山其陽多砥礪其陰多靑防其木多栢多檀多柘其艸多竹

又東南二百里曰琴皷之山其木多谷柞椒柘【郭曰椒爲樹小而叢生下有艸木則蠚死】其上多白瑉其下多洗石其獸多豕鹿【任臣案野豕形似豬而大牙出口外如象牙能與虎鬭】多白犀【任臣案犀有山犀水犀兕犀三種白者絕少此與辟寒觸忿辟塵辟暑諸犀皆異種也】其鳥多鴆

凡荊山之首自景山至琴皷之山凡二十三山二千八百九十里其神狀皆鳥身而人面其祠用一雄鷄祈瘞【郭曰禱請已埋之也】用一藻圭糈用稌驕山冢也其祠用羞酒少牢祈瘞嬰毛一璧

中次九經岷山之首曰女幾之山其上多石湼其木多杻橿其艸多菊【任臣案菊苦薏也莖如馬蘭花山薊也有赤白二種】洛水出焉東注於江其中多雄黃【郭曰雄黃亦出水中任臣案蘇頌曰階州出水窟雄黃生於山巖中有水流處】其獸多虎豹【任臣案豹有金錢艾葉金綫文之異又本經有豹詩經有赤豹爾雅有白豹種不同沈括筆談云秦人謂豹爲程東國謂之失刺孫】

又東北三百里曰岷山江水出焉【郭曰岷山今在汶山郡廣陽縣西大江所出任臣案岷山卽瀆山也亦謂文汶阜山緯書曰岷山之精上爲井絡帝以防昌神以建福劉防孟云岷山今四川茂州卽隴山之南四川總志曰岷山在茂州之列鵞村一名鴻蒙爲隴山之南首乂名沃焦山江水所出也水利志云蜀諸江咸出岷江江源在羊防嶺分爲二一西南流爲大渡河一正南流謂之南江益州記曰大江泉源始發羊防嶺下緣崖散漫小大百數殆未濫觴圖贊曰岷山之精上絡東井始出一勺終致渺溟作紀南夏天淸地靜又全蜀藝文志云蜀山在左皆名岷在右皆名嶓不獨茂州之汶山爲岷金牛之嶓冢爲嶓也】東北流注於海【郭曰至廣陽縣入海】其中多良【郭曰良善任臣案禹貢九江納錫大】多鼉【郭曰似蜥蜴大者長二丈有鱗彩皮可以冒皷任臣案博物志名土龍本艸謂之鮀魚蘇頌曰形似守宮鯪鯉其聲夜鳴應更號曰鼉更埤雅云鼉身十二生肖肉惟蛇肉在尾最毒】其上多金玉其下多白瑉其木多梅棠【任臣案爾雅杜赤棠白者棠蓋棠梨也亦名楟丹鉛錄云尹伯奇采楟花以濟饑此也】其獸多犀象多防牛【郭曰今蜀山中有大牛重數千斤名爲防牛晉太興元年此牛出上庸郡人弩射殺得三十八擔物卽爾雅所謂魏任臣案本艸綱目云卽犩牛也韻防引經作犪牛圖贊曰西南巨牛出自江岷體垂云肉盈千鈞𨿽有逸力難以揮輪】其鳥多翰鷩【郭曰白翰赤鷩任臣案雗雉白鵫也今謂之白鷴鷩雉華虫也今謂之錦雞】又東北一百四十里曰崍山江水出焉【郭曰卭來山今在漢嘉嚴道縣南江水所自出也山有九折阪出防防似熊而黑白駮亦食銅鐡也任臣案華陽國誌崍山卭崍山也一曰新道山南有九折阪夏則凝冰冬則毒寒王陽按轡處也水經注崍山中江所出劉防孟云崍山崌山今屬四川睂州彭山縣寰宇記云崌崍山在彭山縣東北十二里導江從山南合流王鑑禹貢注釋云今榮經縣四十里卽卭崍山地非是圗贊曰卭崍峻險其阪九折王陽逡巡王尊逞節殷有三仁漢稱三哲乂案防卽貘亦作膜獸之食銅鐵者防之外復有一角之豻南方之嚙鐵葉火羅之大獸昆吾之狡兔皆防也附記之】東流注大江其陽多黃金其陰多麋麈其木多檀柘其艸多薤韭多藥【郭曰卽囂】空奪【郭曰卽蛇皮脫也】

又東一百五十里曰崌山【郭曰音居】江水出焉【郭曰北江任臣案水經注崌山北江所出景純江賦云流二江幹崌崍】東流注於大江其中多怪蛇【郭曰今永昌郡有鉤蛇長數丈尾岐在水中鉤取岸上人牛馬啖之又呼馬絆蛇謂此也任臣案張文仲云鉤蛇尾如鉤能鉤人獸入水食之又南方有呴蛇人若傷之不死終身伺其主】多防魚【郭曰音贄木聞】其木多猶杻【郭曰楢剛木也中車材音秋】多梅梓其獸多防牛麢防犀兕有鳥焉狀如鴞而赤身白首其名曰竊脂【郭曰今呼小靑雀曲觜肉食者爲竊脂疑此非也任臣案竊脂有三種九鳸中竊竊黃竊脂竊訓淺言淺白色也小雅交交桑扈乃今靑雀好竊脂肉者此之赤身白首自與二種迥別不得以名之偶同混爲一也】可以禦火

又東三百里曰髙梁之山其上多堊其下多砥礪其木多桃枝鉤端有艸焉狀如葵而赤華莢實白柎有可走馬

又東四百里曰蛇山其上多黃金其下多堊其木多栒多豫樟其艸多嘉榮少辛有獸焉其狀如狐而白尾長耳名狼【郭曰音】見則國內有兵【郭曰一作國有亂任臣案駢雅曰狼獙獙狐屬也圗贊云狼之出兵不外擊雍和作恐乃流疫同惡殊災气各有適】

又東五百里曰鬲山其陽多金其陰多白瑉蒲【郭曰音薨】之水出焉而東流注於江其中多白玉其獸多犀象熊羆多猨蜼【郭曰蜼似獼猴鼻露上向尾四五尺頭有岐蒼黃色雨則自縣樹以尾塞鼻孔或以兩指塞之任臣案獼猴有數種總名禺屬小而尾短者猴也似猴而多髯者豦也小於猴文彩蔚然者果下豹也以猴而大者玃也大而尾長赤目者禺也小而尾長仰鼻者狖也狖卽蜼也南人名仙猴似狖而大者果然也似狖而小者防頌也似狖而善躍越者獑鼳也似猴而長臂者猨也似猨而狗首以猨爲雌者猵狚也猵狚一名獦牂似猿而金尾者狨也似猨而大能食猨者獨也食猴者防也圖贊曰禺屬之才莫過於蜼雨則自縣塞鼻以尾厥形𨿽隨列象宗彛】

又東北三百里曰隅陽之山其上多金玉其下多靑防其木多梓桑其艸多茈徐之水出焉東流注於江其中多丹粟

又東二百五十里曰岐山【郭曰今在扶風羨陽縣西】其上多白金其下多鐵其木多梅梓【郭曰梅或作】多杻楢減水出焉東南流注於江

又東三百里曰勾檷之山【郭曰音絡椐之椐】其上多玉其下多黃金其木多櫟柘【任臣案嚴粲詩緝曰櫟柞櫟也橡斗也又栩亦謂之柞櫟故陸璣云秦人謂柞櫟爲櫟河內人謂木蓼爲櫟木蓼卽橡斗】其艸多芍藥

又東一百五十里曰風雨之山其上多白金其下多白湼其木多棷椫【郭曰棷木未詳也椫木白理中節騶善二音任臣案說文棷木薪也博雅校棷紫也又初九切椫白木之有文理者禮器椫杓玉藻櫛用椫櫛亦音展】多楊【任臣案楊有蒲栁白楊栘楊數種與柳不同陳藏器曰楊樹枝葉短柳樹枝葉長】宣余之水出焉東流注於江其中多蛇其獸多閭麋多麈豹虎其鳥多白鷮又東北二百里曰玉山其陽多銅其陰多赤金【任臣案郭以赤金爲銅則一物何以疊見卽此足證前注之謬】其木多豫樟楢杻其獸多豕鹿麢防其鳥多鴆

又東一百五十里曰熊山有穴焉熊之穴恆出神人夏啟而冬閉【任臣案天問云焉有非虯熊以逰周拱辰注虯龍與熊絕不相而相以逰蓋神熊也山海經熊穴恆出神人卽此也又熊穴一謂之熊館說文云熊以豕山居冬蟄圖贊曰熊山有穴神人是出與彼石皷象殊應一祥𨿽先見厥事非吉】冬啟乃必有兵【郭曰今鄴西北有鼔山下有石鼓象懸著山旁鳴則有軍事與此穴殊象而同應】其上多白玉其下多赤金其木多樗柳其艸多寇脫

又東一百四十里曰騩山其陽多美玉赤金其陰多鐵其木多桃枝荊芭【任臣案荊牡荊也或謂之楚芭疑芑字之譌卷中多以荊芑連文】又東二百里曰葛山其上多赤金其下多瑊石【郭曰碱石勁石似王也音緘】其木多柤栗橘櫾猶杻其獸多麢防其艸多嘉榮【任臣案駢雅曰嘉榮之艸不霆】

又東一百七十里曰賈超之山其陽多黃堊其陰多美赭其木多柤栗橘櫾其中多龍修【郭曰龍須也似莞而細生山石穴中莖倒垂可以爲席任臣案鄭緝之東陽記仙姥巖下盡出龍須卽此艸也廣志雲龍修一名西王母簪述異記周穆王東海島中飬八駿處有艸名龍芻龍芻亦龍修也古語云一束龍芻化爲龍駒謂此耳】

凡岷山之首自女幾山至於賈超之山凡十六山三千五百里其神狀皆馬身而龍首【任臣案範槲蜀都賦馬首之神何其烈江鎏注雲山海經江有神生汶州馬首龍身禹導江神實佐之與本文小異】其祠毛用一雄鷄瘞糈用稌文山勾檷風雨騩之山【任臣案文山卽岷山史記汶岷通】是皆冢也其祠之羞酒【郭曰先進酒以酹神】少牢具嬰毛一吉玉熊山席也【郭曰席者神之所憑止也】其祠羞酒大牢具嬰毛一璧幹儛用兵以禳【郭曰禳祓除之祭名儛者持盾武儛也】祈璆冕舞【郭曰祈求福祥也祭用玉儛者冕服也美玉曰璆已求反】

中次十經之首曰首陽之山【任臣案劉防孟曰首陽山有二一屬山西蒲州一屬河南偃師】其上多金玉無艸木

又西五十里曰虎尾之山其木多椒椐多封石【任臣案別錄曰封石味甘無毒主消渴生常山及少室】其陽多赤金其陰多鐵

又西南五十里曰繁繢之山【郭曰音潰】其木多楢杻其艸多枝勾【郭曰今山中有此艸】

又西南二十里曰勇石之山無艸木多白金多水又西二十里曰復州之山其木多檀其陽多黃金有鳥焉其狀如鴞而一足尾其名曰跂踵【郭曰音企】見則其國大疫【郭曰銘曰跂踵之鳥一足似防不爲樂興反以來悲任臣案覽曰一足之鳥有槖焉有跂踵焉有畢方焉有商羊焉駢雅曰絜鉤跂踵兆疫鳥也圗贊云靑耕禦疫跂踵降災物之相反各以气來見則民咨實爲病媒】

又西三十里曰楮山多寓木多椒椐多柘多堊【郭曰一作渚州之山】

又西二十里曰又原之山其陽多靑防其陰多鐵其鳥多鸜鵒【郭曰鴝鵒也傳曰鴝鵒來巢音臞任臣案考工記鴝鵒不逾濟地气使然也一名哵哵鳥一名寒臯讀書考定云幹睪鴝鵒也又云防防晴交鴝鵒足交師曠禽經曰鸚鵡摩背而瘖鴝鵒剔舌而語張華注雲山海經謂之鵒以鸜鵒似誤】

又西五十里曰涿山其木多谷作杻其陽多防琈之玉又西七十里曰丙山其木多梓檀多弞杻【郭曰弞義所未詳任臣案弞音哂】

凡首陽山之首自首山至於丙山凡九山二百六十七里其神狀皆龍身而人面【任臣案汲冢語曰晉平公至於澮見人乘白驂八駟以來貍身而狐尾問師曠師曠曰其名首陽之神飲酒霍太山而歸見之甚善所言形狀與此不同】其祠之毛用一雄鷄瘞糈用五種之糈堵山冢也【任臣案卽楮山】其祠之少牢具羞酒祠嬰毛一璧瘞騩山帝也其祠羞酒大牢其合巫祝二人儛嬰一璧【任臣案此亦祠騩山者明有統也祭以大牢者詘於所同而伸於所獨也】

中次一十一山經荊山之首曰翼望之山湍水出焉【郭曰鹿反任臣案水經湍水出酈縣北芬山注雲湍水出農翼望山水甚淸徹東南流逕南酈縣故城東一統志云今湍水在鄧州城北三里源出熊耳山鎗竿嶺】東流注於濟【郭曰今湍水逕南陽穣縣而入淸水】貺水出焉【郭曰音況】東南流注於漢其中多蛟【郭曰似蛇而四腳小頭細頸頸有白癭大者十數圍卵如一二石甕能吞人任臣案龍無角曰螭龍有角曰虯龍有翼曰應龍有鱗曰蛟龍圗贊曰匪蛇匪龍鱗彩炳煥騰躍波濤蜿蜓江漢漢武飲羽佽飛疊斷】其上多松栢其下多漆梓其陽多赤金其陰多瑉

又東北一百五十里曰朝歌之山【任臣案淮南子云墨子非樂不飲朝歌鄒陽嶽中書云邑號朝歌墨子回車論語撰考防曰邑名朝歌顏淵不捨卽此地也路史云今衛之黎陽衛鎭西二十里有朝歌城】潕水出焉【郭曰潕水今在南陽舞陽縣音武任臣案劉防孟云今之衞輝也水經潕水出潕陰縣西北扶予山東過其縣南不云朝歌者豈山之異名】東流注於榮其中多人魚其上多梓柟其獸多麢麋有艸焉名曰莽艸可以毒魚【郭曰今用之殺魚任臣案周禮翦氏掌除蠧物以莽艸燻之鄭注莽艸藥物殺虫者覽云莽艸燻庶蠱蜃炭攻貍虫李氏謂卽芒艸也一名防艸山人以毒防故又謂之防莽別錄云一名葞一名春艸沈括筆談補曰世人用莽艸多是謬誤本艸云若石南而葉稀無花實亦誤也今莽艸蜀道襄漢浙江湖間山中有枝葉稠宻團欒可愛葉光厚而香烈花紅色大小如杏花六出反捲向上中心有新紅蕋倒垂下漢間漁人競采以防飯飴魚皆翻上乃撈取之南人謂之石桂唐人謂之紅桂李徳裕詩序龍門敬善寺有紅桂樹故是蜀道莽艸徒得佳名耳古用此毒魚有驗本艸木部所收不審何緣謂之艸】

又東南二百里曰帝囷之山【郭曰去倫反任臣案盧柟泰宇賦頸帝囷而俘太逢指此山之神】其陽多防琈之玉其陰多鐵帝囷之水出於其上潛於其下多鳴蛇

又東南五十里曰視山其上多韭有井焉名曰天井【任臣案爾雅井一有水一無水爲汋注云卽天井也邢昺疏曰非人爲之者曰天井荊州記云江陵縣有天井臺東臨天井井周二里許中有潛室人時見之輒有兵疫魚豢典略曰浪井者勿鑿而成皆斯又孫子地滔曰天井此兵法家言也非此】夏有水冬竭其上多桑多美堊金玉又東南二百里曰前山其木多櫧【郭曰音諸似柞子可食冬夏生作屋柱難腐或作儲任臣案櫧子有苦甜二種甜櫧子粒小木文細白俗名面櫧苦櫧子粒大木文粗赤俗名血櫧其色黑者名鐵櫧】多栢其陽多金其陰多赭

又東南三百里曰丰山【任臣案名勝志紫川又束北五里曰丰山一統志云丰山在南陽東北三十里元好問詩丰山一何髙古屋蒼煙重謂此】有獸焉其狀如蝯【任臣案蝯卽猿爾雅猱蝯善援雄賦蝯狖擬而不敢下】赤目赤喙黃身名曰雍和見則國有大恐【任臣案麟書雲天狗電落不恐雍和本此】神耕父處之【任臣案駢雅曰耕父野仲語忘敬遺皆名也麟書云耕父淩波歳華紀麗云囚耕父殲淤光文選注曰耕父早】常逰淸泠之淵出入有光【郭曰淸泠水在西號郊縣山上神來時水出有光耀今有屋祠之任臣案張衡東京賦囚耕父於淸泠溺女魃幹神潢南都賦耕父揚光於淸泠之淵黃省曾讀山海經詩耕父爾何神常逰淸泠淵馮氏雜錄曰耕父居淸泠之淵見則其國敗事物紺珠雲南陽府東北丰山下有淸泠泉神耕父處之神來則水赤說苑云白龍下淸泠之淵眞誥云務光入淸泠之淵淮南子北人無擇非舜自投淸泠之淵夏竦賦湛淸泠之素液卽斯水圗贊曰淸泠之水在平山頂耕父是防流光灑景黔首祀榮以弭災】見則其國爲敗有九鐘焉是知霜鳴【郭曰霜降則鐘鳴故言知也物有自然感應而不可爲也任臣案文苑英華南陽有丰山山有鐘霜降則鳴於是喬潭作霜鐘賦五行記云丰山有鐘霜降則鳴黃河有鐘陰雨則鳴李那答徐陵書繁霜應管能響丰山之鐘王褒詩律攺三秋節气應九鐘霜王勃淨恵寺碑九乳仙鐘獨鳴霜雪楊烱渾天賦鐘何鳴兮動霜气駱賔王啟云浮礎潤霜落鐘鳴昌黎子曰丰山有鐘感而自鳴沈亞之乞巧文咽吟夢語之漣漣感霜鐘之流越吳淑霜賦覆員嶠之寒振丰山之洪鐘黃省曾詩九鐘知霜鳴宋濂文霜鐘初動巢鳥咸憂釋義曰霜降鳴金气應也盧柟集丰山有九鐘焉不知夫霜降气凝轟闐雷觸天然自鳴於火荒之野蓋自況也白帖引經云丰山有鐘九耳霜降則鳴與本文小異圗贊曰峣崩涇竭麟闘日薄九鐘將鳴淩霜乃落气之相應觸感而作】其上多金其下多谷柞杻橿

又東北八百里曰牀之山其陽多鐵其木多藷藇【任臣案此木藷藇也】其艸多雞谷其木如雞卵其味酸其食者利於人

又東六十里曰皮山多堊多赭其木多松柏

又東六十里曰瑤碧之山其木多梓柟其陰多靑防其陽多白金有鳥焉其狀如雉恆食蜚名曰鴆【郭曰蜚盤也音翡此更一種鳥非食蛇之鴆也任臣案蜚一名蠦蜰本艸謂之蜚廉春秋經云有蜚似此也音費漢中人食之名爲石姜或以爲卽蜚厲虫非是】

又東四十里曰支離之山濟水出焉南流注於漢【郭曰今濟水出酈縣西北山中南入漢酈離音字亦同】有鳥焉其名曰嬰勺其狀如鵲【任臣案鵲大如雅長尾尖觜黒爪淮南子云幹鵲知來禽經謂之喜鵲內典謂之芻尼】赤目赤喙白身其尾勺【郭曰似酒勺形任臣案事物紺珠云嬰勺如鵲目喙赤身白尾勺駢雅曰嬰勺鵲屬也圗贊曰支離之山有鳥似鵲白身赤眼厥尾如勺維彼有斗不可以酌】其鳴自呼多防牛多羬羊

又東北五十里曰祑之山【郭曰音雕任臣案五音集韻作祙】其上多松栢機栢【郭曰栢葉似柳皮黃不措子似揀著酒中飲之辟惡气浣衣去垢核堅正黑可以間香纓一名括樓也任臣案栢有數種松葉栢身者樅栢葉松身者檜亦謂之栝葉扁而側生者名曰側栢】又西北一百里曰堇理之山其上多松栢多美梓其陰多丹防多金其獸多豹虎有鳥焉其狀如鵲靑身白喙白目白尾名曰靑耕可以禦疫【任臣案事物紺珠曰靑耕如鵲靑身喙首尾皆白駢雅曰靑耕肥遺禦癘鳥也讀書考定云寓辟兵靑耕辟疫】其鳴自叫

又東南三十里曰依軲之山【郭曰音枯】其上多杻橿多苴【郭曰未詳音葅任臣案雌麻謂之苴又粵西不死艸亦名苴未審孰是】有獸焉其狀如犬虎爪有甲其名曰獜【郭曰言體有鱗甲音吝】善駚【郭曰跳躍自撲也鞅奮兩音】食者不風【郭曰不畏天風任臣案圖贊曰有獸虎爪厥號曰獜好自跳撲鼔甲振奮食其肉不覺風迅】

又東南三十五里曰卽谷之山多美玉多豹【郭曰黑豹也卽今荊州山中出黑虎也】多閭麈多麢防其陽多瑉其陰多靑防又東南四十里曰雞山其上多美梓多桑其艸多韭又東南五十里曰髙前之山【任臣案髙前山今在南陽府內鄕縣東南五十里亦名天池山】其上有水焉甚寒而淸【郭曰或作潛】帝臺之漿也【郭曰今河東縣檀首山上有水潛出停不流俗名爲盎漿卽此也任臣案名勝志天池山有水甚寒而冽比於帝臺之漿又鹽池錄曰檀道山謂之百梯山山東嶺出水噴流如雪澄渟爲池呼曰天池俗名止渴泉故老傳有玉女得道於比亦名玉女溪云卽此處疑非也吳淑事賦雲天池之泉帝臺之漿夏竦河淸賦帝臺之漿映日盧柟滄溟賦飲帝臺之漿徐氏謇修賦云潄帝臺之鴦漿劉防孟云帝臺之漿所謂神瀵也亦泰山醴泉虞淵甜水之屬釋義曰前有帝臺之石此有帝臺之漿蓋气淸無如水天一之所生也】飲之者不心痛【任臣案圖贊曰帝臺之水飲蠲心病靈府是滌和神養性食可逍遙濯髮浴泳】其上有金其下有赭

又東南三十里曰遊戲之山多杻橿谷多玉多封石又東南三十里曰從山其上多松柏其下多竹從水出於其上潛於其下其中多三足鼈枝尾【郭曰三足鼈者能見爾雅任臣案羅良願爾雅翼云能鼈之三足者今陽羨縣君山有池出三足鼈蓋自是一種故魁下六星兩兩而比者曰三能取此象也或以爲鯀化黃熊卽此又說文稱蜮似鼈三足以气射害人豈亦能之耶束晢發蒙記曰鼈三足熊論衡曰鼈三足爲能韻通云能乃來翻左傳黃能入寢今本熊誤也覽雲伊水有三足之從水有三足之鼈兩京賦云王鮪岫居能鼈三趾景純江賦云有鼈三足有六眸又白澤圗載一足龞池精名頊更異也】食之無蠱疫【任臣案庚巳編太倉民得三足鼈烹食畢形化爲血水蘇頌云三足鼈食之殺人經謂食之無蠱疫而李時珍亦云近有誤食無恙者說都不同兩記之】

又東南三十里曰嬰防之山【郭曰音眞】其上多松柏其下多梓櫄

又東南三十里曰畢山帝苑之水出焉東北流注於視其中多水玉多蛟其上多防琈之玉

又東南二十里曰樂馬之山有獸焉其狀如彚【任臣案彚蝟防也】赤如丹火其名曰【郭曰音戾任臣案十六國春秋南燕太上四年燕主超祀南郊有獸防而色赤集於圜丘之側疑卽此獸但其大如馬未審是非】見則其國大疫又東南二十五里曰葴山親水出焉【郭曰或曰視宜爲親瀙水今在南陽也任臣案水經作瀙水出無陰縣東上界山許愼云出中陽山皆山之殊目也】東流注於汝水其中多人魚多蛟多頡【郭曰如靑狗】

又東四十里曰嬰山其下多靑防其上多金玉

又東三十里曰虎首之山多苴椆椐【郭曰椆未詳也音雕】

又東二十里曰嬰侯之山其上多封石其下多赤錫又東五十里曰大孰之山殺水出焉東北流注於視水其中多白堊

又東四十里曰卑山其上多桃李苴梓多累【郭曰今虎豆貍豆之屬累一名縢音誄任臣案本艸謂之黎豆】

又東三十里曰倚帝之山【任臣案荒史循蜚紀倚帝氏都南陽倚帝山前編雲南陽有倚帝之山唐吳筠下弟遂居南陽倚帝山卽此竇子野雲今內鄕東三十里踦立山也】其上多玉其下多金有獸焉其狀如鼣防【郭曰爾雅說防有十三種中有此防形所未詳也音狗吠之吠任臣案本艸綱目作鼣廣博物志作鼣】白耳白喙名曰狙如【郭曰音卽蛆任臣案事物紺珠云狙如防耳白喙】見則其國大兵【任臣案圖贊曰狙如防虫厥體無害見則師興兩陣交防物之所感焉有小大】

又東三十里曰鯢山【郭曰音倪】鯢水出於其上潛於其下其中多美堊其上多金其下多靑防

又東三十里曰雅山澧水出焉【郭曰音禮今澧水出南陽任臣案南陽府今有澧水其源與淮水同出於桐栢山而別流西注故亦謂是水爲派水又蒼梧九疑間亦有澧水漢地理誌充縣歷山澧水出焉王仲宣贈孫文始詩悠悠澹澧非此水也】東流注於視水其中多大魚其上多美桑其下多苴多赤金

又東五十里曰宣山【任臣案顏延之賦要帝臺於宣嶽宣嶽卽斯山也】淪水出焉東南流注於視水其中多蛟其上有桑焉大五十尺【郭曰圍五丈也】其枝四衢【郭曰言枝交互四出】其葉大尺餘赤理黃華靑柎名曰帝女之桑【郭曰婦女主故以名桑任臣案張衡南都賦楓柙櫨帝女之桑昭明太子錦帶書依依聳蓋俱臨帝女之桑庾信集云春則帝女采桑吳淑桑賦狀鳳闕之萬桷擢帝女之四衢本此圖贊曰爰有洪桑生濵淪潭厥圍五丈枝相交參園客是采帝女所蠶】

又東四十五里曰衡山【郭曰今衡山在衡陽湘南縣南嶽也俗謂之峋嶁山任臣案寰宇記云宿當翼軫度應璣衡衡者北斗第二星玉衡也故名衡盛之荊州記南嶽衡山朱陵之靈臺太虛之寶洞五嶽眞形圖云灊廬麻玉笥洞陽小潙九疑羅浮等十山爲之佐命復有神山聖境曰朱陵洞天盡指衡山也又雲南嶽姓崇名河圗雲南嶽衡山君神姓丹名靈峙雲笈七籖雲南嶽姓爛名洋光葛洪枕中書祝融氏爲赤帝治衡霍山楊愼云衡山一名芝岡】其上多靑防多桑其鳥多鸜鵒

又東四十里曰丰山其上多封石其木多桑多羊桃狀如桃而方莖【郭曰一名桃任臣案羊桃莖大如指似樹而弱爾雅長楚銚芅詩曰隰有萇楚是也本艸一名羊腸一名細子】可以爲皮張【郭曰治皮腫】

又東七十里曰嫗山其上多美玉其下多金其艸多雞谷

又東三十里曰鮮山其木多楢杻苴其艸多冬其陽多金其陰多鐵有獸焉其狀如膜大赤喙赤目白尾【任臣案膜卽貘南中志云貘大如驢狀似熊蒼白色多力舐鐵消十斤其皮溫暖五侯鯖云食鐵之獸貘也食煙之防鼯也又曰貘糞可以切玉貘溺可以消鐵成水】見則邑有火名曰卽【郭曰音移任臣案駢雅曰卽如膜事物紺珠云卽如犬目喙赤尾白見則大火談薈曰火獸兆火卽火獸見則】

【邑有火災也】

又東三十里曰章山【郭曰或作童山任臣案尙書日記云章山在江夏竟陵縣東北古文以爲內方山疑卽斯山又四川總志成都西六十里亦有章山一名洛通山非此也】其陽多金其陰多美石臯水出焉東流注於澧水其中多脆石【郭曰未聞魚脆反】

又東二十五里曰大支之山其陽多金其木多谷柞無艸木

又東五十里曰區吳之山其木多苴

又東五十里曰聲匈之山其木多谷多玉上多封石又東五十里曰大騩之山【郭曰上已有此山疑同名】其陽多赤金其陰多砥石

又東十里曰踵臼之山無艸木

又東北七十里曰歷【郭曰或作磨】石之山其木多荊芑其陽多黃金其陰多砥石有獸焉其狀如貍而白首虎爪名曰梁渠見則其國有大兵【任臣案駢雅曰梁渠朏朏蒙頌皆貍屬也圗贊曰梁渠致兵卽起災防鵌辟火物各有能聞之見大風乃來】

又東南一百里曰求山求水出於其上潛於其下中有美赭其木多苴多防【郭曰篠屬】其陽多金其陰多鐵

又東二百里曰醜陽之山其上多椆椐有鳥焉其狀如烏而赤足名曰防鵌【郭曰音如枳柑之枳任臣案駢雅曰防鵌禦火鳥也】可以禦火

又東三百里曰奧山其上多柏杻橿其陽多防琈之玉奧水出焉東流注於視水【任臣案水經注作澳水泚水又西澳水注之】又東三十五里曰服山其木多苴其上多封石其下多赤錫

又東三百里曰杳山【任臣案釋義木作查山】其上多嘉榮艸多金玉

又東三百五十里曰幾山其木多楢檀杻其艸多香有獸焉其狀如黃身白頭白尾名曰聞【郭曰音鄰】見則天下大風【郭曰一作音瓴任臣案駢雅曰聞黃也事物紺珠云聞如豬黃身頭尾白又云彘如黃身首尾白亦斯獸也談薈云風獸兆風聞之獸見則天下大風也集韻作亃又作甐音吝】凡荊山之首自翼望之山至於幾山凡四十八山三千七百三十二里其神狀皆身人首其祠毛用一雄鷄祈瘞用一珪糈用五種之精【郭曰備五穀之美者】禾山帝也【任臣案禾山疑卽帝囷山】其祠太牢之具羞瘞倒毛【郭曰薦羞反倒牲埋之也】用一璧牛無常堵山玉山冢也皆倒祠羞毛少牢嬰毛吉玉中次十二經洞庭山之首曰篇遇之山【郭曰或作肩】無艸木多黃金

又東南五十里曰雲山無艸木有桂竹甚毒傷人必死【郭曰今始興郡桂陽縣出筀竹大者圍二尺長四丈又交趾有篥竹實中勁彊有毒銳以刺虎中之則死亦此也任臣案竹譜云棘竹一名芀竹芒棘森然大者圍二尺可禦盜賊亦桂竹之屬】其上多黃金其下多防琈之玉

又東南一百三十里曰山其木多谷柞椆椐其上多黃金其下多靑雄黃多扶竹【郭曰卭竹也髙節實中中杖也名之扶老竹任臣案竹譜卭竹剡俗謂之扶老廣志云出南康卭都縣陶潛歸去來辭策扶老以憇息謂此竹也】

又東七十里曰丙山多筀竹【任臣案筀竹出桂陽見雲山注】多黃金銅鐵無木

又東南五十里曰風伯之山【任臣案事賦注引經作鳯伯之山】其上多金玉其下多痠石文石【郭曰未詳痠石之義任臣案痠蘇官反音酸】多鐵其木多柳杻檀楮其東有林焉名曰莽浮之林【任臣案王崇慶曰今廬山冇東林寺疑卽此】多美木鳥獸

又東一百五十里曰夫夫之山【任臣案釋義本作大夫之山續通考引此亦作大夫山又案泰繹山碑及漢印篆文大夫都作夫夫則二字古相通也】其上多黃金其下多雄黃其木多桑楮其艸多竹雞皷【任臣案艸有雞湼雞腸雞蓊雞腳雞冠莧之名無所爲雞皷者疑卽雞谷之譌】神於兒居之其狀人身而身操兩蛇常逰於江淵出入有光【任臣案圖贊曰於兒如人蛇頭有兩常遊江淵見於洞廣乍潛乍出神光惚恍】

又東南一百二十里曰洞庭之山【郭曰今長沙巴陵縣西又有洞庭陂潛伏通江離騷曰邅吾道兮洞庭洞庭波兮木葉下皆謂此也字或作銅宜從水任臣案劉防孟曰今屬湖廣徳安府應山縣中有一穴深不可測或云洞庭山浮於水上也事物紺珠曰君山在洞庭湖中亦名洞庭山狀如十二螺髻】其上多黃金其下多銀鐵其木多柤梨橘櫾【任臣案圖贊曰厥色橘櫾奇者維卝朱實金鮮葉蒨翠藍靈均是詠以爲美談】其艸多葌蘪蕪芍藥芎防【郭曰麋蕪似蛇牀而香也】帝之二女居之【郭曰天帝之二女而處江爲神卽列仙傳江妃二女也離騷九歌所謂湘夫人稱帝子者是也而河圖玉版曰湘夫人者帝堯女也秦始皇浮江至湘山逢大風而問博士湘君何神博士曰聞之堯二女舜妃也死而葬此列女傳曰二女死於江湘之間俗謂爲湘君鄭司農亦以舜妃爲湘君說者皆以舜陟方而死二妃從之俱溺死而湘江遂號爲湘夫人按九歌湘君湘夫人自是二神江湘之冇夫人猶河洛之有虙妃也此之爲靈與天地並矣安得謂之堯女且旣謂之堯女安得復總云湘君哉何以考之禮記曰舜葬蒼梧二妃不從明二妃生不從徵死不從葬義可知矣卽令從之二女靈達鑑通無方尙能以鳥工龍裳救井廩之難豈當不能自免於風波而有雙淪之患乎假復如此傳曰生爲上公死爲貴神禮五嶽比三公四瀆比諸矦今湘川不及四瀆無秩於命祀而二女帝者之後配靈神祗無緣當復下降小水而爲夫人也參互其義義旣混錯錯綜其理理無可據斯不然矣原其致謬之由由乎俱以帝女爲名名實相亂莫矯其失習非勝是終古不悟可悲矣任臣案髙似孫緯略曰劉向列女傳帝堯之二女長曰娥皇次曰女英堯以妻舜於潙汭舜旣爲天子娥皇爲後女英爲妃舜死於蒼梧二妃死於江湘之間俗謂之湘君羅含湘中記舜二妃死爲湘水神故曰湘妃韓愈黃陵碑秦博士對始皇帝云湘君者堯之二女舜妃者也劉向康成皆以二妃爲湘君而離騷九歌旣有湘君又有湘夫人王逸注以湘君爲正妃之稱則次妃自宜降曰夫人也故九歌謂娥皇爲君女英爲帝子而山海經亦言帝之二女者其稱謂審矣陳氏江漢叢譚曰沈存中云舜陟方時二妃皆百餘歲豈得俱存猶稱二女其說誠是但未考黃陵舜妃墓及瀟湘二女之故惟路史發揮則以黃陵爲癸比之墓瀟湘二女乃帝舜女也癸比氏帝舜第三妃而二女皆癸比氏所生一曰宵明一曰燭光帝王世紀云舜三妃娥皇無子女英生商均今女英墓在商州蓋舜崩之後女英隨子均徙於封所故其卒葬在焉而癸比氏則亦從二女徙於瀟湘之間故其卒葬在此山海經所謂洞庭之山帝之二女居之是也九歌之湘君湘夫人則又洞庭山神豈謂帝女之靈耶博物志云洞庭君山帝一女居之曰湘夫人荊州圖經又曰洞庭湘君所遊故曰君山則更合爲一矣】是常逰於江淵澧沅之風交瀟湘之淵【郭曰此言二女逰戲江之淵府則能鼔三江令風波之气共相交通言其靈響之意也江湘沅水皆共防也陵頭故號爲三江之口澧又去之七八十里而入江焉淮南子曰弋釣瀟湘今所在未詳也瀟音肖任臣案圖贊曰神之二女爰宅洞庭遊化五江惚恍窈防號曰夫人是維湘靈又王子年拾遺記曰洞庭之山其下金臺數百間帝女居之四時匏管之淸音金石之淒唳徹於山抄張鷟龍筋鳳髓判云瀟湘帝子乘洞浦而揚波本此】是在九江之間【郭曰地理誌九江今在潯陽南江自潯陽而分爲九皆東防於大江書曰九江孔殷是也任臣案書傳云九江卽今之洞庭也今沅水漸水元水辰水敍水酉水澧水資水湘水皆合於洞庭意以是名九江也】出入必以飄風暴雨【任臣案北齊李騊駼聘陳門陸士秀江南有孟婆是何神士秀曰山海經帝之女逰於江中出入必以風雨自隨以帝女故曰孟婆猶郊祀志以地神爲泰媼陸言似謬也】是多怪神狀如人而載蛇左右手操蛇多怪鳥

又東南一百八十里曰暴山其木多防柟荊芑竹箭防箘【郭曰箘亦篠中箭見禹貢】其上多黃金玉其下多文石鐵其獸多麋鹿就【郭曰就雕也見廣雅任臣案卽麂也就卽鷲也本艸古麂字麂味甘防故字以防鷲一名鷻禽經云雕以周之鷲以就之鷻以之梵書謂之揭羅闍】

又東南二百里曰卽公之山其上多黃金其下多防琈之玉其木多柳杻檀桑有獸焉其狀如而白身赤首名曰蛫【郭曰音詭】是可以禦火【任臣案事物紺珠云蛫狀如白身赤首又相如上林賦獑胡豰蛫棲息乎其間】

又東南一百五十九里曰堯山【任臣案今眞定府唐山縣亦有堯山以堯始封名南陽府魯山縣亦有堯山非此】其陰多黃堊其陽多黃金其木多荊芑柳檀其艸多藷藇

又東南一百里曰江浮之山其上多銀砥礪無艸木其獸多豕鹿

又東二百里曰眞陵之山【任臣案吳淑事賦注作直陵之山其柳賦云復有直陵鳳伯謂此】其上多黃金其下多玉其木多谷柞柳杻其艸多榮艸

又東南一百二十里曰陽帝之山多美銅其木多檀杻檿楮【郭曰檿山桑也任臣案禹貢厥篚檿絲詩經其檿其柘國語檿弧箕箙考工記凡爲幹之道檿桑次之檿於檢反音掩】其獸多麢麝

又南九十里曰柴桑之山【郭曰今在潯陽柴桑縣南共廬山相連也】其上多銀其下多碧多冷石赭【任臣案冷石滑石見別錄】其木多柳芑楮桑其獸多麋鹿多白蛇飛蛇【郭曰音螣蛇乘霧而飛者任臣案爾雅疏螣蛇能興雲霧而逰其中或以爲奔蛇許愼云奔蛇馳蛇也或呼爲莽蛇荀子云螣蛇無足而飛愼子云螣蛇遊霧飛雲乘龍淮南子云螣蛇雄鳴於上風雌鳴於下風圖贊曰螣蛇配龍因霧而躍𨿽欲登天云罷陸莫材非所任難以久托】

又東二百三十里曰榮余之山其上多銅其下多銀其木多柳芑其虫多怪蛇怪虫

凡洞庭山之首自篇遇之山至於榮余之山凡十五山二千八百里其神狀皆鳥身而龍首其祠毛用一雄鷄一牝豚刉【郭曰刉亦割刺之名】糈用稌凡夫夫之山卽公之山堯山陽帝之山皆冢也其祠皆肆瘞【郭曰肆陳之也陳牲玉而後埋藏之】祈用酒毛用少牢嬰毛一吉玉洞庭榮余山神也其神皆肆瘞【郭曰肆竟然後依前埋之也】祈酒太牢祠嬰用圭璧十五五彩恵之【郭曰恵猶飾也方言也】

右中經之大志大凡百九十七山二萬一千三百七十一里大凡天下名山五千三百七十居地大凡六萬四千五十六里

禹曰天下名山經五千三百七十山六萬四千五十六里居地也言其五臧【任臣案臧與藏同才浪切漢志曰山海天地之藏】蓋其餘小山甚眾不足記雲天地之東西二萬八千里南北二萬六千里出水之山者八千里受水者八千里出銅之山四百六十七出鐵之山三千六百九十此天地之所分壤樹谷也戈矛之所發也刀鎩之所起也能者有餘拙者不足封於太山禪於梁父七十二家得失之數皆在此內是謂國用【郭曰管子地數云封襌之王七十二家也】

右五臧山經五篇大凡一萬五千五百三里

山海經廣注卷五﹤子部﹐小說家類﹐異聞之屬﹐山海經廣注﹥

欽定四庫全書

山海經廣注卷六

仁和吳任臣注

海外南經

地之所載六合之間【郭曰四方上下爲六合也】四海之內照之以日月經之以星辰紀之以四時要之以太歲神靈所生其物異形或夭或壽惟聖人能通其道【郭曰言自非窮理盡性者則不能原極其情變】

海外自西南陬至東南陬者【郭曰陬猶隅也音騶】

結匈國在其西南其爲人結匈【郭曰臆前胅出如人結喉也任臣案淮南子海外三十六國自西南至東南方有結胸民羽民博物志云結胸國有滅鳥江淹遂古篇結匈反舌】南山在其東南自此山來虫爲蛇蛇號爲魚【郭曰以虫爲蛇以蛇爲魚任臣案楊氏補注今嶺南呼蛇爲訛或爲茅鱓圖贊曰賤無定貢貴無常珍物不自物自物由人萬事皆然】

【豈伊蛇鱗】一曰南山在結匈東南比翼鳥在其東其爲鳥靑赤【郭曰似鳬】兩鳥比翼【任臣案卽蠻蠻也】一曰在南山東

羽民國在其東南其爲人長頭身生羽【郭曰能飛不能逺卵生畫似仙人也任臣案博物志羽民國民有翼飛不逺多鸞鳥民食其卵去九疑四萬三千里異林云羽民長頰鳥喙赤目白首身有羽毛不能逺飛事物紺珠云羽民國在海東南崖巘間長頰鳥喙身生羽毛似人而卵生淮南原道訓曰理三苗朝羽民注雲南方羽國之民金樓子云舜時羽民獻火浣布顧氏說略曰舜時瑞事尢多羽民等獻黃布火浣之楚辭仍羽人於丹邱兮王逸注卽羽人國也髙叔嗣詩宅並羽人邱孫綽賦仍羽人於丹邱尋不死之福庭江淹遂古篇踵交脛與羽人兮圖贊曰鳥喙長頰羽生則卵矯翼而翔龍飛不逺人維倮屬何狀之反】一曰在比翼鳥東南其爲人長頰【郭曰啟筮曰羽民之狀鳥喙赤目而白首】有神人二八連臂爲帝司夜於此野【郭曰晝夜見任臣案淮南子有神人連臂爲帝夜注云連臂大呼夜行圖贊曰羽民之東有神司夜二八連臂自相覊駕晝宵出詭時淪化楊愼補注雲南中蠻方或有之夜行逢之土人謂之夜遊神亦不怪也】在羽民東其爲人小頰赤眉【郭曰當脾上正赤色】盡十六人【郭曰疑此後人所增益語耳】畢方鳥在其東靑水西其爲鳥人面一腳【任臣案抱朴子云枯灌化形山防前跟石修九首畢方人面卽斯鳥也又韓子載師曠曰黃帝合神於泰山之上駕象車而六蛟龍畢方並轄淮南子雲水出防象木生畢方意林曰木精畢方火精遊光廣雅曰土神謂之羵羊木神謂之畢方雄蜀都賦獸則猶豰畢方疑非此劉防孟曰佛國鳥頻伽亦人面羽山之北有善鳴之禽亦人面鳥喙一足名曰靑鸐其聲似鐘磬笙竽又鴅鳥防鳥橐防鳬徯皆人面禽也與此】一曰在二八神東讙頭國在其南其爲人人面有翼鳥喙方捕魚【郭曰讙兜堯臣有罪自投南海而死帝憐之使其子居南海而祠之畫亦似仙人也任臣案神異經曰驩兜氏鳥足仗翼而行食魚不畏風雨有所觸死乃已博物志曰驩兜國其民盡是仙人帝堯司徒驩兜民常捕海島中人面鳥口去南國萬六千里呂氏春秋云防婁之陽禺驩兜之國多無君圖贊曰讙國鳥喙行則仗羽潛於海濱維食防秬實維嘉谷所謂濡】一曰在畢方東或曰讙朱國

厭火國在其國南獸身黑色生火出其口中【郭曰言能吐火畫似獼猴而黒色也任臣案博物志曰厭光國民光出口中事物紺珠云厭光民形如猿猴光出口中又云厭虎獸似獼猴黒身口出火卽此也本艸集解曰南方有厭火之民食火之獸注云國近黒昆侖人能食火炭食火獸名禍斗也圖贊曰有人獸體厥狀怪譎吐納炎精火隨气烈推之無奇理有不又大秦國俗多奇幻口中出火漢安帝永寧元年復有撣國來朝獻樂及幻人能變化吐火此魚龍曼衍之術非自然者也】一曰在讙朱東

三株樹在厭火北生赤水上其爲樹如栢葉皆爲珠【任臣案三株通作三珠淮南子云三珠樹在其東北方博物志云三珠樹生赤水之上吳淑事賦見三珠於赤水植五柞於漢宮圖贊曰三珠所生赤水之際翹葉栢竦美壯若彗濯彩丹波自相霞映陶潛讀山海經詩粲粲三珠樹寄生赤水陰亭亭淩風桂八共成林吳筠詩安得昆侖山偃蹇三珠樹褚禋詩誰謂重三珠終焉競八桂張九齡詩側見雙翠鳥巢在三珠樹李白詩蒼蒼三珠樹王世貞詩赤水三珠樹髙士廉集序獲十城之珍搴三珠之樹又唐人號王勩兄弟爲三珠樹皆本此畱靑日札云嶺南珠子樹其珠生蚌中蚌生於樹上綴著不解而樹乃生海中石蜑戶鮫人往往泅水中鑿石得樹蓋亦瑚瑯玕樹之比三珠樹較奇也王崇慶釋義曰皆爲珠謂其葉生如珠非眞有所謂珠也】一曰其爲樹若彗【郭曰如彗星狀】三苖國在赤水東【任臣案淮南子海外三十六國有二苖民路史作三鱙】其爲人相隨【郭曰昔堯以天下譲舜三苗之君非之帝殺之有苗之民叛入南海爲三苖國任臣案劉防孟云猶陸渾之族遷於伊州尙曰陸渾】一曰三毛國

臷國在其東【郭曰音秩亦音替任臣案國名記云經有巫人民臷民朌姓帝俊後廣韻有臷國卽此也】其爲人黃能操弓射蛇【郭曰大荒經云此國自然有五穀衣服】一曰臷國在三毛東【任臣案圖贊曰不蠶不絲不稼不穡百獸率儛羣鳥拊翼是號臷民自然衣食】貫匈國在其東其爲人匈有竅【郭曰尸子曰四夷之民有貫匈者有深目者有長股者黃帝之徳嘗致之異物志曰穿匈之國去其衣則無自然者蓋似效此貫匈人也任臣案河圖玉版曰防風之二臣以刃自貫其心而死禹哀之乃防其刃療以不死之艸是爲穿匈民然金樓子云帝舜九載貫匈民獻珠鰕竹書黃帝五十九年貫匈氏來賓前此已有其國矣墨子蠻之八穿匈在其中臝虫錄云穿匈國在盛海東駱賓王露布反衝穿匈之域襲官帶以來王奇肱儋耳之民奉正朔而請吏】一曰在臷國東

交脛國在其東其爲人交脛【郭曰言腳脛曲戾相交所謂雕題交趾者也或作頸其爲人交頸而行也任臣案淮南子作交股今名交趾東漢書男女同川而浴故曰交趾禮三朝記云北發渠搜南撫交趾範氏桂海虞衡志安南有播流山環數百里皆如鐵圍不可攀躋中冇土國惟一竅可入而常自窒之人物詭怪不與外人通疑此卽古交趾地若今之交趾其人百骸與華無異又李氏筆記云交趾人足趾皆重起又張鏡心馭交記引經曰交趾其人交脛與本文略異】一曰在穿匈東【任臣案博物志云交趾民在穿胸東沈佺期渡海詩嘗聞交趾郡南與貫匈連】

不死民在其東【任臣案楚辭何所不死長人何守淮南子海外三十六國有不死民又云飲气之民不死之野卽此也江淹遂古篇云不死之國皆何因兮】其爲人黒色壽不死【郭曰有員邱山上有不死樹食之乃壽亦有赤泉飲之不老任臣案括地圖曰員邱之山上有赤泉飲之不死博物志云員邱山有不死樹食之乃壽景純遊仙詩圓邱有奇艸鐘山出靈液洛陽宮殿簿云明光殿前長生樹二株晉華林園長生樹二株卽不死樹也乂廣西柳州產苴艸亦名不死艸周髀算經曰中衡左右冬有不死之艸李石續博物志曰支國有活人艸人死者將艸覆面卽活皆不死樹圖贊曰有人爰處員邱之上赤泉駐年神木養命稟此遐齡悠悠無竟陶潛讀山海經詩自古皆有沒何人得靈長不死復不老萬歲如平常赤泉給我飲員邱是我糧方與三辰遊壽考豈渠央】一曰在穿匈國東

岐舌國在其東【郭曰其人舌皆岐或云支舌也任臣案淮南子東南方有反舌民注云語不可知而自相曉呂覽云反舌殊鄕之國東京賦重舌之人九譯僉稽首而來王王氏彚苑云反舌之國其人反舌卽此也拾遺記曰因霄之國人舌尖處倒向喉內亦曰兩舌重沓覽云軒渠之西其民四舌而三瞳通考謂之三童國亦此又案物理論舌主心由火旺於巳巳爲蛇故蛇岐舌南方岐舌之民其亦火旺之象與路史天皇頎贏而三舌是中國亦有岐舌者圖贊曰鑠金洪鑪灑成萬品造物無私各任所稟歸於曲成是見兆朕】一曰在不死民東

昆侖墟在其東墟四方【郭曰墟山下基也任臣案劉會孟云在烏思藏山】一曰在岐舌東爲墟四方羿與鑿齒戰於壽華之野羿射殺之【任臣案鴻烈解有鑿齒民卽此髙誘云鑿齒獸名齒長三尺其狀如鑿下徹頷下羿射殺之博物志曰羿與鑿齒戰於疇華之野羿持弓鑿齒持矛羿殺之路史云堯殊鑿齒於疇華之野戮九嬰於凶水之上疇華卽壽華也靑邱記東方澤疇華南方澤凶水圖贊曰鑿齒人實有傑牙猛越九嬰害過長蛇堯乃命羿斃之壽華金薤琳瑯載昭仁寺碑云殄暴壽華之澤戮凶絕轡之野本此也】在昆侖墟東羿持弓矢鑿齒持盾【郭曰鑿齒亦人也齒如鑿長五六足因以名云任臣案宛委余編引經云鑿齒作楯誤】一曰戈【郭曰未詳任臣案一云鑿齒持戈也】

三首國在其東其爲人一身三首【任臣案抱朴子曰巢居野處獨目三首南華經云有人三頭伺瑯玕與玕琪子同此李時珍人傀論人具四肢七竅常理也而荒裔有三首比肩飛頭垂尾之民淮南子云自西南至東南方爲三頭民圖贊曰𨿽云一气呼吸異道觀則俱見食則皆飽物形自周造化非巧又博物志載雙民二頭四手亦三首之屬也】一曰在鑿齒東

周饒國在其東其爲人短小冠帶【郭曰其人長三尺穴居能爲機巧有五穀食也】一曰焦僥國在三首東【郭曰外傳云焦僥民長三尺短之至也詩含神霧曰從中州以東西四十萬里得焦僥國人長一尺五寸也任臣案通考云焦僥人長三尺穴居善遊鳥獸懼焉其地艸木冬落夏生竹書紀年堯二十九載焦僥氏貢沒羽帝王世紀舜時焦僥氏來貢沒羽馬融廣成頌云納焦僥之珍羽謂此也漢明帝時西南國焦僥來貢獻安帝永初中焦僥種陸賴等舉種內附淮南子云焦僥曰炎上林希逸列子注焦僥之尺五諍人之九寸圖贊曰犀舛吹气有萬殊大人三丈焦僥尺餘混之一歸此亦僑如又人之短者廣延國人長二尺張仲師長一尺二寸鵠國男女長七寸陳章與齊桓公所言是也民國人長三寸日行千里見窮神祕苑木多國長四寸李子敖長三寸三分黃帝時務光長七寸西京雜記云東都獻短人五寸或云東郡送人長七寸名曰巨靈神異經曰西北荒中有小人長一寸朱衣冠較焦僥更異也又案拾遺記遺池國陀移國人皆長三尺壽萬歲後漢書朱儒國人長三四尺洞防記云勒畢國人長三尺有翼或云三寸朝野僉載云畱仇國人長三足二三寸職方外紀曰歐羅巴西海有小人國髙不二尺跨鹿而行鸛鳥嘗欲食之馬端臨云大秦有小人國軀才三尺耕稼之時懼鸛所食大秦每衛助之北域本末記曰自狄山北馬行一月爲短人國長者不逾三尺北方呼爲羊胞頭國然則人長三尺不獨焦僥也又焦僥或作憔僥酉陽雜俎云李章武有人臘長三寸餘頭項中骨筋成就是憔僥國人】

長臂國在其東捕魚水中兩手各操一魚【郭曰舊說云其人手下垂至地魏黃初中莵太守王頎討髙句麗王宮窮追之過沃沮國其東界臨大海近日之所出問其耆老海東復有人否曰常在海中得一布褶身如中人衣兩袖長三尺卽此長臂人衣也任臣案淮南子海外三十六國有修臂民抱朴子云修臂交股江淹遂古篇雲長臂兩面卽此也牛衷埤雅廣要曰長臂國在海之東其人垂手至地又有長腳人常之入海捕魚又博物志載一布衣從海浮出其身如中國人衣兩袖長二丈朱謀防異林雲長臂之國臂長丈餘身如中人圖贊曰雙肱三尺體如中人彼曷爲者長臂之民修腳是捕魚海濱梁簡文菩提樹頌穿胸鏤臆之首短身長臂之師】一曰在焦僥東捕魚海中狄山帝堯葬於陽【郭曰呂氏春秋曰堯葬谷林今陽城縣西東阿縣城次鄕中赭陽縣湘亭南皆有堯冡任臣案帝王世紀堯葬濟陰成陽西北四十里是爲谷林墨子云堯葬蛩山之陰山陵考云堯陵在東平州王充乃云葬崇山郡國志言濟陰郡成陽縣有堯冡皇覽墓記云堯冡在濟陰成陽續述徵記云小成陽在陽城西南半里許俗云囚堯城合諸說觀之要以爲小成陽者近是餘皆儀墓爾】帝嚳葬於陰【郭曰嚳堯父號髙辛今冡在頓邱縣城南防陰野中也音酷任臣案山陵雜紀云嚳葬頓邱宜陽山陵考云帝嚳陵在滑縣東北七十里廣輿記大名府淸丰縣有秋山帝嚳葬此山之陰圖贊曰聖徳廣被物無不懷爰乃殂落封墓表哀異猶然況乃華黎】爰有熊羆文虎【郭曰雕虎也尸子曰中黃伯余左執大行之獶而右搏雕虎也】蜼豹【郭曰蜼狝猴任臣案爾雅蜼卭鼻而長尾】離朱【郭曰木名也見莊子今圖作赤鳥】視肉【郭曰聚肉形如牛肝有兩目也食之無盡尋復更生如故任臣案謝肇淛五雜爼曰太平廣記載蕭靜之掘地得物如人手而食之甚美遇一道士曰此肉芝也江鄰幾雜誌云徐稹於廬州河次得一小兒手無指懼而棄之亦肉芝也狄山視內蓋此又案白澤圖物如小兒手無指者名封食之多力本艸綱目雲海中一種土肉正黒長五寸大如小兒臂有腹無口目有三十足可炙食文獻通考云公孫淵時防平北市生肉各數尺有頭目口喙無手足而動搖西湖志董表儀撤屋掘土得一肉塊術士云太歲也棄之又飛廉地囊形皆視肉也附記之以廣聞見劉防孟曰視肉猶南方無損獸南華逸篇云人而不學謂之視肉學而不行謂之撮囊李斯云禽鹿視肉人面而能彊行圖贊曰聚肉有眼而無腸胃與彼馬勃頗相髣髴奇在不盡食人薄味】吁咽【郭曰所未詳也】文王皆葬其所【郭曰今文王墓在長安鄗聚社中按帝王冢墓皆有定處而山海經往往復見之者蓋以聖人久於其位仁化廣及恩洽鳥獸至於殂亡四海若防考妣無思不哀故絕城殊俗之人聞天子崩各有立坐而祭醊哭位起土爲冢是以所在有焉亦猶漢氏諸逺郡國皆有天子廟此其遺象也任臣案今咸陽縣有周文王陵】一曰湯山一曰爰有熊羆文虎蜼豹離朱久【郭曰久鴝鶹之屬任臣案久卽防鶹古字通見字義總略】視肉虖交【郭曰所未詳也】其範林方三百里【郭曰言林汜濫布衍也任臣案範汜通】

南方祝融獸身人面乘兩龍【郭曰火神也任臣案太公金匱南海神名祝融越絕云祝融治南方僕程佐之楚辭九嘆云絕廣都以指兮歷祝融於朱冥相如大人賦祝融驚而蹕禦兮淸雰气而後行雄河東賦服冥及祝融史記正義雲南方炎帝之佐獸身人面乘兩龍應火正也圖贊曰祝融火神云駕龍气禦朱明正陽是作配炎帝列位於南】

山海經廣注卷六

欽定四庫全書

山海經廣注卷七

仁和吳任臣注

海外西經

海外自西南陬至西北陬者

滅鳥在結匈國北爲鳥靑赤尾【任臣案張華博物志結匈有滅防鳥】大運山髙三百仞在滅鳥北【任臣案路史注作大連山】

大樂之野夏后啟於此儛九代【郭曰九代馬名儛謂盤作之令儛也任臣案楊氏補注云盤作之謂舉盤起之令馬舞其上杜詩舞馬更登牀唐世猶有此戲又案蕭子範求昭明集表夏后之風載傳樂野梁簡文頌張樂大野夏有慙徳盧柟滄溟賦玩弄乎夏后氏之儛本此】乘兩龍【任臣案防融曲水詩序夏后兩龍載驅璿臺之上江淹赤虹賦集傅說之一星乘夏后之兩龍又遂古篇夏開乘龍何因緣兮又效阮體詩夏后乘兩龍髙防在帝臺李商九成宮詩云隨夏后雙龍尾謂此也】云蓋三層【郭曰層猶重也】左手操翳【郭曰羽葆幢也】右手操環【郭曰玉空邊等爲環】佩玉璜【郭曰半璧曰璜】在大運山北【郭曰歸藏鄭母經曰夏后啟筮禦飛龍登於天吉明啟亦仙也任臣案路史夏啟紀登擯抃馬秉翳執環而聲九辧圖贊曰筮禦飛龍果儛九代云融是揮玉璜是佩對】

【帝徳稟天靈誨】一曰大遺之野【郭曰大荒云大穆之野】

三身國在夏后啟北一首而三身【任臣案淮南子自西北至西南方有三身民注云三身民一頭三身江淹遂古篇丈夫女子至三身兮覽云鑿齒之東其民一首而三身荒史因提紀曰庸成氏實有季子其性喜滛帝放之於西南季子儀馬而產子身人而尾蹄馬是爲三身之國】一臂國在其北一臂一目一鼻孔有黃馬虎文一目而一手【任臣案淮南子海外三十六國西南方有一臂民呂氏春秋云共肱一臂之鄕爾雅北方有比肩民焉疊食而疊望注云此卽半體之人各有一目一鼻孔一臂一腳異域志云半體國其人一目一手一足交州記曰儋耳國東有一臂國人皆一臂也江淹遂古篇一臂人兮本此三才圖防曰一臂國在西海之北半體比肩猶魚鳥相合王融曲水詩序離身反踵之君髽首貫胸之長離身亦斯也圖贊曰品物流行以散混沌增不爲多減不爲損厥變難原請尋其本】

奇肱之國【郭曰或作奇音覊】在其北其人一臂三目有陰有陽乘文馬【郭曰陰在上陽在下文馬卽吉良也】有鳥焉兩頭赤黃色在其旁【郭曰其人善爲機巧以取百禽能作飛車從風逺行湯時得之於豫州界中卽壞之不以示人後十年西風至復作遣之任臣案河圖括地象曰奇肱氏能爲飛車從風逺行博物志云奇肱國去玉門西四萬里善爲拭扛飛車述異記曰湯時西風吹奇肱人垂車東至豫州界俟十年而風後至使遣歸國冠編亦云成湯十祀遣奇肱氏歸其國沈思永文苑豹班云奇肱氏能爲飛車乘風而飛禹時曽至黃帝祠額解云儋耳奇肱長股貫胸莫不來賓吳淑風賦雲飛車初駭於奇肱曲蓋始因於周武又車賦云然邱則剛金爲輞奇肱則從風以飛覽曰奇肱有兩頭之鳥互人有六首之圖贊曰玅哉工巧奇肱之人因風搆思制爲飛輪淩頺遂軌帝湯是賔】形天與帝至此爭神帝斷其首葬之常羊之山乃以乳爲目以臍爲口操干戚以舞【郭曰幹盾戚斧也是爲無首之民任臣案抱朴子謂無首之體卽此也圖贊曰爭神不勝爲帝所戮遂厥形天臍口乳月仍揮干戚𨿽化不服形天或作刑天陶詩云精衛衘防木將以塡滄海刑天舞干戚猛志故常在亦作形夭叚成式諾臯記云形夭與帝爭神帝斷其首葬之常羊山乃以乳爲目臍爲口操干戚而舞焉劉防孟曰律陀有天眼形天有天口洪容齋曰舊本淵明讀山海經詩刑天無千嵗疑上下文義不貫遂取經文參校形夭獸名也好啣干戚而舞乃知是形夭舞干戚五字皆譌此與臨漢曽紘之說同也而二老堂詩話復云靖節玆題十三篇大槪篇指一事此恐專說精衛塡海無千嵗之壽而猛志常在化去不悔若並指形夭似不相續其辭甚辧而要以曽之解爲得之邢凱坦齋通編雲天山有神名刑夭操干戚而舞不止張氏代醉編曰山海經形天與帝爭神形刑天夭四字當再考善本又吳淑事賦駭操幹之刑大以形天爲刑大更誤矣來斯行防云晉史莫窺空詫渡河之三豕山經未諳終迷舞戚之刑天謂此又靑闕山人路史曰刑天卽渾激】

女祭女戚在其北居兩水間戚操魚防【郭曰鱓魚屬任臣案王會篇甌人鱓虵卽防也物性志云防似蛇亦善緣樹食藤花語曰防則似蛇鰼聞有翼】祭操爼【郭曰肉幾任臣案圖贊曰彼姝者子誰氏二女曷爲水間操魚持爼厥儷安在離羣逸處】防鳥鳥【郭曰】

【次瞻兩音】其色靑黃所經國亡【郭曰此應禍之鳥卽今梟鵂鶹之任臣案圖贊曰有鳥靑黃號曰防與妖防合所集防至則梟鶹厥狀難媚】在女祭北防鳥人面居山上【任臣案篇海云防鳥鵂鶹別名今云人面似不】一曰維鳥靑鳥黃鳥所集

丈夫國在維鳥北其爲人衣冠帶劍【郭曰殷帝太戊使王孟采藥從西王母至此絕糧不能進食木實衣木皮終身無妻而生二子從形中出其父卽死是爲丈夫民任臣案中記云子從背脇中出王孟一作王英江淹遂古篇丈夫女子徐陵陳公九錫文北洎丈夫之鄕南逾女子之國陳氏吳問云丈夫北極女子南方謂此也淮南子自西北至西南方有丈夫民事物紺珠云丈夫民去玉門關二萬里圖贊曰陰有偏化陽無產理丈夫之國王孟是始感靈所通桑石無子】

女醜之屍生而十日炙殺之【任臣案冠編云羲和爲黃帝日官錫土扶桑扶桑後君生十子皆以日名號十日而九日爲凶號九嬰分扶桑之國爲十用兵不止求實無已炙殺女醜同惡相濟故曰叢枝胥敖】在丈夫北以右手鄣其面【郭曰蔽面任臣案王世貞沈慅云鑿齒防防擬舕余兮女醜防顱以相蠱盧柟放招賦魂兮無西女醜之屍防面奇怪指此也圖贊曰十日並熯女醜以斃暴於山阿揮袖自翳彼美誰子逢天之厲】十日居上女醜居山之上巫咸國在女醜北右手操靑蛇左手操赤蛇在登葆山羣巫所從上下也【郭曰采藥往來任臣案國名記巫咸國故巫縣今防之巫山又陜之夏縣有巫咸山計其道裏非此也淮南子云巫咸在其北方董逌廣川書防曰巫咸河在女醜北其神威靈震耀得在祀典世圖其象右手摻靑蛇左手摻赤蛇在保登山羣巫所以上下故安邑有巫咸祠祀之江淹赤虹賦序自非巫咸采藥羣帝上下者皆斂意焉用此圖贊曰羣有十巫巫咸所統經枝是搜術藝是綜采藥靈山隨時登降】

幷封在巫咸東其狀如前後皆有首黑【郭曰今弩蛇亦此也任臣案遊氏臆見云西區陽有鼈封謂之兩頭鹿朱氏駢雅曰鼈封兩首彘也鼈封並封屏蓬似是一物胡】

【應麟三墳補逸曰王會稱區陽以鼈封鼈封者若彘前後有首王伯厚補注云盛之記武陵郡西有獸如鹿前後有頭常以一頭食一頭行然不言名鼈封考以山海經所載並封在巫咸東其狀如彘前後皆有首蓋斯物也任臣又案後漢書云陽有神鹿兩頭能食毒艸華陽國誌云此鹿出云陽南郡熊捨山卽余義也酉陽雜爼云雙頭鹿矢名耶希耶鹿名也張華博物志云茶首機出永昌郡音蔡茂機是兩頭鹿名之所記卽此耳圖贊曰龍過無頭並封連載物狀相乖如驥分背數得自通尋之愈閎又史訇云神功元年安國獻兩首犬亦並封附記之】

女子國在巫咸北兩女子居水周之【郭曰有黃池婦人入浴出卽懷姙矣若生男子三歲輙死周猶繞也離騷曰水周於堂下也任臣案金樓子云女國有潢池浴之而孕抱朴子云黃池無另穿胸勞口隋書云女國在蔥嶺南職方外紀曰北方之西有女國曰亞瑪作搦疑卽此也梁四公記傑公曰今女國有六北海之東方闕之國有女國天女下降爲其君西南域板楯之西有女國女爲人君以貴男爲夫置男爲妾媵昆明東南絕徼之外有女國以猿爲夫生男父而入山谷晝伏夜遊生女則巢居穴處南海東南有女國舉國惟以鬼爲夫夫致飲食禽獸以養之勃律山之西有女國山出臺虺之水女子浴之而有孕其女舉國無夫西海西北有女國以虵爲夫男則爲虵不噬人而穴處女則臣妾官長而居宮室唐書西域傳云東女國一曰蘇伐刺拏瞿咀羅國皆別種也西海有女國故稱東別之女主號賓就是西方亦不止一女國也又通考曰扶桑東千里有女國其人容貎端正身體有毛至二三月競入水則姙娠六七月產子埤雅廣要曰女人國與奚部小如者部抵界其國無男每視井卽生蓋東女國也非此圖贊曰簡狄有吞姜嫄有履女子之國浴於黃水乃娠乃字生男則死】一曰居一門中

軒轅之國在此窮山之際其不壽者八百歲【郭曰其國在山南邊也大荒經曰岷山之南任臣案博物志西北有軒轅國在窮山之際其不壽者八百嵗張衡思賦云超軒轅於西海兮謂此圖贊曰軒轅之人承天之祐冬不襲衣夏不扇暑猶气之和家爲彭祖潘之恆黃海雲天帝賜算聖人有加焉軒轅之國不壽者八百歲是卽以軒轅爲黃帝也未詳是非】在女子國北人面蛇身尾交首上窮山在其北不敢西射畏軒轅之邱【郭曰言敬畏黃帝威靈故不敢向西而射也任臣案禪通紀有軒轅氏或曰居軒轅之邱以爲名疑非是羅泌曰軒轅所迹後人因以名邱非因邱而爲號且其邱在昆侖之下世以爲黃帝之所避風雨者非所居也】在軒轅國北其邱方四蛇相繞【郭曰繚繞樛纒】此諸夭之野【郭曰夭音妖任臣案博物志作渚沃事賦作諸沃又篇海引此天音沃】鸞鳥自歌鳳鳥自舞鳳凰卵民食之甘露民飲之所欲自從也【郭曰言滋味無所不有所願得自在此謂夭野也任臣案博物志軒轅國鸞自舞民食鳳卵飲甘露述異記雲海中有軒軒邱鸞自歌鳳自舞古雲天帝樂也昭明太子七召云拾卵鳳巢剖胎豹約李氏演連珠云渚沃之野食鳳卵而棄余崔融賀甘露表嘗之則甘似降軒轅之國俱本此又吳淑露賦享遐壽於搖山注引經云諸沃之山搖山之民甘露是飲不壽者八百嵗與今本略異】百獸相與羣居在四蛇北其人兩手操卵食之兩鳥居前導之

龍魚陵居在其北狀如貍【郭曰或曰龍魚似貍一角任臣案淮南子硥魚在其南卽此張衡思賦云跨汪氏之龍魚景純江賦雲龍鯉一角奇鶬九頭又云或虎狀龍顏吳淑魚賦云陵處亦驚於龍鯉劉賡稽瑞錄云具區文蜃陵居角鯉駢志雲龍魚陵居皆指此也又成陽靈臺碑有龍魚疑亦斯魚也見適漢釋又文選注事賦注引經通作龍鯉】一曰鰕【郭曰音遐任臣案虞荔鼎錄曰宋文帝得鰕魚遂作鼎曰鰕魚四足又爾雅鯢大者亦謂之鰕皆同名異物】卽有神聖乘此以行九野【郭曰九域之野任臣案拾地圖曰龍魚一名鰕魚狀如龍而有神聖乘此而行九野髙誘淮南注硥魚如鯉魚有神靈者乘行九野圖贊曰龍魚一角似貍處陵俟時而出神聖攸乘飛騖九域乘雲上升楊愼異魚贊曰龍魚之川在汧之瑌河圖授羲實此出焉神行九野如馬行天】一曰鼈魚在夭野北其爲魚也如鯉白民之國在龍魚北【任臣案呂氏春秋注白民之國在海外極南淮南子自西北至西南方有白民注云白民白身天寶軍錄云日南廐山連接不知幾千里裸人所居白民之後也刺其胸前作花以爲美飾路史白民進藥獸黃帝祠額解云師白民藥獸而知醫劉鳳雜爼曰赤頸白民謂此也又大荒東經亦有白民國計其道裏疑爲二國又雲南通誌云白飯王之後仁果居白崖爲白人之國亦非此也】白身被髮【郭曰言其人體洞白任臣案湘煙錄云白氏國人白如玉國中無五穀惟種玉食之疑卽白民】有乘黃其狀如狐其背上有角乘之壽二千歲【郭曰周書曰白民乘黃似狐背上有兩角卽飛黃也淮南子曰天下有道飛黃伏皂任臣案博物志白民國有乘黃乘之壽三千歲稽瑞錄云成王時白民獻乘黃遊氏臆見曰乘黃一名訾黃】

【龍翼馬身黃帝乘之而仙漢武欲得之郊祀歌曰訾黃何不徠下文選赭白馬賦黃帝陟位飛黃伏皁輟耕錄云軒轅獲飛黃而獨角髙誘淮南注雲飛黃出西方狀如狐背上有角乘之壽三千歲宋符瑞志舜時地出乘黃之馬李長吉詩暫繋騰黃馬吳正子注云騰黃神黃也一曰乘黃飛黃或作古黃翠黃狀如狐背有兩角乘之壽千歲抱朴子云騰黃之馬吉光之獸皆壽三千歲卽斯獸也圖贊曰飛黃奇駿乘之難老揣角輕騰忽若龍矯實鑑有徳乃集厥皁】

肅愼之國在白民北【任臣案淮南子海外三十六國有肅愼民】有樹名曰雄【郭曰或作雒】常先入代帝於此取之【郭曰其俗無衣服中國有聖帝代立者則此木生皮可衣也任臣案異物彚苑云雒常木無皮出肅愼之國聖人在位則木生皮可爲衣其國東朝中國成王時一生晉書列傳云肅愼有樹名曰雒常若中國有聖帝代立則其木生皮可衣周武王及成王時遣使入貢事物紺珠云雒常出肅愼談薈云挹婁國雒常樹其皮可衣顧野王進玉篇啟取衣雒樹則肅愼識受命之興平波海水則越裳知聖人之徳駢雅曰雒常之皮可衣吉貝之花可績稽瑞錄云房戶濶達肅愼雒常圖贊曰靑質赤尾號曰滅防大運之山百仞三重雄常之樹應徳而通又朱謀防異林作雒裳樹】

長股之國在雄常北被髮【郭曰國在赤水東也長臂人身如中人而臂長二丈以推之則此人腳過三丈矣黃帝時至或曰長腳人常長臂人入海中捕魚也任臣案竹書紀年黃帝五十九年長股氏來賔穆天子傳天子乃封長肱於黒水之西河是曰畱骨之卽長股也淮南子海外三十六國有修股民又汜論訓曰奇肱修股之民是非各異習俗相反江淹遂古篇雲長股深目豈君臣兮埤雅廣要雲長腳人與長臂國相連】一曰長腳【郭曰或曰有喬國今伎家喬人蓋象此身任臣案喬人雙木續足之戲今曰躧蹻】

西方蓐收左耳有蛇乘兩龍【郭曰金神也人面虎爪白毛執見外傳任臣案月令秋月其神蓐收明義云少皥金天氏其子該爲蓐收也左傳金正曰蓐收楚辭逺遊雲鳳凰翼其承旂兮遇蓐收乎西皇柳子晉問云出太白徵蓐收亶爰子云召蓐收以奔屬兮馴威防踆烏國語虢公所夢史囂所對均此神也圖贊曰蓐収金神白毛虎爪珥蛇執專司無道立號西阿恭行天討】

山海經廣注卷七

欽定四庫全書

山海經廣注卷八

仁和吳任臣注

海外北經

海外自東北陬至西北陬者

無防之國【郭曰音啟或作綮任臣案一名無啟又名無繼淮南墜形訓海外三十六國西北方有無繼民】在長股東爲人無防【郭曰防肥腸也其人穴居食土無男女死卽埋之其心不朽死百廿歲乃復更生任臣案博物志無啟民居穴食土死埋之其心不朽百年還化爲人酉陽雜爼曰無啟人食土其人死其心不朽埋之百年化爲人錄民滕不朽埋之百二十年化爲人細民肝不朽埋之八年化爲人抱朴子雲乘雲壐產之國肝心不朽之民盧柟蠛蠓集云登巫咸歷無防劉鳳雜爼云無防無骨皆此也圖贊曰萬物相傳非子則根無防因心搆肉生魂所以能然尊形者存又三才圖防云三蠻國民食土死者埋之心肺肝皆不朽百年復化爲人與無防國相】

鐘山之神【任臣案十洲記曰北海外有鐘山自生千芝及神艸又云鐘山在北海子地仙家數十萬耕田種芝艸課計頃畆酉陽雜爼云仙棨有鐘山白膠魯女生列傳曰鐘山之棗其大如缾景純遊仙詩鐘山出靈液注云北海外山卽此山也】名曰燭陰【郭曰燭龍也是燭九陰因名云任臣案盧柟泰宇前引壽華後蟠燭陰】視爲晝暝爲夜吹爲冬呼爲夏不飲不食不息息爲風【郭曰息气息也】身長千里在無防之東其爲物人面蛇身赤色居鐘山下【郭曰淮南子曰龍身一足任臣案括地圖曰鐘山之神名曰燭龍視爲晝眠爲夜吹爲冬吁爲夏息爲風楚辭曰安不到燭龍何照王逸注雲天之西北有幽冥無日之國有龍銜燭而照之栁宗元天對曰修龍旦燎爰北其首九陰極防厥朔以炳楊萬里解云旦燎謂銜燭也盧柟放招賦軼鐘山之幽黦兮今照之以燭龍龍池賦蔚兮啣燭照鐘山之野圖贊曰天缺西北龍啣火精气爲寒暑眼作昏明身長千里可謂至神張憲燭龍行雲蛇身人面髮如赭啣珠光吐照天下指此也】

一目國在其東一目中其面而居一曰有手足【任臣案淮南子海外三十六國有一目民抱朴子所謂獨目也事物紺珠云西北一目少廣爲八紘之地在八埏外三才圖防曰一目國在北海外其人一目當其面而手足皆具圖贊曰蒼四不多此一不少於野冥瞽洞見無表形遊逆旅所貴維眇今亞細亞之西北歐羅巴之東有一目國見兩儀覽圖】

柔利國在一目東爲人一手一足反膝曲足居上【郭曰一腳一手反卷曲也任臣案博物志子利國人一手二足拳反曲與此國苐云二足疑非此也淮南子海外三十六國有柔利民異林云柔利國其人曲膝向前一手一足三才圖會云柔利國國人曲膝一手一足圖贊曰柔利之人曲腳反肘干求之容方此無醜所貴者神形於何有】一云畱利之國人足反折

共工之臣曰相柳氏【郭曰共工覇九州者】九首以食於九山【郭曰頭各自食一山之物言貪暴難饜任臣案相栁蛙螢子三才圖防俱作相抑先是共工姜之異爲太昊黒龍氏主水職共工薨子康回襲黒龍氏亦曰共工太昊崩女媧立以上相不下女主伯九有而朝同列僣黒帝輔以相抑竊保冀方亦作相繇見張揖廣雅及大荒經圖贊曰共工之臣號曰相栁稟此奇表虵身九首恃力舛暴終禽夏后又案神九首者相栁之外九鳳九首木夫九首駱賓王露布云雄虺九頭蓋謂此也】相柳之所抵厥爲澤谿【郭曰抵觸厥掘也音撅】禹殺相柳其血腥不可以樹五穀種禹厥之三仞三沮【郭曰掘塞之而土三沮滔言其血膏浸潤壤地任臣案陳一中曰共工夾輔太昊太昊在位則相抑爲陪臣太昊旣陟則相抑於共工君臣之分旣定義不可絕嗣主縱無道死所事以報先君人臣之義也彼各爲其主精英未泯死化九首之虺所扺爲淵澤水孽憤戾之气理不盡無故禹不得不殺一曰禹戮之虺非眞相抑氏杜宇蟛是也王世貞詩相柳食九州膏血彌川坻本此】乃以爲眾帝之臺【郭曰言地潤濕惟可積土以爲臺觀】在昆侖之北【郭曰此昆侖山在海外者】柔利之東相柳者九首人面蛇身而靑不敢北射畏共工之臺臺在其東臺四方隅有一蛇虎色首衝南方【郭曰衝猶向任臣案楊愼補注云首衝南方者紀鼎上所鑄之象虎色者蛇斑如虎蓋鼎上之又以彩色防染別之】

深目國在其東爲人舉一手一目【郭曰一作曰】在共工臺東【任臣案淮南子自東北至西北方有深目民路史曰北海深目之國盼姓近南地冠編云黃帝五十九歷貫胸長股深目儋耳莫不來賔圖贊曰深目戎但覺絕縮軒轅道降欵塞歸服穿胸長腳同防異族】無腸之國在深目東【郭曰一作南】其爲人長而無腸【郭曰爲人長大腹內無腸所食之物通過任臣案淮南子自東北至西比方有無腸民路史云無腸蜚頭厭火流圖贊曰無腸之人厥體維洞心實靈府余則外用得一自全理無不共埤雅廣要作無腹國】

聶耳之國在無腸國東使兩文虎爲人兩手聶其耳【郭曰言耳長行則以手攝持之也聶諾夾反任臣案牛衷埤雅廣要云聶耳在無腹東其人虎文兩手聶耳而行耳長及頰行則手捧之朱謀防異林云聶耳之國耳垂至腰兩手捧耳而行圖贊曰聶耳之國海渚是縣雕虎斯使奇物畢見形有相須手不離面長源羅氏曰四海之下半體聶耳卽此又大耳國以一耳爲席一耳爲衾較此更奇也】縣居海水中【郭曰縣猶邑也】及水所出入奇物【郭曰言盡規有之】兩虎在其東誇父與日逐走入日【郭曰言及日於將入也逐音冑任臣案列子誇父不量力欲追日影逐之於隅谷之際林注云誇父龍伯之鴻烈解誇父在其北方又曰臣雷公役誇父注云誇父神獸也廣輿記云今涇州有振履堆相傳誇父逐日振履於此歲華紀麗日云逐有誇父送有防皇吳國倫集北山愚公東海誇父續騷經云攙飛輿以誇父兮徐吾起而爲助冠編云句龍生垂及信信生誇父又蜀觀井碑成湯自上而臨下誇父處中而見受疑謂此人】渴欲得飲飲於河渭【任臣案何諷夢渴賦云辧誇父於渭上】河渭不足北飲大澤【任臣案王勃九成宮頌前旌逐日誇父斷洪河之流盧柟蠛蠓集飲誇父於後澨本此】未至道渴而死棄其杖化爲鄧林【郭曰誇父者蓋神人之名也其能及日景而傾河渭豈以走飲哉寄用於走飲耳幾乎不疾而速不行而至者矣此以一體爲萬殊存亡代謝寄鄧林而遁形惡得尋其靈化哉任臣案淮南子誇父棄其防是爲鄧林博物志雲海水西誇父與日相逐棄其防杖化爲鄧林阮籍詠懷詩夏后乘靈輿誇父爲鄧林江淹遂古篇誇父鄧林義亦艱兮庾信竹林賦一傳大夏空成鄧林又羽調曲羣材旣聚故能成鄧林詩品云篇章之珠澤文彩之鄧林李邕日賦誇父棄防崩走何益初學記云誇父棄杖魯陽揮戈隋書云鄧林之一枝昆山之片玉後周書云挺棟幹於鄧林駱賓王露布鄧林萬里交影甘泉之樹楊烱渾天賦誇父棄防無以方其駿奔李白大獵賦大章按步以往來誇父振防而奔走文苑英華云卑沃焦於尺土微鄧林以秋毫吳淑日賦棄杖復聞於誇父又杖賦棄鄧林而自茂盧柟賦慨誇父之鄧林弔燭龍於昆侖皆指此也又防州南鳳林山亦名鄧林是古鄧祁侯國荀子云鄧地之山林是也非此圖贊曰神哉誇父難以理尋傾沙逐日遁形鄧林觸而化應無常心陶潛讀山海經詩誇父誕宏志乃與日競走俱至虞淵下似若無勝神力旣殊妙傾河焉足有餘迹寄鄧林功竟在身後】

博父國在聶耳東其爲人大右手操靑蛇左手操黃蛇鄧林在其東二樹木一曰慱父禹所積石之山在其東河水所入【郭曰河出昆侖而潛行地下至蔥嶺復出注鹽澤從鹽澤復行南出於此山而爲中國河遂注海也書曰導河積石言時有壅塞故導利以通之】

拘纓之國在其東一手把纓【郭曰言其人常以一手持冠纓也或曰纓宜作癭任臣案淮南子作句嬰民注云讀爲九嬰劉氏山云踵句癭是爲海外三十六國句癭卽拘纓也】一曰利纓之國尋木長千里在拘纓南生河上西北【任臣案尋木卽穆天子傳姑繇之木之也郭璞遊仙詩縱酒蒙汜濱結駕尋木末成公綏詩扶桑髙萬仞尋木長千里圖贊曰渺渺尋木生於河邊疏枝千里上於雲天垂陰四極下蓋虞淵又李善文選注引此作桪木】跂踵國在拘纓東【郭曰跂音企】其爲人大兩足亦大【郭曰其人行腳跟不著地也孝經鉤命訣曰焦僥跂踵重譯欵塞也任臣案淮南子自東北至西北方有踵民注云跂踵踵不至地以五指行竹書紀年夏帝癸二年踵民來賓呂氏春秋云桀染於羊辛踵夷卽此國人也李巡爾雅注曰蠻有八天竺咳首焦僥踵穿胸儋耳狗軹旁春論衡曰周時若穿胸儋耳焦僥踵之輩不能三千江淹遂古篇踵交脛與羽民兮又墨子禮記疏吉音余俱作跛踵圖贊曰厥形𨿽大斯腳則企跳步雀踴踵不閎地應徳而臻欵塞歸義】一曰大踵

歐絲之野在大踵東一女子跪據樹歐絲【郭曰言噉桑而吐絲蓋也任臣案博物志曰嘔絲之野有女子方跪據樹而嘔絲此海外也太平廣記曰歐絲之野女子據樹歐絲楊愼注云世傳絲神爲女子謂之馬頭娘後漢志曰宛窳蓋此也圖贊云女子鮫人體近蚌出珠匪甲吐絲匪蛹化出無方物豈有種梁蕭恪進世祖牋野自績何謝歐絲白氏六帖云跪樹歐絲生桑得吳淑絲賦云或吐之而成錦或歐之而跪樹談薈云織綃之鮫人泣珠據樹之女子歐絲本此又因祗園女子內五色絲口中則成文錦沈約見女子亦吐絲織成冰紈與斯】三桑無枝在歐絲東其木長百仞無枝【郭曰言皆長百仞也任臣案淮南子云和邱在其東北陬三桑無枝在其西吳淑桑賦圓邱傳北海之名謂三桑也】

範林方三百里在三桑東洲環其下【郭曰洲水中可居者環繞也】務隅之山帝顓頊葬於陽【郭曰顓頊號爲髙陽今在濮陽故帝邱也一曰頓邱縣城門外廣陽裏中任臣案冠編云顓瑣葬廣陽裏務鰅之陽劉防孟曰此招魂葬衣冠之所非濮陽帝邱也】九嬪葬於陰【郭曰嬪婦】一曰爰有熊羆文虎離朱久視肉【任臣案王氏釋義曰離朱而下皆異物或以爲殉葬之具】

平邱在三桑東爰有遺玉【郭曰遺玉玉石任臣案遺玉卽瑿玉松枝千年爲伏苓又千年爲琥珀又千年爲瑿字書云瑿遺玉也是其解也髙昌人名爲木瑿謂玉爲石瑿梁四公記云交河之間平磧中掘地深一丈下有瑿珀此瑿玉耳徐氏謇修賦云按予轡於平邱兮弄遺玉於三桑謂此也】靑鳥視肉楊柳甘柤【郭曰其樹枝榦皆赤黃花白葉黒實呂氏春秋曰其山之東有甘柤焉音如柤棃之柤】甘華【郭曰亦赤枝榦黃華任臣案楊愼補注云甘華卽積一云木俗云】百果所生【任臣案淮南子平邱作華邱靑鳥作靑馬楊柳作楊桃甘柤作甘樝與經文大同小異】有兩山夾上谷二大邱居中名曰平邱【任臣案圖贊曰兩山之間邱號曰平爰有遺玉駿馬維靑視肉甘華奇果所生】

北海內有獸其狀如馬名曰騊駼【郭曰陶塗兩音見爾雅任臣案字林云北方良馬也一名野馬王防解成王時禺氏來獻騊駼又伊尹四方令正北以野馬騊駼爲獻史記北域奇畜則騊駼邢昺爾雅疏騊駼幽隱之獸有明王在位則至熊氏瑞應圖云王者徳感則騊駼至孫氏瑞應圖曰有賢王則騊駼來爲時辟除災害劉賡稽瑞錄云觸邪獬豸除害騊駼張說監牧頌舉其神異則騊駼騕防乘黃玆白顏氏漢書注云陶塗國出此馬因以爲名圖贊曰騊駼野駿產自北域交頸相摩分背翹陸𨿽有孫陽終不能服駼宋書作張萱彚雅曰駼又獸名狀如黃牛虎丈非此】有獸焉其名曰駮狀如白馬鋸牙食虎豹【郭曰周書曰義梁玆白若白馬鋸牙食虎豹按此二說與爾雅同任臣案說苑師曠云駿食豹豹食駮駮食虎又獸之食虎豹者復有渠搜�防豰靑腰狻猊闕耳虎鷹渠搜卽鼩犬一名露犬豰一名黃腰】有素獸焉狀如馬名曰蛩蛩【郭曰卽蛩蛩鉅虛也一走百里見穆天子傳音邛任臣案爾雅翼云蟨防前而兔後趨則頓走則顚故常與卭卭距虛比爲卭卭距虛齧甘艸卽有難卭卭距虛之號比肩獸宛委余編云東有魚比目曰鰈南有鳥比翼曰鶼西有獸比肩曰卭卭距虛覽曰東海之鰈比目而後達北方之防更食更視而後飽西方之蟨得蛩蛩距虛而後行南方之鶼比翼而後舉王防篇獨鹿國獻蛩蛩距虛瑞應圖云比肩獸王者徳及幽則至劉孝標啟蛩蛩之謀止於善艸周周之計利在衘翼圖贊曰蟨與岠虛乍兔乍防長短相濟彼我俱舉有若自然同心共膂相如子虛賦蹵蛩蛩轔距虛張揖注云蛩蛩靑獸狀如馬距虛似蠃而小李善章句云蛩蛩卽距虛變丈互言耳是卭卭距虛爲一獸也】有靑獸焉狀如虎名曰羅羅【任臣案駢雅曰靑虎謂之羅羅今雲南蠻人呼虎亦爲羅羅見天中記】

北方禺彊人面鳥身珥兩靑蛇踐兩靑蛇【郭曰字冥水神也莊周曰禺彊立於北極一曰禺京一本云北方禺彊黑身手足乘兩龍任臣案太公金匱北海神名冥越絕云冥治北方白辯佐之五嶽眞形圖云北海神名帳余裏又名禺彊江淹遂古篇北極禺彊爲常存兮圖贊曰禺彊水神面色黧黒乘龍踐蛇淩雲附翼靈一冥立於北極】

山海經廣注卷八

欽定四庫全書

山海經廣注卷九

仁和吳任臣注

海外東經

海外自東南陬至東北陬者

邱【郭曰音嗟或作髮任臣案續丈獻通考引此作差邱盧柟滄溟賦云偃轡邱弭節甘淵】爰有遺玉靑馬視肉楊柳甘柤甘華【任臣案亶爰集云�甘華於邱】甘果所生在東海兩山夾邱上有樹木一曰嗟邱一曰百果所在在堯葬東

大人國在其北爲人大坐而削船【任臣案淮南子云自碣石山過朝鮮貫大人之國注曰朝鮮樂浪縣大人國在其東博物志曰大人國其人孕三十六年生白頭其兒則長大能乘雲而不能走蓋龍去防稽四萬六千里劉防孟云穆滿升巨人之臺古有此國太平廣記曰新羅國東與長人國接身三丈鋸牙鉤爪不火食或謂卽此也】一曰在邱北【任臣案一本作邱北】奢比【任臣三才圖防作奢北】之屍在其北【郭曰亦神名也任臣案奢比黃帝七輔之一冠編云黃帝友奢比友地典路史奢比辯乎東以爲土師是也國名記有奢比國盧柟滄溟賦云獻奢比遊無垠】獸身人面大耳珥兩靑蛇【郭曰珥以蛇貫耳也音釣餌之餌任臣案釋義曰靑蛇以象木也也】一曰肝楡之屍在大人北【任臣案釋義曰旣曰奢比又曰肝楡肝亦木屬盧柟放招賦云左防肝楡右傶鄧林謂此也】

君子國在其北衣冠帶劍食獸使二大虎在旁其人好讓不爭【任臣案淮南子云東方有君子之國注曰東方木徳仁故有君子之國其人衣冠帶劍食獸使二丈虎也天老曰鳳五色備舉出於君子之國京房亦云鳳皇髙丈二出於東方君子之國博物志云君子國好禮譲不爭士千里民多疾故人不蕃息好譲故爲君子國後漢書列傳東方曰夷天性柔順易以道禦至有君子不死之國焉廬陵羅氏曰北方有不釋之冰南方有不死之艸東方有君子之域西方有殘刑之屍圖贊曰東方气仁國有君子薰華是食雕虎是使雅好禮譲委蛇論理】有薰【郭曰或作堇任臣案一本作董誤】華艸朝生夕死【任臣案爾雅椵木槿櫬木槿逸書云仲夏之月木槿榮詩云顏如蕣華卽堇也本艸謂之朝開暮落花薰爲堇之譌無疑博物志亦云多薰華之艸似猶緣此誤也】一曰在肝楡之屍北

防防在其北【郭曰音虹任臣案古音略云防音臬義與霓蜺蛪同又案漢天文志抱珥防蜺則防虹古字通也】各有兩首【郭曰虹防蝀也任臣案春秋運斗樞樞星散爲虹蜺河圖曰鎭星散爲虹蜺又吐金化玉所見不一是防防亦丰霳列缺也】一曰在君子國北

朝陽之谷【任臣案江淹賦朝陽之谷崦嵫之泉】神曰天吳【任臣案天吳水伯名嵇康琴賦天吳踴躍於重淵木華海賦天吳乍見而髣髴庾闡詩天吳踴靈壑將駕奔霄冥謝靈運詩川石時安流天吳靜不發王勃乾元殿頌序控風伯於詞林詔天吳於筆海沈云卿詩防防榮海若霹耿天吳李賀浩歌云帝遣天吳移海水亶爰子雲天吳吸重霾鼉鱷來侁侁王世貞沈慅雲天吳紛隮其來下談藪曰李大異常誦杜天吳紫鳳之句顧坐客云吳音華見山海經未知復見何書王仲行對云後漢書戴就被收獄吏燒鋘斧使就挾之注引何承天纂丈鋘音華又詩不吳不敖不吳不亦皆音華據此則天吳從華音矣】是爲水伯在防防北兩水間其爲獸也八首人面八足八尾皆靑黃【郭曰大荒東經云十尾任臣案圖贊云耽耽水伯號曰谷神八頭十尾人面虎身龍據兩川威無不震郁離子曰天吳八首八足而相抑九頭實佐之蓋指此也】

靑邱國在其北【郭曰其人食五穀衣絲帛任臣案抱朴子云黃帝東至靑邱過風山見紫府先生授以三皇內文呂覽云禹至鳥谷靑邱之鄕王防注靑邱海東地名服防曰靑邱國在海東三百里相如賦云秋田乎靑邱彷徨乎海外梁元帝職貢圖序度靑邱而跨丹穴庾信羽調曲靑邱還擾圃丹穴更巢梧王勃爲趙長史表西窮赤水之源東究靑邱之境又乾元殿頌靑邱畫野不逾徵賦之鄕顧起元壯遊歌左望靑邱渚右眄白雲鄕宋史天文志靑邱七星在軫東南海東之國號也】其狐四足九尾一曰在朝陽北【郭曰汲郡竹書曰栢杼子徵於東海及王壽得一狐九尾卽此也任臣案瑞應圖九尾狐六合一同則見文王時東方歸之呂氏春秋云禹行塗山乃有白狐九尾造於禹塗山人歌曰綏綏白狐九尾龎龎成王時靑邱貢九尾狐見逸周書圖贊曰靑邱奇獸九尾之狐有道翔見出則衘書作瑞周文以標靈符】

帝命豎亥【郭曰豎亥健行人任臣案羅泌作豎吳越春秋作孺亥曰禹使大章步東西孺亥度南北玉海云章亥所步禹契所書顧起元帝京賦測霄之圭步以豎亥王氏釋義曰此所謂帝或當爲禹天豈有命豎亥步地之理又黃帝臣亦名豎亥路史黃帝使豎亥通道路非此】步自東極至於西極五億十選【郭曰選萬也任臣案楊氏補注云選與萬古音相通遂借其字】九千八百步【任臣案淮南子云禹乃使大章步自東極至於西極二億三萬三千五百里七十五步使豎步自北極至於南極二億三萬三千五百里七十五步】亥右手把算左手指靑邱北【任臣案楊愼云右手把算左手指靑邱亦言鑄象也盧柟滄溟賦云便旋豎亥之浦謂此圖贊曰禹命豎亥靑邱之北東盡泰遠西窮邠國步履宇宙以明靈徳】一曰禹令豎亥一曰五億十萬九千八百步【郭曰詩含神霧曰天地東西二億三萬三千里南北二億一千五百里天地相去一億五萬里任臣案春秋命歷序曰有神人始立地形甄度四海遠近所至東西九十萬里南北八十一萬里天文錄曰天地廣南北二億三萬三千五百里七十五步東西短減四步呂氏春秋云四極之內東西五億有九萬七千里南北亦五億九萬七千里括地象曰八極之廣東西二億三萬三千里南北二億三萬一千五百里張衡靈憲經云八極之維徑二億三萬二千三百里南北則短減千里東西則廣增千里言人人殊由鳥迹人迹之曲不同古今之裏法步法不一也】

黑齒國在其此【郭曰東夷傳曰倭國東四十餘里有祼國祼國東南有黒齒國船行一年可至也異物志云西屠染齒亦以放此人任臣案呂氏春秋禹東至黒齒之國淮南子自東南至東北有黒齒民又云堯立西教沃民東至黒齒木華海賦云或泛泛悠悠於黒齒之江淹遂古篇其外黒齒次裸民兮後漢書云自侏儒東南至黒齒國三國誌云去女王四千餘里黒齒國復在其東南柳子招海賈文黒齒齴鱗文肌木史言漢東道黒齒皆此也又屠移在海外以艸染齒亦號黒齒王防篇黒齒白鹿白馬伊尹四方令云正西漆齒左思吳都賦儋耳黒齒之長管子雕題黒齒南土志黒齒蠻在永昌關南以漆漆其齒見人以此爲飾寢食則去之百濟西部有黒齒氏唐黒齒常之其種族也非此國】爲人黑食稻啖蛇一赤一靑【郭曰一作一靑蛇】在其旁一曰在亥北爲人黑首食稻使蛇其一蛇赤下有湯谷【郭曰谷中水也】湯谷上有扶桑【郭曰扶桑木也任臣案兩幹同根相爲依倚故名扶桑猶之扶荔扶竹扶筍皆取斯義神異經云東方有樹焉髙八十丈敷張自輔葉長一丈廣六尺名曰扶桑椹長三尺五寸十洲記曰扶桑在東海之東岸一萬里碧海之中樹長數千丈大二千圍今南中有佛桑亦名扶桑非此也又案戴埴防璞曰離騷云飲馬咸池總轡扶桑東京賦登天光於扶桑謝莊月賦擅扶桑於東沼張衡思賦憑云遐逝夕宿扶桑楊烱渾天賦扶桑臨於大海淮南子曰日出暘谷拂於扶桑注云東方之野山海經曰暘谷有扶桑十日所浴如此則扶桑在泬寥之表及觀南齊扶桑傳沙門慧深來說云扶桑在大漢東二萬里土多扶桑木葉似桐初生如筍國人食之實如梨績其皮爲布錦及紙其地乃在中國東或謂日出扶桑以日自東方出耳猶倭自謂日出處天子也山海經多誕不足爲據也其言甚辧附記之】十日所浴【任臣案楚辭十日代出流金爍石唐董思恭詩滄海十枝暉圃重輪慶謂此路史餘論雲天有十日居於暘谷次以甲乙疊運中土君有失道則兩日並鬭三日出爭以至十日並出大亂之道】在黑齒北居水中有大木九日居下枝【任臣案仲長統傳云九陽代燭卽此】一日居上枝【郭曰莊周云昔者十日並出艸木焦枯淮南子亦云堯乃令羿射十日中其九日日中烏盡死離騷所謂羿焉畢日烏焉落羽者也歸藏鄭母經云昔者羿善射畢十日果畢之汲郡竹書曰甲卽位居西河有妖孽十日並出明此自然之異有自來矣傳曰天有十日日之數十此云九日居下枝一日居上枝大荒經又曰一日方至一日方出明天地𨿽有十日自使以次第疊出運照而今俱見爲天下妖災故羿稟堯之命洞其精誠仰天控而九日潛退也假令器用可以激水烈火精威可以降霜回景然則羿之鑠明離而斃陽烏未足爲難也若搜之常情則無理矣然推之以數則無往不通達觀之客宜領其致歸之冥防則逸義無滯言奇不廢矣任臣案羅長源陳一中諸子以十日爲扶桑君十子九日爲凶號曰九嬰羿所射者謂此十日也今觀經文所載景純所注似南華鴻寶之言果不誣者理有或然存而不論圖贊曰十日並出艸木焦枯羿乃控仰落陽烏可謂洞感天人懸符王充論衡曰日者大火也察火在地一气也地無十火天安得十日然則所謂十日者殆更自有他物光質如日之狀居湯谷中水時緣據扶桑禹益見之則紀十日天地之間物气相其實非者多海外西南有珠樹焉察之是珠然非魚中之珠也夫十日之日猶珠樹之珠也珠樹似珠非眞珠十日似日非實日也淮南見山海經則虛言眞人燭十日妄紀堯時十日並出且日火也湯谷水也水火相賊則十日浴於湯谷當滅敗焉火燃木扶桑木也十日處其上宜焦枯焉今浴湯谷而光不滅登扶桑而枝不焦不枯與今日出同不驗於五行故知十日非眞日也】雨師妾在其北【郭曰兩師謂屏翳也任臣案兩師遁甲開山圖作防又云云師似兩師似蛹雲笈七籖雲雨師名馮修號曰樹徳搜神記曰雨師畢星也一曰號屏一曰冥事物別名雲雨師名陳華夫列仙傳曰赤松子神農時雨師金樓子云虞吏虎也雨師龍也雨師蓋龍伯癡龍之楊愼補注曰雨師有妾如姮娥織女宓妃等耳焦贑易林亦雲雨師娶婦要皆寓言也】其爲人黑兩手各操一蛇左耳有靑蛇右耳有赤蛇一曰在十日北爲人黑身人面各操一

股之國在其北【郭曰髀以下盡黒故云任臣案楚辭黒水趾周氏注云股之國是也淮南子海外三十六國有股民髙誘注曰股其股黒兩鳥夾之盧柟滄溟賦略股兼離耳延雕題覽黑齒】其爲人衣魚【郭曰以魚皮爲衣】食防【郭曰水鳥也音憂任臣案楊愼補注曰防卽鷗衣魚食鷗蓋水中國也均薻云股之國衣魚食鷗】使兩鳥夾之一曰在雨師妾北

毛民之國在其北爲人身生毛【郭曰今去臨海郡東南二千里有毛人在大海洲島上爲人短小面體盡有毛如豬能穴居無衣服晉永嘉四年吳郡司鹽都尉戴逢在海邊得一船上有男女四人狀皆如此言語不通送詣丞相府未至道死惟有一人在上賜之婦生子出入市井漸曉人語自說其所在是毛民也大荒經云毛民食黍者是矣任臣案職方外紀南亞墨利加之南爲智加人徧體生毛洞冥記云泥離國人長四尺自乳以下有靈毛自蔽又烏蓀國其人三爪號三爪蠻身生長毛皆毛民也神異經八荒之中有毛人曰髯麗異苑云吳孫皓時臨海得毛人淮南子東北方有毛民注云體半生毛若矢鏃羅泌國名記作髦民圖贊曰牢悲海鳥西子駭麋或貴穴倮或尊裳衣物我相傾孰了是非王充論衡曰海外三十五國有毛民羽民毛羽之民土形所出非言爲道身生毛羽也】一曰在股北

勞民國在其北其爲人黑【郭曰食果艸實也有一鳥兩頭任臣案淮南子海外三十六國自東南至東北方有勞民注云勞民躁擾不定圖贊曰陽谷之山國號黑齒雨師之妾以蛇掛耳人食防勞民黒趾】或曰敎民一曰在毛民北爲人面目手足盡黑東方匈芒鳥身人面乘兩龍【郭曰木神也方面素服墨子曰昔秦穆公有明徳上帝使勾芒賜之壽十九年任臣案月令春月其神勾芒注云少皞之子重也左傳木正曰勾芒劉安云東方之帝大皥其佐勾芒白虎通曰芒之爲言萌物始生也東方義取此司馬大人賦使勾芒其將行兮吾欲往乎南嬉史記正義云勾芒東方靑帝之佐也劉防孟云東方靑龍也故人乘兩龍然西南之神皆乘兩龍不獨東方也唐閻朝隱詩勾芒人面乘兩龍指此圖贊曰有神人面身鳥素服銜帝之命錫齡秦穆皇天無親行善有福】

建平元年四月丙戌【任臣案哀帝乙卯嵗也】待詔太常屬臣望【任臣案太常初名奉常景帝六年攺其屬有六太六令等官望疑是丁望】校治侍中光祿勲臣龔【任臣案侍中加官也光祿勲初爲郎中令武帝太初元年更名龔王龔也】侍中奉車都尉光祿大夫臣秀【任臣案奉車都尉武帝時置秩比二千石光祿大夫初爲中大夫亦太初元年攺秀劉歆也】領主省

山海經廣注卷九

欽定四庫全書

山海經廣注卷十

仁和吳任臣注

海內南經

海內東南陬以西者【郭曰從南頭起之也】

甌居海中【郭曰今臨海永寜縣卽東甌在岐海中也音嘔任臣案劉防孟云甌今溫州府城北東至磐石村防於海洋是曰甌海王應麟王防注曰漢以東甌地立回浦縣後漢以章安縣之東甌鄕置永寜縣章安卽回浦又楊愼云郭注岐海海之岐流也猶云禆海】

閩在海中【郭曰閩越卽西甌今建安郡是也亦在岐海中任臣案羅泌曰郭璞以建安爲西甌非是寰宇記鬰林廢黨州經善勞縣乃古西甌居非閩也今建寜有東甌城相傳吳王濞發兵圍東甌在此然閩中實不得謂之甌也】其西北有山一曰閩中山在海中【任臣案周禮職方氏掌八蠻七閩之人民史記索曰閩東越蛇種也故字從虫何逺閩書曰按謂之海中者今閩中地有穿井辟地多得螺蚌殻敗槎知洪荒之世其山盡在海中後人乃先後塡築之也】

三天子鄣山【郭曰音章】在閩西海北【郭曰今在新安歙縣東今謂之三王山浙江出其邊也張氏土地記曰東陽永康縣南四里有石城山上有小石城云黃帝曽遊此卽三天子都也任臣案今屬徽州績溪黃省曽廬山吟少讀神禹經昔爲天子都以匡廬爲天子都黃氏之誤也】一曰在海中

桂林八樹在番隅東【郭曰八樹而成林言其大也番隅今番隅縣任臣案百粵風土記云桂林八樹山海經在番隅東番隅卽桂州今粵西地最宜桂大者十圍終年蔥蒨秋風時起四逺聞香至冬枝端結子累累如小蓮子中空有漿魏禹卿西事珥曰海內南經載桂林八樹在番隅東番隅卽今桂州則番隅東在何處予讀路史桂國引伊尹四方令蓋桂陽也然則八桂乃桂陽以桂林爲八桂者誤玆以二書証之地理則番禺古屬南海今在粵東而二書皆以爲桂州地誠所不解也又臨桂今有桂山三峯鼎峙山多桂樹丹鉛錄云桂林之山玉筍瑤森列無際經之所指必此然當云在番隅西而云在其東者豈亦有誤文耶髙氏緯略臺州亦有八桂廣志云臨海白石山八桂所植金鵞所集似非此番隅水經注後漢書注引此皆作賁禺又海錄碎事引經八樹作八桂】

伯慮國【郭曰未詳】離耳國【郭曰鎪離其耳分令下垂以爲飾卽儋耳也在朱崖海渚中不食五穀但噉蚌及藷藇也任臣案林邑記云漢置九郡儋耳與焉交廣春秋云儋耳與交州俱開南裔異物志曰儋耳俱在朱崖分爲東藩應劭曰儋耳者種大耳渠率自謂王者耳尢緩下肩三寸張晏曰儋耳鏤其頰皮上連耳分爲數支狀似雞腸累耳下垂臣讚曰茂林書儋耳去長安七千三百六十八里又廣東志周武王十有八年儋耳入貢是儋耳之名至周始見其先固爲離耳也伊尹四方令云離耳漆齒劉鳳雜爼曰離耳雕題之俗盧柟賦云兼離耳皆指此也又其國以黒爲美故離騷亦謂之國】雕題國【郭曰防湼其面畫體爲鱗采卽鮫人也任臣案伊尹四方令曰貫匈雕題王制曰南方曰蠻雕題交趾有不火食者矣楚辭大招雕題黒齒得人肉以祀些梁簡文大法頌題雕臆鏤舌紫支黃庾子山文雕題鑿齒識海水以來王許敬宗賀慶雲表雕題鏤齒之氊裘板屋之朋皆謂此或作雕踶見白虎通馬端臨曰自嶺而南當唐虞三代是百越之地亦謂之南越古謂之雕題王防補注云題額也刻其肌以丹靑湼之】北朐國【郭曰未詳音劬】皆在郁水南郁水出湘陵南山一曰相慮

梟陽國在北朐之西【任臣案梟或作嘄又作羽獵賦云蹈飛豹羂嘄陽續騷經云�羣逐而索賴兮過陽以反唇陽亦作羊吳都賦其上則子長嘯其下則梟羊麡狼淮南子雲山出梟羊水出罔象今交廣謂之狒狒北方謂之吐螻李賀詩題深竹吳正子注卽梟羊也又作楊王氏彚苑云狒狒仗梟楊先導此朐西爾雅疏引經作北煦西】其爲人人面長唇黑身有毛反踵見人笑亦笑左手操管【郭曰周書曰州靡髣髴者人身反踵自笑笑則上唇掩其面爾雅云髴髴大傳曰周書成王時州靡國獻之海內經謂之贛巨人今交州南康郡深山中皆有此物也長丈許腳跟反向健走被髮好笑雌者能作汁灑人卽病土俗呼爲山都南康今有贑水以有此人因以名水猶大荒說地有蜮人人因號其山爲蜮山亦此也任臣案酉陽雜爼狒狒力千斤作人言如鳥聲能知生死笑輙上吻揷額血可染緋髮可爲髲飲其血可見宋建武時髙郡城進雌雄二頭圖贊曰狒狒怪獸被髮操竹獲人則笑唇蔽其目終亦號咷反爲我戮】

兕在舜葬東湘水南【任臣案釋義曰今廣西】其狀如牛蒼黑一角【任臣案爾雅兕似牛注云一角靑色重千斤說文兕如野牛皮堅厚可制鎧交州記曰兕出九徳有角角長三尺餘形如馬鞭柄】

蒼梧之山【任臣案劉會孟曰蒼梧今屬湖廣永州府寜逺縣其山九磎相似】帝舜葬於陽【郭曰卽九疑山也禮記亦曰舜葬蒼梧之野也任臣案傳曰舜葬蒼梧九疑之山拾遺記曰舜葬蒼梧有鳥如雀來蒼梧之野銜靑砂珠積成壠阜名曰珠邱寶櫝記云舜葬蒼梧有鳥名馮霄能啣土成墳邱兼能返形變色登木則成禽行地則爲獸呂覽云舜葬紀市不變其肆蓋九疑山下亦有紀邑也或云紀在河中府皮氏又王應麟困學紀開曰舜葬蒼梧之野薛氏云孟子以爲卒於鳴條呂氏春秋云舜葬於紀蒼梧山在海州界近莒之紀城鳴條亭在陳畱之平邱今考九域志海州東海縣有蒼梧山始存其說以傳疑云】帝丹朱葬於陰【郭曰今丹陽復有丹朱也竹書亦曰后稷放帝朱於丹水與此義符丹朱稱帝者猶漢山陽公死加獻帝之謚也任臣案九域志鄧今有丹朱冡郡縣釋名云丹朱陵乃在相之永和鎭王在晉山陵考曰丹朱冡在南陽府內鄕縣西北七里一統志亦云在內鄕縣廢浙川縣西北未知孰是又丹朱稱帝猶象封有鼻而稱鼻天子也上世朴略不以此稱爲嫌故不帝而帝者如魁臺靑陽幹荒儒帝囂商均皆帝稱不獨一朱也郭以漢獻事例之非其倫矣】

汜林方三百里在狌狌東【郭曰或作猩猩字同耳】狌狌知人名【任臣案淮南子猩猩知往而不知來幹鵠知來而不知往】其爲獸如豕而人面【郭曰周書曰鄭郭狌狌者狀如黃狗而人面頭如雄鷄食之不瞇今交趾封溪出狌狌土俗人說云狀如豚而後似狗聲如小兒啼也任臣案獸經云狒狒人面而善笑猩猩人面而善啼水經注云葉楡有猩猩獸形若黃狗又狀貆人面頭顏端正善與人言音聲麗妙如婦人好女圖贊曰狌狌之狀形乍如犬厥性識往爲物警辧以酒招災自治纓罥】在舜葬西

狌狌西北有犀牛其狀如牛而黑【郭曰犀牛似水牛豬頭在狌狌知人名之西北庳腳三角任臣案犀牛三角一在頂上一在額上一在鼻上所謂食角也劉欣期交州記云犀出九徳毛如豕蹄有甲頭似馬吳錄地理誌云武陵沅陵縣以南皆有犀】

夏后啟之臣曰孟塗是司神於巴人【郭曰聽其獄訟爲之神主任臣案冠編夏禹二嵗命孟塗爲理竹書紀年帝啟八嵗使孟塗爲巴蒞訟路史云孟塗敬職而能理神爰封於丹水經注引此作血塗】請訟於孟塗之所【郭曰令防之也】其衣有血者乃執之【郭曰不者則血見於衣】是請生【郭曰言好生也任臣案圖贊曰孟塗司巴聽訟是非厥理有此血乃見衣所請靈防嗚呼神防】居山上在丹山西丹山在丹陽南丹陽居屬也【郭曰今建平郡丹陽城秭歸縣東七里卽孟塗所居也任臣案羅蘋云丹山之西卽孟塗之所理也丹山乃今巫山】窫窳龍首居弱水中在狌狌知人名之西其狀如龍首食人【郭曰窫窳本蛇身人面爲貳臣所殺復化而成此物也】有木其狀如牛【郭曰河圖玉版說芝艸樹生或如車馬或如龍蛇之狀亦此也】引之有皮若纓黃蛇【郭曰言牽之皮剝如人冠纓及黃蛇狀也】其葉如羅【郭曰如綾羅也任臣案羅木名也楊檖一名羅見爾雅】其實如欒【郭曰欒木名黃木赤枝靑葉生雲雨山或作卵或作麻音鑾任臣案藻林云欒卽木蘭凡冡皆樹之又本艸木欒子形如豌豆堪爲數珠則木之名欒者不一也楊愼補注云欒借作丸謂圓如鳥彈也抱朴子曰建木芝生於都廣其皮如纓其實如鸞是以建木爲木芝且謂其實如飛鳥狀數說未知孰是】其木若蓲【郭曰蓲亦木名未詳任臣案字彚音謳刺楡也】其名曰建木【任臣案淮南子云建木在廣都張衡思賦建木於廣都兮摭若華而躊躇馬融廣成頌珍林嘉樹建木叢生孫綽天臺山賦建木滅景於千尋琪樹璀璨而垂珠江淹遂古篇建木千里烏易論兮信趙將軍墓銘波分建木派流滬敬括建木賦廣都有建木焉大五千圍生不知始髙八千尺仰不見巓】在窫窳西弱水上【郭曰建木靑葉紫莖黒花黃實其下聲無響立無影也任臣案圖贊曰爰有建木黃實紫柯皮如蛇纓葉有素羅絕蔭弱水異人則過】

氐人國【郭曰氐音觸抵之抵】在建木西其爲人人面而魚身無足【郭曰盡胸以上人胸以下魚也任臣案卽大荒互人國也羅泌云互人宜作氐人徐稽神錄云謝仲玉者見婦人出沒水中腰以下皆魚䢐異記曰查道奉使髙麗見海沙中一婦人肘後有紅鬛問之曰人魚也職方外紀雲海中有海女上體爲女人下體則魚形又禹治洪水觀於河見白面長人魚身出曰吾河精也形狀與此同】

巴蛇食三歲而出其骨君子服之無心腹之疾【郭曰今南方蚺蛇吞鹿鹿已爛自絞於樹腹中骨皆穿鱗甲間出此其也楚辭曰有蛇吞象厥大何如說者云蛇長千尋任臣案函史物性志巴蛇長十尋備靑黃赤黒色食象三歲而出其骨庾仲雍江記曰羿屠巴蛇於洞庭其骨若陵丈心雕龍注巴邱山一名巴蛇冡是其地也一統志巴蛇冡在嶽州府城南長沙風土記云巴蛇吞象空見於圖書鵩鳥似鴞但聞於詞賦左思三都賦屠巴蛇出象骼虞世南師子賦碎隨兕於斷齶握巴蛇於指掌李白詩修蛇橫洞庭吞象臨江島柳宗元天對云巴蛇腹象足覿厥大三歲遺骨其修已號吳淑蛇賦云或乘彼龍星或出夫象骼謂此也圖贊曰象實巨獸有蛇吞之越出其骨三年爲期厥大何如屈生是疑羅良願曰說巴陵者以爲巴蛇之死其骨若陵又有象骨山以爲象暴骨之所今倭國有獸如牛名山鼠彼有大蛇亦吞此獸皮堅不可斫蓋巴蛇也聞奇錄曰番陽有書生經出中見气髙丈餘如煙鄕人言此岡子蛇吞象也遂集眾振噪已而蛇退入谷中經宿鄕人各持甕往見一象尙立而肌骨已化爲水咸鍼破取水雲過海置此舟中能辟去蛟龍又南裔志蚺蛇贊蚺維大蛇旣洪且長采色駮映其文錦章食灰貪鹿腴成養瘡賓饗嘉食是豆是觴審此則吞獸者不獨巴蛇也】其爲蛇靑黃赤黑一曰黑蛇靑首在犀牛西

旄馬其狀如馬四節有毛【郭曰穆天子傳所謂毫馬者亦有旄牛任臣案穆天子傳注引經作髭馬事物紺珠云旄馬足可四節垂毛出南海外】在巴蛇西北髙山南匈奴【郭曰一曰獫狁】開題之國【郭曰音提】列人之國並在西北【郭曰三國並在旄馬西北】

山海經廣注卷十﹤子部﹐小說家類﹐異聞之屬﹐山海經廣注﹥

欽定四庫全書

山海經廣注卷十一

仁和吳任臣注

海內西經

海內西南陬以北者

貳之臣曰危危與貳殺窫窳帝乃梏之疏屬之山【郭曰梏猶系防也古沃切任臣案文中子云疏屬之南汾水之曲卽斯山也劉防孟曰疏屬山今陜西延安府綏徳縣左思賦亦猶帝之解懸而與夫桎梏疏屬也張恊七命云解疏屬之拘王世貞寓言詩貳殺窫窳帝討覊石室栱拲錮其形千載鬰如臘謂此】桎其右足【郭曰桎械也】反防兩手與髮【郭曰並髮合防之也】系之山上木在開題西北【郭曰漢宣帝使人上郡發盤石石室中得一人裸被髮反防械一足以問羣臣莫能知劉子政按此言對之宣帝大驚於是時人爭學山海經矣論者多以謂是其屍象非眞體也意者以靈怪變化論難以理測物稟異气出於不然不可以常運推不可以近數揆矣魏時有人發故周王冡者得殉女子不死不生數日時有气數月而能語狀如廿許人送詣京師郭太后愛養之恆在左右十餘年太后崩此女哀思哭泣一年餘而死卽此也任臣案圖贊曰漢擊盤石其中則危劉生是識羣臣莫知可謂博物山海乃奇王充論衡云董仲舒覩重常之鳥劉子政曉貳之屍李商啟共工尢之輩與貳同袍王世貞雋序貳見表於中山三觴流迹於洛水盧柟放招賦貳反防石室圜且又酬徳賦緩貳之虐械啟華表之靈思又詩貳防暝間石室梏兩足指此也又獨異志載劉歆司疏屬之屍須七嵗女子以乳之卽變爲人帝如其言遂能應對故慱物防云取女乳而疏屬之屍可語辭亦誕矣宛委余編云劉向識貳桎梏之屍蓋僵屍數千年不朽者也今鄩溪水側有重人穴穴中有僵屍不知年載又記云人以五月五日生者屍不腐皆此之】

大澤方百里羣鳥所生及所解【郭曰百鳥於此生乳解之毛羽任臣案竹書紀年王北徵流沙積羽千里卽此圖贊曰地號積羽厥方百里羣鳥雲集鼔翅雷起穆王旋軫爰防騄耳】在鴈門北鴈門山鴈出其間在髙柳北【任臣案江淹別賦遼水無極鴈山參云吳淑鴈賦入梁州而逾塞過髙柳而知門一統志鴈門山在代州北三十五里鴈出其門故名一名鴈門塞今有鴈門關隋有鴈門縣】

髙柳在代北【任臣案水經注髙柳在代中其山重巒疊巘霞舉云髙連山東出遼塞徐陵勸進元帝表髙栁生風扶桑衘日庾信宿國公碑名雄髙栁又趙廣碑南臨髙栁楊烱孔子碑映髙栁而對扶桑卽斯地也】后稷之葬山水環之【郭曰在廣都之野】在氐國西

流黃酆氏之國【任臣案一本作丰】中方三百里【郭曰言國城內任臣案淮南子流黃沃民在其北方三百里羅泌國名記云流黃辛姓在三巴之東】有塗四方【郭曰塗道任臣案圖贊曰城圍三百連河此戎動是塵昏蒸气霧重焉得遊之以遨以縱】中有山在后稷葬西【任臣案劉防孟云太昊初國於此】

流沙出鐘山【任臣案流沙卽鳴沙界其地人馬踐之有聲括地象曰水有懸泉之神山有鳴沙之異王制西不盡流沙禹貢西被於流沙宋玉招魂篇西方之害流沙千里晉書曰弱水出流沙流沙與水同行也在西海郡北雍大記曰鳴沙山在河州衛城南七里一名沙角山沙如幹糠天气淸朗時沙鳴聞於城內水經流沙地在張掖居延縣東北五代史云州南十里有鳴沙山冬夏殷殷有聲如雷蔡沈書傳曰河州西八十里其沙隨風而行故曰流沙方勻云西安州卽唐鹽州西至流沙六日沙深細沒馬脛無水源卽幹沙耳二日至西海沈括記鄜延西北有範河卽淖沙也北人謂之活沙人馬履之外皆動如人行幙上其下足處甚堅若遇其一防則人馬駝車應時皆沒或謂此卽流沙也路史亦謂之神沙圖贊曰天限內外分以流沙經帶西極頽塘委蛇注於黑水永溺餘波又嶺海異聞云萬里長沙在萬里石塘東南卽流沙河也疑此爲流沙之下流】西行又南行昆侖之墟西南入海黑水之山【郭曰今西海居延澤尙書所謂流沙者形如月生五日也任臣案楊愼云謂形如半月也唐詩江畔洲如月闕】

東胡在大澤東

夷人在東胡東

貊國在漢水東北地近於燕滅之

孟鳥【郭曰亦鳥名也】在貊國東北其鳥文赤黃靑東鄕【任臣案釋義云孟鳥上無所因而獨當紀事之一意其羣聚若犬國與】

海內昆侖之墟在西北【郭曰言海內者明海外復有昆侖山任臣案王崇慶雲疑其重出恐非有二昆侖】帝之下都昆侖之墟方八百里髙萬仞【郭曰皆謂其墟基廣輪之髙庳耳自此以上二千五百餘里上有醴泉華池去嵩髙五萬里蓋天地之中也見禹本紀任臣案卞洲記云昆侖有三角正北曰閬風巓正西曰圃臺正東曰昆侖宮神異經曰昆侖有銅柱焉其髙入天所謂天柱也圍三千里圓如削江淹遂古篇云昆侖之墟海此間兮去彼宗周萬二千兮】上有木禾長五防大五圍【郭曰木禾谷也生黑水之阿可食見穆天子傳任臣案淮南子昆侖其髙萬一千里百一十四步三尺六寸上有木禾其修五防李善云禾木生而王木衰而死故曰木禾抱朴子云昆侖上有木禾髙四丈九尺事物紺珠云木禾二月生八月熟張衡思賦發昔夢於木禾兮谷昆侖之髙岡張景陽七命云大梁之黍瓊山之禾注云瓊山禾卽昆侖木禾也亶爰子齊山賦云澹容與以邅兮仰木禾焉是防栁宗元詩披山窮木禾駕海逾蟠桃圖贊曰昆侖之陽鴻鷺之阿爰有嘉谷號曰木禾匪植匪萟自然靈播王圻續通考云明始興令甘應隆言其逺祖掘地得石甕發之有物數百枚長三寸餘上下膚如谷形去膚熟之是大米後食者皆百二三十嵗嘗讀圖經稱昆侖有木禾食者得上壽豈其餘粒耶又飛廉艸亦名木禾食之身輕延壽與此同名異實】面有九井以玉爲檻【郭曰檻欄任臣案淮南子昆侖旁有九井玉橫維其西北之隅呂氏春秋云昆侖之井】面有九門門有開明獸守之百神之所在在八隅之巖【郭曰在巖間也任臣案靈寶經曰五山安鎭嶽髙峙昆侖閬風黃老爲治葛洪枕中書云昆侖圃金爲墉城四方千里城上安金臺五所玉樓十二瓊華之屋紫翠丹房七寶金玉積之連天巨獸萬防靈香億千西王母九光所治羣仙無量也】赤水之際非仁羿莫能上岡之巖【郭曰言非仁人及有才藝如羿者不能得登此山之岡嶺巉巖也羿嘗請藥西王母亦言其得道也羿一或作聖任臣案路史堯命羿去下地之難號仁羿楊愼補注云古謂有才藝者爲羿非必指有窮之君也】

赤水出東南隅以行其東北西南流注南海厭火東【任臣案郡縣釋名曰赤水衛城南有赤水河一名赤虺河源出芒郭】

河水出東北隅以行其北西南又入渤海又出海外卽西而北入禹所導積石山【郭曰禹治水復決疏出之故云導河積石任臣案漢書西域傳河有兩源一出蔥嶺一出於闐於闐在南山下其河北流與蔥嶺河合東注蒲昌海蒲昌海一名鹽澤卽泑澤也又復潛行地下南出積石爲中國河蔡沈云積石在金城郡河關縣又古之言河源者不一元都實以河出火惇腦兒明宗泐親至其地復云出赤防必列山要皆昆侖之異名也爾雅注引經云河出昆侖西北隅】

洋水【郭曰音翔任臣案穆天子傅庚辰濟於洋水卽斯水髙誘淮南注雲洋水經隴西氐道東至武都爲漢陽】黑水出西北隅以東東行又東北南入海羽民南弱水靑水出西南隅以東又北又西南過畢方鳥東【郭曰西域傳烏弋國去長安萬五千餘里西行可百餘日至條枝國臨西海長老傳聞有弱水西王母云東夷傳亦曰長城外數千里亦有弱水皆所未見也淮南子雲弱水出窮石窮石今之西郡那冉蓋其派別之源耳任臣案今澑山四面濱海小澑無慮三千舟行遇風入澑卽溺土人曰此弱水三千也】

昆侖南淵深三百仞【郭曰靈淵】開明獸身大虎而九首皆人面東向立昆侖上【郭曰天獸也銘曰開明爲獸稟資幹精瞪視昆侖威振百靈任臣案駢雅云虎大而長尾曰酋耳長尾而五采曰騶吾九首而人面曰開明圖贊雲開明天獸稟玆幹精虎身人面表此傑形瞪視昆山威懾百靈劉基樂府曰指揮開明辟帝關又抱朴子稱昆侖有神獸獅子辟邪天鹿焦羊之屬五城十二樓下有靑龍白虎蜲蛇明不獨開明也】

開明西有鳳凰鸞鳥皆戴蛇踐蛇膺有赤蛇

開明北有視肉珠樹【任臣案淮南子增城九重珠樹在其西列子蓬萊之山珠玕之樹叢生李時珍以爲珠樹卽瑯玕樹也蓋古人謂石之美者多謂之珠廣雅稱琉璃瑚皆爲珠是已然下文復有瑯玕樹不應前後異稱且更疊見所未敢信也又案熊大古冀越集云嘗見蜑人得珠子樹數擔田藝衡日札亦以嶺南有珠子樹又海外經有三珠樹則珠樹當自是一種豈卽王子年所謂珍林者歟吳淑珠賦云曽城列樹開明廣植梁簡文南郊頌序珠樹素禽越火枝之地王勃九成宮頌沼分瑤水花跨珠林顧起元壯遊歌金芝何翩翩珠樹何扶疎張仲素晏瑤池賦翩翩三鳥拂珠樹以相隨楊維禎小遊仙詩錦駝鳥鳴珠樹林黃道周詩瑚生海中珠樹出危嶺許景樊望仙謡三花珠樹春云香本此又王充論衡雲珠樹似珠非眞珠也】文玉樹【郭曰五采玉樹任臣案王嘉拾遺記曰昆侖山第六層有五色玉樹蔭翳五百里夜至水上其光如燭括地象曰昆侖墟北有玉樹淮南子云有玉樹在赤水之上抱朴子云昆侖有珠玉樹沙棠瑯玕碧瑰之樹玉李玉玉桃毎風起珠玉之樹枝條花葉互相扣擊自成五音又揚雄甘泉賦翠玉樹之靑蔥師古注云玉樹集眾寶爲之漢武故事云上起甲帳乙帳前庭種玉樹三輔黃圖云甘泉宮北有槐樹今謂玉樹紀少瑜詩玉樹起千層曹植詩綠蘿緣玉樹庾闡詩玉樹標雲翠蔚梁劉七舉亦曰玉樹靑蔥所說不同未知所指也又黃气陽精經曰諸天人悉采珠玉之華以拂日月之光雲笈七籖云眞人星圍七百七十里冥星圍八百里中有玉樹赤實金翅之所棲復云流汨之池廣千里中有玉樹其說似近誕也】玕琪樹【郭曰玗琪赤玉屬也吳天壐元年臨海郡吏伍曜在海水際得石樹髙二尺餘莖葉紫色詰曲傾靡有光彩卽玉樹之也於其兩音任臣案爾雅東方之美者有醫無閭之珣玗琪焉說文玗琪石之似玉者穆天子傳云重氏之所守曰玗琪徼尾駢雅曰長瑻玗琪美玉也神異經曰瀛洲之山有琪樹瑤艸武伯奮詩琪樹年年玉葉新黃姬水職貢圖箴苕華玗琪王氏大和山賦璣瑻玗琪盧柟賦瑤碧之艸玗琪之樹圖贊曰文玉玗琪方以叢翠葉猗萎丹柯玲瓏玉光爭煥彩艷火龍楊愼補注云玗琪卽瑚樹未審是非也又孫綽賦琪樹璀璨而垂珠明皇歌云庭前琪樹已堪攀此蓋泛指雜樹也又六朝事迹言寶林寺前有琪樹疑亦同名而異物者】不死樹【郭曰言長生也任臣案鴻烈解玉樹璇樹不死樹在昆侖西洛陽記云明光殿前長生木樹二枝林中記云金華殿後有長生樹世謂之西王母長生樹皆不死樹也張衡思賦登防風之層城兮搆不死而爲牀徐陵天臺碑不死之艸猶稱南裔長生之樹尙挺西昆謂此圖贊曰萬物暫見人生如寄不死之樹壽蔽天地請藥西姥烏得如羿】鳳凰鸞鳥皆戴【郭曰音戈盾也】又有離朱【任臣案一名離兪】木禾栢樹甘水【郭曰卽醴泉也】聖木【郭曰食之令人智聖也任臣案圖贊曰醴泉睿木養靈盡性增气之和祛神之防何必生知然後爲聖】曼兌【郭曰未詳】一曰挺木牙交【郭曰淮南作旋樹旋玉也】

開明東有巫彭巫抵巫陽巫履巫凡巫相【郭曰皆神醫也世本曰巫彭作醫楚辭曰帝告巫陽任臣案中天佚典巫彭問沈淵格天之道又云帝偕巫彭造濟之陽呂氏春秋許愼說文張季明醫說皆云巫彭初作醫盧柟放招賦云太卜巫彭路史云黃帝命巫陽主筮蘇軾文公碑謳吟下遣招巫陽王世貞挽歌仰問巫陽師安能爲我權又離閔云招徐吾使獄余兮巫陽據而見逮顧起元賦帝閽狺狺在郁蕭兮孰召歲崇與巫陽蠛蠓集云緘悲歸來兮卜巫陽又彚苑巫陽天帝之女也主巫余寅同姓名錄曰海內西經開明東有六巫皆神醫也大荒西經丰沮玉門有十巫升降靈山中有兩巫彭兩巫抵疑非一人是以疊見而各處一山】夾窫窳之屍皆操不死之藥以距之【郭曰爲距卻死气求更生】窫窳者蛇身人面貳臣所殺也【任臣案圖贊曰窫窳無罪見害貳帝命羣巫操藥夾守遂淪溺淵變爲龍首】

服常樹【郭曰服常木未詳任臣案淮南子沙棠瑯玕在昆侖東服常疑是沙棠】其上有三頭人伺瑯玕樹【郭曰瑯玕子似珠爾雅曰西北之美者有昆侖之瑯玕焉莊周曰有人三頭遞臥遞起以伺瑯玕與玗琪子謂此人也任臣案淮南子雲南方有鳥名爲闕天爲生食闕樹名瓊枝以璆琳瑯玕爲實天又闕生離珠一人三頭遞臥遞起以伺瑯玕也黃道周表大臣近而小臣親卽伺鳳凰瑯玕之實稽瑞錄云人伺瑯玕闕送洪範本此圖贊曰服常瑯玕昆山奇樹丹實珠離綠葉碧布三頭是伺遞望遞顧拾遺記云昆侖有璆琳瑯玕之玉荀子注昆侖山有瑯玕樹瑯玕蓋石似珠者可爲冠冕之飾禹貢雍州厥貢惟璆琳瑯玕張衡四愁詩美人贈我金瑯玕西長安詩羽爵翠瑯玕李白詩鳳凰不啄粟所食在瑯玕本艸謂之靑珠別錄謂之石珠或謂之石闌干】

開明南有樹【任臣案淮南子綘樹在昆侖南】鳥六首蛟【郭曰蛟似蛇四腳龍也】蝮蛇【任臣案爾雅蝮蛇博三丈首大如擘疏云江淮以南曰蝮江淮以北曰虺本艸序云鱗屬卵生而蝮蛇胎產】蜼豹鳥秩樹【郭曰木名未詳】於表池樹木【郭曰言列樹以表池卽華池也】誦鳥【郭曰鳥名形未詳也】鶽【郭曰雕也穆天子傳曰爰有白鶽靑雕音竹筍之筍任臣案字或去鳥易射隼於髙墉】視肉

山海經廣注卷十一

欽定四庫全書

山海經廣注卷十二

仁和吳任臣注

海內北經

海內西北陬以東者

蛇巫之山上有人操杯而東向立一曰山【郭曰杯或作棓字同任臣案楊氏古韻曰杯棓古字通大杖也音棒打之棒作杯音者非又林茂槐字考云璞注杯或作棓乃木】

【杖上聲也用修以杯作去聲何耶朱晦翁曰山海經諸篇記異物飛走之多雲東向或作東首皆爲一定不易之形疑本依圖畫而爲之非實紀此處有此物也】

西王母梯幾而戴勝杖【郭曰梯謂慿也】其南有三靑鳥爲西王母取食【郭曰又有三足鳥主給使】在昆侖墟北有人曰大行伯把戈其東有犬封國【郭曰昔盤瓠殺戎王髙辛以美女妻之不可以訓乃浮之防稽東南海中得三百里地封之生男爲狗女爲美人是爲狗封之民也任臣案劉防孟云今長沙武陵蠻是瓠犬之後遊抃諸苗考曰麻陽民土著者皆槃瓠種與苖同祖一村有石名槃瓠石民共祀焉有犵豬其先亦同姓】貳之屍在大行伯東

犬封國曰犬戎國【郭曰黃帝之後十明生白犬二頭自相牝牡遂爲此國】狀如犬【郭曰言狗國也任臣案淮南子狗國在其東事物紺珠云狗國人身狗首長毛不衣語若嘷其妻皆人能漢語穴居食生】有一女子方跪進杯食【郭曰與狗食也】有文馬縞身朱鬛【郭曰色白如縞任臣案李賀馬詩鬛焦朱色落謂此】目若黃金名曰吉量【郭曰一作良】乘之壽千歲【郭曰周書曰犬戎丈馬赤鬛白身目若黃金名曰吉黃之乘成王時獻之六韜曰丈身朱鬛眼黃金項若雞尾名曰雞斯之乘大傳曰駮身朱鬛雞目山海經亦有吉黃之乘壽千歲者惟名有不同說有小錯其實一物耳今博舉之以廣異聞也任臣案公羊注疏文王得白馬朱鬛大貝元禮斗威儀云白馬朱鬛瑞於文王王應麟王防注云吉黃之乘周文王時西土獻之書大傳散宜生之犬戎氏取美馬駮身朱鬛雞目者取九六焉瑞應圖云騰黃神馬一名吉光說文馬赤鬛縞身目黃金名曰媽字彚作馼淮南子云澤馬曰吉良博物志曰文馬赤鬛身白名古黃之乘又五音集韻引經云犬封國有文馬縞身朱�名曰古駺藝文聚引經云犬封之國有文馬縞身朱名曰吉彊稱名各別是古本之殊也圖贊曰金精朱鬛龍行駿時拾節鴻鶩塵不及起是謂吉皇釋聖牖裏】

國在貳之屍北爲物人面而一目一曰貳神在其東爲物人面蛇身【任臣案論衡北方有國覽云毗捨那有鳥語形之民楊氏裔乘雲國在駮馬國西或曰易稱伐方卽此也利瑪竇輿圖志云國之人噉鹿與蛇耳目鼻與人同惟口在頂上此與經說全異當別爲一種耳又劉防孟曰羅施國今貴州然貴竹地屬西南其說未是談薈云國人面蛇身而一目蓋謂此】

蜪犬【郭曰音陶或作蚼音鉤】如犬靑食人從首始【任臣案談薈云蜪犬如犬狗如莵盧柟昆侖山人賦誇畢方使先驅兮走蜪犬之狺狺又放招賦蜪犬狺狺從首是食且本此也王氏釋義曰凡獸相食視朔望爲凖朔以後食首望以後食下體此食人從首其尢異者與】

窮奇狀如虎有翼【郭曰毛如蝟任臣案呂氏春秋鴈門北饕餮窮奇之地太平禦覽北方有獸狀如虎有翼名窮奇卽此又窮奇渾惇檮杌饕餮是爲四凶取此義也盧柟滄溟賦邀余於泰皇之阪以觀乎窮奇之民】食人從首始所食被髮在蜪犬北一曰從足帝堯臺帝嚳臺帝丹朱臺帝舜臺各二臺臺四方在昆侖東北【郭曰此蓋天子巡狩所經過夷狄慕聖人恩徳輒其爲築立臺觀以標顯其遺迹也一本云所殺相栁地腥臊不可種五穀以爲眾帝之臺任臣案九域志翼之唐陽有堯臺郡國志云信都堂陽古臺二並號堯臺城冢記云堯臺二所羅泌餘論曰海內北經有帝堯臺帝嚳臺帝舜臺之非一夫帝王之曰陵亦謂之臺傳言禹殺相柳其血腥不可以植乃以爲眾帝之臺故帝嚳曰頓邱臺堯丹冢曰靈臺鄴有魏文武甄后三陵臺張賓進所謂三臺險固者也顧起元說略曰古聖久於其位赴格之日殊方異域無不爲位而墳土以致其哀敬顓嚳堯湯之陵臺皆傳數出漢逺郡國皆起國廟亦若是也】

大蠭其狀如螽朱蛾其狀如蛾【郭曰蛾蚍蜉也楚辭曰蜂如壺赤蛾如象謂此也任臣案爾雅土蜂卽馬蜂也荊楚間呼爲蟺方言曰蜂大有謂之壺蜂嶺表錄異曰唐劉恂見大蜂結房山林間大如巨鐘彭儼五侯鯖云大蜂出昆侖長一丈其毒殺象杜陽雜編曰唐徳宗時吳明國貢碧蜂聲如鸞鳳大者重十餘斤色翠碧亦斯也蛾蟻通五行記後魏時兗州有赤蟻與黒蟻鬭長六七步廣四寸覽云潮州有盈尺之蟻則離騷所謂如象非寓言矣吳淑蟻賦云處欄錡之石出昆侖之墟本此圖贊曰蛇巫之山有人操杯神蜪犬主爲妖災大蜂朱蛾羣帝之臺】

蟜其爲人虎文脛有防【郭曰言腳有防腸也音橋】在窮奇東一曰狀如人昆侖虛北所有【郭曰此同上物事也】

闒非人面而獸身靑色【郭曰音榻任臣案伊尹四方令云正西親枳已闒耳闒非疑卽闒耳】

據比【郭曰一云掾比】之屍其爲人折頸被髮無一手【任臣案盧賦劈巷溏而防據比又云問據比之屍指此也談薈云據比之屍其人無一手】

環狗其爲人獸首人身一曰蝟狀如狗黃色【任臣案五代史云牛蹄國之北有狗國人身狗首長毛不衣手猛獸語爲犬嘷意卽此也盧柟泰宇賦云檻黃狗而踐�圍又伊尹四方令曰南有昆侖狗國易林云穿胸狗僵離旁春計其道裏似別爲一種】

祙其爲物人身黑首從目【郭曰祙卽魅也任臣案從縱通言其目縱生也古人亦有縱目者蜀侯叢其目縱死作石棺石槨俗以爲縱目人冢見華陽國誌】

戎其爲人人首三角【任臣案圖贊曰人面獸身是謂闒非被髮折頸據比之屍戎三其角祙其眉】

林氏國【任臣案雜錄碧芬出林氏國乃騶虞與豹交而生大如犬毛可爲裘卽此國也又汲冡書林氏上衡氏爭權林氏再戰勿勝上衡氏僞義勿克俱身死國亡亦斯國也國名記雲林氏國出騶虞與葛防近】有珍獸大若虎五彩畢具尾長於身名曰騶吾【任臣案字學指南引經作驑吾賈氏周禮疏引經作鄒吾】乘之日行千里【郭曰紂囚文王閎夭之徒詣林氏國求得此獸獻之紂大悅乃釋之周書曰夾林酋耳若虎尾參於身食虎豹大傳謂之侄獸吾亦作虞也任臣案陸佃埤雅云騶虞尾參於身白虎黒文西方之獸也王者有至信之徳則應不踐生艸食自然之肉中興徵祥說曰天下太平則騶虞見毛萇詩傳云騶虞白虎黒文不食生物孫柔之瑞應圖云王者不暴及行葦則見括地象曰令訾野中有玉虎晨鳴雷聲聖人感應之期司馬相如賦囿騶虞之珍羣又曰般般之獸樂我君囿白質黒章其儀可喜曹丕典引云擾緇文皓質於郊獸經云騶虞義獸說文系傳曰騶虞林氏圖之珍獸也張衡東京賦圉林氏之騶虞徐氏謇修賦云駕林氏之騶吾謂此也圖贊曰怪獸五彩尾參於身矯足千里儵忽若神是謂騶虞詩嘆其仁劉會孟曰五色爛然爲婆羅花五色畢具爲騶虞獸皆稟五行之精者唐太和元年有白虎入重峯觀卽騶虞也又永樂二年周王畋鉤州獲騶虞宣徳四年滁州來安石固山獲二騶虞獻之朝羣臣皆賦詠之夏原吉賦序云猊目虎身白質黑章修尾逾目不食生不踐艸與埤雅所載同】昆侖虛南所有汜林方三百里【任臣案事物紺珠曰西北海林浮生廣三百里隨波上下盧柟賦云蹇將遊乎林指此】

從極之淵【任臣案路史注作縱極水經注作中極】深三百仞維冰夷恆都焉【郭曰冰夷馮夷也淮南云馮夷得道以潛大川卽河伯也穆天子傳所謂河伯無夷者竹書作馮夷字或作冰也任臣案太公金匱河伯名馮循太公伏陰謀云名馮修又河圖曰姓呂名夷鴻烈解云一名馮遲名號不同彼此各異聖賢記曰馮夷服八石得水仙江淹賦云冰夷倚浪以傲睨卽此也】冰夷人面乘兩龍【郭曰畫四面各乘靈車駕二龍任臣案括地圖曰馮夷恆乘雲車駕二龍鴻烈解云馮夷大丙之禦也乘雲車入云蜺酉陽雜爼云冰夷人面魚身圖贊曰稟華之精練食八石乘龍淪往來海若是謂水仙號曰河伯又曰水土冰鱗潛映洞川赤松是服靈蛻乘煙吐納六極升降九天】一曰忠極之淵陽污之山河出其中【郭曰皆河之枝源所出之處也任臣案陽污卽陽紆水經注河水又出於陽紆淩門之山而注於馮逸之山穆天子傳天子西徵至陽紆之山河伯馮夷之所都居是惟河宗氏淮南曰禹治洪水具禱陽紆蓋於此也括地象云河又出於陽防陵門之山路史禹紀身解陓之河注云陽紆也】

王子夜之屍兩首兩股胸首齒皆斷異處【郭曰此蓋形解而神連貎乖而气合合不爲宻離不爲疎任臣案西京雜記因墀國有解形之民頭飛南海左手飛東海右手飛西澤至暮頭還肩又占城國有飛頭婦韓翕國有飛骸獸亦然圖贊曰子夜之屍體分成七離不爲疎合不爲宻茍以神禦形歸於一】

舜妻登比氏生宵明燭光【郭曰卽二女字也以能光照因名云任臣案漂粟手牘曰娥皇夜寢夢防於天無日而明光芒射目覺乃燭也於是孌生二女名曰宵明燭光以二女爲娥皇所出疑非是初學記云舜妹有敤手舜女有宵明燭光並未有封邑之號】處河大澤【郭曰澤河邊溢漫處】二女之靈能照此所方百里【郭曰言二女神光所燭及者方百里任臣案淮南子宵明燭光在河洲所照方千里路史云舜次妃癸比氏生二女曰宵明曰燭光處河大澤靈照百里是爲湘之神顧起元說略曰大澤者洞庭之謂而光照者威靈之所曁也迄今湘神所寶靈正百里然則湘祠爲虞帝之二女復何疑耶圖贊曰水有佳人宵明燭光流燿河湄稟此奇祥維舜二女別處一方江淹遂古篇帝之二女遊湘沅兮宵明燭光何焜煌兮又淸思詩帝女在河洲晦映西海側又效阮體詩宵明輝西極女圭映東海謝靈運緩歌蛾皇發湘浦宵明出河洲溫子升常山公主碑令淑之至比光明於宵燭蘇頲涼國公主碑我則有祥宵明燭光張說鄎國公主碑舜有宵燭動百里之光耀本此也】一名登北氏【任臣案登北書多作癸北姓纂又作癸比舜之第三妃也冠編云禹封癸比氏之出於巴陵蛙螢子又云癸比氏從子封巴陵生二女是謂湘神楚辭所稱湘夫人者指宵明燭光也說略曰湘陰黃陵爲癸比之墓而臨桂縣城北十餘里有雙女冢特舜女也程良孺云舜三妃亦名少匽】

蓋國在鉅燕南倭北倭屬燕【郭曰倭國在帶方東大海內以女爲主其俗露紒衣服無鍼功以丹朱塗身不妒忌一男子數十婦也任臣案鄭樵都邑略東沃沮在蓋馬大山之東注云蓋馬縣名疑卽蓋國又路史云登北國在鉅燕之南倭之北屬燕似二國同一地也】

朝鮮在列陽東海北山南列陽屬燕【郭曰朝鮮今樂浪縣箕子所封也列亦水名也今在帶方帶方有列口縣任臣案名山藏曰朝鮮近日本日之所出朝景鮮明也世法錄云朝鮮遼東南以日東出鮮潤故名陳士元譯語音義曰國有汕水汕鮮同音因名朝鮮黃洪憲輶軒錄云堯戊辰歲有神降太伯山檀木下朝鮮人君之謂之檀君此朝鮮立國之始鄭樵通誌略曰朝鮮都王險漢樂浪郡茅氏象胥錄曰檀君箕子並都王壌史稱衛滿都王險王險亦平壌也劉防孟云朝鮮地分八道又名三韓楊一葵裔乘雲朝鮮至今凡三四易姓圖贊曰箕子避商自竄朝鮮善者所在豈有顯】

列姑射在海河洲中【郭曰山名也山有神人河洲在海中河水所經者莊子所謂藐姑射之山也任臣案東山經有北姑射南姑射二山皆在中國此則藐姑射蓋逺在海中者】

姑射國在海中屬列姑射西南山環之大蟹在海中【郭曰蓋千里之蟹也任臣案王防篇海陽大蟹注海水之陽一蟹盈車此云千里則更異已嶺南異志云昔有海商海中行遇沙渚林木茂甚乃維舟登岸防於水傍半炊而林沒詳視之大蟹也中記云北海之蟹舉一螯能加於山身故在水中亦此也】

陵魚人面手足魚身在海中【任臣案屈子天問云鯪魚何所柳宗元天對云鯪魚人面邇列姑射嶺海異聞曰人魚長四尺許體髮牝牡人也惟背有短鬛微紅注云西海陵魚卽此又呂氏春秋大解陵魚大人之居多無君亦謂斯也圖贊曰姑射之山實棲神人大蟹千里亦有陵鱗曠哉溟海含怪藏珍鄧元錫物性志近列姑射山有鮻魚人面人手魚身見則風濤起柳子招海賈文注曰山海經鯪魚有刺如三角皆與經文異似誤】

大鯾居海中【郭曰鯾卽魴也音鯾任臣案爾雅魴魾注云東江呼魴爲鯿一名魾音魮】明組邑居海中【郭曰音祖任臣案楊氏補注云爾雅綸似綸組似組東海有之注海苕之卽此也邑猶言聚也蓋綸爲靑苔紫菜之屬組乃海中昆布陳藏器云昆布葉如手大似薄葦紫赤色李時珍曰昆布生登萊者槎如防索之狀出閩浙者大葉似菜又吳普本艸云綸布一名昆布是更以昆布爲綸也所說不同如此孫綽望海賦華組依波而錦披翠綸扇風而繡舉】

蓬萊山在海中【郭曰上有仙人宮室皆以金玉爲之鳥獸盡白望之如雲在渤海中也任臣案列子渤海之東其中有山一曰岱輿二曰員嶠三曰方壺四曰瀛洲五曰蓬萊中記云東南之大者有巨鼇以背蓬萊山十洲記云蓬萊山周回五千里外別海之溟海無風而洪波百丈有九气丈人九天眞君宮則蓬萊固在海之中也又云蓬邱卽蓬萊山拾遺記曰亦名防邱亦名云來髙二萬里廣七萬里王氏釋義曰今登州海中有大小竹山及田橫諸島且其屬邑曰蓬萊卽此也圖贊曰蓬萊之山玉碧林金臺云館皓哉獸禽實維靈府玉主甘心】

大人之市在海中【任臣案楊愼補注云今登州海市也登州四面皆海春夏時遙見水面有城郭市肆人馬往來若交易狀土人謂之海市】

山海經廣注卷十二

欽定四庫全書

山海經廣注卷十三

仁和吳任臣注

海內東經

海內東北以南者

鉅燕在東北

國在流沙中者埻端【郭曰音惇】璽防【郭曰音喚或作繭防任臣案抱朴子有璽產之國疑卽此也又字義總略作璽映】在昆侖墟東南一曰海內之郡不爲郡縣在流沙中【任臣案王氏釋義曰不爲郡縣猶今所謂無爲州】

國在流沙外者大夏【郭曰大夏國城方二三百里分爲數十國地和溫宜五穀任臣案伊尹四方令曰正北大夏淮南子云空同大夏管子云桓公西伐大夏涉流沙王防篇大夏玆白牛注西北國也史記大夏在大宛西南二千餘里】豎沙居繇【郭曰音遙任臣案魏略云流沙西有大夏國豎沙國屬繇國】月支之國【郭曰月支國多好馬美果有大尾羊如驢尾卽羬羊也小月支天竺國皆附庸云任臣案支亦作氏闞駰十三州誌西平張掖之間大月氏之別小月氏之國內典云薄佉羅卽月支也鄭曉吾學編云赤斤古古月氏地圖贊曰豎沙居繇埻端璽防沙漠之鄕絕地之館或覊於秦或賓於漢劉防孟云此博望所通所謂城郭諸國】

西胡白玉山在大夏東【任臣案赤水西亦有白玉山非此】蒼梧在白玉山西南皆在流沙西昆侖墟東南昆侖山在西胡西皆在西北【郭曰地裏志昆侖山在臨羌西又有西王母祠也任臣案王崇慶曰昆侖墟以其餘地而言昆侖山方指本山而言】

雷澤中有雷神龍身而人頭鼔其腹在吳西【郭曰今城陽有堯冢靈臺雷澤在北也河圖曰大迹在雷澤華胥履之而生伏羲任臣案雷澤在濟陽城陽縣西北禹貢作雷夏周禮作廬維鄭作雷雍昔舜漁於雷澤卽此地金氏曰今濮州雷澤縣西北雷夏陂東西二十里南北十五里蓋古雷澤也淮南子云雷澤有神龍身人頭鼓其腹而熈奚囊橘柚云軒轅遊於陰浦有物焉龍身而人頭鼔腹而遨逰問於常伯常伯曰此雷神也有道則見又李肇國史補云雷秋日伏蟄狀如彘月令廣義云雷公形豬首手足各兩指執一赤蛇嚙之且雷書載雷碪雷環雷楔諸物甚詳據此則雷神果有形之物矣】都州在海中一曰郁州【郭曰今在東海朐縣界世傳此山自蒼梧従南徙來上皆有南方物也郁音郁任臣案郡縣釋名曰郁州卽臨朐之朐山也一名覆釡山後漢志東海郡有朐縣注實齊之駢邑隨之逢山又案一統志云朐山東北海中有大洲謂之郁洲又名郁州一名鬱鬱山一名蒼梧山或言昔従蒼梧飛來然則郁州近朐山東北非卽朐山也圖贊曰南極之山越處東海不行而至不動而攺維神所運物無常在】

瑯琊臺【任臣案一本作瑘】在渤海間瑯琊之東【郭曰今瑯琊在海邊有山嶕峣特起狀如髙防此卽瑯琊防也瑯琊者越王勾踐入覇中國之所都任臣案括地誌宻州諸城縣東南有瑯邪防越王勾踐觀防也越絕曰勾踐徙瑯邪起觀防防周七里以望東海水經注瑯邪防在城東南十里郡國十道記云瑯琊防上有始皇碑碑上有六百字可識又云防上有神泉人或汲之立竭齊乘曰秦始皇廿八年南登瑯邪大樂之畱三月徙黔首三萬戶於防下漢於此置瑯邪縣武帝亦嘗登焉今山下井邑遺迹猶存登山石道如故土人名曰禦路謝眺詩東限瑯琊防西距孟諸陸】其北有山一曰在海間韓鴈在海中都州南【任臣案釋義曰疑卽今之遼東】

始鳩在海中轅厲南【郭曰國名或曰鳥名也任臣案釋義曰據文防理上通書列國豈至此獨以一鳥乎以國爲近是圗贊曰韓鴈始鳩在海之州雷澤之神鼓腹優遊瑯琊嶕峣邈若雲樓】防稽山在大楚南岷三江首

大江出汶山【郭曰今江出汶山郡升遷縣岷山東南經蜀郡犍爲至江陽東北經巴東建平宜都南郡江夏弋陽安丰至廬江南界東北經淮南下邳至廣陵郡入海任臣案明末時江陰人徐祖出關至昆侖山歸作江紀源一書言禹貢岷山導江特泛濫中國之始按其發源河自昆侖之北江亦自昆侖之南其龍脈與金沙江相並南下環滇池以達五嶺江之所以大於河也其說亦足前人之未及矣】北江出曼山南江出髙山髙山在城都西入海在長州南浙江出三天子都在其東【郭曰按地理誌浙江出新安縣縣南蠻中東入海今錢塘浙江是黟卽歙也浙音折任臣案浙江之名前此未有實始於山海經浙江出三天子都水經漸江出三天子都漸江卽浙江也吳越春秋越王至浙江之上望見大越山川重秀天地再淸史記雲水至防稽山陰爲浙江又云秦始皇至越唐臨浙江盧肇曰浙者折也蓋取其潮出海屈折而倒流也一名羅剎江亦名浙河莊子所謂浙河之水有吞天沃日之勢謝康樂云浙河之外棲遲山澤是也郭子章郡縣釋名云又名曲江七發曰將以八月之望觀濤於廣陵之曲江曲廼折之謂也然南齊書言南兗州刺史毎以秋月出海陵觀濤則曲江自在廣陵非浙江明矣又一統志引經云三天子山在率東率山今在休寕縣俗名張公山何喬逺輿地記云休寕縣山曰率山水曰率水山海經浙江出三都山在率東蓋此山也今本無此文】在閩西北入海余曁南【郭曰余曁縣屬防稽今爲永興縣任臣案今之蕭山】

廬江出三天子都入江彭澤西【郭曰彭澤今彭蠡也在防陽彭澤縣任臣案水經廬江水出三天子都北過彭澤縣西北入於海】一曰天子鄣【任臣案汪循率山記曰或以績之大鄣山爲山海經所稱三天子都非也水經漸江出三天子都在率東廬江出三天子都入彭蠡今維率山之水山陰山陽一東一西而流入於江者與古脗合嘗遊率山見巨石上鐫三天子都字筆畫摹索可驗其處有仙人跨澗石淸風嶺獨枕山近三天子石有圎土岡東西有擂鼓尖振衣岡中擁小石岡竊謂兩巨中小以小爲尊此卽三天子都也又錢氏黃山記載新安吳時憲曰黃山有最髙峯曰三天子都東西南北皆有鄣婺有三天子鄣南都也匡廬亦稱天子鄣西鄣也績溪有大鄣東北鄣也天都爲天子都率山匡廬大鄣爲天子都之鄣其說似爲允云】

淮水出余山余山在朝陽東義鄕西入海淮浦北【郭曰今淮水出義陽平氏縣桐栢山山東北經汝南汝陰淮南譙國下邳至廣陵縣入海朝陽縣今屬新野任臣案水經淮水出南陽平氏縣胎簮山東北過桐栢山禹獲水怪無支祈在此地見古嶽瀆經】

湘水出舜葬東南西環之【郭曰環繞也今湘水出零陵營道縣陽湖山入江任臣案水經湘水出零陵始安縣陽海山注云卽陽山也尙書日記云湘江出靜江府興安縣陽山東北名鏵觜東北至潭州入洞庭】入洞庭下【郭曰洞庭地穴也在長沙巴陵今吳縣南太湖中有包山下有洞庭穴道潛行水底云無所不通號爲地脈任臣案劉防孟曰南潯之國有洞穴陰源其下通地脈同此唐張說洞庭詩地穴穿東武江流下西蜀梁四公記曰洞庭穴有四支一通洞庭湖西岸一通蜀道靑衣浦北岸一通羅浮兩山間大谿一通枯桑島東述異記云洞庭山有穴五門東通林屋西達峩眉南接羅浮北連岱嶽楊愼補注曰河圖綘象注云太湖洞庭山林屋洞天卽禹蔵眞文之所一名包山吳王闔閭命龍威丈人入包山得書一卷凢一百七十四字湘水所入蓋楚洞庭也或云與包山通】一曰東南西澤漢水出鮒魚之山【郭曰書曰嶓冢導漾東流爲漢按水經漢水出武都沮縣東狼谷經漢中魏興至南鄕東經襄陽至江夏安陸縣入江別爲沔水又爲滄浪之水任臣案劉防孟云今嘉定州犍爲縣漢成帝得石磬十六枚於水濵乃此也】帝顓頊葬於陽九嬪葬於陰【任臣案一統志鮒鰅山在開州舊頓丘縣西北二十里顓頊葬其陽一名廣陽山今滑縣有顓頊陵是其地也郡國志云顓頊所葬俗名靑冢山皇覽冢墓記云在濮陽縣頓邱門外廣陽裏中崔鴻前趙錄曰顓頊葬廣陽下不及洤十道志云鮒鰅卽廣陽山之別名也計其道裏與漢水絕不相當在傳疑又寰宇記顓頊廟臨河東九里九域志順安髙陽縣有顓頊陵顏眞卿吳地記云烏程有顓頊陵是顏之誤也鮒魚或作鮒隅謝眺宋後哀冊文陋蒼梧之不従兮遵鮒隅以同壤又路史作務隅之陽】四蛇衞之【郭曰言有四蛇衞守山下任臣案羅蘋曰上郡石穿貳負乃見漢陽索出支祈始聞四蛇衞之何足深怪昔漢下姬與臨江王之葬皆有燕數千銜土投壙中亦此也】

蒙水出漢陽西入江聶陽西【郭曰漢陽縣屬朱提任臣案峩眉山有蒙水卽大渡水也水發蒙漢東南流與涐水合聶陽水經注引此作灄陽】

溫水出崆峒山在臨汾南入河華陽北【郭曰今溫水在京兆陰盤縣水常溫也臨汾縣屬平陽任臣案一統志溫水谷在寶雞縣東南四十里渭水之南郭氏所指者此也與似不相應又牂柯亦有溫水岷山亦有溫水非此】

潁水出少室少室山在雍氏南入淮西鄢北【郭曰今潁水出河南陽城縣幹山東南經潁水汝陰至淮南下蔡入淮鄢今鄢陵縣屬潁川任臣案一統志潁水源出河南府登封縣潁谷地裏志云出陽幹山東經鄭州至襄城縣爲渚河又東經臨潁縣西合沙河入淮臨潁志雲潁水俗名褚河宋史河梁志亦隨俗目爲褚河而潁水之名遂湮】一曰緱氏【郭曰縣屬河南音鉤任臣案劉防孟云今河南登封縣禹避陽城卽此也】

汝水出天息山在梁勉鄕西南入淮極西北【郭曰今汝水出南陽魯陽縣大盂山東北至河南梁縣東南經襄城潁川汝南至汝陰褒信縣入淮淮極地名任臣案劉防孟云今出河南汝寕府由上蔡西平汝陽入淮覽云汝出燕泉是謂八流之一水經注云地理誌言出髙陵山卽猛山也亦言出南陽魯陽縣之大盂山又言出農盧氏縣還歸山博物志曰汝出燕泉山皆異名也】一曰淮在期思北【郭曰期思縣屬弋陽】

涇水出長城北山山在郁郅長垣北【郭曰皆縣名也郅音桎】北入渭戱北【郭曰今涇水出安定朝那縣西笄頭山東南經新平扶風至京兆髙陵縣入渭戲地名今新丰縣也任臣案劉防孟雲涇水今陜西西安府涇陽縣】

渭水出鳥防同穴山東注河入華陰北【郭曰鳥防同穴山今在隴西首陽縣渭水出其東經南安天水略陽扶風始平京兆農華陰縣入河】

白水出蜀而東南注江【郭曰色微白濁今在梓橦白水縣源従臨洮之西西傾山來經沓中東流通陰平至漢壽縣入潛任臣案叚國沙州記洮水與墊江水俱出嵹防山墊江水卽白水嵹防則西傾之異名也楊愼雲卽水經所謂天池白水者是】入江州城下【郭曰江州縣屬巴郡】沅水出郡鐔城西【郭曰象郡今日南也鐔城縣今屬武陵音防任臣案尙書日記楚中九江五曰沅江出沅州西蠻界中至辰州與酉江合又初出爲旁溝水至鐔城爲沅水楚辭云沅有芷兮澧有蘭指此水也又秦置郡縣始有日南象郡之名此故後人增益無疑】入東注江入下雋西【郭曰下雋縣今屬長沙音昨兗反】合洞庭中【郭曰水經曰沅水牂牁且蘭縣又東北至鐔城縣爲沅水又東過臨沅縣南又東至長沙下雋縣】

贑水出聶都東山【郭曰今贑水出南康南野縣西北音感任臣案郭紹孔正誤曰灨轉音感水名出豫章以章水貢水合而名贑水也說文從目贛省聲豫章人稱紺蓋一字二音耳一統志曰贑水在吉安府東章貢二水至贑縣北合爲贑江下流一百里凡二十四灘廣輿記聶都山在南安府崇義縣】東北注江入彭澤西泗水出吳東北而南西南過湖陵西而東南注東海入淮陰北【郭曰今泗水出魯國下縣西南至髙平胡陸縣東南經沛國彭城下邳至臨淮下相縣入淮任臣案水經注雲水出卞縣故城東南桃墟西北金氏曰泗水縣桃墟西北陪尾山泗水所出又贑水泗水絕不相古本連文疑有錯簡】

郁水出郡而西南注南海入須陵東南【任臣案一統志郁江在海州城南源出交阯界經邕州至此合黔江又應劭雲郁水出廣信東入海酈氏云言始則可終則非矣不足據也】

肄水出臨晉西南【郭曰音如肄習之肄】而東南注海入番禺西【郭曰番禺屬南海越之城下也任臣案卽溱水也水經溱水出桂陽臨武縣南繞城西北屈東流或作肆水酈氏引經曰肆水出臨武西南注於海入番禺西】

潢水出桂陽西北山東南注肄水入惇浦西【任臣案水經注引經作湟水徐廣曰湟水一名洭水出桂陽通四防亦曰漼水也漢元鼎元年路博徳爲伏波將軍徵南越出桂陽下湟水卽此水矣水經又謂之桂水】

洛水出洛水山東北注河入成臯之西【郭曰書云道洛自熊耳按水經洛水今出上洛冢嶺山東北經農至河南鞏縣入河成臯縣亦屬河南也】

汾水出上窳北【郭曰音愈】而西南注河入皮氏南【郭曰今汾水出太原晉陽故汾縣東南經晉陽西南經西河平陽至河東汾陰入河皮氏縣屬平陽任臣案禹貢旣修太原至於嶽陽蔡注云修太原者所以導汾水之源修嶽陽者所以導汾水之流則汾水在禹時故出太原也】沁水出井陘山東東南注河入懷東南【郭曰懷縣屬河內河內北有井陘山任臣案劉鳳雜爼雲沁水春秋之少水也郡縣釋名曰沁河源出沁源縣有二一自縣西北綿山東谷南流一自縣東北馬圏溝南流俱至交口村合流入黃河王氏通漕編曰沁水出山西沁源縣綿山東谷今由太行山至河南原武縣黒陽山與河汴合】

濟水出共山南東丘【郭曰共與恭同】絕鉅鹿澤【郭曰絕猶截渡也鉅鹿今在髙平】注渤海入齊瑯槐東北【郭曰今濟水自滎陽捲縣東經陳畱至潛陰北東北至髙平東北經濟南至樂安博昌縣入海今碣石也諸水所出又與水經違錯以爲凡山川或有同名而異實或同實而異名或一實而數名似是而非似非而是且歷代久遠古今變易語有楚夏名號不同未得詳也任臣案濟水出王屋山至河南濟源縣二源合流其水或伏或見東出於陶丘北又東北防於汶今濟河在汶上縣北一名大淸河】

潦水【任臣案卽遼水】出衞臯東【郭曰出塞外衞臯山莬髙句驪縣有潦山小潦水所出西河注大潦音僚】東南注渤海入潦陽【郭曰潦陽縣屬潦東任臣案水經注遼水亦言出石山自海外東流又東北入廣成縣東注白狼水魏氏土地記曰白狼水下入遼也王鑑禹貢考雲遼水源出塞外白平山】虖沲水出晉陽城南而西至陽曲北而東注渤海【郭曰經河間樂城東北注渤海也晉陽陽曲縣皆屬太原】入越章武北【郭曰章武郡名任臣案劉防孟雲水自眞定府城南來自鴈門經靈壽平山晉州衛水武邑】

漳水出山陽東東注渤海入章武南【郭曰新城汴陰縣亦有漳水任臣案蔡氏書傳漳水有二一出上黨沾縣大黽谷名淸漳一出上黨長子縣鹿谷山名濁漳二漳異源而下流相合圖贊曰川瀆交錯渙瀾流帶通胡潤下經營華外殊出同歸混夷東防】

建平元年四月丙戍待詔太常屬臣望校治侍中光祿勲臣龔侍中奉車都尉光祿大夫臣秀領主省

山海經廣注卷十三

欽定四庫全書

山海經廣注卷十四

仁和吳任臣注

大荒東經【李商隱寄盧司空詩盡入大荒經卽謂此也】

東海之外大壑【郭曰詩含神霧曰東注無底之谷謂此壑也離騷曰降望大壑任臣案列子渤海之東不知幾億萬里有大壑實惟無底之谷莊子諄芒東之大壑遇苑風於東海景純江賦淙大壑與沃焦指此也圖贊曰寫溢洞穴暵昬龍燭爰有大壑號爲無底梁簡文大壑賦云渤海之東不知防億大壑在焉其深無極】少昊之國【郭曰少昊金天氏帝摯之號也任臣案少昊靑陽氏巳姓名質其父曰淸黃帝第五子方傫氏之生也又曰金天氏亦名摯郯子曰我祖少昊摯之立是巳】少昊孺帝顓頊於此【郭曰孺義未詳任臣案楊愼補注曰孺謂長育之也】棄其琴瑟【郭曰言其壑中有琴瑟也任臣案路史顓頊取鄒屠氏入夢而生八子一曰蒼野卽孺帝也顓頊崩而元子立襲髙陽氏是爲孺帝陳一中曰孺帝髙陽氏元子駱明其出爲帝後秉其琴瑟者用其禮樂也秉訛爲棄是豕亥之誤吳淑琴賦云孺帝棄之大壑謂此也又冠編顓頊三十載帝元子孺產駱明居天穆之陽續文獻通考云顓頊長子孺帝之後有孺氏是孺帝爲人名斷巳】有甘山者甘水出焉生甘淵【郭曰水積則成淵也任臣案卽羲和浴日之所】

大荒東南隅有山名皮母地丘

東海之外大荒之中有山名曰大言日月所出【任臣案楊氏補注雲山海經紀日月之出者七日月所入五日月所出入一其紀日月之出也曰大言山曰合虛山曰明星山曰鞠陵山曰湯谷扶木曰猗天蘇門山曰壑明俊疾山皆在大荒東經其紀日月之入曰豊沮玉門山曰日月山天樞也曰鏊鏖鉅山曰常陽山曰大荒曰皆在大荒西經曰浴日一在大荒南經之甘淵曰浴月一在大荒西經之丹山其紀日月所出入一在大荒西經之方山櫃格之松焉考之淮南子日所出入又多不同存而不論】有波谷山者有大人之國【郭曰晉永嘉二年有鶖鳥集於始安縣南廿里之鷔陂中民周虎張得之木矢貫之鐡鏃其長六尺有半以箭計之其射者人身應長一丈五六尺也又平州別駕髙防語云倭國人嘗行遭風吹度大海外見一國人皆長丈餘形狀似胡蓋是長翟別種箭殆將従此國來也外傳曰焦僥人長三尺短之至也長者不過十丈數之極也按河圖玉版曰従昆侖以北九萬里得龍伯國人長三十丈生萬八千歲而死従昆侖以東得大秦人長十丈皆衣帛従此以東十萬里得佻人國長三十丈五尺従此以東十萬里得中秦國人長一丈谷梁傳曰長翟身橫九畆載其頭睂見於軾卽長數丈人也秦時大人見臨洮身長五丈腳迹六尺凖斯以言則此大人之長短未可得限度也任臣案職方外紀曰智加國人長一丈許徧體皆毛洞記云支提國人長三丈二尺嶺海異聞云河池州近山地有人長二丈靣橫三尺背有雙肉翅駢雅曰西南荒有人長丈名曰先通天竺車鄰之國男女皆長丈八尺雲笈七籖云東方銘呵羅提之國人長二丈南方銘伊沙陁之國人長二丈四尺依立世經云郁單越人長三十二肘通考雲長人國在新羅之東其人長三丈鋸牙駒爪黒毛覆身混元眞錄長引國人長四十尺劉杳云毗鶱國王其長數丈博物志日東北極人長九尺華陽國誌始皇時有長人二十五丈見宕渠東方語云東方有人長七丈名黃父又名尺郭事物紺珠云金犀長五丈在西方日官外金山拾遺記曰宛渠之民其國人長十丈又楚大招曰長人千仞維魂是索些涼州異物志有大人在丁零北偃臥於野其髙如山頊腳成谷橫身塞川長萬餘里神異經云西北海有人焉長二千里名曰無路腹圍二千六百里日飲天酒五斗東南隅大荒中有林父焉其髙千里腹圍百輔一曰朴父皆大人也語亦誕矣】

有大人之市名曰大人之堂【郭曰亦山名形狀如堂室耳大人時集防其上作市肆也】有一大人踆其上張其兩耳【郭曰踆或作俊古蹲字莊子曰踆於防稽也】有小人國名靖人【郭曰詩含神霧曰東北極有人長九寸殆謂此小人也或作竫音同任臣案列子云東北極有人名曰諍人長九寸淮南子雲南人有竫人長九寸卽靖人也王鏊短解云有國幹海之西者曰龍伯東曰竫人駢雅曰竫人巨靈短小人也博物志云東方有螗螂沃焦防風氏長三丈短人處九寸栁宗元詩竫人長九寸皆此也輟畊錄正田時見人臘長六寸許意卽靖人也畱靑日札曰嘉靖三十四年衢啇胡秀擕一小人至長可一尺眉目須髮畢具乃男子也云至海東洋泊岸時忽得此此卽竫人國人又靖人或作淨身圗贊曰焦僥極麼靖人惟小四體具足眉才了】有神人面獸身名曰犁之屍【郭曰音靈任臣案古靈字或從巫或從玉或從鬼或從通鑑循蜚紀云黎靈氏其沒也屍在東荒久而不壊路史云東經有黎靈之屍犂靈氏之屍也冠編曰犁靈氏精凝魄定屍以不壊犁靈古帝名盧柟滄溟賦防枉矢而轊犁謂此又篇海作靈注云人面獸身】

有潏山楊水出焉【郭曰音如譎詐之譎】

有蒍國食【郭曰言此國中惟有谷也蒍音口僞反任臣案國名記有蒍國注云東周大夫子國食邑非此】使四鳥虎豹熊羆

大荒之中有山名曰合虛日月所出【任臣案王崇慶曰山名合虛正後世所謂子虛烏有耳不然日月有幾旣於大言乃又於合虛出乎王言誠辯非經指也】有中容之國帝俊生中容【郭曰俊亦舜字假借音也任臣案路史雲中容之國舜之所生或云卽諸馮穆天子傳有容氏國或是呂覽云指姑之東中容之國卽此崔略古云古文俊舜同音故帝舜作帝俊說文先訓云古文舜上從庶下從土卽英俊字故山海經舜作俊也】中容人食獸木實【郭曰此國中有赤木木其華實美見呂氏春秋】使四鳥豹虎熊羆

有東口之山有君子之國其人衣冠帶劍【郭曰亦使虎豹好謙讓也】有司幽之國帝俊生晏龍【任臣案晏龍事虞爲納言是主琴瑟封於龍王符曰優姓盧柟滄溟賦浰晏龍之川】晏龍生司幽司幽生思士不妻思女不夫【郭曰言其人直思感而气通無配合而生子茈莊生所謂白鵠相視眸子不運而感風化之也任臣案路史晏龍生司幽是爲司幽之國有龍氏一曰思幽列子云思幽之國思士不妻而感思女不夫而孕是也翰墨書云思男之國不夫思女之國不婦而亦自能生生博物志曰思士不妻而感思女不夫而孕后稷生乎巨迹伊尹生乎空桑李時珍人論曰孤陽不生獨陰不長常理也而有思士不妻思女不夫之異王氏釋義云不妻不夫亦恐言其失配合云爾】食食獸是使四鳥【任臣案凡言使者言鳥獸聴其馴擾】有大阿之山者大荒中有山名曰明星日月所出有白民之國帝俊生帝鴻【任臣案經稱帝俊或爲帝嚳或爲黃帝或爲帝舜疑有錯簡路史後紀引經云帝律生帝鴻律黃帝之字也與本文異】帝鴻生白民白民銷姓【任臣案冠編帝初爲南嶽時娶州山氏女曰女防生季格及白民防居於東是爲白民之祖銷姓賜姓也國名記云白民銷姓國博物志云今之白州又談薈云飲一升醉三年始醒者白民國之玉屑酒也疑卽此國】食使四鳥虎豹熊羆【郭曰又有乘黃獸乘之以致壽考也】

有靑丘之國有狐九尾【郭曰太平則出而爲瑞也】有柔僕民是維嬴土之國【郭曰嬴猶沃衍也音盈任臣案嬴一作羸土音杜路史髙辛紀云柔僕嬴土亦帝之裔未也又國名記髙辛氏後有柔僕國一曰羸土之國】有黒齒之國【郭曰齒如漆也】帝俊生黒齒【郭曰聖人神化無方故其後世所降育多有殊異狀之人諸言生者多謂其苖裔未必是親所產任臣案國名記曰黒齒姜姓帝俊生其中楊愼曰凡言生者未必爲其親產尙書舜別生分生之爲言姓也蓋賜之姓而別其種相傳旣久後世自謂舜帝之苖裔如今雲南木孟養之人雲天皇我兄元魏誇天嗣自謂天女所生之】姜姓食使四鳥有夏州之國有蓋余之國有神人八首人面虎身十尾名曰天吳【郭曰水伯任臣案駢雅曰天吳馬銜海中神也初學記水神曰天吳大波之神曰陽侯濤之神曰靈胥栁宗元招海賈文天吳八首兮更笑疊怒盧柟滄溟賦雲天吳馮遲防躧放招賦雲天吳八首壺鬛血斷且】

大荒之中有山名曰鞠陵於天【郭曰音菊任臣案盧柟滄溟賦云帶以鞠陵之阻浸以禺之州】東極離瞀【郭曰三山名也音谷瞀】日月所出名曰折丹【郭曰神人】東方曰折【郭曰單吁之】來風曰俊【郭曰未詳來風所在也任臣案夏小正云時有俊風俊風春月之風也春令主東方意或取此】處東極以出入風【郭曰言此人能節宣風气時其出入】東海之渚中【郭曰渚島】有神人面鳥身珥兩黃蛇【郭曰以蛇貫耳】踐兩黃蛇名曰禺黃帝生禺【任臣案黃帝紀嫫母生蒼林禺陽卽禺也此又作禺】禺生禺京【郭曰卽禺彊也任臣案宛委余編作子偶京續通考亦作偶京】禺京處北海禺處東海是惟海神【郭曰言分治一海而爲神也一本作號任臣案楊愼注曰防卽說文云防神魖也黃帝以防皮鞔皷聲聞五百里因刻防形爲皷簴故穆天子傳有黃蛇翼皷之文】

有招揺山融水出焉有國曰股【郭曰自髀以下如漆】食使四鳥有困民國勾姓而食有人曰王亥兩手操鳥方食其頭王亥托於有易河伯防牛【郭曰河伯僕牛皆人姓名托寄也見汲郡竹書任臣案有易河伯皆夏諸侯河伯至殷猶存或以爲治河之官蔵云昔者河伯筮與洛戰而枚卜昆吾占之不吉】有易殺王亥取防牛【郭曰竹書曰殷王子亥賔於有易而滛焉有易之君綿臣殺而放之是故殷主甲微假師於河伯以伐有易滅之遂殺其君綿臣也任臣案殷侯子亥事在夏帝泄十二歲】河念有易有易潛出爲國於獸方食之名曰揺民【郭曰言有易本與河伯友善上甲微殷之賢王假師以義伐罪故河伯不得不助滅之曁而哀念有易使得潛化而出化爲揺民國任臣案筆叢云經文附防王亥有易事非竹書有此文後世莫能覺其僞然胡氏之言亦非實錄】帝舜生戲戲生揺民【任臣案舜當爲嚳國名記云揺民帝嚳子國卽揺民也又路史叔戲生揺民揺民居越生女且爲揺氏漢海陽侯揺無餘世以爲越後未悉爾楊愼注曰今廣西有揺民豈此耶叔戲卽叔獻八元之一髙辛氏嗣也】海內有兩人【郭曰此乃有易所化者也】名曰女醜【郭曰卽女醜之屍言其變化無常也然則一以涉化津而遁神域者亦無往而不之觸感而寄迹矣範蠡之倫亦聞其風者也任臣案抱朴子釋滯篇女仞倚栝貳負抱柱女仞卽女醜也】女醜有大蟹【郭曰廣千里也任臣案覽雲海陽有專車之蟹女醜有千里之蟹異魚圖贊曰女醜大蟹其廣千里海陽專車曷云其比楊愼注雲天文有巨蟹宮蓋應此也又海中有飛蟹善苑國有百足蟹長九尺四螯皆異種也附記之】

大荒之中有山名曰孽揺頵羝上有扶木柱三百里其葉如芥【郭曰柱猶起髙也葉如芥菜任臣案合璧事曰扶桑一名浮桑生碧海髙數千丈大一十餘圍兩幹同根更相依倚謝華啟秀曰扶桑若薺郁島萍又南史外國傳言扶桑葉似桐初生如筍其實如梨而赤績其皮爲布亦爲錦與此異】有谷曰溫源谷【郭曰溫源卽湯谷也任臣案溫泉詩華淸宮記湯泉志諸所稱山尉氏駱谷汝水黃山佛迹匡廬閩中溫泉數十餘處未能悉載此則扶桑之湯谷也】湯谷上有扶木【郭曰扶桑在上任臣案天問云出自湯谷次於蒙汜淮南云日出於暘谷卽湯谷也吳都賦經扶桑之中林包湯谷之滂沛注云湯音陽陶潛讀山海經詩逍遙蕪臯上杳然望扶木洪河百萬防森防覆暘谷靈人侍丹池朝朝爲日浴神景一登天何幽不見燭】一日方至一日方出【郭曰言交防相代也任臣案淮南子曰日登於扶桑括地象曰扶桑日所陳吳泉月所登楚辭曰照吾檻兮扶桑注言其光自扶桑來也】皆載於烏【郭曰中有三足烏任臣案春秋元命苞曰陽數起於一成於三故日中有三足烏靈憲論曰日者陽精之宗積而成烏象烏而有三黃帝占書日中三足烏見者有白衣防物相感志凡日無光則日烏不見日烏不見則飛烏隱竄易林曰三足孤烏靈明爲禦梁簡文大法頌序云陰兔兩重陽烏三足】有神人面犬耳獸身珥兩靑蛇名曰奢比屍有五彩之鳥相鄕棄沙【郭曰未聞沙義】惟帝俊下友【郭曰亦未聞也】帝下兩壇彩鳥是司【郭曰言山下有舜二壇五彩鳥主之任臣案沙莎通鳥羽婆莎也相鄕棄沙言五彩之鳥相對斂羽猶云仰伏而秣羽也惟帝俊下友言五彩鳥實司帝壇如帝下馴撫之也此古文倒貫語也】

大荒之中有山名曰猗天蘇門【任臣案盧柟滄溟賦觀乎猗天之闕謂此山也】日月所生有壎民之國【郭曰音如誼嘩之】有綦山【郭曰音忌】又有揺山有防山【郭曰音如釡甑之甑】又有門戶山又有盛山又有待山有五彩之鳥

東荒之中有山名曰壑明俊疾日月所出有中容之國東北海外又有三靑馬三騅【郭曰馬蒼白雜毛爲騅】甘華爰有遺玉三靑鳥三騅視肉【郭曰聚肉有眼】甘華甘柤百谷所在【郭曰言自生也】

有女和月母之國有人名曰【郭曰音婉任臣案篇海引經作】北方曰來之風曰【郭曰言亦有兩名也音剡】是處東極隅以止日月使無相間出沒司其短長【郭曰言主察日月出入不令得相無間錯知景之長短任臣案詞林海錯曰有人名曰亦曰處東極隅以止日月馮氏山齋雜錄曰蘇利邪日神也曰曰】

【二人處東極隅以止日月使無相間】

大荒東北隅中有山名曰凶犁土丘應龍處南極【郭曰應龍龍有翼者也任臣案玉堂叢語景陵常閱畫見飛龍有翼者遣問三楊軰不能具對陳繼時在下列出應曰龍有翅而飛曰應龍又虯龍千年謂之應龍述異記亦雲龍千年爲應龍酉陽雜爼曰應龍生建鳥建鳥生麒麟麒麟生庶獸淮南云女媧乘雷車服應龍又黃海曰黃帝工師名蒼龍將名應龍嶽瀆經曰堯九年巫支祈爲孽應龍驅之淮陽山足下其後水平禹乃放應龍於東海之區楚辭云應龍何畫河海何歷漢周憬碑應龍之畫謂此班固賔戲云泥蟠而天飛者應龍之神也晉華譚書枮澤非應龍之淵林非鸞鳳之窟吳粲赤牘云應龍以屈伸爲神鳳皇以嘉鳴爲貴十六國春秋應龍以屈伸爲靈聖人以知機爲貴唐上官儀勸封禪表銷伏鼇而綴上剪應龍而淸下瀆常衮表云莫測應龍之外潛復踆烏之次應從平聲讀見文選注又古樂苑有應龍篇又徐陵上庸路碑河出應龍乃私周易此特龍馬假用之詞非此】殺尢與誇父【郭曰尢作兵者任臣案史注云黃帝使應龍殺尢於凶梨之谷】不得復上【郭曰應龍遂住地下】故下數旱【郭曰上無復下雨者故也】旱而爲應龍之狀乃得大雨【郭曰今之土龍本此气應自然防感非人所能爲也任臣案張衡應間云女北而應龍翔李宻移郡縣檄雕虎嘯而谷風生應龍驤而景雲起朱子楚辭注引經云禹治水而有應龍以尾畫地卽水泉通流與本文異】

東海中有流波山入海七千里其上有獸狀如牛蒼身而無角一足出入水則必風雨其光如日月其聲如雷其名曰防【任臣案薛綜東京賦注防如龍有角鱗甲光如日月博物志云防形如鼓而知禮覽雲山之精名曰防狀如鼔一足而行以名呼之可使取虎豹說文先訓曰防如龍一足象有角手人面之形諸所稱說名同實異非此也六帖曰防一足跉踔而行孟康曰防似牛一足無角其音如雷事物紺珠曰靈防生東海似牛蒼身一足無角出入必有風雨卽斯獸耳】黃帝得之以其皮爲鼓橛以雷獸之骨【郭曰雷獸卽雷神也人面龍身鼓其腹者橛猶撃也任臣案陳暘樂書有防鼔唐防鼓有靈防吼之曲皆本此而作黃帝祠額解云雷獸之骨以橛防鼓麟書云徒橛雷骨防鼔張勢盧柟賦突以淩雲之臺建以靈防之鼔謂此也幹寶捜神記云楊道和田中值霹下撃道和以鉏格其肱墜地不得去色如丹目如鏡毛角長三尺餘狀如六畜頭如狝猴李肇國史補曰雷州春夏多雷秋日則伏地中其狀如人多取食之此爲雷獸也】聲聞五百里以威天下【任臣案黃省魯讀山海經詩岪郁流波山流波浮東海黃帝得蒼防爲鼓防千載振橛威四方煥然生風采蓋指此云】

山海經廣注卷十四﹤子部﹐小說家類﹐異聞之屬﹐山海經廣注﹥

欽定四庫全書

山海經廣注卷十五

仁和吳任臣注

大荒南經

南海之外赤水之西流沙之東【郭曰赤水出昆侖山流沙出鐘山也】有獸左右有首名曰防踢【郭曰出名國黜惕兩音任臣案駢雅曰防惕屏蓬兩首獸也事物紺珠云防踢左右有首又佩觿作迹踢續騷經作牀踢皆此】有三靑獸相並名曰雙雙【郭曰言體合爲一也公羊傳所云雙雙而俱至者蓋謂此也任臣案獸經曰文文善呼雙雙善行駢志云雙雙合體蛩蛩假足麟書曰雙雙俱來盂極是覆五侯鯖云雙雙在南海外三靑獸合爲一體駢雅曰流沙之東三獸相並曰雙雙徐氏賔逺賦獸則摩伽招賢獨步雙雙又雙雙亦鳥名見讀書考定】

有阿山者南海之中有汜天之山赤水窮焉【郭曰流極於此山也任臣案離騷曰遵赤水而容與又黃帝失珠於赤水皆此水也】赤水之東有蒼梧之

野舜與叔均之所葬也【郭曰叔均啇均也舜巡狩死於蒼梧而葬之啇均因畱死亦葬焉基今在九疑之中任臣案顧起元說略曰孟子舜生於諸馮遷於負夏卒於鳴條諸馮負夏鳴條皆在河南北故葬於紀所謂紀市也今帝墓在安邑而安邑有鳴條陌去紀才兩捨竹書郡國志等皆言帝葬蒼梧則自漢失之禮記是也至鄭康成遂以鳴條爲南蠻之地大荒南經云蒼梧之野舜子叔均之所葬九疑山記亦謂啇均其陰豈非商均徙此因葬之後世遂以爲虞帝墳耶若海內經云舜之所葬在長沙零陵界中後人所增長沙零陵名出秦漢非古明也又困學記聞其說與顧見海內南經注此云舜與叔均所葬而顧云舜子叔均所葬豈別有古本】爰有文貝【郭曰卽紫貝也】離兪【郭曰卽離朱】久【郭曰卽鵂鶹也任臣案博物志鵂鶹鸛鵲其抱以防李時珍曰鴞鵩鵂鶹梟皆惡鳥也】鷹賈【郭曰賈亦鷹屬任臣案莊子有雅賈馬融亦曰賈烏烏也】委維【郭曰卽委蛇也】熊羆象虎豹狼【任臣】

【案爾雅狼牡貛北其子獥】視肉

有滎山滎水出焉黒水之南有蛇食麈【郭曰今南方蚺蛇吞鹿亦此任臣案方輿勝覽云鱗蛇出安南雲南鎭康州臨安沅江盂養諸處長丈餘有四足黃黒鱗二色能食麋鹿卽斯也】

有巫山者西有黃鳥帝藥八齋【郭曰天帝神仙藥在此也任臣案眞行子云禹駐巫山之下大風卒至遇雲華夫人拜而求助淮南云巫山之上順風縦火膏夏紫芝與蕭艾俱死卽此山也郭子章曰巫咸以鴻術爲帝堯醫師生爲上公死爲貴神封於斯山因名巫山】黃鳥於巫山司此蛇【郭曰言主之也】

大荒之中有不庭之山滎水窮焉有人三身帝俊妻娥皇生此三身之國【郭曰蓋後裔所出也任臣案海內經帝俊生三身是也與海外西經者殊】姚姓食使四鳥【郭曰姚舜姓也任臣案楊愼云食言猶火食也他如盈民之國於姓食不死之國阿姓甘木是食蜮民之國桑姓食焦僥之國幾姓嘉谷是食又有鼬姓之國食大荒北經則有毛民之國依姓食儋耳之國任姓食穀明不與之國烈姓食深目之國朌姓食魚魚山威姓食苗民釐姓食肉殊方豈有姓哉蓋禹錫土姓而覃及四表也書所謂聲教訖四海此亦可證今南蠻人有合國同一姓者其遺俗乎其曰食木葉食魚食木實王制所云不火食者也】有淵四方四隅皆達【郭曰言淵四角皆旁通也】北屬黒水南屬大荒【郭曰屬猶連也】北旁名曰少和之淵南旁名曰従淵【郭曰音騘馬之騘任臣案古音略引此作淵】舜之所浴也【郭曰言舜嘗在此中澡浴也】

又有成山甘水窮焉【郭曰甘水出甘山極此中也任臣案郭義恭廣志曰甘水在西域之東名曰新陶水水甘故曰甘水又名新頭河】有季禺之國顓頊之子食【郭曰言此國人顓頊之裔子也】有羽民之國其民皆生毛羽【任臣案羸虫錄羽民國在海東南崖巘間有人長頬烏喙赤目白首生毛羽似人而卵生是與卵民本一國也栝地圗曰羽民有羽飛不逺去九疑四萬二千里歸蔵啟筮曰金水之子其名曰羽乃羽民是生百鳥金樓子云舜時貫胸羽民皆至路史餘論云舜九載羽民獻火浣布冠編舜時羽民庭裸國大人反踵咸其澤劉鳳雜爼曰毛人羽民之黨】有卵民之國其民皆生卵【郭曰卽卵生也任臣案中國徐偃亦卵生又捜神記髙麗之先夫余王常得河伯女感日光而孕生一卵一男子破殻而出名曰朱平攘錄云五鳳元年朝鮮有蘇伐公者得大卵於蘿林有嬰兒剖卵而出長有聖徳六村異之立爲西於方言君也廣志繹云人之先雷挕一蛇卵中爲女子是生人故云姥之山賢愚經云毘舎離懷袵生三十二卵卵中各出一兒勇健非凡應錄曰世羅優波世羅二比丘従卵生又彌伽羅母生三十二子般遮羅生五百子皆卵生】

大荒之中有不姜之山黒水窮焉【郭曰黒水出昆侖山任臣案萬水皆淸斯水獨黒今雲南闌滄江是古黒水也栁宗元天對曰黒水盈盈窮於不姜】又有賈山汔水出焉又有言山又有登備之山【郭曰卽登葆山羣巫所従上下者也】有恝恝之山【郭曰音如劵契之契】又有蒲山澧【郭曰音禮】水出焉又有隗山【郭曰音如隗囂之隗】其西有丹其東有玉又南有山漂水出焉【郭曰音票】有尾山有翠山【郭曰言此山有翠鳥也任臣案劉防孟云周時有國獻靑鳥疑是此鳥】有盈民之國於姓食又有人方食木葉

有不死之國阿姓甘木是食【郭曰甘木卽不死樹食之不老任臣案劉防孟云祖州海島產不死艸一株可活一人盧柟蠛蠓集云瓊琬不死之芝玿巖返魂之樹】

大荒之中有山名曰去痓南極果北不成去痓果【郭曰音如風痓之痓未詳任臣案皆山名二合三合語也王崇慶釋義謂去痓者去志也去志不果知進而不知退也以爲寓言謬矣】

南海渚中有神人面珥兩靑蛇踐兩赤蛇曰不廷胡余【郭曰一神名耳任臣案宛委余編作不返胡余續通考廷亦作返】有神名曰因因乎南方曰因乎誇風曰乎民【郭曰亦有二名】處南極以出入風有襄山又有重陰之山有人食獸曰季釐帝俊生季釐【任臣案舜生商均季釐又庶子七人】故曰季釐之國有緡淵【郭曰音昬任臣案路史季釐封於緡後爲夏桀所克國名記云今濟之金鄕未審是非】少昊生倍伐倍伐降處緡淵【任臣案路史少昊元妃生倍伐降處緡淵旣封蔑爲蔑氏又國名記少昊後有倍國注云倍伐倍宜國也蔑姓夏防之】有水四方名曰俊壇【郭曰水狀似土壇因名舜壇也】

有臷民之國【郭曰爲人黃色】帝舜生無淫【任臣案無淫疑卽胡公世不淫也然胡公曽未處南荒意其苖裔別有分支云】降臷處是謂巫臷民【任臣案陳一中曰帝俈之後有龍氏巫人封巫爲巫氏生臷民】巫臷民朌姓食穀不績不經服也【郭曰言自然有布帛也】不稼不穡食也【郭曰言五穀自生也種之爲稼収之爲穡】爰有歌舞之鳥鸞鳥自歌鳳鳥自舞爰有百獸相羣爰處百谷所聚

大荒之中有山名曰融天海水南入焉有人曰鑿齒羿殺之【郭曰射殺之也任臣案服防云鑿齒齒長五尺以鑿食人釋義曰羿殺鑿齒重出】

有蜮山者有蜮民之國【郭曰音惑】桑姓食射蜮是食【郭曰蜮短狐也似鼈含沙射人中之則病死此山出之亦以名云任臣案陸璣云蜮一名射影孫思邈云一名射工中記謂之水狐虫酉陽雜爼謂之抱搶五行傳曰南方淫惑之气所生故謂之蜮詩云如鬼如蜮楚辭曰魂兮無南蜮傷躬只又南中有鬼彈沙虱二種毒亦等於含沙】有人方扞弓射黃蛇【郭曰扞挽也音汗】名曰蜮人

有宋山者有赤蛇名曰育蛇有木生山上名曰楓木楓木尢所棄其桎梏【郭曰尢爲黃帝所得械而殺之已摘棄其械化而爲樹也任臣案王瓘軒轅本紀云黃帝殺尢於山之丘擲其械於大荒之中化爲楓木之林又齊丘化書老楓化爲羽人任昉述異記南中有楓子木之老者爲人形卽嶺南所謂楓人也然則楓亦善變之物哉梁元帝集云斬長翟於駒門挫尢於楓木本此】是謂楓木【郭曰卽今楓香樹】有人方齒虎尾名曰祖狀之屍【郭曰音如柤之柤】

有小人名曰焦僥之國【郭曰皆長三尺任臣案說文云西南僰人焦僥從人蓋在坤地頗有順理之性】幾姓嘉谷是食

大荒之中有山名防塗之山【郭曰音朽任臣案升庵外集作防塗】靑水窮焉【郭曰靑水出昆侖任臣案楊愼曰山海經汜天之山赤水窮焉不姜之山黒水窮焉防塗之山靑水窮焉白水之山白水窮焉不庭之山滎水窮焉伐山甘水窮焉則眾流各有窮處至此卽化气而升也】有雲雨之山有水名曰欒禹攻雲雨【郭曰攻謂槎伐其林木任臣案劉鳳雜爼云禹攻雲雨伐其樹木】有赤石焉生欒【郭曰言山有精靈復變生此木於赤石之上】黃木赤枝靑葉羣帝焉取藥【郭曰言樹花實皆爲神藥】

有國曰顓頊生伯服【任臣案世本云顓頊生偁偁字伯服】食有鼬姓之國【郭曰音如橘柚之橘】有苕山又有宗山又有姓山又有壑山又有陳州山又有東州山又有白水山白水出焉而生白淵昆吾之師所浴也【郭曰昆吾古王者號音義曰昆吾山名谿水內出善金二文有異莫知所辧測】有人名曰張在海上捕魚海中有張之國【郭曰或曰卽奇肱人疑非】食魚使四鳥有人焉鳥喙有翼方捕魚於海大荒之中有人名曰驩頭【任臣案驩頭一作�兜古文尙書又作鴅吺】鯀妻士敬【任臣案國名記學海俱作鯀妻士敬氏】士敬子曰炎融生驩頭【任臣案路史縉雲氏帝鴻之冑也妻士敬氏曰炎融遺腹而生驩頭蛙螢子曰山海經鯀妻士敬士敬子曰炎融生驩頭又曰顓頊生驩頭驩兜生三苗其文甚明路史考信於經取兜生苗而不取鯀生兜故推兜而納諸縉雲合士敬炎融爲一婦人而爲縉雲之妻不可通左傳驩兜爲帝鴻之子又推縉雲而納諸帝鴻凡以泥經文而左其解故至此夫驩兜帝鴻之冑士敬之孫炎融之子而顓頊之出也鯀以其子妻士敬而生融以至兜鯀祖顓頊是兜亦顓頊之出故曰顓頊生驩兜驩兜生三苗不然經顧自爲枘鑿哉】驩頭人面鳥喙有翼食海中魚杖翼而行【郭曰翅不可飛倚杖之用行而已任臣案神異經曰南方有人人面鳥喙而有翼手足扶翼而行爲人狼悪不畏風雨卽此也又五音集韻云鴅瞗人面烏喙有翼不能飛似語此也防音兜】維宜芑苣穋楊是食【郭曰管子說地所宜云其種穋防黒皆禾也苣黒今字作禾旁起秬虯三音任臣案爾雅芑白苗穋正韻音六前種後熟曰穋楊白楊也嫩葉可食老葉可作面料】有驩頭之國【任臣案羅泌曰縉雲氏妻士敬氏曰炎融生驩頭驩頭者驩兜也農有地名兜志爲驩兜之都然意驩爲國當如魯驩未必兜地其後竄之崇山則灃之慈利也有驩兜墓又嶺外驩州圖經記以爲其竄所樂史亦記驩州爲所放處則去崇山逺矣】

帝堯帝嚳帝舜葬於嶽山【郭曰卽秋山也】爰有文貝離兪久鷹賈延維視肉熊羆虎豹朱木赤枝靑華實有申山者

大荒之中有山名曰天臺髙山海水入焉

東南海之外甘水之間有羲和之國有女子名曰羲和方日浴於甘淵【郭曰羲和蓋天地始生主日月者也故啟筮曰空桑之蒼蒼八極之旣張乃有夫羲和是主日月職出入以爲晦明又曰瞻彼上天一明一晦有夫羲和之子出於陽谷故堯因此而立羲和之官以主四時其後世遂爲此國作日月之象而掌之沐浴運轉之於甘水中以效其出入湯谷虞淵也所謂世不失職耳】羲和者帝俊之妻【任臣案義和常義有氏】生十日【任臣案盧柟放招賦俊妻甘淵十日嶤嶷謂此也宗籙子云逺裔附神明之後生日生月蓋云生子各名以日月之數也】有蓋猶之山者其上有甘柤枝皆赤黃葉白華黒實東又有甘華枝榦皆赤黃葉有靑馬有赤馬【任臣案靑馬驪赤馬駵】名曰三騅【任臣案爾雅蒼白雜毛騅詩有騅有騅此則良馬之異名也疑非】有視肉有小人名曰菌人【郭曰音如朝菌之菌任臣案抱朴子云芝有石芝木芝肉芝菌芝凡數百種千歲蝙蝠萬嵗蟾蜍山中見小人皆肉芝也南越志曰銀山有女樹天明時皆生嬰兒日出能行日沒死日出復然事物紺珠云孩兒樹出大食國赤葉枝生小兒長六七寸見人則笑菌人疑卽此又嶺海異聞注香山有物如嬰孩而躶魚貫同行見人輒笑至地而滅泰泉黃佐目撃之又商人髙氏見淸逺縣山中有小兒奔走儼如人形惟脇下多兩翅耳所說略同豈亦斯耶】有南之山爰有遺玊靑馬三錐視肉甘華百谷所在

山海經廣注卷十五

欽定四庫全書

山海經廣注卷十六

仁和吳任臣注

大荒西經

西北海之外大荒之隅有山而不合名曰不周負子【郭曰淮南子曰昔者共工與顓頊爭帝怒而觸不周之山天維絕地柱折故今此山缺壊不周匝也任臣案爾雅八極西北曰不周中天佚典曰不周夐亙爲乾坤翰楚辭右祍拂於不周司馬大人賦廻車朅來兮絕道不周張衡思賦縦余終乎不周楊雄甘泉賦躡不周之逶蛇阮借詩日沒不周西盧柟賦跨幹樞兮幹不周又云跨不周兮騎轟雷江暉賦羗又畢乎狐鍜不周以彌昊皆謂此山通鑑前編云不周之巓有宣城焉日月之所不屆而無四時昏晝之辧燧人氏於是視乾象而察辰心自不周之山逰於日月之都亦斯山也又案天問云康回憑怒墜何故以東南傾尹子盤古篇云共工觸不周山折天柱絕地維女媧補天射十日江淹遂古篇共王所觸不周山兮劉子兵術曰顓頊爭於不周楊烱李少君碑共工則折柱傾維崩騰於海縣文心雕龍云康回傾地仁羿蹕日栁子晉問云又似共工觸不周而天柱折卽此山事也】有兩黃獸守之有水曰寒暑之水水西有濕山水東有幕山【郭曰音莫】有禹攻共工國山【郭曰言攻其國殺其臣相抑於此山啟筮曰共工人靣蛇身朱發也任臣案荀子云禹伐共工又神異經西北荒有人焉人面朱發蛇身人手足而食五穀禽獸煩愚名共工卽此】有國名曰淑士顓頊之子【郭曰言亦出自髙陽氏也】有神十人名曰女媧之腸【郭曰或作女媧之腹】化爲神處栗廣之野【郭曰女媧古神女而帝者人面蛇身一日中七十變其腹化爲此神栗廣野名媧音任臣案冠編女媧百三十歷陟化神於栗廣之野眞源賦云女媧治百有三十載而落其腸爰化而神路史云女媧道標萬物神化七十鴻烈解云上駢生耳目桑林生臂手女媧所以七十化也仙人紫檀歌云三十六變世應知七十二化處其位王逸楚辭注女媧七十化其體此淮南等有博土爲人爲七十化之術曹植女媧贊曰或云二君人首蜮形神化七十何徳之靈栁宗元天對曰媧軀虺號占以之何日化七十工或詭之河圗挺佐輔云女媧牛首蛇身宣發中記曰伏羲龍身女媧蛇身開山圗曰坤神字揚翟王號曰女媧世紀云女媧一日女希均藻云子午谷有女媧堡符雄屯師處】橫道而處【郭曰言斷道也】有人名曰石夷來風曰韋【郭曰來或作本也】處西北隅以司日月之長短【郭曰言察日月晷度之節】有五彩之鳥有冠名曰防鳥【郭曰爾雅云防夢鳥卽此也任臣案孔融周歲論曰羽儀屯集防鳥穢之宛委余編云五采芝鳥有冠似鳳名防鳥張萱彚雅曰防亦作或云鴟屬】有大澤之長山有白民之國

西北海之外赤水之東有長脛之國【郭曰腳長三丈任臣案覽曰盛海之東其民穿胸赤水之東其民長脛】有西周之國姬姓【任臣案國名記髙辛氏後有西周國蓋叔均國也】食穀有人方耕名曰叔均帝俊生后稷【郭曰俊宜爲嚳嚳第二妃生后稷也任臣案陳一中曰帝俈生而神靈自言其名曰夋夋俊也古字通帝嚳之爲帝俊此事之辧者乃郭璞注山海經謂爲帝舜至帝俊生后稷則曰宜爲嚳不知俊卽嚳而反疑經文爲譌經又曰帝俊有子八人蓋八元爲益信任臣又案華陽志髙辛氏名夋冠編云帝一名夋是帝夋已有二人而俊生季釐則俊又似舜也是所未解】稷降以百谷稷之弟曰臺璽【郭曰音胎】生叔均【任臣案羅泌同姓名辧覩叔均而思稷子是以叔均爲稷之子也據海內經稷之孫曰叔均則叔均非稷之子並非従子明矣經疑有誤又商均亦曰叔均非此】叔均是代其父及稷播百谷始作耕有赤國妻氏有雙山

西海之外大荒之中有方山者上有靑樹名曰櫃格之松【郭曰水名音矩】日月所出入也【任臣案遊氏臆見曰櫃格之松在西海外爲日月所出入】西北海之外赤水之西有先民之國食穀使四鳥有北狄之國黃帝之孫曰始均始均生北狄有芒山有桂山有榣山【郭曰此山多桂及榣木因名云耳任臣案初學記引此作瑤山】其上有人號曰太子長琴【任臣案虞汝明古琴疏曰祝融取榣山之櫬作琴彈之能致五色鳥一曰皇來二曰鸞來三曰鳳來故生長子卽曰琴】顓頊生老童【郭曰世本云顓頊娶於滕氏謂之女祿產老童也任臣案國名記滕作勝濆注云勝奔也髙陽妃勝奔氏國或作騰隍誤】老童生祝融【郭曰卽重也髙辛氏火正號曰祝融也任臣案氏族源流云顓頊次妃勝奔氏生子三人伯偁捲章季禺捲章或作老童季禺生叔捲章娶根水氏生二子曰曰回爲祝融】祝融生太子長琴是處榣山始作樂風【郭曰創制樂風曲也任臣案陳士元荒史祝融生二子曰長琴曰噎噎處西極長琴居榣山樂風隋元徳太子哀冊文遽瑤山之頺壤忽桂宮之毀構唐睿宗受禪制方流樂風之緒宜申遊靁之澤陳子龍賀太子生表樂風誕聖長琴著山海之經又唐書許敬宗等勒書五百卷名榣山玊彩又裴光庭獻榣山往則明皇詔太子諸王謝之義皆取此也】有五彩鳥三名一曰皇鳥一曰鸞鳥一曰鳳鳥有虫狀如菟胸以後者裸不見【郭曰言皮色靑故不見其裸露處】靑如猨狀【郭曰狀又似猨】

大荒之中有山名曰丰沮【任臣案冠編作丰阻】玊門日月所入有靈山巫咸巫卽巫朌巫彭巫姑巫眞巫禮巫抵巫謝巫羅十巫従此升降百藥爰在【郭曰羣巫上下此山采之也任臣案酉陽雜爼云大荒靈山有十巫咸曰卽盻彭姑具禮抵謝羅従此升降朌作盻眞作具未審孰是又水經注引此巫眞作巫貞巫禮作巫孔楊愼均薻亦云巫孔爲十巫之一又同姓名錄雲開明有巫履丰沮有巫禮履禮恐是一人南華逸篇云黔首多疾黃帝氏立巫咸以通九竅論衡曰巫咸能以祝延人之疾郭氏巫咸山賦序巫咸以鴻術爲帝堯之醫髙似孫緯略云巫咸堯之醫者今平陽亦有巫咸頂云是巫咸修眞處更有巫咸山巫咸墓巫咸谷在夏縣東又世本巫咸作筮後有神巫曰季咸者祖其名耳楊雄甘泉賦選巫咸兮叫帝閽李賀浩歌云彭祖巫咸幾回死曽益注云巫咸能采藥長生古文苑秦詛楚文曰久湫巫咸亜馳歸蔵云昔黃帝將戰筮於巫咸路史黃帝命巫咸巫陽主筮又星家有甘石巫咸三家又商臣亦名巫咸見尙書非此也巫咸或作咸亶爰集云召咸而聘之音龍廣雅云巫也】

西有王母之山壑山海山【郭曰皆羣大靈之山】有沃之國【郭曰言其土沃饒也】沃民是處【任臣案淮南子海外三十六國西北方有沃民】沃之野鳳鳥之卵是食【任臣案呂氏春秋流沙之西丹山之南有鳳之丸沃民所食】甘露是飲凡其所欲其味盡存【郭曰言其所願滋味此無所不備】爰有甘華甘柤白栁【任臣案吳淑栁賦云沃民之國汶水之謂此】視肉三騅璇瑰瑤碧【郭曰琁瑰亦玉名穆天子傳曰枝斯璿瑰枚回二音】白木瑯玕【郭曰樹色正白今南方有文木亦黒木也任臣案文木卽烏木逸周書謂之木張勃吳錄雲南宋銅縣有文木嵇含艸木狀曰文木樹髙七八丈其色正黒如水牛角】白丹靑丹【郭曰又有黒丹也孝經援神契曰王者徳至山陵而黒丹出然則丹者別是彩色亦猶黒白黃皆云丹也任臣案尙書大傳丹丘出丹艧靑丘出靑艧是丹與靑皆名艧也則丹爲彩色之名益信】多銀鐵鸞鳥自歌鳳鳥自舞爰有百獸相羣是處是謂沃之野【任臣案鴻烈解西金丘沃野爲八紘之一】有三靑鳥赤首黒目一名曰大一名少【郭曰音】一名曰靑鳥【郭曰皆西王母使也任臣案曹植辧道論三鳥備設不如百官之美也陶景詩銜書必靑鳥嘉客信龍鏕江淹陰長生贊若渡西海時致意三靑鳥梁元帝與劉智蔵書弱水難浮猶致書於靑鳥李長吉詩符因靑鳥送皆指此也拾遺記曰軒渠國多九色鳥靑口綠脛紫翼紅膺紺頂丹足碧身緗背尾其靑多紅少謂之繡鸞或云是西王母之禽疑卽三靑鳥】有軒轅臺射者不敢西向射畏軒轅之防【郭曰敬難黃帝之神任臣案鴻烈解軒轅丘在西方黃帝祠額解云西至昆侖有軒轅宮與防若丘射者不敢西向湘東王詩寂】

【寥千載後誰上軒轅防庾信爾綿柱國碑軒防受氏若水防居崔融表攀龍不及顧慕軒轅之防湯顯祖表郟鄏之鼎方圗軒轅之臺已閟朱應登北風行軒轅臺前燭龍晦劉鳳九頌云吾登軒轅之臺而四顧本此也名勝志云今直保安州西南界之喬山上亦有軒轅防廣輿記嶽州府君山亦有軒轅臺】

大荒之中有龍山日月所入有三澤水名曰三淖昆吾之所食也【郭曰穆天子傳曰滔水濁繇氏之所食亦此也】有人衣靑以袂蔽面【郭曰袂袖】名曰女醜之屍有女子之國【郭曰王頎至沃沮國盡東界問其耆老云國人常乘船捕魚遭風見吹數十日東一國在大海中純女無男卽此國也任臣案覽曰蔥嶺之西西女之國產男輒不舉也拂菻歲遣男子配焉茂州之西東女之國其貴人死糅余屑而瘞之】

有桃山有防山有桂山有於土山有丈夫之國【郭曰其國無婦人也】有弇州之山【任臣案括地象正西弇州曰並土隋書作十州開土爲昆侖九州之一南華經云大荒之中弇州之北穆天子傳天子登於弇山之上王世貞以爲卽此地也江淹赤虹賦云帝臺北荒之際弇山西海之濵】五彩之鳥仰天【郭曰張口噓天】名曰鳴鳥爰有百樂歌儛之風【郭曰爰有百種伎樂歌儛風曲任臣案荒史曰祝融氏一曰祝誦又曰祝和聴弇州之鳴鳥作屬續之樂以通倫廖道南楚紀贊曰弇州之聲庸制樂歌王融曲水詩序召鳴鳥於弇州伶倫於嶰谷本此黃氏事物紺珠云鳴鳥身五色聲有曲度】有軒轅之國【郭曰其人人面蛇身任臣案談薈云尾處首上】江山之南棲爲吉【郭曰卽窮山之際也山居爲棲吉者言無防天】不壽者乃八百歲【郭曰壽者數千歲】西海渚中有神人面鳥身珥兩靑蛇踐兩赤蛇名曰弇玆【任臣案冠編六上紀有弇玆氏人面鳥身劉防孟雲海外國神多以蛇爲珥踐又有蛇洲】

大荒之中有山名曰日月山天樞也吳姖天門日月所入【任臣案蓋天論須彌山爲天樞日月行於其腰與此說盧柟放招賦云吳姖晻昧日月所翳卽此也】有神人面無臂兩足反屬於頭上名曰噓【郭曰言噓啼也任臣案圗贊曰腳屬於頭人面無手厥號曰噓重所處】顓頊生老童【任臣案譙周古史曰老童卽捲章羅蘋云捲章史或作老章】老童生重及【郭曰世本云老童娶於根水氏謂之驕福產重及任臣案冠編云老童音如鐘磬死爲騩山之神娶女驕生回】帝令重獻上天令卭下地【郭曰古者人神雜擾無別顓頊乃命南正重司天以屬神命火正司地以屬民重實上天實下地獻卭義未詳也任臣案路史作重載上天】下地是生噎處於西極以行日月星辰之行次【郭曰主察日月星辰之度數次舎也】

有人反臂名曰天虞【郭曰卽屍虞也】有女子方浴月帝俊妻常羲生月十有二此始浴之【郭曰義與羲和浴日同任臣案常羲有陬氏也或作常儀一作尙儀士安作常耳又作常宜路史云髙辛氏次妃常羲生而能言發迨其踵是歸髙辛生太子及月十二楊愼云帝俊之妻生十日自甲至癸也生月十又二自子至亥也】有丹之山【郭曰出黒丹任臣案篇首引經作舟之山誤】有五色之鳥人面有發爰有靑鴍【郭曰音文】黃鷔【郭曰音敖】靑鳥黃鳥其所集者其國亡有池名孟翼之攻顓頊之池【郭曰孟翼人姓名任臣案孟翼顓頊臣冠編顓頊紀有載命孟翼攻池天下人號之曰顓頊之池言厚養於民也】

大荒之中有山名曰鏖鏊鉅【郭曰鏊音如敖】日月所入者有獸左右有首名曰屏蓬【郭曰卽並封也語有輕重耳任臣案稽瑞錄云鹿螯山獸左右有首名並蓬】有巫山者【任臣案冠編望帝時巫山壅江蜀洪水望帝令鄨令鑿之】有壑山者有金門之山有人名曰黃姖之屍有比翼之鳥【任臣案卽鶼鶼】有白鳥靑翼黃尾喙【郭曰奇鳥】有赤犬名曰天犬其所下者有兵【郭曰周書雲天狗所止地盡傾餘光燭天爲流星長十數丈其疾如風其聲如雷其光如電吳楚七國反時吠過梁國者是也任臣案辛氏三秦記秦防公時白鹿原有天狗來下其上有賊天狗吠而防之河圗稽燿鉤曰太白散爲天狗主兵元史至正中雲南玉案山下有赤犬羣吠未幾兵亂又唐天寶中華淸宮有天狗院列在諸獸之上杜甫作賦云色似狻猊小如猿狖非此也○又案李白大獵賦殪天狗注雲山海經天門山有赤犬名天犬蓋謂此也】

西海之南流沙之濵赤水之後黒水之前有大山名曰昆侖之丘【任臣案化闕經曰昆侖山九重重相去九千里山有四靣竺幹書曰阿耨山卽昆侖也一名須彌譌呼蘇彌在於闐國西一千三百餘里其水分流四靣去入中國者爲黃河入東海其三靣各入南西北海如弱水黒水之】有神人面虎身有文有尾皆白處之【郭曰言其尾以白爲防駮】其下有弱水之淵環之【郭曰其水不勝鴻毛任臣案十洲記云昆侖山弱水周廻繞匝東南接積石圃西北接北戶之室東北臨大活之井西南至承淵之谷中記云神丘有火穴光景照千里昆侖有弱水鴻毛不能起括地圗曰昆侖之弱水非乘龍不得至圗贊曰弱出昆山鴻毛是沈北淪流沙南暎火林惟水之奇莫測其深】其外有炎火之山投物輙然【郭曰今去扶南東萬里有耆薄國東復五千里許有火山國其山𨿽霖雨火常然火中有白防時出山邊求食人捕得之以毛作布今之火澣布是也卽此山之任臣案幹寶捜神記昆侖之山是惟下都環以炎火之山氏水經注流沙西行極崦嵫之山北山有石以兩石相打則水潤潤盡則火出山石皆然炎起數丈司馬相如大人賦經營炎火而浮弱水兮抗絕浮渚而渉流沙張衡思賦躋日中於昆吾兮憇炎火之所陶江淹空靑賦西海之艸炎山之煙卽此也景純炎火山贊曰水含陽精气結則焚理其微乎其妙不傳他與此者神異經言荒外有火山生不燼之木十洲記言炎洲有火林山山中有火光金液神丹經扈犁國有火山裔乘雲西北有火州其國有火熖山張匡鄴行程記髙昌北庭山至夕光焰若炬火覽曰毗騫有然火之洲博物志西域且彌山晝則孔中狀如煙夜則如燈光魏書盤盤國有火山山皆焦東西洋考云蛟山山頭火光日夜不斷一綂志梧州有火山山上有火每三五夜一見如野燒之狀又蜀有火井熒臺蕭丘有自然之火春生秋滅羽山有文石生火煙色隨四時而攺名爲淨火自然洲有樹生火以其皮織爲火浣布火浣布有二種此其一也陸遊雲火山軍其地耘耡深入則有烈熖風俗記云圁陰縣有鴻門亭火従地出又海中有沃焦山遇水則焰復有然海木華所稱陰火潛然是也】有人戴勝虎齒有豹尾【任臣案穆天子傳注云虎齒蓬發困學紀聞作狗尾蓬發】穴處名曰西王母【郭曰河圗玉版亦曰西王母居昆侖之山西山經曰西王母居玊山穆天子傳曰乃紀名迹於弇山之石曰西王母之山也然則西王母𨿽以昆侖之宮亦自有離宮別窟遊息之處不專住一山也故記事者各舉所見而言之任臣案胡應麟筆叢曰經稱西王母豹尾虎齒當是人殊別考穆天子傳雲天子賔於西王母觴於瑤池之上西王母爲天子謡天子執白圭璧及獻錦組百純組三百西王母再拜受之則西王母服食語言絕與常人無異並無所謂豹尾虎齒之象惟司馬大人賦有豹尾虎齒之說蓋據山海經耳乃山海經則何所據哉任臣竊謂西王母黃帝時乘白鹿授地圖舜時獻白玉琯穆王時西王母來賔特不過西方一國如八百媳婦名爾若豹尾虎齒則亦貫胸儋耳之又何足怪後世好事家以西王母等於麻姑上元夫人之列甚至謂漢武帝防西王母於七夕若果有其事者則文人附防之過也爾雅觚竹北戶西王母日下謂之四荒漢書西域傳云安息長老傳聞條支有弱水西王母亦未嘗見也】此山萬物盡有

大荒之中有山名曰常陽之山日月所入

有寒荒之國有二人女祭女薎【郭曰或持觶或持爼】

有壽麻之國【郭曰呂氏春秋曰南服壽麻北懷闒耳任臣案爾雅八極西曰邠國曰壽靡卽壽麻也劉子威雜爼曰焦僥壽麻之國】

南嶽娶州山女名曰女防女防生季格【任臣案冠編黃帝鴻初爲南嶽之宜故名南嶽女防學海作女又路史曰帝鴻生白民及嘻嘻生季格季格生帝魁注云嘻其南嶽也未審孰是】季格生壽麻【任臣案季格妻任已感神而生魁及壽麻見冠編】壽麻正立無景疾呼無向【郭曰言其稟形气有異於人也列仙傳曰俗無景任臣案無景者中國時有其人侍兒小名錄周昭王時東甌獻二女曰延娟延嬋步塵無迹日中無景風俗通云眞人無景白帖云仙人與虛合體日中無景故韓終久服丹無景又丙吉驗老人之子無景張元始九十七始生子遂無景南史稱梁武帝映日無景又勃鞮之國無翼而飛日中無景見拾遺記王明英歷體略云赤道下春秋分日中無景淮南曰建木在都廣日中無景又曰馮夷大丙之禦也照日光而無景此言其疾非眞無景也】爰有大暑不可以往【郭曰言炙殺人也任臣案西儒云地在黃道綫下者大不可居其人常晝伏水中宋濓演連珠云壽麻之國大屠倍常本此】有人無首操戈盾立名曰夏耕之屍【郭曰亦形天尸之任臣案經載奢比據比女姖貳負王於夜肝楡犁夏耕闕宣王之屍不一而足詳其名義大都如今人尸解不化者土人傳以爲神】故成湯伐夏桀於章山克之【郭曰幹章山名任臣案章山名大沙或雲沙丘郭作幹章山疑非】斬耕厥前【郭曰頭亦在前者】耕旣立無首走厥咎【郭曰逃避罪也】乃降於巫山【郭曰自竄於巫山巫山今在建平巫縣】

有人名曰吳回奇左是無右臂【郭曰卽奇肱也吳回祝融弟亦爲火正也任臣案姓氏源流卒帝嚳以回代之封於吳是爲吳回吳回生陸終其支庶爲陸終氏蛙螢子言祝融有七吳回亦祝融之一也】

有蓋山之國有樹赤皮支榦靑葉名曰朱木【郭曰或作朱威木也】有一臂民【郭曰北極下亦有一腳人見河圗玉版任臣案事物紺珠云一臂人一手一目鼻一孔】大荒之中有山名曰大荒之山日月所入有人焉三面一臂【郭曰無左臂也任臣案路史禹紀云西過奇肱三面黃帝祠額解曰三面一臂莫非子孫謂此】三面之人不死【郭曰言人頭三邊各有靣也莵太守王頎至沃沮國問其耆老云復有一破船隨波出在海岸邊上有一人項中復有面與語不解了不食而死此是兩面人也呂氏春秋曰一臂三面之鄕也任臣案博物志云兩面人在沃沮東大海中又後漢東國傳及魏志皆云北沃沮有兩靣人江淹遂古篇長臂兩面乘赤船兮是也】是謂大荒之野【任臣案張揖上林賦注過乎泱莾之壄山海經所謂大之野也】西南海之外赤水之南流沙之西有人珥兩靑蛇乘兩龍名曰夏后開開上三嬪於天【郭曰嬪婦也言獻美人於天帝任臣案吳淑事賦夏后三嬪之獻太康五子之須本此】得九辯與九歌以下【郭曰皆天帝樂名也開登天而竊以下用之也開筮曰昔彼九是與帝辯同宮之序是爲九歌又曰不得竊辧與九歌以國於下義具見於歸蔵】此天穆之野髙二千仞【郭曰竹書曰顓頊產伯繇是維若陽居天穆之陽也】開焉得始歌九招【郭曰竹書曰夏后開舞九招也任臣案楚辭天問云啟賔商九辯九歌洪興祖引此爲注朱子斥之審矣以爲啟賔天當是啟夢賔天然則經雲開上三嬪於天者要是夏啟三夢上賔於天得傳天帝之樂以下如秦穆聽鈞天之奏唐皇效霓裳之舞也嬪宜作賔楚辭足證其誤謂獻三美女於天帝者謬矣又九歌與虞書合考亭斷爲舜禹之樂九招亦古樂名文心雕龍云帝嚳之世咸墨爲頌以歌九招未審是非又路史注曰山海經上三嬪於天得九辯與九歌以下天指舜禹尊其賜爾謂天帝之樂啟登天竊之以下妄也劉基樂府曰天穆之野二千仞天帝所以觴百靈三嬪不下兩龍去九歌九辯歸杳】

有互人之國【郭曰人面魚身】炎帝之孫【郭曰炎帝神農】名曰靈恝【郭曰音如劵契之契任臣案路史伯靈生鼔鼔生靈恝】靈恝生互人是能上下於天【郭曰言能乘雲雨也任臣案國名記曰炎帝孫靈恝生氐人爲氐國俗作互非又歐陽暌車志互人國有白玉城豈卽此耶】有魚偏枯名曰魚婦顓頊死卽復蘇【郭曰言其人能變化也任臣案星槎勝覽占城有飛頭婦號屍致魚夜飛頭入人家食小兒頭返合體如故亦此也又冠編云虞幕取顓頊氏女曰魚婦生窮鱓名與此同然語不相疑非是】風道北來天乃大水泉【郭曰言泉水得風暴溢出道猶従也韓非曰二八道南方而來】蛇乃化爲魚是謂魚婦顓頊死卽復蘇【郭曰淮南子曰后稷龍在建木西其人死復蘇其中爲魚蓋謂此也任臣案髙誘淮南注云人死復生或化爲魚楊愼補注曰今南中諸苗能以術咒屍爲魚而食之西南國風】

【土記云邪術有卜思鬼者婦人習之夜化爲貓犬遇病者攝其肉唾水中化爲水蝦取而貨之卽斯術也圗贊曰炎帝之苗實生氐人死則復蘇厥身爲鱗雲南是托浮游天津】有靑鳥身黃赤足六首名曰鳥【郭曰音觸任臣案覽云互人有六首之五音集韻曰氐人國有靑鳥赤足六首曰又鳿鳥亦名鸀爾雅山烏是也又南康記石室山有鳥形色鮮潔自愛毛羽若只者則照水悲鳴亦名此名同而實異者且音蜀不音觸似更爲一種】有大巫山有金之山西南大荒之中隅有偏勾常羊之山

按夏后開卽啟避漢景帝諱云【任臣案胡氏四部正譌曰亦有古書本不諱後人避本朝之諱而攺者如山海經啟皆爲開之】

山海經廣注卷十六

欽定四庫全書

山海經廣注卷十七

仁和吳任臣注

大荒北經

東北海之外大荒之中河水之間附禺之山帝顓頊與九嬪葬焉【郭曰此皆殊俗義所作冡】爰有久文貝離兪鸞鳥鳳鳥大物小物【郭曰言備有也任臣案王氏釋義曰大物小物皆殉葬之具也】有靑鳥瑯鳥鳥黃鳥虎豹熊羆黃蛇視肉璿瑰瑤碧皆出衛於山【郭曰在其山邊也】丘方圎三百里丘南帝俊竹林在焉大可爲舟【郭曰言舜林中竹一節則可以爲船也任臣案劉須溪說南方荒中有涕竹長數百丈圍三丈五六尺厚八九寸可以爲船又南越志羅浮山巨竹皆七八圍長一二丈謂之龍鐘竹通考云哀牢有竹其節相去二丈名曰濮竹覽云髙潘有疏節之竹六尺而一節母山有丈節之竹溱州有通節之竹臨賀有十抱之竹貟丘有船竹王防解雲路人大竹神異經雲南方以節竹爲船亦作芾竹其長百丈圍二丈五六尺湧幢小品雲南有沛竹其長百丈皆竹之大者與此】竹南有赤澤水【郭曰水色赤也】名曰封淵【郭曰封亦大也】有三桑無枝【郭曰皆髙百仞】丘西有沈淵顓頊所浴

有胡不與之國【郭曰一國復名耳今三合語皆通然】烈姓黍食

大荒之中有山名曰不咸【任臣案杜佑通典挹婁在不咸山北鄭樵都邑略云古肅愼國都不咸山在夫余東北千餘里】有肅愼氏之國【郭曰今肅愼國去襄平三千餘里穴居無衣衣豬皮冬以膏塗體厚數分用卻風寒其人皆工射弓長四尺勁彊箭以楛爲之長尺五寸靑石爲鏑此春秋時隼集陳侯之庭所得失也晉大興三年平州刺史崔毖遣別駕髙防使來獻肅愼氏之弓矢箭鏃有似銅骨作者問云轉與海內國通得用此今名之爲挹婁國出好貂赤玊豈従海外轉而至此乎後漢書所謂挹婁者是也任臣案史記作息愼竹書舜二十五載息愼氏來賔汲冢周書云成王之時息愼來賀作賄息愼之命王防解謂之稷愼或作肅眘漢武帝詔海外肅眘徐陵文肅眘茫茫風牛南偃劉防孟云肅愼在漢曰挹婁魏曰勿吉唐曰靺鞨鬼穀子云肅愼氏饋曰雉於文王魏志云自唐曁周肅愼之物皆曠世而至靑龍四年肅愼氏致楛矢晉紀景元三年咸寕五年大興二年肅愼皆來饋楛矢石砮卽此國也左傳肅愼燕毫吾北土也杜注云肅愼在菟北三千餘里江淹遂古篇沃沮肅愼東北邊兮】有蜚蛭四翼【郭曰翡窒兩音任臣案司馬逰獵賦蛭蜩蠗蝚謂此也】有虫獸首蛇身名曰琴虫【郭曰亦蛇也任臣案本艸綱目引此作琴蛇】有人名曰大人有大人之國釐姓【任臣】

【案國名記帝鴻之後也】食有大靑蛇黃頭食麈【郭曰今南方蚺蛇食鹿鹿亦麈屬也】有楡山有鯀攻程州之山【郭曰皆因其事而名物也】

大荒之中有山名曰衡天有先民之山有槃木千里【郭曰音盤任臣案後漢永平中白狼槃木唐菆舉種稱臣楊愼閎覽集云白狼槃木今麗江姚嶲地也度其道裏疑非此槃或作盤唐昭仁寺碑苑蔥山而池鹽澤逾盤水而跨阪】有叔歜國【郭曰音作感反一音觸】顓頊之子【任臣案顓頊之妻娽生伯偁捲章季禺季禺是生叔歜古謂其所出者皆爲子】食使四鳥虎豹熊羆有黒虫如熊狀名曰獵獵【郭曰或作猲音夕同任臣案篇海引經云牛氏山有黒獸狀如熊名曰獵獵與本文小異事物紺珠云獵獵如熊黒色盧柟賦云窮怪異獸獵獵獙獙狪狪又彚雅宋良犬一名獵獵然宋獵之獵音鵲與此同字異音也非此獸】有北齊之國姜姓使虎豹熊羆【任臣案路史太姜之祖逢公伯陵之後爲商侯伯自逢攺封於北齊氏族考云炎帝子伯陵爲黃帝臣始封逢攺封齊二說不同】

大荒之中有山名曰先檻大逢之山河濟所入海北注焉【郭曰河濟注海已復出海外入此山中也】其西有山名曰禹所積石有陽山者有順山者順水出焉

有始州之國有丹山【郭曰此山純出丹朱也竹書曰和甲西徵得一丹山今所在亦有丹山丹出土穴中】

有大澤方千里羣鳥所解【郭曰穆天子傳曰此至廣原之野飛鳥所解其羽乃於此獵鳥獸絕羣載羽百車竹書亦曰穆王北徵行流沙千里積羽千里皆謂此澤也任臣案瀚海地皆沙磧羣鳥解羽江淹遂古篇靑鳥所解路誠亶兮栁宗元天對大澤千里羣鳥是解】有毛民之國【郭曰其人面體皆生毛任臣案路史注東毛人等五十五國韓昌文海外雜國若耽浮羅流求去人卽斯國也】依姓食使四鳥禹生均國均國生役采【郭曰采一作來】役采生修鞈【郭曰音如單鞈之鞈】修鞈殺綽人【郭曰人名】帝念之潛爲之國【郭曰潛宻用爲之國任臣案路史塗山氏後趫生啟及均均生固固生伎來伎來生循鞈是殺綽天帝念之其裔居兜牟山北人號爲厥寶】是此毛民

有儋耳之國任姓【郭曰其人耳大下儋垂在肩上朱崖儋耳鏤畫其耳亦以放之也任臣案爾雅八極北曰祝栗曰儋耳呂氏春秋云叔逆之所儋耳之居多無君卽斯國也淮南子作耽耳博物志作檐耳】禺號子食穀北海之渚中【郭曰言在海島中種粟給食謂禺彊也】有神人面鳥身珥兩靑蛇踐兩赤蛇名曰禺彊【任臣案禺彊莊子注作禺京養生雜書曰東海神名阿明南海祝融西海臣乘北海禺彊龍魚河圗云北海神姓名禹帳裏又名禺彊天問云伯彊何處恵气安在注伯彊卽隅彊天神也黃道周續騷經屬彊禺爲先容兮乃告余以未啟龜蔵曰昔穆王子筮卦於禺彊疑非此又續通考引經作禺彊櫃誤】

大荒之中有山名曰北極天樻【郭曰音匱】海外北注焉有神九首人面鳥身名曰九鳳又有神衘蛇操蛇其狀虎首人身四蹄長肘名曰彊良【郭曰亦在畏獸畫中】

大荒之中有山名曰成都載天有人珥兩黃蛇把兩黃蛇名曰誇父后土生信信生誇父【任臣案續通考勾龍爲后土生子二人曰垂曰信信生誇父善走爲丹朱臣後有誇氏】誇父不量力欲日景【任臣案冠編曰誇父足追日臂虎豹而善投以防臣丹朱】逮之於禺谷【郭曰禺淵日所入也今作虞任臣案禺谷卽虞淵古人音義相通字多假借虞淵又作吳泉】捋飲河而不足也將走大澤未至死於此【郭曰渴死】應龍已殺尢【任臣案十三州誌壽張有尢祠皇覽云尢冡在東郡壽張縣常以十月祠之有赤气出如絳帛民名爲尢旗沈括筆談曰解州鹽澤鹵色正赤在阪泉之下俗謂之尢血】又殺誇父【郭曰上云誇父不量力與日競而死今此復云爲應龍所殺死無定名觸事而寄明其變化無方不可揆測】乃去南方處之故南方多雨【郭曰言龍水物以相感也】又有無腸之國是任姓【郭曰爲人長也】無繼子食魚【郭曰繼亦當作防謂防腸也任臣案淮南子作無繼民卽無防也注云其人無嗣】共工臣名曰相繇【郭曰相栁也語聲轉耳】九首蛇身自環【郭曰言轉旋也任臣案廣雅曰北方有民焉九首虵身其名曰相繇】食於九土【郭曰言貪殘也】其所所尼【郭曰嘔猶噴吒尼止也】卽爲源澤【郭曰言多气力】不辛乃苦【郭曰言气酷烈】百獸莫能處【郭曰言畏之也】禹湮洪水殺相繇【郭曰禹塞洪水由以溺殺之也】其血鮏臭不可生谷其地多水不可居也【郭曰言其膏血滂流成淵水也任臣案盧柟滄溟賦觀乎猗天之闕踐乎相繇之區卽斯也】禹湮之三仞三沮【郭曰言禹以土塞之地防壊也任臣案王世貞續九辧云虞遺腥之被原兮厥之三仞而三沮本此】乃以爲池羣帝是因以爲臺【郭曰地下宜積土故眾帝因來在此共作防】在昆侖之北有嶽之山防竹生焉【郭曰防大竹名】

大荒之中有山名曰不句海水入焉有系昆之山者有共工之防射者不敢北向【郭曰言畏之也任臣案阮借詠懷詩共工宅髙防造靑天】有人衣靑衣名曰黃帝女【郭曰音如旱之】尢作兵伐黃帝【任臣案應劭曰尢古天子臣瓉曰孔子三朝記尢庶人之貪者史記索曰黃帝紀諸侯相侵伐尢最爲暴則尢非天子也又管子尢受盧山之金而作五兵明非庶人蓋諸侯號也龍魚河圗云黃帝攝政有尢兄弟八十一人並獸身人語銅頭鐵額食沙造五兵威振天下黃帝以仁義不能禁止尢天遣女下授黃帝兵符伏尢道家謂尢天符之神故行師者禡焉博古圖謂三代彛器多著尢之象以爲貪虐之戒其狀如獸附以兩翅春秋元命苞曰尢作霧黃帝作指南車路史云尢兄弟七十二人通典曰尢卽魑魅戰於涿鹿黃帝吹角爲龍吟禦之漢書武帝時太原有尢神晝見足蛇首殃其裏里人祀之歸雲集作尢阪泉氏集韻作孔安國以九君號尢謬漢藝文志尢二篇隋志梁有黃帝尢兵法二卷】黃帝乃令應龍攻之冀州之野【郭曰冀州中土也黃帝亦教虎豹熊羆以與炎帝戰於阪泉之野而滅之見史記任臣案焦氏易林白龍赤虎戰闘俱怒尢敗走死於魚口阮嗣宗詩應龍沈兾州妖女不得眠李商隱表裂尢之肩髀謂此事也黃帝女戰法曰黃帝與尢九戰九不勝有婦人人首鳥身是爲女授黃帝戰法劉鳳雜爼曰黃帝與尢戰涿鹿之野尢作大霧帝乃命風後作指南車遂擒尢雲笈七籖云黃帝出師伐𨿽尢於絕轡之野以防鼔爲警黃帝出軍訣曰帝伐尢龜衘符従水中出帝備之以徵卽日擒尢廣成子傳云尢銅頭啖石飛空走險以馗牛皮爲皷九擊而止之尢不能飛走遂殺之帝王世紀黃帝使應龍殺尢於凶之丘歸蔵啟筮曰尢出自羊水八肱八趾疏首登九淖以伐空桑黃帝殺之於靑丘寰宇記云尢身首異處故壽張鉅鹿俱有墓而壽張之卽皇覽所謂肩髀冡也漢宣帝立祠其上兾州今保安州軒轅都涿鹿是此州也】應龍畜水尢請風伯雨師縦大風雨黃帝乃下天女曰魃雨止遂殺尢魃不得復上所居不雨【郭曰旱气在也任臣案覽曰旱之妖狀如人長三尺而戴目疾走若風其名曰魃亦謂之狢所見之國赤旱千里抱朴子雲山精形如小兒獨足向後夜喜犯人其名曰魃本艸注云旱魃山也所居之處天不雨女魃入人家能竊物以出男魃入人家能竊物以歸神異經雲南方有魃長二三尺裸身目在頂上行走如風見則大旱一名旱母說郛雲南方有人名曰所之國大旱一名狢子卽魃也魏書載咸平五年晉陽得死魃長二尺面頂各二目通考言永隆元年長安獲女魃長尺有二寸洪武正韻云魃鬼婦詩旱魃爲虐是也亦作妭文字指歸云女魃禿無發】叔均言之帝後置之赤水之北【郭曰逺徙之也】叔均乃爲田祖【郭曰主田之官詩云田祖有神任臣案魏書昌意之裔始均入仕堯世逐女魃於弱水之北民賴其勤帝舜嘉之命爲田祖】魃時亡之【郭曰畏見逐也】所欲逐之者令曰神北行【郭曰向水位也】先除水道決通溝瀆【郭曰言逐之必得雨故見先除水道今之逐魃是也】

有人方食魚名曰深目民之國昐姓食魚【郭曰亦胡但眼絕深黃帝時姓也任臣案國名記作目深國昐作盻髙陽氏之後也】

有鐘山者【任臣案張平子云過鐘山而中休蓋謂此山以上有燭龍之句也】有女子衣靑衣名曰赤水女子獻【郭曰神女也】

大荒之中有山名曰融父山順水入焉有人名曰犬戎黃帝生苗龍苗龍生融吾融吾生弄【郭曰一作卞】明【任臣案史記正義云融吾生並明】弄明生白犬白犬有牝牡【郭曰言自相配合也任臣案白犬黃帝之曽孫其名若後世犬子佛貍虎防非狗犬也又云有牝牡蓋若今之婆羅門半釋迦具陰陽二體者應劭書遂以爲髙辛犬名槃瓠妻帝女生六男六女自相夫婦趙氏說文長箋亦云槃瓠之種犬也其說實衍於此】是爲犬戎肉食有赤獸馬狀無首名曰戎宣王屍【郭曰犬戎之神名也任臣案此神獸狀非眞獸也】

有山名曰齊州之山君山【任臣案洞庭湖閩海陽羨兗州皆有君山此非是】山【郭曰音潛】鮮野山魚山有人一目當面中生一曰是威姓少昊之子食有繼無民繼無民任姓無骨子食气魚【郭曰言有無骨人也尸子曰徐王偃有筋無骨】

西北海外流沙之東有國曰中防顓頊之子食有國名曰賴丘有犬戎國有神人面獸身名曰犬戎

西北海外黒水之北有人有翼名曰苗民【郭曰三苗之民任臣案神異經云苗民人形而腋翼不能飛爲人饕餮淫佚而無度居西北荒述異記云苗氏長齒上下相冒】顓頊生驩頭驩頭生苗民苗民釐姓食肉【任臣案路史驩頭以狐功輔繆亡其國生三苗氏注曰山海經顓帝生驩頭又云鯀妻遺腹生驩頭驩頭生苗民故世以苗民顓頊之後果爾則驩頭爲禹之弟而苗民其猶子也堯試舜時禹才十歲何由有弟若侄暴恣爲亂且苗民釐姓明甚而黃帝子姓第七爲釐苗民爲驩頭之子驩頭爲帝鴻之後則驩頭縉雲之爲釐姓審矣傳言三苗爲縉雲氏之子蓋驩頭猶襲縉雲之號也】有山名曰章山

大荒之中有衡石山九陰山泂野之山上有赤樹靑葉赤華名曰若木【郭曰生昆侖西附西極其華光赤下照地任臣案楚辭羲和之未揚若華何光又曰折若木以拂日淮南子曰若木在建木西末有十日其華照下地注云若木端有十日狀如蓮華光照其下呂覽云菜之美者若木之華揚雄甘泉賦云飲若木之露英張平子賦撫若木而躊躇阮籍詩若木燿四海扶桑翳瀛洲江淹詩屬我嵫景半賞爾若光初沈約遊仙詩若華有餘照淹畱且晞發王勃南郊頌序登若木以照臨楊烱渾天賦扶桑臨於海上若木照於昆侖栁宗元招海賈文舳艫紛霏兮梢若木圗贊曰若木之生昆侖是濵朱華電照碧葉玊津食之靈智爲力爲仁】有牛之國【任臣案國名記云儋今有姥山】有人無骨儋耳之子【郭曰儋耳人生無骨子也】

西北海之外赤水之北有章尾山有神人面蛇身而赤【郭曰身長千里任臣案淮南云人面龍身而無足潛確書云蛇身而赤身長千丈】直目正乘【郭曰直目目従也正乘未聞任臣案正乘言其不邪也】其暝乃晦其視乃明【郭曰言視爲晝暝爲夜也】不食不寢不息風雨是謁【郭曰言能請致風雨】是燭九陰【郭曰照九陰之幽隱也】是謂燭龍【郭曰離騷曰日安不到燭龍何燿詩含神霧曰天不足西北無有陰陽消息故有龍衘精以往照天門中云淮南子曰蔽於委羽之山不見天日也任臣案八景玊錄曰乃異天之絕祝祕宣龍燭之女北鴻烈解曰燭龍在雁門北其神人面龍身而無足髙誘注雲龍衘燭以照太陰蓋長千里張衡思賦速燭龍令執炬兮過鐘山而中休陸機演連珠云蘭膏停室不思衘燭之龍左思吳都賦亦猶林螢燿而與夫桪木龍燭也傅咸燭賦六龍銜燭於北極九日登曜於扶桑陸雲南徵賦超燭龍之絕景豈比象於百華傅燈賦如亢燭龍而照方司馬彪詩兾神龍來揚光以見燭謝恵連雪賦爛兮若爥龍銜燿照昆山王元長逰仙詩燭龍導輕鏕劉孝標啟蘄仙之望石髄太陰之望龍燭庾信志銘曰四時銜火燭龍開照地之光庾闡逰仙詩仰盻燭龍曜俯步朝廣庭又曰玉房石防磊砢燭龍銜煇吐火梁元帝覽賦猶然陽燧之火尙執龍之燭楊炯渾天賦龍山銜燭不能議其光景李華含元殿燭龍圻穹穴而臨北方常衮表雲開散皇風龍含巨燭張說賦雲南窮火防之鄕北盡燭龍之防李白大鵬賦燭龍銜光以照影列缺施鞭而啟塗又北風行燭龍棲寒門光耀猶旦開李邕日賦燭龍照灼以首事踆烏奮迅而演成蔣防獸炭賦火鼠兮炎丘是托比燭龍兮昆閬斯防胡濟黃柑賦若菱花之繡綺井燭龍之銜金丹李賀詩天東有若木下置含燭龍唐詩云燭龍之地無日光潘恩笠江稿云燭龍銜火倚冰柱太乙經云歲星爲太乙之燭龍王世貞太和山賦燭龍布涎神瀵流液盧柟放招賦燭龍長暝豹蹲旦又泰宇賦靑龍銜光以燭衞白虎擁而先趨吳國倫書道言良於拱璧明規耀於燭龍顧起元詠懷詩燭龍延日光九鳳暢云柯祝允明詩燭龍奔天衢不照云下人李攀龍詩焚身香象泣照鉢燭龍然文鳳翔江上吟兩炬雞犀代燭龍皆本此也朱健治平略曰日月蟻行晉志之妄燭龍啣火天問之誣又種火之山日月所不照有靑龍銜燭火以照山之四極同此唐地裏志北庭有燭龍軍亦取此義耳燭或作逴楚辭大招曰北有寒山逴龍赩只陸時雍注云逴龍當是燭龍又乾坤鑿度曰燭龍行東時肅淸行西時防防行南時大行北時嚴殺推測其義似不指此也】

山海經廣注卷十七

欽定四庫全書

山海經廣注卷十八

仁和吳任臣注

海內經【海內經及大荒經本逸在外羅氏路史注引此通作朝鮮記】

東海之內北海之隅有國名曰朝鮮【郭曰朝鮮今樂浪郡也任臣案殊域周咨錄以其在東朝日鮮明故名朝鮮朱國貞大事記云朝鮮取朝日鮮明之義髙麗亦如之前史有曰丸都所謂日月兩丸者此也錢溥朝鮮國志朝鮮有三種一檀君朝鮮一箕子朝鮮一衞滿朝鮮考箕子封朝鮮傳四十一代至王凖凡九百二十八年而失國於衞滿凖入漢地金馬郡自立號韓王又傳二百年並入髙句麗兼有新羅百濟又學海云朝鮮後入海者爲鮮國】天毒其人水居【郭曰天毒卽天竺國貴道徳有文書金銀錢貨浮屠出比國中也晉大興四年天竺胡王獻珍寶任臣案天毒漢書作天竺汲冢周書作天竹杜篤傳作天築或作天督西域記云詳夫天竺之稱舊云身毒或曰賢豆今從正音宜云印度楊文公金沙塔記天毒之國紀於山經竺幹之師聞於柱史通誌略云天竺卽捐毒也去長安九千八百六十里王治衍惇谷北與烏孫接王崇慶釋義曰天毒疑別有意義郭以爲卽天竺國天竺在西域漢明帝遣使迎佛骨之地此未知是非也】偎人愛之【郭曰偎亦愛也音隱隈反任臣案言其風俗柔善以兼愛爲教也又韻防曰北海之隅有國曰偎人以偎人爲國名未識所據】

西海之外流沙之中有國名曰壑市【郭曰音郝任臣案水經注流沙又逕北渚歷壑市之國】

西海之內流沙之西有國名曰汜葉【郭曰音如泛濫之汜】

流沙之西有鳥山者三水出焉【郭曰三水同出一山也】爰有黃金璿瑰丹貨銀鐵皆流於此中【郭曰言其中有雜珍奇貨也】又有淮山好水出焉

流沙之東黑水之西有朝云之國【任臣案水經注流沙又逕於鳥山之朝云國楊愼均薻云鳥山之東有朝云國】司之國黃帝妻雷祖生昌意【郭曰世本云黃帝娶於西陵氏之子謂之累祖產靑陽及昌意任臣案氏族源流云黃帝元妃西陵氏謂之嫘祖生子三人曰昌意囂龍苗】昌意降處若水【任臣案史記索隱云降下也言帝子爲諸侯又路史昌意爲黃帝震適遜居若水注云遜謂降封之若卽江之下流在蜀國名記云今越嶲之防登盟防圗疏以爲鄀九州要記曰防登縣有如諾川鸚鵡山黒水之間若水出其下卽斯水也在今四川州庾信集云昌意陵居初分若水之姓又爾綿永碑若水降居宇文常碑若水遙源本此】生韓流【郭曰竹書云昌意降居若水產帝幹荒幹荒卽韓流也生帝顓頊任臣案氏族源流云昌意姫姓生子三人長曰幹荒次曰安季曰悃又華陽國誌言昌意娶蜀山氏之女生子帝嚳非是】韓流擢首謹耳【郭曰擢首長咽謹耳未聞任臣案路史顓頊亦擢首而謹耳注謹耳小耳也】人面豕喙麟身渠股【郭曰渠車輞言】

【跰腳也大傳曰大如車渠】豚止【郭曰止足任臣案黃帝祠額解云韓流馮夷三面一臂豕喙豚趾莫非子孫則妖孽耳必不其然】取淖子曰阿女生帝顓頊【郭曰世本云顓頊母濁山氏之子名昌僕任臣案蜀國春秋云昌意娶蜀山氏女曰景生幹荒幹荒娶蜀山氏曰樞是爲河女所謂淖子也生顓頊冠編曰淖子感瑤光貫月之祥於幽房而生顓頊】

流沙之東黑水之間有山名不死之山【郭曰卽員丘也任臣案水經注流沙又歷員丘不死之西指此山也】華山靑水之東有山名曰肇山有人名曰栢髙【郭曰栢子髙仙者也任臣案路史堯治天下栢成子臯立爲諸侯禹時栢成子臯辭爲諸侯而又注云一作子髙眞靈位業圖曰栢成子髙湯時退耕修步綱之道通變經曰老子言自開辟以來千二百變後世得道栢成子臯是矣】栢髙上下於此至於天【郭曰言翺翔雲天往來此山也】

西南黑水之間有都廣之野后稷葬焉【郭曰其城方三百里蓋天下之中素女所出也離騷曰絕都廣野而直指號任臣案事物紺珠云都廣在西南方乃天地之中又八紘南爲都廣反戶淮南子曰徑躡都廣入目闕節江淹賦都廣之國番禺之野黃氏續騷經過閻浮之所都兮夕以屆乎都廣謂此也楊愼補注曰黒水廣都今之成都也素女在靑城天谷今名玉女洞世紀云后稷死於黒水潢者之野路史注稷以癸巳日薨於黒水之山葬廣都之野冢去中國三千里】爰有膏菽膏稻膏黍膏稷【郭曰言味好皆滑如膏外傳曰膏粱之子菽豆粢粟也任臣案劉防孟云嘉穀之米炊之皆有膏】百谷自生【任臣案楊愼曰本是百防自生今誤攺作谷齊民要術所引可證防卽馨字陳禹謨曰后稷之生也誕降嘉種其沒也墓生百谷可謂與樹藝相終始矣蓋帝命率育良非偶也】冬夏播琴【郭曰播琴猶播殖方俗言耳

任臣案琴疑琹字之譌言寂而薙艸也又虞汝明古琹疏曰素女播都廣之琴溫風冬飄素雪夏零鸞鳥自鳴鳯鳥自舞靈壽自華與經文略同是直以爲琴瑟之琴也】鸞鳥自歌鳳鳥自儛靈壽實華【郭曰靈壽木名也似竹有枝節任臣案漢書孔光傳賜大師靈壽杖孟康注扶老杖也服防曰靈壽木名似竹有節長不過八九尺庾仲雍山水記巴鄕酒村側有谿谿中多靈壽木常璩華陽國誌木道有東陽下瞿數灘山有靈壽木及橘柚也覽云涪陵有靈壽之木遊氏臆見云靈壽木不煩削治可以扶老李時珍以爲卽椐樻云】

艸木所聚【郭曰在此叢殖也】爰有百獸相羣爰處【郭曰於此羣聚】此艸也冬夏不死【任臣案圗贊曰都廣之野珍怪所聚爰有膏谷鸞歌鳳舞后稷托終樂哉斯土】南海之內黑水靑水之間有木名曰若木【郭曰樹赤華靑任臣案庾信齊王憲碑若木一枝旁蔭數國唐逺闕方錄冊文東旌若木西斾條支明王偁詩客思員壺外雲程若木東或謂卽此也】若水出焉【任臣案郡縣釋名曰賔川州東北有金沙江山海經所謂若水也鄒應龍詩水界金沙橫地險山聨玉帯勢天成朱國禎大事記曰金沙江源出吐蕃共龍州犁牛石下謂之犁水譌爲佛經云扳提河一名金河池】有禺中之國【任臣案路史注若水之間地當川蜀在西南方此禺中之名所由立】有列襄之國有靈山有赤蛇在木上名曰蝡蛇木食【郭曰言不食禽獸也音如耎弱之耎任臣案讀書通曰輭通作蝡】

有鹽長之國有人焉鳥首名曰鳥氏【郭曰今佛書中有此人卽鳥夷也任臣案冠編云太昊帝咸鳥一曰帝鳥是曰鳥氏又云黃帝封風後於任錫之已姓爲帝咸鳥之後於鹽長之國以崇太昊之祀卽斯地也】

有九丘【任臣案冠編帝咸鳥元歷襲太昊有九丘】以水絡之【郭曰絡猶繞也】名曰陶唐之丘【郭曰陶唐堯號】有叔得之丘孟盈之丘【任臣案路史作蓋盈古天子號也循蜚紀蓋盈氏若水之間禺中之地有蓋盈之丘是其墟也王氏補衍亦云蓋盈氏出若水】昆吾之丘【郭曰此山出名金也尸子曰昆吾之金任臣案淮南子昆吾丘在南方注云祝融之孫陸終之子爲夏伯又曰日出於扶桑對於昆吾梁元帝職貢圗序逾空桑而歷昆吾謂此也】黒白之丘赤望之丘參衞之丘武夫之丘【郭曰此山出美玉任臣案碔砆】神民之丘【郭曰言上有神人任臣案冠編二十二姓紀有神民氏都於神民之丘王文錄補衍云神民氏居神民丘三百歲潛夫論雲天地開辟爰有神民氏神異業精气通行一目神民氏春秋命歷敍云神皇氏駕六蜚鹿政教百歲卽此】有木靑葉紫莖華黃實名曰建木【任臣案防氏臆見曰建木在西方水濵塩長之國九丘之上靑葉黃實紫莖華建木之下日中無景呼而無響梁簡文大法頌曰遊經建木巡指盛唐指此耳】百仞無枝有九欘【郭曰枝回曲也音如斤斸之斸任臣案盧柟放招賦建木九欘葉繽繙且】下有九枸【郭曰根盤錯也淮南子曰木大則根欋音劬】其實如麻【郭曰似麻子也】其葉如芒【郭曰芒木似棠梨也】大皥爰過【郭曰言庖羲於此經過也】黃帝所爲【郭曰言治防之也】有窫窳龍首是食人【郭曰在弱水中任臣案盧柟放招賦窫窳龍首甘人吞且】有靑獸人面名曰猩猩【郭曰能言任】

【臣案李時珍本艸云古之說猩猩者如豕如狗今之說猩猩豬與狒狒不相逺似後世所謂野女野婆者豈卽一物耶唐博物記云日南有野女羣行覓夫其狀白色偏體無衣襦周宻野語云野婆出南丹州黃髮椎髻裸形跣足腰間剖之有印方寸瑩若蒼玊文符圗贊曰能言之獸是謂猩猩厥狀似猴號音若嚶自然知往頗測物情】

西南有巴國【郭曰今三巴是】大皥生咸鳥咸鳥生乘釐【任臣案冠編咸鳥卽鳥明太昊之震子也子乘釐闕潛羣輔錄鳥明主建福亦斯人也華陽志云伏羲生咸鳥咸鳥生乘釐是司水土】乘釐生後照後照是始爲巴人【郭曰爲之始祖任臣案路史帝後照支子顧相防處於巴巴東至魚腹西連道北接漢中南極牂牁後巴滅巴子丑季流於黔而君之生黒穴四姓蜀志云巴人五子爲五姓有巴氏樊氏曋氏相氏鄭氏郡縣誌渝州古巴國也圖白二水東南流曲折如巴字故謂之巴左傳注巴國在巴郡江州縣武王伐殷巴人助焉後封爲巴子王防篇巴人以比翼鳥】有國名曰流黃辛氏【郭曰卽酆氏也】其域中方三百里【任臣案冠編云帝咸鳥建福於民功丰徳隆是曰丰初國於流黃酆其域中方三百里】其出是塵土【郭曰言殷盛也任臣案楊氏補注曰出是塵土言其地淸曠無囂塵也董斯張吹景錄雲山海經巴國方三百里其出是塵】

【土用修謂其淸曠無塵埃而郭注云言殷盛也子云蜀都賦埃防塵拂萬端異財物繞瞻蓄積備具左太衝賦市所防萬商之淵二賦乃原注實錄也如楊所雲長安陸海果亦遙指瀛渤耶】有巴遂山澠水出焉【任臣案水經注大度水經越大筰縣入防南流分爲二其一東經廣柔縣注於江其一南逕旄牛道至大筰與若水合自下通謂之防水矣卽斯水也澠氏引經作防】又有朱卷之國有黒蛇靑首食象【郭曰卽巴蛇也】

南方有贑巨人【郭曰卽梟陽也音感】人面長臂黒身有毛反踵見人笑亦笑唇蔽其面因卽逃也又有黑人虎首鳥足兩手持蛇方防之【任臣案事物紺珠曰其人虎首持兩蛇啖之出巴遂山卽此也楊愼補注云今南方有苗名娥昌其人手持蛇防之采樵歸籠中捕蛇數十蛇亦不能去不知何術也疑此】

有嬴民鳥足【郭曰音盈】有封豕【郭曰大豬也羿射殺之任臣案冠編羿禽封豕於桑林梁元帝覽賦云戮滔天之封豕斬橫海之長鯨圗贊曰有物貪婪號曰封豕薦食無厭肆其殘毀羿乃飲羽獻帝效伎】有人曰苗民【郭曰三苗民也】有神焉人首蛇身長如轅【郭曰大如車轂澤神也】左右有首【郭曰岐頭】衣紫衣冠旃冠名曰延維【郭曰委蛇任臣案野有方皇澤有委蛇二神皆如蛇兩頭東京賦注云委蛇大如車轂代醉編曰南方神名延維事物紺珠曰委蛇紫衣朱冠聞雷車之聲則捧其首而去又禮含文嘉曰兩頭蛇名天根日澤圗云故澤之精名曰冕其狀如蛇身兩頭廣博物志曰山中見大虵冠幘者名曰升卿呼其名則吉圗贊曰防稱一足蛇則二首少不知無多不覺有𨿽資天然無異駢拇】人主得而饗食之伯天下【郭曰齊桓公出田於大澤見之遂伯諸矦亦見莊周作朱冠任臣案宋大觀中黃河得兩首蔡京以爲卽齊小白所見者當伯天下考其形狀與此略異非是】有鸞鳥自歌鳳鳥自舞鳳鳥首文曰徳翼文曰順膺文曰仁背文曰義見則天下和【郭曰言和平也任臣案論語摘衰聖曰鳳有六象一曰頭像天二曰目像日三曰背像月四曰翼像風五曰足像地六曰尾像緯有九苞一曰口苞命二曰眼含度三曰目總逹四曰舌詘伸五曰色彩光六曰冠矩周七曰距鋭鉤八曰音九曰腹文戶行鳴曰歸嬉止鳴曰提扶夜鳴曰善哉晨鳴曰賀世飛鳴曰郎都】又有靑獸如菟名曰狗【郭曰音如朝菌之菌任臣案事物紺珠云狗如兔靑色駢雅曰狗兔屬也又長慶二年吐蕃出獸如猴而腰尾皆長色靑迅猛食人或以爲卽狗也】有翠鳥【任臣案王防觧蒼吾翡翠爾雅翠鷫注云似燕綠色出郁林說文曰翡翠靑赤鳥辭詁曰鷸翠別名也孝經援神契云神靈滋液則翡翠耀異物志曰翠大如燕腹背純赤民捕食之廣志曰翡出交阯與古縣交州誌曰翡翠出九眞似鷓鴣晉令云翡鳥不得西度隴圗贊曰翠雀麋鳥越在西海羽不供用肉不足宰懷璧其罪賈害以采】有孔鳥【郭曰孔雀也任臣案王防解方人以孔雀爾雅翼云孔雀生南海尾凡七年而後成長六七尺展開如車輪金翠斐然始春而生至三四月後雕與花蕚同榮衰春秋元命苞曰火離爲孔雀續漢書曰南蠻西域俱出孔雀吳地裏志曰交阯西子縣產孔雀郡內朱崖皆有之張璠漢紀云條支出師子孔雀南越志曰義寕縣杜山多孔雀爲鳥不必疋合以音影相接有孕五侯鯖云孔雀出條支又出滇南因雷而孕】南海之內有衡山【郭曰南嶽】有菌山【郭曰音芝菌任臣案眞誥曰句曲之山有名菌山此山至佳注雲山形當如菌孤立亦或是囷倉之囷形如囷也】有桂山【郭曰或云衡山有菌桂桂員似竹見本艸】有山名三天子之都【郭曰一本三天子之鄣山】

南方蒼梧之丘【任臣案逸周書作倉吾東華眞人煮石經云舜嘗登蒼梧之山曰厥金玊之香艸朕用偃息正道】蒼梧之淵其中有九嶷【郭曰音疑】山舜之所葬在長沙零陵界中【郭曰山今在零陵營道縣南其山九谿皆相似故云九疑古者摠名其爲蒼梧也任臣案元結九疑山圗記九疑山方二十餘里世稱九峯相似望而疑之亦云舜望九峯疑禹而悲従臣有作九悲之歌因謂之疑羅合湘中記云衡山九疑有舜廟遙望衡山如陣云沿湘千里九向九背乃不復見郡國志曰九疑山九峯一曰丹朱峯二曰石城峯三曰樓峯四曰娥皇峯五曰舜原峯六曰女英峯舜墓於此七曰簫韶峯八曰紀峯九曰紀林峯集仙傳云九疑山有九峯峯有一水九水者銀花水復淑水巢水許泉歸水沙水金花水冰安水晉水楚辭九歌云九疑繽紛兮並迎淮南曰九疑之南陸事寡而水事多漢書云武帝南巡狩至於盛唐望視舜於九疑王應麟曰九疑山在零陵而云舜葬蒼梧者文頴云九疑半在蒼梧半在零陵也】北海之內有蛇山者蛇水出焉東入於海有五彩之鳥飛蔽一鄕【郭曰漢宣帝元康元年五色鳥以萬數過蜀都卽此鳥也】名曰翳鳥【郭曰鳳屬也離騷曰駟玊虯而乘翳任臣案翳卽鸞也瑞應圗云鸞乃赤神之精鳳皇之佐首翼赤曰丹鳳靑曰羽翔白曰化翊曰陰翥黃曰土符路史引經作鷖上林賦云拂鷖鳥卽此也】又有不距之山巧倕葬其西【郭曰倕堯巧工也音瑞任臣案路史垂臣髙辛爲堯共工不貴獨功死葬不距之山楊愼云不古丕字】

北海之內有反防盜械帯戈常倍之佐名曰相顧之屍【郭曰亦貳負之臣危之任臣案帝乘釐之孫相顧也陳禹謨駢志云貳負之臣相顧之屍謂此胡氏二酉綴遺曰據前貳負之臣本文但言帝梏之疏屬之山不言殺也但言繋之於樹不言石室也則子政之對當言相顧之屍不當曰貳負之臣也然則上郡所得豈卽斯人哉王崇慶釋義曰反防之說恐古者墓中設爲機巧變械以防伐冢之術非眞有盜防也又漢紀云當盜械者皆頌繋注云凡以罪著械皆得稱盜械山海經貳負之臣相顧之屍皆云盜械其義是也】伯夷父生西嶽【任臣案路史伯夷生泰嶽伯夷爲虞心呂封於呂子泰嶽襲呂余列四嶽之官書大傳云伯夷之子爲西嶽】西嶽生先龍先龍是始生氏羌氏乞姓【郭曰伯夷父顓頊師今氐羌其苗裔也任臣案路史先龍生元氐元氐乞姓羌也蓋岐隴而南漢川以西皆氐云湯革夏伐氐氐人來朝其別爲靑白蚺之三氐氐羌數十白馬最大今文鳳二竟白馬氏者居仇池曰氐侯商頌云自彼氐羌地裏志隴西有氐道羌道氏種名王防篇�羌以鸞鳥注羌不同故謂之氐羌賈捐之曰成王地西不過氐羌又黃氏曰羌古姜姓三苗之後此云乞姓明非一種也】

北海之內有山名幽都之山【任臣案卽方之幽都鴻烈解云西北方曰不周之山曰幽都之門又云北撫幽都南道交阯楊雄甘泉賦云西耀流沙北橫幽都羅泌云一曰北國】黒水出焉其上有鳥蛇豹【任臣案王防解屠州豹六韜曰散宜生懷塗山豹獻紂顧起元帝京賦幽都之豹九文陽光之蛇千里謂此】豹【郭曰黒虎名虪見爾雅任臣案黒虎又名說文作晉永嘉四年秭歸縣檻得之】狐逢尾【郭曰蓬叢也咀畱反說苑曰蓬狐文豹之皮任臣案孫氏瑞應圖王者政治太平則黒狐見稽瑞錄云黒狐蓬尾本此也】有大之山有丘之民【郭曰言丘上人物盡黒也】有大幽之國【郭曰卽幽民也穴居無衣】有赤脛之民【郭曰膝已下盡赤色】

有釘靈之國其民従膝已下有毛馬蹄善走【郭曰詩含神霧曰馬蹄自鞭其蹄日行三百里任臣案釘靈今丁靈國又名丁令亦作丁零在康居北覽云丁零之國拳發馬蹏馬腦之民雁聲馬蹏江淹遂古篇云馬蹄之國善騰奔兮此也文獻通考曰丁零國有二在朔方北者爲北丁令在烏孫西者爲西丁令烏孫長言北丁令有馬腦國其人聲音似雁鶩従膝以下生毛馬脛馬蹄不騎馬而走疾於馬三才圗防云丁靈至應天馬行二年也埤雅廣要作下靈國似誤又五代史載牛蹄夷厥在黒車子北其人人身牛足亦與此】

炎帝之孫伯陵【任臣案路史炎帝噐生鉅及伯陵伯陵爲黃帝臣封於逢左氏言齊之先逢伯陵是也物原云伯陵始造泉刀氏族考引經云帝噐生子三人曰鉅曰伯陵曰祝庸與本文異】伯陵同吳權之妻阿女緣婦【郭曰同猶通言淫之也吳權人姓名任臣案阿女一作何女】緣婦孕三年【郭曰孕懷身也】是生鼓延殳始爲侯【郭曰三子名也任臣案路史伯陵生三子曰殳曰鼔曰延殳之後有斨爲堯臣鼔兌頭而與延同事是始樂風爲編鐘又歸蔵云麗山氏之子鼔】鼔延是始爲鐘【郭曰世本雲母句作罄倕作鐘】爲樂風【郭曰作樂之曲制】黃帝生駱明駱明生白馬白馬是爲鯀【郭曰卽禹父也世本曰黃帝生昌意昌意生顓頊顓頊生鯀任臣案史紀髙陽子熈帝生駱明駱明生白馬白馬生鯀故曰顓頊五代而生鯀熈帝卽孺帝又氏族源流云顓頊妃鄒屠氏生駱明駱明生伯鯀未知孰是】帝俊生禺號禺號生淫梁淫梁生番禺【任臣案路史曰番禺卽禺一作遇王符作卑過譌禺陽是爲禺號生禺京傜梁儋人京居北海號處南海傜梁生番禹今淸河之屬縣有禺山卽此禺也】是始爲舟【郭曰世本云共鼓貨狄作舟】番禺生奚仲【任臣案羅泌曰或曰禹湯十二世生奚仲姓纂黃帝子第十二人以薛爲姓一爲任氏六世生奚仲俱非也】奚仲生吉光吉光是始以木爲車【郭曰世本云奚仲作車此言吉光明其父子共創作意是以亙稱之】少皥生般【郭曰音班任臣案宛委余編引此作少皥生般誤】般是始爲弓矢【郭曰世本云牟夷作矢揮作弓矢弓矢一噐作者兩人於義有疑此言般之作是任臣案世本臘作駕古史考黃帝作弩中華古今注云羿作弓乘雉作駕新唐書表稱少昊第五子揮爲弓正始制弓矢與經略異】帝俊賜羿彤弓素矰【郭曰彤弓朱弓矰矢名以白羽羽之外傳白羽之矰望之如荼也任臣案隨巢子云奚祿山壊天賜玊玦於羿宮孫子云羿得寶弓犀質玊文曰珧弧】以扶下國【郭曰言令羿以射道除患扶助下國】羿是始去卹下地之百艱【郭曰言射殺鑿齒封豕之屬也有窮后羿慕羿射故號此名也】帝俊生晏龍晏龍是爲琴瑟【郭曰世本云伏羲作琹神農作瑟任臣案虞汝明古琴疏晏龍者帝俊之子也有良琴六一曰菌首二曰義輔三曰蓬明四曰白民五曰簡開六曰垂漆吳淑琴賦曰或云晏龍初制或曰神農始造】帝俊有子八人是始爲歌舞【任臣案路史注作舜有子八人始歌舞然舜有庶子圭闕負遂等七人帝王世紀又云九人豈卽經所指與】帝俊生三身三身生義均【任臣案學海曰經所紀諸國多雲帝俊之後而所謂帝俊者或以爲黃帝或以爲嚳或以爲舜要之聖徳廣無逺弗屆相傳謂其後代未必皆子孫也而神明之冑亦多轉旋異域有不可以槪論者又路史曰續牙友舜於貧貴而棄之爲續氏注雲山海經帝俊生身是也蓋者多以牙爲身云然南荒經言娥皇生三身則三身非續牙明己未可據也】義均是始爲巧倕是始作下民百巧后稷是播百谷稷之孫曰叔均是始作牛耕【郭曰始用牛犁也任臣案后稷有二前爲帝柱後爲度辰度辰卽棄也冠編云稷取姞人是生釐蠒漦蠒生叔均】大比赤陰【郭曰或作音】是始爲國【郭曰得封爲國任臣案稷封於邰又作臺漦駘疑叔均卽襲祖封】禹鯀是始布土均定九州【郭曰布猶敷也書曰禹敷土定髙山大川】炎帝之妻赤水之子聽訞生炎居【任臣案路史炎帝來生炎居母桑水氏曰聴訞冠編云亦曰承桑氏又劉恕外紀神農納奔水氏之女曰聴詙生臨魁史記補云神農納奔水氏之女曰聴訞爲妃生帝哀語多不同當以羅氏爲斷太平禦覽曰訞音妖生常林女子宜有音或作談作郯轉失也】炎居生節並節並生戲噐戲噐生祝融【郭曰祝融髙辛氏火正號任臣案通鑑外紀曰帝裏又曰帝居生節莖節莖生克及戱寥道南楚紀亦云帝哀生節莖節莖生克及戲戲生噐生生祝融祝融路史作祝】祝融防處於江水生共工【任臣案續雅曰壬夫之子也丁芉祝融之子也非此祝融】共工生術噐【任臣案楚紀作祝融生術噐】術噐首方顚【郭曰頭頂平也】是復土穰以處江水【郭曰復祝融之所也任臣案蛙螢子祝融共工上世俱有七人此祝融爲炎帝裔黃帝之司徒也居江水生共工共工生術囂及勾龍術囂襲共工號在顓頊時作亂帝命辛矦誅之以其弟勾龍爲后土汲冢語云晉平公夢見赤熊窺屏悪之問子產子產曰昔共工之禦浮游旣敗於顓頊自沒深淮之淵其色赤其狀如熊卽術囂之臣也】共工生后土【任臣案祭法曰共工氏之伯九州也其子曰后土能平九州路史云術囂生條及勾龍以後土爲術囂之子未審是非又羅蘋注言共工垂爲勾龍子證山海經共工生后土之謬蓋不知共工之有七也】后土生噎嗚【任臣案羅泌云伯夷爲共工垂子噎嗚卽伯夷也生嵗十二防嶽諸說紛紜未能通也】噎生歲十有二【郭曰生十二子皆以歲名名之故云然任臣案羲和以爲日名子商代以爲干紀名卽此義】洪水滔天【郭曰滔漫也】鯀竊帝之息壤以堙洪水【郭曰息壌者言上自長息無限故可以塞洪水也開筮曰滔滔洪水無所止極伯鯀乃以息石息壌以塡洪水漢元帝時臨淮徐縣地踴長五六里髙二丈卽息壌之也任臣案丹摘錄曰說文壌柔土也山海經云竊帝之息壌蓋指桑土稻田可以生息皆君所授於民者故曰帝之息壌鯀治水不順水性決耕桑之畎畆坊淫潦之洪流是竊帝之息壌楊氏之言誠辧矣然淮南子云禹以息壌堙洪水羅泌路史云江漢之壌鎭鎖水旱蘇軾息壌詩序息壌防有石不可犯畚挿所及輒復如故髙子勉息石序息石在江陵莊嚴寺又溟洪錄云唐元和初裴宇鎭荊州掘深六尺得一石規模悉仿江陵城制命徙置藩籬間毀之是春淫雨四月不止裴復舊石雨止厥後髙従誨鎭荊州出經其處問書記孫光憲對曰伯禹治水自岷至荊定彼原泉之穴慮萬世下或有泛濫爰以石屋鎭之耳玊堂閒話云江陵南門外雍門內禹鐫石造龍宮置於穴中以塞水脈江陵圗經亦言於城南門地起闕牛馬狀去之一夕如故是鯀用息壌而殛死禹用息壌而成功則息壌實在江陵之地非泛言生息之壌也又永州龍興寺東北亦有息壌平之而又髙見栁宗元記秦邑亦名息壌甘茂傳所謂秦王迎甘茂於息壌是也眞誥曰帝西行天下周旋八外諸有洞臺之山陰宮之丘皆移闕息之石封而鎭之是息壤息石之名其來舊矣】不待帝命帝令祝融殺鯀於羽郊【郭曰羽山之郊任臣案朱子楚辭辧證曰經云鯀竊帝之息壌以堙洪水帝令祝融殛之羽郊詳其文意所謂帝者似指上帝蓋上帝欲息此壌不欲使人幹之故鯀竊之而帝怒也又祝融顓帝之後死而爲神蓋言上帝使其神誅鯀也若堯舜時則無此人久矣又案子厚息壌記云昔之異書有記洪水滔天鯀竊帝之息壌諸語其言不經見蓋卽此文也】鯀復生禹【郭曰開筮曰鯀死三歲不腐剖之以吳刀死化爲黃龍也】帝乃命禹卒布土以定九州【郭曰鯀績用不成故復命禹終其功】

山海經廣注卷十八

