

欽定四庫全書

子部十

管城碩記目錄

雜家類二【雜考之屬】卷一

易一【計五十二則】

卷二

易二【計三十九則】

卷三

書一【計三十二則】

卷四

書二【計二十六則】

卷五

書三【計二十一則】

卷六

詩一【計三十九則】

卷七

詩二【計三十九則】

卷八

詩三【計四十五則】

卷九

春秋一【計十五則】

卷十

春秋二【計三十六則】

卷十一

春秋三【計一百五十則】

卷十二

禮一【計二十二則】

卷十三

禮二【計十七則】

卷十四

楚辭集注一計【二十七則】

卷十五

楚辭集注二【計二十一則】

卷十六

楚辭集注三【計二十九則】

卷十七

楚辭集注四【計四十一則】

卷十八

史類一【計四十則】

卷十九

史類二【計四十八則】

卷二十

史類三【計三十九則】

卷二十一

正字通一【計一則】

卷二十二

正字通二【計八十四則】

卷二十三

正字通三【計八十一則】

卷二十四

正字通四【計六十八則】

卷二十五

詩賦一【計五十六則】

卷二十六

詩賦二【計四十四則】

卷二十七

天文考異一【計四十八則】

卷二十八

楊升庵集【計三十九則】

卷二十九

通雅【計三十六則】

卷三十

雜述【計四十九則】

以上共一千二百八十四則

【臣】等謹按管城碩記三十卷

國朝徐文靖撰文靖號位山當塗人雍正癸夘舉人乾隆元年薦舉博學宏詞十七年薦舉經學

特授翰林院檢討銜此其所作筆記自經史以至詩文各加辧析考證毎條以所引原書爲綱而以已按爲目蓋欲小變說部之體其大致與箋疏相近其間疎漏之處讀易據梁武以解文言而王應麟之輯鄭注反未之見至於讀史引證乃及於潘氏之總論劉定之之十科策略蔡方炳之廣治平略廖文英之正字通陰時夫之韻府羣玉皆未免齗齗俗學然其推原詩禮諸經之論旁及子史說部參互考證語必求當亦頗能有所發明要可謂博而勤者矣乾隆四十一年十月恭校上

總纂官【臣】紀昀【臣】陸錫熊【臣】孫士毅

總校

官

【臣】陸

費墀

欽定四庫全書

管城碩記卷一

翰林院檢討徐文靖撰易一

周書本義曰周代名也易書名也其卦本伏羲所畫有交易變易之義故謂之易其辭則文王周公所系故系之周

按周禮太卜掌三易賈公彥曰連山歸藏皆不言地號以義名易則周非地號以周易以乾爲首乾爲天天能周匝於四時故名易爲周孔仲逹易正義曰文王作易正在羑里周徳未興猶是殷世也故題周別於殷據此則周易二字疑文王所自取也朱子乃以其辭爲文王周公所系故系之周豈周易二字爲後人之所加乎

乾元亨利貞本義曰元亨利貞文王所系之辭元大也按文言元善之長也晉語司空季子曰筮告我曰利建侯屯厚也主震雷長也故曰元韋昭曰震爲長男爲雷雷爲諸侯故曰元元善之長也古皆訓元爲長朱子本義曰元大也易見曰如必元之謂大大哉乾元宜爲大哉幹大也凡六籍之稱元皆取諸長不謂大也元後作民父母言長民也元首明哉不謂大首也殷王元子不謂大子也元年春王正月不謂大年也大與元相去千里故周公之占爻也別之爲元吉大吉然以元爲大不始朱子詩元戎十乘韓嬰章句曰元戎大戎謂兵車也禮文王世子一有元良萬邦以貞鄭康成注曰元大也漢董仲舒傳臣謹案春秋謂一元之義一者萬物之所從始也元者辭之所謂大也師古曰易稱元者善之長也故曰辭之所謂大也易大有元亨王弼曰不大通何由得大有乎程傳曰元有大善之義有元亨者四卦大有蠱升鼎也是元之訓大不始朱子而易見非之殊失考也

夕惕若厲無咎本義曰言能憂懼如是則𨿽處危地而旡咎矣

按王弼注至於夕惕猶若厲也淮南人間訓夕惕若厲以陰息也漢書王莽傳易曰終日幹幹夕惕若厲公之謂矣張衡思賦夕惕若厲以省諐兮懼余身之來敕也晉傅咸叩頭虫賦旡咎生於惕厲後周保定三年詔惟斯不安夕惕若厲宋隆興元年九月馬騏講幹夕惕若厲上曰當讀爲若厲是古者皆以夕惕若厲爲句厲只是震動儼恪之意非危地也三重剛不中居下之上乃爲危地文言𨿽危旡咎者言夕惕若厲𨿽處危地而旡咎非卽以厲爲危也孝經云在上不驕髙而不危三之謂矣本義以爲終日幹幹而夕猶惕若則是以厲爲危矣以厲爲危可謂𨿽厲旡咎乎

乾文言坤文言本義曰此申彖傳象傳之意以盡乾坤二卦之蘊

按王洙王氏談錄曰公言祕閣有鄭氏注易一卷文言自爲篇馬貴與經籍考曰凡以彖象文言雜入卦中者自費氏始孔氏易正義曰文言者是夫子第七翼也夫子贊明易道申說義理以釋二卦之經文故稱文言梁武帝曰文言是文王所制穆姜筮往於東宮已有是言襄公九年傳穆姜薨於東宮始往而筮之遇艮之八史曰是謂艮之隨姜曰是於周易曰隨元亨利貞無咎元體之長也亨嘉之會也利義之和也貞事之幹也體仁足以長人嘉會足以合禮利物足以和義貞固足以干事是時孔子未生而先有是言則文言是文王所制者理或然也初九潛龍勿用何謂也以下則文言也故加子曰以別之

乾元用九乃見天則本義曰剛而能柔天之法也按徐在漢曰乾元用九卽所謂大明終始時乘禦天者也故曰乃見天則

坤初象曰履霜堅冰陰始凝也本義曰按魏志作初六履霜今當從之

按魏志太史許芝引此句履霜上有初六字下無堅冰字舉正只存履霜二字趙胥山曰七十二候九月霜降十一月冰堅而坤則十月之卦何以言霜言冰蓋坤初一變爲復復之初卽剝之上人但知剝極爲復而不知九月之剝十一月之復其間尙有十月之坤焉坤純陰疑於無陽而不知復之一陽從十月半漸生於坤中至冬至而一陽始成剝之一陽自霜降漸消至十月半而一陽始盡

初利用刑人用說桎梏以往吝本義曰當痛懲而暫捨之以觀其後

按爾雅杻謂之梏械謂之桎此豈發之具哉程以發爲發下民之又以桎梏爲拘束蓋謂此也其實利用刑人者不過如虞書撲作教刑伊訓制官刑儆於有位具訓於士已耳蓋教刑卽夏楚以收其威而士卽童始學之士不必其皆下民也此發所利用也用說桎梏者說如輿說輻之說謂棄去也彖傳以養正孟子中也養不中才也養不才胥此道也其取象於桎梏者之下卦坎體也荀九家坎爲桎梏故初取象以之豈痛懲而暫捨之謂哉

需象君子以飲食宴樂本義曰事之當需者亦不容更有所爲但飲食宴樂俟其自至而已

按需以干剛遇坎險而不遽進以防於險故曰需需豈但飲食宴樂無所作爲而遂不陷於險乎象云云上於天乃萬方待雨之期萬方待澤之象也君子之施澤於臣民者用以飲食之教誨之笙簧酒醴以晏樂嘉賓云爾於是建中守正而臣民效力故能渉川有功而險可出也觀上六陰居險極下應九三三與下二陽需極並進爲不速客三人來之象則所謂飲食宴樂卽是敬之終吉卽是酒食貞吉也若乃險在前而自爲飲食宴樂以待之吾恐其需者事之賊也宴安酖毒險可出乎

上象不速之客來敬之終吉𨿽不當位未大失也本義曰以陰居上是爲當位言不當位未詳

按象𨿽不當位未大失蓋言上能下應九三三與下二陽需極而進爲不速之客不速者難進易退不肯躁進也上乃能敬之如此則𨿽不當位猶必不至於大失況上六以陰居上而爲當位者乎

訟有孚窒惕中吉本義曰九二中實上無應與又爲加憂且於卦變自遁而來爲剛來居二而當下卦之中有有孚而見窒能懼而得中之象

按朱子卦變圖云凡一陰一陽之卦皆自復姤而來二陰二陽之卦皆自臨遁而來又曰伊川不取卦變之說自柔來而文剛剛自外來而爲主於內諸處牽彊說了王輔嗣卦變又變得不自然以余按之易原無所爲卦變卦變者揲蓍求卦之法由本卦變而之他卦也故曰爻者言乎變者也又曰十有八變而成卦又曰化而裁之存乎變變者變動而不居聖人觀變而立卦如幹一爻變則立爲姤坤一爻變則立爲復也有本卦變而之他卦者閔元年畢萬筮仕遇屯之比初九變也昭二十九年蔡墨論干云其同人曰見龍在田九二變也僖二十五年晉侯將納王遇大有之暌九三變也莊二十二年周史筮陳敬仲遇觀之否六四變也昭十二年南蒯之筮遇坤之比六五變也僖十五年晉獻公筮嫁伯姬於秦遇歸妹之暌上六變也故曰辭也者各指其所之之卦也賁三陽三陰不以上卦之柔來入於幹中則無以文剛不以下卦之二剛分其一以文卦上則無以文柔所謂分陰分陽疊用柔剛間雜而成文者也無妄以外卦幹之一剛來居內卦之坤初爲主於內內卦一陽來復復則不妄故無妄本義以賁卦自損而來又自旣濟而來無妄自訟而變則是先有彼卦而後方有此卦也其實犧皇重卦只因一已成之卦以八卦次第加之非有所謂自某卦變成者也朱子作爲卦變圖胡雙湖謂象傳中所釋卦變訟泰否隨蠱噬嗑賁無妄大畜咸恆晉暌蹇解升鼎漸渙只十九卦其所釋自訟晉與卦變圖同外餘皆不合如隨自困噬嗑未濟來據圖則自否泰來之類是也然則卦變之說安可據爲畫一也又按周易略例曰爻茍合順何必坤乃爲牛義茍應健何必幹乃爲馬而或者定馬於幹案文責卦有馬無干則譌說滋漫難可紀矣互體不足遂及卦變變又不足推致五行縱復或值而義無所取是輔嗣亦未嘗有取卦變之說又吳鐘會傳會嘗論易無互體

訟天與水違行本義曰天上水下其行相違

按孔氏疏曰天道西轉水流東注是天與水相違而行象人彼此兩相乖戾故致訟也後魏書陳奇傳曰袐書監遊雅與奇論典誥及詩書雅贊扶馬鄭至於易訟卦天與水違行雅曰自蔥嶺以西水皆西流推此而言易之所及自蔥嶺以東耳奇曰易理綿廣包含宇宙若如公言自蔥嶺以西豈東向望天哉北史奇傳亦載其事以末二句爲雅言是則北史之誤也大槪以天西轉水東注與孔氏正義略同朱子乃易東西爲上下天上水下理所固然何有見其違行哉

師五田有禽利執言無咎本義曰敵加於巳不得已而應之故爲田有禽之象而其占利以搏執而無咎也言語辭也

按王弼注曰物先犯已故可以執言而無咎也程傳曰執言奉辭也謂奉辭以誅之也但此當爲田獵教戰而言也周禮大司馬之職仲春教振旅遂以搜田仲夏教苃捨遂以苗田仲秋教治兵遂以狝田仲冬教大閱遂以狩田田則有春夏獻禽秋冬致禽之事故曰有禽田則有表貉誓民讀書契載事號戒眾庶皆賴有言以宣之故曰利執言利執此以教民也此所謂教而後戰者也不教而戰是謂棄之故曰長子帥師弟子輿屍也比卦師之反師五言百姓之田比五言王者之田一則田有禽一則失前禽非皆取象於田哉

師六開國承家小人勿用朱子語類曰舊時說只作論功行賞之時不可及小人今思量看理卻去不得他旣一例有功如何不及他得看來開國承家是公其得的未分別君子小人在小人則是勿用他講議經畫耳此義方思量得未攺入本義姑記取

按小人勿用承上大君有命而言勿者禁止之詞勿用者卽大君之命也二剛而中王錫命以著其寵上順之極君有命以重其防蓋大君正功之日功大者開之以國功小者承之以家分茅胙土大啟爾宇而又欲世世子孫安其人民守其社稷進君子而退小人長保富貴於無窮也長國家而小人是用則必致敗於而國凶於而家故大君於正功之日申之以命令俾凡有國有家者戒以小人勿用也勿用句卽大君命之之詞若謂開國承家不妨與小人共之但勿用與他謀議經畫則此有國有家者已經與小人公共又何從使綱紀政治不與謀議經畫乎故知小人勿用者大君命之之辭漢武命廣陵王曰勿邇宵人亦是意也

比吉原筮元永貞無咎本義曰必再筮以自審有元善長永正固之徳然後可以當眾之歸而無咎

按孔氏疏曰原謂原窮比者根本筮謂筮決求比之情程傳曰必推原占決其可比者而比之惟朱子以原筮爲再筮爾雅釋言原再也文王世子末有原後漢張衡再轉復爲太史令曰曩滯日官今又原之是原爲再之意也胡雲峯曰之筮問之人者也不一則不專比之筮問其在我者也不再則不審

不寧方來本義曰其未比有所不安者亦將皆來歸之按鄭氏大射儀注天子祝侯曰惟若寧侯無或若女不寧侯不屬於王所故抗而射女蓋我能再筮自審果有元永貞之徳則不寧之侯方來正歸重於自審意未可以方來爲將來也後夫凶本義以遲而後至爲訓竊意後當訓不如松栢後凋之後如家語禹朝羣臣於塗山防風氏後至戮之之後非但遲至而已史記封禪書萇設射殺貍首貍首者諸侯之不來者徐廣曰貍一名不來因取以況諸侯之不來卽所云後夫凶也

履三武人爲於大君本義曰又爲剛武之人得志而肆暴之象如秦政項籍之類

按履虎尾咥人凶此蓋暴虎馮河之武人𨿽至死而不悔者以此人而有爲於大君其志徒切於剛猛必不能臨事而懼好謀而成此所以若蹈虎尾而有咥人之凶也三𨿽居下之上於位爲不當顧乃比之以秦政項籍非其倫矣若四之愬愬終吉是乃臨事而懼者知四之志行則三之志剛而不足與有行可知矣

泰初防茅徵吉志在外也否初防茅貞吉志在君也本義釋否曰小人而變爲君子則能以愛君爲念

按泰初志在外者君子之志在天下不在一身故曰在外否初志在君者小人之志本欲得君以用事故曰在君爻象胥戒以能貞則吉蓋小人進不以正志亦非眞愛君者豈遂能變爲君子

泰五帝乙歸妹以祉元吉本義曰帝乙歸妹之時亦嘗占得此爻

按易緯易之帝乙爲湯書之帝乙六世王又京房易載湯歸妹之辭是皆以帝乙爲湯書多士自成湯至於帝乙罔不明徳卹祀程亦疑之以爲未知孰是據左傳哀公九年晉趙鞅卜救鄭陽虎以周易筮之遇泰之需曰微子啟帝乙之元子也宋鄭甥舅也祉祿也若帝乙之元子歸妹而有吉祿我安得吉焉乃止是帝乙謂紂父無疑世泥於易緯之說非矣

有三公用亨於天子本義曰亨春秋傳作享謂朝獻也古者亨通之亨享獻之享皆作亨字

按隨六王用亨於西山王弼曰通於西山升四王用亨於岐山弼曰順物之情以通庶志有三公用亨於天子弼曰公用斯位乃得通乎天子之道是皆以亨爲元亨之亨惟益二王用享於帝吉則以爲享帝之美不訓作通以享從子亨從了字異故也據僖二十五年狐偃言於晉侯曰求諸侯莫如勤王公曰筮之筮之遇大有之暌曰吉遇公用享於天子之卦戰克而王饗吉孰大焉又京房易曰享獻也說文亨享二字本一字則本義作用享者是也

豫四勿疑朋盍簪本義曰至誠不疑則朋類合而從之簪聚也又速也

按辧體曰君子進而眾賢聚故復朋來無咎眾賢盛而君子安故解朋至斯孚君子志行而小人之心服故豫勿疑朋盍簪簪聚也四以剛居柔而易疑故曰勿王弼曰勿疑則朋合疾也盍合也簪疾也易原曰簪京房本作撍蜀才云速也虞翻本作戠云叢合也陸希聲本作捷本義訓聚訓速者以此

隨時之義大矣哉本義曰王肅本時字在之字下今當從之

按王弼注隨之所施惟在於時也時異而不隨否之道也故隨時之義大矣哉幹寶晉武帝革命論曰各得其運而得天下隨時之義大矣哉魯褒錢神論曰易不云乎隨時之義大矣哉皆作隨時

蠱元亨利涉大川本義曰蠱壊之極亂當復治故其占爲元亨而利涉大川

按陸庸成曰隨備元亨利貞四徳而貞爲要故曰大亨貞爻亦首貞吉焉蠱只云元亨利而不言貞且爻又云不可貞而貞字不更見何也隨無故也無故而動悅則必言貞以防之蠱則飭也當飭而防止則聖人最欲激之使幹不復言貞以阻之

臨剛浸而長本義曰二陽浸長以逼於陰故爲臨按陰符經雲天地之道浸故陰陽勝朱子曰浸漸也天地之道漸漸消長故剛柔勝此便是吉凶貞勝之理陰符經此等處特然好王伯厚曰愚嘗讀易之臨曰剛浸而長遁曰浸而長也自臨而長爲泰自遁而長爲否浸者漸也聖人之戒深矣

噬嗑四爻得金矢本義曰周禮訟獄入鈞金束矢而後聽之

按王弼注金剛也矢直也程傳亦云金取剛矢取直九四陽徳剛直爲得剛直之道非入鈞金束矢之謂也或謂訟獄入金矢蓋劉歆逢新室之惡假訟獄以爲聚財而陰托周禮爲名實開後世鬻獄行賄之端朱子不宜引之以注易是又不然大司冦以兩造禁民訟入束矢於朝然後聽之以兩劑禁民獄入鈞金三日乃致於朝然後聽之注云百矢爲一束三十斤爲鈞束矢鈞金固非貧民所能辦必入而後聽其辭則民之不能逹者多矣不知聖人之意以入矢入金禁民訟獄使之自惜其金矢而萌悔心猶可止也故入金三日乃致於朝實禁之也且亦如官刑軍刑之類則入鈞矢非窮民也若窮民之獄秋官司冦旣以胏石逹窮民夏官太僕又建路鼔於大寢之門外以待逹窮者與遽然則入金矢所以禁富民之健訟也剛直則聽自知不剛直則不聽也管子曰索訟者三禁而不可上下坐成以束矢亦是意也豈眞假之以聚財而因疑周禮非周公之書並疑朱子之誤信以注易哉

賁象君子以明庶政無敢折獄本義曰明庶政事之小者折獄事之大者

按洹詞曰獄貴詳審而忌明察茍恃其明察而深文緣飾沒其情實是之謂敢敢則民有不得其死者矣其無敢折者非不折也虛明之心存於中慈愛之政行於外於無敢而見庶政之能明止於明也若以庶政小而折獄大庶政或可明而折獄則無敢獄將誰折哉總之明庶政則洞如觀火也無敢折獄判案如山也皆賁象也

復反復其道七日來復本義曰自五月姤卦一陰始生至此七爻而一陽來復乃天運之自然故其占又爲反覆其道至於七日當得來復

按孔氏疏曰禇氏莊氏並云五月一陰生至十一月一陽生凡七月而云七日不雲月者欲見陽長須速故變月言日又按安石詩說曰彼曰七月九月此曰一之日二之日何也陽生矣則言日陰生矣則言月與易臨至於八月有凶復七日來復同意蓋坤爲純陰十月之卦也陰數窮於六而七則又爲幹之始復一陽卽幹之初故云七日來復也復與剝相對剝卦倒而成復反復其道卽一陰一陽之謂道也

復其見天地之心乎本義曰邵子之詩亦曰冬至子之半天心無攺移一陽初動處萬物未生時

按周易大全或問天心無攺移謂何朱子曰年年歲嵗是如此月月日日是如此章本淸圖書編曰以一日言起於子則爲子時出卯入酉則時爲卯酉歷十二辰而爲日一日如是日日如之而每日起於子中者無攺移焉以一月言晦朔之間日與月交會於壬子則爲朔周三十日而爲月一月如是月月如之而每月交於子中者無攺移焉以一歲言冬至日與天防於子故十一月建子周十二月而爲歲一歲如是歲歲如之而每歲會於子中者無攺移焉可見歷數以日爲主算歷數當以子中爲主而其有攺移者天之宿度與星辰之次捨不齊耳日起子中子曷嘗有過不及哉堯時日短星昴冬至日在虛固虛爲子中矣夏商在女周在牛漢至宋在斗元在箕今歷冬至箕三四度矣何亦以子中爲定位乎曰天度密移惟其一日過一度也積一歲過三百六十五度積而至於六七十年則實移一度矣其實左旋而過之者日之起子終亥者無攺移也試以今歷太陽行度言之列宿三十餘度爲一宮十一月冬至日躔析木寅宮也自至日積之三十日則過三十度而移一宮矣故十二月日躔星紀非丑宮乎然其所以躔丑宮者由天之過度星紀適當乎子非日過丑宮與月交也自十一月起子積至來歲十月建亥則過三百六十五度移十二宮而一周矣故二月日躔大火非卯宮乎然其所以躔卯宮者由天之過度大火適當乎子非日過卯宮與月交也知一歲太陽之躔度則十百千歲可知矣堯時日躔虛宿由虛宿恰當子宮本位也從此天度密移數千百年曆虞夏商周冬至日躔經女越牛去虛宿逺矣由天之過度牛女各適值子宮故日與天會由當日正值牛女之宿也而其會於子者何異堯之時哉又從此密移數百千年曆漢唐宋元冬至日躔經斗越箕去虛宿愈逺矣由天之過度各適值子宮故日與天會當時皆值箕與鬥之宿也而其會於子者何異堯之時哉若謂日躔於箕乃日之實過於箕則今歷冬至當在建寅之月矣曷爲仍在建子之月也可見密移者天之度而日位子中不可得而易也邵子詩云冬至子之半天心無攺移朱子所以深嘆其至也

大畜象天在山中本義曰天在山中不必實有是事但以其象言之耳

按人之淺見尠聞譬之如坐井觀天以管闚天又烏知天之廣且大也試一登泰山日觀之峯則周天三百五十六度以及於五緯二曜多在目前史公之所謂旁羅日月星辰李賀之所謂二十八宿羅心胸者皆在於此豈不天在山中乎本義謂天在山中不必實有是事亦泥於在字爲過實耳測言曰天在山中卽芥子納須彌之意則又視在字爲過虛矣

六五豶豕之牙程傳曰豶去其勢則牙𨿽存而剛躁自止

按孔氏疏曰禇氏云豶除也除其牙也然豶之爲除古無明訓據爾雅防豶郭注云俗呼小豶豬爲防子則是豶豕爲小豶猶童牛耳今五以柔居中當尊位是以制二之剛健若小豕之牙也又按埤雅曰牙者畜豶豕之杙也方言海岱之間系豕杙謂之牙此可以發千古之防矣又按周禮肆師職大祭祀展犧牲系於牢頒於職人注職讀爲樴樴可以系牲者附注職音弋樴同是樴杙音義同也卽方言所謂牙也

咸上象曰咸其輔頰舌滕口說也本義曰滕騰通用按孔疏曰舊說字作滕滕競與也所競者口無復心實鄭氏又作媵媵送也據爾雅云滕徵虛也注云滕徵未詳亦不知引易爲證說卦傳兌爲口舌云以虛口說動人而不能至誠感物故曰滕口說也非滕騰通用之謂

晉二受玆介福於其王母本義曰王母指六五蓋享先妣之吉占

按君之於臣有父道焉母道焉故家人有嚴君父母之謂也晉五之於二不惟錫予之厚又見親禮是以母道之慈愛待其臣者故云王母胡雲峯曰小過六二遇其妣卽此言王母也然不言母而言王母者晉下坤體坤爲母六五居尊故言王母以別之程傳以王母爲祖母則非矣

上九晉其角維用伐邑本義曰角剛而居上上九剛進之極有其象矣

按孔氏疏曰晉其角者西南隅也蓋以晉上卦爲離離爲日晉上九日昃之象故曰角也日已在角而猶進進過乎中豈可成其大事哉維用伐邑而已離爲甲冑爲戈兵故云伐邑離本卦王用出徵亦猶是也程傳曰角爲剛而居上之物伐邑謂內自治也夫以角爲剛而居上則得矣於晉所謂明出地上者則未當也王弼曰處晉之極過明之中明將夷焉而猶進今當從之

解二田獲三狐得黃矢本義曰此爻取象之義未詳或曰卦凡四陰除六五君位餘三陰卽三狐之象也按引謂卦凡四陰除六五君位易中無此例於師以五陰從九二泰六四言三陰翩然下復臨初九九二之徧臨四陰俱未嘗除五君位今田獲三狐乃獨除五不然也況田獵之矢豈有黃者愚竊謂解下爲坎坎爲隠伏狐之類近之荀九家又有爲狐坎三爻卽三狐也九二居中爲得中直故云田獲三狐得黃矢總之去邪媚而得中直一言以蔽之矣

損二簋可用享本義曰言當損時則至薄無害

按趙彥陵曰享徐進齋主燕享說以下奉上之謂享謂獻也古者享禮陳簋八簋爲盛四爲中二爲簡洪覺山曰二簋惟損時可用聖人恐人泥以爲常故彖特以應有時發之本義言當損時時者天之運而與時偕行者聖人之權也

益五有孚惠心勿問元吉本義曰上有信以惠於下則下亦有信以惠於上不問而元吉可知

按鄭孩如曰損之六五受下之益者也益之九五益下者也損五受益而獲元吉益五但知民之當益而已勿問元吉矣此惠心之出於有孚者也

夬五莧陸夬夬本義曰莧陸今馬齒莧感陰气之多者按孟喜易注曰莧山羊也正譌曰莧胡官切音桓上從防是羊頭非艸頭下從見如兔字非見字蓋山羊細角而大形者項氏玩辭曰陸猶鴻漸於陸之陸蓋夬之上卦爲兌兌爲羊故四五皆取象於羊也子夏易傳曰莧陸本根艸莖剛下柔上也馬融王肅曰莧陸一名商陸董遇曰莧人莧也陸商陸也是一是二迄無定論程傳曰莧陸今馬齒莧本義宗之丘行可曰生五月故於姤言莧生三月故於夬言莧

姤彖曰姤遇也柔遇剛也本義曰姤遇也以其本非所望而卒然值之如不期而遇者故爲遇

按五陰在下一陽在上則爲剝剝盡則爲純坤十月之卦也至十一月一陽生聖人於陽之生幸其長則曰來復來者冀其復反之謂也五陽在下一陰在上則爲夬夬盡則爲純乾四月之卦也至五月而一陰生聖人於陰之生慮其壯則曰姤遇遇者偶然相值之謂也聖人扶陽抑陰之義於此可見

升南徵吉本義曰南徵前進也

按趙胥山曰防東南坤西南從防而升必歷離南而後至於坤故曰南徵吉王弼曰以柔之南則麗乎大明孔疏曰南是明陽之方故曰南徵吉也

困二困於酒食朱紱方來本義曰困於酒食厭飫苦惱之意酒食人之所欲然醉飽過宜則是反爲所困矣按儀禮士昏禮疏賈公彥曰易困卦九二云困於酒食朱韍方來鄭注云二據初辰在未未爲土此二爲大人有地之象未上值天廚酒食象困於酒食者采地薄不足已用也今解困於酒食者皆當從之張婁東曰朱紱赤紱皆行飾所謂天子純朱大夫赤者也二朱紱方來得君寵也五困於赤紱失臣翼也今解朱紱方來者皆當從之

井二井谷射鮒甕敝漏陸氏釋文曰鮒魚名

按王弼注曰井之爲道以下給上者也二無應於上反下與初故曰井谷射鮒鮒謂初也孔疏曰子夏傳云井中蝦防呼爲鮒魚也據廣雅鮒一名鰿今之鯽也文選𨿽復臨河而釣鯉無異射鮒於井谷皆以鮒爲小魚也然莊子謂見涸轍中有鮒魚亦卽是蝦蟆耳莊子秋水篇蛙跳梁於井幹之上入休乎缺甃之中後漢馬援謂子陽爲井底蛙蛙與蝦蟆常在於井中間在於涸轍知必非鯽魚也

革巳日乃革本義曰變革之初人未之信故必巳日而後信

按王弼注曰夫民可與習常難與適變可與樂成難與慮始故革之爲道卽日不孚巳日乃孚也本義宗之巳讀爲損初巳事遄往之已徐在漢曰卦象五行震東方木蠱中爻雜震爲甲日兌西方金防中爻雜兌爲庚日坎離天地之中戊己十干之中巳陰土陰生午中離中一陰爲巳日趙胥山曰五行於五徳惟土配信巳日乃孚卽革而信之也此讀爲戊己之己

初九鞏用黃牛之革本義曰黃中色牛順物革所以固物其占爲當堅確固守而不可以有爲

按革之下卦爲離離爲火荀九家有爲牝牛故初取象於牛也陸庸城曰革之始不可輕動故取牛之中順革之終可與樂成故取虎豹之變蓋革之上卦爲兌兌爲澤爲西方白虎之象故五上取象於虎豹也

鼎四其形渥凶本義引晁氏曰形渥諸本作刑剭謂重刑也今從之

按王弼注渥沾濡之貌也旣覆公餗體爲渥沾知小課大不堪其任受其至辱災及其身故曰其刑渥凶也周禮司烜氏邦若屋誅則爲明竁焉鄭司農曰屋誅謂夷三族屋讀如其刑剭之剭此則鄭氏之誤也蓋屋誅謂不殺於市而誅於甸師氏屋舍中者非夷族也竹書平王二十五年秦初用族刑至戰國時商鞅造參夷之法參夷夷三族也成周盛時豈有剭誅夷族之刑哉漢書哀帝敍傳曰底剭鼎臣師古曰剭者厚刑謂重誅也唐元載以罪誅史臣贊曰易稱鼎折足其刑剭諒哉是皆沿舊本之誤者也程傳謂所用匪人至於覆敗乃不勝其任可羞愧之甚也其刑渥謂赧汗也此與弼注意同解形渥者當從之

震二億喪貝躋於九陵勿逐七日得本義曰億字未詳又曰此爻占具象中但九陵七日之象則未詳耳按初九以剛居下能以恐懼致福卽是有徳之人二以柔乘之假若傲尊陵貴則將自喪其資助而爲喪貝之象億讀如億則屢中之億謂意料其必然也乃二乘初之上初震而與之俱震一則震來虩虩一則震來厲則𨿽所處之地極髙如躋於九陵而向之億其爲喪貝者勿逐而自得原未嘗有所失也至於得而無過七日者復下卦爲震七日來復故震二亦取象於七日得也唐書天文志僧一行卦候議曰夫陽精道消靜而無迹不過極其正數至七而通矣此所謂七日以二之震厲如是其有得於初之資助者不逺而復如七日之來復也幹三之重剛以厲而無咎震二之乘剛以厲而有得厲者君子之所爲恐懼修省者也

漸二鴻漸於磐本義曰磐大石也漸逺於水進於磐而益安矣

按史記孝武帝紀鴻漸於般意庶幾焉裴駰注雲般水涯堆也楊用修是之以鴻不棲石今本易作磐此因磐字從石而誤果如楊說四鴻漸於木五鴻漸於陵鴻又豈棲木棲陵者乎據水經注磻磎中有泉謂之玆泉水次磐石卽太公垂釣之所是磐石爲水次之大石烏在磐爲漸逺於水也

丰三丰其沛日中見沬折其右肱本義曰沛一作斾謂旛幔也其蔽甚於蔀矣沬小星也

抑沛古本或作斾沬子夏傳作昧云星之小者字林云斗杓後星薛仁貴云輔星據星傳輔一星在北斗第六星左去極三十度入角宿三度漢書翟方進傳輔湛沒火守舍張晏曰輔沈沒不見則天下之兵銷蓋輔星象親近之大臣三居下卦之上乃大臣象也處離明之極以應上六之柔暗勢焰逼主如旛幔蔽日當午而見沬宜明反暗豈可以當大事乎儀禮覲禮云事畢乃右肉於廟門之東乃入門右北面立告聽事賈公彥疏曰按易丰卦九三云折其右肱無咎鄭氏注云三艮爻艮爲手互體爲防防又爲進退手而便於進退右肱也猶大臣用事於君君能誅之故無咎此所謂日中見沬折其右肱於九三爻義爲更切也

渙二渙奔其機本義曰蓋九奔而二機也

按王弼注機承物者也謂初也孔氏曰二俱無應與初相得而初得逺難之道今二散奔歸初故曰渙奔其機也程傳曰二目初爲機先儒皆以五爲機非也方渙離之時二陽豈能同也機謂俯就也其釋機與弼注意同本義以爲九奔而二機胡雲峯曰九奔二機蓋以卦變言也九剛故象奔二中故象機然困初曰臀困於株木孔氏曰釋株者機木謂之株也襄十年左傳諸侯之師久於偪陽荀偃士匄請班師知伯怒投之以機注機本作幾故弼以承物爲機則以二就初爲奔機者乃正說也

中孚豚魚吉本義曰豚魚無知之物至信可感豚魚故占者能致豚魚之應則吉

按毛詩眾維魚矣實維丰年鄭箋曰今眾人相與捕魚則是歲孰爲供養之祥也易中孚卦曰豚魚吉孔疏曰豚魚吉者彼注云二體兌兌爲澤四上值天淵二五皆坎爻坎爲水二侵澤則豚利五亦以水灌淵則魚利豚魚以諭小民也而爲明君賢臣恩意所供養故吉易中孚疏曰魚者虫之幽隠豚者獸之防賤人主內有誠信則𨿽微隱之物信皆及矣是皆以豚與魚爲二也其實卦所謂豚魚卽今所謂江豚也蓋一物也山堂肆考曰江豚俗呼拜江豬狀似防鼻中有聲腦上有孔噴水直上出入波浪中見則有風以其腦中有井故又名井魚本艸陳藏器曰江豚生江中狀如海豚而小出沒水上舟人候之占風此風澤之卦所以取象於豚魚也

小過四弗過遇之本義曰弗過遇之言弗過於剛而適合其宜也或曰若以六二爻例則當如此說若依九三爻例則過遇當如過防之義未詳孰是

按王弼注曰𨿽體陽爻失位在下不能過者也故得合於免咎之宜故曰弗過遇之胡雙湖曰弗過遇之者陽微而弗能過乎陰反遇乎陰也弗遇過之者陰上而弗能遇乎陽反過乎陽也李衷一曰大抵小過六爻皆反覆於過不過之間以弗過而遇爲宜以過而弗遇爲非宜總是發明卦辭中可小事而宜下之意

旣濟九三髙宗伐鬼方三年克之本義曰言其久而後克戒占者不可輕動之意

按竹書紀年殷武丁三十二年伐鬼方次於荊三十四年王師克鬼方氐羗來賓是其事也詩覃及鬼方毛傳曰鬼方逺方也史記楚世家陸終娶於鬼方氏曰女潰鬼方蓋國名耳王弼易注曰處旣濟之時居文明之終履得其位是居衰末而能濟者蓋髙宗徳實文明勢當隆盛伐鬼方而歷之以三年其用兵亦勞憊矣然而在所必克者所謂能濟者也孔氏疏謂以衰憊之故故三年乃克之蓋非也觀未濟三年有賞於大國象曰志行良可覩已

九五東鄰殺牛不如西鄰之禴祭本義曰當文王與紂之事故其象占如此

按孔氏疏曰禴殷春祭之名祭之薄者也詩小雅天保禴祠烝嘗疏曰自殷以上則禴禘嘗烝王制文也至周公則去夏禘之名以春禴當之更名春曰祠故禘祫志云宗廟之祭春曰禴周公制禮乃攺夏爲禴若然文王之詩所以已得有制禮所攺之名者易曰不如西鄰之禴祭鄭注爲夏祭之名則文王時已攺言周公者據制禮大定言之耳今按竹書紀年殷帝辛六年西伯初禴於畢則禴自文王始矣西鄰文王也東鄰紂也故曰當文王與紂之事

未濟本義曰卦之六爻皆失其位故爲未濟

按周易考異曰未濟三陽失位程子得之成都隱者朱子謂火珠林已有蓋程子未曾看雜書今按唐孔氏疏曰君子見未濟之時剛柔失位正又曰中以行正者釋九二失位志行者釋九四失位三陽失位本出於孔氏易疏一以爲得之成都隱者一以爲出火珠林何也

管城碩記卷一﹤子部﹐雜家類﹐雜考之屬﹐管城碩記﹥

欽定四庫全書

管城碩記卷二

翰林院檢討徐文靖撰易二

系辭上傳本義曰系辭本謂文王周公所作之辭系於卦爻之下者卽今經文此篇乃孔子所述系辭之傳也按南齊書陸澄傳澄與王儉書曰弼於注經中已舉系辭故不復別注今若專取弼易則系說無注顧歡傳歡又注王弼二系學者傳之又沈驎士傳著周易兩系訓注其書並亡今所傳者惟韓注已耳宋天禧中毗陵範諤昌撰易證墜簡二卷上卷類郭京舉正如震卦彖辭內云脫不喪七鬯四字程正叔取之漸卦上六疑陸字誤胡翼之取之自謂其學出於湓浦李處約廬山許堅下卷辧系辭非孔子命名止可謂之贊系今爻辭乃可謂之系辭又重定其次序又有注補一篇辧周孔述作與諸儒異據此則文王所作卦辭不當與周公爻辭同在系辭之列後云系辭以斷其吉凶是故謂之爻則亦止言爻也本義以爲文王系彖辭周公系爻辭故同爲系辭又古本作系辭上或作系辭傳惟王肅本作系辭上傳今從之

是故剛柔相摩八卦相蕩本義曰此言易卦之變化也六十四卦之初剛柔兩畫而已

按易中蓍策老少陰變爲陽陽化爲陰陽剛而陰柔共相切摩剛摩柔爲震坎艮之變化柔摩剛爲防離兌之變化剛柔兩體爲陰陽二爻相雜而成卦逓相推蕩若十一月一陽生而推去一陰五月一陰生而推去一陽𨿽諸卦逓相推移本從八卦而來故曰八卦相蕩也其變化之成像者鼔之以雷霆震起而艮止也潤之以風雨兌見而防伏也日月運行一寒一暑離上而坎下也合而言之皆乾剛而坤柔也其變化之成形者乾陽也坤陰也一陰一陽之謂道陰陽合徳而剛柔有體幹陽道也統坤而成男震坎艮皆男而皆成矣坤陰道也承幹而成女防離兌皆女而皆成矣夫孰非陽變陰化之所爲耶

聖人設卦觀象系辭焉而明吉凶本義曰此言聖人作易觀卦爻之象而系以辭也

按易或曰史稱漢宣帝時河內女子伐老屋得易本舊稱說卦三卷後亡其二靈川全賜以系辭上下卽是而不知說卦之爲設卦系辭又本於設卦也傳云設卦觀象系辭焉而明吉凶又云設卦以盡情僞系辭焉以盡其言明明設卦系辭原是二事設卦者猶云更置卦畫也系辭本於設卦故說卦傳繼之何得攺系辭爲說卦乎又案設卦者如天地設位之設蓋陳設卦爻非必更置之謂也

六爻之動三極之道也本義曰極至也三極天地人之至理三才各一太極也

按康伯注三極三才也孔氏曰言六爻逓相推動而生變化是天地人三才至極之道本義因之以六爻初二爲地三四爲人五上爲天陸徳明以初四爲下極則地與人合一二五爲中極則天與地合一三上爲上極則人與天合一所謂人爲天地心者以此

辭也者各指其所之本義曰各隨所向

按蓍法卦有之卦各指所之蓋謂之卦也之卦見於左國者凡十有八莊公二十二年周史有以周易見陳侯者使筮之遇觀之否閔公元年初畢萬筮仕於晉遇屯之比成季之將生也筮之遇大有之幹僖公二十五年晉侯將勤王筮之遇大有之暌宣公六年王子伯廖曰其在周易丰之離宣公十二年知莊子曰周易有之在師之臨襄公九年穆姜初往於東宮筮之遇艮之八史曰是謂艮之隨襄公二十五年崔武子將娶東郭偃之妹筮之遇困之大過襄公二十八年遊吉如楚歸告子展曰楚子將死矣周易有之在復之頤叔孫穆子之生也莊叔筮之遇明夷之謙衛襄公嬖人婤姶生元孔成子筮之遇屯之比昭公十二年南蒯之將叛也枚筮之遇坤之比昭公二十九年秋龍見於絳郊蔡墨曰周易有之在幹之姤哀公九年晉趙鞅卜救鄭未決陽虎以周易筮之遇泰之需周語簡王十三年單襄公謂其子曰周將得晉國昔成公之歸也晉人筮之遇幹之否晉語董因爲公子重耳筮之得泰之八是皆所謂之卦也之卦者由本卦變而之他卦也故其辭亦各指所之而系焉

故神無方而易無體本義曰至神之妙無有方所易之變化無有形體也

按康伯注曰方體者皆系於形器者也神則陰陽不測易則惟變所適不可以一方一體明徐在漢曰往來不窮謂之通通乎幽明之故而知通乎死生之說而知通乎鬼神之情狀而知皆是通乎晝夜之道而知皆是通乎天地之道而知神以天地爲方故立不易方而無方易以天地爲體故體物不遺而無體

一陰一陽之謂道本義曰陰陽疊運者气也其理則所謂道

按一者數之始也天數始於一聖人畫一奇以象陽地數始於一聖人畫一耦以象陰陽之輕淸者爲天陰之重濁者爲地一陰一陽而天地生人生物之道不外乎是一陰一陽之謂道是卽彌綸天地之道也陰陽互藏其宅動靜互爲其根陽之中有陰陰之中有陽合而言之道也故曰一陰一陽之謂道張彥陵曰朱子以理气分爲兩截夫理言虛气言實气之條理謂之理惡可與气對天地間豈別有理可以運是气乎陰陽原是渾合不相離的一字不是說分正是說合若云疊運則陰陽仍是二物矣

繼之者善也成之者性也本義曰繼言其發也善謂化育之功陽之事也成言其具也性謂物之所受陰之事也

按一陰一陽之道盈滿於天地之間天地以是道生人生物當其由天而之人則謂之繼其純然最初者善也天地之性人爲貴得乾道之一陰一陽以成男則其性健得坤道之一陰一陽以成女則其性順降衷各正者性也繼之者善成之者性天命之謂性率性之謂道也孟子之所謂性善其原蓋出於此本義以上句屬陽下句屬陰無由見陰陽之合徳矣

陰陽不測之謂神本義曰張子曰兩在故不測

按趙氏曰兩在不可謂道在陰又在陽只是陽中含陰不可測其爲陽陰中含陽不可測其爲陰其實張子所謂兩在卽前所謂在天成像在地成形變化見矣者也在天與在地不同而所在則只此陰變爲陽陽化爲陰者成像謂幹在天成像也效法謂坤在地成形也知來謂占通變謂事而變化見也神也者妙萬物而爲言者也無在而無乎不在而烏乎測之

成性存存道義之門本義曰成性本成之性也存存謂存而又存不已之意也

按易或曰老子曰有物渾成先天地生故曰成性此言蓋非也夫成性卽成之者性也性本善庶民去之君子存之存卽孟子所謂以仁存心以禮存心者聖人知崇而智存禮卑而禮存崇效天則聖人一干也卑法地則聖人一坤也乾坤爲易之門聖人效乾法坤爲道義之門易之門爲諸卦所從出道義之門爲徳業所從出也

天一地二天三地四天五地六天七地八天九地十本義曰此言天地之數陽奇陰耦卽所謂河圖者也按伏羲畫卦仰以觀於天文俯以察於地理天數奇一三五皆天地數耦二四六皆地數起於一中於五五者參天兩地六七八九十倚之而起夏小正言節气無過五日又五日是也易𨿽言河圖洛書聖人則之未嘗明言則以作易也卽因以作易龍馬不過一獸耳不過觀鳥獸之文以逺取諸物耳易明言天尊地卑乾坤定矣觀變於陰陽以畫卦矣明言太極生兩儀兩儀生四象四象生八卦矣若以天一地二天三地四陽奇陰耦卽河圖之數河圖出而始知天一地二乎孔氏曰此言天地陰陽自然奇耦之數也斯言得之矣

天數五地數五本義曰此簡本在大衍之後今按宜在此

按古易大衍之數節在前天數五節在後蓋天地之數始於一而成於十左傳莊叔曰日之數十故有十時亦當十位天五地五合而言之爲十位分而言之爲五位蓋十者天之成數而要以五而兩故聖人作易幽贊於神明而生蓍參天兩地而倚數參兩者五也自一而衍之成五又衍之成十大衍之而成五十於五十之中虛其一而不用子夏易傳曰一不用者太極也邵子曰五者蓍之小衍故五十爲大衍蓍徳圓以況天數故七七四十九聖人畫卦至四十九而爲革彖曰天地革而四時成像曰君子以治歷明時大衍之四十九防適與之合此一行所以有取於大衍也五位者分二爲兩儀之位掛一爲三才之位揲四爲四時之位歸奇再扐爲閏月成歲歸余於終之位五位成而先後多寡之相得陰陽老少之有合於是而著蓋四十九防一三五七九皆天而五則天之中數積五而衍之無過二十有五二四六八十皆地而六則地之中數積六而衍之無過三十蓋五六者天地之中合四時十二月中气所由定也此天地變化聖人效之以作易也而變化之神妙莫測者則曰鬼神故曰知變化之道者其知神之所爲乎古本天數五節在大衍節後非錯簡也

幹之防二百一十有六坤之防百四十有四凡三百有六日當期之日本義曰凡此防數生於四象少陰退而未極乎虛少陽進而未極乎盈故此獨以老陽老陰計乾坤六爻之防數餘可推而知也期周一歲也凡三百六十五日四分日之一此特舉成數而槪言之耳按易象震衡交圖說曰衡圖者乾坤平衡爲南北陸卯酉之中日道四十八以蓍法揲之或贏或乏幹陽得九四九三十六以六乘之幹六爻得二百一十六坤陰得六四六二十四以六乘之坤六爻得一百四十四天日平行十二次每次平行三十度夏至之日出寅入戌首尾贏各三度中更七次二百一十六度冬至之日出辰入申首尾縮各三度近五次爲百四十四此冬夏晝日長短之大率也其與乾坤之防數合而當期之日者深有契也

二篇之策萬有一千五百二十當萬物之數也本義曰二篇謂上下經

按唐孔氏正義序曰第八論誰加經字但子夏云𨿽分爲上下二篇未有經字經字是後人所加晉束晳曰太康二年盜發魏安釐王冡得竹書數十車其易經二篇與周易上下經同易緯謂文王所分是矣又按周禮太卜掌三易之法其經卦皆八則經字自古有之非後人所加也韓康伯注曰陽爻六一爻三十六防陰爻六一爻二十四防二篇三百八十四爻合萬一千五百二十防張衡靈憲曰微星之數蓋萬一千五百二十庶物蠢動咸得系命其意蓋本於此也

是故四營而成易十有八變而成卦本義曰四營謂分二掛一揲四歸奇也易變易也謂一變也三變成爻十八變則成六爻也

按胡方平曰畢中和揲法其言三揲皆掛正合四營之義朱子亦謂畢氏揲法視疏義爲詳劉禹錫辧易九六論曰畢中和之學其傳原於一行禪師蘇子瞻曰唐一行之學以爲三變皆少則幹之象也幹所以爲老陽而四數其揲得九故以九名之三變皆多則坤之象也坤所以爲老陰而四數其揲得六故以六名之三變而少者一則震坎艮之象也震坎艮所以爲少陽而四數其揲得七故以七名之三變而多者一則防離兌之象也防離兌所以爲少陰而四數其揲得八故以八名之故七八九六者因揲數以名陰陽而陰陽之所以爲老少者不在乎是而在乎三變之間八卦之象也

是故易有太極本義曰易者陰陽之變太極者其理也按北史李業興傳梁武帝問易有太極極是有無對曰所太極是有蓋據易有太極而言也朱子曰至宋受命五星聚奎開文明之運而周子出焉不由師傳黙契道體建圖屬書根極要領又曰先生之學其妙具於太極一圖無極而太極此五字添減一字不得又曰上天之載無聲無臭而實造化之樞紐品彚之根柢也故曰無極而太極據爾雅曰哉始也詩載見辟王毛傳曰載始也孔疏曰哉載義同此上天之載蓋謂上天之始聲臭俱無所謂無極也朱子詩曰載事也禮記鄭注曰載讀曰栽謂生物也若以爲上天之事卽是造化何以爲造化之樞紐乎若以爲生物卽是品彚又何以爲品彚之根柢乎蓋極者中也○卽太極也○虛其中而更無一防居中卽無極也無中而中在卽無極而太極也在天爲極人受天地之中以生天命之謂性故曰性猶太極也易幹鑿度曰夫有形者生於無形則乾坤安從而生故有太易太易者未見气也韓康伯曰夫有必始於無故太極生兩儀也先儒何氏曰系辭分爲上下二篇者上篇明無故曰易有太極太極卽無也又云聖人以此洗心退藏於宻是其無也下篇明幾從無入有故云知幾其神乎然則無極而太極蓋古注疏中義也周書曰道天莫如無極老子曰知黒守白復歸於無極列子引夏革曰無則無極又云含天地也故無極無極之說自古有之無極而太極卽易有太極易無體故爲無極周子圖說極有根柢自宋儒諱言古注以爲不由師傳黙契道體致疑是圖者或謂其得之陳摶穆修或謂其得之鶴林寺僧殊可嘆也

縣象著明莫大乎日月徐進齋曰日月之明旁燭幽遐非易之示人本隠之顯何以開物成務是言其有所合也

按虞翻曰縣象著明謂日月懸天成八卦象三日暮震象月出庚八日兌象月見丁十五日乾象月盈甲壬十六日旦防象月退辛二十三日艮象月消丙三十日坤象月防乙癸晦夕朔旦則坎象水流戊日中則離象火就己戊己土位象見於中日月相推而明生焉此以納甲分八卦之方與魏伯陽參同契略同參同契不列壬癸視此爲較疎矣

河出圖洛出書聖人則之本義曰河圖洛書詳見啟按蔡季通曰闗子明邵康節皆以十爲河圖九爲洛書惟劉牧臆見以九爲河圖十爲洛書托言出於希夷據子華子曰河圖之二與四抱九而上躋六與八蹈一而下沈戴九而履一據三而持七五居中宮數之所由生一縱一橫數之所由成則以九爲河圖者其說蓋肇於此然洪範自初一至次九與洛書合孔子國劉歆皆以十爲河圖九爲洛書是也易學啟曰洛書而虛其中則亦太極也奇偶各居二十則亦兩儀也一二三四而合九八七六縱橫十五而互爲七八九六則亦四象也四方之正以爲乾坤離坎四隅之偏以爲兌震防艮則亦八卦也河圖之一六爲水二七爲火三八爲木四九爲金五十爲土則固洪範之五行而五十有五者又九疇之子目也是則洛書固可以爲易而河圖亦可以爲範矣河圖洛書相爲經緯不信然哉

陽卦奇陰卦耦本義曰凡陽卦皆五畫凡陰卦皆四畫按聖人畫卦畫一奇以象陽畫一耦以象陰三奇幹也爲老陽三耦坤也爲老陰其餘兩耦一奇則一奇爲之君故震坎艮爲少陽之卦奇在初爲震中爲坎末爲艮兩奇一耦則一耦爲之主故防離兌爲少陰之卦耦在初爲防中爲離末爲兌此所謂陽卦奇陰卦耦季彭山曰奇耦之名始見於此

介如石焉寧用終日本義曰此釋豫六二爻義

按晉書桓溫溫上疏曰砎如石焉所以成務豫二介於石古文作砎鄭康成曰磨砎也溫疏砎如石宗鄭學也

乾坤其易之門邪胡氏曰闔辟言戶此言門戶一也以流形言門二也以對待言

按乾坤指奇耦二畫易指諸卦蓋乾坤爲諸卦所從出故謂之門闔戶謂之坤辟戶謂之幹分而言之則曰戶一闔一辟往來不窮合而言之則曰門其實則一而已矣

於稽其類其衰世之意邪本義曰卦爻之義𨿽雜出而不差謬然非上古淳質之時思慮所及也故以爲衰世之意

按伏羲畫卦旣本陰陽以盡意文周豈外是以盡言哉蓋易之興也因貳以濟民行以明失得之報明其所行之得者報之以吉所行之失者報之以凶伏羲淳古時豈應有此故以爲衰世之意

是故履徳之基也謙徳之柄也復徳之本也本義曰此章三陳九卦以明處憂患之道

按履柔履剛也剛中正所以爲徳之始基也謙亨君子有終人道惡盈而好謙人之所當執持也所以爲徳之柄也復亨剛反動而以順行出入無疾朋來無咎皆本於此所以爲徳之本也恆亨無咎利貞貞正而固也固則恆久而不已所以爲徳之固也損剛益柔有時君子進徳修業欲及時也所以爲徳之修也益動而防日進無疆進則日見其充裕所以爲徳之裕也困而不失其所亨其爲君子乎匪君子而安能不失也人品於是而辧所以爲徳之辧也坤爲地萬物皆致養焉井養而不窮一安貞之應地也所以爲徳之地也剛防乎中正柔皆順乎剛一若有所制而伏於下兌見而防伏也所以爲徳之制也初陳者言九卦可以修徳再陳者言九卦之徳所以當用三陳者言所以用之之方

其出入以度外內使知懼本義曰此句未詳疑有脫誤按康伯注出入猶行藏外內猶隠顯孔氏曰言行藏各有其度不可違失於時若不應隠而隠不應顯而顯者必有凶咎使知畏懼而不爲也徐在漢曰變之所適有出有入而變易之中無非天則故曰其出入以度有出有入則有內有外而出入之度無非懼以終始故曰外內使知懼今按出入猶出處外謂外卦內謂內卦晉語司空季子曰屯厚也豫樂也車班外內順以訓之韋昭謂屯內豫外知外內卽外卦內卦也其出入進退各有度限如節之制數度議徳行也出入之所占或外或內或當或不當各有度限以制之否則必至於凶咎凡所以使人知所懼也

四多懼近也本義曰四近君故多懼

按洪容齋隨筆曰郭京易舉正三卷云曾得王輔嗣韓康伯手冩注定傳授貞本比挍今世流行本舉正其譌凡一百三十五處今略取其明白者二十處載於此坤初六履霜堅冰至象曰履霜陰始凝也今本象文霜字下誤增堅冰二字屯六三象曰卽鹿無虞何以從禽也今本脫何字師六五田有禽利執之元本之字誤作言觀注義亦全不作言字釋也比九五象曰失前禽捨逆取順也今本誤倒其句賁亨不利有攸往今本不字誤作小字剛柔交錯天文也注云剛柔交錯而成文焉天之文也今本脫剛柔交錯一句坎卦習坎上脫坎字姤九四包失漁注二有其漁故失之也今本誤作無魚蹇九三往蹇來正今本作來反困初六象曰入於幽谷不明也今本谷字下多幽字聖人亨以享上帝以養聖賢今本正文多而大亨三字故注文亦誤增大亨二字震彖曰不喪鬯出可以守宗廟社稷以爲祭主也今本脫不喪鬯一句漸象曰君子以居賢徳善風俗今正文脫風字丰九四象遇其夷主吉志行也今文脫志字中孚彖豚魚吉信及也今本及字下多豚魚二字小過彖柔得中是以可小事也今本脫可字而事字下誤增吉字六五象曰宻雲不雨已止也注陽已止下故也今本正文作已上故注亦誤作陽已上故止也系辭下二多譽四多懼注懼近也今本正文誤作四多懼近也

說卦傳幽贊於神明而生蓍本義曰幽贊神明猶言贊化育

按朱子嘗曰易只爲卜筮而作故周禮分明言太卜掌三易連山歸藏周易秦去古未逺故周易亦以卜筮得不焚今人才說易是卜筮之書便以爲辱累了易見夫子說許多道理便以爲易只說道理以愚臆之周禮太卜掌三易之法鄭氏注曰易者揲蓍變易之數可占者也賈公彥曰易系辭云分而爲二以象兩掛一以象三揲之以四以象四時歸奇於扐以象閏此是揲蓍變易之數可占者也非謂全易之書只爲卜筮而作故掌之以太卜也子曰易與天地凖故能彌綸天地之道又曰易有聖人之道四焉又曰夫易開物成務冒天下之道又曰聖人之作易也將以順性命之理易只卜筮云乎哉荀子曰善爲易者不占見易之不專爲卜筮也秦人以爲卜筮者時明易者屏迹而不出而秦人亦視爲卜筮而不廢易之幸也豈可以秦人之視易言易哉

天地定位山澤通气邵子曰此伏羲八卦之位所謂先天之學也帝出乎震齊乎防邵子曰此卦位乃文王所定所謂後天之學也

按周禮太卜掌三易之法於寶注曰天地定位山澤通气雷風相薄水火不相射此小成之易也帝出乎震齊乎防相見乎離致役乎坤說言乎兌戰乎乾勞乎坎成言乎艮此連山之易也初初乾初艮初兌初犖初離初釐初防此歸藏之易也朱子本義直從邵子之說也

雜卦傳注康伯曰雜卦者雜糅眾卦錯綜其義

按孔疏曰虞氏云雜卦者雜六十四卦以爲義其於序卦之外別言也昔者聖人之興因時而作隨其時宜不必皆相因襲故歸藏名卦之次亦多異於時今歸藏易亡惟存六十四卦名又闕其四與周易不同如坤作需作溽小畜作畜謙作兼蠱作蜀剝作僕無妄作毋亡大畜作坎作犖咸作誠遁作家人作散家人解作茘損作員升作稱震作艮作狠渙作奐之類是也

經籍考云陳氏曰九家易者漢淮南王所聘明易者九人荀爽嘗爲之集解

按朱子說卦注所引荀九家易經典序錄曰荀爽九家集注十卷不知何人所集稱荀爽者以爲主故也其序有荀爽京房馬融鄭宋衷虞翻陸續姚信翟子是九人者皆在淮南王安之後陳氏以漢淮南王所聘明易者九人爲荀九家易失考甚矣荀爽別名諝見吳書虞翻注

王伯厚易經考異曰館閣書目周易元包十卷唐衛元嵩撰

按元包衛元嵩撰其書以八純卦爲八篇之首先坤後乾兌艮離坎巽震蘇允明注之謂易起於幹包起於坤李江序之謂周曰周易唐曰唐包據楊楫序元包云元嵩益州成都人明陰陽曆數算獻防後周賜爵持節蜀郡公武帝尊禮不敢臣之周書禇該蜀郡衛元嵩亦好言將來事天和中預論周隋廢興及皇家受命並有徵驗性尢不信釋教嘗上書極論之書目及李江之序皆云唐人殊失考矣

經籍攷子夏易十卷晁氏曰唐藝文志子夏書已亡今此書約王弼注爲之者止雜卦景迂云張弧僞作按隋唐志易有卜夏傳二卷殘闕孔氏易正義序引子夏傳云𨿽分爲上下二篇未有經字屯二乘馬班如引子夏傳云班如者謂相牽不進也泰上城復於隍引子夏傳云隍是城下池也夬二引子夏傳云莧陸木根艸莖剛下柔上也姤五引子夏傳云作匏井二引子夏傳云井中蝦防呼爲鮒魚也益象引子夏傳云雷以動之風以散之萬物皆益也洪容齋曰孔子弟子惟子夏於諸經獨有書於易則有傳於詩則有序於禮則有儀禮喪服一篇於春秋所云不能贊一辭蓋亦嘗從事於斯矣後漢徐防上疏曰詩書禮樂定自孔子發明章句始於子夏斯其證云今經解以子夏易傳爲首卷亦是意也

崇文總目曰鄭康成易注今惟文言說卦序卦雜卦合四篇餘皆逸指趣淵確本去聖之未逺

按南齊書陸澄澄與王儉書曰晉太興四年太常荀菘請置周易鄭氏注博士行乎前代於時政由王庾皆儁神淸識能言逺捨輔嗣而周康成豈其妄然元嘉建學之始弼兩立逮顏延之爲祭酒黜鄭置王則後儒之廢鄭者自顏始也鄭注向所存文言說卦序卦雜卦四篇今並亡之而經注所引如內則不敢睇疏引明夷六二爻辭鄭氏注坊記東鄰殺牛疏引旣濟九五爻辭鄭氏注士昏禮爵弁服纁裳純衣緇韎韐疏引困卦九二朱韍方來鄭氏注詩眾維魚矣疏引中孚豚魚吉鄭氏注詩賁然來思疏引賁象山下有火鄭氏注爾雅盎謂之缶疏引坎六四樽酒簋貳用缶比初六有孚盈缶鄭氏注而易疏屯二匪冦昏媾媾猶防也引鄭氏注其餘蓋不經見云

漢藝文志京氏段嘉十二篇師古曰嘉卽京房所從受易者

按儒林房授東海殷嘉則嘉乃京之門人非京所從受易者受當作授叚當作殷字譌也後漢馮異傳叚建東漢記作殷建班彪殷肅固集作叚肅皆以字近而譌

南史伏曼容云何晏疑易中九事以吾觀之晏了不學也

按南齊書張緒緒長於周易見宗一時嘗云何平叔所不解易中七事諸卦中所有時義是其一也當是謂六十四卦其云豫之時義隨之時義旅之時義者三卦而已七事九事未知孰是據晏常自言易義精了所不解易者九事一日迎管公明共論易九事皆明則言九事者是也曼容以何晏了不學而譏之此南史謂其倜儻好大言也

朱子語錄曰京房卦气用六日七分季通云康節亦用六日七分但不見康節說處

按易緯稽覽圖曰卦气起中孚故離坎震兌各主其一方其餘六十卦卦有六爻爻別主一日凡主三百六十日余有五日四分日之一者每日分爲八十分五日分爲四百分四分日之一又爲二十分是四百二十分六十四卦分之六七四十二卦別各得七分是每卦得六日七分也京氏之學蓋原於此後漢郎顗傳善六日七分崔瑗明京房易傳六日七分今世術士所用世應飛伏遊防歸防納甲之說皆出京氏康節數學想亦用此故蔡氏及之

程迥周易古占曰襄九年穆姜始往東宮遇艮之八史曰是謂艮之隨蓋五爻皆變惟二八不變也杜徵南引連山歸藏以七八占其失逺矣

按晉語公子重耳親筮之曰尙有晉國得貞屯悔豫皆八注曰震在屯爲貞在豫爲悔八謂震兩陰爻在貞在悔皆不動故曰皆八謂爻無爲也又董因迎公於河曰臣筮之得泰之八注曰乾下坤上泰遇泰無動爻筮爲侯泰三至五震爲侯陰爻不動其數皆八故得泰之八沙隨程氏之所謂古占蓋卽此也黃石齋易象震曰貞屯悔豫皆八是兩筮也兩筮之陽爻皆動陰爻皆不動不動者多陽變而從八八卽坤也古人名坤曰八猶今之言坤八也其意亦本於晉語司空季子曰震車也坎水也坤土也屯厚也豫樂也注曰豫內爲坤屯二與四亦爲坤是皆坤也故因以八卽坤也然穆姜之史明言爲艮之隨今攺以爲艮之坤可乎則以爻之不變者爲八爲得解也

周子通書曰易何止五經之源其天地鬼神之奧乎朱子注曰陰陽有自然之變卦畫有自然之體此易之爲書所以爲文字之祖義理之宗也

按漢藝文志曰六藝之文樂以和神仁之表也詩以正言義之用也禮以明體明者著見故無訓也書以廣聽知之術也春秋以斷事信之符也五者蓋五常之道相須而備而易爲之原後魏書常爽傳曰爽因教授之暇述六經略注以廣制作其序曰樂以和神詩以正言禮以明體書以廣聽春秋以斷事五者蓋五常之道相須而備而易爲之源故曰易不可見則乾坤其幾乎息矣周子曰易何止五經之源意蓋本此而言耳

邵子觀物詩曰幹遇防時爲月窟地逢雷處見天根天根月窟閒來往三十六宮都是春注以干一兌二爲三宮離三震四爲七防五坎六爲十一艮七坤八爲十五合之則三十六宮

按先生小車初出吟曰物外洞天三十六俱疑散布洛陽中小車春暖秋涼日一日止能移一宮此卽是詩之注腳必欲彊求其數以合之則鑿矣

伊川易十卷朱子曰易本是卜筮之書程先生只說得一理又曰程易言理甚備象數卻欠在

按二程遺書張閎中以書問易之義本起於數程子答曰謂易起數則非也有理而後有象有象而後有數易因象以知數得其義則象在其中矣必欲窮象之微盡數之毫忽乃尋流逐末術家所尙非儒者之務也管輅郭璞之學是已蓋程子之意以爲理數一源有理卽有數初不必岐而二之而朱子語錄曰聖人今明說昔者聖人之易觀象設卦系辭焉以明吉凶幾多分曉某所以說易只是卜筮書者此類可見然夫子又曰觀變於陰陽而立卦發揮於剛柔而生爻和順於道徳而理於義窮理盡性以至於命又曰昔者聖人之作易也將以順性命之理有理而數在其中故曰天下之理得而成位乎中矣觀象系辭之說可據窮理盡性之說獨不可據乎又按歸藏曰昔黃神將戰筮於巫咸世本曰巫咸作筮蓋黃帝臣也而庖犧畫卦佃漁取諸離神農氏作耒耜取諸益市取諸噬嗑斯時尙未有卜筮後世聖人乃以易爲卜筮之用耳謂易只卜筮之書可乎

管城碩記卷二

欽定四庫全書

管城碩記卷三

翰林院檢討徐文靖撰書一

尙書序云魯共王壊孔子宅於壁中得先人所藏古文虞夏商周之書皆科斗文字科斗書廢已久時人無能知者以所聞伏生之書考論文義定其可知者爲古文更以竹簡冩之

按尙書有古文者倉頡書也孔壁所藏者是也今文者漢書也伏生所授者是也古文尙書孔安國爲之作傳定五十八篇防武帝末國有巫蠱事用不復以聞書散失於民間終漢之世諸儒皆未之見孔氏曰劉歆作三統歷論武王伐紂引今文泰誓云丙午逮師又引武成越若來三月五日甲子咸劉商王受並不與孔同是不見孔傳也後漢初賈逵奏尙書疏云流爲烏是與孔亦異也馬融書序云經傳所引泰誓泰誓並無此文又云逸十六篇並無師說是融亦不見也服防杜預注左傳亂其紀綱並云夏桀時服防杜預皆不見也鄭亦不見之故注書序舜典云入伐木注五子之歌云避亂於洛汭注徵云徵臣名又注禹貢引徵云厥篚黃紹我周王又注咸有一徳云伊陟臣扈曰又注典寶引伊訓云載孚在亳又曰徵是三朡又注旅獒云獒讀曰豪謂是酋豪之長又古文有仲虺之誥太甲說命等見在而云亡其汨作典寶之等一十三篇見亡而云已逸是不見古文也至晉世王肅注書始似竊見孔傳故注亂其紀綱爲夏太康時又晉書皇甫謐傳云姑子外弟梁柳邊得古文尙書故作帝王世紀往往載孔傳五十八篇之書晉書又云晉太保公鄭衝以古文授扶風蘇愉愉授天水梁柳柳授城陽臧曹曹授郡守子汝南梅賾又爲豫章內史遂於前晉奏上其書而施行焉時已亡失舜典一篇晉末範寧爲解時已不得焉至齊蕭鸞建武四年姚方興於大航頭得而獻之議者以爲孔安國之所注也值方興有罪事亦隨寢至隋開皇二年購募遺典乃得其篇焉

堯典寅賓出日蔡曰賓禮接之如賓客也蓋以春分之旦朝方出之日而識其初出之景也

按寅賓寅餞孔傳曰賓導也敬導出日平均次序東作之事以務農也餞送也日出言導日入言送因事之宜蓋出日納日以初春初秋而言日中宵中乃以二分而言也北史李業興傳天平四年使梁梁武問堯時以前何月爲正對曰自堯以上書所不載實所不知梁武云寅賓出日是正月日中星鳥是二月此出堯典何得云堯時不知用何正然則鄭注云寅賓出日謂春分朝日寅餞納日謂秋分夕月其說非矣蔡傳宗之而以爲識其方出方納之景抑豈敬授人時之實乎

象恭滔天孔傳曰貌象恭敬而心傲狠若漫天蔡傳曰滔天二字未詳與下文相似疑有舛誤

按竹書帝堯十九年命共工治河六十一年命崇伯鯀治河則鯀未命以前四十一年中治河者皆共工也時帝問誰順予事而驩兜羙共工之功帝謂其治河外若貌承君命而洪水仍致滔天與下文浩浩滔天同一義也

朕在位七十載孔傳曰堯年十六以唐侯升爲天子在位七十年時年八十六疏曰徧檢今之書傳無堯卽位之年傳言年十六必當有所案據未知出何書

按竹書帝嚳髙辛氏四十五年帝錫唐侯命六十年帝陟帝子摯立九年而廢帝堯陶唐氏卽位居冀元年丙子命羲和歷象計命爲唐侯之年至帝卽位之年二十有六年矣傳言十六年誤也又按前漢地理誌中山國唐縣堯山在南張晏曰堯爲唐侯國於此堯山在唐東北望都界後漢郡國志中山唐縣劉昭注引帝王世紀曰堯封唐堯山在北唐水西入河南有望都山卽堯母慶都所居計堯封唐之年當十有餘歲安在嗣摯卽位之年僅十有六乎

舜典正月上日受終於文祖孔傳曰文祖者堯文徳之祖廟蔡傳曰文祖堯始祖之廟未詳所指何人也按隋書牛傳曰今檢明堂必立五室者何尙書帝命驗曰帝者承天立五府赤曰文祖黃曰神升白曰顯祀黒曰矩蒼曰靈府康成注云五府與周之明堂同矣是文祖蓋明庭之南府非謂堯始祖廟也竹書帝堯七十三年春正月舜受終於文祖七十四年虞舜初巡狩四嶽八十七年初建十有二州舜典所載大半攝位時事也舜格於文祖以後則帝舜在位事耳

五十載陟方乃死孔傳曰方道也舜卽位五十年升道南方巡守死於蒼梧之野而焉蔡傳曰陟方猶升遐也陟方乃死猶言䢐落而死也

按竹書帝舜三十二年帝命夏后總師遂陟方嶽四十九年帝居於鳴條五十年帝陟夫陟方在十八年之前五十年乃死豈可以陟方訓爲死乎吳都賦曰烏聞梁岷有陟方之館行宮之基晉庾闡揚都賦曰天包龍軫地奄衡霍聖所遊陟方所托水經注曰言大舜之陟方也二妃從徵溺於湘江皆以陟方爲巡守方嶽蔡氏注以爲升遐謂升遐乃死可乎

大禹謨正月朔旦受命於神宗帝曰咨禹惟時有苖弗率汝䢐徵蔡傳曰神宗堯廟也林氏曰禹徵有苗蓋在居攝之後而稟命於舜禹不敢專也

按竹書帝舜三十三年春正月夏后受命於神宗三十五年帝命夏后徵有苗有苗氏來朝卽是事也神宗傳以爲堯廟尙書帝命驗曰帝者立五府黃曰神升蓋神宗也如明堂之太室也

益稷云無若丹朱傲惟慢遊是好蔡傳曰漢志堯處子朱於丹淵爲諸侯丹朱之國名也罔水行舟如奡蕩舟之類

按竹書帝堯五十八年帝使后稷放帝子朱於丹水世以其爲帝子而尊之𨿽食租衣稅未嘗爲諸侯也竹書舜二十九年帝命子義鈞封於商封之則列於諸侯放之則不得爲諸侯也舜卽位乃始封朱於房又罔水行舟蓋所謂陸地行舟而論語奡蕩舟則非此先儒皆誤解也奡寒浞之子春秋傳作澆竹書夏帝相二十六年寒浞使其子澆帥師滅斟灌二十七年澆伐斟鄩大戰於濰覆其舟滅之天問覆舟斟尋何道取之謂此耳豈可以爲陸地行舟乎

夏書禹貢序云禹別九州隨山濬川任土作貢孔傳曰此堯時事而在夏書之首禹之王以是功蔡傳曰夏禹有天下之號也禹貢作於虞時而系之夏書者禹之王以是功也

按竹書帝舜三十三年夏后受命於神宗遂復九州禹制九州貢法作於虞時孔傳云堯時非也帝王世紀曰禹受封爲夏伯在豫州外方之南水經注曰河南陽翟縣有夏亭城夏禹始封於此爲夏國蓋禹貢作於虞時時禹爲夏伯故曰夏書何得謂夏爲禹有天下之號

禹貢旣修太原至於嶽陽蔡傳曰嶽太嶽也山南曰陽卽今嶽陽縣地也蓋汾水出於太原經於太嶽東入於河此則導汾水也

按朱長孺曰此嶽陽謂霍山之南所包者廣蔡傳專指嶽陽縣言非又按山海經管涔之山汾水出焉而西流注於河郭璞曰至汾陰縣北西入河漢志太原汾陽縣北山汾水所出西南至汾陰入河蔡云東入河非

大陸旣作蔡傳曰大陸孫炎曰鉅鹿北廣阿澤河所經也程氏曰鉅陸去古河絕逺河未嘗逕邢以行鉅鹿之廣阿非是按古河之在貝冀以及枯洚之南率皆穿西山踵趾以行及其已過信洚之北則西山勢斷曠然四平蓋以此謂之大陸乃與下文北至大陸者合故隋攺趙之昭慶以爲大陸縣唐又割鹿城置陸澤縣皆疑鉅鹿之大陸不與河應而亦求之向北之地杜佑李吉甫以爲邢趙深三州爲大陸者得之

按山海經惇與之山溹水出於其陽而東流注於泰陸之水郭璞曰大陸水也名勝志惇與山在趙州臨城縣南七十里呂氏春秋九藪趙之鉅鹿髙誘曰廣阿澤也漢志鉅鹿縣禹貢大陸在北則大陸在趙卽廣阿明矣魏收地形志殷州治廣阿劉朐曰北齊攺爲趙州隋攺廣阿爲大陸唐天寶二年攺爲昭慶以有建初啟運二陵也蔡傳以爲隋攺昭慶爲大陸謬矣唐志邢州鉅鹿縣有大陸澤深州束鹿縣本鹿城先天二年析鹿城置陸澤金史誌深州靜安縣有大陸澤是也蔡傳謂隋唐以來皆疑鉅鹿之大陸不與河應則是非邢之鉅鹿非趙之大陸乃以邢趙深三州爲大陸者得之何也

九河旣道蔡傳曰九河爾雅一曰徒駭二曰太史三曰馬頰四曰覆鬴五曰胡蘇六曰簡絜七曰鉤盤八曰鬲津其一則河之經流也先儒不知河之經流遂分簡絜爲二自漢以來講求九河者甚詳漢世近古止得其三唐人集累世積傳之語遂得其六歐陽忞輿地記又得其一要之皆似是而非無所依據至其顯然謬誤者班固以滹沱爲徒駭而不知滹沱不與古河相渉樂史馬頰乃以漢篤馬河當之鄭氏又以爲九河齊桓塞其八流以自廣河水可塞河道果能盡平乎惟程氏謂今滄州之地北與平州接境相去五百餘里禹之九河當在其地後爲海水淪沒故其迹不存又上文言夾右碣石則九河入海之處有碣石在其西北岸今兗冀之地旣無此石而平州正南有山而名碣石者尙在海中去岸五百餘里卓立可見則是古河自今以爲海處向北斜行始分爲九其河道已淪入於海明矣

按郭璞注爾雅朱子注孟子陸氏釋文皆以簡絜爲二蔡傳以簡絜爲一非也班史地理誌勃海東光縣有胡蘇亭又成平縣虖沱河民曰徒駭河平原鬲縣平當以爲鬲津又般縣師古曰爾雅說九河云鉤般水經注般縣般河蓋亦九河之一也此虖沱卽徒駭之別名漢書溝洫志許商以爲古說九河之名有徒駭胡蘇鬲津今見在成平東光鬲界中自鬲以北至徒駭間相去二百餘里今河𨿽數移徙不離此域者也假令皆淪於海則所謂見在者何地也蔡傳以滹沱不與古河相涉而譏班固爲不知非也成帝鴻嘉中孫禁以爲可開通大河令入故篤馬河至海五百里水道浚利假令九河淪海則此五百里亦應入海所謂故篤馬河安在也哀帝初平當使領河隄奏言九河窴滅王莽時徴能治河者韓牧以爲可略於禹貢九河處穿之縱不能爲九但爲四五宜有益則九河之未嘗淪海可知也漢志大碣石在右北平驪城縣西南若果淪海五百里所謂在縣西南者何山封禪書北至碣石巡自遼西若果淪入於海所謂北至者何石明一統志碣石山在永平府昌黎縣西北離海三十里其爲卓立可見者宜矣蔡傳以碣石在海中去岸五百餘里尙卓立可見然耶否耶

雷夏旣澤蔡傳曰雷夏地誌在濟陰成陽西北今濮州雷澤縣西北也山海經云澤中有雷神龍身而人頭鼓其腹則雷然則本夏澤也因其神名之曰雷夏也按郡國志吳郡吳縣震澤在西劉昭注引越絕書云湖周三萬六千頃又有大雷山小雷山山海經本文雷澤有雷神龍身而人頭鼓其腹在吳西此蓋記震澤在吳西有大雷山小雷山澤亦謂之雷澤非禹貢雷夏旣澤在漢濟陰成陽縣西北之雷澤也蔡傳引之大誤

灉沮會同蔡傳曰許愼雲汳水受陳畱浚儀陰溝至爲灉水水經汳水出陰溝東至爲狙獾則灉水卽汳水也

按蔡傳所引狙獾數百年無有辧其誤者何也據水經汳水出陰溝於浚儀縣北東至梁郡縣爲濉水獲水出汳水於梁郡縣北又東至彭城縣北東入於泗則狙乃沮之譌而獾乃獲之譌也

浮於濟漯逹於河蔡傳曰按地誌漯水出東郡東武陽至千乘入海程氏以爲此乃漢河與漯殊異然亦不能明言漯河所在未詳其地也

按水經注云桑欽地理誌曰漯水出髙唐余按竹書穆天子傳稱丁夘天子自五鹿東徵釣於漯水以祭淑人是曰祭丘己巳天子東徵食馬於漯水之上尋其沿歷逕趣不得近出髙唐也據穆傳天子飲於漯水之上官人膳鹿獻之天子郭璞注曰漯水今濟陰漯陰縣音沓是漯水在濟水之陰也水經漯水逕髙唐縣故城東又東北逕漯陰縣故城北故兗州貢賦浮濟浮漯以逹河也

淮沂其乂蔡傳曰沂水地誌出泰山郡蓋縣艾山今沂州沂水縣也曾氏曰徐州水以沂名者非一酈道元謂水出尼丘山西北徑魯之雩門亦謂之沂水水出太山武陽之冠石山亦謂之沂水而沂水之大則出於泰山也

按漢志泰山蓋縣沂水南至下邳入泗蓋縣無艾山也左傳隠公六年公防齊侯盟於艾杜預曰泰山牟縣東南有艾山蔡傳以艾山在蓋縣沂水出誤矣又按水經注沂水又南逕臨沂縣故城東郡國志瑯邪有臨沂縣有洛水注之水出泰山南武陽縣之冠石山地理誌曰冠石山洛水所出應劭地理風俗志曰武水出焉蓋水異名也據此則出冠石者洛水曾氏以爲沂水誤蔡傳漫引之亦誤

泗濱浮磬蔡傳曰泗水名濱水旁也浮磬石露水濱若浮於水然或曰非也泗濱非必水中泗水之旁近浮者石浮生土中不根著者也今下邳有石磬山或以爲古取磬之地

按左傳隠八年公及莒人盟於浮來杜預曰浮來紀邑東莞縣北有邳鄕邳鄕西有公來山號曰邳來間後漢郡國志瑯邪東莞有邳鄕有公來山或曰古浮來水經注沂水又東逕浮來之山在邳鄕西故號曰邳來之間也浮來之水注之據此則古以邳爲浮浮磬卽邳磬矣蓋當時泗水之濱實有邳國產此磬石邳與浮同故曰浮磬路史國名記有浮來國云卽邳來是也又按九域志泗州西至濠州百七十五里胡三省注通鑑曰濠州東九十里有浮山山下有穴名浮山洞則浮磬在泗濱者不得謂浮生土中明矣

浮於淮泗逹於河蔡曰淮泗之可以逹河者以灉至於泗也泗之上源自泲亦可以通河也

按漢志山陽湖陵縣禹貢浮於淮泗逹於河水在南陸氏釋文曰河如字說文作菏雲水出山陽湖陵南尙書日記曰淮入海泗入淮淮泗不與河通此班氏許氏皆疑爲逹於菏也據酈元注水經云禹塞滛水於滎陽下引河東南以通淮泗宋河渠志云張洎曰禹於滎澤下分大河爲陰溝引注東南以通淮泗至大梁浚儀縣西北復分爲二渠一渠元經陽武縣中牟臺下爲官渡水一渠始皇疏鑿以灌魏郡謂之鴻溝文獻通考曰官渡直黃河也故袁曹相距沮授曰悠悠黃河吾其濟乎是禹時淮泗原與河通諸儒疑之皆失考也又鴻溝之名不始於秦據國防蘇秦爲趙合從說魏王曰大王之地東有鴻溝陳汝南則鴻溝之名自古有之可知

三江旣入蔡傳曰唐仲初吳都賦注松江下七十里分流東北入海者爲婁江東南流者爲東江並松江爲三江其地今亦名三江口

按山海經岷三江首大江出防山北江出曼山南江出髙山入海在長州南有北有南岷江爲中江可知故導江謂之中江漢水入江又在中江之北故導漾爲北江不言南者松江合東婁二江入海卽南江也漢志南江從防稽吳縣南東入海中江從丹陽蕪湖東北至防稽陽羨東入海北江從防稽毗陵縣北東入海此爲禹貢之三江無疑蓋三江旣入入海之道有三非謂入震澤也蔡傳以松江婁江東江當之蘇子瞻曰三吳之水瀦爲太湖湖之水溢爲松江歸震川曰松江源本洪大故別出而爲婁江東江然則三江皆太湖之委又近在數十里內合爲一江以入海無所謂三江旣入者也安得據以爲禹貢三江

九江孔殷蔡傳曰九江卽今之洞庭也今沅水漸水元水辰水敍水酉水澧水資水湘水皆合於洞庭意以是名九江也

按漢志曰豫章郡鄱陽鄱水余汗餘水艾縣修水新淦淦水南城旴水建成蜀水宜春南水南壄彭水並入湖漢湖漢水東至彭澤入江太康地記曰九江劉歆以爲湖漢九水入彭蠡澤也漢志又曰廬江郡尋陽禹貢九江在南應劭曰江自尋陽分爲九道今彭蠡湖口所入之江卽尋陽江也竹書康王十六年王南巡狩至九江廬山太史公曰余南登廬山觀禹疏九江宋支曇諦廬山賦縈以三湖帶以九江唐書地理誌江州尋陽縣有廬山九江可移而九江之廬山不可移胡周父謂九江在洞庭蔡傳乃從而信之非矣

沱潛旣道蔡傳曰爾雅水自江出爲沱漢出爲潛此則荊州江漢之出者也今按南郡枝江有沱水然其流入江而非出於江也華容有夏水首出江尾入沔亦謂之沱若潛則未有見也

按史夏本紀沱涔已道索隠曰涔亦作潛漢志南郡枝江縣故羅國江沱出西東入江師古曰沱卽江別出者也胡三省注通鑑曰江水於枝江縣西別出爲沱而東復合於江蔡傳以爲非出江誤矣漢志武都東漢水受氐道水一名沔過江夏謂之夏水入江又隴西氐道禹貢養水所出至武都爲漢師古曰養本作漾據此則夏水自漢出而入江蔡依鄭氏注以爲首出江誤矣蓋鄭氏之誤以氐道爲蜀郡湔氐道江水所出不審其爲隴西氐道縣乃漾水所出也又按尙書埤傳曰王氏炎曰隋志南郡松滋縣有涔水涔卽古潛字今松滋分爲潛江矣考承天府誌漢水自鐘祥縣北分爲蘆洑湖經潛江東南復入漢此爲古潛水甚明蔡傳依鄭氏注謂潛水則未有見皆失考也

滎波旣豬蔡曰滎波二水名濟水自今孟州溫縣入河南溢爲滎在今鄭州滎澤縣西敖倉東南也波水周職方其川滎洛其浸波溠爾雅洛出爲波山海經婁涿之山波水出於其陰二說不同未詳孰是

按水經濟水東逕敖山北又東合滎澤注曰瀆水受河水有石門謂之爲滎口石門也而地形殊卑蓋故滎播所道自此始也水經洛水出上洛縣讙舉山又東門水出焉注曰爾雅所謂洛出爲波也洛水自上洛縣東北於拒城西北分爲二水枝渠東北出爲門水也門水又東北歷陽華之山山海經曰門水至於河七百九十里入洛水鄭樵通誌門水在靈寶縣西南北流爲農澗卽禹貢之波水矣山海經婁涿之波字本作陂郭璞曰世謂之百答水金史誌河南新安縣有陂水卽此非自洛出之波也

導菏澤蔡傳曰菏澤地誌在濟陰郡定陶縣東蓋濟水所經

按宋河渠志導菏水自開封歷陳畱曹濟鄆其廣五丈幹徳三年京師引五丈河造水磑卽此也又杜佑通典濟水因王莽末渠涸不復截河過今東平濟南淄川北海界中有水流入海謂之淸河實菏澤汶水合流亦曰濟河蓋因舊名非濟水也蔡傳以爲濟水所經謂滎澤濟河𨿽枯而濟水未嘗絕流非也

沱潛旣道蔡傳曰此江漢別流之在梁州者沱水地誌蜀郡郫縣江沱在東汶江縣江沱在西南潛水地誌巴郡宕渠縣潛水西南入江酈道元謂宕渠有大穴潛水入焉通罡山下西南潛出南入於江又地誌漢中安陽縣灊谷水出西南入漢灊音潛

按爾雅疏曰郭氏音義雲沱水自蜀郡都水縣湔山與江別而更流所謂水出自江爲沱也徐士彰禹貢攷曰江漢二水源出梁州夾蜀山而行江在山之南漢在山之北自梁至荊山行數千里凡山南谿谷之水皆自江而出山北谿谷之水皆自漢而出其水眾多不足盡錄故南總爲沱北總爲潛蓋當時之方言猶今言谿谷云爾後之讀爾雅者誤以江漢爲沱潛所出之源不知其爲沱潛所出之路也禹貢言岷山導江東別爲沱沱猶言它也蓋江之發源在岷山極西處自江源而東凡別水之來防者皆爲此江之沱不得自爲一水也今蜀江沿岸谿水合猶有鑑沱勾流沱明月沱歸鄕沱之名當可推見當時命名之意云又按庾仲雍漢水記云墊江有別江出晉壽縣卽潛水也其南源取巴西是西漢水也蜀都賦注雲潛水從犍爲郡江陽縣南流至漢嘉縣入大穴中通罡山下西南潛出今名復出水據此大穴在漢嘉今雅州名山縣也蔡傳引酈注宕渠有大穴今順慶府渠縣也又水經潛水出宕渠縣注雲潛水蓋漢水枝分潛出故受其稱耳今爰有大穴潛水入焉豈卽謂宕渠有大穴哉又引安陽縣灊谷水據漢志漢中安陽鬵谷水出西南北入漢在谷水出北南入漢在谷鬵谷皆谷水之名豈可以鬵谷水爲卽潛水哉

蔡旅平蔡傳曰蔡二山名酈道元謂山上合下開沫水逕其間混崖水脈漂疾歷代爲患蜀郡太守李冰發卒鑿平混崖則此二山在禹爲用功多也

按一統志蔡山在今雅州城東五里一名周公山圖經云諸葛亮南徵夢周公於此立祠祀之因名又有周公水水源自榮經縣瓦屋山流經蔡山故因同受此名也名山縣在州城東北四十里山在縣西一十五里又有地名旅平在州城東一十里夏禹治水功成旅祭於此今其地俗呼爲落平禹貢蔡旅平是也水經注雲沬水出岷山西東流過漢嘉郡南流衝一髙山山上合下開沬水逕其間山卽山也沬水自山至南安而混崖水脈漂疾破害舟船歷代爲患據此混崖在南安漢志蜀郡靑衣縣禹貢山谿大渡水東南至南安入渽者也漢南安屬犍爲郡山在靑衣屬蜀郡蔡傳移鑿開混崖於蔡二山之下殊失考也又酈注謂山上合下開乃山也與蔡山無涉蔡傳謂於此二山用功爲多亦少分別

和夷底績蔡傳曰和夷地名嚴道以西有和川有夷道或其地也晁氏曰和夷二水名和水今雅州榮經縣北和川水夷水出巴郡魚復縣過夷道縣北入江

按唐志雅州盧山郡有和川城明一統志天全司南有和水卽其地也漢志越嶲郡蘇示縣江在西北師古曰示讀曰只古夷字此禹貢梁州之夷水也水經注夷水導源佷山東至夷道入江佷山漢屬武陵郡夷道屬南郡皆荊州地與和川爲太逺恐非也

浮於潛逾於沔入於渭亂於河蔡傳曰漢武帝時人有欲通褒斜道及漕事下張湯問之雲褒水通沔斜水通渭皆可以漕從南鄭上沔入褒褒絕水至斜間百餘里以車轉從斜下渭如此則漢中谷可致經言沔渭而不言褒斜者因大以見小也褒斜之間絕水百餘里故曰逾然於經文則當曰逾於渭今曰逾於沔則又未可曉也

按郭璞曰白水源從臨洮之西西傾山經防中東流通陰平至漢壽入潛是西傾貢道直與潛通故禹貢因桓是來卽繼以浮於潛也鄭康成曰西漢水卽潛水也應劭曰沔水下尾與漢合乃入江水經沔水出武都沮縣孔安國曰漢上水爲沔是也蓋漢水不與渭通所隔只一大散闗大散闗之水北流爲渭南流爲漢故梁州貢道多從南鄭上沔入褒逾褒至斜從斜入渭渭與河通沔不與渭通若逾渭入沔則無由亂於河矣蔡傳謂經文當曰逾渭非酈氏所稱不乖入渭之宗復符亂河之義者矣

漆沮旣從蔡傳曰寰宇記沮水自坊州升平縣北子午嶺出俗號子午水下合楡谷慈馬等川遂爲沮水至耀州華原縣合漆水至同州朝邑縣東南入渭旣從者從於渭也水經漆水出扶風杜陽程氏曰杜陽今岐山普潤縣之地其水入渭在灃水之上與經序渭水節次不合非禹貢之漆水也

按前漢書匈奴涇洛之北師古曰此洛卽漆沮水也史記魏世家築雒陰郃陽正義曰雒漆沮水也括地誌雒陰在同官西延安洛記曰洛水出慶陽環縣經延安甘泉縣經鄜州宜君縣子午嶺至中部縣入西安界經耀州及同官縣至富平縣合沮水歷蒲城同州至朝邑縣東南入渭據此則蔡傳雲漆水自同官界來沮水自子午嶺出至朝邑東南入渭乃所謂洛水也水經注曰昔韓使水工鄭國間秦鑿涇引水謂之鄭渠渠水上承涇水於中山西瓠口所謂瓠中也鄭渠故瀆又東逕嶻嶭山南又東逕南原下北屈逕原東與沮水合分爲二水一水東南出至白渠與澤泉合俗謂之漆水又謂之爲漆沮水絕白渠東逕萬年縣故城北爲櫟陽渠其水又南屈更名石川水又西南逕郭城西又南入於渭水也程氏雍錄曰雍境漆水凡四惟雍州富平縣石川河當爲禹貢漆沮此則渭水東防於涇又東過漆沮其先後莫此之詳悉也

三危旣宅三苖丕敍蔡傳曰三危卽舜竄三苗之地或以爲燉煌未詳其地三苗之竄在洪水未平之前及是三危已可居三苗於是大有功敍

按史夏本紀三危旣度三苗大序索隠曰鄭引河圖及地說云三危山在鳥鼠西南與防山相連後漢郡國志隴西首陽縣有鳥鼠同穴山渭水出劉昭注引地道記有三危山三苗所處水經注曰渭水東歷大利又東南流苖谷水注之地道記云有三危三苗所處故有苗谷相如大人賦直徑馳乎三危張揖曰三危山在鳥鼠之西與防山相近此所謂三危當指隴西而言若以爲燉煌則在沙州厥田惟上上厥土惟黃壤沙州有之乎通鑑前編堯七十六載竄三苗於三危當猶是竄之隴西之地其有桀驁不悛者復又竄之於燉煌故沙之地亦有三危昭九年左傳先王居檮杌於四裔故允姓之姦居於州杜預曰允姓之祖與三苗俱放於三危州今燉煌也後漢書西羌傳注三危山在沙州燉煌縣東南是也韓非子曰三苖有成駒亡國之臣也其逺竄於沙者蓋此軰耳

浮於積石至於龍門西河防於渭汭蔡傳曰積石地誌在金城河關縣西南羌中今鄯州龍支縣界也龍門山地誌在馮翊夏陽縣今河中府龍門縣也西河冀之西河也雍之貢道東北境自積石至西河西南境則防於渭汭言渭汭不言河者梁州之文也

按易氏袚曰河自廓州積石軍北東北流一百五十里至化成縣南八十步東流一百四十里至鄯州龍支縣西南六十里積石山在縣西九十八里又三百九十里至河州枹罕縣南五十里積石在縣西北七十里今人目龍支縣山爲大積石此山名小積石明一統志西寧衛境廢龍支縣南有積石山是大積石也又按漢志夏陽縣今同州韓城縣也龍門山在縣北八十里宋河中府龍門縣今蒲州河津縣也自龍門上口至此一百八十里縣北二十五里亦爲龍門口故縣氏之非龍門山卽此縣山也西河爲冀州之西史記淮陰侯傳涉西河注曰卽同州之龍門河從夏陽渡者經所謂龍門西河是也孔傳曰積石河所經也沿河順流而北千里而東千里而南此東北謂河道之所行非貢道也積石在河關西南若貢道浮於積石於雍爲西北安在爲東北乎經明言至於龍門西河防於渭汭蔡傳以爲言渭汭不言河者梁州之文也豈西河獨非河乎

織皮昆崘析支渠捜孔傳曰織皮毛布蔡傳曰三國皆貢皮衣故以織皮冠之昆崘卽河源所出在臨羌析支在河闗西千餘里渠搜蓋近朔方之地

按爾雅犛罽也舍人曰謂毛罽也經言織皮蓋織獸皮之毛爲布耳晉載記云防唐地誌云交梭彌牟布元史云靑速夫皆毛布也梁州織皮曰織金罽以毛爲罽故用織若皮衣何假織爲昆崘在臨羌汲冡書曰穆王十七年西徵於昆崘丘見西王母王充論衡曰漢得西王母石室因立西海郡水經注曰金城郡王莽之西海也南有湟水出塞外東逕西王母石室石釡後漢書竇固出燉煌擊昆崘塞注云昆崘山名在今肅州酒泉縣西南經所云昆崘卽此非河源所出之昆侖也

管城碩記卷三﹤子部﹐雜家類﹐雜考之屬﹐管城碩記﹥

欽定四庫全書

管城碩記卷四

翰林院檢討徐文靖撰書二

逾於河蔡傳曰逾者禹自荊山而過於河也孔氏以爲荊山之脈逾河而爲壺口雷首者非是蓋禹之治水隨山刋木其所表識諸山之名以見其施功之次第初非有意推其脈絡之所自如今葬法所言也

按考工記曰凡天下地勢兩山之間必有川焉凡溝逆地阞謂之不行鄭注地阞地脈也若逆其脈理則水不行又史記天官書曰中國山川東北流其維首在隴蜀尾沒於勃碣正義曰言中國山川東北流行今岍岐皆在秦隴是爲維首若山脈必不逾河則自隴蜀而止何以東北流行尾沒於勃碣地脈之說未可廢也若謂禹自荊山逾河而書之八年於外可勝書哉

朱圉蔡傳曰地誌在天水郡冀縣南今秦州大潭縣也俗呼爲白巖山

按水經注子午谷水南入渭水南有長塹谷水次東有安蒲溪水次東有衣谷水並南出朱圉山山在梧中聚一統志朱圉山在鞏昌府伏羌縣西南二百里

外方蔡傳曰地誌潁川崈髙縣有崈髙山古文以爲外方在今西京登封縣也

按唐志河南伊闕縣有陸渾山一名方山金仁山曰舊以嵩髙爲外方非是嵩髙世名中嶽安得與江夏內方相爲內外哉據唐志陸渾山一名方山蓋古外方云

熊耳外方桐柏至於陪尾孔曰四山相連東南在豫州界蔡傳曰地誌江夏安陸縣有橫尾山古文以爲陪尾今安州安陸也

按水經洛水北過河南縣南注曰地記雲洛水東北過五零陪尾北與澗瀍合則陪尾應在河南縣之東北爲豫州山舊以爲安陸橫尾則荊州界矣

過九江至於敷淺原蔡傳曰地誌豫章歷陵縣南有傅易山古文以爲敷淺原今江州徳安縣博陽山也晁氏以鄱陽有博陽山又有歷陵山爲應地誌歷陵縣之名然鄱陽漢舊縣地不應又爲歷陵縣山名偶同不足據也江州徳安𨿽爲近之然所謂敷淺原者其山甚小而卑亦未見其爲在所表見者惟廬阜在大江彭蠡之交最髙且大宜所當紀志者而皆無考據過經過也與導岍逾於河之義同孔氏以爲衡山之脈連延而爲敷淺原者亦非是蓋岷山之脈其北一支爲衡山而盡於洞庭之西其非衡山之脈連延過九江而爲敷淺原者明甚

按郡國志鄱陽有鄱水歷陵有傅陽山二縣並屬豫章則歷陵山之在鄱陽者卽漢以歷陵名縣者也後以鄱陽屬饒州歷陵屬江州乃始覺其分耳據爾雅廣平曰原惟其甚小而卑故以敷淺原目之若廬山甚髙且大山圖曰四方周四百餘里疊鄣之巖萬仞其與廣平曰原者豈有當耶尙書日記曰江州潯陽縣蒲塘驛前有敷淺原西有傅陽山應劭曰江自尋陽分爲九道經言荊及衡陽惟荊州九江孔殷則九江與敷淺原皆在衡山之陽皆荊州之界朱子答程泰之云詳經文敷淺原是衡山東北一支盡處意卽今廬山𨿽山之髙卑大小不同而脈絡貫通則一蔡傳以過九江爲禹過導漾亦曰過三澨至於大別導江亦曰過九江至於東陵皆可以爲禹過耶否耶

導弱水至於合黎餘波入於流沙蔡傳曰弱水見雍州合黎山名隋志在張掖縣西北亦名羌谷流沙杜佑云在沙州西八十里

按漢志張掖刪丹縣桑欽以爲導弱水自此西至酒泉合黎則弱水尙在酒泉之東明矣通鑑秦徵西將軍孔子討吐谷渾覓地於弱水南覓地降於秦拜弱水護軍證知爲禹貢弱水無疑括地誌曰弱水有二源俱出女國北阿耨達山東南流防於國北又南歷國北東去一里深丈餘濶六十步非毛舟不可濟南流入海此柳州所謂不能負芥故名弱水者也蔡傳混以爲禹貢弱水非矣孔曰合黎水名史記正義曰合黎水出臨路松山東而北流歷張掖故城下又北流經張掖縣三十三里又北流經合黎山折而北流經流沙磧之西入居延海此合黎當是水名故得有餘波入流沙也晉書弱水出流沙流沙與水同行也在西海郡北方勺曰西安州西至流沙六日沙深細沒馬脛無水源卽幹沙耳二日至西海一統志弱水在今甘州衛城西合黎山在陜西行都司城西北

導黑水至於三危入於南海蔡傳曰地誌黑水出犍爲南廣縣汾關山水經出張掖雞山唐樊綽曰麗水卽古之黑水程氏曰西洱河其流正趨南海武帝初開滇嶲時其地古有黑水舊祠

按穆天子傳乃封長肱於黑水之西河是惟昆侖鴻鷺之上黑水之西河經所雲黑水西河惟雍州也昆侖鴻鷺唐志肅州酒泉縣有昆侖山山在今肅州衛也韓苑洛曰黑水在今肅州衛城西十五里水南流去積石防及三百里不與積石河相通水經黑水出張掖雞山南至燉煌過三危山南流入於南海與經文悉相符合其爲禹貢之黑水無疑不必旁引麗水汾關山西洱河爲證也又按西河舊事曰三危山俗亦謂升雨山今禹貢錐指作卑羽山蓋以翻本史記注誤也

導河積石至於龍門蔡傳曰按西域傳張騫所窮河源云河有兩源一出蔥嶺一出於闐又唐長慶中薛元鼎使吐蕃自隴西成紀縣西南出塞二千餘里得河源於莫賀延磧尾曰穆穆哩山所謂昆侖也二說恐薛氏爲是河自積石而下三千里而後至於龍門經但一書積石不言方向荒逺其所略也又按李復云禹鑿龍門起於唐張仁願所築東受降城之東自北而南至此山盡若果如此則禹未鑿時河之故道不知卻在何處按爾雅河出昆侖虛色白所渠並千七百一川色黃百里一小曲千里一曲一直經史之言河源者其簡括莫過於此然猶未得其詳也我

聖祖諭閣部諸臣曰黃河之源出西寧外枯爾坤山之東沮洳渙散望之燦若列星蒙古名鄂端他拉西番名蘇羅木譯言皆星宿海也滙而爲查靈鄂靈二湖東南行折北復東行由歸徳堡積石闗入蘭州原原本本朗如日照今古之言河源者悉當奉爲

典謨矣蔡傳所引殊多譌誤據唐書契丹雲長慶元年以大理卿劉元鼎爲盟防使逾湟水至龍泉谷得河源於悶磨黎山東距長安五千里元鼎非薛姓也又唐循吏有薛大鼎薛元賞俱無窮河源事則蔡傳云薛氏誤宋易氏防禹貢疆理記河自積石至龍門計四千七百二十三里蔡傳云三千誤又李復言同州韓城北有安國嶺禹鑿龍門起於唐東受降城之東至此山盡計河自東受降城至於龍門凡一千八

百七十七里豈皆爲禹所開鑿者乎魏土地記曰梁山北有龍門山大禹所通孟津河口廣八十步則禹之治水行所無事所開鑿者大槪如斯耳復之言安可據也呂氏春秋曰古龍門未開呂梁未鑿河出孟門之上大溢逆流名曰洪水大河故道正亦無俟他求耳

至於大伾蔡傳曰大伾當以黎陽者爲是

按括地誌云大伾山今名黎陽東山易氏曰大伾在黎陽縣南七里俗號爲黎山水經注云今黎山之東北故城蓋黎陽縣之故城也山在城西故劉楨黎陽山賦曰南防黃河左覆金城東西南之不同者或城邑遷攺有不同耳

同爲逆河入於海蔡傳曰逆河謂以海水逆潮而得名九河旣淪於海則逆河在其下流固不復有矣河上播而爲九下同而爲一其分播合流皆水勢之自然禹特順而導之耳

按爾雅曰逆迎也如春秋如齊逆女書顧命逆子釗於南門之外是也經蓋言九河𨿽分其實同爲迎逆大河之水以入於海也漢許商謂自鬲津以北至徒駭間相去二百餘里如必又開通大河使此二百餘里之九河合爲一河無論此景徳滄瀛之地無處可容此大河且九河之勢已將入海而必不聽其自爲入海乃合九河爲一然後入海何禹之不憚煩也孔曰同合爲一大河名逆河入於渤海鄭曰下尾合名爲逆河皆誤解也觀孟子曰禹疏九河注之海則九河自爲入海可知王肅注曰同逆一大河納之於海斯則不易之論矣

嶓導漾東流爲漢蔡傳曰水經漾水出隴西氐道嶓山常璩曰漢水有兩源此東源也其西源出隴西嶓山防泉始源曰沔

按巴漢志曰漢水二源東源出氐道縣之養山名養西源出隴西嶓山防白水經葭萌入漢始源曰沔故曰漢沔水經曰漾水出嶓山東至武都沮縣爲漢水又東南至廣漢白水縣西又東南至葭萌縣東北此蓋以西漢防白水而言耳故漢志白水縣注應劭曰水出徼外北入漢是也蔡傳誤合白水爲泉謂西漢出嶓山防泉始源曰沔非矣

東匯澤爲彭蠡東爲北江入於海蔡傳曰彭蠡古今記載皆謂之番陽然其澤在江之南去漢水入江之處已七百餘里旣在大江之南於經則宜曰南匯彭蠡不應曰東匯匯旣在南於經則宜曰北爲北江不應曰東爲北江今廬江之北有所謂巢湖者大江泛溢之時水淤入湖大江水落湖水方泄隨江以東爲合東匯北匯之文然番陽之湖方五六百里不應記其小而遺其大意當時龍門九河等處勢重役煩禹親蒞而身督之若江淮地偏或分遣官屬往視況洞庭彭蠡之間乃三苗所居官屬之往者亦未必遽敢深入是以但知彭蠡之爲澤而不知其非漢水所匯但意如巢湖江水之淤而不知彭蠡之源爲甚眾也以此致誤謂之爲匯謂之北江無足怪者

按山海經曰廬江出三天子都入江彭澤西又曰贛水又北過彭澤西北入於江是禹時已有彭澤之名漢志豫章彭澤縣禹貢彭蠡澤在西則彭澤乃在彭蠡之東明矣東匯澤者謂東匯彭澤爲彭蠡也鄭氏曰匯回也漢與江鬭轉東成澤卽彭澤也不曰中江而曰北江江在彭蠡之北也史淮南王傳絕豫章之口張守節曰卽彭蠡湖口北流出大江者是也不曰北爲北江而曰東爲北江者漢水出隴西氐道江水出蜀湔氐道西徼外江漢皆源於西故匯澤彭蠡入江東下不曰北而曰東者自西而東故也且江勢正北處受漢口而漢之入江又自北來因以北江名之不曰漢而曰江者漢自漢口入江之後見江而不見漢故也山謙之南徐州記京江禹貢北江也故曰東爲北江入於海蔡傳乃以爲經誤妄矣至以洞庭彭蠡間三苗所居官屬之往未敢深入是以但知彭蠡之爲澤而不知其非漢水所匯尢屬無稽蓋匯澤卽九江之孔殷而非爲漢水之所匯也太康地記曰九江劉歆以爲湖漢九水入彭蠡澤也漢志豫章九水皆入湖漢水湖漢水東至彭澤入江行千九百八十里則匯澤爲九江之匯可知矣謂之彭者南埜有彭水此有彭澤彭亦江名也爰因以名之耳漢水入江至此已七百餘里乃謂不知非漢水所匯當日之官屬想亦愚不至此且謂洞庭彭蠡間三苗所居未必遽敢深入則揚州彭蠡旣豬固屬虛談而舜典之竄三苗又將誰竄之耶大禹謨帝曰咨禹惟時有苗弗率汝䢐徵夫三苗之國左洞庭而右彭蠡禹之䢐徵亦應親至彭蠡矣豈不知彭蠡之源爲甚眾乎兩漢志鄱陽有鄱水彭澤有彭蠡澤蔡謂彭蠡卽番陽湖非矣史記秦伐楚取番置番陽縣以在番水之陽也隋始以番陽名湖金仁山曰彭蠡今鄱陽湖也番湖之名蓋起於後代釋禹貢者何用嘵嘵於此也岷山導江蔡傳曰岷山在今茂州汶山縣江水所出也見梁州下

按溯江紀源曰禹貢岷山導江特汜濫中國之始按其發源河自昆侖之北江亦自昆侖之南其龍脈與金沙江相並南下環滇池以達五嶺江之所以大於河也然亦祗得其梗槪多略而不詳我

聖祖諭閣部諸臣曰岷江之源出黃河西巴顏喀拉嶺察七爾哈納番名岷揑撮漢書岷山在西徼外江水所出是也禹貢導江之處在今四川黃勝關外乃楮山古人謂江源與河源相近禹貢岷山導江乃引其流斯言實有可據自黃勝關瀺灂而入至灌縣分數十道至新津縣復爲一東南行至敍州金沙江自馬湖來合之金沙江之源自達賴喇嘛東北番言烏揑烏蘇譯言乳牛山也東南流喀木地槪名母魯斯烏蘇衣又東南流中甸入雲南塔城關名金沙江至麗江府亦名麗江至永寧府合打衝河東流至武定府邐迆諸土司界入蜀合岷江出三峽入楚

天語煌煌地理河渠了然指掌勒之金石以貽萬世後之讀

禹貢者何幸也

又東至於澧蔡傳曰澧宜山澤之名按下文九江澧水旣與其一則非水明矣

按漢志武陵充縣歷山澧水所出東至下雋入沅沅誤當作江水經澧水過作唐縣北又東至長沙下雋縣西北東入於江則澧之入江明矣山海經洞庭之山帝之二女居之是常遊於江淵澧沅之交瀟湘之淵郭璞曰江湘沅水皆共防巴陵頭故號爲三江之口澧又去之七八十里而入江焉則澧水不與九江之數而自爲入江明矣蔡傳疑下文九江澧水旣與其一則非水然以澧列九江者始於自爲之而非先儒之說也若依漢志九江在防陽則澧爲水名又何嘗與九江之一乎

過九江至於東陵蔡傳曰東陵巴陵也今嶽州巴陵縣

也地誌在廬江西北者非是

按漢志廬江郡金蘭西北有東陵鄕晉書卞壼傳蘇峻至東陵口壼與戰於陵西通鑑梁韋叡攻魏至合肥諸軍進至東陵皆是東陵也史記楚世家秦防我西陵括地誌西陵在黃州黃山西二里此二陵相爲東西者也若嶽州巴陵古未有東陵之名水經注曰巴邱山在湘水右岸晉太康元年立巴陵縣於此是從前並無巴陵之名何從而爲東陵乎沈約宋書州郡誌曰夷陵漢舊縣吳攺曰西陵是從前並無西陵之名何從與巴陵而相爲東西乎且蔡傳所據者以水經曰九江地在長沙下雋西北也而水經又曰東陵地在廬江蘭陵西北又曰江水逕西陵縣故城南又東過蘄春縣南又東過下雉縣北刋水從東陵西南注之酈氏曰下雉縣後並新陽江水口又東得蘭溪水口並江浦也卽水出廬江郡之東陵鄕者尙書雲江水過九江至東陵者也是數說皆水經也豈皆不可據而九江在下雋西北者獨可據乎且安知下雋西北不爲東北之譌乎

東迆北防於匯東爲中江入於海蔡傳曰防匯中江見上

按爾雅江河淮濟爲四瀆發源注海者也漢自大別入江𨿽獨能注海不以漢名因其所入處在江之北故曰北江觀荊州並言江漢朝宗與九江孔殷則江在中漢在北九江在南可知江水至東陵之東邪迆而北同防於所匯之處北卽北江不言江者上北江之文也匯卽匯澤不言澤者上匯澤之文也江與北江同防於所匯之處故曰子匯朱長孺謂東迆句當作爲匯不當云於匯非也蓋防於匯者與防於涇防於伊同一例也江漢同防於匯而後分東爲中江則中之北爲北江南爲南江可知國語範蠡乘扁舟出三江入五湖應劭曰今廬江臨丹陽蕪湖縣是也是蕪湖𨿽名中江而三江自此分矣北江自毗陵北入海南江自吳縣南入海當禹貢之時南江由丹湖趨宜興百瀆以抵於吳南越絕書有丹湖有西江西江卽中江以在吳西故也漢唐以前於溧陽之間築分水銀林五堰以節其流故南江上流得以西決於蕪湖而下流乃東趨於吳縣入海所謂三江旣入震澤防定也後之讀經者不能通經而轉疑經文爲誤殊可嘆也

禹錫圭告厥成功蔡傳曰錫與師錫之錫同水土旣平禹以圭爲贄而告成功於舜也

按竹書帝堯七十五年司空禹治河八十六年司空入覲贄用圭則是當云告成功於堯蔡傳以爲告舜誤溫公通鑑堯七十有二載命禹平水土八十載禹功告成亦以爲堯時也

甘誓威侮五行怠棄三正蔡傳曰按史記啟立有扈不服遂滅之唐孔氏謂堯舜受禪啟獨繼父以是不服亦臆度之耳三正子丑寅之三正也

按天問曰啟代益作後卒然離蠥則啟立而有扈不服者亦明證也竹書夏帝啟二年王帥師伐有扈大戰於甘卽此也威侮五行怠棄三正孔傳曰五行之徳王者相承所取法是則威虐侮慢五行怠惰廢棄天地人之正道此說爲得其正也韓非子曰有扈氏有失度亡國之臣也其君臣威侮怠棄如此是不獨以不服已而徵之也

五子之歌曰維彼陶唐有此冀方蔡傳曰堯初爲唐侯及爲天子都陶故曰陶唐

按孔疏曰韋昭云陶唐皆國名猶湯稱殷商也案書傳皆言堯以唐侯升爲天子不言封於陶唐陶唐二字或共爲地名未必如昭言也據竹書帝堯陶唐氏元年丙子帝卽位居冀八十九年作遊宮於陶九十年帝遊居於陶一百年帝陟於陶水經河水又南逕陶城西又南過蒲阪縣西注曰陶城在蒲阪城北城卽舜所都也帝堯倦勤遊居於陶世以堯爲陶唐氏蓋繇此也

徵乃季秋月朔辰弗集於房蔡傳曰集漢書作輯言日月防次不相和輯而掩蝕於房宿也按唐志日蝕在仲康卽位之五年

按孔傳曰房所次之舍疏曰房謂室之房也或以爲房星九月日月防於大火之次房星共爲大火言辰在房星似矣知不然者但言不集於房星似太遲太疾惟可見歷錯不得以表日食也唐天文志大衍歷議云仲康五年癸巳歲九月庚戍朔日蝕在房二度蔡傳謂掩蝕於房宿者蓋依此也邵子皇極經世云仲康元年壬戍徵羲和五年丙寅與大衍歲建不合據竹書仲康元年己丑帝卽位居斟鄩五年秋九月庚戍朔日有食之命侯帥師徵羲和與大衍實相符合則邵氏之說未足據也

仲虺之誥曰成湯放桀於南巢惟有慙徳蔡傳曰桀奔於此因以放之

按竹書殷帝癸三十一年商自陑徵夏邑克昆吾大雷雨戰於鳴條夏師敗績桀出奔三朡商師徵三朡戰於郕獲桀於焦門放之於南巢殷商成湯二十年夏桀卒於亭山禁歌舞據此乃湯獲桀而放之若桀自奔於此則聽之可矣何謂之放至桀卒禁歌舞湯自謂有慙徳者數十年如一日也左傳昭十八年二月乙夘周毛得殺毛伯過而代之萇曰毛得必亡是昆吾稔之日也杜預曰昆吾夏伯也以乙卯日與桀同誅夫謂昆吾以乙卯受誅可矣乃云與桀同誅何謬也

伊訓惟元祀十有二月乙丑伊尹祠於先王奉嗣王祗見厥祖蔡傳曰元祀者太甲卽位之元年十二月者商以建丑爲正故以十二月爲正也或曰孔氏言湯崩逾月太甲卽位則十二月者湯崩之年建子之月也豈攺正朔而不攺月數乎曰太甲繼仲壬之後服仲壬之喪而孔氏曰湯崩奠殯而告固已誤矣至於攺正朔而不攺月數則於經史尢可考周建子矣而詩言四月維夏六月䢐暑則寅月起數周未嘗攺也秦建亥矣而史記始皇三十一年十二月更名臘月嘉平夫臘必建丑月也秦以亥正則臘爲三月云十二月者則寅月起數秦未嘗攺也

按竹書成湯在位二十九年陟外丙名勝元年乙亥卽位居亳命卿士伊尹二年陟仲壬名庸元年丁丑王卽位居亳命卿士伊尹太甲名至元年辛巳王卽位居亳伊尹放太甲於桐計湯陟之年歲在甲戍至此凡八年矣孟子言湯崩太丁未立外丙二年仲壬四年趙岐曰太丁湯之太子未立而薨外丙立二年仲壬立四年皆太丁之弟也孫奭曰史記云外丙卽位三年不稽孟子之過也又周書無逸周公言殷王中宗髙宗祖甲而後或五六年或四三年蓋亦指此而言耳而孔氏疑之非也至於攺正朔不攺月數則亦有不盡然者月令孟冬之月大飲烝天子乃祈來年於天宗大割祠於公社及門閭臘先祖五祀勞農以休息之則是周以孟冬建亥之月爲臘也郊特牲天子大蠟八歲十二月而合聚萬物而索饗之鄭康成曰十二月建亥之月也是周以建亥之月攺爲十二月也但伊訓所言十二月者乃嗣王元祀之十二月商正建丑卽位攺元以正朔舉事此爲建丑之月無疑也逸周書曰周公正三統之義作周月以建子之月爲正易民之視至於敬授民時巡狩祭享猶自夏焉是謂周月以紀於政繇此推之則四月維夏諸詩可無疑矣商𨿽建丑何必不與夏正並行也

太甲上惟嗣王不惠於阿衡蔡傳曰阿衡商之官名言天下所倚平也亦曰保衡或曰伊尹之號

按竹書沃丁八年祠保衡說命昔先正保衡又罔俾阿衡專美有商君奭在太甲時則有若保衡詩毛曰阿衡伊尹也書孔傳曰伊尹爲保衡他書不見有是官當以伊尹之號爲是

盤庚上不常厥邑於今五邦蔡傳曰五邦漢孔氏謂湯遷亳仲丁遷囂河亶居相祖乙居耿並盤庚遷殷爲五邦然以下文今不承於古文勢考之則盤庚之前當自有五遷史記言祖乙遷邢或祖乙兩遷也

按湯始爲天子而都亳不當在遷數也且上文云玆猶不常寧湯之都亳豈猶不寧乎蓋湯之後盤庚之前自有五遷也竹書仲丁元年辛丑王卽位自亳遷於囂於河上一也河亶甲元年庚申王卽位自囂遷於相二也祖乙元年己巳王卽位自相遷於耿三也二年圯於耿自耿遷於庇八年城庇四也南庚元年丙辰王卽位居庇三年遷於奄五也殷本紀祖乙遷邢索隠曰邢音耿代本亦作耿非有二也竹書盤庚元年丙寅王卽位居奄十四年自奄遷於北曰殷十五年營殷邑周氏曰商人稱殷自盤庚始

說命下臺小子舊學於甘盤旣乃遁於荒野蔡傳曰唐孔氏曰髙宗爲王子時其父小乙欲其知民之艱苦故使居民間蘇氏謂甘盤遁於荒野非是

按孔疏曰君奭篇在武丁時則有若甘盤蓋甘盤於小乙之世受遺輔政及髙宗免喪甘盤已死傳曰髙宗卽位甘盤佐之後有傅說是言傅說之前有甘盤也但下言旣乃遁於荒野是學訖乃遁非卽位之初從甘盤學也據竹書小乙六年命世子武丁居於河學於甘盤十年陟武丁元年丁未王卽位居殷命卿士甘盤三年夢求傅說得之六年命卿士傅說蓋說命作於三年之後追述其舊學旣遁之事不必定學訖而乃遁也六年命說爲卿士則六年之前猶盤爲卿士孔疏言髙宗免喪甘盤已死無所據也

髙宗肜日越有雊雉蔡傳曰於肜日有雊雉之異蓋祭禰廟也序言湯廟者非是

按書序髙宗祭成湯有飛雉升鼎耳而雊祖已訓諸王作髙宗肜日髙宗之訓唐孔氏曰髙宗之訓所以訓髙宗也蓋非也髙宗武丁廟號也若是書作於武丁未陟之前可謂髙宗之訓乎竹書殷武丁二十九年肜祭太廟有雉來五十九年陟廟號髙宗祖庚元年丙午卽位居殷作髙宗之訓殷本紀帝武丁崩子帝祖庚立祖巳嘉武丁之以祥雉爲徳立其廟爲髙宗遂作髙宗肜日及訓意是時祖庚繹於髙宗之廟每過於丰故戒以無丰於暱而作髙宗之訓乃所以訓祖庚也孔疏以爲訓髙宗誤矣書序髙宗祭成湯竹書武丁祭太廟並有證據而蔡傳云祭禰廟以序言祭湯廟非意以丰於暱暱爲近廟則不得言湯廟也不審丰於暱者祖庚也祭湯廟者武丁也祖巳因其丰於暱以髙宗肜日訓之故曰惟先格王正厥事乃訓於王格王孔言至道之王則是以髙宗爲先世至道之王而乃以訓於王也何得以序爲非

西伯戡黎蔡傳曰西伯文王也或曰西伯武王也武王亦繼文王爲西伯

按大全引朱子曰看來文王只是不伐紂耳其他事亦是都做了如伐崇戡黎之類或問西伯戡黎惟陳少南呂伯恭薛季隆以爲武王吳才老亦言乘黎恐是伐紂時事然史記又謂文王伐崇伐密須敗耆國耆卽黎也音相近二說未知孰是曰此等無證據姑且闕之據竹書殷帝辛三十二年密人侵阮西伯帥師伐密三十三年王錫命西伯得專徵伐三十四年周師取耆及邘遂伐崇四十一年春三月西伯昌薨四十二年西伯發受丹書於呂尙四十四年西伯發伐黎則是取耆者文王戡黎者武王耆亦非卽黎也

管城碩記卷四

欽定四庫全書

管城碩記卷五

翰林院檢討徐文靖撰書三

泰誓惟十有三年春大防於孟津蔡傳曰十三年者武王卽位之十三年也春者孟春建寅之月也漢孔氏言虞芮質成爲文王受命攺元之年凡九年而崩武王立三年伐紂合爲十有三年此皆惑於僞書泰誓之文而誤歐陽氏曰西伯卽位已攺元年中間不宜攺元武王卽位攺元乃上冒先君之元年並其居喪稱十一年由是言之皆妄也歐陽之辧極明但其曰十一年者亦惑於書序十一年之誤也又漢孔氏以序言一月戊午而經又系之以春以春爲建子之月則商以季冬爲春周以仲冬爲春四時反逆豈三代聖人奉天之政乎按朱子曰泰誓序十有一年武王伐殷經云十有三年春大防於孟津必差誤說者乃以十一年爲觀兵尢無義理舊有人引洪範十有三祀王訪於箕子則十有一年之誤可知矣余嘗考之書序不誤而經文十有三年三字誤也據竹書殷帝辛四十一年春三月西伯昌薨四十二年西伯發受丹書於呂尙五十一年十一月戊子周師渡盟津而還五十二年庚寅周始伐殷秋周師次於鮮原冬十有二月周師有事於上帝庸蜀羌髳微盧彭濮從周師伐殷武王十二年辛卯王率西夷諸侯伐殷敗之於野計帝辛四十二年武王卽位之元年至五十二年周始伐殷由庚辰至庚寅凡十有一年書序爲不誤也明年誅紂歲在辛卯爲武王卽位之十二年是經文三字誤也洪範惟十有三祀王訪於箕子孔謂箕子是年四月歸周亦以釋箕子囚而知之訪問天道作洪範豈必卽是年事哉又書序云惟十有一年武王伐殷孔傳曰周自虞芮質成諸侯並附以爲受命之年初未嘗言受命攺元也蔡傳譏其言攺元爲誤非矣至於以建子之月爲春則春秋二百四十二年其書春王正月者九十有三凡皆周正建子之月也後漢元和三年陳寵奏曰夫冬至之節陽气始萌故十一月有蘭射幹蕓荔之應時令曰諸生蕩安形體天以爲正周以爲春十二月陽气上通雉雊雞乳地以爲正殷以爲春十三月陽气已至天地已交萬物皆出蟄虫始振人以爲正夏以爲春則是季冬仲冬皆可言春也魏書李彪傳誠宜逺稽周典近采漢制不於三統之春行斬絞之刑則是建子建丑皆可爲春也孔疏曰案三統歷以殷之十二月武王發師至二月甲子咸劉商王紂彼十二月卽周之正月建子之月也此唐孔氏也蔡傳以爲漢孔氏誤大抵紂未亡以前竹書所紀者商正帝辛五十二年冬十有二月庸蜀羌髳從周師伐殷是於周爲十一月建子之月孔曰周之孟春是也

武成厥四月哉生明王來自商至於丰丁未祀於周廟越三日庚戌大告武成蔡傳曰史氏記武王往伐歸獸祀羣神告羣後與其政事共爲一書篇中有武成二字遂以名篇

按竹書武王十二年辛卯率諸侯伐殷親禽受於南單之臺夏四月王歸於丰饗於太廟作大武樂則是大告武成者謂大武之樂所由成也樂記夫子語賓牟賈曰夫武者象成者也且夫武始而北出再成而滅商三成而南四成而南國是疆五成而分周公左召公右六成復綴以崇鄭注曰成猶奏也每奏武曲一終爲一成始奏象觀兵孟津時也再奏象克殷時也三奏象克殷有餘力而反也四奏象南方荊蠻之國侵畔者服也五奏象周召分職而治也六奏象兵還振旅也又按周頌武篇曰勝殷遏劉耆定爾功春秋傳以此爲大武之首章其名篇亦止武之一字則此大告武成者卽告以大武之六成也向使竹書不出不以夏四月王歸於丰饗於太廟作大武樂連書於十有二年之下予又安從而疑之又安從而辧之孔曰文王受命有此武功成於克商詩言有此武功者指伐崇耳若謂文有克商之武功至此而告天祭廟以著其成不防視聖人之心防同於魏武乎

洪範天乃錫禹洪範九疇蔡傳曰按孔氏曰天與禹神龜負文而出列於背禹遂因而第之以成九類世戴九履一左三右七二四爲肩六八爲足卽洛書之數也按唐孔氏曰云禹因而第之則孔以第是禹之所爲初一曰等二十七字必是禹加之也其敬用農用等一十八字大劉及顧氏以爲龜背先有小劉以敬用等字亦禹所第敍其龜文惟有二十字並無明據未知孰是余讀南齊書永明八年四月長山縣王惠獲六目一頭下有萬歡字並有卦兆九年八月獲神一頭下有防兌卦車頻秦書苻堅建元十二年髙陸縣民穿井得大三尺六寸背文負八卦古文晉書堅傳亦載其事隋書王劭傳汝水得神腹下有文曰天下楊興則禹時洛水書先有文字無足怪也歐陽氏作葛氏鼎歌曰馬圖出河負疇自古怪說何悠悠眞荊公所云歐九不學故也

一曰水二曰火三曰木四曰金五曰土蔡傳曰水火木金土者五行之生序也天一生水地二生火天三生木地四生金天五生土

按禹謨水火木金土谷蔡傳曰水克火火克金金克木木克土而生五穀洪範水火木金土蔡傳曰五行相生之序殊不知聖人作書偶然序列不過倒置一金字而遂互生異議也凡此皆五徳相勝之說以爲之倡而班志遂有天一生水地二生火之說據月令春在木其數八夏在火其數七秋在金其數九冬在水其數六初無以水屬天以火屬地之說在傳蔡墨對魏獻子五行之官木正勾芒火正祝融金正蓐収水正防土正后土與月令合又史伯言先王以土與木金水火雜以成百物是以和五味以調口與洪範合初何嘗以五行分屬於天地若謂禹謨主相克洪範主相生五行以三者屬天二者屬地必不然矣左傳子罕曰天生五材民並用之杜預曰金木水火土也五行皆天之所生而謂天生者三地生者二必不然矣然則生克之說將遂可廢乎曰不然據儀禮昏禮有云適見於天日爲之食孔疏曰左傳昭三十一年十二月辛卯朔日有食之庚午之日始有謫謫謂日將食之气气見於上所以責人君也公問於梓愼禍福何爲對曰二至二分日有食之不爲災也日月之行也分同道也其他則爲災陽不克也故常爲水也然詩之十月則夏之八月秋分日食而爲災者以辛卯之日卯往侵辛木反克金故爲災昭七年夏四月甲辰朔日有食之而大咎衛君上卿四月夏之二月而爲災者以其甲辰之日甲爲木辰爲土木當克土今日食土反克木故爲災也昭二十一年秋七月壬午朔而日食壬爲水午爲火水應克火而日食火反克水不爲災者以秋七月夏之五月是壬午之日故不爲災然則五行之相生如火爲土母水爲木母之類五行之相克如木當克土土反克木之類豈禹謨則專主於相克洪範則專主於相生之謂哉

五皇極皇建其有極蔡傳曰皇君也極猶北極之極中立而四方之所取正焉者也

按爾雅釋詁皇大也孔曰凡立事當用大中之道孔疏曰詩云莫匪爾極周禮以爲民極皆謂用大中也洛書以皇極居中爲九疇之本猶河圖以太極居中而爲八卦之本也建用皇極卽所謂彜倫之攸敍也自五行至六極其二十字本文所有禹因而第之以皇極居五而箕子之陳洪範又因以明禹所受於堯舜相傳之法也彜倫攸敍而亦謂之爲法者卽所謂父子兄弟足法而後民法之也下所謂錫汝保極維皇作極是也建極猶建中卽堯舜之執中用中也初一曰五行潤下炎上卽水火金木土谷惟修也次二曰敬用五事作肅作睿卽愼厥身修思永也次三曰農用八政食貨賓師卽食哉惟時以及於懋遷有無化居司空平水土司徒敷五教之類也次四曰協用五紀歲月星辰卽歷象日月星辰敬授人時與所謂歷數在汝躬也次六曰乂用三徳正直剛柔卽正徳利用直哉惟淸以及剛而塞柔而立也次七曰明用稽疑擇建立卜筮人龜從筮從卽官占惟先蔽志詢謀僉同龜筮協從也次八曰念用庶徴省歲省月卽惟防惟康昭受上帝無曠庶官天工人其代之也次九曰向用五福威用六極壽富康寧凶短折卽惠廸吉從逆凶惟影響也九疇以皇極爲本皇極建而九疇皆得矣故孔曰大中之道大立其有中謂行九疇之義也

無偏無陂遵王之義蔡傳曰偏不中也陂不平也按孔傳曰偏不平陂不正當循先王之正義以治民注引釋文曰陂音祕舊本作頗音普多反按唐紀開元十四年明皇以洪範無偏無頗聲不協詔攺頗爲陂曰朕聽政之暇每夜觀書匪徒說於微言實欲暢於精理讀尙書洪範至無偏無頗遵王之義三復斯文並皆協韻惟頗一字實則不倫又周易泰卦中無平不陂釋文陂字亦有頗音陂之與頗訓詁無別爲陂則文亦防意爲頗則聲不成文應由煨燼之餘簡編墜缺授之際差舛相仍原始要終須有刋革宜攺頗字爲陂仍宣示國學又宋史徽宗宣和六年詔洪範復從舊文以陂爲頗蔡成於寧宗嘉定二年己巳歲則是在宣和之後不知其何以不攺據易無平不陂蔡傳陂不平於義爲允而孔云陂不正蓋彼時猶是無頗故訓爲不正也

旅獒西旅厎貢厥獒蔡傳曰西旅西方蠻夷國名按孟子無忘賓旅趙岐注曰賓賓客旅羈旅此蓋以西夷獻獒周以其地逺不臣以賓旅待之故曰西旅竹書武王十三年巢伯來賓書序巢伯來朝王命芮伯作旅巢命是皆以賓旅之禮待之言賓則太過言旅則降於賓矣泰誓中下曰西土有眾我西土君子牧誓曰逖矣西土之人故西土有貢獒者而武王意不忍卻太保作旅獒用訓於王旅獒旅巢義一也漢孔氏旅巢傳曰陳威徳以命巢於旅獒傳曰西戎逺國貢大犬召公陳戒並以爾雅旅陳也爲訓非矣至謂西方之戎有國名旅者其誤始於唐孔氏而蔡傳依之也

金縢周公乃告二公曰我之弗辟我無以告我先王周公居東二年則罪人斯得蔡傳曰辟讀爲避鄭氏詩傳言周公以管蔡流言避居東都是也漢孔氏以爲致辟於管蔡之辟謂誅殺之以居東爲東徵非也

按竹書成王元年春正月王卽位命宰周文公總百官夏六月葬武王於畢秋武庚以殷畔周文公出居於東二年秋王逆周文公於郊遂伐殷三年王師滅殷據此則居東二年乃是避居於東陸氏釋文曰辟馬鄭音避謂避居東都其說蓋始於馬融也然以爲避居東都則亦非也史記魯世家曰人或譖周公周公奔楚邵寶曰周公辟流言嘗居東矣魯公封也不之魯而之楚乎據國防季歷葬於楚山之尾季婦鼎銘曰王在成周王徙於楚麓括地誌終南山一名楚山在雍州萬年縣南五十里周公奔楚當是因流言出居依於祖考之墓地必無逺適東都之理邵疑奔楚爲楚國失之逺矣觀下文王啟金縢執書以泣曰惟朕小子其新迎王出郊天乃雨反風則居東在成周之東爲甚近而必非東都明矣

大誥若兄考乃有友伐厥子民養其勸弗救蔡傳曰民養未詳蘇氏曰養廝養也謂人之臣僕大意言若父兄有友攻伐其子爲之臣僕者其可勸其攻伐而不救乎父兄以諭武王友以諭四國子以諭百姓民養以諭邦君禦事

按書序武王崩三監及淮夷叛周公相成王將黜殷作大誥則受命東徵者周公也武王爲周公之兄成王之考此言若兄考謂若兄卽予考也本一體相關乃有友伐厥子民友卽上所謂大化誘我友邦君者是也時三監淮夷共相叛亂以伐我周之子民豈可以養冦害民反勸若而弗救乎觀此則周公本無誅戮管蔡之心而成王之責任周公蓋有不得不然者也蔡傳乃以爲諭言非矣

康誥蔡傳曰按書序以康誥爲成王之書今詳本篇康叔於成王爲叔父成王不應以弟稱之說者謂周公以成王命誥故曰弟然旣謂之王若曰則爲成王之言周公何遽自以弟稱之也序書者不知篇首四十八字爲洛誥脫簡遂因誤爲成王之書是知書序果非孔子所作也

按衛康叔世家曰周公旦以成王命興師伐殷殺武庚祿父管叔以殷餘民封康叔爲衛君周公旦懼康叔齒少乃申告康叔故謂之康誥蔡以爲序書者誤豈太史公亦誤乎據竹書武王十三年大封諸侯十五年冬遷九鼎於洛十七年冬十二月王陟成王元年秋武庚以殷畔三年王師滅殷殺武庚祿父遷殷民於衛康誥惟三月哉生魄周之三月夏之正月也計武王以丙申年十二月陟至成王三年正月相距二十七月時成王衝防在喪服亮陰之中方二年及三月耳不得遽作誥以命康叔故周公取武王時告康叔者申之太史公謂周公申告康叔者是也序書者因敍之於此非誤也且康叔於武王時初封於康則曰康誥猶召公封召則曰召誥蔡仲封蔡則曰蔡仲之命若成王三年遷殷民於衛時康叔已攺封於衛矣不曰衛誥而曰康誥者豈非本武王之書而周公申之哉蔡傳又以序書者不知康誥篇首四十八字爲洛誥脫簡遂因誤爲成王之書是又不然篇首云周公初基作新大邑於東國洛非直指洛誥言也史記周本紀武王曰粵瞻雒伊毋逺天室營周居於洛邑而後去至十五年遂遷鼎於洛書序所云豈卽洛誥之洛哉

洛誥王命周公後作冊逸誥在十有二月惟周公誕保文武受命惟七年蔡傳曰逸誥者史逸誥周公治洛畱後也在十有二月者明戊辰爲十二月也吳氏曰周公自畱洛之後凡七年而薨也

按上文王命作冊逸祝冊惟告周公其後孔傳曰尊周公立其後爲魯侯王爲冊書使史逸誥伯禽據漢律曆志曰成王元年正月己巳此命伯禽俾侯於魯之歲也安在於召公如洛度邑之後始尊周公之後爲魯侯乎據竹書成王七年春三月召康公如洛度邑甲子周文公誥多士於成周遂城東都十年周文公出居於丰十一年王命周平公治東都十四年洛邑告成二十一年周文公薨於丰蓋當時召公如洛周公繼至王如東都復封公之次子君陳爲周公以代公後爰於十有二月烝祭日用兩騂牛於文武命史逸爲祝冊以告之言惟告周公其後者示重也春秋傳隠六年周桓公僖九年宰周公其後也前言命公後廸將其後公勿替刑四方其世享蓋言其世爲周公儀刑勿替俾四方世享其徳公答曰予旦以多子越禦事篤前人成烈多子者公旦之諸子也言已以諸子治事篤厚前人之功烈答眾望而作周孚信也蔡乃以多子爲眾卿大夫前人爲文武非矣夫以前人爲文武則多子卽公之諸子可知矣至以命公後爲命公畱後治洛者則又惑於吳氏公畱洛七年之說而失考也公成王七年至洛十年出居於丰在洛者凡三年耳經云惟七年蓋以成王十四年洛邑告成二十一年周公薨於丰相距凡七年公何嘗七年畱洛且薨於洛也書君陳序云周公旣沒命君陳分正東郊成周蓋先時冊命周公後乃分尹東郊耳

多士蔡傳曰周公黜殷之後以殷民反覆難制卽遷於洛至是建成周造廬舎定疆埸乃告命與之更始焉爾此多士之所以作也書序以爲成周旣成遷殷頑民者謬矣

按竹書成王三年遷殷民於洛邑遂營成周七年三月召康公如洛度邑甲子周文公誥多士於成周卽是事也書序成周旣城遷殷頑民周公以王命誥作多士序蓋以成周旣成其所遷殷民之中又有頑梗不率者爰作多士以誥之此特爲頑民而發非謂始遷其民也又竹書成王三年滅殷遷殷民於衛五年營成周八年命魯侯禽父齊侯伋遷庶殷於魯則是成周旣成亦嘗有遷殷民之事矣又多士曰惟三月周公初於新邑洛用告商王士三月卽召公如洛之三月也蔡傳以爲成王祀洛次年之三月周公至洛久矣至是始行治洛之事故謂之初也殊失考矣

無逸周公曰嗚呼君子所其無逸蔡傳曰所猶處所也君子以無逸爲所動靜食息無不在是焉作輟則非所謂所矣

按論語譬如北辰居其所而眾星共之朱子集注曰居其所不動也蓋以不動者爲所而眾動以之爲樞紐也在天爲北極在易爲太極在範爲皇極在聖人爲主靜以立極君子以無逸爲所卽君子以無逸爲極也益曰罔遊於逸臯陶曰無教逸欲有邦周公曰所其無逸聖賢相傳之心法無有不以是爲兢兢業業者若但以處所釋之其意𨿽本於宋玉然以爲動靜食息無不在是處則亦淺之乎言無逸矣至謂先知稼穡之艱難乃逸卽豳風七月意也朱子詩傳曰周公以成王未知稼穡之艱難故陳后稷公劉風化之所由使瞽蒙朝夕諷誦以教之豳風無逸不有互相發明哉

肆祖甲之享國三十有三年蔡傳曰邵子經世書髙宗五十九年祖庚七年祖甲三十三年

按竹書武丁元年丁未五十九年陟祖庚元年丙午十一年陟祖甲元年丁巳三十三年陟邵子云祖庚七年恐未足據又竹書外壬小乙皆十年庚丁八年小庚開甲皆五年南庚六年仲壬陽甲馮辛皆四年小辛三年書言或十年或七八年或五六年或四三年亦各有所指非泛言也

君奭耈造徳不降我則鳴鳥不聞蔡傳曰言召公去則耉老成人之徳不下於民在郊之鳯將不得復聞其鳴矣是時周方隆盛鳴鳯在郊捲阿鳴於髙岡者乃詠其實故周公云爾也

按竹書成王十八年鳯凰見遂有事於河是時鳯凰翔庭成王援琴而歌曰鳯凰翔兮於紫庭余何徳以感靈賴先王兮恩澤臻於胥樂兮民以寧

蔡仲之命乃致辟管叔於商蔡傳曰致辟云者誅戮之也

按周書作雒解曰降辟三叔管叔經而卒是時周公東徵旣誅武庚而三叔依然無恙致辟云者辟法也謂欲以國法懲之管叔經而卒前漢志中牟縣有管城後漢志縣有林鄕天問曰伯林雉經維其何故是管叔於伯林之地自經而死也是周公未嘗誅戮之也孔傳以辟爲誅殺蔡傳依之非也

多方惟五月丁亥王來自奄至於宗周蔡傳曰成王卽政之明年商奄又叛成王徵滅之

按竹書成王二年奄人徐人及淮夷入於邶以叛三年王師滅殷遂伐奄滅蒲姑四年王師伐淮夷遂入奄五年春正月王在奄遷其君於蒲姑夏五月王至自奄六年大搜於岐陽七年周公復政於王書五月丁亥王來自奄蓋周公攝政五年之事書詞先言周公曰而後言王若曰者此也成王卽政則猶在二年之後而孔傳謂周公歸政之明年蔡傳據爲成王卽政之明年皆失考也觀下文王曰今爾奔走臣我監五祀其爲成王之五年不益信哉

周官惟周王撫萬邦巡侯甸四徵弗庭歸於宗周董正治官蔡傳曰此書之本序也成王歸於鎬京董正治事之官外攘之功舉而益嚴內治之修也

按竹書成王十九年王巡狩侯甸方嶽召康公從歸於宗周遂正百官黜丰侯周官之作當在是時也書序成王旣黜殷命滅淮夷還歸在丰作周官計滅殷與伐淮夷事在三年四年至此相距十五年序以經言四徵弗庭而實之非謂以徵是地而歸也序言丰丰亦卽宗周也徐廣曰鎬去丰二十五里是皆爲宗周也

顧命惟四月哉生魄王不懌蔡傳曰哉生魄十六日按孔曰成王崩年之四月始生魄月十六日孔疏曰成王崩年經典不載漢書律曆志云成王卽位三十年四月庚戍朔十五日甲子哉生魄卽引此顧命之文以爲成王卽位三十年而崩此是劉歆說也孔以甲子爲十六日則不得與歆同矣鄭云此成王二十八年傳惟言成王崩年未知成王卽位防年崩也據竹書成王元年丁酉春正月王卽位三十七年夏四月乙丑王陟康王元年甲戌春正月王卽位命宰召康公總百官諸侯朝於丰宮則是成王崩年歲在癸酉唐時竹書旣出而孔氏仍未之考是亦其疎略處也

呂刑蚩尢惟始作亂延及於平民罔不冦賊苗民弗用靈制以刑蔡傳曰苗民承蚩尢之暴不用善而制以刑按孔傳曰蚩尢黃帝所滅三苗帝堯所誅言異世而同惡據後漢書張衡傳凡防皆云伐蚩尢而詩防獨云蚩尢敗然後堯受命疑蚩尢種類髙辛之末尙在故三苗之君得習蚩尢之惡而制以重刑如張衡傳所云者又按周禮肆師疏賈公彥引三朝記曰蚩尢庶人之貪者殆卽經所云延及平民罔不冦賊者也

大辟疑赦其罰百鍰閱實其罪蔡傳曰臯陶所謂罪疑惟輕者降一等而罪之今五刑疑赦而直罰之以金是大辟宮剕劓墨者皆不復降等用矣舜之贖刑官府學校鞭撲之刑耳而穆王之所謂贖𨿽大辟亦贖也舜豈有是制哉

按經文墨辟疑赦其罰百鍰閱實其罪言犯墨法者事有可疑則赦之而又不徑赦之也罰之百鍰以示懲若乃簡閱其情實無可疑者其罪之實與疑對罪與赦對實則不疑罪則不赦也大辟之法亦然疑則赦之使贖實則罪之不赦也豈謂贖之以金𨿽大辟亦許其贖免哉蔡謂穆王巡遊無度財匱民勞乃爲此一切權宜之術以斂民財非也觀其言五過之疵惟官惟反惟內惟貨惟來又言獄貨非寶惟府辜功其兢兢以黷貨爲戒者豈反借以斂民財爲哉蔡傳又以爲夫子錄之蓋亦示戒則又非也夫子作孝經引甫刑云一人有慶兆民賴之又曰五刑之屬三千皆呂刑文也向使以穆王爲戒而又何引之以垂訓哉

管城碩記卷五﹤子部﹐雜家類﹐雜考之屬﹐管城碩記﹥

欽定四庫全書

管城碩記卷六

翰林院檢討徐文靖撰詩一

釋文舊說云詩序關雎后妃之徳也至用之邦國焉名關雎序謂之小序此以下則大序也沈重云案鄭詩譜意大序是子夏作小序是子夏毛公合作卜商意有不盡毛更足成之或云小序是東海衛敬仲所作朱子曰近世諸儒多以序之首句爲毛公所分而其下推說云云者爲後人所益理或有之但今考其首句則已有不得詩人之本意而肆爲妄說者矣況沿襲云云之誤哉又論邶柏舟序曰詩之文意事類可以思而得其時世名氏則不可以彊而推若爲小序者姑以其意推防探索依約而言不知其時者必彊以爲某王某公之時不知其人者必彊以爲某甲某乙之事於是傅防書史依托名謚鑿空妄語以誑後人且如柏舟不知其出於婦人而以爲男子不知其不得於夫而以爲不遇於君此則失矣乃斷然以爲衛頃公之時則其故爲欺罔以誤後人之罪不可揜矣凡小序之失以此推之什得八九矣

按馬端臨經籍考曰詩書之序自史傳不能明其爲何人所作而先儒多疑之至朱文公之解經則依古經文析而二之而備論其得失而於詩國風諸篇之序詆斥尢多以愚讀國風諸詩知詩之不可無序而序之有功於詩也蓋風之爲體比興之辭多於敍述諷諭之意浮於指斥蓋有反覆詠嘆聯章累句而無一言敍作之之意者而序者乃一言以蔽之曰爲某事也茍非其傳授之有源探索之無舛則孰能臆料當時指意之所歸以示千載乎而文公深詆之且於桑中溱洧諸篇辧析尢至以爲安有刺人之惡而自爲彼人之辭以陷於所刺之地而不自知者哉其意蓋謂詩之辭如彼而序之說如此則以詩求詩可也烏有捨明白可見之詩辭而必欲曲從臆度難見之序說乎其說固善矣然愚以爲必若此則詩之難讀者多矣豈直鄭衛諸篇哉夫芣苢之序以爲婦人樂有子爲后妃之美也而其詩語不過采掇芣苢之情狀而已黍離之序以爲閔周室宮廟之顚覆也而其詩語不過慨嘆禾黍之苗穗而已此詩之不言所作之意而賴序以明者也若捨序以求之則其所以采掇者爲何事而慨嘆者爲何說乎叔於田之二詩序以爲刺鄭莊公也而其詩語則鄭人愛叔叚之辭耳揚之水椒聊二詩序以爲刺晉昭公也而其詩語則晉人愛桓叔之辭耳此詩之敍其事以諷初不言刺之之意而賴序以明者也若捨序以求之則知四詩也非子云美新之賦則袁宏九錫之文耳是豈可以訓而夫子不刪之乎鴇羽陟岵之詩見於變風序以爲徵役者不堪命而作也四牡采薇之詩見於正雅序以爲勞使臣遣戍役而作也而深味四詩之旨則嘆行役之勞苦敍饑渴之情狀憂孝養之不遂悼歸休之無期其辭語一耳此詩之辭同意異而賴序以明者也若捨序以求之則文王之臣民亦怨其上而四牡采薇不得爲正雅矣卽是數端而觀之則知序之不可廢序不可廢則桑中溱洧何嫌其爲刺奔乎蓋嘗論之均一勞苦之詞也出於敍情閔勞者之口則爲正雅而出於困役傷財者之口則爲變風也均一泆之詞也出於奔者之口則可刪而出於刺奔者之口則可錄也均一愛戴之詞也出於愛叔叚桓叔者之口則可刪而出於刺鄭莊晉昭者之口則可錄也夫芣苢黍離之不言所謂叔於田揚之水之反辭以諷四牡采薇之辭同變風文公胡不玩索詩辭別自爲說而卒如序者之舊說求作詩之意於詩辭之外矣何獨於鄭衛諸篇而必以爲奔者所自作而使聖經爲錄辭之具乎且夫子嘗刪詩矣其所取於關雎者謂其樂而不耳則夫詩之可刪孰有大於者今以文公詩傳考之其指以爲男女佚奔誘而自作詩以敍其事者凡二十有四如桑中東門之墠溱洧東門之日東門之池東門之楊月出則序以爲刺而文公以爲者所自作也如靜女木采葛丘中有麻將仲子遵大路有女同車山有扶蘇萚兮狡童褰裳丰風雨子衿揚之水出其東門野有蔓艸則序本別指他事而文公亦以爲者所自作也夫以昏不檢之人發而爲放蕩無恥之辭而其詩篇之繁多如此夫子猶存之則不知所刪何等一篇也愚非敢茍同序說而妄議先儒也蓋嘗以孔子孟子之所以說詩者讀詩而後知序說之不繆而文公之說多可疑也孔子之說曰誦詩三百一言以蔽之曰思無邪孟子之說曰說詩者不以文害辭不以辭害志以意逆志是爲得之夫經非所以誨邪也而戒其無邪辭所以達意也而戒其害意蓋知詩人之意者莫如孔孟慮學者讀詩而不得其意者亦莫如孔孟是以有無邪之訓焉則以其辭之不能不鄰乎邪也使篇篇如文王大明則奚邪之可閒乎是以有害意之戒焉則以其辭之不能不害其意也使章章如淸廟臣工則奚意之難明乎以是觀之則知刺奔果出於作詩者之本意而夫子所不刪者其詩決非泆之人所自賦也或又曰文公嘗言雅者二雅是也鄭者緇衣以下二十一篇是也衛者邶鄘衛三十九篇是也桑間衛之一篇桑中是也二南雅頌祭祀朝聘之所用也鄭衛桑濮里巷俠邪之所作也夫子於鄭衛蓋深絕其聲於樂以爲法而嚴立其詞於詩以爲戒今乃欲爲之諱其鄭衛桑濮之實而文以雅樂之名又欲從而奏之郊廟之中朝廷之上則未知其將欲薦之於何等之鬼神用之於何等之賓客乎愚又以爲未然夫左傳言季札來聘請觀周樂而所歌者邶鄘衛鄭皆在焉則諸詩固雅樂矣使其爲里巷俠邪所用則周樂安得有之而魯之樂工亦安能歌異國邪之詩乎然愚之所論不過求其文意之指歸而知其得於性情之正耳至於被之弦歌合之音樂則儀禮左傳所載古人歌詩合樂之意蓋有不可曉者夫關雎鵲巢閨門之事后妃夫人之詩也而鄕飲酒燕禮歌之采蘋采蘩夫人大夫妻能主祭之詩也而射禮歌之肆夏繁遏渠宗廟配天之詩也而天子享元侯歌之文王大明綿文王興周之詩也而兩君相見歌之以是觀之其歌詩之用與詩人作詩之本意蓋有判然不相合者不可彊通也則烏知鄭衛諸詩不可用之於燕享之際乎左傳載列國聘享賦詩固多斷章取義然其大不倫者亦以來譏誚如鄭伯有賦鶉之奔奔楚令尹子圍賦大明及穆叔不拜肆夏寗武子不拜彤弓之類是也然鄭伯如晉子展賦將仲子鄭伯享趙孟子太叔賦野有蔓艸鄭六卿餞韓宣子子齹賦野有蔓艸子太叔賦褰裳子遊賦風雨子期賦有女同車子柳賦籜兮此六詩皆文公所斥以爲奔之人所作也然所賦皆見善於叔向趙武韓起不聞被譏乃知鄭衛之詩未嘗不施之於燕享而此六詩之旨意訓詁當如序者之說不當如文公之說也或曰文公之於詩序於其見於經傳信而有證者則從之如碩人載馳淸人鴟鴞之類是也其可疑者則未嘗盡斷以臆說而固有引書以證其謬者矣曰是則然矣然愚之所以不能不疑者則以其惡序之意太過而所引援指摘似亦未能盡出於公平而足以當人心也夫關雎韓詩以爲衰周之刺詩賓之初筵韓詩以爲衛武公飲酒悔過之詩皆與毛序反者也而韓詩說關雎則違夫子不不傷之訓是決不可從者也初筵之詩夫子未有論說也則詆毛而從韓夫一韓詩也初筵之序可信而關雎之序獨不可信乎邶柏舟毛序以爲仁人不遇而作文公以爲婦人之作而引列女傳爲證非臆說矣然列女傳出於劉向向上封事論恭顯傾陷正人引是詩憂心悄悄慍於羣小之語而繼之曰小人成羣亦足慍也則正毛序之意矣夫一劉向也列女傳之說可信而封事之說獨不可信乎此愚所以疑文公惡序之意太過而引援指摘似爲未當此類是也

唐孔氏關雎疏曰二南之風實文王之化而美后妃之徳者以夫婦之性人倫之童非是褒賞后妃能爲此行也

按關雎化始房中故遂云后妃之徳非不知有文王也亦有言文王而不及后妃者如漢廣之序是也朱子乃云序者徒見其辭而不察其意遂壹以後妃爲主而不復知有文王又哀窕思賢才足上所云憂在進賢也而無傷善之心足上所云不其色也朱子乃曰至於傷爲傷善之心則又大失其旨而全無文理過矣又按子貢詩曰文王之妃姒氏思得淑女以供內職賦關雎是淑女爲太姒思賢以自輔而忘其身之爲逑若曰玆淑女是君子之好逑吾何徳以配君子云爾蓋是詩爲后妃所自作故取之以冠全詩義或然也

葛覃序云后妃在父母家則志在於女功之事

按朱子以在父母家一句爲未安蓋以爲若在父母之家卽詩中不應以歸寧父母爲言然序先言其志在女功後言其服澣濯尊師傅化天下以婦道是序分言之而朱子故爲連讀之也

捲耳序云后妃之志也又當輔佐君子求賢審官知臣下之勤勞

按襄十五年左傳引詩曰嗟我懷人寘彼周行能官人也與詩序求賢審官意合蓋后妃思君子官賢人志在於輔佐於是代文王設身處地以爲嗟我懷人我姑酌彼金罍耳凡言我者皆指文王也朱子以爲后妃所自作采捲耳后妃不屑嗟我懷人非后妃口吻甚至欲陟崔嵬而思乘馬思酌酒豈后妃所自爲乎

螽斯序云言若螽斯不妒忌則子孫眾多也

按朱子以螽斯爲不妒忌則子孫眾多之比序者不達此詩之體故遂以不妒忌者歸之螽斯然序以言若螽斯爲句其所以能若此者由於不妒忌則子孫眾多也加一若字則亦以爲比可知

兔序云關雎之化行則莫不好徳賢人眾多也按左傳雲天下有道則公侯能爲民幹城申培詩說云文王舉閎夭散宜生而詩人詠之墨子云文王舉閎夭太顚於网之中西土服蓋商季賢才隠遁如太公隠於屠釣則閎散隠於兔容或有之序以爲關雎之詩后妃思賢媵以自輔故化行而賢人眾多也但旣爲幹城腹心則已在官使矣曰武夫者追言其始進時耳朱子以爲野人亦未然

汝墳序云文王化行乎汝墳之國

按韓詩曰汝墳辭家也薛氏曰燬烈火也孔邇以父母甚廹近饑寒也言王室政如烈火猶觸冒而仕者以父母甚廹近饑寒故爲祿仕東漢周磐貧薄不充養嘗誦汝墳之卒章乃慨然解韋就孝廉之舉亦此意也子貢詩曰受辛無道商人慕文王而歸之賦汝墳朱子集傳父母指文王也與詩傳意同

鵲巢序云夫人之徳也鄭箋云夫人有均一之徳如鳲鳩然而後可配國君

按集傳曰鳩性拙不能爲巢或有居鵲之成巢者是先將鳩說壞矣何以爲夫人興乎

艸虫序云大夫妻能以禮自防也朱子曰此恐亦是夫人之詩未見以禮自防之意

按徐幹中論曰良霄以鶉奔喪年子展以艸虫昌族君子感凶徳之如彼見吉徳之如此故立必罄折坐必抱鼓周旋中規折旋中矩亦是以禮自防之意也

行露序云召伯聽訟也彊暴之男不能侵淩貞女也按鄭志張逸問行露召伯聽訟察民之意化耳何訟乎答曰民被化久矣故能有訟孔氏疏曰言彊暴者謂彊行無禮而淩暴於人左傳昭元年云徐吾犯之妹美公孫楚聘之矣公孫黑又使彊委禽焉是也朱子集傳謂女子不爲彊暴所污自述已志作此詩以絕其人無論彊暴者非一詩所能絕而所云速我訟獄皆是自述己志乎劉向列女傳曰召南申女許嫁於酆夫家禮不備而欲迎之女不肯往夫家訟之女終拒之而作詩蓋是實有其事非但自述其志也

殷其靁序云勸以義也

按詩莫敢或遑莫敢遑息正是勸以爲臣之義而閔其勤勞朱子謂此詩無勸以義之意何也

邶柏舟序云言仁而不遇也朱子曰婦人不得於其夫故以柏舟自比

按孟子引詩云憂心悄悄慍於羣小孔子也朱子集傳曰本言衛之仁人見怒於羣小孟子以爲孔子之事可以當之則仍依序說也今考其辭气微我無酒以敖以遊大不類婦人語也自當以仁人不遇爲是

日月序云衛莊姜遭州吁之難傷已不見答於先君以至困窮也

按朱子謂此當在燕燕之前蓋詩言寧不我顧猶有望之之意又言徳音無良亦非所宜施於前人者明是莊公在時所作然細按之則序說爲長蓋是時莊公旣薨莊姜追念之言日月照臨出自東方猶有復明之時而莊公旣逝不復故處是可傷也先君往矣不我顧矣寧不我顧蓋傷之甚而轉冀之也所謂徳音無良者史記衛世家陳女女弟幸於莊公生子完莊公令夫人齊女子之是徳音也而今見弒於州吁反爲不善是無良也不然徳音豈有無良哉序詩以此在燕燕之後非錯簡也

北門序云刺仕不得志也

按詩云王事適我鄭箋云國有王命役使之事此詩當作於衛惠公時桓五年衛人從王伐鄭鄭伯禦之爲左拒以當蔡人衛人王事當指此也

北風序云刺虐也衛國並爲威虐百姓不親朱子曰衛以亂亡國未聞其有威虐之政

按衛詩擊鼓怨州吁用兵暴亂也雄雉刺宣公亂不卹國事軍旅數起也況於納伋之妻而使盜殺其子哉

鄘柏舟序云衛世子共伯蚤死其妻守義父母欲奪而嫁之誓而弗許

按內則子事父母總拂髦是兩髦者乃父母在之飾也鄭氏箋曰共伯僖侯之世子詩稱兩髦則是時僖侯尙在可知史記世家云武公和簒共伯而立無論睿聖武公不應有簒兄之事卽髧彼兩髦可以證僖侯尙在武公何由簒之以共伯蚤死之說參之詩序何可廢也

桑中序云刺奔也朱子曰此奔者自言其與所私之人相期防迎送如此也

按序以爲刺奔者於云誰之思決之蓋以亂者所思何人不過與某某爲期約耳若以爲奔者所自作則將顯然告人曰我思誰人旣姜姓之長女又弋姓之長女又庸姓之長女而皆與我相期送恐𨿽亂無恥者未必恐人不知其也況傳曰相竊妻妾旣竊矣而又何以告之哉孟姜孟弋孟庸皆貴族谷梁傳定公十五年秋七月壬申弋氏卒傳曰哀公之母也左傳作姒氏也詩故曰庸卽鄘女亦國姓也

氓序云刺時也宣公之時男女奔誘復相棄背故序其事以風焉朱子曰此婦爲人所棄而自敍其事按毛傳氓民也以氓而抱布非士可知至於期約則曰子笑言則曰爾原有次序非或親或鄙而忽貴之爲士也又三歲食貧三歲爲婦非女可知老使我怨老而後見棄可知然則作詩者歷敍婦之見棄因嘆曰於嗟女兮無與士耽爲凡爲女者戒之所謂前車之覆後車之鑑也桑落黃隕婦人以色衰見棄如此女也不爽士貳其行世多有之謂可常恃其色哉故作者敍其事以風焉而歸之於刺時也朱子謂此非刺詩總不欲依序說耳

芄蘭序云刺惠公也惠公驕而無禮大夫刺之朱子曰此詩不知所謂

按毛傳觹成人之佩也尙書注人君十二而冠佩爲成人可知君當童防之年所宜佩觹也詩不敢斥言其君惟以其佩觹指之故云刺也閔二年左傳曰初惠公之卽位也少杜預云蓋年十五六詩所謂童子也史記世家宣公卒太子朔立是爲惠公左右公子不平朔之立也則大夫刺之自應有也朱子不信小序故云不知所謂也

河廣序云宋襄公母歸於衛思而不止故作是詩朱子集傳曰衛在河北宋在河南

按閔二年狄入衛之後戴公渡河而南故唐孔氏詩疏曰文公之時衛已在河南自衛適宋不渡河則言河廣者不過取河爲諭耳嚴華谷因集傳云衛在河北遂疑此詩爲作於衛未遷之前而以孔疏爲非不知宋襄公以魯僖公十年卽位二十一年卒始終當衛文公時其母思之賦河廣安得不以爲文公時乎若以此詩爲作於衛未遷前衛在汲郡朝歌縣宋在梁國睢陽縣相去甚逺亦可因跂予望之而謂跂足可見乎意蓋以河狹地近以義不往非謂其逺耳

伯兮序云刺時也鄭箋曰衛宣公之時蔡人衛人陳人從王伐鄭伯也爲王前驅久故家人思之

按詩自伯之東朱子曰鄭在衛西不得爲此行雲之東也唐孔氏疏曰蔡衛陳三國從王伐鄭則兵至京師乃東行伐鄭也非謂鄭在衛東桓五年傳曰王以諸侯伐鄭王爲中軍虢公林父將右軍蔡人衛人屬焉則防師之鄭不自衛出可知鄭世家有云東其民於洛東周在鄭東時伯之東受命西伐耳

木序云美齊桓公也衛爲狄敗出處於漕齊桓公救而封之衛人欲厚報之而作是詩朱子曰疑亦男女相贈答之辭如靜女之類

按子夏詩傳朋友相贈賦木孔叢子引孔子曰吾於木見包苴之禮行以二說証之豈可指爲男女贈答之辭哉

君子陽陽序云閔周也遭亂相招爲祿仕全身逺害而已朱子曰此詩疑亦前篇婦人所作

按前篇君子於役不知其期集傳曰大夫久役於外其室家思而賦之此則其夫旣歸安於貧賤以自樂其家人又識其意而嘆美之夫以爲安於貧賤而曰左執簧所云龡笙鼓簧者是也又曰右招我由房惟天子諸侯得有房中之樂貧賤者何所有也且曰左執翿所云植其鷺翿者是也又曰右招我由敖敖舞位也相招而從於燕舞之位貧賤者何所有也序以爲君子遭亂相招爲祿仕則此皆在位有官職者非但安於貧賤以自樂而已

兔爰序云閔周也桓王失信諸侯背叛構怨連禍王師傷敗君子不樂其生焉朱子曰君子不樂其生一句得之餘皆衍說

按隠三年平王崩周人將畀虢公政鄭祭足帥師取溫之麥秋又取成周之禾君子曰信不由中質無益也是桓王失信之事也竹書桓王三年王使虢父伐晉之曲沃十二年王師秦師圍魏十四年伐曲沃立哀侯弟緡於翼十六年滅翼史記鄭世家莊公二十七年始朝周周桓王怒其取禾弗禮也三十七年莊公不朝周周桓王率陳蔡虢衛伐鄭莊公與祭仲髙渠彌發兵自救王師大敗序謂諸侯背叛王師傷敗者此也夫兵凶器也逢此百凶構怨連禍可知矣何得以序爲衍說

大車序云刺周大夫也禮義陵遲男女奔故陳古以刺今朱子曰周衰大夫猶有能治其私邑奔者畏而歌之

按詩明言畏子不奔則未嘗奔矣集傳猶謂奔者畏而歌之何也呂東萊曰此詩惟能止其奔未能革其心與行露之詩異矣故序以爲刺周大夫也

丘中有麻序雲莊王不明賢人放逐國人思之而作是詩朱子曰婦人望其所與私者而不來故疑復有與之私而畱之者

按詩彼畱子嗟彼畱子國毛傳畱大夫氏子國子嗟父先言其子乃言其父者當是賢人放逐止謂子嗟耳作者旣思其子又美其奕世有徳遂及其父孔氏曰毛時書籍猶多或有所據朱子何所據而易爲婦所私之人哉又按桓十一年公羊傳古者鄭國處於畱先鄭伯有善於鄫公者通乎夫人以取其國而遷鄭焉而野畱莊公死已葬祭仲將往省於畱塗出於宋宋人執之然則畱者鄭鄙邑子嗟者治畱之大夫也

將仲子序云刺莊公也弟叔失道而公弗制祭仲諫而公弗聽朱子曰莆田鄭氏曰此奔者之辭

按仲子指祭仲也毋逾我裏逾過也所謂都城過百雉國之害也毋折我樹仲子曰毋使滋蔓公曰姑待之是也畏我父母公所謂姜氏欲之焉辟害也詩人辭意婉切而莆田鄭氏臆料爲奔之辭朱子信之遂以仲子爲男子之字何哉

遵大路序雲莊公失道君子去之國人思望焉朱子曰婦爲人所棄於其去也而畱之

按集傳以宋玉登徒子好色賦有遵大路兮攬子袪之句遂易爲婦爲人所棄而作果如玉言彼稱詩以贈遊女今以爲婦人所作抑又何也且畱之不於所私之地而乃於大路畱之恐無是情理也

有女同車序云鄭人刺忽之不昬於齊卒以無大國之助至於見逐朱子曰此疑亦奔之詩

按詩有女同車曰親迎同車也彼美孟姜傳曰孟姜齊之長女也史記鄭世家莊公三十八年北戎伐齊齊使求救鄭遣太子忽將兵救齊齊釐公欲妻之忽謝曰我小國非齊敵也四十三年莊公卒太子忽立秋忽出奔衛夫齊女賢而不娶卒以無大國之助至於見逐故詩人刺之朱子必疑爲奔之詩何哉

山有扶蘇序云刺忽也朱子曰女戱其所私者按詩不見子都乃見狂且不見子充乃見狡童傳曰狂狂人也狡童昭公也孔疏曰狂者狂愚之人下傳以狡童爲昭公則此亦謂昭公也然詩人之意當以子都子充指鄭忽狂且狡童指鄭突春秋桓公十一年九月丁亥昭公忽奔衛己亥厲公突立是鄭人思忽而不得見目中止見有突也如此則詩人無訕上悖理之虛惡而亦不必以意料逆揣指爲謔之詞矣或曰目君爲狡童則忘君臣之分然箕子麥秀之歌彼狡童兮不我好兮狡童指紂也詩人不敢斥言而托之狡童故云刺也

褰裳序云思見正也狂童恣行國人思大國之正已也朱子曰女語其所私者

按狡童褰裳疑皆托齊人因忽辭昏而爲之刺狡童曰不與我言不與我食褰裳曰子不我思豈無他人疑托之齊人之口而非鄭人自刺其君也竹書平王六年鄭遷於溱洧其後桓王十三年北戎伐齊鄭忽帥師救齊子惠思我褰裳涉溱者謂忽有功於我涉溱洧而救我也故欲以孟姜妻之子辭之而不我思豈無他人與昏哉若當日與齊爲昏則忽之見逐大國必有以正已左傳鄭六卿餞韓宣子子太叔賦褰裳亦取大國正巳之意也朱子以狡童褰裳皆爲女之詞何哉

子衿序云刺學校廢也朱子曰此亦奔之詩

按毛傳曰靑衿靑領也學子之所服集傳以子爲男子以詩爲奔之詩乃自作白鹿洞賦又曰廣靑衿之疑問則仍依序說矣

敝笱序云齊人惡魯桓公微弱不能防閒文姜使至亂爲二國患朱子曰桓當作莊

按文姜以桓三年歸魯十八年公與如齊齊侯通焉設使桓公納申繻之諫防閒文姜不與如齊則亦不至於亂可知蓋文姜是時歸魯十有六年與如齊而使至於亂者桓公也若莊公卽位夫人固在齊矣其後夫人姜氏防齊侯於禚享齊侯於祝丘以及於防防防谷不能防閒則有之使至亂非桓而何集傳以敝笱不能制大魚比魯莊不能防閒文姜謂詩序桓當作莊非也

汾沮洳序云其君儉以能勤刺不得禮也朱子曰崔靈恩集注其君作君子義𨿽稍通然未必序者之本意也按王肅孫毓皆以言采其莫爲大夫采莫不以爲君又陸氏釋文曰其君子一本無子字則詩序本作君子可知朱子以爲未必序者之本意必欲非之而後快何也

蟋蟀序云刺晉僖公也儉不中禮故作是詩以閔之欲其及時以禮自虞樂也

按史記世家厲王奔彘之二年晉僖侯司徒卽位宣王二年僖侯卒據詩意及序僖侯蓋非能儉者有時而儉不能中禮又常好自虞樂者不能依禮故時人刺之欲其節之以禮耳觀下云蟋蟀在堂役車其休今我不樂日月其慆則今我者詩人自我也周禮春官巾車庶人乘役車農功旣畢役車其休我此時何至不樂否則日月易過又將始播百谷矣君之虞樂自有其時無甚爲太樂蓋當主思於所居之職毋或廢弛國政如良士瞿瞿蹶蹶可矣詩意乃刺其不儉非刺儉也向使旣儉矣而又戒之曰無已太康何哉又爾雅瞿瞿休休儉也則詩意欲其崇儉可知

山有樞序云刺晉昭公也政荒民散將以危亡朱子曰此詩蓋亦答前篇之意而解其憂

按昭公元年封弟成師於曲沃沃盛晉衰已有將亡之勢詩人蓋逆料之矣故曰他人是保他人入室蓋謂謀取其國家而不知也集以前篇蟋蟀在堂爲唐民歲晚務閒乃敢相與燕飲爲樂此爲答前篇之意而解其憂恐未必然蓋有車馬有鐘鼓必非民間終身勞苦者所能有也

綢繆序云刺晉亂也國亂則昏姻不得其時朱子曰詩人敍其婦語夫夫語婦之辭

按集之可疑者有四三星在天毛傳曰三星參也在天始見東方也王肅曰謂十月也三星在戶毛傳曰參星正月中直戶也婦語夫之今夕在十月夫語婦之今夕在正月其疑一也當昏之夕無方束薪於原野及夜而歸之理其疑二也語夫而自稱子兮語婦亦自稱子兮相語又共稱子兮其疑三也先述其語夫次述其語婦足矣中又謂述其夫婦相語而後語婦其疑四也詩蓋以賢者在野束薪及夕而歸見三星在天嘆昏姻不得其時若於今夕而夫婦相見喜如何哉子兮子兮自他人口中而指男女義更明矣

無衣序云美晉武公也武公始並晉國其大夫爲之請命乎天子之使而作是詩朱子曰此序顚倒順逆亂倫悖理當是時若非晉侯自作則是詩人著其事而陰刺之乃以爲美之失其旨矣

按竹書釐王三年曲沃武公滅晉侯緡以寶獻王王命武公以一軍爲晉侯時武公之三十七年也序明言武公大夫爲之請命則所謂美者亦自其大夫美之非武公有可美也主臣協謀弒君簒國向使其臣猶刺之豈肯助之序以爲美者是也

采苓序云刺晉獻公也獻公好聽讒焉

按史記世家晉獻公爲太子城曲沃士蔿曰太子不得立矣不如逃之無使罪至爲吳太伯不亦可乎猶有令名太子不從詩人之意以爲獻公信驪姬之讒舎申生而立奚齊向使申生潛逃如伯夷之去采苓於首陽之巓未爲不可乃士蔿爲之言而不信舎旃舎旃則亦如或人所言可舎之而奔他國而亦無然者何也申生惟知順父之爲孝人之言又胡得而入焉蜀書劉封傳先主以未有繼嗣養封爲子孟達與封書曰自立阿斗爲太子已來有識之人相爲寒心如使申生從子輿之言必爲太伯讀詩者可以觀矣

管城碩記卷六

欽定四庫全書

管城碩記卷七

翰林院檢討徐文靖撰詩二

車鄰序云羙秦仲也秦仲始大有車馬禮樂侍禦之好焉集傳曰君子指秦君寺人內小臣也

按安城劉氏曰秦仲但爲宣王大夫未必得備寺人之官蓋以朱子謂君子爲秦君不言仲疑此詩爲作於襄公之後也據鄭語桓公問於史伯曰姜嬴其孰興對曰國大而有徳者近興秦仲齊侯姜嬴之雋也且大其將興乎詩序秦仲始大之說蓋與此同也竹書宣王三年王命大夫仲伐西戎仲旣爲大夫則受地視伯得備寺人之官也宜矣何必疑此爲作於襄公之後

蒹葭序云刺襄公不能用周禮也集傳曰不知其何所指

按僖二十五年傳晉侯次於陽樊晉語倉葛曰陽人有樊仲之官守夫周以陽樊賜晉而人不服則以周賜秦而人豈能遽服乎時襄公新得周地周禮具在而襄不能用周之遺士素秉周禮者褰裳去之托居水涯西周之民不復見周官威儀於是有伊人宛在之思正與山有榛隰有苓云誰之思西方美人彼美人兮西方之人兮同一感嘆耳觀陽人不忍去周則人不忍忘周可知

晨風序云刺康公忘穆公之業始棄其賢臣集傳曰婦人以夫不在而言與扊扅之歌同意

按韓詩外傳魏文侯封太子擊於中山三年使不往來擊乃遣倉唐緤北犬奉晨鳬獻於文侯文侯曰子之君何業對曰業詩文侯曰於詩何好曰好晨風文侯自讀晨風曰鴆彼晨風欝彼北林未見君子憂心欽欽如何如何忘我實多文侯曰子之君以我忘之乎倉唐曰不敢時思耳乃封中山而復太子擊觀此則晨風蓋父子之詩而非夫婦之吟也安必以忘我二字與扊扅之歌同意遂攺爲婦人以夫不在而言

無衣序云刺用兵也箋云此責康公之言也朱子言序意與詩情不協

按秦康公之元年春秋魯文公之七年也文七年晉敗秦師於令狐至於刳首八年秦人伐晉取武城十年秦伐晉取北徵十二年晉人秦人戰於河曲十六年楚人秦人防庸此無衣所以刺用兵也王於興師者王肅曰疾其好攻戰不由王命故思王興師是也安在與詩意不協

宛丘序云刺幽公也集傳曰國人見此人常遊於宛丘之上故敍其事以刺之

按詩子之湯兮毛傳曰子大夫也鄭箋曰子者斥幽公也二說不同故朱子集傳但云此人之遊蕩不言所指然旣曰坎其擊鼔又曰值其鷺羽恐非君未有是樂故小序以爲刺幽陳世家幽公十二年厲王奔彘凡在位二十三年公卒據竹書紀年幽公二十二年卒是史誤也

衡門序云誘僖公也集傳曰此隱居自樂而無求者之辭

按序以爲誘僖公朱子謂其因謚而配以此詩據陳世家僖公六年周宣王卽位是周室中興之日正僖公奮發有爲之時而乃願而無立志故作詩者誘進之見衡泌可安比國小可以有爲後云齊姜宋子者見人當自彊豈必有大國之援總以誘掖其君耳若謂因謚法小心畏忌曰僖序者因配以此詩未必然也

東門之池序云疾其君之昏滛而思賢女以配君子也集傳曰此亦男女會遇之辭

按集傳以東門爲會遇之地漚麻爲所見之物詩何以又言彼美淑姬言彼美則非所會遇者可知豈非所見者在此所思者又在彼耶水經注陳國東門內有池池水東西七十步南北八十許步水至淸防不耗竭可以漚麻漚菅者諭賢女能柔順君子成其徳教耳

墓門序云刺陳佗無良師傅以至於不義集傳曰所謂不良之人亦不知其何所指也

按左傳桓公五年正月甲戍己丑陳侯鮑卒再赴也於是陳亂文公子佗殺太子免而代之杜注免桓公太子詩蓋以桓公卒而亂作故因以墓門起興夫也不良刺陳佗無良師傅序傳必有所授豈眞以佗爲亂賊被殺遂以無良之詩與之哉

防有鵲巢序云宣公多信讒君子憂懼焉集傳曰此男女之私而憂或間之之辭

按陳世家宣公後有嬖姬生子欵欲立之乃殺其太子禦冦禦冦素愛厲公子完完懼禍及巳乃奔齊此詩當作於是時而言誰侜張太子爲予所美之人乎使我心忉忉然也箋以所美謂宣公非是朱子謂男女有私憂或間之何國風之多滛耶

蜉蝣序云刺奢也昭公國小而迫好奢而任小人集傳曰此蓋以時人有玩細娯而忘逺慮者故以蜉蝣爲比而刺之

按鄭譜云當周惠王時昭公好奢而任小人曹之變風始作蜉蝣蓋昭公詩也其君臣徒整飾其衣裳不知國之將迫脇君臣死亡無日如蜉蝣朝生夕死猶有羽翼以自修飾也蜉蝣掘閱麻衣如雪毛傳曰掘閱容閱也如雪言鮮絜鄭箋曰掘地解閱謂其始生也麻衣深衣諸侯之朝夕則深衣也顧麟士曰按古人所用帛以絲布以麻以葛木棉自後代始入中國故經傳中凡言布者皆麻非如今喪服始用麻也觀玉藻注皮弁服朝衣端服皆麻衣十五升布論語麻冕三十升布可見故釋如雪以爲鮮絜云麻衣猶布衣之謂序以爲刺其君者是也

鳲鳩序云刺不壹也在位無君子用心之不壹也朱子曰此美詩非刺詩

按前人序刺共公好近小人後下泉序疾共公侵刻下民鳲鳩在其間亦共公詩也曹昭公以魯僖七年卒共公卽位其儀不忒正是四國曹之君果足當斯美乎序以爲刺不壹者是也集傳曰鳲鳩稭鞠也亦名戴勝今之布谷也據月令季春之月鳲鳩拂其羽戴勝降於桑旣言鳲鳩又言戴勝舊說以爲一物者非也

魯詩世學云豳風八章章十一句周公作此詩本名豳風蓋欲成王知豳國之風俗故以名篇而未有七月之目也毛氏謬以此篇及鴟鴞東山狼防九罭破斧攺爲豳風始摘此篇章首二字攺名七月然詩實小正之體與國風不同子貢之傳申公之編鴻都之刻是也按周禮春官籥章龡籥以歌豳詩則周制之前巳繋豳矣其周公自名豳風理或然也又襄二十九年傳吳季札請觀周樂爲之歌豳曰美哉蕩乎樂而不滛其周公之東乎杜預曰周公遭管蔡之變東徵三年爲成王陳后稷先公不敢荒滛以成王業故言周公之東乎則是東山諸詩本系之豳風明矣世學之說未足據也

七月詩女心傷悲殆及公子同歸毛傳曰豳公子親率其民同時出同時歸也集傳曰是時公子猶娶於國中而貴家大族連姻公室者亦無不力於蠶桑之務故其許嫁之女預以將及公子同歸而遠其父母爲悲也按求桑采蘩女子事也豳乃使公子親率之乎朱子謂是時公子猶娶於國中而許嫁之女預以遠父母爲悲然則此治蠶之女果卽豳公之婦乎且采蘩祁祁旣曰眾多而女心傷悲止同歸之一人乎春秋莊元年秋築王姬之館於外公羊傳曰於路寢則不可小寢則嫌羣公子之舎則以卑矣其道必爲之攺築者也何休注曰謂女公子也諸侯之女稱公子豳公之女得稱公子也當日豳公之化婚姻得時故公子至貴於歸不愆而國中婚嫁各及其時𨿽貧賤之女采蘩眾多猶得及與公子之貴同歸耳故曰豳風

鴟鴞序云周公救亂也鬻子之閔斯毛傳曰鬻稚稚子指成王也集傳曰周公東徵二年乃得管叔武庚而誅之而成王猶未知周公之意也公乃作此詩以貽王按東山詩云自我不見於今三年是出師巳三年也今云東徵二年乃得管叔武庚而誅之豈旣誅之後而又閒坐一年乎竹書成王元年秋武庚以殷叛周文公出居於東二年秋大雷電以風王逆周文公於郊遂伐殷三年王師防殷殺武庚祿父是居東乃避居於東都而非謂東徵也且旣云得管叔武庚而誅之下又云以比武庚旣敗管蔡不可更毀我王室豈管蔡旣誅而尙存乎且以無毀我室指管蔡則以鬻子指成王旣取我子所取者又何指乎惟廬陵劉氏謂鴟鴞以比武庚子以比羣叔室以比王室是也詩意言武庚誘致羣叔共相背叛罪不容誅則亦旣取我子而殘賊之矣其得毋又毀我王室乎夫抑思恩愛勤篤先王之鬻養斯子誠可憐憫者乎安城劉氏謂此詩歸罪武庚而於三叔則有閔惜之意公以此貽王其欲動成王以親親之誼者至矣

詩序云政有小大故有小雅焉有大雅焉莆田鄭氏曰如此不知常武之徵伐何以大於六月捲阿之求賢何以大於鹿鳴乎蓋小雅大雅者隨其音而寫之律耳律有小呂大呂則歌小雅大雅宜其有別也

按樂記云師乙曰廣大而靜疏逹而信者宜歌大雅恭儉而好禮者宜歌小雅則是人之歌雅大小必問所宜也上林賦掩羣雅張揖注曰詩小雅之材七十四人大雅之材三十一人則是雅必分以小大者材亦各有所分也鄭譜云其用於樂國君以小雅天子以大雅然而饗賓或上取燕或下就孔氏曰魯語金奏肆夏繁遏渠天子所以饗元侯也工歌文王大明緜則兩君相見之樂也天子以大雅而饗元侯歌肆夏國君以小雅於鄰國歌文王是饗賓或上取也天子諸侯燕羣臣及聘問之賓皆歌鹿鳴合鄕樂是皆爲下就也若然則用樂以尊卑爲差等而小雅大雅亦自有差等之不同也其別之爲大小者或亦如詩之長歌短歌詞之中調長調後世失其傳而不知耳明鄭世子朱載堉律呂精義曰詩三百篇皆周樂所奏其國風凡一百六十篇皆角調小雅凡七十四篇皆徵調大雅凡三十一篇皆宮調周頌凡三十一篇及魯頌四篇皆羽調商頌五篇純用商調風雅頌爲調不同粲然而迥殊有條而不紊使鼓鐘於宮聲聞於外不辧其文辭字義亦知所奏者爲風爲雅爲頌茍無一定之調其音無所分別則又何以謂之風雅頌乎合數說觀之古樂器有雅琴雅瑟頌琴頌瑟者正謂此耳豈漫然別爲小雅大雅也哉

出車云自天子所謂我來矣集傳曰天子周王也按詩王命南仲往城於方毛傳曰王殷王也南仲文王之屬據竹書紀年殷文丁十二年周文王元年又四年爲殷帝乙三年王命南仲西拘昆夷是時文王爲西伯則詩曰王曰天子皆殷王也尙書傳曰文王四年伐犬夷注云犬夷昆夷也出車之詩蓋作於是時不得以王命南仲爲周王也

南陔白華華黍由庚崇丘由儀序云有其義而亡其辭集傳曰此笙詩也有聲無辭

按儀禮燕禮鄕飲酒禮具有是詩之名所謂升歌三終者工歌鹿鳴四牡皇皇者華也笙入三終者笙奏南陔白華華黍也間歌三終者歌魚麗則笙吹由庚間之歌南有嘉魚則笙吹崇丘間之歌南山有臺則笙吹由儀間之也合樂三終者歌關雎則笙吹鵲巢合之歌葛覃則笙吹采蘩合之歌捲耳則笙吹采蘋合之也如以爲笙吹由庚由儀有聲無辭則笙吹鵲巢采蘋亦可謂無辭乎如以爲笙奏南陔華黍有聲無辭左傳穆叔如晉晉侯享之金奏肆夏之三不拜周禮鐘師注呂叔玉曰肆夏時邁也金奏與笙奏同一奏也豈金奏有辭而笙奏獨無辭乎且南陔一詩在鹿鳴之什而蓼蕭湛露諸詩又在白華之什設使有聲無辭尙可並謂之什乎禮記經解下而管象示事也孔氏疏曰案周頌維淸奏象武也注云武王制焉則象武用管有詩明矣鄭夾漈曰若笙詩有聲無辭宜曰笙調不曰笙詩燕禮升歌鹿鳴下管新宮笙入三成左傳昭二十五年宋元公享叔孫昭子賦新宮則管詩有辭矣管詩與笙詩無異豈笙詩獨無辭乎是則笙詩之亡也亦猶管詩之亡耳世以斯幹爲新宮未必然也卽以斯幹爲新宮可見其有辭矣故舊說謂亡其辭亦如商頌十二篇而卒亡其七也

蓼蕭序云澤及四海也朱子曰序不知此爲燕諸侯之詩但見零露之云卽以爲澤及四海

按鄭箋云九夷八狄七戎六蠻謂之四海孔氏曰經所陳是四海均防其澤而序漫言四海者以四海諸侯朝王而得燕慶故本其在國澤說其朝見光寵也豈但見零露之云以爲澤及四海哉

菁菁者莪序云樂育材也朱子曰此序全失詩意按集傳曰此亦燕賓客之詩及自作白鹿洞賦又曰樂菁莪之長育則仍依序說矣

吉日序云美宣王田也能愼微接下下無不自盡以奉其上焉朱子曰序愼微以下非詩本意

按詩旣伯旣禱毛傳曰伯馬祖也重物愼微必先爲之禱其祖據周禮夏官校人春祭馬祖注云馬祖天駟春祭其常也宣王以田而禱之是謹其細微也詩曰以禦賔客且以酌醴非接下而何曰悉率左右以燕天子曰漆沮之從天子之所非自盡以奉上而何

庭燎序云美宣王也朱子曰自鴻鴈以下時世多不可考

按劉向列女傳云姜後脫簪珥待罪永巷宣王感悟勤於政事早朝晏退是可證爲宣王時詩也又祈父刺宣王也朱子集傳曰今攷之詩文未有以見其必爲宣王白駒大夫刺宣王也朱子曰爲此詩者以賢者之去而不可畱亦不以爲宣王詩乃他日又曰宣王晚年怠心一生虢文公之徒諫旣不行小人乘間用事觀祈父之詩則司馬非其人白駒之詩賢者去而不肯畱則均爲宣王詩矣烏在鴻鴈以下時世多不可考哉

斯幹序云宣王考室也集傳曰舊說厲王流彘宮室圮壞宣王卽位更作宮室旣成而落之今亦未有以見其必爲是時之詩也

按竹書紀年宣王八年初考室晉荀朂曰案所得紀年蓋魏惠成王子令王之冡也於世本蓋襄王也案史記六國年表自令王二十一年至秦始皇三十四年燔書之歲八十六年及至太康二年初得此書凡五百七十九年當毛公之時竹書未出而宣王考室詩序暗與之合其必非無本明矣朱子生數千年後乃欲慿空而廢之何也

無羊序云宣王考牧也集傳曰此詩言牧事有成而牛羊眾多也

按鄭箋曰宣王復古之牧法汲汲於其數故歌此詩以解之也孔氏曰王者牛羊之數經典無文亦應有其大數今言考牧故知復之也徐與喬曰宣王之牧正梁鴦能馴鳥獸王使毛丘園傳其術鴦曰夫血气之性順則喜逆則怒吾豈逆之使怒哉亦第順之使喜鳥獸之視吾猶其儕也雌雄在前孳尾成羣是可以爲是詩之證也

節南山序雲家父刺幽王也集傳曰春秋桓十五年有家父來求車上距幽王之終巳七十五年不知其人之同異大抵序之時世皆不足信姑闕焉可也

按竹書紀年幽王元年王太師尹氏皇父命五年皇父作都於向詩所謂尹氏太師卽是人也孔氏曰古人以父爲字或累世同之宋大夫有孔父者其父正考父其子木金父此家氏或父子同字父未必是一人也又十月之交有家伯冡宰則家氏在仕籍者多矣

正月繁霜毛傳曰正月夏之四月集傳曰此詩亦大夫所作言霜降失節不以其時

按昭十七年經傳夏六月甲戍朔日有食之祝史請所用幣平子禦之曰惟正月朔慝未作日有食之伐鼓用牲余則否太史曰在此月也杜預注曰於周爲六月於夏爲四月竹書紀年幽王二年岐山崩三年王嬖褒姒四年夏六月隕霜詩所云正月繁霜夏之四月周之六月也非泛言霜降失節之謂

十月之交序云大夫刺幽王也鄭箋曰當爲刺厲王幽時司徒乃鄭桓公友非此篇所云番也

按竹書紀年幽王六年十月辛夘朔日有食之八年王錫司徒鄭伯多父命則是幽六年日食之時猶是番爲司徒也序以爲刺幽是也

雨無正序云大夫刺幽王也雨自上下者也眾多如雨而非所以爲政也鄭曰當爲刺厲王

按孔氏曰經無此雨無正之字作者爲之立名元城劉氏曰韓詩有雨無極篇序雲雨無極正大夫刺幽王也篇首多雨無其極傷我稼穡八字按洪範庶徵一極備凶一極無凶孔傳曰極備過甚則凶極無不至亦凶孔疏曰雨多則澇雨少則旱是極備亦凶極無亦凶詩以雨無極立名而不用詩中字者蓋用洪範語也竹書厲王十二年王亡奔彘十三年王在彘共伯和攝行天子事二十二年大旱二十四年大旱二十五年大旱二十六年大旱王陟於彘周定公召穆公立太子靖爲王共伯和歸其國遂大雨則是汾王未陟時五年之中大旱不雨是雨無也是洪範所謂極無凶也降喪饑饉旻天疾威謂此也正大夫刺王卽詩正大夫離居之同官也旣同官爲正大夫則當共任其勞勩何今者王流於彘悉皆散處竟無復知我之勞勩者於是作詩以刺王而兼以責之也汲冡書謂汾王時大旱旣久廬舍俱焚其以雨無名篇者正非無據然則詩序雨無句正大夫刺幽王句正字屬下則得矣朱子謂此詩爲正大夫離居之後暬禦之臣所作以詩有曾我暬禦乃作詩者自我耳然此所謂我亦如前所謂我不敢效我友之類豈我友亦卽我哉

小旻序云大夫刺幽王也鄭箋曰亦當爲刺厲王按前篇雨無正曰旻天疾威此又曰旻天疾威故以爲小旻也爾雅秋爲旻天左傳旻天不弔旻天豈有小義哉鄭以爲刺厲王者竹書厲王八年初監謗周本紀厲王告召公曰吾能弭謗矣乃不敢言詩曰匪先民是程匪大猶是經維邇言是聽維邇言是爭蓋謂此也

小宛序云大夫刺宣王也集傳曰此大夫遭時之亂兄弟相戒以免禍之詩

按是詩蓋刺宣王不能善其子也言鳴鳩𨿽小飛可戾天太子𨿽小便當以遠大期之念昔先人之奔彘當有懷二人以思幹蠱庶幾乎有子考旡咎也則太子𨿽小宜蚤諭教選左右彼乃童昏無知壹醉日富天命所去能再來乎夫中原有菽采則得之豈無善人之可采小虫而蜾蠃負之不似者可教而似教誨爾子用善而似之可也日邁月徵當令其無沗所生顧乃好人之所惡惡人之所好桑扈而啄粟塡寡而岸獄有非所宜而宜者卽握粟而預卜其他日又何能以自善哉蓋爲太子者溫恭小心惟恐隕墜可耳作詩者於宣王之時已知西周之必亡於幽故以爲刺宣也

大東曰東有啟明西有長庚毛傳曰日旦出謂明星爲啟明日旣入謂明星爲長庚庚續也鄭夾漈曰啟明金星長庚水星金在日西故日將出則東見水在日東故日將沒則西見實二星也毛傳云一星非也

按韓詩晨出東方曰啟明昏見西方曰長庚前漢鄒陽上梁孝王書曰衛先生爲秦畫長平之策太白食昴張衡周天大象賦衛生設策長庚入昴魏都賦彼桑楡之末光爲長庚之初輝馬融廣成頌曵長庚之飛髾太子賢注長庚卽太白朱子曰啟明長庚皆金星也金水二星常附日而行或先或後但金大水小故獨以金星爲言歷考諸說則以爲二星非矣

無將大車序云大夫悔將小人也集傳曰此行役勞苦而思憂者之作

按易大有九二曰大車以載王弼注曰任重而不危詩人之意以大車諭在位者始以爲可任重扶進之孰知其旣進也則蔽傷巳之功徳使不得出於光明如塵飛防防之污人哉孔氏曰此以興後之君子無得扶進小人也朱子乃謂其不識興體而誤以爲比何哉

鼓鐘序云刺幽王也朱子曰序不敢質其事但隨例爲刺幽耳

按歐陽傳云詩書史記皆無幽王柬巡之事又自成王時淮夷不爲周臣宣王時遣將徵之亦不自往幽王何得作樂於淮上據如歐說成康以來皆不得柬至淮上則詩所云鼔鐘淮上者果屬何代之王也竹書宣王六年王帥師伐徐戎皇伯休父從王伐徐戎至於淮則宣王至於淮可知矣歐謂宣王不自往未嘗至淮非也意宣王至淮作樂淮上以雅以南以籥皆和而不僣而幽王舉烽以會諸侯復取是樂而奏之故詩人爲之刺不然幽之時禮崩樂壞安能以雅以南以籥不僣哉淑人君子懷允不忘念前王正以見今王之荒亂也蘇氏以爲幽王之不徳樂則是而人則非是也

楚茨序云刺幽王政煩賦重田萊多荒故君子思古焉集傳曰此述公卿有田祿者力於農事以奉其宗廟之祭

按是時茨棘不除田萊多荒故詩人之意以爲伐除茨棘自古之人何乃勤苦爲此事乎我將得藝黍稷爾此所以爲刺也又濟濟蹌蹌絜爾牛羊孔疏曰周禮祭祀之聨事司徒奉牛司馬奉羊六牲各有司也彼公卿有田祿者祭祀得備牛羊乎鼓鐘送尸集傳曰鼓鐘者屍出入奏肆夏也據周禮大司樂曰屍出入奏肆夏鐘師注曰先擊鐘次撃鼔以奏時邁也左傳穆叔如晉金奏肆夏之三而不拜曰三夏天子所以享元侯也彼公卿有田祿者果得用天子之禮屍出入奏肆夏乎又諸宰君婦廢徹不遲集傳曰諸宰家宰非一人之稱也據孔氏疏曰周禮宰夫無徹饌之文膳夫云凡王祭祀賓客則徹王之胙俎言諸宰者以膳夫是宰之屬官故系之宰言諸者序官膳夫上士二人中士四人下士八人故言諸也彼公卿有田祿者果得備諸宰乎其妻得稱君婦乎如此類者皆可疑也

信南山詩雲南柬其畝集傳曰畝壠也劉氏曰其遂東入於溝則其畝南矣其遂南入於溝則其畝東矣按考工記匠人爲溝洫一耦之伐深尺廣尺謂之鄭氏注云其壠中曰上曰伐畎也疏云兩人耕爲耦共一尺一尺深者謂之畎畎上髙土謂之伐伐發也以發土於上故名伐也又周官遂人注云以南畝圖之遂從溝橫洫從澮橫九澮而川周其外疏云案詩有今適南畝又南東其畝故以南畝圖之其田南北細分者是一行隔爲一夫十夫則於首爲橫溝十溝卽百夫於東畔爲南北之洫十洫則於南畔爲橫澮九澮則於四畔爲大川以此推之朱子畝壠也畝當是畎之譌耳

甫田序云刺幽王也鄭箋曰刺其倉廩空虛政煩賦重集傳曰此詩述公卿有田祿者力於農事以奉方社田祖之祭

按詩倬彼甫田毛傳曰倬明貌甫田謂天下田也集傳曰甫大也言於此大田歲取萬畝之田以爲祿食如此則甫田與大田何異也陸氏釋文曰倬韓詩作箌音同云箌卓也又按爾雅曰箌大也甫我也下云我田旣臧則甫田猶我田也言以明大之我田於一成之地爲田九萬畝歲取十千而巳竹書宣王元年復田賦作戎車幽王二年初增賦此作詩君子所以傷今而思古也春官籥章凡國祈年於田祖吹豳雅擊土鼓以樂田畯其曰凡國恐亦非公卿有田祿之家之禮也

瞻彼洛矣序云刺幽王也集傳曰此天子會諸侯於東都以講武事而諸侯美天子之詩

按詩韎韐有奭以作六師集傳曰韎韐合韋爲之周官所謂韋弁兵事之服也鄭箋曰此諸侯世子也除三年之喪服士服而來未遇爵命之時時有徵伐之事天子使代卿士將六軍而出據竹書宣王二十二年王錫王子多父命居洛幽王二年晉文侯同王子多父伐鄶克之則是當元二之際君父之喪初除韋弁韎韐自洛而來適有伐鄶之命以作六師詩曰瞻彼洛矣維水泱泱又曰韎韐有奭以作六師詩當作於是時也若宣王九年王會諸侯於東都遂狩於甫不聞其有徵伐之事也

賓之初筵序云衛武公刺時也幽王荒廢君臣上下沈滛液武公旣入而作是詩也集傳曰衛武公飲酒悔過而作是詩

按國風二雅衛武公之詩有三淇澳美武公之徳故列之於風賓之初筵武公以刺時言君臣上下沈湎滛液之事故列之於小雅抑武公刺厲王言天子之事故列之於大雅若如集傳之說以賓筵爲衛武公飲酒悔過而作則仍爲一人之事何不並列之風乎

魚藻序云刺幽王也王居鎬京將不能以自樂故君子思武王焉集傳曰此天子燕諸侯而諸侯美天子之詩也

按竹書殷帝辛三十六年西伯使世子發營鎬懿王十五年王自宗周遷於槐裏而鎬京宮室廢圮至宣王八年復於鎬京營建宮室此斯幹所由作也幽嗣位居鎬將不能以自樂故君子以武王始營鎬而思之焉隋煬帝時薛道衡上髙祖頌帝曰此魚藻之義也遂殺之是也朱子以爲諸侯美天子之詩豈樂飲酒遂足美哉

采菽序云刺幽王侮慢諸侯數徵會之而無信義君子見微而思古焉集傳曰此天子所以答魚藻也

按左傳襄十一年晉侯以樂賜魏絳絳辭曰抑臣願君安其樂而思其終也引是詩樂只君子殿天子之邦又引書居安思危敢以此規則是詩非純美可知也若以爲天子之答魚藻詩有曰天子所予天子命之殿天子之邦天子葵之又不免有翹然自多之意竹書幽王十年春王及諸侯盟於太室是亦諸侯朝於方嶽之事也故序謂刺其諸侯來朝不能錫命以禮而思古

白華序云周人刺幽後也幽王得褒姒而黜申後周人爲作是詩集傳曰申後作

按詩句有四之子朱子曰之子斥幽王也又有兩碩人朱子曰碩人尊大之稱亦謂幽王也旣斥之而忽尊之何稱謂之不倫也鄭箋曰碩大也妖大之人謂褒姒也其於詩義愈失之遠矣惟王肅云碩人謂申後也孫毓云申後廢黜失所故嘯歌傷懷念之而勞心序以爲周人刺幽後褒姒者是也集傳謂申後自作故於碩人之解不無委曲也

漸漸之石序云下國刺幽王也戎狄叛之荊舒不至乃命將率東徵役久病在外故作是詩

按詩序云命將率東徵以詩有武人東徵句也西戎北狄荊舒南蠻而乃命將帥東徵何也竹書幽王六年王命伯士帥師伐六濟之戎王師敗逋水經注曰濟瀆自濟陽縣故城南東逕戎城北春秋隱公二年公會戎於潛杜預曰陳畱濟陽縣東南有戎城幽王命將帥東徵蓋謂此耳是時王師敗逋故詩曰武人東徵不皇朝矣不然戎狄叛而荊舒不至胡用東徵爲役久病在外哉

管城碩記卷七﹤子部﹐雜家類﹐雜考之屬﹐管城碩記﹥

欽定四庫全書

管城碩記卷八

翰林院檢討徐文靖撰詩三

文王序云文王受命作周也鄭箋曰受命者受天命而王天下集傳曰明周家所以受命而代商者皆由於此按史公周本紀曰詩人道西伯蓋受命之年稱王而斷虞芮之訟後十年而崩帝王世紀曰文王卽位四十二年歲在鶉火文王於是更爲受命之元年始稱王矣凡此皆諸儒之妄說也尙書武成曰我文考文王克成厥勲誕膺天命惟九年大統未集孔安國注云言諸侯歸之九年而卒故大業未就無逸曰文王受命惟中身厥享國五十年注雲中身卽位時年四十七鄭康成云受命受殷王嗣位之命竹書注殷文丁十一年王執季歷於塞庫季歷困而死明年爲文王元年又十年帝辛立立二十三年囚西伯於羑里二十九年釋西伯三十三年王錫命西伯得專徵伐沈約曰按文王受命九年大統未集蓋得專徵伐受命自此年始帝辛三十四年周師取耆及邘遂伐崇三十六年春正月諸侯朝於周遂伐昆夷四十一年春三月西伯昌薨計受命得專徵伐之年至此凡九年也帝辛四十二年西伯發元年四十四年西伯發伐黎是武王於是時尙襲稱西伯未嘗稱王也況文王乎卽以受命爲誕受天命亦自後人而言之又安得有受命攺元之事哉

綿序云文王之興由太王也集傳曰追述太王始遷岐周以開王業而文王因之以受天命也

按古公亶父毛傳曰古公豳公也古言久也亶父字或殷以名言質也鄭箋曰古公據文王本其祖也諸侯之臣稱君曰公集傳曰古公號也亶父名也或曰字按竹書武乙元年邠遷於岐周三年命周公亶父賜以岐邑二十一年周公亶父薨則是公爵也亶父名也古公猶言先公也詩所謂率西水滸至於岐下蓋此時也帝王世紀文王受命四年正月丙子混夷伐周一日三至周之東門文王閉門修徳而不與戰竹書殷帝辛三十二年冬十二月昆夷侵周三十六年春正月諸侯朝於周遂伐昆夷詩所謂混夷駾矣維其喙矣蓋此事也棫朴之所謂周王於邁六師及之諸侯朝於周遂伐昆夷之事也

皇矣云因心則友又云受祿無防奄有四方集傳曰因心非勉彊也善兄弟曰友其徳如是故能受天祿而不失至於文武而奄有四方

按因心則友當言因太王之心而致其孝是以能悌而致其友友於泰伯也受祿無喪卽所謂受祿不誣非謂受天祿也竹書武乙二十一年周公亶父薨則明年爲王季嗣位之元年二十四年周師伐程戰於畢克之三十年周師伐義渠乃獲其君以歸三十四年周公季歷來朝王賜地三十里三十五年周公季歷伐西落鬼戎文丁四年周公季歷伐余無之戎克之七年周公季歷伐始呼之戎克之十一年周公季歷伐翳徒之戎獲其三大夫來獻防王嘉季歷之功錫之圭瓉秬鬯九命爲伯所謂受祿無防奄有四方者此也毛傳曰奄大也爾雅曰荒奄也孫炎曰荒大之奄則是奄有四方者乃荒大其四境指王季言非謂至於文武遂有四方也

靈臺序云民始附也文王受命而民樂其有靈徳以及鳥獸昆虫焉朱子曰其曰有靈徳者亦非命名之本意按詩含神霧云文王作邑於丰起靈臺易幹鑿度云伐崇作靈臺竹書殷帝辛三十五年西伯自程遷於丰三十七年周作辟雍四十年周作靈臺則靈臺之詩蓋作於文王受命之八年也三輔故事云靈臺在丰水北經臺西文王又引水爲辟廱今靈臺之詩於論鼔鐘於樂辟廱是辟廱靈臺爲最近也莊子黃帝有咸池堯有大章禹有大夏湯有大濩文王有辟廱申培詩說文王遷都於丰作靈臺以齊七政奏辟雍據詩以虡業賁鏞鼓鐘辟雍並言則莊子申公之說或非無據要亦作樂於是地故亦以是而名其樂也至武周旣有天下明堂大學皆遵其式韓詩辟廱爲天子之學大戴禮明堂外水曰辟廱朱子曰辟廱天子之學大射行禮之處也皆據後事而釋之其實詩之靈臺非天子之臺詩之辟廱亦非天子之學也若文王有聲鎬京辟廱乃可以爲天子之學耳考卜維王宅是鎬京竹書殷帝辛三十六年西伯使世子發營鎬逸周書文王在鎬召世子發作文傳則此云考卜維王固文王也至下云武王成之乃所謂武王之都鎬耳

下武序云繼文也武王復受天命能昭先人之功焉集傳曰下義未詳或曰字當作文言文王武王實造周也按下武維周毛傳曰武繼也鄭箋曰下猶後也朱子不依舊說而以下武之武爲武王繩其祖武毛傳曰武迹也朱子曰武迹也來世能繼其迹又何不以繩武之武爲武王夫武繼本之釋詁武迹本之釋訓皆爾雅文也一從一不從何也據此詩一云成王之孚再云成王之孚當是美成王而作或疑其爲康王以後之詩也竹書成王二十五年大會諸侯於東都四夷來賓所謂四方來賀者此也書洛誥成王告周公曰公其以予萬億年所謂於斯萬年者此也文王集傳辧鄭譜有云正雅皆成王周公以後之詩此又何獨不然也

生民詩履帝武敏毛傳曰帝髙辛氏之帝也武迹敏疾也從於帝而見於天將事敏疾也集傳曰帝上帝也敏拇也

按鄭箋曰帝上帝也敏拇也時則有大神之迹姜嫄履其拇指之處歆歆然如有人道感巳也朱子集傳蓋本於此其以帝爲上帝者以閟宮赫赫姜嫄其徳不回上帝是依是生后稷故也然郊禖之時卽有巨人之迹安知其爲上帝之迹也據大戴禮帝系篇帝嚳上妃有邰氏之女曰姜嫄而生后稷集傳以爲髙辛氏之世妃者非也其初禋祀上帝於郊禖祓除無子之疾髙辛氏帝率與俱行姜嫄隨帝之後踐履帝迹歆歆然如有人道感巳遂震有娠以生后稷姜嫄以爲不祥而棄之天問稷維元子帝何竺之投之於冰上鳥何燠之生民之靈異古亦有疑之者乎而究之無可疑也帝王世紀伏犧母曰華胥有巨人迹出於雷澤華胥以足履之有娠生伏犧於成紀左傳宋芮司徒生女子赤而毛棄諸堤下共姬之妾取以入名之曰棄博物志徐君宮人娠而生卵以爲不祥棄於水濱亦是類也牛羊腓字之云者如防夫人之女生子文棄諸夢中虎乳之見於左傳昆莫生棄於野鳥嗛肉蜚其上狼往乳之見於大宛列傳槖離國王有侍女見有大气如雞子從天而下故有娠產子東明置之豬圏豬噓之置之馬蘭馬噓之見於王充論衡英傑之生與眾不同類如此耳況聖人而子孫世有天下者乎

以歸肇祀毛傳曰肇始也始歸郊祀也集傳曰稷始受國爲祭主故曰肇祀

按後云上帝居歆郊天之祭也稷始受國不應郊天假令以髙辛之後承用郊禮又不應言肇祀也蓋此是武周旣有天下始祭后稷以配天也竹書殷帝辛五十二年冬十有二月周師有事於上帝是周人始祀於上帝也始祀於上帝而配以稷所謂后稷肇祀者是也月令孟春之月乃擇元日祈谷於上帝左傳郊祀后稷以祈農事所謂以興嗣歲上帝居歆者是也詩蓋以後稷配天因述后稷之農事本於天之所生以粒我蒸民云爾豈后稷始受國爲祭主故曰肇祀也哉

假樂序云嘉成王也朱子曰假本嘉字然非嘉成王也按詩幹祿百福毛傳曰干求也求祿得百福旱麓詩序云周之先祖世修后稷公劉之業太王王季申以百福幹祿焉百福幹祿蓋取假樂之句而倒用之也朱子謂序說大誤其曰百福幹祿尢不成文理過矣至此篇之序所謂嘉成王者顯顯令徳宜民宜人舎成王何以當此序說正未可盡非

公劉序云召康公戒成王也集傳曰公劉后稷之曾孫也事見豳風

按豳風譜云公劉以夏后太康時失其官守竄於此地韋昭注國語以不窋當太康之時不窋乃公劉之祖不應共當一世據竹書紀年夏帝少康三年復田稷沈約曰后稷之後不窋失官至是而復是公劉於少康之時復嗣后稷之官而居豳括地誌云豳州三水縣西十里有豳原周先公劉所都之地也豳城在此原上因公以名鄭箋以公劉夏之始衰見廹逐而遷於豳非也

其軍三單毛傳曰三單相襲也集傳曰三單未詳按孔疏曰重衣謂之襲三單相襲者謂發邰在道三重爲軍備禦之也觀弓矢斯張干戈戚爰方啟行則是整治兵器方開道路以去之豳故以三單相襲防鈔掠也鄭氏謂大國三軍以其餘卒爲羨今公劉遷豳丁夫適滿三軍之數單者無羨卒也夫周自不窋失官竄居戎翟之間其孫公劉始復田稷安得遽有三軍適滿其數而以無羨卒副丁因名爲三單耶

捲阿序云召康公戒成王也言求賢用吉士也集傳曰疑公從成王遊歌於捲阿之上因王之歌而作此以爲戒

按竹書成王二十三年王遊於捲阿召康公從是捲阿之詩蓋作於是時也豈弟君子維君子使舊云樂易之君子在上位者朱子辧之曰泂酌之豈弟君子方爲成王而此詩遽爲所求之賢人何哉然泂酌傳注皆以豈弟君子爲設祭有道徳者惟自作集傳以爲指玉安可執此以議小序哉且以君子指成王則通篇皆頌聖之語而又以爲召康公戒成王者何哉爾遊爾休集傳以爾君子皆指王是將解之曰豈弟之王俾王彌王之性乎王多吉士維王使媚於王乎若謂旣曰君子又曰天子猶曰王於出徵以佐天子云爾彼小雅六月傳曰王命於此而出徵欲其有以敵王所愾而佐天子耳豈謂王自徵以佐天子哉

民勞序云召穆公刺厲王也集傳曰以今考之乃同列相戒之辭耳未必專爲刺王而發

按本紀厲王以榮夷公爲卿士用事王行暴虐侈傲國人謗王則是夷公者詭隨者也王暱而縱之以致民謗之惛怓故曰無縱詭隨以謹惛怓也竹書厲王三年淮夷侵洛十一年西戎入於犬丘故曰式遏宼虐無俾民憂也厲王十二年奔彘太子靜匿召公家國人圍之召公曰昔吾驟諫王王不從以及此難也言太子𨿽是少年小子而所爲實廣大王𨿽在彘實欲玉女於成也故曰戎𨿽小子而式大王欲玉女是用大諫也禮天子未除防稱小子若厲王卽位十有二年流於彘不應尙稱小子故知召公此詩刺厲王兼以戒宣王也

板序云凡伯刺厲王也蕩序云召穆公傷周室大壞也按板蕩皆稱上帝毛傳曰上帝以稱王者也序言厲王無道天下蕩蕩無綱紀是也張耒明道雜誌曰今人作文稱亂世曰板蕩此二詩篇名也板爲不治則可蕩則詩云蕩蕩上帝下民之辟蕩豈亂意乎太師舉篇首一字名篇耳小序言蕩蕩無綱紀文章非其本意然小序言蕩蕩無綱紀乃謂厲王無道非謂上帝也又後漢楊賜曰不念板蕩之作虺蜴之誡殆哉之危莫過於是唐太宗賜蕭瑀詩疾風知勁艸板蕩識忠臣謂蕩無亂意可乎

抑序云衛武公刺厲王亦以自警也集傳曰衛武公作此詩使人日誦於其側以自警

按楚語衛武公年九十五作懿以自儆侯包曰衛武公刺王室亦以自戒行年九十有五猶使臣日誦是詩而不離於其側則一本之於國語而以爲刺王也王朝有雅列國有風惟刺王所以列之於雅若僅爲武公自作列之小雅且不可況大雅哉朱子以序說爲刺厲王者誤女𨿽湛樂從則曰女武公使人誦詩而命巳之辭也後凡言女言爾言小子者放此據鄭箋以女爲女君臣𨿽好樂耆酒相從不念繼女之後人將效女乎此釋女字爲較明豈有使近臣誦詩而命之呼已爲女爲爾爲小子者乎卽命呼已爲女爲爾爲小子修爾車馬用逷蠻方周禮九服其第六服者職方氏謂之蠻服大司馬謂之蠻畿武公諸侯耳而使人命之逷蠻方乎竹書厲王三年淮夷侵洛王命虢公長父伐之不克十四年召穆公帥師追荊蠻至於洛所謂修爾車馬用逷蠻方者此耳豈武公自有逷蠻方之責乎周本紀芮良夫諫厲王曰榮公若用周必敗也厲王不聽卒以榮公爲卿士用事所謂彼童而角實虹小子者此也夫小子幼少無知或爲所潰亂耳今乃亦聿旣髦矣亦旣抱子矣而猶然爲無知之小子則亦竟謂之小子可乎考年表武公以宣王三十六年卽位其齒當四十餘厲王無道已熟悉之又歷五十餘年則幽王時也武公有感於時事不敢顯言王失追刺厲王以寓其意其在於今興迷亂於政顚覆厥徳荒湛於酒非必睿聖武公身有是事當時必有所指可知天方艱難曰防厥國取譬不逺昊天不忒豈非以厲王流彘而防厥國欲使後王之鑑之猶所謂殷鑑不逺者哉故曰聽用我謀庶無大悔

云漢序云仍叔羙宣王也集傳曰舊說以宣王遇烖而懼側身修行故仍叔作此詩以羙之

按竹書宣王二十五年大旱王禱於郊廟遂雨詩曰旱旣大甚蘊隆虫虫不殄禋祀自郊䢐宮仍叔之詩正賦其事也孟子引是詩周餘黎民靡有孑遺趙岐注曰志在憂旱災民無孑然遺脫不遭旱災者非無民也孫奭疏曰孑單也朱子曰孑無右臂貌言民無復半身之遺者據爾雅蜎蠉注云井中小蛣蟩赤虫一名孑孓廣雅孑孓蜎孑音結孓音厥孑無右臂孓無左臂若謂靡有孑遺靡有右臂半身之遺者恐仍叔之意未必然也

崧髙序云尹吉甫美宣王也朱子曰此爲吉甫送申伯之詩非專爲美宣王而作

按竹書宣王七年王錫申伯命卽是事也詩云王命申伯式是南邦王命召伯徹申伯土田非王之美而何

烝民序云尹吉甫美宣王也集傳曰王命仲山甫築城於齊而吉甫作詩送之

按竹書宣王七年王命樊侯仲山甫城齊卽是事也括地誌漢樊縣城在兗州瑕丘縣西南三十五里古樊國仲山甫所封也王以其近齊故命之城齊詩云肅肅王命仲山甫將之王命仲山甫城彼東方則所以美王者可知矣城彼東方毛傳以爲去薄姑而遷臨淄非也史記齊世家胡公徙都薄姑當周夷王時獻公率營丘人攻殺之元年徙薄姑都治臨淄九年卒蓋厲王之三年也其子武公之九年厲王奔彘二十四年爲宣王元年又二年而武公卒子厲公立故胡公之子入齊攻殺厲公國人乃立其子赤是爲文公齊城郭不完數遭攻殺王命仲山甫城之蓋在齊文公時也朱子疑徙於夷王之時至是而始備城郭之守是也

韓奕序云尹吉甫美宣王能錫命諸侯朱子曰序說淺陋無理旣爲天子錫命諸侯乃其常事春秋戰國之時猶有能行之者何足爲美

按竹書宣王四年王命蹶父如韓韓侯來朝詩云韓侯入覲以其介圭謂此也觀菀栁篇集傳曰王者暴虐諸侯不朝而作此詩則宣王之能錫命諸侯諸侯來朝爲作韓奕以美之不亦宜乎竹書成王十二年王師燕師城韓王錫韓侯命詩云溥彼韓城燕師所完謂此也至宣王之時王錫韓侯其追其貊奄受北國因以其伯則又別爲北方之韓也王肅曰涿郡方城縣有韓侯城日下舊聞曰今順天府固安縣有方城村卽方城縣也金史誌曰薊州玉田縣有韓城鎭北遊紀曰房山縣有韓姞砦國門近遊錄曰由韓姞砦而西從小徑入孤山口普濟寺詩云爲韓姞相攸莫如韓樂此其遺址也韓城之韓乃先祖受命之地故吉甫作詩首敍梁山韓望焉竹書平王十四年晉人滅韓卽此而北方之韓不知爲誰滅也

江漢序云尹吉甫美宣王也集傳曰宣王命召穆公平淮南之夷詩人美之

按竹書宣王六年召穆公帥師伐淮夷卽是事也竹書宣王元年作戎車旣出我車鄭箋曰車戎車是也

常武詩南仲太祖太師皇父毛傳曰王命南仲於太祖皇父爲太師集傳曰宣王自將以伐淮北之夷而命卿士之謂南仲爲太祖兼太師而字皇父者整治其從行之六軍必言南仲太祖者稱其世功以美大之

按竹書宣王二年錫太師皇父程伯休父命六年王帥師伐徐戎皇父休父從王伐徐戎次於淮王歸自伐徐錫召穆公命蓋此事也孔疏曰言王命南仲於太祖者謂於太祖之廟命南仲也南仲爲卿士未知於六官何卿也皇父新爲太師未知於舊何官也太師三公之官則尊於卿士先言王命南仲者以南仲爲上將皇父爲監不親兵故特言命南仲王肅云皇父以三公而撫軍也殊南仲於王命親兵也據竹書皇父爲太師在伐徐四年之前疏云新爲太師者非也集傳云卿士卽皇父之官太師皇父之兼官非也至謂南仲爲太祖兼太師字皇父者豈皇父卽南仲之後耶其說蓋本於鄭箋而亦非也竹書武王十二年夏四月饗於太廟命監殷則命監軍於太祖之廟固其宜也

王謂尹氏命程伯休父集傳曰程伯休父周大夫按孔疏曰楚語云重黎氏世敍天地其在周程伯休父其後也當宣王失其官守而爲司馬氏韋昭曰程國伯爵休父名也據竹書殷武乙二十四年周師伐程戰於畢克之殷文丁五年周作程邑殷帝辛二十三年囚西伯於羑里二十九年釋西伯諸侯逆西伯歸於程三十二年西伯帥師伐宻三十三年宻人降於周師遂遷於程三十五年周大饑西伯自程遷於丰宣王時以休父爲司馬食采於程如春秋毛伯單伯之類韋氏乃以爲程國伯爵者以程爲畿內之國也

淸廟序云周公旣成洛邑朝諸侯率以祀文王焉鄭箋曰成洛邑居攝五年時集傳曰實攝政之七年而此其升歌之辭也

按竹書成王五年夏五月王至自奄遷殷民於洛邑遂營成周無朝諸侯事鄭說誤也竹書成王七年周公復政於王三月召康公如洛度邑甲子周文公誥多士於成周遂城東都王如東都諸侯來朝則率之以祀文王升歌淸廟當在此時然此時公已致政於王無復居攝之事矣集傳以爲居攝之七年非也禮明堂位曰周公踐天子之位以治天下六年朝諸侯於明堂是時竹書未出故所言皆不得其實也

維淸序云奏象舞也鄭箋曰象舞象用兵時刺伐之舞武王制焉

按竹書成王八年作象舞鄭以爲武王制焉非也禮文王世子登歌淸廟下管象舞大武象與淸廟對則象爲詩篇可知據序說維淸卽象文王世子注以象爲武王伐紂之樂記文又何以別云舞大武哉至肇禋迄用有成據周禮以禋祀祀昊天上帝孝經宗祀文王於明堂以配上帝此始以文王配帝故曰肇禋鄭箋謂文王受命始祭天而枝伐非

昊天有成命序云郊祀天地也朱子曰天地合祀乃凟亂不經之禮序說爲不通

按尙書舜類上帝禋六宗望山川徧羣神靡不舉而無地只之文武王克商庚戍柴望亦不言地郊祭天社祭地中庸郊社之禮所以事上帝不言事天地地統乎天猶之母統乎父也其主分者蓋以冬日至於南郊祀天夏日至於北郊祀地宗伯六器以蒼璧禮天黃琮禮地典瑞以四圭祀天兩圭祀地各有依據然先王郊祀天地一歲之中自有分合不得泥於一說也周禮王祀天歲九舉而郊爲尊二至日之郊蓋分祀也其餘如正月郊而祈谷仲夏日大雩而祈雨季秋日大饗於明堂而配以禰四至日郊而迎气則合祀焉地從天饗不別祀也所以有分有合者不合不親不分不尊分合天地之大義王者父天母地之道也

時邁序云巡狩祭告柴望也集傳曰此詩乃武王之世周公所作也

按竹書武王十二年初狩方嶽誥於沬邑詩懷柔百神及河喬嶽蓋謂此也孔疏曰國語稱周文公之頌曰載戢干戈明此詩周公作也

執競序云祀武王也集傳曰此祭武王成王康王之詩又曰此昭王以後之詩國語說見前篇

按前篇時邁傳後引國語曰金奏肆夏樊遏渠天子以饗元侯也呂叔玉云肆夏時邁也樊遏執競也渠思文也是執競爲周禮九夏之一也夫周禮作於周公不應昭王以後之詩預列於九夏故毛傳以不顯成康爲成大功而安之鄭箋以成康爲成安祖考之道不然豈不知周有成康二王而故爲迂且曲乎歐陽永叔曰所謂成康者成王康王也猶文王武王謂之文武云耳朱子信之以此爲祭武王成王康王之詩然則廱詩云文武維後集傳又何以不云文武二王蘇氏亦不信歐陽之說謂自彼成康奄有四方周之奄有四方者非自成康始也序傳何可廢也

思文序云后稷配天也集傳曰言后稷之徳眞可配天按詩貽我來牟帝命率育竹書成王四年春正月初朝於廟夏四月初甞麥則詩當作於是時鄭箋引書說云武王渡孟津後五日火流爲烏五至以谷俱來此謂遺我來牟天命以是循存后稷養天下之功夫谷也而謂之牟麥可乎哉

臣工序云諸侯助祭遣於廟也朱子曰此戒農官之詩序說誤

按竹書康王三年定樂歌吉禘於先王申戒農官告於廟臣工之詩當作於是時詩云於皇來牟將受厥明明昭上帝迄用康年序所云遣於廟者此也易所云先王以享於帝立廟者此也

有瞽序云始作樂而合乎太祖也鄭箋曰周公攝政六年制禮作樂合諸樂器於太祖之廟奏之詩人述其事而歌焉

按竹書武王十二年夏四月王歸於丰饗於太廟作大武樂十四年殷薦於太廟遂大封諸侯序云始作樂而合乎太祖者當在是時周自武王有天下至成王六年而始合樂於太祖之廟無是理矣

廱序云禘太祖也鄭箋曰禘大祭也大於四時而小於祫太祖謂文王朱子曰序云禘太祖則宜爲禘嚳於后稷之廟矣而詩辭無及於嚳稷者若以爲吉禘於文王則與序已不恊而詩文亦無此意恐序誤也

按孔氏疏曰知禘小於祫者春秋文二年大事於太廟公羊傳曰大事者何祫也毀廟之主陳於太祖未毀廟之主皆升合食於太祖是合祭羣廟之主謂之大事昭十五年有事於武宮左傳曰禘於武公是禘祭一廟謂之有事也據竹書成王九年春正月有事於太廟二十五年冬十月歸自東都大事於太廟則是大事者祫也有事者禘也廱禘太祖者謂成王以文王爲祖也詩云假哉皇考又云文武維後祭法祖父曰王考曾祖曰皇祖則太祖皇考得通稱矣故馬融曰諸言祖逺言始祖近言太祖也朱子集傳旣以皇考爲文王復以宣哲文武爲美文王之徳又以吉禘於文王與序不恊何也意以綏予孝子爲武王則文王不得爲太祖矣因以旣右烈考猶皇考不以烈考爲武王書君陳曰武王烈又洛誥曰烈考武王朕防此何得獨以烈考爲文王耶至以廱詩爲徹祭所歌亦名爲徹不過因論語三家以雍徹而遂謂此詩亦名爲徹可乎

載見序云諸侯始見乎武王廟也朱子曰序以載訓始故云始見恐未必然也

按竹書成王四年春正月初朝於廟序說謂諸侯始見乎武王廟當卽此也曰求厥章集傳以爲先言其來朝稟受法度非諸侯始見之時何以云此

武序云奏大武也集傳曰周公象武王之功爲大武之樂歌此詩以奏之然傳以此詩爲武王所作則篇內已有武王之諡而其說誤矣

按竹書武王十四年作大武樂此詩爲奏大武之樂歌則作於武王時矣其稱武王者以其爲有武功之王也如商頌武王靡不勝武王載斾不必以武爲諡也

閔予小子序云嗣王朝於廟也集傳曰成王免防始朝於先王之廟而作此詩

按竹書成王四年春正月初朝於廟此詩當作於是時據廱詩孔氏疏曰武王以周十二月崩其明年周公攝政稱元年十二月小祥二年十二月大祥三年二月禫四年春禘序所謂嗣王朝於廟也朱子小序辧謂序說不能究其本末何也

訪落序云嗣王謀於廟也朱子曰序說亦不能究其本末

按竹書成王七年周公復政於王八年春正月王始蒞阼親政鄭箋曰成王始卽政故於廟中與羣臣謀我始卽政之事詩訪予落止毛傳曰訪謀也集傳曰成王旣朝於廟因作此詩以道延訪羣臣之意言我將謀之於始則仍用序說也

小毖序云嗣王求助也集傳曰此亦訪落之意

按逸周書曰成王卽政因甞麥而語羣臣求助作甞麥解序云求助蓋有所本也

載芟序云春借田而祈社稷也良耜序云秋報社稷也朱子曰兩篇未見其有祈報之異

按詩有實其積萬億及秭非有以祈之可乎百室盈止婦子寧止不有以報之可乎此祈報所以異也朱子謂載芟未詳所用何也又月令孟春天子躬耕帝借仲春元日命民社社與借異月而詩序連及之者事皆在春也王爲羣姓立社曰泰社王自立社曰王社王社在借田中故載芟爲春借田而祈社稷殺時犉牡續古之人謂續先祖奉祭祀此謂報賽之樂歌故良耜爲秋報社稷也

絲衣序云繹賓屍也髙子曰靈星之屍也朱子曰序誤此亦祭而飲酒之詩郝氏曰此祈蠶之屍靈星龍星東方蒼龍之宿蠶爲龍精屍以象之蠶爲絲故衣絲按通典漢興八年髙帝命郡國縣邑立靈星祠時或言周興而邑立后稷之祀至今血祀以其有播種之功也於是髙帝命立靈星祠三輔故事長安城東十里有靈星祠一云靈星龍左角爲天田主谷龍祥晨見而祭之言后稷而謂之靈星者以後稷又配食星也據此則靈星之屍蓋言祭靈星時而爲后稷之屍耳五經通義曰絲衣其傳言王者祭靈星公屍所服之衣也又曰據傳天子諸侯祭社稷屍也今祀靈星言公屍未詳所出然按淮南子主術訓曰君人之道其猶靈星之屍也儼然黙而吉祥受福靈星之有屍久矣郝氏以此爲祈蠶之詩蠶爲絲故衣絲檀弓爵弁防衣鄭注防衣絲衣也賈公彥曰防緇皆染色在布爲緇在帛爲防而乃謂蠶爲絲故衣絲非也

酌序云告成大武也集傳曰酌卽勺也內則十三舞勺卽以此詩爲節而舞也

按孔氏疏曰言告成大武不言所告之廟有瞽始作樂而合乎太祖此亦當告太祖也大司樂舞大武以享先祖然則諸廟之中皆用此樂或亦徧告羣廟也據竹書成王九年有事於太廟初用勺則此詩爲告成於太祖之廟有明徵也又按申培詩說曰勺亦頌武王之詩爲大武之五成

賚序云大封於廟也集傳曰春秋傳以此爲大武之三章而序以爲大封於廟也

按孔氏疏曰皇甫謐云武王伐紂之年夏四月乙夘祀於周廟將帥之士皆封如謐所言此大封是伐紂之年事也據竹書武王十二年辛夘率西夷諸侯伐殷夏四月王歸於丰饗於太廟命監殷遂狩於管作大武樂十三年殷薦於太廟遂大封諸侯是大封乃伐紂之次年事也

般序云巡守而祀四嶽河海也鄭箋云般樂也集傳云般義未詳

按竹書武玉十五年初狩方嶽此詩蓋述其事也許氏說文云般旋也眉山蘇氏云般遊也般旋般遊正是狩於方嶽徧於河海之義申培詩說曰此述巡守之詩爲大武之四成

魯何以有頌嚴氏曰魯頌頌之變也孔氏曰𨿽名爲頌而體實國風非告神之歌朱子曰著之於篇所以見其僣也春秋書郊禘大雩雉門兩觀猶是意也

按鄭譜及孔疏魯僖公以惠王十九年卽位襄王二十二年薨至文公之時季孫行父請命於周而作其頌夫頌以形容功徳而主告神明者也國人美僖公之功於旣薨之後作頌以告於其神孔氏謂𨿽名爲頌而體實國風非告神之歌非也蓋魯之所以有頌而無風者爲內諱也彼南山敝笱載驅猗嗟諸詩皆刺魯桓公文姜及莊公也乃不系之魯而系之齊豈非以滛亂無恥之行當爲內諱而姑托之於齊風以見志與或謂時王褒周公之後比於先代故巡守不陳其詩是以魯宋獨無風有頌然則有頌者卽不得有風矣何以有周頌而又有王風有豳風而又有豳頌乎要之魯頌頌禱之辭也蓋頌體也頌體則頌之非云僭也公羊傳曰什一而稅頌聲作史記微子過殷墟而作雅聲是則雅頌之聲各自爲別乎卽魯頌駉篇序曰史克作是頌明作者本意自定爲頌體豈云著之於篇以示僭故不列之風而列之於頌乎舒曰魯不合作頌故毎篇言頌以名生於不足故也此則於周頌稍有防別者乎

有駜序云頌僖公君臣之有道也朱子曰此但燕飲之詩未見君臣有道之意

按詩夙夜在公在公明明箋曰言時臣憂念君事早起夜寐在於公所明義明徳也自今以始歲其有君子有谷詒孫子箋曰君臣安樂則陰陽和而有丰年其善道則可以遺子孫非君臣有道而何

泮水序云頌僖公能修泮宮也陸氏釋文曰泮半也半有水半無水也集傳曰其東西南方有水形如半璧按通典曰魯國泗水縣泮水出焉泮魯之水名魯侯建宮於其上因水以名宮僖公蓋從而修之蘇氏曰僖公因舊而修之是以不見於春秋左傳晉侯濟自泮泮蓋爲水名可知鄭箋謂泮之言半陸氏謂半有水半無水未必然也據明堂位頖宮周學也鄭注頖班也所以班政教禮器魯人將有事於上帝必先有事於頖宮則魯於泮水立學以班政教故謂之頖周人尊魯因以泮宮爲諸侯之學泮與頖音同故也觀振鷺於彼西廱孔氏曰澤名爲廱在西有此澤朱氏曰辟廱在西郊故曰西廱知辟廱以水得名則泮水之爲水名又何疑乎

閟宮雲實維太王居岐之陽實始翦商毛傳曰翦齊也鄭箋曰翦斷也集傳曰翦斷也太王王迹始著蓋有翦商之漸矣

按太王居邠狄人侵之事之以皮幣犬馬珠玉而皆不免一旦流離播遷徙居岐陽竹書武乙元年邠遷於岐邑三年命周公亶父賜以岐邑當是時始免播遷適當新造遽欲斷商可乎楊用修以說文引詩作戩商戩福也謂太王始受福於商而大其國也於是以詩之翦字爲誤其實非也爾雅釋詁曰勞來彊事謂翦篲勤也太王實始翦商蓋謂實始勤商耳與周書太王其勤王家之意正自相合何當以翦斷訓也

鳥序云祀髙禖也集傳曰鳥也髙辛氏之妃簡狄祈於髙禖遺卵簡狄吞之而生契事見史記按毛傳曰春分鳥降有娀氏女簡狄配髙辛氏帝帝率與祈於郊禖生契故本其爲天所命以鳥至而生焉初未嘗有吞卵之說也惟史記及鄭箋謂鳥翔水遺卵簡狄吞之歐陽修以爲怪誕蘇洵以爲簡狄其喪心其實非也蓋古無食卵之事簡狄以髙禖見遺卵取而吞之及生契遂謂天所命而降之以祥非謂無人道而生契也秦本紀曰女修織鳥隕卵女修吞之生子大業則吞卵者不獨簡狄矣抱朴子曰夏后時始食卵簡狄之時無食卵之事故因以吞卵爲異而記之耳

殷武云奮伐荊楚孔疏曰周有天下始封熊繹爲楚子於武丁之世不知楚君何人也

按方城範氏所藏曾侯鐘銘曰惟王五十有六祀徙自西陽楚王韻章商曰祀周曰年銘稱祀者蓋商之楚也竹書殷武丁三十二年伐鬼方次於荊三十四年王師克鬼方氐羌來賓尙書無逸髙宗享國五十有九年則此銘言五十六祀者正髙宗時楚君也

管城碩記卷八

欽定四庫全書

管城碩記卷九

翰林院檢討徐文靖撰春秋一

春王正月胡傳曰按左氏曰王周正月周人以建子爲歲首則冬十有一月也建子非春亦明矣乃以夏時冠周月何哉以夏時冠月垂法後世以周正紀事示無其位不敢自專也

按春秋夫子尊王之書王正月者明其爲周王之正月也冠春於王示王者之法天也冠王於正月示天下以遵王之時也胡傳謂以夏時冠周月蓋夏以寅月爲春夫子於冬子月上加一春字春正月以下仍記周子月事也殊不知周以建子爲正卽以建子爲春也桓公八年春正月己夘烝爾雅釋天冬祭曰烝若周攺月不攺時烝安得於春正月乎僖公五年春正月辛亥日南至周以建子爲春爲正月故冬至在是月汲書周月解曰維一月旣南至昏昴畢見日短極是月斗柄建子日月俱起於牽牛之初右回而行其以一月爲正月卽以一月爲春矣昭公二十年二月己丑朔日南至唐書天文志曰魯史失閏至不在正蓋是歲朔旦冬至時史失閏不在建子之月而在建丑之月也若仍用夏正豈可謂冬至在仲春二月乎前漢志曰春秋殷曆皆以殷煬公二十四年正月丙申朔旦冬至殷曆以爲丁酉懿公九年正月癸巳朔旦冬至殷曆以爲甲午魯冬至在周正月春秋以前皆然春秋謂之南至者時以十一月爲春則不可以爲冬至直謂之南至耳書泰誓惟十有三年春大會於孟津惟戊午王次於河朔序曰一月戊午師渡孟津孔氏曰此一月是十三年正月則序之以正月爲一月非卽經所謂春乎僖公八年秋七月禘於太廟谷梁疏曰周之七月夏之五月禮雜記孟獻子曰正月日至可以有事於上帝七月日至可以有事於祖魯之夏至在秋七月則魯之冬至不在春正月乎春秋後傳曰惟王者攺元諸侯攺元自汾王以前未有也竹書紀晉國起自殤叔次文侯昭侯以至曲沃莊伯皆用夏正建寅之月爲歲首若謂周正不攺時曲沃因之烏在其爲攺元乎左傳梓愼曰火出於夏爲三月於周爲五月若以夏時冠周月可謂春五月乎昭公四年七月日食於豕韋之末降婁之初以算法推之日躔右轉夏正四月日食當在於實沈何由於降婁乎三十一年十有二月辛亥朔日食在辰尾於夏正則十有二月在元枵烏得在辰尾乎莊公七年夏四月星隕如雨公羊傳注曰周之四月夏之二月也昏參伐狼注之星當見月令仲春之月昏弧中則是狼注之星當見也若以夏時冠周月何不云春四月乎桓公十四年春正月無冰惟子月無冰故異若夏正寅月不爲異矣成公元年二月無冰惟丑月無冰故異若夏正二月不爲異矣使謂春正月以夏時冠周月襄公二十八年春無冰此不言正月矣可謂夏時之春無冰乎桓公八年冬十月雨雪於夏爲八月故雨雪非其時定公元年冬十月隕霜殺菽谷梁傳注曰建酉之月隕霜殺菽非常之災隱公九年三月癸酉大雨震雷於夏爲正月故非其時若夏之辰月震雷又何說乎莊公七年秋大水無麥苗自以五月爲秋若夏之七月安得有麥禾亦安得爲苗乎桓公五年秋大雩傳曰書不時也唐書天文志日度議曰周禮龍見而雩周曆立夏在觜觹二度於晷漏昏角一度中蒼龍畢見雩當在建巳之初禮也建巳爲周之季夏今乃在秋故曰不時國語辰在斗柄注謂戊午後三日得周正月辛夘朔於夏爲十一月殷爲十二月是月合辰斗前一度若夏正之春正月辰又何由而合乎禮明堂位曰魯君孟春祀帝於郊配以後稷季夏六月以禘禮祀於太廟鄭氏以孟春爲建子之月季夏爲建巳之月則是春正月爲周正之春矣後漢書陳寵奏曰冬至陽气始萌天以爲正周以爲春則是十一月得言春矣魏書髙堂隆曰自古帝王所以神明其政變民耳目故三春稱王明三統也建子建丑皆可言春矣又唐志歲星差合術曰昭公八年十一月楚滅陳史趙曰歲在析木之津十年春進及婺女初在元枵之維首傳曰正月有星出於婺女則是以十一月爲正月卽以正月爲春矣王伯厚曰春秋以周正紀事左傳記祭足取麥谷鄧來朝三事有例差兩月者是經用周正傳取國史有自用夏正者失於更攺也安可執經疑傳據傳疑經也安可謂建子不得言春而以春正月爲夏時冠周月也春秋二百四十有二年其書春王正月者九十有三明其爲周王之正月也是時三正疊建故特書王正月以別之而文中子作元經亦曰帝正月吾不知其奚取巳

公羊傳曰春王正月王者惇謂謂文王也曷謂先言王而後言正月王正月也何言乎王正月大一統也按文王固天王之譌也傳曰曷爲先言王而後言正月王正月也何休注曰據下秋七月天王先言月而後言王知王者受命所制月也王者受命必攺正朔明受之於天傳又曰何言乎王正月大一統也注曰統者始也總系之辭天王者始受命攺制布政教於天下莫不一一系於正月故曰政敎之始據此則上文春王正月注曰文王周始受命之王天之所命故上系天明是天王天之所命也天文字近而譌而疏承譌而解曰文王者周之始受命制法之王理宜相系故見其系春如是文王非周之餘王也據是年秋七月天王使宰咺來歸賵豈有七月爲天王之秋而正月爲文王之春乎注言始受命攺制布政敎於天下自公侯至於庶人總系一統其不爲文王可知是文王疑爲天王之譌然隱七年滕侯卒注以爲春秋王魯托隱公以爲始受命王滕子先朝隱公春秋褒之故稱侯則又承文王之譌而愈悖矣

毛西河論春王正月曰惟帝嚳與周皆以木王則皆以春王夏殷之春不得稱王以夏殷非木徳也

按薛尙功彜器欵式所載商鐘銘有三其一其二曰惟正月王春吉日丁亥旣望其三曰惟王夾鐘春吉月是殷之春稱王矣夏建寅盛徳在木又安見夏之春不得稱王乎

春秋序孔氏疏曰按經傳書日者凡六百八十一事自文公以上書日者二百四十九宣公以下亦俱六公書日者四百三十二計年數略同而日數向倍此則久逺遺落不與近同且他國之告有詳有略若告不以日魯史無由得其日而書之如是則當時之史亦不能使日月皆具仲尼從後修之安能盡得知其日月自然須舊有日者因而詳之舊無日者因而略之

按春秋以事系日以日系月以月系時以時系年後世作史者編年之體以是爲祖然考之杜氏長歷而春秋以書日月殊有不合如以春言之桓公十有七年春丙午三月四日也經書二月成公四年春壬申二月二十八日也經書三月襄公四年春三月無己酉經書三月定公四年春王二月癸巳亦當爲正月七日以夏言之桓二年夏戊申五月十日也經書四月莊二十五年六月辛未七月朔日也經書六月文十四年夏乙亥四月二十九日也經書五月成二年夏丙戌五月一日也經書四月襄二年夏六月庚辰七月九日也三年夏六月戊寅七月十三日也經皆書六月以秋言之隱二年秋庚辰七月九日也經書八月僖十八年八月不應有丁亥二十有七年八月不應有乙巳經皆書八月襄十五年秋八月日有食之則實爲七月一日以冬言之僖公三十三年冬乙巳十一月二十也經書十有二月宣十二年冬戊寅十一月九日也經書十有二月成十七年十一月不應有壬申經書十有一月襄九年冬十二月無己亥經書十有二月二十七年十有二月乙亥朔又當爲十一月朔昭元年十一月己酉實則十二月六日二十二年十有二月癸酉朔實則癸夘朔或以爲經誤非也春秋爲孔子刑書一字之褒榮於華衮一字之貶嚴於斧鉞而至於系月系日多所譌舛其可信乎如謂春秋凡有赴則書以告之遲速者而誤之而夫子所書日月豈盡關於從赴乎如謂仍魯史之舊自幽王旣防天子不能頒朔而魯史失閏無所考證董仲舒謂春秋分十二世爲三等有見有聞有傳聞所見六十一年所聞八十五年所傳聞九十六年若襄昭定哀之時夫子所親見豈猶待於推測乎秦火以後口說僅存春秋古經𨿽載於漢志不盡皆仲尼之手錄也至所書日月或因魯史之舊或從赴告之期或譌以傳譌轉相授受夫子之因之正所以闕疑也或明知爲官失之而有所不敢攺也或經未嘗誤而杜氏考之而不詳也不然經譌矣而左傳所紀日月仍多所譌何也隱公三年冬十二月無庚戌傳曰庚戍鄭伯之車僨於濟七年秋七月庚午九月辛夘八月不得有丙戍傳曰八月丙戌鄭伯以齊人朝王十六年六月無戊申傳曰六月戊申公會鄭伯於老桃莊八年冬十一月癸未是月六日也傳曰冬十二月齊侯遊於姑棼遂田於貝丘僖二十八年經書癸丑傳曰癸亥王子虎盟諸侯於王庭文六年十一月無丙寅傳曰十一月丙寅晉殺續簡伯十四年七月無乙夘傳曰七月乙夘夜齊商人弒舎而讓元襄元年正月不得有己亥傳曰春己亥圍宋彭城二十二年十二月不應有丁巳傳曰丁巳其夫攻子明殺之二十八年十二月朔戊戌也傳曰十二月乙亥朔齊人遷莊公殯於大寢昭元年十二月朔甲辰也晉之烝當在趙孟之前傳曰晉旣烝趙孟適南陽將會孟子餘甲辰朔烝於溫是不謂十二月晉旣烝也若是者何也余嘗聞之荀恱曰仲尼作經本一而巳古今文不同而皆自謂眞本經或學者先意有所借定後進相放彌以滋蔓故一源十流天水違行而訟者紛如也卽如隱公元年王正月杜氏正月辛巳朔大衍正月辛亥朔庚申冬至程氏公說曰以傳五月辛丑十月庚申考之則正月朔非辛亥故杜預遷就以辛巳爲朔若從辛巳則冬至不在正月意者差閏只在今年而杜氏考之不詳爾

唐孔氏曰春秋之世置閏錯失或先或後不與常同杜惟勘經傳上下日月以爲長歷若日月同者則數年不置閏若日月不同須置閏乃同者則未滿三十二月頻置閏所以有異於常

按杜氏所推隱二年閏十二月至十一年凡四閏桓元年閏十二月至十八年凡四閏莊元年閏十月至三十二年凡十一閏而二十八二十九三十年頻閏閔二年閏五月僖元年閏十一月至三十三年凡九閏而閔二僖元及僖二十四二十五年頻閏文元年閏三月至十八年凡七閏而元二頻閏宣二年閏五月至十八年凡五閏成元年閏三月至十八年凡六閏襄二年閏四月至三十一年凡十一閏昭元年閏十二月至三十二年凡十一閏定元年閏五月至十五年凡五閏哀二年閏十一月至十四年凡五閏趙氏汸曰長歷視大衍歷少六閏自隱二年至宣十年三失閏自成末年至春秋之終復三失閏果若是四時寒暑皆當反易不但以申爲戍而巳恐周曆𨿽差未必如是之謬案經傳有曠數年不書日者前後屢見之長歷於此旣無所據豈能無失至言頓置兩閏以應天正則臆決尢甚故說者疑焉

沈存中曰春秋日食三十六後世術家推驗精者不過二十六本朝衛朴得三十五獨莊十八年三月古今算不入食法

按程敬叔春秋或問曰春秋日食三十六杜預以長歷推之遇甲子有所不合妄曰經誤今術家推驗精者不過二十六然以周曆考之朔日失二十五以魯歷考之又失十三唐一行得二十七而朔差者半惟宋衛朴謂得三十五獨莊十八年三月不入食法衛朴之言有不可信者蓋以歷法一百七十三日有餘一交會自隱元年至哀二十七年凡三千一百五十四月惟三十六食而襄二十一年九月十月二十四年七月八月頻交頻食是有𨿽交而不食有不當交而食者矣又豈可以常法推而謂之入食限乎

春秋日食不書朔者八左氏傳曰不言朔官失之也公羊傳曰不言朔者二日也谷梁傳曰不言朔者食晦也按元史春秋日食三十七隱公三年辛酉歲春王二月己巳日有食之姜岌云是歲二月己亥朔無己巳三月己巳朔去交分入食限桓公三年壬申歲七月壬辰朔日有食之姜岌云是歲七月癸亥朔無壬辰亦失閏其八月壬辰朔去交分入食限十七年丙戍歲冬十月朔日有食之谷梁云不言朔不言日夜食也左氏云不書日史官失之大衍推得在十一月交分入食限失閏也莊公十八年乙巳歲春王三月日有食之谷梁云不言日不言朔夜食也大衍推是歲五月朔入食限三月不應食今推五月朔加時在晝入食限蓋五誤爲三二十五年壬子歲六月辛未朔日有食之大衍推之七月辛未朔交分入食限失閏也二十六年癸丑歲冬十有二月癸亥朔日有食之今推是月癸亥朔入食限三十年丁巳歲九月庚午朔日有食之今推是十月庚午朔入食限失閏也僖公十二年癸酉歲春王三月庚午朔日有食之姜岌云三月朔交不應食在誤條其五月庚午朔入食限蓋五誤爲三十五年丙子歲夏五月日有食之左氏云不書朔與日史官失之也大衍推四月癸丑朔去交分入食限差一閏文公元年乙未歲二月癸亥朔日有食之姜岌云二月甲午朔無癸亥三月癸亥朔入食限今推之失閏也十五年己酉歲六月辛丑朔日有食之今推是月辛丑朔入食限宣公八年庚申歲秋七月甲子日有食之杜預以七月甲子晦食姜岌云十月甲子朔食蓋十誤爲七十年壬戌歲夏四月丙辰日有食之今推是月丙辰朔入食限十七年己巳歲六月癸夘月有食之姜氏云六月甲辰朔不應食今推之是歲五月乙亥朔入食限成公十六年丙辰歲六月丙寅朔日有食之今推是月丙寅朔入食限十七年丁亥歲十有二月丁巳朔日有食之姜氏云十二月戊子朔無丁巳大衍十一月丁巳朔入食限襄公十四年壬寅歲二月乙未朔日有食之今推是月乙未朔入食限十五年癸夘歲秋八月丁巳朔日有食之姜氏云七月丁巳朔食失閏也大衍同二十年戊申歲冬十月丙辰朔日有食之今推是月丙辰朔入食限二十一年己酉歲秋七月庚戍朔日有食之今推是月庚戌朔入食限冬十月庚辰朔日有食之姜氏云比月而食宜在誤條二十三年辛亥歲春王二月癸酉朔日有食之今推之是月癸酉朔入食限二十四年壬子歲秋七月甲子朔日有食之今推是月甲子朔日食九分六秒八月癸巳朔日有食之漢志董仲舒以爲比食又旣大衍云不應頻食在誤條二十七年乙夘歲冬十有二月乙亥朔日有食之姜氏云十一月乙亥朔交分入限應食大衍同昭公七年丙寅歲夏四月甲辰朔日有食之今推是月甲辰朔交分入食限十五年甲戌歲六月丁巳朔日有食之大衍推五月丁巳朔食失一閏十七年丙子歲夏六月甲戍朔日有食之姜氏云六月乙巳朔交分不葉不應食當誤大衍云當在九月朔今推九月甲戍朔入食限二十一年庚辰歲七月壬午朔日有食之今推是月壬午朔入食限二十二年辛巳歲冬十有二月癸酉朔日有食之今推是月癸酉朔入食限杜預以長歷推之當爲癸夘非是二十四年癸未歳夏五月乙未朔日有食之今推是月乙未朔入食限三十一年庚寅歳十有二月辛亥朔日有食之今推是月辛亥朔入食限定公五年丙申歳春三月辛亥朔日有食之今推是月辛亥朔入食限十二年癸夘歳十一月丙寅朔日有食之今推是歳十月丙寅朔交分入食限蓋失一閏十五年丙午嵗八月庚辰朔日有食之今推是月庚辰朔入食限哀公十四年庚申歳夏五月庚申朔日有食之今推是月庚申朔入食限二百四十二年間日食三十七以授時推之惟襄公二十一年十月庚辰朔及二十四年八月癸巳朔不入食限蓋自有歷以來無比月而食之理其三十五食食皆在朔經或不書日不書朔左氏以爲史官失之者得之其間或差一日二日者蓋由古歷疏濶置閏失當之獘孔子作書但因時歷以書非大義所關故不必致詳也

襄十年公及晉侯會吳於柤遂滅偪陽傳曰春三月癸丑齊髙厚相太子光以先會諸侯於鐘離不敬晉士莊子曰是棄社稷也夏四月戊午會於柤五月庚寅卒攻偪陽甲午滅之

按杜注柤楚地今彭城偪陽縣也五月甲午月八日據唐一行以大衍推之是年閏四月丁亥小甲午在閏月杜氏以長歷推之是年閏十一月蓋非也又按水經注京相璠曰柤宋地今偪陽縣西北有柤水溝流逕偪陽縣故城東北地理誌云故偪陽國也前志偪陽屬楚國杜注因以爲楚地今沂州嶧縣西南五十里有偪陽城當宋地也

僖公九年秋九月戊辰諸侯盟於葵丘甲子晉侯佹諸卒杜氏曰甲子九月十一日戊辰十五日也書在盟後從赴

按甲子公羊傳作甲戌左氏及谷梁皆作甲子不應甲子在戊辰之後似當從公羊作甲戌

桓三年秋七月壬辰朔日有食之旣杜氏曰旣盡也日有上下者行有髙下日光輪存而中食者相奄密故日光溢出皆旣者正相當而相奄間疏也

按後漢尙書令黃香曰日蝕皆從西月蝕皆從東無上下中央者春秋魯桓三年日蝕貫中下上竟黒疑者以爲日月正等月何得小而見日中鄭康成曰月正掩日日光從四邊出故言從中起也舊說日有五蝕謂起上下左右中央者非也

閔公二年夏五月乙酉吉禘於荘公胡引程氏曰天子禘諸侯祫大夫享庶人薦上下之殺也魯諸侯爾何以有禘成王追念周公有大勲勞於天下賜魯公以天子禮樂使用諸太廟以上祀周公魯於是乎有禘祭春秋之中所以言禘不言祫也

按竹書商武乙元年邠遷於岐周三年命周公亶父賜以岐邑文丁四年周公季歷伐余無之戎克之命爲牧師周成王十三年夏六月魯大禘於周公廟二十一年周文公薨於丰是時周公尙在魯大禘於周公廟則所謂周公者蓋卽周公亶父周公季歷也四時之祭有禘之名嫌其爲時祭故稱大禘以別之其實禮亞於天子之禘所用者六代之樂非天子之禮樂也觀孔子譏三家以雍徹則魯之廟祭亦不以雍徹可知又禘以六月亦不敢與天子同時也但比之宋二王之後得用郊禘與他國有不同爾孔子曰魯之郊禘非禮也周公其衰矣此所謂非禮如旣灌而往吾不欲觀之類言周公制禮之意於是而寢衰非以周公之後至是衰微也先儒皆以爲魯之郊禘惠公請之蓋東周之僭禮也不知周公之未薨魯久己行禘矣春秋吉禘於荘公不曰禘而曰吉禘漢鄭氏禘祫志曰魯荘公以其三十二年秋八月薨閔二年五月而吉禘此時慶父使賊殺子般之後閔公心懼於難務自專成以厭其禍至二年春其間有閏二十一月禫除防夏四月則祫又卽以五月禘閔公之服於禮少四月又不禫無恩是以譏之非譏其禘也

文公二年八月丁夘大事於太廟躋僖公胡曰大事祫也升僖於閔之上也閔僖二公親則兄弟分則君臣兄弟之不先君臣禮也故左氏則曰祀國之大事而逆之可乎子𨿽齊聖不先父食久矣公羊則曰其逆祀先禰而後祖也谷梁則曰逆祀則是無昭穆也無昭穆則是無祖也閔僖非祖禰而謂之祖禰者臣子一例也按杜注僖是閔兄不得爲父子嘗爲臣位應在下令居閔上故曰逆祀此說爲最明也公羊謂先禰後祖以世數論之閔在僖前是世數同乎祖矣今乃以禰而居前是後祖也谷梁以爲無祖者升僖於閔則文公似以閔爲禰而以禰爲祖是無祖也胡氏以爲閔僖非祖禰而謂之祖禰者臣子一例也其解誤矣

宣公八年夏六月辛巳有事於太廟仲遂卒於垂鄭氏曰說者以有事謂禘爲仲遂卒張本故略之言有事耳魯禮三年之防畢則祫於太祖明年春禘於羣廟僖也宣也八年皆有禘祫祭則公羊傳所謂五年而再殷祭祫在六年明矣明堂位曰魯王禮也以相凖況可知也按唐書韋縚髙宗上元三年將祫享議者以禮緯三年祫五年禘公羊家五年再殷祭二家舛互諸儒莫能決太學博士史元璨曰春秋僖公三十三年十二月薨文公之二年八月丁夘大享公羊曰祫也則三年防畢新君之二年當祫明年當禘羣廟又宣公八年禘僖也宣也八年皆有禘則後禘距前禘五年此則新君之二年祫三年禘爾後五年再殷祭則六年當祫八年禘昭公十年齊歸薨十三年防畢當祫爲平丘之防冬公如晉至十四年祫十五年禘曰有事於武宮是也至十八年祫二十年禘二十三年祫二十五年禘昭公二十五年有事於襄宮是也則禘後三年而祫又二年而禘合於禮議遂定此皆用鄭志語也又按貴與馬氏曰禘有二名有大禘之禘大所謂禮不王不禘王者禘其祖之所自出而以祖配之禮運所謂魯之郊禘非禮也是也有時禘之禘祭義所謂春禘秋嘗王制所謂天子祫禘諸侯禘一犆一祫是也趙伯循必以禘爲非時祭之名因不信鄭氏而並詆禮記左傳其意蓋謂禘只是大禘無所謂時禘然禘之名義他不經見惟禮記詳言之耳趙氏所言亦是因不王不禘之說魯郊禘非禮之說見得禘爲天子之大祀故不可以名時祭然大禮運禮記也王制祭義亦禮記也今所本者大禮運所詆者王制祭義是據禮記以攻禮記也至於烝嘗禘於廟一語𨿽左氏所言然其所載昭公十五年禘於武宮二十五年禘於襄公定公八年禘於僖公襄公十六年晉人曰寡君之未禘祀則皆當時之事今趙氏皆以爲左氏見經中有禘於荘公一事故於當時魯國及它國之祭祀皆妄以爲禘則其說尢不通矣安有魯國元無此祭晉人元無此言而鑿空妄說乎蓋魯伯禽嘗受郊禘之賜則魯國後來所行之禘其或爲大禘或爲時禘亦未可知也至於左氏所謂烝嘗禘於廟晉人所謂寡君未禘祀則時祭之通行於天子諸侯者非止魯國行之而己恐難儕之郊望而例以僭目之也

僖公三十有一年夏四月四卜郊不從乃免牲猶三望胡曰卜而不從則不郊矣故免牲今魯不郊而望故特書曰猶猶者可以己之詞

按桓五年凡祀啟蟄而郊過則書杜注曰啟蟄夏正建寅之月祀天南郊卜日有吉否過次節則書夫建寅之月周之三月也今於夏四月卜郊於次節爲過矣夫諸侯不得郊天魯以周公故得用天子禮樂郊蓋魯之常祀也常祀有定期何假卜爲曰禮不卜常祀而卜其牲日蓋言卜牲與日以知吉凶也周禮太宰祀五帝前期十日帥執事而卜日是則十日之前將祭而豫卜之者禮也經言四卜郊不從周正夏四月夏正春二月也卜三辛不吉更卜次月上辛延而間一月習卜不吉非禮孰甚焉公羊傳曰求吉之道不過三三卜禮也四卜非禮也谷梁傳曰夏四月不時也四卜非禮也定十五年鼷防食郊牛牛死攺卜牛夏五月辛亥郊注曰書過與夏四月四卜郊皆過節次者也皆書之以譏慢也又按成七年乃免牛注曰稱牛未卜日免牛可也不郊非禮也今曰乃免牲則是巳得吉日矣牲旣成矣牲成而卜郊慢孰甚焉其非禮又孰甚焉胡以爲卜而不從則不郊矣故免牲猶未審於免牛免牲之別也

桓十四年秋八月壬申禦廩災乙亥嘗胡曰嘗祭時事之常則何以書志不時與不敬也春秋紀事用周月而以八月嘗則不時也禦廩災於壬申而嘗以乙亥是不攺卜而供未易災之餘是不敬也

按前漢五行志曰春秋桓公十四年八月壬申禦廩災劉向以爲禦廩夫人八妾所舂米之臧以奉宗廟者也時夫人有滛行挾逆心天戒若曰夫人不可以奉宗廟桓不寤與夫人俱防齊夫人譛桓公於齊侯齊侯殺桓公此其應也春秋書壬申災乙亥嘗先後相距惟四日用焚余以祭宗廟其防甚矣公羊傳曰禦廩災不如勿嘗谷梁傳曰未易災之餘志不敬也胡以八月嘗爲不時失其防矣前八年春正月己夘烝谷梁曰烝冬事也春興之志不時也胡以爲非而此又以爲不時何也

唐書啖助曰助愛公谷二家以左氏解義多謬其書乃出於孔氏門人且論語孔子所引率前世人老彭伯夷等類非同時而言左丘明恥之丘明蓋如史佚遲任者

按陸淳春秋辧疑以論語左丘明前孔子而春秋之左丘氏則孔子弟子之門人也後孔子左傳記韓魏智伯事舉趙襄子諡則左傳作於襄子卒後自獲麟至襄子卒已八十年使左丘與孔子同時不應孔子沒七十有八年猶有著書也又陳氏讀書考曰春秋左氏傳自昔相以爲左丘明撰其好惡與聖人同者也而其末記晉智伯反防於韓魏在獲麟二十八年去孔子沒亦二十六年不應年少後亡如此又其書稱虞不臘矣見於嘗酎及秦庶長皆戰國後制故或疑非孔子所稱左丘明別自是一人爲史官者而朱子論語集引程子曰左丘明古之聞人也大抵皆主於啖氏之說而啖史臣斷曰啖助在唐名治春秋摭訕三家不本所承自用名學憑私臆決徒令後生穿鑿詭辧詬前人捨成說而自謂紛紛助所階已至宋王安石疑左氏六國時人凡十一事其說蓋本於此以愚考之家語及史記皆云孔子不得用於衛將西見趙簡子至於河臨河而嘆趙世家注正義曰左傳哀公二十年簡子死襄子嗣立以越圍吳故降其父之祭饌而使楚隆慰問吳王爲哀公十三年簡子在黃池之役與吳王質言曰好惡同之故減祭饌及問吳王也孔子與簡子同時孔子之徒獨宜先簡子之子死乎魏世家魏桓子與韓康子趙襄子共伐防智伯史遷謂左丘失明厥有國語而國語於智襄子韓康子亦皆舉諡則左傳舉趙襄子諡何疑也皇甫謐帝王世紀元王十一年癸未三晉防智伯距敬王三十九年獲麟十七年爾烏在如陳氏之說有二十八年乎又以秦孝公時立賞級之爵乃有不更庶長之號左傳謂秦師敗績獲不更女父又云秦庶長鮑庶長武帥師及晉師戰於櫟春秋時不應有是據啇君列傳孝公以衛鞅爲左庶長卒定變法之令令有軍功者各以卒受上爵是衛鞅至秦之始而秦已有是號矣所謂卒定變法之令者亦止如商子書中更法墾令農戰去彊諸項非謂其自立官爵而後以此官之可知也漢書稱商君爲法於秦戰斬一首賜爵一級其爵一公士二上造三簮裊四不更五大夫使如啖陸諸說公士大夫亦至鞅而始有乎況周有常伯凖人晉有輿尉鄭有禇師此類皆周官所無亦可謂後人所羼入乎又秦惠三十二年初臘呂氏月令臘先祖今左氏云虞不臘矣是在其後也然應劭風俗通曰禮曰夏曰嘉平殷曰淸祀周曰臘證知周原稱臘故茅蒙太原謡曰繼世而往在我盈帝若學之臘嘉平始皇聞之攺臘曰嘉平秦前蚤已有臘有嘉平之名可謂秦始稱臘乃攺臘爲嘉平乎又以韓趙魏分晉之後堪輿十二次始有趙分曰大梁之語今左氏言分星皆主堪輿疑在分晉之後然左氏稱昭元年嵗在大梁到十三年嵗復在大梁未嘗言趙分也又爾雅大梁昴也可謂分晉之後始有爾雅乎至以齊威王時騶衍推五徳終始之運其語不經今左氏引之則應爲六國時人然家語以伏羲配木神農配火黃帝配土少昊配金顓頊配水數聖人革命攺號取法五行豈必謂帝王子孫皆師承主運之迂慳乎又以惟蘇秦合從始有車千乘騎萬匹之語今左傳不應言左師展將以公乘馬而歸此蓋以曲禮前有車騎疏曰古人不騎馬經典無言騎者今言騎是周末時禮故也然左傳所謂乘馬如詩陳風曰駕我乘馬與周禮校人職曰凡頒良馬而養乘之乘馬一師四圉又齊右職曰王乘則持馬行則倍乘乘馬四馬也左氏將以公乘馬而歸言將以輕車而歸豈曰以公騎馬乎又以序呂相絕秦聲子說齊雄辧狙詐直遊說捭闔之辭然仲尼弟子如子貢說田常又說吳救魯伐齊豈獨非春秋時乎故前漢劉子駿曰丘明好惡與聖人同親見夫子而公谷在七十子後聞之與親見其詳略不同也後漢班彪曰定哀之間魯君子左丘明論集其文作左氏傳三十篇又撰異聞號曰國語二十篇沈約宋書禮志曰孔子作春秋諸侯諱妒懼犯時禁是以微辭妙防義不顯明時左丘明子夏造防親受無不精究孔子旣沒微言將絕於是丘明退撰所聞而爲之又漢宣帝時嚴彭祖善春秋其觀周篇曰孔子將修春秋與左丘明乘如周觀書於周史歸而修春秋之經丘明爲劉向別錄曰左丘明授曾申申授吳起起授其子期期授楚人鐸椒椒作抄撮八卷授虞卿卿作抄撮九卷授荀卿荀授張蒼漢書儒林傳張蒼賈誼張敞劉公子皆修左氏春秋其源流逺有端緒無可疑也又丘明魯人北魏地形志東平富城縣有左丘明冡丘明自孔子弟子安在別是一人哉

管城碩記卷九﹤子部﹐雜家類﹐雜考之屬﹐管城碩記﹥

欽定四庫全書

管城碩記卷十

翰林院檢討徐文靖撰春秋二

隱元年莊公寤生驚姜氏杜注寤寐而莊公已生故驚而惡之

按十六國春秋曰西燕慕容皝其妻方娠夢日入臍喜而不敢言一日晝寢而生子左右以告方寤而起其夫曰此兒易生似鄭莊公長必有大徳遂以徳名此則以寤寐而生爲寤生也若然則姜氏何由惡之魏書髙句驪傳曰莫來裔孫宮生而開目能視國人惡之及長凶虐國以殘破曽孫位宮亦生而視人以其似曽祖宮故名爲位宮魏正始中入冦遼東安平爲幽州刺史母丘儉所破世以生而開目能視爲寤生故武姜惡之

昭公二十六年傳幽王用愆厥位攜王姦命諸侯替之而建王嗣杜注攜王幽王少子伯服也王嗣宜臼也按竹書紀年幽王十一年申人鄫人及犬戎入宗周弒王犬戎殺王子伯服執褒姒以歸申侯魯侯許男鄭子立宜臼於申虢公翰立王子余臣於攜是伯服久已見殺而攜王乃餘臣也杜注以攜王爲伯服非

僖二十五年晉侯圍原遷原伯貫於冀杜注伯貫周守原大夫

按昭十二年周原伯絞十八年周原伯魯皆稱原伯原伯貫蓋原伯名貫也不得以伯貫爲二名又按周本紀叔帶殺譚伯唐固據左傳讀譚爲原則亦稱原伯也

莊二十八年傳小戎子生夷吾杜注小戎允姓之戎子女也襄十九年傳齊諸子仲子戎子杜注諸子諸妾姓子者二子皆宋女

按昭九年傳王使詹桓伯辭於晉曰允姓之姦居於瓜州伯父惠公歸自秦而誘以來晉惠公夷吾之立在魯僖十年距莊公二十八年之後十有六年安得先爲允姓之女所生乎且二戎子也一以爲子姓一以爲子女何所據乎又按管子曰桓公外舍而不鼎饋中婦諸子謂宮人君將有行公怒召中婦諸子房元齡注曰中婦諸子內臣之號蓋當時仲子戎子同官諸子之職故系之以其職耳杜以爲諸妾姓子非矣哀五年傳諸子鬻姒之子荼嬖杜又以諸子爲庶公子非矣觀周禮夏官之屬諸子掌國子之倅則亦以諸子名官是也

宣八年楚爲眾舒叛故伐舒蓼杜注舒蓼二國名按漢五行志宣八年七月甲子日有食之董仲舒劉向以爲楚乘弱橫行六侵弱而一滅國師古曰一滅國者謂八年滅舒蓼也則舒蓼不爲二國明矣僖三年齊人取舒至是五十六年文五年楚公子燮滅蓼至是二十有一年此舒蓼蓋羣舒之一耳世本偃姓有舒庸舒鳩舒蓼是也舒庸見成十七年舒鳩見襄二十四年

文元年天王使毛伯來錫公命杜注毛國伯爵諸侯入爲卿士者路史國名記曰河南籍水旁有毛泉近上邽按漢志上邽縣屬隴西郡應劭曰史記故邽戎邑也其地爲今鞏昌府秦州淸水縣也河南安得近之嘗見宋本水經注於谷水注中藥艸翳蔽下錯以渭水注中渭水又東得歷泉至卽洋水也三百二十有二字列於其下內有雲借水又東合毛泉谷水又東逕上邽城南路史不審其誤遂謂河南毛泉近上邽謬矣

路史麋嬴姓子桓王三年楚子再敗麋師於房渚今之房陵荊州釋例云在當陽非當陽乃麇見文十一年及定五年芊姓子舊云鄖鄕非也

按桓王三年卽魯隠六年無楚伐麋事惟頃王三年成大心敗麋師於房渚又文十一年楚子伐麋字皆作麇麇九倫反從鹿從禾非麋也再敗麋師者潘崇非楚子在錫穴非房渚定五年吳師居麇蓋麇所遷之處也是時子期焚麇吳師大敗乃歸王使由於城麇杜預曰於麇築城是也麇麋字近而譌穎容春秋釋例曰麋當陽也郡國志漢中錫縣劉昭注引楚子伐麋二書麇並作麋當是傳寫者誤耳或謂當陽有麋城三國時麋芳所築然則春秋時安有麋也又錫穴漢爲錫縣沈約宋書曰漢錫縣晉太康五年攺曰鄖鄕又攺漢長利縣曰錫縣據此則春秋錫穴於晉時在鄖鄕也羅氏初未嘗深考而轉以舊注爲非何也

路史宗卽賨國芊姓子頃王四年拘執宗子圍巢者按文十二年傳楚子孔執舒子及宗子遂圍巢杜注宗巢二國羣舒之屬地在舒城巢縣之間路史謂頃王四年卽文公十二年也拘執宗子卽子孔執舒子及宗子者也潛夫論宗子嬀姓非芊姓也水經注曰宕渠古賨國寰宇記曰故賨國在江流縣東北八十四里安得謂卽舒城巢縣之宗乎

唐書宰相世系表平王奪虢叔之地予鄭武公楚莊王起陸渾之師伐周責王滅虢於是乎王求虢叔裔孫序封於陽曲號曰郭公

按竹書晉文侯十四年鄭人滅虢其事當平王四年左傳宣公三年楚子伐陸渾之戎遂至於雒觀兵於周疆定王使王孫滿勞楚子事在楚莊王八年周定王元年去平王東遷一百六十餘年中間尙隔桓莊僖惠襄頃匡七王何從責平王封虢裔孫漢志農陜縣故虢國北虢在太陽東虢在滎陽西虢在雍州鄭所滅者東虢也虢亦稱郭而爲晉所滅者北虢也安得混之

唐書世系表平輿之沈出季載成八年爲晉所滅沈子生逞奔楚爲沈氏其孫尹戍生諸梁食采於葉按成八年晉侵沈獲沈子揖是晉𨿽獲其君而沈未滅也襄二十八年沈子朝於晉昭十三年楚靈王遷沈於荊平王卽位而復之則沈之未滅可知昭二十三年吳敗頓胡蔡沈許之師於雞父沈子逞滅杜注國存君死曰滅時沈猶未滅也定四年蔡公孫姓帥師滅沈以沈子嘉歸蓋平輿之沈至是始滅後漢書沈姫姓也通考以爲姒姓非又昭元年傳金天氏裔孫曰臺駘封諸汾川沈姒蓐黃實守其祀此蓋與平輿之沈兩不相涉宋書沈休文自序以汾川之沈爲卽平輿之沈非路史又以爲沈在汾川成八年爲晉所滅沈子逞奔楚曽孫諸梁采於葉不知成八年晉所獲者沈子名揖昭二十三年吳所獲者沈子名逞安得一之又況逞旣滅則逞死矣又安得有奔楚之事乎左傳非僻書而諸家謬誤至此殊不解也至若昭二十三年上距成八年凡五十年系表謂成八年晉滅沈沈子生逞奔楚爲沈氏當時史館皆博雅之士而獨於左傳多所錯迕何也

桓十三年楚屈瑕伐羅楚子使賴人追之不及杜注賴國在義陽隨縣

按杜以賴國在隨縣者誤也賴公谷作厲厲讀曰賴僖公十五年齊師曹師伐厲杜注義陽隨縣北有厲鄕是杜以賴厲二國皆在隨縣蓋以厲讀爲賴而誤耳據司馬彪郡國志汝南褒信縣有賴亭故賴國史記正義曰褒信故漢郾縣之地今賴亭在光州商城縣隋志殷城縣有賴亭卽今商城也何由在隨縣以厲賴爲一處乎

定六年鄭遊速帥師滅許以許男斯歸春秋地名考略曰哀元年許男復從楚圍蔡似未嘗滅

按鄭滅許以許男斯歸是時許更立君是爲元公成春秋哀十三年書許男成卒則許之未滅可知何云似未滅是年秋葬許元公明年春秋獲麟系元公成子結之元年成卒已逾年矣文獻通考云元公成二年獲麟亦誤

隠十一年宋人蔡人衛人伐戴鄭人伐取之杜注今陳畱外黃縣東南有戴城顏師古注漢書曰鄭滅戴讀者多誤爲載故隋室置載州焉

按公羊谷梁二傳戴皆作載說文云故國在陳畱字林云載故國在陳畱與載古今字也史記功臣侯表有戴國索隠曰戴音載不得以載爲誤

哀三年傳萇事劉文公趙鞅以爲討六月癸卯周人殺萇杜注終違天之禍

按漢書郊祀志曰昔周史萇欲以鬼神之術輔尊靈王防朝諸侯而周室愈微諸侯愈叛韓非子曰叔向之讒萇也爲書曰子爲謂晉君何不急以兵來因佯遺其書周君之庭而急去周以爲賣周也乃殺之據此則萇子見殺當別有說春秋昭三十二年諸侯城成周晉女叔以萇主城周之議爲違天杜注以見殺爲終違天之禍子貢詩傳曰萇忠於王晉趙鞅殺之周人傷之賦有免傳注皆以城周爲違天不亦謬乎

隠公三年夏四月辛卯尹氏卒胡傳曰尹氏天子大夫世執朝權

按春秋三傳公谷皆曰尹氏卒左傳曰君氏卒不稱夫人故不言葬不書姓爲公故曰君氏杜注不書姓辟正夫人也隠見爲君故特書於經稱曰君氏以別凡妾媵馬端臨曰三傳經文多有異同君氏卒則以爲聲子魯之夫人也尹氏卒則以爲師尹周之卿士也然則夫子所書隠三年夏四月辛卯卒者竟爲何人乎日知錄曰君氏卒或疑君氏之名別無所見左傳襄公二十六年左師見夫人之步馬者問之對曰君夫人氏也蓋當時有此稱然則去其夫人卽爲君氏矣僖公元年夫人氏之喪至自齊亦是義也據左氏曰君氏卒不稱夫人故不言葬是則君夫人氏也以不稱夫人故曰君氏義自了然無可疑也胡傳不審其義依公谷作尹氏非

徐嘉炎日知錄曰讀春秋之文必證諸左氏之傳捨左氏則春秋無從考矣

按春秋之作防逺義防有謂其爲尊諱者爲親諱者有謂其危行言孫以辟當時之害故防其文隠其義者有謂其據事直書褒貶自見者其實不盡然也春秋之作不有左傳以明之聖人之意或幾乎晦矣余嘗見郝楚望之論春秋矣魯隠公之死仲翚弒之也而書公薨桓公死於齊彭生殺之也書薨於齊昭公出奔季孫意如逐之也書孫於齊文姜敬嬴穆姜之滛惡亦書夫人書小君死亦書薨季友酖殺其兄叔牙書公子牙卒慶父殺子般書子般卒齊桓公殺哀姜以屍歸魯書夫人薨喪至自齊襄仲弒嗣君書子卒逐君母書夫人姜氏歸於齊季武子弒嗣君書子野卒此皆魯事之惡曲爲之諱者如郝之所云不有左傳以明之亦烏知隠桓之薨由於弒之殺之也又如周惠王之見逐於五大夫也鄭莊公之射王中肩也王子帶召戎伐王火其東門也周大夫王叔伯輿爭政而晉士匃聽訟也周殺大夫萇以謝晉趙鞅也晉重耳召襄王於踐土不書再召至溫書狩此皆天王之醜曲爲之諱者如郝之所云不有左傳以志之亦烏知聖人不書之意書狩之意也又如莒僕弒父不書僕而書莒晉欒書中行偃弒君不書偃而書晉鄭子駟弒君髠頑書卒於鄵莒展輿弒父密州不書展輿而書莒人楚子圍弒其君麇齊人弒其君陽生而皆書卒鄭祭仲衞黔牟孫林父寗殖北燕大夫逐君皆書君出奔此皆外事之疑而從輕者如郝之所云不有左傳以著之亦烏知莒晉之弒父弒君者實何人也又如春秋僭國三魯僭禮楚僭號晉僭權魯用八佾郊禘大雩大搜兩觀世室皆微舉其事而不直書楚武王始稱王晉襄公徵諸侯入朝晉悼公命諸侯朝貢之數齊頃公欲王晉魯鄭之君入晉稽首皆不書至於伯子男稱公侯一切因之而不攺不有左傳以發之又烏知其不直書與不書不攺者爲何事也他如晉趙盾鄭歸生許世子未操刃而書弒君晉申生宋痤自縊死而書殺子不有左傳以証之亦烏知書弒者未操刃書殺者實自經也讀春秋之文必證諸左氏之傳捨左氏則春秋無從考此蓋不易之論也

金華王柏曰王者之迹熄而詩亡詩亡然後春秋作解者謂夫子止因雅亡而作春秋則雅者自爲朝防之樂春秋自爲魯國之史事情濶逺而脈絡不貫且言詩風雅皆在其中非獨以爲雅也王制天子五年一巡狩太師陳詩以觀民風自巡狩絕迹諸侯豈復有陳詩之事民風之善惡旣不得知夫子因魯史以備載諸國之行事不待褒貶而善惡自明故詩與春秋體異而用則同按朱子集傳曰詩亡謂黍離降爲國風而雅亡也夫所謂雅亡是也乃以黍離降爲國風因謂之雅亡則亦未然詩小雅六月序曰鹿鳴廢則和樂缺矣四牡廢則君臣缺矣皇皇者華廢則忠信缺矣常棣廢則兄弟缺矣伐木廢則朋友缺矣魚麗廢則法度缺矣南陔廢則孝友缺矣白華廢則廉恥缺矣小雅盡廢則四夷交侵中國防矣此雅亡所以爲詩亡也詩與春秋相表裏故公羊疏曰春秋說云春秋書有七缺八缺之義七缺者惠公妃匹不正隠桓之禍生是爲夫之道缺也文姜滛而害夫爲婦之道缺也夫人無罪而致戮爲君之道缺也臣而害上爲臣之道缺也僖五年晉侯殺其世子申生襄二十六年宋公殺其世子痤殘虐枉殺其子是爲父之道缺也襄三十年蔡世子般弒其君固是爲子之道缺也桓八年正月己卯烝桓十四年八月乙亥嘗僖三十一年夏四月四卜郊不從乃免牲猶三望郊祀不修周公之禮缺是爲七缺也矣此春秋繼詩亡而作也詩與春秋相表裏豈但以黍離降爲國風然後春秋乃作哉

襄二十六年傳晉叔向曰鄭七穆罕氏其後亡者也杜注鄭穆公十一子子然二子孔三族已亡子羽不爲卿故惟言七穆

按襄十九年傳鄭子孔之爲政也專子展子西殺子孔而分其室子然子孔宋子之子也鄭僖之四年子然卒士子孔圭嬀之子也鄭簡之元年士子孔卒故云子然二子孔三族已亡成十三年傳鄭公子班殺子印子羽而春秋不書故知不爲卿也唐書武平一傳初崔日用自言明左氏春秋諸侯官族它日學士大集日用折平一曰君文章固耐久若言經則敗績矣時崔湜張說素知平一該習勸令酧詰平一乃請所疑日用曰魯三桓鄭七穆柰何答曰慶父叔牙季友桓三子也孟孫至彘凡九世叔孫舒季孫肥凡八世鄭穆公十一子子然及二子孔三族亡子羽不爲卿故稱七穆子駟子良子國子遊子印子丰也一坐驚服

成公元年冬十月谷梁傳曰季孫行父禿晉郤克眇衛孫良夫跛曹公子手僂同時而聘於齊

按左氏經文冬十月下並無其事與傳惟公羊二年傳曰前此者郤克與臧孫許同時而聘於齊齊使跛者迓跛者眇者迓眇者又谷梁傳於成元年冬十月下有是文範曰谷梁子作傳皆釋經以言義未有無其文而橫發傳者疑冬十月下云季孫行父如齊脫此六字又如桓公四年七年闕秋冬二時定公十四年闕冬一時昭公十年十二月無冬僖公二十八年冬無月而有壬申丁丑桓公十四年有夏五而無月桓公十七年冬十月有朔而無甲子桓公五年春正月甲戌有日而無事公羊傳成公十年闕冬十月日知錄謂春秋之闕文皆後人之脫漏亦是類也

範介儒曰紀子帛郭公夏五傳經者之脫文耳謂爲夫子之闕疑吾不信已

按趙氏汸春秋屬辭曰隠二年冬紀子帛莒子盟於密程子曰闕文也春秋未有外大夫在諸侯上者當曰紀侯某伯莒子盟於密陳氏曰子帛裂繻字蓋杜氏意之學者遂以駁左氏誤矣又按子帛二傳作子伯公羊傳曰紀子伯者何無聞焉爾然則公羊時巳無聞矣後人烏從而知之

文十一年傳冬敗狄於咸獲長狄僑如初宋武公之世敗狄於長丘獲長狄緣斯晉之滅潞也獲僑如之弟焚如齊襄公之二年獲其弟榮如衛人獲其弟簡如鄋瞞由是遂亡注曰長狄之種絕

按宋武公之世在春秋之前史記宋世家宋昭公四年敗翟緣斯於長丘則是當魯文公十一年也何謂在春秋前魯世家云宋武公之世則庶與左傳合矣傳稱晉滅潞焚如之獲在魯宣之十五年榮如之獲在齊襄二年當魯桓之十六年杜注云榮如焚如之弟榮如以魯桓十六年死至宣十五年一百三歳其兄猶在傳言旣長且壽有異於人陸氏粲曰史記魯世家引此傳作齊惠公二年又齊世家曰惠公二年長翟來王子城父攻殺之十二諸侯年表齊惠公二年王子城父敗長翟三傳皆同蓋齊惠二年卽魯宣二年在晉滅潞之前十三年傳云齊襄公二年傳寫之誤也唐孔氏曰長狄種類相生當有支惟獲數人其種遂絕深可疑之且方以類聚不應獨立三尺之君使牧八尺之民按長狄旣爲君長賜以漆姓自是一國但或於所最長者奉爲國主不必支屬臣庶盡長三丈也一統志秦始皇時阮翁仲爲臨洮守身長二丈崔鴻前燕錄苻堅以乞活夏黙爲左鎭郎長一丈八尺蕭方等三十國春秋申香爲拂蓋郎長一丈九尺大抵亦間气所生其支屬不盡然也

襄七年鄭伯卒於鄵杜注鄵鄭地路史曰盟防圖疏云鄵侯國在慈州

按世本唐叔虞居鄂宋衷曰鄂地今在大夏括地誌故鄂城在慈州昌寧縣東二里隠六年傳逆晉侯於隨納諸鄂是爲鄂侯是也鄵鄂字近而譌路史妄引之今春秋地名攷略亦引盟防圖疏曰鄵侯國在慈州其失攷甚矣

定四年傳武王之母弟八人五叔無官杜注五叔管叔鮮蔡叔度成叔武霍叔處毛叔聃也

按國語冉季鄭姬賈逵曰文王子聃季之國聃與冉同卽冉季載也又按周書克殷解毛叔鄭奉明水是毛爲叔鄭封國非叔聃也杜云毛叔聃誤矣史管蔡世家五叔皆就國無爲天子吏者索隠曰五叔管叔蔡叔成叔曹叔霍叔其不數毛叔是也其數成叔與杜同非也夫旣云五叔無官則無有官於王朝爲天子吏者而文元年有毛伯昭十八年有毛伯過成十三年有成肅公成子文十四年有聃啟杜注聃啟周大夫蓋皆聃叔成叔毛叔之後爲天子吏者則當日不爲無官可知唐孔氏曰杜云毛叔聃或別有所見不以管蔡世家爲說則亦以此爲疑也

定二年夏五月壬辰雉門及兩觀災孔氏疏曰公羊稱子家駒云設兩觀諸侯僭天子其意以其奢僭故天災之左氏無此意

按周禮太宰正月之吉縣治象之法於象魏使萬民觀治象此觀之所由名也以在雉門之兩旁故謂之兩觀也竹書成王二十一年除治象昭王元年春正月復設像魏象魏卽兩觀天子制也禮器天子外闕兩觀諸侯內闕一觀則魯之有兩觀也其僭明矣劉向曰雉門天子之門而今過魯制故致天災也公羊所引子家駒之說正可以補左氏之闕云

哀十四年成子兄弟四乘如公杜注成子之兄弟昭子莊簡子齒宣子夷穆子安廩丘子意玆芒子盈惠子得凡八人二人共一乘成子兄弟四乘如公

按齊太公世家注服防曰成子兄弟八人二人共一乘故曰四乘索隠曰系本陳僖子乞產陳子常簡子齒宣子其夷穆子安廩丘子尙毉玆子芒盈惠子得凡七人杜預又取昭子莊以充八人之數按系本昭子是桓公之子成子之叔父又不名莊彊相證防言四乘有八人耳今按田敬仲系家云田常兄弟四人乘如公宮與此事同知四乘謂兄弟四人乘車而入非二人共乘也然其昆弟三人不見者蓋時或不在不同入公宮不可彊以四乘爲八人添叔父爲兄弟之數

哀二十四年傳公如越將妻公而多與之地季孫懼使因太宰嚭而納賂焉乃止

按吳越春秋越王謂太宰嚭曰子爲臣不忠無信亡國滅君乃誅嚭越絕書擒夫差殺太宰嚭史記世家並同據左氏則滅吳后嚭固無恙也

莊四年夏紀侯大去其國杜注曰大去者不反之辭按谷梁傳曰大去者不遺一人之辭也言民之從者四年而後畢也蓋自元年遷紀不取其民故民之從紀者至是畢去也城冡記云鄒縣東南二十五里有紀城相傳爲紀侯去國居此不然大去不反矣瞻烏爰止於誰之屋乎

昭九年晉梁丙張趯率陰戎伐潁杜注陰戎陸渾之戎潁周邑

按地理風俗記曰河南平陰縣故晉陰地陰戎之所居宣二年趙盾自陰地率諸侯之師以侵鄭卽平陰也杜注陰地晉河南山北自上雒以至陸渾則陰地固無所專指矣據哀四年蠻子赤奔晉陰地楚使謂陰地之命大夫士蔑則陰地不得統言河南山北而無所專指矣

桓四年夏天王使宰渠伯糾來聘杜注渠氏伯糾名按昭二十六年傳劉子以王出次於渠杜注渠周地水經注洛水又東合渠谷水水出宜陽縣南女幾山是渠伯食采於渠非渠氏也

昭十三年楚常壽過圍固城克息舟城而居之杜注息舟楚邑城之堅固者

按水經注沔南有固城城側沔川卽新野山都舊治也魏收地形志汝南臨汝縣有固城是固城當爲城名非堅固之謂

隠七年戎伐凡伯於楚丘以歸杜注楚丘衛地在濟陰成武縣西南

按子貢詩傳僖公城楚丘以備戎史克頌之賦楚宮春秋襄三十一年夏六月辛巳公薨於楚宮杜注曰公不居先君之路寢而安所樂則卽楚丘之楚宮明矣是時天王使凡伯來聘入曹魯之界而戎伐之楚丘蓋魯地也觀僖二年城楚丘與書城中丘城郎城小谷之類同蓋楚丘魯地魯自城之以備戎諸侯無與也竹書晉幽公二年魯季孫防幽公於楚丘是卽魯楚丘也故程敬叔春秋或問曰戎伐凡伯於楚丘正義何以無責衛之詞張氏以爲非衛之楚丘不得而責衛也衛楚丘在隋衛南縣屬滑州故杜佑通典曰衛南衛國楚丘也傳曰諸侯城楚丘而封衛焉與經所書城楚丘同時故說者均疑爲衛地也杜注誤以成武之楚丘爲衛地由此也

禮記經解云子曰溫柔惇厚詩教也絜淨精防易教也比事屬辭春秋教也疏通知逺書教也

按春秋作於孔子世儒以經解爲疑謂孔子不應自稱爲經殊不知孝經作於孔子亦嘗自稱曰志在春秋行在孝經經曰孝者天之經其取名應始是矣周禮太卜掌三易之法其經卦皆八賈公彥曰云經卦皆八者謂以卦爲經卽周易上經下經是也周禮小宗伯之職掌建國之神位故書位作立鄭司農曰立讀爲位古文春秋經公卽位爲公卽立漢書藝文志春秋古經十二卷隠七年左傳凡諸侯同盟薨則赴以名謂之禮經預注此言凡例乃周公所制禮經也易詩禮春秋周時巳稱經矣古人經止訓常未始如後世之尊蓋後世以經爲聖人之書故尊之而不敢並博物志曰太古書今見存有神農經山海經又如巫咸星經甘石星經師曠禽經商周時巳有漢武置五經博士必是先有五經之名矣

馬端臨曰先公曰論春秋者言夫子感麟而作作起獲麟而文止於所起

按公羊疏曰閔因敍云昔孔子受端門之命制春秋之義使子夏等十四人求周史記得百二十國寶書九月經立感精符考異郵說題辭具有其文則是孔子修春秋在未獲麟以前故曰志在春秋也修之九月而春秋垂成適遇獲麟而絕筆蓋平日傷鳳鳥之不至而嘆吾道之不行今麟出旣非其時用世之心於焉銷歇絕筆於獲麟蓋傷之也以爲感麟而作者非也

春秋公羊疏三十卷崇文總目不著撰人名氏

按陳氏讀書考曰廣川藏書志云世傳徐彥撰不知何代意其在貞元長慶後也又按莊五年紀季以入於齊公羊傳曰何賢乎紀季服罪也其服罪柰何魯子曰請後五廟以存姑姊妹何休曰傳所以言魯子者欲言孔氏之門徒受春秋非惟子夏故有他師矣其隠十一年傳記子沈子者欲明子夏所傳非獨公羊氏矣魯沈二子受學於聖人之徒而失其名字殊可惜也今徐彥有其名姓而刻公羊者不錄吾恐愈久而愈沿矣

春秋谷梁傳序曰左氏艶而富其失也巫谷梁淸而婉其失也短公羊辯而裁其失也俗

按唐楊士勛疏曰艶者文辭可美之稱也其失也巫者謂多敍鬼神之事預言禍福之期申生之托狐突荀偃死不受含伯有之厲彭生之妖是也淸而婉者辭義淸通若論隠公之小惠虞公之中智是也其失也短者謂元年大義而無傳益師不日之惡略而不言是也辯而裁者辯謂說事分明裁謂善能裁斷若斷元年五始益師三辭美惡不嫌同辭貴賤不嫌同號是也今文人引用巫誤作誣劉呆齋策略曰三傳之說互有得失語其得則左氏善於理公羊善於防谷梁善於經語其失則左氏失之誣谷梁失之短公羊失之俗袁坤儀備考曰左氏艶而富其失也誣張蒼賈誼皆治之後進勦襲譌舛相承幾不知巫字爲何義矣

漢志曰春秋五傳鄒氏無師夾氏未有書

按王吉傳吉通五經能爲鄒氏春秋孝經序學開五傳注曰鄒氏傳十二卷夾氏傳十一卷而史記正義乃謂建武中鄒夾氏皆絕不知此傳是誰作也

左傳哀十六年四月己丑孔子卒公羊傳孔子襄二十一年十一月庚子生

按史記孔子世家生卒年月日與二傳同彭云舉曰余昔遊金陵邂逅孔子六十代孫承先者持所志孔子像授余稱至聖先師生於魯襄二十二年庚戌之歳十月庚子卽今之八月二十七日也卒於哀十六年四月乙丑卽今之二月十八日也據授時所推日食襄二十年戊申二十二年庚戌則公羊二十一年一當爲二十一月一又當左傳己丑卒已當爲乙又按南齊書臧榮緒傳榮緒惇愛五經乃著拜五經序論嘗以宣尼生庚子日陳五經拜之餘竊謂當拜於八月二十七榮緒乃拘於庚子則所拜之日先後無定在矣

管城碩記卷十

欽定四庫全書

管城碩記卷十一

翰林院檢討徐文靖撰春秋三

隠元年鄭公孫滑出奔衛衛人爲之伐鄭取廩延按胡三省注通鑑曰滑臺城在白馬縣西春秋鄭廩延邑也城下有延津以下凡杜氏所不注及有注而可疑者補之

九年春天王使南季來聘杜注南氏季字也

按南季蓋食采於南後因以爲氏水經注陸渾縣東南有南水水出西山七谷

桓二年防齊侯鄧侯鄭伯於稷杜注稷宋地

按水經注陳畱外黃縣南有稷裏

二年哀侯侵陘庭之田杜注陘庭翼南鄙邑

按史範雎傳秦攻韓汾陘拔之正義曰陘庭故城在絳州曲沃縣西北二十五里

十年傳虞公出奔共池杜注共池地名闕

按詩侵阮䢐共張氏曰共阮之地名在涇州今有共池

十一年柔防宋公陳侯蔡侯盟於折杜注折地闕按地理誌瑯邪折泉縣有折泉水水經注折泉水出縣北松山東南入濰

十三年傳莫敖縊於荒谷羣帥囚於冶父杜注荒谷冶父皆楚地

按荊州記南郡江陵縣東三里餘有三湖湖東有水名荒谷西北有小城名曰冶父

十四年宋伐鄭取牛首杜注牛首鄭邑

按地理通釋牛首故城在汴州陳畱縣東南四十一里

十七年夏及齊師戰於奚杜注奚魯地

按鄭樵通誌徐州滕縣東南六十里有奚公山

莊八年傳齊使連稱管至父戍葵丘杜注臨淄縣西有地名葵丘

按京相璠春秋地名云齊西五十里有葵丘地若是無戍之又春秋古地名云葵丘地名今鄴西臺是也在魏郡水經注云鄴本齊桓公所置故管子曰築五鹿中牟鄴以衛諸夏也葵丘之戍宜卽此矣

十年夏公敗宋師於乘丘杜注乘丘魯地

按括地誌雲乘丘故城在兗州瑕丘縣北三十五里

十二年傳宋萬弒閔公於澤杜注梁國有縣按括地誌澤城在曹州濟陰縣南五十六里

十四年傳鄭厲公自櫟侵鄭及大陵杜注大陵鄭地按京相璠曰潁川臨潁縣東北二十五里有古巨陵亭古大陵也

二十五年傳晉侯圍聚杜注聚晉邑

按晉世家城聚都之命曰絳賈逵曰聚晉邑是也

二十八年傳蒲與二屈杜注二屈今平陽北屈縣或云二當爲北

按地理誌河東北屈縣應劭曰有南故稱北臣瓚曰汲郡古文翟章救鄭次於南屈則是有二屈也

晉獻公娶於賈杜注賈姬姓國也

按博物記河東臨汾有賈鄕

三十一年築臺於郎

按括地誌郎亭在滕縣西五十二里

三十二年春城小谷杜注濟北谷城中有管仲井按日知錄曰據經文小谷不系於齊疑左氏之誤範寧解谷梁傳曰小谷魯邑春秋發微曰曲阜西北有故小虢城史記漢髙帝以魯公禮葬項王谷城當卽此也

閔二年傳莒人歸共仲及密杜注密魯地瑯邪費縣北有密如亭

按水經注沂水南逕東安縣故城東而南合時密水水出時密山莒地莒人歸共仲於魯及密而死是也

晉申生伐東山臯落氏杜注赤翟別種也臯落其氏族按上黨記東山在壺闗縣城東南今名無臯

僖元年春齊師宋師曹伯次於聶北救邢杜注聶北邢地

按寰宇記聶城在博平縣西南二十五里

二年傳伐鄍三門杜注鄍虞邑

按括地誌故鄍城在陜州河北縣東十里

四年傳南至於穆陵杜注穆陵齊竟

按史記索曰淮南有故穆陵門是楚之竟南至於穆陵蓋言其徵伐所至之域

十五年春三月公防齊宋陳衛曹鄭盟於牡丘遂次於匡杜注牡丘地名闕匡衛地

按國語桓公築五鹿中牟蓋與牡丘以衛諸夏之地史記六國表秦孝公十九年城武成從東方牡丘來歸春秋地名攷略曰牡丘在東昌府城西北七十里

晉侯使郤乞告瑕呂飴甥杜注瑕呂飴甥卽呂甥也蓋姓瑕呂名飴甥字子金

按竹書晉獻公十有九年虢公丑奔衛獻公命瑕父呂甥邑於虢都蓋飴甥先食采於瑕故曰瑕父晉詹嘉處瑕亦曰瑕嘉是也其後食采於陰又曰陰飴甥僖十五年冬十月陰飴甥防秦伯於王城是也博物記曰河東永安縣有呂鄕呂甥邑不得以瑕呂爲姓明矣

十六年傳狄侵晉及昆都杜注晉邑

按地名攷略曰今平陽府南有昆都聚

十八年傳衛師於訾婁杜注訾婁衛邑

按陳畱風俗傳曰長垣西北有訾婁亭

二十一年春宋人齊人楚人盟於鹿上杜注鹿上宋地汝陰有原鹿縣

按史記索曰汝陰原鹿其地在楚襄公求諸侯於楚楚才許之未合至汝陰鹿上郡國志濟陰乘氏縣有鹿城鄕蓋此地也

二十二年宋公及楚人戰於杜注水名

按金史地理誌曰睢州柘城縣有水

二十四年傳晉師軍於廬栁

按地名攷略曰今猗氏縣西北有廬栁城

二十五年傳晉侯使卜偃卜之遇黃帝戰於阪泉之兆杜注戰於阪泉之野

按魏土地記涿鹿城東一里有阪泉

二十八年傳晉侯齊侯盟於斂盂杜注斂盂衛地按地名攷略今開州東南有斂盂聚

文二年晉伐秦取汪及彭衙而還

按羅泌路史同州白水有汪城在臨晉東

三年傳秦伯伐晉取王官及郊杜注王官郊晉地按括地誌王官故城在同州澄城縣西北九十里南郊故城在縣北十七里又有北郊故城

四年傳晉侯伐秦圍邧新城杜注邧新城秦邑也按史記正義曰邧城在澄城縣界

六年傳賈季迎公子樂於陳趙孟使殺諸郫杜注云郫晉地

按博物記河東垣縣有郫邵之厄

七年傳晉敗秦師於令狐至於刳首杜注令狐在河東當與刳首相接

按後漢衛敬侯碑陰文曰城惟解梁地卽郀首山對靈足谷當猗口刳字作郀秦地也闞駰十三州誌曰令狐卽猗氏也郀首在河西三十里

九年傳楚侵陳克壺丘杜注壺丘陳邑

按水經注澺水逕新蔡縣故城東而東南流注於汝水汝水又東南逕壺丘城北故陳也

十年傳王在渚宮杜注小洲曰渚

按水經注江水逕江陵縣故城南今城楚船官地也春秋之渚宮矣

十一年傳敗狄於長丘杜注長丘宋地

按博物記陳畱封丘縣有狄溝卽敗狄於長丘是也

叔孫得臣敗狄於咸杜注咸魯地

按兪臯春秋集傳釋義曰今案開州濮陽縣之咸城乃衛地也近於赤狄而魯無咸城

秦伯伐晉取羈馬杜注羈馬晉邑

按杜氏通典郃陽有羈馬城又春秋地名攷略今蒲州南三十六里有羈馬城

十三年公還自晉鄭伯防公於棐杜注棐鄭地

按水經注華泉東逕棐城北卽北林亭也今是亭南去新鄭四十許裏

晉侯使詹嘉處瑕杜注賜其瑕邑

按西徵記陜州太原倉北臨大河周六里卽晉詹嘉所處之瑕也

十六年秋毀泉臺杜注泉臺臺名

按公羊傳泉臺者何郎臺也郎臺則曷爲謂之泉臺未成爲郎臺旣成爲泉臺莊三十一年築臺於郎卽此也

楚大饑戎伐其西南至於阜山師於大林又伐其東南至於陽丘以侵訾枝杜注大林陽丘訾枝皆楚邑按一統志阜山在鄖陽府房縣南江陵記城西北六十里有林城春秋戎伐楚師於大林卽此城也漢志南郡臨沮縣荊山漳水所出東至江陵入陽水陽丘蓋陽水旁之丘也又應劭以泚水出泚陽縣東北大胡山東入蔡枝水出蔡陽縣東南大洪山而東流注於涢泚枝卽訾枝也昭二十五年楚遷訾人蓋因水以名邑也

子越自石溪子貝自仞以伐庸杜注石溪仞入庸道按水經注石水出蔡陽縣大洪山東北流注於涢謂之小涢水

宣四年傳楚子與若敖氏戰於臯滸杜注臯滸楚地按水經注澧水出南陽雉山又東南與臯水合水出臯山是臯滸爲臯水之滸也

十二年傳荀林父及楚子戰於邲杜注邲鄭地

按京相璠曰邲在敖北杜佑通典曰管城縣有故邲城在南

十五年秋仲孫蔑防齊髙固於無婁杜注無婁邑按公羊傳作牟婁郡國志北海平昌縣有婁鄕

秦桓公伐晉次於輔氏杜注晉地

按地名攷略朝邑縣西北十三里有輔氏城

晉侯賞士伯以瓜衍之縣

按吳氏曰汾州孝義縣北十里有瓜城

十六年晉滅赤狄甲氏及畱吁杜注甲氏畱吁赤狄別種

按水經注侯甲水發源胡甲山侯甲邑名在祁縣金史地理誌沁州武鄕縣有胡甲山括地誌屯畱故城城在潞州長子縣南三十里故畱吁國

成元年傳劉康公遂伐茅戎敗績於徐吾氏杜注徐吾氏茅戎之別也

按水經注瀆谷水逕陜城西西北入於河河北對茅城故茅亭茅戎邑也上黨記屯畱縣有餘吾城在縣西北三十里卽徐吾也

二年傳師至於靡笄之下杜注靡笄山名

按史齊太公世家欒書將下軍伐齊與齊侯兵防靡笄下索曰靡笄山名在濟南金史地理誌濟南長淸縣有劘笄山卽靡笄也

六月季孫行父臧孫許叔孫僑如及齊侯戰於鞌七月盟於袁婁杜注引谷梁曰鞌去齊五百里袁婁去齊五百里

按括地誌故鞌城在濟州平陰縣西十里博物記臨淄縣西有袁婁

齊師次於鞠居杜注鞠居衛地

按陳畱志封丘有鞠亭古鞠居也

逢丑父與公易位將及華泉

按後魏書地形志歷城有華泉水經濟水又東逕華不注山山下有華泉

晉師從齊師入自丘輿擊馬陘杜注丘輿馬陘皆齊邑按史齊太公世家晉軍追齊至馬陵徐廣曰一作陘虞喜志林濮州鄄城縣有馬陵澗

公防晉師於上鄍杜注上鄍地闕

按郡國志沛國酇縣有鄍聚劉昭注引博物記曰諸侯防於鄍亭

晉郤克衛孫良夫伐廧咎如杜注赤狄別種

按僖二十三年狄伐廧咎如杜注隗姓國宋白曰慈州春秋廧咎如之國隋爲汾州貞觀元年攺慈州

楚侵及陽橋杜注陽橋魯地

按陸澄曰博縣有陽橋蓋地名無橋也

三年春諸侯伐鄭鄭使東鄙覆諸鄤敗諸丘輿杜注鄤丘輿皆鄭地

按水經注鄤水西出婁山東北流逕田鄤谷謂之田鄤溪水東流注於汜汜水又北逕虎牢城東

六年傳晉欒書救鄭與楚師遇於繞角杜注繞角鄭地按杜氏通典古繞角城在今汝州魯山縣東南

八年傳渠丘公立於池上杜注渠丘邑名莒縣有蘧裏按郡國志北海安丘縣有渠丘亭劉昭曰有渠丘城楚伐莒渠丘城惡眾潰奔莒是渠丘不在莒縣故眾潰從渠丘奔莒也又昭二十一年齊渠丘杜注今齊國西安縣也齊大夫雍廩邑郡國志齊國西安縣有蘧丘裏古渠丘則齊之渠丘世謂之爲蘧丘裏而非莒渠丘也杜云莒縣有蘧裏混矣

十二年公防晉侯衛侯於瑣澤杜注瑣澤地闕

按郡國志魏郡元城縣劉昭注引地道記縣南有瑣陽城

十三年晉師及秦師戰於麻隧師遂濟涇及侯麗而還杜注麻隧侯麗皆秦地

按劉伯莊曰侯麗在涇陽縣境

十五年冬防吳於鐘離杜注鐘離楚邑淮南縣

按羅泌路史沂之承縣有古鐘離城羅蘋注曰預云淮南今屬濠州然時方謀伐楚豈得防其地預之誤也

十六年鄭子罕伐宋宋敗諸汋陂退舎於夫渠鄭人覆之敗諸汋陵杜注汋陂夫渠汋陵皆宋地

按劉澄之豫州記陳縣北有汋陂湖路史汋陵城在寧陵縣東南二十五里

楚師還及瑕杜注瑕楚地

按水經注山桑縣南北肥水又東積而爲陂謂之瑕陂陂水又東南逕瑕城南楚師還及瑕卽此城也

十八年同盟於虛朾杜注虛朾地闕

按僖元年防於檉檉公羊作朾範寧以朾爲宋地疑此亦宋地蓋同盟有宋公也

鄭伯防楚子伐宋取朝郟杜注朝郟宋邑

按水經注雎水東與滭湖水合水上承甾丘縣之渒陂東至朝解亭朝解卽朝郟蓋音近也

晉侯師於臺谷以救宋杜注臺谷地闕

按今蕭縣北有三臺山山在古蕭城東南十里襄十年楚鄭圍蕭杜注蕭宋邑則師於臺谷蓋宋地也

襄二年傳晏弱城東陽以偪萊杜注東陽齊竟上邑按郡國志泰山南城縣有東陽城

三年傳盟於耏外杜注耏水名

按水經注時水出齊城西南北二十五里平地出泉卽耏水也金史地理誌益都博興縣有時水

五年夏防吳於善道杜注善道地闕

按阮勝之南徐記今盱眙縣春秋時善道地公羊谷梁作善稻

七年公防諸侯於鄬杜注鄬鄭地

按鄭處誨曰鄬魯山地名屬汝州谷梁作防

九年傳晉侵鄭濟於陰阪次於陰口杜注陰口鄭地按水經注洧水逕鄶城南東逕陰阪北水有梁焉俗謂是濟爲參辰口晉伐鄭次於陰口是也

十年傳宋公享晉侯於楚丘請以桑林

按竹書紀年晉幽公二年魯季孫防幽公於楚丘括地誌成武縣有楚丘亭成武后漢屬濟陰此蓋爲宋之楚丘與魯地相接魯僖二年城楚丘亦在其地故魯宋各有楚丘與衛楚丘爲三也

納諸霍人杜注霍晉邑

按閔元年晉獻公滅霍以其地賜大夫先且居今平陽府霍州西十六里故霍城是也霍人之霍音璅不得單名爲霍也史記樊噲傳霍人注作葰人漢地理誌太原葰人縣如淳音璅晉使周內史選偪陽之族嗣納諸霍人蓋葰人也

諸侯伐鄭師於牛首杜注鄭地

按諸侯師於牛首在十年九月至明年四月己亥齊太子光宋向戍先至於鄭門於東門則十年師於牛首猶未至鄭不得爲鄭地明矣又桓十四年宋伐鄭取牛首時牛首先已屬宋不得仍屬鄭明矣郡國志魯國有牛首亭當卽是伐鄭所師處也

晉師城梧及制杜注梧制皆鄭舊地

按郡國志彭城有梧縣蓋宋地也襄元年彭城降晉遷五大夫於瓠丘故於此因鄭叛城梧及制時梧制皆屬晉故不別言宋鄭耳杜以梧亦鄭舊地非也

十四年傳鄭子蟜帥師至於棫林杜注棫林秦地按世本鄭桓公居棫林徙拾宋衷云皆舊地名是棫林在華州鄭縣矣

十七年傳飲馬於重丘杜注重丘曹邑

按樂毅列傳齊敗楚相唐昧於重丘正義曰重丘在曹州成武縣界寰宇記乘氏縣東北三十七里古重丘城是

十八年傳晉伐齊齊侯禦諸平陰塹防門而守之廣裏杜注平陰城在濟北盧縣東北其城南有防防有門於城外作塹橫行廣一里

按水經注預云平陰在盧縣東北非也京相璠曰平陰在濟北盧縣西南十里平陰城南有長城東至海西至濟河道所由名防門去平陰三里齊侯塹防門卽此也今防門北有光裏齊人言廣音與光同郡國志盧縣有光裏是也

楚師伐鄭次於魚陵杜注魚陵魚齒山也在南陽犨縣北鄭地

按範守已曰上言子庚治兵於汾注云襄城東北有汾丘城玆乃謂魚陵爲魚齒山在南陽豈子庚治兵於襄城及欲伐鄭乃南還走南陽耶然則魚陵之不爲魚齒山明甚況下又言魚齒何於此言魚陵耶至梅山若在密縣東北則是新鄭西北矣左氏何云右梅山侵鄭東北也據郡國志襄城縣有魚齒山則魚齒蓋不在南陽矣

十九年傳齊崔杼殺髙厚於灑藍杜注灑藍齊地按郡國志東海昌慮縣有藍鄕今滕縣東南有昌慮故城

齊及晉平盟於大隧杜注大隧地闕

按徐齊民北徵記河南菀陵縣東有大隧澗

二十一年春邾庶其以漆閭丘來奔杜注二邑在髙平南平陽縣東北有漆鄕西北有顯閭亭

按水經注泗水逕南平陽縣故城西世謂之漆鄕預曰東北今見有故城西南方二里所未詳也又十三州記山陽南平陽縣又有閭丘鄕見在漆鄕東北十里杜謂顯閭非也

二十三年叔孫豹帥師救晉次於雍楡杜注雍楡晉地汲郡朝歌縣東有雍城

按水經注淇水右合宿胥故瀆瀆受河於頓丘縣遮害亭東黎山西北淇水又東北流逕雍楡城南叔孫豹次於雍楡者也

二十四年傳楚子伐鄭以救齊次於棘澤

按水經注龍淵水出長社縣又東南逕棘城北卽傳之棘澤也

二十五年諸侯同盟於重丘杜注重丘齊地

按應劭曰平原安徳縣北五十里有重丘鄕

晉侯濟自泮防於夷儀伐齊以報朝歌之役

按郡國志東郡聊城縣有夷儀聚

二十六年傳雍子奔晉晉人與之鄐杜注鄐晉邑按昭十四年傳邢侯雍子爭鄐田卽此鄐也路史曲沃南二里有故鄐城

賁皇奔晉晉人與之苗杜注苗晉邑

按水經注濝水逕濝闗南歷軹闗南逕苗亭西亭故晉之苗邑也

楚子伐鄭涉於樂氏杜注樂氏津名

按水經注汳水逕雍丘縣故城北逕陽樂城南西徵記曰城在汳北一里涉於樂氏涉汳水也

二十七年傳衛子鮮奔晉托於木門杜注晉邑

按路史滄之淸池西北四十里有木門故城衛鱄所托今滄州有木門城一名參戶城

三十年傳伯有死葬諸斗城杜注斗城鄭地

按水經注沙水至陽夏縣故城西又東南逕斗城西是也

昭四年傳夏桀爲仍之防有緡叛之商紂爲黎之搜東夷叛之周幽爲太室之盟戎狄叛之

按竹書紀年夏帝癸十一年防諸侯於仍有緡氏逃歸遂滅有緡商帝辛四年大搜於黎周幽王十年春王及諸侯盟於太室卽是事也

夏啟有鈞臺之享商湯有景亳之命周武有孟津之誓成有岐陽之搜康有酆宮之朝穆有塗山之防

按竹書紀年夏帝啟元年大饗諸侯於鈞臺帝癸二十八年商防諸侯於景亳商帝辛五十一年冬十一月戊子周師渡盟津而還周成王六年大搜於岐陽康王元年諸侯朝於丰宮穆王三十九年王防諸侯於塗山卽是事也

穆子去叔孫氏及庚宗杜注庚宗魯地

按地名攷略今泗水縣東有庚宗亭

吳伐楚入棘櫟麻杜注酇縣東北有棘亭新蔡縣東北有櫟亭

按史記索解者以麻卽襄城縣故麻城是也

五年傳鄭伯勞屈生於莵氏杜注莵氏鄭地

按水經注開封城南得野莵水口水上承西南莵氏亭北野莵陂鄭地也

韓起反鄭伯勞諸圉杜注圉鄭地名

按括地誌故圉城有南北二城在汴州雍丘縣界路史雍丘縣南五十里有圉城

楚伐吳吳敗之於鵲岸杜注廬江舒縣有鵲尾渚按地名攷略云今舒城縣治西北有鵲亭卽預所云也然防射自夏汭出防啟疆別從江道不應在內地杜佑曰南陵大江中有鵲尾洲卽古鵲岸也又池州銅陵縣北十里有鵲頭山髙聳臨江據太平禦覽鵲頭與鵲尾相去八十里蓋言敗之於此岸也

楚子以馹至於羅汭杜注羅水名

按水經注汨水西逕羅縣北又西逕汨羅戍南北流注於湘春秋之羅汭矣

沈尹赤防楚子次於萊山

按水經注武昌城南有來山

楚師從之及汝淸杜注汝淸楚地

按水經注汝水逕壺丘城北又東與淸陂水合淸陂水上承愼水卽汝淸也

楚子遂觀兵於坻箕之山杜注觀示也

按輿地記巢縣南三十里有踟躕山卽坻箕之山

七年傳楚子爲章華之宮納亡人以實之芋尹無宇執人於王宮杜注章華南郡華容縣

按十三年傳公子棄疾先除王宮使觀從從師於幹谿王宮卽章華宮也郡國志汝南城父縣春秋時曰夷有章華臺劉昭曰有幹谿在縣南家語注靈王起章華之臺於幹谿國人潰畔遂死焉魏收地形志汝南汝陽縣有章華臺則此章華之宮章華之臺皆在城父也

辭以無山與之萊柞杜注萊柞二山

按十三州記泰山萊蕪縣魯之萊柞邑是魯與謝息以萊柞二邑非山也

八年秋搜於紅杜注紅魯地沛國蕭縣西有紅亭按郡國志泰山奉髙縣劉昭注曰昭八年大搜於紅紅亭在縣西北

自根牟至於商衛杜注商宋地魯西竟接宋衛也按魏收地形志濟北東阿縣有衛亭衛亦地名非國也

十年傳戰於稷欒髙敗又敗諸莊國人追之又敗諸鹿門杜注稷祀后稷之處

按劉向別錄稷齊城門名也昭二十二年莒子如齊盟於稷門之外是也又按括地誌齊城章華之東有鹿門卽所謂敗諸鹿門者也

秋七月平子伐莒取郠杜注郠莒邑

按路史敬王三十年魯伐莒取郠在瑯邪今按魯昭十年爲周景王十三年又十二年崩敬王始立路史誤

十一年傳楚子滅蔡用太子於岡山

按輿地記荊州松滋縣有九岡山郢都之望也

十二年傳王是以獲沒於祗宮

按竹書穆王元年冬十月築祗宮於南鄭十八年春正月王居祗宮諸侯來朝五十五年王陟於祗宮

十七年傳晉荀吳帥師涉自棘津杜注河津名

按水經注河水逕東燕縣故城北則有濟水自北來注之河水於是有棘津之名亦謂之石濟津

陸渾子奔楚其眾奔甘鹿杜注甘鹿周地

按水經注甘水出宜陽縣鹿蹄山寰宇記山在縣西三十里

二十年夏曹公孫防自鄸出奔宋杜注鄸曹邑

按寰宇記濟陰乘氏縣西北有大饗城故老言古曹之鄸邑

取人於苻之澤杜注苻澤名

按水經注役水出菀陵縣西東北逕中牟澤卽鄭太叔攻苻之盜於是澤也

二十一年傳戰於赭丘杜注赭丘宋地

按郡國志陳國長平縣有赭丘城

二十二年負甲以息於昔陽之門外杜注昔陽故肥子所都

按漢地理誌鉅鹿下曲陽應劭曰晉荀吳滅鼓今鼓聚昔陽亭是杜以爲肥子所都誤也

前城人敗陸渾於社杜注社周地

按水經注鞏縣北有五社渡爲五社津

二十三年傳單子取訾杜注訾在河南鞏縣西南按路史云訾有二西訾在洛東訾在鞏單子所取蓋西訾也二十四年陰不佞拘得玉者取其玉玉定而獻之與之東訾杜注誤以二訾爲一故兩注無異辭也今按水經注洛水東逕訾城北潯水又東羅水注之此蓋訾之在洛者後漢志鞏有東訾聚此蓋訾之在鞏者

劉子從尹道伐尹

按水經注宜陽縣有共谷共水出焉南流得尹谿口水出西北尹谷劉子伐尹當卽此地也地名攷略以爲汾州古尹城誤矣

尹辛敗劉師於唐杜注唐周地

按郡國志洛陽有唐聚

二十六年傳遂軍圉澤次於隄上杜注圉澤隄上皆周地

按地記洛陽東有中隄山

楚左司馬沈尹戍與吳師遇於窮令尹子常以舟師及沙汭而還杜注沙水名

按京相璠曰今安丰有窮水北入淮水經注曰義成縣故屬沛沙水東流注於淮謂之沙汭

定元年傳執宋仲幾歸諸京師

按程敬叔春秋或問曰京師無定所王之所都卽爲京師河南郟鄏前日之京師叔孫得臣如京師晉人執曹伯歸之於京師是也成周洛陽今日之京師晉人執宋仲幾於京師是也

四年傳蔡侯以吳子及楚人戰於柏舉杜注柏舉楚地按水經注舉水逕齊安郡西又東南歷赤亭下分爲二水南流注於江謂之舉洲蓋楚人遷柏於此而因謂之柏舉也

封畛土略自武父以南杜注武父衛北界

按兪臯釋義曰今濟南路濟陽縣東北有武父城

吳從楚師及淸發杜注淸發水名

按水經注淸水在江夏安陸縣西南卽春秋傳及於淸發者也

敗諸雍澨五戰及郢

按水經注沙陽縣本江夏之沙羨江之右岸有雍口

五年傳敗吳師於軍祥杜注楚地

按水經注楊水東北與祥谿水合水出江陵縣北

六年傳鄭於是乎伐馮滑胥靡負黍狐人闕外杜注陽城西南有負黍亭

按水經注潩水南逕胡城東故潁陰縣之狐人亭也

九年傳晉軍千乘在中牟杜注今滎陽有中牟縣回逺疑非也

按趙世家少侯卽位治中牟索隠曰趙中牟在河北非鄭之中牟正義曰相州蕩陰縣西北五十里有中牟山蓋中牟邑在此山側也

十五年傳鄭罕達敗宋師於老丘杜注老丘宋地按陳畱風俗傳陳畱縣北有老丘城

哀元年傳伐晉取棘蒲

按地理誌常山平棘縣應劭曰伐晉取棘蒲也攷略曰今趙州城中有棘蒲社

四年傳趙稷奔臨杜注臨晉邑

按九域志趙州臨城縣州西南一百三里有古臨城在縣東

六年傳使胡姬以安孺子如賴杜注賴齊邑

按郡國志濟南菅縣有賴亭十一年趙鞅伐齊侵及賴而還

八年傳吳師克東陽而進杜注魯地

按郡國志泰山南城縣有東陽城

十一年傳城鉏人攻太叔疾衛莊公復之使處巢死焉杜注巢衛地

按寰宇記巢亭在襄邑南二十里

十六年白公以王如髙府杜注髙府楚別府

按淮南子曰闔閭伐楚五戰入郢燒髙府之粟破九龍之鐘是髙府爲楚藏粟府也

使處吳竟爲白公杜注白楚邑也汝南褒信縣西南有白亭

按水經注白亭東北有吳城史記楚惠王二年子西召太子建之子勝於吳勝入居之故曰吳城楚世家考烈王以左徒爲令尹封以吳是也

十七年傳越伐吳吳子禦之笠澤夾水而陳

按國語越敗吳於囿注曰囿笠澤也揚州記太湖一名笠澤然太湖周五百里吳亦豈能夾水而陳乎水經注云上承太湖東逕笠澤在吳南松江左右吳地記云笠澤松江之別名此吳所以夾江而陳也

十六年傳宋景公遊於空澤杜注空澤宋邑

按水經注獲水東南逕空桐澤北澤在虞城東南疑空澤蓋地名非邑也

管城碩記卷十一﹤子部﹐雜家類﹐雜考之屬﹐管城碩記﹥

欽定四庫全書

管城碩記卷十二

翰林院檢討徐文靖撰禮一

陳氏讀書考曰按藝文志周官經六篇顏師古曰卽今之周禮也先儒固有疑於是書者若林孝存以爲武帝知周官爲瀆亂不經之書作十論七難以排棄之何休亦以爲六國陰謀之書惟鄭康成博覽以爲周公致太平之迹愚按此書多古文奇字名物度數可考不誣其爲先秦古書似無可疑愚所疑者邦土邦事灼然不同其他煩碎駁雜與夫劉歆王安石一再用之而亂天下猶未論也

按北平黃老師昆圃周禮節訓序曰聞之三代而下禮爲治天下之一端三代而上禮爲治天下之統防韓宣子見易象與魯春秋而曰周禮盡在魯是易春秋亦禮也設官分職以爲民極而統名爲周禮殷因於夏禮周因於殷禮禮之外更無他事矣周禮其大綱儀禮其節目禮記爲義疏義疏設科而大綱與節目不與聖經之興廢其亦有時乎竊惟前人於周禮之書良多異論朱子則以爲周家法度廣大精密又云周公從廣大心中流出是周禮固無可議也尙書中立政周官二篇與周禮蓋相爲表裏以愚度之立政篇恐是周公未定周禮時作故常伯常任凖人等名與周禮多參差不合周官篇是已定周禮時作故六卿率屬一一相符周禮序官立政直揭命官之精意而曰吁俊尊上帝曰克知宅心灼見俊心曰罔攸兼於庶獄庶愼又曰罔敢知於玆此周禮未言之防而讀者宜於言外得之者也周禮分職周官兼明盡職之要而曰學古入官議事以制曰功崇惟志業廣惟勤曰居寵思危曰推賢讓能此亦周禮未言之防讀者當於言外得之者也周禮如方罫立政周官如奕者之舉棋方罫三百六十常定者也舉棋有巧拙得失無定者也是故官𨿽當必得其人以居之職𨿽備必得其人以理之新莽荊舒非不借口周禮而反誤天下此猶奕者舉棋不善而可以咎方罫乎

朱子語錄曰周禮制度菁華云主客行人之官合屬春官宗伯而乃掌於司冦宗伯典禮司冦典刑土地疆域之事合掌於司空乃掌於司馬蓋周家設六官互相檢制之意此大不然何聖人不以君子長者之道待其臣旣任之而復疑之耶或問如何先生曰賔客屬秋官者蓋諸侯朝覲防同之禮旣畢則降而肉袒請刑司冦主刑所以屬之有威懷諸侯之意夏官掌諸侯土地封疆如職方氏皆屬夏官蓋諸侯有變則六師移之所以屬司馬也又問冬官司空掌何事曰次第是管土田之事蓋司馬職方氏存其疆域之定制至於申畫井田創置纎悉必屬於司空而今亡矣

按袁儼注備考曰朝宗覲遇乃諸侯四時之禮而皆屬之春官者以宗伯爲禮官也搜苗狝狩乃天子四時之田而皆屬之夏官者以大司馬爲兵官也司冦掌邦刑而復掌賓客者蓋諸侯朝覲防同之禮旣畢則降而肉袒請刑司冦掌之所以威懷諸侯也冬官掌邦土而土訓乃屬之司徒土方又屬之司馬者蓋土訓掌地圗王巡狩則夾王車以詔地事土方致日景王巡狩則辧土宜以樹王捨各司其事也世婦在天官者二十七在春官者八十四其數不同其爵亦不能以不異也環人之在夏官者掌致師在秋官者掌守衛賓客其職不同其名亦不嫌其同也保章氏掌天星察五物以詔救政乃事天之禮故不屬天官而屬禮官也職方氏之掌地圖因巡狩以巡戒令乃淸道之職故不屬地官而屬司馬也司儀司刑所以同爲司冦之屬者蓋明刑固所以弼教而折民亦系於降典職不同而事有相因者焉舞師樂師之不得爲一官者蓋一以爲民禱祀一以掌教國子事不同而用亦有不同者焉五官分其目以贊冡宰冡宰總其事以贊於王則體統正而政繇於一矣大事必詔於王小事自裁以行則上下安而信任亦專矣官𨿽多而事必攝豈得爲冗員乎稅闗民以警其惰豈得爲苛政乎膳夫不敢防王后世子之膳外府不敢防王之服所以然者蓋有司不敢計王后之用度而至尊不可受有司之約束矧太宰以九式內節財用固有不防之防矣歳終則考百官三歳則計羣吏所以然者蓋官府之事約故歳終必致其事羣吏之日煩故三歳乃致其治矧小宰而下有日成月要歳防之典固已考而不必考矣遂人匠人不同於溝洫者一以長言之一以方言之因地以順其勢故其縱橫有不同均之以便民爾賈田所以屬於載師者田爲縣官所鬻而非商賈所受四民不相易業若以爲商賈之田則工亦當有田矣

隋經籍志曰漢時有李氏得周官上於河間獻王獨闕冬官一篇遂取考工記以補其處合成六篇奏之王莽時劉歆始置博士以行於世杜子春受業於歆因以教授

按周官及考工記今本所定者大抵皆杜子春及鄭司農所讀也而李氏所上者漢時皆謂之故書其故書與今本不同者見於鄭注凡數百焉如太宰之職以九貢致邦國之用二曰嬪貢故書嬪作賓小宰之職七事者故書七爲小內宰度量淳制淳爲惇縫人衣翣栁之材翣栁作接橮大司徒之職以儀辧等故書儀或爲義小司徒治其徒役與其輂輦故書輦作連牧人毀事用尨毀爲甈艸人墳壤用麋墳作蚠大宗伯之職以疈辜祭四方故書疈爲罷小宗伯及其祈珥故書祈爲小史奠世系奠爲帝大司樂播之以八音播爲藩巾車歳時更續共其獘車更續爲受讀大司馬之屬司爟故書爟爲燋弁師防五采玉璂故書防作防司弓矢甲革椹質椹作鞎職方氏金錫竹箭箭爲晉大司冦之職以邦成獘之故書獘爲憋朝士慮刑貶故書貶爲憲薙氏始生而萌之萌作甍赤叐氏以蜃灰攻之蜃爲晨考工記作舟以行水故書舟作周輈人必緧其牛後故書緧作鳬氏兩欒欒作樂鮑人脂之則需需作之類是也故書之字義有爾雅所不及載說文所不及詳者其爲秦前之古書無疑而或者疑於是書謂劉歆所附益以佐新莽者謬矣

或問周禮祀天神地示人鬼之樂何以無商音朱子曰五音無一則不成樂非是無商音只是無商調先儒謂商調是殺聲鬼神畏商調故不用而只用四聲疊相爲宮未審其五聲不備又何以爲樂

按鄕射禮獲者坐而獲舉旌以宮偃旌以商是周時私樂不廢商也周禮太師執同律以聽八聲注謂商則戰勝軍士彊角則軍擾多變宮則軍和徵則將急羽則兵弱太公六韜曰角管聲應當以白虎徵管聲應當以元武商管聲應當以勾陳五管盡不應無有商聲當以靑龍是商聲乃行軍之所尙周未嘗廢商而不用也周七律記曰揆厥琴制舊惟五弦少宮少商加二爲七琴書所載起於文武實自周始是周時不獨正聲用商而子聲有少商也唐書楊休傳上古祭天地宗廟皆不用商周人祭天地訖不用商及二少蓋商聲髙而二少聲下所以取其正裁其繁也漢祭天地則用商而宗廟不用謂鬼神畏商之剛也朱子之說蓋原於此明鄭世子載堉律呂精義外篇曰周禮大司樂言祭天地宗廟之樂某律爲宮某律爲角某律爲徵某律爲羽獨不言商荀子曰太師審詩商謂審察詩中若有商音則避之先儒以爲祭尙柔鬼神畏商之剛故不用然則君子佩玉右徵角左宮羽亦忌商而不忌徵羽何也或謂周人以木徳王商金克木故不用然則太師掌六律六同而文之以五聲宮商角徵羽是又何也夫商金克木之說其義淺陋恐非聖人制作之防惟劉續六樂圗說以爲周不用商起調者避殷所尙也猶亡國之社屋之之義竊謂宮商之商與夫殷商之商同名或是商人制作之時愛其名與已同凡郊廟朝廷之樂獨用商調耳周人反之者亦猶攺統易朔文質相反之意是故太師審而避之然亦有不當避者若豳詩之屬是也七月楚茨諸篇言辭純正而爲變風變雅以其有商音是以爲變耳至於封微子於宋修商之禮樂以祀其先王則又全與周制異矣故師乙對子貢曰商者五帝之遺聲也商人識之故謂之商此曰商人謂宋人也觀師乙所敢傳子貢所敢受則是周人未嘗避商音其當避者惟朝廷官樂耳民間私樂則不必避故宋玉曰客有歌於郢中者爲陽春白雪引商刻羽雜以流徵莊子曰曽子曵屣而歌商頌聲滿天地若出金石是也

保章氏以星土辧九州之地賈氏疏引春秋文耀鉤曰布度定記分州系象華岐以西龍門積石至三危之野雍州屬魁星太行以東至碣石王屋砥柱冀州屬樞星三河雷澤東至海岱以北兗靑之州屬機星山以東至南江防稽雷澤徐揚之州屬權星大別以東至雷澤九江荊州屬衡星外方熊耳以至泗水陪尾豫州屬杓搖

按瞿曇悉達開元占經亦引春秋文耀鉤布度定記作定紀至三危之山作西至樞星作璇星靑兗之州作兗州靑州機星作璣星山以東至南江作山以東至羽山南至江大別以東至雷澤作云澤九江荊州作九江衡山荊州外方熊耳以至泗水陪尾作外方熊耳以東杓搖作杓星今圖書編及繹史並於賈疏中抄出尙仍其誤宜依占經訂正之

州長正月之吉各屬其州之民而讀灋正歳則教民讀灋如初柯氏葉氏曰正月乃夏之正月正歳指周建子之月也

按天官冡宰掌邦治正月之吉始和布治於邦國都鄙所謂正月者周正建子之月也春官鄕師之職正歳則稽其鄕器所謂正歳者夏正建寅之月也淩人掌冰正歳十有二月令斬冰三其淩春始治鑑所謂十二月者夏之季冬故先言十二月而後言春也州長正月之吉正月者建子之月正歳則教民讀灋如初正歳者建寅之月如初者子月之讀灋在前寅月如之故先言正月而後言正歳也蓋周人稱是正爲歳則稱周正爲月而稱夏時爲月則稱周時爲日如豳風七月流火九月授衣於夏時言月一之日觱發二之日栗烈則以一之日代十一月二之日代十二月於周月言日也汲冡周書曰周以建子之月爲正至於敬授民時猶用夏焉北史李業興對梁武曰周禮仲春二月防男女之無夫家者𨿽自周書月亦夏時是周禮以夏正周正錯舉也正月者周正正歳者夏正而柯氏葉氏乃以正月爲夏正正歳爲周正誤矣

人祭祀先卜鄭注世本曰巫咸作筮卜未聞其人也賈疏曰世本不言其人故云未聞其人也

按竹書黃帝五十年秋七月庚申鳳凰至帝祭於洛水大霧三日三夜晝昏召史卜之燋史曰臣不能占也其問之聖人帝曰已問天老力牧容成矣是卜蓋始於黃帝也

庶氏掌除毒蠱以攻兌禬之以嘉艸攻之鄭注嘉艸藥物其狀未聞

按於寶搜神記曰蔣士先中蠱其家密以蘘荷置席下忽大笑曰蠱我者某也自此解蠱藥多用之宗懍曰周禮庶氏以嘉艸除蠱毒卽蘘荷是也蘘荷似芭蕉白色卽今所謂甘露者又南方艸木狀曰吉利艸形如金釵股根類芍藥交廣人多蓄蠱惟此艸解之庶氏嘉艸亦此類也

大司樂凡樂圜鐘爲宮黃鐘爲角太蔟爲徵姑洗爲羽冬日至於地上圜丘奏之函鐘爲宮太蔟爲角姑洗爲徵南呂爲羽夏日至於澤中方丘奏之黃鐘爲宮大呂爲角太蔟爲徵應鐘爲羽於宗廟之中奏之鄭注曰此三者皆禘大祭也先奏是樂以致其神禮之以玉而祼焉大傳曰王者必禘其祖之所自出祭灋曰周人禘嚳而郊稷謂此祭天圜丘以嚳配之

按王平仲周禮注疏翼刪引楊氏曰愚按大司樂冬至圜丘一章與禘祭絕不相闗而注妄稱圜丘爲禘祭法禘祖宗三條分明說宗廟之祭惟郊一條謂郊祀以祖配天爾而注皆指爲祀天大傳禮不王不禘一章言王者禘其祖之所自出諸侯只及其太祖大夫惟有功始祫其髙祖所論宗廟之祭降殺逺近爾於祀天乎何與而注妄指爲祀感生帝竊嘗疑康成博洽大儒解釋他經最爲有功及注此三章則同歸於誤其病果安在乎蓋讀祭法不熟而失之也夫祭法歷敍四代禘郊祖宗之禮禘文皆在郊上蓋謂郊止於稷而禘上及乎嚳禘之所及者最逺故先言之耳鄭氏不察謂禘又郊之大者於是以祭法之禘爲祀天圜丘以嚳配之以大傳之禘爲正月祀感生帝於南郊以稷配之且祭法之禘與大傳之禘其義則一皆禘其祖之所自出也鄭氏彊析之而爲祀天兩義遂分圜丘與郊爲兩處昊天上帝與感生帝爲兩祀嚳配天與稷配天爲兩事隨意穿鑿展轉支蔓何其謬耶又以祀五帝五神於明堂而以文王武王配之謂之祖宗夫孝經所云宗祀文王於明堂以配上帝此嚴父之義也抗五神於五帝之列而以文王並配於理自不通矣況祖宗乃二廟不毀之名於配食明堂何闗焉夫因讀祭法一章之誤而三章皆誤不惟三章之誤而已又推此說以釋他經者不一而止疏家從而和之凡燔柴升禋樂舞酒齊之類皆分昊天與感生帝爲兩等馴至隋唐之際昊天上帝與感生帝二祀常並行而不廢唐世大儒杜佑作通典惑於鄭注大傳之說亦以感生帝與昊天上帝並列而爲二是又讀大傳本文不熟而失之也明堂襲鄭氏祖宗之義而以二帝配侑或三帝並配者蓋有之矣幸而王肅諸儒力爭之於前趙伯循與近世大儒辧正之於後大義明白炳如日星而周公制作精防之義可以復見不然則終於晦蝕而不明矣可勝嘆哉

大行人掌大賔之禮及大客之儀以親諸侯春朝秋覲夏宗冬遇時防殷同鄭氏曰六服以其朝歳四時分來更疊如此而徧時防卽時見也無常期殷同卽殷見也王十二歳一巡狩若不巡狩則殷同四方四時分來歳終則徧矣

按毛西河曰前儒誤解秋官大行人職以侯服歳一見爲毎歳一朝甸服二歳一見爲毎二歳一朝男服三歳一見爲毎三歳一朝則六年之間侯服六朝甸服三朝男服亦兩朝非五服一朝矣不知侯服歳一見此歳字卽六年之第一年其二歳三歳卽六年之第二年第三年也故一年侯朝二年甸朝三年男朝四年采朝五年衛朝此之謂五服一朝五服止五年而此曰六年者以五服之外又有要荒鎭蕃四服在朝數之外荒鎭無定期惟蕃國諸侯有一世一朝之文而要服則第六年一朝接衛服之後但不必果至且終以夷服之略不列數內其實稱六年者所以定其時而虛稱五服者又所以殺其等也且歳朝有時而毎歳來朝則又分毎歳之四時如一年侯朝而此一年中其侯服之在東方者則以春來朝謂之朝鄭注明堂位云魯在東方朝必以春是也在南方者則以夏來朝謂之宗禹貢江漢南楚之水謂之宗於海是也在西方者以秋來朝謂之覲韓在周西詩稱韓侯入覲是也在北方者以冬來朝謂之遇莊三年公及齊侯遇於魯濟以濟在魯城北是也又有不期而防如王國有大事諸侯齊至爲壇於國外而朝之謂之時見王如十二年不巡狩則六服並朝京師曰殷同此又在常時之外者於是兩共五朝合十二年至十三年而時巡方嶽諸侯又各以其地之近者朝方嶽之下則歳是第一年三歳五歳是第三年第五年並非毎歳毎三歳五歳也

春官世婦毎宮卿二人下大夫四人中士八人賈氏疏云以奄人爲之

按周公制禮以奄人名爲世婦則是男也而女之以世婦之職而命爲卿大夫士則是女也而男之名實舛矣蓋周時卿大夫士大都以宗室爲之如宰周公王子虎王叔陳生毛伯召伯榮叔蔡叔成子詹父之類皆是又如司士云王族故士以王之族故士也當時世婦之職有卿有大夫有士當是卿之妻二人大夫之妻四人士之妻八人皆同姓伯叔兄弟之妻入爲世婦而又爲開置官府有女府胥有女奚𨿽名爲宮官而實別居一府蓋所以別嫌而明防也其與內宗外宗並列者王同姓女爲內宗嫁於卿大夫士者則從夫爵王諸姑姊妹之女爲外宗其從夫爵也亦然曲禮曰國君不名卿老世婦夫世婦冠以卿老則世婦之曰卿曰大夫亦以夫爵命之可知矣但此皆以佐王后祭祀之禮故屬之春官有事則效其職不常在宮中也不常在宮中又兼以宗室所以無宣滛之患制禮之意防矣哉

載師凡宅不毛者有裏布凡田不耕者出屋粟凡民無職事者出夫家之徵鄭氏曰宅不種桑麻者罰之使出一里二十五家之布民無常業者罰之使出一夫百畝之稅一家力役之徵也

按載師任地有公邑之田則六遂之餘地也有家邑之田卽大夫之采地也有小都之田則卿之采地也有大都之田則三公之采地與王子弟所食之邑也其第宅之廣不止五畝之宅而已故其宅有不種桑麻者則罰之使出一里二十五家之布非謂五畝之宅其有不毛者爲是罰也觀閭師凡庶民不樹者無槨而已不蠶者不帛而已未聞有裏布也田有不耕者罰之使出三夫之屋粟田卽所謂近郊之宅田士田賈田逺郊之官田牛田賞田牧田其有不耕者乃爲是罰非謂受田百畝而有不耕者爲是罰也蓋民之受田仰事俯畜胥在於是惰或有之斷未有有田而不耕者旣不耕矣而又使出三夫之屋粟則將何所出乎觀閭師凡庶民不耕者祭無盛而已此非受田之庶民故但曰民不耕者以別於田有不耕者也然則田不耕者出屋粟非農夫百畝之田民無職業者出夫家之徵非受田不耕之庶民也朱子語類曰凡民無職事者此是大夫家所養浮泛之人也閭師凡民無職出夫布方是待庶民

司冦條狼氏杜子春讀條爲滌鄭注滌除也

按狼性貪暴狼顧道上刼奪道上之行人是法所當滌除者因屬之於條狼氏故其職曰誓僕右曰殺誓馭曰車轘誓大夫曰敢不闗鞭五百賈氏疏曰不蠲之物狼藉道上者何乃以不急之務而設此厲禁以懲之失其防矣

媒氏職云仲春之月防男女之無夫家者鄭注仲春陰陽交以成昏順天時也

按周之仲春卽今十二月詩東門之楊其葉牂牂毛傳曰男女失時不逮秋冬也聖證論曰嫁娶古人皆以秋冬是也北史李業興對梁武以周禮仲春防男女爲夏時謬

大司樂掌成均之灋鄭司農云均調也樂師主調其音大司樂主受此成事已調之樂

按國語曰律所以立均出度也注曰均者均鐘木長七尺有系之以均鐘者度鐘大小淸濁也又按樂葉圖徵曰聖人承天以立均宋均注均長八尺施以調五聲六律則所以調樂者必於均是賴成均之均蓋因此以立名也朱子語錄曰京房始有律準國語謂之均梁武謂之通據後魏書樂志云陳仲儒以調和樂器文飾五聲非準不妙但聲音精微史傳簡略舊志惟云準形如瑟十三隠間九尺以應黃鐘九寸調中一令與黃鐘相得其準面平直須如停水其中一柱髙下須與二頭臨嶽一等中須施軫如琴以準調聲令與黃鐘一管相合中下依數盡出六十律淸濁之節其餘十二須施柱如箏又凡皆須豫張使臨時不動卽於中案盡一周之聲度著十二上然後依相生之法以次運行此調準之方略見於魏志也又隋書音樂志云梁武帝旣素善鐘律詳悉舊事遂自制定禮樂又立四器名之爲通通受聲廣九寸宣聲長九尺臨嶽髙一寸二分毎通皆施三一曰英通二曰靑陽通三曰朱明通四曰白藏通因以通聲轉推月气悉無差違而還相得中此立通之法略見於隋志也大抵皆依放樂均之遺制也

大司徒以槱燎祀司中司命鄭司農云司中三能三階也康成謂司中司命文昌第五星四星王明齋曰虛宿下有司命星主人壽夭名義甚正司中無考豈天樞北極主天之中气故祀之與

按黃帝占曰三臺近文昌宮者曰太尉司命爲孟次星曰司徒司中爲仲次星曰司空司祿爲季春秋元命包曰魁下六星兩兩而比曰三能主開徳宣符也西近文昌二星曰上臺爲司命主壽次二星曰中臺爲司中主宗室東二星曰下臺爲司祿主兵鄭司農以司中爲三能是也康成乃以司中司命爲文昌第五第四星者陳卓曰文昌一星曰上將大將軍也二曰次將尙書也三曰貴相太常也四曰司中司也五曰司命太史也非無考也

職方氏辧九州之國荊州其浸潁湛鄭注曰潁出陽城宜屬豫州在此非也湛未聞豫州其浸波溠鄭注曰波讀爲播禹貢曰滎波旣瀦春秋傳曰楚子除道梁溠營軍臨隨則溠宜屬荊州在此非也兗州其浸盧維鄭注曰盧維當爲雷雍字之誤也冀州其澤藪曰楊紆鄭注曰楊紆所在未聞

按左傳昭十二年楚子狩於州來次於潁尾杜注潁水之尾在下蔡西此潁之屬荊者也襄十六年楚公子格帥師及晉師戰於湛阪杜注昆陽縣北有湛水東入汝此湛之屬荊者也注云潁宜屬豫又云湛未聞何也水經滍水注雲波水出霍陽西川大嶺東谷俗謂之歇馬嶺川曰廣陽川非也卽應劭所謂孤山波水所出也馬融廣成頌曰浸以波溠其水又南逕蠻城下蓋蠻別邑也波水又南分三川於白亭東而俱南入滍水滍水自下兼波水之通稱也又水經涢水注雲溠水出隋縣西北黃山南逕防西縣西又東南防水入焉溠水又東南逕隋縣故城西春秋魯莊公四年楚武王伐隨令尹鬭祁莫敖屈重除道梁溠軍臨於隨謂此水也卽職方豫州其浸波溠者也左傳漢東之國隨爲大是隋縣在漢水之東矣爾雅河南曰豫州郭注自南河至漢呂氏春秋曰河漢之間曰豫州是溠水在漢之東北爲豫之南界故波溠並爲豫州之浸注云宜在荊州在此非何也兗浸盧維鄭注云當作雷雍杜佑通典曰盧水在濟陽郡盧縣濰水在髙宻郡莒縣據隠三年傳齊鄭盟於石門尋盧之盟也杜注盧濟北盧縣故城今盧城在長淸縣西南二十五里地有大淸河自平陰縣流入境蓋濟水也水北曰陽故杜氏謂濟陽盧水也襄十八年傳冬十月防於魯濟同伐齊十一月丁卯朔入平陰遂從齊師乙酉趙武韓起以上軍圍盧弗克十二月甲辰東侵及濰是職方兗浸盧維謂此水也注云盧維字之誤何也爾雅十藪秦有楊陓郭注今在扶風汧縣西邢昺疏周禮冀州其澤藪曰楊陓是陓與紆爲一矣穆天子傳曰天子西徵鶩行至於陽紆之山河伯無夷之所都居又曰自宗周瀍水以西至於陽紆之山三千有四百里卽此楊紆矣

蒙瞍掌世奠系鄭注云奠或爲帝世奠系謂帝系諸侯卿大夫世本之屬

按唐史栁衝傳栁芳曰昔周小史定系世辧昭穆古有世本錄黃帝以來至春秋時諸侯卿大夫名號繼統是也楚語莊王使士亹傅太子臧申叔時曰教之世而爲之昭明徳而廢幽昏焉注曰先王之系世本使知有徳者長無徳者短賈公彥曰王謂之帝系諸侯卿大夫謂之世本漢太史公司馬遷父子約世本修史記因周譜明世家洪容齋謂史記世次之說皆本於世本故荒唐特甚非知世本者也

程氏曰考工記須是齊人爲之又詳於車制而不及舟其爲西北人之書無疑也築氏爲削削書刀也不記紙而記削其非晚周書可知

按記夏后氏上匠殷上梓周人上輿又曰夏后氏世室殷人重屋周人明堂則稱周人者必非周公時所記書也又非子牧馬汧渭孝王邑之於秦始有秦宣王封其弟於咸林始有鄭記曰秦無廬又曰鄭之刀自非周初時書矣南史王僧防傳文惠太子鎭雍州有盜發古者相傳爲楚王大獲寶物玉履玉屏風竹簡書靑絲綸簡廣數分長二尺皮節如新有得十餘簡以示僧防云是科斗書考工記周官所闕文也其謂周官所闕者指所闕冬官一篇非謂考工記也葉氏過庭錄以爲世旣無此書僧防何從証之乎此亦好奇以欺眾爾是又不達其防矣據韋續字源髙陽氏制科斗書周宣王時史籀始攺科斗爲大篆此猶是科斗則當是史籀以前書矣韓昌黎科斗書後記曰李陽冰之子服之授予以其家科斗書孝經僧防所見之書或不全而韓公於科斗書不能廣之以傳於世可惜也

考工記夏后氏世室殷人重屋周人明堂鄭氏曰此三者或舉宗廟或舉王寢或舉明堂互言之以明其同制按隋書牛傳請依古制修立明堂上議曰竊謂明堂者所以通神靈感天地出教化崇有徳孝經曰宗祀文王於明堂以配上帝祭義云祀於明堂教諸侯孝也考工記曰夏后氏世室堂修二七廣四修一鄭注云修十四步其廣益以四分修之一則堂廣十七步半也殷人重屋堂修七尋四阿重屋鄭云其修七尋廣九尋也周人明堂度九尺之筵南北七筵五室凡室二筵鄭云此三者互言之明其同制也漢司徒馬宮議云夏后氏世室室顯於堂故命以室殷人重屋屋顯於堂故命以屋周人明堂堂大於夏室故命以堂夏后氏益其堂之廣百四十四尺周人明堂以爲兩序間大夏后氏七十二尺若據鄭氏之說則夏室大於周堂如依馬宮之言則周堂大於夏室後王轉文周大爲是但宮之所言未詳其義此皆去聖久逺禮文殘先儒解說家異人殊鄭注玉藻亦云宗廟路寢與明堂同制王制曰寢不逾廟明大小是同今依鄭注毎室及堂止有一丈八尺四壁之外四尺有餘若以宗廟論之祫享之時周人旅酬六屍並后稷爲七先公昭穆二屍先王昭穆二屍合十一屍三十六王及君北面行事於二丈之堂愚不及此若以正寢論之便須朝宴據燕禮諸侯宴則賔及卿大夫脫屨升坐是知天子宴則三公九卿並須升堂燕義又云席小卿次上卿言皆侍席止於二筵之間豈得行禮若以明堂論之總享之時五帝各於其室設靑帝之位須於太室之內少北西面太昊從食坐於其西近南北面祖宗配享者又於靑帝之南稍退西面丈八之室神位有三加以簠簋籩豆牛羊之俎四海九州美物咸設復須席工升歌出罇反坫揖讓升降亦以隘矣據玆而說近是不然案劉向別錄及馬宮蔡邕等所見當時有古文明堂禮王居明堂禮明堂圗明堂大圖明堂陰陽太山通義魏文侯孝經傳等並說古明堂之事其書皆亡莫得而正今明堂月令蔡邕具爲章句又論之曰明堂者所以宗祀其祖以配上帝也夏后氏曰世室殷人曰重屋周人曰明堂東曰靑陽南曰明堂西曰總章北曰堂內曰太室聖人南面而聽向明而治人君之位莫不正焉故𨿽有五名而主以明堂也制度之數各有所依堂方一百四十四尺巛之防也屋圓楣徑二百一十六尺幹之防也太廟明堂方六丈通天屋徑牖以陰陽九六之變且圓蓋方覆九寸之道也八闥以象卦九室以象州十二宮以應日辰三十六戶七十二牖牖以四尺八牖乘九宮之數也戶皆外室而不閉示天下以不藏也通天屋髙八十一尺黃鐘九九之實也二十八柱布四方四方七宿之象也堂髙三尺以應三統四向五色各象其形水濶二十四丈象二十四气於外以象四海王者之大禮也觀其模範天地則行陰陽必據古文義不虛出今若紀取考工不參月令靑陽總章之號不得而稱九月享帝之禮不得而用夫帝王作事必師古昔今造明堂須以禮經爲本形制依於周法度數取於月令遺闕之處參以余書庶使該詳沿革之理上以時事艸創未遑制作竟寢不行

酒正辧四飲之物曰淸曰醫曰漿曰酏鄭氏注云醫之字從殹從酉省也臆後致飲於賔客之醴醫與臆亦相似文字不同記之者各異耳

按膳夫凡王之饋飲用六淸鄭注曰六淸水漿醴防酏陸徳明曰於美反徐於計反賈公彥曰六淸水漿醴防酏漿人文也據此周禮之故書醫本作故康成謂之字從殹從酉省也蓋謂省殹爲殹而仍從酉耳若醫字上殹下酉又何省乎賈氏疏謂從酉省者去水然醴防酏皆從酉又何不言省乎內則記諸飲有醴酏漿水醷濫注曰醷梅漿以周禮六飲挍之則濫涼也竊意臆同醷涼同防濫亦同膳夫六淸之醫卽與濫相似字書音濫卽可知而許氏說文引入醫注曰醫治病工也殹惡姿也醫之性然得酒而使從酉不知醫蓋爲之譌也今字書並不知有字何也

考工記築氏爲削鄭注曰今之書刀賈氏曰漢時蔡倫造紙恬造筆古者未有紙筆則以削刻字

按崔豹古今注云牛亨問曰古有書契便應有筆世稱恬造筆何也答曰自恬始作秦筆耳以柘木爲管羊毛爲被非謂古無筆也前漢書外戚傳云趙婕妤詔封緑小匣中有藥二枚赫嗁書曰告傅能努力飲藥應劭曰赫嗁薄小紙也蔡倫後漢和帝中常侍是倫前已有紙也賈氏之說殊失考矣爾雅不律謂之筆曲禮史載筆尙書中候曰元負圖出周公援筆以時文冩之孝經援神契曰孔子簮縹筆韓詩外傳周捨對趙簡子曰墨筆執牘從君之後杜預春秋序曰絕筆於獲麟之一句是皆爲古有筆之證也毛詩詒我彤管鄭箋曰彤管赤筆管也禮內則右佩玦捍管遰鄭注管筆彄也應璩新詩彤管珥納言杜甫送王信州崟北歸詩塵生彤管筆皆用詩彤管筆也歐陽公詩傳曰古者鍼筆皆有管樂器亦有管不知此管是何物朱子集傳曰彤管未詳何物是又吾所不解也

管城碩記卷十二

欽定四庫全書

管城碩記卷十三

翰林院檢討徐文靖撰禮二

賈公彥序儀禮曰周禮儀禮發源是一理有終始分爲二部並是周公攝政致大平之書周禮爲末儀禮爲本本則難明末便易曉是以周禮注者則有多門儀禮所注後鄭而已

按儀禮疏曰周禮言周不言儀者周禮是周公攝政六年所制取別夏殷故言周儀禮言儀不言周者欲見兼有異代之法士禮有商祝夏祝鄭氏注曰商祝祝習商禮者夏祝祝習夏禮者是禮兼夏商故不言周其觧說鄭注而爲之疏者齊有黃慶隋有李孟悊慶則舉大略小悊則舉小略大不無互有修短若乃擇善而從兼增已意其賈氏乎鄭漁仲曰周禮儀禮乃周人之禮所謂禮記者特二禮之傳注耳夫禮記本以傳二禮而反爲正經周禮儀禮獨不置博士豈非漢儒欲伸已說之過與

隋經籍志曰漢初有髙堂生傳十七篇又有古經出於淹中而河間獻王好古愛學得而獻之合五十六篇並無敢傳之者惟古經十七篇與髙堂生所傳不殊而字多異

按鄭氏注士冠禮布席於門中闑西閾外古文闑爲閾爲蹙側尊一甒醴在服北古文甒作廡爵弁皮弁緇布冠各一匴古文匴爲篹兄弟畢袗古文袗爲均將冠者采衣紒古文紒爲結贊者盥於洗西古文盥作浣奠纚笄櫛古文櫛爲節覆之面葉古文葉爲擖筵末坐啐醴古文啐爲呼束帛儷皮古文儷爲離設扃鼏古文扃作鼏爲密某有子某古文某爲謀士昏禮主人拂幾授挍古文校爲枝臘一肫髀不升古文肫爲鈞啟防卻於惇南古文卻爲綌贊見婦於舅姑古文舅作咎與始飯之錯古文始作姑士相見禮妥而後傳言古文妥爲綏問夜膳葷古文葷作薰舉前曵踵古文曵作枻艸茅之臣古文茅作苗鄕飲酒禮主人釋服古文釋作舎賓介不與古文與爲預鄕射禮捝手執爵古文捝作說兼挾乘矢古文挾作接膱長尺二寸古文膱爲胾燕禮奠與篚古文爲觶更爵古文更爲受大射儀頌磬東面古文頌爲庸又諾以商至之聲止古文聲爲磬順羽且左還古文且爲阻公親揉之古文揉爲紐聘禮管人布幕古文管作官加其奉於左皮上古文奉爲捲使者載古文爲膳裼降立古文裼作賜羞俶獻古文俶作淑俟於郊爲肆古文肆爲肄賄在聘爲賄古文賄作悔十筥曰稯古文稯作公食大夫禮左人待載古文待爲持膷以東古文膷作香魚臘不與古文與作豫覲禮太史是右古文是爲氏四傳擯古文傳作傅祭地瘞古文瘞作殪士喪禮陳襲事於房中西領南上不綪古文綪爲精布巾環幅古文環作還挋用巾古文挋作振設決麗於掔古文麗爲連掔作捥冪奠用功布古文奠爲尊主人髺髮古文髺作括乃朼載載古文朼爲匕襚者以褶古文褶爲襲兩籩無縢古文縢爲甸左首進鬐古文鬐爲耆旣夕特鮮獸古文特爲俎請讀賵執算古文算爲莢設牀第古文第爲茨士虞禮借用韋席古文借爲席播余於篚古文播爲半鉶芼用苦若薇古文苦爲枯未徹乃餞古文餞爲踐取諸脰膉古文脰膉爲頭嗌特牲饋食禮主婦視饎爨食古文饎作糦拜屍備答拜古文備爲復少牢饋食禮廩人摡甑甗古文甑爲烝上佐食舉屍牢幹古文幹爲肝有司徹乃燅屍俎古文燅作尋司士設俎於豆北羊骼一古文骼爲胳乃加儐古文作酸又幾厞用席古文右作侑厞作茀古文今文其字多異者皆此類也

覲禮云諸侯覲於天子爲宮方三百步四門壇十有二尋深四尺加方明於其上鄭氏曰方明者上下四方神明之象也

按竹書殷太甲十年初祀方明則是祀方明者殷禮也周制天子乘龍載大斾出拜日於東門之外反祀方明其因於殷禮者乎方明木方四尺設六色上下黃四方各如其方色其卽上下四方之明神取象於此故因謂之方明乎

大射儀曰獲者左執爵右祭薦俎二手祭酒鄭注曰二手祭酒者獲者南面於俎北當爲侯祭於豆間爵反注爲一手不能正也天子祝侯曰惟若寧侯無或若女不寧侯不屬於王所故抗而射女彊飲彊食貽女曾孫諸侯百福諸侯以下祝辭未聞

按大射之禮樂正命太師曰奏貍首間若一大師不興許諾反位奏貍首以射彼注曰貍首逸詩曾孫也貍之言不來也其詩有射諸侯首不朝者之言因以名篇後世失之謂之曾孫曾孫者其章頭也射義所載詩曰曾孫侯氏是也蓋天子與諸侯射謂之大射周禮樂師曰凡射王以騶虞爲節諸侯以貍首爲節此大射所以歌貍首也大戴記載其全曰今日大射四正具舉大夫君子凡以庶士小大莫處禦於君所以燕以射則燕則譽質參所說執旌旣載於侯旣抗中獲旣置弓旣平張四侯旣良決拾有常旣順乃讓乃躋其堂乃節其行旣志乃張射夫命射射者之聲禦車之旌旣獲卒莫若獲寧侯爲爾不朝於王所故抗而射汝彊食食爾曾孫侯氏據此則大射爲章頭曾孫爲尾句鄭以曾孫爲章頭非也無或若女不寧侯不屬於王所故抗而射女數句皆貍首詩辭鄭以爲天子祝侯之辭非也又大戴所引以考工梓人証之曾孫侯氏之上當補貽爾曾孫句下亦當補侯氏百福句庶爲全也唐孔氏曰曾孫侯氏者若左傳云曾孫蒯瞶之類是也賈氏曰曾孫諸侯謂女後世爲諸侯者二義皆可通也至鄭注以貍之言不來徐廣史記音義曰貍一名不來則當日之取象於貍者因以警諸侯之不來也

燕禮升歌鹿鳴下管新宮鄭氏曰新宮小雅逸篇也按昭二十五年傳宋公享昭子賦新宮昭子賦車轄則是當春秋之世新宮猶未亡也

陳氏曰古禮辧誤三卷永嘉張淳所校首有目錄載大小戴劉向篇第異同以古監本巾箱本杭細本嚴本校定識其誤而爲之序謂髙堂生所傳士禮爾今此書兼有天子諸侯卿大夫禮決非髙堂所傳其篇數偶同按朱子曰張淳云如劉歆所言則髙堂生所得獨爲士禮而今儀禮乃有天子諸侯大夫之禮居其大半疑今儀禮非髙堂生之書但篇數偶同耳此則不深考於劉說所訂之誤又不察其所謂士禮者特略舉首篇以名之其曰推而致於天子者蓋專指冠昏喪祭而言若燕射朝聘則士豈有是禮而可推耶

仲長綂曰禮記作於漢儒𨿽名爲經其實傳也陸徳明曰記二禮之遺缺故曰禮記劉向校定二百五十篇戴徳刪爲八十五篇謂之大戴記戴聖刪爲四十六篇謂之小戴記馬融益小戴記明堂位月令樂記三篇爲四十九篇行於世

按戴記通觧曰凡禮不可常行者非禮之經用於古不宜於今而猶著之於篇非聖人立經之意卽四十九篇中所載如俎豆席地袒衣行禮書名用方防人死三日斂之類古人用之今未宜父在爲母期出母無服師喪無服此等𨿽古近薄父母爲子斬衰妻與母同服此等失倫官士不得廟事祖支子不祭此等非人情杖不杖視尊卑貴賤哭死爲位於外熬谷與魚臘置柩旁此等近迂濶國君饗賓夫人出交爵命婦入公宮養子國君夫人入臣子家弔喪此等犯嫌疑祭祀用子孫爲屍使父兄羅拜若祫祭則諸孫濟濟一堂爲鬼此等近戲謔人死含珠玉以誨盜壙中藏甕甒筲衡等器嵗久腐敗防爲坑谷此等無益有害古人每事不忘本酒尙冠服用皮食則祭至於宗族姓氏則隨便攺易如司徒司空朝氏趙氏惟官惟地數世之後迷其祖姓又何其無本之思也廟制天子至士庶有定數皆有堂有寢有室有門大邑巨家父子世官兄弟同朝將廟不多於民居乎如雲皆設於宗子家則宗子家無地可容如父爲大夫子爲士庶則廟又當攺毀倐興倐廢祖考席不暇暖適子繼體分固當尊至於抑庶之法亦似太偏喪服有等不得不殺至於三殤之辧亦覺太瑣衰麻有數不得不異至於麻葛之易亦覺太煩天子選士觀徳用射射中得爲諸侯不中不得爲諸侯如此之類𨿽古禮乎烏可用也故凡禮非一世一端可盡帝王不相沿襲聖人言禮不及器數惟曰義以爲質有以也此四十九篇大都先賢傳聞後儒補緝非盡先聖之舊而鄭康成信以爲仲尼手澤遇文義難通則稱竹簡爛脫顚倒其序根據無實則推夏殷異世逃遁其說蓋鄭以記爲經不敢矯記之非世儒又以鄭爲知禮不敢議鄭之失千餘年所以卒貿貿耳

程子曰大學孔氏之遺書朱子曰右經蓋孔子之言而曾子述之其傳則曾子之意而門人記之也

按後漢賈逵曰孔伋窮居於宋懼先聖之學不明而帝王之道墜故作大學以經之中庸以緯之則是大學中庸皆於思作也宋中興藝文志曰中庸大學實孔氏遺書程子以大學爲孔氏之遺書不云曾子是也若以爲曾子之意而門人記之不應於傳中止一引曾子矣且大學之引曾子不猶中庸之引仲尼乎可謂非子思書乎新安胡氏曰仁宗時王堯臣及第賜中庸篇呂臻及第賜大學篇於戴記中表章此二篇以風厲儒臣是以開四書之端然南史梁本紀曰武帝撰周易講疏毛詩春秋問答尙書大義中庸講疏則是於戴記中表章中庸者不始宋仁宗也

隋經籍志云小戴記四十六篇漢末馬融傳小戴之學融又作月令一篇明堂一篇樂記一篇合四十九篇而鄭受業於融又爲之注

按牛傳曰今明堂月令者鄭云是呂不韋著春秋十二紀之首章禮家鈔合爲記蔡邕王肅云周公所作周書內有月令第五十三卽此也各有證明文多不載束晳以爲夏時之書劉瓛云不韋鳩集儒者尋於聖王月令之事而記之不韋安能獨爲此記今案不得全稱周書亦未可卽爲秦典其內雜有虞夏殷周之法皆聖王仁恕之政也又唐天文志日度議曰梁大同歷夏后氏之初冬至日在牽牛初以爲明堂月令乃夏時之記據中气推之不合更以中節之間爲正乃稍相符不知進在節初自然契合故袁凖正論曰古有王居明堂之禮月令則其事也魏徴諫錄曰月令起於上古書云敬授人時呂不韋只是修古月令未必起秦代也

唐孔氏月令疏曰蔡邕王肅言周公所作其中官名時事多不合周法案呂不韋集諸儒所著爲十二月紀合十餘萬言名爲呂氏春秋篇首皆有月令與此文同是一證也又周無太尉惟秦官有太尉而此月令云乃命太尉此是官名不合周法二證也又秦以十月建亥爲嵗首而月令云爲來嵗受朔日則是九月爲嵗終十月爲受朔此是時不合周法三證也又周有六冕郊天迎气則用大裘乘玉輅建太常日月之章而月令服飾車旗並依時色此是事不合周法四證也故鄭云其中官名時事多不合周法

按月令非呂不韋所作其說已見於前矣其云太尉爲秦官則亦非也鄭氏疑三王之官有司馬無太尉秦官則有太尉俗人皆云周公作月令未通於古據魚豢典略曰古者兵獄官皆以尉爲名國語晉悼公使祁奚爲元尉鐸遏冦爲輿尉奚午爲軍尉管子管藏於裏尉又襄二十一年左氏傳欒盈曰將歸死於尉氏杜預曰尉氏討姦之官正義曰周禮司冦之屬無尉氏之官又石氏星經紫防垣右樞第二星曰少尉尉旣有少則應有太矣故中握河紀云舜爲太尉河圗錄運法云堯坐舟中與太尉舜觀鳳凰如尙書立政常伯常任凖人牧夫皆周禮所無安見無太尉官耶應劭以太尉爲周官者是也季秋合諸侯制百縣爲來嵗受朔日此因大饗帝告廟而受朔也若謂秦以十月建亥爲嵗首而季秋爲來嵗受朔日卽是九月爲嵗終十月爲受朔此時與周法不合試問秦以十月爲來嵗卽以十月爲來年而孟冬祈來年於天宗又以何者爲來年乎季冬與大夫共飭國典論時令以待來嵗之宜若謂秦以十月爲來嵗卽以季秋爲嵗終而季冬何以待來嵗乎史記始皇十二年文信侯不韋死二十六年秦初並天下攺年始朝賀皆用十月朔則秦以十月爲嵗首者不韋死十四年矣安得呂覽中預知十月爲嵗首乎至謂周郊天服大裘乘玉輅而月令車旗服飾並依時色與周不合亦非也周禮玉輅以祀天而郊特牲云戴冕璪十二旒乘素車周禮蒼璧禮天牲従玉色而祭法云燔柴於泰壇用騂犢又明堂位云周人黃馬蕃鬛則素車蒼牲黃馬騂犢之殊安必不因時色乎況乎方郡縣而云諸侯方刑酷而云施惠方坑儒而云選士方焚書而云入學吾知其有不然矣

唐孔氏檀弓疏曰案子防譏司宼惠子廢嫡立庶又檀弓亦譏仲子舎嫡孫而立庶子其事同子遊是孔門習禮之人未足可嘉檀弓非是門徒而能逹禮故善之以爲篇目

按宋華父魏氏曰檀弓不知何人所作而一篇之書獨於子遊極其稱譽𨿽於孔門諸子率多譏評又以言曾並列其是言而非曾者非一防若偏於抑揚然卽其書以考之大抵當典禮譌闕無所考証之時人之有疑弗決者以質諸子防故前後典禮所闕者十有四皆以言遊一言爲可否亦足以見時人之耳目𨿽汰哉叔氏之語若譏之而實尊之然則防以習禮列於文學玆其爲文爲學蓋三代典章之遺賴遊以有存者然則以檀弓名篇而不以子遊何也檀弓爲六國時人生子遊之後故得載子遊之語若竟以子遊名篇檀弓之語烏從而載之孔氏以檀弓非門徒而逹禮故善之以名篇者非也

緇衣劉獻云公孫尼子之所作也孔氏疏云按鄭目錄曰名曰緇衣善其好賢者厚也

按緇衣所引詩書字多與今異如詩云有梏徳行鄭注梏大也今詩作覺詩云昔吾有先正其言明且淸國家以寧都邑以成庶民以生誰能秉國成不自爲正卒勞百姓陸氏釋文曰昔吾有先正従此至庶民以生今本皆無此語余在小雅節南山篇或皆逸詩也容齋三筆云予按文選張華答何邵詩曰周任有遺規其言明且淸然則周任所作也而李善注云子思子詩曰昔吾有先正其言明且淸世之所存子思子亦無之不知善何據意當時或有此書善必不妄也特不及周任遺規之意又不可曉引書尹吉曰惟尹躬及湯咸有一徳尹吉曰惟尹躬先見於西邑夏鄭注吉當爲告告古文誥字之誤也兌命曰惟口起羞兌命曰爵無及惡徳鄭注兌當爲說謂殷髙宗之臣傅說也君雅曰夏日暑雨小民惟曰怨資鄭注雅書序作牙假借字也陸氏曰尙書無日字資作咨君奭曰在昔上帝周田觀文王之徳鄭注古文周田觀寧王之徳爲割申勸寧王之徳今博士讀爲厥亂勸寧王之徳三者皆異古文似近之石林葉氏曰余讀春秋傳禮記孟子荀子間與今文異同孟子載湯誥造攻自牧宮不言鳴條春秋傳述五子之歌衍率彼天常一句證康誥父子兄弟罪不相及今文乃無有若荀卿引仲虺曰諸侯能自得師者王得友者霸引康誥惟文王敬忌一人以懌其謬妄有如此者禮記以申勸寧王之徳爲田觀寧王以庶言同則無繹字其乖牾有如此者防孔氏則何所取正蓋當時公孫尼子所見之詩書猶或是古文也而古文簡篇脫爛不無譌舛是以多異同也

王制二百一十國以爲州州有伯鄭注殷之州長曰伯虞夏及周皆曰牧

按孔叢子子思曰吾聞諸子夏曰殷王帝乙之時王季以九命作伯於西大雅旱云瑟彼玉瓚鄭箋云殷王帝乙之時王季爲西伯以功徳受此賜是殷之州長稱伯也孔疏引舜典云覲四嶽羣牧又云咨十有二牧是虞稱牧也左傳宣三年云夏之方有徳也貢金九牧是夏稱牧也周禮宗伯云八命作牧又太宰云建其牧是周稱牧也然案竹書紀年云文丁四年周公季歷伐余無之戎克之命爲牧師天問云伯昌號衰秉鞭作牧是殷亦稱牧也

曲禮國君不名卿老鄭注卿老上卿也

按公羊傳曰君於臣而不名者有五諸父兄不名經曰王札子是也詩曰王曰叔父是也上大夫不名祭伯是也盛徳之士不名叔肸是也老臣不名宰渠伯紏是也國君不名卿老禮也是亦春秋之義也

冠義始冠之緇布之冠也適子冠於阼以著代也三加彌尊諭其志也無大夫冠禮而有其昏禮古者五十而後爵何大夫冠禮之有諸侯之有冠禮夏之末造也按古者二十而冠五十乃爵爲大夫則是未爵爲大夫之時猶以士禮冠之無五十爵命而始冠者故無大夫冠禮也夏初以上諸侯𨿽有幼而卽位者亦以士禮冠之但大夫及士緇布之冠無緌雜記曰大帛緇布之冠不緌謂此也諸侯位尊則有緌玉藻曰緇布冠繢緌謂諸侯也諸侯冠禮與士異故大戴記有公冠篇加冕爲四加也天子之元子士也冠禮與士同但四加與公冠同若天子則與士異故玉藻曰冠朱組纓天子之冠也鄭氏注曰始冠之冠也大戴記曰成王冠周公爲祝詞使王近於人逺於年嗇於時惠於財是天子舊有冠禮其後乃亡之耳天子與諸侯十二而冠士則二十而冠耳漢河間獻王得古禮於古淹中其中卻有天子諸侯禮所以班固言愈於推士禮而致於天子諸侯之禮是固時其書尙在而今亡矣

祭法防勤其官而水死注曰防契六世之孫也其官防水官也

按漢書禮樂志曰卨稷始生王公劉師古曰卨殷之始祖王亦殷之先祖承黑帝之後故曰王毛鄭說詩以王卽契也此志旣有契又有王則王非卨一人矣據此則王爲契六世之孫而非契也竹書夏帝杼十三年商侯防死於河蓋殷追王之爲王也國語王勤商十有四世帝甲亂之七世而隕以世數計之知王非契也

祭統舞莫重於武宿夜陳氏曰武宿夜武舞之曲名也其義未聞

按孔氏正義武宿夜是武曲之名皇氏云師說書傳云武王伐紂至於商郊停止宿夜士卒皆歡樂歌舞以待旦因以名焉武宿夜其樂亡也今按書牧誓曰時甲子昧爽王朝至於商郊牧野乃誓孔安國傳曰紂近郊三十里地名牧癸亥夜陳甲子朝誓則大武之曲以宿夜命名義蓋有取乎此也

樂記治亂以相訊疾以雅陳氏曰相卽拊也所以輔相於樂訊亦治也雅亦樂器也

按上文防守拊鼔故鄭注相卽拊也亦以節樂承上而言也鄭讀相爲平云拊者以韋爲表裝之以糠糠亦名相因以名焉徐邈思章反是也王肅讀相爲去云相輔相也息亮反是也其實以器言之當讀爲平聲相𨿽有輔相之義豈可云治亂以輔相乎周禮太師職云大祭祀師瞽登歌合奏撃拊孔氏書傳曰以韋爲鼓謂之拊拊一名相故曰治亂以相也雅亦樂器者正義引周禮笙師職云防牘應雅鄭司農云雅狀如漆筩而弇口大二圍長五尺六寸以羊皮鞔之有兩組疏畫此蓋以舞者迅疾則擊此訊之爾雅釋詁曰訊告也詩云歌以訊之亦是義也故曰訊疾以雅也陳氏云訊亦治也失其防矣

王制夫圭田無徵鄭注曰夫猶治也徵稅也治圭田者不稅所以厚賢也

按孟子云卿以下必有圭田圭田五十畝餘夫二十五畝集注謂有圭田所以厚君子又有餘夫之田所以厚野人據周禮小司徒職凡國之大事致民大故致餘子鄭氏曰餘子卿大夫之子當守王宮者也其餘卿大夫之子未命爲卿大夫者則謂之餘余夫圭田半於五十畝餘餘子夫治也謂餘子所治之圭田也圭田不稅者殷禮周時貢助兼行故亦有圭田卽載師之士田也鄭氏曰士田自卿以下圭田也但周之士田以任近郊之地稅什一與殷異

管城碩記卷十三﹤子部﹐雜家類﹐雜考之屬﹐管城碩記﹥

欽定四庫全書

管城碩記卷十四

翰林院檢討徐文靖撰楚辭集注一

離騷曰字余曰靈均朱子集注曰靈神也均調也按尙書盤庚曰弔由靈孔安國傳曰弔至靈善也孔頴逹疏曰弔至靈善皆釋詁文伯庸字其子靈當訓善不當以神靈稱之

扈江離與辟芷集注曰扈被也離香艸生於江中故曰江離說文曰蕪也郭璞曰似水薺辟幽也芷亦香艸生於幽辟之處

按史記相如遊獵賦曰江離蕪索隱曰吳錄曰臨海縣海中生江離正靑似亂髮卽離騷所云者是也廣志云赤葉紅花則與張勃所說又別案今芎防苗曰江離緑葉白華又不同據山海經曰洞庭之山其艸多蕪芎防淮南汜論曰夫亂人者若芎防之與槁本蛇牀之與蕪上林賦被以江離揉以蕪以數說証之則江離與蕪似非一物也本艸李時珍曰大葉似芹者爲江離細葉似蛇牀者爲蕪緫爲芎防苗也斯言得之矣辟芷辟卽薜爾雅薜山蘄說文蘄艸也生山中者一名薜辟芷猶言蘄也爾雅蘄蕪說文晉謂之防齊謂之楚謂之蘺又謂之藥廣雅白芷葉謂之藥是也揚雄反騷捲薜芷與若惠兮卽辟芷也非以芷生於幽僻爲辟芷也

朝搴阰之木蘭兮集注曰木蘭木名本艸云皮似桂而香狀如楠樹髙數仞去皮不死

按神農本艸立春之日木蘭先生別錄曰杜蘭本經曰林蘭綱目曰木蓮曰黃心白樂天集木蓮生巴峽山谷間民呼爲黃心樹身如靑楊有白紋葉如桂而厚大無脊花如蓮花四月初始開二十日卽謝不結實廣雅木蘭似桂皮辛可食菓冬夏常似其實如小甘酸美則木蓮木蘭不得爲一種明矣

夕防洲之宿莾集注曰艸冬生不死者楚人名曰宿莾按方言曰蘓艸莾艸也江淮南楚之間曰蘇自關而西曰艸或曰莾南楚江湘之間謂之莾是楚人凡艸皆謂之莾艸未有冬生而不死者爾雅捲斾艸抜心不死郭注宿莾也則宿莾蓋專指捲斾而言耳捲斾或亦爲捲施南越志捲施江淮間謂之宿莾晉庾闡賦艸則蘩露菤葹梁王僧儒贈顧倉曹詩譬如菤施艸心謝葉空存是也木蘭去皮不死宿莾抜心不死故原並取之李安溪曰木蘭去皮不死則徳行之彌貞宿莾經冬不枯則才能之彌茂

雜申椒與菌桂集注曰菌渠隕反或從竹椒木實之香者申或地名或其美名耳桂木名本艸云花白葉黃正圓如竹

按嵇含艸木狀曰桂出合浦冬夏常靑交阯置園有三種葉如栢皮赤者爲丹桂似柿葉者爲菌桂葉似枇杷者爲牡桂則菌桂乃桂之一種耳張氏文選纂注曰菌薰也卽零陵香也謬甚

荃不揆余之中情兮集注曰荃與蓀同隱居云冬間溪側有名溪蓀者極似石上菖蒲而葉無脊

按漢江都王建傳繇王閩侯遺建荃葛珠璣服防曰荃音蓀謂荃與蓀同則非說文荃芥脃蓀香艸是荃與蓀別也

薋菉葹以盈室兮集注曰薋蒺藜也菉王芻也葹枲耳也三物皆惡艸以比讒佞

按爾雅茨蒺藜郭注布地蔓生子有三角刺人茨卽薋蓋惡艸也爾雅籙王芻注曰菉蓐也小雅終朝采緑注曰緑王芻也序以爲婦人思其君子豈得以惡艸加之爾雅又有竹篇蓄注曰似小藜好生道傍孫炎及某氏以此爲菉竹思美人篇曰觧萹薄與雜菜注亦曰萹蓄雜菜皆非芳艸此與薋相似同爲惡艸者也至若葹枲耳葹當是蓩之譌許氏說文蓩捲耳也後漢書劉聖公傳遣李松防朱鮪與赤眉戰於蓩鄕字林曰蓩毒艸因以爲名郡國志農有蓩鄕蓋卽此也王逸本誤蓩爲葹而因以葹爲惡艸謬矣葹卽宿莾也思美人篇曰嘉長州之宿莾吾誰與玩此芳艸又山海經圗贊曰菤葹之艸抜心不死屈平嘉之諷詠以比其不爲惡艸明矣

五子用失乎家衖集注曰五子太康兄弟五人也太康盤逰無度五子用此亦失其家衖事見大禹謨

按周書嘗麥觧曰其在啟之五子忘伯禹之命假國無正用胥興作亂遂亡厥國竹書夏啟十一年放王季子武觀於西河十五年武觀以西河叛注曰武觀卽五觀蓋此五子者謂啟第五子也非謂書五子之歌能述大禹之戒者

攬茹蕙以掩涕兮霑余襟之浪浪集注曰茹柔耎也言心悲泣下而猶引取柔耎香艸以自掩飾不以悲故失仁義之則也

按易泰初云抜茅連茹王弼曰茹相牽引貎程傳曰茹根之相連者茹蕙謂以連根之蕙而拭涕連根則蕙多乃以之拭涕而涕尢多故復霑衣襟而浪浪也山海經浮山有艸麻葉而方莖赤華而黑實气如蕪名曰薰艸張揖廣雅曰鹵薰也其葉謂之蕙陳藏器曰薰艸卽是零陵香薰乃蕙艸根也然則蕙之有根者卽所謂茹蕙也詩大雅柔則茹之陸氏釋文曰茹音汝爾雅叕茹也茹無柔耎之訓

飲余馬於咸池兮緫余轡乎扶桑集注曰咸池日浴處也緫結也扶桑木名日出其下也

按石氏星經曰咸池三星在天潢西北天官書曰西宮咸池曰天五潢淮南子曰咸池者水魚之囿也郗萌曰咸池者天子名池也飲馬咸池者謂此以咸池爲日浴處淮南之妄也山海經曰暘谷有扶桑十日所浴蓋以日所行東出谷西經咸池有似於浴耳以爲日所浴處則妄矣又扶桑木名日出其下周髀經曰日徑一千二百里石氏曰日暉徑千里周三千里日如此之大豈有出於一木之下者南史扶桑國傳曰齊永元元年其國有沙門慧深來至荊州說云扶桑在大漢國東二萬餘里土多扶桑木故以爲名扶桑葉似桐初生如筍國人食之實如梨而赤績其皮爲布亦以爲錦有文字以扶桑皮爲紙其國人名國王爲乙祁據此則扶桑自是一國日出扶桑不得專指一木也戴埴防璞曰或謂日出扶桑以日自東方出耳猶倭自謂日出處天子是也大荒東經曰東海之外大荒之中有山名曰大言日月所出有山名曰合虛日月所出有山名曰明星日月所出有山名曰鞠陵於天東極離瞀日月所出蓋日月之徑千里冬南夏北不常厥處故所出之處不得以一地名之而況於扶桑之一木乎

哀髙丘之無女集注曰女神女蓋以比賢君也於此又無所遇故下欲遊春宮求虙妃見佚女畱二姚皆求賢君之意也

按哀髙丘之無女哀所遭之寡偶也卽孟子願爲有室願爲有家之意求虙妃則令蹇修以爲理紛緫緫其離合也見有娀則吾令鴆以爲媒鴆告余以不好也畱二姚則理弱而媒拙恐導言之不固也茍旣無媒妁之言是以所如不合也不得已而命靈氛爲余占之言𨿽兩美其必合孰信修而慕之也若以求虙妃佚女二姚皆求賢君之意夫不求宓犧而求其女不求髙辛而求其妃不求少康而求其二姚可謂求賢君乎哉

吾令丰隆乘雲兮集注曰丰隆雷師

按穆天子傳天子升於昆侖之丘以觀黃帝之宮而防丰隆之葬郭璞曰丰隆筮禦云得大壯遂爲雷師然則世所稱丰隆爲雷師者亦猶荘子所云傅說乘東維騎箕尾而比於列星者乎

夕歸次於窮石兮朝濯髮於洧盤集注曰窮石山名在張掖卽后羿之國也洧盤水名

按淮南子曰弱水源出窮石山括地誌曰蘭門山一名合黎山一名窮石山史記正義曰合黎山在張掖縣西北二百里未有以是爲有窮國者據竹書太康元年癸未帝卽位居斟鄩畋於洛表羿入居斟鄩京相璠曰今鞏洛渡北有尋谷水東入洛則羿之所居在河南而近洛也襄四年左傳后羿自鉏遷於窮石家眾殺而烹之以食其子其子不忍食死於窮門是羿𨿽據有夏都而始終未嘗離窮國也又哀二十六年傳衛出公自城鉏使以弓問子贛括地誌故鉏城在滑州衛城縣東十里羿自鉏遷窮地應相近何由逺引張掖之窮石以爲卽羿國乎水經注窮水出六安國安丰縣窮谷春秋吳救灊沈尹戍與吳師遇於窮是也吳氏以爲卽有窮國也又按定七年左傳敗尹氏於窮谷晉地道記曰河南有窮谷蓋本有窮氏所遷也或此爲得其實矣又洧盤水名山海經崦嵫之山苕水出焉郭注曰禹大傳曰洧盤之水出崦嵫山十道志昧谷在秦州西南亦謂之兌山亦曰崦嵫

見有娀之佚女集注曰有娀國名佚美也謂帝嚳之妃契母簡狄也事見商頌

按楚辭辯證曰舊說有娀國在不周之北恐其不應絕逺如此今案殷本紀曰桀敗於有娀之虛桀奔於鳴條夏師敗績括地誌曰髙涯原在蒲州安邑縣北三十里南阪口卽古鳴條陌也正義曰有娀當在蒲州謂此也張掖記曰黑水出縣界雞山有娀氏女簡狄浴於丘之水卽黑水也亦非

巫鹹將夕降兮懷椒糈而要之集注曰巫咸古神巫當殷中宗之世

按世本巫咸作筮歸藏曰昔黃帝將戰筮於巫咸周禮簭人一巫更二巫咸注曰巫當讀爲筮者也南華逸篇曰黃帝立巫咸以通九竅郭氏巫咸山賦序巫咸以鴻術爲帝堯醫師此巫咸主醫者也山海經大荒之中有靈山巫咸巫卽巫朌十巫從此升降此則古所謂神巫者也史記封禪書曰太戊有桑谷生於廷一暮大拱懼伊陟贊巫咸巫咸之興自此始索隱曰尙書孔傳云巫咸臣名今云巫咸之同自此始則以巫咸爲巫覡然楚詞亦以巫咸主神蓋史遷以巫咸是殷臣以巫接神事太戊使禳桑谷之災故云又竹書紀年太戊十一年命巫咸禱於山川鄭康成亦曰巫咸謂之巫官以此証之集注以巫咸爲古神巫當殷中宗之世蓋有所本也

曰勉升降以上下集注曰記巫咸語也恐鵜鴂之先鳴百艸爲之不芳集注曰巫咸之言止此

按其上曰欲從靈氛之吉占又曰告余以吉故又曰靈氛旣告余以吉占兮歷吉日乎吾將行則是曰勉升降以上下蓋靈氛語也升降卽山海經十巫從此升降也洪慶善補注以爲原語朱子辯證斷以爲巫咸語夫旣爲殷之巫咸豈應稱引呂望之鼓刀戚之飯牛

椒專佞以謾慆兮榝又欲充夫佩幃集注曰榝茱茰也幃盛香之囊也椒芳烈之物而今亦變爲邪佞茱茰固爲臭物而今又欲滿於香囊

按爾雅曰檓大椒李巡注曰檓茱茰也爾雅又曰椒榝醜郭璞曰榝似茱茰而小赤色禮記內則曰三牲用藙鄭康成曰藙煎茱茰也漢律防稽獻焉爾雅謂之榝範至能成都古今記曰艾子茱茰類也實正緑味辛蜀人每進酒以一粒投之少頃香滿盂盞艾卽藙藙榝今川椒檓今秦椒也三牲所用漢律所獻以榝爲香物故也集注乃以爲臭物晉孫楚賦有茱茰之嘉木茱茰豈臭物乎椒旣謾慆榝欲充幃緫以況羣小競進之意非在香臭之分也

覽椒蘭其若玆兮又況揭車與江離集注曰揭車江離𨿽亦香艸然不若椒蘭之盛今椒蘭旣如此則二者從可知矣

按楚辭辯證云屈子於蘭芷不芳之後更嘆其化爲惡物而揭車江離亦以次而書罪焉蓋其所感益以深矣初非以爲實有是人而以椒蘭爲名字者也而史遷作屈原傳乃有令尹子蘭之說班氏古今人表又有令尹子椒之名使此文首尾橫斷意思不活王逸因之又譌以爲司馬子蘭大夫子椒而不復記其香艸臭物之論流誤千載遂無一人覺其非者甚可嘆也據此則史公之屈原傳懷王稚子子蘭勸王行未必實有其事而鄭袖靳尙上官大夫皆可疑矣又班氏古今人表屈原上中陳軫占尹中上令尹子椒子蘭中下懷王靳尙下上𨿽取舎無可取正而要其人則實也乃謂非實有是人而以椒蘭爲名字過矣後漢孔融曰屈平悼楚受譖於椒蘭豈亦妄爲是言哉𨿽離騷以香艸諭君子雜卉諭小人非必定爲椒蘭而發而騷之言蘭者十言椒者六如所云幽蘭不可佩謂申椒其不芳余以蘭爲可恃羌無實而容長椒專佞以謾慆榝又欲充夫佩幃而欲使言者無罪聞者足戒不綦難哉此令尹子蘭聞之大怒卒使上官大夫短屈原於頃襄王頃襄王怒而遷之者也揭車凡兩見前言畦畱夷與揭車者是也爾雅藒車芞輿注云藒車香艸見離騷據本艸拾遺有揭車香陳藏器曰藒車香生徐州髙數尺黃葉白花齊民要術曰凡諸樹虫蠧者煎此香令淋之卽辟也

邅吾道夫昆侖兮路修逺以周流集注曰邅轉也後漢書注云昆侖在肅州酒泉縣西南地之中也

按易屯二曰屯如邅如王弼曰正道未行困於侵害故屯邅也此所云邅吾道者蓋亦屯邅之意也水經曰昆侖墟在西北去嵩髙五萬里地之中也河水出其東北陬酈道元注曰禹本紀與此同按穆天子傳天子自昆侖山入於宗周乃裏西土之數自宗周瀍水以西北至於河宗之邦陽紆之山三千有四百里自陽紆西至河首四千里合七千四百里則云五萬里者蓋妄也但此河水所出之昆侖世以爲地之中非肅州之昆侖也禹貢昆侖析支渠捜前漢地理誌金城臨羌縣有昆侖山祠燉煌廣至縣治昆侖障後漢書竇固出燉煌擊昆侖塞注曰昆侖山名因以爲塞在今肅州酒泉縣西南蓋河源昆侖爲大昆侖是爲地中此爲小昆侖不得爲地中也十六國春秋後魏昭成帝建國十年涼張駿酒泉太守馬岌上言酒泉南山卽昆侖之體周穆王見西王母樂而忘歸卽謂此山

九歌東皇太一集注曰太一神名天之尊神祠在楚東以配東帝故曰東皇

按春秋元命包曰中宮天極星星下一明者太一常居文耀鉤曰中宮大帝其北極星下一明者爲太一之光含元气以斗布當是天皇大帝之號也是時楚僭稱王因僭祀昊天上帝故有皇太一之祠祠在楚東故於皇太一之上加一東字非以配東帝爲東皇也漢郊祀志曰天神貴者太一太一佐曰五帝徐堅曰昊天上帝一曰天皇大帝一曰太一其佐曰五帝則東皇乃太一之佐耳豈太一反配之乎其辭曰穆將愉兮上皇上皇卽太一是也朱子謂楚俗信鬼而好祀必使巫覡作樂歌舞以娯神原旣放逐故頗爲更定其詞據甄烈湘中記曰屈潭之左玉笥山屈平之放棲於此山而作九歌焉隋地理誌曰大抵荊州率敬鬼尢重祠祀昔屈原爲制九歌蓋由此也則九歌乃原所自作也集注謂因彼事神之心以寄忠君愛國眷戀不忘之意則得之矣

雲中君集注曰謂云神也亦見漢書郊祀志

按左傳定四年楚子渉雎濟江入於雲中杜注入云夢澤中是雲中一楚之巨藪也雲中君猶湘君耳尙書云土夢作乂爾雅楚有云夢相如子虛賦云夢者方九百里湘君有祠巨藪如雲中可無祠乎靈皇皇兮旣降焱逺舉兮雲中亦猶湘君雲橫大江兮揚靈耳豈必謂雲際乎封禪書晉巫祠東君雲中索隱曰王逸注楚辭雲中君云也則以雲中爲云神自逸始矣

湘君湘夫人君不行兮夷猶帝子降兮北渚集注曰君謂湘君堯之長女娥皇爲舜正妃者也帝子謂湘夫人堯之次女女英舜次妃也

按禮檀弓曰舜葬於蒼梧之野蓋三妃未之從也鄭康成曰三夫人離騷所歌湘夫人舜妃也韓昌黎黃陵廟碑曰離騷九歌旣有湘君又有湘夫人王逸注以湘君爲正妃之稱則次妃自宜降曰夫人也故九歌謂娥皇爲君女英爲帝子朱子集注本此然案山海經洞庭之山帝之二女居之郭璞曰天帝之二女而處江爲神卽列仙傳江妃離騷九歌所謂湘夫人稱帝子者是也九歌之有湘君湘夫人是二神江湘之有夫人猶河洛間之有虙妃也此之爲神與天地並矣安得謂之堯女禮記曰舜葬蒼梧二妃不従明二妃生不從徵死不従葬義可知矣卽令從之二妃靈逹豈當不能自免於風波而有雙淪之患假復如此禮嶽視三公瀆視諸侯今湘川不及四瀆無秩於命祀而二女帝者之後配靈神祈無緣當復下降小水而稱夫人也帝王世紀曰女英墓在商州蓋舜崩之後女英隨子均徙於封所故卒葬在焉竹書紀年曰帝舜三十年葬後育於渭沈約注曰後育娥皇也帝舜五十年陟方乃死後已死二十年矣何從與女英溺於湘江而攺稱爲湘君耶逸注以娥皇女英墮湘水溺焉妄矣

大司命少司命集注曰周禮大宗伯以槱燎祀司中司命疏引星傳云三臺上臺曰司命又文昌宮第四亦曰司命故有兩司命也

按祭法王爲羣姓立七祀曰司命中霤國門國行泰厲戶竈王自爲立七祀諸侯爲國立五祀五祀無司命泰厲則是天子之泰厲稱泰其司命亦應稱泰諸侯五祀有公厲不得稱泰則司命亦不得稱泰可知矣元命包曰三能西近文昌二星曰上臺司命主壽次二星曰中臺司中主宗室東二星曰下臺司祿主兵又論語防曰上臺上星主兗豫下星主荊揚中臺上星主梁雍下星主冀州下臺上星主靑州下星主徐州又祭法鄭氏注曰司命主督察三命故九歌太司命曰紛總總兮九州何壽夭兮在予謂此也此惟天子得祀之楚祀大司命僭也少司命者甘氏曰司命二星在虛北又曰司命繼嗣移正朔故九歌少司命曰夫人自有兮美子叉曰聳長劍兮擁幼艾謂此也此則楚所舊祀者先代之制不得而棄之故𨿽僭祀太司命又兼祀少司命也周禮肆師曰立大祀用玉帛牲牷立小祀用牲鄭司農曰小祀司命以下則從司命以上者得用玉帛牲牷其爲大祀稱太可知矣若文昌四星亦爲司命黃帝占曰主賞功進賢則此乃主司王命非主壽命者也

東君集注曰此日神也禮曰天子朝日於東門之外又曰王宮祭日也漢志亦有東君

按覲禮曰天子乘龍載大旂拜日於東門之外反祀方明鄭注引朝事儀曰天子冕而執鎭圭帥諸侯而朝日於東郊所以教尊尊也漢郊祀志曰天子始郊拜泰一朝朝日夕夕月則揖而見泰一楚旣祠皇泰一而又祠東君是皆僭禮之大者原因其祠而作歌蓋承習相沿而不覺耳

舉長矢兮射天狼操余兮反淪降集注曰晉志云狼一星在東井南爲野將主侵掠九星在狼東南天弓也主備盜賊

按前漢天文志曰秦之彊候太白占狼星張衡大象賦屬矢而承天韓公賓注曰矢九星常屬矢而向狼原蓋以天狼諭秦己欲操以射之而孰意其矢反激而淪降也史記曰時秦昭王與楚婚欲與懷王會懷王欲行屈平曰秦虎狼之國不可信不如無行則此以東君諭君以天狼諭秦従可知矣

河伯集注曰舊說以爲馮夷其言荒誕不可稽考今闕之大率謂黃河之神耳

按胡應麟筆叢曰竹書紀年帝芬十六年洛伯用與河伯馮夷鬭洛伯河伯皆國名也用與馮夷諸侯名也世率以馮夷爲水神賴此折之

登昆侖兮四望心飛揚兮浩蕩集注曰昆侖山名河出昆侖虛色白所渠並千七百一川色黃百里一小曲千里一曲一直

按河圖曰風後對黃帝曰河凡有五皆始開於昆侖之墟爾雅曰河出昆侖虛色白山海經曰河出昆侖西北隅史記大宛列傳曰天子案古圗書名河所出曰昆侖云唐書吐谷渾傳曰積石道總管侯君集任城王道宗追吐谷渾王伏允登漢哭山戰烏海行空荒二千里閱月次星宿川上望積石河源又吐蕃傳曰防盟使劉元鼎逾湟水至龍泉谷西北湟水出防谷抵龍泉與河合河之上流由洪濟梁西南行二千里水益狹春可渉秋夏乃勝舟其南三百里三山中髙而四下曰紫山直大羊同國古所謂昆侖者也虜曰悶摩黎括地誌曰阿耨逹山亦曰建末逹山亦名昆侖山水出一名抜扈利水一名恆伽河卽經稱河者也明一統志曰昆侖山在西蕃朶甘衛西北畨名一耳麻不莫刺山極髙峻雪至夏不消綿亙五百餘里黃河源在衛西鄙直馬湖蠻部正西三千餘里去雲南防江府西北一千五百里水従地湧出百餘方七八十里履髙瞰之燦若星列畨名火惇腦兒東北流百餘里滙爲大澤又東流爲赤賓河又合忽蘭等河始名黃河又東北至陜西蘭縣始入中國又東北經沙漠地折而南流入山西境凡九千餘里此黃河九曲千里一曲一直之大較也至黃河隨地異名後魏書龜玆國傳龜玆東有輪臺其南三百里有大河東流號計式水卽黃河也又於闐國傳城東二十里有大水北流號樹枝水卽黃河也宋契丹志其地有裊羅个沒卑水源出饒州西南平地松林直東流華言黃河也元史河源志騰乞裏塔卽昆侖也昆侖以東有水西南來名納鄰哈剌譯言細黃河也其他蓋不勝記云

管城碩記卷十四

欽定四庫全書

管城碩記卷十五

翰林院檢討徐文靖撰楚辭集注二

天問曰陰陽三合何本何化集注曰谷梁子曰獨陰不生獨陽不生三合然後生

按三合然後生者莊公三年谷梁傳文也注引徐邈曰獨天不生必三合而形神生理具是也

圜則九重孰營度之集注曰圜謂天之形也則法也九陽數之極所謂九天也

按說卦傳乾爲天爲圜圜與圓同故圜爲天也九重九層也淮南曰天有九重人亦有九竅近西儒所測第一重最下曰月輪天第二重曰水星天第三重曰金星天第四重曰日輪天第五重曰火星天第六重曰木星天第七重曰土星天第八重曰恆星天第九重最上曰宗動天歷學疑問曰以視差言之與人目逺者視差微近則視差大故恆星之視差最微以次漸增至月而差極大也以行度言之近天圜者爲動天所掣故左旋速而右移之度遲漸近地心則與動天漸逺而左旋漸遲卽右移之度反速故左旋之勢恆星最速以次漸遲至月而爲最遲也右移之度恆星最遲以次漸速至月而反最速也是二者宛轉相求其數巧合髙下之理可無復疑以此推之天實有九重非以九爲陽數之極而云九重也

天何所畓十二焉分集注曰畓合也問天地相接之處何所畓也答之曰天包地外非防乎地之上者也十二云者左傳曰日月所防是謂辰注云一嵗日月十二防所防爲辰十二月辰在星紀十一月辰在元枵之類是也

按周禮大宗伯以土宜之法辧十有二土之名物注曰十有二土分野十有二邦也上系十二次各有所宜也賈公彥曰十二次之分星紀吳越也元枵齊也娵訾衛也降婁魯也大梁趙也實沈晉也鶉首秦也鶉火周也鶉尾楚也壽星鄭也大火宋也析木燕也天有十二次日月之所躔地有十二土王公之所國又周語伶州鳩曰昔武王伐商嵗在鶉火又云嵗之所在則我之分野故知分野十二邦上系十二次各有所宜也此問天地相接之際何所防合而十二分野又焉所分自當以分者答之不當以交防者言之也若以日月所交防爲十二分而斗柄所指亦有十二又何必不爲十二分乎

出自暘谷次於防汜自明及晦所行防裏集注曰歷家以爲周天赤道一百七萬四千里日一晝夜而一周春秋二分晝夜各行其半而夏長冬短一進一退又各以其什之一焉

按王蕃依劉洪乾象之法而論渾天曰赤道帶天之紘去兩極各九十一度少彊黃道日所行也半在赤道外半在赤道內與赤道東交於角五弱西交於奎十四少彊其出赤道外極逺者出赤道二十四度斗二十一度是也其入赤道內極逺者入赤道二十四度井二十三度是也日南至斗二十一度去極百一十五度少彊是日最南去極最逺故景最長黃道斗二十一度出辰入申故日出辰入申晝行地上百四十六度彊故日短夜行地下二百一十九度少弱故夜長自南至之後日去極稍近故景稍短日晝行地上度稍多故日稍長夜行地下度稍少故夜稍短日行度稍北故日出入稍北以至於夏至日在井二十五度去極六十七度少彊是日最近北去極最近故景最短黃道井二十五度出寅入戌晝行地上二百一十九度少弱故日長夜行地下百四十六度彊故夜短自夏至之後日去極稍逺故景稍長日晝行地上度稍少故日稍短夜行地下度稍多故夜稍長日所在度稍南故日出稍南以至於南至而復初焉春分日在奎十四少彊秋分日在角五弱此黃赤二道之中交也去極俱九十一度少彊南北處斗二十一井二十五之中故景居二至長短之中奎十四角五出邜入酉日晝行地上夜行地下俱百八十二度半彊故日見之漏五十刻不見之漏五十刻謂之晝夜同夫天之晝夜以日出入爲分人之晝夜以昏明爲限日未出二刻半而明日入後二刻半而昏故損夜五刻以增晝刻是以春秋分之漏晝五十五刻至於周天里數無聞焉而洛書甄曜度春秋考異郵皆云周天一百七萬一千里又按帝王世紀曰周天三百六十五度四分度之一一度二千九百三十二里分爲十二次一次三十度三十二分度之十四各以附其七宿間距周天積百七萬九百一十三里徑三十五萬六千九百七十一里集注一百七萬四千里四字誤當作一也

夜光何徳死則又育集注曰舊說月朔則去日漸逺故魄死而明生旣望則去日漸近故魄生而明死此說誤矣果如此未望之前西近東逺旣望之後東近西逺安得未望載魄於西旣望終魄於東乎近世沈括之說乃爲得之其言曰月本無光猶一銀丸日耀之乃光耳光之初生日在其旁故光側而所見才如鉤日漸逺則斜照而光稍滿大抵如一彈丸以粉塗其半側視之則粉處如鉤對視之則正圓也以此觀之非旣死而復生也按書武成曰惟一月壬辰旁死魄厥四月哉生明孔安國傳曰旁近也月二日近死魄哉始也始生明月三日又顧命曰惟四月哉生魄傳曰始生魄月十六日也周書世俘觧曰惟一月丙辰旁生魄又曰二月旣死魄小開武曰惟王二祀一月旣生魄公緘鼎銘曰惟十有四月旣死魄蓋月光自爲生死望後明死朔後明生不全借光於日也死則又育之說與書傳並同烏得云誤京房曰月與星辰陰者也有形無光日照之乃有光先師以爲日似彈丸月似鏡體或以爲月亦似彈丸日照處則明不照處則闇括說本此非創論也宋祖衝之曰星體自有光曜非由稟日始明今星宿有時食月在魄中分明質見又梁武帝嘗儀曰月體不全光星亦自有光非受明於日若是日曜月所以成光去日逺則光全去日近則光缺五星行度亦去日逺近五星安得不盈缺當知不然太陰之精自有光景但異於太陽不得煇赫星月及日體質皆圓非如圓鏡當如丸矣以數說証之月自有光曜生魄死魄乃月自爲生死耳大戴記曰朱艸生日生一葉至十五日止日落一葉白虎通曰蓂莢樹名也月一日生一莢十五日畢至十六日去一莢皇甫謐曰若月小餘一莢抱朴子曰堯觀蓂莢以知月由此觀之艸木以朔望自爲榮落月光不能自爲生死乎

女岐無合夫焉取九子集注曰女岐神女無夫而生九子女岐之事無所經見釋氏書有九子母之說疑卽謂此然益荒無所考矣

按海外西經女子國在巫咸北兩女子居水周之郭璞圗贊曰簡狄有吞姜嫄有履女子之國浴於黃水乃娠乃字生男則死又大荒東經有司幽之國思士不妻思女不夫郭注曰言其人直思感而气通無配合而生子皆此類也

伯彊何處惠气安在集注曰伯彊大癘疫鬼也以其彊暴傷人故爲之名字以著其惡耳初非實有是人也按山海經曰東海渚中有神人曰禺禺生禺京禺京處北海郭璞曰禺京卽禺彊也禺彊字防水神也荘周曰禺彊立於北極龍魚河圖曰北海神名禺彊非謂癘鬼以彊暴傷人故爲之名字如郊特牲鄕人禓庾氏注曰禓是彊鬼之名也

何闔而晦何辟而明角宿未旦曜靈安臧集注曰宿音秀臧與藏同角宿固爲東方之宿然隨天轉運不常在東古經之言多假借也日之所出乃地之東方未旦則固已行於地中特未出地面之上耳

按春秋緯曰角二星天關也左角爲天田南三尺曰太陽道右角爲天門北三尺曰天陰道黃帝占曰日月五星出中道天下太平曜靈者日之光曜非卽謂日也旦則日行於角宿之中暉光所燭萬里同晷未旦則日之光曜將安藏乎詩庭燎云夜未央毛傳央旦也王肅曰央旦未旦夜半是也若乃初登於天后入於地無待於問矣何闔何開亦以角爲天關而云然非假借也又說苑辧物篇曰二十八星所謂宿者日月五星之所宿也劉熙釋名曰宿宿也言星各止住其所也宿讀如再宿一宿之宿不必攺音秀也

鴟龜曵衘鯀何聴焉順欲成功帝何刑焉集注曰舊說謂鯀死爲鴟龜所食鯀何以聴而不爭乎特以意言之耳詳其文勢與下文應龍相類似謂鯀聴鴟龜曵銜之計而敗其事然若且順彼之欲未必不能成功舜何以遽刑之乎

按唐防要曰漢柏梁殿災越巫言海中有魚虯尾似鴟激浪則降雨遂作其像於屋以厭火災王子年拾遺記曰鯀治水無功自沈羽淵化爲魚入於羽山下修魚祠四時致祭嘗見瀺灂出水長百丈噴水激浪必雨降漢書越巫請以鴟尾魚厭火祥今鴟尾卽此魚尾也又案爾雅曰鼈三足能龜三足賁史記正義曰鯀之羽山化爲黃熊入於羽淵熊音乃來反下三防爲三足也據此鴟龜皆水族鯀化爲黃能入於羽淵任鴟龜或曵或銜何遂聴之非鴟鳶之鴟謂鯀死爲鴟龜所食也順欲成功帝何刑焉言鯀所以致此者負命毀族耳若能順帝之欲而成功帝又何刑之乎至舊說謂鯀死爲鴟龜所食鯀何以聴而不爭此大悖也夫旣云鯀死而又誰與之爭乎

永遏在羽山夫何三年不施集注曰施謂刑殺之也左傳曰乃施邢侯此問鯀功不成何但囚之羽山而不施以刑乎

按辯證曰補注引山海經言鯀竊帝之息壤以堙洪水帝令祝融殛之羽郊詳其文意所謂帝者似指上帝蓋上帝欲息此壤不欲使人幹之故鯀竊之而帝怒也又祝融顓帝之後死而爲神蓋言上帝使其神誅鯀也若堯舜時則無此人久矣然經所謂祝融者乃炎帝裔孫爲黃帝司徒降處江水生共工共工生術器器一作囂路史術囂生條及句龍羅蘋注言共工垂爲句龍子舜典咨垂汝共工馬融注曰爲司空共理百官之事則是共工爲祝融之後故亦謂之爲祝融而帝舜命之共理百官因以殛鯀於羽郊如呂刑之稱重黎徵之稱羲和皆以其後世子孫稱之不必卽是人也且又一祝融非顓頊之後爲髙辛火正者施與弛通舎也此言永遏在羽山夫何三年不舎非謂三年不殺也爾雅殛誅也邢昺曰誅責竹書帝堯六十九年黜崇伯鯀洪範鯀則殛死孔傳曰放鯀至死不赦所謂不施者是也孟子以殛鯀爲舜則是遏之羽山者自是帝舜而竊帝之息壤者乃竊帝堯之息壤非上帝也禹貢冀州厥土惟白壤孔傳曰無塊曰壤正義曰九章算術穿地四爲壤五壤爲息土家語息土之民美卽息壤也史記秦武王迎甘茂於息壤注曰秦邑不聞其爲長息無限也郭云息壤言土自長息無限故可以塞洪水也謬矣若以爲上帝欲息此壤帝未有明命鯀烏知帝所欲息在於何壤卽用之而不得謂之爲竊矣

地方九則何以墳之集注曰九則謂九州之界如上所謂圓則也墳土之髙者也

按禹貢咸則三壤成賦中邦孔傳曰皆法壤田上中下大較三品周書作雒解受則土於周室爾雅則常也注謂常法也此言九則者卽禹貢之冀賦上上錯兗賦貞靑賦中上徐賦中中揚賦下上上錯荊賦上下豫賦錯上中梁賦下中三錯雍賦中下凡九也觀周官宰以八則治都鄙則此言九則不得爲九州之界明矣又九經釋文墳起也馬云有膏肥也言九土貢賦皆有法則何以墳起而肥之也

應龍何畫集注曰山海經曰禹治水有應龍以尾畫地卽水泉流通禹因而治之也

按嶽瀆經曰堯九年巫支祈爲孽應龍驅之淮陽龜山足下其後水平禹乃放應龍於東海之區至應龍以尾畫地集注所引山海經今經無是文據漢周憬碑應龍之畫栁州天對畚鍤究勤而欺畫厥尾則古本自應有是文也

九州安錯川谷何洿東流不溢孰知其故集注曰九州所錯天地之中也川谷之洿眾流之防也不溢之故則列子曰渤海之東不知防億萬里有大壑焉實惟無底之谷名曰歸墟八紘九野之水天漢之流莫不注之而無增無減焉

按禹貢疏曰九州之次以治爲先後皆準地之形勢從下向上從東向西靑徐揚三州並爲東偏雍髙於豫豫髙於靑徐雍豫之水從靑徐而入海也梁髙於荊荊髙於揚梁荊之水從揚而入海也兗在冀東南冀兗之水各自東北入海也鄒子曰儒者所謂中國者於天下乃八十一分居其一分耳中國名曰赤縣神州內自有九州禹之序九州是也不得爲州數中國外如赤縣神州者九有裨海環之如此者九乃有大瀛海環其外此蓋問禹別九州何所經營布置非謂九州之大安所錯置也蓋九州之水皆入於海復有大瀛海環之此所以東流而不溢也夫亦孰知其故哉

東西南北其修孰多南北順防其衍防何集注曰地之形量固當有窮但旣非人力所能徧歷算術所能推之而書傳臆說又不足知惟靈憲所言八極之廣厚於歷算若有依據然非專言地之廣狹也

按太乙金鏡經曰昔燧人氏仰觀斗極而定方名東西南北是也河圖括地象曰地廣東西八萬八千里南北二萬六千里有君長之八極之廣東西二億三萬三千里南北二億三萬一千五百里詩含神霧曰天地東西二億三萬三千里南北二億三萬一千五百里天地相去一億五萬里張衡靈憲曰八極之維徑二億三萬二千三百里南北則短千里東西則廣增千里自地至天半於八極則地之深亦如之其言蓋有所本

焉有石林集注曰未詳

按荘子曰老子見孔子從弟子五人嘆曰吾聞南方有鳥其名爲鳳所居積石千里天爲生食其樹名瓊枝髙百仞以璆琳瑯玕爲實當卽爲石林也杜子美鳳凰臺詩西伯今寂寞鳳聲亦悠悠山峻路絕蹤石林气髙浮亦卽以此爲石林矣

何獸能言集注曰禮曰猩猩能言不離禽獸今南方山中有之

按孫氏瑞應圖曰黃帝巡於東海白澤出能言逹知萬物之情以戒於民爲除災害又曰駃騠后土之獸也自能言語禹治水有功而來又曰角端日行萬八千里能言曉四夷之語聖主在位逹方外幽隱之事則角端奉書而來抱朴子曰黃帝窮神知姦者出於白澤之辭也

焉有龍虯負熊以遊集注曰虯見上余未詳

按五帝本紀曰黃帝者少典之子徐廣曰黃帝號有熊索隱曰黃帝號有熊以其本是有熊國君之子也帝王世紀曰黃帝受國於有熊居軒轅之丘封禪書曰黃帝鑄鼎於荊山鼎旣成有龍垂胡髯下迎黃帝黃帝上騎羣臣後宮從上者七十餘人龍乃上去故問焉有龍虯負熊以遊也周拱辰注曰虯龍與熊絕不相類而相負以逰蓋神熊也山海經熊穴恆出神人卽此也其說非是

黑水趾三危安在集注曰黑水三危皆見禹貢趾未詳

按山海經股之國其爲人食防勞民國其爲人手足盡黑郭璞圖贊曰人食防勞民黒趾卽趾也禹貢導黑水至於三危水經注黑水出張掖雞山南至燉煌過三危山南流入於南海括地誌曰三危山在沙州燉煌縣東南四十里此禹貢黑水之三危也鄭康成曰三危山在鳥防西南與汶山相接水經注渭水東歷大利又東南流苗谷水注之地道記曰有三危三苗所處故有苗谷此則放三苗之三危也而近世儒者混而一之或三苗始遷苗谷後又徙於沙州耳

羿焉彃日烏焉解羽集注曰彃射也淮南言堯時十日並出艸木焦枯堯命羿仰射十日中其九日日中九烏皆死墮其羽翼故畱其一日其說怪妄不足辧

按魏髙士傳曰許由字武仲堯舜皆師之與齧缺論堯而去隱乎沛澤之中堯舜乃致天下而讓焉曰十日並出而皭火不息其光也不亦難乎世謂堯時有十日其說蓋出於此夫堯時而果有十日哉據尹子盤古篇曰女媧補天射十日假令天果有十日媧皇旣射之矣堯時又安得有十日乎卽或有而羿彃之竹書紀年夏帝厪八年天有妖孽十日並出又帝癸二十九年三日並出所謂彃日者又安在乎劉向說苑曰吾嘗見四月十日並出漢五行志曰周靈王時有黑如日者五晉湣帝建興五年三日並照唐書突厥傳突厥盛夏而霜五日並出三月連明非眞天有十日五日也王充論衡曰所謂十日者殆更自有他物光質如日之狀此最爲確論也淮南曰若木在建木西末有十日其華照下地髙誘注曰若木端有十日狀如連珠花光照其下地則亦非眞日可知若果爲眞日揚子曰日月之徑千里不千里不足以照六合以十日計之當有萬里豈有棲於一木者山海經曰帝俊之妻生十日又曰女醜之屍生而十日炙殺之是蓋以十日命名者耳羿所射十日何必不然至以湯谷爲十日所浴亦以日入於蒙汜出於湯谷有似於浴唐呂溫作狄梁公頌曰取日虞淵洗光咸池潛授五龍夾之以飛豈眞洗日哉周禮庭氏救日之弓矢鄭氏注曰救日以枉矢救月以恆矢聖王之世妖不勝徳十日妖而羿射之是其職也況天問羿焉彃日亦未審其爲堯時否也堯時安有十日哉又按張衡靈憲曰日者陽精之宗積而成烏象烏而有三趾蓋在天成像者耳烏在其有羽毛可落哉

閔妃匹合厥身是繼胡爲嗜不同味而快一鼂飽集注曰閔憂也言禹所以憂無妃匹者欲爲身立繼嗣也下二句未詳

按趙氏吳越春秋曰禹三十未娶行塗山恐時暮失嗣曰吾娶必有應所謂閔妃匹合厥身是繼也鄭康成曰禹登用之年始娶於塗山氏三宿而爲帝所命治水孔氏書傳曰辛日娶妻至於甲日復往治水此蓋問禹重繼嗣而娶何嗜欲不同味而徒快一二鼂之飽乎

皆歸防�而無害厥躬何后益作革而禹播降集注曰防一作射�一作鞠此篇之義未詳

按詩陳師鞠旅�卽鞠承上文言啟所以思惟所憂而能拘執有扈俾王道四逹而不悖者以其陳師鞠旅統歸於防�無敢或害於厥躬故也何禹旣薦益於天而天下臣民頓革従前之舜之禹之故迹而獨思禹之播降以爲吾君之子乎據竹書帝啟二年費侯伯益出就國王師伐有扈皆一年事也故原連及之洪氏補注引汲書益爲啟所殺竹書帝啟六年伯益薨祠之無啟殺益事漢律曆志曰壽王言化益爲天子代禹皆不合經術亦此類也

管城碩記卷十五﹤子部﹐雜家類﹐雜考之屬﹐管城碩記﹥

欽定四庫全書

管城碩記卷十六

翰林院檢討徐文靖撰楚辭集注三

啟棘賓商九辯九歌集注曰棘賓商未詳竊疑棘當作夢商當作天以篆文相似而誤也蓋其意本謂啟夢上賓於天而得帝樂以歸如列子史記所言周穆王秦穆公趙簡子夢之帝所而聞鈞天廣樂九奏萬舞之類耳按竹書紀年帝舜二十九年帝命子義鈞封於商又夏后帝啟十年帝巡狩舞九韶於大穆之野蓋是時商爲虞賓而夏啟棘於賓商因得舜九辯九歌是爲九韶辯音徧變也周禮曰九徳之歌九防之舞於宗廟奏之若樂九變則人鬼可得而禮古辧與變通坤文言由辯之不早辯也五經音義曰辯或作變是也山海經夏后開上三嬪於天得九辯九歌以下郭注皆天帝樂名謬矣經言啟上三嬪於天者啟以黃帝堯舜之後爲三賓上告於天而饗之其所奏九辯九歌則於虞賓商鈞而得之如周禮嬪貢故書作賓是也又歸藏鄭母經曰夏后啟筮禦飛龍登於天非啟眞上於天也以啟上於天得九辯九歌謬矣集注因漢郊祀志秦穆公夢見上帝而後世皆曰上天史記趙世家趙簡子夢之帝所聞鈞天廣樂九奏萬舞遂斷以棘爲夢商爲天因篆文相似而誤今以理度之賓爲虞賓商爲商鈞正有無煩攺字者竹書少康元年帝卽位諸侯來朝賓虞公則啟之賓商棘可知矣棘訓急音義同也洪慶善補注以商爲契商則自於理礙矣

胡防夫河伯而妻彼雒嬪集注曰傳云河伯化爲白魚遊於水旁羿見防之眇其左目羿又夢與洛水神宓妃交亦妄言也

按竹書夏帝泄十六年殷侯微以河伯之師伐有易歸藏河伯筮與洛戰而枚卜昆吾占之曰不吉河伯雒伯皆夏時諸侯書稱太康畋於洛表后羿因民弗忍距於河所謂射河伯而妻雒嬪當在是時至河伯化爲白魚而羿射之羿又夢與洛神交皆謬說也

阻窮西徵巖何越焉集注曰此節似又言鯀事然羽山東裔而此云西徵已不可曉或謂越巖墮死亦無明文按帝王世紀曰帝羿有窮氏自鉏遷於窮石寒浞殺羿於桃棓遂代夏立爲帝寒浞襲有窮之號因羿之室生奡及此言阻窮者猶言阻險謂寒浞殺羿而阻有窮之國也晉書地理誌曰濟南平壽古寒國寒浞封此一統志萊州府濰縣東北有寒亭是浞自濰縣東北遷於河南之窮石爲阻窮而西徵也巖谷之險何所逾越而不憚煩也集注謂似言鯀事以下文有化爲黃熊耳據上文浞娶純何羿之防革則阻窮西徵自應屬上文矣

咸播秬黍莆雚是營何由並投而鯀疾修盈集注曰莆疑卽蒲字蒲水艸可以作席雚薍也與萑同左氏傳萑苻之澤是也余未詳

按國語曰子產曰昔者鯀違帝命殛之於羽山化爲黃能以入於羽淵韋昭曰能似熊上言化爲黃熊者此也咸播秬黍莆雚是營言是時稷方播種咸藝秬黍秬黑黍蓋陸地之所種者而鯀旣謫於羽淵居東海之濵則惟莆雚是營耳禮緯曰鯀妻修已吞薏苡而生禹因姓姒氏帝王世紀曰鯀妻修已見流星貫昴夢接意感胸拆而生禹或當日鯀投羽山修已従之何由並投於此鯀乃疾病修獨充盈乎莆卽蒲左傳澤之雚蒲舟鮫守之

撰體脇鹿何以膺之集注曰舊說言天撰十二神鹿一身八足兩頭獨何膺受此形體乎此大抵荒誕無據今亦不論

按周書王會解曰區陽以鼈封若彘前後有首山海經曰鏖鏖鉅山有獸左右有首名曰屏逢經又曰赤水之西流沙之東有獸左右有首名曰防踢郭注曰出名國又春秋運斗樞曰象八足陰敖翔注曰象太陰之物八足是欲行八方之事於寶捜神記曰晉大興元年武陵太守王諒牛生子一頭八足兩尾而共一腹則獸之兩首八足間亦有之盛之荊州記曰武陵郡西有獸如鹿前後有頭常以一頭食一頭行後漢書曰云陽郡有神鹿兩頭能食毒艸華陽國誌曰兩頭鹿出云陽郡南熊舎山博物志曰雲南郡出荼苜機音蔡茂機是兩頭鹿名永昌亦有之據此則鹿之兩首八足亦有不盡荒誕者

鼇戴山抃何以安之釋舟陵行何以遷之集注曰舊注引列仙傳曰有巨靈之龜背負蓬萊之山而抃舞事亦見列子下二句未詳

按釋舟陵行王逸注曰龜所以能負山若舟船者以其在水中也使龜釋水而陵行則何以能遷徙山乎此說大謬故集注以爲未詳論語奡蕩舟魏何晏觧云孔曰羿有窮之國篡夏后相之位其臣寒浞殺之因其室而生奡奡多力能陸地行舟古陵陸通用此問奡釋舟陸行何遂能遷移他處奡左傳作澆與下文惟澆在戶何求於嫂皆澆事也逸注以上文鼇戴山抃解作一事宜其悖矣

覆舟斟尋何道取之集注曰覆舟言夏后相已傾覆於斟尋之國今少康以何道而能復取澆乎

按竹書紀年夏后相二十六年寒浞使其子澆帥師滅斟灌二十七年澆伐斟尋大戰於濰覆其舟取之所謂覆舟斟尋者卽是事也王逸注少康滅斟尋氏奄若覆舟夫滅斟尋者澆也而以爲少康謬矣

桀伐防山何所得焉妺嬉何肆湯何殛焉集注曰桀伐防山之國而得妺嬉因此肆其情意故爲湯所殛按汲書帝癸十四年扁帥師伐岷山注曰岷山女於桀二人曰琬曰琰後愛二人女無子焉斵其名於苕華之玉而棄其元妃於洛曰妺喜國語史蘇曰昔夏桀伐有施有施人以妺喜女焉是桀初得妺喜而嬖之以爲元妃後又伐岷山得琬琰而棄有施氏之女於洛岷山卽防山其音同也此問桀伐防山何遂得二女而妺喜被棄何又肆其情欲爲湯所殛乎舊注以妺喜爲防山之女非

登立爲帝孰道尙之女媧有體孰制匠之集注曰舊說伏羲始畫八卦修行道徳萬民登以爲帝誰開導而尊尙之乎傳曰女媧人頭蛇身其體如此誰所制匠而圖之乎上句無伏羲字不可知下句則怪甚而不足論矣按三皇本紀曰炎帝神農氏姜姓母曰女登有媧氏之女爲少典妃感神龍而生炎帝此蓋問女登生子立以爲帝誰開道之登系有媧氏女世稱女媧氏人首蛇身一日而七十化誰爲制匠而圖其體乎四句蓋一時事也又按中記伏羲龍身女媧蛇身亦如世所謂文王虎肩仲尼龜背班超燕頷之類耳以此求之無足怪也

吳獲迄古南嶽是止孰期去斯得兩男子集注曰此節未詳舊注以兩男子爲泰伯虞仲未知是否

按韓詩外傳曰太伯知太王賢昌而欲季爲後也去之吳孔子曰伯見父志季知父心此云吳獲迄古者古卽詩所謂古公亶父言伯仲二人之吳迄獲古公之心也南嶽是止者括地誌會稽山一名衡山吳都賦指衡嶽以鎭野周時爲揚州鎭故亦稱南嶽也得兩男子者吳太伯世家武王克殷求太伯仲雍之後得周章時已君吳乃封其弟仲於故夏墟是爲虞仲所謂得兩男子者言武王求其後得此兩人也若以爲泰伯仲雍此兩人逃之荊蠻而又誰得之乎

緣鵠飾玉後帝是饗集注曰後帝謂殷湯也言伊尹始仕因緣烹鵠之美修玉鼎以事湯湯賢之因以爲相此卽孟子所辧割烹要湯之說

按竹書曰桀作傾宮飾璿臺大紀曰桀爲瓊室象廊瑤臺玉牀爾雅曰象謂之鵠玉謂之雕緣鵠飾玉桀器以象爲緣玉爲飾非謂尹因緣烹鵠也彼擁嬖後履帝位宴饗如是何遂有謀者起而滅之蓋由伊摯躬耕於莘野而湯往聘之立以爲相乃伐桀於鳴條而放之汲瑣語曰湯乃東至於洛觀帝堯之臺下所云帝乃降觀下逢伊摯是也若伊尹先緣鵠飾玉以干湯湯賢而相之則尹日在湯左右又何湯乃降觀始下逢尹乎世稱負鼎俎幹湯猶史記稱呂尙以釣魚姦西伯云爾豈眞緣鵠飾鼎以干湯乎紂作象箸而箕子嘆豫知必爲玉杯尹處士耕於莘野何従而有玉鼎乎若謂必實有鼎鵠之烹始謂之幹易曰鼎折足覆公餗亦將果有折足之事乎觀荀九家易震爲玉爲鵠爲玉者主鬯之象爲鵠者象謂之鵠以象齒雷則文生故也亦可以玉鵠爲烹鵠飾玉乎

該秉季徳厥父是臧胡終獘於有扈牧夫牛羊集注曰此節未詳諸說亦異補曰言啟兼秉禹之末徳而禹善之授以天下有扈以堯舜與賢禹獨與子故伐啟啟伐滅之有扈遂爲牧防也詳此該字恐是啟字字形相似也但牧夫牛羊未有據而其文勢似啟反爲扈所獘不可考也

按漢書古今人表帝嚳妃簡逷生卨卨五世孫防防子垓師古曰垓音該是卽該也竹書帝杼十三年商侯防死於河禮曰防勤其官而水死是也此承上簡逷在臺鳥致貽至於該而能秉卨商之季徳以承父防之臧善所謂厥父是臧也與啟何與洪注以該爲啟之譌非胡終獘於有扈獘姦欺也又與敝同蓋與下有扈牧竪爲一事也

有扈牧竪云何而逢擊牀先出其命何從集注曰竪童僕之未冠者舊說有扈氏本牧竪之人耳因何逢遇而得爲諸侯乎啟攻有扈時親於其牀上擊而殺之其命從何而出乎此亦無所據而牧竪之說又與其前相表裏未詳其說

按韓非子曰有扈氏有失度讙兜氏有孤男三苗有成駒桀有侯侈紂有崇侯虎晉有優施此六人者亡國之臣也上言使有扈之終敝者乃牧夫牛羊之人如所謂失度者耳下言有扈牧竪者乃童僕未冠之稱亦如楚所謂龍陽君耳中言幹恊時舞則其弄兵可知也平脇曼膚則其色美可知也彼不過牧竪之人云何而遭逢至此意其時方溺愛於衽席故啟伐有扈而擊牀先出耳又按太史公曰禹爲姒姓其後分封用國爲姓有夏后氏有扈氏有男氏斟尋氏則有扈之封自以同姓爲諸侯逸注云有扈本牧竪之人耳因何逢遇而得爲諸侯此大謬矣

恆秉季徳焉得夫朴牛何往營班祿不但還來集注曰舊說朴大也言湯常持契之末徳出獵而得大牛之瑞其往獵不但驅馳往來而已還輒以所獲得禽獸徧祿惠於百姓也蓋本文已不可考而說者又妄解也按山海經曰有困民國有人曰王亥托於有易河伯僕牛有易殺王亥取僕牛河伯念有易有易潛化出爲國名曰揺民又按竹書紀年曰夏帝泄十二年殷侯子亥賔於有易有易殺而放之十六年殷侯防以河伯之師伐有易殺其君緜臣卽是事也據此天問朴牛卽僕牛也音同字異耳山海經郭注河伯僕牛皆人姓名微殷之賢王假師伐罪河伯不得不助旣而哀念有易使得潛化而出爲揺民國此承前該秉季徳言殷侯子亥若能恆秉季徳賔於有易而不滛有易又焉得殺之而取僕牛上甲防假師河伯以滅有易河伯哀念有易潛出之國於揺民遂往營班祿食租衣稅不但使之生還也逸注以契爲湯父謂湯能秉持契之末徳其陋甚矣又微在夏爲殷侯郭注殷之賢王誤有易取僕牛僕牛地名如文八年取武城昭十年取郠之例郭注人名誤

昏防遵迹有狄不寧何繁鳥萃棘負子肆情集注曰舊說人循闇微之道爲戎狄之行者不可以安其身謂晉大夫解居父聘吳過陳之墓門見婦人負其子欲與之滛佚婦人引詩刺之曰墓門有棘有鴞萃止今詳其說上句迂曲難解下事亦無所據補引列女傳陳辧女事又無負子肆情之意

按列女傳曰陳辧女者陳國采桑之女也晉大夫解居甫使於宋道遇采桑女而戲之女乃歌墓門有棘有鴞萃止大夫乃服而釋之是時居甫使宋逸注以爲吳誤也又按昏防遵迹者昏指昏姻防無也言昏姻不遵古禮乃淫佚爲夷狄行不可以寧其身矣陳女歌墓門有棘有鴞萃止再四以拒之此貞女也何孤負女子之貞妄肆其情欲乎古女子多稱子桓二十八年左傳小戎子生夷吾杜預曰子女也詩之子於歸論語以其子妻之是也逸不解負子之義遂攺墓門之女爲婦人負子爲負其子可笑也

湯出重泉夫何辠尢不勝心伐帝誰使挑之集注曰重泉地名在馮翊郡史記所謂夏臺也言桀旣拘湯而復出遂不勝眾人之心而以伐桀是誰使桀見拘湯以挑之乎

按史記夏本紀曰桀乃召湯而囚之夏臺索隱曰獄名夏曰鈞臺皇甫謐曰地在陽翟是也太公金匱曰桀怒湯以防臣趙梁計召而囚之均臺置之重泉據此則重泉卽在夏臺於漢志爲潁川陽翟縣今開封府禹州也若左馮翊重泉縣在今西安府華州蒲城縣東南四十五里秦本紀秦簡公六年塹洛城重泉者也安得一之不勝心伐帝言湯原未嘗有勝夏之心而伐帝是誰使桀囚湯而挑之觀竹書帝癸十七年商使伊尹來朝二十二年商侯履來朝命囚履於夏臺是湯原未嘗有勝夏之心也

列擊紂躬叔旦不嘉何親揆發定周之命以咨嗟集注曰史記言武王至紂死所射之三發以黃鉞斬其頭懸之太白之旗此所謂列擊紂躬也然未見周公不喜與其咨嗟以揆武王使定周命之事蓋當時猶有其傳而今失之也

按魯周公世家曰周公佐武王作牧誓破殷入商宮已殺紂周公把大鉞召公把小鉞以夾武王所謂列擊紂躬也書金縢武王旣喪管叔及其羣弟乃流言於國曰公將不利於孺子則是以叔旦爲不嘉也定四年左傳所謂管蔡啟商惎間王室也何二叔親自揆發定周之命而又啟武庚與淮夷徐奄之屬以咨嗟而叛周也非叔旦不喜伐商與爲咨嗟之謂蓋上言會鼂爭盟此言管蔡流言之事也至直呼文王爲昌武王爲發則楚之無王久矣

授殷天下其位安施反成乃亡其罪伊何集注曰此四句不可曉似謂天旣授殷以天下而今亡之使其位何所施耶蓋惟反其所以成者是以至於滅亡而其爲罪果何事耶

按竹書武王十二年王帥西夷諸侯伐殷敗之於坶野王親禽受於南單之臺遂分天之明立受子祿父是爲武庚夏四月王歸於丰饗於太廟命監殷遂狩於管管蔡世家曰二人相紂子武庚治殷遺民則是監殷者饗於太廟而命之以殷天下之遺民授之而居是位者將安所設施以報效耶反啟武庚以作亂叛於成王其罪伊於何底耶

昭後成逰南土爰底厥利維何逢彼白雉集注曰昭王南逰至楚楚人鑿其船而沈之遂不還也白雉事無所見舊注謂周公時越裳氏嘗獻之昭王徳不能致而欲親往逢迎之亦恐未必然也

按竹書周昭王十九年祭公辛伯従王伐楚天大曀雉兔皆震喪六師於漢王陟據此當是厥利維何逢彼兔雉也汲未出世不知有兔雉事遂譌爲白雉耳

稷維元子帝何竺之投之於冰上鳥何燠之集注曰稷帝嚳之子棄也帝卽嚳也竺義未詳或曰厚也或曰篤也皆未安言旣是元子則帝當愛之矣何爲而竺之耶以此言之則竺字當爲天祝予之祝或爲天夭是椓之防以聲近而譌耳

按爾雅竺厚也邢昺疏曰竺與篤同此言帝何竺之者蓋天帝也是時棄之於冰上宜其斃矣天何獨厚之致有鳥以覆翼之若以爲帝嚳旣已棄之豈能使鳥翼之耶哀十四年公羊傳子曰天祝予注云祝斷也小雅天夭是防注云防害防喪與此並無與也

何馮弓挾矢殊能將之旣驚帝切激何逢長之集注曰馮引弓持滿也其他文多不可曉注以爲后稷補以爲武王未知孰是今姑闕之

按本紀崇侯虎譖西伯於殷曰西伯積善累徳諸侯皆歸之將不利於帝帝紂乃囚西伯於羑里閎夭之徒求有莘美女獻之紂乃釋西伯賜之弓矢斧鉞使得徵伐此言秉弓挾矢有殊能而將之者蓋西伯也其始也譖者切激言之而驚帝崇侯所云不利於帝也何閎夭之徒卒能逢帝之意而以西長命之乎爾雅曰伯長也皇甫謐曰王季於帝乙殷王之時錫九命爲西長文亦爲西伯故稱曰長據竹書王季之卒距帝乙元年已四年矣是時汲未出故士安亦誤也

伯昌號衰秉鞭作牧何令徹彼岐社命有殷國集注曰伯昌謂文王爲西伯名昌也號衰號令於殷世衰微之際也秉鞭防牧者之事也言服事殷而爲之執鞭以作六州之牧也徹通也武王旣有天下遂通岐周之社於天下以爲大社也

按竹書文丁四年周公季歷伐余無之戎克之命爲牧師旣執諸塞庫而季歷以郁戹死周勢衰微文王號令於衰微之際卒能嗣父爲西長秉政而作牧師焉鄭康成注王制曰殷之州長曰伯虞夏及周皆曰牧以天問及汲書証之是殷亦稱牧也何令徹彼岐社命有殷國者墨子曰赤烏銜珪降周之岐社曰命周文王代殷有國天問所云卽指是事尙未及武王也

伯林雉經維其何故感天抑墬夫誰畏懼集注曰舊注以此爲晉太子申生之事未知是否

按宣元年左傳曰諸侯伐鄭楚蒍賈救之遇於北林水經注曰春秋遇於伯林京相璠曰今滎陽菀陵縣有故林鄕在鄭北是伯林地名卽北林也古伯與北通史記相如傳廝徵北僑索隱曰漢郊祀志作伯僑孔明後出師表防敗伯山注曰他本作北山是也周書作雒觧降辟三叔管叔經而卒前漢志中牟縣有管城管叔邑後漢志中牟縣有林鄕是叔之雉經在管城之伯林矣阮籍荘論曰竊其雉經者亡家之子也此正用管叔雉經之事而注者反以此句爲誤蓋人但知有申生雉經而管叔雉經罕有知者王逸注曰伯長也林君也謂晉太子申生雉經而自殺此大謬也感天抑墬夫誰畏懼者金縢曰天大雷電以風禾盡偃大木斯抜邦人大恐是也若此者誰實使然蓋天之動威以表周公之徳耳

初湯臣摯後玆丞輔何卒官湯尊食宗緒集注曰官如官卿之適之官言終使湯爲天子尊其先人以王者禮樂祭祀緒業流於子孫也

按竹書曰沃丁八年祠保衡帝王世紀曰伊尹名摯爲湯相號阿衡年百嵗卒天霧三日沃丁以天子禮葬之此蓋問尹官於湯爲丞輔矣何其卒也一如官湯之時而又尊以天子之禮樂使食報於宗緒也若以使湯爲天子尊其先人不待問矣

彭鏗斟雉帝何饗受壽永多夫何長集注曰彭鏗彭祖也舊說鏗好和滋味進雉羮於堯堯饗之賜以壽考至八百嵗但此本謂上帝已爲妄說而舊注以爲堯又妄之尢也

按五帝本紀彭祖自堯時舉用未有分職楚世家陸終生子六人三曰彭祖索隱曰系本云三曰籛鏗是爲彭祖據此則鏗於堯時未有分職不得爲彭國也其封彭當在虞夏之間古今人表老彭在仲虺之後竹書紀年夏啟十五年彭伯壽帥師徵西河是夏初已有彭國而彭伯名壽不聞爲鏗何也又竹書武丁四十三年王師滅大彭鄭語曰彭姓彭祖豕韋則商滅之矣似大彭卽是彭祖之國至商已滅而神仙傳曰彭祖諱鏗帝顓頊孫至殷末年已七百六十七嵗而不衰老豈彭鏗以國予壽而自爲導引之術以全生耶斟雉之說𨿽無所考證逸注以帝爲帝堯則亦非無所本矣

中央共牧爰何怒蜂蟻防命力何固集注曰此節之義未詳當闕

按天官書曰北斗七星是謂帝車運於中央則中央謂九州之中也天生蒸民使司牧之以九州之中而共一牧何至有大小彊弱怒而相攻者哉無謂大者彊者爲可慮而弱者小者爲可忽也左傳臧文仲曰君無謂邾小蜂蠆有毒而況國乎韓子曰千丈之堤以蟻穴而壊蜂蟻防命力亦何嘗不固哉抱朴子曰蟻有兼弱之智蜂有攻寡之計人相禦役亦由是耳

薄暮雷電歸何憂厥嚴不奉帝何求集注曰此下皆不可曉今闕其義

按竹書成王元年周公出居於東二年秋天大雷電以風王迎周公於郊蓋是時周公東徵已三年矣其歸也𨿽屬遲暮而天乃以雷電表其誠歸何憂哉顧後世人臣被防居外天卽動之以威嚴而視天懵懵者多忽而不奉則上帝又復何所求也今我未得歸而防處於巖穴固何足云乃懷王十七年秦破楚師於丹淅斬首八萬虜楚將屈匄二十八年秦齊韓魏共攻楚殺楚將唐昧二十九年秦復破楚楚軍死者二萬殺將軍景缺三十年秦復伐楚取八城襄王元年秦發兵攻楚斬首五萬取析十五城而去荊楚之有勲舊者類皆以身徇師矣所餘者特持祿養交之臣耳楚地日削勢日微其又何以久長乎故其下曰防匿巖穴爰何云荊勲徇師夫何長徇師者國殤所謂帶長劍兮挾秦弓首𨿽離兮心不懲者也林希仲本以徇師爲作師誤

悟過更攺我又何言吳光爭國久余是勝集注曰吳光卽闔閭也

按史記伍子胥傳吳公子光令專諸刺殺吳王僚而自立是爲吳王闔閭闔閭立三年伐楚抜舒四年伐楚取六與潛六年大破楚軍取居巢九年與唐蔡伐楚吳王之弟夫槪擊楚將子常吳乘勝而前五戰至郢所謂吳光爭國久余是勝也此承上楚勲徇師焉能久長若悔悟自新更置賢臣良將以庶防君之一悟俗之一攺則我亦可以無言不然吳光入郢久有勝余之事矣不可以鑑前車之覆乎

何環閭穿社以及丘陵是淫是蕩爰出子文集注曰左傳曰若敖娶於防生鬭伯比若敖卒從其母畜於防淫於防子之女生谷於菟實爲令尹子文夫子稱其忠事見論語他則不可曉矣

按此承上文吳光勝楚而言定四年左傳吳入郢以班處宮預注曰以尊卑班次處王宮室史記伍胥傳吳入郢昭王走鄖伍子胥求王不得乃掘楚平王墓出其屍鞭之三百所謂環閭穿社以及丘陵者此也鄖卽防伯比淫防子之女生令尹子文處也子文爲令尹自毀其家以紓國難見莊公三十年傳帥師伐隨取成而還見僖公二十年傳今令尹則子蘭耳懷王死於秦長子頃襄王立以弟子蘭爲令尹楚人咎子蘭勸懷王入秦不返以視子文之爲令尹何如哉今舉國無可與言庶防負石自沈與未成君而死者如堵敖之流而告之以不長也何敢有議上自許而欲使忠名之彌顯哉

管城碩記卷十六

欽定四庫全書

管城碩記卷十七

翰林院檢討徐文靖撰楚辭集注四

涉江曰接輿髠首兮桑扈臝行集注曰接輿楚狂也被髮佯狂後乃自髠桑扈卽莊子所謂子桑戶

按論語楚狂接輿歌而過孔子言楚狂接孔子之輿而歌耳故下直曰孔子下不曰下輿以前有輿字故也後因號爲狂接輿接輿猶荷蕢非楚狂字也蓋是時楚狂趨避烏知其字哉莊子曰肩吾見狂接輿尸子曰楚狂接輿耕方城楚辭曰接輿髠首蓋皆以是爲號耳列仙傳曰接輿名陸通楚人嵇康書曰子房之佐漢接輿之行歌杜甫詩接輿還入楚王粲不登樓直以接輿爲字矣又論語子桑伯子王肅曰伯子書傳無見焉邢昺曰鄭以左傳秦有公孫枝字子桑恐非集注以楚辭桑扈臝行卽此伯子也家語伯子不衣冠而處卽此臝行之證也良是

露申辛夷死林薄兮集注曰露申未詳

按爾雅木自獘柛邢昺曰自獘踣者名柛申疑卽柛露申謂露處而自柛之辛夷死於林薄者也

哀郢曰發郢都而去閭兮怊荒忽其焉極集注曰郢都在漢南郡江陵縣

按春秋桓二年蔡侯鄭伯防於鄧傳曰始懼楚也杜注楚國今南郡江陵縣北紀南城也楚世家文王熊貲始都郢水經注曰江陵西北有紀南城楚文王自丹陽徙此楚人謂之郢都地理誌江陵故楚郢都孔仲達曰世謂之南郢也亦曰紀郢楚𨿽都郢未有城郭文公十四年楚莊王立鬭克公子燮因城郢爲亂事未得訖襄公十四年楚子囊還自伐吳將死遺言謂子庚必城郢昭公二十三年楚囊瓦城郢事在楚平王十一年也定四年吳人入郢昭王奔隨明年吳師歸楚復入郢乂明年吳復伐楚取番楚恐去郢北徙都鄀左傳令尹子西遷郢於鄀林氏曰攺鄀爲郢故曰遷郢於鄀世謂之北郢亦曰若郢子惠王徙鄢命曰鄢郢水經注滄浪之水纒絡鄢郢地連紀郢咸楚都矣哀郢之所謂郢都不知其何所指楚記曰楚郢都南面舊有二門一曰修門一曰龍門東面亦有二門其下曰顧龍門而不見孰兩東門之可蕪哀故都之日逺此集注據以爲紀郢也

淩陽侯之汜濫兮集注曰陽侯陽國之侯也溺死於水其神能爲大波

按陶潛羣輔錄曰伏羲六佐陽侯爲江海宋均曰主江海事陽侯主水故後世謂陽侯爲水神至溺死能爲大波之說𨿽見淮南子覽防訓注未足據也

當陵陽之焉至兮森南渡之焉如集注曰陵陽未詳按相如大人賦曰使五帝先導兮反太一而從陵陽漢書音義曰仙人陵陽子明也列仙傳曰子明於沛銍縣旋溪釣得白龍放之後白龍來迎子明去止陵陽山上百餘年遂得仙也此言已南渡大江無白龍之迎則陵陽其焉至渉江曰迷不知其所如此云焉如意同也

曽不知夏之爲丘兮孰兩東門之可蕪集注曰夏大屋也兩東門郢都東闗有二門也言懷王曽不知都邑宮殿夏屋當爲丘墟又不知兩東門亦先王所設以守國者豈可使之至於蕪廢耶襄王二十一年秦遂拔郢而楚徙陳不知在此後幾年也

按屈原曰王怒而疏屈平又曰屈平旣疏不復在位其後秦昭王欲與王防屈平曰秦虎狼之國不可信不如無行懷王卒行入武闗秦因畱懷王徐廣曰三十年入秦是原當懷王之時不過見疏而已未嘗遷於江南也旣令尹子蘭使上官大夫短屈原於頃襄王王怒而遷之離騷序曰遷於江南哀郢曰森南渡之焉如亂曰非吾罪而棄逐兮則此蓋作於襄王之時集注以爲言懷王疑時事有未合也

憎慍惀之修美兮集注曰慍心所緼積也思求曉知謂之惀

按戴侗六書故曰惀忠悃之意又唐書徐有功傳開元初竇希瑊等請以已官讓有功子惀以報舊徳推當日以惀命名之意自以忠悃爲是

抽思曰軫石崴嵬蹇吾願兮超回志度行隱進兮集注曰軫石未詳超回隱進亦不可曉

按二十八宿山經曰翼山軫山相連在楚荊門山中央齊伯曰軫者生於山長爲楚國一統志山在荊門州西又州南五里有荊門山是星家以山爲軫山軫石崴嵬蓋言世路之﨑嶇於所願爲蹇難也超回隱進或超而前或回而返皆先以志揆度之有所行則隱占其吉凶而後進也爾雅釋言曰隱占也郭注曰隱度疏曰占者視兆以知吉凶必先隱度故曰隱占也

懷沙曰易初本迪兮君子所鄙集注曰迪史作由易初謂變易初心也本迪未詳

按方言曰由迪正也東齊靑徐間相正謂之由迪本迪本正也史作本由義同也此言其初志本正後乃變易其初志是乃君子所鄙也

思美人曰遷逡次而勿驅兮聊假日以須峕集注曰遷猶進也逡次猶逡巡也

按後漢志曰攝提遷次靑龍移辰謂之嵗孔氏詩疏曰在天爲次在地爲辰賈公彥周禮疏曰次十二次也左傳鄭裨竈曰嵗不及此次也已皆是類也此承上造父操駕遷移逡次而勿驅蓋假日以須峕非止逡巡之謂也

惜往日曰君含怒以待臣兮不淸澂其然否集注曰澂音澄淸澂猶審察也

按易損象曰君子以懲忿窒欲懲古文作徴鄭劉瓛云懲淸也是淸澂當讀爲淸懲也與沔水民之訛言寧莫之懲同一意也

悲回風曰借光景以往來兮施黃棘之枉防集注曰黃棘棘刺也枉曲也以棘爲防旣有芒刺而又不直則馬傷深而行速舊注以爲願借神光電景飛注往來施黃棘之刺以爲防以求子推伯夷之故迹是也

按山海經曰苦山有木曰黃棘黃花而葉員其實如蘭服之不字是亦木之貞潔者言施此木以爲防迂枉於道路求介子伯夷之故迹也

望大河之州渚兮悲申徒之抗迹集注曰莊子曰申徒狄諫紂不聴負石自沈於河

按韓詩外傳曰申徒狄非其世將自投於河崔嘉聞而止之曰聖仁之人民之父母也今爲濡足不救溺人可乎申徒曰昔桀殺龍逢紂殺比干而亡天下吳殺子胥陳殺泄冶而滅其國非無聖智不用故也遂負石而沈於河韋昭曰六國時人由此觀之莊周之言未得其實也

逺遊曰聞赤松之淸塵兮願承風乎遺則集注曰列仙傳曰赤松子神農時爲雨師服水玉教神農能入火自燒至昆山上常止西王母石室張良欲從赤松子遊卽此也

按劉向列仙傳曰赤松子輿者黃帝時人不食五穀啖百艸花至堯時爲木工能隨風雨上下史記畱侯世家畱侯曰願棄人間事欲從赤松子遊耳乃學辟穀道引輕身蓋良所學者辟穀以赤松子輿不食五穀故願與之從遊耳古有兩赤松世多以良所願者爲能入火自燒之赤松失其防矣

載營魄而登霞兮掩浮雲而上徵集注曰載猶加也營猶熒熒也蓋修鏈之士必使魂常附魄如日光之載月質魄常檢魂如月質之受日光則神不馳而魄不死遂能登仙逺去而上徵也

按魏伯陽參同契曰陽神日魂陰神月魄朱子語錄曰日爲魂月爲魄其說蓋本於此又曰老子所謂載營魄如車載人之載月載日光魂加於魄魄載魂也皆見於語錄者也今楚辭集注載猶加也則又與車載之義似相矛盾又按老子曰載營魄抱一能無離乎呂吉甫注曰載者終而復始之謂營者環而無隙之謂子法言曰月未望則載魄於西旣望則終魄於東載對終言則亦終而復始之意也楚辭載營魄營者陽气之回旋魄者陰气之迫著人之初生卽具有陰陽之气初非有待於加也左傳樂祁曰心之精爽是謂魂魄是也若謂載營魄載猶加也如日光之加月質山海經漆吳之山處於東海其光載出載入亦可以爲加出加入乎

召丰隆使先導兮問太防之所居集重陽入帝宮兮造旬始而觀淸都集注曰太防宮垣十星在翼軫北重陽者積陽爲天天有九重故曰重陽旬始星名淸都列子以爲帝之所居也

按石氏星經曰太防十星在翼軫北瞿曇悉逹曰司馬遷天官書班固天文志並匡衛十二星驗圖簿及所見星位止十星未詳其防據漢書曰南執法四星是多二星又春秋合誠圖曰太防主法式陳星十二以備武患則亦十二星也今西儒星圖太防垣西蕃第三一星爲西次將外增一星東蕃第三一星爲東次將外增二星則又十三星矣重陽者以干卦六畫皆陽故謂之重陽也唐天文志曰升陽進逾天闗得純乾之位故鶉尾直建巳之月內列太防爲天廷孔穎逹左傳疏曰四月建已六陰盡消六陽並盛是爲純乾之卦是也非泛指天有九重爲重陽也召丰隆使先導者淮南子曰季春三月丰隆乃出則是建辰之月也太防位於已故召使先導之也帝宮卽太防之宮郗萌曰太防之宮太一之廷上帝之治五帝之座也旬始星名河圖曰鎭星之精散爲旬始黃帝占曰旬始出見北斗天子壽王者有福所謂造旬始而觀淸都蓋太淸之所都也

張咸池奏承云兮集注曰咸池堯樂承云黃帝樂也又曰顓頊樂又曰有虞氏之樂無所稽考未詳孰是按竹書紀年帝顓頊髙陽氏二十一年作承云之樂呂覽頊令飛龍作效八風之音命曰承云

二女禦九韶歌集注曰二女娥皇女英也禦侍也九韶已見騷經

按宋沈括曰舜陟方時二妃皆百餘嵗豈得俱存猶稱二女則以二女爲娥皇女英非也山海經曰舜妻登比氏生宵明燭光處河大澤二女之靈能照此所方百里一曰癸比氏姓纂曰癸比舜之第三妃也郭璞曰宵明燭光二女字也以能光照因名云則此所云二女者舜第三妃之二女江淹遂古篇帝之二女遊沅湘兮宵明燭光何焜煌兮二女禦而九韶歌宜卽此也

舒並節以馳騖兮逴絕垠乎寒門集注曰絕垠天之邊際也寒門北極之門也

按漢郊祀志黃帝接萬靈明庭明庭者甘泉也所謂寒門者谷口也服防曰黃帝升仙之處也師古曰谷口仲山之谷口也防仲山之北寒涼故謂此谷爲寒門也

九辯曰願寄言於流星兮羌儵忽而難當集注曰寄言欲附此言以諫誨其君也流星旣不可值則卒爲廱蔽而不可解矣

按爾雅曰奔星爲彴約邢昺曰卽流星也荊州占曰流星大如桃者爲使事也司馬彪天文志曰流星者貴使也星大者使大星小者使小此言欲寄言於使臣以諫君無柰倐忽而不可值也

招魂曰帝告巫陽曰端人在下我欲輔之魂魄離散汝筮予之集注曰帝天帝也女曰巫陽其字也端人謂屈原也魂魄離散身將顚沛故使巫陽筮問所在求而與之使反其身也

按海內西經曰開明東有巫彭巫抵巫陽巫履巫凡巫相夾窫窳之屍皆操不死之藥以距之郭璞曰爲距卻死气求更生周禮簭人掌九簭之名五曰巫昜昜卽陽古今字也蓋巫陽乃主筮之一官代守其職非女巫字陽者也

巫陽對曰掌防上帝其命難從若必筮予之恐後之謝不能復用巫陽焉集注曰此一節巫陽對語不可曉恐有脫誤然其大意以謂帝命有不可從者如必筮其所在而後招以與之則恐其離散之逺而或後之以至䢐謝且將不得復用巫陽之技矣

按防當作防說文楚人謂寐曰防讀衣倨切於去聲巫陽之意以人之死猶防也其修短之數有掌之者𨿽上帝有筮予之命難從矣若必然欲筮予之則不宜後恐後之而神气凋謝不能復禮雜記曰諸侯行死於館則復如於其國注曰復招魂復魄也檀弓疏曰招魂者是六國以來之言故楚辭有招魂之篇此蓋言魂魄離散久則䢐落衰謝不能如始死之時以衣招魂而復之至是始用巫陽焉則無及矣意或然也

雕題黑齒得人肉以祀集注曰題額也雕刻其肌以丹靑湼之也南方人常食蠃蜯得人肉則用以祭

按唐書驃國傳曰羣蠻種類多不可記有黑齒金齒銀齒三種見人以漆及鏤金銀飾齒寢食則去之隋書眞臘國傳曰城東有神名婆多利祭用人肉其王年別殺人以夜禱祀又女國傳曰俗事阿修羅神又有樹神嵗初以人祭皆可見玉之言信而有徴云

五穀不生藂菅是食些集注曰菅茅屬言其地不生五穀其人但食此菅艸也

按魏書吐谷渾傳北有乙佛勿敵國不識五穀惟食魚及蘇子蘇子狀若中國枸杞子唐書拂菻傳自拂菻西南行二千里有國曰磨鄰曰老勃薩無艸木五穀飼馬以槁魚人食鶻莽鶻莽波斯棗也南史扶桑國傳扶桑東千里有女國食鹹艸咸艸葉似邪蒿而气香味鹹一統志瀚海在火州栁陳城東地皆沙磧宋史雲沙深三尺不育五穀沙中生艸名登相收之以食皆此類也

層冰峨峨飛雪千里些集注曰言北方常寒其冰重累峨峨如山涼風急疾時雪隨之飛行千里乃至地也按坤輿圖說北海半年無日气候極寒而冰故曰冰海舶爲冰海所阻直守至冰解方得去又苦海中冰塊爲風擊堆疊成山舶觸之定爲虀粉此所謂層冰峨峨者也唐書康國傳有碎葉者西南直蔥嶺贏二千里北三日行度雪海春夏常雨雪此所謂飛雪千里者也

九侯淑女多迅眾些集注曰商九侯之女八之紂而不憙淫者也迅眾未詳

按爾雅曰振迅也郭璞曰振者奮迅言𨿽九侯之好女亦多奮迅於眾人之中以自修飾也殷本紀曰九侯女不憙淫徐廣曰一云無不憙淫今案玉所稱九侯淑女則是廣注誤也

稻粢穱麥挐黃粱些集傳曰穱擇也穱麥稻處種麥擇取其先熟者也

按張衡南都賦曰冬稌夏穱隨時代熟則是稌稻也而熟於冬穱麥也而熟於夏不當訓穱爲擇

大苦鹹甘辛酸行些集注曰大苦豉也咸鹽也酸酢也辛謂椒姜也甘謂飴蜜也

按月令春其味酸夏其味苦季夏中央其味甘秋其味辛冬其味鹹內則凡和春多酸夏多苦秋多辛冬多咸調以滑甘注曰多其時味以養气此所云苦甘鹹辛酸者槪舉五味之和而言不必専指一物也又按釋名曰豉嗜也調五味可甘嗜也不得以大苦名之

吳歈蔡謳奏大呂些集注曰大呂律名

按史記平原君傳毛先生一至楚使趙重於九鼎大呂正義曰大呂周廟大鐘樂毅傳大呂陳於元英索隱曰大呂齊鐘名以兩說証之此所云大呂者蓋所鑄之鐘聲應大呂之律因以爲名襄十九年季武子以所得於齊之兵作林鐘昭二十一年天王將鑄無射皆鐘名也又周禮大司樂曰奏黃鐘歌大呂若大呂律名不得以爲奏矣況律有十二何當獨奏大呂耶

路貫盧江兮左長薄集注曰貫穿過也盧江長薄皆地名左者行出其右也

按水經匯水出桂陽縣盧聚酈注曰水出桂陽縣西北上驛山盧溪爲盧溪水東南流逕桂陽縣故城謂之匯水又深水注曰許愼雲深水出桂陽南平縣也縣有盧溪盧聚山在南平縣之南九疑山東也又按隋書地理誌桂陽縣有盧水卽楚辭所謂盧江者也一統志盧溪在辰州府盧溪縣西二百五十里唐志謂武徳四年割沅陵置盧溪縣則又與桂陽盧溪相去絕逺讀者不可不知也又長薄乃江邊長岸艸木交錯處非地名也陸機詩按轡遵長薄王維詩淸川帶長薄則長薄不得専以一地名之

還與王趨夢兮課後先君王親發兮憚靑兕集注曰夢澤名楚有云夢澤跨江兩岸云在江北夢在江南憚懼也兕似牛一角靑色重千斤言王親發矢以射靑兕中之而懼走也

按埤雅曰犀形似水牛黑色三角一在頂一在額一在鼻上鼻上者卽食角也亦有一角者交州記曰犀有二角鼻上角長額上角短或曰三角者水犀也二角者山犀也則兕不盡一角也呂氏春秋曰楚莊王獵於云夢射隨兕而獲之劉向新序曰楚王載繁弱之弓忘歸之矢以射隨兕於夢也玉所言蓋指此也

大招曰北有寒山逴龍赩只集注曰逴龍山名赩赤色無艸木貌

按大荒北經西北海之外有神人面蛇身而赤其暝乃晦其視乃明是謂燭龍吳志伊山海經廣注曰燭或作逴楚辭大招曰北有寒山逴龍赩只陸時雍注云逴龍當是燭龍又按此言赩只者以燭龍身赤故也非赤色無艸木之謂

醢豚苦狗膾苴蒓只集注曰苦以膽和醤也世所謂膽和者也苴蒓一名蘘荷

按特牲饋食禮鉶芼用苦鄭注曰苦苦荼內則濡豚包苦孔疏曰包褁豚肉以苦菜殺其惡气公食大夫禮三牲皆有芼注曰牛藿羊苦豕薇也是苦狗乃包苦用苦之類非謂以膽和醤也又逸注曰苴蒓蘘荷也蒓音博史記相如遊獵賦諸蔗且闞駰曰且蘘荷與逸注同且漢書作巴且文頴曰巴蕉芭蒓音近則以爲巴蕉是也陸佃埤雅曰蕉不落葉一葉舒則一葉焦故謂之蕉崔豹古今注曰蘘荷似巴蕉而白色其子花生根中花未敗時可食此苴蒓與蘘荷別者也又按相如賦旣有諸蔗且乂有茈姜蘘荷若使且卽蘘荷當時作此賦上獻天子豈應兩用之乎

吳酸蒿蔞不沾薄只集注曰酸蒿蔞一作防音模防音途

按白虎通楡莢醤曰音末蓋卽也說文防楡醤也音茂防音豆崔實四民月令音牟偸釋名防投也味相投也據此防音途疑有譌也

炙鴰烝鳬煔鶉敶只集注曰煔爚也鶉鴽也

按內則曰鶉羮雞羮鴽釀之蓼孔氏疏曰謂用鶉用雞爲羮鴽者惟蒸煮之而已不以爲羮爾雅曰鴽鴾母又曰鷯鶉其雄鶛牝痺邢昺疏曰鴽田防所化者鶉蝦蟇所化者也淮南萬畢術曰蝦蟇得化爲鶉鶉鴽非一種也

煎鰿雀遽爽存只集注曰鰿小魚也遽爽存未詳按易井谷射鮒廣雅曰鮒一名鰿今之鯽也遽疑卽臄山海經苦山有獸焉名曰山膏其狀如逐郭注曰卽豚字是遽卽臄與腒通周禮庖人注腒幹雉也左傳五鳩有爽鳩則遽爽蓋爽鳩之幹者煎鯽雀而遽爽不敗並有可存義或然也

伏羲駕辯楚勞商只集注曰伏羲之駕辯楚之勞商疑皆古曲名而未有考

按王逸注伏羲作瑟造駕辯之曲吳都賦或超延露而駕辯宜卽此也纂注曰駕辯淩出其上而辯也失其防矣又招魂宮庭震驚發激楚些後漢邊讓傳激楚之淸宮注激楚曲名楚勞商謂激楚之含商者勞謂屬和而助之也與大雅神所勞矣義同

鴻鵠代遊曼鷫鷞只集注曰曼衍也鷫鷞長頸綠身似鴈

按淮南子曰馳騁夷道釣射鷫鸘之謂樂乎歸藏曰有鳬鴛鴦有鴈鷫鸘馬融曰其羽如紈髙首而修頸洪興祖楚辭補注曰長頸綠身其形似鴈是也又一曰鳯凰別名非也唐書拂林國傳曰王坐金蘤榻側有鳥如鵞綠毛上食有毒輙鳴其殆鷫鷞乎世以鷫鷞爲西方神鳥蓋有由矣

直贏在位近禹麾只集注曰直贏謂理直而才有餘者禹麾未詳

按國語曰嬴伯翳之後也秦本紀曰大費與禹平水土帝錫元圭禹受曰非予能成亦大費爲輔帝曰咨爾費贊禹功其賜爾皂遊是爲柏翳舜賜姓嬴氏索隱遊音旒謂皂色旌斾之旒又禮大傳殊徽號注曰徽號旌旗之名也疏曰殊別也周大赤殷大白夏大麾各有別也是禹之旌旗名麾色尙黑也贏與嬴同直贏謂臯陶伯益劉向列女傳臯子五嵗而贊禹注曰臯陶之子伯益也此言直贏在位而贊禹舜賜以皂遊黑色與禹麾爲近也

昭質旣設大侯張只集注曰昭質謂射侯所畫之地如言白質赤質之類也

按儀禮郊社禮曰凡侯天子熊侯白質諸侯麋侯赤質大夫布侯畫以虎豹士布侯畫以鹿豕凡畫者丹質又小雅賔之初筵發彼有的毛曰的質也正義曰周禮鄭眾馬融注皆云十尺曰侯四尺曰鵠二尺曰正四寸曰質是質在正之中也

惜誓曰飛朱鳥使先驅兮駕太一之象輿集注曰淮南云前朱雀後武注云張爲朱雀沈存中云朱雀不知何物但謂鳥而朱者羽族赤而翔止必附木此火之象也或云鳥卽鳯也然天文家朱鳥乃取象於鶉南方七宿曰鶉首鶉火鶉尾是也鶉無尾故以翼爲尾云按師曠禽經曰赤鳯謂之鶉鶡冠子曰鳯鶉火之禽陽之精也安成王教曰鶉火之禽不匿景於丹山崔豹古今注曰禮記行前朱鳥鸞也山海經曰帝臺之碁五色而文狀如鶉卵又曰昆侖之丘有鳥曰鶉鳥是司帝之百服黃帝占曰張天府也朱鳥嗉也主天王宮內衣服覽曰鳯赤曰鶉三輔黃圖曰蒼龍白虎朱雀元武天之四靈以正四方漢書莽使曉知地理圖籍者共校治於壽成朱鳥堂唐書渤海傳渤海言義立攺年朱雀魏伯陽參同契曰朱雀翺翔戲兮飛揚色五彩其必非鶉防明矣集注鶉無尾以翼爲尾哀時命篇爲鳯凰作鶉籠兮集注又以鶉爲鳥之小而無尾者直以爲鶉防矣夫鶉防而爲朱鳥豈可以爲四靈之一乎

哀時命曰務光自投於深淵兮不獲世之塵垢集注曰務光古淸白之士也言不見從自投深淵而死不爲讒佞所塵污也

按莊子讓王篇曰堯讓天下於許由由遂逃箕山洗耳於潁水卞隨自投於桐水務光負石自沈於盧水史記伯夷列傳說者曰堯讓天下於許由許由不受及夏之時有卞隨務光索隱曰夏時有卞隨務光殷湯讓之天下並不受而逃蓋光之自沈以讓天下爲污已非爲言不見從自投深淵不爲讒佞所塵污也

管城碩記卷十七﹤子部﹐雜家類﹐雜考之屬﹐管城碩記﹥

欽定四庫全書

管城碩記卷十八

翰林院檢討徐文靖撰史類一

史髙祖功臣侯表甘泉侯劉賈曽孫侯嫖索隱曰嫖匹妙反漢表作嬹音火孕反說文嬹悅也

按嫖字古文作�標亦作�嬹蓋爲�之訛耳當從史記爲是索隱注引漢表作嬹音火孕反非又嫖當音匹遙反作去聲非

建元已來王子侯表袧侯買以城陽王子元狩元年四月戊寅侯索隱曰表作袧音俱在東海漢志作栒音荀在扶風與袧別

按今本表皆作栒音荀無有作袧音俱者袧在東海袧卽朐蓋東海朐縣也今字書袧無平音非也

髙祖功臣侯表剻成侯國三蒼云剻鄕在城父梅誕生云剻俗作國名讀烹上聲國名宜從邑從刀誤

按穆傳有防伯絮說文扶風有防鄕此國名防字從邑者也史表剻成侯索隱剻苦壊反一音裴此國名剻字從刀者也據漢表剻成制侯周緤卽史記剻成侯也師古音培又普肯反集韻防作剻是防剻本一字也

史記曰子貢一出存魯亂齊破吳彊晉而霸越子貢一使使勢相破十年之中五國各有變索隱曰按左傳爲魯齊晉吳越也

按蘇氏古史考曰太史公稱子貢一出存魯亂齊破吳彊晉伯越予觀春秋左氏傳齊之伐魯本於悼公之怒季姬而非陳恆吳之伐齊本怒悼公之反覆而非子貢吳齊之戰陳乞猶在而恆未在事凡太史公所記皆非也蓋戰國說客設爲子貢之辭自托於孔氏而太史公信之耳

史記曰宰我爲臨淄大夫與田常作亂以夷其族孔子恥之索隱曰左傳無宰我與田常作亂之文然有闞止字子我田闞爭寵子我爲陳恆所殺恐字與宰我相渉故云然

按史公齊世家云子我夕賈逵云卽監止也及按田完世家云子我者監止之宗人也常與田氏有卻又云子我率其徒攻田氏不勝出亡田氏之徒追殺子我及監止夫監止子我本一人也而誤爲兩人則子我之誤爲宰我者當必以宰予闞止並字子我乃致斯誤楊用修按李斯傳言趙髙之短於二世曰田常爲齊簡公臣下得百姓上得羣臣陰取齊國殺宰予於庭遂弒簡公斯去宰予未逺所言當得其實如斯所言則宰我之死仇牧之類也司馬遷遂誣以作亂作亂本無明文而與難獨有此證不然幾厚誣賢者

前漢書五行志劉向治谷梁春秋數其旤福傅以洪範爰作洪範五行蘇氏洵曰歆向之惑始於福極分應五事遂彊爲之說

按前漢書儒林傳夏侯勝從始昌受尙書及洪範五行傳當時五行休咎之說學者靡然宗之矣據公孫傳贊曰孝宣承統招選茂異而蕭望之梁丘賀夏侯勝韋元成嚴彭祖尹更始以儒術進劉向王褒以文章顯向至成帝初河平三年見王氏權位太盛始作洪範五行因事納忠譏切時政而夏侯於宣帝時已從始昌受尙書及洪範五行傳是洪範五行之說前此已有而以福極分配者乃始於劉向耳瓊山丘氏曰後世推五行休咎之說其端始於董仲舒而盛著於劉向此書研北雜錄曰劉向洪範五行傳之作借經文以規切時事其不能一一與聖經比附無怪其然

史記平津侯主父列傳後引太皇太后詔大司徒大司空徐廣曰此是平帝元始中王元後詔後人冩此索隱曰按廣所云則又非褚先生所錄也

按史儒林傳後云董仲舒子及孫皆以學至大官又賈誼傳云孫賈嘉好學此皆非太史公之本文乃褚少孫所補也班固目錄曰馮商長安人成帝時待詔金馬門受詔續太史公書十餘篇後漢楊終傳肅宗時受詔刪太史公書爲十餘萬言無怪乎史記所錄往往有少孫已後事也

史記李斯傳處卑賤之位而計不爲者此禽鹿視肉人面而能彊行者也索隱曰禽鹿猶禽獸也言禽獸但知視肉而食之

按山海經有視肉虖交郭璞圖贊曰視肉有眼而無腸胃莊子曰人而不學謂之視肉學而不行謂之撮囊則視肉自是一物此言貧賤而不爲計者如就禽之鹿視肉之類𨿽人面而能彊行烏能免於貧賤哉非禽獸但知視肉而食之謂

後漢劉茂賊執劉戎以矛刺之時小吏所輔叩頭求哀注曰漢有所忠爲諫議大夫輔所忠之子

按史記封禪書公孫卿因所忠言寶鼎平凖書所忠言世家子弟富人或鬭雞走狗馬弋獵博戲司馬相如傳帝欲悉取其書使所忠往石慶傳欲請治近臣所忠風俗通云漢有諫議大夫所忠氏是所忠乃西漢武帝時人也與後漢所輔相去絕逺何得以輔爲忠子子字誤當是所忠之後唐書髙麗傳大酋所夫孫拒戰則亦有所姓也春秋隱九年俠卒谷梁傳曰所俠也注云俠名也所其氏是所得姓之由也姚察不知乃以所忠爲所患謬矣

漢昌邑王傳取卒迾宮淸中備盜賊李奇曰迾也按馬融圍棋賦緣邊迾顏延之赭白馬賦進迫迾鮑宣傳男女迣晉灼曰迣古列字迣與迾皆卽列也遮乃訓攔漢髙紀董公遮說是也漢齊王融詩霜琯迾遙洲梁元帝牛渚磯碑丹鳯爲羣紫柱成迾皆卽列也豈可以迾爲遮乎南齊書佞幸傳後史臣云迾淸道遮迾字本可通用非専指車駕淸道言也古今通韻曰迾遮也一曰車駕淸道是又以李奇注而誤矣

魏堯暄傳暄字辟邪本名鐘葵胡元瑞曰辟邪於葵義了不相渉鮮不以終馗之譌

按杜佑通典虢州嵗貢終葵石硯二十枚蘇易簡文房四譜虢州嵗貢鐘馗硯二十枚史記吳防楚鐘離世本作終犁古鐘終馗葵通用終葵卽鐘馗也又後漢有李鐘馗北史宦者傳有宮鐘馗字皆作馗魏書於勁字鐘葵太尉防之子又魏中山公李先先子冏冏子鐘葵襲爵降爲子北史張白澤本名鐘葵獻文賜名白澤隋書李景傳漢王諒嵐州刺史喬鐘葵攻景字皆作葵

通鑑有星孛於北斗史炤釋文彗星謂之孛胡身之曰彗自是彗孛自是孛孛之災甚於彗

按爾雅彗星爲攙搶注曰彗亦謂之孛言其星孛孛如埽彗左傳有星孛於大辰西及漢申繻曰彗所以除舊布新也楚辭逺遊雲彗星以爲旍王逸注引援孛光以翳身也漢五行志有星孛入於北斗星傳彗星入北斗成帝建始元年有星孛入於營室劉向谷永以爲彗星加之董仲舒王道篇有彗星見於東方孛於大辰彗星謂之孛炤說正未爲非

說苑曰公子光使専諸刺王僚以位讓季子季子曰爾殺吾君吾受爾國則吾與爾爲同簒也爾殺吾兄吾又殺爾則是昆弟父子相殺無已時也卒去之延陵終身不入吳君子以其不殺爲仁不取國爲義

按唐文粹獨孤論札曰季子三以吳國讓春秋褒之愚竊謂其廢先君之命非孝附子臧之義非公執禮全節使國簒君弒非仁

蜀書彭羕傳羕在獄與諸葛亮書曰僕得遭風雲從布衣之中擢爲國士分子之厚誰復過此裴松之注云分子之厚者羕言劉主分兒子厚惠施之於已

按谷梁傳曰召伯周之分子也範寧曰周之分子謂周之別子孫也羕蓋言劉主蓄已之厚不啻如支庶子孫亦如文王於召伯恩同分子故其書後語曰西伯九十寧有衰志負我慈父罪有百死也分子二字本此

後漢初平十七年董昭勸曹操加九錫荀彧仰藥而卒蘇東坡曰荀文若其才似子房其淸似伯夷

按東坡寓惠集曰曹操旣得志士人靡然歸之荀文若盛名猶爲之經營謀慮一旦小異便爲謀殺程昱郭嘉之流不足數也蓋亦悔其前說之過矣朱子曰荀彧之死胡文定引宋景文說以爲劉穆之宋齊丘之比最得情狀之實無復攺評矣

曹操徵冒頓經白狼山逢獅子忽一物如貍跳上獅子頭獅子伏不敢起遂殺之

按逸周書渠捜獻鼩犬鼩犬露犬也能飛食虎豹王氏彚苑獸有艸上飛畨名昔雅鍋失有大犬之形渾身似玳瑁斑貓兩耳尖黑純不惡若獅豹猛獸見他卽伏於地乃獸之王也魏武白狼山所見宜卽此也當時欲神其事故不致詳耳

魏志注曰漢世西域舊獻火浣布中間久絕至魏初時人疑其無有文帝以爲火性酷烈無含生之气著之典論明其不然及明帝立詔以先帝典論刋石於廟門之外至景初三年西域獻火浣布於是刋滅此論而天下笑之

按逸周書曰火浣布必投諸火出火振之皜然疑乎雪焉神異經曰南方有火山焉火中有防色白取其毛績以爲布謂之火浣布金樓子曰舜時羽民獻火浣之布孔叢子子順對魏王曰周穆王大徵西戎西戎獻火浣之布傅子曰長老說漢桓帝時梁冀作火浣布單衣防賓客行酒佯爭酒失杯而污之冀僞怒解衣燒之粲然潔白後漢書西南夷傳賨幏火毳軨積於內府此皆在魏文前者乃著之典論以明爲不然之事抑何輕於立論也又按晉書張駿傳西域諸國獻汗血馬火浣布苻堅傳天竺獻火浣布束晢發記西域有火防之布東海有不灰之木殷臣奇布賦牙炭中穎發燼隅葉因熖潔翹與炎敷焱榮華實焚灼蕚珠庾闡都賦火布濯穢於炎焱梁劉孝威啟火布焚而無污王褒詩單衣火浣布蕭子顯日出東南隅行單衣防毛織寶劍羊頭銷王貞白寄鄭谷詩火防重燒布冰蠶獨繭絲此又因史傳所載而用其事不必盡有所見也

沈約宋書云箎暴新所作不知何代人

按毛詩序何人斯蘇公刺暴公也仲氏吹箎鄭氏謂相應和如壎箎以言宜相親愛也世遂以爲作誤矣世本暴辛公作塤蘇成公作箎宋衷注云平王時諸侯沈以箎爲暴公作尢誤又按毛詩序上帝板板凡伯刺厲王也詩已有天之牖民如壎如箎之句厲王在平王之前尙隔宣幽二王安得謂平時諸侯方作壎箎此又宋衷之謬矣據周禮笙師教龡竽笙塤籥簫箎篴管通歷云帝嚳造塤王嘉云庖犧灼土爲壎則不始二公明矣

南齊書幸臣傳紀僧眞遭母喪開冡得五色兩頭蛇按白澤圖曰故澤之精名冕狀如蛇一身兩頭五采以其名呼之可使取金銀僧眞母冡中五色兩頭蛇疑卽此也

後魏書馮熙傳洛陽𨿽經破亂而舊三字石經宛然猶在至熙與常伯夫相繼爲州廢毀分用大致頺落按後漢書靈帝紀熹平四年春三月詔諸儒正五經文字刻石立於太學門外陳大昌演繁露曰刻於石碑爲古文篆三體書法以相參檢蓋以字凡三體故謂之三字石經越二年攺元光和始置鴻都門學舊有云石經在鴻都門學者妄也又衛恆撰四體書勢其敍古文曰魏初傳古文出邯鄲淳至正始中立三字石經轉失淳法其序篆書曰漢末蔡邕采李斯曹喜之法爲古今雜形然精密簡理不如淳也魏略曰淳一名竺字子叔博學有才章又善蒼虫篆許氏字指是也晉記載石季龍𨿽昏虐無道而頗慕經學遣國子博士詣洛陽冩石經北齊書文宣帝紀詔曰往者文襄皇帝所建蔡邕五十二枚卽宜移置學館依次修立後魏書明元帝紀泰常八年夏四月幸成臯城觀虎牢遂至洛陽觀石經楊龍驤洛陽記曰朱超石與兄書石經文都相似碑髙一丈許廣四尺騎羅相接此皆爲漢之石經據謝承後漢書曰碑立太學門外置屋覆之四面欄障開門於南河南郡設吏卒視之故得以久存而不敝也至魏馮熙常伯夫相繼廢毀不深可惜哉元吳萊集有答陳彥理以漢石經見遺詩橫山先生多古玩太學石經分我半又有觀秦丞相斯鄒嶧山刻石木本詩陽冰石經欲乳楚金�匾猶躇蹈蓋唐李陽冰願刻石書六經𨿽未見施行而石經字法間行於世故萊詩云爾又按南齊書魏虜傳曰城西三里刻石冩五經及其國記於鄴取石虎文石屋基六十枚皆長丈餘以充用水經注曰樹之於堂西石長八尺廣四尺列石於其下碑石四十八枚廣三十丈此魏石經也

隋仁壽三年龍門王通詣闕獻太平十二策上不能用罷歸綱目書獻策不報史斷曰使通教授河汾著書講道以沒其身何不可而必欲鼓瑟齊門自取絀辱直書獻防不報蓋亦可愧之甚矣

按通教授河汾累徵不起楊素甚重之勸之仕通曰通讀書談道足以自樂願明公正身以治天下使時和年丰通受賜多矣不願仕也然則獻策者用世之志素勸之仕不仕者樂行憂違確乎其不可防也程子明道曰文中子本是一隱君子世人往往得其議論附會成書如世所稱禮論樂論續詩續書元經贊易未及行者皆附會成書者也明道又曰其中極有格言荀道不到處如通鑑所載賈瓊問息謗仲淹曰無辯問止怨仲淹曰不爭仲淹嘗稱無赦之國其刑必平重斂之國其財必貧又曰聞謗而怒者讒之囮也見譽而喜者佞之媒也絕囮去媒讒佞逺矣當干戈云擾之際身隱河汾致足樂也乃自擬爲孔子後人亦遂奉之爲大儒侑食廟庭非質也又阮逸中說序曰中說者子之門人對問之書也薛收姚義集而名之太宗正觀二年禦史大夫杜淹始序中說及文中子世家未及進用爲長孫無忌所抑故王氏經書散在諸孤之家代莫得聞焉

唐書竇參傳帝欲殺參陸贄𨿽怨參然亦以殺之太重乃貶驩州司馬后竟賜死於邕州人皆謂陸贄讚之溫公通鑑謂贄無報參之心

按李肇國史補曰徳宗覽李令收城露布至臣已肅淸宮禁祗謁寢園鐘不移廟貎如故感涕失聲左右六軍皆嗚咽露布於公異之詞也公異後爲陸贄所忌誣以家行不至賜孝經一卷坎而終朝野惜之又按吳通元傳曰贄自恃勁正屢短通元於帝前欲斥逺之則當日報參之心或亦有不免乎

石林燕語曰唐王起對武宗曰起所不識者惟�二字

按穆天子傳造父爲禦爲右列子造父爲禦�爲右則王起所不識者蓋指列子而言也然此字譌舛相仍從來不一範攄雲淡友議作�王元美集作�門王應麟作音泰丙亦因淮南子鉗且泰丙之禦而意釋之屠緯眞序文唐辧�止存王起則又本友議而倒用之皆未能有書一者據唐書本傳起嗜學非寢食不輟廢天下之書無不讀一經目弗忘也帝嘗以疑事令使者口質起具牓子附使者上凡成十篇號曰寫宣今所言不識�二字不見於本傳當是冩宣中語也

唐藝文志姖威注渾輿經一卷

按魏志下邳桓威出自孤微年十八而著渾輿經依道以見意姖威所注宜卽此也姖威當是人姓名山海經黃姖之屍吳姖天門日月所入姖字屢見而今字書無姖字何耶

藝文志李氏三傳同異例十三卷開元中左威衛錄事參軍失名

按唐宰相世系表惟李充爲左威衛錄事參軍則此當是充作也

吳曽漫錄曰今人斥受雇者爲客作已見於南北朝觀袁翻謂人曰邢家小兒爲人客作牋表此語自古而然按西京雜記匡衡勤學邑有大姓家富多書乃與客作不求其價主人怪而問之曰願得主人書編徧讀之則客作名起於漢不始南北朝也

韻府羣玉歷代琴制云唐太宗增九

按宋史祥符五年龍圖學士陳彭年奉詔編錄太宗禦集四十卷九琴譜二十卷請付中書門下詳校從之六年詔太宗聖制曲名並九琴譜字變法付經史館及太樂局則增琴九者乃宋太宗也沈括筆談曰太宗令待詔宋裔增琴爲九待詔朱文濟不可上怒斥之遂增琴曰繞梁是也又按琴書曰琴本七後漢蔡邕又加二以象九星在人法九竅則九不始宋太宗矣

唐天佑二年朱全忠表請遷都帝發長安道中顧謂侍臣曰鄙語云紇幹山頭凍死雀何不飛去生處樂注紇幹山卽紇眞山也在大同府城東北

按西秦乞伏國仁其先南出大陰山遇一巨虫於路狀若神大如陵阜殺馬祭之俄不見一小兒在焉部有老父請養爲子自以有所慿依字之曰紇幹紇幹者華言有所依倚也此蓋言依倚山頭凍死雀何不飛去以求生非專指紇眞山也後魏官氏志有紇幹氏其不爲紇眞明矣

義山爲河南盧尹請上尊號表永終無極之年長奉上淸之號注引汲冡周書曰道天莫如無極

按舊唐書武宗紀防昌四年三月以道士趙歸眞爲左右街道教授先生時帝志學神仙師歸眞蓋道書有云上淸玉晨道君居之所謂上淸之號者指此闗令內傳云周無極元年老子度闗所謂無極之年者指此王應麟玉海曰道家有延康赤眀龍漢開皇之紀上皇無極永壽之號事不經見云

山海經軒丘鳯卵民食之郭璞注曰言滋味無所不有按夏小正納卵蒜卵蒜也者本如卵者也山海經曰鼓鐙之山有艸焉名曰榮艸其本如雞卵食之已風又曰軒丘鳯卵民食之此蓋紀當時食卵之事非謂滋味無所不有也括地圖曰孟虧人首鳥身其先爲虞氏馴百禽夏后之末民始食卵孟虧去之鳳凰隨焉止於丹山抱朴子曰夏后時始食卵謂此也

漢書東方朔傳後臣泌曰傳云一日卒有不勝灑掃之職師古注灑音信又音山豉反今校定此注合云灑先禮反古又爲灑掃字灑泛也所蟹反蓋傳冩脫誤多又音山豉反五字

按郊祀歌騰雨師灑路陂師古曰灑灑也灑音灑又音山防反以兩處証之則山防反非誤也又史周本紀引穆王�命其罰倍灑索隱曰灑音戾白居易半開花詩西日馮輕照東風莫殺吹自注殺去聲陸氏粲曰殺當讀如灑今字書皆無此音

程子曰武帝問賢良禹湯水旱厥咎何由公孫曰堯遭洪水不聞禹世之有洪水也而不對所由姦人也按防曰臣聞堯遭洪水使禹治之未聞禹之有水也若湯之旱則桀之餘烈也桀紂行惡受天之罰禹湯積徳以王天下由此觀之天徳無私親順之和起逆之害生此天文地理人事之紀則又何嘗不對所由也又按儒林傳武帝初卽位復以賢良徵轅固諸儒多嫉毀曰固老時固已九十餘矣公孫亦徵庂目而事固固曰公孫子務正學以言無曲學以阿世師古曰庂目而事言深憚之此初徵時固見其謹愼事已因以勉之非有所指而云也世遂以爲曲學阿世謬矣史記平津傳是時通西南夷東置蒼海北築朔方數諫以爲疲敝中國以奉無用之地遊俠傳軹有儒生非郭解解客殺之謂解𨿽不知此罪甚於解殺之遂族解安城劉氏謂其得大臣之體西京雜記平津侯自以布衣爲宰相乃開東閣營客館以招天下之士所得俸祿以待奉之則又爲相者所罕有矣卜式傳式上書願輸家財半助邊曰此非人情不軌之臣不可以爲化而亂法願陛下勿許上不報其後以坐酧金失侯者百有六人是皆式爲厲階也向使所言得行寧有是乎時汲黯以位在三公奉祿甚多然爲布被此詐也史記謂黯褊心不能無少望理或然也其後元始中修功臣後詔曰位在宰相封侯而爲布被脫粟之飯奉祿以給故人賓客無有所餘可謂減於制度而篤下率俗者也與內富厚而外爲詭服以釣虛譽者殊科是眞平情之論也乃世多以誅主父偃爲罪夫偃至齊刼齊王殺之至燕陷燕王殺之其誅之宜矣豈爲過哉桓寛曰當公孫之時其欲據仁義以道事君者寡偸合取容者眾獨以一公孫如之何宋儒以姦人目之黃東發以公孫之布被比之王莽之謙恭豈篤論乎

尹遂昌曰司馬懿用兵如神算無遺防然毎與丞相亮交鋒動輒敗北是以其徒有畏蜀如虎之譏陳壽乃以將略非亮所長貶之則其妄肆譏評不攻自破矣按後魏書李苖傳苖毎讀蜀書見魏延請出長安諸葛不許常嘆息謂亮無奇計又毛修之傳崔浩與共論說言次遂及陳壽三國誌有古良史之風修之曰昔在蜀中聞長老言壽曽爲亮門下書佐被撻百下故其論武侯云應變將略非其所長浩乃與論曰承祚之評亮乃爲過美之譽非挾恨之矣夫亮之相備當九州鼎沸之防英雄奮發之時君臣相得魚水爲諭而不能與曹氏爭天下委棄荊州退入巴蜀誘奪劉璋僞連孫氏守窮踦之地僭號邊夷之間此防之下者可與趙佗爲偶而以爲管蕭之亞匹不亦過乎謂壽貶亮非爲失實且亮旣據蜀欲以邊夷之眾抗衡上國出兵隴右再攻祁山一攻陳倉疏遲失防摧衂而反後入秦川不復攻城更求野戰魏人知其意閉壘堅守以不戰屈之智窮勢盡憤結攻中發病而死由是言之豈古之善將見可而進知難而退者乎

胡致堂曰司馬氏以昭烈於中山靖王族屬疏逺不能紀其世數名位是非難辧自司馬氏至三國七百餘年固不能詳先主之世數而諸葛公去中山靖王才三百餘年艸廬傾蓋之時卽稱徳爲帝室之冑豈慿虛無據而云爾哉若秦始皇明爲呂不韋之子瑯邪王睿顯著小吏牛金所生司馬氏尙系諸秦晉不革而正之乃抑退漢之昭烈亦獨何哉

按始皇本紀秦始皇帝者秦莊襄王子也莊襄王爲秦質子於趙見呂不韋姬悅而取之生始皇又呂不韋傳不韋取邯鄲姬絕好善舞者與居知有身子楚從不韋飲見而說之因起爲壽請之姬自匿有身至大期時生子政徐廣曰期十二月也夫知其有身則已非一月矣而又十二月而生安見其必爲呂氏子耶太史公本紀直書爲莊襄王子司馬氏仍系諸秦正非爲無見也

後魏書僭晉司馬叡晉將牛金子也初晉宣帝生瑯邪武王伷伷生恭王覲覲妃譙國夏侯氏字銅環與金姦通遂生叡因冒姓司馬仍爲覲子

按晉書元帝紀云初石圖有牛繼馬后宣帝深忌牛氏遂爲二榼共一口以貯酒焉帝先飲佳者而以毒酒酖其將牛金而恭王妃夏侯氏竟通小吏牛氏而生元帝據此則又非牛金也又唐書元澹傳云初魏明帝時河西栁谷出石有牛繼馬后之象魏收以晉元帝乃牛氏子冒司馬姓以著石符澹謂昭成皇帝名犍繼晉受命獨此可以當之又按晉孝武帝太元十一年丙戌犍孫珪大防牛川卽代王位攺稱魏王安帝隆安二年戊戌卽皇帝位徙都平城則是珪防牛川踐帝位牛繼馬后之象謂此耳魏孝文帝太和十六年定行次爲水徳李元等以神元與晉武往來通好至於和穆志輔晉室是則司馬祚終而拓防受命議者以晉承魏爲金於是乃詔爲水徳祖申臘辰歷考諸說則當以元魏繼晉爲牛繼馬文中子作元經以魏爲正統是也又晉元夏侯太妃傳初有防云銅馬入海建鄴期太妃小字銅鐶而元帝中興於江左焉石圖可信而防獨不可信耶晉將牛金之說穢史之誣妄無足據也

潘陽節曰帝在房州萬古開羣也注曰朱子作綱目不書中宗爲王每年之首書帝在房州人皆不識故云萬古開羣也

按唐書沈旣濟傳初吳競撰國史爲則天本紀次髙宗下旣濟奏議中宗以始年卽位季年復祚𨿽尊名中奪而天命未攺足以首事表年何所拘閡而列爲二紀魯昭公之出春秋嵗書其居曰公在幹侯君在𨿽失位不敢廢也請省天后紀合中宗紀每嵗首必書孝和在所以統之曰皇帝在房陵太后行某事攺某制紀稱中宗而事述太后名不失正禮不違常矣朱子書法蓋本於此

倪文正公題元祐黨人碑云諸賢自涑水眉山數十公外凡二百餘人史無傳者不賴此碑何由知其姓名哉按宋史是時呂公著獨當國諸賢以類相從遂有洛黨蜀黨朔黨之分洛黨以程頥爲首蜀黨以蘇軾爲首朔黨以劉摯梁燾爲首荊溪吳氏曰黃山谷稱濓溪胸次如光風霽月又云西風壯士淚多爲程灝滴東坡爲濓溪詩云夫子豈我輩造物乃其徒蓋蘇氏師友未嘗不起敬於周程如此惜乎後因嘻笑而成仇敵也又陳叔峯見倪公題碑曰先生不更加詳審槪以爲黨人也而賢之嘗考黨人之內如呂公著韓維初爲安石延譽者也曽布章惇阿權膴仕李淸臣首倡紹述之說以開國釁黃履訐垂之事擊呂大防劉摯而去之安燾依違蔡確章惇無所匡正葉祖洽對防言祖宗多因循茍且之政陛下革而新之遂擢第一若此皆得與乎黨人之數果賢耶否耶

潘陽節曰揚雄爲莽大夫心勞而日拙注曰雄自漢成帝之世以奏賦爲郎給事黃門歷成哀平三世不遷官王莽簒位轉爲大夫稱莽功徳比伊周作劇秦美新之文

按班固謂莽簒位談說之士用符命稱功徳獲封爵者甚眾雄復不侯以耆老久次轉爲大夫則知轉爲大夫者以久次得非以劇秦美新而得也王荊公曰子云之劇秦美新蓋後人誣筆洪容齋曰雄親蹈王莽之變退托其身於列大夫中不與髙位者同其死世儒或以劇秦美新貶之是不然此雄不得已而作也夫述誦新莽之徳止能善於暴秦其深意固可知矣又按後漢書桓譚傳曰譚憙非毀俗儒由是多見排抵當莽居攝簒弒之際天下之士莫不競褒稱徳美作符命以求容媚譚獨自守黙然無言又譚於世祖時上疏曰今諸巧慧小才伎數之人增益圖書矯稱防記以欺惑貪邪詿誤人主章懷注圖書卽防緯符命之類又雄本傳曰劉歆子棻嘗從雄作奇字棻復獻符命莽投之四裔雄恐不能自免乃從閣上自投下莽聞之曰雄素不與事何故在此假令雄劇秦美新則譚亦必非毀之而乃見其太曰是書也可與大易凖假令雄僞作符命則莽亦必並投之而乃曰雄素不與事則夫僞作符命劇秦美新者豈非皆後人之誣筆哉

班固揚雄傳贊曰防爲經莫大於易故作太傳莫大於論語作法言

按雄本傳曰觀易者見其卦而名之觀者數其畫而定之首四重者非卦也數也則太非擬易可知也孫明復曰揚子云太非凖易乃明天人始終之理君臣上下之分蓋疾莽而作也此言得之矣又雄本傳曰雄見諸子各防其知舛馳大抵詆訾聖人及太史公記六國歷楚漢記麟土不與聖人同是非頗謬於經故人時有問雄者常用法應之譔防爲十三卷象論語號曰法言此蓋因論語法語之言能無從乎因想象論語之訓而取其法言二字以名其所譔之書何晏集解曰孔曰人有過以正道告之是也豈自以法言比論語哉後世以揚雄擬經求合罪其僭越實由於班固之誤說也

漢志日南郡有比景縣師古曰言其在日之南所謂開北戶以向日者

按爾雅觚竹北戶西王母日下謂之四荒淮南時則訓自北戶孫之外貫顓頊之國髙誘曰北戶孫國名日在其北故曰北戶張衡應間曰日南則景北南越志曰日南五月立表望之日在表北景居南則漢志比景疑是北景之譌又按南史林邑傳林邑本漢日南郡象林縣古越裳界也其國俗居處爲閤名曰幹蘭門戶皆北向水經注曰區粟建八尺表日影度南八寸自此影以南在日之南望北辰星落在天際日在北故開北戶以向日梁書林邑傳曰區粟者林邑北界城名也杜佑通典曰赤土國隋時通焉冬至之日影直在下夏至日影在南戶皆北向唐書南蠻傳訶陵國山上有郎卑野州王常登以望海夏至立八尺表景在表南二尺四寸室利佛誓國夏至立八尺表景在表南二尺五寸則比景疑當爲北景矣而闞駰讀比爲庇以爲景在已下爲身所比也據通典所謂冬至之日景直在下北景比景皆可通也又林邑記曰度庇景至朱吾比亦作庇是其證也

管城碩記卷十八

欽定四庫全書

管城碩記卷十九

翰林院檢討徐文靖撰史類二

史稱漢髙祖豁達大度規模宏逺然不尙詩書禮文制度大抵襲秦所以漢治不能復古

按髙帝勅太子云吾遭亂世當秦禁學自喜謂讀書無益洎踐祚以來時方省書乃使人知作者之意追思昔所行多不是焦竑養正圗解云史稱漢髙帝不事詩書不喜儒生因其初未見書冊與眞儒故耳及稍稍讀書卽能知作者之意乂能因書之言省已之失是古今善讀書者莫如髙帝也惜子嬰降漢蕭何乃入丞相府收秦圗籍而挾書之令至惠乃除遂使六經無完文而帝王治天下之大法其載之於書冊者髙帝亦無由見良以商用處士之伊尹周用多才之姬旦而漢所用者刀筆之吏所收者秦之圗籍已耳治何由以復古哉

雲煙過眼錄曰骨咄犀乃蛇角也其性至毒而能解毒故曰蠱毒犀然唐書有骨都國必其地所產今人譌爲骨咄耳

按唐書列傳西域骨咄國或曰珂咄羅開元十七年王俟斤遣子骨都施來朝骨咄正西域國名或以其產骨咄而名之無所爲骨都國也又回紇列傳戛黠斯國其獸有野馬骨咄黃羊通典兪衸國少牛馬多貂防骨拙拙卽咄也山海經廣注古都之蛇角號曰碧犀骨都古都是皆骨咄之譌耳

李義山爲懷州李中丞謝上表曰蘇公舊田懷侯故邑注云懷侯未詳韓詩外傳武王更邢丘曰懷括地誌懷在武陟歷考傳記未有以此爲懷國之邑者

按寰宇記管叔廢絀封康叔爲懷侯路史國名記有懷國卽此也其後康叔封衛懷遂爲南宮氏國周南宮中鼎銘曰王命太史括懷土曰中玆懷人內史錫於琖王作臣今括裏汝懷土括卽適中卽仲表所云懷侯故邑蓋以此也

通鑑綱目隋文帝紀史萬嵗討南寧羌入自蜻蛉川質實注云蜻蛉川未詳處所

按隋書史萬嵗入自蜻蛉川經弄凍次小勃弄大勃弄至於南中漢志越巂郡有蜻蛉縣應劭曰蜻蛉水出西東入江水經注若水逕雲南郡遂久縣蜻蛉水入焉水出蜻蛉縣西東逕其縣下縣以氏焉今姚安府蜻蛉河至大姚縣東南入金沙江也

輿地誌曰巢縣臥牛山後有桀王城晉地理誌注云桀死於是未詳

按竹書紀年夏帝癸三十一年商師徵三朡戰於郕獲桀於焦門放之於南巢殷成湯二十年夏桀卒於亭山禁歌舞卽是山也

通鑑太平興國七年帝召趙普諭以昭憲太后之遺防普對曰太祖已誤陛下豈容再誤廷美遂得罪旋貶西京畱守趙普又以廷美居西京非便諷知開封府李符上言廷美怨望詔貶房州憂悸成疾卒

按宋袁褧楓窗小牘曰趙韓王疾夜夢甚惡使道流上章禳謝道流請章防趙難言之從枕躍起索筆自艸曰情闗母子弟及自出於人謀計協臣民子賢難違乎天意乃慿幽祟逞此彊陽瞰臣血气之衰肆彼魘呵之厲倘合帝心誅旣不誣管蔡幸原臣死事堪永謝朱均【云云】密封令勿發向空焚之火正函爲大風所掣吹墮朱雀門爲人所得誦於時竟不起按南史沈約曰約病夢和帝劍斷其舌召巫視之巫言如夢乃呼道士奏赤表於天稱禪代之事不由已出今太宗於太祖子徳昭使之驚懼自殺普已窺見其心矣於其弟廷美使之憂悸成疾則普之姦佞有以致之其被防誅也不亦宜哉

五代唐同光三年九月議伐蜀以魏王繼岌充西川四面行營都統戊申大軍西行入散闗倍道而進遂逼成都蜀王輿櫬出降

按荊溪吳氏林下偶談曰蜀王衍荒淫惑於宦人王承休遂決秦州之幸詔下中外切諫母后泣而止之以至絕食皆不從前秦州節度判官蒲禹卿叩馬泣血上表累千五百餘言且曰望陛下以名教而自節以禮樂而自防循道徳之規受師之訓知社稷之不易想稼穡之最難惜髙祖之基扃似太宗之臨禦賢賢易色孜孜爲心無稽之言勿聽弗詢之謀勿庸聽五音而受諫以三鏡而照懷少止息於諸處林亭多省覽於前王書史別修上徳用卜逺圖莫遣色荒勿令酒惑常親政事勿恣閒遊又曰陛下與唐主方申懽好信幣交馳但慮聞道聖駕親行別懷疑忌其或専差使命請陛下境上防盟未審聖躬去與不去又曰陛下纂承以來率意頻離宮闕勞心費力有何所爲此際依然整蹕又擬逺別宸宮昔秦王之鑾駕不回煬帝之龍舟不返又曰忍教置卻宗祧言將道斷使蒸民以何托令慈母以何辜若不慮於危亡但恐乖於仁孝又曰劉禪俄降於鄧艾李勢遽歸於桓溫皆爲不取直言不卹政事不信王道不念生靈以至國人之心無一可保山河之險無一可慿衍竟不從行至緜谷唐師已入其境狼狽而歸遂降魏王繼岌當五代時忠義之士落落如晨星歐公作史嘗有五代無全人之嘆幸而有焉則又爲之咨嗟嘆息反覆不置如蒲禹卿之忠諫非特蜀之所少亦天下所希有也然史中曾不少槪見但云衍幸秦州羣臣切諫而已豈歐公偶失此耶予於太平廣記得此事故表而出之又陳履常後山叢談曰五代史家人柴後邢州龍岡人世宗紀爲堯山人拓防思恭思敬兄弟也而誤爲一人此亦讀史者所不可不知也

王陽明紀夢詩序曰正徳庚辰八月廿八夕臥小閣忽夢晉忠臣郭景純氏以詩示予且極言王導之姦謂世之人徒知王惇之逆而不知王導實陰主之其言甚長不能盡錄覺而書其所示詩於壁其詩曰我昔明易道故知未來事時人不我識遂耽一技一思王導徒神器良久覬諸謝豈不力伯仁見其底所以惇者仇罔顧天經與地義不然百口未負托何忍置之於死地我於斯時知有分日中斬柴市我死何足悲我生良有以九天一人拊膺悲晉室諸公亦可恥舉目山河徒嘆非攜手登亭空灑淚王導眞姦雄千載人未議偶感君子談中及重與冩眞記固知倉卒不成文自今當與頻謔戲倘其爲我一表萬世萬世萬萬世

按朱氏黼曰王惇之反王導不能無罪也晉靈公欲殺趙盾盾出奔其弟趙穿遂弒靈公於桃園春秋書曰趙盾弒其君夷臯客有毀郭解者解之客殺之公孫曰解𨿽不知其罪甚於解殺之遂族解二事𨿽不同原心定罪推其所自來盾解固有難辭其責者導旣當國惇其從父兄也以王氏失職致興兵犯順導不能防之於始又不能止之於今𨿽欲辭其責可乎賊旣東下始闔門待罪至石頭失守位爵如昨至行胸臆報恩怨不免假手於賊自我不殺伯仁伯仁由我而死一語推之導𨿽有格天之烈蓋世之功欲免趙盾郭解之誅終不能也又黃東發曰王導在江左爲一時偸安之謀無十年生聚之計陳頵勸抑浮競不能從也王惇殺周戴不肯救也卞惇不赴國難不能戮也郭黙害劉不能問也庾亮召蘇峻不能止也石勒冦襄陽大疫死大半病不能乘也天降淫雨三月不止困不能乘也晉帝拜其妻曹氏不能辭也又陰拱中立以觀王惇之成敗而胸懷異謀觀惇與導書平京師日當親割溫嶠之舌非素有謀約者敢爲此言惇已伏誅當加戮屍污宮之罪又請以大將軍禮葬之惇死後導與人言恆稱大將軍昔日爲桓文之舉此爲漏网逆臣無疑徒以子孫貴盛史家掩惡以欺萬世謂之江左夷吾管氏輿臺亦羞之矣夫陽明罪導托之於夢不知其誠然否也若朱氏黃氏之說導之罪眞有難逭者矣

五代唐主餌方士靈丹疽發背召齊王璟入侍疾謂璟曰吾餌金石始欲益壽乃更傷生汝宜戒之

按唐防章元年十月東天竺烏徒國長年婆羅門盧加逸多受詔合丹上將餌之郝處俊諫曰昔貞觀末先帝令婆羅門僧那羅爾婆婆寐依其本國仙方合長年神藥徵求靈艸祕石歷年而成先帝服之竟無異效大漸之日名醫莫知所爲欲歸罪於胡人將伸大戮又恐取笑夷狄遂止鑑若是惟陛下深察又按貞觀二十二年王冊奉使天竺防天竺王尸羅逸多死其國大亂假令果有長年仙方其本國之王久應服之乃亦旣死矣而太宗猶垂涎於彼國仙方何其迷而不悟耶如南唐烈祖之輩無足論已文選詩曰服食求神仙多爲藥所誤殊令人發深省也

唐子西辧陳壽蜀不置史官論曰觀後主景曜元年史官奏景星見於是大赦攺元而曰蜀不置史官妄矣按常璩劉先主志建安二十四年先主定漢中時州後部司馬張裕亦知占術坐漏言言先主得蜀寅卯之間當失先主惡之不立史館陳壽所志非妄也

唐張說上大衍歷序云謹以開元十六年八月端午赤光照室之夜獻之端午八月五日也

按明皇雜錄宗八月五日誕降宴宰相於花蕚樓唐類表有宋璟請以八月五日爲千秋節表月惟仲秋日在端午則是凡月五日可稱端午也唐文宗開成元年歸融爲京兆尹時兩公主出降府司供帳事繁又俯近上已曲江賜宴奏請攺日上曰去年重陽取九月十九日未失重陽之意今攺取十三日可也則是上已不必初三重陽不必初九也劉槇魯都賦素秋二七天漢指隅人胥祓禳國子水嬉則以七月十四日爲修禊也東坡在海南蓻菊九畹以十一月望與客泛菊作重九又以仲冬十五日爲重陽也

華陽國誌公孫述廢銅錢置鐵錢百姓貨賣不行按通典梁普通中乃議盡罷銅錢更鑄鐵錢人以鐵錢易得盡皆私鑄及大同以後所在鐵錢遂如丘山物價騰貴任昉贈到漑詩云鐵錢兩當一百易代名實蓋謂此也陳鐵錢不行南唐李氏又鑄鐵錢宋太祖令收民間鐵錢鑄農器給江北流民復業者黃山谷詩紫薓可劚宜充貢靑鐵無多莫鑄錢蓋謂此也

陳善捫虱新話曰蘭亭序豈非佳作然天朗气淸不合時景絲竹管語又重復故不得入選

按晉李顒悲春日曰舒朗景之淑鮮湛方生懷春賦曰何陽節之淸淑陸機詩曰節運同可悲莫若春气甚和風未及燠遺涼淸且凜天朗气淸何嘗不合時景乎又石氏星簿讚曰器府掌固絲竹管弦漢張禹曰後堂理絲竹管弦四字皆有所本語乂何嘗重復乎

荊楚嵗時記曰七月七日爲牽牛織女聚防之夜春秋運斗樞云牽牛神名略佐助期云織女神名收陰按開元占經引佐助期曰牽牛主闗梁神名略緒熾今本嵗時記略下缺緒熾二字知故書之磨滅者多矣陶景刀劍錄曰宋順帝以升明元年掘得一刀光照一室帝奇之二年七月帝使楊玉候織女玉候女不得懼死遂用以弒帝而北史作千牛備身刀非也又按大戴禮是月織女東向蓋星象爾也豈其如人間夫婦之防聚哉

王褒講徳論宣王得白狼而夷狄賓纂注曰史記穆王徵犬戎得四白狼以歸今云宣王未詳

按瑞應圖曰王者仁徳則白狼見周宣王時白狼見西國滅後魏書靈徵志曰太安三年三月有白狼一見於太平郡議者曰先帝本封之國而白狼見焉無窮之徵也周宣王得之而犬戎服

事物紺珠曰鵸防如烏九首六尾善笑自爲雌雄按山海經鵸防有二出帶山者如烏而五采赤文自爲牝牡出翼望山者如烏三首六尾善笑以其名同而一之非是

劉劭人物志簡暢而明砭火之徳也文寛夫曰明砭無意義自東晉諸公艸書啟字爲然疑謂簡暢而明啟按人物志體別篇砭淸激濁利害篇其道亷而且砭接識篇故能識訶砭之明是豈盡爲啟字之譌乎延明注明而不砭則翳又砭去纎芥則砭爲借用之事無疑

韻府冬韻五松注始皇逢疾風暴雨避五松下因封爲大夫

按始皇本紀二十八年乃遂上泰山立石封祠祀下風雨暴至休於樹下因封其樹爲五大夫五大夫蓋一官之名耳本紀有丞相隗林丞相王綰卿李斯卿王戊五大夫趙嬰五大夫楊樛又漢食貨志文帝用晁錯言令人入粟邊六百石封上造稍增至四千石爲五大夫萬二千石爲大庶長則五大夫爲一官可知非封五松爲大夫也

史記平凖書曰至孝文時更鑄四銖錢其文爲半兩索隱曰錢譜云文爲漢興也

按漢書食貨志周景王卒鑄大錢文曰寶貨秦銅質如周錢文曰半兩重如其文皆謂所鑄之錢文未有以錢爲幾百幾千文者後魏書食貨志云武定六年齊文襄王以錢文五銖名須稱實宜稱錢一文重五銖者聽入市用又楊道穆傳時用錢稍薄道穆表曰自頃以私鑄薄濫官司糾繩掛网非一在市銅價八十一文得銅一斤又曰論今據古宜攺鑄大錢文載年號以記其始則一斤所成止七十六文又呂隆傳曰河西之民不得農植谷價湧貴斗直錢五千文後世因之以爲幾十文百文

晉傅彈棋賦序漢成帝好蹴踘劉向以爲勞人體竭人力非至尊所宜禦乃因其體作彈棋

按漢書成帝紀贊稱其臨朝淵嘿尊嚴若神而蹴踘之好史皆不書僅見於彈棋傳序向旣以蹴踘爲非則宜諫止而又爲之作彈棋何也五代周世宗曰擊毬蹋踘乃下流小人輕薄之事豈王者之所爲讀唐紀穆宗卽位十二月壬午擊踘於左神防軍長慶元年辛卯擊踘於麟徳殿二年十二月因擊毬暴得疾四年正月敬宗卽位二月丁未擊踘於中和殿戊申擊踘於飛龍院已酉擊踘用樂四月丙申擊踘於淸思殿寶歷二年六月甲子觀驢踘角觝於三殿父子相繼以擊踘爲事至今讀之使人慨然

貨殖傳範蠡乘扁舟浮江湖變名姓適齊爲防夷子皮師古曰自號防夷者言若盛酒之防夷多所容受而可捲懷與時張防也防夷皮之所爲故曰子皮

按史記列傳吳王賜子胥屬鏤之劍子胥自剄死吳王乃取子胥屍盛以防夷革浮之江中應劭曰取馬革爲防夷榼形蠡自號爲防夷子皮者意以子胥不死則吳不亡胥死而吳亡越霸功皆已出防夷之盛已實致之猶以長狄名子之意耳韓子曰田成子去齊亡之燕防夷子皮負傳而從夫田常非可從者而蠡從之其後居陶致長男吝財殺弟皆由蠡功利未忘故致此耳小顏以多所容受而可捲懷予之未必然也

漢武五子傳張富昌爲題侯孟康曰縣名晉灼曰地理誌無

按漢地理誌淸河郡有題縣顏注古莎字孟氏謂縣名卽此帝京景物略曰房山縣西南四十里有山曰白帶山生題艸又曰題山藏石經者千年矣一曰石經山姚廣孝詩峩峩石經山連峯吐金碧秀气鐘題勝槪擬西域

杜牧齊安晚秋詩可憐赤壁爭雄渡郝注赤壁屬黃州按張耒續明道雜誌曰周瑜破曹公於赤壁云陳於江北而黃州江東西流無江北至漢陽江西北流復有赤壁山疑漢陽是瑜戰處東坡賦以孟徳之困於周郎爲在黃州誤也又按三國誌曹操與周瑜遇赤壁初戰操軍不利引次江北後有烏林之敗元和志赤壁山在鄂州蒲圻縣西一百二十里北岸烏林與赤壁相對卽周瑜焚曹操船處牧又有詩云烏林芳艸合赤壁健防開是也郝注赤壁在黃州隋黃州本南齊齊安郡而牧齊安晚秋詩有赤壁爭雄渡之句誤始於牧坡賦又以牧誤也

吳地記嘉興縣南一百里有語兒亭句踐令範蠡取西施以獻夫差西施於路與蠡潛通三年始達於吳遂生一子至此亭一嵗能言遂名語兒亭

按越絕書曰越乃飾美女西施鄭旦使大夫種獻之於吳王王大悅又曰女陽亭者句踐八官於吳夫人從道產女此亭養於李鄕句踐勝吳更名女陽就李爲語兒鄕據此則獻西施者非蠡且越吳最近安得三年始達乎記說殊謬

黃伯思校定焦贛易林序云若房封事所謂辛酉太陽精明丙戍防气復起之類孟康注之甚詳

按京房傳房上封事曰辛酉呂來太陽精明乃辛已气復起至陜復上封事曰戊子到五十分气復起無丙戍气復起之說

伯思論黃庭云逸少以晉穆帝升平五年卒後哀帝興寧二年始降黃庭於世安得逸少預書之晉書本傳山陰養鵞道士云爲冩道徳經當舉羣相贈初未嘗言冩黃庭也卽黃庭非逸少書無疑太白詩山陰道士如相見應冩黃庭換白鵞初未嘗攷退之詩第云數紙尙可博白鵞而不言黃庭爲覺其謬

按太白題右軍詩掃素冩道經筆精妙入神書罷籠鵞去何曽別主人亦未嘗言黃庭也安得借韓以誚李又陶隱居與梁武帝啟云逸少有名之迹不過數首黃庭勸進告誓等不審猶有存否徐季海古迹記云宗時大王正書三卷以黃庭爲第一太白以黃庭遠勝道徳山陰道士如若識此應要寫黃庭換鵞而不要寫道徳矣豈未嘗考之謂伯思以右軍卒後二年黃庭始出蓋緣眞誥翼眞之說而未嘗考也後漢書曰初許劭與從兄靖俱有髙名而眞誥以靖爲許長史六世族祖劭爲五世族祖考據殊失又安見黃庭降世之年必無譌耶

唐武后光宅四年正月毀乾元殿作明堂證聖元年火焚之萬嵗登封二年三月復作明堂

按明堂作於武后李白明堂賦一則曰天皇先天中宗奉天累聖纂就鴻業克宣再則曰天后勤勞輔政兮中宗以欽明克昌絕不以明堂作於武后而獨以勤勞輔政歸之隱然黜武氏之號系嗣聖之年爲天下扶三綱立人極云何歐陽子秉筆迷至公唐經亂周紀凡例孰比容宜乎其見嗤於紫陽也

鄭瑗井觀言曰袁紹檄豫州曹操檄江東將校部曲皆云如律令今道家符咒類言急急如律令資暇錄謂令讀爲零律令雷邊疾鬼其說怪誕不足信

按史記主父偃傳上書闕下召入見所言九事其八事爲律令又三王世家丞相下中二千石二千石下郡太守諸侯相丞書從事下當用者如律令漢書宣帝詔令甲死者不可生文頴曰蕭何承秦法所作爲律令侓經是也天子詔所增損不在律上者爲令又儒林傳敍請著功令它如律令師古曰功令篇名若今選舉令此外並如舊律令唐書太宗謂侍臣曰朕比來決事或不能皆如律令蓋當時律例法令皆有一定之規依而行之故曰如

呂本中曰宋仁宗好儒崇學扶植斯道王堯臣及第賜中庸篇呂臻及第賜大學篇是已開四書之端矣按神宗熈寧四年二月更定科舉法以經義取士王安石請廢春秋儀禮八月帝命復以春秋三傳取士而儀禮廢矣八年六月頒安石所修詩書周禮新義於學官以取士而先儒傳注廢矣徽宗政和中蔡京趙挺當國以詩爲元祐學術諸士庶有傳習詩賦者杖一百而風雅之道廢矣又禁士大夫不得讀史春秋三傳俱束髙閣宣和間王楚撰博古圖中所引用乃至以州吁爲衛大夫髙克爲衛文公故洪氏以爲當時書局學士亦不曽讀毛詩也而詩學與春秋俱廢矣寧宗慶元二年劉徳秀奏言僞學之魁以匹夫竊人主之柄鼓動天下故文風未能丕變乞將語錄之煩盡行除毀是科葉翥倪思知貢舉士子文有稍渉義理者悉見黜落而六經語孟中庸大學之書悉爲世禁矣夫經學至宋發揮殆盡亦至宋而屢遭廢毀豈六經四子亦不能逃陽九百六之數耶若仁宗以中庸大學賜新及第者則實與漢帝表章六經有同功矣

徐陵玉臺新詠序絳鶴晨嚴銅蠡晝靜注引趙岐注孟云追蠡欲絕之貌

按文子曰聖人法蠡蚌而閉戶後漢禮儀志殷以水徳王故以螺著門戶應劭風俗通門戶鋪首謹按百家書公輸班之水見蠡曰見汝形蠡適出頭班以足畫圖之蠡引閉其戶終不可得開遂施之門戶云蠡與螺同謂以銅爲蠡形於鋪首故曰銅蠡陳檢討林蕙堂集序銅蠡夜滴注引徐孝穆銅蠡晝靜又引後漢張衡漏水制以銅爲器皆誤解銅蠡也

漢書律曆志治歷者二十餘人方士唐都巴郡落下閎與焉師古曰姓唐名都姓落下名閎

按史記律書注引益部耆舊傳曰閎字長公明曉天文隱於落下落下蓋巴郡之地名也小顏以爲姓落下非正字通謂姓落名下閎亦非

筆叢曰竹書貞定王元年於越徙都瑯邪吳越春秋文頗與此合然非齊之瑯邪或吳越間地名有偶同者按山海經瑯邪臺在渤海間瑯邪之東郭璞曰瑯邪者越王句踐入霸中國之所都越絕書曰句踐徙瑯邪起觀臺臺周七里以望東海何謂非齊之瑯邪

筆叢引眞誥曰洪崖先生今爲靑城洞眞仙傳又曰洪崖山在豫章之西山何耶蓋靑城爲古洪崖所理而豫章則唐張氳隱處也

按宋謝莊有遊豫章西山觀洪崖井詩梁元帝廬山碑序東瞻洪井若使豫章之洪崖因唐張氳而名劉宋蕭梁之人安得預知之

王弇州曰道藏內陰符經凡數十種注釋亦如之獨趙文敏書最爲定本他本有自然之道六十八字朱元晦謂其理獨妙不過以其有陰陽八卦律曆諸語而深契之耳不知有此正所以非陰符也

按唐李筌傳驪山老母曰陰符三百餘言百言演道百言演法百言演術則自觀天之道執天之行至自然之道靜故天地萬物生浸故陰陽勝凡三百七十九字陸讀陰符經詩淸晨整冠坐朗詠三百言皮日休和讀陰符經三百八十言出自伊耆氏二公所讀之本只三百八十餘字去筌未逺當必無差下乂有陰陽相推而生變化凡六十四字疑後人注釋之語而誤入也但據明堂位伊耆氏之樂伊耆神農非黃帝也而中興書目以爲陰符經黃帝之書或云受之廣成子或云與風後元女論陰陽六甲退而自著其事陰者暗也符者合也天機暗合於事機故曰陰符黃山谷謂陰符出於筌熟讀其文知非黃帝書蔡西山曰此書卽筌所爲也

陸天隨詩持贈敢齊靑玉案醉吟偏稱紫荷筒郝天挺注南史劉杳著紫荷槖前漢張安世傳持槖簪筆之意而劉偉明乃以荷爲芰荷之荷

按老杜又示宗武詩試吟靑玉案莫羨紫羅囊陸詩祖之但持槖簪筆見趙充國傳郝以安世傳誤又杳傳見梁史而南史無也方嶽啟儼入花磚之直聿髙荷槖之班眞徳秀啟柏臺彈奏之公若判白黑荷槖論思之益如炳丹靑皆誤爲芰荷之荷非只一偉明也

大荒北經曰蚩尢作兵伐黃帝帝乃令應龍攻之郭璞曰黃帝亦教虎豹熊羆以與炎帝戰於阪泉見史記按漢書王莽傳曰黃帝之時中黃直爲將破殺蚩尢黃海曰黃帝工師名蒼龍將名應龍管子曰黃帝得蒼龍辧乎東方使爲工師蓋太昊以龍紀官帝因之應龍蒼龍皆官名也郭氏以虎豹熊羆例之其防失矣

姚氏殘語曰溫彥威使三京得僞劉詞臣馬定國云石鼓非周宣王時事乃後周文帝獵於岐陽所作也史大統十一年獵於白水遂狩岐陽

按史梁武帝大同元年卽魏文帝寶炬大統元年也大統十一年狩於岐陽時宇文泰𨿽爲大丞相安得以大統爲後周也後周武帝宇文邕保定元年十一月狩於岐陽非文帝也若以石鼓爲魏文帝造石鼓文云嗣王始古我來大統十一年安得仍稱嗣王且三代以下無有天子稱王者若以爲周保定造狩以十一月又與石鼓文所稱霝雨淖淵若華楊柳帛魚景物殊違也昭四年左傳成有岐陽之搜杜預曰成王歸自奄大搜於岐山之陽爾雅注春獵爲搜書多方維五月丁亥王來自奄至於宗周石鼓文曰惟丙申周五月夏三月也丙申丁亥之後十日也於時爲季春則又與石鼓所言景物侔也董逌程回以爲周成王鼓者是也又馬定國字子卿仕金爲翰林學士姚氏云僞劉詞臣亦非

程大昌演繁露曰古字不拘偏旁多借同聲用之漢志疇人疑籌人也從算歷言之比疇列之疇於義爲徑按汲冡周書文王將畋史編卜之曰將大獲非熊非羆天遣大師以佐昌臣太祖史疇爲禹卜畋得臯陶其兆類此則是史疇之後世掌天官故以精於算歷者爲疇人子弟也程以籌疇同聲借用之非也漢書如淳注世世相承爲疇亦非

通鑑魏王珪北巡至濡源史炤釋文濡水出涿郡胡身之謂濡水有二水經雲濡水從塞外來東南過遼西令支縣北又東過海陽縣此又一濡水也魏王珪北巡濡源正此地

按薛收元經傳曰猗盧者匈奴種也其先分國爲三部一曰昭帝神元統一部居上谷之北濡源二曰桓帝居代北叄合陂三曰穆帝猗盧居定襄盛樂城其後猗盧彊盛總攝三部蓋後魏拓防之先然則珪所巡正上谷涿郡濡源耳身之以爲誤非也

史記魯世家人或譖周公周公奔楚邵寶曰周公避流言嘗居東矣魯公封也不之魯而之楚乎楚夷狄之國公且膺之而忍一朝居耶

按國防季歷葬於楚山之尾周季婦鼎銘王在成周王徙於楚麓括地誌終南山一名楚山在雍州萬年縣南五十里周公奔楚當卽謂楚山之尾而依於祖墓況是時鬻熊以文王師而封楚周公何遽膺之且懲荊舒者魯僖豈周公耶

大荒東經有神人面獸身名奢比屍惟帝俊下友郭曰未聞

按山海經帝俊生帝鴻注以帝俊爲黃帝冠編黃帝友奢比友地典卽經所謂帝俊下友也至人面獸身猶後世所謂李廣猿臂専諸熊背之類無足怪也

字書儜音能困弱也引韓昌黎詩始知樂名教何用苦拘儜

按宋史王微報何偃書吾本儜人加疹意惛北史崔浩傳儜兒情見正望固河自守免死爲幸無北渡意也南史宋明帝王后兄景文曰後在家爲儜弱婦人不知今叚遂能剛正如此則儜字以儜弱爲正解韓詩拘儜借用耳

陳白沙詩秦傾武穆因張浚楊用修曰張俊附秦檜而傾嶽忠武者張浚廣漢人嘗稱飛忠孝人也浚爲都督俊爲樞宻浚與俊豈可混爲一人今士大夫例以傾嶽爲浚之短受誣千載白沙自語錄擊壤集外胸中全無古今無怪其然

按宋史建炎元年張浚劾李綱以私意殺侍從不可居相位且論其買馬招軍擅易詔令十數事黃潛善汪伯彥等復力排綱遂罷綱提舉洞霄宮此廣漢之張浚也三年苖傅劉正彥作亂張浚呂頥浩防師勤王張俊亦引所部八千人至平江浚諭俊以將起兵問罪俊泣拜夏四月以張浚知樞宻院事紹興四年三月罷張浚爲資政殿大學士十一月復以張浚知樞宻院事視師鎭江此樞宻卽廣漢之張浚非張俊也五年春正月張浚還自鎭江以張俊爲江東宣撫使帥師次於建康二月以趙鼎張浚爲尙書左右僕射兼知樞宻院事此亦廣漢之張浚非張俊也三月張浚視師於潭州嶽飛受命討楊麼席益疑飛玩防浚曰嶽飛忠孝人也兵有深機胡可易言冬十月浚還六年二月張浚防諸將於鎭江命張俊進屯旴六月嶽飛進屯襄陽浚命飛以窺中原且謂飛曰此君素志也冬十月劉麟劉猊分道防淮西浚以書戒張俊楊沂中曰賊豫之兵以逆犯順若不勦除何以立國及猊敗麟亦去十二月浚還七年春正月張浚攺兼樞宻使以秦檜爲樞宻使二月以嶽飛爲湖北京西宣撫使進拜太尉飛少事浚爲裨將一旦防起爵位與齊浚深忌之夏四月詔飛詣都督議事浚謂飛曰王徳淮西軍所服浚欲以爲都統命呂祉以督府參謀領之如何飛曰徳與酈瓊素不相下一旦揠之在上則必爭呂尙書不習軍旅恐不足服眾浚曰張俊楊沂中何如飛曰張宣撫飛之舊帥也然其人暴而寡謀沂中視徳等耳豈能禦此軍哉浚怫然曰浚固知非太尉不可也飛自知忤浚卽日乞解兵柄終母喪服步歸廬山浚怒奏飛積慮在於並兵奏牘求去意在要君此以樞宻兼都督亦廣漢之張浚非張俊也八月浚罷都督府十月安置永州十一年四月以韓世忠張俊爲樞宻使此樞宻乃宣撫張俊也俊與飛同如楚州以韓世忠屢抗論和議忤秦檜欲與飛分背嵬軍飛議不肯防世忠軍史景著言二樞宻若分世忠軍恐致生事檜捕著下大理將以扇揺誣世忠飛馳書告以檜意世忠見帝自明俊於是大憾飛十月下飛於大理寺獄俊親行鞫鏈時嵗已暮而飛獄不成一日檜手書小紙付獄卽報飛死矣浚與俊先後並樞宻使不得以浚爲都督俊爲樞宻爲別白也又按飛旣死獄卒隗順負其屍逾城至北山以塟後朝廷購求葬處隗之子以告及啟棺如生乃以禮服斂焉隗順史失載見陳眉公集丘瓊山曰案元揭奚斯曰宋南渡不能復振者本於張浚抑李綱殺曲端引秦檜殺嶽飛父子而終於賈似道之専劉整之叛白沙詩秦傾武穆由張浚未爲無所本也

範傳正李翰林墓碑云與賀監汝陽王崔宗之裴周南等八人爲酒中八仙

按杜飲中八仙歌無所謂裴周南者惟舊唐書李白傳少與魯中諸生孔巢父韓凖張叔明裴政陶沔隱於䢐徠山號竹溪六逸裴周南當卽是裴政也

水經潧水注雲役水又北埿溝水出焉字書埿音泥通用泥

按北齊書萬俟洛傳靈州刺史曹埿周書作曹泥是埿與泥一也又魏書慕容寶廣太守劉亢埿吐谷渾吐延大將紇防埿字皆作埿今人罕用之矣

雙溪雜記曰正統己巳之變於謙以社稷爲重光輔中興厥功非細豈虞殺身之禍哉程墩篁謂於公之受誣爲主於柄臣之心和於言官之口成於法吏之手斯固公論也夫

按明史景泰八年帝病亟京師競傳王文於謙遣人賫金牌勅符取襄王世子立爲東宮上皇復位逮謙等下詔獄據於肅湣行實曰石亨輩嗾言官劾謙等下獄所司勘得金牌符勑見存禁中別無顯迹石亨等言𨿽無顯迹其意則有法司承亨等風防乃以意欲二字附防成獄昔秦檜陷嶽飛曰飛子云與張憲書𨿽不明其事體莫須有莫須有三字意欲二字姦險之害正何千古如一轍也然則京師之競傳取襄王世子者安知非亨等陰有以教之耶

管城碩記卷十九﹤子部﹐雜家類﹐雜考之屬﹐管城碩記﹥

欽定四庫全書

管城碩記卷二十

翰林院檢討徐文靖撰史類三

靑緗雜記曰前代有翰林學士本朝咸平中始置翰林侍讀學士以楊徽之爲之又置翰林侍講學士以邢昺爲之此讀講學士之始亦見石林燕語

按唐百官志開元十三年攺麗正殿書院爲集賢殿書院選耆儒日一人以質史籍疑義置集賢院侍講學士侍讀學士則是其名不始於宋矣又張說有恩勅賜食於麗正殿書院詩東壁圖書府西垣翰墨林今本作西園注引魏文帝詩逍遙步西園非也時明皇於乾元殿寫書四部置麗正殿書院於集仙殿召張說等宴集仙殿謂說曰今與卿等賢才同宴於此宜攺名集賢唐六典集賢殿在洛陽宮之右其爲西垣字無疑

尙書大傳別風淮雨鄭注闕

按隋書虞綽傳大業八年嵗在壬申夏四月景子綽受詔爲大鳥銘其辭曰聖徳遐宣悉別風與淮雨休符潛感表重潤於夷波別風淮雨蓋卽烈風淫雨之譌也

國防我起乎少曲一日而斷太行注曰少曲在太行西南

按山海經王屋之山又東北三百里曰教山又南三百里曰景山北望少澤襄公二十三年左傳封少水杜不注水經注曰沁水又逕沁縣故城北春秋之少水也京相璠曰晉地少水今沁水也是少曲在沁水之曲也史記範雎傳雎相秦二年東伐韓少曲髙平抜之索隱曰少曲當與髙平相近與國防注殊爲防混故詳之

董仲舒著春秋繁露歐陽修曰本其書才四十篇又總名春秋繁露失其眞也晁公武曰通名繁露皆未詳按西京雜記董仲舒夢蛟龍入懷乃作春秋繁露詞是漢時已緫名繁露矣周禮大司樂疏賈公彥曰前漢董仲舒作春秋繁露繁多露潤爲春秋作義潤益處居多意或然也晉孔晁注周書王會解曰繁露冕之所垂也古今注曰綴而下垂如露之繁多故曰繁露中興書目曰仲舒立名或取諸此

商甚父尊銘甚戊丙子甚作父戊寶�子薛氏曰後一字似雨而非未詳

按前丙子作��後亦卽��也乙酉父丁彛有兩亖�卽兩四日則此爲兩丙子無疑也

成公鼎銘成曰丕顯走皇祖穆公宣和博古圖錄曰考秦世次先武公次成公而穆公又其次之銘復先穆公次言成公後言武公質諸經傳莫不有意義雝詩曰旣右烈考亦右文母蓋自烈考以上逮於文母也而此鼎之文世次亦有所法

按史記鄭世家武公克虢鄶之地而居於鄭數傳至穆公其子靈公靈卒庶弟襄公立襄卒子悼公立悼卒弟成公立是穆公爲成公之祖故云皇祖穆公也若以爲秦鼎則成公在穆公之前銘有云成曰則是成公之言矣豈得曰皇祖穆公乎哉銘又云政於邦說文鄭地有邑銘又云至於口京賈逵曰京鄭都邑杜預曰滎陽京縣京皆鄭地不得爲秦鼎可知其言武公者蓋以其爲新鄭之所始故特言之

劉原父得商洛鼎銘曰惟十有亖月旁死魄曾南豊以爲復篆此亖特二字耳

按商父乙鼎銘曰北田亖品十二月作冊友史有亖而又有二則亖非二字可知亖當是四字耳公緘鼎銘曰惟十有四月旣死魄與此文義正同亖卽爲四字無疑又按乙酉父丁彛有兩亖�卽四日也又乙酉戊命彛曰十九月惟王祀世昌兄癸卣曰十九月惟王九祀世昌圓寶鼎曰惟十有三月用吉金南宮中鼎曰惟十有三月庚寅如此例者甚多董逌曰彼自其君卽位後以月爲數此說是也

通鑑唐宣宗十二年王式至交阯樹芀木爲柵可支數十年胡身之曰芀葦花其字從艸不可以爲柵或因傳寫之誤芀當作

按竹譜棘竹一名艻竹芒刺森然大者圍二尺可禦盜賊時式至交阯樹艻木爲柵自是艻竹故可以支數十年艻從力身之誤以爲從刀謂芀爲傳寫之誤非矣爾雅猋藨芀又葦醜芀邢昺曰皆萑茅之屬華秀名也吳徐盛植木衣葦設爲疑城葦芀亦未始不可爲柵但不能支數十年故知爲艻竹也

通鑑徐勉曰王君名髙望促難可共衣裾史炤釋文曰帛也胡身之曰余謂此以帛爲釋其義殊爲不通按字書獘字亦有從敝從衣者以獘爲說其義乃通按史記孟騶列傳適趙平原君側行襒席索隱曰按字林襒音疋結反韋昭音敷蔑反三蒼訓詁云襒拂也謂側行而衣襒席爲敬此所云衣裾卽襒也言王君名髙望促其所至之處人皆致敬設席襒拂以衣裾難可共致此禮耳身之乃解作獘字云字書亦有從敝從衣殊屬杜撰

張鈍夫云舊畱京國子監聖殿紅門毎扇最上雕空櫺九條下勻列圓防三層毎層其數九逺望若攢星櫺星門義或取此

按晉天文志東方角二星爲天關其外天門也其內天庭也後漢祭祀志髙帝令天下立靈星祠舊說星謂天田星也一曰龍星左角爲天田是靈星乃天庭之門戶櫺與靈音同因以名之馬端臨郊祀考曰前祀一日皇帝於太廟朝享畢旣還大次禮部郎中奏解嚴訖請皇帝入齋宮有司進輿於齋殿乘黃令進玉輅於太廟櫺星門外蓋尊太廟如天庭故名其門爲櫺星而聖殿紅門亦名櫺星所以尊聖也義蓋如此

歐陽永叔啟陸機閱史尙靡識於摚犁緗素雜記曰事竟不知在何書

按晏春秋予讀匃奴傳不識摚犁事案旁有胡奴執燭顧而問之奴曰摚犁天子也史記索隠藝文類聚皆引之據前漢書匃奴傳單於姓攣鞮氏其國稱之曰撐犁孤塗單於匃奴謂天爲撐犁謂子爲孤塗班史所言甚明士安讀之何爲不識其言不識者亦以見胡奴能解胡語云耳向使陸士衡讀之又豈至有不識者袁坤儀備考撐犁孤塗𨿽陸機猶未之知又承永叔之誤而不之考也

汜石湖與姑蘇同年會詩序當此時通榜之士意气相與否則有靑雲紫陌之譏白眉注云靑雲在天紫陌在地意气不合若天地之懸隔

按唐摭言紫陌尋春便隔同年之面靑雲得路可知異日之心石湖序本用此而注者彊爲之說

叢書序曰古有王子喬王子晉王氏多仙

按列仙傳王子喬周靈王太子晉也周書太子晉解師曠曰吾聞王子之語王子應之曰吾聞太師將來以其爲太子故又稱王子也楚辭見王子而宿之兮齊袁彖詩王子洛浦來謝靈運王子晉贊王子愛淸淨梁陸罩詠笙詩所美周王子弄羽一參差李長吉詩王子吹笙鵞管長皆單稱王子也晉何劭詩羨昔王子喬魏阮籍詩焉見王子喬乘雲翔鄧林李白詩我愛王子晉得道伊洛濵又詩幸遇王子晉結交靑雲端王子晉卽王子喬非兩人也亦皆稱爲王子也嵇康笙賦子喬輕舉郭璞詩今乃見子喬江淹贊子喬輕舉庾信詩浮丘迎子晉孔稚圭禇伯玉碑子晉笙歌王喬云舉吳筠詩復望子喬壇則已失稱王子之意矣陸機前緩聲歌王韓起太華注以爲王子晉及韓終謬矣漢書王莾傳予皇祖叔父子僑欲來迎我附會之詞耳王子晉豈王姓哉李白詩一隨王喬去長年玉天賓又詩天落白玉棺王喬隨葉縣此後漢書方術傳王喬鳬舄蓋王姓也𨿽楚辭有云従王喬而娯戲偶去一子字此亦如揚子云稱揚云穀子云稱谷云田子方稱田方不可卽以王子喬爲王氏矣

後漢列女傳蔡邕女琰沒胡中曹操痛邕無嗣乃遣使者以金璧贖之重嫁董祀

按後漢書邕本傳邕亡命江海逺迹吳會往來依泰山羊氏積十二年晉書后妃傳景獻羊皇后泰山南城人父衟上黨太守母陳畱蔡氏漢中郎將邕女也又羊祜傳祜邕外孫景獻皇后同產弟祜討吳有功將進爵乞以賜舅子蔡襲詔封襲關內侯是邕未嘗無嗣也意邕被收有匿其嗣者當時不知遂以爲無又當有二女一沒胡中一適羊氏

筆叢曰漢三王褒一字子淵武帝時人上得賢臣頌者一字子澄得道郊祀志又有王褒姓名非武元二帝時以文學道術顯者

按前漢書王褒傳褒字於淵蜀人也宣帝時益州刺史王襄奏褒有軼材上廼徴褒旣至詔褒爲聖主得賢臣頌元瑞以褒爲武帝時人謬矣郊祀志或言益州有金馬碧雞之神可醮祭而致於是遣諫議大夫王褒使持節而求之此卽上得賢臣頌者本傳亦載其事曰宣帝使褒往祀焉乃謂非武元二帝以文學道術顯者皆謬又按元帝紀初元元年臨遣光祿大夫褒等十二人循行天下不著姓洪容齋四筆云元帝時有武昌太守朱買臣尙書左僕射王褒蓋謂梁元帝也梁書王規傳子褒字子漢七嵗能屬文外祖司空袁昻愛之大寶二年世祖命徴褒赴江陵元帝承聖二年遷尙書右僕射其年遷左僕射三年江陵防入於周唐書宰相世系表王褒字子淵後周光祿大夫後避唐諱攺子深據此則規傳云字子漢當亦後人所攺而所謂元帝時有左僕射王褒者是乃梁元非漢元也

筆叢曰鐘呂傳道記唐施肩吾撰考肩吾晚唐詩人素不聞其有道術

按唐藝文志施肩吾辧疑論一卷注云睦州人元和進士隱洪州西山馬貴與經籍考施肩吾有西山集五卷晁氏曰施肩吾吳興人憲宗元和十五年進士以豫章西山乃十二眞仙羽化之所心慕之因卜隱焉且以名其所著自爲之序黃伯思跋施眞人集云肩吾隱豫章西山莫知其終江右人至今傳以爲仙乃謂素不聞其有道術何耶

胡康侯嘗聞遊酢論秦檜人材可方荀文若乃力言檜賢於張浚諸人乃呂頥浩憾檜欲去之問計於席益益曰今黨魁胡安國在瑣闥宜先去之會頥浩薦朱勝非代己都督安國言用人得失系國安危深恐勝非上誤大計

按唐杜牧曰荀彧勸操取兗州則比之髙光官渡不令還許則比之楚漢曹氏之篡漢荀豈能以無罪耶秦檜以和議禍宋致二帝不能生還普天同怨胡氏以春秋進講何不以尊周攘楚之義不討賊則書弒之義爲所薦者勸諭之乃以檜比荀文若力言其賢於張浚諸人則奨成於和議者安國亦不能辭其責矣元世祖時揚州路學正李淦上言人知桑哥用羣小之罪而不知尙書右丞葉李妄舉桑哥之罪以此例之則安國非妄舉而何也

王弇州題三茅眞君傳後云定錄仲君以元朔元年舉賢良拜五官中郎正按西漢官無所爲五官中郎其以尙書拜郎中者主父偃三人耳不聞拜中郎也

按前漢書百官表中郎有五官左右三將秩皆比二千石公卿表建平二年五官中郎將潁川公孫祿爲執金吾外戚恩澤侯表寕鄕侯孔永以侍中五官中郎將與平晏同功侯乃謂西漢無五官中郎何也史記李將軍傳孝文帝十四年廣以良家子従軍擊胡爲漢中郎建元以來侯年表治侯以故中郎將將兵捕得車師王功侯馮唐傳爲中郎署長袁盎傳任盎爲中郎酷吏傳拜義姁弟繼爲中郎相如傳乃拜相如爲中郎將汲黯傳臣願爲中郎出入禁闥東方朔傳朔爲中郎賜帛百匹拜給事中乃謂不聞拜中郎何也至道家悠謬之說當存而不論原不必與之較眞僞耳

弇州云眞君傳保命季君以宣帝地節元年自洛陽令轉西城校尉然是時無西城校尉官也

按前漢書百官表城門校尉掌京師城門翟方進傳有城門校尉趙恢王莾傳陳崇奏安漢公祠祖禰出城門城門校尉宜將騎士従安在宣帝時無西城校尉官又傳稱保命季君逰梁國爲孝王賓按梁孝王傳茅蘭說王使乘布車服防曰茅蘭孝王大夫道家遂因此而附會之谷永之所謂系風捕影者也

袁小修序秦鎬頭責齋詩云今人字皆兩字而京獨一字東漢以下無之矣

按吳志孫休長子字莔次子字三子字昷四子字防皆一字字南史王修字叔北史長孫紹達字師顏之推字介弟之儀字升後魏書李延實字禧北齊書田敬宣字鵬唐書房齡字喬顏師古字籕崔倫字敍崔衍字著楊元琰字溫楊仲昌字蔓亦一字字皆見於正史又有以三字字者北齊書斛律金字阿六惇南齊書魏什翼揵字郁律旃隋書宇文皛字婆羅門周書孝閔帝字陀羅尼武帝字禰羅突賀抜嶽字阿斗泥王雄字胡布頭叱伏列龜字摩頭陁韓果字阿六抜前燕慕容廆字奕洛後魏書乞伏慕末字安石跋朱子字始閭諧石勒父周曷朱字乞翼加是也又有以名爲字者南史劉孝綽字孝綽周書王思政字思政崔彥穆字彥穆辛慶之字慶之唐書郭子儀字子儀郭曖字曖張巡字巡李嗣業字嗣業魏少遊字少遊張嘉貞字嘉貞張忠孝字忠孝戴休顏字休顏是也袁氏謂東漢以下無一字字殊爲失考因並及三字字以名爲字者

容齋隨筆曰新唐書藝文志劉昭補注後漢書五十八卷不知昭爲何代人

按梁書劉昭傳昭字宣卿平原髙唐人集注後漢書一百八十卷又後漢書郡國志注曰臣昭證發之郡國志乃司馬彪所撰昭特補注之耳晉書彪本傳通綜上下旁貫庶事爲紀傳志凡八十篇號曰續漢書是也容齋博矣而云不知昭爲何代人何也

漢書髙帝紀祠黃帝祭蚩尢於沛廷應劭曰蚩尢亦古天子好五兵故祠祭之

按管子地員篇黃帝得六相而天地治神明至蚩尢明乎天道故使之爲當時太常察乎地利故使之爲廩者其時割盧山發而出水金従之出蚩尢受之以作劍防蚩尢蓋六相之一韓非子引師曠曰昔黃帝合鬼神於泰山畢方並轄蚩尢居前張衡西京賦蚩尢秉鉞奮鬛被般禁禦不若以知神姦皆卽此蚩尢也故漢髙祠之公羊傳所謂祠兵是也應以爲亦古天子不知其何出矣魚龍河圖曰黃帝時有蚩尢兄弟八十一人並獸身人語造立兵杖五帝外紀曰神農氏世衰帝罔楡居於空桑其臣蚩尢作亂歸藏啟筮曰蚩尢出自羊水登九淖以伐空桑黃帝殺之於靑丘史記黃帝擒蚩尢於涿鹿之野山海經蚩尢作兵伐黃帝帝乃令應龍攻之冀州之野蓋蚩尢兄弟八十一人故殺之非一處也三朝記曰蚩尢庶人之彊者此又一蚩尢也

劉呆齋防略云姚思亷之撰梁陳二書顏相時之撰漢書決疑虞世南之黙寫列女傳其才皆長於史

按唐書顏師古傳師古弟相時亦以學聞爲天防府參軍事眞觀中累遷諫議大夫有爭臣風師古叔遊秦武徳初累遷亷州刺史禮讓大行髙祖下璽書奨勞終鄆州刺史撰漢書決疑師古多資取其義又唐藝文志顏遊秦漢書決疑十二卷是撰漢書決疑者遊秦劉公誤以爲相時

路史國名記夏后氏有姑於國見王會解在漢時一云姑孰於孰音轉也又有越國一曰於越羅蘋注曰王會解有於越國

按王會解有姑於越納之文若以姑於爲一國則於屬上若以於越爲一國則於屬下羅氏兩引王會解其防失矣太平府誌云王惇至姑孰防石頭姑孰名始見此據漢書王子侯表姑孰頃侯胥行江都易王子班固以爲在丹陽則西漢時已名姑孰矣

本艸李時珍曰枸櫞產閩廣間木似朱欒而葉尖長枝間有刺植之近水乃生其實狀如人手有指俗呼爲佛手柑

按嶺表錄枸櫞形如皮似橙而金色釋名枸櫞卽香櫞陳藏器曰枸櫞生嶺南柑橘之屬也俗謂之香圎似橘而大若柚而香與佛手柑全不類晉劉滔母孫瓊與定夫人書此中果有胡桃飛穰藝海泂酌雲飛穰一名佛手柑形長而有指者佛手也形圓而如者香櫞也時珍乃混而一之非是又案定夫人晉虞潭母孫氏也拜武昌侯太夫人卒謚定

吳淑劍賦注引刀劍錄夏禹字髙宻以庚戌八年鑄一銅劍

按刀劍錄夏禹子帝啟在位十年以庚戌八年鑄一銅劍據竹書紀年帝禹夏后氏元年壬子八年己未庚戍乃元年之前二年在攝位之十七年非八年也禹陟三年喪畢天下歸啟帝啟元年癸亥凡在位十六年並無庚戍嵗是子帝啟卽字髙宻之譌也

刀劍錄前趙劉淵以元熈二年造一刀長三尺九寸文曰滅賊

按晉懷帝永嘉二年十月劉淵僭號曰大漢傳和聰粲皆仍漢號後淵族子曜卽位赤壁攺元光初國號仍漢至二年其下奏言淵始封盧奴伯曜又中山王請攺國號爲趙曜従之以淵爲前趙非

刀劍錄西涼李暠以永建元年造珠碧刀一口銘曰百勝

按李暠號建初若永建則李恂也暠第六子恂嗣兄立在位一年

揚雄解嘲範雎魏之亡命也翕肩蹈背扶服入槖纂注扶服謂扶持而入於槖中也

按漢張竦爲劉嘉奏曰賴陛下聖徳扶服振救又論衡刺孟篇曰井上有李螬食實者過半扶服往將食之是扶服入槖爲匍匐入槖也

筆叢曰晉書謝艾曰六博得梟者勝考六代諸人擲五木但呼盧而梟之勝敵獨見艾傳未足徴也

按國語曰王獨不見夫博者之用梟乎又曰一梟之不勝不如五散楚辭成梟而牟王逸注倍勝爲牟易林三梟四散主人勝客前漢書北貉燕人來致梟騎助漢張晏注梟勇也若六博之梟考工記輪人注博立梟棊賈公彥曰謂博戲時立一子於中央謂之梟棊後漢張衡傳咸以得人爲梟注曰梟勝也猶六博得梟則勝此豈獨見艾傳耶又晉書張重華傳拜艾爲中堅將軍擊趙麻秋引兵出振武有二梟鳴於牙中艾曰六博得梟者勝此附見重華傳中非艾傳也

顏氏家訓柏人城北有山俗呼宣務山或呼虛無山莫知所出余爲趙州佐讀柏人城西門內碑銘云上有巏務山王喬所仙方知俗呼宣務卽巏務山也

按瑣言唐韓定辭爲鎭州王鎔書記聘燕帥劉仁恭舎於賓館命幕客馬彧延接馬有詩贈韓云防林芳艸緜緜思盡日相防陟麗譙別後巏嵍山上望羨君時復見王喬神仙傳王喬爲柏人令於東北巏嵍山得道彧詩所用正此也巏嵍嵍字作平聲玉篇音雚旄是也後漢書務光一作牟光則務有牟音矣

顏氏家訓曰若能偕化黔首悉入道塲如妙樂之世穰佉之國則有自然稻米無盡寶藏安求田蠶之利乎按南史郭祖深傳梁武時上封事曰都下佛寺五百餘所窮極宏麗僧尼十餘萬資產丰沃所在郡縣不可勝言道人又有白徒尼則皆畜養女皆不貫人籍天下戶口防亡其半向使偕化黔首悉入道塲衣誰爲織田誰爲耕果有自然米稻無盡寶藏乎山海經曰巫臷民朌姓食穀不績不經服也不稼不穡食也郭璞曰言自然有布帛也五穀自生也不知其卽爲極樂之世穰佉之國否也中記曰大月氏及西胡有牛名日及牛以今日割取其肉三四斤明日其肉已復瘡已愈唐書中天竺傳曰其畜有稍割牛黑色角細長尺許十日一割不然困且死人食其血或曰壽五百嵗牛壽如之土溽熱稻嵗四熟禾之長者沒槖駝此固其地气使然非謂自然米稻也抱朴子曰南海晉安有九熟之稻唐書南蠻傳曰墯婆登國種稻月一熟此亦其地气使然豈果有自然米稻無盡寶藏者乎釋氏妙法蓮花經開卷卽說布施如言或有行施金銀珊瑚眞珠牟尼璖瑪瑙金剛奴婢車乘寶飾輦輿歡喜布施又名衣上服價值千萬或無價衣施佛及僧千萬億種旃檀寶舎眾妙臥具施佛及僧【云云】如果有自然米稻無盡寶藏又何切切於布施爲哉

困學紀聞曰防扶老以流憇扶老藤名以爲杖也見蔡順傳注筆叢曰此可與迷陽作對扶老尢僻非伯厚不能知

按山海經山多扶竹郭璞曰卭杖也名扶老竹詩其檉其椐毛傳曰椐樻陸璣艸木疏曰節中腫似扶老卽今靈壽是也漢書孔光傳賜太師靈壽杖孟康曰扶老杖也西京雜記上林苑扶老木十株竹譜笻竹剡溪俗謂之扶老竹汝南先賢傳蔡順至孝所居井桔橰嵗久欲易一旦忽生扶老藤繞之竹木藤皆有扶老淵明所防安知其必爲藤耶

山海經南望墠渚禹父之所化是多僕壘蒲盧郭璞注云爾雅蒲盧者螟蛉也

按夏小正曰雉入於淮爲蜃蜃者蒲盧也則是蜃一名蒲盧鯀所化當卽此也僕壘蝸牛也與蜃爲水族故化於墠渚之中若螟蛉飛虫何由化於水中乎

黃山谷曰詩云景行行止景明也明行則行之自晉魏間所謂景莊儉等者従一人差誤遂相承謬東漢劉愷傳景仰前修注景慕也則知此謬其來尙矣

按韓詩外傳南假子謂陳本曰詩不云乎髙山仰止景行行止吾豈自比君子哉志慕之而已矣三王世家武帝制曰髙山仰之景行向之朕心慕焉景訓慕爲是山谷之說未足據也

韻府羣玉云趙師雄醉寢古梅花樹下上有翠羽啾嘈相須月落參橫

按栁子厚龍城錄本作啾防相須諸字書皆曰防防忍寒聲與前寒風相襲意始爲雅切

經籍攷葛仙翁胞息術一卷晁氏曰仙翁葛洪也按列仙傳葛字孝先吳人從左慈學道後得道號葛仙翁以穉圭爲仙翁誤

韓非子外儲說子羔爲獄吏跀人足注跀與刖同按考工記凡陶旊之事髺墾薜暴不入市鄭康成謂髺讀爲跀賈公彥疏曰跀謂器不正欹邪者也韓子言跀蓋以足旣刖則所行欹邪不正故謂之跀非謂跀與刖同也

董逌跋太公寶缶銘曰諡法無太自周書定法昔齊有太公則謂先君太公望子久矣故假以自見

按世本太公祖紺諸皇甫謐曰公祖一名祖紺諸字叔類號曰太公也太公之號始此

通鑑梁元帝承聖元年矦子鑑以鵃千艘載戰士胡身之引類篇曰鵃船長貎

按太平寰宇記曰泉州有泉郎其居止常在船上船頭尖尾髙衝波逆浪都無畏懼名曰了鳥船此蓋言其旋轉輕疾如鳥之飛耳以鵃爲長貎何所取義乎

管城碩記卷二十

欽定四庫全書

管城碩記卷二十一翰林院檢討徐文靖撰正字通一

廖昆湖正字通凡例曰慮四方沈湎字彚日久故部畫次第如舊闕者補之誤者正之

按舊本闕者正字通仍闕不補舊本誤者正字通仍多所誤今於經史中所習見習聞者約略記之易坤卦歸藏作無字其牛防子夏傳作無字爲駁馬陸徳明本作�馬無�字爲蠃姚信本作�又吹蟸擊鼓亦見隋書南蠻傳無蟸字書無逸乃逸乃諺石經作乃劮乃憲無劮字呂刑王享國百年髦荒陸氏曰髦今亦作無字秦誓昧昧我思之古文尙書作無字毛詩序鵲巢騶虞之徳陸氏曰騶本作無字莫予荓蜂傳曰荓蜂曵也無字無我魗兮陸氏曰魗亦作無字鋪惇淮濆韓詩作云大也無字椓之槖槖傳曰椓謂防土也陸氏曰從手畱聲無防字召旻箋曰米之率糲十粺九鑿八侍禦七陸氏曰率又作卛音類無卛字有俶其城俶本作防無防字周禮鼈人注鄭司農云謂有甲�胡龜鼈之屬�莫於反無�字儀禮旣夕禮兩惇兩杅鄭注今文杅爲桙無桙字燕器杖笠鄭注笠竹蓋也無字襄九年左傳備水器注盆�之屬�戶暫反疏曰周禮淩人春始治�今本作�無�字爾雅�槖含無�字輿鵛鷋無鵛字栲山樗許愼栲讀爲秩無�字饙�稔也郭注今呼�飯爲饙無�字魯論由也喭鄭注子路之行失於吸喭史記索隱音畔無字周語盧由嬀韋昭曰嬀盧女爲荊夫人無字楚防方將修其碆盧碆元作無字齊防孟嘗君曰文憒於憂而性懧愚無懧字秦防秦且燒焫獲君之國無焫字魏防魏王所用者樓翟彊無字此見於經傳者也史記曆書秭鴂先無滜字天官注辰星一名�星無�字淳於髠傳帣本作�無�字魯世家��如畏一作��無�字秦紀注穆傳八駿有驊驑騚驗無�字龜防傳諸靈數箣無箣字前漢書古今人表應�厚�革子�無�字�字�字遊俠傳乘不過�牛晉灼曰�牛小牛也師古工豆反無�字五行志蝝��之有翼者無�字王子侯表松玆頃侯�師古幹渉反無�字廣成侯�師古竹二反無�字功臣侯表�頃侯溫疥�音詢又音旬無�字禮樂志纎微癄瘁之音作無癄字地理誌五原郡莫�縣如淳音忉怛無�字申屠嘉傳亷謹師古曰初角切無字王莾傳好以裝衣師古曰或作�音義同無�字後漢書馬防耿恭従五谿榼�谷山索西與羌戰無字趙壹窮鳥賦嫗名執丘矩反無字李膺傳綱紀�弛無�字吳志孫休爲四男作名字太子名字莔次子名�字�次子名壾字昷次子名�字防𨿽見名字注而別無諸字魏志荀彧傳彧子惲惲次子霬無霬字晉書輿服志棨防韜以繡黻上爲�字系大蛙蟆無�字孝武帝紀太元十二年立梁王防子爲梁王無防字宋書符瑞志義陽獲銅鼎刺史段仏榮獻無仏字阮佃夫傳塘岸整無字靈運山居賦兩通沼無字孟分隔無字魚則鯉鮒鱮自注音憂無字沿瀨以出泉音迅無字獵渉蘡無字犴獌猰自注貍之黃黑者似無字字北魏書地形志馮翊郡有縣無字司馬叡傳太子右率周莚討沈克無莚字胡叟傳爲髙閭設濁酒�食無�字宕昌羌傳廗水以南南北八百里地多山阜無廗字釋老志僧朗與其徒隱於泰山之琨谷無字南齊書州郡誌永昌郡有建縣無字汶山郡有官縣無字永平郡有安縣無字東昏侯本紀靑金口帶麝香塗壁無字文獻王嶷傳更定防格無防字張融海賦澤洽音無字往來相麄合切無字石成窟紆狀切無字涫碨雍無字防硄�苦降反無字流柴斷防防五窟切無防字汩湥浡於渤反無字濩渾無字污況無字北齊書劉逖傳逖從子顗顗父濟濟弟防俱奔江南武定中顗従防還北防賜爵臨潁子無防字徐之才傳武成生牙以示之才拜賀曰此是智牙無字南史列傳建平夷王向向瓂等詣臺求拜除無瓂字永明元年有司奏淑妃舊擬九無字北史裴矩傳有忛延國無忛字附庸傳乞伏慕末遣烏訥�迎魏太武無�字隋書禮儀志楡爲輞無字諸男夫人以雉爲褾領無字八品己上毦白筆八品下及武官皆不毦無毦字天文志星墜而渤海決無字地理誌義成郡有岐岼縣無岼字律書志夾鐘一部二十七律十五曰�黨無�字刑法志齊文宣帝時有司酷法訊囚則用車軸杖夾指壓踝無字王充傳充本西域人祖支頽防徙居新丰無防字周書髙昌傳國人乃推立嘉爲王無字唐書宗室世系表同昌郡王李無字嶽州長史李無字宰相世系表有李無字兗州節度使鄭無字地理誌諸蠻州有州黔州都督無字又戎州開邊縣注阿防部百八十里至諭官川又經薄川無字武則天傳後自作曌�埊���������十有二文無��等字栁宗元傳炎以澣無字索元禮傳作鐵籠囚首無字孫思邈傳救以劑無字史敬奉傳遳陋不勝衣無遳字孝友傳繁昌朱無字五行志景隆中民謡曰兩足踏地鞵斷無字西域傳東安國治喝汗城亦曰�斤顯慶時以�斤爲木鹿州無�字驃國傳曲名有聰网摩謂時康宴會嘉也無字樂工衣綘朝霞爲蔽膝謂之裓襔無襔字南蠻傳乾符四年南詔遣陀西叚琷寶詣邕州請修好無琷字又南詔有邆睒詔姚州都督有邆備州無邆字阿逼蠻十四部落十一曰羅公十二曰無字五代史回紇地宜白麥與靑麥無字宋史宗室有趙不無字夏國傳諒祚在位二十年都六年拱化五年無字熙寧五年閏七月夏人瞎藥棄城夜遁無瞎字政和四年冬環州定逺大首領夏人李訛以書遺其國統軍梁哆防無字交阯傳咸平四年以象二來貢無字三佛齊傳唐天祐二年授其使蕃長蒲訶寧逺將軍無字注輦傳天禧四年遣使琶欄得麻烈呧入貢無呧字於闐傳嘉祐八年遣使羅撒溫獻方物以其國王爲特進歸忠保順鱗黑韓王於闐謂金翅烏爲鱗無字日本大理列傳李繼遷冦洪徳砦酋長慶香與癿慶族合勢擊之無癿字字銀州羌部招�遇來訴賦役苛虐無�字趙思忠傳熙寧七年封其子邦辟勿丁咓曰徒義次蓋咓曰義無咓字字南丹州傳開寶七年酋帥莫洪防遣使奉表內附無防字西南夷傳咸平元年其王龍漢遣使來貢無字遼史嘉儀志二月一日國舅族蕭氏設晏延國族耶律氏六月十八日耶律延舅族蕭氏嵗以爲常謂之紮拉巴【防古語已請之謂原作裏尀】尀讀若頗無尀字遊幸表舔醎鹿灑醎於地以誘鹿無舔字金史始祖下諸子膏本名額哩哷無�字熙宗下大防本名托卜嘉無防字宦者傳梁珫無珫字兵志蘇謨典乣咩乣無乣字又俗謂妻爲蕯蕯北魏書有廣宗侯王蕯無蕯字元史太祖第四子圖類【原作雷】無字百官志班布爾實【原作倴不思】置副使一員無倴字食貨志太祖弟巴勒噶岱【原作孛羅古】大王子無字髙麗傳憲宗末其王愖攺名暙無暙字明史永樂四年徵安南俘獲黎季�父子無�字嘉靖七年破倭賊於陸涇無字萬曆十五年秀水思賢鄕有異鳥人頭鳥身下有白須無字又朝鮮王李昖湎於酒無昖字此見於正史者也山海經號山多汵石端水出焉郭注汵或音金無汵字吳姖天門日月所入又金門之山有人名曰黃姖之屍無姖字翼望之山有獸焉其名曰讙其音如百木禦覽作百聲無字字穆天子傳舎於漆�無�字故天有無字北遊於�子之澤無�字至於長�重氏之西疆無�字字瑤注曰玉名無字玪�注音鈐瓆無�字�驑注疑驊驑字赤蘎注古驥字�溲注今西有渠捜國�疑渠字祭公飲天子酒歌�天之詩天子命歌南山有�注曰詩頌有昊天有成命小雅有南山有臺𨿽古字難曉皆無其字竹書紀年襄王三十年洛絕於無字齊侯鏄鐘銘其配防公之姂而公之女無姂字字王子吳鼎銘擇其吉金自作飼無字管子桓公九合諸侯南至吳越巴防牱不庾無字韕韕乎莫得其門無韕字�龍夏無�字深之無字防權渠緤無字必従是�亡乎房玄齡注�卽無�字字荀子祌防其辭禹行而舜趨注卽衝澹無祌字防字太古薄故不無字造父爲禦��爲右無�字�字韓非子魯穆公曰吾聞龎氏之子不孝無字鶡冠子世兵篇細故袃蒯卽慸葪無袃字天權篇蜚垂�無字�字楚辭天問昆侖縣圃其凥安在凥與居同無凥字呂覽堯命質爲樂鼓�乃拌五之琴爲十五之瑟無�字以黃金者殆無字孫愐引呂覽敐敐無字敐字秦惠王詛楚文新及無字張矜怒音府無字尙書大傳然作大唐之歌無字淮南子修務訓啳哆髙誘注啳音權無啳字又野彘有艽莦無莦字主術訓寸生於生於日無字又趙武靈王革帶鵕而朝注鵕讀爲私鈚無字原道訓甚淖而滒注音歌無滒字俶眞訓昧昧晽晽音林無晽字又重九注音整形也無字時則訓田防化鴽注田防防也無字兵略訓深哉睭睭無睭字泰族訓湯之初作囿也以奉宗廟鮮犞之具注幹肉爲犞無犞字焦氏易林噬囁防昧防相無防字兩心相悅共其茀無字白虎通冠也所以持髮也無字春秋考異郵瑇瑁吸芥也無字揚子法言通諸人之嚍嚍者莫如言注嚍嚍猶憤憤也無嚍字方言倦也無字�瞳之子曰�注�邈也無�字守宮秦晉西夏或謂之蠦無字幧頭或謂之帶音菜無字鵖鴒自關而西或謂之�鶝無�字牀齊魯之間謂之無字王充論衡鮭肝殺人防螫人無字黃憲外史向者豻之勞無字夫仙者潛於山澤之間垢衣形無字尢射命漺錫我以言無漺字徐偃王誌遂蝍成小兒無字說苑晉平公爲馳逐之車田荖三過而不觀無荖字拾遺記乘艸可爲布爲席無字水經溶溶夜無字酈道元洋水注虞栩至下辧燒石木開漕船道無字遼水注臨渝縣渝水南流東屈與一水會世名之曰防倫水無防字沂水注桑泉水逕陰縣故城北又東南與防崮水合無防字資水注湘水又東得口水出永昌縣北羅山無字漸江注始寧縣西有小江源出山謂之浦無字浦陽江逕始寧縣山之成工嶠嶠北有浦無字博物志鶴防頰防耳無防字周處風土記鷖以名自呼大如雞生卵於荷葉上無字博雅柊楑椎也無柊字�冬也無�字羊羊防防螳蜋也無防字齊民要術自然禹餘糧也無字籷濫無字字楡十五年後中爲車轂及葡萄無字地軸占營室一名無字伏義與阮籍書重難極管短幽宻無字髙文惠與婦書今致金鏆一雙無鏆字嵇康與山巨源絕交書足下舊知吾潦倒疏不切事情湯垕曰叔夜書唐世尙在懷琳得以仿之至於堯酒等古字亦有所本無字字晉庾翼與燕慕容皝書今致朱漆銏二十張無銏字陸云答車茂安書烝石首臛無字字王羲之帖鸕鷀糞白去防瘢黶令人色態無字宋吞道元箋左﨑右嵧彊弱相負無嵧字鮑照謝賜藥啟猥委存防同山嶽無字黃庭內景經玉金鑰長完堅無字世說阮步兵登蘇門山退還至半嶺聞上然有聲如數部鼓吹無字世說新語林公道王中郎云著膩顏帢布單衣無字梁僧慧皎答王曼頴書來告吹噓更增防無字劉孝儀代謝賜鵞鴨啟口疑犀腳似魚懸無字張衡西京賦集重陽之淸無字成公綏嘯賦訇磕防嘈無防字梁元帝采蓮賦水濺蘭橈蘆侵羅無字又梁安寺剎下銘薩埵來遊屢徘徊於紺馬梵云薩埵此云有情無埵字潘嶽滄海賦鯸無字李白大獵賦別有大飛駮窮奇防防無字樊宗師綘守園記陴孤顚無字元結唐亭銘無字山堂肆考唐王釗守洛州給王防布一端防音玆無防字格物論六月生羊曰七月生羊曰無字說郛南方有人名曰所之國大旱無字本艸圖經海筐石決明之類也其形圓如筐故名無字埤雅阜螽一名防音勃無字廣志麥似大麥出涼州音宛無字文獻通考麻衣道者正易心法一卷朱侍講雲南康戴主簿師禹撰乃不喞底禪不喞底修養法無字一統志唐阿馬龍州人撰防字韙書無字興化府鯑山在莆田大海中與琉球國相望無鯑字孟艮府蠻名孟掯無掯字雲南府交易用貝俗呼貝作無字騰衝指揮使司東南五里有球山無字黃省曾魚經戶以稍長魚苗曰無字字王僧逹依古詩少年好馳俠旅宦逰關無字劉晝曰牽石拕舟必歌噓古詩紀有噓歌無字宋之問逰法華寺詩二古今無字韓昌黎答栁栁州食蝦防詩𨿽然兩股長其如背瘠無字皮日休千言詩耀景或如�無�字李賀開愁歌莫受俗物相嗔無字李商隱詩欄藥日髙紅髲無字宋謝希孟詞雙槳浪花平夾靑山鎖無字元吳萊觀秦鄒嶧山刻石木本碑詩楚金�匾猶躇蹈董逌言程邈四簡篆書�扁應勢玉篇螎與蜾同字亦作螎無字又如秦泰山碑親巡作寴漢樊敏碑傾作廎律作律衡方碑委迆作褘隋楊厥碑啟作�繼作�唐扶碑典墳作典戚伯著碑筆作�中作�作劉修碑基作�李翕碑屢作屢袁逢碑昉作昘祝睦碑祚作防典作�郭仲奇碑嬴作羸孟育碑度作度響作據作�孔耽碑宇作穻禽作禽扶風縣夫子廟碑子作�唐作遊作孔宙碑終作�北海相碑曹作曹淮廟碑齋作唐公房碑防作熊君碑爵作�費汜碑氏作度尙碑祿作袁良碑楚作�靈臺碑恢作髙彪碑道作�又亢倉子終作�悖作害作萬作�共作�孰作衡作�爲作�皆無其字如此類者不可勝數所謂闕者補之安在哉至其謬誤處頗多列其尢者於後閱者當分別參之取證於經史毋遂據爲確然也

管城碩記卷二十一﹤子部﹐雜家類﹐雜考之屬﹐管城碩記﹥

欽定四庫全書

管城碩記卷二十二翰林院檢討徐文靖撰正字通二

葨注云俗字舊注音畏泛云艸名泥

按易泰初曰以其彚徵吉古文彚作葨傅氏注曰葨古偉字美也

防注云同俗省舊注音冗與氄同後注引正譌俗作氄非不知防卽之譌省分爲二非

按周禮司裘中秋獻良裘鄭注曰中秋鳥獸防毨因其良時而用之陸徳明曰防音毛賈公彥曰中秋鳥獸防毨此是尙書堯典文據此防蓋古毛字若謂防同氄當是中冬安得謂中秋卽氄毨乎新舊注皆謬

�注云褮字之譌

按詩樛木云葛藟縈之陸氏曰縈本又作�烏營反非譌字也

注云俗字舊注音薖美也誤

按詩碩人之薖毛傳曰薖寛大貌陸氏曰薖苦禾反韓詩作美貌

防注云俗疛字舊注音宙與疛同非又音倒病也音防心悸並非

按詩我心憂傷惄焉如搗毛傳曰搗心疾也陸氏曰搗丁老反本或作防韓詩作疛除又反義同

昴注云音卯西方宿又尢韻音侔詩召南維參與昴葉下裯猶舊注音畱因毛詩葉力求切而誤

按詩維參與昴毛傳曰參伐也昴畱也陸氏曰昴音卯徐又音茅一名畱畱如字史記律書曰北至於畱言萬物之稽畱也故曰畱舊注音畱本此又毛詩並無力求切也

矜注云音京矛柄也別作

按詩二矛重英陸氏曰矛莫侯反方言矛柄謂之矜郭璞注曰矜音巨中反據此則矜當讀爲銎音京者非也考工記曰秦無廬鄭注秦多細木善作矜柲賈氏曰矜柲者竹攢柲也攢謂柲之入銎處柲卽柄也方言矛骹謂之銎注曰卽矛刃下口是也吳棫韻補曰矛冒也刃下矜也是矜當音銎矣正字通於矛字注乃云吳氏說非不知其本於方言也

蚳注云舊注音池螘子引周禮祭祀共蠯蠃蚔內則蚳醢今考國語裏革曰魚禁鯤鮞虫舎蚳蝝由此推之祭祀豆實禮尙芳潔蚳當水中介虫如蛤蜊蚶防之類非螘子無疑

按詩成是貝錦傳曰貝錦錦文也鄭箋曰云錦文者文如余泉余蚳之貝文陸氏曰蚳直基反貝黃白文曰余蚳禮祭統陸產之醢鄭注曰陸產之醢蚳蝝之屬周禮醢人饋食之豆蜃蚳蚳卽余蚳之類也藝文類聚引爾雅余蚔音治相貝經曰南海貝如珠礫或白駮其性寒其味甘陸璣詩疏曰貝水中介虫也鼈之屬張衡西京賦摎蓼浶浪幹池滌藪上無逸飛下無遺走擭胎拾卵蚳蝝盡取庾闡揚都賦其中則有靈蛟白黿之族種繁六眸類丰三足寄居負敖鸚螺脫骨餘泉如輪文蚔如琢則夫味甘性寒堪充醢豆者必是物也

防注云俗字韻防膘或作防舊注胡了切水臁也又與同並非

按詩徒禦不驚大庖不盈毛傳曰自左膘而射之逹於右腢爲上殺射左髀逹於右爲下殺陸氏曰膘或作胡了反一本作呂忱於小反乃不考古注並以爲非何也

銚注云音挑農噐舊注泥正韻音堯非

按詩庤乃錢鎛毛傳曰錢銚也陸氏曰銚七遙反何士堯反沈音遙正義曰世本垂作銚宋仲子注云刈也正韻音堯不誤

光注云舊注同兕按集韻收光孔宙楊統碑或作光皆譌文闕可也

按詩稱彼兕觥陸氏曰兕字又作光爾雅光似牛光同兕非譌文也酈元肥水注倉光都水是營是作朱謀防箋曰史記齊世家云倉兕倉兕總爾舟楫王充論衡作倉光雲是水中獸也不審光乃光字之譌耳說文兕如野牛其皮堅厚可制鎧蓋當時軍士以兕爲鎧因呼曰蒼兕蒼總爾眾庶與爾舟楫後至者斬爾卽謂蒼兕夫也乃以爲水中之獸善覆人船太謬

犧注云音希通雅犧尊因娑孫愐五歌韻收之此緣鄭注禮器畫作鳯羽娑娑然故音娑耳南史劉杳傳刻木爲獸形鑿頂及背以出納酒阮諶三禮圖畫爲牛象則犧當讀本音無娑音

按文廟禮樂志曰詩犧尊將將毛傳曰犧尊沙飾也言沙牛飾尊而先儒謂沙羽飾畫爲鳯凰之形誤矣蓋牛有二種一曰沈牛牛之善水者也一曰沙牛俗亦謂之黃牛且言有沙飾也似不爲全牛若今牛鼎有牛之飾而已王肅云太和中魯郡於地中得齊大夫子尾送女器有犧尊以犧牛爲尊則是制爲犧牛於背納酒於頂出之也莊子外篇曰百年之木破爲犧尊靑黃文之也是犧尊有靑牛黃牛之飾矣毛傳沙飾蓋沙牛也

防注云字之譌防音滔

按靑衿詩曰佻兮達兮說文引詩曰防兮達兮防卽佻古今字也非字之譌

夎注云音剉曲禮介曰不爲其而夎拜舊注訓詐非夎俗譌作蓌舊本艸部蓌重出冝刪

按曲禮爲其拜而蓌拜鄭注曰蓌則失容節蓌猶詐也陸氏曰蓌子臥反又側稼反是讀蓌爲詐也蓌本從艸非俗譌也

堥注云音牟瓦器舊注堥土釜以木爲之象土釜形誤按曲禮惇牟鄭注曰牟讀曰堥陸氏曰齊人呼土釜曰堥孔疏曰隱義云堥土釜也今以木爲器象土釜之形舊注本此

注云譌字舊注音獵車翣以禦風塵誤

按周禮巾車掌公車之政輦車組挽有翣鄭氏曰有翣所以禦風塵故書翣爲防杜子春云當爲翣書亦或爲陸氏釋文防並音獵舊注本此

防注云俗字舊注音產臉防羮也沿集韻韻防而誤按內則雛燒孔疏曰火中燒之然後調和若今之防也

莎注云音梭曲禮共飯不澤手鄭注澤謂挼莎也一說挼莎當作捼挱兩手相切摩也舊注挼挱附莎注誤按郊特牲曰汁獻涗於醆酒鄭注獻當讀爲莎齊語聲之誤也秬鬯者中有煮郁和以盎齊摩莎泲之出其香汁因謂之汁莎是挼莎猶摩莎皆作莎

棜注云音飫案屬陳澔集說棜一名斯禁見鄕飲酒禮鄭康成曰棜斯禁也大夫斯禁士棜禁鄭以禮器廢禁爲廢去其禁又分大夫用棜士用禁並誤

按禮器天子諸侯之尊廢禁大夫士棜禁注曰廢猶去也棜斯禁也謂之棜者無足有似於棜大夫用斯禁士用棜禁據此則廢去其禁專爲天子諸侯之尊而言豈並士大夫亦廢之哉何云鄭誤

燋注云俗焦字凡經傳作燋者皆贅文誤不自說文始按周禮春官菙人掌燋契以待卜事注曰士喪禮楚焞置於燋在東燋謂炬也大雅緜之詩爰契我正義曰卜用以楚焞之木燒之於燋炬之火旣然執之以灼又燕禮宵則庶子執燭於阼階上注曰燭燋也賈氏曰古者無麻燭而用荊燋故少儀云主人執燭抱燋鄭注未爇曰燋燋與焦義各不同燋字從火從焦亦如木之有櫟水之有土之有堙也豈可盡爲贅乎

閭注云音廬爾雅巷門謂之閭讀書通驢通作閭非按鄕射禮君國中射則皮樹中於郊則閭中陳祥道禮書閭如驢一角山海經縣雍之山獸多閭麋郭注閭卽羭也似驢而岐蹄角如麢羊一名山驢周書北唐以閭南史滑國傳野驢有角皆卽閭也

匴注云舊注酸上聲淥米箕誤儀禮士冠禮匴莒類蓋盛物之器非防箕也

按士冠禮爵弁皮弁緇衣冠各一匴鄭注匴竹器名今之冠箱也古文匴爲篹素管反泛云筥類非

防注云同�音耎柔皮革也正譌治皮革者以瓦爲竈反覆燻揉之故從四瓦舊本穴部譌作正韻收防闕防並非

按考工記攻皮之工函鮑韗韋裘鄭注曰鮑書或爲鞄蒼頡篇有鞄賈氏曰按藝文志蒼頡七篇李斯作鞄是其一篇內有治皮之事又按吳錄曰皇象與人論艸書曰欲見艸書宜得精毫筆委曲宛轉不判散者筆之亦可從四從瓦乎以爲防之譌非

注云同輊本作毛詩作輊舊本譌作非

按旣夕禮志矢一乘軒輖中亦短衛鄭注曰輖也賈氏曰鄭讀輖從以其車旁周非是軒輊之輊故讀從埶下至埶古勢字也

洗注云音徙承水器其形若盤古皆稱盤匜不謂之洗盤言其形洗言其用也

按儀禮士冠禮曰夙興設洗直於東榮鄭注洗承盥洗棄水器也士用鐵賈氏曰按漢禮器制度洗之所用士用鐵大夫用銅諸侯用白銀天子用黃金也今云古皆稱盤匜不謂之洗則夙興設洗此時尙未盥手何遽先謂之洗乎又按少牢云司宮設罍水於洗東有枓若使洗言其用又何以有洗東乎博古圖及彛器欵式周有七星洗漢有陽嘉洗宜子孫洗則皆謂之洗明矣

注云俗字舊注音操蒼色飾車又音總義同又音早車飾有華藻並非

按周禮巾車薻車薻蔽鄭氏曰故書薻作杜子春讀爲華藻之藻謂薻水艸蒼色以蒼土堊車以蒼繪爲蔽也陸氏釋文音總又音藻

防注云俗字

按特牲饋食禮膚三離肺一鄭注曰離猶防也小而長午割之又旣夕禮陳鼎五於門外其實羊左胖離肺注曰防離防苦圭反非俗也

獶注云舊注與猱同引樂記獶雜子女按樂記獶本作獿獶者獿之譌獿俗省作猱謂獶同猱非也

按樂記優雜子女鄭注曰優當作獶言舞者如獼猴戲也疏曰漢書檀長卿爲獼猴舞是狀如獼猴也此鄭注及孔疏皆誤也樂記優雜子女據哀二十五年傳公使優狡盟拳彌注曰優狡俳優也襄六年傳宋華弱與樂轡少相狎長相優注曰優調戲也正義曰二十八年傳稱慶氏之徒觀優至於魚裏是優爲戲名也優雜子女言俳優調戲雜於子女不必其爲獼猴也鄭謂優當作獶蓋據長卿之舞而言耳古豈必有獼猴之舞哉至以獶爲獿譌俗省作猱則小雅教猱升木豈俗字哉

靻注云靼字之譌舊注音摘柔革與靼義近攺音祖靻勒也誤

按曲禮君車已駕僕展軨陸氏曰軨歷丁反盧云車轄頭靻也舊云車欄也又淮南子泛論訓靻蹻嬴蓋經營萬乘之主靻正非靼譌也

捂注云音悟相抵觸也逆忤也

按儀禮旣夕禮曰若無器則捂受之陸氏曰捂吾故反賈氏曰捂受之捂卽逆也對面相逢受也捂又與俉同天官書其人逢俉化言注云俉迎也又與輅通史記晉世家虢射爲右輅秦穆公服防曰輅迎也索隱音五稼反讀爲訝鄒誕生音或額反讀爲逆皆訓爲迎則迕受卽逆受義當如逆女逆河之逆乃以爲逆忤謬矣

注云俗字舊注音柔忍也誤

按鄕射禮君國中射則皮樹中以旌獲鄭注皮樹獸名以旌獲尙文徳也又按與翿同見賈公彥疏宜從刀作從刃非

防注云音黃說文樂舞以羽自翳其首

按周禮樂師有皇舞注曰故書皇作防蓋卽古凰字也隋音樂志文舞六十四人十六人執防十六人執帗十六人執旄十六人執羽若泛以羽翿釋之執羽執防何所別乎

滫注云息有切內則滫以滑之又史倉公傳流汗出滫說文滫息流切韻防讀修又防注云倉公傳流汗出防防須倫切

按內則滫當息有切史記三王世家傳曰蘭根與白芷納之滫中徐廣曰滫淅米汁也音先紏反此當讀爲息流切倉公傳流汗出滫滫者去衣而汗晞也索隱曰滫劉氏音巡當作湏倫切滫防兩注並引倉公傳非也史本作滫攺滫爲防亦非也

防注云音威鹿幹肉一曰鹿之美者

按內則切蔥若實諸醯以柔之鄭注曰今益州有鹿者近由此爲之矣陸氏曰於僞反益州人取鹿殺而埋之地中令臭乃出食之名鹿後人因制防字當讀爲威上聲音威非

辵注云音綽說文乍行乍止也讀若公羊傳辵階而走按儀禮公食大夫禮曰賔栗階升不拜鄭注栗實栗也不拾級而下曰辵買氏曰君臣急諌諍則越三等爲辵說文乍行乍止之訓非

注云音楷矲短也又矲注云矲俗字

按野客叢談曰黃魯直詩矲矮金壺肯持送挼莎殘菊更傳杯注詩者但知引玉篇注矲短也矮不長也不知此二字見春官附音注下謂矲雉上皮買反下苦買反方言桂林之間謂人短爲矲雉雉正作矮字呼也今按典同陂聲髙注現有矲矮二字不煩呼雉爲矮又曲禮共飯不澤手注澤謂挼莎也黃魯直謝楊景仁惠酒器詩矲矮挼莎並用禮注據此當音矮云音楷非

�注云音闕紙韻音鬼捲幘也儀禮緇布冠�舊本�下贅項字與本經抵牾韻防�通作頍並非

按儀禮士冠禮曰緇布冠�項靑組纓屬於��音頍去蘂反鄭氏曰�讀如有頍者弁之頍又按喪服傳苴絰注曰首絰象緇布冠之�項�下有項字蓋經文也乃謂與本經抵牾何大謬也

靲注云音琴說文鞮也

按士喪禮幕用疏布系用靲幕用葦席帶用靲鄭注靲竹防也賈氏曰按顧命敷重篾席卽此靲防也注引說文之鞮履非也

醋注云醯別名也說文以醋爲醻醋字酢爲酸漿今不從互見前酢注

按周禮大行人上公之禮廟中將幣三享王禮再祼而酢侯伯之禮一祼而酢諸子諸男之禮一祼不酢又司尊彛皆有罍諸臣之所酢也詩大雅或獻或酢小雅萬壽攸酢易系可與酧酢書顧命秉璋以酢孔傳曰報祭曰酢此以酢爲醻酢祼酢者經傳皆同而許氏說文酢醶也倉故切醋客酌主人也在各切此當日字之偶誤想是醋倉故切適誤寫酢耳徐炫疑其說爲之注曰今人以酢爲酧酢字反以醋爲酢時俗相承之變也正字通不信經傳但云酢爲酸漿今不從謬矣禮運曰以爲醴酪鄭注酪酢酨陸氏曰酢七故反是酢亦有醋音非卽爲醋矣

注云音律以竹爲索用維舟舊注音率絩也帛也誤又注云俗繂字舊注引爾雅紼也誤

按玉藻士練帯率下辟鄭注率繂也士以下皆禪不合而繂積賈氏曰率下辟者士用孰帛練爲帶其帯用禪帛兩邊繂而已繂謂緶緝也漢律曰綺絲數謂之絩又繒長者曰絩舊注以繂用禪帛而有繒采故云絩也帛也何云誤又紼也爾雅文何云俗

能注云與耐通錯傳胡貉之人性能寒揚越之人性能暑

按樂記人不耐無樂樂不耐無形形而不爲道不耐無亂鄭注耐古能字也後世變之此猶存焉

涹注云同渦舊注音阿渴也誤

按考工記防氏湅絲以涗水漚其絲鄭注漚漸也楚人曰漚齊人曰涹賈疏齊人曰涹者亦是漚義陸氏曰涹烏何反又於僞反乃以爲同渦非矣

硍注云懇去聲正韻石有痕曰硍

按周禮典同凡聲髙聲防注故書防作硍杜子春讀防爲鏗鎗之鏗陸氏釋文硍音艱又苦耕反字林音限無有作懇去聲者

防注云揀字之譌舊注音董訓擊非佩觹集防都公反打也不詳防所自出訓打亦非

按周禮太祝辧九�四振動鄭大夫曰動讀爲董以兩手相擊也又郗萌天文訓曰河鼓一名提鼓一名天董是董亦擊鼓之義又郭璞注爾雅曰柷如漆桶有椎柄連底挏之令左右擊挏平聲猶防之都公切也據此則防之訓打良有自矣

鬯注云鬯主秬言則爲秬鬯主郁言則爲郁鬯或據禮記郁合鬯蕭合黍稷之文謂鬯亦香艸非也

按唐孔氏曰鬯者鄭氏之義則爲秬黍之酒其气調鬯故謂之鬯詩傳則謂鬯是香艸王度記雲天子鬯諸侯薫大夫蘭以例言之則鬯是艸明矣又按禮緯云鬯艸生庭孝經援神契云徳及於地嘉禾生蓂莢起秬鬯出鬯是艸故周禮有郁人又有鬯人也

防注云同緇檀弓防衣注絲衣也又緇注云別作防按士冠禮純衣緇帶賈疏古緇防二字並色若據布爲色者則爲緇字若據帛爲色者則爲防字

注云舊注鄕又音皓邑名在南陽按漢志南陽縣三十六無縣舊注沿篇海並非

按僖十一年左傳揚拒泉臯伊雒之戎杜注揚拒泉臯皆戎邑則臯爲邑名也水經注灃水出南陽雉山又東與臯水合水出臯山則是臯鄕在南陽也後人加邑作舊注鄕邑初不云縣何爲非

邧注云音原左傳秦人伐晉圍邧新城

按文四年傳晉侯伐秦圍邧新城杜注秦邑秦本紀與魏戰元里正義曰邧城在同州澄城縣界邧秦邑而晉圍之此云秦伐晉圍邧誤

防注云農湖縣有防鄕漢書譌作閿舊注唐志閿鄕縣屬陜州潼關正作防後漢建安中攺作閿不詳考唐志譌作閿建安中攺閿爲聞非攺防爲閿潼關在陜西今陜西二十一州無陜州名

按前漢武五子傳防湖閿鄕邪裏爲戾園孟康曰閿古防字從門中�建安中正作聞考諸書無作聞者僅見此注則聞乃防之譌耳後漢郡國志農湖縣有防鄕魏志衛覬字伯儒明帝封防鄕侯則建安來皆作防未嘗作聞可知唐志農防鄕有潼關亦未嘗譌作閿可知明一統志閿鄕縣在陜州城西一百三十里潼關在縣西六十里與陜西華陰分界乃謂陜西無陜州何勞多此考索耶

防注云地名古今方域異名今廣陵無防邑舊注引續漢書泛云防邑亦非

按襄十四年楚子囊師於棠以伐吳后漢志廣陵堂邑故屬臨淮春秋時曰棠蓋楚之棠邑寰宇記六合古棠邑注不實指其地但云今廣陵無防邑混

鸞注云鸞鳥縣名後漢叚熲傳熲復追擊於鸞鳥注鸞音�縣屬武威故城在今涼州松昌縣北

按熲傳永康元年當煎諸種復反合四千餘人欲攻武威熲復追擊於鸞鳥大破之太子賢注曰鸞鳥縣名今涼州不云音爵桓帝紀當煎羌冦武威叚熲追擊於鸞鳥注云鸞鳥縣屬武威郡鸞音雚鳥字不注惟西羌傳麻奴等脇先零沈氐諸種冦武威馬賢追到鸞鳥招引之注云鸞音爵鸞當是鳥之譌蓋桓紀鸞字音雚則鸞鳥當讀爲雚爵也古音余鳥載藥韻音朔漢縣名鸞鳥水經注音朔魏紀功碑龍荒遊鸞朔與爵音近故也

郈注云魯叔孫氏邑在今東平須昌縣春秋仲孫何忌帥師圍郈說文不考經傳訓東平無鹽鄕非

按定十年侯犯以郈叛叔孫仲孫圍郈注不言所在昭二十五年臧防奔郈杜注郈在東平無鹽縣東南前漢志東平國無鹽縣有郈鄕說文本此乃謂其不考經傳何也又明一統志洪武八年以湏城縣省入東平州今亦無須城縣也

郘注云譌字舊注郘亭名不詳所出不實指其地沿篇海誤郙注云音甫說文汝南上蔡亭

按禮緇衣云甫刑曰苗民逆命疏引孔注尙書云呂侯後爲甫侯故穆王時謂之呂侯宣王及平王時爲甫侯詩崧髙云生甫及申謂宣王時也揚之水不與我戌甫謂平王時也據竹書紀年穆王五十一年作呂刑命甫侯於豊則穆王時匕稱甫侯矣郡國志汝南新蔡有大呂亭說文郙汝南上蔡亭郙亭卽郘亭也

注云說文南陽縣漢志作穰音義同

按漢志馮翊云陽縣有越巫祠三所孟康曰音辜音穰蓋別有字也

鄫注云音竲姒姓禹後襄元年伐鄭次於鄫杜注陳畱襄邑東南有鄫城舊注音情非韻防引谷梁傳作繒今沂州承縣東繒國亦非

按漢志東海繒縣故國禹後後漢縣屬瑯邪晉因之故僖十四年季姬及鄫子遇於防使鄫子來朝杜注鄫國今瑯邪繒縣在今嶧縣東者也襄元年諸侯之師次於鄫杜注鄭地襄邑東南有鄫城在今睢州之東南者也何乃以鄭之鄫爲鄫國而又以承縣之繒國爲非耶

郕注云說文魯孟氏之邑左傳隠元年衛師入郕按隱五年衛師入郕杜注郕國也東平剛父縣西南有郕鄕莊八年師及齊師圍郕郕降於齊師者也此郕國也桓六年公會紀侯於郕杜注郕魯地在泰山鉅平縣東南此魯之郕邑後爲孟氏邑者也何得混之

郯注云國名說文東海縣六書故曰少昊後己姓國今爲淮南下邳縣

按漢志東海郯縣故國少昊後春秋襄十年郯子來朝是也今爲沂州郯城縣漢志東海下邳縣應劭曰邳在薛其後徒此昭元年傳商有姺邳杜注二國商諸侯邳卽今下邳縣是也今爲淮安府邳州安得一之

防注云舊注音經鄕名在髙宻左傳戰於升陘又音形按傳有井陘無升防別見陘注

按禮檀弓曰邾婁復之以矢蓋自戰於升陘始也春秋僖二十二年秋八月丁未及邾人戰於升陘我師敗績邾人獲公冑懸諸魚門杜注升陘魯地陘音形何謂左傳無升陘也又史記淮陰侯傳欲東下井陘擊趙漢書地理誌常山郡有井陘縣應劭曰井陘山在南陘音刑左傳無也

鄝注云音了國名谷梁傳楚滅舒鄝長箋隨絞州鄝四國名鄝國在義陽亦作蓼今考南陽無義陽箋誤按宣八年傳楚爲眾舒叛故伐舒蓼此舒蓼蓋羣舒之屬也桓十年鄖人軍於蒲騷將與隨絞州蓼伐楚師杜注蓼國今義陽縣東南湖陽城漢志南陽湖陽縣故蓼國師古曰左氏傳作飂字者也水經注曰闞駰言晉太始中割南陽東鄙之安昌平林平氏義陽四縣置義陽郡乃謂南陽無義陽非矣

苼注云音生魯地名

按莊九年殺子紏於生竇杜注生竇魯地史記齊太公世家殺子紏於笙瀆賈逵曰魯地句瀆也宣十八年子家還及笙杜不注卽笙瀆也笙谷梁作檉無有從艸作苼者注以苼爲魯地誤

衙注云舊注音牙縣名無據故紀侯邑郚音吾地誌允吾音鉛牙衙卽郚吾二文之譌宜刪

按漢志左馮翊有衙縣衙音牙師古曰卽春秋所謂秦晉戰於彭衙衙卽衙也以爲郚吾二文之譌非

注云音眞地名

按史記景惠間侯表南侯國索隱曰韋昭音眞一音程李彤雲河內有亭音潁

鄔注云烏古切左傳王取鄔劉蒍邘之田於鄭杜注緱氏西南有鄔聚又魏獻子分羊舌氏之田爲三縣司馬彌牟爲鄔大夫說文鄔太原縣

按左傳分祁氏之田以爲七縣注曰七縣鄔祁平陵梗陽塗水馬首盂也分羊舌氏之田以爲三縣注曰銅鞮平陽楊氏也今云分羊舌氏之田爲三縣彌牟爲鄔大夫不審鄔非羊舌氏邑也其誤甚矣又按九經釋文曰鄔地名在周者烏戶反在晉者於庶反字同而音異也

鄡注云音蹺說文鉅鹿縣名舊注豫章有鄡陽縣因篇海而誤訂正篇海云縣在鄱陽今鄱陽屬饒州無鄡陽也

按漢志鉅鹿有�縣師古苦麼反豫章有鄡陽縣師古口堯反今云舊注誤分爲二非蓋前志鉅鹿之�後志作鄡非�卽鄡也至謂豫章無鄡陽疏漏甚矣

防注云音類防陽縣今屬衡州府省作耒桂陽州者嘉禾臨武藍山也說文屬桂陽誤

按漢志桂陽郡統縣十一耒陽縣第五師古曰在耒水之陽也梁始置衡州明始以耒陽屬衡州府說文安得豫知之而以爲誤

注云音形國名一作郉說文周公子所封近河內懷幵聲鄭地亭井聲分爲二地非舊注從井與從幵別郭忠恕分邢爲二亦非

按穆天子傳天子北入於邴與井公博三日而決郭注曰邴鄭邑也疑井公賢人而隱邴故穆王與之遊戲也鄭地有亭從井聲者是也隱五年曲沃莊伯以鄭人邢人伐翼杜注邢國在廣平襄國縣今順徳府邢臺縣周公子所封從幵聲者是也乃謂與邢不當分而爲二者謬矣又按宣六年赤狄伐晉圍懷及邢丘杜注邢丘今河內平臯縣此晉地也說文以爲周公子所封亦謬

汪注云枉平聲左傳屍諸周氏之汪又音往汪陶縣在鴈門

按文二年傳晉伐秦取汪及彭衙而還汪烏黃切史記晉世家秦取晉汪以歸索隱曰汪不知所在羅泌路史汪秦邑同州白水有汪城在臨晉東又國語汾河涑澮以爲淵戎翟之民實環之汪是土也注曰汪大貌烏黃切皆平聲也漢志鴈門陶縣孟康音汪後志作汪陶不當又音往也

萩注云音秋爾雅蕭萩郭注卽蒿左傳伐雍門之萩今混讀荻荻與萩非同類也

按襄十八年傳趙武及秦周伐雍門之萩注曰萩音秋史記貨殖傳山居千章之材徐廣曰材漢書作萩樂彥云萩梓木也左傳雍門之萩當卽是梓木若爾雅蒿萩何以稱伐

躗注云音衛左傳是躗言也注謂言不足信也

按哀二十四年傳是躗言也注戶快反讀爲蹪與蹶通爾雅蹶泄苦棗吳淑棗賦遵羊兮躗泄注引爾雅云躗泄苦棗是躗與蹶通也

蓨注云音惕爾雅薞蕪一名蓚蓨卽蓚字舊注苖蓨艸無據

按爾雅釋艸有蓧蓨又有苖蓨蓨音愓何云無據又薞蕪一名須攺須爲蓨亦非

豿注云豞字之譌舊注攺音姤熊虎之子誤

按爾雅熊虎丑其子狗郭注曰律曰捕虎一購錢三千其狗半邢昺曰此當時之律引之以證虎子名狗之義也豿之爲狗如貓之爲貓豺之爲犲乃以爲豞字之譌謬矣

蓃注云音蔬莍蓃椒子聚生成房貌集韻藪作蓃非按爾雅椒榝醜莍郭注曰莍萸子聚生成房貌今江東亦呼莍榝似茱茰而小赤色今誤以萸爲蓃而音蔬謬矣春秋繁露曰水有變冬濕多霧春夏冰雹此法令緩刑罰不行捄之者憂囹圄按姦宄誅有罪蓃五日是蓃與搜同也蓋治兵曰搜左傳大搜於比蒲是也

魵注云焚上聲鰕別名爾雅魵鰕說文魵魚名出薉邪頭國又鰕魵也按說文鰕用魵訓魵泛云魚名後先矛盾況鰕江海所在皆有之非必出薉邪頭國說文誤長箋鰕前行張二掌有分勢故從分亦不辧說文魵別訓魚名之誤舊注兩引爾雅說文失考正

按爾雅釋魚鰕凡有三一曰鰝大鰕郭注鰕大者出海中長二三丈須長數尺今靑州呼鰕魚爲鰝廣州記曰盧循爲刺史循鄕人至東海取鰕須長四尺送示循是也一曰鯢大者謂之鰕邢昺曰鯢雌鯨也大者長八九尺別名鰕是也一曰魵鰕郭注出薉邪頭國見呂氏字林漢志樂浪郡有邪頭薉縣薉卽穢邪頭國蓋穢種也漢以爲縣魵魚一名鰕卽縣所出者是也詩魯頌有駰有騢陸氏按說文騢赤白雜色文似鰕魚則是魵鰕爲魚名出薉國者非謂所在皆有之鰕也焦氏易林鯉鮒鮪鰕積福多魚張融海賦伏鱗漬防升魵洗文亦皆以魵鰕爲魚名也山海經龍魚陵居狀如鯉一曰鰕注曰鰕音遐梁虞荔鼎錄宋文帝得鰕魚遂作鼎曰鰕魚四足鰕之名魚者正多何乃以說文魵鰕魚名爲誤長箋解魵字尢屬支離

鍏注云舊注音韋臿也宋魏謂臿曰鍏或曰說文防臿也因聲近譌作鍏臿無鍏名

按爾雅謂之疀邢昺疏曰方言燕東北朝鮮洌水之間謂之宋魏之間謂之鏵或謂之鍏江淮南楚之間謂之臿鍏音韋何謂臿無鍏名

蛓注云音次蛅蟖別名說文蛓毛虫俗因加虫作蠔從蛓爲正

按爾雅蜭毛蠧注曰卽蛓疏曰說文蛓毛虫楚辭蛓緣兮我裳是也又蟔蛅蟖注曰蛓屬也陶眞白曰蛅蟖蠔虫也則蛓乃蜭之別名與蛅蟖同爲毛虫之屬而非蛅蟖別名也又按晉書苻堅傳益州刺史王廣遣將軍王蠔率蜀漢之眾來赴難又袁瑾在壽春爲桓溫所圍求救於堅堅遣王鑑張蠔率步騎二萬救之又周書本紀太祖令夏州刺史防也惡蠔鎭南秦州非必因許氏毛虫之說而乃加虫作蠔也

鷋注云舊注音途鶶鷋又鷋鳩按爾雅本作鷵鳩無鷋名

按爾雅有輿鵛鷋鵛音經鷋音徒新舊注皆不引何也

袩注云與襜通衣動貌

按爾雅衣前蔽謂之襜郭注今蔽膝也昌詹切國防蘇子曰攻城之費百姓理襜蔽注曰襜衣蔽前者也漢書恩澤侯表武安侯田恬元朔三年坐衣襜褕入宮不敬免師古曰襜褕直裾裨衣也方言縷謂之衽又謂之袩郭注丁狹切卽衣衿也烏在袩與襜通而同爲衣動貌也

蕁注云同

按爾雅莐藩注一名母生山上音潭又海藻注一名海羅生海中音蕁又本艸圖經蕁麻一名毛防李時珍曰蕁字本作防杜子羙有除防艸詩墨莊漫錄川陜間惡艸土人呼防麻防音爓卽蕁麻也一統志蕁麻嶺在萬全都司懷安衛城北八十里楊士奇詩平生不解談孫武也到蕁麻嶺上來三字音義本不同烏得一之

茶注云鋤麻切茗也宋魏了翁曰茶之始其字爲荼如春秋書齊荼前漢志長沙荼陵縣顏陸諸人𨿽已轉入茶音未嘗輙攺字文徐鼎臣訓茶猶曰卽今之荼也惟陸羽盧仝則遂易荼爲茶

按爾雅檟苦荼郭注樹小如梔子早采者爲荼晚取者爲茗一名荈蜀人名苦荼本艸蘇恭曰爾雅檟苦荼荼音遲遐切蓋茶卽荼之省文荼原有茶音也漢志荼陵顏注荼音弋奢反又丈加反東方朔傳令壺齟老柏塗顏注塗音丈加反是塗荼皆有茶音如大家之家乘車之車仝在麻韻不煩攺字也周禮荼人掌以時聚荼荼人卽茶人耳又古者已有茶字不始於盧陸諸人據王襃僮約烹茶盡其餔傅防七誨南中茶子左思嬌女詩心爲茶荈劇吳志韋曜傳或賜茶荈以當酒又楊羲書比更告茶一部劉琨與兄子衍書吾體中潰悶常仰眞茶王羲之防茶帖節日縈牽少睡防茶微炙善佳皆已作茶字矣

蚇注云俗字蚇蠖本作尺六書別作蚇非

按爾雅蠖蚇蠖方言謂之蚇蠖早已有蚇字又唐志冩鳯都督府以蚇延國羅爛城置亦作蚇

鷂注云音耀小於鷹爾雅鷂雉靑質五采莊子鷂爲鸇爲布谷久復爲鷂舊注又音姚雉名分莊子之鷂與爾雅之鷂爲二非

按爾雅鷂雉注音遙邢昺曰鷂雉王后之服以爲飾周禮揄狄鄭注揄狄畫揺者是也揺與鷂音義同云爾雅鷣貝雀注鷣鷂也善捉雀鷂音耀列仙傳魏公子無忌縱鳩令出鷂逐而殺之者也爾雅之鷂已分爲二安在與莊子之鷂不當分爲二乎

鱁注云鱀別名又魚鰾曰鱁鮧南史宋明帝嗜蜜浸鱁鮧一啖數升本艸綱目云鱁鮧魚鰾也卽魚白膠此說是也

按爾雅鱀是鱁注鱀臘魚也體似鱏尾似防魚大腹少肉多膏又鮎魚注鮎別名鯷江東通呼鮎爲鮧爾雅翼鮧魚偃額兩目上陳身滑無鱗宋明帝所嗜逐夷疑取此兩魚鰾白爲之非魚腸通謂之逐夷也

注云俗字舊注音乳黏也又音女並非防注云防字之譌舊注同防非說文防重文贅作防亦非

按爾雅防膠也郭注膠黏防防女乙切疏曰方言齊魯靑徐自關而東或曰防或曰今以爲非皆謬說也

蚥注云舊注音府蜛蚥螳蜋別名按螳蜋名拒斧蜛卽拒之譌蚥卽斧之譌篇海類編又作引爾雅權輿守不知爾雅本作父攺作非

按爾雅不周王蚥蚥字見此非斧之譌也又景差小言賦曰戴氛埃兮垂漂塵體輕蚊翼形防鱗經由鍼孔出入羅巾字自古有之非後人所攺

注云音吼牛鳴

按爾雅牛屬其子犢郭注今靑州呼犢爲云牛鳴非

虳注云防字之譌舊本防部防音豹今虳訓防攺音的非

按爾雅蛝馬防注曰馬蠲虳俗呼馬疏曰蛝虫一名馬防一名馬蠲虳方言云馬蚿北燕謂之蛆蟝其大者謂之馬蚰蛝音閒蚰音逐安得以虳爲防之譌乎

管城碩記卷二十二﹤子部﹐雜家類﹐雜考之屬﹐管城碩記﹥

欽定四庫全書

管城碩記卷二十三翰林院檢討徐文靖撰正字通三

防注云舊注音二以牲告神神欲聽之曰防按詩神之聽之與上帝鑑觀借義同未聞以神聽別作防者此謬說也宜刪

按山海經自之山以至於竹山其神祠毛用一犬祈防用魚郭注曰以血塗祭爲防也公羊傳云蓋扣其鼻以防社音釣餌之餌今按公羊傳蓋扣其鼻以血社不云防也惟谷梁傳云叩其鼻以衈社也衈音二則防衈音義同也

注云字之譌舊注音諸鹿類誤

按山海經敖岸之山有獸焉其狀如白鹿而四角名曰夫諸覽作夫

防注云木名山海經煮其汁味甘可爲酒六書故棯亦作防

按天中記云防汁甘爲酒齊民要術沈約集皮日休集皆有防酒今山海經無是文究未知防爲何木惟謝靈運山居賦苦以木成甘以防熟自注云木酒味苦防酒味甘並至美兼以療病防治癕核木治痰冷六書故亦作棯爾雅還味棯棗是防酒取棯汁爲酒也

踇注云俗字舊注沿篇海誤

按山海經踇隅之山其上有艸木多金玉多赭郭注踇音敏

椆注云音周木名

按山海經虎首之山多苴椆椐郭注椆音雕

注云同峮音囷山相連貌南都賦或峮嶙而纚縣按山海經有人曰苗民有靑獸如兔名曰狗注音如朝菌之菌駢雅狗兔屬也自有字非峮也

弞注云與矧同舊注分弞矧爲二非

按山海經涿山西七十里曰丙山其木多梓檀多弞杻弞與矧當不同也

棓注云邦去聲說文棁也棁卽今木杖通雅曰楊升庵謂文子羿死桃部古字部卽棓大杖也

按淮南子說山訓羿死桃部不給射髙誘注曰桃部地名羿爲逢所殺不及攝已而射又帝王世紀寒浞殺羿於桃棓而烹之以食其子皆以桃部爲地名謂部棓爲古今字而引之以證部爲大杖謬矣

蚙注云蛉字之譌舊注音鈐蟹距又音琴虫名並非按淮南子說林訓昌羊去蚤虱而來蚙窮誘注曰昌羊昌蒲蚙窮蝱蜒入耳之虫也

烑注云俗字舊注音姚光也誤

按淮南子要略曰挾日月而不烑潤萬物而不耗誘注挾至也烑音姚光也

蟌注云舊注音聰蜻蛉也按淮南子水蠆爲莣注音矛務蜻蛉也本艸綱目譌爲蟌六書故水蠆爲並未詳淮南本作莣非獨舊注誤也

按淮南子齊俗訓水蠆爲莣注音矛務又說林訓水蠆爲蟌孑孓爲兔齧爲螚注云蟌音聰孓音亷螚音那爲蟌爲莣皆見淮南子

菌注云音郡朝菌生糞土上朝生暮死又曰歘生芝司馬彪注莊子曰朝菌大芝也一名日及不知槿名日及朝菌非木槿混爲一物誤

按淮南子道應訓莊子曰朝菌不知晦朔蟪蛄不知春秋誘注曰朝菌朝生暮死之虫生水上狀似蠶蛾一名孳母海南謂之虫邪據此則從來謂芝菌者皆謬蓋朝菌蟪蛄皆小虫也而有知若芝菌又何知乎又按晉潘尼朝菌賦序朝菌者蓋朝華而暮落世謂之木槿或謂之曰及詩人以爲舜華尼以爲朝菌是木槿謂之日及又謂之朝菌非生糞土者也又按中記大月氐有牛名曰日及割取肉一二斤明日創愈豈必朝槿始名曰及哉

剆注云同郎果切音蜾說文柯擊也

按淮南子原道訓耳聽滔防奇麗激抮之音誘注防音朗激揚抮轉皆曲名又新而不防久而不渝注曰防明也魏都賦或黋防而拓落潘嶽射雉賦畏映日之儻防皆以明朗爲義後魏書司馬叡傳王惇使司馬楊防等入於石頭南齊書蕭景先傳義陽人謝天蓋與虜相搆扇豫章王遣蕭惠防二千人助景先討之防與朗音義同也注音蜾謬

橉注云鄰上聲橉木堅實一名橝廣雅橉砌也舊注門限並非

按淮南子汜論訓枕戶橉而臥者鬼神蹠其首誘注橉音藺又與轔同說林訓𨿽欲謹亡馬不發戶轔注曰轔戶限也

瀿注云俗字舊注音繁泛雲水名又水暴溢並非按淮南子俶眞訓今夫樹木者灌以瀿水疇以肥壤誘注瀿音繁波暴溢也又郭璞江賦蹬之以瀿瀷注楚人謂水暴溢爲瀿

垀注云舊注音呼引玉篇垺垀按玉篇垺訓郭此云垺垀未詳

按淮南子要略曰俶眞者窮極終始之化嬴垀有無之精注曰嬴繞匝也垀音呼靡煩也垺垀嬴垀蓋卽彌綸之義也

醠注云昻上聲說文濁酒也同醠俗省

按淮南子說林訓淸之美始於耒耜誘注音防淸酒也引說文訓濁誤

注云俗字杯或作桮環杯攺從麻非

按方言案陳楚宋魏謂之杯秦晉曰盌吳越間曰齊若平原以東或謂之桮非杯字攺從麻也又孟光舉案齊眉當卽方言之所云案曰杯曰盌是也楊用修以爲几案誤矣

鉈注云音蛇說文短矛舊本矛部卽鉈重文復從正譌音施分鉇鉈爲二誤

按方言矛江淮南楚五湖之間謂之鉈此則音蛇者也實錄自古皆有革帶反插垂頭唐髙祖令向下插垂頭取順下之義名鉈瓦此乃音施者也何謂無分

防注云俗字罌瓶不當別名防瓭注云舊注音耽大罌又音沈罌之小者一罌分二體此不通物理彊生分別之誤也瓭爲俗字無疑

按方言罌靈桂之郊謂之防其小者謂之瓭秦之舊都謂之防江湖之間謂之防郭注瓭都感反防仕江反

瓺注云譌字瓶不必別名瓺

按方言防陳魏宋楚之間曰防或曰防燕之東北朝鮮洌水之間謂之瓺郭注瓺音暢

防注云俗譌字

按方言磑謂之防郭注云且對反

頙注云譌字一曰譌爲頙舊注音策正也又音嗔義同並非

按彞器欵式周有史頙父鼎其銘曰史頙作朕皇考釐仲王母乳母尊鼎頙其萬年多福無疆頙從正當讀爲正�皆頙之譌

注云防字之譌防無出音舊注音防誤

按齊侯鎛鐘銘不顯穆公之孫其配防公之薛尙功曰字書無從出恐是姂字姂音乏女好貌是非防譌也

子注云舊注古文孫崔伯渠曰二其子也子之子也按孫非止二其子也攺作子非

按周乙公鼎銘曰乙公作尊鼎子孫永寶用圓鼎銘曰惟十有三月用吉金自作寶鼎其子孫永用享王子吳鼎銘曰其眉壽無諆子孫永保用之子卽兩子字猶言子子孫孫也崔以爲一字誤矣

防注云音說文長踞也舊注又音起與杞同古國名並非

按防公匜銘防公作爲子叔姜盥匜薛尙功曰防者古國名衞宏云與同

伿注云音異說文媠也長箋伿人猶言具員是媠也按齊侯鐘銘伿小臣惟輔咸有九州處禹之都伿小臣者是亦具官之義也

防注云音登篇海金防艸又苦艼本艸綱目作苦防按國語防笠相望於艾陵唐固曰防夫須也

防注云同渇舊注引正譌從防廢渴泥

按國語秦後子謂其徒曰趙孟忨日而防歳偸怠甚矣韋昭曰忨偸也防遲也宋庠音口曷切若以爲渴歳則當與隱三年公羊傳渴葬也義同何休曰渴諭急也又何以防爲遲乎

注云俗字舊注音祥趨行也按曲禮少儀皆借翔俗作今不從

按國防楚王遊於云夢有狂兕車依輪而至鮑彪注曰集韻音詳趨行也與戕義同非翔字俗作也

嚕注云舊注音魯引玉篇語也釋梵咒多嚕字六書不載

按焦氏易林鳥嚕夜中以戒災凶嚕亦古字六書不載遺之也

注云輷字之譌舊注訓同轟非注云俗字舊音疊車聲誤

按焦氏易林歳暮偏敝寵名復棄君衰於位二字非譌俗也

偆注云同防說文作�富也

按春秋繁露春之爲言猶偆偆也秋之爲言猶湫湫也偆偆者喜樂之貌也湫湫者憂悲之狀也謂偆同防非也

�注云譌字胴注云譌字

按尢射曰�悛民於是誦太史胴采作尢射二字亦非譌也

庲注云音來舍也又地名蜀地有庲降

按華陽國誌庲降賈子左擔七里酈元若水注引之朱謀防曰庲降屯名也又蜀志先主命李恢爲庲降都督使

獽注云譌字舊注獸名獸屬無獽

按常璩巴志涪陵諸縣北有獽防隋書地理誌梁州傍南山雜有獠戶又有獽狿蠻賨非譌字也

楇注云本輠字舊注引正譌不當別作輠誤

按唐書諸羗州百六十八有楇眉州楇林州說文舊有楇字非本爲輠也

餝注云飭字之譌舊注同飾舉要餝同飭並非

按唐書地理誌餝州屬靜邊州都督府餝字從芳非飭之譌也

注云譌字舊注音懈魚名泥

按唐志嶺南有州邕州都督府

防注云俗字說文稠多也舊注引玉篇防大也多也與稠義相近攺音凋非

按唐書南蠻傳卭黎二州之東有淩蠻西有三王蠻疊甓而居號防捨防音凋非俗字也

注云舊注音迷地名按卽�字地名本作麊

按屈原九歌匊芳椒兮成堂朱子注曰匊古播字本作一作播新舊注皆謬

秺注云同秺說文秅直加反俗作秺舊注當故切漢侯國名秺都故切孝昭時所封國名前後異同蓋未詳本作秅與秺皆秅字俗書之譌

按漢志濟陰秺縣孟康音妬史記將相年表孝武后元二年九月己巳都尉金日防爲車騎將軍秺侯孝昭始元元年九月日防卒前漢書功臣侯表秺敬侯金日防以發覺侍中莽何羅反侯始元二年丙子封一日薨據孝昭本紀始元元年九月丙子車騎將軍日防薨與史記同則是始元二年二字誤又按佞幸傳孝昭時駙馬都尉秺侯金賞嗣父爵爲侯師古曰秺音丁防反與秺本一字也田藝蘅同文舉要曰孝經宅作厇是也史漢兩表及志傳皆作秺字無有作秅者聘禮十稯曰秅四百秉爲一秅周禮掌客車禾三秅陸氏釋文秅丁故反或宅加反蓋秅有妬音非謂秺卽秅也漢西域傳曰皮山國西南至烏秅國鄭氏秅音挐師古秅音直加反則讀秅爲妬亦釋文之單說矣何謂與秺皆秅字俗書之譌耶

防注云孤烘切音宮縣名在酒泉

按前漢地理誌後漢郡國志酒泉郡有樂涫縣無防縣涫注云音官已引漢志是矣此又云防縣音宮在酒泉謬

悙注云俗字

按唐書王難得傳從哥舒翰擊吐蕃至積石虜吐谷渾王子悉異參及悉頰藏而還復收五橋拔樹悙城進白水軍使何得以悙爲俗字

忋注云同忌舊注音攺又音海訓恃也兩誤

按唐書地理誌黨項州七十三有忋州自不當與忌同

坈注云坑字之譌韻補引水經注漯水又東北爲馬常坈按水經注本作坑譌從冗非舊注攺而勇切泛云地名尢非

按水經漯水逕千乘縣二城間又東北爲馬常坈酈道元曰坈東西八十里南北三十里亂河枝流而入於海朱謀防曰玉篇有坈字而勇切云地名也是水經本作坈亦非舊注攺而勇切矣又酈注曰商河首受河亦漯水及澤水所鐘也世謂之淸水自此逕張公城西又北重源潛發世謂之落裏坈河水注曰七里澗在陜縣西七里谷水自南山通河亦謂之曹陽坈泿水注雲南海郡昔治在今州城中入城東南偏有水坈陵是水經皆作坈未嘗作坑也史記貨殖傳猗頓用盬鹽起正義曰河東鹽池中又鑿得鹽坈豈盡爲坑之譌乎

鮈注云譌字

按前漢書景十三王傳長沙定王發薨子戴王庸嗣二十七年薨子頃王鮒鮈嗣服防曰鮈音拘師古曰鮈音朐鮈正非譌字

防注云舊注音受漢武安侯防按史田蚡子梧國除外同姓異姓王子侯恩澤侯功臣侯皆無武安侯名防者舊注人名無稽

按前漢書王子侯表武安侯防楚思王子孝哀帝建平四年三月丁卯封元壽二年坐使奴殺人免師古曰防音受又恩澤侯表田蚡子恬元朔三年免云梧亦非

防注云舊注音格人名前漢功臣表幾侯張防按髙祖功臣侯者一百四十三史記表無防名

按前漢書景武昭宣元成功臣表幾侯張防以朝鮮王子漢兵圍朝鮮降侯師古曰防音格又音各乃謂無防名何也

注云俗字

按彞器欵式周有叔惇其銘曰叔生作尹姞尊惇薛氏曰叔生者叔伯仲之序也則其名耳豈爲俗字耶

翖注云翕又人名漢有侯翖

按漢張騫傳傅父布就翖侯李奇曰布就字也翖侯烏孫官名也西域傳冒頓單於攻破月氏乃逺去西擊大夏而臣之其餘不能去者保南山羌號小月氏共稟漢使者有五翖侯一曰休蜜二曰雙靡三曰貴霜四曰頓五曰髙附師古曰翖卽翕字唐書地理誌有五翖州蓋取此爲名耳舊注誤以侯翖爲人名今獨因之而不攺何也

鈃注云音堅莊子求鈃鐘也以束防鈃與鉶別莊子宋鈃卽孟子宋牼郭象注讀鈃爲堅而鈃鐘讀爲鉶誤鈃無形音舊注又音形非

按穆天子傳至於鈃山之下郭璞注曰鈃音邢何謂無形音也荀子曰其持之有故言之成理足以欺惑愚眾是宋鈃也楊倞注曰宋鈃宋人孟子作宋牼牼與鈃同口莖反又昭二十年左傳華牼陸氏釋文曰牼苦耕反是鈃與牼皆有形音矣

蕳注云蕳蘭艸又姓史淮南厲王傳中尉蕳忌蕳姓之蕳姓譜音簡舊注音姦非

按前漢書夏侯勝從始昌受尙書及洪範五行傳後事蕳卿師古曰蕳姓卿名音姦

嗕注云音耨羌別種漢書有速絫嗕種舊注攺音辱非按前書馮奉世傳今發三輔河東農越騎迹射佽飛彀者羽林孤兒及呼速絫嗕種劉徳曰嗕音辱羌別種也匈奴傳前所得西嗕居左地者孟康曰嗕音辱匈奴種也小顏音奴獨反是嗕皆音辱也又呼韓單於未至嗕姑地小顏注嗕乃彀反蓋嗕有去入兩音音耨者乃地名也匈奴傳呼速絫溫惇注曰呼速絫者其官號也宣帝紀有呼速絫單於可證今去一呼字非謂嗕不當攺音辱亦非

榤注云俗桀字正韻榤注唐有趙榤憲宗時爲振防使按唐人以榤命名亦誤用俗字榤爲桀之重文刪榤可也

按唐書蘇子從傳累遷汾州刺史徙濮州儲粟二萬斛以備凶災於是山東大水詔右司郎中趙榤爲振防使榤表其才擢將作監乃謂其誤用俗字眞臆說也

蚘注云舊注蚩蚘黃帝臣又蚩蚘旗按尙書注呂氏春秋天文志未有作蚩蚘者

按周禮肆師注鄭康成曰禡師祭也祭造軍法者其神蓋蚩蚘云又宋祁景祐集韻蚩尢作蚩蚘此二處皆作蚘字

防注云音訕說文惡健犬也

按王莽傳故呼韓單於稽侯防累世忠孝師古曰防音刪又音先安反今防無平音非也

瞀注云音茂又音謀舊注引王逸九思進慕兮九旬復顧兮彭瞀瞀今本作務按九思逢尢篇注彭咸務光古介士務一作牟古務𨿽與牟瞀通攺爲瞀非

按後漢書張衡應間曰於心有猜則簋飱饌餔猶不屑餐旌瞀以之太子賢注曰爰精瞀餓人也一作爰精目列子東方有人焉曰爰精目將有適也而餓於道狐丘父之盜下盤飱以餔之爰精目三餔而後能視曰吾義不食子之食也兩手據地而歐之遂喀喀而死之也注者不知攺瞀爲務以敄與務相似而譌也今反譏舊注攺爲瞀則非矣

昋注云舊注音桂又正韻箋注晉有昋道元楊用修作吞讀天按六書略論創意曰炅昋炔三字乃秦博士桂眞之後避地各撰其姓之文三字臆造不足存

按後魏書髙昋傳昋字眀珍有器尙拜朝請散騎侍郎則昋字之義訓明可知又前漢書王子侯表徐鄕侯劉炔師古曰炔音桂儒林傳許商號其門人齊炔欽幼卿爲文學師丹傳博士申咸炔欽上書言丹經行無比蘇林曰炔音桂又按孔子閒居引詩云先君之思以朂寡人鄭氏曰此衛夫人定姜之詩也陸徳明曰此是魯詩毛詩爲莊姜疏曰與詩注不同者按鄭志炅模云注記時質就盧君後得毛傳乃攺之據此是有炅姓也昋炔炅三姓古昔應有是字顧疑爲臆造不足存耶楊用修讀吞爲天蓋以諸書記有吞道元與吞公箋又有劉穆之與天公箋乃致斯疑不知吞與天皆爲昋之譌耳

�注云譌字舊注音桓引玉篇泛云周地名誤考地理誌闕�

按彞器欵式周有師�鼎銘曰師�父作季姞尊鼎又有師�父簋有姬�豆又有簠蓋銘曰姬�毋據此�正非譌字又按�卽寏古今字也

注云音意正也又古儀字本作

按唐書公主列傳憲宗第四女宣城公主下嫁沈字僅見此

注云防之譌辯俗作防舊本攺從功非

按唐書牛仙客傳帝欲用仙客力士曰仙客本胥吏非宰相器帝忿然曰朕且用康蓋恚言也有爲言者以爲實喜甚從功非防譌也正字通於字注引史作康誤

眘注云舊注古愼字引史趙割地和秦虞卿曰王眘勿予按說文作�正韻古亦作昚從目從肉此皆義之可疑者𨿽宋孝宗名眘載在史籍必以眘眘爲古文愼則固也

按表記君使其臣得志則愼慮而從之陸氏釋文曰愼本亦作古眘字漢書武帝詔海外肅眘師古曰周書序云成王旣伐東夷肅眘來賀卽謂此魏書李彪傳唐典篆欽明之冊虞書銘眘徽之篇徐陵文肅眘茫茫風牛南偃梁元帝謝賜縟啟便覺肅眘非遙挹婁無逺隋書何妥傳時人爲之語曰世有兩雋白楊何妥靑楊蕭眘唐書宰相世系表楊崇禮戶部尙書子眘余眘矜眘名本傳作愼表又有趙郡李叔眘次子遊道相武后藝文志有平貞眘撰孝經義北史有夏侯道遷次子夏侯眘唐詩人有劉眘虛開元時爲爲夏縣令眘古愼字無疑也余長子眘樞亦用古愼字也

猈注云補買切音擺說文短脛狗

按昭十三年左傳蔡公使須務牟史猈先入杜注須務牟史猈楚大夫蔡公之黨也陸氏釋文猈音皮皆反今作上聲無平聲非也

檣注云音戕嬪嬙婦官漢王昭君名嬙舉要同文鐸檣同嬙非又木部檣注云檣船帆也舊注元帝賜單於王檣爲閼氏誤

按前漢書元帝紀竟寧元年春正月匈奴呼韓單於來朝詔賜單於待詔掖庭王檣爲閼氏後漢書南匈奴傳昭君字嬙則是前書作檣非誤也

祱注云音稅漢郇越死莽太子祱以衣衾

按前書鮑宣傳郇越郇相同族昆弟也並舉州郡孝廉茂才越散其貲千餘萬以分施九族州裏志節尢髙相王莽徵爲太子四友病死莽太子祱以衣衾此郇相事也云郇越誤

注云同觸晉記載李特傳馳馬追擊倚矛被傷注古觸字

按晉載記李流傳流率蕩雄攻常深柵尅之追至成都蕩馳馬追擊倚矛被傷非李特傳也又淮南子齊俗訓鳥窮則啄獸窮則髙誘注曰音觸

防注云才何切說文訬疾也長箋女不雜坐依女寓戒也舊注安也又少貌誤

按穆天子傳天子乃殯盛姬於轂丘之廟王女叔防爲主注曰叔防穆王之女也音痤防訓安及少貌者是

仱注云舊注音黔仱古樂人按古樂人伶倫榮猨大容見史傳無稱仱者仱卽伶倫之譌篇海誤同按後漢書班固東都賦仱佅兜離罔不具集太子賢注曰鄭氏注周禮云四夷之樂東方曰韎南方曰任西方曰株離北方曰禁禁字書作仱音渠禁反佅音摩葛反仱蓋仱佅之譌非伶倫之譌也

爁注云音覽六書故火焰所攬及也舊注泛云火爁非按爁無義今不從

按宋史天聖二年命左正言直史館張觀等勘挍隋史觀尋爲度支判官續命黃爁代之謂爁無義今不從則宋史黃爁可塗抹耶

娡注云舊注音志有莘氏女鯀娶謂之女娡本作志按史記外戚世家王太后槐里人母曰臧兒索隱曰皇甫謐云後名娡此女旁娡也世本鯀娶有莘氏女謂之女志非娡也

堇注云音謹說文黏土也又劉守光圍滄州城城中食堇塊

按唐書藩鎭盧龍劉思恭傳光化初使其子守文襲滄州節度使盧彥威棄城走遂有滄景徳三州地天祐三年朱全忠自將攻滄州壁長蘆仁恭悉發男子十五以上得眾二十萬屯瓦橋全忠環滄築而溝之內外援絕人相食仁恭從克用乞師以兵三萬合攻潞州降全忠將丁會滄州圍乃解仁恭築館大安山掠子女充之以堇土爲錢斂眞錢穴山藏之殺匠滅口子守光烝其嬖妾事覺仁恭謫之李思安來攻屯石子河守光引兵出戰思安回攻大安山虜仁恭囚別室據此則襲滄州者守文旣而圍滄州者朱全忠況滄州乃劉守光自有之地何從自圍滄州皆大謬

注云舊注音捉姓也晉有韓考姓譜無姓篇海人名晉韓非姓也以名爲姓倒作韓誤中又誤姓苑隋有韓綽無韓篇海亦誤

按晉載記慕容徳鎭鄴魏師次新城慕容靑等請擊之別駕韓進曰今魏不可擊者四燕不宜動者三又慕容超正旦朝羣臣於東陽殿遂議入寇其領軍韓進曰今陛下嗣守成規宜閉關養士以待賊釁不可結怨南鄰廣樹仇隙乃謂無韓何也

防注云音倍人名晉有防督又晉紀石勒初名防按晉載記時胡部大張防督馮突莫等擁眾數千壁於上黨勒往從之因說防督曰劉單於舉兵誅晉部大距而不從豈能獨立乎防督蓋張姓也又按石勒初名防石季龍勒之從子祖曰防邪父曰寇覓是當時以防名者有三後魏書石勒小字匐勒石虎祖曰匐邪匐卽防音義同也音倍者非

譡注云俗字舊注丁浪切當去聲言中理也按經史本借當加言旁非

按隋書經籍志注梁有李譡之本艸一卷李譡之藥錄六卷不考證切實而遽云俗字非也

注云俗字舊注同郤又音癡出釋典並非

按漢書古今人表有曹時師古曰卽曹欣時也音許其反方密之通雅曰各字書無惟龍龕作郗醜脂切是有癡音也

猲注云舊注音喝恐逼也史記恐猲諸侯按史蘇秦傳恫疑虛喝漢王莽傳恐喝良民與史記恐喝義同俗本譌作猲他如漢書王子侯表葛魁侯寛坐縛家吏恐猲受賕平城侯禮坐恐猲取人雞皆譌喝爲猲

按史記務以秦權恐愒諸侯不言恐猲王莽傳恐猲良民師古曰猲以威力脇之也音呼葛反不言恐喝王子侯表葛魁節侯寛元朔二年五月封八年薨元狩四年侯戚嗣元鼎三年坐縛家吏恐猲受賕棄市據此則是恐猲受賕者戚也今以爲寛蓋沿通雅之誤而不之考耳

脧注云同渻舊注音俊訓視非

按漢書諸侯王表魯恭王劉餘四世孫脧陽朔二年嗣晉灼曰脧音鐫師古音子緣反此云與渻同非也

呡注云同防省與吻同舊注音訓同吻分呡防爲二非按魏防韓呡周最注曰呡元從口秦防韓春謂秦王曰瑉欲以齊秦而困薛公鮑彪曰瑉元作呡字書無之吳師道曰呡瑉策字通據此則呡非同吻也

注云倉多切筥屬同文舉要專訓炭籠非

按唐書郭釗傳貽書譙蠻巓則又蠻姓也

玝注云音五人名後蜀有委玝

按晉載記楊難敵之奔葭萌也恃險不法李雄遣中領軍琀及將軍樂次等攻下辯徵東李壽督琀弟玝攻陰平琀及玝皆李雄兄李蕩之子字彚誤以爲委玝今復因之而不考何也

黁注云尼昆切人名姚秦太史郭黁

按晉書呂光傳光散騎常侍太常郭黁涼武昭王李暠傳常與呂光太史令郭黁及其同母弟宋繇同宿黁起謂繇曰君當位極人臣李君有國土之分溫公通鑑涼散騎常侍太常西平郭黁善天文數術黁蓋後涼太史也云姚秦誤

挵注云俗弄字說文弄玩也舊注引說文誤

按隋書列傳權武字武挵天水人也以忠臣子起家襲爵齊郡公挵當以武技爲訓

管城碩記卷二十三

欽定四庫全書

管城碩記卷二十四翰林院檢討徐文靖撰正字通四

桴注云編竹木代舟大曰筏小曰桴又天官有天桴四星橫渡河漢與天津九星並象形

按巫咸星簿贊曰天桴應節度漏省時注曰天桴鼓槌也謂應刻漏時節也石氏曰天桴星明軍鼓鳴何得以此爲桴筏之桴

�注云音麯史記魯世家周公還政成王北面退就臣位��如畏然又東韻音躬義同

按魯周公世家��如畏然徐廣曰��敬謹貌見三蒼音窮一本作��今云音麯又音躬皆非

防注云譌字舊注烏郭切引漢紀防哉是翁按馬援傳本作矍目部矍注引矍鑠今譌爲防自相矛盾

按晉律書志黃鐘爲變徵注曰下徵之調林鐘爲宮大呂當爲變徵而黃鐘本無大呂之聲故假用黃鐘以爲變徵也假用之法當爲變徵之聲則俱發黃鐘及太簇應鐘三孔黃鐘應濁而太簇淸大呂律在二律之間俱發三孔而徵暟防之則得大呂變徵之聲矣防字見此非譌也

注云箑字之譌

按隋音樂志柱國沛公鄭譯云考尋樂府鐘石律呂皆有宮商角徵羽變宮變徵之名七聲之內三聲乖應每恆求訪終莫能通先是周武帝時有玆人曰蘇祗婆從突厥皇后入國善胡琵琶聽其所奏一均之中間有七聲因而問之答云父在西域稱爲知音代相調習調有七種以其七種勘校七聲若合符一曰娑陁力華言平聲卽宮聲也二曰雞識華言長聲卽南呂聲也三曰沙識華言質直聲卽角聲也四曰沙侯加濫華言應聲卽變徵聲也五曰沙臘華言應和聲卽徵聲也六曰般贍華言五聲卽羽聲也七曰俟利華言斛牛聲卽變宮聲也譯因習而彈之始得七聲之正據此則非箑之譌也

防注云譌字舊注音角竹榱又音屋竹名非

按宋會要曰白鷺車隋所置也柱杪刻木爲鷺鵞毛防注音角

笑注云譌字舊注音替車節按孫愐引說文笑喜也從竹從大由此推之笑非車屬甚明舊注笑混軑誤按孫愐唐韻筤車籃也一名笑笑音替又宋史嘉祐六年中丞韓絳請以閣門祗候內侍各二人挾駕頭左右次扇筤筤曲柄繡蓋卽笑也舊注車節乃車筤之譌笑非譌也

籑注云同饌本作籑

按前漢書司馬遷傳贊自古書契之作而有史官其載籍博矣至孔氏籑之師古曰籑與撰同今云同饌本作籑誤也

茤注云同芰說文芰重文引杜林說從多當從芰爲正按後漢哀牢夷傳建武二十三年其王賢栗遣兵乘箄船下江漢擊附塞夷鹿茤注云茤音多又借作芻魏鐘繇宣示帖茤蕘之言可擇廊廟注云茤芻同今以爲同芰非

注云同怳愴怳集韻作敞

按漢外戚傳武帝賦曰淫敞寂兮無音師古曰古恍字集韻本此

防注云音爺卽今菖蒲長箋以防爲防子樹

按隋書林邑傳婦人椎髻施椰葉席又國淸百錄僧智顗在靈曜寺陳少主命主書羅闡宣口勑施防榔二千子節子一百枚防席一領長箋以防爲椰子是也

防注云俗字舊注音駢白防又黃防瓜名並非

按後魏書郭祚傳祚曾從世宗幸東宮肅宗防弱祚懷一黃防出奉肅宗時應詔左右趙桃弓與禦史中丞王顯疊相唇齒深爲世宗所信時人謗祚者號爲桃弓僕射黃防少師又陸機瓜賦其種族類數則有括蔞定桃黃防白防金文蜜筩小靑大班何云並非

防注云譌字音痕平量斗斛誤

按南齊書文獻王嶷傳嶷以定防功封永安縣公仍都督八州諸軍事鎭西將軍荊州刺史嶷至鎭以市稅重濫更定防格以稅還民則防格乃平量斗斛之格也今字書乃有防而無防諺云字經三冩烏焉成馬信夫

注云槲字之譌舊注音癬泛云木名非

按宋書謝靈運山居賦擿陰摽自注云音尠采以爲飯則非槲之譌矣

防注云俗柰字柰本從木旁加木非

按史記相如遊獵賦楟防厚朴謝靈運山居賦杏壇防園自注云維摩詰經防樹園又梁劉孝威謝東宮賜淨饌啟餅兼髓乳漿包蔗防後魏列傳室韋國有大水名防水唐開元占經引地鏡曰天雨防兵起西方南卓羯鼔錄諸宮曲太簇商有防利梵曲防皆從木

捺注云乃八切手重按也字林搦捎也

按後魏書楊侃傳梁裴防移曰魏始於馬頭置戍如聞欲修白捺舊城若爾便相侵逼侃曰白捺小城本非形勝因移曰彼之纂兵想別有意何爲妄搆白捺也又宋書範蔚宗和香方安息郁金捺多和羅之屬並被珍於外國無取於中土又通鑑長興三年幽州奏契丹屯捺利泊又佛報恩經波羅捺王名摩訶羅闍捺字注於手捺外亦當頗有所引

注云俗字莊子本作說文作防舊本譌作附五畫非

按蔡邕釋誨攝須理髯余官委貴蜀孔明與雲長書未若髥之絕倫逸羣也南史鮑泉美須髥善舉止北齊書許惇美須髥下垂至帶省中號爲長鬛公元史楚材身長八尺美髥聲帝偉之處之左右遂呼楚材曰吾圖撒合裏而不名吾圖撒合裏國語長髥人也字皆作髥據史記大宛列傳自大宛以西至安息國其人皆深眼多須字正作則爲古字非舊本譌作也

絔注云譌字舊注音陌頭巾當從帞

按晉書五行志元康中以氊爲絔頭從絲作絔非譌也

注云舊注與鬇同篇海類編作�按�皆鬇之譌從巾從�並非

按唐書黃巢傳王處存遣鋭卒五千以白自志夜入殺賊又市少年亦冒作肆爲剽蓋者以巾束髮之名非鬇之譌也

嗢注云舊注音屋咽也按潘嶽笙賦先嗢噦以理气注嗢噦吹气吐翕起伏也孫愐烏沒切舊攺音屋非按笙賦援鳴笙而將吹先�噦以理气�烏沒切非嗢也馬融長賦踴溢畱連嗢噱終日梁劉孝標答劉遴之借彚苑書嗢飫膏液咀嚼英華後魏官氏志有嗢盆氏嗢石蘭氏唐地理誌有嗢鹿州又東受降城回鶻衙帳南依嗢昆水又吐蕃奴部渾末亦曰嗢末回鶻傳嗢沒斯率三部及鐵勒大酋詣振武降遼史誌有奚嗢部內典有嗢逝尼國猛光王又沙彌比丘六物以上衣爲嗢唱囉僧伽本艸綱目以茅香爲嗢尸羅容齋四筆以靑蓮華爲嗢鉢摩花如此類者烏得以一音槪之

啒注云舊注音骨憂貌無義說文詘重文作誳以此推之啒卽咄也

按括地誌王捨國有靈鷲山胡語耆闍啒山山是靑石頭似鶖鳥名耆闍啒也啒山石也張籍詩春江無雲水平滿江心啒啒鳬雛鳴言其水湧江心如山石之啒啒也穆天子傳曰飲於河水之阿郭注阿水峯也水啒猶水峯啒卽崛也又隋書滕王綸傳沙門惠恩啒多等頗解占字皆作啒非卽爲咄矣

注云音窟禿也舊注又頰旁骨非

按考工記梓人爲筍簴作其鱗之而注曰之而頰也疏曰謂動頰可畏之貌苦紇反又音混何謂非也

注云俗蹯字

按漢書哀帝紀贊卽位痿痺如淳曰痿音踒弩病兩足不能相過曰痿顏師古曰踒者弩名事見晉令音煩踒音防

注云俗字舊注音分蹶也誤

按楚襄王大言曰並吞四夷飲枯河海跂越九州無所容止身大四海愁不可長據地天迫不得仰訓蹶本此

錥注云譌字舊注音育鎢錥溫器非

按北魏書蠕蠕傳肅宗詔賜阿那瓌新漧飯一百石麥麨八石榛麨五石銅烏錥四枚柔鐵烏錥二枚各受二斛錥正非譌字也又穆天子傳天子觴重�之人�乃賜之黃金之罌二九銀烏一隻疑卽爲銀鎢也後人加金作鎢耳

曎注云俗字舊注音亦又音浩並非六書無曎宜刪按晉載記李特傳昔武落鐘離山崩有石穴二所一赤一黒有出於黒穴者凡四姓曰曎氏樊氏柏氏鄭氏曎字何可刪也

防注云音神舊注古字上從臼不知從臼者從日之譌也正韻八眞注引漢律書志防星始見亦譌

按漢志明日壬辰防星始見師古曰防古晨字其字從臼臼音居玉反

注云同譌字

按唐車服志殿庭文舞郎黃紗袍黒領襈白練襠又元史明玉珍攻雲南總管叚攻追敗之梁王以女阿妻之自有字非之譌也

裓注云俗字

按唐書骨利幹之東室韋之西有鞠部落亦曰裓部落又驃國傳樂工皆昆侖衣絳朝霞爲蔽膝謂之裓襔

鉝注云舊注音立胡人食器無確據沿篇海誤

按南齊書扶南傳永明二年闍邪跋摩遣天竺道人釋那伽仙上表稱臣並獻金鏤龍玉坐像一軀白檀像一軀牙搭二軀古貝二雙璢璃蘇鉝二口瑇瑁防榔柈一枚何云無據

注云譌字

按遼史正月十六日宴國舅族曰裏尀葉隆禮遼志二月大族姓蕭者並請耶律姓於本家筵席呼此節爲瞎裏尀漢譯云瞎裏是請尀是時據此當音瞎義同也

碉注云俗字石室不必作碉音周亦非

按隋書崔仲方傳時諸羌猶未平詔令仲方擊之與賊三十餘戰紫姐四鄰望方渉題千碉小鐵圍山白男王弱水等諸部悉平西域傳附國東北緜亙千里往往有羌大小左封昔衛葛延渠步桑悟於碉並在深山窮谷又元史憲宗四年滅吐蕃於四川徼外置碉門魚通寧逺等處宣撫司碉蓋非俗字也又按一統志松潘風俗日耕野壑夜宿碉房硯北雜錄曰松潘建昌諸夷所宿碉房十家五家壘石而上不以左右爲鄰而以上下牛馬登陟兩無猜忌亦呼碉樓武侯徵羌時遺制也說見九州記字彚碉音凋石室也又音周義同未爲非也

注云俗字

按梁元帝梁安寺剎下銘曰阿閣峞洞房�窱字僅見此

注云俗踢字篇海作非防注云譌字舊注音債腏肉也又音摘義同並非

按阮籍莊論風揺波蕩相視防脈亂次而退跌失迹隨而望之耳吳都賦防褫气懾而自踢防者義正相似非譌俗也

鵄注云防鵄同博物志鴟一名鵄鵂舊注音疊泛云鳥名誤

按晉書李暠述志賦穢鵄鳶之籠嚇北史崔光傳鵄鵲巢於廟殿隋書字文愷明堂議自古未有鵄尾魏彥深鷹賦或似鶉頭或似鵄首鵄卽防也此當讀爲防江總施僧智顗鵄衲袈裟一領謂僧迦鵄之衲也此當音疊新舊注皆欠分曉

鴙注云同雉廣雅野雞鴙也舊注古鶻字誤正韻鶻亦作鴙引漢五行志隼卽今之鴙鴙音胡骨反因師古注而譌

按隋禮儀志諸公夫人九服其翟衣雉皆九等俱以雉爲褾領自衣已下鷩衣鳪衣衣鴩衣並朱衣黃衣素衣衣而九鴩又作諸男夫人自而下五其翟衣雉皆五等俱以雉爲褾領鴩與鷩鳪皆雉名非卽雉也鴙旁從失卽爾雅秩秩海雉郭云如雉而黑在海中山上是也其鴙旁從矢者古鶻字蓋後人因隼集於陳庭楛矢貫之故於鳥旁加矢爲鴙字漢書五行志注師古曰隼鷙鳥卽今之鴙鴙音胡骨反是也不折衷經史而臆斷之其誤宜矣

注云舊注音額礋獸名按奇獸莫詳於山海經本艸綱目未見名礋者舊本犬豸魚鳥諸部鈔襲篇海不加考正如此類者皆寱語也宜刪

按神異經曰西方有人長短如人羊頭猴尾名礋健行又駢雅曰猾褢如人而彘鬛礋獸身而羊首

防注云同肚俗讀肚若防故從者作防舊注同豬誤俗書宜刪

按魏書列傳髙拔弟防兒膂力過人尢善弓馬累遷散騎常侍又薛野防代人也好學善射進爵河東公又邢巒傳統軍韓多寶率眾擊破蕭衍平西將軍李天賜前軍趙防又勿吉國多防無羊婦人則布裙男子防犬皮裘南史卞彬傳彬著禽獸決錄曰羊性滛而狠防性卑而率晉載記馮防率眾降於石勒字皆作防舊注以爲同豬者是也何以云誤

麡注云舊注音齊麡狼獸名似鹿而角向前按獸無麡名篇海麡分齊賫豺三音音豺者誤以豺狼爲麡狼也舊注沿篇海而譌

按後漢書冉駹夷傳麡羊牛馬食之皆肥注曰麡卽麡狼也音子兮反異物志狀似鹿而角觸向前入林樹掛角故恆在平淺艸中肉肥脆香美皮可作履襪角正四踞南人因以爲牀吳都賦其上則子長嘯其下則梟羊麡狼皆謂此也安在獸無麡名

注云譌字舊注音叱滑貌非

按南史王懋子瑩遷義興太守代謝超宗去後交惡懋往超宗處設精白防美鮓麞懋問那得佳味詭言義興始見餉懋大忿言於朝廷稱瑩供養不足坐失郡正非譌字也

豩注云音彬說文二豕也又劉禹錫詩杯前膽不豩自注呼閒切患平聲

按王元之江防詞江防江防爾何物吐浪噴波身突兀依憑風水恣豩毫吞啗魚鰕頗肥腯豩音呼關火類二切今注呼閒切閒當是關之譌

魨注云音豚河豚狀如科斗大者尺餘風將南北先湧不爽故俗呼豚魚知風

按易中孚卦曰豚魚吉鄭康成注曰三辰在亥亥爲豕爻失正故變而從小名言豚耳郭景純江賦海豨江豚陳藏器曰鼻在腦上作聲噴水直上數百爲羣江豚生江中狀如海豚而小出沒水上舟人候之占風南方異物志謂之水豬俗云豚魚知風者此耳豈河魨耶

注云舊注音虞度也又騶按經史騶虞不作按隋書王劭傳其大玉有日月星辰八卦五嶽及二龍雙鳯靑龍朱雀騶元武虞字作

注云音乞馬名一說與旣閒且佶之佶同

按北史李景傳帝令景營遼東戰具賜禦馬一匹名獅子

蠣注云與同舊注毒虫蠣蚌屬分爲二非

按莊子蠆之尾注雲長尾曰短尾曰蠆音賴此毒虫也異物志古賁牡蠣也一名石云慈附石而生曰蠣房此蚌屬也今云與蠣同誤又以牡蠣入注尢誤

注云俗字虫窟不必別作

按晉車永徐鄮令與陸云書昨全伯始有一將來具說此縣旣有短狐之疾又有沙害人據柳柳州云射工沙虱含怒竊發中人形影動成瘡痏則沙疑沙虱之譌也

注云俗字注云俗字舊本泛云鼠名無據

按尹文子曰鄭人謂玉未理者爲璞周人謂鼠未臘者爲璞卽璞也又梁州記曰聟水北聟鄕山有仙人唐公房祠山有易腸鼠一月三吐易其腸束廣微所謂唐鼠也卽唐也

蝤注云音囚爾雅蝤蠐蠍注云在木中又蝤蝣音義各別舊注蝤同蝣非

按王褒傳蜉蝤出以陰孟康曰蜉蝤渠略也師古曰蝤音由字亦作蝣其音同也舊注本此

注云音叱女不謹也

按梁劉孝威謝賚林檎書曰勇聞齊國止錫二桃逺至仙方才數棗豈如恩丰漢篋賜廣魏奩女數而僅通算郎計而方得注以爲不謹非

嫥注云音專又音團說文壹也嫥卽專加女贅

按淮南子俶眞訓提挈陰陽嫥捖剛柔誘注嫥捖音專桓和調族類也豈得以專壹槪之

防注雲山旁穴張衡南都賦潛防洞出舊本譌作廅列廣部誤

按唐書回鶻傳開成四年國人立防馺特勒爲可汗防從廠本艸綱目廅藥艸名生胡國王弇州觀音大士六部經咒序觀世音一曰光世音梵名廅樓亙廅從廣二字疑不同也

澋注云胡猛切浻澋水回旋貌舊注云與影同非按水經注澋口水出豫章艾縣東入蒲圻縣至沙陽西北魚嶽山入江澋水名注皆未審

浉注云音師瑯邪代醉編浉字古今不錄惟申州雜記浉川名

按水經淮水又東得浉口水酈注源南出大潰山東北流翼帶三川亂流北注浉水又北逕賢首山西又北出東南屈逕仁順城南故義陽郡治也謂浉字古今不錄何也

防注云俗字舊注音鼈大力貌誤

按唐書酷吏傳敬羽肅宗初以言利幸任遇寖顯凶態不能忍乃作巨枷號防尾楡囚人多死是防爲大力貌也

攳注云尋潯通舊注音尋長也攺從支非六書無攳按後漢書馬融廣成頌陵喬松履修踔攳枝杪標端注曰攳音尋謂長枝也

杄注云音幹漢尹賞傳被鎧桿桿卽幹俗加木泥按前漢書功臣侯表瓡讘侯桿者以小月支王將軍眾千騎降侯宋書竟陵王誕傳有流星大如斗桿尾長十餘丈又通鑑陳紀初周人欲與突厥木桿可汗連兵伐齊胡三省注桿公旦反桿非卽幹

餳注云說文餳和糤者也孫愐徐盈切六書故曰餳餹同一字昜與唐同一音從昜非徐盈之聲舊注徐盈切次徒郎切分二音非

按詩簫管備舉鄭箋曰簫編小竹管如今賣餳者所吹也陸氏曰餳夕淸反蜜也又音唐夕淸徐盈二反其音非一也方言餳謂之餹劉熈逸雅糖之淸者曰飴稠者曰餳餳亦非與餹同一字也沈佺期詩馬上逢寒食春來不見餳洛中新甲子何日是淸明則正作徐盈切矣劉禹錫歷陽書事詩湖魚香勝肉宮酒重於餳亦然正韻及舊注皆分二音是也

注云舊注音防禾防也一曰禾病防訓禾病分爲二義非

按漢張公廟碑國無災蓋謂民和年丰而無旱澇之災禾稼之也通雅謂災卽災患非也又按防注云防穧也一曰禾病亦二義也

謻注云同誃凡門堂臺榭別出者曰謻與仌部別集韻謻冰室門名小補云本作卶並非

按水經注洛陽諸宮名曰南宮有謻臺東京賦曰其南則有謻門曲榭依阻城洫注云謻門冰室門卽宣陽門也門內有宣陽冰室故得是名仌部作乃後人以冰室而臆造非有二也集韻安在爲非

鞘注云音笑說文鞘刀室也舊注泥廣韻音梢訓鞭鞘誤

按秦苻堅時鞭鞘謡曰長鞘馬鞭擊左股太歳南行當復虜又隋史刑法志曰齊河淸三年尙書令趙郡王叡奏上齊律十二篇鞭笞者鞭其背鞭鞘皆用熟皮削去廉稜通鑑唐太宗眞觀十九年上自系薪於馬鞘以助役史炤釋文曰鞘仙妙切馬上刀劍室也胡身之曰余按鞘音所交翻鞭鞘也刀劍室安可以系薪乎又按杜陽編代宗嘗幸興慶宮於復壁間寶匣中得軟玉鞭遂命碧金絲爲鞘宋史儀衛志鳴鞭內侍二人執之鞭鞘用紅絲而漬以蠟歐陽修詩畱待鳴鞘出紫宸李太白行行且遊獵篇金鞭拂雪揮鳴鞘半醉呼鷹出逺郊皆如此讀安得以鞭鞘爲誤又按唐書南詔傳異牟尋遣淸平官獻鐸鞘浪劍鐸鞘者狀如殘刃有孔旁達出麗水飾以金所擊無不洞則鞘不止爲刀室明矣

縌注云音逆說文綬維也前漢翟方進傳赤韍縌師古曰韍所以系印縌系也

按後漢書輿服志縌者古佩璲也佩綬相迎受故曰縌紫綬以上縌綬之間得施玉環鐍云前書注沿說文但以縌爲維系非

防注云同防源作防

按南宮仲鼎銘曰中對王休命作防父乙尊薛尙功曰防者大鼎也又丰鼎銘曰丰用作玖防彞微欒鼎銘曰欒作朕皇考防彞尊鼎是尊彞鼎皆有防名也防蓋取將享之義薛氏據釋詁文將大也以防爲大鼎則防尊彞者亦爲大尊彜乎注以爲同防非矣

葪注云地名本作葪路史葪縣今範陽治地多葪水經注葪城西北隅葪丘爲名班志曰葪故燕國非

按史武王封堯後於薊封召公奭於燕其後燕彊遂滅薊居之秦薊縣漢髙帝爲燕國昭帝攺廣陽郡治薊縣故班志云薊故燕國召公所封非誤也正字通以葪立爲範陽治地非燕所都不審羅泌路史以薊爲葪之譌遂至自相矛盾也賈誼服賦細故慸葪兮索隱葪音介薊與葪音義殊也

硍注云懇去聲正韻石有痕曰硍

按周禮典同凡聲髙聲防鄭云故書防作硍杜子春讀硍爲鏗鏘之鏗陸氏釋文硍音艱又苦耕反字林音限無有作懇去聲者

燭注云漢天文志燭星狀如太白其出也不行見則滅所燭城邑亂如星非星如雲非云名曰歸邪出必有歸國者

按石氏曰燭星狀如太白不行見則不久而滅荊州占曰燭星靑有憂事赤有乖事黃蓋白有歡事此所謂燭星也巫咸曰如星非星如雲非云名曰歸邪張淵觀象賦歸邪繽紛注曰如星非星如雲非云謂之歸邪夾以微气故曰繽紛此所謂歸邪也歸邪與燭星了不相渉太史天官書連而記之而班志因之孟康曰燭星上有三彗出李奇曰邪因蛇有兩赤彗上向有蓋狀如气下連星燭非卽歸邪明矣燭星注並歸蛇連引之殊謬

暅注云居鄧切漧燥也

按盧諶朝華賦曰當於重陰始祛微雨新晴抑以泥液暅以陽精徐元固曰暅音火光反玉篇云日气也梁史良吏傳伏暅字耀曼容之子也觀其命名與字自以日气爲義豈可以干燥釋之資治通鑑祖暅之爲魏所虜安丰王延明聞其才厚遇之使暅之作欹器刻漏銘胡身之注暅居鄧翻字彚正字通音同皆曰漧燥也失其防矣

注云音頡姓也後唐有跌疏

按唐書郭知運傳突厥降戶阿悉爛跌思泰率眾叛執單於都防張知運詔以朔方兵追擊至黑山呼延谷敗之虜棄仗走是跌乃突厥之種類後唐跌疏其支裔也

墊注云蔡松年補南北史誌吐谷渾阿豺登其國西疆山觀墊江源此非忠州之墊江也又墊江之源在吐谷渾西疆山今其地不在中國莫可考究

按禹貢西傾因桓是來括地誌西傾今嵹臺山叚國沙州記洮水與墊江水俱出嵹臺山以西傾一名嵹臺故謂之西彊沈約宋書景平中吐谷渾阿豺升西彊山觀墊江源長史曾和曰此水經仇池過晉壽出宕渠至巴郡入江何謂非忠州之墊江也漢志西傾山在隴西臨洮縣南何謂不在中國也直是誤彊爲疆以爲在吐谷渾之西疆故云不在中國耳

厶注云舊注音思自營爲厶背厶爲公又與某同桓二年谷梁傳注鄧厶地

按桓二年蔡侯鄭伯會於鄧谷梁傳注鄧某地王符潛夫論上蔡北有古鄧城此所會者蔡地也範偶失於考證不知其處故云某地陸遊老學庵筆記某地作厶地或謂厶與某同據後漢書公孫述夢有人語之曰八厶子系十二爲期注云說文厶音私則是音某者乃借用耳非傳注本作厶也

管城碩記卷二十四﹤子部﹐雜家類﹐雜考之屬﹐管城碩記﹥

欽定四庫全書卷

管城碩記卷二十五翰林院檢討徐文靖撰詩賦一

杜子美王兵馬使二角鷹詩將軍玉帳軒翠气仇氏詳注云軒然翠气鷹之毛色也

按揚雄傳曳紅采之流離兮颺翠气之宛延顏師古曰言宮室廣大自然有紅翠之气此蓋以玉帳軒翥自有翠气耳豈謂鷹之毛色乎

駱賔王帝京篇且論三萬六千是唐仲言引李集注云三萬六千百年光景也

按易緯河圖黃帝曰凡人生一日天帝賜算三萬六千詩之意亦且論一日之是焉知四十九年之非若以爲且論百年之是詞義乖舛矣王建短歌行百年三萬六千朝夜裏分將彊半日乃謂百年光景耳

黃伯思曰小宋太一宮詩仙圖幾弔開注云眞誥謂一卷爲一弔殊不知眞誥所謂防卽卷字

按隋經籍志唐藝文志何遜集八防溫岐卿詩內史書千將軍畫一廚揚子法言一弮之書防與弮皆卽捲也陳景元以防爲篇方密之以防爲函楊升庵云防音周皆非

庾信宮調曲嗣徳受堯琴倪魯玉注云世本神農作琴知樂記舜作五弦之琴以歌南風乃是作南風之歌非謂舜始造琴故亦可言堯琴

按通禮纂義曰堯使無勾作琴五弦又傳疑錄曰揚雄曰舜彈五弦之琴而天下化堯加二弦以合君臣之恩則稱堯琴者以此

溫庭筠詩畫圖驚畏獸注魏道武造畏獸辟邪諸戱按山海經有神人操蛇銜蛇名曰彊良郭璞注曰在畏獸畫中中曲山有獸如馬一角名曰駁食虎豹注曰在畏獸畫中譙明山有獸如貆赤豪名曰孟槐注曰亦在畏獸畫中畫史隋畫官本有王廙畏獸圖

溫庭筠詩家乏兩千萬注云未詳

按晉書庾敳傳劉輿說東海王越令就換錢千萬冀其有吝因此可乘越於眾坐中問敳答曰下官家有二千萬隨公所取矣

老杜詩五云髙太甲嚴滄浪云太甲之義殆不可曉得非髙太一耶

按班固武帝內傳曰防見廣扶山靑眞小童授六甲靈飛於太甲中元凡十二事又雲气千犯占曰黃雲气八六甲術士用黃白气入太史受爵賜蓋太甲者主司六甲之神也五色雲气入則有賢人利見之祥王勃益州夫子廟碑曰華蓋西臨髙五云於太甲帝車南指遁七曜於中階杜句本此

老杜放船詩黃知橘柚來四明劉鑰曰嘗與蜀黃文叔食花椑云此物正出閬州杜所云黃知橘柚來誤曾親到蒼溪順流而下兩岸黃色照耀直似橘柚其實乃椑按蜀都賦家有鹽泉之井戶有橘柚之園老杜詩或當用此不得云誤

老杜苦熱行閉關人事休注引易至日閉關

按文中子曰五栁先生傳則幾於閉關矣又曰劉伶者古之閉關人也注云閉關諭藏身也若至日閉關及藏身意與苦熱殊舛讀後漢和帝紀六月己酉初令伏閉盡日杜苦熱用閉關謂此耳

杜詠諸葛武侯詩伯仲之間見伊呂指揮若定失蕭曹按晉張輔名士優劣論余以爲覩孔明之忠姦臣立節矣殆將與伊呂爭衡豈徒樂毅爲伍哉又抱朴子臣節篇儀蕭曹之指揮羨張陳之奇畫合二書觀之足見使事之妙無一字無來歷

老杜詩惟待吹噓送上天注引鄭太傳孔公緒噓枯吹生疑杜爲誤

按揚雄方言吹扇助也郭璞曰吹噓扇拂相佐助也左思詩吹噓對鼎防虞世南詩吹噓偶縉紳周庾信賦昔早濫於吹噓借文言之慶余隋王孝借啟咳吐足以活涸鱗吹噓可用蜚窮羽皆如此用

杜贈太白詩痛飲狂歌空度日飛揚跋扈爲誰雄錢牧齋謂太白性倜儻好縱橫術魏顥稱其眸子炯然哆如餓虎好任俠手刃數人故公以飛揚跋扈目之猶云平生飛動意也

按西京賦盱雎跋扈梁冀傳此跋扈將軍朱浮傳往者赤眉跋扈長安周書閻慶傳髙歡跋扈將有篡弒之謀北史賀六渾論侯景專制河南十四年有飛揚跋扈之意則飛揚跋扈豈贈人所得言者蓋是時林甫方說帝宜用畨將祿山侵奚契丹以祈寵以史思明安守忠田承嗣爲爪牙驕縱自恣飛揚跋扈雄視於河東河北平盧之際以太白之才沈淪不用惟有痛飲狂歌空度日耳主上好邊功姦相棄文吏飛揚跋扈遂至於此其曰爲誰雄意深哉杜遣興呈蘇渙詩胡狄跋扈徒逡巡亦如此說詳注謂贈語含諷朋友相規之意非也

老杜詩大家東徵逐子回劉須溪云逐字不佳陳澤州云大家賦余隨子兮東徵直當作隨字

按神仙傳客逐左慈叩頭謝北史李業興傳鮮於靈馥曰李生久逐羌博士何所得也開元遺事帝與貴妃日逐宴於樹下費昶巫山髙辭願解千金佩請逐大王歸王建雉將雛逐母行旋母行逐子字不佳逐王逐母可乎

杜詩奉使虛隨八月槎蔣一葵雲乘槎至天河乃海上客也杜誤爲漢之張騫

按風俗通周秦常以歳八月遣輶軒之使采異代方言還奏之故老杜用八月槎荊楚歳時記漢武帝令張騫使大夏尋河源乘槎經月而至一處見城郭如州府室內有一女織又見一丈夫牽牛飲河織女取搘機石與騫而還則以乘槎至天河爲張騫者不自杜始杜又有詩云伏聞周柱史因依漢使槎亦主騫說元稹詩迢逓河源逺因依漢使槎則又祖老杜也據庾肩吾奉使江州詩漢使俱爲客星槎共逐流庾信枯樹賦建章三月火黃河萬里槎沈君攸詩仙槎逐源終未竭漢帝遺迹尙難遷皆在老杜之前

杜詩軒墀曾寵鶴邵氏聞見錄曰鶴乘軒指軒車言非軒墀之軒朱鶴齡曰韻會檐宇之末曰軒取車象也借用無疑

按左傳鶴有乘軒者孔徳紹詩華亭失侶鶴乘軒寵遂終是也檐宇之末曰軒庾信代人乞致仕表臣等經侍軒墀杜牧華淸宮詩軒墀接禹湯李義府在嶲州遙敍封禪詩趍迹奉軒墀老杜苦竹詩軒墀曾不重隋許善心神雀頌載行載止當扆寧而徐前來集來儀承軒墀而顧步皆是也至老杜軒墀曾寵鶴句蓋本陰鏗詠鶴詩依池屢獨舞對影或孤鳴乍動軒墀步時轉入琴聲豈鶴乘軒之謂哉

老杜觀公孫大娘弟子舞劍器行自序雲開元三載余尙童穉記於郾城觀公孫舞劍器渾脫瀏漓頓挫獨出冠時硯北雜記曰今讀序者以劍器爲句而以渾脫瀏漓頓挫六字爲句以爲皆極贊嘆劍器之妙譌謬沿襲文字中往往以渾脫瀏漓四字連綴用之據陳暘樂書云樂府諸曲自古不用犯聲唐自則天末劍器入渾脫爲犯聲之始劍器宮調渾脫商調以臣犯君故爲犯聲又唐多解曲如柘枝用渾脫解之類則劍器渾脫自各爲舞曲之名

按唐書山惲傳景龍中帝暱宴近臣及修文學士詔徧爲伎工部尙書張錫爲談容娘舞將作大匠宗晉爲渾脫舞又宋務光傳淸源尉呂元泰亦上書言政事曰比見坊邑相率爲渾脫隊渾脫爲號非美名也則渾脫之爲舞名豈可與瀏漓頓挫並言又唐五行志長孫無忌以烏羊毛爲渾脫氊帽人多效之謂趙公渾脫杜佑通典軍行渡水用浮囊以渾脫羊皮吹气令滿系其孔束於腋下浮渡渾脫之爲名正不一也

杜詩皇輿三極北注云非易之三極

按周書成開篇曰三極一天有九列二地有九州三人有四佐又小開篇曰動獲三極無疆又月令章句曰冬至爲三極晝漏極短去極極逺晷景極長若以此解杜句並難通據爾雅東至於泰逺西至於邠國南至於濮鉛北至於祝栗謂之四極則皇輿在東西南三極之北爲正解也

杜詩王母晝下云旗翻楊用修云齊郡函山有鳥名王母詳注云王母晝下有似旗翻尾動揺也

按列仙傳穆王與王母會瑤池云旗霓裳擁簇自天而下詩言晝下云旗翻正用此耳豈可以鳥名王母解之

杜詩安得並州快剪刀

按杜佑通典新平郡貢剪刀十具今邠州則杜詩並州之並疑當是邠之譌也

庾子山詩鳯翼纒篸管倪注云篸疑作篸綴衣也以從竹故曰管也

按梁簡文帝詩簪管白鴉纒與子山鳯翼纒篸管同篸卽簪子山鄭國夫人墓志銘節行聲玉副加珈篸姚翻詩風揺翡翠篸吳筠詩翹翻翠鳯篸白居易詩銀箆穩篸烏羅帽皆簪字耳子山傷心賦犀角虛篸胡宿詩雕盤分篸何由得從竹從參乃去聲篸耳

子山入道士館詩山巾篸竹皮倪注云篸疑作糝鄭康成覆公餗注糝謂之餗震爲竹竹萌曰筍筍者餗之爲菜也

按王維詩俱簪竹皮巾與此山巾篸竹皮義同何用以糝釋之

太白臨江王節士歌節士悲秋淚如雨注雲臨江節士史失其名

按漢藝文志有臨江王及愁思節士歌詩四篇臨江王者一篇之名耳時景帝廢太子爲臨江王坐侵廟堧爲宮徵入自殺時人悲之故爲作歌愁思節士皆篇名非臨江王所作也自南齊陸厥有臨江王節士歌承襲誤用庾子山哀江南賦臨江王有愁思之歌杜子美魏將軍歌臨江節士安足數皆沿陸誤

太白詩風吹柳花野店香解者謂柳花亦可言香按唐書南蠻傳訶陵國以柳花椰子爲酒飲之輒醉太白風吹柳花野店香亦以酒言如七命豫北竹葉竹葉亦酒名也又梁書頓遜國酒樹似安石橊取花汁貯杯中數日成酒宋史外國傳闍婆國其酒出於椰子蝦蝚及丹樹一統志浡泥國有加樹其樹心可爲酒瓊州有嚴樹搗皮葉浸水和以釀數日成酒皆此類也

陶淵明還舊居詩疇昔家上京六載去還歸韓子蒼以爲作於乙巳趙泉山謂自乙未佐鎭軍幕迄今六載按先生有庚子歳五月中從都還阻風於規林詩行行循歸路計日望舊居則還舊居詩卽作於庚子趙說是也

薛逢詩醉後獨知殷甲子郝注云陶潛所著文字皆書年月永初以後惟書古甲子又紂以甲子日死

按韓非子曰紂爲長夜之飲懼以失日使人問箕子箕子曰舉國不知而予獨知之予其危矣因辭以醉而不知獨知殷甲子當謂此耳

李冶寄校書七兄詩因過大雷澤莫忘幾行書仲言注雷澤城在東昌府濮州東南一百里

按舊唐書地理誌湖州武徳四年置領烏程一縣李冶詩起句無事烏程縣蹉跎歳月餘與濮州雷澤無渉周處風土記震澤有大雷山小雷山相傳爲舜漁澤之所水經注湖中有大雷小雷三山亦謂之三山湖楊修五湖賦頭首無錫足蹄松江負烏程於背上懷大吳以當胸岝防崔嵬穹窿紆曲大雷小雷湍波相逐是雷澤近烏程之南也冶詩自當謂此

溫庭筠寒食日詩窻中艸色妬雞卵注引歳時記云玉燭寶典謂此節城市尢多鬭雞卵之戲其鬭卵則莫知所出管子曰雕卵然鬭之所以發積藏散萬物也按管子書周容子夏曰夫雕橑然後炊之雕卵然後瀹之所以發積藏散萬物也王廙洛都賦爛毛瀹卵此又瀹卵之證也宗懍記於雕卵然下缺一字初學記作雕卵然鬭之亦無後字鬭當是瀹之譌古樂府焬帝令大樂令白明達造新聲有鬭雞子鬭百艸還舊宮樂則鬭雞子之戲城市多有之可知

老杜詩北去紫臺連朔漠注云紫臺猶紫宮

按括地誌北嶽有五別名一曰蘭臺府二曰列女宮三曰華陽臺四曰紫臺五曰太一宮江淹別賦紫臺稍逺梁簡文帝詩棲神紫臺上縱意白雲邊乃謂此也注者直以爲紫宮而並疑連字爲誤失之逺矣

吳融金橋感事詩郝注云洛陽橋名

按融詩首句太行和雪疊晴空則金橋爲近太行可知李義山爲河南盧尹賀上尊號表淸明皇之舊宮復金橋之故地李衛公集序天井雄關金橋故地漢志上黨髙都縣有天井關劉歆遂初賦馳太行之崖阪入天井之喬關玉海地誌金橋在上黨南二里何得爲洛陽橋名

杜牧洛陽詩已見戈收相土郝注云憲宗元和七年田承嗣納土

按唐書髙祖武徳二年置十二軍取天星爲名富平道爲戈軍杜牧以太和二年登第當文宗初立裴度韋處厚等奏用髙瑀爲忠武軍節度使詩蓋以戈諸軍收羅文徵武戰之將相如夏之收相土耳王肅謂相土在夏爲司馬之職相土之土詎納土乎又憲宗元和七年魏博兵馬使田興奉貢詔以興爲節度使賜名正非承嗣也

王右丞酧張諲詩不逐城東遊俠兒隱囊紗帽坐彈碁楊用修曰顏氏家訓梁朝全盛時貴遊子弟駕長筵車坐棋子方褥馮斑絲隱囊王詩坐彈碁卽方褥也或以爲坐與人奕棋誤也

按南史張永傳朝廷所給賜脯餼必棊坐齊割手自頒賜棊坐棊褥也又按西京雜記馬合作彈碁以獻成帝帝大悅賜靑羔裘紫絲履晉傳彈棊賦序漢成帝好蹴踘劉向以爲勞人體竭人力非至尊所宜禦乃因其體作彈碁未知孰是世說彈碁始自魏宮內用妝奩戲文帝於此技特妙殊失考也後漢蔡邕已有彈棊賦

北齊文宣帝崩文士各作挽歌劉逖用二首盧思道用八首時稱八米盧郎困學紀聞曰或謂米當爲采按八米續世說作八采蓋以其采用八首云爾漢王符潛夫論曰尅削綺縠寸竊八采沈約內典序曰龍章八采瓊華九苞或當日稱爲八采未可知也然文人好奇多用八米張佑詩少見雙魚信多聞八米詩黃山谷詩尊前八米句牕下十年書徐師川詩字直千金師智永句稱八米繼盧郎李義山獻侍郎鉅鹿公啟聞郢中之白雪媿列千人比齊日之黃門慙非八米

義山詩火承天姻注引眞誥紫微王夫人謂許長史曰交梨火騰飛之藥

按史記李少君以卻老方見上曰臣曾遊海上見安期生食巨大如洞冥記北方有七尺之赤松子曰北方大味有殊旣可益气又安軀火疑卽大之譌耳

薛逄詩云外笙歌岐薛醉月中臺榭后妃眠郝注云岐王隆範薛王隆業

按唐書岐王隆範開元十四年薨薛王隆業開元二十二年薨二十八年十月甲子幸溫泉以壽王妃楊氏爲道士號太眞天寶四載立太眞爲貴妃詩及注皆失考義山詩半夜宴歸宮漏永薛王沈醉壽王醒元稹連昌宮詞百官隊仗避岐薛蘇子瞻題申王畫馬圗天寶諸王愛名馬千金爭致華軒下兩坊岐薛寧與申憑陵內廐多淸新其誤相承不攺

筆叢云穆天子傳駕八駿之乘馳驅千里義山詩八駿日行三萬里信筆之語無足證也

按穆天子傳各行兼數三萬有五千里拾遺記穆王馭八龍之駿逓而駕焉按轡徐行以匝天地之域李詩所云日行者非謂一日行三萬里也

陸放翁詩穿林雙不借取水一軍持方子謙曰艸鞋人人所有可不借而得

按方言屝屨麄履也絲作之者謂之履麻作之者謂之不借儀禮喪服傳繩履者繩屝也鄭氏曰繩屝今時不借也賈公彥曰周時謂之履子夏時謂之屝漢時謂之不借者此凶荼履不得從人借亦不得借人據此不借正未可輕用非直以爲人之所有也又按釋家戒相儀有五種水羅一軍遲以絹系口繩懸水中待滿引出卽軍持也

方密之云希圓禹廟詩髙閣無恢臺恢臺火气也山谷跋引爾雅夏爲長嬴卽恢臺也殊謬

按楚辭收恢臺之孟夏徐浩寶林寺詩禪堂淸溽暑髙閣無恢臺謂髙閣生涼無長夏耳猶何晏景福殿賦所謂夏無炎燀也希圓髙閣無恢臺直用季海句也又梁元帝纂要曰夏爲長嬴卽恢臺也山谷之說蓋本於此傅毅舞賦舒恢臺之廣度顏師古聖徳頌恢臺學府則又以恢臺爲恢宏矣

庾子山和詠舞詩低鬟逐上聲倪注云四聲中有上聲按通典上聲歌者此因上聲促往得名或用一調或用無名調如古歌辭所謂哀思之音不合中和也

曹唐詩自添文武養丹砂郝注云文武修煉之火候也按魏伯陽參同契炎火張於上晝夜聲正勤始文使可修終竟武乃陳古嵩子眞訣大丹第六轉以文武火養一防時司空圖新歳對冩眞詩文武輕銷丹竈火楊萬里十一月朔早起詩文武自勻香底火聖賢教帶老時愁

曹唐和周侍禦買劍詩靑天露拔云霓泣黒地潛擎鬼魅愁注引李賀春坊正字歌嗷嗷鬼母秋郊哭

按後漢士孫瑞劍銘剖山竭川虹霓消亡拾遺記越王八劍六曰滅魂挾之夜行不逢魑魅詩中用事悉有所本故往往不嫌其俗

白樂天上裴晉公詩爲穆先陳醴自注云居易毎十齋日在會以三勒湯代酒

按本艸蘇恭曰毗梨勒出嶺南交愛等州謂之三果樹子形似胡桃核似訶梨勒而圓短無稜畨人以作漿甚熱李時珍曰古千金方補腎鹿角丸用三果漿吞之云無則以酒代之意三勒以三果而得名或曰合庵摩勒訶梨勒爲之故曰三勒南方艸木狀訶梨勒樹似木杬花白子形如橄欖六路皮肉相著可作飲變白髭須令黒出九眞庵摩勒樹葉細如合昏花黃實似李靑黃色食之先苦後甘本艸餘甘子梵書名庵摩勒黃山谷味諫軒詩想共餘甘有葛苦中眞味晚方回

皮襲美和讀陰符經詩機一以發五賊紛然喜黃東發云陰符經天有五賊見之者昌五行豈可言賊賊豈所以爲昌

按經所云五賊者謂土作甘金作辛木作酸水火作醎作苦之類集注引太公曰聖人謂之五賊天下謂之五徳人食五味而生食五味而死無有怨而棄之者也心之所味也亦然然則經所謂五賊舉世皆見以爲徳無有見以爲賊者果能見之豈不昌乎

岑參胡笳歌君不見胡笳聲最悲紫髯綠眼胡人吹注云獻帝春秋張遼問吳降人向有紫髯將軍是誰答曰孫會稽也

按唐書黠戞斯傳人皆長大赤髮晳面綠瞳以黑髮爲不祥詩明言紫髯綠眼之胡人矣豈可以孫會稽解之耶

黃山谷戲題髙節亭邊山礬花詩云髙節亭邊竹已空山礬獨自倚春風自序云野人呼爲椗花

按本艸山礬蕓香椗花花防花一物而數名李時珍曰按周必大云音陣見南史荊俗誤爲鄭呼爲鄭礬而江南又誤鄭爲防也梁史劉杳傳杳在任昉坐有人餉昉酒字作榐昉問此字是不杳對曰葛洪字苑作木旁周益公謂音陣見南史然南史無是文而梁史有之周誤記也郭義恭廣志有蕓香醪蒼頡解詁蕓香似邪蒿可食晉成公綏蕓香賦莖類秋竹枝象靑松當卽是花以花釀酒故謂之酒字書皆曰木名汁可作酒非也格物總論山礬又號七里香沈括筆談云蕓香卽今七里香是也唐書扶南國以葉覆屋不知卽此否也

後漢禰衡傳衡方爲漁陽參撾蹀而前注云參撾是擊鼓之法而王僧孺詩散度廣陵音參冩漁陽曲自音云參七紺反據詩意則參曲奏之名撾字入下句全不成文下云復參撾而去知參撾二字相連而讀參字音去聲不知何所憑也參七甘反

按天中記云徐鍇任江左祕書時吳淑爲校理古樂府有摻字淑多攺爲撡鍇曰非可一例若漁陽摻者七鑑反三撾鼓也古歌云邊城晏開漁陽摻黃塵蕭蕭白日暗淑嘆服據此僧孺詩參冩漁陽曲參七紺反未爲非也孟郊詩笑伊漁陽摻空恃文章多李商隱詩欲問漁陽摻時無禰正平皆如此讀蓋撾者擊鼔槌也參與摻同詩鄭風雲摻執子之袪兮陸氏釋文摻所覽反徐邈所斬反皆讀爲去聲參撾者摻執鼔槌蹀而前故下云復參撾而去也衡傳當以方爲漁陽句蓋方爲漁陽之曲參撾而前太子賢以參爲曲名徐鍇以參爲三撾鼓皆未審參與摻同而以漁陽參撾爲句也

彚苑詳注云玉谿編事南詔命淸平官賦詩自我居震旦翊衛賴稷契彼國謂詞臣爲淸平官天子爲震旦按山海經大荒之中日月所出名曰折丹郭璞曰神人震旦與折丹音近以中國爲震旦神之也法苑珠林梵稱此方爲脂那或云眞丹或云震旦唐奘見戒賢論師曰頃夢文殊大士謂吾曰後三年震旦有大沙門從汝授道唐書天竺傳眞觀十五年帝命云騎尉梁懷璥持節慰撫尸羅逸多驚問國人自古亦有摩訶震旦使者至吾國乎皆曰無有戎言中國爲摩訶震旦乃出迎膜拜南詔傳王自稱曰元猶朕也謂其下曰昶猶卿爾也官曰坦綽曰布燮曰久贊謂之淸平官猶唐宰相也詩言居震旦自以爲居中國耳徐陵大士碑用震旦之常儀乖闍維之舊法王半山和兪秀老禪思詞怎得離眞丹皆謂此也

顏氏家訓引梁簡文帝鴈門太守行大宛歸善馬小月送降書

按簡文帝燕歌行先平小月陣卻滅大宛城褚翔詩大宛歸善馬小月送降書顏誤記也

鄭谷石城詩石城昔爲莫愁鄕郝注卽金陵石頭城按通典石城樂宋臧質所作也石城在竟陵質嘗爲竟陵郡見羣少歌謡因作此曲莫愁樂者出於石城女子名莫愁善歌謡郡縣誌郢州長壽縣本古之石城故谷詩有千古漢陽間夕陽之句注以爲金陵石頭城非

老杜荔枝詩云壑布衣駘背死勞人害馬翠眉須彭云舉云云壑駘背指唐羌也

按唐書楊妃生於蜀性好荔枝南海荔枝勝於蜀者故每歳飛馳以進七日七夜至京人馬多斃於路杜牧之華淸宮詩一騎紅塵妃子笑無人知是荔枝來是也又續博物志漢孝和時南海獻龍眼荔枝十里一置五里一堠謝承後漢書唐羌字伯遊爲臨武長上書曰龍眼荔枝及生鮮獻之晝夜傳送至有死者二物升殿未必延年益壽帝從之杜蓋以云壑布衣如伯遊者旣老且死無有能諫之者遂至勞人害馬以供翠眉所須也

黃伯思跋華山廟碑曰歐陽集古錄云所謂集靈他書皆不見惟見此碑按漢地理誌集靈宮武帝起桓譚仙賦敍華山下有集靈宮二書所載其詳如是文忠博古矣猶時有舛漏

按隋經籍志有黃帝集靈三卷宮之取名者以此後漢張昶華嶽碑敍世宗又營集靈之宮於其下水經注敷水又北逕集靈宮西謝莊瑞雪詠晰景兮便娟冠集靈兮藹望仙徐堅初學記集靈宮望仙門杜牧漢宮詩君王長在集靈臺亦多用此

春秋佐助期曰武露布文露沈楊用修云文露之說他書所罕聞文人亦罕引用

按虞世南奉和月夜觀星應令詩淸風滌暑气文露淨囂塵李商隱寓懷詩鬭龍風結陣惱鶴露成文甘子布光賦露沈文而委淨徐堅初學記文露光風惟武露則罕用之楊用修關索廟詩月捷西來武露布蓋用此也

野客叢談曰沈約碑痛棠陰之不畱注云落棠山日入之地今人類知棠陰爲甘棠之陰而落棠罕有知者按唐書地理誌自驩州西南三日行度霧嶺又二日行至棠州日落縣又有崦嵫州以遏忽部落置屬條支都督府事物紺珠曰崦嵫亦曰落棠山盧象詩停杯歌麥秀秉燭醉棠陰

太白詩昔作芙蓉花今爲斷腸艸冷齋夜話云陶景仙方注斷腸艸不可食其花名芙蓉花乃知詩人無一字閒話

按述異記今秦趙間有相思艸狀如石竹而節節相續一名斷腸艸又名愁婦艸白所謂當卽是耳若只一物豈可以今昔言之

黃伯思跋右軍甘防帖後云此帖云甘防十丈初不可曉因思曹子建詩都防𨿽甘杖之必折十丈云者恐是竹竿萬个之類

按南中八郡誌交趾有甘蔗圍數寸長丈餘晉太康六年扶南國貢諸蔗一丈三節梁吳筠移文扶南甘蔗一丈三節白日炙便銷淸風吹卽折十丈云者十挺也一挺長一丈則十挺爲十丈矣南史張暢傳魏太武求甘蔗及酒孝武遣人送酒二器甘蔗百挺是也劉向杖銘曰都蔗𨿽甘殆不可杖佞人悅己亦不可相子建詩蓋本此

梁武帝遊鐘山大愛敬寺詩正趣果上果歸依天中天釋氏要覽云釋迦佛小名天中天

按前漢書匈奴稱天曰祁連亦曰撐犁後漢逺夷樂徳詩稱天曰冒王氏彚苑注韃靼國及兀良哈國稱天曰騰吉裏朝鮮國曰哈嫩二日本曰唆琉球曰甸尼安南曰雷占城曰剌儀暹羅曰普剌滿剌加曰安剌西畨曰難女直曰阿又按菽園記西域稱天曰提婆元人稱天曰統格落皆未有如中土呼天者然則佛名天中天亦翻譯者爲之也梁武帝身爲佛奴而作詩敢斥其小名者未必然也佛屠以金人祭天而其子初生卽尊之爲天中天未必然也文中子曰齋戒修而梁國亡非釋迦之罪也楊萬里詩曰梵王豈是無甘露不爲君王致蜜來是二者誰爲向天中天而問之

阮籍詩西遊咸陽市趙李相經過顏延年注謂趙飛燕李夫人

按班固敍傳成帝進侍者李平爲倢妤而趙飛燕爲皇后富平定陵侯等入侍禁中設宴飲之會與趙李諸侍中皆引滿舉白談笑大噱阮詩所稱趙李者指此陳沈炯魂歸賦指咸陽而長望何趙李之經過駱賔王帝京篇趙李經過密蕭朱交結親皆用班氏敍傳之趙李若趙飛燕李夫人一成帝一武帝相去逺矣安得同時經過乎梁簡文帝擢歌行參同趙飛燕借問李延年則顏注可用耳又簡文有西齊行馬篇不效孫吳術寧須趙李過乃用谷永傳主爲趙李報徳復怨何並傳趙李桀惡安得以詩中有趙李字而混注之

管城碩記卷二十五

欽定四庫全書

管城碩記卷二十六翰林院檢討徐文靖撰詩賦二

歐陽永叔云牡丹初不載文字唐人如沈宋元白之流皆善詠花當時有一花之異者彼必形於篇什而寂寞無焉惟劉夢得有詠魚朝恩宅牡丹詩

按素問淸明次五日牡丹華唐王砅注引呂氏月令田防化鴽牡丹華叚成式酉陽雜爼謝康樂集中言永嘉竹閒水際多牡丹北齊楊子華有畫牡丹極佳歐謂初不載文字何也唐宗內殿賞牡丹問程修已曰京師有傳唱牡丹詩者誰稱首對曰李正封詩云國色朝酣酒天香夜染衣則又在夢得前矣白樂天寄微之百韻詩唐昌玉蕊會崇敬牡丹期西明寺牡丹花時憶元九詩詎知紅芳側春盡思悠哉元微之有和白樂天題牡丹叢三韻乃謂其寂寞無何也

張子韶憶天竺月桂詩湖上北山天竺寺滿山桂子月中秋黃英六出非凡種肯許天香過別州白注云天竺桂花六出他州無本

按唐書五行志垂拱四年三月雨桂子於臺州旬餘乃止咸淳臨安志靈隱有月桂峯相月中桂子嘗墜於此生成大樹其花白其實丹駱賔王詩桂子月中落天香雲外飄李白送崔十二遊天竺寺詩每年海樹霜桂子落秋月冷齋夜話云天竺桂花中秋特盛非必種出月中地气使然也余於康熈丁酉歳買桂二株種之庭前花皆六出因命兒眘樞賦其事雲月中仙樹豈尋常嵗嵗秋風壓眾芳六出由來誇白雪何如金粟擅天香頗能免俗命存之迨雍正丙午大水桂爲水浸者月餘遂並枯萎復買植之無復六出矣自是種奇非地气使然也

宋之問詩鎬飲周文樂汾歌漢武才唐仲言云按鎬京武王所作此欲與漢武爲對耦誤攺用文耳

按沈約林光殿曲水宴詩宴鎬鎗玉鑾遊汾舉仙軷沈佺期詩思逸橫汾唱歌流宴鎬杯皆以鎬汾爲對又周書文傳解曰文王在鎬召太子發曰吾身老矣吾語汝云云今本周書無吾身老矣句歐陽詢藝文類聚有之是在鎬本文王事武王時乃稱京耳王維詩欲笑周文歌宴鎬還輕漢武樂橫汾亦以宴鎬爲文王

黃伯思防四皓碑後云逸少有尙想黃綺帖陶淵明詩亦云黃綺之南山畢文簡讀杜詩黃綺終辭漢乃疑四皓之目宜曰綺裏季夏曰黃公

按稱黃綺者魏繁欽甪裏先生訓黃綺削迹南山晉嵇茂齊答趙景眞書儔黃綺於商嶽庾闡閒居賦黃綺絜其雲棲戴逵閒遊贊降及黃綺迄於臺尙髙士黃綺無閒山林是也稱綺皓者江淹詩南山有綺皓李白山人勸酒篇落落綺皓是也稱園綺者晉元帝與賀循書園綺彈冠而臣漢阮籍詩園綺遁南嶽劉孝威詩園綺隨金輅陳書總有潘陸之華而無園綺之實李白詩園綺復安在杜甫詩園綺未稱臣是也稱綺季者班固終南山賦榮期綺季此焉恬心馮衍顯志賦披綺季之麗服嵇康琴賦榮期綺季之儔陳周讓山蘭賦竊逄知於綺季隋李巨山詩駕言追綺季李商隱詩謀身綺季長是也稱綺甪者淵明詩多謝綺與甪精爽今何如是也

義山孔雀詩秦客被花迷朱注云未詳

按列仙蕭史秦穆公時善吹蕭能致白鵠孔雀於庭

王半山姑孰早梅詩大梁春費寶刀催不似湖陰有早梅

按晉地理誌丹陽郡有於湖縣明帝紀太寧元年夏四月王惇下屯於湖二年六月惇將舉兵內向帝宻知之乘巴滇駿馬微行至於湖陰察惇營壘而出蓋言帝至於湖縣陰察惇之營壘也張耒於湖曲武昌云旗蔽天赤夜築於湖洗鋒鏑是也溫庭筠誤逗晉史作湖陰曲半山又以溫誤李綱亦有湖陰曲和溫庭筠皆誤

義山詩天泉水暖龍吟細朱注云齊地記齊有天齊泉漢書注臨淄城南有天齊水五泉並出

按宋書符瑞志文帝永嘉二十一年天泉池池蓮同榦南史劉苞受詔詠天泉池荷下筆卽成栁子厚爲王京兆賀嘉蓮表香激大王之風影濯天泉之水義山天泉當謂此

楊炯送劉校書從軍詩天將下三宮星門列五戎唐仲言注云星門無考

按康成注幹鑿度太一下行八卦之宮每四乃還於中央謂之九宮遁甲式凡行軍皆按八門合之中宮而爲九八門九星坎宮天蓬星休門貪狼屬水曰白居一坤宮天內星死門巨門屬土曰黑居二震宮天衝星傷門祿存屬木曰碧居三防宮天輔星杜門文曲屬木曰緑居四中宮天禽星大將居之亷貞屬土曰黃居五乾宮天心星開門武曲屬金曰白居六兌宮天柱星驚門破軍屬火曰赤居七艮宮天任星生門左輔屬土曰白居八離宮天英星景門右弼屬火曰紫居九九宮八門大將居中不動其餘八星各隨六甲六已符頭所指與八門俱變易八門有九星故曰星門易斗中占北斗第一星曰破軍二曰武曲三曰亷貞四曰文曲五曰祿存六曰巨門七曰貪狼今遁甲及堪輿家故易其名以眾耳八曰左輔在斗第六星之左七曰右弼在斗第七星之右所謂九宮九星者卽北斗之九星也九宮凡七色坎水白坤土黑震木碧防木緑中土黃乾金白兌金赤艮土白離火紫今時憲書每月列於下方謂之飛九宮以八卦方位合之中宮爲九而九宮七色之中有三白者蓋以是也又後漢書髙彪傳天有太一五將三門注曰太一式凡舉事皆欲發三門順五將三門者開門生門休門五將者天目文昌等是也梁簡文帝從軍行三門應遁甲五壘學神兵唐樂府祀九宮貴神歌樂變六宮壇開八門

山堂肆考云栁子厚酬劉禹錫詩云栁家新樣元和腳且盡姜牙斂手徒栁家謂栁公權也公權在元和中甚有書名元和腳者言公權字變新樣而腳則元和也按禹錫寄子厚詩聞道近來諸子弟臨池尋已厭家雞故子厚酬之如此馮贄云仙雜記云字錦曰栁公權以隔風紗作龍城記及入朝名品號錦樣書以進所謂新樣者以此又唐史憲宗十五年穆宗卽位以公權爲右拾遺明年攺元長慶則是此年爲元和腳也東坡因栁氏二外甥求筆迹詩君家自有元和腳莫厭家雞更問人蓋合劉栁兩詩而用之陳后山集蓬萊女官下西裏王氏書效黃魯直因贈詩云肯學黃家元祐腳直誤解腳字矣

陸防二遺詩閒追金帶徒勞恨郝注云異聞集曰呂公經邯鄲邸中以枕授盧生曰枕此則榮遇如意按李善注洛神賦云魏東阿王初求甄逸女不遂黃初中入朝文帝示植甄后玉鏤金帶枕植見之不覺泣下帝意尋悟以枕賚植東坡琴枕詩金帶嘗苦窘亦用其事安得以黃粱夢覺解之

蘇頲詠巡省途次上黨舊宮詩約川星防駐扶道日旗舒近光集注云周禮日月爲常

按荊州占曰紫微宮一名天營一名長垣又曰日旗非日月爲常之謂

古詩天上何所有歷歷種白楡注白楡星名

按說文曰楡白枌也春秋元命包曰三月楡莢落楡先生葉有莢皮色白三月落英如錢白居易詩隔籬楡葉撒靑錢白又有荷珠賦云旣羅列其靑蓋又昭彰於白楡亦以荷錢如楡錢爲譬徧撿書無有星名白楡者古詩歷歷種白楡白楡指天錢星耳星天錢十星在虛梁西南北落西北故詩以歷歷言之杜詩種杏仙家名白楡李義山聖女祠詩行車防白楡文靖在都門曽作喜雪詩白楡星隠夭容淡黃竹風髙地籟寒到處瓊田堆玉粒同時銀海疊冰紈亦用此意

潘迪石鼔音訓云石鼓文其魚維何維鱮及鯉何以防之維楊及栁防從缶包褁承借之義非謂貫之也蘇氏詩作何以貫之恐誤

按子瞻詩其魚維鱮貫之栁無何以字梅堯臣詩舫舟又漁鱮魴何以貫之維栁楊潘誤記也

遁齋閒覽曰莆陽通應子魚其地有通應侯廟廟前港中魚最美今人必求其大可容印者謂之通印子魚按述異記城陽縣城南有堯母慶都墓魚頭閒有印文謂之印頰魚吳都賦防鱕防注云防魚無鱗身正方如印是皆爲印魚也明一統志通印子魚漳浦縣出王半山詩長魚爼上通三印郭祥正詩仙魚通印勝鴞炙蘇子瞻詩通印子魚長帶骨皆作通印遁齋大可容印之說非

庾子山春賦艶錦安天鹿倪魯玉注雲天鹿獸名按十洲記聚窟洲在西海中有辟支天鹿之獸後漢書西域注桃防一名符防似鹿長尾一角者或爲天鹿兩角者或爲辟邪黃庻詠假山詩天鹿辟邪眠莓苔是也

揚雄甘泉賦列辛雉於林薄服防注云卽辛夷夷雉聲相近也

按本艸別錄辛雉木味苦香溫可作浴藥實如桃木自有辛雉何用讀雉爲夷也

張衡西京賦芝蓋九葩注偃伏有如芝也

按通典漢制耕根車如副車有三蓋亦曰芝蓋庾子山賦落花與芝蓋齊飛倪注闕

潘嶽閒居賦梁侯烏椑之柿纂注梁侯烏椑柿未詳按西京雜記上林苑椑三靑椑赤色椑烏椑地理誌梁侯園有烏椑八稜柿廣志梁國侯家有椑味甚美庾仲容詠柿詩苑朱正防翠梁烏未銷鑠潘嶽金穀集作前庭樹沙棠後園植烏椑

魏都賦尋靡蓱於九逵王逸注曰寧有蓱艸蔓延九逵之道纂注以緣木求魚辟之

按山海經合水多防魚狀如鱖居逵郭璞注曰逵水中之穴道交通者則九逵亦水中之穴道也天問靡蓱九衢九衢猶九逵也山海經宣山有桑大五十尺其枝四衢蓋凡花之枝出者爲衢非衢路也梁簡文帝梅花賦吐衷四照之林敷榮五衢之路則直以爲衢路矣

宋濓蟠桃核賦俯貼金盤巢蓮之器仰承玉露常滿之杯賦楷注云金盤巢蓮之器未詳

按春秋孔演圖文命將興穴蓮十洲記周穆王時西域獻夜光常滿杯古學備體亦載此賦云俯貼金盤巢蓮之藏穴仰承玉露常滿之杯弗傾義更豁然

枚乘七發蔓艸芳苓王逸注云苓古蓮字也

按爾雅菤耳苓耳郭璞注曰廣雅云枲耳也或云苓耳形似防耳陸璣曰白華細莖可煮爲茹枚乘所謂芳苓者蓋指此耳張華博物志三千嵗遊於蓮葉捲耳之上宋書符瑞志三百嵗遊於蓮葉之上三千嵗遊於捲耳之上曹植七啟寒芳苓之巢丘遲謝示靑毛神啟翺翔捲耳之陰浮游蓮葉之上苓非卽蓮可知矣注者但據防有神在嘉林中嘗遊於芳蓮之上曹植神賦赴芳蓮以巢居遂謂芳苓卽芳蓮殊不思蔓艸芳蓮旣殊水陸而芳苓之巢實爲苓耳也今字書皆承襲誤用而不知蓋千年矣

相如大人賦越五河晉灼曰五河五湖取河之聲合音耳師古曰五河五色之河仙經說有紫碧綘靑黃之河非五河也

按河圖風後對黃帝曰河凡有五皆始開於昆侖之墟則五河非五湖亦非仙經之五色河也

張衡賦左靑雕以揵芝注曰揵堅也音巨偃反

按國語秦後子對韓宣子曰夫綘之富商韋藩木揵以過於朝相如賦揵鬐擢尾正義揵音幹舉也揵鬐舉鬐也木揵以木擔於肩而舉物也思賦所謂揵芝以芝爲芝蓋故須舉也訓堅者非堅當是之譌也

東坡云子厚詩桃笙葵扇安可常偶閱方言簟謂之笙乃悟桃笙以桃竹爲簟也

按方言簟宋魏之閒謂之笙左思吳都賦桃笙象簟韜於筒中子厚用桃笙直用吳都賦耳

叚成式云崔融瓦松賦不知爲木與艸梁簡文帝詩依檐映昔耶蓋瓦松也

按融賦謂之木也訪山客而未詳謂之艸也驗農皇而罕記若謂其不知爲木與艸江淹並閭頌異木之生疑竹疑艸豈亦不識爲椶乎又融賦慙魏宮之烏韭山海經小華之山其艸有萆荔狀如烏韭郭注烏韭在屋者日昔耶在墻者曰垣衣本艸在石曰烏韭在屋曰瓦松一物數名其實一也張華詩昔耶生戶牖王僧孺詩朝光照昔耶簡文之昔耶卽融賦之烏韭耳

楊泉艸書賦杜垂名於古昔皇著法乎今斯

按三輔決錄先時杜伯度崔子玉以艸書稱於前世梁周思纂千字文杜槁鐘說文注按書傳云張並作又云齊相杜操作而衛恆四體書勢謂漢興而有艸書不知作者姓名意以杜特善之非作耳據史記三王世家漢孝武六年四月乙巳有齊王策燕王策廣陵王策禇先生日謹論次其眞艸詔書編於左方令覽者自通其意而解說之則艸書蓋起於武帝以前也

何子元曰呂氏春秋楚莊王獵於云夢射隨兕而獲之隨兕不見他書今人亦無有識之者

按韓子曰孟孫獵得麑使秦巴西持之其母隨而呼則是隨兕者謂子母相隨也劉向新序曰楚王載繁弱之弓忘歸之矢以射隨兕於夢也呂覧注曰隨兕小牛也又虞世南獅子賦碎隨兕於斷齶握巴蛇於指掌

馬融廣成頌隸首策亂陳子籌昏注云陳子陳平善於籌策也

按周髀算經榮方問於陳子曰竊聞夫子之道知日之髙下光之所照一日所行逺近之數人所望見四極之窮列星之宿天地之廣袤夫子之道皆能知之信有之乎陳子曰然此皆算術之所及夏至南萬六千里冬至南十三萬五千里日中立竿測影此一者天道之數馬季長所言陳子宜謂此也

演繁露曰尙書大傳散宜生輩之江淮之浦取大貝如車渠不知車渠又何物

按沈括筆談曰車渠大者如箕背有渠壠如蚶殻以作器致如白玉徐衷南方記曰班貝嬴大者圍之得六寸本艸李時珍曰韻會云車渠海中大貝也背上壠文如車輪之渠故名通典大秦國出大貝車渠此又一車渠張揖廣雅曰車渠石次玉也魏文帝車渠椀賦曰車渠玉屬也多纎理縟文生於西國其俗寶之是也

後魏書張淵觀象賦恆不見以周衰注云昔魯莊公七年夏四月恆星不見自是以後周室衰微

按竹書紀年殷帝癸十年五星錯行夜中星隕如雨又周昭王十四年夏四月恆星不見後五年王喪六師於漢遂南徵不復皆非常之變故張淵賦云恆不見以周衰枉虵行而秦滅而釋氏以恆星不見爲釋家降生之瑞故魏書釋老志曰釋迦生當周莊王九年春秋魯莊公七年夏四月恆星不見夜明是也庾肩吾詠同泰寺浮圖詩曰周星疑更落漢夢似今通亦皆以是爲釋迦之瑞又傳燈錄曰周昭王二十四年釋迦佛生剎利王家放大智光明照十方世界論衡曰周昭王二十四年甲寅嵗四月八日恆星不見五光貫於太微王問太史蘇繇對曰西方有聖人生卻後千年其教法來此矣佛運統紀曰周昭王二十四年甲寅四月八日中天竺淨梵王妃摩耶夫人生太子悉逹多蓋欲附會昭王時恆星不見之異以爲佛生於是時據竹書紀年周昭王元年庚子則甲寅是十五年烏在其爲二十四年也十四年癸丑夏四月恆星不見十九年伐楚喪六師於漢王陟明年己未爲穆王元年烏在其有二十四年也春秋莊公之七年恆星不見當周莊王之十年嵗在甲午故齊王巾頭陀寺碑文周魯二莊親昭夜景之鑑漢晉兩明並勒丹靑之飾謂此也計莊王甲午上距昭王甲寅凡三百四十一嵗其佛生之年何至懸逺若此且經書四月辛夘恆星不見杜預注辛夘四月五日羅泌路史曰是嵗四月丁亥朔辛夘乃月之五日非八日也北齊書樊遜曰末葉已來大存佛教冩經西土畫像南宮昆池地黑以爲燒刼之灰春秋夜明謂是降神之日法王自在變化無窮置世界於微塵納須彌於黍米理本虛無示諸方便而妖妄之輩棄家出家藥王焚軀波斯灑血假未能然猶當克命寧有攺形易貌有異生人恣意放情還同俗物龍宮餘論鹿野前言此而得容道風前墜蓋深有慨而言也

相如大人賦吾乃今日覩西王母暠然白首戴勝而穴處兮亦幸有三足烏爲之使必長生若此而不死兮𨿽濟萬世不足以喜師古曰昔之談者皆以西王母爲仙靈之最

按宋史外國曰元符八年悉蘭池國遣使奉表曰臣伏聞西王母塜距舟所將百里又行二十晝夜度羊山九星山至廣州之琵琶洲則王母之死而有塜可知己穆天子西王母爲天子謡曰將子無死尙能復來未聞予以不死之藥信其必來也竹書穆王十七年西王母來朝賔於昭宮則亦西裔諸侯之類也淮南子覧防訓云羿請不死之藥於西王母蓋妄也以不死之藥予人乃自死而有塜哉故史記趙世家注謂穆王會王母於瑤池譙周不信其事也北齊樊遜曰天道性命聖人所不言蓋以理絕涉求難爲稱詣伯陽道徳之論莊周逍遙之防遣言取意猶有可尋至若玉簡金書神經祕籙三還九轉之奇綘雪霜之異淮南成道犬吠雲中子喬得仙劍飛天上皆是憑虛之說海棗之談求之如系風學之如捕影而燕君齊後秦皇漢帝信彼方士冀遇其眞徐福去而不歸欒大往而無獲猶謂升遐倒影抵掌可期祭鬼求神庶或不死江璧旣返還入驪山之墓龍媒已至終下茂陵之墳方知劉向之信鴻寶沒有餘責王充之非黃帝比爲不根以是知相如大人之賦彼固有不屑爲也

梅誕生云子瞻颶風賦斷霓飲海而北指赤云夾日以南翔此颶之漸也

按颶風賦蘇過所作也過字叔黨子瞻第三子也宋祝堯曰嶺南有颶風每作時雞犬爲之不寧過隨父過嶺故作此賦梅氏引以爲子瞻誤矣

西京賦自我髙祖之始入也五緯相汁以旅於東井纂注云五緯五星也漢元年十月五星聚於東井以歷考之從嵗星也此髙祖受命之符

按前漢書髙帝紀元年冬十月五星聚於東井沛公至霸上秦王子嬰降枳道旁魏書髙允時崔浩集諸術士考校漢元以來日月薄蝕五星行度並譏前史之失別爲魏歷以示允允曰漢元年冬十月五星聚於東井今譏漢史而不覺此謬恐後人譏今猶今之譏古浩曰所謬云何允曰案星傳金水二星常附日而行冬十月日在尾箕昏沒於申南而東井方出於寅北二星何因背日而行是史官欲神其事不復推之於理後嵗余浩謂允日先所論者本不注心及更考究果如君語以前三月聚於東井非十日也眾乃嘆服

蜀都賦百藥灌叢寒卉冬馥異類眾夥於何不育其中則有靑珠黃環碧砮芒消纂注曰靑珠黃環皆寶也按本艸狼防子出交廣藤生花紫色子形扁扁耳今京下呼黃環子陶景曰黃環子似防已亦作車輻理解蜀都賦所謂黃環卽此沈括補筆談曰黃環卽今之朱藤也其花穂懸紫色如葛花實如皂防蜀都賦所謂黃環卽此藤之根也靑珠無解者按顧玠海槎錄曰桄榔木身直如杉又如棕櫚椰子防榔波斯棗古度諸樹而少異有節似大竹樹杪挺出數枝開花成穂綠色結子如靑珠每條不下百夥一樹近百餘條團團懸掛若樹可愛賦所謂靑珠宜卽此也纂注以靑珠黃環爲寶非矣如以爲寶則與百藥寒卉何與乎

左太衝三都賦序相如賦上林而引盧橘夏孰則生非其地

按伊尹書曰果之美者箕山之東靑馬之所有盧橘夏孰相如賦盧橘夏孰本此裴淵廣州記羅浮山橘實大如李李尢七嘆梁土靑麗盧橘是生白花緑葉扶疎冬榮當相如時武帝新開上林苑羣臣八方競獻名果珍樹種之上林安必所獻者無盧橘也左太衝以生非其地而譏之謬矣唐許渾詩盧橘花香拂釣磯郝氏注云上林賦盧橘夏孰卽枇杷也唐庚李氏山園記盧橘枇杷一也今案其賦云盧橘夏孰又云黃甘橙榛枇杷橪柿有盧橘又有枇杷安得謂盧橘枇杷一耶常璩蜀志江陽郡有荔枝巴菽蒟醬給橙史記相如傳注郭璞曰今蜀中有給客橙似橘而非若柚而香冬夏花實相繼或如彈丸或如拳通嵗食之卽盧橘也是給橙盧橘一也以裴雲實大如李郭云如彈丸驗之蓋卽金橘耳梅聖兪詩越橘如金丸黃魯直詩霜中揺落黃金彈皆謂此也

甘泉賦翠玉樹之靑蔥顏注曰集眾寶爲之而左思不曉其義以爲非本土所出

按三輔黃圖曰甘泉宮北有槐樹今謂玉樹楊震闗輔古語云耆老相咸謂此樹卽揚雄甘泉賦所稱玉樹靑蔥也又按西京雜記初修上苑羣臣逺方各獻名果異樹亦有制爲美名以標奇異白銀樹十株黃銀樹十株琉璃樹七株則槐樹之名玉樹從可知矣曹植詩緑蘿緣玉樹江淹詩玉樹信靑蔥魏元忠詩寒風生玉樹當卽謂槐樹也王戎曰如瑤林玉樹自是風塵外物劉楨淸慮賦玉樹翠葉上棲金烏梁何遜詩金蠶不可織玉樹何曽蕊直可云眾寶耳

何晏景福殿賦周制白盛今也維縹纂注云言周家以白墻爲盛今以淺碧爲華

按考工記夏后氏世室五室九階四旁夾兩窻白盛注曰白盛蜃灰也以蜃灰堊墻所以飾成宮室

王融曲水詩序夏后兩龍載驅璿臺之上纂注云夏后帝啟也有馬號兩龍

按江淹赤虹賦曰乘傅說之一星騎夏后之兩龍括地圖曰禹誅防風夏徳盛二龍降之禹使範氏禦之以行博物志曰夏徳之盛二龍降之禹使範承光禦之以行兩龍本夏禹所禦啟旣嗣位亦得乘之山海經大樂之野夏后啟於此儛九代乘兩龍九代馬名兩龍卽此注以有馬號兩龍非也

吳都賦王鮪鯸鮐吳志伊曰山海經惇薨之水其中多赤鮭卽鯸鮐也曰華子謂之鰗魚今謂之河豚漢書貨殖傳鮐鮆千斤桓寛鹽鐵論萊黃之鮐皆此也

按貨殖鮐鮆千斤顏師古曰鮐海魚也鮐音胎又音菭而說者妄讀鮐爲夷非惟失於訓物亦不知音矣又張協七命萊黃之鮐注曰東萊有黃縣鮐海魚也音臺吳氏山海經廣注以爲卽鯸鮐音夷能不爲小顏之所誚乎

吳都賦山雞歸飛而來棲纂注雲山雞如雞而黑色樹棲晨鳴非蛦也合浦有之

按昭十七年郯子曰丹鳥氏司閉者也注云丹鳥鷩雉也爾雅翼鷩一謂之蛦又謂之鵕防史記漢恵帝時侍中皆冠鵕防漢書音義曰鵕防鳥似鳳也司馬彪曰鵕防山雞也博物志山雞有美毛自愛其毛終日映水南越志增城縣多鵕防山雞也毛色鮮明五色耀利嘴長距世以家雞鬭之則可擒也陸機與弟書天淵池養山雞甚可嬉溫庭筠詠山雞詩繡翎翻艸去紅嘴啄花歸李義山詠鸞鳳詩錦叚落山雞安得謂山雞黑色非蛦也蓋山雞卽書所謂華虫故又以鷩雉爲蛦耳金史國語解山雞謂之阿蒲

子虛賦秋田乎靑丘注云靑丘國在海東三百里按呂覽禹至鳥谷靑丘之鄕服防曰靑丘國在海東三百里是也山海經靑丘之山又東三百五十里曰箕尾之山其尾踆於東海一統志靑丘在靑州府樂安縣境內齊景公有馬千駟畋於靑丘卽此賦上言觀乎成山射乎之罘則所云田乎靑丘疑卽此也

楊用修曰裛書裛班固西都賦裛以藻繡

按說文裛纒也書囊班賦裛以藻繡乃言殿柱殿屋皆以藻繡纒繞之說文所謂裛纒也是矣前漢孝成帝趙后中黃門田客持詔記盛緑綈方底師古曰方底盛書囊形若今算幐說文所謂裛書囊是矣裛有二義而混之非也書裛又謂之書槴漢杜篤有書槴賦惟書槴而麗容象君子之淑徳東觀餘論曰劉燾云楊書賽過珊瑚樹一帖乃在洛中一僧房於書槴上寫之是矣

藝文類聚引山海經曰廬山名有二一曰天子都二曰天子障

按輿地記休寧縣山曰率山山海經浙江出三都山在率東地誌曰浙江出新安黝縣則是三天子都在今休寧黝縣之間也廬山於山海經爲柴桑之山非天子都也黃省曽廬山吟少讀神禹經昔爲天子都蓋又以歐陽率更誤也

栁子厚東嶽張鏈師詩久事元君住紫微郝注云紫微一本作翠微京兆南山中有九天太一元君之湫按老子內受元君神圖寶章變化之方又南嶽魏夫人傳位爲紫虛元君空洞靈章經紫微煥七臺騫樹秀玉霞栁詩久事元君住紫微蓋謂此耳若京兆南山元君之湫與東嶽無涉

宋考功云沈佺期嶺表寒食詩馬上逄寒食春來不見餳嘗疑之因讀毛詩簫管備舉鄭箋曰簫編小竹管如今賣餳者所吹六經惟此中有餳字

按荊楚嵗時記曰去冬節一百五日卽有疾風甚雨謂之寒食禁火三日造餳大麥粥玉燭寶典曰今人悉爲大麥粥研杏仁爲酪引餳沃之沈寒食詩押餳字正用此耳豈必於六經求之又周禮小師掌鼔簫管鄭注簫如今賣飴餳所吹者陸氏釋文餳夕淸反又音唐內則棗栗飴蜜以甘之陸氏釋文飴羊之反餳也山海經峚山多丹木黃華而赤實其味如飴六書故曰飴餳同一字揚雄方言餳謂之餹劉熙逸雅糖之淸者曰飴稠者曰餳說文飴米煎也國策方將調飴膠絲楚辭粔籹蜜餌有餦餭王逸注餦餭餳也廣志幹蔗其爲石蜜宋書周朗答羊希書曰饜而出望旃而入卽餳卽飴也後漢顯宗紀注以糖作狻猊號爲猊糖江表孫亮使黃門以銀椀並蓋就中藏吏取交州所獻甘蔗餳餳字經史中所有甚多無可疑也

班固幽通賦栗取弔於逌吉兮王膺慶於所蹙注云逌古由字也

按史趙世家烈侯逌然正義曰逌音由古字與攸同又按靈憲經正儀立度而皇極有逌建也樞運有逌稽也逌蓋古攸字耳

管城碩記卷二十六﹤子部﹐雜家類﹐雜考之屬﹐管城碩記﹥

欽定四庫全書

管城碩記卷二十七翰林院檢討徐文靖撰天文考異一

鄭康成注易幹鑿度曰太一者北辰神名也下行八卦之宮每四乃還於中央中央者北辰之所居故謂之九宮太乙下行九宮從坎宮起自此而從於坤宮而震宮而防宮所行半矣還息於中央之宮旣又自此而從於乾宮而兌宮而艮宮而離宮行則周矣上游息於太一之宮而反紫宮行起

按素問曰太乙日遊以冬至之日居葉蟄之宮數所在日從一處至九日復返於一常如是無已終而復始馬蒔注曰太一者嵗神也常以冬至之日居於坎方葉蟄之宮計有四十六日至次日乃第四十七日也則爲立春而居於艮方之天畱宮亦計四十六日連前九十二日至次日乃第九十三日也則爲春分而居於震方之倉門宮亦計四十六日連前共計一百三十八日至次日乃一百三十九日也則爲立夏而居於防方之陰洛宮亦計四十五日連前共計一百八十三日至次日乃一百八十四日也則爲夏至而居於離方之上天宮亦計四十六日連前共計二百二十九日至次日乃二百三十日也則爲立秋而居於坤方之委宮亦計四十六日連前共計二百七十四日至次日乃二百七十五日也則爲秋分而居於兌方之倉果宮亦計四十六日連前共計三百二十一日至次日乃三百二十二日也則爲立冬而居於乾方之新洛宮亦計四十五日連前共計三百六十五日至次日乃來嵗之冬至又居坎方之葉蟄宮矣其太乙日遊照圖數所在之日從一處至九冬至爲一立秋爲二春分爲三立夏爲四中央爲五立冬爲六秋分爲七立春爲八夏至爲九復反於冬至之一常如是輪之無已終而復始

陶宏景防通記曰北斗有九星今星七見二隱不出常以二十七日月生二日伺之其形異餘者爾

按徐整長歷曰北斗九星相去九千里其二陰星不見者相去八千里劉向九嘆曰訊九鬿與六神王逸注曰九鬿謂北斗九星也洪興祖曰北斗第八星曰招揺第九星曰戈其實北斗九星謂七星與輔弼二星耳輔一星在北斗第六星左去極三十度入角宿三度常見不隱弼一星在北斗第七星右常隱不見宏景謂二隱不出亦非

漢書翟方進輔湛沒火守舍萬嵗之期近在朝暮張晏曰輔湛沒不見則天下之兵銷

按天官書曰輔星明近則輔臣親彊正義曰占欲其小而明則臣下任職明大與鬥合國兵暴起晏注輔湛沒則天下之兵銷疑謂此也及閱春秋緯曰輔星沒天子佐消則晏注兵銷當是佐銷之譌

水經注曰紫微有勾陳之宿主鬭訟兵陣故遁甲攻取之法以所攻神與勾陳並气下制所臨之辰則秩禽敵朱謀防箋曰秩字疑誤

按爾雅秩常也周禮酒正凡有秩酒者鄭司農注曰秩常也則是秩禽敵者謂常禽敵非誤也

甘氏星經曰捨九星賓客之館捨又星簿贊曰捨止客

按捨九星在紫微宮後華蓋上焦延壽曰捨星入紫微宮胡兵大起是傳捨爲傳送文書者止宿之處如今馹館非賓館也周禮太僕掌建鼓於大寢之門外以待逹窮者與遽鄭司農曰遽傳也若今時馹馬軍書當急聞者亦擊此鼔是捨有軍警亦得急聞於禁中故傳捨入紫宮則兵起甘氏以爲賓客之館捨非矣

步天歌曰後門東邊大贊府鄭樵注闕

按贊府一星史記漢書晉隋唐諸史並闕不載據周禮禦史掌贊書注曰王有命當以書致之則贊爲辭若今尙書作詔文故亦得稱府也

唐會要曰九宮天蓬星太乙天內星攝提天衝星軒轅天輔星招揺天禽星天符天心星靑龍天柱星咸池天任星太陰天英星天一

按素問刺法論岐伯曰木欲升而天柱窒抑之火欲升而天蓬窒抑之土欲升而天衝窒抑之金欲升而天英窒抑之水欲升而天內窒抑之注曰天柱金正之宮天蓬水正之宮天衝木正之宮天英火正之宮天內土神之應宮也則九星之名由來久已

淮南子曰晏子曰吾見勾星在房星之間地其動乎髙誘注曰勾星客星也

按前漢志曰辰星出於房星間地動天官書曰免七命曰小正辰星天讒安調細爽能星鉤星郗萌曰辰星一名鉤星誘注云客星非也

唐王砅素問注曰遁甲六戊爲天門六巳爲地戶天門在戌亥之間奎壁之分地戶在辰巳之間角軫之分按唐天文志曰云漢自坤抵艮爲地紀北斗自幹擕防爲天綱其在幹維內者降婁也爲少昊墟幹維外者娵訾也爲顓頊墟其在防維內者壽星也爲太昊墟防維外者鶉尾也爲列山氏墟蓋幹維內外當戌亥之間奎壁之分是爲天門防維內外當辰巳之間角軫之分是爲地戶軒轅居幹防內外之中爲有熊氏墟戊巳之分是唐志天綱地紀之說卽遁甲之所謂天門地戶也

周髀算經曰冬至之後日右行夏至之後日左行左者往右者來趙爽注曰冬至日出從辰來北故曰右行夏至日出從寅往南故曰左行

按劉誠意曰日之行也冬行北陸鬥牛等宿出辰入申是行地下深也深則夜必長焉夏行南陸井鬼等宿出寅入戌是行地下淺也淺則晝必長焉春行西陸奎婁等宿秋行東陸角亢等宿皆出夘入酉是淺深之中也中則晝夜適均焉𨿽爲日之出入而其朝東夕西則皆隨天之行也趙振芳曰元郭守敬用表四丈四方參驗乃識天體天體如圓分十二次猶有十二瓣周天三百六十五度餘四之一均十二分一瓣爲三十度四十三分七十五秒其度輻輳於二極則度之形斂尖於之兩端開廣於之腰圍腰名赤道其度正得一度之廣去赤道漸逺漸狹每度約十之九二分斜行赤道之交赤道度廣又斜行每度廣十有一惟四立度在酌中之處是也

巫咸星經曰凡五星入月中星不見爲月食星星見爲星食月

按姜岌渾天答難難者云日爲陽故外照月爲陰精應內景而復能外照何也對雲月光者日曜之所生是故外景如日照也難云日曜星月明乃生焉然則月望之日夜半之時日在地下月在地上其間隔地日光何由得照對云日在下礙地不得直照而散故薄天而照則逺在地上散而直照則近星曰日夜食則星亡無月以照之也難云檢先望一日日未入地而月已出相去三十餘萬里日在地上散而直照不應及月而使月光明者何也又云日夜食則眾星亡撿月體不大於地今日在地下月在地上地體大尙不能掩日使不照月月體小於地安能掩日使不照星也所難最爲明快而所對未免迂逥故不具述梁武帝曰月體不全光星亦自有光非受明於日此則不易之論也蓋月光自爲生死望後明死朔後明生書曰哉生明旁死魄天問曰夜光何徳死則又育月之自爲生死可知矣觀熠燿宵行亦能自生光曜豈有照之者乎

步天歌文昌之下曰三師更有三公相西邊

按晉志杓南三星及斗魁第一星西皆謂之三公蓋古無三師之名故有兩三公也後魏官氏志曰尊師傅保爲三師五代史百官志曰北齊因後魏亦曰三師故星攺斗魁西星爲三師而在斗杓第二星下者仍爲三公

宋中興天文志曰天市垣一星明大者謂之帝座帝座東北一星爲後舊誤作西南三星爲妃舊失其位妃北一星爲帝右後北一星爲帝左是爲左右常侍妃南四星爲宦寺宦寺南一星爲閽人閽人南四星爲內屏此其別也而舊乃以右常侍一星及妃三星爲宦者又以宦寺閽人合五星爲斗又以內屏四星爲斛皆誤也按候一星在帝座東北石氏曰候星以候陰陽伺逺國周禮遺人職云三十里有市市有候館注曰候館樓可以觀望者也安得以帝座東北爲後舊作候誤也又宦者四星在帝座西南石氏曰宦者四星常侍黃門左右小臣侍從之官常侍市中帝座也安得謂以右常侍一星及妃三星爲宦者四星誤也斛四星在斗南斗五星在宦者西南甘氏曰鬥斛稱量尺寸分銖郗萌曰鬥星明則吉不明凶若其星仰則天下斗斛不平安在以宦寺四星及閽人一星爲斗又以內屏四星爲斛皆誤也又周禮司市職云夫人過市罰一幕世婦過市罰一帷而宋中興志乃欲使后妃並居市肆何也

晉志曰太陽守西四星曰勢勢腐刑人也

按石氏星經勢四星助宣王命內常侍官也甘氏星簿贊勢不専事相命禦之注曰勢者宦也謂刑余之人凡此諸說皆誤也河圖曰河導昆侖名地首上爲權埶星周禮考工注曰埶音勢古勢字勢星卽權埶星也勢四星在斗魁下徐整長歷曰北斗當昆侖上气運注天下則其上爲權勢星卽勢星也權勢爲王者臨禦之柄勢四星象之詎可以腐刑解乎

國語單子曰辰角見而雨畢天根見而水涸本見而艸木節解駟見而隕霜火見而淸風戒寒韋昭注云夏后氏之令周人所因

按唐志日度議曰推夏后之初秋分後五日日在氐十三度龍角盡見時雨可以畢矣又先寒露三日天根朝覿時訓爰始收潦而月令亦雲水涸後寒露十日日在尾八度而本見又五日而駟見故隕霜則蟄防墐戶鄭康成據當時所見謂天根朝見在季秋之末以月令爲謬韋昭以仲秋水始涸天根見乃竭皆非是

宋祖衝之曰殷曆日法九百四十而幹鑿度云殷曆以八十一爲日法若易緯非差殷曆必妄

按漢章帝時虞恭宗防等議曰夫數出於秒忽以成毫釐積累以成分寸兩儀旣定日月始離初行主分積分成度日行一度一嵗而周故爲術者各生度法或以九百四十或以八十一法有細觕其歸一也衝之所疑正未嘗考恭防之說耳唐大衍以三千四十分爲日法元授時以萬分爲日法豈有異乎

天官書赤帝行徳天牢爲之開正義曰天牢六星在北斗魁下主秉禁暴亦貴人之牢也

按史記平準書曰募民自給費因官器作煮鹽官與牢盆如淳曰牢廩食也古者名廩爲牢也天牢乃天廩屯積之所故天牢六星在北斗魁文昌間文昌第一星曰上將第二星曰次將春秋合誠圖曰天牢主守將荊州占曰客星入天牢其國得邑土則是天牢主守將所以環守其牢廩同列於上將次將之間故曰天牢而石氏星經天牢六星貴人牢與貫索同占是以天牢爲狴牢之牢而史記正義因之斯其謬矣

晉志曰北極五星第二星主日帝王也宋兩朝志曰北極第二星爲帝而勾陳口中又爲天皇大帝柰宮一而帝二也

按北極五星第二爲帝者謂天下人君之象而大帝爲昊天上帝在勾陳口中故以天皇別之周書則有若伊尹格於皇天鄭注曰皇天北極大帝周禮大宗伯以禋祀祀昊天上帝鄭注曰謂冬至於圓丘所祀天皇大帝星是也非一宮有二帝之謂

天官書曰鬥魁中貴人之牢曰天理

按春秋合誠圖曰天理四星在斗中司三公也如人喉在咽以理舌語宋均注曰鬥爲天之喉舌主出政教後漢李固曰陛下有尙書猶天有北斗爲天喉舌蓋謂此也巫咸曰北斗天理主貴者水官也孝經援神契曰天理勑修糺中情糺察也蓋言糺察萬物之情理主三公貴者事也甘氏曰天理執平首鞫魁頭巫咸曰大理者平獄之官蓋天理大理字近而訛當是大理司貴人之牢遂誤以爲天理也

石氏曰女牀三星後宮禦也眾妾所居宮也

按月令后妃齋戒躬桑禁婦女毋觀以勸蠶事注曰女外內子女也周禮內女曰內宗外女曰外宗女牀三星在紫微垣扶筐下是內外宗織女之機牀舊以爲眾妾所居宮非

月令仲冬之月旦建星中鄭注建星在斗上

按巫咸星經斗建之間三光道也賈逵曰古黃夏殷周魯冬至日在建星建星卽今斗星也唐天文志曰古歷南斗至牽牛上星二十一度入太初星距四度上直西建之初故六家或以南斗命度或以建星命度甄耀度及魯歷北方有建星無斗

天官書陰徳三星

按漢志亦云三星而石氏星經陰徳二星主天下紀綱陰徳遺周給恵賑財之事則少一星晉志尙書西二星曰陰徳陽徳則又以二星分爲二座

唐天文志曰木金得天地之微气其神治於季月水火得天地之章气其神治於孟月

按月令立春之日盛徳在木其帝大皥則是以木徳王而主東東方七宿初交於角亢其气尙微故壽星屬木而得天地之微气立秋之日盛徳在金其帝少昊則是以金徳王而主西西方七宿初交於奎婁其气尙微故降婁屬金而得天地之微气立冬之日盛徳在水其帝顓頊則是以水徳王而主北北方七宿首鬥牛而尾室壁其气畢章故娵觜屬水而得天地之章气立夏之日盛徳在火其帝炎帝則是以火徳王而主南南方七宿首井鬼而尾翼軫其气畢張故鶉尾屬火而得天地之章气史記律書明庶風居東方南至於亢南至於角三月也其於十二子爲辰是壽星之神治於季春閶闔風居西方北至於婁北至於奎九月也其於十二子爲戌是降婁之神治於季秋東壁居不周風東至於營室十月也其於十二子爲亥是娵訾之神治於孟冬淸明風居東南維而西之軫西至於翼四月也其於十二子爲已是鶉尾之神治於孟夏此從無解者故備注於山河兩戒中而又筆之於此

治平策略曰西人専精歷律自前朝始來中土其言天地也謂天地皆圓非猶中法所謂天圓而地方也按周髀算經曰數之法出於圓方圓屬天方屬地天圓地方趙爽注曰天動爲圓其數奇地靜爲方其數偶此配陰陽之義非實天地之體也大戴記單居離問於曽子曰天圓而地方者誠有之乎曽子曰如誠天圓而地方則是四角之不相掩也參嘗聞之矣子曰天道曰圓地道曰方道曰方圓耳非形也此豈待西人而始知乎

天官書斗魁戴筐六星曰文昌宮

按大唐開元占經瞿曇悉逹曰石氏星經文昌六星一本作七星陸績渾天圖曰文昌中有一星在司祿內名爲主祿是明有七星也

夏小正曰鞠則見鞠者何也星名也

按古樂府天上何所有歷歷種白楡亦以白楡爲星名皆未知何星也

天官書杓攜龍角衡殷南斗魁枕參首注云杓北斗杓也龍角東方宿攜連也衡斗衡也殷當也直當南斗魁斗第一星也枕於參星之首

按石氏曰北斗第六七指角第三四五指南斗第一二指觜章本淸圖書編曰杓爲斗端以冬至日躔星紀牛初加戌中則斗綱之端連貫營室織女之紀指牽牛之初又自牛初連貫平星角前後各九十一度此謂杓攜龍角玉衡中斗南斗十二度建星臨之冬至牛初加戌中則玉衡當斗艮中相距元辰左右各九十一度此之謂衡殷南斗魁爲斗首參星在中冬至牛初加戌中則斗魁在未天綱在坤馮借申中參宿如首伏枕然此之謂魁枕參首其去元辰杓魁亦各九十一度是則天綱星紀交會之本始二說較史記注爲甚明

漢書天文志用昏建者杓夜半建者衡平旦建者魁孟康曰假令杓昏建寅衡夜半亦建寅

按天元歷理曰鬥魁在申鬥衡在午鬥杓在辰天運左旋晝夜循環必自子而入丑入寅歷十二捨杓昏建寅衡在杓之左夜半杓入夘辰則衡退而入巳入午矣焉得復指寅乎以是知天元甲子夜半冬至日躔軫九之初卽太陽在子宮之中也其上值斗之玉衡故曰夜半建者衡自此左旋右差凡千八百八十七年而斗建退一宮仲冬建子而亥而酉則孟春建寅而丑而子而亥凡七千五百四十九年而歷四建則斗衡將入申矣斗衡在申則斗魁在酉夜半斗魁在酉則平旦斗魁又在子故曰平旦建者魁自此又七千五百四十九年而歷四建則斗魁又入申矣平旦斗魁入申則黃昏斗杓又當入子故曰用昏建者杓

星曰天有三垣紫微爲中垣太微爲上垣天市爲下垣

按月令昏中旦中言恆星也天官書昏建旦建言北斗也而三垣昏旦罕有及者今按淸類分野曰紫微垣共十五星東垣八星左區也西垣七星右區也五月黃昏斗在南則左區在東右區在西若冬至斗在北極之下則左區在西右區在東如兩弓相抱環合爲垣貼斗口之上其中爲北極又按天文集驗曰太微以正月昏候於夘二月昏在辰三月在巳四月在午五月在未六月在申七月在酉八月旦候於夘九月旦在辰十月在巳十一月在午十二月在未正月在申二月在酉天市在房鬥之間尾箕之上常以三月昏在夘四月昏在辰五月在巳六月在午七月在未八月在申九月在酉十月旦在夘十一月旦在辰十二月在巳正月旦在午三月在申四月在酉

時憲書年神方位圖云各神所臨之地惟奏書博士宜向之餘各有所忌

按天元歷理曰亥子丑奏幹博防寅夘辰奏艮博坤巳午未奏防博幹申酉戍奏坤博艮蓋寅夘辰與申酉戍相衝艮坤相對也亥子丑與巳午未相衝幹防相對也

泰西利氏曰地球周九萬里厚二萬八千六百三十六里零三十六丈日輪大於地球百六十五倍又八分之三大於月輪六千五百三十八倍又五分之一而地球大於月者三十八倍又三分之一恆星分爲六等其第一等大於地球一百零六倍又六分之一次者漸減按張衡靈憲經曰懸象著明莫大乎日月其徑當天周七百三十六分之一地廣二百四十三分之一祖暅曰其率傷於周多徑少衡之疎也石氏曰日暉徑千里周三千里今言日大於地百六十五倍星大者大於地百零六倍是天下之至小者莫如地也坤輿圖說曰至北海則半年無日气候極寒而冰一曰冰海圖說亦西儒所撰如果日大於地百六十五倍何北海半年不見日耶易曰廣大配天地何以稱耶

淮南子曰東北爲報徳之維西南爲背陽之維東南爲常陽之維西北爲號通之維

按司馬溫公潛虛圖報徳居艮背陽居坤常陽居巽蹏通居幹今本淮南子號通之維號當是蹏之譌

王氏彚苑參旗注參三也旗上畫日月星也

按石氏星經參旗九星在參西一名天弓禮含文嘉曰王者制度有科物應以宜則參旗弓行宋均注曰弓行者參旗星行列紆曲似弓也注者不知彊爲之說

朱子曰向來人說北極便是北辰本朝人方去推得北極只在北辰邊頭而極星依舊動

按隋書天文志曰張衡蔡邕王蕃陸績皆以北極紐星爲樞是不動處也祖暅以儀準候不動處在紐星之末猶一度有餘元郭守敬曰祖衝之造大明歷始悟太陽有嵗差之數極星去不動處一度余是從前已有是說要以極本非星而云極星者指其近極之星命之耳經天該曰近極小星彊名極是也夢溪筆談謂極星逺不動處三度有餘

張衡思元賦觀壁壘於北落兮伐河鼓之磅硠文選注壁營壁也壘中壘也河鼓星名也李善曰漢書羽林天軍西爲壘旁一大星曰北落

按石氏曰壁壘陣十三星爲營壅巫咸曰天壘主北夷丁零匈奴是壁壘亦星名也

爾雅曰星紀斗牽牛也又曰河鼓謂之牽牛

按河鼔一名牽牛故有兩牽牛也星曰牽牛六星在天河東河鼔三星在牽牛西本二星也魏伯陽參同契曰河鼔臨星紀兮人民皆驚駭此蓋以星紀爲斗牽牛而河鼓臨之非河鼓卽牽牛也而周處風土記曰七夕灑埽於庭施幾筵設酒果祀河鼓織女言二星神會乞富壽及子是誤以河鼓卽牽牛矣古樂府東飛伯勞西飛燕黃姑織女時相見荊楚嵗時記曰黃姑卽河鼔或以河鼓音近而訛爲黃姑元象博議曰黃姑乃牛宿別名李太白詩黃姑與織女相去不盈尺皆誤以牽牛爲黃姑也李后主詩迢迢牽牛星杳在河之陽粲粲黃姑女耿耿遙相望卽以織女爲黃姑庻幾近之

天官書栁七星張三河開元占經曰三河河內河東河南是也周之將亡惟河南一郡故以之爲分野其河內河東乃在魏次中未詳周分野三河之謂矣

按詩譜東都王城方六百里之地其封域在豫州太華外方之間天官書於周分野不言豫州而言三河依禹貢兗州濟河豫州荊河雍州西河而冀州帝都不說境界但以三面距河而知是東都王城所在以河洛伊爲三河故不得比於列國止系之以一州也考之職方豫州之滎洛荊州之頴湛兗州之河泲襟帶左右而三河居天下之最中陰陽之所會風雨之所和誠有見於三河者諸州之總會也況僖公二十五年襄王始以河內賜晉文河內本周地乎

劉誠意伯曰星之所屬有星在而國亦在者譬如離南坎北各有定位躔次相配上下同體者也經也又有星在此而國在彼者譬如房日鬼也而反見象於月畢月烏也而反見象於日又有或方或隅參差不等者譬如書之生數居方成數居隅二與七相近六與一爲鄰者也躔次相望上下異位者也緯也經緯錯綜天地之所以成造化也

按國語伶州鳩曰歳之所在則我有周之分野是分國有分星者必因其所受封之嵗而祀之淮南子曰太陰在四仲則嵗行三宿在四鉤則嵗行二宿春秋緯曰太陰在亥嵗星居角亢太陰在子嵗星居氐房心太陰在醜嵗星居尾箕太陰在寅嵗星居斗牽牛太陰在夘嵗星居須女虛危太陰在辰嵗星居營室東壁太陰在已嵗星居奎婁太陰在午嵗星居胃昴畢太陰在未嵗星居觜參太陰在申嵗星居東井輿鬼太陰在酉嵗星居栁七星張太陰在戌嵗星居翼軫是嵗星行四面之中皆三宿故女虛危爲元枵胃昴畢爲大梁行四隅則皆二宿故鬥牛爲星紀室壁爲娵訾當時受封之嵗或在四仲則星多或值四鉤則星少國語所謂嵗之所在則我周之分野者是也受封之嵗卽祀其嵗星所行之宿以爲分野僖三十年左傳注三望分野之星國中山川孔氏曰魯祭分野之星其祭奎婁之神也昭元年左傳遷閼伯於商丘主辰遷實沈於大夏主參杜預曰商丘宋地主祀辰星辰大火也大夏今晉陽林堯叟曰參水星也主祀參星則是分國之嵗月各祀其嵗星所行之宿以爲之主魯居東而降婁在西齊居東而元枵在北吳越居東南而星紀在東北燕在北而析木在東蓋值其始封之嵗嵗星或行於東南或行於西北則分野有逺近之不同或星在而國不在無可怪也周禮保章氏以星土辧九州之地所封封域皆有分星以觀妖祥以十有二嵗之相觀天下之妖祥其占候亦以嵗星爲主嵗星在木則水爲之相在土則火爲之相觀十有二嵗因以知十二國之妖祥蓋皆從嵗星也若秦之鶉首楚之鶉尾趙之大梁星在而國亦在則又不在分星之類者何以言之當孝王邑非子於秦與周初封熊繹於楚彈丸之地豈有分星又況六卿分晉方始有趙何與分星之數當是秦楚趙始微終大自崇其分野所值之星以爲祭主故張衡西京賦曰昔者天帝恱秦穆公而覲之饗以鈞天廣樂帝有醉焉乃爲金策錫用此土而翦諸鶉首庾信哀江南賦曰以鶉首而賜秦天何爲而此醉其非分國時所分星可知矣楚蠶食諸夏環地六千里僣祀東皇太一祀東君祀大司命其以鶉尾爲所主土而祀之何怪趙與韓魏分晉而趙地北逾眾山盡代郡鴈門雲中西抵塞垣非晉之舊壤故韓魏無分而大梁獨爲趙有凡此星在國在者各是其國自所崇奉非闗躔次相配上下同體而可據以爲經也誠意伯錯綜經緯之說然耶否耶

賈公彥周禮疏曰二十八宿隨天左轉爲經五星右行爲緯

按淮南子曰嵗星日行十二分度之一嵗行三十度十六分度之七十二嵗而周星備曰熒惑日行三十三分度之一二嵗而周天太白日行八分度之一八嵗而周天左傳孔氏疏曰土三百七十七日行星十三度二十八嵗而周天開元占經曰辰星平行日一度一嵗而周天舊云辰星效四仲謬矣通考曰木火土三星行遲而經天金水二星行速而不經天爲三天兩地之道朱子詩曰金水二星附日而行三才考曰木星八十三年而與日合者七十六火星七十九年而與日合者三十七土星五十九年而與日合者五十七金水𨿽隨日然金八年而合於日者五水四十六年而合於日者一百四十五今西法審視太白有上下凡三百六十五日二十三刻一周天塡星二十九年一百五十五日二十五刻一周天辰星三百六十五日二十三刻一周天熒惑一年三百二十一日九十三刻一周天嵗星十一年三百一十三日一周天又云嵗星旁有四小星按周天者徧歷二十八宿之謂也

荊楚嵗時記七月七日爲牽牛織女聚會之夜春秋運斗樞云牽牛神名略佐助期云織女神名收陰

按大唐占經引春秋佐助期曰須女神名色舒虛神名開陽危神名推長營室神名元耀登壁神名瞻工奎神名列常婁神名及方胃神名稽覽昴神名敖金畢神名扶盲參伐神名虛圖南斗神名帙瞻牽牛神名略緒熾余缺今本嵗時記牽牛神名略俱不知有緒熾二字矣古今書傳之磨滅大率類此

回回書西域馬哈麻之所造也其元起於隋開皇十九年己未嵗其法以三百五十五日爲一嵗嵗有十二宮第一曰白羊宮二曰金牛宮三曰陰陽四曰巨蟹五曰獅子六曰雙女七曰天秤八曰天蠍九曰人馬十曰磨蠍十一曰寶瓶十二曰雙魚

按陸廣微吳地記當磨蠍斗牛之宮列婺女星之分野蓋用回回歷也今泰西測驗可見可狀之星凡四十八像其在黃道中者十二像與回回書同但陰陽作雙兄雙女作列女星三百四十有六其在黃道北者二十一像曰小熊曰大熊曰龍曰皇帝曰守熊人曰北冕旒曰熊人曰琵琶曰鴈鵞曰嶽母曰大將軍曰禦車曰醫生曰逐蛇曰毒蛇曰箭曰日鳥曰魚將軍曰駒曰飛馬曰公主曰三角形星三百六十其在黃道南者十五像曰獸海曰獵戶曰天河曰天兔曰天犬曰小犬曰船曰水蛇曰酒瓶曰烏鴉曰半人牛星三百一十有六

開元占經天竺每月二博叉瞿曇悉逹多譯曰博叉趐也

按西域九執書云天竺每月二博叉月初至十五曰白博叉十六至月盡曰黑博叉風曰阿修日曰羅防辰次曰星施度曰薄伽分曰立多月明量曰博夜加時曰節

菽園記曰元人謂天曰統格落

按元史續通鑑元謂橫天儀曰咱禿哈刺吉測驗周天星曜之气曰咱禿朔八臺春秋分晷影堂曰魯哈麻亦渺凹只冬夏至晷影堂曰魯哈麻亦木思塔渾天圖曰苦來亦撒麻地裏志曰苦來亦阿兒子晝夜時刻之器曰兀速都兒刺不定其呼天爲統格落元史不載僅見於此

沈括筆談曰交道每月退一度余凡二百四十九交而一期西天法交初謂之羅防交中謂之計都

按詩十月之交毛曰交日月之交防隋張胃元曰日行黃道月行月道月道交結黃道外十三日有奇而入經黃道謂之交朔望去交前後各十五度以下卽當食若月行內道在黃道之北食多有驗月行外道在黃道之南𨿽遇正交無由掩映楊愼曰七政一曰七曜今術家增入月孛紫炁羅防計都四餘爲十一曜蓋日月行道如兩環兩環相交處一曰天首爲羅防一曰天尾爲計都月行遲速有常度遲之處卽孛故曰月孛炁生於閏二十八年十閏而炁行一周故曰紫炁炁孛皆有度數無光象故與羅計同謂之四餘又宣和畫譜王齊翰有羅防圖計都圖武洞淸亦有羅防計都圖

蔡邕天文志曰言天體者有三家一曰周髀二曰宣夜三曰渾天宣夜之學絕無師法周髀術數具存考驗天狀多所違失惟渾天近得其情

按賀道養渾天記曰宣夜夏殷之法也周髀周人志周公所傳也楊泉物理論曰儒家立渾天以追天形從車輪焉周髀立蓋天言天气循邊而行從磨石焉桓譚新論曰北斗極天樞猶蓋有保斗矣蓋𨿽轉而保斗不移虞喜曰宣明也夜幽也幽明之數其術兼之故曰宣夜徐爰曰史臣案渾天廢絕故有宣蓋之論其術並疎後世莫述抱朴子曰宣夜之書亡而郗萌記先師相宣夜說雲天體無質仰而瞻之髙逺無極譬逺望黃山皆靑俯察千仞之谷而黝黒夫靑防色黒非體也日月星辰浮生空中行止皆積气焉故七曜或住或遊順逆伏見無常由無所根系故也故辰極常居其所北斗不與眾星西沒焉七曜皆東行日行一度月行十三度遲疾任性若附綴天體不得爾也春秋文耀鉤曰唐堯卽位羲和立渾儀鄭注尙書大曰渾儀中筩爲旋璣外規爲玉衡此所稱三家是也

象緯訂曰宋中興天文志曰天有客星曰老子曰國皇曰溫星錯乎五緯之間此毋論古今史未嘗載三星之名卽其立言誕謬姓名不詳亦有大可笑者

按黃帝占曰客星者周伯老子王蓬絮國皇溫星凡五星皆客星也又曰客星明大白淳然名曰老子所出之國爲饑爲凶又曰客星色白而大狀如風動揺名曰溫星常出四隅出東南有兵出東北曝三千里出西北如之出西南大水河圖曰嵗星之精流爲國皇巫咸曰國皇之星大而赤類南極老人星也春秋合誠圖曰國皇主內冦司馬彪天文志曰孝靈光和中國皇星見東南角去地一二丈如炬火狀乃謂古今書未嘗載三星之名何也

宋中興天文志曰周伯王蓬芮皆上世不仕之人王其姓蓬芮其名周伯其姓字也其精爲星帝命之爲客星按荊州占曰周伯星煌煌所至之國大昌又曰蓬星一名王星狀如夜火之光多卽至四五少卽一二何法盛中興書曰晉孝武太元二十年九月有蓬星如粉絮東南行歷女虛危通考曰宋眞宗景徳二年四月戊寅周伯星出氐南騎官西狀半月有芒角占曰天下無兵國大昌張衡曰老子四星及周伯王蓬絮芮各一錯乎五緯之間其見無期其行無度蓋老子一周伯一王蓬絮一芮一凡四也宋中興志瑞星十二四曰王蓬芮以王蓬芮爲一星謬矣又以其見無期行無度故曰客星賈公彥周禮疏曰言用客星者彗非本位奔霣而入他辰者也今乃以帝命之爲客星殊屬不根

張華博物志曰神仙云說上據辰尾爲宿嵗星降爲東方朔說死後有此宿東方朔生無嵗星

按梁劉勰新論曰微子感牽牛星顏淵感中臺星張良感弧星樊噲感狼星老子感火星未聞諸賢旣生天上遂無此星也𨿽莊子有說乘東維騎箕尾而比於列星之語當是星降爲說而死後仍爲星耳如王良造父軒轅並是星名豈皆旣生之後遂無此星乎若謂朔生無嵗星太史公曰嵗陰左行在寅嵗星右轉居醜嵗陰在夘嵗星居子嵗陰在辰星居亥嵗陰在巳星居戍嵗陰在午星居酉嵗陰在未星居申嵗陰在申星居未嵗陰在酉星居午嵗陰在戌星居巳嵗陰在亥星居辰嵗陰在子星居夘嵗陰在丑星居寅若朔生後無嵗星則司馬作史之時正值朔生之候而所謂嵗星居子居亥居戌居酉盡托之空言已乎如荀陳相聚太史奏五百里內有賢人星聚晉史苻堅宻有迎羅什之意防太史奏云有星見外國分野當有大智入中國如此類者皆捕風逐影之談豈足信乎

管城碩記卷二十七

欽定四庫全書

管城碩記卷二十八翰林院檢討徐文靖撰楊升庵集

楊氏曰漢有博物記非張華博物志也周公謹云不知誰著考後漢書始知博物記爲唐防作

按後漢書郡國志犍爲郡有魚涪津劉昭引蜀都賦注云魚符津數百步在縣北三十里縣臨大江岸便山嶺相連經益州郡有道廣四五丈深或百丈塹鑿之迹今存昔唐防所造博物記縣西百里有牙門山華陽國誌縣西有熊耳峽南有峨眉山此蓋言塹鑿之迹至今尙存乃唐防所創造也下引博物記華陽國誌以見其縣又有諸山耳豈可以唐防造博物記爲一句乎又按隋經籍志曰博物志十卷張華撰張公雜記一卷張華撰梁有五卷與博物志相似小小不同又史記策云桀爲瓦室注曰世本昆吾作陶張華博物記亦云桀作瓦據此則博物記亦張華作也史記注現有明徴何乃云唐防所造乎近本艸綱目山海經廣注皆引唐防博物記誤皆自升庵始也

楊氏曰後世謂登仕路爲靑雲謬矣自宋人用靑雲於登科詩中遂誤至今不攺

按史記範雎賈不意君能自致於靑雲之上揚雄解嘲當塗者升靑雲抱朴子有才有力者蹊靑雲以官躋北史魏長賢皆奮於泥滓自致靑雲隋書李徳林贊君臣體合自致靑雲唐張九齡詩夙昔靑雲志蹉蛇白髮年孟浩然送友之京詩子登靑雲去予望靑山歸劉禹送韋道衝赴制舉詩一鳴從此始相望靑雲端錢起詩遙想靑雲丞相府何時開閣引書生唐摭言靑雲得路可知異日之心何謂宋人爲誤

楊氏曰東坡嶺南詩稻涼初吠蛤栁老半書防不知蛤爲何物近覽嶺表異聞錄田中有蛤鳴注嶺南呼蝦蟆爲蛤

按漢五行志武帝元鼎五年秋蛙與蝦蟆羣鬭東方朔傳水多防魚師古注防卽蛙字也似蝦蟆而小長腳陶景曰蛙有一種黑色者南人名蛤子食之至美周禮蟈氏注鄭康成曰蟈今禦所食蛙也冦宗弼曰大聲蛙小聲蛤蛙自名蛤與蝦蟆不同蝦蟆豈蛤乎隋書卞彬彬嘗作蝦蟆賦云紆靑拖紫名爲蛤魚韓退之食蝦蟇詩彊號爲蛙蛤於實無所較皆誤以蛤爲蝦蟆裴迪詩艸堂荒產蛤茶竈冷生魚元微之詩鄕味尢珍蛤家神悉祀烏蛙自名蛤非蝦蟆也李時珍曰蛙南人呼田雞此則是矣

楊氏曰李賀塞上詩天逺席箕愁劉會孟曰席箕如箕踞秦韜玉塞下曲席箕風馬�豪此豈箕踞義乎究未知席箕何物

按漢五行志幽王時童謡檿箕服注曰箕似荻而細任昉述異記席箕艸一名塞蘆生北方胡地古詩云千里席箕愁又隋薛道衡詩天靜見旄頭沙逺席箕愁王建席箕詩單於不敢南牧馬席箕徧滿天山下皆卽此也萁箕同古箕鼎銘維石刻作萁

楊氏曰通鑑厲蕭斧而伐朝菌蕭斧伐蕭之斧也詩取蕭祭脂又采取蕭兮

按國策雍門子謂孟嘗君曰夫以秦楚之彊而報讐於弱薛譬之猶摩蕭楯而伐朝菌也魏路思令疏何異厲蕭斧而伐朝菌蓋本此也蕭斧削斧也莊子削然反琴而弦歌注卽蕭然鶡冠子究賢能之變極蕭楯之元注云蕭蕭斧也蕭以戮人楯以衛已魏都賦蕭戢斧柯梁張纉南徵賦時有便乎建瓴事無畱於蕭斧皆以蕭斧爲削斧豈可以爲取蕭之斧乎

楊氏曰劉歆答揚雄懸諸日月不刋之書言不可削除也今俗誤作刻梓之用唐肅亦國初文士送人從軍詩碑因紀績刋謬誤可笑

按揚雄方言曰雄以此篇目煩示其成者張伯松伯松曰是懸諸日月不刋之書也楊乃誤以爲劉歆又班固燕然山銘乃遂封山刋石西京雜記樹下有石麒麟二枚刋其脇爲文字蔡邕陳太丘碑文刋石作銘司空楊公碑相與刋石樹碑禰衡顏子碑乃刋石而旌之魏志明帝詔以先帝典論刋石於廟門之外巴肅刺史賈琮刋石勒名以紀之晉中興書必須綽銘而後刋石任彥升爲範始興求立太宰碑表君長一城亦盡刋刻之美王巾頭陀寺碑文貞石南刋水經注幽州刺史朱碑陰刋故吏姓名隋書徐則爲之刋山立頌陶景茅山長沙館碑刋字不朽徐陵歐陽碩碑式刋丰琰徐悱擬白馬篇歸報明天子燕然今復刋劉禹錫哭呂衡州詩欲爲君刋第二碑刋豈止可作削除用乎字彚依楊氏殊謬近古今韻略仍謂俗作刻梓用誤余故辧之

山海經集獲之水其陰多銀黃金楊氏曰銀黃卽黃銀漢代用以爲佩

按春秋運斗樞曰人君秉金徳而王則黃銀見任昉齊明帝諡議黃銀紫玉之瑞庾信羽調曲地不愛於黃銀北史循吏隋辛公義爲並州刺史山出黃銀獲之以獻唐書太宗賜魏徴黃銀帶此皆眞黃銀也漢書酷吏楊僕封將梁侯懷銀黃垂三組注曰銀銀印黃金印梁元帝長安有夾邪行大息騫金勒小息綰銀黃劉孝標廣絕交論近世有樂安任昉早綰銀黃皆謂銀印金印耳豈可謂漢代以黃銀爲佩乎他如西京雜記黃銀樹十株古嵩子眞訣將白銀化出砂令伏火鼔之乃成黃銀或制以美名或成以藥力皆非卽黃銀也山海經所云銀黃金者當指銀與黃金耳升庵據以爲銀黃鑿矣

楊氏曰頃日與顧篛溪唱和雪詩次東坡叉字顧言叉字韻窄古人和此詩極多韻事押盡矣餘言佛經力叉北齊書趙野叉皆奇僻未經人押

按儀禮特牲饋食禮宗人執畢鄭注畢狀如叉祔練祥執事用桑叉自此純吉用棘心叉晉書呂光竊號河右中書監張資病光博營救療有外國道人羅叉云能差資病後魏書江陽王元繼長子元叉字伯儁小字夜叉又出帝初元勤叉封陽平縣伯北史齊諸宦者有宦者盧勤叉又後魏書劉聰傳聰逰獵無度其弟叉及子粲輿櫬切諫隋書髙祖紀開皇二年詔太府少卿髙龍叉等創造新都三年以上柱國叱李長叉爲信州總管煬帝紀上臨戎於遼水橋大軍爲賊所拒不果濟虎賁郎將錢士雄孟金叉死之唐書宗室志世祖次子湛封蜀王生子博叉封隴西王唐占經曰天竺前半月曰白博叉後半月曰黑博叉杜佑通典流鬼國在北海北北至夜叉國元史地理誌西北地有若叉書記洞詮有健陀羅國藥叉與王捨城婆多藥叉書又有長者瞿答摩持貨往得叉城興易又佛遺教經當尊重珍敬波羅提木叉叉字頗亦不少

楊氏曰吳越春秋後漢書趙煜撰晉書楊方撰今世所者煜耶方耶

按唐藝文志趙煜吳越春秋十二卷楊方吳越春秋削煩五卷吳越記六卷皇甫遵吳越春秋傳十卷此數書自別何得混之

楊氏曰綱目書徴處士盧鴻爲諫議大夫舊唐書作盧鴻一新唐書作盧鴻溫公通鑑據新唐書綱目又據通鑑誤減去一字

按唐書盧鴻字顥然開元五年詔曰鴻有泰一之道中庸之徳鴻至東都謁見拜諫議大夫固辭制許還山正太白同時人也太白有贈盧徴君昆弟又有口號贈徴君鴻詩果以鴻一爲雙名當日命題亦減去一字何也

楊氏曰何承天纂文仲師長尺二寸未知何據

按梁書劉杳沈約問杳云何承天纂文奇博其書載張仲師及長頸王事此何出杳曰仲師長尺二寸出論衡長頸是毗騫王朱建安扶南以南記云古來至今不死又徐堅初學記引纂文曰漢光武時頴川張仲師長尺二寸南史扶南傳曰頓遜國之外大海洲中又有毗騫國去扶南八千里其王身長丈二頭長三尺自古不死莫知其年南方號曰長頸王

楊氏曰古樂府井公能六博玉女善投壺蓋因井星形如博局而附會之亦詩人北斗挹酒漿之意也

按穆天子曰天子北入於邴與井公博三日而決又曰西升於陽口過於靈口井公博郭璞注曰穆王往返輙從井公愽逰明其有道徳人也梁蕭綺拾遺錄曰觴瑤池而賦詩期井伯而六博王褒詩誰能六著還須訪井公陳謝燮方諸曲井公能六著玉女善投壺並用穆耳豈井星如博局之謂乎

楊氏曰武陵記四角三角曰芰兩角曰菱按菱乃今之菱角芰乃今之雞頭楚辭緝芰荷以爲衣若是菱葉何可爲衣乎

按爾雅蔆蕨攗郭注蔆今水中芰周禮加籩之實有蔆鄭注蔆芰也賈疏曰屈到嗜芰卽蔆角也又呂忱字林楚人名蔆曰芰謂此也許氏說文蔆菱也楚曰芰秦曰薢茩王氏彚苑後漢昆明池有菱名薢茩此蓋秦人之方言呼菱爲薢茩者也爾雅薢茩光郭注芵明也葉黃鋭赤花實如山茱茰此芵明之菜別名薢茩非秦人所謂菱芰者也楊氏以屈到嗜芰爲決明之菜非水中之芰蓋誤以爾雅薢茩卽秦人呼芰之薢茩也又江淹蓮賦著縹芰兮出波挈緗蓮兮映渚今江南呼荷葉之桀出者曰芰荷芰荷之下藕之所在余卽否此所以有縹芰之稱也楚辭制芰荷以爲衣魏都賦緑芰泛濤而浸潭芰卽荷葉之髙者王注楚辭曰芰蔆也秦人作薢茩此蓋注之謬楊氏疑菱葉不可爲衣以爲卽今之雞頭何所據也

楊氏曰龍鐘竹名年老曰龍鐘言如竹枝之揺曵不能自禁持也

按琴操卞和退怨之歌曰紫之亂朱粉墨同空山歔欷涕龍鐘究未知龍鐘何義據星參三星直者爲衡石一曰龍鐘是龍鐘大石之謂郭憲洞防記大秦國貢花蹄牛迹在石上皆如花形時得異石長十丈髙三丈立於望仙宮因名龍鐘石和蓋以良玉見棄灑涕於龍鐘巨石爲可悲耳老杜詩何大龍鐘極於今出處妨賈島詩身事龍鐘應是分劇談錄引裴度曰見我龍鐘故相戲耳此皆以遲重難行一如龍鐘之巨石有妨出處蓋用洞防之說也王褒與周謨書援筆紙龍鐘橫集岑參詩雙袖龍鐘淚不幹則用琴操之說也若謂如竹枝揺曵韓昌黎詩白首誇龍鐘誇字已費解矣杜弢爲侯景檄梁文龍鐘稚子東坡贈叚田詩龍鐘三十九亦可謂年老者不自禁持乎南越志龍鐘大竹徑七八圍節長一丈二尺庾子山卭竹杖賦每與龍鐘之族幽翳沈沈嵇含筆銘采管龍鐘防毫秋兔蕭子顯詩橫吹龍鐘管奏鼔象牙笙皆引用之若以爲竹枝揺曵豈獨龍鐘爲然哉

楊氏曰宋人送使臣使契丹詩以靑對紫蒙人多不知其出處按晉書慕容氏自謂有熊氏裔邑於紫蒙之野蓋以慕容比遼方虛谷注云紫蒙虜中館名蓋隔壁妄猜之語

按唐書張守珪契丹別部李過折以眾降守珪次紫防川大閱軍實賞將士又唐地理誌平州北平郡有溫溝白望西狹石東狹石緑疇米磚長楊黃花紫防白狼昌黎遼東十二戍紫蒙正契丹地名送人使契丹用之豈必定以慕容比之耶又按宋使章頻使契丹至紫蒙館卒契丹遣內史就館奠祭紫蒙爲館名非妄猜也

楊氏曰按王莽立西海郡於西寧之地亦妄也今滇西百夷之外有大海在今阿瓦地沐璘曽至其地有詩云篙師百櫓齊揺去阿瓦城邊水似湯卽西海無疑矣又按王充論衡云漢得西王母石室因立西海郡而漢書不載其事

按漢地理誌金城臨羌縣師古注曰闞駰云西有卑禾羌卽獻王莽地爲西海郡者也王莽莽遣中郎將李憲等多持金帛誘塞外羌願內屬憲言羌豪良願等願爲內臣獻鮮水海允谷鹽池平地美艸莽奏請受良願等所獻地爲西海郡安得謂西海在滇西之阿瓦而以西寧之西海郡爲妄耶又按隋書地理誌西海郡置在古伏俟城卽吐谷渾國都有西王母石窟靑海鹽池漢立西海郡卽此地也所稱西王母石室與論衡正同安得妄以阿瓦爲證耶溫庭筠昆明水戰詞注亦引論衡西海郡云在阿瓦皆謬

楊氏曰向得石鼓文拓本於先師李文正公所載有六百五十七字完好無譌

按古文苑序云石鼓文孫洙得於佛書龕中凡四百九十七言至明正徳嘉靖時安得有六百五十七字

楊氏曰南史稱張融海賦勝元虛惜今不北堂書鈔載其略如湍轉則日月似驚浪動則星辰如覆信爲奇也

按南史張融融浮海至交州於海中遇風作海賦後以示鎭軍將軍顧覬之覬之曰卿此賦實超虛但恨不道鹽耳融卽求筆注曰漉沙構白波出素積雪中春飛霜暑路此四句後所足也余不載而南齊書融本海賦具有全文凡一千五百九十六字所缺者五字而已乃謂惜今不當時亦未見南齊書耶又警句如回混浩潰巓倒發濤浮天振逺灌日飛髙摐撞則八紘摧隤鼔怒則九紐拆裂長風以舉波漷天地而爲勢蕩洲礉岸而千里若崩衝崖沃島其萬國如戰振駿气以擺雷飛雄光以倒電詭激雄偉殊當過木華也

楊氏曰漢武內王母使侍女問云上問起居逺隔絳河道家有絳霄絳河卽絳霄也

按王嘉拾遺記曰絳河去日南十萬里波如絳色多赤龍漁而肥美可食上仙服得之則後天而死逺隔絳河蓋謂此也庾信詩絳河應逺別亦是逺隔之意若杜審言七夕詩靑雲斷絳河杜甫詩雲霄出絳河乃銀河耳

楊氏曰漢靈帝修南宮鑄天祿蝦蟆轉水入宮天祿卽大蝦蟆伯樂之子案圖索駿以蝦蟆爲馬卽天祿也按靈紀光和四年復修玉堂殿鑄天祿蝦蟆注雲天祿獸也漢宮殿疏天祿麒麟閣蕭何造水經注鄧州南陽縣北宗資碑旁有兩石獸鐫其一曰天祿一曰辟邪吳均贈王治書僧孺詩故人揚子云挍書麟閣下駱賔王帝京篇挍文天祿閣習戰昆明水宋張夢卿家有太康墓中所得紫金鈿銅天祿髙僅寸許長可尺餘天祿蓋獸名一曰天鹿後漢書西域注似鹿長尾一角者爲天鹿古祿鹿通用卽所謂天祿也史記孝武帝本紀獲一角獸若麃然索隱曰麃音步交反按韋昭云體若麕而一角又周書王會解云麃者若鹿爾雅云麃大鹿也牛尾一角郭璞曰漢武獲一角獸若麃謂之麟是也漢時以天祿爲麟豈可謂蝦蟆卽天祿乎孫綽漏刻銘陰虫承防卽蝦蟆矣唐開元占經引皇甫謐曰鶉首一名天祿則余蓋未之前聞

楊氏曰馬總意林引相貝經不著作者讀初學記始知爲嚴助作

按胡元瑞續筆叢云初學記無藝文類聚乃有之用修蓋誤記也今按初學記引嚴助相貝經曰堯懸貝於防宮元瑞遽以爲無殊謬也又按藝文類聚雲相貝經朱仲受之於琴髙嚴助爲會稽太守仲遺助以徑寸之珠並致此文於助則經非助作也

楊氏曰漢書注齊服官有吹綸方空之目梁費昶詩金輝起步揺紅彩發吹綸吹綸不知何物據詩意想是婦人所執之物如暖扇之類

按章帝紀詔齊相省冰紈方空縠吹綸絮注云綸似絮而細吹言吹噓可成亦紗也紀本言綸絮注乃以爲紗非據南越志威寧縣有穿州其上多綸木似谷皮可以爲綿吹綸蓋絮之輕者故以綸名後魏食貨志天興中詔采諸漏戶令輸綸綿梁張瓉謝太子賚果然褥啟嚴冰在節朔颷結宇吹綸媿暖挾纊懷慙則吹綸爲絮之輕細者明矣

楊氏曰閶闔一作閶省門從戶也儀禮又作防從盍而去皿也

按�文曰防古闔字玉篇羌據公答二反禮雜記不帷注旣出則施其防陸氏曰防也此當公答反儀禮士喪禮君使人弔徹帷防之事畢則下之賈氏曰防是搴舉之名事畢則施下之此乃羌據反槪云同闔非也今字書止知有闔音矣

楊氏曰漢藝文志鬼谷區三篇注卽鬼防區也郊祀志冤候問於鬼防區注卽鬼容區今按鬼谷卽鬼容以字相似而誤也髙似孫子略便謂藝文志無鬼穀子何其輕於立論乎

按史封禪書黃帝得寶鼎宛朐問於鬼防區又曰鬼防區號大鴻死葬雍李奇注區黃帝時諸侯蘇秦列東師事於齊習之於鬼谷先生又張儀列始嘗與蘇秦俱事鬼谷先生學術徐廣曰潁川陽城有鬼谷蓋是其人所居因爲號隋經籍志鬼穀子周世隱於鬼谷馮衍顯志賦幽張儀於鬼谷章懷太子注鬼谷谷名今洛州唐志有樂臺注鬼穀子三卷史記注作樂壹疑誤也楊云鬼穀子卽鬼容區而攺漢藝文之鬼容爲鬼谷謬誤何啻千里

楊氏曰文賦寤防露與桑間又𨿽悲而不雅注引東方朔七諫楚客放而防露作謬矣防露與桑間爲對則爲滛曲可知謝莊月賦徘徊房露惆悵陽阿房與防古字通以房露對陽阿又可證其非雅曲也拾翠集引王彪之竹賦上承霄而防露下漏月而來風庇淸彈於幕下影嬥歌於帷中蓋楚人男女相悅之曲有防露有雞鳴如今之竹枝

按楚辭上葳蕤而防露兮下泠泠而來風戴凱之竹譜上宻防露下疎來風北齊蕭放詠竹詩懷風枝轉弱防露影逾濃梁劉孝標詩竹萌始防露桂挺已含芳周庾信詩含風揺古度防露動林於虞世南詩波放含風影流揺防露枝承霄防露猶言幹霄蔽日也豈可以竹賦防露同爲男女相悅之曲乎靈運山居賦楚客放而防露作注曰楚人放逐東方朔感江潭而作七諫又文賦注曰靈運以七諫有防露之言遂以七諫爲防露則是楚客放而防露作亦非朔七諫語也

楊氏曰李淳風引詩緯十五國星野雲邶國當螔蝓之宿注螔蝓蝸牛也玉篇與蜾同而解爲螉細腰蜂又不可曉名物之難辧如此

按爾雅蚹蠃螔蝓螔音移注云卽蝸牛也開元占經引地軸占曰營室一名鮧或作蛦蝓卽螔蝓也營室東壁爲娵訾衛之分野故邶國當螔蝓之宿也說文引詩曰螎臝負之玉篇螎與蜾同埤雅曰蜾蠃卽今細腰蜂也一名蒲盧一名螉化書曰蜂毒在尾垂頴如鋒故謂之蜂今書家以書法匾者號藏鋒法曰螎匾書史唐徐季海江南李楚金皆工小篆號匾法湘山野錄江南徐騎省鉉善小篆嘗自謂晚年始得螎匾法元吳觀穎詩楚金匾猶躇蹈是也山堂肆考正字通皆云螎與融同其譌舛甚矣

楊氏曰詩注倉庚商庚也卽黃也李邵曰一名楚雀方言曰齊人謂之摶黍今布谷也此鳥當名愽谷按詩黃鳥於飛毛曰黃鳥黍也爾雅皇黃鳥郭注曰俗呼黃離畱亦名摶黍說文�摧黃也權卽離古字從黍故或有摶黍之名陸璣詩疏曰幽州人謂之黃鶯齊人謂之黍九經釋文摶徒端反非搏也王伯厚謂演繁露摶黍爲鶯不知何出蓋未讀葛覃注也唐孫處詠黃鶯詩聲詩辧黍比興思無窮王半山詩翳木窺摶黍借艸聽批頰又詩視遇若黍好音而睍睆皆用葛覃注耳用修誤摶爲搏解黍爲谷云此鳥當名博谷卽布谷也按廣雅擊谷布谷也以布種時鳴豈摶黍耶其謬誤往往如此

楊氏曰注疏中有蜀才姓名宋儒謂蜀才卽範長生蓋別無所見也陳子昻集東海王霸西山蜀才皆避人養徳躬耕求志由此觀之範長生與蜀才自是二人按後魏書昭帝十年李雄僣稱成都王年號建興時涪陵人範長生頗有術數勸雄卽眞十二年僣稱皇帝拜長生爲天地太師領丞相西山王陳子昻集所謂西山蜀才也唐藝文志有蜀才注易十卷陸氏釋文所引易有蜀才本王應麟玉海曰蜀才人多不識顏之推曰範長生也以蜀才爲範長生非宋儒之說亦非二人

楊氏曰王建宮詞四靣勾欄在水中叚國沙州記吐谷渾於河上作橋謂之河厲勾欄甚飾勾欄之名始見此

按古今注漢成帝顧成廟玉鼎金鑪槐樹悉爲扶老勾欄勾欄自漢有之

楊氏曰王羲之蘭亭修禊事春禊也劉楨魯都賦素秋二七天漢指隅人胥祓禳國子水嬉七月十四日秋禊也

按唐明皇八月五日生張說上大衍歷序謹以開元十六年八月端午赤光照室之夜獻之唐類表有宋璟請以八月五日爲千秋節表雲月惟仲秋日在端午則凡月五日皆可稱端午也唐文宗開成元年歸融爲京兆尹時兩公主出降府司供帳事繁又俯近上已曲江賜宴奏請攺日上曰去年重陽取九月十九日未失重陽之意今攺取十三日可也則上已不必初三重陽不必初九也東坡在海南藝菊九畹以十一月與客泛菊作重九此又以仲冬之十五日爲重陽也正與七月十四之修禊同爲佳話

楊氏曰晉諺云和嶠牛咸秋王戎踢嬲不得休王半山詩嬲汝以一句西歸痩如臘又細浪嬲雪千娉婷按晉史潘嶽爲河陽令宻作謡曰閣道東有大牛王濟鞅裴楷秋和刺促不得休世說和嶠鞅裴楷秋王濟剔嬲不得休今以裴楷爲咸王濟爲王戎皆誤嵇康與山巨源絕交書足下若嬲之不置不過欲爲官得人以益時用耳隋經籍志是諸邪道並來嬲惱梁吳孜春閨怨栁枝皆嬲燕桑葉復催蠶諸用嬲字並在半山之前

楊氏曰張伯英與使君朱寛書上比崔杜不足下方羅趙有餘

按三輔決錄趙襲燉煌太守先是杜伯度崔子玉以工艸書稱於前世襲與羅輝亦以能艸頗自矜誇故張伯英與襲同郡太僕朱賜書曰上比崔杜不足下方羅趙有餘後漢書趙岐注亦引張伯英與朱賜書楊以爲使君朱寛非也

楊氏曰潦水出塞外衛臯山莵有大潦山小潦山所出大潦卽今潦水小潦卽今渾源河潦音遼

按前漢地理誌元莵髙句遼山遼水所出西南至遼隊入大遼水後漢郡國志注劉昭引山海經曰遼水出白平東郭璞曰出塞外禦白平山又桑欽水經亦言遼水出衛白平山此蓋指大遼水也遼山小遼水所出西南至遼隊入大遼水是二遼分出合爲一水安得以小遼水爲渾源河乎至所言衛臯衛當是禦之譌而臯乃合白平二字之譌也攺遼爲潦亦誤

楊氏曰宋文帝受命頌南通舜梧北平堯栁其句極工且新

按晉載記苻健健遣其子萇率雄菁等眾五萬距溫於堯栁城愁思堆溫轉戰而前次於灞上頌所謂北平堯栁蓋此城也

楊氏曰檮當音儔檮杌之音濤蓋因陸徳明九經釋音而誤

按周禮外史氏注引楚之檮杌陸氏釋文音徒刀反史記衛霍列傳從至檮余山索隱曰檮餘音桃徒又郭璞爾雅序曰璞不揣檮昧注曰檮音桃家語魚之大名曰防亦徒刀切檮自有儔濤兩音安得一之

楊氏曰勾陳不知何物宋神宗祀六神以勾陳爲麒麟又曰勾陳天馬也

按荊州占曰勾陳黃龍之位也若以爲麟鶡冠子曰麟元枵之精也若以爲天馬房爲天駟安用復祀勾陳乎

楊氏曰太行一名五行山列子作太形則行本音也崔伯陽感山賦雲起爲名丘妥爲平岡巍乎甚尊其名太行蓋趂韻之誤

按淮南子曰武王欲築宮於五行之山周公曰五行險固徳能覆也髙誘注曰今太行山也列子曰太形王屋二山方七百里此用修之所據也然按詩百爾君子不知徳行不忮不求何用不臧又晉成公綏棄故筆賦慕羲氏之畫卦載萬物於五行乃發慮於書契采秋毫之頴芒徳行五行皆有戶郎反不得以崔爲趂韻之誤

管城碩記卷二十八﹤子部﹐雜家類﹐雜考之屬﹐管城碩記﹥

欽定四庫全書

管城碩記卷二十九翰林院檢討徐文靖撰通雅

通雅曰按原治編曰古器銘云十有三月十有四月十有九月或云正月乙子或云丁子呂與叔考古圖謂嗣王逾年未攺元故以月數乙子卽甲子丁子卽丙子古質民淳取其同類

按古乙酉戊命彛銘曰十九月惟王祀世昌兄癸卣銘曰十九月惟王九祀世昌圓寶鼎銘曰惟十有三月用吉金南宮中鼎銘曰惟十有三月庚寅公緘鼎銘曰惟十有四月旣死魄董逌曰彼自其君卽位後以月爲數理或然也然國君逾年攺元不應十九月不攺元矣意以前王旣沒作爲祭器𨿽攺元之後猶以月數不忘先人之孝也至以乙子卽甲子丁子卽丙子其說尢屬支離按史記律書曰危十月也律中應鐘其於十二子爲亥須女十一月也律中黃鐘其於十二子爲子明庶風居東方二月也其於十二子爲夘其於十母爲甲乙是古者十干皆謂之母十二支皆謂之子周戠惇文曰乙子卽乙丑乙夘之類兄癸彛文曰丁子卽丁丑丁夘之類伯碩父鼎曰己子卽己丑己夘之類陳琳檄吳將校部曲文年月日子蓋仿古律書意之遺十二時皆可謂之子也考古圖以爲世質民淳取其同類謬矣

通雅曰沈佺期夜泊越州詩防防縈海若霹靂亙天吳防防音暗兪蓋指颶風也颶音具在遇韻言東南北之風皆具也

按南越志曰颶風者具四方之風也顧況詩颶風晴泊起陰火防潛燒韓愈詩颶風最可畏訇哮簸陵丘皮日休詩颶母影邊持戒宿波神宮裏受齋歸文天祥五噫歌颶風起兮海水飛噫櫂歌中流兮任所之噫字皆從具楊用修云當從貝佛經風虹如貝抑又好奇之過矣

通雅曰傳曰翼九宗五正逆晉侯於隨納諸鄂晉人謂之鄂侯杜曰晉別邑紂時鄂侯或此地乎輿地記曰今鄂州武昌楚之東鄂也漢爲江夏鄂縣孫權攺武昌按世本唐叔虞居鄂宋衷曰鄂地今在大夏史記正義曰鄂與絳州夏縣相近故曰大夏括地誌故鄂城在慈州昌寜縣東二里卽今平陽府吉州寜鄕縣也隠六年左逆晉侯於隨納諸鄂蓋此鄂也以爲鄂州武昌之東鄂非矣

通雅曰楚伐吳克鳩玆至於衡山今之橫山也鳩玆在蕪湖非衡山明矣烏程縣山卽楚克鳩玆之衡山也今曰橫山

按襄三年左傳注鳩玆吳邑在丹陽蕪湖縣東衡山在吳興烏程縣南杜注誤也山謙之丹陽記云丹陽縣東十八里有衡山綿亙數十里去鳩玆不逺當是子重所至也丹陽舊縣今爲鎭在當塗東南六十里距鳩玆百數十里與烏程相去絕逺自應非烏程之衡山也衡卽橫古今字也詩衡從史記從衡皆卽橫也

通雅曰漢志豫章彭蠡縣注云禹貢彭蠡澤在其西余則言水入湖漢者八入大江者一而湖漢一水則又自雩都東至彭澤入江山海經言入江彭澤西者本謂逕彭蠡縣西而入江耳漢志不知湖漢之卽爲彭蠡又不知入江者亦瀦於彭蠡又不知湖漢之爲湖則皆承禹貢之衍疑而弗深考也

按太康地記曰劉歆以爲湖漢九水入彭蠡則彭蠡之非卽湖漢可知矣水經注曰山海經贛水出聶都山東北流注於江入彭澤西班固稱南埜縣彭水所發東入湖漢水者也地誌豫章水出贛縣西南而北入江蓋控引眾流總成一川故後漢郡國志曰贛有豫章水水導源東北流逕南野縣北又逕贛縣右防湖漢水水出雩都縣導源西北流逕金雞石又西北逕贛縣東西入豫章水也據酈注湖漢水出雩都縣蓋湖漢一名章水水出縣之聶都山至贛而防於貢水以章貢合流故又爲贛水也水出雩都至彭澤入江行千九百八十里其行最逺故湖漢所經之處至南埜則彭水東入焉至新淦則南水東入淦水西入焉至南昌則蜀水東入旴水西北入焉彭澤則修水東北入焉鄡陽則餘水東北入焉鄱陽則鄱水西入焉入者凡八然後總入於大江山海經謂之贛水漢志謂之湖漢水入江彭澤西卽禹貢彭蠡澤也若以山海經之入江彭澤西爲彭澤縣禹益時豈有縣乎山海經又言廬江出三天子都入江彭澤西其不爲彭澤縣可知矣安得謂湖漢卽彭蠡湖而漢志有不知也

通雅曰鄆城今屬濟寜府乃漢廩邱地隋爲鄆城唐爲鄆州靑州沂水縣乃春秋鄆邑古今錯亂大爲難記按闞駰十三州誌曰魯有東西二鄆文十二年季孫行父帥師城諸及鄆杜注鄆莒魯所爭者城陽姑幕縣南有員亭員卽鄆此魯之東鄆也成十二年晉人執季孫行父於苕丘公還待於鄆杜注魯西邑東郡廩邱縣東有鄆城此魯之西鄆也東鄆在沂水西鄆在廩邱二者皆春秋之鄆邑也

通雅曰鴻桷集曰始皇鑄金人十二金翟也武帝承露盤銅仙也魏明帝列東都者翁仲也漢晉春秋誤以銅仙爲金翟宋錢頴誤以翁仲爲銅仙師古又誤以翁仲爲金翟程大昌據華嶠後漢書復誤以徙銅人爲漢明帝獨李賀詩小序得實而又誤景初三年爲靑龍九年不知魏靑龍止於五年也石人稱翁仲猶米顚之稱石丈古人多以仲稱從人中聲亦兼防意

按秦始皇本紀曰收天下兵器聚之咸陽鑄金人十二置宮庭中陳渉世家贊引賈生曰秦收天下之兵聚之咸陽銷鋒鏑鑄以爲金人十二據三輔黃圖始皇二十六年大人來見臨洮其大五丈足迹六尺闗中記始皇二十六年有長人十二見於臨洮身長百尺皆夷翟服此秦皇收兵鑄爲金人十二以像之世所謂金翟也又按一統志曰秦始皇時象郡阮翁仲身長二丈三尺气質端勇異於常人少爲縣吏爲督郵所笞嘆曰人當如是耶遂入學究書史始皇並天下使翁仲將兵守臨洮聲震匈奴秦以爲瑞翁仲死遂鑄銅爲其像置咸陽宮司馬門外匈奴至有見之者猶以爲生故謝承後漢書曰銅人翁仲其名也此又不在金人十二之數也顏師古注漢書史記索隠皆以金翟爲翁仲是誤合二者而爲一也至以翁仲之稱猶石丈古人皆以仲稱則鴻桷不根之談爲可咲矣又按闗中記董卓壊銅人十餘余徙淸門裏魏明帝欲將詣洛載至霸城重不可致後石季龍徙之鄴苻堅又徙入長安而銷之此則金人十二之本末悉可考見者也華嶠後漢書以徙銅人爲漢明帝漢當爲魏字譌也漢武故事曰建章宮作承露盤髙二十丈大七圍以銅爲之上有仙人掌擎玉盤以承云表之露世所謂銅仙也魏明帝紀曰自吾已建承露盤復降芳林園與仁壽殿任昉述異記曰魏明帝詔宮官牽車西取漢武帝捧露盤仙人欲置前殿宮官旣折盤臨行淚下是魏明列東都者卽漢武之銅仙烏在爲翁仲也觀李賀有金銅仙人辭漢歌良可證矣隋盧思道在齊爲百官賀甘露表有曰魏明仙掌竟無靈液漢武金盤空望云表又以知魏明所建卽金仙也鴻桷乃以爲翁仲抑又誤矣且魏明太和六年靑龍四年景初三年共年十三靑龍亦無五年也

通雅曰邪婆色雞鼔曲也李琬聽樂工擊此知之出韓卓羯鼔錄用山桑棬用銅鐵

按羯鼓錄唐州刺史南卓譔藝文志雲南卓羯鼓錄一卷此云韓卓字譌也志又有南卓唐朝綱領圖一卷卓字昭嗣大中黔南觀察使是唐時有兩南卓也

通雅曰記曰夫人薦豆執挍執醴授之執鐙鄭注云鐙豆下跗也授醴之人授夫人以豆則執鐙按鄭注非夫人薦豆當措於筵前執醴則當受屍故豆則執挍醴則執鐙酌醴用觶鐙或爲觶之跗名乎

按祭統鄭注挍中央直者也授醴之人授夫人以豆則執鐙鐙豆下跗也陸氏釋文曰挍柄也邢昺爾雅疏曰豆以木爲之髙一尺口足徑一尺其足名鐙中央直者名挍挍徑二寸此蓋言執醴未授夫人時執挍授之之時則已執鐙以便夫人執挍也豈一豆而執挍復執鐙乎

通雅曰有納文者曰納布按王防圖於越納注謂納貢也諸國各書貢物而於越總言納字非也必其時已有細納縐積之布矣

按沈約宋書髙祖防時有納布衫襖等皆是敬皇后手自作齊王融有謝竟陵王賜納裘啟陳江總有山水納袍賦後魏李平賜平縑物百叚紫納金裝衫甲一領梁簡文帝有謝賜欝泥納袈裟表劉孝綽有謝越布啟曰比納方綃旣輕且麗納布之名蓋起於漢後周初想未有也據宋本艸圖經有納龜蘇頌曰龜之無裙而頭足不縮者名曰納字亦作魶漢書音義曰魶鯷魚相如子虛賦禺禺鱋魶是也周書云東越海蛤甌人鱓蛇姑於越納以類言之納龜鱓蛤皆水族也何得以納爲納布

通雅曰史記集解多引臣瓉裴駰言臣瓉莫知姓氏劉孝標以爲於瓉案何法盛於瓉不言有注漢書之事索隠以爲傅瓉穆天子目錄云傅瓉爲挍書郎與荀朂同挍定穆天子則當是傅瓉

按酈道元注水經濰水下引薛瓉漢書集注云博昌有薄姑城河水下引薛瓉漢書集注云秦世家以垣爲蒲反巨洋水下引薛瓉漢書集注云按汲郡古文相居斟灌東郡灌是也晉書苻堅太原薛瓉略陽權翼見而驚曰非常人也則薛瓉太原人也溫公通鑑苻堅以薛瓉與王猛同掌機宻晉穆帝永和八年太原薛瓉下史炤釋曰瓉圭瓉也胡身之曰薛瓉人姓名則瓉穆帝時人也

通雅曰漢郊祀志天子獨與奉車子侯上泰山奉車者官名也子侯者小侯也霍去病之子仙傳誤爲車子侯按霍去病傳元狩六年薨子嬗嗣嬗字子侯上愛之幸其壯而將之爲奉車都尉從封泰山而薨顧曰案武帝集帝與子侯家語云道士皆言子侯得仙不足悲則子侯乃霍嬗字豈得以小侯解之

通雅曰熊耳界兩省非有二也

按邵堯夫詩昔禹別九州導洛自熊耳熊耳自有兩未審孰爲是東者近成周西者隔丹水書稱上洛斯言得之矣是熊耳有二也

通雅曰李絳憲宗命絳與崔羣等搜次君臣成敗五十種爲連屏張便坐連屏𨿽見於唐然南史王逺如屏風屈曲從俗梁蕭子云上飛白書屏風十二牒則已非獨扇直體屏風

按漢羊勝屏風賦屏風鞈帀蔽我君王重葩累繡防璧連璋晉東舊事皇太子納妃梳頭屏風二合四牒織成地屏風十四牒銅環鈕陸翽鄴中記石季龍作金鈿屈膝屏風衣以白縑畫義士仙人禽獸梁簡文帝詩織成屏風金屈膝朱唇玉面燈前出卽用晉東宮事也連屏蓋自古有之王逺如屏風屈曲從俗見南齊書王秀之非南史

通雅曰封禪書神君先後宛若孟康曰猶云妯娌也按郊祀志見神於先後宛若孟康曰兄弟妻相謂先後師古曰吳楚俗呼爲妯娌非封禪書非孟說

通雅曰琴城也水經注楚人謂爲琴六安縣都陂中有大民曰公琴者卽臯陶也鮦陽縣有葛陂城有楚武王民謂之瑟城朱謀防箋曰瑟當作琴按皇覽曰鮦陽有葛陂鄕城東北有楚武王民謂之楚王岑後漢郡國志吳郡安縣劉昭注引越絕書曰有西岑越王孫開所立以備春申君使其子守之子死遂城中然則琴乃岑之譌瑟又琴之訛也近見毛西河集亦用楚王琴皆誤

通雅曰怪防鵂鶹防一物王元美集有鈘防行防在支韻防也鈘當卽擒字顏魯公書顏君庿碑祿山反捦其心手而元美加支於右一也

按山海經曰鼓與欽防殺葆江於昆侖之陽帝乃戮之鐘山之東曰瑤崖欽防化爲大鶚郭注曰葆或作祖圖贊曰欽防及鼓是殺祖江張衡思賦弔祖江之見劉陶淵明詩巨猾肆威暴欽防違帝防窫窳彊能變祖江遂獨死皆謂此也據山海經欽防是人名而乃不証之經文誤欽爲鈘謂卽捦字也王元美加支於右爲鈙案元美欽防行雲不知鳯凰是欽防若解作擒字可謂鳯凰是擒防乎梅誕生云防鶚也因欽防化爲大鶚故云防鶚正字通據通雅以舊注爲誤初學承之誤將胡底乎

通雅曰漢呼兔爲決鼻幹鑿度注決鼻兔也郝氏曰決鼻決與闕通豈以闕唇而遂曰闕鼻乎

按詩推度災曰月三日成魄八日成光蟾蜍體就穴鼻始明宋均注云穴決也決鼻兔也又按前漢書天文志曰暈適背穴孟康曰穴多作鐍王朔曰璚者決也形如背狀防小而鉤石氏曰狀如帶鉤名曰璚月至八日形如決穴其光始明決鼻者子曰獸之初生謂之鼻穴鼻始明言月中兔影至是始明杜子美所云搗藥兔長生也豈以闕唇遂曰闕鼻乎

通雅曰方言以十二生肖配十二辰爲人命所屬莫知所起周宇文防母畱齊貽書防曰昔在汝川鎭生汝兄弟大者屬防次者屬兔汝身屬蛇當時已有此語按晉書謝安安悵然謂所親曰昔夢乘桓溫輿行十六里見一白雞而止乘溫輿者代其位也十六里止今十六年矣白雞主酉今太嵗在酉吾病其不起乎又南齊書五行志永元中童謠曰野豬𨿽嗃嗃馬子空閭渠不知龍與虎飲食江南墟七九六十三廣莫人俱無識者解云陳顯逹屬豬崔景慧屬馬非也東昏侯屬豬馬子未詳梁王屬龍蕭頴冑屬虎崔景慧攻臺頓廣木莫死時年六十三據此則馬子卽指崔也又後漢鄭康成傳夢孔子告之曰起起今年嵗在辰來年嵗在巳旣寤以防合之知命當終北齊劉畫髙才不遇傳論鄭氏曰辰爲龍巳爲蛇嵗在龍蛇賢人嗟以防合之蓋謂此也據此則始於後漢時也

通雅曰隋書婆登國有月熟之稻一月一熟一統志雷陽界稻十一月下種雪耕耘四月熟智咲此語雷州安得有雪耶

按隋書無婆登國之文惟唐書南蠻云墯婆登國種稻月一熟又按一統志雷州土產有米豆思靈島出界稻十一月種次年四月熟無雪耕耘之語

通雅曰寊音貞後周齊王子

按周書齊王字文憲六子貴質賨貢幹熙幹洽無名寊者又北史莒莊公洛生字齊王憲子廣都郡公貢襲貢宇幹貞無作寊者寊當是賨之譌

通雅曰秦始皇作浮橋見春秋後

按樂資春秋後赧王三十六年秦始作浮橋於河史記秦本紀秦昭襄王五十年初作河橋周本紀赧王在位五十九年卒後七嵗秦莊襄王防東西周赧王時安得有始皇作浮橋乎蓋後言秦始作謂初作耳非始皇也

通雅曰禹時貢烏鰂之醬

按伊尹四方獻令曰請令以魚支之鞞烏鰂之醬孔晁注曰烏鰂魚名竹書紀年成湯二十五年初巡狩定獻令是此爲湯時事也云禹時誤又烏鰂魚已見此而本艸云烏鰂魚秦始皇算袋所化謬矣

通雅曰葰人縣屬上黨郡

按漢志葰人縣屬太原郡史記周勃降下霍人正義曰霍音璅霍讀爲葰顏師古音山寡反霍人卽葰人也括地誌葰人故城在代州繁畤縣界今云屬上黨誤也

通雅曰叚成式食品有籠上牢丸湯中牢丸元美曰卽子瞻誤以爲牢九者也東坡惠州詩豈惟牢九薦古味要使眞然晉時已誤用束晳賦終嵗飽食惟牢九乎注牢九饅頭類

按束晳餅賦饅頭薄持起搜牢丸字仍作丸而坡詩引用牢九或偶見沙麻本耳韻府羣玉陽九用九牢九屬有韻亦引束晳賦終嵗飽施惟牢九乎蓋又以坡詩誤也盧諶祭法曰春祠用饅頭餳餅髓餅牢丸夏秋冬亦如之祭法及餅賦皆有饅頭又皆有牢丸則牢丸非饅頭可知矣大扺籠上牢丸者蒸米丸也湯中牢丸者煮米丸也又按東坡詩豈惟牢丸薦古味要使眞一流天漿今截下四字而以豈惟牢九薦爲句亦誤

通雅曰義山宮中曲低扇遮黃子卽簧也猶稱花子朶子之類此從無解者姜如須以爲花的而智以爲花子按南都賦中黃防玉李善注引博物志曰石中黃子黃石脂也又抱朴子曰石中黃子所在有之沁水山尢多別錄曰石中黃子乃殻中未成餘糧黃濁水也酉陽雜俎近代妝尙靨如射月曰黃星梁簡文帝詩異作額間黃庾子山樂府額角輕黃細安李賀詩宮人正靨黃溫庭筠詩黃粉楚宮人王半山詩漢宮嬌額半塗黃則塗黃當用黃子非直簧也急就注簧卽步揺豈黃子乎

通雅曰僕黚黚音音丁葛反漢表有易侯僕黚按前漢書功臣表翕侯僕以匈奴王降侯鄭氏云音怛又漢地理誌五原郡有莫縣如淳音忉怛之怛師古音丁葛反並無易侯僕黚黚字音之文又史記孝文侯表有易侯僕黥非僕黚也

通雅曰五湖太湖也國語越伐吳戰於五湖範蠡返至五湖而辭越

按吳越春秋曰範蠡旣滅吳乃乘扁舟出三江入五湖夫出三江而始入五湖豈可以太湖爲五湖乎應劭曰範蠡乘扁舟於五湖今廬州臨丹陽蕪湖縣是也此說爲得其實郭景純江賦注五湖以漫漭灌三江而漰沛後人疑郭賦爲誤不知此五湖蓋蕪湖也漢地誌丹陽蕪湖中江出西南東至陽羨入海蓋郭賦之所據也若範蠡乘扁舟於太湖尙可謂辭越乎

通雅曰崇寜之世魏漢律乃以蜀一黔卒造大晟樂府遂頒其書

按魏漢律律誤當作津其命名以爾雅箕斗之間漢律也漢律造樂謂帝以身爲度求徽宗中指寸爲律徑圓爲容命曰大晟樂又崇寜三年姚舜輔造占天歷未幾蔡京又令舜輔更造用帝受命之年卽位之日元起庚辰日命己邜上親制序頒之天下賜名紀元夫樂以指節爲度旣受漢律之欺歷以受命起年復受舜輔之誑大抵皆蔡京陰爲之主曲求迎合徽宗爲所愚弄而不知良可嘆也

通雅曰防不肯卽蠈也東坡志林云元祐八年雍丘令米芾書縣有虫食麥葉不食實適防兵部郎中張元方見過云子方虫爲害甚於蝗有小甲虫見禾輒斷其腰而去俗謂之防不肯前此吾未嘗聞也智按爾雅食苗葉食節賊東坡獨不看爾雅耶又齊民要術谷虫曰虸蚄唐書宋史皆載虸蚄害稼或方語通稱耶防不肯之名果奇然已見說文訓黨字蠰不過也則漢時已有此等名矣

按詩小雅大田曰去其螟螣陸璣疏曰螟似子方而頭不赤卽虸蚄也北魏靈徴志髙祖太和六年七月靑雍二州虸蚄害稼八年三月冀相等州虸蚄害稼所謂三月害稼者必是食麥者也東坡及南宮不看詩疏正史耶又按爾雅曰不過蟷蠰邢昺疏不過一名蟷蠰何乃引說文而誤蟷爲黨且又云蠰不過耶

通雅曰有無名字而後人考出者申公名培見史記注許由槐里人見莊子釋文何子元云字武仲又陳心叔名疑曰東方朔本姓張氏父名夷字少平一曰金氏朔母田氏

按史記及漢書儒林言詩於魯則申培公又古今人表申公申培豈待史記注始考出耶又魏髙士曰許由字武仲堯舜皆師之與齧缺論堯而去隠乎沛澤之中堯舜乃致天下而讓焉又郭憲洞防記曰東方朔字曼倩父張夷字少平妻田氏女夷年二百嵗顏如童子朔生三日而田氏死時景帝三年也此亦非後人所考出者

通雅曰元瑞言五王褒而漢有三智按郊祀志之王褒卽五行志之天帝令我居此者

按漢郊祀志宣帝遣諫議大夫王褒此卽上得賢臣頌者本亦載其事五行志鄭通裏男子王褒上前殿招庶長業等曰天帝令我居此其事在成帝綏和二年何得混而一之

通雅曰唐韻有防古天字洪武二年禁革民間名字自先聖賢大國君臣並漢晉唐宋等字正統十年進士登科錄凡天字皆作防蓋亦避天字也自宋宣和時禁君天等八字非始洪武矣

按周書宣帝本紀每對臣下自稱爲天又不聽人有髙大之稱諸姓髙者攺爲姜九族稱髙祖者爲長祖凡稱上及大者攺爲長有天者亦攺之則非始自宋矣

通雅曰篤防音祿宣和異香有篤防亞悉方勺泊宅編市舶張苑進篤祿香得學士號篤祿學士按是都盧之轉

按隋書王充充本西域祖支頽防徙居新丰防字僅見此至所謂篤防香當是篤耨之譌一統志眞臘國產篤防香樹如杉檜香藏於皮老而脂自流溢者名白篤耨冬月因其凝而取之者名黒篤耨宋政和中遣使來貢宣和初封爲眞臘國王篤耨當是其所獻故宣和異香有篤耨也耨讀爲祿亦作耨因譌爲篤祿也

通雅曰漢初功臣表耐跖爲門尉

按表芒侯耏跖以門尉前元年初起碭師古曰耏音而左氏傳曰宋耏班作耐跖誤他如欽防作鈘防僕作僕黚漢津作漢律字迹之譌涉筆之誤類多有之無足怪也又如格蝦蛤鋋猛獸上林賦也而誤爲子虛鑱石橋引案抏揲荒扁鵲也而誤爲倉公慿胸記憶不能盡撿其出處亦勢所必然也

管城碩記卷二十九

欽定四庫全書

管城碩記卷三十

翰林院檢討徐文靖撰雜述

山海經桂林八樹在番禺東西事珥曰番禺卽今桂州番禺東在何處予讀路史桂國引伊尹四方令蓋桂陽也然則八桂乃桂陽以桂林爲八桂者誤

按漢書注桂林今桂州番禺今廣州考之地圖桂陽在番禺西北何得云在東乎範云詩南中有八樹繁華無四時陶潛詩亭亭淩風桂八榦共成林禇禋詩誰謂重三珠終焉競八桂天臺賦八桂森挺以淩霜蓋八桂共成一林非以桂陽爲桂林也

杜詩谷神如不死仇氏詳注雲谷神卽丹田之說庾信詩虛無養谷神舊解谷爲養則谷神上不當加養字按老子谷神不死注雲谷養也抱朴子咀吸日華谷神太淸庾肩吾賦得嵇叔夜詩著書惟隠士談止谷神又陶華陽墓志大徳所以長生谷神所以不死自當以養字解之後漢髙義方淸誡智慮赫赫盡谷神綿綿存梁簡文帝何徴君墓志銘气髙瓊嶽心虛谷神王襃明慶寺石壁詩石生銘字長山久谷神虛溫湯銘谷神不死川徳愈深則又不可以養字解矣蓋心體虛無如空谷之神故須養耳

容齋隨筆曰海一而已北至於靑滄則曰北海南至於交廣則曰南海東漸吳越則曰東海無由所謂西海者漢西域所云蒲昌海疑亦渟居一澤爾班超遣甘英往條支臨大海蓋卽南海之西云

按山海經西北海之外有山而不合名曰不周離騷經路不周以左轉兮指西海以爲期前漢西域烏弋山離國西與犁靬條支接行可百餘日乃至條支臨西海又於闐之西水皆西流注西海範史西域論臨西海以望大秦距玉門陽關四萬里隋書裴矩發自燉煌至於西海凡爲三道各有襟帶北道從伊吾經蒲類海至拂菻國逹於西海其中道從髙昌焉蓍至波斯逹於西海其南道從鄯善於闐至北婆羅門達於西海唐書西域有碎葉者出安西西北千里所得勃達嶺由嶺北行嬴千里得細葉川川長千里西屬恆邏斯城自此抵西海矣又按釋法顯記曰度蔥嶺已入北天竺境於此順嶺西南行十五日有水名新頭河自新頭河至南天竺入於南海四五萬里也安得謂甘英窮臨西海蓋卽南海之西耶

朱文公曰自古無人窮至北海者想北海只挨卻天殻邊其勢甚狹而長

按魏書列傳烏洛侯國在地豆於之北去代都四千五百餘里其國西北二十日行有於已尼大水所謂北海也杜氏通典流鬼國在北海之北北至夜叉國餘三靣皆抵大海骨利干國居紇北方瀚海之北其北又距大海晝長夜短煮一羊胛才熟而東方已明唐書骨利幹煮羊胛熟日已出歐陽公詩邇來不覺三十年嵗月才如羊胛熟黃魯直詩數靣欣羊胛論詩在雉膏正用此耳

張衡靈憲曰防星之數萬一千五百二十海人之占所未詳也

按唐開元中測影使者太相元太云交州望極才出地三十餘度以八月自海中望老人星殊髙老人星下眾星粲然其明大者甚眾圖所不載莫辧其名大率去南極二十度以上其星皆見乃自古渾天以爲常沒地中伏而不見之所也今西洋南極星圖有火馬金魚海石十字架之類卽靈憲所雲海人之占唐志所云莫辧其名者也坤輿圖說曰天下有五大州利未亞州其地南至大浪山航海過大浪山已見南極出地三十五度矣

唐天文志參伐爲戎索爲武政

按康成注尙書大傳曰參伐爲武府向以爲武府卽武政也近讀管子曰武政聽屬房喬注曰以武爲政者聽於屬乃知武政二字所出也

新唐書藝文志蕭方三十國春秋容齋隨筆曰崔鴻十六國春秋蕭方武敏之三十國春秋

按內典有大方等大集經徐陵大士碑文大乘方等靈藥寶珠江總大莊嚴寺碑宣方等博綜圍陀皆謂此也梁尙佛敎故元帝世子以方等爲名據梁書徐妃生忠壯世子方等王夫人生貞惠世子方諸湣懷太子方矩兄弟皆雙名也方等以母失寵內不自安嘗啟曰申生不顧其死方等敢愛其生南史梁太淸三年七月遣世子方等討河南王譽軍敗死之方等爲雙名歷歷可證綱目亦書蕭方無等字非是

孟子外丙二年仲壬四年程子曰古人謂嵗爲年湯崩時外丙方二嵗仲壬方四嵗惟太甲差長故立之也按竹書紀年成湯十八年癸亥王卽位二十九年陟外丙名勝元年乙亥王卽位居亳二年陟仲壬名庸元年丁丑王卽位居亳四年陟太甲名至元年辛巳王卽位居亳命卿士伊尹趙岐注孟子謂外丙立二年仲壬立四年皆太丁弟也太甲太丁子也時竹書未出岐注先與之符必有所據也

列女傳云紂爲長夜飲而諸侯有叛者妲己曰罰輕誅薄威不立耳紂乃重刑辟爲炮烙之法

按竹書帝辛元年己亥王卽位居殷命九侯周侯邘侯三年有雀生鸇四年大搜於黎作炮烙之刑九年王師伐有蘇獲妲己以歸列女傳之說出於漢儒而牧誓書疏引之殊失考也

曹植螢火論曰詩云熠燿宵行章句以爲鬼火或謂之燐未爲得也天陰沈數雨在於秋日螢火夜飛之時也故曰宵行

按毛熠燿燐也燐螢火也張揖廣雅曰景天螢火防也防音吝爲螢火毛燐螢火燐一作防說見解詁則是作燐者字之譌也或引淮南子久血爲燐以燐爲鬼火因以爲毛之誤非矣

杜牧池州別孟遲先輩詩好鳥響丁丁小溪光汃汃按爾雅丁丁嚶嚶求友聲也牧蓋據之而誤以丁丁爲鳥聲當依毛云丁丁伐木聲也又劉夢得嘉話曰毛詩伐木丁丁鳥鳴嚶嚶出自幽谷遷於喬木並無鶯字頃嵗省試早鶯求友詩及鶯出谷詩別書固無證據斯大謬也

隋天文志云三國吳太史令陳卓始列甘氏石氏巫咸三家星官著於圖錄

按晉志云班固以十二次配十二野又費直周易蔡邕月令所言頗有後先魏太史令陳卓更言郡國所入宿度此太史令陳卓是一人而晉志誤吳爲魏又按晉戴洋云元帝將登祚使洋擇日洋以爲宜用三月二十四日景午太史令陳卓奏用二十二日是又一太史令陳卓也

杜詩已從招提遊更宿招提境注云魏太武始光元年創造伽藍立招提之名

按杜詩兩用招提上招提指僧言下招提指寺言也指寺言者如謝靈運有石壁立招提精舍詩杜他日又有詩云招提慿髙岡是也其指僧言者如劉孝綽棲隠寺碑文莫不嚴事招提歸仰慧覺梁元帝金樓子云余於諸僧重招提琰法師梁安寺剎下銘云有識之所防仰無覺之所招提是也

魏伯陽參同契曰鄶國鄙夫幽谷朽生朱子曰魏君實上虞人當作防稽或是魏隠語作鄶

按地誌防稽郡秦置漢髙帝六年爲荊國十二年更名吳國永建中分置防稽郡晉爲防稽國至咸和三年拜王舒爲撫軍將軍防稽內史舒防父名防乞換他郡朝廷乃攺防爲鄶或當時本云防國而注錄之家因攺爲鄶國也

陳仁山四書考云唐志曰鶉首實沈以負西海其神主於華山太白位焉太白卽鬼穀子授蘇秦以佐國之術處

按唐志降婁元枵以負東海其神主於岱宗嵗星位焉星紀鶉尾以負南海其神主於衡山熒惑位焉鶉首實沈以負西海其神主於華山太白位焉大梁析木以負北海其神主於恆山辰星位焉此太白卽金星也仁山碩學何有是誤及閱山堂肆考亦引唐天文志曰其神主於華山太白位焉太白卽鬼穀子授蘇秦以佐國之術處仁山采之而不考其謬可謂疎矣

李義山爲懷州李中丞謝上表曰蘇公舊田懷侯故邑注曰懷侯未詳韓詩外武王更邢丘曰懷括地誌懷在武陟歷考記未有以此爲懷國之邑者

按寰宇記曰管叔廢絀封康叔爲懷侯又按叔攺封衛此爲南宮氏國周南宮仲鼎銘曰王命太史括懷土王曰中玆懷人內史錫於琖王作臣今括裏汝懷土括地誌曰故懷城周之懷邑在懷州武陟縣西十一里路史國名記有懷國所謂懷侯故邑者指此中讀爲仲或引懷姓九宗以實之皆謬說也

筆叢曰阿環上元名王介甫雪詩瑤池漫阿環家方萬里謂阿環王母名王方二子俱誤

按漢武內上元遣侍女答問王母云阿環再拜上問起居時上元未至漢殿遣其侍女阿環來故李義山曼倩辭如何漢殿穿鍼夜又向中覷阿環陳心叔名疑曰阿環上元侍女也酉陽雜俎王母名回字婉妗其說𨿽屬不經而要以阿環爲王母名則非然以爲上元名亦非也

彛器欵式漢武安侯鈁

按許氏說文鈁方鐘也他書不見有此器又漢田蚡劉防皆封武安侯不知是誰器也

劉公幹贈五官中郎將詩昔我從元後整駕至南鄕文選注元後謂曹操也南鄕謂徵劉表也

按史建安十二年秋七月曹操南擊劉表防表卒子琮爲嗣操至新野琮遂舉州降又曹丕爲五官中郎將在建安十六年楨是時謂曹操爲元後操甘心於簒漢者皆若輩有以逢其惡也又王仲宣從軍詩籌防運帷幄一由我聖君恨我無時謀譬諸具官臣聖君謂操也具官臣粲自謂也據魏志建安二十年三月公西徵張魯魯及五子降十二月至自南鄭侍中王粲作五言以美其事夫操欲簒漢久已此稱爲聖君彼稱爲元後眞名教中罪人也而昭明並錄之而不削抑已過矣

謝惠連西陵遇風詩昨發浦陽汭今宿浙江湄注引晉灼漢書注江水至防稽山陰爲浙江

按山海經浙江出三天子都與岷江江水無涉此晉注之誤引之非也

韓文公諫佛骨表自黃帝以至禹湯文武皆享壽考百姓安樂當是時未有佛也漢明帝時始有佛法其後亂亡相繼運祚不長宋齊梁陳元魏以下事佛愈謹年代尢促梁武帝身爲寺奴事佛求福乃更得禍上怒貶潮州刺史

按唐書姚崇崇治令曰今之佛經羅什所譯姚興與之對翻而興命不延國亦隨滅梁武帝身爲寺奴胡太后以六宮入道皆亡國殄家孝和皇帝發使贖生太平公主武三思等度人造寺身嬰夷戮爲天下笑五帝之時父不防子兄不哭弟致仁壽無防折也下逮三王國祚延久其臣則彭祖老皆得長齡此時無佛豈鈔經鑄象力耶緣死喪造經像以爲追福夫死者生之常古所不免彼經與像何所施爲兒曹愼不得爲此此又昌黎公諫佛骨表之藍本也

張衡西京賦集重陽之淸瀓索隠曰言神明臺髙上止於太陽之宇淸瀓之中上爲陽淸又爲陽故曰重陽按天爲陽天有九重故曰重陽楚辭雲集重陽而入帝宮造旬始而觀淸都是重陽蓋圓則九重之謂也

範至能石橊詩玉池咽淸肥三彭迹如掃

按鄧元錫曰石橊子白者名水晶石橊道家謂之三尸酒此範詩所由出也東坡榧子詩驅攘三彭仇已我心腹疾意亦相似而不必實有所指

阮籍登廣武嘆曰時無英雄使竪子成名史經臣曰豈謂沛公竪子乎東坡曰非也傷時無劉項也竪子謂晉魏間人耳

按漢紀韓信破齊且欲擊襲楚羽亦軍廣武與漢相守及信死詔齊捕蒯通通曰竪子不用臣之計故令自夷於此籍所謂使竪子成名者正謂淮陰竪子耳籍是以遭時遇主如漢髙者自屬一世之英雄何至令竪子成名李白弔古戰塲詩沈酣呼竪子狂言非至公蓋譏其自許太過以爲狂也東坡以白爲誤非

韓昌黎詩瘖蟬終不鳴有抱不列陳陶隠居本艸曰瘖蟬不能鳴者雌蟬也

按揚雄方言蟬楚謂之蜩寒蜩瘖蜩也郭璞注雲月令亦曰寒蜩鳴知寒蜩非瘖者也然揚子以寒蜩瘖蜩二者楚人通謂之蜩也豈以寒蜩爲瘖哉周書時訓解寒蜩不鳴人皆力爭風土記寒螿鳴於夕王粲詩寒蜩在樹鳴曹子建詩寒蟬鳴我側寒蟬非瘖人所知也

黃山谷聽崇徳君鼓琴詩猶如優曇花時亦出世間按法華經如優鉢曇花時一見耳東坡詩優鉢曇花豈有花皆用此也梁書云波斯國中有優鉢曇花杜佑通典云優鉢曇花鮮華可愛廣志云優鉢曇花似枇杷不花而實實不因花而生本艸綱目云優鉢曇花波斯謂之阿駔又謂之底珍蘇黃二公猶未免爲法華所愚耳

杜詩波漂菇米沈云黒施愚山曰沈云黒言黒如池水見菇米之繁殖

按周禮膳夫注苽雕胡也賈氏曰今南方見有苽米一名雕胡於寶曰苽米其米色黒庾肩吾奉和山子納涼詩黒米生菇葑又有詩秋菇成黒米菇蔣結實至秋乃黒則黒字屬苽不屬波也

沈約宋書云漢武帝令樂人侯暉依琴作坎侯卽空侯也

按史郊祀志禱祠泰一后土始用樂舞益召歌兒作二十五及空侯瑟自此起晉鈕滔母孫氏箜篌賦考玆器之所起實侯氏之所營又楊方賦序作玆器於漢代猶擬易之經應劭曰箜篌漢武帝令樂人侯調依琴作宋書云侯暉恐字誤也惟劉熙釋名以空侯爲師延作不知何據隋書禮樂志又云箜篌出自西域非華夏舊器杜氏通典謂竪箜篌胡樂也漢靈帝好之體曲而長二十二弦又後魏書云烏洛侯國樂有箜篌木槽革靣而施九隋志以爲非華夏舊器疑此類也

古令通韻云客有出韻要一書謂石部有字引羊士諤和蕭侍禦覧鏡詩嵗晏豈燐爲證予謂此必緇譌客以詠鏡於緇何有後見陳子昻荊玉篇此玉有緇燐南巨川賦得沽美玉緇燐志不移則詠玉亦著緇字始知譌

按陸賈新語琥珀珊瑚翠羽珠玉山生水藏擇地而居磨而不燐湼而不緇沈約髙士贊猶玉在泥湼而不緇簡文帝君子行君子懷琬琰不使湼塵緇劉孝威堂上行辛苦篇黃金坐銷鑠白玉遂緇燐詠玉用緇字不始唐人

張景陽七命促封豨僨馮豕選注曰淮南子曰吳爲封豨修蛇小雅曰封大也爾雅曰僨僵也僨或爲防非也按字彚引晉書防馬豕則防是批擊之義未始爲非通雅引作防馬家誤矣又左傳後防娶有仍氏女生子伯封實有豕心故謂之封豕注家並以爲大豕恐非

華陽國誌公孫述廢銅錢置鐵錢百姓貨賣不行鐵錢鑄始見此

按史梁普通中乃議盡罷銅錢置鐵錢人以鐵錢易得盡皆私鑄任昉贈到漑詩云鐵錢兩當一百易代名實蓋謂此也宋太祖令收民間鐵錢鑄農器給江北流民復業者黃山谷詩紫薓可斸宜包貢靑鐵無多莫鑄錢蓋謂此也

王弇州宛委余編云蔡倫造紙見東觀雜記

按盛之荊州記蔡倫漢順帝時人始以魚网造紙張華博物志漢桓帝時桂陽人蔡倫始搗故魚网造紙後漢書蔡倫和帝中常侍按漢紀自和帝歷殤帝安帝至順帝又歷衝帝質帝至桓帝相距六七十年而三書所言各異意當從範史是也

趙徳麟曰潘安仁餉人酒云一經二經至五經乃五瓶也

按侯鯖錄曰陶人爲器有酒經環口修腹可以盛酒受一斗徐淵子以三雅對五經研北雜錄記昔人飲酒詩云登樓客在三雅問字人來揖五經是也又按東觀漢記曰今日嵗首請上雅壽注云雅酒閜也酒杯名雅不始於劉表之子伯雅仲雅季雅也

元史大都八百里以內以天鵞雌防仙鶴鴉鶻賣者卽以其家婦子給捕獲之人

按歐陽原功漁家傲詞水暖天鵞紛欲下鷹房奏獵催車駕柯九思宮詞得雋歸來如奏凱天鵞馳道入宮庭諷刺之意蓋在言外

淮南子墬形訓曰海外有無繼民雒常武人在西北陬硥魚在其南誘注硥魚如鯉有神聖者乘行九野在無繼民之南硥音防

按括地圖曰龍魚一名鰕魚而有神聖乘此以行九野是淮南所說硥魚卽龍魚也尨蓋爲龍之省文硥當音龍注云音防非

周禮龜人注東龜靑西龜白左倪靈右倪若賈疏引爾雅曰右倪不若不若卽若也

按墨子夏后開使飛防鑄鼎於昆吾使翁難雉乙灼白若之龜蓋卽所謂西龜白右倪若也爾雅不若卽若又卽詩所謂於乎不顯不顯卽顯也

月令鴻鴈來賔雀入大水爲蛤鄭注曰來賔言其客止未去也

按魏摯笳賦賔鳥鼓翼蟋蟀悲鳴謝眺郊廟歌楡關命賔鳥當卽以賔鴻爲賔鳥也呂氏春秋髙誘注曰賔雀入水化爲蛤張叔皮論曰賔雀下革田防上騰則誤以賔字屬下又古今注曰麻雀一曰家賔李嶠詩大廈初成日家賔集杏梁則又因賔雀之譌以瓦雀爲賔雀矣

尙書考靈曜曰冬至日月在牽牛一度求昏中者取六項加三旁蠡順布之鄭注曰蠡猶羅也

按史記黃帝順天之紀旁羅日月星辰陸倕刻漏銘俯察旁羅卽旁蠡也用修以爲卽今之羅盤非矣

周七律記曰揆觀琴制舊惟五少宮少商加二爲七琴書所載起於文武實自周始

按通禮纂義曰堯使無勾作琴揚雄琴淸英曰舜彈五之琴而天下治堯加二以合君臣之恩則七不始周也又按魏氏春秋曰孫登好讀易鼓一琴眞誥曰周大賔善鼓一琴是教孫登者杜氏通典曰一琴有十二柱柱如琵琶此一琴也雲山雜記曰謝涓子魯人作琴名龍腰三琴談曰漢琴客張道作琴名響泉三此三琴也琴書曰琴本七後漢蔡邕又加二以象九星在人法九竅筆談曰太宗令待詔蔡裔增琴爲九此九琴也西京雜記曰髙祖初入咸陽周行府庫見有琴長六尺按十三二十六徽此又十三琴也

李義山詩錦瑟無端五十或曰此詩當爲十五呂氏春秋朱襄氏作五瑟瞽叟拌爲十五

按漢郊祀志泰帝使素女鼓五十瑟髙誘注淮南子覽防訓白雪太乙五十琴瑟樂名李長吉上云樂篇五十瑟海上聞義山與王鄭二秀才聽雨夢後作雨打湘靈五十豈不爲五十明證哉爾雅注大瑟二十七周禮樂器圖雅瑟二十三頌瑟二十五溫庭筠詩二十三何太哀雅瑟也又一詩二十五彈夜月頌瑟也世本伏羲作瑟四十五帝王世紀云三十六則又所聞之不同也

黃伯思曰按刀劍錄夏少康三年商太甲四年各鑄銅劍一其文曰定光

按刀劍錄啟子太康嵗在辛夘三月春鑄一銅劍又曰殷太甲四年嵗次甲子鑄一銅劍長三尺文曰定光今云各鑄銅劍一其文曰定光非是又竹書紀年帝太康元年癸未四年陟無辛夘太甲元年辛巳四年是甲申非甲子也其說都無足據

朱子小學云孫思邈曰膽欲大而心欲小智欲圓而行欲方

按計然子曰凡人之道心欲小志欲大智欲圓行欲方孫思邈曰心爲之君君尙恭故欲小詩曰如臨深淵如履薄冰小之謂也膽爲之將以果決爲務故欲大詩曰赳赳武夫公侯幹城大之謂也仁者靜地之象故欲方曰不爲利回不爲義疚方之謂也智者動天之象故欲圓易曰見幾而作不俟終日圓之謂也以此言之蓋是心欲小而膽欲大仁欲方而智欲圓孫蓋因季然之語而爲之釋其義小學引之則又誤仁欲方爲行欲方也

唐書五行志大中十年舒州吳塘堰有眾禽成巢濶七尺髙一尺水禽山鳥無不馴狎中有如人面緑毛紺爪嘴者其聲曰甘人謂之甘虫

按隋五行志陳後主時蔣山有眾鳥鼓翼而鳴曰柰何帝唐書董昌中和時鳥見吳越四目三足其鳴曰羅平天冊此周禮庭氏所謂妖鳥若神者也鄭氏曰神謂非鳥獸之聲或叫於宋太廟譆譆詘詘者是也

楚辭九思云思丁文兮聖明哲哀平差兮迷謬愚呂傅舉兮殷周興忌嚭專兮郢吳虛王逸注云丁當也文文王也

按離騷經說操築於傅巖兮武丁用而不疑呂望之鼓刀兮遭周文而得舉豈非丁文之證乎今云呂傅舉兮殷周興豈非武丁舉傅文王舉呂乎平楚平差夫差忌嚭皆吳楚佞臣詞意甚明以丁爲當蓋謬也

胡元瑞曰象戲之制載太平禦覽用修似未覩也又周武所造像戲與今俗象戲迥不同亦無楊所謂孤虛衝破也

按禦覽所載卽王褒象經序也一曰天文二曰地理三陰陽四時令五算數六律呂七八卦八忠孝九君臣十文武十一曰禮儀以制其則十二曰觀徳以考其行元瑞於十二下無所述但曰禦覽缺此二字則元瑞仍未覩也又庾信象戲賦曰應對坎而衝離或當申而取未亦未始無孤虛衝破也又按隋書郭茂周武帝爲象經隋文從容謂茂曰人主之所爲也感天地動鬼神而象經多亂法何以致人茂竊嘆曰此言豈常人所及因念漢帝之彈棋唐宗之擊踘周武之象戲無益於治徒以階亂人主之所爲可不愼乎

顧炎武日知錄曰三代以上人皆知天文七月流火農夫之辭也三星在天婦人之語也月離於畢戌卒之作也龍尾防晨兒童之謠也後世文人學士有問之而茫然不知者

按秦苻生時有奏太白犯東井者言東井秦分太白謫見必有暴兵起於京師生曰星入井者自爲渇耳何足怪乎又北齊源師攝祠部謂髙阿那肱曰龍見當雩阿那肱驚曰何處龍見其色何如皆此類也

茅鹿門漢書王褒以褒作中和樂爲句職先布詩爲句

按何武使辧士王褒頌漢徳作中和樂職先布詩三篇師古曰樂職謂百官萬姓之樂得其常道也茅以中和樂爲樂篇之名與武云詩三篇舛矣

山堂肆考云無爲州西北有墨池宋米芾爲守時所穿初厭池中蛙鳴取瓦書字投之自是無蛙鳴

按吳僧贊寜感應類從志甑瓦之契投梟自止注云以故瓦書契字置墻上忽聞梟鳴取以投之卽不敢更鳴亦此類也周禮硩蔟氏覆妖鳥之巢以方書日月星辰嵗之號懸其巢上則去之是古者已有是術

尙書大別風淮雨

按隋書虞綽大鳥銘敍聖徳遐宣息別風與淮雨休符潛感表重潤於夷波是別風爲烈風之譌淮雨爲淫雨之譌也

張揖博雅曰昌光握譽爲祥气

按天官書曰地維藏光見有徳者昌疑卽爲昌光也孝經援神契曰喜則含譽射荊州占曰含譽似彗通考曰大中祥符七年正月己酉含譽星見似彗有尾而不長與周伯星同占疑卽爲握譽也

張揖博雅曰天地辟設人皇以來至魯哀公十有四年積二百七十六萬嵗

按自周敬王四十一年壬戌孔子卒至於宋慶元三年丁巳一千六百七十六年文公是年正旦書於藏書閣下東楹蓋文公以道統自任之意也

管城碩記卷三十

