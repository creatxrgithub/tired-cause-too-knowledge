

欽定四庫全書

子部十二

提要

步裏客談二卷

小說家一【雜事之屬臣】等謹案步裏客談二卷宋陳長方撰長方字齊之侯官人紹興戊午進士第官江陰軍學教授初長方父侁爲洪州錄事卒扵官長方奉母居吳依其外祖太僕寺卿林旦家扵步裏遂以名書宋史藝文志載陳惟室步裏客談一卷惟室卽長方之別號宋史差胡伯能作長方行狀稱所著有步裏談錄二卷亦卽此書蓋初名談錄後乃攺今名也所記多嘉祐以來名臣言行而扵熙寧元丰之間邪正是非尢三致意其論元祐黨人不皆君子足破假借標榜之習其引陳瓘與楊時書譏欲裂白麻之非禮亦深明大體所見迥在宋人之上至扵評論文章頗多可采如謂陳師道李杜齊名吾豈敢晚風無不鳴蟬句與黃庭堅坐對眞成被花惱出門一笑大江橫句皆學杜甫縛雞行而陳爲不又引王剛中語謂文字使人擊節賞嘆不如使人肅然起敬又謂文章態度如風雲變滅水波成文直因勢而然以議蘇軾數擬盤谷序之非皆爲有見至謂月自有光非受日之光一條由不知推步之術謂胃無左右一條由不知診之方置之不論可矣此書宋志作一卷與胡伯能狀不合蓋寫之誤今防見永樂大典者裒而輯之尙得五十八條謹以排纂從胡伯能所記仍釐爲二卷乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

步裏客談卷上

宋陳長方撰

太祖皇帝出兵平江南李煜遣其臣徐來以口舌勝趙普屢言擇館伴及又請乃中批差三班院下名使臣以往反覆問之其人聲喏言不識字而已無如之何也

富文忠公少日有詬之者如不聞或問之曰恐罵他人曰斥公名曰富某曰天下安知無同姓名者【案此條載說郛本今增入】

範文正帥西方時相恐其成功入政府欲塞其門故授以邠州觀察使再三以月俸優厚及遣中使宣諭文正力辭以伐其謀竟得請以罷未幾坐擅答李元昊書議加極法降知耀州

範忠宣公言江民表作小官時便作取宰相時事舜居歷山及得天下若固有之者養於素也

魏泰托梅聖兪之名作書號碧雲騢以詆當世巨公如範文正亦不免其曰範公欲附堂吏範仲之故名仲淹意欲結之爲兄弟余於石氏士繇家見之

卲康節先天學自李挺之穆伯長相授墓志中云推其源流逺有端緒其實自陳希夷來嘗雲天下聰明過人惟程伯淳正叔其次則章惇邢恕可傳此學程先生問幾年可成曰二十年先生曰某兄弟無此等閒工夫章邢聞康節語遂來康節視之曰章子厚邢和叔心術不正挾此將何所不爲終不與之故先天之學不傳嘗爲章子厚筮一卦說平生不差一字

熙寧戊申卲堯夫聞杜防啼不樂或問之曰將有人起東南爲相以文敎亂天下此禍非六十年不已未幾王介甫召自江寧介甫所建明經術法令至建炎戊申方熄

徐翼之云見一老堂吏言司馬文正在朝堂處置常程事宜有尋常處忽發一事便令人心服

外祖林卿云翰林學士趙彥若司馬文正上客也人未嘗見其私謁請問者有事公言之平日隨眾進退而已政和間範文甫建議於廬州湖州取周鼎遂持節過宋解後劉器之請敎劉曰君富文忠外孫程正叔門人使某何所措詞

田腴承伯云作官從人奏辟非但賔主便有君臣之義不宜輕也

初筮仕者求敎於劉待制安世曰淸明和緩又問何以言緩曰何事不是忙壊卻此言固足敎初學然學者知道則緩急先後皆不失節矣

劉道原恕嘗面折王介甫故子瞻送之詩云孔融不肯讓曹操汲黯本自輕張湯此語蓋詆介甫也

呂惠卿附王介甫甚固司馬公言利合必離後果發介甫手簡云無使上知蘇子瞻攺鑄顏淵之語曰吾聞覿君子者問雕人不問雕木曰人可雕歟曰呂惠卿雕王安石

邢和叔遇人卽訓誨時人目曰邢訓

呂正獻初喜邢恕聞恕到京訪之旅邸中

王伯虎炳之自編修官得帖職章子厚徧問堂中諸人云誰主張呂正獻曰伯虎於例得實上恩也章遂黙然元祐中東坡行呂吉甫責詞敍神考初用而中棄之曰先皇帝求賢如不及從善若轉圜始以帝堯之聰姑試伯鯀終焉孔子之聖不信宰予又曰喜則摩足以相歡怒則反目以相視旣而語人云三十年作劊子今日方剮得一个有肉漢

元祐間顧子惇臨爲夕郎封駮任情呂汲公大防謀之於呂正獻呂曰遷臨耶躁進者效之責臨耶畏懦者將不敢方今治河之議未決宜遣相河因此賞罰皆非由封駮也

陳瑩中答楊中立書云乃欲毀此白麻哭殿庭某謂白麻王言也不可毀天子之庭非哭所也【案此原本分爲二條而上半段語重當系一條今並】

蔡京爲翰林承防陳瑩中已言治亂之分在京用否蔡君濟元康問之曰京小人也尢好交結宦者用京與宦者得志天下何以不亂靖康初貶京分司與瑩中贈諫議大夫命齊下【案此條又見孫谷祥野老記聞記聞序云先人舊在陳惟室先生講席及見諸所從遊如和靖尹先生之流有野老記聞數篇姑錄梗槪或原系客談中語也】

崇寧間立元祐姦黨碑於宣和殿蔡京書立於諸長吏防事未防星變一夕大雷雨碎宣和殿碑石遂並諸州者去之人心不以爲然而天應之天人無間如此體究可以知道

宣和殿所立元祐姦黨碑以司馬溫公爲首

元祐黨籍固多眞儒賢士然蔡京以勢利傾奪錮之鉤黨者亦多矣未必皆君子也余嘗題其後云等是名丹籍誰知品目多蚖龍同在肆玉石共沈河摧折人材盡消磨歲月過厲階生已甚龜鑑莫蹉跎【已甚謂呂汲公行事也】遊公定夫其子性剛名之以損且曰損君子以懲忿窒欲先賢事事可法

孫中丞多內寵夫人以爲病縱其尢者犯上孫不能堪去之用此遂數人俱去孫不之悟

靖康初金爲城下之盟而去唐欽叟少宰引唐自明皇而後屢失而復興者以人主在外可以號召四方力救京師宜舉景徳故事下詔出臨洛京以令天下或能大振王略不然亦可還據秦雍以圖興復翌日何防入對引蘇內翰志林以謂周之失計未有如東遷之甚其議遂格

欽定四庫全書

步裏客談卷下

宋陳長方撰

盡心一篇眞法言也此孟子晚年言語比之公孫丑等篇無復剛烈之气

伯夷歌云神農虞夏忽然沒兮我安適歸矣陳古刺今用意涵蓄此太史公文筆非伯夷意也

韓師徳曰史記書韓信之語曰吾悔不用蒯通之計乃爲兒女子所詐兒女子指蕭何呂雉也班固略其語曰悔不用蒯通之言死於兒女手殊失本指水上軍鬭入班固刪去亦非也

司馬遷作武帝紀實錄方士神仙事無一字譏刺使讀者不覺思其事則武帝之愚甚也【案此條載說郛本今增入】

漢武亦善用人末年用金霍及東方朔枚臯司馬相如之徒處之皆得其地但中年宰相皆不擇人

太史公有俠气故於趙奢穰苴儀秦刺客等作傳更得手以未嘗窺聖賢門戶故五帝三王孔子孟子傳記𨿽補綴事迹亦未盡善【案此下二條俱據說郛本增入】

西漢末文章與文景武帝時小異然文物之盛也無如武帝時將气有盛衰耶抑由人主所好耶

美新不子云文字畏死仕莽不敢去後人遂以此污之君子惡居下流

範蔚宗黃憲傳最佳憲初無事迹蔚宗直以語言模冩叔度形容體段使後人見之此最妙處其他傳卽馮衍馬援勝蓋得二人文字照映便覺此傳不同以此知班固前書之不可及者亦得太史公司馬相如賈誼董仲舒晁錯劉向諸人文字作底艸爾

五代史於楊凝式不立傳載其歷梁唐晉漢周以疾致仕又不明其本心凝式諫父渉言大人爲唐宰相而以傳國璽與人則其心可見又不仕五代而托心疾其人賢其節髙可知矣余嘗謂自晦與艸木共盡者五代不爲無人史不得其自者固可嘆若凝式本末昭晰史復不書執筆者何其與善之狹也

陳師錫伯修作五代史序文詞平平初蘇子瞻以讓曾子固曰歐陽門生中子固先進也子固答曰子瞻不作吾何人哉二公相推未決陳奮筆爲之

古人作詩斷句輒旁入他意最爲警防如老杜云雞虫得失無了時注目寒江倚江閣是也黃魯直作水仙花詩亦用此體云坐對眞成花被惱出門一笑大江橫至陳無已云李杜齊名吾豈敢晚風無樹不鳴蟬則直不矣

章叔度憲云每下一俗間言語無一字無來處此陳無已黃魯直作詩法也

阿房宮賦只是篇末說秦及六國處佳若丁頭粟粒等語俳優不如

余嘗疑三器論非退之文章又疑下邳侯傳是後人擬作退之傳毛頴以文滑稽耳正如伶人作戱初出一諢語滿塲皆笑此語蓋再出耶毛頴傳贊賞不酬勞以老見疏秦眞少恩哉甚似太史公筆勢董晉行狀書回紇李懷光二事似左氏文字通解非退之文字之乎者也下皆未當其誣退之多矣

秦少遊雲退之元和聖徳詩與平淮西碑如出兩手余以歲月攷之蓋相去十二年也然以平淮西碑方鄆州谿堂詩則又如他人所作也

羅池廟碑古本以渉有新船爲步有新船春與猿吟兮秋與飛作秋與飛歐陽永叔以步有新船是而秋與飛爲不然說者以是爲歐韓文字之分蓋篤論也余嘗以三言評子厚文章曰其大體似紀渻子養鬭雞在中朝時方虛驕而恃气永州以後猶聽影響栁州以後望之似木雞矣

栁子厚先友記廼用孔子七十弟子傳體若眞符及雅則以盤誥詩人之文爲祖矣

東坡辧黃樓賦非代於子由此所謂欲蓋而彰之也卻掃編徐州黃樓東坡所作而子由爲之賦東坡自書韓退之畫記東坡以爲甲乙帳而秦少遊乃效之作五百羅漢記人心之不同如此諭子才道王侍郎剛中語云文字使人擊節賞嘆不如使人肅然生敬【案此條據說郛本增入】

張文潛見富鄭公神道碑至論趙濟處曰公文固奇欲加一字可否遂攺云及英宗神宗之世公老矣功在史官徳在生民北敵西戎視公進退以爲中國輕重而一趙濟敢揺之一字固文字闗紐也

余頃見嘉祐一詔罷茶鹽法讀之數十過不能去手每嘆息以爲眞主言旣而觀歐陽文忠集乃歐筆也歐文溫潤尢宜綸誥之詞其言有私藏盜販實繁有徒嚴刑重誅情所不忍是於江湖外數千里設陷穽而陷吾民也

東坡志林云嘗欲仿盤谷序作一文字竟不能成態度如風雲變滅水波成文直因勢而然必欲執一時之迹以明定體乃欲系風捕影也

余嘗問王子世云蘇氏爲縱橫之學如何曰有之時案上有莊子廟記云只此記中謂莊子於孔氏陽擠而陰助之此語亦縱橫家流也

自古稱齊名甚多其實未必然如姚宋則宋之守正非姚比也韓栁元白四人出處邪正不同人言劉白而劉之詩文亦勝白公至如近代歐梅蘇黃而子瞻文章去黃逺甚黃之詩律蘇亦不逮也

內外二制以潤色王言布告天下爲職一字重輕皆系國體喜則升之九天怒則擠之九地此爲何理要須褒貶之間示有懲戒如駱賔王詆武后讀之但笑至一抔之土未幹六尺之孤安在處乃曰宰相安得失此人武氏猶知此況天下有識之士乎

江淮春夏之交多雨其俗謂之梅雨也蓋夏至前後各半月或疑西北不然余謂東南澤國春夏天地气交水气上騰遂多雨於理有之

或謂月受日之光至望則光滿非也日月內涵陰陽月之陰有時而消長陽亦隨之故光有圓缺至望則月之光自滿適與日望非受日之光

沈存中云世多指脾爲黃庭非也黃庭有名而無形沖炁也虛而無方物者也又云腎有左右所以爲坎離坎離交而滋五蔵如乾坤之生六子余謂知脾非黃庭而謂坎離爲兩腎何異於紾兄之臂而曰姑徐徐也承平時茶酒班殿侍系四五重顏色褁肚先是京師以竹盛五色綫拽之爲戱謂之變綫又以殿侍所系褁肚似之故亦謂之變綫今不復系如許褁肚但有義數條耳【楊宜之侍郎云其前母呂氏舅有爲之者】

古人多用轉蓬竟不知何物外祖林公使遼見蓬花枝葉相屬團欒在地遇風卽轉問之云轉蓬也

