續釋常談宋龔熙正

禦前

後漠蔡邕獨斷天子所在曰禦前

面折

漢王陵傳陳平曰於面折庭爭臣不如君汲黯傳黯爲人惟倨少禮面折不能容人之過公孫弘傳每朝會議開陳其端使入主自擇不肯面折庭爭

下官

通典曰宋孝武帝多積忌諸國史人於本國者不得稱臣而稱下官事在孝武帝紀中也一說者云稱臣者通稱爲梁武帝史攺臣爲下官

陛下

漢髙祖紀注王者世有執兵陳於階陛之側陛下者郡臣尊至嚴之意也

計較

三國誌孫堅傳堅夜馳見袁術畫地計較

姨夫

元氏小叔與侄大淵書云吾時在鳳翔每借書與齊倉曹家徒步執陸姨夫師受

相門有相

按南史王詢召見文徳殿上目送之謂來弁曰可爲相門有相

將門有將

王鎭惡傳宋武帝曰鎭惡王猛孫所謂將門有將

郎君

世說諸葛瑾爲豫州遣別駕詣臺語云小兒恪知謹卿可以語速連往詣恪恪不與相見後相遇別駕喚恪咄咄郎君云

半子

唐回紇傳咸安公主下嫁可汗上書恭甚其書昔爲兄弟今爲半子也

小姑

古樂府焦仲卿妻詞云卻與小姑別淚落連珠子

令弟

文選謝靈運從弟惠連云末路值令弟酬問開顏披心

姑夫

五代史石敬瑭入篡時皇后云姑夫

妹婿

三輔決錄趙岐娶馬續女宗姜爲妻續兄子融岐曰妹婿之故屈志於融

弟婦

弟談數王詢祖曰惟覺妹夫疏於弟婦

先輩

世說王子敬問謝公休何如庾公謝殊不受答曰先輩初無論又人有問太傅子敬可是先輩誰比謝曰阿敬近撮王劉之標

火伴

古木蘭詞云出門見火伴

家屬

孔毅父雜說前漠西域傳屯田輪臺募民壯健累重敢涉者詣田所注累重謂妻子家屬也

丫頭

劉賓客寄贈小樊詩云花面丫頭十三四春來綽約向人時

小家子

殷云小說李膺州縣聶季保小家子不敢見膺

打艸驚蛇

主簿貪賄幹魯魯乃判曰汝𨿽打艸吾已驚蛇

乞兒

漢官儀曰張衡云明帝臨軒雍歷二府光觀壯麗而太尉府獨卑陋顯宗東顧嘆息曰椎牛縱酒勿令乞兒爲宰

檀郎

李商隱詩傳道門庭舊未行今朝歌管屬檀郎李賀詩檀郎眠何處

你你

焦仲卿妻古詩云阿母曰媒人貧賤有此女始適還家門又云阿母謝媒人女子先有誓又云媒人下牀子諾諾復你你

陪酒陪歌

釋仲殊花品序每歲禁煙前後置酒饌以待來賓賞花者不問親疏謂之看花局故俚語云彈琴種花陪酒陪歌

暖寒之具

開元天寶遺事巨豪王元寶每至冬月大雪之際令僕夫自本坊巷口掃雪爲徑路躬親至坊前之巷揖賓客就本家具酒炙宴樂之爲暖寒之具

書手

報應記宋術士淮人應明經舉元和至河陰縣因疾病廢業爲鹽鐵院書手

阿你

李商隱雜纂七不稱意內云少阿你

村气

劉餗隋唐嘉話薛萬徹尙丹陽公主太宗嘗謂人曰此乃薛駙馬村气也

客气

左傳定公八年陽虎入盡客气也南史宋尙書左丞荀赤松奏顏延之啟云髙自比擬合客气虛張

幹事

南史沈文學傳宋明帝就褚彥回求一干事人爲晉平王之上佐

後生子

鮑明遠少年時至衰老行篇云寄語後生子作樂當及春今俗少年者呼爲後生子士往往笑之不謂此乃古語而人尙用之也

