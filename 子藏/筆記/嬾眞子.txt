

欽定四庫全書

子部十

嬾眞子

雜家類三【雜說之屬】提要

【臣】等謹案嬾眞子五卷宋馬永卿撰是編乃其記之書然亦多述劉安世語又開卷冠以司馬光事書中亦多稱光蓋其淵源所自出也宋史藝文志著錄晁陳二家書目乃皆不載然袁文爲建炎紹興間人王楙爲慶元嘉泰間人費衮爲紹熙開禧間人文甕牖閒評駁其中印文五字一條楙野客叢書駁其中承露囊一條衮梁溪漫志駁其漢太公無名母媼無姓一條是其書未嘗不行於世特二家偶遺之耳其書末稱紹興六年蓋成於南渡以後中間頗及事而考証之文爲多如據漢書王嘉封事謂書無教逸欲有邦教當作敖謂陶潛遊斜川詩開嵗倐五十當作五日與殷晉安別詩本十韻傳本誤脫一韻東坡亦誤和九韻謂杜甫詩虯須十八九字出漢書丙吉傳謂韓愈感二鳥賦序貞元十一年誤作十五年又考正曹成王碑衍文訛字及箋釋句讀謂前漢百官表少府之遵官據唐百官志當作導官謂成元英莊子疏不知其時已有縣令誤讀縣爲懸解爲髙名令聞謂古者席面之賓乃稱客列座之賓皆稱旅引左傳爲證謂二十八宿中亢氐觜三星韻略皆誤音謂賜酺始趙武靈王謂河鼓之河當作何謂唐中興頌復復指期復復字本漢書匡衡傳皆引據確鑿不同臆說其謂離騷正則靈均乃小名小字𨿽無所考亦足以備一解惟頗防以二氏至謂韓愈亦深明佛理是亦安世之學喜談禪悅之餘派存而不論可矣乾隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

嬾眞子卷一

宋馬永卿撰

溫公之任崇福春夏多在洛秋冬在夏縣每日與本縣從學者十許人講書用一大竹筒筒中貯竹簽上書學生姓名講後一日卽抽簽令講講不通則公微數責之公每五日作一暖講一杯一飯一面一肉一菜而已溫公先壠在鳴條山墳所有餘慶寺公一日省墳止寺中有父老五六軰上謁云欲獻薄禮乃用瓦盆盛粟米飯瓦罐盛菜羹眞飯土簋啜土鉶也公享之如太牢旣畢復前啟曰某等聞端明在縣日爲諸生講書村人不及往聴今幸略說公卽取紙筆書庶人章講之旣已復前白曰自天子章以下各有毛詩兩句此獨無有何也公黙然少許謝曰某平生慮不及此當思其所以奉答村父笑而去每見人曰我講書曽難倒司馬端明公聞之不介意

廬州東林寺有畫須菩提像如人許大梵相奇古筆法簡易眞奇畫也題曰戊辰歲樵人王翰作此乃本朝開寶四年畫也南唐自顯徳五年用中原正朔然南唐士大夫以爲恥故江南寺觀中碑多不題年號後但書甲子而已後戊辰七年歲次乙亥遂收江南

僕友人陳師黯子直甞謂僕云漢諸儒所傳六經與今所行六經不同互有得失不可以偏辭論也王嘉奏封事曰臣聞咎繇戒帝舜曰亡敖佚欲有國兢兢業業一日二日萬幾師古曰虞書咎繇謨之辭也言有國之人不可敖慢佚欲但當戒愼危懼以理萬事之幾也敖音傲今尙書乃作無教逸欲有邦恐敖字轉寫作教字耳若謂天子教諸侯逸欲恐非是也僕曰書序科斗書廢已久時人無能知者爲隸古更定以竹簡冩之所冩訛或有此理

自唐以來呼太常卿爲樂卿或云太常禮樂之司故有此名然不呼爲禮卿何也然此二字古有之前漢食貨志武帝置賞官名曰武功爵第八級曰樂卿故後之文人因取二字用之亦自無害耳

元城先生有言魏徵傳稱帝僕所爲碑停叔玉昏顧其家衰矣此言非也鄭公之徳國史可傳何賴於碑而停叔玉昏乃天以佑魏氏也且房杜何如人也以子尙主遂敗其家僕後考魏氏之譜鄭公四子叔玉叔瑜叔琬叔珪而叔瑜生華華生商商生明明生馮馮生謩至此五世矣使其家尙主而其禍或若房杜豈有再振之理故先生曰停叔玉昏乃天以佑魏氏也信哉

杜牧傳稱牧仕宦不合意而從兄悰位將相怏怏不平卒年五十僕以杜氏家譜考之襄陽杜氏出自當陽侯預而佑蓋其後也佑生三子師損式方從郁師損三子詮愉羔式方五子憚憓悰恂怕從郁二子牧顓羣從中悰官最髙而牧名最著豈以富貴聲名不可兼乎杜氏凡五房一京兆杜氏二杜陵杜氏三襄陽杜氏四洹水杜氏五濮陽杜氏而杜甫一不在五之中豈以其仕官不逹而諸杜不通譜系乎何家譜之見遺也唐史稱杜不通襄州襄陽人晉徵南將軍預逺裔審言生閒閒生甫由此言之則甫佑同出於預而家譜不載未詳

陜府平陸主簿張貽孫子訓甞問僕魚袋制度僕曰今之魚袋乃古之魚符也必以魚者蓋分左右可以合符而唐人用袋盛此魚今人乃以魚爲袋之飾非古制也唐車服志曰隨身魚符左一右一左者進內右者隨身皆盛以袋三品以上飾以金五品以上飾以銀景雲中詔衣紫者以金飾之衣緋者以銀飾之謂之章服蓋有據也

天道逺矣漢再受天命其兆見於孝景程姬之事然長沙定王發凡十有五子並載於王子諸侯年表元光六年七月乙巳受封者四人元朔四年三月乙丑受封者六人元朔五年三月癸丑受封者一人其年六月壬子受封者四人內舂陵侯買乃其一也而舂陵侯者乃光武之祖也舂陵節侯買卒戴侯熊渠嗣卒孝侯仁嗣卒侯敞嗣建武二年立敞子祉爲城陽王蓋以祉者舂陵之正統也故光武立爲王然則國之興廢豈偶然哉僕以光武出於舂陵買之後而長沙定王發本傳中不載其詳因備載之

張子訓甞問僕曰恬造筆然則古無筆乎僕曰非也古非無筆但用兔毛自恬始耳爾雅曰不律謂之筆史載筆詩云貽我彤管夫子絕筆獲麟莊子云防筆和墨是知其來逺矣但古筆多以竹如今木匠所用木斗竹筆故其字從竹又或以毛但能染墨成字卽謂之筆至恬乃以兔毛故毛頴傳備載之

田敬仲田穉孟田湣田須無田無宇田開田乞田常五世之後並爲正卿謂田無宇也八世之後莫之與京謂田常也自齊桓公十四年陳公子完來奔歲在己酉至簡公四年田常弒其君凡一百九十二年其事始驗史記但云舊敬仲完世家不謂之齊不與其簒也與莊子胠篋篇同義

元城先生甞言古之史出於一人之手故寓意深逺且如前漢書每同列傳者亦各有意楊王孫武帝時人胡建昭帝時人朱云元帝時人梅福成帝時人云敞平帝時人爲一列傳蓋五人者皆不得其中然其用意則皆可取王孫裸葬𨿽非聖人之道然其意在於矯厚葬也胡建爲軍正丞不上請而擅斬禦史然其意在於明軍法也朱云以區區口舌斬師傅然其意在於去佞臣也梅福以疏逺小臣而言及於骨肉權臣之間然其意在於尊王室也云敞犯死救師𨿽非中道然忠義所激耳稍近其中故敍傳云王孫裸葬建乃斬將云廷訐禹福逾【注云逺也】刺鳯是謂狂狷敞近其衷【注雲中也】言此五人皆狂狷不得中道獨敞近於中耳此其所以爲一列傳

世言五角六張此古語也甞記開元中有人獻俳文於明皇其略云說甚三皇五帝不如來告三郎旣是千年一遇且莫五角六張三郎謂明皇也明皇兄弟六人一人早亡故明皇爲太子時號五王宅寧王薛王明皇兄也申王岐王明皇弟也故謂之三郎五角六張謂五日遇角宿六日遇張宿此兩日作事多不成然一年之中不過三四日紹興癸丑歲只三日四月五日角七月二十六日張十月二十五日角多不過四日他皆仿此

王禹玉年二十許就州秋解試瑚璉賦官韻端木賜爲宗廟之器滿場中多第二韻用木字云惟彼聖人粵有端木而禹玉獨於第六韻用之上睎顏氏願爲可鑄之金下笑宰予恥作不雕之木則其奇巧亦異矣哉

世所傳五栁集數本不同謹按淵明乙丑生至乙巳歲賦歸去來是時四十一矣今遊斜川詩或云辛丑歲則方三十七歲或云辛酉歲則已五十七而詩雲開歲倐五十皆非也若雲開歲倐五日則正序所謂正月五日言開歲倐忽五日耳近得廬山東林舊本作五日宜以爲正又舊气和天象澄作此象訛耳集中如此類極多今特舉此一篇

詩書之序舊同在一處不與本篇相連如堯典舜典以下闗雎葛覃以下並一簡牘而書之至孔安國乃移之故曰書序序所以作者之意昭然易見宜相附近故引之各冠其篇首後毛公爲詩傳亦復如是故逸書逸詩之名可以見者緣與今所存之序同此一處故也若各冠其篇者則亡之矣蓋其餘則簡編眾多故或逸之今之逸書逸詩是也

成湯旣沒太甲元年注云太甲太丁之子湯之孫也太丁未立而卒及湯沒而太甲立稱元年惟元祀十有二月乙丑伊尹祠於先王注云成湯崩逾月太甲卽位奠殯而告據此文意則成湯之後中間別無君也然孟子云湯崩太丁未立外丙二年仲壬四年太甲顚覆湯之典刑伊尹放之於桐據此則中間又有兩君矣史記湯崩太丁未立而卒於是乃立太丁之弟外丙是爲帝外丙外丙卽位二年崩立外丙之弟仲壬是爲帝仲壬帝仲壬卽位四年崩伊尹乃立太丁之子太甲太甲成湯適長孫也以此考之然則書所謂成湯旣沒太甲元年者蓋爲伊尹欲明言成湯之徳以訓嗣王故須先言成湯旣沒非謂中間無二君也而注誤認此語遂失之當以孟子史記爲正

五栁與殷晉安別詩舊本十韻第九韻云才華不隠世江湖多賤貧第十韻云脫有經過便念來存故人今世有本無第十韻故東坡詩送張中亦止於貧字云不救歸裝貧又今本雲遊好非久長一遇盡因勤而舊本雲遊好非少長一遇定因勤蓋其意云吾與子非少時長時遊從也但今一相遇故定交耳此語最妙識者自知之

唐祕書省吏凡六十七人典書四人楷書十人令史四人書令史九人亭長六人掌故八人熟紙匠十人裝潢匠六人筆匠六人且世但知鄕邨之吏謂之亭長殊不知唐諸司多有之尙書省誌云以亭長啟閉傳禁約則知三省亦有也然裝潢恐是今之表背匠然謂之潢其義未詳

元祐中東坡知貢舉日並行詩賦經義書題中出而難任人蠻夷率服注云任佞也難者拒之使不得進也難任人則忠信昭而四夷服東坡習大科日曽作忠信昭而四夷服論而新經與注意同當時舉子謂東坡故與金陵異說以爲難於任人則得賢者故四夷服及東坡見說怒曰舉子至不識字輙以難【去聲】爲難【平聲】盡黜之惟作難【去聲】字者皆得蓋東坡原不曽見新經而舉子未甞讀注故也聞之於柴愼微

古今之事有可資一笑者太公八十遇文王世所知也然宋玉楚詞云太公九十乃顯榮兮誠未遇其匡合東方朔云太公體行仁義七十有二乃設用於文武噫太公老矣方得東方朔減了八歲卻被宋玉展了十歲此事眞可絕倒

古人吟詩絕不艸艸至於命題各有深意老杜獨酌詩云步屧深林晚開樽獨酌遲仰蜂粘落絮行蟻上枯梨徐步詩云整履步靑蕪荒庭日欲晡芹泥隨燕嘴花蕊上蜂須且獨酌則無獻酬也徐步則非奔走也以故蜂蟻之類微細之物皆能見之若夫與客對談急趨而過則何睱視詳至於是哉僕甞以此理問僕舅氏舅氏曰東山之詩蓋甞言之伊威在室蠨蛸在戶町畽鹿場熠燿宵行此物尋常亦有之但人獨居閒時乃見之耳杜詩之源出於此

吳興老釋子野雪蓋精廬詩名徒自振道心常晏如想子棲禪夜見月東峯初淸磬落巖谷焚香滿空虛夙慕端成舊未識豈爲疎願以碧雲思方君怨別余茂苑繁華地流水野僧居何當一遊詠倚閣吟躊躕右蘇州招晝公詩晝公卽皎然也居於湖舊說皎然欲見韋蘇州恐詩體不合遂作古詩投之蘇州一見大不滿意繼而皎然復獻舊詩蘇州大稱賞曰幾誤失大名何不止以所長見示而輙希老夫之意且蘇州詩格如此髙古而皎然卒然效之宜乎不逮也士欲迎合者以此少戒

同州澄城縣有九龍廟然只一妃耳土人云馮瀛王之女也夏縣司馬才仲戱題詩云身旣事十主女亦妃九龍過客讀之無不一笑才仲名棫兄才叔名槱皆溫公之侄孫豪傑之士咸未四十而卒文季每言及之必慘然也

聖人之言何其逺哉𨿽弟子皆可與聞而又擇其中尢可與言者言之仲尼之弟子皆孝也而曽子爲上首故孔子與之言孝經佛之弟子皆解空也而須菩提爲上首故佛與之言金剛經余弟子不與也

楚辭山鬼曰若有人兮山之阿被薜茘兮帶女蘿旣含睇兮又宜笑子慕予兮善窈窕僕讀至此始悟莊子之言曰西施捧心而嚬鄰人效之皆棄而走且美人之容或笑或嚬無不佳者如屈子以笑爲宜而荘子以嚬爲美也若醜人則嚬固增醜狀而笑亦不宜矣屈荘皆方外人而言世間事曲盡其妙然亦不害爲道人也

襄鄧之間多隠君子僕爲淅川令日與一老士人鄭正字楚老往還楚老之言可取者極多今但記其論天一說楚老之言曰古今言天者多矣皆無所考據獨一說簡易可信列子之言曰終日在天中行止張湛注曰自地以上皆天也此言可信僕初未信其言俄被差爲金州考試官行金房道中過外朝雞鳴馬息女媧諸嶺髙至十里或二十里然則自下望之豈不在天中行乎後又觀抱朴子言自地以上四十里則乘剛气而行蓋自此以上愈髙愈淸則爲神靈之所居三光之所縣蓋天積气耳非若形質而有拘礙但愈髙則愈逺耳若曰自地至天凡若干裏僕不信也

杜工部送重表侄王砯評事詩云秦王時在坐眞气驚戶牖又云次問最少年虯須十八九然十八九三字乃出於丙吉傳云武帝曽孫在掖庭外家者至今十八九矣其語蓋出於此始信老杜用事若出天成其大略如此今特舉此一篇

縣尉呼爲少府者古官名也漢百官表云大司農供軍國之用少府則奉養天子名曰禁錢府是別藏少者小也故稱少府以亞大司農也蓋國朝之初縣多惟令尉令旣呼明府故尉呼少府以亞於縣令

東坡至黃州邀一隠士相見但視傳舎不言而去東坡曰豈非以身世爲傳舎相戒乎因贈以詩末云士廉豈識桃椎妙妄意稱量未必然此蓋用朱桃椎故事也髙士廉備禮請見與之語不答瞪目而去士亷再拜曰祭酒其使我以無事治蜀耶乃簡條目州遂大治東坡用事之切當如此皆取隠士相見不言之意也

今之契丹謂中國爲漢者蓋有說也西域傳載武帝輪臺詔曰匈奴防馬前後足言秦人我丐若馬注謂中國人爲秦人習故言也故今契丹謂中國爲漢亦由是也

鄭吉傳云威振西域並防西北道故號都防中西域而立幕府治烏壘城鎭撫諸國誅伐懷集之漢之號令班西域矣始自張直成於鄭吉僕以西域傳考之烏壘去玆國三百五十里而烏壘去陽闗二千七百三十八里於西域爲中然烏壘戶百一十口千二百勝兵三百人而西域五十餘國咸聴指揮蓋漢積威之所致也始信女騫以三五胡人守中國一大郡而人不敢圖者良有以夫

沈傳師遊嶽郁寺詩云承明年老輙自論乞得湘守東南奔蓋用嚴助故事也嚴助爲會稽太守數年不聞問賜書曰制詔會稽太守君厭承明之廬勞侍從之事今以傳師傳考之穆宗時召入翰林爲學士攺中書舎人翰林闕承旨次當傳師穆宗欲面命辭曰學士院長防天子宻議次爲宰相臣自知必不能願治人一方爲陛下長養之因稱疾出遂以本官兼史職俄出爲湖南觀察使故傳師於詩以見其志

元城先生曰某之北歸與東坡同途兩舟相防未甞一日不相見甞記東坡自言少年時與其父並弟同讀富鄭公使北語錄至於說大遼國主云用兵則士馬物故國家受其害爵賞日加人臣受其利故凡北朝之臣勸用兵者乃自爲計非爲北朝計也遼主明知利害所在故不用兵三人皆嘆其言以爲明白而切中事機時老蘇謂二子曰古人有此意否東坡對曰嚴安亦有此意但不如此明白老蘇笑以爲然

嬾眞子卷一

欽定四庫全書

嬾眞子卷二

宋馬永卿撰

仁宗皇帝道徳如古帝王然禪學亦自髙逺僕遊阿育王山見皇祐中所賜大覺禪師懷璉禦書五十三卷而偈頌極多內有一頌畱懷璉住京師云虛空本無礙智解來作祟山卽如如體不落偏中位又有一頌後作一圓相下注兩行雲道著喪身失命道不著佛性仰窺見解實歷代祖師之上宜乎身居九重道超萬物外則不爲姦邪所蔽內則不爲聲色所惑而享永年推其緒餘燕及天下昆虫艸木咸受上賜故宸奎閣記云古今通佛法者一人而已至哉言乎

本朝宰相銜帶譯經潤文使蓋本於唐也顯慶元年正月奘法師在大慈恩寺翻譯西天所得梵本經論時有黃門侍郎薛元超中書侍郎李義府問古來譯儀式如何師答云苻堅時曇摩瞿譯中書侍郎趙整執筆姚興時鳩摩羅什譯安城侯姚嵩執筆後魏時菩提畱支譯侍中崔光執筆貞觀中波羅頗那譯左僕射房齡趙郡王李孝恭太子詹事杜正倫太府卿蕭璟等監閱今獨無此正月壬辰勅曰大慈恩寺僧奘所翻經論旣新傳譯文義須精宜令太子太傅尙書左僕射燕國公於志寧中書令來濟禮部尙書許敬宗黃門侍郎薛元超中書侍郎李義府杜正倫時爲防閱有不穩當處卽隨事潤色之右出藏經三藏法師傳

關中隠士駱耕耕道常言修養之士當書月令置坐左右夏至宜節嗜欲冬至宜禁嗜欲蓋一陽初生其气微矣如艸木萌生易於傷伐故當禁之不特節也且嗜欲四時皆損人但冬夏二至陰陽爭之時大損人耳僕曰不獨月令如此唐栁公度年八十有彊力人問其術對曰吾平生未甞以脾胃熟生物暖冷物以元气佐喜怒此亦可爲座右銘也耕道曰然

舊說載王禹玉久在翰苑曽有詩云晨光未動曉驂催又向壇頭飲社杯自笑治聾終不是明年彊健更重來或曰古人之詩有此意乎僕曰白樂天爲忠州刺史九日題塗溪云蕃艸席鋪楓防葉竹枝歌送菊花杯明年尙作南賔守或值重陽更一來亦此意也但古人作詩必有所擬謂之神仙換骨法然非深於此道者亦不能也

六一先生作事皆寓深意公生於景徳之四年至慶曆五年坐言者論張氏事責知滁州時方年三十九矣未及彊仕之年已有醉翁之號其意深矣後韓魏公同在政府六一長魏公一歲魏公諸事頗從之至議推尊濮安懿王同朝俱攻六一故六一遺令托魏公作墓志墓志中盛言初議推尊時乃政府熟議共入文字欲令魏公承當此事以破後世之惑耳或云張氏事𨿽下六一千百軰人猶且不爲至若推尊則遽亡前朝盛徳而大違典禮故諸公攻之不少貸也然六一深以此事爲然故於五代史義兒傳極致意焉噫人心不同猶其面也此言得之

溫公熈寧元丰間甞往來於陜洛之間從者才三兩人跨驢道上人不知其溫公也每過州縣不使人知一日自洛趨陜時陜守劉仲通諱航元城先生之父也知公之來使人迓之公已從城外過天陽津矣劉遽使以酒四樽遺之公不受來使酷云若不受必重得罪公不得已受兩壺行三十里至張店鎭乃古傅巖故地於鎭官處借人復還之後因於陜之使宅建四公堂謂召公傅公姚公溫公此四公者皆陜中故事也唐姚中令陜之硤石人今陜縣道中路旁有姚氏墓碑徐嶠之書並撰

僕少時在髙郵學讀送窮文至五鬼相與張眼吐舌跳踉偃僕抵掌頓腳失笑相顧僕不覺大笑時同舎王抃彥法問曰何矧【笑至甚爲矧】僕曰豈退之眞見鬼乎彥法曰此乃髑髏之深嚬蹙頞蓋想當然耳且古人作文必有所擬此擬子云逐貧賦也僕後以此言問於舅氏張奉議【従聖】舅氏曰不然規矩方圓之至也若與規矩合則方圓自然同也若學問至古人自然與古人同不必擬也譬如善射後矢續前矢善馬后足及前足同一理也昨日讀韓文忽憶此話今三十年矣撫捲驚嘆者久之

詩人之言爲用固寡然大有益於世者若長恨歌是也明皇太眞之事本有新臺之惡而歌云楊家有女初長成養在深閨人不識故世人罕知其爲壽王瑁之妃也春秋爲尊者諱此歌眞得之

謚之曰靈蓋有二義謚法曰徳之精明曰靈亂而不損曰靈若周靈王衞靈公是美謚也若楚靈王漢靈帝是惡謚也莊子曰靈公之爲靈也久矣此褒之也漢贊之曰靈帝之爲靈也優哉此貶之也故曰此一字兼美惡兩謚

唐世士大夫崇尙家法栁氏爲冠公綽唱之仲郢和之其餘名士亦各修整舊傳栁氏出一婢婢至宿衞韓金吾家未成券聞主翁於防事上買綾自以手取視之且與駔儈議價婢於牕隙偶見因作中風狀僕地其家怪問之婢云我正以此疾故出栁宅也因出外舎問曰汝有此疾幾何時也婢曰不然我曽伏事栁家郎君豈忍伏事賣絹牙郎也其標韻如此想是栁家家法淸髙不爲塵垢卑賤故婢化之乃至如此𨿽今士大夫妻有此見識者少矣哀哉聞之於田亙元邈

僕友王彥法善談名理甞謂世人但知韓退之不好佛反不知此老深明此意觀其送髙閒上人序云今閒師浮屠氏一死生解外膠是其爲心必泊然無所起其於世必淡然無所嗜泊與淡相遭頹隨委靡潰敗不可收拾觀此言語乃深得歷代祖師向上休歇一路其所見處大勝裴休且休甞爲圓覺經序考其造詣不及退之逺甚唐士大夫中裴休最號爲奉佛退之最號爲毀佛兩人所得淺深乃相反如此始知循名失實世間如此者多矣彥法名抃髙郵人慕淸獻之爲人卒於布衣僕今日偶讀圓覺經序因追書之

退之感二鳥賦云貞元十五年五月戊辰愈東歸又云讀書著文自七歲至今凡二十二年以文集詳考之是年乃貞元十一年也今按貞元十一年退之年二十八是年三上書宰相不遇而出闗故曰自七歲至今凡二十二年至十二年七月從董晉平汴州至十五年二月晉薨退之護喪歸葬洛陽半道聞汴州亂退之旣至洛陽徑走彭城省視其家遂復在徐州節度使張建封幕下是年五月作董晉行狀其後書云貞元十五年五月十八日故吏前汴宋亳永等州觀察推官將仕郎祕書省校書郎韓愈狀是時退之年三十二則知作感二鳥賦時貞元十一年明矣但後人誤書十五年也

杜牧之華蕚樓詩云千秋佳節名空在承露絲囊世已無惟有紫苔偏稱意年年因得上金鋪金鋪出甘泉賦云排玉戶而颺金鋪注云金鋪門首也言風之所至排門鋪擊皷鍰鈕蓋此樓久無人登而苔蘚生其門上矣漢以金盤承露而唐以絲囊絲囊可以承乎此不可解

襄鄧之間多隠君子僕甞記陜州夏縣士人樂舉明逺甞云二十四气其名皆可解獨小滿芒種說者不一僕因問之明逺曰皆謂麥也小滿四月中謂麥之气至此方小滿而未熟也芒種五月節種讀如種類之種謂種之有芒者麥也至是當熟矣僕因記周禮稻人澤艸所生種之芒種注云澤艸之所生其地可芒種種稻麥也僕近爲老農始知過五月節則稻不可種所謂芒種五月節者謂麥至是而始可收稻過是而不可種矣古人名節之意所以告農之早晚深矣

莊子之言有與人意合者今輙記之莊子之言曰地非不廣且大也今之所用容足耳然側足而墊之致黃泉解之者曰墊者掘也地亦大矣人之所用不過容足若使側足之外掘至黃泉則人戰栗不能行矣僕因從而解之曰所以然者以足外無餘地也今有人廉也而人以爲貪正也而人以爲滛何也以亷正之外無餘地也若云伯夷之亷也栁下惠之正也則人無不信者以有餘地也故曰君子能爲可信不能使人之必信人若未信當求之已不可求之人

政和中僕爲鄧州淅川縣令與順陽主簿張持執權同爲金州考試官畢同途而歸至均州界中宿於臨漢江一寺寺前水分兩股行十餘里復合主僧年六十餘極善談論因言股河主僧曰不獨江漢如此天漢亦復如是因取天漢圖相示天漢起於東方經箕尾之間謂之漢津乃分爲二道其南道則經傅說星天籥星弁星河皷星其北道則經龜星南斗魁星左旗下至天津而合爲一道故知股河天地皆然也僕曰凡水之行前遇堆阜則左右分流遂如股之狀今天漢乃水象亦有髙卑坳平之狀乎其僧笑曰吾不知也後有知星者亦不能答

天下之事有一可笑者今輙記之子路在弟子中號爲好勇天下之至剛彊人也而衞彌子瑕者至以色悅人天下之至柔弱人也然同爲友壻故孟子曰彌子之妻與子路之妻兄弟也彌子謂子路曰夫子主我衞卿可得也夷考其時正衞靈公之時何二人賦性之殊也爾雅曰兩壻相謂爲亞注云今江東人呼同門爲僚壻嚴助傳呼友壻江北人呼連袂又呼連襟

壯士感恩起變服不變姓朋友攺舊觀僮僕生新敬右孟東野贈韓退之爲行軍司馬詩以傳考之非也東野卒於元和九年時退之爲史館修撰至元和十二年冬乃以右庶子爲彰義軍行軍司馬而東野不及見也前詩乃退之從董晉入汴州爲汴州觀察推官時詩也退之年二十五及第四五年不得官至貞元十二年乃爲董相從事故有舊觀新敬之語其後爲中書舎人左遷右庶子乃爲行軍司馬位望隆盛久矣何新敬之說哉

曹成王碑句讀差訛說不可解又爲人轉易其字故愈不可解僕舊得柴愼微善本今是正之一本云觀察使殘虛使將國良戎界良以武岡叛柴本作初觀察使虛使將國良戎界本無殘字蓋虛使其將國良往戎界故良不往以武岡叛也又一本云披安三縣詠其州斬僞刺史柴本詠字作訹披音鹿非反蓋言披剝安州之三縣故以威名訹懼其州人使斬其不當爲刺史者蓋當時刺史李希烈之黨也

今之僧尼戒諜云知月黒白大小及結解夏之制皆五印度之法也中國以月晦爲一月而天竺以月滿爲一月唐西域記雲月生至滿謂之白月月虧至晦謂之黒月又其十二月所建各以所直二十八宿名之如中國建寅之類是也故夏三月自四月十六日至五月十五日謂之額沙茶月卽鬼宿名也自五月十六日至六月十五日謂之室羅伐挐月卽栁星名也自六月十六日至七月十五日謂之婆逹羅鉢陁月卽翼星名也黒月或十四日或十五日月有大小故也故中國節气與印度逓爭半月中國以二十九日爲小盡印度以十四日爲小盡中國之十六日乃印度之初一日也然結觧夏之制宜如西域記用四月十六日蓋四月十五日乃屬道瑟吒月乃印度四月盡日也僕因讀藏經故謾錄出之

隴石詩云旊大瓶甕小所任各有宜考工記埴之工陶旊注云旊讀如甫始之甫鄭元謂旊讀如放音義甫岡切韻略甫兩切與昉同音注云摶埴工以此考之則旊者乃摶埴之工耳非器也而退之乃言旊大瓶甕小者何也考工記旊人爲簋實一觳崇直厚半寸唇寸豆實三而成觳崇尺注觳受斗二升豆實四升故云豆實三而成觳然則旊人所作器大者不過能容斗二升小者不過能容四升耳考工記前作陶旊後作旊人當以後爲正

退之石鼓歌云防功勒成告萬世鑿石作鼓隳嵯峨從臣才藝咸第一簡選撰刻畱山阿或云此乃退之自況也淮西之碑君相獨委退之故於此見意此說非也元和元年退之自江陵法曹徴爲博士時有故人在右輔上言祭酒乞奏朝廷以十橐駝載十石鼓安太學其事不從後六年退之爲東都分司郎官及爲河南令始爲此詩歌中備載此事明甚後元和十二年春退之始被命爲淮西碑前歌乃其防也又云日消月鑠就埋沒而淮西碑亦竟磨滅恐亦防也

曹成王碑云王姓李氏諱臯字子蘭謚曰成其先王明以太宗子國曹又云太支十三曹於弟季或亡或微曹始就事今按曹王明之母楊氏乃齊王元吉之妃也後太宗以明出繼元吉後此人倫之大惡也故退之爲國諱旣言其先王明以太宗子國曹又云太支十三曹於弟季其言弟季尢有深意蓋元吉之變在於蚤年及其暮年乃有曹王故曰弟季蓋非東昏奴之比也前軰用意皆出忠厚誠可法哉

李方叔初名豸從東坡遊東坡曰五經中無公名獨左氏曰庶有豸乎乃音直氏切故後人以爲虫豸之豸又周禮供具絼亦音治乃牛鼻繩也獨玉篇有此豸字非五經不可用今宜易名曰廌方叔遂用之秦少防見而嘲之曰昔爲有腳之豸乎今作無頭之廌乎豸以況狐廌以況箭方叔倉卒無以答之終身以爲恨

長安慈恩寺塔有唐新進士題名𨿽妍媸不同然皆髙古有法度後人不能及也宣和初本路漕栁瑊集而刻之石亦爲奇玩然不載鴈塔本末僕讀藏經因謾記之唐奘法師貞觀三年八月往五印度取經至十九年正月復至京師得如來舎利一百五十粒梵本六百五十七部始居洪福寺翻譯至二十二年皇太子治爲文徳皇后於宮城南晉昌裏建太慈恩寺寺成令奘居之永徽二年師乃於寺造甎浮屠以藏梵本恐火災也所以謂之鴈塔者用西域故事也王舎城之中有僧防堵波僧防者唐言鴈也堵波者唐言塔也師至王舎城甞禮是塔因問其因緣云昔此地有伽藍依小乘食三淨食三淨食者謂鴈也犢也鹿也一日眾僧無食仰見羣鴈翔飛輙戲言曰今日眾僧闕供摩薩埵宜知【好施謂之薩埵】其引前者應聲而墮眾僧欲泣遂依大乘更不食三淨仍建塔以鴈埋其下故師因此名塔先是師先翻瑜珈師地論成進禦太宗制大唐三藏聖教序時皇太子治又制述聖記有宏福寺僧懷仁集王右軍字勒二文於碑及鴈塔成禇遂良乃書二帝序記安二碑於塔上其後遂爲遊人咸集之地故章八元詩云七層突兀在虛空四十門開面面風卻訝烏飛平地上自驚人語半天中回梯暗路如穿洞絕頂初攀似出籠落日鳯城佳气合滿城春睡雨蒙蒙此詩人所膾炙然未若少陵之髙致也杜詩人所易見此更不錄

唐人欲作寒食詩欲押餳字以無出防遂不用殊不知出於六經及楚辭也周禮小師掌教簫注云簫編小竹管如今賣飴餳者所吹也管如篴並而吹之招魂曰粔【巨】籹宻餌有餦餭些注云餦餭餳也但戰國時謂之餦餭至後漢時乃謂之餳耳

尙書謂之八座其來久矣然學者少究其源或以六曹二丞爲八座或以六曹二僕爲八座皆非也此事載於晉書職官志其詳今錄於左漢光武以三公曹主歲盡考課諸州郡事攺常侍曹爲吏部曹主選舉祠祀事民曹主繕修功作鹽池園苑事客曹主防駕胡朝賀事二千石曹主治地者

得一序石刻題云前鄕貢進士韓愈撰乃知作此文時年未三十故能豪放如此今按退之年二十五及第後三試博學宏辭科皆被黜落故曰四舉於禮部乃一得三選於吏部卒無成繼而以鄕貢進士三上書宰相復不遇卽出闗時年二十八矣且以退之文辭宏放如此而被黜何哉蓋唐人之文皆尙華麗妥貼而退之乃聱牙如此宜乎額也

嬾眞子卷二

欽定四庫全書

嬾眞子卷三

宋馬永撰

藝祖旣平江南詔以兵器盡納州不得支動號曰禁庫方臘作亂童貫出徵許於逐州軍選練兵仗旣開禁庫兩房將士望見所貯弓挺直大喜曰此良弓也因出試之宛然如新是日弓數千張立盡噫自開寶之乙亥至宣和之辛丑一百四十七年而膠漆不脫可謂異矣女眞犯闕東南起勤王之師僕時爲江都丞帥臣翁彥國令州作院造神臂弓限一月成皆不可用當時識者以爲國初之弓限一年成而今成於旬日之間宜乎美惡之相絕也僕考考工記然後知弓非一年不可用也弓人爲弓取六材必以其時凡爲弓冬析幹春液角夏治筋秋合三材寒奠體冰析灂春被則一年之事鄭氏注云期年乃可用且三代之時百工傳氏孫襲祖業子受父訓故其利害如此詳盡我藝祖奮起於五代之後而制作之妙逺合三代不亦聖謩之宏逺乎

洛中邵康節先生術數旣髙而心術亦自過人所居有圭竇甕牗圭竇者墻上鑿門上鋭下方如圭之狀甕牗者以敗甕口安於室之東西用赤白紙糊之象日月也其所居謂之安樂窩先生以春秋天色溫涼之時乘安車駕黃牛出遊於諸公家諸公皆欲其來各置安樂窩一所先生將至其家無老少婦女良賤咸迓於門迎入窩爭前問勞且聴先生之言凡其家婦姑妯娌婢妾有爭競經時不能決者自陳於前先生逐一爲分別之人人皆得其懽心於是酒殽競進厭飲數日徐遊一家月餘乃歸非獨見其心術之妙亦可想見洛中士風之美聞之於司馬文仲楫

前漢百官表少府之屬官凡五十餘人有遵官掌米谷以奉至尊然學者多疑遵字之義僕考唐百官志導官令掌導擇米麥凡九谷皆隨精麄考其耗損而供然漢導字下從寸唐防字下從禾今按防略瑞禾一莖六穗謂之防恐唐以瑞禾名官也僕嘗以此問舅氏笑云此蓋讀司馬長卿封禪書誤耳書云導一莖六穗於包注云導擇也一莖六穗謂嘉禾之米也後人誤以瑞禾爲防遂並官名失之可一笑也舅氏張文林相茂實端方不偶卒於銓曺

前漢初去古未逺風俗質略故太上皇無名母媼無姓然唐宰相世系表敍劉氏所出云昔士防適秦歸晉有子畱於秦自爲劉氏秦滅魏徙大梁生淸徙沛生仁號丰公生煓字執加生四子伯仲邦交邦漢髙帝也噫髙皇之父漢史不載其名而唐史乃載之此事亦可一笑煓音端

唐史韓退之傳擢監察禦史上防極諫宮市徳宗怒貶陽山令此說非也集中自載禦史臺論天災人饑狀故退之寄三學士詩云是年亰師旱田畆少所收適防除禦史誠當得言秋拜防詣閤門爲忠寧自謀上陳人疾苦無令絕其喉下言畿甸內根本理宜優積雪驗丰熟幸寛待麥麰天子惻然感司空嘆綢繆謂言卽施設乃返遷炎州以此驗之其不因宮市明矣然退之所論亦一時常事而遽得罪者蓋防中有云此皆羣臣之所未言陛下之所未知故執政者惡之遽遭貶也旣貶未幾有八司馬之事使退之不貶與劉栁輩俱陷黨中則終身禁錮矣或云退之豈與栁劉輩同乎僕曰退之前詩又云同官盡才俊偏善栁與劉使其不去未必不落黨中然則陽山之貶其天相哉司空謂杜佑也宰相年表十九年二月佑檢校司空

俗諺云一絇絲能得幾時絡以諭小人之逐目前之樂也然絇字當作緰太經絡之次五日蜘蛛之務不如蠶一緰之利緰音七反與絇同音今以太証之故絇當作緰

唐時前輩多自重而後輩亦尊仰前輩而師事之此風最爲淳厚杜工部於蘓端薛復筵簡薛華醉歌首云文章有神交有道端復得之名譽早又云坐中薛華善醉歌醉歌自作風格老一篇之中直呼三人之名想見當世士人一經老杜品題卽有聲價故當世願得其品題不以呼名爲恥也近世士大夫老防不復惇篤𨿽前輩詩中亦不敢斥後進之名而後進亦不復尊仰前輩可勝嘆哉

陳待制【邦】先字應賢初任差作試官發解進士程文中犯聖祖諱衝替問之云因用莊子飾小說以干縣令而防云縣字古懸字多不著心懸髙也謂求髙名令聞也然僕以上下文考之掲竿累以守鯢鮒其於得大魚亦難矣飾小說以干縣令其於大道亦逺矣蓋掲竿累以譬飾小說也守鯢鮒以譬幹縣令也彼成英膚淺不知莊子之時已有縣令故爲是說史記莊子列傳莊子與梁惠王齊宣王同時史記年表秦孝公十二年並諸小鄕聚爲大縣縣一令是年乃梁惠王之二十二年也且周嘗往來於楚魏之間所謂監河侯乃西河上一縣令也時但以侯稱之耳而防乃以爲魏文侯不知與惠王之時相去逺矣且監河侯云我得邑金是以知爲縣令也若晉申公巫臣爲邢大夫而其子稱邢侯之類是也

唐人字畫見於經幢碑刻文字者其楷法往往多造精妙非今人所能及蓋唐世以此取士而吏部以此爲選官之法故世競學之遂至於妙唐選舉志云凡擇人之法有四一曰身體貎丰偉二曰言言辭辯正三曰書楷法遒美四曰判文理優長或曰此敝政也豈可以字畫取人乎難之者曰今之士人於此狀貎奇偉言辭辯博判斷公事旣極優長而更加以字畫遒美有歐虞禇薛顏栁之法士大夫能全此美者亦自難得況銓選之間乎聞之者皆服

天聖中鄧州秋舉舊例主文到縣鄕中長上率後進見主文是年主文乃唐州一職官年老須鬢皓然說贄見有輕薄后生前曰舉人所系甚大願先生無渇睡旣引試賦桐始華以姑洗之月桐始華矣依次用韻滿場閣筆不下乃復至簾前啟曰前日無狀後進輙以妄言仰瀆先生果防以難韻見困願易之主文曰老人渇睡不能卒易可來日再見訪諸生諾而退是夜主文遂遁去車運司云鄧州滿曵白是年遂罷舉聞之於南陽老儒李億億又云昔待監司極小又士人多自重不肯妄求故多老於選調

今印榜文額有之字者蓋其來久矣太初元年夏五月正歷以正月爲歳首色尙黃數用五注云漢用土數五五謂印文也若丞相曰丞相之印章諸卿及守相印文不足五字者以之字足之僕仕於陜洛之間多見古印於蒲氏見廷尉之印章於司馬氏見軍曲侯丞印此皆太初以後五字印也後世不然印文榜額有三字者足成四字有五字者足成六字但取其端正耳非字本意

五栁與子儼等防云汝等𨿽不同生又云況共父之人則知五子非一母或云以五栁之淸髙恐無庶出但前後嫡母耳僕以責子詩考之正自不然詩云白髮被兩鬢肌膚不復實𨿽有五男兒總不好紙筆阿舒已二八懶墮固無匹阿宣行志學而不愛文術雍端年十三不識六與七通子垂九齡但覓梨與栗天運茍如此且進杯中物且雍端二子皆年十三則其庶出可知也已噫先生淸徳如此而乃有如夫人亦可一笑醒軒云安知雍端非雙生子

富鄭公畱守西京日因府園牡丹盛開召文潞公司馬端眀楚建中劉凡邵先生同防是時牡丹一欄凡數百本坐客曰此花有數乎且請先生筮之旣畢曰凡若干朶使人數之如先生言又問曰此花幾時開盡請再筮之先生再三揲蓍坐客固已疑之先生沈吟良久曰此花命盡來日午時坐客皆不答溫公神色尢不佳但仰視屋鄭公因曰來日食後可防於此以驗先生之言坐客曰諾次日食罷花尙無恙洎烹茶之際忽然羣馬廐中逸出與坐客馬相蹄齧奔出花叢中旣定花盡毀折矣於是洛中逾服先生之言先生家有傳易堂有皇極經世集行於世然先生自得之妙世不可傳矣聞之於司馬文季朴

元城先生嘗言異哉盧杞之爲人也不獨愧見父祖又且愧見其子也盧氏唐甲族也而懷愼一爲盛懷愼以淸徳相宗號爲名相而生東都畱臺弈弈罵祿山被害在忠義傳弈生相徳宗敗亂天下在姦臣傳杞生元輔元輔傳云端靜介正能紹其祖故歷顯劇任而人不以杞之惡爲異亦附忠義傳故曰不獨愧見其父祖又且愧見其子也元城先生劉待制安世字噐之云

葭灰秋吹季月管日出夘南暉景短友生招我佛寺行正直萬株紅葉滿光華閃壁見神鬼赫赫炎官張火傘然云燒樹火實駢金烏下啄頳虯卵防翻眼暈忘處所赤气沖融無間斷有如流傳上古時九龍照燭乾坤旱右韓退之遊靑龍寺詩僕舊讀此詩以爲此言乃諭畫壁之狀後見長安志云靑龍寺有柿萬株此蓋言柿熟之狀火傘頳虯卵赤气沖融九龍照燭皆其似也靑龍寺在長安城中白樂天新昌新居詩云丹鳳樓當後靑龍寺在前以此可知長安諸寺多柿故鄭防知慈恩寺有柿葉數屋取之學書僕仕於闗陜行村落間常見柿連數里欲作一詩竟不能奇每嗟火傘等語誠爲善諭

東坡詩云剰欲去爲湯餅客卻愁錯冩弄麞書弄麞乃李林甫事湯餅人皆以爲眀皇王后故事非也劉禹錫贈進士張盥詩云憶爾懸弧日余爲座上賔舉筯食湯餅祝辭添麒麟東坡正用此詩故謂之湯餅客也必食湯餅者則世所謂長命麺者也

古今之語大都相同但其字各別耳古所謂阿堵者乃今所謂兀底也王衍口不言錢家人欲試之以錢繞牀不能行因曰去阿堵物謂口不言去卻錢但云去卻兀底爾如傳神冩照正在阿堵中蓋當時以手指眼謂在兀底中爾後人遂以錢爲阿堵物眼爲阿堵中皆非是蓋此兩阿堵同一意也然去有兩音一邱據反乃去來之去世常從此音非也當作口舉反韻略云撤也然此義亦非也蘇武掘防所去艸實而食之乃防所藏者也蓋衍之意以謂此錢不當置於此當屏藏之於他處也

蔡忠懷確持正少年嘗夢爲執政仍有人告之曰竢汝父作狀元時汝爲執政也持正覺而笑曰鬼物乃相戱乎吾父老矣方致仕閒居乃云作狀元何也後持正果作執政一日侍殿上聽唱進士第狀元乃黃裳也持正不覺失驚且嘆夣之可信也持正父名黃裳乃泉州人淸正恬退以故老於銓曺嘗爲建陽令及替囊無建陽一物至今父老能道之最後以贊善大夫爲鎭安軍節度推官鎭安陳州也官滿貧不能歸故忠懷遂爲陳州人此聞之於忠懷之孫橝子正僕問子正爲幕職而帯贊善大夫何也子正云此祖宗時官制蓋以久次而得之自不可解

僕仕於闗中嘗見一方寸古印印文云闗外侯印其字作古气象頗類受禪碑僕意必漢末時物也然疑只聞有闗內侯不聞有闗外侯後於魏志見之建安二十三年始置名位侯十二級以賞軍功闗外侯乃其一也注云今人虛封蓋始於此

州檢法冦中大【庠】河朔人也好爲大言以屈座人一日於客次中問坐客云左傳山木如市弗加於山魚鹽蜃蛤弗加於海注云如在山海賈不加貴何也庠乃以此八字平分作兩句故座客卒然不能答庠意气甚自得時僕爲江都丞獨後至見諸人黙然庠復舉前語問僕笑曰此乃一句何爲分爲兩句也庠笑曰果然謾不得蓋晏子之意以謂陳氏施私恩以收人心故低價以授與民是以山木魚鹽之類𨿽在齊國如在山海之中不加貴也賈讀如價非商賈之賈

今之同席者皆謂之客非也古席靣謂之客列座謂之旅主謂之獻客謂之酬故宋享晉楚之大夫趙孟爲客注云客一座所尊也季氏飲大夫酒臧紇爲客旣獻臧孫命北靣重席新樽潔之召悼子降逆之大夫皆起及旅而召公鉏注云獻酬禮畢而通行爲旅然則古者主先獻客客復酬之然後同席皆飲不如今之時不待獻酬而同席皆飲也

韓退之上宰相書云四舉於禮部乃一得三選於吏部卒無成九品之位其可望一畝之宅其可懷僕嘗怪貞元七年兵部侍郎陸贄知禮部貢舉退之是時及第八年四月贄拜相而退之以宰相門生連三年試於吏部而不得何也十年十二月贄罷爲太子賔客十一年退之於正月二月三月連三上書於賈耽輩不亦疏乎祗取辱耳後世之士可以爲戒

本朝取士之路多矣得人之盛無如進士蓋有一榜有宰相數人者古無有也太平五年蘇易簡下李沆向敏中防凖王旦咸平五年王曽下王隨章得象淳化三年孫向下丁謂王欽若張士遜慶曆三年楊寘下王珪韓絳王安石呂公著韓縝蘇頌元丰八年焦蹈下白時中鄭居中劉正夫其餘名臣不可勝數此進士得人之明效大驗也或曰不然以本朝崇尙進士故天下英才皆入此科若云非此科不得人則失之矣唐開元以前未嘗尙進士科故天下名士雜出他塗開元以後始尊崇之故當時名士中此科者十常七八以此卜之可以見矣

佛果禪師川懃極善禪纚纚可聽嘗云閻浮提雨淸淨水具諸天相方時大旱雨時忽降莫知其價此兜率天上雨摩尼也方欲收禾霖雨不止實害人命此阿修羅中雨兵仗也甘雨得時人皆飽足此防世城中雨羙饍也但名不同其實一也坐客云經中所言皆譬諭也豈有雨寶珠等事乎僕曰不然雨金雨血雨土皆班班載於前史何況六合外事其有無不可懸料也坐客咸以爲然其上因緣出華嚴經第十五卷

二十八宿今韻略所呼與世俗所呼往往不同韻略宿音繡亢音剛氐音低觜音訾皆非也何以言之二十八宿謂之二十八舎又謂之二十八次次也舎也皆有止宿之意今乃音綉此何理爾雅云壽星角亢也注云數起角亢列宿之長故有髙亢之義今乃音剛非也爾雅天根氐也注云角亢下系於氐若木之有根其義如周禮四圭有邸漢書諸侯上邸之邸音低誤矣西方白虎而觜參爲虎首故有觜之義音訾誤矣彼韻略不知但欲異於俗不知害於義也學者當如其字呼之

國初號令猶有漢唐之遺風大中祥符元年正月三日天書降大赦攺元東都賜酺三日此蓋漢遺事也漢律三人以上無故飲酒罰金四兩故漢以賜酺爲惠澤令得羣飲酒也酺音蒲注曰王徳布於天下而令聚飲食爲酺或問賜酺起於漢乎僕對曰趙世家載武靈王行賞大赦置酒酺五日則自戰國時已如此矣

祥符詔書聖祖殿有刻石吾祖僕射忠肅公亮知荊南府日常苦嗣續寡少因聞玉泉山頂有道人艸庵其上號白骨觀道人年八十矣宴坐庵中常想自身表裏洞逹惟見白骨以觀他人亦復如是如此五十年矣忠肅因使人問訊亦不答贈遺亦不受頻頻如此亦略受公繼而入山訪之道人亦喜因請出山暫至府第延之正寢安下經月乃歸一日忠肅夣道人防杖徑入正寢方驚愕間夣覺且嘆訝之急使人往問訊曰昨夕已遷化矣旣茶毗骨有舎利後遂生給事子山【仲南】兩嵗已能趺坐方學語時但言凡所見人皆是白骨後至七嵗已往漸不見噫其性移矣給事學佛有見處古君子也僕以此語長蘆了老了老云吾門謂之空門今作白骨觀已自墮落況有人誘引之乎僕以此言爲然

俗說以人噴爲人說此蓋古語也終風之詩曰寤言不寐願言則箋云言我願思也當爲不敢咳我眞憂悼而不能寐如思我心如是我則也今俗人云人道我此乃古之遺語也漢藝文志雜占十八家三百一十卷內耳鳴雜占十六卷注云丁計反然則耳鳴皆有吉防今則此術亡矣

山濤見王衍曰何物老嫗生寧馨兒寧作去聲馨音亨今南人尙言之猶言恁地也前宋廢帝悖逆太后怒語侍者曰將刀來剖我腹那得生寧馨兒此兩寧馨同爲一意

僕仕於闗中於士人王【毖】君求家見一古物似玉長短廣狹正如中指上有四字非篆非上二字乃正月字也下二字不可認問之君求云前漢剛夘字也漢人以正月夘日作佩之銘其一靣曰正月剛夘乃知今人立春或戴春勝春幡亦古制也蓋剛者彊也夘者劉也正月佩之尊國姓也與陳湯所謂彊漢者同義

蘭亭序在南朝文章中少其倫比或云卽是弦竹卽是管今疊四字故遺之然此四字乃出張禹傳云身居大第後堂理竹管弦始知右軍之言有所本也且文選中在蘭亭下者多矣此蓋昭眀之誤耳

蔡忠懷【確】持正其父本泉州人晚年爲陳州幕官遂不復歸持正年二十許嵗時家苦貧衣服稍敝一日與羣士人張【湜】師是同行張亦貧儒也俄有道人至注視持正久之因謾問曰先生能相乎曰然又問曰何如曰先輩狀貎極似李徳裕持正以爲戱已因戱問曰爲相乎曰然南遷乎曰然復相師是曰當爲卿監家五十口時指持正云公當死矣道人旣去二人大笑曰狂哉道人以吾二人貧儒故相戱耳後持正謫新州凡五年一日得師是書云以爲司農無補然闔門五十口居京師食貧近蒙恩守汝州持正讀至此忽憶道人之言遂不復讀數日得疾而卒聞之於忠懷之孫橝子正

有客問僕曰古今太守一也而漢時太守赫赫如此何也僕曰漢郡極大又屬吏皆所自除故其勢炎炎非後世比只此防稽郡考之縣二十六吳卽蘇州也烏傷卽州也毗陵卽常州也山陰卽越州也由拳注云古之檇李卽秀州也大末衢州也烏程湖州也余杭杭州也鄞明州也以此考之卽今浙東西之地乃漢一郡爾宜乎朱買臣等爲之气熖赫赫如此也

前漢凡三處載召平蕭何傳召平卽東陵侯也項羽傳召平卽廣陵人也齊悼惠王傳齊相召平不知何許人爲魏勃所紿至自殺乃曰嗟乎道家之言當斷不斷反受其亂僕頃在海州常與任景初陳子直論之景初曰此必非東陵侯且淮陰侯在蕭何術中而東陵常爲何畫策其術髙矣必不爲勃所紿子直曰不然夫爲人畫防則工若自爲計多拙故曰傍觀者審當局者迷二人爭論不已僕從傍解之曰謂之非東陵侯旣無所據必爲東陵侯恐受屈子直曰獨廣陵召平不在論中何也僕因大笑曰僕廣陵人也上不敢望東陵下不肯爲齊相況僕平生處已常在於才與不才之間宜乎不在論中也子直由此號余爲廣陵召平

僕自南渡以來始信前人言之可信也蓋北人長於騎射其所以取勝獨以馬耳故一人復有兩馬此古法也北徵詩云陰風西北來慘澹隨回鶻其王願順其俗喜馳突送兵五千人驅馬一萬疋是知一人有兩馬也中國若不修馬政豈能勝之蓋用兵之法弓馬必有副詩云交韔二弓畏毀折也與兩馬同意

元城先生與僕論唐十一族事先生曰甘露之事蓋亦疏矣考其時乃太和九年十一月二十一日也是時李訓謀以甘露降於禁中詔百官入賀因此欲殺宦官耳十一月末豈甘露降之時耶其謀之疏想見太抵色色如此吾意宦官知此謀久矣故不可得而殺且天下之事有大於死者乎凡可以救死者無不爲也若當時只貶黜之其禍未必至此今乃以死逼人而疏略如此宜其敗也易曰君不宻則失臣臣不宻則失身幾事不宻則害成聖人之言信矣

嬾眞子卷三﹤子部﹐雜家類﹐雜說之屬﹐嬾眞子﹥

欽定四庫全書

嬾眞子卷四

宋馬永卿撰

章聖皇帝東封禮成幸曲阜縣謁先聖廟時丁晉公扈從前一日與同輩兩三人先馳至廟省視饌具因入後殿乃孔子妃也問於孔氏族孔氏之妃何姓延祐延渥同對曰孔子年十九娶於宋之亓官氏女而生伯魚伯魚年五十而卒時孔子七十矣次日上至妃殿亦問其姓眾人未及對晉公以延祐之言對上曰出何典據晉公錯愕不及答延祐徐前曰出孔子家語時扈從者皆以此事爲恥聞之於舒州下寨老儒兪汝平

淸時有味是無能閒愛孤云靜愛僧獨把一麾江海去樂遊原上望昭陵右杜牧之自尙書郎出爲郡守之作其意深矣蓋樂遊原者漢宣帝之寢廟在焉昭陵卽唐太宗之陵也牧之之意蓋自傷不遇宣帝太宗之時而逺爲郡守也借使意不出此以景趣爲意亦自不凡況感寓之深乎此其所以不可及也

元城先生與僕論禮記內則雞鳴而起適父母之所僕曰不亦太早乎先生正色曰不然禮事父與君一等一體父召無諾君命召無諾父前子名君前臣名今朝謁者必以雞鳴而起適君之所而人不以爲早蓋以刑驅其後也今世俗薄惡故事父母之禮得已而已爾若士人畏犯義如犯刑則今人可爲古人矣僕聞其言至今愧之

余中行老朱服行中邵剛剛中葉唐懿中夫何執中伯通王漢之彥昭彥昭常於期集處自嘆曰某獨不幸名字無中字故爲第六行老應之曰只爲賢不中時以爲名答

陽翟澗上丈人陳恬叔易一日忽攺名欽命或者疑之曰豈非欽若王之休命而有仕宦之意平叔易曰不然吾正以時人不畏天故欲欽崇天道永保天命

建中間京西都運宋喬年以遺逸舉授文林李方叔以詩嘲之曰文林換卻山林興誰道山人索價髙晁以道嘲之曰處士何人爲作牙盡攜猿鶴到京華今朝老子成長笑六六峯前只一家聞之於王元道惇古

淳化二年均州武當山道士鄧若拙善出神嘗至一處見二仙官議曰來春進士牓有宰相三人而一人極低如何一人曰髙下不可易也獨科甲可易耳不若以第二甲爲第一甲道士旣覺與其徒言之明年唱名上意適有宮中之喜因謂近臣曰第一甲多放幾人言止卽止遂唱第一甲上意亦忽忽忘之至三百人方悟是年孫何牓三百五十三人而第一甲三百二人第二甲五十一人丁謂第四人王欽若第十一人張士遜第二百六十人後士遜三人入相致仕歸鄕遊武當山若拙弟子常爲公言之僕爲鄧州淅川令日聞之於鄖鄕士人劉可道

僕嘗問元城先生先儒注太經毎首之下必列二十八宿何也先生曰周天二十八宿三百六十五度四分度之一而太經凡七百二十九贊乃此數也僕曰七百二十九贊分而爲二合三百六十四度有半而不相應何也先生曰氏之意以謂其半不可合也故有踦贊嬴贊以應周天之數漢之正統以象歳也莽之僣竊乃閏位也故先儒於踦贊嬴贊之下注以爲水火之閏而王莽傳贊所稱余分閏位者蓋謂是噫子云之數深矣

同年小錄載小名小字或問有故事乎或曰始於司馬犬子僕曰不然離騷經曰皇覧揆予於初度兮肇錫予以嘉名名予曰正則兮字予曰靈均且屈原字平而正則靈均則其小字小名也所謂皇者三閭稱其父也後人遂以皇覧爲進禦之書誤矣

唐外戚傳云外家之成敗視主徳之何如耳至哉此言也明皇之寵太眞極矣故有馬嵬之事故老子云甚愛必大費孟子云不仁者以其所不愛及其所愛惟老杜於此事殊爲得體詩云不聞商周衰中自誅褒妲謂若此事自出於明皇之意與夫君王掩靣救不得相去遠矣

僕友司馬文季朴極知星嘗云前漢天文志牽牛爲犧牲其北河皷大星上將左右星左右將此說非也且何皷乃牽牛也今分爲二則失之矣爾雅云何皷謂之牽牛注云今荊楚人呼牽牛爲擔皷擔者何也蓋此星狀如皷左右兩星若擔皷之狀故謂之何皷何者如何天之休之何人但見何皷在天潢之間故易謂河非也

僕爲夏縣令寄居司馬文季朴家出藏先聖畫像示僕傳云王摩詰筆也僕因令善工摹之眼中神彩殊不相類使人意不滿畫像上長下短其背微僂以傳考之想當然爾莊子載老萊弟子出薪遇仲尼反以告曰有人於此修上而超下末僂而後耳視若營四海注雲長上而促下耳卻近後而上僂末僂謂背微曲也然此皆可畫若夫視若營四海乃聖人憂天下之容非摩詰不能作

關中名毉駱耕耕道曰莊子之言有於孫眞人毉方相合者五苓散五味而以木豬苓爲主故曰五苓莊子之言曰藥也其實堇也桔梗也雞壅也豕零也是時爲帝者也郭注云當其所須則無賤非其時則無貴故此數種若當其時而用之則爲主故曰是時爲帝者也防云藥無貴賤愈病則良斯得之矣故藥有一君二臣三佐四使且如治風則以堇爲君堇烏頭也去水則豕零爲君豕零水豬零也他皆類此彼俗毉乃以本艸所錄上品藥爲君中品藥爲臣下品藥爲佐使可一笑也

禍福茫茫不可思大都早退是先知當君白首同歸日是我靑山獨往時顧索素琴應不暇憶牽黃犬定難期蛟龍作醢麟爲脯何似泥中拽尾右白樂天遊玉泉寺詩李訓鄭注初用事公知其必敗輙自刑部侍郎乞分司而歸時宰相王涯好琴舒元輿好獵故及之而拽尾所以自諭也龍醢事見左氏麟脯事見列仙傳

晉史乃唐時文士所爲但托之禦撰耳天文志雲天聰明自我民聰明以民爲人且太宗不應自避其名又洛書乾曜度以幹爲甄則太宗又不應爲太子承幹避名也以此足見乃當時臣下所爲爾臣下之文駕其名於人主已爲失矣而人主傲然受之而不辭兩胥失矣

僕之故友柴愼微嘗雲開元太平宰相七人五人出太平公主門下謂岑羲竇懷眞蕭至忠崔湜陸象先也二人明皇自用謂張說郭元振也且象先賢者也何爲預五人之列按象先傳太平公主欲相崔湜湜力薦象先於主故遂相之噫象先何爲交結崔湜也開元元年七月太平公主旣敗而宰相出門下者如岑羲等四人皆被誅獨象先免使其不幸與四人者皆死豈不痛哉然則士大夫之所處宜以此爲戒

老杜遣悶詩雲家家養烏鬼頓頓食黃魚所說不同筆談以爲鸕鷀能捕黃魚非也黃魚極大至數百斤小者亦數十斤故詩云日見巴東峽黃魚出浪新脂膏兼飼犬長大不容身又有白小詩云白小羣分命天然二寸魚細微霑水族風俗當園蔬蓋言魚大小之不同也僕親見一峽中士人夏侯節立夫言烏鬼豬也峽中人家多事鬼家養一豬非祭鬼不用故於豬羣中特呼烏鬼以別之此言良是僕又見浙人呼海錯爲蝦菜毎食不可闕始悟風俗當園蔬之意

始元五年春正月夏陽男子張延年詣北闕自稱衞太子然雋不疑傳云本夏陽人姓成名方遂且廷尉逮詔鄕裏識之者張宗祿等則人識之者多矣不應如此差舛然若以紀傳不相照誤立兩姓名則不疑傳末又云一姓張名延年則是當時廷尉驗問之時一人已有兩姓名矣則是非未可定也故史家於此微見其意初不疑防送詔獄之時已自云衞太子得罪先帝亡不卽死今來自詣此罪人也天子與大將軍聞而嘉之史著此語亦欲後人推原其意耳

漢時送葬之禮極厚武帝之葬昭帝幼弱霍光不學取金錢財物鳥獸魚鼈牛馬虎豹生禽凡百九十物盡瘞藏之又以後宮守園陵於是園妾自此始矣後世因之遂不復變白樂天有園陵妾詩讀者傷之

今之闕角謂之觚稜蓋取其有四稜也僕友柴愼微云觚酒噐也可容二升腹與足皆有四稜漢宮闕取其制以爲角隅安獸處也故曰上觚稜而棲金爵爵觚皆酒噐名其腹之四稜削之可以爲圎故漢書曰破觚爲圜

南方朱鳥蓋未爲鶉首午爲鶉火已爲鶉尾天道左旋二十八宿右轉而朱鳥之首在西故先曰未次曰午卒曰已也然南方七宿之中四宿爲朱鳥之象漢天文志柳爲鳥咮星爲鳥頸張爲鳥啄翼爲鳥翼或問朱鳥而獨取於鶉何也僕對曰朱鳥之象止於翼宿而不言尾有似於鶉故以名之然謂之鶉尾者嘗問元城先生先生曰蓋以翼爲尾云故甘氏星經云鳥之鬭竦其尾鶉之鬭竦其翼以此知之

柴愼微言春秋載二百四十二年之事其爲簡冊無幾耳故多從省文後世妄行穿鑿故其說不勝繁蕪且如成十四年秋叔孫僑如如齊逆女九月僑如以夫人婦姜氏至自齊左氏曰稱族尊君命也舎族尊夫人也殊不知乃經之省文也經中若此書者多矣成十八年公孫歸父如晉歸父還自晉至笙遂奔齊昭十三年晉人執季孫意如以歸十四年意如至自晉二十三年晉人執我行人叔孫舎二十四年叔孫舎至自晉皆省文也譬之水性本淸塵泥汨之則濁也若復去之則水性明矣今讀春秋者但不爲諸家所汨則聖人之意見矣

古人重譜系故𨿽世冑綿逺可以考防淵明命子詩雲天集有漢眷於湣侯赫赫湣侯運當攀龍撫劍風邁顯玆武功泰誓山河啟土開封今按漢書髙帝功臣表開封湣侯陶舎以左司馬從漢破代封侯昔髙帝與功臣盟云使黃河如帶泰山若礪國以永存爰及苖裔所謂泰誓山河謂此盟也髙帝功臣百有二十人舎其一也又云亹亹丞相允廸前從渾渾長源鬱鬱洪河羣川載導眾條載羅時有語黙運同隆窊此蓋謂陶靑也今按漢髙帝功臣表開封湣侯陶舎封十一年薨十二年夷侯靑嗣四十八年薨漢百官表孝景二年六月丞相嘉薨八月癸未禦史大夫陶靑爲丞相七年六月乙巳丞相靑免太尉周亞夫爲丞相所謂羣川眾條以諭枝泒之分散也語黙隆窊以言自陶靑後未有顯者也淵明乃長沙公之曾孫然侃傳不載世家獨於此見之後世累經亂離譜籍散亡然又士大夫因循防裂不如古人所以家譜不傳於世惜哉

亳州祁家極收本朝前輩書帖僕嘗見其家所收孫宣公奭書尺有云行李鼎來蓋古之行李乃今之行使也魯僖公之三十年燭之武見秦伯曰若舎鄭以爲東道主行李之往來共其困乏注云行李使人也魯襄公之八年鄭及楚平晉責曰君有楚命亦不使一个行李告於寡君注云一个獨使也行李行人也然古之李字從山下人人下子作後人乃轉作李也一个行李謂一介行使今人以行李爲隨行之物失之遠矣

司馬溫公祖塋在陜府夏縣之西二十四里地名鳴條山有墳寺曰餘慶山下卽溫公之祖居也僕爲夏縣令日屢至其處及十許裏有涑水故溫公號涑水先生鳴條山卽湯與桀戰之地去解州安邑縣五十里乃桀之都也呂相絕秦書曰伐我涑川俘我王官以此見秦晉兩國境上二邑也涑川卽洓水也王官屬今河中府虞鄕縣唐末司空表聖隠於王官谷有天柱峯休休亭乃一絕境也

韓退之三上宰相書但著月日而無年今按李漢云公生於大歷戊申而退之書云今有生人二十八年矣大歷三年戊申至貞元十一年乙亥退之時年二十八以宰相年表考之是年宰相乃賈耽盧邁趙憬也但不知退之所上爲何人耳且以前鄕貢進士上書而文格大與當時不同非賢相不能舉也豈耽輩所能識哉

今之士人簡尺中或以解茩字易邂逅字非也離騷經云制芰荷以爲衣兮王逸注云芰蓤也秦人作薢茩薢音皆茩音茍僕仕於關陜之間不聞此呼正恐王逸別有義爾後又讀爾雅薢茩芵茪注云芵明也或云蓤也關西謂之薢茩以僕所見芵茪者卽今之艸芵明也其葉初出可以爲茹其子可以治目疾蓋謂可以解去垢穢或恐以此得名又爾雅云蓤厥注云蓤也今水中芰然則蓤自有正名不謂之薢茩明矣或曰然則王逸郭璞皆誤乎僕曰古者信以傳信疑以傳疑郭璞多引用離騷注故承王逸之疑而多出此注所以廣異聞也學者幸再考之

夜夣神官與我言羅縷道妙角與根提攜陬維口瀾翻百二十刻須防間右退之記夣詩殊爲難解僕嘗考之此乃言二十八宿之分野也爾雅曰壽星角亢也注云數起髙亢列宿之長又曰天根氐也注云下系於氐若木之有根娵訾之口營室東壁也注云營室東壁星四方似口故以名之所謂百二十刻者蓋渾天儀之法二十八宿從右逆行經十二辰之舎次毎辰十二刻故云百二十刻所謂壯非少者哦七言六字常語一字難者只上所謂哦字也退之欲神其字故隠其語

元城先生與僕論十五國風次序僕曰王黍離在衞之後且天子可在諸侯後乎先生曰非諸侯也蓋存二代之後也周旣防商分其畿內爲三國卽衞是也自紂城以北謂之南謂之東謂之衞故以封紂子武庚也管叔尹之衞蔡叔尹之以監商民謂之三監武王崩三監畔周公誅之盡以其地封康叔故詩十九篇詩十篇共二十九篇皆衞詩也序詩者以其地本商之畿內故在於王黍離上且列爲三國而獨不謂之衞其意深矣以毛鄭不出此意故備載之

鄱陽湖水連南康軍江一帶至冬湖水落魚盡入深潭中土人集船數百艘以竹竿攪潭中以金皷振動之候魚驚出卽入大网中多不能脫惟大赤鯉魚最能躍出至髙丈餘後入他网中則不能復躍矣蓋不能三躍也故禹門化龍者是大赤鯉魚他魚不能也杜子羙觀打魚云綿州江水之東津魴魚潑潑色如銀魚人溠溠沈大网載江一擁數百鱗眾魚常材盡卻棄赤魚騰出如有神僕親見捕魚故知此詩之工

亳州士人祁家多收本朝前輩書帖內有李西臺所書小詞中羅敷作羅紂初亦疑之後讀漢書昌邑王賀妻十六人生十一人男十一人女其妻中一人嚴羅紂紂音敷乃執金吾嚴延年長孫之女羅紂生女曰持轡乃十一中一人也蓋采桑女之名偶同耳

自古中國與邊方戰多用弩晁錯上防曰勁弩長防射防及遠則匈奴之弓弗能格也遊弩往來什伍俱前則匈奴之兵弗能當也平城之歌曰不能控弩李陵以連弩射單於馬隆用弩陣取涼州蓋中國各用所長夫騎射契丹所長也弩車中國所長也蓋車能作陣而騎不可突弩能遠而入深可以勝弓且得其矢而契丹不可用近世獨不用弩當講求之

孝經序云魯史春秋學開五傳韓退之云春秋五傳束髙閣然今獨有三家今按前漢藝文志序云春秋分爲五注云左氏公羊氏糓梁氏鄒氏夾氏而鄒氏夾氏有錄無書乃知二氏特有名爾然王陽傳稱能爲騶氏春秋何也豈非至後漢之初此書亦亡乎故曰有錄無書前漢鄒騶同音通用

韓退之列傳雲從愈遊者若孟郊張籍亦皆有名於時以僕觀之郊籍非輩行也東野乃退之朋友張籍乃退之爲汴宋觀察推官日所解進士也而李翺皇甫湜則從退之學問者也故詩云東野窺禹穴李翺觀濤江又云東野動驚俗天葩吐奇芬張籍學古淡軒昻避雞羣故於東野則稱字而於羣弟子則稱名若孔子稱蘧伯玉子產回也由也之類而唐史乃使東野與羣弟子同附於退之傳之後而世人不知遂皆稱爲韓門弟子誤矣

老杜贈李潮八分歌云秦有李斯漢蔡邕中間作者寂不聞嶧山之碑野火燒棗木傳刻肥失眞苦縣光和尙骨立書貴瘦硬方通神嶧山之碑至於苦縣光和人多未詳王內翰亦不解謹按老子苦人也今爲亳州衞眞縣縣有明道宮宮中有漢光和年中所立碑蔡邕所書僕大觀中爲永城主簿日緣檄到縣得見之字畫勁防眞奇筆也且杜工部時已非嶧山眞筆況於今乎然今所傳摹本亦自奇絕想見眞刻奇偉哉

涑水先生一私印曰程伯休甫之後蓋出於司馬遷傳曰重黎世序天地其在周程伯休甫其後也當宣王時官失其守而爲司馬氏故洓水引用之耳伯休甫者其字也古字一字多矣如袁絲房喬顏籀之類三字無之獨本朝有劉伯貢父劉中原父或云二人本字貢甫原甫以犯髙魯王諱故去甫而加伯中時人因並三字呼之此說非也六一先生作原甫墓志云公諱敞字中原父姓劉氏熈寧元年四月八日卒以此可知彼但見錢穆甫以避諱人或呼爲錢穆或呼爲穆四遂並二劉失之誤矣

曹成王碑句法嚴古不可猝解今取其尢者箋之大選江州羣能著【直略反】職王親教之摶【徒官反】力勾卒嬴越之法曹誅五畀【必利反】今釋於此著職者各安守其職也摶力者結集其力也勾卒者伍相勾連也嬴越之法嬴當爲嬴謂秦商君越勾踐教兵之法曹誅五畀者曹朋曹也若有罪則凡與之爲朋曹者咸誅之五什伍也凡有所獲則分而畀其什伍之兵也蓋利害相及則戰不敢潰而居不敢盜此乃勾卒嬴越之法或曰嬴謂衰嬴也越謂超越也凡戰罰其衰嬴賞其超越也然無勾卒之義當從前說

日臨公館靜畫滿地圖雄劍閣星橋北松州雪嶺東華夷山不斷吳蜀水相通興與煙霞會淸罇幸不空右杜工部嚴公防詠蜀道畫圖是時武防扈微有割據之意故公於詩諷之雲山不斷水相通以言蜀道不可割據也幕下有益於東道者如此

魯臧武仲名紇孔子之父鄹人紇乃叔梁紇也皆音恨發反而世人多呼爲核有一小說唐蕭頴士輕薄有同人誤呼武仲名因曰汝紇字也不識或以爲瞎字也不識誤矣

亳州永城縣之七十里有芒碭山山有巖曰紫气此蓋髙帝避難所也復有梁孝王墓僕嘗與宿州知錄邵渡同遊入隧道中百餘步至皇堂如五間七架屋許大周回有石門子十許上鐫作內臣宮女狀中有大石柱四所以懸棺棺不復見矣入時必用油圏以爲燭其中盛夏極涼如暮秋時山下有居民數百家今謂之保安鎭蓋當時守塜之遺種也土人呼墓爲梁王避暑宮故老云前數年時有人入其中常得黃金而出今不復有矣孝王傳云未死財以鉅萬計不可勝數及死府藏余黃金尙四十餘輿他財物稱是想見當時送葬之物厚矣魏武帝置發塜中郎摸金校尉如此塜蓋無不發者然古人作事奇偉可驚非後世比也

嬾眞子卷四

欽定四庫全書

嬾眞子卷五

宋馬永卿撰

紹興三年夏六月明州阿育王山住持淨曇以宸奎閣所藏仁宗禦書詣行在所獻書凡五十三軸字體有三一曰眞書二曰飛白三曰梵書其上二書世多見之而梵書亦自奇古可駭愕也又有團絹扇三柄皆有禦書一長柄者三尺許恐是打扇用白藤縛柄而三扇皆以靑牋紙爲上下承萼制度極艸艸今中產之民所恥也大哉仁宗之盛徳也

唐史載鄭防集當世事著書八十餘篇目其書爲會粹老杜哀故著作郎貶臺州司戶滎陽鄭公防詩云薈蕞何技癢又按韻略薈烏外切艸多貌如薈兮蔚兮之薈蕞䢐外切小也如蕞爾國之蕞防自謂其書𨿽多而皆碎小之事也後人乃誤呼爲防粹意爲會取其純粹也失之逺矣蓋名士目所著書多自貶若雞肋脞說之類皆是意也技癢者謂人有技藝不能自忍如人之癢也老杜以謂防私撰國史亦不能自忍爾蕞一音在外切小也兩音一意

楚子問齊師之言曰君處北海寡人處南海惟是風馬牛不相及也不虞君之渉吾地也何故注云馬牛之風佚蓋末界之微事故以取論然注意未甚明白僕後以此事問元城先生曰此極易解乃醜詆之辭爾齊楚相去南北如此遠離馬牛之病風者猶不相及今汝人也而輙入吾地何也僕始悟其說卽書所謂馬牛其風注云馬牛其有風佚此兩風字同爲一意

僕讀史記因嘆曰天道逺矣吁可畏也秦昭王四十八年始皇生於邯鄲年十三卽位是嵗甲寅然是年丰沛已生漢髙皇帝矣後十五年己巳項羽生二十七年始皇南巡會稽時年已二十三矣其年七月始皇崩二世元年九月沛公起沛時年三十九項羽起防稽時年二十四漢元年髙帝至防上時年四十二十二月羽繼至遂殺子嬰而防秦髙帝在位十二年五十三而崩時嵗在丙午噫消長倚伏其運宻矣

政和中僕仕關中於同官蒲氏家乃宗孟之後見漢印文云輯濯丞印文奇古非非篆在漢印中最佳輯濯乃水衡屬官輯讀如楫濯讀如櫂蓋船官也水衡掌上林上林有船官而楫濯有令丞此蓋丞印也然皆太初元年已前所刻太初已後皆五字故也

元城先生嘗與僕論魏丞相不能救蓋寛饒之死今追錄之神爵二年九月司校尉蓋寛饒有罪下有司自殺三年三月丙午丞相相薨識者以謂有天道焉且相嘗謂次公醒而狂且以字呼之是必平日朋友也平日以狂待之則宣帝之怒相必無一言以救之宣帝初下其書中二千石議也執金吾議以爲大逆不道然則中二千石共議以爲大逆不道獨執金吾一人耳百官表神爵二年南陽太守賢爲執金吾不知賢者何人也必醜邪惡正嘗爲蓋司所劾者也賢不足道也獨相號爲賢相又與寛饒彼此皆儒者平日交友獨不能爲地相可責哉

禮記載曽子數子夏之罪云吾昔與女從夫子於洙泗之間退而老於西河之上使西河之人疑汝於夫子汝罪三也注云言其不稱師也蓋古之君子言必稱師示有所授且不忘本也故子張一篇載羣弟子之語子夏之言十一而未嘗稱師曽子之言五而三稱曰吾聞諸夫子則子夏爲曽子所罪固其宜矣禮記樂正子春曰吾聞諸曽子曾子聞諸夫子蓋曽子稱師故子春亦稱師也又知古人注解各有所本不若後人妄意穿鑿也

淵明之爲縣令蓋謂貧爾非爲酒也聊欲歌以爲三徑之資蓋欲得公田之利以爲三徑閒居之資用爾非謂旋創田園也舊本云公田之利過足爲潤後人以其好酒遂有公田種秫之說且仲秋至冬在官八十餘日此非種秫時也故凡本傳所載與歸去來辭序不同者當以序爲正

髙郵老儒黃移忠彥和僕幼稚常師之嘗謂孟子去齊三宿而出畫讀如晝夜之晝非也史記田單傳後載燕初入齊聞畫邑人王蠋賢劉熈注云齊西南近邑音獲故孟子三宿而出時人以爲濡滯

今之書尺稱人之徳羙繼之曰不佞不佞意謂不敢諂佞非也左氏昭公二十一年載奮之言曰臣不佞注云佞才也漢文帝曰寡人不佞注云才也論語云不有祝鮀之佞注亦云才也古人佞能通用故佞訓才左氏載祝鮀之言行極備蓋衞之君子也衞之宋朝姿貌甚羙衞靈公夫人南子通之孔子之意蓋爲無祝鮀之才而有宋朝之容則取死之道故曰難乎免於今之世矣

僕友孫亞之自呼曰雅朱耆卿自呼曰刑或問有故事乎僕曰孟施舎之養勇也又曰舎豈能爲必勝哉注曰施舎自呼其名但曰舎蓋其好勇而气急也恐起於此

僕任夏縣令一日會客於蓮塘上時苦蛙聲坐中有州官乃長安人以微言相戲妄謂僕南人食此也僕答曰此是長安故事客曰未聞也僕取東方朔傳示之客始伏武帝欲籍阿城以南盩厔以東宜春以西爲上林苑朔諌以謂此地土宜姜芋水多防魚貧者得以人給家足無饑寒之憂師方曰防卽蛙字似蝦蟆而小長腳蓋人亦取食之

僕嘗與陳子眞查仲本論將無同仲本曰此極易解謂言至無處皆同也子眞曰不然晉人謂將爲初初無同處言各異也僕曰請以唐時一事証之霍王元軌與處士劉平爲布衣交或問王所長於平曰王無所長問者不解平曰人有所短則見所長蓋阮瞻之意以謂有同則有異今初無同何況於異乎此言爲最妙故當時謂之三語掾二子皆肯之

州天長道中地名甘泉有大古塜如山未到三十里已見之土人呼爲璢璃王塜按廣陵王胥武帝子也都於廣陵後至宣帝時坐謀不軌賜死謚曰厲後人誤以劉厲爲璢璃爾漢制天子諸侯卽位卽立太子起陵塜故能如此髙大胥𨿽以罪死尙葬其中故胥且死謂太子曰上遇我厚今負之甚我死骸骨當幸而得葬薄之無厚也旁有居民數十家地名甘泉或恐胥僣擬云

文房四物見於傳記者若紙筆墨皆有據至於硯卽不見之獨前漢張彭祖少與上同研席書又薛宣思省吏職下至筆硏皆爲設方略蓋古無硯字古人諸事簡易凡研墨不必硯但可研處只爲之爾矛盾螭防載於前世不若今世事事冗長故只爲之研不謂之硯然任緝之北徵記孔子廟中有石硯一枚乃夫子平生物非經史不足信

荊公字解妙字云爲少爲女爲無妄少女卽不以外傷內者也人多以此言爲質殊不知此乃郭象語也莊子云綽約若處子注云處子不以外傷內公之言蓋出於此

退之以毛頴爲中山人者蓋出於右軍經云惟趙國毫中用蓋趙國平原廣澤無雜木惟有細艸是以兔肥肥則毫長而銳此良筆也

孟子云有楚大夫於此欲其子之齊語也又云引而置之莊嶽之間數年蓋莊嶽乃齊國繁防之地孟子在齊久故知其處今以左傳考之可見莊嶽之地襄公二十八年齊亂十一月丁亥慶封伐西門弗克伐南門克之又伐內宮弗克又陳於嶽注云嶽裏名也哀公六年夏六月戊辰陳乞鮑叔以甲入於公宮國夏髙張乘如公戰於莊敗注雲莊六軌之道也以最繁會故可令學齊語

古以右爲上且以左相言之謂非正相如輔佐之佐耳左氏傳薛宰之言仲虺居薛以爲湯左相又齊崔杼立景公而相之慶封爲左相蓋伊尹者湯之相也而仲虺特輔佐伊尹耳故曰左相崔杼慶封亦復如此故漢孝惠時王陵爲左丞相王陵旣免徙平爲右丞相文帝初立周勃功髙陳平謝病上視平病問之平曰髙帝時勃功不如臣及誅諸呂臣功不如勃願以相遜勃於是以大尉勃爲右丞相位第一平爲左丞相位第二非獨如此周昌自禦史大夫左遷爲趙相黃覇以財入官兩府不與右職與此同類今人亦以降爲左遷

古人姓名有不可解者文公十八年季文子云髙陽氏有才子八人注云髙陽顓頊帝號也八人其苖裔蒼舒隤敳檮戭大臨龎降庭堅仲容叔逵注云此卽垂益禹臯陶之倫庭堅臯陶字也然有可疑者文公五年楚防六蓼臧文仲聞六防曰臯陶庭堅不祀忽諸注云六蓼皆臯陶後也且旣云庭堅卽臯陶字則文仲不應旣曰臯陶又曰庭堅也若據其意則臯陶庭堅又似兩人山谷老人名庭堅字魯直其義不可解或云慕季文子之逐莒僕故曰魯直

唐史載崔湜執政時年三十八嘗暮出端門緩轡諷詩張說見之嘆曰文與位固可及其年不可及也僕初讀此謂說之年遲暮與湜相去絕矣及以二人本傳考之相去才四嵗爾今按宰相年表湜執政時乃景龍二年戊申推而上之生於咸寧二年之辛未張說傳稱說開元十八年卒年六十四推而上之乃生於幹封二年之丁卯至景龍二年戊申說本年四十二嵗而嘆慕之如此借使宋廣平見之必無此語廣平嘗見蕭至忠出太平公主第謂至忠曰非所望於蕭傅非獨不慕且以爲戒

眉山蘇氏文集著權書衡論衡論世皆知出處獨權書人少知之漢哀帝時欲辭匈奴使不來朝黃門郎雄上書諫曰髙皇后嘗怒匈奴羣臣廷議樊噲請以十萬眾橫行匈奴中季布曰噲可斬也於是大臣權書遺之注曰以權道爲書順辭以答之權書之名蓋出於此衡取其平權取其變衡爲一定之論權乃變通之書

柴愼微云淮陰信可謂忠矣漢待之何其薄也贊曰天下旣定命韓信申軍法此乃信爲淮陰侯在長安奉朝請時也漢五年二月漢王卽皇帝位六年十二月執信於陳十二年九月伏誅且信之長安也漢實囚之而乃能爲漢申軍法卽其忠可知矣蓋漢實畏其能故信卒不免田肯有云陛下已得韓信又治關中則知此兩事乃當時安危存亡之機且信之聲名使人畏之如此其不亡何待

李百藥父與友陸人等共讀徐陵文有刈瑯邪之稻之語嘆不得其事百藥進曰春秋鄅子籍稻杜預謂在瑯邪客大驚號奇童今按昭公十八年傳鄅人籍稻注云鄅妘姓國也其君自籍稻蓋履行之昭公十八年經書邾人入部注云鄅國今瑯邪開陽縣也蓋籍當呼爲典籍之籍謂履行之而記其數也周之六月夏之四月稻方生也而徐陵以爲刈非矣

莊子之防有可以一大笑者徐無鬼語武侯相馬曰直者中繩曲者中鉤圓者中規方者中矩謂馬步驟廻旋中規矩鉤繩也故東野後以禦見莊公進退中繩左右旋中矩同一意也防乃以直爲馬齒曲爲馬項方爲馬頭圓爲馬眼且世間豈有四方馬頭乎故可以一大笑

唐中興頌云復復指期或云以復兩京故曰復復非也此兩字出漢書今按匡衡傳云所更或不可行而復復之注云下復扶目反又何武爲九卿時奏言宜置三公官又與翟方進共奏罷刺史更置甘州牧後皆復復故注云依其舊也下復扶目反蓋上音服下音福謂復如故也唐中興頌宜亦如此讀之

玉子紋楸一路饒偏宜檐竹雨蕭蕭羸形暗去春泉長猛勢橫來野火燒守道還如周伏柱鏖兵不愧霍嫖姚得年七十更萬日與子同於局上消右杜牧之贈國手王逄詩或云此眞贈國手詩也棊貪必敗怯又無功羸形暗去則不貪也猛勢橫來則不怯也周伏柱以諭不貪霍嫖姚以諭不怯故曰髙棋詩也杜牧嘗云棋於貪勇之際所得多矣七十更萬日者牧之是時年四十二三得至七十猶有萬日

韓魏公父諫議大夫國華嘗仕於蜀蜀中士人胡廣善相術見諫議而奇之曰是必生貴子請納女焉後諫議出守泉州祥符元年戊申嵗七月二日生魏公於泉州州宅僕與韓氏交遊嘗見諫議胡夫人畫像皆奇偉宜其生貴人也世言魏公世居河朔故其狀貌奇偉而有厚重之徳然生於泉州故爲人亦微任術數深不可測有閩之風皆其土風然也聞者以爲然

或問漢臣朝服僕云張敞議云敞備皂衣二十餘年注云𨿽有五等服至朝皆著皂衣又谷永書云擢之皂衣之吏厠之諍臣之末則知漢朝之服皆皂衣也周禮衮冕九章鷩冕七章毳冕五章絺冕三章元冕衣無文裳刺黻而已故曰卿大夫之服自元冕而下如孤之服則皂衣者乃周之卿大夫元冕也漢之皂衣蓋本於此

金陵詩云嵗晚蒼官聊自保日髙靑女尙橫陳蒼官謂松也靑女謂霜也言日髙而松上霜猶不消也橫陳出楞嚴經六欲界中云我無欲應女行事當橫陳時味如嚼蠟以言道人處世間𨿽有欲而無味也蓋荊公自謂如蒼官自保但靑女橫陳不能已耳此言近於雅謔殊有深意

元城先生嘗論及漢髙帝功臣曰屠狗販繒之徒呼繒字與餳相近後檢漢灌嬰傳注云帛之總名而已今按韻略繒慈陵切注云帛也增咨登切則世人以繒爲增誠非也尙書厥篚纎縞注云黑繒也縞白繒也釋音云似陵反禮運云瘞繒注云獘帛曰繒釋音似仍反左氏衞文公大帛之冠注云大帛厚繒繒疾陵切晉書地理誌繒才陵反以諸音義考之當以疾陵爲正

許洛之間極多奇士宣和中崔朝奉鶠徳符監洛陽稻田公務一日送客於會節園官客佐拘入會節以爲景華禦苑徳符不知也晚春復騎瘠馬與老兵由園內坐梅下哦詩其間有曰去年白玉花結子深林間少憩借淸影低顆遂微酸次日佐入園見地有馬糞知是崔朝奉是時府官事佐恐不及而徳符未嘗謁之因此劾奏擅入禦苑作踐遂勒停徳符傳食於諸人家久之斂錢復歸陽翟聞之田元邈云

洛中士人張起宗字起宗以教小童爲生居於會節園側年四十餘一日行於內前見有西來行李甚盛問之曰文樞宻知成都回也姬侍皆騎馬錦繡蘭麝溢人眼鼻起宗自嘆曰我丙午生相逺如此傍有瞽卜輙曰秀才我與汝算命因與借地卜者出算子約百餘布地上幾長丈餘凡關兩時曰好笑諸事不同但三十年後有某星臨某所兩人皆同當並案而食者九个月起宗後七十餘嵗時文公亦居於洛起宗視其交遊飲宴者皆一時貴人輙自疑曰余安得並案而食乎一日公獨遊會節園問其下曰吾適來聞園側教學者甚人對曰老張先生曰請來及見大喜問其甲子又與之同因呼爲會節先生公每召客必預召赴人會無先生則不往公爲主人則拐於左公爲客則拐於右並案而食者將及九月公之子及甫知河陽府公往視之公所居私第地名東田有小姬四人謂之東田小借共升大車隨行祖於城西有伶人素不平之因爲口號曰東田小借已登油壁之車會節先生暫別玳筵之宴坐客微笑自此潞公復歸洛不復召之矣瞽之言異哉聞之於司馬文季朴

蘇秀道中有地名五木出佳酒故人以五木名之然白樂天爲杭州太守日有詩序云錢湖州以篛下酒李蘇州以五酘酒相次寄到詩云勞將下忘憂物寄與江城愛酒翁鐺腳三州何處會甕頭一盞幾時同傾如竹葉盈樽緑飲作桃花上靣紅莫怪慇懃最相憶曾陪西省與南宮僕嘗以此問於僕之七舅氏云酘字與羖同意乃今之羊羔兒酒也詳其詩意當以五羔爲之以是酒名故從酉云樂天詩云竹葉盈樽緑謂篛下酒取竹有緑之意也桃花上靣紅謂五酘酒取桃花五葉也後人不知轉其名爲五木蓋失之矣僕檢韻中酘字乃竇同音注云重釀酒也恐酘難轉而爲木

溫公私第在縣宇之西北數十里質朴而嚴防去市不逺如在山林中防事前有棣華齋乃諸弟子肄業之所也轉齋而東有柳塢水四環之待月亭及竹閣西東水亭也巫咸榭乃附縣城爲之正對巫咸山後有賜書閣貯三朝所賜之書籍諸處牓額皆公染指書其法以第二指尖抵第一指頭指頭上節微屈染墨書之字亦尺許大如世所見公生明字惟巫咸榭字差大爾園圃在宅之東溫公嘗宿於閣下東畔小閣侍吏惟一老僕一更二卽令老僕先睡防書至夜分乃自罨火防燭而睡至五更初公卽自起發燭防燈著述夜夜如此天明卽入宅起居其兄且或坐於牀前問勞話畢卽回閣下

駙馬都尉之名起於三國故何晏尙魏公主謂之駙馬都尉然不獨官名以駙馬給之蓋禦馬之副謂之駙馬從而給之示親愛也故杜預尙晉文帝妹髙陸公主至武帝踐祚拜鎭南大將軍給追鋒車第二駙馬且晏如粉宜爲禁嚴若預乃癭如瓠爾何至妻帝之女也始信前古帝婿惟擇人材不專以貌也後世浸失此意惜哉

後漢以來方書中有五石散又謂之寒食散論者曰服金石人不可食熱物服之則兩熱相激故名謂之寒食則可也然晉史載裴秀服寒食散當飲熱酒而飲冷酒薨年四十八據此則又是不可飲冷物也後問一名醫答云食物則宜冷而酒則熱耳僕初不信後讀千金方第二十五卷

解五石毒一切冷食惟酒須令溫然則裴秀傳所謂當飲熱酒亦非

王元道嘗言陜西子仙姑傳云得道術能不食年約三十許不知其實年也陜西提刑陽翟李熈民逸老正直剛毅人也聞人所傳甚異乃往靑平軍自驗之旣見道貌髙古不覺心服因曰欲獻茶一杯可乎姑曰不食茶久矣今勉彊一啜旣食少頃垂兩手出玉雪如也須防所食之茶從十指甲出凝於地色猶不變逸老令就地刮取且使甞之香味如故因大奇之

紹興六年夏僕與年兄何元章會於錢塘江上余因舉東坡詩雲天外黑風吹海立浙東飛雨過江來元章云立字最爲有力乃水踴起之貌老杜三大禮賦云九天之云下垂四海之水欲立東坡之意蓋出於此或者妄易立爲至祗可一笑

嬾眞子卷五

