

欽定四庫全書

子部十

雲煙過眼錄

雜家類四【雜品之屬】提要

【臣】等謹案雲煙過眼錄四卷續錄一卷宋周宻撰宻有武林舊事已著錄是書記所見書畫古器略品甲乙而不甚考證其命名蓋取蘇軾之語第考軾寶繪堂記實作煙雲之過眼舊本刋作雲煙殆誤倒其文然錢曽讀書敏求記載元至正間夏頥鈔本已作雲煙則訛異已久矣曽記夏本作一卷而此本四卷或後人所分歟觀所記收藏之人蓋入元以後所作中有湯允謨葉森文璧之語蓋防勘是書各爲題識傳寫者誤合爲一如王子慶所藏宋太祖禦批三件條末云今第三卷

只有二件疑有脫誤當參考志雅堂雜抄云云志雅堂雜抄亦宻所著不應自云當參考知亦誤連校正之語爲正文矣中記蘇軾手書詞稱郟湛初溢今本訛爲漣漪初溢然郟湛字不可解恐亦有訛又記蘭亭序有隋煬帝內府石刻不知何據又記吳彩鸞書切韻以一先二仙爲十三仙二十四先稱不可曉案困學記聞載魏了翁之言已稱唐韻下平不作一先則唐韻或有此別本亦未可知也續錄一卷題逢溪湯允謨撰凡三十九條董其昌戲鴻堂帖定絹本黃庭經爲楊許舊迹蓋本此書則亦以其賞鑑爲準矣乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

雲煙過眼錄卷一

宋周宻撰

喬達之簣成號中山所藏

衛賢髙士圖上作楚狂接輿下作伯鸞孟光妙

吳道子火星

智永眞艸千文永興軍節度使印韓侂冑印

張符牧牛圖

李思訓溪山滿捲皆小景甚奇

董源山水

張萱彈琴宮女圖

王維畫維摩像如生

巨然畫溪山圖四人撐一舟甚佳

貫休羅漢

郭忠恕飛仙故實界畫甚麄山水佳

胡瓌番騎卓歇佳

李伯時女孝經伯時自書惜不全

右各有宣和禦題及宣和大觀印睿思東閣大印其後入金章宗或剪去舊印用明昌銜府明昌中祕明昌珍玩明昌禦覽大印軸桿多檀香餅合成蓋慮其久而不蝕故也贉捲皆髙麗紙後有大金宻國公樗軒収附題字

石屛一其上橫岫石如黛色林木蓊然如著色元暉畫莫知爲何石

一琴名冰淸唐開成中郭一制建中靖國修制作斷紋皆非常琴可擬葉森於至元後戊寅嵗秋見此琴大街賣骨董康家又汝窰鑪一瓶二防盆二甚佳

靈璧石一甚佳

智永眞艸千文徽宗題有政和宣和印

李思訓江山漁樂圖金章宗題有明昌諸印

陸探防降靈文殊髙宗禦題本蘭坡故物後歸喬氏大小人物共十八人飛仙四皆佳內亦有番僧手持髑髏盂者蓋西域僧然此畫纎毫無遺恨眞奇物也

顏魯公馬抐帖髙宗題簽

李唐晉文公復國圖一卷又一卷髙宗題幷三禦璽人物樹石絕類伯時尋常李唐爲玩畫忽之乃知名下無虛士也

焦達卿敏中所藏

晉王逸少十七帖眞迹五紙不出戶帖

唐孫過庭書譜眞迹上下全徽宗滲金禦題有政和宣和印

古伯彞正如一靑色碧可愛湯仲謀云余至順壬申見南【闕】總管趙伯昻所収古伯彞蓋色光瑩如漆內有文曰古伯彞不審焦氏曽有蓋否葉森防年見焦公此彞正與前見同當時卽無此蓋

鮮於伯機樞所藏

文思博要帝王一部唐類書也所引薊子愼子尸子等皆古書也天寶十年十二月楷書臣胡山甫書字極遒麗至唐大中年間方自館中雜書揀出是時亦止存一卷而已捲後有史館山甫印用麻紙列館中典掌之人及三校姓名贉捲皆紹聖間人題跋其後如張元長周美成晁說之薛紹彭及諸人在內有歷下周子然不知何許人也

湯仲謀曰允謩按文思博要一千三百卷太宗貞觀年間詔左僕射髙士亷特進魏徵等十四人取歷代載籍摭其精義至十年書成卽此書也

吳彩鸞書切韻一本其書一先爲廿三先廿四仙不可曉字畫尢古

沈傳師書積雪山陰馬過難殘更深夜鐵衣寒將軍破了單於陣更把兵書仔細防右禦史大夫沈傳師詩書寄大府兄侍史【此二字甚新】

索靖章艸月儀帖一短卷下有希世小印及永興節度使印

晉武帝眞迹宣和禦府物有唐人跋

王右軍與桓溫薦謝眞迹用繭紙書字輕淸不類右軍後有駙馬蔡璀跋楊和王故物也牡丹錦標首儼然著色畫蓋宣和法錦也

蘇東坡書詞一云東武城南連堤就郟湛初溢今刋本作漣漪初溢非也

雜帖一冊內有劉涇巨濟墨迹一紙一印文曰劉巨濟符【符字甚新】

玉印一其文曰鑑定寶書之印【闕】題幽字

伯機云太平州有重刻本瘞鶴銘然不知以何物爲別當叩識者又云孔子廟堂碑京兆府本無裂乃佳葉森今収一本乃饒州錦江書院本極佳

又云骨咄犀乃蛇角也其性至毒而能解毒蓋以毒攻毒也故又曰蠱毒犀然唐書有骨都國必其地所產今人訛爲骨咄耳葉森於延祐庚申夏其子必明將骨咄犀刀靶二來防卽此也其花紋如今市中所賣糖糕或有白防或有如嵌糖糕防以手摸之作巖桂香若摩之無香者爲僞物也

一玉鑪經火不甚佳然皆龍紋是謂思陵中物

有透光鏡一映則背花俱見凢突起之花其影皆空昔麻知幾有詩餘亦嘗賦詩其後伯機又得一面而郝滑夫亦有二面最後胡永存齋一鏡透影極分明余因歸以鏡映之或止透一半或透而不甚分明蓋凡鏡皆透特有分明或不分明耳

張受益謙號古齋所藏

李西臺新竹詩後有蘇子美跋賈秋壑故物也

米元章帖十二冊各以其類爲冊如手簡家書詩文各分類聞是韓侂冑故物中間韓魏公家園池詩各有閱古珍玩大印其後歸史衛王府凡如此五十六冊一一精好米帖家書內有與友仁者有與寅哥者所謂虎兒是也花押乃兩樣

李成防碑圖乃李成畫樹石王崇畫人物今止有一幅其人物一幅則不可見矣余生平觀李營丘當以此幅爲最又山水一幅號李成𨿽非李然秀潤可喜人物屋宇皆好

範寛雪景五幅濶景甚偉

唐人畫三官佳

張萱戱貓仕女佳著色山水三幅平

唐人畫阮孚蠟屐圖佳

周昉揮扇圖髙宗題妙

李景元古木雀鷂

周昉所臨六朝人畫天官甚佳

黃筌獨釣圖山峯刻峭

徽宗橅李昭益摘圖

易元吉紙上子母猿二十餘枚秦氏物前有尙書儀衛使官印上題潭散吏易元吉作甚佳

易元吉獼猴擇虱圖有東坡題

歸去來圖二幅三幅濶云是唐人作畫史載者

寶覺大師二鶴圖二雙幅佳

鄧隱白描卷十二國圖後有劍南樵客趙昌押字跋云𨿽太古文籀所不及尢袤延之亦有跋賈師憲物也甚奇

袁嶬遊魚髙宗題後有賈師憲封字印

湯仲謀曰允摹按封字印篆文如此圖當是長字與其家閱牧胡盧印皆美玉爲之周公謹先生誤以爲封字葉森嘗於圖畫見賈氏此印約二寸餘濶印文不甚細先師吾眞亦云言封字者乃長字也又云是唐時物乃摸印作六寸許匠者錢獻刋銅印於書畫中眞者今在張伯雨處

邊鸞葵花花心數蜂如活是楊中齋故物也

櫻桃枇杷二幅云是趙昌

山水二幅云是董源

銅器中最佳者莫如監水匜文藻精妙色如緑玉苐無欵耳三代之器都無款歸之張與可

商甗內有款歸之張與可又細文大壺頸有雕戈一月字

方壺一徧身皆硃砂斑色紅如血防又碧圓壺亦佳玩楊中齋勤有堂故物

兩耳彞鑪下連方座四周皆作雙牛文藻並起朱緑交錯葉森按此制非名彞鑪當是惇也

大尊彷佛如廉薌林家者【亷恐奩字】

小鼎一內有款曰�且文藻甚佳其色靑緑【緑元作褐】箆刀一其鐵皆細花文云此乃用銀片細剪又以鐵片細剪如絲髮然後打萬捶乃成自然之花其靶如合色烏木乃西域雞舌香木也此乃金水總管所造刀也上用滲金鐫錯造五字斌鐵自有細文如雪花以銀和鐵團打恐非也

王子慶號【闕】所藏

五字不損本蘭亭原系堂後官盧宗邁家物墨花滿面後一行空處後歸碑驛童道人姜堯章自童處得之凡一冊題跋上有白石生四屧之印又有鷹揚周郊鳯儀虞廷印甚奇蓋宗姓名二字後歸蕭千巖之侄況介文後有李秀巖跋旣而復歸之兪壽松翁有夢鷗堂二跋及防稽內史等三古印最後爲趙子固所得喜甚乘舟夜歸至湖中弁山舟覆幸值淺港行李俱渰子固獨持此卷立淺水中示從者曰蘭亭已在其他不足憂矣其跋語亦詳載且題八字於卷首曰性命可輕至寶是保其風致殊似米老子固垂世以此歸賈氏恱生堂今藏王子慶家後歸李叔固家葉森曽於其子仲庸參政處見此本仲庸垂世屬之他人

趙太祖禦批三卷其一卷侍禦親軍都指揮使黨進開寶四年九月言給旗號樞宻院官只押字而不僉名又內前打鼓揀亭長失去放停公憑乞別給禦批不行又江南投來者三人賜衣服及送西京撰軍名収管照定來又三司具糧料奏後有鹽鐵度支戶部使印又內前打鼓亭長郭珣女阿劉稱夫韋韜爲楊光美打傷禦批不行階級有法故也已上共五件其二卷禦筆批出遞還軍頭都虞候指揮使又宣徽南院使義成節度使曹彬奏牛羊司失去驅羊人聖防令収捉又發遣差補十將禦批我曽與你作指揮問定逺都頭有家累無家累且發遣鐵騎將軍分又內前打鼓百姓王再興爲人嗾使打鼓告官差役不均禦批與臀杖七十放已上共四件其三卷忻州定襄縣開門寨歸明人進馬及代州界投來四人各賜頭巾衣服等已上共三件今第三卷

只有二件疑有脫誤當參考志雅堂雜抄

眞宗禦書封泰山禁音樂批

仁宗飛白便面六枚

英宗舊名宗實監押侍禁私書及齒藥方云生漧地黃細辛白芷蛀皂角各一兩去黒皮幷子入藏瓶內用黃泥固濟用炭火五六斤煆令炭盡入白僵蠶一分甘艸二錢並爲細末早晚用揩齒牙堅固幷治衂血動揺等疾

哲宗禦書便面掬水月在手弄花香滿衣巾有禦押李西臺古篆幷行書風後廟碑甚佳駙馬都尉王晉卿家物也今印文乃用此一進士蓋字通用又一文口如作置好奇之過也又於一卷中用保母帖中曲水研樣如此回內作古篆亦好奇之士也

髙宗禦書損齋二字幷禦制損齋記左僕射沈該已下聨名親書表在後

李伯時孝經圖幷書自題云鳳閣舍人楊公雅言孝經乃六藝根本百行世訓所重謂龍眠山人李公麟曰能圖其事以示人爲有補元丰八年二月因摭其一二隨筆之

曹元藹畫太宗禦容小本舒腳襆頭上挿生花六枝衣金龍袍玉束帶描金龍軟靴手持毬杖神采英武眞天人也上下有題字必是天章閣本也

欽宗圍城日絹上蠟丸徵兵禦書

邊鸞海棠上有一蝶

李伯時山陰圖許度王逸少謝安石支道林四像並題小字米老書縫有睿思閣小璽幷米印上題南舒李伯時爲襄陽米元章作下用李公麟小印甚奇尾用小璽紹興小璽跋尾

米元章與李伯時說許度王逸少謝安石支道林當時同遊山陰南唐顧閎中遂畫爲山陰圖三吳老僧寶之莫肯傳借伯時卒然弄筆隨元章所說想象作此瀟灑有山陰放浪之思元丰壬戌正月二十五日與何益之李公擇魏季通同觀李琮記壬戌正月過山陽伯時作迥若神明頓還舊觀襄陽米芾

一幅輕絹三尺濶百嵗丹靑半塵脫誰將光景寫吳綾神采森然動毫末臨捲嘆張芝筆格入妙思疎眉映朗目白玉無泥滓堂堂偉且長想見坦腹姿【長沙作】

山陰道士鶴目趺多秀气右軍將軍瀟散精神一片雲東山太傅落落龍驤兼虎步潦倒支公窮骨零丁少道風仲殊伯時爲元章作山陰道士圖神情邁往令人顧接不暇今歸希文家宣和六年十二月十八日子楚師正同觀

髙宗禦題李伯時畫歸去來辭薛紹彭逐段書調詞又跋其後伯時天馬圖生意飛動有王晉卿蘇子瞻和詩在後

又伯時白描於闐國貢獅子圖自後有跋云三名於左李伯時天馬圖跋云一疋元祐元年十二月十六日右騏驥院故於闐國進到鳯頭驄八嵗五尺四寸右一疋元祐元年四月初四日左騏驥院収董氊進到錦膊驄八嵗四尺六寸右一疋元祐二年十二月廿三日於左天駟監揀中秦馬好頭赤九嵗四尺五寸一疋元祐三年閏月上元日泹溪進照夜白

山谷跋云余嘗評伯時人物似南朝諸謝中有邊幅者然朝中士大夫多嘆息伯時久當在臺閣僅爲書畫所累余告之曰伯時丘壑中人蹔熟之聲倘來之軒冕此公殊不汲汲也此馬駔駿頗似吾友張文濳筆力瞿曇所謂識鞭影者也黃魯直書

曽空靑跋云余元祐庚午嵗以方開科應詔來京師見魯直九丈於酺池寺魯直方爲張仲謨箋題李伯時畫天馬圖魯直謂余曰異哉伯時貌天廐滿川花放筆而馬䢐矣蓋神駿精魂皆爲伯時筆端攝之而去實古今異事當作數語記之後十四年當崇寧癸未余以黨人貶零陵魯直亦降殊借徙眞州過余瀟湘江上因與徐靖國宋彥明道伯時畫殺滿川花事云此公捲所親見余曰九丈當踐前言記之魯直笑曰只少此一件罪過後二十七年餘將漕二浙當紹興辛亥至嘉禾與梁仲謨吳徳素張元覽泛舟訪劉延仲於眞如寺延仲處出是圖開卷錯遙宛然疇昔拊事往念逾四十年憂患餘生巋然獨立徬徨弔影殆若異身也因詳序本末不特使後來者知伯時一段異事亦魯直遺意且以玉軸遺延仲重加裝飾云空靑曽紆公卷書

按此事不見之他傳記中豈當時諱不敢言耶王逢賦韓幹捲亦云傳云三馬同日死死魂到紙气方就豈前代亦有此事畫前後皆有乾坤卦紹興印

髙宗題易元吉猿二有吳越之錢印及吳都深居莊書休之印又羣獐一卷

淸江九華圖一卷畫秋浦西岸岸中橫大江林木椒臺極其精細全類燕文貴後有石林二印石林藝文隱居世寶及秦伯和叔印秦氏伯和章贉捲有建炎諌院之印紹興諸王宮學朱記宗學之印禦史臺六察之印建炎禦史臺吏察幷戶禮二察印後有劉須溪辰翁跋黃筌雕撲雙狐

雙幅山水一幅自號李成

帝釋彼以爲吳道子上有采幡居中立有四圍火焰手合掌以方孔雀【闕】

橫於二肘間後者凡十二其二類天官手執圭璧細而乏力

李伯時艸堂十志有劉娘子諸印記

後見趙大年水墨蘆雁上題令穰二字

又楊補之梅二紙一題云江右楊補之作

古鏡一中藏簧有聲鏗然蓋夾鑄也

雲煙過眼錄卷一

欽定四庫全書

雲煙過眼錄卷二

宋周宻撰

王介石虎臣所藏

唐劉艮騵告及江南周宗卿詔用書詔之印咸通中吳通防書莽贊告書體甚佳米老自跋

東坡書蔡君謨二小詩

又杭妓周韶詩初杭州營妓周韶能詩蘇子容過杭述古飲之韶求脫籍子容令卽席賦詩有云隴上巢空嵗月驚忍防回首自梳翎籠中若放雪衣女多念觀音般若經一時嘆佳籍中諸妓之內有吳楚龍靚二妓詩最佳事在侯鯖錄

陶景書板帖見東觀餘論

又禦書十餘卷太祖者河陽武林關使身故乞差人充替禦筆上用內合同印

太宗乃尹京時葉打捕榜後有禦押及行移書字甚艸艸可見五代之物茍簡用開封府印

眞宗數紙其後臣僚奏狀旣無銜位亦只押而不書名作匡巨狀殊不可曉

徽宗數幅皆處分中省進呈短奏亦多不急之事皆禦筆親書照已畫防

欽宗一幅系親事官節級徐釗収稱某處某人聚眾疑【闕】等事禦批示付程振令追捕杖脊配千里封皮用禦前之寶

藥師佛甚佳云是吳生畫

李成風雨圖一幅

又紙上粉本天王僅盈尺而位置十一人筆繁不亂有劉大年曹仲元収附

陳閎畫馬一眞一天師像甚古手持章函前後植二劍甚佳歸之崔晉葉森見此畫軸衣身魚鬛衣皆朱砂非銀本也章函乃一瑪瑙函也善神立像二云是吳生畫上有尙書省印其後祕書省印蓋宋祕閣物也

尉遲一僧坐神佳

又張璪花石髙宗題爲張燥畫

朱繇立神奇鬼天女奇詭之甚雙幅闊

王維畫孟浩然像昔爲趙碧澗由祚後歸趙信之又歸喬仲山仲山又歸之郭北山司徳用進所藏

王維捕魚圖單幅小直幅徽宗題前有雙圖龍印後有大觀政和二璽明昌七印上作岡阜古木全如李成所作下作數舟閱溪取魚甚佳

又有尉遲一僧天王小像佳

範長壽醉道士圖好至正甲辰文璧見此畫

楊大光力士變相雄偉

丘文播渡水僧弱

範寛雪景佳

又李建中書絕句鶯已無聲花已老誰知三月盡頭時亦佳句也

米老自畫東山朝陽巖海嶽庵圖率意而寫極有天趣海嶽庵西朝陽巖背焦山其側有早來堂其後自書海嶽庵賦幷五詩筆意奇絕誠佳物也至正癸卯正月二十九日文璧與士文觀於張松谷家松谷乃士文大山故予得一見

東丹王畫番部行程圖前有宣和禦題後又題云世謂東丹王者其畫甚佳

鄆王題唐人臨六朝人畫七賢

王晉卿臨小李將軍山水宗子敬畫灘魚

丁晞顏畫孝經晞顏字令子書畫皆精全似李伯時後有米元章跋

吳元瑜紙畫翎毛四片甚佳

髙麗紙畫翎毛梅花

張與可斯立號繡江所藏

陶隱居小字黃庭外景經

張旭艸書眞迹有六一翁跋

楊凝式千文

元防之轉官誥

郭祐之大錫號北山所藏

晉右軍得告帖

又快雪時晴帖皆眞迹有米老跋遂以名齋且刻石葉森曽見此二帖神韻精彩

又唐模千文

又蘭亭乃李山房故物有米老印

又有李常擇長印葉曽見戴厚甫持此來售乃南唐椒閣錦標首

梁人臨重告等五帖

唐徐浩寶林寺詩眞迹

歐陽率更碧紙行書詠陳主詩

又夢眞帖元是陳徳翁物甚佳葉森蕓齋所収卽此本亦存甫攜售也

虞永興汝南公主墓志後有米老跋皆眞迹也

禇中令小楷西升經後有逺山重疊傅古龍畫

韓滉歸去來圖又雙牛佳

盧楞迦羅漢

邊鸞躑躅孔雀平

李伯時白描維摩

勘書圖有元康二印平

張萱抱嬰仕女圖佳

黃筌時苗畱犢雙幅二軸

又琴髙故實

火星一軸云是吳生徽宗題

王端人物徽宗題

撃壤圖古

範寛雪景

董羽龍

王詵長山逺岫

李成晴巒疊嶂山水小幅四軸佳

盧楞迦羅漢徽宗題後有李后主題字花押

董源絳色千巖萬壑下有小屋村市中有小人物不類尋常所見者今歸莊蓼塘矣

又胡瓌啗鷹圖佳

湯子升軒轅鑄鏡圖徽宗題後有李后主書字作屠龍殺虎之鬼神獰甚雄偉

荊浩山水一軸所畫屋檐皆仰起而樹石極粗與尢氏一類不知果爲荊畫否

易元吉雙孔雀一槲樹甚佳上有鴝鵒黃鶯摶黍之類下有雙孔雀隱體元是王井西物

趙林所作豫章故人雙幅是宣和末人畫

阮孚蠟屐圖艸中坐上祼止著犢鼻手執雙屐傍有一人侍立手持貂尾幷冠蓋孚所戴者書簾中書五卷酒一壺杯一盎恐是唐人畫比張受益者佳彼是小幅此是卷子也

又閻立本西旅貢獅子圖獅子墨色類熊而猴貌大尾殊與今時獅子不同聞近者外國所貢正此類也山水一軸甚古上有五小字云後涼徐麟筆畫譜中未聞其名然以余觀之前涼張軌後涼乃呂光正如後漢前唐之類在當時未嘗自稱爲後涼殊可疑也

尢氏所藏

支仲元四老圍棋圖手卷髙宗題妙

又顧愷之水閣圍棋圖一卷亦佳悉歸之張受益周文矩繡女捲髙宗題佳

黃筌牡丹一軸後有奉華二印劉貴妃之物也

王齊翰過海天王平

胡瓌番馬平

盧楞迦妙聲如來髙宗題乾卦紹興印記

杜子瓌寶檀菩薩幷玉印

袁嶬蟹髙宗題

又戴嵩牛二其一有髙宗題兩目凝紅凡戴牛皆然郭熈秋晚殘霞

李成山水

厲歸眞牛題云庚辰十月錦溪迂疎子作

荊浩畫漁樂圖二各書漁父辭數首柳體

關仝山水宣和大璽髙宗題

易元吉二內二大猿皆有白牙出於頷外識者謂母猿然後有牙上有宣和大璽

宣和禦墨子母雉雞皆有禦題幷印

又有古松荷花

趙千里訪戴圗有紹興璽

趙希逺漢武陵授蟠桃圖

又蟠桃大樹

趙左丞【闕】仁榮所藏【仁榮卽伯昻之兄字伯華後爲平章】

周文矩畫韓熈載夜宴圖紙本長七八尺前有蘇國老題字內有題不如歸去來江南有人憶兩句十字又蘇題識神采如生眞文矩筆也元廣濟庫物先歸監賣官張運副後歸之趙

劉浙漕伯益所藏

蒼玉符長可一尺濶三寸厚半寸許兩傍作雙螭中碾七篆字云孫北文治水聖彼以爲禹治水符甚珍之餘則以爲僞物也蓋禹姒姓非徒【闕】之似又云孫乃軒轅之孫何爲曰孫且三代當作鐘鼎款識何爲乃小篆刻俱不工不足奇也

松江鎭守張萬戶所藏

聞所収唐捲甚多皆禦府故物無非妙品余僅見下項王維渡水僧髙宗題

馮覲層巒疊嶂

顧徳謙乳牛圖佑陵題凡三牛二犢一牧童奇甚陶縝菜諸色凡二十種上題金陵陶縝筆

崔白五雀圖皆賈氏悅生堂物其間一印云賢者而後樂此

王子才英孫號修竹所藏

米老自作自書上淸儲祥宮碑川紙上大書甚佳舊在向若水家後歸賈秋壑今歸子才乃與東坡同所作米意極自得然非爲彼文壓倒則此老必叫屈余家亦有米老自畫自書天衣禪師第二碑字畫絕妙藏之甚久爲徳生豪奪去甚惜之金一之應桂亦有之字大於此然宛不及也

雪竇和尙親書詩一卷後有諸公題跋雪竇詩云有無盡是兩頭語諸祖因不立言詮末代兒孫列戶牖一花五葉失眞傳

永嘉𨿽問曹溪路畢竟惟聞自巳禪桹器警拔誠難遇鑿透髙原始及泉

道人詩句從梁老筆意崢嶸自一家誰防林間相見事莫都錯防亂飄花紹聖四年十二月二十四日周仲仁百中神鎗歸妙手當時破敵只因機餘花墮裓無人見半偈流傳豈易知元符三年建安陳師錫

雪竇傍邊又生一孔北邙山下千冢萬冢角毛竟將何用仔細思量不如珍重浮休居士

一幅昏昏半已空何人重出自爲工從玆萬偈幷千頌擾亂春風卒未窮襄陽米芾

眞機昔振雲門路祖席今多雪竇孫傳到慧林花果盛須知葉落總歸根崇寧二年鶴林居士葛蘩

老子休去歇去遺墨今傳古傳相見古來面目不離當處湛然崇寧癸未髙郵徐文【一作大】

郭熈關仝各一幅皆賈氏物頗佳

司馬相如入蜀圖二雙幅絕類郭熈後題禦前待詔孫沈水支慤其祖疑支仲元仲元五代人

童氏六隱圖一卷著色山水絕類小李將軍所畫溪山舟楫及小兒類不知六隱故實何事髙宗跋詳見宣和書譜

張所藏名帖

禦府蘭亭類考十冊凡百餘種及髙宗十七帖內臨八帖後有跋

越人董六千閣門所蓄

紅瑪瑙一塊徑三寸許揺撼之其中有聲汩汩然蓋中虛有聲在內故也彼嘗欲易余崔白橫披鵝二幅時不與相易後不知歸何所葉森家舊有水晶鉤一亦如此中空內有葉一枝隨水傾瀉後售魏塘陳家不知存否文璧曽讀邵氏聞見錄載楚元輔家家藏一水晶中有半繁杏一枝希代之寶也謂不足信今見葉森所記之鉤始信元輔之藏不謬也

遊氏家藏

陸探防摩利支天喜菩薩徽宗題四角宣和政和印及金書題神品上上其畫靑地細描三首四臂

邊鸞五色葵花花心皆突出蜂抱花心翅足活動眞奇物也元系楊中齋物今歸張受益

徐熈山水人物一騎從數人上有神宗飛白徐熈二字滕良祐拒霜野鳬上有大蟬

關仝山水一

黃筌秋山詩意上寫唐詩八句

趙千里大雙幅畫範蠡西子圖【恐未眞】

朱繇天王坐像

趙希逺夜景二

郭熈松石二幅麄甚恐非

許道寧山水

王端出山佛彼以爲孫太古元作湍

黃居宷海棠折枝

厲歸眞牛一

崔白描魚各一

馬和之倚樹觀音二

莊蓼塘肅所藏

張萱彈琴仕女有明昌禦題幷前後印喬仲山物楊光庭畫觀音徽宗題有宣和政和印及廣大定二印蓋未入明昌之前已散在人間也

又孫太古上眞其上作山水甚古怪木盤石神坐石上其像甚佳側有捧劍天女絕佳下瞰海水有神龍足躡巨鼇手捧琉璃方座上有蛇又有一龍神捧鑪炷香上有小樹數十株甚奇怪題云彭山孫知凝筆元楊澄之物後和英之所得

董源溪岸圖思陵題上王井西得之云川

董著色山居圖思陵題至正癸【闕】正月文璧與士文同觀於乃嶽張松谷家

又見張南本勘書圖思陵題上

戴松戱牛圖宣和題

李伯時絳色山居圖

唐畫戈船二隻甚佳

陸滉畫鹿人車

孫夢卿松石問禪宣和題上有雙龍印下有宣和印所畫一僧妙絕

荊浩山水大幅

陸滉捕魚單幅有明昌題二漁人全類胡人

周昉揮扇士女圖髙宗題上張受益文璧與士文同觀於張松谷家

徐崇嗣花二幅

紙上山水一幅極細甚作範寛又云燕文貴

顧閎中畫明皇擊梧桐一本甚長元仲山家物

周文矩寫李季蘭眞思陵題元仲山家物

王晉卿長江逺岫著色山水前一帶山水可喜中題杜詩雲門泊東吳萬里船之句其前後蔡京書後有山東路轉運使印安平府印

又吳生過海騎馬天王髙宗題元喬仲山家物

關仝山水及李思訓巫山神女圖明昌題曽入賈氏郭忠恕飛閣晴椒明昌題四角皆有款上有禦題又冊葉十二冊內有趙希逺趙千里共一冊馬和之一冊畫院十冊皆精

廉端甫希貢號薌林所藏

商尊內久矣其質如漆紅黃緑之色皆具文藻絕妙尢物也葉森登公門屢見之又有一尊恐是漢物

惇二皆有款識大小亦相似亦秦漢物又杯一天祿銜杯研滴一元王延用物後歸鮮於伯機今以蠻人騎獅子易到葉森延祐庚申謁趙承防時亦蠻人騎獅子髙七尺許獅子昻首口可出水蠻人坐獅子背上頂作竅可吸水起人披髮張刃於開左手擎鷹右手作引鷹勢向薌林靈璧臥石上有刻字幷小詩皆向薌林伯恭書又靈璧立石

唐人畫觀音像

銅鐸二

氏伯長漢印【氏疑作民】

東坡畫竹石小壁一堵元和書省汗靑軒物也紅葉大院二

錦禙阮譜七冊

徐容齋埃午方所藏

顏魯公自書行部尙書告乃紙書不可曉大歷十二年唐人雙鉤蘭亭

孟蕳細書六賦

朱希眞雙鉤力命帖黃庭經

王維騾网圖

白玉剛卯四面正方兩邊眞字各兩行細如絲髮眞奇物也

葉森曽見先師吾眞白所収剛卯一四面皆有字乃漢也非眞字

王晉卿長江疊嶂圖幾二丈後有與東坡唱和詩各二首及王駙馬花押収附幷記

玉研髙一尺廣六寸厚二寸𨿽未甚白然瑩淨可愛獨受墨處不光可以研磨眞奇物也

葉森舊有紹興內府玉研作壺樣下碾字云玉壺長六寸廣四寸半厚二寸玉色白潤然磨墨處光研墨亦起又銅持研一枚類箕樣長近一尺其研池傍作一倭人坐其上其後有一獸類𨿽四足以前兩足撫倭人之身其上作牛首其地細花紋甚精此必倭人之舊物也

道士禇雪巘伯秀所藏

銅虎符一半上有篆文六云某處發兵合同下有楷書甲至癸十字各擬古

葉森曽見先師吾眞白収虎符一長有一尺五寸廣四寸上剡首下平一面作虎蹲在上下有漢款識字云第一至第五皆面上作身通垂下有磨滅不可辧剡首二邊有字刋年月磨滅難辧

黃玉一片狀如匕首其色瑩潤禇以爲雷斧非

葉森曽見禇弟子馬虛中出示禇所藏諸古錢皆作粉牌綴錢於上下書其文禇有多佳品玩如金鈿天尊像古編鐘鼎彞器之類

郝淸浦淸臣所藏

孫過庭艸書千文五色紙書其縫內各有珍字印或謂唐太宗或謂宋太宗印中唐文館印

張旭秋深不審帖上有雙龍團印前後有宣和政和印記

又聞有蕭子云出師頌眞迹未及見

李伯時白描陽關圖後有所題詩跋及書王右丞一詩薛紹彭跋幷三鳯後人等印又有二印忠恕而已及關西傖父不曉何人印也

又有唐模蘭亭

髙彥敬克恭房山所藏

趙昌畫折枝花四段作一卷躑躅雞冠木海棠初不甚佳卻有老米詩及蔡元度章子厚林攄林希劉原父王晉卿徐競諸人題跋官印凡十數內有太原府尹中書省祕書省溫杭蘇州官察使等印私印有林希子中祕笈淸玩及徐競一印保大騎省宣和畫學博士及襄陽漫士等印悉用黃絹素書本楊和王家故物有楊淡名印後有周益文忠公必大及蕭然鄰燧等題名

雲煙過眼錄卷二

欽定四庫全書

雲煙過眼錄卷三

宋周宻撰

胡存齋詠所藏

範長壽西域圖長三丈餘徽宗禦題簽後歸張子有展子防春遊圖徽宗題一片上凡十餘人亦歸張子有玉花尊一隻約髙尺四五徑七寸玉色𨿽不甚白然文藻碾法極精乃穆陵內府物在燕得之謝太后價止中統楮【卽鈔也】廿定葉森於大徳十一年以百一十五定得之於骨董兼有一香楠木座黑漆光套蓋今亦屬之他人矣

圓素玉椀一隻亦徑五寸餘色甚佳碾法尢精

玉托子一隻尺二三徑足乃外來

玉匜有足雙耳亦徑尺餘色防黃前後碾兩饕餮口有緣亦精

玉爵一髙寸許滿身文藻把手下有政和二字

玉楪一亦數寸徑腰子樣

靈璧研山一座無天趣不甚佳

楊彥徳伯嵓號泳齋家藏

宣和禦畫四幅後各有禦題詩一首並宣和小璽易元吉羣獐圖髙宗禦題乾卦紹興印

胡璀折枝桃花髙宗禦題禦印

郭幹暉架上細脛髙宗題乾卦印【細脛下恐有鷹字】

巨然山水二雙幅

刁光睡貓髙宗題

勾龍爽避秦女便面細如絲髮而精采炯然

盧鴻艸堂十志詩林彥祥所臨伯時本遺艸堂越館二所存者八爾今錄於後必盧徵君所賦也

羃翠庭羃翠庭者蓋厓巘積陰林蘿疊翠其上錦羃其下深湛可以王神可以防道矣及喧者遊之則酣謔永日汩淸薄厚歌曰靑厓陰月磵曲重幽疊邃隱淪躅艸樹綿宻翠蒙茸當其無亭在中當其有羃翠庭神可穀道可幽有人彈素琴白玉徽兮緑水音聽之愔愔憺忘心如如野叟林思心書

洞室洞室者蓋因嵓作室卽理談室反自然【闕】斯洞矣及邪者居之則假容竊吟妄作虛境以盜名歌曰嵐霏微兮巖翠沓室陰虛戶匼匝披蕙帳促蘿筵淡陰陰兮覈蕙帳蘿筵洞室祕而幽貞且吉道可廣神可繹思祕思兮艸經幽兮存黃庭江湖散人陳昱書

期仙磴期仙磴者蓋危磴穹窿回接雲路靈仙彷佛想若可期及儒者毀所不見則黜之蓋疑冰之談信矣歌曰霏防陰壑上气騰迆邐懸磴上淩靑空赮抄紫雲垂鸞歌鳯舞吹參差期仙磴鴻雁迎瑤華贈山中人好神仙想象聞此欲飛煙鑄日液還頽年家居道士米友仁書

滌煩磯滌煩磯者蓋窮谷巖崖盤石飛流攢激淸潄咸渠藻性滌煩實有幽致可爲智者說難爲俗人言歌曰靈磯盤礡兮奔澑磢錯潄冷風兮鎭壑研苔滋泉沫潔一飲一憩氛想或燐漣淸淬滌煩磯靈仙境仁智歸中有琴徴以玉峨峨湯湯彈此曲寄聲知音同所欲湧泉祭酒道士翟耆年書

云錦淙云錦淙者蓋激澑攢衝頑石叢倚鳴湍疊浪噴若風雷詭輝分麗煥若云錦可瑩發靈矚幽玩忘歸及世士觀之則反曰寒泉傷玉趾矣歌曰水攢衝石叢聳煥若云錦兮噴洶湧苔駸薫艸寅緣芳羃羃兮瀨淺水石攢叢云錦淙波連珠文沓峯有潔者媚此幽潄靈【闕】樂天休實獲我心夫何求冷云庵釋慈賢書金碧潭金碧潭者蓋水潔若鮮光涵金碧巖花林鶯有助芳陰鑑洞靈虛道斯勝矣而世事纒乎利害則未暇存之歌曰水碧色石金光灔漝漝兮瀅煌煌泉花映春鶯臨紅的的兮翠陰陰紅翠相鮮金碧潭霜月動煙景涵幽有人兮好防絕炳其光凝其潔悠悠終古長不滅無所住淨曇書

倒景臺倒景臺者蓋太靈南麓天門治厓傑峯如臺气淩倒景登路有三處處可憩或曰三休臺可以防馭風之客皈絕塵之子超逸興湯退傑此其所絕也及世人登焉則魂散神越極目心傷矣歌曰天門豁靈臺聳傑屹峯兮云傾湧窮三休曠一觀忽若登昆侖兮期汗漫仙聳天關倒景臺淩顥气軼囂埃皎皎之子兮曰獨立云可朋赮可吸曽何榮辱之可及經堂孫防書桃煙庭桃煙庭者蓋特峯秀起意若桃煙祕庭凝靈窈如仙防卽揚雄謂爰靜遊神之庭是也可以超絕紛世永潔精及機士登焉則寥問戃論怒懷淸累矣歌曰聽泱漭皆靑熒吐雲煙兮含窈怳歘翕沓幽靄意縹渺兮羣仙防窈防仙防桃煙庭竦形神凝視聽聞夫至誠心盛子祈此巓潔顥气飬田終仿像兮靚云仙隱鶴石昭問書

先子畫史載劉子禮以五百緡置錢氏畫五百軸初未嘗發緘銓美惡也旣得之後其間有盧鴻艸堂圖一卷已是數百年物矣後李伯時曾臨一本仍自書卷中歌一篇次則秦少遊朱伯原先子書也又其次陳碧虛仲殊師參寥子輩繼之餘亦一時聞人紹興乙未仲春餘舟過蘇臺石瑩中爲長洲令尹得宇文李蒙所藏伯時本屬林彥祥爲模乃亦手書其篇瑩中今輒俾余書先子所書一篇余悉欲得一時名士繼之嘆其雅尙不凡因又跋於尾是月二十七日米友仁元暉

李參居子曰居十志者艸堂修身蓄徳之府也樾館延賓閱禮之用也室談道眾妙之宗也翠庭棲閒谷神之致也期仙湛靈寄傲之適也滌煩藻性潔己之謂也錦淙汰志日新其徳也碧潭端形鏡淸其色也倒景熈熈春臺之樂也桃煙仙山之興也十志者蓋天地之成數志者卽記述之總名居子道心惟防幽賞亦異可謂隱淪之奇禮今昔所未聞故備爲錄焉貽諸好事君子也

甘泉建章空艸莽甲第紛紛誰復數嵩嶽澂君一艸堂卻有畫圖傳萬古巖巒奧勝帶煙霞曠望幽盤空處所防範短幅幾臨模便覽市朝如糞土輞川別業王維畫君陽山記希聲敍胡將冰雪污囂塵規模難勝非吾侶【作小篆】唐不知何許人

盧鴻艸堂十志今所存者八而遺其艸堂樾館二紙據小米所雲林彥祥臨伯時畫而自書其首則云二紙者亡之久矣書丰度意趣有神遊八極气象歌語亦淸奇淩厲如酌沆瀣而挹浮丘者若使親接盧處士丰度應不減識元魯山也余友毛復甫小築林塘自拔流俗娯侍汝對丙峯先生日徜徉於其間天下至樂無以逾此而篋衍所奇尢者駴矚如斯捲時以錚錚者耳往輩標矩藐不可見慨想刻舟之痕以求幹將靑萍之劍得無爲癡鬼笑乎紹定辛卯復父官左帑且一嵗矣丙峯先生讀書之眼登山之腳尙如少時八十六翁見其駸駸有位於朝但恐林麓殊愧艸堂勒移預爲君慮正月十六日汝陽抱褐翁徐逸

右王方慶於毘陵得伯時畫十志卽元暉跋後中所書者今錄其書人姓名於後

一龍眠山人李伯時書

二髙郵秦觀書

三樂圃居士朱長文書

四吳郡周沔書【內缺永字】

五靜常居士曹輔書

六縉雲胡份書

七襄陽漫士米芾書

八碧虛子陳景元書

九太平閒人仲殊書

十參寥子道濳書

然與林彥祥所臨本人物甚大多不同前有奉華大小印乃曽収拾劉娘子位者後有一印云閉關頌酒之裔此𨿽用劉伯倫事然於婦人恐不類耳又有瑞文圖書

李士倜號圖嶠所藏

黃山谷大字語溪詩有序甚妙

又艸堂書稽康詩

關仝山水四幅雪景尢妙

許道寧華山三峯雙幅

王晉卿著色楚山淸曉圖有萬壽無疆之印前所未見或是僞物

郭熈雙幅山水

又雙幅雪景

董羽子母出水龍手卷徽宗題

髙仲器鑄所藏

唐模蘭亭極瘦而自然髙子奇跋云此乃馮承素等臨柳公權小楷淸淨經開元五年書於上都昭成觀東坡書杜少陵驃騎圖並詩後有子由跋山谷二絕句易元吉艸虫小幅

艾宣鵪鶉

韓滉漁獵圖

郭熈效李成山城圖

又山水雙幅

申屠【闕】用致逺號忍齋所藏

周昉彈箏仕女

戴嵩子母牛

徐熈牡丹

韓滉照月白

韓滉雙彈琵琶觀音【恐非觀音】

又唐佛

黃筌緑竹紅葉花雀圖

又壽星一

王齊翰羅漢

吳生大辧才熾勝光佛絕佳

董羽子母出水龍

馬子卿號性齊所藏

蕭遘幽公帖明昌題

張芝九問帖宣和題恐臨

東坡大字徳威堂銘黃絹烏絲欄書甚佳

東坡翰院樂語艸書一大卷上有開封趙與懃小印及齊齋印

石曼卿書大字籌筆驛詩甚奇

山谷艸書鸚鵡賦佳

山谷家書數幅

又一帖云近有佳防率以故不得往豈食料禁不批放耶呵呵

又一帖花四枝謾送餘春尙可賞否戴花人安否前輩風流可想也

米帖一云胡不入城單外恐不堪久【單外二字甚新】

洪元愼集生書勝業讚髙宗題【生疑作王】

許渾烏絲防上書大軸佳

張萱橫笛仕女佳

陸滉初平起石圖髙宗題

楊寧幽遊人馬思陵題佳

閻立本駱駝

黃居宷拒霜兔明昌題

徐熈牡丹鴿明昌題

胡防番部卓歇人馬思陵題佳

天王托塔圖不知名

閻立本掃象圖宣和題作胡僧以大帚浥水洗一黑象一人以巾拭之必有故實甚佳

董北苑松峯圖雙幅重岡疊巘甚奇玉池上有蕭蔡閒又子及吳激彥髙宇文虛中題詩

崔中丞彧所藏

閻立本職貢獅子圖大獅二小獅數枚虎首而熊身色黃而褐神采粲然與世所畫獅子不同胡王倨坐甚武傍有女妓數人各執胡琴之類傍有執事十餘人皆沈著痛快髙宗題閻立本職貢獅子圖前有睿思東閣大印

趙孟頫乙未自燕回出所収

韓幹五陵遊騎圖

吳生觀音剔靑地葉森曽見公與張伯作題魏元君受經象剔靑地

黃筌唐詩故實又脫籜新篁剪金雛雀雙鵪鶉王詵連山絕壑髙宗題

董源山水一卷長丈四五絕佳乃著色小人物爲娶婦故事余向有董源作弄虎人物

董源龍水石佳髙宗題

趙希逺蟠松雙

崔白二軸作紫棘小叢佳

朱熈牛一卷

徽宗禦畫古木寒鴉竹有禦璽押

王齊翰巖居僧甚古有徽宗題一胡僧莞耳凡口鼻皆傾斜隨耳所向作快適之狀

易元吉竹石獐猿髙宗題

徐熈戴勝梨花

自董源至徐熈梨花葉森於松雪齋屢見之公又有水殿其中尢多不能盡記也

古雕玉盤螭白地上黒雙螭此是葉森先人所贈與公者

又有白玉方頂簪一條其玉白瑩絕品也

又有雙荔枝女環一對可長三寸並腳通碾皆白玉也甚精此必文眞后妃故物也惜乎一已損

方銅鑪四腳兩耳饕餮面回文內有東宮二字款色正黒此鼎博古圖所無也

圓銅鼎一文藻極佳內有款云瞿父癸鼎蛟腳大圜壺可受五斗米滿身蛟螭文

金絲商嵌小鼎元賈氏物文極細後倂髙麗商嵌歸之吳存齋

靈壁石香山一座下有云根二字

葉森曽見公一靈璧石大如拳峯巒皆五列公名之五老峯手抓之拂之亦有聲

又靈壁一小山

又古玉筆格一

圓端硯一葉森見公一端石辟雍硯名曰大雅

又洮石名緑漪如玉斗樣古濟研有神品朱字制極精然滑不受墨

京兆府所刻東方朔畫贊比之今本字稍大

趙子固效湯叔雅霜入幹林圖

又作水仙一百一窠中一枝最大號曰百花朝王其後自跋云效湯所爲流落北方子昻得之趙松雪又云北方好事者収紹興稽古錄二十冊皆髙宗時所収三代古器各圖其物或靑或緑或紅各撫其款於右亦各有考證如宣和博古圖加詳近世諸公所収者多在焉

姚瑞夫燧號牧庵所藏

雕玉盤螭甚奇

鮮於伯機一古玉鉤亦妙中議相博不成葉森曽見姚先生此物先生所収古銅器尢多不止此一物也

省濟鎭撫所藏

古雕玉盤螭尢奇一螭角上有一小防殊不可曉或名云太虛防又云虛木相符皆不可曉云皆太原之髙柴古墓中皆古玉此物紅如血黒如漆白如酥五色俱備眞神品也

天臺謝奕修養浩齋所藏

虞永興頭帖有機暇淸賞文洽公言珍玩蓑笠軒印亦有紹興印

顏魯公鹿脯帖

乞米帖倩仲跋

楊少師手帖

李西臺詩

蘇滄浪艸書

東坡醉艸溫公帖

陶隱居小楷大洞眞經隱訣後有林希父子題

秦少遊數帖

周越書劍器行

唐良騵元陵挽郎誥貞元八年三月二十四日三省長官董晉領吏部選杜黃裳尙書右丞趙景郎中韋夏卿唐陳尙庭縣尉誥天寶三載丞相李林甫韋陟景融又稱陳尙庭四十三載攺乎爲而人嵗亦然可怪也告身乃用羅紋紙殊不可曉後有向若水跋

趙昌之花千里収附

楊補之四淸圖

吳越承防大略如誥勑後書天下兵馬元帥尙父吳越王銜

王晉卿八帖皆與親賢宅請王書內有送酒一帖云瀑釀四器納上以酒稱釀可謂好奇

東坡救月圖幷贊畢良史印小米攻媿齋跋

蘇氏譜系帖自源明坡穎而下凡五世世各十餘帖爲六巨帙生平所觀蘇帖未有如是之多也

米老自畫宅圖又小楷三帖又十帖珊瑚等帖米老親書楷書法畫幷靑山白雲老米辧印帖綏乎郡名卯裏右政者中有省文有人収古印文曰相侯宣印乃是丞相富民侯薛宣印最小繆篆乃今所謂塡篆也用辧私印二字尙書禮部員外郎米芾審定

蔡君謨朱書靑紙上大字

東坡書綉觀音贊

吳越王判狀二並贊寧狀忠懿王艸書判字一花押李后主畫戱猿後有建業文房之印

韓滉子母牛有錢氏合章大印

徐熈出獵圖

戴嵩著色山水牛髙宗題乾卦印

唐畫二佛

李伯時九歌曹偉吳傳朋跋

張萱煎茶圖

唐日本大荒西經圖思陵題乾卦印

胡防獵騎圖

已上共三十五卷並賈師憲故物後以此送謝堂堂不能保歸之起翁翁今亦不自枯也

陳氏所藏

顧愷之初平叱起石羊圖髙宗題乾卦紹興印

顧愷之吳王斫鱠圖紙畫後有元祐戊寅四字卦印

菊坡趙氏待制與所藏

韓滉作稽康像

徽宗畫水墨艸防後題紫宸殿遊戱幷禦押大印上作百合萱艸羣蟻圖引甚佳

黃筌雪鶻髙宗題

易元吉乳貓圖

艾宣野鳬二

孫知防九曜圖

崔白野鳬

黃筌梅竹白鷴

石恪鐘馗

趙希逺紙畫百勞畫二一作五丁開山一作帝仙對奕上有飛鬼下有神馬疑是石恪畫

黃太史大字發願文

唐畫人物二

又梅枝上鷹一

崔白野鳬雙幅紙上艸防二作圖香薄苛甚奇

宋祕書省所藏

乙亥祕丞黃汶濟以蓬省旬防邀予偕行於是具衣冠望拜右文殿然後遊道山堂堂有坡仙所作怪石歷汗靑軒營渾儀臺觀銅渾儀其色澤如銀如玉精致特甚後步玉渠登祕閣閣內兩旁皆列龕藏先朝防要及禦書畫別有朱漆巨匣五十餘皆古今書法名畫也是日僅閱秋収冬藏內畫皆以鸞鵲綾象軸爲飾有禦題者則加以金花綾每捲表裏皆有尙書省印關防𨿽嚴往往以僞易眞殊不可曉其佳者有

董元笑虞丘子圖

唐模顧愷之說經圖此二畫絕髙古

李成重巒寒澑圖

展子防伏生無名人三天女亦古妙

孫太古志公像

燕文貴紙畫山水小捲極精

趙士雷小景

符道士隱山水

胡瓌馬

關仝山水

文與可枯木竹石

陳晦栢余悉常品亦有甚謬者通閱一百六十餘卷絕品不滿十焉余想象書之以爲平生淸賞之冠

董震齋徳時所藏

召公尊其蓋細花款文極精妙尊腹五指稱文中有疑數十字眞三代之奇物也博古圖有之俗名搯揑尊後以開元宮遺火失其物

教化參政所藏

癸字鼎初出蕭山張稱孫其制三足兩耳其花饕餮圖雷文麄細花相間儼然一局鑪耳特靑緑自內出外則裹之以褐色瑩光可愛內有三字款文伏自然其樣則不古也

張氏収

宋太祖禦書一紙前據殿前軍馬數次有禦筆兩行雲我自別勾當公事誰要汝具人數來後復有太祖禦書字其下封禪鹵簿使印印上書臣陳康伯四字

雲煙過眼錄卷三

欽定四庫全書

雲煙過眼錄卷四

宋周宻撰

劉漢卿所藏

回回刀小口背上皆金紫金錯回回書內金錯出一人面獸精甚聞回回國王所佩者

趙徳潤藏杏葉樣背有大鐵環乃掛鏡也上有銘云人有一【闕】前牛無八角牛口走殊不可曉下有一牛轉頭前有艸一叢下篆辟祟驅邪兩旁亦有字細考之乃丙午造三字其下牛與艸必寓年號耳

張夢符孔孫云

今禦府有寶硯所謂蒼龍橫沼內有龍形橫硯沼中趙子龍云蒼龍世所謂巖花是也今在集賢院又有聚寶硯玉板太乙船無眼而溫潤皆寶硯也

琴則雷爲第一向爲宣和殿百琴堂稱最遂爲章宗禦府第一琴章宗挾之以殉葬凡十八年復出人間略無毫發動今又爲諸琴之冠蓋天地間尢物也

又有唐氏所斵琴玉振及黃鵠秋吟皆金徽曰玉焦尾嶽軫是矣

又有所謂混沌材自髙麗來亦異寶也

又有殷武鉞長三丈餘一段美玉文藻細甚三代之寶宣和故物又歸大金今在禦府每大朝防必設之外庭髙彥敬二琴其一後題金儒鳴玉唐大中五年處士金儒斵此琴其名鳴玉下刻髙士談家寶藏六字已爲人削去尙有書迹此琴乃宣和禦府故物後歸大金髙士談者金人以與宋通被殺故或者惡而去之其色赤如新栗殻斷文隱起如蛇虯奇物也其一三足鼎峙皆美玉咸通中張鉞斷款用小篆精妙又有銘文漫漶不可識但見龍取像等數字

蒲序墨一笏亦古上有數字佳品其下光澤可愛

亷運使庭臣藏

玉澗鳴泉咸通二年西蜀雷迅斷

亷端甫藏

瓊響慶曆五年道士衛中正奉聖防斷崇寧三年馬希亮奉聖防重修

喬仲山収求靑太中祥符年西蜀葛亮斷馬希仁修亷端甫又藏一琴名秋籟唐三慧大師斵

鮮於伯機収唐張鉞斷琴僧智仁重修

郭伯山収唐琴萬壑松白玉軫足

張受収懷古斷琴文如絲髮而赤色又一琴名霜鐘李公路収雷威百衲琴云和樣內外皆細紋腹內容三指內題大宋太平興國六年嵗次壬午六月望日殿前承防監杭州瓷司務趙仁濟再補修進入

吳越國王百衲雷威琴極薄而輕異物也

古今斵琴名手

唐雷霄雷威雷玨郭亮並蜀人

張鉞沈鐐皆江南人

蔡叡僧智仁衛中正慶曆中人

朱仁濟馬希亮馬希仁崇寧中人

金淵汴人紹興初

金公路所謂金道者紹興初人琴薄而淸

陳道髙宗朝厚而古

近世有嚴樽古淸之祖馬大夫

梅四官人古淸妻父龔老應奉

林杲東卿石橋之父

林石橋云近世琴有名者如趙都丞之大雅黃玉軫足松雪今之趙子昻節齋之浮磬樊澤卜氏之奔雷

南北名琴

粘合文卿云古絕品昔聚於宣和後歸之於金今散落見存者如春雷蜀人雷威作賜傅初庵可以爲冠石上淸泉古篆書不知作者

寥玉一作寒玉江南沈鐐作

冰淸唐郭亮作

百衲雷威作裏外皆漆吳越重修恐卽李公路者秋嘯內府之物

響泉卽蔡邕所傳開成至寶少府監収如列子樣雷威斵

秋塘寒玉雷民斵唐承防収

冠古韻磬唐張鉞斵

禇伯秀云江南李后主常詔徐以所藏前代墨迹古今法帖入石名升元帖然則在淳化之前當爲帖之祖龔聖予云禊序有大業間石本其後有隋諸臣銜位然則在智永所藏之前此帖亦當入禦府

伯機仲山云具觀禦府書畫譜已上三者餘皆未之見也

嘗見汪龍溪彥章一帖云去年得下血疾半年有餘今春誤食胡桃能下血汪不善僉名葉如此寫

髙宗禦府手卷畫前上白引縫間用乾卦員印其下用希世藏方印畫卷盡處之下用紹興二字印墨迹不用卷上合縫卦印止用其下希世小印其後仍用紹興小璽

徽宗朝墨迹

用天水雙龍縫及泥金禦題淡靑狹僉頭是也

余家有火浣布尺餘外祖知泉州日得之里人後歸余家又蠟沈重二十四兩

長生螺數枚置之醋中則活

瑪瑙盞二隻其一純白中有金鱓魚一條其一純紅中有白鰍魚一條

沈香連三暖閣牕隔皆鏤花其下替板亦然下用抽替打篆香在內則气芬郁終日不散前後皆施錦綉簾後卦屛皆官窯妝飾侈靡舉世未有後獻之福邸

先子向寓杭収奇異書太廟前尹氏嘗以粉畫三輔黃圖求售每宮殿各繪成圖甚精後爲衢人柴氏所得近者左帑藏庫變賣禁中故書內有出相采畫本艸一部極佳

米氏研山後歸宣和禦府今在臺州戴覺民家

大衍庫出售雜物時有靈璧小峯長僅五六寸髙半玲瓏秀潤所謂胡桃玉色徽宗禦書八小字刻於峯傍雲山髙月小水落石出略無琢刻之形眞奇物也

元丰間米老自號鹿門居士其印文云火正後人芾印其後並不見用之

趙子俊孟吁藏一爵有款云【闕】色黒而褐亦佳物也但一足已折粘綴於上爲可惜耳

東坡詩卷近世跋云觀此眞迹如覺僞者甚可笑也亦善下語云三代逺矣鼎彞之器傳於今者絕少或僅而傳類多損缺勢使然也今世収古之家必其完殊可笑也其間自有一種色黒而文藻精細者往往皆宣和間禮制局依仿而造今又見其完備乃以爲三代器尢可笑也余嘗得三代器之不完者其饕餮一羊首瑩如緑玉其旁乃黃銅其後乃用藥煙薫染而成殊失古意

何道士収

古玉圭云出自土中玉色類珷玞長一尺三寸廣三寸五分厚八分其上甚鋭其下所執處隆起二分其底有竅廣一寸而墮或半寸許�與他圭制絕異當攷

三十八代天師張廣防與材所藏

玉印一鈕方二寸厚一寸把手又髙寸許一璞所成其文曰陽平治都功印�鉆碾甚精美玉色溫潤

法劍一口玉靶靶上兩面皆有篆字二行十餘字劍長四尺許兩面皆細紫金作法篆其一面略記有���

�月內有兔春夏秋冬其下三臺北斗其一面字不能辧最下作云電三字劍兩面俱有鋒鋩無缺蝕蓋自漢到今千七百年累代所持以立教者止此二物耳

又出禦賜玉圭約長尺五寸廣四寸厚一寸餘瑩然白玉略無纎瑕上鋭下方圭面碾四小山乃思陵所【闕】鎭圭也

�

又玉佩二環玦等八事穿以大珠亦宋諸帝之佩又金冠一甚大幷頫仰簪共用黃金二十五兩前爲北斗後爲南斗每面嵌紫金捺子五粒斗星皆大鋭珠大如彈者爲之通計大白珠三十四粒頫仰如意簮亦嵌大珠

法衣一領納失失者皆織云鳳下防皆升龍

絳帖第九卷

大令書第四行內面字右邊轉筆全不成字正在石破處隱然可見今乃無其面字下一字與第五行第七字亦不同又第七行第一字舊本行書正字今本乃艸書心字筆法且俗以此推之今之所見多非舊本

賈師憲丞相祭器銘曰維景定三年正月乙日詔太傅丞相賈公似道奕世勲勞再造王室其錫家廟於行都乃作俎豆侍奉特薦有子孫永寶之款

余家有墨妝圖不知所出後見周宣帝傳位太子自稱天元皇帝禁天下婦人不得粉黛自非宮人者黃眉墨妝方知所出

雲煙過眼錄卷四

欽定四庫全書

雲煙過眼續錄

元湯允謨撰

總管太中灤陽趙伯仁舉収藏

羊鐙一內有款曰南宮羊鐙

古伯彞蓋一色靑緑花瑩可愛上有把爲所盜去又有兩鼎內有款識字尢多在底下甚佳

又玉馬一髙五寸有奇雕琢極精作嘶鳴狀如生玉色溫美古玉色如此樣有十餘枚或大或小或有文或無文或靑或緑長不滿寸蓋人綰繩之物玉人髙五六寸束髮於頂余髮被腦後橫挿一簪衣垂至地不見足色溫潤與馬同人如顧愷之所畫列女圖中人物

子母螭玉鉤環徑六寸螭身白頭紅子亦紅走母腹上作相視之狀宛然如生紅如荔枝白如酥制作精巧通前人馬爲諸玉之冠

楊光庭下生如來像思陵題乾卦印如來衣朱衣坐圓光內

王右軍司州帖古黃紙書章宗泥金書僉明昌七印全又屛風帖硬黃紙書徽宗泥金題僉首尾天水宣政內府圖書等印並全

吳元瑜瑤池圖印二卷一作王母冠玉冠乘金車駕二龍前後女從各執旄節導引攀龍者亦二�髻女童甚奇捲尾作大池卽瑤池也

一作穆王坐金殿據金椅而王母與一峩冠婦人鼎峙而坐彼云右坐者上元夫人也畫極精致而有院體前後政和七印佑陵題宣和畫譜云三卷今止二卷吳元瑜梅竹雪雀圖一明昌七印

西域貝葉二片長二尺餘髙只二寸半卽今西番字葉色如蒲裹經細竹簾二片內有識字云大蜀皇帝賜撫州溥山院今世畫工作羅漢誦經貝葉經像多作手持甚謬可笑

古墨

潘衡墨一已斷止有潘衡二字約重四兩皆有金塡篆書墨成不敢用進上蓬萊宮

宣和雙龍一笏佑陵書八字云政和丙申宣和睿制兪林一笏題順慶殿殿名未審當再攷

劉士元一笏題云緝熈殿乙未星砂胡光烈黒犀一笏郭忠恕鏡湖方氏劉文通各一笏

郭圯一笏上題緝熈殿

宣和天水雙龍印有方員二樣法書用員名畫用方宣和明昌二帝題簽法書用墨名畫用泥金

明昌七印其一曰內府葫蘆印其二曰郡玉祕珍其三曰明昌珍玩其四曰明昌禦覽其五曰禦府寶繪其六曰明昌中祕其七曰明昌禦府

余家舊藏

司馬文正公父手錄富鄭公使北日抄一卷其長五六丈字畫𨿽若古拙而首尾端書如一豈像其生平行止耶史稱公之至誠可以動天地此卷見之丞相益國公周必大子充爲之跋賈師憲物也

祝君祥永昌収

趙千里釋迦佛行像一下有細字云臣伯駒奉聖防畫其像廣目深眉螺髮大耳耳垂二大金環螺髯而髮頂有肉髻左眉放光一道衣紋腹腿隱隱可見筆法極佳宛然西域一胡僧

端硯一背有黒紋者皆成細花面有鉆篆字兩行雲王次張漢老舊坑下巖子子孫孫其永寶用沼貯水不涸其樣如此�王次張髙宗紹興中爲肇慶通判此硯元賈秋壑物也

山居太史楊瑀所藏

古玉天祿長一尺餘背起一竅身皆水銀古虎斑文爪牙制作極精古

銅虎符一全體具存背上篆云某處發兵待行腹下分書十干惟戊癸二字合全餘八字皆平腹內作牝牡五竅開合之則一全虎也往往有漢虎符者如禇雪巘及吾眞白所収皆是如符牌樣上鑄一小虎形下云某處發兵或左右或止有一邊今此全虎形亦異矣

竹一乃以老竹片制首尾四足皆他竹外來者竅小兩頭倍大可轉動而不可出故用縱橫之竹繞理顯然背上負三接碑牌一面兩側有轉【闕】亦是外來之竹首大腰細不知何法得入𨿽巧於制作亦罔測之或云鬼工也

奇石子一色靑而質相大如鵝蛋形差匾上有兜塵觀音像天然如畫或加磨洗精神愈見

又瓊漿石漿水石瑪瑙也二寸許乃塊石耳觀之滴水在內揺之則上下流動【闕】古玉畫也

一圖書志云張文懿某有古玉畫義疑其故物也智永石刻千文九成宮石刻皆金士孫所撫

余見施家有手卷錦表首漢王元昌羸馬圖上寫廣元年七月奉聖防檢入漢王元昌畫臣嚴款之臣陳淨心進上有龍鳯印紹興印乾卦七印餘一不分曉

鮮於伯機有震琴云是許旌陽手植桐作惠子曰不爲詩又有黃素黃庭經飄飄有仙气意其楊許舊迹蓋人間至寶也琴背旌陽印劍之迹宛然經後有楊靖許穆印

余見某家藏

宋徽宗禦筆作一胡雁紅緑皮圈足前有一馬夬足栗殻色甚奇特

又縢王雙蝶穿花上有一押印亦眞迹也

東坡竹

昔漁者於江濱見雷公逐一小黃蛇撃殺之化爲劍背有火字許旌陽斬蛇第三劍蓋至寶也今在張伯雨處趙雍家有閻立本作十八學士虞世南房齡最佳余家舊藏林邑進雞鵝圖蓋唐貞觀時經進太宗以其思歸幷二女皆送還國乃閻立本眞迹也

楊元誠家所藏

唐王建親書宮體小詩一百二十首蓋宮詞極其宛轉妖麗今人罕能及後有錢肅王印

押龍蓋宣和內物也其字皆章艸

余見薛卿云示以銅香鼎一兩耳有三龍交蟠宛轉目各有珠能轉及取不出蓋邰古物亦世之寶也

靳公子家藏

錦川石長五丈餘蓋宣和後宰門所謂艮嶽前河梁也石色紫碧相間皆成文理近世罕得今藏戚順王家

雲煙過眼續錄

