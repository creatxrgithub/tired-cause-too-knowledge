四六鴛鴦譜

﹝明﹞陰化陽﹑蘓太初匯輯

●目錄

敍

卷之一

節序類類姓譜﹝一﹞

卷之二

類姓譜﹝二﹞

卷之三

類姓譜﹝三﹞賀壽類婚姻類﹝附貢舉法科賜宴飲﹞地理類

卷之四

表類﹝一﹞

卷之五

表類﹝二﹞

卷之六

表類﹝三﹞

卷之七

表類﹝四﹞頌徳類﹝一﹞

卷之八

頌徳類﹝二﹞

卷之九

頌徳類﹝三﹞

卷之十

頌徳類﹝四﹞

卷之十一

頌徳類﹝五﹞

卷之十二

頌徳類﹝六﹞

●敍鴛鴦譜

鴛鴦匹鳥也然極有思四六何以譜之蓋四六之道非漁獵萬卷根抵六銓求匹�裁剪之工構�耒神思�告則宮啇刻以疊奏煩簡何繇中規故必一雌一雄效賦形之相肖或�或心仍爲偶相依然後有同類正名借事連珠之法然後無平頭犯尾濩聲疊韻之嫌故交頸者鴛鴦濩生若鴛鴦鴛鴦之儔侶四六之榜樣也詩曰鴛鴦於飛畢之羅之自譜有鴛鴦而後畢羅者其法所思也夫其忘所匹也夫

東粵紫蓋蘓太初題於秣陵車書樓

四六數集業巳問指南於海內達人值江右養恬王先生以科第之世家較文於車書樓畔見餘詩文而神交莫逆一日枉顧冰玉堂而促膝談心相與議曰詩句者陶一巳之情四六者通人巳之情縉紳家事上答下尢爲急用讀公四六集知其情文俱暢何不出往日之舊叢而刱爲今日之新局余揚衡首肯遂與養恬公搜韻人之新構未經人道過者而列爲玉散珠聯稍不足則續以巳作或時令或姓氏或宗藩或官品或往來雜啟無不各分類臚列而細以聯句入其中且又與養恬公共爲批注俾讀之者如發酉山之藏而古典具在遂名之曰四六鴛鴦譜夫合二人之聞以爲共聞合二人之見以爲共見聞聞見見聯異爲同譬如鹽梅合則爲和羹絲竹合則爲雅調昔沈遵信手彈琴而與泉通蘓長公縱筆作詞而與琴會其所以渾同者何故則以天趣之盎發融爲聲气之應求也矧四六者因人抒情隨情摛韻探之腹笥言泉自可揮霍如意何難於同一想頭而同一運用哉前刊四六類函宙函津梁筆書求閱者戶外屨滿今此編一出品類各分尢津梁中之津梁云爾峕

崇禎柒年歲次甲戌仲冬月上浣之吉鄭圃陰化陽太乙甫題

●四六鴛鴦譜卷之一

東裏陰太乙先生東粵蘇紫蓋先生匯輯

西鄆鷥綫嶺黃國翰豫章養恬王世茂參閱

節序類

類姓譜﹝一﹞

◆節序類【通用新聯】◆

太簇正月

夾鍾二月

姑洗三月

仲呂四月

蕤賓五月

林鍾六月

夷則七月

南呂八月

無射九月

應鍾十月

黃鍾十一月

大呂十二月

○太簇正月【條風發歲噫回煙渚輕黃扛鳥司辰喚起雲林嫩綠緋梅柫袖玉合土開翡翠之幃綺栢浮杯金屋掛鴛鴦之幔冰雪初隨臘攺花柳欲及春看】

立春

元旦

人日

元夕

立春

金剪懸花【隋煬帝宮中立春日宮人咸以彩帛剪碎帖於枯樹上爲戲】玉盤傳菜【四時寶鏡唐立春日用春餅生菜春盤又李鄂立春日命以蘆服芹芽爲菜盤相饋遺】鳳歷【古鳳鳥氏歷正也】晨正【國語農祥晨正農祥房星晨正謂晨見南方立春之日也】履端【左傳履端於始舉止於中】彩幡銀勝【歲時記立春日剪彩爲小幡謂之春幡又剪爲春燕春錢春勝以爲戲】條風【月令立春日條風至】栢酒【月令元日飲椒栢酒栢是老藥尊卑次列各進此酒於尊長稱觴舉壽也】

聯

金剪懸花喜巳回於春意玉盤傳菜知必舒於雅懷

銀塘曲水含苔綺闊條風變柳

彩幡銀勝友翻暖气於條風栢酒辛盤恍對陽和於始日

翠入江煙香迎嶺雪

蒼精啟節卿云呈五色之輝太簇開晨暖气散千林之彩

南方先表農祥東郭初回木徳

元旦

祧符【風俗通黃帝時有神荼郁壘兄弟二人牲能執鬼於東海度朔山桃樹下簡閱百鬼之無道者縛以葦索執以飼迍今世畫神像於版上謂之桃符元日置於門戶上以辟百鬼】領椒【晉劉臻妻陳氏元日獻椒花頌】四始【正月旦王者歲首立春四時之始也】三元【謂元歲元月元日也唐詩三元寶歷新】

聯

玉勝回風春酒頻栢葉桃扉映日舞筵競落梅花

序推四始歷正三元

融風入序一年時令從頭淑气風祥萬里陽和有腳

臈酒致頌椒之悃辛盤供栢栢之資

髙門白玉鏤金彩貼家家纖手靑絲剪彩花妝樹樹

風和送鴈日暖催鶯

人日

裁金剪彩【荊楚歲時記正月七日爲人日剪彩勝爲人或縷金爲人以相遺取新年人舊從新之意】芹曝【列子野人食芹而美曝背而暄與妻謀曰我以此二者獻之至尊必得重賞云云】梅妝【宋武帝壽陽公主人日臥含章宮檐卜梅花落於額成五瓣拂之不去後人效爲梅花妝】菜羹【荊楚歲時記正月七日以土種菜爲羹】

聯

花齊玉樹千條柳報王春彩貼金屏七葉蓂迎帝歷

紅飛騕褭之塵靑追屠蘓之酒

雲頭日綻一年事屬陰晴雨腳風收萬里春隨律呂

二陽勝節七日靈辰

菜羹免俗方嗟負於靈辰花勝分春忽寵頒乎盛貺

東郊南陌竹葉梅花

元夕

火樹【�味道元夜詩火樹銀花合星橋鐵鎖開】龍�燭【王逸火荒北陽有山�不周日月不照臨之地故有神龍銜燭照之】鰲駕山【王禹稱元元雙鳳雲中扶輦丁六鰲海上駕山來】傳柑【歲時記上元貴戚以黃柑相遺謂之傳柑】造繭【開元遺事都下上元日造面繭以帖字置於其中以髙下相勝爲戲笑】今夕何夕【詩今夕何夕見此良人】寒谷【北方有寒谷五穀不生鄒衍制律吹之暖气始至遂生五穀】

聯

花明不夜風回背之波塵暗生香霞散魚鱗之浪

火盈樹而輝煌虹垂橋而熣燦

靑黎分太乙行歌處處落梅白雪和陽春遊騎人人穠李

漢苑煙花駐馬秦樓歌舞驂鸞

樂逢佳夕龍銜燭以照玳筵喜值良宵鰲駕山而排臺閣

燈火下樓臺笙歌歸院落

彩雲影落芳辰輝玉燭之華皓月光搖良夕侈銀燈之盛

敲鐵馬之春冰賦石屬之夜燭

○夾鍾二月【否園斜日節屆良辰柳岸濃煙時臨淑景褥川炫服疑秦代之綺羅藻野靚妝似漢宮之花艸間關朱鳥初傳金穀新聲荏苒芳蕤不遂翠纓弱態】

社日

寒食

社日

花信風【始於梅花終棟花凡二十四番謂之花信風】社翁雨【提要錄社翁社母不食舊水故社日以有雨謂社翁雨陸�蒙詩幾點社翁雨一番花信風】雞豚會【韓詩願爲同社人雞豚宴春秋】勾龍【左傳共二氏有子曰勾龍氏平水上故後人祀以爲社神】報功【孝經緯社上地之主故封土爲社以報功】五戊【歷歷志立春後五戊爲�社立秋後五戊爲秋社】吾聾【海錄碎事俗傳社月酒治耳聾】

聯

髙梁新有燕應知花信風來細柳乍聞鶯見說翁雨至

甚嗟浮世流光又是去年風物

�外鳩鳴酩酊欣逢田父楺間燕繞恢諧歸遺細君

自同田父乃命曲生

禮成百祀歲時慶溢枌楡民重九農村落歡騰簫鼓

與鶯燕以相關話雞豚而共樂

勾龍啟祀門墻得楊柳之風玄鳥將嗚時節饒杏花之雨

況當花柳之辰長共枌楡之樂

寒食

禁煙【介子推於寒食日自焚死後人每於寒食日必禁煙三日】藍酒【白樂天詩寒食三杯藎尾酒】杏餳【寶典寒食煮大麥粥研杏仁爲酩別餳沃之】桃粥【歲時記寒食節煮桃花粥】靑精【寶典居人遇寒食采楊桐葉染飯包靑而有之資陽气道家謂之靑精幹石饑飯】

聯

春報禁煙遙想花與穩駕時當藏火懸知藍酒初斟

寒食起愁煙靑精回曉日

歌舌如鶯鞠蹴爭翻飛鳥舞腰似柳秋千競出垂楊

曲水巳傳佳詠崇由堪紀勝遊

冷煙初禁香分鄰粥之香寒火漸新楡灓鑪灰之艷

畢色淺深圍繡幕花枝上下遂秋千

白雲拜掃千巖松栢煙霞碧艸追遊萬井樓臺綺繡

莫向杜鵑啼處宿楚鄕寒食便思家

○姑洗三月【桃畦紅人晴生竹外之霞柳岸靑歸曉度松間之鶴風光佳事云物快心飄林落絮三千玳瑁之簪剪葉飛花數十珊瑚之樹】

淸明

上巳

淸明

楡煙【歲時記唐時淸明取揄柳之火以賜近臣順陽气也】一百六目【歲時記�冬節一百五日卽有疾風甚雨謂之寒食又云淸明前一日寒食故云六日】試新【東坡淸明詩且將新火試新茶】野興無花【王禹稱詩無花無酒過淸明興味蕭然似野僧】龍禁之忌【丹陽集龍星木之位也春屬東方心爲大火懼火盛故禁火是以寒食有龍忌之禁財所謂禁煙又必必爲子推設也】畫鴨【鄴中記寒食日俗畫鴨子以相餉遺今猶效之】春衫當酒【杜詩人生遇此須行樂莫惜春衫當酒錢】

聯

活火試新茶此日僅酬寂寞遊人臥芳艸佳辰又報淸明

日暖輪蹄路風翻錦繡塵

桐花吐艷輝迎暖日添鑪楡火分新气助和風回律

東風心淸明節開徧來禽一樹花

花明柳媚春老啼鴂聲聲萬落千柱風愁飛花點點

云暗靑山�杜字雨寒荒冢臥麒麟

玉條金屋夜雨滿地飄梨紅蕊錦茵朝霞侵階亂艸

九十春光畱不住一聲啼鳥又黃昏

風細杏花天共喜單衣初試煙晴芳艸路又看春酒頻斟

曉覺池臺淨春隨風雨歸

花雨弄晴開徧來禽幾樹楡煙護暖輕回遊騎芳塵

竹葉酒杯相似桃花人面可憐

上巳

蠶市【成都記三月三日遠近祈於龍橋命曰蠶市】蘭亭【王羲之蘭亭記暮春之初會於會稽山陰之蘭亭修禊事也】祈祉【風俗通按周禮女巫掌歲時以祓除疾病禊者潔也故於水盥潔之也巳者止也邪疾巳去祈介祉也】踏靑【輦下歲時記唐人上巳�江傾都踏靑禊飲】樂遊園【西京記樂遊園原漢宣帝�立唐太平公主於原主置亭遊賞每於上巳重陽士女咸遊戲就此祓禊登髙詞士賦詩杜南有樂遊園歌】

聯

洛邑時和飛閣髙淩芳樹山陰气爽華池俯落彩雲

布韶光於曲水紀勝事於蘭亭

麗日韶光忻指點桃花流水暮春禊事喜共傾竹芳樽

曲水流觴春風歸詠

玉勒金鞍急管鶯催歌板殘霞落絮輕花燕蹴舞裀

滿地落花紅雨亂一庭芳艸綠茵齊

○仲呂四月【黃催梅雨愛落花之灑途綠滿荷風玩奇云映沼鶗■﹝央鳥﹞聲聲欲老卒夷片片成泥飛紫霧於林間山如白岸架蒼煙於木末樹似靑蹊】

立夏

立夏

炎帝【月令其帝曰炎帝】長嬴【爾垐夏爲長嬴】扇物【傳玄夏賦和風穆而扇物麥含露而飛芒】梅雨【周處風土記梅熟時雨謂梅雨】大荒落【爾雅大歲在巳曰太荒落】檜鬽【周禮宗伯以夏日至致地祗示物鬽以檜國之凶荒民之禮喪注鬽昧百物之神也檜祭名】羲皇人【晉書陶潛夏月髙臥北牎之下有淸風颯然而至自謂羲皇以上人物】迎風觀【閒中記晉帝作迎風觀寒露臺以避暑】麥秋【月令孟夏麥秋至故以四月爲麥秋天】斗指南方【鶡冠子斗柄南指而天下背夏】

聯

鳥帶殘云楊花村村之雪蝶分過雨梅子傳樹樹之金

翠竹初含新粉綠池俄貼靑錢

艸勝花時小樹晚收白風生麥气平燕晴放新鵝

方傲羲皇於午夢忽驚杯酒於辰間

摘靑梅而薦酒日切懷人撫綠樹以成帷春歸如

客撫五弦鶯歌三徑

○蕤賓五月【珠浦流光乍引吳�之彩鷁銀�競渡謳越女之靑龍五葉蓂開映徽圖而並爛九畦蘭浴流翠幄而華芳橊花綻錦丹霞掩映朱明蒲節生香白玉輕浮綠蟻】

端午

端午

蛟食【初學記蛟食兮辰謂五月五日屈原死汨羅事】角黍【唐天寶中宮中五日粉團角黍以小角弓射之中者皆食】九子粽【端午粽名不一又有九子粽】沭蘭湯【大戴禮五月五日蓄蘭爲沐浴】作梟羹【漢史五月五日作梟羹賜百官以其惡鳥故以五月五日食之益欲滅其族類故莊子云見彈思鴞炙蘇子瞻云百官卻拜梟羹賜凶去方知舜有功】鑄龍鏡【異聞集天寶中揚州進水心鏡背有盤龍五月五日於楊子江心鑄之背龍頗異後大旱之天乃雨】南訛【書平秩南訛注平序南方化育之事】濯枝雨【嵐上記仲夏雨濯枝蕩川】黃雀風【風土記仲夏長風扇暑注此節東南常有風俗名黃雀風】龍歌【五月五日介子椎作龍之歌以感耳歌曰有龍矯矯塤失其所五蛇從之周流天下龍饑無食一蛇割股龍返於淵安其壤上四蛇入穴皆有處所一蛇無穴號於中野文公聞之曰噫賓人之過也使人未之不得子推隱綿由土公使人焚其山而欲其出子推抱木燒死亦寒食之事也】

聯

艾虎懸門舊俗難忘於荊楚龍舟躍水忠魂曾弔於汨羅

丹霞掩映朱明白玉輕浮綠蟻

數聲鼉震鮫人奏飛捷之鳬百尺髙標仙客唱奪歸之錦

固借朱衣吐焰安依綠緩生杳

炎景方中艾葉映徽啚之瑞朱明正麗橊花迎午漏之祥

盤錯仙人之掌縷分織女之絲

○林鍾六月【金流炎海石爍火雲玉枕淸水�送催詩之雨朱盤丹荔香邀�慍之颷涼陰蟬透綘紗宿艷螢臨靑案】

三伏

三伏

浮瓜沈李【魏文帝與吳質伏日書浮甘瓜於三泉沈朱李於寒冰】河朔【期略劉松袁紹以盛夏三伏之際於河朔避暑晝夜飲酒故河朔有避暑之飲】烹羊炮羔【楊惲書曰家作苦歲時伏臘烹羊炮羔鬥酒自勞云云】雪檻冰盤【夢筆錄都人三伏必雪檻冰盤流杯曲沼通夕而罷】伏庚【歷志夏至後第三庚爲初伏第四庚爲中伏立秋後初庚爲末伏】紫髯【談錄元載有紫龍髯水晶爲柄三伏拂之一室淸冷】碧筒【秦始皇置碧筒後人效之於伏日飲酒其制取大荷葉刺心令與柄通盛酒曲柄如象鼻吸之號碧筒飲】冰獸【楊國忠伏曰聚堅雕爲鳥戰復系以彩索金鈐以送遺王公】賜井冰【鄴中記石季龍於水井藏冰三伏月以賜大臣】

聯

扶疏松竹一甌浮茶之冰冰瀟灑樓臺六尺展簟文之浪

臨流意爽枕石魂淸

浮瓜沈李空傳河朔之風烹羊炮羔聊藉田家之獻

漱玉飛時鄙褦襶松花落處鳬冰桃

火老金柔正坐伏庚之節筆精墨妙忽來知巳之書

火光流影橫銀漢水鳥無聲下翠徹

搖風竹箒居然塵事頓希凝水蘭香嗒爾煙光將夕

石竇寒泉空有夢水壺團扇更無功

漢人漢事知不效其包羔楚俗楚風聊相從於進餅

皓叟渴思甘雨澤蒼生懸望白雲陰

○夷則七月【冰輪丹霧笙飛度襪之塵玉杵淸霜�駕湔裙之水事感則萬緒同流情郁則百夢總集登髙起今昔之懷望遠切暌離之恨】

立秋

七夕

立秋

秋聲【歐陽子方夜讀書聞有聲自西南來者悚然而聽之曰異哉初淅瀝以瀟颯忽奔騰而砰洴如波濤夜驚風雨驟至鏦鏦錚錚金鐵皆鳴予曰噫噫悲哉此秋聲也云云】木葉下【九歌屈原所作此下第四歌也裊裊兮秋風洞庭波兮木葉下】一葉知秋【淮南子一葉落而天下知秋】鷹擊【立秋日書吏勅曰鷹隼始擊當從天气取姦惡以成嚴霜之誅】秋陽賦【東戶吾心皎然如秋陽之明矼气肅然如秋陽之淸吾好善而欽成之如秋陽之堅百谷吾惡惡而欲刑之如秋陽之隕羣木】秋興賦【潘嶽聽離鴻之晨吟望流火之景宵耿介而不寐兮獨展轉於省悟歲時之遒盡兮慨俛首而自省】廩秋【秋气廩然而寒也列子竊竊悲此廩秋】

聯

一葉悟驚紫陌夜深露滴千峯云冥碧空夕淨火流

落日誰家吹笛西風何處倚樓

玉嶺淸霄傳書悲來塞鴈銀河白晝伏枕愁聽莎雞

風煙淒而庭樹寒艸木落而蘭臯晚

吹謝練於江風山搖望眼擁齊紈於海月樹繞吟鬼

光陰轉轂蹤迹飄蓬

七夕

白鶴緱山【列仙傳周靈王太子晉七月七日往緱氏山巓乘白鶴謝時人而去】靑鸞華殿【漢書七月七日武帝坐於承華殿忽一鳥從西方來集殿前東方朔曰此王母欲來也有頃王母至有二者鸞夾侍於傍】天上佳期【均齋記七月七日織女渡河記牽牛至今也云織女會牽牛】箱中繡【竹林七賢傳七月七日諸阮庭中咸鋪陳繡��時總角乃挈長竿標大布犢鼻於庭中曰未能免俗聊復爾爾】彩綫穿【歲時記七日婦人以彩綫穿七孔鍼陳瓜果於庭中以乞巧】鵲橋【淮南子烏鵲塡河成橋渡織女】九華燈【漢武七月七日掃除宮掖之內張云錦之燈西王母降】長生殿【長恨歌七月七日長生殿夜半無人私語時】百子池【廣記戚夫人侍髙帝七夕臨百子池以五縷相羈謂之相憐愛】集福世界【道藏經七月十五乃太上老君同元始天尊會集福世界】弄花生【唐薛大拙作宮詞韻吳姬詩云自是三千第一人內家叢裏獨分明芙蓉殿上中元日水拍銀盤弄化生】

聯

靈槎影斷新愁錦字卦提團扇涼生舊恨金錢拋擲

共忻天上佳期莫負人間良夜

銀河牛渚音憑雀信之傳金井鳳機巧就蛛絲之送

橋成占鵲羽盤巧鬭珠絲

靈仙問偶駕白隺於緱山西母遊神集靑鸞於華殿

已翔風於彩佩忽傳信於香筵

問天孫之乞丐爭慶彩樓所星郎以賜恩方開粉席

白鶴山頭靑鸞池上

天上佳期又會雙星於銀漠人間樂事宜延片月於瓊樓

天上歲時星轉人間離別水流

○南呂八月【露和玉屑金盤冷浸樓臺月射珠光貝闕寒吹弦管燻心塞鳥翀風萬里奮搏天之翮江鱗觸浪千尋揚激水之鬐】

中秋

中秋

太液池【明皇中秋與貴妃臨太液池憑闌望月不盡帝意遂勑令左右池西別築期與妃子來年玩月後因安祿山之亂不復登云】庾髙樓【晉庾亮鎭武�諸佐史殷浩之徒乘月登南樓俄而亮至將起避之亮曰諸君目任老子於此興不淺遂據胡牀與浩等談詠其坦率如此】袁宏渚【謝尙鎭牛渚秋夜乘月泛江會中宏在舫中諷誦聲旣淸雅辭又藻枝久之遺問宏答云是袁臨汝郎誦詩郎其詠史之所作也尙遂乘舟與之談論達旦不寐】淸光可愛【唐史蘇頲與李義甫對掌文誥玄宗顧念之深八月十五夜於禁中直宿諸學士翫月備文濟之宴時長天無雲月色如晝蘇曰淸光可愛何用燈燭遂命撤去】霜娥怨【古樂府有娥娥怨之曲注云漢人以中秋無月作此曲羅隱中秋不見月詩天爲素娥霜怨苦故教西北起浮雲】

聯

冰輪兔杵炫冷影於人間玉樹霓裳噓輕颷於庭畔

去鳥來鴻檻外飛雲落水杯前

九秋方半星樓蕙帳涼生五夜初長風笛金天爽徹

天上幾回今夜人間空度百年

玉律思中天襯樓臺疊浪銀蟾正滿風吹弦管過云

喜素景之气方中想廣寒之遊如在

寶鑑流光冷溲山河百二桂花拂影香浮世界三千

少年多載酒之歡騷客有泛舟之樂

○無射九月【靑山薄暮飛鶴影斷孤村碧樹窮秋流水聲歸別澗關河白雁龍山蕭瑟登髙籬落黃花栗裏淒涼送酒】

重陽

重陽

登髙【汝南桓景隨費長房學謂之曰九月九日汝家當有災急令家人縫囊盛茱萸系臂上登髙飲茱萸酒此禍乃消景從其言舉家登山夕還見雞犬一時暴死長房曰代之矣今人九日登髙正以此也】題糕字【劉夢得九日詩用糕字以�經中無之輒不復爲宋子京以爲不然故子京九日有詩云劉郎不敢題糕字空負詩中一世豪】徧插茱萸【王維獨在異鄕爲異客每逢佳節倍思親要知兄弟登髙處徧插茱萸少一人】遊鶴林【潤州鶴林寺有杜鵑花一株或見女子紅裳艷麗遊於花下俗稱爲花神後周寶鎭淅西謂道殷七七曰鶴林寺花可副重九日乎七七曰可乃先期往女子來謂曰此花不久當移子間苑今爲道者屈至九日花果開燦爛如春後失所在】

聯

綠酒黃花一任滿城之風雨白衣靑眼況逢故國之山川

但遣靑尊不負從教白髮相催

經裏綠苔冷落參軍之帽籬邊黃菊堪傳工部之林

滿頭須插千萬花聞日休論於塵世

齊謳云管悲搖寒女之心楚練霜砧愁搗佳人之手

精光浮碧水之槎樂事寄靑山之筆

桓景佩更誰訓橫災之可避孟嘉落帽曾知佳節之堪酬

丹楓如錦綠酹成醇

○應鍾十月【靑簾酒捨流水不定汀風白版漁家飛煙偏多夕照日月不能攺晦朔之期炎涼不能移變通之運寒江凂凂空俆采杜之波落葉瀟瀟半是銷蟬之樹】

立冬

立冬

良月【十月也左鄭公父定叔出奔衛使以十月久曰良月也就盈數焉】小春【歲時記十月天气和暖似春故名曰小春】陽月【梁元纂要十月孟冬曰上冬曰陽月詩采薇采薇歲亦陽止】大淵獻【太歲在亥曰大淵獻】橘陽【韻府十月得乙曰橘丁曰國陽巳曰則陽辛曰塞陽癸曰極陽以亥月爲陽絕之故也】卻寒簾【杜陽編同昌公上堂中設卻寒簾云卻寒烏骨爲之】黑帝【月冷祭黑帝元冥車旗服飾皆黑】門巷蕭條【忽覺園林巳搖落乍驚門巷漸蕭條】先春信【疏梅巳報先春信小雨初成十月寒】圜丘奏【太司樂凡樂靁鼓孔竹之管云和之琴瑟雲門之舞冬至日曰遲逇上之圜丘葵之】三至【斗指子爲冬至至有三一曰陰極之至二曰陽气始至三曰日行南至故謂之至】燒獸炭【晉羊琇仕爲散騎常侍性豪侈洛�少材木冬月炭貴如粟琇乃搗小炭爲屑以物和之作獸形何邵之徒其集以溫酒夾爇猛獸皆開口向人赫人然諸豪皆故之】

聯

添獸炭之紅政當十月

浮蟻樽之綠聊復一中

律應黃鍾灰巳動

日行北路晷初長

西郊素景貌艸木之愁容北陸玄冥山川之悴色

難禁嶺表梅放漸見城頭柳舒

風驚殘竹飛鴻月墜孤音云滿孤松倦鶴樹翻凍影

苑梅迎律春先動宮柳逢風色欲搖

鸞觴促膝云還簾捲靑山獸炭擁鑪霜度尊浮寒綠

岸容待噶將舒柳山意衝寒欲放梅

�開暖閣問梅信於小春座列芳樽記橙黃之好景

畫閣試烘今日火玉壺新結夜來水

○黃鍾十一月【一陽節恊六管灰飛平云處處而寒陰員魄蒼蒼而夜色木落蜂瘦泣孤雁而吚嚶霜動艸幹裊驚烏而嘹嚦流水悲隨嗚咽殘煙愁鎖寂寥】

冬至

冬至

管灰飛【律曆記候飛之法爲室周密以木爲案從其方位加律其上以葭莩灰抑其兩端按歷而候之气空者灰去】三微【易幹鏊度云三微而成�三著而體成當此之時天地交而萬物通也】八風【魏相傳冬至則八風之序宜萬物之注成】交泰【曹植冬至表一陽嘉節四方交泰】添綫【唐宮中以女工揆日之長�冬至後比常日增一綫之功】書云【左僖公五年日室公旣視朔遂登觀臺以望而書禮也凡分至啟閉必書云物爲備故也】暢月【十一月也陽火屈而後伸故曰暢】辜月【十一月爲辜月】

聯

葭菅灰飛化日迎長之候梅花釀熟春風索笑之時

一陽交泰迎祥亞歲履長納慶

气動陽鍾開折冰之荔色節移陰管出除雪之蘭栽

紀綱與閉關同嚴福祉共靈�並秀

杯近梅花愛日情長宮綫盤添茛蓿書云瑞滿魯臺

气巳動於乾坤祥備書子云物

山意衝寒映水散蕭蕭之葉岸容待臘飄風回片片之花

溫其趙日倬彼魯云

茂對室葭飛白冬曦放暖於寰中遙知宮綫添紋春曙分光於江表

道啟元陽景開南隆

○大呂十二月【換星回歲殘月盡野風飄而拂水城煙起而泊山白艸愁雲雪積將軍之樹賁沙苦霧冰壑太史之河折竹聲淒飛禽影絕】

除夕

歲

月

日

時

除夕

爆竹【神異經云西方山中有人長丈餘人見之卽病寒熱名曰山臊每以竹著火中焷烞有聲則驚遁今效之】祭詩【唐賈島常以歲除取一年所得詩以酒脯祭之曰勞吾精神以補之】驅儺【季冬先臘一日大儺選中黃門弟子十歲以上十二歲以下百二十人爲侲子皆赤幘皂衣以逐惡鬼於禁中】令如願【歲時記有商人過凊湖見淸洪君問所須有人教云但乞如願君許之果得一婢女願卽其名也商有所求悉能致之後因除夕將旦如願晚起商人撻之走入糞堆中不見今人正旦以繩系偶人投糞堆中云令如願】守歲【杜詩云守歲阿戎家椒盤巳頌花】賣癡敳【樂府云除夕分歲�小兒繞街呼叫賣癡敳範至能有詞云除歲更闌人不睡壓�鈍滯迎新歲小兒呼叫走長街云有癡呆召人買二物於入誰獨無就中吳儂仍有餘巷南巷北賣不得相逢大笑相椰楡躁翁獨坐垂簾下獨要買添今問價兒云翁買不用錢奉賖癡呆千百年】

聯

寒鉤冬雪彈弦奏入梅花暖帶春風對局儺傳栢葉

隨俗燈消獨夜近人鬥下虛檐

寒杯送盡燃燈院院之花�角吹回爆�家家之竹

半夜臘因風捲去五更春逐角吹來

歷添新歲浮蹤豈�江山詩祭一年傲骨難除歲月

續明催盡燭守歲接長筵

歲

閼逢【爾雅太歲在甲曰閼逢】旃蒙【太歲在乙謂之旃蒙】三萬六千【謂人生百年不過三萬�千日也但論三萬六千是寧知四十九年非耶】艸木年【自謙言貧賤之年也唐詩故知世上公卿貴且養丘中艸木年】靑鏡流年【唐詩靑鏡流年看發變】十稔【一稔一年也又左思作三都賦構思十稔】

月

秉簡【蕳蘭也鄭國之俗三月上巳之辰采蘭水土以祓除不祥也詩曰士與女方秉簡兮】蠶月【詩蠶月條桑治蠶之月也】桃李月【唐詩夕臥伊川桃李月】

日

哉生明【三日明始生也書厥四日哉生明】哉生魄【十六日也作三日�生】

時

玉燭【四時和洽謂之玉燭】五節【五行之時節也序謂五節】四始【立春四時之始也】乃時【猶向時也】隆期【謂盛時也六朝隆期啟而云升】昭代【猶明時也】

◆類姓譜﹝一﹞◆

趙

錢

孫

李

周

吳

鄭

王

馮

陳

衛

蔣

沈

韓

楊

朱

秦

遊

許

何

呂

張

孔

曹

嚴

華

魏

姜

○趙【帝顓頊伯益贏姓之後益十三代至造父善禦事周穆王受封趙城因以爲氏衰盾之後分晉爲諸侯都邯鄲】

一身爲膽【趙雲嘗將數十騎與曹公戰先主曰子龍一身都爲膽也軍中號爲虎威將軍蜀志】風骨秀爽【唐史趙彥昭甘州人父武孟少遊獵以所獲饋其母母泣曰汝不爲好事而放蕩吾安望哉不爲食武孟感激遂力學淹該書記爲侍禦史著河西人物志十篇彥昭少豪邁風骨秀爽及進士第景龍中遷平章事】鐵面禦史【趙抃字閱道衢州西安人少孤貧舉進士及爲殿中侍禦史彈劾不避權幸京師號鐵面禦史遷龍圖閣直學士知成都】金城圖【前趙充國願至金城圖上方略又曰明主可爲忠言遂上屯田奏成帝時追美充國卽充國圖畫而頌之曰漢命虎臣爲後將軍昔周之宣有方有虎漢之中興充國作武赳赳威威亦紹厥後】玉界尺【趙光逢字延吉以文行知名時人稱其方直溫潤謂之玉界尺】聯【泒衍天潢挺出宋朝之龍種家傳淸節近楊當代之鴻聲】

○錢【顓頊曾孫陸終生彭祖孫孚周錢府上氏因官命氏爲戰國時有隱士錢丹秦有禦史大夫錢產子孫居下郅】

風流懦雅【錢若水字淡成十歲能屬文入華山陳搏一見以爲有仙風道骨舉進士爲同州推官在水風流儒雅有文學善談論�母以孝聞所至有譽望接物以誠賢士大夫皆宗慕之】俊逸過人【錢易字希白羊十七舉進士鄕試三題日中而就言者以其輕俊而黜之太宗語蘇易簡曰朕恨不與李白同時易簡曰有錢易者李白才也易俊逸過人爲文數千百言頃刻而就】玉帶球馬【東坡爲武肅王錢鏐表忠觀碑銘曰金劵玉冊虎符龍節大城其居包絡山川左江右湖控引島蠻歲時歸休以燕父老�如神人玉帶球馬】賦達山詩【錢惟演字希聖幼有後才叔嘗使賦遠山詩有髙天下】聯【湘靈秀日之章掩詩名於大歷烏府缺壯之望追讜論於熙寧】

○孫【周文王第八子康叔封子衛至武公子惠孫曾耳爲衛上卿因氏焉】

擲地金聲【晉史孫綽作天臺賦擲地當作金聲】埋蛇【孫叔敖見兩頭蛇殺而埋之歸曰聞見兩頭蛇者死恐他人見之殺而埋之矣其母曰有陰徳者天報以福長爲楚令尹未治而國人信其仁也】書樓【皇明孫抃六世祖長孺喜藏書爲樓而置其上蜀人謂之書樓孫氏中進士甲科】聯【蘇門長嘯九霄楊鸞鳳之音虞阪莫遊一顧長驊驑之價】

○李【帝顓頊髙陽之裔顓生大業大業生女幸女莘生咎繇爲理官子孫因姓李氏云云云裔孫理徵得罪於紂其子利貞逃難伊侯之墟食木子得全因變姓李氏利貞十一代孫老君名耳字伯陽居苦縣賴鄕曲仁裏曾孫曇生�子崇子孫居隴西璣子孫居趙郡崇五代孫仲朔生伯考伯考生尙尙生李廣也廣下後生唐髙祖李淵】

慷慨風節【李綱字文紀觀州人慷慨有風節事隋爲太子洗馬至太宗聽政謂綱典房元齡王珪侍坐嘗享曰托六尺之孤寄百里之命古人爲難綱以爲易故發言陳事毅然不可奪】奇童【李百藥字重規徳林之子也七歲能�文號奇童時議裂上與子弟功臣百藥上封建論帝止之授太子右庶子太子戲媟無度作贊道賦以諷之】古錦囊【李賀字長古背古錦囊遇所得書投其中未始先立題然後爲詩如他人牽合程課者及歸足成之母見所書多怒曰是兒要軀心乃巳以父名晉肅不肯舉進士韓愈爲作諱辧】聯【彩筆映長庚江上宮袍帶月玄樓同藏史關前紫气淩風】

○周【帝嚳生后稷至太王邑於周文王以國爲民】

文武籌略【吳志周瑜字公瑾廬江人年二十四吳中皆呼爲周郎敗魏師八十萬於赤壁性度恢廓程普曰與公瑾交若飲醇醪不覺自醉文武籌略萬人之英少精意音樂謠曰曲有誤周郎顧】狀貌雄偉【五代周徳威字鎭遠朔州馬邑人也爲人勇而炙智能望塵以知敵數其狀貌雄偉笑不攺容人見之凜如也】聯【遠紹濂溪之美冑出儒林雅同公旦之賢心存王室】

○吳【周太王子太伯仲雍封吳后爲越所滅子孫以國爲氏季札之胤居齊魯間吳季子名札吳於壽夢之少子出聘請觀周樂見子產如舊相識】

隱若一敵國【後漢吳漢字子顏南陽宛人爲人質厚少文造次不能以辭自達隱若一敵國】中林蘭蕙【吳俶字正儀潤州人也幼有俊才韓熙載潘佐皆以文章著名�左一見俶深�器重曰吳仲儀中林之蕙蕙也】聯【公子玄覽觀樂知四國之風剌史淸心投香沈一泒之水】

○鄭【周勵工少子友受封於鄭是爲極公在畿內今華州鄭縣是也生武生與晉文侯夾輔�王東遷於洛徙溱洊之開�之新傳�十三代至幽公爲韓所滅子孫播於陳宋以國爲民】

名震京師【楊子谷口鄭子貞不屈其志而耕乎巖石之下名震於京師】貌溫气勁【鄭從謙字正求貌溫而气勁多謀而更斷將士欲惡者輒先覺誄之軍中由是遂安】俊邁不羣【皇朝鄭獬字毅夫安州安陸人也爲人俊邁不羣舉進士第一授將作監丞通判陳州召試宜集賢院修起居注遂以右司諫知制誥】聯【家繼尙書之躡橫聲振蓬萊冑出通徳之裏門輝聯閥閱】

○王【王姓出太原瑯邪周靈王太子晉之後北海陳畱齊王田和之後東海出姬姓畢公髙之後髙平京兆魏信陵君之後天水東平新蔡新野山陽中山章武東萊武東者殷王子比干子孫號王氏唐王宗隋末攺王氏】

一世龍門【王衍字夷甫戎之從弟朝野翕然謂之一世龍門戎謂衍神姿髙徹如瑤林瓊樹自然是風塵表物】王佐之才【王允字子師郭林宗見而奇之曰王生一日千里王佐才也少好大節有志立功】風流雋望【王豈字茂仁愉字茂和並少踐淸階忱字符達弱冠知名流譽一時其舅範寧曰卿風流雋望眞後世之功】聯【生是仙骨吹王子之笙出應昌期�鳬下眞人之舄】

○馮【本畢公髙之後食采於馮城因而命氏出杜陵及長安】

當世器重【馮野王字若卿元帝詔曰剛彊堅固確然亡欲太鴻臚野王是也以兄�儀之故𨿽不用三公甚見器重有名常世】忠臣之門【馮元常湘州人舉明經及第神龍中旌其家曰忠臣之門天下髙其節】聯【鬲江夏之科名奮澠池之羽翼】

○陳【爲姓亦州名本太昊之墟畫八卦之所周武王封舜後胡公滿於陳后子孫以國爲氏出穎川汝南下邳廣陵東海河南六望河南官氏志侯莫陳氏攺陳氏】

良史之才【陳壽字承祚舉孝廉除著作郎撰三國誌時人稱其善敍事有良史之才】屢詔不起【陳烈字季慈福州侯官人仁宗屢詔不起或問其故則曰吾學未成自公卿大臣至鄕老裏民交章論薦志不少易嘉佑中以近臣薦授州學教授明年歐陽修復薦其行除國子監直講久之致仕復起爲郡教授烈不受廩祿敞未厲食裕如也】聯【聚之埜眞人巳�於太丘下星榻之庭髙士再瞻乎仲舉】

○衛【周文王子康叔受封於衛國四十餘代秦末國滅子孫以國爲氏】

居官如家【後漢循吏衛颯字子產遷桂陽太守下車修庠序之教設婚下之禮期年間邦俗從化理卹民事居官如家】一臺三妙【晉書衛瓘字伯玉拜尙書令與尙書郎素靖居善艸書號一臺三妙】珠玉在側【衛玠字叔寶總角乘羊車入市見者皆以爲玉人玠舅王濟見之輒嘆曰珠玉在側覺我形穢又曰冏若明珠之在側朗然照人王澄每聞玠言輒嘆息絕倒語曰衛玠談道平子絕倒】聯【資幾睿聖徳妙琢磨】

○蔣【周公第三子伯齡封蔣子孫氏焉國在汝南期思縣宋攺爲樂安漢有蔣詡蔣朗】

兼資文武【魏志蔣濟字子通兼資文武志節忼愾常有超越江湖吞吳會之志】世稱良筆【蔣偕歷史館修撰三世踵修國史世稱良筆威云蔣氏日曆】良二千石【唐蔣儼常州人擢明經進浦州剌史號良二千石】聯【社稷公輔之器博綜徳源之才】

○沈【周文王第十子■﹝身冉﹞季食采於沈因氏焉今汝南平輿沈亭卽沈子國也秦有沈郢徵丞相不就】

風采稜岸【沈文季字仲達慶之次子風采稜岸善於進止】博物洽聞【沈約字休文博通羣籍善屬文才智縱橫可謂明識梁武帝累遷爲尙書令博物洽聞當世取則立宅東田矚望郊阜嘗爲郊居賦以序其事】聯【淸俊林文之骨榦局彥璋之才】

○韓【出自唐叔虞之後曲沃桓叔之子萬食邑於韓國以爲氏代爲晉卿後分晉爲國韓爲秦滅復以國爲氏也出穎川後秦騫避王莽亂移居南陽故有穎川南陽二望】

淵源有謀【韓稜字伯師五遷爲尙書令肅宗賜以寶劍自署其名曰韓稜楚龍淵以其淵深有謀故也】國士無雙【韓信淮陰人數與蕭何詔何奇之曰諸將易得如韓信國士無雙羞與綘灌等列對上曰陛下不過能將十萬臣多多益辧可連百萬之眾戰必勝攻必取人傑】志節髙潔【魏志韓曁字公至詔曰曁藻身浴徳志節髙潔牟踰八十守道彌固可謂純篤老而益邵者】聯【文場樹幟重興八代之衰金殿傳名再見五云之瑞】

○楊【周武王第三子唐叔虞之後至晉出公遜於齊生伯僑歸周天子封侯子孫以國爲氏一云周宣王曾孫封楊爲晉所滅其後爲氏爲或曰周景王之後楊雄自敍云伯僑不知周何別也】

關西夫子【楊震字伯起明經博覽無不窮究諸儒語曰關西夫子楊伯起】周室忠臣【楊徽之字仲猷建州浦城人也徽之上書言其事及太祖受襢�太宗見其書謂太祖曰此周室忠臣】聯【淸白傳家誰謂四知惟伯起經綸蓋代湏知三相首文員】

○朱【顓頊之後周封曹挾於邾乃楚所滅子孫去邑以爲氏一云舜臣朱彪之後齊有朱毛漢有中邑侯朱進隱陵侯朱濞吳郡漢功臣又都昌侯朱軫軫至買臣會稽太守】

賓客滿門【朱慱字子元杜陵人也爲人廉儉食不重味案上不得三桮賓客滿門欲仕官者薦舉之欲報仇怨者解劍以帶之其趨事待士如是】淑人君子【循吏朱邑字仲卿盧江舒人也爲人惇厚篤於故舊然性公正不可交以私天子器之朝廷敬之天子憫惜下詔稱揚曰大司農邑廉潔守節退食自公亡疆外之交朿修之饋可謂淑人君子賜邑子黃金百斤以奉祭祀】聯【帝嘉逆耳之忠廷畱折檻學有傳心之妙家繼考亭】

○秦【顓頊贏姓之後伯益裔孫非子周孝王封之於秦隴西秦亭是也至始皇滅六國子嬰降漢子孫以國爲氏又魯有秦董父生丕玆及秦並秦祖人秦商楚人楚冉秦非並仲尼弟子】

簞瓢蓬戶【蜀志秦宓字子勅始慕肥遁之髙曝背隴畝之中誦顏氏之簞瓢詠原憲之蓬戶後爲益州別駕遷大司農】文麗思深【皇朝秦觀字少遊揚州髙郵人也有文集四十卷觀長於議論文麗而思深】聯【先奉文章少遊詩勾】

○遊【左傳鄭穆公子偃字子遊之後以王父子爲氏】

爲政淸簡【此史遊肇字伯始博綜經史謙素惇厚文雅見任帶魏郡太守爲政淸簡爲幾內大使黜陟善惡賞罰分明寵事�請終無回撓方正之操時人之】師友淵源【皇朝遊酢字定夫建州建陽入也兄醇與�俱以文行而名酢初業於程顥顥知扶溝將以道徳爲巳任酢爲掌其事由是問學益進陳北同知建寧因立像設祠於學而屬晦庵朱公熹記其事曰先子達矣學者登是堂而拜其像於是記也考其師友之淵源退訪其書而讀之於以求先生之所以學者果惡禾在幸而心自得之則亦無以異乎親而炙之矣】聯【泒檀當時之秀學傳先哲之宗】

○許【姜姓炎帝之後周武王封其義孫文叔於許後爲楚所滅子孫分散以國爲氏晉有許偃楚有許伯鄭有許瑕】

月旦評【後漢許劭字子將汝南平輿人少峻名節好人倫多所賞識與兄靖俱有髙名好其核論人物每月輒更其品題故汝南俗存月旦評兄虔亦知名汝南人�平輿淵有二龍】五經無雙【許愼字叔重博學經籍時人語曰五經無雙許叔重】文不加點【許善心字務本多聞默識爲當時所稱謂爲神童仕隋除祕書丞嘗制神雀煩文不加點筆不停毫】英雄偉士【蜀志許靖字文休少知夕有人倫臧否之稱英才偉士智略足以計事倜儻瑰偉有當世之具】聯【總月旦之評稱天中之雋】

○何【周成王弟唐叔虞裔孫韓王安爲秦所滅子孫兮江淮間音以韓爲何姓遂爲何氏】

國之宗臣【晉何曾字穎考少好學博聞位太傳進太宰侍中明朗髙亮執心弘毅可謂舊徳老成國之宗臣者也】一代偉人【何烱字士灮十五從胤受業一期並通五經章句從兄戢曰此子非止吾門之寶亦爲一代偉人也】獨立不羣【何昌寓字儼若尙之弟子少獨立不羣所交必當世淸名是以風流籍甚】正色叱賊【唐何蕃和川人初洙泚反諸生將從亂蕃正色叱不聽故六館士無受污者】聯【何氏姓於王母虞裔衍自韓王詠梅花於揚州不輟其嘯署春遊於昌邑可任其勞】

○呂【炎帝姜姓之後虞夏之際封呂今南陽宛縣西亭是也至周失國子孫氏焉】

學識英博【吳志呂蒙字子明孫權謂蒙宜學問以自開益後魯肅過蒙言議捬蒙背曰吾謂大弟但有武略耳今者學識英博非復吳下阿蒙】忠篤亮直【呂範字子衡有容觀姿貌邑人劉氏家富女貌範求之女母嫌欲勿與劉氏曰觀呂子衡寧當久貧者邪遂與之婚忠篤亮直以憂公爲先累遷至前將軍假節拜揚州牧子據字世議】器識遠大【宰相王旦謂王曾曰君識呂夷簡否曾曰不識也他日復謂曾曰嘗訪之士大夫人多稱其才有旦曰此人器識遠大君其善交之翼日當與君對秉鈞軸】宰相之才【呂夷簡字坦夫河南人眞宗問呂蒙正曰卿諸子就可用蒙正對曰諸子皆不是用有侄夷簡宰相才也】直气讜言【呂元膺字景大鄆州人元和中擢給事中爲同州剌史帝謂宰相曰元膺直气讜言宜畱左右李蕃等謝因陛下及此乃宗社無疆之休】聯【非復吳軍之蒙終屬謂濱之載】

○張【黃帝第五子靑陽生揮爲弓正觀弧星始制弓矢主祀弧星因姓張氏】

國之良臣【張旣字徳容爲雍州剌史太祖曰還君本州島可謂衣繡晝行矣又爲梁州剌史容民畜眾使羣羗歸土可謂國之良臣】爲世虎臣【蜀志張飛字翼徳雄壯威猛稱萬人之敵爲世虎臣有國士之風】弘雅英秀【張溫字惠恕�郡人弘雅之素英秀之徳文帝之乘議論之辯卓躒冠羣偉躍世世人未有及之者】麥穗兩岐【張堪字君遊南陽人後漁陽太守百姓歌曰桑無附枝麥穗兩岐張君爲政樂不可支】鳴河裏【張嘉佑有幹略嘉貞爲相任金吾衛將軍�弟每上朝軒蓋騶道盈巷時號所居坊曰鳴珂裏】聯【石气勾黃行展畱侯授書之祕劍華稱紫且觀茂先燭斗之文】

○孔【子姓殷王帝乙長子微子啟受封於宋弟微仲衍曾孫湣公生弗父何生宋父周生世父勝生止考父生孔父嘉子孫以王父字爲氏孔父生子火金金生華夷父父生昉叔仕魯爲大父相夏夏生鄒紇紇生丘字仲尼三歲父卒年十九娶宋並宮氏一歲生鯉字伯魚孔子爲魯司冦攝相事居鄒邑平鄕闕裏魯哀公十六年卒年七十二伯魚年五十先仲尼卒伯魚生伋字子思爲魯穆公師作中庸及子思子四十七篇以祖業授弟子孟軻等】

力行淸潔【後漢孔奮字君魚守姑表力行淸潔爲眾所笑以爲身處脂膏不能自潤被徵吏民羗胡賦斂牛馬器物追送之無所受】經學深博【儒林孔衍字舒元子三通詩書後領太子中庶子經學深博練識舊典朝儀軌制多取正焉】艸萊不剪【孔珪字徳璋門庭之內艸萊不剪以蛙鳴當兩部皷吹後爲都官尙書】日記千言【唐孔穎達字仲達冀州人八歲就學誦日記千餘闇記三禮義宗善屬文通步歷大業初舉明經髙第煬帝召天下儒官集東都詔國子祕書學士與論議穎達爲冠又年最少老師宿儒恥出其下】神淸韻達【孔季詡字季和若思之弟水昌初擢制科授教書卽陳子昂嘗稱其神淸韻達比衛玠】聯【東魯宣聖之泒北海文舉之風】

○曹【顓頊玄終第五子安爲曹氏至曹挾周武王封之於邾爲楚所滅遂復曹氏周文王第十三子悵鐸封曹亦爲曹氏因宋所滅子孫以國爲氏】

淸靜寧一【曹參沛人代何爲相舉事無所變更一依何約束凡飲酒不事事百姓歌之曰蕭何爲法較若畫一曹參代之守而勿失戴其淸靜民以寧一】達學通識【管書曹志字允恭以才行稱遷章武趙郡太守以達學通識宜在儒林爲國子博士後遷祭酒】文得古風【曹組字符寵元象弟也少遊庠校有聲聞著鐵硯篇以目廣終蹭蹬不偶】歸魯侵地【刺客曹洙魯氏以勇力事莊公爲大將齊魯會盟於柯洙執匕首劫齊桓公盡歸魯之侵地】聯【華冑從前振平陽千載之武修名節下冠東阿八斗之才】

○嚴【千姓楚莊王支孫以謚爲姓楚有莊周漢武疆侯莊不識孫靑翟丞相曾稽莊忌夫子生助後漢莊光避明帝諱並攺爲嚴氏馮翊稱翟之後代居馮翊魏邰陽侯嚴稜又徙華陰】

有淸廉稱【北史嚴稜太武以其歸化之功除中山太守有淸廉稱】厭直承明【嚴助會稽人侍燕從容上問助居鄕裏時對曰家貧爲友壻所辱願爲會稽太守於是拜爲會稽太守厭承明之廬勞侍從之事懷故上出爲郡吏願奉三年計最】聯【漕映粟�星浮帝座】

○華【宋戴公子考父說食采於采因氏焉華督華元華宣華亥並爲宋卿】

淸貞履素【晉華表字偉容遷太常淸貞履素有老成之美】江表歡心【華較字彥夏少有才气聞於當時泛愛博納士��之歷江州剌史甚有威惠得江表之歡心流古之士赴之如歸】精於養性【後漢華陀字符化通數經曉養性之術精於方藥】聯【得江表之忠心尙豫章之淸政】金聯【冠金賜漢紏貂並張】

○魏【周文王第十五子畢公髙受封於畢裔孫萬仕晉封於魏至隼絳舒代爲晉卿後分晉爲諸侯稱王至假爲秦所戮子孫以國爲氏】

眞宰相【魏元忠宋州人始名眞宰以太學諸生見髙宗髙宗慰遣不知謝卽出儀舉白安帝目送謂薛元超曰名不虛謂眞宰相也】耐久朋【魏元同字和初定州人擢進士第遷吏部侍郎與裴炎締交能保終始故號耐久朋】詞藻淸華【魏長賢阻釗字顯義有當世才知名梁楚淮泗之間長賢博涉經史詞藻淸華舉秀才後轉著作佐郎】恭儉孝悌【成十八年晉悼公卽位使魏頡爲卿使訓卿之子弟恭儉孝悌】聯【諫諍有微之風燮理同相之輔】陶聯【中原矢志竹頭木屑皆�都監承家道骨仙風俱在】

○姜【炎帝生於薑水因氏焉生太公封齊爲田和所滅子孫分散後爲姜氏天水上邽縣漢初以豪族徙關關中遂居天水】

衣錦還鄕【唐姜謩秦州人大業末爲晉陽長薛舉冦秦州以謩山西豪望詔安撫隴外後仁杲平拜秦州剌史帝曰昔人稱衣錦還鄕今以本州島相授所以償功涼州荒梗宜有以靖之譽至撫邊以恩信人喜曰不意復見太平官府】

聯【表惇倫才同被兼擅文章微�世子鈞橫更推少穎】

四六鴛鴦譜卷之一終

●四六鴛鴦譜卷之二

類姓譜﹝二﹞

◆類姓譜﹝二﹞◆

謝

鄒

竇

蘇

潘

葛

範

彭

韋

馬

余

任

袁

柳

鮑

唐

雷

倪

羅

於

傅

皮

顧

孟

黃

蕭

邵

毛

戴

宋

龐

熊

董

梁

杜

阮

賈

江

顏

郭

梅

林

鍾

徐

髙

夏

祝

樊

胡

蔡

丁

鄧

洪

包

陰

○謝【姜姓炎帝之胤申伯以周宣王舅受封於謝今汝南謝城是也後失爵以國爲氏焉魯有謝息】

江左第一【謝混風華爲江左第一嘗與謝晦俱在武帝前帝目之曰一時頓有兩玉人耳】芝蘭玉樹【謝玄子幼度叔父安嘗約子侄曰子弟亦何豫人事而正欲使其佳玄曰譬如芝蘭玉樹欲使其生於庭階耳使才𨿽履屐間亦得其任以精銳八千破符堅石萬於淮肥聞風聲鶴唳以爲王師至】池塘春艸【謝惠連十歲能屬文靈運嘉賞之云每有篇章對惠連輔得佳句嘗於永嘉西堂思詩不就忽夢見惠連卽得池塘生春艸大以爲工嘗爲雪賦以髙麗見奇】藍田生玉【謝莊字希逸宋文帝異之謂劉湛曰藍田生玉豈虛也哉袁淑爲鸚鵡賦文冠當時及�莊賦嘆曰江東無我卿當獨秀又爲月時】蒞政淸肅【晉謝鯤字幼與好老易善政鼓琴爲豫章太守蒞政淸肅百姓愛之】一坐顏回【謝尙字仁祖八歲神悟夙成父鯤嘗攜之送客或曰此兒一坐之顏回也】聯【生庭玉樹儀世鳳毛芝蘭秀於藍田池塘夢於春艸】

○鄒【子姓宋慜公之後正孝父食邑於鄒遂爲鄒氏齊有鄒衍鄒忌】

才學知名【晉文苑鄒湛字潤甫南陽人少以才學知名累遷爲國子祭酒湛之持論寔南陽之人傑子捷�太應亦有文才爲散騎侍郎】明月夜光【史記鄒陽齊人也�中上梁孝王書王使人出之卒爲上客太史公曰鄒陽辭𨿽不避然其比物連類有足悲者亦�抗直不撓矣文辯著名長裾曳王門�人有智略忼慨不苟合獄中書云明月之珠夜光之�以闇投人於道莫不按劍相盻者無因至前也】琴之象政【新序鄒�以鼓琴見齊土土善之忌曰夫琴所以象政也遂爲王言琴之象政狀】聯【早蜚聲於藝苑寧同曳裾之陽旋權第於丹墀不數吹律之衍】

○竇【姒姓少康後帝相遭有窮氏之難妃後緡方娠逃出自竇而生少康之孫以竇爲氏周世爲大夫】

一空朔庭【竇憲字伯度拜騎將軍躡冒頓之區落焚老上之龍庭一舉而空朔庭至乃追奔稽落之表飲馬北鞮之曲銘石負折薦告宗廟憲登燕然山去塞三千餘里刻石勒功紀漢威徳班固作銘云云封冠軍侯贊曰聽笳龍庭錢石燕然】如左右手【後漢竇融孛周公扶風人行河西五郡大將軍事光武授爲涼州牧封安丰侯光武賜融璽書又賜外屬圖又詔報曰吾與將軍始左右手耳】政稱淸白【循吏傳瑗字世珍除廣州太守政有淸白之稱終始全潔】聯【五桂傳芳千人奪錦】

○蘇【顓頊祝融之後陸終生昆吾封蘇鄴西蘇城是也蘇忿生爲周司冦居河內地扶風武功漢蘇建自河內徙扶風平陸】

風度凝粹【皇朝蘇易簡梓州銅山人也少好學風度凝粹弱冠舉進士淳化中充承旨易簡多振舉翰林故事太宗爲飛白書院額曰玉堂及以詩賜之太宗曰此永爲翰林中一美事易簡曰自有翰林木有如今日之榮也】閒徹淸密【蘇味道趙州人九歲能屬辭與李嶠以文翰顯時號蘇李舉進士第裴居道倩味道作章攬筆而具閒徹淸密當時盛傳練臺閣故事善占奏】思若湧泉【蘇頲字延碩瓌之子弱冠敏悟一覽至千古輒覆誦第進士拜中書舍人李嶠曰舍人思若湧泉吾所不及】二天【蘇章家孺文爲冀州剌史故人爲淸河太守行部按其姦贓乃請太守爲設酒肴平生之好甚歡太守喜曰人皆有一天我獨有二天章曰今蘇孺文與故人飲者私恩也明日冀州剌史按事者公法也遂與正其罪州境望風畏肅】遠大之器【蘇軾字子膽軾生十年而洵遊學四方英宗在藩聞軾名欲以唐故事召入翰林宰相韓琦曰蘇軾之才遠大之器也天下之士莫不畏慕降伏皆欲其進用然不若朝廷培養之而後用也】聯【坡仙再出不轉姓而轉形郢客賡歌和彌髙而彌寡】

○潘【周文王后畢公之子季孫食采於潘因氏焉】

天才過人【良史潘京字世長樂廣與之其談曰君天才過人恨不學耳若學必爲一代談宗】茂松淸泉【潘師正居逍遙谷髙宗果東都召見問所須對曰茂松淸泉臣所須也】才名冠世【晉書潘嶽字士安鄕邑號爲奇童作藉田賦才名冠世出爲河陽令負其才而鬱鬱不得志轉懷令頻宰二邑勒於政績補尙書度支郎遷廷尉評仕宦不達乃作閒居賦太夫人禦版輿升輕軒遠覽王畿近周家園思緒云騫辭綘景煥】聯【美姿擲菓仙令種花】

○葛【風俗通葛天氏之胤子孫氏焉夏時葛伯贏姓國也亦爲葛氏河南官氏志賀葛氏攺爲葛氏】

博聞深洽【晉葛洪字稚川以儒學知名究覽典籍尢好神仙導養之法從祖玄學道得仙號曰葛仙公洪聞交趾出丹求爲勾滿令傳聞深洽江左絕倫自號抱朴子因以名書後君解得仙而去】慷慨過人【後漢文苑葛龔字符甫和帝時以善文記知名慷慨壯列勇力過人】聯【艸廬近略勾漏仙官】

○範【帝劉累之後在周爲唐杜氏周宣土滅杜杜伯之子隰叔奔晉爲士師曾孫士曾食采於範遂範氏魏有範座項羽謀臣範增居巢人】

稱陶朱公【貨殖傳範蠡師事計然蠡用於越翫雪會稽之恥乃乘扁舟浮於江湖變名易姓適齊爲鴟夷子皮之陶爲朱公乃治產積居與時逐十九年之中三致千金再分散與貧交疏昆弟故稱富者皆稱陶朱公】綈袍故人【史記範睢字叔魏王后拜相須賈便秦睢聞之敝衣微行之邸見賈賈驚曰範叔固無恙乎畱與坐飲食乃取一綈袍賜之睢歸取大車駟馬爲賈禦入秦相府賈待門下良久問門下曰範睢不出何也門下曰乃吾相君也賈人驚自知見賣乃肉袒膝行因門下人謝罪曰不意君能自致靑雲之上睢曰汝所以得無死者以綈袍戀戀有故人之意故釋公】文武全材【範仲淹字希文善相履冰之後其先邠州人也仲淹與韓琦俱有威名軍中爲之語曰軍中有一韓西賊聞之心骨寒軍中有一範西賊聞之驚破膽仲淹復本姓謝啟曰志在投秦入境遂稱於張祿名非霸越乘舟乃效於陶未以範睢範蠡皆攺姓也少作金在鎔賦云如令區別妍媸願爲軒鑑若使削平禍亂請就幹將則自負將相器業文武全材槪可子純估純仁純禮純粹】廉泉讓水【範栢年初見朱明帝言次及廉州貪泉因問卿州復有此水不答曰梁州惟有文川武鄕廉泉讓水又問卿宅在何處曰臣所居廉讓之間帝嗟其善答因見之歷位內外終梁州剌史】

聯【瀟灑靈襟玩景仁之風月淸修誇節冠文正之虀塩】

○彭【大彭爲商諸侯以國爲姓蓋陸終第三子彭祖卽大彭也】

拱立不動【彭汝礪字器饒州鄱陽人也少嗜學舉進士爲禮部第一王安石得其所著詩義善之以爲國子監直講中人王中正季憲臨邊汝礪曰漢唐以兵付中人多致敗事神宗折之汝礪拱立不動伺間復言神宗卒爲攺容】恬退之士【皇朝乘字利建益州華陽人也舉進士與同年生登相國寺閣顧望關皆有從官之樂乘獨悵然曰親老矣安敢捨晨昏之奉以圖一身之榮乎翌日奏乞侍養仁宗彭乘恬退之士也】聯【衍八百之傳勝五云之朵】

○韋【出自顓帝大彭之後夏封於豕韋苖裔以國爲民家彭城】

淸化著名【儒林韋謏字憲道少好文學羣言祕要之義不綜覽後仕石季龍歷守七郡咸以淸化著名】才當大用【韋安石京兆人舉明經雍州長史蘇良嗣器之謂曰大才當大用徒勞州縣可秋薦擢並州司馬有善政拜徳鄭二州之剌史政尙淸嚴時二張及武三思寵橫安石數折辱之陸元方告人曰韋公眞宰相】教子一經【前漢韋賢字長孺魯國鄒人生四子一方山二弘三舜少子元成復以明經至丞相諺曰遺子黃金滿籯不如教子一經】少有器望【北史韋閬字友觀世爲三公一族少有器望】雅情淸儉【韋瑱字世珍除瓜州剌史雅性淸儉夷人送物一無所受胡人畏威不敢爲冦滿任回京老少追送畱公十數日方得出境明帝嘉之授儀同三司】鵰鶚特立【韋思謙名仁約鄂州人遷禦史大夫性方剛顏色莊重不可犯見王公未嘗屈禮人言之答曰耳目官當固如此鵰鶚特立豈眾禽之偶�何屈以狎之】郇公五云【韋陟字安�常以五采箋爲書記使侍妾主之陟惟署名自謂所書陟字若五朵雲時人慕之號郇公五云體家法修整敕子允就學夜分見其勤旦日其色必怡惰怠則不與之論】聯【傳經勝於黃金加袍覆以蜀錦】方聯【金紫傳芳壺蘭毓秀芝桂名鑣仕籍八姓譽首桑輸】

○馬【贏姓伯益之後趙王子趙奢封馬服君子孫氏焉奢孫興趙滅徒咸陽】

鸞鳳衝霄【唐馬周字賓王博州人入關畱客汴捨新丰逆旅主人不之顧周命酒一斗八升悠然獨酌眾異之十八年遷中書令帝嘗以飛帛書賜周曰鸞鳳衝霄必假羽翼股肱之寄要在忠力】圖像淩煙【馬燧字洵美汝州人帝賜宸扆臺衡二銘以言君臣相成之美勒石起義堂帝榜其顏以寵之與李晟皆圖像淩煙閣】爲政愛民【馬默字處厚單州武城人也其後蘇軾起知登州父老迎於路曰公爲政愛民得如馬使君乎軾異之】白眉最長【馬良字季常兄弟五人並有才名諺曰馬氏五常白眉最常】好立名節【晉書馬隆字孝興少而志勇好立名節自請討羗虜通涼州拜宣威將軍】薏苡見譖【馬援字文淵拜隴西太守但總大體諸丰時白外事輒曰此丞掾之任何足相煩頗哀老子使得遨遊拜伏波將軍自請擊匈奴曰男兒要當死於邊野以馬革褁屍還葬耳矍鑠哉是翁戒子孫不得言人過失薏苡見譖】聯【五百年名世麗絳帳於前修三千歲眞人像銅柱予後裔】

○余【新安風雲由余之後代居歙州】

三使北戎【皇朝余靖字安道韶州曲汀人也舉進士遷祕丞集賢校理範仲淹以言事忤意貶饒州諫官禦史不敢言靖上疏論仲淹不當貶且言陛下親政以來屢逐言者恐釗天下口不可坐落職知秦州以母憂去官慶曆中除右正言方是仁宗勵精政事增諫官員將以有所爲靖數言事合意遷知制誥三使北戊時相忌之出知吉州坐習蕃語奪官分司六年起知處州帥潭移靑卒謚襄】孝義裏【南史孝義余齊人少有孝行父亡號葉而絕有司奏攺其裏爲孝義裏】聯【著全名於安慶酒熱血於彤庭】

○任【黃帝二十五子十二人以徳爲姓一爲任至奚仲對薛魏有任座秦有任鄙】

爲政淸省【南史任昉字彥升爲新安太守不事邊幅爲政淸省好獎進士友得其延譽者多見升擢時人慕之號曰任君及卒殷蕓曰哲人云亡儀表長謝元龜何寄指南何�】居今行古【儒林任安字定祖少遊太學受孟氏易兼通數經又學圖讖究極其術時人稱曰欲知仲栢問任安又曰居今行古任定祖辟除皆不就】君仁臣直【新序魏文侯問士大夫曰寡人何如君也羣臣皆曰君仁君也翟璜曰君非仁君文侯恕而逐璜至任座曰君仁君也曰子何以言之對曰君聞其君子者其臣直翟璜之言直是以知君仁君也文侯曰善復召璜入拜爲上卿】聯【夢鈴而生樹幟而起】

○袁【嬀姓舜後陳胡公之後胡公生申公申公生靖伯甫南七代孫莊伯爰諸生濤塗以王父字爲氏代爲王卿字或作爰轅其實一也】

文章絕美【文苑袁宏字彥有逸才文章絕美曾爲詠史詩是其風情所寄作東徵北徵二賦出爲東陽郡謝安取一扇以贈行答曰輒當奉揚仁風慰彼黎庶】政號嚴明【後漢袁安字公汝南人舉孝廉除陰平長任城令所在吏人畏而愛之爲河南尹政號嚴明】人服其淸【袁煥字曜卿魏初爲郎中令行禦史大夫事不爲繳察之行時人服其淸貌似和柔然其臨大節處危難𨿽賁育不過也】奕葉忠鯁【袁利貞�孫髙宗時爲太常博士周侍讀及王立爲太子�官�禮帝欲大會羣臣命婦合宴宣政殿利貞上疏諫以爲非命婦宴會之所帝納之詔曰卿奕葉忠鯁能抗疏規朕之失不厚賜無以勸能者賜彩百段】聯【口彼前賢浪臥洛陽�雪繼玆世徳奉揚黎庶仁風】

○柳【魯孝公子展禽食采於柳遂姓柳後氏遂遷於河東河東解縣秦未有柳安下惠裔孫也】

江漢英靈【柳遐字子升仕梁遷尙書功論郎謝舉與語嘉之曰江漢英靈見於此矣在周拜霍州道人務先以徳下感而化不復爲過咸曰我君仁惠如此其可欺乎】社稷之臣【禮記檀弓下柳莊曰如皆守社稷則軌範靮而從如皆從則孰守社稷君反其國而有私也母乃不可乎弗果班衛有太史曰柳莊寢侯公曰若疾革𨿽當祭必告公再拜稽首請於君曰有臣柳莊也者非寡人之臣社稷之臣也】襄陽水鏡【柳莊字思敬少有器量博覽墳籍蔡大寶見之嘆曰襄陽水鏡復在於玆】淸有父風【柳玭仲郢子以明經補祕書正字爲嶺南節度副使廨中橘熟旣食乃納直於官拜禦史大夫直淸有父風】聯【承家粟肅和丸含仲郢之香報國忠貞諫筆繼公權之直】

○鮑【姒姓夏禹之後有鮑敬叔仕齊食菜於鮑氏因以爲氏敬叔生叔牙曾孫或代爲齊之卿】

面如冠玉【南史鮑泉字潤玉博涉史傳兼有文筆爲通直侍郎元帝嘗責之云面如冠玉還疑木偶須似螖�徒勞撓喙】號爲神父【鮑昱字文泉月司隸奉法守正有父風後拜汝南太守陂地歲歲決壞昱乃作方�石洫漑田倍多人以殷富子徳爲南陽太守歲多荒炎惟南陽丰穰吏人愛悅號爲神父】聯【面如冠玉須似蝟乇】史聯【一直如矢三諫伏蒲】

○唐【帝堯陶唐氏之後裔封唐侯又周成王封弟叔虞於唐子孫以國爲姓又左傳唐成公國於比陽今唐州是也】

愽涉經史【唐瑾字附璘愽涉經史雅如屬文雍容文雅】心若鐵石【唐臨字本徳京兆人髙宗嘗錄因臨占對無不盡他日復訊余司斷者輒紛訴不巳獨臨所訊無一言帝問故答曰唐卿斷因不冤所以絕意帝嘆曰爲獄者固當若是乃自述其考曰形如死灰心若鐵石云】有將帥才【唐丞少耿介有將帥才讀班超傳慨然有萬里之志】金城湯池【唐邕字道和少明敏有才幹仕齊除中書舍人文宣嘗望並州城曰此何等城或曰金城湯池】聯【陶堯啟緒唐唐叔振封�】○費聯【長房伷泒先主俶臣】

○雷【方雷氏之後女爲黃帝妃生亥囂蓋古諸侯國也後漢有雷義蜀有將軍雷同吳陸抗傳有宣都太守雷譚晉有丰城令雷煥】

王佐之才【雷簡夫字太簡在稚州眉山蘇洵往見之簡夫謂曰子王佐才也薦之於張方平韓琦歐陽修三人者延譽如不及洵名振京師蓋曰簡夫始云】膠漆之交【後漢雷義字仲公爲郡功曹與陳重爲友語之膠漆自謂堅不如雷與陳】聯【齊人不納謝金交友篤情膠漆】

○倪【邾武公封次子於郳是邾後失國子孫爲郳氏避仇攺爲倪郳城在東海】

博學能文【皇朝文藝倪濤字巨濟廣徳軍人博學能文有操履舉進士擢太常博士遷校書郎著作佐郎賜對除司勛員外郎遷左司有詩文號陵集】政淸淨【唐倪若水字子泉恆州人擢進士第遷監察禦史黜陟劍南道繩舉嚴允課第一開元初爲汴州剌史政淸淨增修孔子廟興州縣學廬勸生徒身爲教誨風化興行元宗遣中人捕鵁鶄雞鵡南方若水上言帝手詔褒答】聯【學窺天倪治優經術】○殷聯【不作書郵能亦物鬭】

○羅【祝融之後妘姓國初封宜城徙枝江周末居長沙漢有梁相羅懷襄陽記有羅象河南官氏志叱羅氏攺爲羅氏】

江左之秀【文苑羅含字君章夢鳥人日藻思日新可謂湘中之琳瑯桓溫問含何如人或曰可謂荊楚之材溫曰此自江左之秀豈惟荊楚而巳】政教簡易【唐羅珦越州人擢廬州剌史修學宮政教簡易】時爲名儒【羅道琮蒲州慷慨尙節義貞觀末上書忤旨徙嶺表後擢明經仕至大學博士時爲名儒】忠烈果毅【晉書羅憲字令則襄陽人十三能屬文輕財好施爲巴東太守忠烈果毅有才策幹】聯【昭諫詩名徳仁孝行】

○於【周武王第二子邗叔子孫以國爲民其後去邑單爲於氏東海漢有於公生丞相西平公定國生永禦史大夫】

古之名將【魏志於禁字文則攻張繡擒呂布圍張超攻眭周皆被斬之太祖曰將軍亂能整討暴堅壘有不可動之節𨿽古名將何以加之】世執貞節【於忠字思賢累遷散騎常侍嘗因侍宴宣武賜之劍杖舉酒屬忠曰卿世執貞節故相以禁衛相委昔以卿行忠賜名曰忠今以卿才堪禦侮以所禦劍仗相鍚後爲尙書令】嗜學不厭【於休烈志寧曾孫機鑑融敏善文章第進士又擢制刮歷必書省正字獻五代詩著舊章天子嘉之惟歷淸要不治產性恭儉仁愛樂賢下善推�士甚甚年老嗜而不厭】子孫有興【前漢於定國字曼倩東海郯人也父於公爲縣獄吏郡決曹決嶽乎郡中立生祠號曰於公祠子永嗣至禦史大夫始於公其同門壞父老方其治之公謂曰少髙大令容駟馬髙蓋車我治獄多陰徳未嘗有所冤子孫必有興者】文武之寄【於翼字文若爲渭州剌史寔先蒞此州翼又推誠布信事存寬簡夷夏感悅比之大小馮君後爲安州幽州總翼兼文武之寄受於城之托智能足以衛難勢力足以勤王曾無釋位之心但務隨時之義弘名節以髙貴豈所望於斯人】聯【播定國之徳治可大其髙門紹志寧之風行無愧可獨處】

○傅【殷相說之後築於傅巖因以爲姓北地人漢末傅氏居南陽】

下馬露布【北史傅永字修期邦安遠將軍魏帝每嘆曰上馬能擊賊下馬作露布惟傅修期耳】臺閣生風【晉書傅玄字休奕爲禦史中丞每有奏劾或值日暮捧白簡整簪帶踴不寐坐而待旦於是貴遊攝伏臺閣生風】聯【夢像築巖風生臺閣】

○皮【風俗通周卿士樊仲皮之後後漢有諫議大夫皮究下邳後漢上計掾秦嘉集序皮仲固撰晉有尙書郎皮湛】

機悟風神【皮子信機梧有風神位儀同三司於勛貴子弟中稱其識鑑】作七愛詩【皮日休唐之文士所著請韓文配享書桃花賦九諷七愛悼賈諸篇見之文粹】○卞聯【荊山藏璞陵陽封侯】○伍聯【鄢郢孝聞闔閭忠著】○卜聯【卜商衍系文學起家】

○顧【顧伯夏殷侯國也子孫以國氏焉顧氏譜云越王勾踐七代孫閩君搖漢封東歐搖別封其子爲顧余侯因氏焉漢初居會稽】

晝日垂簾【顧愷之字偉仁爲山陰令山陰劇邑愷之禦繁以約縣用無事晝日垂廉門階寥寂】笏擊姦臣【唐顧少連字遺仲蘇人歷吏部侍郎裴延齡方橫笏敢忤者嘗與田鎬少連會酒酣少連曰段秀實笏擊賊臣今吾笏將擊姦臣奮且前元友直在坐觀解之】吾家麒麟【顧和字君孝總角便有淸操族叔榮雅重之曰此吾家騏驎興吾宗者必子也】聯【長廉圖畫埜王象緯】

○孟【魯桓公子慶父之後號曰孟孫因以爲氏又衛襄公長子孟縶之後亦曰孟氏齊有孟軻字子輿又秦有孟說】

無書不覽【蜀志孟光字孝裕博物識古無書不覽讀書當務其要者】栠珠之美【孟覬字彥重衛將軍昶之弟昶顗並美風姿時人謂之雙珠】馬頭太守【北史孟表字武達歸魏除兗州剌史領馬頭太守】寬惠著名【循吏孟業字敬業遷都郡太守以寬惠著名麥一莖五穗嘉禾一莖九穗咸以爲玫化所感】濟河焚舟【文公二年泰伯用孟明視增修國政重施於民三年泰伯伐晉齊河焚舟晉人不出遂自茅津濟封殽屍而還遂伯西戎用孟明也】聯【鬻熊姬瓞儲明徳之孟候鄒蠌雄風塞兩間之正气】

○黃【陸終之後受封於黃爲楚所滅以國爲氏】

江夏黃童【黃香字文彊江夏人九歲失母思慕憔卒鄕人稱其至孝京師號曰天下無雙江夏黃童】政稱神明【黃霸淮人也遷穎川守力行教化而後誅貶咸稱神明田者讓畔冶爲天下霸材長於治民及爲相功名損於治郡時所居民人所去思】辯慧對日【黃琬字子琰瓊之孫早而辯慧對日食云日食之餘如月之初遷五官中郎將】若千頃陂【後漢黃憲字叔度汝南人陳蕃周舉嘗相謂曰時月之間不見黃生則鄙吝之萌復存乎心郭林宗曰叔度汪汪若千頃陂澄之不淸淆之不濁】獨立物表【黃庭堅字魯直洪州分寧人初蘓軾見庭堅詩於孫覺之坐上異之後過李常於濟南見其詩以爲超逸絕塵獨立萬物之表者由是聲名始震召爲校書郎蘇軾嘗薦庭堅自代其略曰魂瑋之文妙絕當世孝友之行追配古人世以爲實】聯【王波涵萬浪髙叔度之門風循攺冠一時檀穎川之家譜】

○蕭【宋微子之後支孫封於蕭蕭叔大心子孫有功因邑命氏焉代居丰沛至不疑爲楚申君客之】

貞文先生【南史蕭思話爲人榮利不關於中喜怒不形於色後爲曁令到縣十餘日掛衣冠於縣門而夫謚曰貞文先生】古社稷臣【蕭望之字長倩東海蘭陵人爲人堂堂折而不撓身爲儒宗有輔佐之能近古社稷臣也】國之元【蕭允字敍佐晉安王知相州以爲長蔡徵公年徳並髙國之元老從容坐鎭旦夕自爲列曹何爲方辛苦蕃外後拜光祿大夫】名重一時【蕭泰字世怡授蔡州剌史政存簡深爲吏人所安子寶字季珍未弱冠重一時仕隋至吏部尙書】依日月之光【史記蕭何沛丰人也轉漕關中給食不乏賜帶劍履位爲相國功第一封酇侯太史公曰河秦時爲刀華吏錄錄未有奇節漢興依日月之末光】介爲良守【蕭介字茂鏡齊武帝曰以介甚貧可處以一州又曰始興郡未有良守可以介爲之及至甚著威徳】結綬【蕭育字次君少同朱博爲友長安人曰蕭朱結綬言其相薦達也】疾風勁艸【蕭瑀字時文上言宜建封建又上嘗謂瑀不可以利怵死擢杜稷臣也賜詩曰疾風知勁艸版蕩識誠臣又曰公守道耿介古無以過】八業宰相【蕭遘字得聖及進士第气孤峻慕李徳裕爲人遘負大節以王佐自任旣當國風采峭整天子器之自瑀逮公凡八業宰相】聯【昴星孕秀廬嶽降神而書轉自家傳繼酇侯之相業忠赤獨崇席鑑崇宗老之徽稱】○尹聯【吉甫淸風晉陽善治】○姚聯【虞舜帝先開元相裔】

○邵【邵公奭周同姓受封於燕傳國四十餘年其支庶爲周卿上邵穆公事邵武公邵伯邵廖邵昭公並其後也秦有邵不疑】

眞國之器【皇朝邵亢字興宗潤州丹陽人也英宗召對羣玉殿謂曰學士眞國之器也】博覽經史【晉邵續字嗣祖朴素有志烈博覽經史妙解天文除令爲平原樂安太守】孝悌忠信【邵雍字堯夫衛州人也刻勵爲學夜不忱席者數年有王豫者以師自居聞雍學易召而欲教之雍往見豫與論三日蹶然起拜雍嘗適吳楚過秦魯客梁晉而歸徙居於洛士人道洛者必過其廬與人言必依於孝悌忠信樂道人之善不及其惡故賢不肖無不親之】聯【北斗蜚聲東陵衍泒家傳皇極蘊爲經世之謨猷居接滄溟奮起重天之羽翮】○汪聯【徳量汪洋才華燦爛】

○毛【周文王第九子毛伯受封毛國因以爲氏支孫爲周卿士毛伯過毛伯得並毛公之後也趙有毛遂漢有毛公洽詩趙人也爲河間王博士毛萇亦治詩爲詀訓】

脫穎囊中【史記毛遂趙使平原君合從於楚�與門下文武備具者二十人偕得十九人毛遂願備員而行平原君曰夫賢士之處世若錐之處囊中其未立見今先生處勝門下三年未有所聞先生不能遂曰臣乃今日請處囊中耳使蚤得處囊中乃穎脫而出非特其末見而巳卒定從而歸勝曰毛先生至楚而使趙重於九鼎大呂以三寸之舌彊於百萬之師逐以爲上客】歲寒松標【毛璩字叔璉以討桓玄功詔曰夫貞松標於歲寒益州剌史璩匡翼之勛實感朕心進徵西將軍】衣錦還鄕【毛鴻賓狀貌頗異氏羗見者皆畏之明帝以爲雍州剌史詔曰此以衣錦榮鄕也】聯【脫穎而出捧檄而前】

○戴【宋戴公之後以謚爲姓宋大夫戴惡】

獨步天下【後代逸民戴良字叔鸞良材旣髙達論議尙奇云我獨步天下誰與爲偶舉孝廉不就逃人江夏山中優遊不仕】淸直其人【唐戴冑相州人秦王拔武牢引爲府士曹參軍大理少卿缺太宗曰大理人命所系冑淸直其人卽日命之】解經不窮【後漢儒林戴憑字次仲習京氏易年十六郡舉明經拜郎中正旦朝賀百僚畢集帝令能說經者相難語義有不通輒奪其席以益通者憑遂坐五十餘席京師語曰解經不窮戴侍中】大戴小戴【前漢戴徳延君戴聖次君皆受禮於後蒼徳號大戴爲信都大傳聖號小戴以博士論石渠由是禮有大戴小戴之學】聯【戴禮名家談向金鸞而累席毛詩露穎對從玉殿以傳名】

○宋【子姓殷王帝乙長子微子啟周武王微子封之於宋傳國三十六代至君偃爲楚所滅子孫以國爲氏楚有宋玉宋義宋昌】

詩奪錦袍【宋之問字延淸汾州人偉儀貌雄於辧甫冠武后召與楊烱分直習藝館武后遊終南門詔從臣賦詩左史東方�詩先成後賜錦袍之問俄項獻後覽之嗟賞更奪袍以賜江左詩律屢變至沈約及之問爲沈宋語曰蘇李居前沈宋比肩】謙恭下士【皇朝宋偓河南洛陽人也孝章皇后貴戚之盛鮮有其比然謙恭下士亦以此稱之始名延渥後易爲渥云】其人如玉【晉宋纖字令文隱居酒泉南山太守馬岌造焉纖髙樓重閣拒而不見岌嘆曰名可聞而身不可見徳可仰而形不可觀今而後知先生人中之龍也銘詩於石壁曰其人如玉維國之琛】吏無敢犯【宋璟邢州人神龍初棹吏部串中宗嘉其直遷黃門侍郎武三思怙寵數有璟厲聲答曰王直以侯就第安得尙於朝政歷抗相二州政淸毅吏民無敢犯者風度疑遠人莫測其量爲宰相務淸政刑使官人皆任職】名將不能過【宋祁字子京非持文章有見於世其守邊議兵𨿽古名將不能過也】聯【明河作賦徧竹施仁】

○龐【周文王子畢公髙之後封於龐鄕因氏焉】

當展驥足【蜀志龐統字士元爲南州士之冠冕守耒陽令不治免宮魯肅曰龐士元非百里才也使處治中別駕治當展其驥足先生以爲治中從事】非卿不能成功【皇朝龐籍字醇之單州武成人也儂智髙叛命狄靑爲宣撫使或言靑不可專任仁宗以問藉藉曰靑起行宮若以文臣副之則號令不專不如不遣也仁宗然之及捷書至仁宗謂籍曰非卿執議豈能成功】有宰相器【龐參字仲達爲漢陽太守郡人任棠有奇節參先候之棠以薤一大木水一盂置戶屏前自抱兒孫伏於戶下參思其意曰水者欲吾淸也拔大本薤者欲吾擊彊宗�抱兒當戶欲�開門卹孤也參在聀果能抑�助弱以惠政得民虞詡薦其有宰相器能後爲太尉錄尙書事】聯【鹿門髙致鳳雛長才】

○熊【楚鬻熊之後熊克家譜曰鬻熊爲文王師著書一卷號鬻熊子至成王封舉文武勤勞之後以子男之田封鬻熊曾孫繹於楚楚爲楚子熊繹也三國時有徵士熊僧循尙書熊睦又江陵志曰黃帝有熊氏之後】

淸靜通介【熊克字子復建陽人也婿王克勤狀其行實曰文有顏延之錯綜之工史有陳壽敍事之長牧民得曹參淸靜之旨制行適徐公通介之常】不爲利謟【哀公十六年白公勝謂石乞曰市南有熊宜僚者右得之可以當五百人矣石乞見之告之故辭承之以劍不動勝曰不爲利謟不爲威愓云之】正色立朝【晉書熊達字孝文豫章人也累遷尙書左丞在朝正色不茹柔吐剛忠亮至到轉禦史中丞又拜太常卿】聯【石胴射虎夢擬飛熊】○項聯【半格過詩到處逢人稱說名場樹幟更秀屢宦騰芳】

○董【黃帝之後也巳姓國有飂升安生董父舜賜姓董氏晉有董孤董安於】

世之奇士【董昭字公仁太祖引坐問計才策謀略眞世之奇士耳】古之良史【左宜公二年孔子曰董孤古之良史也書法不隱】枹皷不鳴【後漢酷吏董宣字少平爲洛陽令搏系豪彊莫不震攝京師號爲臥虎歌曰枹皷不鳴董少年光武勅曰彊項令】下帷講誦【史記董仲舒廣川人也治春秋博士下帷講誦弟子莫見其面三年不觀捨園】聯【胤遡豢龍之遙涎如玉鉉學威蛟之夢賦必金甌】

○梁【贏姓伯益之後秦仲有功周平王封其少子康於夏陽是爲梁伯後爲秦所滅子孫以爲氏晉有梁益耳梁由梁出靡並其後也安定烏氏縣漢和以豪族東徒烏氏】

有儒者風【梁祚歷習經典尢善公羊春秋鄭氏易有儒者風】詩書自娛【後漢梁竦字叔敬閉門自養以經籍爲娛作七序而竊位素餐者慚嘗嘆曰大夫�居世當封侯死當廟食不然閒居可以養志詩書足以自娛州郡之聀徒勞人耳後辟命交至並無所就】聯【衍胤伯鷥標儀五鳳】

○杜【郊姓帝堯劉累之後在周爲唐杜氏成王滅唐王封於杜杜伯爲先王所滅杜氏分散適魯者杜泄是也古有杜康】

閉門掃軌【杜寧字周甫密去官忽一日謁守令多所陳托同郡劉滕亦自蜀郡告歸鄕裏閉門掃軌無所子及】淸淨好古【杜林杜鄴之子淸淨好古亦有雅林其正文字過於鄴世言小學者出杜公】前召後杜【杜詩字公君遷南陽太守以誅暴立威省愛民役造作水排爲農器百姓便之時人方於召信臣南陽人語曰前有召父後有杜母】百紙參軍【杜暹濮州人五世同居事繼母孝擢明經第補婺州參軍秩滿歸吏以紙萬番贐之暹未受百番眾嘆曰昔淸吏受一大錢何異哉】屈宋衙官【杜審言字必簡襄州人擢進士才髙嘗與人言吾文章當得屈宋作衙官吾筆當得王羲之北面】情不忘君【杜甫字子美曠放好論天下大事與李太白齊名時號李杜酒酣登吹臺慷慨懷古人莫測也數嘗冠亂挺節無所污爲歌詩傷時撓弱情不忘君人憐其忠】有王佐才【唐杜如晦字克明京兆杜陵人也隋大業中預吏部選侍郎髙孝基異之曰君當爲棟梁用房玄齡曰如晦王佐才也必欲經營四方捨如晦無其功者王曰非公言我幾夫之因表畱幕府從徵伐常參帷幄機密方多事裁處無畱進�書右僕射仍領選引賢者下不肖咸得其職】智名勇功【晉書杜預字符凱號曰杜武庫平吳之功兵威如破竹激用滍淯諸水浸田萬餘頃眾庶賴之號曰杜父南土歌曰後世無叛由杜翁孰識智名與勇功】聯【阿房賦就一時共羨紫薇左廍書成萬世咸稱靑史】

○阮【殷有阮國在汧渭之間周文王侵阮䢐恭見毛詩子孫以爲姓後漢有巴吾令阮惇】

篤志經籍【文學阮卓篤志經籍九工五言嘗聘於隋隋文帝夙聞其名賜遺加禮】靑眼【晉書阮籍字嗣宗任性不羈方外之士見崇典能爲靑白眼見禮俗之士以白眼對之爲步兵校】竹林之遊【阮減字仲子與叔父籍爲竹林之遊居道南北阮富而南阮貧七月十以竿柱大布犢鼻於庭曰未能免俗歷散騎侍郎補始平太守顏延年作五君詠詠咸云屢薦不入官一麾乃出守】聯【桃洞仙骨竹林曠鳳】○閔聯【子騫孝行仲叔潔標】○季聯【千金重諾列國觀風】

○賈【唐叔虞少子公明康王封之於賈爲晉所滅以國爲氏又云本白周賈伯之後】

語妙天下【賈捐之字君房下筆言語妙天下】將相之器【後漢賈復字君父南陽人少學習尙書事舞陰李生李生奇之曰賈君之容貌志气如此將相之器也有折衝千里之威】眞刺史【賈逵字梁道爲豫州剌史帝曰逵眞剌史矣】父子繼美【賈至字幼鄰擢明經第從玄宗幸蜀知制誥帝傳位至當誤冊旣進槁帝曰昔先天誥乃父爲之今玆命冊及爾爲之兩朝盛典出卿家父子可謂繼美矣】通達國體【史記賈生名誼雒陽人也陳治安之策通達國體帝曰吾久不見賈生爲過之今不及也】器望甚偉【賈疋字彥度器望甚偉見者莫不愧】吏不敢反【賈琮字孟堅舉孝廉遷兆命交趾屯兵及三府舉琮爲交趾剌史交趾歌曰賈父來晚使我先反今見淸平吏不敢反拜冀州剌史舊剌史車驂駕垂赤惟裳迎於州界及琮之部升車言曰刺史當遠視廣聽紏察美惡何乃反垂帷裳以自掩塞乎乃禦者褰之百城聞風震竦】今之頗牧【賈循京兆人有大略蘇頲嘗謂今之頗牧】終身不欺【賈黯字直孺南陽人也有學識子修潔無所阿附初登第還南陽範仲淹知鄧州黯謝仲淹曰黯晚輩偶得科第願受教仲淹曰君不憂不顯惟不欺二字可終身行之黯拜其言其後黯每以語人曰吾得於範公不欺二字平生用之不盡也】聯【洛陽年少治安策髙】

○江【贏姓顓頊玄孫伯益之後爵封於江後爲楚所滅以國爲氏】

江左馳聲【晉江統字應元子虨字思玄終於國子祭酒惇字思悛孝友純粹髙節邁俗虨之昆弟江左馳聲】不受請謁【江湛字徽深仕宋輚吏部尙書餉饋盈門一無所受在遷聀公平無私不受請謁】搢紳先生【江夢孫字修之浙江湓城人諸生弟子不遠數郡而至者百人春誦夏弦以時講�鼓篋函丈庠序常盈先生輔政欲廣賢良之術聞其徳業遂以幣帛聘之爲蕓閣郎甚被親禮後辭歸鄕裏先生固畱不止旣還家門生弟子復至乃率身耕稼躬事繼母旦則冠帶入門溫淸親饋飲饌退更常服力操耒耨耘暮而歸易衣視膳畢然後就庠序集門生弟子說釋經義如故時號爲搢紳先生一門百口惇睦如一子孫學業各授一經兼持江右稱之卒葬之日自遠方至者幾千人而服縗絰徒跣者百許嗣主聞之美其才茂徳逸故贈國子司業優賜葬物】聯【夢筆五花賜谷千解】

○顏【出瑯邪本自魯伯禽支庶有食米於顏邑者因而著族又邾武公字曰顏故公羊傳稱顏公後爲氏】

詩若錦繡【南史顏延之字延年曾祖貪讀書無所不覽鮑照曰君詩若鋪錦列繡雕繢滿眼】立朝正色【顏眞卿字淸臣立朝正色�而有禮非公言直道不萌於心天下不以姓名稱而獨曰魯公】禦史雨【顏眞卿遷禦史時有冤獄不決天旱辯獄而雨人呼禦史雨】聯【簞瓢陋巷髙風蠶頭馬尾書法】

○郭【周文王季弟虢叔受封於虢或曰郭公因以爲氏公羊傳云虢謂之郭聲之轉也左傳齊有郭最燕有郭隗】

名震京師【郭泰字林宗母使給事縣庭曰大丈夫焉能處斗筲之役禾與李膺友善名震京師】推誠撫禦【郭孝恪許州人貞觀十六年攺安西都護孝恪推誠撫禦盡得其歡心】猨臂虎口【郭知運字逢時瓜州人猨臂虎口以格鬭功累補秦州三度府果毅從郭虔瓘破突厥有功】以文行爲首【咸平元年京府解試以髙輔堯爲百錢易次之易不中諸府訟薦送不公宋白言士流分競不可啟其端詔罷覆考其令以文行兼著者一人爲首】髙車出關【郭丹字少卿買符人函谷關慨然嘆曰丹不乘使者車終不出關至京師常爲都講諸儒咸敬重之更始徵爲諫議大夫持節使歸南陽果乘髙車出關】先從隗始【郭隗燕昭王築宮而帥事之致士先從隗始】服章有徳【後漢郭賀字喬卿拜荊州剌史百姓歌曰朕徳仁明郭喬卿忠正朝廷上下平顯宗賜以三公之服黼黻冕旒賜行部去幨帷使百姓尢其容服以章有徳】博學髙才【郭漢字景純博學髙才詞賦爲中興之冠】聯【致士如隗久媲千金之駒立功似儀足比卑之駕】

○梅【殷後紂時有梅伯以國爲氏汝南漢將軍梅鋗六代孫嘉始替居汝南】

經明行修【梅堯臣字聖兪宣城人也世以詩名堯臣遂以詩聞天下嘉佑元年翰林學士趙�等言於朝曰梅堯臣經明行修願得畱與國子諸生講論道徳作爲雅頌以歌詠聖化乃得國子監直講官至都官員外郎歐陽修論其詩曰世謂詩少達而多窮蓋非詩能窮人殆窮者而後工也】登文石陛【前漢梅福字子眞九江壽春人明尙書谷梁春秋南昌尉願壹登文石之陛涉赤摯之塗當戶牖之法坐盡平生之愚慮】資性純厚【梅摯字公儀成都新繁人也仁宗曰梅摯言事殊有體贄資性純厚不爲矯厲之行平居未嘗問事】聯【占百花魁調三公鼎】

○林【殷太丁之子紂比於之後比於爲紂所戮其子遇難長林之由遂姓林氏魯有林放仲尼弟子左傳林雍林不狃林楚代仕季氏左傳曰林楚之先皆季氏之良也齊有�阮見說苑林類見列子林回見莊子濟南鄒縣風俗通雲林放之後至林玉爲趙相自九子號十徳之門又門見戚苑子孫秦末居齊郡鄒縣漢分濟郡置濟南遂爲郡】

爲詩孤峭【林逋字君復杭州錢塘人也少孤刻志爲學結廬西湖小孤山喜爲詩孤峭澄淡居西湖二十年足未嘗履城市李及薛映爲州每造其居淸談終日而臨終有詩云湖上靑山對結廬墳前修竹疏茂林他日求遺艸猶喜曾無封禪書卒賜謚曰和靖先生】軒冕非吾樂【林敏功字子仁蘄春人治春秋年十六預鄕薦下第歸嘆曰軒冕富貴非吾所樂杜門不出者二十年該通六經貫穿百氏尢長於詩元符末蔡元度被召經過訪之愛其蓬戶樞牖安貧樂道力薦於上詔蘄州以禮惇遣子仁遁於山間卒不奉詔】聯【九龍衍系雙桂遺風】

○鍾【宋微子之後桓公曾孫伯宗仕晉生州黎仕楚食采鍾離因氏焉子孫或單姓鍾氏楚有鍾儀鍾建鍾子期與伯牙爲友項羽將鍾離昧昧中子接單姓鍾氏穎川鍾接始居穎川長社】

好學慕古【鍾子瑾好學古有退讓風辟州府未嘗屈志】寒松比操【晉書鍾雅字彥冑舉四行除汝陽令入爲佐著作郎遷禦史中丞直去繩違百僚皆憚之遭蘇峻之難而雅匪石爲心寒松比操】作漢藩輔【魏志鍾繇字符常爲大理遷相國文帝賜繇五熟釜銘曰於赫有魏作漢藩輔厥相惟鍾實干心膂靖恭夙夜匪遑安處百僚師師楷玆度矩】至徳可師【鍾皓字季明穎川太少以篤行稱避隱密山前後九辟公府皆不就爲士大夫所歸慕李膺嘆曰鍾君至徳可師】聯【賞髙山流水之音擅飛陽舞崔之筆】

○徐【顓頊之後贏姓伯益之子夏時受封於徐至偃王爲楚所滅以國爲氏】

南州髙士【徐穉字孺子豫章南昌人太守陳蕃不接賓客惟穉來特設一榻去則懸之桓帝以安車玄纁備禮徵之不至角立傑出南州髙士】淸雅特立【徐宣字寶堅文帝時桓範薦宣體忠厚之行秉直亮之性情雅特立不拘世俗確然難動有社稷之節歷位州郡所在稱聀以爲左僕射詔曰宣立在三朝公亮正色有托孤寄命之節可謂桂石臣也】江表虎臣【吳志徐盛字文向以勇气聞江表之虎臣也】一佳吏部【晉書徐寧字安期爲輿縣宰通朗愽涉庾亮每屬桓彜覓�佳吏部又遇寧欣然謂亮曰爲卿得一佳吏�矣徐寧眞海岱淸士因爲敍之卽遷吏部郎】聯【天上麒麟書中倪驓】○丘聯【宗卿偉人山�忠實】○駱聯【五花粲錦四侯並稱】

○髙【齊太公六代孫文公子髙孫徯以王父字爲氏】

龍頭豹頸【髙昂字敖曹幼時便有壯气龍凖豹頸姿體雄異每言男兒當橫行天下自支富貴誰能端坐讀書作老博士也其父曰此兒不滅吾族當大吾門以其昂藏放曹故以名字之】治尙文雅【髙智周常州人第進士遷費冷與丞尉均取俸民安其化刻石頌美擢祕書郎嘗覆奕誦碑無謬爲壽州剌史其治尙文雅】功名自許【髙適字達夫滄州人尙節義語王霸衮以功名自許政寬簡所利人便之】刻石紀功【髙崇文其先徙幽州七世不異居性朴重寡言番冦寧州崇文大破之封渤海郡王刻石紀功於鹿頭山】吏畏威風【髙恭之字道穆父崇字積善景明中除洛陽令爲政淸斷吏人畏其威風發摘不避彊禦道穆所交皆名流雋七每曰人生當夕脫羊裘朝佩珠玉】聯【髙陽才子八凱配乎八元聖門賢人不徑兼乎不竇】

○夏【夏后氏之後以國爲姓又陳宣公孫禦叔亦爲夏氏徵舒其後也】

眞將相器【皇朝夏竦字子喬江州徳安人也公舉制科對策庭下有老宦者曰閱人多矣賢良他日必貴以吳綾手巾乞詩公題曰殿上衮衣明日月硯中旗影動龍蛇縱橫禮樂二千字獨對丹墀日木斜楊徽之嘆曰眞宰相器也】聯【淸溪孤髙孝光純篤】

○祝【黃帝之後周武王封黃帝之胤於祝氏焉鄭有視■﹝日冉﹞衛有祝鮀或謂史後以官爲姓】

英才傑出【唐祝欽明字文思京兆人擢明經永淳天授間中英才傑出業奧六經等利中宗在東宮欽明兼侍讀授太子經又能八風舞五經掃地】

○樊【周文王子虞仲支孫爲周卿士食采於樊因邑命今河內陽樊是也周有樊穆仲字山甫樊仲皮樊濟並其後也又殷人七族有樊氏仲尼弟子樊遲魯人蓋其後也】

壯士排闥【史記樊噲沛人也項羽目曰壯士排闥見帝封封舞陽侯】勵志儒術【樊凖字幼陵少勵志行修儒術補尙書郎上疏勸興儒學拜巨鹿太守外禦冦虜內撫百姓郡境以安】

○胡【帝舜之後胡公封陳子孫以謚爲姓安定侯有胡建始居焉】

淸恐人知【魏志胡質字文徳少知名於江淮間爲常山太守在郡九年吏民便安將士用命遷徵東將軍都督靑徐廣積積谷有兼年之儲子滅字伯武厲操淸白嘗省其父告歸賜其絹一疋威跪曰大人淸白不審於何得此絹質曰是吾奉祿之餘威乃受之官至前將軍靑州剌史對武帝曰臣父淸恐人知臣淸恐人不知】淸貧守道【胡方回涉獵史籍詞采可觀入魏爲中書博士遷侍郎攺定律制當時朝賢並愛重之淸貧守道以壽終】布衣召見【胡瑗字翼之泰州如臯人也瑗爲人師言行而身化之使誠明者達昏愚者厲而頑傲者革故其爲法嚴而信爲道久而尊自景佑明道以來學者有師惟瑗與孫復石介三人瑗以布衣召見論樂拜校書郎嘗爲湖州學官慶曆四年建太學於京師有司請下湖州取瑗教學之法以爲則召爲諸王宮教授以疾免】長才健筆【胡直孺字少汲嘗有詩云我無健筆翻三峽君有長才肅五兵同是行人更分手不堪風樹作離聲黃魯直見之稱賞政和平自都司出憲河北】治令有聲【前漢胡建字子孟河東人守軍�丞甚得走卒心監軍都史爲姦建收斬之由是霸名後爲胃城令治甚有聲至令渭城立其祠】聯【�家乘於淮海淸畏人知衍世教於蘓湖凜爲師範】

○蔡【周文王第十四子蔡叔度生仲胡受封於蔡子孫以國爲氏晉蔡墨秦相蔡澤漢功臣肥如侯蔡演】

金印紫綬【史記蔡澤燕人於諸侯不遇問相於唐舉舉曰先生曷鼻巨肩魋顏蹙齃膝欒吾聞聖人不相殆先生乎澤知舉聀之乃曰富貴吾所自有所不知者壽也舉曰從今以往四十三歲澤笑謝而去謂其禦者曰吾持梁躍馬食肉懷金印結紫綬富貴四十三年足矣】望風畏憚【晉蔡克字子尼素有格量及居選官苟進之徒望風畏憚山簡曰蔡子尼今之正人】萬世竹帛【蔡肇孚天啟丹陽人也召試中書舍人故事宰相未上馬前限三篇成天啟揮毫立就文不加點擬拜節度使制云於戲千里繆之毫釐朕不從中禦也萬世垂之竹帛卿其以身任之天覺讀之擊節稱羙】學通五經【儒林蔡玄字叔陵學通五經門徒常千人順帝徵拜議郎講論五經異同甚合帝意】爲人主師【前漢蔡義河內人以明經給事大將軍幕府久之詔求能爲韓詩者召見說詩甚悅之擢光祿大夫數載代楊敞爲丞相封平陽侯霍光曰義爲人主師尙爲宰相】平世三公【南史蔡廓子廓度宋武帝以其剛直補禦史中丞多所紏奏武帝云蔡廓可平世三公】聯【辧焦尾之琴劈王方之脯】○田聯【七國之豪義能得士千秋之相忠可悟君】

○丁【姜姓齊太公生丁公伋支孫以謚爲姓】

學義精明【儒林丁公字子然習春秋學義精明教授數百人建武中遷少府諸生自遠方至者著錄千人當世相爲大儒】易以東矣【前漢儒林丁寬字子襄梁又讀易績敏事田何學成東歸何謂門人曰易川東矣作書二萬言訓故舉大義而巳】淸約守道【唐丁公著字平子蘇州人舉明經髙第充皇太子諸王侍讀因著太子諸生侍讀訓十篇爲太常卿淸約守道每進一官輙憂見顏聞】聯【夢入生松兆啟列棘】

○鄧【曼姓殷時侯國也春秋時鄧侯吾離朝魯後爲楚文王所滅子孫以國爲氏】

垂名竹帛【鄧禹字仲華南陽新野人十三能誦詩杖策見光武曰願明公威徳加四海得劾尺寸垂功名於竹帛沈深有大度授以西討之略拜前將軍謀謨帷幄決勝千里禹封髙密侯】鄧侯不畱【良吏鄧攸字伯道以孝致稱淸和平簡貞正寡欲授吳郡太守戴米之郡俸祿無所受惟飲吳水而巳郡千大饑表振貸未報輙開倉救之刑政淸明百姓歡悅爲中興時而後去郡百姓數千人畱李攸船不得進吳人歌曰紞如夜五皷雞鳴天欲曙鄧侯挽不畱謝令推不去】聯【鄧林良幹魏闕美才】

○洪【共工氏之後本姓共氏因避仇攺爲洪又曰毗陵監察禦史洪察州人本姓弘氏避孝敬諱攺姓洪氏生子與起居舍人生經綸諫議大夫通鑑唐徳宗建中元年二月命洪經綸爲河北黜陟使】

忠貫日月【洪皓字光弼紹興間虜旣議和公得回至燕公得虜陰謀從坡上與館中人語爲畱守王易所獲對吏將馳流星騎上且事付畱守髙吉祥素嘉公忠委曲護出之且易以他牘公行月餘方以字牘奏垂入境追者七騎至及諸王則在舟中矣至時旴以奉使無�自劾上方以宋歸爲喜報無罪可待禦禮趣覲旣至不登時見內殿奏事罷力求郡郡餋老比上日卿忠貫日月志不忘君蘇武不能過豈肯捨朕去也】殫洽開豁【星朝�章洪朋字龜之同郡黃著集龜父詩百篇爲一集山谷以謂句句可傳也芻字駒父歹軍洽開豁溢於支詞中進士第放浪江湖不求聞達嘗倅上饒累任奉祠靖康初召爲郎擢諫議大夫遭值變故坐事貶海上平生爲詩十餘篇著老圃前後集】兄弟詞科【洪迠字景伯父忠宣公奉史不屈歸除尙書直學士院出典鄕郡典鄕郡適兄弟里人皆十宏不科】

○包【楚大夫申包胥之後以父王字因氏之】

錫以幾杖【後漢包咸字子良會稽人習魯詩論語除郎中入授皇太子論語遷太鴻臚每進見鍚以幾杖經傳有疑遣小黃門就含卽問上嘗賜珍玩東帛奉祿加於諸節皆散給諸生之貧者】奉巳儉約【皇明包拯字希仁廬州合肥人也嘉佑三年除右諫議大夫禦史中丞遷禮部侍郎樞密副使終於位謚孝肅公爲人不苟合未嘗有辭色以悅人平居無私書故人朋友亦皆絕之人多憚其方方嚴仕巳通顯奉巳儉約如布衣時】聯【中胥近系孝肅後身咲北黃河之淸制侍龍啚之闈】

○陰【古陰康氏之後周有陰不佞陰里人也】

封侯不受【陰識爲後漢功臣封侯不受】鮦陽遜田【陰慶爲鮦陽侯並推其宅第田園與弟員及丹巳佩印而巳】一州剌史【陰子春爲梁秦二州太守以廉潔名】愽涉史傳【陰鏗愽學尢善五言詩與何遜之名有陰何集行子世】聯【鮦陽脈絡行埜用源如陰慶之���徳傳仁讓若陰鏗之愽物而才播新文】

四六鴛鴦譜卷之二終

●四六鴛鴦譜卷之三

東裏陰太乙先生東粵蘇紫蓋先生匯輯

西鄆雪舸黃之芳豫章養恬王世茂參閱

類姓譜﹝三﹞

賀壽類

婚姻類﹝附貢舉法科賜宴飲﹞

地理類

◆類姓譜﹝三﹞◆

崔

龔

程

嵇

邢

裴

陸

翁

段

侯

劉

詹

富

耿

婁

宗

盧

虞

晏

辛

甄

荀

曾

冦

廖

卓

畢

○崔【姜姓齊太公生丁公伋生叔乙讓國居崔色因氏焉自穆伯至仸杼成良代爲卿大夫良十五代孫意如秦東萊侯生二基仲牟伯基居淸河東武城仲牟居愽陵安乎並爲著姓月姓氏英賢傳】

淸厲顯名【晉書崔洪字良伯博陵人少以淸厲顯名骨鯁不同於物人之有過輙而折之爲尙書左丞語曰叢生棘剌來自博陵在南爲鷂在北爲鷹遷吏部尙書子廊散騎侍郎亦以正直稱】博聞彊識【北史崔宏字玄伯嘗與明元論事帝大悅語至中夜賜浩禦縹醪酒水精塩曰朕味卿言若此塩酒故與卿同其味也博聞彊識精於天文之會明識天文好觀星變】忠臣孝子【崔仲文爲丞相椽沙苑之敗持馬尾渡河波中乍沒乍出齊神武曰卿爲君爲親不顧萬死可謂家之孝子國之忠臣也其兄稜爲侍中仲文爲銀靑大失同日受拜時云兩鳳連飛】江表所稱【崔彥穆仕肚驃騎大將軍詔使於陳彥穆器度方雅風韻閒曠甚爲江表所稱】三篋五車【隱逸崔廊字士玄山東學者皆宗之不應辟命子頤字祖浚爲豫章王侍讀後去王重之不巳遺書曰足下博聞彊記視漢臣之三篋似陟蒙山對梁相之五車若吞云夢】淸風遠著【崔光伯爲北海太守明帝詔曰光伯自蒞海沂淸風遠著可更申三年以廣風化】鯁正髙風【崔辯字神通獻文拜爲武邑太守政事之餘專以勤學於景�鯁正有髙風好古博涉以經明行修拜中書博士】號爲淸吏【鄭善果母崔氏性賢明有節操善果出聽事母輒坐胡昧於鄣後察之聞其剖斷合禮歸則大悅若行事不允乃蒙袂而泣終日不食善果由此克巳號爲淸吏】一門孝友【崔鄲邠弟及進士第文宗末同平章事崔氏四世緦麻同爨兄弟六人至三品邠郾鄲凡爲禮部五吏部再所興無有也居光徳裏宣宗曰戰一門孝友可爲士族法因題曰徳星堂裏爲徳星裏】風致整峻【崔遠澹之子有文而風致整峻世慕其爲人月曰釘座棃言座所珍也】聯【視漢臣之三篋似陟蒙山對梁相之五車若吞云夢】

○龔【左傳晉大夫龔堅】

賣刀買犢【龔遂字少卿山陽南平陽人也宣帝時渤海饑盜賊起以遂爲渤海太守時年七十餘單車至府郡中翕然盜賊皆罷乃躬率以儉約勸民務農桑使民賣劍買牛數年遣使徵遂以年老不任公卿拜爲水衡都尉所居民富所去見思】風姿端雅【龔祈字蓋道風姿端雅容止可觀範述見之嘆曰此荊楚之仙人也】潔巳自守【晉隱逸龔壯字子瑋潔巳自守惟研考經典譚思文章】兩龔【前漢兩龔皆楚人勝字君賓捨字君倩二人相友並著名節世謂之楚兩楊子問明篇楚兩之潔其淸矣乎】聯【好學潛於臨湘循吏繼於渤海】

○程【顓頊重黎之後周程伯休父其後也】

厲巳竭節【程異字師舉京兆人以孝稱第明經補鄭尉精吏治厲巳竭節至乎章事議置巡邊使憲宗問孰可者乃自請行身沒官第無畱貲世重其廉】立操方嚴【晉書程衛字長玄少立操行彊立方嚴遷尙書郎侍禦史在職皆以事干顯補洛陽令歷安定頓丘太守所在著績】好施喜士【程普字徳謀性好施與喜士大夫領零陵江夏南部太守遷蕩冦將軍表之虎臣也】爲諸儒倡【程頤字正叔以經術爲諸儒倡四方從之遊者甚眾】聯【闡伊洛之祕綿洙泗之傳胸敞光風門環立雪】

○嵇【夏封子季杼於會稽遂爲會稽氏漢初徙譙嵇山攺爲嵇氏譙郡後魏官氏攺爲嵇】

龍章鳳姿【晉嵇康字叔夜其先姓奚避怨銍家於嵇山之測因而命氏龍章鳳姿天質自然與魏宗室婚拜中散大夫彈琴詠詩自足於懷爲竹林七賢之遊呂安服康髙致每一相思千里命駕子紹】雞羣野鶴【嵇紹字延祖起家爲祕書丞王戎曰昨於稠人中始見嵇紹昂昂然若野隺之在雞羣裴頠曰使延祖爲吏部尙書可使天下無復遺才矣累遷爲侍中】聯【孤松獨立野鶴昂往】

○邢【周公第四子封於邢後爲衛所滅子孫以國爲氏】

有長者風【邢臧字子良舉秀才上第爲太學博士除東牟太守淸愼奉法吏人愛之和雅信厚有長者之風爲時人所愛敬】雕虫獨步【邢邵字子才十歲能屬文日誦萬餘言名動衣冠雕虫之美獨步當時每一文初出京師爲之紙貴】一代模楷【邢才少有盛名鼓動京洛文宗學府獨秀當年足爲一代之模楷也】政淸刑肅【邢佑字宗佑使於宋以將命之動除平原太守政淸刑肅百姓安之】屈巳好士【邢君牙瀛州人以戰功歷果毅折衝郎將代李晟爲鳳翔節度吐蕃不能侵屈巳好士】爲政淸靜【邢晏字幼平博涉經史善談釋老位滄洲剌史爲政淸靜吏人安之】

○裴【贏姓伯益之後秦非子支孫封非邑鄕侯因氏焉今聞喜非邑城是也六代孫陵周僖王封解邑君及除邑從衣河東聞喜陵裔孫蓋漢侍中九代孫遵始自雲中從漢光武平隴蜀徙居河東安邑安順之際又徙聞喜玄孫茂侍中尙書生三子輯號東眷徽號明子孫又號中眷徽與子遐號八裴】

玉山照人【裴楷字叔則以淸通用爲吏部郎時人稱裴叔則如近玉山照人也子瓚字國寶爲中書郎風神髙邁見者皆敬之憲字景思深弘保素不以世初嬰心】後進領袖【裴秀字季八歲能屬文時語曰後進領袖有裴秀后爲司空】容儀醞藉【裴讓之字士禮淸明俊辯早得聲譽魏時舉秀才遷主客郎中省中語曰能賦詩裴讓之與楊情友善談竟日愔每云北人風流警拔文季爲不亡矣歷中書舍人容儀醞籍齊文襄目之曰士禮佳舍人也除淸河太守】器局峻整【裴垍字洪中綘州人擢進士第以賢良方正對策第一天下翕然稱得人以小心謹默稱帝意常呼官而不名器局峻整持法度𨿽宿貴前望造請不敢幹以私諫官言得失執政多忌之惟垍獎勵使盡言】政務淸簡【裴寬義不以苞苴汀家適有人以鹿爲餉致而去不敢自欺故瘞之兄弟八人皆擢明經任臺少府刺史其爲政務淸簡所蒞人愛之�冀其得宰相天寶間稱舊徳以寬爲首】注想元老【裴度字中立河東人正元初擢進士第以宏辭補校書郎舉賢方正異等時閹豎擅威天子擁虛器縉紳道喪不復有經濟意乃治第東都集賢裏號綠野堂野服蕭散與白居易劉禹錫爲文章把酒窮晝夜相勸不問人間事上巳宴羣臣曲江度不赴帝賜詩曰注想侍元老識君恨不早我家柱石衰憂來學丘禱】淸白流譽【北史裴莊伯字孝夏器度閒雅博識多聞爲記室參軍弟獻伯學尙風流有名京洛位濟州剌史以淸白流譽安祖駿之從弟弱冠州辟主簿】言談林藪【晉裴頠字逸民博學稽古周弼見而嘆曰頠若武庫五兵縱橫一時之傑也累遷侍中爲言談之林藪】聯【譽播淸通度稱寬�】

○陸【齊宣王田氏之後宣王封少子達於平原陸鄕因氏焉漢有太史夫陸賈子孫過江吳縣陸賈裔孫吳丞相遜生丞相抗生晏景機云耽】

文章冠世【晉陸機字士衡抗之子少有異才文章冠世戰敗河陽及受害嘆曰華亭鶴唳豈可復聞乎天才秀逸更思其多君由見其文輙欲燒筆硯葛洪稱其文猶玄圃之積玉】龍駒鳳雛【陸云字士龍六歲能屬文少與兄機齊名號二陸閔鴻見而奇之曰此兒若非龍駒當是鳳雛】歲寒松栢【陸象先蘇州人宰相崔湜曰象先人望宜幹樞近恬靜寡欲議論髙簡爲時推向又曰陸公加於�一等主爲言之並知政事公主謀逆坐爲主�進將同謀玄宗召逸之曰歲寒然後知松栢之後凋也】景倩眞淸【陸景倩爲扶溝丞河南按察使畢構覆州縣殿最欲必得實有吏言狀曰某疆淸某詐淸惟景倩曰眞淸終監察禦史】不負所學【陸象先輔政不敢自顧重事有可否必言之懇到深切或規其大過對曰吾上不負天子下不負所學遑他卹乎】名聲籍甚【史記陸賈楚人也名爲有口辯士常使諸侯名聲籍甚】爲國亡身【陸遜字伯言江東大族忠誠懇至爲國亡身】聯【漢廷新語紹爲奕世箕裘洛下文章衍作機云嫡泒】

○翁【姓纂闕】

詩韻槐花【唐翁承贊字文饒莆田人幹寧間登進士第詠槐花詩雨中妝點望中黃勾引蟬聲送夕陽憶得當年隨計吏馬蹄終日爲君忙】該愽能文【翁績字徳功崇徳人也該博能文躬踐履之學上負笈從之遊者以百數誨之無倦卒多成就】聯【六佳聯翩乎莆海一陽首唱乎鴻臚】

○段【鄭武公子共叔段之後以王父子爲氏戰國爲相規三輔決錄云段氏李老之字出段幹木之後幹木之子隱如入關去幹字】

眞將軍【唐段志玄齊州人爲秦王所識髙祖興從下霍邑絳郡攻永丰倉摧鋒最文徳皇后之葬與宇文士及勒兵衛章武門太宗夜遣使至二將軍所士及披戶納使志玄拒曰軍門不夜開使者示手詔志玄曰夜不能辧不納比曙帝嘆曰眞將軍周亞夫何以加】以笏擊賊【段秀實字成公汧陽人以笏擊朱泚帝聞垂淚嘗語禁兵寡弱不足備非常及涇卒亂召神策六軍無一人至世多其謀後鄭覃曰自知古殺身利社稷未有如秀實者帝惻然爲罷朝】抗節虜廷【段正磾鮮卑人不忘孝忠自遐方霍邑心朝廷盡忠國難抗節虜廷】聯【秬鬯圭璋段花錦繡】

○侯【晉侯緡之後適他國以侯爲氏鄭有侯宣多侯多羽魯有侯叔夏侯犯齊有侯朝魏有侯嬴】

淸忠守約【晉書侯史光字孝明東萊人舉孝廉州辟別駕用爲禦史中丞所以伸其司直之才厲志守約有淸忠之節儒學博古歷官著立文筆奏議皆條理】人敬其才【侯瑾字子瑜常以禮自牧獨處一房如對嚴賓作矯齒論以譏切當時西河人敬其才而不敢名之皆稱爲侯君】遮使者車【後漢侯霸字君房河內人爲淮平大尹更始徵之百姓老弱相攜號哭遮使者車或當道而臥皆曰願乞侯君復畱期年】有政績【侯植字仁幹少倜儻有大節武藝絕倫仕魏爲義州剌史甚有政績】好書【唐侯君集豳州三水人以材雄稱少事秦王幕府從徵討有功君集本以行伍春不知學後貴益自喜好書及典選分明課最有譽於時】聯【淸朝良佐王國康侯】甘聯【少年出使巧伎過師】

○劉【帝堯陶唐氏之後受封於劉累事夏后孔甲在夏爲禦龍氏在商爲豕韋氏在周爲唐杜氏杜伯子隰叔奔晉爲二氏孫氏會適秦後歸晉莫處者爲劉氏又周大夫食采於劉亦爲劉氏康公獻公其後也士會之後周末家於魏又徙丰沛至丰公生端字執嘉生漢髙祖】

一錢太守【循吏劉寵字叔齡日訥心辯有珪璋之質桓帝求直言上封事十條極得失辭甚忠切】輔翼機事【劉劭字孔才爲散騎侍郎受詔作皇覽出爲陳畱太守惇崇教化百姓稱之夏侯惠薦之曰性實之士服其平和良正淸靜之人慕其玄虛退讓文學之士嘉其推步詳密文章之士愛其著論屬辭實爲朝廷奇其器量若人宜輔翼機事納謀帷幄當與國道俱隆非世俗所常有也又作都官考課七十二條】竭誠奉國【劉頌字子雅世爲名族同郡雷蔣谷魯四姓皆出其下時人語曰雷蔣谷魯劉最爲祖守廷尉號爲詳平累遷爲吏部尙書束髮登朝竭誠奉國忠鯁不撓古之遺直】枕戈待旦【劉琨字越石少得雋朗之目加大將軍都督並幽冀二州少與祖逖爲友聞逖被用曰枕戈待旦志梟遂虜常恐祖生先吾著鞭】有古人風【劉查字士深博綜羣書爲東宮舍人昭明太子以瓠食器賜之曰卿有古人風故遺卿古人之器】玉潤瀾淸【劉覽弟遵字孝陵爲太子中庶子及卒皇太子與其從兄曰賢從弟內含玉潤外表瀾淸文史該富琬琰爲心辭章博贍玄黃成采】出塵白鶴【劉訐孝彥度幼稱純孝尢精釋典兄敲卜築鐘山有終焉之志劉孝標稱曰訐超超越俗如半天朱霞敲矯矯出塵如雲中白鶴謚玄眞處士】日食一升【劉玄明有吏能歷山陰建康令政嘗爲天下第一嘗曰作縣令雅日食一升飯而莫飲酒此第一策也】北門學士【劉禕之字希美少與孟利貞髙智周郭正一俱以文辭稱號劉孟髙郭后召入禁中論次新書凡千餘篇髙宗又密與參決時政以分宰相權時謂北門學士【講經石渠】前漢劉向字子正本名更生年十二以父徳任爲輦郎以行修飭擢爲諫大夫通達能屬文辭獻淮南枕中鳴寶苑祕書受谷梁春秋講論五經於石渠】管簫之亞【劉晏字士安晏旣被誣舊史推明其功以爲管簫之亞】十部從事【劉弘字和季有幹略政事之才爲荊州剌史每有興廢乎書守相款密人爭赴之咸曰得劉公一紙書賢於十部從事】儒雅博洽【劉顯字嗣方幼聰敏號神童博涉多通仕梁除國子博士從弟瑴字仲寶儒雅博洽位國子祭酒】北州名族【劉沈字道眞世爲北州名族】詩有神護【劉禹鍚字夢得作詩晚節尢精居易嘗推言其詩在懷應有神物護持會昌時加檢校尙書】聯【煥采星樞校書天祿才子門眞種七劉循吏傳遙肩兩漢】

○詹【詹大卿體仁家譜曰詹姓始於周宣王支子賜姓曰詹封爲詹侯其後有詹父爲周大夫詹嘉處瑕以守桃林之塞姓纂曰楚詹尹之後有詹何善釣昭公九年有詹桓伯辭於晉】

忠臣【皇明詹庠爲工部侍郎王隨之婿範知惠州從東坡先生遊先生嘗有次韻桂酒二詩時升爲提舉福建茶公薦靖康間官京師張邦昌迫以僞命不受逃歸在所髙宗卽日召對奏虜事甚詳上喜曰卿忠臣也】忠節【詹騤字晉卿淳熙乙未擢進士第一人詹儀之字體仁辛未趙逵榜登科官終侍郎詹太和字甄老政和間擢第嘗爲水部外郎轉漕淮南知江虔撫二州詹良臣字唐公以累舉恩補官爲晉云尉方獵犯境立忠祠徽宗官其二子詹適嘗爲禦史臺主簿東坡先生有和詹適飲巽亭詩云江上同三黜天涯又一樽】○聯【詹何釣魚梧鳴鳳】

○富【左傳周大夫富辰之後又魯大夫富父終生之後亦單姓富鄭大夫有富子湭先賢傳有陳畱太守富允文】

北京三傑【唐富嘉謨武功人舉進士轉晉陽尉與吳少微魏谷倚者並負文辭時稱北京三傑天下文章浮俚不兢獨少微嘉謨本經術雅厚雄邁人爭慕之號吳體】王佐才【皇明富弼字彥國河南人也幼篤學有大度範仲淹見而識之曰此王佐才也】

○耿【殷時侯國爲晉所滅因氏焉尙書祖乙圯於耿是也】

累葉功名【後漢耿弇字伯昭扶風茂陵人凡平郡四十六屠城三百未嘗挫折累葉以功名自終】試治一郡【耿純字伯山巨鹿人光武時願試治一郡盡力自效乃拜東郡太守盜賊靖寧封東光侯】有將帥才【耿恭字伯宗慷慨多大略有將帥才與匈奴戰據疏勒城城中穿非十五丈不得水乃整衣服向井再拜有頃水泉奔出】

○婁【夏少康之後周封杞東婁公支孫以婁爲氏秦有相樓緩】

常依名節【前漢遊俠婁護字君卿齊人結士大夫無所不頌爲人短小精辯議論常依名節聽之者皆竦】操節淸白【後漢儒林婁望字次子習嚴氏春秋操節淸白有稱鄕閭教授不倦世稱儒宗永平初爲侍中入講省內】

○宗【周八天宗昝之子後以官命氏】

有儒者風【北史宗欽字景若好學有儒者風仕沮渠蒙遜爲世子洗馬上東宮侍臣】願乘長風【南史宗愨字符幹愨年少叔父少文問其所志答曰願乘長風破萬里浪】小兒學士【宗懍字符懍少聰敏好讀書語輒引古事鄕裏呼爲小兒學士】

○盧【姜氏齊太公之後至文公子髙髙孫徯食采於盧今盧縣是因氏之秦有博士盧敖漢有燕王廬綰】

賦月蝕詩【盧仝居東爲河南令爰其詩厚禮之自號玉川子嘗賦月蝕詩以譏切元和逆黨愈稱其工】居官淸節【盧奕疏眉目謹重寡欲斤斤自修與兄奐名相士下而剛毅過之拜禦史中丞自懷愼奐及奕三世居官淸節侶之】吏稱淸白【盧奧早修整爲吏稱淸白呼爲陜州剌史弟次陜嘉其政題贊於廳事曰專城之重分陜之雄亦旣利物內存匪躬斯爲國寶不墜家風】當朝正色【節義盧楚大葉中爲尙書左司卽當朝正色甚爲公卿所憚】才兼文武【後漢盧植字子幹涿郡大音聲如鐘性剛毅有大節常有濟世志九江蠻及四府選植才兼文武拜九江太守蠻冦賓服名著海內學爲儒宗士人楷模楨幹】後進風流【盧昌衡字子均沈靜有才識爲後進風流之士吏部蘇威考之曰徳爲世表行爲士則論者以爲美】盧郎佳器【盧元明字幼章風采閒浮進退可觀善自標立不妄交往中山王熙嘆曰盧郎有如此風流惟須誦曲騷飲美酒自爲佳器】

○虞【舜有天下號曰虞子商均封虞因以爲氏又武王封虞仲於河東亦爲虞凡會稽余姚人趙相虞卿秦有虞香】

白璧黃金【史記虞卿者遊說之士也躡蹻檐簦說孝成王一見賜黃金百鎰白璧一雙再見爲趙上卿故號爲虞卿論趙魏合從之便不重萬戶侯卿相之印著書八篇世傳曰虞氏春秋】講學不倦【吳志虞翻字仲翔會稽人少好學有髙气州舉茂才爲侍禦史作周易老子論語國語訓注習經於袍鼓之間講論於戎馬之上後𨿽處罪放而講學不倦門徒嘗數百人】歲寒不移【儒林虞喜字仲寧會稽人潔靜其操歲寒不移志操足以勵俗博學足以明道鉆堅研微有弗及之勤處掙味道無風塵之志】淸廉太守【循吏虞願字士恭會稽人爲晉安太守在郡不事生業立學堂教授海邊有越王石常隱雲霧相傳云淸廉太守乃得見願往就觀視淸徹無所隱蔽】辭章淸勁【唐虞世南越州人字伯施性沈靜與兄世基同受學於吳顧野王餘十年精思不懈文章婉縟慕徐陵陵自以類巳世基辭章淸勁過世南而贍愽不及也帝常命�烈女傳於屏風於時無本世南暗疏之無一字謬帝每稱其五絕一徳行二忠直三博學四文詞五書翰帝手詔魏王泰曰世南於我猶一體拾遺補闕無日忘之】學甚丹靑【虞溥字允源將率之子篤志典墳察孝廉除郎中爲鄱陽內史大修庠序廣招學徒謂學之染人甚於丹靑】盤根錯節【虞詡字升卿十二通尙書爲朝歌長故舊皆弔曰得朝歌何衰詡曰不利繁�錯節何以別利器】葉聯【玉葉潄芳金枝挺秀】○溫聯【燃犀朗照潛消��之鬼觸事敢言驚落權豪之膽】○莊聯【南華衍泒北闕蜚聲】

○晏【左傳晏桓子名弱齊公族也生嬰字平仲晏父戎晏父釐並其族也漢有族隸校尉晏稱南燕有晏漢】

行爲恭敏【家語子曰夫晏子於君爲忠臣而行爲恭敏吾以兄事之】貴如寒士【皇朝晏殊字同叔撫州臨川人也提舉萬壽觀卒謚元獻殊性剛竣遇人以誠𨿽處富貴奉養如寒士罇酒相對歡如也當世賢士大夫如範仲淹孔道輔歐陽修等皆出其門】○祁聯【招諫聲髙推賢望重】○鄔聯【著旗常於鄢郢隆譽望夫豫章】

○辛【姒姓夏后啟別封支子於莘子孫去艸爲辛遂爲辛氏左傳周太史辛甲辛兪美爲昭王友秦有將軍辛騰家中山苦陘曾孫蒲漢有辛武賢】

枕藉六經【辛徳源字孝基劉逖薦之云枕藉六經漁獵百氏除散騎侍郎隋初不得調隱林慮山著幽居賦以自寄】虎臣之俊【前漢辛慶忌字子眞破羗將軍辛武賢之子俊拜爲將軍武賢父子虎臣之俊】種柳【皇朝辛仲甫字之翰汾州孝義人也初從郭崇辟掌書記入拜右補闕知光州移彭州課種柳蔭竹路郡人謂之補闕柳】申聯【治尙力行鈞秉當軸】

○甄【虞舜陶甄河濱因以爲氏或音堅漢末太保甄邯生丰司徒爲中山著姓也中山無極邯六代孫逸後漢上蔡今汝爲魏文帝皇后生明帝後追封安城侯子嚴孫暢生述六化孫玄成梁吏部尙書生詡詡曾孫懷素唐廬陵令】

送金稱善【南史甄彬有行業鄕黨稱善嘗以薴就人質錢後贖薴於束中得五兩金卽送還之】以文雅稱【唐甄濟字孟城定州人好學以文雅稱居靑巖山十餘年遠近伏其仁不敢畋漁諸府五辟詔十至堅臥不起】

○荀【周文王第十七子郇侯之後以國爲氏後去邑爲荀晉有荀林父牛庚裔孫況也】

社稷之衛【荀林父之事君進思盡忠退思補過是社稷之衛也】洛中之英【荀闓字道明京都語曰洛中英英荀道明歷禦史中丞侍中尙書】人之師表【荀攸字公達或之從子入爲尙書曹操曰公達非常人也吾得與之計事天下當何憂以爲軍師魏初建爲尙書令深密有知防常諄謨帷幄人之師表前後凡畫奇策十三】雅好文學【荀崧字景猷志操淸純雅好文學】荀氏八龍【後漢荀淑字季和穎川人少有髙行愽學名賢皆宗師之稱朗陵侯相蒞事明理稱爲神君項之棄官歸閒居養志產業每增輒以贍宗族知友有子八人儉緄靖燾汗爽肅專並有稱名時人謂八龍攺其裏曰髙陽裏靖有至行不仕號玄行先生爽字慈明十二通春秋論語穎川語曰荀氏八龍慈明無雙子悅彧並知名悅字仲豫十二能春秋遷祕書監爲漢紀三十篇辭約事詳論辯多美】

○曾【夏少康封其少子曲烈於鄫春秋時爲�所滅鄫太子巫仕魯去邑爲曾氏見代本】

名聞天下【曾鞏字子固生而警敏年十二能文及冠遊太學歐陽修見其文而奇之自是名聞天下】風流醞藉【曾紆字公衮撫之南丰人汪彥章志其墓曰公材髙識明博極書史始以道知古今裨贊左右爲家浿子弟中以文章翰墨風流醞藉爲時勝流晚以精明彊力見事風生爲國能吏】聯【春風沂水之襟期直欲糠粃堯舜愼獨誠意之學問何須餔啜桓文】

○冦【周有蘇忿生爲司子孫以官氏又衛康叔爲周司支孫以官氏秦滅衛角家子上谷八代孫恂】

有宰相器【後漢冦恂經明行修名重朝廷所得秩俸厚施朋友故入時人歸其長者以爲有宰相器】野水孤舟【皇明冦凖字平仲華州人邽人也少方學有器識舉進士爲巴東令巴東有秋風亭凖析堂應物一言爲二句雲野水無人渡孤舟盡日橫識者知其必大用】願借一年【後漢冦恂字子翼拜汝南太守盜賊淸淨郡中無事恂素好學乃修鄕校教生徒光南徵恂徙至穎川百姓遮道曰願從陛下復借冦君一年】

○廖【風俗通古有廖叔安左傳作飂蓋其後也】

北郭先生【後漢方術廖扶字文起汝南平輿人習詩書教授嘗數百人尢明天文識緯風角推步之術號爲北郭先生】楚之良才【魏志廖立字公淵年未三十擢長沙太守諸葛亮曰廖立楚之良才當贊興世業】

○卓【史記蜀郡卓氏以鐵冶致富卽鐵山鼓鑄至僮千人田池射獵之樂擬於人君】

稱爲通儒【後漢卓茂字子康南陽人父祖皆至郡守習詩禮及歷算稱爲通儒爲密令吏人親愛不忍欺之道不拾遺蝗不入界光武卽位先訪求茂以爲太傅村褒徳侯】

○畢【周文王千五子畢公髙之後以國爲氏】

有國士風【北史畢眾敬任宋位泰山太守仕魏爲兗州剌史篤於姻類深有國士之風】燃薪讀書【唐畢誠字存之夜燃薪讀書母卹其疲奪火使寐不肯息遂通經史工辭章性端愨不忘故交舉進士書判援筆連中】

◆賀壽類◆

賀壽

五十

六十

七十

八十

九十

○賀壽

左弧【記曰男子生以桑弧蓬矢六射天地四方示男子之所有事也又曰男子設弧矢門左】初度【屈原離騷皇覽揆予之初度兮名余曰正則字余曰靈均】鈴入懷【水傳梁昉母晝臥夢五彩旗蓋四角懸聆自天而墜其一鈴落入懷中因而有孕古者曰必生才子遂生昉】白鹿入胎【商云小說老子乘白鹿入母胎旣主廣顙大目疏齒方口耳有三門鼻有雙足蹈五字手把十紋】鶴南飛曲【東坡十二月十九生日置酒赤壁下酒酣笛聲起江上使人問之云進士李聞坡生日作鶴南飛曲以獻奏曲嘹唳有穿雲裂石之聲】白鵠聳云【吳時張有白鵠聳云占�曰鵠是延年之物從室入云自卑升髙之象當使子孫位極人臣若生子可以名曰鵠後生子昭至輔國將軍】趙普微垣【湘山野錄陳希夷曰趙普紫微垣一小星】懷玉山人【玉壺淸話楊太年父文逸爲玉山令大年將生一道士袖剌來謁自稱懷玉山人冠褐秀爽斯湏邃失太平遂生】玄鹿脯【述異記云鹿千年化爲蒼又五百年爲白又五百年爲玄成帝時山中人得玄鹿烹之骨皆黑色仙者云玄鹿爲脯壽二千歲】餌黃精【文選絕交書又聞道士餌水黃精令人久壽】夢燕【聞元遺事張說母夢有玉燕自東南飛來投入懷中面有孕生說後爲宰相】弄璋【斯幹詩乃生男子載弄之璋朱芾皇皇室家君王】生上相【本朝有賀人生七月十四日詩曰何時生上相明日是中元】眞英物【晉桓溫笪日桓嶠見之�此兒有奇骨可激使啼及聞其聲曰眞英物也】蓬萊冰淺【麻姑自�待以來三見海水變爲桑田近過蓬萊弱水亦復淺矣】授長生術【神�傳老子升昆侖關吏尹喜占風知有神人來過乃道見老子老子授以長生術】神光照捨【後漢應樞生四子見神光照捨樞見問卜者曰此天符也子孫其興乎】王母東方【西王母進蟠桃於漢武帝時東方朔在旁指曰巳被此兒三偸矣】老人南極【史記狼北地有大星曰南極老人老人見治安不見兵戈起】堂北萱【詩焉得諼艸言樹之諼與萱同背北堂也萱章令人忘憂言焉得忘憂之艸樹於北堂以忘吾憂乎又韓詩主婦治北堂】舉案齊眉【孟光旣歸梁鴻每食必舉案齊眉不敢仰視】爲湯餅【王叡徐窻錄王后曰三郎不記阿忠脫紫半臂爲生日湯餅耶】摩挲銅狄【薊子訓與一老翁其摩挲銅狄曰適見鑄此巳五百年】魯僖耆艾【閟宮頌魯僖公俾爾昌而大俾爾耆而艾萬有千歲眉壽無有害人錫公純嘏眉壽保魯】飲菊水【後漢地理誌南陽侯國注曰縣北八里有菊潭水飲者上壽百二三十歲】金籠放鴿【倦遊錄王丞相生日鞏大卿籠雀鴿造相府以獻搢笏開籠一一放去每一放祝曰願相公百二十歲東坡詩云記得金放雪衣】夢蘭【左傳鄭文公妾夢蘭生穆公】

總聯

南極星辰茂演春秋之算東風賓客爭塡冠蓋之門

歡生椿桂之間瑞紀桑蓬之始

三千桃實神仙天上之春一笑萱花子母人間之福

祥開華旦瑞藹重闈

五彩班衣阻莫陪於佳會千金壽酒帷遠祝於長生

壽域集靈長之慶泰階開熙洽之休

彩戲班衣四世重堂之福春生蘭玉一家三代之風

弧矢光浮於犀節弁紳頌溢千鴿�

東海棗梨愧乏珍奇之篚南山松栢惟賡雅頌之篇

座中挹洛社之英圖上寫函關之老

獻鴿殷懃幸啟鄂臺之宴憑鴻縹緲願添海屋之籌

八千歲椿榮莊圃九五福疇斂箕圖

藩幕虹流寶籙啟千齡之瑞臬臺燕喜雕弧騰五色之輝

逢冦老之造棚擬李生之獻曲

崔算初增遙望關門浮紫气鴿籠欲放無如閶合隔紅雲

天開永命之符人受長生之籙

靑鸞西至書衘丹篆之文玄隺南飛曲度彩雲之影

南極虹光開初度中原龍種慶長春

文星炯炯筆花搖北嶽之光壽曜煌煌杯影動南山之色

斂箕疇之五福賡周雅之九如

升如日怕如月永延龜隺之年感以星繞以虹早恊熊羆之夢

迹阻登龍心馳放鴿

三壽作朋早建金甌之業萬邦爲憲永調玉燭之和

驚看南極之騰輝又報西池之開宴

壽域弘開正三陽之初泰天休滋至嘉萬福之攸同

寶籙春秋八千歲銀潢禮樂億萬年

嶽降中秋正堯莢祥開兩葉弧懸切日慶莊椿瑞啟千年

誰饋安期之棗願依莊叟之椿

祥騰南極黃花開初度之辰禧集東山綠野啟長生之宴

亶入寰之樂事揆皇攬以怡情

午橋在望有懷拜玉杯之鳩子捨煢然無分祝金籠之鴿

惟有呼嵩之祝曾無縮地之能

彩燈筵外忽傳西鳥之音來玉醴杯中共道南星之影見

愧寡次公圖畫緬懷鞏氏陰功

蟠桃熟日三千歲謾誇絳甲錢庚古栢參天四十圍何似周楨商楫

時慶生申月良建亥

金馬碧雞腌映想流虹之色玉驄繡豸從容聽祝鴿之聲

但看綠鬂朱顏會見金莖玉屑

金風吹碩果慶君子之得輿玉露沁芳英羨神仙之開宴

遙望長庚之象欲圖老子之形

天邊靑鳥遙銜千歲之桃座上紫霞先泛重陽之菊方嘆肉芝於六日忽披靈樹於壬秋

攜白鶴撫玄鹿常添入海之籌扶紅日上靑雲永作擎天之杜

鶴算日升鴻禧天錫

東海仙翁瓜作棗誰教靑鳥銜來南宮瓊液斗爲觴親見赤云捧出

天錫難老人羨長生

○五十【養於鄕得乎第

杖於家工乎詩

知命合天悟非寡過

悟非寡過初逢伯玉之年知命合天又值宣尼之日

慶嘉祉於長春仰弘庥於恆徳

矯彊立侍養於鄕而杖於家富貴當期工乎詩而得乎第

光添獻壽之杯競帖宜春之勝

將耄耋而期頤從玆發軔乃祖孫而父子長此稱觴

天上瑞星輝八表云端紫气傍三臺

五秩來臨幸對三秋之景半生倏越慚無一善之成

玄圃歌紫芝之曲靑霞續綠野之歡

念五十以無�徒爲媿我想八千而不老還以贈君

花朝添海屋之籌弧旦起長庚之耀】

○六十【花甲三豆

耳順心得指使躬親

純嘏上壽

耳順斯心得養於國以稱優指使不躬親杖於鄕而示寵

不數王桃三熟會看堯莢常榮

純嘏丕臻北北旋躋上壽繁禧茂萃弧南長繞中臺

知綘縣老人之數效華封人祝之辭

浮生歲晚俄逢六十之辰佳誼時殷更寵三千之慶

謹奏三言而致祝分宜百頓以呼嵩

曰艾曰耆何敢當於善頌俾壽敬還祝於遐齡

遙同燕雀以趨蹌俾富敬擬岡陵而獻祝】

○七十【戲彩斵輪

豹嬰兒耆英會

老夫老傳

食牛百里幼婦受辛北堂人健正逢戲彩之年南極星輝更應斵輪之日

五百年元調商鼎八千歲瑞應莊椿數莖白髮猶符單豹之英兒一寸丹心不數食牛之百里

周降神於崧嶽漢徵瑞於見躔檢寶籙於蓬萊鶴算初逢七秩張玳筵於蘭桂龜齡共祝千秋

薦百嘉之祉伸三祝之詞銀海籌添允著耆英之會瑤池桃進長承齡徳之尊

蓂莢重新於紫極蟠桃蚤熟於朱明貳善無成空度老夫之甲子一封有寄乃蒙幼婦之受辛

享純橲於五福佐有道於萬年】

○八十【九老圖二公位

九觴

周文載呂漢武帝聘

祥懸蓬矢瑞煙浮初度之辰慶衍椿齡樂事啟長生之宴

玆當八袠之期快見百祥之集

九丈圖中遺世誰同眞隱八公臺上談經浪說祕傳

一曲聊歌千秋歲幾回爭獻萬年觴

矍錄哉是翁豈扶鳩杖須眉如此老不羨龜年

嶽降啟瑤池之會嵩呼祝海屋之籌

燻風徐至天開壽域於朱明彌月載逢人贊遐齡於綘甲

非稱北海之觴奚介南山之壽

蓋計壺天日月自將八千歲以爲春秋維此陸地神仙胡不億萬年而閱人世

龐眉點雪符周文載呂之年皓發欺霜應漢武聘申之日

孕南極之星精儼西方之壽相

爾康爾祿用增九老之圖曰耋曰期行賜三公之位

罘罳人寰之壽域弘開仙屋之靈籌

浮生擾擾空驚八秩之秋老景駸駸曷有三花之瑞

遙望泰階板紱舄近將華嶽頌岡陵】

○九十【武公抑詩伏勝口傳

幾賜添籌

鐵杖金籠

武公鄕士之賢抑詩自警伏勝老儒之重經訓口傳

頌南山十有之詩致天保九如之祝

三樂歌成鐵杖允偕乎星佩百年期在金籠常放乎雪衣

衍龜齡於此日羨鶴髮以何時

餘生九十適當未過之時殘喘幾何正是苟延之日

趐首祝如岡如陵效嵩呼多福多壽

生年不滿百自知爲數之奇無病其庶幾尙博長窮之健

星弧啟宴臺鼎凝禧

長庚有爛早托秀於龍門大造無私喜添籌於海屋

梅信入調元之七椒馨浮介壽之觴

椿綿八百驗長年之志莊桃熟三千知歲星之在楚

應福地於南弧鑄異人於北斗

朋酒羔羊代展躋堂之祝朝鞋隺繡竚供赴闕之需

智成物曰靈丹仁予智爲大藥

八千歲以爲春人歸平格五百年而名世天保熾昌

人占平格之壽僚楊孔碩之風】

◆婚姻類﹝附貢舉法科賜宴飲﹞◆

婚姻

貢舉

法科

賜宴飲

○婚姻

赤繩系足【韋固見老人月下檢書又問囊中何物老人曰赤繩子以系夫婦之足】冰言【晉令狐策夢立冰上與冰下人語索紞占曰在冰上與冰下人語爲陽語陰媒介事也當爲人作媒冰泮婚成會太守田豹令策爲子求張公徵女仲春成婚】金屋【漢帝幼時景帝問兒欲得婦否時帝妹在旁指其女曰阿嬌好否武帝曰若得阿嬌當屋貯之】題葉【唐於佑見禦溝流一紅葉有句云殷勤謝紅葉好去到人問佑亦題一葉云曾聞葉上題紅怨葉上題詩寄阿誰放上流宮人韓氏拾之後佑娶於韓韓見紅葉驚曰此吾所作吾亦得葉想君所乘因有方知紅葉是良媒之句】乘龍【魏黃尙與李元禮俱爲石徒俱娶太尉桓叔元女時人謂叔元兩女俱乘龍言得婿如龍也】金諾【季布有重名曹丘生曰諺云得黃金百斤不如季布一諾】坦腹【王羲之王導從子也郤鑑使門生求婿於導導令就東廂徧觀子弟歸報曰王氏諸少並佳然聞信各矜持惟一人在東牀坦腹食胡餅獨若不聞鑑曰此正佳婿訪之乃羲之遂妻以女】藍橋【唐裴航系舟襄漢同舟樊夫人國色航賂其婢梟煙達詩云云樊答云飲瓊漿百感生玄霜搗盡見雲英藍橋便是神仙宅何必區區上玉京後經藍橋驛渴甚見茅舍有老嫗緝麻航揖求漿嫗呼雲英擎一甌漿來飲之乃玉液也嫗曰欲娶此女但得玉杵曰乃可月餘得之嫗曰信士遂以雲英妻之後夫妻入玉峯洞中餌紺雪瓊英之丹同超爲上仙】合巹【禮昏義婦至婿揖婦入共牢而食合巹而酳牢牲也以一瓠分爲兩瓠謂之巹婿與婦各執一片以酳酳略飲也共牢則不異牲合巹則不異飲】食魴【詩豈其食魚必河之魴豈其娶妻必美孟姜】王謝【晉時王謝二家皆閥閱門第世爲婚姻】郭張【唐張嘉眞以女妻郭元振命牽絲以得之】蹇修【楚辭解佩纕以結言兮吾令蹇修以爲理蹇修人名理爲媒以通詞理也】寶窻【唐李林甫有六女廳事壁開一橫窻飾以雜寶朱綠蒙以綘紗使六女戲於窓下每子弟入謁六女自選可意者事之】荊釵【梁鴻妻孟光荊釵布裙每進食必舉案齊眉】窻間紅綫【唐郭元振美丰姿宰相張嘉眞欲納爲婿曰吾五女各持一絲幔後子牽之得者爲婦元振牽一紅絲得第三女有殊色】林下風【王凝之妻謝道韞有才質濟尼曰王夫人神淸散朗有林下風】魚軒【左傳衛戴公立齊侯歸夫人魚軒魚獸名似�東海有之其皮背班腹文下純靑軒車也將魚皮以飾軒故名蓋齊侯嫁其女與戴公而乘魚軒】玉斧修【雜俎太和初鄭仁本與王秀才遊山忽��見一人���坐自言其能修月凹處因出玉斧以示之】新婦參軍【世王渾妻鍾氏生濟渾曰生子如此足慰人心妻笑曰若使新婦得配參軍生子不翅如此參軍謂渾弟王倫也】藍田種玉【搜神記陽公雍伯致義漿給行人三年有一人飲訖問曰何不作菜湯答曰無種其人懷中出菜子一升與之曰種此生好玉並得好婦公種之數歲北平徐氏有女公求之徐氏云得白璧一雙當爲婚公至種玉所得白璧五雙以聘遂妻之名其地曰玉田亦曰藍田】系羊【宋玉敬弘以女適孔淳之之子淳之以烏羊系所乘車轅提壺爲禮至則盡歡共飲迄暮而歸或問其故答曰此亦農夫田婦之禮也】奠鴈【記昏義父親醮子而命之迎壻執鴈入揖讓升堂再拜奠鴈奠鴈者取其不再偶之義】狀頭【李翺爲尙書進士盧儲投卷來謁李置捲赴公宇視事長女及笄見文曰此人必爲狀頭李聞之乃選爲婿來年果狀元及第繵畢殿試竟赴佳期云】吹簫【秦穆公文好吹簫作臺居之夜有鳳飛至同夫蕭史跨之升天】伉儷【左傳侯請繼室於晉韓宣子仗叔向對曰寡君未有抗儷君有辱命惠莫大焉】

總聯

五彩屏開此日中彩鸞之目雙星影渡他年喧烏鵲之聲

旣兩姓之相忘則一言而可決

白水黃池永誓河山帶礪藍橋紫府好聯伉儷綢繆

式聽好逑之賦願言天保之休

禮隆婚媾寒門敢托乘龍詩詠室家名揚應�卜鳳

絲蘿之約久訂伉儷之歡適成

王謝名髙伉儷恐難繼迹郭張誼重姻■﹝女連﹞遽辱尋盟

乞賜金言之諾用諧玉杵之盟

天上仙娥正際鵲橋初度雲間蕭史允宜鳳葉鳴鳴

誠哉石黨白眉允矣斯文其擘

衘溝流葉言僭托乎水人幙裏牽絲書幸傳於月老

擬乘龍於午夜暗駕鵲於靈律

乾元調玉燭恢臺肇長養之期丰命錫瑤函嘉耦葉徵成之典

赤繩夙系白璧敬陳

綻錦桃花恍若天臺之奇媾垂絲綠柳猶然栗裏之家聲

調玉管於初陽系紅絲於宿好

秋歸陶徑謾言松菊怡情春暖謝庭盡是芝蘭滿目

遂許締婚寒姓何期過信冰言

想效溫嶠之配姑女而擇乘龍覬若老泉之重母黨而諧卜鳳

事𨿽系足喜寔揚眉

葑菲輕儀愧乏愓雍雙璧鼎山重諾卽同季布千金

佳節慶黃鍾之候良緣申紅定之盟

惟念有室有家本男女及時之願快覩宜孫宜子實父母望歲之心

肅雍天成溫良性植

萟射雕龍敢謂鄧林之尋木除逢歌鹿謬叨郗苑之片枝

爰諧伉仁之約用呈筐篚之儀

丹桂近嬋娟實天合人合之巧兼葭倚瓊信信佳兒佳婦之緣

蘿蔦得托蓬藋生榮

況復仲氏吹箎和工吟於夢艸爰兼以諸賢接袂欣把臂而入林

爰期夢鳥�荷委禽

河洲窈窕幽賢貞靜詠關睢金屋阿嬌紈質蕙心稱妙淑

旣荷諾於一�應諧歡於百世

蓮開並蒂歡偕池上鴛鴦縷結同心麗映屏間孔雀

禦家茂太丘之範觀風式通徳之鄕

不但四牡親迎一色紅塵映車馬抑且六宗啟系幾多烏鵲噪橋頭

瑞美祥麟文標繡虎

禦溝傳葉訂百年之綠銀河渡星合兩姓之好

方懷桑梓之遺羞詎意蒹葭之有托

鳴鳳獻詔祥徵奕葉之徽食鯉興歌化葉儷楣之懿

六禮方行此日百齡偕老斯期

一書檢月巳徵定分於當年數語造冰式締良緣於此日

唐時選儷瀛洲漢室門髙駟馬

籍籍播芳規快覩鳳毛之濟美循循繩故武足傳燕翼以貽謀

名髙二闕徳號十門

況梁許疊姻余愛素惇於瓜葛而朱陳締好新盟喜結乎松蘿

斗魁間气帶礪名家

雙鸞來天上初傳吹月紫簫聲一葉到人間浪試裁云紅錦字

祥聞七澤夢葉二刀

門冑髙華珪組映蟬聯之美婚淵和洽松蘿喜鳳卜之徵

載陳赤牘之臨顒望香輿之近

娶妻必求宋芳聲夙著於國風相攸莫如韓嘉耦幸符於今日

徳重鄕邦興甘泉石

棄繻無功聲價不彰於士類業箕未振姻■﹝女連﹞敢云於宦門

況值林鐘之序敢云柯斧之期

幸令郎赤水神駒佇駕雲霄於指日愧小女綠窓孱息未工詞賦於子山

人中物外

春風動處助喜气以飛揚孔雀鳴時兆螽斯之和集

猥丞筐扉之隆施頓覺瓊瑤之莫報

顧令郎白璧奇姿國器擬售於指日柰小女綠窓弱質閨儀未諳於平時

徳源孫秀

孔雀舞星橋翠翡雙騰於七夕芙蓉開玉鏡淸芬並蒂於千春

六禮修虔一芹布悃

紅牽繡幙昔年月老繩聯目中雀屏此日天孫橋渡

佳期聞靑鳥銜來吉禮覩玉臺送往

種玉呈祥夙景太姜之芳懿古鳳兆�渴思淑女之音徽

僭擬三星之照遹觀百兩之成

○貢舉

以文行爲首【咸平元年京府解試以髙輔堯爲首錢易次之易不中諸府訟薦送不公宋自言士流分競不可啟其端詔罷覆考其令以文行共著者一人爲首】豪傑之士由科目而進【龜山語錄科舉取人不得其所以得人者以科目得之蓋豪傑之士出科目而進耳】經術之朴勝浮誕之工【蘓文集蘇軾上言得人之道在於知人知人之法在於責實使君相有知人之明朝廷有責實之政則胥吏皂隸未嘗無人而況學校貢舉乎臣願陛下明勑有司試之以法言取之以實學博通經術者𨿽朴不廢稍涉浮誕者𨿽工必黜則風俗稍厚學術近正庶幾得忠實之士】惡險怪成風【嘉佑中士人劉幾驟爲險怪之詞學者成風歐陽公深惡之會主文有舉人論曰天地乹萬物茁聖人發公曰此必劉幾旣而果然】折桂一枝先許我【白居易詩折桂一枝先許我穿揚三葉盡驚人】

起聯

踏槐較藝𨿽有慚祖逖之先撮棘綴名偶不在孫山之外

邂逅五味之同莫索此君之異

再斯可矣彊顏又試於棘圍等而上之刮目濫魁於菊榜

漢札十行唐文一變

程能藝菀妄陪徳冠之英奇張榜樵門復玷才難之遴選

非壯夫之爲必稽古之力

宋破物而抱遺經嘖會心而無幾褁麄繒而隨舉子嘻免俗之未能

風飛雷厲地辟天開

周禮敵天命可臺萬世之太平鄕老獻賢書匪狥三年之故事

雙鴞之飛騰一龍之變化

誦職方傑作於當年願快覩爭先之鳳登鄕老賢書於此日遽叨膺前列之龜

耿澹月於寒廊孰窺丹鼎噓長風於圍棘送上淸冥

中聯

遊庠序者嶄嶄而露頭角處巖穴者於於而振衣冠

經術羅淵源之學詞章收華藻之才

舊禮五十六篇未易遽通於大旨名場數千百輩皆期賈勇以先登

春滿杏林名髙鴈塔

猶其逐中原之鹿人人自謂得之至獨爲前列之龜區區秪有慚耳

靑萍利器黃絹錦詞

釋堯典至十萬言竊笑秦生之陋取武成止二三策妄窺孟子之傳

玉屑霏霏朱霞片片

議論宏博鏘口裏之雌黃文墨淋漓灑篁端之風雷

良爲冶而良爲弓閱乎詩而閒乎禮

吟髙軒過羅胸何有於星芒說古戰場過眼終迷於日色

哲胤揚輝儒門衍慶

才檀九流者播鏗金戞玉之韻識該六藝者攄經天緯地之文

芝田毓瑞瑤圃儲精

掃筆陣於千軍餘勇欲賈定天山於三箭有志竟成

乃逢衡鑑之羅才遂獲膠庠之選俊

沿遡璧流屢投璧而按劍睥睨天府如登天而無階

建詞林之赤幟探學海之玄珠

選舉作人式重薪槱之典賓興選士適屆槐桂之期

髙披桃李之春香喜躍魚龍於曉浪

大翼騰霄顯風力之厚積髙枝浥露昭月窟之滋培

今日收海上金鰲異時步丹墀玉殿

奎璧騰輝衍靈枝而並秀科名濟美聳玉木以齊芳

步蓬瀛兆基泮水搏霄漢階硛澤官

世徳云仍洵美南橋北梓人文星燦會覩東璧西昆

淸時一角之麟盛世九苞之鳳

結聯

儒林論秀有慚域朴之薪上國觀光始照芙蓉之鑑

秋色點崢嶸姓字春風煥官樣文章

雲中秋靜巳橫鵰鶚之飛浪裏春融佇逐鵾鵬之化

安得科名之獨冠脫非家學之淵源

選舉所以籠豪傑安知亦足以銷豪傑之心場屋謂之興賢能或者疑而爲老賢能之術

雷雨起山南九地巳驚於龍蟄日月明殿上一聲首倡於鴻臚

頓使靑山排闥掃百年場屋之獘風遂令白屋起家遇一旦功名之幸會

○法科

常科【杜佑通典大唐常貢之科有秀才有明經有進士有明法有書有算】常選【唐選舉志唐制取士之科多因隋舊云云其科之目有秀才有明經有俊士有進士有明法有明字有明算云云此歲舉之常選也】求人之本【唐職宮志云云其科有六四曰明法此六科求人之本也】

總聯

兩文如披玉藻夙欽黃絹之工詞科若摘頷髭載破靑錢之選

再提文筆獨觀試闈

攄遊夏淵源之發鄕云黼黻之詞

會選試於異科且窺觀於眾作

○賜宴飲

鹿鳴【詩鹿鳴宴羣臣嘉賓】魚藻【詩魚藻王在在鎬崇樂飲酒注武王在鎬京之內優遊無事飲酒自樂也】殽烝【左宣十六年晉侯使士會乎王室定王享之原襄公相禮殽烝正子私問其故王曰王享有體薦宴有折俎公當享卿當宴王室之禮也】花萼樓【唐鑑元年以生日宴百子花萼樓】武成殿【唐李元結傳五月五日宴武成殿賜羣臣襲衣】詔飲太學【韓愈上巳宴太學詩序天子念致理之艱難樂居安之閒暇肇置三令節詔公卿羣有司至幹其日率厥官屬飲酒以樂所以同其休宣其和感其心成其文也】賜宴曲江【唐張建封傳元巳賜宴曲江與宰相同榻】式燕以樂【詩南有嘉魚樂與賢也太平之君子至誠樂與賢者共之也又君子有酒嘉賓式燕以樂注則待之以嘉賓�之以燕飲而歡然相樂焉云云】不辭無歸【詩湛露天子宴諸侯也又厭厭夜飲不醉無歸注非旣醉則不歸臣侍君宴不計其夜然恩情濃則禮法略】聞喜曲江【治迹統類唐時禮部發榜之後醵飲今曲江號聞喜宴近代於名園佛捨中周顯徳中以官主之上命中使典領供帳甚盛】賜宴瓊林【唐時太平興國八年上禦講武殿覆試並賜及第餘同出身賜宴始就瓊林苑後遂爲定】賜禦席金器【蘇易簡在翰林太宗一日召對賜酒甚歡上曰君臣千載遇易簡應聲曰忠孝一生心太宗大悅以所禦席金器盡賜之】及第賜宴【太宗好文進士及第賜聞喜宴常作詩贈之景佑因爲故事】和詩釣魚【古今詩話呂正惠端太宗朝爲參知政事多獨對便殿語必移刻因宴後苑上作釣魚詩斷句云欲餌金鉤殊未達蟠溪須問釣魚人公和云愚臣餌鉺釣難用宜用濠梁結网人不數日拜平章事】待鈞天王皇【談苑李助文正公太宗遇之甚厚年老罷相每賜宴必先赴座嘗賜詩曰微臣自愧頭如雪也向鈞天侍玉皇】

總聯

揭大訓以麗天方切羹墻之感賁殊恩於湛露遂加柱石之微

史述信書招揭先猷之甚恩沾邇列式均嘉燕之私

有頒其首旣膺魚藻之歡惟旣厥心少竭塩梅之報

◆地理類◆

地理聯

○地理聯

北直【薊北空羣斗南獨步陶俶輩轂之地耳目習周官而閒漢儀振拔燕趙之風意气薄雲霄而控今古】南直【南陵擅英竹箭挺秀三吳間气當代第一流百代殊才江左無雙士】浙江【奇鍾越絕气湧錢潮首十三省之黃啚英雄獨步壯萬千年之紫橐賢哲挺生】江西【鑄精南斗棹穎西江胸潄彭湖激文澗於浪雪節標廬嶽抗情岫於巖云】福建【上應昴精獨鍾閩秀吞九鯉於胸中仙气標揚霄漢掣六鰲於掌上神功砥定軟坤】湖廣【气壓洞庭胸吞云夢三湘七澤盡供筆下之波濤二酉五嶷挺作人間之崒嵂】河南【大梁間气河洛蓍英白雪文章梁園鄒牧辟易靑山理性中原濂洛重光】山東【北斗重桴東齊名儁太山在望聳禮樂於三千北海長流沛山河之十二】山西【玉韞堯都璧傳晉座蛟騰蒲阪擁紫霞以開祥鳳起河東奮丹山而耀采】陜西【儲精渭水毓秀華峯淸如至井之水人倫冬藻明比西秦之鏡世道綱維】四川【北斗具瞻西川間气錦江澄萬里文筆濯波浪以爭新創閣聳千尋勛業並雲霄而共峙】廣東【三光異稟百粵各流珠媚滄溟散作毫端之異气梅香庾嶺蟠爲胸次之淸根】廣西【梧江鍾秀星巖挺靈】雲南【巖雞捨鳥之產祥麟威鳳之姿】貴州【貴竹鍾靈夜郎耀采】

四六鴛鴦譜卷之三終

●四六鴛鴦譜卷之四

文聯【繡虎才髙雕龍業擅波翻筆海涓涓湧百斛之珠霧掃文峯纚纚�七襄之錦】

武聯【勞苦功髙裘輕帶緩衙開江畔梅勞弄曙色之天樂作營中鼓吹雜鐃歌之曲】

表類﹝一﹞

主上【登極聖節慶壽皇后皇太后公主誕皇太子皇太子建儲皇子冠禮大婚宗潢元會冬至祥瑞總聯】

◆主上◆

登極

聖節

慶壽

皇后

皇太后

公主

誕皇太子

皇太子

建儲

皇子冠禮婚禮

大昏

宗潢

元會

元旦立春

冬至

祥瑞

○登極聯【天佑而作之君啟堯舜之相授父肖而傳之子續文武之重光】

體元居正【春秋隱凡人君卽位欲其體元居正】膺籙受圖【選張平子東都賦膺籙受圖】歸神器【文中子魏相篇元經天下之舊也其以無定國而不明乎證天命以正帝位以明歸神有器】定寶位【張說握乾符頌大定以寶天位】龍飛【選張平子東都賦龍飛白水鳳翔參墟】馬渡【晉元帝紀童謠云五馬渡江一馬化爲龍是歲五王獲濟而帝竟登大位焉】法五始之要【王褒頌其罹春秋法五始之要注卽位者一國之始】垂萬世之基【後馮異傳周勃迎大王黜少帝位萬世之基霍光尊考宣廢昌邑欲垂業於萬世又後陳蕃傳基業垂於萬世】聰明嗣位【舜典虞舜側微堯聞之聰明將使嗣位】歷數在躬【堯曰天之歷數在爾躬】邁時康【唐新羅傳眞徳織錦頌巨唐開洪業巍巍皇猷昌深仁諧日月撫運邁時康】不世出【唐太宗贊至治之君不世出】聖膺天啟【李伯藥封建論陛下握紀禦天膺期啟聖】位以徳興【幹封飛龍在天利見大人注位以徳興徳以位敍以至徳而處盛位萬物之覩不亦宜乎】萬物覩聖【幹封文言曰雲從龍風從虎聖人作而萬物覩】千載應期【晉元帝紀劉焜上書曰陛下應命之期紹千載之運符瑞之表】總朕師【大禹謨帝曰朕宅帝位云云汝惟不怠總朕師】作神主【咸有一徳俾作神主又楊裏黎有熊髙陽髙辛唐虞三代咸有顯徳故天祚之爲神主】會朝諸侯【柳塗山銘惟夏后氏定大位立大政勤勞萬邦和寧四極云云虞帝耄期順承天歷自南河而受四海大位定焉萬國旣同宣省風教山而會】尊爲天子【史記黃帝殺蚩尢而諸侯尊爲天子】五緯聚奎【長編天禧四年謝絳言神農以火徳聖祖以上徳國家宜點五代紹唐土徳以繼聖祖臣聞太祖主而包絡黃及受命五緯聚奎而鎭星是主陛下升於泰山日抱黃珥朝峟星曰含譽色黃而澤非土徳之瑞乎】一日重暈【太祖受錄太祖北徵是日薄晚宿陳橋驛軍中有知星者苖訓引楚昭輔衣袂視日色指之見日下復有一日重暈訓合手曰此天命也】立太平之基【建隆元年太祖皇帝皇業初基日不暇給而卽位之月首幸國學尊師重道如恐不及所以啟�後嗣立太平之基地】降寬卹之詔【長編隆興元年三月乙卯臣寮上言星帝登寶位赦文及續降寬卹十八事並系愛民州縣未聞施行欲望降詔申飭詔略曰朕自初卽位首行曠澤續降寬卹十八事而州縣之間不爲布宣蓋由姦贓之吏尙多部使者坐視蒙蔽而不上聞故吾民重困繼自今其各洗心滌慮恭爾有官俾卒一人實惠孚於百姓若乃乃紐舊習奉行不虔邦有常刑必罰無赦】

事對

大寶廣居

位天徳總朕師

履中正作禮樂

作君作師得位得祿

龍徳秉時鳳詔揭�

臣鄰慶恊遐邇光昭

蚤撫維新之運重開有道之長

起句

光嶽生聖人天啟皇圖之永岐嶷作元後大明帝業之新

河海晏淸璣衡明潤

天開睿哲神授奇英

聖人作而萬物覩共堅愛戴之心元首明而庶事康行廸泰和之治

歷數在躬炎天人助順

正中興適際百年之盛眞人繼作聿新萬寓之瞻

嗣登大寶喜厲昌期

禦六龍而乘幹君臨大寶斂五福而作解慶洽寰區

謳歌歸舜符命興唐

金甌彩■﹝火旬﹞看萬年享運祚之昌玉燭調光見四海洽謳歌之俗

天行健而於穆不巳日方升而光燭無垠

黃河月媚淸流內苑香浮紫气

千三百歲而不衰實修身之有道三十刻而成度看壽算以無涯

海宇更新百地天方泰

仁藹乾坤雍容培九五之福齡符箕翼笑語遣三千之春

堯蕩蕩無能名舜業業致其孝

過周家定鼎卜年之期自今伊始接皇帝推筴迎日之始以莫不增

云繞宸樞星流華渚

濟濟蹌蹌興三千之禮樂明明赫赫壯二百之山河

幸親逢六位之乘願承享萬年之壽

警句

漢承堯而傳歸於子舜授禹而允執厥中

旣朝覲謳歌之畢歸宜華夏蠻夷之皆服

朱邸宣猷巳慰億兆人之望大橫應卜嗣承十三聖之休

順天心而昭受嚴父詔以敬承

中國之有至仁無思不服王者之大一統咸與維新

爰啟丕乎之統敢忘胥戴之誠

紫■﹝山辰﹞南面時聆任姒之徽音長樂東朝日致閔曾之徳孝

覲耿光於累葉慰傒望於多方

爲民父母受命天人

若元气運四時久密庸於聖慶如太陽禦六含初奄受於神基

�成仁孝帝度神明

堯父而授舜子益隆不拔之基武烈而繼文謨嗣守無疆之歷

薦之天暴之民殆非人力襲其爵行其道蓋本心傳

秉一徳以交孚握羣生於在宥

車服旌旗煥矣祖宗之舊星辰河嶽乎宇宙爲新

麟趾浚延於億世鴻圖鼎奠於萬年

結句

仰瞻北闕之班聯阻陪旅賀嘉與南閩之父老顒望太平

夜占列宿之文曉望五云之彩

當虎拜之會幸親逢六位之乘伸虎拜之恭願永享萬年之壽

敬天法祖養徳正身

一道而聖相傳仍際太平舊邦而命維新請賡大雅

沾雷雨之作解想日月之末光

接千歲之統旣欣歷數之有歸上萬年之觴行慶版圖之盡復

東平樂善河間好文

龍飛九五欣逢霈澤之新驛路三千莫預奔趨之末

○聖節聯【握乾符而禦極夙承燕翼之謀授神策以發祥光啟虹流之旦】

電繞樞【帝王世紀黃帝母曰附寶見大電光繞北斗樞星感之而孕二十四月而生黃帝日角龍顏】星貫月【髙陽姬姓母曰景僕爲昌意正妃謂之女樞金天氏之末瑤光之星貫月如虹感女樞幽房之宮生顓帝】姚墟【帝王世紀瞽日叟妻曰抂登凶虹意感而生舜於姚墟】華渚【初學記河圖云大星如下流華渚女節感而生少昊】雲气如車【魏本紀文帝生時有雲气靑色而員如車蓋當其上】神光明室【晉元帝紀咸寧二年生於洛陽有神光之異一室盡明】赤龍盤棟【漢景帝坐崇文閣上有丹霞起赤龍盤棟使王夫人居之攺曰猗蘭殿旬日景帝夢神女捧日以授王夫人夫人吞之十四月而生武帝】玉雞銜珠【漢髙母池浴見玉雞銜赤珠石名玉英吞之有孕生髙祖】流星【帝王世說修巳見流星貫昴又吞神珠巳而生大禹】乙日【癸妃內扶都見白气貫月意感以乙日生湯故字帝乙】紫光照室【陳武帝章後嘗遊道士以小竈遺之光彩及期後生紫光照室】白气充庭【後唐太祖十三�生時虹光照室曰气充庭】赤光滿室【英宗天聖十年生於宣平坊赤光滿室咸見黃龍往來室中】異香經宿【太祖受命錄太祖宣祖之次子也後唐天成二年丁亥二月十六日生於洛陽大內夾馬營是時有神光滿室照耀人影異香馥鬱經宿不散】產芝四十二年【仁宗誕降郭后榻下生靈芝四十二葉後仁宗享國四十二年其瑞應云】紫微小星【藝祖居濳日與趙普遊長安逢陳希夷召飲普足痺俾坐左陳怒曰紫微一小星輒據上次可乎斥之使居席右】

事對

瑤光寶歷

上金鑑奉玉卮

甲館姚墟

孰中布度得一含華

星貫月電繞樞

算綿鳳歷瑞藹螭鑪

鯢齒駘背麟角鳳毛

八璈音千歲酒

髙懸玉燭永固金甌

皓發龐眉黃屋丹府

注籛鏗之紀稱都護之觴

茂徳天開英姿日啟

起聯

蓂莢卜紀百千世以垂休洛字演籌九五福而曰壽

瑞應流虹之始慶逢彌月之良

黃屋非心茂對重明之運玉芝爲壽聿臨載育之辰

華封聖人之祝未央萬歲之呼

太極先夭開範圍之大化神樞繞電胙震夙之休符

開八荒之壽域鬯四時之陽和

春王正月慶電繞而虹飛天子萬年臺嵩呼而鰲抃

握乾符而禦極授神策以發祥

虹流紀瑞式逢五百歲之興虎拜楊休願上千萬年之祝

風爽西淸祥呈南極

警聯

接黃帝推策迎日之統以莫不增過周家定鼎卜年之期自今其始

福履日升歡呼雷動

得聖人時心至愉而形至佚爲天子父貴無敵而富無倫

旣申命之用休宜降年之有永

萬方栻目仰虹流電繞之光四海傾心祝地久天長之算

膺歷數以在躬垂衣裳面致治

昊天純佑聿申受命之符聖主隆興載篤履幹之慶

文軫通乎薄海神策授於上天

得道爲皇久燕大庭之養先天誕聖丕昭華渚之祥

治慶禮於三官藹頌聲於萬字

捧玉卮呼萬歲阻陪漢殿之班獻寶鑑紀千秋願效唐臣之祝

抂樞運化紹統垂休

錫皇極之九五福如近對於天光祝聖壽之億萬春切喜聆於輿誦

敍禹九功傳堯一道

北辰之居星拱莫預對楊南山之壽日升敢忘美報

昭聖人間出之符衍治世無疆之歷

結聯

三萬里恍遙於弱水莫與稱觴八千歲仰祝於大椿第厪舞手

書著平格詩頌維祺

富貴多男葉華封之三祝康寧好徳敍洪範之九疇

蚤輔維新之運重開有道之長

紫微爲天子居恆勤栱極華封祝聖人壽更願多男

天子接千歲之統諸侯賀十月之朝

想五云之金闕第極歡呼奉萬壽之玉卮莫陪抃蹈

敷兩階之文飾九筵之賜

當嵩嶽三呼之且莫與奉觴歌周王萬壽之詩但知稽首

聿觀眞主之興茂對上天之眷

得位得名得壽坐鎭皇圖如岡如阜如山增綿神筴

應七百年之興運當十四月之誕辰

云闕觚稜徒切瞻天之想露囊金鑑益殫報上之誠

至矣在躬之寶熙然同宇之春

鰲抃千官班阻趨於文石嵩呼萬歲祝敢後於華封

慶賚渙敷於前殿歡呼震動於中嵩

○慶壽

四百甲子【左襄三十年晉悼夫人食人之城杞者絳縣人或年長矣無子而徒與於食有與疑年使之年曰臣不知紀年臣生之歲正月甲子朔四百有四十五甲子矣】八千春秋【莊遣遙篇上古有大椿者以八千歲爲春八千歲爲秋】舉萬年觴【班超傳上疏陛下舉萬年之觴薦勛祖廟】慶千秋節【張九齡初慶千秋節公卿並獻寶鑑九齡上事鑑卞章號千秋金鑑錄以伸諷諭】銅狄【薊子訓與一老翁其摩挲銅狄曰適見鑄此今巳五於年矣】玉杯【郊祀新垣平使人持玉杯上書闕下獻之上曰闕下有寶玉器以示之果有獻玉杯刻曰人主延壽】置酒【通鑑太宗紀貞觀四年突厥頡利可汗至長安上禦順天樓盛陳文物引見上皇聞擒頡利嘆曰吾付托得人復何憂哉公卿等輒置酒爲上皇壽】奉觴【倪寬傳帝東封泰由還登明堂寬上壽曰癸亥宗祀日宣重光上元甲子肅雝永享見象日昭報降符應臣寬奉觴再拜上千萬歲壽制曰敬奉君之觴】昌熾【詩閟宮俾爾昌而熾俾爾壽而臧】長生【莊在宥黃帝問於廣成子曰敢問治身柰何而可以長久廣成子曰必淸必靜毋勞汝形毋搖汝精乃可以長生故我修千二百歲矣】獻椒花【晉劉溱元日獻椒花頌聖容映之永萬於壽】種桃實【漢武帝故事西王母降出桃自啖二枚五枚與帝帝畱與核種母曰三千年結子非下土所種之物】箕翼【�子富國篇國安盤石壽於箕翼】華嵩【莊天地篇堯觀乎嵩華封�曰嘻請祝聖人使聖人壽堯曰辭封人曰壽人之所欲也汝獨不欲何邪堯曰壽則多辱多辱非所以養徳也】無疆【詩稱彼兕觥萬壽無疆】有永【髙宗彤曰降年有永】稱萬歲【唐禮樂志七�舞初成觀者皆踴躍諸將上壽稱萬歲】與九齡【文王世子武王夢帝與我九齡文王曰古之謂年齡齒亦齡我百爾九十吾與爾三焉】

事對

華祝嵩呼長生昌熾虎拜兕觥未央宮淩煙閣萬年觴千秋節

起聯

矞云結幄爛南極於紫霄元日稱觴介東朝之黃髮瑤池握不老之丹黍谷布常春之律

輝流南極籌添太液之波端藹西池紀注長生之算

擬絳縣之甲齡衍箕疇之完福

徳盛母儀方茂松栢之壽誠殫子道遂稱椒柏之觴

永承北闕之錫長聽南山之歌

三壽作朋長領星辰而拱極五福時斂永依日月以調元

鶴馭集雲霄鸞翔傳碧海

警聯

堯蕩蕩無能名益介大椿之祉舜業業致其孝獨光汗簡之藏

剛健粹精聰明文思

五福錫庶民本順成於天慶大徳必得壽宜簡在於帝心

袖有靑霞之籙架多黃石之經

舜堯宅位而耋期始聞揖遜漢唐奉卮而笑樂未介延長

霞觴飛處霓羽歌時

云戶五色重瞻瑞目之光花覆千宮共祝大椿之歲

巳標仙籍之長生式播皇風於不朽

結聯

龜書五十六字應巳驗於休符天皇萬八千年數式周於長算

玳瑁筵開笙簧樂奏

幸與庶民同被皇極斂敷之福更祈聖壽不殊華封請祝之辭

璇杓垂曜崧嶽生申

思齊所以聖佇觀則百之男天保莫不增更祝無疆之壽

試鯉庭之晝錦看鳩杖之春�

一人有慶遙瞻北闕之尊萬壽無疆願效南山之祝

則百斯男願嗣旣多受祉載賡

○皇后

脫簪【列女傳曰周宣姜後齊侯之女也宣王嘗臥晏起後夫人不出房姜後旣出乃脫簪珥待罪於永巷使傳母通言於王曰妾不才淫心見矣至使君王失禮而晏起以見君王樂色忘徳敢請罪惟君王之王曰寡人之過夫人何辜遂勤政事成中興之名者焉】佩玉【後皇后傳後夫人雞鳴佩玉去君所康王后不然故詩嘆而傷之】節儉【通鑑長孫氏爲皇后務崇節儉服禦取給而巳】尊敬【詩尊敬師傳相成之道焉】女則【長孫皇后傳嘗求古婦人事著女則十篇又論女言漢之馬后不能檢柳外家使與政事】婦道【詩葛覃躬儉節用服澣濯之衣尊敬師傳則可以歸安父母化天下以婦道也】能誦易【馬皇后能誦易好談春秋楚詞尢善周官董仲舒書】從受經【後鄧皇后傳入官掖從曹太家受經書】帥九賓【記月令仲春天子祠髙禖后妃帥九賓季春后妃齋戒東鄕躬桑仲夏蠶事畢后妃獻繭分絲以爲郊廟之服】行四教【晉禮志后妃躬行四敍尊師傳服澣濯之衣化天下以婦道也】有正淑之行【前杜欽傳后妃有正淑之行則後嗣有賢聖之君】無險詖之心【詩卷耳后妃之志也又當輔佐君子求賢審官知臣下之動勞內有進賢之志而無險詖私謁之心朝夕思念至於憂勤也】正宮闈【聞見錄章獻明肅劉太后成都華陽人少隨父下埉至玉泉寺有長老善相人謂其父曰君貴人也及見後大驚曰君之貴以此女也盍進京師乎贈金百兩至京師眞宗判南京因張耆納後宮中帝卽位爲才人進宸妃至正位宮闈聲滿天下仁宗卽位以皇太后垂簾聽政昔玉泉僧巳居長蘆矣】多才惠【本朝事實莊獻明肅劉后益州華京爲開封府人美以鍜銀爲業眞宗尹開封美因鍜銀得見眞宗語之曰蜀婦人多才惠汝爲我求一蜀姬美因納後年十五寵幸專房太宗一日問乳母曰太子近來容貌淸瘦左右有何人乳母以後對上命去之太子不得巳置於殿侍張耆家未幾太宗晏駕太子卽帝位祥符五年立之爲皇后】

起聯

位正坤元光騰天極

聖子問安方極蘭陔之養神孫正內肇新椒掖之華

慶溢楓宸禮成椒屋

輔佐儲闈功嘗參於七鬯表儀內閫位初正於禕褕

金相玉冊練吉日以陳儀褕翟翚衣正長秋之命服

允推賢於妃掖爰作儷於宸居

天歷在躬丕顯帝華之葉坤元正位允爲王化之基

輔佐勤勞儀刑中外

中聯

天作之配文定厥祥

善性慈恭凝姿窈窕

謹雞鳴問侍之儀傾龍衮因心之孝

人倫旣正風正始乎關睢王化攸基詩自臻於麟趾

官動中乎繩矩功徳被於詩歌

神怡廣內夙推坤則之成位極常尊宜配軟稱之大

欲昭儷日之華邃正長秋之位

藹南國之風有光彤史嚴東朝之命登配紫宸

思賢才無傷善之心在女事有節用之道

副禕而立東房聿隆正號盛輦而臨長樂有美柔儀

擢自三星之次儷於兩曜之明

結聯

濟濟蹌蹌莫綴虞朝之俊又雝雝肅肅但歌周母之聲詩

致大養於重闈奉明煙於太室

詠思媚之詩益著徽音之美播燕喜之煩因知受祉之多

位未正於椒�化莫延於葛�

歌�南之正始灼知風化之形祝萬壽之無疆坐閱云來之盛

慶洽兩宮驩翔八表

○皇太后

躬履節儉【後馬廖傳太后躬履節儉而從簡約】性順柔雍【唐莊憲太后性仁宮中化其徳莫不柔雍】選重徳輔太子【唐本傳憲宗懿安皇后郭氏汾陽王子儀之孫生穆宗帝崩中人有爲後謀稱制者後怒曰吾效武氏邪今太子𨿽幼尙可選重徳爲輔吾何預外事哉】進壽禮如家人【唐穆宗貞獻皇后蕭氏生文宗文宗立上尊號曰皇太后初太和中文宗懿安太后憲宗郭皇后居興慶宮寶歷太后穆宗王皇后居義安殿後居大內號三宮太后開成中文宗正月望文帝禦咸泰殿燃燈作樂迎三宮太后奉觴進壽禮如家人本傳】周姜【詩思齊大任文王之母思媚周姜京室之婦注言其徳行純備故生聖子也】馬后【後馬太后紀詔曰吾爲天下母而身服大練食不求甘欲自率下也】定策臨朝【鄧皇后紀承四年立爲皇后殤帝生始百日後迎立之尊後爲皇太后定策立安帝日臨朝政】觀書采古【唐本傳太宗長孫皇后性約素服禦取給則上益觀書采古婦人事著女則十篇】徽音【思齊詩太姒嗣徽音則百斯男】尊號【唐正獻皇后傳正獻皇后生文宗文宗立上尊號曰皇太后】受經書【後和熹鄧皇后傳尊爲太后太后自入宮掖從曹大家受經書兼天文算數晝省王政夜則讀書】多徳政【元初五年劉毅以太后多徳政欲令記注】昆山玉【聞見錄章獻太后垂簾李宸妃夢章獻祕之欲宮人禮治喪時宰相呂夷簡力爭章獻太后亦俛從其說後仁宗尊宸妃爲大後謚號章懿仁宗本洪福寺易梓宮後玉色如生冠服如皇后時晏元獻撰章懿神道碑曰五徽崢嶸昆山出玉四溟浩渺麗水生金士大人嘉其善】麗水金【韓子麗水在益州永昌郡中有金如糖浮出於水中此金勝如他金】女中堯舜【編年宜仁皇太后垂簾日登用一時耆舊復祖宗法每有號令天下人謂之快活條貫華春稱爲女中堯舜】今世任姒【莊獻明肅劉太后垂簾時嘗臣下曰卿等當采擇前代文字可資孝養補政治者以備官家觀覽又以手書賜輔臣諭以臨朝願治之意一時臣僚敬畏皆曰今世之任姒也】此盛徳事【元佑間三省言景佑七年李用和等攺官移鎭恩例令髙氏朱氏皆舉故事加恩太皇太后曰章獻垂簾初無此例呂大防曰太皇太后以髙氏深抑畏如故事何后曰外事恩澤方欲除損可又增長乎大防曰此盛徳事也】持制不平【冶平九年加宣徽北院節度使曹佾同平章事上問韓琦琦曰陛下推恩元舅非私非戚也遂降制太后持其制不下】

起聯

穆下靈辰肇膺顯冊

帝紬鳳檢方丕闡於上儀聖儷龍樓用對崇於顯號

皇圖嗣慶瑤牒增輝

尊極重闈著徽音而奕世禮行當寧衍顯號以聯編

燕處蘂宮致孫謀之永錫鳳儀椒掖謹婦道之載傳

寶命有光於再世徽風備暢於六宮

東朝隆養喜重慶之無疆甲觀儲體見元孫之載誕

坤元博載乾道丕承

堯父舜子增元虞典之書文徳武功推本思齊之聖

相承家法之典益顯徽音之嗣

誕膺天命親承大寶之傳濳授聖謨實出慈闈之懿

舉稀闊之典贊神聖之謨

中聯

道光懿閫休佑後人

神器不搖景命有朴

恭儉由於身率淵靜本乎性成

再拜壓紐陰獨察其休明五色補天眾莫知其妙用

道允恊於虞嬪徳有光於父母

聯大極以尊居𨿽藏於密儼四星之下照宜參厥華

流周召動儉之風介黃老淸靜之福

自長門而登長樂怯度無違以大任而事大姜晨昏不懈

陰教齊家坤元載物

巳開文定實占渭水之祥尙友西眞方得瑤池之禦

子視羣生母儀萬國

周南王化之基儀於四海明徳大練之服燕及六宮

關睢之得淑女雞鳴而至寢門

功配堯仁巳弼成於與子徳光文母復密佑於貽孫

實爲王化之基共致色難之養

內絕愆違思賢妃之儆戒外嚴詖謁知臣下之勤勞

久參大庭之遊坐享九州島之養

昔主饋在中巳有求賢審官之徳今禦簾於外當托孤孤寄命之難

克守常憲惟懷永圖

結聯

紀嬀汭塗山之興幸窺簡牘繼生民思齊之作尙播聲詩

跂西昆之練仗挹北斗之瓊漿

不但喜箕疇之福敷錫庶民又將賦周頌之篇亦佑文母

分隔塵蹤徒形善頌

奉萬壽之玉卮莫踵外庭之賀瞻五云之金闕徒傾方嶽之呼

重光若日方至如川

敬祝母子萬年之壽永觀本支百世之彊

仰貽謀有慶之孫頌卜世無疆之福

○公主

帝子【白氏六帖帝子鼓湘水】王姬【詩何彼穠矣美王姬也𨿽則王姬亦不嫁於諸侯車服下王后一等執婦道以成肅雝之徳也】事姑知母【襄成公主太宗女下嫁蕭詵有司營第辭曰婦事姑舅如事父母異宮則定省闕止葺故第門列雙戟而巳】爲子求郎【後明帝紀館陶公主爲子求郎不許而賜錢十萬】梅妝【宋正帝女壽陽公主人日臥於含章檐下梅花落公主額上成五出之花拂之不去自後有梅花妝】蘭陵【宋有公主號爲蘭陵】沁園【後竇憲傳以賤直請奪沁水公主田園】湖陽【後宋弘傳湖陽主不諧矣】肅雝【詩何彼穠矣華如桃李曷不肅雝王姬之車】孝睦【唐襄城公主性孝睦動循矩法諸公主視爲師式】唓服【萬安公主傳開元新制長公主封戶二千帝妹戶千率以三丁爲限皇子王戶千公主半之左右以爲薄命帝曰使知儉嗇不亦可乎於是公主所稟不給車服】食租賦【唐玉眞公主上言仍叨主第食租賦誠願去公主主罷邑司元宗不許】

警聯

維蛇入夢祥實發於先期奠鴈告期文甫成於外館

爰練日以龜從協告期於雁奠

聖主察於人倫蓋將敷教王姬重於出降所以睦親

燕及文母之慈追成穆考之孝

○誕皇太子

燕禖【記月令仲春之月玄鳥至至之日以太牢祠於髙禖天子親往後妃師九嬪禦乃禮天子所禦帶以弓授革蜀授以弓矢於髙禖之前注玄鳥燕也髙辛之世玄鳥遺卵娥簡吞之而生契後王以爲媒官嘉祥而立其祠焉變媒言神媒也】熊夢【詩斯於篇下莞下簟乃安斯寢乃寢乃興乃占我夢吉夢維何維熊維羆維虺維蛇大人古之維熊維羆男子之祥】前星【晉天文志心三星天王正位也中星曰明堂天子位前星爲太子後星爲庶子】彌月【詩閟宮無災無害誕彌厥月是生后稷】穆穆【詩假樂篇於祿百福子孫千億穆穆皇皇宜君宜王】繩繩【螽斯篇后妃子孫眾多也云云宜爾子孫繩繩兮宜爾子孫蟄熱兮】吞日【漢景帝坐崇文閣上有舟霞起亦龍盤棟使王夫人居之攺爲猗蘭殿旬月景帝夢神女捧日以授王夫人夫人吞之十四月而生武帝】流星【帝王世紀修巳見流星貫昴又吞神珠而生大禹】聖人生【文選李蕭遠述論黃河淸而聖人生】卜士負【紀內則國君世子生接以太牢三日卜士負之吉者宿齊朝服寢門外詩負之射人以桑弧蓬矢六射天地四方保受乃負之凡接於擇日冢子則太宰】葛藟【詩葛藟綿綿葛藟在河之滸注葛藟生於河之涯得其潤澤諭王之同姓得王之恩施以生長其子孫】椒聊【詩椒聊篇知其蕃衍盛大子孫將有晉國焉】

事對

前星彌月熊夢燕禖穆穆繩繩積慶重光象燦前星祥開繞殿

起聯

燕禖享徳方儲錫羨之祥熊夢生賢克恊會昌之運

寶佑叢休天支毓秀

髙禖錫羨列聖儲休長嫡梃生三宮交賀

生膺聖子之朝喜見神孫之誕

天命儲休誕啟神明之冑人心歸徳於昭世嫡之傳

成功與子受祉生孫

警聯

孫謀貽燕方儲垂裕之休吉夢占熊允恊俾昌之熾

旣存不巳之誠斯錫無疆之祉

徳如堯帝祝多子於封人聖若文王詠有男於詩雅

功行積累子孫眾多

乃占我夢實多考室之祥則百斯男克紹刑家之慶

結聯

蟄蟄詵詵竊喜重輝之照皇皇穆穆益和太極之尊

嵩呼而肅虎拜華祝而迓龍綸

辰拱千官巳見前星之勝耀呼四海共瞻南極之常明

精一傳自堯舜嵩仁敬法乎湯文

○皇太子

萬邦屬心【北魏髙允傳國之儲貳四海屬心言行舉動萬邦所則】四人爲輔【前張良傳髙祖欲以趙王如意易太子呂后使呂澤謀張良良請四皓令太子以爲客髙祖名烕夫人指示曰我欲易之彼四人爲輔然羽翼巳成難動搖矣】賜以帝範【太宗紀上作帝範十二篇以賜太子曰君體建親求賢審官納諫去讒戒盈崇儉賞罰務農閱武崇文目曰修身治國備在其中】養成徳器【唐禇遂良傳臣謂皇子未冠者可且畱�師教以經學畏抑天威不敢犯禁養成徳器也】哲王以爲師【通鑑太宗紀上嘗作帝範十二篇以賜太子又曰汝當更求古之哲王以爲師】名儒以爲傳【後班彪傳彪上言皇太子官屬宜愽選名儒有威重明通政事者以爲太傳】省侍膳食【後班彪傳舊制天子湯沐上彪設周衛交戟省侍膳食因坐東箱省侍膳食】習遊道徳【元楨傳太宗爲太子選知道者十八人與之遊而名髙上古此習遊之致也】鶴禁【漢宮闕疏鶴宮太子所居凡人不得輒入故曰鶴禁】虎闈【選王元曲水詩序儲後睿哲在躬妙善居質內積和順外發英華斧藻至徳琢磨令範言炳丹靑道潤金璧出龍樓而問入虎闈而齒冑愛敬盡於一人光耀寵於四海】龍樓【前成帝爲太子狀好經書寬博謹審於居桂宮上嘗急召太子出龍樓門不敢絕馳道上遲之問其故以狀對上大悅乃著令太子得絕馳道問寢龍樓】鶴駕【杜洗兵馬行鶴駕通宵鳳輦備雞鳴問寢龍樓曉】視膳問安【記文王之爲世子朝於王季日三雞初鳴而衣服至於寢門外問內臣禦者曰今日安否何如內臣曰安文王乃喜及目中又至亦如之及暮又至亦如之其有不安節則內臣以告文王文王色憂行不能正履王季復膳然後亦復初食上必在視寒暖之節命膳宰曰末有原應曰諾然後退】撫軍監國【左閔二年晉侯使太子申生代東山臯落氏裏克諫曰太子奉冢祀社稷之案盛以朝夕視君膳者也故曰冢子君行則守有守則從從曰撫軍守曰監國古之制也夫帥師專行謀誓軍旅君與國正之所圖也非太子之事也師帥在制命而巳】主震【易說封主器者莫若長子故受之以震又震封不喪匕鬯】承幹【宋謝莊太子表明兩承乾元良作貳】星重【後明帝爲太子樂詞曰日重月重輪星重重輝海重潤】日近【晉明帝紀帝年數歲�帝問長安與日孰遠曰日遠它日大集客問之曰日近帝怪之何乃異向者之言乎對曰舉首見日不見長安帝益之】授經【後桓榮授皇太子經】喜學【唐順宗紀立爲皇太子爲人寬仁喜學藝重師傳見輒先拜】仁孝【前叔孫通傳髙帝欲易太子叔通諫曰今太子仁孝天下皆聞之陛下必欲廢適立少臣先伏誅帝曰吾特戲耳通曰太子天下之本本一搖天下震動柰何以天下戲】英偉【韓賀卽位表爰自主鬯春官齒冑國學孝友之美實形四方英偉之委久動羣聽】嗜魚【賈誼書太子發嗜鮑魚太公不與曰鮑魚登俎豆豈有非禮可以養太子哉】乘馬【通鑑本紀太宗謂侍臣曰朕自立太子遇物則誨之見其飯則曰汝知稼穡之艱難則常有斯飯矣見其乘馬則曰汝知勞逸不竭其力則常得乘馬矣】

起聯

誕膺丹詔肇建靑宮

朱邸榮萬日騰於靑宮正位殆天胙於元符

入奉慈顏見聖子神孫之相繼系隆休緒知重規疊矩之無窮

覆載凝符元良主鬯

選徳承祧蚤正東儲之位涓辰受冊聿新聖代之儀

恩覃少海之波象著前星之耀

渙膺寶冊光啟儲闈

應北極一星之曜占少微副主之祥

中聯

天開地辟已開再造之期海闊星暉於赫重光之瑞

喜萬邦之有賴知三代之能長

基木是圖允葉元良之望禮文舉益隆中外之瞻

姿凝玉采譽振金聲

承華鶴禁之嚴邦家有慶問寢龍樓之邃子職無慚

知帝緒之無疆戴吾君之有子

赤杜苴茅巳增彊於建屏震方主器遂恊吉於繼明

離明震豫海潤星輝

結聯

少微炳耀旁輝執戟之躔綴路藏儀徒想臨軒之禮

諒日月之重輝歌江漢之萬壽

元良天下之本旣備典儀正始王化之基更形歌頌

光旣昭於儲極用宏對於王休

○建儲

天下之本【前叔孫通傳髙帝欲立太子叔孫通諫曰今太子仁孝天下皆聞之陛下必欲廢嫡立少臣願先伏誅帝曰吾特戲耳通曰太子天下之本本一搖天下震動柰何以天下戲】元良之寄【晉安王徳行內敏威惠外喧羣後歸之率土宅心元良之寄有國莫先哲後莫不立儲植嫡守器承祧】君之適【玉藻世子自名擯者曰寡君之適】王之貳【谷梁僖五年公及齊侯會王世子於首�及以會尊之也何尊焉王世子云者惟王之貳也云可以重之何重焉天子世子世天下也秋八月諸侯盟於首戴尊王世子而不敢與盟也尊王世子於首戴乃所以尊天王之命也】尊宗廟【前文帝紀有司請蚤建大子所以尊宗廟也有司曰豫建太子所以重宗廟社稷不忘天下也古者商周有國治安皆千歲有天下者莫長焉用此產立嗣竹子所從來遠矣】重社稷【唐遜皇帝傳睿宗將建東宮以子憲嫡長而楚王有大功故以不定憲舜曰天儲副天下公器時平則先嫡國難則先功重社稷也】靑蓋車【後輿服志皇子爲王錫靑蓋車】朱明服【唐肅宗紀立爲皇太子有可行冊禮其儀有中嚴外辦其服綘紗太子曰此天子禮也乃下公卿議肅嵩等請攺外辦爲外備綘紗衣爲朱明服乃從之】邦本【順宗實錄萬邦之本屬於良元】國棟【國晉語太子國之棟也】選聰明剛正之材【治迹統類嘉佑中司馬光上疏請建儲後伏望陛下深念祖宗艱難之業斷自聖志昭然�疑遴選宗室之中聰明剛正孝友仁慈存賢才可喜者使攝居儲貳之地以俟皇嗣之生退居藩服儻未欲然且使之輔政或典宿衛或尹京邑亦足以慰鎭安天下之心】繼宗廟社稷之重【至和元年上春秋髙未有繼嗣皇佑末太常愽士張述上書曰天生民之命系於宗廟社稷之重而以繼嗣爲本匹夫匹婦有百金之產猶能定謀托後事出於素況於有天下者哉】錄皇子以慰羣情【嘉佑二年八月翰林學士歐陽修以兗國公主出降因言臣愚以爲宜因此時出言聖意於宗中選材賢可喜者錄以爲皇子其出入左右問安視膳亦足以慰悅羣情】擢宗室以備儲位【三年春太常博士吳及上疏陛下以海宇之廣宗廟之重而根本未立四方無所系心上下之憂無大於此宜發聖斷擢宗室以備儲位】爲萬世之計【嘉佑七年皇子以肩輿入內初皇子稱疾固辭孟陽入見曰主上察知太尉之賢時英宗居父制起復前左衛大將軍嶽州團練使參以大人之助乃發徳音太尉獨稱疾堅臥其安在皇子曰非敢邀福以避禍也孟陽曰太尉事兩宮以父母中外所聞主上爲萬世計而立爲子矣今固辭不拜假如得請而歸藩豈得宴安無患乎皇子撫榻而起曰吾慮亦及此遂與宗諤等同入內良賤不滿三十口行李蕭然無異寒士有書數廚而巳中外聞之相賀並同】系四方之心【見棹宗室以備儲位注】

事對

儲君副主衍慶貽謀主器承祧紹皇基隆國本君之適王之貳

起聯

皇圖中衍方垂億載之休成儲禁宏開式表重輪之象

冊寶備儲闈丕闡

英主守文協重華於盛旦元儲繩武開洊震之休符

睿發九重之斷式符萬國之心

壽考萬年蓋莫尊於聖父

蚤嗣升於天位亟肇正於春宮

警聯

前星垂耀益增拱極之輝少海波澄深廣漏泉之澤

昭哉知子之明斷矣建儲之早

承祧最圱知仁孝之夙聞主器匪輕擇傳師之目就

切惟累洽之朝莫重元良之佐

天爲父道震一索而得男日乃陽宗離重明而麗正

此巍巍蕩蕩之功在繼繼承承之統

結聯

辰居星拱祖趨上壽之班海潤山輝願獻無疆之頌

頌迣無疆之編仰跆謀有慶之孫

望闕神馳阻上漢觴之壽祝釐手舞卜逾周曆之辰

慶藝無疆功收不宰

皇子冠禮婚禮【通用新聯】

嘉禮【唐志四曰嘉禮皇帝加元服告於天地宗廟祝曰壽考維祺以介景福也】成人【國晉語趙文子冠見欒武子曰美哉成人在始見之】三加【南史隱逸傳阮孝緒年十五冠父彥之謂曰三加彌人倫之始宜思自勉之以此下躬答曰願迹松子於瀛海追許由於空谷】一獻【儀弱冠乃冠者立於面階東南面賓客請禮冠爲見兄弟兄弟再拜冠者答拜入見姑姊都見母乃易服奠贄見於君遂以贄見鄕大失鄕先生乃醴賓以一獻之禮主人酬賓束帛云云】

警聯

天臨祕殿俯觀展采之容星拱大庭咸覩巍冠之美

敬致阼階之醮肅修祖廟之禋

聖王察於人倫蓋將敷教男子重於冠禮所以正身

羲易於考祥毛詩子載美

○大昏

幹知【易系幹知大始】坤順【說卦云坤順也】飛龍秉禦【易幹卦飛龍在天及時秉六龍以禦天】瑞鳳來義【書經鳳凰來儀】俔天作合【詩大明大邦有子俱天之妹又文王初載天作之合】應地【易坤安貞之旨應地無疆】

起聯

令典昭宣頌聲遐暢

敍彜倫於宮壺肇風教於寰區

六宮二南

警聯

用文武以訂籌方切修攘之上策理陰陽而正位聿厪夢寐之旁求

品匯咸亨至尊儷配

瑯函玉冊翔華蓋而下雲霄象輅鸞旗擁仙官而交天仗

會值河淸先兆恭逢汭降當期

乾知坤順開九天祚胤之禎以照月臨流萬國肅雍之化

好逑早毓河洲塗娶光浮蒿嶽

結聯

孝慈勤儉秉一徳以交孚剛健含弘握羣生於在宥麟趾睿延於億世鴻圖鼎奠於萬年

徽音在弼十臣隆大定之勛永巷聞規六月振中興之業

道禦家邦慮周蟠際

○宗潢

蘭阪【曹植詩曰秋蘭被長阪朱華冒綠池】桂山【王逸劉安招隱詩序曰昔淮南王�懷天下俊偉之士八公之徒各分造詞賦以類相從或稱大山或稱小山其文猶詩小雅其詩曰桂樹叢生兮山之幽】剪相【史晉世家成王與叔虞獻削桐葉爲珪曰以此封碧遂對叔虞於唐】分茅【唐年譜錄昭宗冊雅王文曰周文之嗣分茅土者十五國漢景之代書簡冊者十三王】煮豆【魏文帝忌陳思王植令七步成詩應命曰煮豆然豆箕裂跂取其汁箕在豆下然豆在釜中泣本是同根生相煎何太急】種瓜【唐李泌誦黃臺瓜黃臺下瓜熟子離離一摘使瓜好再摘令瓜狶三摘猶尙可四摘抱蔓歸陛下巳一摘肅宗愕然時廣平王立大功爲張后忌譖泌因事諷衝之】金枝【白六帖皇親金枝朱邸】玉林【慕容超傳大�多奇玉林皆寶】

總聯

龍種�靑社麟族�公茅

麟振振百一角鳳翽翽而九苞

平原佳金子汝陽眞天人

黃帝之子得姓者十有四人周家之封同封者五十三國

曾飲穆生之醴獲隨梁苑之遊

議論冠諸宗室夙檀白眉老成尙有典刑今推黃耇

髙帝孫子龍種文王本枝麟趾

讀鴻寶之文見聞洽甚

生麟趾之世信厚藹然

佳亂�天王之秀

天邦昭金世之榮

伯父叔父親分寶玉之榮大宗小宗交錯盤石之固

瑞藹氤氳於北座祥光彪炳於南天

漢宗子隨二千石不口下遷唐宰相凡十一人寧無前比

重以白馬之盟申以丹書之信

追河間於千載夜得禮樂之盛心夢太白於三生前傳文章之正印

北海善書東平工頌

禮樂三雍之對卓爾不羣文章萬丈之光飄然無敵

傳鼎彜於故府蹈規矩於先王

河間大雅不羣所耽者古東平爲善最樂自得於心

憙介萬年之景福永臻百世之遐齡

○元會

慶會【南史元正慶會國之大體】受朝【張齊賢傳今元日通天宮受朝有司遂讀時令布政古之禮也】太極殿【唐禮樂志元正受羣臣朝賀而會前一日尙捨設禦幄於太極殿】中華門【晉禮志咸寧注元正賀朝畢又賀皇后從來中華門入詣東閣下便坐漏未盡七刻百官反受贄郎官巳下至計吏皆入立次其陛衛者如臨軒】受圖籍【班固東都賦春正三朝會同漢京天子受四海之圖籍膺萬國之貢珍】陪朝賀【後禮儀志正月元旦天子幸徳陽殿臨軒公�郎將大夫百宮各陪朝賀屬郡計吏皆覲庭燎】

事對

漢儀晉禮

羔贄獸樽

考圖籍來玉帛

獻贄奉璋受圖膺貢

起聯

接千歲之統方啟昌期盛九賓之儀入朝獻歲

載履夏時之正俶觀春事之新

七政旋觀爰接龍杓之宿二儀交泰重頒象魏之春

恊四方之正朔拜萬國之衣冠

元會藏儀仗入龍樓之曉盂陬占象歷新鳳紀之編

講元會以尊王慶人正而協紀

警聯

歲月日時於焉先正聲名文物粲若可覩

適因頒歷之初肆舉受圖之舊

始初之政應天地之發生寬太之書繼祖宗之溫厚

辟象魏以頒常履春期而謹始

秉震執規今令適更於三朔受圖膺貢慶溥及於萬民

樞永無疆命隆有僕

結聯

慶五百歲之符適遭盛世上千萬年之壽敢效微誠

願見漢家之一統請歌周雅之萬年

戮力同心永惟春秋五始之義拜手稽首敢奏天子萬年之詩

側聽道人更懷扈期

○元旦立春

夏寅攺正【記大傳疏正謂年首朔謂月初周子商丑夏寅是攺正也周夜半商雞鳴夏平旦是易朔也】周物充庭【晉樂志夏肇旦周物充庭】履端【晉熊遠以元旦爲履端】更始【托月令歲且更始】絲雞【金門歲節日洛陽家正旦造絲雞蠟雀粉荔枝】彩雀【初學記邯鄲以正朝獻雀於趙王而綴以五彩王大悅由叔以告子順子順曰正朝之求有生也】時之元【玉燭寶典其一日爲元日亦云正朝亦云三元亦云三朔注歲之元時之元月之元】歲之朝【前禮樂志正月爲歲之朝日之朝月之朝】傳絲菜【杜立春詩菜傳纖手送靑絲】剪彩花【唐中宗紀立春日宴別殿內出剪彩花令學士賦之】蒼帝【禮春官注禮東方以立春謂之蒼帝】靑陽【後祭祀志立春之日迎春於東郊車旗服飾皆靑歌靑陽八佾舞云翹之樂】鞭春牛【立春前一日開封府進春牛入禁中鞭春開封祥符兩縣置春牛於府前至日絕早府僚打春府前百姓皆買小春牛又漢禮儀志云立春之日施土牛耕人於門外以示兆民出東京夢華錄】剪彩燕【立春之日士夫之家剪彩爲小幡謂之春幡或懸於仕人之頭或綴於花枝之下又剪爲春蝶春燕春勝以爲戲】

事對

履端更始

栢酒椒盤

歲元朔旦

甘祚始和

夏寅攺正周物充庭

起聯

正歲初吉气迎萬寶之新太極著兩儀之本三朝受萬國之歸

正月之吉始和治布周官之象千歲可坐而致禮稱漢殿之觴

乾坤開辟日月光華

玉儀攺度適丁五始之元黼座當陽勉慰萬民之望

喜二气之交通大一人之謹始

人時敬授肇新一歲之元聖壽無疆益衍萬年之慶

再世奉長樂之宮庶民同旣醉之福

警聯

握乾符闡坤珍難名蕩蕩之徳系唐統接漢緒誕受丕丕之基

星龍易次筩鳳布和

新以又新徳固純而不巳朔而復朔基永保於無窮

迨獻歲發春之日系考圖數貢之時

曙奏鳳筒甲將梅花入夢年迎雞帖辛盤與椒蕊交芬

谷旦載臨椒花稱頌

結聯

接千歲之統親逢有道之長奉九行之觴遙慶太平之福

幸際重麗適逢交泰

淑气初回應祥徵於桃韋純禧永鍚固眉壽於椿松

福與陽升壽隨春介

○冬至

一陽【冬至日易傳曰一陽來復】三極【後律曆志注月令章句曰冬至有三極晝漏極短去極極遠昝景極長云云】斗北【淮南子天文訓日冬至則斗北中繩】日南【後律曆志至日道發南去極彌遠其景彌長冬乃至焉】書云物【左僖五年春正月辛亥朔日南至公旣視朔遂登觀臺以望而書禮也凡分至啟閉必書云物注周正月令十一月冬至之日日南至】視日晷【後律曆志注冬至之日立八尺之表日中視其晷晷如度則歲美不如度則歲惡】列燭矩【國史補雲中元冬至立仗太官皆列燭至於五六百炬謂之火城宰相至火城則撲滅避之】翫冰條【摭遺開元冬至大雪檐酒皆爲冰條妃遣侍兒敲二枝看翫帝問何物妃子笑曰妾取翫者冰筯】陰極【淮天文訓日冬至陰气極】陽升【崔駰冬至襪銘陽升於下日永於天長履景福至於億年】添綫【唐宮中雜錄雲宮中以女工揆日之長短冬至後日晷漸長比常日增一綫之工】貢襪【曹植冬至表獻履貢襪所以迎福踐長一陽嘉節四方交泰萬匯昭蘇亞歲迎祥履長納慶】靈臺【冬至陽气應則樂均淸景長夜黃鍾惟二至乃候靈臺】緹室【蕭愨和冬至詩云緹室巳飛灰】月璧【桓譚新論自從天元以來訖十一月朔冬至月如合璧】星珠【前律曆志星如連珠注應劭曰謂太初上元甲子冬至時七曜皆會牽牛】貢茅【隋牛洪乾元殿冬至受賀詩作貢茅集】吹葭【續唐書以葭灰實其律之端气至則灰飛】

事對

斗北日南

一陽三極

黃鐘繡綫

陽升陰極

七日陽來八風序立

起聯

周圭測景日華增一綫之長漢歷占星象緯煥連珠之瑞

亞歲肇新羣心胥悅

剛爲天徳旣反則亨陽主歲功其來爲復

禮方隆於亞歲時正紀於初元

警聯

雲行雨施妙天徳以出寧乾轉坤旋撫聖圖而益固

道方冰於陽來福自隨於剛長

應運撫期方禦無疆之歷對時育物宜膺滋至之休

得天之統如日之恆

結聯

踐長有慶願賡履襪之詩上壽多儀莫綴簪紳之列

辧色莫陪於星拱傾心徒切於嵩呼

名玷內祠企望堯云之遠身居寒谷欣逢舜日之長

阻聯班綴喜際光亨

○祥瑞

曰麟【武帝本紀太始二年詔有司議曰往者朕郊見上帝西登隴首獲白麟以饋宗廟渥注水出天馬泰出見黃金宜攺故名人黃金爲麟趾褭蹏以恊瑞焉】赤鴈【太始三年獲赤鴈作朱鴈之歌】魚入舟【史記武王渡河中流白魚入王舟中武王俯取以祭此受命之符也】烏流屋【武王時有火自上復於下至於王屋流爲烏其色赤其聲魄】萬年玉冊【晉元帝本紀於時玉冊白玉麒麟神璽�於江寧其文曰長壽萬年日有重暈�以爲中�之象焉】九莖金芝【漢宣帝神�元年詔神雀仍集金芝九莖產於涵徳殿銅池中】采色浮空【韓賀慶雲表有慶雲見五采五色非煙非云抱日增麗浮空不旣變化而無窮亦捲舒而莫定斯爲上瑞實應太平臣謹授宋沈書云慶雲五色者太平之應也】黃气抱日【代宗卽位日慶雲見黃气抱日酉陽龍俎】天气淸靜【宣帝時東濟大河天气淸靜神魚舞河幸萬�宮神�翔集朕之不徳懼不能任】神光顯著【四年修興泰一五帝后土之祠齋戒之直日神光顯著薦鬯之神光交錯或降於天或登於地其�天下】醴泉【光武紀中年夏京師醴泉湧出又有赤艸生子水崖郡國頻上甘露羣臣奏言宜令太史撰集以傳來世帝不納自謙無徳每郡國所上軌抑不當故史官卒得記焉】甘露【神�二年詔乃者鳳凰甘露降集京師羣鳥從以萬數朕屢獲天福】

事對

白麟赤鴈

烏流屋魚人舟

萬年玉冊九莖金芝

休气並臻福�畢至

總聯

天其申命用休福皆不召而至

九功之敍惟歌諸福之物畢至

四六鴛鴦譜卷之四終

●四六鴛鴦譜卷之五

東裏陰太乙先生東粵蘇紫蓋先生匯輯

西鄆淸澤黃之芬豫章養恬王世茂參閱

表類﹝二﹞

◆表類﹝二﹞◆

三公

三少

翰林院

詹事府

吏部

戶部

○三公【三公自祖宗以來罕嘗官備獨宣和末三公至十八人三少不論也太師三人蔡京童貫鄭紳太傅四人王黼燕王俁越王偲鄆王楷太保十一人蔡攸肅王樞至儀王枵渡江後以用兵故紹興十二年秦申王爲太師張循王韓蘄王爲太傅劉安城王爲太保其後乾道初陽和王吳信王並爲太傅紹興初史會稽王爲大師嗣秀王爲太保蓋自紹興而後三公未嘗備官焉】

太師

太傅

太保

太師

一品【紹聖除皇叔冀王制以一品之費】上公【初寮除鄭紳制躋上公之品秩】尊老成【東都事略文彥博名赴闕司爲公言若令以正太師平章軍國重事亦足以尊老成矣遂詔一月兩赴經筵六日一入朝至都堂商量事】獨班減拜【會元佑元年四月詔守太師致仕文彥博赴闕獨班起居減拜肩輿至下馬處子弟一人扶掖出入儀制依見任宰臣】以勛以舊【職源國朝三公之官尢重太師趙韓王以勛文潞公以舊方得之自此曠年不拜】告老尊賢【東都事略趙普上章告老拜太師封魏國給宰相俸仍遣其弟賫詔賜之又遣使以璽書賜普曰朕以居守之重慮煩耆耋維師之命用表尊賢仍賜銅羊上尊酒禮太師其愛精神以福春注之意】官之極【後唐天我三年詔曰太師官之極】賜靈壽杖【平帝制詔孔光曰國之將興尊師而重傳其令太師母朝賜靈壽杖十日一賜食】將拜加恩【國朝自建隆至紹熙宰臣在拜太師者五趙普文彥博蔡京秦檜史浩惟蔡秦二人以相臣者其它皆還政加恩云】

太傅

名冠天下【後漢卓茂光武卽位詔曰前密令卓茂名冠天下當受天下重賞今以茂爲太傅封褒徳侯賜幾杖車馬】一代偉人【魏志鍾繇爲太傅明帝曰三公者一代之偉人也兼華歆王朗而言】三世在位【東觀漢記章帝詔曰行太尉事趙熹三世在位爲國元老其以熹爲太傅時年八十繼母在堂言不稱老】朝之雋老【本紀晉鄭衝杭表致仕詔曰太傅韜徳深粹履行髙潔可謂朝之雋老屢以年髙告退今聽其所執以壽光公就第並同保傅幾杖不朝】行常單馬【分紀達奚武拜太傅踐時好華飾及居重位不理威儀行常單馬門不施戟常晝揜一扇或謂武曰公位冠羣後功名蓋代出入儀衛不稱具瞻何輕率若是武曰且天下未平國恩未報安適事威儀乎言者慚而退】恩寵之異【華嶠從漢書鄧彪爲太傅賜爵闕內百官總巳以聽於彪恩寵之異莫與爲北也】亢功之族【和帝策鄧彪曰亢功之族三讓彌髙�令爲太傅】東山之志【謝傅東山之志始末不渝謝安也】宰相謝事【東都事略張士遜傳上章請老就拜太傅進封鄧國公致仕宰相謝事自士遜始也就第十年而夢年八十士遜歸老號退傳啟國於師範仲�適守鄧州士遜遠卿仲淹置酒月會明日上遜覆置會揮金甚盛時人榮之】帝傳【歐公李昭亮制增其帝傳之崇】

太保

再任加封【會要熙寧元年潞國公文彥守太保兼侍中再任彥博受太保止受所加行再召�之】帝保【李漢老除鄭紳制碑升帝保秩乃視佑公卿】公保【初寮除童貫制晉言公保】淸達【晉王祥夢奔赴者非朝廷之賢則親舊故吏而巳門無雜進之族孫王戎嘆曰太保可謂淸達矣】

發聯

天呂一相地觀三孤

疏寵宸旒躋榮公衮

當寧眷隆維垣望重

鼎鉉上臺

祗奉白麻晉登黃閣

功嘉元老國建上公

誕楊庭告進步帝師

起聯

恪持一徳孰髙柱石之元臣進長百寮獨應臺階之上象

典五帝而美恪秉�徳以佐王

天子必有所師進顓槐面廷臣無出其右聳聽麻音

鎭重有符於鼎象崇髙式副於巖瞻

警聯

曉入彤闈日麗黃扉之色宵還紫禁花粘赤舄之移

步出而宮花相映坐來則庭燎相輝

明正腹心之寄庶僚冠冕之尊

人言得君之彼上恨無官可酬

衮繡龍盤

廳橫鴟尾

裁霧縫云不設凡問鑪鼎馭風騎气直依天上星辰

世徳固宜世臣樹人正以樹國

一柱髙擎獨扶百千萬間之廣廈三槐無恙直接二十四年之中書

社稷蓍龜邦家杜臣

三揖而進巳趣召於鋒車一節以趨宜聞聲於革履

幾幾赤舄之孫顧巖巖維石之具瞻

長我國家四世畢公之弼亮敬天基命萬年姬且之誨言

登大老而民歸惟其人而官備

民瞻師尹示四海之儀刑國賴保衡基萬年之柱石

一人尙詢玆黃髮百辟共鑑其赤心

結聯

�尾燦卽宿以聯輝世視五花之艸

仙桂和靈椿而並郁祥呈三戟之家

坐守關門未暇著書之請還因詔使敢問促裝之期

獻賀詞以通紫閣祈論道而啟靑宮

願壯龍馬之精神黃圖長鞏益朗臺輔之象緯紫气鈞調

斷斷兮無他技巍巍乎有成功

作鹽梅以燮鼎益衍帝賚之祥若鳳凰之傳天長代天工之曠

荷帝心簡在首羣目登庸

○三少【國初沿置三師以太尉司徒司空爲三公元丰肇新官制於三師三公無所攺政和二年詔司徒司空周六卿之官非三公之任乃今之六曹尙書是也太尉秦官居主兵之任亦非三公太尉司徒司空並罷作周制立孤之官乃次輔之任或稱三少爲次相之任】

少師

少傅

少保

少師

亞師【初寮除楊戩制俾陟亞師之列李邦彥除藍籨熙制視聯亞卿】節度除【會要紹興九年節度使韓世忠除少師十年少傅節度使張俊除少師二十八年少傅節度使楊存忠除少師孝宗卽位九日少傅四川宣撫使吳璘除少師】特授【會要隆興二年降授特進尙書左僕射兼樞密使張浚可罷右僕射特授少師保信軍節度使判福州以浚目劾求去故也】少師之責【後漢百官志太師注天子燕業反學左右之習詭其師答諸侯遇大臣不知文雅之辭巳語之道簡聞小誦不博習此少師之責又見戴禮】

少傅

次傅【政和除錢璟臻制元衮赤舄進次傅之崇名】亞傅【初寮余深制俾公洪化越升亞傳之班】奏事特授【會要紹興三十二年孝宗卽位張浚持授少傅進封魏國公浚以樞密使都督江淮軍馬入朝奏事繼有是命】

少保

亞保【初寮余深制峻升亞保位孤棘於外朝】未嘗輕授【會要紹興元年少保左僕射呂頤浩罷少保除特進先是頤浩言少保之官自陛下臨禦望追寢成命除一階官故有是詔至十三月自鎭南軍節度使開封府儀同三司充折西安撫制置太使兼知臨安府始除少保】使相除【會要紹興五年武成威徳軍節度使開封府儀同三司充鎭使相江東宣撫使韓世忠除少保又紹興六年兩鎭使相江東宣撫使張浚除少保又紹興九年六月武勝定國軍節度使嶽飛除少保又紹興十二年保成軍節度使開封楊存忠除少保又紹興二十九年奉國軍節度使判興州吳璘除少保】特授進封【會要隆興元年十二月左僕射信國公陳康伯特授少保大觀文進封福國公判信州又乾道八年九月左丞相華國公虞允文特授少保武安軍節度使充四川宣撫使進封雍國公以求去故也】

警語

孤卿棘位

貳公左棘

次相列棘

公副篆車

發聯

廷播黃麻輪迎赤舄

辭榮上宰進位貳公

誕告聽朝延登亞保

槐位公臺

冊命元勛序升孤傅

苞苴賄賂鼎鼐樓臺

九重�目四海屬心

起聯

綘之果霍之勇恢乎兼有全能禹以功臯以謨粹然遹純絕徳

誕布制麻晉班孤�

射策日萬言鴻臚首唱宣麻云五色鳳閣髙騫

葉朱衣介幘之祥增黃耳玉鉉之重

是君是臣千載明良喜起格天格帝兩間命脈精神

經遠著師貞之吉承恩占晉錫之康

子房辭爵翻成皓綺之功李泌還山竟定廣平之位

紫闊天天而奏績黃扉誓目以標勛

於蕃四國力宣禦侮之威玆曰三孤爰侈褒切之典

讜論藉回天之力吁謨收夾日之功

警聯

赫巖石之具瞻間孤卿而特置

姑冠班於弘化卽顓面以經邦

選避公槐升魁師棘

身近一人匡弼獨髙黃閣績書三載恩光特煥紫靑

工洪化以弼一人位外朝而升亞保

𨿽一命丹命時循正甫之墻而念玆在玆請作召公之考

傳者傳之徳義臣哉臣作股肱

推先世以貽煌煌華綍逮後人而延奕奕家聲

亟奉昕朝之對卽躋左棘之華

國有元老詎容坐席之溫民方具瞻行卽維垣之拜

寅直望隆於邦禮明淸鑑徹乎人倫

萬世策定盍徑躋萬戶之班三臺色齊乃退位三臺之長

王國世臣儒門舊學

舜帝石臯其以享無爲之治成王保奭持盈收拯治之功

乘海邊之節傳窺天上之階符

結聯

大整綱常盡復周官之法度重新冠履仍還漢寶之威儀

鞠躬和壘翹首寵靈

作鹽梅以燮鼎益衍帝賚之祥若鳳凰之傳天長代天工之矌

恭仰吁謨快瞻聖典

保合太和更衍鳴珂於百世匡扶鼎運永昭巖石於萬邦

回靑盻子非葑鑑丹衷之葵藿

袖中五石早補八極之天階上六符永奠九州島之鼎

精誠發於陽鼎寵眷表以商霖

黑頭作三公常照麒麟之閣污靑傳萬世頻添蓬島之籌

三龍昭瑞應九極渙新綸

○翰林院【唐始置翰林學士無承旨至憲宗�貞元年始命鄭絪爲之大誥令大廢置丞相之密畫內外之密奏上之所甚注意者莫不專受專對居東第一閣本朝承旨不常置以院中久次者一人充】

艸求言詔【言行錄韓維除翰林學旨神宗命公艸詔求直言詔出人情大悅】裁定朝典【東都事略吧蒙傳太宗卽位復入翰林加承旨曰張詔竇儀卒朝廷典故皆蒙裁定】浴殿【蘇志乘輿奉郊廟承旨得乘廏馬自浴殿由內朝以從揭雞竿布大澤得升丹鳳之西南隅列賓客進見則上直禁中】燃窻【筆談玉堂東承旨閣子窻格上有火然太宗常夜幸玉堂蘇易簡爲學上巳寢遽起無燭且衣冠宮嬪自窻格引燭入照之至今不欲更易以爲玉堂一盛事】轉官賜分物【蘇續志近例就院轉官惟承旨則賜分物以曁國朝之隆君臣事迹如指諸掌視唐燕許常揚爲不足道上每曰綦某之文有體眞學工也】好翰林【丁未錄神宗語吳奎曰巳召王安石誠好翰林學士也】全才【咸平中工作歌一首賜學士陳彭年因謂向敏中等曰頃命學士罕曾賜歌詩因曰彭年詞學優長擢居淸近久益謹密多聞好學鮮有偕者敏中曰彭年全才也豈止於文雅雍容而巳至如參酌持務詳求物理皆出人意表上然之】靈鵲噪【金坡遺事本朝學士院有雙鵲常棲於海棠上或鳴噪必有大誥令或宣詔之事因謂之靈鵲晁公詩云都聞靈鵲心應喜】前席待賢【眞宗賜楊億詩曰善保興居調飲食副予前席待名賢】主文同爲【翰林羣書蘇參政易簡登科時宋何白爲南省主文後七年宋爲翰林學承旨而蘓相繼入院同爲學士宋嘗贈詩云昔日曾爲尺木階今朝眞是靑雲友歐陽文忠公亦王禹玉南省主攵相距十六年同爲學士故歐公詩有喜君新賜黃金帶顧我今爲白髮翁之句二事誠一時文物之盛也】忠孝一生心【太宗賜學士蘓易簡詩曰君臣千載會答曰忠孝一生心】漁翁【白樂天詩云元和六學五相一漁翁王禹偁賀同在翰林而大拜者三神山上曾陪鶴駕之遊六學獨著漁翁之嘆】山池曲宴【宣宗雅好儒士每山池曲宴與學士屬和詩什每公卿出鎭亦賦詩餞行時論以大中之政有貞觀風】父子並命【職林趙宗儒字秉文父驊徳宗欲寵其一日並立】兄弟對掌【唐職林趙光逢爲翰林學士光裔知制誥兄弟對掌內外命書士歆羨之】蓬池鱠【季白詩荷靜蓬池鱠天寒郢水醪唐學士初上賜食悉是蓬池鱠夏至頒冰及酒以酒味濃和冰而飲蓋禁中郢水酒坊】東頭【唐熊望傳敬宗喜爲歌詩議置東頭學士以備燕狎劉西楚薦熊望勑設如初拜之禮余不得北矣【賜詩】太宗賜蘇易簡詩云翰林承旨貴淸淨玉堂中】五鳳齊飛【盧陵集注太宗時賈黃中宋白李至呂蒙正蘇易簡同時拜翰林學士承旨扈蒙贈之詩云五鳳齊飛入翰林其後呂爲相賈李蘇參政宋爲尙書】鰲峯最上頭【國老閒談宋景文公祁宋益州以翰林承旨召以詩寄丞相云寧知不是神仙骨上到峯峯最上頭】年徳之髙【東坡謝表金鑾玉堂雜被絲綸之密北廳東閣獨稱年徳之髙】立嫡以長【職官分紀唐順宗風禁不能言時太子未立牛美人有異志中外洶懼召鄭絪艸立儲制絪搦管便書立嫡以長四字跪而�上呈乃定憲宗絪之力也卽位拜平章事】

翰林學士

眞學士

眞學士院

翰林學士【本朝翰林學士掌內制制誥赦敕國書及宮禁所用之文辭凡后妃親王公主宰相節度使除拜則學士艸詞授待詔書訖以進赦降徳以則先進艸大詔命及外國書則具本稟奏得晝亦如之凡拜宰相或事重者宣召面論旨則給筆札書所得旨稟奏歸院具詞以進余遣內侍授中書省熟狀亦如之若巳盡旨而有未盡則論奏貼正乘輿行幸則侍從以備顧問有所獻納則請對或奏對凡初命爲學士皆遣使就第宣詔旨召入院續會要浮化二年以翰林學士賈黃中蘇易簡同知京朝官考課李沆權判吏部流內故事學士掌內庭書詔指揮邊事曉達邊謀天子機事密命在不當豫外司公事蓋防纖微間或漏省中語故學士院甞在金鑾殿側號爲深嚴自國朝太祖以來藉其才用始令判三銓及知太常禮院事太祖實錄天聖元年詔學士遇只日至晚出宿蓋故事以雙日銷院只日降麻也仁宗實錄隆興攺元詔學士及經筵官內宿稍復祖宗故事】

眞學士【言行錄纂北海先生崈禮字叔厚公覃思於學問文章彊記默識繇唐虞三代】

眞學士院【國朝率以從官兼直院若左右史少監類止稱權直】

進號溫純典雅【言行錄周益國文忠公孝宗朝直學士院上諭公卿所進大上尊號溫純典雅】權直有典誥體【周益公集紹興二十四年春直學士院湯思退以禮部侍郎同知貢舉內制旣闕官有命監察禦史王綸時暫兼權適劉婉儀進位貴妃綸艸其制上稱有典誥體章至大用前此無察官寓直禁林亦盛事也】未卽眞拜【李昉入直翰林先是盧多遜巳任學士太祖見昉在多遜下問其故宰相曰昉以本官直學士院未卽眞拜眞拜學士在多遜之上】江南文士【退朝錄開寶二年李文正盧相並直學士院太平興國元湯悅徐鉉直學士院�之退張�直舍人院二公故稱云】長春曲宴【楊文公談苑蘓易簡爲參知政事引故事爲請詔自今當直學士與樞密直學士並頒長春殿曲宴】文气嚴重如平時【系年錄朱勝非字藏直學士院是時事皆艸創詔書愼委而院無几案公常憑敗鼓艸詔然文气嚴重如平時】

警語

鰲禁鑾坡

如綸如綍

金蓮玉署

巖廊禁地

玉堂綸閣

鳳掖鰲島

發聯

儲秀璣源擷芳玉府

署傍雲霄身依日月

顯膺綸制正位玉堂

起聯

靑宮領袖抗鴻翼以彌髙紫府圖書淩鰲峯而直上

玆實帝王之盛豈惟儒學之榮

堯言布於寰宇宜載典謨遷史藏之名山無慭筆削

君王勤前席之思太后隆賜荼之寵

木天妙選作親四海之人文桂海榮聲緝熙九重之聖學

掇珠鱗於濯錦織玉瀲以韜霞

衮衣明日月硯龍騰禮樂三千彩筆染雲煙金馬跨瀛洲十八

儒流生士類騰

滿一歲而爲眞式嵇漢制候八磚而入直增煥唐儀

旣屢直於禁林果正名於內相

紅藥翻階昔旣勞於久假紫薇伴直玆果慶於爲眞

三千字日未斜九萬里風斯下

仙嶺提王應久虛之妙選玉人馳騎舉迅召之彜章

淪閣之對紫薇翰林之逼華蓋

潄齒姚江蜃車散樓臺之气尋蹤禹穴龍宮徼杖履之榮

人稱儲相世號登仙

五題詩賦粉署對太乙之靑藜六絕文章淸班夾玉皇之香案

光騰北上慶集中朝

大哉王言將鼓天下之動儼然人望方極儒臣之榮

式重楓宸簡注聿躋翰苑淸華

北閣藜光午夜輝騰東璧西江晝錦除書價重南金

北書光奪乎靑藜視艸聲郁於白虎

警聯

攀坡視艸詞源決東海之波禦苑簪花春色簇上林之勝

願附緇衣之好喜傳圭瓚之文

君命王程驪駒奮幽燕之嶺皇居帝裏彩鷁躍金馬之津

扈六飛而視艸供十吏以濡毫

驚人妙語曾聞禦柳之飛花滿地淸陰第想垣梧之依竹

五花散而成文九苞紛其絢彩

撰詔艸若湧泉惟陸相始當於機務

發徳音如時雨必韋公乃福於生人

視周漢之文章可無愧矣如常楊之制誥其猶易諸

名專翰苑之王人實冠淸都之侍從

形容王度神化麗乎丹靑粉澤典章盛美允乎天地

鑾坡推再入之榮寶帶佩重金之渥

職仍視艸淸資不攺於北門位益近槐舊制別居於東閣

方煉石以補天行從龍而夾日

蓋手抉云漢曾飾昭回之章矧世掌絲綸素擅坦明之制

公望揚於東禁霽色起乎天庭

韜涵雅訓蓋生不未見之書刊削塵言有古人所不到之妙

世掌龍綸榮躋鰲禁

結聯

瀛洲亭上願分磚影之光太液池邊聽掣鈴絳之響

風味醞伊周之鼎聲華劘董賈之墻

院中驚見猶可爲令狐綯之先門下平章始可爲李徳裕之賀

才名無敵學業有宗

其出如綸其出如綍安能久居此乎

用汝作霖用汝作舟斯栱而俟之且

東觀朱明竊憶鶯簧遷上苑石渠綠潤遙通鯉素達淸華

共慶太平有象也知光景無邊

文蜚繡�端宜登學士之堂養湛木雞詎止得舍人之樣

七制是亦假途百王卽聞當路

巖封頗劇曾聞治比烹鮮鴻庇匪遙猶幸鞭能及馬

恍若天花之爛熳楚然�錯之陸離

天方授楚奉圭而問江漢諸姬帝曰弼予秉鈞而將霖雨天下

謬從吏幕幸出師垣

○詹事府【唐開元三年上謂宰相曰朕每讀書有所疑滯無從質問可選儒學之士使入內侍讀乃以馬懷素與褚無量更日侍讀正元十三年攺麗正修書院爲集賢殿書院選耆儒日一人以質史籍疑義置集賢院侍請學士侍讀直學士本朝太宗始用著作佐郎呂文仲爲侍讀眞宗咸平二年以楊徽之夏侯嶠並爲翰林侍讀學士先是侍讀名秩未崇直宗首置此職擇耆儒舊學以充其選班秩次翰林學士祿賜如之設置廬於祕閣侍讀更直侍講長上日給尙珍膳夜則疊宿多召對訪問或至中夕天禧舊制凡侍臣皆賜坐講者別設本於前侍讀初無所職但侍立而巳自宋綬夏竦爲侍講始令讀唐書一傳元丰官制廢翰林侍讀侍講學士不置但以爲兼官然必侍從以上乃得兼之其秩卑資淺則爲歲春二月至端午日秋八月至長至日遇只日入侍邇英閣輪官講讀元佑七年復增學士之號元符元年省去建炎元年詔可特差侍從四員充講讀宮遇萬機之暇令三旨就內侍讀】

侍讀

侍講

侍讀

老成端士【四朝國史趙彥若傳元佑初將啟講筵宣仁後諭執致云陸佃蔡卞皆少年宜用老成端士乃以彥若兼侍讀】戒利口覆邦家【言行錄司馬溫國文正公遷侍讀學士進讀通鑑至蘇秦約六國從事光曰秦儀爲從橫之術多華少實無益於冶此謂利口之覆邦家者也】召對訪問【會要先是侍讀其名未崇眞宗首置此職擇耆儒舊學以充選班次翰林錄賜如之設直廬於祕閣侍讀更直侍講長上日給尙食珍膳夜則疊宿多召對訪問或至中夕】諮訪政事【會要孝宗隆興元年十一月命經筵官逓宿學士院朝夕宣召商確古今諮訪攻事】問以經書【編年備要太平興國六年上聽政之�日閱經史始用著作佐郎呂文仲爲侍讀常出經史命文仲讀之文仲與侍書王著更宿而書學葛端亦直禁中每暇日多召問文仲以經書著以筆法端以字學】

侍講

侍經內殿【路隨制祗事穆宗侍經內殿敷堯舜之大典暢周孔之遺風雅言玉瑩奧義冰釋】錄勸講箴【言行錄李文簡公燾字仁甫乾道中兼侍講以經筵少開錄趙師民勸講箴以諷並及仇士良不欲人主讀書近儒生之說】賜宴東宮【堯佑元年賜宰執經筵官宴於東宮上親書唐人詩分腸之以講論語終篇也】簡而不煩【仁宗嘗命侍臣講毛詩而諫官余靖疏曰天子之學與臣下不同惟當撮前經之樞要復先王之軌範簡而不煩爲得其術並分紀】西學侍臣【東坡謝表西學士賢玷侍臣之髙選】陳正心說【言行錄範忠宣公純仁子堯夫元丰中除兼侍講公語人曰國之本在君君之本在心人君當正心誠意以仁爲體使邪僻浮薄之說無自而人豈務章通句解以資口舌之辯哉及在經筵進講反復開陳其說】奏專勤四字【言行錄王巖叟字彥霖因侍講筵奏曰陛下退朝何以消日應曰看文字對曰陛下以讀書爲樂天下幸甚大抵聖賢之學湏在積累積累之要在專與勤四字是積學之要願畱聖意】

起聯

金華翠幄

經緯帝幄

疏恩龍墀進侍虎觀

恩渙綸闈道尊經幄

虎門氈廈

前席榮超禁苑宣麻望重詞林

實分吾榜之光敢裁遠道之素

儒林稽古國重得賢

儲言奉翼丕弘相導奇勛師立崇嚴雅冠淸華妙選

黜霸尊王之學適今博古之才

儀宸耀采倚鰲禁以談經端尹升華直鸞坡而翊震

秇苑早標赤幟木仄夜掌黃麻

警聯

五百年名世徳巳簡在帝心二十載禁材天之將降大任

匪稱手於儲坊實跂足於槐席

王人求多聞益懋緝熙之學賢者告善道居多啟沃之忠

徒控地於枋楡共回春於黍谷

升班月殿極平生儒者之榮勸講金華如者師臣臣之重

別妍媸於倚馬校工拙於雕龍

有謀告後獨髙�省之風以微名王益重虎門之望

於從容暇豫之時有諮訪討論之益

視王堂之艸遠追五盤五結之遺說金華之書盡洗諸子百家之陋

出綸天闕執帙露門

蓋掌中抽筆夢巳驗於登瀛而閣下標槐兆貿先於卜相

惟度生之龍象卽瑞國之龜蛇

令五日一至朝堂實外倚潞公之任重欲大遼毋開邊隙恐再勞司馬之居中

結聯

讀倚相典憤之訓正賴眞儒運子房帷幄之籌佇躋近輔

允資純繹之功卽慶登庸之拜

視君如腹心勉就月將之學相王爲左右佇觀辰告之猷

羽翼必鑑華箴腹心佇和鼎味

稽古之榮不羨陳庭之車馬不寐而喜亟憑奏記於鱗鴻

誰謂望壇有殊陟岵

嘆吹笛於五溪誰問柯竹探藏書於二酉倍憶杖藜

玆當報政三年用敢輪情一縷

朱輪引艸願言瞻十八於瀛洲白雪飛花敢謂和數千於郢路

千里瞻依八行申侯

其小夫之牘輒修敬於中涓爲王者之師嗣馳神於光範

齊超霧豹之奇共赴雲龍之會

翰院代絲綸夙檀淸華之秩經筵承顧問丕弘夾輔之功

借帡覆以玉成邀河潤而錫類

班冠玉筍筆宣呈澤酒春霖院置金鑾衣惹�香柂瑞錦

足步人傳之日身依五朵之云

○吏部

尙書

侍郎

郎中

尙書【歷代漢有選部尙書見吏部門魏攺選部爲吏部專掌選部右於六曹尙書宋置二吏部尙書廢五兵尙書尋復舊名齊梁陳后魏北齊皆曰吏部尙書後周依周官置大冢宰卿一人七命隋復曰吏部尙書六典注自漢及魏授此職者咸云吏部尙書若授諸曹尙書直云尙書然此官歷代班序常尊不與諸曹同也六典自魏至梁並第三等梁定十八班二多爲貴吏部尙書班十四諸曹尙書班十三唐因隋制吏部尙書掌文官選舉龍朔二年攺爲司列太常伯咸亨初復舊光宅元年攺爲天官尙書神龍二年復舊天實十一載攺爲文部至徳張昭爲尙書獨掌京官七品元丰官制行以審官東院歸吏部尙書左選審官西院歸吏部尙書右選四朝志官制初行詔除李淸臣焉職略尙書從三品掌文武選之事而奉行其制命凡天下員闕具注諸籍月取其應選者揭而書之集官注擬考其閥閱以定可否凡選授封爵功賞課最之事皆所隸郎官驗實而後判官焉若有疑不能決則稟議於尙書省同與奏事官同上殿建炎詔六年惟吏部備官余長貳互置題名】

凝重剛方【周平園集晏惇復字景初權吏部尙書公素剛嚴爲世所憚及居天官秉心益公執法甚固請謁不行親戚故舊有以書至視其封題有並及固字都卽卻之不納惟務抑饒競淸流品甄敍人物區別賢一時銓總號稱烎允中興以來凡四選格法多公所裁定士無流滯之嘆上嘗嘆曰宴惇復凝重剛方當分介然衡總有序擿發淸明事無姦滯山濤毛玠無以過之】編七司條例【楊誠齋集葉正簡公顒權吏部時七司獘事未去公乃郎中編剗七司條例爲一書或事同例異者存其一削其一禦筆褒表令刻板頒下皇兄居廣請以初除儀同應得親屬占謝差遣恩例王若純公爭之曰若啟一若絕百若純至矣帝從之始有人用意公在吏部二年士大夫之攺秩者詣曹者會課者行賞者吏皆不得豫時人謂渡江以來銓選平允惟晏與葉乾道元年七月召對便殿賜坐賜茶禮異他日帝曰吏部條例朕亦置一通在禁中又問卿當官以何爲先對曰以公�爲先帝曰卿官無忘此二字後五日除簽書越二日兼參政】舉扇一揮【南史蕭子顯爲吏書負才气見凡流省客不與交言但舉扇一揮而巳衣切恨之】畫地作餅【魏諸葛誕鄭揚等馳名譽有四窻八達之詔選舉莫取有名名如畫地作餅不可啖也】山公啟事【晉山濤傳濤爲吏部尙書前後選舉周徧內外而並得其才除尙書僕射領吏部濤再一選職十有餘年每一官缺輒啟擬數人濤所奏甄拔人物各爲題月稱山公啟事】先徳行後文才【隋書牛弘爲吏部尙書其選舉先徳行而後文才進用多稱職吏】先性行後言才【盧毓傳爲吏部尙書毓選舉先性行而後言才黃門李丰常以問毓毓曰才所以爲善也大才成大善小才成小善今稱其有才而不能爲善是才不中器也】

發聯

寵鍚綸言峻登文部

光膺宸綍進長天官

峻長六卿增崇八座

南曹左曹

光奉制書峻躋常伯

出綸中禁曳履甘泉

簡在宸衷擢司銓部

起聯

法座騰輝淸望膺在心之簡鈞揆錫命良弼應肖形之求

信孤忠之上乃百辟之具瞻

蓋得天下之大老彼將焉歸以至國人皆曰賢夫然後用

永儀百辟之刑大副九重之眷

天曹首啟端槐髙八座之榮班云閣旋登負扆眷三朝之元老

洞識羣才思兼四事

事叢任重實通四選之權地近班髙獨處六曹之長

登庸之路廣�奔競之風盡月

稽諸周制天官同冢宰之名參以唐規政府總吏銓之事

百辟仰承衡鑑一人素鑑精忠

冠六卿而統百職獨髙曳履之班孰三銓而定九流競起彈冠之譽

悉由自照盡屬栽培

銓曹持九品之衡久精綜核吏部爲六卿之冠蓋顯登庸

進賢退不肖嘉善矜不能

警聯

夙承眷於帝心蚤著簡要淸通之譽藉恢張乎羣目畢收方圓曲直之材

人傑地靈

都羣卿而秉鑑尊則稱天貫八座以題才平還似水

允爲喉舌之司實作股肱之漸

仕版莫盛於此時孰當任責治人何有於獘法士以易公

仰北斗以同尊列上臺而顯象

觀泰階之接武兼非啟事之山公佇逵路之特衡復見佐時之伊尹

六符允正四海克均

周書分聀列冢宰於天官唐制任人兼吏銓於栢府

參藩特轉於小臣入彀深激夫太宰

金鏡長懸巳重四銓於賢路鉛刀再割猶思一補於聖朝

實鑑冰壺畢照榱題梁棟兼收

結聯

望霖雨之澤正同海內以傾心仰星辰之光輒貢緘�而伸慶

𨿽入座崇隆而百僚推服

尙書之爲喉舌浸具師瞻執政之猶股肱佇專國秉

大臣法而小臣廉賢人親而姦人遠

天官之長六卿暫煩�屬人主之論一相卽聽輔臺

藉淸輝而垂未照餐瓊液而沂仙源

聽曳履之聲益賴謀�之告漁揚庭之號佇膺鼎鼎之調

倘不靳霏珠玉寧敢自負甄陶

拙於進取有愧三十之美莊忍未棄捐或堪�百之除吏

雅荷上臺之庇謬膺左轄之司

侍郎【本朝選人屬流內銓小使臣屬三班院元丰官制行以流內銓歸吏部侍郎左左選元丰初禦史舒亶言天下選人名在吏部者且萬人索其家牒以式注籍時將攺官制先詔流內銓稱尙書吏部官制行歸吏部侍郎左選以三班院歸吏部侍郎右選三班院舊例置局禁中嘉佑間出之熙寧一年罷主簿元丰初又詔與審官東院流內銓各省主簿一官制行歸吏部侍郎右選侍郎從三品掌文臣未攺�者凡始命或有殿負皆試而後選若應遷格則團甲同郎官引見於便殿稟奏攺官右選掌武臣未朝者凡所任而試升不中等及巳入官而未應選者皆物注正闕若選路分都監將官合門祗候都總管司承受皆以名上樞密院視朝入閣則執文武班簿對立官制尙書侍郎通制曹事奏事則同班惟文選分領四選有所論奏則各以選事同所隸卽官上殿初置二員蘇頌左選李承之右選】

持心近厚【樓攻媿集趙粹中字大雅遷吏部侍郎愛惜名器而持心近厚有蜀士數人當攺秩而吏以微文沮格累歲公立爲申攺有恩科得官而復哀病求赴銓量公慰藉周至或問之曰一官姑以慰其蹉跎待次尙數年何忍沮之聞者感嘆】升擢孤寒【仁宗實錄陳堯咨謚康肅判流內銓舊制選人皆用奏舉乃得攺京寺官而士有孤寒不爲上知者堯咨特爲陳其功狀而升擢之】銓衡之任【通典唐掌選部流內六品以下官是爲銓衡之任凡初仕進者無不仰屬】獎用皆一時秀【唐王丘傳遷丘吏部侍郎典選復號平允其獎用如孫逖張鏡皆皆一時茂秀】省內以爲神明【唐會要天官郎中李至遠權知侍郎時有選人姓刁又有王元忠並被放乃密與命史相知減其點畫刁攺爲丁王攺爲士擬授官後卽添成文字至遠一覽便曰今年銓覆萬人總識姓名安有丁士姓者此必刁某也省內以爲神明】玉山照人【晉裴楷爲吏部侍郎風神髙邁容儀俊爽時謂之玉山照人】端坐西齋【蔡擬爲吏部侍郎常端坐西齋非素貴名流罕與交接】不負朝廷【吏部侍郎鄭果注韓思復爲太常博士元希聲爲京兆士曹嘗謂人曰今年得韓元二子則吏部不負朝廷矣】

發聯

疏榮昕陛擢貳天官

寵頒帝制榮佐天官

拔茅得雋結网不疏

小宰銓衡

冰壺朗照水鏡澄花

中丞作命小宰得賢

起聯

帝倚老成之重將求舊以圖新士知鑑裁之公必舉直而錯往

惟庶官於治固聖主深知

東璧之萃羣玉久進長於天蓬天官之冠六卿亟躋榮於小宰

冰鏡朗靑雲丹衷輸魏闕

八座首推賢銓鑑勛崇帝闕五年今報績陟明恩藉天曹

姓名久覆金甌鼎鼐需調玉燭

治教熙明藉老成而合袣扶風廣運賴碩輔以匡時

法三光而先鵷鷺象五嶽而首公孤

三臺四輔躬赤紱以匡時北闕南都象紫微而並峙

其快持衡成偉業直看曳履著弘聲

法從疇庸久稔六聯之望天官與選獨髙四禁之班

蒸蒸皆有道之彥濟濟盡吉士之英

儒館細書卓爾天蓬之望銓曹典選兼玆小宰之榮

式孤忠而貞雅度資妙簡以得眞才

文昌政事之本原莫髙選部法從朝廷之羽翼尢貴貳卿

甫見風淸四牡倏看星轉三銓

惟九流人物之凡必區以別矧六典邦家之要將舉而行

秦誓表其休休周詩頌其濟濟

警聯

婧如水鏡豈容一毫之或欺公若權衡何有十年之不調

日趍龍尾之間名列雞翹之從

抑秉公心而造士遠迢啟事山濤是惟勵節儉以風僚共擬柴車毛玠

貞心瑩白皎乎秋月冰壺正气崚嶒凜爾歲寒松柏

旣資精鑑以審官尢俟嘉猷之告後

稱當年精義之公判行朱紱佇此日禁途之武身到黃扉

明一代之憲章寄四銓之刀尺

結聯

前馬后盧寒素洽彈冠之喜左周右召邇遐指調鼎之期

望衮衣之信宿喜大廈之帡幪

爲國得賢旣巳坐淸於流品得時行道自能參幹於鈞樞

曩趍有道之門獲承無隱之教

君子在內自然表著之尊大匠輪材嘗出銓衡之外

實賴二天而庇覆惟從五晦以優遊

人惟求舊姑小試於銓曹道之將行卽峻參於揆路

參贊密勿之玄俯恊引領之雅

事問髙崔嘗辱舍人之疏筆才慚是籍倘依吏部之師門

闥望論思之益人賴銓選之工

郎中【本朝元丰官制行置吏部串四人尙書選二人侍郎選各一人參掌選事而分治之凡序位有品選官有格分任有職寓祿有階皆以事稽考審核其狀質成於長貳而後行焉建炎三年詔三選各一員】

部無畱事【丁未錄晁補之字無咎爲吏部郎中有嶺夕爲獲盜八人法當攺官考功爲獲盜不同處曲沮其賞持之不決尉客京久窘甚詣公訴之公憫然一日當奏卽爲上之七日得遷官於是吏畏服部無畱事又見張文潛集】躬閱案櫝【言行錄傳察爲吏部郎中最號煩劇在職者畫諾而巳公取案櫝躬爲省閱每至申刻方歸日以爲常使臣咸悅出入望之人皆以手加額焉】聞卿直諒【開平園集胡銓謚思簡入對乞修徳結民心煉兵觀虜釁上曰久聞卿直諒拜吏部尙書郎宮】知卿學問【樓攻媿集陳傳良奏事入修門須鬢如雪丞相畱公止一見嘆曰幾年陳君舉尙可使外補邪奏畱爲吏部員外郎初對上曰卿去國幾何時朕欲見卿久矣知卿抱負學問深醇有所著書進來時上臨朝淵默罕有璽語公敬謝而退以周禮說進擢祕書少監】

發聯

天官襟領銓部樞衡

大廷分命小宰登賢

參訂禮文式司誥命

髙保賢豪

起聯

君門遠乎萬里久宣使者之威天官長乎六卿進陟郎闈之峻

表諸司之上總六敍之尊

髙潔止談風月不私詹事於門人賢豪奔走光塵無復滯才於天下

顯膺綸綍進幸銓衡

幸門絕履何煩插棘編籬仕路彈冠行見拔茅連茹

南宮箋奏之司西府基命之密

警聯

衣繡春歸畱甘棠之蔽芾拾綾夜直對嘉木之婆娑

周家量六卿之職漢世表百司之儀

風飄水浮夢舞江頭之逆旅天髙星遠心降省眼之英遊

小宰以貳天官長吏實參丞相

門前有棘迢迢風月之談李下無蹊朗朗冰壺之鏡

以抑華崇本之志推獻可替不之忠

佐雲間之理蓮幕初塵懷江左之風蘭芬密邇

澄銓綜於九流參論思於四近

士推冠冕誰與共駕而馳國借銓衡惟任虛中以照

恆慮弗周於延訪靡才不入其陶鈞

結聯

度徳以命官用備股肱之寄知人而善任益羅師濟之英

佇見鈞調萬品永言翊贊三朝

拜赤管瑜糜之賜未足爲榮�紫詔玉璽之封卽應有命

盻中天之徳照沾大地之慈波

○戶部

尙書

侍郎

郎中

尙書【本朝戶部判事一人以兩制以上充凡戶口田產金穀食貨之政令皆歸於三司三司謂塩鐵戶部度支也本曹但受天下之土貢元會陳於庭而巳元丰攺官制罷三司歸戶部左右曹而三司之名始泯矣初除安燾爲戶部尙書戶部掌天下人民錢谷之政令貢賦徵役之事以版籍考戶口之登耗以稅賦待軍國之歲計以土貢辧郡縣之物宜以徵榷抑兼並而佐調度以孝義婚姻繼嗣之道和人心以田務劵責之理直民訟凡此歸於左曹以常平之法平丰凶時斂散以免役之法聯比閭察盜賊以義倉賑濟之法救饑饉卹難阨以農田水利之政治荒廢務稼穡以坊場河渡之課酬勤勞省科率凡此歸之右曹其屬有三曰度支上拱奉賜及邦國經度會計之事隸焉曰金部貨賄出納之制及權衡度量領禁之令隸焉曰倉部凡國之倉廩儲積及其給受之事隸焉尙書掌軍國用度財賦出納州縣廢置升降凡四司所治之事侍郎員外三司官領之獨左曹事那豫專隸所掌侍郎若事屬尙書而尙書不能直則受其訟焉大享祀薦饌則尙書奉俎豆福徹之朝會則奉貢物闕則侍郎攝荷舊三司使卽今監管督三司副使卽今侍郎其權發遣副使卽今權侍郎管三司判官推官及判子司官卽今郎中員外郎之任元佑元年門下侍郎司馬光欲令戶部尙書兼領左右曹而舊三司財用事有在五曹寺監者並歸戶部則利權歸一詔尙書省立法左右曹錢谷尙書兼總周知其數量入爲出而制國用焉】

文士掌邦計【長編李常字公擇號山房爲戶部尙書常文士少吏幹或疑不勝任以問司馬光光曰使此人掌邦計則天下知朝廷非急於徵利貪吏望風掊克之患庶幾少息】裁冗廢置局【韓忠傳忠彥字師村謚文定召爲戶部尙書府時元佑會稽錄初成入狹而用廣忠彥憂之因言斂節財用遂裁省冗廢置局於戶部】號內宰相【��佐明皇平內難爲戶部尙書帝於琚眷委特異豫大政事號內宰相】得二人何憂【晉書初初魏文帝置度支尙書專掌軍國支計朝議以徵討未息動須節量及明帝嗣位欲用安平王孚問左右曰有兄風否答曰似兄帝曰吾得司馬懿二人復何憂得度支尙書】

發聯

渙汗王庭晉長民部

疇庸版部正位文昌

榮奉贊畫擢升計會

地官計省

官崇主計位列司元

河淸海晏食足兵彊

欲裕邦儲就升計省

民曹版部

起聯

北斗髙懸七省轉漕供上國西臺峻陟兩淮宣撫衛中都

巳見規恢長策佇觀斡運大鈞

勛崇民部眷渥於南離簡懋帝心尊侔於北斗

培千百年之命脈休億萬姓之生靈

乃立地官以佐王卓然稱職不有君子其能國僉曰得人

尙聯常伯之班今總大農之政

總九職以主財坐底南風之阜運四方而賦政益知北斗之尊

官儀如舊帝命維新

警聯

生財有大道豈心計之徒勞足國在富民無頭會之橫取

正常司於九扈空每戒於二東

鞭算笏畫豈管晏之功復許乎貫朽粟陳匪晉楚之富可及也

本末源流金刀泉布

憂杼軸正空於今日一腔獨有葵心欲脂膏漸實於斯民萬姓都無菜色

司元版使

轉輸上國七省奉節制以不愆擁護中都兩淮恃保障而無恐

國家命脈民社吁謨

曳革履而朝趨坐致金錢隨地湧珥華簪而宵算還瞻圜府共泉流

民力竭矣軍餉紛然

結聯

考均土之周官旣符令典拜富民之漢相卽慶成功

抱下情而屯積荷長者以謙施

偉略經邦俾儲林竽天府精忠體國爰專柄於地官

奠九土以綱維綜十倫以剸割

侍郎【本朝戶部之職皆歸三司元丰官制行戶部始總邦計置侍郎二員左曹五案右曹五案紹興四年七月詔戶部侍郎二員通置左右曹職事以權吏部侍郎劉芩有請故有是命】

版部【初寮除李木制俾參版部之繁】地官之貳【南丰擬下制民產上經國用地官之貳實參總焉】國之材臣【白居易張平叔戶部侍郎制張平叔國之材臣也�能析秋毫畏如夏日司會逾月綱條甚張況師旅未息調食方急倚成取濟非爾而誰】不結私恩【李絳爲戶部侍郎憲宗問曰戶部比有進獻至卿獨無何也絳曰將戶部錢入進內藏是用官物以求結私恩上嘉其職】左戶【唐戶部侍郎有二員判使按者別一署謂之左戶元和後選尢重宰相多由此進崔羣旣相孟簡代之】周小司徒【常集授戶部侍郎二員通治專判度支制周有地官小司徒佐敷五教魏度支尙書以濟軍國之用收存餘地然後兼之】罷開河減水之議【通略元佑五年主議者執開河減水之策戶部侍郎蘇轍上疏諫曰臣爲戶部右曹云云戶部休戚計在此河若復緘默誰當言者惟斷在聖心盡罷其議】授以耗書【元禎崔稜授戶部侍郎制授以耗登之書仟陳生云】

總聯

渙渥詞垣升華版部

一札宸庭貳卿計省

對揚帝命進貳民曹

人樂子輸不見催科之擾宮享其逸勝肩撫字之勞

駿命寄軍芻之重鴻猷作飛挽之勤

實倉廩充府庫固期足軍國之需易田疇薄稅斂尢願致民間之富

位正司農東宮異數

惟侍從論思獻納言極忠嘉於貨財本末源流知爲詳密

總九職以主財運四方而賦政

出範蠡計然之半策用之不窮數鄼侯劉晏之諸公作者可及

宰相領度支皇朝求輔弼

方錢谷出入之間或躊躇於廟堂而薄書期會之文且旁午於郡縣

周司徒唐賢相

弼五服而至五千聀嚴民部亞六官而屬六十權重邦卿

佇疇活國之勛亟正富民之拜

蓋將蘇民瘼於膏盲之餘是必計國用於源流之地

漢常尊於相計晉尢重於度支

荷方佩紫巳觀君臣同徳之歡粟倚腐紅寧復上下交徵之患

簡注所歸士民咸慶

郎中【漢尙書郎四人管戶口墾田天朔監爲戶度支魏有左民郎曹晉兼置右民郎曹唐晉而下有民部曹梁陳爲左右部後魏爲左戶曹部北齊有左右民郎曹隋初置侍郎二人焬帝攺曰民部郎唐爲郎中髙宗攺爲戶部龍朔爲司元大夫後復故掌戶口土田賦役貢獻蠲免優復婣婚繼嗣之事以男女之黃小中丁老爲帳籍以永業口分園宅均其土田以租庸調斂其物以九等定天下之戶以爲尙書侍郎之貳其後以諸行郎官判錢谷而戶部度支郎官失其職矣】

世號郎官家【韋維傳維爲郎乃蒔桺於庭及虛心兄弟居郎省對之輒斂容自叔謙後至郎中者數人世號郎官家】詞理愜當【隋書髙構轉民部郎中時有叔侄爭嫡尙書省不斷朝臣之議不決構斷而合理上以爲能勞之曰我聞尙書郎中上應列宿觀卿才識方知古人之言信矣嫡庶者禮教之所重我讀卿判數徧詞理愜當意所不能及也賜米百石由是知名】气岸髙雅【武儒衡遷戶部郎時皇甫鏄以宰相領度支剝下益上儒衡上疏論列儒衡气岸髙雅論事有風采】二妙【韋維字文紀爲戶部郎中善裁剖時員外郎宋之問善詩故稱戶部二妙】詩名【唐盧綸爲戶部郎中有詩名於貞元中與李端司空曙之徒名爲十才子形於圖畫以美其名】考堂【唐張博濟爲戶部郎中部有考堂天下歲會計處轉淸廢爲員外郎中廳事別取都水監地爲戶部考堂】賞其淸俊【唐戶部與吏部鄰司時吏部移牒令戶部列棘以備交通呂太一爲戶部員外郎答曰眷彼吏部銓總之司當須簡要淸通何必設籬樹棘省中賞其淸俊】

總聯

彤墀拜命畫省趍班

帝廷錫命郎省司均

擢位郎潛典司邦計

得百姓心如古人稱日之日進司農氏計國家有天之天

佇自地官發軔行瞻天府提衡

足遠塞之軍胥慰天子彊場之慮寬大東之民力爲朝廷根本之國

三年報績一考受成

帝問錢谷幾何暫煩計省人謂銓曹最峻行借名賢

聀列地官之屬利均天府之藏

覆錦光中綽著潛郎之望算鞭影裏仰參計相之權

財用實參於均節歲時專在於度支

地官之屬首居時俊之科人曹之郎實佐邦財之掌

曳蘭佩而主版曹借牙籌以資閭合

詣倉視事河南追河內以齊聲滅火止風江右與江陵而並譽

風淸淮甸月照商舩

髙華聯振鷺考堂席遜無雙縹緲近翔龍粉署綸宣不口

遺愛不下鄭僑雅操猶然淸獻

運籌國計足追古之酇侯樽節民財洵當今之劉晏

先從地部以持籌暫向薊門而督儲

直淸切含香之省忠結主知展從容握算之長歡關國計

督公儲於淮甸建使節於濠梁

曾孫之稼無倉十箱萬之求粟米之徵切用一緩二之望

是以瀉猷茂著因而駿譽綸宣

監臨自江以南坐鎭素絲之望驟馳從天而下行稽紅粟之陳

國計無憂民生有幸

省裁當日一腔原是葵衷借盡自心萬生可無菜色

此日望爲武庫他時位佐文昌

掌中盈縮千百年國脈攸關心上約浮億萬載生靈是系

固顯象於九圜史楊輝於八座

內幣爲國家根本之地當扆遴賢中年有唐虞筋力之臣度支受爵

儲精天府專柄地官

民之攸曁棠蔭早芘於出麾王曰遄歸版部特殷一枘召

元屬天官典劇乃緣地部著勞

偉略經邦俾儲材於天府精忠體國爰專柄於地官

散之易而欽之難積者寡而用者眾

玉筍班行著霜橾於民部皇華使節分星象於益州

霄漢徹含香之對星辰崇曳履之班

鑿井耕田𨿽自忘於帝力斷金倚玉尙欲結乎遐心

應無神鬼爲輸賴有日星垂憲

蓋南都視漢之關中僉謂斯民國本乃版曹恃今之蕭相帝曰往惟爾欽

擢貳宣綸

趙謙光之優望文應列星宋之問之能詩時稱二妙

人推公輔之器帝優錢谷之臣

輕重貨錢此日上議郎之對幾何綬獄他時辭宰相之知

敷五典擾兆民統百官均四海

四六鴛鴦譜卷之五終

●四六鴛鴦譜卷之六

表類﹝三﹞

◆表類﹝三﹞◆

禮部

兵部

刑部

工部

行人司

鹽運司

○禮部

尙書

侍郎

郎中

尙書【本朝禮部判部事二人以兩制反帶職朝官以上充凡禮儀之事悉歸於太常禮院而貢舉之政令領於知貢舉本曹但掌制科舉入補奏太廟社齋郎室長掌座都省集議百官謝賀章表諸州申舉祥瑞出納內外牌印之事而兼領百官焉元丰攺制職掌如舊凡禮樂有所損益之事則同太常寺大事則集侍從或百官議定以聞若有事於南北郊明堂籍田禘祫太廟薦饗景靈宮酌獻陵園及行朝貢慶賀宴樂之禮則承詔舉其儀物前期戒有司辦具卽上冊寶及封冊禮命亦如之凡天下選士具注於籍至三歲貢舉考驗無冒濫乃聽預試凡大禮生辰后妃親王以下所推之恩公主下嫁宗室冠婚喪祭之制及賜旌節童服冠帔旌表行之法例皆主行之大祥瑞則朝參官詣閣門表賀余於歲終條奏其屬有三曰祠部禮典醫政道釋祠廟之事隸焉曰主客蕃國朝貢及國信禮物之事隸焉曰膳部牲酒膳羞宴設給賜之事隸焉尙書主禮樂祭享貢舉之政令而侍郎爲之貳郎中員外郎參領之時𨿽正名尙書猶未除人元佑六年以梁燾爲禮部尙書建炎三年詔鴻臚寺光祿寺並歸禮部】

卻西蕃貢馬【蘇東坡三馬贊序元佑西蕃有貢駿馬汗血者事下禮部軾時爲宗伯判其狀云朝廷方卻走馬以粠正復汗血者何所用事遂寢】議功臣配饗【通略丰稷爲禮部尙書哲宗升祔議功臣配饗稷以爲當司馬光呂公著或者謂二人得罪於哲宗廟或不可用稷曰止論其有功於時爾如唐五王配享中宗豈非得罪於中宗者哉】論髙麗市書【通略髙麗貢使請買書籍朝廷以故事盡許之禮部尙書蘇軾言漢東平王求諸子太史公書猶不許令可許乎詔曾經買者許依律】以報讜言【唐陳叔達人宗時拜禮部尙書初建成元吉疾�太宗陰行贊毀髙祖惑其言將有貶責叔達固諫乃止至是太宗勞之曰武徳間公一公有讜言故以相答】

起聯

春卿宗伯

秩宗禮臣

申命秩宗正班常伯

疏恩天闕正位春曹

詞垣晝永含毫散紅藥之光書觀夜淸披帙映靑藜之色

茂著東官之望副參南省之儀

禮樂自天子出左右欽承籩豆則有司存賓僚贊相

植本昆山片玉根移松嶽三花

況金蓮夜燭遨遊帝所於蓬萊乃於筆春暉兼攄綸音於翰苑

惟寅惟淸典禮典梁

艸玄楊子飛花半撲於琴書著屐謝公積想素勤於朝野

喜國事之更新慶君子之道長

蓋春曹六十久虛長伯之司而曲禮三千實待修凝之傑

泰幹步於丹霄姤離光千靑殿

秩宗北斗特需玉柱以擊天寵渥南宮佇覆金甌而秉軸

占泰階之有象仰道脈之彌尊

警聯

調神鼎之氤氳蘭芬自馥播未弦之愷弟筠抱彌鮮

和上下而治神人經國家而定社稷

帝簡秩宗秀徳刑儀刑於舜日世崇風教修容普揖讓於堯天

汝作秩宗吾從先進

華階檀宗伯之尊望迥寅淸畫省仰淸畫省仰帝臣之重

祀地郊天之典朝日夕月之儀

商鼎調元三禮系塩梅之偉望虞門登俊九重徵巖穴之眞儒

八座之策勛六符之張本

髙麗市書蘇軾愛漢事而入諫功臣配饗丰稷引唐典以獻言

南宮呈瑞景東壁燦靑藜

翺翔禮樂極吾儒稽古之榮矩鑊車書軼宗周司文之盛

屹若擎天一柱隱然負海六鰲

蚤掄國秀蜚玉樹之英蜚穎出朝賢檀金閨之妙譽

射策虹橋第一橫經虎觀無雙

結聯

�地鄰仁裏夙殷賀廈之忱而天遠容臺莫遂掃門之悃

配四象以調元兆六符而啟�

君子經綸應云雷而展采大人制作炳天地以爲昭

粉滌備極其情文慚悚寔浮於感激

南山豹隱緬韻宇之髙褰東國人文借齒牙之餘緒

宗伯之任匪輕老成之求宜舊

久懷更老尙想見漢帝之隆風望气關門或可爲老■﹝日冉﹞之下役

材慚八詠學乏五章

冀北駑駘良負加鞭之意淮南雞犬永違蝕鼎之思

寧足程其功過曾何益於瑕瑜

侍郎【隋煬帝初置禮部侍郎唐因之龍朔中爲司禮少常伯掌策試貢舉及齋郎弘崇國子生等事舊制考功員外郎貢舉李昂爲進士李權所詆朝議以考功位輕不足以臨事上次年遂以禮部侍郎掌焉本朝官制元丰正名五年四月二十四日除戶部侍郎謝景溫爲禮部侍郎自始正除尙書關】

正士不宜去朝廷【中興系年錄中丞張守謚文靖除禮部侍郎力辭不拜上命呂頤浩召至政事堂中諭以正士不宜輕去朝廷守乃受命】乞攺定樂章【周益公集洪適權禮部侍郎上初講郊祀公乞筵昨徳壽宮及攺定樂章人皆謂曰禮與時得之】彗見言時政【東都事略劉正夫字徳初除禮部侍郎彗見詔求直言正夫條時政十餘事大略重名器輕賦斂戢干戈節賜予選人材惜民力鑑祖宗成憲謹持盈守成之道徽宗嘉納之】老成不沽激【紹興開呂廣問爲禮部侍郎土謂大臣曰廣問老成不沽激往時薦之者多】衝天羽翼【朱晦庵集張魏公復除知興元府巳登丹除禮部侍郎名對便殿上慰勞宣諭曰朕將有爲正欲一飛衝天而無羽翼者卿爲朕畱意當專入用】兄弟五爲禮部【唐崔氏兄弟六人邠郾鄆凡爲禮部五吏部再居米徳裏措便齋宣宗曰鄆一門孝友可爲土族法因題目徳星堂後京兆民卽其裏爲徳里社】父子同貳南省【崔挹子湜先是湜爲兵部侍郎挹爲禮部侍郎父子同爲南省副貳有唐以來未有此事】寬信好士【唐柳璟字徳輝爲禮部侍郎爲人寬信好接士稱人之長遊其門者他日皆顯於世】重於宰相【唐韋練爲禮部侍郎取士抑行華先行實嘗奏曰禮部侍郎重於宰相帝曰侍郎是宰相除安得重曰然爲陛下東宰相者得無重乎帝美其言】自常少遷【賀知章從太常少卿遷禮部侍郎兼授學士一日並謝訖謁宰臣源侍中曰賀公久著盛名今日一時加二榮命並爲學士與侍郎二者孰爲美燕公曰侍郎自皇朝以來爲衣冠之華選自非履歷淸要望實具美者無以居之𨿽然終是具員之吏又非往賢所慕學士者懷先王之道爲緒練軌儀蘊楊班之詞彩兼遊夏之文學始可處之無愧二矣之中此爲愈也】

起聯

小宗伯亞春宮

詞苑疏榮儀曹進貳

芳名久著於金甌特簡佇登夫王鉉

禮樂之對丹墀夙著鰲頭之望閶闔之開黃道直趍豹尾之班

誕膺晝接晉貳春官

星明五緯履聲動天土文昌光燭八弦斧漾仰朝端宗伯

紹芳聲於杏壇翔英聲於萟苑

北斗望尊禮樂贊璇璣元化南宮秩峻旗常冠卿月僊班

恩戴鰲而知重報銜雀以難酬

典禮樂於南宮雅重槐階之碩望振聲華於北斗親承楓陛之隆知

疏違問道愧切循墻

南宮虛長貳宮卽彤伯之同東壁衡文兩命極賀公之選

益新綿蕞之儀亟應行麻之讖

惟王使掌邦禮方新周典之修咨伯汝作秩宗遂正虞廷之命

丹靑一代明白百王

警聯

能典三禮作秩宗本是君宜之舊不離內庭至公輔旋觀帝命之新

晉貳儀曹訂盟仙籍

體伯夷之淸直凜然有玉鑑冰弦之气掌春官之和洽穆乎如金鏞寶瑟之風

由詞垣而歷宮寀久隆校文抽史之聲自端尹以晉春卿蓋懋迪徳沃心之助

太平六典巳知周宰相之有人綿蕞諸生寧若漢奉常之不古

知宣室寅淸識沙堤早築

使命冢宰而統百官無以易此況作秩宗而典三禮何以假爲

南宮聽履北闕飛纓

宗伯權尊曾攝圖書於祕府穆淸地密宜陪法從於甘泉

肇興禮樂協贊元良

蚤看花於皇路九苞翔閬囿鳳毛曁視艸於木天五色織天孫鸞錦

申命二卿典司三禮

結聯

爲帝師爲王佐三台光映星躔作霖雨作濟舟萬廈依先冷署

更辱栽培少深銘鏤

紅雲雉尾每聽中禁以縈懷明月燕山謹肅荒函而抒

望淸光於造鳳附尺素於來魚

蠻煙瘴雨但深款段之思輔義懷仁無待羔羊之祝

敬申一介微忱敢候萬年景福

問翹材之館或幸廁散樗卷曲之楶備儲藥之籠願不棄溲渤菅蒯之用

郎中【魏晉宋齊梁陳后魏北齊有儀曹郎掌吉凶禮制皆禮部郎中之職也隋禮部曹置侍郎二人煬帝除侍字又攺儀曹唐因之稱郎中龍朔二年攺司禮大夫本朝官制見尙書門元丰正名初除劉摯王子詔大朝會則尙書奏藩國貢物凡慶物若謝則郎中員外郎分撰表文建炎三年詔禮部郎官】

士林髙選【曲阜行上官均制南宮舍人士林髙選】位近司淸【公是謝表太微之星郎位甚近宗伯之屬禮爲司淸】訂禮文職箋奏【曲阜除鄧忠臣制曰儀曹部還參計禮文兼職�奏非富儒學未易處也】撰春秋謝衣表【石林燕語舊大朝會等處慶賀及春秋謝賜衣請上聽政之類宰相率百官奉表皆禮部郎官之職大觀以後朝廷慶賀事多非常例郎官不能得其意蔡京乃命中書舍人雜爲之此又不欲有所去取於是間參取首尾或摘其一二聯次比成之當時謂之集句表禮部所撰惟春秋兩謝賜衣表而巳】名表士林稱誦【樓攻媿集汪大猷字仲嘉除禮部員外郎南宮名表一出士林�誦之】論明堂合祭【呂東萊集王居正字剛中紹興元年除禮部員外郎上將祀明堂有司疑於嚴父之文公立議請合祭天地奉太祖太宗配詔禮部議是無州守臣言甘露隆圖以聞公請卻其圖勿內臺臣繼劾守奪其州】請廟祫不加尊號【言行錄劉敞字原父天子將視太祫於太廟丞相欲加上尊號公以祀部兼領名表丞相請撰表公說止之遂上疏章凡四天子得公奏曰我意本謂當如此遂斷章表不受公於是忤時相】好典故學【南吏孔逷好典故學爲齊尙書儀曹郎屢箴闕禮上曰孔逷眞所謂儀曹不忝厥職也】小儀【杜牧頃於宰執求小儀不遂】

起聯

新承天寵峻擢郎曹

先膺帝命進擢春曹

頒命龍墀升華雞省

東璧秉靑黎之炬巳騰耀於文星南宮號瑞錦之窠更分輝於郎宿

疏渥宸庭兼榮星省

南宮典禮九重嘉寅亮之勛東海守疆三載乏循良之績

顯設容臺文物發輝郎省光華

紫拯翔輝臺省倚含香之重彤闈振采淸朝振典禮之華

蔣官目人之選北門學士之階

雞省爲郎小試南宮之選奏鳳池入直行演西掖之絲綸

咨伯以典三禮貳公而弼一人

美其職則稱瑞錦之窠珍其材則爲淸廟之器

典三禮爲王制之宗司五常乃公議之主

警聯

掌絲綸於百日常繼唐人之詩記帡幪於萬間願廣杜廈之芘

典在容臺啚陳王會

屬列春官則爲下大夫之職印司禮部則有名表郎之稱

不愧秩宗之訓求摹常伯之規

臺閣上儀典司之有賴禮文盛作潤色之尢長

爍離光而羽儀上國敷賁文而斧藻太平

含香握蘭特假途於是耳簪筆持橐將不日而見之

秉寅淸而秩三禮輯玉瑞而協萬邦

結聯

晉秩春官適陽回於靑殿亮工天府知道契於紫宸

軼虞廷秩宗之選列周家衮職之同

楓扆恩深至夜分而秉燭禮文隆重每日旰以含香

黼藻侈美寰區柱石搖髙海宇

楓宸楃節揚逵路而瞻使星蘭署含香燮臺曜而懸卿月

歡騰南鷺之班望重夔龍之列

○兵部

尙書

侍郎

郎中

尙書【本朝兵部掌武舉民兵廂工軍鹵簿及蕃夷官員承襲之事凡聯其什伍而教之戰兵部武選之制效貢舉法若遣將出兵露布奏徵必告於廟其屬有三曰職方邵縣地圖蕃夷歸附之事隸焉曰駕部輦輅車乘�牧驛傳之事隸焉曰庫部軍器儀仗鹵簿供帳之事隸焉神宗正名之初尙書猶未除人元丰五年九月詔應緣邊義勇保甲事並隸樞密院其餘民兵悉隸兵部建炎三年並衛尉寺歸眞部】

實掌戎政【曰居易行�公綽制惟玆夏官實掌戎政】視事南省【唐李輔國爲兵部尙書視事南省使武士戎裝夾道】知無不言【朱晦庵撰黃�明墓志公爲兵部尙書兼侍讀每當入直上常先遣人候視至則亟召入坐語從容月餘一再見公知無不言】制軍詰禁【周禮大司馬之職掌建邦國之九法以佐王平邦國制軍詰禁以紏邦國】尙簡率【唐李懷遠除兵部尙書𨿽久居榮名彌髙簡率常乘款叚馬左僕射豆盧欽望曰公榮貴如此何不買駿馬乘之答曰此馬幸免驚蹶無假別求聞者嘆服】用九法【錢珝授陸扆兵部尙書制云周之九法歷代用焉故夏官之重髙位之虛】論制狄在民【中興系年錄兵部尙書王庶論制狄之道在於民周文王問太公以爲國太公曰愛民而巳兵書無不本諸受民者上嘆曰大臣才也遂拜樞密副使】郊祀劾後主亂行【言行錄上祀南郊蘇軾以兵部尙書爲鹵簿使上因太廟宿齋行禮畢特至靑城忽有赭傘犢車並靑蓋犢車百餘乘衝突而來公呼禦營巡檢使立車前曰西來誰何敢爾亂行曰皇后並某國夫夫大某大長公主也公卽於靑城上疏劾之明日中使傳命申勅所司嚴整仗衛】

起聯

戎曹夏官

戎部司戎

渙號辰庭升華武部

疇庸東掖率屬西曹

夏官之屬六十久虛司馬之稱武王有臣三千斯掌戎車之政

渙膺天寵晉長夏官

玉斧登壇獨握折衝之寄金臺錫命悉隆專間之權

作新牙纛之威再屹金湯之固

帷幄運籌元老奏安攘之烈絲綸錫命帝心屬社稷之臣

巍然鼎鼐元臣展也巖廊十相

六合淸夷欲至尊不憂社稷八方�劾必藩籬永固金湯

固內地之本根壯山川之保障

夔龍位次三臺八表仰羽儀之重司馬權專九伐六師總籌略之雄

威鬯華夷慶貽遠邇

警聯

鐵陣金城國家仗精神於元老蒼松翠栢夷夏瞻气色於長安

蒼生望重胡騎心寒

策失韜鈴六司倚司馬之重謀籌幃幄九邊藉變豹之功

忠獨簡於帝心命特隆於武部

二酉胸蟠語寧專於帋上四夷掌玩虜卽在其目中

肅貔貅而閒刁鬥安邊境而立功名

烏孫通譯解魋結而披衣冠赤子謳歌出水火而登袵席

遠息鯨鯢之浪屹標貔虎之威

紫塞楡關惟本兵之是倚奴酋醜虜知中國之有人

文武爲萬邦之憲精神折千里之衝

結聯

圻父王之爪牙周蓋專於九伐尙書帝之喉舌漢實次於三公

弭四郊多壘壯萬里長城

在冶在均幸不爲化工之棄物爲�爲桷願終歸匠石之棆材

龍韜貫目虎帳生風

訪詢時政采王起之謀猷議論從容顯黃巾之尊寵

筆端巧敵於金湯胸次踔踰於兵甲

常伯寵優佩摧城之寶劍司戎職暇偃太一之靈旗

具四方巖石之瞻植三公鼎足之望

侍郎【隋置兵部侍郎唐因之龍朔爲司戎少常伯光宅中爲夏官侍郎後復故舊制一員總章元年加一員掌武選地圖車馬甲械之政余見前兵部尙書門本朝官制元丰正名詳見兵部尙書門元丰五年四月二十日除許將試兵部侍郎除侍郎自此始也】

奏四事【言行錄周文忠公權兵部侍郎奏四事曰重侍從增臺諫擇諫司郡守久任監司郡守上曰皆今月要務也】條八事【東都事略許將入爲兵部侍郎條奏八事以爲兵之事有三曰禁兵曰廂兵曰民兵馬之事有三曰養馬曰市馬曰牧馬兵器之事有二曰�作曰�用】畫秦蜀形勝【北盟會編王敏節度爲兵部侍郎對便殿�陳手畫秦蜀形勝利害上大喜卽日遷本部尙書】不主和議【中興系年錄兵部侍郎張燾力詆拜詔之議秦檜患之燾托疾在告檜使樓照諭之曰北扉闕人上欲以公爲直院宜艸出燾大駭曰愈不敢出矣若使艸國書豈能曲狥意有哉燾嘗思之不過一去檜不能奪遂止】正詞折羣醜【周益公集文李文敏公邴名爲兵部侍郎苖劉反露刃宮門上登樓撫諭公亟趨前叱苖劉等凶熖稍息公扣宰相朱勝非問計策傳等皆在公反復鐫詰人爲公危公無懼色太后垂簾勝非奏變故以來能助朝廷者惟李邴鄭殼乃除公翰林學士上賜親禮略曰卿毅然正詞气折羣醜萬眾動色具臣靦顏】不兼二事【東萊集王居正字�中遷兵部侍郎兼直學士院公辭曰臣愚不足以兼二事願盡力佐司馬不受直院】有文武材【唐太宗以洪楊禮有文武材擢爲兵部侍郎入參機務出�眾攻戰大臣曰越公兒郎故有家風矣】有大臣器【韓臯資質重厚有大臣器號稱職】父子同爲省貳【唐崔湜爲兵部侍郎父挹爲禮部侍郎父子同爲南省副貳自唐來未有】

起聯

決武吏之計章韎韋自肅料邊庭之情實氈帳皆驚

洛下皆知司馬南陽共號臥龍

望隆方叔壯猷克濟乎南徵聲茂韓公寒膽騰謠於邊圉

參武部之五兵��官之九伐

元戎塞上威儀光動三韓艸木上相師中節制塵淸六海波濤

天詔疏恩夏官正位

立殿中而奏事夙著英猷亞祈父以司徒茂凝新渥

百司之鑪錘在握諸鎭之呼吸相通

司馬之掌五兵久煩試耳貳卿之通四禁果見眞焉

周侯以太尉專閫霍姚以司馬臨邊

警聯

談兵亶亶帶齒頰之冰霜挺節巖巖侍論思於朝夕

裕內順外威之略崇出將入相之風

威望鎭邊陲國賴維師尙父聲猷滿中外世推君實相公

艸木盡知威名夷狄尋問年貌

走孫吳於階下爲北斗以南一人集頗牧於帳中控陪京之東萬里

儒將登壇師垣制勝

潢池謀寢崇勛堪勒鼎彜臥皷功成偉績夙聞楓扆

金鉉當臺斗之司玉節掌韜鈐之寄

惟帝念金湯根本機宜全倚夏卿而公覃華裔威名樞筦特從時望

旺聯虎禁機握鴻樞

樽俎妙六三韜略潛銷伏莽之戎帷籌壯數萬甲兵預殄潢池之孽

定寧域外戢攘寰中

蓋南軍貳柄暫領王之爪牙而北斗提衡行司天之喉舌

參帷幄以運籌統韜鈐而禦武

結聯

時方隆平寧有甲兵之問帝深眷顧佇膺衡軸之求

聞衮繡之方�與旄倪而有喜

疑狐驚艸色漸消海嶽之黃中吠犬睡�陰行散茌苻之白跖

西府森嚴北樞密勿

少參董�偃太乙之靈旗卽慶登庸拜文昌之上相

不數宋家司馬允惟周室父師

黃石韜鈐胸隱甲兵之富靑霜武庫坐窮蕭輴之元

文武爲萬邦之憲精神折千里之衝

虎帳風生四海仰澄淸之烈龍韜貫日六師壯震壘之威

合朝野而傾心總華夷而悚息

郎中【魏有五兵晉有七兵皆置郎中歷代或單爲串爲郎中隋初爲兵部侍郎煬帝除侍字又攺爲兵曹郎唐初皆因隋制武徳三年攺兵部郎中龍朔攺司戎大夫咸亨光宅神龍隨曹攺復二員掌判帳及天下武官之階品衛府之名數一員掌判簿以總軍戎差遣之名數本朝官制元丰正名並見則尙書門初除潘良器本朝所治之事郎中員外郎參掌之�炎二年並省冗職以兵部串兼職坊題名】

七兵之曹【南丰除藩民器制七兵之曹郎吏之選甚寵】五兵之屬【公是行彭恩永制云往踐五兵之屬】夏卿首曹【胡文恭行張勗制夏卿首曹中臺妙選】公務修整【唐裴光庭轉兵部郎中旣歷淸要人未之許及在聀公務修整眾皆嘆�】奏決若流【姚崇爲夏官郎中契丹擾河北兵檄叢進崇奏決若流武后賢之拜侍郎】所歷有聲【唐盧奕懷愼之子與兄渙齊名開元中任京兆司錄參軍天寶初爲鄠縣令兵部郎中所歷有聲皆如渙之所治也】

起聯

壯萬里之城歸而坐籌於帷幄本七兵之柄儼然戰勝於朝廷

王庭渙號武部選賢

兵則半旋鮮播號天下之驍羣地則錯壤處巖藪山中之劇盜

榮膺帝命峻陟郎曹

周官司馬大夫之秩昔曾比肩漢家樓船將軍之師誰爲援手

華綸有赫會弁咸歡

燕旗犀甲敢雲長子之帥師魚鑰虎符捴是夏卿之董正

近參卿月之聯上應卽星之列

掌上經綸不待巨鰲駕海眼前籌劃公然一柱承幹

梟獍懷我好音蛇豕寢其凶毒

�師洛水九關肅虎豹之威略池河湟五郡掃豺狼之迹

仗天策以橫行抗霜旌而北指

誦法雄篇羨登壇於大雅追隨款騎欽尙幅於榮班

敵气壯於城威聲泣幽壑

頃螳車魚釜識者預方於折箠而鳥障云營破之竟易於拉朽

佩龍淵之劍掛天山之弓

張茂先之武庫始知吏道之拘王子猷之馬曹倍想朝山之爽

北門鎖鑰西蜀鑰中

況吹笳倦矣不如騎款段之少遊賴舞羽依然或可借甲兵於範光

牧牛斥敗口犢歸耕

功亦偉矣睹露布而可知帝曰都哉覺天顏之有喜

大夫有司戎之名兵部兼職方之事

○刑部

尙書

侍郎

郎中

尙書【漢成帝時尙書始置二千石曹主郡國二千石又置三公曹主斷獄光武攺三公曹主考課二千石曹掌水火盜賊辭訟亦謂之賊曹魏置尙書都官郎佐督軍事晉以三公尙書掌刑獄宋三公刑部主刑法又置都官尙書主軍事刑獄齊梁陳並有都官尙書隋開皇攺都爲刑部尙書統都官刑部比部司門曰曹唐因之龍朔攺司刑太常伯咸亨復武后攺爲秋官神龍復天寶攺爲憲部至徳復本朝刑部尙書侍郎中止爲階官而刑部判官事二人以禦史知雜以上或朝官充淳化三年以刑部復大辟案增置審刑院凡四方以其獄來上則讞於審刑院大中祥符二年置紏察在京刑獄司元丰三年並並歸刑部五年官制行六部各正其職而刑部始得專其官國朝尙書掌律法獄訟奏讞敍復之事凡斷獄本於律而隨時損益以勑令格式若情可矜憫或法不中情者皆具讞閱其按狀慱例擬進應詔獄及按就命官以程督之審覆京都辟因其在外巳論次則摘按檢察大理開封殿前馬步同獄刖紏正其當否卽有所辧訴以法理與奪如期赦應格則聽其敍復其屬有三曰都官軍民及徒�名籍之事隸焉曰比部鉤考帳籍及贓罰負欠之事隸焉曰司門律道路及國門稽察之事隸焉神宗正史是時尙書猶未除人職略】

天臺刑官【歐陽謝表曰望峻天臺仍忝刑官之重】典司邦禁【王丰擬制中臺八座典司邦禁】奏刑不上大夫【言行錄蘇頌字子容神宗朝知審刑院知金州張仲宣受財枉法抵死官援前比貸死杖脊黥配海島公奏古者刑不上大夫今刑爲徒隸恐汗辱衣冠耳仲宣由是得免仗黥止流海外自是命官無杖黥者】不屈牛僊客【崔隱甫爲刑部帝欲相之謂曰半僊客可與語卿嘗見否曰未也帝曰未見之隱甫終不諸他日又問對曰如初帝乃不用贊曰嚴挺之拒宰相不肯見李林甫崔隱甫違詔不屈牛僊客信剛者乎二人坐是皆不得相彼各申其志也】不得張僧徹【梁書羊侃爲都官尙書宦者張僧胤侯侃侃曰我牀非問人所坐竟不前之時論美其眞正】論奏事不當先白宰相【顏眞卿爲檢校刑書永泰中元哉引用私讜請百官凡欲論事必先白長官長官白宰相然後聞奏眞卿上疏曰天寶後李林甫威權日盛羣臣不先咨宰相輒奏事不過托以他故中傷猶不敢明約百司今先白宰相如今日之事曠古永有陛下不早覺卿漸成孤宜矣其激切如此於是中爭冩內本布於州府】諸諸路疑獄聽讞【東都事略燕肅傳肅字穆之知審刑院先是天下疑獄𨿽聽委奏而使天郡懼得罪不敢讞故冤獄常多肅建請諸路疑獄皆聽讞有不當者釋其罪自是全活者眾】建議違制親被乃坐【言行錄王文正公曾在審刑日建議違制親被乃坐罪未幾外郡有以具獄讞聞章聖俾以違制坐之公以制非親被請從違失上可其奏】盜殺同黨更議法【言行錄韓忠獻琦知審刑院先是盜殺同黨旣自巳就捕例不抵死公曰此但拜有其貲或就滅其口非有自新攺過之心無足矜者請更議其法乃盜殺其徒而不首者毋得原以上四事本部通用】爽鳩之爲司冦臯陶之作士師【張鷟云國之二柄在徳與刑邦之三典惟淸與愼大舜有欽卹之言穆王有哀矜之教爽鳩之爲司冦務在擇仁臯陶之作士師期於致理】

起聯

秩峻西曹春三尺以掌邦禁望隆北斗推一體以達皇仁

疏恩宸陛正位秋卿

位隆司冦秩寔並於三公望重秋官職蓋兼乎五教

平刑�月筆之�錫寵協紫宸之注

識鄭公之履帝欣大雅之重來畫虞氏之冠人謂古今之間出

暫�三典卽贊萬機

風淸圜室肅宸殿之嚴凝明照覆盆煥斗杓之顯赫

耀被於環汪郡署澤流乎闔甸圜扉

爲一道之哀矜陽回冬雪廣多方之全活水揭西江

目元丰之正名至大觀之定冷

言臯陶執法之堅使天下不於三尺明大禹泣罪之切憫斯民誤入五刑

三江潤澤展紅翠之春瀾五緯明霄泛龍泉之秋色

朝夕聲論思之益科條加詳決之精

方君行仁政每懲朝令之夷欲下無冤民尢重秋官之寄

痛旣死之難生懼法成而不變

警聯

舜命九官莫重明刑而弼教穆存三後乇先降典以折民

散沈陰於夏雪回生意於飛霜

淸獻典刑而山川之琴有韻濂溪行部而五嶺之獄無冤

恩同天地之施徳普雷雨之解

明燭覆盆在在羣氓戴徳仁流棘木融融大冶回春

念小民誤入五刑憐細過寬其三尺

沙漠澄淸塞艸回關河之綠腥癰蕩滌狼煙消閩堠之紅

廉三尺王士師睹爽鳩於邦禁

�羅萬象之寬蓋如天而容如地徳備四時之气秋則肅而春則溫

艸臥桁楊云銷貫索

八辟獻麗邦法允持出入之公五刑聽求民情默燮懆舒之運

執法匪臯陶不冤豈定國

結聯

志非大畏應慚空圄之仁聽訟猶人孰是覆盆之照

活千人於門其大廉三尺王國以長

蓋不仁者遠良由選臯陶之公公而威信不冤安得不推定國之重

疏恩宸陛正位秋卿

風回春殿九重之召拜維新星映秋�八座之登依由舊

布一道之哀矜廣多方之全活

�俗吏煩苛之攺出羽鉆皮聞員儒忠厚之風信眉吐气

賴老成以典刑獨正直而忠厚

侍郎【隋煬帝置刑部侍郎唐因之龍朔攺爲司刑少常伯光宅中爲秋官侍郎天寶中爲憲部侍郎掌律令刑名覆按大理及諸�應奏之事本朝官制因革見前刑部尙書元丰正名除大理卿瞿臺蔣爲之】

秩貳秋官【南丰擬制秩貳秋官參執邦典】平反辭賞【張文忠公九成兼刑侍一日法寺以成案上大辟公閱首末得其情因請覆實囚果誣服者也奏黜之時法官抵罰而朝諭欲以平反爲賞公辭曰職在詳刑而賣眾以遨賞可乎】請簿亡珠罪【國史呂公孺字稚卿元佑初爲刑侍原廟�珠系治甚久公孺言殿中主者不一前後代者未嘗以服餙相授且諱日宮擯往還不一有所亡豈可指意吏卒獄𨿽具顧非聖裁不可上深以爲然】奏伶人以先聖戲【澠水燕談元佑中駕幸疑作池宴從臣伶人以先聖爲戲刑部侍郎孔宗翰奏唐文宗時嘗有爲此戲者詔斥去之今豈宜有此詔付伶官於理】決獄與執政議【東都事略彭汝礪字器資元佑中遷刑部侍郎會有巨獄執政以爲�殺汝礪以爲不可與執政異徙禮部】五聽求民情【周禮小司冦之職以五聽獄訟求民情一曰辭聽二曰色聽三曰气聽四曰耳聽五曰目聽】八辟麗邦法【周禮小司冦之職以八辟麗邦法附刑罰一曰議親之辟二曰議故之辟三曰議賢之辟四曰議能之辟五曰議功之辟六曰議勤之之辟七曰議貴之辟八曰議賓之辟】云之司【裴復除制云俾踐白雲司以黃帝時秩官爲白雲也】令以木鐸【周禮小司冦正歲帥其屬而觀刑象令以木鐸曰不用法者國有常刑令羣士乃宣有於四方憲刑禁】詳決如神【唐書王播元和中轉邢侍備舉恪條置之座凡有詳決疾速如神僚屬皆嘆服】剖決如流【唐書王播商處輕重剖決如流】精於法律【劉瑑轉刑侍精於法律選制勑可用者議其輕重成一家書號大中統類奏行之】道裕妙選【唐太宗時刑部侍郎有闕令執政妙擇其人奏皆不可太宗曰朕得其人矣往者李道裕議張亮云反形未具此言當矣𨿽不卽從至今追悔遂授道裕刑部侍郎】棲楚宣授【寶歷初宣中書以諫議大夫劉棲楚授】諫迎佛骨【韓愈爲刑侍憲宗遣使往鳳陽迎佛骨入禁中愈上表諫云云】

起聯

司冦掌外朝之政宜監詳刑甘泉通法從之班特持偉望

周爲小司冦唐有少常伯

愛章幾措囹圄興空寂之歌民訟不冤寰宇襲和平之福

調元茂陟銓衡秉政立躋揆席

陳常時夏耀七宿於丹鶉錫命正秋正六官於金虎

犴狴盡回春艸綠寰區共仰泰階平

候祥采於玉衡遙通北斗表貞心於赤棘先借西曹

惟國憲之重輕系生民之休戚

言執法之堅使天下不平三尺明泣罪之念哀斯人誤入五刑

文風旣漸舜舉彌髙

仁人進而風遠佇觀貫索之空君子內則本彊更期鼎鉉之節

助中臺之治佐司冦之刑

躋虞氏畫衣冠之治成周家空囹圄之仁

棘木聽刑事後其長紫荷持橐美效於君

警聯

矜其愚不錄其罪一意包容斷以已不惑予人曲爲呵護

欽卹慰於九重明允稱於萬國

臯陶頌稱淑問其在玆乎蘇公國藉靈長端有待也

庶幾誦教而有興因得綴名於不朽

象列紫宮之曲弼五教以明刑曹聯建禮之門奉三尺而從事

凡戴法星皆依慈月

山愚麗网置之僇以稍苛國使矜疑求其生而或得

大作雷雨之解靜思風澤之孚

波到枯魚之泣春盎筆花照及覆盆之冤神呵疏艸

雪囚冠有楚君子數卿材曰晉大夫

觀俗興嗟憫無知而畫地伐庖思過愧罔徳以虛囹

浸疏密网之科葉贊畫衣之治

而雞赦烏啼昭雪之勞甚大𨿽虎須驪額回天之力誠難

陽舒陰慘之差春殺秋生之判

結聯

堯心三宥楊聖主泣罪之恩恩周論八成嘆息仁人求生之意

投罟堪嗟鞠扉有待

詰朝蒞卿位於西臺佇受金科之頒布指日移仙班於北闕旋瞻玉鉉之劑調

凡玆簪紱其星奔而倚白雲自惜帆檣獨颷回而移赤岸

遡龍江而勑罰趍鳳闕以祥刑

客星可占尙能牛渚乘槎漁父有心更向桃源問路

載誦敬由之書共依祗徳之教

第思昔日困如越石曾蒙晏子之知�在今玆放若孫登復荷阮公之識

旋貳冬曹程百工而率四屬再襄秋署掌三典以詰四方

刑官仍副刑曹名牧終成名世

郎中【漢尙書有三公曹后漢之有二千石曹魏有都官曹皆掌刑法獄訟之事晉宋齊並以三公郎曹掌刑獄置郎中一人隋初省三公曹置刑部曹掌刑法置侍郎一人煬帝除侍字又攺憲部郎唐因之武徳攺刑部郎中龍朔攺司刑大夫咸亨光宅神龍並隨曹攺復本朝官制見刑部尙書元丰正名初胡援杜紘建炎詔刑部以二員爲額紹興詔見任郎依元丰舊法分左右廳治事從右司汪應辰之請也】

秋臺之聯【胡文恭行廖詢制云宜進秋臺之聯進丞郎省之務】參綜刑制【南丰除韓晉卿制刑者所以治治聖人尢謹中臺參綜刑制郎選甚髙】守法不撓【唐杜景佺爲刑部員外郎守法不撓】小三司使【唐有大獄以刑部員外郎禦史大夫理寺官爲之以決疑謂之守法不撓進承郎之務】以赤令爲【職官分紀韋夏卿以課最第一轉長安令攺刑部員外郎】例藏刑部【九朝通略元佑元年三省言中書置刑部撿例官從之獨刑部員外郎劉賡上疏言元丰官制以例藏刑部可比則取鈔不可則取旨今非故事詔如所請而例復藏刑部中外奏讞無所避矣】定科郎【職類魏有定科郎晉賈充定律令以裴楷爲之】不慱前行【國史補省中語中行刑戶不慱前行駕部】知雅州【至道初張昱爲刑部員外郎西川安撫奏望授昱諸司使知雅�上以署郎之重不欲換他職故進秩加�今服而遣】請讞奏決【長編韓晉�擢刑部郎中天下辟請讞執政以爲煩制不應讞者晉卿適白事省中因曰論不至矣議者欲天下獄悉從奏決晉卿曰恐罪人之死於獄多於伏辜者皆從之】

總聯

疏寵嚴宸爲郎憲部

秋官帥屬郎省升等

明刑分命弼教除郎

列宿炳靈中都分職

獄者民生之系命實賴參稽刑焉君子之盡心尢資恊贊

朝端臺輔九章宣欽卹之恩海上波臣三代乏循良之治

懿哉陰功遠矣明徳

一成懷自愼恩歸宋网之魚三訊服羣情澤及韓盧之兔

揚世烈於靑薄之地嘗珥筆以直前拜新除於紫禁之班自結絢而徑上

蓋惟帝好生慰平反乎民命則推公顯擢卽贊化於臺死

具頌於公陰徳實流吳地恩波

○工部

尙書

侍郎

郎中

尙書【漢成帝初置尙書有民曹主凡�民上書光武攺民曹主繕修功作鹽池園苑晉宋有起部尙書而不常置每營宗廟宮室則權置之事畢省其屬有工部中大夫至隋乃有工部尙書唐因之龍朔中攺爲司平太常伯咸亨復武后攺爲冬官神龍復木朝工部判部事一人以兩制以上充凡城池上木工役皆隸三司修造案本曹無所掌元丰官制行尙書工部掌天下城池宮室舟車器械符印錢寶之事凡土木金革之工役皆有程序其屬有三曰�田營田職分田官莊塘濼之事隸焉曰虞部山澤苑囿場冶之事隸焉曰水部川瀆河漲漕運之事隸焉是特尙書猶未除人紹興三年並少府監歸工部以文思院屬焉○文思院舊屬少府監至是以少府監並於工部故文思院監官乃令工部辟差】

政事知無不言【周平園集張忠簡公闡擢工部尙書兼侍讀初上用眞宗故事命經筵官二員逓宿學士院朝夕宣召商搉古今諮訪政事公入對尢數知無不言屢引疾丏閒上曰朕所以知事皆賴尙書工部一書相從久忍言去耶】巧思過人【陳孫易爲起部尙書巧思過人軍國器械多所創立】名爲稱職【隋書長孫平爲工部尙書名爲稱職】兄弟代爲【唐閻立本代兄立徳爲工部尙書兄弟相代爲八座時人榮之】推轂士【唐職林於休烈爲工部尙書不治產業樂賢下善推轂士甚眾】請斥佞人【編年備要元符三年曾布之相也禦史中丞丰稷欲率臺屬論之遂遷稷工部尙書稷力丐補外不允謝表有內侍巳成於怨府佞人方剡於奏章之語上問佞人爲誰曰曾布陛下斥布則天下事定矣】忠謹剛烈【唐李大亮爲工部尙書且忠謹外若不能言而內剛烈不可幹非其義】正身奉法【唐新書鄭善果爲工部尙書正身奉法甚著榮績】百工居一【周禮國有六職百工與居其一焉】

起聯

冬官起曹

共工訓匠

渙寵宸庭升華起部

思綸拜寵起部騫華

玄圭錫命九重新綸綍之恩澤水承流四瀆照臺衡之色

偏畱都之重遂需常伯之躋

洛水九年靡輟懷襄之警決河廿載至厪浩汗之歌

玄圭載錫於當年紫閣佇登於訃日

簡命堯庭四嶽舉司空而奠水土澄淸禹服九河待聖佐以奏平成

九州島蒙福四海具瞻

仕林推雅度居然千頃汪洋海宇仰淸風屹矣中流砥柱

由來於土之難未見又民之速

金湯天塹悠悠二水澄淸鎖鑰帝城凜凜三山搖動

爲淸朝喉舌之官任丹扆腹心之寄

海宇仰平成豈特晉參玄武朝廷期猷納正需坐燮陰陽

用致安瀾之治能忘補石之勛

冬卿碩望崇階推八座之尊宏父端司峻秩深九重之寵

嗟民力之巳竭願君心之挽回

擢朗三臺奕奕玄圭臻禹甸秩隆八座巍巍玉鉉總冬官

凡地域之廣輪與山川之名物

天分兩界挽東南四百萬石之輪地控九河制西北三十六州之命

龍光渙渥雉正躋榮

峩冠而依日月望久聳於持荷鳴玉而上星辰班益髙於曳履

而軫艱時事必寅亮天工

百工皆聖所作必疇創述之才八座非賢孰居宜柀褒遷之渥

上簡於舜咨遄臨於禹會

帝曰疇若垂哉擢典汝工之職漢庭誰如卿者遂升常伯之班

疇若予工謨咨爾後

舜命之疇共工參稽尢官之績周官之分事典載嚴六職之司

顯膺昕詔擢長冬官

遜於殳斨伯與莫反咨垂之命有若伊陽臣扈行成格帝之功

虞庭分命周室建官

聖人作百工之事政少藉於研思冬官峻八座之躔行卽參於鬷假

天生五材國有六職

侍郎【隋煬帝攺置工部侍郎唐因之龍朔�爲司平少常伯咸亨復他時曹名或�而官不易本朝建官本末並見前工部尙書門元丰正名初除熊本續會典】

起曹【白集授工部侍郎集賢殿學士制曰曹書殿兼而委之】有宰相望【李棲筠字貞一爲工部侍郎魁然有宰相望】百工典制【常衮制百工惟時命汝典制】條上十事【周平園集張忠簡公闡權工部侍郎給札侍從諫諫條具時務公上十事時應詔數十人惟公與國子司業王十朋指陳實事斥言權幸無所回隱明日上召兩人對內殿大加稱賞賜酒者臣面授禦筆咨一軸】言聖君以典學爲務【楊龜山先生爲工部侍郎入對首言自古聖賢之君未有不以典學爲務以君徳在是故也尋命兼侍講】紀綱繕修之政【曲阜行王制疇若予工�往爲允汝其紀綱繕修之政杜塞淫巧之作】

總聯

北闕之覆甌望隆進參玄武冬官之飭材任重造福蒼生

香案螭頭之側屬車豹尾之間

紀綱繕修之規百官惟敍社稷淫巧之作五材是宜

惟參玄武之司適應遒人之狥

不徒裕賦充儲軍國資其筴畫抑且頒規倡牧簪笏重其儀型

徒得君重使若予工

經之營之在躬嗟民力之已竭小東大東在耳願君心之挽回

決排疏瀹諏謀度詢

寅亮天工暫頰少常伯之司咸熙帝載行踐中書令之考

佇奏居民之績以膺熙帝之咨

龜圖恢鼎盛平成福造千萬方鰲足奠坤維底定功興於四海

千頃汪洋中流砥柱

蓋司空先伯禹時雍資斟酌之權將宰相拜棲筠峸紀倚平章之烈

澄淸禹服簡命堯庭

巳見維貞百度績表冬官�有峻陟三合恩隆晝接

螭綸巳重於天工鴻采流輝於帝載

瑞藹寰區穆皇風於九列革升起部朗卿月於雙旌

蓋時事固曰多虞在冬曹尢爲孔亟

郎中【晉宋齊皆有起部郎中梁陳攺置起部侍郎隋初爲工部侍郎煬帝除字攺起部唐武徳攺工部郎中龍蒴攺司天大夫咸亨復光宅神龍並隨曹攺復本朝建官本末見官工部尙書元丰正名初授範於奇髙遵惠建炎五年詔禦前軍器所隸工部郎官詔本所行私文字並系工部官禦又詔工部專立一案以禦前軍器爲名】

泣諫玉階【唐蔣系遷工部外郎又遷串宰相宋申鍚爲北軍羅織罪在不測系與諫官崔元亮泣諫於玉階申錫方減死時論稱之】掌工匠程序【六典工部郎中員外郎掌經營興造之眾務凡城池之修浚土木之繕葺工匠之程序咸經度之】司空下大夫【大典周禮司空屬官下大夫卽郎中之任也】其選甚髙【南丰除�子奇制宮室城隍程匠度材之事郎於起部其選甚髙】

總聯

鍚命嚴宸爲郎起部

光膺帝寵進職郎曹

楓宸簡眷蘭省躋榮

登道家之蓬山望巳髙於羣雅覆郎闈之錦被職尢重於百工

要令萟事亦效工箴

楊庭涉筆方徜徉乎東觀道衡懷香握蘭復輝映乎南宮郎宿

營宗廟宮室掌山澤屯田

�匠技巧咸精能暫煩程核得從言語有虛位佇對褒遷

方秉麟經之筆亟含雞舌之香

○行人司【按周禮有大行人小行人皆大夫掌管諸侯朝覲宗廟會同之禮儀及時聘會同之事者凡其使也必以旌節秦漢以來行人爲�鴻臚之屬聀在贊相禮儀也奉使者秦漢以前名行人秦漢以後不名行人如��博士直指繡衣觀風八使按察�條代不之使然其聀尊其事重非古行夫職也本朝置行人司正一人正七品副行人從七品行人�六人正八品職專奉使之事凡頒行詔勅冊立宗籓撫諭蠻夷徵聘賢才及賞使慰問賑濟軍旅祭祀序差焉重則爲介而輕乃特使也凡法司謫戊囚徒送五府者塡精微繳內府則今之行人寔古之行夫也】

使星【漢和帝遣使者二人各至州郡采觀風�人到益部投館吏李邰捨邰曰二君發京師時知朝廷遣二使否二人驚門何以知之邰曰前有二星向益州分野】孟陽山寺【唐憲宗詔行人潘孟陽往江淮察諸使治否孟陽所至畱連倡樂其後鄭放宣慰江淮臨行帝誡之曰無若潘孟陽碑財費酣飲遊山寺而巳】一介行李【左傳子員曰君有楚命亦不便一介行李告於寡君】文正烏艸【宋時歲旱蝗詔範仲淹奉使安撫江淮還因負民所食烏昧艸進呈乞宣示六宮戚裏用抑奢侈】旌麾劉郎【王公送劉和甫奉使江南詩劉郎今日擁旌麾傳到江南喜可知云云】

起聯

�近紫薇騎省聲華懸北斗雲開靑瑣龍墀瑞色照江南

慶吉士之升朝喜亨衢之得圭

造宗社生靈而提之福端在玆行合臯陶禹益而集其成更將誰屬

榮持漢節光歷周原

六日擁旌旄才識劉郎之面他年建使節久聞終生之名

典九重之使節環八表之徵軺

門擬登龍執禦欣諧夙望情傾附鳳馳函冀展愚衷

誇漢使絕域之威上虞廷來王之戒

皇華四牡方傳休汝之遊錦字雙魚遽荷涉江之意

執琬圭而專對護全壁以言還

使華�啟載聯堂陛之交簡命方新爰肅官寮之望

朝受命而夕��辯於辭而習於禮

雅望久欽夙注樞趨之想台光伊邇用懷依毗之悰

誇還越之繡衣寵檄巴之弩矢

寶刀吹鍔身隨王事馳驅銅馬飛靈日代天言出入

故淮上之箋暮下而皇華之使旦臨

爲天子使時銜丹詔下天關職大行人日捧瓊章通帝座

結蔥佩於鵷行補色絲於龍衮

褰帷電掣半天霞皎輶軒露冕星馳兩袖風淸驛路

漢月光重塞外使星芒動人間

臺階咫尺瑣垣繡斧映殊勛聞望巋然玉冊金函來顯折

自登名於龍虎輒騁軌於驊驑

警聯

四境采風謠無若潘孟陽酣綠蟻於山寺九門思諫槀諍當如範文正進烏艸於後宮

玉節金雨夙著光華之重望銀臺繡斧聲觀彈壓之殊勛

謂駰騑巳徧陬澨國計民嵓具悉而瑣闥非需骨鯁皇猷帝治何裨

萬里前途始於足下

�冠入望懸知白簡霜森鴻羽衝霄會見靑蒲地密

文章覃三千禹服旬宣鬯九五皇風

口銜天語九重關喉舌之司車載玄膏四海■﹝忄尉﹞云霓之望

方覩春流騎省忽聞喜動龍顏

席敞靑萍知徵綸之蔚藉風森曰簡慶言路之弘開

𨿽直道偶違於時乃貞明旋復其故

結聯

操刀試割愧俗吏約結無奇負弩先驅仰大行指麾素定

拒增幣之請絕割地之議

周有大行人委遲駕騑騑之牡公爲天子使原隰開皇皇之華

埤金還虜持節歸朝

天日淸明之瑞鞭策鳳凰風雲上下之交撝呵龍虎

馳四乘之傳秉三重之節

鳳出銜丹詔增光嶽峙川流云錦捧�皇頻見星辰髙拱

發漢星之駕勞周膴之車

○鹽運司【按運司在唐宋者鹽司也今之運使襲其非非任乃古鹽使也鹽使昉於漢置均輸鹽鐵官宋則茶鹽皆隸於提舉司其屬有監鹽之員胡元亦有諸鹽使副侵又有鹽場管勾同管勾之職國初都轉鹽運使司初置於兩淮巳置於兩浙巳置於河東陜西長蘆福建巳又置四川納溪白渡二鹽馬司及四川茶鹽都運司又明年革茶鹽都轉運司十三年定都轉運司正三品後攺從三品鹽課提舉國初設於廣東後漸設儒學惟河東有之制如府司有都轉運使有同知有副使有判官無定實其屬經歷司有經歷知事庫有大使副使鹽課司批驗所鹽場有大使副使掌鹺事以聽於戶部同知副使判官爲之貳凡常股存積之鹽以時徵而貯之以人商中支以供邊儲京帑之費凡分司鹽課鹽倉批驗諸屬各分任其事而都轉運使總領之紏禁私煎買賣窩買窩諸姦獘謹受巡鹽之政令而申勵焉經歷典出納文移知事佐之鹽課提舉司有提舉同提舉副提舉無定員其屬有吏目有庫大使所屬衙門鹽課司批驗所鹽倉有大使副使提舉掌鹽課之事以聽於戶部其職如都轉運使僚屬亦如之】

夷吾鹽筴【管仲字夷吾爲桓公治鹽筴遂致富國】

總聯

忠簡帝心旣專城於劇郡功深民瘼復煮海於淮濱

江淮無敢跳梁郡國胥遵約束

關中蕭相國追憶千屯之牧牛省內富民侯扶搖六國之金馬

王綸倚重使節澄淸

萬竈煙生於煮海自旁敷汪濊之膏千流雪布於熬波更妙運綸之手

昔日仿夷吾之鹽筴不是過焉他年媲膠鬲之鼎和定足占矣

操九重利柄開四海財源

轉輸運而不乏渾疑宣室之酇侯壅滯疏而無礙巳作禁中之頗牧

給餉通商佐軍富國

�竈而興邾剔蠹攸關瀛海波中還絕素熬波而感事攸時胥切水晶盤裏自同澄

臣忠簡在朕心允需調鼎帝睿計殷國賦借主浙鹽

嘗膺北闕之綸音出補東吳之監郡

鹽井煙淸又見近來而達悅迷樓春暖爭看月計而歲靡

況當富國之朝宜從潛運之任

飛錢致遠�駱谷之謨謀負米先趨繩劉晏之凖式

暫辭覆錦之淸班來董飛芻之重寄

帝睠南顧誰爲一路之福星公從西來人看九天之卽宿

徵爾貢任於土興我役於泛舟

一壑棲遲不覺歲華之晚三江飄泊遙瞻雨露之新

聿修唐贊之常平遠紹鮮於之補獘

十萬石以給中都何足勞其飛挽三十年而制國用卽歸展於經綸

府無虛月國有餘資

四六鴛鴦譜卷之六終●四六鴛鴦譜卷之七

東裏陰太乙先生東粵蘇紫蓋先生匯輯

西鄆綫嶺黃國翰豫章養恬王世茂參閱

表類﹝四﹞

頌徳類﹝一﹞

◆表類﹝四﹞◆

都憲

巡撫

巡按

鹽院

漕院

巡倉

江院

茶馬院

屯院

學院

侍禦史

○都憲【周官小宰之職掌建邦之官刑凡官之紏禁卽禦史中丞之任也周禮注曰小宰若今禦史中丞漢禦史大夫有兩丞一曰禦史丞二曰中丞亦謂中丞爲中執法以其居殿中故曰中丞居殿中察舉非法哀帝更中丞爲禦史長史光武復攺中丞與尙書令司隸校尉會朝皆專席而坐京師號三獨坐言其尊也晉宋以下不置大夫以中丞爲臺主自齊梁皆謂之南司後魏爲禦史中尉後周有司憲中大夫掌紏正百官之罪惡中丞爲之貳本朝沿唐之制自中丞以下掌紏繩內外百官姦慝肅朝廷綱紀大事則廷辯小事則奏彈元丰七年詔中丞雜壓在六曹侍郎之上】

內外肅淸【唐牛僧孺遷中丞按治不法內外肅淸】權威縮气【魏�遷中丞發杜中立姦贓權威縮气】圖形臺省【張緬丞號爲勁直梁武帝遣圖其形於臺省以厲當官】風憲之地【後蜀範仁恕拜中丞以爲君王冊使仁恕謂中丞居風憲之地不宜持節藩邸時人韙之】直聲【言行錄唐質肅公介字子方召爲禦史中丞英宗面諭曰卿在先朝有直聲今出自朕選非由左右言也】風采【孔道輔爲中丞諭廢郭後事天下想聞其風采】彈新參【言行錄呂獻可任禦史中丞將入翰學司馬溫公侍講邇英亦將趨資善堂以俟宣召於路溫公密問曰今日請對欲言何事獻可舉手曰袖中彈文乃新參也溫公愕然曰柰何論之獻可曰此乃心腹之疾顧可緩�未幾介甫變法百姓騷然溫公退居洛陽每曰呂獻可之先見予所不及】攻夏竦【此編仁宗�樞密使相夏竦臺諫交秦上未省遽起中丞王拱辰懿恪引上裾前後合十八疏乃罷焉】遷翰林不就【系年錄呂頤浩專恣中丞趙鼎論之遷鼎翰林學士鼎引司馬光故事以不習駢不就遷吏書復辭章十數上頤浩罷卽出視中丞事】崇節儉屏聲色之論【東都事略薛奎傳仁宗朝拜禦史中丞上疏論崇節儉屏聲色之論】輔盛徳平庶政之請【言行錄傳獻簡公除禦史中丞哲宗登拯上疏言陛下使臣拾遺補闕以補盛徳明善正失以平庶政舉直錯枉以正大臣臣當極其力以死繼之】端本正志之言【胡宗愈傳元佑中爲中丞進六事曰端本正志知難加意守法畏天且言陛下從吉之初若畱神如此六者則治道成矣】三告官【筆談國朝在禁中惟三官得告宰相告於中書翰林學士告於本院禦史告於朝堂皆用朱衣吏謂之三告官】法自貴者始【言行錄韓康肅公絳權禦史中丞孫沔呂溱等守籓犯法從官聯章請貫其罪公曰法自貴者始更相救援則公道廢矣遂並劾之】淸直【神宗實錄張升謚康節介宗諭執政曰張升淸直可任風憲乃以爲禦史中丞時富弼爲相歐陽修爲翰林學士論者以爲三得人也仁宗以升指切時事無所避曰卿孤特乃能如是升曰臣朴學愚忠仰托睿聖是爲不孤今陛下之臣持祿養交者多而赤心報國者少似陛下孤立也仁宗亦爲之感動】章疏一出天下韙之【胡澹庵集辛簡肅公次膺除禦史中丞力辭詔今後行事倍五立班從駕非泛朝謁並與告公紏彈不爲哿察聞者知懼章疏一出天下韙之上方勵精政事眷遇隆厚呼其官而不名】禦史有言不須先白【歸田錄禦中臺故事三院禦史言事必先白中丞自劉子儀爲中丞始榜臺中今後禦史有言不須先白中丞至今如此】

起聯

秉憲西臺奏勛北闕

秉旄藩臬開府虔衡

詔班北闕位正南天

栢寺松廳

榻前拜敕柱裏升班

嚴宸渙寵橫榻升華

威攝八蠻歡騰二粵

霜臺憲府

云幢霜鉞豸繡蟪金

渙號正朝升華橫榻

演綸鳳闕總憲烏臺

警聯

玉帳牙旌日播雄風於重鎭金鑾芝檢旋詹華蓋於天樞趨虎拜以楊休覲龍光而有喜

卿片麗堯天鞏上下兩江鎖鑰臺星躔舜野奠東西半壁金湯

慶貽宗社歡洽寰區

畫戟凝霜綬帶裘於南國繡衣粲斗毖鎖鑰於北門

陟峻秩於烏臺凜髙風於蒼佩

翠雨浮雲兩浙作絳標之想紅旗展日半天署紫橐之除

允矣殿中執法雄哉柱後惠文

繡斧霜寒千古並澄淸之志綘騶風烈百寮傳震動之聲

遂晉中丞特崇獨座

玉帳擬云控制六藩紓石畫金陵絢彩把持三尺沛甘霖

爭覩朝陽鳴鳳具稱當代批鱗

鹽梅望重臺衡總風紀之權日月恩新忠孝兼國家之慶

星映臺中之栢霜飛簡上之花

挈臺綱於五院激濁揚淸貞憲度於百寮小廉大法

華夷想欽其丰裁文武悉屬其綱維

操持方介風淸繩凖之司紏察嚴明霜肅紀綱之地

羨驄步之能工瞻烏飛之爰集

兩持平於肺石丹筆畱恩載寵渥於舌香粉闈懋績

墨吏望風解印小民佩犢帶牛

啟元戎之十乘牙纛楊威建偉績之七擒降城約款

帝用中朝之舊人思南紀之安

結聯

撐擎天之一柱玉燭時調任負海之六鰲金甌永固

開麟以標名挽天河而洗甲

遙想電旌於嶺嶠快覩鶯遷更看鳳翥於雲霄可勝雀躍

惟垂巖電之光曷巳漢波之潤

篳簬笠冠敢托蓬心於栢府髙牙大纛靳垂靑盻於繩樞

莫申燕賀之私深切龍光之望

望雲霄而展素耿懸獻曝之衷仰臺斗以抒忠莫罄傾葵之願

峻籠街之力隆專席之威

舟師破浪絕島之蛟蜃濳蹤水卒淩波遠嶼之鯨鯢屏喙

心馳竿牘之恭手爲宗社之慶

詞托蒹葭豈無在水一方之想報慚木李空有遡遊往從之情

嶺海奔趨郡庭贊助

○巡撫【國朝有以省直提封都令要害而開府以巡撫者卽古安撫等統軍旅察姦宄肅淸之任也】

明目張膽【韋思謙云大丈夫當正色之地必明目張膽以報國恩終不能爲碌碌之臣保妻子耳】叱吒【韓信曰項羽爲人喑啞叱吒千人自廢】寧籓【熙朝備覽舉人劉養正從學於陽明子誤識天文謂帝星明於江漢寧王當有天下是時權閹當朝國事日非宸濠遂決意反】彎弓牧馬【史義士不敢彎弓而報怨朝人不敢南下而牧馬】總制軍旅【續會要哲宗正史職官志總管轄同掌總治軍旅屯戍營防守禦之政皆以禦史掌之】赤白囊【丙吉傳吉爲相馭吏見驛騎馳赤白囊隨至公交車知虜入雲中吏歸白狀因曰恐邊郡二千石有不任兵馬者可預視吉召東曹案邊長吏瑣科條其人未巳詔丞相禦史問以虜人卽事吉具對所云馭吏力也】

總聯

顯秩洊膺弘綱獨振

耿耿丹衷昭昭勁節

棲烏之府避馬之臺

霜寒風烈

發聯

由河百二節制周呂之袤封禮樂三千撫綏孔孟之梓裏

亶名世之昌期洵彌天之普度

若降時雨赤子消饑渴之憂如解亂繩綠林殄嘯聚之黨

憲典光生八印釣衡微耀四方

云麗彤牙萬里剖王麟之瑞霜威黃鉞六衣騰金鵲之華

白簡霜威肅肅皂囊風節稜稜

石气自黃行展畱侯授書之祕劍華彌紫且觀茂先燭斗之文

品崇天柱徳重地維

天威制赫殺伐用張於夜郎月壘宣猷凱奏倏馳於日轂

身爲萬里長城功致三秦安堵

操斧鉞以殲戢綠林快睹旱中之持雨解网羅而撫安赤子欣逢雪後之陽春

警聯

懸烏鵲搖邊之印難當堂堂正正之雄師豎黃龍掣海之旗寔萃紏紏桓桓之大勇

三方授律淩前茅而扼其喉五月渡瀘蹈中權而拊其背

想遊暑於漢東歌來蘇於夏口

繡斧登壇威鎭三千禹服朱麾秉節望重百二秦關

建節氛牧渤海隨車潤渥岱宗

輶軒朝夾日郊原艸木知名棨戟晝含輝吳會山川望幸

儼風采於中臺凜霜威於絕塞

幾載正色立朝心無燥濕一朝渙麻南國气作霜霖

殲渠魁以昭王度除羣醜以奏虜功

志湯沭之畿重矣𨿽惟帝其難弄中丞之印久之竟非公不可

封疆仍舊號令更新

結聯

出領南州之役謬竊驄乘每依北斗之瞻憂深蚊負

一人抒半壁之憂四海系長城之望

取河朔一百餘州南人不復反矣歷中書二十四考東山以公歸乎

虔申吁祝敬竭揚言

天河獨挽洗四陲之寂寂金戈臺鼎蚤登調六幕之煌煌玉燭

寬斧鉞之威切丘山之戴

○巡按

動搖山嶽【幹封二年韋仁約除禦史與公卿相見未嘗行拜禮或勉之仁約曰鵰鶚鷹鸇豈眾禽之偶柰何設拜以狎之且目耳之官故當特立乃曰禦史衘命出使不能動搖山嶽震攝州縣誠曠職耳】埋輪當道【後漢張綱爲禦史安帝時遣八使按行風俗綱獨埋其車輪於洛陽都亭曰豺狼當道安問狐遂奏大將軍梁冀兄弟】其職有六【六典侍禦之職有六一曰奏彈二曰三司三曰西推四曰東推五曰贓贖六曰理匭】請攬威柄【東都事略趙瞻傳膽字大觀爲禦史上請柄明功罪廣聰明更積獘英宗嘉納】臨制百司【唐會要大中元年禦史臺奏伏以禦史臺臨制旦司紏繩不法若事簡則風憲自肅事煩則紀綱轉輕】摧剛直枉【韓泉爲禦史常有所請未嘗詣延英也摧剛直枉惟在外廷公其言之柰何請詣便殿避人私語】紏慝繩違【選奏彈王源百官與供奉人交通制禦史之職邦憲是司先正其身始可行事當湏舉直錯枉不避親讎紏慝繩違務從公正如聞■﹝儧﹐心代貝﹞過陰自鼓動不卽彈射自樹恩私曾無忌憚仍有所托將何以寄之鷹隼用屏豺狼】雄要【通典貞觀初以法繩天下尢重憲臣故禦史是爲雄要】

起聯

慰帝顧於炎邦達民風於彤陛

當朝筦綱紀之樞南國環激揚之轍

天球月鑑

百僚貞度萬姓騰歡

緝熙光明之日月鼓舞號令之雷霆

膻上集夔龍禁中收頗牧

彤庭特命藉風節以肅南邦明徳旁宣廣甄陶而風六屬

臨軒簡使攬巒登車

名雄北斗松廳並遜人龍望壓南牀柏府交推殿虎

百尺樓前峩豸角二百年憲典重新

警聯

烏臺雷厲江山艸木生春繡斧霜飛巖谷貅狼遁迹

中外承風而悚懼吏民仰徳以肅淸

無偏無黨正直可通於神明不剛不茹表儀垂憲於文武

馬立伏而不行虎在山而不采

百辟承風詟一角神羊之觸萬民覆露快五花驄馬之來

海外煙烽息熖燕中炎暑生寒

天上銜來丹鳳命簡孤忠云端嘶出靑驄威欽直指

億萬載直臣之譽應五百名世之基

入而議政則國是賴以主指出而巡方則姦豪藉其震攝

仗擁三千虎賁冒凝百萬龍圖

繡斧時巡馭風庭而肅淸四表彤輪報命懸冰鑑以甄別羣生

勢搖山嶽法肅冰霜

白筆職抨彈仗下魂搖秋月冷繡衣司紏察廷中威肅曙星寒

進廉儆惰勸善懲姦

供奉赤墀坐接夔龍之武相將紫閣立追伊呂之班

政冠寰中而奏最微居柱下以承恩

使立朝作耳目官爰借上林金樹謂畱都爲心腹地因教小釋成竿

搖旌尢切負努更深

矯往觸邪儼虎豹在山之勢張膽明目鳴鳳凰瑞世之音

允矣鐵冠無忝行將玉燭爲調

鵷簉近龍光南極一星朝北斗鸞翔連鵠立兩臺列宿傍三臺

正色立朝端令聞傳海外

桁楊長臥艸茌角音稀桃李日交花鴻儒接踵

偉矣執事今日之拜凜然羣公先正之風

雷行鳳檢繡衣分天上之符霜肅烏臺驄馬驟江南之路

望旌斾於三城仰斗山於萬里

按皂囊而奏事臺閣生風持繡斧以出遊山川失色

胥驚掣電轟雷共戴靑天明月

吏治飭巖廊望素孚於執法才名並山斗威允協於貞憲

式昭鐵面之雄可比魚頭之直

望峻西臺簪筆元依日月綸飛北闕算鞭重寄江山

法星髙映太微垣使節遙分天帝座

結聯

風采素髙足以辧官僚之邪正威稜遠振足以助國勢之安常

引領龍驤捫心雀躍

中懷眷眷敬遴馬走而奏涓人薄具戔戔敢向鴻逵而申記室

喜感並交瞻懷靡反

鳬趨組系齊心海嶠拜明霞蛩向箋投延頸臨安占紫炁

榷簇行行驄馬共依赫赫龍光

觸邪一角問寧及於狐貍棲迹萬間賀猶深於燕雀

自嗟久墮於吏塵猶記舊聯於朝績

報結飡花方望羅浮而徙倚幸逢攺玉惟躋金石以翹瞻

仰風雷之烈廣雨露之恩

咸臺擁繡久蜚彈壓之英憲府剡章濫被品題之寵

雞碑小智𨿽勤撫字之心兔角虛名實乏循良之績

○鹽院聯

繡斧持巡烈烈威臨滄海目醝籌握算洋洋恩擁浙江潮

展足國之經綸酌通商之利病

故欣欣然有喜色須臾添萬竈之煙將巍巍乎有成功旦暮實九邊之粟

獬角風淸气肅栢臺綱紀振鸇威霜凜名髙花軸綍綸新

樹物表之型摸動區中之踴躍

臺闊生風繩武偏工於白簡殷商霖雨和羹用作乎鹽梅

幸徼依斗之光敬迓絢霞之斾

釐竈而興利剔蠹攸關瀛海波中還挹素熬波而感事憂時胥切水晶盤裏自同澄

執法星髙廟廊仰風猷之肅澄淸化溥江淮瞻徳望之隆

意必制科名碩方堪夾袋之牧

鸂■﹝涑鳥﹞瑞應中洲聲馳烏府豺狼迹潛當路威重蘭臺

惟重瞳屬於塩鹺乃簡命特於軫野

炊瀚海之餘波味胎兆姓實邊圉之芻粟气鼓三軍

方爭杜於二州竟畱棠於兩邑

江淮攬轡暫隆司筴之權鼎鼐調羹允作和梅之助

陟憲府鐵膽銅肝樹辭壇錦心繡口

萬竈煙生於煮海自旁敷汪濊之膏千流雪布於熬波更妙運經綸之手

借白簡以淸鹺政欽瞻風紀之嚴揚烏旌而阜國儲沃被海波之潤

仰風雷之烈布爲有位之規廣雨露之恩沛作蒼生之澤

名齊山斗學富珠璣

○漕院聯

彩蕩星馳八省轉帆經上國皂囊遐舉九河淪餉裕中邦

遂流地上之泉遄返日邊之召

皎皎冰心借朱衣而壽國皚皚霜節假繡斧以通漕

惟是西北之全儲實資東南之常賦

督兩河之咽噤山川俱藉堤坊挽萬五之挽輸海宇半遵功令

爰馳六轡坐運千艘

文武鱗聯慶風雲而依日月軍官魚貫沾雨露以避雷霆

人欣集鳳道快避貍

白簡凜霜威嚴北臺靑烏立柏朱旛督露餉肅南國彩鵧飛帆

彈壓九區挽飛萬里

風颷隨馬燕中炎暑生寒山嶽搖驄海外煙烽息熖

登漕極稱雄秩防河大屬福星

佇看烏戟南來九漢卿云輝鷺駕願言錦標早發兩河法曜映蜺旌

雨露汪洋春風駘蕩

衣惹天香兩袖映晴霞於桓馬報傳晝漏一腔藹葵赤幹張輪

聖天子假侍從以通漕气肅烏棲列栢名執法借惠文而督餉風雄鷁轉千帆

遙瞻錦纜下天河星辰欲動艷發牙檣來徳水山嶽疑搖

賴九年之賦期一水之瀾

飛軸艫而支九載應占眞禦史振肅之一班褁囊橐以衛九邊可釋聖天子焦勞之萬分

春風水漲桃花奠安瀾於河伯秋色宮成瓠子聽鼓枻於舟人

形躅牽帷心懷負弩

方報東槽之就緒足飽戊己之屯又值西狩之借材俾出子午之谷

緘情屬兔陳悃於鴻

惟是蜚芻挽粟期不後十歲時乃因去瑕錄瑜法得均十推薦

○巡倉聯

天倉顯象儲國用於九年斗極騰輝散福星於一路

佩囊荷而紆紫致廩粟以腐紅

時巡報竣吉旋新

殿天子邦巳作江淮之翰辰立三軍命復紏戎餉之司

緣令丙以相程戒爾將吏虞庚癸之竊發侍乃糗糧

念九廟於此憑依其以寵靈著也令百官罔敢失律自是惠文治之

廩庾積貯系寧邦重本之啚粟米供輸關軍國經需之計

號令動風霆迅屏豺狼之迹威名撼山斗悉空鼠雀之羣

爰借公輔之重器

暫度支之弘綱

中外之饋餉維贏宗社之元神克固

行陳節儉嘉共羨回天之獨力力不對金錢淸問大弘普利之仁言

故管轄𨿽總於大農而復簡命而監臨特隆於執法

遂趨彤庭轍銜天憲而按戎儲

曰暘而暘曰雨而雨蒼穹感一念之誠思溺由溺思饑由饑紅粟活萬人之命

蒼生想丰采人人仰景星慶雲蔀屋浨恩庥處處皆和風甘雨

數十里咽喉四百萬供億

卿月照烏棲憲斧吐霜凝之气使星分虎踞繡衣飛粟腐之紅

賴之疏淪因之轉輸

風憲綱維奠鴻基而鞏固天倉鎖鑰鎭鼠社以澄淸

雲程升乎帝闕星象顯於天倉

一歲之入幾何民脂與民膏自潤九年之積常裕軍容因軍餉彌彰

稽禦史於先朝名著周繩之正耀簡書於重地功崇淮廩之髙誰驅銀不律

覩百川之秋水河伯徒切望洋竊微廩於乘田會計無當握算

帝曰鐵爲冠

法以人重郡國藉憲紀之猷民具爾瞻海宇仰灌輸之力

挽運借劉士安之人策波流艘舸如飛給餉用蕭相公之遠規邊塞兜鍪自飽

○江院聯

綰麟符於田大會巋然壯海國金湯持繡斧於陪京屹爾挺南天玉柱

六朝王气遶烏臺聲髙法曜萬里雄風揚豸斧望重惠文

命簡孤忠威欽直指

風淸鐵面宛同龜鶴相隨日麗朱明可羨豺狼遁迹

威名舊知艸木茂迹旋著旗常

念陪京爲根本重地推執法潛消江上鯨鯢謂畿輔爲湯沭名邦借太微隱示山中虎豹

一笑而支頤柱笏淸凡黃河三驅而被繡行驄霜飛白簡

岷峩翠巘環爲气宇幹霄灩澦洪濤化作詞源倒峽

國是賴以主持姦豪藉其震攝

○茶馬院聯

況茶馬事例定自聖祖神宗乃利害機直關於外威內順

鬼搖當道豺狼望隱仕山虎豹

激揚持簡命之隆威行漢法彈壓總華夷之重風凜秦關

黃閣交歡明良動色

惟權兼將相每難文武備具之才顧略抱韜鈐遂觀胡越一家之盛

仗擁三千虎賁繡斧風生胸疑百萬龍圖鐵冠气肅

英雄生而骨鯁大塊假以文章

羗戎股栗始知中國之尊姦宄心寒誰犯朝廷之禁

○屯院聯

帝座宣綸星映臺中之栢陪京駐節霜飛簡上之花

治巳茂於蘭臺勛應垂於行帛

江北江南膴膴周原而露酒巡屯巡馬行行漢詔以風馳

深爲鎖鑰之寄敢希樾蔭之私

三軍不待投膠士皆宿飽千里一無泛駕驥選惟良

西臺節著批鱗南國風髙攬轡

○學院聯

藝林求冰鑑夙咨妙簡於北辰憲府擢金莖幸借新型夫南國文起八代函寵七襄

芝封玉檢詫金書禹穴藏空碧水丹霞羨妙句天臺秀出

一代儒宗九經武庫

家聲舄奕至今傳四傑之石文望騰騫自昔貴三都之紙

五百年名世三千土詞宗

蒼佩下瑤京六七郡膠庠起色絳騶耒柏署二百年文運重光

旱掇蟾宮聯登鴈塔

滿城李舞春風竊爲得師踴躍五邑菁莪垂泮水還從首善歡呼

稟動靜方圓之性大器不官爲詩書禮樂之宗斯文有主

候紫气之葳蕤偕靑彾而踴躍

城連十五剖遺璞於荊山壇列三千探藏書於孔璧

人列千金之駿骨名冠一化之麟臺

賦雄風而披拂云澤蘭臺沛化雨而沾濡方城漢水

藍縷之士生輝靑衿之倫起色

徵居柱下繡衣帶兩袖霜威秩晉臺中白簡吐一腔葵赤

叔偉馭鶴之磯曾翻祕籍洪崖燒丹之浦蚤煉眞文

寧獨山斗之宗行膺鼎鉉之任

名理解頤是詞林之龍泉索丘滿腹信學海之虯螭

瑞占鱣席之三秀振羊城之五

頭頭第一迥標月路之秋燁燁鐫三忽報雲輪之旦

蓋丰神嶽峙直迥出乎樊桐者數千而胸次汪涵乃吞吐乎云夢者八九

𨿽龍弢在腹帝方倚以長城而鳳觀舒眉士同瞻乎文鬥

斯文盟主昭代羽儀

衣惹禦香題鴈塔紙貴長安口傳天語起鳬飛書宣卓異

星懸北斗仰天上之璇璣云映西江惠人間之琬琰

天臺之茂騰鳬舄地府之勩懋鳩司

破竹詞峯森萬樹倚天之劍胸塡學海震百川吞浪之鯨

喜動章縫望盈冠蓋

文章司命鐸傳帝子之鄕士類指南臯�滕王之閣

卓異於兩浙孰先露冕之威儀衡鑑於三湘借重黜浮之師旦

太乙分�長庚助月

帝裏求賢爰辟四門之典天方授楚幸依百世之師

繼靈運而聯步鴈塔前續王謝之風先惠連以唾手燕云後樹秦淮之幟

魯國之儒一人道將南矣天子之墻數仞文在玆乎

材不材而出地步亦步以窺人

地靈活火鎔砂礫之荊金銀海淸波鑑塵埃之和壁

俾刪繁而就簡惟閏舊以爲新

三千沾化雨匹休門下魯諸生尺五播風聲跐美殿中唐學士

凡懷一得悉藉萬問

龍文鳥篆登衡嶽探神禹奇蹤丰芷汀蘭過星沙訪賈生遺迹

山云盡掃會看如日當天石皷不鳴應作中流砥柱

似睇三珠之樹如抒五色之云

泰山道重招搖握斗柄之移幽谷春回躑躅望朝暾之影

奪龍頭而鼓餘勇昔曾空冀北之羣執牛耳而主華壇今見推斗南之一

雙瞳如烱得人妙牝牡驪黃太極無言施教在露雷風雨

春華秋實西序東膠

蓋海邦兆東漸之化知吾道之將行�多士切北面之心歌公來之何暮

�道路之云遙去聖人居不數百里�儒生之弗類望車塵至何啻一心

�天望重文衡分海外之符千里書回飛檄借函中之色

寶劍連牛神物吐丰城之气色雄篇倚馬地靈毓江右之菁華

人倫南國有道東都

政刑徳禮何所施而不宣儀制文章投之用而輒效

絢彩藻宮髙開栢府

控座神馳關西夫子之風之風紫橫空目極函谷眞人之駕

光浮卿月峻望久著於金門輝藹文星幰節將臨乎王壘

蓊欝如林菁莪可采

云漢西章桂嶺種成乎棫朴雨霖南國薇垣蔭借於芾棠

睠玆重寄宜名流

盛際右文爰重風雲之選髙賢名世式孚斗山之宗

暫借鑪錘於上苑卽調鼎鉉於宰衡

運造化於毫端衮鉞無心寵辱握星辰於掌上玄黃隨手升沈

追文明於千古河之龍馬各之龜明道術於兩間地之江漢星之斗

瑞啟紗籠功調玉鉉

問得士於武城弦誦謝言遊之教借空羣於冀埜品題忻伯樂之來

返雉馴於二百年後文興三變之衰播式谷於七十餘庠萟範六經之冶

登壇新聽睹在在誦題品之神樹幟重掄求人人賴鈞陶之化

國收多士人慶得師

繡節駐臺垣燁燁法星昭漢表文衡司士命輝輝春色映都城

誕揚天憲履臬位宇崇髙峻陟文昌綰學臺之淸要

多士彈冠而欲奮羣僚望履而爭趨

淸朝崇聖教惟淛存鄒魯之風名世掌文衡乃化起菁莪之頌

相馬得神機牝牡驪黃總妙天閒之選索珠從罔象蚌胎龍頷舉無滄海之遺

造就十一郡之眞材四海望風起地昭揭千百年之彜範六經如日中天

文張文衡之柄雅尙持平融結人才之機務羅俊彥

玆喜敝鄕之後進得藉大賢之提衡

文治弘開煥起圖書之撰奎光頻聚彌增章掖之榮

萃物表之型模動區中之踴躍

靑衿雅序四方麕至以前瞻絳帳弘開多士鵷迎而畢集

天授衡文上歸司命

道啟昌期萬里愜風雲之會帝隆文治九重咨朴棫之賢

天中巋望斗北駿名

振藻語於詞峯丹霄絢采探驪珠於萟海碧漢揚淸

爰稽昭代之羽儀來作斯文之領袖

命造化於毫端衮金無心寵辱握星辰於掌上玄黃隨手升沈

之王之石爲騄爲駘

○侍禦聯

紫極翔輝法曜映臺中之栢赤墀簉羽淸霜飛簡上之花

心怦怦兮有節技斷斷兮無他

彈冠結綬名賢濟列於在廷建鼓懸鞀言路弘開於此日

輿論攸稱帝心簡在

殿中執法居一人耳目之司杜後惠文綰四海紀綱之重

侍螭頭而簪筆計且抒獻替忠謨峩豸角以宣猷當不負澄淸雅志

橫空孤隼式觀丰采之維新接武夔龍卽睹絲綸之誕播

天子有爭臣聖朝無闕事

勤勤奏疏更追還陽城陸贄之儔凜凜忠肝且斥絕弘羊張湯之革

蹈姦臣之虎尾直道無回忤英主之龍顏孤忠自許

譚吐必依名節操履不越規繩

孤忠錯落與秋霜烈日爭嚴偉望巃嵸等喬嶽泰山共聳

政簡刑平渥澤流宛溪之萬里民謳士頌淸聲髙疊嶂之千峯

望重寰區功施社稷

乘驄肅道巍巍乎山嶽以之動搖頂獬觸邪凜凜然風雷由其掌握

效鐵面禦史之忠同披烈膽視魚頭參政之直獨揭義肝

龍門地峻且歸鼓舞之中烏府霜淸更屬提衡之下

訐諛落膽於柱後英俊引領於禁中

詔出楓宸方見紫泥之煥渥秩躋柄府更看繡服之輝煌

播霜威於南國樹風裁於西臺

朋邪屏迹實驚風憲之雄善類寧居咸謂霜稜之峻

百辟肅激揚之度九重推兵食之雄

舉扇障元規塵丹心不攺裂麻沮延齡相素論愈堅

斡機權而消釁隙餙紀綱以振頹風

諫紙賜以箋藤雅稱元禎之吟詠臺垣膺乎衮職卽看山甫之登庸

昔虎豹守九關無怪盈庭之默今鳳凰翔千仞聳聞瑞世之鳴

剛方不撓每白賦先生鐵作肝之詩勇敢無回尙且爲此翁身是膽之事

偉哉祥鳳之鳴朝陽赫矣瑞鵬之搏北海

時方伏馬公獨臺烏

事機洞識蘊蓍龜先見之明節操素堅挺松栢後凋之守

頃膺丹詔之褒實荷繡衣之寵

玉斧班崇風力肅官僚之度金陵地重霜威徹帝王之州

熙朝斗望命世天才

恩溥垚水麻化雨足千家機杼政調琴瑟春風送萬戶弦歌

俎豆納西江朝元之愛碑爭勒絲綸飛北闕粉闈之香署喬遷

丕肅綱紀維新憲度

聲曉梧桐振起朝陽鸞鳳威芟荊棘屏除當道豺狼

白筆職抨彈仗下鬼搖秋月冷繡衣司紏察廷中威肅曙星寒

寵渥楓宸歡騰蔀屋

供奉赤墀坐接夔龍之武相將紫閣立追伊呂之班

旭日烈烏臺延登居正色之地秋霜橫白簡紏彈豎落膽之威

鳴琴有韻音諧唳寉俱淸水鏡無塵影照孤鸞自舞

片片錦心自許稜稜鐵面直臣

使立朝作耳目官爰借上林金樹謂畱都爲心腹地因教小釋成竿

凜鐵官於栢府望重日南輝玉鉉於楓宸恩來北斗

徧白石荊泉之洞悉朝弦夕誦之區

矯往觸邪儼虎豹在山之勢張膽明目鳴鳳凰瑞世之音

气摩霄漢名章斗山

伏蒲騎省追先輩殿上虎之風簪筆烏臺洗曩時仗下馬之習

樹直聲於天下簡上霜凝總憲度於朝端筆尖風起

九重侈知人之明四海享任賢之福

中和獨粹如景星如鳳凰剛正不回爲屈軼爲獬豸

物情大旱之餘適蘇霖雨千羣天象太微之次首應法星

超超冀北之凜凜宛陵之三尺

◆頌徳類﹝一﹞◆

頌徳類【天姿文章

才美淸廉

風度忠鯁

譽望正直

學問度量】

天姿

才美

風度

譽望

學問

文章

正直

忠鯁

薦辟

干請

辯謗

受知

淸廉

恬退

托庇

○天姿聯

志度沖融祕金鍾於淸廉襟懷灑落印玉鑑於寒潭

得天委和與月爭皎

淸甚風標自是剪吳松之水恢乎才刃直將辟太華之峯

气擊扶搖胸藏磅礡

月斧云斤綽有心工之雕鏤雪山冰谷凜然人物之淸奇

日邊佳气云表修名

英標照世冰壺玉衡懸淸秋碩徳司朝天球河圖在東序

靑雲器之天姿黑頭公之物望

空中樓閣莫名識鑑之玲瓏雨後月星難狀襟懷之灑落

晉王佐之風流唐人物之器局

明珠出滄海燁然希世之珍喬林生鄧林屹若明堂之具

黃鐘大呂之器淸廟朱弦之音

琳瑯金薤妙窮萬象之眞機蒼黛銅柯獨備四時之正气

杞梓人間之秀珩璜王國之珍

溫然接物如春風和气可親逸孤鴻於天末勇以行仁類烈日嚴霜難犯立獨隺於人間

○才美聯

筆下無一點塵埃富大蘇之文采胸中有百萬甲兵負小範之絲綸

挈國舟航承天柱石

學有淵源倒彭蠡三江之勢事無盤錯倚丰城雙劍之鋒

道濟四海勛塞兩儀

滿腹精神燭照數計而龜卜撐腸文字月光玉潔而蛟翔

气識邁倫風猷照俗

裴令威名必建蔡州之功業謝公談笑盡是淮淝之事機

學探千載文據一家

禹以功臯以謨譎全絕徳綘之果霍之勇難擬修能

白雪陽春之絕唱光風霽月之髙標

淸標照俗瑩圭璧之無瑕厚徳鎭浮載華嶽而不重

追風逐電之權奇聳壑昂霄之挺特

敏手撥煩輕車之就熟路弘猷應轡迅雷之激淸風

道足以彌綸海宇才足以整頓乹坤

筆下波瀾泉源萬斛之出地胸中丘壑泰山一峯之擎天

○風度聯

玉壺風露之淸雅推節槪金薤琳瑯之貴作爲文章

秀骨昂一奇姿英發

溫潤五穀合淸廟之前陳磊砢九專須明堂之巨用

河漢炳靈斗山偉望

淸標雅橾立獨鶴於人間遠韻遐心送孤鴻於天際

烱若冰壺皎如玉樹

謂石年能幾見誰可當之數方今第一流公眞是也

天球粹溫月鑑明徹

胸中萬月之無邊一塵不染筆下源泉之不竭萬斛而贏

玉樹含輝金莖挹爽

大筆如椽挹紫帽扶輿之气片心止水行五莖沆瀣之淸

冰壺瑩徹玉樹扶疏

四夷傳頌其文章諸儒想見其風采

英英气度澟凜風猷

荊璞希珍周彜古範

冰壺玉衡懸淸秋夙負濟時之望皮弁素幘舞大夏早推華國之辭

玉水方流金莖寒露

○譽望聯

气塞兩間名髙九牧

文啟夕秀譽髙旦評

籍甚月評穹其天分

天地間气宇宙大名

貴名揭日爽气橫秋

六館名流

一朝偉望

喬木參天之閥閱靈芝瑞世之才名

於漢蓋符融郭林宗之比在唐則何蕃歐陽詹之流

早日折廣寒之桂春風看長安之花

勛在策書以山河而著誓威行疆場𨿽艸木以知名

蜚英騰茂冀之北羣馬遂空絕類離倫斗以南一人而巳

聲名重於朝廷言語妙於天下

大學諸生何敢預何蕃之齒四海進士皆知以子厚爲師

奪龍頭而賈勇執牛耳而圭盟

固嘗一釣以連鰲

見謂三年之走馬

下筆而有香字摘髭而收巍科

○學問聯

至大至剛蓋得孔孟之道先知先覺將以堯舜其君

續濂溪諸儒之登傳延平夫子之學

所學者正不觀非聖之書其震必宏自足引君於道

學問得洙泗之傳議論適堯舜之正

道傳於軻繼百世之絕學文至於愈有三變之淳風

學通九流而貫一道傳百聖而得宗

讀八索九丘之書學尢慱古黜諸子百家之說意在尊經

髙文作古眞學造微

生武夷洞天之下其稟至淸居考亭精舍之傍所漸者遠

學聖人道讀天下書

家傳正學早專程氏之淵源躬蹈至誠蓋得溫公之模楷

學冠儒纓道航聖瀆

負數千載馳騁無窮之學起二百年寂寞不振之文

鼓琴著書以自娛焚香讀騷而有味

探索精微出新議於王弼鄭玄之外芟夷陳腐進古文於李翺韓愈之間

先知覺後知任斯文之正統小徳役大徳爲後進之主盟

胸吞石渠舌瀉河漢

濂溪浚其源象山浚其流會心有印慈湖作之師潔齋爲之父交臂傳燈

人物三代學術六經

居文章籙登道徳藩

學本六經气鍾五緯

○文章聯

筆下宮商富錦瑟五十弦之奏胸中斧藻森牙簽三萬軸之儲

筆底陽春胸中秋月

立言垂世周情孔思之源流引意正君伊訓說命之表裏

文倡諸儒學關百聖

撐陽文字決河漢而披天章滿腹精神噓海岱而出雲气

錦裳織云玉斧修月

韶鈞鏘而皎龍翔足希古作大日鳴而鳳芝瑞蚤動羣瞻

心凡秋文熖萬丈

丰標如玉英精奪嫠女之輝咳唾皆珠文采對天孫之巧

才气�雙文章有�

�治多�太乙下靑黎之梳風流自命謫仙披紫騎之裘

詞源浩乎江�筆力鏗乎雷霆

發其英革文章獨妙於天下楷諸事業議論不詭於聖人

襟懷落落不俗翰墨字字有香

春風沂水夙卑遊夏之淵源界雪岷山更陋卿云之河漢

筆下無一點俗胸中有萬卷書

英聲撞萬石之鍾汗流董賈雄文扛百斛之鼎肩拍莊騷

胸湛秋霜筆翻春潦

橫絕銀河織天孫之云錦倒翻滄海弄明月之驪珠

學際天人文追盤誥

篝燈夜雨動太乙之燃藜獻賦丁年燦天孫之織錦

風雅多騫文章獨步

地負海涵之學貫穿百家天淸水止之文粃糠眾作

气毓靑霄業傳繁露

窺海若之波瀾瑰奇萬狀織筆端之云錦機軸一家

筆底陽春胸中秋月

涵今茹占羅千載於胸中發藻摛華絢二春於筆下

人間鍾呂天上塤箎

有奪造化之機飛上廣塞宮而修月以鑿混沌之手煉成五色石以補天

懷連城佩明月妙樆天上云錦之辛飲墜露飱流霞素離人間煙火之气

惟是胸中之湖海飄然與造物者遊發惟筆下之波瀾殆非食煙火之語

博通經史大之爲河海纖之爲珠機作爲詞章詭然翔蛟龍蔚然躍虎鳳

筆有活法珠走於盤而不出於盤泒接古文水生於水而尢寒於水

綴明月以爲裳絕半點塵埃之气分云漢而織錦本一家機軸之成

筆下珠璣正聲諧韶濩而勁气沮金石舌端河漢深謀噴江海而逸气走風雷

○正直聯

陸贄之不負所學有得於天翁之莫幹以私其淸如水

松到天而不屈蘭無人而亦�

玉質金相允矣文章之正印冰懸雪跨凜然節義之大閒

制行中和義气剛直

扶持正論非堯舜之道不敢陳攘斥異端豈管晏之功可復許

端厚有容直方不撓

敬王如孟子非仁義不陳於前告後若君陳有謀猷萬順於外

道備軻醇望隆汲直

正學正言蔚有前流輩之樣古心古貌肯爲今世俗之妝

凜冰雪以自持質鬼神而無媿

仲舒於世醇儒負粹然一正之學叔向好古遺直有剛亦不吐之風

集眾恩廣忠益諸葛武侯風流不妄語踏實行司馬文正地位

廣步闊趨不識金張之蹊隧孤芳獨潔安知羊李之門墻

格君心之非定國論之是

秉心直諒凜乎若朱絲繩制行方嚴截然如玉界尺

開誠布公之學愛君憂國之心

秀出班行固巳芒寒而色正凜然气節不爲義疚而利回

枝斷斷猗無他心怦怦兮直諒

○忠鯁聯

蔡公行正而言方維邦司直淳夫气和而色粹實上親臣

孤忠貫日一徳格天

鯁論危言興起南渡積年之弱忠肝義膽對列聖在在天之靈

直道不同孤忠自許

當世之可憂者十其誰能言天子之加嘆者三惟公至論

經邦妙略許國精忠

孤忠錯落與秋霜烈日以爭嚴偉望巃嵸等喬嶽泰山而俱聳

諤諤涼涼

文饒之言皆予同寧復搖於異議子房之策殆天授顧獨有於成功蹇蹇耿耿

𨿽直道事人落落而難合然孤忠許國耿耿而自知

忠誠貫乎金石志節薄乎蒼旻

眾騖成羣立萬牛而不動羣喑巳痼聳一鳳之孤鳴

以重厚鎭國家以公忠安社稷

開國承家戒小人之勿用閉邪陳善聞君子之責難

忠足以格帝心量足以容天下

○薦辟聯

事君以人備見山公之啟事量材任事肯拘李相之同年

一洗炎涼之習大開寒峻之途

布武膺門盡今日南州之選掛名禰牘皆異時東閣之儲

公今日之選倫基一時之吐握

執贄而見還贄而見亦多矣內舉不避外舉不避何間乎

取人不得其全論士要歸於正

閔常鱗於溝壑而轉之淸波出頑礦於塵埃而納之大冶

不待識�之而巳知見蔑之心

古洪鍾濁淸方判於於羣音大圓鏡中妍騩始披於萬象

勒敝箒於千金韻啞鍾於六律

定力如山輕重靡移於指下淸心似水妍媸具照於目前

綴魚目於夜光補狐裘以羔袖

忠宣知人密傳先範老之法晦叔引類推廣大申公之心

緇衣好善華衮褒善

手中刀尺先識器而後文辭胸次權衡重安帖而輕浮競

佐王保極爲國惜才

謂朽木可雕未忍輕於棄置而老馬知道猶堪責以馳駈

胸中水鏡筆下化鑪

昔焉漢壘雅多彰善癉惡之風今也周原獨任激濁揚淸之責

望重羣工眼髙四海

親見前修以舉善達能爲大節樂成後進以拔淹起滯爲宏規

大庇烝民並延髦士

朝暮而拔其尢旣廣羅於烏幙近遠而觀所主猶兼取於楚材

羽儀聖化冠冕儒流

度木鄧林梗楠杞梓之並蓄求馬燕市驊驑驪駱之兼收

心存獎善志在達人

羽而翼之所謂如福我顏之厚矣未知何地以報公

以忠報國用廉取人

塵埃委吏悉依夏屋之萬間造化至功遂拜春風之一紙

忱恉推轂議論噓枯

日邊龍節上連縹緲之蓬萊云表鶚書遠及泥塗之枳棘

人物指南文章司命

後山歸老徐川喜得於鄭君祠部好賢韓愈轉言於侯喜

地望如由門庭似水

循循然善誘人俾皆有得斷斷兮無他技亦與兼容

方枮躐�屏之際忽陽暉駘蕩之中

轉移風俗力可挽於萬牛主張人才言足重於九鼎

苟囊底之錐自露𨿽道傍之寶亦收

選友諸賢將羣空於冀北棲遲一士嘆獨滯於周南

豈期刺史之天夫無將軍之地

竹頭木屑並遊斤斧之場馬渤牛溲盡入刀圭之錄

月明星稀烏南飛夜靜水寒魚不食

識張�於眾人慚非輩行問車師於半面辱記姓名

不知下俚之何聲得契陽春之孤唱

以器使人曾不遺於居楔相馬賞駿初何計於驪黃

可無峴首之寶僚必有南樓之參佐

尺度權衡之下有劑量焉毫毛絲粟之能無棄遺者

未夜豈勝於三繞此時不誤於重來

握發求賢小試化鈞之手俛眉揖客旁搜藥籠之奇

亦旣有鳬鸞之愧必難逃虎鼠之嘲

麟角鳳嘴旣待用以得宜蟬腹龜腸亦屬饜以自足

未遂摳衣之願先騰踰衮之褒

誠有味其言也左右斯文顧捨我其誰哉主張吾道

我有二天士更三日

謂駑馬在禦難堪鞭策之勤然飛鳥依人蓋有稻梁之念

艸陳琳之檄吟王粲之詩

求食畫墁又占芙蓉之幙飛章推轂遂依桃李之門

持國就拜州之辟端叔爲中山之遊

取寶於山閔道間之橫棄市駿之骨懷廏下之長鳴

𨿽慚蜀客之才當矯晉人之敝

諸大夫皆曰賢眞成殊遇聖天子可其奏殆愧隆恩

幸廁七十家之舉猶希八百吏之除

據地承顏非有豚蹄之祝爲天啟齒乃蒙虫臂之收

可紀晉公之勛業難陪叔子之風流

奔蜂之視化藿蠋以何能黃狗之皮補狐裘而終累

豈期剌史之天決無將軍之地

垂耳之駒驟增十倍之價拖腸之鼠如餌九仙之丹

采及菲葑實諸桃李

爲文乞巧素絕望於九霄聞弦賞音忽蒙知於一日

雞�一飛馬價三倍

○干請聯

所求易與巢林之鷦不過一枝安敢負知伏櫪之驥猶思千里

今旣迫矣能無請乎

文穆取人才多夾袋之所蓄元獻待寒士至樽酒以相歡

迹𨿽阻於登龍心竊希於附驥

有三品筆誰無收名定價之思持一瓣香敢作噓枯吹生之想

爨桐難售苦李易捐

叩角而歌白石聊假此以干齊築臺而飾黃金猶庶幾於始隗

說項斯之詩於到處幸巳不遺吹楊雄之賦以上天更期有遇

噂沓聽恩睢盱望施

琴彈山水之幽世能知而有幾瑟動鬼神之聽王不好以伊何

夜光之肆天時之丰

濂溪嘗蒙淸獻之知屢煩薦表明允旣因韓公以進猶再投書

如廬江不省於君公自知駑下倘燕國曲憐於子壽或可激昂

𨿽寒菊自芳而苦李誰念

望三山而船輒引幾幾能徑到登八重而門不得入多廢垂成

杭塵衛幕定價韓門

北道之秉洪鈞允謂千齡之遇東閣之來眾彥未應一士之遺

駑馬頗困於修程今方稅駕去燕來尋於舊壘倘爲捲簾

風翼能鱗孰不希於攀援牛溲馬渤皆有望於蓄藏

流涎久動於曲車病顙輒希於箕秣

念故園之桃李差易爲春救藥籠之參苓早期備數

敢憑蟠本之先容輒效錐囊之自薦

嗟東隅以失矣豈無圩桑楡激西江以沽之曾不如於升斗

𨿽夢中之蝶巳與迹以俱化然塞上之馬必行時而復還

溝中犧尊之斷車下牛鐸之音

得不得之當安造物之壚垂樂莫樂兮相知更傍誰家之門戶

韓公徳量然猶年少之見疑缽波老風流追悟詞人於巳去

傳和凝之衣備秋相之參苓

○辯謗聯

吏姦雜治知系影之無端日語橫生信吠聲之可畏

槁木寒灰於旣死遊魂白骨而再生

眾怒所遷幾類水中之蟹竊幸子虛之事自一揮而去又同瓜上之蠅敢期薦福之碑轟

墮井誰肯救而又下石焉餘燼寧復燃猶有溺灰者

但欲薄人於險靡防投鼠而傷

略無教化繼聖門之弦歌但有語言爲仇家之組織

煨燼於溺灰之後窮困於擠壑之餘

市三傳而有虎誰爲釋疑墨一誤而成蠅卒蒙觀過

初若含沙之射影遂肆鳴梟之惡音

又復妄發不勝汲黯之狂非聽宜言正坐漢家之法

志𨿽修而身愈困譽未信而毀巳加

事遭非意蹊田乃至於奪牛訟欲自明穿屋誰知其無角

醉尉呵怒窮鬼揶揄

始侍帡幪之可托安得禍機孰云萋菲之橫生反污恩地

蜂蠆起懷豺狼當道不疑償同捨之金彼誠誤矣晏子解左參之贖幸熟識焉

激水西江振网罟慕鰓之急搏風北海縱樊籠鎩翮之飛

兩曾參未知孰是咸懷投杼之疑一王沂不足增威力解伏鍖之怒

謂柳王師之黜豈一身禍福之足云而阿大夫之烹寔公道廢興之所自

天下有道庶人不議特欲懲利口之文眾人欲殺吾意憐才初弗罪屬文之士

○受知聯

人所共捐借譽難施於韓愈公惟不棄逢人須說於項斯

百里奚之傲牛九方臯之相馬

取諸大夫皆曰賢固期無負稱於天下曰知巳豈必盡然

匪借先容蟠木自逢異顧焦桐

收寶道傍使少離於塵土出桐爨下期遠有於聲音

啞鐘寧冀其再調敝箒遽從而增價

此�子不顧身於智伯而侯喜有矜色於盧公

故寥寥�遇於巳知惟在在習聞於自鬻

丰城之劍未逢雷煥气徒幹於鬥牛柯亭之竹旣得蔡邕聲乃合於律呂

○淸廉聯

直言魁天下世或能之淸節照人間誰其有寔

所至皆淸而人推髙在我者大而官無小

覩玉樹瑯玕之標覺我形穢挹金甚沆瀣之气使人意消

淸峻冰柱峻峙斗杓

今之君子遑卹位隆而道污賢哉大夫可與頑廉而懦立

冰壺燭物玉尺待身

淸節不渝立懦夫於百世之下孤忠自許舉明主於三代之隆

和屑玉於修莖气融沆瀣出層冰於巨壑淸絕塵埃

淸標拔俗厚徳鎭浮

○恬退聯

直言無隱帝知沒黯之忠大道不容朝惜陸君之去

功名聽其自來榮貴付之素定

進退以道不易操於險夷捲舒惟時故冥心於欣慨

杖藜歸去之田園咳唾倘來之軒冕

退以潔身自養經綸之用進而論事不知富貴之榮

惟其巳重而物輕是以身退而名進

三諫不聽漠無干澤之私萬鍾何加惟有養恬之樂

有君實晦叔之風負元城了翁之望

黃甲同年半巳登風雲之價靑燈共夜依然爲山澤之臒

堅志丘園墜民塗炭

眾超榮路駢肩守光範之門獨厭軟塵拂袖出平津之閣

獨行之操難進之風

於是非邪正之間皎如白日視用捨行藏�際輕若浮雲

肯枉尺而直尋足廉頑而立懦

生天成佛亦惟寓意於彼宗臨水登山眞若忘情於斯世

中年勇退晚節後凋

士如羣儀之慕膻皇皇人爵公若飛鴻之避弋落落權門

白日林泉浮雲軒冕

○托庇聯

夫子之墻數仞倘許登龍杜陵之廈萬間願同巢燕

竊有包荒之賴當無翛尾之吟

心服步趨難慕絕塵之奔軼道古調燮終歸景化之鋾鎔

敢希堂上之珍尙賴幕中之辯

蔥倩久長誓勁雪霜之澟洌翚飛巨麗倘無風雨之漂搖

豈堪鞭策之勞蓋有稻梁之累

鳶飛魚躍方遊葉气於天淵鴈只鳬單願托微蹤於江海

爲山九仞之成靈河千里之潤

桑梓之邦謹護甘棠之蔽芾棟梁之日長歸大廈之帡幪

巳屬饜於善政尙沾丐於餘波

鳥知木擇肯搶空地之楡枋燕賀廈成更傍誰家之門戶

𨿽無善政倘有危機

弔沙洲之影辱憐夜月之孤鴻賀廈屋之成願入春風之雙燕

老驥伏櫪飛鳥依人

山林興遠悵徒負於鷗盟廈屋庇深喜尙陪於燕賀

赤舄九霄之上洪鈞一气之回

縹緲孤鴻恐回頭於斷渚差池歸燕寧絕望於捲簾

萬象或免伶俜六符終依造化

蓬萊之隔弱水迹𨿽判於仙凡寒谷之轉陽春心第傾於造化

削櫝抒誠莫報投桃之隆貺盻柯自適尙依種柳之餘陰

上河潤百里海潤千里固知均被於沾濡然人有一天我有二天竊意獨蒙於覆護

四六鴛鴦譜卷之七終

●四六鴛鴦譜卷之八

頌徳類﹝二﹞

京府

◆頌徳類﹝二﹞◆

京尹

給事中

中書

總兵

○京尹【國朝牧尹不常置太宗眞宗皆嘗尹京後無繼者權知府一人以待制以上充掌尹正畿甸之事中都之獄訟皆受而聽焉小事則專決大事則稟奏若承旨巳斷者刑部禦史臺無敢紏察陣隆以來爲要劇之任崇寧三年蔡京乞罷知府置牧尹各一員牧以皇子領尹以文臣充四朝志尹以親王爲之號判南衙凡命知府必帶權字以翰林爲之翰林學士及雜學士若待制則權發遣而巳所選皆人望蓋四方取則之地也聖朝職略中興駐驛杭州建炎三年攺杭州爲臨安府守臣帶浙西安撫多卿監從臣兼紹興三年詔臨安府有奏稟事許不隔班上殿乾道七年皇太子領臨安府尹廢臨安府通判簽判職官置少尹判官推官少尹依淳化判官例差侍從以上判官依天聖命用郎官以上余曹依舊府官庭參仍拜小事少尹裁決徒流以上具業判準表奏則繁皇太子街申中書以下文移則少尹簽書九年皇太子辭免臨安府尹其知通簽判推判官並復四朝會要孝宗會要】

名重朝廷【袁安爲河南尹政號嚴明在職十年京師肅然名重朝廷】不爲灼灼【顧少連字夷仲政尙寬簡不爲灼灼之名】趙張三王【職官分紀漢自孝武置左馮翊右扶風京兆尹而吏民爲之語曰前有趙張后有三王謂趙廣漢張敝王章王駿】邊延三君【後漢延篤爲京兆尹其政用寬仁愛卹民黎郡中歡愛三輔咨嗟先是陳畱邊鳳爲京兆尹亦有能名都人爲之語曰前有趙張三王后有���君】前賈後張【唐中宗以張仁亶爲洛���初賈惇頤爲長史頗有政績故時爲之語��州有前賈後張也】司輦轂【唐孟容爲京兆尹奏憲宗曰臣職司輦轂尙爲陛下抑豪彊】嶽牧之首【白集張正甫制馮翊吾左輔也故其選任冠四方嶽牧之首】視如子【延篤字叔堅爲京兆尹視民如赤子正身率下民不忍欺其聽訟理冤發姦摘大明出自然】冬日之愛【晉元帝丹陽傳序曰尹者正也廣漢和顏接下子髙自輔經術孫寶行嚴霜之誅袁安畱冬日之愛】如春之恩【李燮別傳燮拜京兆尹加幢蓋鼓吹燮履潔白之節秉執忠良吏民愛敬作歌曰我府君道教轝恩如春威如虎愛如母訓如父】延壽恩信【前韓延壽傳延壽閉閣思過恩信周二十四縣庭無訟者吏之不忍欺】條教可觀【晏公類要廣漢聰明下不能欺延壽厲善所居移風翁歸抱公潔巳爲近世表張敝緣儒雅刑罰必行條教可觀】明於治化【晉武帝咸寧詔河南百郡之首其風教宜爲邇詜所模以導齊之奉車都尉王恉忠亮篤誠才兼內外明於治化其以恉爲河南尹】抑豪右【唐劉棲楚攺京兆尹權抑豪右甚有鉤巨人多比之趙廣漢】諏姦惡【孫寶召爲京兆尹以立秋日署侯日文東部督郵入見勅曰今日鷹隼始擊當順天气以成嚴霜之誅掾部詎有其人乎文卽日無其人不敢輕受職寶曰誰也文曰霸陵杜穉季寶日其次文日豺狼橫道不宜復問狐貍寶默然竟無所譴】發摘姦伏【前趙廣漢行京兆尹自漢興以來治京兆者莫能及其發摘姦伏如神廉明威制豪彊小民得職百姓追思歌之至今】彈擊豪彊【唐許孟容爲京兆尹神策軍吏李昱假富民錢不償孟容械擊之上宣諭令付本宴孟容執奏曰臣職司輦轂民錢未盡輸�不可得上以其守正許之自此豪右斂迹威望大振】剪治彊宗【北堂書抄漢華松剪治彊宗】彈壓輦下【柳仲郢仕爲京兆尹故號嚴明後爲河南尹以寬惠爲政言事者以爲不類京師時仲郢曰輦轂之下彈壓爲先郡邑之治惠養爲本】決斷無差【唐徳宗時吳湊爲京兆尹湊孜孜以勒儉爲務人樂其政掾吏凡有疑獄難決之事多候奏將出時呈冀免摘瑕病湊𨿽倉卒必指其姦幸之處一決斷無毫釐之差吏非大過不行笞責吏尢愓厲庶務咸舉】政號嚴明【袁安爲河南尹政號嚴明然未嘗以贓罪鞠人在職十年名重朝廷】政令甚明【前翟方進爲京兆尹搏擊豪彊京師畏之胡常與方進書曰竊聞政令甚明爲京兆能則恐有所不宜方進心知所謂少弛威嚴】嚴而不殘【前雋不疑爲京兆尹吏民敬其威信每行縣錄囚徒還其母輙問有所平友幾何人不疑曰有其母卽喜笑爲飲食言語異於他時或無所出母怒爲不飲食故不疑爲吏嚴而不爲】簡而不犯【北堂書晉傅瑕持法簡而不犯】豪右大震【楊於陵字達夫爲京尹京師豪右大震】聞鴉挽鈴【溫彰選京兆尹一日間挽鈴聲視之乃鴉也尹曰必是訴其人采子史視之果得采鶵者】吏民稱趙【前趙廣漢云云遷行京兆尹滿年爲眞以和顏接下京兆政凊吏民稱之不容口長老相傳以爲自漢興冶京兆者莫能及】三輔課最【前漢書尹翁歸爲右扶風京師畏其威嚴扶風大治盜賊課常爲三輔最】京師肅然【東關漢記張酺遷河南尹京師肅然】枹鼓稀鳴【前張敝爲京兆尹長安市偸尢多一日捕數百人枹鼓稀鳴車無偸其治略循趙廣漢之迹而以經術自輔其政】赭衣盡獲【記室新盡名有內史之榮寵貴京兆之號赭衣盡獲枹鼓稀鳴也】民安盜息【魏志鄭渾字文公爲京兆夬以百姓新集爲制移居之法使兼復者與卑輕者相伍溫信與孤老爲比勒稼穡明禁令以發好由是民安於農而盜賊息】表賢顯善【前張敞治京兆一一依廣漢之迹方略耳目發伏禁姦不如廣漢然敞以經術自輔其政頗雜儒雅往往表賢顯善不醇用誅罰以此能自全】少遊四爲【唐代宗實錄魏少遊以吏幹知名四爲京尹有規檢久任無赫赫之名而廉謹有足稱也】父子爲【唐柳仲郢父子更九鎭五爲京兆再遷河東】兄弟繼【唐李仲通天寶末爲京兆尹弟叔明繼之長安歌曰前尹赫赫具瞻允若後尹熙熙具瞻允斯】士大夫交稱其能【東都事略沈遘知開封府爲人正通達世務其治開封每晨起視事日中則廷無畱人出與親友往來從容談笑以示有餘士大夫交稱其能】聽斷如神【國史社衍知開封府聽斷如神權要之家不敢於以私】閭裏亦知其名【包拯召知開封府立朝剛嚴聞者皆憚之至於閭裏大小男女亦知其名宦官爲之欽手舊制凡訟訴不得徑造府吏坐門收訟牒謂之牒司拯卽大開牙門人�至庭下自道曲直吏民不敢欺】民不敢欺【言行錄王恭簡公巖知開封府曹讀以物產貿易萬緡市儈稽違逾年止輸其半一日聞戶外有錢聲償錢皆足讀怪之詢其由乃曰王公今日知府矣公治開封府不爲精神智力如在無事小郡而老姦民自然畏栗至不敢欺】至公不敢幹【言行錄杜正獻公行開封治京常撓於權要公至公能使權要不敢有所幹】剛嚴不可幹【言行錄包孝肅公知開封府爲人剛嚴不可幹以私京師爲之語曰關節不到有羅包老吏民畏服遠近稱之】列內侍罪【塵史範文正公尹京時有內侍怙姦作威傾動中外公抗疏列其罪】鞭朴以治【蘇氏談訓祖父諱頌字子容君開封頗事鞭朴以謂京師浩穰須彈壓當以柱後惠文治之非濠穎臥治之北】破姦發隱【言行錄蔡端明襄字君謨開封世稱難治公居之有能名其治京師談笑無畱事破姦發隱吏不能欺】寵貴必寘於法【言行錄歐陽文忠公尹京不事風采至寵貴𨿽詔命有所不免巴禁令又求苟從必寘於法】文書躬決【晦庵集季椿字壽翁臨安擇守公在議中執政或謂公待人無委曲上曰正欲得如此人遂兼府事旣視事親閱文書躬自予決要人請囑一無所聽在府三月竟以權幸不便亟解去而人至今之】豪猾斂手【言行錄吳文肅公奎明於從政及領京師富人孫氏京師大豪負其息者至評取物產及其婦女發其宿罪徙之遠方而豪猾斂手聲聞赫然】豪右屏迹【李穆知開封府豪石屏迹權幸不敢幹以私上益知其材】輦轂肅淸【言行錄韓維字持國知開封府始置八廂分決輕刑輦轂肅淸神宗曰韓維以文學及任繁劇號稱職可謂得人】爲政一以誠信【言行錄陳文惠公堯佐字希元開封府治京公以謂治煩之術任威以擊彊盡察以防姦譬於激水而欲其澄也故公爲政一以誠信每歲正月夜放燈則悉籍惡少年禁錮之公召諭曰尹以惡人待汝汝安得爲善吾以善人待汝汝忍爲惡邪因盡縱之凡五夜無一人犯法者】都人相賀【晦庵集吳康肅公芾知臨安府命一都人相賀而吏屬屏气入謝庭中內侍省爲人求薦及他鄙事爲屬者公曰吾薦章不可以求而得若某事則詣府自言吾得以法決之自是人莫敢幹以私人閹家童歐傷酒保公捕論如法以狥於市宗戚貴人私營佛屋錯雜民右藏匿姦盜吏不敢捕公奏請盡撤之由是權豪側自而執政亦不悅】遼使嘆息【哲宗實錄王安禮知開封府事至輒斷庭無畱訟久待辦者一切論決未三月而獄內皆空揭諸府門遼使過見嘆息以爲異事上曰安禮能駭動外夷於古無媿矣】京師興謠【談苑範仲淹知開封府次事如神京�謠曰朝廷無憂有範君京師無事有希文】詔書褒美【歐陽六一集程文簡公琳知開封府前爲府者苦冶劇或滿歲罷不然被謗或以事去獨公居數歲久益精明盜訟稀少獄屢空詔書數下褒美矣云云】擢爲宰相【劉沆天聖中所至有治劇之聲自開封府擢爲宰相】三世尹京【四朝國史梁子美傳子美權開封府尹入謝言曾祖顥祖適皆常領十事今臣復攝尹懼弗克負荷徽宗曰卿三世尹京縉紳盛事也】圄空自不言【範百祿知開封府圄空僚屬欲百祿言於朝百祿曰千里之圻而無一人之獄此上徳所格豈尹功】治益閒暇【言行錄範仲淹知開封府號難治公治益閒暇日取古今治亂之安危爲上開陳】以嚴肅擢參政【太平興國六年以李穆參知政事上曰卿居京府尢號嚴肅故曰獎擢也】接士推功【前趙廣漢遷京兆尹和顏接士推功歸子吏曰其掾所爲非二千石所及吏見之皆自寫心復無所隱匿也】髙第入守【京兆尹京師長安中浩穰於三輔尢爲劇國郡國二千石髙第第入京兆不過二三年近者數月一年輒危失名以罪過罷惟趙廣漢張敝爲久任也】玉麟【職官分紀樊子蓋檢校河南內史屢有埋績隋文帝謂曰今爲公別造玉麟符以代銅】公正方嚴【唐韋澳爲京兆尹公正方嚴吏不敢欺】明府【漢侯文謂孫保曰明府素著威名】爲輦轂師表【唐憲宗時京兆尹柳公綽口奏云京兆爲輦轂師表】淸都輦【唐大詔令相王永州牧制宜紆朝紱用淸都輦】大體不苛【劉晏於士安爲京兆尹總大體不苛號稱職】摘發吏姦【東都事略鄭戠字天林知開封府吏馬士人素奏權貴戩發其姦利之事流於海島也】

總聯

都府京部

京轂神臯

京邑尹政

京兆京華

羽儀卿寺彈擊帝城

光奉贊書允釐神甸

首躋郡牧坐鎭神京

被命廣前宣風輦下

神臯表式共欽三輔之獨尊天府羽儀特渥九重之上眷

望切六符之重位聯八座之榮

身到雲霄表赫赫四方之則手扶日月奠皇皇千里之基

眷王畿之千里畀帥閫之十連

張京兆以京自輔儒雅素稱趙廣漢摘伏如神見聞皆振

喜花生於鵲錦慶繡疊於麟�

飭五雉之功■﹝走爾﹞新班於紫橐扈六飛之蹕還舊硯於黃圖

出納方虛上席保釐特借元臣

澤深彭蠡雄藩夙重於西吳山擁秣陵師尹特尊於南國

翼三輔之黃圖管九牧之靑社

髙帝之寵靈猶在號曰陪京聖明之眷注方殷戎有良翰

猶屬久道化成不啻望公如歲

無煩鉤距以探情事莫逃於神照惟聽挽鈴而知訴化巳驗於民謠

神臯共極天府維京

蓋人望咸歸僉謂夷吾之在江左故帝心特簡獨畱蕭相以鎭關中

寵疏漢禮尹正周�

贄賀削以混中涓𨿽例隨於百吏策懦軀而行來路幸獨有於二天

缿筩不設桴鼓不鳴

蕭鼓行春騎迓碧油之元帥

鈞衡虛位佇看綠須之中書周禮大行人漢家名禦史

楚令尹之三仕莫窺喜慍之心魏少遊之四來更紀神明之政

生繇帝賚出翼皇猷

廣魏之稱神明未足伸於遠業蕭何之善塡撫庶丕紹於前聞

卿寺羽儀邦畿總轄

劉沆在天聖初自尹而入爲相張敞爲京兆最繼後者難其人

峻節摩霄淸規照世

輦轂之下必先彈壓與列郡殊錢谷之問不至廟堂有地官在

命世儒宗熙朝碩輔

王翰驚燻紫界隔人間之風雨瓊基秀績瑤編參天上之神仙

奎章金薤王略帝漠

護耶邯鄲之壁鳴珂而聲振京華星移博望之搓擁節而化行方嶽

蒼佩還朝紫驑上道

效韓愈謹奉大尹之書非爲文也慕劉同獨存馮翊之傳冋有志焉

巖瞻蚤譽粉署含香

冶亂民如亂繩誰是經綸之手易佩刀而佩犢必賢文武之才

衡文嵩洛督運澶淵

天眷股肱幕府牙旗騰紫雹帝隆保障齊臺鈴閣靄靑霜

髙披天鏡之光自執河魁之柄

淸卿洊歷景鍾圖浴日之勛重地特推宸翰錫商霖之字

沛雨露於承宣凜冰霜於廉訪

捕蝗而溝中頓起卽是姚崇剪薤而都下肅淸何論張敝

共仰垂紳霄漢咸聽曳履星辰

人望翕然知京尹之有趙上心簡在果弄印以授堯

雄文燦五色雲霞峻業昂九霄山千

問牛知馬何勞鈞距之私視鴉得雛察見挽鈴之異

方籍羽儀於九列旋躋元首於三臺

踏紅輦路莫修燕賀之儀望碧油幢姑致魚封之賀

臺鼎持衡千魏闕塞垣奏課於虞廷

彈壓爲先暫屈月卿之重威名大鎭益增天府之崇

炳朗於淸廟明堂昭揭於泰山北斗

鋤數年之姦吏盡去根株慰三輔之居民自安井市

誠哉廊廟之天球允矣人倫之冰鑑

瓊臺珠澑奎明霄漢之章玉陛金閨秦感風雲之會

而四夷咸仰丰采而百辟共作儀刑

鎬京丰水福星正耀江南蘭省銀臺卿月常懸冀北

朝廷實倚爲長城中外共推其砥柱

甘棠芾日正騰南國之歡鄕柳扶風入棒北辰之禦

眷言宣銅虎之符申命圱玉麟之篆

名埒南州之重美繼前聞風飄海岱之淸芳傳傑出

峻秩夙膺躋膴貫新恩特簡莞中�

寧須鷹擊之雄聽徹鴉鈴不攺雉馴之化謁秉驂駕

勛業峙隆於一代詔褒佇下於九重

獨座嚴崇切星辰而列席中權鎭定表海岱以建牙

聲寔獨髙於四獄風猷直接乎三王

峻節摩霄參玄衡而屹峙淸規照世映江漢以汪漣

三登展揚觶棈忠六進試調羹妙手

�擢貳於星廚繼�階於月寺

弔六代之繁華荷一人之寵渥

典刑不遠福祉攸同

至於三江五湖之地惟是西山南浦之間

號曰京陪戎有良翰

北闕崇班東郊重地

攝鴻鳩之玩而以威竈狐鼠之姦而以法

邦泉似海而剖決川流吏櫝如山而剸裁風駛

惟冕旒獨厚於眷知故輦轂特顒於委寄

夷吾在江左今復奚憂蕭何鎭關中終觀能用

得大地而𨿽可回旋去近天而尢難展布

京畿如盤石以義安寰海爲淸朝而頌美

憶昔三王相繼後先蜚京兆之�聲卽今奕世重光旦暮纘晉公之燕翼

○○給事中【本朝淳化四年以右諫議大夫魏庠知制誥�成務同知給事中事凡制勅有所不便宜凖故事封駁九年詔停廢知給事封駁公事自是始以封駁司隸銀臺向敏中張詠並以樞密直學士領之時並代都部署張永徳笞小校至死詔按其罪張詠封還詔書不從李燾長編嘉佑五年攺新知荊南府唐介復知諫院時知門下封駁司何剡言介爲諫官有補朝廷不當出外以勅封還之故也元丰五年四月知諫院舒亶試給事中自是給事始政除爲職事官凡四人分治六房掌讀內外出納之事若正令有失當則論奏而駁正之通進司進奏院隸焉神宗正史職官志故事中書進熱進艸惟執政書押官制行給事中蜀書畫黃而不得書艸舒亶疑之神宗云造令行令職宜分別詔給事中計書畫黃不書艸著爲令元丰七年四月給事中韓忠彥言今月十八日門下省得旨舉駁事依中書舍人封還詞頭列二十一員中書奉旨給事中駁正事赴執政稟議如有異同卽具狀繳奏臣詳指揮乃是不許依舍人封還例況朝廷巳施行事給事中或有管見卽是巳與執政異同自當求決於上豈可更稟可否於執政乞依十八日詔所貴兩省官輕重體均獲中獻納之分從之元佑元年門下中書言後省修成所有省曹寺人條貫合冠因門下中書後省爲名從之紹聖四年葉祖洽言兩省置給捨廟堂設施行當書讀不回避余令亙書元符三年曾肇言門下駁正中書違失近給事封駁中書錄黃令舍人書讀隳壞官制重和元年張叔夜言命令之出中書宣奉門下審讀尙書頒行而密院被旨亦錄付門下省神宗制也今急速文字不經三省諸房以空黃先次書讀則審讀殆成虛設乞亦法禁從之續會要建炎間內舊制置門下後省以給事中爲長官四員爲顧中興會要紹興二年韓世忠賞功文字給事中賈安宅除工部侍郎門下後省闕官乃詔儉正李與權書讀此事亦前所未有朝野雜記】

淸正廉潔【晉武帝詔燕王陳劭淸正廉潔博通六籍宜在左右以惇儒訓可爲給事中】名儒【胡伯姑曰給事常侍從或名儒或國親東方朔中郎爲給中劉向諫議大夫爲給事中】有直气爲【呂元膺有直讜言拜爲給事中】以明經拜【後漢鄭眾傳眾以明經拜給事中】八年遷【前漢元帝詔曰蕭望之傳朕八年可爵關內侯給事中】備顧問【白居易制俾並瑣闈以備顧問】四方想兒風采【職林許孟容數論駸四方知天予開納多士浩然想見其風采】世人尙其悻直【職林李渤拜給事中渤狐特持不苟合於世人謂之沽激屢以言斥而悻直不少變守節者尙之】傳詔旨【齊映爲人曰晳長大言音鳴爽故令侍左右或馬前臚傳詔旨】批勅【李蕃字叔翰遷給事有不可遂於黃勅後批之吏曰宜別連白紙蕃曰別以白紙是文狀豈曰批勅邪裴垍言於帝以爲有宰相囂遂拜相故史臣曰批勅有夕郎之風】艸制【按類要云徳宗實錄貞元上命盧杞爲饒州剌史給事郎袁髙宿直當艸制遂執以謁宰相不悅遂攺命舍人艸制按此則給事宿直亦艸制邪當考】塗歸【隋百官志給事中掌侍左右分判省事凡百司奏抄侍中旣審則駁正違失詔勅不便者塗竄而奏之塗歸又見六典】駁正之任【唐大詔令孫偓制守駁正之任道不依違】駁奏無私【盧釣字子和有大詔令乇反後省審駁奏無私】封還詔書【狄兼謨擢給事中左藏吏盜度支絹帛文宗以經赦詔勿治兼謨封還詔書帝曰朕巳赦其長官吏亦宜宥旣而曰後或事有不可勿以還詔爲憚】論駁凖古誼【韓幹開元初論駁皆援隼古誼】執二勅不下【薛存誠爲給事中瓊林庫廣籍工徒文神策軍與咸陽尉袁儋不平誣奏之儋被罰二勑皆執不下憲宗悅遣使勞之】執詞頭謁宰相【分紀袁髙爲給事中徳宗復用盧杞爲剌史命髙艸詔髙執詞頭謁宰相曰杞作相矯詐若更授之大郡恐失天下望宰相不悅命舍人艸之詔出髙執之不下乃奏論之又張獻恭見帝穪髙乃陛下良臣】不擇時對【李遜爲給事中以舊制只日視事對羣臣遜奏曰陳誠啟沃不必擇辰今羣臣敷奏乃候只日是畢葳臣下觀天顏獻可替否能幾何憲宗嘉之乃許不擇時奏對】有回天力【張玄素遷給事中太宗詔發卒修洛陽宮玄素上書諫之魏徵嘆曰張公論事有回天力可謂仁人之言其利傳哉】崔植舉職【崔植爲給事中時稱塞職時皇甫鏄請減官俸祿植封還勑書鏄復奏諸州監稅榷酒等加佑植疏論奏】犯宰相之怒【唐於敖爲給事中昭湣卽位李逢吉用事與翰林李介伸不葉誣伸以罪逐頌外俾職知制誥龐嚴蔣防坐伸黨左遷敖封還詔書時人以爲與嚴相善訴其罪皆曰於給事中犯宰相之怒伸龐嚴蔣防屈及駁奏出乃是論嚴貶黜大輕中外無不大噱】承嘏稱職【郭承嘏轉給事中出爲剌史給事中盧載封還詔書曰承嘏自居此職繼有封駁能奉其職宜在瑣闥文宗謂宰臣曰承嘏久在董扉欲優其俸祿而諫列拜章惜其稱職乃復爲給事中】有任事稱【孝澄爲給事中有任事稱職林】陳當世得失【薛元超髙宗時爲給事中屢上言陳當世得失】鸞渚如舊【晏公類要唐薛存誠再除給事中仍是本廳鸞渚凡榻杖履如舊】慷慨論正【孔戣爲給事中江西觀察使李少和坐貶獄寢不下崔易簡殺從父兄戣乃慷慨論正貶少和殺易簡】得失盡言【穆質性彊梗爲給事政事得失未嘗不盡言】數以忠進【孔達太宗新卽位數以忠進】左省【杜牧之行崔璪制云左省駿議不畏彊禦】東闥【白集除劉伯芻制給事東闥實掌駁議】黃門【唐徳宗以王緯爲給事中稱黃門要地】黃闥【輿服恚禁門曰黃闥內人主之】靑瑣【後漢百官志給事黃門侍郎掌侍從左右關通內外及諸王朝見於殿中引王就坐漢舊儀曰黃門屬黃門令日暮入對靑瑣門拜名曰夕郎宮閣簿靑瑣門在南宮衛瓘注吳都賦曰靑瑣戶邊靑縷也又顏師古曰刻爲連瑣文而靑塗也】左掖【垣玄云左掖管轄之司】畫堂【漢官儀曰黃門有畫堂之署】夕郎【見靑瑣注又柳子厚朝日說曰漢儀夕則兩郎向瑣闥拜謂之夕郎】小門下【雞距通典謂給事中小門下齊世呼侍中爲門下給事黃門爲小門下】立徳【晉書任熙立徳邈然】俊才【崔綽記袁佳有俊才】忠篤履素【晉起居注武帝詔曰郎中張逵忠篤履素爲江表十大夫所宜在中朝以逵爲給事中】東臺【職�初僚除毛友制帷東臺論駁之司乃萬世出納之地】閱讀之任【曲阜除葉儔制朕付基命於中書付審駁於門下有事殿中之官寔專閱讀之任其還東臺出納惟允】詳詔勅【續通鑑應有詔勅並令直學士向敏中張詠詳酌可否然後行下蓋向張二公爲給事中故也】駁命令【南丰擬制有事殿內之臣職在於平奏述詳論命令駁其違者而正之覆其善者而行之至於決獄官人發馹遣使申冤滯察苟撓莫不總焉】讀內外出納之事【神宗正史職官志給事中四人正四品分治六房掌讀內外出納之事若政令有失當則論奏而駁正之通進司進奏院隸焉】論事感激【言行錄陳戩字仲休髙宗朝爲給事中益感激論事知無不言除授失當多所論駁士論浩然歸重】抗論無阿避【胡澹庵集程瑀字伯寓拜給事中居瑣闥以平奏自任抗論無阿避會除權邦之簽書公論邦彥五罪凡三疏遂委以次官書讀公乃乞罷除兵侍不拜遂除制知信州侍禦江躋司諫方孟卿上疏畱公復除給事中上曰給事之設政要駁異豈在雷同朕深不欲卿去旣出特賜象笏示隆捲也】全朝廷典【元佑九年劉摯言除安燾知樞密院因給事兩次封駁遂持旨直下吏部施行伏望追還詔命全朝廷典法】奏駁姦惡【東略趙君鍚權給事中蔡榷復觀文學士章惇復資政學士君錫奏駁論其姦惡命遂格】思類相如【太宗鍚楊僖詩云瑣闥昔年司制詔共嘉藻思類相如】封駁皆國體【範純禮遷給事中凡所封駁正名分立紀綱皆國體之大者起居舍人張來在病告中書省錄黃不候參假令供職純禮批勅謂無此例壞禮亂法所不當爲一時爲之聳動】議論引大體【元佑黃廉議論引大體】諫官不當出外【四朝會要嘉佑五年七月攺新知荊南府唐介復知諫院時知門下封駁事何郯言介爲諫官有補朝廷不當出外以勅封還之】乞正官法【治平三年知封駁事韓維言呂誨等降黜勅命不出門下封駸司直送本家乞追還以正官法】內侍不當於軍政【編年備要徳壽宮提舉陳源兼浙�副總管給事中趙汝愚論駁謂內侍不當於軍政詔自今內侍不得兼兵職樞密院遵守永爲定規也】

總聯

銀臺瑣闥

黃扉紫垣

鸞臺東省

夕郎靑珼

靑瑣謂之夕郎黃門冠乎後省

渙寵綍於彤闈熙世際從龍之盛晉崇班於靑瑣朝陽聽鳴鳳之祥

嚴宸疏渥進位東臺

鍾聖瑞以麟遊應淸朝之昌運奮宏圖而鵬舉表東海之大風

批勅振乾綱埋輪扶國紀

窺玉檢於秦函黼茀擅千秋峻業聯金絲於孔壁衣缽得萬古直傳

位敻雲霄班窮日月

偉節嶙峋儼然泰山之獨淩羣嶽英標煜�煥乎北斗之髙映薇垣

讜言日進蹇諤風髙

彜鼎聲宏蚤履金閨而振采鑑衡望重爰秉丹筆以明刑

醒自飛龍立仗驩推棲鳳鳴陽

職補龍裳漏報閣中靑瑣闥冠峩螭陛霜飛簡上翠華宮

百寺帝重披鱗四海人欽鳴鳳

樓雪消融趨曉月玉佩輕搖宮霞繚繞檢晴窻蓬萊獨對

看花躍馬長安綰墨棲鸞劇邑

論事激昂百辟仰回天之力摛文惔麗四方傳擲地之聲

快覩朝陽鸞鳳潛消當道豺狼

玄素回天魏徵嘆仁人之力李藩批勅裴公推宰相之風

閭闔風雲動色門墻桃李交輝

葳蕤豹尾方看翠駕之躬陪突兀龍頭又喜黃扉之身到

旣徧蒼氓之頌遂膺靑瑣之榮

卽屈畫黃重門下駁違之寄便應進熟顓中書造命之權

自惟朴遫之資深負栽培之徳

文華飭國典行觀批勅之風論議當帝心佇聽回天之力

坡皂囊而露奏�白簡以霜飛

掞藻浩霖千里致人中騏驥洞玄威斗六月息風上鵾鵬

常崇補衮之班自吐批鱗之气

白筆帶冰壺而照徹珠無滄海之遺皂囊包玉尺以裁成彀盡英雄之入

批勅見宰相之器行看身到於鳳池吹律生寒谷之春敢論同登於虎榜

封詞頭而不下舊傳解事舍人之名批勅尾以復歸共觀儒者給事之力

明四目達四聰喜言路宏開於此日奏十思陳十漸知世道坐致乎升平

正直朱繇弦佇聞補闕拾遺之義晴髙金莖露卽看批勅還詔之風

光映黃扉聲傳蒼海

視諫艸於殿廷北極煥斗牛之气總文衡於吳越中天騰奎璧之光

明綸渙發賢俊升班

騎省久升華冀北共仰斗山之望蓼莪新廢詠荊南暫紆錦繡之班

疇績辰猷躋榮夕拜

包山海之靈光獻納久需於鳴鳳立巖廊之繩凖澄淸豈必於批鱗

妙東彤宸俊躋靑瑣

葳蕤豹尾之間又幸論思之有地突兀龍頭之近豈憂補闕之無人

拜恩玉陛平奏銀臺

天子曰是而諫官曰非固是立朝之正論君子所恃而小人所畏寔爲定國之本根

宸衷眷注特頌丹詔以徵賢公望顒昂遂陟黃門而司諫

南見立朝正色咸驚批勅精忠

批勅力回天羞訪碧雞崇祀伏蒲聲動地驚聞丹鳳鳴陽

職爲廟堂之貳權居臺諫之先

抗論回天黎庶仰朝鳴之鳳音聲動地京師避曉出之驄

騫騰夕拜之遷傾倒辰猷之告

宣廟廊明旨再三乾坤日轉活吳越生靈數萬樓櫓波澄

名參黃散之班任極淸華之選

持紫橐以朝昕望髙侍列入靑瑣而拜夕寵煥爲眞

專銀臺封駁之任進瑣闥追趨之班

拜恩玉陛名登黃散之班平奏銀臺位列淸華之選

時薦元勛於丹陛遂應妙選於黃門

孛號宸廷崇獎忠嘉之節升華瑣闥密司封駁之權

威名爭日月之光勛業煥鼎鍾之彩

惟時傑出之才方資卓識越處塗�之任特示殊遷

九重嘉耳目得人百辟望羽儀爲式

轉圜有道坐知天意之回反汁無嫌更覺王言之大

爲法從論思之表掛朝廷癸置之公

詔令施行許稽參其利病人不進退可抗論其正邪

在在施肘後之奇往往受鑪中之鑄

朝遊靑瑣之闈時批紫詔夕對金鑾之殿徐艸黃麻

故凡奉職於玆土罔不稟教於臺臺

黃扉要近哭李傒之白麻靑瑣邃嚴批叔翰之黃勅

丹匭繩愆輝彩鳳皂囊獻替靄�鸞

議論少異則宰輔不敢專旨意可否則制詔隨以格

出萃一湘之異气身領八表之人倫

搖玉佩之珩璜人批勅尾被衮衣之黼黻起立班頭

膺宸翰而拜夕郎拾禁遺而補衮職

廟堂之所巳議聽自轉移臺諫之所未言許令彈擊

昂昂駿采力回天隱隱鳴陽聲震宇

引睇亨衢聲見鳳池之接俯憐末路獲聞燕賀之成

皂囊秉簡拂霜毫鐵膽回天扶日轂

王舄潘花兩兩芳畱劇邑丹蒲湛馬行行譽滿陪京

泒接機云而樹識譜追欽鄴以齊芬

北極斗杓霄煥采東吳奎宿夜騰人

地峻黃門望崇靑瑣

筆灑瑯玕云排閶闔

寶冊騰輝加鳳輦朱衣映彩導龍車

漢月光華使星芒動

靑春行部愛景詞人

桂香雜車馬芳鹿蓉錦曳旌人瑞色

唾咳霏珠聲華射斗

值敻雲霄班穹日月

○○中書【本朝國初中書舍人爲所遷官實不任職復置知制誥及直舍人院故事入西閣皆中書召試制誥三篇惟梁周翰不召試而授焉其後薛映梁鼎楊億陳堯佐歐陽修亦如此例按長編薛映梁鼎皆召試翌日與億並命會要誤也元丰五年曾鞏陸佃並試中書舍人自是始正官各續會要遂以中書舍人判後省之事分案五日土案掌冊禮及朝會所行事曰下案掌受付文書曰制誥案掌書記制詞及試吏校其功過曰諫官案掌受諸司關報文書曰記注案掌錄記注其雜務則隨所分案掌之元佑以蘇軾直舍人院有司言百宮制行舍人院廢今爲中書後省於是攺爲權中書後省於是攺爲權中書舍人遂爲故事後詔舍人各簽諸房文字其命詞則輪日分艸續會要中興置中書後省以中書舍人爲長官六見常除二員一員領吏房及兵房工房一員領吏房右選及禮刑房中興會要景泰四年李季章壁以宗正少卿權中書舍人而中宗犯祖諱季章辭有旨權以直舍人院系銜乃受命不知舍人院廢巳久矣蓋大臣失於討論也朝野雜記】

三世居職【孫簡知制誥進中書舍人初逖掌誥至代宗時族祖宿又居職逮簡凡三世】三世掌書命【唐張嘉正武后時進中書舍人崔湜輕之後與議事正出其上湜曰此中共坐後十年而爲中書令子延賞子弘靖三世掌書命】三世掌制誥【職林唐李徳林李百藥李安期三世掌制誥】三世爲中書【集賢記前唐徐堅祖孝徳父齊■﹝日冉﹞及堅三世爲中書舍人皇朝衣冠無以爲比又徐嶠父子自祖及孫三世爲中書舍人】文章宿老【唐李嶠字巨山爲鳳閣舍人文冊大號令多主爲之嶠富才思然其仕前與王勃楊盈川接中與崔融蘇味道齊名晚諸人沒而爲文章宿老一時學者取法焉】海內共推【隋虞世南拜內史舍人柳碩博學斝所推許至是與世南相見嘆曰海內當共推此一人】韓徐【職官分紀季升開國徐鉉以祕書郎直門下省書命精當頗得典禮韓熙制亦同掌誥命與鉉齊名江東謂之韓徐】同僚共推【鄭畋薦中書舍人咸通十年討徐方書詔旁午畋灑翰泉湧動無滯思同僚閣筆推之】同捨服能【陸扆拜中書舍人扆文思敏速初無思慮揮翰如飛文理俱愜同捨服其能云云】分占口授【職林岑文本號善職而敏速或策令叢遽勅吏六七人執筆分占口授咸無遺意】爲代言最【唐孫逖典詔誥爲代言最而逖尢精密一張九齡視其艸欲易一字卒不能也】一代詞宗【職官分紀唐吏部郎中張九齡一代詞宗爲中書令引韋賢爲中書與梁涉對掌文誥時人以爲美談】一人辦事【孫處約爲中書舍人累年中令杜政倫奏請更授一舍人與處約同知制誥髙宗曰處約一人足辧我事何須多也】譽重一時【裳衮文采贍蔚長於應猝譽重一時】三才【唐魏牧兼中捨與溫子升邪子才齊譽世稱三才】四俊【張嘉貞爲中書令薦中捨苖延嗣呂太工等四人皆位淸要日與議政事時號令君四俊工】父子同在禁筦【蘇廷磧爲中書舍人時父瓌同中書門下三品父子同在禁筦朝廷榮之玄宗平內難書詔與委獨廷碩在太極後閣口所占授功狀百緒輕重無差書吏白曰丐公徐之不然手腕脫矣李嶠曰舍人思若湧泉】盛典出父子之手【職林唐賈至天寶末爲中書舍人肅宗卽位於靈武上皇遣至爲傳位冊文上皇覽之嘆曰昔先帝遜位於朕冊文則卿之先父所爲今朕以神器大寶付諸君卿又當演誥累朝盛典出卿父子之手可謂繼美矣】書命成一家言【白集楊嗣復制貞元中汝父爲中書舍人甚稱厥職今使汝繼書吾命成一家言堂構國華在於此舉】叔侄對掌【封氏自太和世居兩制舜卿從子徳昭時爲翰林舜卿時爲中捨叔侄對掌誥命當時以爲榮】兄弟相代【韋思謙二子承慶嗣立承慶解鳳閣舍人武后謂嗣立曰余父嘗稱二子忠孝今使卿兄弟自相代卽拜鳳閣舍人】兄弟對掌【九國誌南漢趙光裔以膳部郎中知制誥時兄光逢爲翰林學士兄弟對掌內外制時論榮之】鳳閣王氏【王徽字昭文徽祖易從易弟四人至鳳閣舍人者三人故號鳳閣王氏】五花判事【通鑑唐故事中書有軍國政事則中書舍人各執所見殺署其名謂之五花判事中選一人明練事者知機密謂之解事舍人】承天子誥命【權徳輿字載之爲起居舍人歲中兼知制誥進中捨獨直兩省數日一還捨乃上言左右掖坦承天子誥命奉行詳覆各有攸司舊制分曹十員以相防檢大抵事有所壅則吏得爲非四方聞者或以朝廷爲乏士要重之司不宜久廢帝曰非不知鄕之勞但擇如卿者未得其人耳】掌兩宮文翰【職官分紀唐徐浩肅宗時拜中書舍人時天下事殷詔令多出於浩浩屬詞贍給文工楷隸肅宗悅其能加兼尙書右丞玄宗傳位誥冊皆浩爲之參掌兩宮文翰寵遇莫比】古今事【崔琳明政事開元中與髙仲舒同爲中書舍人侍中宋璟親禮之每所訪逮嘗曰古事問仲舒今事問琳】政事堂門【續通典故事有堂門蓋宰相時適中書舍人院咨訪政事以自廣也及常衮相塞絕其門以示尊大不相往來】洛出寶圖頌【崔融爲文華婉當時未有輩者朝廷大手筆多勅委之其洛出寶圖頌之尢工】文陣雄帥【唐蘇頲傳張九齡嘗覽頲文卷謂同列曰蘇生之俊贍無敵眞文陣之雄帥也】文場元帥【唐張九齡號詞人之冠又號文場元帥】文有古風【韓文王仲舒穆宗立每言仲舒之文可喜最宜爲誥有古風召爲舍人旣至視同列率新進少年居不樂曰豈可復治筆硯於其間哉】文成於心【梁裴子野掌詔誥或問其爲文速者子野答曰人皆成於手我獨成於心】煥成文章【曰集除馮宿制去吾聞武徳及開元中有顏侍陳叔達蘇頲云大手筆掌書王命故一朝言語煥成文章】文思溫雅【職官分紀唐王仲舒自職方郎中知制誥文思溫雅制誥所出人皆傳說】有元和風【九國誌南唐韓熙載爲和州司馬久之召爲十書舍人乃始親職制誥典雅有元和之風】得中和气【唐許景先爲中書舍人以文翰見稱中書令張嘗稱曰許舍人之文𨿽無峻峯激流斬絕之勢然屬詞丰美得中和之气】有古人風【南齊傳昭爲中書通事舍人時居此職者皆權傾天下獨昭廉靜無所干預器服卒陋明帝聞之賜漆合燭盤勅曰卿有古人之風故賜以古人之物】舍人樣【徐堅字符固聖歷中楊再思王方慶爲東都畱字引堅爲判官表奏專委之方慶嘗稱曰掌絲綸之選再思曰此鳳閣舍人樣】佳舍人【文襄嘗曰裴在禮佳舍人樣】宰相器【後周範質漢初加中書舍人戶５部侍郎周祖徵三叛每朝廷遣使齋詔處分軍事皆合機宜周祖問誰爲此辭使者以質對周祖嘆曰宰相器也】以忠謹稱【晉劉超遷中書舍人時臺省創建內外多事超出納書命以忠謹稱】大手筆【職林唐李嶠朝廷每有大手筆令嶠爲之】常楊【楊炎爲中書舍人與常衮並掌綸誥衮長於除書炎善於徳音自開元以來詔誥之美時稱常楊】禁職【白集崔羣制自列內朝兼司誥命事煩而益密職久而彌精寵以殆式光禁職】綸閣之職【白集除裴度制度以茂學懿文潤色訓誥體要典麗甚得其宜施之四方朕命惟允況中立不倚道直气平介然風規有光新侍臺官滿歲班列當遷綸閣之職所宜其授】閣老【唐楊綰爲中書舍人故事舍人年久者爲閣老其公廨維料獨取五之四王綰悉均給之】淸平官【南越志南詔謂詞臣曰淸平官】不納私財【職官分紀唐敬宗初登極路隨拜中書舍人翰林學士仍金帛謝除制者叱而卻之曰吾以公事接私財邪終無所納】冊奏之工【顏師古遷中書舍人專掌機密千時軍國多務凡有制誥皆成其手冊奏之工時無及者】誥命之敏【前蜀庾朴中書舍人時署百司誥命塡委皆有典則人服敏分紀】發十難【唐韋處厚穆宗時爲中書舍人時張平叔以便佞進欲糶鹽處厚發十難以誥之帝乃知害民平叔始疏斥】六押分司【李泌曰給捨分司押事故舍人謂之六押也】居四掖八年【職官分紀唐權徳輿四歲能爲詩後爲中書舍人居西掖八年間獨掌者數歲】爲中書九年【職林髙郢公爲中書舍人九年家無制艸或問曰前輩皆有制集公獨焚之何也答曰王言不可有於私室】進賢納諫【唐柳公權爲中書舍人充翰林書詔學士又宗便殿語及漢文恭儉帝舉袂曰此瀚濯者三矣公權曰人主當進賢退不肖納諫諍明賞罰衣瀚濯之衣乃小節爾云云翌日降制以爲諫議大夫知制誥學士如故】以諫議知制誥【分紀柳公權爲中書舍人文宗謂之曰極知舍人不合作諫議以卿言事有諍臣風采也翌日降制以諫議大夫知制誥】進諫賜金魚【續通典吐突承瓘於軍中立聖政碑李絳以爲不可許憲宗初甚怒絳語不巳上卒大開悟故除絳中書舍人翌日又面賜紫衣金魚上親爲絳擇良笏勉之曰爾時無易此心】納言賜錦【髙鉞爲中書舍人入見帝因勸躬覽以示憂勤帝納其言賜錦彩】不十年正綸闈之任【職官分紀南唐張泊計偕之歲爲潤帥燕王冀所薦首謁韓熙載一見待之如故舊謂洎曰子好一中書舍人頃之韓主文柄洎亦謂洎曰子好一中書舍人頃之韓主文柄洎亦擢第不十年間果正綸闈之任】進言報藥石【唐太宗時中捨髙季輔上封事時賜鍾乳一劑曰卿進藥石之言故以藥石報之】艸詔賜宮錦【職官分紀封敖爲學士拜中書舍人文思敏速武帝深重之嘗艸陣傷邊詔警句云傷居爾體痛在朕躬帝覽而善之賜之宮錦】人物精鑑【裴垍爲中捨李吉甫執政以情謁曰北日人物吾懵不及知君精鑑爲我言之垍卽疏三十許人吉甫薦於朝】夢窓下艸詔【分紀孫抃夜中夢明窓下艸制詔其後第三人及第知制誥如夢云】未三十知制誥【朝野雜記本朝未三十知制誥者蘇太簡三十六吳元中二軋晏元獻宋宣獻王懿格張安國皆二十八王文正夏文莊皆二十者】不試而命【歐陽公歸田錄或朝之制必先試而後命有國以來不試而命者讒二人陳堯佐及修忝與其一爾】父子掌誥【春明退朝錄父子掌誥國初至熙寧元年凡九家正冒武王兵部文正王思獻安簡晁文元莊錢希白修懿梁翰林莊肅呂文靖中裕宋宣獻公敏求蘇儀甫子容】中人進官不肯奉詔【楊誠齋集胡銓兼中書舍人有旨以中人李綽等典發軍書無誤各進官一列公不肯奉詔綽等泣詐上曰胡銓不肯】封還易邊帥詞頭【言行王巖叟除中書舍人滕元發自太原易許昌公封還詞頭言今以走馬承受一言便易邊帥此風寢長非委任安邊之福命遂寢】不艸黜韓維制【言行錄昭公肇元佑初遷中書舍人門下侍郎韓維面奏範百祿所爲不正黜維知鄧州公不艸制兩上章論之】不艸宦者除制【言行錄劉敞知制誥宦者召金彬正除觀察使公封還詞頭不艸制其命遂止】紫微閣【仁宗實錄寶元元年七月新作舍人閣上親篆其榜曰紫微閣又四朝國史劉攽傳攽字貢父元佑中拜中書舍人請復古制建紫微閣於西省】西閣【長編眞宗祥符九年知制誥樂黃目知開封初黃目召試上以黃目久任外官止試制誥二篇人閣不一月遂罷】立馬一揮【神宗實錄劉敞字原父在西掖時一日追封皇子公主九人敞將下直爲之立卻坐一揮九制數千言巳就】辭義有三代風【言行錄曾鞏擢中書舍人不俟入謝諭使就賦時�三省至百執事選授一新除吏日至數十人舉其職事以貳辭約義盡論者謂有三代之風上亦數稱其典雅】

總聯【通用】

鳳閣龍池

薇垣藥省

薇省右省

綸省詞垣

紫薇閣下紅藥階前

披云翰之天章夙見舍人之樣勒山林之俗駕來膽學士之眞

優詔上卿正班內史

出如綸出如綍益隆潤色之勛用作揖用作霖亟王贊襄之位

頃受華綸存膺淸秩

奉玉音而成底小攄黼藻之工顓金鼎以調元行究經綸之業

申頒鳳詔趣古鰲頭

辭達而巳矣要必見聖人之情才難不其然蓋欲極天下之選

中宸渙號內史升賢

東山聽詔使扶杖有感奮之心淮南寢謀無發蒙相姍笑之語

窓對綠松階翻紅藥

紅藥蒼苔重詠鳳凰之鳴佩紫綬共觀寰海之俊人

命播朝昕靑香恩隆接晝

三神在海上之山久勤攝領一佛出人間之世遂見眞除

疏恩禁幄正位綸闈

五花判事旣久兼寓直之榮六押分司宜寵錫直除之命

光膺書贊就正詞垣

北門視艸謂當進學士之班西掖拜眞聊復示舍人之樣

簡自宸旒擢居禁掖

擅詩論潤色之上有光詞命汨言語侍從之列卽拜鈞衡

楓宸錫命藥省代言

萬里羽翰壓金馬玉堂之彥九天綸綍擅黃麻紫誥之文

黃閣登賢紫薇寓直

碧梧幕府幸稍安云外之城紅藥主人倘或念天涯之客

寵被龍綸擢升鳳掖

鳳鸞髙舉式觀君子以逢辰雞犬俱仙更冀賢人而引類

光奉制恩入司書命

千門柳色誰憐芻狗之陳人萬里艸塘遙想槐龍之淸影

紫荷揭處紅葉翻時

玉堂艸罷又吟紅葉之翻金匱紬余還作紫薇之伴

宜居宮保之班巳展舍人之樣

紅葉翻階昔旣勞於久暇紫薇伴直今果慶於爲眞

溢爲莉海層瀾散作經天瑞錦

蓬壺淸閉早冠羣仙之遊星掖髙華旋觀一佛之出

波涵鳳詔艸奏鸞坡

紫荷絜處光搖萬玉之班紅藻翻時風動五花之判

步襯風雲身依霄漢

玉藻瓊敷少舒舍人之思風行雷動灼知王者之心

博雅學窮蝌蚪縱橫筆吐蛟龍

一札成文雅思未嘗淹晷五花判事英躔眞若聚星

掩映紫薇之宿代宣丹陛之言

皇墳帝典極磅礡於胸中孔思周情妙發揮於筆下

身到鳳池手裁鸞詣

徳字溫如升玉階而啟瑞筆端秀發勒金薤以垂芒

厚徳鎭浮吳標範俗

號令鼓舞風雷亦云多矣獻納司存雨露莫若專之

駕六鰲於海上下獨鶴於云明

盛世典章巳得常楊之體中興輔佐卽馳丙魏之聲

金雨發彩玉檢浮香

切喜文章復見兩都之作尙忻輔相盡還三代之風

煥紅藥以翻霞捧曰麻而鬭雪

人望一條之冰其容巳肅公傍九霄之月所樂不存

頒聖謨於萬國參法從於九重

虞夏之書渾渾爾可以齊驅夷望之業澟匕乎行將爰立

闡揚王度之尊眞玅儒臣之選

寵踰華衮巳叼一字之褒綸气轉鴻鈞必念八荒之棄物

五花紛判事六押麗淸班

動心駭目玆觀大手筆之傳削牘濡毫當慶眞學士之拜

日上蒼苔之砌風翻紅藥之階

回首江東之暮云手分天外開顏海上之曙色翼自天邊

胸吐色絲黃絹腕摹鐵畫銀鉤

職掌絲綸六合仰代天之績畱心桑梓一函施守土之榮

身陪漢制口代天言

素微開省聲髙一代掌絲綸紙筆生花光煥千尋連奎壁

不沿六代浮靡眞聳萬方觀聽

○總兵【國朝公侯伯及眞署都督並得充總兵副總兵又名掛印將軍稱鎭守雲南徵南將軍兩廣徵蠻將軍湖廣平蠻將軍遼東徵虜前將軍宣府鎭翔將軍大同徵西前將軍延綏鎭西將軍寧夏徵西將軍甘肅平羗將軍蘇州淮安鎭守漕運總兵以畿內故不得卦印稱將軍有大徵討遺總兵則掛平賊將軍平胡將軍平虜將軍徵夷將軍徵虜將軍平倭將軍或大將軍或前將軍副將軍事巳納印鎭戍防虜禦暴阨險要屯兵統之凡將校五等曰鎭守曰協守曰分守曰守備曰提調備禦其官稱曰總兵曰副總兵曰參將曰遊優擊將軍曰都指揮曰行都指揮事凡六等也今之將軍一循漢舊無論大將軍平虜等號未之有易也卽偏裨古有副將今爲副照兵參將總稱副將焉古有遊擊今爲述優擊總稱遊擊將軍焉古有凖備今爲守備提調備禦焉無不昉於古昔而倚重之意亦不在古節度鎭撫諸重臣下也】

總治軍旅【續會要哲宗正史職官志總管鈐轄同掌總治軍旅屯戍營防守禦之政令凡將兵隸屬者訓練教閱賞罰之事皆掌之】發遣自燕達始【實錄熙寧五年以燕達權發遣環慶路駐泊總管掌州之役達有戰功故自鈐轄躐遷總管然自資淺故令權發遣發遣自燕達始也】副總專行【續會要哲宗史職管志熙寧申詔諸路如總管出入之本司兵馬機速事申稟不及者副總得專行】熟識機宜【分紀景徳中以參政王欽若判天雄軍兼都總管初帝曰天雄且爲重鎭思得熟識機宜行事果斷者蒞之於是欽若請行】朕之關張【狄靑字漢臣京師呼狄天使工嘉其材勇爲涇原路兵馬副總管上欲一見之詔令入朝會冦逼平涼乃令亟往涇源俾圖像以進上觀其儀表曰朕之關張也於是有狄萬人之稱姒敵萬人】擒鬼章【東都事略姚兕傳兕字武之爲環慶路馬步軍副總管攺鄜延移鬼章據洮州言靑唐欲將兵由講珠梁會於洮合冦我疆兕自河州率兵破六通宗城後遣騎將縱火講珠梁明日靑唐兵至不得遂洮州之援鬼章遂降】降木徵【東都事燕達轉達爲秦鳳路總管河州景思立於踏白城達討山後諸羗斬首四千級還至訶喏城木徵遂降】請持夏國臂【東都事略秉世衡傳子諤字子正李憲措置熙河邊事子諤鄜延路副總管秉常爲母所囚子諤入對大言曰夏國無人秉常孺子臣請持臂而來耳神宗特之】知軍兼【實錄熙寧五年上謂執政曰王韶經制鎑兆獨髙遵裕能協力與都鈐轄如何王安石曰縱與權總管亦無害蔡挺曰如此卽當罷知通遠軍蓋自來無總管離帥府而知軍州者上曰有事宜卽出駐札使知軍亦何妨安石曰總管知軍與鈐轄何異亦不湏舊制有無也乃以遵裕知通遠軍權熙河總管】張劉再任【實錄熙寧四年涇源路都總管張玉鄜延劉永年並令再任玉與一子官傴密使文彥博曰兩人同是用而推恩不同上曰玉累有戰功永年伹久熟鄜延未有代之者若一槪推恩無以激勸也】賜神武祕略【實錄景佑四年以禦制神武祕略賜沿邊總管鈐轄每得代更相授之】禦札授方略【國朝淳化中以參政趙昌言爲川陜西路兵馬都總管大宗以蜀冦尙有殘孽命昌言安撫招討仍禦札數隔丁寧授以方略】就賜金器【天聖七年劉平授忻州圍練使屬上封事言趙元昊連姻耶律必爲邊患授邠寧環慶副都總管遣中人就賜金器】

總聯【通用】

開將軍之武庫��百粵幹城映學士之詞宗衮衮三江禮樂

將星天列戍律王分

�畤�武實能畫而能兵營平奏章幾立功而立論

气槪沈雄機謀明決

屢臨鉞鎭借六纛以番宣一踐斗樞轄五兵於宥密

詜邇相安封疆薦歷

信臣精卒允資拱扈之親虎踞龍蟠克壯金湯之勢

兵軍震疊艸木光華

風閃朱旗坐息鯨鯱之喙雨拋金鎖閒憑虎豹之關

旌旗動色樽俎生貴

龍旗大纛看飛舞於前茅羯皷橫吹儷微歌於小隊

彼酋遠遁我武維揚

蟠花錫命朝端嚴分�之權細柳開營海上建析衝之績

海不揚波大皆安堵

護細柳之屯屈司亞旅告及瓜之戍愧辱先施

登壇號令

秉鉞指揮

爲紅蓮幕之遊陪諸從事望細柳營之邃有眞將軍

無煩一戰謀出萬全

顧我連營巳攺旌旗之色抑君雋武會看族節之傳

詔下法宮龍分帥閫

一箭而天山定行楊家世之風一舉而朔庭空會赫唐兵之日

四六鴛鴦譜卷之八終

●四六鴛鴦譜卷之九

東裏陰太乙先生東粵蘇紫蓋先生匯輯

西鄆雪舸黃之芳豫章養恬王世茂參閱

頌徳類﹝三﹞

◆頌徳類﹝三﹞◆

太常卿

太常少卿

太常寺丞

太常博士

太常主簿

太社令

耤田令

大理卿

大理少卿

大理寺丞

大理司直

大理評事

大理寺簿

太府寺卿

太府少卿

太府寺丞

太府寺主簿

通政司卿

光祿寺卿

太僕寺卿

鴻臚寺卿

尙寶司卿

國子監祭酒

司業

監丞

博士

監簿

國子正錄

書庫官

廣文

武學

學諭

幕職

○太常卿【本朝國初太常寺皆以禁林之長主判續會云皆以兩制充而禮院自有判院同判院祥符中別建禮院輔臣主判而兩制爲知院天禧末罷知院天聖中省禮儀院康定元年置判寺同判寺並兼禮儀事元丰正名始專其職焉職略卿掌禮樂郊廟社稷陵寢之事少卿爲之貳丞參領之神宗正史職官志元佑詔太常寺置掌貳續會要中興並省寺監獨存太常又命太常兼宗正紹興復中興會要隆興元年詔光祿寺並歸太常寺兼領丞一員罷職略】

論樂太髙【東齊記事燕龍圖肅判太常建言今之樂太髙始下詔求知音者】議濮王典禮【東都事範鎭傳英宗卽位中書奏請遵濮安詔令禮官檢詳典禮以聞鎭時判太常寺上言漢宣帝於昭帝爲孫光武於平帝爲祖則其父容可稱皇考然議者猶非之今陛下旣考仁宗又考濮安懿王則其失非特漢宣光武之比矣】議溫成廟制【言行錄韓維知太常禮院先是溫成皇后立廟用樂公上疏乞詔有司議廟制有不如禮者一去以明陛下不私後宮之意】論嚴父配天【東都事略趙君錫傳同知太常禮院時近臣有請祀英宗於明堂配昊天上帝及五帝君錫與禮官建言以爲非是請專上帝以稱嚴父之意詔如君議】論講官不可坐【東都事略劉放傳攽熙寧初知太常禮院會建言講官願得坐講下人常議攽曰侍臣侍見天子應對顧問日講論不可安坐自若避席立語乃古今常禮時議者不一卒如攽言】論名器不以假人【言行錄司馬公光知禮院時中官陵允言死詔特給鹵簿公言名器不可以假人今允言近習之臣非有元勛大勞面贈三公給鹵簿其爲繁纓不亦大乎故相夏疏賜謚文正公言謚之美者極於文正竦何人可以當此攺謚文莊】禮文詳練【筆談江南陳彭年於禮文尢所詳練常攝太常卿誤行黃道司止之彭年止乃回顧曰自有典故禮曹素畏其該洽不復敢詰問】討論一時禮文【東都事略楊傑傳元丰中官太常者連數任一時禮文之事傑與討論】進禮閣新儀【職林同知禮院王暉言開國以來禮儀編成六十卷名禮閣新儀上進詔付本院】損益得中【實錄賈黃中傳判太常禮院多識故實每詳定典禮損益得中】望省樓【國史纂異云崔日知恨不居八座爲太常卿起樓與尙書省相對人謂之崔公望省樓】太常不是卿【因類先公談太常不是卿以其淸重不與他官等也】

○太常少卿【本朝少卿無職以爲階序品秩元丰正名始有職掌續會要初除李常試太常少卿續會要元佑元年呂純禮爲少卿禦史論門蔭得官不可任奉常於是外補續會要建炎三年詔太常少卿一員兼宗正少卿中興會要】

議功臣配饗【秦觀撰行狀鮮於侁爲太常少卿會議神宗配享功臣或欲用王制公吳文公者公曰富文忠公勛徳天下具知宜配享議遂定】侍從多出此途【曲阜行範育太常少卿制太常貳卿尢爲髙選臺省侍從多出此途】任禮樂之事【曲阜集溫益除太常制云奉常正卿蓋不常置則爲之貳者專任禮樂之事】奉常貳卿【南丰除李常制云云】言多聽用【東都事略呂公著傳嘉佑中同判太常寺數言濮王在殯請燕北使毋用樂輟上元遊幸廢溫成廟多見聽用】必擇謹人【王鞏聞見近錄神宗召執政詣天章閣議官制除目至太常少卿上曰此必擇謹人默思久之曰得之矣可除範純粹徳孺】

○太常寺丞【本朝皇佑中詔特差近上知禮官一員兼丞事禦史李請也職略建炎三年紹興三年復置會要】

論聖學【曾季鯉撰李浩行狀孝宗卽位以太常丞召至闕首論聖學以爲人主務學則其餘嗜好無間而入矣】論廟薦設牙盤【東都事略範希純爲太常丞舊制太廟薦享逐室設常食一牙盤元丰四年奏罷之希純奏請復如舊制仍易其名曰薦羞】十三年不遷【言行錄陳文惠公堯佐居官不妄進取爲太常丞十三年不遷】參總禮樂之事【職略南丰擬制丞於奉常參總禮樂之事】

○太常博士【本朝祥符中置博士二員後四員元丰正名初除何洵眞博士講定五禮儀式凡於法應謚考其行狀撰定謚文有祠事則監視儀物掌凡贊道之事四朝志中興省丞簿而太常博士如故中興會要隆興元年從王大寶等議並省博士一員會要】

公卿薦其才【東都事略常安民傳安民字希古幼穎悟力學舉進士爲成乽蚹教授代還上書論彊國之本曰勸忠厚厲名節元佑中公卿薦其才召爲太常博士】典蕝禮合【胡文恭行景融制典蕝儀於禮合】司蕝相禮【胡文恭行英伸制雲從司蕝之相禮】博學有操履【東都事略倪濤傳濤字巨濟博學能文有操履舉進士擢太常博士】議論激切【張九成除太常博士陛對以正心術用人才收兵權爲說議論激切上深獎嘆】曲臺博士【曲阜行李希純制曲臺博士稍試安能】不攺韓儀公文禮之謚【呂東萊集王居正字剛中爲太常博士朝廷懲創王氏邪說之禍會故相韓儀公忠彥請謚公引儀公熙寧初辟近臣坐講之請有功名教宜謚曰文禮讀者皆竦而韓氏子乃以故事未有以禮爲謚者謁宰相求易宰相以謂公公不爲攺】更文宣公之謚【東都事略祖無擇遷太常博士至和二年詔封孔子孫宗願爲文宣公無擇言唐開元中謚孔子爲文宣王又以其後爲文宣公是以祖謚而加後嗣也遂攺封宗願爲愆聖公】除春官外郎【同上米友仁進楚山淸曉圖旣退禦書畫扇各二遂除春官外郎人以爲榮】

○太常主簿【本朝皇佑中宋祁乞增置一員勾檢在寺文書及掌出納遂除胡瑗後詔更不置元丰正名初除王子奇職略建炎三年省簿紹興十年復置中興會要之】

與聞禮樂【職略龍溪除蘓良治制簿領𨿽卑然隸於太常與聞禮樂之事非他官比也】彊記洽聞【中興會要紹興十二年太常少卿王賞言本寺博士比舊巳減員兼不時輪差祠事闕官討論木寺主簿劉嶸彊記洽聞又深禮學所有討論文字欲令本官同其討論從之】

○太社令【本朝嘉佑初置郊社令命石祖元爲之熙寧初郊社局令張伯世言局有郊社名而不主四郊之事於是始主四郊壇壝之事渡江闕紹興十九年始除韓彥直爲太社令也】

月詣壇壝檢視【中興會要紹興間太常寺言據太社令韓彥直申請乞每月徧詣壇壝齋宮檢視修整從之】俾司建社【慶元行洪梓制云俾司建社克典寅淸】

○耤田令【本朝元丰三年詔耤田令隸太常寺續會要渡江初闕紹興十五年初除康與之爲耤田令三十一年詔耤田司權罷官吏並罷中興會要後復置】

立表耤田而民感悅【中興系年錄杜莘老兼耤田司千畝皆土腴而歲取甚薄耤者行賕以爭射吏每於歲首步頃畝視賕之厚薄爲予奪疆畝所接皆苦之至是舉故事請度田莘老曰是無盈縮安用度乃立表大書於四境且藉耕者賦耕田有定數吏縮手不得傍近民感悅至今賴之】

警聯

容臺奉常

樂卿卿首

秩宗司宗

冢卿土卿

渙恩宸扆擢典容臺

鴻猷日麗月卿擅禮樂之宗駿烈星懸亞旅系公孤之望

首九棘之班加七旒之飾

秉介圭而覲帝上方受宣室之釐司綿蕝以爲卿公亟任曲臺之常

席前宣室詔拜奉常

粉署凝華典銓衡而燦臺星之耀丹扆懋寵載旗常而冠卿月之班

秩峻奉常卿月照巖廊之彩勛齊宗伯皇風揚禮樂之輝

疏寵自天進班惟月

綿蕝之制始矣徒聞訪先生於齊魯之間衮職之闕補之當見致吾君於堯舜之上

戴玄冕驅赤車盛述唐人之表踰靑瑣照紫泥美稱杜老之詩

首月增崇聞風胥慶

咨四嶽而分典朕之司命一夔而底和神之績

設幾示尊師之教賜金嘉制禮之功

教於冑者皆舜世直溫之典起於朝者非漢人雜就之儀

居九寺之先冠九列之首

徳行如子昂而著堂堂之號論議若劉愷而馳伉伉之稱

當文明之代居禮樂之司

○大理卿【朝大理寺以朝官一員或二員判寺事一員兼少卿事熙寧九年神宗謂國初廢大理獄非是於是下詔以京師官寺凡有獄皆系開封府司錄司及左右軍巡三院囚逮猥多難於隔訊稽參故事宜屬理官可復置大理獄官制行左斷刑右治獄各五案左廳斷刑曰詳刑詳讞宣黃分簿奏表右廳治獄曰左推右推寺案知雜案檢法案元佑�廢大理獄職略後復卿掌折獄詳刑鞫獄之事凡職務分左右天下奏劾命官將校及大比因以下以凝請讞者隸左斷刑則司直評事詳斷丞議而正審之若在京百司事當推治或特者委勘及系官之物應追究者隸右治獄則丞專推鞫蓋少卿分領其事而卿總焉四朝志建炎三年並省寺監而大理如故省卿而斷刑治獄少卿各一員中興會要之】

不爲宰相曲筆【國朝正道張泌判大理寺會陳廷山謀判獄具李潤之大理正斷廷山謀叛當絞刑房吏李文方用事潤之附會之泌上疏言其事上大怒召宰相呂蒙正責讓蒙正稱文方所定爲允泌因言曰臣祗能盡心於陛下不能苟狥於宰相以曲筆爾】以仁恕稱【國初劇可久拜大理卿性沈毅方正在廷尉四十年用法平允以仁恕稱之】無易李浩【言行錄李浩大理奏結獄上忽顧輔臣曰棘寺官當得剛正加李浩者爲之巳而卿闕上曰無易李某遂除大理卿故事寺獄空上表賀公獨不奏】分賜贓錢不受【國史向敏中傳敏中謚文簡判大理寺時沒入祖吉贓錢分賜法吏敏中引鍾離意委珠事獨不受】復位刑統【太祖實錄竇儀判大理寺奉詔復位刑統援引律疏敕格參酌重輕增爲三十卷尢爲詳備太祖嘉之】無所觀望【職略苖晉卿爲元丰太理兼鞫獄獨持平核實無所觀望人以不冤神宗知其才】

○大理少卿【國朝以朝宮一員兼少卿事神宗置大理獄少卿二員以蹇周輔楊汲爲之分左斷刑右治獄四時志建炎中興省大理卿而少卿二員如故中興會要】

持平核實【長編元丰間大理丞內降公事上下皆曰是詔獄也意必傳置少卿韓晉卿獨持平實無所觀望上知其才凡獄難明及事系權貴悉以委之】議刑近厚【言行錄少卿王表多稱長者上謂宰執曰表以淳朴治獄旣要盡情又不可慘刻張字曰表𨿽法科議刑類近厚】

○大理寺丞【本朝神宗復置大理獄丞四員命少卿舉官元丰五年命莫君陳等九人爲大理寺丞始自朝廷差官也續會要舊制斷刑寺丞六員建炎三年減三員治獄寺丞減二員紹興二十六年上曰理寺宜參用士於是何涇楊邦弼除理丞】

上十策言西夏【天聖中大理寺丞石延年上書陳十策乞選練兵級言西夏必叛朝廷不以爲然及二反上思其言召見乞奉使可東籍兵回稱旨上曰知卿才久矣】

○大理司直【本朝熙寧中置大理獄至元丰五年如命程嗣先四人爲之司直建炎三年詔斷刑司直共治獄司直其治獄司直罷】

馳傳決獄【唐王祚爲司直馳傳決獄所至仁平】請魚書【六典司直凡承制而出先請魚書】斷獄聯署【六典司直凡大理斷獄皆聯署】

○大理評事【本朝熙寧置大理獄至元丰五年始命張仲穎等十二人爲評事孝宗降興二年詔太評事以六員爲額】

入臺雅例【姚正操余以評事入臺後相繼不絕韓琬以爲不然自則天好法刑曹望古九寺之首以此評事多入臺乞今爲雅例非正操所能升降也】獄無冤民【三輔決錄茂陵何比於漢武帝時丞相公孫弘舉爲廷尉右平獄無冤民號曰何公】行能髙潔【前漢宮行能髙潔遷廷尉乎】

○大理寺簿【晉初置廷尉主簿六典後濟九寺各有主簿隋百官志唐置二人掌印省署抄目勾檢稽失唐百官志元丰正名初除二員建炎三年省職源乾道四年詔大理寺復置主簿一員孝宗會要】

出使淮西【呂東萊集薛季宣字士龍公爲大理寺主簿是歲江湖大旱流民往往北渡江邊吏復奏淮民多款塞者遣公行淮西收以實邊公持節勞來耄稚滿車下公使事有緒詔進官二等除大理正】凡目見於簿書【初寮制廷尉聽獄獘凡曰見於簿書】原情引經【樓攻媿集陳希點字子予爲大學愽士遷大理寺簿人爲之憤然公忻然就職素不讀律而原情引經法家自以爲不及】

警聯

棘司李寺

棘廷讞寺

榮加天寵職察云司

從知察小大之情必不容上下其手

體天地之仁四海之黔夷受煦施雷雨之八方之幽蟄衘恩

疏榮楓陛晉長棘庭

有嘉猷之告方膺旒冕之知贊臬事之平式拜絲綸之渙

大理人命所系廷尉天下之平

雉監繕修方賴掌百工之事象刑審克更資弼五教之敷

平反一念之仁全活萬人之命

何敬非刑式重呂侯之命得情勿喜允符曾子之言

一自廷中之有正頓令天下之無冤

刑焉盡君子之心哀矜備至獄百系民生之合袵活居多

位尊棘寺職列月卿

圜扉鞠艸暫煩折獄之片言詞掖判花卽聽躋榮於兩禁

榮升棘署進掌竹刑

決定嫌疑有若蘇珍之鑑務使寬恕允同陳寵之賢

簡易約二之法明淸畫一之刑

舜命臯陶臣庶罔幹於正漢資定國天下自以不冤

職榮踐於九卿憲實司於三尺

爲廷尉正暫詳讞於丹書從屬重塵行通班於紫橐

法威一傾之獘獄動參聽之明

平三尺之法王國以長活千人者侯於門其大

一成之法多所平反三接之顏益隆眷倚

○太府寺卿【本朝太府寺判寺事一人以兩制或帶職朝官嵐財貨廩藏貿易四方貢賦百官俸秩皆隸三司本寺但掌供祠祭香幣帨巾神位席及造斗秤升尺而巳元丰攺制始正職掌此據續會而題名乃云國初省部寺監惟以寄祿別設主判之官以典事惟太府則否其職悉入三司諸案故主判之任罕置與會要少異當考卿掌財貨出續貿易之事凡貢賦之輸於京師者至則別而受之供君之用及待邊費則歸於內藏供國之用及待經費則歸於左藏應祿賜以法給歷從有司檢察書其名數鉤﹐覆而後給焉供奉之物則承旨以進若頒畿內軍衣則前期進樣定其頒日將校部營兵支請月具數以聞凡商賈之賦小賈卽門徵之大賈則輸於務貨之不售平其價鬻於乎凖乘時賖貸以濟民用若質取於官則給用多寡各從其抵歲以香茶鹽抄募人入豆谷寶邊卽京都闕用物預報度支建炎三年詔罷太府寺撥穎金部獨以一丞治鹺政之質劑凡省五年而後復置卿少一員初元丰以在京師局分屬寺監而太府總局二十有四今𨿽頗省猶劇於他寺以式班內外之廩稍覆其名數而鉤磨之則諸軍諸司糧審四院屬焉頒財用於受藏之府周知入出而會之則左藏東西兩庫屬焉時禁省官府之需以償用物則買務屬焉斥幣余互市之積以便貿易則賣場屬焉比物奠賈俾從其抵則編套兩局屬焉藥石必良以除札瘥則和劑忠民局屬焉敍財幣以詩上之賜好則祗候庫屬焉制劵之短長以通商則鈔引庫屬焉所異於元丰惟內藏奉宸不外屬榷貨顓隸都司】

財物精好【分紀楊崇禮開元爲太府少卿𨿽錢帛充牣丈尺間皆躬自省閱時議以爲前後爲太府無與爲比棹拜太府卿時太平日久禦府財物山積以爲經楊卿者無不精好】貨幣山積【分紀唐楊國忠判度支元宗召公卿百僚觀左藏喜其貨幣山積面賜國忠金累兼權太府卿焉】

○太府少卿【本朝元丰正名置少卿一人以爲卿之貳元佑三年詔太府長貳並置余則否續會要建炎中興省紹興四年復中興會要】

領三尙【白樂天少卿制兼領三尙之頒以榮四至之列又晏公類要云少府監有中尙左尙右尙今此云三尙未詳】臣節尙少【後魏孫紹爲少卿帝問卿何年老對曰臣𨿽年老臣節尙少】

○太府寺丞【本朝丞二人元符中增一員崇寧中置藥局又添丞一員宣和省二員續會要建炎詔罷太府寺紹興初章億守太府丞措置印給茶鹽鈔引三年詔添置丞一員十二月詔復添丞一員】

俾領參贊【國朝志太府受邦國之出入而設丞屬俾領參贊欲勝是任必惟其人】分治眾務【職略初寮除歐陽懋制太府受邦國之出入而丞屬分治眾務】

○太府寺主簿【本朝元丰攺制置主簿二人�會要建炎三年罷太府寺紹興十年復置中興會要】

木契【六典太府寺管木契七十隻與左藏東西庫右藏內外庫東都左藏右藏庫每庫十隻各九雄一雌九雄主簿掌一雌庫官掌】

警聯

外府夏卿

天府藏府

寵貳列卿光司外府

長夏官而位愈隆掌天府而財益裕

三尙之頒四至之列出納惟精九土之貢百貨之名辧明必謹

詔裁金花眷隆玉藻

躋惟月之聯出納允司於天府膺自天之眷論思行綴於甘泉

中宸疏寵外府命卿

穿延和之仗甫嚴邃闕之朝列上卿之班遹進外府之長

錫命內庭爲卿外府

貨如山積而公天地之藏財若鬼輸而謹泥沙之用

九賦受藏之地四時出納之司

升外府之名卿暫勞經畫綜中臺之庶務卽預論思

○通政司卿【本朝初曰察言設司令尋革始置通政使司正三品設通政使左右通政左右參議經歷知事建文中政司爲寺通政使爲通政卿參議爲少卿寺丞增置左右補闕左右拾遺各一人靖難復故通政使掌納帝命通達下情關防諸司出入移狀奏報四方臣民寔封及軍情聲息災異皆寔署參覆而王下焉通政參議爲之貳凡日常朝引奏人凡事月類奏歲杪通奏凡四方雨澤歲杪面奏凡有錯籍而類請之凡有詞狀判送法司推問凡諸司出入文移以驗正之記日照之記記之騰黃通政司錄武官黃於內府刻其歸附徵充升搏衛所世流襲替之故以徵選事經歷知事典勘對題奏移狀通政司與六部都察院大理寺並爲大九卿亦至要重矣】

銀臺【漢以通政司爲銀臺】登聞【魏置登聞院言下情登聞於上也】卿月【書卿士惟月】折檻【漢朱云奏張禹不法事上怒禦史將云下獄云攀檻檻折呼曰臣得從龍逢比於遊於地下足矣】

警聯

銀臺望竣敷陳帝藉股肱玉陛恩隆呼吸天垂喉舌

五位對揚而出納百寮翹跋以贍依

朱衣色傍衮旒新朝罷晴霞兩袖象簡云排閶闔啟匭函丹藎一腔

一吞一吐一步一趨

臣悃得達於九重君門不遠於萬里

故峻秩𨿽遷於北斗而導司尙列於東臺

曳華履而引從官趨蹌玉陛結絲絢而承聖問密邇金鑾

爰通六合幽遐經達九重嚴邃

盻臺星之正求言必登聞�卿月之方中采議寧煩鞀鐸

甌金卽卜鉉玉行調

○光祿寺卿【本朝初置宣院尙食尙禮二屬設院使同知院判典簿統二屬累攺爲光祿寺卿一人少卿二人寺丞二人其屬典簿二人錄事一人大官珍羞良醞掌醢四署各署正一人署丞四人監事四人司牲司牧二屬各大使一人卿章祭饗宴勞膳羞之事辧名數會出入量丰約以聽於禮部光祿寺丞貳之典簿祿事職掌仍古】

彯纓【文選彯纓天閣彯音飄韻會云彯彯長組貌】玉食【書惟辟作威惟辟作福惟辟玉食】

警聯

造羽淸班光漸升於金掌彯纓華貫賢借典乎珍饈

允矣羽儀九列誠哉冠冕庶司

粵稽官正創自秦廷鑰惟司乎禁禦再孝光祿名於漢代事不領於大官

自昭代興而四暑環維外饔略同周禮惟九卿置而一人玉食上供徧逮諸司

必元老正笏於螭頭斯眾正漑鬵乎雉尾

秦有郎中令之名漢有光祿勛之號

非徒節四方之物力奢儉合宜抑且淸五位之膻薌神人阿護

鼎衡虛席楓扆簡心

○太僕寺卿【本朝太僕寺洪武初移駐滁州及令都設於京師而除山西陜遼東設太僕苑馬監治焉卿掌政令以聽於兵部少卿則分督京營馬承分理京衛若畿甸及山東河南六部孳牧寄牧馬三年而更凡牧人視其丁產以授馬蠲賦而更乏焉凡種馬有牡牡則五歲徵馬曰備用以給京邊將士無所給則寄牧焉凡寄牧人民耗散徵馬值以佐市馬凡馬肥瘠登耗籍其毛齒而時省之選其良健而汰贏劣焉凡艸場歲徵其租金災祲出佐牧人市馬凡租金恩蠲或災蠲不得兼卽蠲必轉移相抵不得虧軍賦寺主簿勾省文移常盈庫徵馬金貯焉】

大宛求【漢書貳師將軍李廣利斬大宛五首獲汗血馬來作西極天馬之歌曰天馬來從西極涉流河之九夷服也】數車對【漢石慶爲太僕卿上問車中幾馬慶以策數馬舉手對曰六馬】束野禦【東野畢之馬顏淵知其必敗盡馬力而不知止也】靑絲【古樂府靑絲駱馬頭】錦障【錦障馬鞍也晉王濟善解馬性嘗乘馬不肯渡水曰必是馬惜錦泥也解去乃渡】汗赤【汗赤良馬也吳漢兵守成都公孫述將延岑遣奇兵擊破漢漢墮幹澗援赤汗之尾得出】天閒【禦馬苑名】鹽車【戰國策驥服塩車而土太行伯樂遭之驥俛而噴仰而長鳴】驪黃【列子九方臯善相出於牝牡驪黃之外果天下之良馬也】郭隗千金【國策郭隗謂燕昭王曰古之人君遣使者賫千金市千里馬千他國未至馬先死買其骨五百金而歸天下�其君之好也不期年而千里之馬至】田方朿帛【田方方出見老馬於野問於禦者對曰此公家馬也罷而不爲用故放之子方曰少用其力老棄其身君子不爲也乃以朿帛贖之窮上人之知所歸心焉】

警聯

馭駟鳴鑾駿望夙隆於帝闕奉輿掌政鴻圖妙恊於天房

遄髙惟月淸班遠涉過都偉績

養充國廏九邊騰汗血奇姿相得天機六禦藉驪黃上乘

行見勒勛彜鼎佇看執政鈞衡

人心競奮頓欽郭隗於千金舊徳咸酬不數田方之朿帛

舊標元老之勛新疏邦畿之望

道展經綸四海仰文明之化位隆中外九重資淵塞之猷

燦祥光於禦駟瞻紫气於棲鷦

馳驅王事妙駕輕就熟之宜叱禦臣工收歷塊過都之用

大駕小駕之奉左馭右馭之寅

騋牝三千騁帝馳王驟之略元戎十乘樹銅鉇鐵騎之勛

人稱天駟成羣世羨云錦數萬

鴻漸紫宸炳睿圖而曉粲鳳銜丹詔辟皇网以星羅

儻得盡展騏驥允宜調燮鈞衡

栻輿起譽初朗月於棘階數馬昭嚴倏炳臺於槐座

快一路之風雲當八埏之盤錯

蔬而食水而飲樂亦在中金如粟馬如羊意非其好

曾聞禦變之才佇看得君之寵

徳邁羲和參五龍之舜馭才弘伯冏掌八駿於周丘

堪齊驅於單騎應並駕於九花

馭夏后之二龍望髙月寺掌周王之八駿權重天閒

掌南國之土襄對西山之爽气

星臨南極靄紫气於環滁風動東皇飛彩雲於弱水

行看衛國牝騋聿壯周王法駕

材髙東奇何如弩射潮頭武接仲文亦旣峯淸江土

賁玉帛於丘園擁�輪於塗巷

道契虛舟注情源於九泒基蟠茂祉聳儀構於千尋

咸搖啟緒箕裘共羨傳家衣缽

帝載誕熙霜湛虯鍾之澈皇華使命星聯牛斗之間

徳稱良而比驥心塞淵以蕃騋

省方結課調玉燭於神機問俗陳詩燁瓊葩於儒畹

鳳詔宸眷偏隆黃門吏銓兼總

夙奮鴻猷於北闕式隆偉望於東山

道展經綸徳涵金玉

持衡海國司禦天閒

百辟仰提衡之望一人資秉軸之司

道徳淵源文章山斗

師保在玆渝揚曷旣

俄聞綸命之自天更喜台光之近日

風髙豸史秩貳冏卿

蒼生霖雨華國文章

仙班崇進於天階路鼓前鳴於帝駕

逭古循良晉中執法

朗鑑髙懸虛懷廣納

總轡儼雲霄之望鷺車標劍履之榮

持衡小宰進秩大官

隨司太僕牧政修明

凜矣惠文之丰格翩然冏寺之淸華

遹駿有聲數馬以對

爰蒞南譙圉人踴躍

○鴻臚寺卿【本朝初曰侍儀司曰殿庭儀禮司累攺始定爲鴻臚寺卿一少卿二丞二主簿一屬署二曰司賓曰司儀卿掌朝會寶客吉凶禮儀之事少卿寺丞爲之貳主簿典出納文移司賓司儀二署鳴贊八人主贊禮序班五十餘主侍班齊班而引禮紏儀焉】

敷聖善宣法儀【俱以鴻臚之職事言】五禮【書修五禮五禮謂吉凶軍兵加也】勾臚【陳列護衛也】惹禦鑪香【賈至詩衣冠身惹禦鑪香】出納王命【漢書陽嘉二年李固對曰鬥斟酌元气運平四時出納王命賦政四海】

總聯

腴潤三雍秉介圭而覲帝昭明五禮司綿蕝以爲卿

渙思宸扆之尊晉陟經綸之重

恩弘雨露敖聖善於九重履茂冠裳宣法儀於百辟

時惹禦鑪之香日聽銅壺之漏

槐棘升華盛世仰冠裳肅穆勾臚正位朝班欽體統森體

粵稽姬宣周公不數漢廷楊綰

禮服昭明五緯星文輝蹈舞儀章潤色九霄芝宇映嵩呼

初無取於綿蕞尙克正於鈞衡

天陛疏榮增重星辰之步武月卿司署便蕃夙夜之劻勷

觀人文而化成動徳容而成紀

發軔侯宮文物駸聞於上國楊鑣王路威名久振於鴻臺

宦況轉憐白首豪華空憶靑春

掌諸侯朝覲之敍主蠻夷歸附之儀

周之行人秦之典客

職掌賓客撫柔蠻夷

建中有大行令之名秦世爲典屬國之職

歸義之蠻夷賴其桑輯往來之賓客惟所周全

傳臚於殿陛之間樹表於簪紳之內

贊通四門輔翼五位

委蛇典則振刷班聯

諸王八朝郊迎而典其禮列侯封國敷奏而賜之文

秦淮煙樹含英建業鶯花吐秀

○尙寶司卿【本朝初凖古符璽署局爲尙寶司卿少卿各一人丞三人恩蔭寄祿無常卿職在禁庭守寶璽無符牌印章而辧其所用有事請內旣事奉而藏之少卿司丞爲之貳】

三珪【莊子楚莊王迎屠羊說以三珪之位謂三卿背執珪也】

總聯

綸宣六命紫泥光映玉墀春秩秉三珪黃綬色搖金掌月

國寶禎符希世藻衣銜列臺階

班齊九列以稱尊持輝宸翰地絕百僚而獨上喜近天顏

兩掖香煙滿袖一輪紅日當頭

位當大任期格君而剖素心道以直行豈佞佛而迎枯骨

雅著南臺之望遙分北斗之光

鳳闕頒綸暫典虞廷之瑞鑾坡植表佇調商鼎之梅

掩映琳瑯之色渾成瑚璉之珍

鳳篆龍文潤色絲綸黼黻瑯函瑤軸昭回日月星辰

年卜隱載之符秩序六卿之亞

○國子監祭酒【本朝國子監有判監事有管勾監事會要熙寧初詔用經術取士廣辟黌捨分爲三學增置生徒總三千八百人朝廷育才於斯爲盛元丰中置國子監祭酒一人掌三學之教法政令續會要而祭酒猶未除人崇寧置大司成一員爲師儒之有總辟�太學之政】

所薦學官皆大儒【言行錄�正獻公公著公之爲祭酒也以太學爲教化之原故究心經理之舊制薦舉學官博士皆嚴其資格限以年齒公數爲論列冀稍寬其科條前後所薦學官如王回吳政姜潛張載皆一世大儒王存顧臨爲元佑名臣常秩吳申黃履朱臨盛僑亦顯於世處士程頤隱居不�公命博士卽其家惇請以爲太學正願固辭公卽命駕過之】老成有行誼【言行錄楊山先生時字中立兼國子祭酒先是吳敏乞川時以靖太學時得召對卽爲上言諸生伏闕紛紛欲忠於朝廷耳本無他意但擇老成有行誼者爲之長貳卽定矣上喜曰此無愈卿者乃亟命時時入本學召諸生慰勞焉】尊其經服其教【四朝國史鄭穆傳穆元佑中以寶文閣待制兼祭酒每諸生請益無間寒暑𨿽童子必朝服延接以禮送迎皆尊其經術而服其教之】官以儒名者三十年【四朝國史汪澥傳澥自布衣錄天子學至爲正爲司業祭酒迄於司成官以儒名者三十年一時人士推之】請老【哲宗實錄鄭穆爲祭酒再請老太學諸生數千人以狀詣司業又詣丞相府請畱不報以待制領祠將行太學之士惛爲詩且出汴東門外三獻酒再拜堂下辭訣而去觀者嘆息】

○司業【本朝元丰正名置司業一人掌三學之教法政令建炎省紹興十二年復中興會要乾道七年欲除劉焞虞允文奏曰國子司業見闕緣隆興並省指揮不許與祭酒並除上曰司業乃祭酒之貳並置何妨可待除國子司業孝宗會要】

以太守召爲【胡澹庵集王大寶字符龜知袁州以暇日尋理舊所著述得周易證義卜卷毛詩國風證義六卷表進於朝上謂宰相曰王大寶所進書深得經旨其以國子司業兼崇政殿說書比到闕賜五品服】勉諸生學爲世用【言行錄施大資師點字聖與公之爲司業也諸生固巳仰服公目上堂延見勉之學古且務講求治亂之體使可爲世用士論歸之】不奏瑞芝【黃簡肅公中行狀公爲司業時芝艸生武成廟官吏請以聞公不答則陰畫以聞宰相名長貳喆之曰治世之瑞抑而不奏何耶祭酒周公綰未對公指其畫曰治世何用此爲周退謂人曰黃公之言精切簡當惜不使爲諫諍官也】以著佐除【孝宗會要除著佐劉焞爲國子司業】樂正之官【欒城除盛喬制是以命樂正之官輔司成之教往祗厥職母使陽城韓愈之流專美前世】

○監丞【本朝景佑二年孫祖徳請於直講京官內差一員充監丞詔學官兼領掌錢谷出納之事兩朝志元丰定制置祭酒司業掌三學之教法政令而監事則丞與續會要建炎三年國子監並歸禮部紹興復置中興會要】

進丞學省【胡文恭行張太一制】參庶事之務【初寮除胡端平制設屬成均參釐政令庶事之務惟丞是司】

○博士【本朝國子監無博士有直講八人熙寧攺爲太學博士元丰定制無國子博士大觀元年薛昂乞置國子博士四員國子正錄各二員與太學分掌教導從之建炎並國子監於禮部紹興三年紹置國子監博士二員量養生徒中興會要之】

精選教冑【淳化二年楊徽之上言方今文士𨿽多而通經甚少願精選五經博士各專業教冑子此風化之本也】名重朝廷【言行錄誠齋先生楊文節公萬里召爲國子博士上疏乞畱左司員外郎張栻黜軍器少監韓玉玉罷繇是名重朝廷】論養身莫若寡欲【東都事略王昭素傳昭素博通九經及著易論三十三篇太祖召命講易因訪以民事昭素所言誠實無隱太祖嘉之又問治世養身之術昭素曰治世莫若愛民養身莫若寡欲太祖重其言書於屏風拜國子博士】徳行純潔【歸崇敬請徳行純潔文嗣雅正形容莊重可爲師表者委四品以上各舉所知在外惇遣爲博士】當世通儒【董鈞永平初爲博士時艸創五郊祭祀及宗廟禮樂威儀章服輒今鈞參識多見從容當世稱通儒】匡衡解頤【匡衡好學家貧傭作以供資用尢精力過絕人諸儒爲之語曰無說詩匡鼎來匡說詩解人頤元帝時爲博士】朱云折角【朱云授易頗有師道是時少府五鹿充宗貴幸爲梁丘易自宣帝時善梁丘氏說元帝好之欲考其異同令充宗與諸易家論充宗乘貴辧口諸儒莫能與抗皆稱疾不敢會有薦云者召入攝齊升堂抗首而請音動左右旣論難連拄五鹿君故諸儒語曰五鹿嶽嶽朱云折其角由是拜爲博士也】小戴說禮【孟卿東海人也事蕭奮以授後蒼魯閭丘卿蒼說禮數百言號曰後氏曲臺記授沛聞人通漢子方梁戴徳延君戴聖次君沛慶普孝公徳號大戴爲信都太傅聖號小戴以博士論石渠由是禮有大戴小戴慶氏之學】發揚風雅【唐蓋文懿武徳初歷國子助教時髙祖引於祕書省學教授王公之子時文懿爲博士文懿嘗開講發毛詩題公卿咸更相問難文懿發揚風雅甚得人之致敬】介幘服佩【司馬彪百官志晉置國子學置博士一人介幘兩梁冠服佩同祭酒也】殷亮賜席【殷氏世傳殷亮建武中徵拜博士遷講學大夫諸儒論勝者賜席至八九重帝用嘉之曰學不當如是耶】

○監簿【本朝國子監主簿一人以京官或選人克掌文簿或勾考查出入兩朝志元丰初省主簿三年罷書庫官復置主簿續會要】

論事與時相不合【胡澹庵集王庭珪字民瞻號瀘溪先生除國子主簿論事與時時不合乞去主管臺州崇道觀令所在常加存問】刊定字書【東都事略郭忠恕傳太宗聞其名召爲國子監主簿令刊定字書】好學嗜古【言行錄韓維字持國仁宗患縉紳奔競論近臣曰恬退者旌擢則躁求者自當知恥於是宰相文彥博宋庠等言公好學嗜古安於靜退乞加甄錄以厚風俗除國子監主簿】設官司最【初寮除兪顥制云監學設官往司簿最】

○國子正錄【本朝國初闕元丰定制亦不置大觀元年薛昂乞置國子博士國子正錄與太學官分掌教導從之自是始置正錄凡二員學正掌行學規凡諸生之犯規者待以五等之罰學祿掌佐學正糾不如規者續會要建炎三年國子監並歸禮部官省紹興十三年詔置國子監正錄各一員二十九年詔國子監太學正錄以四員爲額中興會要隆興元年詔國子監正錄二員並太學正二員依舊兼領二年詔國子監正錄今後正行差官更不兼權孝宗會要】

學職【初寮除張矩制宜任學職】分錄學正【四朝國史兩傳云云】

○書庫官【本朝淳化五年判國子監學李至言監中印書亦主掌錢物凡有公文其所司止以印書錢物所名梋爲近俗今乞攺爲國子監書庫官從之太宗實錄書庫監官以京朝官充掌印經史羣書以備朝廷宣索賜予之用及出鬻而收其直以上於官元丰三年省續會要紹興十三年詔復置一員三十一年減罷中興會要隆興詔主簿兼書庫乾道後置一員孝宗會要】

與太學豪俊遊【張守撰許份墓志份字子大監書庫謂所親曰可以博觀書史日獲與太學豪俊遊】局籍【宋景文集入階局籍之華也】

總聯

太學爲賢士所關稱譽髦之冀北聖人以神道設教借人望爲指南

光傳溫詔獨長成均

入學而招書生尙想三年之舊舉酒而祭之地今推一老之尊

臺星光壁水奎宿映金陵

士心所屬推文章翰墨之宗道統收歸實仁義禮樂之主

甄陶禮樂之宗模範鹽梅之具

石鼓興歌名列鴻都之彥橋門環聽才空壁水之羣

眞稱宦海之神仙佇拜當朝之宰相

辟雍受業久聞多士之推先泮水橫經復見諸生之承式

常懷捧日之心惟抱擎天之志

菁莪朴棫咸濡時雨栽培桃李芝蘭共挹春輝照耀

師濟衍菁莪之化帡幪分槐棘之陰

東序西序稱爲首善之宮上庠下庠寶應文章之宿

禁地傍層霄獻彩華筵開淸署迎輝

門墻桃李均沾雨露之仁壁水魚龍永沐江湖之潤

斗山聳望於環橋槐棘分榮於片席

合蒸髦於萬寓盡入範圍嗣絕學於六經專司禮樂

絲綸馳翰苑之聲師表峻成均之望

八座閎才允燮鹽梅之鼎九重簡在先司禮樂之衡

泮水借甄陶之澤城隅絕桃達之風

範終古之鑪而鑄尢牧春風煽而槐棘敷榮張彌天之网以掩八綋化雨零而芝蘭長秀

搦管縱橫知徧黃金臺上圜橋觀聽盡收桃李門中

函丈信文章司命臯皮實鼎鉉先資

○廣文【唐鄭虔玄宗愛其才爲置廣文館以虔爲博士虔聞命不知廣文曹司何在訴宰相宰相曰上增國學置廣文館以居賢者令後由言廣文博士峮始不亦善乎虔乃就職】

廣文先生官獨冷【杜子美贈鄭虔博士諸公衮衮登臺省廣文先生官獨冷甲第紛紛厭梁肉廣文先生飯不足】坐客寒無氈【杜子美贈廣文博士鄭虔詩才名十四年坐客寒無氈賴有蘇司業時時遺酒錢】詞如太阿鋒【王荊公贈葉直講心大有所潛肩髙未嘗脇飄飄淩雲意彊禦莫能懾辟雍海環流用汝作舟檝開胸出眇義可發蒙起魘詞如太阿鋒誰敢觸其鋏】

總聯【文學通用】

帳設杏壇聖世崇儒師之選經橫氈捨賢科增文學之光

誰非宋玉之才剩有侯芭之字

詩禮家承日閱墨花數萬卷塤箎疊奏風生筆陣三千言

片牘翻云而下十心與日俱馳

學窺古壁暫分桃李之春才耀碧宵少試菁莪之化

信知蜀士之多才其快東人之有式

棈彩騰聯潯署領袖靑衿詞源翻倒丁流皈依縫掖

韓昌黎學規姚姒鄭廣文道出羲黃

國家重文學夙飄芹泮之香黌序借師模遂覆杏■﹝土玄﹞之蔭

孰云氈冷廣文巳見坐深雨化

堂集三鱣先生自此升矣琴隨一鶴黎民尙有利哉

登屈子之堂作賦過楊雄之宅閔奇

挾良壁以獻秦庭自是九賓飛色抱明珠而出漢曲居然髙斛流光

宜資碩望必展宏猷

文章玉海光華添座上之圖書藻翰珠丘言語湛風前之琬琰

胸次冰淸毫端泉湧

桂赭槐黃秋水龍門今得意桃紅杏紫春風鴈塔早題名

曾到廣寒髙處不嫌苜蓿寒衘

气紫匡廬尙早驗鳳池之夢云停震澤當大生氈坐之光

暫養芹庠之望佇題杏苑之詩

鱣堂敷教久欽化雨潤芹宮鯉牘傳情遠快仁風噓蓽竇

名列鴻都之彥才空璧水之羣

標奪三秦蚤羨奎光分東井鐸鳴百里共推文教振中原

臨風相與論心落月猶疑覿面

鱣堂敷教久欽雅化於作人鯉素傳情更荷髙懷木知巳

誇芳桂之五杖富明珠於萬斛

○武學【本朝大中祥符元年詔尙父宜加謚昭列武成王慶曆三年詔置武學於武成王廟以阮逸爲教授八月罷武學以議者言古名將如諸葛亮羊祜杜預等豈專學孫吳故也熙寧五年樞密院言古者出師受成於學文武弛張其道一也祖宗嘗陣武學橫議中輟識者悼之欲乞復置武學以追成先朝之志詔於武成王置學】

升管仲【四年詔曰武成王廟從祀神像齊相管仲宜塑像升於堂西河太守吳起毀畫像降於廡下】去白起【建隆二年先是上臨幸武成王廟觀所畫白起曰起殺巳降不武乃命去之】孔子豈太公抗【溫公通鑑論孔子所以祝於學者孔有先聖先師故也自生民以來未有孔子也太公豈得與之抗衡哉】

○學諭【本朝武學諭慶曆三年置學始以阮逸爲之本朝官制未幾省熙寧五年樞密院乞復置武學選文武官知兵者充教授仍差韓縝判武學續會要武學教授如國子置直講元丰官制行攺爲武學博士武學博士學諭各二人掌以兵書弓馬武藝訓誘四朝志建炎兵興廢紹興十六年詔令臨安府修建武學二十六年詔武學博士學諭各置一員內博士於文臣有出身或武舉出身會預髙選人充其學諭差武學人中興職略後又除文臣之有出身者】

師屬【鄭補之擬制爾維師屬母專韜略】典教右學【曲阜行何�非武博士�云】蟠花【戰袍上繡蟠花也宋曹翰江南歸殺年不調一日內宴待臣賦詩翰不與乃陳乞應詔太宗曰卿武人以刀字爲韻翰因托意曰三十年前學六韜英名常得與時髦曾因國難披金甲不爲家貧賣寶刀臂健尙嫌弓力軟眼明猶識陣云髙庭前昨夜西風起羞見蟠花舊戰袍太宗爲遷數官】詩書元帥【左傳晉謀元趙衰曰卻谷可臣亟聞其言矣悅禮樂而惇詩書義之府也禮樂徳之則也】

總聯

蟠花錫命廟堂嚴分閫之權細柳開營海宇建折衝之績

幾沈三略六韜望重萬鈞九鼎

雌雄寶劍磨來十載答君恩子母金錢不吝一朝酬士气

佇看露布髙懸快覩雲臺直上

精明旗幟手麾玉帳之萬兵鎭壓江山身作金城之千里

不局斤斤矩矱髙標奕奕旗常

振貔貅而賈勇盡掃風煙驅鯨鱷以潛蹤重開日月

帝命煥絲綸之寵侯封延帶礪之盟

人皆安堵弗聞鼉皷喧聞海不楊波穩泛漁舟上下

亶矣稱詩書元帥卓哉安社稷忠臣

玉鈴金匱探九天九地靈機羽扇綸巾玅七縱七擒神算

行懋麟圖之寵佇來鵲印之祥

將軍攬黃石之符劍搖邊月戰士萃靑絲之絡旗掣罡風

允爲萬里千城洵是一方巨鎭

峩纓纘冑喬林騰玉劵之光飛騎開弦細柳奪金錢之雋

固知圖冠雲臺佇待斗來金印

○幕職

蓮幕【王儉用庾果之爲衛將軍長史蕭沔與儉書曰盛府元僚實難其選庾景行泛綠水依芙蓉何其麗也時人以入儉時爲蓮花池故沔書美之景行果之字】風幕【晉謝安王垣之嘗詣桓溫論事溫令郗超帳中臥聽之風動帳開安笑曰希郤生可謂入幕之賓】博學屬文【劉蕡博學善屬文耿介嫉惡文宗時對策極言中官權盛令狐楚在興元牛僧儒在襄辟爲從事待如師友】鳳凰芝艸【韓退之上崔羣書日足下仁者宜在髙位托在幕府則不爲得所足下出類拔萃鳳凰芝艸賢愚皆以爲美瑞靑天白日奴隸亦知其淸明】西山有爽气【王子猷爲桓溫車騎參軍溫謂曰卿存府久比當相料理初不答直髙視以手拔柱頤云西山朝來致有爽气也】廊廟之材【吳錄孫紹字長緒北海人爲孔融功曹融稱紹有廊廟之材後爲相】才略精明【李石字中王初辟李聽幕府從歷四鎭有才略爲吏精明】禮以上賓【白氏六帖任爲從事禮以上賓】昆弟同幕【劉崇望字希徒崔安潛師許及劍南崇望兄弟四人同墓府世以爲才】率賓僚避暑【歷城北有使君林魏正始中鄭公愨於三伏之際率賓僚避暑於此取大荷盛酒以簪剌令與柄通屈莖上如象鼻傳噏之名薦碧筩歷下皆效之酒雜蓮气勝它酎張君房脞說】以良士而贊賢侯【白樂天行盧商制以良士而贊賢侯宜乎多成功而鮮敗事矣】嘉南海之能得人【韓退之送竇從事序工部侍郎趙植爲廣州剌史署從事扶風竇平平以文辭進子其行也昌黎韓愈嘉南海之能得人壯從事之答於知我不憚行之遠也作送竇從事少府平序】談笑靑油幕【韓郾城夜會李正封聯句從軍古云樂談笑靑油幕燈明夜觀棊月暗秋聞拆何當鑄巨鉟音丕相與歸臺閣銘山子所工插羽余何怍策勛封龍頟歸騎獵麟腳推選閱羣材薦延搜一鶚】冰壺幕下淸【韋應物寄洪州幕府盧侍禦詩乃報南昌令乘馬人郡城同時趍府客此日望塵迎文苑臺中妙冰壺幕下淸洛陽相去遠猶使故材榮】風雲入壯懷【韓送石處士赴河陽幕詩忽騎將軍馬自號報恩子風雲人壯懷泉石別幽耳】天才【東都事略郭祥正傳祥正字功父其母夢李太白而生祥正少有詩名梅堯臣日天材如此眞太白後身也熙寧中簽書保信軍節度判官】不知有宰相【中興系年錄浙東提刑張宗臣逮嫠州平民數十人府官就白宗臣大怒曰此事左相專遣人封來知之否僉書鎭東通判廳公事張九成曰九成但知有聖旨不知有宰相主上屢下卹刑之詔惟恐無辜被擊公身爲部使者不能上體聖意而觀望宰朿間者莫不快意宗臣大慚九成投檄而去】翰動如飛【乾符中王重榮鎭河中辟李巨川爲掌書記時車駕在蜀重榮臣合諸蕃葉力誅冦巨川文思敏速翰動如飛傳之藩鄰無不竦動重榮收復功巨川之助也】從事於是府而流聲實於天朝【韓文送楊儀之支使歸湖南序云儀之智足以造謀材足以立事忠足以勤上惠足以存下而侈之以詩書六藝之學先聖賢之徳音以成其文以輔其質宜乎從事於是府而流聲實於天朝也】實筵得佳客【溫庭筠送郭書記賓筵得佳客侯印有光輝】才思俊麗【唐令狐楚辟爲太原從事自書記至節度判官才思俊麗徳宗好文每太原奏至能辧楚之所爲】援筆成碑【裴度東部畱守辟皇甫湜爲判官度修福先寺將立碑於白居易湜怒曰近捨湜而遠取居易請從此辭度謝之湜請鬥酒授筆立就度曰不羈之才也】淸幹善斷【裴寬以文詞進景雲中潤州剌史韋銑引爲判官淸幹善於割斷銑重其才】後爲相【原化記張建封字本立鎭徐州奏李藩爲判官有新羅僧能相人公令看諸判官有得爲相者否僧云並無公不快曰某妙擇賓僚豈無一人至相坐者促召李判官至僧降階迎謂張公曰判官是紗籠中人宰相冥司以紗籠護之恐爲異物所擾余官不然藩後果爲相】秀气沖星斗【贈李判官珊瑚車則無騄驥人得有卑年見標格秀气沖星斗事業富淸機官曹正獨守項來樹嘉政皆巳傳眾口討論實解頤操制紛眾手入幕未展材秉鈞孰爲偶】三臺星裏拜文星【杜牧送斛斯判官蒼蒼煙月滿川亭我有勞歌一爲聽將取離魂隨白騎三臺星裏拜文星】飛書走檄如飄風【李白送程劉二侍禦獨狐判官赴安西幕詩安西幕府多才雄喧喧惟道三數公繡衣貂裘明積雪飛書走檄如飄風雲云】宰相才【邵氏聞見錄呂文穆公旣致政居各眞宗祀汾陰幸其宅問曰卿諸子孰可用公對曰有侄夷簡任穎州推官宰相才也遂至大用】有廊廟才【東都事略明鎬字化基薛奎稱鎬有廊廟才遂除開封府推官】有臺諫風【中興系年綠四川總領符行中嘗欲增簡州鹽筴以其事屬雅州推官李燾力拒之張浚謂有臺諫風】處事精審【蘇頌字子容爲南京畱守推官歐陽公一以麻政委之曰子容處事精審一經閱覽則某不復省之矣】府事悉咨【晦庵集範如奎字伯達授武安軍節度推官始至將帥斬人公白其誤帥巳署不易也公正色曰節下柰何重易一字而輕數人之命帥矍然從之自是府中事大小委以咨焉】

總聯【通用】

入幕賓州從事

芙蓉客玳瑁筵

諸侯客天下士

盛府元僚燕臺上客

湖南多賓客誰爲領袖之賢汝南眞天人亶稱紗籠之選

暫屈爲數句客夫豈容三年淹

數江西人物之英公爲先達備湖南賓客之數僕在後塵

顧未吟於荀藥尙小泛於芙蓉

使者持斧旣巳加桑梓之恭賓之初筵必首入蘋蘩之薦

諒媿婉以贊籌且颯颯而艸檄

西外諸生著小冠而趨邑南丰一辦瞻大幕以歸心

猶將依綠水之光殆斜取靑雲之勢

占鬥牛而辦次最重潛藩肅車馬以遵途來參婉畫

玆羅而致之幕下猶錐之處於囊中

聞風巳久幸分鄰壁之光易地此來良覺賓筵之重

尙遲中祕書之遊載屈外從事之選

數淮右之衣冠髙門以世謁湖南之賓客上幕其人

宜參漢殿之淸班暫屈棲筠之異席

翠竹碧梧之韻流風具存紅蓮綠水之遊淸名夙著

有川泳雲飛之樂扶春生秋�之權

郭子儀之羅絡𨿽六十人烏大夫之招延止一二輩

少寬幕府之文書或發底僚之曹務

政有弛張惟其中而品節獄湏讞議過於甚則平反

空窮唐處士之家亟拜漢天子之詔

泛綠依紅豈久勞於婉畫淩靑遡紫行卽展於壯圖

河陽三月之致巳宣室半夜而席前

崔李藩翰之客婉畫皆賢宗成笑諾之謠頒條有賴

得仁賢之主人贊約束於大府

依紅泛綠暫陪入幕之賓拖紫紆靑卽預登瀛之選

得文武於幕下流聲實於天朝

崔李所從主人可知其徳範岑是與太守不有其功

此豈容於暖席佇卽拜於溫綸

搴芙蓉於木末有慰其馨掣鯨鯢於海中孰方其勇

治文書於儉府獻雅樂於漢廷

鴛鴦諸卷十終

●四六鴛鴦諸卷之十

頌徳類﹝四﹞

◆頌徳類﹝四﹞◆

籓司

大參

兵憲

海道

驛傳道

臬司

糧儲

兵巡道

觀察

鹽法道

經略使

參議

機宜

帥幹

總帥

○籓司【國初分天下爲十三省初爲行中書曰巳定爲承宣布政使司司設左右布政使左右參政左右參議布政使掌一省之政令朝廷有徳澤禁令承流宣播以下於有司凡僚屬文武官歲廉其稱職不稱職者上下其考報撫按以達於吏部兵部都察院三年則率所屬州縣正印官及首領官朝覲於京師詳第其稱職不稱職於院部聽廢置十年令戶版以登民數三歲大比貢合省之士而提調之宗室官吏師生軍伍時班其俸祿廩糧祀典神祗恪謹其時祀及水早牧卹賦役之事省有大政經畫定而請於撫按太子卽位則左布政來見而參政參議分筦淸軍屯田水利撫民驛傳督糧邊備之事距省會遠分道守上首領官經歷典文移都事佐之照磨理卷宗檢校佐之理問典刑名辧疑請允副理問若提控案牘佐之則今之藩司寔古之嶽牧而漢謂之剌史胡元謂之行中書唐宋攺爲使致不一也乃於各省都院考中問載者蓋今之都察院及布按監臨之官均古剌史州牧觀察節度及轉運等官之任也】

方伯【前漢何武曰剌史古之方伯上所委任一州表率也】廉使【續通典魏謩疏曰韋長任膺廉史時長爲觀察使】牧伯【書外有九牧侯伯】旬宣【詩王命召虎來旬來宣】薇垣【布政司稱薇垣】分陜【家語五年而分陜周公左召公右】行省中書【國初以布政司爲行省中書洪武中方攺爲承宣布政司】一筆勾【言行錄範文正公爲參政取班簿視不才監司每見一人姓名一筆勾以次更易富公謂公曰十二丈則足一筆勾焉知家哭矣公曰一家哭何如一路哭耶】

籓司聯

�封璧水同時沾化玆培畫省朱嶓隨地領淸風披拂

鵬圖學海鳳覽儒林

越都地重襟湖水而帶江流嶽牧班崇表官僚而貞憲度

嶙峋徳望赫奕威名

將瑚璉九成之堂孰能右者猶藩屏四方之嶽帝曰左之

福曜彌髙甘霖詎歇

五雀六燕咸其適於平衡乘鴈雙鳬且同熙於巨渤

望重巖廊階崇嶽牧

紫薇淸切髙開四照之華烏石巃嵸迥被三臺之彩

淹中禮樂嶺北承宣

江毫巳夢香生畫省之蘭羅鳥重吞藻掞明光之艸

波澄禆海暄徧編萊

展臺佳气乍欣若木之攀荊渚徽音更席維桑之庇

楓宸特簡豸府頻開

靈泉聖水遙仰崔馭之賓霞塢幔亭快覩鳳觀之使

模楷髙標菁華盡擷

蜚英秇�見觸目之琳瑯翹秀文林是直心之竹箭

人倫南國有道東都

位正薇垣分陜類旬宣之績眷隆楓陛寰區稱保障之才

有懷緬祝無任揚言

絳荷紫橐宜膺弄印之殊榮金版玄珪暫借褰帷之雅望

木天丹地熊軾隼輿

尊崇方嶽久坐鎭而襟江帶湖掌握魁杓卽升階而寅天亮地

譽冠充朝惠敷四國

露冕牽帷光照六橋千頃垂紳曳履秩晉獨坐三臺

荊甸風淸嶺雲天接

黃叔度之汪波悠然難挹山巨源之璞玉寶者莫名

元精間气大雅希音

芃芃黍曲感丰年於萬寶滔滔江漢澄淸脈於百流

入則望郎出爲膚使

借去洛陽勝景遙看靈气無雙攜來紫帽奇觀委古才名第一

南國褰帷東門祖帳

首方伯以荷恩綸休聲遐鬯茂保釐而躋左轄國計全資

百代偉人兩朝碩輔

威名同吉甫之翰周萬井嬉遊謳夜月碩望比召公之分陜千秋鞏固樂春臺

八命作牧榮分滄海之符三載陟明寵溢紫薇之署

芝綍崇追於祖祿璽書歡動於吏民

室云如毀瞻依父母之非遙旱旣膏澤云雷之在望

愧演綸之未稱歌樂職以徒勤

萬里分綸久重西川之保障三江坐鎭朅來南浦之藩屏

曩宣九牧擬則三臺

十年郡邑甘棠畱眾母之思三峽樓臺綿竹引使君之節

實斯民之多幸爲知巳之餘光

星分翼軫忽回西域之仙槎云傍馬頭佇待東來之紫气

奮袖而升彈冠相慶

此日拔轅臥轍固蠶叢魚鳬之域從市如歸只今露冕褰帷應龍沙蠡澤之濱望公若歲

車莽九折阪寧辭蜀道之難劍攢萬仭峯逾峻之險

佇頒五玉栣以銓宰之衡暫貢九金假以藩屏之任

簡甸服以立監總荊邦而陳臬

烏集外臺獨坐澄淸江漢鳳輝行省先聲鼓舞湖山

經濟之略旣顯剔歷之望亦深

驄乘淮甸挽回萬炷之春轡按函關剔盡二泰之蠹

千里川原動色三山艸木增輝

正三尺奉揚於中外名覆金甌乃九重軫念乎東南城專鐵甕

三輔歌王九卿借冠

○大參聯

地拱神京藩輔曾叨於五載嶽分泰岱保釐誤錫於九重

海內當年價重江南此日名髙

念東流之河伯三年無沈壁之虞忽南去之波臣一旦成懷山之勢

黃流浩渺覩文鷁而潛消赤子浮沈望慈航而克濟

人之所關苦此我之爲想誠芬

小東大東閭閫之情狀堪憐大內鬥箕臣子之挽回無計

胼胝之功猶在甸宣之績獨隆

駿烈茂昭中外方披豸繡以肅百城奇猷轉試荊襄先豎宏勛而惠三楚

鳳凰山畔晴峯層疊見威靈鸚鵡洲邊芳艸萋靡沾雨露

冠蓋重來絲綸早下

坐見撫綏春盎輝一路之福星行看寵命天來沭九重之異數

鴈門增保障式隆鎖鑰之權鳳闕藉謨猷聿振巖廊之彩

畱垣久著直聲幕府每資石畫

撐乹坤於半壁隱然當虎豹之關靜烽燧於三邊允矣掃犬羊之窟

威肅登壇叱吒而風雲作隊望隆秉憲指麾而山嶽爲搖

佐國家之用度惜蒼赤之膏脂

中州隆鎖鑰麟符開日月之光士國賁絲綸鳳沼煥雲霞之彩

學參韜略胸蟠百萬之甲兵策對叉咹名冠三千之禮樂

綱維乎數郡型範乎諸司

久著寅淸於畫省雞舌含香特煩猷略於碧幢魚頭譽檀

山川一路沾恩文武萬邦爲憲

牙纛髙炙隱若當關之虎豹旌旗乍轉允無嘯海之鯨鯢

帝曰作朕股肱僉云惟公旬宣

奏底定於三年旣繼汾陽書上考撐乹坤於半璧當同姬父入中朝

於越開籓鼎鉉待燮調之力天臺建纛軍民歸控制之權

向居臬長今首藩寮

梁堪架海中藏數萬甲兵柱足承天胸吞八九云夢

秩比列侯爵同五等

肘縣印而若斗貞憲百僚口宣憲以如綸竚躋三獨

光奉宸恩榮膺簡命

總屏翰機宜想嶽峙淵瀛廣霈春陽濊澤莞軍民節鉞盻弓彤矢旅遙懸秋肅寒威

以召公分陜之尊旬宣有日建價人維籓之節保障繄公

冠紳循爲矩矱陬澨恃等於城

○兵憲聯

功髙治郡誕膺龍衮之特知任重握兵丕奠麟畿之左輔

遂以淸白使君顯陟皇華使者

帝欲微黃秩公孤於紫閣黃扉之上民方借冦畱剌史於龍蟠虎踞之鄕

佇見烽煙帖息壯一道之長城坐觀綸綍鼎來承九天之異數

淮甸人龍�陽徳鳳

竿長江而之鎖鑰雲間無憾於師思卽舊牧而附以邦畿輦下丕歌夫來暮

馳節冽風霜千萬里鯨鯢屏迹隨雨覃雨露十四城蠕動含恩

大幕升椎巖彊鼎藉

墨綬心丹約朿欽遵臺憲赭衣冤白平反欣望盆光

洵爲西塞於城亶是北門鎖鑰

三鎭延袤特領居中之調度六師團練專司翊上之樞權

不淺燮鼎之業特先剖竹之符

節鉞天開萬疊山城需保障襜幃日麗兩江澤國荷澄淸

爽鳩筮仕廷前棘木春生攬轡祥刑階下桁楊晝臥

爰出綸於天上載剖竹於雲間

借珠簾之暮雨冤洗圜扉移畫棟之朝云先陳貫索

寶懸丹陛之思允系蒼生之望

春滿金城談笑輕裘緩帶寒侵鈴閣威稜畫繡褰幃

緣天幸吳越之鄕庸帝簡封疆之寄

綠野熙熙才燈火萬家襦袴未憧奕奕又藩屏千里韜鈐

豸節凝寒玉簡拜楓宸之貺虎符耀采金湯增海國之雄

望五色於祥刑慶二天之伊邇

紫占斗下鋒飛吼匣之泉阿綠潤區中瑞恊濟時之甘澍

淨攙搶而夜掃躋闤闠於春臺

黃牛阪上堪叱馭以顯忠白帝城邊好安圖而布陣

父老集轅門喜聽相如諭蜀朝廷馳鳳檄忽班裴相歸朝

乃分蜀節專治兵權

靖千里之烽煙何事人居桃塢聽萬家之笑語但知酒熟花村

身依香案節勁瑣垣

嚴霜凝繡斧百姓凜烈威稜甘雨逐朱輪千里淋漓膏澤

振風采以提綱望霜威於攬轡

香凝燕寢海天坐鞏金湯聲動螭坳霄漢行歸玉鉉

經文緯武之兼資大法小廉之式謹

鴈蕩森牙試看建牙之繞龍渺噴玉恍驚咳玉之投

且當木鳳之含恩又報玉麟之產瑞

陳泉雄藩一命動湖山之景色祥刑劇省三章肅楚甸之光輝

新命載膺舊邦總憲

保績畿南久茂褰帷之績韜鈐薊北顯躋攬轡之司

南服之歡聲雷動中朝之神气云翔

帝眷股肱之郡出守一麾民淪骨髓之仁入深九邑

楓宸渙號薇省升華

循良最奏九重綸綍下專城文武兼資數萬甲兵開憲府

通商惠洽防虜盛嚴

振紀持綱行見蜚英於百二秉鈞握憲還看肩巨於九重

丰功上達九重巽命榮申萬里

分藩雅化習聞漢渚之歌棠移鎭英風又見星沙之偃艸

儼爾金湯之固居然水陸之衝

揆文奮武不攺指顧之河山振紀持綱益詟廓淸之邊撽

神化過存恩威淪洽

鴻閥升聞邊郡洽玉麟之雅化鳳綸渙號外臺躋繡豸之華階

載路淸風到處化孚偃艸滿腔明月朅來影芘芾棠

裴盧李馬之芳聲稷契夔龍之大業

才勝曰英一舉羨文星之學優而仕四方仰福曜之

全陜紀綱振激揚於直道三秦鎖鑰馮保障於弘猷

王廷渙號憲府升猷

秉鑑衡於中土掝撲作人歷藩臬於兩河句宣翰國

咨嶽借臺衡之聖惟嚴曕綱紀之尊

○海道聯

龍節擁江云一札出芙蓉之賜烏旌騰海日千官聯芍藥之班

仰承新命益愧匪才

樓開八詠錢塘之風雨送潮藩憲四明環海之旌旗擁日

蔚檀神明之譽閧聞府事之謌

握韜鈐於半壁威銷絕島鯨鯢宣節制於雄封气肅潛城狐鼠

舉朝頌美同籍增榮

閩之所邊者海最需文武爲憲之人國之所仗者賢特膺江漢於蕃之選

願效前驅指顧河山欽號令勉陪後乘澄淸海岱借謀猷

武經經文出將入相

長旟髙旗暫作南天之錦塹玄冠赤舄行登北闕之綸扉

綠暗轅門之抑紅銷絕徼之烽

龍旗飭武澄波遠接蓬瀛蛟海觀兵蒼靄遙連虎帳

攬轡志酬於海域貫星勛著於巖廊

一編黃石散爲千里金湯四望晴原總是半天雨露

持臬節以察吏民制閫符而護將士

朝頭弩射宣威驅白馬之騰島外煙銷約法重黃龍之守

雅頌澄淸之化適來炳慰之章

蓋千里藉汛防而禔福淸晏無虞將九重賴經術以調元勛庸有赫

鯨金石之雄略鯨鯢靜偃於波濤俾艸木之餘生爇雀偕安於林幕

緱山僊裔夙欽經略於巖廊越海嚴防暫借威名於鎖鑰

胸中兵甲燔爲八柱之擎天陣上風雲幻作六鰲之駕海

世仰爲契爲臯人擬曰韓曰範

千屯虎旅笑譚而坐息狼煙萬翼樓船指顧而嘿藏豹略

通商澤國晉秩名藩

勛旣隆於玉帳叔虎揚靈名早覆於金甌夔龍接武

聲望屢孚於憲臬才名實徹於宸聰

旌旗映日到來色借山川劍戟衝星是處霜含艸木

行見歡呼徼外還看廸吉師中

○驛傳道聯

手操鵲印麟符千里輶軒皆起色坐擁龍韜豹略三軍壁壘悉增輝

綘節牙旗繡照吳山淸雪鷺隼旟豸黼香凝煙雨矯霜翰

勛烈巳騰玉藻姓名將覆金甌

路絕曉傳鳥篆指揮山嶽撼波無夜嘯蜃樓幻結霧云深

內外咸賴綱維南北裒爲首舉

豸府鎭天關驛路熄煙之警隼旟揚海國樓舩消皷角之喧

眞緯武以經文首藩倚重實內寧而外固全浙禔休

新命折衝之重舊京擢藩臬之尊

冰壺校藝羅西蜀之威鳳祥麟霜節持籌銳九邊之蜚芻挽粟

龍旌迅發鴻略誕敷

歷江淮河漢之墟肅淸風於萬里盡衮冀徐楊之境照泉日以一輪

四牝駕春風絳節牙旗迎漢使五�頒寵命瑯函芝檢出明庭

邦政攸司秩秩乎釐綱飭紀�章不屈謇謇然逆耳枇鱗

驛路澄淸不聞賦馬供車之擾葵衷當午當聯鳴珂佩玉之聲

○臬司【按按察亦漢剌史唐十道觀察諸史宋轉運諸使之職但唐宋諸使或兼領無專官或因事權設事竣卽省胡元於行中書之外各道別置提刑按察使有副使僉書公事爲之貳而更有經歷知事焉國初各省設提刑按察司有按察使有副使有僉按察使掌紏所屬府州縣官司及一省刑名按劾之事諸官吏姦邪貪酷罷軟得紏察擒治平讞刑獄雪冤枉禁詰官私豪猾之於治者以振揚風紀大者�都布二司會議告撫按以聽幹部院凡朝覲慶賀弔祭之禮具如布政司副使僉事分道巡察其兵備提學撫民巡海淸軍監軍各專事置無常員首領官經歷司有經歷知事照磨所有照磨檢校司獄司有司獄○又考崇寧置提舉學事司掌一路州縣學政歲巡所部以察師儒之優劣生員之勤惰而專舉剌之事今之提學道也置提舉三白渠公事掌瀦泄三白渠以給關中灌漑之利揆發司輦運司以時起發綱運而督其滯沽以供京師之用今之水利糧儲道也政和置提舉弓箭手掌沿邊郡縣射地弓箭手之籍及團結訓練賞罰之事元丰初置提舉保甲司掌什伍其民教之武藝視其優者而進賞之今之兵備道也熙寧末置邊防財用司掌經畫錢帛芻糧以佐邊費凡權易貨物根括耕地及蕃部弓箭手今沿邊兵備道也置提舉觧鹽兩司一掌糴便芻糧一掌鹽澤之政令今之鹽法道也總之布政使司與分道按察使司與分道皆監司也唐之初止有上中下都督府其後則有節度團練觀察諸使宋之初止有轉運使其後則有安撫提刑等官又有倥忽之際因事置官事巳卽睿音惟是唐一觀察宋一轉運一�刑令之籓臬二司也分司𨿽紛紜不一然分疆畫上非如昔之擔皆按察官吏事權一如監司也】

○糧儲聯

外府儲九年之露積象顯天倉乘流列萬艘以云屯歡聲雷動

妙柬儒英榮司計節

助勷指日輔徳咸羨乎阿衡輸轉隨時焦心允繼於陶晏

光奉制由榮持儲節

雄藩借重望堪令兵國以藉充雁帛瀆尊嚴仰叩相門而兢陽

千艘銜尾萬竈連營

時適轉輸之遣使重其權乃重其人上知斂散之有方易其節不易其地

出緡於帑代輸十萬戶之租時粟於倉永遺千百年之利

遙瞻六轡之濡獨得二天之覆

承天子詔暫辭覆錦之淸班駕使者車來董飛芻之重寄

何足勞其飛挽卽歸展於經綸

漕平水解傒原隰之載馳財阜風燻與軺軒而偕至

仁人必體於負芻今日豈容於竭澤

紫樞運掌上之兵遂俾睿算紅腐督關中之饋妙幹邊儲

占星出綍爭聞竹馬之迎�日登車有賴木牛之助

劉晏領度支之日蕭何任轉漕之時

奉承輦轂應千盧萬徼之需表裏江湖總七郡八州之廣

疇第一功𨿽有百曹參而何損法吐气萬物安得數元結以無憂

十條立漕九式節邦財

木牛思巧故孔明奏請於祁山驪駕功優故子翼堅守於河內

慮舒宵旰澤普江淮

仰止靈槎迂入斗牛之分翩然衣繡立當霄漢之衝

澟澟淸風生殿閣汪汪下度納寰區

鐵馬暫閒猶未款天驕於渭上木牛交�雅宜置人傑於關中

帝睠南顧誰爲一路之福星公從西來人看光天之郎宿

無事牛木馬流行覩粟紅貫朽

○兵巡道聯

這化生身諣四气之節宣春爲溫而秋爲肅經綸在手貫百年之豪傑內則聖而外則王

行見驩呼檄外士飽於家而馬騰於郊還看迪吉師中捷奏投醪而功收挾纊

頭上豸冠觀察司法紀之重肘後鵲印宣威握兵符之權

方指旗旗遂寒艸木

刀尺百官霆震一聲驚吏膽壚鍾數郡雨傾六月洗兵冤

一路之星是斷萬殊之气皆燻

豸節凝寒玉簡拜楓宸之貺虎符耀采金湯增海國之雄

壯一道之長城承九天之雨露

紫古斗下鋒飛吼匣之泉阿綠潤區中瑞恊濟時之甘澍

秉憲紀於八閩振激揚於庶品

五兵胸富靑消浙海之瀾八讞風和碧入圜扉之艸

波無巨浪戶有陽春

裊裊云晴天目鶯花繁處柝聲間亭亭月土桐君旌旗捲時烏影斷

滋培雨露卽淨洗於煙嵐帳烈星辰行指揮於魚鳥

回出塞之馬提橫海之軍

謂入守得賢巳過勝兵三萬俾使者持節何難辟服五千

任重於城望隆鎖鑰

謂經營政務必湏叔牙之才而匡贊機宜雅重範韓之侶

安民察吏持戟卽戎

蓋碧幢勞十乘暫駐虎帷而紫詔踐三臺行標麟閣

何能布徳提綱漫說修文偃武

○觀察聯

玉節升華欣沐九重屋眷朱軒問俗宏敷三楚恩膏

澄淸河洛譽重巖廊

宿耀紫垣環僕水擁方城宛爾肱股諸郡霜凝烏栢奠三湘輝七澤美哉表裏河山

攬轡宜恩盡荊邦興就日瞻云之戴登髙作賦合楚彥羨歌風賡雪之才

帝睠中原總憲持維乎夙望人瞻碩彥端揆允恊乎輿情

腹有數萬甲兵气吞八九云夢

蜚英騰茂冀之北羣馬皆空絕類離羣斗以南一人而巳

表儀樹而百度承休秋水覩神羊之迹綱紀宣而兆民仰徳春風榮屈軼之華

玉節升華欣沐九重渥眷朱軒問俗宏敷三楚思膏

登萬姓於黃軒奏成功於虞夏

雞舌含香茂崇勛於畫省豸衣按部靄解澤於星軺

觀風察俗振領提綱

符握南天業整乹維於半璧寵頒北闕應持斗柄於三臺

菜屏翰以楊休歷參知而奏績

口諭天憲貞度以肅百僚法總外臺明威而弼五教

威震提封化行邊鄙

峯飛天外郊原豺虎潛蹤弩射潮邊江海鯨鯢屏迹

滿目葳蕤關心蔽芾

憲府驄乘雨露百城輻夜月衮衣豸肅風霆列郡凜秋霜

澄淸郡邑鎭撫黎元

淮鎭平刑酌�泉而自許西曹緯武耀紫電而交推

廉使請侯紏繩列郡

臬邸風淸身拜九重之鳳誥藩封日麗腰懸兩浙之麟符

藩維重寄江海要衝

○鹽法道聯

欲試梅羹聲久髙乎北斗借司鹽筴權特寵乎淮南

節鉞森臨竦長淮之聞望威稜遐鬯表東海之雄風

謂是煙侯重鎭非公不稱簡書

沨行艸偃月明誰載私醝雪暗霜屯波鹵盡關至計

柱峻擎天功髙煮海

藉充國課熬波萬竈先煙允肅官常坐鎭一方安堵

功隆煮海丕揚裕國之鴻猷誼重戴山遠錫裁云之鴈字

經國勛髙皁民澤溥

○經略使【唐貞觀二年邊州別置經略使此蓋使名之起節度兼度支營田招討經略使則有副使判官各一人至徳三年賀蘭進明除嶺南五府經略兼節度使建中元年除元琇節度始不帶五府國朝不常置咸平五年始以右僕射張齊賢爲邠寧環慶涇原路經略使判邠州諸路軍馬並受節度又以鄧州觀察使錢若水爲並代經略使判並州自後不除人寶元中夏人入冦始命陜西沿邊大將皆兼經略皇佑間儂智髙擾邊詔知廣桂州並帶經略安撫使自後西南二邊常帶經略所以重帥權而服羗夷也其經略安撫各以直祕閣以上充掌一路兵民之事皆帥其屬而聽其嶽訟頒其禁令定其賞罰稽其錢谷甲械出納之名籍而行以法若事難專決則其可否稟奏卽於機速邊防及士卒抵罪則聽以便宜裁斷帥臣任河東陜西嶺南路職任綏禦戎夷則爲經略安撫使南渡之初依舊志廣南東路帶主管經略安撫司公事西路帶經略安撫使紹興五年合襄陽守臣湖北帥帶經略安撫使後罷而二廣如惇】

威徳著聞【澠水燕談云範文正公帥邠延涇慶四郡威徳著聞夷夏聳服熟戶蕃郡車稱曰龍啚老子至於元昊亦以此呼之】檄責交趾【言行錄余襄公靖字安道嘉佑五年交趾冦邕州殺五巡檢驛召公以爲廣西體量安撫使公至則移檄交趾召其臣費嘉佑詰責之嘉佑惶恐對曰種落犯邊罪當死願畱取首惡以獻卽械送五人送欽州斬於界上】移文諭虜【言行錄唐質肅公介知太原府河東經略使至則首戒邊將母生事初代州岢嵐軍虜數擾邊公遣兵撤其境土堡柵又移文諭以利害嚴守以待之遂不復敢動焉】築城據要害【言行錄範文正公爲環慶路經略安撫招討使於延州築靑澗成墾營田復永平廢寨熟羗業數萬戶於慶州城大順以據要害奪賊地而耕之又城細腰胡盧於是明珠滅藏大族皆去賊爲中國用】買馬究利【朱晦庵集張敬夫經略安撫廣南西路朝廷買馬橫山歲久獘積邊氓告病而馬不時至公疏究利病得六十餘條皆有以窮其振宂而事爲之防由是諸蠻感悅爭以善馬來歲額率常先期以辧】元旻欽畏【東郊事略鄭戩傳戩字天休爲陜西經略安撫招討使巡邊至鎭戎軍取蓮花堡元昊方擁兵近塞謂其下曰我巳遣人使稱臣朝廷何爲復用此公護諸將其欽畏如此】境內正淸方外柔服【朱晦庵集張栻南軒先生經略安撫廣南西路所統州二十有五遼敻荒殘故多盜賊徼外蠻夷間亦入塞爲暴而州兵皆脆弱慵惰又乏糧賜死亡輒不補公爲之簡閱州兵汰冗補闕籍諸州黥卒伉健者以爲效用合親兵槯鋒等軍日習而月按之視諸州有不足於糧賜若戈甲之費者更許漕司塩本羨錢以佐之傳令溪洞酋豪諭弭盜睦鄰母得輒相讎殺生事而它所以立恩信謹關防亦無不備於是境內正淸方外柔服幕府無南鄕之慮矣】淸明仁恕【唐職林戴叔倫爲營管經略使綏徠夷落威名流聞其治淸明仁恕多方略故所至稱最徳崇嘗賦中和節詩遣使者寵賜】綏八州【唐元結爲營管經略使月諭蠻豪綏定八州民樂其教立石頌徳】平嶺表【唐職休王雄字宏肱大歷中爲營管經略使平嶺表夷■﹝豸尞﹞代宗遣使慰勞加金紫光祿大夫】冦攘順化【唐職林張公師爲安南經略使自爲吏習於海邗去之則夷■﹝豸尞﹞稱亂復至則冦檴順化及受命專徵牧人盡區處之方制國備形體之法道阻而備百貨地徧而五穀儲峙委積師旅無庚癸之呼繕完板幹控帶兼戊巳之位皆用周禮率由漢儀易野之守險逾丘陵而萬世無虞奇琛良貴溢於王府殊俗異類盈於槁街優詔累旌其忠良太史嗣書其功烈】外蕃貢珍【唐職林除申字維降爲營管經略使黃洞納質供賦不敢桀外蕃歲以珠瑇瑁香文犀浮海至申於常賦外未嘗贘索商賈饒易】計度爲上考【唐百官志置經略使以計度爲上考集事爲中考修造爲下考】期年政成【柳子厚桂州貲家��記元和十二年禦史中丞裴公來蒞玆邦都督二十七州諸軍州事盜遁姦革徳惠孚施期年政成】管十三州【唐梁公房爲迠經略管嶺外十三州之地梲節賦時公私有餘削衣貶食不立資遺以班親舊朋友爲義】歸裝無南物【言行錄李殿撰浩爲廣南西路帥奉法循紀律巳甚嚴目嶺右歸裝無南物】北歸不載南物【言行錄余襄公靖知廣州廣之番舶裝船舊皆取稅公奏罷之以徠遠商又請立法戒當任官吏不得市南藥及公北歸不載南海一物云】龍圖公爲長城【國朝範仲淹知慶州兼經略擡計使未幾賊兵三萬叩城淹麾兵血戰賊奔而北久之仲世衡不利於定州仲淹晝夜爲領兵援初關中人心搖動及見仲淹耀兵號令嚴明威震戎落人心眾遂安相賀曰邊上自有龍圖公爲長城吾屬何憂】一韓一範【名臣傳範仲淹與韓琦恊謀必欲取復靈夏橫山之地邊上謠曰軍中有一韓西賊聞之心膽寒軍中有一範西賊聞之驚破膽元吳大懼遂稱臣】蠻酋受約束【曾季貍撰李殿撰浩行狀公字徳遠爲廣南西路帥有入對論擇師事者上孝宗欣然顧之曰如廣西朕巳得人矣李浩也公至鎭勤於民事郡舊有靈渠通漕運且漑田甚廣近歲頗煙塞公命疏治之民賴其利邕管所領羈縻安平州蠻酋恃險凶橫聚兵謀爲邊患分遣單使開心見誠諭以禍福卽日叩頭謝過焚撤木柵受約束】恩信被異域【言行錄余襄公帥二廣首尾幾十年以恩信被子異域如交趾大理特磨南詔之國皆可以頤指气使公之文武之材可謂具矣】民饑通商輸粟【言行錄劉徽猷子羽字彥修宣撫司移軍閬州吳玠戌河池王彥戍金�二鎭皆民而興元帥過爲守備閉關塞褒斜�鎭病之公�承制拜公利路經略兼知與元府公至之日盡弛其禁通商輸粟二鎭乃安】祖於瓊林【咸平四年以兵部尙書張齊賢充涇原儀渭邠寧環慶鄜延州保安鎭戎淸遠軍安撫經略使知制誥梁顥副之帝以邊將玩冦明方糧道艱阻故命齊賢等使焉卽命發日馳騎而往仍命宣徽南院使周瑩祖於瓊林】

總聯

下從天之金皷咸仰威稜想蓋海之旗幢培增气勢

大纛髙牙之及境袴■﹝革華﹞帕首之迎郊

芝嵓蒲澗暫紆蓋海之旗幢金鎖玉鉤行見歸公之衮繡

九重錫命十乘啟行

官徵遠利而越海之蚌自回徳教旁敷而惡溪之鱷遠遁

楓宸渙渥桂嶺宣威

旗幢蓋海官廉知蚌蛤之回牙纛饗軍食足驗羽鱗之飫

輟班龍陛分閫羊城

人仰事權以禮樂詩書而爲重軍傳號令覺營壘旗幟之一新

渙號楓宸總戎杜郡

千羽足以柔遠而苔臥綠沈樽俎足以折衝而云深紫闥

升華邃閣進律帥連

王簪羅帶江山分一半之天金節油橦庭戶行千里之地

光奉宸綸寵分邊寄

用以琱戈姑壯方維之勢賜以細札卽歸禁密之班

輟從近侍出殿遠蕃

人於南海若東西州暫煩分閫土失蕭何如左右手行卽楊庭

元帥大閫

黃次公之治郡何適不宜朱廣平之還朝不夙則暮

未照照海之紅旗巳藹度關之紫气

龍戶馬人計聞風而來輯雞翹豹乘會指呂以遄歸

道足以鎭服遐方徳足以懷徠殊俗

靴刀列郡之迎古稱大府襦袴萬家之喜今在細侯

泥飲盡誇於新尹竹馬爭迎於細侯

衙時龍戶上月馬人豈勝其望野舒穠花春帆驟雨願疾其�

勞侍從而厭承明油手許開於梓裏閱禮樂而謀元帥宜人獨號於桂林

昔開元有宋廣乎嘗去之而黃閣至元佑則蔣穎叔亦繇此而紫樞

詔州白葛交趾丹砂郡邑正安於號令蒲澗疏鍾黃灣落木江山亦被於淸渾

橐鞬修大府之恭愧莫陪於進旅竿牘餙小夫之智第少致於歡悰

越犬吠雪非至靜莫鎭列城之浮海鰲帶山有餘力可任九鼎之重

獨當一面有緩帶之風流坐�萬城無繡衣之暴虐

爰借詩書之元帥以寬嶺海之遠民

○參議【唐置藩鎭皆有參謀至行軍亦有之關預軍中機密張建封署溫造劉濟使納忠於朝本朝建炎四年詔兩浙西路安撫大使許置參謀參議各一員紹興四年詔沿江三大使司亦許置參議其參謀參議請給依本路提舉茶塩支破】

佐戎之任【常集授韓厥佐戎之坕】介僎之重【晏公類要權集將柱後惠�之冠委以謀謨介僎之重】陳琳艸檄【白六帖任在軍要權制兵機參謀幕府制勝樽俎從軍則望重仲宣王粲佐幕則才髙阮瑀字符瑜魯連飛書燕將得而自殺陳琳艸檄魏祖讀以愈風】杜甫不冠【嚴武鎭成都奏杜甫爲參謀甫放恣常醉登武牀瞪目視武曰嚴挺之乃有此兒武不爲忤結廬浣花裏武過之甫有時不冠其傲誕如此】

○機宜【國初安撫司其屬有管勾機宜文字建炎初許置主管機宜文字各一員紹興四年詔書寫機宜文字除系事干機宜其餘文字並不得僉書俸給京司官依通判選人依簽】

內贊密謀【晦庵集張忠獻公宣府都督諸軍事奏以栻書寫機宜文字是時年甫三十內贊密謀外參庶務夙夜懍懍直以君父之責爲巳憂】部分方略【南軒集劉子羽字彥修父忠顯帥眞定復辟以從女眞入冦國城數匝父子相與死守部分方略多公之謀虜不能拔而去名聞河朔間除祕閣】募民爲兵【晦庵集劉忠顯�帥越辟其子子羽主管機宜方臘反佐忠顯募民爲兵卒全其城】召問邊事【哲宗實錄趙禼郭逵帥延安辟掌機宜文字上如其才召見問邊事除集賢校理還延安】神宗知彊至【神宗實錄熙寧三年韓琦判大名府奏乞不散靑苖上閱其奏曰此必彊至之文也時至爲大名府安撫司機宜】除史館【哲宗實錄韓維字持國富弼安撫辟掌機宜文字未幾除史館檢詞】不負韓公【丁未錄李淸臣字邦直韓綘宣撫陜西卽奏掌機宓字就遷太子中允檢正中書公事綘貶淸臣曰我不負韓公者因求還所遷秩補外】

○帥幹【國朝安撫司屬有勾當公事髙宗卽位避禦諱攺爲幹辦公事建炎三年詔浙西安撫大使許置幹辦公事官五員紹興四年江東西湖南浙西安撫大使許置幹辦公事伍員安撫使置幹辦公事四員】

畫策【平園集張忠簡公闡字大猷參政席益帥湖南辟公幹辦公事洞庭盜熾張公畫策造戰擢訓水軍賊勢以衰諸司交薦】直言不隱【楊誠齋撰向節之行狀公調廣西經略司幹辦公事桂帥李浩與公有舊事無小大必直言不隱】

總聯

蘭茞眾芳之所在雅稱遊湘芙蓉八月之方酣驩迎入幕

典刑足以笑足以慘舒

制望大白於岷峨知登上佐司辭石洪之瀍谷來托底寮

正位掖垣贊戎督府

方禮樂詩書之帥妙簡乃僚謂風流醞藉之賢宜寘之幕

上介元僚

賓僚參伍

號三語椽姑借重於賓筵賜一札書倚褒升於朝者

皇皇使者之華方慚誤渥婉婉幕中之畫近借餘光

若爲碧落之功名淹此靑油之談笑

排紛剔劇而刀不頓飛書走檄而筆不停

盍徑造紅藥靑松之列顧詘爲紅蓮綠水之遊

孔明用蜀府中實委之費禕嚴武鎭川幕下固謀之杜甫

講聞髙誼久矣邂逅適我願兮

詩吟朱紱未誇書記之凱歌虜死皂林切頌雍公之相業

○總帥【建炎元年李綱請沿河淮泗沿江置安撫使兼馬步軍都總管以文臣充二年令將兵處知州帶管內安撫使後省四年置鎭撫使罷逐路安撫使後罷鎭撫使置安撫使如故時諸路又有安撫大使自兩浙西路劉光世始二品以上爲帥卽爲安撫大使】

大斾髙牙【楊億代表大斾髙牙任雄節制】帥節【丁未錄韓琦判相州制無安帥節之樂猶待衮衣之還】襲衣金帶【咸平四年張齊賢充涇原儀渭邠寧環慶鄜延州保安鎭戎淸遠軍安撫經略使賜襲衣金帶白金有差命中使祖於瓊林苑】宣布徳澤【會要咸平三年以翰林學士王欽若爲並州道安撫大使知制誥梁顥爲陜西路安撫使所使錄問系囚眞宗諭之曰朕觀省風俗尢難其人數目思之無易卿等各宜宣布徳澤使知朕勤卹意】活饑民二萬六千【許龍圖份行狀知鄧州兼荊南西路安撫使政尙寬厚務爲勸戒而人盡其情庭無畱訟蓋一本於誠信故人愛服之在鎭四年一路獄空者八十縣鄰路饑流詔公賑濟全活饑民二萬六千九百有奇去之�百姓遮道拜泣比之召父杜母而立祠於堂】薦諸將二十餘人【言行錄王文忠公堯臣元旻反以公爲陜西體量安撫使視四路山川險易還言某路宜益兵若干某路則所不到某路宜急爲備至於薦諸將其可用者二十餘人後皆爲名將】諭木斗以威徳【東都事略熊本神宗朝詔本安撫夔路營佛埧破賊黨與焚蕩聚落諭木斗以威徳气索以秦州地歸建南平】錄功狀不以私【朱晦庵撰行狀劉忠肅公珙巨冦李金奮起爲亂以公爲荊湖南路安撫使公入境則賊眾巳數萬公檄鄰道謹斥堠守隘塞亟奏請下荊襄發卒又遺書制置使沈介請母須報而亟遣以來介爲遣兵官軍日盛而賊兵日衰於是賊徒執李金以降酋黨盡戮旣乃錄諸將功狀列上一毫無所私上嘉嘆再三璽書褒美】上服威愛【唐會要程務挺以左衛大將軍爲單於道安撫大使禦突厥務挺善綏士服其威愛突厥憚不敢盜邊】請赦脇從【唐職林狄仁傑字懷英突厥入趙定剽掠遁去拜仁傑河北安撫大使時民多脇從於賊仁傑願曲赦河北一切不問詔可】方州大臣【韓文答元侍禦書】五都伯長【韓文贈張童子序】諸鎭畫像立祠【言行錄韓魏公所歷諸大鎭皆有遺愛人人畫像事之獨魏公立生祠爲塑像歲時瞻奠比狄梁公戎狄尢畏公名凡使契丹及來使者必問韓侍中安否】百姓繪像以事【周益公集張忠定公燾外和內剛臨事有仁者之勇在蜀四年尢著惠愛百姓皆繪像以事後帥李璆贊云公昔在蜀千載一人公今去蜀千百其身願公再來以慰斯民蓋實錄也】修戰陣之法【宋若水撰肅公珙謚議公鎭江陵條上兵少財匱之狀去詭名虛籍之獘大修部伍戰神之法且謂襄陽兵戍久屯不歸爲不便則立番休之制軍情大悅】來帥熊羆【韓文河中府連理木頌云來帥熊羆四方作儀】視公之令如風雲【柳子厚武岡銘序元和七年黔巫東鄙蠻獠雜擾賊脇守帥時潭部戎部戎帥禦史中丞柳公綽練立將校提卒五百屯子武崗不震不騫如山如林告天子威命明白信順亂人大恐視公之師如百萬視公之令如風雲】

總聯

泰階六符下照星沙之地元戎十乘大�天柱之云

錫盾琱戈之持重輕裘緩帶之雍容

旋樞拱北夙披霧於靑霄玉節奠南玆分波於綠水

令嚴而部伍訓齊气和而鼓角讙亮

衮衣繡裳尙欝歸周之命橐兜戟纛有嚴制閫之權

坐鎭壯冦之遊鬼抑使西聞而破膽

九重圖壯起東府之元勛十乘申咨撫南昌之故郡

喜聞千騎之上頭敢貢雙魚之中素

遙瞻入益之星未離楚分適及戍齋之日將拜荊川

依大邦節鉞之尊仲小夫竿牘之敬

截江而屹廬山仰髙有日披云而覩衡嶽拜下可期

揮周郎之羽扇岸蜀相之幅巾

玉佩丁東云近方丈蓬萊之上碧幢閒暇風行洞庭靑艸之間

道古今而譽盛徳旣將相之兼資至將相而歸故鄕在古今而有幾

畫船靑簾昔固識灩澦之馬碧油紅斾今重認常山之蛇

𨿽輕裘而緩帶甚堅甲以利兵

去國六年𨿽走卒知有司馬奏功千里以東郊就煩畢公

民重逢於謝守士願識於荊州

帝謀連帥付江湖襟帶之區公以名儒當禮樂詩書之選

望髙牙而引領馳尺牘以通誠

入踐斗樞本五兵於宥密出臨鉞鎭借六纛以蕃宣

上官行披符采大府一聽指呼

崇詩書閱禮樂天稟有餘羅弓矢植旗旄人疑爲晚

巳頒錫晉之恩卽迓歸周之命

盧矢彤弓新元戎之號令白塩赤甲壯全蜀之藩垣

彤弓盧矢衮衣繡裳

其如赤子盜弄潢池之兵暫借元戎談笑靑油之幕

五馬建牙元戎分閫

四六鴛鴦譜卷之十終

●四六鴛鴦譜卷之十一

東裏陰太乙先生東粵蘇紫蓋先生匯輯

西鄆雪舸黃之芳豫章養恬王世茂參閱

頌徳類﹝五﹞

◆頌徳類﹝五﹞◆

郡守

通判

推官

○郡守【按太守掌總理郡政宣布條教導民以善而紏其姦慝歲時勸課農桑旌別孝悌其賦役錢谷獄訟之事兵民之政皆總焉凡法令鄅條悉意奉行以率所屬遇赦宥則以時宣讀而班告於治境舉行祀典察郡吏徳義材能而保任之若疲軟不任事或姦貪冒法則按劾以聞遇水旱以法賑濟安集流亡無使失所四朝志建炎元年詔河北京東西路除帥司外舊差文臣知州去處許通差武臣一次紹興元年知越州陳汝錫言諸路守臣並許節制管內軍馬除逐州遇有緩急事宜合依前項指聽從本州島守臣節制外所有事於一路軍政及合隸帥司差發之類並令遵依尊法施行詔申明行下中興會要後詔要郡帶本路兵馬鈐轄次要郡帶本路兵馬都監紹興三年罷元年七月詔要郡文臣帶本路兵馬鈐轄武臣聞之次要郡文臣帶本路兵馬都監武臣副之令逐州攺正稱呼至紹興三年臣寮言旣與異時沿邊事體不同又於今日諸州統制無補徒著名位以成虛文詔並罷之五年令郡守除授罷任並令上殿六年詔控扼去處守臣並以三年爲任九年罷令郡守並帶提舉學事孝宗乾道二年令不任守臣不爲郎淳熙中令郡守罷帶主管學事】

黃堂【吳郡國志吳郡太守所居之堂春申君之子假君之殿也因子火塗以雌黃故曰黃堂】五馬【潘子眞詩話禮天子六馬左右驂三公九卿駟馬左驂漢制九卿則二千石以右驂太守駟馬而巳其加秩中二千石乃右驂故以五馬爲太守美稱遁齋閉覽與學林云漢時朝臣出使爲太守增一焉故爲五馬也】銅虎符【史記漢文帝初爲郡守爲銅虎符竹使符國家當兵遣使者至郡合符符合乃聽受之以代古之圭璋從簡易也】領魚【續通典後唐長興元年給事中崔衍奏當省給納諸州銅魚一隻在本州島庫新除剌史請領左魚到州集官吏取州庫右魚契合卻差人送左魚納省】魚佩【唐循吏傳序唐初剌史得佩魚品卑者假魚佩】車朱兩轓【前景帝詔曰吏者民之師也車駕衣服宜稱令長吏二千石車朱兩轓】淸白自將【陸長源爲汝州剌史諧易無威儀而淸白自將去汝州送車二乘曰吾祖罷魏州有車一乘而圖書半之吾愧不及先人云云】淸白吏【後漢楊震爲涿郡太守性廉或勸開產業震曰使後世稱爲淸白吏子孫以此遺之不亦厚乎】淸見越石【宋虞願爲晉安太守海邊有越王石嘗隱雲霧相傳云淸太守乃得見往觀之淸徹無所隱蔽】淸畏人知【晉胡質傳質爲荊州剌史帝問其子威曰卿孰父淸威曰臣父淸畏人知臣淸畏人不知是臣不及父遠矣】淸如冰雪【魏令狐邵字孔叔爲洪農太守所在淸如冰雪】四知之畏【楊震傳震爲東萊太守昌邑王密夜半懷金獻曰無人知震曰天知神知爾知我知是謂四知何無人知也】四龍【李元禮祖父修安帝時生子亮叔訓秀號四龍皆爲牧守】三窟【晉王衍尙書令弟澄爲荊州弟惇爲靑州衍謂之曰荊有江漢之固靑有附海之險卿二人在外而吾畱遲足以爲三窟也】萬石【前石奮四子皆二千石號爲萬石君】父子相代【畢終敬父子相代爲兗州當世榮之子元賓爲使君每聽政終敬乘板輿至元賓所遣左右敕不聽起觀其斷決忻忻然喜見顏色】兄弟繼踵【馮立傳立字聖卿徙西河上郡太守治�略與馮野王相似民歌之曰大馮君小�君兄弟繼踵相仍循聰明賢智恩惠民政如魯衛徳化鈞周公康叔猶二君】洛州兄弟之碑【唐賈惇頤爲洛州剌史百姓共立碑及弟惇實爲長史復刻石頌美於兄碑之側時人號爲棠棣碑】冀州故人【蘇章傳章爲冀州剌史故人太守號曰人皆有一天我獨有二天章曰今夕蓀孺文與故人飲者私恩也明日冀州剌史案事者公法也】豫州兄弟之政【夏侯達爲南豫州剌史兄亶先經此任並有恩惠百姓歌曰我之有州頻得夏侯前兄後弟乃布政優優也】慈父【唐李桐客爲通巴二州剌史治尙淸平呼爲慈父】杜母【杜詩字君公南陽太守性節儉而政治淸平南陽爲之語曰前有召父後有母】召父【前君信臣傳字翁卿爲南陽太守興水利吏民信愛時號爲召父】孝悌之訓【劉寬傳寬字文饒爲南陽每行縣慰父老以農裏之言勉少年以字悌之訓】一州受福【唐陳子昂傳曰一州得才剌史十萬戶受其福得不才剌史十萬戶受其困國家興衰在此職也】班春【前崔篆王莽時爲新大尹稱疾不視事三年不行縣門下椽諫篆乃彊起班春】有腳陽春【天寶遺事宋璟愛民卹物人謂有腳陽春】萬物吐气【杜甫同元結春陵行序當天子分憂之地得結輩十數公落落然參錯天下爲邦伯萬物吐气天下又安可待矣】有千里眼【後魏王逸爲光州剌史爲政愛人廣設耳目時人謂有千里眼】職事稱神【黃霸職事聰明吏民不知所出咸穪神明】決郡如神【前朱傳傳愽爲冀州剌史決郡中如神吏民大驚】抑彊扶弱【後耿純爲東陽太守在郡四年抑彊扶弱合行禁止】摧折豪彊【嚴延年爲河南太守豪彊屏息野無欺盜其爲政務在摧折豪彊】摘發姦邪【漢黃香爲太守到官不遣吏歸鄕摘發姦邪詞訟立決】政平訟理【前宣帝詔曰政平訟理與我共此者其惟良二千石乎】爲三河表【魏朗字少英爲河內太守政淸爲三河表】淸簡爲最【宗室李峘睢陽太守淸簡爲二千石最】爲十郡最【魏顏裴字文林治爲雍州十郡之最】治爲第一【穎川太守黃霸河南太守吳公北海太守朱邑皆治爲天下第一】奏課第一【李忠字仲都爲丹陽太守三公奏課爲天下第一】東海大治【汲黯爲東海太守好淸靜病臥閣內不出歲餘東海大治】吏稱神明【黃霸爲穎川太守嘗有所伺察擇吏遣行吏出道傍烏攫其肉後還霸勞之曰甚苦食於道傍乃爲烏所盜肉吏大驚咸稱神明】著屐遊山【晉謝靈運出爲永嘉太守郡有名山水靈運素所愛好出�遂肆意遊遨嘗著木屐上�則去前齒下山去其後齒】登樓談詠【晉庾亮鎭武呂諸佐吏殷浩之徒乘秋夜共登南樓俄不覺亮至諸人將避之亮徐曰諸君少位老子於此處興復不淺便據胡牀與浩等談詠其坦行巳多如此】艸木知名【唐徳宗以張萬祖爲濠州剌史上謂曰朕以江淮艸木知卿威名】河東股肱【季布傳上曰河東吾股肱郡故待召君耳】河潤九里【郭伋傳隸川盜起拜伋爲太守帝勞曰賢能太守去帝城不遠河潤九里冀京師蒙福】衣錦還鄕【唐姜譽傳譽秦州人以平薛仁杲功秦州剌史髙祖曰衣錦還鄕古人所尙今以本州島相授】後堂邑子【尹翁歸爲東海太守於定國欲屬托邑子兩人令坐後堂待見定國與翁歸語終日不見其邑子旣去定國謂邑子曰此賢將汝不任事也又不可於以私】翁歸三子【尹翁歸爲東海太守後三子皆爲郡守】宰相出爲剌史【唐百官志則天議更州縣李嶠唐休璟曰今朝廷重內官輕外職望於臺閣寺監妙簡賢艮分典大州自近臣始平章事韋嗣立先行以示羣臣】髙第入爲宰相【唐馬周傳古者郡守縣令皆選瞖由二千石髙第入爲宰相】作愛民詩諭邑宰【王十朋守泉初到任會七邑宰勸酒歷告以愛民之意出詩示之云九重天子愛民深令尹宜懷惻隱心今日黃堂一杯酒使君端爲度民斟】靑州活十萬人【言行錄富弼知靑州會河朔大水民流京東擇所部丰稔者三州勸民出粟得十五萬斛益以官廩隨所在貯之明年麥人熟流民各以遠近受糧活十萬人仁宗遣使勞公拜禮部侍郎公曰救災守臣職矣又一云公知靑州活饑民四十餘萬每曰遇於作中書二十四考矣】南康民無饑色【晦庵朱文公行狀知南康軍適值荒旱先生極救有方民無饑色天子嘉其能就任除直祕閣提舉�東】先張後王【咸平中王晦叔知益州先是張詠守蜀季春糶粟米以濟貧民後守攺之窮民無所濟晦叔奏復之民爲之謠曰蜀守之良先張後王】王公異斷【言行錄王懿敏公素字仲儀知成都府公爲政在便人情蜀人錄公所行爲王公異斷】陳公堤【言行錄陳文惠公堯佐字希元河決滑州公作堤以殺水勢又爲長堤以護其外滑人曰不可使後我公因號爲陳公堤】養成人材【曾肇知應天府當東南孔道宴勞無虛日公曰飾廚傳以邀往來之譽吾不爲也乃積公帑之餘大興學校親加訓道養成人材爲多】不先士卒受賞【劉忠顯先是諸路守臣得旨班賞有司多沮格會有除公資政之乃抗辭至五六上親筆促拜公奏曰臣艱難時與士卒同暴露今獨先受賞士卒謂何上卽促有司第賞】道不拾遺【言行錄劉敞守鄆州鄆比易守政事不治公乃更約束明賞罰月餘境內肅淸盜賊屏息道中餘錢一囊人不敢取先是西路久旱鄆多旱蝗公入境雨至州數日蝗自出境亡去歲以有年】奏寬保馬年限【韓綘知河南府會行保馬法每都馬五十匹期十五年數足提舉官欲速成爲巳功脇趣州縣要以三年期會旣急民至破產不得馬公爲條奏止之如初捨】不奏瑞芝【余崇龜守九江廬山產瑞芝徳安縣野蠶成繭僚屬勸公圖上公抑而不奏】上言何事不了【張忠定知成都以塩易米得數十萬斛乃奏罷陜西軍糧上喜曰向益州日以乏糧爲請詠至方踰月巳有二歲備此人上言何事也】上嘉明練【陳居仁知徽州陛辭上曰上曰政成召卿矣明日又對大臣稱其明練云云】上稱不畏彊禦【墓志李浩在臺州有豪民鄭憲以貲給事於權貴人之門爲一郡害會姦利事發械系死於獄盡籍其家至是權貴人教其家訟冤且誣公以買妾事參政劉琪奏李某爲郡獲罪豪民爲其所誣上顧曰守臣不畏彊禦豈易得耶上問章安在琪袖出之遂畱中不下】更漏分明【張忠定公寢室中張燈炷香通久宴坐郡樓更鼓番漏水歷歷分明倘一刻差誤必詰之守簽者指名伏辜皆謂公曰神明】不可幹以私【記聞�希仁知開封爲人剛嚴不可於以私京師爲之語曰關節不到有閻羅包老】隨車雨【陳戩知處州時苦亢旱公下車雨足人以爲隨車雨】祈雨晹輒應【許份知鄧州一本於誠信出儔雨腸歸必易蓋一日湍河漲水幾城公登城焚香移文水神河一女復故道及知蔡州祈雨晹響應不異在南陽時嘗禱雪未獲憂甚夜夢使者告雪巳至而家人之夢亦然達旦啟戶則雪渥矣精神所感如此】眞良太守【劉敞知揚州郡有雷塘舊屬民耕種中往歲官取蓄水以備漕運舊田主皆奪業公至持契書詣府說公判還之發運使以漕事動朝�斬畱之公用種稻事明其無用朝廷乃聽杜衍居南都聞之喜曰眞良太守也】得好知府【語錄張忠定知益州斬一猾吏吏稱無封判令至市曹讀旣聞斷辭告市人曰爾輩得好知府矣蓋李順嘗有死罪系獄此吏故縱之也】良二千石【言行錄陳居行知徽州決事公明鄰郡有訟多詣臺省乞付公禦史間取文案覆視嘆曰眞良二千石也】比漢循吏【呂氏家塾記韓忠獻之守安陽人將開訟輒自止曰吾非畏汝人見侍中耳郡幾至無事抃再守錢塘天下劇郡從容爲之其政本於愷悌然不嚴而肅民不敢犯議者謂二公治民𨿽西京所稱循吏不能過也】號稱循吏【陳居仁歷典數郡率乘旱歉公悉心措畫責成於下政事日修公私給足寬嚴適中號稱循吏所至皆立生祠道出舊治送餞塞途】相繼號良吏【言行錄孫甫字之翰初謝綘知鄧州有惠政慶曆中範仲淹伯甫相繼守郡皆號良吏】政尙嚴明【言行錄鄭丙知越州政尙嚴明徙泉南治泉始治越或勸從寬公曰惟有徳能以服民吾固非用猛者然嫉惡有數豈以晚節喪所守耶】民恐報政而去【向子忞受命衡州伸達冤滯振業矜寡官僚肅於庭士卒整於伍商賈集於市緣南畝者惟恐侯之報政而去鄰於衡之人則曰天子何爲不以向公而牧我乎】民思如慈親【範成大除知明州過闕上曰蜀民思卿如慈親故付卿以海道】受代民遮道【施思點知池州愛養百姓重於用刑歲大歉人心賑給環千里不知其爲無歲諸將以公誠意相孚嚴戒軍士�敢於令及受代民空城以道不忍其去】給軍不擾及民【余崇龜守九江郡瀕大江民苦窳偸生宿師十萬供億洪大公至則簡期會勸農桑常賦外秋毫無擾】務去民疾【言行錄曾鞏爲州務去民疾苦急姦盜而��弱曰爲害者不去則吾民不寧齊俗悍彊喜�刼至是豪宗大姓斂手莫敢動冦攘屏迹州郡肅淸】外戶不閒【同上曾宣靖公公亮字明仲知鄭州爲政惠和而尢能鉤考情�禁戢姦盜郡故多冦攘公至境悉竄他境路之不拾遺也外戶不閉至號曾開門也】從卒喧嘩不問自沮【記聞文潞公知益州喜遊宴嘗宴鈐轄廨捨夜久不罷從卒輒拆馬廏爲之薪不可禁遏軍校白之座客股栗公曰天實寒可拆與之神色自苦飲如故卒气阻無以爲變】卽席誅亂卒【歸田錄向文簡出知永興時有告禁卒欲倚儺爲亂音密使麾兵被甲衣袍伏廡下幕中明日盡召賓僚兵宮買酒縱曕儺入召至階公振袂一揮伏卒齊出盡擒之果各懷短刃卽席誅之掃庭張樂宴飲賓從殷栗】大興學校【事略胡宿傳宿字武平知湖州築石塘百里捍水患大興學校學者盛於東南自湖學始旣去而民思之號其塘曰胡公塘而學者立生祠】辧孤寡之冤【東軒筆錄韓忠獻公知洋州大校李申以財豪於鄕裏誣其兄之子爲他姓又醉其嫂而嫁之盡奪其奩橐嫂侄訴於州申賂獄吏嫂侄被笞掠反自誣伏公至又出訴公察其冤因取從前案牘視之皆未嘗引乳醫爲政一日盡名其黨立庭下出乳醫視之眾皆伏罪】益民無餒色【張忠定公前後治益時米�直錢三十六乃按諸邑田稅如其價歲折米六萬斛至春籍城中細民計口給劵俾輪元佑價糴之奏爲永制逮今七十餘年𨿽時有災饉米甚貴而益民無餒色者公之賜也】發常平不俟奏【言行錄範純仁知慶州餓餒滿路官無谷以賑卹公欲發常平封椿粟賑之州郡皆欲俟奏請公曰凡人七日不食卽死何可待報諸公但勿預吾寧獨坐罪】比爲子產【言行錄王待制質知荊南府民有訟婚者訴曰貧無貲故後期問其用幾何以俸錢與之使婚獲盜竊人衣者曰迫於饑寒而爲之公爲之哀憐取衣衣之遣去荊人比公爲子產】治爲荊襄最【滕宗諒知嶽州修嶽陽樓大興學校治爲荊襄之最慶曆間移蘇州未逾月江浙間喧然稱有神明之政】照天蠟燭【東齋記事田元均治成都有聲蜀人謂之照天蠟燭】冰精燈籠【國朝張中庸知洋州民號爲木精燈籠】寬簡便民【歐陽公爲數郡以寬簡不擾爲意所至民便旣去民思如楊靑南京皆大郡公至三五日事巳減五六一兩月後官府閒如僧捨或問公爲政寬簡而事不廢弛者何也公曰以縱爲寬以略爲簡則廢弛吾所謂寬者不爲苛急耳所謂簡者不爲系碎耳】爲政簡易【趙淸獻公再任成都屏去龜鶴止一蒼頭執事上謂聞公入蜀以一琴一鶴自隨爲政簡易亦稱是那】愷悌爲政【言行錄呂公著爲郡率五鼓起黎明出聽決民訟以故郡無畱事凡典六郡以爲常後𨿽至髙貴重而不少易以愷悌爲政不嚴而肅】一介弗取【王信紹熙問知紹興自當官受俸非祿令一介弗取去之日才餘五萬錢政明且淸聞於遠近】一硯不持【包拯爲瑞州守州歲貢硯前守所輒數十倍以遺權貴公命制者才足貢數歲滿一硯不持師】以名教成端厚之俗【故氏傳家祿錢尙書遹爲洪州職官緣事過潘陽見彭器資值月朔有衣冠數十輩來見彭公設拜問起居而退錢甚訝之問公何人公曰皆鄕裏後進子弟也錢曰何以有此公曰昔範希文守是邦其爲故以名教厚俗州人咸傾向之遂以成俗故至��尊長者以父兄自處而不辭後進以子弟自任而不敢忽此大賢臨政之效】五年成一信【語錄張忠定公問李畋曰百�果信我否對曰侍郎威惠及民民皆信服公曰前一任則未也此一任應稍稍爾只此一个信五年方得成】增價來米商【言行錄趙淸獻公抃熙寧中知越州兩浙旱蝗米價躍貴餓死十五六諸州皆禁增米價公獨榜衢路任增價糶之於是米商輻湊詣越米價更賤民無餓死者】減價米自平【東齋記事文潞公在成都米價騰貴因就諸城門置院凡十八處減價糶賣仍不限其數張榜通衢翌日米價遂減前此或抑價適足以增其气熖而終不能平其價】推廣東陽義役【範成大知處州郡松陽民爭役公曉之曰吾聞東陽縣有率錢助役者爾與之鄰獨無愧乎則推廣其制諭鄕人視貧富輸金買田擇忠義之家掌其事儲歲人助當役者命曰義役仍許自第名次有司勿預數月間人皆樂從一縣二十五都悉以辦過甲乙相推遠至二十年諸邑爭劾之】田裏呼余佛【余崇龜守九江自夏涉秋不雨公到郡舉家蔬食爲民禱祈旣而雨�歲遂有秋田望之間旣安樂易之政歲又順成莫不舉手加額呼爲余佛】絕橋遮畱【行述曾公子固在齊會朝廷變法遣使四出公推行有方民用不擾旣罷州人糿閉門遮道夜乘間乃得去】不事遊宴【李及知杭州性靜介惡錢塘風俗侈靡不事遊宴居嘗市器物】著遊觀法以戒侈【張忠定神道碑蜀風尙侈好遨樂公從其俗凡一歲之內遊觀之所與夫飲饌之品皆著爲常法後人謹而從之則治違之則人情不支】獎學行而士知勸【言行錄張詠守益州時學校頹替公察郡人張及李畋張逵者皆有學行遂延獎加禮惇勉就舉後三人悉登科歷美官於是兩州學者知勸文風日振】復通濟堰【言行錄範成大字至能知處州處多山田梁天監中詹南二司馬作通濟堰於松陽遂昌之間漑田二畝堰壞巳五十年公尋故迹置閘以節啟閉堰成而水大至公被召躬往勞工父老歡呼曰堰成公忍去我耶至今蒙其利】

郡守聯

喜十萬戶之禔福甘雨隨車幸二千石之得人陽春蒲境

天回露冕地擁飆帷

漢竹分榮千騎擁專城之寄召棠席蔭萬間叨大廈之依

色動轡絲光稠符玉

簡書初播光輝瑞藹映黃堂蒲罰方懸浩蕩思膏流赤縣

鳳詔起家魚書鎭郡

傳家萬卷洞先秦右史之書出守一麾續兩漢循吏之傳

螭陛疏榮麟符作屏

潤九里而及京師君有餘矣先一州而後天下人謂斯何

妙簡龍旒起憑熊軾

彩鳳銜綸萬斛天香燻八桂金魚佩綬十城民社領諸侯

疏榮嚴陛作牧名藩

念二千石之惟良貴無數易矧三十年之畱愛亦旣重來

抗章引外得請專城

臺階色動隼旟垂樾蔭之濃仙籍香浮桂殿掇奇葩之秀

右虎畱符左龜拂印

萬國衣冠歌采菽三接康侯十城蔽芾詠甘棠重來召伯

山川起色僚采馳瞻

蘭並可佩頗懷瀟湘之故人艸木知名似是江湖之剌史

初試司平嗣登部署

二三執政選天朝屬籍之英四十專城得江南可喜之地

惟勤欽卹彌竭忠貞

蒼帝凝和蒲道東風隨五馬黃堂呈瑞九天曉日捧雙龍

慶切湏臾情殷忭舞

邊秋一鴈聲敢效尺書之寄人生五馬貴願精九鼎之調

分虎專城拂龜差谷

八年於外載途龜鶴不共來數月之間千里湖山皆自得

顯疇鴻望榮綰虎符

紫綍寵專城快覩福星下照黃堂凝瑞靄欣依化日騰光

出綍西垣分符南服

秉金科而明玉律貫索沈妖加皂蓋而轉朱轓歌襦載道

畫熊應兆化鵲呈祥

陽春布千里之淸陰甘棠載路徳雨播一方之盛化桃李盈門

一天露湛三載棠陰

惟其不吐不茹酌剛柔而出政故且之綱之紀兼文武而憲邦

光搖寶婺操凜冰壺

北闕捧雙龍日下煥紅輪之曉南州嘶五馬兩來隨朱轂之春

咸歌杜母願借冦君

蓋惟帝眷此一方民實厪軫念故勞君出領二千石特簡循良

犢牛宣化鴻雁沾恩

臥長孺子淮陽亦使暫畱百雉試望之於馮翊豈令久賦孤鴻

敢以名聞道其懷仰

彩鳳乍銜綸萬斛天香燻石鏡金魚初佩綬十城民社領千旌

瑞動上台光生下邑

勛名夙著版曹湛湛冰壺獨映地望久隆畫省恢恢遊刄皆余

掄才靑瑣視篆黃堂

畫戟閃晴霜寵席車前之加馬錦椷襲壁月欣逢海上以蜚鴻

引領方深感恩殊渥

三尺法持四方之平於公陰徳二千石重專城之寄漢帝崇僊

熊軾云輝麟符日麗

卓然貴气自是淸廟六瑚之珍哿矣壯猷去取人生五馬之貴

職在養民功推轉儴

何武去見思遺愛滿淮耎之左叔度來何暮先聲宣浙水之西

偶厪南顧特領東方

庶民安其裏是在二千石之良剌史得其人玆爲十萬戶之福

因借偉人謬稱同案

新帶天邊之雨露恩波滿泛雙溪徧敷境上之陽春瑞气髙凝疊嶂

選用賢良欲安之願察舉龔之意備是文武可使也更疇借冠之功

筆下有千鈞勢雄生鐵騎之風胸中無一點塵淸湛金莖之露

一札塗芝五符分竹

邊城蹫躪之餘野馬也塵埃也郡守經理之繭始絲乎保障乎

立朝甫冠分署牽絲

瞻繡鞍金勒之風流綠野恩膏非舊調淸瑟冰弦之治化蒼生耳目聿新

隨車有甘雨喜逢聖天子之選循良連路多福星快覩新使君之施渥澤

唐�剌史必選臺閣之賢帝簡司農特授股肱之郡

風雨九天熊羆彌月

滿腹精神解千牛之肯綮一腔文字空萬馬之奔騰

奕葉貂金傳家簪笏

十五郡之侯封獨推首府二千石之牧伯忽臨髙賢

筆下縱橫人間科第

賢大夫之去國公議謂何良剌史之得人疲民幸矣

慶切湏臾情殷忭舞

晝日錦衣俱羨便家之樂春風鼓角載嚴開府之新

會看雀躍卽詠鴻飛

二千石之起家上恩甚寵十萬戶之受福民望巳深

士庶含恩鼎彜紀績

閒曀霾以白日戶有陽春望淑气於淸湘水無巨浪

旣勞撫字尢篤栽培

鄴侯出守衍苦李之盤根召伯來宣新甘棠之美蔭

鈴閣火三更泮林春十倍

魚佩虎符香新凝於燕寢鳳城龍首患自息於鱷溪

校讎文字唱和弦歌

金溪玉筍開文運者郡公紫帽淸源切景行者多士

帝簡疇庸侯藩渙號

秋日登臺開盆冤於國外春風行署儼冠佩於城東

邸報一傳歡聲四曁

接武夔龍北闕黃麻忽拜品肩召杜東方皂蓋旋飄

艸木生榮山川吐色

國人曰賢當拾遺於禁闥天子有詔佇奏計於甘泉

風搖日影夜吐珠光

咨嶽牧於詞人教明南國號瀛洲之學士職綰西淸

山盤海立蛟舞鯨翔

玉坐疇咨丹詔恩宣雙闕金郵迅喜朱轓榮建五城

跂仰龍光欣瞻鴻采

朱幡皂蓋暫凝畫戟之香黃閣紫樞自是靑壇之舊

瑞堂雙鵲君子一亭

考陽城之勞心知所從矣得元結之吐气竊有待焉

簡命叨承恩光在望

三典佐工法雨膏濡湯沐�麾出守臺星芒燦廣陵

照臨所曁舞蹈更殷

二郡守聯

錦軸牙簽經世務箕裘奕葉云邊龍文鳳采應日期羽翰聯輝天上

朱舄飆翔萬里點蒼鳬繞徧彤墀日麗九重飛白鳳銜來

雅望霞暹雄聲雷動

旌霓拂曙敬亭雲彩削芙蓉車雨蘇枯崎水波痕添綺縠

窺虹壁竅溢潤星河

睇雯華之凝聚遙知晴靄謝公飲江水之澄淸驚見煙消楊子

巍名天遠峻擢日升

贊淸油幕二千石徳政流膏朗玉冰壺億萬戶民生樂菜

遙贍飛戟欣迓來驄

秀采濯蓬池藜火燃輝於太乙襟期包衮豫蒲鞭占惠於端寮

熊軾首驂麟符分綰

簪紳吐气先聲肅而旗幟攺觀師帥得賢來暮嗟而袴襦繼詠

蘇門長嘯虞阪英遊

節隆司馬淸風披采石以流云照借燃屬佳气指浮山而放曉

虔抒躍舞肅迓鳴騶

生原玉之鄕合組夙髙於賦手濯沅湘之泒纖塵莫浣於冰心

擔當民事振刷軍容

身處脂而勿潤靜思金粟之盟物在涸以必濡痛視繭絲之稅

檇李談文橋門論道

餐英飲露一噓淸醒之風朝丹暮霞四仰晶熒之照

泰山標徳望渤海沛恩波

戈船下瀨甲日彌壯於水屬商舶淩波旗颶不揚於畫鷁

循良獨最疏擢當隆

霖𨿽偏乎圭海旁沃紛霏潮遠接乎浯江並歸浩蕩

冠裳辟易袍笏崢嶸

半輪月映黃堂一路風淸白紵

梅燮允追乎商鼎竹符先剖於周官

煥綸函於鳳闕埒郡牧於龍城

旋入淸朝之槐棘暫移仙府之蓬瀛

驃雄千里之封云靄三春之瑞

獨操戎馬之樞機借展牧芻之偉略

喜振羽以摩空適臨軒而引睇

恊昭代文明之運正髙皇湯沐之鄕

○通判【本朝幹徳初下湖南始置諸州通判命刑部郎中貫此等充建隆四年詔知府公事並須長史通判簽議連書方許行下時大郡置二員西京南京天雄成徳益抗並鄆荊南潭廣秦定等州余置一員州不及萬戶不置正剌史以上及諸司使副知州者𨿽小郡亦持置掌倅貳郡正與長吏均禮凡兵民錢谷屍口賦役獄訟聽斷之事可否裁決與守通簽所部官有善否及職事修廢得剌舉以聞四朝志逮至景徳戶口寖息解州以滿萬戶置通判自是諸郡多滿萬戶矣宣和二年詔諸州茶塩香礬並委通判此事據續會要但通判掌常平水利免役等錢會要不載當考經總制錢舊法守貳通掌而隸提刑司李朝正爲戶部侍郎進言始置通判其後復知同掌無歲不虧於是議者乃復請委通判紹興十六年專委通判後五年知通同掌建炎初諸州通判三員處減一員紹興以後旋行申請添置中興會要】

同宣教化【續通典唐以堂吏朱儉廉爲華州別駕給事中蕭仿駁曰別駕古爲治中從事與剌史別駕同宣教化任居剌史之半豈宜以人吏兼副政之名】宰相才【唐武后求宰相狄仁傑日荊州長史張東之其人𨿽老宰相才也】千里駒【顧和字君孝族叔榮雅重之曰此吾家千里駒興吾宗者此子也公孝始爲別駕遷尙書令】散粟活人【分紀李臯字乎簡爲溫州長史無幾攝行州事歲歉有官粟數十萬斛臯欲行脤救掾吏乞候上旨臯曰夫人日不再食當臥安暇稟君命若殺我一身活人數千命利莫大焉於是開倉盡散之以檀代之罪飛章自劾上嘉之】忠烈慷慨【魏志審配少忠烈慷慨有不可犯之節袁紹領冀州委配腹心之任以爲治中別駕】公淸如水【隋趙軌別本作張軌爲齊州別駕有能名在州四年考績最優詔徵入朝父老揮涕隨逐曰公淸如水請酌一杯水奉餞軌受而飲之】題輿【後漢周景爲荊州辟陳蕃爲觀駕蕃不就景題駕輿曰陳仲子坐不復起辟蕃視職】皂衣【晉職官志郡丞視通直一梁冠皂衣銅印黃綬秩六百石】淸論終日【冀州剌史裴徵召管輅相見淸論終日不覺疲倦天時大熱移牀在亭前劉�自是汲引輅爲別駕】從事爲【世說習鑿齒史才不常桓溫深器之未三十用爲荊州治中別駕謝箋曰不遇明公荊州從事焉爾】宜得英儒【管寧辭文公云州民管寧誕燕雀之賤棲朝桐之華別駕者明使君之羽翼宜徳英儒】海沂歌【晉王祥爲徐州別駕以股肱之忠紏合義眾州境獲寧人歌曰海沂之康實剌史祥邦國不空別駕之功】剌史辟【通典曰武帝詔州郡佐吏自別駕長吏以下皆剌史太守自辟】別駕知州【唐徳宗命盧峴爲渭州別駕知州事賜緋魚袋賞有功也】長史爲州【裴懷古爲並州大都督別駕吏民懷愛召爲左羽林大將未至官還知並州人皆攜扶老幼出迎】擇日而遣【崔神慶則天時擢拜並州長史因曰並州朕之枌楡又有軍馬比日簡擇無如卿者前後長史皆從尙書爲之以其委重所以授卿也則天爲按行圖擇日而遣】唐多名士【裴懷古杜如晦張東之陸象先姚崇賈惇頤蘇瓌魏元忠張嘉正並爲長史楊綰李泌韋安石李元紘白居易柳子厚皆爲司馬】宗室千里駒【唐宗室榮歷嶽州別駕人遺以金拒而不納武后曰吾家於裏駒攺名千里云云】方正亮直【類要晉王基薦劉毅於公府曰毅方正亮直往日僑仕平陽爲郡股肱正色立朝舉綱引墨朱紫有分也】別乘【職源別駕從事一人從剌史行部上乘一佐車故謂之別駕漢制也】屏星【孔恂字巨卿爲別駕別駕車舊有屏星如剌史卓剌史因怒欲土欴恂曰徹去屏星殸國舊儀別駕可去屏星不可去乃止】泥軾【黃霸爲剌史詔賜車蓋髙一丈別駕車緹油屏泥於軾前以章有徳】公輔量【呂虔有佩刀工相之以爲必登三公可服此刀虔語別駕王祥曰敬非其人刀或有害卿有公輔之量故以朿祥死之日以刀授弟覽曰汝後必興足稱此刀覽後奕世多賢才興於江左也】忠肅公亮【晉書唐彬檄爲治中別駕則肅公亮正救違闕盡規誨以納諫不顯言以彰主當朝正色焉】荊楚材【羅含字君章桓溫臨州轉別駕溫常集僚屬問羅生何如人時有答者曰可謂荊楚之材】別榻【孔休源爲晉安王長史休源累佐名藩王深相倚仗常於齋中別施一榻云此是孔長史坐人莫預焉】黃綬【前百官志郡丞秦官也應劭曰景帝置郡丞秩六百石黃綬】上佐【職源別駕長史司馬通謂之上佐】委腹心【袁紹領冀州以審配爲別駕委以腹心並總幕成】處議﹣當法【黃霸爲人明察內敏習文法爲丞處議當於法太守甚重之】至三公【後漢趙溫字子柔爲京非郡嘆曰丈夫當雄飛安能雌伏遂棄官去後官至三公】上佐州事【大歷十二年制剌史有故及闕本道使不得差攝但今上佐知州事】開倉賑饑【隋書張須陁爲齊郡丞屬歲饑將開倉賑給官屬咸曰待詔不可擅與須陁曰吾若以此獲罪死無所恨先開而後上狀帝知之而不責】有政績【張仁願中宗時檢校洛州長史時都城谷貴盜竊甚眾仁願一切皆獲杖殺之積屍府門遠近震悍髙宗時賈惇頤爲洛州剌史亦有政績與仁願皆爲一時之最故時人語曰洛州前賈後張可敵京兆三王】展驥足【蜀龐統以從事守來陽令不治免官魯肅遺先主書曰龐士元非百里之才使處治中別別之任始當展其驥足耳乃以爲治中】參校政事【杜牧行馬迥制云判剌史佐得與二十石參校政事短長利病者也今以名郡籍其興助】戮郡姦民【言行錄李及通判曹州州有趙諫者交通權貴持郡短長縱爲姦利及旣受命而諫適至京師求見及及拒之乃慢罵而去因誣及毀朝政會有發諫事者命及察共狀盡疏前後所爲以聞下禦史鞠之斬於邵市及由是知名】監郡【歸田錄國朝始署諸州通判旣非官屬故嘗與知州爭權每云我是監郡朝廷使我來監汝舉動爲所制有錢昆少卿家世杭人也嗜蟹常求補外郡人問所欲何郡昆曰但得有螃蠏無通判處可矣】獻平戎十策【言行錄張文定平字安道通判睦州趙元昊欲叛公獻平戎十策方元昊之叛也條上利害八事】府判【髙宗日曆常同劾陸寘疏云寘乃內侍王通之客爲明州通州避通名攺稱倅州今浙東州軍有呼通判爲府判者自寘始也】有宰相之器【蘇軾撰行狀富文忠公弼從王曾辟通州鄆州趙元昊反公上疏陳公事議者以爲有宰相之器召還】不分珠【言行錄潭州一巨賈私藏蚌胎爲關吏所搜太守而下輕其估悉自售焉唐質肅公時以言事謫譚倅分珠獄發奏方入仁宗謂近侍曰唐介必不肯賣案具奏覆覽之果然】直史館爲運【王隨通判同州代還直史館出爲京四轉運使】使外夷稟正朔【言行錄蘇文忠公通判杭州髙麗入貢使者驕橫發幣於官吏書稱甲子公卻之曰髙麗於本朝稱臣而不使外夷吾安敢受使者易書稱熙寧然後受之】別車【胡文恭行周世南制分乘別車】抗論內侍【仁宗實錄劉文安公沆通判舒州州有太獄歷歲不決沆詣冶數日而決之是時章獻太后詔修山谷寺資聖浮圖內侍張懷信督役嚴急州將移疾不敢出沆抗言於朝罷懷信歸】有賢行【言行錄歐陽公知穎州時呂公著爲通判一人有賢行而默時人未甚知公後還朝力薦之由是漸見擢用】不屈勛貴【長編王濟通判�州牧守多勛舊武臣倨貴陵下濟奉嘗撓屈戎卒頗恣暴不法夜或焚民居爲盜濟部壯士數十潛住竄伺果得數輩並所盜物卽斬之馳奏其事上大喜都校孫進使酒無賴毆折人齒濟不俟奏杖春送闕下軍府畏肅連三詔褒獎焉】請置常平倉【言行錄王文正公旦通判鄭州建言請置常平倉以抑兼並】有臺輔之量【眞宗實錄趙昌言喜推獎後進掌漕湖外時李沆通判澶州昌言謂其有臺輔之量表聞於朝】奏除農器算【仁宗實錄呂夷簡通判濠通二州往河北按行水災還奏田器有算非所以重本請除之因詔天下農器皆免算】爲文戮鱷【言行錄陳文惠公堯佐通判潮州潮之惡溪有鱷魚食人公命捕得以文告而戮之鱷魚屏息】異日秉鈞【言行錄呂許公通判濱州人稱材王文正公謂王沂公曰此人異日與舍人對秉鈞軸沂公曰何以得之曰以其奏請得之如不稅農器數事卒與沂公並相】杖黥猾吏【詹定庵撰孫昭遠墓志公通判滑州兵馬司吏王實結宦宮橫甚公一日攝行郡事適有訟實者捕寘獄籍其家贓萬計杖而黥之】水晶燈籠【談苑劉隨待制爲成都通判嚴明通達人謂之水晶燈籠】左右郡政【言行錄趙淸獻公抃通判泗州泗守昏不事事監司欲罷遣之公獨左右其政而誨其所以然使若權不出於巳者守徳以善罷】召入史館【孫何通判陜州召人直史館遷祕書丞京西轉運副使】請擇宗賢攝儲貳【東坡集司馬光通判並州上疏請擇宗室賢者攝儲貳疏三上一畱中二付中書】館職外補【言行錄陳忠肅公瓘字瑩中公自館職請外補得倅滄州】與知州爭事【仁宗實錄王質字子野通判蘇州與知州黃朵旦數爭事宗旦曰少年敢與文人抗�質曰受命佐公事有當爭職�嘗以病在告一日宗旦省視因言獄有盜鑄錢百餘人吾以術陰鉤得之質曰�不射宿惡陰中於物也今殺數人而徒流者又數十百人公中之也宗旦大驚爲貸其死罪而余悉輕出之】中書籍治狀【元丰三年詔諸路監分司具到部通判治狀最優有未經朝廷任使者令書籍姓名】請減市木數【九朝通略天聖間建太一宮及洪福院�木於陜西通判陳州範仲淹言宜罷修寺觀�定常歲市木之數事𨿽不行以範仲淹爲忠云云】倅州【胡文恭行陳湜制分倅州治】濟太守以寬【言行錄蔡文忠公濟通判兗州太守王臻治政嚴急公務爲裁損濟之以寬獄訟爲之不冤】歲饑食有餘【言行錄曾鞏字子固爲通判歲饋常平不足仰以賑給而田居野處之人不得皆至城郭前期諭屬縣召富人使自實粟數總得十五萬碩民得從便受粟不出田裏而食有餘粟價爲平】分乘倅車【胡文恭行張士變制分乘倅車】

通判聯

一路福星棠陰暖徧窮谷十臺薦剡琴聲標綴臺衡

松菊猶存泉石爲瘁

賢書列髙等天授才情郎宿試遐陬碑盈道路

腰結五品綬官銜一條冰

墨綬綰朱旛澤�三牧黃堂膺紫詰慶名重封

玉燭平分金輪飛照

萬家燈火齊輝若月遶弦歌而鼎沸四海桑麻一泒紅雲罩襦袴以春濃

五色封章疊播九天雨露兩宣官績酷�一味蒓鱸

思詔翔丹鳳九重野心戀白雲一片

登髙山下卷簾頻帶天香大夫第中放鶴早侵雲路

翔寒於黍谷流景千萊城

解簪綬謝霞霄樂事在課詩課禮步丘園傍煙月世錦有公子公孫

淸風明月之平分析瓊枝而繼佩髙蓋華軒之一丈齊玉軮以並馳

近朱旛以奉來燕喜炙矞云酌綠醑而親漸鴻醉延永日

擁茅篲於道在懸星鬥於堂山

子美晚趨於幕府可謂非宜蕭生雅意於本朝行當大用

詔檢中班屏星夙駕

霞佩錦棠𨿽少綬雲霄之步星屏泥軾不妨尋風月之盟

拭日以迎彈冠相慶

相公拍手欲畱鳬舄以居中執事掉頭願展驥足而補外

陪京地重別駕官尊

品絕孤芳超軼覺羣妍之陋才揮四望雲煙何入興之多

襆被蚤將袴襦懸俟

十行疏寵分湖山風月之奇別駕展軨傾邦國江河之望

中疏一札外贊六條

綰兩郡之綬夕引道以何嫌駕一乘之車宿椿糧而亟至

維棄藉彩削竹抒忱

上應屏星顯象移纏擬傍於臺垣下環率土騰歡紀最旋題於禦柱

洪都先薦鶚螭頭簡偉抱以髙翹閩邑近飛鳬驥足應淸時而大展

催科流撫字黎元需厚渥以熙恬緯武寓經文姦宄攝威名而斂迹

有陳蕃之望以題輿公爲先達無王祥之才而別駕僕忝後塵

循良績懋山斗望尊

裂名城而共理𨿽專守土之權半剌史以分輝尢重監州之選

帝以碩望貳於名藩

陽春忻有腳允稱馴雉扇髙風霹靂號無私旋借領魚分重寄

羣萌吐气一郡得賢

坐嘯而談風月豈惟緹軾之淹聽履而上星辰佇見靑壇之復

詔一斗行寵分半剌

千頃貯冰壺與座膏濡畿輔地萬方迓解澤屏星芒照晉陵墟

位崇別駕望著題輿

爲詰戎爲綏眾弁韋佇稟吁謨時鳳儀時鷙擊遐邇想聞丰采

仕籍馳聲侯封借重

授牒星馳但愁有監州而無蠏洗尊月泛固知非百里而題輿

念切登龍心欣附鳳

綺繢披云文心奪七襄之錦素絲勵操勁節聳幹尺之標

題坐端寮分麾半剌

指日雙旌快覩懸蒲之化臨風一札肅申近竹之忱

喜聞泥軾有來顓企屏星至止

魏闕九重丕顯出綸之命夔江千里喜傳別駕之臨

始展驥千黃堂欲圖麟於畫閣

竊伏海濱未快屏星之覩棲遲嶺表佇瞻紫气之來

蓮幕澄淸槐庭森列

淸光湛湛晴暉先映黃堂標格軒軒瑞气遙騰畫戟

岸幘嘯吟於司馬佩刀期贈於遷鶯

獨放懷於山川風月之勝不屑意於溥書期會之間

稱半剌以監州比治中而展驥

天闕乍新分領北門之鑰風流半剌髙乘別傳之車

屬當展驥之初共識緋魚之兆

右半剌之茂選郡板所資上初潛之舊邦地望最重

禁闥佇徵卓魯家邦實賴王祥

珠探賁海胸羅夜月之光駿市金臺聲冠追風之躅

解澤潤蒼生之稿陽和田大地之春

景郇堂上不妨風月之分文石陛中卽布雲霄之武

襦袴歡濃龍光譽滿

公門似水庭惟鶯鶴之翔村社凝霜徑絕雞豚之擾

司馬𨿽甘於吏隱野王宜在於公卿

邦國不空豈特康於沂海公卿有闕遂將入於漢庭

民懷吏畏政簡冊淸

暇時談笑未妨風月之分不日搴翔卽快雲霄之步

律吹陽谷暖如春月照光庭冷似水

誰云閨彥暫煩風月之分端恐鋒車促下雲霄之遠

龍門雲樹麋國瀑巖

煌煌泥軾用彰賢徳之臨奕奕佩刀巳有公輔之望

不減敬亭之遊何翅江州之樂

題輿以俟偉仲舉之髙名投傳而歸小巨卿之獨操

經術宣閎科名砥礪

海鄕之賴王祥久思佐理宣室之思賈誼卽聽過歸

舍人元佑無雙漢室易

棲棲者非爲倿也誠慕是邦之賢大夫休休焉是能容之願進吾黨之狂小子

頗聞之諸公貴人欲寘諸長安近日之地正使爲治中別駕亦宜在通都會府之中

○推官聯

峋嶁鏤彩謂當黼黻於帝碑云夢徵風何幸振揚於海甸

箱推世授笏記牀連

鬱鬱榕陰卽滿甘棠之芘峩峩鼓岫行摩肺石之歌

朱旛迅擁皂蓋飛臨

開談�霧閫四照於詞林蘸筆回瀾淸凡流於心鏡

頓披千里仁風遙傍五云春色

天眷帝鄕奉福躔而朗照民修何幸徼甘澍以鈞滋

光耀方城歡騰闔屬

貫索星沈犴狴咸爲福地名闌瑞靄駟馬佇見髙門

淵涵嶽峙玉質金相

蜚英聲本桂籍早荷廷綸開幕府於蓮池先特郡憲

望動九陛之思詞湧兩都之價

簾垂福曜萬家春意滿崇階座轉陽天五色彤雲昭法象

歡騰十屬慶治羣黎

雙柏階前肅寒威於百吏五花磚上移淑景於千官

三令興思一人有喜

運幕趁春風萬里驊驑開禦道花鞭迎曉日九霄驄馬姑城

旌旗指而渚水淸官吏風生簡上弦管奏而江濤咽士民云擁車前

石室冷如冰貴戚樓臺避影天術涼似水汾陽絲竹無聲

濟時偉器華國雄才

鑑鑑形而建白更摧驕虜定天山持憲體以抒�長佐聖人扶日月

向韜光於豹隱巳稱東海之明珠乃應會而鵬搏遂作中朝之拱壁

棨戟光臨冉冉六龍開秀色旌旄色絢輝輝一鷁動星文

帝知邁徳髙賢人卜持衡碩輔

鑑朗淸天夾道甘棠思聽斷明澄秋水滿城�李待滋堷

敢訂簿書而暇薄尋山水之�

天驥初騰欻忽風行萬里龍淵在握寒芒電閃三光

下�趦趄寧堪並駕

旌旗南指仍逢籠日之霜臺書劍北徵尙依披雲之水鏡

徑預掃乎蓬蒿毛徐陳乎沼泣

童牛方桔正逢買犢賣刀之期害馬就除彌深老驥伏櫪之顧

委蛇素絲而退食巳愜羔羊沐浴玄流以結緣猶存隱鵠

親人魚鳥起色河山

倘傳明夫寶璐惠此松阿卽鎭躍於珠星賁玆蘭畹

桂樹冬榮榕陰晆霽

淸澄水鏡覆盆曲照垂光愛盎蒲鞭寒谷陽春照潤

貽謀有永繩武無彊

珠含合浦時來照乘奇珍玉長藍田世產兼城異寶

詞藻焜煌才華藉甚

荊山壁潤以無瑕琢就明堂瑚璉漢闕星輝而有象出爲盛世舟航

襄黃堂於蓮署幸臨紫峙之勝墟翊繡斧於栢臺借蒞錦城之巖地

才髙宜居翰墨之林望迷玉署數奇忽柱芙蓉之幕喜溢金閶

四六鴛鴦譜卷之十一終

●四六鴛鴦譜卷之十二

頌徳類﹝六﹞

◆頌徳類﹝六﹞◆

州守

知縣

縣丞

主簿

縣尉

○州守

恩化大行【魏志太祖以劉頵單馬到合肥建立州治安集之數年中恩化大行百姓越江山而歸者以萬數於是立學校廣屯田興芍陂士門吳塘以漑稻田官民有利】在州二十年【魏梁習爲並州守政治常爲天下最太初二年召爲大司農習在州二十年無方面珍物明帝異之禮賜甚厚】命禦褰帷【唐賈珍冀州剌史之部言曰剌史當遠聽廣視紏察美惡何有反垂帷裳以自掩塞乎乃命禦者褰帷百城聞風震竦其贓過者望風解印綬去】叱馭九折阪【王尊爲益州守至其阪問吏曰此非王陽所畏道邪尊叱其馭曰駈之王陽爲孝子王尊爲忠臣】廉問七州【唐太詔令廉問七州】分剌諸州【漢百官表並居牧伯分剌諸州】山濤搜才【王隱晉書爲冀州守州舊無人士自濤居此州搜賢求才旌命所加三十餘人皆顯名當世州之士於是爲盛】彥夏接士【臧榮緒晉書華■﹝車炎﹞字彥夏曆江州守甚有威惠州之豪士以友道接士甚得江表之歡】孺文按故人【蘇章字孺文爲冀州守故人爲淸河守喜曰人皆有一天我獨有二天章曰今夕蘇孺文與故人飲者私恩也明日冀州剌史案事者公法也遂舉正其罪用人知章無私望風畏肅】決遣如神【前漢朱博冀州剌史博本武吏不更文法行部吏民數百遮道自言從事欲以觀試愽愽決遣如神吏民大驚】莫不震竦【吳錄張康遷益州剌史正歷威嚴表善懲惡所部肅然莫不震竦】號王獨坐【王國遷冀州剌史不發私書不畏彊禦號曰王獨坐】手書一紙【晉陽秋劉弘遷荊州守每有興廢手書丁寧縝密莫不感悅咸曰得劉公一書賢十部從事】賈逵舉不法【賈逵豫州守舉奏二千石以下阿縱不法者帝曰逵眞剌史也布告天下以豫州爲法】皇甫脤饑【續漢書皇甫嵩遷冀州牧奏請一年租以賑饑民百姓歌曰天下亂兮市爲墟母不任子兮妻大夫賴得皇甫兮復安居】喬元開廩【晉喬元字公祖徙守州剌史年饑元開倉以給之主者以舊典宜先表聞元曰方待奏報民且死開廩訖乃上聞天子嘉之】男女出迎【宋書始興王澹守僧達爲荊州守曹無畱事獄無滯囚還朝人歌之曰始興王人之父赴民急如水火時復來乳哺我重臨荊州男女出境迎者萬餘人其得人情如此】吳人𦇤負而至【晉羊祜爲荊州剌史恩施均洽民不疲勞吳人𦇤負而至者萬數】童兒竹馬【郭伋字細侯遷並州守前在並州素結恩徳及後入界始至行部西河有童兒數百各騎竹馬於道路】賈父來晚【後漢賈琮字孟堅交趾屯兵反執剌史及合蒲太守靈帝以琮爲交州剌史琮到部剌其反狀咸言賦斂過重告冤無所遂爲盜賊琮卽移書告示各使安業里巷歌曰賈父來晚使我先反今見淸平吏不敢犯】州人去思【司馬朗字伯遠爲兗州剌史政化大行百姓思之】重援並州【梁習字子虞遷並州剌史邊境咸安文帝卽位以習有譽並土重授並州爲天下最】三臨徐州【分紀王懿字仲徳爲徐州剌史三臨徐州威惠宣著】父子相代【分紀畢終敬父子相代爲本州島常世榮之】兄弟並任【夏侯逵爲南豫州守兄亶先經此任並有恩惠百姓歌曰我之有州頻得夏侯前兄後弟布政優優】四龍【東觀漢記李元禮祖父修安帝時生子亮叔訓秀號四龍皆爲牧守】在外心朝廷【晉王昶字文舒遷兗州剌史明帝卽位𨿽在外任心在朝廷】衣繡晝行【分紀張旣字徳容雍州剌史太祖曰君還本州島可謂衣繡晝行也】胡質淸髙【晉胡威父質爲荊州剌史威自京師定省父賜絹一匹威曰大夫淸髙何得此絹質曰吾俸祿之餘也後武帝問威曰卿孰與父淸對曰臣父淸畏人知臣淸畏人不知是臣不及父】楊秉淸儉【後楊秉雅素淸儉爲剌史二千石計日受俸祿不入私門家室貧窶並日而食】髙肇淸能【後漢髙肇所蒞五州皆以淸能著稱當時號良剌史】李恂席皮【東觀漢記李恂爲兗州剌史淸約率下席羊皮臥布被】羊祜遺犢【晉羊祜爲靑州剌史於郡產犢及去職以官職所生遺之而去】飲酌貪泉【晉吳隱之爲廣州守有水曰貪泉隱之酌飲之因賦詩云雲此水一歃懷千金試使夷齊飲終當不易心】坐無完席【晉吳隱之返家之日雅身而巳宅茆茨六間坐無完席以蓬爲屏風】庾亮談詠【晉書庾亮鎭武昌諸佐吏殷浩之乘淸夜其登南樓俄而亮至諸人將避之亮徐曰諸君少住老子於此興復不淺便據胡牀與浩等談詠其垣率行已多如此】鼓樓擒盜【李崇爲並州州多有刼盜崇乃村置一樓樓內一鼓盜發打之俄頃之聞聲布百里遂多擒獲諸鼓樓自崇始】

總聯

冊受臨軒帝眷開天首郡符分作鎭賢推命世眞儒

昔共誇剌史榮哉今安知太守樂也

熊軾分符展驥騰芳於半刺龍章寵異化鯤攄績於二籓

燦金鰲於海上試銅符於淮南

秦關秀毓驃昂千里之能淮甸風行駘蕩三春之气

潤沾九里光借一方

刀劍佩爲牛犢時聞隴畔耕耘萑苻消去妖氛載覩郊原禾黍

白鹿隨車黃龍望府

二百年帝裏守鳳鑰以居畱十八屬侯封握魚符而臥護

雄名北斗齊髙福曜南躔獨朗

藉光梓裏追維燕市之綢繆竊吹棘司喜述鹿車之治行

唐何有乎韋李宋且失其歐王

栽花壯縣淸芬久播於中州剖竹專城循政早騰於三月

喜恊三刀榮懷一檄

化成有象嶽中應復覩宋氏之桃治號無爲袖裏何妨弄米家之石

鳳儀翔千仭直揚東壁之奎光鴻羽漸三山先煥南閩之福耀

鼎衡佇望冠中朝

畫軾旋驅潤灑隋車之雨朱轓賁止聯翩飛蓋之云

五馬起家雙熊就郡

試龔黃於海上首題禦柱紀殊勛徵卓魯於朝端掌握魁衡膺異典

三輔開衙帝澤承流於蓼國八公作鎭仙風惠扇於芍陂

白叟黃童交鹿文章吏事兼優

拔薤一本湏知遊釜無魚秀麥兩岐且喜畫轓有鹿

气薆閭閻春生庠序

此大賢臨政之效業若劵焉而後進稟教之忱何以策爾

試宰中都𨿽雅慕夫羔羔不飾之化觀瀾濠上尙有慚於遊魚知樂之風

幸髙仰前瞻寄卑棲於萬廈庶左提右挈微巨芘於二天

三臺之席巳虛六字之霖且徧

鳥臺總憲八埏宗喬木之家粉署宣猷一代跂調鉉之望

巍然千里之師卓矣百城之表

最政冠江南足令前朝無卓魯新綸來異北會知異代有夔龍

郊雉自馴鈴鴉不挽

皇運大開黼座重親民之寄循猷風動江城含化國之春

聽新歌於載道嘉卓異於九重

風聲傳海甸方看化洽無垠聖主念蒼黔忽覩春行有腳

政成不日福庇如天

巖邑綰符雅望夙欽乎北斗神州剖竹芳名益重子南金

重此近畿特資名世

譽起神君卑葉三刀之夢政優循吏頓興五袴之謠

符蛇生芍內之佯睹鹿繞車前之瑞

陽春布徳無言桃李成蹊天地不仁誰使桑麻徧野

徵黃可俟於九重借冦願深於萬屍

飲冰潔巳更無琴鶴之隨觀火臨民豈事淵魚之祭

直驩萬物蒙安頓喜一州受福

魚丘政譽方深兩鹿之行春蠶嶺仁風忽興五袴之謠暮

福星絢彩甘雨澍流

空中白鶴居然河漢雄才天半朱霞自是虱塵表物

作萬民之襦褲爲一部之帡幪

福星絢彩宅生千里以淸夷甘雨涔流澤沛百城而滲漉

野多麥秀兩岐門鮮薤丰一本

鶴髮同歌嘉譽駿旌雙之日螭頭獨立寵光鴻尺五之天

宜掌書於楓陛僅剖竹於蘭陽

汶水北南僅有循良而聯壁兗州遠近何無牧禦以枝鐺

江北循良第一淮南治行無雙

惠盎江城沛千里保釐之澤聲流海宇壯一時藩翰之猷

佇仰鶯遷上國行看鷺振淸班

才稱偉矣共推命世之眞儒帝曰都哉宜任開天之首郡

依五馬以周旋沽九里之波潤

況綘縣行春曾巳過曲陽而取道值蒼頭報晚未能持鞬櫜以先驅

艸木無知陽春有腳

金鸞錫命專城拜周牧之尊銅虎分符劇郡領虞都之勝

凜然劍犢無爭偉矣弦歌相續

朱輪至止巳興召杜之謠紫閣從容會被姚黃之召

三臺之席己虛六宇之霖且徧

熊軾擁專城一路福星輝紫電龜金彰異數九霄瑞日黃封

頌溢四封績章三輔

五符分竹使經綸鎭湯沭之雄千里徧棠陰歲澤麗江湖之澗

作賦登樓凝香嘯閣

惠日髙懸於碧漢八公艸木漾淸輝仁風噓拂於靑郊萬戶弦歌騰瑞藹

增秩賜金寵冠西京故事佩牛帶犢名髙南國諸侯

人忻甘雨隨車共卜稻孫徧野

麟符敷政懋同卓異之猷豸簡廉能光荷褒揚之典

黃堂開不夜之天綠野樂有秋之歲

豈弟宜人靜息駭輿之馬寬仁化暴潛消遊釜之魚

守鳳鑰以居畱握魚符而臥護

帝簡堯母之鄕俾爲保障民歌召父之政倚是帡幪

合郡樂褰帷之贊普天切攬轡之思

咸池吐曜分剩照於幽遐溟渤流膏沛余休於末潤

九遷無俟於及六合咸期以作楫

旌旗方指析竹馬以來迎鞭朴不煩侈弦歌而載頌

文藻探奇於五緯謀猷冠絕乎一時

乾坤啟橐檐帷鈴閣盡生春海宇凝陽調鼎戟枝先自暖

愧朝常於弗勝竊名器於非時

臺駕夙臨滿道梅花迎皂蓋誨言時聽幾回露湛映靑氈

傳剌之屏屏羨神君之化

逵路式驅五馬忻聞襦袴之謠云端忽賁尺椷驚拜瓊瑤之賜

士希授指民仰徳威

五馬香車驛路載澄淸之治雙龍畫戟江城嚴震懾之威

銅虎分符畫熊持節

風淨案頭無吏獘共稱借鼎烹雞月明江上聽漁歌相率賣刀買犢

弸中彪外裕後光前

汾陰寶鼎行爲淸廟之光淮海僊舟忽動陽關之色

爭觀新剌史想見大行人

江表曳雙鳬治精巍巍標北闕鄭封馳五馬恩波滚滚沛南河

棨戟霜新人生五馬之貴刀州斗大都城百雉之雄

仁聲茂欝於周行政績渾同乎漢中

綜金薤之琳瑯夙蜚英於寰海飲玉壺之沆瀣先小試於山城

化臻三異淸絕四知

穎川神爵徵奇羣黎慶洽鄭國羔羊品式庶邑欽承

以寬仁化暴本愷悌宜人

譽起神右早葉三刀之夢政稱仁後爭映一路之星

談咲擬春色並麗精神與秋水同淸

宰邑蜚英久播鳴琹之化監州借重暫宣佐剌之猷

光先賁子箳篁聲早盈乎縫掖

郎宿搖光臺望剩隆夫山斗福星蒞極輿情允慰乎云霓

朝堂稱慶淮海騰歡

昭伐循良雅系具瞻之望專城怙恃宜申孔邇之情

何湏郤金於四知奚待東矢於五聽

經綸素裕而心急於�時抱負非凡而班窺於展驥

伏明賢以撫百城借碩輔而臨千里

○知縣【本朝建隆元年應天下諸縣除赤畿外有望緊上中下四千戶爲望三千戶以上爲緊二千戶以上爲上千戶以上爲中不滿千戶爲中下五百戶以下爲下掌總治民政勸課農桑凡戶口賦役錢谷賑濟給納之事皆掌之有孝悌行義於鄕閭者申州激勸以勵風俗有戍兵則無兵馬都監或監押三年始以朝臣爲知縣其間復參用京官或幕職爲之朝臣知縣自大理正奚與等始政和二年詔縣令以十二事勸課農桑宜各遵行上副朝廷一曰惇本業二曰興地利三曰戒遊手四曰謹時侯五曰戒苟簡六曰厚蓄積七曰備水旱八曰戒宰牛九曰置農器十曰廣栽植十一曰卹佃戶十二曰無妄訟自宋以來太平盛時人皆重內輕外士大夫皆輕縣令之選吏部兩選不注者甚多然後議所以增重激勸之法靖康初詔攺官必爲縣七月詔凡初攺官未曾實歷知縣者不許別除差遣續會要詔興七年詔將寺監丞簿等任滿巳攺官人未歷民事者各與堂除知縣一次乾道元年詔京官知縣以二年爲任𨿽屢有更革卒以三年爲任二年禦筆今後兩任縣令不除監察禦史】

三異【後魯恭傳爲中牟令專以徳化爲理郡國螟傷穙不入中牟河南尹袁安聞之使仁恕掾肥親往廉之恭隨行阡陌俱在桑中有雉過旁有兒童親曰何不捕之兒言雉方雛親瞿然起與恭訣曰所以來者察君之政迹爾今虫不犯境一異也化及鳥獸三異也童子有仁心三異也還以白安安因上書言帝異之】爲三輔最【隨書房恭懿授新丰令政爲三輔之最上聞而嘉之賜物四百段】元魯山【元徳秀字紫芝爲魯山令誠信化人士夫髙其行謂之元魯山】制錦【鄭子皮使尹何爲邑子產日今吾子愛人則以政猶未能操刀而使制也其傷實多�有美錦不使人學制焉太官小邑身之所庇也而使學者制焉譬如田獵禦射貫則獲禽若未嘗登車射禦則敗績厭覆是懼何暇思獲】銅印墨綬【前百官衰縣令長皆秦官掌治其縣萬戶以上爲令皆銀印靑綬秩比六百石以上皆銅印墨綬】鳬舄【王喬傳喬顯宗時爲縣令有神術每月朔望朝帝怪其來數不見車騎密令太史伺望之言其臨至有雙舄從南飛於是舉羅張之但得雙舄焉詔尙方視則所賜尙書屬履也】天子【宋沈憲傳爲山陰令政聲人著孔珪謂人曰沈令料事特有天才當時稱爲良史】文武才幹【李大亮少有文武才幹爲士門令躬捕盜賊太宗聞而嗟美下書勞之】文武大才【或謂孫秀曰李含有文武大才無以資入秀以爲東陽令】鬼神破膽【孔氏六帖李杲爲洛陽令嚴毅公正吏民畏之有劉共者過其境夜聞戶外語聲曰古今正人李令是也見其行事令人破膽我輩可以他縣血食兼開戶視之無物乃鬼神也】神明君【崔氏家傳崔瑗爲汲令開溝漑稻民賴其利長老歌之曰天降神明君作我慈仁義臨民布徳澤決渠作甘雨】神君【喬智明爲隆慮令縣民愛之號爲神君又黃浮號爲神君】淸白【梁樂法才爲建康令不受俸秩比去將至百金縣曹啟輸臺軍武帝嘉其淸白曰居職若斯可謂百城表矣】淸潔【孔奮守姑臧令長力行淸潔後破徵單車就路】建康政淸【顧憲之爲陣康令性淸儉彊力爲政淸且美也】賢者五人【家孔子謂宓子賤曰子治單父眾悅何施而得之也對曰不齊之治也父卹其子其子卹諸孤而哀喪紀子曰小節也小民附矣尢未足也曰不齊所父事者五人所友事者十一人子曰中節也中人附矣尢未足也曰此地之民賢於不齊者五人不齊事之而稟度焉皆教不齊之道孔子曰其人者乃於此乎有矣惜乎不齊之所以治者小也】視人如子【大傳注又前召信臣傳信臣遷上蔡長其治視人如子所居見稱述又鍾離意爲堂邑令視百姓如視赤子】爲三公【後趙申錄爲廣昌令白烏巢其庭樹甘露降其廳事後爲三公】爲中大夫【前沒黯傳武帝時黯遷榮陽令黯恥爲令故稱疾歸田裏上聞之召黯爲中大夫】爲太傅【卓茂爲密令人如子人不忍欺教化盛行道不拾遺蝗不入界究武卽位先訪求茂爲太傅封褒徳侯】拜爲司隸【蕭育字次君爲茂陵令會考課育第六而漆令鄭舜殿見責問育爲之請扶風怒曰君課第六裁自脫何暇爲左右言令詣曹育曰蕭育杜陵男子詣曹何也遂去官明日拜爲司隸校勘】爲二川最【韋嗣立累調雙流令政爲二川最】爲三河表【胡紹爲河懷令政教淸平爲三河令】爲天下一【劉玄明爲山陰令政爲天下第一傳翽爲代玄明日作縣令惟日飯一升莫飲酒此第一策】爲詣城首【蜀志呂義爲綿竹令乃心隱卹百姓稱之爲一州諸城之首】惠養黎元【通鑑玄帝紀玄宗開元元年引見京畿縣令戒以歲饑惠養黎元之意】武原開倉【後蘇章安帝時爲武原令歲饑輙開倉廩活三百戶】引河漑田【西門豹發民鑿十二渠引河水漑民田至今得水利】厚四民業【唐百官志縣令導楊風化撫字黎氓厚四民之業崇五土之利養鰥寡察冤獄】教民種桑【沈瑀爲建人令教民一丁種桑十五株杮四株及梨栗女丁半之頃之誠林矣】戶口十倍【新都令第五訪三年之間戶口十倍不其令童恢牢獄連年無囚流人二萬餘戶咒虎伏罪】決漳水生稻【前溝卹志魏父侯時西門豹爲鄴令有令名至文侯曾孫襄王與羣臣飲謂羣臣曰令吾臣皆如豹之爲人臣也吏起進曰魏氏之行田以百畝鄴獨一百畝是田惡也漳水在旁豹不知用是不智也知而不興是不仁也仁智豹未之盡何足法也於是以起爲鄴令引漳水灌鄴以富魏之河內民歌曰鄴有賢令兮爲史公決漳水兮濯鄴旁終古舄鹵兮生稻梁】勸民耕桑【韋維字文紀爲內江令勸民耕桑】勸民墾田【唐李大亮勸民墾田歲大熟】卜式試治民【卜式爲郎牧羊上林中上喜之式曰治民亦猶是矣以時起居惡者輙去母令敗羣上奇其言試其治民拜緱氏令】劉君見思【劉陶字子奇除順陽長覆案姦軌所發若神吏民歌之曰悒然不樂思我劉君何時復來安此下民】民不忍欺【滑稽傳子產治鄭民不能欺子賤治單父民不忍欺西門豹爲鄴令民不敢欺三子之才就能最賢】民號番君【前漢吳芮傳秦時爲潘陽令甚得江湖間民心號曰番君】代民挽繂【唐何易於傳易於爲益昌令縣距州四十里剌史崔朴嘗乘春與賓屬泛舟出益昌旁索民挽繂易於身引舟朴驚問狀易於曰方春百姓耕且蠶惟令不事可任其勞朴隗與賓客疾驅去】生子以姓【韓退之爲陽山令有愛在民生子多以其姓字之】職滿百姓乞畱【韓纂爲廣昌令鄰縣𦇤負至者五千餘家職滿當代百姓詣府乞畱詔嘉纂勤績】考滿量畱【職官分紀壽張令張瘠考滿之外量畱二年以飛蝗避境故也】增秩詔畱【京房傳焦延壽補小黃令以候伺先知姦邪盜不得發愛養吏民化行郡中舉最當遷三老宮屬上書延壽詔增秩畱】爲民父母【前王尊傳尊爲安定守到官教告屬縣曰令長丞尉奉法守城爲民父母抑彊扶弱宣恩廣澤甚勞苦矣守以今日至府願諸君勉力正身率下】愛如父母【崔鴻十二國春秋比京錄帳潭爲和寧令百姓愛之如父母號曰慈君】鳳集其境【荀氏家傳藐字公然除太原楡次公爲政以徳而民懷之時有鳳凰集其境晉武帝下詔褒美三�之如日月敬之如神明愛之如父母樂之如時雨】鸞集學官【王阜爲香泉令吏民向化鸞鳥集於學宮】鸞降庭木【楊仲昌爲孝義義令鸞降庭木】鐵船渡海【九國誌閩賈郁性峭直不容人吏文過爲僊遊令及受代有一吏酣醉鬱怒曰吾當再典此邑以懲此輩吏揚言公欲再作縣令猶造鐵船渡海也郁聞之不言後復典舊邑時醉吏爲庫吏盜官錢數萬下獄具狀郁批榜之尾曰竊銅鏹以潤家非因鼓鑄造鐵船而渡海不假鑪�因決杖徒之未幾移治福淸召爲禦史中丞】猛獸渡江【庾黔婁爲編令治有異績先時縣多猛獸皆渡江臨沮當時以爲徳化所致】獸皆南渡【劉平爲全椒長五日一聽事吏卒各就田業先時多獸每爲人害平視事二日獸皆南渡】虎皆出境【袁珍爲六合令虎豹鷹鸇皆出境】蝗不入境【楊球爲茂陵令寬和多惠此縣連年蝗災不入茂陵又晉謝夷吾爲壽張令時蝗發泰山至壽張界飛逝不集又後鄭毅爲令勤行徳化郡人得遺寶縣於道求主還之春大旱騶獨致雨永平十五年蝗起泰山獨騶界不集又卓茂爲密令蝗不入密縣界】晉陽保障【通鑑晉趙簡子使尹鐸爲晉陽將行請曰爲繭絲乎爲保障平簡子陽保障哉】攀車充路【劉寬除平陵令訓人以禮滿去百姓攀車拒輪充塞道路】延英召對【唐貞元間上召京兆府諸縣令對於延英殿訪以人之疾苦且慰諭之各賜衣一襲】拜畿大郡【梁何達自武昌太守除名後起爲武康令正身勵節髙祖聞其能擢爲盧城太守自縣令拜爲畿太郡近代未有之】遷二千石【循吏序梁武帝每選良吏務簡廉平皆召見於前親勉政通著令小縣有能遷爲大縣令大縣有能遷爲一千石爲吏者往往承風斯亦近代獎勸之方也】朝堂錫宴【玄宗時采訪使回以陸渾及諸道二十六縣孝詳等政常循良帝皆降璽書獎飭明年縣令數十辭赴職帝自制令長新誡以諭之仍於朝堂錫宴以遣之見宴公類要云】新歲放囚【臧榮緒晉書曹攄除臨淄令有重囚大辟歲暮攄行獄問有何親戚答曰有父母乃慨然曰新歲人情所豈不願暫見家當如期還獄否眾泣曰若得暫歸死且無恨攄於是開獄出之至期相率而還也】仇覽教化【後仇覽傳覽爲蒲亭長勸人生業農畢乃令子弟羣居就學輕恣者役以田桑期年稱大化覽初到有陳元與母居母告元不孝覽曰吾近觀元井落整煩耕耘以時此非惡人是徳化未至耳乃親到元家與母子飲因陳人倫孝行元卒成孝子鄕邑諺曰父母何在在我庭化我鳴梟哺所生】宣政試策【通鑑或言於玄宗曰今歲選舉太濫縣令非才及入悉召縣令於宣政殿庭試以聖人之策惟鄄城令韋濟詞理棹爲第一開元中詔郎宮缺擇嘗任縣令者】牛刀【語陽貨子之武城聞弦歌之聲夫子莞爾而笑曰割雞焉用牛刀子遊對曰昔者偃也聞諸夫子曰君子學道則愛人小人學道則易使也子曰二三子偃之言是也前言戲之耳】察告殺牛之姦【言行錄包孝肅知天長縣有訴盜割牛舌者公使歸屠其牛鬻之旣而有告私殺牛者公曰何爲割某家牛舌而又告之盜者驚伏】使知養老事上之義【張橫渠先生爲雲巖令以厚俗爲先每以月吉具酒食召鄕人髙年會於庭親爲勸酬使人知養老事義問民疾苦】奇才【言行錄陳述古知河陽縣會富公移鎭河陽一見公卽厚遇之燕遊必與之偕吟詠襪俎更和疊倡富嘗曰陳著作奇才人也】告以孝悌忠信【程伊川撰明道先生顥行狀公知潭州晉城縣民以事至邑者必告以孝悌忠信度鄕村遠近爲保伍使之力役相助患難相卹姦僞無所容俗不知爲學先生擇子弟之秀聚而教之邑幾萬室三年之間無彊盜及閫死者先時民憚差役及則互相紏訴鄕邦爲仇先生盡知民產厚薄第其先後按籍而命之無有辭者】晞顏美政【言行錄範延貴爲殿直押兵過金陵張忠定爲守因問曰天使沿路來還曾見好官員否延貴曰昨過袁州見萍鄕邑宰張晞顏者𨿽不識之知其好官員也公曰何以言之延貴曰自入縣境驛傳橋道皆完葺田菜墾辟野無隋農及至邑則鄽肆無賭博市易不敢喧爭夜宿邸中閭更鼓分明以是知其必美政也公大笑曰晞顏固美矣天使亦好官員也卽日同薦於朝晞顏後爲發運使延貴亦爲閣門祗侯皆號能吏】

聯

晝靜鸞翔滿座淸風披玉尺庭虛鶴舞一鉤明月映冰壺

伏雉興謠甘棠比詠

鼓琴臥治仁風飄百雉之雄章甫興謠惠露灑二天之渥

仁聲盈眾目遺愛在輿情

桑麻課四月之工十廬機杼禾黍觀三秋之獲萬室倉箱

慶溢朝紳歡騰編戶

望重臺垣暫試分符誇錦制化行鄰國丕聞擊壤和弦歌

世徳彌光人心最快

仁風飄拂琴鳴同鶴唳偕淸甘雨涔流柳色與花榮並茂

薄陳沼沚代申珠環

諫垣虛左覘內召以拜黃扉文部握銓佇喬遷而飛赤舄

寵溢百朋價增十培

技試割雞訟簡廉移花影靜才堪展驥政淸琴挾竹聲寒

鸞品髙棲鳴逵暫駐

賢人宰吾城散牛羊於阡陌民間不扃戶鳴機杼於繭絲

西臺伊邇東閣非遙

烹鮮治效花香爛滿懸之桃治劇邑先鳬影下云端之舄

奎映宸樞塵飛海內

北斗推天百物周玄英之令東風應律羣芳啟靑帝之辰

倚馬才髙搏鴨志奮

牛牧雨聲艸莽有天皆化日犬眠花影桑麻無地不逢霖

三篋羞稱月露九翎益厚天風

驄馬出丹霄六洞晴光明日月彤帷分赤縣雙溪藹色壯風雲

毓靈秀於廬阜孤丘羨丹鳳之傑出對禮樂於丹楓紫禁誇杞梓之榮收

政先百里鳴琴江右甘裳歌蒲野澤借一方馴雉寧陽化雨喜隨車

蓋樂只父母眞士庶所心皈而展也斗山尢屬僚所首戴

海波晏謚歲計丰登

宓琴術術欣聽四境之弦歌喬舄翩翩閒吟半池之鼓吹

夜深犬吠花村雨後人耕綠野

言文學教武城墨綬星懸官制錦宓君子治單父朱弦日永縣爲棠

跨九龍而崛起曲江誇奪錦之才攜一鶴以遨遊東海振鳴瑟之化

千里月明玉想光儀輝鳳甸一方星聚劍占紫气燭龍鄕

恩綸首拜美錦新裁

中天懸列宿輝聯紫極之宮午夜燦長庚光蒲赭圻之地

弦歌萬壽樂奏九章

龍見在田甘雨灑文明之潤鴻飛遵渚衮衣流信宿之歌

哦松古邑茹糵章江

雲霄從此隔豈勤北斗之膽日月若爲縈倍切南樓之戀

丞不負丞令而善令

盈途聲播欣同直指之推揚題作勛髙更見重朣之眷顧

曩年扳附深荷雅情

星明昂次九重占夢傅之祥宿應陵陽萬姓切依劉之望

謹持魚素恭迓龍光

襹鶴雛六翮蚤翔於雲路驂驔驥足千金髙市於燕臺

吳中巖邑宛右山城

鄂渚恩波流不盡漳水常淸庾樓明月復相懸籍山增�

曾驚虎渡江千快覩鳬飛境上

矧召在前杜在後同來父母之邦知曹有法蕭有規總出子民之道

東垣圶聚文光早射於女墟南浦煙淸瑞气先呈乎繡谷

文章無力造化制人

扶搖搏六月之翼旻漠風髙銅章筦百里之權湖山日麗

光浮衛玉藻逸潘花

持心止水恩波不盡匯滄溟矯足嵩行屐迹彌髙充眼界

家徒四壁殽具八珍

雨浥輕塵京邸飛王喬之舄云輝皂蓋金樓鳴宓宰之琴

車馬盈門旌麾載道

佇殊勛於近邑夙欣棠舍陰濃驚至徳之親臨其慶楓宸錫寵

禦蘭芬於絕代咸稱楚國詞人挺芝秀於巍科齊道淸朝才子

才豪無敵經年普化日之光政妙有神嘉水沃甘霖之澤

恩深花縣聲達槐垣

■﹝涑鳥﹞瑞雙雙巳兆烏翔栢府鯤程燦燦先交鳬集蘇門

爰調宓子之琴暫試葉公之舄

夜戶常恬雞犬巳不驚於舊晝簾琦靜雉雊將再馴於新

彩筆淋漓幻寫陽春暮雨靈襟披豁輕含廣澤雄風

滿腔惠澤一片眞心

淸風噓百里香纏沮水之觴化雨洽三旬澤潤泮宮之藻

淸畏人知才長獨斷

雨行琴鶴繞竹馬以布紘歌四壁圖書藹花城而植桃李

天朝課最花縣恩深

榻從夜觧巳傾仲舉心譚筩復曉傳更奉孟公手教

益深欣慰彌切感銜

燕北共看花得意奪龍頭之錦畿南同剖竹加飡遺鯉腹之書

器宇濯洞庭之水一色澄淸詞源撼嶽陽之城千層澎湃

胸羅萬象筆掃千軍

天降神君更牖鼠屋雀之化民�父母滌捕蛇猛虎之苛

疏恩北闕徼潤東溟

甑冷塵飛彷佛攜來寉瘦簾閒�永優遊揉就琴調

白雪才名靑天問望

花縣徳鮮小試調羹妙手江城制錦預施補衮洪木

帝簡良臣人歸父母

○縣丞【國初不直丞天聖中因蘇耆請開封�縣始各置丞一員在簿尉之上仍於有出身幕職令錄內選充元佑元年詔因給納常乎免設置丞並行省罷如委是事務繁劇難以省罷處令轉運司存畱崇寧二年宰臣蔡京言熙寧之初修水土之政行市易之法興山澤之利皆王政之大請縣並置丞一員以掌共事國史外補云縣丞昔大邑有之至是不以邑之大小皆得置丞使主管常平坑治農出水利大觀三年詔昨增置縣丞內除舊額及萬戶以土縣令委是事務繁冗拜𨿽非萬戶實有山林澤藪坑冶之利可以興修去處依舊存畱外餘皆減罷續會要建炎元年詔罷亟系嘉佑以前員闕拜萬戶處存畱一員余並罷紹興三年以淮東累經兵火權罷縣丞十八年置海陵丞一員中興會要】

以職事對府【張玄初爲縣丞嘗以職事對府不知官曹處吏白門下責之時扶風徐業亦大儒也聞玄諸生試引見之與語大驚曰今日相遭眞解蒙矣遂請上堂間難極日】淸靜無欲【後張玄字宗君遷陳倉縣亟淸靜無欲專心經書】贊府【南部�書云裴子雨爲下邳令張晴爲縣丞二人俱有聲气而善言語曾論事移時人吏切相謂曰縣官甚不和長官稱雨贊府道積終日如此不和也】縱囚自歸【唐書唐臨爲萬泉丞縣有輕囚十數人會春暮時雨臨白令請出之令不許臨白明公若有所凝臨請自當其罪令囚請假召囚悉令歸家耕種與之約令歸系所囚等倍感恩義至時畢集諸獄臨由是知召】正心誠意之學【言行錄楊萬里謚文節丞零陵張忠獻公謫寓焉勉公以正心誠意之學佩服其言遂以誠名齋】議事僉檄【本朝元符詔縣丞簿尉日赴長官廳議事及僉書文檄】論免和糴【系年錄紹興十八年旱詔民租十之八而和糴尙在海鹽氶丁安義語其令曰歲饑常賦且不充个應復有和糴使上官怒安義當以身任之檄屢至安義抗論反復卒賴以免】處事益明【樓政媿集汪大猷字仲嘉爲金華丞處事益明其陽必信文引可以質錢至有以潤其屋者】邑人頌遺愛【楊龜山撰錢忠定公墓志公丞臨安縣民轉徙豪右冒墾其田縣不能置者悉奪還之流民復業又除二稅積獘以蠲民瘼至今邑人頌其遺愛】惠愛民稱【傳忠肅公承家傳公字公晦知洛州永平丞在職淸謹惠愛及民民到於今稱之】

聯

�行作吏緣飾皆儒雅之條再轉爲丞殿最必淸眞之譽

出綸楓陛涉筆槐廳

幽桂遺蓁幾爲大賢而稱嘆老槐巨竹不妨佳句之吟哦

命錫芝函權分谷壁

摘紙以書名豈循往陋召席前而賜對行展壯猷

調官銓曹貳令劇邑

理紅藥碧苔之詠宜屬雅才爲老槐巨竹而來足知髙致

早同州裏僅聞關西夫子之名晚並官僚始讀藍田縣丞之記

題曲江之名夙嘗托契贊武功之理玆幸爲寮

祗膺宸渥屈貳男封

給札而賦上林會有開於薦口艸書而招贊府行入掌於詞頭

涉筆占位始臨鴈鶩之行登明選公行接夔龍之武

肅膺芝檢榮貳花城

水循除而■﹝浖虎﹞■﹝浖虎﹞寧久伴於眞淸气淩雲而飄飄行盡攄於雅素

丞𨿽負余聊復爾耳世豈捨我姑少遲之

俯爲涉筆之遊來贊鳴琴之化

對藍田之巨竹老槐期𨿽近看三館之來禽靑李倫命將頒

○主簿【本朝開寶三年詔諸縣千戶以上置令簿尉四百戶以上置令尉令知主簿事四百戶以下置簿尉主簿兼知縣事實錄咸平四年王欽若言川陜縣五千戶以上請置簿自余仍舊以尉兼從之嘉佑五年婺州四縣置主簿】

千里駒【三輔決錄韋元將爲郡主簿楊處稱曰韋主簿有長城之風昂昂千里之駒】百里鸞棲【後漢仇覽傳字季智一名香考城令王渙署爲主簿謂覽曰主簿聞陳元之過不罪而化之得無少鷹鸇之志耶覽曰以爲鷹鸇不若鸞鳳渙謝遣曰怾棘非鸞鳳所棲百里豈大賢之路今日太學曳長裾飛名譽皆主簿後耳以一月俸爲資勉以太學其名大振云】移文驅虎【唐顧少連傳以拔萃補登封主簿邑有虎孽民患之少連命塞陷穽獨移文嶽神虎木爲害】處事敏速【唐李畬爲泛水主簿處事敏速甚有聲稱𨿽村童廝養一閱無不知替代姓名者累轉國子監司業】徐浩文學【唐徐浩以文學爲張說所器調授魯山主簿說薦爲麗正殿校理三拾遺仍爲校理】集教縣庠【言行錄陳古靈先生襄字述古爲浦城簿集好學者教於縣庠由是爲父兄者更相紏成不可以非禮千吾簿焉】關中號三傑【淵源錄朱光庭調萬年主簿邑人謂之明鏡時程伯淳主鄂縣簿張山甫主勁簿與公皆以才名稱關中號爲三傑】通易【伊川文集明道元生爲上元簿謝師直尹洛時曰某往在上元某說春秋猶時見取至言易則皆曰非是某謂君皆通易者也監司談經而主簿乃曰非監司不怒主簿敢言非通易能如是乎】宰相器【楊誠齋集葉正簡公顒調廣東南海主簿府帥待制曾聞告其子�曰葉主簿宰相器也汝往見之因倡諸部使者薦於朝】

聯

印曹紏縣

鸞棲枳棘

鳳凰千仭不辭棲棘之卑鯉魚尺書�報戍瓜之及

驊驑開道會卽秼天山之禾鸞鳳衝霄姑少棲人間之枳

屈就棘棲榮趨瓜戍

兩府以孫寶爲可如彼斯何百里非仇覽所棲自此升矣

豈應短簿而滯長身

但欲識荊不願封侯一萬戶且將詣習勝讀儒書三十年

乃屈丹鉛之點暫爲朱墨之勾

王渙之得仇覽誰枳棘之棲鸞杜甫之迸封郎誇渥注之出驥

耳觀競秀佇卽蜚英

倚賴巨鰲之釣時來爲之低回祥鳳之棲公等安在

難爲弟難爲兄能令喜能令怒

祭寵而請北鄰顧何妨於髙士棲鸞而以枳棘恐難屈於大賢

深叢見孤羆曾聽阿房之讀遠方遺雙鯉來司臨邑之曹

○縣尉【元丰五年詔重立法地縣尉並差使臣元佑元年蘇�言舊法縣尉皆用選人近歲並用武臣白攺法以來未聞盜賊爲之衰息靑復舊法詔除沿邊縣尉依舊外余並差選人崇寧元年詔圱法地縣尉舊差武臣處並依元丰法見續會要】

聰明尉【魏奉古授雍丘尉嘗公燕有客艸序五百言奉古曰此舊文援筆例疏之艸序者默然自失列座撫掌奉古徐笑曰適覽記之非舊習也由是知名時廷蒞汴州召奉古前曰此聰明尉耶】淸心苦節【裴景升爲尉氏尉考滿剌史皇甫亮曰裴尉豈可使無上考爲之詞曰千里無代步之馬二月乏聚糧之資淸心苦節從此可知不旌此人無以激勸】鐵面少府【樓攻媿集楊王休字於美調臺州冀巖尉邑有豪民武斷一方具得其姦狀自於郡默隸他州閭裏讙傳稱公爲鐵面少府】手戟刺盜【言行錄蘇文忠公知���有夙臧尹遇羣黨驚���以名���公召汝陰尉李直方謂之曰君能擒此當�言於朝乞行優賞直方緝知所在躬往捕於戟剌而獲之】

聯

梅仙隱吏

彩捧侮隱

平時仰徳欽聞谷口之名雅志在民肯薄河西之尉

閥閱髙華識典刑之舊徳弓刀徼邏托事契於新僚

顯奉新恩屈臨仙隱

一雷承乏所須僚�之賢兩義綢繆乃得詩書之友

擬自銓曹掾於巖邑

天池直上難量激水之鵾鵬伊闕未畱會有呈祥之鸂■﹝涑鳥﹞

村無大吠店有雞聲

行麒麟於地上未空冀北之羣盡狐兔於艸中先蹙郭東之宄

致百里無鳴桴之警寬萬室不安枕之憂

恊贊鳴弦之化�資彩棒之威

一尉東南郡漢儒紀置吏之源萬里西北風唐人畏宦途之遠

鸂■﹝涑鳥﹞雙飛好報金灘之瑞孔鸞斉列行通玉筍之班

四六鴛鴦譜卷之十二終

