

欽定四庫全書

子部十

甕牖閒評

雜家類二【雜考之屬】提要

【臣】等謹案甕牖閒評八卷宋史藝文志及晁公武陳振孫諸家俱未著錄惟李燾續通鑑長編考異內間引其書明代文淵閣書目亦有此書一部一冊而均未詳姓名時代永樂大典散載入各韻中亦不題撰人今考袁燮絜齋集有所作其父墓表云先公諱文字質甫四明鄞人防喜讀書不汲汲於科名而惟務勤學有雜著一編曰甕牖閒評又燮集載其曽祖知隨州曽祖妣石氏臂痛其祖延醫修佛及其父諸軼事皆與是編所紀相合則爲袁文所撰無疑也其書専以考訂爲主於經史皆有辧論條析同異多所發明而音韻之學尢多精審凡偏旁防畫反切訓詁悉能剖別於毫釐疑似之間其所載典故事實亦首尾完具往往出他書所未備𨿽徴引旣繁不無小誤如謂漢書敍傳稱袁盎爲子絲疑傳中字絲爲脫文不知敍傳以四言爲句故加子字以成文如史記項羽本紀稱字羽而自敍亦作子羽是其例也又謂古詩日暮倚修竹佳人殊未來所稱佳人乃賢人考日暮倚修竹乃杜甫佳人詩云非婦人已謬佳人殊未來乃江淹擬休上人怨別詩合爲一篇尢非至於不知腹猶果然出莊子不知防姑爲牡丹不知屠蒯杜蒯乃聲之轉如包胥之爲勃蘓亦均失之眉睫之前而大致該洽實考據家之善本惜其在宋世已罕流傳迄明遂佚藏書家至不能舉其名又文之子燮孫甫史皆有傳而獨不及文其行事亦幾不可考今幸從沈埋剝蝕之餘復加釐訂排比成編使其姓名學問不致終沒於來世亦可知顯晦之自有其時矣原書卷帙不可考今所輯者尙四百餘則條目頗爲紛雜謹依類詮次分爲八卷一卷論經二卷論史三卷論天文地理人事之類四卷専論小學五卷論詩詞書畫之類六卷論飲食衣服器用宮室之類七卷論釋道技術物產之類而以雜論因果怪異及自記之語終焉乾隆四十三年八月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

子部十

甕牖閒評目錄

雜家類二【雜考之屬】卷一

五十三條

卷二

五十一條

卷三

四十九條

卷四

五十條

卷五

五十四條

卷六

五十三條

卷七

五十四條

卷八

四十八條

欽定四庫全書

甕牖閒評卷一

宋袁文撰

�字從天從云省故易曰云上於天��字不從而也今人作需字乃從而蓋篆文天字與而字相類後之作字者失於較量各從其便書之其誤甚矣五經文字云需音須遇雨而不進從而非也

匡謬正俗以溺爲防防乃是沈溺字溺又音而灼切其水不能勝鴻毛蓋弱水也夫弱水弱字尙書只作弱字不知後加水防者又何據也

匡謬正俗載武成往伐歸獸獸字作嘼字且云字林嘼音火救切人之所養也若武王歸鹿華山之陽放虎桃林之野卽可言歸獸旣是牛馬當依嘼字本音讀之不得以作獸字一邊便謂古文省簡卽呼爲獸也如此則是古本原作嘼字想因唐明皇攺爲今本尙書時未究嘼字之義而增益之也今其下亦云本或作嘼許救切益知古本作嘼字無疑矣

忍字藏刃於心是能忍也書君陳必有忍其乃有濟書顧命篇一人冕執鋭蘇東坡書解云鋭當作鈗是也鋭本非兵器書旣誤作鋭字而著書者又妄云鋭矛屬竟音以稅切其誤抑又甚焉

說文羕水長也從永羊聲引詩云江之羕矣然則漢廣詩中永矣永字當作羕字不知何故後攺爲永字詩匍匐救之救字可音居尢切蓋自就其深矣方之舟之四韻皆是平聲而此救字卻只作如字乃陸徳明之失也詩補音引三略使怨治怨是謂逆天使讎治讎其禍不救又引周武王盤銘與其溺於人寧溺於淵溺於淵尙可遊也溺於人不可救也是矣

柏舟詩云泛彼柏舟在彼中河髧彼兩髦實維我儀之死矢靡他又菁菁者莪詩云菁菁者莪在彼中阿旣見君子樂且有儀又東山詩云親結其褵九十其儀其新孔嘉其舊如之何詩中用儀字極多補音云儀有牛河切合音莪字是也今觀尉卿衡方碑云感昔人之凱風悼蓼儀之劬勞此儀字本是莪字今竟作儀字然後益知古儀字皆可作莪字用補音之言信不誣矣

桑黮卽桑葚也氓詩云於嗟鳩兮無食桑葚於嗟女兮無與士耽注葚桑實也鳩食葚多則致醉泮水詩云翩彼飛鴞集於泮林食我桑黮懷我好音此黮字亦當作平聲但借字耳補音以其不在韻故遺余獨證此黮字旣葉林字音字則與葚字同音椹字無疑也又五經文字葚音示枕切桑實見魯頌黮與葚同然氓詩自有葚字云於嗟鳩兮無食桑葚五經文字不引此葚字乃引魯頌之黮字何耶

萱艸豈能忘憂也詩云焉得諼艸言樹之背者諼訓忘如終不可諼兮之諼蓋言焉得忘憂之艸而樹之北堂乎背北堂耳其諼字適與萱字同音故當時戲謂萱艸爲忘憂而注詩者適又解云諼艸令人忘憂後人遂以爲誠然也如嵇康謂合歡蠲忿萱艸忘憂此二者止與千載之下作對若謂其實則無是理矣

今人作文下字能用古者則爲有據成佳作𨿽古人亦爾詩云有狐綏綏蓋本塗山人歌云綏綏白狐九尾龐龐此禹娶塗山時歌詩人乃用其綏綏二字也

梁王僧孺詠搗衣詩云防度廣陵音摻寫漁陽曲自注云摻七紺反音憾余謂摻音憾極是蓋禰衡漁陽摻古歌邊城晏開漁陽摻亦當音作憾字以下句云黃塵蕭蕭白日暗暗字與憾字甚葉不可作他音僧孺旣以摻字音憾字則詩摻執手者亦當音憾字無疑徐陸二家音七鑑所鑑切者皆非也

詩補音明字有謨郎切如雞鳴之詩東方未明顚倒衣裳是也韓退之詩云嵗時未云防浩浩觀湖湘眾夫指之笑謂我知不明兒童畏雷電魚鼈驚夜光此詩用明字亦當作謨郎切矣

世有娘惜細兒之語陟岵之詩云陟彼屺兮瞻望母兮母曰嗟予季行役季少子也母以少子行役其心眷眷然而形之語言如此此正所謂娘惜細兒者不獨今人爲然古亦有之

詩載弄之瓦人多以瓦字不葉爲疑或云此瓦字乃是杘字耳古文與瓦字相類而小不同乃絡絲之具其意則是但未知果然否也

奚斯未嘗作頌也詩所謂奚斯所作者蓋廟爾揚子法言曰正考父常晞尹吉甫矣公子奚斯常晞正考父矣固已誤用後觀資古紹志集載太尉楊震碑云敢慕奚斯之追述樹碑石於墳道則又承揚子誤焉

禮三十曰壯有室而家語載孔子十九嵗娶於宋之亓官氏而生伯魚然則禮經蓋舉其大略耳

西京雜記云櫻桃含桃乃二物禮記月令載羞以含桃漢孝惠緣此原廟薦櫻桃如此卻只是一物也鸎桃只合作此鸎字蓋此果多爲鸎所食而又曰含桃者亦爲鸎所含故耳玉篇別出一櫻字已是妄作又出一梒字云今謂之櫻桃豈以又名含桃而復出此梒字耶此尢可笑者也

春秋星隕如雨杜預注云如而也星隕而雨也而如固通用第恐雨時天上未必有星今觀唐臨淄王平國難之時唐史載是夜天星散落如雪則星隕如雨是亦防落者乎故余謂如字不可盡訓爲而字也

田單使人食必祭以致烏鳶恐無是理也春秋時楚師伐鄭鄭人將奔桐丘諜告曰楚幕有烏乃止又晉與齊戰諜者云城上有烏齊師其遁夫大軍屯駐之地豈復有烏鳶耶以二諜者之言攷之則知田單未必能致烏鳶矣

理李二字古通用初無異義也周語云行理以節逆之管子云黃帝得后土而辧於北方故使爲李以二書攷之則知左氏傳中用行李字或作理初無異義李濟翁資暇錄辧左氏傳行李作行謂字乃古使字其理爲甚當前未有此說也王觀國學林乃云古文字多矣濟翁不言字出何書未可遽爾泛舉而攺作余謂濟翁所說字蓋出於玉篇山字部中載之爲甚詳觀國作學林多引廣韻玉篇以爲證獨不知字何也衙許愼說文音語無他音楚詞云道飛亷之衙衙衙衙行貌亦音語以是知衙字後作牙音者其出於唐人攺牙爲衙字之故歟左氏傳晉侯及秦師戰於彭衙衙字亦當音語矣而陸徳明不音者蓋徳明唐人見當時呼爲牙字不知前代只音語而失於稽攷也使左氏傳可作牙字則許愼必不只音語而不爲牙字矣然則使後世轉爲彭牙者其徳明之過歟

諺云眉毫不如耳毫耳毫不如老饕故蘇東坡作老饕賦然杜預注左氏傳云貪財爲饕貪食爲餮按饕餮一獸耳其爲物食人未盡還自齧其軀山海經所謂麅鴞者貪食則固然矣恐未必貪財杜預乃分貪財貪食爲二事未知何據

古寧寧二字通用旣曰通用則寧字可作平聲寧字可作去聲惟人名地裏則不應如此要當歸一可也史記酷吏傳有寧成而漢書乃作寧成漢書地理誌有廣寧縣而晉書乃作廣寧郡如此等類注家合攷其人名地裏若是寧字則寧下不須音矣卻於寧字處下注云寧讀與寧同若是寧字則寧下不須音矣卻於寧字處下注云寧讀與寧同如此庶防後世知其合是寧字或寧字其音讀不至差錯也豈可不爲區別而猥云寧寧通用也耶余嘗怪左氏傳納公孫寧儀行父於陳公羊傳乃作納公孫寧儀行父於陳而陸徳明因鄭氏注禮運云陳靈公與孔寧儀行父數如夏氏乃云左氏傳作寧字公羊作寧字各依音讀如此卻是二人則已爲可笑又賈生過秦論云六國之士有寧越徐廣注云或自別有此人不必寧越也初不知寧寧二字通用而妄爲此論此尢可笑者也

挑戰挑字左氏傳與漢書皆作上聲音今匡謬正俗挑字乃音他雕切恐誤

黃朝英作緗素雜記載淮南子云鄢陵之戰陽谷進酒於子反而說苑乃以爲谷陽班固古今人表又以爲谷陽豎然當從淮南子爲正余謂朝英爲誤朝英獨不記左氏傳何也左氏傳雲谷陽豎獻飲於子反當從左氏傳爲正

左氏傳鮑莊子之知不如葵葵猶能衞其足葵字疑是蔡字蔡大也之動必先縮其足蓋有衞之之意且其性最靈則不可謂無知也若葵焉得有知乎

夷庚地名也見左氏傳因杜元凱注云往來之要道後世遂以往來之要道名夷庚故束晳補亡詩云蕩蕩夷庚物則由之是矣

補注韻中新添一棋字引左氏傳寧子視君不如奕棋然韻略自有棊字卽此棋字也只合於棊下注云亦作棋卻引左氏傳寧子視君不如奕棋又何別出一棋字耶

漢儒記鄭子產之事曰子產猶眾人之母也能食之而不能教之左氏傳乃云我有子弟子產誨之

左氏傳云季郈之雞鬭季氏介其羽【案羽左傳作雞此蓋誤憶杜注爲本文】郈氏爲之金距所謂季氏介其羽蓋用甲以蔽雞之身庶不爲金距所傷也前輩作文多借字故司馬遷以芥易介其義則同杜預因史記攺作芥字遂有搗芥以播其羽之說非所以介其羽矣而髙誘注呂氏春秋乃曰鎧著雞頭夫鎧著雞頭則與介其羽全別髙誘不引左氏傳爲證而妄爲解說未知何所據也

左氏傳一个注一个單使或者攺一个爲一介非也若可攺則又弱一个焉亦可攺爲一介乎

左氏傳一薰一蕕十年尙猶有臭臭蓋其气耳非不香也易曰其臭如蘭月令其臭香豈謂不香耶若分臭與香爲二物香者爲香不香者爲臭非也

一薰一蕕十年尙猶有臭此二句蕕可作又音而不音則非也蕕字本是平聲而可音又者如太聚首鼎血之蕕九宗之好好有許切則蕕字當音又字矣臭字本是去聲而可音抽者以詩上天之載無聲無臭儀刑文王萬邦作孚孚有房尢切則臭字當音抽字矣惟維二字古通用惟字亦然書中盡用惟字詩中盡用維字各從其便故詩中維此文王左氏傳乃作惟此文王字𨿽不同而其義則同正義謂今王肅注詩及韓詩作惟此方且致疑於其間彼蓋不知詩中盡用維字初無他義也

詩云其防如林正書所謂紂率其旅若林者也許愼說文不合將會字作旝字解以爲軍中機石乃攻城之具遂使陸徳明音會作古外切爲旝字至魏晉以來造云旝翔旝飛旝連旝竟以旝爲軍中機石而不知其誤自許愼說文誤解會字爲旝字而然也夫旝者旃也乃大將所執之旗左氏傳云旝動而鼓是也今若以會爲軍中機石則旝動而鼓作何說耶又況旝字從防防字可施於機石乎而五經文字方持兩可之說云旝者建大木置石其上發其機以追敵此之謂旝或又云旃也大將之麾是矣岐說如此將何以取決乎

萬者蠍也萬者十千也二字之義全別萬字之不可爲萬字猶萬字之不可爲萬字焉惟錢谷之數則懼有攺移故萬字須著借爲萬字蓋出於不得已初無他義也其餘萬字旣不懼攺移則安用借爲哉余嘗觀左氏傳云公以金僕姑射南宮長萬又云宋萬弒閔公於澤恐是其名萬須著用如此寫若畢萬之後必大本是此萬字誤借爲萬何以知之卜偃曰畢萬之後必大萬盈數也茍非此萬字何爲有盈數之言以至詩書中如萬邦爲憲無以爾萬方萬福攸同萬民是若用萬字處甚多皆誤借爲萬字耳如以萬可借爲萬字則四方亦可借爲肆方五行亦可借爲伍行乎以是推之二字之義不可以借昭然矣

春秋書螽只曰螽詩以螽斯名篇猶是借本詩之二字其間往往有如此者豈可云言若螽斯斯乃是助辭與菀彼栁斯蓼彼蕭斯之斯同此序詩者之失也遂使後世竟以鸒爲鸒斯而不悟如揚子云法言云頻頻之黨甚於鸒斯者皆詩序有以啟之爾又法言於鸒斯斯字復添一鳥字不知何義遂使唐韻斯字門復添一字云此鸒之若斯字可添一鳥則栁斯蕭斯當復添何字殊可笑也只恐是後人誤添爾若子云自作此字則當時問者又何以從其奇字耶

泠倫古之能樂人也因詩簡兮序云衞之賢者仕於伶官泠字攺爲伶字後世遂以泠爲伶其誤已久矣而左氏傳云泠人也古皆作泠或云樂官依字作伶其誤抑又甚焉若王介甫解伶字乃云伶非能自樂也非能與眾樂樂也爲人所令而已此又似乎穿鑿

詩補音云馬字有某音滿補切引左氏傳辛廖占之曰震爲土車從馬爲證故擊鼔之詩爰居爰處爰喪其馬於以求之於林之下馬字乃某音也野字有豎音上與切引左氏傳童謡云鸜鵒之羽公在外野爲證故東山之詩蜎蜎者蠋烝在桑野惇彼獨宿亦在車下野字乃豎音也學林新編辧詩中下字陸徳明釋音多音作戶字然有不可者遂疑擊鼓東山二詩馬字與野字不葉而不知詩補音馬字有某音野字有豎音則知二詩下字皆可以音作戶字無疑矣

字書孥乃都切妻子也帑它罔切金帛所藏捨也此二字初不相干因毛詩常棣篇樂爾妻帑借用此帑字故左氏傳宣子使臾駢送其帑及爾以帑免史記向使二世除去收帑污穢之罪漢書盡除收帑相坐律皆借用帑字而廣韻玉篇見諸書如此遂並以帑字亦音乃都切矣

學林云檀弓杜蕢自外來注雲杜蕢或作屠蒯左氏傳昭公九年膳宰屠蒯入釋音屠音徒余案杜與屠乃二音惟姓與名當專一音不可以呼二音本是杜蕢殆假借爲屠蒯耳學林所言如此余以爲不然蓋屠者乃屠宰之屠田蒯之上世常主屠宰故其後爲屠蒯屠非其姓也如所謂巫咸之巫師曠之師巫咸之先世爲巫遂稱爲巫咸師曠之先世爲師遂稱爲師曠與屠蒯之事同也檀弓乃攺爲杜蕢卻是假借用字耳豈可反謂左氏傳假借屠蒯而爲之耶

旦字從日從一一者地也日初出在地上則爲旦故孟子云坐以待旦左氏傳云旦而戰月令云昏參中旦尾中古詩亦謂將旦羣陰伏皆日初出之謂而或者不知乃以日一爲旦謂初一日也此說誤矣又有以曰下一爲旦此說尢誤矣

魯臧孫紇與叔孫紇紇字音恨發切世多是之今攷漢書云秦復得志於天下則齮齕首用事者墳墓矣注云齮音螘齕音紇正孟子禮記所謂胡齕者是紇與齕同音無疑矣不必音恨發切也

左氏傳載逢丑父逢字陸徳明無音千姓編乃歸在逄字門下與逄同如此當讀作龐字徳明失音也而孟子逢逢字亦與左氏傳同孟子音又云逄從夅下江切以此知不獨徳明失音而二經皆當從夅皆誤從夆矣非獨此也左氏傳楚人謂乳谷谷字徳明音奴口切然谷無乳義廣韻去聲防字乃後切又去聲豰字如豆切皆云乳也蓋左氏傳合作防或豰字初非谷字日久流傳之誤亦如逄字之與逢字矣

匡謬正俗云孝經仲尼居居當音據則知詩鵲巢維鳩居之居字合音據字而陸徳明失音也

香彎類槁謂嬾眞子錄以不佞爲不才非也乃以佞爲諂佞之佞亦非也惟洪慶善解論語以佞爲口辯此說極爲得之公孫丑云冉牛閔子顏淵善言徳行而獨遺仲弓者以仲弓無口辯也故或曰雍也仁而不佞孔子答以禦人以口給屢憎於人不知其仁焉用佞佞非口辯而何衞子行敬子言於靈公曰會同難嘖有煩言莫之治也其使祝佗從及其將長蔡也賴佗一言而卒長衞侯故孔子曰不有祝鮀之佞而有宋朝之美難乎免於今之世矣則不佞非無口辯而何

洪慶善解論語魯人爲長府閔子騫曰仍舊貫如之何何必攺作子曰夫人不言言必有中謂魯因子騫一言遂不作長府以春秋不書知之也春秋𨿽不書然左氏傳昭公二十五年魯欲遂季氏而昭公居於長府則是魯已嘗作長府非因子騫一言而不作慶善失之矣慶善又雲長如字今人多作上聲讀然左氏傳長府長字無音則論語當作如字無疑

蔡邕石經論語云是魯孔丘歟曰是曰是知津矣今本論語於曰是下卻多一也字

多秖二字通用語云多見其不知量也一本多作秖余固疑之後觀服防解左氏傳秖見疏也云晉宋杜本秖字皆作多又張衡西京賦云炙炰夥淸酤多皇恩溥洪徳施【案文選西京賦作淸酤防注廣雅曰多也此卽引爲多字恐誤】何晏景福殿賦云赩如宛虹赫如奔螭南岠陽滎北極幽崖任重道逺厥庸孔多二多字如此押益知多秖二字古通用無疑韻略送字韻內閧字音胡貢切注云鬭聲彼謂孟子鄒與魯閧注作鬭聲故如此說然閧字之義初不是鬭聲也夫孟子所謂哄者乃哄字亦音胡貢切此哄字乃鬭聲爾

今人言治行二字蓋出於漢書鄭當時傳云使視決河自請治行五日亦孟子所謂治任之意歟

孟子云異於白馬之白也無以異於白人之白也余謂異於白之下當用一防下句之首仍添一白字當作異於白白馬之白也無以異於白人之白也下白字疑脫誤致然今復添一白字然後其意始明矣

甕牖閒評卷一

欽定四庫全書

甕牖閒評卷二

宋袁文撰

人謂蕭何識韓信爲知人然何初見漢髙祖乃云劉季固多大言少成事何尙不識髙祖則識韓信亦偶然耳未足爲奇也

史記李斯上書諫二世其略云田常爲簡公臣布惠施徳下得百姓上得羣臣陰取齊國殺宰予於庭是宰予不從田常爲常所殺也弟子傳乃云宰予與田常作亂而滅其族孔子恥之蘇東坡作志林力辧此一段事謂李斯荀卿去孔子不逺宜得其實弟子傳妄也東坡之意蓋欲明宰予之非與田常作亂是固然矣然不知宰予未嘗被殺齊田常之亂所殺者乃闞止與宰予皆字子我太史公取左氏傳而作史記見子我被殺不能深防便認以爲宰予而有孔子恥之之說抑何謬誤至於如此

夣固有足徵者殷髙宗之夢傅說是也若漢文帝之夢鄧通豈其然乎通乃幸臣文帝欲貴之而恐羣臣力爭故托諸夢以爲辭聊以掩一時之口耳

項梁旣追章邯邯兵益盛項梁使使趣田榮共擊之榮曰楚殺田假趙殺田角田間乃發兵梁曰田假與國之王窮來歸我不忍殺此漢書項籍傳所載也至田儋傳則載楚懷王曰田假與國之王窮而歸我殺之不誼一傳以爲項梁一傳以爲楚懷王未知孰是

漢髙帝初起野戰喪皇妣於黃鄕後不免招魂以葬遂諡爲昭靈夫人此髙帝卽位之五年也至呂后七年從丞相平之請於是尊昭靈夫人爲昭靈皇后班固漢書載之甚詳而三國誌蜀甘後傳云昔髙皇帝追尊太上昭靈夫人爲昭靈皇后乃以爲封皇后在髙帝之時何不同如此也疑三國誌中有誤當更攷之

吳王濞年二十以騎將從破黥布軍是時荊王劉賈爲布所殺無後乃立濞爲吳王已拜受印髙祖召濞相之曰若狀有反相漢後五十年東南有亂豈若耶然吳王反時年六十二當云漢後四十年可也

顏師古解漢書庸奴其夫謂不恃賴其夫視之若庸奴攷史記張耳傳云外黃富人女甚美嫁庸奴亡其夫去抵父客然則庸奴乃是人名非鄙視之如庸奴也漢書劉向傳云周章百萬之師至其下矣周章何得有百萬之師若以陳勝傳攷之周文陳賢人卽周章也自言能習兵勝與之將軍印西擊秦行收兵至闗車千乘卒十萬至戲軍焉而已不聞有百萬之師疑十字誤爲百字

揚子云法言云徵先生於齊魯所不能致者二人若以漢書叔孫通傳攷之止云魯有兩生不肯行而云齊魯者承上文齊魯大臣之語疑後人添一齊字也

漢書鼂錯傳此將不省兵之禍也今諸本皆作禍字余謂此禍字當是過字蓋前云此不習勒卒之過也此二過字皆同必無別用禍字之理

鼂錯誅死洪景盧作容齋隨筆謂其父母妻子同產無少長皆棄市然本傳載錯父聞錯所更令三十章諸侯讙嘩遂從潁川來飲藥而死曰吾不忍見禍逮身則錯父初不曽棄市也洪說誤矣

史記黎明二字漢書作遲明遲訓待待明而後爲也若黎明則不然黎訓雜乃黑白未分之時殆天欲明未明之間耳猶之黎民其頭半白半黑故曰黎解漢書遲明二字而引史記所謂黎明者云亦徐緩之意則非也過當過字今人皆作去聲然史記衞靑傳用過當二字過字乃音平聲過從過字今人皆作平聲然張不疑詩憶昔荊州屢過從過字乃音去聲

漢書項籍傳贊載賈生過秦論云卒起阡陌之中陌字讀者往往皆作錢陌之陌然顏師古不音又史記或作千百以是知本是千百字漢書借爲阡陌止合作如是讀也

往來二字一體也安有往字從彳而來字不從彳者彳行字之省文耳來字若不從彳乃是來牟之來𨿽曰來字非往來之來也漢書云氐羗徠服又云天馬徠從西極用此徠字極是夫古人制字未嘗無義皆爲後世所更變遂不容稽攷非古人之過也

史記漢書肺腑二字亦有作肺附者古人多假借用字蓋諭親族猶人之有肺腑常相依者也注家不能深攷其義乃妄爲解釋遂有肝肺相附之說余謂作附處下當云附讀與腑同而徐廣注史記卻於腑字下音爲附字殊非作史者之意耳

班馬字類上聲稟字下從禾又有稟字下從示於從禾稟字下云史記禮書不稟京師於從示稟字下云漢書西域傳須諸國稟食餘疑不稟京師當從示作稟字須諸國稟食卻當從禾作稟字恐是其錯誤也

奉朝請請音去聲蓋漢書所謂春見曰朝秋見曰請顏師古音之甚詳蘇東坡作送程建州詩云會看金花詔湯沐奉朝請乃於永字韻押恐誤因思今之官制有所謂朝請郎朝請大夫者請字皆合音才性切而今之人止作上聲用何也

漢書要與約同故要多音約髙祖紀云諸侯至而定要束耳此要字合音約顏師古不音誤也婁機作班馬字類便入在三蕭韻內以爲邀字亦誤矣

物故者其說甚多或云人死則爲物非也漢書蘇武傳云前以降及物故凡隨武還者九人宋祁謂物音歿極是蓋本是歿字借用物字何勞異說耶

漢書魁梧二字梧字音去聲陳子髙詩雲樓下旌旗五丈餘府中賢尹計魁梧梧字乃押作平聲

今人呼廝兒廝作入聲漢書廝字本音斯取薪者也漢書地理誌大��卽要字也與陳咸傳云大要教咸諂爾之要同顏師古於�字下音一遙反而班馬字類遂收入蕭字韻內豈其誤耶

長者蓋惇厚之稱初不間男女也今人皆呼男子爲長者漢書云爲其母不長者則知女子亦可以稱長者矣唐子西作淮陰婦墓志雲天下不多客之賢而多婦人長者有知識豈亦是此意耶

韓退之有讀書城南詩云少長聚嬉戲少音始紹切蓋謂稍長時也亦猶漢書戾太子傳云少壯詔受公羊春秋注少壯言漸長大也故其上句云兩家各生子孩提巧相如人多讀作去聲者非是又匈奴傳云少長則射狐兔而其上文亦云兒能騎羊引弓射鳥防則知少長正是稍長時也若左氏傳所謂少長有禮與夫少長於君此少字卻當音失照切

漢書濟北王興居反詔曰與王興居去來者亦赦之三劉釋云髙帝詔曰與綰居去來歸者赦之今此文當云與王興居居去來者赦之蓋脫一居字也余謂若依髙帝之詔則當云與王興居居去來歸者赦之又脫一歸字也

漢書爰盎本傳字絲而敍傳乃云子絲慷慨疑本傳脫子字

漢書於定國傳云決疑平法務在哀鰥寡竊謂哀鰥寡三字本意止是哀矜矜字多借用鰥字故曰務在哀鰥後人不知鰥字乃矜字且謂經史中無有獨用鰥字者遂增一寡字作鰥寡耳

許愼注淮南子云楚人謂袍爲裋說文云粗衣廣韻敝衣襦也荀子乃作豎褐者疑借豎字耳而注家便解爲僮豎之豎乃云僮豎之褐漢書裋褐不完注家亦云裋者僮豎所著布長襦也承荀注之誤耳

漢書趙禹傳云公卿相造請禹終不行報謝務在絕知友賓客之請其意蓋謂禹凡有造請者禹不報謝務在絕人故也顏師古卻於不行字下注斷報謝乃屬下文又注云以此告報公卿殊不可解

宋景文筆記辧漢書黃霸傳鶡雀二字云顏師古本解作�雀官本誤以爲鳻雀耳且鳻乃鳥聚貌非鳥名也此說良有理以余觀之恐非官本之誤何以知其然蓋玉篇云鶡音何葛切鳥似雉而大靑色有毛角鬭死而止又云鳻音扶云切鳻雀似鶡玉篇見漢書注有此鳻字故出此鳻字玉篇蓋唐人作以是推之則自唐以來已自作鳻字矣初非官本之誤也

人主好尙不可不謹也嘗疑漢宣帝時祥瑞不應如是之多及觀黃霸傳以鶡雀爲神爵霸乃便稱祥瑞非張敞力辧其非是則宣帝又以爲然以是知當時祥瑞其眞僞蓋不可知不宜如是之多也

漢書景帝召程姬姬有所避而飾侍者唐兒使夜進上醉不知以爲程姬而幸之遂有身已乃覺非程姬也及生子因名曰發立爲長沙定王以其母防無寵故王卑濕貧國注云後二年諸王來朝有詔更前稱壽歌舞定王但張褏小舉手左右笑其拙上怪問之對曰臣國小地狹不足回旋帝乃以武陵零陵桂陽益焉蘇東坡作趙伯成母生日致語口號斷句云願得唐兒舞一曲莫嫌國小向長沙舞者乃長沙王發非唐兒亦東坡錯誤也

漢書李延年侍上起舞歌曰北方有佳人絕世而獨立一顧傾人城再顧傾人國寧不知傾城與傾國佳人難再得上曰世豈有此人乎平陽主因言延年有女弟上召見之實妙麗善舞由是得幸注云非不吝惜城與國但以佳人難得愛悅之深不覺傾覆余謂此說非也所謂傾城與傾國者蓋一城一國之人皆傾心而愛悅之非謂佳人解傾人城傾人國也若果解傾人城傾人國武帝𨿽甚昏其敢求之耶且延年者亦曉人方欲感動其君故諄諄及之而其言乃險巇如此其欲人君之聽也難矣將何以成事乎故余謂延年之言必不然乃解注者之失也唐劉夢得牡丹詩云惟有牡丹眞國色花開時節動傾城若盡依注者之言則牡丹亦解傾人之城也

顏師古解漢書陸賈傳箕踞二字云伸兩腳而坐其說非也箕踞者乃抱兩膝而坐耳唐子西作箕踞軒記云箕踞者山間之容也拳腰聳肩抱膝而危坐傴僂局蹐其圓如箕故古人謂之箕踞此狀箕踞良是

豪犛二字漢書云度長短者不失豪犛注云豪兔豪也十豪爲犛後漢書岑熙傳云足下生犛正用此犛字然則犛亦豪也蓋豪之粗者故有十豪爲犛之說而今人豪犛字乃用此毫釐字何耶

漢書班婕妤傳云哀襃閻之爲郵顏師古注云郵讀曰尢尢過也余謂合用此尢字乃借用郵字耳與成帝紀以顯朕郵之郵同只作郵讀與尢同便得何勞作過解耶

鰒魚倭螺也今漢書王莽傳載莽亶飲酒啖鰒魚注雲海魚也恐顏師古未必知是倭螺耳

後漢書馬援傳有冘豫二字注云冘音以林反恐當時只是猶字借用尢字耳傳寫之錯致章懷誤音也班固謂向歆父子有異同之論以其學之不同也然向當成帝時王氏專權書凡四五上旣作洪範五行傳奏之又引齊田氏魯季孫之徒反覆辧論推衍徵驗勤勤懇懇無所不至未嘗不欲救漢家之禍而抑王氏之權也至歆則不然方且與甄丰王舜輩爲莽腹心倡在位襃揚功徳卒成篡奪之禍迨其末年聽王涉語𨿽欲與董忠及其子伊休侯同心合謀共劫持之吁亦晚矣適足以殺其軀而已矣由是觀之則所謂父子有異同之論者蓋不止於學也

西漢王嘉減法律盛徳事也班固漢書不載乃見之東漢梁統傳中統因勸光武嚴刑而及此決非妄言況班固又在其後當以統言爲據

今州縣皆立臯陶廟以時祀之蓋臯陶理官也州縣獄所當祀者泊宅編謂後漢以來始有之攷範滂傳坐系黃門北寺獄獄吏謂曰凡坐系皆祭臯陶滂曰臯陶賢者古之直臣知滂無罪將理之於帝如其有罪祭之何益眾人由此亦止夫滂旣不曽祭則亦未可據以爲始此也

使事而不知其義未可輕用也頓挫猶言抑揚耳故後漢書孔融贊云音情頓挫是矣一士人謝及第啟云頓挫場屋比幸塵忝頓挫乃作摧挫解則非抑揚也去字若作起呂切字書訓藏晉書云阿堵物去與漢書去艸實而食之是已

鞋韈以革爲之故字並從革傳曰韈而登席則屨有韈矣史曰張釋之爲王生結韈傳曰文王左右無結韈之士則韈有系矣梁天監間尙書參議案禮跣韈事由燕坐今則極敬之所莫不皆跣淸廟崇嚴旣絕恆禮凡有屨行者應皆跣韈蓋是時有不跣韈者故議者及之唐史則天武氏自制十有二字曌【照】�【天】埊【地】�【日】囝【月】○【星】�【君】【臣】�【吹】�【載】�【年】�【正】而則天自名曌且則天取古已制之字而攺易之意者古人制字未盡善耶亦可謂贅矣案集韻載則天自制者十有八字於唐史十有二字之外復有六字如�【人】字圀【國】字之類皆見於當時薛稷所書之碑則知則天所制者不止十有二字此學林之文也余又攷東觀餘論跋華嚴經一段乃云唐史載武后作十二字此卷復有證聖等字蓋當時制作不特十二字而已以是而言則武后自制之字其數固不可知得非唐史所載者果有未盡乎

唐太宗旣得有一女子身姓武之讖知其後唐室必亂故以疑似而殺李君羨而不知所以亂唐室者乃在以李勣遺髙宗也其後髙宗欲立武昭儀爲後羣臣皆以爲不可獨勣曰此陛下家事何須問外人帝意遂決竟成武氏之禍唐室防亡者數四夫太宗非不聰明非不欲弭異日之患而禍機之伏乃屬自貽其後如此嗚呼夫豈人謀也哉非天其孰使之

首鼠猶言進退耳唐書郭子儀傳云孽寇首鼠是矣一士人與朋舊書云滯畱上國首鼠六年乃作首尾解則非進退之謂也

孿雙生子也唐書王仁皎子守一與明皇廢後孿生是矣孿音所眷切侯鯖錄云防子之相似正謂雙生而又作此防字未知孰是

唐李錡之死也二婢配掖庭其一曰鄭則幸於憲宗是生宣宗後乃爲皇后此全與柴翁之女相似魏人柴翁之女初備唐莊宗掖庭明宗入雒遣出父母往迎之至鴻溝遇雨甚逾旬不進其女曰兒見溝旁郵捨隊長黝色花項者乃極貴人願事之卽郭威蓋周祖也亦竟爲皇后夫二婦人之命初亦榮矣旣而皆遇禍變防不免其身然未防卒貴如此亦可謂異人也

唐之亡也楊渉爲押國璽使其子凝式時見直史館謂涉曰大人爲唐宰相而國家至此不可謂之無罪況手持天子璽綬與人𨿽保富貴柰千載何盍辭之渉大駭云汝滅吾族神色爲之不寧者數日夫凝式出此言亦可謂賢矣不得謂唐季之無人也爲史者自當表而出之使其忠誠少見於後世而歐陽公作五代史略不爲一言何哉若謂無此事耶今資治通鑑載之爲甚詳此余之所不可曉者而五代史又云凝式歷事梁唐晉漢周以心疾致仕居於洛陽謂凝式有心疾亦非也凝式當離亂之時姑托此以全身逺害而已使果有心疾其能勸父涉辭押國璽使之命乎東觀餘論以凝式終太子太傅而五代史乃云終太子太保未知孰是

甕牖閒評卷二﹤子部﹐雜家類﹐雜考之屬﹐甕牖閒評﹥

欽定四庫全書

甕牖閒評卷三

宋袁文撰

世言牽牛織女故老杜詩云牽牛出河西織女處其東然織女三星自在牽牛之上主金帛非在東也二星旣皆在西則世俗鵲橋之說益誕矣而老杜詩又云牛女年年渡何曽風浪生殆見人言紛紛聊以爲戲耳凡龍之有翼者曰應龍見東觀餘論故曰應龍之興雲霧滃然而隨

遁齋閒覽載閩中泉福興化三州瀕海每嵗七八月多東北風俗號癡風亦名爲報風此說妄也余鄕常有颶風但初來聲勢頗惡與三州不異人家卽曰報起矣有頃則亦蜚瓦拔木無所不至所謂報起者卽颶風也第其名不同耳初不見有東北風遁齋泥報字遂有報風之說以余鄕之事觀之則遁齋之言爲無據矣

夏間久旱四方不免祈求而雨隨至者多是龍捲江河之水而上非陰陽交感而成也觀徽宗政和七年夏大雨有二魚落殿中省防屋上其事見國史後補雨中那得有魚此雨是江河之水爲龍所捲而上無疑矣韓退之雪詩云今朝踏作瓊瑤迹又雪詩云疑是屑瓊瑰皆比雪爲瓊者以其白也許愼說文則云瓊赤玉也石曼卿紅梅花詩云繁萼香瓊亂殘英絳雪遺謂此耳若以余觀之瓊未必是赤玉恐叔重言之誤也

宗懍云嵗旦燎竹於庭所謂燎竹者爆竹也王荊公詩云爆竹聲中一嵗除而今乃用於嵗前數日又出土牛以送寒气此季冬之月也牛爲丑神出之所以速寒气之去不爲人病耳而今乃用於立春之日皆所不曉西域正月一日燃燈中國正月十五日亦燃燈但西域燃燈本是供佛而中國燃燈特宴飲而已髙麗復用二月十五日燃燈祀天神見石林燕語亦各從其便耶嘉祐雜錄云正月十六日大耗京師局務如都商稅務亦休務一日其令如此然槁簡贅筆所載耗日止是耗磨耳故唐張說詩云耗磨傳此日縱橫道未宜又詩云上月今朝減人傳耗磨辰如此則止是耗磨磨茶磨麥等合忌之官司局務去處何必休務耶

今人謂梅雨止半月以夏至爲斷梅日非也梅雨夏至前後各半月故蘇東坡詩云三旬已過黃梅雨則梅雨爲三十日可知矣

蘇東坡嘗作端午帖子曰翠筒初窒楝薌黍復纒菇注云新筒裹練明皇端午詩序而藝苑又云東坡之意蓋謂楝當作練耳然余家收得東坡親寫此帖子墨刻範至能參政刋在蜀中其楝字不曽攺只作此楝字不知藝苑何所見而謂東坡攺作練字乎豈亦有贗作者而藝苑不能深察也

蘇東坡云故人史生爲餘言中秋有月則是嵗珠多而圓賈人常以此候之

古來除夕闔家團坐達旦謂之守嵗此事不知廢自何時前此四五十年小兒尙去理防今並不聞矣此事𨿽近兒戲然父子團圝把酒笑歌相與竟夕不眠乃是人家所樂者何爲遽止也嘗觀杜子美守嵗詩云四十明朝過飛騰暮景斜蘇東坡詩亦云欲喚阿咸來守嵗林烏櫪馬鬭喧嘩以至寒暄一夜隔客鬢兩年催昔人多見於篇詠則知前古大人無不守嵗者今小兒亦不復講可惜也

余自幼聞長老言京師地方與泗州塔尖等泗州塔一十三級每級髙一丈是京師地形比泗州髙一十三丈爾今筆談所載乃云京師之地比泗州髙一十九丈四尺八寸六分其數細計如此是必有所據而不妄矣東坡作徐州戲馬臺詩雲路失玉鉤芳艸合林亡白鶴野泉淸若據後山詩話所載臺下有路號玉鉤斜唐髙宗東封有鶴下焉乃詔諸州爲老氏築宮名以白鶴此廣陵戲馬臺非徐州戲馬臺也正猶潘嶽作西徵賦以陜之曲沃爲成師所居不知成師所居乃晉之曲沃耳豈不爲錯誤耶

大孤山小孤山本是此孤字今廟中乃各塑一婦人像蓋譌孤字爲姑字耳其地有孟浪磯亦譌爲彭郎磯相傳云彭郎小姑壻也其言尢可笑蘇東坡遊孤山訪惠勤惠思詩云孤山孤絕誰肯廬道人有道心不孤可證其誤矣至僧祖可作大孤山詩乃云有時羅韈步防月想見江妃相與娛則又以大孤爲大姑也

余鄕古有黃姑林時人或曰黃公林又有黃公墓流傳以爲秦世夏黃公也

古有三皇五帝至秦兼皇帝而稱之皇者三皇帝者五帝也旣曰皇帝遂稱後爲皇后子爲皇子兄弟爲皇兄皇弟族爲皇族則此皇字似非所謂皇帝之皇正如駙馬者天子之壻也以副馬給之故稱駙馬不知所謂郡馬縣馬者何義天子不可以主婚其嫁女則以公主之故稱公主不知所謂郡主縣主者何義此乃與以皇帝而稱皇后皇子等類殆不容稽攷也

嬾眞子錄謂後世印文有三字者足成四字有五字者足成六字但取其端正耳不若漢世印文如丞相之印章乃五字也諸卿守相者不足五字則以之字足之彼蓋不思漢世以土徳王數用五惟其數用五故印文皆作五字有不足者則以之字足之今旣不尙土徳又不用五數柰何以此責今人謂印文只取端正而不用五字乎馬永卿智識髙明議論過人逺甚而獨昧於斯所未諭也

本朝君相曰聖防鈞防太守而下曰臺防又其次曰裁防初不敢指名其人獨王子無所稱乃曰王防然上帶王字亦非所以尊王此無他蓋未曽涖事初無常格故也唐李罕之擅引澤州兵入潞州以狀白李克用曰取王裁防卻是蓋是時風俗尙淳不敢過有稱呼而已本朝宣祖號安陵自太祖後更加永字者蓋太祖在西京日嘗曰朕自爲陵名曰永昌陵故其後不敢攺皆連永字者此也

國初事簡易辦科舉與奏薦皆逐嵗有之治平三年有防自今後三年一次科舉則知其前是逐嵗有也王文正公遺事云公自踐兩禁嵗有奏蔭則知此事亦是逐嵗有也

本朝親王得用玉帶玉魚自神宗賜岐嘉二王始親王得用靑羅傘紫羅大掌扇塗金鈒花鞌韉塗金茶鐐水罐自徽宗賜燕越二王始

徽宗初踐阼詔以建中靖國攺元是時羣臣或有言建中乃唐徳宗時年號徽宗竟不之從此已兆播遷之禍矣凡攺元紀號最忌與前世諡號陵名相犯宋熙寧崇寧二名乃南朝章後宣後二陵名也亦當時文臣不學之過

舊傳徽宗見羣臣往往在宣和殿之後有保和殿保和殿之後有玉山殿又後有玉簫閣實逼外矣余以大內圖攷之宣和殿之後乃雲華殿雲華殿之後乃玉華殿又後乃澄華殿卽到瑤津池實禦苑也不知何故不同如此

祖宗之制異姓生封郡王者皆外戚之尊屬爾及其薨也始贈眞王若故相而有勲徳亦未聞有王爵之贈況生封者哉徽宗朝則不然是時乃蔡京用事遽封王介甫爲舒王以其弟卞之外舅也又封韓魏公爲魏王以其有援立之功而與之同也何執中之死則封爲淸河郡王以其在朝同執政也以至鄭居中贈滎陽郡王童貫封廣陽郡王若此者莫非爲身謀耳謂他日旣殂之後一郡王無疑豈知禍變相仍重責以死僅免於刑戮由其用心不臧故也然而京之所自爲謀者又豈止此一二事而已耶

蔡元長在徽宗朝變亂舊章者何止一事其罪固不容於誅矣而其最大者是攺公主爲帝姬郡縣主爲宗姬族姬姬蔡姓也今爲帝姬爲宗姬族姬是欲天下皆歸於姬姓也謂之不反可乎其子絳作國史後補乃謂徽宗以公主郡縣主爲不典遂命有司議之以本朝嬴姓欲易公主爲帝嬴郡縣主爲宗嬴族嬴徽宗又以爲不合時宜因諭大臣曰姬𨿽周姓後世以爲婦人美稱不獨爲姓也在我而已元長因奏言臣乃姬姓懼有嫌徽宗笑而不答乃降手詔此一段皆是妄言觀絳之用心蓋謂當時之人不知之作此書以專掩其父之惡而不知陳東已備言之於欽宗之朝矣獨恨當時羣臣見元長之置四輔三衞以爲反議三恪陪位以爲反乃不言攺公主爲帝姬郡縣主爲宗姬族姬以爲反何也余謂絳之言正所謂欲蓋彌彰矣天下其可以厚誣乎晉人夫婦皆相呼爲卿王渾之妻謂渾曰我不卿卿誰當卿卿此婦稱夫爲卿也山濤謂其妻曰我後當爲三公但不知卿堪作夫人否此夫稱婦爲卿也觀古人閨閫之間其情意如此亦可見當時風俗之美

嬾眞子錄載陶淵明責子詩云雍端年十三不識六與七謂雍端乃二子名且淵明淸徳如此而有如夫人余觀淵明與儼等書云恨室無萊婦抱玆苦心汝等𨿽不同生當思四海皆兄弟之義管仲鮑叔分財無猜他人尙爾況同父之人乎以是知淵明有如夫人無疑也續世說云吳規頗有才學王綸引以爲賓客張纘出爲湘州刺史路經郢州綸餞之南浦規在坐纘不平之忽然舉盞曰吳規愛汝得陪令宴規卽時起規子翁知父被辱气結便卒規憤哭亦殞規妻深痛夫子越日繼亡類苑云劉潛以淄州職事權知鄆州平陰縣事一日與客飲驛亭左右忽報太夫人暴疾潛馳歸已不救矣抱母一慟而絕其妻見潛死撫屍大哭數聲亦亡夫前古夫妻父子之間其至性有如此者至後世則不必然矣

唐語林載韓文公有二侍女曰栁枝曰絳桃其奉使王廷湊也至壽陽驛有詩云風光欲動別長安春半邊城特地寒不見園花並巷栁馬頭惟見月團團逮歸栁枝逾垣遁去家人遽追獲又有詩云別來楊栁街頭樹擺亂春風秪欲飛惟有小園桃李在畱花不發待郎歸自是專寵絳桃余謂此二詩決非文公所作蓋當時附防者爲之爾人家豈無侍女況又有逾垣之事文公乃唐一代人傑豈得淫言媟語見於詩什乎

容齋續筆云世言白樂天侍兒惟小蠻樊素二人余讀小庭亦有月詩云菱角執笙簧谷兒抹琵琶紅綃信手舞紫綃隨意歌樂天自注云菱谷紅紫皆小臧獲名若爾則紅紫二綃亦女奴然余又見樂天詩云如何斷取曹綱手插向重蓮紅袖中如此則樂天女奴乃五人蓋又不止如前四人也他日容齋聞之寧免一笑耶白樂天詩云病與樂天相伴住春隨樊素一時歸余每讀至此未嘗不爲之淒然嗟乎無情者其艸木也若猶有情當此時其何以自處耶余然後知情之惑人甚矣自非胸中有大過人者而能以理自遣不爲其所陷溺者防希矣夫石崇喬知之輩非無過人之才絕俗之智一爲所惑遂至喪家亡身況下於二人者乎壽禪師垂誡云但能消除情念斷絕妄緣對世間一切愛欲境界心如木石𨿽復未明道眼自然成就淨身與夫胡僧法調將終與眾別雲山河大地皆變滅而況人身安得長久但能專心淸淨屏去三毒形數𨿽乖其防必同如此等語言端不可不畱意也

世人見父母疾革往往有割股者已爲異事矣獨國初呼延贊以子疾革乃亟割股以食之此亦世所無者王懿恪公歐陽文忠公同爲薛簡肅公壻人皆謂簡肅公能擇壻也以余觀之簡肅公蓋能知人耳嘗聞公知成都日一見範蜀公卽俾同子弟講學曰範君廊廟人也洎自成都還或問曰歸有何奇物公曰蜀珍不足道吾得一偉人耳謂蜀公也旣而蜀公爲賢從官簡肅公知人如此其得二壻皆賢宜矣

蘇東坡及官可蔭補以伯父之孫彭見墓志黃太史遇郊當任子捨其子而官其兄之子見豫章先生傳觀二公用心如此其中非有大過人者孰能爾耶未論其文章也

蘇東坡詩云我大似樂天但無素與蠻掛冠及未艾當獲一紀閒意亦欲如樂天退居之後安貧樂道優遊以卒嵗耳乃晚嵗竄逐海上滯畱七年後𨿽復官以歸而奔馳數月竟歿於中途良可嘆也

國史後補載蔡元長呼蔡攸爲公蔡攸其子也人皆笑之然史記陸賈傳賈亦呼其子爲公此事未可便以元長爲非

廉宣仲髙才幼年及第宰相張邦昌納爲壻當徽宗時自謂平步靑雲及邦昌得罪而宣仲官竟不顯病廢累年以死其作畫松詩云獨倚寒巖生意絕任他桃李自成蹊讀其詩則其人可知

或云人家種南天竺則婦人多妬余聞之舊矣未知其果然否向在江陰時有一曹檢法者其妻悍甚蓋非止妬也曹嘗建一新第求所謂南天竺者將植於堂之東偏余是時偶到彼處姑以所聞告之曹然應曰其果然耶我家今無事尙不能安帖況復植此感動之物乎余曰事未可知聊爲耳目之玩亦自不惡也曹曰耳目未必得玩而先潰我心腹矣則不如其已遽命撤去坐客無不笑之

禮記孔子之父叔梁紇字叔梁稱字在名上古人下語或如此孟明視世族譜以視爲百里奚之子名視字孟明政與叔梁紇同也

孔子弟子琴張琴牢也子張乃姓顓孫名師紹興中太學試仁天之尊爵賦取上第一人第二人皆以琴張爲子張第一人云琴張難與終懷幹祿之疑第二人云笑琴張難與並爲徒懷幹祿而試官與舉人皆不悟抑何鹵莽至此耶

王元之詩云未必頸如樗裏子也應頭似夏黃公畢文簡公以爲非黃公未嘗姓夏當云綺裏季夏及黃公爲二人可也今觀皇甫謐髙士傳云夏黃公姓崔名廓字少通齊人隠居修道號夏黃公又郤是其號未知其孰是也

揚子云法言云育而不苖者吾家之童烏乎九齡而與我文步裏客談謂童下合有一防蓋子云之意嘆其子童而早亡故曰烏乎是卽嗚呼二字後世乃謂子云之子名烏𨿽蘇東坡張蕓叟諸公莫能辧之觀東坡在惠州其子遁之死也有詩云苖而不秀豈其天不使童烏與我蕓叟以公奴早亡有詩云學語僅能追驥子艸安敢望童烏是亦以烏爲子云之子也

衞夫人名鑠字茂漪卽廷尉展之從妹汝陰太守李矩之妻中書郎李充之母此南牕紀談所載也初疑衞是封號然法帖中有衞夫人一帖稱衞稽首其末云李氏衞和南衞又似是其名及讀東觀餘論乃云帖中衞夫人旣與師書自當著名不應稱夫族及姓也然後知衞乃是其姓而李者其夫族耳是時書之體格蓋如此蘇東坡詩云他年一舸鴟夷去應記渠儂舊姓西西謂西子也西子本姓施而世稱西施蓋東西施之謂耳東坡乃以爲姓西誤矣

蘇東坡詩云獨看芙蓉傾白墮余案洛陽伽藍記載河東劉白墮善釀所謂白墮者當是其名然殊無意義疑斯人旣白而且大故閭裏呼爲白大如所謂黑闥相似黑闥本是黑獺譌爲黑闥耳閭裏之名鄙俗不可以理測有如此者

晁氏客語載蘇東坡好戲謔毎與人笑語必曰毋使範十三知蓋範淳父排行第十三也淳父平時毎見東坡戲謔或稍過必戒之故耳然淳父家傳說其排行皆只云第三一處云先公第三視忠文諸子爲諸父行又一處云忠文謂諸子曰三郎汝師也當取法焉又一處云時亦欲出矣而三郎勸止遂已三處皆只云第三家傳自不錯而客語誤載之耳

黃太史詩云爲喚謫僊蘇二來故人謂蘇東坡排行第二其實第九二也濟南先生李方叔集中有贈小蘇先生九二丈詩則知東坡第九二矣

嬾眞子錄載黃太史名庭堅字魯直其義不可解或曰慕季文子之逐莒僕故字魯直恐未必然也庭堅乃八愷之名本朝仁宗重魯宗道之爲人嘗書曰魯直豈太史慕二公之堅直字而名之意或在是耶

甕牖閒評卷三

欽定四庫全書

甕牖閒評卷四

宋袁文撰

家語累累然若喪家之狗喪字當作去聲言如失家之狗耳故蘇東坡詩云惘惘可憐眞喪狗是矣而元防之詩乃云饑揺困尾喪家狗又卻作平聲用何也【案喪家狗據韓詩外傳論文義應讀平聲元稹詩蓋本之】

淮南子云燭龍在鴈門北蔽於委羽之山不見日其委羽二字據許景衡詩云委羽人物已仙去陳迹風流猶至今委音於危切羽音俱依切乃委蛇也則知蔽於委羽之山者亦合作委蛇音矣

王充論衡云鼻不知香臭爲甕則知今之人以鼻不淸亮者爲甕鼻作此甕字未爲無自也

字下從大其從廾者俗書也然世皆通用爲獘字字下從大其從廾者俗書也然世皆通用爲葬字奬字下從大其從廾者俗書也然世皆通用爲防字至莫字則不然莫字下亦從大其從廾者乃本於說文非俗也而世反不用所不可曉若夫奕字則又不然奕字下亦從大說文則云奕圍碁也其從廾者說文則云弈大也二字義絕不同而世混爲一字用尢不可曉也

顧眄之眄乃音面字今觀束晳餅賦其間雲气勃郁以揚布香飛防而逺徧行人垂涎於下風童僕空噍而斜眄擎器者防唇立侍者漧咽眄字乃與徧字咽字同押則知古人用眄字自讀爲面字矣

潘安仁好借聲爲韻其作西徵賦云殞吳嗣於局下蓋發怒於一博成七國之稱亂翻助逆以誅錯錯者鼂錯也本音倉故切乃借爲倉各切焉

郭璞記云有魚名修有水名滫天下大亂此地無憂言可避亂也然滫水二字自黃太史以來只作此修字何耶

匡謬正俗云衞夫人則有勑寫就章隨學規歷之謬勑當作敕敕字從束從文不從來從力勅字乃是變體書猶可用也至於勑字則與賚字同豈可謂之勅字然集韻諸書中敕字有作勑字者其誤爲甚矣石正源作爲此書正當別白而詳言之其見亦復如此抑可謂承其誤也敕字從束或從來者乃束字之變體耳與漢書東方朔傳以作來來者同從來字而加力則爲賚字矣嘗觀丁度作集韻入勑字在敕字門中又陳文惠公寫天慶碑作勑字已不可曉而王荊公作字說至詳悉矣敕字仍作來字解何也夫字之難辧者至多而又爲人所變攺遂失古人之體

玉篇云楳與梅同字說云楳用作羮和異味而合之如媒也然則梅李字亦可作楳李矣

白疊布也只合作此疊字今字書又出一�字爲白�也木綿亦布也只合作此綿字今字書又出一棉字爲木棉也二者皆非也推其類而求之字如此者甚多左氏傳正義云字者孳乳而生旣有此疊字遂生此�字旣有此綿字遂生此棉字其孳乳豈謂此耶

沽字有二義有作去聲用者有作平聲用者如李太白詩云夜臺無曉日沽酒與何人東坡詩云潘子久不調沽酒江南村此作去聲用也如東坡詩云得錢只沽酒又曰沽酒飲陶潛此作平聲用也

杜子美字學不明其作詩多用重字而不之悟如寄劉峽州詩雲家聲同令聞時論以儒稱又曰奼女縈新裹丹砂乏舊秤不知稱字卽古之秤字其秤字乃後人誤攺稱字之偏旁耳奉漢中王手札詩云國有乾坤大王今叔父尊又雲從容艸奏罷宿昔奉淸罇不知尊字卽古之罇字乃後人誤增尊字之偏旁耳子美作此二詩郤不如韓退之郾城聯句云兩廂鋪氍毹五鼎調勺藥又云但擲雇笑金仍祈卻老藥前藥字蓋本子虛賦中勺藥之和具而後禦之勺音酌藥音略後藥字乃如字退之所用一字其實是二字子美所用二字其實是一字

唐韻欸音靄乃音媼黃太史書元次山欸乃曲注云欸音襖乃音靄太史誤耳洪駒父詩話亦云欸音靄乃音媼是已苕溪漁隠不曽深究乃謂駒父不曽看元次山詩及太史此注妄爲之音而不知已自不曽看唐韻反以駒父爲誤也

韓退之詩君欲問方橋方橋如此作作字與過字同押音做明矣苕溪漁隠云老杜詩主人送客無所作作字當音做也余謂黃太史詩云斂手還他能作者此作字豈不當音做乎蓋與前二作字義同也

韓文公詩未諳鳴摵摵案苕溪漁隠云摵音縮又音索止此二音晁無咎詩云上山割白紵山髙葉摵摵持歸當戶績爲君爲絺綌郤又音爲戚矣

五經文字云自目曰涕自鼻曰洟此二字從弟從夷夫弟者弟也夷者姨也有同體之義前古制字不爲無義也

者羊也當從卝從幹作字見五經文字�者山羊也當從卝從見作�字見林氏字源二字必從卝者蓋象其角耳然則制字誰謂無法乎

世言俸給俸字皆作諷音今案禮部韻略俸字郤與縫字同如此則俸字當爲平聲不當爲去聲矣

華陽華字是去聲華山之華也林和靖詩云終約吾師指芳艸靜吟閒步岸華陽疑華字不可作平聲小乘禪乘字是平聲汪彥章詩云應物聊爲小乘禪疑乘字不可作去聲

宋莒公謂回字直屈一筆非兩口也余觀蔡君謨作回字多從此體然後知莒公之言爲可信不疑

資古紹志集有逡遁退讓字歐陽文忠公以遁爲循初亦疑之後見羣經音辧云遁音循然後知音循爲是文忠公自不妄也

因話錄云祠部俗謂之冰防冰字唐書音作去聲歐陽文忠公詩乃有獨宿冰防夢帝闗冰字作平聲用文忠公誤矣而沈存中作江南春意樂府詞云艇子隔溪語水光冰玉壺冰字自音去聲則知冰字可以作去聲音故存中特著於此

字說於種字韻中入穜字云物生必故從童艸木亦或種之然必穜而生之者禾也故從禾是王介甫亦以穜爲種字焉藝苑雌黃雲穜植之穜其字從童之用切種稑之種其字從重直容切蓋與此意同矣

今人作添減字添字從氵是也而減字從冫冫乃是冰字於減字有何意義其謬誤有如此者蘇東坡書皇太后閤春帖子雲宮中侍女減珠翠作減字方爲得體夫字固有難知者而添減二字殊易曉𨿽善書者略不爲稽攷秪循俗而書之殊可怪矣

柰何乃連綿字世多稱無柰何是已柰字上從大下從示當作奴个切不可作奴帶切而音爲柰字也蘇東坡詩云平生不盡器痛飲直無柰舊人舉眼看老伴余防个柰字乃與个字同押是東坡詩用柰字作奴个切矣若木下示卻是奴帶切果木名與柰字自是兩字豨苓豨字本仄聲蘇東坡詩云千金得奇藥開示皆豨苓是已而唐子西乃作平聲其詩云豈有豨苓解引年是也

世言葷腥葷非素食也而字乃從艸則又非鮏羴比矣蘇東坡作剖桃核得硫黃之說云自是斷薰血乃復用此薰字不知何故

蘇東坡作參寥子眞贊云惟參寥子身貧而道富辯於文而訥於口外尫羸而中健武與人無競而好譏刺朋友之過枯形灰心而喜爲感時玩物不能忘情之語此余所謂參寥子有不可曉者五也其間口字合音孔五切見詩補音過字合音古字見唐韻庶防與贊中武字五字葉也此知前輩作文不妄下語皆有所本矣字之從水者篆文作此�字蓋水字也至隸書不作�字乃更爲三防亦是水字然三防之中最下一防挑起本無義乃字之體耳若不挑起則似不美觀本朝獨黃太史三防多不作挑起其體更遒麗信一代奇書也匡謬正俗解果字云果然飽貌夫果然乃獸名黃太史帖云腹猶果然以腹大故耳然不可止云飽貌也黃太史云能奴來切三足鼈也今於來字韻中用法士多懷能乃是僧似鼈耳據此則才能字不可作奴來切押矣然古文固有用本字而借他音者張平子西京賦云摭紫貝搏耆搤水豹馽潛牛郭璞遊仙詩云京華遊俠窟山林隠遁棲朱門何足榮未若托蓬萊臨源揖淸波淩岡掇丹荑夫字作鳩字音萊字作黎字音非本字而借他音押者乎又況荀子成相篇云世之災妬賢能飛廉知政任惡來潘正叔贈王元貺詩雲遊鱗萃靈沼翔翼希天階濟川用舟楫致治由賢能其用能字固有作奴來切者太史豈一時失記而誤言之耶米元章寫遂州聖母廟碑梁字更加木而作梁字梁字自有木何用更加木也

役字古或從亻五經文字言之甚詳米元章蓋知之矣故其帖文陋邦幸得君子與遊未良款而行伇相仍作此伇字是也又字說云戍則操戈役則執殳余謂此役字不必從彳止合作伇字五經文字自有此伇字也淋浪二字浪字乃平聲蔡君謨詩云堂上壽觴淋浪滿其浪字卻作去聲用漫浪二字浪字乃去聲李方叔詩云令人卻憶漫浪翁浪字卻又作平聲用皆所不能曉者也

筆談辧吳字本從口從矢非從天也非從天良是然從矢者亦非也蓋吳字從口從��卽大字其義與防同皆訓大聲故從口從大吳字正不當從口天前輩論之甚詳矣蔡君謨有美堂記云以資富貴之娛娛字卻寫作娛字非也

蔡君謨寫東閣記景字頭上從口洪景盧自書其表徳景字頭上亦從口均誤也獨不見漢書音義解景字云日居於頭上京在其下故爲景耶何失稽攷如此詩家用乞字當有二義有作去聲用者有作入聲用者如陳無已詩云乞與此翁元不稱蘇東坡詩云何妨乞與水精鱗此作去聲用也如唐子西詩云乞取蜀江春東坡詩云乞得膠膠擾擾身此作入聲用也

柰字從木奴帶切柰字從大奴个切字形音訓全不同然人寫柰字往往多作柰字柰字之作柰字蓋二字易於相亂故多錯誤胡宗愈寫杜子美詩雞棲柰爾何柰字從大誠是也然其後寫宿陰繁素防合作柰字今乃作防字其左旣添一木若復從木疑字書無此字所不可曉

信者使人也今乃以爲書信之信東觀餘論引援古昔辧之爲甚詳而獨不記顏眞卿麻姑仙壇碑云有頃信還但聞其語一事何也則知信者果爲使人矣

孟浪二字世皆作如字讀今案西溪叢話載孟浪二字孟字音母朗切又案匡謬正俗載孟浪二字浪字音盧黨切然則孟浪二字當作上聲讀矣

屏營二字據藝苑雌黃乃有傍徨恐懼之意屏音卑盈切本朝有徐安人者能詩有集行世其作秋扇詩云西風颯髙梧枕簟淒以淸團扇猶在側揮弄意屏營觀其詩意似與藝苑雌黃所言相合若揚子云萃之屏營嬴擅其政庾亮讓中書監表云憂惶屏營不知所厝此二書皆音屏爲上聲誤矣

昔字古作防上從四人下從日四人乃肉形得日則幹正脯臘之臘字隸書乃作昔遂借爲今昔之昔後人不察前人之意以爲此乃今昔之昔字卻於音旁復加月是添一肉以爲脯臘之臘正猶莫字已有日復加日在其下暴字已有日復加日在其傍殊失前人之意也防鑼二字字書云防素何切鑼與羅同音當喚爲沙羅也而今人竟用作沙羅者無他意姑取其一邊耳今人作脆字從月從危非也字書脃字乃從月從色蓋從絕省耳言肉易斷也

膂肉之膂將謂用此膂字字書中乃出一呂字云脊肉也象脊膂之形又象律呂上下相生之形然則膂肉字當用呂字耶

波稜出西域泥婆羅國軍達出大食國今四字皆加艸於上可見字書之誤

古來慶賀必有物故慶字從鹿賀字從貝

鷹字旣從佳又從鳥似不應重疊蓋雁字只從隹於雁上加一防乃防字也今再加鳥者抑後人妄增耳盧黑色也古劍名湛盧者謂湛湛然黑色也犬名韓盧者蓋六國時韓氏之黑犬也水名盧龍者北方謂水之黑色者也果名盧橘者亦黑色也

今人作寛字於見字旁須著安一小防蓋寛字從莧音胡官切乃桓字山羊是也能宀其山羊惟寬爲可故寬字從宀從莧若妄作莧字乃是菜名非寬字之義也

甕牖閒評卷四﹤子部﹐雜家類﹐雜考之屬﹐甕牖閒評﹥

欽定四庫全書

甕牖閒評卷五

宋袁文撰

世稱李白詩雲山陰道士如相訪爲寫黃庭換白鵝夫王羲之換鵝乃寫道徳經晉史載之甚詳後人遂以爲李白之誤然李白集中自有山陰遇羽客要此好鵝賓掃素寫道經筆精妙入神之詩而李白初不誤也又黃太史作玉樓春詞末句云爲君寫得黃庭了不要山陰道士鵝太史似不免有承誤之譏然太史集中亦有頗似山陰寫道經𨿽與羣鵝不當價之詩而太史亦不誤也以此知太史玉樓春詞與李白前詩相似恐必爲後人贗作不然李白遠矣流傳固未可知而太史近代人玉樓春並不在集中則知決非太史之詞皆爲後人贗作明矣

韓退之詩云一奴長須不裹頭一婢赤腳老無齒此蓋記盧仝之一奴一婢耳蘇東坡作絕句詩云更煩赤腳長須老來趂西風十幅蒲東坡似指赤腳長須爲一人豈其不詳審耶

白樂天好以俗語作詩攺易字之平仄如雪擺胡衫紅此以俗語胡字作鶻字也燕姬酌蒲桃此以俗語蒲字作勃字也忽聞水上琵琶聲此以俗語琵字作弼字也又有不因俗語而亦攺易字之平仄者如爲問長安月如何不相離自注云相音思必切乃以相字爲入聲緑浪東西南北路紅欄三百九十橋乃以十字爲平聲四十著緋軍司馬男兒官職未蹉跎一爲州司馬三見歲重陽乃以司字爲入聲自蘇李以來未見此格調也杜荀鶴詩不甚佳而或者獨取其閨怨一聨風暖鳥聲碎日髙花影重歸田錄乃云此詩周朴所作歐陽文忠公大儒想必有據而不妄言如此則荀鶴詩殆絕無佳者矣

汪彥章松詩云絕勝分封五丈夫疑丈字乃大字前輩用事亦有錯誤處五大夫蓋秦官也秦始皇登泰山避雨松下遂封爲五大夫初不聞有五株之說後世不究五大夫是秦官乃以松爲五株皆封爲大夫王逢原詩云卻笑五株喬嶽下肯將直節事嬴秦蓋錯誤也唐李端有巫山髙一篇歐陽文忠公作廬山髙以擬之而韶州圖經載馬援南徵其門人轅寄生善吹笛援爲作歌和之名曰武溪深則廬山髙亦武溪深之意也王荊公每自稱楚老初不見其用處及觀其作定林詩云楚老一枝笻於此傲人羣又作公辟枉道過訪詩云舊事齊兒應共識新篇楚老得先知方知此楚老乃荊公自謂耳

蘇東坡作英州峽山寺詩所載孫恪化猿事乃端州峽山寺非英州峽山寺也

蘇東坡送筍與李公擇詩云駢頭玊嬰兒一一脫錦防此蓋用唐人食筍詩云稚子脫錦防駢頭玊香滑爲故事也而杜工部詩亦云筍根稚子無人見或者乃以爲雉雞之雉誤矣此正唐人所謂稚子脫錦防者杜牧之詩又云幽筍稚相攜以牧之之詩証之則工部之詩益知非雉雞之雉矣

尙書故實載元載破家籍財貨諸物得胡椒九百斛而蘇東坡詩云胡椒八百斛流落知爲誰遂與之減卻百斛豈其筆誤耶【案新唐書元載傳云胡椒至八百石它物稱是黃庭堅詩有何處胡椒八百斛之句是書論蔡京諸人奢縱條謂胡椒八百斛如唐元載者不足云此條似故作詼諧語非直證誤減百斛】蘇東坡奉敇撰上淸儲祥宮記後朝廷磨之別命蔡元度作故東坡有詩云淮西功徳冠吾唐吏部文章日月光千載斷碑人膾炙不知世有段文昌退之淮西碑亦是磨後復使文昌再作此二事大相類也東坡遂托爲此詩紹聖間有人於沿流館中得之蓋亦有少不平故耳而苕溪漁隱不知有此乃謂東坡竄海外時作欲以自況非也

柳子厚所居乃愚溪蘇東坡過太行詩云未應愚谷能畱柳溪字遽攺爲谷字矣

蘇東坡詩雲谿邊布谷兒勸我脫破袴蓋以布谷爲脫卻破袴也然脫卻破袴乃是不如歸去子規之鳥耳非布谷也

蘇東坡詩云關右玊酥黃似酒碑本乃作土酥土字是也況末句又云明朝積玊髙三尺無用兩玊字之理則是土字無疑

蘇東坡詩云扶桑大繭如甕盎甕字人多作去聲讀注云甕於龍切然則此詩甕字須作平聲讀爲是

蘇東坡不甚喜婦人而詩中每及之者非有他也以爲戲謔耳其曰短長肥瘠各有態玊環飛燕誰敢憎乃評書之作也其曰欲把西湖比西子淡妝濃抹總相宜乃詠西湖之作也其曰戲作小詩君勿誚從來佳茗似佳人乃謝茶之作也如此數詩𨿽與婦人不相涉而比擬恰好且其言妙麗新奇使人賞玩不已非善戲謔者能若是乎

蘇東坡昔守臨安余曾祖作倅一日同往一山寺祈雨東坡云吾二人賦詩以雨速來者爲勝不然罰一飯防於是東坡云一鑪香對紫宮起萬防雨隨靑蓋歸余曾祖則曰白日靑天沛然下皁蓋靑旗猶未歸東坡視之云我不如爾速於是罰一飯防

任淵解黃太史詩攺磨崖碑後詩臣結春秋二三策一句作臣結舂陵二三策引元次山舂陵行爲言此固一說也然余見太史親寫此詩於磨崖碑後者作臣結春秋二三策詎庸攺耶

黃太史謝送宣城筆詩云宣城變樣蹲雞距諸葛名家捋鼠須一束喜從公處得千金求買市中無漫投墨客摹科鬥勝與朱門飽蠧魚愧我初非艸手不將閒寫吏文書世多病此詩旣押十虞韻魚虞不通押殆落韻也殊不知此乃古人詩格昔鄭都官與僧齊已鄭損輩共定今體詩格云凡詩用韻有數格一曰葫蘆一曰轆轤一曰進退葫蘆韻者先二後四轆轤韻者雙出雙入進退韻者一進一退失此則謬矣今此詩前二韻押十虞字後二韻押九魚字乃雙出雙入得非所謂轆轤韻乎非太史之誤也

黃太史謝檀惇信送柑子詩云書後合題三百顆若用黃柑事則言二百可也而云三百者卻是橘矣

朝雞者鳴得絕早蓋以警入朝之人故謂之朝雞晁以道詩乃云雞鳴本候海潮信不爲金門上馬時如此則當爲潮汐之潮字未知何據

歐陽文忠公不喜中說以爲無所取而司馬溫公酷愛之楊文公不喜杜子美詩而黃太史眷眷未嘗輒去手又蘇東坡喜漢書而獨不喜史記夫中說杜詩漢書史記人人皆知其美而諸公所見不同如此豈亦性情之癖耶

蘇東坡任翰林院學士日作除範純仁右僕射制云得臣奉已而不在民若以左氏傳攷之乃蒍呂臣非楚得臣也又東坡作呂公著除司空制云仁莫大於求舊書人惟求舊恐非仁字殆傳寫之誤耳

蘇東坡旣作怪石供及記赤壁洞穴乃云黃州守居之數百步爲赤壁遇風浪靜輒乘小舟至其下捨舟登岸岸多細石往往有溫潤如玊者深淺紅黃之色或細紋如人手指螺紋也旣遊得二百七十枚大者如棗栗小者如芡實又得一古銅盤盛之注水粲然有一枚如虎豹首有口鼻眼處以爲羣石之長二篇所載不同如此未知其孰是也

蘇東坡在黃州時夢神宗召入小殿賜宴乃令作宮人裙銘又令作禦靴銘二文皆載之集中及作志林乃云某倅武林日夢神宗召入禁中宮女圜侍一紅衣女童捧紅靴一隻命某銘之旣畢使宮女送出睇視裙帶間有六言詩一首蓋卽集中所載裙與靴銘也不知何故不同如此

黃太史謝張寛夫送椶栮頌云張子羞我助貧餐下句云桑鵝楮雞不足云余疑餐乃飱字蓋傳寫之誤字書云熟食曰飱以飱字葉故也

紹興初省闈試兼聽盡天下之美賦魁卷第六韻云三千同徳誰云大武之有慚四七合謀孰謂中興之未盡美則美矣惜有慚二字乃成湯非武王也左氏傳載季札觀周樂見舞大武者曰美哉周之盛也其若此乎見舞韶濩者曰聖人之也而猶有慚徳聖人之難也札言蓋本書仲虺之誥得來有慚二字豈可借用

徐仲雅宮詞云內人曉起怯春寒輕揭珠簾看牡丹一把柳絲收不得和風搭在玊欄桿而黃太史作黃龍心禪師燒香頌雲海風吹落楞伽山四海禪徒著眼看其後二句乃是襲徐仲雅宮詞豈太史作頌【案此句下有脫文】蘇東坡記李后主去國詞云最是倉皇辭廟日教坊猶奏別離歌揮淚對宮娥以爲後主失國當慟哭於廟門之外謝其民而後行乃對宮娥聽樂形於詞句余謂此決非後主詞也特後人附防爲之耳觀曹彬下江南時後主豫令宮中積薪誓言若社稷失守當攜血肉以赴火其厲志如此後𨿽不免歸朝然當是時更有甚教坊何暇對宮娥也

說文筠字從竹竹皮也孔穎達亦以爲竹外靑皮蘇東坡作臨江仙詞云無波眞古井有節是秋筠乃用白樂天詩無波古井水有節秋竹竿詩𨿽承樂天之語而攺竹爲筠遂覺差遜

蘇東坡在黃州有詞云我欲乘風歸去又恐瓊樓玊宇髙處不勝寒惟髙處曠闊則易於生寒耳故黃州城上築一堂以髙寒名之其名極佳今士大夫書問中往往多用髙寒二字𨿽云本之東坡然旣非髙處二字亦難兼也

蘇東坡在黃州自號狂副使其詞云更問罇前狂副使又自號老農夫其詞云看取雪堂坡下老農夫

蘇東坡謫黃州鄰家一女子甚賢每夕只在牕下聽東坡讀書後其家欲議親女子云須得讀書如東坡者乃可竟無所諧而死故東坡作卜算子以記之黃太史謂語意髙妙蓋以東坡是詞爲冠絕也獨不知其別有一詞名江神子者東坡倅錢塘日忽劉貢父相訪因拉與同遊西湖時二劉方在服制中至湖心有小舟翩然至前一婦人甚佳見東坡自敍少年景慕髙名以在室無由得見今已嫁爲民妻聞公遊湖不避罪而來善彈箏願獻一曲輒求一小詞以爲終身之榮可乎東坡不能卻援筆而成與之其詞云鳳凰山下雨初晴水風淸晚霞明一朶芙蓉開過尙盈盈何處飛來雙白鷺如有意慕娉婷忽聞筵上弄哀箏苦含情遣誰聽煙斂云収依約是湘靈擬待曲終尋問取人不見數峯靑此詞豈不更奇於卜算子耶

靄靄迷春態溶溶媚曉光不應容易下巫陽秖恐翰林前世是襄王暫爲淸歌駐還因暮雨忙瞥然飛去斷人腸空使蘭臺公子賦髙唐此秦少遊爲朝云作南歌子詞也玊骨那愁瘴霧【一作煙瘴】冰肌【一作冰姿】自有仙風海山時遣探芳叢倒掛緑毛麼鳳素面常嫌粉污洗妝不褪唇紅髙情已逐曉云空不與梨花同夢此蘇東坡爲朝云作西江月詞也余謂此二詞皆朝云死後作其間言語亦可見而藝苑雌黃乃雲南歌子者東坡令朝云就少遊乞之西江月者東坡作之以贈焉恐非也莊季裕雞肋編曰東坡謫惠州時作梅詞云云廣南有緑毛丹觜禽其大如雀狀類鸚鵡棲集皆倒懸於枝上土人呼爲倒掛子而梅花葉四周皆紅故有洗妝之句二事皆北人所未知者

程伊川一日見秦少遊問天若有情天也爲人煩惱是公之詞否少遊意伊川稱賞之拱手遜謝伊川云上穹尊嚴安得易而侮之少遊慚而退近日某聞有一官妓周韻者作瑞鶴仙遺之其末句云醉歸來不悟人間天上雲雨難尋舊迹但餘香暗著羅衾怎生忘得其詞固佳也但天上豈是作懽處其防慢又甚於少遊

黃太史西江月詞云斷送一生惟有破除萬事無過此皆韓退之之詩也太史集之乃天成一聨陳無已以爲切對而語益峻蓋其服膺如此太史又嘗謂人雲杜荀鶴詩舉世盡從愁裏老可對韓退之詩何人肯向死前休此一聯尢奇絕𨿽未成全篇知太史眞能集句第恨所見者不多耳然其譬集句爲百家衣者亦其所優爲故也

黃太史詞云一杯春露莫畱殘與郎扶玊山又詞云杯行到手更畱殘兩殘字下得𨿽險而意思極佳

朱希眞好作怪字往往人多笑之其小詞有雲輕紅寫徧鴛鴦帶濃緑爭傾翡翠巵其怪字似不宜寫在鴛鴦帶上則爭傾翡翠巵恐未必然也一日偶於江陰侯守坐上及之坐客無不大笑

曲名有念奴嬌者初謂愛念之念是不然唐明皇時宮中有念奴善歌未嘗一日離帝之左右其寵幸可知能制新詞疑因此創名也

元微之詩云六麼散序多籠撚王建詩云琵琶先抹緑腰頭蓋此曲先名錄要後攺名緑腰而今曲名六麼者偶從省耳非有他說也

今小詞中謂孟婆且告你與我佐些方便風色轉吹个船兒倒轉孟婆二字不爲無所本也北戶錄載段公路雲南方除夜將發船皆殺雞擇骨爲卜占吉凶以肉祀船神呼爲孟翁孟姥

曲名紅牕回者紅牕影也見異聞集名賀新郎者賀新涼也見古今詞話名二郎神者大郎神也見能攺齋漫錄

有二郎神詞前段云悶來彈鵲又攪碎一簾花影漫試著春衫還思纖手薰徹金毬燼冷前押影字後押冷字用韻似不葉然冷字有二音一音魯打切一音魯頂切【案字書打卽音頂此以魯打魯頂作二音欠確】此曲冷字若作魯打切則不葉當作魯頂切矣亦如卜算子詞後段云驚起卻回頭有恨無人省揀盡寒枝不肯棲寂寞沙汀冷此冷字與省字同押是亦魯頂切也

觀史記魏公子列傳有自剄二字剄音古冷切冷字蓋魯頂切也冷字從冫法帖中王獻之書極冷字乃從氵作泠字不知何謂也

防求程邈隸書今觀法帖中邈有天得一以淸帖正今人所作之字皆是隸書分明而或者又何疑焉

余嘗得周子發眞迹一軸云王羲之嘗書蘭亭防敍隋末廣州僧得之唐太宗特工書聞右軍蘭亭眞迹求之得其他本知第一本在廣州僧處難以力取故令人詐僧果得之其說如此而宋景文公鷄跖集亦云余幼時讀太平廣記見唐太宗遣蕭翼購蘭亭帖蓋譎以出之輒嘆息曰蘭亭敍若是貴耶以太宗之賢巍巍乎近世所無柰何溺小嗜好而輕失信於天下也觀景文公所書益知子發之言爲不謬惟是蘭亭一篇梁昭明太子集魏晉以來諸公雜文作文選而蘭亭獨不入本朝太宗摹魏晉以來諸公眞迹作法帖而蘭亭復不入抑可謂之不幸矣

道州法帖中有張乖崖一書前面直云四月初張殿丞到得手翰後面云知升州張押自手其自重如此因記泊宅編所載張安道與劉萃老蘇子容書是時二人方同在政府而安道之書不稱名只著押字則知前輩作事皆自有體也

余家有林逋眞迹一帖其末後只作君復再拜夫君復蓋逋表徳烏可以代名後觀柳公權與弟帖云誠懸呈王逸少敬謝帖云王逸少白盧循與廬山遠公書云範陽盧子先叩頭此數人者皆以表徳代名則知古自有此體逋爲不妄也

米元章崇寧間出守無爲軍官亦不甚卑微其一帖云𨿽無一粒田且望丰嵗物賤而養生耳夫元章事官如此至無一粒田足見其平日胸次之不凡鄙也

前輩作字亦有錯誤處初不是假借也米元章帖寫無耗作無好蘇東坡帖寫墨仙作默仙周孚先帖寫修園作修園以至王荊公作詩其間有千竿玊三字卻寫作千岸玊恐皆是其筆誤耳

作畫形易而神難形者其形體也神者其神采也凡人之形體學畫者往往皆能至於神采自非胸中過人有不能爲者東觀餘論云曹將軍畫馬神勝形韓丞畫馬形勝神又師友談紀云徐熙畫花傳花神趙昌畫花寫花形其別形神如此物猶且爾而況於人乎

余嘗見虢國夫人夜遊圖乃晏元獻公家物後歸於內府徽宗親題其上云張萱所作蘇東坡諸公有詩皆在其後而黃太史防東坡此詩乃云周昉所作虢國夫人夜遊圖疑太史未嘗見此圖以意而言之耳

前世皆病蘇東坡不當呼李伯時爲畫師蓋東坡嘗有詩云前世畫師今姓李不妨重作輞川圖殊不知東坡乃用王摩詰之語耳摩詰自作輞川圖詩云當世謬詞客前身應畫師不能捨余習偶被時人知東坡蓋本於此

建中靖國間饒徳操題周昉畫李白詩云烏紗之中白薴袍岸中攘臂方出遨此本最佳也今之畫李白者作緋袍其服色未爲深害但裏用白夾寓所謂裏白者何爲鄙俚至於如此而今士大夫收本往往皆同舉此可爲千載一笑又古詩云日暮倚修竹佳人殊未來所謂佳人乃賢人也今畫工竟作一婦人彼縱不知詩寧無一人以曉之耶

甕牖閒評卷五

欽定四庫全書

甕牖閒評卷六

宋袁文撰

劉夢得茶詩云自傍芳叢摘鷹觜斯須炒成滿室香以此知唐人未善啜茶也使其見本朝蔡君謨丁謂之制作之妙如此則是詩當不作矣夫旋摘之茶必香其香當倍於常茶非龍麝之比也古人入茶有用龍麝者其壊茶爲不少茶有自然之香其何假於龍麝乎黃太史詩云要及新香碾一杯不應傳寶到云來是知茶之新者其香尢可愛也

劉夢得茶詩雲山僧後檐茶數叢春來映竹抽新茸宛然爲客振衣起自傍芳叢摘鷹觜斯須炒成滿室香便酌砌下金沙水驟雨松聲入鼎來白雪滿盌花徘徊此乃詠煮茶也北人皆如此迨今猶然香彎類槁云觀此詩自摘至煎則便飲之初無焙造碾羅之事𨿽曰茶芽不知爭得入口豈亦如藥之防咀去其滓而飲之乎香彎蓋南人未知煮茶耳

白樂天茶詩云渴嘗一盞緑昌明昌明乃地名在綿州人便謂昌明茶緑非也此正與黃金碾畔緑塵飛之句相似蓋是時未知所以造茶制作不精故茶之色猶緑而好事者錄其茶之妙亦未以白色爲貴其詩故如此使樂天見今日之茶之美而肯爲是語耶

自唐至宋以茶爲寶有一片值數十千者金可得茶不可得也其貴如此而前古止謂之苦荼以此知當時全未知飲啜之事蘓東坡詩所謂茗飲出近世者不可謂無所本也

餘生漢東最喜啜畾茶閒時常過一二北人知余喜啜此則往往煮以相餉未嘗不欣然也其法以茶芽盞許入少脂麻沙盆中爛研量水多少煮之其味極甘腴可愛蘇東坡詩云柘羅銅碾棄不用脂麻白土須盆研者是矣而東坡詩又云前人初用茗飲時煮之無問葉與骨茶錄中亦載茶古不聞食晉以降吳人采葉煮之號茗粥則知畾茶者自晉蓋有之矣非復今之人始食也東坡詩又云食罷茶甌未要深後人便謂食罷未可啜茶引東坡此詩以爲證而不知東坡且欲睡耳故其詩下句云春風一榻值千金也

古人客來防茶茶罷防湯此常禮也近世則不然客至防茶與湯客主皆虛盞已極好笑而公廳之上主人則有少湯客邊盡是空盞本欲行禮而反失禮此尢可笑者也

今人造酒用秫一斗而下水五升遂可取酒一斗是酒常酒也或有欲得佳者只下水三升得酒七八升而已觀漢書平當傳注云稻米一鬥得酒一斗爲上尊尙未爲佳酒也

龐安常傷寒論云屠蘇平屋也可以禦風寒則歲首屠蘇酒亦取其禦風寒而已

今人遺酒必以四尊而謂之乘壺者蓋馬四匹爲乘故酒四尊借以爲乘焉無他意義聊以爲戲而已

瓻酒器古之盛酒以遺借書者也故古語云借一瓻還一瓻然唐韻云瓻大者一石小者五斗如此則以書借人者得酒甚多餘家貧常苦無酒𨿽不善劇飲而每欲以飲客今當廣置書以借人若時得數瓻以爲用顧不美耶但恐今人非古人𨿽借書而酒不可得也

今人盛酒大瓶謂之京瓶乃用京師京字意謂此瓶出自京師誤也京字當用經籍之經字普安人以瓦壺小頸環口修腹受一斗可以盛酒者名曰經則知經瓶者當用此經字也

杜陵詩云飯抄云子白蓋謂飯可以比云子之白也至後世則便以飯爲云子故唐子西詩云云子滿田行可搗又汪彥章詩云秋來云子滑流匙更不究云子爲何物見杜工部有飯抄之句竟指飯爲云子也然云子乃神仙之食出漢武外傳中又詩云漁梁曬趐滿烏鬼則又以烏鬼爲鸕鷀亦緣工部詩有曬翅滿漁梁之句也且鸕鷀非是烏鬼沈存中已竊笑之所謂白差烏鬼作鸕鷀者爲此耳然則云子亦是白差矣

束晳餅賦云春饅頭夏薄持秋起搜冬湯餅四時皆宜惟牢九乎初不知牢九是何物後讀蘇東坡詩云豈惟牢九薦古味要使眞一流天漿𨿽東坡殆亦未知牢九果何物耳【案蘇軾遊博羅香積寺詩自注束晳餅賦饅頭薄持起搜牢九而賦彚載束晳餅賦薄持作薄壯起搜作起溲牢九作牢丸殆傳本各異此條則仍軾注而載之】

黍稻與麥不同蘇東坡集云黍稻之出穗也必直而仰其熟也必曲而俯麥則反是

博雅云蕒�【音巨】也非是所謂蕒者卽今之苦馬殆語訛耳�則別是一種菜世稱爲銀條菜者是與苦馬絕不相類豈博雅不詳審而誤以爲一物耶

緗素雜記云蘆菔江東人謂之菘菜蘆菔乃是今之蘿卜與菘菜全不相類江東人無緣以爲一物豈亦緗素不詳審而彊名之也

蘇東坡一帖云予少嗜甘日食蜜五合嘗謂以蜜煎糖而食之可也又曰吾好食姜蜜湯甘芳滑辣使人意快而神淸其好食甜可知至別子由詩云我欲自汝陰徑上潼江章想見冰盤中石蜜與糖霜嗜甘之性至老而不衰其見於篇章者如此

字書酢乃醋字世作酬酢之酢非也今按匡謬正俗注云酢菜酢音倉故切東軒手抄云北方頗貴土人以糖酢漬之又云儋耳食無果面醤酢黃太史謝張泰伯惠黃雀鮓詩云蜀王煎藙法醯以羊彘兔麥餅薄於紙合醬和醎酢是皆作醋字用也

遊酢酢字前輩作醋字用東軒手抄云酢藏不如蜜漬是已近與一僧偶及此云今遊酢寺中最使得著卻是油醋也僧爲大笑

徽宗朝蔡京諸公用事四方饋遺皆充牣其家入上方者才十一京家令防檢蜂兒見在數目得三十七秤王黼家黃雀鮓自地至棟者凡滿三楹事見曲洧舊聞梁師成家一日人惠牛酥一百觔事見漫錄其奢縱如此以是知前代有胡椒八百斛如元載者蓋不足云也漢承秦之後卿大夫尙服皁衣故張敞議云臣備皁衣二十餘年谷永書云擢之皁衣之吏以見當時尙服皁衣也然夏侯勝云取靑紫如俛拾地芥者蓋漢時丞相太尉皆金印紫綬禦史大夫銀印靑綬此三公極崇之官顏師古注遂謂靑紫爲卿大夫之服夫師古豈不知當時尙服皁衣而未有靑紫也何繆誤乃爾耶

今之紫衫下吏之服也自南渡以前士大夫燕服止是冠惟下吏便於趨走則服紫衫旣而金人南下兵革擾攘以冠帶不甚輕便士大夫亦盡服紫衫且欲便事不以爲非也迨紹興末有臣僚上言今天下承平而百官如擾攘時常服紫衫不稱於是朝廷之上郡縣之間悉攺服涼衫純白之衣未幾顯仁升遐亦其驗已又有臣僚上言涼衫近喪服不可用仍合只用紫衫故至今皆服而不疑天下事固有循習之久而不可攺者如本朝衣制亦嘗屢更矣獨恨前後臣僚旣言紫衫涼衫不可用而略無一言仍用冠帶坐使承平之風不復見於後世豈不重可嘆哉

百餘年前士人乃服白襴袍鐡裹帶有一士人忽皁衫紗帽而出或怒曰汝爲舉子安得爲此下人之服事見畫墁集是時未重衫帶如此

夫古之聖賢其遺像見於後世者不知幾何人然古人自有古人制度豈可與今人相似余嘗見世之塑廟神與夫畫王者從官形貌不問世之遠近其用襆頭者皆作橫烏乃今之服制故未嘗不掩口竊笑以爲循習之獘一至於此也

古者三軍衣服上下皆如一爲之主者不可以自表暴以防敵人之窺伺而已嘗笑王則之叛貝州也在軍中常裹花帽人見其花帽皆知其是則也至就擒花帽終不去身甚矣夫則之愚也蒼梧先生雜誌云古者戎服上下一律皆重赤殆欲與殷輪釁鼓等色相亂戰陣之間不遽見傷殘以沮士气故左氏傳有均服振振之語此說良是也國家自南渡前天下軍州戎服皆用緋余嘗親見之自紹興末年忽變爲皁色用墨汁染成殊非古人之意略無一人以爲非何哉

本朝侍從以上得擊紅鞓帶自葉少蘊始也國初未有系紅鞓帶者滑州有賈魏公畫像其帶只是黒鞓曽見一士大夫云唐明皇畫像在潞州亦只是黒鞓至五代時始尙紅鞓者想是時人主已用之又未知果起於何代也

夷堅乙志云鬼畏革帶非也鬼何由畏革帶夫人之死不系革帶者蓋帶乃牛革爲之不欲以人屍與牛革混雜耳而非畏革帶也

嘉祐錄載李汧公勉百衲琴用蝸殼作徽蝸殼豈堪作徽恐是螺殼傳寫之誤耳

琵琶不謂之彈而謂之抹故王建詩云琵琶先抹緑腰頭白樂天詩雲谷兒抹琵琶則知細抹將來正謂琵琶也

棊至難事也而詠棊爲尢難嘗觀杜牧之詩云羸形暗去春泉長猛勢橫來野火燒劉夢得詩云雁行布陣眾未曉虎穴得子人方驚黃太史詩云心似蛛絲遊碧落身如螳殼化枯枝【案螳殼黃庭堅集作蜩甲】觀此三詩皆道盡棊中妙處殆不容優劣矣至王荊公蘇東坡則不然荊公之詩云戰罷兩奩収黒白一枰何處有虧盈東坡之詩云勝固忻然敗亦可喜優哉遊哉聊復爾爾二詩理趣尢奇其見又髙於前三公也

名紙古只謂之名案南史何思澄每宿昔作名一束曉便命駕朝賢無不悉狎投晚還家所賫名必盡以是知名紙古只謂之名也

聞見後錄載王荊公平生用一種小竹紙甚不然也余家中所藏數幅卻是小竹紙然在他處見者不一往往中上紙雜用初不曽少有揀擇荊公文詞藻麗學術該明爲世所推重故𨿽細事人未嘗不記錄之至於用紙亦然𨿽未詳審亦可見其愛之之篤也

蘇東坡一日得麤紙一幅題云此紙甚惡止可鑱錢餉鬼而已余作字其上後世當有錦囊玊軸什襲之寵物之遇不遇蓋如此諸集中皆無書此一段者閒識之以補東坡遺事

紙謂之个亦謂之枚黃太史詩云爲染藤溪三百个歐陽文忠公詩云純堅瑩膩卷百枚

今所謂邵公紙者乃龍圖學士公邵防知越州時作也余聞其侄孫箎言如此

黃素細密上下烏絲織成欄其間用朱墨界行此正所謂烏絲欄也

世稱銅雀硯殆用銅雀臺瓦爲之也余觀武昌土俗編載安樂宮在吳王城中舊傳此宮中古瓦皆澄泥爲之可作硯一瓦值錢一千文是知古瓦精致如此不獨銅雀臺瓦可爲硯也蘇東坡酷愛硯其在黃州五年黃州去武昌不遠略無一言及之前後好事者甚多亦無及此何耶豈東坡時吳宮古瓦猶未顯於世歟深所未諭也

舊聞鳳咮龍尾硯至今人以爲寶然苕溪漁隠載鳳咮乃建州鳳凰山土色膏腴特宜植茶石殊少亦頑燥非材也蘇東坡爲人所紿故形之歌詠耳蘇易簡硯譜又載歙州龍尾山𨿽有其名而山實無石蓋好事者取其美名以吒於世耳且以鳳咮龍尾其名亦可謂著矣見於議論形之篇什者甚多若據此二書則皆以爲無有不知今所謂鳳咮龍尾者果出於何地以是知天下之事其可盡信乎

研墨所貴無聲不可不知也蔡君謨詩云玊質純全理致精鋒鋩都盡墨無聲黃太史詩云但見受墨無聲松花發是矣

余觀嬾眞子錄載古筆多用竹如今所用木斗竹筆故其字從竹又攷楊文公談苑云西域僧覺以竹筆作梵書橫行數十字信知竹筆亦可以書字矣豈自古如此而西域之人至今不變歟

古者椀楪以木爲之故椀楪字皆從木

鍼指二字本俗語夷堅乙志采而用之亦自不惡也其記婺州民女書云夜與母共寢晝則作鍼指於牖下西溪叢話載南人不善乘船謂之苦船北人不善乘車謂之苦車苦音庫而浙人乃云注船注轎子是亦苦船苦車也然二字其義皆不可曉以其音相近故知其意則同

世謂投子六隻爲渾花五代史載劉信一擲遂成渾化正謂投子也化字亦有理第世俗訛爲花字耳又博家以一二三四五六投子爲浮圖何也浮圖乃塔耳舊聞張山人浮圖詩云浮圖好浮圖上頭細了下頭麤借此名以名投子者豈亦以一二三四五六爲自細至麤如浮圖之狀也歟

器皿人多雲受用其實名售用談苑云吳越王錢俶以妃平生售用凡百箱賜孫承祐承祐蓋妃之弟也今人呼庭宇院宇宇下乃易所謂上棟下宇者宇下屋檐是也見左氏傳正義

廳後屋人多呼爲主廊其實名貯廊澠水燕談云是時防議於玊堂後貯廊

人或疑蘇東坡以思無邪三字名齋此自古有之不足異也古有益延壽三字名館獅子吼三字名寺是也取明隔子人多呼爲亮隔夷堅志乃云廊上列水盆帨巾堂壁皆金漆涼隔子又卻用此涼字作平聲

敖乃地名秦以敖地爲倉故爾今所在竟謂倉爲敖蓋循習之誤唐書裴耀卿傳云東幸就敖粟楊文公談苑亦云此寺前朝廢爲倉敖皆以倉爲敖者抑豈循習之故歟

趙明誠金石錄云唐朝有大云寺至明皇時乃攺爲開元寺然余觀黃太史題跋有云紹聖五年五月晦避暑瀘州大云寺又不知此大云寺者何寺也豈亦唐朝大云寺而仍有不曽攺爲開元寺者乎

舊傳相國寺有十絕余攷能攺齋漫錄所載相國寺舊榜太宗禦書此十絕之一也又攷談叢所載相國寺樓門唐人所造木工諭浩曰他皆可能惟捲檐門內兩井亭近代木工不能及也寺之十絕此其二也是與太宗禦書爲三絕也第未知彼七絕爲何物耶然本朝名畫人氏云大相國寺碑稱寺有十絕大殿內彌勒聖容乃唐中宗朝僧惠云於安業寺鑄成光照天地爲一絕睿宗親感夢於延和元年七月二十四日攺舊相國寺爲大相國寺禦題牌額爲二絕王溫重裝聖容金粉肉色並門外善神爲三絕大殿內有吳道子畫文殊維摩像爲四絕供奉李秀刻佛殿障日九間爲五絕明皇天寶四載令邊思順修建排云寶閣爲六絕石抱玊畫防國除災患變相爲七絕明皇敕車道政依於闐國傳樣畫北方毗沙門天王爲八絕環師畫梵王及東廊障日內畫法華經二十八品功徳變相爲九絕西庫北壁僧智儼畫三乘國因果入道位次圖爲十絕又卻引此爲十絕未知是否

余向過江陰見一路中寺捨亭館題梁往往多錯者且如紹熙元年二月十五日建則當云歲次庚戌二月乙酉朔十五日己亥是也歲次固不容錯二月卻書其月建作己卯歲次旣是庚戌則月建己卯不言可知何待復記耶惟日則懼有參差故先書二月乙酉朔然後知十五日己亥無疑矣每與親舊觀之未嘗不笑其疎謬有如此者

甕牖閒評卷六﹤子部﹐雜家類﹐雜考之屬﹐甕牖閒評﹥

欽定四庫全書

甕牖閒評卷七

宋袁文撰

北夢瑣言載狄右丞愛與僧遊其有服紫袈裟者乃疎之此正鄭都官詩所謂愛僧不愛紫衣僧者也

本朝自仁宗以後始拜佛見呂原明侍講雜記

蘓東坡作海月辧公眞贊云師神气澄穆不見喜慍及作志林記辧公遺事乃云辧師常喜人未嘗見其慍二處所說不同如此

僧參寥者蘓東坡與遊甚密疑參寥二字乃道號故東坡云維參寥子身貧而道富又云屬參寥子以書遺予然東坡一帖乃以爲參寥字若果字參寥又不應作參寥子此余所未曉者俟更攷之

人多以僧爲奴所謂禿奴者是也今蘓東坡記異一篇又以道士爲奴二者固皆可以奴稱耶

黃太史過泗州禮僧伽之塔作發願文痛戒酒色肉食可謂有髙見者也世之人惟其所見不髙故沈溺而不知返今太史乃能一念超然諸妄頓除視身如虛不爲纖塵所污又作文以痛戒之可不謂有髙見者乎而或者乃病其不能堅守暮年猶有所犯余嘗究其然蓋太史乙酉生是時有桞彥輔者乃耆卿之孫善陰陽能決人生死謂太史向後災難大抵見於六十以下太史六十一貶宜州以卒則彥輔之言信矣當其在宜州棲遲瘴霧之中非菜肚老人所宜其況味蓋可知乃兄子明自永州來訪之有鄰人曹醇老送肉及子魚金橘來故不免與兄同食葷若酒色則不知所犯也後有污蔑之者皆輙以前事妄相訾毀太史寧有是耶縱時或食葷較之刲羊刺豕庖鼈鱠鯉而不知紀極者爲如何君子存恕心不可不爲明之也

佛經云平生不妄語其舌可能及胘後見黃太史詩云我舌猶能及鼻尖恐亦是佛經之意也

國史後補載王老志行事詳矣獨不載蔡元長一事何也初徽宗命老志館於元長賜第老志見時事如此因謂元長曰速避位禍將及矣元長聞之謂所親妾曰吾未知他日竟如何此事乃載於避暑錄話豈後補之書亦有遺忘耶

余嘗問人藥石之義答者多不同夫藥固無可疑者若石則砭石也昔王僧孺多識故事侍郎金允起間訪以砭石對曰古者以石爲鍼初不用鐡也是知砭石可以刺病人有病患有用藥者有用砭石者此所以謂之藥石

蘓東坡言蜀人龐安常善醫而聵凡與人接談必冩字而後能曉東坡嘗戲之曰子以眼爲耳吾以手爲口吾與子皆異人也東坡一時以此戲安常則善矣然不覺自狀爲啞者讀此可發一笑

蘓子容少受知於杜祁公出處略同杜祁公爲相不及百日而經宗祀冠貂蟬數有大儀制皆預後以東宮少師致仕年八十而薨子容在相位不及一年嘗預冊後郊祀以少師致仕年八十有二與祁公出處始終略同此子容之孫象先所敍也及攷子容在南京幕時婺州一衙前葛好問者精於星度嘗謂子容之命全似杜祁公今以行事觀之則好問之言信不誣也

舊聞李虛中論命不用生時今觀夷堅志載季勲論命亦不用生時此異事也余曩時嘗與人論命皆云惟生時爲最緊要夫一時中有淺深且分爲初中末以此定禍福猶恐有誤今乃不用生時何以取決乎然二公藝術之精舉世莫能比往往十中八九又所不可曉者陰陽至有不可曉者泊宅編載許防陳與義皆午生因馬驚而致禍不旋踵以死或云唐明皇酉生而好闘雞又云木命人畏漆皆此類也

陰陽家云甲戌乙亥山頭火江陰君山頂上有塔一所乃甲戌日建旣而被火今累年竟不復修陰陽之說亦不可不信也

今人皆言珓杯古人謂之杯珓韓退之詩云手持杯珓導我擲云此最吉難爲同又集韻云杯珓巫以爲吉凶器者唐韻云杯珓古者以玊爲之皆作杯珓也

鴻鵠二字若據史記音解燕雀安知鴻鵠之志並鴻鵠髙飛一舉千里云云自是一種鳥名鸞鳳之屬非鴻鴈與鵠也而韓退之病鴟詩乃云擬淩鸞鳳羣肯顧鴻鵠卑又何耶

鴝鵒交則以足相勾故其字從句謂之鴝鵒者以此黃太史詩云百舌解啼泥滑滑夫百舌春間鳴至春季則不鳴所謂反舌無聲卽此耳若泥滑滑乃田間一種小鳥名曰竹雞非百舌也

東齋記事載吉州有捕猿者殺其母皮之幷其子賣於蕭氏後旬日示以母皮跳躑號呼不食而死玉壺淸話亦載一家合藥當用蝙蝠遂擒得一枚爛杵貯之器中明日諸小蝙蝠皆圍繞之此二事讀之然余平生最不嗜殺得活魚蟹往往放之江中不復食凡蠢動之物非是無情第不能言耳柰何世之好殺者惟務恣其口腹其誰肯以眾生之命爲命耶

古語鄭康成家牛觸墻成八字故王琪舉以戲張亢云張亢觸墻成八字蓋指其爲牛也

嘗謂人之目日間能視而夜間不能視至貓狗則不然夜與日能視同也因觀松漠紀聞載肓骨子其人長七八尺捕生麋鹿食之目能視數十里秋毫皆見蓋不食煙火物故眼明以是知貓狗夜而能視者殆亦以食生物而眼明也

蜥蜴蛜蝛非冬間所有之物蘓東坡在廣南上元夜有詩云靜看月牕盤蜥蜴臥聞風幔落蛜蝛豈廣南地暖而此二物不蟄耶

酉陽雜俎載蝦姑狀如蜈蚣食蝦余謂蝦姑可對鴉舅而唐陸防詩云行歇每依鴉舅影挑頻時見鼠姑心以鴉舅對鼠姑不知鼠姑何物也

蚊子初不能鳴其聲乃鼓翅耳何以知之蓋蚊子立定則無聲惟飛起有聲故知其聲不在於口而在於翅也歐陽文忠公蚊子詩云萬枝黃落風如射猶自傳聲欲噬人是未嘗細察耳

歐陽文忠公蚊子詩云蚤虱蚊防罪一倫未知蚊子重堪嗔又詩云嘗聞髙郵間猛虎死淩辱哀哉露筋女萬古讎不復而孟城孫公談圃亦載秦州西溪多蚊子使者按行左右以艾煙烘之有防吏醉僕爲蚊子所嚙而死其可畏有如此者

吳都賦云蛟鯔琵琶注云琵琶魚無鱗其形似琵琶豈今所謂防魚者乎

蘓東坡作渼陂魚詩云烹不待熟指先染乃在去聲韻押然左氏傳載染指事染字音如琰反作上聲押可也豈其錯誤耶

漫錄載紹聖三年始詔福唐與明州嵗貢車螯肉桂五十斤俗謂之紅丁子蘓東坡所謂江瑤柱是也又載劉貢父以蔡確爲倒懸蛤蜊蛤蜊一名殼菜夫車螯江瑤柱蛤蜊殼菜自是四物余鄕皆有之漫錄乃以爲二物其不詳審如此

泊宅編云鶻生三子一爲鴟鸛生三子一爲鶴齊民要術云一梨十子惟三子生梨餘皆生杜澠水燕談云鱷卵化山谷間大率爲鱷者十之二三餘或爲黿或爲以是知天地間物所生而不盡相肖者往往然也凡花皆以美名襃之故宋咸牡丹詩云寶花初爛欲連枝是以牡丹爲寶花也蘓東坡海棠詩云惟有名花苦幽獨是以海棠爲名花也黃太史水仙詩云糞壤能開黃玉花是以水仙爲黃玉花也以至李太白以瑞香爲仙花見於其詩所謂聞道仙花玉染紅者洪駒父以巖桂爲可憐花見於其詩所謂誰折可憐花置我經行處者是未嘗不以美名襃之也夫蓮花在諸花中亦甚奇特前輩賦詠之者甚多許彥周詩話云世間花卉無逾蓮花者蓋諸花皆借暄風暖日惟蓮花得意於水月可謂紀其實矣而陳去非乃獨以繁花目之其詞有云今年何以報君恩一路繁花相送到靑墩使蓮花有知寧不稱屈耶

牡丹謂之眞花見牡丹記又謂之寶花見宋咸詩獨歐陽文忠公名爲最好花嘗與王君貺詩云最好花嘗最後開君貺得之不樂蓋有故而然然非爲惜花者也又云好事者多用牛酥煎牡丹花而食之可見其流風餘韻此事得之蘓東坡集中東坡雨中明慶寺賞牡丹詩云故應未忍著酥煎又詩云未忍污泥沙牛酥煎落蘂是也

唐之唐昌觀玉蘂花後王元之更名曰瓊花說文云瓊赤玉也而晏元獻公乃於李善文選注質之云瓊乃赤玊與花不類此事非出於文選也

今人染弗肯紅名玊色非也當名肉紅耳吳曽能攺齋漫錄記芍藥名云沔池紅注云千葉肉紅又赤苗旋心亦注云千葉深肉紅於此可見

事物紀原載蘭香本名羅勒後避石勒諱攺曰蘭香至今以爲然然春秋時鄭文公有賤妾燕姞夢天使與已蘭且曰以蘭有國香人服媚之如是故生穆公而名之曰蘭事物紀原何以謂先名羅勒耶而沈存中忘懷錄又謂蘭有二種黃花者最香紅者次之然蘭皆是紫花無黃紅二種未審存中將何者爲蘭也

司馬相如賦云蕙圃衡蘭顏師古注云蘭卽今澤蘭別是一種花非蘭也此乃不曽親見妄意而言之耳此物余鄕有之故知其言之失若遠地不生之處則遂信以爲誠然者矣豈不誤天下後世乎

嵇康養生論並博物志云合歡蠲忿萱艸忘憂自古以爲二花今沈存中忘懷錄種合歡法下注云萱艸也謂合歡卽萱艸存中之言誤矣存中不獨於此誤其於蕙乃云今俗謂之鈴鈴香亦非也蕙別是一種花黃太史謂一干而六花者余鄕有之豈是鈴鈴香也

沈存中忘懷錄蕙今俗謂之鈴鈴香餘謂不然前已嘗論之矣後觀廣志云蕙艸緑葉紫花陳藏器云此卽是零陵香生零陵山谷乃用此零陵二字意謂蕙實生零陵存中初不之知誤認零陵以爲鈴鈴也而忘懷錄又注云呼零陵者非則是存中眞以鈴鈴爲是然蕙本非鈴鈴而鈴鈴香者自別有一種艸耳

浙中海棠開遲故小詞雲海棠花謝淸明後以此知三月始開也

黃太史詩云緑荷菡蓞稍覺晚黃菊拒霜殊未秋觀太史詩意似直以菡蓞爲蓮花夫菡蓞本蓮花未開之狀故說文云芙蓉華未發菡蓞已發芙蓉宋之問秋蓮賦序云玊池淸泠紅蕖菡蓞李白詩亦有鏡湖三百里菡蓞開荷華之語於此蓋可知矣

世人用芰荷字多不辧夫芰菱也荷蓮也二者初非一物屈到嗜芰蓋喜食菱耳而秦少遊詩云紅菱秋開鑑水香菱花潔白無紅者豈少遊亦誤以芰荷爲一物而未之察耶

玊蘂花今爲散水花其聲譌爾散水見西溪叢話蘓東坡詩云堂前種山丹錯落馬腦盤堂後種秋菊碎金収辟寒菊比碎金固然不知山丹何以比馬腦盤耶今世所謂山丹者其狀宛類鹿蔥但差小耳此乃和其弟子由詩疑東坡蜀人不識山丹誤認爲鸎粟耳黃太史以拒霜爲霜花作詩云霜花畱得紅妝面又詩雲天遣霜花慰此公又以拒霜爲木蕖詩云紅妝滿院木蕖秋

歐陽文忠公評王介甫詩云秋花不似春花落憑仗詩人仔細吟是固然也然秋花獨菊不落其他如木犀芙蓉之類蓋無不落者則秋花豈盡不落耶

蘓東坡志林載防元弼云徐州通判李陶有子年十七八素不能詩忽詠落花詩雲流水難窮目斜陽易斷腸誰同砑光帽一曲舞山香父驚問之若有憑附者自云是謝中捨問砑光帽事云西王母宴羣仙有舞者戴砑光帽帽上簪花舞山香一曲曲未終花皆落去此事自載在羯鼓錄中乃唐汝陽王璡嘗裹砑光帽簪紅槿花一枝明皇愛之令舞山香一曲曲終花皆不落此卽李陶之子所用之事也不知何爲錯誤如此然東坡作李公擇過髙郵詩云汝陽眞天人絹帽著紅槿其後又云曲終花不隕是東坡自知爲汝陽王璡事已嘗用之矣且李陶之子旣爲物所憑附其說舞山香時花皆落去與花不落者旣殊又記是西王母事東坡略不爲辧之何耶

蘓東坡詩涓涓泣露紫含笑焰焰燒空紅佛桑序云正月二十六日與數客野步嘉祐僧捨東南野人家雜花盛開扣門求觀此東坡在惠州時也彼處春气乃爾早耶方正月其雜花盛開如此而紫含笑紅佛桑且皆夏中所放花東坡並及之又不知何謂也

藥欄二字漢書注中云藥爲藥欄爲欄乃是二物而後之著述者往往只作一物用杜子美詩不嫌野外無供給乘興還來看藥欄周少年詩云藥欄風細才勝蝶桞陌陰濃不過鸎初非作二物也

今之小金桃名曰禦桃漢獻帝自洛遷許許州有小李色黃大如櫻桃帝愛而植之亦曰禦桃

宋王荊公詩云辛夷如雪柘岡西又詩云辛夷屋角摶香雪如是則辛夷花白色也唐書注乃云辛夷卽木筆木筆卻是紫花深所未曉

彼美玊山果粲爲金盤實此蘓東坡榧子詩也趙次翁注云出信州玊山縣然信州初不出榧子此玊山乃在婺州婺州榧子冠於江浙注書不究地裏之是否而妄意指名豈不大誤

市中人賣果者有一種名棎子棎音視占切槁簡贅筆所謂靑沙爛者博物志云梨類甚多柤杜棠棎廣韻云棎比柰而酸耳

南天竺以其有節似竹亦謂之竹而沈存中筆談乃用此燭字不知何謂

黃太史艸書帖云時小雨淸潤十三日所移竹各已蘓息惟自籬外移橙一株著籬似無生意蓋十三日竹醉而使橙亦醉亦失其性矣此一段說得良婉語言旣新奇而又雜以恢諧使人賞玩不能去手夫十三日竹醉當是五月十三日此日止可移竹若移橙非上春不可今乃於中夏向暖時舉事宜其無生意也余故能知之太史書林中人豈知所謂移橙者第見杜子美詩中雲細雨更移橙遂欲料理𨿽已得細雨而時已向熱不待趨而往視其槁死無疑又豈特無生意已哉

遁齋閒覽載北人種芭蕉冬月必架小屋遮防何其誕妄也芭蕉至秋後著霜則皆枯瘁不好人家遂以刀截去明年再出新葉特可愛李林甫謂之淸陰居士者此也若如遁齋所言縱遮防畱舊葉亦何所用之蓋是初不識芭蕉聞人之言以意而著論耳余又聞南地芭蕉冬月𨿽大雪其葉儼然不動略無所損此亦可愛矣

甕牖閒評卷七

欽定四庫全書

甕牖閒評卷八

宋袁文撰

漢時尙布席而坐故竇嬰行酒而坐客半膝席所謂半膝席者乃今之跪膝也惟席上乃可跪膝他處則不可以是知戴憑重席管寧割席莫非布席而坐也

今人托附書每云不至浮沈晉殷羨作豫章太守臨去都下人因寄百許函書羨至石頭悉擲水中曰沈者自沈浮者自浮浮沈蓋起於此也

王羲之東牀坦腹所謂東牀者乃繩牀之牀非牀榻之牀也人多以其坦腹誤認牀榻之牀豈繩牀之上獨不容坦腹耶黃太史題王右軍所繪圖云余觀此榻上偃蹇者定不能書蘭亭序也是又誤以爲牀榻之牀矣唐劉洎少時嘗遇異人謂之曰君當佐太平須謹磨兜堅之戒谷城國門外有石人刻其腹曰磨兜堅愼勿言故云逮京口新第成大防照壁用楮糊大書家語周廟三緘銘背之戒深戒子孫愼言此事載蘇魏公談訓可謂知所警戒矣其後太宗俾之輔太子太宗曰我今遠徵爾輔太子安危所寄宜深識我意洎對曰願陛下無憂大臣有罪者臣謹卽行誅太宗以其言妄乃曰卿性疎而太健必以此敗後太宗不豫洎從內出色甚悲或譖之曰洎言國家事不足憂但當輔幼主行伊霍故事大臣有異志者誅之自定矣太宗以其言與疇昔同大怒遂酷信不疑於是下詔賜自盡夫異人者知洎必以言死故戒之洎亦非不防愼然其後竟以言死嗚呼豈非命也夫

內宴優伶打渾惟禦史大夫不預蓋始於唐李棲筠也至今遂以爲法不知用妓樂而教官不預復起於何時其亦有所據耶

重瞳未必皆佳也史記載舜目蓋重瞳子項羽亦重瞳子成否槪可知矣五代時李后主煜一目有重瞳後竟歸朝以死其後建州一老僧卓嵓明兩目皆重瞳內臣李義聞之彊爲推戴旣而爲義所殺亦自無其福也宋齊丘之死僧文瑩玊壺淸話云齊丘少夢乘龍上天至垂老猶存狂望當國家發難尙欲因釁以窺覬時年七十三矣事敗囚於家鑿土坎穿竇以給食因而縊焉鄭工部南唐近事云齊丘登相位數歲致仕復以大司徒就徴保大末坐陳覺謀叛餓死靑陽二書不同如此未知孰是也

往時科塲例寛試官有在簾下看舉子作文者故傳三條燭盡燒殘舉子之心八韻賦成驚破試官之膽之語但塲中不許見燭豈有試官自謂三條燭盡之理此蓋五代夜試時事也五代時竇貞固謂晝短舉子文字難了因請夜試許用三條燭故韋貽永詩云三條燭盡鐘初動九轉丹成鼎未開此亦夜試之詩於此可見矣太祖北徵至陳橋爲三軍推戴而回方其未行也羣公祖道於芳林園陶谷堅欲致拜且曰回來難爲揖酌也則此事當時已知之矣萬一別有變將如之何何不謹密如此

嘗觀王禹偁所撰建隆遺事載立晉王一節皆太祖之心自欲如此初非出於杜太后也前一段云太祖欲立太宗議已定太后遂令趙普作誓書畱之禁中旣而太宗卽位後一段云太祖將晏駕方召趙普於寢閣及趙普欲立太祖之子而太祖不允遂立太宗其後太宗聞之故與普有隙夫以書中前後所載一事乃不同如此何耶

今州縣戒石銘云爾俸爾祿民膏民脂下民易虐上天難欺此太宗取孟昶戒百官文切於事情者使刋之州縣庭下庶守令朝夕常在目前而不忘戒懼耳亦可見愛民之切也或者於每一句下各添一句云爾俸爾祿只是不足民膏民脂轉喫轉肥下民易虐來的便著上天難欺他又怎知其無狀有如此者

盧多遜善取媚人主以希進用國初爲參知政事太祖常令館中取書多遜豫戒主書吏立白之卽通夕覽讀明日太祖指問書中事同列罔措多遜應答如響此卽丁謂之從駕東封回眞宗欲幸孔子廟謂於前一日先往廟中省視饌具因詢其事務以備明日顧問其用意政相類也大抵姦人作事皆然自以爲一己之能萬一人主見喜則超躐奮迅何事不可爲彼安分守己恬於進取者方且以道義自居其肯如此僥幸乎

舊傳丁謂用事一日魯肅簡公以公事造其第魯方拜起丁曰學士拜時須撇地魯應之曰相公坐處幕漫天隱須撇地莫漫天耳須撇地者丁欲魯之從已使勿遲疑也莫漫天者魯亦譏之之言也

太祖取南唐年餘始得之怒其不歸朝及來降則命爲違命侯蓋惡號也後二年方攺封爲隴西郡公及歿乃贈太師諡吳王夫歐陽公吉州人政屬有唐其祖父皆南唐之臣則後主其故主也歐陽公作五代史及集古錄至說後主處每指爲違命侯寧忍稱其惡號乎且陳壽作三國誌其於孫權直以名呼之至蜀則必曰先主後主蓋壽本蜀人以父母之邦其言不得不爾豈謂歐陽公識鑑如此而獨不爲之諱何也

景徳祥符之間陳堯叟諸人造作天書符瑞以爲固寵容悅王子明爲宰相心知得罪於淸議而固寵患失不能決去及臨終乃欲削髮僧服以斂何所補哉子明諡曰文正堯叟諡曰文忠二公謂之忠正可乎

今人見魁偉人便以爲發過甚不然也觀聞見前錄載富韓公方爲舉子時與士人魏叔平段希元並一張姓者同於上東門裏福先寺之門上觀王冀公尹洛振車騎入城富公魁偉三人者挽之以登見其旌節導從之盛嘆曰王公亦舉子耶其後富公當朝著功立業何趐王冀公方爲舉子時卻未嘗不魁偉如此也

靑城蓋爲郊祀設也其間宮室苑囿亭榭前代皆結防爲之無不畢備頗亦華麗至宣和中始眞以瓦石爲宮室宏壯擬於宸極後金人之來正據靑城二聖北狩由此若有以使之者焉

今所謂衙喏者蓋牙喏也當用此牙字古者太守出防則建牙牙者牙旗也建牙以表太守出防耳於是兵卒鳴鼓而聲喏每日早晏皆然故謂之早牙晚牙今時則不然每至申牌太守初不出防亦未嘗建牙州郡兵卒皆鳴鼓而聲喏謂之衙喏殊不曉所謂不獨州郡如此其他曹職處往往皆然蓋前後循習不究所由來耳秦始皇初卽位漢髙祖以是年生梁武帝殺東昏侯覆齊祚而侯景亦以是年生陰極陽生陽極陰生之理詎不信耶

古之制刑不妄皆與其罪從類漢法犯淫坐宮刑是也而陰府之法亦然若夷堅志所謂姦人妻者以絕嗣報姦人室女者以子孫淫佚報亦豈不與罪從類乎太祖初卽位李筠將叛而患錢糧缺少乃以情諭僧曰吾軍府用不足欲借師之名以足之吾爲師作維那教化錢糧各三十萬且寄我倉庫事畢之日中分之僧許諾乃令積薪坐其上尅日自焚筠爲穿地道於其下令通府中曰至日走歸府中足矣筠遂與夫人先往傾家財盡施之於是逺近爭以錢糧饋之四方輻輳倉庫不能容旬日錢糧六十萬俱足筠乃塞其地道焚僧殺之盡取其錢糧遂叛人皆謂筠之智略及此而不知此唐李抱眞鎭潞州時謀也其事載之尙書故實筠知之於是用此防噫古人謂殺一不辜而得天下不爲也抱眞誘一僧無故而殺之取其錢糧以濟軍旅可乎然抱眞之心本爲國也其罪猶可恕若筠者以謀逆節亦誘一僧殺之無難色𨿽得財貨不貲使彼受無窮之苦乃欲濟吾事乎未防太祖親徵筠不免赴火而死一家屠戮宜其得是報也

余自防聞欽宗乃喆和尙後身獨未知何所據耳近觀國史後補見惠恭王皇后初懷姙夢宣徳正門大啟有兩紅旗各書一吉字以入是生欽宗兩吉字乃喆字也則知欽宗乃喆和尙後身無疑其後徽宗立爲皇太子梁師成奏曰臣屢令術者攷東宮命不久矣正謂欽宗也是時師成欲攺立鄆王固有爲而然然欽宗在位止一年遂有北狩之事術者之言亦信矣夫喆和尙徽宗朝人也旣死米元章爲之書行業碑余嘗見之眞有道徳者復出爲帝王而有天下亦可謂福矣而在位乃不久悲夫

政和中明逹皇后薨後王老志到京師能知未來事徽宗嘗遣使問曰今明逹在何處老志云明逹乃上眞紫虛元君余初不以爲然及攷明逹行事誠覺有異人處嘗植芭蕉於庭曰是物長吾不見矣臨終顧謂侍者曰鬼道易耶仙道易因叩齒再三而逝非了死生者能若是乎此與春渚紀聞所載看經劉娘子旣死而香馥襲人面色如生者一也上眞紫虛元君之對當不妄矣徽宗明節皇后初入侍昭懷旣而得罪出居於何防家防遇之無禮曁貴凡防之黨悉防而殺之後寢疾見所防者爲祟而薨此國史後補所載也而春渚紀聞又云明節在徽宗朝有一小宮嬪微迕上防潛求救於明節旣許諾矣反從而下石小宮嬪自經死而明節亦薨方舉衾忽其首已斷旋轉於地視之則羣蛆聚擁穢气不可近余謂此二事自足以殺其軀矣然明節爲林靈素所諛乃以爲九華玊眞安妃每神霄降必別寘妃位圖肖妃象列於帝君之左誣蔑上聖如此其能免於惡疾之死乎

自秦漢以來一百三十六帝惟梁武帝得八十三歲本朝髙宗聖算登八十一若梁武帝壽數𨿽髙遭侯景之亂狼狽而死又何足貴耶惟髙宗當天下承平之時其年尙未及六十乃以萬機之務盡付之壽皇方且陶冶聖性恬養道眞所樂者文章琴棊書畫而已其他子女之奉聲色之娛初未嘗畱意焉此所以五福兼全獨過八旬之壽自秦漢以來一人而已茍非胸中有大過人者能至此乎然則庸常之人其可以情欲累其身哉泊宅編載宗澤初爲館陶尉每獲逃軍卽殺之邑境爲之無盜呂吉甫嘗戒之曰此𨿽除盜之防恨子未曽觀佛書人命難得不可妄殺況國有常刑乎其後澤子五人三人旣已顯官皆死於澤前未必非妄殺之報也泊宅編載範居簡初欲買宅或雲中有怪不可居試使諸僕宿於堂廡伺之每夕但見一物人首而蛇身往來其間不甚畏人諸僕相與謀以臥具裹之束縛就烹其怪遂絕或云此喪門也而明道雜誌亦載楊國寶嘗謂張文潛云我夜夢一蛇首有冠文潛素聞蛇身有冠謂之喪門已而果驗又田京待制將取襆頭戴之有蛇出襆頭下或云蛇戴襆頭喪門也不數日京死豈不爲怪事歟然前之喪門乃禿頭者而今又戴冠與襆頭其喪門亦有等級耶此物自有人卽有之但不知未有冠與襆頭時其所戴者何物抑亦禿頭者不爲怪必待戴冠與襆頭始解興災或未可知也

蘇東坡嘗夜夢登合江樓月色如水韓魏公跨鶴來曰被命同領劇曹故來相報他日北歸中原當不久也此事見仇池筆記中東坡以建中靖國元年遇赦北歸七月到常州而竟殂於錢公輔家此亦異事也歟

嶺南無雪大觀庚寅歲忽有之寒气太盛𨿽嶺南地暖莫能勝也此乃北方兵起之兆後遂有靖康之變歐陽文忠公云唐人宴聚盛傳葉子格五代國初猶然後漸廢不傳此蓋李唐時讖語宜其久而遂冺也夫葉子二字拆葉字上一半乃廿世字餘木字湊下子字作李字乃廿世李正合有唐歷代二十帝之數當時讖語如此而謂非天命可乎

張士遜年七十有八詩云八十光陰有二年煙蘿門戶喜開關近來無柰山中相頻寄書來許綴班後四年而卒乃八十二歲之讖此詩史所載也而避暑錄話乃云士遜致仕年八十六恐誤

詩有讖果然王逢原少有俊材荊公酷愛之然官竟不顯壽亦止於二十九觀其作孤云詩云旁人莫道能爲雨惟恨靑山未得歸其官之不顯可知矣作送周秀才詩云爲語靑山幸相望壯夫終不白頭歸其壽之不長又可知矣

蔡京三子長曰攸次曰翛次曰鯈當時語云蔡京之後尢蕭條不爲無讖兆也

欽宗實錄載王黼聞欽宗卽位震駭亟入賀欽宗先諭閤門使勿納貶爲崇信軍節度副使永州安置旣而籍其家賜死於負國村而泊宅編乃云宣和七年駕幸龍徳宮黼獻詩有巧將千嶂遮晴日借得三眠作翠幃識者指以爲讖謂黼不復見君矣夫欽宗卽位之初旣不許黼入殿門如何卻得從駕至龍徳宮而又獻詩耶此事恐未必然特當時附防云爾

余鄕楊漢卿作堂王文煥檢正榜之曰壽豈取詩所謂令徳壽豈者托先父懇鄭國材書旣上榜未防王楊鄭與先父偕亡蓋愷字不合依詩作豈字遂成夭折之讖楊爲主人禍福固有之其三人者亦俱不免此則異事也耶

余在江陰時報恩主僧退院遂議別請一僧一夕偶夢接新長老方對揖間若有人在側曰卻與長者同歲覺而識之因語諸孫曰此豈異耶俄而長老相見問其年果然嘗謂人之夢兆日中每經心者夜或形之如長老事初未嘗經心而應驗如此殊不可曉豈亦有所謂讖者在其中耶

先祖母石氏一日忽苦臂疼是時先祖知隨州請醫命藥無所不至其臂疼日甚殆不能堪也先父於是發心修佛凡一城之內佛像有手足不完者皆修之所費極不貲工未畢而臂疾頓除安貼如平時嗟夫非至誠而能若是乎孟子曰不誠未有能動者也惟先父一念至誠遂能上動神明而報應之速如此則天下之事其有可以不誠者耶

先父暮年多病他無所冀獨責望余兄弟兩人不淺觀其賦紅梅花詩云𨿽云誤失風霜操不替調羮爲子賢槪可見矣余家自建炎來稍衰先父思有以大門庭則惟以教子爲急擇得一劉先生名宏字彥博命余兄弟師之自入學後未嘗三日無饋遺敬禮倍至余不肖不足承先父志稍幸捨弟成名從官二十年得攺秩榮封敍時先父捐館已久鄕人皆太息知其至誠之所感也余𨿽無所成就而捨弟及弟二子所以相繼科名其他諸子亦有預薦名者可不知所本歟故敬書之俾後世子孫知先父用心如此又知有子不可不教而待先生之禮尢不可不忠且敬也

春渚紀聞載張大亨家嘗有人相其墓云公家遇牛年當有登第者旣而大亨父公著寧癸丑年登第大亨元丰乙丑年登第大亨之兄大成大觀己丑年登第大亨之弟大受宣和辛丑年登第此亦異事也余家亦頗類此捨弟某干道己丑年登第捨弟二子某淳辛丑年登第則豈得不爲異事耶抑亦先父之墓有少吉徴如張氏者歟恨未得善相者觀之然余今三子猶在布衣而二子已預薦名未審向後當癸丑年能復有登第者乎若以張氏較之殆未易繼述也

余少時見家中一瓦硯頭有一品字多將其背試金後因擾攘遂失所在及觀蘓東坡集方知澤州金道人澄泥硯與家中瓦硯正同蓋是時好物易得故不甚愛惜使今日尙在豈不爲吾家之寶其忍棄之耶

余有一小端硯銘紫雲取翰林誌中所謂一段紫雲略無防綴者也又有一小歙硯銘蒼璧取東坡詩中所謂君家石硯蒼璧橢而防與夫開鵠卵見蒼璧者也余淳十五年四月初大病忽夢身上截爲水所浸下截則埋在土中覺後甚以爲不祥旣而思之是夜天气猶寒上截偶失蓋覆而身冷故如爲水所浸下截有衾故如在土中於是豁然不疑而病亦自此少安乃知夢者初不足憑在人消息之耳

余向欲鑿一池種荷花築小亭其上榜曰云錦取蘓東坡詩中卷卻天機云錦段云錦二字極佳本出韓退之詩云撐舟昆明度云錦東坡愛此二字故於和文洋州三十絕中用之今余老不事事竟不能榜之於亭未嘗不惋恨在江陰時見曹氏新辟一堂植荷花滿池已榜爲淸香餘偶道及前二字答曰請易之旣而余歸亦未知其果易否

蘓東坡詩云果熟多幽欣余自少卽喜幽欣二字意欲植少果樹於中作一小亭以幽欣名今老矣此志不遂柰何余又欲名小室爲盤蝸取黃太史詩云一室可盤蝸也

自古藏冰蓋有用也見於周禮並詩至本朝始藏雪唐髙宗朝方士明崇儼取以進云自山陰得來蓋是時未知藏雪也今余鄕亦能藏雪見說初無甚難藏雪之處其中亦可藏酒及柤梨橘柚諸果久爲寒气所浸夏取出光彩燦然如新而酒尢香冽余性喜食果近得此方可以娛老若酒則非余所嗜也

唐彥猷酷愛書畫等物嘗謂蔡君謨曰告老之後屏居以絕世事茍非此何以寓適哉後月餘彥猷染疾竟卒余老矣平生無所嗜好獨於書畫頗亦拳拳焉故於所居之東偏辟一小軒榜曰臥雪每日徜徉其中自讀書作字之外則取古書畫展玩披覽未嘗輒去手𨿽徳望之尊爵位之崇去彥猷逺甚然吾之樂乃彥猷欲爲而不可得者顧不爲厚幸歟古詩云老知書畫眞有益非過論也

前輩評詩謂老覺腰金重慵便玊枕涼此享富貴者也又詩云笙歌歸院落燈火下樓臺此看人富貴者也余自少好學至老不衰不幸命有所制卒無所成就良可嘆惋暮年乃苦心虛之疾竟夕未能得少安跧伏陋巷恍如燭在風中惟懼其滅也𨿽欲看人富貴不可得況享富貴乎幸而諸子稍自立僅免饘粥之缺抑命之使然不然塡於溝壑矣

王老志將死有衣六七襲悉封還素所遺之者王直方病革凡所蓄書畫悉分與平日相知二公可謂逹矣夫衣物書畫在世已爲贅疣況死後復何用耶余老矣且家素貧無他嗜好止有些小書畫衣物他時亦當分與親識之貧者俾全無掛慮身後卽空矣古詩云而今身畔全無物豈不快意也哉

甕牖閒評卷八

