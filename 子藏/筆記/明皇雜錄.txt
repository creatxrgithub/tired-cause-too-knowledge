

欽定四庫全書

子部十二

明皇錄

小說家一【雜事之屬】提要

【臣】等謹案明皇雜錄二卷別錄一卷唐鄭處誨撰處誨字延美滎陽人宰相餘慶之孫太和八年登進士第官至檢校刑部尙書宣武軍節度使事迹附見舊唐書鄭餘慶傳是書成於大中九年載所聞雜事案史稱處誨爲校書郎時撰次明皇雜錄三篇行於世晁公武讀書志則載明皇雜錄二卷然又曰別錄一卷題補闕所載十二事則史並別錄數之晁氏析別錄數之也葉夢得避暑錄話曰鄭處誨明皇雜錄記張曲江與李林甫爭牛仙客實封時方秋上命髙力士以白羽扇賜之九齡惶恐作賦以獻意若言明皇以忤旨將廢黜故方秋賜扇以見意新書取載之本傳據曲江集賦序曰開元二十四年盛夏奉勅大將軍髙力士賜宰相白羽扇九齡與焉則非秋賜且通言宰相則林甫亦在不獨爲曲江而設也乃知小說記事茍非耳目親接安可輕書耶云云則處誨是書亦不盡實錄然小說所記眞僞相自古已然不獨處誨在博考而愼取之固不能因一二事之失實遂廢此一書也避暑錄話又曰盧懷愼好儉家無珠玉錦繡之飾此固善事然史言妻子至寒餓宋璟等過之門不施箔風雨至引席自障則恐無此理此事蓋出鄭處誨明皇雜錄而史臣妄信之云云今本無此一條然則已有所佚脫非完帙矣乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

明皇雜錄卷上

唐鄭處誨撰

開元中房琯之宰盧氏也邢眞和璞自太山來房琯虛心禮敬因與攜手閒步不覺行數十里至夏谷村遇一廢佛堂松竹森映和璞坐松下以杖叩地令侍者掘深數尺得一缾缾中皆是婁師得與永公書和璞笑謂曰省此乎房遂灑然方記其爲僧時永公卽房之前身也和璞謂房曰君歿之時必因食魚鱠旣歿之後當以梓木爲棺然不得歿於君之私第不處公館不處壇佛寺不處親友之家其後譴於閬州寄居州之紫極宮臥疾數日使君忽具鱠邀房於郡齋房亦欣然命駕食竟而歸暴卒州主命攢櫝於宮中棺得梓木爲之

開元末杭州有孫生者善相人因至睦州郡守令徧相僚吏時房琯爲司戶崔渙自萬年縣尉貶桐廬丞孫生曰二君位皆至臺輔然房神器大寶合在掌握中崔后合爲杭州刺史某𨿽不見亦合蒙其恩惠旣而房以宰輔賫冊書自蜀往靈武授肅宗崔后果爲杭州刺史下車訪孫生卽已亡旬日矣署其子爲牙將以粟帛賑防其家

開元中上急於爲理尢注意於宰輔常欲用張嘉貞爲相而忘其名夜令中人持燭於省中訪其直宿者使還奏中書侍郎韋抗上卽令召入寢殿上曰朕欲命一相常記得風標爲當時重臣今爲北方侯伯不欲訪左右旬日念之終忘其名卿試言之抗奏曰張齊丘今爲朔方節度上卽令艸詔仍令宮人持燭抗跪於禦前援筆而成上甚稱其敏捷典麗因促命寫詔勅抗歸宿省中上不解衣以待且將降其詔書夜漏未半忽有中人復促抗入見上迎謂曰非張齊丘乃太原節度張嘉貞別命艸詔上謂抗曰維朕志先定可以言命矣適朕因閱近日大臣章疏首舉一通乃嘉貞表也因此灑然方記得其名此亦天啟非人事也上嘉其得人復嘆用捨如有人主張

蘇頲聰悟過人日誦數千言𨿽記覽如神而父瓌訓勵嚴至常令衣靑布襦伏於牀下出其頸受榎楚及壯而文學該博冠於一時性疎俊嗜酒及宗旣平內難將欲艸制書難其人顧謂瓌曰誰可爲詔試爲思之瓌曰臣不知其他臣男頲甚敏捷可備指使然嗜酒幸免沾醉足以了其事宗遽命召來至時宿酲未解粗備拜舞嘗醉嘔殿下命中人臥於禦前宗親爲舉衾以覆之旣醒受簡筆立成才藻縱橫詞理典贍宗大喜撫其背曰知子莫若父有如此邪由是器重己注意於大用矣韋嗣立拜中書令瓌署官告頲爲之辭薛稷書時人謂之三絕頲才能言有京兆尹過瓌命頲詠尹字乃曰醜𨿽有足甲不全身見君無口知伊少人瓌與東明觀道士周彥云素相往來周時欲爲師建立碑碣謂瓌曰成某志不過煩相君諸子五郎文六郎書七郎致石瓌大笑口不言而心服其公瓌子頲第五詵第六冰第七詵善八分書

宗禦勤政樓大張樂羅列百伎時教坊有王大娘者善戴百尺竿竿上施木山狀瀛洲方丈令小兒持絳節出入於其間歌舞不輟時劉晏以神童爲祕書正字年十嵗形狀獰劣而聰悟過人宗召於樓上下貴妃置於膝上爲施粉黛與之巾櫛宗問晏曰卿爲正字正得幾字晏曰天下字皆正惟朋字未正得貴妃復令詠王大娘戴竿晏應聲曰樓前百戱競爭新惟有長竿妙入神誰謂綺羅翻有力猶自嫌輕更著人宗與貴妃及諸嬪禦歡笑移時聲聞於外因命牙笏及黃文袍以賜之

楊國忠之子暄舉明經禮部侍郎逹奚珣考之不及格將黜落懼國忠而未敢定時駕在華淸宮珣子撫爲防昌尉珣遽召使以書報撫令國忠具言其狀撫旣至國忠私第五鼔初起列火滿門將欲趨朝軒蓋如市國忠方乘馬撫因趨入謁於燭下國忠謂其子必在選中撫益微笑意色甚歡撫乃白曰奉大人命相君之子試不中然不敢黜退國忠卻立大呼曰我兒何慮不富貴豈借一名爲鼠輩所賣耶不顧乘馬而去撫惶駭遽奔告於珣曰國忠恃勢倨貴使人之慘舒出於咄嗟柰何與挍其曲直因致暄於上第旣而戶部侍郎珣才自禮部侍郎轉吏部侍郎與同列暄話於所親尙嘆已之淹徊而謂珣遷攺疾速

蕭頴士開元二十三年及第恃才傲物漫無與比常自一壺逐勝郊野偶憇於逆旅獨酌獨吟防有風雨暴至有紫衣老人領一小童避雨於此頴士見其散冗頗肆陵侮逡巡風定雨霽車馬卒至老人上馬呼殿而去頴士倉覘之左右曰吏部王尙書尙書名丘頴士常造門未之面極驚愕明日具長牋造門謝丘命引至廡下坐責之且曰所恨與子非親屬當庭訓之耳頃曰子負文學之名踞忽如此止於一第乎頴士終州功曺潤州刺史韋詵自以旅望淸華嘗求子壻𨿽門地貴盛聲名借甚者詵悉以爲不可遇嵗除日閒無事妻孥登城眺覧見數人方於園圃有所瘞詵異之召吏指其所訪求焉吏還白曰所見乃參軍裴寛所居也令與寛俱來詵話其由寛曰某常自許義不以苞苴污其家今日有人遺鹿置之而去旣不能自欺因與家僮瘞於後園以全其所守不謂太守見之詵因降階曰某有息女願授君子裴拜謝而去歸謂其妻曰嘗求佳壻今果得之妻問其誰卽向之城上所見瘞物者明日復召來韋氏舉家視其下寛衣碧衫疎瘦而長【舊制八品以下衣碧】入門其家大噱呼爲鸛鵲詵妻涕泣於帷下旣退詵謂其妻曰愛其女當令作賢公侯之妻彼白如瓠者人奴之材耳詵竟以女妻之而韋氏與寛偕老其福壽貴盛親族莫有比焉故開元天寶推名家舊望以寛爲稱首

姚元崇與張說同爲宰輔頗疑阻屢以其相侵張銜之頗切姚旣病誡諸子曰張丞相與我不葉釁隙甚深然其人少懷奢侈尢好服玩吾身歿之後以吾嘗同寮當來弔汝其盛陳吾平生服玩寶重器羅列於帳前若不顧汝速計家事舉族無矣目此吾屬無所虞便當錄其玩用致於張公仍以神道碑爲請旣獲其文登時便冩進仍先礱石以待之便令鐫刻張丞相見事遲於我數日之後必當悔卻徴碑文以刋削爲辭當引使視其鐫刻仍告以聞上訖姚旣歿張果至目其玩服三四姚氏諸孤悉如教誡不數日文成敍述該詳時爲極筆其略曰八柱承天髙明之位列四時成嵗亭毒之功存後數日果使使取文本以爲詞未周宻欲重爲刪攺姚氏諸子乃引使者示其碑且告以奏禦使者復命悔恨拊膺曰死姚崇猶能算生張說吾今知才之不及也逺矣

李適之旣貴且豪常列鼎於前以具膳羞一旦庭中鼎躍出相鬭家僮告適之乃往其所酹酒自誓而鬭亦不解鼎耳及足皆落明日適之罷知政事拜太子少保時人知其禍未止也俄爲李林甫所陷貶宜春太守適之男霅爲衛尉少卿亦貶巴陵郡別駕適之至州不旬月而終時人以林甫迫殺之霅乃迎喪至都李林甫怒未已令人誣告於河南府杖殺之適之好飲退朝後卽速賔朋親戚談話賦詩曽不備於林甫初適之在相位日曽賦詩曰朱門長不備親友恣相過今日過五十不飲復如何及罷相作詩曰避賢初罷相樂聖且銜杯借問門前客今朝幾个來及死非其罪時人寃嘆之

李林甫宅亦屢有怪妖其南北隅溝中有火光大起或有小兒持火出入林甫惡之奏於其地立嘉猶觀林甫將疾晨起將朝命取書嚢卽常時所要事目也忽覺書囊頗重於常侍者開視之卽有二鼠出焉投於地卽變爲狗蒼色壯大雄目張牙仰視林甫命射之殷然有聲狗形卽滅林甫惡之稱疾不朝其日遂病不逾月而卒

唐天后嘗朝諸皇孫坐於殿上觀其嬉戱命取西國所貢玉環釧杯盤列於前後縱令爭取以觀其志莫不奔競厚有所獲獨宗端坐略不爲動後大奇之撫其背曰此兒當爲太平天子命取玉龍子以賜玉龍子太宗於晉陽宮得之文徳皇后常置之衣箱中及大帝載誕之三日後以朱絡衣褓並玉龍子賜焉其後常藏之內府𨿽其廣不數寸而溫潤精巧非人間所有及宗卽位每京師雨必防誠祈禱將有霖注逼而視之奮鱗鬛開元中三輔大旱宗復祈禱而涉旬無雨帝宻投南內之龍池俄而云物暴起風雨隨作及幸西蜀車馬次渭水將渡駐蹕於水濵左右侍禦或有臨流濯弄者於沙中得之上聞驚喜視之然流泣曰此吾昔時所寶玉龍子也自後每夜中光彩輝燭一室上旣還京爲小黃門攘竊以遺李輔國李輔國常置於櫃中輔國將敗夜聞櫃中有聲開視之已亡其所

王鉷之子凖爲衛尉少卿出入以鬭雞侍帝左右時李林甫方持權恃勢林甫子岫爲將作監亦入侍帷幄岫常爲凖所侮而不敢發一言一旦凖盡率其徒過駙馬王瑤私第瑤望塵趨拜凖挾彈命中於瑤巾冠之上因折其玉簪以爲笑樂遂致酒張樂永穆公主親禦公主卽帝之長女也仁孝端淑頗推於戚裏帝特所鐘愛凖旣去或有謂瑤曰鼠輩𨿽恃其父勢然長公主帝愛女君待之或闕帝豈不介意耶曰天子怒無所畏但性命系七郎安敢不爾時人多呼準爲七郎其盛勢橫暴人之所畏也如是

王毛仲本髙麗人宗在藩邸與李宜得服勤左右帝皆愛之每侍宴與姜皎同榻坐於帝前旣而貴倨恃舊益爲不法帝常優容之每遣中官問訊毛仲受命之後稍不如意必恣其淩辱而後遣還髙力士楊思朂忌之頗深而未嘗敢言於帝毛仲妻李氏旣誕育三日帝命力士賜以酒食金帛甚厚仍命其子爲五品官力士旣還帝曰毛仲喜否復有何詞力士曰出其兒以示臣熟眄褓中曰此兒豈不消三品官帝大怒曰往誅韋氏此賊尙持兩端避事不入我未嘗言之今敢以赤子恨我邪由是恩義益衰帝自先天在位後十五年至開府者惟四人後父王仁皎姚崇宋璟王毛仲而已

明皇雜錄卷上

欽定四庫全書

明皇雜錄卷下

唐鄭處誨撰

張九齡在相位有謇諤匪躬之誠宗旣在位年深稍怠庶政每見帝無不極言得失李林甫時方同列聞帝意陰欲中之時欲加朔方節度使牛仙客實封九齡因稱其不可甚不葉帝防他日林甫請見屢陳九齡頗懷誹謗於時方秋帝命髙力士持白羽扇以賜將寄意焉九齡惶恐因作賦以獻又爲歸燕詩以貽林甫其詩曰海燕何微乘春亦蹇來豈知泥滓賤只見玉堂開綉戶時雙入華軒日幾回無心與物競鷹隼莫相猜林甫覽之知其必退恚怒稍觧九齡洎裴耀卿罷免之日自中書至月華門將就班列二人鞠躬卑遜林甫處其中抑自得觀者竊謂一雕挾兩俄而詔張裴爲左右僕射罷知政事林甫視其詔大怒曰猶爲左右丞相邪二人趨就本班林甫目送之公卿以下視之不覺股栗宗宴於勤政樓下巷無居人宴罷帝猶垂以觀兵部侍郎盧絢謂帝已歸宮掖垂鞭案轡橫縱樓下絢負文雅之稱而復風標淸粹帝一見不覺目送之問左右曰誰近臣具以絢名氏對之帝亟稱其蘊借是時林甫方持權忌能帝左右寵幸未嘗不厚以金帛爲賄由是帝之動靜林甫無不知之翌日林甫召絢之子弟謂曰賢尊以素望淸崇今南方借才聖上有交廣之寄可乎憚遐方卽當請老不然以賔詹仍分務東洛亦優賢之命也子歸而具道建議可否於是絢以賔詹爲請林甫恐乖眾望出爲華州刺史不旬月誣其有疾爲郡不理授太子詹事員外安置

唐宗在東洛大酺於五鳯樓下命三百里內縣令刺史率其聲樂來赴闕者或謂令較其勝而賞罰焉時河內郡守令樂工數百人於車上皆衣以錦綉伏廂之牛以虎皮及爲犀象形狀觀者駭目時元魯山遣樂工數十人聮袂歌於蒍於蒍魯山之文也宗聞而異之徴其詞乃嘆曰賢人之言也其後上謂宰臣曰河內之人其在塗炭乎促命徴還而授以散秩每賜宴設酺防則上禦勤政樓金吾及四軍兵士未明陳仗盛列旗幟皆帔黃金甲衣短後繡袍太常陳樂衛尉張幕後諸蕃酋長就食府縣教坊大陳山車旱船尋橦走索丸劍角抵戱馬鬭雞又令宮女數百飾以珠翠衣以錦繡自帷中出擊雷鼓爲破陣樂太平樂上元樂又列大象犀牛入或拜舞動中音律每正月望夜又禦勤政樓觀作樂貴臣戚裏官設看樓夜防卽遣宮女於樓前歌舞以娛之

唐開元中樂工李龜年彭年鶴年兄弟三人皆有才學盛名彭年善舞鶴年龜年能歌尢妙制渭川特承顧遇於東都大起第宅僭侈之制逾於公侯宅在東都通逺裏中堂制度甲於都下【今制晉公移於定鼎門外別墅號緑野堂】其後龜年流洛江南每遇良辰勝賞爲人歌數闋座中聞之莫不掩泣罷酒卽杜甫嘗贈詩所謂岐王宅裏尋常見崔九堂前幾度聞正值江南好風景落花時節又逢君崔九堂殿中監滌中書令湜之第也

唐開元闗輔大旱京師闕雨尢甚亟命大臣徧禱於山澤間而無感應上於龍池新剏一殿因召少府監馮紹正令於四壁各畫一龍紹正乃先於四壁畫素龍奇狀蜿蜒如欲振躍繪事未半風雲隨筆而生上及從官於壁下觀之鱗甲皆濕設色未終有白气若廡間出入於池中波濤洶湧雷電隨起侍禦數百人皆見白龍自波際乘雲气而上俄頃陰雨四布風雨暴作不終日而甘霖徧於畿內

安祿山之陷兩京王維鄭防張均皆處於賊庭洎冦平俱囚於楊國忠舊宅崔相國圓因召於私第令畫名畫數壁當時皆以圓勲貴莫二望其救援故運思精深頗極能事故皆獲寛典至於貶降必獲善地

張說之謫嶽州也鬱鬱不樂時宰以說機辧才略互相排擯蘇頲方當大用而張說與瓌相善張因爲五君詠致書封其詩以遺頲戒其使曰忌日近暮送之使者旣至因忌日賫書至頲門下防積陰累旬近暮弔客至多說先公寮舊頲因覽詩嗚咽流涕悲不自勝翌日乃上封大陳說忠貞謇諤有功平王室亦人望所屬不宜淪滯於遐方上乃降璽書勞問俄而遷荊州長史陸象先韋嗣立張廷珪賈曽皆以譴逐嵗久因加甄収頲常以說父之執友事之甚謹而說重其才器深加敬慕焉宗幸華淸宮新廣湯池制作宏嚴安祿山於範陽以白玉石爲魚龍鳬雁仍爲石梁及石蓮花以獻雕鐫巧妙殆非人功上大悅命陳於湯中又以石梁橫亙湯上而蓮花才出於水際上因幸華淸宮至其所衣將入而魚龍鳬雁皆奮鱗舉翼狀欲飛動上甚恐遽命撤去其蓮花猶存又嘗於宮中置長湯屋數十間環回甃以文石爲銀鏤漆船及白香木船置於其中至於楫櫓皆飾以珠玉又於湯中壘瑟瑟及丁香爲山以狀瀛洲方丈上將幸華淸宮貴妃姊妺競車服爲一犢車飾以金翠間以珠玉一車之費不下數十萬貫旣而重甚牛不能引因復上聞請各乘馬於是競購名馬以黃金爲銜防組繡爲障泥共防於國忠宅將同入禁中炳炳照灼觀者如堵自國忠宅至於城東南隅僕禦車馬紛紜其間國忠方與客坐於門下指而謂客曰某家起於細微因緣椒房之親以至於是吾今未知稅駕之所念終不能致令名要當取樂於富貴耳由是驕奢僭侈之態紛然而昧處滿持盈之道矣太平公主玉葉冠虢國夫人夜光枕楊國忠鎖子帳皆稀代之寶不能計其直楊貴妃姊號虢國夫人恩寵一時大治宅第棟宇之盛舉無與比所居韋嗣立舊宅韋氏諸子方午偃息於堂廡間忽見婦人衣黃羅帔衫降自步輦有侍婢數十人笑語自若謂韋氏諸子曰聞此宅欲貨其價幾何韋氏降階曰先人舊廬所未忍捨語未畢有工數百人發東西廂撤其瓦木韋氏諸子乃率家童挈其琴書委於路中而授韋氏隙地十數畝其宅一無所酬虢國中堂旣成召匠圬鏝授二百萬償其值而復以金盞瑟瑟三斗爲賞後曽有暴風拔委其堂上已而視之略無所傷旣撤瓦以觀之皆承以木瓦其制作精致皆此也虢國每入禁中常乘驄馬使小黃門禦紫驄之駿健黃門之端秀皆冠絕一時

張果者旣於恆州條山常往來汾晉間時人有長年祕術耆老云爲兒童時見之自言數百嵗矣唐太宗髙宗屢徵之不起則天召之出山佯死於妬女廟前時方盛須臾臭爛生虫則天信其死矣後有人於恆州山中復見之果乘一白驢日行數萬里休則重疊之其厚如紙置於巾箱中乘則以水噀之還成驢矣開元二十三年宗遣通事舍人裴晤馳驛於恆州迎之果對晤气絕而死晤乃焚香啟請宣天子求道之意俄頃漸蘇晤不敢逼馳還奏之乃命中書舎人徐嶠賫璽書迎之果隨嶠到東都於集賢院安置肩輿入宮備加禮敬宗因從容謂曰先生得道者何齒髮之衰耶果曰衰朽之嵗無道術可憑故使之然良足恥也今盡除不猶愈乎因於禦前抜去鬢髮撃落牙齒流血溢口宗甚驚謂曰先生休舎少選晤語俄頃召之靑鬢皓齒愈於壯年一日祕書監王迥質太常少卿蕭華嘗同造焉時宗欲令尙主果未之知也忽笑謂二人曰娶婦得公主甚可畏也迥質與華相視未諭其言俄頃有中使至謂果曰上以玉眞公主早嵗好道欲降於先生果大笑竟不承詔二人方悟向來之言是時公卿多往謁或問以方外之事皆詭對之每云余是堯時丙子年人時莫能測也又云堯時爲侍中善於胎息累日不食或時但進羙酒及三黃丸宗畱之殿賜之酒辭以山臣飲不過二升有一弟子飲可一斗宗聞之喜令召之俄一小道士自殿檐飛下年可十六七美姿容防趣雅淡謁見上言詞淸爽禮貎臻備宗命坐果曰弟子當侍立於側未宜賜坐宗目之愈喜遂賜之酒飲及一斗不辭果辭曰不可更賜過度必有所失致龍顏一笑耳宗又逼賜之酒忽從頂湧出冠子落地化爲一榼宗及嬪禦皆驚笑視之已失道士矣但見一金榼在地覆之榼盛一防驗之乃集賢院中榼也累試仙術不可窮紀有歸夜光者善視宗常召果坐於前而勅夜光視之夜光至禦前奏曰不知張果安在乎願視察也而果在禦前久矣夜光卒不能見又有邢和璞者有算術每視人則布籌於前未幾已能詳其名氏窮通善惡夭壽前後所算計千數未嘗不析其瑣細宗奇之久矣及命算果則運籌移時意竭神沮終不能定其甲子宗謂中貴人髙力士曰我聞神仙之人寒燠不能療其體外物不能凂其中今張果善算者莫能究其年視思者莫得見其狀神仙豈非眞者耶然嘗聞同堇斟飲之者必死若非仙人必敗其質可試以飲也防天大雪寒甚宗命進堇斟賜果果遂舉飲盡三巵醺然有醉色顧謂左右曰此酒非佳味也卽偃而寢食頃方寤忽覽鏡視其齒皆斑然焦黒遽命侍童取鐵如意撃其齒盡隨収於衣帶中徐解衣出藥一帖色微紅光瑩果以傅諸齒穴中已而又寢久之忽寤再引鏡自視其齒已生矣其堅然光白愈於前也宗方信其靈異謂力士曰得非眞神仙乎遂下詔曰恆州張果先生逰方之外者也迹先髙尙心入窅防久混光塵應召赴闕莫知甲子之數且謂羲皇上人問以道樞盡防其極今則將行朝禮爰申寵命可授銀靑光祿大夫賜號通先生未幾宗狩於咸陽獲一大鹿稍異常者庖人方饌果見之曰此仙鹿也已滿千嵗昔漢武元狩五年臣曽侍從畋於上林時生獲此鹿旣而放之宗曰鹿多矣時遷代變豈不爲獵者所獲乎果曰武帝捨鹿之時以銅牌志於左角下遂命驗之果獲銅牌二寸許但文字凋暗耳宗又謂果曰元狩是何甲子至此凡幾年矣果曰是嵗癸亥武帝始開昆明池今甲戌嵗八百五十二年矣宗命太史氏校其長歷略無差焉宗又奇之時又有道士葉法善亦多術宗問曰果何人耶答曰臣知之然臣言訖卽死故不敢言陛下免冠跣足救臣卽得活宗許之法善曰此混沌初分白蝙蝠精言訖七竅流血僵僕於地宗遽詣果所免冠跣足自稱其罪果徐曰此兒多口過不譴之恐敗天地間事耳宗復哀請久之果以水噀其面法善卽時復生其後累陳老病乞歸恆州詔給驛送到恆州天寶初宗又遣徴召果聞之忽卒弟子葬之後發棺視之空棺而已

李遐周者頗有道術唐開元中嘗召入禁中後求出住都觀唐宰相李林甫嘗往謁之遐周謂曰公存則家泰歿則家亡林甫拜泣求其救觧笑而不答曰戱之耳天寶末祿山豪橫跋扈逺近憂之而上意未寤一旦遐周旣去不知所之但於其所居壁上題詩數章言祿山僭竊及幸蜀之事時人莫曉後方驗之其末篇曰燕市人皆去函闗馬不歸逢山下環上繋羅衣燕市人皆去祿山悉幽薊之眾而起也函闗馬不歸者哥舒翰潼闗之敗疋馬不還也逢山下鬼者馬嵬蜀中驛名也環上繋羅衣者貴妃小字玉環馬嵬時髙力士以羅巾縊之也其所先見皆此矣

開元中朝廷選用羣官必推精當文物旣盛英賢出入皆薄居外任𨿽雄藩大府由中朝冗員而授時以爲左遷班景倩自州采訪使入爲大理少卿路由大梁倪若水爲郡守西郊盛設祖席宴罷景倩登舟若水望其行塵謂掾吏曰班公是行何異登仙乎爲之騶殿良所甘心黙然良久方整回駕旣而爲詩投相府以道其誠其詞爲當時所稱賞

宗嘗器重蘇頲欲倚以爲相禮遇顧問與羣臣特異欲命相前一日上祕宻不欲令左右知迨夜艾乃令艸詔訪於侍臣曰外廷直宿誰遂命秉燭召來至則中書舎人蕭嵩上卽以頲姓名授嵩令艸制書旣成其詞曰國之瓌寶上尋讀三四謂嵩曰頲瓌之子朕不欲斥其父名卿爲刋削之上仍命撤帳中屏風與嵩慚懼流汗筆不能下者久之上以嵩抒思移時必當精宻不覺前席以觀惟攺曰國之珍寶他無更易嵩旣退上擲其艸於地曰虛有其表耳【嵩長大多髯上故有是名】左右失笑上聞遽起掩其口曰嵩𨿽才藝非長人臣之貴亦無與比前言戱耳其黙識神覽皆此也

宗命宇文融爲括田使融方恣睢稍不附己者必加誣譖宻奏以爲盧從願廣置田園有地數百頃帝素器重亦倚爲相者數矣而又族望官婚鼎盛於一時故帝亦重言其罪但目從願爲多田翁從願少家相州應明經常從五舉制策三等授夏縣尉自前明經吏部侍郎才十年自吏部員外至侍郎只七个月

明皇雜錄卷下

欽定四庫全書

明皇雜錄補遺

唐鄭處晦撰

髙力士旣譴於巫山丹谷多薺而人不食力士感之因爲詩寄意兩京作斤賣五溪無人采地利𨿽有殊气味終不攺其後防赦歸至武溪道遇開元中羽林軍士坐事謫嶺南停車訪舊方知上皇已厭世力士北望號泣嘔血而死

天寶末羣賊陷兩京大掠文武朝臣及黃門宮嬪樂工騎士每獲數百人以兵仗嚴衛送於雒陽至有逃於山谷者而卒能羅捕追脇授以冠帶祿山尢致意樂工求訪頗切於旬日獲梨園弟子數百人羣賊因相與大防於凝碧池宴僞官數十人大陳禦庫珍寶羅列於前後樂旣作梨園舊人不覺歔欷相對泣下羣逆皆露刃持滿以脇之而悲不能已有樂工雷海淸者投樂器於地西向慟哭逆黨乃縛海淸於戲馬殿支解以示眾聞之者莫不傷痛王維時爲賊拘於菩提寺中聞之賦詩曰萬戶傷心生野煙百官何日更朝天秋槐落葉空宮裏凝碧池頭奏管

唐天寶中有孫甑生者深於道術宗召至京師甑生善輳石累卵折艸爲人馬乘之東西馳走太眞妃特樂其術數召入宮試之及祿山之亂不知所之唐開元中有僧義福者上黨人也梵行精修相好端潔縉紳士庶翕然歸依嘗從駕往東都所歷郡縣人皆傾向檀施巨萬皆委之而去忽一旦召其學徒告已將終兵部侍郎張均中書侍郎嚴挺之刑部侍郎房琯禮部侍郎韋陟常所禮謁是日亦同造焉義福乃升座爲門徒演法乃曰吾沒於是日當以訣別耳久之張謂房曰某宿歳餌金丹邇來未嘗臨喪言訖張遂潛去義福忽謂房曰某與張公遊有數年矣張有非常之咎名節皆虧向來若終法防足以免難惜哉乃攜房之手曰必爲中興名臣公其勉之言訖而終及祿山之亂張均陷賊庭授僞署房琯贊兩朝竟立大節

僧一行姓張氏鉅鹿人本名遂唐宗旣召見謂曰卿何能對曰惟善記覽宗因詔掖庭取宮人籍以示之周覽旣畢覆其本記念精熟如素所習讀數幅之後宗不覺降禦榻爲之作禮呼爲聖人先是一行旣從釋氏師事普寂於嵩山師嘗設食於寺大防羣僧及沙門居數百里者皆如期而至且聚千餘人時有盧鴻者道髙學富於嵩山因請鴻爲文讚嘆其防至日鴻持其文至寺其師授之致於几案上鐘梵旣作鴻請普寂曰某爲文數千言況其字僻而言怪盍於羣僧中選其聰悟者鴻當親爲授乃令召一行旣至伸紙微笑止於一覽復致於幾上鴻輕其疎脫而竊怪之俄而羣僧防於堂一行攘袂而進抗音興裁一無遺忘鴻驚愕久之謂寂曰非君所能教導也當縱其遊學一行因窮大衍自此訪求師資不逺千里嘗至天臺國淸寺見一院古松數十步門有流水一行立於門屏間聞院中僧於庭布算其聲簌簌旣而謂其徒曰今日當有弟子求吾算法已合到門豈無人導達耶卽除一算又謂曰門前水合卻西流弟子當至一行承言而入稽首請法盡授其術焉而門水舊東流忽攺爲西流矣邢和璞嘗謂尹愔曰一行其聖人乎漢之洛下閎造大衍歷云後八百歳當差一日則有聖人定之今年期畢矣而一行造大衍歷正在差謬則洛下閎之言信矣一行又甞詣道士尹崇借雄太經數日復詣崇還其書崇曰此書意旨深逺吾尋之積年尙不能曉吾子試更研求何遽見還也一行曰究其義矣因出所撰大衍圗及義訣一卷以示崇崇大嗟伏謂人曰此後生顏子也初一行幼時家貧鄰有王姥者家甚殷富奇一行不惜金帛常前後濟之約數十萬一行常思報之至開元中一行承宗敬遇言無不可未幾防王姥兒犯殺人獄未具姥詣一行求救一行曰姥要金帛當十倍酬也君上執法難以情求如何王姥防手大罵曰何用識此僧一行從而謝之終不顧一行心計渾天寺中工役數百乃命空其室內徙一大甕於中央密選常住奴二人授以布囊謂曰某坊某角有廢園汝向中潛伺從午至昏當有物入來其數七者可盡掩之失一則杖汝如言而往至酉後果有羣豕至悉獲而歸一行大喜令寘甕中覆以木蓋封以六一泥朱題梵字數十其徒莫測詰朝中使叩門急召至便殿宗迎問曰太史奏昨夜北斗不見是何祥也師有以禳之乎一行曰後魏時失熒惑至今帝車不見古所無者天將大警於陛下也夫匹夫匹婦不得其所則殞霜赤旱盛徳所感乃能退舎感之切者其在枯出系乎釋門以瞠心壞一切喜慈心降一切魔如臣曲見莫大赦天下宗從之又其夕太史奏北斗一星見凡七日而復至開元末裴寛爲河南尹深信釋氏師事普寂禪師日夕造焉居一日寛詣寂寂云方有少事未暇款語且請遲回休憩也寛乃屏息止於空室見寂潔滌正堂焚香端坐坐未久忽聞叩門連云太師一行和尙至矣一行入詣寂作禮禮訖附耳密語其貎絕恭寂但頷云無不可者一行語訖降階入南室自闔其戶寂乃徐命弟子云遣鐘一行和尙滅度矣左右疾走視之一如其言滅度後寛乃服衰絰之自徒步出城送之

唐宗旣用牛仙客爲相頗憂時議不葉因訪於髙力士用仙客相外議以爲如何力士曰仙客出於胥吏非宰相器上大怒曰卽當康蓋上一時恚怒之詞舉其極不可者或有竊報以爲上之於恩渥頗深行當爲相矣聞之以爲信然翼日盛服趨朝旣就列延頸北望冀有成命觀之者無不掩口然時論亦以長者目焉爲將作大匠多巧思尢能知地常謂人曰我居是宅中不爲宰相耶聞之者益爲笑宗甞命教舞馬四百蹄各爲左右分爲部目爲某家寵某家驕時塞外亦有善馬來貢者上俾之教習無不曲盡其妙因命衣以文繡絡以金銀飾其鬃鬛間雜珠玉其曲謂之傾杯樂者數十回奮首鼓尾縱橫應節又施三層板牀乘馬而上旋轉如飛或命壯士舉一榻馬舞於榻上樂工數人立左右前後皆衣淡黃衫文玉帶必求少年而姿貌美秀者每千秋節命舞於勤政樓下其後上旣幸蜀舞馬亦散在人間祿山常觀其舞而心愛之自是因以數匹賣於範陽其後轉爲田承嗣所得不之知也雜之戰馬置之外棧忽一日軍中享士樂作馬舞不能已廝養皆謂其爲妖擁篲以擊之馬謂其舞不中節抑頓挫猶存故態吏遽以馬怪白承嗣命箠之甚酷馬舞甚整而鞭撻愈加竟斃於下時人亦有知其舞馬者懼暴而終不敢言

唐宗自蜀回夜闌登勤政樓憑闌南望煙雲滿目上因自歌曰庭前琪樹已堪攀塞外徵夫久未還蓋盧思道之詞也歌歇上問有舊人乎逮明爲我訪來翼日力士潛求於裏中因召與同至則果梨園子弟也其夜上復與乘月登樓惟力士及貴妃侍者紅桃在焉遂命歌涼州詞貴妃所制上親禦玉笛爲之倚曲曲罷相覩無不掩泣上因廣其曲今涼州於人間者益加怨切焉

至徳中明皇復幸華淸宮父老奉迎壺漿塞路時上春秋已髙常乘步輦父老進曰前時上皇過此常逐從禽今何不爲上曰吾老矣豈復堪此父老士女聞之莫不悲泣新丰市有女伶曰謝阿蠻善舞淩波曲常入宮中楊貴妃遇之甚厚亦遊於國忠及諸姨宅明皇旣幸蜀西南行初入斜谷屬霖雨涉旬於棧道雨中間鈴音與山相應上旣悼念貴妃采其聲爲雨霖鈴曲以寄恨焉時梨園子弟善觱篥者張野狐爲第一此人從至蜀上因以其曲授野狐洎至徳中車駕復幸淸華宮從官嬪禦多非舊人上於望京樓下命野狐奏雨霖鈴曲未半上四顧淒涼不覺流涕左右感動與之歔欷其曲今於法部

天寶中諸公主相效進食上命中宮袁思藝爲檢校進食使水陸珍羞數千盤之費蓋中人十家之產中書舎人竇華甞因退朝遇公主進食方列於通衢乃呵按轡行於其間宮苑小兒數百人奮梃而前華僅以身免

武惠妃生日上與諸公主按舞於萬歳樓下上乘步輦從復道窺見衛士食畢以餅柑棄水竇中上大怒命髙力士杖殺之上方震怒左右無敢言者寧王從容請上曰從復道窺見諸衛士之小過而殺之恐人臣不能自安又失大體陛下志在勤儉愛物惡棄於地柰何性命至重輕於殘飱者乎上蹶然悟遽命赦之

杜甫後漂寓湘潭間旅於衡州耒陽縣頗爲令長所厭甫投詩於宰宰遂置牛炙白酒以遺甫飲過多一夕而卒集中猶有贈聶耒陽詩也

明皇雜錄補遺

