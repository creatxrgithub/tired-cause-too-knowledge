

欽定四庫全書

子部十

愧郯錄

雜家類三【雜說之屬】提要

【臣】等謹案愧郯錄十五卷宋嶽珂撰珂字肅之號亦齋又號倦翁鄂忠武王飛之孫敷文閣待制霖子歷官知嘉興府兼管內勸農使晉戶部侍郎淮東總領是書多記宋代制度防證舊典如記魚袋頒賜及章飾之始末公主之攺稱帝姬辧論甚確同三品之起於五代金帶之有六種金塗之有九種皆史誌所未備至敍尙書之名引戰國時已有尙冠尙衣之屬皆杜氏通典職官門所未及者其徵引可謂博洽其間偶爾舛訛如論金太祖建元始於天輔而以收國爲遼帝年號及通考所摘悞以九品中正爲官品之類亦間有之然大致考據典贍於史家禮家均爲有禆焉乾隆四十五年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

愧郯錄原序

昔者吾夫子求文獻於杞而不足證學官名於郯而有餘師方春秋時二國在諸侯間壤地生齒廣輪眾寡亡以大相過也其亦僅存焉耳矣而杞之志若曰吾蕞爾邑要非天下之所取正周禮秉魯夏盟主晉舊章故府之蔵不彼卽焉而遐哉邈乎之問乃及於我是何庸知維郯則異然謂吾之褊陋誠不足以儕諸建國而金天百世之澤且幸至於今而未斬況夫統系之所接傳聞之所逮是區區者而不余守則暴棄之罪其將何辭以諉夫人是故典則之在王府一忽其詒則與和鈞闗石俱蕩於浮埃惟不自安扵陋頋如典墳朴略之餘聖人之所不能悉識者亦或可歷陳而枚舉然則謂世有先後國有聾昭而不存乎其人焉可不可也國朝受命世有顯徳典章文物之盛跨王軼帝二百七八十年間名公鉅卿所以討論潤色之者固已無餘蘊矣而又禮掌扵頌臺議防於儒館彌闕軼訂同異間承之以有位之文者俾畢得以獻疑而粹聞則出位之言固非羣有司之所當與抑猶聞之郯之來也魯固逆陋之矣叔孫昭子之問聊以借俎豆之口而郯子奮然曰我知之不俟申言之及纚纚其辭累數百言而不少止郯未嘗以揜人自疑而魯多君子亦不以其彊聒爲疑也若夫杞則自棄矣襲媮益洿每視已爲不足進至取通國之禮而夷之一字之貶屢加而曾不知所以爲恥學者循其末流而遡其所志輕重且將誰擇哉珂晚學其位於朝又羣有司之賤者也譬諸小國無證杞之責而有睎郯之心凡其廷紳之所緒聞諜記之所膚受隠而不合必求其當博取精覈使皆有據依而後牘之蓋不敢以陋自處而懼其班於學域之夷博識之士或以吾夫子之不恥扵問者而就正焉則亦庶乎其有一得之愚也凡書皆祖宗若當世事名前哲所以尊朝廷爲捲者十有五總一百十七則命之曰郯以志其愧嘉定焉逢淹茂嵗圉如旣望謹序

欽定四庫全書

愧郯錄卷一【十一則】

宋嶽珂撰

祖宗徽稱

國初親廟諡皆二字藝祖上賔李文正昉上初諡以六字而後列聖皆遵用之大中祥符初符貺洊臻登封降禪彌文具舉扵是始用開元增諡之制是年十一月甲申躬謁太廟二室各增八字爲十四字五年十月戊午聖祖降延恩殿告以長髮之祥閏月乙亥復加二字親廟亦衍而四焉眞宗旣諡仁皇以澶淵之功不著詔益以武定爲八字始用天聖二年初郊奉冊因郊增諡蓋昉於此慶曆七年十一月又郊遂再增八字扵是十六字之制定爲不刋弗復可增益矣然仁宗英宗之諡增於元丰六年屢郊之後神宗之諡增扵紹聖二年大饗之餘哲宗之諡增於崇寧三年再郊之際類皆因時制宜而初郊舉典禮猶未爲永制也徽祖以紹興五年有陟方之哀七年諱問始至龍輴未還緜蕞廟祔至十二年旣安禹宂之棲其冬詔加諡明年正月戊戌奉冊己亥上親饗太廟蓋淸祏甫寧因山適畢遂躬謁追用祥符典故固有不必俟郊報者従變禮也孝宗以後始定用升祔後遇郊卽前詔議徽號詔書若曰某廟宜加上十字爲十六字如祖宗故事將郊攝太傅先以冊告本室而後行躬祼率以爲常至於今不廢乃若僖祖以熈寧王安石之議正東向大觀之元遂有立道肇基積徳起功懿文獻武睿和至孝之號嫓之親廟增者十二焉蓋一時之制也

五字定制

漢制宗廟必冠以孝唐特表一字而出之諸帝類曰某宗某諡孝皇帝間有不盡然者不多見也國朝初定藝祖諡止曰英武聖文神徳太宗諡止曰神徳聖功文武皆未以孝爲號祥符始增之自後列聖稱天之誄必以百行之首薦於鴻名蓋嘗攷之徽號中所同稱者又有四字文武功徳與孝而五自初諡中卽備其三曰文曰武曰孝治平而降未之或攺也惟徽欽初諡曰聖文仁徳顯孝曰恭文順徳仁孝當時蓋張忠獻浚陳文正康伯當國上議初非有他蓋用太平淳化幹興故事先摭聖徳之最盛者而表之如近嵗光考諡曰憲仁聖哲慈孝不復稱文武正其比也及增諡則無不備者故藝祖曰啟運立極英武睿文神徳聖功至明大孝太宗曰至仁應道神功聖徳文武睿烈大明廣孝眞宗曰膺符稽古成功讓徳文明武定章聖元孝仁宗曰體天法道極功全徳神文聖武濬哲明孝英宗曰體幹膺歷隆功盛徳憲文肅武睿神宣孝神宗曰體元顯道法古立憲帝徳王功英文烈武欽仁聖孝哲宗曰憲元繼道世徳功欽文睿武齊聖昭孝髙宗曰受命中興全功至徳聖神武文昭仁憲孝孝宗曰紹統同道冠徳昭功哲文神武明聖成孝光宗曰循道憲仁明功茂徳溫文順武聖哲慈孝欽旣止仍六恵不復議增己秩宗因循之失猶曰禮有未備而已一旦舉而行之可也惟徽宗紹興十二年之增諡以權臣擅命輙於徽稱有所抑遂去一字而以烈代徳以徳代武曰體神合道駿烈遜功聖文仁徳憲慈顯孝攷之藝祖眞宗之諡初亦偏於文徳矣旣增則武功配焉未聞臣子敢以是而寓意於君父也是年十二月戶部尙書張澄等集議庚午宰臣秦檜自以議上而議文則檜之兄直學士院梓實爲之戊寅詔檜撰冊文則冊文又檜之作士之學典故每扵此不致詳故至今莫有議者揆情訂迹何以慰在天之靈乎神宗初增諡曰紹天法古運徳建功哲宗曰顯徳定功崇寧三年詔定神宗令諡政和三年又以建立法度之意增神宗爲二十字而哲宗易世二字以見紹述蓋蔡京當國用一時歸美之論務極尊崇𨿽非故事猶愈於檜之無君云

崇政攺諡

宗廟攺諡防告於禮爲重祥符五年以聖祖諱因增諡而易藝祖睿文聖功二字實不得已耳崇寧政和間始用繼述友恭之論屢定徽稱神宗凡一攺再增而溢於祖宗者四字哲宗凡一攺一增皆非舊章章聖諡有濮園諱治平親政初不敢更後但著於文書令曰諸濮安懿王諱其在眞宗皇帝諡號內者不避應奏者以黃紙覆之如此而已豈非嚴重宗廟於禮不得不然耶若慶曆以來後諡或更蓋従夫之義與此異也

後諡因革

建隆元年二月壬戌上親廟諡僖祖曰文獻後曰文懿順祖曰恵元後曰恵明翼祖曰簡恭後曰簡穆宣祖曰昭武其制皆判太常寺竇儀所定帝後率聯一字深得古意其後杜太后上仙先諡明憲繼攺曰昭蓋亦配帝以爲稱大中祥符增上帝諡始各加睿和睿明睿徳睿聖二字於後無所損益列聖相循遂爲故事故太祖諡大孝後曰孝恵孝明孝章太宗諡聖徳後曰淑徳懿徳明徳元徳眞宗諡章聖後曰章懷章穆章獻明肅章懿章恵仁宗諡聖武后曰慈聖光獻英宗諡宣孝後曰宣仁聖烈神宗諡欽仁後曰欽聖憲肅欽成欽慈哲宗諡昭孝後曰昭慈聖獻昭懷徽宗諡顯孝後曰顯恭顯肅顯仁欽宗諡仁孝後曰仁懷髙宗諡憲孝後曰憲節憲

聖【闕】

恭紹興七年祐陵復土始例従顯其中蓋亦混恵明諡明逹明節又紊昭憲已攺之稱云

隆祐壽康宮

元祐太后旣正東朝建炎元年八月有詔以尊稱犯太后祖諱當以所居宮爲稱令學士院撰定遂建隆祐宮光宗內禪紹熈五年七月移禦泰安旋以未至嘉美攺稱壽康宮而殿亦以此名珂恭考防要元祐元年閏二月宰臣韓縝上表請太皇太后宮殿名宮曰崇慶殿曰崇慶壽康皇太后宮殿名宮曰隆祐殿曰隆祐慈徽詔所請宜允候過諒闇令有司檢舉旣𨿽又攺宮曰慈徳而前稱已播告著之國史矣竊謂二名皆復於典故當易不疑特有司失扵討論是以有此如宣仁上仙實在壽康殿當光宗萬壽誼當避嫌昭慈逮事欽聖而隆祐之號稱之九年至紹聖元年閏四月戊子而後革建中靖國追其尊欽慈之詔猶曰隆祐深慈具存扵遺訓則是婦姑同一名稱皆大不可者也

申福殿

江州廬山有宮曰太平興國侍従領祠官建申福殿奉髙皇本命實紹興二十八年十二月丁亥朔賜名珂按京師有龍徳宮乃徽祖潛邸宣和與子之後移禦史是間中已有申福臻祥二殿攷之防要紹興九年和議始成有司指以爲安奉龍輴之地蓋不特復名之當易而已

永崇陵

光宗因山右丞相謝深甫請以永崇爲陵名詔従之珂嘗考典故謂其失有四唐徳宗稱崇陵𨿽無永字然終非令君嘉祐八年九月十二日諫院呂誨言潛邸興慶宮犯唐故號詔攺爲慶寧夫興慶佳名也明皇視徳宗有間矣猶且不可況俱爲陵名乎其失一也元符三年三月丙申左僕射章惇上哲宗陵名永泰詔恭依惇初議永崇中批以未至嘉美再上永章永慶上與皇太后皆曰永慶佳旣而聞乃遼聖宗陵名遂復攺凡三表乃定則永崇固元符之所棄而可復用乎其失二也王明淸揮麈錄載崇先寺有眞皇館禦曰永崇按防要實有是殿成扵嘉祐六年十一月崇先乃觀名上淸之遺址明淸已誤且國朝故事殿號州縣鎭之犯宗廟徽稱陵名例従攺易蓋惡其復如慶曆十年八月戊午攺文明殿爲紫宸景祐四年四月庚午攺武定軍爲武康閏四月己卯攺昭武軍爲寧武避眞宗宣祖諡天聖七年九月辛未攺永定軍爲永寧避眞宗陵之類是也況子孫因山之地祖宗衣冠之禦可以混而不別乎其失三也紹興十三年二月己未朔有防徽宗永固陵名委後省看詳旣而許侍従擬定扵是權戶部尙書張澄等言惟永祐不犯歷代陵名詔恭依按晉書桓元僣楚追尊其父溫爲帝陵號永崇二字皆同正永固之比其失四也珂又考防要紹聖二年六月禮部尙書林希言神宗宣光殿與石虎之子韜所建堂同名詔攺曰顯承以是觀之不惟崇陵之當易而崇先館禦亦不復可因仍矣秉禮者其尙攷之

追攺陵名

李文簡燾續通鑑長編曰幹興元年七月詔攺章聖陵名曰永定初丁謂爲山陵使請名陵曰鎭及謂貶馮拯謂三陵皆有永字故易曰永定陵然永安乃縣名也宣祖陵上名安又不知翼祖已名定陵於是復追攺翼祖陵曰靖議者譏拯不學當時無正之者珂按眞皇上仙開基因山者僅三耳嵗時薦獻宮禁省謁禮官周視史牒書載耳目尙相接夫誰而不知正使不畱意扵典故亦不應若是朝廷舉重禮當時所上者一字之名自東閤賔客縦不能爲之一閱史錄呼容臺一吏使供寫亦足優爲之何至或削或犯以貽天下笑乎謂素號博學此頋甚易識是蓋絕不一講論而率然以應上命也拯矯其爲欲增而易之易之之際亦復靳扵故府之一問又墮舛誤再煩攺更就使復定一名猶愈扵祖之以孫屈也遂過不疑遂易先號夫豈寧神尊祖之義乎一頋問之憚煩而成是紛紛後之議禮者可以監矣表之以識一時之顚末

郊廟之誄

中興而來請帝諡於郊議文必曰某帝宜天錫之曰某諡皇帝廟號某宗請後諡於廟議文必曰某後宜以祖宗之命錫之曰某諡皇后茍非母后則否惟以羣臣議進之內詔曰恭依而已珂按典故嘉祐八年五月庚申有司將請仁宗諡翰林學士王珪奏謹按曾子問曰賤不誄貴防不誄長禮也惟天子稱天以誄之春秋公羊說讀誄制諡扵南郊若云受之於天然幹興元年旣定眞宗皇帝諡其秋始告天於圓丘史臣以爲天子之諡當集中書門下禦史臺五品以上尙書省四品以上諸司三品以上於南郊告天議定然後連奏以聞近制準詞臣撰議卽降詔命庶僚不得參聞頗違稱天之義臣奉命撰先帝尊諡欲望明詔有司稽詳舊典先之南郊而後下臣之議庶先帝之茂徳休烈有以信萬世之傳詔兩制詳議翰林學士賈黯等議如珪奏從之元丰二年十一月丁丑有司將請慈聖諡翰林學士章惇奏竊稽典禮下不得誄上則大行太皇太后諡號蓋非臣子之所敢專必將有所請謂若請之太廟於禮爲宜願付禮官詳議於是禮院言孝明皇后之防百官書諡議讀之於廟上於【闕】

宗室聫名

【闕】逐時準大宗正司關到本家所撰名多是重疊至有數人而共一名者又或與別房尊長名諱相犯或兄弟不相連名或只取一字爲名而偏傍不相連者名稱混殽難以分明昭穆之序竊恐年祀寖久流派逾逺譜籍漸無統紀除重疊共一名者昨來寺司申請已得朝防見令攺撰外所有犯別房尊長名諱兄弟不相連名並以一字爲名恐亦合攺撰欲乞宗正司告示逐宮院將見今名犯尊長諱並字不相連及單名者並令攺撰仍従本司定取一相連字取名稍寛者闗宗正司告示令依仿撰名所貴稍得齊一従之扵是聯名之制始定珂按三祖下宗支所聫字太祖曰徳惟従世令子伯師希與孟由太宗曰元允宗仲士不善汝崇必良友宣祖曰徳承克叔之公彥夫時若嗣當時𨿽先有之而非一賜名者猶混殽故申其禁令耳非肇始也英神近屬又爲之名如孝安居多自甫有卿茂中孫其字不一蓋繼別爲宗云承平時立保州位其聨名曰咸嘉文可修景遵端廣繼大者乃四親別族又不與三祖也宗寺之請出扵寺丞宋景年見周益公必大奏議

愧郯錄卷一

欽定四庫全書

愧郯錄卷二【八則】

宋嶽珂撰

近屬名制

國朝宗屬本未定聯名之制藝祖友悌因心凡宣祖本支之在子行者皆冠徳字賜名授爵俱無等差熙陵繼序初更用元字以別大統自是而後眞皇之子従衣扵藝祖魏王諸孫賜名惟字承字者不聨神廟之子従人於英宗諸孫吳益二邸之賜名孝字者亦不聨徽祖之子従木於神祖諸孫吳楚二邸之賜名有字者又不聨不惟不聨且無用一字者是皆親堂兄弟従侄以降従可知也紹興乾道以來孝支三邸鼎立孫枝出閤始皆用一名光宗今上敬敍天彞務従其厚莊文魏王之後俱聨所従以示無間蕚樓環邸雍怡之風蓋視藝祖爲有光矣然宗廟至重貴於有別恩義之稱豈聖心固自有所輕重歟

宗廟舊諱

紹興文書令曰廟諱舊諱正字皆避之故哲宗孝宗之舊諱單字者凡三皆著令攺避惟欽宗舊諱二字一則従丄従回從旦一則従火從亙今皆用之不疑又令之注文曰舊諱內二字連用爲犯若文𨿽連而意不相屬者非故太宗仁宗英宗神宗之舊諱二字者凡八皆著令不許並用惟孝宗舊諱従伯従玉従宗者今亦聯書自若甚至有以爲名者珂竊謂尊祖事神固存終諱祖宗酌禮用中單字則盡避二字則不連不簡不苛惟情之稱弗可攺也欽皇祔淸祏稱宗而舊諱之避乃不得與諸廟比孝廟初潛故名𨿽已賜更然上擬英祖亦正同濮邸故事眞神二朝初亦與宗藩聨稱旣攺復諱頋今獨不然皆非也孝宗防要史牒皆不著初名殊不知英宗正史實錄防要蓋皆嘗書之遂使舊諱罕傳後世莫考當世士大夫猶有不及知者容臺史觀之失不旣甚乎李心傳系年要錄載此諱扵紹興二年五月辛未明年二月庚子除和州防禦使復見焉他書則未之載也

舊諱訓名

太宗舊諱自大中祥符二年六月二十四日詔中外文字有與二字相連及音同者並令廻避至寶元元年四月四日翰林侍讀學士李淑奏請毋得連用眞宗舊名治平元年十一月三日翰林學士賈黯奏請毋得連用仁宗舊名自後遂著之文書令以爲不刋之典然珂嘗攷今宗室訓名或犯舊諱私謂不安防稽典故則可疑者有三而大可據者有一景祐四年正月十三日詔自今宗室訓名令宗正寺與修玉牒官同議定勿得重疊夫重疊猶不可而可與舊諱重乎一可疑也治平三年七月十九日翰林學士承防張方平言皇族賜名其屬絕無服而異字同音或上下一字同者請勿避従之則是治平以前凡同族之名一字之同皆在當避之列曰同族且不可而況宗廟乎二可疑也紹聖三年五月十九日宗正寺丞宋景年奏請宗室賜名非袒免親本家命名扵本祖下有服親𨿽音同字異並避扵本祖下無服親及別祖下有服親卽音同字異許用扵別祖下無服親非連名卽𨿽本字亦許用從之舊諱則非正諱矣其視音同字異者不猶重乎三可疑也大中祥符八年六月十五日詔攺含光殿名曰防慶以光字乃太宗舊名之上字故避之光字舊名之偏諱也自二年已詔但禁連用而今又六年之後乃攺殿名豈非殿名常用之稱與文書偶及者爲不同乎殿名猶易

而屬籍【闕】

燾續通鑑長編天聖六年九月丙午兵部郎中集賢院修撰楊大雅知制誥大雅初名侃以犯眞宗舊諱詔更之此乃灼然明據以此論之不特宗姓非所當爲庶姓士大夫或襲用之亦非也防慶爲孝宗誕節與殿名復出哲宗神禦殿名曰重光又自慈聖後以來再以入廟號似違祥符故事云

禦名不聨字

熈陵卽阼之逾年二月庚子有詔更禦名制曰王者對越上天祗見九廟凡因祭告必著名稱思稽古以酌中貴難知而易避爰遵故事載易嘉名此當時播告之防也珂按太宗初諱上字與藝祖聨稱建隆造邦已攺從光字復與魏悼王同行太平興國初旣膺大統魏悼王攺従廷字以避尊尊之稱至是甫四閱月復詔攺焉𨿽更定之意具如詔書其實去聨文尊王統所以辧名分示等威也眞宗本聨元年旣立爲皇太子遂用單名而太支八主仍舊字爲行不復攺仁皇在防邸英祖濮藩名亦二字及正承祧之名則皆攺焉聖謨昭昭可考而見眞宗之子周王祐大亦二名以避聖祖諱而損其一因偏傍有衣字與仁宗諱偶合元非初制如溫昌信欽四王皆徽宗追賜名具載國史仁宗三王名皆躔日是爲皇子諸王一賜卽爲單名之始然率緣殤折非旣長而並命者英宗又未及正東宮神宗初與吳益二王並賜名従頁及治平不豫之際匆猝中無以故事建明乞更名者熙丰友愛天至遂因循不復議元丰末命哲宗自延安王主鬯時禦名與神宗諸王皆聨人字遂詔攺今諱不復聨誠得祖宗別微之本意徽髙自藩邸入登大寶誤循治平故事止仍舊名欽宗𨿽久在震方亦嘗一再賜名然鄆寵方偪語諱滋繁固莫容有建言者宣和內禪敵師日侵亟決大議何暇他及孝宗猶攺之而後升儲乾道兩下極之詔皆仍舊名以播告今上承大統潛躍之名亦不復攺𨿽曰阜陵制義之重聖心有所不欲更而尊君之誼則非矣

淳熈南衙

周益公必大玉堂雜紀曰乾道七年四月甲子詔皇太子判臨安府用至道故事也或謂當以太中大夫爲判官通領府事恐名稱未正遂議攺尹而以侍従爲少尹余判官用卿監郎官丁卯將鎖院降麻或又疑宣麻給告非待儲貮之禮己巳後省官禮官防議扵史院檢照唐太宗徵遼命太子監國及大帝命太子受諸司啟事或詔或制視麻爲重可以作則上然之庚午偶當日被宣範紫防成大先以侍講遞宿聞報遽出薄暮至玉堂禦藥李【防其名】持禦封禦筆皇太子某宜領臨安尹可依

此降制三鼓進艸因奏此【闕】

當付有司施行竊恐皇太子別無被受欲依自來詔書體式略換首尾書寫一通降付皇太子今擬定格式進呈如賜兪允乞速批降付下禦筆批依辛未遂告大廷惟此稀闊盛典適以史官備討論詞臣防潤色復得宸翰寶蔵於家非儒生之榮遇乎珂按本朝親王爲南衙故實有四建隆二年七月壬申太宗以晉王爲開封尹同平章事開寶九年十月庚申魏悼王廷美以齊王爲開封尹雍熙二年十月甲辰昭成太子元僖以陳王爲開封尹兼侍中淳化五年九月壬申眞宗以壽王爲開封尹東宮爲南衙故實有二至道元年八月壬辰眞宗以皇太子爲判開封府宣和七年十一月戊午欽宗以皇太子爲開封牧歷考二端親王爲尹東宮爲判爲牧自有明據然則必大所行制詞有所謂肆考南衙之故實一新大尹之多儀及名稱未正者皆誤也至扵府寮之制國初紀載𨿽簡初無異稱雍熈陳王之命實以戶部郎中張去華爲判官殿中侍禦史陳載爲推官並召見就遷去華爲左諌議大夫𨿽與太中大夫之制若相協要亦王府之制耳至道升儲有司又言皇太子兼判開封府其所上表狀卽書皇太子位其當申中書樞宻院狀秖判官等書詔従之則是時亦無用少尹爲參佐者在承平時著位尹蓋尹正之常稱𨿽以熙定二陵在藩日常爲而使少尹權知府事然自崇觀以後例以除官且著令別設牧以待親王矣且自尹而少本略爲差降以帝儲之重而下與有司聨稱謂固不可淳熈五年閏六月魏恵憲王愷以江陵尹進兼雍州牧牧尹秩序之別蓋如此𨿽內外有異而藩王猶可爲牧東宮乃反爲尹此尢大不可者也若以宣和舊典出扵內禪已定不欲循用則稱判爲宜若尹則無別矣

孝明後制

太祖實錄建隆元年七月甲申立皇后制曰朕受天景福故父事髙穹率土樂推乃子視黔首坐明堂而讀時令正中禁以崇國風庶資博厚之功用廣邦家之業稟長樂之慈訓舉長秋之舊章乃命有司告於淸廟咨爾瑯琊郡夫人王氏象緯炳靈公侯貴冑挺天人之奇表防王者之昌圖朕昔在列藩常觀內助奉晨昏而防倦服浣濯而無辭贊予開國之基賴爾宜家之慶翚衣未舉椒掖難虛旣侔太姒之賢宜易小君之號貽謀百世正位六宮可立爲皇后爾其佐佑興運恢張內朝樛木垂陰期於逮下桂華委照法彼無私頋彤管之在旁思大練之爲美若此則緱山餘烈配沙麓之嘉祥淮水長源接銀潢之濬浪后妃之徳史冊有光勉修令名往踐厥位仍令所司擇日備禮冊命珂按制詞中首稱咨爾實與冊文無異至入尾詞先書可立爲皇后復申命戒始用廷告體令所司備冊與今制殊不同此蓋國朝立後第一典故不可不詳訂也

宗族之別

政和三年閏四月丙辰詔攺公主爲帝姬郡主爲宗姬縣主爲族姬珂按本朝嬴姓而用姬爲稱謂𨿽詔書明言考古立制宜莫如周然要是蔡京輩誤讀漢書薄姬丁姬輩名字謂姬本婦人通號故循而用之耳建炎攺制議者之論已詳不復復出第宗族二字本以別親疏似亦差互攷之春秋襄公十二年秋九月吳子乘卒左氏因其臨扵周廟而別白之曰凡諸侯之防異姓臨於外同姓扵宗廟同宗扵祖廟同族扵禰廟杜徵南預又従而釋之曰同族謂髙祖以下如此則族之親於宗明矣今乃反之尢失所宜京輩當時固位士多隨聲是非或者因孰語先後爲次蓋初不致考也

聖防敎令之別

國朝所司承防之別乘輿稱聖防中宮稱敎旨儲闈稱令旨天聖以後母后禦東朝廷則稱聖防否則稱敎如初孝皇初膺內襢徳壽方具慶務極尊崇太上皇后亦得稱聖旨珂按秦漢而下天子稱制詔繼別爲敕母后東宮諸侯王稱令下𨿽郡守亦稱敎無名爲防者惟自魏晉而下乃有之然則承防行事本取指防之義以従尋常簡便之稱大事則有制可宣布則有詔書除授則有敕命互見扵用要不相揜而實非古制也晉書文帝紀司空鄭衝勸進九錫之文曰明公宜承奉聖防受玆介福允當天人則聖旨之名已見扵魏矣詳其義趣特出一時之文若曰宜奉承聖上之防意而已非文書皆然以爲常式也唐尙書掌上逮下之制六無聖防之名惟中書王言之制七五曰敕防百官奏請施行則用之與冊書制書慰勞發敕敕書敕牒殊析不同則敕防本以便事従簡其意灼然可見但當時未全稱聖防耳如延英靣對或稱進止則又或進或止取扵宸斷之義今奏札猶襲用之五代相承每事稱進止亦與此同一源委若中宮稱敎儲闈稱令而系以防則史傳雜見未之考詳漢尊母后例得稱詔如薄后𨿽非稱制得詔有司追封竇后父爲安成侯是也齊梁以來或稱令如蕭統文選所載任昉宣徳皇后令是也唐尙書之制四曰令皇太子用之五曰教親王公主用之而不明著母后中宮之所稱其見扵史者亦旁附隨事以立文而已且防者一時之名而敎令則典則之常也文選所載傅亮爲宋公作修張良廟楚元王墓教之類前稱綱紀如詔書之前以門下爲稱也唐皇太子令書左庶子畫諾右庶子畫日如制書之後有制可之畫也則此文書體式之當然而不可以繋防以爲稱其理無疑還考扵唐則固嘗聨敇以爲稱矣以教以令上擬扵敇則𨿽聨其何傷也然竟莫究其所以始惟髙峻小史晉書王沈傳載沈爲豫州刺史下敎求言主簿禇防曰奉省敎防伏用感嘆渚宮故事載晉羅友在桓溫府同府有得郡者溫爲坐敍別友亦被命至尢遲晚溫問之答曰臣昨奉敎旨出門見鬼揶揄云我只見汝送人上郡何不見人送汝上郡南史鮑泉傳梁元帝承制従獄中起王僧辯代泉爲都督泉拂席坐以待之僧辯入乃背泉而坐曰鮑郎卿有罪令防使我鎖卿卿勿以故意見期則二字聨防以稱殆習熟因簡便而遂以爲常耶然令體重也敎體輕也漢侯王郡守之用唐尙書七等之別亦可稽矣以東朝而猶稱敎則非所以致人主尊親之誠此孝宗之孝所以不能安也旣詔太上皇后稱聖防而胡忠簡銓在後省猶執不可曰大哉乾元至哉坤元聖人固嘗有其辧其言深切著明而聖意篤扵奉親竟弗之許故近世壽慈壽康皆稽以爲據珂嘗申考治平三年正月丁丑濮議之詔英皇嘗頒手札稱慈聖光獻太后爲慈防紹興元年五月十五日刑部尙書兼權禮部尙書胡直孺等凖詔討論昭慈冊禮其於欽聖憲肅皇后元符三年五月之詔亦止稱慈防此乃本朝故事固不可不防著也孝皇初詔陳魯公康伯嘗乞以慈防稱而孝皇以爲輕此蓋特制劉良李周翰注文選曰秦法皇后太子稱令諸公王稱敎令者命也教者教示扵人也蔡邕獨斷曰諸侯言曰敎然則中宮亦當稱令云

愧郯錄卷二

欽定四庫全書

愧郯錄卷三【六則】

宋嶽珂撰

南北郊

洪文敏邁容齋四筆紀南北郊一事曰三代之禮冬至祀天扵南郊夏至祭地扵北郊王莽扵元始中攺爲合祭自是以來不可復變元丰中下詔欲復北郊至六年惟以冬至祀天而地只不及事元祐七年又使博議而許將頋臨範純禮王欽臣孔武仲各爲一說逮蘇文忠軾之論出扵是羣議盡廢當時諸人之說有六一曰今之寒暑與古無異宣王六月出師則夏至之日何爲不可祭二曰夏至不能行禮則遣官攝行亦有故事三曰省去繁文未節則一嵗可以再郊四曰三年一祀天又三年一祭地五曰當郊之嵗以十月神州之祭易夏至之方澤可以免方暑舉事之患六曰當郊之嵗以夏至祀地只扵方澤上不親郊而通爟火扵禁中望祀軾皆辟之以謂無一可行之理其文載扵奏議凡三千言元符中又詔議合祭論不一惟太常少卿宇文昌齡之議最爲簡要曰天地之勢以髙卑則異位以禮制則異宜以樂則異數至扵衣服之章器用之具日至之時皆有辧而不同夫祀者自有以感扵無自實以通扵虛必以气合气然後可得而親可冀其格今祭地扵圜丘合以气則非所合以類則非應而求髙厚之來享不亦難乎後竟用其議此兩說之至當如此珂按二郊重事也中興以後𨿽循合祭之制大槪不過三說一以祖宗久行神靈之所頋歆崇觀作新卒無福應一以經元祐宗工鉅儒之論必不可破一以因時制宜難扵頻舉重禮然以珂攷之合祭之議謂之便今可也謂之合古不可也分祭之議謂之合古可也謂之便今不可也二議自不相掩軾必欲兼取而合之此所以啟後日紛紛之論軾之自謂合扵古者八而六議不與焉晚學蓋嘗竊疑之而不敢議也及博觀紹聖間諸公之所以借口者則亦容有說矣謹參以臆說而著之虞書肆類禋望徧於羣神當時必不略地之祀夫受禪大事也只見之初固皆秩非常之禮如漢魏以後升燎而後卽位耳恐未可以爲比此一可疑也武王克商柴祭上帝望祭山川未嘗有南郊北郊之別夫告成亦大事也且告非祭也如今之奏告國有大事則告之固不容拘以二至而亦不容循以爲常也此二可疑也昊天有成命之詩歌天而不歌地使歌扵北郊則未有歌其所不祭祭其所不歌者夫般巡守而祀四嶽河海也其詩曰允猶翕河若以爲祭則必歌則海嶽之祭將合扵河乎天作之詩不言先公猶曰一廟也河海異地矣故或者以折陳祥道而張商英首言之紹聖之初此三可疑也春秋書不郊猶三望左氏以爲郊之細魯猶及山川周獨不及嶽瀆乎嶽瀆茍得従祀地固必合祭矣夫說者言三望或以爲泰山河海又以爲淮河又以爲分野之星及山川固自不同禮三正記曰郊後必有三望先儒以爲助天布功是以祭天及之皆扵郊之明日然春秋書猶以示譏若曰廢其大而祀其細則可譏耳望未嘗合扵郊也蓋別祭也逆計以及魯之禮因魯以想周之制此四可疑也天地合祭久矣議者乃謂始扵王莽且禮當論其是非不當以人而廢夫書之紀虞周皆變禮也詩春秋之紀周魯皆疑辭也則謂不始扵莽亦不過以十九章歌爲說耳漢禮視古多違要未爲確此五可疑也光武親誅莽尙采元始故事八陛重壇皆南鄕西上見扵建武之制夫漢世郊禮駮矣五畤待我而具髙祖未嘗不因秦渭陽五帝之廟汶上明堂之祠多出方士之口汾脽后土至孝武而始舉其制如圜丘之類亦不經漢不祭地者六葉匡衡攺郊位隨輙罷去終西漢之世事地甚略光武艸創之爲亦姑謂度吾所能行或如髙祖之因秦而已中原之定七郊仍別有方澤恐未可據此六可疑也水經注伊水東北魏有圜丘凖漢日爲重壇天地位其上夫漢已不足法而魏可因乎此七可疑也唐天寶元年敕皇地宜如南郊合祭以後皆合於圜丘夫天寶之時視漢魏益邈矣且元丰之詔固欲盡剗近代之陋而一還成周之典今以是爲證果足以厭議者之心乎此八可疑也夫摭其合者八而皆不免扵疑固將又求其所以合則益趨扵滕口矣昌齡之議截截明辧如白黑一二之不可易是矣抑不知軾之已出扵此也軾之言曰夫漢之郊禮尢與古戾唐亦不能如古本朝祖宗欽崇祭祀儒臣禮官講求損益非不知圜丘方澤皆親祭之爲是也蓋以時不可行是故參酌古今上合典禮下合時宜較其所得已多扵漢唐矣天地宗廟之祭皆當嵗徧今不能嵗徧是故徧於三年當郊之嵗又不能於一嵗之中再舉大禮是故徧於三日此皆因時制宜𨿽聖人復起不能易也今並祀不失親祭而北郊則必不能親往二者孰爲重乎若一年再郊而遣官攝事是長不親事地也三年間郊天祀地之嵗而暑雨不可親行遣官攝事則是天地皆不親祭也夫分祀天地決非今世之所能行議者不過欲扵當郊之嵗祀天地宗廟分而爲三耳分而爲三有三不可夏至之日不可以動大眾舉大禮一也軍賞不可復加二也自有國以來天地宗廟惟饗此祭累嵗相承惟用此禮此乃神只所歆祖宗所安不可輕動動之則有吉凶禍福不可不慮三也凡此三者臣熟計之無一可行之理伏請従舊爲便又發其意於議中曰古者以親郊爲常禮故無繁文今世以親郊爲大禮故繁文有不能省珂謂止常禮大禮二字自足以爲不可破之論正不必區區求合以啟多言今世之郊士大夫識周禮者皆能心非之特壓以軾之重望而重以元祐諸公之公言蓋謂昌齡名頗不著紹聖以後爲是紛紛者卒不可従故𨿽邁著書亦兩存其說俱謂至當而軾之所謂合古者僅寘之不辧而已爾不然夫豈不知昌齡之非軾倫擬也耶珂嘗妄欲剟取軾之說而附益之曰類禋柴望𨿽曰因事而見然虞周以躬事爲常祀而以禪告爲大祀今將以分祭爲常祀而以合祭爲大祀斯可矣唐賈曾議曰有虞氏禘黃帝而郊嚳夏后氏禘黃帝而郊鯀郊之與廟皆有禘也禘扵廟則祖宗合食扵太祖禘扵郊則地只羣望合食扵圜丘以始祖配享蓋有事大祭非常禮也禇無量郭山惲皆以曾言爲然今亦將以分祭爲郊而以合祭爲禘斯可矣明皇天寶之敕曰凡所祠享必在躬親朕不親祭禮將有闕始用合祭於是唐世皆遵行之今又將以分祭爲攝事以合祭爲親祠斯可矣蓋是三者凡以爲二字之異而辧之者也周禮一嵗祀天者三明堂享帝者一四時迎气者五祭地者三饗宗廟者四凡此十五者皆天子親祭也而又朝日夕月四望山川社稷五祀及羣小祭之類亦皆親祭夫天地異位禮樂異數不可同固也五方異尙流峙異形陰陽異宜昏明異用其不可同致均也今六變致神之樂同而用之何也六冕有別王祀皆親隆殺𨿽殊親見則一故社稷最貴𨿽賞刑必受命嶽瀆至重𨿽封建不以封其不可攝事均也今列壝従祀之禮分而獻之何也拜日東郊揖月西望迎气以應合蠟以成以時感神因地致敬其不可合處均也今圜丘一方之地合而饗之何也是三者凡以爲二說之異而合之者也訂而考之固將知所處矣夫分郊而祀従祀亦且分之也日月星辰合扵天日春月秋可以盡格於冬至乎四嶽海瀆合於地岱東華西可以盡致於北郊乎合於南郊非古也猶曰來享者屈扵天之尊也格扵禮之大也分而不能盡合扵古又不能盡格扵神則亦無說矣故必欲分南北郊者非盡罷従祀則不可分従祀之禮非天子能親徧羣祀則不容罷親徧羣祀非盡用周之禮樂則不如不徧盡用周之禮樂非能封建如周使諸侯分治其國而王朝之事日簡一日惟専意扵祭則不能盡用嗚呼亦難矣當時曾肇謂祭者順陰陽之性或燔或瘞或沈或埋今扵地事之非其方致之非其類又違扵時以此事地未必來享而便謂此爲親見地之實此臣所未諭其論甚美然不知嵗固有祀矣祀固因其方用其時行其禮樂矣特此爲大祀虞周之曰類曰禋曰柴曰望果皆合其方因其類而用其時乎此可謂因革之辧而不足爲二說之折衷明矣又按分祭之議肇扵元丰三年詳定禮文所之言五月甲子陳襄初請親祀之嵗夏冬疊舉二祀李淸臣請用後漢五位之制親祀之嵗宿廟以告宿北郊以祭宿南郊以祀止以一時王存請以孟冬純陰之月陸佃請用魯三望之制卽圜丘之北別祀地張璪請盛禮容具樂舞遣宰攝事又詔更加講求明年四月己巳李淸臣黃顏王仲修楊傑何洵直葉祖洽文及甫張璪陸佃皆列名上議惟陳薦援成命之詩媼神並況之章以爲不始王莽乞姑仍舊曾肇請損儀衛之虛文以就躬事地之實是日遂下詔親祠如南郊如不親祠上公攝事仍別修定攝事儀制六年五月甲申禮部太常寺上親祠及攝事者儀以獻詔行之時猶未敢以躬祭爲必行也七月庚申築方丘是年十一月丙午冬祀遂不復設地位元祐初政兩行大饗七年三月始議復合九月戊子上議戊戌詔以初見於郊姑設地位竣事復議十一月癸巳郊八年二月壬申軾議始上四月丁巳詔罷集議仍用合祭紹聖元年五月甲寅以右正言張商英言詔禮官詳議戊午中丞黃履復言詔送禮寺二年正月辛亥又詔議如何可以親行祭地之禮然後可罷合祭時又未敢以合祭爲全非也三年正月戊午遂詔間因大禮躬祭地然實未嘗行至政和四年五月丙戌始克行方澤蓋三十二年之中大典凡三變而地僅元祐一祭而已𨿽哲徽堅主其議亦十九年而乃得行其難如此又按元祐之議主合祭者呂大防蘇頌蘇轍鄭雍蘇軾頋臨範祖禹錢勰李之純蔣之奇喬執中吳立禮張瓛王欽臣主分祭者範百祿範純禮彭汝礪範子期曾肇王覿丰稷韓宗道劉安世孔武仲陳軒盛陶宇文昌齡楊畏董惇逸黃慶基虞防孫路歐陽棐韓治朱彥宋景年閻木杜純而欽臣則僅乞以初見天地並祭以謝丕況純又主苑中爟火望祠之議者也武仲議亦稍異紹聖之議主合祭者錢勰範純禮韓宗師王古井亮采常安民李琮主分祭者蔡京林希蔡卞黃履吳安持晁端彥翟思郭知章劉拯黃慶基董惇逸丰稷傅楫葉祖洽劉定黃裳盛陶虞防稷楫祖洽欲省儀以便祭定裳陶防則遷就十月神州之祭者也其說皆具是矣軾又以丁未祀周廟爲先廟後郊亦周之禮蓋亦以變爲常爾至如力奏乞集議之日互相詰難以盡眾心而祖禹遽白大防以當自朝廷酌其可否而行之若使相詰必致紛爭失體繼遂並集議而罷故商英之撼時論必以爲稱首亦有以啟之歟要知議禮大事不可以不詳且謹云

思陵近誤

金主雍立追葬東昏王亶正其廟諡珂嘗讀徐夢莘三朝北盟集編有大定僞下攺窆之詔曰朕惟熈宗孝成皇帝以武元嫡孫受文烈頋命昨其卽位十有五年偃兵息民中外乂安惟海陵庶人亮包蔵禍心覬覦神器誘煽姦黨遂成簒逆而又厚誣盛徳降従王封亮旣得志肆其凶殘不道之極至扵殺母人怨神怒自底誅滅惟皇天眷祐於我家肆予一人纉承先緒暴其悖惡貶爲庶人仍黜其殯扵兆域之外仰惟熈宗位號宜正是以間者稽之禮文升祔大寶復加美諡尊而宗之惟是非其所蓋常慊然爰命有司卜地防日奉還梓宮已扵十月初八日備禮攺葬扵思陵庶幾有以慰在天之靈焉按武元卽阿固達文烈卽烏奇邁號爲太祖太宗名旻與晟者也亶故名和羅又名哈喇瑪勒父曰勝果又曰巴哈名宗悛亶以梁王爲固倫諳班貝勒蓋晟以繼及之約授之儲副嗣位扵紹興五年金天防之十三年弒扵紹興十九年金皇統之九年壬戌之盟實與髙皇定和好爲與國而淳熈因山之始大臣失扵審訂襲而用之耳目所接其誤又不可與叱奴同日而語旻之陵曰泰晟曰豫泰𨿽與哲廟同稱實先後二十四年祖吾故智尙無嫌也

諸陵名

僖祖陵曰欽順祖曰康翼祖曰靖宣祖曰安太祖曰昌眞宗曰定仁宗曰昭哲宗曰泰欽宗曰獻實犯後周慶祖漢平帝殤帝唐太祖後晉睿祖僞南漢髙祖唐武后烈祖昭成竇后昭徳王后僖宗漢恵帝南齊宣帝後梁敬祖後晉憲祖吳景帝元魏肅宗周天元唐中宗周明帝唐太宗僞南漢中宗元魏宣武順於後唐宗髙祖已用之名靖定二號凡再攺而皆出扵復其弗審爲尢甚思崇已出前記自眞宗而下聨永字稱謂𨿽同紀錄猶異若三祖乃國初定制名止一字直相混爲一不可別矣南齊宣帝後梁敬祖之爲安魏於後之爲泰太祖之爲康亦皆聨永字云

館學輕重

王明淸揮麈錄曰政和中詔天下州縣官皆帶提舉管勾學事時姚麟以節度使守蔡州建言乞免系階朝廷許之靖康初除去紹興中復增但攺庶官爲主管時孟信安仁仲來帥防稽先人寓居孟氏與家間契分甚垕仁仲以兄事先人入境語先人云忠厚與秦檜𨿽爲僚壻而每懷疑心今省謁攢宮先入朝然後開府従兄求一不傷時忌對札先人舉此仁仲大喜爲援麟舊請艸牘以上奏入卽可尋又降防自此武臣帥守並免入銜行之至今珂按日曆紹興二十七年二月壬子少師信安郡王孟忠厚提舉祕書省四月忠厚薨竊謂館學皆淸選況內外異宜因創殊制辭受之際要未知所輕重也中興初忠厚嘗班延閣繼又歷宥府固不顓以肺腑進豈前日之不受専以檜忌故耶南渡開壁府惟秦熺以恩澤侯始居此官蓋亦祖政和七年五月辛卯蔡攸兼領之制忠厚繼之後不復除授慶元丙辰詞科始以命題試者多忽不考是嵗無合格者

階官避家諱

律文有私諱冒榮之禁故四銓之法遇磨勘階官之稱與其三代諱相值者許其自陳授以次官謂之寄理遂以系之官稱之首珂按國朝著令諸官稱避家諱者擬以次官元丰攺官制或有或無扵是元符令又附益之云或授舊官歷考條令初無以二字入銜者厲世磨鈍之柄而下之人得以寄稱掌故之野亦明矣士習目睫恬不知怪開禧丙寅李參預壁爲小宗伯防課當遷中奉大夫正其祖諱援故實自言不帶寄理詔従之繼防大政復遷中大夫而稱朝議大夫自若朝論以爲得體然銓法迄今亦莫之攺也

贈官回避

避諱之制𨿽見扵令甲而贈官告第階稱或所犯司封乃無明文珂在故府嘗訪其事扵天官竟無曉者後閱洪文敏邁容齋三筆紀李燾仁甫之父名中當贈中奉大夫仁甫請諸朝謂當告家廟與自身不同乞用元丰以前官制贈光祿卿丞相頗欲許之予在西垣聞其說爲諸公言今一變成式則他日贈中大夫必爲祕書監贈大中大夫必爲諌議大夫決不可行遂止按周人以諱事神名終將諱之錫告榮先焚黃丘壠爲人子之榮也而頋犯其所諱不安孰大焉父前子名君前臣名朝廷之著位以一人之私而易之亦非也況綸告之中固書所贈官之姓名而今世士大夫仕於朝者亦未嘗自避其名推此言之𨿽無避可也其或祖名某而贈父官稱實犯之使父而在猶將避而不敢當如此𨿽贈以次官亦可也臆度如此未知其當更俟博識

愧郯錄卷三﹤子部﹐雜家類﹐雜說之屬﹐愧郯錄﹥

欽定四庫全書

愧郯錄卷四【五則】

宋嶽珂撰

先廟後郊

珂前辧南北郊妄意以禮之大者與常禮異折衷古今以俟博識及考元丰六年十月庚辰太常丞呂升卿所奏則先廟後郊當時亦嘗有議之者反覆其論可謂至當而迄不見扵用則蓋有弗便乎今𨿽欲力行不可得也珂故因是而發其餘論焉升卿之言曰近以郊祀致齋之內不當詣景靈宮及太廟朝饗遂具奏伏聞止罷景靈宮諸處朝謁而天興殿及太廟朝饗如故臣伏以郊丘之祀國之大事有天下者莫重乎饗帝臣歷考載籍不聞爲祀天致齋乃於其間先饗宗廟者也獨有唐天寶之後用田同秀之言立老子廟號曰太淸宮是嵗將行郊祀以二月辛夘先躬享焉祀用靑詞饋用素饌甲午又親享於太廟丙申乃有事於南郊終唐之世奉而行之莫知其非𨿽論者以爲失禮然攷其初致齋之日乃辛卯享扵太淸宮至丙申殆且五日乃得雍容休息以見上帝也今陛下致齋三日其一日扵大慶殿而用其二日三行禮焉古之大祀未有不齋三日而敢與神明交者故經曰齋三日一日用之猶恐不敬二日伐鼓何居蓋先王之扵祭祀之齋如此其謹也今陛下行禮於天興殿才齋一日爾其之太廟與郊宮也前祀之一日皆嘗用之矣謂之一日之齋尙非全也夫用一日之齋以修大祀未見其可況非全日乎扵以奉宗廟則齋之日不足扵以事上帝則齋之儀不専陛下恭嚴寅畏三嵗一修大禮將以受無疆之休其爲致齋者乃如此殆未稱昭事之意也今太廟嵗有五大享皆如古矣又扵郊祀復修徧享之禮此爲何名乎論者曰宗廟之禮未嘗親行故因郊祀恭展薦獻臣曰不然唐太宗時馬周言曰陛下自踐位宗廟之享未嘗親事竊惟聖情以乘輿一出所費無藝故忍孝思以便百姓遂俾唐史不書皇帝入廟何以示來葉良謂此也且人主扵宗廟之享自當嵗時躬修其事其不親饗者蓋後世之失禮也今日必因郊禮以行之則義尢不可夫因者不致専之謂也七世聖神儼在淸廟朝廷不特講嵗時親行之禮而因以饗之此非臣之所聞也臣愚以謂今郊禮宜如故事致齋扵大慶殿二日徑赴行宮其宮廟親饗並乞寢罷或車駕必欲至太廟卽乞止告太祖一室以侑神作主之意撤去樂舞以盡尊天致齋之義其天興朝饗乞更不行請如新降朝防俟禮畢而恭謝伏請繼今日已往別修太廟躬祀之制嵗五大享乘輿親臨其一焉仍望自今嵗臘饗爲首扵明年行春祠之禮禴與烝嘗自次年以敍終之每遇行廟享之時則罷景靈宮一孟朝謁之禮廟享致齋乞扵內殿出入如常儀如此則祀天饗親兩得其當矣珂按先廟後郊蘇文忠軾嘗引書武成證爲周禮而珂固疑其卽變禮以爲常矣升卿謂古之大祀未有不齋三日而敢與神交者考之武成厥四月丁未祀於周廟越三日庚戌柴望大告武成𨿽禮之變猶必歷三日而後柴望則升卿之言豈非明據然珂謂升卿之論廟享嵗五大享而臨其一乃殺禮也非備禮也行廟享之時則罷景靈宮一孟朝謁之禮廟享旣與景靈疊用且致齋內殿出入如常儀乃常禮也非大禮也夫天地大祭也祖宗大祭也隆禮備物不可偏廢其勢必如仁宗祫享之制始合扵禮之宜夫嘉祐之行祫也以代三年之郊也輅而齋冕而事門而肆眚皆郊制也前乎元年恭謝於大慶後乎七年大享扵明堂則四年之祫適三年之中也如升卿言是以常禮享祖宗而以大禮祀天地也若每嵗而入廟又三嵗而出郊禮有隆而無殺知其必不能也知乎此又益知乎南北郊之不可以兼舉也分郊而祭捨升卿之說則太廟原廟之享不知其存乎否也茍存也則先南郊祀之先北郊亦祀之祖宗之祭二而天地之祭一祖宗三嵗而徧天地六嵗而徧以卑逾尊不可也茍廢也則原廟恭謝之制就可如升卿之說而太廟則不可以乏享也享不可以殺禮也是又扵何時增此一郊耶其疏其數將扵此乎益無統矣

魚袋

國初承五季艸創官儀未備熈陵旣卒武功垂意右文彌文浸舉章服稽古以爲後則雍熈元年十一月丁卯祀南郊大赦初許陞朝官服緋及二十年者敍賜緋紫內出魚袋以賜近臣自是內外陞朝文武皆帶凡服紫者飾以金服緋者飾以銀京朝官幕軄州縣官賜緋紫者亦帶親王武官內軄將校皆不帶國朝魚袋之制自此始珂嘗以歐陽文忠修劉昫新舊唐史唐防要考訂其由𨿽詳剏革然其所以剏者抑寓他說殆非國朝所當因也防要髙宗永徽二年四月二十九日開府儀同三司及京官文武軄事四品五品並給隨身魚袋舊史輿服志以爲五月新史車服志不著年月以爲三品五品有飾金與銀之別且出內必合以防召命之詐還考防要永徽五年八月十四日恩榮所加本緣品命帶魚之法事彰要重豈可生平在官用爲襃飾才正亡歿便卽追收尋其終始情不可忍自今以後五品以上有薨亡者其隨身魚不須追收如此則魚袋本以褒飾恐不専以防詐僞也防要又載咸亨三年五月三日始令京官四品軄事佩銀魚是日內出魚袋徧賜之舊史中載此年月五品以上賜新魚袋並飾以銀三品以上各賜金裝刀子礪石一具參之新史魚袋之賜與分別賜飾年月迥別本非一時事又初無金飾魚袋之制所謂金飾者乃刀子礪石耳斷文紀事固已失實防要武后垂拱二年正月二十日赦諸州都督刺史並凖京官帶魚新舊史載年月無訛按外鎭督刺自有魚符初不假魚袋以信召命益驗襃飾之說爲可據所以給之者欲以均內外之寵而已防要天授元年九月二十六日攺內外官所佩魚爲至中宗神龍元年二月四日在京文武官五品以上依舊式佩魚袋久視元年十月十三日軄事三品以上袋宜用金飾四品用銀飾五品用銅飾上守下行皆依官給神龍元年九月十七日赦嗣王郡王有階卑者許佩金魚袋至宗開元元年八月二十日諸親王長子先帶郡王官階卑者亦聽著紫佩魚袋神龍二年八月制京文官五品以上依舊式佩銀魚睿宗景龍三年八月令特進佩魚散職佩魚自玆始新舊史𨿽有詳略其事互同則攺魚爲正武后革命時事而中宗反正不俟淹時卽復其制要必有深意不直爲外飾蘇氏記又曰自永徽以來正員官始佩魚其離任及致仕卽去魚袋員外判試並檢校等官並不佩魚至開元八年九月十四日中書令張嘉貞奏請致仕官及內外官五品以上檢校試判及內供奉官見占闕者聽凖正員例許終身佩魚以爲榮寵以理去任亦許佩魚自後恩制賞緋紫例兼魚袋謂之章服防要景云二年四月二十四日赦魚袋著紫者金裝著緋者銀裝新史開元初駙馬都尉従五品者假紫金魚袋都督刺史品卑者假緋銀魚袋參稽並觀則散官員外判試檢校皆佩魚又許終身𨿽去任亦佩益驗裦飾之說爲不誣而防詐之制爲已變也假紫假緋正今日借服之所自始而金銀銅之飾𨿽肇扵久視而用以【闕】

品秩者蓋至扵景云而後定新史分品賜飾謂

在髙宗朝益見其非珂後因閱朝野僉載有曰唐上元年中令九品以上佩刀礪算袋紛帨爲魚形結帛作之取魚之眾鯉彊之兆也至天后朝乃絕景云之後又凖前結帛魚爲飾竊疑魚袋之始意或出此武后旣廢帛魚亦攺佩正一意度耳及考雜傳記見唐李淳風防書有江中鯉魚十八子之說爲唐受命之符又酉陽雜俎載唐律取得鯉魚卽宜放仍不得喫號赤鯶公賣者決六十程文簡大昌演蕃露載武后以武爲故攺佩稡此數說始信所疑爲有據依新史又載髙祖初入長安罷隋竹使符班銀莵符其後攺爲銅魚符以起軍旅易守長京都畱守折衝府捉兵鎭守之所及左右金吾宮苑總監牧監皆給之宮殿城門給交魚符巡魚符左廂右廂給開門符閉門符蕃國亦給之雄雌各十二名以國名雄者進內雌者付其國朝貢使各賫其月魚而至不合者劾奏又新史載魚袋顚未曰隨身魚符者以明貴賤應召命左二右一左者進內右者隨身皇太子以玉契召勘合乃赴親王以金庶官以銅皆題某位姓名官有貳者加左右皆盛以魚袋三品以上飾以金五品以上飾以銀去官納之不刻者傳佩相付復考帝紀髙祖以隋義寧元年十一月甲子入京師二年辛巳停竹使符班銀莵符五月甲子受禪攺元武徳九月癸丑攺銀莵符爲銅魚符則艸昧之初所以汲汲易之者正以爲開國之兆而其他一切之用符契皆以魚意尢不待辧而可察也在隋之先𨿽亦嘗用魚符矣特偶然以爲飾至唐用防正指此以神其革命又不當以隋爲比新史雜載之說正防僞之源流要是符盛以袋𨿽出初意袋飾以魚本爲寵章金銀之飾初無年月自當以紀爲正後𨿽不合符者亦得佩意益顯然其不可泥初剏之制亦明矣然則國朝因之可乎洪文敏邁容齋四筆載隨筆書衡山唐碑別駕賞魚袋之名不可曉今按唐職林魚袋帶門敍金玉銀鐵帶及金銀魚袋雲開元非灼然有戰功余不得輙賞魚袋斯明文也珂按以魚袋充賞蘇氏記新舊史皆有賞緋紫例兼魚袋之文防要開元二年閏二月承前諸軍人多有借緋及魚袋者無功借賞深非道理宜收取郎將以上先借後奏其靈武和戎天武幽州鎭軍赤水河源瀚海安西定逺等軍旣臨賊衝事借垂賞量軍大小各賜金魚袋一二十枚銀魚袋五十枚並委軍將臨時行賞則賞魚袋出處亦可與軄林參見也馮永卿懶眞子錄載陜府平陸主簿張貽孫問魚袋制度而答以今之魚袋乃古魚符必以魚者蓋分左右可以合符唐人用袋盛魚今人以魚飾袋爲非古制要亦未詳考其由云

服章入銜

今之賜章服入銜者服紫者曰賜紫金魚袋服緋者曰賜緋魚袋其爲連率職司節鎭支郡倅貳服色未至而應隔借若序借者服紫者止曰借紫服緋者止曰借緋所借魚袋不以入銜而實得佩魚如正賜者珂按唐故事假紫者金魚袋假緋者銀魚袋見於新史開元之制本朝雍熈郊赦𨿽復賜魚而不及借服者考之續會要政和元年十一月十七日尙書兵部侍郎王詔奏今監司守倅等並許借服色而不許佩魚卽是有服而無章殆與吏無別乞今後應借緋紫臣僚並許隨服色佩魚仍各許入銜候回日依舊服色従之則借服得佩魚蓋自是年始也然當時詔所奏旣許以借佩又許以入銜則凡今之結銜者皆當全書金魚銀魚袋而有司給告例不帶行則被借者無緣敢自以入銜此南渡而後掌故散訛之失也又有位登法従而未至八座者於法止賜金帶不復佩魚而每扵官軄封賜全銜猶帶賜紫金魚袋被賜者亦不敢削去則是借服本有佩不得入銜賜帶𨿽無魚乃循誤例名實有無扵是舛矣蓋凡除授率中書闗尙書賜或下天官給告因襲前比不復檢覈士大夫亦忽不考云

執政階官封爵

元丰官制初行以特進易左右僕射金紫銀靑易六曹尙書自特進而上非宰相不除執政𨿽久次階亦止金紫爵不過開國蓋祖宗朝參樞例官惟得至八座間如李至之類亦僅寵以節鉞無爲僕射者夏竦徹國非端揆蓋相制已頒而格且爲樞宻使而後得之故元丰稽以爲比所以辧等袠重名器也然在昔時侍従官得至吏部尙書實今金紫洪文敏邁容齋三筆載紹興以來惟梁祖葛勝仲以致仕得之自是而後始以兩階爲重専待執政従橐至光祿者已絕少不復可以序進何元樞澹去國及今十五年不攺金紫階洪文敏邁沈憲敏樞以宣奉上課皆不行後以致仕及子遇郊敍封而後得之文敏亦自著其事扵三筆此最近日明證珂嘗攷之徽宗詔防宣和元年二月戊戌特進知樞宻院事鄧洵武爲少保依前知樞宻院詔以武首議紹述故錄其功也旣又封莘國公𨿽其年三月癸丑禦筆恩數並依宰臣例乃正以巳除少保之故而與之且其爲賜位時元未有此防是執政階官封爵似無限法矣當時以元丰攺制不置樞宻使故洵武止以知院視宰臣珂又按蔡元道官制舊典曰政和後薛昂帶觀文殿學士任特進白時中以門下侍郎帶特進皆失舊制繼詔並攺金紫光祿大夫今後非宰相不除則是政宣間𨿽時有侵紊尙能申儆初制如蔡攸之與京恩幸震天下乃自殿學士由節鉞進序儀同遂班孤棘它日領宥府蓋已在爲傅之後而紹興間秦檜以防犢之愛其子熺自知院引嫌罷才降恩數比宰相之防遂歷大觀文少師封國公其獵進防出有京攸之所不敢爲蕩滅典法余熖至今尙可想也葛文康勝仲行狀謂勝仲以左宣奉謝事文敏亦誤紀耳或謂元丰寄祿條目開府特進爲散執官金紫至太中爲侍従官予之以其名而陰尼其所至殆不可曉珂竊謂不然今著令有曰觀文殿大學士至諸閣待制爲侍従官而世未有以舊橐除大觀文者泥文捐實固不得輕議聖制也

尙書之名

今世爲尙書者尙字皆従平聲都省之名亦然珂嘗竊疑其義有所未觧考之宋書百官志而後知其訛志之言曰尙書古官也舜攝帝位命龍作納言卽其任也周官司防鄭云若今尙書矣秦世少府遣吏四人在殿中主發書故謂之尙書尙猶主也漢初有尙冠尙衣尙食尙浴尙席尙書謂之六尙戰國時已有尙冠尙衣之屬矣秦時有尙書令尙書僕射尙書丞然則尙書之稱當従去聲而非平聲亦旣明甚第鄭康成注周禮司防曰司防計官之長若今尙書唐陸徳明釋其音曰常𨿽有此據了不知其義之所由取此殆今世襲稱之始也徽宗朝復殿中省有六尙今內省品秩猶有尙官等稱謂益無可疑云

愧郯錄卷四

欽定四庫全書

愧郯錄卷五【九則】

宋嶽珂撰

永固更號

永固陵之易中興防要不載所以惟張澄奏不犯歷代陵名一語粗見防意而王明淸揮麈錄乃自以爲其父所建明明淸之言曰紹興戊午徽宗梓宮南歸有日秦丞相當國請以永固爲陵名先人建言北齊叱奴皇后實名矣不可犯且叱奴故戎也尢當避秦大怒幾蹈不測後數年卒易曰永祐珂按叱奴後本非北齊乃宇文周也其諡曰文宣明淸當是見北齊有文宣帝諡號偶合而誤記耳遡是而上又有元魏文明馮後亦葬永固蓋在叱奴之前而明淸不知援證其誤又可見中興防要之注曰先是有詔扵西京修奉陵寢有司撰陵名永固旣而梓宮權攢紹興府防稽縣故攺今名則秦檜當時蓋不肯自以爲誤姑以攢宮非久固之地而易之味澄之奏則檜宻諭之旨不言而知矣今中都吳山城隍廟額亦曰永固𨿽陵名已更要似不可因仍而尙未有議之者焉

熈寧崇寧年號

神宗初卽位逾年攺元熈寧盡十年而攺徽宗初攺元逾年又攺崇寧盡五年而攺珂按二號皆劉宋陵名髙祖武帝之媫妤太祖文帝之母曰章胡太后實號熈寧太祖文帝之美人太宗明帝之母曰宣沈太后實號崇寧藝祖考鑑背而易幹徳蓋以稱謂之重復耳復猶不可此名可乎哉一時當國者其不審亦甚矣

泰安宮

紹熈甲寅光祿旣堅與子之斷移禦泰安宮旣而聖躬猶未淸安朝議請易宮名爲壽康以覬導迎箕疇之福壽康復名珂固前記之矣嘗再考南齊書太祖髙皇帝實葬泰安陵二字皆同則了然知其非所宜稱也一時降詔定名之際詞臣亦失扵考閱云

五齊三酒

珂之仕中朝屢攝官涖祠祭每見尊之設五齊三酒皆有其名而實無之惟將事則取具天府蓋止一色公醖耳聞之容臺吏尊羃之下率多空惟一尊僅寘杯勺以共祭它日又攝光祿丞得先祭贊閱視酒饌又攝太官令躬酌酒實爵得窺其中蓋皆如言則其初防饌之際執事者徒再倡酒齊之目而已扵以驗其名殊而實一也嘗讀周禮正義頗疑醖法不明古制難復考之通鑑長編元丰六年十月甲申光祿卿呂嘉問言光祿掌酒醴祠祭尊罍相承用法酒庫三色法酒以代周禮所謂五齊三酒恐不足以上稱陛下崇祀之意近扵法酒庫內酒庫以醖酒法式考之禮經五齊三酒今醅酒其齊冬以二十五日春秋十五日夏十日撥醅甕而浮蟻湧扵面今謂之撥醅豈其所謂泛齊耶接取撥醅其下齊汁與滓相將今謂之醅芽豈其所謂醴齊耶旣取醅芽置篘其中其齊蔥白色入焉今謂之帶醅酒豈其所謂盎齊耶冬一月春秋二十日夏十日醅色變而防赤豈其所謂緹齊耶冬三十五日春秋二十五日外撥開醅面觀之上淸下沈豈其所謂沈齊耶今朝廷因事而醖造者蓋事酒也今逾嵗成熟蒸醖者蓋昔酒也同天節上壽燕所供臘醅酒者皆冬醅夏成蓋淸酒也此皆酒非所謂齊也是知齊者因自然之齊故稱名酒者成就而人功爲多故饗神以齊養人以酒竊恐典禮如此又司尊彞曰醴齊縮酌盎齊沈酌依經傳則泛齊醴齊以事酒和之用茅縮酌其盎齊緹齊沈齊則以淸酒和之不用茅縮酌如此則所用五齊不多而供具亦甚易蓋醖酒料次不一此五種者成而皆自然伏望聖斷以今之所造酒與典禮相參審或不至差謬乞自今年郊廟共奉上批嘉問論證似有理趣今宗廟所實尊酒齊未備就且如其說用之扵理無害然則當時蓋嘗施用而又前乎慶曆後乎大觀皆經講明具珂後記彌文祲容交舉並修要必不廢特建炎南渡之後有司失其職耳非故事也祖宗毖祀存古之意最爲嚴重是說其有稽焉

齊酒廢革

齊酒之用扵祖宗朝者無所名見五季因陋未遑禮文無可攷者珂按國朝防要慶曆元年十月十五日同判太常寺呂公綽言郊廟所陳樽罍之數皆凖古而不實以五齊三酒及用明水明酒有司相承名爲看器其郊廟天地配位惟祠祭酒一等分大祠中祠位二升小祠位一升止一樽酌獻一樽飲福餘皆【闕】器按開元禮崇祀錄昊天上帝皇地只六樽太樽爲上實以沈齊著樽次之實以醴齊犧樽次之實以醍齊壺樽次之實以沈齊山罍爲下實以三酒配帝著樽爲上實以沈齊犧樽次之實以醴齊象樽次之實以盎齊山罍爲下實以淸酒皆加明水明酒實扵上樽五方北極天皇大帝神州地只大明夜明太樽實以沈齊五星十二辰河漢象樽實以醍齊中官壺樽五方山林川澤唇樽並實以沈齊外官槪樽五方丘陵墳衍原隰散樽並實以淸酒眾星散樽實以防酒皆加明酒各實扵上樽宗廟每室設斚黃著樽之上樽皆實以明水黃彞實郁鬯著樽實以醴齊又司烜氏以鑑取明水扵月鄭康成云鑑類取水者世謂之方諸取月之水欲得陰陽之潔气也臣謹以古制考五齊三酒卽非難得之物將來郊廟祭饗宜詔酒官依法制齊酒分實樽罍仍命有司取明水對明酒實於上樽或陰鑑方諸之類未能猝辦請如唐制以井水代之下博士議而奏曰比郊廟祠祀壇殿上下所設樽罍惟酌獻飲福二樽實以祠祭酒餘皆徒設器而不實以五齊三酒明水明酒誠扵禮爲闕然五齊三酒鄭康成注周禮惟引漢時酒名擬之而無制造之法今欲仍舊用祠祭酒一等其壇殿上下樽罍有司不得更設空器其明水明酒並以井水代之其正配逐位酌獻飲福舊用酒二升者各增二升従祀神位並用舊升數實諸樽罍配以明水明酒従之旣從其請則自慶曆以來𨿽欲用之而不能【闕】其法矣此元丰呂嘉問之請所以有爲而發也還考元丰元年七月二日詳定郊廟奉祀禮文所言古之祭祀以五齊薦諸神以三酒酌諸臣其用不同今尊𨿽具均以法酒實之而無淸濁厚薄之異是名物徒存亡其實也再詳五齊鄭氏以爲醴恬與酒味異其餘四齊味皆似酒祭祀必用五齊者至恭不尙味而實多品也若三酒則人所飲也事酒爲有事而新作者卽今卒造之酒昔酒久熟故名以昔二者色皆白淸酒久扵昔酒故色淸而味厚欲令法酒庫內酒坊以見造到逐色酒實之一従之則三酒當時尙未備五齊固可従而知不知公弼之奏以後復曾講明否禮文所之言乃在嘉問奏論五年之先則遐想中間五齊醖法之不講亦云久矣嘉問旣奏神宗親批其後有扵理無害之語而大觀四年四月二十八日議禮局又言古者祭祀設五齊三酒酒正之法式不傳扵後而先儒特以當時名物所有而言之國朝祀儀𨿽有齊酒之名而一以法酒代之康定元丰皆嘗討論以爲非是欲望明詔有司依放古法造五齊三酒祭則供之自太尊以下至於壺尊自泛齊以下至扵淸酒各以其序實之庶合古法従之則元丰之後又曾經廢革詳攷禦批旣謂似有理趣又謂就且如其說豈猶有疑而迄扵未用耶然大觀之従必當見扵用周禮注疏可覆非世【闕】

牲牢均胙【闕】

副本緣起

【闕】能免忠彥得狀驚曰又似李邦直矣徑歸具札子避位後二日押入起居奏事罷復上馬還觀音院五月庚申忠彥遂以大觀文罷知大名府則布之罷後忠彥兩閱月材能甫之所由遂爲事始矣然忠彥之得狀有似李邦直之語遡而考之淸臣之去在建中靖國元年十月癸巳時自門下侍郎罷爲大資政亦知大名李文簡燾通鑑長編曰先是曾布獨對上諭布人物有可詔對者但奏取來便當批付閤門布尋以劉燾王防周壽白時中四人名聞上悉批令對四人者皆布門下士淸臣宻啟上謂燾防等爲四察八偵旣而對眾顯白四察八偵不可爲言事官上色變眾莫曉其語上以諭蔣之奇章楶曰淸臣蓋指王防劉燾等也令諭布知且曰淸臣所爲婦人女子之事尋召燾告之仍令轉逹上防時九月丙戌也後二日在畱身謝上諭以察偵之語且言所謂察偵皆臣所親接之人君子小人各有黨類此等人皆知順聖意奉行法度者非營私也若晁補之畢仲防之徒皆與淸臣輩背公死黨之人必不與臣親厚此理之必然也上曰淸臣害政當去布曰補之等何能爲淸臣在政府則爲害政矣上曰彭汝霖累有文字但未出卿可諭汝霖繳申淸臣則因其請出便可令去布曰臣未嘗與言事官交通昨者聖諭令彭汝霖召吳則禮諭聖意臣迄今不曾令則禮至汝霖所今旣被防容臣更展轉道達次上知布之未奉詔也翊日趙挺之對遂令諭汝霖汝霖遂艸疏納淸臣於待漏院三省各申一照防狀但言前後五有章疏論淸臣當罷政未承施行謂其必能自請而安然自居慮淸臣之不知已錄申之矣淸臣得汝霖申狀皆不以告同列布及同列亦莫知其由奏事畢淸臣畱身請去遂出居僧捨上以淸臣札子付通進司遣一老卒持送故事當遣禦藥封還而淸臣畱時嘗自上曰臣本無去意但爲言者所廹如遣使宣召臣更不敢違聖防以是上不敢遣使恐其遂畱且諭之奇及楶大笑之及再入札批付三省而有是命則又先忠彥七閱月詳味初意徽祖正以體貌輔臣務全去就而爲是委曲斯古所謂進以禮而退以道者大昌博極羣書自元符至靖國止一年八閱月偶不下考此數時事耳明淸所錄近出紹熈甲寅嵗大昌先進固當不見其書故亦莫之辧也

百官轉對

今在京職事官轉對始扵唐藝祖艸昧首嚴斯制建隆三年二月甲午禦札曰應在朝文班朝臣及翰林學士等朕自應運開基推誠待物頋干戈之漸偃欲華夏之永安渇聽讜言庶臻治道今後每遇內殿起居依舊例次第差官轉對並須指陳時政闕失明舉朝廷急務其或有刑獄寃濫或是百姓疾苦並可采訪聞奏凡闗利病得以極言朕當擇善而行無以逆鱗爲懼如有事幹要切卽許非時上章不必須輪次亦不得收拾閒慢之事應副詔防仍須直書其事不在廣有牽引卿等或累朝舊徳或間代英材當思陳力事君豈得緘言食祿竚裨闕政用副旁求珂按唐興元元年九月之詔惟正衙及延英坐日常令朝官三兩人靣奏時政得失而已迄今猶然未聞許之以指陳刑獄寃濫采訪百姓疾苦也指獄事則必有主名言百姓則亦闗長吏是凡百司皆許之以獻出位之言如臺諌之軄矣以一世之賢僅得三五人以任言責猶足以達下情闗公道況夫人皆得借玉階方寸之地天下事寧復有壅蔽者乎大哉聖謨眞足以爲萬世無窮之法

任子分授

舊制任子許分貤徧及支庶才稍降資秩而已後乃不復然珂嘗攷續防要熈寧五年四月二十二日辰州團練使致仕郭化言乞將合得一子恩澤分減與子熙恭二人近下班行內安排詔郭熙與右班殿直舊例與子恩澤許降資分授上以一子官朝廷之特恩分授非古且長僥幸遂命罷之然則此制蓋襲用已久革而當人心𨿽各私其子亦莫之敢議今世鮮復有知此故事者

愧郯錄卷五

欽定四庫全書

愧郯錄卷六【十二則】

宋嶽珂撰

寺監簿職守

南渡而後官失其守凡寺監主簿率多預尾書與丞鴈行珂爲扈簿日固竊疑所軄有常非可越爼盡削文移之系衘者如故事獨本寺常程文書猶間占位渉筆先夫人一日見吏呈牘謂珂曰簿不預政此元丰令文也當謹視官制珂惟謝退而郤之吏皆拱手不敢去固郤乃從殊費頬舌後閱洪文敏邁容齋四筆有曰自元丰官制行九寺五監各置主簿専以考簿書爲職他不得預紹聖初韓粹彥爲光祿主簿自言今輙預寺事非先帝意也請如元丰詔書如玉牒修書主簿不預見扵王定國雜錄予猶及見紹興中太府寺公狀文移惟卿丞系銜後來掌故之吏昧扵典章遂一切與丞等今百司庶府皆戾官制非特此一事也珂再攷典故元丰六年七月庚申詔寺監主簿止是専掌簿書其公事自當丞以下通議施行今取問寺監有令主簿簽書公事處大理寺丞長貮正主簿八員衛尉寺卿主簿二員將作監少監丞主簿五員都水監使者丞主簿四員少府監少監丞主簿三員司農寺少卿丞主簿四員太常寺丞主簿二員軍器監少監丞主簿四員內長貮主簿可並降一官正丞並展磨勘二年各不以去官原則初制信必之嚴蓋如此防要亦具書禁令頋今上下習故爲常比比皆是反扵其所謂簿書乃無一可攷是亦重可興嘆也若平日扈寺文移簿固預書而申省與部獨不列簿銜蓋舊制僅存者似頗與邁所見異或見諸它官府云

牙魚不可服用

近世中都闠鬻冠飾者率爲物象螭一角而兩足鳥翼而鴟尾通國服之謂之牙魚珂按典故元祐二年二月辛丑翰林學士承防鄧溫伯等言奉詔參考皇太妃冠服禮令不載亦無故事請參酌裁定其生日節序卽請損皇后三分之一詔依所定內冠朶用牙魚當時詳定者韓儀公忠彥歐陽棐與焉二公墓志可考方泰陵嗣服欽成以堯母之貴春秋之誼當極尊崇徒以宣仁欽聖萬壽故小詘其禮則其爲後服亦逼矣今世恬不以爲怪何耶

眞徽沔三州

大中祥符六年五月詔升建安軍爲眞州宣和三年五月攺歙州爲徽州開禧三年四月攺興州爲沔州六月攺順正縣爲略陽縣珂按三州皆復名眞州在唐號昭徳郡天寶五載分臨翼郡置乾元元年攺州名徽州在唐號利州武徳四年置貞觀十一年攺州名沔州在唐號漢陽縣武徳四年分沔陽郡置州建中二年廢爲縣四年復州名寶歷二年又廢夫眞州劍南道西南之陲也今復其名扵淮南徽州羈縻州蠻夷之境也今用其名於江東沔州江南道沔水之衝也今徙其名扵闗外取儀眞以稱蓋以範鎔三祖玉皇之像而表其瑞反累之僻陋之故名易徽美之號蓋以翦滅方臘篁竹之妖而示其革反同之椎辮之巢穴摭谷水之源蓋以蕩滌逆曦洿瀦之迹而大其戒乃紊之下流之別邑數百載而下方屨之士尙論軄方名混而訛地隨以異焉知其無千里之謬乎順政本漢沮縣地攷之寰宇記後魏太武帝嘗到此僑立略陽郡耳今遂卽僑寓之名以名縣尢爲失實其初更定稱謂要皆未嘗旁攷也州名之所在珂蓋卽李吉甫元和郡國圖志樂史太平寰宇記劉昫舊唐史歐陽文忠修新唐史參書之眞州之置惟元和圖志以爲直州縣名眞符亦謂之直符徽州在新唐史又以爲防州且號西利沔州在寰宇記先紀隋大業初嘗建州蓋以沔水爲名尋攺【闕】

國名寓意

【闕】若和則檜志而忠獻實嘗力爭焉乃以名其國豈固欲反其所言耶近嵗大臣有請致仕而盍徹國者詞臣偶進擬珍國議者謂若有所風其家上言卒攺成國蓋亦寓意扵名者云

辛簡穆謚

辛防政次膺諡簡穆珂按國朝典故皇祐三年九月乙卯武寧節度使兼侍中夏竦卒贈太師中書令賜諡文獻知制誥王洙當艸制封還其目謂臣下不當與僖祖同諡遂攺焉是月丙子遂攺太子太師諡文正王溥爲文康司空致仕諡文憲章得象爲文簡蓋溥同僖祖得象同周公亦以洙言也翼祖後之諡曰簡穆在累朝無敢用之者容臺訂議考功覆按得不考洙之所言乎或謂翼祖乃祧廟按洙之言周公且不可𨿽祧猶祖也其復何疑次膺以元老參預其賜諡當在乾道淳熙間是時光堯萬壽翼祖𨿽祧猶爲九室之內尢不可以此借口也

修書恩數

崇觀以來文治日興三館史局修書每成闗乙覽輙有醲賞蔡京當國至有修書已竟分爲五六進以希濫恩而適值王黼矯枉所爲之書皆棄不錄者中興謹惜名器益以進書爲重嘉定癸酉十月丁酉朔臺有言修書不進十餘年於此矣嘗求其故則自進書之有賞始史官載筆職在譔述而無事時不敢修史何者恐其有徼賞之嫌也必待登進有期然後彚次編集臨時取具率多逸遺史之不修蓋原扵此每進一書縻爵費財上下霑被學士大夫自循轉外好賜無防而輿臺胥吏賞賚有差用度不貲難扵輕舉書之不進亦此之由今者鉅典勒成一朝同進官無濫賞人自欣愜而吏有橫賜可不痛裁臣謂除本所見在執役奔走之人及三省官吏扵本處實有職事相闗者許照舊例従公保明次第醻奨其他夤緣請托寄附姓名平時不相誰何足迹未嘗一到如聞市肆等輩亦得濫厠其間例霑厚賜甚亡謂也下私其恩國重其費綜核之朝詎宜有此臣非不知希闊之遇寧過乎厚然以國史爲重則人情有不暇防故寧裁抑扵今日庶防有補於將來使由是而費果省也則史無時而不可修亦無時而不可進何至有因循遺失之患其與徇小節而虧大體者萬萬不侔矣珂嘗攷典故元丰六年蒲宗孟爲尙書左丞嘗因奏書請官屬恩神宗曰所修書謬甚無恩宗孟又引例書局儀鸞司等當賜帛上以小故未答王安禮進曰修書謬儀鸞司等人恐不預上爲之笑則吏有橫賜在先朝固久有之而予奪之柄又出一時𨿽修書官亦不容必其賞也是知祖宗扵例所當得猶必視功而爲輕重責實之政所以貽孫謀者眞可法云

閩中譌傳兆域

閩之福爲防府建炎搶攘奉防聖禦容以卽安至今有巨璫涖崇奉焉福人因是多譌言皇祖兆域有在是郡者士大夫率以爲無稽弗之聽珂考典故其說亦有由來元丰六年閏六月丁酉禮部言泉州民朱信等言慶曆中有防泉福等州訪求碎石山皇祖兆域今方求得本朝逺祖乃福州閩縣碎石山人景徳中亦嘗遣使至福州訪碎石山家宅事迹碎石山今俱院是也趙眞君家見存而此山下有趙氏捨田契書姓名兼有古鐘銘文可爲證據乞遣官審實詔祕書省檢元降指揮仍令福建路轉運司取朱信等所陳證據其後祕書省言慶曆中無下福建路訪皇祖山陵指揮福建路轉運司言遣官案視所言謬妄無根詔朱信等罪以赦除之後又詣尙書省言家有古書可案取視之乃唐中和七年地契後列趙氏族人有名従良從月者指以爲聖祖其妄若此則愚民之傳久矣不可觧矣承平保州位𨿽系屬籍而欽康靖三陵猶不敢臆決遷奉之際特尊爲一品墳以俟審定豈復眞有景徳之使耶朱信旣以赦除罪神宗之意亦出扵吾寧受百欺庶防得之尊祖之至也

開先寺

廬山之址有寺曰開先華蔵寺依山陽占籍江東之南康軍珂按京師太平興國寺實有開先殿以奉藝祖神禦天聖八年九月始建於寺之後廷十二月命宰臣呂夷簡充奉安禦容禮儀使入內都知韓守英管幹十一月自天章閣迎奉於防慶殿奉安十二日百官立班殿庭皇帝行酌獻備儀仗鼓吹僧道威儀奉迎赴殿皇帝行奉安之禮次日皇太后又酌獻景祐三年殿火遂罷朝謁慶曆六年八月殿成帝飛白書榜九月命宰臣賈昌期奉安十月帝親行酌獻禮七年正月十一日朝如常至和元年十一月重修權奉禦容於天章閣二年七月復奉安於殿則開先之名已爲館禦累朝崇奉如此其至寺久當易矣今天下寺宇同稱者多固不止是郡縣當以時申請而正之可也

紹興嘉泰二詞

紹興和議之成臺臣追正直祕閣李健防僞之罰謫監徳安府在城酒稅制詞曰往者元惡盜我魁柄濁亂國經爲不道之宗主故汝得以免賴天之靈國是大定汝曾不知愧甄濟而従搢紳之後罪豈勝誅慶元黨論之起中書舍人陳傅良追削家居嘉泰防赦復官予祠制詞曰日者宗相當國凶愎自用論者指爲大姦似矣盍亦考其所以然蓋一妄庸人耳何物小子敢名元惡而一時大夫士逐臭附炎防有二王劉李之號朕甚憫之二詞蓋皆順時好前指趙忠簡鼎後指趙忠定汝愚也珂按國朝故事太宗時宰相盧大戎多遜以交結官邸竄朱崖繼而趙韓王普罷相防其年韓村決河塞知海州胡旦獻河平頌因有逆遜投荒姦普屏外之語上震怒貶商州團練副使祖宗之惡迎合者如此況假綸綍以濟私意而毀譽復失其眞耶三字之失體蓋不在林希輩下矣

北使借官

自景徳以來凡中國使入蕃必隨所居官小大加借以遣之所以重王命綏逺人也議者或謂單於天驕其報聘也官𨿽髙必降秩以示殺禮珂嘗攷之其實不然按陵陽布衣李心傳建炎以來系年要錄曰紹興二十八年五月戊寅金國賀生辰使驃騎衛上將軍殿前副都防檢蕭恭副使中大夫尙書工部侍郎魏子平入見紫宸殿子平州奉聖人中進士第累遷太府監又注其下曰魏子平事以金國翰林直學士趙可所撰墓志修入志云正隆元年授太府監三年三月充國信副使使於宋四年權右司郎中今日曆所書乃云工部侍郎則是北人亦借官也可有文集刋行心傳得之以參書系年事其言有的據表之以釋議者之疑

官年實年

今世出仕者年至二十始許涖官才登七旬卽合致仕或不得謝則亦隔去磨勘弗許遷陟又有舉人年及該恩則或得封敍選調滿六袠礙格則不得注令宰丞掾之屬利害互出故世俗多便文自營年事稍尊者率損之以逺垂車𦇤褓奏官者又增之以覬速仕士夫相承遂有官年實年之別間有位通顯者或陳情扵奏牘間亦不以爲非珂攷之祖宗時此事亦有明禁國朝會要治平四年五月二十八日詔劾內殿崇班郭繼增加嵗數情罪以聞以其陳乞楚州監當自言出職日實嘗增十嵗也祖宗之懲欺僞亦嚴矣繼勲𨿽終以不欺意其出軄之名或階胥史而進楚州之監當必緣其年之髙而不得授所以復自言而匄損焉此則增損惟已尢不可以不懲者若今陳情率是告老引年而後及之大非求進之比固不可以爲據要之官年實年差別爲二形之表章其語亦不雅馴也

仙釋異敎之禁

今中都仙釋之教盛行或列肆通衢爲箕筆之妖或毀體四支爲詭異之狀浩穰彈壓漫不問焉曰此法令所及也珂按國朝防要政和六年五月二十三日詔近來京師姦猾狂妄之輩輙以箕筆聚眾立堂號曰天尊大仙之名書字無取語言不經竊慮浸成邪慝可令八廂使臣逐地分告示毀撤焚棄限三日外立賞錢三千貫收捉犯人斷徒二年刺配千里官員勒停千里編管若因【闕】彰露本地分使臣與犯人同罪每月一次檢舉告示取使臣知委繳連聞奏一京內城外凖此政和五年十一月四日臣僚言諸色人等燃頂煉臂刺血斷指已降指揮並行禁止日來未見止絕乞行立法詔毀傷支體有害風敎況西域異法內地豈可效之累降處分終未能革可徧行下違者以大不恭論添賞錢三千貫文監司守臣知而不舉與同罪京師委開封府尹嚴行禁止前詔則是年閏正月二十七日又嘗徧告諸道後詔則大觀四年二月一日已有之矣玆特申之也祖宗立法嚴正詳備一至扵此扵其所不及者彌縫參酌蓋以時而【闕】之今世或未之議何也

愧郯錄卷六

欽定四庫全書

愧郯錄卷七【二則】

宋嶽珂撰

官品名意之訛

淳熈官品令自太師而下至翰林醫學列爲九品皆有正從蓋見行之制故著令所載凡敍防儀制罪贖不以髙下槪謂之品官珂嘗溯源而求所始本魏延康元年二月尙書陳羣以天朝選用不盡人才始立九品官人之法州郡皆置中正以定其選擇以州郡之賢有識鑑者爲之區別人物第其髙下則其初立品似非品秩也乃人品耳而通典載魏官自黃鉞大將軍至諸州郡防門明列品第則是肇端自魏已循而訛矣是時魏未受禪蓋亦漢法也然珂嘗考之後趙而得名之所以訛考之梁而得意之所以訛後趙王勒二年使張賔領選初定五品後更定九品命公卿及州郡嵗舉秀才至孝防淸賢良直言武勇之士各一人初用五而後以九則是更魏而晉品數猶未定也通典可疑矣宋書九品謂晉江右所定則懷湣以前尙無之通典乃若是其較且明豈當時循陳羣之法謂某品人則可登某品所謂品者逆設以待其人而已非謂官品也益逺益訛遂爲官秩之定論耶此殆名訛之所以始也果定班法與品互用而著其說曰十八班皆有淸濁自十二班以上並詔授表啟不稱姓従十一班至九班禮數復爲一等又流外有七班寒防者爲之従此班者方得進登第一班梁承齊後者也品秩久定矣而蔡法度之所定決非肇始而所以寓禮數者不附扵品而別之以班則班蓋梁之所自立謂一代之制不可以虛耳意自齊而上班之未有則禮數亦附扵品則品蓋爲禮文之節耳此殆意之所以訛也詳考梁班品法天監初武帝命尙書刪定郎濟陽蔡法度定分爲九品秩定帝扵品下注一品秩萬石第二第三爲中二千石第四第五爲二千石隋百官志梁天監七年革選徐勉爲吏部尙書定爲十八班以班多者爲貴同班者則以居下者爲劣則品蓋非梁所専用而易以爲班矣謂班以選事而設則丞相太宰太傅太保大司馬大將軍太尉司徒司空爲第十八班初不闗遷法通典謂品制不廢疑若相須而成將軍釐定百二十五號爲二十四班其不登二品應須軍號者凡十四號別爲八班施扵外國者又有百九號亦爲十品二十四班班制之多乃如此則不假扵品矣而莫知其徒爲禮秩之別也陳承梁后乃定相國丞相太宰太傅太保大司馬大將軍太尉司徒司空開府儀同三司巴陵汝陰二王后尙書令品爲第一自此以下昈列爲九正合今制而不分正従逆而求之晉宋南齊亦莫不然則皆承魏訛其益可信也此裂扵齊事遵元魏而品従之名著焉是官之有品自曹魏始品之有從乃自元魏始及考其初不特正従也而每品正従復分上中下焉蓋一品之間析而六矣此髙祖太和之制也及二十三年髙祖復次軄令而世宗初班行之三師二大乃不入品其四品以下正從又分爲上下階猶析而四也北齊蓋因之耳至扵魏之列品頋猶曰第防品從防品而未目爲正従齊始別之逮隋而曰正曰從截然而不可紊矣還攷梁制品尙寡故自九而一乃極扵丞相班尙繁故自一而十八亦極扵丞相班多者品貴品少者班尊二者相爲用而貴賤等差於此防見而互明班止扵梁隋卽廢矣祖宗朝遷轉名曹皆各有流品及元丰後來始以寄祿無他名遂爾相混然禮數之異率系一時官守元未嘗以品秩爲別此則言官制者之未嘗講明也然則陳羣之始本非始言人品者則當設逆待之法故循而見扵魏官品之訛曹魏之訛亦非訛定禮秩者固當附設官之目故參而見扵梁班法之用不考【闕】

散階勲官寄祿功臣檢校試銜

恩初授檢校太子賔客兼監察禦史自此累加焉而注其下曰朝軍指揮使止扵司徒軍頭指揮使忠佐馬步都軍頭止扵司空軍班都虞忠佐副都軍頭以上止扵左右僕射諸軍指揮使止扵吏部尙書其官止若遇恩則或加階爵功臣又申之曰幕軄初授則試校書郎再任如至兩使推官則試大理評事書記支使防禦團練使判官以上試大理司直評事又加則兼監察禦史亦有至檢校員外郎以上者行軍使皆檢校員外郎以上朝官階勲髙遇恩亦有加檢校官郎中則卿監少監員外則郎中太常博士以下則員外郎並無兼官其觧試大理評事校書郎正字寺監主簿助敎者謂之試銜有選集同出身例珂按如舊制者蓋謂如唐制也太平之攺官名蓋以熙陵初卽位未攺舊名因避諱而然也是時正以職事官爲官名如吏部尙書至於職官令錄皆虛名也而不得實涖其事以知判官爲職事如判尙書都省至於權知某州縣皆實職也而不闗所帶之官以階爲恩以勲爲品以爵邑功臣爲假寵以檢校試官爲帶銜故咸平四年左司諫知制誥楊億轉對上疏有曰勲散之設名品實繁朝散銀靑猶闗命服防軍柱國全是虛名欲乞自今常參官勲散俱至五品者許封贈官階勲俱至三品者許立防義五等之爵施之於今𨿽有啟封之稱曾無胙土之實苴茅建社固不可以遂行翼子貽孫亦足稽於舊典欲乞內外官封至伯子男者許防子至公侯者防孫國公者許嫡子嫡孫一人襲封又當今功臣之稱始於徳宗幸奉天扈蹕將士並加奉天定難功臣之號因一時之賞典爲萬世之通規近歳以來將相大臣加至十餘字者尢非輕據不可遵行所宜削除以明憲度可以見當時士大夫之厭於虛名者矣然祖宗承隋唐末流襲爲定例故不見其用而惟見其宂若其剙始之初磨鈍之具不窮於一偏要亦自有深意何以言之自元丰定官制歸階官於寄祿還職守於百司盡削功臣略余檢校試官俱罷爵邑僅存繼自政和而來又捐勲轉之令則朝廷之上所以褒功賞能貤恩馭幸者惟階職官守而已祖宗存此名也𨿽以例轉或以赦遷而猶間系服色之重輕資序之深淺封防之厚薄初未盡捐之也且階官至貟外郎則可以任子庶官帶貼職則不限隔郊至於郎曹寺監侍從宰執截截乎有恩數品秩之異然則所用者皆實賞也檢校之略餘者惟武階有六等多不盡轉間又徑自旄鉞陞尉府亦幾於無爵邑實封𨿽不攺舊而惟遇郊霈有司按格法定封及宰執初除循故事謂之加恩耳亦不以爲賞也虛名旣偏廢而吏勞不可不酬惟其不可不酬故官賞不得不濫惟其不得不濫故貼職不甚貴重銓選奏補益袢揆今擥昔在本朝厭之猶之可也其在隋唐其可以虛名厭之哉珂又按階散勲官在前世合於一至唐則析而爲二階勲功臣檢校在唐析於四而本朝則合於一其用與不用實寓見於是自宋齊梁陳后魏北齊以來諸九品官皆以將軍爲品秩謂之加戎號此正如國初軍制皆以禦史爲品秩謂之加憲銜也梁制𨿽親王起家未加將軍不開府不置佐史官可以見一時以此號爲重然其實未嘗將屯亦虛名耳隋旣受命髙祖采後周之制置上柱國柱國上大將軍大將軍上開府儀同三司開府儀同三司上儀同三司儀同三司大都督帥都督都督總十一等以酬勤勞又有特進左右光祿大夫金紫光祿大夫銀靑光祿大夫朝議大夫朝散大夫並爲散官以加文武官之徳聲者並不理事又有翊軍等四十三號將軍品凡十六等爲散號將軍以加泛授居曹有職務者爲執事官無職務者爲散官戎上柱國以下爲散實官軍爲散號官諸省及左右衛武余左右監門府爲內官自余爲外官散官之名肇見於是還考漢制光祿大夫大中大夫郎議郎中郎侍郎郎中皆無員多至數十人特進奉朝請亦皆無職守優防祿秩則官之有散自漢已有之矣然當時之仕於朝者不任以事則置之散正如今日宮觀設官之比未有以職爲實以散爲號如後世者也故成都侯王商以特進領城門兵置幕府得舉吏是正如今日兼官不可以官稱爲比梁制左右光祿金紫光祿太中中散等大夫並無員以養老疾遡而考之魏晉宋齊元魏下而考之陳北齊後周隋亦莫不有之參見於九品十八班之間元魏初又嘗置散官五等其品第五至第九百官有闕則取於其中以補之蓋皆以儲才待須而亦與諸職事官均其勞佚也逮隋開皇六年始置六品以下散官八郎爲正階八尉爲從階正六品上爲朝議郎下爲武騎尉從六品上爲通議郎下爲屯騎尉正七品上爲朝請郎下爲驍騎尉從七品上爲朝散郎下爲防騎尉正八品上爲給事郎下爲飛騎尉從八品上爲承奉郎下爲旋騎尉正九品上爲儒林郎下爲云騎尉從九品上爲文林郎下爲羽騎尉凖前所置散官見於諸品者上柱國爲從一品柱國特進左右光祿大夫爲正二品上大將軍金紫爲從二品大將軍銀靑爲正三品上開府朝議爲從三品開府朝散爲正四品上儀同爲從四品儀同爲正五品大都督爲正六品帥都督爲從六品都督爲正七品通而觀之則九品之內皆有散官以酬勞矣惟正一品虛而不置所以章其貴也煬帝嗣位多所攺更先罷特進次罷十一等酬勞官八郎八尉四十三號將軍並省朝議大夫置九大夫八尉自一品至九品別有其制其九大夫從一品曰光祿正二品曰左光祿從二品曰右光祿正三品曰金紫從三品曰銀靑正四品曰正議從四品曰通議正五品曰朝請從五品曰朝散其八尉正六品曰建節從六品曰奮武正七品曰宣惠從七品曰綏徳正八品曰懷仁從八品曰守義正九品曰奉議從九品曰立信繼𨿽復儒林郎文林郎列之七品八品正乃祕書省置二十人若三十人専以明經待問撰錄文史爲職又若職事官無與於散階也尋又置散騎郎二十人爲從五品承議通直郎各三十人爲正從六品宣徳宣義郎各四十人爲正從七品徴事將仕郎各五十人爲正從八品常從奉信郎各五十人爲正從九品是爲正員並得祿當品又各有散員郎無祿隨又攺常從爲登仕奉信爲散從自散騎而下皆主出使量事大小據品以發之則正如國初九品京朝官皆在京師其罷職者歸本班守本官其出使者知某州轉運某路之制耳尙書省六曹皆置承務郎一人同員外郎之職乃正與今尙書郎等又非散號如限員以設散官使其別有所授決知其必不復徒帶以爲美觀也而唐乃析之郎大夫之秩光祿中散之養疾儒林文林之待問一歸之於文散散號將軍參取雜置益以校尉一歸之於武散柱國等號本以酬勞武騎諸稱並同郎位一歸之於勲官則階散也勲官也唐𨿽因隋而所用未嘗因隋有職者攺爲虛名徒名者置在兼秩是所謂前世合於一而唐則析爲二史大柰與髙祖興太原飲馬泉之戰以多授光祿大夫階李晟以復興元勲立功時諸子未官宰相以聞卽日詔子願爲上柱國故事柱國門列防遂父子皆賜杜淹貞觀中檢校吏部尙書再加檢校侍中代宗以射生軍淸難而有寶應之稱徳宗以涇軍煽逆而有定難之號後隨事而賜亦無定名故唐之有功者或敍階或賜勲或加以檢校或寵以名號皆上之人有以寓一時之微權而初無階升必致之道四者並用而又申之以封爵重之以實封馭貴馭富又雜取而輔之在祖宗朝若功臣之名猶有官不當賜而特賜者如開寶之於王明太平興國之於杜彥鈞陳信從郝正大中祥符之於王承美天禧之於向漢通南渡以後髙皇舉久廢之典以寵二三大將其他則不多見也每一遇郊官至某則加功臣若干字酬勲若干級進階若干等徹國若干戶並舉而予之故世但以爲煩而不見其用是所謂唐析於四而本朝則合於一旣合矣而不能分此所以發神宗皇帝之獨斷一舉而盡去之也政和罷勲官徒以太平之世不欲用議易之而未暇孝宗淳熙間廷防多士發爲淸問有意復之而未能誠使無並用之術祖已成之例一歸之有司則𨿽無復可也因虛以濟實卽名以輔治一歸之君上則𨿽盡復之亦可也世之議者多以其名之混淆未易別白故表而著之以俟觀者擇焉又按光祿在晉已分左右魏舒嘗加右光祿大夫而西漢之初無印綬秩止比六百石東漢已秩二千石法固應銀章靑綬至晉始有加金紫者李熹嵇紹吳隠之輩是也熹傳又載泰始全詔其因光祿之號攺假金紫正當是事始然未嘗入銜故南齊任遐有乞一片金之請還考宋初乃嘗贈臧儁爲金紫光祿已連稱謂元魏何時乃亦有之而又以銀靑入銜遂煥然析爲二官矣梁制金紫光祿次左右光祿光祿次金紫所謂光祿者蓋銀靑如舊制是以不重出耳元魏亦敍左右光祿於金紫銀靑之上齊承魏制陳因梁法後周於金紫銀靑又各分左右皆在左右光祿之下隋唐而降迄於本朝敍階之法亦莫不然唐去光祿左右字元丰定官制乃隮二階之班於光祿之上不知何所爲也其他如朝議置大夫而廢郎躐朝請於通直下宣徳於朝散政和攺制又以登仕將仕爲未仕之官列之文林之下又以郎大夫爲勇爵不用將軍校尉等官皆與唐制不合云

愧郯錄卷七﹤子部﹐雜家類﹐雜說之屬﹐愧郯錄﹥

欽定四庫全書

愧郯錄卷八【十則】

宋嶽珂撰

年號閣名

自唐徳宗以貞觀開元之盛慨想前烈攺元貞元庶幾二祖本朝因之如近世隆興之用建隆紹興淳熙之用淳化熙寧紹熙之用紹興淳熙慶元之用慶曆元祐開禧之用開寶天禧皆是也珂按呂陶淨徳集記聞曰紹聖之政謂元丰之法不便卽復熙寧之法以救之然不可盡變大率新舊二【闕】

其便於民也議者乃云對鉤行法【闕】

乃云豈獨法令爲然至於年號【闕】

詼謔之談亦有味珂謂人君【闕】

之意

最爲盛徳陶言近肆不【闕】

光宗升祔循故

事將建閣以【闕】

集議欲以大謨名當【闕】國

之【闕】

名天疇疑近天章且天章【闕】

謨珂謂寶乃仁祖閣名顯謨又神宗閣名如陶之

言亦對鉤也方顯謨建閣時國論尙紹述哲宗慕丕承之烈以見善繼若寶謨則直以禹之書首於三謨而言之歷代寶之以爲大訓本專指墳典此蓋惟取而藏之義云

府鎭

景徳三年詔以宋州爲應天府大中祥符元年又建南京尊建國也按宋爲藝祖龍興之地肇基王迹遂奄九有昭揭崈建【闕】

夏理則宜之然自後列聖濳藩漸【闕】

藝祖歷睦州刺史太宗歷睦【闕】

英宗

歷嶽州團練齊州防禦宣【闕】

州爲建徳軍嶽

州爲嶽陽軍三【闕】

嚴州遂安軍治平二年升

齊【闕】

政和六年又升濟南府此刺【闕】

升鎭若府之始也藝祖【闕】

度神宗

歷安州觀察元丰三年升許州爲穎昌府宣和元年升安州爲徳安府此列鎭升府之始也太宗歷封晉王仁宗歷封慶國公壽春郡王英宗歷封鉅鹿郡公政和六年升晉州爲平陽府壽州爲壽春府七年升慶州爲慶陽軍宣和元年又升慶陽府且升邢州爲信徳府此郡國已帶節鎭升府之始也珂嘗恭攷國史或陞或否類出於有司一時之請迄今尙有不盡舉行者先後重輕疑有隆殺殆不可以弭後世目睫之議也謹備論之藝祖歷睦州刺史永州防禦定國義成忠武歸徳四節度太宗王晉國歷睦州防禦泰寧一節度眞宗王韓襄壽歷尹江陵荊南淮南二節度仁宗公慶國王壽春郡升國歷尹江寧忠正建康二節度英宗公鉅鹿郡歷嶽州團練泰州齊州二防禦神宗公光國王淮陽郡穎國歷安州觀察忠武一節度哲宗公均國王延安郡歷天平彰武二節度徽宗公寧國王遂寧郡端國歷鎭寧平江鎭江昭徳彰信五節度欽宗公韓國王京兆郡定國歷山南東道興徳武昌三節度髙宗公蜀國王廣平郡康國歷牧桂州鄭州亳州平陽信徳冀州定武鎭海遂安慶源靜江奉寧集慶建雄安國安武十節度孝宗公建國王普安郡建國歷和州貴州二防禦保慶常徳寧國鎭南四節度光宗王恭國榮州刺史鎭洮一節度今上公英國王平陽郡嘉國歷明州觀察安慶武寧二節度珂嘗合而詳考蓋王之國十有二晉韓襄壽升穎端定康建恭嘉而十一備府鎭之名建雄之爲平陽山南東道之爲襄陽忠正之爲壽春建康之爲建康順昌之爲順昌肇慶之爲肇慶定武之爲中山永慶之爲徳慶建寧之爲建寧重慶之爲重慶嘉慶之爲嘉定是也獨韓不得與王之郡八壽春淮陽延安遂寧京兆廣平普安平陽而七備府鎭之名壽春平陽之外鎭安之爲淮寧彰武之爲延安武信之爲遂寧永興之爲京兆普安之爲隆慶是也獨洺不得與公之國八郡一慶光均寧韓蜀建英鉅鹿而兼府鎭者四慶陽建寧之外崇慶之爲崇慶安國之爲信徳列鎭而不爲府者三光之爲光山均之爲武當寧之爲興寧散府而不爲鎭者一英之爲英徳是也節度觀察之府三十有八定國義成忠武歸徳泰寧荊南淮南忠正建康天平彰武鎭寧平江鎭江昭徳彰信山南東道興徳武昌定武鎭海遂安慶源靜江泰寧集慶建雄安國安武保慶常徳寧國鎭南鎭洮安慶武寧安州明州而升爲府者二十有六穎昌應天壽春建康延安襄陽濟南中山平陽信徳之外泰寧之爲襲慶荊南之爲江陵天平之爲東平鎭寧之爲開徳平江之爲平江鎭江之爲鎭江昭徳之爲隆徳彰信之爲興仁慶源之爲慶源靜江之爲靜江常徳之爲常徳寧國之爲寧國鎭南之爲隆興安慶之爲安慶安遠之爲徳安奉國之爲慶元不升府者十有二同滑楊鄂靑嚴鄭亳冀拱熙徐是也防團刺史之州八睦永嶽泰齊和貴榮兼府鎭者惟濟南列鎭而不爲府者惟睦與嶽不陞府鎭者五永泰和貴榮是也尹牧例隨所領節鎭不復出其間郡國之封則晉襄壽升定五國已先啟鎭特以升府示褒京兆平陽二郡已兼府鎭不復增益節度之號則江陵建康慶源平陽信徳五鎭先已建府又非以潛藩而升者𨿽中興以後職方未盡復間有隔王化者其如嚴光均英楊鄂永嶽泰和貴榮則猶不得如故常嚴蓋三聖流光之地又爲特盛惜乎有司之不建明也泰𨿽爲英宗龍躍之祥當時辭不拜恐不得與云

升定建府

故事濳邸賜軍額建府蓋以昭受命之符珂嘗攷之亦有爲元嗣之重而升者天禧二年二月丁夘仁宗封升王四月升爲江寧府賜額建康軍大觀二年正月庚申欽宗封定王政和三年四月升爲中山府如天禧之詔有曰朕只畏昊穹保寧基緒荷洪禧之總集佑丕業之綿昌利建懿藩實維元嗣表玆南紀允謂名區式示壯猷特崇巨屏綸言如此則錫羨之意蓋有在矣天禧二年八月甲辰仁宗遂建儲政和五年二月乙巳欽宗亦正東宮蓋聖意欲以爲豫建之端倪也

鎭號封國

唐太宗爲尙書令終唐世無敢居其官者藝祖以殿前都防檢受命一再除之外亦復虛員蓋所以示尊尊之誼也郡國之爲濳藩者著令不許封而丁侍中謂封晉富文忠弼宗室仲馨廣平王揵封韓廣漢王椿王黼白時中秦檜張俊封慶今司封之贈典尙多用之不復以爲怪唐親王節度大使本朝無之列聖皆歷旄鉞固不容盡避至於檢校官使相環衛觀察防禦團練刺史又皆見行官制有未易易者特鎭名郡號似不可同自韓忠獻琦節度淮南當時偶不之講自是習爲固常若祖宗朝節度使例率赴鎭猶有其地不得辭其名以後皆領遙郡節制藩閫固多有之要少異歷試之稱斯可已淳熙間王冀公淮封韓洪文敏邁當制制詞有有此冀方莫如韓樂之語刪定官馮震武舉眞欽舊封請貼麻遂攺胙於魯而文敏著容齋隨筆猶以弼爲言而謂震武不知故事之已有封者珂竊謂尢而效之理固不可震武何訾焉

詞科宗室二制

紹興壬戌南宮試宏博科制題出皇叔慶逺軍承宣使授昭化軍節度使封安定郡王同知大宗正事是嵗洪文安遵沈大戎介洪文惠適中選紹熙庚戌制題又出皇叔太尉定江軍節度使提舉萬壽觀授武昌軍節度使開府儀同三司充醴泉觀使是嵗陳紫防晦中選珂甞考典故祖宗袒免親以上備環衛冠屬籍謂之南班中興百年藝祖下惟秀邸太宗下惟濮邸得與蓋自厚阜二陵以來其屬尙親故也神宗甞念開創之烈以藝祖燕秦二王后族系旣疏恩數久殺於是詔推一人裂地王之從祀郊廟韓忠獻琦當軸以爲疑天下心不可遂用近屬封郡王之制以應詔書是爲安定南渡後率取諸燕王宮一族老不問何官卽爲廉車膺茅土然則燕邸諸孫豈復有未襲王爵而先爲承流稱皇叔者哉又祖宗朝太尉爲三公官班維師下而位保傅上親王不欲兼帝師故檢校官多至太尉者政和二年九月癸未詔攺官制以尉府爲武選一品之名居節鉞之首序執政之次班列旣降又以掌武之嫌罕復以授宗英炎興以還蓋絕無焉故毎自檢校官卽拜視儀寧以三少序進爲小迂以代此一階今制猶如此則太尉爲宗室制題尢非也武昌爲欽宗濳藩近制醴泉多以授前宰臣而宗盟率領萬壽又皆有可疑者焉

中司論事

李文簡燾續通鑑長編載紹聖三年正月巳【闕】禦史中丞黃履言知麟州燕復以納粟得官年逾七十耳目昏暗郡務廢弛乞下本路體究果如所聞卽乞罷免詔河東經略司體量以聞珂竊謂以中司論一郡守年旣不可揜病復不能支以貲得仕旣至於乘障亦可謂僥逾矣而反覆鄭重如此有以見祖宗忠厚之風至此猶未泯栗栗焉惟懼風聞之失實履𨿽非淸議所與而能推此心其亦可嘉也歟

給捨論駮

唐李藩在瑣闥以筆塗詔謂之塗歸國朝嚴重此制銀臺旣設封駮三字亦許繳奏元丰攺官名門下省則有給事中中書省則有中書舍人然中興以後三省合爲一均爲後省封還或同銜則曰未敢書讀書行否則析之其辭止此而已珂按典故元祐四年五月乙酉權給事中梁燾繳蒲宗孟知虢州及胡宗回範鍔孫升杜天經等放罪罰金指揮其駮文皆曰所有錄黃謹具封還伏乞聖慈特付中書省別賜取防施行語意乃與今異以時考之蓋官制旣行分省治事謹審覆揆議之訓故其制如此耳然元祐之初司馬文正光已甞乞合三省則是道揆𨿽一職守仍分至如合二府於一堂列兩省於同局則固不必爲是區別斯亦南渡簡易之制也

帶節降麻

慶元己未夏知慶元府鄭興裔告老詔轉一官致仕久之始降麻授武泰軍節度使近例上章掛冠多已與遺奏同上聞故因是得節者不復告廷止從中書給告興裔實引年歸故居京魏公鏜當國以爲當有以別於奏訃者遂宣鎖如故事鄭氏以爲寵珂按祖宗故事將相文武之臣以旄鉞得謝例換環衛班髙若特恩則文換東宮官謂之內節不降麻如李繼勲張耆楊崇勲李端願之類是也後來寖許帶節致仕降麻以旌元老如富弼文彥博之類是也紹興十六年春正月戊子觀文殿學士葉夢得拜崇慶軍節度使致仕夢得方無恙而不復降麻殊非舊典興裔之得復舊制寵矣然今之非引年者元不以爲追褒之典其制詞中仍有養壽臧介祉福之語則是尙以爲存乃頓有內外制之異又不知其如何也

納節舊典

帶節致仕而降麻制近嵗惟鄭興裔得之已具前說珂甞再考中興防要則久矣不宣鎖矣因取紹興三年正月二十五日翰林學士綦崈禮之奏而備錄焉崈禮之言曰近者楊惟忠邢煥皆以節度使致仕卽不曽鏁院降麻緣節度使除拜移攺加恩之類並須宣制豈有見帶節鉞致仕而獨不然此一時之闕典也臣甞記祖宗時凡節將臣僚得謝不以文武並納節別除一官致仕如仁宗朝張耆授太子太師楊崇勲授太子少保神宗朝李端願授太子少保致仕皆武臣也惟熙寧間富弼以元勲舊相始令特帶節鉞致仕弼猶力辭不敢當者久之其後相繼者則曽公亮文彥博也他人豈可援以爲例耶近嵗以來致仕不問何人不復納節換官亦恐有違舊制乞令三省樞密院討論舊典施行上從之旣而三月二十一日樞密院奏檢討典故慶曆三年五月特令河陽三城節度使同中書門下平章事楊崇勲爲左衛上將軍致仕初崇勲判成徳軍而部民行賂其子崇誨求免所犯罪事故特令致仕熙寧元年二月二十八日以醴泉觀使定國軍節度使李端願爲太子少保致仕端願以目疾請休退故事多除上將軍致仕上命討閱唐制優加是命三年上禦集英殿防進士午漏上移禦需云便坐延輔臣賜茶曽公亮陟降殿陛足跌僕於地上遽命左右掖起之明日以病告久之進司空以河陽三城節度使兼侍中集禧觀使五日一朝防討夏人起公亮知永興軍召還復爲集禧觀使納節請老以太傅兼侍中致仕詔今後節鉞致仕令三省樞密院遵依祖宗典故自是之後至九年四月十三日呂忠穆頤浩復以少傅鎭南之節得謝蓋所以寵明受之勲遂至十六年正月而夢得建旄矣納節旣不舉行故𨿽無功者亦得扳援爲比迄於今不復可追正也崇勲明年十二月實甞攺宮保崈禮所奏互是但公亮爲退傅元不帶節鉞此爲失之

彭輅告詞

近嵗引年掛冠者不常有或以疾匄致仕則必轉官從欲中書給綸告王言優撫皆如生存時蓋猶望其有瘳也曁遺奏徹宸扆則又降防贈官乃始寓追賁泉穸之意惟嘉定壬申七月前主管殿前司公事果州團練使主管武夷山衝佑觀彭輅授均州觀察使致仕制詞有曰臥壺頭之疾方自解於中權掛神武之冠忍遽聞於遺表可無寵數憫我藎臣又曰顧瞻壁壘方覺精明小逸宮祠如何不淑又曰士志死綏未得捐軀塗肝腦之地朕方推轂乃成移疾寘股肱之悲英爽不亡識予愴悼蓋似以致仕合於遺表以轉官合於贈典前𨿽無此比然於今世致仕者用之則是得其實也

愧郯錄卷八

欽定四庫全書

愧郯錄卷九【十則】

宋嶽珂撰

禮殿坐像

蘇文忠軾集私試防問曰古者坐於席故籩豆之長短簠簋之髙下適與人均今土木之像旣已巍然於上而列器皿於地使鬼神不享則不可知若其享之則是俯伏匍匐而就也珂按今世國學郡縣學禮殿坐像皆正席南向顏孟而下列侍所措設與前不殊私竊疑之慶元己未朱文公熹始作白鹿禮殿塑像說其文曰古人之坐者兩膝著地因反其蹠而坐於其上正如今之胡跪者其爲肅拜則又拱兩手而下之至地也其爲頓首則又以頭頓手上也其爲稽首則又郤其手而以頭著地亦如今之禮拜者皆因跪而益致其恭也故儀禮曰坐取爵曰坐爵禮記曰坐而遷之曰一坐再至曰武坐致右軒左老子曰坐進此道之類凡言坐者皆謂跪也漢文帝與賈生語不覺膝之前於席管寧坐不箕股榻當膝處皆穿皆其明驗然記又云授立不跪授坐不立莊子又云跪坐而進之則跪與坐又似有小異處疑跪有危義故兩膝著地伸腰及股而勢危者爲跪兩膝著地以尻著蹠而稍安者爲坐也又詩云不遑啟居而傳以啟爲跪爾雅以妥爲安而疏以爲安定之坐夫以啟對居而訓啟爲跪則居之爲坐可見以妥爲安定之坐則跪之爲危坐亦可知蓋兩事相似但一危一安爲小不同耳至於拜之爲禮亦無所考但杜子春說太祝九拜處解奇拜皆當齊屈兩膝如今之禮拜明矣凡此三事書傳皆無明文亦不知其自何時而變而今人有不察也頃年屬錢子言作白鹿禮殿欲據開元禮不爲塑像而臨祭設位子言不以爲然而必以塑像爲問予旣略考禮如前之云又記少時聞之先人云甞至鄭州謁列子祠見其塑像席地而坐則亦並以告之以爲必不得已而塑像則當放此以免於蘇子俯伏匍匐之譏子言又不謂然防予亦辭浙東之節遂不能彊然至今以爲恨也其後乃聞成都府學有漢時禮殿諸象皆席地而跪坐文翁猶是當時琢石所爲尢足據信不知蘓公蜀人何以不見而云爾也及楊方子直入蜀帥幕府因使訪焉則果如所聞者且爲寫放文翁石象爲土偶以來而塑手不精或者猶意其或爲加趺也去年又屬蜀漕楊王休子美今乃並得先聖先師三象木刻精巧視其坐後兩蹠隠然見於帷裳之下然後審其所以坐者果爲跪而亡疑也惜乎白鹿塑像之時不得此證以曉子言使東南學者未得復見古人之象以革千載之繆爲之喟然太息姑記本末寫寄洞學諸生使書而掲之廟門之左以俟來者考焉又注其下曰老子云𨿽有拱璧以先駟馬不如坐進此道蓋坐卽跪也進猶獻也言以重寶厚禮與人不如跪而告之以此道也今說者乃以爲坐禪之意誤也然後古意遺像粲然可考而知珂按符子曰太公涓釣於隠溪跽而隠崖不餌而釣仰詠俯吟暮則釋竿其膝所處石皆若臼其跗觸崖若路此尢足以驗前說或謂國朝景靈宮設塑之制亦坐於椅所不當輕議珂竊以爲原廟用時王之禮防席器皿皆與今同則其爲像反不當以泥古矣珂在朝時以攝奉常丞奉祠太廟得立阼階見室中之用亦不以髙幾蓋古今器服各適其宜以便於事是亦求神之義也

作邑之制

今世選人攺官必實歷知縣三年謂之親民𨿽已爲令旣班見猶不免作邑或京秩再任後須入邑闕一次惟大理評事出宰特許成資以二年罷余非被朝廷識擢無不由此塗者然爲邑有催科撫字之責有版帳民訟之冗間有賦入實窄鑿空取辦郡邑不相通融鮮不受督趣故士大夫每視爲難徒以不得已而爲之議者率謂自南渡後經總二使出括羨財盡民力無遺故邑計類窘束士莫敢爲珂嘗攷之祖宗承平時見仕者已不願宰邑其所由來久矣非特今日也元丰元年七月呂公著言臣伏見審官院流內銓以知縣令闕多凡選人被舉充職官及轉京官者例差知縣已被差者不通舉辟不許避免臣竊以爲當國家有道之時付之以百里之地有民人社稷之重則士子所宜願爲今乃設一切之令彊所不欲與坐殿負犯者無異此殆郡縣法网太密而勸別之道不明吏有盡心奉法治行明白者未聞有所褒異一罹微文則不能自免於譴斥加以近嵗朝廷以更攺法度郡縣之吏或不能奉行故於常法之外峻其黜典經赦去官多不原免積累歲月坐此殿累者益眾臣愚以爲長民之官朝廷所宜寛假非有贓私顯狀及罷軟尢不勝任者𨿽坐小法無輒替易仍詔諸路監司牧守其所屬令長有奉公愛民治效尢異者每嵗列薦三二人間或奬拔待以不次其次如職事修舉有舉主令轉京官者特與依諸州教授例就任攺官許令再任如此則勤廉者得以自保勞能者有所激勸中才足以彊勉異效不至滯畱上深以爲然卽詔中書立法而法竟不就觀公著之論足究致獘之源豈是時專坐新法之行爲令者固難之耶抑不闗乎此也今固習爲畏塗矣得無愛君憂國如公著者出此言乎可爲三嘆

嵗降度牒

道釋給牒之制必先以資佐大農而後得緇褐如其教其佐邦用至矣開禧邊釁之啟帑用不繼給牒頗多不惟下得輕視壅積弗售而不耕之夫驟增數十萬爲今日深蠧珂嘗讀趙挺之崇寧邊略曰上每諭蔡京令近邊多蓄軍糧又以累嵗登稔欲乘時加糴京但肆爲詐欺毎奏某處已有若干萬數糴本其實乃是度牒及東北鹽鈔等度牒每嵗當出一萬而今自正月至四月終已出二萬六千而邊人買者絕少珂按崇寧開邊費用無藝而當時給僧牒尙嵗有成數特京不能守耳今稍仿此意以節之則亦庶乎其可也

宣總公移

開禧丙寅珂任京口總庾被防行兵間時諸道建宣臺王人旣有應辦之責多隨行軍所在或以使華之任重不肯詘而用平牒者幕府輒以不遜怒之或以宣威之體尊不願校而用申牘者它司亦以毀例責之迄不知故事如何莫有成說珂按總領財賦置於紹興則祖宗未嘗命是官固無可攷按者李心傳系年要錄載紹興十五年十有一月庚申右中奉大夫江南東路轉運判官趙不棄行太府少卿充四川宣撫司總領官始趙開嘗總領四川財賦於宣撫司用申狀至是不棄言昨來張憲成應副韓世忠錢糧申明與宣司別無統攝止用公牒行移乞依憲成已得指揮許之於是攺命不棄總領四川宣撫司錢糧旣而不棄將入境用平牒宣撫使鄭剛中見之愕而怒久之始悟其不已繇此有隙此蓋中興以來近例可遵行者憲成旣嘗得命尢爲有據不棄因之然亦卒不免於隙宜乎開禧二司之紛紜也

書記支使

銓曹見行之制凡天下節鎭觀察府書記支使共職均爲郡職官所以設名者徒以爲有無出身之辧耳珂嘗攷事之始幹徳元年七月詔曰管記之任資序頗優自前藩鎭薦人多自初官除授自今歷兩任以上有文學者卽許節度使觀察畱後奏充則是元未嘗與支使爲相代之稱而所謂有文學而後許辟蓋已漸有別矣太平興國六年十月詔諸道節度州依舊置觀察支使一員資考俸料並同掌書記自今吏部除擬以經學及諸色入仕無出身人充凡書記支使不得並置此蓋今制之所繇始詔語昭然遡而考之防要太平興國五年閏三月十一日京兆府戶曹參軍顏明遠徐州節度推官劉昌言洛州雞澤縣主簿張觀徳州將陵縣主簿樂史並應進士舉殿試合格帝惜科第不與乃除明遠忠正軍昌言歸徳軍觀忠武軍並爲節度掌書記則是前乎一年其制猶未定也後至淳化三年則距六年之詔已十有一年其制疑久定矣而是年四月五日滁州軍事判官鮑淵鄧州錄事參軍楊令問滁州淸流縣尉胡咸秩並鏁防應舉各賜及第以淵爲忠正軍節度掌書記令問爲本州觀察支使咸秩爲楚州山陽縣令則似二官尙不分左右與初詔若不相符味淵與令問科甲先後之序豈非猶於賜第之時有所輕重耶蓋是時作福之柄例皆一時出於君上不如今侍左銓著爲成式特有司奉行之故容有此然初詔之意迄於今不可變也

樞密稱呼

洪文敏邁容齋三筆曰樞密使之名起於唐本以宦者爲之蓋內諸司之貴者耳五代始以士大夫居其職遂與宰相等自此接於本朝又有副使知院事同知院事簽書同簽書之別𨿽品秩有髙下然均稱爲樞密明道中王沂公自故相召爲檢校太師樞密使李文定公爲集賢相以書迎之於國門稱曰樞密太師相公予家藏此帖紹興五年髙宗車駕幸平江過秀州執政從行者四人在前者傳呼宰相趙忠簡也次呼樞密張魏公也時爲知院事次呼參政沈必先也後又呼樞宻則簽書權朝美云予爲檢詳時葉審言黃繼道爲長貳亦同一稱而二三十年以來遂有知院同知之目初出於典謁街卒之口久而朝士亦然名不雅古莫此爲甚珂按此名自南渡前已有之李文簡燾續通鑑長編載政和元年九月臺劾起居舍人章綡謂其偕起居郎王孝迪訪張商英有鹿死誰手之語詔下孝迪具析孝迪奏臣契勘八月中綡嘗謂臣欲同去見宰執如何臣曰老兄請假往蘇州不欲獨見執政今日同往甚好遂同到知樞密院吳居厚客位內管勾賓客人云知院不見客臨上馬時拉臣同往見張商英臣曰正炒閙著甚來由綡曰去來去來未知鹿死誰手臣見其言語狂悖乖繆不勝憤懣以此考之其出於典謁街卒之口舊矣非二三十年間事也

國忌日防刑

今世國忌日百僚行香在京則雙忌賜假只忌視事坐曹如故外郡皆如平日笞決無禁珂按洪文敏邁容齋隨筆曰刑統載唐太和七年勑準令國忌日惟禁飲酒舉樂至於科罰人吏都無明文但緣其日不合釐務官曹卽不得決防刑獄其小小笞責在禮律固無所妨起今以後縱有此類臺府更不要舉奏舊唐書載此事因禦史臺奏均王傅王堪男國忌日於私第科決作人故降此詔蓋唐世國忌休務正與私忌義等故𨿽刑獄亦不決防謂之不合釐務者此也元微之詩云傳遣推囚名禦史狼籍囚徒滿田地明日不推緣國忌則唐世禁笞系甚明本朝乾興元年七月壬辰始用知泗州楊居簡之請詔國忌日聽決杖罪蓋祖唐太和之遺意不知何時遂並徒流不禁今遂沿襲不復可考矣

官品不分別

本朝雜壓之制雜流伎術等官皆入品下而寺監之吏凡未出官而先給告者亦通謂之入品但以所居官爲品之髙下不復有分別珂按髙峻小史劉昶傳元魏髙祖臨光極堂大選髙祖曰當今之世仰祖質朴淸濁同流混齊一等君子小人名品無別此殊爲不可我今八族以上士人品第有九品九品之外小人之官復有七等若有人可起家三公恐賢才難得不可止爲一人渾我典制昶對曰陛下刋正九流爲不朽之法豈惟髣髴唐虞固以有光二代此𨿽爲門地而言然九品之官不混它品亦一時之制與今士夫皁閹豎伎術混爲一區爲不同也

金年號

範參預成大攬轡錄曰金本無年號自阿固達始有天輔之稱今四十八年矣小本歷通具百二十嵗相屬某年生而四十八嵗以前金無號乃撰造以足之重熙四年淸寧咸雍太康太安各十年壽昌六年幹統十年大慶四年收國二年以接天輔珂按此年號皆遼故名女眞世奉遼正朔又滅遼而代之以其紀年爲歷固其所也豈範未之見耶

場屋編類之書

自國家取士場屋世以決科之學爲先故凡編類條目撮載綱要之書稍可以便檢閱者今充棟汗牛矣建陽書肆方日輯月刋時異而嵗不同以冀速售而四方轉致傳習率攜以入棘闈務以有司謂之懷挾視爲故常珂嘗攷承平時事蓋已嘗有禁政和四年六月十九日權發遣提舉利州路學事黃潛善奏仰惟陛下推崇先志凡非先聖賢之書若元祐學術政事害於教者悉毋習士宜彊學待問以承休徳而比年以來於時文中采摭陳言區別事類編次成集便於剽竊謂之決科機要媮惰之士往往記誦以欺有司讀之則似是究之則不根於經術本源之學爲害不細臣愚欲望聖防特行禁毀庶使人知自勵以實學待選詔立賞錢壹百

愧郯錄卷九

欽定四庫全書

愧郯錄卷十【五則】

宋嶽珂撰

人品明證

官品名意之訛珂嘗書之然以九品爲人品之別而非官品則未有的據也及考之晉書衛瓘鄧攸二傳事特較明蓋當時去魏未遠名未大訛意猶可識耳故洊書之以終前論焉瓘之傳曰瓘以魏立九品是權時之制非經通之道宜復古鄕舉裏選與太尉汝南王亮等上疏曰昔聖王崇賢舉善而教用使朝廷徳讓野無邪行誠以閭伍之政足以相檢詢事考言必得其善人知名不可虛求故還修其身是以崇賢而俗益穆黜惡而行彌篤斯則鄕舉裏選者先王之令典也自玆以降此法陵遲魏氏承顚覆之運起喪亂之後人士流移考詳無地故立九品之制粗具一時選用之本耳其始造也鄕邑淸議不拘爵位褒貶所加足爲勸勵猶有鄕論余風中間漸染遂計資定品使天下觀望惟以居位爲貴人棄徳而忽道業爭多少於錐刀之末傷損風俗其獘不細今九域同規大化方始臣等以爲宜皆蕩除末法一擬古制以土防定自公卿以下皆以所居爲正無復懸客遠屬異土者如此則同鄕鄰伍皆爲邑裏郡縣之宰卽以居長盡除中正九品之制使舉善進才各由鄕論然則下敬其上人安其教俗與政俱淸化與法並濟人知善否之教不在交防卽華競自息各求於已矣今除九品則宜準古制使朝臣共相舉任於出才之路旣博且可以厲進賢之公心覈在位之明闇誠令典也武帝善之而卒不能攺考其言始也淸議不拘爵位褒貶足爲勸勵中間計資定品惟以居位爲貴則品之爲制乃逆設以待某品之人其防可知也然猶未有見於遷陟表表可驗者還考攸之傳曰攸舉灼然二品爲吳王文學歷太子洗馬次歷東海王參軍爲世子文學吏部郎東中郎將長史河東太守珂按杜佑通典及沈約宋書具列品制惟世子文學無之如王國文學六品也洗馬王國參軍皆七品也吏部郎六品也中郎長史七品也太守五品也皆不合二品之目宋書志所載九品明指言晉江右所定攸先爲六品一轉之爲洗馬反在第七則攸𨿽舉二品其遷陟則隨時系乎上命尢顯顯矣所謂二品者蓋言其人才灼然合在此品定於郡中正之口以俟上之采擇而已又南史陳暄傳曰暄以落魄不爲中正所品久不得調陳去魏逾遠矣官品久訛矣而暄傳若此是其制猶未泯豈不益大可信歟

攺易職事官名稱

近制職事官或犯所授者家諱每得攺它官皆一時制宜參用舊官制間有特免入銜者珂嘗攷防要頗似不然熙寧十年十月十三日新知荊南府提舉本路兵馬巡檢公事吳中復言銜內舉字犯先諱乞攺提轄中書奏請批依神宗忽降奎札曰朝廷官稱避守臣私諱於義未安宜不行其後宣和四年九月二十五日臣寮言近者馬向爲開封府工曹掾自陳父名開乞避而本府乃奏乞銜內不書府名有違熙寜親札指揮詔別與差遣卽二事而觀之則典故初未之許也及慱考國史吳延祚爲樞密使慕容廷釗爲殿前都防檢當拜同平章事並以父諱攺同二品國初𨿽存此官制僅止一再見幾於特創徐處仁爲資政殿學士知靑州以祖諱攺除端明它如此比者不一蓋開國勲臣上所優禮不容以常法論而避髙就下不易官稱令甲所許又與前制不同云

李文簡奏槁

避諱贈官之制攺易官稱之令珂屢書之及得李文簡燾巽巖集其載當時乞用元丰以前官制加贈奏槁於故事特詳備用剟錄以參所聞燾之奏云臣聞事君猶事父也心有所懷而不敢盡言則爲隠蓋臣子之大戒莫重於隠言之可聴與否實爲君父所擇𨿽不應言而言固獲罪矣不猶愈於匿情以犯大戒乎臣用是輒冒昧一言恭惟祖宗因前代之制而增修之凡大禮旣成官自升朝以上皆得追榮其父母此國家之彌文至恩也臣父某故贈左朝奉大夫緣臣誤通朝籍再贈官至左朝議大夫今次大禮又當贈中奉大夫寒儒門戶得此固足以賁飾泉壤誇嫮鄕邑其榮多矣而又奚言獨臣私義有所不安不得不自言者所贈父官適同父諱儻拜君賜若固有之則恐於冒榮之律疑若相犯兼晉江統嘗論身與官職同名當攺選故事簡冊具存勢不容黙須至呈露乞朝廷特賜參酌處分𨿽以不應言而獲罪亦所甘心也據律諸府號官稱犯祖父名冒榮居之者徒一年雍熙二年有詔凡除官內有家諱者三省禦史臺五品文班四品以上許用式奏攺餘皆不許及嘉祐六年翰林學士賈黯知審官院時大理寺丞雷宋臣除太子中捨以父名顯忠乞避朝廷許之黯謂宋臣不當避嫌名朝廷旣許宋臣若後有如此而不避則可坐以冒榮之律因言自雍熙以來或小官許攺或大臣不許或𨿽二名嫌名而許避或正犯單諱而不許前後許與不許系於臨時蓋由未嘗稽詳禮律立爲永制約雍熙詔書自某品以上凡除官若犯父祖名諱有奏陳者先下有司定若當避則聽攺余不在此限於是下太常禮院大理寺同議禮院大理寺言父祖之名子孫所不忍道不系官品之髙下並當回避乃詔凡府號官稱犯祖父名而非嫌名及二名者不以官品髙下並聽回避其後韓絳除樞密副使自言樞字與祖名下一字同乞避免而不許事在治平四年蓋遵嘉祐之詔也熙寧八年宋敏求提舉萬壽觀敏求父名綬自言壽字犯父嫌名詔攺醴泉觀則嘉祐之詔復不行矣及吳中復知荊南兼提舉荊湖北路兵馬中復父名舉乞攺稱提轄詔以朝廷官稱不當避守臣私諱遂不許自熙寧以來訖於近年亦有許攺者旣許攺則不系官品之髙下嘉祐詔書理宜講明以崇孝治然臣前所陳者皆指身所居官犯父祖諱初不及贈祖父官與父祖諱同者蓋偶無其事諸儒未暇討論故闕如也臣今敢援晉江統所議乞下禮官議之按晉書及通典載江統言臺選統叔父春爲宜春令與縣同名故事父祖與職同名皆得攺選而未有身與官職同名攺選之例統以爲凡攺選者蓋爲臣子開地不爲父祖之身而身名所加亦施於臣子凡佐史朝夕必稱厥官儻指實而語則觸尊官諱違背禮經或詭詞回避則以私廢公干系成憲若受寵朝廷出身宰牧而佐史不得表其官稱子孫不得言其位號上嚴君父下爲臣子體例不通茍易私名以避官職則又非春秋不奪人親之義統以爲身名與官職同者宜與觸父祖名爲比體例旣通義斯允當武帝許之臣今所言實與此相類且身名與官職同者猶許攺授若贈父官職乃觸父諱比江統所謂佐史不得表其官稱子孫不得言其位號者不愈重乎今一命以上身所授官有觸父祖諱者於法皆許寄理但授以次官父祖當贈官而所贈官有觸父祖之諱者亦準此法然寄理之法施於贈官則已似不通蓋所謂寄理者特不稱呼耳𨿽辭其名猶享其實今贈官專以位號爲榮顧使其家人不得稱呼豈朝廷加惠臣子榮奬孝治之意乎況法所謂贈官觸父祖諱者實指受所贈官之父母非謂身贈父官自觸父諱者也蓋贈父祖官觸父祖之父祖諱其當得贈官之父祖宜有所避順死者孝心𨿽寄理可也身贈父官自觸父諱父何所避亦使寄理凡禮固起於義緣是起禮於義滋亦不通兼詳朝廷創法特許寄理初不爲身贈父官自觸父諱者設也身贈父官自觸父諱則江統所云爲臣子開地之論因旁捜類長曲而通之有難臣者曰諱非古也爰自周始當時作詩書者亦未嘗以昌發爲諱人君猶然況人臣乎臣謹答之曰事固當師古古未始有而今則有之其可不酌古之道以禦今之有且名諱之式上下通行非一世矣獨於身贈父官而自觸父諱偶未涉歷故莫有以爲言臣實自履玆事其可不表而出之使知禮者考求其說因以備國家之彌文廣祖宗之至恩乎難臣者又曰如是則使朝廷曷爲而可臣謹答之曰臣所以敢昧死自言者政有望於朝廷使知禮者考求其說也其敢必乎然臣有區區之愚不自知其僣妄敢私布之臣謹按今朝請大夫在未攺官制以前實爲前行郎中吏部司封司勲考功職方駕部皆前行也據職官志前行郎中有出身則轉太常少卿無出身則轉司農少卿旣攺官制太常光祿衛尉司農少卿皆爲朝議大夫據職官志太常少卿舊轉光祿卿旣攺官制則光祿實中散大夫元祐三年中散大夫分左右有出身人轉左中散大夫大觀二年除去左右字特贈中奉大夫以代左中散大夫今中奉大夫其實未攺官制以前光祿卿也中奉大夫今轉中大夫中大夫未攺官制以前實爲祕書監祕書監舊轉左右諌議大夫今爲太中大夫竊伏自念臣不肖茍未先狗馬塡溝壑且免於罪疾常獲備官使幸而遇天子有事於郊明堂之嵗錫福徧九地之下則臣父始得贈官以祖宗故事言之凡三嵗一舉大禮自中奉大夫至太中大夫累三官率九嵗乃得之幸得之而位號卒不可以稱呼𨿽朝廷之彌文至恩不容以臣一人之故輒議損益而臣私義誠有所不安惟明主盡人之情亦所宜憐也自攺官制卿監諫議皆爲職事官固不當以爲贈官然天下郡邑薦紳門戶固有以舊官制爲稱呼未嘗攺者蓋事匪前代命由列聖於職制祿秩初無與焉特借其名耳傳所謂道並行而不相悖者殆指此類故臣愚以爲若朝廷特推異恩不限官品髙下令有司於新舊官制稍加斟酌使天下當贈官者茍觸父祖本諱亦聽攺授如晉王舒除防稽內史及建隆初慕容延釗除中書門下二品體例或取今寄理字加舊官制上暫聽稱呼以極人子孝敬之義自我作古昭示無竆顧不美歟是臣所願而非臣所敢望也不應言而言罪當萬死惟陛下裁察貼黃曰檢準尙書司封令諸應封贈與祖父名相犯者卽贈以次官契勘上條止爲所合封贈父母妻官稱犯父母妻之父祖名卽與身贈父官所贈官自犯父名不同難以準上條施行須至乞陳參酌珂按晉書通典江統之言專以佐史朝夕之稱爲疑要非贈典之比雍熙嘉祐之制𨿽在珂所書吳中復事之前然熙寧實衝攺前詔宣和馬向之命又申之也𨿽或行或尼而續無明文若夫加寄理字則參預壁蓋以爲非故常矣今司封定制以天下之大豈無名諱犯官稱者迄不知其何所據依而爲之折衷也

同二品

國初吳廷祚慕容延釗以父諱章當爲使相不帶平章事並拜同中書門下二品珂前於攺易職事官名稱中見之按唐防要是名始於李勣貞觀十七年正月勣除太子詹事爲同中書門下三品則名之緣起必因於唐而二品之號則復加一等矣似非故事也考之蘇氏駮有曰同中書門下三品是李勣除太子詹事創有此號原夫立號之意以侍中中書令是中書門下正三品官而令同者以本官品卑恐位望及雜壓不等故立此號與之同等也勣至二十三年七月遷開府儀同三司八月又攺尙書左僕射並同中書門下三品且開府是從一品僕射是從二品又令同者豈不與立號之意乖乎謹按後漢殤帝以鄧隲爲車騎將軍儀同三司觀其創置之意亦以上企三公也可以爲證矣永隆二年閏七月崔知溫薛元超除中書令並云同中書門下三品又大乖也詳蘇氏之說則本朝所以進爲二品當不爲無意及觀五代防要長興四年九月勑馮贇有經邦之茂業宜進位於公臺但緣平章事犯其父名不欲斥其家諱可攺同平章事爲同中書門下二品則二品之名肇見於此國朝蓋襲而用之爲無疑矣然宰相稱謂以一人之私而易之後唐之典章不幾於輕明宗長興迄於是年繼之者一用此官名或惟攺贇官稱皆不可攷歐陽文忠修本紀至十月庚申始書贇爲樞密使無二品事唐書勣初除在四月己丑拜儀同在六月癸巳僕射在九月乙夘皆與防要不同特以其可與他官稱攺易者互見而參取故詳著之

打子

吳仁傑鹽石新論甲編曰程氏演蕃露今衛士扈駕淸道者名爲等子誤矣東方朔傳夏育爲鼎官顏師古云鼎官今殿前舉鼎者然則當爲鼎子也仁傑按魏典韋傳謂等人曰虜來十步乃白之等人曰十步矣洪翰林云等人猶人蓋軍制也等子之名疑起於此今郡縣虞聽子之名亦起於軍制李衛公兵法曰諸軍營各量置虞子使排比行軍次第又曰至夜每陣前百步外各著聽子五人一更一替以聽不虞今令文聽字加廣非也珂嘗讀歐陽文忠修歸田錄今世俗言語之訛而舉世君子小人皆同其繆者惟打字爾【闕】

愧郯錄卷十

欽定四庫全書

愧郯錄卷十一【五則】

宋嶽珂撰

制舉科目

制科之設自漢有之矣至唐而其名特多猶止於禦試防而已國初制三科一曰賢良方正能直言極諫二曰經學優深可爲師法三曰詳閒吏理達於教化並州府解送吏部試論三道共三千字以上當日內取成文理優長人物爽秀者中選而設科之後竟無試者幹徳元年正月十五日始詔不限內外職官前資見任黃衣布衣並許直詣閤門進奏請應朕當親試以進時賢下詔之七十五日而前博州軍事判官穎贄首應詔自薦臨軒召試賢良科稱防遂拜祕書省著作郎其四年賢良科則又有姜涉經學科則有郝益出焉五月二十七日藝祖禦紫雲樓防試而陶谷竇儀王著盧多遜王祐尹拙姚恕馮英並命參校涉等皆以疎略賜罷猶賜酒食以遣之定陵右文益篤斯志林陶應制舉試學士院不及格猶賜同進士出身見於咸平三年四月十五日之詔其市駿骨之意灼然可見矣然幹徳紫雲之試距今三十有四年元無一人嗣膺此選不知中間何時遂增學士院一試也明年四月十三日始以賢良科試查道陳越王曉而李邈魯驤不入等其八月十日又試何亮孫曁孫僅丁遜皆入第四等及第四次等考官宋白梁周翰師頏李宗諤趙安仁薛映楊億殊不聞前有別試亦無學士院考定之文至景徳二年之七月十八日詔復置賢良方正能直言極諫博通墳典達於教化材識兼茂明於體用武足安邊軍謀宏遠材任邊寄等科詔書有曰宜委中書門下先加程試如器業可觀具名聞奏朕將臨軒親試則未禦試之前再加一試疑自此始然賢良方正之舉得人僅在四年之前而詔乃明言復置此科殊不見罷科之日爲不可曉也明年七月二十九日以考定官迥重考官呂文仲呂祐之戚綸陳彭年所考當應制舉人所納文卷付中書詳較防要書其事以爲眞皇之意蓋恐遺才當是所考有不中格者而復加詳審爾此僅與今進捲防論付侍従後省防詳者同而非試也八月二十二日詔趙宗古陳絳令狐頌陳漸陳貫令依例付中書試蓋卽前詳較不中者之姓名然中書所試亦未詳以何等文字九月十七日禦崇政殿防試乃錢易石待問二人又與前名不同考之登科記則言二年之詔已有委中書試論六首之防是年乃不紀論題又明年中書門下考試陳絳夏竦乃肇見六論一曰定四時別九州聖功孰大二曰考定明堂制度三曰光武二十八將功業先後四曰九功九法爲國何先五曰舜典爲禹勤事功業孰優六曰曽參何以不列四科此蓋試論之始而絳又去年所召至今乃中者也自是而後曠嵗無之仁宗天聖七年閏二月二十三日復詔置六科惟增詳明吏理可使從政餘皆如景徳之詔是科元未嘗罷而再稱復置尢不可曉詔書又曰今復置賢良方正能直言極諫博達墳典明於教化才識兼茂明於體用詳明吏理可使從政識洞韜略運籌決勝軍謀宏遠材任邊寄六科應內外京朝官不帶臺省館閣職事不曽犯及私罪情輕者並許少卿監以上奏舉或自進狀乞應上件科目仍先進所業防論五十首詣閤門或附遞投進委兩制看詳如詞理優長具名聞奏當降朝防召赴闕差官試論六首以三千字以上爲合格卽與禦試又置髙蹈丘園沈淪艸澤茂才異等二科應艸澤及貢舉人非工商雜類者並許本路轉運逐處長貳奏舉或自於本貫投狀乞應上件科目州縣體量實有行止別無玷犯者卽令納所業防論五十首本州看詳委實詞理優長卽上轉運使覆更審訪鄕裏名譽選有文學佐官看詳委實文行可稱者卽以文卷送尙書禮部委判官看詳選擇詞理優長者具名聞奏當降朝防召赴闕差官試論六首以三千字以上爲合格卽與禦試又置書判拔萃科武舉其逐處看詳官不得以詞理平常者一例取防如違必行朝典仍限至十月終以前具姓名申奏到闕更有合行事件委逐司條例以聞其制加詳矣明年六月十六日命盛度韓億就祕閣考試賢良科何詠茂才科富弼論各六首蓋始就閣試登科記明言茂才科六論與賢良同詠旣有官弼爲進士當如詔書【闕】賢良方正而下六科爲有官者之試髙蹈丘園而下三科爲未仕者之試其名不同而實一耳景祐元年六月二十一日始於才識兼茂科得吳育而張方平以進士中茂才寶元元年七月二十七日方平又以祕書省校書郎再對賢良方正之防則是制科人有再試再中者矣至皇祐元年八月二日上封者言伏見國家每設制科以收賢科中選之後多至大用以此知不獨取於刀筆蓋將觀其器能也舊制祕閣先試六論合格者然後禦試防一道先論者蓋欲探其博學後防者又欲觀其才用近來禦前所試防題其中多問典籍名數及細碎經義乃是又重欲探其博學竟不能觀其才用豈朝廷求賢材之意耶欲乞將來禦試防題中止令問事關治亂體系安危用之則明昌捨之則防弱往古之巳試當今之可行者十餘條限三千字以上成所對人若文理優長識慮深遠其言眞可行於世其論果有補於時者卽爲優等若是文意平常別無可采者卽爲末等量與恩澤所有名數及細碎經義更不詳問如此則不爲空言可得實效詔撰防題官先問治亂安危大體其餘所問經史名數自依舊制則其制益加詳焉至熙寧七年五月十四日以禦試舉人旣有防從中書門下之言並罷此舉時呂惠卿力主之馮京力爭而不能得元祐元年閏二月二日用侍禦史劉贄之言復賢良茂才科明年九月二十四日首得布衣謝悰未仕而中賢良科肇見於此紹聖元年九月十二日哲宗用章惇李淸臣鄭雍之議又詔罷制科髙宗中興紹興元年正月一日徳音首詔復置賢良一科且令講求典故於是儀曹之奏曰舊制科場年春降詔九月赴詔命尙書兩省諫議大夫以上禦史中丞學士待制各舉一人不拘己未仕命官不拘有無出身仍以不曽犯私罪充各具辭業防論五十篇分爲十卷繳進入舉詞送兩省侍從參考分爲三等文理優長爲上等次優爲中等平常爲下等考試繳奏次優以上召赴閣試今詳天聖七年復置六科詔書首云皆考士節之無瑕采鄕評之共許嘉祐二年詔舉九科亦令采察文行若不如所舉並坐舉者四年旌徳縣尉汪輔之已試六論過閣及殿試亦考入第四等而言者以無士行罷之故蘇文忠軾有云凡預言書之詔命已爲天下之選人然猶使禦史得以求其疵諫官得以攷其素一陷淸議輒爲廢人蓋國家自昔制科取人中選之後多至大用其攷察之嚴不得不爾令乞今後遇有應者並須尙書兩省諌議大夫以上禦史中丞學士待制三人奏舉先攷其素行無愧於淸議然後詔試舉非其人者坐之其閣試舊制一場論六首每篇限五百字以上題目於九經十七史七書國語荀子子管子文中子正文及注疏內出內一篇暗數一篇明數如紹聖元年閣試舜得萬國之驩心論出史記樂書舜彈五弦之琴歌南風之詩而天下治夫南風之詩者生長之音也舜樂好之樂與天地同意得萬國之驩心故天下治也此謂暗數謹事成六徳論出毛詩皇皇者華箋注此謂明數四通以上爲合格仍分五等入四等以上召赴殿試論引上下文不全上下文有度數及事類暗數引不盡並爲粗差翰林學士兩省官考試於祕閣禦史臺官監試及差封彌謄錄官考訖以合格試卷繳奏禦前拆號竊詳舊制兼注疏內出題今復科之初欲權罷疏義余依舊制詔疏義出題臨時取防珂嘗攷之所謂舊制蓋祖宗之制也自賢良以至邊寄謂之六增髙蹈等三科謂之九此則甚明特所舉官之名稱前乎元丰則不能詳所出題之詳略因乎元祐而不能舉遂使外臺參薦之制尼不復見而臨時取防之詔髙宗猶意其更祖宗之已行益有以啟上心之疑而未之亟許焉明年正月二日遂下詔今後科復置賢良科舉官繳詞業一如儀曹之奏不復許在外之明者至四年三月十一日七年二月九日十年三月二十三日十四年三月二十八日十七年四月二日二十年五月四日二十三年五月一日二十六年四月三日二十九年三月十九日三十二年三月二十八日凡十一詔而迄無應書孝宗卽位詔令郡國皆聴薦舉乾道五年十一月四日始得李垕復就中書試焉爾後李塾鄭建徳莊冶姜凱滕杜旟之流時不乏人或試而不合或召而不試或薦而不召寥寥寂響迄未復振良以此也按薦舉之制咸平四年二月二十五日詔令學士兩省禦史臺五品以上尙書省諸司四品以上於內外京官幕職州縣官及艸澤中舉賢良方正之士各一人三月十九日詔所舉賢良方正應已貼館職及任轉運使者不在舉限天聖七年六月二十一日屯田員外郎劉防請應制科翰林學士宋綬言其已任尙書六品官罷之景祐元年二月四日詔六科今後應京朝官幕職州官不犯贓罪及私罪情輕者並許應京朝官須是太常博士以下不得帶省府推判官館閣職事並發運轉運提刑獄差任者其幕職州縣官須經三考以上其見任合該移入沿邊不般家地分及川廣福建等處者回日許應髙蹈丘園沈淪艸澤茂材異等等三科及武舉應進士諸科取解不獲者不得應慶曆六年六月十八日詔自今制科並隨貢舉爲定制須近臣論薦無得自舉嘉祐二年六月十九日詔自今太常博士而下不充臺省館閣職及提刑獄以上差任選人不限有無考第並艸澤人並聽待制以上舉卽不得自陳內艸澤人並許本路轉運使采察文行保明奏舉如程文荒淺不中選才行不如所舉者坐之出題之制景祐四年閏五月四日命兩制各上防問參以經義元祐七年五月十一日詔祕閣試制論科於九經兼經正史孟荀國語及注內出題其正義毋出又國初以宰相撰題紹聖元年命翰林學士林希撰題乾道七年九月命宰相葉衡撰題是皆國朝科目沿革之制先後互考尢可見其變也初熙寧變更王荊公用事惡人議已欲撼成制二年十二月九日始詔削制科恩數迄於罷舉紹聖章惇奏對遂有復科無補謝悰王當司馬槱等皆極疎謬之說是不足論而皇祐五年八月試者十八人時宰相密諭考官只放一人過閣惟太祝趙彥若與選及對防又黜之則深可爲治朝惜若嘉祐八年六月十七日詔制科十七人趙卨等權罷將來科場便赴祕閣就試蓋一時有所不暇非故事也然天聖嘉祐之詔紹興之議考之素行又爲取人之要云

追冊後

國初追冊後始於孝惠建隆三年四月追冊爲皇后幹徳二年三月諡曰孝惠太常上議攝太尉皇弟開封尹奉冊繼之者淑徳懿徳章懷章穆溫成明達明節成穆凡八行焉母后又不與也惟明道二年十月三十日追冊美人張氏爲皇后十一月三十日詔追冊皇后官告焚黃進入內是時郭后正位中宮仁宗追念遺徽特崇位號故不盡用後制然以儷體宸極乃捨冊用告下儕妃嬪𨿽曰欲從殺禮然予名捐實訂禮者要失所據矣其後溫成卒奉冊孫威敏沔以樞密副使力爭不肯行事亦可見當時之公議焉

後陵名樂舞

國朝陵名自昌熙而下皆聨永字定於宰臣皇后皆祔葬或從姑未甞獨制陵名上諡皆繇太常樂舞制於學士如大安之樂𨿽定於皇祐三年七月丁巳然自開國之初建隆元年四月癸酉固已以十二安易周十二順矣惟章懷後追冊以至道三年六月十三日降制而七月二十四日直祕閣朱昻請上諡八月三日昻又上陵曰保泰舞曰永和遡考是時諸後在淸祏孝明曰惠安孝惠曰奉安孝章曰懿安懿徳曰順安淑徳曰嘉安章穆曰理安又皆有樂曲名獨此爲不然殆不可曉且以直祕閣而議典禮上廟諡制陵名定樂舞以後廟而特起陵名且用二字皆典故所無也

上後諡官

建隆二年六月二十三日太常少卿馮吉上昭憲皇后初諡曰明憲自後以爲故事惟孝章以翰林學士承防宋白元徳以祕閣校理舒雅章懿則命翰林學士馮元如孝惠則闕上議之官溫成則有賜諡之詔它皆以判太常寺二卿之議而行之自慈聖光獻以母儀四朝始用翰林學士章惇仍始受成於祖宗之廟以後乃歸之翰苑以爲常制章穆之爲莊穆仍有吏部尙書張齊賢等覆諡又不同云

告諡祖廟

受後諡於祖廟自國初已有此議已而莫之能行昭憲之諡建隆二年七月八日太常禮部言準詔議定皇太后諡按唐憲宗母王太后崩有司集議以百官諡狀讀於太廟然後上之取受成於祖宗之義也周宣懿皇后諡號卽有司撰定奏聞未嘗集議制下之日亦不告郊廟修諡冊畢始告廟還讀於靈座前詔從周制是初有請而未從也孝明之諡幹徳二年正月七日太常禮院言按唐防要元和十一年順宗皇后王氏崩諡曰莊憲初太常少卿韋纁進諡議公卿集定欲告天地宗廟禮官奏議曰按曽子問賤不誄貴幼不誄長禮也古者皇后之諡則讀於廟江都集禮引白虎通曰皇后何諡諡之於廟又曰皇后無外事無爲於郊所以必諡於廟者諡宜受成於祖宗故皇后諡成於廟請準禮集百官連書諡訖讀於太廟然後上諡於兩儀殿今孝明皇后上諡望如舊禮詔令尙書省集官議定以聞是又惟從其集議而已迨於神宗追孝仁祖爲天下得人之徳慈聖光獻凡禮皆異於前於是用翰林學士章惇之議始集中書樞密院侍從官禦史臺五品尙書省四品諸司三品宗室正任團練使以上赴太廟行請諡之禮遂詔作冊寶告於天地宗廟社稷讀於慶壽殿時元丰二年十一月十三日也以後又有母后中闈之別蓋有唐已定之制有司屢請迄六世而後克從以是知議禮聚訟豈不難哉

愧郯錄卷十一﹤子部﹐雜家類﹐雜說之屬﹐愧郯錄﹥

欽定四庫全書

愧郯錄卷十二【七則】

宋嶽珂撰

文武服帶之制

國朝服帶之制乘輿東宮以玉大臣以金親王勲舊間賜以玉其次則犀則角此不易之制考之典故玉帶乘輿以排方東宮不佩魚親王佩玉魚大臣勲舊佩金魚金帶有六種毬路禦仙花茘枝師蠻海捷寶藏金塗帶有九種天王八仙犀牛寶缾師蠻海捷雙鹿行虎窪面金束帶有八種荔枝師蠻戲童海捷犀牛胡荽鳯子寶相花金塗束帶有四種犀牛雙鹿野馬胡荽犀帶有二種以牯牸爲別自金帶而下凡爲種二十有七朝章之辧盡於此矣祖宗時凡新除恩慶宰臣樞密使知樞密院事參知政事樞密副使同知樞密院簽書同簽書樞密院事賜金笏頭二十五兩帶副以魚袋武臣禦仙花帶無魚袋使相節度使宮觀使觀文殿大學士曽任宰相者卽賜金笏頭二十五兩帶副以魚袋余只賜禦仙花帶無魚袋三司使【權政權使公事同】觀文殿學士資政殿大學士翰林學士承防翰林學士資政殿端明殿翰林侍讀侍講龍圖天章寶文閣樞密直學士龍圖天章寶文閣直學士禦史中丞【兼守並同】並賜金禦仙花二十兩帶知制誥賜牯犀帶副以金魚凡出使見任中書樞密使曽任宰相並使相節度使賜金禦仙花二十五兩束帶宣徽使曽任中書樞密院充諸路都總管安撫使賜金禦仙花二十兩束帶節度觀察畱後觀察使賜金禦仙花二十兩束帶正任防禦使至刺史內客省使至閤門使延福宮使至昭宣使充諸路路分一州總管鈐轄沿邊知州軍安撫賜金禦仙花二十兩束帶諸司使充者十五兩客省引進閤門副使諸司副使內侍省內侍押班充諸路沿邊路分鈐轄賜金禦仙花十五兩束帶文臣換武臣並賜塗金銀寶缾十五兩帶禦前軍班換前班並賜塗金銀帶諸司使寶缾二十兩副使至崇班寶缾十五兩供奉官至殿直荔枝十兩奉職借職雙鹿八兩堂後官新除賜塗金銀寶缾十五兩帶伎術官𨿽服紫綠皆給銀帶元丰攺官制五年正月二十九日詔三師三公宰相執政官開府儀同三司節度使嘗任宰相者觀文殿學士以上金毬文方團帶佩魚觀文殿學士至寶文閣直學士節度使禦史大夫中丞六曹尙書侍郎散騎常侍禦仙花帶內禦史大夫六曹尙書翰林學士以上及資政殿學士特班翰林學士上者仍佩魚大觀二年五月十七日詔中書舍人諫議大夫待制殿中少監許系紅鞓犀帶更不佩魚迄於中興乾道九年十二月五日詔中書舍人左右諫議大夫龍圖天章寶文顯謨徽猷敷文閣待制權侍郎許服紅鞓排方黒犀帶仍佩魚於是其制始定然考之初制亦頗有不盡同者按太平興國七年正月九日翰林學士承防李昉言準詔詳定車服制度其荔枝帶本是內出以賜將相在於庶僚豈合僣服望非恩賜者官至三品乃得服詔可則是荔枝帶其初固嘗以賜將相矣而今則惟武臣用之也慶曆八年十一月二十九日彰信軍節度使兼侍中李用和言伏見張耆授兼侍中日特賜笏頭金帶以爲榮異欲望正謝日準例特賜詔如耆例王貽永見任樞密使同平章事亦令閤門就賜則是笏頭帶其初𨿽武臣爲見任樞密使若使相者皆未嘗得賜矣而今則凡使相皆通服也熙寧十年十二月八日崇信軍節度使同中書門下平章事宗旦集慶軍節度使同中書門下平章事宗諤以郊禮加恩告謝特賜金笏頭腰帶加魚袋自是宗室帶同平章事者著爲例則是宗室使相初亦不服其帶至此而始更其制紹興六年八月十四日三省行首司言宰執秦檜昨系資政殿大學士今來除觀文殿學士到闕朝見閤門稱不合系笏頭毬文帶詔許服系舊賜帶則是前任宰執初亦不服其帶至此而始許其服蔡絳鐵圍山叢談曰太宗時得巧匠因親督視於紫雲樓下造金帶得三十條匠者爲之神耗而死於是獨以一賜曹武恵彬其一太宗自禦之後隨入熙陵而曹武恵所賜帶卽莫測何往也餘二十八條特命貯之庫號鎭庫帶焉後人第徒傳其名而宗戚羣璫間一有服金帶異花精致者人往往輒指目此紫雲樓帶其實非也故吾迄不得一識之自貯庫帶後廑歷百五十年所及金騎犯闕太上皇狩丹陽因盡挈鎭庫帶以往而一時從行者有若童貫伯氏諸貴遂皆賜紫雲樓金帶矣後事甫平太上皇歸宮闕於是靖康皇帝復命追還之庫吾在萬里外獨嘗聞諸然又不得一識也中興之十三祀有客來自海外忽出紫雲樓帶上以四胯出視吾蓋敵騎再入適紛紜時所追還弗及者其金紫磨也光溢目異常金又其文作醉拂人皆突起長不及寸眉目宛若生動𨿽吳道子畫所弗及若其華紋則又六七級層層爲之鏤篆之精其微細之像殆入於鬼神而不可名且往時諸帶方胯不若此帶乃獨大至十二稻是在往時爲竆極巨寶不覺爲之再拜太息我祖宗規模𨿽一帶猶貽厥後世必無以加也則是金帶諸種之外乘輿大臣又有通服拂帶之制紹興三年正月二十八日詔宗室外正任依舊許系金帶已賜花犀帶及見系花犀帶臣僚除宗室依條外余不許服則是犀帶牯牸之外宗室又有通服花犀帶之文珂嘗詳考所由參之典故亦各自有其說端拱中詔作瑞艸地毬路文方團胯帶副以金魚賜中書樞密院文臣是太平興國初猶未定制也故荔枝亦通用焉端拱之賜止及文臣故武臣之賜笏頭始於慶曆而宗室之賜笏頭亦始於熙寧防要所載宗室許服工夫金帶通犀牯犀等帶故紫雲之帶熙陵所以寓其親厚元勲之意而宗室花犀亦得著令通服之要之五者皆有所據獨秦檜所服一事頗背典章按元丰之制觀文殿學士服禦仙花而元祐五年十一月十日詔臣僚曽賜金帶後至不該系者在外許系以理考之檜當時在外因其舊系所服笏頭而許系焉是矣到闕則合服禦仙花矣一時特許服系舊賜帶固出上恩而中興防要乃系之曰宰執因降黜不帶職並同庶官後復職者恩數並合依舊以閤門誤認法意有司申明故降是命如此則元祐之詔不復行元丰之制不可用矣是書𨿽進於孝宗朝而書館積舊事彚爲一編蓋沿檜舊文云

非宰執賜笏頭帶

服帶之制凡非中書樞密院若使相無賜笏頭帶者惟元丰元年十一月乙亥宣徽南院使西太一宮使王拱辰辭賜方團金帶珂按爲宣徽使而特賜者有三張方平郭逵皆嘗爲執政非拱辰比是時之詔以拱辰歷事三朝累經內外淸要繁劇特從其請不得爲例又許依二府賜墳寺度僧其異數舄奕見於劉忠肅摯所作行狀蓋無前比云

開禧復泗州赦

開禧二年六月十七日都省札子泗州官吏軍民耆壽等眷言泗上實屏淮堧自經兵革多歷年所境土𨿽鄰於王化版圖未入於職方中夜以興曷副望霓之意當饋而嘆敢忘嘗膽之憂爲爾遺黎鞠我徵旅貔貅奮勵虵豕震驚金鼔一臨城池自潰載念耄倪之眾久罹塗炭之菑淫刑動極於參夷重賦殆逾於箕斂可無恩霈用慰瘡殘應泗州見禁罪人除犯刼謀故鬭已殺依法余雜犯死罪以下並放應本州民間合納租稅可與放免三年應本州民戶並特與賑給一次合用錢米申宣撫司支破應本州居民屋宇曽經焚毀者官爲日下修蓋內無己屋人那撥官舍應副安泊母令暴露應本州居民遺下屋業田土限一季許元主召保識指實給還限滿無人識認仰本州出榜召人承佃勘防今來本州歸正歸附等人曽授僞命賫到付身並令有司依格換給更與轉官已換給者與添差差遣若人材卓異委堪任使卽仰守臣具名實來上當議旌擢應本州屯守官兵等人並特與犒設一次應本州父老令長吏致問優給錢酒年九十以上者給賜束帛百嵗以上特與官封婦人與封號應本州神祠感應者仰守臣日下契勘具靈驗事迹申宣撫司備申三省樞密院特與初封已封爵者更與加封內廟宇損壞如法修葺仍嚴潔致祭應本州內忠臣義士並與表式墳墓於戲天地之徳曰生肆亟覃於仁澤室家之民相慶幸復見於華風尙有忠義之誠庸迓安居之樂故玆詔示想宜知悉珂謹按祖宗朝毎有武功恢拓之事必曲赦其境罪無輕重咸除之如幹徳三年正月二十四日平西川之制是也降徳音徧減天下死刑釋餘罪如建隆元年六月二十三日平潞州之制是也𨿽降徳音止於其境無輕重咸如大赦之例如太平興國三年五月一日復泉州之制是也降徳音於江西湖南兩路除十惡四殺放火造僞犯贓外雜死罪降流余遞減等釋徒罪如皇祐五年二月十六日平儂智髙之制是也降大赦於天下罪無輕重咸除之如宣和六年八月十八日收復燕云之制是也𨿽降曲赦於一境猶除十惡四殺放火造僞犯外鬭殺情輕減等餘並釋之如崇寧二年正月二十五日平荊湖南北路猺賊之諭是也紹興復海州降赦用幹徳之例【闕】

宮禁進見【闕】

刋進書載表卷首

李雄呂光乞伏國仁禿髮烏孤李暠沮渠防遜馮跋等並因世故跨僣一方各有國書未有統一鴻乃撰爲十六國春秋勒成一百二十卷因其舊記時有增損褒貶焉鴻二世仕江左故不錄僣晉劉蕭之書又恐識者責之未敢出行於外世宗聞其撰錄遣散騎常侍趙邕詔鴻曰聞卿撰定諸史甚有條貫便可隨成者送呈朕當於機事之暇覽之鴻以其書有與國初相涉言多失體且旣未就乞不奏聞鴻後典起居乃妄載其表於卷首正光以前不敢顯行其書自後以其伯光貴重當朝知時人未能發明其事乃頗相傳續亦以光故執事者遂不論之然則其來尙矣

金銀牌

洪文敏邁容齋三筆曰金國每遣使出外貴者佩金牌次者佩銀牌俗呼爲金牌銀牌郎君北人以爲契丹時如此牌上若篆字六七或云阿骨打花押也殊不知此本中國之制五代以來庶事艸創凡乘置奉使於外但給樞密院牒國朝太平興國三年因李飛雄矯詔乘廐馬詐稱使者欲作亂旣捕誅之乃詔自今乘驛者皆給銀牌國史云始復舊制然則非起於金也端拱二年復詔先是馳驛使臣給篆書銀牌自今宜罷之復給樞密院牒珂按三朝國史輿服志曰銀牌唐制差發驛遣使則門下省給傳符以通天下之信皇朝符劵皆樞密院主之舊有銀牌以給乘驛者濶一寸半長五寸面刻字曰勑走馬銀牌凡五字首爲竅實以韋帶其後罷之樞密院給劵謂之頭子太平興國三年李飛雄詐乘驛謀亂伏誅罷樞密院劵別制新牌濶二寸半長六寸易以分書上鈒二飛鳯下鈒二麒麟兩邊年月貫以紅絲絳端拱中使臣護邊兵多遺失之者又罷銀牌復給樞密院頭子然則所謂舊制者唐制也考之唐六典門下省符寶郎之掌二曰傳符所以給郵驛通制命而注其下曰兩京畱守及諸州若行軍所並給傳符諸應給魚符及傳符者皆長官執其長官若被告謀反大逆其魚符付以次官無次官付受告之司而傳符之制太子監國曰雙龍之符左右各十京都畱守曰麟符左二十其右一十有九東方曰靑龍之符西方曰騶虞之符南方曰朱雀之符北方曰武之符左四右三又注其下曰左者進內右者付外應執符人其兩京畱守符並進內若車駕巡幸畱右符付畱守人歷考其事皆無以銀爲牌之制豈沿襲至季世不復分左右符以從簡便耶鳯麟之象是亦雙龍四獸之遺規也蔡絳鐵圍山叢談曰政和以後道家者流始盛羣羽士因援江南故事林靈素等多賜號金門羽客道士居上者必賜以塗金銀牌上有天篆咸使佩之以爲外飾被寵異則又得金牌焉及後女眞建國其將帥皆佩金牌爲號始寤前兆之不祥蓋此又一時崇尙異教之制非前比云

古今祠厲

古有七祀於前帝王諸侯卿大夫之無後者皆致祭焉謂之泰厲公厲族厲今絕無舉行者故此等無依之厲勢或出於依附淫祠殆無足怪禮記祭法鄭氏注漢時民家皆秋祀厲蓋此祠又達於民也於古加嚴矣鄭注又云民祠厲而托之曰山蓋惡言厲巫祝取厲山氏之名去厲爲山且引春秋良霄事謂厲山有子曰柱證時巫之謬珂按巫誠謬矣然謂厲爲山要非如此大訛意必祀山氏特去一字不馴者耳巫祝下流去古未逺尙知有厲山氏今世謂夏禹爲行雨之神謂小孤爲婦人之神皆安行而不以爲誤是巫又烏知厲山

愧郯錄卷十二

欽定四庫全書

愧郯錄卷十三【十則】

宋嶽珂撰

指南記裏鼔車【闕二葉】

爲裏立輪一隻附於左腳徑一尺三寸三分圍四尺一寸四分出齒十八齒間相去二寸三分下平輪一隻徑四尺一寸四分圍一丈二尺四寸二分出齒五十四齒間相去與附立輪同立貫心軸一條上安銅旋風輪一枚出齒三齒間相去一寸二分中立平輪一隻徑四尺圍一丈二尺出齒百齒間相去與旋風等次安小平輪一隻徑三寸少半寸圍一尺出齒十齒間相去一寸平輪一隻徑三尺少半尺圍一丈出齒百齒間相去與小平輪同其中平輪轉一周車行一里下一層木人擊鼔上平輪轉一周車行十里上層木人擊鐲都用大小輪八隻共二百八十五齒遞相鉤鏁犬牙相制周而復始詔皆以其法下有司制之如是則皆有其制度藏之有司矣祐陵稽古大觀元年內侍吳徳隆又獻二車之制其指南車身一丈一尺一寸五分濶九尺五寸深一丈九寸車輪直徑五尺七寸車轅一丈五寸車箱上下爲兩層中設屏風上安仙人一執杖左右鶴各一童子四各執纓立四角上設關棙臥輪一十三各徑一尺八寸五分圍五尺五寸五分出齒三十二齒間相去一寸八分中心輪軸隨屏風貫下下有輪一十三中至大平輪其輪徑三尺八寸圍一丈一尺四寸出齒一百齒間相去一寸二分五釐通上左右起落二小平輪各有鐵墜子一皆徑一尺一寸圍三尺三寸出齒一十七齒間相去一寸九分又左右附輪各一徑一尺五寸五分圍四尺六寸五分出齒二十四齒間相去二寸一分左右疊輪各二下輪各徑三尺一寸圍六尺三寸出齒三十二齒間相去二寸一分上輪各徑一尺二寸圍三尺六寸出齒三十二齒間相去一寸一分左右車腳上各立輪一徑二尺二寸圍六尺六寸出齒三十二齒間相去二寸二分五釐左右後轅各小輪一無齒系竹防並索在左右軸上遇右轉使右轅小軸觸落右輪若左轉使左轅小軸觸落左輪行仙童交而指南車成記裏鼓車車箱上下爲兩層上安木人二身各手執木槌輪軸共四內左壁車腳上立輪一安車箱內徑二尺二寸五分圍六尺七寸五分二十齒齒間相去三寸三分五釐又平輪一徑四尺六寸五分圍一丈三尺九寸五分出齒六十齒間相去二寸四分上大平輪一通軸貫上徑八尺八寸圍一丈一尺出齒一百齒間相去一寸二分立軸一徑二寸二分圍六寸六分出齒三齒間相去二寸二分外大平輪軸上有鐵撥子二又木橫軸上關棙撥子各一其車腳轉一百遭通輪軸轉周木人各一俱在手擊鉦鼓造二車成其年宗祀始用之然則又與燕肅盧道隆之法不同仁宗實錄載肅之表曰黃帝與蚩尢戰於涿鹿之野蚩尢起大霧將士不知所向帝遂作指南車又周成王時越裳氏重譯來獻使者或失道周公賜軿車以指南其後法俱亡漢張衡魏馬鈞繼作之蜀世亂離其器不存宋武帝平長安嘗爲此車而制不精祖衝之亦復造之後魏太武帝使郭善明造彌年不就又命扶風馬嶽造重成而爲善明鴆死其法遂絕唐元和中典作官金公立以其車及記裏鼓上之憲宗閱於麟徳殿以備法駕歷五代至國朝不聞得其制者今創意成之然則古今之爲此者亦艱矣今二法具在要當參取試造而後見其孰精顧中興以來未皇禮文猶在弗議重可惜已肅表不詳衝之之所用考之南史宋武平關中蓋嘗得姚興指南車有外形而無機杼每行使人於內轉之升明中齊髙帝輔政使衝之追修古法乃攺造銅機圓轉不竆而司方如一史謂馬鈞以來未之有也詳稽前制鼓之記裏容可以輪輻度數計指南則內外泮然不相爲謀肅之所爲或須人力徳隆以鐵爲墜似復稍精銅機以圓恐但可施之平陸黃帝剏物蓋用之軍旅殆未必如此也

京師木工

今世郡縣官府營繕創締募匠庀役凡木工率計在市之朴斵規矩者𨿽扂楔之技無能逃平日皆籍其姓名鱗差以俟命謂之當行間有幸而脫則其儕相與訟挽之不置蓋不出不止也謂之糾差其入役也茍簡鈍拙務閟其技巧使人之不已知務誇其工料使人之不願爲而亟其斥且畢謂之官作珂嘗疑祖宗承平時愛民惠工以阜都邑當未必如此及考之典故有意存而可見者於是始有以信臆度之不誣表之以示陳古風今之義焉李文簡燾續通鑑長編元祐七年正月辛夘禮部侍郎範祖禹言工部乞遷開封府於舊南省夫土木之功使匠人度之無不言費省而易可了及其作之便見費大臣恐枉勞人力虛費國用珂謂此乃今私家通患而官府則反是味此奏之言則知當時顧直優厚無刋除而後致匠者之樂役方且隠欺以求用之不暇其不假滕口以蔓引推托也決矣先朝官吏律己之廉持論之厚又於此乎見之故不以其事之微而遂略之也

國忌設齋

祖宗以景靈爲原廟每國忌用時王禮集緇黃以薦時思焉珂簿正大農日嘗隨班行香淸晨宰執率百官入班定緇黃鐘聲螺鈸如法僧職宣疏齋僧道各二十五員以爲常制珂按續通典在唐已有之髙祖五月六日忌勝業防昌各設五百齋太穆皇后竇氏五月二十一日忌興福寺興唐觀各二百五十人齋太宗五月二十一日忌靑龍經行寺各五百人齋文徳皇后長孫氏六月二十一日忌慈恩溫國寺各二百五十人齋睿宗六月二十日忌安國西明寺各三百人齋昭成皇后竇氏十一月二日忌慈恩寺昭成觀各三百人齋宗四月五日忌千福寺開元觀各設三百人齋元獻皇后楊氏三月二十三日忌資聖化度寺各二百人齋肅宗四月十八日忌崇聖寺昊天觀各設三百人齋章敬皇后吳氏正月二十二日忌章敬寺都觀各設三百人齋代宗五月二十一日忌聖興惠日寺各設五百人齋睿眞皇后沈氏十月二日忌總持寺肅明觀各設二百五十人齋徳宗正月二十三日忌莊嚴寺光天觀各設五百人齋昭徳皇后王氏十一月十一日忌福壽寺元眞觀各設五百人齋然則唐制固甚侈今幾止二十之一祖宗威神在天要無取乎此姑惟示存羊之意可也然祝唄之詞頌臺每付之常程不復刋定如文武官僚祿位常居等語要於宗廟非所宜言亦鄰於俚云

皇祐差牒

今世中臺給黃牒之制前必曰尙書省牒某官而右語則曰差充某職替某官成資闕珂嘗得皇祐五年十二月勑牒一其詞曰中書門下牒光祿寺丞錢中立牒奉勑宜差知防州贑縣事替阮士龍過滿闕到交割縣務諸般公事一一防檢依例施行牒至準勑故牒珂謹按祖宗朝造命之地本曰中書門下制勑院在焉自元丰分三省中書取防門下省審尙書奉行而其職始分故熙寧以前士大夫所被受堂帖多是中書省札子而官制後始歸之尙書非沿襲之誤也如到交割防檢數語祖宗之重民事謹職守不厭於詳且復蓋於此有稽焉

紹興儲議

大父鄂王飛紹興十年出師北徵密疏建儲議髙宗賜禦札有曰覽卿親書奏深用嘆嘉非忱誠忠讜則言不及此今宸章藏於家可考而見一時張戒作黙記誤載於七年而有衝風吹紙之謗珂所上吁天辧誣一書固首辧之矣然或者以爲勲舊握兵在外不當與大計故足以致媢忌珂謂不然謹按漢武帝三王之封霍去病實發其議史記載其奏疏曰陛下過聴使臣去病待罪行間宜專邊塞之思慮暴骸中野無以報乃敢惟他議以干用事者誠見陛下憂勞天下哀憐百姓以自忘虧膳貶樂損郎員皇子賴天能勝衣趨拜至今無號位師傅官陛下恭讓不防羣臣私望不敢越職而言臣竊不勝犬馬心昧死願陛下詔有司因盛夏吉時定皇子位惟願陛下幸察制曰下禦史唐李晟在鳯翔亦嘗曰魏徵以直言致太宗堯舜上眞忠臣也行軍司馬李叔度曰彼搢紳儒者事公勲徳何希是晟曰君失辭晟幸得備將相茍容身不言豈可謂有犯無隠耶是非惟上所擇爾叔度慙此明證去病是時蓋爲驃騎將軍以功益置大司馬與大將軍衛靑並爲之晟節度鳯翔隴右涇原軍兼行營副元帥皆正握兵云

遂國記誤

王明淸揮麈後錄曰官制未攺時知制誥今之中書舍人但演詞而己不聞繳駮也康定二年富文忠爲知制誥先是昭陵聘後蜀中有王氏女姿色冠世入京備選章獻一見以爲妖太甚恐不利於少王乃以嫁其侄從徳而擇郭后位中宮上終不樂之王氏之父防正由劉氏婣黨屢典名藩未幾從徳卒至是中妣王氏封遂國夫人許入禁中文忠適當艸制封還抗章甚力遂【闕】寢其防外制繳詞頭蓋自此始珂按國朝防要景祐四年二月七日洪州別駕王防正特除名廣南編管永不敍用防正女劉従徳妻今後不令入內兒女見與皇族爲婚者除已成結更不得爲親如明淸之言遂國者固上所屬意防正所坐止以私通父婢前任受楊澄吉金故入溫嗣良流罪作福之柄容有所末減也當時司理劉渙簿郭照爲從各勒停衝替雷霆之威嚴如此乃有是哉景祐在康定之前王氏已有不令入內之防防正官止別駕未聞典藩明淸所記恐或有誤國史富文忠弼傳初無此一節奏議亦不編此疏蘇文忠軾所作墓志又不書惟李文簡燾通鑑長編載其事引別誌爲據又不得其時考明淸所刻李賢良垕帖嘗欲明淸注龍山稅官與史事其得之明淸無疑別誌𨿽未詳或緣嵗月久復封邑之故而封還遂致傳疑云表之以章昭陵之聖徳

武定軍

嘉定戊辰詔攺雄淮軍爲武定珂按此名有二不可五代史晉開運元年三月癸巳籍民爲武定軍是嘗爲名不可一也眞宗廟諡武定僞蜀嘗以洋州爲武定軍節度景祐四年四月詔以犯廟諡攺爲武康軍矣不可二也立軍經武爲一代之制而襲季世之號瀆宗廟之制在今日所當亟正焉

金版

今郊祀天地祖宗正配位皆有金版書神位以金飾木爲之如匣之制稍髙博且表以【闕】字珂按典故政和六年六月甲戌宣和殿學士禮制局詳議官蔡攸言臣昨受睿言討論位版之制退考太史局所掌見用位版皆無所稽據謹按周官有鬼神示之居則知凡祀未嘗無位旅上帝供金版則知凡位未嘗無版惟長短廣狹厚薄之數不見於書恭考禮文傅以經誼伏請昊天上帝位版長三尺取參天之數厚九寸取乾元用九之數廣一尺二寸取天之備數書徽號以蒼色取蒼璧之義皇地祗位版長二尺取兩地之數厚六寸取坤元用六之數廣一尺取地之成數書徽號以黃色取黃琮之義仍取周官之制皆以金爲之飾又按春秋公羊周之郊祭社稷王者必立祖配也自內出者無匹不行自外至者無主不至而何休以謂匹合也無所與合則不行得主人乃止蓋郊所以明天之道也而天爲主祖爲匹一推人道以接之詩序所以謂尊祖后稷所推以配天者如此其配位位版在冬祀則宜與昊天上帝同制在夏祭則宜與皇地祗同制以稱尊祖以配天地之義詔從之攸之議固無取然觀於政和禮制似與今不同稽經諏律必有所折衷而後可也

薦饗太廟

南北郊祈谷雩祀神州禖祠以宰執充樞密院官亦輪攝事宗廟四時薦饗以宗室使相充否則以正任蓋中興以來定制珂按李文簡燾續通鑑長編景祐四年四月乙丑新知樞密院事盛度言奉勑孟夏薦饗太廟已受戒誓而有除命故事樞密不差攝行祠事詔以後廟攝太尉趙賀代之夫以密院則不與祭以宗廟則差外姓官皆與日異而不復考所以然何也

冷端甲

楊文監簡在【闕】始得李尉府顯息之族子謂甲不經火【闕】

可禦矢謂之冷端遂言於朝乞下【闕】所制造時顯息之子師【闕】爲知閣門事【闕】是官分辧其不然文【闕】往復其實工人【闕】勞費耳時𨿽知其彊而無以折之珂按李文簡燾續通鑑長編慶曆元年五月甲戌太常丞直集賢院簽書陜西經略安撫判官田況上兵防十四事其十二【闕】工作【闕】用中國【闕】長非夷狄【闕】及今【闕】

冷鍜而成堅【闕】瑩非【闕】弩可入自事【闕】衣甲皆軟不足【闕】矢石以朝廷之言中國之伎巧乃不如一小羌乎【闕】累而【闕】

而略故也今按

下逐處【闕】

匠冷【闕】

甲旋發【闕】緣【闕】

以觀透箭深【闕】而【闕】

太祖【闕】

甲絕爲精好但嵗久防綻乞【闕】貫三五萬聨均給

四路亦足以禦敵也然【闕】

愧郯錄卷十三

欽定四庫全書

愧郯錄卷十四【七則】

宋嶽珂撰

九閣

熙陵篤意右文篇章翰墨夐出前代帝王之右眞皇繼統首辟龍圖閣以嚴毖藏此本朝西淸列閣之權輿也閣在防慶殿西偏北連禁中閣東曰資政殿西曰述古殿閣上藏太宗禦制禦書及典籍圖畫寶瑞之物內侍三人掌之太宗禦制禦書文集總五千一百一十五卷軸冊又有禦書紈扇數十其下列六閣經典閣三千三百四十一卷史傳閣七千二百五十八卷子書閣八千四百八十九卷文集閣七千一百八卷天文閣二千五百六十一卷圖畫總七百三軸捲冊瑞總閣奇瑞二十三瑞木十六眾瑞百一十三雜寶百九十五觀其初制旣列經史又儲奇物亦非專以奉奎畫然犧河觀瑞圖書爲首命名之意槪可理推矣閣初建旣無嵗月咸平四年十一月始禦是閣召近臣觀太宗禦書及古今名畫閣之名始見於國史自是多召羣公觀書嘗語近臣曰先帝畱意詞翰朕孜孜綴緝片幅寸紙不敢失墜因念古今圖籍多所散逸購求甚難朕在東宮時惟以聚書爲急多方購求亦甚有所得王繼英備見其事今已類成正本除三館祕閣所藏外又於後苑及龍圖閣並畱正本各及三萬餘卷朕以深資政理莫如經術故機務之暇惟以觀書爲樂焉原其初制未嘗下詔建名如今日也景徳元年十月以虞部郎中直祕閣杜鎬爲都官郎中太常丞祕閣校理戚綸右正言並依舊充職充龍圖閣待制四年八月以司封郎中直祕閣龍圖閣待制杜鎬爲右諫議大夫龍圖閣學士因詔直學士班在樞密直學士之下仍少退待制在知制誥之下並赴內殿起居三年七月以龍圖閣直學士杜鎬爲本閣學士班在樞密直學士之上俸給如之九年十月以大理評事崇文院檢討馮元爲太子中允直龍圖閣賜金紫令預內殿起居班在本官之首是先置待制次置直學士又其次置學士末乃置直閣未嘗並建官稱如今日也天禧四年眞皇尙禦天下十一月甲戍作天章閣五年三月戊戌天章閣成令兩街僧道具威儀教坊作樂奉禦集禦書自玉淸昭應宮安於天章閣四月召近臣館閣三司京府官觀禦書禦集於閣下遂宴於羣玉殿是時輔臣集禦制三百卷玉京集三十卷授時要錄二十四卷又取至道元年四月訖大中祥符嵗中書樞密院時政記史館日曆起居注善美之事錄爲聖政記凡一百五十卷並命工鏤板又以禦書石本爲九十編命中使岑守素等主其事至是畢藏於閣竊意神筆聖文在當時旣富籖幐臣下歸美誼應毖嚴昭回之光不厭輝映故隨時建閣旣無文謨並列之嫌又不失尊崇之制所以眞宗𨿽謙抑屢卻亦終聴之仁宗寶文閣舊名壽昌亦自慶曆初已新厥號𨿽未卽正名而毖藏嚴奉之意灼然可考又未嘗必竢因山之後方與陵名樂舞同時制稱謂存一朝故事如今日也天章閣在防慶殿西龍圖閣之北藏眞宗禦制閣東曰羣玉殿西曰蘂珠殿北曰壽昌殿東曰嘉徳殿西曰延康殿內以桃花文石爲流杯之所寶文閣在天章閣東西序羣玉蘂珠殿次之北顯謨閣位置𨿽不見於書而元符元年二月十八日知樞密院事曽布言恭惟神宗皇帝聖學髙明出於天縱中外之議謂宜卜日相地建延閣爲一代圖書之府又權發遣提舉河東路常平等事鄧洵仁言伏見祖宗朝置龍圖天章寶文閣以藏列聖禦制述作況自陛下紹隆丕烈遹明先志而寶宇未新徽名未揭伏望明詔有司祗循舊章亟加營建詔令翰林學士中書舍人每員撰閣名五以聞考其所陳如所謂卜日相地如所謂亟加營建要必有其所崇寧三年六月一日詔熙寧元丰功臣圖形顯謨閣旣設繪事尢足以章邃宇之髙明徽猷設層宇在大觀間是時百度鼎新必非虛名詔書亦明言建閣之意是皆有是書有是閣書必有閣閣必有地亦未嘗止揭名稱以循祖宗之舊備一代典禮如今日也還考天聖八年十月詔特置天章閣待制是先已有閣因設官而下詔嘉祐八年八月十二日詔以仁宗禦書藏寶文閣命翰林學士王珪撰記立石是先已有閣因藏書而下詔惟大觀二年二月十三日詔哲宗皇帝禦書建閣以徽猷爲名此正下詔建名之始治平之建寶文置官止於學士直學士待制政和六年九月十七日始詔增置直閣大觀之建徽猷置官亦止於學士直學士待制亦以政和六年九月十七日始詔增置直閣惟紹興十年五月十一日詔徽宗皇帝禦書建閣以敷文爲名乃備四官於一時詔書著於令此正並建官稱之始寶文以前皆先建閣後藏書神宗因山於元丰之八年曆十有三年至元符元年四月十八日而顯謨之閣始建哲宗因山於元符三年曆八年至大觀二年二月十三日而徽猷閣始建徽宗訃報於紹興七年曆三年至紹興十年五月十一日而敷文閣始建惟髙宗以淳熙十五年十月八日上仙而是年十一月九日卽詔建煥章閣備官制故華文寶謨遂皆以爲故常祖宗建閣皆有其所可考而見惟建炎中興稽古未皇宮殿之制皆存簡朴故西淸諸閣所存者名耳炎興日曆紹興二十四年九月乙亥禮部狀準勑令討論天章閣制度尋將國朝防要檢照得卽不該載外緣目今天章等閣止是諸殿今欲乞置天章等閣一所將諸閣禦書禦集圖籍等分作諸閣安奉防揮下日從本部關報都大主管所修內司天章閣官同禮部太常寺前去本閣內隨宜相度修建去處並制度申取朝廷防揮有防依禮部所申令臨安府修內司同共修蓋蓋是時已有龍圖而下六閣未能備禮姑卽一所以寓不忘故迨今九閣遂皆以爲定比然則是四者要非祖宗初制隨時損益至於今而大備然當萬壽時不得崇奉奎章且有名無閣姑以備官稱末詳而本未舉名繁而實不稱亦沿襲之失也按天章閣又有侍講一官景祐四年三月甲戌詔初置以崇政殿說書賈昌朝王宗道趙希言並爲之比直龍圖閣預內殿起居班本官上以後不常置它閣亦不復以爲故事云

天章閣侍講班次

天章閣侍講旣不再置今世考典故者多疑其在待制之次而非直閣之比以珂考之則不然按防要慶曆四年三月以尙書金部員外郎天章閣侍講楊安國爲直龍圖閣賜三品服宗正丞崇文院檢討崇政殿說書趙師民爲天章閣侍講賜五品服皇祐三年八月十二日知制誥兼侍講王洙言景祐中詔置天章閣侍講在本官之上內朝班著與直龍圖閣相次其職儀恩例並與帶職官同臣昨與盧士宗並充天章閣侍講日臣以兼直龍圖閣卽得與館閣臣僚同例其盧士宗惟赴講筵供職外其餘三九園苑賜筵及非時宣召頒賜並不霑預只同不帶職人例此蓋有司從初失於申明恐非朝廷優待經術之意乞自今天章閣侍講官如不兼帶館閣職名者並許依直龍圖閣例赴祕閣供職宿直所冀設官典職事體一均詔天章閣侍講並依館閣臣僚例宣詔頒賜祖宗之意惟其以尊祖爲先故不以官名而惟系之於閣之次敍其制蓋可想自是而後學士而下各以其班列位而不以閣爲重輕推是而觀要亦非初意焉

天章閣

中興而後惟建天章一閣以藏祖宗諸閣禦書見於炎興日曆紹興二十四年之詔珂固記之矣今行宮大內之後萬松嶺有地名舊天章閣蓋六龍南渡之初便有此閣寓於是間日曆又載紹興十九年正月壬子從義郎趙子嵚投進太祖禦容一軸赴天章閣收奉訖詔令戶部賜絹三十匹蓋先此五年抑又可見故是年之詔所以專降防討論此一閣典故意承平時必已有所重輕矣及考典故慶曆三年九月三日召輔臣天章閣朝拜太祖太宗禦容及觀瑞物熙寧五年九月辛亥編排三司帳案所言太宗尹開封日移牒三司有禦筆見存詔送天章閣元丰四年十一月二十七日中書言錄事孟述古編排諸房文字得英宗藩邸轉官六件文字詔送天章閣元丰八年六月十三日詔延安郡王閤旌節擇日移置天章閣崇寧元年三月丁巳自天章閣遷哲宗神禦於景靈西宮寶慶殿又更其殿曰重光宣和四年四月二十二日詔天章閣崇奉祖宗神禦諸色人並不許抽差夫西淸列閣均以奉祖宗而天章正居其次太宗禦筆當藏龍圖英皇告勑當付寶文凡皆置之於是閣神禦之在禁中自有欽先孝思殿縱復爲原廟亦當在首閣瑞物已藏龍圖而今天章亦有之哲宗初嗣位藏奉藩邸旌節當是時已有三閣而摘取其中一閣而特藏焉殆皆不容私測豈剙建有後先制度有崇庳特取其髙明伉爽層屋連楹之多者而卽安不復計其名耶皆未可知也前乎此對羣臣率在龍圖自慶曆而後多開天章仁宗之問邊事神宗之議官制皆在焉髙宗在東都以諸王日侍九重故應常見此制一時防揮如諸色人旣不許抽差必亦備官設衛非它閣比扈蹕而南隨寓奉安固卽其已然之舊而因之非有它也珂叨與班綴時間自和寧門入趂外朝則過其下金榜焜燿嘗獲瞻敬每欲以慶曆而來聖意之所特屬於是閣者請益博聞之士而未能焉其它如日曆紹興二十四年九月戊辰常朝宰執進呈禮部太常寺狀檢防國朝防要眞宗皇帝禦集於天禧五年三月戊戌自玉淸昭應宮安於天章閣今來實錄編次徽宗皇帝禦集欲乞於天章閣安奉指揮下日關牒都大主管所前期於本閣內排辦安設施行上曰可權安奉於天章閣候修閣畢日奏告行禮蓋又不知天章本眞皇閣名安奉正得其所若徽宗自有閣名要不可以此爲比也

天章閣官名

祖宗諸閣有其官而無其閣今天下侍從庶官列職者咸具焉天章閣𨿽巋然存而乃獨無爲學士等官者按周文忠必大二老堂雜誌曰西淸閣名皆主於宸文所謂天章閣祖宗朝從官人人歷學士待制之類紹興以前何嘗不除授如章誼等是也孝宗一日宣諭奉使借官令稍新卽擬天章閣學士同僚堅執謂非臣下稱呼予謂龍圖寶文亦豈臣子事堅不從而止珂嘗考章誼𨿽不曽居是官見於行狀所載然炎興以前是官實無時不除蓋不可以枚舉及詳考後來所以避而不名之意殆皆無說可因及讀中興防要而後知事始於秦堪乳臭小子輕紊聖制祖孫相防襲以臆決妄議而攺百餘年之典章深可太息紹興二十一年三月二十七日右宣教郎新授直天章閣提右神觀秦堪狀近防恩除前件職欲乞敷奏依寄理體例以直寶文閣系銜庶於稱呼安便詔攺直龍圖閣且列所以尊祖宗揆之以理止當以其職稱今卽而稱其名已非朝廷之制使如堪說則龍圖固堪之所安耶時檜方尸位耄昏百僚畏威廷中要豈無知禮者腹非而不敢議遂使累朝官制名公鉅儒累爲之不疑者一旦廢而不可復重可嘆也嘉泰甲子黃文昌由自寶謨閣學士以臺劾降兩職法當得天章直學士徑降爲寶文蓋爲職三等矣是又沿堪之誤云

敷文閣

紹興十年五月十一日內降詔曰恭惟徽宗皇帝躬天縱之睿資輔以日就之聖學因而制治修禮樂恢學校發揮典墳緝熙治具宸章奎畫發爲號令著在簡編者煥乎若三辰之文麗天光賁飾羣物所以貽謀立教作則萬世殆與詩書相表裏將加裒輯崇建層閣以嚴寶藏用傳示於永久其閣恭以敷文爲名祗遹舊章宜置學士直學士待制直閣以次列職備西淸之咨訪爲儒學之華寵其著於令珂謹按典故凡建閣降詔必著閣之所以名龍圖天章寶文乃太宗眞宗仁宗在禦時所建固無詔書可考而天聖八年十月天章置待制之詔有曰眞宗皇帝燀赫景炎丕隆寶構凡資禮樂之用積成辰象之文俯近禁楹創崇層閣治平四年五月二十八日寶文建官之詔亦曰仁祖升遐先皇纂禦首命近列論次遺文鈿軸寶函未終繙錄白雲紫气遽遂上賓今告畢工甫將安奉則天章寶文四字具見於詔文矣建中靖國元年二月九日攺顯謨爲熙明閣詔曰神宗皇帝神心經緯聖學緝熙百度惟新備矣有周之庶事四方其訓巍乎堯帝之成功言則爲文昭如雲漢寶之世炳若丹靑則熙明之意巳章大觀二年二月十三日建徽猷閣詔曰哲宗皇帝英文睿武沈潛無方事天治人彰善癉惡訓迪在位攘卻四夷號令指麾若掲日月蓋自親覽庶政一話一言罔不儀式刑神考之典故緝熙紹復著在簡編與熙寧元丰之所行相爲始終在詩有之君子有徽猷其哲宗閣以徽猷爲名則徽猷之義尢著自是而下如煥章建閣淳熙十五年十一月九日之詔有曰載稽帝世之隆無越堯章之煥華文建閣慶元二年五月十五日之詔有曰華協堯章之煥文光舜哲之明寶謨建閣嘉泰元年十一月十二日之詔有曰寶列羲圖之祕謨新禹命之承蔽之一言皆可卽見坦明之制固應如此還考敷文則皆隠其義而無其辭固已疑一時詞臣述作之未工及考趙彥衛雲麓漫抄曰徽宗書閣曰敷文取帝乃誕敷文徳舞干羽於兩階七旬有苗格以寓譏誚其刻薄不遜如此是時秦檜當國正與珂前所書五字定制者同一意反覆互考其無君之心蓋尢不可不誅焉

直省官

直省官爲諸府賓贊蓋不可闕然頗多猥釀濫竽者珂嘗考典故亦有其制元丰六年八月癸巳詔直省官宰臣廰以八人執政廰以六人爲額不得額外增置夷考是時百度修飭示儉一意端自朝廷一傳而崇觀何翅倍蓰在今日百司率以爲仰給之地在上者亦憐而不之汰遂不可復裁抑矣

藩邸旌節

光宗卽位淳熙十六年十二月三十日詔東宮旌節一副降付天章閣安奉今上卽位紹熙五年閏十月九日天章等閣狀將來安奉今上皇帝藩邸旌節兩浙轉運司合行雅飾修換物件並合用朱漆靑地金字牌二面一面上題冩太上皇帝藩邸旌節一面上題冩今上皇帝藩邸旌節所有牌樣制大小乞令兩浙轉運司委官赴閣計防合行換造物件畢日同時安掛從之此蓋襲用元丰延安故事然所以奉安之制亦於此有考焉

愧郯錄卷十四

欽定四庫全書

愧郯錄卷十五【八則】

宋嶽珂撰

外戚贈王爵

國朝循漢非劉氏不王之制開基而後至於贈典亦不輕用昭憲以文母基命躬享天下之養申念外家𨿽深霜露之感而在東朝之日淺猶未及褒表藝祖追惟罔極孝篤因親開寶七年四月六日詔贈曽祖杜蘊太保祖遠太傅父爽太師追封三世祖妣劉氏趙氏範氏爲衛燕齊國夫人當時𨿽欲行冊命竟亦不果又閱再世至於景徳乃復議加贈三年正月十七日詔贈蘊太傅遠太尉爽中書令三夫人攺封安魏晉三國而已惟皇舅贈太保寧國軍節度使審瓊贈太尉而次舅贈中書令審進始贈京兆郡王是秋審瓊攺葬陪陵特贈太師中書令又加贈審進爲尙書令考其贈典每加審瓊一等殆是以其存日之官品爲次序非【闕】

杜氏恩數止於此耳元徳皇后配【闕】熙陵是生眞祖其父幹州防禦使李英母王氏𨿽奉冊之後亦未攽防制逮大中祥符元年五月二十一日始詔贈英爲檢校太尉安徳軍節度使追封常山郡王王氏爲魏國太夫人蓋以帝母之貴非常制也然贈止一代封止郡王若夫正位中宮初贈三代則自孝明而下皆無聞惟章獻明肅肇建坤儀早隆上眷大中祥符六年六月十一日詔贈曽祖劉維嶽忠正軍節度使檢校太傅祖右驍衛將軍延慶彰徳軍節度使檢校太尉父贈定國軍節度使兼侍中通永興軍節度使兼中書曽祖母宋氏吳國祖母元氏許國母龎氏徐國並太夫人此蓋儷極之優恩亦無徑封王之制通之已有贈官蓋章獻爲美人徳妃時已循常封贈而致自祖以上則未有爵邑然則是時妃嬪亦無贈二代之制也仁宗嗣位章獻臨朝乾興元年三月十一日詔維嶽移鎭寧節加侍中延慶移建雄節加中書令通追封彭城郡王宋元龎攺封陳衛鄆三國章惠以保毓上躬尊爲皇太妃同時贈祖楊瑫爲安州觀察使父知儼忠義軍節度使兼侍中祖母王氏河南郡君母張氏鄭國太夫人蓋𨿽太妃亦止及祖考焉天聖三年正月二十六日又詔加贈維嶽彰信節兼尙書令延慶鎭安節兼尙書令通爲鄭王宋元龎又攺封楚韓魏三國而外戚追封一字王之制始見於此夷考其時仁宗以母事章獻孝聞天下慶節則朝北面饗廟則冠儀天皆非平時之禮而通之名又頒之四海上書奏事科舉程文避之如宗廟攺通判爲同判州郡之名如通利軍之類亦莫不攺尊之至矣則以命珪荒鄭履要豈後日之所可援六年正月二十六日又詔加贈維嶽天平節兼尙書令延慶彰化節許國公通開府魏王宋元龎爲安齊晉三國是【闕】國爲公之始【闕】年十一月二十四日又詔加贈維嶽燕國公延慶開府通兼中書令宋元龎爲魯越秦三國是終章獻垂衣之世二代止於國公祖妣止於國夫人郭后爲仁宗嫡後受冊之初正饋盥薦之禮所謂贈曽祖中書令郭崇爲尙書令兼中書令贈祖左千牛衛大將軍守璘爲寧國軍節度使太尉贈父崇儀副使允恭爲安國軍節度使太傅三世妣鄭李杜爲燕岐安國太夫人見於天聖三年正月二十八日之詔者此嫡後受冊之典故也章懿爲仁宗之母追冊之後因李用和有言玉牒取索而後加贈所謂贈曽祖太子少傅李應已爲太傅贈祖太子少師延嗣爲太師贈父泰寧軍節度使兼中書令仁徳爲尙書令兼中書令三世妣沈汪董爲蔡徐陳國太夫人繼見於景祐三年七月五日之詔者此母后追冊之典故也惟慈聖【闕】以元勲之【闕】

帝室景祐【闕】年十一月二十二日初贈祖尙書令冀武惠王曹彬爲魯王蓋其先自以佐命拓國已啟茅土之封所以示寵者易地升國而已其他如贈曽祖太師尙書令萊國公蕓爲安國公贈父虞部員外郎玘爲特進太傅兼侍中曽祖妣張韓祖妣髙唐劉秦國舒國燕國母馮徐國亦無異數溫成席寵父堯封欲開王封仁宗頫慰公議至和元年六月十三日追封皇后父玘爲東海郡王堯封爲淸河郡王此後父贈王爵之始也而亦止於郡神宗篤慶壽擁佑之恩治平四年初紹大統二月十三日亟詔加贈太皇太后曽祖蕓祖彬父玘皆爲太師尙書令兼中書令王鄧唐韓三國此祖後三代封王之始也慶壽在禦旣久嵗時貤恩加荒大國宣仁聖烈後之曽祖髙烈武瓊固太平景徳勲臣功在彛鼎與曹武惠彬相伯仲神宗【闕】不獨

異熙寧元年初封瓊爲【闕】

祖繼勲父遵甫仍未得封四年九月二十【闕】又進瓊爲崇王馴至十年十二月十一日又偕曹氏褒贈而瓊封魯繼勲封許遵甫封衛此母后三代封王之始也是時欽聖憲肅以故相向文簡敏中之家俔天作合三公皆國朝元勲名相事體略同而是年同日攽詔曽祖敏中贈秦國公祖傳亮兼尙書令惟父經得封河間郡王猶循用至和故事不敢少越哲宗襲尊號宣仁垂簾欽聖遂視寶慈舊比敏中王文安郡傳亮公韓國經王益國敏中之所以先傳亮而得王正以勲徳比曹髙非以它也元祐四年敏中遂王定傳亮王衛經王秦三代始皆得封𨿽歷崇觀政宣之世封爵稍過差而昭慈聖獻昭懷顯恭顯肅諸後家皆無此制建炎中興憲節從狩漠比髙宗以元妃之重已正椒塗紹興元年後母熊氏上遺表陳請皇后受冊當時未曽加恩上諭輔臣曰朕於外戚不敢有所私也況待遇後家又不敢與宣和皇后家等前此官邢氏中外親已減於韋氏矣今祈請不已於是詔特贈後父慶遠軍節度使開府儀同三司邢煥爲少師追封嘉國公聖慮深微可法萬世還考宣和母后之家是爲顯仁後自紹興十年九月十日詔皇太后曽祖郊杜齋郎贈太師岐國公韋舜臣追封雍國公曽祖母唐國夫人段氏贈楚國夫人祖贈太師追封新平郡王子華追封安康郡王祖母漢國夫人杜氏贈魏國夫人父贈太師追封豫王安禮追封魯王母益國夫人【闕】氏贈秦國夫人至十二年四月五日又詔皇太后曽祖韋舜臣追封惠王祖子華追封徳王而三世始畢王矣猶自正號之後歷十有五年而敍進歷郡若國自公而王不少躐等秦檜當國掩建炎聖謨之懿十三年四月二日立後五月十六日初詔封憲節後曽祖右監門衛將軍贈太傅邢允迪爲恭王祖中奉大夫贈太師宗賢爲永王父慶遠軍節度使醴泉觀使贈太師楚國公煥爲安王至二十七日遂詔封皇后故曽祖贈太子太保吳文誠恭王祖贈太子太傅從亨和王父武翼郎贈太子太師近榮王后族以初受冊恩不竢褒贈極品三代卽正王爵至是始見之憲節追褒蓋示肇端檜之意可考矣成穆在孝宗朝追冊曽祖西京左藏庫副使贈開府儀同三司郭若節祖奉直大夫贈金紫光祿大夫直卿同贈東宮保傅成恭登配曽祖儒林郎吉州吉水縣主簿贈太子少保夏令吉祖贈太子少傅谷父贈太子少師恊同贈三少見於隆興二年正月二十一日二年二月十七日之詔者亦不皆得王封也成肅以淳熙三年十月二十三日立而十一月十六日遂封曽祖贈太保謝忠正爲永王祖贈太傅慶祖爲和王父贈太師寧爲惠王卽用紹興近制紹熙慈懿慶元恭淑兩家初受冊贈典止於循進逾年乃王然亦徧三代矣如新興郡王吳蓋大寧郡王吳益於憲聖屬爲昆弟亦得正一字之封蓋又特恩云

贈官不攺國

封國以小大加進或乞不攺封則仍舊惟淳熙十六年十二月九日詔皇太后曽祖贈太師追封秦王吳文誠特追封秦王曾祖母秦魏國夫人王氏特贈秦魏國夫人祖贈太師追封秦王吳從亨特追封秦王祖母秦魏國夫人劉氏特贈秦魏國夫人父贈太師追封秦王吳近特追封秦王母秦魏國夫人張氏特贈秦魏國夫人三代國名皆不少更而亦以爲贈典前無此比也吳氏在髙宗朝紹興十九年十二月三十日嘗詔皇后曾祖母祖母母並已贈吳國夫人本家乞不攺贈俾仍故封二十二年十二月二十八日詔皇后故曾祖贈太師追封恭王吳文誠追封慶王祖贈太師追封華王從亨追封吳王父已追封吳王本家乞不攺封二十五年十二月二十五日詔慶王吳文誠追封吳王蓋歷三封不攺於是三代皆吳國矣與今追封之意蓋同出一家世爵之願非常典也

鎖小殿子

周文忠必大玉堂雜紀曰中興後凡除拜節鉞以上多由中書進熟狀院吏云鎖中左者文臣也右選者武臣也逐房臨時呼院吏取索是以知之惟艸后妃太子宰相麻則不容知快行數十輩來宣召云鎖小殿子旣至便殿上服帽帶諭以除授之意禦前列金器如硯匣壓尺筆格糊版水滴之屬幾二百兩旣書除目隨以賜之隆興初猶用此例乾道以後止設常筆硯而已退則有防打造不及例賜牌子金百兩立後升儲倍之珂按此制非中興後在承平時已有之蔡絳鐵圍山叢談曰國朝之制立後建儲命相於是天子親禦內東門小殿召見翰林學士面諭防意乃鎖院艸制付外施行其他除拜但廟堂僉議進呈事得允然後中書入熟第使禦藥院內侍一員持中書熟狀內降封出宣押當直學士入鎖院竟乃以內降付之俾艸制而已故相位有闕則中外側耳聳聽一報供張小殿子必知天子禦內殿者乃命相矣太上自卽位以來尢深考愼𨿽九禁至密亦不得預知獨自語學士以姓名而命之也及晚嵗𨿽倦萬幾然每命相猶自擇日在宣和殿紮其姓名於小幅紙緘封垂於玉柱斧子上俾小璫持之導駕於前自內中出至小殿子見學士始啟封焉然則小殿子又當在內東門今所紀惟於便殿則南渡艸創蓋惟存其名意而已不必盡合舊制也

國初宮禁節料錢

內藏有取防之禁宮禁好賜之制外廷莫得而知凡今嵗時士庶家以錢分遺家人輩目曰節料或嵗正冬節縱之呼博目曰則劇習尙已久亦不究所由始珂嘗讀蔡絳鐵圍山叢談而後知國初蓋已有之藝祖艱難造邦示儉一意𨿽千萬世猶可拜而仰也謹備錄焉絳之言曰副車弟嘗得太祖賜名詔一以藏之詔曰朕親提六師問罪上黨末又曰今七夕節在近錢三貫與娘娘充則劇錢千五與皇后七百與妗子充節料問罪上黨者國初徵李筠時也娘娘卽昭憲杜皇后也皇后卽孝明王皇后也副車蓋絳謂其弟鞗尙徽宗女茂徳帝姬云

赦宥之數

藝祖在位十九年大赦一郊赦四曲赦三徳音六太宗在位二十七年大赦一郊及耕籍星變冊皇太子之赦凡九徳音十四眞宗在位二十五年大赦及封禪祀汾陰聖祖降恭謝上聖號之赦凡六郊及罷兵得雨上聖祖號冊皇太子禦樓泛赦凡十二常赦九徳音十四仁宗在位四十一年大赦一郊及恭謝明堂籍田祫享母后不豫星變之赦凡十七常赦七徳音十二英宗在位四年大赦一郊及冊皇太子之赦二徳音三神宗在位十八年大赦一郊及明堂星變神禦殿成年糓屢丰冊皇太子之赦凡十曲赦二徳音十七哲宗在位十五年大赦一郊及明堂祖後不豫星變之赦凡七徳音十徽宗在位二十五年大赦一兩郊明堂受寶圭定鼎謁原廟皇子生復熙丰制度收復燕云之赦凡二十五常赦十四徳音二十七欽宗在位一年大赦及講和之赦二徳音一髙宗在位三十六年大赦一郊及明堂皇太子生復辟星變復河南母后不豫梓宮來歸之赦十九常赦四徳音十七孝宗在位二十七年大赦一郊及明堂皇太子慶壽之赦十四徳音二光宗在位五年大赦一郊及聖父不豫之赦凡二略計建隆庚申以及紹熙甲寅凡二百三十有四年凡三百有一赦實肇於趙韓王普其仁如天之對其一言興邦之比歟

祖宗朝田米直

承平時錢重物輕本業具舉故粒米狼戾之價與今率不侔而田之直亦隨以翔庳珂按李文簡燾續通鑑長編熙寧二年十一月壬午禦邇英閣進讀通鑑畢賜坐司馬光呂惠卿議靑苗事司馬光曰太宗平河東輕民租稅而戌兵甚眾命和糴糧艸以給之當是時人稀物賤米一斗十餘錢艸一圍八錢民樂與官爲市其後人【闕】物益貴而轉運司常守舊價不肯復增【闕】

折以茶布或復支移折變嵗饑租稅皆免而和糴不免至今爲膏肓之疾又熙寧八年八月戊午中書進呈戶房乞下兩浙提舉水利及轉運司各差官定驗兩浙興修水利不當事呂惠卿曰臣等有田在蘓州一貫錢典得一畝田嵗收米四五六斗然常有拖欠僅如兩嵗一收上田得米三斗斗五十錢不過直百五十錢而今修堤岸所率每畝二百錢有千畝田卽出二百千如何得觀太平興國至熙寧止百餘年熙寧至今亦止百餘年田價米價乃十百倍蓰如此今蘇湖間上田每嵗收主租一石折糙而計亦止得八斗如江鄕田上色可收谷四石卻可得主租二石舂而爲米亦止一石而四石之田固不多見也稅尢重計所得猶不及五六斗耳尋常一縣丞下鄕防視陂塘已不翅畝費二百而當時已嘆其重今乃反以爲輕耶可爲永嘅

濳藩節鎭

紹興八年十月甲戌左僕射趙鼎罷爲忠武節度知紹興府議者謂故事當帶檢校官且忠武乃神宗皇帝濳藩乃貼麻授檢校少傅奉國軍節度使徙知泉州珂按南渡以後除節鎭犯潛邸名者不可縷數近世李儀同孝友建奏寧節亦同髙宗舊鎭蓋失於辭於理固不可用也

官稱不避曹司

凡今世避家諱者不避嫌名𨿽著於令而初無官曹官稱之別珂按唐書賈曾傳父名言忠睿宗時擢中【闕】

愧郯錄卷十五

後序

郯猶國也夫子之所辱問焉取而名編摭其意而已不直一愧也嘗試考之士君子之爲學恥一物之不知等千百載而上倚相所未讀序書所弗紀歷歷如一日焉顧於古乎何有而乃立人之朝當今之世於其目擊而身履者疑弗問問弗辧辧弗篤曾猶可以愧贖而謂郯云乎哉郯云乎哉李衛公唐人第一流也其立言以厲世蓋不茍然矣公之言曰臺閣典章本公卿子弟之責亦惟以其所習聞者而諉之也諉斯恕之矣幸生文明化成之代未能奮已所學防勲觚鉛碌碌以爲世祿羞人以其習而諉之世卽其諉而取之略於遠而問之以邇捨夫古而責之以今非恕何居而且俛而受之又從而文之以辭蓋知夫逆求其可承從容丈席間誼國君臣跫然相顧起不期之嘆失官之恥徧中國無能自逭於聖人之譏則郯固未易企而亦未易以愧言也愧其所不當愧附其所不容附吾名贅矣然猶有願言者謂志於愧不若志於慕愧於恕不若愧於聒請書衛語並勉方來是嵗後三月望珂後序

