蘇談

明楊循吉

●姚守重士

革除年間﹐太守姚公最爲重士﹐嘗禮兪貞木於布衣之中﹐數數饋以薪米。因此遂復得錢繼中二老儒﹐皆徵出部下。自姚公折節﹐顧好悉爲貴客﹐郡中常開宴彥士﹐並集一右列指使據坐上席。繼中罵之貞木踐繼中﹐足勸使勿罵﹐繼中罵愈急。太守問故﹐繼中曰﹕公今日設會﹐當以尊士爲重﹐更五日子使一武臣坐諸賓上耶﹗右列慚﹐謝退避下座。是時四海初定﹐武公方盛﹐衛將赫赫在﹐姚公固不敢與之抗禮﹐置之上坐蓋非其本心云。而繼中當筵叱罵太守﹐爲之彌縫﹐周全指使﹐爲之從容避席﹐皆可謂難得者也。

●黠妓賺詩

老儒陳體方﹐以詩名吳中。有一妓黃秀云﹐好詩繆﹐謂體方曰﹕吾必嫁君﹐然君家貧如此﹐肯爲詩百首贈我﹐以爲聘資乎﹖體方信之﹐爲賦至六十餘篇﹐而沒情致淸婉傳誦詞林。然是妓性實黠慧﹐利於多得其詩﹐而己於體方本無意也。體方之爲詩﹐時人多笑其老耄被詒﹐而欣然每談於人﹐以爲奇遇焉。

●韓公有度量

韓公永熙作鎭兩廣時﹐峒蠻方熾﹐公深追之斬﹐大藤峽嶺表悉安。梧州兩廣中界也﹐公於此開都府聽治焉。門列盡鼓數十面﹐每有出入則撾之﹐以爲節凡。給侍左右皆三品﹐指使盡極。一時之富貴﹐其尊嚴﹐擬於王公也。公度量宏大﹐每賓客過﹐必有厚贈。軍前取資無算﹐而士气懾伏﹐無敢有不盡力者。諸蠻因是遂屏息不出﹐至於今﹐猶公之功也。然公得謗﹐亦竟坐用侈一事解政﹐及後代者至﹐則拘拘繩墨﹐無復公之洞達矣。當公之時廣中兩司﹐自正使而下交代皆一。至梧州﹐參謁候於門下若小吏﹐然及見﹐則長跪白事﹐惴惴不敢以方面自居也。及公歸後﹐凡易四五人﹐皆不得然矣。惟交代一見爲不廢也。則知公之威望豈可以時輩小節求之乎﹖

●僧中善記

陽山寺僧道弔﹐能默誦法華經七軸﹐熟如注水。每旦入城﹐則沿途持以爲課﹐至半道輒一周焉。他如圓覺了義﹑慈悲懺法﹑金光明地藏﹐皆能口述﹐不煩披閱﹐余惟華嚴般。若則稍對經﹐本然閉目﹐亦能諷誦﹐略據行墨而已。吾輩士人固多愧之也。

●吳中醫派

今吳中醫﹐稱天下蓋有自矣初。金華戴原禮﹐學於朱彥修﹐旣盡其術﹐來吳爲木客。吳人以病謁者﹐每制一方率銀五兩。王仲光爲儒﹐未知醫也﹐慕而謁焉﹐因咨學醫之道。原禮曰﹕熟讀素問耳。仲光歸而習之三年。原禮復來﹐見仲光談論﹐大駭﹐以爲不如﹐恐壞其技。於是登堂拜母﹐以定交時。仲光𨿽得紙上語﹐未能用藥。原禮有彥修醫案十卷﹐祕不肯授仲光。仲光私窺之﹐知其藏處﹐俟其出也﹐徑取之歸。原禮還﹐而失醫案﹐悔甚嘆曰﹕惜哉﹗吾不能終爲此惠也。於是仲光之醫名吳下﹐吳下之醫由是盛矣。

●史明古修志

史明古修《吳江縣誌》﹐欲列山川爲一門﹐吳江本無山﹐循吉因論間﹐及此間之﹐明古曰﹕橫山亦在吾邑境內。循吉曰﹕橫山是吳縣山﹐吳江但得一角耳﹐豈可相割與乎﹗時都玄敬亦在座﹐相與一笑。

●顧阿瑛豪侈

顧阿瑛在元末爲昆山大家﹐其亭館蓋有三十六處﹐每處皆有春帖一對。阿瑛手題也﹐記必名公﹐詩必才士﹐𨿽篆隸二三字亦必選當代之筆。當時如楊廉夫﹑鄭明徳﹑張伯雨﹑倪元鎭皆其往還客也。尢密者爲秦約於立釋良琦有二妓﹐曰小瓊花﹑南枝秀﹐每會必在焉。阿瑛好事﹐而能文﹐其所作𨿽不逮諸客﹐而辭語流麗亦時動人﹐故在當時得以周旋騷壇之上者﹐則亦非獨以財故也。後阿瑛遭亂﹐財盡散去﹐遂削髮爲在家僧。

●吳都憲膽气

常熟吳都憲﹝訥﹞﹐少爲士時﹐素負气剛介。章禦史﹝圭﹞﹐於都憲差後﹐然亦一不屈士也。二人不相下﹐各以豪邁自雄。欲鬥﹐見之福山有東嶽祠﹐塑酆都獄﹐至爲獰惡。又爲機括﹐設伏於地下﹐人不知躡之﹐則有羣偶鬼萃而搶焉。殿堂闃寂﹐人非攜一二伴侶﹐不敢單身而入也。章與吳約﹐以月黑天陰之時獨往﹐以散餅爲驗﹐每鬼前必畱一餅。約旣定﹐章私先往福山﹐匿神帳中﹐具持餅諸鬼前﹐每至一鬼﹐必云與汝一个。次章所匿處﹐章伸手出乞﹐我也要一个。吳遂以餅與之﹐云﹕也與汝一个﹐殊無驚異。由是章大驚﹐服後吳仕至都禦史。亦多有著述﹐爲時名儒焉。然福山今亦焚毀﹐餘數年前一至﹐土偶零落﹐無復向日之可駭者矣。

●常熟酒令

常熟士人飲酒立令至爲嚴酷﹐杯中餘瀝有一滴﹐則罰一杯﹐若至肆滴伍滴﹐亦罰如其數。人惟酒錄事是聽﹐不敢辭也。又其爲例頗多﹐如不說後語﹐及落臺說話不檢﹐舉飲不如法﹐皆有罰。罰而辧者﹐爲攪令﹐亦有罰。必滿飲﹐飲復犯令﹐則復罰﹐𨿽十罰﹐必罰十杯﹐無一恕者。其爲深刻慘酷﹐殆杯勺中商君矣。如飲者飲本幹﹐主令者故欲其飲﹐則驗杯﹐喝云有五滴﹐則徑罰五杯。或主令者初舉酒時﹐揚杯喝云﹕如法而不告以其故﹐及飲者效之揚杯﹐則喝云不如法不得不飲。故其宴會非有深量者﹐未有不被荼毒者也。不知此法起於何人﹐亦不仁之甚矣。然亦其本邑自行之﹐他邑不用也。飲酒本以爲歡﹐乃苦人﹐如是豈善飲乎﹖

●中峯艸堂

中峯卓錫處﹐皆以幻住名之﹐道行旣髙﹐四眾皈向﹐凡建所謂幻住庵者﹐有數十處。今在吳中者﹐居吾家雁蕩村之西無二里遠也﹐殘碑墮艸莽中﹐𨿽殿堂三間基址去地殆五尺餘﹐云禪師之所築也。故老相傳建此庵時﹐馮海粟煉泥﹐趙子昂搬運﹐中峯自以塗壁﹐卽此艸堂是也。或謂馮趙二公貴爲王臣﹐豈屑爲是此﹖俗人之見耳。前人髙勝處至多﹐要此亦是其摽致。常事何足怪也。

●武功治水

武功在章秋治水﹐久未就功。問於王尙書來﹐尙書曰﹕分水勢﹐尋水源。武功於是先開數渠﹐引水散爲各支流去。而時或泛濫﹐其害終在。再三求源發處不得﹐乃投以物﹐使人離數十里候之物﹐復浮出﹐如是者數處。武功曰﹕水流則不受﹐物源不在﹐是再投之﹐一處不浮。曰﹕此乃眞水源也。以百計塞之﹐皆莫效﹐下以土石﹐若無者。聞一僧有道﹐武功就往謁之問術﹐僧不肯言﹐彊之﹐但曰﹕聖人無欲。武功歸﹐思而不得。數日忽悟﹐曰﹕此下殆有龍窟耶﹐龍所欲者珠也。吾能使之去。於是鑄長鐵柱﹐洞釜底﹐貫而下焉﹐水始受塞﹐不逾時遂成平陸。蓋鐵汁能蝕珠﹐龍愛珠﹐故去也。武功時時爲人道之。

●姚少師廣孝雅量

少師在松下散飯﹐曳履獨步﹐不將餘人。一縣丞喝道來﹐少師行如故。丞怒笞而訊之﹐少師受笞不自道。丞使人紲置。後隨行人有識之者﹐曰此少師也。丞大驚﹐伏地請罪。少師徐云﹐且送郡獄。明日出之﹐謂太守曰﹕秀才官人不識事﹐一野僧行道﹐何足怒而遽笞之﹖吾昨者乃以相戲耳﹐更不罪也。

●林屋洞天

武功平生好奇﹐每遇遊覽﹐必窮其勝。林屋洞天在包山﹐其中深窈幽黑﹐久無遊者。武功列炬而入﹐行頗久﹐至一處﹐平敞寬崇﹐特爲幽妙﹐壁上下皆作金色﹐有石乳白上滴下﹐相接至地﹐瑩如白玉。謂之曰﹕金亭玉桂者是也。中設石牀數﹐爲仙者之外室。再欲進步﹐則有流水阻絕﹐漸爲深﹐不能前矣。不知何人題曰「隔凡」﹐字勢飛逸﹐疑非人間書也。武功欲畱作其間﹐爲同遊俗子所促﹐悵然而出。自後更無往者。

●東平誌異

前輩王某﹐正統中爲東平州判官﹐因浚水於石堤下﹐得一壙﹐有石志曰﹕前卦吉﹐後卦凶﹐五百年後水來衝。幸遇王州判﹐移我葬河。東王異之﹐顧河東果有義冢﹐乃移葬焉。後王升知州﹐嘆曰﹕前人止言我爲州判﹐今至握印﹐得無過平﹐竟終於官。其子洪余與交親言之也。

●文襄仁政

周文襄公閱一死獄﹐欲活之無路﹐形於憂嘆。使吏抱成案讀之﹐至數萬言﹐背手立聽﹐至一處﹐忽點首喜曰﹕幸有此可生﹐遂出其人。

●文襄佛噱

文襄在吳中﹐好徜徉梵剎旌鄴﹐所至鐘磬交接﹐每至佛殿﹐則膜拜致敬。人或誚之﹐文襄笑曰﹕卽如以年齒論之﹐彼長吾蓋二三千歲﹐豈不直得人拜一二拜也。行之自若。

●桐村事武

周伯器寓客具中﹐以教授爲業。正統末﹐福建盜作﹐金尙書統兵往徵厥討﹐伯器拱立胥門﹐水次自薦唱曰﹕有嘉興儒人周鼎﹐願效力軍前。尙書壯之﹐顧其衣猶儒服﹐謂曰﹕旣趨武事﹐難仍舊衣。伯器曰諾﹐亟易短袍﹐戴小帢﹐束腰而進。尙書納之﹐後至福中﹐遂爲尙書親信。凡帳前合用文字﹐皆令制焉。賊平論功﹐尙書與張僉都不協其勞﹐不得盡上。止爲沐陽典史。

●蘇治失火

況守時﹐府治被火焚﹐文卷悉燼。遺火者一吏也。火熄﹐況守出坐礫場上﹐呼吏痛杖一百﹐喝使歸舍。亟自艸奏﹐一力歸罪己躬﹐更不以累吏也。初吏自知當死﹐況守嘆曰﹕此固太守事也﹐小吏何足當哉。奏上罪止﹐罰俸而已。

●東裏薦吳人

楊文貞公薦達士﹐數多踐淸華﹐如吾蘇一郡蓋有三人﹐則天下從可知也。三人爲尙書楊仲舉﹐都禦史吳訥﹐五經博士陳嗣初。仲舉與文貞在武昌因患難之交﹐訥黑窯匠以一文﹐嗣初教書儒生﹐以一詩皆入啟事﹐悉登臺閣。今人𨿽曰詩文百篇﹐誰復聞有存一人者哉﹖

●楊尙書遇仲舉

仲舉昔戌武昌﹐楊文貞公爲學官﹐以失印避罪至其地﹐流落無依﹐變名曰楊立可。因行途中值雨﹐偶憩仲舉之家﹐見其方爲童子句讀﹐與談有契﹐文貞因善易遂許授焉。仲舉下拜﹐碩終其聽。文貞以無資爲言﹐仲舉卽讓館與之﹐而自教授於他處﹐往返日十餘里﹐不以爲勞。文貞被薦乃相引拔。

●文貞貴徳

楊文貞公作第初成﹐設中門未行﹐使人亟請﹐仲舉先至焉﹐曰﹕此門何不容有徳之人先踐也﹖

●周巡撫解嘲

周文襄公以侍郎初蒞美化﹐未行歲﹐適不登﹐人譏之曰周白地。文襄笑曰﹕今年呼我周白地﹐明年教汝米鋪地。治未逾年﹐粟米盈羨﹐民間銀十兩至糴米五十石。

●夏卿風致

夏太卿以七十致仕家居﹐風度曠達﹐爲吳中一時人士所宗。其子鉞奉之甚備﹐太卿好與賓客遊樂﹐未嘗一日不具酒食。或無客至﹐則鉞先令人徧召﹐太卿所善客集城外盤桓﹐所以肩輿舁太卿至其處﹐盡歡方歸。盤桓太卿之別業也。有林木花竹之勝﹐太卿晚歲優遊凡二十二年。而下世太卿爲人善﹐因娛飲後情暢﹐則以杯擲起而接之歌弄﹐自若其風韻如此﹐近世所不復見也。

●劉氏世徳

先外祖虞衡府君﹐厚徳人也。先舅初爲學生﹐小試第一﹐人以爲賀﹐府君曰﹕須得鄕試如此方可喜耳。及試﹐應天府學士髙谷﹐得先舅之文而奇之﹐曰﹕是必山林老儒﹐果擢第一。揭曉日先舅才二十歲﹐人來報府君曰﹕且喜賢郎已作解元。府君徐曰﹕知會試如何﹖顏色自若﹐不異平時。明年試禮部﹐復魁天下﹐府君得信復然。府君後以先舅貴封虞衡主事﹐爲人好事禮佛諷經﹐終身每坐竟日。人有誑之者未嘗不信也。年八十歲得疾數日﹐延至次年元日而歿。蓋復添一歲焉。

●薦人反噬

葉文莊公在兩廣巡按禦史﹐吳禎有小才﹐文莊愛之﹐遂舉同治戎事﹐吳由此得﹐驟爲僉都。旣而吳﹐不樂爲之下謀傾﹐葉結閣老李賢﹐召之還鎭口外﹐而已得獨任。文莊後至吏部﹐由此不薦一人。與先舅參政劉公爲莫逆交﹐參政以文學知名四方﹐而浮沈外藩二十年﹐文莊不爲引薦﹐士論薄之﹐或以其猶以禎故。若其果然﹐是何以一人之負己﹐而遂以天下爲皆然耶。大臣之量恐不如是。後文莊歿﹐其家請參政作傳﹐參政辭之﹐縉紳稱快。蓋文莊在吏部僅僅保祿卒﹐至老死未聞有進賢之稱云。

●壽不系人

酒之爲害有至酷烈者﹐尊生之士不可不知也。成化中﹐故崇眞宮道士龔尙賢﹐飲燒酒過多﹐夜向臥吹燈﹐引火入喉中燒死。是事非遠數年間耳。大抵酒皆有火﹐非但燒酒也。然﹐世固有一生飲酒而壽者﹐吳中蔣大卿平生未嘗一夕脫於姬妾﹐其飲酒至百鐘不醉﹐今年九十餘﹐猶日行數十里也﹐則亦其稟受之厚。有酒色不得而損者乎﹐若曰酒色不能害人則非也。然不飲酒而得壽者﹐世固多有之。吾家先伯祖老亦不絕姬妾﹐惟不飲酒﹐壽九十一而沒。又毋族之一長者曹翁﹐居京師年九十餘﹐步履如壯﹐人間其飲酒亦涓滴不飲也。則可知飲酒之能損壽矣。余以爲蔣大卿之飲酒得壽﹐此自其得於天者厚耳﹐不可學也。吾家二老之不能飲酒﹐登九十﹐則養生者宜師之。𨿽不能必如二老﹐要亦有此理也。若龔尙賢則其死信不由命﹐可爲狂飲者之深戒也。

●陳氏世家

陳惟允在張太尉開府時﹐爲潘左丞客甚貴常。在馬上遇王止仲步來﹐止仲嘗微賤﹐不爲所齒﹐惟允揚鞭呼﹐云王行可去我家看畫﹐止仲羞之。惟允死﹐其子繼事止仲爲師﹐止仲待之殊薄﹐報前恨也。止仲嘗稱惟允爲先友﹐後有譏之者云﹕當時止仲望惟允馬塵﹐猶且不及﹐安得與之爲友乎﹗繼卽五經博士﹐爲西楊公所薦者也。

●萬三遺宅

沈萬三家在周莊﹐破屋猶存﹐亦不甚宏壯﹐殆中人家制耳﹐惟大松猶存焉。被沒者非萬三家﹐蓋萬四之在黃墩者耳。

●劉守鎭訛言

處州葉宗畱叛時﹐在童謠曰到中秋過蘇州﹐人皆相傳﹐驚疑不已。或傳賊有二飛劍﹐能殺人者人﹐蓋惑之。忽有決囚使臣自北來者﹐郵卒執小黃旗馳報﹐呼云﹕殺人者至矣。人聞之莫問其詳﹐皆相傳報﹐以爲處賊至也。棄擔負皆﹐返走入城﹐自楓橋至閶門﹐肩背相疊﹐皆滿至不能行焉。明日始定﹐郡守執郵卒杖殺之。

●陸道判捐資

元時富人陸道原﹐貨甲吳下﹐爲甫裏書院山長。一時名流咸與之﹐遊處莫年。對其治財者二人﹐以貲歷付之﹐曰﹕吾產皆與汝﹐惜爲汝禍耳。道原遂爲黃冠師﹐居陳湖之上﹐開瑞云觀居之﹐攺名宗靜。又納貲爲道﹐判時稱陸道判。其故宅今爲竹堂寺﹐所謂二者其一﹐卽沈萬三秀也。其一姓葛亦富名不傳。

●五經文累

陳五經嗣初家居﹐後王淮學士展墓還臺州﹐遇蘇相與登城而遊焉。王公引其二子﹐拜五經於城上乞文﹐遂爲命筆。時五經老矣﹐冥摟耗精至成疾﹐乃戒弗復親篇。翰後一客頗無狀﹐必欲五經爲之﹐辭而不獲﹐因怒曰﹕若彊吾作﹐須死耳﹗客責曰﹕王學士固有勢人﹐文宣與之。吾故人輩﹐何足勞公耶﹗五經不得已﹐勉領之。操觚而疾重﹐遂以不起。大抵作文出於思索﹐其傷心役气時甚。又況執筆對題﹐爲世俗酬應之文﹐亦何意味苟非沛。然有餘之才鮮有不爲所困者也。

●桐村健文

周伯器往來吳中﹐常以文自賣平生所作﹐蓋將千篇。開卷視之﹐自初至終﹐非堂記則墓銘耳﹐甚至有慶壽哀挽之作﹐亦縱橫其間。然伯器之才﹐特長於此﹐每爲人作一篇﹐必有所得。多或銀壹兩﹐少則錢一二百文耳﹐伯器每諾而許之。一日作數篇不竭﹐精粗間出﹐在平得者遇之。然伯器稍舉筆便得成章﹐細字正書𨿽趁艸﹐亦然不見其勞也﹐豈其才固有長於此者歟。及旣死﹐所遺論著無一篇識者﹐惜其有才而錯用之也。

●巧仕

練從道禦史初在大學時﹐有例選諸生爲禦史﹐堂上大臣各舉一人。時吾鄕陳僖敏公在都察院﹐兪尙書公在刑部。從道先詣僖敏曰﹕綱貧士窮約久矣﹐適有禦史之選﹐本不敢覬然賴。兪公見憐﹐已許相舉﹐望公贊之﹐勿沮其成也。僖敏駭愕﹐不意兪公之舉之也﹐頷之而去。然兪公實未嘗有意舉之也。從道則文詣兪公﹐請曰﹕陳公將薦我﹐公勿格之。兪亦愕然。明日二公會於朝﹐各以所聞相質﹐乃始知從道有求薦之意﹐而故爲此也。然二公已各有所舉﹐又從道鄕人﹐涉嫌不可﹐乃別請他堂上薦之﹐從道竟得爲禦史。是時從道嘗進中興十二策﹐其言激切﹐又有吏材﹐二公實畏之﹐故爲所脇﹐不敢不從焉。

●骰驗

韓公雍初浙江參政﹐居憂在郡中。而兩廣蠻弗靖﹐朝廷﹐以都禦史起之﹐令往徵焉。公將行﹐祖客駢列酒間﹐公持骰子祝曰﹕看吾此行能撫定諸夷﹐不負委任﹐願一擲六紅。展手而六骰皆四在盆焉。眾客歡慶﹐公爲引滿。及到廣﹐一徵悉定﹐卒如所祝。

●王止仲

止仲爲吳中文人﹐藍玉家請爲子師﹐人勸勿往﹐答曰﹕大虫穴中可遊戲也。及到玉家未久﹐玉方自雲南凱歸﹐不肯往謁。曰﹕吾人師也﹐將軍主人也。玉壯其言﹐遂先垂訪塾中。以爲儒生而易之﹐及發談﹐皆兵家語﹐無異老將。玉深敬異﹐禮爲上賓。及玉被收﹐止仲亦連坐死。

蘇談

﹝明﹞楊循吉撰

楊循吉

姚守重士

黠妓賺詩

韓公有度量

僧中善記

吳中醫派

史明古修志

顧阿瑛豪侈

吳都憲膽气

常熟酒令

中峯艸堂

武功治水

姚少師廣孝雅量

林屋洞天

東平誌異

文襄仁政

文襄佛噱

桐村事武

蘇治失火

東裏薦吳人

楊尙書遇仲舉

文貞貴徳

周巡撫觧嘲

夏卿風致

劉氏世徳

薦人反噬

壽不系人

陳氏世家

萬三遺宅

劉守鎭訛言

陸道判捐資

五經文累

桐村健文

巧仕

骰驗

○姚守重士

革除年間太守姚公最爲重士嘗禮兪貞木於布衣之中數數饋以薪米因此遂復得錢繼中二老儒皆徵出部下自姚公折節顧好悉爲貴客郡中常開宴彥士並集一右列指使據坐上席繼中罵之貞木踐繼中足勸使勿罵繼中罵愈急太守問故繼中曰公今日設會當以尊士爲重更無日子使一武臣坐諸賓上耶右列慚謝退避下座是時四海初定武公方盛衛將赫赫在姚公固不敢與之抗禮置之上坐蓋非其本心云而繼中當筵叱罵太守爲之彌縫周全指使爲之從容避席皆可謂難得者也

○黠妓賺詩

老儒陳體方以詩名吳中有一妓黃秀云好詩繆謂體方曰吾必嫁君然君家貧如此肯爲詩百首贈我以爲聘資乎體方信之爲賦至六十餘篇而沒情致淸婉傳誦詞林然是妓性實黠慧利於多得其詩而巳於體方本無意也方體方之爲詩時人多笑其老耄被詒而欣然每談於人以爲奇遇焉

○韓公有度量

韓公永熙作鎭兩廣時峒蠻方熾公深追之斬大藤峽嶺表悉安梧州兩廣中界也公於此開都府聽治焉門列畫皷數十面每有出入則撾之以爲節凡給侍左右皆三品指使盡極一時之富貴其尊嚴擬於王公也公度量宏大每賓客過必有厚贈軍前取資無算而士气懾伏無敢有不盡力者諸蠻因是遂屏息不出至於今猶公之功也然公得謗亦竟坐用侈一事觧政及後代者至則拘拘繩墨無復公之洞達矣當公之時廣中兩司自正使而下交代皆一至梧州參謁候於門下若小吏然及見則長跪白事惴惴不敢以方面自居也及公歸後凡易四五人皆不得然矣惟交代一見爲不廢也則知公之威望豈可以時輩小節求之乎

○僧中善記

陽山寺僧道旵能默誦法華經七軸熟如注水每旦入城則沿途持以爲課至羊道輒一周焉他如圓覺了義慈悲懺法金光明地藏皆能口述不煩披閱余惟華嚴般若則稍對經本然閉目亦能諷誦略據行墨而巳吾輩士人固多愧之也

○吳中醫派

今吳中醫稱天下蓋有自矣初金華戴原禮學於朱彥修旣盡其術來吳爲木客吳人以病謁者每制一方率銀五兩王仲光爲儒未知醫也慕而謁焉因咨學醫之道原禮曰熟讀素問耳仲光歸而習之三年原禮復來見仲光談論大駭以爲不如恐壞其技於是登堂拜母以定交時仲光𨿽得紙上語未能用藥原禮有彥修醫案十卷祕不肯授仲光仲光私窺之知其藏處俟其出也徑取之歸原禮還而失醫案悔甚嘆曰惜哉吾不能終爲此惠也於是仲光之醫名吳下吳下之醫由是盛矣

○史明古修志

史明古修吳江縣誌欲列山川爲一門吳江本無山循吉因論間及此問之明古曰橫山亦在吾邑境內循吉曰橫山是吳縣山吳江但得一角耳豈可相割與乎時都玄敬亦在座相與一咲

○顧阿瑛豪侈

顧阿瑛在元末爲昆山大家其亭館蓋有三十六處每處皆有春帖一對阿瑛手題也記必名公詩必才士𨿽篆隸二三字亦必選當代之筆當時如楊廉夫鄭明徳張伯雨倪元鎭皆其往還客也尢密者爲秦約於立釋良琦有二妓曰小瓊花南枝秀每會必在焉阿瑛好事而能文其所作𨿽不逮諸客而辭語流麗亦時動人故在當時得以周旋騷壇之上者則亦非獨以財故也後阿瑛遭亂財盡散去遂削髮爲在家僧

○吳都憲膽气

常熟吳都憲訥少爲士時素負气剛介章禦史珪於都憲差後然亦一不屈士也二人不相下各以豪邁自雄欲鬭見之福山有東嶽祠塑酆都獄至爲獰惡又爲機括設伏於地下人不知躡之則有羣偶鬼萃而搶焉殿堂閴寂人非攜一二伴侶不敢單身而入也章與吳約以月黑天陰之時獨往以散餅爲驗每鬼前必畱一餅約旣定章私先往福山匿神帳中吳持餅諸鬼前每至一鬼必云與汝一个次章所匿處章伸手出乞我也要一个吳遂以餅與之云也與汝一个殊無驚異由是章大驚服後吳仕至都禦史亦多有著述爲時名儒焉然福山今亦焚毀餘數年前一至土偶零落無復向日之可駭者矣

○常熟酒令

常熟士人飲酒立令至爲嚴酷杯中餘瀝有一滴則罰一杯若至肆滴伍滴亦罰如其數人惟酒錄事是聽不敢辭也又其爲例頗多如不說後語及落臺說話不檢舉飲不如法皆有罰罰而辧者爲攪令亦有罰必滿飲飲復犯令則復罰𨿽十罰必罰十杯無一恕者其爲深刻慘酷殆杯勺中商君矣如飲者飲本幹主令者故欲其飲則驗杯喝云有五滴則徑罰五杯或主令者初舉酒時揚杯喝云如法而不告以其故及飲者效之揚杯則喝云不如法不得不飲故其宴會非有深量者未有不被荼毒者也不知此法起於何人亦不仁之甚矣然亦其本邑自行之他邑不用也飲酒本以爲歡乃苦人如是豈善飲乎

○中峯艸堂

中峯卓錫處皆以幻住名之道行旣髙四眾皈向凡建所謂幻住庵者有數十處今在吳中者居吾家鴈蕩村之西無二里遠也殘碑墮艸莽中𨿽殿堂三間基址去地殆五尺餘云禪師之所築也故老相傳建此庵時馮海粟煉泥趙子昂搬運中峯自以塗壁卽此艸堂是也或謂馮趙二公貴爲王臣豈屑爲是此俗人之見耳前人髙勝處至多要此亦是其摽致常事何足怪也

○武功治水

武功在章秋治水久未就功問於王尙書來尙書曰分水勢尋水源武功於是先開數渠引水散爲各支流去而時或泛濫其害終在再三求源發處不得乃投以物使人離數十里候之物復浮出如是者數處武功曰水流則不受物源不在是再投之一處不浮曰此乃眞水源也以百計塞之皆莫效下以土石若無者聞一僧有道武功就往謁之問術僧不肯言彊之但曰聖人無欲武功歸思而不得數日忽悟曰此下殆有龍窟耶龍所欲者珠也吾能使之去於是鑄長鐵柱洞釜底貫而下焉水始受塞不踰時遂成平陸蓋鐵汁能蝕珠龍愛珠故去也武功時時爲人道之

○姚少師廣孝雅量

少師在松下散飯曳履獨步不將餘人一縣丞喝道來少師行如故丞怒笞而訊之少師受笞不自道丞使人紲置後隨行人有識之者曰此少師也丞大驚伏地請罪少師徐云且送郡獄明日出之謂太守曰秀才官人不識事一野僧行道何足怒而遽笞之吾昨者乃以相戲耳更不罪也

○林屋洞天

武功平生好奇每遇遊覽必窮其勝林屋洞天在包山其中深窈幽黑久無遊者武功列炬而入行頗久至一處平敞寬崇特爲幽妙壁上下皆作金色有石乳自上滴下相接至地瑩如白玊謂之曰金亭玊桂者是也中設石牀類爲仙者之外室再欲進步則有流水阻絕漸爲深不能前矣不知何人題曰隔凡字勢飛逸疑非人間書也武功欲畱作其間爲同遊俗子所促悵然而出自後更無往者

○東平誌異

前輩王某正統中爲東平州判官因浚水於石堤下得一壙有石志曰前卦吉後卦凶五百年後水來衝幸遇王州判移我葬河東玉異之顧河東果有義冢乃移葬焉後王升知州嘆曰前人止言我爲州判今至握印得無過乎竟終於官其子洪余與交親言之也

○文襄仁政

周文襄公閱一死獄欲活之無路形於憂嘆使吏抱成案讀之至數萬言背手立聽至一處忽點首喜曰幸有此可生遂出其人

○文襄佛噱

文襄在吳中好徜徉梵剎旌節所至鐘磬交接每至佛殿則膜拜致敬人或誚之文襄咲曰卽如以年齒論之彼長吾蓋二三千歲豈不直得人拜一二拜也行之自若

○桐村事武

周伯器寓客吳中以教授爲業正統末福建盜作金尙書統兵往徵厥討伯器拱立胥門水次自薦唱曰有嘉興儒人周鼎願效力軍前尙書壯之顧其衣猶儒服謂曰旣趨武事難仍舊衣伯器曰諾亟易短袍戴小帢束腰而進尙書納之後至福中遂爲尙書親信凡帳前合用文字皆令制焉賊平論功尙書與張僉都不恊其勞不得盡上止爲沐陽典史

○蘇治失火

況守時府治被火焚文卷悉燼遺火者一吏也火熄況守出坐礫場上呼吏痛杖一百喝使歸舍亟自艸奏一力歸罪巳躬更不以累吏也初吏自知當死況守嘆曰此固太守事也小吏何足當哉奏上罪止罰俸而巳

○東裏薦吳人

楊文貞公薦達士類多踐淸華如吾蘇一郡蓋有三人則天下從可知也三人爲尙書楊仲舉都禦史吳訥五經慱士陳嗣初仲舉與文貞在武昌因患難之交訥黑窯匠以一文嗣初教書儒生以一詩皆入啟事悉登臺閣今人𨿽曰詩文百篇誰復聞有薦一人者哉

○楊尙書遇仲舉

仲舉昔戌武昌楊文貞公爲學官以失印避罪至其地流落無依變名曰楊立可因行途中值雨偶憇仲舉之家見其方爲童子句讀與談有契文貞因善易遂許授焉仲舉下拜願終其聽文貞以無資爲言仲舉卽讓館與之而自教授於他處往返日十餘里不以爲勞文貞被薦乃相引拔

○文貞貴徳

楊文貞公作第初成設中門未行使人亟請仲舉先至焉曰此門何不容有徳之人先踐也

○周巡撫觧嘲

周文襄公以侍郎初蒞美化未行歲適不登人譏之曰周白地文襄咲曰今年呼我周白地明年教汝米鋪地治未踰年粟米盈羨民間銀十兩至糴米五十石

○夏卿風致

夏太卿以七十致仕家居風度曠達爲吳中一時人士所宗其子鉞奉之甚備太卿好與賓客遊樂未嘗一日不具酒食或無客至則鉞先令人徧召大卿所善客集城外盤桓所以肩輿舁太卿至其處盡歡方歸盤桓太卿之別業也有林木花竹之勝太卿晚歲優遊凡二十二年而下世太卿爲人善因娛飲後情暢則以杯擲起而接之歌弄自若其風韻如此近世所不復見也

○劉氏世徳

先外祖虞衡府君厚徳人也先舅初爲學生小試第一人以爲賀府君曰湏得鄕試如此方可喜耳及試應天府學士髙谷得先舅之文而奇之曰是必山林老儒果擢第一揭曉日先舅才二十歲人來報府君曰且喜賢郎巳作觧元府君徐曰知會試如何顏色自若不異平時明年試禮部復魁天下府君得信復然府君後以先舅貴封虞衡主事爲人好事禮佛諷經終身每坐竟日人有誑之者未嘗不信也年八十歲得疾數日延至次年元日而歿蓋復添一歲焉

○薦人反噬

葉文莊公在兩廣巡按禦史吳禎有小才文莊愛之遂舉同治戎事吳由此得驟爲僉都旣而吳不樂爲之下謀傾葉結閣老李賢召之還鎭口外而巳得獨任文莊後至吏部由此不薦一人與先舅參政劉公爲莫逆交參政以文學知名四方而浮沈外藩二十年文莊不爲引薦士論薄之或以其猶以禎故若其果然是何以一人之負巳而遂以天下爲皆然耶大臣之量恐不如是後文莊歿其家請參政作傳參政辭之縉紳稱快蓋文莊在吏部僅僅保祿卒至老死未聞有進賢之稱云

○壽不系人

酒之爲害有至酷烈者尊生之士不可不知也成化中故崇眞宮道士龔尙賢飲燒酒過多夜向臥吹燈引火入喉中燒死是事非遠數年間耳大抵酒皆有火非但燒酒也然世固有一生飲酒而壽者吳中蔣大卿平生未嘗一夕脫於姬妾其飲酒至百鍾不醉今年九十餘猶日行數十里也則亦其稟受之厚有酒色不得而損者乎若曰酒色不能害人則非也然不飲酒而得壽者世固多有之吾家先伯祖老亦不絕姬妾惟不飲酒壽九十一而沒又母族之一長者曹翁居京師年九十餘步履如壯人問其飲酒亦涓滴不飲也則可知飲酒之能損壽矣余以爲蔣大卿之飲酒得壽此自其得於天者厚耳不可學也吾家二老之不能飲酒登九十則飬生者宜師之𨿽不能必如二老要亦有此理也若龔尙賢則其死信不由命可爲狂飲者之深戒也

○陳氏世家

陳惟允在張太尉開府時爲潘左丞客甚貴常在馬上遇王止仲步來止仲嘗微賤不爲所齒惟允揚鞭呼云王行可去我家看畫止仲羞之惟允死其子繼事止仲爲師止仲待之殊薄報前恨也止仲嘗稱惟允爲先友後有譏之者云當時止仲望惟允馬塵猶且不及安得與之爲友乎繼卽五經慱士爲西楊公所薦者也

○萬三遺宅

沈萬三家在周莊破屋猶存亦不甚宏壯殆中人家制耳惟大松猶存焉被沒者非萬三家蓋萬四之在黃墩者耳

○劉守鎭訛言

處州葉宗畱叛時在童謠曰到中秋過蘇州人皆相傳驚疑不巳或傳賊有二飛劍能殺人者人蓋惑之忽有決囚使臣自北來者郵卒執小黃旗馳報呼云殺人者至矣人聞之莫問其詳皆相傳報以爲處賊至也棄擔負皆返走入城自楓橋至閶門肩背相疊皆滿至不能行焉明日始定郡守執郵卒杖殺之

○陸道判捐資

元時富人陸道原貨甲吳下爲甫裏書院山長一時名流咸與之遊處莫年對其治財者二人以貲歷付之曰吾產皆與汝惜爲汝禍耳道原遂爲黃冠師居陳湖之上開瑞云觀居之攺名宗靜又納貲爲道判時稱陸道判其故宅今爲竹堂寺所謂二者其一卽沈萬三秀也其一姓葛亦富名不傳

○五經文累

陳五經嗣初家居後王淮學士展墓還臺州過蘇相與登城而遊焉王公引其二子拜五經於城上乞文遂爲命筆時五經老矣冥搜耗精至成疾乃戒弗復親篇翰後一客頗無狀必欲五經爲之辭而不獲因怒曰若彊吾作湏死耳客責曰王學士固有勢人文宜與之吾故人輩何足勞公耶五經不得巳勉領之操觚而疾重遂以不起大抵作文出於思索其傷心役气時甚又況執筆對題爲世俗酬應之文亦何意味苟非沛然有餘之才鮮有不爲所困者也

○桐村健文

周伯器往來吳中常以文自賣平生所作蓋將千篇開卷視之自初至終非堂記則墓銘耳甚至有慶壽哀挽之作亦縱橫其間然伯器之才特長於此每爲人作一篇必有所得多或銀壹兩少則錢一二百文耳伯器每諾而許之一日作數篇不竭精粗間出在乎得者遇之然伯器稍舉筆便得成章細字正書𨿽趁艸亦然不見其勞也豈其才固有長於此者歟及旣死所遺論著無一篇識者惜其有才而錯用之也

○巧仕

練從道禦史初在大學時有例選諸生爲禦史堂上大臣各舉一人時吾鄕陳僖敏公在都察院兪尙書公在刑部從道先詣僖敏曰綱貧士窮約久矣適有禦史之選本不敢覬然賴兪公見憐巳許相舉望公贊之勿沮其成也僖敏駭愕不意兪公之舉之也頷之而去然兪公實未嘗有意舉之也從道則又詣兪公請曰陳公將薦我公勿格之兪亦愕然明日二公會於朝各以所聞相質乃始知從道有求薦之意而故爲此也然二公巳各有所舉又從道鄕人涉嫌不可乃別請他堂上薦之從道竟得爲禦史是時從道嘗進中興十二策其言激切又有吏材二公實畏之故爲所脇不敢不從焉

○骰驗

韓公雍初浙江參政居憂在郡中而兩廣蠻弗靖朝廷以都禦史起之令往徵焉公將行祖客駢列酒間公持骰子祝曰看吾此行能撫定諸夷不負委任願一擲六紅展手而六骰皆四在盆焉眾客歡慶公爲引滿及到廣一徵悉定卒如所祝

湖州府後學吳仕旦覆訂

建昌府督刊知事毛禎

督寫檢校季士俊

對讀教授徐文淵

訓導陸勝宗

