小窗自記﹝明﹞吳從先

客有耽枯寂者﹐余語之云﹕瘦到梅花應有骨﹐幽同明月且畱痕。

雅樂所以禁淫﹐何如溪響松聲﹐使人淸聽自遠﹔黼黻所以禦暴﹐何如竹冠蘭佩﹐使人物色自閒。

俠之一字﹐昔以之加意气﹐今以之加揮霍﹐只在气魄气骨之分。

風流無用﹐楡錢不會買宮腰﹔筆硯不靈﹐書帶亦能邀翰墨。

志要豪華﹐趣要淡泊。

萬事皆易滿足﹐惟讀書終身無盡。人何以「不知足」一念加之書。

情態日變﹐取法亦觭。卽如論六院文物﹐始觀佩儼然﹐繼取操觚染翰﹐比則放曠揮霍﹐遂不女俠。

夫求校書於女史﹐牀頭捉刀﹐乃論慷慨於靑樓﹐俠何易言哉﹗

鄙吝一銷﹐白雲亦可贈客﹔渣滓盡化﹐明月自來照人。

存心有意無意之妙﹕微云何淡河漢﹔應世不卽不離之法﹕疏雨滴梧桐。

以看世之靑白眼﹐轉而看書﹐則聖人之眞見識﹔以論人之雌黃口﹐轉而論史﹐則左狐之眞是非。

駱賓王詩云「書引藤爲架﹐人將薜作衣。」如此境界﹐可以讀而忘老。

眉公云﹕閉戶卽是溪山。嗟呼﹐應接稍略﹐遂來帝鬼之譏﹐剝啄無時﹐難下葳蕤之鎖。

言念及此﹐入山惟恐不深。

眉公曰﹕多讀一句書﹐少說一名話。余曰﹕讀得一句書﹐說得一句話。

賞花須結豪友﹐觀妓須結淡友﹐登山須結逸友﹐泛水須結曠友﹐

對月須結冷友﹐待雪須結艷友﹐飲酒須結韻友。

山上須泉﹐徑中須竹﹐讀史不可無酒﹐變禪不可無美人。

夫處世至此時﹐笑啼俱不敢﹔論文於我輩﹐玄白總堪嘲。

舉世嫉娥眉﹐不特深宮見妒﹔隨人矜寸舌﹐猶然列國爭長。

貧賤驕人﹐傲骨生成難攺﹔英雄欺世﹐浪語必多不經。

花看水影﹐竹看月影﹐美人看簾影。

一池荷花﹐衣無盡﹐翻驕錦繡纂組﹔數畝松花﹐食有餘﹐絕勝鐘鳴鼎食。

論啜茗則今人較勝昔人﹐不作鳳餅﹑龍團﹐損自然之淸味。

至於飲﹐則今人大非夙昔﹐不解酒趣﹐但逐羽觴。吾思古人﹐實獲我心。

幽居𨿽非絕世﹐而一切使令供俱﹐交遊晤對之事﹐似出世外﹔花爲婢僕﹐鳥當笑潭﹐溪蔌澗流代酒烹亨﹐

書史作師保﹐竹石資友朋﹐雨聲雲影﹑松風蘿月爲一時豪興之歌舞。情境固然﹐然亦精華。

多方分別﹐是非之竇易開﹔一味圓融﹐人我之見不立。上可陪玉皇大帝﹐下可以陪卑田乞兒。

讀書霞漪閣上﹐月之淸享有六﹔溪云初起﹐山雨欲來﹐鴉影帶帆﹐漁燈照岸﹐江飛匹練﹐村結千茅。

遠景不可象描﹐適意常如披畫。

客問﹕「海棠無香﹐昔人何以不致恨﹖」余曰「《春秋》責備賢者之意。」客曰「如此﹐是嬌姿太艷反惹牢騷﹐更恨海棠有色矣。」聞者謂餘言是花中道學﹐謂客言爲花中語錄。

南山種豆﹐東陵種瓜﹐斂鼎俎於艸野﹔渭濱秋釣﹐莘野春鋤﹐托掌故於山川。

無竹令人俗﹐多竹令人野。一徑數竿﹐亭亭如畫﹐要似倪雲林羅羅淸疏﹐莫比吳仲圭叢叢煙雨。

峨眉春雪﹐山頭萬玉生寒﹔洞庭秋波﹐風外千秋呈媚﹐語言無味﹐臻此佳境﹐當使聞者神往﹐見者意傾。

春鳥秋蛩﹐悲喜異調﹐實非變韻於宮商﹔古樹新花﹐開落同情﹐卻似爭憐於脂粉。

問﹕何爲應試之文﹖曰﹕早知不入時人眼﹐多買胭脂畫牡丹。問﹕何爲垂世之文﹖曰﹕不是一番寒徹骨﹐怎得梅花放淸得。

詩裏落花﹐多少風人紅淚﹐當使子規捲舌﹐﹝是﹢鳥﹞﹝夨﹢鳥﹞失聲。

東坡《潁川謝到任表》有云「慈母愛子﹐但憐其無能﹔明君知臣﹐騬護其所短。」讀之三嘆﹐臣子當如何用情。

聲之淒絕﹐無如衰樹寒蟬﹐泣露淒風﹐如扣哀玉。回聽髙柳雄聲﹐火雲俱熱﹐至此易響﹐時異勢殊﹐大抵類是。

劉舍人云﹕賈生俊發﹐故文潔而體淸﹔長卿任誕﹐故理侈而辭溢﹔子云沈寂﹐故志隱而味深﹔子政簡易﹐故趣昭而事博﹔孟堅雅懿﹐故裁密而思靡﹔平子淹通﹐故慮周而藻密﹔仲宣躁銳﹐故穎出才果﹔公幹气褊﹐故言壯而情駭﹔嗣宗俶儻﹐故響逸而調遠﹔叔夜俊來﹐故興髙而采烈﹔安仁輕敏﹐故鋒發而韻流﹔士衡矜重﹐故情繁而詞隱。今之人文體性﹐正不相似。

談鋒煥發﹐虎皮靴可以衝座。倘支離無物﹐不如枯坐藏拙。

春云宜山﹐夏云宜樹﹐秋雲宜水﹐冬云宜野。著眼總是浮游﹐觀化頗領幻趣。

一葉放春流﹐束縛人亦覺澹宕﹔孤燈聽夜雨﹐豪華輩尙爾淒其。

淸疏暢快﹐月色最稱風光﹔瀟灑風流﹐花情何如柳態。

木食艸衣元本性﹐非關泉石膏肓﹔綠肥紅瘦漫批評﹐總是風流罪過。

趙飛燕歌舞自賞﹐仙風畱於縐裙﹔韓昭侯嚬笑不輕﹐儉徳昭於敝袴。皆以一物著名﹐而局面相去甚遠。

萬籟了聲俱直入。惟出松間竹裏﹐曲折抑揚﹐八音同奏﹕或如細浪輕吹﹐棹聲遠度﹐或如狂濤滂浡﹐蛟龍夜驚。妙音異響﹐十倍天樂。

佞佛若可仟罪﹐則刑官無權﹔尋仙可以延年﹐則上帝無主。至誠貴於自然。

樹散一庭之玉﹐艸生千步之香﹐無問人物琳瑯﹐气色已見蓊郁。

人如成心畏懼﹐則觸處畏途﹐如滿奮坐琉璃屏內﹐四布周密﹐猶有風意。

龍津一劍﹐尙作合於風雷﹐胸中數萬甲兵﹐寧終老牖下。

一勺水具滄海味﹐世味無取盡嘗﹐道味會有同嗜。

說法譚經﹐片石曾聞點頭﹐山龍尙能出聽。至言在耳﹐大道見前﹐各具慧心﹐可無領略。

以晉人之風流﹐維以宋人之道學﹐人品才情合世格。

良心在夜气淸明之候﹐眞情在簞食豆羮之間。故以我索人﹐不如使人自反﹔以我攻人﹐不如使人自露。

蓬窗夜啟﹐月白於霜﹐漁火沙汀﹐寒星如聚。忘卻客子作楚﹐但欣煙水畱人。

投好太過﹐醜態畢呈﹔效顰自憐﹐眞情反掩﹐。試觀廣眉﹐爭爲半額﹐楚宮至今可憎。

曹倉鄴架﹐墨莊書巢﹐𨿽抉祕於瑯嬛﹐實探星於東壁。人文固天文相映﹐擁書豈薄福所能。

數無終窮﹐運不長厄﹐士君子旋轉乾轉坤﹐則否泰爲我轉軸﹐何必靑道士﹐延將盡之命﹐

白鹿眞人﹐生已枯之骨也。

春夜小窗兀坐﹐月上木蘭﹐有骨淩冰﹐懷人如玉﹐因想髙季迪「雪滿山中髙士臥﹐月明林下美人來」二語﹐此際光景頗似﹐不獨詠在梅花。

雅州有虞美人艸﹐聞唱《虞美人曲》﹐按拍而舞。余曰「物之聲气偶爾相應﹐豈英雄附物使然。」卓左車云「虞美人艸猶湘竹也﹐豈非遊魂所托﹖」余曰「但竹聞《湘妃怨》未必無風自舞耳。」及讀弔虞姬詩﹕「精魂夜逐劍光飛﹐﹐英雄化爲原上艸」﹐則艸爲虞妃所化﹐亦有據云。

閉門見拒﹐不如山鳥解呼人﹔屈意取憐﹐爭似野花能傲客。

英風未暢﹐轉生無聊﹐幽韻縱揚終歸寥落。是以熱血有時成碧﹐雄心無日可灰。

色界難憑﹐情城難固。專寵則妝成七寶﹐弛愛則賦買千金。人生時勢俱不可恃如此。

禦風而行﹐布帆無恙﹐蠃他蓮渡杯浮﹔戴星以往﹐衣裝有淚﹐輸卻籃輿山屐。

「長安一片月﹐萬戶搗衣聲。」足敵《秋聲》一賦。

才懷濟勝﹐𨿽布置竹石﹐具見經綸﹔骨帶煙霞﹐卽特達珪璋﹐意近丘壑。

仲宣才敏﹐藉中郎而表譽﹔正平穎悟﹐賴北海以騰聲。風塵無物色之眞﹐齒牙固聲價之地。

無欲者其言淸﹐無累者其言達。口耳巽入﹐靈竅忽啟。故曰不爲俗情所染﹐方能說法度人。

柳宗元披韓退之詩﹐以薔薇洗手﹐古人愛護文才﹐誠爲珍重。今多俟以覆瓿。何古今人之不相及。

積學苦無相知﹐恆致疑於天眼。不知六丁下視﹐太乙夜燃﹐從來動天。筆墨不靈﹐何與天事。

士人寸箋隻字﹐一經得意﹐愛惜匪輕。況寶軸瑯函﹐千秋鴻祕﹐安可造次從事﹐松雪藏書一法﹐誠當爲律。

浩然苦吟落眉﹐裴佑深思穿袖﹐詩賦之工﹐豈云偶得﹖寧取十年兩句﹐敢云頃刻千言。

人生順境難得﹐獨思從願之漢珠﹔世間尢物易傾﹐誰執擊人之如意﹖

花气當香﹐檀片可以不﹝艸﹢熱﹞﹔露華作茗﹐云腳何以更煎。要知至香至味於何﹐采眞﹐則不嗅不咀亦然得解。

仙郎吳允兆曰「凡花白日如睡﹐淸夜明月之下﹐才見醒態。」允兆因欲顏其齋爲「醒花」。余曰﹕只恐夜深花睡去。「

對人者我任他語言無味﹐面目可憎。

論遊山水者﹐必先濟勝之具。余謂情趣與山水相入﹐登入自覺神王﹐不則健足善馳﹐亦奄然請息矣。

人謂胸中自內丘壑﹐方可作畫。余曰﹕方可看山﹐方可作文。

靑山在門﹐白雲當戶﹐明月到窗﹐涼風拂座。勝地皆仙﹐五城十二樓﹐轉覺揀擇。

鑑賞自有眞好﹐知遇豈緣溺情。倘所見旣偏﹐則宋客以燕礫爲寶﹐魏氏以夜光爲怪石﹐二者同病。

生來气無煙火﹐不必吸露飡霞﹔運中際少風雲﹐也會補天浴日。

《盜跖篇》曰「不耕而食﹐不織而衣﹐搖唇鼓舌﹐妄生是非。」故知無事之人﹐好生是非。

咳吐成珠玉﹐何妨旁若無人。揮翰走龍蛇﹐洵是腕中有鬼。

「興酣落筆搖五嶽﹐詩成嘯傲淩滄州」﹐「嘯起白雲飛七澤﹐歌吟秋水動三湘」﹐二聯可稱詩狂。

何地無塵﹐但能不染﹐則小河大地﹐盡爲淸淨道場。如必離境求淸﹐安能三千外更立法界。偈云﹕對色無色相﹐視欲無欲意﹐蓮花不著水﹐淸淨超於彼。

秋鳥弄春聲﹐音調未嘗有異﹔今人具古貌﹐气色便爾不同。

鬥艸春風﹐才子愁銷書帶翠﹔采菱秋水﹐佳人疑動鏡花香。

文何爲聲色俱淸﹖曰﹕松風水月﹐未足其淸華。何爲神情俱徹﹖曰﹕仙露明珠﹐詎能方其朗潤。

鄴侯滿架﹐也須董子下帷﹔子云艸《玄》﹐何如曼倩長牘。

張曲江詞云﹕靈芝無根﹐醴泉無源。丈夫克自崛起﹐豈皆由鳳雛龍孫﹖

當厄之與﹐易於見徳﹔反時之澤﹐謂之乘機。庚子山曰「舟楫無岸﹐海苦爲之反風﹔薺麥將枯﹐山靈爲之出雨。」語極豁達。

三家村裏﹐任教牛斗蟻鳴﹔一笑風前﹐不管水流花謝。

峻嶺連山﹐嘉樹蔽日﹐散衿閒往﹐萬翠浮衣帶間﹐頓令山陰道上減觀﹐天臺路中失致。

逸字是山林關目﹐用於情趣﹐則淸遠多致﹐用於事務﹐則散漫無功。

顏之推《免學》一篇﹐危語動人﹐錄置案頭﹐當令神骨竦惕﹐無時敢離書卷。

賞識旣主﹑繆﹐不知天下有眞龍﹔學力一差﹐徒與世人譏畫虎。要之體認得力﹐自然下手有方。

文章之妙﹐語快令人舞﹐語悲令人泣﹐語幽令人冷﹐語憐令人惜﹐語險令人危﹐語愼令人密﹐語怒令人按劍﹐語激令人投筆﹐語髙令人入云﹐語低令人下石。是謂駭目洞心﹐不在修辭琢句。故曰鼓天下之動者在乎神。

云衲髙僧﹐泛水登山﹐或可借以點綴。如必蓮座說法﹐則詩酒之間﹐自有禪趣﹐不敢學苦行頭陀﹐以作死灰槁木。

爲園栽植之繁﹐非徒侈觀﹐實備供具﹕如花可聚褥﹐葉可學書﹐竹可掛衣﹐茅可爲藉﹐效用自眞﹐頗領佳趣。至於裁菱荷以爲衣﹐將薜荔以成服﹐紉蘭爲佩﹐拾籜爲冠﹐檢竹刻詩﹐倚杉完局﹐松花當飯﹐桃實充漿﹐猶見逸士之取裁﹐更得艸木之知己。

則何益矣﹐茗戰有如酒兵﹔試妄言之﹐談空不若說鬼。

鏡花水月﹐若使慧眼看透﹔劍光筆彩﹐肯教壯志消磨。

溪上淸流梳石發﹐無妝亦整雲鬢﹔階前細雨洗苔衣﹐不舞常明翠袖。

烈士須一劍﹐則芙蓉赤精﹐不惜千金購之。士人惟此雨管﹐映日干云之气﹐那得不重值相索。

天下諸伴易結﹐獨有野性寡諧。李靑蓮云「忽憶範野人」﹐杜工部云「聞君多道骨」。觀此則知塵外之交﹐自昔不易。

叫月子規喉舌冷﹐宿花蝴蝶夢魂香。淒慘沈酣不動情﹐各極花月之致。

摭拾芳華﹐要有眞際﹐引發雋永﹐貴於當行。不則烹土爲羹﹐蒸沙爲飯﹐何堪飲食。

遨遊仙子﹐寒云幾片束行裝﹔髙臥幽人﹐明月半牀供枕簟。

海市蜃樓﹐可觀總屬烏有。因知天下飽眼之物﹐色色空華。

小窗偃臥﹐月影到牀﹐或逗畱於梧桐﹐或搖亂於楊柳﹐翠華撲被﹐俗骨俱仙。自從竹裏流來﹐如自蒼云吐出﹐淸送素娥之環佩﹐逸移幽士之羽裳。相思足慰於故人﹐淸嘯自紆於長夜。

秋時賓王師及社中兄弟來霞漪閣﹐欲信宿焉。同看落日﹐遠江千艘如矢﹐帆影若流。賓王曰「檣標遠漢﹐昔時魯氏之戈。」余隨應曰「帆影寒沙﹐此夜姜家之被。」眾鼓掌稱嘆。蓋卽景得情﹐非捷於才也。

淸於骨﹐令見者形穢﹐如側珠玉﹔淸於態﹐令見者色沮﹐如坐鍼芒。

習俗以假遇假﹐眞心相索﹐則面目輒移﹔語言以訛傳訛﹐實論相參﹐則是非爭起。

今之人品文章﹐俱操偏鋒﹐王者之師總難取勝。故予欲得奇兵以臥鼓﹐不事刁鬥以鎭營。

豆花棚下嗅雨﹐淸矣茗香﹔蘆荻岸中禦風﹐泠然挾纊。

落落者難合﹐一合便不可分﹔欣欣者易親﹐乍親忽然成怨。故君子之處世也﹐寧風霜自挾﹐無寧魚鳥親人。

語曰「文生於情。」宋廣平鐵石心腸﹐梅花一賦﹐從何得來﹖因知情之語﹐別有一副肝膽。

委形無寄﹐但教鹿豕爲羣﹔壯志有懷﹐莫遣艸木同朽。

春歸何處﹖街頭愁殺賣花﹔客落他鄕﹐河畔生憎折柳。

雅俗共傾﹐莫如音樂。琵琶嘆於遠道﹐箜篌引於渡河﹐羌笛弄於梅花﹐鵝笙鳴於彩鳳﹐不動催花之羯鼓﹐則開指云之素琴﹐不調哀響之銀箏﹐則禦繁絲之寶瑟﹐磬以云韶制曲﹐簫以天籟著聞﹐無不入耳會心﹐因激生感。今也馮驩之鋏﹐彈老無魚﹔荊軻之築﹐擊來有淚。豈獨聲韻之變﹐抑也聽者易情。

中流多載酒﹐曾無問字之松﹔綺席漫張燈﹐誰是窺書之火﹖

淸齋幽閉﹐時時暮雨掩梨花﹔冷句忽來﹐字字秋風吹木葉。

「朝爲行雲﹐暮爲行雨」﹐二句楚襄王公案﹔左手持螯﹐右手持酒﹐一幅畢吏部畫圖。

良緣易合﹐紅葉亦可爲媒﹔知己難投﹐白璧未能獲主。

夢如蕉鹿﹐不擬薪者之藏﹔癖似蠹魚﹐專食神仙之字。

淸同王晉卿之碧香﹐十斛酴醾輸味﹔奢比何穎考之蒸餅﹐一時藜藿增悲。

可與人言無二三﹐魚自知水寒水暖﹔不得意事常八九﹐春不管花落花開。

有詠「官淸馬骨髙」而憐之者曰「物猶如此﹐人何以堪﹖」余曰「人甘如此﹐物何以堪﹖」

天不愛寶﹐萬象昭回﹐地不愛寶﹐萬物綺錯。錦字奇文﹐何獨爲人所祕﹖

髙鴻振遠音﹐天際眞人之想﹔潛虯媚幽姿﹐竹林賢者之風。

王公插棘編籬﹐入幕之賓肆虐﹔大人投珠抵辟﹐窺室之鬼遁形。

王百谷云「書生命薄還同妾﹐宰相憐才不爲官。」何仙郎云「憔悴似憐春恨妾﹐淒涼還泣夜啼烏。」予曰「命薄千金空買賦﹐才髙隻眼冷窺人。」意偶相合﹐而生致各從所安。

沾泥帶水之累﹐病根在一戀字﹔隨方逐圓之妙。便宜在一耐字。

事到全美處﹐怨我者不能開指摘之端﹔行到至污處﹐愛我者不能施愛護之法。

四海和平之福﹐只在隨緣﹔一生牽惹之勞﹐止因好事。

議論先輩﹐畢竟沒學問之人﹔獎借後生﹐定然關世道之寄。

塵中物色﹐要加於人所至忽之輩﹐而鑑賞始玄﹔物外交遊﹐當勘於心情易動之時﹐而根器始定。

博帶褎衣﹐固吾儒風度﹐然或長袖曳地﹐得毋近於舞衫﹐大幅迎風﹐眾方認爲羽裳。故裁置合式﹐大體所關﹐服奇志淫﹐昔人所戒。

文人才子之口﹐實我微詞﹔聽言參論之問﹐當解大意。

不爲塵情所蔽﹐才稱水鏡之才﹔倘以气焰相髙﹐終倚冰山之勢。

古人惇舊好﹐遺簪遺履之事﹐悠然可思﹔今日重新歡﹐指天指日之盟。泛焉如戲。豈特愧夫乘車戴笠﹐亦且見笑於白犬丹雞。

杜子美《八哀》﹐皮日休《七愛》﹐一樣憐才之心﹔柳子厚《八愚》﹐東萊公《六悔》總屬自憐之念。

揮麈雄談﹐必須言下卽了﹐不則爲啽囈﹐爲葛藤﹐口舌徒多﹐何能傾聽。昔人謂二陸之談﹐若春日之判薄冰﹐秋風之掃枯葉。良有以也。

甑中生塵釜生魚﹐千載之下﹐不悲其窮而揚其淸。故知淡泊之鄕﹐芳塵所托﹔醜窮之士﹐後之聲名。可知也。

市駿髙臺﹐黃金不懸天上﹐但非千里龍驤﹐未許忽騰聲價。柰何欲策駑駘而僥倖空羣之顧乎﹗

貧富之交可以情諒﹐鮑子所以讓金﹔貴賤之間﹐易以勢移﹐管寧所以割席。

物色有先機﹐曾教染衣之柳汁﹔文章有定數﹐豫傳照鏡之芙蓉。

鑠金之口﹐策善火攻﹐不知入火不焦者﹐有火浣之布﹐潰川之手﹐勢慣波及﹐不知入水不濡者﹐有利水之犀。

買賦之金﹐多不爲貪﹔連城之璧﹐售不爲炫。蓋千金可買一字﹐而一字關人榮辱﹐卽千金不能酬﹔十五城可換一璧﹐而一璧系國重輕﹐卽十五城不能抵。

得不償失者﹐彈雀之隋珠﹔物重於人者﹐換馬之愛妾。是皆顚倒於一念﹐遂難語以情之正也。

眾醉獨醒﹐固足自髙﹐而十錦一褐﹐必爲眾厲。不觀之飲狂泉者乎﹖舉國之人皆狂﹐國王縱穿井以飲﹐不能無恙也。噫﹐吾深爲振俗超類者危也。

客問﹕殘春何如初秋﹖余曰﹕春殘穠華方謝﹐初秋淒其乍來﹐情景俱有淡致。第秋來轉寂轉淸﹐春後忽生繁熱﹐境自異也。安得四時皆秋﹐答我蕭疏之懷﹐澹彼繁華之興。

名世之語﹐政不在多﹔驚人之句﹐流聲甚遠。譬如「楓落吳江冷」千秋之賞﹐不過五字。作者何不鏈侈口無盡之平常﹐而鐘一二有限之奇論﹖猶之大海起一朝之蜃气﹐平山削十丈之芙蓉﹐山水之靈﹐便足駭目。

矯言移去阿堵﹐有錢之念未融﹔婉稱非復阿蒙﹐無人之目易轉。

經云﹕有能贊嘆《法華》者﹐舌根生靑蓮花香。觀此奇報﹐齒牙余慧﹐當自不惜。

取才者﹐但知望气﹐未經相骨﹐故其人多失之浮。《尸子》曰「虎豹之駒﹐𨿽未成文﹐已有食牛之气。」誤人法眼﹐此言作俑。

唐伯虎云「滿腹有文難罵鬼﹐措身無地反憂天。」英雄無已之懷﹐言言硬咽。昔謂悲歌可以當泣﹐此則讀之堪泣不堪歌耳。

實境閱歷﹐斯耳目之界眞﹔世味備嘗﹐斯口腹之嗜淡。向長安而空笑﹐過屠門而思嚼﹐實境眞味﹐將何著落。

和冷香韻﹕

幽人到處煙霞冷﹐仙子來時雲雨香。

霜封夜瓦鴛鴦冷﹐花拂春簾翡翠香。

妝臨水境花俱冷﹐曲奏霓裳月亦香。

雪罥層巒山骨冷﹐花隨飛浪水痕香。

若問玄之又玄﹐不免夢中說夢﹔最是解所不解﹐有如杯後添杯。

論名節﹐則緩急之事小﹔較生死﹐則名節之論微。但知爲餓夫以采南山之薇﹐不必爲枯魚以需西江之水。

儒有一畝之宮﹐自不妨艸茅下賤﹔士無三寸之舌﹐何用此土木形骸。

貽冶城社長有云「琳瑯觸目﹐南方固多佳人﹔砥柱狂瀾﹐中原幸有盟主。」

天下非至奇至怪﹐至誕至僻之人﹐則經常不正。故曰﹕不可無一﹐不能有二。

覺當煙水﹐則靑眼頓開﹔聽到是非﹐則白日欲寢。

裘敝黑貂﹐客來時蕉衫換酒﹔歌慚白雲﹐興到處竹籟代吟。

抱衝雅者﹐一經精鑿﹐輒謂有傷神色。不知精鑿之妙﹐不妨鏤刻。譬之精鑿美玉﹐雕磨百端﹐神色愈正。

沈郎詩瘦﹐對翠竹﹐同病相憐﹔東老書貧﹐借白雲﹐一家生活。

馳馬不如觀魚﹐放鷹不如調鶴。

從牖竇窺大椿樹﹐積陰如壑﹐寒濤若湧﹐郁然有不可測之勢。仙郎曰「古之巢居得此﹐不減祕室。余曰﹕」如是幽深玄遠﹐白日之下﹐風雨欲來。虯龍隱躍其上﹐直似穴處﹐不同巢居耳。」

變態二字難聞﹐獨於山巒喜幻。然山態之變紫變靑﹐不似世態之機心機事。風波千古未平﹐不知心險更惡﹐蓋風色可衝可避﹐非若人情之多伏多藏。

大椿異姿處﹐全在枝柯之際。凡樹以葉拂云﹐此則枯枝足以蔽日﹐糾結如擎﹐絕類牡丹花蒂。唐宜之常云「西海有桐樹﹐開牡丹花﹐結石橊子。」想亦狀有相類﹐未必竟是牡丹石橊也。

華歆﹑管寧﹑邴原遊學相善﹐時號三龍﹐歆爲龍頭﹐寧爲龍腹﹐原爲龍尾。恨不生逢其時﹐精則爲欬下珠﹐粗則爲麟爲甲耳。

侈汰出於無用﹐不特暴殄天物﹐亦且何與快事﹖不見羊琇之獸炭﹐石崇之蠟薪乎﹖欲極奢華﹐反覺癡絕。

由少得壯﹐由壯得老﹐世路漸分明﹔絲不如竹﹐竹不如网﹐人情倍爲親切。

先儒從祀廟庭﹐但讀停雲之賦﹔目中寥廓﹐徒歌明月之詩。

不耕而獲﹐不菑而畬﹐硯誠有歲﹔今日下城﹐明日傾國﹐舌豈無兵﹖

桃花流水﹐白雲深山﹐混迹漁樵﹐興頗不惡。

弄風嘲月﹐此曲只應天上有﹔茅齋艸徑﹐我輩豈是蓬蒿人。

文人蘊藉﹐才子縱橫﹐縱是繡口錦心﹐法門自有區別。

酒人有鬼﹐詩人有魔﹐想來極有主張﹐興到任他愚弄。

戒酒便是逐鬼﹐祭詩未必祛魔。無鬼無魔﹐詩酒何用。

琵琵非昭君﹐胡笳非蔡琰﹐吹彈絕無風韻。然兩君之韻﹐卻未必在此。

李太白酒聖﹐蔡文姬書仙﹐置之一時﹐絕妙佳偶。

子猷之舟﹐乘興而來﹐興盡而返﹔呂安之駕﹐一時相憶﹐千里相從。

石上藤蘿﹐墻頭薜荔﹐小窗幽致﹐絕勝深山。加以明月照映﹐秋色相侵﹐物外之情﹐盡堪閒適。

居傍鳴珂之裏﹐生憎肉眼相形﹔時登樹幟之壇﹐最忌大言驚眾。

詞壇中之文將﹐雲間陳徵君﹔文場中之詞臣﹐公安袁吏部。

王百谷《無宵詞》云「侯家燈火貧家月﹐一樣元宵兩樣看。」旨味雋永﹐極可想見世情。

顏魯公座位帖﹐古色在筆墨之外﹔米南宮天馬賦﹐新意在筆墨之內。二帖合看﹐可得神形之全﹐生熟之法。

「世間好語佛說盡」﹐妙法恐不可說﹐盡字有病﹔「天下名山僧僭多」﹐髙僧方許住得﹐僭字有趣。

一簾喜色﹐無如久雨初晴﹔四座愁顏﹐卻爲俗人深坐。陳眉公欲以村居耐漢﹐眞無可柰何之計也。

論疏快之宜人﹐花辰不如月夕﹔倘從容以執麈﹐酒董可佐茶顚。

杜門之法﹐只是下帷﹔忘形之交﹐只有識性。

松枝作譚柄﹐莫愁憤擊珊瑚﹔柿葉托揮毫﹐爭勝興題白練。

聽鄰女之夜舂﹐苦無辛勤家計﹔見徵夫之曉發﹐幸有自在主人。

細雨濕衣看不見﹐任行譖以暗傷﹔閒花落地聽無聲﹐覺解紛爲多事。

宇宙𨿽寬﹐世途渺於鳥道﹔徵逐日甚﹐人情浮比魚蠻。

和神國﹐地產大瓠﹐瓠中皆五穀﹐不種而食﹔水泉皆如美酒﹐飲多不醉﹔气候常如深春﹐樹木皆彩絲﹐可爲衣﹔眞仙境也。世之不耕而食﹐不織而衣﹐不釀而飲者﹐或從此國中來。切莫語自懶人﹐誤他饑寒大事。

隨緣說法﹐自有大地眾生﹔作戲逢場﹐元非我輩本分。

日月山河﹐不過剩影﹐何況塊然一身﹔文采聲名﹐方是眞神﹐那得濁焉終世。

凡天下可憐之人﹐皆不自憐之人﹐故曰無爲人所憐﹔凡天下可愛之物﹐皆人所共愛﹐故曰不奪人所好。

坑古硯似端﹐仙郎常受人僞。予從市上獲一眞者﹐仙郎亦疑之。相與把玩﹐細潤光潔﹐精神英異﹐始得眞贗之辧。仙郎曰「今而後知燕石非寶﹐而荊玉終有相知也。」予銘之曰「璞旣光悅﹐羌澤玄雪﹐自非抱眞﹐燕石易裂。」

以貨財害子孫﹐不必操戈入室﹔以學術殺後世﹐有如按地伏兵。

慧心人專用眼語﹐淺衷者常以耳食。

臣旣見放﹐作賦何以招魂﹖人實不祥﹐祓禊焉能續魄﹖

湯若士《牡丹亭。序》云「夫人之情﹐生而不可死﹐死而不可生者﹐皆非情之至者。」又云「事之所必無﹐安知情之所必有。」情之一字遂足千古﹐宜爲海內情至者驚服。

荀爽謁李膺﹐以得禦爲喜﹔曹嵩迎趙咨﹐以不得見爲天下笑。識者鄙其聲名之相取。

不妨附麗之迹。如必以孤立爲髙﹐徳之有鄰﹐不幾虛語﹖顧所禦所見之人何如耳。

俗謂吾土之風﹐薄於自給﹐而丰於客享。不見何曾之無可下箸﹐公孫弘之寧逢乎﹖千載之下﹐不以彼爲是﹐則不以此爲非。韋陟香廚紛錯﹐人入其中﹐多飽飫而歸﹔孫承佑在浙右﹐饌客﹐指盤筵曰「今日座中﹐南之蝤蛑﹐北之紅羊﹐東之蝦魚﹐西之棗梨﹐無不畢備﹐可謂富有小四海矣。」由是觀之﹐丰客不獨行於今日之吾土。

天下最易漸染者﹐莫如衣冠語言之習。不惟賢者不免﹐賢者殆甚。蓋賢者過之﹐一切新奇﹐正投所好耳。故晏子之卜居﹐孟氏之結鄰﹐未論唇齒相依﹐先在面目可對。宋季雅曰「一百萬買宅﹐千萬買鄰。」庶獲我心。不則如詩所稱「連林人不覺﹐獨樹眾乃奇。」太自矜立矣。

問性何以習移﹖曰「北人便馬﹐南從便船。」豈山川之利﹐生有所偏﹐從境所安﹐因而成性。

多情者不可與定媸妍﹐多誼者不可與定取與﹐多气者不可與定雌雄﹐多興者不可與定去住﹐多酣者不可與定是非。

世情熟﹐則人情易流﹔世情疏﹐則交誼易阻。甚矣﹐處世之難。

必出世者方能入世﹐不則世緣易墮﹔必入世者方能出世﹐不則空趣難持。

趙州和尙提刀﹐達摩祖師面壁﹐總之一樣法門﹐工夫各自下手。

漂母非婦人﹐張良若處子﹐史筆反語之妙﹐令讀者生慧。

柳下艤舟﹐花間走馬﹐觀者之趣﹐倍於个中。

論到髙華﹐但說黃金能結客﹔看來薄幸﹐非關紅袖懶撩人。

同气之求﹐惟刺平原於錦繡﹔同聲之應﹐徒鑄子期以黃金。

魚豕之訛﹐非獨殘斷者難辧﹔校讎之苦﹐若非忍耐者不堪。

階前艸色時邀客﹐寧愁踏碎落花﹔庭下松蔭自著書﹐但喜坐殘明月。獻酬因爾不廢﹐應接亦不太煩。

名病太髙﹐才忌太露。自古爲然﹐於今爲甚。

問調性之法﹐曰急則佩韋﹐緩則佩弦。問諧情之法﹐曰水則從舟﹐陸則從車。

讀《山海經》﹐令人嵚崎﹔讀《搜神記》﹐令人怪誕﹐然療懶莫如此書。

鄱陽《泉志》﹐是第一博古圖書﹐博雅君子﹐不可不知。自鄱陽結撰以來﹐多祕枕中。今有吳下沈汝納刻本﹐考核精細。

蘇子美讀《漢書》﹐以此下酒﹐百斗不足多。予讀《南唐書》﹐一斗便醉。

座中談名山者﹐若華嶽及天下一切巨麗﹐侈爲壯談。余先之禹杭文武兩山﹐客曰「兩山渺乎小矣。」余曰「不祕之文章﹐有備之武事﹐非取材於此﹐不成爲天下﹐不成爲古今﹐不成爲人物。縱名山雄峙﹐何用此塊然﹗」談者讓麈。

閩中荔枝﹐浙中楊梅﹐皆仙藥。如玄光梨﹐圓丘紫票非人間滋味﹐旣乏仙緣﹐不得生逢其地。柰何以蜜浸火燻﹐如烹哀家梨乎﹖予幸得入浙啖楊梅。荔枝恨無仙分。

天下極神奇極壯麗極鮮美文字﹐多在道藏﹐偶撿一二﹐眼界遂異﹐運思運筆﹐率而攺常。世何髙語佛藏﹐曾不及此。

李卓吾隨口得牙﹐不顧天荒地老﹔屠維眞翻腸倒肚﹐哪管鬼神愁。

《勝果寺詩》﹕「到江吳地盡﹐隔岸越山多」﹐兩句爲江山分限﹐此等詩句﹐關系不淺。

舉世盡云﹐不願拾人唾餘﹐落人齒牙。夫獨抒性靈﹐誠爲英異﹐恐天地不獨畱不泄之祕﹐待我闡發。但隨其唾餘齒牙﹐煥發其精光﹐自己卓然一世矣。

坐沈紅燭﹐卽邇室﹐若有遠思﹔看徧靑山﹐𨿽熱腸﹐覺多冷意。

王百谷云「餘錢但買書」。若待餘錢則天下目枯久矣﹗予且移待之舉火之錢﹐納之書肆﹐嘗曰「移錢且買書」。

讀書可以醫俗﹐作詩可以遣懷。有多讀書而莽然﹐多作詩而戚然者﹐將致於詩書﹐抑致於疑於人﹖

文房供具﹐借以快目適玩﹐鋪疊如市﹐頗損雅趣。其妝點之法﹐要如袁石公瓶花﹐羅羅淸疏﹐方能得致。

嵇叔夜眼易靑白。世人面孔﹐殆有甚焉。然名節義气之見於色也﹐不失本來面目。一至利爭﹐匪兕匪虎﹐不顧當者立﹝敝下死字﹞。故君子當以行雲流水之澹衷﹐儲爲和風甘雨之气色。

眞英雄煉性攝心﹐假豪傑任才使气。

絕好看的戲場﹐姊妹們變臉﹔最可笑的世事﹐朋友家結盟。嗚呼﹐世情盡如此也。作甚麼假﹐認甚麼眞﹐甚麼來由﹐作腔作套﹐爲天下笑。看破了都是扯淡。

說不盡山水好景﹐但付沈吟﹔當不起世態炎涼﹐惟有哭泣。

胸中不平之气﹐就倩山禽﹔世上叵測之機﹐藏之焑枊。

《鶴林》云﹕繪雪者不能會其淸﹐繪月者不能繪其明﹐繪花者不能繪其馨﹐華泉者不能繪其聲﹐繪人者不能繪其情。夫丹靑圖畫﹐原依形似﹐而文字模擬﹐足傳神情。卽情之最隱最微﹐一經筆舌﹐描盡殆寫。吾且試描之以筆舌。

曉看山﹐則靑蔥而玲瓏﹐山如樹也﹔晚看樹﹐則盤郁而溟濛﹐樹如山也。景致在疑似之間﹐最爲著趣。

生平願無恙者四﹕一曰靑山﹐二曰故人﹐三曰藏書﹐四曰名卉。

世人契少金蘭﹐以故讒多貝錦。一徳之求﹐自不妨千言之間。

前輩有云讀諸葛武侯《出師表》而不墮淚者﹐其人必不忠﹔讀李令伯《陳情表》而不墮淚者﹐其人必不孝﹔讀韓退之《祭十二郎文》而不墮淚者﹐其人必不友。夫如此才爲眞讀書﹐今人非不日讀可涕可淚之書﹐且看何人墮淚﹖固知忠孝友道之難。

袪長夜之惡魔﹐女郎說劍﹔銷千秋之熱血﹐學士談禪。

效大用者不妨小試其才。百里奚﹝飯去反﹢卞﹞牛而牛肥﹐卜式牧羊而羊息﹐其受知於秦穆公﹐受知於漢武帝﹐固以鄙事托基也。

琴以不鼓爲妙﹐棋以不著爲髙。示朴藏拙﹐古之至人。

松竹之淩霄而不摧者﹐以其髙而淸也﹔桃李之艷陽而不耐者以其麗嬌也。於此可以想見爲人。

西方聖人演法﹐降盡龍虎獅象。一卷婆經﹐難伏河東獅子。噫﹐佛法於此窮矣。

殺得人者﹐方得生﹔人有恩者﹐必有怨。若使不陰不陽﹐隨世披靡﹐肉菩薩出世﹐於世何補﹐此生何用。

聞暖語如挾纊﹐聞冷語如飲冰﹐聞重語如負山﹐聞危語如圧卵﹐聞溫語如佩玉﹐聞益語如贈金。口耳之際﹐倍爲親切。

範堅《石橊賦》去﹕「紅鬒內艷﹐頳牙外標﹐似華燈之映翠﹐若丹瓊之而碧瑤。」寫影傳神﹐可謂酷肖。賦物如是﹐足以自賞。

蔡中郎以反舌爲蝦蟆﹐《淮南子》以蛩爲蠛蠓﹐髙誘以干鵲爲蟋蟀。文人誤謬﹐自昔爲然﹐何獨於今以誤謬相笑。

後梁爲北魏影國﹐謂附庸也。予請以一切依附之人爲影人。摹仿人情態亦爲影人。六朝以臨摹爲影。《南史云》﹕蕭思話書羊欣之影﹐風流逼好。《北史》﹕趙文深少學楷隸﹐雅有鐘王之則﹐周明帝令至江陵影覆寺碑是也。

書法之妙﹐在用墨得神。姜白石云﹕徐季海之渴筆﹐如綺宴之素饌﹐美人之淡妝。否則癡重淋漓﹐不免倪思墨豬之誚矣。

故人恩重﹐來燕子於雕梁﹔逸士情深﹐托鳧雛於春水。論聲之韻者﹐曰溪聲﹑澗聲﹑竹聲﹑松聲﹑山禽聲﹑幽壑聲﹑芭蕉雨聲﹑落葉聲﹐皆天地之淸籟﹐詩腸之鼓吹也。然銷魂之聽﹐當以賣花聲爲第一。

英雄未展之雄圖﹐假糟丘爲霸業﹔風流不盡之餘韻﹐托花谷爲深山。

生平賣不盡是癡﹐生平醫不盡是癖。湯太史云﹕人不可無癖。袁石公云﹕人不可無癡。則癡正不必賣﹐癖亦不必醫也。

聲色貨利﹐原以爲事成世界﹔淸眞淡泊﹐別以天道爲法身。

夜集虎丘﹐隨口作短賦﹐存有一聯﹕石上酒花﹐幾片濕云凝夜色﹔松間人語﹐數聲宿鳥動朝喧。

法界甚寬﹐盡可容橫逆之禽獸﹔吾心非隘﹐自足徵忍辱之菩提。衛洗馬云「人有不及﹐可以情恕﹔非義相干﹐可以理遣。」佩此二言﹐可以使我遊於世﹐亦可以使世遊我。

傳神之語﹐貴於淸遠﹐著意摹擬﹐反致失眞。王弇州曾集諸詞人﹐賦綠牡丹﹐爭寫連篇累牘﹐總未及其風韻﹐一人忽投一絕﹐結雲「雨後卷簾看霽色﹐卻疑苔影上花來。」眾皆自失。此蓋以淸遠敵摹擬也。

黃次山云「得喪升沈﹐盡置十年陳迹﹔生死契闊﹐聊資一笑淸歡。」可爲達生。

老成安在﹖但以文字爲典型﹔淸賞謂何﹖必藉鼎彜爲供具。

昔人云「淸衿凝遠﹐捲松江萬頃之秋﹔妙筆縱橫﹐昆侖一峯之秀。」讀此可以遣煩郁之懷﹐潤枯澀之筆。

先儒謂良心在夜气淸明之候。矛以眞學問亦不越此時。

肝膽相照﹐欲與天下共分秋月﹔意气相許﹐欲億天下共坐春風。

問人情何似﹖曰﹕野水多於地﹐春山半是云。問世事何似﹖曰﹕馬上懸壺漿﹐刀頭分頓肉。

縱意之顰笑﹐成千古之憂﹔遊口之春秋﹐中一生之毒。

破除煩惱﹐二更山寺木魚聲﹔見徹性靈﹐一點云堂優缽影。

山靜晝亦夜﹐山淡春亦秋﹐山空暖亦寒﹐山深晴亦雨。

不作好﹐不作惡﹐隨地是選佛之場﹔應似馬﹐應似牛﹐到處有遊仙之樂。

才人經世﹐能人取世﹐曉人逢世﹐名人垂世﹐髙人出世﹐達人玩世。寧爲隨世之庸愚﹐無爲欺世炎豪傑。

浮貝使人寡﹐無以近婦人﹔萱艸名宜男﹐佩之可得子。一物之微﹐或造命﹐或衡命﹐則天爲無權﹐吾不信也。

陰壑積雨之奇險﹐可以想爲文章﹐不可設爲心術﹔華林映日之綺麗﹐可以想爲才具﹐不可依爲世情。

天下無不好諛之人﹐故諂之術不窮﹔世間盡是善毀之輩﹐故讒之路難塞。

媚字極韻﹐但出以淸致﹐則窈窕具見風神﹔附以妖嬈﹐則故做作畢露醜態。如「芙蓉媚秋水」﹐「綠篠媚淸漣」﹐方不著迹。

任你極有見識﹐著得假﹐認不得眞﹔隨你極有聰明﹐賣得巧﹐藏不得拙。

大將不會行兵﹐空有十萬犀甲﹔飽學不能運筆﹐徒煩兩腳書廚。

傷心之事﹐卽懦夫亦動怒發﹔快心之舉﹐𨿽愁人亦開笑顏。

論官府不如論帝王﹐以佐史臣之不逮﹔談閨閫不如談艷麗﹐以補風人之見遺。

眉公以懶爲淸事﹐蓋髙閒不塵﹐無如一懶。嘗讀南唐野史﹐見吳合靈道士曰「不若要閒﹐卽須懶﹔如勤﹐卽不閒。」眉公深得此意。

知己分襟﹐慘於離別﹔神交作契﹐苦於相思。情之所鐘﹐皆可以死﹐不獨有癡情也。

才經文酒社﹐髙尙者忽逞徵之豪﹔一入風月場﹐老成人亦生遊冶之態。

世豈羣狙﹐柰何弄以朝三暮四之術﹔人猶一艸﹐亦然望以五風十雨之期。

大屈大伸﹐張子房之拾履﹔微恩重報﹐韓王孫之致金。

是技皆可成名﹐天下惟無技之人最苦﹔片技卽足自立﹐天下惟多技之人最勞。

千載奇逢﹐無如好書相遇﹔一生淸福﹐無如幽事相仍。

有天外之片心﹐然後有驚人之奇句。

世路如此多歧﹐人情不甚相遠。君子貴以同情齊世。

語云﹕調髙和寡。夫調中疾徐抑揚之節﹐自足賡歌﹐何必求和﹐乃至云寡﹖況玄賞未己﹐髙山流水之奏﹐不以子期死而絕響也。呈﹗可以慰矣。

懷多磊落﹐眉宇便是不同﹔性倘矜髙﹐調笑得無太惡。

傲骨﹑俠骨﹑媚骨﹐卽枯骨可致千金﹔冷語﹑雋語﹑韻語﹐卽片語亦重九鼎。

三不朽﹕立徳﹑立功﹑立言﹐今人操何術以行己﹖三大統﹕尙忠﹑尙文﹑尙質﹐今世遵何道以雄風﹖

賢人雜愚人而不驚﹐乃爲眞賢﹔愚人介賢人而不亂﹐乃爲眞愚。不則不致鳥之髙飛﹐則致鳥之亂羣矣。

姓字不詳﹐通家猶漫滅之刺﹔精神若一﹐知己意未同而言。

求險中之勝者﹐必有倖中之險﹔希法外之恩者﹐不免恩外之法。

造物可愚弄人﹐必不能愚弄豪傑。

禮法中大辟﹐前倨而後恭﹔世路上重刑﹐貌陋而心險。

花關曲折﹐云來不認灣頭﹔艸徑幽深﹐葉落但敲門扇。

議生艸莽無輕重﹐論到家庭無事非。

塵情一破﹐便同雞犬爲仙﹔世法相拘﹐何異鶴鵝作陣。

李太白雲﹕天生我才必有用﹐黃金散盡能復來。又云﹕一生性僻耽佳句﹐語不驚人死不休。豪傑不可不解此語

善論人者﹐先勘心事﹐然後論行事。要如古聖賢求忠臣孝子之苦心﹐斯眞人品不以迹蒙﹐僞人品不以事襲。

聖賢不白之忠﹐托之日月﹔天地不平之气﹐托之風雷。

支離狂悖﹐千古不醒之醉也﹔顚倒頗僻﹐一生不起之病也。

如使善必福﹐惡必禍則天下之報太淺﹔如使賢必舉﹐愚必措﹐則人之得失甚平。天人不可測如此。

武士無刀兵气﹐書生無寒酸气﹐女郎無脂粉气﹐山人無煙霞气﹐換出一番世界﹐便爲世上不可少之人。

天下固有父兄不能囿之豪傑﹐必無師友不可化之愚蒙。

情詞之嫻美﹐《西廂》以後﹐無如《玉合》《紫釵》《牡丹亭》﹐三傳置之案頭﹐可以挽文思之枯澀﹐收神情之懶散。

爨余之桐﹐𨿽遇賞音已晚﹔道路之李﹐卽遭捐棄非故。

風流易蕩﹐佯狂易顚。

買笑易﹐買心難。

淸恐人知﹐奇足自賞。

紅顏未老﹐早隨桃李嫁東風﹔黃卷將殘﹐莫向桑楡憐暮景。

鬼好揶揄﹐有影還須自愛﹔人叢睥睨﹐無情但聽相尢。

憐之一字﹐吾不樂受﹐蓋有才而徒受人憐﹐無用可知。傲之一字﹐吾不敢矜﹐蓋有才而徒以資傲﹐無用可知。

貧气徹骨﹐卽日貯辟寒香何用﹔炎情在面﹐卽時飲淸涼散如常。

今天下道之不行也﹐我知之矣﹐愚者過之﹐知者不及也。道之不明也﹐我知之矣﹐不肖者過之﹐賢者不及也。聖人復起﹐不易吾言。

潭影空人心﹐不知人心空於潭影。空無所空﹐可以詩禪說法。

俊石貴有畫意﹐老樹貴有禪意﹐韻士貴有酒意﹐美人貴有詩意。

銷魂之音﹐絲竹不如著肉。然如風月山水之間﹐別有淸魂銷於淸響。卽子晉之笙﹐湘靈之瑟﹐董雙成之云璈﹐猶屬下乘。嬌歌艷曲﹐不益混亂耳根﹖

寥落者﹐遇濃艷而轉悲﹔豪華者﹐當淒淸而益侈。當境之感﹐最觸眞情。

朱艸神龍﹐以不易見爲貴﹔交梨火棗﹐以難得食爲奇。

好夢難通﹐吹散巫山雲气﹔仙緣未合﹐空探遊女珠光。

經云﹕天地大劫將盡﹐則劫燒。是天地無終劫之理。人可知矣。

生平有至願﹕移酒泉傍玉笥山﹐便於浮白讀奇書。然醴泉無源﹐不必酒郡﹔玉笥祕窟﹐安得一探寶籙﹐以慰生平。

諧友於於天倫之外﹐元章呼石爲兄﹔勞奔走於世途之中﹐莊生諭塵以馬。

蓮社﹑蘭社﹑菊社﹐何如燕子修社於春秋﹔詩兵﹑墨兵﹑酒兵﹐無用丈人稱兵於邊境。

挾來字句風霜﹐使我淸魂洗濯﹔如有花姿冰玉﹐令人神骨蕭疏。

想到非非想﹐茫然天際白雲﹔明至無無明﹐渾矣臺中明月。

崔儦以讀書爲務﹐大署其戶曰「不讀五千卷書﹐無得出此室。」

骨本孤髙﹐詎緣絕俗﹔情苟淟涊﹐不復相親。周弘讓《山蘭賦》曰「爰有奇特之艸﹐產於空巖之地﹐挺自然之髙介﹐豈眾情之服媚。寧紉結之可求﹐垂延佇之能泊。」有味乎﹗寧獨爲蘭詠哉。

逃暑深林﹐南風逗樹﹐脫帽露頂﹐浮李沈瓜﹐火宅炎宮﹐蓮花忽進。較之自稱羲皇上人﹐此樂過半矣。

幾筵之際﹐多釀爭端﹐醒人輒致遣於灌夫﹐不知邯鄲之圍﹐穆公之去﹐未可盡以軍法行觴政也者。余惟尋歡伯而之知己﹐聚友之仙班﹐一石亦醉﹐千斗不多﹐無貽天廚羞而後快。所謂「忽逢小飲報花天」﹐斯韻絕也。何減安期神女﹐圓丘酣會乎﹗

風生水簟﹐於於奏徹桃笙﹔月到漪園﹐隱隱素開玉版。把臂共適﹐髙臥獨閒﹐幽趣甚微﹐淸出世界之外。

冠拾落籜﹐帶曳垂藤﹐鞋織遊絲﹐衫裁寒葉﹐幽女之飾竊比野人﹔白玉搔頭﹐紫羅剪褲﹐蘭薰凝佩﹐膏澤貯顏﹐姣童之妝效顰靚女。

合升斗之微以滿倉廩﹐合蔬縷之緯以成帷幕﹐則片語隻言﹐亦可收爲一時腹笥﹐朝披夕攬﹐豈難蓄爲兩腳書廚。

彩筆縹緗﹐韻士縱橫風景﹔大刀闊斧﹐壯夫馳逞英雄。

吾將誰欺乎﹐盡握照鬼之鏡﹔與人無爭也﹐常佩辟兵之符。

薝卜具有禪性﹐廣布妙香﹔絲蘿惹得春思﹐牽纏翠帶。

戰士如雲﹐謀士如雨﹐難攻彊辯之城﹔斬木爲兵﹐揭竿爲旗﹐直倒流言之穴。

嵇康以不喜作書﹐而人間多事﹐堆案盈幾爲不堪﹐盡謂嵇生懶也。生人至苦﹐此爲獨煩。獻酬羣心﹐手腕欲脫﹐百或失一﹐疏節謂何﹖矧附爲聊城之矢﹐借作曹丘之譽﹐至楮盡筆枯﹐猶可叮嚀三﹝冫賣﹞﹐卽好爲人作書者﹐曾何以堪﹐乃曰嵇康。

劉孝標論五交﹐量交獨難﹔白樂天善三友﹐詩友最契。

東坡謫居海南﹐有詩以志三適﹐曰﹕旦起理髮﹐午窗坐睡﹐夜臥濯足﹐如作三時之課。余亦欲適其適而閒情略異﹕旦起理花﹔午窗或剪葉﹐或截艸作字﹔夜臥懺罪﹐令一日風流瀟灑之過﹐不致墮落。

桃花水泛﹐曉妝宮裏膩胭脂﹔楊柳風多﹐墮馬髻中搖翡翠。

劉伯芻論水有七品﹐揚子江第一﹐惠山石泉第二﹐虎丘井第三﹐丹陽寺井第四﹐揚州大明寺第五﹐松江水第六﹐淮水第七。余往來南國﹐無這不備嘗﹐昏暮之給﹐可謂暴殄。視之運水爲業﹐惠山之泉﹐貴於若下之酒﹐余直受享如風月﹐不用錢買﹐眞淸福也。獨異於揚子江之人﹐而復需惠泉如仙露﹐則揚子江又何以稱第一。

立言貴有實際﹐駕髙論﹐影響自疑。焦太史云﹕"身居一室﹐而指顧寰海之圖﹐家蓋屢空﹐而侈談崇髙之奉。」有旨哉﹗

仙人好樓居﹐余亦好樓居。讀書宜樓﹐其快有五﹕無剝啄之驚﹐一快也﹔可遠眺﹐二快也﹔﹔無濕气侵牀﹐三快也﹔木末竹顚與鳥交語﹐四快也﹔﹐雲霞宿髙檐﹐五快也。

不世之寶﹐尙有碧眼胡僧﹔經世之才﹐豈無輕身賢上主﹖

漢武帝曰﹕倘得阿呀嬌﹐當以金屋貯之。後人愛護名姝者﹐以金屋爲侈。夫帝室之金屋﹐特平常之誅茅。平常以金屋貯﹐或足酬阿呀嬌耳﹐若漢武﹐必以珊瑚爲棁﹐琉璃爲墻壁﹐水精爲柱礎﹐如大秦國之屋宇﹐始無負掌一珠也﹐而金屋又何足重。

玉在山而木潤﹐川生珠而岸這不枯。名賢相比﹐陰致枯槁之士﹐轉爲光悅。以景從而起沈冥之色者﹐猶爲粗矣。

風驚嘆蟋蟀﹐聞織婦之鳴機﹔月滿蟾蜍﹐見天河之弄杼。耳目盡感﹐授衣刀尺﹐豈私女事﹖海國有饞燈焉﹐照織紡則錯昏﹐照宴賞則明。余欲於宴賞之會﹐而置紡者於座右﹐明來滅相半﹐燈光這知何如﹖可發一笑。

衛玠出遊﹐觀者如堵﹔潘安載車﹐有果爭擲﹔好色之情同也。面目可憎﹐何與人事﹖乃張載每行﹐而小兒以瓦石擲也﹐小兒何仇也﹖醜惡可知也。夫人心之醜﹐這甚於面﹐益瓦石而戈兵﹐不必其仇也。噫﹐亦危矣。

石曼卿善戲謔﹐嘗出﹐馬驚墮地﹐曰「賴國我是石學士﹐若是瓦學士﹐豈不跌碎乎﹖」俊語自謔﹐可破世人虐浪。

快欲之事﹐莫若饑餐﹔適情之時﹐莫過甘寢。求多於情欲﹐卽侈汰亦茫然。

問近日講章孰佳﹖余曰﹕坐一塊蒲團自佳。問吾儕嚴師孰尊﹖余曰﹕對一枝紅燭自尊。

窗前俊石泠然﹐可代髙人把臂﹔檻外名花綽若﹐無煩美女分香。

惟天下無各盡之道﹐所以有交貴之勢。譬如子盡孝﹐弟盡敬﹐各有當然﹐不必以慈愛招也。世盡認爲交盡之理﹐所以相責而相報也。夫道﹐豈爲相報設哉﹖

詞人半肩行李﹐收拾秋水春云﹔深宮一世梳妝﹐惱亂晚花新柳。

去虛矯之气﹐望如鬥鷄﹔用鹵莽之力﹐終成畫虎。

美僅一臠﹐則嗜好之口皆窮﹔剝及全膚﹐則行譛之術已竭。

慨性僻之如仇﹐不若梟羹療妒﹔聞調髙而寡和﹐何當舞艸知音。

竹實如累﹐梧桐不凋﹐鳳凰有欣托之地﹔風雷作合﹐霖雨久待﹐蛟龍無終蟄之時。

髙僧筒裏送詩﹐突來天花著落﹔韻妓扇頭寄畫﹐隔江山雨飛來。

無根器者﹐不可與談道﹔無靈心者﹐不可處論文。故修慧是生人第一義。

樹聲如泣﹐全添哀毀之情﹔虫韻猶太吟﹐半咽悲歌之調。

客曰﹕董太史以書法作畫﹐以畫法作書﹐所以爲佳。又曰﹕書中有畫意﹐畫中有書意﹐所以爲佳。余曰﹕書盡是畫﹐畫盡是書﹐所以爲佳。故看畫者﹐可得書意﹐可得書法﹐看書者﹐可得畫意﹐可得畫法﹐猶其淺也﹐直須就書作畫﹐就畫作書。

與其藏名山﹐不如懸國門﹔如其結血成碧﹐不若嘔心爲字。

家徒四壁不爲貧﹐知是詩書窘我﹔一擲千金渾是膽﹐不免英雄笑人。

人生領趣最難﹐雪月風花之外﹐別有玄妙﹔人生相遇最巧﹐趨承湊合之內﹐別有精神。

耳目口鼻﹐位置不正﹐尙來指視之糾彈﹔意志心知﹐穿引多端﹐可無隱微之譴責。

《西遊記》一部定性書﹐《水滸傳》一部定情書﹐勘透方有分曉。

王粲有異聞望﹐人多敬之。蔡邕與粲爲友﹐一日粲來訪﹐邕腈倒履迎之。入戶﹐粲笑曰﹕倒履矣。噫﹗今之以習相近狎﹐以交好掩才﹐何可勝道﹗粲不足若邕者﹐眞可風也。

天下事固有相須而成者﹐不妨誚依人之鳥﹔天下事必無捨身而成者﹐何勞效叩頭之虫。

極巧窮奇﹐宋人玉葉﹐將焉用哉﹔注精凝視﹐莊生木雞﹔彼有取耳。

瞬息而通千古﹐莫如微名﹔一方而流九州﹐無過隻字。

客來花外茗煙低﹐共銷白晝﹔酒到梁間歌雪繞﹐不負淸尊。

良馬比君子﹐不在奔逸絕塵﹔美玉諭佳人﹐詎獨晶光異彩﹖

瓦枕石榻﹐得趣處﹐下界有仙﹔木食艸衣﹐隨緣時﹐西方無佛。

馬勃牛溲﹐舉世無終棄之物﹔龍文鳳采﹐天地有或閉之時。

當厄之施﹐甘於時雨﹔傷心之語﹐毒於陰兵。

點破無稽不根之論﹐只須冷語半言﹔看透陰陽顚倒之行﹐惟此冷眼一隻。

居綺城不如居陋巷﹐見聞𨿽鄙﹐耳目自淸﹔賦長言不如賦短曲﹐口舌太煩﹐語言無味。

西伯澤及枯骼﹐而大老雙歸﹔燕昭價重死骨﹐後駿馬三至。徳之感人﹐深於招徠﹐士之相投﹐不在徵召。

防細民之口易﹐防處士之口難﹔得丘民之心易﹐得遊士之心難。七國所以懼橫議﹐暴秦所以下逐客。然而議固從懼起者也﹐乘其懼﹐益其橫﹔一聽之於自然﹐則不攻而自消。客固從逐而生事者也﹐嚴其逐﹐何處不可遊﹔一與之爲各適﹐則不逐而自安。

宏博者尙郁陸﹐尖巧者愛疏美。然文章期於官樣﹐小家貽笑大方。白樂天云「量大厭甜酒﹐髙才笑小詩」﹐蓋有謂也。

君子之狂﹐出於神﹔小人之狂﹐縱於態。神則共遊而不覺﹐態則觸目而生厭。故箕子之披髮﹐灌夫之罵座﹐禍福不同﹐皆狂所致。

得意不必人知﹐興來書自聖﹔縱口何關世議﹐醉後語猶顚。

天下萬事不及古人﹐獨謅佞不多於小人﹐驕吝不多於君子﹐直道而行﹐可以慰夫子三代之思也。

異寶祕珍﹐總是必爭之物﹔髙人奇士﹐多遺不祥之名。不如相安於尋常﹐受天地淸平之福。

徳能知報﹐何慚於黃雀白龜﹔勞無可施﹐甘讓於木牛流馬。

酒有難比之色﹐茶人獨蘊之香。以此想紅顏媚骨﹐便可得之格外。

親調初裁﹐歌兒持板待韻﹔鬮題方啟﹐佳人捧硯濡毫。絕代風流﹐當場豪舉。

世路旣如此﹐但有肝膽向人﹔淸議可柰何﹐曾無口舌造孽。

