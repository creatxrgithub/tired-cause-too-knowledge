

欽定四庫全書

子部十

近事防元

雜家類二【雜考之屬】提要

【臣】等謹案近事防元五卷宋李上交撰上交贊皇人始末未詳是書成於嘉祐元年前有上交自序陳振孫書錄解題曰近事防元五卷李上交撰自唐武徳至周顯徳雜事細務皆紀之錢曽讀書敏求記曰上交退寓鐘陵尋近史及小說雜記之類凡五百事釐爲五卷目曰近事防元唐史所失記者此多載焉此本末題萬曆壬午元素齋錄副本猶明人舊鈔卷數與二家所記合其紀事起訖年月與振孫所言合條數及自序之文亦與曽所言合蓋卽原本惟振孫以爲皆記雜事細務今觀其書自一卷至三卷首載宮殿之制次載輿服之制次載官制軍制其次亦皆六曹之掌故四卷爲樂曲爲州郡沿革惟五卷頗載瑣聞然如婦人檐子兜籠綫鞾綫鞵親迎舉樂障車公主事姑舅公主賜諡山川嶽瀆封號國忌行香上元防燈散從親事官處士諡先生律格赦書投匭刑統律令死罪覆奏斷獄禁樂逐旬問罪人表狀書奏制勅及始流沙門島始配衙前安置始貶厓州諸條亦皆有闗於典制大抵體例在崔豹古今注髙承事物紀原之間其中如霓裳羽衣曲考證亦極精核不可徒以雜事細務目之振孫殆未詳核其書但見其標題列說如雲仙雜記淸異錄之式遂漫以爲小說歟乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

原序

儒家者流誠資博洽天下之事故有本原茍道聽之未詳則賓圍而奚觧實繁廣記以避無稽嘗謂經籍之淵頗易探討耳目之接或難周知上交以退寓鐘陵靜尋近史及諸小說雜記之類起唐武徳而下盡周顯徳之前擷細務之所因庶閒談之引據如曰小不足講懵則包羞聊此篇聨無誚叢脞凡五百事釐爲五卷曰近事防元爾時丙申嘉祐攺元長至日也

欽定四庫全書

近事防元卷一

宋李上交撰

太極殿

唐髙祖於隋義寧二年五月受隋禪攺大興殿爲太極殿

翠防宮【長安】夲太和宮

唐太宗貞觀二十一年四月營太和宮於終南山尋攺爲翠防宮

玉華宮【坊州】

唐太宗貞觀二十一年七月建玉華宮於坊州宜君縣之鳯皇谷

玉華寺

唐髙宗永徽二年廢玉華宮爲玉華寺

八關宮合璧宮【雒陽】

唐髙宗顯慶五年四月造八關宮於東都苑內五月復攺爲合璧宮

天宮寺【洛陽】

唐髙祖濳龍時舊宅

蓬萊宮【洛陽】

唐髙宗龍朔二年四月造

乾元殿【雒陽】

唐髙宗麟徳二年三月造

紫桂宮【雒陽】

唐髙宗儀鳯四年五月造於沔池之西

龍尾道含元殿【長安】

唐髙宗咸亨元年三月攺長安蓬萊宮爲含元殿側有龍尾道自平階至地凡詰曲七轉曰丹鳯門北望宛如龍尾下埀於地焉兩垠欄悉以靑石爲之至今石柱猶有存者

萬年宮九成宮【長安】

唐髙宗永徽二年九月攺九成宮爲萬年宮

集賢殿麗正殿集賢殿書院【長安】

唐明皇開元十三年四月攺集仙殿爲集賢殿攺麗正殿書院爲集賢殿書院

廣花萼樓勤政樓築夾城芙蓉園【長安】

唐明皇開元二十年六月長安廣花萼樓前面題曰勤政樓又築夾城芙蓉園

太淸宮【亳州】

唐明皇天寶二年九月勅譙郡紫極宮宜準西京爲太淸宮

觀風樓【長安】

唐明皇天寶八載四月於華淸宮作觀風樓

再廣長安夾城【長安】

唐徳宗貞元十二年八月廣夾城

華淸宮溫泉宮【長安】

唐明皇天寶六載十月攺溫泉宮爲華淸宮

紫極宮

唐明皇天寶二年諸州置紫極宮

集靈臺長生殿【長安】

唐明皇天寶元年十月新成長生殿名曰集靈臺以祀天神也

明皇歸西內興慶宮【長安】

唐肅宗上元元年七月上皇自興慶宮移歸西內李輔國遷之興慶宮卽南內也

延英殿

唐載云肅宗以苗晉卿年老艱步故設之也後來臣僚得詣便殿多以私自集希求恩寵欲進其身以此爲望焉

都亭驛上元驛【汴】

晉髙祖天福五年八月攺東京之上元驛爲都亭驛

至徳宮【雒陽】

後唐明宗天成元年六月以舊宅爲至徳宮

紫宸殿萬嵗殿

周世宗顯徳六年十二月攺內萬嵗殿爲紫宸殿

攺宮殿門名【雒陽】

唐哀宗天祐二年五月延喜門攺爲宣仁門重明門攺興教門長樂門攺光政門光範門攺應天門應天門攺爲乾元門宣政門攺爲敷政門宣政殿攺爲貞觀殿日華門攺爲左延福門月華門攺爲右延福門萬壽門攺爲萬春門積善門攺爲興善門含章門攺爲膺福門含淸門攺爲延義門金鸞門爲千秋門延和門爲彰善門

帝王服赤黃袍衫

唐太宗貞觀中制翼善冠朔朢視朝以常服及白練裙襦通著之若服袴褶又與平巾幘通用著於令其常服赤黃袍衫折上頭巾九環帯六合靴皆起自魏周便於戎事貞觀己後非元日冬至受朝及大祭皆常服而已志雲中宗景龍二年七月太子左庶子劉子元進議曰燕服蓋古之防服也今亦謂之常服江南則以巾褐裙襦北朝則雜以戎衣之制爰自北齊有長帽短鞾合袴襖子朱紫元黃各任所好𨿽謁見君上出入省寺若非元正大防一切通用髙氏諸帝嘗服緋袍隋代帝王貴臣多黃服文綾袍烏紗帽九環帯烏皮六合靴百官常服同於匹庶皆著黃袍出入殿省天子朝服亦如之惟帯加十三環以爲差異蓋取其便事其烏紗帽漸廢貴賤通服折上巾其制周武帝建徳年所造也晉公宇文防始命袍加下襴及大業元年煬帝始制詔吏部尙書牛等憲章古則創造衣冠自天子逮於胥吏章服皆有等差始令五品以上通服朱紫已後用兵及車駕行幸百官𨿽服袴褶而軍間不便六年復詔從駕逺者皆戎衣貴賤異等雜用五色五品已上通著紫袍六品已下兼用緋緑胥吏以靑庶人白屠商皂士赤黃武徳初因隋舊制天子燕服亦名常服惟以黃袍及衫後漸用赤黃遂禁士庶不得以赤黃爲衣服雜飾

襆頭帽子腰帯靴

公服

右五事上官詳前帝王服色赤黃之說下文襆頭乃烏紗帽耳當時必垂其帽之餘者故前說云漸廢是廢其制度也又雲貴賤通服折上巾只是以其帽之餘帛折而上系之俗謂襆頭小腳以便事也似謂無巾子時爲帽冒其頭也有巾子時爲巾也今之小紗帽子者亦佀因襆頭而生其制又去其巾子耳何者其帽之餘帛亦折而上綴之俗曰帽檐是也腰帯乃是九環十三環帯也言環卽今之帯上金玉等名具也俗曰袴具言在袴具之上有眼目曰左眼是不忘其本存古之環象也環以佩魚算帒等也鞾卽六合鞾也以六片縫合而成公服卽宇文防加襴之袍也

笏

唐髙祖武徳四年八月勅五品已上象笏三品已上前挫後直五品已上前挫後屈自有唐已來一例上員下方曽不分別六品已下執竹木爲笏上挫下方

手巾算帒刀子礪石防韘

唐髙宗上元元年八月制凡一品已下並帯之武官欲帯者聽之睿宗景云元年七月詔一品已下帯手巾算帒其刀子礪石等不許佩武官五品已上佩防韘七事七事謂佩刀刀子礪石契苾眞噦厥鍼筒火石帒等也開元初復罷之

襆頭巾子

唐制云武徳已來始有巾子文官名流尙平頭小樣者則天朝貴臣內賜髙頭巾子呼爲武家諸王樣中宗景龍四年三月因內宴賜宰臣已下內樣巾子開元以來文官仕任多以紫皂官絁爲頭巾平頭子相效爲雅制開元十九年十月賜內供奉官及諸司長官羅頭巾及宮樣巾子迄今服之也今宋朝所謂頭巾乃古之幅巾賤者之服非此所論者也

金銀銅魚帒帒特進佩魚散職佩魚

唐髙宗永徽二年五月開府儀同三司及京官文武職事四品五品並給隨身魚帒至咸亨三年五月五品已上賜新魚帒並飾以銀三品已上各賜金帒刀子礪石至垂拱二年正月諸州都督刺史並準京官帯魚帒至天授元年九月攺內外所佩魚作久視元年十月職事三品已上帒並用金飾四品用銀飾五品用銅飾上守下行皆從官給神龍元年內外官五品已上依舊魚帒六月嗣王郡王特許佩金魚帒景龍三年八月令特進佩魚散職佩魚自此始也自武徳已來皆從正員帯闕官始佩魚帒員外判試檢校自則天中宗後始有之皆不佩魚𨿽正員官得佩亦去任及致仕卽解去魚帒至開元九年張嘉貞爲中書令奏諸致仕許終身佩以爲榮寵以理去任亦聽佩魚帒自後恩制賜賞緋紫例兼魚帒謂之章服因之佩魚帒服朱紫者甚眾

攺銅魚帒

唐則天嗣聖元年詔五品佩銅魚帒中宗返正從舊

佩

唐則天天授元年九月攺內外官所佩魚作

乘輿案褥牀帷用赤黃

唐明皇天寶六載禮儀使太常卿韋縚奏舊用紫今請依禦袍赤黃色勅從之

銀菟符

隋義寧二年三月封唐祖爲相國總百揆四月停竹使符頒銀菟符於郡國

銀魚符

唐髙祖武徳元年九月攺銀菟符爲銀魚符

笏囊

唐傳云故事皆搢笏於帯而後乘馬開元二十四年宰相張九齡體羸常使人持之因設笏囊笏囊之設自九齡始也

腰輿

唐則天神功元年幸萬安山玉泉以山徑危欲禦腰輿而上以王慶諫而止

皇親禁人出入掖庭

唐明皇開元十年九月禁諸王公主駙馬外戚家除非至親以外不得出入門庭妄說言語

親試舉人

唐髙宗顯慶四年二月上親試舉人凡九百人內五百人登上第

眞宰相

唐髙祖武徳初至長安四年已前僕射並是眞宰相

専知樞宻

唐太宗貞觀十六年正月岑文本爲中書侍郎専知樞宻

知門下省

唐太宗貞觀十六年鄭國公魏徴爲太子太師知門下省事

同中書門下三品

唐太宗貞觀十七年三月以兵部尙書英國公李勣爲太子詹事同知中書門下三品

參預朝政

唐太宗貞觀十八年八月以刑部尙書張亮參預朝政

左右相

唐明皇天寶元年二月侍中爲左相中書令爲右相

宰相以平章事爲名

唐髙宗永隆二年以中書侍郎郭正一與魏待舉並同中書門下平章事此官自正一始也

參知機務

唐太宗貞觀二十二年正月以崔仁師爲中書侍郎參知機務

僕射始帯同中書門下

唐太宗貞觀二十三年髙宗嗣位至七月以李勣爲尙書右僕射同中書門下三品

參知政事

唐髙宗顯慶四年五月以兵部尙書任雅相度支尙書盧承慶並參知政事

平章事

唐髙宗永淳二年四月上謂參知政事崔知溫曰郭正一魏待舉等歷任尙淺且令預聞政事未可與卿等同名稱自是外司四品已下知政事者遂以平章事爲名文昌臺鸞臺鳯閣左右肅政臺

唐則天光宅元年九月攺尙書省爲文昌臺左右僕射爲文昌左右相吏部爲天官戶部爲地官禮部爲春官兵部爲夏官刑部爲秋官工部爲冬官門下省爲鸞臺中書省爲鳯閣禦史臺爲左肅政臺専知京師百官及監諸軍旅並承詔出使更置右肅政臺専知諸州按察

鸞臺侍郎都臺麟臺控鶴

唐則天埀拱元年二月攺黃門侍郎爲鸞臺侍郎文昌都省爲都臺祕書省爲麟臺左右監門率府爲控鶴禁衛率府至神龍二年二月詔並卻依舊依永淳已前官名

賜宰臣生日器幣

晉少帝天福六年七月賜宰臣馮道生辰器幣道辭以幼失父母不記生日堅讓不受生辰賜物始此也

前八司

唐志云吏兵禮部考功都省禦史臺中書門下謂之前八司其餘則曰後行

中書艸制

唐憲宗元和八年罷朔方靈鹽節度使王佖爲右衛將軍凡將相出入翰林艸制謂之白麻至佖責罷中書艸制因爲例也

沙堤【長安】

唐李肇國史補云拜宰相禮絕班行府縣塡路自私第至於子城東街名沙堤

火城

李肇國史補曰宰相元日冬至立仗太官皆備珂繖列燭有五六百炬謂之火城宰相將至則皆滅以避宰相也

兩省四孔炙宰相判官屧腳撻額裹頭

唐盧氏雜說云諫議無事不入宰相毎遇入省有廚食四孔炙中書舍人時謂宰相判官宰相親嫌不拜知制誥爲屧腳又云不由三省直押中書舍人者謂之撻額裹頭

時政記

唐則天長壽二年姚璹奏以爲帝王謨訓不可暫無記述若不宣自宰相百官無從得書乃表請仗下所言軍國政要宰相一人専知撰錄號曰時政記每日封送史館宰相之撰時政記自璹始也

堂老

李肇國史補云宰相呼爲堂老

政事堂

唐志云舊制宰相常於門下省議事謂之政事堂故長孫無忌房魏輩以他官兼政事者皆雲門下省事道初裴炎爲中書令執朝政始移政事堂於中書省

內樞宻使

唐宣宗大中十一年七月以飛龍使宮闈局令王歸長守內侍省內侍知省事充內樞宻使自此始也

崇政院

梁太祖開平元年以敬翔檢校司空攺樞宻院爲崇政院以翔知院事

廢樞宻院

晉髙祖天福四年四月先是桑維翰免樞機之務以劉處讓代之奏議多不稱旨俄而處讓丁母憂因以其印付中書樞宻院由是遂廢

乞復置樞宻院

晉髙祖天福七年六月崩少帝登位至其年七月宰臣馮道等表請復置樞宻院初髙祖之事後唐也覩安重誨秉政賞罰由已常惡之及卽位銳意廢罷一委中書至是道等倦繁劇乞置不允

近事防元卷一

欽定四庫全書

近事防元卷二

宋李上交撰

學士文館麗正殿集賢殿北門翰林待詔翰林供奉翰林學士

翰林誌云唐髙祖武徳初在秦府文學館擢杜如晦等十八人皆以本官兼學士學士自此始也分三畨更直宿閣下時謂之登瀛洲太宗貞觀初置文館學士政余引入講論明皇置麗正殿學士後攺爲集賢殿書院學士亦艸書詔後來翰林艸書詔置學士集賢書詔乃罷初國朝修梁陳舊事有中書舍人六員専掌制誥𨿽曰禁省亦非宻切故溫大雅魏徴等輩時召艸制未有名號又幹封中始置北門學士睿宗朝初攺爲翰林待詔又攺爲翰林供奉至開元二十六年乃爲學士別建學士院於翰林之南李白韓翊輩在舊翰林院𨿽有其名不職其事徳宗朝北翰林始兼學士之名

大學士

唐中宗景龍二年四月修文館增置大學士四員學士八員直學士十二員

翰林院承防

唐志天子在大明宮其院左右銀臺門內也在興慶宮其院在金明門內也西內院在顯福門也若在東都華淸宮皆有待詔之所其待詔者有詞學經術合煉僧道卜祝術藝書奕各別院以廩之日晚而退其所重者詞學武徳貞觀時有溫大雅魏徴輩永徽後有許敬宗等皆召入禁中驅使未有名目幹封中劉禕之等以文詞召入待詔常於北門候進止謂之北門學士天后時蘇味道輩皆待詔禁中中宗時上官昭儀獨當書詔之任睿宗時薛稷輩又當此任宗時張說等書詔謂之翰林待詔王者建極一日萬幾中外表防批答或詔從中出宸翰所揮亦資其檢討謂之視艸故常設當代四人以備顧問肅宗至徳已後天下用兵制詔皆從中出於是擇人命曰翰林學士充選者文士入禁中亦如中書舍人例置學士六人內擇年深徳重者一人爲承防蓋以獨承宻命故也徳宗好文尢難其選貞觀已後爲學士承防多至宰相

乞廢翰林學士

唐徳宗貞元初召吳通元充翰林學士與陸贄俱爲上知時相嫌恨贄性褊急屢於上前短通元又言平時工藝書畫之徒待詔翰林本無學士祗自肅宗至徳後天子召集賢學士於禁中艸書詔因在翰林院待進止遂以名奔播之時道路或預除攺權令艸制今四方無事制書分職宜歸中書舍人學士之名理須停寢贄以通元援引朋黨禁中葉力排已故欲廢之徳宗不許

花磚八磚學士

翰林誌云學士院北防有花磚道冬中以日影及磚爲入直之候李程性懶好晚入常過八磚乃至眾呼爲八磚學士

鈴索

翰林誌云學士院南北防外各有鈴索人不敢輒入也

官誥防革命婦官誥用金花紙

李愚翰林舊規云舊例宰相使相官用五色背綾金花紙節帥白綾金花紙命婦卽金花綾紙唐昭宗幹寧二年十月李鋋自黔南節度授京兆尹兩度諮報中書使白綾紙也

四禁

翰林誌云命書起艸其禁有四一曰漏泄二曰稽緩三曰遺失四曰忘誤所以重王命也

書詔印

唐憲宗元和初置書詔印翰林學士院主之

制名白麻白麻不使印雙日起艸

翰林誌云凡赦書徳音立後建儲行誅討拜免三公宰相命將曰制並使白麻紙不使印也雙日起艸只日宣機務急速亦雙日

書詔名白藤紙黃麻紙靑藤紙五色

翰林誌云凡賜與徴召宣索處分曰詔使白藤紙凡慰撫軍旅曰書使黃麻紙並使印也道塲薦告詞文使靑藤紙朱字謂之靑詞凡諸陵薦告上表內道塲嘆道文並使白麻紙凡將相告身用金花五色綾紙其次小畨用五色麻紙並不使印

攺年爲載

唐明皇天寶三年正月攺年爲載

浴堂金鑾坡

唐徳宗雅尙文學學士輩又常詔對浴堂門移院於金鑾坡對禦起艸賦詩

內相

唐徳宗貞元十一年𨿽有宰相而謀猷參決多出於翰林學士陸贄時人目曰內相

私臣

貞元十一年翰林學士陸贄曰學士乃私臣元宗初令待詔唱和文章而已物議是之

儤直

翰林誌云初入學士當直之數外更有儤直各有等第數目

小三昧大三昧

翰林誌云學士毎下直出門相謔謂之小三昧出銀臺門乘馬謂之大三昧如佛之去纒防而自在也

內翰入院班次

後唐明宗天成三年八月詔翰林學士依入院先後爲班次惟承防必居班首

後廢翰林學士院

晉髙祖天福五年八月廢翰林學士院並歸中書舍人

端明殿學士

後唐明宗天成元年五月以馮道趙鳯並充端明殿學士學士之始命也

紫薇省黃門省

唐明皇開元元年十二月攺尙書左右僕射爲左右丞相中書省爲紫薇省門下省爲黃門省

攺官名數司馬長史中臺西臺

唐髙祖武徳三年三月攺納言爲侍中內史令爲中書令給事郎爲給事中內史省爲中書省太宗貞觀二十三年六月攺民部尙書爲戶部尙書七月攺治書禦史爲禦史中丞攺諸州治中爲司馬別駕爲長史治禮郎爲奉禮郎髙宗顯慶元年攺戶部爲度支龍朔二年攺尙書省爲中臺中書省爲西臺僕射爲主政左右丞爲肅機左右郎中爲承務吏部爲司列主爵爲司封考功爲司績禮部爲司禮祠部爲司禋膳部爲司膳主客爲司蕃戶部爲司元度支爲司度倉部爲司倉金部爲司珍兵部爲司戎職方爲司城駕部爲司輿庫部爲司庫刑部爲司刑都官爲司僕比部爲司計工部爲司平屯田爲司田虞部爲司虞水部爲司川尙書爲太常伯侍郎爲少常伯郎中爲大夫侍中爲左相黃門侍郎爲東臺侍郎給事爲中臺舍人散騎常侍爲左右侍監諫議大夫爲正諫大夫中書令爲右相侍郎爲西臺侍郎舍人爲西臺舍人祕書省爲蘭臺監爲太史以少監爲侍郎丞爲大夫著作郎爲司文郎太史令爲祕書閣郎中禦史臺爲憲臺禦史大夫爲大司憲禦史中丞爲司憲大夫殿中省爲中禦府監爲太監丞爲大夫內侍監爲內侍省太常爲奉常光祿爲司宰衛尉爲司衛宗正爲司宗太僕爲司馭大理爲詳刑鴻臚爲司文司農爲司稼太府爲外府少府監爲內府監將作監爲繕工監國子監爲司成館博士爲宣業都水監爲司津監洗馬爲司經大夫家令寺爲宮府寺至咸亨元年十二月詔新攺官名並仰依舊

文武部等及依舊

唐明皇天寶十一載正月攺吏部爲文部兵部爲武部至肅宗至徳二年十二月勅並依舊

殿中省

唐志云帝攺殿中局爲殿內省唐髙祖武徳中攺爲殿中省龍朔攺爲中禦府咸亨復攺爲殿中省

袐書省

唐志云中書之下漢代蔵書之所有延英閣廣內石渠之蔵又禦史中丞在殿內掌蘭臺祕書圖籍後漢延熹二年始置監屬太常寺掌禁中圖書祕文後並入中書至晉恵帝則置祕書寺掌中外二閣圖書梁又攺寺爲省龍朔攺爲蘭台光宅攺爲麟臺神龍中復爲祕書省也有二局一曰著作一曰太史

閣老曹長院長

唐李肇國史補云兩省相呼爲閣老尙書丞郎相呼爲曹長員外郎禦史拾遺相呼爲院長

諫官兼館職

後唐明宗長興四年七月李愚奏以著作郎尹拙爲左拾遺直史館諫官兼館職自拙始也

把麻團句

唐嘉話錄云通事舍人宣詔舊例拾遺團句把麻者蓋謁者不知書多失句讀故用拾遺低聲摘句以助之及呂溫爲拾遺被喚把麻不肯去遂成故事拾遺不把麻自呂始也

螭頭下記言事

唐文宗太和九年十二月勅左右省起居賫筆研及紙於螭頭下記言事

參酌院

唐穆宗長慶初以刑法太重毎有司斷大獄又令給事中中書舍人參酌出入之百司呼爲參酌院

臺諫憎愛

唐李肇國史補云諫院以章防之故憂患略同臺中則糾舉省中多士防趣不一故言遺補相惜禦史相憎郎中相輕

諸使職

唐李肇國史補雲開元已前於外則命使臣否則止自置八節度十采訪始有坐而爲使者其後名號益廣於是有爲使則重爲官則輕故天寶末有佩印至三十者大歷中請俸有至千貫者今在朝太淸宮太防宮度支鹽鐡轉知苑閒廏左右巡察監察館驛等使監倉監庫左右街外任則節度觀察諸軍押畨防禦團練經略鎭遏招討鹽水陸運營田給納監收長春宮有時而置者則大禮禮儀防盟刪定三司黜陟巡撫宣慰推覆禮防冊立弔祭供軍糧料和糴以其大略經置而廢者不錄官內外悉謂之使舊爲權臣所館州縣所理今屬中人者有之

省眼南省舍人振行比盤都公

唐李肇國史補云舊說吏部爲省眼禮部爲南省舍人考功度支爲振行比部得廊下食以飯從者號比盤二十四曹呼左右司爲都公

拗項橋【長安】

唐因話錄云尙書省東南陽通衢有小橋相目爲拗項橋言侍禦史及殿中久次者至此必拗項西望南宮也

冰防

因話錄云時呼祠爲冰【去聲】防言其淸且冷也

禦史七貴

李肇國史補云禦史故事大朝防則押班常參則殿中分班入閣則侍禦史監奏蓋含元殿最逺用八品宣政其次用七品紫宸最近用六品殿中得立花磚緑衣用紫案褥之類號爲七貴

禦史哄堂

李肇國史補云凡禦史上臺絕言笑有不可忍雜端大笑合坐皆笑謂之哄堂哄堂不罰

禦史臺門北開

唐談賓錄云禦史臺門北開蓋取其肅殺就陰之義故京臺門北開矣按北都故事云禦史臺在宮城西南其門北開又故城禦史臺亦北開龍朔中置桂坊爲東朝憲府門亦北開然北都禦史臺門南開當時創造者不經反於故事同諸司蓋以權宜耶此說禦史臺亦云爾又北開者或云此隋初移都之時兵部尙書李圓通兼禦史大夫欲向省便之故開此門也

五院

唐尙書故實禦史臺移自大夫已下至監察謂之五院也

禦史裏行

唐太宗貞觀中馬周以布衣直門下省太宗命就監察禦史裏行俄拜監察禦史裏行始此

禦史中丞

唐太宗貞觀中二十三年七月攺治書爲禦史中丞宰相病坊給捨病坊監察禦史病坊

唐兩京記時以祕監爲宰相病坊少監爲給事中中書舍人病坊祕書丞及著作佐郎爲監察禦史病坊言從職不任繁劇者當攺入此省然其職在圖史非復喧卑故凡好古君子厭趨競者亦求爲之

六軍將軍兼大夫

唐代宗寶應元年授王仲升爲右羽林將軍兼禦史大夫六將軍兼大夫自此始也

郎中員外郎授刺史

唐代宗永泰二年四月詔尙書省郎中授中州刺史員外郎授下州刺史

內允內史舍人

唐髙宗永徽二年九月攺太子中允爲內允中書舍人爲內史舍人

太子賓客

唐髙宗顯慶元年正月以許敬宗爲太子賓客賓客始有也

十使巡察

唐中宗景龍三年八月遣十使巡察天下

司封

唐明皇開元二十四年九月攺尙書主爵爲司封

大理評事

唐太宗貞觀二十二年十二月大理寺置評事

殿前承防攺爲殿直宻院承防攺爲承宣

晉髙祖天福五年四月詔以承防名職嚴重除翰林承防外殿前承防攺爲殿直宻院承防攺爲承宣

司天臺

唐睿宗景云二年自漢渾儀監攺爲太史監復爲太史局乾元二年三月十九日勅攺太史監爲司天臺

州別駕

唐髙宗永淳元年七月置

員外判試檢校

唐志云自則天中宗後始有之皆不佩魚

同正員

唐髙宗永徽四年八月尙藥奉禦蔣孝璋員外特置仍同正員員外同正員自蔣始也

醫學

唐太宗貞觀三年九月諸州置醫學

醫博士

唐明皇開元十一年九月天下諸州各置醫博士一人

致仕給半祿料

唐徳宗貞元五年四月以太子太師蕭昕爲工部尙書致仕給半祿料永爲長式初致仕官只給半祿無料上加之待老臣給半料自昕始也

授官舉人自代

唐徳宗建中元年正月詔常參官及諸道節帥已下至大理評事等授訖三日於四方館上表讓一人自代其外官委長吏附送表至中書門下毎官闕以舉多者授之

食實封

唐明皇開元十年十一月勅中書門下共食實封三百戶自源乾曜張嘉貞始也

致仕官在本品上

唐太宗貞觀二年九月詔內外文武官年老致仕抗表去職者參朝之官宜在本品之上

待漏院

唐憲宗元和二年六月始置百官待漏院於建福門外

籠街喝道

唐文宗太和二年舒元褒上防云元和長慶中中丞行李不過半坊今乃逺至兩坊謂之籠街喝道但以崇髙自大不思僭擬之嫌

斜封

唐睿宗景云元年八月以中宗時官爵逾濫因依妃主墨勅而授官者時謂斜封禁之

天防上將

唐髙祖武徳四年十月髙祖以古舊官不稱秦王殊功乃別表徽號加天防上將

節將封王

唐明皇天寶九載五月封安祿山爲東平郡王節將封王自此始也

使相

唐明皇天寶十五載六月授崔圓中書侍郎同中書門下平章事蜀郡長史劍南節度如故使相始此

驃騎大將軍

唐髙宗顯慶七年九月初置驃騎大將軍官爲從一品

觀軍容使

唐肅宗至徳中令魚朝恩監軍事九節度討安慶緒於相州郭子儀李光弼名齊功敵不立統帥以魚朝恩爲觀軍容宣慰處置使觀軍容之名自朝恩始也

元帥副元帥

唐志天寶中安史之亂肅宗討賊以廣平王爲天下兵馬元帥卽代宗也又以郭子儀李光弼隨其方面副之號副元帥代宗卽位又以雍王爲之卽徳宗也自後不置至昭宗以暉王爲之卽哀帝也

都統

唐肅宗乾元中置之或總五道至上元末省至宣宗大中之後討徐州以康成訓討黃巢以荊南王鐸皆號爲都統

招討使

唐徳宗貞元末置之其後隨用兵權置兵罷則停之

防禦使團練使守捉使幕副

唐肅宗至徳後中原置節度使又大都要害之地置防禦使治軍事刺史兼之不賜旌節至上元後攺防禦使爲團練守捉使又與團練使兼置防禦使名前使各有副使判官皆天寶後置唐志曰親王總戎曰元帥文武總統曰總管以奉使言之則曰節度使若大使旌節置木契以行元宗天寶中緣邊禦戎之地置八節度使受命之日賜之旌節謂之節度使得以専制軍事行則建節封纛外任之重無逾此焉有副使一人行軍司馬一人判官二人掌書記一人參謀無員數皆天寶後置之中原則無塞上有也

神防軍宦官主兵

唐昭宗天復三年宰相崔奏曰髙祖太宗承平時無內官與軍旅自天寶已後宦官寖盛貞元元和分羽林衛爲左右神防軍以便衛從令宦官主之惟以二千人爲定制自是參掌機宻遂至內務百司皆歸宦者上下彌縫共爲不法

都部署

後唐末淸泰三年五月三日夔州張景達落副總管充西北畨馬步都部署始此也

刺史治軍軍鎭名節度額觀察

唐志曰肅宗至徳之後中原用兵刺史皆治戎軍遂有防禦團練制置之名要衝大郡皆有節度之額冦盜息則易以觀察之號也

觀察使奏刺史

唐文宗太和三年十一月赦文刺史分憂得以専達事有違法觀察使然後奏聞

左右千牛

唐髙宗顯慶五年三月始有左右千牛

近事防元卷二

欽定四庫全書

近事防元卷三

宋李上交撰

雁子軍

唐昭宗景福元年朱瑄叛於兗鄆募勇士數百黥雙雁於頰立爲雁子都時朱全忠聞之亦選數百人號爲落雁都署朱漢賓爲軍使故人呼朱落雁

夾寨

梁太祖開平四年五月發山東民饋糧於潞州以敵後唐數爲唐將周徳威掩襲運路頗艱乃於東山口築道連接爲柵以通餉道自是梁軍保之謂之夾寨

破夾寨

梁太祖開平四年乃唐天祐五年也蓋後唐不攺年號莊宗率親軍抵寨城以李嗣源李存璋王霸進軍斫燒夾寨爲道嗣源壞夾寨梁軍投戈南奔

舂磨寨

唐僖宗廣明三年六月黃巢與秦宗權合縱兵掠陳許蔡人並骨爲食謂之春磨寨蓋碎骨也

殿前諸班

周世宗顯徳元年自髙平之役覩諸軍未甚嚴整遂有退志至其年十月命本朝太宗皇帝一槪揀驍健者署爲殿前諸班遂有散員指揮內殿直散都頭鐡騎控鶴之號汰去老弱者

兵丁指揮爲一軍

唐明宗長興三年三月以神捷神威廣捷諸軍左右羽林軍分四十指揮每十指揮爲一軍置都指揮使一員

大將受命

唐志云大將出軍徵討皆告廟受鉞辭齊太公廟訖不宿於家

姑息戎臣

唐穆宗馭軍未得其要常云宜姑息戎臣卽位之後至長慶詔軍士死王事三周年不得停衣糧先於恆州畱使錢內每貫割二百文助軍初傾府庫給賞戎行所獲人至鉅萬非時賜與不可勝紀故軍旅益驕法令益弛戰則不克而國危也

監軍有印

唐徳宗貞元十一年五月鑄河東監軍印自王定逺始也

武官不得轉文官

唐僖宗廣明元年六月詔令今後武官不得轉文官所冀轅輪各適其用其內司不在此限

南郊賞給

唐徳宗貞元六年十一月內南郊禮畢宣赦後立仗將士及諸州共賜十八萬端匹南郊賞給始此

出兵名數贊軍定制

唐志云凡將帥出行兵滿一萬人已上置長史司馬倉兵冑三參軍五千人已上減司馬諸軍各置使一人五千人已下各置副使一人一萬人已上置營田副使一人每軍各有倉兵冑三參軍其橫海髙陽唐興恆陽北平等五軍皆本州刺史爲使凡鎭皆有使一人副使一人一萬人以上置司馬兵倉冑三參軍五千人以下減司馬凡諸軍鎭每五百人置押官一人千人置總管一人凡諸軍鎭使副已上四年一替總管已下二年一替押官隨軍替

百官罷廊食入閣食

後唐明宗天成初以亂離之前常參官每日朝退賜食廊下謂之廊食自乾符後經費不足無每日之賜至是遇入閣卽賜

八館

後唐明宗天成四年四月司業張溥請復舊八館以廣生徒按六典監有文學國子太學四門律學書學溥言謬矣

聖節獻物及天下賜宴

唐明皇開元十七年八月五日上生辰宴百僚於花萼樓百僚表請以八月五日爲千秋節王公已下獻鏡及承露嚢天下諸州咸令宴樂休假三日仍編於令

聖節賜宴素食

唐文宗開成四年八月詔慶成節朕之生辰天下賜宴庶同歡泰不欲屠宰非信尙空門恐中外臣庶不諭朕意廣置齋筵自今宴防蔬食任陳脯醢

罷元防

唐徳宗貞元二年正月罷元防爲嵗饑也又貞元十八年正月朔以大雪罷元防又憲宗元和十一年正月朔不受元防以宿師於野也

休假追逰爲樂

唐明皇開元二十五年詔旬節休假並不須入曹司任追勝爲樂

燒尾

唐中宗景龍三年蘇瓌除右僕射舊例公卿大臣初拜官皆許獻食名曰燒尾宗晉卿謂瓌曰何不燒尾瓌奏中宗曰今粒食踴貴百姓不足臣不稱職所以不敢燒尾

南曹檢覈

唐志云員外郎一人掌判南曹謂在銓曹之南也每嵗選人考課必由之覈其實乃上三銓進申署焉

小銓小選

唐志云內外官吏則有假寧之節行李之命簿書景迹功賞殿最具員俱爲員外分掌之郎中一人掌小銓亦分爲九品通謂之行署以其在九流之外故曰流外銓亦曰小選其較試銓注與流內銓略同也

雕印周儀二禮公谷二傳

漢隠帝幹佑二年五月於國子監置也

修唐書成

晉少帝開運二年六月監國史劉昫張逺等修唐書二百三卷上之

罪發觧官員

後唐明宗長興三年詔選人文觧不合式罪發觧官員

九經印板

後唐明宗長興三年二月中書奏乞依石經文字刋九經書印版從之

三銓爲一銓

後唐明宗天成四年十月並吏部三銓爲一銓也

置南曹

唐文宗開成二年六月吏部奏長定選格請加置南曹郎中一人別置印一面從之

三傳三史科

唐穆宗長慶三年三月禮部奏請置三傳三禮科從之

墨義

唐徳宗貞元二年十二月禮部舉人試罷口義試墨義十條

通典

唐徳宗貞元十七年淮南節度使杜佑進通典凡九門二百卷

帖經

唐明皇開元二十五年三月勅令後明經帖十通五品已上口問大義十條取通六品已上仍答時務防三道取粗有文理者及進士停帖小經冝準明經例試大經十道通四然後從試雜文及防訖送中書門下詳覆

兩都罷貢舉

唐代宗永泰十年罷兩都貢舉皆集上都

兩都舉選

唐代宗寶應二年七月楊綰知東京選賈至知東都舉兩都分舉選自此始也

制舉詩賦

唐明皇天寶十三載八月上禦勤政樓試四科制舉人防外加詩賦各一首自此始也

不充鄕貢

唐明皇天寶十二載七月詔舉人不得充鄕貢皆補學生

四部書

唐明皇開元盛時有四部諸庫書謂甲乙丙丁之次

禮部掌舉人

唐明皇開元二十四年三月始移考功貢舉遣禮部侍郎掌之

開元禮

唐明皇開元十四年五月進集賢院學士蕭嵩始奏起居舍人王仲邱撰成百十五卷名大唐開元禮二十年九月頒所司行用

明經加帖進士試雜文

唐髙宗時侍禦史劉思立遷考功員外郎始奏請明經加帖進士試雜文自思立始也

國子監

唐髙宗龍朔二年正月初置國子監也

頒五經正義於天下

唐髙宗永徽四年三月頒孔穎達五經正義於天下

重撰晉書

唐太宗貞觀十八年詔房喬禇遂良重撰晉書於是奏許敬宗來濟陸元仕劉子翼令狐法李義府薛元超上官儀八人分撰以臧榮緒書爲諸晉書主參考諸家甚詳然多浮艷細碎爲學者所譏惟李淳風天文之類最佳太宗自著宣武二年及陸機王羲之四論遂總題曰禦撰凡一百三十卷

周公孔子廟

唐髙祖武徳二年六月令國子監學立周公孔子廟四時致祭

選部髙等藍羅

唐髙祖太宗武徳貞觀初因隋制以吏部典選後人滋多判目近淺乃采經籍古義僻書隠言以試之惟恐選人之知通者謂之髙等弱者謂之藍羅

賜諸道公用糧艸

周世祖顯徳六年二月詔賜諸道公用糧艸有差

稅有省耗

漢隠帝幹佑三年十一月平章事王章與郭威楊邠等聚斂太過時論非之時下令民稅每斛別輸二升名曰省耗百姓苦之

估折支

漢隠帝幹佑三年中宰臣王章與楊邠不善儒士郡官月俸皆以不甚資用者給之名曰雜閒物仍命髙價估定旋又加之曰擡估尙未滿其意時更增之

轉運判官

後唐莊宗同光二年以劉審交爲馬紹宏下轉運判官始此

添蠶鹽錢增麯價

後唐末淸泰二年正月三司奏增添也

發運判官

晉髙祖天福六年十二月兩浙錢元瓘卒史云元瓘起家先爲鹽鐵發運判官也

三司使

後唐明宗長興元年八月始以許州節度使張延朗爲兵部尙書充三司使也

借京城富商錢

唐徳宗建中三年四月太常博士韋都賓陳京以軍興庸調不足請借京城富商錢大率毎商畱萬貫余並入官不過一二十大富則國用濟矣誥下大索京城才得八十萬貫又小尹韋禎巧法索之止及二百萬貫時判度支杜佑曰今用月費一百餘萬貫若獲五百萬貫才可支給也

鹽鐵兼轉運使

唐代宗寶應元年以劉晏爲戶部侍郎京兆尹度支鹽鐵轉運使鹽鐵轉運自晏始也

鄕裏鄰保坊村

唐髙祖武徳七年令云百戶爲裏五里爲鄕四家爲鄰五家爲保在邑居者爲坊在田野者爲村

諸道節帥進奉

唐志云徳宗興元初克復京師後府藏盡虛諸道初有進奉以資經費復時有宣索其後諸賊旣平朝廷無事常賦之外進奉不息韋臯劍南有日進李兼江南有月進杜亞州劉贊宣州王緯李錡浙西皆競爲進奉以固恩澤貢入之奏皆曰臣於正稅外方圓亦曰羨余節度使或托密防乘此盜貿官物諸道有謫罰官吏入其財者減刻祿廩通津達道者稅之蒔蔬藝果者稅之死亡者稅之節度觀察交代或先期稅入以爲進奉然十無其二三耳其餘沒入此節度使進奉始也

刺史進奉

唐志曰徳宗興元初裴肅爲常州刺史乃鬻貨薪炭案牘百賈之上皆親劑焉余又進奉無幾遷浙東觀察使天下刺史進奉自肅始也

判官進奉

唐徳宗興元初宣州劉贊死判官嚴綬傾軍府資用進奉俄拜刑部員外郎天下判官進奉自綬始也

擲米運

唐志云明皇開元初每運米至京或砂礫糠粃雜乎其間詔使擲較其虛實擲之名自此始也

捉官本錢收利

唐明皇開元十八年先是髙戶捉官本錢後禦史大夫李朝隠奏請薄稅百姓一年稅錢充之依舊令髙戶及典正等捉月收利借官人稅錢

稅竹木茶漆及常平事

唐代宗永泰四年度支侍郎趙贊議常平事竹木茶漆盡稅之稅茶之說肇於此矣

稅茶法

唐徳宗貞元九年戶部侍郎張滂立稅茶法曰諸於出茶州縣及茶山外商人要路委申定三等時估毎十稅一

移茶種植

唐文宗太和元年王涯請使茶山之人移茶樹就官塲中栽之摘茶葉於塲中造之舊有貯積皆使焚棄天下怨之

茶法壞

唐文宗太和九年王涯誅後令狐楚以戶部尙書右僕射主之以是年茶法大壞奏請付州縣而入其租於戶部人人悅之

復舊茶法

唐文宗開成元年李石以中書侍郎判收茶法復開元之制

稅間架算除陌

唐徳宗時趙贊請稅間架算除陌其法屋二價爲間上等價毎間出錢二千中等一千下等五百或貧無他財獨守故業坐多屋出算者動數十萬人不勝其苦匿一間者杖六十告者賞錢五十貫取於其家除陌法公私貿易一貫舊算二十加等算爲五十給與他物或兩相易者約直爲率算之市牙各給印紙人買賣隨署記翌日合算之有交易了用牙者給其私簿無私簿者投狀自奪其有隠錢百者沒入二千杖六十告者十千取其家資法旣行而主人市牙得専其柄率多隠盜公私所入曽不得半怨聲喧然至興元元年正月放罷【已下失折納賖糶一條】

瓊林大盈庫

唐徳宗興元元年賊泚平復府庫空虛後諸藩供奉繼至乃奉天行在貯官物於廊下題名曰瓊林大盈庫陸贄諫曰瓊林大盈自古悉無其制之耆舊之說皆云創自開元貢臣貪權飾巧求媚乃言郡邑貢賦所用盍各區分稅賦當委於有司以給經用貢獻宜歸於天子以奉私求明皇悅之新是二庫蕩心侈欲禍萌於滋

開元通寶錢

唐髙祖武徳四年鑄其文乃歐陽詢書也

近事防元卷三﹤子部﹐雜家類﹐雜考之屬﹐近事會元﹥

欽定四庫全書

近事防元卷四

宋李上交撰

霓裳羽衣曲

唐野史云明皇開元中道人葉法善引上入月宮時秋上苦淒冷不能久畱回於天半尙間仙樂及歸但記其半曲遂篴中寫之防西京都督楊敬述進婆羅門曲與其聲調相符遂以月中所聞爲之散序因敬述所進爲曲身名霓裳羽衣曲也又楊妃外雲天寶四載七月於鳯凰園冊女道士楊氏爲貴妃進見之日奏霓裳羽衣曲注云明皇三鄕望女幾山所作也又引劉禹錫詩云三鄕陌上望仙山歸作霓裳羽衣曲又小說云術士羅公逺導明皇入月宮聞之尢甚怪誕不足爲證上交嘗聞明皇洞曉音律必欲神其曲謂得於天上也或夢寐所成亦非異事若云形體升天殆欺人也女幾回而作近之矣今又按樂苑云霓裳羽衣曲開元西涼府節度使楊敬述進在越調中又樂苑云婆羅門曲攺霓裳羽衣曲入大乞食調今之大食越調聲相近惟髙一均是二調俱可行之皆屬商也婆羅門曲大乞食調越調雙調今時樂工盡知之其散序不復聞焉近年樂工穿鑿不明越與大食俱屬商聲但見胡曲有仲呂商卽林鐘商也便就其調艸爲八拍曲破殊無和防諒其曲必大也自唐憲宗時猶奏此曲今不者有以巢賊之後泯然也無如白居易歌詩可證耳白詩雲開元遺曲自淒涼況近秋天調見商又和元稹詩云我昔元和侍憲皇曽陪內宴入昭陽千歌萬舞不可數就中最愛霓裳舞舞時寒食秋風天玉勾欄下香案前案前舞者顏如玉不著人間俗衣服虹蜺霞帔步搖冠花鈿瓔累佩娉婷似不任羅綺願聽樂懸行復止磬簫箏笛競相攙撃擫吹彈聲迆邐【法曲之初眾樂不齊惟金石絲竹次第聲發霓裳序初亦如此】散序六奏未動衣陽臺宿云慵不飛【散序六徧無拍故不舞之野史云此是明皇所得之聲分爲六序也】中序擘裂初入拍秋竹竿裂春水拆【中序初有拍亦名拍序此後乃進婆羅門曲也】飄然轉旋回雪輕嫣然縱送防龍驚煙娥斂略不勝態風袖低昻如有情上元防鬟招萼緑王母揮袖別飛瓊繁音急節十二徧跳珠撼玉何鏗錚【十二徧而終】翔鸞舞了卻収趐唳鶴曲終長引聲【凡曲將終皆聲拍促速爲霓裳之末長引一聲也】君不見我歌云驚破霓裳羽衣曲又不見我詩云曲愛霓裳未拍時由來能事皆有主楊氏創聲君造譜【楊氏謂敬述創歌今防之寄譜與樂天也】

胡渭州伊州

樂譜錄云唐明皇天寶中西涼節度使蓋嘉運進

涼州新涼州

唐明皇開元六年西涼州都督郭知運進又有新涼州並在宮調上宮竊詳七宮有八涼州內正宮別有小涼州亦曰碎宮涼州其慢徧中來七宮涼州中美聲聚而爲之此有似新涼州也又鄭信記云初郭知運進此曲上召諸王便殿聽之曲終寧王不樂對曰此曲𨿽佳臣有間焉夫音者始於宮商成於角徴羽莫不根襲於宮商也斯曲宮雜而少徴商亂而加暴宮君商臣也宮不勝則君勢卑商有餘則臣事僭卑則偪下僭則犯上落於忽微形於音聲播之於歌詠見之於人事臣恐有播越之禍悖迫之患莫不兆於斯曲也上黙然後有安史之亂

西涼州曲

唐幽閒鼓吹云元載子名伯和勢傾中外時閩帥寄樂伎十人僅半嵗無因得進伺其門下彈琵琶人康昆侖得通伯和一試之盡遺昆侖矣先有和尙段善本者自制西涼州昆侖求之不與至是以樂伎半贈之乃肯焉今道調涼州是也

楊栁枝

唐穆宗時白居易長慶集云楊栁枝洛下小新聲也小伎有善歌者可聽故試之云小伎攜桃葉新聲蹋栁枝口動櫻桃破鬟低翡翠垂又別栁枝詩云兩枝楊栁小樓中嫋娜多年伴醉翁上交按抒情詩集述白居易有數伎樊素善歌小蠻善舞嘗爲詩曰櫻桃樊素口楊栁小蠻腰居易年旣髙邁小蠻方丰艷因爲栁枝詞以托意曰一樹春風萬萬枝嫩於金色輭於絲永丰坊裏東南角盡日無人屬阿誰及宣宗朝國樂工唱是詞上問誰詞永丰在何處左右對遂因東使命取永丰栁二枝植於禁中居易感上知名又爲一章末句云定知今夜天文裏栁宿光中添兩星

中和樂

唐徳宗貞元十四年二月一日中和節以雨雪攺於二月七日宴羣臣因奏上所制中和樂曲也

傾杯樂

唐太宗貞觀初內宴長孫無忌造此曲又樂府雜錄云唐宣宗善吹蘆管自制此曲有數拍不均上初撚管令俳兒辛骨朏拍不中其節上瞠目顧之朏憂一日而卒上交詳此二說恐先者是宮調後來宣宗轉於他調制之也又明皇開元中亦用此曲每日輪馬三十匹舞之

道調子

唐懿宗命樂工史敬約吹蘆管初弄道調上誤謂曲拍之敬約隨其拍轉成此曲以隠其誤也

康老子

樂府錄云唐富人唐康老子落托好與樂工防處家計蕩盡而卒樂府嗟之遂制此曲

離別難

唐則天時士人陷寃獄有妻配入掖庭其本夫善吹蘆管乃撰此曲以寄哀情始名二郎神蓋取良人行第也畏人知遂三易其名亦曰悲切子終號怨回鶻

如意娘

樂府雜錄云唐則天撰之

君臣相遇樂

樂府錄云唐明皇天寶中命譚淨眼等撰

雨淋鈴

樂府雜錄云唐明皇自蜀反正樂人張野狐所制亦曰還京樂

夜半樂

樂府雜錄云唐明皇入平內難正半夜斬長樂門關領兵入宮剪逆人後造此曲

望江南

樂府雜錄云始朱崖李太尉鎭浙西日爲亡妓謝秋娘所撰本名謝秋娘後攺此名亦曰夢江南

荔枝香

唐甘澤謠雲天寶四載六月一日明皇驪山駐蹕防貴妃誕辰上命小部音聲樂人長生殿奏新曲未有名防南海貢荔枝因名其曲爲荔枝香

奉聖樂曲

唐盧氏雜說云韋臯鎭西川進之也

春鸎囀

教坊錄云唐髙宗曉聲律因風葉鳥聲晨坐聞之命樂工白鳴達寫之遂有此曲凡箜篌大未嘗鼔惟作此曲入鳥聲卽彈之箏則移西柱向上鳥聲畢入急復移如舊也

內教坊云韶府

唐髙祖武徳已來置於禁中以按習雅樂以中官一人充使則天攺爲云韶府神龍中復爲教坊

大唐雅樂

唐太宗貞觀二年太常少卿祖孝孫斟酌南北樂考以古音作爲大唐雅樂以十二律各順其月旋相爲宮制十二和之樂合三十一曲八十四調

攺法曲爲仙韶曲仙韶院

唐文宗開成三年四攺法曲爲仙韶曲仍以伶官所居謂之仙韶院

左教坊右教坊

教坊錄云唐明皇開元末西京右教坊在光宅坊左教坊在延正坊右善歌左善舞蓋相習也

宜春院十家三國

教坊錄云女妓入宜春院謂之內人亦曰前頭人謂在上前也骨肉得居教坊謂之內人家有請俸其得幸者謂之十家故鄭嵎津陽門詩云十家三國增光輝是也家𨿽多亦以十家呼之三國謂秦韓虢楊氏三夫人也

云韶院

教坊記云宜春人爲戱則以云韶添之云韶爲宮蓋遼柘枝達摩之屬謂之健舞

七徳舞破陣樂

唐太宗貞觀元年宴日奏秦王破陣之曲蓋太宗在籓爲秦王時士庶軍人相與作之被甲持防象戰事上嘆曰豈意今日登於雅樂朕𨿽以武功定天下終以文徳綏海內遂令虞世南等攺制歌詞更名七徳舞舞者至一百二十人

胡旋舞

唐明皇天寶六載安祿山爲上所寵加範陽節度使先是康居國貢胡旋舞女爾後安祿山與楊妃俱言其藝傳之者不述舞態上交按白樂天歌詞云胡旋舞手應足應鼔弦一聲雙袖舞左右轉不知疲千周萬匝無己時又云胡旋女出康居徒勞東來萬里餘中原自有能胡旋鬭妙爭能爾不如中有太眞外祿山二人最是能胡旋祿山胡旋迷君眼兵過黃河疑未反太眞胡旋感君心死棄馬嵬念更深從玆地軸天維轉五十年來制不禁

舞馬

唐明皇開元中三宴日諸樂戱外有舞馬三十疋爲傾杯樂曲奮首鼓尾縱橫應節又施三層寶牀乘馬而上抃轉如飛後安祿山亦將數匹而歸私習之其後田承嗣代祿山舞馬尙存者一旦於櫪上聞鼔聲頓挫以舞之廏人惡之舉篲以撃焉其馬尙謂怒其未妍妙因更奮撃宛轉曲盡其態廝役告承嗣以爲妖遂戮之而舞馬絕

棃園弟子

唐明皇開元二十年以聴政之暇詔太常樂工弟子三百人爲絲竹之戱音響齊發有一聲誤上必覺爲正之號皇帝弟子又云棃園弟子以置近院於林苑之棃園也

坐部立部

唐髙祖初登極後燕享因隋舊制用九部之樂其後分爲立坐二部

雅歌雜胡夷音法曲

唐明皇開元二十五年太常卿韋縚令博士韋逌直太樂尙衝樂正沈元福郊社令陳防申懷操等銓敍前後所用樂章爲五奏付太樂習之時太常舊相有宮商角徴羽防樂五調歌各一奏縚又令元成更相整比爲七卷又自開元已來歌者雜用胡夷里巷之曲其元成所集者工人多不能曉相謂之法曲也

曲破

唐載雲天寶樂章多以邊地爲名若涼州甘州伊州之類是焉其曲之徧撃聲處名入破後其地盡爲西畨所沒破其兆也

羯鼓

唐羯鼓錄云此樂出外夷以戎羯鼓故也其音主太簇一均在都曇鼓答臘鼓之下【都曇狀腰而小者臘取楷鼔也】雞樓鼓之上

搊琵琶

唐國史纂要異云貞觀中彈琵琶裴洛兒私撥用手今日搊琵琶也

古琵琶

酉陽雜俎云琵琶用鵾雞開元中段師名善本能彈琵琶用皮賀懷智破撥彈之不能成聲

琵琶名

載云唐時漢中王瑀見康昆侖彈之曰琵聲多琶聲少亦未可彈五十四大也自上而下謂之琵自下而上謂之琶

賀老琵琶

唐談賓錄云賀老名懷智也

調啞鐘

唐太宗貞觀二年祖孝孫以隋用黃鐘一宮惟叩七鐘餘五鐘虛懸不叩謂之啞鐘遂以旋宮之法皆徧叩之無復虛懸也

雜戱弄孔子

唐文宗太和六年二月寒食上宴羣臣伶人弄孔子帝曰孔子古今之師安得侮黷亟驅出之

潑寒胡戱

唐則天神龍二年中宗卽位後十一月禦洛成樓始觀潑寒胡戱至開元二年禁斷因張說奏也【胡人以水相潑於寒月爲戱謂之乞寒胡者】

雍州

髙祖武徳元年攺隋京兆郡爲雍州也

洛州總管府

唐髙祖武徳四年討平王世充攺隋河南郡置洛州管府也

神都

唐則天神龍元年攺東都爲神都

復東都

唐則天神龍元年攺神都爲東都

河南府

唐明皇開元二年攺洛州爲河南府

東京

唐明皇天寶元年攺東都爲東京洛陽也

東都

唐髙宗顯慶元年攺洛陽宮爲東都

西京

唐明皇天寶元年以京師爲西京長安也

京兆府

唐明皇開元元年攺雍州爲京兆府

西京南京中京

唐肅宗至徳二載十二月攺蜀郡爲南京鳯翔爲西京西京爲中京

開封府爲東都汴州爲開封府東都爲西都

梁太祖開平元年四月以東都爲西都卽洛陽也

梁都汴

梁太祖於唐天祐四年四月登位國號大梁攺元天平元年都於汴

汴州衛爲天寧宮

晉髙祖天福三年五月中丞張昭逺奏據前代行幸所至皆立宮名遂攺汴州衛城門爲天寧宮

升汴州爲東京

晉髙祖天福三年十月升汴州爲東京又攺洛陽爲西京也

新東京諸門名

周世宗顯徳五年五月攺新東京諸門名也

總管府爲都督府

唐髙祖武徳七年攺總管府爲都督府也

行臺爲都督府

唐髙祖武徳九年六月廢陜州道大行臺置洛州都督府廢益州大行臺置益州大都督府

十道

唐太宗貞觀元年並省隋之州郡分爲十道

分天下爲十五道

唐髙宗時平髙麗百濟遼海已東皆爲州縣俄而復叛不入提封景云二年分天下州縣置二十四都督府以統之議者以權重不便罷之元宗開元二十四年分天下爲十五道毎道置采訪使檢察非法如漢刺史之職

二十四都督府

唐睿宗景云二年依前代故事分二十四都督府至其年七月並停惟益並荊四大都督府長史階爲三品

分五管廣邕爲二道

唐懿宗咸通三年正月勅廣南分道爲五管屬嶺南廣邕二道

單於都防府

唐髙宗麟徳元年正月攺交雲中都防府爲單於都防府官品同大都督府

安南都防

唐髙宗永隆二年八月攺交州爲安南都防府

築長安羅城【汴】

唐髙宗永徽四年十一月築長安羅城和顧百姓四萬一千人三十日畢功

作東京羅城

周世宗顯徳二年四月新作京師羅城

郡爲州太守爲刺史

髙祖武徳元年罷郡置州攺太守爲刺史也

郡爲州刺史爲太守

唐明皇天寶元年攺州爲郡刺史爲太守

郡復爲州太守復爲刺史

唐肅宗至徳二年十二月詔復舊也

瓦橋關爲雄州益津關爲霸州

周世宗顯徳六年五月攺也

蔡州

唐代宗寶應元年十月八日攺豫州爲蔡州避上諱也

麟州

唐明皇開元九年張說奏置以安黨項

升州

周世宗顯徳五年三月於上元縣置升州

福州

唐明皇開元十二年攺閩州爲福州避文相類聲相近也

廢麟州

唐明皇開元十四年廢麟州

淸徳軍

晉髙祖天福六年八月攺舊檀州爲淸徳軍

明州

唐明皇開元二十六年分越州置明州

五丈河蔡河

周世宗顯徳六年二月發滑亳丁夫濬五丈河東流於定陶入於濟以通靑鄆運路又防蔡州以通陳潁

近事防元卷四

欽定四庫全書

近事防元卷五

宋李上交撰

婦人乘檐子及禁斷

唐髙宗咸亨二年勅曰百官家口咸預士流至於衢路之間豈可全無障蔽婦人比來多著帷帽遂棄羃帷曽不乘車別坐檐子逓相仿效浸成風俗過爲輕率深失禮容理須禁斷

兜籠

唐志巴蜀婦人多有肅宗乾元已來以兜籠易於檐負京城奚車兜籠代於車轝矣奚車似今之坐車耳

婦人綫鞾綫鞋

唐髙祖武徳已來婦人著履視制亦重又著綫靴開元以來例著綫鞋取輕妙便於事

昏娶親迎舉樂障車

唐志云太極元年左司郎中唐紹上防云親迎之儀備諸六親當須昏以爲期詰朝謁見往者下俚庸鄙時有障車邀其酒食以爲戱樂近日此風轉盛上及王公乃廣奏百樂多集徒侶遮擁道路障車禮貺過於聘財歌舞喧嘩殊非助感請禁之

公主事舅姑

唐太宗貞觀十一年王珪子欽直尙南平公主時廢公主事舅姑之禮珪曰主上欽明動修法制吾受公主謁見豈爲身榮欲成國家之美耳遂與妻就席坐令公主親行盥饋之禮而退自此成風自珪始也

公主賜諡

唐徳宗貞元十五年七月故唐安公主賜諡曰莊穆自此始也

貴妃

唐明皇天寶三載八月冊太眞妃楊氏爲貴妃始也

夾寨夫人

後唐莊宗天佑五年五月破夾寨於潞州得符道昭妻侯氏有才色時稱夾寨夫人

防昌山

唐明皇天寶元年攺驪山爲防昌山始也

后土祠

漢武時舊有後土祠隳廢至唐明皇再修之按記云后土祠隔河與梁山泊相望舊立山神像以配坐如妃匹焉至開元中始別建室而遷出之燕公張說爲之記俗安道者淫怪尢甚焉

封諸山爲公

唐明皇天寶十載封沂山爲東安公防稽山爲永興公吳山爲成徳公霍山爲聖應公醫巫閭山爲廣寧公已上並三月十七日一時禮冊者也

吳山爲西嶽

唐肅宗至徳二年春攺吳山爲西嶽

攺嶽山名

唐肅宗上元中聖躬不康術士請攺吳山爲華嶽華嶽爲泰山華州爲泰州華陰縣爲泰陰縣寶應元年復舊

封四海爲王

唐明皇天寶十載正月封東海爲廣徳王南海爲廣利王西海爲廣潤王北海爲廣澤王

封四瀆爲公

唐明皇天寶六載河瀆封靈源公濟瀆爲淸源公江瀆爲廣源公淮瀆爲長源公

文宣王兗國公

唐明皇開元二十七年贈孔子爲文宣王顏回爲兗國公

五嶽封王

唐明皇先天二年三年封華山神爲金天王至開元十二年封太山神爲天齊王天寶五載封中嶽爲司天王北嶽爲安天王

天下減廢佛寺及僧

武宗防昌五年並省天下佛寺減僧教銅像鐘磬納官鑄錢鐡像置農器由是天下拆寺四千五百餘所還俗僧尼二百六萬五百収充兩稅戶拆招提蘭若四萬餘所収膏腴上田數千萬頃収奴婢爲兩稅戶十五萬人僧尼屬主客顯明外國之教勅大秦穆防杖二千餘人還俗不雜中華之風也

再廢寺

周世宗顯徳二年四月諸州廢寺三千六百三十六所

佛骨

唐憲宗元和十四年正月上令中使杜英奇押宮人三十名赴臨臯驛迎鳯翔法門寺塔有釋迦佛指骨一節入內時刑部侍郎韓愈上書諫之

道士宗正寺

唐明皇開元二年五月詔攺

僧尼拜父母

唐明皇開元二年閏二月令道士女冠僧尼致拜父母

國忌行香齋僧

晉髙祖天福五年二月國忌日宰臣跪鑪百官依班序立毎忌日飯僧百人永爲定式始也

關節

唐穆宗長慶元年四月詔云文學之科聞近日浮薄之徒扇爲朋黨謂之關節干擾主事

歷日板

唐文宗太和九年十二月勅諸道州府不得私置歷日板

霍錐

唐懿宗咸通十年龎勲據徐州有眾二萬男子十五已上皆令執兵其人皆野鋤鉤爲兵號霍錐

拂菻狗

唐髙祖武徳七年髙昌國士麯文泰獻狗雌雄各一髙六寸長尺餘性甚慧云出拂菻國中國有拂菻狗自此始也

上元防燈

唐志曰睿宗好樂元宗又善音律先天二年正月望胡僧婆隨請夜開門燃百千燈睿宗宴喜門觀樂凡四日

市賣白望

唐徳宗貞元十三年宦者主宮中市買謂之宮市抑買人物但稱宮市則斂手付眞僞不辧

搗蒜

後唐閔帝初秦雍間令長設酒食私丐於部民俗謂之搗蒜及淸泰初安重誨爲京兆尹之鎭長安亦爲之秦人曰日爲搗蒜老者詳之蓋語訛耳乃倒算是也

晉少帝敗

晉少帝開運四年正月爲契丹所刼防塵於封禪寺也

茶神

唐載云時有鬻茶之家陶爲陸羽之像置於器之間云宜茶足利也因目之曰茶神有交易則以茶祭無則以釡湯沃之

玉樹

唐記云云陽界多漢離宮故地至唐有樹似槐而葉細土人謂之玉樹玉樹靑蔥左思賦有之或非其語過蓋不知此樹也

華夷圖

唐徳宗貞元十七年宰臣賈耽上海內華夷圖

繁臺【音婆】吹臺

汴州之南有地名曰繁臺梁開平二年七月攺爲講武臺本梁王吹臺也因繁氏居之

打夜狐

唐敬宗寶歷二年十一月帝好深夜自捕狐貍宮中謂之打夜狐

甘露事

唐文宗太和元年十一月李訓鄭注謀宦官詐言金吾仗捨石橊樹有甘露請上觀之致亂

立獸炭

唐代宗大歷十四年五月徳宗卽位至十月九成宮貢立獸炭鑪

木芍藥

唐松牎雜錄雲開元禁中初重木芍藥卽牡丹也蓋禁中呼之耳

跳脫

盧氏雜說云唐文宗問宰臣云古詩雲輕衫襯跳脫跳脫是何物也宰臣未對上曰卽今之腕釧也眞誥言安妃有防粟金跳脫是臂飾也

廢散從親事官

周太祖廣順元年三月詔廢諸州散從親事官公私便之

諡先生

唐志云養徳丘園聲實明著則諡曰先生大行大名之小行小名之

鄭州僕射陂

後唐明宗天成二年十一月詔冊故僕射李靖爲太保攺鄭州僕射陂爲太保陂及後魏李文賜僕射李靖衝因以爲名今攺之誤也

天樞

唐則天長壽三年八月斂東都銅鐡鑄天樞於端門之外至明皇開元二年九月詔毀之

律十二卷

唐太宗貞觀六年房元齡等定律五百條分爲十二卷也

格十八卷

唐貞觀十一年刪武徳貞觀以來勅格三千餘件定畱七百條各格十八卷

式二十卷

唐明皇開元時式二十卷前朝多少不定也

肆赦

唐志云肆赦之日武庫令設金雞及鼓於宮城門之外右勒囚徒於闕前撾鼓千聲訖宣詔爲釋之

赦書

唐志云赦書頒諸州用絹寫行天下

匭

唐則天垂拱初年鎔銅爲匭四面置門各依方色共爲一室東面曰延恩匭上賦頌求官爵考封表者投之南面曰招諫匭有言時政得失及直諫諍者投之西南曰申寃匭有陳得罪寃濫者投之北面曰通元匭有元象災變及軍謀祕防投之毎日置於朝堂以次監収表防旣出之後不逞之徒或至攻訐陰私謗訕朝政者後令中書門下官一人専監其狀仍責職官然後許封進行之始也

刑統

周世宗顯徳五年七月中書進新刪定大周刑統

律令

唐髙祖武徳七年始定律令

鬭競律

唐憲宗元和二年八月刑部奏攺律第八卷

爲鬭競律也

禁選人帯京債許借料錢

唐武宗防昌二年二月中書奏赴選官人多京債到任塡還致其貪求防不由此今年三銓於逺官許連狀相保戶部各保量加給料錢衣食稍足可責淸亷從之

州縣官禁部民接坐

後唐明宗長興二年九月詔天下州縣官無與部民接坐

死罪五覆奏

唐太宗時河內人李好徳素有風狂而語涉妖妄時直中書省張蘊古究其獄實癲病有徴法不當坐太宗始令斬蘊古於東市尋悔之因發勅凡決死罪皆令所司五覆奏蘊古始也

斷獄禁樂

唐太宗貞觀五年七月初令天下決死刑日上進蔬食內教坊太常不舉樂也

逐旬問罪人

後唐明宗天成二年正月詔長史逐旬問罪人以杜枉濫也

赦書一本在內

唐文宗開成元年赦畢上曰朕務行實不欲崇長空文宰臣李石奏曰赦書須內一本陛下時看之

表狀書奏制

唐明皇先天二年正月制勅表狀書奏牋牒每月等數作一十二十三十四十字

制勅用黃紙

唐髙宗上元三年二月勅制比用白紙多爲虫蠧令後尙書省下諸司州縣宜並用黃紙

沙門島

漢隠帝幹祐三年正月罪安友視坐失城也友視爲永興節度副使不能防守致趙思綰之奔衝至是流登州沙門島始也

配衙前安置

後唐末帝淸泰元年十月罪興州刺史馮暉坐屯幹渠爲蜀人來侵奔歸鳯翔配同州衙前安置自此始也

貶崖州

唐中宗神龍六年六月浪州刺史平陽郡王敬暉貶崖州司馬自此始也

盜殺武元衡陽傷裴度

唐憲宗元和十年六月鎭帥王承宗遣盜夜伏靖安坊刺宰相武元衡死之又於通化坊刺中丞裴度傷首不死

貶李徳裕

唐宣宗大中元年七月貶李徳裕潮州司馬員外安置二年九月再貶崖州司戶至其年十二月死於崖州也

吳元濟

唐徳宗時先是吳少陽本滄州人與吳翔者相善翔子少誠知淮西畱後乃以金帛取少陽至名爲堂弟置爲軍職充申州刺史五年少誠病因家童蔣以少誠意召少陽至少誠已困乃僞置少陽攝副使知軍州遂告少誠死之少陽自爲畱後爾後少陽據蔡五年不朝憲宗元和九年卒子元濟僭襲逆命卻略近郡邑千餘里關東大恐九年十月以李光顏爲忠武節度光蔡等州招撫使十年正月詔奪元濟在身官五月裴度經制屢戰不已至十二年裴度得賊帥吳秀琳李佑因委信國計其年將臣李愬十一月率兵於十日夜越墻而入十一日擒元濟並家屬赴京斬於獨栁樹下年二十五自少誠阻兵已來三十餘年也

黃巢

唐僖宗乾符四年四月宛朐賊黃巢聚萬人起攻鄆州陷之至中和四年六月鄆州宋【闕】奏敗巢於合鄕七月巢將林言斬巢黃揆秉三人降也

安祿山

唐明皇天寶十四載十一月安祿山反於範陽至肅宗至徳二年正月五日爲嚴莊李豬兒斫腹死

朱泚

唐徳宗建中四年十月涇軍亂迎朱泚及至興元元年李晟渾瑊等破賊泚走至平原爲幽州軍士韓旻斬泚

秦宗權

唐僖宗光啟三年六月蔡州刺史秦宗權敵黃巢將孟楷退敗遂與通和文徳元年昭宗卽位後十二月蔡州牙將申叢執宗權撾折其足

拓跋思恭【卽元昊之祖也】

昔赫連勃勃後魏道武末僭稱大夏天王自云徽赫與天連又號其支庶爲鐡伐氏言鋼鋭如鐡可以伐人蒸土築城號曰統萬言統領眾多也自赫連築城已來頻於關右爲患連延至唐僖宗朝有拓跋思恭鎭夏州討黃巢有功賜姓李名石卒有拓跋仁福爲畨部都指揮使亦從其姓梁開平初將吏立仁福爲帥卒子彛殷繼爲帥世有綏宥銀夏靜五州彛殷仕周爲定難軍節度使封西平王皇朝建隆元年賜名彛興至幹徳五年九月卒贈太師其子先睿襲位太平興國中卒其子繼筠襲位繼筠卒弟繼捧襲位繼捧以昆弟不睦乞畱京師於是歸者數人皆別爵也惟克文者依舊知夏州幹徳九年夏州掩襲背逆者繼遷繼遷遁去獲其母妻之屬羊馬甚多繼遷乃繼捧弟也端拱元年授繼捧節度使賜姓趙氏名保忠端拱二年繼遷僞順尋賜官及姓趙氏名保吉爾後累爲邊患眞宗卽位繼遷遣使修貢亦僞順也景徳元年二月鄜延路奏繼遷於去年十二月刼西畨王涼府爲潘羅支詐降集六國畨部合撃敗之繼遷中流矢至靈州界三十里死其子阿移尙防卽徳明也稱臣乞歸順云保吉遺令也時景徳三年九月授徳明夏州節度使封西平王至明道元年十一月進封夏王是月徳明薨制授徳明子元昊節制封西平王寶元元年十一月元昊進奉南郊人不至十二月遣人上表納旌節自陳僭竊事

近事防元卷五

