《羣居解頤》宋髙懌

《宋史藝文志》小說類著錄髙澤《羣居解頤》三卷。涵芬樓《說郛》卷三十二收此書﹐題「唐髙擇撰」﹐注﹕「號髙素處士」。按名當作髙懌﹝990—1060﹞﹐字文悅﹐號安素處士。《宋史》卷四五七《隱逸》有傳﹐云「髙懌字文悅﹐荊南髙季興四世孫﹐幼孤﹐養於外家。十三歲能屬文﹐通經史百家之書。聞種放隱終南山﹐乃築室豹林谷﹐從放受業。放奇之﹐不敢處以弟子行。與同時張蕘﹑許勃號南山三友。會詔舉沈淪艸澤﹐知長安寇準聞其名﹐薦之﹐辭不起。景佑中﹐錄國初侯王后﹐懌推其弟忻得官。及範雍建京兆府學﹐召懌講授諸生﹐席間常數十百人。杜衍嘗請賜處士號﹐乃命爲大理評事﹐懌固辭﹐仁宗嘉其守﹐號安素處士﹐詔州縣歲時禮遇之﹐給良田五百畝。文彥博表其經術該通﹐有髙世之行﹐可以勵風俗﹐詔賜第一區。嘉佑中﹐就除光祿寺丞﹐復固辭。夢道士持素書聘爲白鹿洞主﹐卒。」事又見《隆平集》卷十五﹐《東都事略》卷一百十八。文據重編《說郛》卷二十四﹐共二十二條。校以涵芬樓《說郛》卷三十二﹝少﹝講論語﹞至﹝燒裙﹞四條﹞﹐《古今說海》﹝巴蜀書社標點本﹞本《避暑漫抄》﹝題「陸遊」﹞引《羣居解頤》五條﹝天子親家翁﹞﹑﹝史思明詩﹞﹑﹝重婚﹞﹑﹝妻妬﹞﹑﹝優人滑稽﹞。

嘲唐初有裴略者﹐宿衛考滿﹐兵部試判﹐爲錯一事落第。此人卽向溫彥博處披訴。彥博時與杜如晦坐﹐不理其訴﹐此人卽云﹕少小以來﹐自許明辧﹐至於通博言語﹐堪作通事舍人。並解文章﹐兼能嘲戲。彥博始回意共語。時廳前有竹﹐彥博卽令嘲竹。此人應聲嘲曰﹕竹風吹﹐靑肅肅。淩寒葉不凋﹐經冬子不熟。虛心未能待國士﹐皮上何勞生節目。彥博卽云﹕爾解通博言語﹐可傳語廳前屏墻。此人走至廳前﹐大聲語曰﹕方今聖上聰明﹐辟四門以待士﹐君是何人物﹐在此妨賢路。卽推倒。彥博曰﹕此意著博。此人云﹕非但著博﹐亦當著肚。彥博﹑如晦大嘆喜﹐卽令送吏部與官。天子親家翁蕭瑀嘗因宴﹐太宗語近臣曰﹕自知一座最貴者先把酒。時長孫無忌﹑房玄齡相顧未言。瑀引手取杯。帝問曰﹕卿有何說﹖瑀對曰﹕臣是梁朝﹝天子﹞兒﹐隋室皇后弟﹐唐朝左僕射﹐天子親家翁。太宗撫掌﹐極歡而罷。未解思量太宗徵遼﹐作飛梯以上其城﹐有應募爲梯首者﹐城中矢石如雨﹐因競爲先登。英公李世績指之﹐乃語中書舍人許敬宗曰﹕此人豈不大健。敬宗曰﹕非健﹐要是未解思量。帝聞﹐將﹝罷﹞﹝罪﹞之。見屈原散樂髙崔嵬善弄癡大﹐帝令給事捺頭向水下良久。帝問之﹐曰﹕見屈原﹐云我逢楚懷王乃沈汨羅水﹐汝逢聖明君﹐何爲亦來此。帝大笑﹐賜物百段。捲耳韋慶本女選爲妃﹐詣明堂欲謝。而慶本兩耳先捲﹐朝士多呼爲捲耳。時長安令杜松壽見慶本而賀之﹐因曰﹕僕固知足下女得妃。慶本曰﹕何以知之﹖松壽乃自摸其耳而捲之﹐曰﹕捲耳﹐后妃之徳也。見人多忘中書令許敬宗見人多忘之﹐或語其不聰﹐曰﹕卿自難記﹐若遇何劉沈謝﹐暗中摸索著亦可識。選人被放吏部侍郎李迥秀﹐好機警。有選人被放﹐訴云﹕羞見來路。迥秀問從何來﹐曰﹕從蒲津關來。迥秀曰﹕取潼關路去。選者曰﹕恥見妻子。迥秀曰﹕賢室本自相﹝知﹞﹝諳﹞﹐亦應不怪。逆風張帆杭州參軍獨孤守忠﹐領租船赴都﹐夜半急追集船人﹐更無它語。乃云﹕逆風必不得張帆。眾大哂焉。命名曰孚袐書監賀知章有髙名﹐告老歸吳中﹐明皇嘉重之﹐每事優異。將行﹐泣涕。上問何所欲﹖曰﹕臣有男﹐未有定名﹐幸陛下賜之﹐歸﹝爲﹞鄕裏之榮。上曰﹕爲道之要莫如信﹐孚者﹐信也﹐履信思乎順。卿之子必信順人也﹐宜名之孚。再拜而受命焉。久而語人曰﹕上何謔我也。我是吳人﹐孚乃爪下爲子﹐豈非呼我兒爪子也。史思明詩安祿山敗﹐史思明繼逆﹐至東都﹐遇櫻桃熟。其子在河北﹐欲寄遺之﹐因作詩﹝寄﹞﹝同﹞去。詩云﹕櫻桃一籠子﹐半赤半已黃。一半與懷王﹐一半與周至。詩成﹐贊美之﹐皆曰﹕明公此詩大佳﹐若能言一半周至一半懷王﹐卽與黃字聲勢稍穩。思明大怒曰﹕我兒豈可居周至之下。周至﹐卽其傅也。準勑惡詩杜佑鎭淮南﹐進崔叔淸詩百篇﹐徳宗語使者曰﹕此惡詩﹐焉用進。時人呼準勑惡詩。重婚元和初﹐達官﹝與﹞中外之親﹝重﹞﹝爲﹞婚者﹐先以涉溱洧之譏﹐就禮之夕﹐儐相則有淸河張仲素﹑宗室李程。女家索催妝事。仲素朗吟曰﹕舜耕余艸木﹐禹鑿舊山川。程久之乃悟﹐曰﹕張九張九﹐舜禹之事﹐吾知之矣。羣客大笑。嶺南風俗嶺南地暖﹐艸萊經冬不衰﹐故蔬圃之中栽種茄子者﹐宿根二三年者漸長枝榦﹐乃成大樹。每夏秋熟時﹐梯樹摘之﹐三年後樹老子稀﹐卽伐去別栽嫩者。又其俗入冬好食餛飩﹐往往稍暄﹐食須用扇﹐至十月旦﹐率以扇一柄相遺﹐書中以喫餛飩爲題﹐故俗云﹕踏梯摘茄子﹐把扇喫餛飩。又

嶺南無問貧富之家﹐教女不以鍼縷紡績爲功﹐但窮庖廚﹑勤刀杌而已﹐善酰醢葅﹝鮮﹞﹝鮓﹞者得爲大好女矣。俚民爭婚娉者相與語曰﹕我女裁袍補襖﹐卽的然不會﹐若修治水蛇黃鱔﹐卽一條必勝一條矣。妻妬李福妻裴氏性妬忌﹐姬侍甚多﹐福未嘗敢屬意。鎭滑臺日﹐有以女奴獻之者﹐福意欲私之而未果。一日乘間言於妻曰﹕某官已至節度使矣﹐然其所指使者﹐率不過老僕﹐夫人待某無乃薄乎。裴曰﹕然不知公意所屬何人。卽指所獻女奴。裴許諾。爾後不過執衣侍膳﹐未嘗得一繾綣。福又囑妻之左右曰﹕設夫人沐髮﹐必﹝當﹞﹝遽﹞來報我。旣而果有以沐髮來告者﹐福卽僞言腹痛﹐且召其女奴。旣往﹐左右以裴方沐﹝髮﹞﹐不可遽﹝聞﹞﹝已﹞﹐卽告以福所疾。裴以爲信然﹐遽出髮盆中﹐﹝跣﹞問福所苦。﹝旣﹞﹝福﹞業以疾爲言﹐卽若不可忍狀。裴極憂之﹐由是以藥投兒溺中進之。明日﹐監軍及從事悉來候﹝門﹞﹝問﹞﹐福卽具以告之﹐因言曰﹕一事無成。固當有分﹐所苦者﹐虛咽一甌溺耳。聞者莫不大笑。優人滑稽咸通中﹐優人李可及滑稽諧戲﹐獨出輩流﹐𨿽不能托諷諭﹐然巧智敏捷﹐亦不可多得。嘗因延慶節﹐緇黃講論﹝必﹞﹝畢﹞﹐次及優倡爲戲。可及褒衣博帶﹐攝齋以升坐﹐稱三教論衡。偶坐者問曰﹕旣言博通三教﹐釋迦如來是何人﹖對曰﹕婦人。問者驚曰﹕何也﹖曰﹕《金剛經》云﹕敷座而坐。非婦人﹐何﹝凡﹞﹝煩﹞夫坐而後坐也。上爲之啟齒。又曰﹕太上老君何人﹖曰﹕亦婦人也。問者益以不諭。乃曰﹕《道徳經》云﹕吾有大患﹐爲吾有身﹐及吾無身﹐吾有何患。倘非婦人﹐何患於有娠乎。上大悅。又問曰﹕文宣王何人也﹖曰﹕婦人也。問者曰﹕何以知之﹖﹝曰﹕﹞《論語》曰﹕﹝沽之哉﹐﹞沽之哉﹐我待賈者也。向非婦人﹐奚待嫁爲﹖上意極歡﹐賜予頗厚。講《論語》魏博節度使韓簡﹐性麄質﹐每對文士﹐不曉其說﹐心常恥之。乃召一孝廉講《論語》之﹝爲政﹞篇﹐翌日語從事曰﹕近方知古人淳朴﹐年至三十﹐方能行立。聞者大笑。假作僧道南中小郡﹐多無緇流﹐每宣徳音﹐須假作僧道陪位。昭宗卽位﹐柳韜爲容管宣告使﹐赦下到﹐下屬州自來無僧﹝道﹞﹐皆臨事差攝。宣時有一假僧﹐不伏排位﹐太守王弘大怪而問之。僧曰﹕役﹝次﹞未到差遣偏並﹐去歲已曾作文宣王﹐今年又差作和尙。聞者莫不絕倒。署吏爲聖人自廣南際海中數州﹐多不立文宣廟﹐有刺史不知禮﹐將釋奠﹐卽署二書吏爲文宣王﹑亞聖﹐鞠躬於門外﹐或進止不如儀﹐卽判云﹕文宣王﹑亞聖﹐各決若干。燒裙信州有一女子﹐落拓貧屢﹐好歌﹐善飲酒﹐居常衣食甚迫。有人乞與州圖﹐因浣染爲裙﹐墨迹不落。會鄰過之﹐出妓設酒。良久﹐一婢驚出﹐云﹕娘子誤燒裙。其人遽問損處。婢曰﹕正燒著大云寺門。拜胡僧僞蜀王先主未開國前﹐西域胡僧到蜀﹐蜀人瞻敬﹐如見釋迦﹐捨於大慈三學院。蜀主復謁坐於廳﹐傾都士女就院﹐不令止之。婦女列次拜﹐俳優王捨城揚言曰﹕女弟子勤禮拜﹐願後身面孔一似和尙。蜀主大笑。那禿鶖僞蜀王先主晏駕前﹐來大禿鶖鳥﹐遊於摩訶池上。顧夐時爲上臣﹐直於內禁﹐遂潛吟二十八字詠曰﹕昔日曾聞瑞應圖﹐萬般徵意不如無。摩訶池上分明見﹐仔細看來是那胡。

