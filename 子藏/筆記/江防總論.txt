江防總論淸翰林院編修姜宸英撰

岷江會眾川之流出峽而後滔滔東下然其勢猶未極盛也至過江陵則漢江統西北之水而趨鄂渚洞庭合西南之水而出嶽陽又經黃靳而向潯陽則彭蠡會饒徽贛袁諸方數千里之水以南出湖口東北納淮南之眾流泄宣潤之陂澤所受天下水幾十之四五自九江以下兩岸南北涯涘無際汊港縱橫故小則漁徒鹽戶出沒藏姦大則巨盜之揚帆鼓棹挾風濤而負固者不可誰何也明制用都禦史設操江署於應天府之新江口上起九江府之南湖泛下至南直圌山三江會口一千五百餘里以時分班操練水師又設南北兩巡撫兼理兵務操臣任江中撫臣督岸上互爲策應而兩禦史巡閱之於是取民閒之少壯充弓兵巡司保任聯結制姦人無所得出入洲渚港浦步步設備營柵相望櫛比而鱗密矣

本朝定鼎初設操江駐池州攺駐安慶康熙元年始議撤巡江兩禦史裁操江而以其職並轄之於總督都禦史規制稍變焉臣謹按古之有事於江者未有不因江之利者也易曰王公設險以守其國夫長江固天下之至險也而亦有國者之所恃以爲守也徒知其害而不知其利因用之以取勝豈謂善識時勢者哉然而有南北之分勢有刱業之大勢有一統之全勢所謂南北之分勢若孫吳東晉五代及後唐南宋是也時則以金陵爲居重以上流爲控扼以全蜀爲根抵蓋由京口而至秣陵是爲長江之險自武昌而至江陵是爲荊湖之險守長江者以兩淮守荊湖者以襄漠南宋李网論守備之宜請於淮東西及荊襄置三大帥屯重兵以臨之分遣偏裨進守支郡上連下接自爲防守其說偉矣南唐罷瀕淮把淺之戍周師得以深入楊行密與朱溫亟戰於淮上溫不敢渡江而楊氏遂能以淮安一隅與中原抗此則淮江相爲唇齒之效也晉羊祜據襄陽險要開建五城始吳人罷守石城杜預以收江南之捷晉陶侃取襄陽命桓宣守不而趙人不敢越漠沔以取荊此則襄陽與荊湖相與唇齒之效也然而根抵尢在於蜀者江之所從出也我不得蜀則長江之險與敵共之矣晉之誡吳隋之平陳元之蹙宋皆先取蜀而後舉兵隨之其已事也獨典午南渡未嘗得蜀而得晏安江表數十年無西顧之憂者以蜀之未與中原通也符堅旣克漢中復平蜀密令人預備舟師於蜀將以入寇於是蜀漢爲軍順流而下幽冀之眾至於彭城使其不輕身先進徐以待東西萬里之師水陸俱下以壓區區之江左豈有幸哉故蜀固而後襄漢得爲荊湖之藩蔽荊湖守而後兩淮得爲金陵之門戶此偏安之勢然也宋之取江南也所出之道一﹝荊南﹞此沿江而下之師也晉之取吳也所出之道六﹝途中江西武昌夏口江陵益州﹞而沿江之道五隋之取陳也所出之道八﹝六合襄陽永安江陵蘄春廬江廣陵南海﹞而沿江之道四元之取宋也所出之道二﹝淮南襄陽﹞而沿江之道一則上流之勝勢斷可識矣獨明太祖起兵淮甸日決勝於吳楚之閒其始由和川渡采石取集慶尋取京口以斷張士誠絕江之路旣而陳友諒襲太平犯龍江不與之爭於境內乃溯流直上而西殪之於鄱陽進兵武昌而東南大定矣此所謂因江之利而善用之以取勝者開創之盛業帝王之極功也至於承平已久風波恬息持籌長算之士無所得騁其閒其視長江衣帶固漁人舟子之所以泳遊而玩狎之者也然而備又不可以不預也昔吳紀涉之對魏主曰江自西陵以至江都七千五百里疆界𨿽逮而險要必爭之地不過數處猶人身七尺之軀靡不受患其護凰寒者亦數處耳彼所爲數處者不過西陵荊州九江采石京口迫江諸險要而已此特就其國言之也若夫有天下者則其風寒之所當護者又有大於此者焉試以明事徵之正徳閒劉齊之寇湃流上至九江又下南京往來者三如入無人之境然其始亂則近畿也其末也賊張獻忠由黃川團風鎭飛渡武昌陷省會全楚魚爛同時羣盜豕突池和廬鳳悉經焚掠烽火照於江南然皆秦豫來也如是病有所從起患有所必備𨿽七千五百里之外孰非吾一體之所當護者乎而況卽此七千五百里中水陸之路斜汊支港傍溪曲徑觸處成陰𨿽節節分營而於各營之中又自有其護風寒者其規模旣唐其布置宜密故善爲防者必合天下之全勢而計之務使逵邇聲息員若一體之相周流聯屬而不致有一旦猝然不可救之患而已此在一隅偏安者苦於掣肘而若有所不及爲今舉天下之大惟吾所欲爲之而不致有猝然不可拔之患者非萬世一時哉故曰有一統之全勢者此也

我朝撥亂之餘功令一新所遣將軍都統以下星列棊布於荊州江寧京口諸重鎭奇兵遊兵巡江諸營或守禦非常或往來探哨千里之遙應若呼吸隔江南北若運指臂以故比年以來滇黔兩廣外曁九眞日南珠璣孔翠異香文犀罽毲寶幪之貢浮江而入河者若過於枕席之上巴蜀之名材荊楚之秔稻連檣接艫輸於天府散給吳越者若取諸左腋之下可不謂盛烈哉然而芟薤萌芽瑾塞罅漏圖大於其細制近於其遠吾之法一定而天下之變日出而不窮其不得以太平無事而忽之也明矣臣謹按明制江防與唐宋經略微有不同者嘉靖以後懲於倭患江防與海防相爲表裹者也江自京口金焦起下與海接爲第一重門戶外汔於廖角嘴營前沙南北相對則爲入江第二重門戶也江南以及通泰之呂四場掘港諸處與海相通者在在皆所經畫凡以防江卽以防海此其所以視前代加重而我

皇上於今海氛旣靖之後猶不能無加意於門戶之守者明主之意周乎天下誠非前代帝王所能及也舊明操江洪朝選故有江防要覽諸書後吳時來作江防考王篆繼緝之

本朝順治閒操江臣李日芃具有成書皆略載當時現行事例而已不及有所證明臣今紀自明世以及本朝設官各汛要害參伍古今備志沿革而於大江源委亦詳著於篇

