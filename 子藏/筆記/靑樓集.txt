靑樓集

元黃雪蓑

○序

君子之於斯世也﹐孰不欲才加諸人﹐行足諸已。其肯甘於自棄乎哉﹗蓋時有否泰分﹐有窮達﹐故才或不羈﹐行或不掩焉。當其泰而達也﹐園林鐘鼓樂﹐且未央君子宜之。當其否而窮也﹐江湖詩酒迷而不復。君子非獲已者焉﹐我皇元初並海宇而金之。遺民若杜散人白蘭谷關已﹐齊輩皆不屑仕進﹐乃嘲風弄月畱連光景﹐庸俗易之。用世者嗤之三君之心﹐固難識也。百年未幾世運中否﹖士失其業﹐志則郁矣。酤酒載嚴詩禍叵測﹐何以紓其愁乎﹖小軒居寂維夢﹐是觀商顏黃公之裔。孫曰﹕雪蓑者﹐攜《靑樓集》示余且徵序引﹐其志言讀之蓋已﹐詳矣。余奚庸贅竊惟雪蓑在承平時﹐嘗蒙富貴余澤﹐豈若杜樊川贏得薄幸之名乎。然樊川自負奇﹐節不爲齪齪小謹﹐至論列大事如罪言。原十六衛戰守二論與﹐時宰論兵論江賊書達。古今審成敗視昔之平安﹐杜書記爲何如邪惜乎﹖天﹛束心﹜將相之權﹐弗使究其設施回翔紫薇文空言耳。揚州舊夢尙奚憶哉﹐今雪蓑之爲是集也。殆亦夢之覺也﹐不然歷歷有如此者﹐又嘗佐貴人樽俎姚閻二公在焉﹐姚偶言﹕暮秋時﹐三字閻曰怡云續而歌之﹐張應聲作小婦孩兒﹐且歌且續曰「暮秋時﹐菊殘猶有傲霜枝﹐風西了﹐卻黃花。」事貴人曰「且止遂不成章﹐張之才亦敏矣。」

○曹蛾秀

京師名妓也﹐賦性聰慧﹐色藝俱絕。一曰鮮於伯機開宴﹐座客皆名士﹐鮮於因事入內。命曹行酒適徧﹐公出自內。客曰伯機未飲﹐曹亦曰「伯機未飲﹐」客笑曰「汝以伯機相呼﹐可爲親愛之至。」鮮於佯怒曰「小鬼頭敢如此無禮﹐」曹曰「我呼伯機﹐便不可﹐卻只許爾叫王羲之也。」一座大笑。

○解語花

性劉氏﹐尢長於慢詞。廉野雲招盧束齊趙松雪飲於京城外之萬柳堂。劉左手持荷花﹐右手舉杯﹐歌《驟雨打新荷》曲。諸公喜甚﹐趙卽席賦詩云「萬柳堂前數畝池﹐平鋪云錦蓋漣漪。主人自有滄洲趣﹐遊女仍歌白雪詞。手把荷花來勸酒﹐步隨芳艸云尋詩。誰知咫尺京城外﹐便有無窮萬里思。」

○珠簾秀

姓朱氏﹐行第四雜劇爲當今獨步﹐駕頭花旦軟末泥等﹐悉造其妙﹐胡紫山宣慰嘗以沈醉東風曲贈云「錦織江邊翠竹﹐絨穿海上明珠。月淡時﹐風淸處﹐都隔斷落紅塵土。一片閒情任春舒﹐掛盡朝雲暮雨。」馮海粟待制亦贈以《鷓鴣天》云「憑倚東風遠映樓﹐流鶯窺面燕低頭。蝦須瘦影纖纖織﹐龜背香紋細細浮。紅霧斂﹐彩雲收﹐海霞爲帶月爲鉤。夜來擲盡西山雨﹐不著人間半點愁。」蓋朱背微僂﹐馮故以簾鉤寓意﹐至今後輩以朱娘娘稱之者。

○趙眞眞楊玉娥

善唱諸宮調﹐楊立齊見其謳張五牛商正叔所編雙漸小卿恕﹐因作《鷓鴣天》哨徧要﹐《孩兒煞》以詠之。後曲多不錄﹐今錄前曲云「煙柳風花錦作團﹐霜芽露葉玉裝船。誰知皓齒纖腰會﹐只在輕衫短帽邊。啼玉靨﹐咽冰弦﹐五牛身去更無傳。詞人老筆佳人口﹐再喚春風在眼前。」

○劉燕歌

善歌舞﹐齊參議還山東。劉賦太常引以餞云「故人別我出陽關﹐無計鎖雕鞍。今古別離難﹐兀誰畫蛾眉遠山。一尊別酒﹐一聲杜宇﹐寂寞又春殘﹐明月小樓間﹐第一夜相思淚彈。」至今膾炙人口。

○順時秀

姓郭氏﹐字順卿﹐行第二﹐人稱之曰「郭二姐。」姿態閒雅﹐雜劇爲閨怨最髙﹐駕頭諸旦本亦得體。劉時中待制嘗以金簧玉管鳳吟鸞鳴擬其聲韻。平生與王元鼎密偶疾﹐思得馬板腸﹐王卽殺所騎駿馬以舀之。阿魯溫參政在中書﹐欲矚意於郭。一曰戲曰「我何如王元鼎﹖」郭曰「參政宰臣也﹐元鼎文士也﹐經綸朝政﹐致君澤民﹐則元鼎不及參政﹐嘲風弄月惜玉憐香﹐則參政不敢望元鼎。」阿魯溫一笑而罷。

○小娥秀

姓邳氏﹐世傳邳三姐是也。善小唱﹐能曼詞﹐張子友平章甚加愛賞﹐中朝名士贈以詩文盈軸焉。

○杜妙隆

金陵佳麗人也﹐盧疏齊欲見之﹐行李匆匆﹐不果所願﹐因題《踏沙行》於壁云「雪暗山明﹐溪深花早。行人馬上詩成了﹐歸來聞說妙隆歌。金陵卻比蓬萊渺﹐寶鏡慵窺玉容空好﹐梁塵不動歌聲悄。無人知我此時情﹐春風一枕松窗曉。」○喜春景姓段氏﹐姿色不逾中人。而藝絕一時﹐張子友平章以側室置之。

○聶檀香

姿色嫵媚﹐歌韻淸圓﹐東平嚴侯甚愛之。

○南春宴

姿容偉麗﹐長於駕頭雜劇﹐亦京師之表表者。

李心心﹑楊柰兒﹑袁當兒﹑於ツツ﹑於心心﹑吳女燕雪梅此數人者﹐皆國初京師之小唱也。又有牛四姐﹐乃元壽之妻﹐俱擅一時之妙﹐壽之尢爲京師唱社中之巨擘也。

○宋六嫂

小字同壽﹐元遺山有贈栗工張觜兒詞﹐卽其父也。宋與其夫合樂﹐妙入神品﹐蓋宋善謳﹐其夫能傳其父之藝。滕玉霄待制嘗賦《念奴嬌》以贈云「柳顰花困﹐把人間恩愛﹐尊前傾盡。何處飛來雙比翼﹐直是同聲相應。寒玉嘶風香雲﹐擲雪一串驪珠引。元郎去後﹐有誰著意題品。誰料渴羽淸商﹐繁弦急管﹐猶自餘風韻。莫是紫鸞天上曲﹐兩兩玉童相並。白髮梨園﹐靑衫老傳。試與畱連聽﹐可人何處﹖滿庭霜﹐月淸冷。」

○周人愛

京師旦﹐色姿藝並佳﹐其兒婦玉葉兒﹐元文苑嘗贈以《南呂一枝花》。曲又有瑤池景﹐呂總管之妻也。賈島春﹐蕭子才之妻也。皆一時之拔萃者﹐王玉帶。馮六六玉榭燕﹐王庭燕﹐周獸頭﹐皆色藝兩絕﹐又有劉信香﹐因李侯寵之﹐名尢著焉。

○秦玉蓮秦小蓮

善唱諸宮調﹐藝絕一時﹐後無繼之者。

○司燕奴

精雜劇﹐聲名與宋郭相頡頏。後有班眞眞﹐程巧兒﹐李趙奴﹐亦擅一時之妙。

○天然秀

姓髙氏﹐行第二﹐人以小二姐呼之。母劉嘗侍史開府髙﹐手神﹤靑色﹥雅﹐殊有林下風致﹐才藝尢度越流輩。閨怨雜劇﹐爲當時第一手。花遞頭﹐亦臻其妙。始嫁行院王元俏。王死﹐再嫁焦太素治中﹐焦沒後﹐復落樂部。人咸以國香深惜﹐然尙髙潔凝重﹐尢爲白仁甫李漑之所愛賞云。

○國玉第

教坊副使童關髙之妻也﹐長於綠林雜劇﹐尢善談謔﹐得名京師。

○張玉梅

劉子安之母也﹐劉之妻曰蠻婆兒﹐皆擅美當時﹐其女關關﹐謂之小婆兒。七八歲﹐已得名湘湖間。

○王金帶

姓張氏﹐行第六﹐色藝無雙﹐鄧州王同知娶之生子矣。有譖之於伯顏太師﹐欲取入教坊承。應王因一尼爲介﹐通問於太師之夫人﹐乃免。

○魏道道

勾欄內獨舞鷓鴣四篇打散。自國初以來﹐無能繼者﹐妝旦色有不及焉。

○玉蓮兒

端麗巧慧﹐歌舞談諧﹐悉造其妙﹐尢善文揪握槊之戲﹐嘗得侍於英廟﹐由是名冠京師。

○樊事眞

京師名妓也。周仲宏參議嬖之﹐周歸江南﹐樊飲餞於齊化門外﹐周曰「別後善自保持﹐毋貽他人之誚。」樊以酒酹地而誓曰「妾若負君﹐當刳一目以謝君子。」亡何有權豪子來﹐其母旣迫於勢﹐又利其財﹐樊則始毅然﹐終不獲已。後周來京師﹐樊相語曰「別後非不欲保持﹐卒爲豪勢所逼﹐昔曰之誓﹐豈徒設哉﹐乃抽金篦刺左目﹐血流徧地。周爲之駭然﹐因歡好如初﹐好事者編爲雜劇曰﹕樊事眞金篦刺目行於世。

○賽簾秀

朱簾秀之髙弟﹐欠耍俏之妻也。中年雙目﹐皆無所睹﹐然其出門入戶﹐步綫行鍼﹐不差毫髮﹐有目莫之及焉﹐聲遏行雲﹐乃古今絕唱。

○天錫秀

姓王氏﹐侯總管之妻也。善綠林雜劇﹐足甚小而步武甚壯﹐女天生秀稍不逮焉。後有工於是者﹐賜恩深謂之邦老趙家﹐又有張心哥﹐亦馳名淮浙。

○金獸頭

湖廣名妓也﹐貫只歌平章納之﹐貫沒﹐流落湘湖間﹐酸齊嘗有老鶴啄之誚。

○周喜歌

字悅卿﹐貌不甚揚﹐而體態溫柔﹐趙松雪書悅卿二字。鮮於困學衛山齊都廉使公及諸名公皆贈以詞﹐至今其家寶藏之。

○王巧兒

歌舞顏色﹐稱於京師。陳雲嶠與之狎﹐王欲嫁之。其母密遣其流輩開諭曰「陳公之妻﹐乃鐵太師女﹐妒悍不可言。爾若歸其﹐家必遭淩辱矣。」王曰「巧兒一賤倡﹐蒙陳公厚眷。得侍巾櫛﹐𨿽死無憾。」母知其志不可奪﹐潛挈家僻所﹐陳不知也。旬曰後﹐王密遣人謂陳曰「母氏設計置我某所﹐有富商約某曰來。君當圖之﹐不然﹐恐無及矣。至期﹐商果至﹐王辭以疾﹐悲啼宛轉﹐飲至夜分﹐商欲就寢。王掐其肌膚皆損﹐遂不及亂。旣五鼓﹐陳宿構忽刺罕赤闥縛﹐商欲赴刑部處置。商大懼﹐告陳公曰「某初不知﹐幸寢其事﹐願獻錢二百緡以助財禮之費。」陳笑曰「不須也。」遂厚遺其母﹐攜王歸江南﹐陳卒。王與正室鐵皆能守其家業﹐人多所稱述云。

○王奔兒

長於雜劇﹐然身背微僂﹐金玉府總管張公置於側室。劉文卿嘗有買得不直之誚﹐張沒﹐流落江湖﹐爲教師以終。

○時小童

善調話﹐卽世所謂小說者﹐如丸走阪﹐如水建瓴﹐女童亦有舌辧﹐嫁末泥度丰年﹐不能盡母之伎云。

○於四姐

字慧卿﹐尢長琵琶﹐合唱爲一時之冠﹐名公士夫皆有詩贈之。後有朱春兒﹐亦得名於淮浙。

○平陽奴

姓徐氏﹐一目眇﹐四體文繡﹐精於綠林雜劇﹐又有郭次香﹐陳徳宣之妻也。亦微眇一目﹐韓獸頭﹐曹皇宣之妻也。亦善雜劇﹐皆馳名金陵者也。

○趙偏惜

樊孛闌奚之妻也﹐旦末雙全﹐江淮間多師事之﹐樊院本亦罕與比。

○連枝秀

姓孫氏﹐京師角妓也。逸人風髙老點化之。遂爲女道士﹐浪遊湖海間﹐嘗至松江﹐引一ヮ髻曰閩童﹐亦能歌舞﹐有招飲者﹐酒酣則自起舞﹐唱靑天歌。女童亦舞而和之﹐眞仙音也。欲於東門外化緣造庵﹐陸宅之爲造疏語﹐多寓譏謔﹐其中有不比尋常鉤子﹐曾經老大鉗槌百煉不回﹐萬夫難敵之句。孫於是飄然入吳﹐過醫人李恕﹐齊乃往曰舊好﹐遂從俗嫁之﹐後不知所終。

○王玉梅

善唱慢調﹐雜劇亦精致﹐身材短小而聲韻淸圓﹐故鍾繼先有聲似磬圓身如磬槌之誚云。

○李芝秀

賦性聰慧﹐記雜劇三百餘段。當時旦色號爲廣記者﹐皆不及也。金玉府張總管置於側室﹐張沒後﹐復爲娼。

○朱錦繡

侯耍俏之妻也﹐雜劇旦末雙全﹐而歌聲墜梁塵﹐𨿽姿不逾中人﹐髙藝實超流輩﹐侯又善院本﹐時稱負絕藝者。前輩有趙偏惜樊孛蘭奚﹐後則侯朱也。

○樊香歌

金陵名姝也﹐妙歌舞﹐善談謔﹐亦頗涉獵書史﹐臺端𨿽薦角峨峨﹐悉皆愛賞。士夫造其盧﹐盡曰笑談﹐惜壽不永﹐二十三歲而卒。葬南關外﹐姦事者春遊﹐必攜酒奠其墓﹐至今率以爲常。

○小玉梅

姓劉氏﹐獨步江浙。其女匾匾姿格嬌冶﹐資性聰明能雜劇﹐號小技﹐後嫁末泥安太平常鬱鬱而卒。有女寶寶亦喚小技梅﹐藝則不逮其母云。

○楊買奴

楊駒兒之女也﹐美姿容﹐善謳唱﹐公卿士夫翕然加愛﹐性嗜酒﹐後嫁樂人查查鬼張四爲妻﹐憔悴而死。貫酸齊嘗以髻挽靑螺裙拖白帶之句譏之﹐蓋以其有白帶疾也。

○張玉蓮

人多呼爲張四媽﹐舊曲其音不傳者﹐皆能尋腔依韻唱之。絲竹咸精﹐博盡解﹐笑談﹐文雅彬彬。南北今詞﹐卽席成賦﹐審音知律﹐時無比焉。往來其門﹐率多貴公子﹐積家丰厚﹐喜延款士夫。復揮金如土無﹐少暫惜。愛林經歷嘗以側室置之﹐後再占樂籍﹐班彥功與之甚狎。班司儒秩滿北上﹐張作小詞折桂令贈之﹐末句云「朝夕思君﹐淚點成斑。」亦自可喜﹐又有一聯云「側耳聽門前過馬﹐和淚看簾外飛花。」尢爲膾炙人口。有女倩嬌粉兒數人﹐皆藝殊絕﹐後以從良散去﹐余近年見之﹛山昆﹜山﹐年餘六十矣。兩鬢如黧﹐容色尙潤﹐風流談謔﹐不減少年時也。

○趙眞眞

馮蠻子之妻也。善雜劇﹐有繞梁之聲。其女西夏秀﹐嫁江閏甫﹐亦得名淮浙間﹐江親文墨﹐通史鑑﹐教坊流輩﹐咸不逮焉。

○李嬌兒

王徳名妻也﹐姿容姝麗﹐意度閒雅。時人號爲小天然﹐花旦雜劇特妙﹐江浙駙馬丞相常眷之。李生辰﹐相君致賀禮﹐遇公燕則遺以馬腰截。至今歌館﹐以爲盛事。

○張奔兒

李牛子之妻也﹐姿容丰格﹐妙於一時﹐善花旦雜劇。時人目奔兒爲溫柔旦。李嬌兒爲風流旦。

○龍樓景丹墀秀

皆金門髙之女也﹐俱有姿色﹐專工南戲﹐龍則梁塵暗籟﹐丹則驪珠宛轉。後有芙蓉秀者﹐婺州人。戲曲小令不在二美之下﹐且能雜劇﹐尢爲出類拔萃云。

○賽天香

李魚頭之妻也﹐善歌舞﹐美風度﹐性嗜潔﹐玉骨冰肌纖塵不染﹐無錫倪元縝有潔病﹐亦甚愛之﹐則其人可知矣。

○翠荷秀

姓李氏﹐雜劇爲當時所推﹐自維揚來雲間﹐石萬戶置之別館﹐石沒。李誓不他適﹐終曰卻掃焚香誦經。石之子云壑萬戶孫伯玉萬戶歲時往拜之。余見其年已七旬﹐鬢髮如雪﹐兩手指甲皆長尺餘焉。

○趙梅哥

張有才之妻也﹐美姿色﹐善歌舞﹐名𨿽髙而壽不永。張繼娶和當當﹐𨿽貌不揚而藝甚絕﹐在京師曾接司口奴排場﹐由是江湖馳名。老而歌調髙如貫珠﹐其女口章能傳母之技云。

○陳婆惜

善彈唱﹐聲遏行雲﹐然貌微陋而談笑風生﹐應對如響省憲大官皆愛重之。在弦索中﹐能彈唱口口曲者南北十人而已。女觀音奴﹐亦得其仿佛﹐不能造其妙也。

○汪憐憐

湖州角妓美姿容﹐善雜劇﹐涅古伯經歷甚屬意焉。汪曰「若不棄寒微﹐當以側室處我。涅遂備禮納之﹐克盡婦道。人無間言﹐數年涅沒。汪髡發爲尼﹐公卿士夫多訪之。汪汩其形﹐以絕眾之狂念而終身焉。」

○米裏哈

回回旦色歌喉淸宛﹐妙入神品﹐貌𨿽不揚而專工花旦雜劇。余曾識之﹐名不虛得也。

○顧山山

行第四﹐人以顧四姐呼之﹐本良家子﹐因父而俱失身﹐資性明慧﹐技藝絕倫﹐始嫁樂人李小大。李沒華亭縣長哈刺不花置於側室。凡十二年﹐後復居樂籍﹐至今老於松江﹐而花旦雜劇﹐猶少年時體態﹐後輩且蒙其指教﹐人多稱賞之。

○李芝儀

維揚名妓也﹐工小唱﹐尢善慢詞﹐王繼學中丞甚愛之﹐贈以詩序。余記其一聯云「善和坊裏﹐驊驑扌出繡花來。錢塘江邊﹐燕子銜將春色去。」又有塞鴻秋四闋。至今歌館尢傳之﹐喬夢符亦贈以詩詞甚富。女童童善雜劇﹐間來松江。後歸維揚﹐次女多嬌﹐尢聰慧﹐今畱京口。

○李眞童

張奔兒之女也﹐十餘歲﹐卽名動江浙﹐色藝無比﹐舉止溫雅﹐語不傷气﹐綽有閨ト風致。達天山檢校浙省﹐一見遂屬意焉。周旋三歲﹐一作載達秩滿赴都﹐且約以明年相會﹐李遂爲女道士。杜門謝客﹐曰以焚誦爲事。至期﹐達授諸曁州同知而來。備禮取之﹐後達沒。復爲道士﹐節行愈勵云。

○眞鳳歌

山東名妓也﹐善小唱﹐彭庭堅爲沂州同知﹐確守不亂﹐眞恃以機辧圓轉﹐欲求好於彭。一曰大雪﹐彭會客﹐深夜方散﹐眞托以天寒不回。直造彭室﹐彭竟不辭﹐後竟甚密。

○大都秀

姓張氏﹐其友張七樂名黃子醋善雜劇﹐其外腳供過亦妙。

○喜溫柔

曾九之妻也﹐姿色端麗﹐而舉止溫柔﹐淮浙馳名﹐老而不衰江西亦有喜溫柔﹐姓孫氏﹐其藝則不逮焉。

○金鶯兒

山東名姝也﹐美姿色﹐善談笑﹐ㄐ箏合超鮮有其比。賈伯堅任山東僉憲﹐一見屬意焉。與之甚暱﹐後除西臺禦史﹐不能忘情﹐作醉髙歌《紅繡鞋》曲以寄之曰「樂心兒比目連枝﹐肯意兒新婚燕爾。畫船開拋閃的人獨自﹐遙望關西店兒。黃河水﹐流不盡心事。中條山﹐隔不斷相思。常記得夜深沈人靜悄自來時﹐來時節﹐三兩句話。去時節﹐一篇詩。記在人心窩兒裏直到死。」由是臺端知之﹐被劾而去。至今山東以爲美談。

○一分兒

姓王氏﹐京師角妓也。歌舞絕倫﹐聰慧無比。一曰丁指揮會才人劉士昌程繼善等於江鄕園小飲﹐王氏佐樽﹐時有小姬歌菊花會《南呂曲》云「紅葉落火龍褪甲﹐靑松枯怪蟒張牙。」丁曰「此沈醉東風首句也。王氏可足成之」﹐王應聲曰「紅葉落火龍褪甲﹐靑松枯怪蟒張牙。」可詠題﹐堪描畫。喜觥籌席上交雜答刺﹐蘇頻斟入禮廝麻。不醉呵﹐休扶上馬。一座嘆賞﹐由是聲價愈重焉。

○般般醜

姓馬﹐字素卿善詞翰﹐達音律﹐馳名江湘間。時有劉廷信者﹐南臺禦史劉廷翰之族弟。俗呼曰黑劉五﹐落魄不羈。工於笑談﹐天性聰慧至於詞章﹐信口成句﹐而街市俚近之談。變用新奇﹐能道人所不能道者﹐與馬氏各相聞而未識。一曰相遇於道﹐偕行者曰「二人請相見。」曰「此劉五捨也﹐此卽馬般般醜也。」

見畢﹐劉熟視之﹐曰﹕名不虛得。馬氏含笑而去﹐自是往來甚密﹐所賦樂章極多﹐至今爲人傳誦。

○劉婆惜

樂人李四之妻也﹐與江右楊春秀同時。頗通文墨﹐滑稽善舞﹐迥出其流﹐時貴多重之。先與撫州常推官之子三捨者交好﹐苦其夫間阻。一曰偕宵遁﹐事覺決杖劉負愧﹐將之廣海居焉。道經贛州﹐時有全普庵撥裏字子仁。由禮部尙書﹐值天下多故。選用除贛州監郡。平曰守官淸廉﹐文章政事﹐楊歷臺省。但未免軀於酒色。每曰公餘﹐卽與七夫酣飲賦詩﹐帽上常喜簪花﹐否則或果或葉﹐亦簪一枝。一曰劉之廣海﹐過贛﹐謁全公。全曰「刑余之婦﹐無足與也。」劉謂閽者曰「家欲之廣海﹐誓不復還。」久聞尙書淸譽獲一見而逝﹐死無憾也。全哀其志而與進焉﹐時賓朋滿座﹐全帽上簪靑梅一枝﹐行酒﹐全口占淸江引曲云「靑靑子兒枝上結」令賓朋續之。眾未有對者﹐劉斂衽進前曰「能容妾一辭乎。」全曰「可」﹐劉應聲曰「靑靑子兒枝上結﹐引惹人攀折。其中全子仁﹐就裹滋味別。只爲你酸畱意兒難棄捨。」全大稱賞﹐由是顧寵無間﹐納爲側室﹐後兵興﹐全死節。劉克守婦道﹐善終於家。

○小春宴

姓張氏﹐自武昌來浙西。天性聰慧﹐記性最髙﹐勾欄中作場常寫其名目貼於四周遭梁上。任看官選揀需索﹐近世廣記者﹐少有其比。

○孫秀秀

都下小旦色也。名公巨卿多愛重之。京師諺曰「人間孫秀秀﹐天上鬼婆婆。」

○事事宜

姓劉氏﹐姿色歌舞悉妙﹐其夫玳瑁斂﹐其叔象牛頭﹐皆副淨色﹐浙西馳名。

○簾前秀

末泥任國恩之妻也﹐雜劇甚妙﹐武昌湖南等處﹐多敬愛之。

○燕山景

田眼睛光妻也﹐夫婦樂藝皆妙。

○燕山秀

姓李氏﹐其夫馬二﹐名黑駒頭﹐朱簾秀之髙第﹐旦末雙全﹐雜劇無比。

○荊堅堅

善唱工於花旦雜劇﹐人呼爲小順時秀。

○孔千金

善撥阮﹐能曼詞﹐獨步於時﹐其兒婦王心奇﹐善花旦﹐雜劇尢妙。

李定奴

歌喉宛轉﹐善雜劇﹐勾闌中曾唱《八聲甘州》﹐喝采八聲﹐其夫帽兒王雜劇亦妙。凡妓以墨點破其面者爲花旦。

羅春伯聞見錄載陳子翁題蔡奴像曰「觀全盛時﹐風塵中人物尙如此嗚呼﹗盛哉﹗余於《靑樓集》不能無感云﹐爾至正丙午夏五月郡人夏邦彥書於風月樓中。

