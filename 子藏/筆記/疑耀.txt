

欽定四庫全書

子部十

疑耀

雜家類二【雜考之屬】提要

【臣】等謹案疑耀七卷舊本題明李防撰防有九正易因己著錄是編前有張萱序稱負笈數千里修謁其門乃裒一編見示屬以訂正戊申嵗以地官郎分務吳防登梓以傳云云案防恃才妄誕敢以邪說誣民所作藏書至謂毋以孔夫子之是非是非我其他著作無一非狂悖之詞而是編考證故實循循有法𨿽間倡儒佛歸一之說其言亦謹而不肆至云儒不必援佛佛不必援儒又云經典出六朝人潤色非其本眞且與防論相反斷乎不出其手王士禎古夫於亭雜錄雲家有疑耀一書凡七卷乃李防所著而其門人張萱序刻者余嘗疑爲萱自纂而嫁名於防以中數有校祕閣書及修玉牒等語萱嘗爲中書舍人篹文淵閣書目而防未嘗一官禁近也及觀論溫公一條中云余鄕海忠介益信不疑云云今因士禎之說而考之奉朝請一條云余今將五十矣始爲尙書郎是萱官戶部時語防亦未嘗官六曺也蘭香一條云此法在宋己有之自吾廣始蘇東坡一條云東坡寓吾恵最久文天祥一條云文璧蓋守余恵州而以城降元者是皆廣東人語與萱之鄕貫相合防本閩人無由作此語也知此書確出於萱士禎所言爲不謬蓋以萬曆中勢名最盛托防以行而其中刪除不盡者尙有此數條耳周亮工書影稱防四書第一評第二評皆葉不夜所僞撰知當時常有是事也其書多由記憶而成如文彥博僞帖不知爲玉照新誌所載石蒼舒事翡翠屑金不知爲歐陽修歸田錄語謂沈約還家問鄕裏詎堪持作夫二語爲白居易詩謂左傳巫尩爲巫者名尩皆失之疎舛謂本艸稱螬可療目故陳仲子耳無聞目無見食螬李而卽愈又謂本艸稱蒓鱸作羮下气止嘔張翰在當時意气郁抑遇事嘔逆故思此味尢穿鑿無理然其他考證乃往往有依據舊以惡防之故並屏斥之過也今攺題萱名從其實焉乾隆四十六年八月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

子部十

疑耀目錄

雜家類二【雜考之屬】卷一

孔子無須眉辯

舜有兄妹

生子無功

姣童

誤躬作弓

書籍板行

髙皇帝像

許由

五霸

窈窕

孟母姓仉

放生

韓縝不識女字

漢祀以鶩易鳬

望帝化鵑

癡了

顏子安貧

古人辭大

伯仲塤箎

蘇武娶胡婦

徐庶歸曹

北音無入聲

經濟

漢唐二髙識度

巫覡惑人

生煙

蔞字

欝林葛

泰山神祠

星命

韓昌黎未見道

洞庭湘妃墓辯【附徐司馬書】

石經

賀季貞乞休

卷二

栁子厚非國語

施全

賈誼蘇洵薄徳

噴

生乞壙志

荔枝

石炭

介之推燭之武

開脇而產

詩葉管弦

妬婦不可少

荘周鼓盆

四凶

司馬文正海忠介

佛書入中國

殿廷植花栁

黃冊

尾大不掉

雁足書

羣龍無首

佛不能作福

書啟愼余字

術者決王荊公去位

易字義

楚子問鼎

漢髙後答匈奴書

夥頥沈沈字義

漢書人物表同名

機云爲顧婦贈答

六朝文法不通

雪月二賦

韜略非呂望筆

明月夜光

瑚

輦路

愼子名姓辯

結字卽髻字

名字相同

冠服不必反古

袴制

禱夢九鯉湖

延篤掛名常侍碑陰

坡公論畫竹

坡公詩文

佛字辧

瘧病聖人

大麓辧

經與各行

三字名辧

論語防子第

二王名字之謬

鍼砭藥餌

冦萊奢儉不同

觔斗

劉表工書

有餘不足

水銀

焦仲卿妻

夏世最文

字學之難

班固賦用騶虞

翡翠屑金

服玉屑

西方聖人辯

齊鏄鐘銘

鷫鸘

花蕊夫人

卷三

八分楷辧

丘明非姓左

蚩尾誤作防

障車文

射防之制

烏鬼之辧

晁無咎能畫

韓昌黎白太皆惑於服食

男女兩體

詠花不語

滕王蛺蝶圖

婦人自稱

瓊奴

宋紙背面皆可書

胡同

骨肉相關

給事中不宜稱黃門

二千石

五星聚

婦人以父姓爲名

七均七始

雲南荔枝

習流

文正美諡

石奴

茶用鹽姜

白牯靑奴

秦法棄灰

臧文仲

至老稱詩

樂府訛缺

官吏不得受監臨飲食

婦人裸撲爲戱

司馬光辭知制誥

陰陽地理之說

餐菊

蘇子由制防差錯

死而屍溫

古章奏皆手書

黃六

宗藩之盛

燕脂

粉

妲己

火浣布

太濳虛

楊用修妄攺杜詩

象

天地止有三行

衣冠以白爲忌

海月

詩文必有所本

余子

七七

卷四

圖書生克

云列祀典【附徐司馬議】

拜帖不古

東坡前定

佛經不眞

通家之稱

莫愁

李至有功名教

假葬

建文還京

壇醮之始

地下有世界

周禮太司樂辧【附徐司馬議】

帝王簮珠翠

檮杌

雞口牛後之誤

晏安鴆毒之誤

觷剒雕字

窖養花木

蘦苓字相通

治亂甘苦黒白

介雞

欝鬯之辧

虉字辧

無亷恥做得尙書

孔子采詩不及楚

三十六奉朝請

詞人用事

惡獸爲名

佛不度女人

上林羽獵二賦

風流罪過

佛經恐非西來大意

仙書皆僞筆

仙宦非共途

陶淵明乞食

道學可防短

姜維母書

天問可疑

元防之詩

元白皆無兒

九歌

禹娶四日卽治水

荊公不事修飾

古今兩羿

西北水田

詩文顯白古奧

古無騎字

露觔廟辯

儒釋不必相援

宋玉招防

二王書法

丙午丁未

老於宦途不能自引

卷五

蒼梧寄生酒

螬可療目

朱考亭妄評杜詩

阮宣子斂錢爲防

帝王謚號

元俗近古

以詩句定人品

滁地爲南北要地

樂律不講

國初乘驢

詩法

淫亂之始

婦女遭亂

王導遺誅

陶侃被誣

靑紙詔

祿命家言

司馬遷論五音

攺元

州裏難行

漢昭烈顧命

更漏

學官

邵堯夫不娶

險字押韻

世宗崇道教

晉八伯

燈夕

蘇東坡寓惠

韓昌黎登華山

戴逵阮瞻

邊韶

孫叔敖

寒食

上墓設烏飯

生兒詩

以行呼

社稷

二氏

太監云奇

女兒把子

諸葛入蜀

疑馮宿代韓昌黎筆

觀日出入

東漢碑文

篆體

獸名窮奇

繡襦奇

古裝書法

秦始皇年嵗

婦人不宜稱姬

五刑

張徳釗書石本孝經

生而有文在手

戒臘

受財產

玉牒

火葬

蒓鱸

牛頭阿旁

鉅靈

皇帝王

梅竹宜瘠地

藥樹監搜

佛書可疑

漢閏之誤

婟嫪

珠池

烏寶

石有生長

子孫用祖宗樂

骨董

拾靑紫

種竹

持齋

卷六

茶

林逋

樂府之誤

書簡用死罪

張楚

王弼注利貞

孔子責冉求

王道王路

夷齊不食周粟

獬豸

伯益之壽

堯舜被誣

鼻天子冡

張生夢舜

儒釋相通

九言詩

司馬溫公之貧

琴辧

九河考

龍涎香

漢碑

柴桑

荔枝

消摩

擊壤

以糟飼馬

家裏

五大夫松

芍藥握菽

千文

蘭香

東方朔滑稽

木棉

朱提銀

蜀漢不制樂

分野

古樂之亡

無逸之誤

周武王十三年伐紂

河淸酒

在田之義

古祀必卜

人奴

不庭

星隕如雨

燒酒泛茘枝

龍蛇歌

爛柯

盜跖

今

藥箭

弱翰

馬汗血

水利

鱷魚

吳復古

漢劉熊碑

夷齊考

孔子姓氏

癰疽瘠環

王荊公不知詩

精舍

老人子無影

卷七

纂修恩賞

看畫時知孤寒

驢牽舩

醴

龍無髓

不信夷齊扣馬

頴師彈琴詩

齋醮

婦人在軍中

磁器

視艸之義

眼鏡

不合時宜

皮舩椽矢

絹易虜首

王勃千嵗歷

赫胥氏

曷字辧

李虛中以疽死

九還

天門開

在齊聞韶

孔子不言樂

譜系之學

封禪

能耐通

老始學詩

禮部韻

易有小石

五經皆有韻

四民

古琴

火鈴

祀孔子之始

曽鼓瑟

乞燔

石介七十防未葬

帝王之後皆蠻夷

文天祥考

宮詞

禹錫圭

郭公

顏謝優劣

漢髙祖尊母不尊父

九州考

誅少正卯

郭汾陽二十四考辧

薛居正子婦

漢書古本

墨

璽印

不施其親

商之後獨盛於夏周

幾

黃山谷不言命

梧桐自生

書經今文古文

拆字法

石介不能書

疑耀原序

萬曆己亥歳卓吾先生藏書出一時士大夫翕然醉心無論通邑大都卽窮鄊僻壤凡觚染翰之流靡不爭搆殆急於水火菽粟也已旣而焚書說書易因諸刻種種漸次播海內愈出愈奇不啻長安紙貴僉謂先生著述無遺矣曩余在靑衿時向慕先生當代羽儀負笈數千里修謁先生之門庶幾幸拾咳唾不謂甫再見遂倒中郎之屣及侍函丈有日廼褏一編見示屬以訂正初矍然懼旣躍然喜私念曰余果有當於先生者耶及門者多矣胡不他屬而我屬也再拜而受至於莊誦竟業廼見上遡黃虞近該昭代大而經史細及禆官四始之宗三倉之學禮樂畢蹤經綸咸貫拯二氏之沈冥覺九流之迷妄名物辯其異同輿論正其毀譽攄獨得之見決千載之疑猗歟盛哉所謂探賾索隠窮理盡性無過是編矣捲心七篇仿子輿氏題曰疑耀若以莊叟自居此先生之謙也余向以爲枕中之寶然輕之而終祕之均非先生授書意也戊申歳余叨以地官分務吳防視事之暇檢之笥中登梓以廣其余知是編之行也王充之論衡譲其確應劭之風俗通讓其典班固之白虎通讓其辯蔡邕之獨斷讓其閎其他諸子猥勦襲徒足以騁談資於實際蓋茫然已豈能窺先生之藩籬耶𨿽然非特超軼古人巳也卽先生藏書諸集或專確古今或專研精訓詁至求上下骨徹天人防通亦當以是編爲首出云張萱序

欽定四庫全書

疑耀卷一

明張萱撰

孔子無須眉辧

先聖生有異質凡四十九表萇之所談姑布子卿之所稱老萊弟子之所識荀卿司馬遷之所述亦云備矣獨未及舌者舌內藏不得稱表也緯書所載舌理七重又鉤文在手共四十九表其言互異至須與眉則載記皆未之及惟祖庭纂要謂孔子眉有十二采孔叢子述子思之言乃曰先君生無須眉天下王侯不以此損其敬何燕泉亦信然其說謂先聖委無須眉今世所傳先聖之像頷頰間須髯甚盛謂皆吳道誤筆也苐今闕裏有先聖行教小圖又一如吳道筆豈先聖後人所亦可云誤筆耶余按左氏傳魯昭公七年孟僖子病命其子學禮於孔子其言曰聖人有明徳者若不當世其後必有逹人今其在孔邱乎孔子生魯防公二十一年至是年僅十有七耳其爲當時尊敬如此故孔叢子所云者謂先聖𨿽少年未有眉須時天下王侯亦皆起敬不敢以爲稚防而狎之非眞謂果無眉須也按方言東齊謂老曰眉此言無須眉者猶云未須而老也若作眉毛之眉則誤矣夫無須尙可信至於無眉亦可信乎

舜有兄妹

舜弟曰象或云隨母嫁瞽瞍者未知是否然人皆知舜有弟象而不知其有兄與妹也尸子曰舜事親養兄爲天下法是舜有兄但逸其名耳許氏說文畫嫘舜妹嫘或作婐史正義作顆又作系畫始於嫘故曰畫嫘列女傳舜女弟系與二嫂諧是也故或云瞽瞍與象欲殺舜其妹嫘每爲之解故舜得免但不知其與舜同母否又按世本曰黃帝之臣史皇善圖畫則畫又非始於舜妹矣事物紀原引周穆王穆王時其臣封膜始作畫者誤也唐張彥逺歷代名畫記郭若虛圖畫見聞志鄧椿畫記又畫紀補遺陳徳輝續畫紀米芾畫史湯君載畫鑑夏文彥畫評諸書皆詳畫所自始然亦皆止言有虞作畫而不知作畫者舜妹嫘也故詳著之

生子無功

晉元帝生子普賜羣臣殷羨謝曰臣無勲猥頒賚帝笑曰此事豈可使卿有勲苕溪漁隠又載南唐時宮中賜洗兒果有近臣謝表云猥寵數深媿無功李主曰此事卿安得有功何前後人之紕繆相合如此

姣童

司馬溫公家一僕三十年止稱君實許魯齋在中書日欲買一僕牙儈以能應對嫻禮節者進輙謝去最後得蓬首垢面愚騃者乃用之或詰其故許曰聰明過我我反爲其所使矣防哉斯言余見衣冠家畜姣童如龍陽秦宮輩非惟能役使主人且往往能滋物議乃知魯齋之言非欺我也余性絕不喜此輩交遊中嘗以爲訝余曰許魯齋聰明人尙恐爲奴僕聰明者所役余愚騃人也能堪其役使乎

誤躬作弓

漢陳寔字仲弓余嘗疑之漢人名字皆相合以弓字寔有何意義及讀洪適釋載寔壇碑君諱寔字仲躬乃了然始知諸書皆誤作弓苐洪氏又謂躬乃借作弓字用又何誤也

書籍板行

上古書籍皆編竹爲簡以韋貫之用漆作書簡袠浩重不便提挈自有制紙筆及墨者乃易去竹簡誠爲便易然皆寫本亦未有刻板印行也後唐明宗長興二年宰相馮道李愚請令刋國子監田敏校正九經又母昭裔貧時嘗借文選於交遊其人有難色昭裔發憤曰異日若貴當版鏤之以遺學者後仕孟蜀爲宰相遂踐其言又以石鏤九經於成都是印行書籍始之者後唐繼之者孟蜀也葉夢得曰書籍未印行之先人以藏書爲貴書𨿽不多而藏者精於讐對故往往皆有善本學者以傳錄之難故誦讀亦精詳蘇東坡作李公擇山房藏書記亦謂少時嘗見前輩欲求史記漢書不可得幸得之皆手自書日夜誦讀惟恐不及近市人轉相摹刻諸子百家之書日傳萬紙學者於書旣多且易致如此其文辭學術當倍蓰昔人而今乃不然者豈非多而難精耶二公之言誠中時

髙皇帝像

先大夫令滇時從黔國邸中模髙皇禦容龍形虯髯左臉有十二黒子其狀甚奇與世俗所相同似爲眞矣余直西省始得內府所藏髙成二祖禦容髙皇帝乃美丈夫也須髯皆如銀絲可數不甚修無所謂龍形虯髯十二黒子也成祖則有豹額環眼之狀若聳其肩兩髭橫分須長褁臍皆翼善冠衣緑不正立頗與二後若相對意至二後則以紙之不敢啟云

許由

張茂先博物志稱司馬遷云無堯譲許由事揚子云亦云誇大者爲之髙士傳堯召許由爲九州長則知荘周謂堯以天下譲者乃文飾過當耳而雄遂以爲全無許由故楊誠齋有詩云子云到老不曉事不信人間有許由余謂雄非不信有許由也許由當堯之時尙不屑爲九州長而楊雄當王莽之時乃以莽大夫終其不信有許由也欲以自掩也

五霸

霸之有五春秋傳皆謂齊桓晉文秦穆宋防楚荘而孟子止言齊桓晉文不言其三故有以宋防何足言霸秦穆楚荘本皆夷狄皆不足稱霸而以夏之昆吾啇之大彭豕韋與齊桓晉文爲五者何燕泉亦從其說余謂不然孟子曰五霸者三王之罪人也昆吾大彭豕韋亦皆三王之罪人乎五霸之名當以春秋爲正

窈窕

窈窕二字說文解窈深也窕極深也窈窕幽閒之地也詩稱窈窕淑女鄭箋爲幽閒深宮貞専之善女楊子方言以美心爲窈美容爲窕故朱子訓詩以窈窕爲徳楊用修深辧之歷引漢魏詩賦所用窈窕字皆屬居處遂以朱氏之訓爲謬余謂不然窈窕原有二義詩之窈窕淑女卽以居處與容徳並解不兩妨也

孟母姓仉

孟母三遷其母之姓世莫知者母姓仉音掌齊後也晉有瑯琊掌同前涼掌椽宋有掌禹錫修本艸者卽同孟母仉姓仉掌通用字書反爲掌

放生

浮圖氏謂殺生者有罪放生者獲福夫佃漁罟网始自庖犧若如浮圖之言則聖人庖犧當爲地下罪人矣此歐陽永叔之言誠足以破世人之惑苐仁人君子存心誠有聞其聲不忍食其肉者孟軻氏所稱君子逺庖廚此語得之又安問罪與福哉

韓縝不識女字

與俗人書札不可用古字多有不解者宋韓荘敏縝字玉汝初求字於歐陽文忠公公書玉女二字與之荘敏不樂及見殊有慍容文忠曰此女字古書原無水君何怪耶乃取筆添女字傍三水始相與大笑荘敏韓忠獻公億之子豈俗人者亦不解古字如此

漢祀以鶩易鳬

武帝祭宗廟以鶩當鳬董仲舒不可謂名實不相應鳬非難得之物鶩與鳬大小相當以鶩易鳬想必有說俟之博古者

望帝化防

子規子嶲杜防杜宇又名規又曰周鷰又曰催歸又曰秭規皆一鳥也來敏本蜀論有云荊人鼈令死其屍隨水上荊人求之不得至汶山下復生起見望帝立以爲相許愼注說文云蜀王望帝滛其相妻以慙死化爲子嶲鳥李義山詩曰望帝春心托杜防余按常璩華陽國誌杜宇稱帝防有水災其相開明決玉壘山以除害帝遂委以政事升西山隠焉時適二月子防鳥鳴故蜀人每聞子防輙悲而思之是子防之鳥非望帝所化明甚

癡了

晉楊濟嘗與傅咸書有云生子癡了官事官事未易了也了事正作癡夫癡之一字豈但了官事而已人能解得此癡字則人間世無一不了了矣

顏子安貧

古之安貧者如黔婁原思榮公東郭皆其難者然惟顏回最著而古傳記所稱回有田二頃此亦足以具饘粥矣何至簞瓢陋巷而屢空耶無亦回之好學不求安飽故孔子亟稱之遂以安貧之名獨著於後世耳韓昌黎謂簞瓢陋巷乃哲人之細事又何怪其羨二鳥之光榮嘆一飽之無時也

古人辭大

晉周處嘗爲廣漢太守以母老罷歸尋除楚內史未之官徴拜散騎常侍處曰古人辭大不辭小乃先之楚而後就徴今之仕宦每有左遷或降調者輒先辭其小必得其大而後之官與古人異矣

伯仲塤箎

八音皆克諧無有乖戾而不和者巧言諭兄弟之和止以塤箎注疏及朱考亭注嚴氏緝皆未能發其防余因閱古今樂律諸書乃知七音各自爲五聲如宮磬鳴而徴磬和獨塤箎則二器共爲一音塤爲宮而箎之徴和塤爲宮而箎之羽和故曰伯氏吹塤仲氏吹箎伯宮也仲徴也此古人所以諭同气也其防防矣嗚呼余有四弟而同母者三中道見損門祚衰薄孤塤之奏何以成音一嘆

蘇武娶胡婦

蘇子卿娶胡婦卒後世訾議余竊疑之新安文獻志載宋建炎中有朱勣者以校尉隨奉使行人在尼堪所數日便求妻室尼堪喜令於所擄內人中自擇勣擇一最陋者人皆莫曉不半月勣遂逃去人始悟曰求妻所以固尼堪之心使不疑受其陋者無顧戀也子卿之妻於胡得無朱勣之見耶苐未知此胡婦美陋何如耳或曰胡婦之美無疑不然子卿何丁年奉使皓首始歸耶余爲掩口

徐庶歸曹

晉周爲西戎校尉守涪城母妻爲苻堅將楊安所獲遂降於安此與徐元直捨劉歸曹同情但旣歸秦屢折辱堅又嘗潛至漢中爲堅追獲後遂與堅兄子苞謀襲堅事泄被撻徙太原而卒亦足以明其不事秦矣元直一歸曹遂安於曹無他自明處以此恨恨

北音無入聲

周徳淸在元時自謂知音者故嘗著中原音韻今所行洪武正韻多宗之餘故有侍兒工琵琶嘗譜太和正音止有平上去三聲而無入聲余竊疑之不知其與周徳淸之音韻實暗合也徳淸北人其所著音韻皆北聲故以六爲澑以國爲鬼謂之中原之音可乎至四聲而闕入聲尢爲謬妄聲之有平上去入猶天之有元亨利貞地之有東南西北也闕一其可乎故余所梓太和正音譜曰北雅以此

經濟

學者有志用世固當講究經濟然不可以經濟一念先入其心董子明道不計功正誼不謀利所以爲萬世醇儒也宋仁宗朝胡安定教授湖州至以治事名齋王介甫作詩以美安定三以先生尊稱之非安定經濟之教深入其心乎迨熈寜柄國安定歿矣遂行免役靑苗市易首實保馬保甲農田水利則皆其平日聞安定之教以講求者故介甫少嘗見濓溪恥於下問及其爲相時濓溪年五十有四張橫渠年五十有一二程年三十有八九介甫皆以爲不足與有言其所用之人呂恵卿曽布蔡京蔡卞之徒皆急於經濟者也陸氏之學髙於事功陳同父之學専於事功皆爲朱考亭所不取其意念深矣

漢唐二髙識度

漢髙帝初爲亭長告歸之田有老人過請飲因相呂后及孝恵帝魯元公主皆大貴及見髙帝乃曰鄕者夫人兒女皆以君君相貴不可言髙帝謝曰誠如父言不敢忘徳唐太宗方四嵗有書生謁髙祖曰公在相法貴人也然必有貴子及見太宗曰龍鳳之姿天日之表其年弱冠必能濟世安民書生辭去髙祖使人追而殺之殺之是也先儒謂其徳色如漢髙祖者非也何者古今欲爲不義求福於非望者多起於佞人之諛詞有以激發而成之當秦隋亡之時欲爲漢祖唐宗之所爲者不知其幾爲父老書生之談者亦不知其幾彼父老書生偶驗於二帝耳安知其不以告他人哉以是告他人而不驗者多是激發他人求福非望以防於禍敗者亦多嗟夫匹夫狂言天下受禍其罪可勝誅哉追而殺之唐髙之逺識過漢髙萬萬矣史乃謂唐髙之追殺書生懼其語泄理亦有之苐其意𨿽私其事則是如以爲徳色不過女子小人歆慕富貴之心英雄如季而肯遽徳色於偶然之虛譽乎

巫覡惑人

南人信鬼裏中有以婦人代神語曰聖卽古之巫也亦有男人爲之者卽古之覡也嘗有婦人喪子往聖男所請問其子聖云子來矣聖乃代其子語云我饑當得母乳此婦人遂開襟出其乳哺之於是聖男就抱此婦人頸哺乳此婦人不覺痛哭而歸語其夫以聖爲亡子狀相與神之其夫大怒撻之曰汝子死而問聖聖妄爲汝子而欲乳汝輒開襟出乳乳之設他日汝夫死汝或問聖而聖妄爲汝夫欲求汝合汝得無從之乎余聞之不勝扺掌後讀元魏髙允諌髙宗書有言敝俗未攺者謂祭必立屍使亡者有憑今魏俗已葬防人直求貌類者事之如父母燕好如夫妻損敗風俗凟亂情禮與開襟乳聖爲子正同

生煙

劉禹錫竹枝詞瀼西春水縠文生宋人小說以此生字爲生熟之生殊足一笑楊用修亦以爲然至引謝朓詩逺樹曖芊芉生煙紛漠漠又引謝靈運賦云披宿莽以迷徑覩生煙而知墟此爲生煙何者爲熟煙耶此三處生字皆當作生發之生方有意味

蔞字

今南人多用梹榔及蔞然皆不解蔞字劉淵林蜀都賦注緣木而生其子如桑椹味辛香生巴蜀嶺南卽鄭樵所辯西南夷蒟醤曰浮畱是也又名扶畱徐廣曰木似谷樹其葉如桑用葉作醤以酢羮蒟亦作枸音矩徐廣注音窶俗呼作蔞蓋本於此苐今乃藤生非樹生也故蒟醤者以蒟爲醤今其制已不可知然亦醤成乃可稱蒟醤若稱蒟卽爲蒟醤是秫可制酒而未制酒之秫亦可稱秫酒乎又云司馬相如使蜀時求而得之者苐今巴蜀絕無此物惟滇中有之其子作穂土人幹之以代其葉殊不類桑椹若產嶺南者又絕不作穂劉淵林雲實長二三寸辛似姜不酢小顏云緣木而生二說得之

郁林葛

粵中多產葛惟郁林州所產者知名最久齊武帝作估客樂曲被管乘龍舟遊江中令榜人皆著郁林布作淡黃袴以舞此曲卽今之郁林葛也

泰山神祠

海內神祠惟泰山碧霞元君最盛然世莫詳神所自出余閱馬端臨通考泰山絕頂故有玉女池池側有玉女石像泉源壅濁宋眞宗登封先營頓置泉忽湧出淸泚可鑑味甚甘美王欽若請浚治之像頗摧折詔易以玉石旣成上與近臣臨觀復礱石爲龕祭焉及考李諤瑤池記謂黃帝建岱嶽觀嘗遣女子七人云冠羽衣奉香火以迎西昆眞人則元君或亦七女中之得道而仙者織女名天孫而岱嶽亦名天孫豈以此邪李白遊泰山詩玉女四五人飄颻下九垓似亦有據是元君在唐已有之至宋而香火始盛耳

星命

祿命家言其星辰名字皆後人杜譔不足信者熊退叟嘗作命說送術者云岫有云三代盛時家有受田阡陌未裂防耗之星夫何居裏有公選科目未興科名科甲之星夫何麗此言眞足以袪幹古之惑

韓昌黎未見道

昔人謂韓昌黎因文見道余謂昌黎文固自佳而道或未之見無論三上書三及門爲有識者所嗤卽潮州到任謝表更露破綻通篇千餘言無非帖首揺尾乞憐之態夫東西南北惟君所命何逺何近何美何劣昌黎則首言潮地逺惡人所不堪毛遂自薦𨿽五尺之童羞之昌黎則繼言其學問文章爲時輩推許至論述朝廷功徳則古人不譲此時朝廷有何功徳足以稱述而昌黎至欲以封禪泰山歆動人主夫司馬相如何足效也始以諌佛骨而見斥旣欲以請封禪而媒進非兩截人乎謂之見道誰則信之宋石介獨尊信昌黎嘗著尊韓論其䢐徠集中不一而足且曰吏部不敢名也豈好而知其惡者耶

洞庭湘妃墓辯

按永州誌帝舜陵在九疑山一名永陵禮記檀弓舜葬蒼梧之野司馬史記舜南巡崩於蒼梧之野歸葬零陵之九疑又載於家語皇覧竹書世紀嶽之洞庭有君山其上爲湘妃墓古今相傳爲堯之二女以妻舜者舜南巡溺於湘江二妃從徵偕溺而死神遊洞庭之湖故湖有黃陵廟以祀二妃詳具秦博士之對始皇也王逸楚詞亦遂以二妃爲湘君與湘夫人而劉向張華酈道元羅含諸人相承爲萬世不解之惑及樂正子寰宇記張叔範零陵志楊廷秀揮麈錄吳格甫九疑考古並述之楚靈王作章華之臺壅漢水旋其下以象舜陵而秦皇漢武皆嘗望祀宋置守陵五戶而國朝布在祀典仍建廟簫韶下二妃墓在黃陵廟西云乃漢荊州牧劉表所建國朝命有司以六月六日致祭焉余按尙書舜五月南巡狩至南嶽卽衡山也是嵗八月復西巡狩矣溺死之說謬妄不足辧獨怪孔氏傳舜典陟方注亦曰舜南巡狩死於蒼梧之野而葬焉尢足掩口夫尙書所稱舜陟方乃死是在受終文祖之後而南巡狩則堯未殂落而舜攝政之時安得云舜以南巡狩而死於蒼梧耶但舜葬蒼梧又見禮經與秦博士合夫尙書聖經也禮經則出漢儒之手秦始皇時尙書猶在孔壁中秦博士未之見也豈其時始皇巡狩徧天下百姓疲勞而博士輩托言舜以巡逰溺死警悟君心耶抑尙書未出而讖緯百家熒惑耳目博士亦妄言傅防故傳禮者又傅防博士耶或爲之說曰古者天子五載一巡狩尙書所載舜巡狩在攝政時安知受終文祖之後不復巡狩故或復巡狩而溺死亦未可知耳余曰否否巡狩大典也天子而溺死大變也受終復巡狩而溺死尙書豈有不明言以紀之者且舜年二十以孝聞三十堯妻以二女五十攝行天子事五十八堯崩六十一踐位故董鼎曰舜巡四嶽朝諸侯封山濬川考禮正刑汲汲不少暇乃攝政時事至踐位後則惟責成於嶽牧九官垂裳恭己而已孔子曰有天下而不與此自舜踐位後言也豈復出而巡狩耶況尙書已明言三十徴庸三十在位五十載陟方乃死是舜之死蓋百一十嵗也復巡狩而溺死耶說者又以陟方爲巡狩韓退之乃云地傾東南南巡非陟也陟者升也方乃死者釋陟爲死也蘇子瞻云陟方

猶升遐乃死爲章句【闕】

故汲書紀年帝王之死皆曰陟書云在位五十載陟者紀舜之崩也何謂南巡哉他又云舜伐苗民崩於蒼梧夫伐苖者禹也已竄三危矣何得勞無爲之舜於耄期之時耶都敬聴雨紀談乃疑舜冡在零陵之九疑而九疑在南嶽千有餘裏蒼梧在廣西域內去九疑又數百里書云舜南巡狩至於南嶽豈又幸九疑遂崩而葬其地乎孟子言舜卒於鳴條鳴條在東方夷服今又不聞有舜陵是敬亦有疑而不能祛者也羅長源曰象封有鼻墓在始興有鼻者有庳也卽今道州九疑之墓或象塜耳不然啇均窆也大荒南經赤水之東蒼梧之野舜子啇均所葬元次山九疑山圖記亦謂啇均窆其陰豈啇均徙此因葬之後世遂以爲舜陵耶漢章帝時零陵文學奚景於泠道舜祠下得笙白玉之琯十二枚呂氏春秋戴延君大戴禮伏子賤尙書大傳許叔重說文應仲逺風俗通陳晉之樂書範蔚宗後漢書皆言昔西王母獻舜玉琯注云西王母神也曽伯端集仙錄亦云舜在位西王母使獻白玉琯以和八風則白玉之琯爲舜之寶器明矣胡爲乎藏於零陵哉無乃帝舜諸子分封巴陵上虞衡山江華等國各錫寶器如成周錫封之制而啇均則得白玉之琯遂流零陵耶又按舜陵載在山海經者非一說海內南經蒼梧山帝舜葬其陽又大荒南經帝舜葬於嶽山又海北經有舜臺臺卽陵也又海內朝鮮記南方蒼梧之泉其中有九疑山舜之所葬在長沙零陵界中夫山海經世稱伯益作而長沙零陵乃秦漢郡名則知此書多後人附益而九疑舜陵不可信矣又寶櫝記云舜葬於蒼梧有鳥自丹州而來吐气名曰馮霄能銜土成丘墳舜墓鳥所營也集仙錄又云舜瞑目端坐乘空而至南方之國其中有九疑山焉歷數旣往歸理玆山眞源賦云舜因南巡走馬逐鹿同飛蒼梧莫知所去王仲任論衡書虛篇云舜蒼梧象爲之耕四說尢妄誕不足辯故朱晦庵粵西舜祠記業已疑之曰舜死蒼梧無明文可據獨未爲之辯耳司馬光有詩虞舜在倦勤薦禹爲天子豈有復巡狩迢迢渡湘水似爲得之是舜之不死於南巡狩與不葬蒼梧明甚彼洞庭又安得有二妃墓哉嗟嗟禮有三不弔水其一也以大聖人而誣以不弔之災萬世下卒未有辯白之者不亦悲乎若山海經云洞庭之山帝之二女居之然亦曰帝之二女而已未嘗明言誰之女也豈以堯典有二女之文遂以洞庭二女卽堯典之二女耶郭璞稍晰其妄曰湘君湘夫人自是二神且旣謂之堯女安得復稱湘君因引禮記舜葬蒼梧二妃不從此亦足爲考古一快獨惜舜不葬於蒼梧璞亦未之辯也羅長源復曰虞舜晚年已禪禹矣南狩之舉總之伯禹則二妃必不從舜於蒼梧沈存中繼其說亦云舜陟方之時二妃皆百餘嵗豈宜復稱女信若二說是舜且未嘗南巡狩則尙書亦不足據矣景純又云卽令二女從舜其靈逹鑑通無方尙能鳥工龍裳救井廩之難豈不能自免風波況二女乃帝舜之配不應降附小水爲夫人故當以此二女爲天地之女夫鳥工龍裳乃迂怪之談旣不足據而帝妃不可降於洞庭小水爲夫人天地之女又可降於小水爲夫人乎此王逸韓愈所以力辯之似得其情也羅長源又爲之說此二女者當爲舜之第三妃癸比氏所生者是舜之二女也一曰宵明一曰燭光其說亦有所仿山海經有言舜妻癸比氏所生二女處河大澤其靈能照百里然亦未明言處於洞庭也長源又豈以河大澤可爲洞庭也耶陳士元心叔亦該博者其江漢叢談乃謂湘祠爲舜之二女黃陵墓爲癸比氏所葬而以山海經之言爲實至引陸士規黃陵廟詩帝子不知春可去亂山無主鷓鴣啼帝子者謂舜女也此又信山海經之過也余按竹書紀年舜卽位三十年而後育卒後育者娥皇也葬於渭帝王世紀又云舜三妃娥皇無子女英生均舜崩之後曽隨其子徙封於商故曰商均商州有女英塜至唐時盜乃發之今平陽府蒲州南十五里曰蒼陵谷者亦有娥皇女英塜絳州鼓堆祠神爲婦人像祠中石刻亦云舜之二妃夫渭與商與蒲與絳三者必有一實然皆非楚地則嶽之湘妃墓非女英之窆明甚獨盜所發女英塜乃多得大珠璆金玉盌又似與茅茨土階之風不協則不能無疑者竹書云鳴條有蒼梧山舜崩遂葬焉按今山西平陽府卽古河中地解州安邑縣西北二十里有鳴條崗一名鳴條陌而舜墓具在孟子曰舜卒於鳴條此萬世不易之定論也鄭康成以鳴條爲南夷地謬之謬矣但古今地理諸志鳴條之地並無蒼梧之山豈古之河中地或有蒼梧而世代綿邈圖牒失眞寖不可考記禮者或傅防竹書與竹書之或傅防禮文皆不可知也余謂考古者當以聖經爲正信漢儒不如信吾孟軻氏故舜旣葬鳴條則𨿽南巡矣斷非崩於蒼梧二妃一葬於渭一葬於商或葬於蒲洞庭湘妃豈得云舜之二妃楚辭所稱湘君湘夫人信如景純所核斷非舜妃亦非舜女近代撰楚通誌者皆博古君子也亦未及詳考而是正之故不得不爲之辯

附徐司馬鑾書

讀洞庭湘妃辯援引博而彈駁精大快人意今鳴條崗卽在安邑舜陵亦在安邑以孟子卒於鳴條一言斷之確乎無疑再考竹書紀年舜三十二年命夏后總師陟方嶽三十三年夏后受命神宗三十五年命夏后徵有苖四十九年帝居鳴條五十年陟此本文也注云鳴條有蒼梧山今海州注系沈約所述隠侯博而傍渉不盡據經當由檀弓一語誤之史記及孔氏尙書傳疏皆本檀弓宋孫奭孟子疏又本史記孫又引書傳云鳴條在安邑之西而不能深辯今天下稱蒼梧者三粵西蒼梧今梧州洞庭蒼梧今嶽州鮑照賦所謂南馳蒼梧也九域志東海縣有蒼梧山今海州贑楡縣粵西舜祠無謂已不待辯洞庭蒼梧之說至今牢不可破然宋陸均作翼孟已曽疑之困學紀聞引呂氏春秋舜葬於紀以蒼梧山在海州界近莒之紀城以附防於呂覧及竹書注海州之說愚以爲此亦穿鑿好異之見耳竹書文最古縱有譌亦不出於漢儒之手據尙書五十載陟方乃死似總言舜受禪後徧陟方嶽乃崩如竹書三十二年所云紀其大政非必以陟方爲舜崩之年也九疑舜墓千古以來孰知其處特衡嶽舜所南巡今有舜祠理爲近之海州蒼梧山記載幾湮絕無舜墓舜祠遺址豈有帝都冀方而身沒乃葬於海僻一隅莒紀小國春秋時且爲附庸唐虞時當甚荒落帝陟方嶽朝羣後當之名嶽通都乃之窮海之濵野死不還而葬此乎惟孟子卒於鳴條與竹書四十九年帝居鳴條語合故當以孟子爲信矣又有帝王世紀一說有苖氏叛舜南徵崩於鳴條殯以瓦棺葬於蒼梧九疑山之陽是爲零陵謂之紀市此其無端牽合尢爲可笑虞書有苖弗率命禹䢐徵卽在三十四年禹受命神宗之後與紀年所載無異越十五年而帝始陟親徵而死敢於誕妄瓦棺殯葬乃周人以葬下殤者而以證帝制抑又誕矣禮經蒼梧一語或出漢儒且蒼梧旣無定名安知古鳴條之野不有以蒼梧號者山海經云蒼梧山帝舜葬其陽丹朱葬其陰舜以唐封丹朱卽今平陽則古蒼梧卽鳴條地可爲一證如雲楚之蒼梧則丹朱亦從舜南巡而葬此耶足下所述已詳已悉因尙有數種姑述所聞以共折時人三尺之喙若舜墓之說明則湘君湘夫人堯女舜妻之謬不攻自破矣

石經

自有九經以來鐫於石者有十四種而始之者東漢也世鮮有能詳者故論列焉○漢建寜間蔡邕以八分書書石經而其文則諌議大夫馬日防五官中郎堂谿典光祿大夫楊賜議郎張馴韓說太史令單颺等奏求校定者也洛陽記曰石經五部碑凡四十六板三行分樹於太學之前西行周易尙書公羊傳共碑二十八板時十六板存十二板毀南行禮記碑共十五板悉毀然尙有可讀者東行論語三碑而二碑毀矣是蔡邕所書四十六碑此時毀者已十八板而存者尙有二十八板也然亦止周易尙書論語禮記公羊傳五經而已隋志乃云鐫刻七經皆邕筆豈建寜石經至隋時尙有七而記洛陽者未及見耶七經之外皆不書豈其力有未及耶方仁聲泊宅編石經防云石經殘碑在洛陽張景元家世傳蔡中郎書未知何所據而邕所書石經乃八分仁聲誤以爲三體不知三體者乃謝承書也東漢書儒林傳注熹平四年又詔謝承書五經鐫碑乃古文篆三體其碑髙一丈許廣四尺駢羅相列與邕碑不同水經注又云漢光和六年刻石鏤碑載五經立於講堂前余按建寧熹平光和皆獻帝年號建寜四年熹平六年光和六年是十六年之中三書石經矣然熹平石經𨿽知爲謝承之筆而不知所書爲何經光和石經非惟不知經爲何經書爲何體卽書者亦不知其何人矣豈邕旣書七經之外未書者熹平續書之熹平未書者光和續書之耶若然則東漢石經蓋十有七矣夫邕之石經八分也承之石經三體也光和之石經不知其書爲何體然三石經想亦不出五與七之外其間必有重書而其文亦必有互異者今三石經皆亡無從考據唐經籍志又有蔡邕金字論語二卷而隋經籍志則一字論語二卷卽金字本不言作者姓名後人遂以唐史爲誤然其書久亡亦窮經博古者之一憾也○魏陳畱邯鄲淳嘗書三字石經於漢碑之西亦卽漢之三體也然亦未詳其爲何經正始中又有一字石經江式曰魏嘗立二字石經其迹已亡亦皆未詳經爲何經筆爲何人一字二字之爲何體也○晉裴頠嘗奏修國學刻石寫經○唐開成元年鄭覃奏言宜凖漢舊事鏤石太學示萬世法乃表周墀崔球張次宗孔溫業等是正之凡九經共一百六十卷亦不知爲何人書大歷中司業張參又承詔校定五經鑱石太和七年又勑唐度覆定石經並孝經論語爾雅爲九經凡一百五十九卷字樣四十卷則開成九經未收孝經論語爾雅而九經者不知何經卽太和九經自孝經論語爾雅外其六經者亦不知爲何經也但太和字體大乖師法名儒宿學多不窺焉是唐有兩石經也李陽冰又願刻石作篆備書六經後不果其所稱六經豈卽周易尙書毛書春秋傳禮記及周禮耶今祕閣所藏有孝經二冊乃唐宗八分書天寶四年國子祭酒李齊古摹勒上石者完好如故蓋宋搨也○僞蜀相母昭裔嘗取唐太和本琢石於成都而文與唐本小異孝經論語爾雅則廣政甲辰張徳釗書周易辛亥楊鈞孫逢吉書尙書周徳政書周禮孫朋吉書毛詩禮記儀禮張紹文書公羊谷梁二傳則宋皇祐間田元均補刻孟子宋宣和間席叔獻補刻皆未著書者名氏閱統志宋紹興間席益嘗刻禮殿聖賢圖於成都石經堂豈益卽叔獻耶春秋傳亦未知爲何人書而於祥字皆闕其畫此必孟蜀時筆也余幸承乏西省校閱祕閣藏書及見蜀本石經周易三冊尙書三冊毛詩八冊左氏春秋三十冊公羊七冊谷梁七冊禮記十四冊周禮八冊儀禮十冊孝經十冊論語三冊孟子三冊爾雅三冊完好如故獨左氏春秋未知爲何人書其紙墨之精拓法之妙當是宋物眞希世寶也撫玩一月不忍釋手○宋至和元年命皇侄右屯衛大軍克繼書石經又以上所書論語刻石國子仁宗又命以易詩書周禮禮記春秋孝經作篆二體刻石於太學兩楹楊南仲書周易十書十三詩二十春秋十二禮記二十時與南仲同書者艸澤章友直殿中丞張次立也國子王洙乃言刻石經已十五年矣止完一孝經耳尙書論語見書鐫未就乞促限畢工餘經權罷從之紹興十三年內出禦書左氏傳及史記列傳周易令臨安知府張澄刋石十四年又出禦書尙書毛詩十六年又出禦書論語孟子皆刻石立於太學然禦書間有困倦輙令憲聖吳后代書與禦書毫不可辯是紹興石經未必皆髙宗筆也然趙宋禦筆髙宗最勝而憲聖能亂其眞亦彤史中之希有乎苐自古鐫石者惟經而紹興獨鐫史記列傳此亦腐史千載特逹之知也

賀季眞乞休

賀季眞乞鑑湖歸老古今以爲美談余攷其時年已八十餘矣故其回鄕詩防小離鄕老大回聲音難攺髩毛衰家童相見不相識卻問客從何處來夫仕宦而至八十餘不歸復何爲耶季眞嘗謁一賣藥王老問黃白之術持一珠貽之老卽以珠易餅共食季眞心念寶珠何以易餅口不敢言老曰慳吝未除術何由得是季眞者乃貪戀富貴一老悖耳張旭謂賀八眞淸鑑風流千載人豈別有所據耶若以乞鑑湖歸老時爲風流則鑑湖有靈必爲吐穢矣因考漢二疏乞身亦皆居閒曹耳若居津要未知能勇退否白居易有詩散員疏去未爲貴小邑歸休何足云此足以評二疏矣

疑耀卷一﹤子部﹐雜家類﹐雜考之屬﹐疑耀﹥

欽定四庫全書

疑耀卷二

明張萱撰

栁子厚非國語

樓迂齋謂栁子厚文章皆學國語卻著非國語是私其所自得而諱其所從來也其天資刻薄如此今世有一士人止能讀一部文選其所撰述皆竊文選中糟粕以自衒但對人輒排斥文選是亦一子厚也余謂卽能作文選便足佳何以諱爲苐恐其不能爲文選耳子厚之非國語其文卽可爲國語否耶而柰何諱之

施全

施全於嶽武穆死後欲刺秦賊而不得者但全先嘗爲秦客最狎名在十客之列今嶽死而讎秦豈忠義在人心卽恩私不能奪耶

賈誼蘇洵薄徳

漢賈誼之知名於文帝朝者以守吳公薦之也史逸其名卽誼終身亦未有一言及吳公者余嘗疑之蘇老泉爲布衣時未知名有雅安守劉大簡字簡夫者深器之以書上韓魏公歐陽文忠公張忠定公薦之語甚切至東坡潁濵文章滿天下獨無一語及簡夫老泉集中亦止有與簡夫辭辟試一書耳而與簡夫請納拜書及老泉所作簡夫墓銘今皆不載豈編集時有意去之耶古人謂感恩易知巳難賈誼之於吳公老泉之於簡夫可謂知巳矣豈有所諱而然耶請納拜者請行門生禮也生前卽願出門下身後卽諱而去之亦薄徳矣余見有一顯貴人在故相趙文懿公門下二十年恩遇甚厚而文懿公捐館輒肆詆毀眞犬彘之不若也

噴

廣陵嘗有一名醫以醫致富其門如市卽貴顯之家不輕造也偶廣陵守署中有病者亟召之醫不得已詣堂下守適有公事不及呼前而此醫適作兩三聲守問曰何爲而醫曰外人有念醫士者守笑曰乃肺家中風耳而云外人相念則爲肺病且不曉何名曰醫遂叱之去此醫退術遂不行余謂守𨿽知爲肺病而不知人相念則乃古語也毛詩終風章願言則鄭氏箋曰女思我心如是我則也宋王易燕北錄契丹俗戎主及太后噴近位畨漢臣僚齊道沿防離華言萬嵗也今嶺外人噴亦或呼曰大吉利市者卽此意故漢藝文志有噴耳鳴十六卷則者古人亦以吉凶有相關者若月令曰季秋行夏令則人多鼽是未必皆肺病也今噴耳鳴書已亡想有可觀者

生乞壙志

宋時有防王安石者嘗守番禺以書求安石曰某所恨微軀安健惟願早就木冀得丞相一薶銘庶防名附雄文不磨滅乎後世近有乞生壙志於名公貴人者想同之也

荔枝

西京雜記南越尉佗獻漢髙帝龍眼樹負暄雜錄謂卽今之荔枝也豈宋時龍眼尙未到於上國耶顧文薦亦博物者何言之誤也

石炭

今西北所燒之煤卽石炭也蘇東坡集中有石炭行然亦未著其所自始前漢地理誌豫章郡出石可燃爲薪隋王邵論火事其中亦有石炭二字則知石炭卽爲煤而用於世已久矣

介之推燭之武

介之推燭之武介與燭皆地名非姓也二人賢者爲國人所取信故特標其地以異於眾耳如漢四皓皆以所居爲氏而其本姓竟莫可攷

開脇而產

陸終氏娶鬼方之女孕而不育十一年開其左脇而出三人焉又開其右脇而出三人焉長曰昆吾次參胡次彭祖次防人次安次季連皆有名徳於世而受姓爲侯伯譙周作古史考乃以爲妄廢而弗論見亦隘矣彼修已背坼而生禹簡狄胸坼而生契皆爲帝王是天將興之必有異於人者非常理所可測也魏黃初五年汝南屈雍妻王氏生男從右脇下水腹上出而平和自若數月創合母子無恙宋時莆田有市人妻生男從股髀間出亦無恙此亦足以明陸終氏之非妄矣

詩葉管

詩自三百篇而後至於我明卒未有一語可被管弦者蓋文采有餘性情不足也音調出於性情性情和而後音調諧此天地自然之妙不假安排者近世有取陶淵明歸去來辭李太白把酒問月李長吉將進酒蘇長公前後赤壁賦協入聲律宋玉灼碧雞漫志謂之暗合孫吳余按今人之以諸公詩賦譜諸管弦者皆更換其句錯綜其章添減其字方於聲律可協皆非諸公原文也於孫吳終非暗合矣

妒婦不可少

諸葛武侯以醜婦爲養心之資余謂妒婦亦然南唐樞宻杜業妻張氏甚妒烈祖命元皇后召張誡之曰業位望通顯得置妾媵何拘忌如此非婦道所宜張雪涕而言曰業本狂生遭逢始運多壘之初陛下所借者駑馬未竭耳而又早衰多病若縱之反貽其禍將誤於任使矣烈祖聞之大加奨嘆以銀盤防段賞之餘謂嗣旣得血气將衰若張氏者誠不可少也

莊周鼓盆

莊周妻亡鼓盆而歌世以爲達余謂不然未能防情故歌以遣之耳情若能忘又何必歌

四防

四防者昆屯窮奇檮杌饕餮也堯投之四裔以禦魑魅也四裔者四夷也余謂四防在朝𨿽爲防族然有今之君子所不能及者是以彼之下駟亦足走我之上駟也不然豈能以變四夷禦魑魅防今之君子且有居中國而身爲魑魅者不知堯何以處之

司馬文正海忠介

司馬溫公元丰末來京都人奔競觀之卽以相公目之左右擁塞馬至不能行及謁時相於私第市人登樹騎屋窺瞰之隸卒或止之曰吾非望而君願識司馬公耳至於呵叱不退而屋瓦爲之碎樹枝爲之折及薨京師之民罷市而往弔粥衣以致奠巷哭以過車者蓋以千萬數上命戶部侍郎趙瞻內侍省押班馮宗道護其喪歸葬瞻等還言民哭公哀甚如哭其私親四方來防葬者數萬人而嶺南封州父老相率致祭且作佛事以薦公者其詞尢哀炷香於手頂以送公葬者九百餘人京師民畫其象刻印粥之家至一本飲食必祝焉四方皆遣人購之京師時畫工有致富者張淏雲谷雜識謂千古一人而已余謂溫公之後又有一人焉余鄕海忠介是也忠介久居田裏嵗癸未起南京都察院入京之日黃童白叟塡溢街巷以觀公凡鄕民過其第者必求一見踵相接也公每歸私第輙危坐聴事不退居亦不閉門以便鄕民之求見者公問見我何爲欲言事乎鄕民叩首無事止願一見海爺顏貌耳自朝至暮不少休及卒於官人爭畫其像畫士亦多致厚資還櫬之日老防提攜頂鑪香夾道呼海爺爺號泣如喪考妣傾城皆至舟次罷市數日今江南郡邑相傳公已爲神皆屍祝於家毎於公死日相率追薦至有費千金設一醮者此與溫公何異夫溫公在宋嘗爲執政君子謂其有旋乾轉坤之功故人皆歸之忠介未嘗一日得行其志而人之歸之亦與田夫野老皆號爲司馬相公婦人孺子亦知其爲君實者同一恱服此豈可以聲音笑貌爲防苐忠介得於人者與溫公同得於天者則不及溫公逺甚溫公有子康官至侍讀忠介則黒衣之綴蔑如天之報施善人又何異耶溫公身後又有不幸者紹聖初章惇蔡卞請發塜斵棺帝不許乃奪贈謚僕所立碑復貶崖州司戶參軍蔡京用事復降正議大夫至列名於姧黨之碑若忠介則蓋棺之後人無異言令聞不已此又溫公所不能得於公者也

佛書入中國

世但知佛書自漢明帝時始入中國不知秦之先中國已有其書隋經籍志曰其書久已流布遭秦火之世所以湮滅又劉向列仙傳曰得仙者百四十六人其七十二人已在佛經又漢哀帝元壽元年博士弟子景盧受大月氏王口浮屠經此皆白馬未入中國之前也況明帝時傅毅對帝所言皆是佛書使先此未有佛書毅何從而得之是明帝前𨿽有其書尙未盛行自白馬旣來之後其說乃浸淫耳

殿廷植花栁

唐朝殿廷皆植花栁故杜甫詩香飄合殿春風轉花覆千官淑景移又曰退朝花底散歸院栁邊迷宋朝殿廷則植松楸而不植花栁者以見嚴毅也我朝殿廷松楸花栁皆不植亦有深意

黃冊

今制丁口稅糧十嵗一籍其數曰黃冊自劉宋時已有之齊髙帝卽位嘗勑虞玩之與傅堅意檢定詔曰黃籍人之大綱國之政端云云時亦稱人籍今世多不解黃字之義余偶閱唐開元制凡男女始生爲黃四嵗爲小十六爲中二十有一爲丁六十爲老每嵗一造計帖三年一造戶籍卽今之黃冊也謂之曰黃亦自男女之始生登籍而名之耳

尾大不掉

尾大不掉此非諭言也西域有獸曰羯尾大於身之半非以車載尾則不可行元白湛淵有詠羯詩羯尾大如斛堅車載不起此以不掉滅彼以不掉死

雁足書

雁足傳書世傳爲蘇武事但武實未嘗以書縛雁足蓋漢使者常惠自胡中還知武尙在故漢家令人入胡求武托言上林獲雁得武書也元中統間有宣慰副使郝經充信使使宋宋畱之眞州十六年不還有以雁獻經者經畜之雁見經輙鼓翼引吭似有所訴經感悟擇日率從者具香案北向拜舁雁至前手書一詩於尺帛系雁足而縱之其詩曰露落風髙恣所如歸期回首是春初上林天子援弓繳窮海累臣有帛書復書於左中統十五年九月一日放雁獲者勿殺國信大使郝經書於眞州忠勇軍營新館虞人獲之以獻元主惻然曰四十騎畱江南曾無一人雁比乎遂進師南伐越二年宋亡此又效蘇武而爲之也然武畱胡中十九年始還漢家不能爲武問罪於胡經畱宋十六年始還而元主卒以此滅宋爲之一嘆經字伯常澤州人

羣龍無首

易羣龍無首王弼注云以剛健而居人之首則爲物之所不與也孔潁達未疏無首之義今之占家謂龍之剛猛在首幹之六爻皆用九是純陽之卦也不宜復濟之以剛必變而爲柔是無首者無剛也余謂不然通幹之卦皆是陽剛必純剛而後可爲幹故象曰天行健君子自彊不息無剛是無健也防乎息矣以上諸爻皆不宜息豈以干之六爻而可息耶且初九曰潛龍九二曰見龍九五曰飛龍上九曰亢龍皆指一龍也而此獨曰羣龍則非一龍可知夫首者先也無首者言當此羣龍俱興之時我不可以身始事也故象曰天徳不可爲首者謂陽剛旣在我則候時而動不宜首事左傳曰無爲禍始卽此意也且乾坤二卦其理相通彼此互用故坤之彖有曰先迷失道後順得常蓋居後而不居先在羣龍之時卽幹亦宜如此不特坤爲然也余故曰羣龍無首謂無爲事首而非謂剛徳可無也若謂剛徳不可純用必變而爲柔則上九之亢龍已先詳之矣而此又言無剛得無重復乎宋均曰萬物之始莫能先之不可爲首先之者防隨之者吉此說得之宜補注疏之闕

佛不能作福

唐懿宗末年信佛故迎佛骨苐佛骨至而大駕遂晏亦足以明佛之不能作福矣

書啟愼余字

今人作書啟於左方之末書愼余左衝無他諸語世皆仍之而不詳其所始余閱程大昌攷古謂古人以尊賜卑者書啟必於紙尾批曰與某人如宋時詔勑批答之類故紙尾結言愼余等語者示行卑不敢更有他語也

術者決王荊公去位

王荊公在相位時嘗向一術者求卜術者曰功名富貴如此又何卜焉公作色曰今力乞去上未許請防旦夕便去得否耳術者曰相公相公得意濃時便好休予往日曾爲相公言之矣要去便去只在相公不在上也不疑何卜公悵然嘆服去意遂決噫今之鐘鳴漏盡自托於上之不許卒客死長安者安得此術人一決乎

易字義

易經之易說文曰蜥蜴蝘蜓守宮形象也是易卽蜥蜴也余按爾雅及注疏諸書蜥蜴之形殊與易字不相似戴侗作六書故亦已疑之古人制字象形最多亦最似而於虫豸之類尢不茍作故易字上從日下從月爲東西代明變易之象是矣若說文下從勿不從月而曰此象形也於蜥蜴之形何象焉爾雅釋虫有曰王蛈蜴者注卽螲蟷也似蜘蛛居穴中吐絲网穴口有足江北人呼爲蛈蜴余謂其形實像易字故亦曰蜴而從勿不從月者象其足也且蛈與蜥音相近或蛈蜴誤爲蜥蜴亦未可知況爾雅止言蜥蜴未言蜥蜴之蜴爲易也卽蛈蜴之蜴亦未明言爲易然曰象形則易爲蛈蜴而非蜥蜴不待辧矣說文多有可疑此其一也

楚子問鼎

楚子問鼎羅泌以爲妄謂楚莊賢君孫叔敖賢相滅陳且復於申叔之對入鄭且捨於鄭伯之服非復前日之頑獷也周爲共主彼豈遽然而窺之又謂鼎非傳國之物問之何益亦似有見苐左氏所載王孫滿之言未必皆妄也余謂九鼎在周乃上代所寶者故周公卜洛亦以安九鼎爲首稱楚居漢南嘗聞鼎之名欲一見之而不可得故過周之疆問周之鼎亦向慕之私耳王孫滿惡其彊梗遂切責之謂其窺伺神器而楚子問鼎初心未必遽至是也若謂楚實未嘗問鼎而以左氏爲防則又不盡信書之過矣

漢髙後答匈奴書

漢髙後時匈奴冒頓遺書曰願以所有易其所無亦誖謾甚矣髙後召羣臣議樊噲欲擊之季布謂噲可斬是亦一見但令謁者張澤報書卽不能直詞切譲亦宜置有無相易之語於不問可也今書乃盛自貶損曰年老气衰髮齒墮落行步失度單於過聴不足以自汗能無汗顏乎

夥頥沈沈字義

陳勝旣王陳其故人嘗與傭耕者之陳求見及見勝殿屋帷帳曰夥頤渉之爲王沈沈者馬班二史皆同其下文曰楚人謂多爲夥索隠曰服防云頥者助聲之詞也謂渉爲王宮殿帷帳其物夥多驚而偉之故稱夥頤也而班固則削去頤字豈以詞助且上止言夥渉故此不必加一頤字耶王文恪曰夥頤方言也班書不宜削去甚是若沈沈二字索隠未釋應劭注班書曰夥音禍沈沈宮室深邃之貎也沈音長含反余謂沈沈二字亦當是方言若以爲宮室深之貌則於夥頤二字重復矣沈沈之語必有所指今苦未能詳耳

漢書人物表同名

古今人同名同姓者甚夥但前漢人物表有一士鞅在中上又有一士鞅在中下相去不遠殆不可曉豈有兩鞅耶抑誤書也

機云爲顧婦贈答

陸士衡爲顧彥先贈婦末章結句願保金石軀慰妾長饑渇是以爲彥先之婦贈彥先也且士衡旣爲彥先贈婦而士龍又爲彥先婦答不知彥先之婦於機云兄弟何所葛而形之翰墨如此

六朝文法不通

六朝操觚之士其文法眞有不可解者劉越石贈盧諶詩宣尼悲獲麟西狩泣孔丘及盧諶贈劉越石其詩序有云在木闕不才之資處雁乏善鳴之分卷異蘧子愚殊寧生匠者時盻不免饌賔以匠者時盻應在木句以不免饌賔應處雁句而於中間乃添入捲異愚殊二句上下剌戾如是

雪月二賦

謝惠連雪賦謝希逸月賦詞藻旣同機軸不異惠連之賦止多王起爲亂耳苐希逸警語濬於心靈大非惠連所可彷佛昭明並錄竊所未安他且勿論卽惠連起語雪宮建於東國雪山峙於西域此老學究口吻也希逸肻道之乎

韜略非呂望筆

兵家六韜三略相傳爲太公望之書苐騎戰之法始見於趙武靈王而六韜首列其說何也余意太公望嘗爲此書久或亡去今所傳六韜三略乃楚漢間好事者所補非望筆也班固志又有六弢下篇則周史所作乃定襄時人又曰顯王之世崇文縂目謂漢世已失此書又不知作何語也

明月夜光

明月夜光世皆習知其爲至寶然莫詳其本末髙誘注淮南子漢時中山之國有隋侯見大蛇傷斷以藥傅而塗之後蛇於夜中銜大珠以報之因曰隋侯之珠蓋明月珠也是珠名明月起於漢也然秦李斯上書巳曰有隋和之寶垂明月之珠和卞和也隋者非漢中山國之隋矣豈上古故有隋之珠名明月而蛇所銜以遺中山隋侯者亦卽此珠耶髙誘注淮南止言漢中山之隋侯珠是紕漏也髙誘又曰夜光之珠有似明月是明月珠之外又有夜明珠矣故班固兩都賦上旣云隋侯明月下又云懸黎垂棘夜光在焉亦以明月夜光爲二珠而許子重卽以明月爲夜光吳都賦亦云隋侯於是鄙其夜光則明月珠亦名夜光是一珠而兩名也或一珠或二珠經典失詳故說者參差苐夜光明月皆珠也而西京賦曰流懸黎之夜光綴隋珠以爲爥懸黎者璧也非珠也鄒陽亦曰夜光之璧是璧亦有夜光不特珠矣尹文子曰田父得寶玉徑尺置於廡上其夜光照一室是夜光爲通稱不系於珠與璧也余謂明月夜光固不系於珠與璧凡珠與璧夜中能有光照人者皆得名之不必實指隋侯之珠與懸黎之璧也五臣注文選未得其詳故稍詳之

瑚

瑚之名詳於載籍廣雅曰瑚珠也誤矣張銑注西京賦亦曰瑚珠樹也亦誤豈其止見瑚之制爲珠者而未見瑚耶瑚止宜言樹不得言珠也瑚生於海中司馬光類編云或生於山不知何所防又桑葛切

輦路

輦路二字世皆以爲車輦所行之路李周翰注文選輦路樓陛也上林賦輦道纚屬如淳注曰輦道閣道也與李說同是輦道卽輦路皆非道路矣又甬路亦飛閣之復道今人以官署墀內之道爲甬路乃傳誤也

愼子名姓辧

孟子魯欲使愼子爲將軍趙岐注愼子名滑釐正義同朱考亭從之又按史記愼到趙人謂愼子卽愼到是到又愼子之名諸書皆同但下文此則滑釐所不識也爲愼子自呼余按古人自呼皆呼名未有呼字者豈愼子以滑釐爲名而以到爲字耶皆不可曉莊子天下篇又曰愼子與彭蒙田駢爲友學墨子弟子禽滑釐之術故薛仲常應旂著四書人物攷遂以愼子所云滑釐乃述其師非自呼其名也豈師弟同名耶姓譜諸書又以滑釐字愼子其後以字爲氏而以滑釐爲愼氏所自出則益誤矣愼子之先當有愼氏愼之姓非自滑釐始也

結字卽髻字

古有紒字而無髻字紒音界卽髻也史記西南夷魁結卽魁髻乃借結爲髻韓退之石鼎聯句長頸髙結正用此字髙結之下有防中作楚語句蘇東坡有雲長頸髙結防是不知結卽爲髻也故結讀作髻是也楊用修乃欲讀凡結髮皆爲髻發似誤蓋結髮卽髻猶讀結爲髻字義能無重復

名字相同

古人名字一族之中且有相同者豈其族大且眾不相聞耶據左傳魯莊公之孫有仲嬰齊而魯文公又有孫曰公孫嬰齊仲嬰齊者公孫嬰齊之從祖又且同時而名同何也鄭有公孫段字子石而印段亦字子石乃公孫段從父子也士文伯亦範宣子之族而與宣子同名見昭公六年傳此不可曉

冠服不必反古

今人行誼文章皆不求如古人惟於冠服間動必以古爲式所稱生今反古者非耶昔司馬溫公依古式作深衣幅巾縉帶毎出朝服乘馬用皮匣貯深衣隨其後入獨樂園則衣之嘗謂邵康節曰先生亦可衣此乎康節曰某爲今人當服今時之衣溫公嘆其言合理生今反古者思之

袴制

褌卽袴也古人袴皆無襠女人所用皆有襠者其制起自漢昭帝時上官皇后爲霍光外孫欲擅寵有子𨿽宮人使令皆爲有襠之袴多其帶令不得交通名曰窮袴今男女皆服之矣

禱夢九鯉湖

閩中九鯉湖禱夢者響應靈異無虛禱者然亦於事後乃驗或有當人之身不驗身後子孫始驗者余庚子請告南歸經過其地僕夫以禱夢請余謂之曰吉凶禍福我旣不能前知卽前知亦豈能移易者禱之何益

延篤掛名常侍碑陰

趙明誠金石錄載漢中常侍州輔碑陰其鄕人爲輔立碑者題名自漢陽太守而下凡四十有九人惟延篤叔堅見漢書耳明誠謂東漢名賢大夫死則門生故吏爲之立碑而題其陰延叔堅當代顯人乃掛名於閹竪之輩似亦可恥余謂不然叔堅嘗有書與李文徳矣此豈出入閹竪之門者且叔堅後坐鉤黨廢錮鄕裏至圖其形於屈原之廟非終始無庇安能有此洪適因引漢靈帝時太丘長陳仲躬弔中常侍張譲歸葬潁川事以釋之便自快然蓋時政旣惽達而得位則正色立朝不可朋姦此經也身退窮處則同塵所以逺害亦一時之權君子所不廢也叔堅居裏而同郡爲閹竪勒石借其名以爲重叔堅豈得而拒之乎此非門生故吏之比明誠又何疑焉

坡公論畫竹

蘇子瞻畵竹從地一直起至頂米芾問何不逐節分子瞻曰竹生時何嘗逐節生及作文與可篔簹谷畵偃竹記有曰竹之始生一寸之萌耳而節葉具焉自蜩蝮蛇蚹以至於劍防十尋者生而有之也今畵者乃節節而爲之葉葉而累之豈復有竹乎故畵竹必先得成竹於胸中執筆熟視乃見其所欲畵者急起從之振筆直逐以追其所見如雕起鶻落少縱則逝矣與可之教予如此予不能然者內外不一心手不相應不學之過也故凡有見於中而操之不熟者平居自視了然而臨事懵焉喪之豈獨竹乎余謂此言不獨畵竹爲然卽推而山水諸丹靑又推而臨池又進而天下國家何事不然是東坡言技乃言道也

坡公詩文

蘇東坡絕世之才早年學詩獨宗劉禹錫而不及王楊盧駱髙岑李杜諸公晚年𨿽曰學李靑蓮其得意處𨿽迫眞然多失於粗止能爲白居易則以信手拈來不復措意耳又言平生不好司馬史記然其文多有模仿司馬者朱考亭謂坡公晚年海外文字多是信筆胡說全不看道理此又非知坡公也

佛字辯

今人以佛爲余嘗求之不得其說使此佛字爲西方所制則譯之爲覺可也苐佛未入中國時先有此佛字矣曲禮曰獻鳥者佛其首畜鳥者則勿佛佛者抝戾而不從之言也又釋名曰轡佛也言牽引拂戾以制馬也是佛卽爲拂而古文拂作又作古人觀象而後制字以兩弓從一矢拂之謂也是佛者拂人者也其棄父母離妻子山河大地一切而歸於空皆拂之謂也以佛爲覺蓋譯者尊信其說而故爲此美釋耳不知西方本來果以佛爲覺乎卽此一字而譯者失之則五千八百卷中皆以漢語譯之者一一皆西方本來意義乎請以質之事佛者

瘧病聖人

周武王克商之二年卽病瘧是瘧且病聖人也何問君子周公𨿽以身代告天然武王竟以此疾不起乃知人之壽夭皆定於天𨿽忠如姬旦亦不能回天也

大麓辧

書堯納舜於大麓孔安國輩以爲大錄萬機之政而桓譚新論亦以爲領錄天下之事若今之尙書然故東漢始以牟融錄尙書事蓋本於此後代多因之故有以大麓爲三公之位者王克己非之矣張九成曰處之深林大澤之間謂觀聖人者皆當自其難堪處觀之耳堯之知舜豈待以難堪者試之防惟大傳曰堯推尊舜屬以諸侯致天下於大麓之野應劭雲麓者林之大也鄭康成雲山足曰麓羅長源得之其說曰古者天子以大事命諸侯則爲壇於國之外堯聚諸侯以命舜陟位居攝致天下之事欲天下諸侯皆明知舜之受命也是可以剖千古之惑但長源又云因地譬意大麓者大錄天下事也是又於前妄未盡袪也余謂納於大麓烈風雷雨不迷者或當納麓之時適有烈風雷雨而舜偃然自若殊無驚布見其鎭定耳夫震雷虩虩不喪鬯舜能不迷於烈風雷雨此非超越尋常足以當天下之大任者乎故舜之授禹亦有納麓烈風雷雨之事蓋告終易代皆上關天意堯授舜舜授禹而納於大麓皆有烈風雷雨或天以此而試舜禹亦未可知故當此受禪之日烈風雷雨不迷是足以任天下之大而天遂與之矣如後代有禪位者登壇之日雷雨震電遂至顚隕不能成禮者視舜禹之不迷益可見也此謂天以此試舜禹理或有之而堯以此試舜舜以此試禹則後儒之妄也

經與傳各行

漢初爲傳注者皆與經別行春秋三傳之文亦皆不與經連故石經書公羊傳並無經文至馬融爲周禮注乃云欲省學者兩讀故具載本文是後漢以來始就經爲注也

三字名辧

人名未有三字者楊用修以戰國董之蘩菁謂之蘩菁是三字名也余不敢以爲然左傳介之推燭之武介與燭皆地名兩之字皆語助非名也董之蘩菁之字卽同介之推燭之武之字猶云稱楊用修楊之用修云爾

論語微子篇

論語微子篇凡十一章一微子去之次栁下惠三黜次孔子去齊去魯次楚狂次長沮桀溺次荷蓧丈人次逸民次太師輩去周此皆門人敍述聖賢出處大致而於末乃綴以周公謂魯公章綴以周有八士章者何居余謂周公謂魯公章大意言所厚者薄則無往不薄親而可施又何有於賢士大夫大臣不以則必愎狠而信任小人無大故而棄故舊則新間舊小加大矣求備一人則賢才有弗獲自全者矣此尙可仕於其朝耶非此四者聖人固不忍去其國也故三人之或去或死栁下惠或絀或處孔子之去齊去魯樂師之適齊適楚意可知矣彼接輿沮溺輩何足以語此防而終之以八士者蓋慨慕於盛朝謂八士何幸而生於其時以樂行其志不至於爲三仁爲栁下惠爲樂師云爾甚矣孔門弟子善於述聖志也

二王名字之繆

字學之難不特今人也晉人善書苐不甚解字義如王氏父子名羲字逸少名獻字子敬殊不可曉羲有純義於逸何與獻有成義於敬何與父名羲子名獻尢爲可笑禮含文嘉曰羲者獻也後漢書王莽立斗獻獻音羲禮器羲尊卽周禮獻尊故叔獻亦作叔戲戲與羲通故羲與獻通父子立名豈可茍者羲獻名𨿽異而義則同甚矣晉人之不識字也

鍼砭藥餌

世皆知神農嘗百艸而孔叢子及世紀皆謂伏羲已先爲之並制九鍼以拯夭枉余意百艸之嘗始於伏羲而特詳於神農耳余又按靈樞經岐伯對黃帝以九鍼是鍼亦古已有之矣非始於黃帝也治病者惟鍼之效最神疑古先有鍼而後有藥餌也鍼本以石爲之名曰砭後世乃易以金耳故曰藥石者謂藥與砭非謂金石之石也

冦萊奢儉不同

冦萊公寢處一靑幃二十餘年時有破壊益命補葺或以公孫事靳之公曰彼詐我誠𨿽獘何憂然知鄧州時制花蠟燭不油燈罷官日厠混間燭淚在地往往成堆何此奢而彼儉也靑幃之獘豈眞異於公孫

觔斗

今人以頭竪於地以腳畨上爲觔斗戲諸書皆作觔斗惟孫吾與韻防定正於十五堅末収跟字注腳跟也又跟頭戲倒頭爲跟也或作則觔斗字當從孫吾與爲跟頭謂以頭爲跟也今作觔斗兩字皆誤

劉表工書

今人皆知臨池家有鐘元常而不知元常有同學友胡昭又不知元常與昭皆受書法於劉景升也董北苑曰劉景升爲書家祖師鐘胡皆其弟子昭肥繇瘦各得一體耳今景升遺迹絕無存者藝文志有劉表集亦已久亡獨三國誌載表與袁尙兄弟書其筆力不減崔蔡之流而表初又爲黨人在八及之列其文行如此宜乎書法之工也

有餘不足

人間世自有參差不能如一者自是正理如周天有三百六十五度四分度之一夫三百六十度可矣而必加之五又加之以四分度之一一嵗有十二月二十四气三百六十日宜無餘欠矣然气則盈而朔則虛故律之數必有空積忽微之數亦有奇零假借是天地造化猶不能無有餘不足而況於人乎

水銀

水銀一曰汞廣雅謂之澒音同本艸圖經曰水銀生符陵平土今出秦州商州道州邵武軍而秦州者來自西乃於山石中采麤次硃砂作鑪置砂於中下承以水上覆以盆器外加火煆養則煙飛於上水銀澑於下是以人力制之而後成者陶居曰水銀有生熟生符陵平土者是出殊砂腹中亦別出沙地今不聞有此至於西來者彼人亦云皆燒煆也及按西粵志云泗城州出水銀取之之法以人其用人從外境市之或逃走僮僕或姧商防雇役人往售至其家初以酒飯飼之三日卽引至水銀坑中挖窟埋之露其首三日其人癢不可忍號呼徹天乃以鐵鏟去其首仍埋之數日取出則滿腹膓胃指甲骨髓中皆水銀矣安南國近慿祥州地亦有水銀坑取法同是與本艸異也

焦仲卿妻

焦仲卿妻劉氏後人常悲其以嚴姑見逐卒能守志殺身余讀其詩氏非賢婦也姑𨿽呵責始未相逐乃氏自請去耳一還其家爲弟兄所逼遂適太守之郎君此可謂守志不移耶其舉身赴淸池乃遇仲卿於途要之以死恐非其志也

夏世最文

夏尙質周尙文余以爲夏固不質而周亦不文也無論夏之九鼎以圖像物者想其工巧必非周所能作卽今攷古博古二圖所載周之鼎彞諸物已不能如商之工巧何問夏防又如禹貢一書其文章之妙亦豈周書諸篇所能彷佛乃知天下至文必在於質以文爲文其文陋矣

字學之難

漢興尉律太史試學童能諷誦籒書九千字課以八體乃得爲史吏民書式不正輒舉劾之石建爲郎中令奏事下建讀之驚恐曰書馬者與尾而五今乃四不足一獲譴死矣字學之重如此乃馬援上書臣所假伏波將軍印書伏字大外向城臯令印臯字乃白下羊丞印四下羊尉印白下人人下羊卽一縣長吏印文不同恐天下不正者多符印所以爲信邑所宜齊同宜薦曉古文字者事下大司空正郡國印章是當重字學之漢而印章乃朝廷大信猶差謬若此況今日不講字學之時乎

班固賦用騶虞

毛詩騶虞序曰搜田以時仁如騶虞也班固兩都賦遂以騶虞爲搜田之名而曰歷騶虞覽駟鐵然則詩言睢鳩以美后妃之徳今之呼賢婦人者亦可以睢鳩呼之耶

翡翠屑金

翡翠屑金人气粉犀古有是語余嘗試之人气粉犀誠然獨翡翠屑金不知其解偶閱一小說乃知玉有名翡翠者其色如翡翠以之磨金隨手而屑但此玉世不常有未知然否

服玉屑

魏李預好服玉屑而不戒酒色遂至病篤乃謂妻子曰服玉者必屛居山林排棄嗜欲余謂守此二言何必服玉

西方聖人辧

列子述孔子西方有聖人之語林希逸謂卽佛也至今學者皆然其說惟邢延舉據國語有云西方之書有之曰懷與安實疚大事注云周詩有誰將西歸及西方之人皆謂周也如列子所述孔子稱西方聖人果有是語當謂文王於佛何與余得此爲之豁然苐隋王通自稱儒者亦指佛爲西方聖人何惑乎今之世也

齊鏄鐘銘

妣母也考父也父先母後周齊侯鏄鐘銘皇祖皇妣皇母皇考旣云妣又雲母先言母後言父未詳其義

鷫鸘

鳯之自西方至者曰鷫鸘至則主疫不祥鳥也古人乃以其羽爲裘不知其解

花蕋夫人

孟蜀時花蕋夫人有宮詞膾炙後世然夫人在蜀不足多也蜀後主之母順聖徐太后及其姊彭王之母翊聖太妃尢能詩幹徳中姊妹以巡禮聖境爲名凡駐輦處皆有題詠鐫於金石今載在豪異祕纂者數十篇皆綺麗有致殊非粉黛口吻其風格出花蕋上尙數塵也獨前後二主文詞不少槪見諸妃後得無對牛彈琴乎後人以蜀之亡皆由於此余謂不然周之後妃篇章具在而周道以昌夫婦人能文亦何足損乃公事且孟蜀之國事可知卽非二後亦能保其不亡耶余按諸傳記花蕊夫人姓費陶九成輟耕錄曰夫人乃徐匡璋女實拜貴妃號曰花蕋者以諭其美也不知與順聖翊聖同族否胡蜀之徐氏女能文若是眾也

疑耀卷二﹤子部﹐雜家類﹐雜考之屬﹐疑耀﹥

欽定四庫全書

疑耀卷三

明張萱撰

八分隸楷辧

書家先有古文次有籒文籒文卽大篆也次有小篆李斯損大篆而爲之也次有隸秦政時法令繁劇軍期嚴迫大小篆難猝就乃約之而爲隸以其可施於徒隸故曰隸或雲程邈所作邈故徒隸也其法簡而且易便於佐使又曰佐書或又云王次仲所作李陽冰曰王次仲始作八分以當時隸字少波勢乃增之因其字方八分遂以爲名蕭子良曰漢靈帝時上谷亦有王次仲與秦時王次仲同姓名亦常作八分書鐘元常謂之章程書此八分書所由始也蔡文姬曰割程邈字八分取二分割李斯小篆二分取八分故名八分則與陽冰字方八分之說又異漢石經者蔡邕所書卽八分也元常善八分有隼尾波今泰山銘卽此體是古之隸與八分有波勢無波勢微異非兩法也程迥曰東漢以來碑刻皆用八分書如程邈書是也今見古帖書自是今之小楷孫過庭書譜謂元常専精於隸書伯英尢工於艸體彼之二美逸少兼之過庭所指元常隸書卽今所力命宣示二帖是又以眞行爲隸矣故蕭子云啟勑防以逸少不及元常子敬不及逸少因此研思遂悟隸式與過庭之說相同歐陽集古錄防則以隸與八分爲一趙明誠金石錄又云隸者今之楷書亦曰眞書是八分也隸也楷也似皆一體也黃長睿曰自秦易篆爲隸漢世去古不逺當時正隸之體尙有篆籒意象魏晉以來元常士季及王世將逸少子敬輩始創作小楷皆遷就漢隸運筆結體尙圎而雅淡其字率扁而弗撱今傳世者若元常力命宣示二表世將上晉元帝二表逸少曹娥帖大令洛神帖𨿽經摹拓而古隸典刑具存至江右六朝若謝宣城蕭挹輩𨿽不以書名世而其小楷若齊海陵王志開善寺碑猶有鐘王遺範也惟陳隋間正書則結字漸尙方而不尙圎然猶依仿漢隸一二唐初亦爾也及歐陽率更虞永興出乃易方爲長以就姿媚後人競效之鐘王楷法彌逺而漢隸遺意無復存矣是八分與隸及楷唐以前皆作一體唐以後隸與八分爲一體而楷遂自爲一體矣故今之楷全無隸意則歐虞壊之也余謂今之楷書不宜謂之楷只宜謂之今隸而漢之隸爲古隸可也

丘明非姓左

左丘明古今相傳丘明名左姓也余偶閱一小說吳興地名丘墓者一村皆姓丘有大碑列其族黨稱左史丘明之後云明爲魯國左史則左者乃史官之名如左史右史之左而丘乃姓明乃名也是必有所據故表而出之

蚩尾誤作鴟

今宮殿鴟尾之鴟非鴟也乃蚩字漢武帝作栢梁殿恐有火災乃飾以蚩尾蚩蓋海獸之名水之精也可以厭火今作鴟殊誤

障車文

世皆知古有催籹詩而不知有障車文唐天祐中南平王鐘傅女適江夏杜洪子時及昏暝令人走乞障車文於湯篔篔命小吏四人各執紙筆倚馬而成今其文不傳想亦催籹之類也

射防之制

今人皆知科塲對防爲射防謂如射覆之射是也唐摭言載漢射防謂列數防於几案上令士人以矢投之隨所中之防而對之或亦一說也但攷漢制並無此說不知其說何所據

烏鬼之辧

杜工部家家養烏鬼頓頓食黃魚沈存中以烏鬼爲鸕鷀防谿詩話引元稹詩病賽烏稱鬼巫占瓦作稹自注雲南人染病競賽烏鬼故防溪以工部所稱烏鬼爲神鬼非鸕鷀也余嘗疑之謂稹或得於傳聞故戲而入詩耳一日讀稹集有聼人彈烏夜啼引詩乃謂作拾遺時被謫其妻竟禱於烏鬼始得還官則是實賽烏鬼也而烏鬼乃鬼神矣苐烏鬼不知何神而稹之妻禱之稹信之殊足掩口若工部所稱烏鬼則沈說爲正防溪爲謬蓋下有食黃魚語非鸕鷀而何

晁無咎能

唐以後文人未有不能者如晁無咎未嘗以名偶閱陳后山詩集有晁無咎山水扇詩云前生阮始平今代王摩詰偃屈蓋代气萬里入方尺則無咎之亦有足觀惜世不傳耳若阮始平能譜亦未嘗載後山詩可以補其闕矣

韓昌黎白太傅皆惑於服食

韓昌黎文起八代之衰蘇東坡稱之謂其一言爲天下法以余按之有可疑者昌黎諫佛骨矣晚乃與佛子大顚逰又作李幹墓志歷敍以服食敗者數人爲世誡而晚年復躬蹈之白樂天有詩曰退之服硫黃一病訖不痊是昌黎知誡人而不知自誡也然樂天旣知誚昌黎亦好言服食事嘗有詩曰金丹同學都無益奼女丹砂燒卽飛其序云予與故刑部李侍郎早結道友以藥術爲事乃知異端易惑卽髙明之士亦所不免也古詩服食求神仙多爲藥所誤二公豈未之聞耶

男女兩體

一友人嘗謂餘言今武進縣尙書某者其夫人半月爲男半月爲女爲男時能禦女自置妾媵余始疑焉後閱諸傳記則往往有之晉惠帝時京洛有人具男女兩體亦能兩用人道而性尢滛亂晉五行志謂之人屙宋趙忠惠帥維日其僚友趙參議者有婢甚慧黠參議欲私之堅拒不從疑有異彊卽之則男體也遂聞於有司蓋身有兩形前後姧狀不一乃寘極刑元有李安民者嘗於閩之福州得徐氏處子年十五六交接一再漸具男形與池州李氏女及婢添喜私通事正相類張師正采異錄景祐中廣州舶商韋某女年十嵗變爲男子與侍婢交有孕嘗與吳舍人濳同學好讀文選𨿽須出於頷然舉止言譚猶婦人也彼武進尙書夫人何足訝防然玉曆通政經曰男女兩體主國滛亂此非太平之世所宜有也大般若經載四種黃門其四爲博乂半擇迦半月能男半月能女二十八宿眞形圖心房二星皆男女兩形更爲雌雄異物志靈貍者自爲陰陽故能媚人若此輩者豈博乂半擇迦及心房二星靈貍所化生耶苐諸傳記所載皆非令善武進尙書夫人獨富貴終身則不得其說矣

詠花不語

牡丹有名醉西施者韓昌黎詩對客偏含不語情羅隠詩曰若教解語應傾國蘇東坡詩不如此花不解語世間言語原非眞三公皆詠不語而一解轉深一解矣

滕王蛺蝶圖

滕王蛺蝶圖歐陽歸田錄以爲滕王元嬰余按斷乃元嬰之嗣王湛然者蛺蝶雀兒曲盡其妙非元嬰也

婦人自稱

衛夫人者尙書李充之母常以夫姓自稱爲李衛今婦人自稱宜仿之

瓊奴

宋時永安驛廊東柱有女子題一詩云無人解妾心日夜長如醉妾不是瓊奴意與瓊奴類不書姓名陳后山有詩二首紀之然亦未詳瓊奴出處余偶閱靑瑣髙議乃得之瓊奴姓王氏爲郎中王某防女父死失身於趙奉常家爲主母淩辱道出淮上乃自書其事於驛壁見者哀之王平甫有歌紀焉則永安驛題詩之女子亦必名家子嫁爲人妾而失意者也

宋紙背面皆可書

顏文忠毎於公牒背作文稿黃長睿得雞林小紙一卷已爲人書鄭衛國風復反其背以索靖體書章艸急就二千一百五十字余嘗疑之自有側理以來未聞有背面皆書者顏乃惜紙黃或好奇耳余幸獲校祕閣書籍毎見宋板書多以官府文牒翻其背以印行者如治平類篇一部四十卷皆元符二年及崇寕五年公私文牒牋啟之故紙也其紙極堅厚背面光澤如一故可兩用若今之紙不能爾也

胡同

今京師呼巷爲胡同蓋胡語也世以爲俗字不知山海經已有之食囂鳥可以止同郭璞注治洞下也音洞又飛魚食之已痔同獨胡字尙未經見

骨肉相關

宋楊敬仲曰仕宦以孤寒爲安身讀書以饑餓爲進道骨肉以不得信爲平安朋友以相見疎爲久要此誠理到語余於仕宦讀書朋友請從事矣獨骨肉一語不能如命衰慈八十膝下止萱一兒宦逺祿微不能迎養亡弟一兒猶未成立平安之耗兩目欲枯若於此事可不相關尙何事可相關耶

給事中不宜稱黃門

今人稱給事中爲黃門蓋始於漢而不知其誤也余按漢輿服志禁門曰黃闥內人主之黃門卽黃闥也內人者閹人也漢給事中位次中常侍侍中黃門之下是黃門止可以稱宦者不可稱給事中也但漢舊儀又曰黃門屬黃門令日莫入對靑瑣門拜名曰夕郎夫曰入對靑瑣門拜則又非宦者是給事中之呼爲黃門自漢已誤矣蓋黃門本宦者之稱以其所司者黃門耳給事中不司黃門而可以黃門稱之耶

二千石

世皆知郡守爲二千石不知在秦時郡之尉亦秩二千石也尉掌佐守典武職甲卒者

五星聚

五星之聚自周文王七年孟春五星聚房春秋時齊桓公將霸五星聚箕漢髙祖入關五星聚東井安祿山反天寶九年五星聚尾箕宋幹徳五年三月二十七日五星聚奎皆載在史傳者凡四而已李鄴侯家傳謂肅宗復長安其年五星亦聚東井唐史未載是自周及宋五星凡五聚也天寶九年之聚無論矣卽齊桓之霸亦何徳以致之耶語曰天道逺信矣

婦人以父姓爲名

古者婦人不稱名出嫁之後卽以父之姓爲名如春秋王姬齊姜宋子之類是也故姬者周之姓也如齊稱姜宋稱子耳後世字學不明以姬字爲女人通稱已誤漢有薄姬栗姬憲姬是又以姬爲妾矣蔡京當國攺公主爲帝姬更足掩口時公主乃趙姓旣於姬不合豈以帝之女可爲人之妾耶宋人精於考究而當時卒無一人駁正者則爲京之權所怵也

七均七始

宮商角徴羽五音也曰七均者有變宮變徴是爲七也宮與商商與角徴與羽相去皆一律角與徴羽與宮相去獨二律夫一律則近而和二律則逺而不相及不能和也五聲之序宮生徴徴生商商生羽羽生角至角則窮故至角乃隔八下生其位與宮相比謂之變宮是羽聲𨿽距正宮二律而距變宮止間一律也變宮又隔八上生其位與徴相比謂之變徴是角聲距正徴𨿽間二律而距變徴亦止間一律也正聲五變聲二每律用七聲爲均相和以均調故曰七均七聲疊用以終始一調故曰七始

雲南荔枝

荔枝閩廣四川有之他處未聞元李京雲南志土獠蠻以采荔枝販賣爲業當是荔之枝非龍眼荔枝之荔枝也

習流

史記越伐吳使習流二千索隠謂流放之罪人正義謂流利慣熟皆誤吳水國習流者謂習於水戰也

文正美諡

文正之諡美諡也宋時得此諡者惟呂防正王欽若司馬光王曾範仲淹鄭居中蔡卞陳康伯八人而已後張知白夏竦皆欲得此諡而司馬光論其不可故知白諡文節竦諡文莊其嚴如此若李公昉王公旦諡法通紀亦曰諡文正者非也二公原諡文貞後避禦諱世遂呼爲文正耳然欽若與卞何物而亦得諡文正何也

石奴

後魏時諸王孫貴臣多服石藥毎病輙稱石發陳后山有詩服石爲石奴言爲石所使也石奴二字亦新

茶用鹽姜

烹茶今未聞有用鹽姜者薛能烏嘴茶詩鹽損添常戒姜宜煮更黃東坡和寄茶詩老妻稚子不知愛一半已入姜鹽煎陳無已乞茶詩愧無一縷破雙慣下鹽姜枉肺肝是唐宋以前茶皆用姜鹽也有友人嘗爲餘言楚之長沙諸郡今茶猶用鹽姜乃爲敬客豈亦古之遺俗耶

白牯靑奴

燈錄長沙岑和尙有曰貍奴白牯卻知有白牯蓋謂水牯牛也陳后山齋居詩有云靑奴白牯靜相宜老罷形骸不自持靑奴二字黃魯直云趙子充竹夫人詩涼寢竹器憇臂休膝似非夫人之職宜名曰靑奴及任淵注陳詩以白牯爲白角簟乃借用以對靑奴也恐未必然靑奴是竹器疑白牯是簟固是的對苐後山詩博而核萬無如此借用者或白牯別爲牀笫物當是鄕語耳

秦法棄灰

秦法棄灰於道者棄市此固秦法之苛苐棄灰何害於事而苛酷如此余嘗疑之先儒未有發明者偶閱馬經馬性畏灰更畏新出之灰馬駒遇之輙死故石礦之灰往往令馬落駒秦之禁棄灰也其爲畜馬計耶一日又閱夏小正及月令乃畢得其說仲夏之月毋燒灰鄭氏注謂爲傷火气是矣是月王頒馬政防牝別羣是毋燒灰者亦爲馬也固知棄灰於道乃古人先有此禁但未必刑之如秦法古人惟仲夏乃行此禁秦或四時皆禁故以爲苛耳

臧文仲

臧文仲左傳言其不仁者三不知者三先聖又謂其竊位其人品可知苐古今三不朽之言首發之者文仲也在當時亦必能立言者今傳於世無防豈以其人廢言耶抑遺逸多也

至老稱詩

龎相國籍喜稱詩卽相府防務冗雜而吟詠不絕口及疾亟猶手錄十餘詩以示司馬溫公復書其後曰欲令吾弟知老夫病中尙有此意思耳其字已慘澹難識後數日薨今操觚之士一入仕籍便絕口不復稱詩且以此道相戒此固汨沒於世態蓋亦於此道淺故不得不棄去耳

樂府譌缺

風雅滅而離騷作離騷又廢樂府繼之此詩之正宗也樂府者漢之鐃歌是也當時采於民謡雜以趙代秦楚之風而傳世永久訓詁譌缺至有不可曉者自樂府解題出而後稍稍能發明然今之辭存而可以測其義者不過一十八篇耳前後文人擬而作之無慮百數大率不宗本防或自立新意以句讀富贍爲雄且言語淺陋皆失古人之意又題解出於二三子之手或智識淺薄不能究見其微使後之學者無所依據故千載之間竟無定論特存其名句而已如思悲翁一篇有奪翁美人梟子五梟母六之句以理推之必無五子而六母也大意以梟爲不順之鳥言母攜其子捨己從人而去力不能取故發於音聲而悲怨之今究其義則似是言五子與母並其數爲六也又有所思一篇乃男女相絕而相怨者其言摧折之焚燒之與君斷絕不復相思不爲已甚乎以此諭君臣則非三宿而後出晝之義以此諭夫婦則略無忠厚之防豈若氓之詩猶有道其宿昔拳拳不忍之意乎余嘗欲變其本防謂與君𨿽絕専思君庶可補於風雅而有益於世教也尙當與博古者再詳之

官吏不得受監臨飲食

漢法凡吏受監臨飲食皆免官景帝時以爲其法太重更議著令於是丞相廷尉議凡吏及諸有秩者受其官屬所監所治所行所將飲食計償費勿論故此時吏亦得受監臨飲食也苐必湏償費乃可如不償費則猶免官故卓茂爲宻令民有言部亭長受其米肉者茂𨿽不爲聼然是時受監臨飲食之禁尙嚴故民得以言亭長耳因念戰國有以二卵棄幹城之將者漢法實始於此此法至宋時猶守之故賈漸起請除舊例送酒食外不得買置金帛作土風贈遺及省司參詳今後以公使錢買置珍異等物及見錢送與人皆從違制定斷其収受人坐贓論其有公使錢人受還答之物入已準盜論時曹修知鎭戎軍受鄰人公用酒已而自首法司竟坐贓論廢於是司馬溫公以爲舊條之意明許以酒食相遺其有公使錢人受還答之物止謂珍異見錢耳今曹修止於尊酒隨而自首已爲刻薄法官又以贓罪加之剖析一條以爲二事不察人情不顧大體非厚道也自後所犯如上條必須贓滿五疋以上方得科罪其不滿五疋及以飲食相饋餉者皆勿論遂爲令嗚呼古多亷吏固自古風然而古法之嚴如此𨿽欲不亷得乎今苞苴公行至以餽遺厚薄爲官殿最安得賈漸起曹修輩起而按之

婦人裸撲爲戲

宋嘉祐間正月十八日上元節上禦宣徳門召諸色藝人各進技藝賜與銀絹內有婦人裸體相撲者亦被賞賚夫婦人相撲有何可樂且上有天子下有萬民后妃侍傍臣僚縱觀而使婦人裸戲於前何以隆禮法示四方乎余初疑此或偶爾爲之後閱司馬溫公札子有此一議乃知此戲原置樂籍中又民間街市亦以此聚眾爲戲不知始於何時有此不美之俗也

司馬光辭知制誥

宋朝凡知制誥者皆先試官久而後用故司馬溫公以修起居注試知制誥矣及實授知制誥凡九上辭免乃攺天章閣待制後治平四年復除翰林學士亦三札辭免夫溫公豈不於詞命者耶其辭知制誥第三札曰自知文字惡陋又不敏速若除拜稍多詔令塡委必閣筆拱手不能供給縱復牽合鄙拙尢甚暴之四逺爲人指笑及辭翰林學士第三札亦曰稟性愚鈍拙於文詞若使解經述史或粗有所長於代言視艸最其所短此固公謙損之語然以余閱公生平文字其於詞命之體果不盡合是人各有能不能耳今代知制誥者皆循資而用不問能否何怪乎四逺指笑乎

陰陽地理之說

陰陽之書使人拘而多畏至於喪葬爲害尢甚是以士庶之家或求葬地擇嵗月至有累世不葬者余按古者葬期天子七月諸侯五月大夫三月士逾月葬於北方北首未嘗問嵗月相山陵也然考其子孫之吉凶亦豈有異於今防春秋書己丑葬恭嬴雨不克葬庚寅日中乃葬丁巳日葬定公雨不克葬戊午日下昃乃葬是𨿽卜日亦不拘拘於日也周禮冡人掌公墓之地先王居中以昭穆爲左右不擇地形然而周有天下三十六王八百六十七年地之吉凶又何論焉夫葬者蔵也本以安祖考之形體得土厚水深髙敞堅實而祖考安則可矣若欲爲子孫求福澤至延嵗月令祖考遺體露而不得蔵是欲子孫安而不必於安祖考也仁人孝子豈其然乎

餐菊

楚詞餐落英菊英也今人餐菊者皆生餐之亦未聞有烹炮者溫公晚食菊詩采擷授防人烹瀹調甘酸毋令姜桂多失彼眞味完不知其法何似

蘇子由制防差錯

嘉祐中溫公差赴崇政殿後覆考應制舉人於直言極諫科試卷內有氈兩號詞理髙絕獨傷於切直而氈字號之捲又所對一兩事與所出差舛溫公與範鎭同議以字號爲第三等氈字號爲第四等詳定官已如議矣初考官以爲不當朝廷遂更差官重定復從初考遂以氈字號捲爲不入等溫公抗議氈字號文詞臣不敢復言但指陳朝廷得失無所顧慮於四人之中最爲切直若以此見黜是名爲求直言其實惡直言也上曰言果切直不宜棄也乃降一等収之則蘇轍也今轍集中所對防原無差舛豈見収後潤色之耶轍與軾兄弟齊名而對防亦有差舛當是少年問學或未到耳今制考試編排字號皆用千文宋時試卷字號必另制字樣故氈二字非字書所經見者

死而屍溫

宋嘉祐中廣陵有蔣生者逸其名死十四年矣而屍猶溫妻子不敢殯殮畱屍於牀嘗有書自逺方以貽其妻子筆迹宛然劉攽有詩云三徑積荒艸玉棺不上天初疑靑竹葬有值吳門仙妻子同脫屣衣冠如脫蟬何年獨鶴歸悲歌城市遷此亦載籍未經見者

古章奏皆手書

宋時百官奏章皆手自書進賈學士直孺爲諫官有所條奏仁宗識其手書每嘉賞之古人凡在仕籍無不工書者故一切章奏皆手書之非惟得敬君之體且機宻事亦不至宣泄取敗今人多不能書故不得不倩於書史耳但古人章防未必全用楷書而行艸間見今古帖中尙有載者

黃六

今京師勾防中諢語言紿人者皆言黃六餘初不解其義後閱一小說乃指黃巢兄弟六人巢爲第六而多詐故詐騙人者爲黃六也

宗藩之盛

我朝宗藩自古未有若是其盛者余纂修玉牒萬曆二十二年止屬籍者已十六萬人今又十年其生齒尙未知其數也偶閱侯鯖錄載唐元稹行李從易宗丞制詞云劉氏子孫在屬籍者十餘萬人夫漢祖掃秦灰之燼我髙祖革元政之其功同也故嗣之盛亦相同乎

燕脂

古今注曰燕脂之艸出自西方葉似紫蘇花如茜土人染粉以爲婦人面色故名燕脂後人效之以紅花染絳爲之非彼之艸染之者秦始皇宮中悉用紅妝疑始於秦餘按李石續博物志三代以降塗紫艸爲燕脂又非始於秦也紅花一名紅藍又名黃藍張騫使西域得之以其葉同藍故曰藍燕或作胭作因作胭脂或作支匃奴妻曰閼氏讀作胭脂謂其顏色之美也有一說燕脂作煙支唐睿宗女代國長公主少嘗作煙支棄子於階後乃叢生成樹公主嘆曰人生能防我初笄嘗爲煙支棄其子今成樹陰映瑣闈人豈不老乎是煙脂又有樹有子非艸染者不知何種古詩匃奴歌云奪我焉支山令我婦女無顏色以山有艸可染胭脂又不獨出西域也

粉

古今實錄曰蕭史與秦穆公鏈飛雪丹其第一轉與弄玉塗之卽今鉛粉也婦人傅粉自秦始余按墨子禹作粉張華博物志紂燒鉛作粉謂之胡粉或曰周文王時婦人已傅粉矣未知然否但婦人傅粉斷非始於秦也周靜帝時禁天下婦人不得用粉黛令宮人皆黃眉黑妝黒妝卽黛今婦人以杉木炭研末抹額卽其制也若黃眉則唐詩有云纎纎初月上鴉黃又云鴉黃粉白車中出今不復知其制矣一說黒妝亦以飾眉漢給宮人螺子黛故云黛眉曹子建七啟眉施兮鉛華落卽墨眉也庾信詩云眉心濃黛直額角輕黃細安是黃黒俱眉飾未嘗廢黛也額上塗黃亦漢宮妝梁簡文詩同安鬟裏撥異作額間黃虞世南袁寶兒詩學畫鴉黃半未成是黛色或以額或以施眉黃色或塗額上或安眉角古人媚籹隨意皆可

妲己

妲己古書有作防己者說文白而有黑曰防字統黒而有曰防二說皆不離一黒字則妲己之貌斷非瑩白矣古有妻亦云其貌如漆有光可鑑晉惠帝賈後短形靑黒色南漢主劉鋹得波斯女黒腯而慧鋹嬖之賜號媚豬此皆以黒見寵者世廟有尙妃者貌亦黑宮人稱爲黒木娘娘寵冠一時則防己妻當不誣也

火浣布

逸周書有火浣布贊火澣之布入火不滅布則火色垢則布色出火而振之皎然疑乎雪是白色也山海經云布出火山國火中有白防毛可作布敝則以火燒之如新與十洲記同此卽周書所稱疑雪者也中記又雲南中有炎山其山有木取以爲薪燒之不燼取其皮績之爲火浣布是火浣布有二種也今海外諸國入市嶺南者往往有之餘嘗見乃灰色者未及詢其爲木皮爲防毛也今回紇之野馬川有木曰鎖鎖燒之不燼亦不作灰婦人取根爲帽入火不焚豈亦炎山木之類耶余於京邸見有數莖合而爲一疑防毫又不類大較似木皮中可績者其色瑩白以火燃之並沃以膏火中透紅以爲必燼及取出則雪白如故𨿽毫末不損始信逸周書所贊非妄也

太濳虛

易之爲書廣大精微天地古今萬物萬事無一不備無一不徹雄之太司馬光之濳虛皆易之所已詳者也夫與虛得無贅乎噫乳出酪酪出酥酥出醍醐若雄光輩之所作是又從醍醐中覓酥從酥中覓乳也

楊用修妄攺杜詩

楊用修謂顏延年赭白馬賦駴出豕之敗駕後人攺出爲突乃佳杜子美詩大家東徵逐子回後人攺逐爲將乃佳白居易詩千呼萬喚始出來後人攺始爲才乃佳此癡笨人前說風流也突字拙出字巧才字俚始字文惟作者自知之耳獨以逐爲將𨿽詩有不遑將母及古樂府一母將九雛杜豈不知者其用逐字原有深意婦人三從其一從子逐卽從義也意不在將而在從語不以從而以逐此正詩家三昧以將字易之不亦淺乎用修又以杜詩江平不肻流謂意求工而句反拙不及李羣玉水深難急流巴渝竹枝詞大河水長漫悠悠爲勝於杜余謂竹枝詞此何等語可以擬杜卽難急流不亦淺而俚乎杜之妙處全在不肻二字蓋本陶淵明日月不肻遲晨雞不肻鳴來故不肻二字杜嘗四用之秋天不肻明干戈不肻休王室不肻微而惟江平不肻流最佳余家有小樓臨長江每於夏漲時慿防輙思杜之不肻流句乃詩中畫也

象

世言象膽隨四時在四足亦未必然劉跂暇日記載象營三象死剖之其二膽果在足其一膽在腹中嵗己亥今象房象死余往詢之膽亦在腹中也聞象具十二肖肉惟鼻是其本肉膽隨月轉在諸肉正月建寅卽膽在虎肉其說又不同未詳孰是劉跂云象肉觔理段段不相屬則誠有之又云味亦各異故世言象肉千味亦未必然也

天地止有三行

西僧利瑪竇言天地間止有三行水也火也土也又以气爲一行人頗以爲誕余謂此非利瑪竇之言也邵子曰天依形地附气至矣盡矣然此非邵子之言也岐伯對黃帝曰大气舉之葛洪釋渾天曰地居天內天大而地小表裏有水天地各乘气而浮虞聳曰天形穹窿如雞子羃周接四海之表浮於元气之上如覆奩於水而奩不沒气充其中也張子曰虛空卽气減一尺地卽有一尺气人自不知又曰气之散於太虛猶冰之凝釋於水蓋天包地外所以浮之者气也所以浮气者水也气與水合生生不窮所以能浮天地而升降之鮑景翔曰神爲气主神動气隨气爲水母气聚水生故呵气成潤雲蒸霧湧則水珠流出山川出云則時雨以降此其證也故天地間有許多气自有許多水生气則生水生水則助气未嘗相離然非火以涸之則陰气盛陽气微而爲沴矣夫日者火也蓋日圓竟千里無物不破升天萬物焦入海則萬水涸水不涸則盈而濫易至泛濫涸而不生則气與水俱竭是水也气也火也三者相爲循環於無窮此天地之所以爲天地也利瑪竇之言非誕也

衣冠以白爲忌

今世冠服皆以白爲忌亦出於古禮父母在衣冠不純素素卽白也余閱隋志古未必然宋齊之間天子私宴著白髙帽士庶以黑太子在永福省帽亦以白紗國子生亦服白紗巾晉人多著白接防接防亦巾也南齊垣崇祖守壽春白紗帽肩輿上城郭林宗遇雨墊巾李賢注以葛爲之葛亦白也樂府白紵歌質如輕雲色如銀制以爲袍余作巾袍以光軀巾拂塵卽今之白紵列子所謂阿錫而西子之舞所稱白紵紛紛鶴翎亂者是也唐六典天子服亦有白紗帽其下服如裙襦韈皆以白眎朝聴訟燕見賔客皆以進禦皆古制也白不爲忌如此然其下注云亦用烏紗則古制𨿽存未必肻用多以烏紗代之若以白爲忌其或起於唐乎宋明帝末年多忌諱以白門爲不祥諱之右丞江謐誤犯上變色曰白汝家門則唐以前已忌之矣

海月

謝靈運詩掛席拾海月有謂海月系水族一物似水母而非大如鏡白色正圓其柱如搔頭甚佳此癡人前說夢也海月海中之月拾字乃古人用字之巧若以爲拾水族之物有何意味

詩文必有所本

先輩謂杜詩韓文無一字無來歷余謂自古名家皆然不獨杜韓兩公他且勿論卽作古選體有一字不從魏中來便不是古選作律詩有一字不從盛唐諸公中來便不是律詩故唐選體之所以不及漢魏者是以唐人字眼作古選宋律詩所以不及唐者是以宋人字眼作唐律也

餘甘子

虞允文與人書有雲南詔餘甘子一桶王元美宛委余篇載余柑子見臨海異物志謂與橄欖同一果及閱異物志謂大小如彈子丸理如定陶瓜瓣初入口苦咽中甘與橄欖同味乃知正余裏中所呼油柑子也元美未見遂云今天下饒橄欖絕無餘甘物之難博如此苐柑當作甘不宜從木允文當不誤或傳寫誤耳

七七

裏俗人死每遇七日輒設奠七七四十九日乃已今國朝大臣諭祭亦有七七𨿽非通行古禮但禮亦有之人生四十九日而後七魄全死四十九日而後七魄散也七七之說蓋本此

疑耀卷三﹤子部﹐雜家類﹐雜考之屬﹐疑耀﹥

欽定四庫全書

疑耀卷四

明張萱撰

圖書生克

有盛必有衰有進必有退有存必有亡余於河圖洛書得之河圖左旋生數也洛書右旋克數也一生一克天地且不能違而況於人乎故河圖洛書相繼而出天地之情見矣

云列祀典

雨以潤物有云乃有雨據祀典皆有功於民物者也古人止祀風雷雨而不及云豈以雨雲相因祀雨卽祀云耶至我朝始兼風雲雷雨而並祀之又至世宗乃易風雲雷雨之序而曰雲風雨雷以云爲首祀是云之爲神不知歷幾萬刼幸遇我世宗始大遇也亦奇矣哉

附徐司馬鑾議

易屯象稱云雷屯以坎不言水而言云明云之气卽雨也嘗登髙山雲气蒙蒙然與雨無別然此乃爲雨之雲如卿云五云之云又自不同古人以云紀官太史分至啟閉必書云物爲備則昭代列於四祀之首於義誠是

拜帖不古

余閱一小說古人書啟往來及姓名相通皆以木竹爲之所謂刺也至宋時王荊公居半山寺毎以金漆木版寫經書名目往寺僧處借經時人遂以金漆版代書帖已而恐有宣泄又作兩版相合以片紙封其際久之其制漸精或又以縑囊盛而封之在宋時南人謂之簡板北人謂之牌其後通謂之簡版至淳熙之世朝士乃以小紙髙四五寸濶尺餘相往來謂之手簡市中遂制手簡紙賣之而竹木之刺廢矣今之拜帖用紙蓋起於熈寧也余謂簡札用紙其來已久矣馮盛嘗誚盧杞提三百綾文刺爲名利奴郤愔遣牋詣桓溫子超取視寸寸毀裂若竹木之刺何稱綾文又寧堪寸裂耶意東漢造紙後簡札之制已爲之一變矣王沂公取殘柬裂去前幅以遺孫京是時書帖已有長余但不如今之侈耳其以金漆版代書帖特取一時之便仿古制而爲之決非古制至此時猶存也若從前未有書帖何言代乎吳質答子建書發函伸紙文帝與劉楨書獲累紙之命此漢魏間語尢可證但其制止濶尺餘而已今用七八折爲全柬者是後人積奢之所致也余嘗見楊公士奇一帖其紙卽今長安中之連七紙最粗惡者亦僅三折面上一紅籖僅如筯姓名之字僅大如指頂其所語事卽書於左不用今之副啟而其字艸書蓋眞迹也今用副啟聞亦起於世廟末年書名字大則近見今日凡京朝官其字至多與政府相等此亦士風之不古也

東坡前定

天之生賢不與庸眾同者才與位而已二者兼全十不得三故與角去齒亦乘除之數也蘇東坡志林韓退之磨蠍爲身宮而已以磨蠍守命故平生謗譽略同及南海謫還有問其艱苦者坡曰少時入京師有相者云一雙學士眼半个配軍頭然則公之流離顚沛不獲安於大位者固才大不容而於星相二說亦前定之矣噫與角去齒豈惟坡公

佛經不眞

余嘗疑佛經五千八百卷皆華語不知凡經幾譯乃成亦不知與佛所說同否孰從而辯唐顯慶中奘譯經帝勑於志寧等監譯有勑曰特爲看閱有不穏當處卽隨事潤色之是今之經典中多有中國人潤色處未必一一皆佛說也經語未必皆出於佛而欲以經語作佛此與按圖索駿何異

通家之稱

今人朋友相知往來皆稱通家宋以前已然但汪彥章誡其子恪曰自吾父及汝三世矣未嘗與人通家往來夫家者妻也妻者自娶之爲後嗣計耳豈可以娛他人稱通家耶餘思通家二字施於往來外姓委不雅觀然相沿已久難於頓革也

莫愁

莫愁樂古樂府及唐書樂志樂府解題皆謂出於石城樂以石城有女子名莫愁也石城皆謂金陵之石頭城故金陵亦有莫愁湖宋曾三異以石頭城在楚之郢中而漢江之西岸至今有莫愁村及閱統志金陵故無莫愁湖是三異之說亦有據也三異又云曾見莫愁之像有石本衣冠甚古乃古之神仙者流非女子也郢中倡女常有自名爲莫愁者甚爲僣凟是以莫愁爲女子其誤已久矣石城晉杜預第在今承天府卽古竟陵也樂府石城樂臧質爲竟陵郡時所作是爲荊楚西聲莫愁樂亦西曲也今漢江西有莫愁村誌云盧家女善歌謠嘗召入楚宮古辭云莫愁在何處莫愁在城西又云聞懽下揚州相送楚山頭唐人詩莫愁魂散石城荒又村近莫愁連竹塢人歌楚些下蘋洲則莫愁爲楚女明甚今金陵莫愁湖在三山門外相傳有妓盧莫愁家此或後代倡女慕莫愁名好事者因其人以名湖而竟陵之與金陵石城之與石頭城又易訛也卽金陵有莫愁當是兩莫愁矣又樂府解題云古歌有莫愁洛陽女則是有三莫愁矣

李至有功名教

前代俳優之輩多有以吾孔子爲戲至宋至道二年重陽皇太子諸王宴瓊林苑教坊有以吾孔子爲戲者賓客李至言唐太和中樂府以此爲戲太宗笞伶人以懲無禮魯哀公以儒爲戲尙不可況敢戲及先聖乎太子嘆其言而止之此戲遂絕若李至者誠有功於名教也

假葬

今俗過信堪輿多停捾於土上以磚石甃之至數十年逺猶不瘞埋者徽郡爲甚余閱通典亦有假葬三年卽吉除服議晉郤詵母亡便於堂北壁外下棺謂之假三年卽吉衛瓘以其不應除服而議之是假葬𨿽聞於古然而非禮也今有數十年不下棺而子孫除服從吉仕宦者可令衛瓘見乎

建文還京

建文帝之老而還京也廣西通誌正統五年帝在思恩州自言於知州岑英轉聞巡按禦史奏驛送赴京嘗畱題四詩於橫州南門壽佛寺貴州通誌則以所題四詩乃在金築長官司羅永庵與鄭曉吾學編同余意當以貴州誌爲正且帝之還京在天順年間而正統五年有僧自稱爲建文帝者乃姦僧楊行祥也廣西誌書正統五年帝還京其失於考訂如此

壇醮之始

僧道二流道士之名先見太霄經云周穆王因尹軌眞人制樓觀遂召幽隠之人置爲道士平王東遷洛邑置道士七人漢明帝永平五年置二十二人是時佛方入中國也趙與時謂用道士設醮祈福延壽則漢建安二十四年吳將呂病孫權命道士於星辰下爲請命是設醮之法始於此亦周公金縢子路請禱遺意余謂唐陳羽詩云漢武淸齋讀鼎書內官扶上畫云車壇上月明宮殿閉仰看星斗禮空虛是設醮祈請漢武已有矣非始於吳孫權也

地下有世界

西僧利瑪竇嘗謂餘言天上有一世界地之下亦有一世界皆如此世界聞者多以爲幻妄余閱酉陽雜俎有人掘井深已倍於常井數丈不見水忽聞向下有車馬人物喧哄之聲近如隔壁出以告州將將遣人驗之不誣欲奏其事恐涉於怪而止遽令塞之是瑪竇之言亦似有據也

周禮大司樂辯

周禮大司樂所載大祭樂止有四音而無商音鄭氏注曰祭尙柔商屬金剛也故不用商此傅防於內事外事剛日柔日之說也賈公彥亦從之先儒乃爲之說曰周以木徳王商之金能尅木故諱而不用余謂楚固失之齊亦未得也夫五徳之運起於後世防緯家周公制樂時未聞其語且司馬史周武王伐殷時有火自上復於下至於王屋流爲烏其色赤故先儒皆謂周以火徳王是木王諱金不足據矣宋儒又有言鬼神畏銅商屬銅故佩玉之聲中商律者不用尢爲臆說余不知樂苐以樂志諸書細按其圖有正聲有子聲有變聲太蔟在少商調中者卽黃鐘之商也特用太蔟之子聲子聲者正聲之半也故曰少商夫五音之全易辯也其半而爲少爲子又爲變難辯也周樂奏於圓丘者圜鐘爲宮黃鐘爲角太蔟爲徵姑洗爲羽奏於方澤者函鐘爲宮太蔟爲角姑洗爲徵南呂爲羽奏於宗廟者黃鐘爲宮大呂爲角太蔟爲徵應鐘爲羽或皆自其正聲言之未及詳述其子聲耳故熊朋來謂大司樂未嘗無商而闕商聲者特不用於起調與畢曲也似亦得之然謂更代易世俗樂不知攺作如唐以土王不知去角而但因周禮亦闕商宋因唐制亦闕商此又偏信五徳之說者也宋樂書注引琵琶如夢人授譜始有湘妃怨哭顏回二曲皆徵調近代俗樂原無徵調亦猶大司樂之無商也夫五音十二律循環相生原無間斷此乃天地自然之妙凡一律中旣有正有子有變而十二律之爲正爲子爲變者亦皆含焉一毫無所增減乃可成律倘周公作樂果不用商必且參差不齊豈能與黃帝之雲門咸池堯之大章舜之大韶禹之大夏湯之大濩葉奏一堂以供六祀哉夫六代之樂五音皆全而謂葉六代之樂者五音有不全乎故余謂周樂𨿽止四音而五音必無不全之理卽其上文亦曰凡六樂者文以五音矣又何疑焉古人文字簡要特舉其槪鄭氏未及細詳遂謂無商而疑於剛柔之說後人又疑於鬼神五徳之說此皆彊作解事者也夫樂以象徳也余聞之賓牟賈問武樂於孔子遲之遲而又久何也孔子曰病不得其眾也又曰恐不逮事也又曰久立於綴以待諸侯之至也又曰周道四達禮樂交通則夫武之遲久不亦宜乎夫商屬金屬義屬言其聲明而敏與武王病不得眾恐不逮事而舒緩以待諸侯之意稍乖故周公制樂尙遲久而嫌敏急不以商之正聲爲宮耳謂之無商聲不可也又嘗退而求樂歌先儒謂欲知樂者先須識等子今按周之樂歌載在三百篇者試以四聲等子韻之則又專用宮商徵羽夫歌與奏相合乃爲樂歌有商聲而奏可無商聲乎故余謂周樂之未嘗無商也於此益明獨角之一聲則樂歌始終不用此又何說焉自古制樂者其五音十二律皆起調於宮音蓋宮者五音十二律之君也周樂祭天則以黃鐘之羽起調祭地則以太蔟之羽起調至祭宗廟則𨿽黃鐘爲宮而其起調亦黃鐘之羽非黃鐘之宮也夫黃鐘爲君律宮爲君聲起調卽無君而入調𨿽有君又爲他音所役是尊臣而抑君也說者又爲之說曰羽水也周以木徳王水能生木故皆起調於羽君弱臣彊已兆於此周公聖人豈其智有不及或者天定之數聖人亦且安之未可知耳余又不敢以爲然也孔子之對賓牟賈亦曰有司失其傳久矣周衰諸侯僣竊又皆去其籍禮樂之制蓋殘闕不完復經秦火樂比禮更爲殘闕漢孝文時得魏文侯樂人竇公者年百八十嵗兩目皆瞽獻其書乃周官宗伯之大司樂也夫以數百年之簡帙出於一瞽人之手能保其無殘闕乎大司樂之旋宮不相管攝今太蔟爲徵又復重出其爲錯簡明甚漢初諸儒尙能習禮而習樂者則寥寥無聞周禮一書多出漢儒手稍得其影響輙附防之大司樂所載必非周公當時之制抑當時五音十二律其上下損益相生及四聲之韻與今或當防異後世以今人音律求古音律豈能一一皆合乎且上下損益相生其爲隔八無疑而先儒又有謂周樂皆隔五易律者是今人求今人尙覺矛盾況以漢儒求周制乎故樂歌闕角必別有義亦斷非五行之說若起調以羽不以宮安知今之所謂羽卽周公所謂羽乎羅長源有言後世黃鐘安知非古大呂后世應鐘安知非古無射故姜夔議樂請各用本均宮角徵羽正謂此也然其稱爲角爲徵爲羽可見古人已備六十調矣故謂周樂皆以羽起調者余又不能無疑也或曰天地元聲豈以世代變易子謂五音十二律古今防異者此亦臆說余曰說則臆矣不觀之詩乎詩三百篇先儒謂皆可被管弦者朱晦庵乃言三百篇中可被管弦止數章此旣異矣先儒有以等子韻譜取三百篇字字韻之竟無一章合律者孰謂古今人音韻一一同哉夫人之聲固萬有不齊總之止有五音而已律且有八十四矣人之聲能有八十四音乎故古之聖人所稱聲爲律者止禹一人是自禹而外卽聖人之聲亦未皆一一合律也蓋五音十二律旣有正有子有變而三聲之中有老有少有次又有老之老有少之少有次之次故曰五音之變不可勝窮也夫等子於五音亦足以盡變者尙難以葉三百篇具在之詩當漢儒時卽平上去入四聲尙未立而遽信其所附防影響者謂聖人之樂果闕商闕角且以兆弱君也何其過信漢儒輕疑聖人哉余讀書不多讀樂書尢不能多故臆說如此以俟知樂者是正焉

附徐司馬鑾議

古樂殘缺莫甚於今博士家絕不置談況有能尋其聲數正其譌誤益寥然矣周禮大司樂分樂而序之黃鐘一均以祀天神太蔟以下五均以祭地只祀四望祭山川饗祖妣蓋調五聲兼八音而有之其云祭祀樂無商聲者則五气不備髙下奪倫安在爲樂鄭氏之謬蓋泥於圜鐘爲宮以下三段有宮角徴羽四聲而無商音與上文不同因槪疑祭祀歌奏皆不用商而後儒附防其說引五徳相勝益增其妄蓋此爲圜丘方澤及禘袷三大祀降神之樂凡祀皆有樂降神後合樂而奏之三大祀爲重故迎神至六變八變九變若他祀樂則無此數注中所謂各以聲類求之是也其云本宮相生爲角徵羽有用有避者非也蓋降神之樂旣與六樂不同作者明取別義如圜鐘得房心之气是爲大辰帝之明堂故首奏之以降天神函鐘輿鬼之分是爲天社坤之門戶故首奏以出地示黃鐘虛危之宮是爲宗廟故首奏以迓人鬼各以其類以合神明之徳卽皷鞀孤竹雲和之類亦與八音稍殊明爲降神而作矣若夫四聲無商如鄭注以祭尙柔商音堅剛不用推之旋宮之法並無一合朱晦翁亦嘗非之據晦翁說以爲此自四樂各舉其一如黃鐘一宮次太蔟爲徵卽林鐘爲宮應鐘爲羽卽大蔟爲宮太呂爲角卽南呂爲宮之類然圜鐘一宮再奏黃鐘爲角系夷則宮又奏太蔟爲徵姑洗爲羽俱在林鐘宮無取相生之次第又非音節之和諧其理終不可解卽朱說亦未爲得也愚謂聲气之和生於人心符於理數樂律長者聲濁而髙短者聲淸而下宮聲最濁損之爲徵次淸益之爲商次濁又損之爲羽最淸又益之爲角居淸濁之中相生者一髙一下相比者自髙及下取唱隨子母之義三大祀者天陽而健純粹以精數奇而圓其知大始圜鐘陰律以帝之明堂奏之以道和气次黃鐘太蔟姑洗居子寅辰始於一陽極於三陽陽明用事相間各一律律遞減一寸吹之而和調俱含宮象天徳也地道柔剛含光大數偶而方萬物資生林鐘得坤之本位隔八而上生太蔟太蔟隔八而下生南呂南呂隔八而上生姑洗四維之气已備以姑洗律長於南呂故後生而先用法地道也人者參天兩地兼陰兼陽相得有合順位成章黃鐘起於虛危其位屬子子與丑合間以大呂太蔟寅气寅與丑合和以應鐘黃鐘律之始應鐘律之終四徳無所不統立人道也合三樂凡十二律以足十二辰之數以分祀天神地只人鬼其義甚著圜鐘六變一天之始五天之中也函鐘八變二地之始六地之中也黃鐘九變人參三才三三而九也奏旣四律故音取四聲爲義其實奏曲時五音及變聲子聲髙下相從當無不備不然則不成調矣然則剛柔五徳之說不足深信甚明唐太常祖孝孫制有十二和其饗圜丘以黃鐘祀方澤以林鐘祭宗廟以太蔟旣與三樂稍別協律郎張文收乃復采三禮仍用圜鐘祀天函鐘祭地黃鐘祫禘樂曲凡四又似合樂不但爲降神之奏蓋古樂之亡久矣乃若宮聲起調於羽其說難明五聲中羽爲物以羽役宮爲以臣役君非其本義沈存中云君臣民不可相淩事物則不必避余意猶非之蓋旋宮也者卽潛宮也古人以其遞相生爲旋其實太和元气潛行於十二辰之內黃鐘潛行於十二律之中無時間斷惟是管長聲濁髙下難諧故有半聲變聲以合其節豈以尊君抑臣故諱避之哉試推旋宮圖起黃鐘宮至夾鐘爲羽凡五十五律而調畢奏一闋復起宮音以七聲按之大不逾宮細不過羽羽上生宮音調不諧故黃鐘以應鐘爲變宮收之上生無射之宮然則起調以羽入調以宮或以貞元相生之序言之而訛以爲周樂皆起於羽爲臣弱君之兆乎若夫樂歌之闕角也三百篇之不盡協律也竊謂作者當以意求之書云聲依永律和聲歌詠樂章或朝廷所制或太史所陳豈能一一盡中宮商在登歌者自當隨律髙下依律以和聲不當移律以就聲如今之譜曲子句字不同而調同況雅樂乎四聲七音等子來自西域濫觴於李登沈約輩大備於宋儒中間有其理可信者有甚非其理而必不可信者可信者四聲爲經卽一宮一徵一商一羽聲止於四故不及角也七音爲緯則宮商角徵羽半商半徵備焉古詩歌多四言疑無角聲以此蓋四聲之虛角亦猶三樂之藏商也以宮商角徵羽爲次宮可含商以宮徵商羽角相生爲次則角聲半淸半濁行乎其中合之則無不備矣等子必不可信者必字字如聲乃爲合律或有聲無字至彊造字以防之或上去二聲相犯者則一音別爲二義以活字爲上聲實字爲去聲支離穿鑿沈休文自不能解後人遵之若金科玊條可發一噱況欲以此定樂則三百篇不當盡付之祝融乎等子韻甚欲別著一論辟之樂律之辯不敢附於知者姑述其胸臆以請是正於大方如此

帝王簪珠翠

今制冕旒皆綴以珠寶獨不用翠福府畢姻余見王簪翠花兩枝此婦人之飾也頗以爲疑及詢諸內侍皆云朝廷嘗簪之此亦有所仿魏明帝好婦人之飾冕旒攺瑚珠晉元帝嘗以翡翠飾冕帝王服飾乃爾

檮杌

檮杌惡獸楚以名史主於懲惡又云檮杌能逆知未來故人有掩捕者必先知之史以示往知來者也故取名焉亦一說也

雞口牛後之誤

蘇秦說韓寧爲雞口無爲牛後今本國防史記皆同惟爾雅翼釋豵篇寧爲雞屍無爲牛從屍主也一羣之主所以將眾者從從物者也隨羣而往制不在我矣此必有據且於縱橫事相合今本口字當是屍字之誤後字當是從字之誤也

晏安酖毒之誤

左傳管仲語齊桓公以救邢曰晏安酖毒不可懷也余見一書晏安作燕安燕處堂幕知安而不知危者燕安二字甚當今作晏安乃燕之譌也因知酖毒之酖亦當作鴆鴆乃毒鳥上曰燕安下曰鴆毒句中的對後人作酖亦鴆之譌耳

觷剒雕字

爾雅釋器象謂之鵠角謂之觷一本作鷽犀謂之剒一本作防玊謂之雕一本作雕四者皆取鳥名豈古字皆相通耶抑別有據也

窖養花木

今京師入冬以地窖養花其法自漢已有之漢世大官園冬種蔥韮菜茹覆以屋廡晝夜熅火得溫气諸菜皆生召信臣爲少府謂此皆不時之物有傷於人不宜以奉供養奏罷之但此法以養菜蔬未言養花木也今內家十月卽進牡丹亦是此法計其所費工耗每一枝至數十金但在漢止言覆以屋廡而已今法皆掘坑塹以窖之蓋入冬土中气暖其所養花木借土气火气俱半也

蘦苓字相通

蘦卽苓字與蓮字通龜防傳龜千歲遊蓮葉之上徐廣曰蓮一作苓聲相近借字也苓小艸龜老而神其形轉小故能遊於小艸之上若水中之蓮凡龜皆可遊不足奇矣又詩采苓以首陽之巓葉之是蓮亦有苓音也

治亂甘苦黑白

以亂爲治以苦爲甘故甘艸名大苦禮記疏牽牛三點黑名爲三點白

介雞

左傳季郈之雞鬭季氏介其羽爾雅翼作芥其羽謂以芥菜之芥播其羽也必有所據但未詳其義

郁鬯之辯

古者釀酒以黑黍爲上其色必黑祭祀用郁艸和之者以郁艸黃色故酒色黃而且香詩所謂黃流在中以其酒色黃而且流動也今又乃以黃色爲酒品之惡者與古異矣又絕無以郁艸和酒豈其法不傳耶若酒之不和以郁者又名爲鬯是黑黍之酒卽鬯也若加以郁乃名郁耳說文解鬯字乃云以秬釀郁艸是鬯亦可以兼郁自郁與鬯對言之則當致其辯耳

虉字辯

詩卭有旨虉旨虉小艸五色似綬故名綬艸詩言欲有文采具備以成調理之臣如虉者不戕賊之而後得也但鳥名亦有虉亦名綬故古本爾雅釋鳥有虉綬與釋艸虉綬同文羅願遂以詩之防虉爲鳥與上防有鵲巢爲偶謂鵲善相地而後累巢若有驚懼則不累也虉善相天而後吐綬若有戕賊之疑則不吐也此說亦有據但謂之防虉則似是屬艸蓋防與防畜之防相同此艸亦可食故云防若是鳥未聞可食不應言防矣苐未得詩之善本以正之若防虉之虉從艸其爲艸無疑不從艸其爲鳥無疑今世所行詩及字書皆混亂故無由辯之而諸說紛紛也

無防恥做得尙書

長安中有一士人醉酒跨驢遇一八座於中衢不下驢引避人叱之此士人亦大相叱八座呼而問之士人生員也八座曰旣是生員當有防恥如何醉酒撒潑如此士人笑曰公乃無防恥耳八座曰我如何無防恥士人曰若有防恥如何做得到尙書一時喧傳絕倒因憶杜有道妻嚴氏嘗以書與從子預有曰諺云忍辱至三公卿今可謂辱矣能忍之公是卿坐此亦無防恥乃做得尙書之意也

孔子采詩不及楚

楚詞屈原諸作有用韻者有一二句卽攺韻者有全篇不用韻者當原之時四聲之學尙未出或皆用當時土語自可相葉後人以今所行韻語讀之自不可葉耳但三百篇在原之先而以今韻葉之又無不通楚之土語豈眞南蠻鴃舌之音耶先儒以孔子采列國之詩爲國風獨不及楚爲疑餘意楚在當時亦有詩可采或亦如離騷之用土韻不可施於管弦故孔子不之采耳有謂孔子修春秋以夷狄待楚故不采其詩是亦一說然秦亦猶楚也而秦風十篇尙序於豳風之上豈以平王東遷之時秦仲之孫能以兵送亦能尊王者不如楚之僣王耶

三十六奉朝請

陶景與從兄書仕宦四十左右作尙書郎卽抽簮髙邁今三十六方作奉朝請頭顱可知不如早去余今將五十矣始作尙書郎仰望古人殊爲低首

詞人用事

詞人用古事多有錯誤者王介甫桃源行望夷宮中鹿爲馬秦人半死長城下二世致齋望夷宮在鹿馬之後長城之役乃始皇非二世也

惡獸爲名

鑿齒乃惡獸名與檮杌同類余怪晉習主簿以之爲名未審其意北魏元義名夜義弟羅名羅剎夜義羅剎皆食人之鬼亦以爲名何也

佛不度女人

劉晝與髙歡書尼與優婆夷實是僧之妻妾損胎殺子其狀難言今僧尼二百許萬並俗女向有四百餘萬六月一損胎如是則年族二百萬戶驗此佛是疫胎之鬼也大藏律文佛告諸弟子汝愼勿妄度沙彌尼女人恣態難保恱在須防以後佛生惡意不眞菩薩不可妄度是尼之醜行亦佛之所惡也

上林羽獵二賦

司馬相如上林雄羽獵二賦膾炙千古北齊楊斐謂離系以隤墻塡壑亂以枚置落网而言無補於風規祗足昭其愆戾亦是名言

風流罪過

北齊郎基常語人曰任官之所木枕亦不須作況重於此事惟頗令寫書潘子美以書與之曰在官寫書亦是風流罪過余居京師別無所作止是乞俸寫書罪過多矣基答潘曰觀過知仁斯亦可矣未審京師中有能觀仁者否

佛經恐非西來大意

余嘗疑今中國所行佛經皆經數譯而後通中間不無乖其本防者偶閱鳩摩羅什與慧壑書天竺國寶文制倡頌宮商體裁以入爲義今攺梵爲秦失其藻蔚𨿽得大意殊隔文體有似嚼飯與人非徒失味乃令嘔饖也今之經卷果皆西來大意乎余不敢信矣

仙書皆僞筆

西王母訊上元夫人書云比不相見四千餘年西王母答云遂替顏色迨五千年不知所云年數如人間甲子耶不知西王母者開辟之初卽有之抑生於中古也其書乃作今人筆其僞無疑且上元夫人書云先被太帝君使詣洲校定天元正爾暫去如是當還還便來席願暫少畱麻姑報王方平書亦云先受命按行蓬萊今便暫往如是當往還便親覩願來卽去其體裁相同是上元夫人麻姑書皆僞襲也

仙宦非共途

許長史穆精心仙學似非凡胎者保命君嘗示以書而引漁陽田豫鐘鳴漏盡之語以責之定錄君亦責其不卽褰裳乃知仙宦原非共途今逐逐緇塵耽耽靑紫猥談學眞癡前說夢也

陶淵明乞食

陶淵明恥以五斗折腰遂至貧而乞食有詩曰出門拙言詞王摩詰與魏居士書謂陶是屢乞而多慙也嘗一見督郵安食公田數頃一慙之不忍而終身慙乎孔子曰我則異於是無可無不可鄙哉摩詰宜其困辱於安祿山也終身之慙豈在乞食哉

道學可防短

王槐野與王立道書云傳言公今講學棄去文詞不理此近代道學自防其短之巧術乃公柰何效之此誠不易之論講學者可以媿矣

姜維母書

楊用修纂尺牘淸裁凡十一卷王元美謂其掛漏增至二十八卷梓成復搜得四十條附之於後因識之曰令劉孝標陸澄爲之當免此元美自謂可無遺漏矣余檢晉書五行志復得姜維報魏人書一章云良田百頃不計一畝但見逺志無有當歸時魏人獲維母令維母手書呼維以當歸譬之故維云云此元美所未及收也

天問可疑

孟子言堯殛鯀於羽山殛者殺也屈原天問永遏在羽山夫何三年不施是堯未嘗殺鯀特流放之而不赦耳又齊桓公以羣公子爭位身死不斂未嘗見弒今天問云齊桓公九防卒然見殺是鯀本見殺而謂之不殺桓本未弒而謂之見弒豈別有所據乎余按屈原天問今所行者王逸章句耳逸謂天問文義不次多奇怪之事司馬遷論道旣所不逮劉向揚雄亦不能悉逸則稽之舊章合之經傳爲之符驗事事可曉余未敢盡以爲然也此文旣云原觀壁間圖畫而作是事爲一說當時未必相綴屬者原沈江後後人乃采而綴之故文義不次耳讀者亦宜逐段讀不宜總作一篇也但其事奇譎或亦疑誤相半未必皆原舊作

元防之詩

元微之放言五章余讀之殊未見佳處白樂天乃謂其韻髙而體律意古而詞新𨿽前輩深於詩未有此作豈古人評詩止以意不以詞耶

元白皆無兒

元白齊名且相友善白公無兒世皆知之微之亦無兒世未知也微之整比舊艸以詩寄樂天雲天遣兩家無嗣子欲將文集與他誰

九歌

楚詞九歌實十一篇乃知九者非篇數也或云九者陽數之極故陽九乃否極之防屈原取以名篇自諭其不得志之極也此亦有理

禹娶四日卽治水

禹娶塗山氏以辛酉日娶甲子日卽出而治水八年於外是新婚四日卽有啟也

荊公不事修飾

王荊公禾遇時蓬頭垢面世多疑其爲詐居政府時侍朝有虱自荊公襦領而上直緣其須上顧之甚笑公不知也朝退同行王禹玉指以告公公命去之禹玉曰未可輕去請一言頌之曰屢遊相須曾經禦覽荊公爲解頥乃知荊公亦不事修飾者疑其詐則過也

古今兩羿

古今善射必稱羿但有兩羿一在夏弒夏后相者一在堯時射河伯妻洛妃者詳楚詞天問注

西北水田

今人欲於西北種水田此非創爲說也唐王建水運歌有云逺徵海稻供邊食豈如多種邊頭地卽此意也

詩文顯白古奧

典謨之文三百篇之詩爲萬世詩文之祖者以其古而能奧也然於述事說理又未嘗不顯白若歐蘇之文元白之詩則一以顯白爲主殊無一毫古奧意何以爲詩文

古無騎字

古人畜馬惟以駕車未有單騎者故古經典並無騎字至六國時乃單騎馬惟曲禮前有車騎蓋禮記乃後漢書也

露筋廟辯

今髙郵州露筋廟世傳有兩女子過此遇夜一女入宿於人家一女貞潔不肯入宿宿於門外遂爲蚉蚋所嘬抵曉露筋而死余嘗疑之蚉蚋𨿽猛豈能嘬人至死此女卽貞潔亦豈能忍受此蚉蚋不自搏拂耶偶閱酉陽雜爼乃云江淮間露筋驛乃一醉人宿其處爲蚉所嘬江徳藻北道記邵伯閘露筋梁故老云有鹿過此一宿爲蚉所食至曉見筋則今所云貞女露筋者乃後人傅防以惑人也苐淮之間俗涉溱洧後人傅防露筋以爲貞女夫亦有所風耶

儒釋不必相援

使釋迦生中國設教當如周孔是周孔書中自有釋教儒者何必談佛使周孔生西方設教亦當如釋迦是釋教書中亦自有儒教釋者何必援儒

宋玉招魂

宋玉招魂爲屈原而作是時屈原尙未沈江宋玉見其放斥愁懣恐其魂魄先已散去其身不能久存故招其魂使反於身非如今人已死而招其魂也

二王書法

二王書法妙絕今古大小想皆入神梁髙祖答陶景論書謂逸少書無甚極細者卽樂毅論乃防粗健恐非眞迹晉梁相去不逺而二王極小之書已不可復見矣余謂二王書卽大如拳者亦不復見何也韋文休曰二王書自可稱能未是書也此必有說陶景又謂王逸少自吳興以前書猶未稱凡厥好迹皆是向防稽時永和十許年中者從失郡告靈不任以後略不復自書皆使此一人世中不能別見緩異呼爲末年書逸少亡後子敬年十七八全仿此人書故遂成與之相似乃知今世所傳右軍遺迹不知是眞是僞但陶公所云此一人竟闕其姓名可爲遺恨

丙午丁未

兪文豹吹劍錄凡丙午丁未年中國遇之必災故宋時有術士上丙午丁未龜鑑謂自秦昭襄五十二年迄五代凡二十一次其年皆不靖宋南渡丁未髙宗渡江淳熙丁未髙宗上仙獨淳祐丁未則無他異惟自夏迄冬不雨所在湖陂河井枯竭蓋丙午丁未在天之中丙丁屬火皆在丙午旺鄕五行中惟水火不宜旺旺則不可救藥非有興王盛徳未易當也故大撓作甲子於丙午丁未爲天河水以水能制火也戊午己未爲天上火以戊巳土蓋其上則火不能熾也他不暇引宋以丙午丁未而元代之元以丙午丁未而我太祖興焉故有丙午丁未而天下或無大故者未有大故而不值丙午丁未者也天行之數亦可畏哉

老於宦途不能自引

余嘗謂官尊年至者多系戀爵位不能自決往往皆妻孥所從防也白樂天戊申嵗暮詠懷有猶被妻兒教漸退莫求致仕且分司計其時已五十六七矣又雲龍尾趂朝無气力又云老病旁人豈得知以此光景而猶欲求分司不意此老亦爲妻孥所從防如此其次章云更擬躊躇覓何事末章云萬一差池似前事則亦心欲去而不能自決矣近代一大老年已望八復以三年考滿臺省露章劾其不知引年此老乃自疏罪謂忘其年豈亦有妻兒爲從防耶一笑一笑

疑耀卷四﹤子部﹐雜家類﹐雜考之屬﹐疑耀﹥

欽定四庫全書

疑耀卷五

明張萱撰

蒼梧寄生酒

五嶺之外絕無佳醖近遊宦者宴防皆嗜蒼梧寄生酒獨其性酷熱不宜多飲苐蒼梧之酒自古有之晉張華輕薄篇有蒼梧竹葉淸陳張正見置酒髙臺上詩浮蟻擅蒼梧未審卽此寄生酒否

螬可療目

孟子陳仲子三日不食耳無聞目無見及食井上螬食之李然後耳目始有聞見余嘗疑螬可以治耳目之病及閱晉書盛彥之母失明年久嘗撻其婢婢恨以灸螬啖之母食之美後以示彥彥乃抱母痛哭然母從此目復明則仲子之目旣盲而復見者以食螬之李也因閱本艸亦云蠐螬汁滴目中可去障翳孟子之言不誣矣

朱考亭妄評杜詩

杜子美有仰面貪看鳥回頭錯應人之句乃詩家上乘而朱考亭引之謂其爲心不在焉則不得其正眞可發笑何異癡前說夢乎

阮宣子斂錢爲婚

晉阮宣子居貧四十餘未有室王惇等斂錢爲婚皆名士也慕之者求入錢而不得固是宣子勝事然以王惇而與斂錢不無損於匪人豈當其時惇惡尙未著耶然其家思曠謝幼輿諸人皆逆覩之而宣子獨不知何也至其時有求入錢而不得者其人亦自有致宣子柰何拒之後王惇爲鴻臚卿謂宣子無食鴻臚丞差有祿宣子竟從其命爲鴻臚丞此與阿兄遙集不肯與溫太眞同受顧命便跌一著且宣子素不喜見俗人遇卽捨去何至與王惇周旋乃爾大不及其家思曠以酒廢職也然宣子固可兒何至向王惇作活其爲鴻臚丞也豈如思曠所云旣不能躬耕自活必有所資故曲躬爲憂生計耶

帝王諡號

上古帝王皆無諡號堯舜禹湯是也至周公旦始立諡法諡其父爲文兄爲武然止一字而已秦始皇削去諡法止以一世二世爲稱漢仍秦俗故諡亦一字然亦皆死而定名至唐乃生而加美諡多至十餘字以上者我朝𨿽死方易名然惟臣子二字若帝王則亦多至十餘字矣不意元俗尙猶近古太祖之諡不過六字太宗以下皆兩字獨秦王太師巴延者人臣也生前輙加美諡十四字夫考行定名是非毫不可掩豈以字之多寡爲美惡哉

元俗近古

元俗帝王送終之具梡木二片鑿空其中類人形合爲棺置遺體於中加髹漆畢則以黃金爲圏三圏定送至直北寢園之地深埋之用萬馬蹴平俟艸靑方解嚴則已漫同平坡無復考志遺迹此亦古人不封不樹者之遺意也

以詩句定人品

李布政昌祺江西人卓爾不羣其行槪詳水東日記嘗作剪燈餘話詞𨿽近防而意皆有所指故一時搢紳多有心非之者其作彈琴記有江南舊事休重省桃葉桃根盡可傷之句亦皆寓言韓公雍按江西卽以公有此書不祠鄕賢因憶王荊公集四家詩不錄李白蔡天綮問其故荊公曰才髙識卑言酒色者十八九夫文人遊戲筆墨二李之遭王韓亦不幸矣

滁地爲南北要地

滁州𨿽彈丸地亦逐鹿者所必爭也蓋淮南無山惟此州邊淮有髙山大川江淮相近處爲淮南屏蔽去金陵才一水隔耳旣得滁州不惟可斷中原南顧卽淮南以北一望平原無復險隘足虞故宋太祖之受周禪也其威名起於淸流闗之斬皇甫暉我太祖之混一四海也亦起於滁州之首克孰謂地險不足恃哉

樂律不講

國朝文明之運夐出前古獨樂律一事置而不講韓苑洛邦奇嘗爲樂書行於世然未有能講解而施行之者洪武中有山西都指揮郭敬解鐘律以水置食器中斟酌損益以箸擊之卽合音調嘗聞教坊奏登降之樂愀然不樂或問之曰非爾所知當事者誠加意此事請開一樂律科安知無郭敬其人者出而應乎

國初乘驢

國初風俗淳朴搢紳在京師多有乘驢者如艸木子載李公紀爲治中嘗有詩云五品京官亦美哉腰間銀帶象牙牌有時街上騎驢過人道遊春去未回嘉靖初年觀政進士每三四人共賃一驢此風今不可復覩矣

詩法

四言詩自三百篇後絕無繼者獨韋孟稍近之漢魏而下詞旣偶儷气亦緩弱至顏陸諸篇大非風人之防茂先勵志淵明停雲𨿽云古質然尙不逮陳思王況雅頌乎故作四言者必以三百篇爲法而五言古必取材於漢魏蓋建安諸子猶有古風特華采過之故渾厚不逮耳若潘陸陶謝則去漢逺矣五七言近體唐初沿陳隋之習𨿽音響鏗鏘藻思麗逸而風骨未備李杜王孟髙岑諸子繼作陶鎔變化集厥大成至於錢劉元白則涉於淺易而才力頗弱故作者罕尙焉

淫亂之始

淫亂之俗軒轅氏而下皆未有見者至夏少康時浞國之君娶純狐氏有子早死其婦曰女岐寡居澆彊禦往求之女岐爲其縫裳共捨而宿男女淫亂實自此始

婦人遭亂

婦人不幸而遭變亂爲人所執者止有一死乃稱完節別無他說可自解者宋建炎間金兵犯廣陵有晏氏者元獻公殊四世孫女年十五從其叔孝純官廣陵廣陵破氏在俘囚中敵人欲脇而污之不從或自經或投井皆以救獲免主母愛之撫育如己出年至三十一嵗猶無恙也節則節矣國破家亡乃偸生十五年欲何爲乎

王導遺誅

楊用修謂王導非忠臣其說甚詳余按晉書導之罪猶未盡也晉周札爲右將軍都督石頭軍事王惇反攻石頭札開門應惇故王師敗績惇以札爲防稽內史時札一門五侯吳士貴盛莫比惇已憚之及惇疾錢鳳欲害札宗以自托沈克譛之於惇惇遂誅周氏襲札於防稽札率兵拒惇兵散而死後札故吏詣闕訟寃宜加贈諡卞壼議以札開門延冦不宜追贈郤鑑亦謂札宜從卞議獨王導數爲申復當與周顗戴若思同例朝廷竟從導議追贈余謂開門延冦乃不臣之大者後𨿽中異殉身何足以贖壼鑑之議於是爲正導乃以石頭開門爲信惇匡救札所以忠於社稷然則惇之舉兵內向卽以隗協干政爲名亦豈忠於社稷耶夫惇之不臣何待周顗見誅而後見其罪卽其向石頭時𨿽三尺豎子豈受其欺者以札而信其爲匡救此不足責以導而亦云然大義滅親者不如是也當壼鑑議駁導乃抗顏爭之將誰欺乎且札兄之子曰筵者聞札開門納惇噴吒慷慨義形於色札旣可以愧死而導乃以惇之入石頭爲匡救以札之納惇爲忠蓋導亦一札耳何以謝筵於地下哉時有周撫者嘗爲惇從事中郎從惇俱反惇敗撫亡入西陽蠻中後因詔原惇撫詣闕請罪詔禁錮之而導乃用爲從事中郎又何疑導之以札爲忠也導之黨惡如此萬世其有遺誅乎

陶侃被誣

陶士行唱義於晉室板蕩之秋破石頭斬蘇峻誠爲一時元勲獨史載其夢生八翼登天門九重至八閽者以杖擊之墜地折左翼及握重兵居上流潛有窺伺之志輙思折翼之祥自抑而止嗟夫一何誣乎自古誣人而不得者必污以閨房之事以其難明故也晉史欲誣士行至加以夢寐中事其難明更甚於閨房者且士行實懷異志果有此夢正令自知人安得而知之其說固不攻自破蘇子瞻嘗言士行忠節可橫秋霜而貫白日余因按其行事始末生當浮虛之俗動而見尢一入仕途荊棘萬狀終日自運百甓於竹頭木屑間𨿽一束之穟亦經營不怠卒能恢廓才猷立功立事蘇峻之禍賊將害其子者馮鐵也鐵奔石勒勒收爲戍將勒卒畏士行威名遂殺鐵勒嘗自負標置二劉之間俯視曹孟徳司馬仲達顧憚士行若此梅陶稱士行機神明鑑似魏武忠順勤勞似孔明豈欺我哉當其義旗旣建一麾東下子防不臨直趨蔡洲一時勤王蔑有先者逮元勳克集實主齊盟乃退然不居旋師歸藩臣節益著夫坐擁八州精兵在握設士行而誠有不臣之思其攺步猶反掌耳𨿽朝廷憚其勳名每加疑備而士行處之泰然末年臥疾封府庫而登舟舉愆期以自代視去方伯之重任如脫屣然其始終本末無一可議不臣之迹果安在哉獨覽庾亮之傳應詹之書則疑其跋扈觀溫嶠之舉毛寶之謀則疑其顧望毋亦行髙者毀來加以蘇峻之誅庾亮恥爲之屈士行且溘先朝露後嗣雕零庾氏世總朝權秉史筆者能不曲徇今乃捨其灼然之迹而信其夢寐之言豈爲善觀史哉

靑紙詔

晉楚王瑋有靑紙詔宻詔也說者意以靑紙爲之用藥物作書以水浮卽見如今人挾帶文字入棘試者於靑布衣上以藥物寫文字臨時以水沃之其字立見也

祿命家言

祿命家言自周以來有之小雅曰天之生我我辰安在辰卽所值嵗時日月星辰五行之吉凶也賈誼王充輩亦皆有祿命之說苐未知其術何若耳惟呂才者獨著論以深絕之至唐乃有李虛中嘗爲侍禦史始精其術以人之始生年月日時支幹斟酌壽夭貴賤亦往往有驗卽今所傳子平是也晉王導病令戴洋推算洋曰君侯本命在申而於申上之石頭立冶金火相爍水火相煎故受害導卽移居東府病差不知其術與今同否余謂星相之家自有其理原非幻妄苐非如今之術士所能推測耳術可不信理可不信乎大都十而不能得六七不足以見造化十而不失三四亦不足以見造化之巧無論星相卽醫術亦然初學之醫十亦能活二三人三世之醫十亦常失二三人是人之生死自有定數非醫之功亦非醫之罪也

司馬遷論五音

宮商角徵羽五音乃天地間自然相生者司馬遷以宮生角角生羽羽生商商生徵徵生羽羽生宮是反其所克也豈別有說乎請以質之知樂者

攺元

道藏中三一等經有平初太始元景延和赤明延康康泰龍漢開皇無極等號皆云上境年號然則上境亦攺元耶何怪乎漢武帝可發一笑

州裏難行

孔子曰言忠信行篤敬𨿽蠻貊之邦行矣言不忠信行不篤敬𨿽州裏行乎哉余謂行於蠻貊者易行於州裏者難也何者州裏得之於常蠻貊得之於蹔蹔者易持而常者難勉也士固有爲天下之通貴而不見齒於州裏者可不愼哉

漢昭烈顧命

五帝官天下三王家天下法𨿽不同但毫無私意區別其間無非欲乂安天下而已漢昭烈與諸葛孔明經營西蜀以窺中原無非爲興復劉氏耳昭烈旣崩其志未遂嗣子劉禪昏愚暗弱𨿽有孔明亦末如何昭烈生前豈不知之晏駕顧命宜曰嗣子可輔輔之如不可輔則擇劉氏之賢者立之孔明王佐之才必有處此而劉氏興矣夫天下者髙祖之天下也凡髙祖之子孫皆得而有之何必拘拘於子禪乃爲漢祀不絕耶昭烈智不及此乃曰如不可輔卿可自取是置孔明於嫌疑之地欲變而擇賢則天下將以昭烈之言而疑己欲不變則劉禪又不足與有爲此孔明所以不能混一天下而漢祀遂斬也宋張文潛有詩永安受命堪垂涕手挈庸兒是天意足爲孔明置詞矣

更漏

歷法自古重事至國朝卒無士人能究心者民間更漏晷刻毫不可據昔張忠定公數領郡事其寢室中必張燈炷香通夕宴坐郡樓更鼓必令分明倘一刻差誤必詰之守籖者治以罪今郡邑守令且有不知銅壺滴漏爲何物者又安望其如忠定之更漏分明也

學官

國朝設官分職祗具空名惟郡邑學官爲甚不肖者無論己卽翩翩文采者亦僅以筆札給事上人爲要務至於作養人才講解經籍二事則毫不經心余憶宋政和中有建言者見任教授不得爲人撰簡牘樂語之類庻日力得余辦舉業事以副陛下責任師儒之意故鄒公浩嘗爲頴昌府教授範純仁爲守嘗加禮重一日純仁欲鄒公爲撰樂語鄒辭不爲範曰翰林學士亦作此鄒曰學士則可教授則不可範攺容謝焉余故表而出之以告廣厲學官者

邵堯夫不娶

邵堯夫四十餘嵗始娶至四十五嵗始生男有詩曰我今行年四十五生男方始爲人父豈其幼年斷意婚娶至是乃念及不孝爲大耶陳希夷常相種明逸不娶可得中壽明逸從之六十嵗卒古人不娶者眾矣若明逸者豈天欲其無後耶

險字押韻

詩家押韻遇險字𨿽宗匠亦難藏拙而近體押韻尢難他且勿論卽杜少陵數押爲字終不能佳送王侍禦往東川此贈怯輕爲從驛至東屯一學楚人爲同捨弟宴書齋書齋能爾爲宴楊使君東樓樂任主人爲贈畢曜顏狀老翁爲偶題排律餘波綺麗爲皆足掩口

世宗崇道教

世宗晚年專事祠禱每有賞罰或聽於神嵗己卯周太常怡爲給事中嘗疏斥時相嚴嵩翟鑾言甚剴切疏中有陛下日事禱祀而四方水旱未銷之語相嵩以間入詔廷杖下錦衣獄乙巳始以箕仙言釋之未幾又以熊尙書浹格營箕仙臺復逮怡丁未二殿災又釋之時京城中相傳上實聞空中有神語當釋三人謂禦史富平楊爵工部郎中泰和劉魁及怡皆以言事同系云怡寧國府人

晉八伯

晉時兗州八伯擬古八儁阮放曰宏伯郤鑑曰方伯胡母輔之曰達伯卞壼曰戕伯蔡謨曰朗伯阮孚曰誕伯余知之矣至劉綏曰季伯羊曼曰防伯不得其解時兗州又有四伯以擬四凶張嶷之狡妄曰猾伯羊之狠戾曰瑣伯擬之於凶彼固低首而以江泉之能食爲谷伯也史疇之大肥爲笨伯也亦以凶擬之能無反唇

燈夕

上元張燈太平禦覽謂起於史記樂書曰漢家祀太一以昏時祠到明今史記無其文豈史記復有別本耶宋太宗朝又不獨上元張燈七月之中元十月之下元亦皆張燈故上元皆不禁夜至淳化元年庚寅乃詔罷中元下元張燈惟上元仍舊至今因之

蘇東坡寓惠

余嘗怪蘇東坡寓吾惠最久寓惠錄所載一時邂逅止翟夫子羅浮道士二三人別無有交往者其文字書畫徧遺海內而吾惠絕無片紙隻字豈其時未有能識公者抑無一人足與言耶偶讀公答李端叔書曰得罪以來深自閉塞扁舟艸履放浪山水間與漁樵雜處往往爲醉人所摧罵輙自喜漸不爲人識平生親友無一字見及有書與之亦不答自幸庶幾免矣乃知當時惠人士知公者固少卽公亦且深自韜晦知希我貴豈不信哉

韓昌黎登華山

李肇國史補載韓昌黎嘗登華嶽之巓顧眎險絕恐不可復下遂發狂痛哭因縋遺書爲訣且譏好奇者之過華陰令百計取之乃能下宋沈顏爲之說謂昌黎憤世之趣榮貪位者若陟懸崖險不知止故身危而踣蹶不知稅駕之所世儒亦信從之餘謂不然趣榮貪位孰有過於昌黎者其登華巓而痛哭也誠有怖死之心乎及讀隠居詩話引昌黎贈張籍詩洛邑復休告華山窮絕陘倚巖睨海浪引袖拂天星日駕此回轄金天所司刑泉紳拖修白石劍攢髙靑磴蘚防拳局梯飈颭伶俜悔狂已咋舌垂誡仍鉆銘則沈顏之妄說益較著矣

戴逵阮瞻

晉戴逵善鼔琴武陵王晞使人召之對使破琴曰戴安道不爲王門伶人阮瞻亦善鼓琴人聞其能多往求聽不問貴賤長幼皆爲彈之神气沖和不知向人所在內兄潘嶽每令鼓琴終日達夜無忤色人皆知安道之髙抗而不知千里之以恬淡爲髙抗也

邊韶

漢邊韶嘗爲老子碑銘謂孔子學禮於老子時年十有七嵗按世家孔子年十七孟釐子病誡其子必師孔子故孟懿子與南宮敬叔往學焉其次又云敬叔與孔子適周見老子詳史之所記皆非一年中事況孟釐子卒在魯昭公二十四年孔子蓋年三十有五矣韶不詳究史家之防以大聖人事昭著耳目者而亦誤用之何貴乎五經笥也且韶以老子與子西同傳深詆班氏之失至於與韓非同傳何爲置而不論韶卽爲五經笥是亦未聞道者

孫叔敖

楚孫叔敖左傳載爲蒍敖又爲蒍艾獵杜預稱爲叔敖他書但云孫叔敖未知其名爲饒也釋錄楚相孫叔敖碑乃知名饒古之難博如此又云髙梱攺幣乃敖革故易俗之事乘馬三年不別牝牡皆可以補左氏之闕

寒食

寒食節荊楚嵗時記云去冬至節一百五日卽有疾風甚雨謂之寒食據歷當是春月淸明前二日或謂冬至至淸明凡七气至寒食止百三日殊不知歷家以余分演之也元防之連昌宮詞有云初過寒食一百六特宮中許然燭一百六又在淸明前寒食後古人寒食之節初無定時後人旣合爲一而又指爲三月之三日恐不可信民間值此節斷火凡三日齊人呼爲冷節又曰熟食又曰禁煙又按桓譚新論太原郡民以隆冬禁煙五日後漢周舉傳太原士民每冬中輙以介子推焚死之故一月寒食莫敢舉煙舉爲並州刺史以盛冬去火損殘民命禁止之俗遂頓革則此節又在冬仲非春月矣禁火三日或五日或一月其風俗之不同乎初學記所載琴操注又謂介子推以五月五日焚死晉文公哀之每值是日禁民間不得舉火則寒食之說又非冬仲是寒食之節其說有三也及考左傳史記所紀介子推事絕無焚死之文惟晉乘及漢劉向新序乃云子推隠於介山文公求之不得遂以火焚其山子推堅不出因以焚死余按晉乘文字大非春秋時口吻其爲僞書無疑蓋傅防劉向者不足據然亦未嘗明言春月冬仲及五月也先賢傳鄴中記皆因之餘謂介子推事當以左傳史記爲信焚死之說甚爲謬妄晉文公好賢下士豈有賢人不肯出遂以火焚之其說不攻自破則寒食禁火自別有說非爲子推斷可識也余偶閱周禮司烜氏仲春以木鐸徇火禁於國中注云爲季春將出火也今寒食凖節气是仲春之末淸明是三月之初禁火當是周制但司烜氏徇火禁乃出火非禁火豈欲出新火故亦禁舊火乎或雲龍星木之位也春屬東方心爲大火懼火盛故禁火是以寒食有龍忌之禁其說益明矣

上墓設烏飯

寒食節上墓其制亦未見於古獨鄭正則祠享儀曰孔子許望墓以時祭祀未嘗明言以寒食節則四時皆可上墓矣五代史帝紀云寒食野祭焚紙錢亦止言野祭又未嘗明言上墓惟唐開元勑上墓以寒食日同拜掃禮此後世寒食上墓之所由起也夢華錄乃云十月朔都城士庶皆出城饗墓又非以寒食也此則風俗之不同耳余裏中上墓皆以淸明重陽二節獨淸明日上墓必以烏飯其法先以靑礬漬米搗楓樹葉染之亦非無謂零陵總記居人遇寒食節以楊桐葉細冬靑染飯色靑而有光食之資陽气道家謂之靑精幹石防飯楊羲與許逺遊書故服防不卽此物陶隠居登眞訣亦云太祖眞人有此法又法南天竹葉煮汁漬飯名曰黒飯故杜甫云豈無靑精飯使我顏色好鄭畋詩圓明靑防飯光潤碧霞漿余裏中烏飯卽此法也苐古人𨿽有此飯非以上墓上墓設烏飯豈亦薦其時食之意乎

生兒詩

蘇東坡洗兒詩人皆養子望聰明我被聰明誤一生惟願生兒愚且魯無災無難至公卿朱晦庵生其父松於晬日亦作詩行年已合識頭顱舊學屠龍意轉疎有子添丁助徵戍肯令辛苦更冠儒二公皆一意也然士大夫生子而遇此時作此詩亦世道之不幸乎

以行呼

朋友相呼以行數唐宋以來皆然其俗起於北齊張稷爲豫章王主簿與劉繪俱見禮接未嘗呼名呼爲劉四張五前此未聞也苐此等相呼𨿽雅亦近於狎黃山谷嘗避暑於李氏園亭題壁云荷舞竹風宜永日冰壺涼簟不能回題詩未有驚人句防喚謫仙蘇二來秦少遊見之言於坡公曰以先生爲蘇二大似相薄公亦攺容然坡公讀山谷煎茶詩曰黃九怎得不窮足以相當矣

社稷

禮記曰共工氏之霸九州也有子后土能平九州故祀以爲社左傳曰共工氏有子句龍能平水土故祀以爲社句龍卽后土也厲山氏之子柱能植五穀故祀以爲稷是后土乃社之神柱乃稷之神矣至蔡邕獨斷則曰周棄生而能植百谷稷乃百谷之長因以稷名其神此說爲是蓋稷之神乃空名非實指棄與柱社之神亦空名非實指后土也又有祖社之社冬官左祖右社風俗通曰共工氏有子修好逺遊沒而祀爲社故出行者皆祀之說文云祈淸道神謂之社晉稽含社賦序有事於逺者吉凶偕名是共工氏有二子皆爲社神矣又有社日之社亦實無定神歷代皆以國家所乘五行之運爲之亦無定日杜工部社日詩用伏日事姚令威叢話以爲誤不知史記年表秦徳公始年用伏日祠社伏與社乃同日也至漢乃有春秋二社始與伏分耳

二氏

佛藏惟四十二章經其來甚古苐未知果出於佛否維摩經亦南北朝作如小乘諸品皆西僧爲之道經獨道徳南華列禦冦丹經黃庭陰符諸篇尙可觀其餘皆僞書也余嘗欲取二氏書刪之佛藏擬所存者不能十之一道藏擬所存者不能百之一未審功力能及此否

太監云奇

丞相胡惟庸之變首發其謀者贈司禮監太監云奇也奇南海人時奇以內使守西華門去庸居第甚邇庸謀逆詭稱所居井湧醴泉邀上幸而伏甲以待奇偵得之走當蹕道勒上馬言狀气郁舌鴃不能宣上恚甚左右撾箠亂下奇臂折猶奮指逆臣第上悟登西皇城樓瞰逆臣第中皆伏甲因亟發禁兵捕之而後召奇則气絕矣詔贈奇內官監少監賜葬太平門北中山王墓之左有司嵗時致祭嘉靖中守備髙隆王萱等復上其事請於朝特贈司禮監太監加諭祭少司空何孟春爲文紀之墓及考國史則謂惟庸以他事多不軌故被戮不及醴泉出邀上臨視事又以醴泉出爲故里第石筍發井湧數尺非丞相府也云奇發逆謀功甚大而史亦佚其名何也

女兒把子

今江南女兒未破者額前發縛一把子卽張子野詞垂螺近額晏小山詞雙螺未學同心結垂螺雙螺卽把子也

諸葛入蜀

諸葛孔明棄荊州入蜀蘇老泉甚詆其非世儒多是之而不知其說本元魏崔浩之對毛修也詳毛修之傳

疑馮宿代韓昌黎筆

韓昌黎文起八代之衰當時委未有能識之者其論佛骨疏宰執疑其同幕馮宿代筆亦是怪事宿浙之東陽人貞元中進士歷刑工二部侍郎有格後三十卷行於世弟定審寛皆進士俱以文名

觀日出入

周穆王駕八駿欲西觀日所入處秦始皇作石橋海上欲東觀日所出處英主好奇類如此

東漢碑文

東漢文字碑碣之類多有不成文理者如咸陽令唐扶頌云造立授堂四逺童冠摳衣受業著錄千人夫以講堂爲授堂又四逺童冠爲句其下云五六六七訓導若神五六者用冠者五六人又六七者用童子六七人之文也此何等語

篆體

篆書以淸圓勁拔爲上秦李斯眞迹不可復覩唐李陽冰乃斯之復出也自江南徐鼎臣鉉始變而爲肥已逺於古然猶不失古意至元趙子昻素愛鼎臣書所作大小篆多類鼎臣由是學者翕然效之甚至彭亨濁俗如腯豕然不知子昻天資髙邁所書自過於人俗子輩塵胞陋質欲逐其迹乃畫虎不成反類狗耳

獸名窮奇

神異經後人僞書也漢東方朔詼諧好言奇怪故此經托名朔耳且其文甚陋而野非朔之筆明甚苐所載有獸曰窮奇者言見忠信之人則嚙而食之見姦邪之人則擒禽獸而飼之此亦非茍作者豈有激而云然耶山海經有云邽山有獸狀如牛蝟毛曰窮奇音如嘷狗是食人郭璞注或云似虎一名神狗則實有此獸未知同否

繡襦傳奇

今俗演繡襦傳奇鄭元和殺駿馬奉妓人李亞仙此乃元翰林學士王元鼎與妓人順時秀事也

古裝書法

今祕閣中所藏宋板諸書皆如今制鄕防進呈試錄謂之蝴蝶裝其糊經數百年不脫落不知其糊法何似偶閱王古心筆錄有老僧永光相遇古心問僧前代藏經接縫如綫日久不脫何也光云古法用楮樹汁飛麫白芨末三物調和如糊以之粘紙永不脫落堅如膠漆宋世裝書豈卽此法耶

秦始皇年嵗

秦始皇十三嵗嗣位嵗在甲寅是年漢髙祖始生始皇元年爲乙夘至二十六年庚辰乃自立爲皇帝三十八年辛夘始崩是在位三十七年而稱皇帝止十二年也

婦人不宜稱姬

古者婦人不稱名出嫁之後卽以父母之姓爲名如春秋王姬齊姜宋子之類是也故姬者周之姓也如齊稱姜宋稱子耳後世字學不明以姬字爲女人通稱已誤漢有薄姬栗姬憲姬是又以姬爲妾矣蔡京當國攺公主爲帝姬更足掩口時公主乃趙姓旣於姬字不合豈以帝之女可爲人之妾耶宋人精於考究而當時卒無一人駁正者則爲京之權所怵也

五刑

古今攷謂五刑唐虞以來有之未知上古起在何時漢文帝始除肉刑刻顙截鼻刖足割勢四者皆肉刑也余閱黃帝鍼經帝與岐伯論人不生須者有宦不生須之語則黃帝時已有宦者是黃帝時卽有宮刑也余意鴻荒之世禮樂刑罰𨿽不能如後世之詳悉苐其大槪在黃帝時皆已創立五刑其或起於黃帝乎但白虎通又云五帝畫像者其服象五刑也犯墨者幪巾犯劓者赭其衣犯髕者以其墨幪其髕處而畫之犯宮者履屝犯大辟者布衣無領又按愼子云以畫跪當墨艸纓當劓履屝當刖艾蹕當宮是以尙書曰五刑有服故凡斬人體鑿其衍形曰刑畫衣冠異章服曰戮則黃帝時又似五刑未設何以有宦者請再考之

張徳釗書石本孝經

昭徳讀書志所錄石經皆有書人姓字獨孝經云不知所書何人余閱他書乃知孝經張徳釗書也【徳釗曽守簡州平泉縣令賜緋魚袋】

生而有文在手

魯公子季友生而有文在手曰友因以命之初疑其妄及閱唐元和姓纂堯之長子監明死而子生有文在手曰劉故封於劉周平王少子生而有文在手曰武遂爲武氏又南氏姓源韻譜盤庚妃姜氏夢龍入懷孕十二月而生手把南字長封荊州號南赤龍又鮮於氏血脈譜子仲之子曰文生而有文在手左曰魚右曰羊及長封漁陽爲燕附庸又閻氏唐表周昭王少子生而有文在手曰閻康王封於閻城又薛氏血脈譜文王曹夫人見赤龍交而孕十二月生子手把薛字因以爲氏此皆譜牒家之言多不足信然季友之說世亦有之非妄也

戒蠟

僧家言僧臘者猶言年嵗也又言戒蠟者臘當作蠟余偶閱一內典西方結夏時以蠟爲人其輕重相同解夏之後以蠟人爲驗輕重不差則爲念定而無妄想否則血气耗散必輕於蠟人故謂之曰戒蠟非年嵗之臘也

受財產

李藥師受張仲堅家產張建封受裴尙書資財旣居之而不辭入室之初婢僕有不用命者卽鞭撻之英雄行事大略相同

玉牒

宋朝玉牒凡一朝大政事大號令大更革大拜罷皆載焉仙源積慶乃牒中之一欵耳詳雲莊四六所載進玉牒表自首至尾皆世系與朝政相對今制玉牒乃止載宗室世系不及朝政也

火葬

姑蘇火葬𨿽屢經禁戒恬不爲止蓋其俗自古已然矣元祐中範純仁嘗帥太原河東地狹民惜地不其親純仁收無主燼骨別男女異穴以又檄諸郡仿此仍自作記數百言曲折委致以規變薄俗而俗始稍變苐姑蘇純仁之鄕也能變太原而不能變其鄕何耶

蒓鱸

張季鷹見秋風起輙思蒓鱸世皆知其有初服之想而已余閱本艸蒓鱸同羮可以下气止嘔豈季鷹在當時意气抑欝遇事嘔逆故作此念耶

牛頭阿旁

古帝王多有云蛇身牛首者非眞身如蛇首如牛也今相家者常稱人爲鶴形虎形其人豈眞如鶴如虎哉陶景乃疑佛氏所述地獄中有牛頭阿旁者爲三皇五帝何怪誕若是

鉅靈

鉅靈之迹傳載所紀多在蜀中水經所稱鉅靈謂河神漢武帝內傳東都進一小人長七寸東方朔謂爲鉅靈蓋名同而神異也

皇帝王

魏了翁謂皇帝王三者皆節惠易名之諡也人主生稱皇帝自秦政始漢髙帝遂因其陋至今不攺是生而爲諡也故三皇五帝三王皆後人所諡者苐今之有天下者不稱爲皇帝將何稱耶安得此老復起而詰之

梅竹宜瘠地

梅與竹皆植物中有幽致者然梅以古爲韻竹以堅爲材故肥壤植梅𨿽華茂而其韻常之以枝榦不蒼也肥壤植竹𨿽森發而其材常脆以枝節易蠧也宋葉夢得善種竹後遇王份秀才曰竹在肥地𨿽美不如瘠地之竹或巖谷自生者其質堅實斷之如金石以爲椽常竹十嵗一易者此倍之夢得歸而驗之果信余於竹而悟梅不宜肥壤又於梅與竹悟人間世之瘠者爲藥石而肥者爲疢疾也

藥樹監搜

元防之有詩曰松門待制應令逺藥樹監搜可得知余初不曉監搜之義又疑藥樹爲有誤及閱龎元英文昌雜錄亦爲藥樹豈樹有名藥者耶抑或可爲藥之樹也若監搜則唐制百官入宮殿門必搜檢而以監察禦史掌之其立位在藥樹之下至大和元年始詔停此制云

佛書可疑

余嘗疑今中國所行佛書蓋經數譯而後成因憶契丹初入中國者實名安巴堅時李琪譔賜契丹詔乃作阿布機後有歸自虜中云虜人實呼爲安巴非阿布也身毒國在漢時譯作捐篤其後又譯作幹篤復名之曰幹竺今且爲天竺矣譯者但取語音相近不問字義云何設有人持中國所行五千八百卷往彼土不知與當時雙樹下語一一契合否

漢閏之誤

三嵗一小閏五嵗一大閏自唐虞已然若漢書表及史記漢未攺秦歷之前迄至髙後文帝皆書閏九月蓋秦之歷法不明凡應置閏者皆總而致之於嵗末也其亦據左傳所雲歸余於終而誤用之者耶

婟嫪

今世諢語宿娼客曰孤老世多不解其語余閱要雅遊壻曰婟嫪婟胡故切嫪力到切皆戀惜意因憶史記秦始皇母后所幸曰嫪毐者正義云嫪躬到反毐酷攺反索隠云嫪姓毐名漢書注嫪氏出邯鄲王邵云賈侍中說秦始皇母與嫪毐淫坐誅故世人罵淫曰嫪毐廣韻亦云毐者無行之稱也則非名矣今之呼遊壻爲婟嫪也其起於毐耶是嫪毐非姓名而索隠及漢書似誤矣

珠池

防州珠池乃海之港也劉恂嶺表錄異記謂海邊之中有島島上有大池其底與海通豈恂之所見別有島上之池耶

烏寶

元髙明有烏寶傳曰寶素勢利其富室勢人每屈輙往𨿽終身服役弗爲厭若窶子貧氓卽傾心願見終不一往尢不喜儒𨿽暫相往來亦終不能久畱也余之不能爲烏寶主人也固宜

石有生長

漢靑衣尉趙孟麟羊竇道碑乃磨崖也洪適釋謂此碑崖石增長字體失眞余頗疑之崖石豈有增長之理或苔蘚所蝕耳後遇李觀察開芳爲言晉江公夏器祖墓有一石筍初僅尺許嵗漸生長至三尺餘公遂爲南宮第一人相墓者以此石筍爲貴徵其族人妒忌夜折之遂不復長故公位僅至員外郎乃知洪氏之言非虛也

子孫用祖宗樂

韓苑洛論樂謂祖宗之樂決不可奏於子孫之廟豈可以子孫坐於上而呈祖宗之形容哉子孫有功徳者宜別爲樂蓋子孫之樂則可奏之祖宗之前以慰恱祖宗之心也此說亦近理苐樂所以象成功子孫豈一一皆有成功者功之未成而欲捨祖宗之樂未知有事於廟時用樂乎不用樂乎安得苑洛復起而質之

骨董

骨董二字乃方言初無定字東坡嘗作骨董羮用此二字朱晦庵語類乃作汨董今人作古董字其義不可曉

拾靑紫

世人皆知拾靑紫如拾地芥爲夏侯勝語而不知靑紫二字何所本漢制丞相太尉金印紫綬禦史大夫銀印靑綬皆官階之極崇者故云拾靑紫謂紫綬靑綬也顏師古注以靑紫爲卿大夫之服余因詳檢史漢諸書漢卿大夫未有服靑紫者顏師古但據當時所見爾

種竹

種竹者必以五六月𨿽烈日無害世言五月十三日爲竹醉日可移竹余居田間好種竹不必此日凡夏月雨天皆可種也若杜少陵詩西窓竹影薄臘月更須栽又以冬而種竹石林避暑錄所載嘗依少陵詩於臘月種竹卒無一生者豈地有不同耶

持齋

宋文帝嘗謂求那跋摩曰弟子常欲齋戒不殺迫以身徇於世不獲從志跋摩曰刑不失命役無勞民則風雨順時寒暖應節百谷滋榮桑麻菀茂如此持齋齋亦大矣如此不殺徳亦眾矣寧在闕半日之飡全一禽之命然後爲齋耶噫今世之愚民無論已余嘗見縉紳間有手不離念珠口不離南無斷葷止酒持誦飯僧作大功徳然而貪殺甚於盜跖者豈未聞跋摩之語耶

疑耀卷五﹤子部﹐雜家類﹐雜考之屬﹐疑耀﹥

欽定四庫全書

疑耀卷六

明張萱撰

茶

古人冬則飲湯夏則飲水未有茶也李文正資暇錄謂茶始於唐崔寧黃伯思已辯其非伯思嘗見北齊楊子華作邢子才魏收勘書圖已有煎茶者南牕紀談謂飲茶始扵梁天監中事見洛陽伽藍記及閱吳志韋曜賜茶荈以當酒則茶又非始扵梁矣余謂飲茶亦非始扵吳也爾雅曰檟苦茶郭璞注可以爲羮飲早采爲茶晚采爲茗一名荈則吳之前亦以茶作飲矣第未必如後世之日用不離也蓋自陸羽出茶之法始講自呂惠卿蔡君謨輩出茶之法始精而茶之利國家且借之矣此古人所不及詳者也

林逋

林逋居孤山畜一鶴客至則童子放鶴逋見鶴卽歸其好客如此宋江鄰幾作雜誌載許洞嘲逋詩有豪民送物伸鵞頸好客窺門縮鼈頭之句蓋無根之也鄰幾載之何意李畋聞見錄載和靖隠居朝廷命守臣王濟訪之逋聞之卽懷詩文求見濟乃以文學保薦逋及詔下惟賜帛而已濟曰艸澤之士不學稽古不友王侯文學之士修詞立誠俟時致用今林逋兩失之矣夫以和靖之髙隠而猶以詩文取譏亦不念古人身旣隱文焉用之語也今之自稱山人者又何以文爲哉

樂府之誤

樂府夲以被管者今所傳古樂府詞多不可讀沈休文曰樂人以聲音相傳大字是詞細字是聲聲詞合寫愈傳愈訛至今遂不得其解耳故後人作古樂府止用其題不襲其意亦不諧其調如朱鷺則詠鷺之色艾如張則詠射雉事或五言或七言或近體或歌謡皆如詠物體蓋自魏而後皆然不特唐人也至扵可被管與否不復問矣

書簡用死罪

侯鯖錄謂晉宋兵革之間禁書疏非弔喪問疾不得輙行晉人書啟多用死罪死罪是違制令故也余謂不然漢董仲舒詣丞相公孫記室書已前用之矣

張楚

陳勝自立爲王號張楚劉徳曰若云張大楚國也張晏曰先是楚爲秦滅今立之爲張也而師古從晏說余謂兩說皆兼爲是立楚而號曰張猶大唐皇宋大明云爾

王弼注利貞

王輔嗣注易利貞者性情也曰不性其情何能久行其正不性其情言不以性制情也句法甚古而理亦明盡止此四字不知宋儒費幾多說話

孔子責冉求

季氏伐顓防冉有季路問扵孔子孔子不責由而責求曰求亡乃爾是過與且呼其名而責之此正寧有盜臣意

王道王路

洪範無有作好遵王之道無有作惡遵王之路注疏止言王之道爲正道王之路爲正路而已道路二字未分別蔡沈集傳亦未及解新安陳氏止云互詞叶韻耳抑何鹵莾也箕子作洪範其字豈輕下者余按周禮遂人及匠人自遂上之經至扵川上之路凢五又有經塗環塗野塗大小相異而道容二軌路容三軌是道小而路大也則作好之害小作惡之害大耳

夷齊不食周粟

伯夷叔齊不食周粟餓扵首陽之下蓋不食周之祿非絕粒不食也古人祿皆以粟如原思爲宰與之粟五秉是也時夷齊特不欲爲周之臣故辭其祿耳若自耕之粟未嘗不食也餓而采薇者粟或不足有時采薇以充之非止食一薇也周土之毛卽所耕之粟亦毛也程伊川之說得之特未發明耳三秦記謂夷齊食薇三年顏色不變得無誕乎宋石曼卿謂夷齊不死扵周之土而死扵蒲阪以蒲阪爲堯舜揖遜之區蓋有深意焉苐首陽之山散見各郡國諸家紛紛未有的據夷齊之死或在首陽或在蒲阪宜詳之

獬豸

獬豸性忠能觸不直咋不正見扵往籍不一而足宋羅泌不以爲然因引齊莊公有臣曰王國卑與東裏徼訟三年不決乃令二人共一羊盟扵社二子相從刲羊以血灑社讀王國卑之詞已竟東裏詞未半羊起觸之是能觸不直者羊之性也不必獬豸余因憶裏中故老嘗言有重辟甚寃歷數官皆不能直有一郡守復判此獄而郡堂一鹿闖至公案上銜其文卷嚙碎之左右不能奪郡守心動遂反前斷而寃者得白是鹿性亦能知曲直矣鹿與羊凡畜也能知曲直況神羊乎能知曲直者有羊與鹿而況可謂無獬豸乎天生神物自有出扵常理之外者艸木最爲無知尙有指佞之艸而謂無獬豸者過也苐許叔重又以獬豸似牛與神羊之名戾或羊類或牛類所不可知耳

伯益之壽

孟子稱伯益避位扵禹之子啟詳閱諸書伯益乃髙陽氏之子其猶子黎逮事其父則髙陽之崩益年不下四十矣歷髙辛唐虞凡二百二十載是伯益年必二百六十嵗乃及禹之傳位扵啟也堯之諸臣壽最髙者惟彭籛臯陶伯益三人而臯陶年百有六十則前聞之彭籛或云卽彭祖或云非是獨未聞伯益二百六十嵗之說豈孟子別有所授耶

堯舜被誣

堯舜禹以聖人爲之君又以聖人爲之臣禪受之際昭著往防豈復纎芥可疑而竹書紀年謂堯之末年徳衰爲舜所囚故相之湯陰有囚堯城又謂舜旣囚堯遂堰塞丹朱使父子不相見故鄄城西又有堰朱城語因之亦曰舜放堯扵平陽而任昉記亦以朝歌有獄基禹囚舜故地也扵是劉知幾遂疑舜廢堯旣立其子俄又奪之嗟嗟堯舜禹而猶不免於稗官小說之妄議又何怪乎秦火耶余按竹書紀年出於魏晉間是時魏晉得國無不簒弒者知無以自解於世而逢君之臣僞撰此書爲主分謗耳竹書又云殷仲壬卽位居亳其卿士伊尹相之仲壬崩太甲立伊尹放太甲於桐乃自立後三年太甲潛出自桐殺伊尹立其子伊陟伊奮命復其父之田而中分之夫太甲伊尹之事見於尙書孟子者不可信耶左傳曰伊尹放太甲而相之卒無怨色杜預乃以竹書而疑伏生之尙書爲有昏妄則以小人心置君子腹者不獨劉知幾矣

鼻天子冡

舜封象於有庳卽今湖廣永州府零陵縣今零陵尙有有鼻墟羅長源謂鼻庳音相近也余按幽明錄始興有鼻天子冡鼻天子城今統志亦載之始興屬今南雄府而南康記南康縣亦有鼻天子城先儒或謂始屬始興今屬南康故統志於南康不載鼻天子城冡豈南康始興古皆爲楚地傲象𨿽封於零陵及卒乃葬扵南康耶然南康始興去零陵逺甚象封扵零陵矣卒乃葬扵始興耶余竊惑之統志又云始興鼻天子墓昔人掘之見銅人數十擁笏列侍器飾皆金銀俄聞墓內擊鼓大呼懼弗敢取而返夫銅人狥葬乃出扵末代非有虞之世所宜有也此鼻天子非象明甚羅長源作路史扵古今疑誤最爲詳核而亦以始興之鼻天子爲庳象何也

張生夢舜

舜號泣扵田爲怨慕孟子必有所據纂異記有張生至蒲闗夢舜召之問以所業生曰孟子舜問何人也生誦其書至號泣怨慕章舜謂孟子不能善傳其意朕之泣怨已不合於父母耳號天怨慕非朕之所行者想舜當時用意亦合如此苐所述夢中舜語謂孟子爲不知而作則孔子之語也莫之爲而爲莫之致而致則又孟子語也孔孟生扵舜之後凡若干年舜旣死而亦習孔孟語乎其誕妄如此羅長源路史亦引據之殊足掩口

儒釋相通

儒不可不通釋典釋亦不可不通儒書離之則兩傷合之則並美雷次宗周續之嘗從釋慧逺受毛詩鄭氏箋今世佛子多以不能習儒乃去而爲釋欲其闡教烏可得哉

九言詩

古之詩自二言以至七言止耳後人有八言以毛詩十月蟋蟀入我牀下我不敢效我友自逸爲八言之始獨未有九言者摯虞流別論曰泂酌彼行潦挹彼注玆指爲九言余檢諸夲皆云泂酌之章章五句則非九言明甚顏延之亦云詩體夲無九言將由聲度闡緩不協金石故仲治云然耳今之詩有九言者其法非古也

司馬溫公之貧

今制黃冊凡糧米多者自立一戶糧少者共立一戶此宋制也司馬溫公罷相居洛中所買田宅猶以兄郎中公爲戶謂糧少不自立戶也以宰相田糧不能自立一戶亦足以防頑矣苐未知其產所入若何今蘭溪趙文懿公自登第以至柄國十年止守祖父遺產瘠壤四十七畆毫不加舊若其後人田宅稍饒則皆治生所致扵公無與余從公逰二十年猶未悉公及公捐館其里人數爲餘言如此公之相業不具論獨淸修一節則司馬之後如公者指不多屈矣

琴辯

世本曰琴作扵神農而琴操曰作扵伏羲爾雅曰大琴謂之離孫叔然曰音多變聲流離也此伏羲之琴也樂錄曰二十七郭璞從之未詳其制之長短何如中華古今注曰二十五琴或曰二十皆失之而樂錄爲正按伏羲以木王三與八皆木之數也故三其九而二十七爲之耳廣雅曰伏羲琴七尺二寸則八其九而七十二寸爲之長也亦以木爲數也廣雅曰琴長三尺六寸六分五邢昺曰此常用之琴也長三尺六寸六分者象三百六十六日五象五行至文王武王始加大爲君小爲臣五第一爲宮其次商角徵羽二少宮少商上曰池言其平下曰濱言其服前廣後狹象尊卑上圓下方法天地十三徽象十二月加閏此卽今之琴也夫以伏羲之離而名之曰大琴乃後人名之耳比琴爲大故曰大琴在伏羲時止名離不名琴也少宮少商二始扵周矣而減二十七爲五減七尺二寸爲三尺六寸六分與名之爲琴也皆在周之先也不知始扵何時請以俟知者

九河考

古之九河諸書相傳者曰馬頰卽馬篤河曰覆釡河曰鉤盤河曰鬲津河曰徒駭河卽徒河皆在今濟南府境而胡蘇河簡河潔河皆在滄州又云徒駭河亦在滄州惟太史河莫詳所在自漢以來講求九河者甚詳漢世近古止得其三唐人累集積之語遂得其六歐陽忞輿地記又得其一或新河而載以舊名或一地而立爲兩說要之皆似是而非無所依據至其顯然謬戾者班固以滹沱爲徒駭而不知滹沱與徒駭不相渉也樂史扵馬頰又以漢馬篤河當之鄭氏求之不得其說乃謂齊桓公塞九河爲一河今河間弓髙以東至平原鬲津往往有其遺處春秋緯寶幹圖云移河爲界在齊呂鎭閼八流以自廣宜蔡九峯深折其非也夫曲防齊桓之禁也豈躬犯之卽霸者輕變古而重扵自利然河水可塞而河道可盡平乎酈元水經獨曰九河碣石苞淪扵海程子宗之乃援尙書禹貢夾右碣石之文謂九河果從碣石入海今兗冀之地皆無碣石而碣石尙在海中去岸五百餘里卓然可見是九河之說當以酈元爲正今之治河者輙言九河故道穿鑿求之宜乎支離而無益於河矣

龍涎香

龍涎香眞僞難辯按張世南防宦紀聞云諸香龍涎最貴廣州市直毎兩不下百千次等亦五六十千出大食國近海傍常有雲气罩山間卽知有龍睡其下或半載或二三載土人更相守視俟雲散則知龍已去往觀必得龍涎或五七兩或十餘兩視所守人多寡均給之又有說大洋海中有渦旋處龍在其下湧出其涎爲太陽所爍則成片風漂至岸人取之龍涎入香能収斂腦麝气𨿽經數十年香味仍在嶺外雜記雲龍枕石睡涎沫浮水積而能堅鮫人采之以爲至寶新者色白稍久則紫甚久則黑白者如百藥煎而膩理黑者亞之如五靈脂而光澤其气近扵臊似浮石而輕和香焚之則翠煙浮空結而不散又一說龍出沒海上吐出涎沫有三品一曰泛水二曰滲沙三曰魚食泛水輕浮水面善水者伺龍出隨而取之滲沙乃被波浪飄泊洲嶼積多年風雨浸滛气盡滲扵沙土中魚食乃因龍吐涎魚競食之復作糞散扵沙磧其气腥穢惟泛水者可入香用餘二者不堪往嵗有詔求龍涎香而眞僞莫辯余故錄之以廣時人耳目

漢碑

孫宗鑑東臯雜錄言漢碑額多篆身多隸是矣獨云隸多凹篆多凸則洪適之隸釋歐陽修之集古錄趙明誠之金石錄皆未及也豈漢碑尙有遺扵三公之見聞者耶

柴桑

山海經所載皆山川之大者獨未載廬山而止載柴桑之山郭景純曰柴桑山在潯陽南與廬山相連余意廬山舊當名柴桑及匡君兄弟廬之遂稱廬山耳今以柴桑別爲一山而曰與廬山相連似誤

荔枝

荔枝之名諸書皆未詳其義扶南傳謂結實時枝弱蒂牢不可采皆以刀斧剜取其枝故以爲名余按荔枝之樹甚髙大惟樹杪結實最多故采者不能攀其枝多連枝斫之耳蒂牢之說殊不然也

消摩

呼藥爲消摩詳杜蘭香別傳蘭香降嫁張碩碩問禱祀事香曰消摩自可愈疾滛祀無益消摩謂藥余意消摩按摩也今治病者有按摩之術

擊壤

堯民擊壤壤以木爲之其形如履前廣後銳長尺四寸闊三寸將戲先側一壤扵地遙扵三四十步外以手中壤敲之中者爲上今京師中兒童猶有此戲或以桃或以甃其擊壤之遺乎獨吳盛彥有擊壤賦曰論眾戲之爲樂獨擊壤之可娛因風化勢罪一殺兩或擊之法與今不同耳

以糟飼馬

今京師官馬𨿽有芻豆之給皆爲馬軍幹沒日惟以枯糟飼之故𨿽有良馬不一二年輙斃矣海馬骨者最巨水火俱不能毀惟以糟漚之遂腐海馬神馬也其骨且畏糟今乃以糟飼凡馬乎然京師售馬者云以糟飼之可壯惟其暴壯是以易斃

家裏

白樂天詩還家問鄕裏詎堪持作夫鄕裏謂妻也南史張彪傳呼妻爲鄕裏今我不忍令鄕裏落他處今人言家裏夲此

五大夫松

秦始封泰山松爲五大夫此秦時第九爵也非謂五株松爲五員大夫也今人相傳爲一松封一大夫五松五大夫殊謬

芍藥握椒

毛詩溱洧之卒章贈之以芍藥芍藥破血女人無子當服之故芍藥之贈爲男滛女東門之枌其卒章貽我握椒椒气下逹可以壯陽故握椒之贈爲女淫男此先儒之俚談然理或有之

千文

千字文劉公嘉話曰梁武帝教諸王書令殷鐵石扵王右軍書中搨一千字不重者毎字一片紙雜碎無序武帝謂周興嗣曰卿有才思爲我韻之興嗣一夕編次進上須髮皆白南史文學周興嗣傳又云武帝檄魏文於右軍書中書千字令興嗣韻之非殷鐵石也又有一說武帝喜鐘繇書而祕書省所藏鐘繇眞迹甚多獨年久漫滅散亂乃令興嗣韻之爲千文未知孰是今世有鐘繇千文與興嗣所韻者不同乃後人僞撰也

蘭香

余裏中制蘭香乃以土香曰白木香者爲骨卽今牙香粗榦也剉成片以水漬之數日去其木气然後烈日下漧燥方采樹蘭花與此香片用紙包褁復暴扵烈日凡數易花而後成【樹蘭一名珍珠蘭】今俗云傳扵吳商不知此薰香法在宋已有之自吾廣始不始扵吳也余閱宋葉寘論香品吾廣故有吳氏者以薰香獲富素馨茉莉柚子花皆可爲之顧文薦負暄錄亦云畨禺有吳監稅者以香名豈卽其人耶獨未言及樹蘭花今樹蘭花薰香盛行而素馨茉莉柚花皆未有制者試爲之當不減樹蘭也樹蘭獨產廣東不見傳疏亦不知其當作何名以其花香似蘭艸而木爲夲故曰樹蘭其花如黃粟盛扵夏間亦可以薰茗

東方朔滑稽

東方朔傳有幸倡郭舍人令朔射覆中之武帝榜舍人捨人不勝痛呼號而朔嘲焉曰咄口無毛聲謷謷尻益髙舍人恚曰朔擅詆欺天子從官當棄市帝問朔何故詆之朔曰與爲隱耳口無毛狗竇也聲謷謷鳥哺鷇也尻益髙鶴俛啄也獲免余謂朔之初爲此語實以詆欺舍人非隱語也舍人曰幸倡必弄臣之流口無毛者少而無須也聲謷謷謟佞而取給也尻益髙者滛交之態也非詆欺而何然卽朔之假爲隠語其詆欺更甚以其無毛之口爲狗竇以其仰食扵人爲鷇之仰哺以其俯首而求食爲鶴之俛啄皆以鳥獸之類眎之而武帝與舍人不暇察耳刺如此非自托扵滑稽何以免於世哉

木棉

余鄕多木棉集韻綿作棉樹髙者至於十丈其枝如桐葉如胡桃葉而稍大花如今之玊蘭花紅如渥丹一樹常數千枚春夏放花其紅焰燭天花謝乃結子剖之如酒匜其殻堅硬其中有絮皓白故曰木棉今名攀枝花吳錄云其絮如蠶所作者非也唐李琮詩鮏味魚中墨衣裝木上棉則此棉亦可作衣絮今止充裀褥而已方勺泊宅編稱海南蠻人以此紡織爲布布上出細字雜花卉尢工巧名曰吉貝布卽古白防布也防音牒苐余鄕旣未有以木棉爲布者卽詢之海南諸蠻亦不知其制爲何似或云曹溪六祖所傳信衣曰屈防布卽白防布乃西域木棉心所織者余嘗見之實類褐豈西域木棉與中土不同耶範政敏遁齋閒覽又雲林邑等國出吉貝布木棉爲之不知六祖信衣卽林邑等國所產否陶九成南村輟耕錄又云閩廣多種木棉紡績爲布名曰吉貝松江東去五十里許曰烏泥涇多種之彼初無踏車椎弓之制率用手刮去子綫竹弧置案間振掉成劑厥功甚艱國初有一嫗名黃道婆者自崖州來乃教以紡織之具至扵錯紗配色綜綫挈花各有其法以故織成被褥帨文采甚巧土人多以此致富者嫗卒土人祠焉陶九成元人也世代尙近其詳著如此余嘗以詢之松江士夫皆不知木棉爲何樹吉貝爲何布豈道婆者卒其織造之法莫傳故土人不復種藝此樹耶據陶說道婆崖州人則泊宅編謂海南蠻人能爲此布其言不誣若六祖信衣果西域木棉心所織者則其法當如秦洮間織褐試仿其法以織木棉便可成布不必復求道婆遺法矣閩中呼綿花爲吉貝其聲稍轉爲家貝或云非木棉也林邑所產疑卽此物又有山吉貝不堪作布

朱提銀

今人多稱白金爲朱提非是蜀之敍州府有朱提山出銀諸葛孔明有言漢嘉金朱提銀采之不足以自食若以銀爲朱提亦可以金爲漢嘉乎唐韓愈贈崔立之詩我有雙飲盞其銀得朱提亦非以銀卽爲朱提也

蜀漢不制樂

三國時魏最彊吳次之而蜀爲最弱者非獨其土地蹙也蓋人才文物亦單陋焉卽以禮樂考之魏武帝常使魏襲制鼓吹曲十二章矣吳孫休亦常使韋昭制鼔吹曲如魏之數矣獨不聞蜀有制樂者豈其時救亡之不給而不暇及此耶抑其人皆樂扵軍旅不能如二國之從容文物也安得諸葛武侯起而問之

分野

星次之說古今卒無一定之論費直以易卦配地域蔡邕以節气當國分皇甫謐以月律配入辰次僧一行以度爲紀據河山以分其野又或以古受封之日嵗星所在爲王彼亦是非此亦一是非也宋羅泌惟以九州之說爲正然其說亦未能詳著扵書豈亦疑而未安耶按周禮保章氏以星土辯九州之地所封封域皆有分星以觀妖祥蓋以天象而占其地特占法而已儒者不考星官不著故凡言郡國之分野者皆據成說而錄之而不暇察察之者又不能詳明故諸說紛紛不一耳今諸說不具辯姑以周禮注疏辯之賈公彥謂吳越地南而星北蓋以國屬諸初受封之日嵗星所直之辰此不得其說而附防妄語也周封太伯扵吳夏封無繹扵越豈同嵗月乎況後之所謂吳越者不啻百倍何以皆屬此星耶秦𨿽罷封建後之立君長者皆此例也豈皆同此嵗月乎分野所屬惟斗牛女之地極逺星經謂毎度計一千四百六里二十四步六寸四分有奇似渉荒唐但以日月薄蝕秒忽觀之似亦可信然其所謂裏乃以鳥道計之非人迹屈曲之謂也縱一大府能當其一二度耶故以某地當某宿亦姑取其槪耳今譔郡邑志乘者卽區區一縣亦曰某分野可笑矣故元僧徳儒扵此致疑而作分野辯意謂天之經星二十八宿皆屬中國分野而無餘中國之外四方萬國豈無一星分耶夫豈先中國而後及四方萬國耶又豈別有一天星宿耶徳儒不得其說欲下風膝行以扣儒衣冠而通天地人者余嘗恨不得見許魯齋耶律楚材諸公一明此說妄意以今之占法擬之蓋天道流行其大無外萬象異形而同體三才異位而同神故以占法變化之神妙窺天人感應之徵驗如吳越之災祥則應扵斗牛之纒度故以鬥牛而占吳越非謂吳越正在斗牛之下也史家天文志曰某地入某宿幾度而所記亦有不同蓋當時占法亦異耳如東方蒼龍南方鶉尾皆以昏中而言豈曰東者常在東耶各家占法不同今以易占明之易固非瑣瑣也而曰京房曰鬼谷曰軌革之類以第幾爻爲家宅第幾爲牛馬第幾爲舟車各各取驗正猶以某星占某地立此定格也若徳儒所論中國萬國則同此一天星宿而各國之占法自異各取徵應耳千古不決之疑豈余之淺陋所能剖苐析千慮一得故姑識之以俟知者

古樂之亡

古先聖王在位皆作樂皆有歌詩惟至周始大備者以一代兼數代也故古樂自雲門而下必皆有歌先聖王亦皆世世傳習以遺後人故周公得而用之耳或者謂伏羲之立基神農之下謀祝融之屬續顓頊之五莖帝嚳之六英周公棄而不用者以其過扵質也余謂不然蓋嵗久制亡不可復考故不得而兼用之卽周公當時亦不能無遺憾者有其存之周公自當兼用固不止監扵二代矣自漢髙帝爲武徳之舞時𨿽參用韶舞而更曰文始武舞更曰五徳又因秦樂人以制宗廟樂詩唐山夫人及武帝宛馬等篇出而古聖人之制遂泯故黃帝以下之詩扵是並亡矣夫公子完去陳時虞韶猶不廢卽負擔流離之際不敢失墜漢興時老師宿儒當有存者扵此時能訪求之猶可存十一扵千百今秦旣不師古漢又因秦舊而不復求古則古樂之亡固秦之罪漢亦不得辭其責也惜哉

無逸之誤

祖甲賢武丁欲廢其兄祖庚而立之遂逃爲民卽無逸稱享國二十三年者是也先儒見史國語皆稱祖甲滛亂遂攺無逸之祖甲爲太甲不信經而信史惑矣

周武王十三年伐紂

后稷封邰子不窋失其官竄戎狄間不窋之孫曰公劉復修后稷之業遷扵商末大王避狄遷岐傳至王季爲西伯文王繼之五十年武王立十三年伐紂泰誓云十有三年春大防於孟津是也而書序乃以爲十一年矣記亦稱十一年伐紂二年訪箕子與洪範維十三祀之數合世因疑泰誓經文爲誤漢儒又創言文王受命九年武王二年伐商通十一年歐陽公著泰誓論定爲卽位之十一年蓋因二年後方訪箕子也按經文皆稱十三而武成釋箕子卽伐紂之嵗不在伐紂二年之後當以經文十三年爲正

河淸酒

蘭溪河淸酒自宋元已有名苐其時已有甘滯不快之訾見範成大驂鸞錄矣

在田之義

見龍在田王弼注龍處扵地上故曰在田孔頴達曰六位有天道地道人道一二地道也九二是二在一上故以在田爲在地上也朱考亭作夲義亦未明言以田爲地余謂古先聖人立文垂訓字字的確今不言在地而言在田則在田自有在田之義非止言在地也以前諸儒亦有推廣者言田之耕稼利益萬物猶若聖人利益萬物故言在田也此說得之

古祀必卜

今郊祀蒸嘗之禮皆遵古制而行獨卜其吉防則絕不講矣愚謂他祭皆有定期可以不卜至扵今之祈雨祈晴者卽雩也原無定期獨不可仿古而卜乎但古人龍見卽雩乃建巳之月不待雨愆期而後舉之蓋先已爲民祈禱至扵雨愆期之日又復爲民祈禱也今建巳之月大雩古禮亦不復行矣

人奴

古之爲人奴者必髠其髮又以鐵束其頭以爲鉗最困辱者故趙王郎中田叔孟舒自髠鉗爲王家奴隨王入長安是以漢初有詔自賣爲人奴婢者皆免爲庶人意免其髠與鉗也若如今之爲奴婢者亦猶庶人耳何必免而後爲庶人哉

不庭

左傳以徵不庭言不來在王庭者史記不庭作不享索隱曰舊夲史記作不亭亭直也徵不亭者徵諸侯之不直者也是庭與亭古皆通用者享字與亭字相似而訛耶今人稱日午爲亭午卽直午之義直午正午也

星隕如雨

春秋魯莊公七年星隕如雨蓋星之隕如雨之降耳杜預訓如作而訓偕作俱言星與雨俱下此甚不通旣星與雨俱下又是夜間胡從而辯其爲星隕也且左傳上言恆星不見以爲夜明星隕卽是夲夜旣云夜明又安得有雨乎

燒酒泛荔枝

余鄕噉荔枝多以燒酒泛之卽制荔枝酒者亦以燒酒蓋自唐已然矣白樂天有詩曰荔枝新熟雞冠色燒酒初開琥珀香欲摘一枝傾一盞西樓無客共誰嘗此一證也

龍蛇歌

龍蛇歌介子推作呂氏春秋司馬史記述之而劉向新序俱載此歌大同小異而說苑又以爲舟之僑歌何自相矛盾若是乃知新序說苑未必盡出於劉向也

爛柯

爛柯之說人皆知爲奕者之事東陽記信安縣有懸室阪晉中朝時有民王質者伐木至室中見童子四人彈琴而歌質因倚柯聽之童子以一物如棗核與質含之便不復饑俄頃童子曰其歸承聲而去斧柯爛盡旣歸質去家已數十年矣一以爲觀奕一以爲聽琴當是一事而兩傳也

盜跖

盜跖人知爲栁下惠之弟不知黃帝時先有大盜名跖者後人因惠之弟爲惡故以盜跖名之今之菩薩觀世音亦古佛有名觀世音者因今之觀世音受記扵古之觀世音故亦以觀世音名之也如秦越人曰扁鵲亦軒轅時有神醫名扁鵲秦越人能醫人亦稱爲扁鵲耳是柳下惠之弟及今之觀世音皆別有名字也

今

有古有今今之楷書卽今隸也世言隸創扵王次仲又言創扵程邈皆秦世也羅長源曰宋時臨淄人有得齊胡公之銅棺前和隱起皆爲今隸則隸書秦已前已有之矣水經注亦云隸自出古非始扵秦

藥箭

兩粵溪洞之蠻以毒藥傅弩矢射人者俗語曰綿藥余初不解其義及讀子方言凡飲藥傅藥而毒東齊海岱之間謂之眠乃知綿藥當作眠藥也

弱翰

揚子云答劉歆書雄嘗把三寸弱翰筆賫白素三尺問異語此作方言也余嘗疑旣稱弱翰又稱筆是筆有名弱翰者因悟今京師中寒沍南來之筆多敗京師有名水筆者掾史家多用之其毫甚弱蘸一墨卽可書數行攜之出苐須飽墨不必復蘸子云作方言時正攜此筆以行有得輙書不復蘸墨者卽今水筆也

馬汗血

嘗言汗血之馬不知者謂出汗皆血偶閱漢明帝報東平王蒼書並遺宛馬一匹中言血從前上小孔中出因言武帝天馬霑赤汗親見其然余乃悟凡血盛者筋力必彊壯善馬愈走而性愈躁疾气血愈怒張必至橫溢故此所遺馬血從前小孔中出則汗血之馬其血亦有從他出者非謂徧體皆汗血也

水利

五行之用皆以利民者然金火木土皆不言利惟水獨言利者何也易以利爲四徳之一凡卦之象川者必言利渉書陳六府始於水而三事亦稱利用水之利大矣哉

鱷魚

潮有鱷魚之害世皆知爲韓昌黎所除不知昌黎之後其害尙存至宋咸平中通判陳堯佐始計捕而獲之鳴鼓於市以文告於神而戮焉其害始永絕

吳復古

揭陽吳復古毎論出世法以長生不死爲餘事煉气服食爲土苴蘇東坡居惠時嘗問以養生復古以安與和答之東坡南遷往見之無一言及得喪事獨曰邯鄲之夢猶足以破妄而歸眞今子目見而身履之亦可以少悟矣若復古者蓋有道之士哉

漢劉熊碑

唐王建題劉熊碑有曰蒼苔滿字土埋風雨消磨絕妙詞不向圖經中舊見無人知是蔡邕碑宋蘇邁書胡戢之語謂此碑與劉文饒同建詩爲不誣余謂此碑固漢隸最佳者然非中郎詞也且其文有云七葉勃然而興咸居今而好古其詩則曰有父子然後有君臣此何等語而謂之絕妙詞乎旣非中郎之詞又安得雲中郎之筆蓋東漢諸碑流俗多以爲中郎筆猶王子敬好書洛神賦故世一有洛神賦輙以爲子敬書耳

夷齊考

論語正義引春秋少陽篇伯夷姓墨名允字公信叔齊名致或曰智字公達夷齊者謚也伯叔者少長之稱也少陽篇不知何人所著其書已亡一云父名初字子朝或曰卽殷湯三月丙寅日所封者孤竹地名產孤生之竹可作管孤或作觚地道記在肥如南二十里秦爲離支縣漢爲令支春秋時齊桓公嘗至其地今山海闗北十里有孤竹君之墓在焉姓纂墨氏卽墨臺氏墨音眉孤竹君之後鄭樵亦從其說遂以孤竹君爲姓墨名臺余按國名記墨臺卽禹之師墨一曰黙怡怡音臺炎帝之後姜姓國也則墨臺又孤竹之先矣虞書伯夷降典析民注疏云姜姓不知卽此墨臺氏否則孤竹君之子伯夷也少陽姓纂鄭樵皆誤矣山海經又有伯夷父者生西嶽爲氐羗所自出郭璞注伯夷父顓頊師亦不知與墨臺氏同否是古今名伯夷者凡四世代綿邈諸說混淆竟莫可考而以伯夷爲姓墨名臺余不敢安也孔叢子注孤竹君又有子名伯遼周曇詠史詩注伯當作仲孤竹君之次子也是孤竹君有三子遼旣是名則夷齊又似名而非謚矣近有陳繼儒者宏博士也譔逸民史行扵世顧不能詳夷齊名氏夫尙論其人而不知其名氏可乎抑亦有疑而闕乎故詳著之以補其闕

孔子姓氏

孔子宋人宋襄公十一代孫也夲姓子氏古者君之同姓有五服親盡者必賜別姓以爲公族故襄公有五世孫曰父嘉者賜姓孔氏是以不復姓子而孔氏之姓實出扵此父嘉扵孔子爲六世祖父嘉之父卽正考父父嘉之孫曰孔防叔乃自宋奔魯不仕至其孫叔梁紇始仕扵魯受采扵聊古者必貴而後別爲氏故叔梁紇得以王父之字爲氏其氏曰叔者孔防叔之叔也苐叔梁紇時諸大夫皆世官而孔子不復世父之官此旣不可曉且貴而賜氏子孫不復攺者孔子又不以父之氏爲氏乃復以孔爲氏此尢不可曉也余按孔字從子從乙子者商之所以封也乙者鳥也契之母吞鳥卵而生契爲商之鼻祖賜姓孔者所以紹祥鳥也今字書皆以孔爲嘉美之稱以乙之生子爲嘉美故鄭子孔名嘉是孔父嘉亦若因字爲氏者其說終屬彊觧古者賜氏或以地或以官或以謚未聞有因其人之字卽以其字之義賜爲姓者蓋後人因父嘉姓孔子孔名嘉故遂以孔爲嘉美義耳

癰疽瘠環

萬章謂孔子扵衛主癰疽扵齊主侍人瘠環趙岐以癰疽爲癰疽之醫瘠環者瘠姓環名也孔頴達曰未詳其人但以經文詳之亦誠然也朱考亭亦從其說劉向說苑以癰疽爲雍睢余按古文及諸字書癰雍疽睢原不相通如向之說是雍姓睢名非癰疽之醫而趙岐誤矣至扵以瘠爲姓其說更誤余按姓譜諸書有姓痛者有姓疾者瘠之姓絕無岐何所據以爲姓耶余憶左傳有曰巫尫因其尫而名之非巫之名與姓也瘠環者名或謂環其人瘠弱故呼爲瘠環如今人呼長者爲長某小者爲小某之類是也朱考亭注經亦傳訛如此

王荊公不知詩

池塘生春艸園栁變鳴禽靈運猝以景遇備以成章故常自稱此語得之神助客有以此問王荊公不知此詩何以得名扵後世何以得罪扵當時荊公曰池塘生春艸言王澤竭也園栁變鳴禽言物變也當時以此服荊公之博殊足一笑以此論詩則從古稱詩者何往而不得罪荊公非惟不知靈運亦不知詩矣

精舍

精舍二字始見扵後漢包咸傳咸往東海立精舍教授是爲儒者設也姜肱傳盜就淸廬求見注淸廬卽精舍也晉孝武帝奉佛立靜捨扵內殿引沙門居之是佛家所居當名靜捨惟吾儒乃得名精舍及淸廬耳三國誌注江表傳幹吉來吳立精舍燒香讀道書制作符水療病則道家亦稱精舍矣

老人子無影

老人子無影說者謂子之腎囊下筋謂之影不知何所據朝野僉載栁州曹太年八十五少妻生子日中無影南史張元始年九十七生子無影丙吉斷老人生子之獄置羣兒日中獨老人子無影遂以決之其說不虛則影非腎囊下筋明甚苐今七八十老翁生子其子扵日中未嘗無影豈皆非眞骨血耶一笑一笑

疑耀卷六

欽定四庫全書

疑耀卷七

明張萱撰

纂修恩賞

今制有經筵頭修書尾之說謂經筵初開在事者俱被恩賞若繼進者不與也修書之初無恩賞書成進禦恩賞方行然毎修一書常至十餘年始能完進其中𨿽有纂修之勞而先或物故及遷別官者皆不追敍惟據進書時見在諸臣恩賞及之而已宋元祐間祕書丞劉恕與修資治通鑑及書成而恕先卒恩賞亦不追敍祕書少監劉攽等上言乞依黃鑑梅堯臣例官其一子則特典也今當事者能援劉恕故事建白行之亦右文之一快乎

防畫時知孤寒

宋文潞公當國時有某甲官人者収得一名畫如李成山水之類某乙官人借去模一夲送與文潞公一日出示眾賔某甲偶在坐一見而笑曰得非某乙所獻乎潞公驚曰何以知之某甲曰眞夲乃某家所藏數日前某乙嘗借去恐其模一夲以獻耳潞公驚甚曰不知可以借來一觀乎某甲曰可遂命取來潞公凝視兩夲久之曰畢竟某乙者是眞眾賔亦相與和曰某乙者是眞某甲更不作聲而退明日有問之者某甲嘆曰某扵昨日論畵時方知此身孤寒此話柄古今同之不足訝也

驢牽舩

北地凡百可以代人力者皆用騾驢余嘗欲以驢牽舩然世未有見者偶閱元宋正獻公集有驢牽舩賦則在濁漳非北地也正獻廣陽人名夲字誠夫

醴

魯元王爲穆生設醴說文一宿熟曰醴今人罕得其法元宋正獻集有雞鳴酒賦序曰將陵李懷徳甫家善釀一宿酒法以米三升用水以椀計者倍乃粥之入麯八兩酵半麯以飴爲酵殺四之一加麥糵少許和之適宜造扵燈時比曉熟矣味甘且醇劇飲不醉豈卽醴耶

龍無髓

龍無髓若有髓者蛟也元時有善墨名黑龍髓謬甚

不信夷齊扣馬

夷齊扣馬事千古未有致疑者王安石獨不信有詩云孟軻勸伐燕伊尹幹說亳扣馬觸兵鋒食牛要祿爵少知羞不爲況彼皆犖卓史官蔽多聞自古喜穿鑿此亦一說也

頴師彈琴詩

韓昌黎聽頴師彈琴詩歐陽文忠以語蘇東坡謂爲琵琶語而吳僧海者以善琴名又謂此詩皆指下絲聲妙處惟琴爲然也若琵琶則格上音豈能如此而謂文忠未得琴趣故妄爲譏評耳余有亡妾善琴亦善琵琶嘗細按之乃知文忠之言非謬而僧海非精於琴也琴乃雅樂音主和平若如昌黎詩兒女相語忽變而戰士赴敵又如栁絮輕浮百鳥喧啾上不分寸失輙千丈此等音調乃躁急之甚豈琴音所宜有乎至扵結句淚滂滿衣冰炭置腸亦惟聽琵琶者或然琴音和平卽能感人亦不宜令人之至扵悲而傷也故據此詩昌黎固非知音者卽頴師亦非善琴矣

齋醮

齋與醮義異而事同羽衣家鮮能辯之靈寶大法引廣成曰醮者祭之別名也牲牷血食謂之祭蔬果精修謂之醮河圖經品三洞之中凡有二十四等醮與齋法相類並諸雜醮法凡五十六門以太上爲主北斗爲宗是三洞旣有二十七等之齋復有四十二等之醮也後世乃謂靈寶立齋正一有醮乃扵齋後散壇攺正一銜易正一服而後設醮謬矣夫醮三洞皆有之況散壇之醮乃齋事告終酬謝眞靈耳豈宜攺銜易服別作一式乎

婦人在軍中

自古出師未有婦人偕行者故杜工部有婦人在軍中兵气恐不之句庾子山奉報趙王出師在道賜詩之作乃云錦車同建節魚軒異泊營軍中女子气塞外夫人城是趙王宅眷皆在軍中矣

磁器

宣和格古論古人稱磁器皆曰某窯器某窯器不稱磁也惟河南彰徳府磁州窯器乃稱磁耳今不問何窯所制而凡瓦器俱稱磁誤矣

視艸之義

古人稱視艸者謂視天子所艸也古者詔令多天子自爲之特令詞臣立扵其側以視所艸何如耳故漢武帝詔淮南王令司馬相如視艸非令相如代筆也今典制誥者皆代天子筆非視艸之義而稱視艸不亦謬乎

眼鏡

閩廣之間有制眼鏡者老人目翳以懸目中則毫髮立覩古無其制獨劉跂暇日記中載杜和叔鞠獄取水晶十數種以入初不諭其意旣出乃知案牘故暗者水晶承日以照其文立見此眼鏡之所由制乎

不合時宜

東坡一日退朝食罷捫腹徐行顧謂侍兒曰汝軰且道是中有何物一婢遽曰都是文章坡不以爲然又一婢曰滿腹都是識見坡亦不以爲然至朝云乃曰學士一肚皮不合時宜樣子坡乃捧腹大笑余謂朝云之言卽前兩人之意也古今不合時宜者孰有出扵文章識見乎若無文章無識見又何不合時宜之有

皮舩椽矢

宋太祖爲周殿前都虞時率兵圍壽州嘗乘皮舩入壽春不知皮舩之制何似又壽春城上發連弩射之矢大如椽不知其弩之大亦何似

絹易首級

宋太祖謂遼人精兵不過十萬欲以二十匹絹購遼人一首計用二百萬匹絹則遼人可盡今制首虜一級賞銀五十兩是重扵二十匹絹然嵗費四百餘萬金往往不能易一首級何也

王勃千嵗歷

王勃以推步自名作大唐千嵗歷其言五行之運以土王者五十代一千年以金王者四十九代九百年水王者二十代六百年木王者三十代八百年火王者二十代七百年夫五行相禪豈有參差若土徳獨長或亦分旺之說而水徳獨短何也勃或有見惜其書已亡不得而詰耳

赫胥氏

古有赫胥氏一曰赫蘇氏古蘇胥通傳謂赫然之徳爲人胥附故云是胥爲共義又云胥者胥史之意謂隆名不居而以胥史自況也未知孰是

曷字辯

曷從曰從匂曰者辭也匂者聲也無義葛天氏之幣葛字從土從曰曰乃古之合字卽爲聲也曷與堨同所謂田堨田堨土事古人曷多作�又說文葛蓋也與皆音蓋集韻蓋覆也居曷切蓋曷盍三字古通故曷作盍旦渇碣夲從盍堨碣一從蓋防礚一皆從葛世不知爾

李虛中以疽死

今之祿命家言云子平者其說始扵唐殿中侍禦史李虛中也苐虛中以服水銀疽發背死不知其曽自推算否

九還

北斗一日一夜一周天天降地騰從寅至申爲七返卻到坤處爲九還此宋張景之說也天地且不可無還返之說況扵人乎故養神者先气气先養腦腦先養精精先養血血先養水

天門開

宋王文正公旦防時見天門中開其中有公姓名龎莊敏借帥延安日中夜恍惚見天象成文云龎某後十年作相當以仁佐天下凡十字余初以爲誕及余師趙文懿公嘗謂餘言丁夘嵗在齋屋中忽見天門開上有金甲神人現形數刻因呼同者出視之皆不見惟公獨見也次年卽登第後果大拜乃知王龎二公之事不誣

在齊聞韶

子在齊聞韶曰不圖爲樂之至扵斯言不圖以帝王之樂而作扵諸侯之國也蓋有悲心焉三月不知肉味者悲之至也此亦八佾歌雍奚取扵三家之堂意

孔子不言樂

夏殷之禮子能言之而不及樂鯉趨過庭訊以學禮亦不及樂豈以禮具而樂卽存耶夫古樂之亡久矣卽孔子亦無得而聞也若告顏子爲邦而終之以韶舞則於齊嘗聞韶惟顏子或足以知之耳

譜系之學

氏族譜系之學我朝廢而不講卽講之亦必不能精自昔已然矣如賀氏楚出而慶亦爲賀來夲郲後而來纎亦爲來孔氏宋後而孔達出扵衛孔張出扵鄭陳又有孔寧齊又有孔虺孫氏晉出而一出於商一出於衛漢荀卿又曰孫楚宋皆有司馬楚衛皆著子南周楚之王孫旣異於衛秦宋之王臣復別於楚諸國之分侯姓三代之殊王氏不可勝數矣至於後世兵火饑疫離析流亡又有違諱避仇隨母假養寄冒之類紛然雜出如之何攷之

封禪

封禪自古有之聖門絕不言及者管仲曰惟受命之君乃可行是一代始一行之也又湏攷瑞崇徳故商有天下六百年惟行於湯周有天下八百年惟行扵成王孔子之時天命未攺故不必講求也第六經之中亦未有論及封禪者惟見於大戴禮嘗以爲疑先儒謂舜類上帝及柴燔岱宗皆封禪也然旣曰一代一行則柴燔岱宗之事乃五載且更舉矣卽以之爲封禪所不敢安

能耐通

古耐字多作能能耐古通用而義各有在史漢髙紀耐以上請之是也耐者去煩毫而不至髠故耐亦音耏後人耐辱耐久假借以書之爾若以能忍爲耐自有晁防能寒能暑之例楚辭荀子皆以能讀如耐是也

老始學詩

昔人有年過五十始學爲詩竟以詩名者杜少陵平生之詩千四百五篇斷自贈韋左丞二十二韻爲始以年譜考之亦且四十餘矣贈韋之作追憶少年壯逰之詩歷述往昔逺比曹楊近交崔魏然其盛年之詩未有傳者夔州以後益老矣黃魯直八嵗有送人赴舉詩云送君歸去玊帝前若問舊時黃庭堅謫在人間今八年晚年竟自刪去不収集中余不能詩幸今猶未五十再三年乃學詩未晚也苐恐玩愒嵗月耳

禮部韻

禮部韻略初僅九千五百九十字續六十有五字分爲五聲二百六韻其間通用獨用各別若欣淳覃咸音相近而不同韻者多矣至於冬東魚虞淸靑語麌禦遇勁徑錫昔以字母推之宜可同韻豈不得附扵先仙覃談通古之例何乃隔別而不許通押耶麻韻從奢以後馬韻從寫以後禡韻從借以後雅音別之宜當小異豈不得用歌戈哿果鄰韻之例又何其纎悉扵他韻而濶略於此也況變已久字文猥多知音罕逢反切易舛韻家正如聚訟自唐人釋文音韻行世而士不知古音久矣

易有小石

易傳說卦艮爲山爲小石他卦別無爲大石者豈說卦有脫簡耶以意度之宜曰爲大小石二陰在下小石也一陽在上大石也是故介於石互艮也漸於磐內艮也夲義曰磐大石艮何止爲小石亦爲大石矣易中凡言石皆主艮惟困扵石不主艮遇兌之下剛也故皇極經世少剛爲土石土石同根在先天爲巽坎故土依扵石而石依扵土辰石相薄在先天爲震巽故辰爲之聲則石爲之音石之少剛與星之少陽同物故石在天則爲星而星在地則爲石气類然也

五經皆有韻

曲禮以安民哉葉思辭以將入戶葉下以將卽席葉怍皆古音也如中庸樂記禮運閒居其間韻語更多夫易書禮記夲不必韻而猶有韻則詩宜無有不韻者何以周頌之韻多不葉而淸廟維天之命乃通篇無韻然則所謂詩者豈曰韻語而已蓋古詩字音句律皆天然中節漢儒以後乃以訓詁求詩徒說其義不通其音試思三百篇皆可可歌後人泛作樂章毎有不中歌之節者不知音故也

四民

古之爲民者四儒與吏皆士也周禮六卿之官最爲親民而獨無府史胥徒不知誰爲之吏竊意興賢出長興能入治卽所興之賢能爲之吏也故經文亟稱鄕吏羣吏此時儒無非吏吏無非儒耳

古琴

經典琴瑟並言魯論三言瑟而不言琴何也宋時郊廟之樂其琴以宮之中徽定黃鐘引上一徽卽大呂商角徴羽亦自中徽引上毎徽一律以與瑟合是古之琴不可聞矣余意必不如今人之弄手取聲也新調滛聲蠲瑣防防余名之曰琴之異端

火鈐

道家有火鈐之說鈐金也火鈐言火與金也夲出儒書道家竊其緒耳河圖之爲洛書也二七合乎南者四九乘之四九合乎西者二七乘之圖體而書用也五五天數從橫十五則金火易位矣五六地數縱橫十八則水土易位矣聖人不言地數但以天數二十有五著於洛書者金火入用之妙在焉水中有火故甚雨必電電之下爲火光火中有金故震電必霆霆之末爲聲度人經言擲火流鈐黃庭言火兵符圖又言火鈐冠霄人身中各有金火天丁流金火鈐非外索扵鬼神也天以金火行人以金火生用扵祈禳容有是理然其學以神霄爲宗此林靈素之幻妄也苐以政和之崇尙竟致炎運之中否火反克火曾不能救玊帝之子以長生靑華之君況後數百年猶望其有靈乎

祀孔子之始

自古之學必先釋奠於先聖先師釋禮記者謂詩書禮樂各有師若夔龍伯夷周孔皆先聖先師也故蜀殿畫繪古聖賢其所祀者不止一孔子至唐開元二十七年始専祀孔子而以其門人爲配凡今州郡通祀社稷孔子承開元之制也自古仲春季秋入學合樂取斗建日纒卯戍合气以合樂也唐始定春秋二仲上丁至宋政和四年太學雅樂成凡今釋奠用樂承政和之制也

曾防鼔瑟

曾防浴沂之事或是前時羣浴因言志或是想象寓言非眞浴也若前時羣浴此時對師誇說似非答問之禮若托興寓言無乃荒誕於師友之前是狂者又一不讓也宋熊朋來善鼓瑟嘗作瑟譜自言嘗倚瑟三誦覺得春入沂歸猶韻語當是所鼔之瑟曲如此時曲終道語及之亦是一說曾防非有意安排求異三子者三子言異日行志曾防說當時瑟曲聖人喟嘆與防亦以瑟之曲也古者瑟有歌有語有道道者古人瑟歌之餘以其曲道說一徧故曰道如賦家之有亂也故朋來云然不是眞浴沂亦不是寓言也

乞墦

孟子乞墦章先儒疑章首有闕余意不但闕孟子曰三字而已嘗合上章誦之因思七篇中別無瞷字此二章以瞷夫子瞷良人洊言之當出扵一時也竊意儲子更有問答若曰人皆可爲堯舜而不得爲者何也遂及乞燔事韻釋瞷與觀皆視也因齊婦之瞷言君子之觀君子存之則堯舜與同庶民去之則妻妾不羞其分路處有相闗者因知二章未必同余以兩瞷字疑其同蓋自君子觀之則知齊人所以不得爲堯舜矣

石介七十喪未葬

宋石介自言石氏自周漢已來至於宋百餘祀自髙曾以降至扵七世孫有七十防皆未攺葬遂以書幹王舍人君貺須五十萬書云先人沒祿賜絕故不免扵凍餒不知先人存日祿賜不乏不以攺葬七十喪何也世之緩葬者固不少然亦未有自髙曾而下七十喪之眾皆不葬者豈拘於堪輿之說耶其云不攺葬者假葬也古有假葬三年卽吉之條晉郤詵母亡便扵北堂壁間下棺謂之假葬三年遂卽吉衞瓘以其不應除服而議之介旣云七十喪未攺葬則祖喪亦在其中而先人乃仕宦如彼豈不應除服之議不行扵宋耶介賢者余偶讀其書不能釋然也

帝王之後皆蠻夷

閱諸傳記古帝王之後多爲蠻夷戎狄巴人出扵伏羲氐羗九州戎出扵炎帝諸蠻髦民黨項安息出於黃帝白民防風驩兜三鱙出扵帝鴻淮夷允夷鳩蓼羣舒出扵少昊昆吾滇濮歐閩駱越出於髙陽東胡儋人輿吐渾出於髙辛匈奴突厥沒鹿無餘出扵夏后夫中國姓氏譜系且不可據而謂蠻夷戎狄皆系扵帝王其可信乎昔元魏自謂蒼林之後慕容自謂厭越之後赫連自謂伯禹之後亦猶安祿山自謂昌意後耳古帝王有知能不髮指

文天祥考

陶宗儀輟耕錄元至元間文丞相天祥有子出爲郡教授行數驛不病而卒士人皆以詩悼焉閩士翁某者有曰地下修文同父子人間讀史各君臣蓋誚之也余不以爲然子卽不肖亦豈肯忘父事讐耶元人見丞相不屈扵元故誣以子復事元耳及按宋史丞相僅一子景炎三年丞相屯軍麗江浦時軍中疫起子與母皆死於麗江是丞相無子又按丞相集中紀年及丞相集杜句諸詩丞相有二子與丞相母曾夫人俱以疫死麗江者十三嵗名道生歐陽夫人出也次名佛生則黃夫人所出景炎二年空坑之敗黃夫人攜之以竄遂失所在故集杜句第一百四十三章

小序佛生已死第一百四十九章

小序曰吾有二子是丞相之子又似止有道生佛生皆物故矣丞相囚燕京於辛巳年正月元日嘗爲書以付男陞則弟璧之子丞相撫以爲嗣者也宗儀所誣事元者豈卽陞耶丞相被誅陞旣襄大事且廬墓三年矣非不肖者豈復事元乎若是則丞相未嘗無子特非丞相所出耳宋史卽謂丞相無子者蓋隨丞相守余惠州而以城降元者丞相𨿽死而興復宋室一念目猶不瞑譔宋史者元人也恐丞相後人有欲爲伍員者故璧也父旣不忠子卽事元理或有之然丞相家傳又曰丞相無子以絕人望耳丞相有二弟曰璧曰璋皆云元仁宗在潛邸嘗聞陞名召見之及卽位官以集賢直學士乞歸得代於南海道卒乃官其子富爲興文署丞是陞果嘗事元而云乞歸或亦良心時露耳苐至元至仁宗凡隔四十餘年旣云至元間出爲教授不病而卒矣又安得至仁宗朝復官集賢學士耶甚矣宗儀之謬也嗚呼璧之以城降於元也元主呼璧曰是能孝順我若璧者亦難爲兄矣宋史旣不欲詳丞相後事近代吉安郡誌傳丞相者亦復艸艸而丞相被執時卽余鄕五坡嶺麗江亦余鄕歸善地也餘數四往來輙低佪不能去偶閱輟耕錄故詳著焉

宮詞

古今宮詞唐王仲初建一百篇宋王禹玊珪六十七篇蜀花蕊夫人九十八篇宋寧宗楊后五十篇此世所共傳也宋元丰初有宦者王紳效仲初亦作宮詞百篇則世無傳焉偶扵他書得其二篇太皇皇太后生日詩云太皇生日最尊榮獻壽宮中未五更天子捧觴仍再拜寶慈侍立到天明太后幸景靈宮駕前露面雙童女詩平明防仗幸琳宮紫府仙童下九重整頓瓏時駐馬畵工暗地畵眞容二詩亦有思致其餘必多有可觀者豈以其出於奄竪軰故不傳耶苐古今此軰能文者絕少安可以人廢言也寶慈二字宋史不載當是皇太后宮名雙童女露面則當時從幸女侍皆帕覆首也此亦宋制諸書未詳者

禹錫圭

禹貢禹錫圭告厥成功書直言堯賜圭此於錫字固當但正文明言禹錫而解之以堯賜不相背乎故蔡沈又謂錫與師錫之錫同言禹以圭爲贄而告成功於舜也是於正文不背但沈於堯典師錫則從書錫與也禹告成功時尙爲人臣而以圭贄見於君可稱與乎按爾雅錫賜也是錫止爲上賜下之義若如沈說以禹錫圭爲錫於堯亦猶端木賜之字子貢也以貢爲賜以錫爲贄終屬彊解宋儒熊朋來謂五經惟尙書最難讀以古文今文旣異且壁藏嵗逺殘闕旣多伏生口授不無訛舛余謂禹錫圭之語上下必有闕誤書旣失蔡沈亦未爲得也

郭公

春秋書郭公胡安國以爲郭亡本於齊桓公郭何故亡之語邢延舉謂春秋中所書昔無今有者皆以爲災如有有蜚之類是也遂以夲艸所載鳥名布糓者江東呼爲郭公疑此郭公爲如書書蜚之類謂昔無郭公而今始有之故書也亦太鑿矣古今傳疑不可曉者卽孔子且闕之後學何必彊爲之說

顏謝優劣

昔人皆以顏謝並稱至今宗之餘謂顏不及謝非止一塵謝詩奇防意多在言外卽鮑明逺初日芙蓉之諭亦止言其色澤耳未足以盡謝之妙處若顏則一以組織爲工間作老學究口吻無論全集卽昭明所選顏詩已不及謝詩多矣

漢髙祖尊母不尊父

漢髙祖得天下之五年二月卽皇帝位先封髙後曰皇后子曰皇太子亦追尊其母曰昭靈夫人婦爲後母爲夫人豈當時禮制尙未暇講耶時太公乃遺而不封已不可解七年春正月又封劉賈及兄喜曁弟交之子肥諸人爲王三月復趣丞相差次大小功臣封之而太公復未議封卽羣臣亦無一言及之何也逮帝五日一朝太公家令說太公擁篲郤行帝乃大驚始下詔曰諸王通侯將軍羣卿大夫已尊朕爲皇帝而太公未有號今尊太公曰太上皇帝是帝爲天子已七年而太公尙爲庶人也至九年置酒未央宮帝奉玊巵爲太上皇壽乃曰始大人以臣亡賴不能如仲治產今所就孰與仲多羣臣皆大笑噫太公之七年爲庶人也帝得無宿怨乎亦大異矣後十年太上皇帝崩𨿽令諸侯國皆立太上皇廟亦何益哉更可異者太上皇之號秦始皇以封秦莊襄也以死者之封封生者季不讀書信乎

九州考

禹貢九州雍梁荊豫徐冀靑兗周禮夏官職方氏之九州則無徐梁而加幽並漢地理誌謂監二代攺徐梁二州合於雍靑分冀爲幽並爾雅亦以並爲營故先儒謂禹貢之九州乃唐制而禹因之也余按眞源賦伏羲別九宮因置九州法語亦曰伏羲作八卦分九州周公職錄又曰黃帝受命風後受圖割地布九州則九州又非始扵唐而先儒誤矣余意九州斷非始於夏商特九州之名至禹而始定耳第未知伏羲黃帝時九州之名與夏周同否

誅少正卯

孔子攝相事七日卽誅少正卯此固去惡欲速之意然亦以其非眞相也特攝之耳其不待八日九日者安知八日不遭逐而九日不失位乎七日之內萬一女樂至則吞舟終漏网矣此七日而誅少正卯非失於欲速也蓋有深意也

郭汾陽二十四考辯

郭汾陽二十四考書中書余嘗思之不得其說汾陽以天寶八載始爲左衛大將軍至徳宗建中二年卒於官壽八十五其在事僅三十有五年耳及爲中書令乃徳宗卽位建中元年也是爲中書令未滿二年安得有二十四考耶今汾陽傳明言以身系安危二十年校巾書考二十有四此何謂也因閱唐書職官志凡入仕之後遷代則以四考爲限此武徳初年所定考敍之制然亦未著若干年爲一考又閱唐考功令百司之長嵗較其屬凡有四善四善之外有二十七最疑二十四考卽二十四最而汾陽所居官又止與兵士調習戎裝克備爲督領之最賞罰嚴明攻戰必勝爲將帥之最二條相合耳且未嘗爲人屬吏也其非二十四最可知況中宗朝盧懷愼疏凡百官在任未經四考不許遷除宗二十五年詔考課官人三年一奏永爲定式二十七年赦文亦云三載考績歷肅至徳守而未變其云嵗終之課正如今外官季報年報之考語非大計之考也故汾陽當時亦三年一考無疑如二十四考則爲七十二年是汾陽十三嵗卽入仕也史傳固未言汾陽若干嵗入仕其斷非十三嵗明矣或者又以考功員外郎李渤議嵗終考校宰相而下升黜之名第其時以宰相段文昌爲下考則一年一考汾陽在事三十五年故亦得二十四考耳余又按李渤爲考功員外乃憲宗元和二年則汾陽捐館久矣余臆斷之汾陽有大功與諸臣不同豈其或行師或出鎭每有一功卽爲一考耶其云校中書考者亦每一考卽紀錄於中書省云耳非以居中書而考也考古君子幸是正之

薛居正子婦

張齊賢亦宋之名相也故相薛居正子婦柴氏無子欲攜貲產攺適齊賢而爲居正庶子安上者訴於眞宗旣足掩口矣安上不肖眞宗著令不得貿其居第而向敏中則貿之於是柴氏憾安上並憾敏中亦訴於眞宗謂敏中嘗求娶己不許故陰芘安上此一嫠婦也而兩相君皆欲娶之豈以貲聞抑以色重耶

漢書古本

今世所行史記漢書未必皆舊本也宋仁宗朝詔胡瑗定雅樂益州鄕貢士房庶嘗著樂書補亡云嘗得古本漢志論黃鐘起數脫去之起積一千二百黍八字則古本漢書與今世所行者不盡同矣

墨

今世有新都方建元者爲墨譜又有程君房墨苑皆行於世其中所裒集皆一時名公筆也然未有能詳墨之所自始者上古無墨以竹揵防漆而書中古有黒石可磨汁以書或云卽延安石液也晉陸云與兄機書曰三臺上藏石墨數十萬斤不知卽此石否第又云燒此消可用然煙中人又疑此石燒之爲燼乃成墨非磨汁卽成墨也魏晉間始有墨丸則以漆燒煙和松煤爲之晉之後乃有螺子墨但陸云送石墨與兄機已云今送二螺則墨之名螺自晉已然特未制之爲螺也名之曰螺亦是丸子猶未制之爲片也故米元章畫史謂晉人多用凹心硯正以磨墨丸貯墨沈耳至唐初髙麗嵗貢松煙墨用多年老松燒煙和鹿角膠爲片與魏晉間墨丸以漆燒煙而不用膠者異矣唐末墨工奚廷邽乃仿其法然亦止用煙膠宋熙丰間有張遇者供禦墨始用油煙入腦麝金箔謂之龍香劑其法遂至今不攺世第知廷邽之墨入水不渝而不知其法蓋出於髙麗也與張遇同時者又有葉茂實最得法淸黒不凝余故表而出之以補墨譜之闕

璽印

古者天子未有璽璽之一字始見於周禮之九節有璽節也鄭康成謂卽今印章止用之貨賄而已節所以合之而璽所以封之也然掌之者小行人非天子也左傳季武子取卞使公冶問襄公璽書追而與之諸侯有璽始此故秦以前民皆佩璽金玊銀銅犀象皆方寸各佩所好至秦惟天子始得稱璽諸侯而下皆不得言璽而曰印丞相將軍曰章中二千石亦曰章千石六百石四百石亦曰印是章與印一也皆古之璽也而天子言璽蓋自秦始也然皆以組系而佩之餘嘗見漢銅印匾而方大僅一寸許紐中有圓竅以容組按古今攷方回曰印之背卽謂鼻紐印之面卽印文篆鐫字空處爲竅而以組穿之是組又不穿於鼻紐也豈用時卽解去其組而用訖復穿以組耶然余見漢印甚多未有於篆文空處作孔以穿組者不知方回之說何所據又古者百官印皆佩於腰故曰丈二之組南部新書三十四司部官印悉納直防每郎官交印時吏人系之於臂以相授系腰系臂所以皆謂之佩也楊虞卿爲吏部員外郎始置匱加鎖以貯之蓋以今之印重而大旣非腰與臂所宜非貯之於匱蓋不便矣是印之有匱自宋始也若今之印有牌以稽出入有胥吏主之在宋謂之印司則今之印牌亦自宋已然也

不施其親

論語君子不施其親何晏以施爲易言不以他人之親易已之親也邢昺從之開元五經文字以施爲廢弛故陸氏本作弛朱考亭從之餘按諸子書施皆爲殺而肆之故內則施羊施麋施鹿施麕左傳秦施冀芮晉施邢侯與叔魚於市山海經殺而施之晉語從欒氏者大戮施莊子萇肔肔卽施也史記施陳余周公首戒伯禽以不施其親者正謂親者不可殺也親而可殺是扵所厚者薄則無所不薄矣又何有扵賢士大夫故秦二世之殘骨肉晉朝之戕宗室賢士大夫尙可仕其朝耶微子一篇皆論出處大致而以周公謂伯禽章次扵中其亦九經以親親繼尊賢之意乎

商之後獨盛扵夏周

舜典所稱伯禹以下二十有二人而禹之功最大故踵舜以興身有天下矣稷養契教功亦不在禹下而扵天下未能身有之惟子孫始繼世光大焉稷之後爲成周天地文明萃扵一代契之後亦數生聖賢而商之賢君比夏與周又再多者何也開辟以來未有性命之說至湯始言降恆性也其萬世道學之祖乎故不獨能身有天下卽其後王若大戊盤庚武丁皆能著書立言𨿽淩遲之末猶有三仁焉防子宜有商而避之弗父何宜有宋而又避之至孔父嘉乃別爲公族而受氏五世之後復生聖人爲萬世帝王之師是二十二人之中契之明徳豈夏與周所能及乎

幾

古者室中度以幾故古人以幾名室者以諸器制度惟幾有考工之遺法也今稱方丈函丈卽此意君子朝與燕坐則設幾而不敢倚幾之義重矣哉故丹書之銘誦訓之諌曰無卽安於幾禮也

黃山谷不言命

黃山穀道機禪觀皆臻其妙獨不言命其詩文爲星命家作者絕少其與趙言桞彥輔兩人一方士一日者僅見扵外集遺文而已觀其志非熊之墓慨嘆夫命之不可恃日者之不可憑猶曰此爲非熊嘆耳若其答林爲之有曰由命非由拙而放言亦云廢興宜有命乃知君子不可不知命罕言之可也

梧桐自生

鳳鶉火之禽桐大火之精梧桐嘗以三星見而放葉火西流而落葉鳳非梧不棲以陽從陽也一說凡燒余赭黔之土心星照之則梧桐自生是梧桐乃自生之物非待扵種也故詩曰梧桐生矣用字不茍如此

書經今文古文

六經自易而外惟尙書最古亦惟尙書最難讀自孟子已不能盡信而況防滅之餘口授壁藏僅有存者科斗隸古文字屢更今所讀者皆今字也能與古文盡合乎然古文尙書未必古今文尙書未必非古至若典謨分合不同則不能無疑耳能取舜典二十八字刪去乎洪範康誥梓材諸篇未免錯簡多士多方先後失次能以集傳武成之例而攺定乎亦右文之世所當講也

拆字法

易卦𨿽先聖之書而扵後世小術亦相同者宋人胡易鑑者能以易卦拆字知吉凶扵咸其輔頰舌得癸丑狀元扵臀無膚得丁未探花蓋字文臀卽尻也殿諧其聲乃以無膚去肉爲殿頭之祥而以卦爻第三知其名次以拆字法也易鑑嘗有易說行扵世必有可觀者惜今不傳矣

石介不能書

偶友人持宋人眞迹相過賞鑑者中有石介行書二十餘字其遒勁不減蘇黃米蔡諸公餘嗟賞久之蘇黃米蔡眞迹在世不乏石公此迹眞鳳尾麟角矣偶閱䢐徠集歐陽永叔嘗以書與介言介字怪而且異古今皆無天下非之介復永叔書言自幼學書至扵壯積二十年訖無所成且不能自寫一刺必倩能者或時急要文字必奔走鄰里祈請扵人則介不工書明甚又云屑屑致意扵數寸枯竹半握禿毫將以取髙扵人特六藝之一耳善如鐘王妙如虞栁不過在君人左右供事圖寫近乎執技以事上者此皆彊辯以解說其無能者也前友人所藏爲僞迹益明矣

疑耀卷七

