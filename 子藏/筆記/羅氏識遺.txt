羅氏識遺宋羅璧●卷一○成書得書難《易》更四聖而始備﹔《書》歷二千餘年﹐存者僅存十八篇﹔《詩》之剛也﹐夫子十取其一﹔《春秋》﹐魯史之名﹐記者非一人﹐其後夫子修之﹐左氏傳之﹐又其後劉歆﹑杜預合經傳而一之﹐然後經以傳明﹐事以類著。經之成亦難矣。周衰極文之世﹐晉韓宣子適魯﹐然後見《易象》與《春秋》﹔吳季札聘上國﹐始聞《詩》之雅歌頌﹐楚獨有左史倚相能讀《三墳》《五典》《八索》《九丘》。士生其時﹐得全見六經者無幾。《商頌》至正考父才得十二篇於周大師﹔孔子周旋杞宋間﹐欲究夏商遺禮而不得﹔劉歆言漢經秦火﹐書惟有《易》﹐至孝文時伏生始口授《尙書》﹐孝武時壁出者皆朽腐散絕。《詩》之萌或傳《雅》或傳《頌》﹐合而成《詩》﹔其後得書二十篇﹐以爲《尙書﹖大傳》﹐謂爲不傳《春秋》。唐孔穎達曰劉向﹑班固﹑劉歆﹑賈逵﹑馬融﹑鄭玄﹑服虔﹑杜預皆不曾見今《尙書》﹐建安蔡氏謂楊雄亦未見《尙書》。《余按﹕《書》出孔壁者﹐皆科斗文字﹐凡二十五篇﹐號爲「古文」。出伏生口授者﹐三十四篇﹐其後夏候勝等傳�洛陽石經刻之﹐漢號「今文」。孔壁初出﹐孔安國上之官﹐承詔總爲五十八篇﹐作傳﹐傳成﹐會國有巫蠱事﹐不獲上﹐壁書復湮。行於漢者﹐伏生三十四篇而已﹐故壁書世儒多不見。後有張霸者習聞《書》五十八篇之說﹐僞造二十五篇﹐並伏《書》爲五十八篇。惟劉向父子所著《五行傳》是其本法。鄭玄注《書》依用之﹐多乖異。晉興﹐壁書漸出﹐至梅頤爲豫章內史﹐全得孔書﹐盡上之官﹐爲施行壁書。方《大傳》猶缺《舜典》﹐江左蕭齊建武中﹐姚方興始獻《舜典》﹐孔傳五十八篇始備。隋開皇間始流河朔﹐見《書疏》。但漢武至前晉凡五百餘年間﹐歆向父子披羣書甚精﹐不應孔書皆不傳﹐直逮晉始得之﹐故或者亦疑梅頤之意。﹞宋楊誠齋序《易》曰「韓起嘗見《易象》而喜。然起之所見者﹐羲文之《易》而已﹐非夫子之《易》也。今乃得見起之所未見。子貢在三千七十之中嘗嘆﹕夫子之言性與天道﹐不可得而聞。今夫子之《易》﹐性與天道之言也﹐乃得聞子貢之所不聞。」其述古人不得多書而讀之﹐備矣。韓柳未出﹐歐陽公得韓文六卷於漢東李堯輔敝篋中﹐脫落顚倒無次序﹐乞歸﹐讀之。後官洛陽﹐與尹師魯補綴方成全書。穆伯長敍柳文謂﹕「初不全見於世﹐亡字失句﹐闕墜爲甚。凡用力二紀﹐文始成定。」今讀韓柳者﹐未必察也。司馬溫公《進﹝資治通鑑﹞表﹞曰「臣之精力﹐盡在此書」。又《與宋次道書》曰﹕光自到洛之日﹐專以修《資治通鑑》爲事﹐於今六年﹐僅了得晉﹑宋﹑齊﹑梁﹑陳﹑隋六代﹐奏禦。唐文字尢多﹐夢得將諸書年月編次爲艸卷﹐每四截爲一卷﹐自課三日﹐刪一卷﹐有事故妨廢﹐以夜補日。前秋始刪﹐到今已二百餘卷﹐才至大歷末年。向後卷數增倍於此﹐共計不減六更﹐須三年方可粗成編。文須細刪﹐所存不過數十卷而已。」公閒居洛十五年﹐朝廷許開局自隨辟官授廩﹐命吏給紮﹐故成此書。使無如許歲月及官主其上﹐未必成也。蔡氏云﹕古書自篆籀變而爲隸﹐竹簡變而爲縑素﹐縑素變而爲紙﹐紙變而爲摹印。摹印便而書益輕﹐後生童子習見以爲常﹐與器物等藏之者﹐只觀美而已。余謂書少而世不知讀﹐固可恨。書多而世不知重﹐尢可恨也。唐末年猶未有摹印﹐多是傳寫﹐故古人書不多而精審﹐作冊亦不解綫縫﹐只疊紙成捲﹐後以幅紙槪黏之。﹝猶今佛老經﹞其後稍作冊子﹐後唐明宗長興二年宰相馮道﹑李愚始令國子監田敏校六經﹐板行之﹐世方知鐫甚便。宋興治平以前﹐猶禁擅鐫﹐必須申請國子監。熙寧後方盡弛此禁。然則士生於後者﹐何其幸也﹗○經題簽題簽經目𨿽小節﹐古人亦審。朱文公見題《伊川易傳》者﹐謂題《周易程氏傳》方是。蓋後傳先經﹐得尊經之意﹐且言漢晉諸儒經注皆如此﹝余按﹕古傳《春秋》者三家﹐而曰《春秋左氏傳》《春秋公羊傳》《春秋谷梁傳》﹐皆先《春秋經》﹞。但先儒又有大名居下之說。大名﹐《易》《詩》《書》《禮》傳是也。《易》以文王序加周字﹝周﹐岐陽地名﹐姬先代所封﹐《詩》曰「周原無無」是也﹐後爲代號﹐因以名《易》﹞﹐書以上古書加尙字﹝孔壁只得虞﹑夏﹑商﹑周之書﹐孔安國序《書》伏生之下經曰﹕以其上古之書﹐謂之《尙書》。則尙字伏生加﹞﹐《詩》以毛萇傳加毛字﹝傳詩者初四家﹐曰齊﹑魯﹑毛﹑韓﹐今之《詩》傳自漢博士毛萇。因目《詩》曰《毛詩》﹐以別三家﹞﹐《禮》述周制加周字﹝《禮》出劉歆﹐題周必歆﹞﹐《傳》以左氏作﹐加左字﹝以別《公》《》﹐未詳所始﹞﹐後來班固《漢書》﹑陳壽《三國誌》皆大名居下﹐取法於經也。若伏羲始畫八卦﹐重爲六十四卦﹐鄭玄以爲神農﹐孫盛以爲夏禹﹐史遷以爲文王﹐惟王弼﹑孔穎達以爲伏羲所重。蓋《說卦》曰「昔者聖人之作《易》也……兼三才而兩之﹐故《易》六畫而成卦。」伏羲作《易》之人已言﹐兼言畫六而成卦﹐則重卦伏羲無疑也。但上《系》言﹕伏羲以來之制作十三卦﹐皆云蓋取則卦名。伏羲前已有矣。矧畫前有易理﹐且素具乎﹐況於伏羲前言《易》皆從曰「聖人」﹐蓋有深意。薰叔嘗而問朱文公以卦設名之始﹐公答以無所考。《詩》名之說﹐或謂國史﹐或謂子夏﹑毛萇。而《書﹖金》曰「公乃爲詩以遺王﹐名之曰《鴟》。」則《詩》名乃作者自定﹐至分爲風﹑雅﹑頌﹐說者以爲始於孔子自衛反魯﹐樂正雅頌﹐各得其所﹐不知吳季札聘魯在孔子未反魯之先﹐而魯太師已爲札歌風﹑歌雅﹑歌頌﹐則夫子乃衰周之僭禮樂者爾。《周禮》𨿽有太師掌六詩之說﹐然先儒謂《禮》出劉歆﹐則六詩安知非後世依仿而托之者。余按﹕魯《》詩序曰「於是季孫行父請命於周﹐而史克作是頌。」《樂記》曰「人不耐無亂﹐先王恥其亂﹐故制雅頌之聲以道之。」《史記》曰「微子過殷墟而作雅。」觀此則雅頌亦作者自別也。孔子序《書》以置篇端始孔安國。《左傳》《春秋》初各一書﹐後劉歆治《左傳》﹐始取傳文解經﹐晉杜預注《左傳》復分經之年與傳之年相附﹐於是《春秋》《左傳》二書合爲一。因傳解經事見《歆傳》《左傳》《春秋》合爲一見杜預《左傳序》。○筆史範蔚宗《東漢﹖黃憲傳》述諸人敬慕之說﹐而憲之美無可尋﹐至今讀者欽其賢﹐慕其器。唐史於房杜解善謀善斷外﹐事迹亦不多見﹐但王魏善諫﹐英衛善兵﹐例推爲房杜功。項羽殘暴﹐班固書之曰「羽西屠咸陽。」曰「所過無不殘滅﹐嘗攻襄城﹐無噍類。」語不激而羽之暴十分著露﹐此史筆之妙。至於敍列人物﹐傳褒之者贊﹐貶之者�﹐稱美者傳無載﹝按﹕史著贊始遷﹑固﹐實法《左傳》。《左傳》每於事終斷以仲尼曰﹑孔子曰﹑君子曰﹐故遷﹑固法而爲贊﹐史臣曰﹑太史公曰﹑臣某曰之類﹞。蓋人非堯舜﹐安能盡美﹐作史之道當爾﹐勸懲之意因寓焉。蘇老泉曰﹕馬遷傳廉頗﹐本傳不載其議閼輿之失﹐而見於《趙奢傳》﹔傳酈食其﹐本傳不載其謀撓楚權之繆﹐而載之《畱侯傳》﹔傳周勃﹐本傳不載其汗出浹背之恥﹐而載之《王陵傳》﹔傳董仲舒﹐本傳不載其和親之疏﹐而載之《匈奴傳》。蓋四臣者﹐功十而過一﹐不欲因一以疵十﹐乃與善之意也。論蘇秦曰其智過人﹐論北宮伯旰愛人長者﹐班固贊張湯曰推賢揚善。蓋四人者﹐過十而功一﹐並其一者廢之﹐是塞人自新之路而堅其肆惡之心﹐懲惡不已﹐甚乎﹗後之讀者寧復識哉﹗○孔子師孔子師老耽之說﹐肇於《莊子》。莊子師老子﹐故其著書譏侮古今聖賢﹐獨推老子﹐甚至假借孔子言語譽之。後來漢儒輯《禮記》承其言曰﹕聞諸老耽。司馬遷《史記﹖老子傳》復增許多老子訓誨孔子言語。孔鮒作《家語》﹐著孔子事實﹐因據以爲證﹝《家語》後有晉王肅所加﹐故益難據信﹞。由是益堅後學之信﹐不知《莊子》一書多駕空寓言﹐時去孔子未遠﹐知天下崇信其學﹐故托言世之最重者尊其師﹐庶幾耽之道益隆﹐此莊子抑孔子﹑尊老子之迹也。後儒不察《禮記》《家語》《史記》出《莊子》後﹐見孔子萬世師表﹐不應禮樂無所自來﹐而問禮老耽一語﹐又備見諸書﹐未詳始自《莊子》。不知老子之教主於淸靜無爲﹐其著書厭薄禮學曰﹕禮者﹐忠信之薄而亂之首也。莊子傳其學﹐從而有掊斗折衡﹑攘棄仁義﹑焚符破璽﹑絕聖棄知等論﹐則耽之學何禮之可問耶﹖太史公謂道家虛無爲本﹐因循爲用﹐有法無法﹐有度無度。故後之宗者蕩棄禮法﹐蓬首垢面﹐喪酒弔肉﹐晉代可證已。豈有以禮訓孔子﹐而勗其徒則廢棄耶﹖孔子於人之有善﹐若管仲之仁﹐子產之惠﹐皆亟稱不暇﹐豈有耽其師而故沒之耶﹖故愚爲《莊子》寓言無疑。余嘗謂孔子師表盍推周公﹐彼其夢想猶冀見之。孟子去孔子未遠﹐具曾思之傳最的﹐誦孔子氵瓜接不過文武周公﹐使孔子果師耽於莊子輩﹐爾耽學之是非莊子述而傳之足矣﹐何必假孔子言明之﹖此其借孔子尊師可見也。後之衛道者皆與孔子分說﹐未以寓言及尊師之意照破莊子之妄爾。若孔子從耽之事﹐《莊子》外篇著耽爲周藏史。藏史﹐書所藏者。耽所職多書﹐孔子因往問耽焉﹐容有此理﹐不然魯論何無一言及耽﹐而耽之禮何不書傳其後﹐而甘爲棄名檢蕩禮教之罪人耶﹖東坡嘗謂莊子𨿽排孔子﹐實尊孔子﹐書末敍百家之學﹐興曰「譬如耳﹑目﹑鼻﹑口﹐各有所明﹐而不能相通。」故墨翟﹑禽滑﹑彭蒙﹑田駢﹑愼到﹑關尹﹑老耽以至莊周皆列敍名之﹐至鄒魯之士﹑紳先生﹐其在《詩》《書》《禮》《樂》多能明之﹐則推而不敢斥此。又可見莊子前之推老耽者﹐借孔子也﹝余舊輯《素王事記》只據諸書纂輯﹐未暇辧理﹐今輒附此﹞。○文繁省司馬遷《史記》敍三千年事﹐五十萬言。班固《漢史》敍一百年事﹐八十萬言。晉張輔以此優劣班馬。王逢原解《論語》「夫子爲衛君」章曰﹕賢兄弟讓﹐知惡父子爭矣。包咸解「子見齊衰者」章曰﹕哀有喪﹐尊有爵﹐矜不成人。朱文公括「富與貴是人之所欲也」章曰﹕君子審富貴而安貧賤。視若稽古三萬言者有間矣。《左傳》敍晉獻公殺申生事曰﹕君非姬氏﹐居不安﹐食不飽。《禮記﹖檀弓》約以四字曰﹕君安驪姬。《公》《》敍晉使齊事﹐由克眇﹑季孫行父禿﹑季孫良夫跛﹑曹公以手僂﹐齊使眇者逆眇者﹐跛者逆跛者﹐禿者逆禿者﹐僂者逆僂者。劉知幾《史通》曰﹕宜除「眇者」以下句﹐但云各以類逆足矣﹐此句煩也。《漢書》﹕張蒼年老﹐口中無齒。《史通》曰﹕宜去「年」﹑「口中」三字﹐但云「老無齒」足矣﹐此文煩也。朱文公雲家藏歐陽公《醉翁亭記》艸前數行﹐鋪敍滁州之山﹐忽大圈了﹐但注「環滁皆山也」。梁安貧記武陵桃源事曰「洞中人問﹕今乃何代﹐後歷幾何﹐漁人黃道眞曰﹕今晉代﹐秦後復爲漢魏矣。」至陶淵明但曰﹕尙不知有漢﹐無論魏晉。司空圖曰﹕辧於味而後可以言詩﹐江嶺之南凡資於適口者﹐若醯非不酸也﹐止於酸而已﹔鹺非不咸也﹐止於咸而已﹐華人以之充饑而遽輟者﹐知其酸鹹之外﹐醇矣﹐有所之爾﹐彼江嶺之人習之而不辧也。東坡約之曰「梅止於酸﹐鹽止於咸﹐飲食不可無鹽梅﹐而其美嘗在酸鹹外﹐然皆只中庸人莫不飲食也﹐鮮能知味也」之說。《莊子﹖山木》篇曰﹕丰狐﹑文豹棲於山林﹐伏於巖穴﹐靜也。夜行晝居﹐戒也。𨿽饑渴隱約﹐猶且胥疏於江湖之上﹐求食焉﹐定也。然且不免於网羅﹑機辟之患﹐是何罪之有哉﹖其皮爲之災也。至《應帝王》篇但一語曰﹕虎豹之文來田。《列子》敍少壯老死曰﹕其在嬰孩﹐志气專一﹐物不傷焉﹐徳莫加焉﹔其在少壯﹐則血气飄逸﹐欲慮充起﹐物所攻焉﹐徳故衰焉﹔其在老耄﹐則欲慮柔焉﹐體將休焉﹐物莫先焉﹔其在死亡﹐則之於息矣﹐反其極矣。《莊子》約以四句曰﹕大塊載我以形﹐勞我以生﹐逸我以老﹐息我以死。《列子》敍人壽無幾曰﹕百年﹐壽之大劑﹐得百年者千無一焉。設有一者﹐抱孩以逮昏老居其半﹔夜眠之所弭﹐晝覺之所遺﹐又幾居其半﹔疾﹑痛﹑哀﹑苦﹑亡﹑失﹑憂﹑懼又幾居其半﹐量十數年之中泰然自得亡介焉之慮者﹐亦亡一時之中爾。《莊子》敍此則曰﹕人上壽百歲﹐中壽八十﹐下壽六十﹐除疾病﹑死喪﹑憂患﹐開口而笑者﹐一月之中不過四五日而已。視列語明省多少。詩中如介甫「氏分黃犢艸後山﹐一身當三千」之句﹐前輩嘗評其善約。然語簡又須意足﹐李壽《裴晉公詩》曰﹕見說風情筋力在﹐只如初破蔡中時。敍其壽康功業三事於兩句中。楊誠齋《挽張魏公詩》曰﹕出晝民猶望﹐回軍敵尙疑。敍其出督去國﹐內得人心﹐外攝夷狄四事於十字中。歐陽公《上杜祁公詩》曰﹕貌先年老因憂國﹐事與心違始乞身。祁公年四十卽發白﹐當朝以權幸不悅﹐未及七十謝事﹐故祁公謂此兩句道盡他一生心事。所以意足方見簡之工也。歐陽子謂簡而法﹐惟《春秋》可當之。後學之立言﹐法乎宋景文修唐史﹐務簡而奇﹐如震霆不及掩聰之類﹐皆以奇而舛﹐若其猶有未當者。柳子厚《段太尉逸事狀》曰﹕吾戴吾頭來矣。《宋史》削去下一「吾」字﹐曰﹕吾戴頭來矣﹐河南邵氏謂﹕去下一「吾」字﹐戴頭來果誰頭耶﹖豈知段之不懼﹐正以自請一死﹐詞之工﹐正在下一「吾」字﹐此則不詳文義而省者。○書史訛名堯﹑舜﹑禹﹑湯﹐或以爲四聖人名﹐或以爲謚﹐或以爲號。以爲謚者﹐謚法始周﹐古未有也。以爲號者﹐索之舊說﹐謂孟子稱堯曰放勛﹐舜曰都君﹐屈原稱舜曰重華﹝孔穎達《圖書疏》曰﹕《書》遭秦火﹐《舜典》最後出﹐江左蕭齊時﹐姚方興獻《舜典》﹐「重華」句乃方興所加﹐不知《離騷》先秦之書已有「差重華之不可迕」﹐「就重華而陳辭」等語﹐則孔疏亦難盡憑﹞﹐《書》中候稱禹曰文命。蓋放勛謂堯能依仿上世之功化﹐重華謂舜繼堯重光﹐文命謂禹布文徳。然則堯﹑舜﹑禹﹑湯爲號﹐無義﹐名或近是﹐況堯命舜之辭曰﹕咨﹐汝舜﹔舜命臣曰﹕咨﹐汝禹﹐若稷契。則知舜﹑禹盡名也。湯名《論語》著曰「予小子履」﹐《世本》乃謂湯名天乙﹐皇甫謐《世紀》謂名履字天乙﹝不知商代帝王以甲﹑乙﹑丙﹑丁爲次﹐則天乙乃湯別號﹞﹐至舜命棄爲稷養官也。在當時以稷與禹﹑臯陶並稱﹐名已覺混﹐及他書凡稱棄者並曰稷﹐不知夏以前祀柱爲稷﹐殷興始廢柱以棄代﹐謂稷可代棄名﹐非也。殷史帝乙崩﹐子辛立﹐是爲紂。則紂名辛﹐非受也。《尙書》西伯戡黎及武成皆言商王受。二孔釋《書》謂﹕受﹑紂﹐音相亂。鄭玄謂紂轉爲受﹐及名方曰「其在受徳」。孔文釋「受徳」紂字。余按﹕殷人名其惡曰紂﹐其轉紂爲受﹐或者僞書者過也﹐至謚法以殘書損義爲紂﹐亦未詳﹐殷無謚法而妄爾。《列子注》﹕伊尹生伊水之上﹐故姓從其地。屈原《離騷》﹑孫武兵書﹑呂不韋《春秋》﹑孔穎達《詩》《書》疏皆著伊尹名摯。渭之尹者﹐正也﹐言能正天下﹝鄭玄注尹言究﹐孔安國注尹�﹞﹐故號伊尹。而《太甲》《伊訓》等篇述其言曰「惟尹躬克左右厥辟」﹔曰「惟尹躬先見於西邑夏」﹔曰「惟尹躬曁湯咸有一徳」﹐皆指尹爲自稱之名。君前臣名以號與字﹐可乎﹖《史記索隱》著太公望姓名曰姜子牙﹐故《左傳》《毛詩》齊例稱姜﹐姜先封呂﹐他書復稱呂尙﹐以可師可尙也。孫子兵書存其名﹐猶稱呂牙。謂之太公望者﹐《史記》曰﹕文王遇呂尙於渭濱﹐曰「自吾先君太公曰﹕『當有聖人適周﹐周以興。』子眞是耶﹖吾太公望子久矣。」則太公非爵﹐望亦非名也。後世不察﹐謬曰呂望﹑呂尙﹐蓋緣《史記》以太公望與周公旦並稱﹐又曰太公望北海人也﹐讀者從而亦訛。○雉釋文《左傳》﹕都城過百雉﹔《周禮》名城以五雉﹑七雉﹑九雉﹐釋者謂一雉之墻長三丈﹐髙一丈。其取以名文之義未詳﹝《公羊》﹕五堵而雉﹐則二百尺﹞。山陰陸氏著《埤雅》謂﹕雉性妒壠護疆﹐飛不越分界之內﹐以一雄爲長。潘安仁《雉賦》曰「畫墳衍以分兀」者﹐此也。其飛榮不過丈﹐修不過三丈﹐所以以雉計丈也。《禮記》「晉太子申生縊死」﹐鄭玄注曰﹕雉經。《晉語》亦曰﹕申生雉於城廟。孔氏釋﹕雉性耿介﹐被獲﹐必屈折其頭而死﹐言申生以介死也。因思城之大有取於雉﹐有望於耿介死守封疆之臣﹐豈泛然哉。○孔門多才孔門多才﹐可使治賦﹐可使爲宰﹐可使從政﹐可使與賓客言。子華之使﹐冉求之藝﹐子路良孺之勇﹝《左傳》﹕微虎宵攻吳﹐師卒二百﹐有若與焉。冉求淸郊之戰﹐樊遲爲我右﹐則勇非一夫﹞﹐子貢辭命外善貨殖﹐公冶長能通禽言。言語﹑徳行﹑文章外無往不有。聖人從而以道徳禮樂陶熔之﹐譬天地間生生職職﹐各正性命﹐所以爲萬古大化治。聖人歷聘列國﹐𨿽因道徳所宗﹐亦多因弟子而重。楚謀欲以書社封孔子﹐子西忌之曰﹕王之輔相有如顏回者乎﹖王之帥師有如子路者乎﹖王之使列國有如子貢者乎﹖王之官尹有如宰予者乎﹖其後季孫啟哀公聘孔子﹐亦以冉求之勝學軍旅於孔子也。《史記》言仲尼沒後﹐弟子大者爲諸侯師﹐小者爲卿相。蓋其平日琢磨﹐使有用非止章句之末也。《漢﹖藝文志》曰﹕孔子沒﹐羣弟子各編成一家之言﹐名曰九流﹕一儒﹑二道﹑三陰陽﹑四法﹑五名﹑六墨﹑七縱橫﹑八雜﹑九農。則孔門之學何所不參﹖孔子之教何所不講﹖所以爲聖而當時共慕﹐至沒而弟子異昔﹐故曰孔子沒而微言絕﹐異端起而大義乖﹐春秋之後無聖人。戰國孟嘗﹑平原輩亦皆聚客數千﹐書之史者雞鳴狗盜﹑袖椎竊符﹑縱橫狙詐﹐賈生民之禍而已。下惟是珠履毒瑁﹐以雄其國﹐所以士益眾﹐世益卑。近世伊洛學興﹐始以修齊平治爲教。故胡氏謂伊洛發明﹐然後人知孔孟可學而至。視漢晉以來﹐第以詞學名儒者有間矣。至紫陽集諸家之大成﹐其精本之義理﹐其粗究之經濟﹐嘗書儲才之說曰﹕有天下者必諏詢咨問取之無事之時﹐而參伍折衷﹐用之有事之日﹐方其事之未及也﹐無旦暮倉卒之需﹐則親之得以久﹐無利害紛拿之擾﹐則察之得以精﹐誠心素著﹐則可得之多﹐歲引月長﹐則所蓄獨富。久且精故﹐知其長短而不謬﹐多且富故﹐更疊爲用而不竭。今人平居不以才爲意﹐及臨事倉卒泛然求之﹐所以用之欲稱其任﹐難哉﹗又曰﹕不以小惡掩大善﹐不以眾短棄一長﹐不以近遺遠﹐不以小加大。則共聚一時英彥﹐請之者豈直曰文爲而已。又當參堯禪舜﹑舜禪禹﹐皆是積歲程年﹐稷﹑契﹑夔﹑龍之任﹐曰「三載考績﹐三考黜陟幽明」則決﹐非以驟致也。若傅說起於版築﹐膠鬲舉於魚鹽﹐管夷吾舉於士﹐漢祖倉卒羅致﹐販繒﹑屠狗﹑吹簫﹑織簿皆爲用﹐則短不可棄長﹐小不可掩大﹐又可驗也。況物有不求﹐未有無物之歲﹐人有不用﹐未有無才之時。特患教無孔子而取之﹐之說又不大公爾。○孔子諱魯北魏史著魏之祖詰汾田山澤﹐見輜耕自天而下﹐有美婦人稱天女受命與詰汾偶﹐期年復會﹐果以生男授詰汾曰﹕此君之子也﹐自此世爲帝王。竊詳古帝王受命之符﹐未有神異如此者。考之當時﹐魏大武嘗命崔浩撰國記﹐浩書魏先世事﹐詳列通衢事﹐皆直筆﹐北人見者無不忿恚。浩以暴揚國惡﹐身滅族夷。乃知詰汾之偶﹐史官懲浩失而失之者也。古以訐直取禍不一﹐若史權所在﹐尢嫉之招﹐矧國諱乎﹖故班固﹑蔡邕皆不得其死﹐聖人愼亂邦﹐安得不以遜言爲貴﹖孔子在《春秋》﹐凡魯失多爲諱護﹐《詩》三百例錄變風﹐魯獨著頌﹐與商周等。《論語》﹕自旣灌而往者曰﹕吾不欲觀之矣。或問諦之說﹐曰﹕不知也。夫子禮樂所宗﹐豈不明者。朱文公謂《禮》不王不﹐魯侯國舉實僭﹐故夫子托以不知。鄭玄謂則序昭穆﹐魯以僖公爲閔公庶兄﹐躋僖﹑閔上﹐有逆祀之失﹐故夫子不欲觀﹝余案﹕躋僖﹑閔上乃文公三年孔子仕定公時﹐陽虎已順﹐祀先公無緣尙爲逆祀﹐不觀元未詳爾﹞。文姜通淫於齊﹐書會於禚之類﹐𨿽不泯其實﹐及文姜與弒桓公﹐不容於魯﹐書夫人之歸曰﹕遜於齊﹐言若遜讓而去之義。桓閔二公皆弒死﹐經例書曰薨。成公適晉爲所畱﹐經沒不書。其諱國惡也﹐審矣。昭公娶吳﹐姬姓﹐泰伯之後也﹐陳司敗之問正以娶同姓之丑﹐夫子寧受以爲己過﹐而不別爲辯辭。至《春秋》書孟子歸曰﹕夫子至自吳。及其死也﹐書孟子卒。不表夫子之爲曰氏﹐蓋不殉昭公之失﹐書孟子凡皆爲魯諱也。皇甫氏謂孔子若不受司敗之議﹐則千載之後遂永信我言﹐謂昭公果知禮﹐是亂禮之事從我始﹐今得司敗見非﹐受以爲過﹐則他人不謬﹐所以幸也。孔穎達謂孔子於魯事不可無法者﹐不奪其所諱﹐亦不爲之過諱﹐每事諱護則爲惡者無復忌憚﹐後世安知所懲﹖故爲魯諱﹐禮也﹔不爲魯隱﹐爲世教也。《公羊傳》﹕《春秋諱例》曰﹕爲尊者諱﹐爲親者諱﹐爲賢者諱﹐爲中國諱。左氏曰﹕諱國惡﹐禮曰諱。史著崔浩才比張良而稽古過之﹐惜未稽仲尼之法也。○理根本秦據崤函﹐事耕織﹐修戰守﹐復取蜀爲富饒之本﹐卒滅六國。漢髙委蕭何治關中﹐光武委寇恂保河內﹐曹操撫河濟﹐屯許下﹐俱濟大業。唐興﹐因隨關中之資﹔宋興﹐籍周之富。視髙光特易者根本有素也。若項羽之敗﹐全是漢遣彭越等入楚地謀撓楚故﹐兵疲食盡﹐以此不支。羽恃其勇悍﹐日事外攻略﹐不於根本究心﹐一旦兵敗﹐方有「無面目見江東父老」之語。大槪根本不立﹐則進退無據﹐耕織不偏廢﹐然後表裏可以交敷。髙宗南渡﹐胡致堂進計﹐乞措置荊襄爲根本﹐安行所謂老小者﹐陛下分部諸將﹐謹斥候﹐治盜賊﹐自以精兵爲輿衛﹐巡歷往來﹐徵伐四出﹐如髙祖在滎陽﹑成臯﹑京索﹐而畱蕭何於關中﹐光武戰臨淄﹑壠坻﹐而置寇恂於河內。又言置行宮﹐或建康﹑南昌﹑江陵一處﹐安太后﹑六宮﹐量畱兵將爲營衛﹐陛下復兵按行﹐周旋彼此﹐不爲定居。又言旣定講武﹐其餘庶常日力不暇給者﹐別置行臺區處之。此建炎規恢復一大議論也。惜當時玩其說﹐蓋一身在外﹐則足以禦寇﹐而根本之地不加傷﹐意於事務之大﹐庶常日不暇給者﹐置行臺處之則可一意講武﹐圖所謂興創之大功。有志天下者致堂﹐此說萬世法程也。○曹參不伐山谷以韓信勝趙不自驕而師李左車﹐爲武夫悍將所難﹐詠以詩曰「功成千金募降虜﹐東西置坐師廣武。𨿽云晚計太疏略﹐此事亦足垂千古。」信事固難矣。若曹參佐漢祖起兵﹐未有韓彭輩﹐戰勝攻取多出於參﹐異時論功﹐爭以參爲第一者﹐此也。髙祖先項羽入關﹐參功爲最速﹐逮得韓信﹐參已封建成侯﹐一旦舉信爲大將﹐不聞參有軋己之嫌﹐𨿽信奇才﹐然參視之實爲後出。至信擊魏擊趙﹐參皆與俱﹐擊齊﹐參以相國屬焉。則參不特不忌信﹐乃降心出其下﹐此於士君子不足道﹐而見之參則難矣。其謙讓不伐不待捨﹐蓋公隨蕭規而後然﹐宜其善終於菹醢之世。參本傳言﹕韓信東擊齊﹐參以左丞相屬焉。又言信立爲齊王﹐引兵東與漢王共破項羽﹐討齊未服者﹐漢王卽帝位﹐徙信王楚﹐參國相印﹐觀此則參終始出信下。噫﹗難哉﹗○有國二權國之大權二﹕政與兵而已。故權宜專不宜分﹐分則事無統。兵權宜分不宜專﹐專則亂生。成王將終﹐命大臣相康王﹐時掌兵者齊侯呂﹐宰臣召公迎嗣子﹐命仲桓﹑南宮毛取二千戈﹑虎賁百人於。先儒謂齊侯掌兵而不可發﹐召公發兵而必資仲桓﹑南宮毛﹐則其權之不統屬也尙矣。西漢郡置守一人掌政﹐置都尉一人掌兵﹐二者不復相統﹐置南北兩軍亦不相攝。髙後時周勃以太尉掌宿衛﹐初得北軍而不得南﹐可證也。唐李府衛制壞﹐兵聚方鎭﹐卒以取亡。宋興鑑其獘﹐郡置通判貳太守﹐道置轉運貳制﹐有兵權者錢賦不之寄﹐有錢谷者兵無所預﹐思慮視古人益密矣。內則政事歸於中書﹐故外戚不得撓﹐宦官不得與。於兵典以樞密宰相可知之而不可總之﹐三帥可總之而不可發之﹐發兵之權歸樞密﹐而樞密置使必置副﹐欲彼此相制也。州兵典以指揮隨郡大小爲員多少﹐每指揮四五百人﹐給餉在運司﹐統制領守ヘ。神宗嘗言藝祖養兵只三十萬﹐京師十餘萬﹐諸道十餘萬﹐使京師之兵足以制諸道﹐則無外亂﹐諸道之兵足以當京師﹐則無內變﹐此又內外相制也。○明辭識時萬事古今有一定之理﹐亦有隨時之宜。湯武徵伐𨿽不若唐虞揖讓﹐然桀紂之暴如是﹐非湯武伐而除之﹐天下何時得安乎﹖所以伊川讀《易》先明辭﹐決議時。如孔子作《春秋》尊王﹐《孟子》七篇之書教諸侯爲王。以時觀之﹐孔子時王室政教猶行﹐列國義理相尙﹐使有桓文復出﹐王室猶可扶持也﹔至孟子時﹐七國日事戰爭﹐周君曾不能爲時重輕﹐而民生憔悴﹐虐政日甚一日﹐故孟子以王道曉諸侯﹐亦明時者也。張南軒曰﹕君子救世﹐時宜而已。孔子作《春秋》﹐文王事殷之心也。孟子勸時君行王政﹐湯武順天之心也﹐惜伯夷叩馬。李於江常語司馬公﹐疑孟等作似非識時者。然有武王﹑孟子之書﹐又不可無後世於江﹑溫公之說﹐乃扶持世變之一端。髙祖稱義兵伐隋﹐隋煬之惡﹐視紂尢甚。髙祖爲隋方伯﹐有湯武之貲﹐當時聲煬之罪﹐義旗東指﹐爲天下除殘﹐民心響應﹐舉動豈不正大﹖乃竊臣突厥﹐遙尊煬帝﹐別立代王﹐徐行禪讓之理﹐所以胡致堂謂正大之舉反委曲行之﹐皆不明時者也。孟子有獨夫紂之說﹐南軒曰﹕王者﹐天下之義主﹐民以爲王則謂之王﹐民不以爲王則獨夫而已。況所謂王者﹐以其能生殺﹐能廢置﹐能弭亂息爭﹐紂煬𨿽苛暴爲獨夫﹐生殺廢置猶在也。若衰周二君﹐無紂煬之惡而安於衰弱﹐使文武徳澤斬盡﹐制度大壞﹐付天下於自盛自衰﹐自在自亡﹐於世治亂茫然不與焉﹐亦安得不謂之獨夫哉﹗○十六相四凶《五運歷譜》載黃帝之子相承四百年﹐次顓帝﹝卽髙陽氏﹞在位七十八年﹐次帝嚳髙辛在位七十年﹐次唐堯在位七十年﹐以其數考之﹐意子孫至舜時已六百一十餘年。魯太史克稱舜舉十六相﹑去四凶族﹐蒼舒至叔達八人爲髙陽氏之才子﹐天下謂之八元﹝如《歷譜》之數﹐八人至舜時已三百一十驚年﹞﹐伯審至季八人爲髙辛氏之才子﹐天下謂之八凱﹝如《歷譜》之數﹐八人至舜時已一百四十年﹞﹐少有不才子曰窮奇﹝至舜時已一百六十餘年﹞﹐帝鴻氏有不才子曰渾惇﹝《歷譜》曰﹕帝鴻氏黃帝剎﹐與頗帝同﹞﹐顓頊氏有不才子曰禱杌﹝至舜時皆二百一十餘年﹞﹐縉雲氏有不才子曰饕餮﹝《歷譜》曰﹕縉雲氏黃帝﹐至舜時亦七百餘年﹞。竊意舜時未必皆尙有其人﹐𨿽古人多壽﹐然數人者不皆壽﹐縱壽亦未必如此其久也。若曰自其世濟美惡者言之﹐綿歷六十餘年之遠﹐未必代代皆元愷﹐人人爲凶類也。夫謂之世濟者﹐世代相仍﹐積累皆然也。不思堯舜大聖﹐生朱均瞽﹔鯀頑圯﹐生舜﹔禹父子相去一間﹐聖愚懸隔﹐禹治水可謂有大功於世﹔啟少康之外﹐咸無可稱。文武之興﹐后稷稼種之休烈猶可存者﹐成康宣王外﹐可數無幾焉。以帝王之冑猶若此﹐彼十六相世爲元凱﹐四凶族代爲惡人﹐吾不信也。況更歷六百餘年﹐謂之元凱﹐其間豈無一凶徳敗祖宗之美﹔謂之凶族﹐其間豈無一良善掩前人之愆。謂皆自其世濟而言之亦非也。○姬周姓《左傳》晉平公以同姓四人備嬪禦﹐鄭子產聘晉﹐言於叔向曰﹕今君內實有四姬焉。蓋指四人﹐別同姓之醜﹐非目賤妾爲姬也。按古婦人皆有字與謚﹐或國名下系其姓﹐先儒謂其不忘本且別他族。今考字下系姓﹐如周女曰伯姬﹑叔姬﹐齊女曰孟姜﹑季姜﹐宋女曰孟子﹑仲子﹐狄女曰叔隗﹑季隗是也。謚下系姓如齊女曰宣姜﹑莊姜﹐宋女曰聲子﹐秦女曰文嬴﹐楚女曰江羋﹐杞女曰定姒是也。國下系姓如秦女曰徐嬴﹐陳女曰息嬀之類。豈惟姬姓後世以目賤人﹖《戰國》曰﹕幸姬﹑如姬。《漢史》曰﹕諸姬﹑薄姬﹑愛姬。釋者不辧其爲用。如薄曰﹕姬音怡﹐臣瓚曰﹕漢內官也﹐秩比二千石﹐位婕妤下。惟顏師古謂漢內官無稱姬者﹐周姓貴於眾國之女﹐故婦人美號皆稱姬。宋大觀間公主易號曰帝姬﹐貴之也。若世例以目妾﹐豈反賤乎﹖然則姬女貴而以姓著﹐反不若齊﹑宋女不辱其姓之爲愈。●卷二○擔頭上看花《九疇》興而《易》道晦﹐三《傳》﹐作而《春秋》散﹐《齊》《韓》《毛》《鄭》《詩》之末也﹐《大戴》《小戴》《禮》之衰也。古經爲後儒所斷者多矣﹐況去籍於周﹐壞於秦﹐雜於漢﹐魏晉後儒惟鄭王諸儒臆說是拘。於是根本不立。故魏鶴山云﹕人須將三代以前規模在胸次﹐一一從聖經看來﹐庶親到地位涉歷﹐可以自得。若只在諸儒腳下盤旋﹐終不濟事﹐緣擔頭上看花﹐終不若樹枝頭天然活精神也。此語蓋爲捨六經﹑泥訓詁者發。朱文公亦謂《詩》《易》之類﹐多爲先儒穿鑿所壞﹐使人不見當年立言本意﹐人須是虛心平气於本文之下﹐不要畱一字先儒舊說﹐及他是何人所尊﹑所敬﹑所憎﹑所惡﹐一切閣置﹐惟本文本意是求﹐則聖賢之指得矣。皆自亂經學﹐以先入之說汨之也。今人學文者不參六經﹐而拾韓﹑柳﹑歐﹑蘇之緒餘﹐筆史者不本《春秋》﹐而希馬遷﹑班固之近似﹐賦詠者不探三百篇﹑《離騷》之雅奧﹐而唐人章句之是尋﹐故皆只襲古人腳迹﹐不能專門名家者﹐此也。近時蜀士董梁可曰﹕文字﹑用事要從元出處推究﹐不可只扌奢拽他人見成事來使﹐譬如賈物出產處得來﹐旣可擇其美惡﹐又可兼貨並畜。若只他人擔上販來﹐不惟美惡不辧﹐亦得少而售狹矣。姑卽《莊子》大鵬事言之﹐就全篇討究﹐則知鯤以魚大而化鵬﹐鵬從南溟曰天池擊水三千里﹐以六月息﹐摶扶搖羊角之風﹐來蜩鳩斥之笑﹐出《齊諧》誌怪之書﹐是多少曲折﹐筆端自然活動。若見他人用大鵬事﹐己亦從而大之﹐則事狹而意促矣。此亦不欲擔頭上看花也。○經根人事作司馬遷謂古人有激而作﹐書曰﹕西伯拘而演《周易》﹐仲尼厄而作《春秋》﹐屈原放逐﹐乃作《離騷》﹐左邱失明﹐厥有《國語》﹐孫子臏腳﹐《兵法》修列﹐不韋遷蜀﹐世傳《呂覽》﹐韓非囚秦﹐《說難》《孤憤》。《詩》三百篇大抵聖賢發憤之所爲。遷罹腐刑﹐故有此言﹐卽其言推之﹐太康失邦而五子作歌﹐太甲不明而伊尹有訓﹐三監亂周而周公作誥﹐孟子不遇齊梁﹑患楊墨而述七篇﹐仲舒﹑劉向下獄而著《說苑》《新序》《繁露》《玉杯》等書﹐柳子厚﹑劉禹錫﹑李白﹑杜甫皆崎嶇厄塞﹐發爲詩章。遷之言信而有證也。然考六經《論》《孟》﹐皆根人事作﹐《周易》著吉凶悔吝之理﹐《春秋》錄是非善惡之迹﹐《毛詩》載政教美刺之詞﹐《尙書》推唐虞三代之懿﹐《禮記》威儀之詳備﹐《周禮》制度之纖悉﹐《論語》立身行己之大方﹐《孟子》發明王道之極致﹐無有空言者。所謂治道而爲經﹐豈專舒憂泄憤之爲哉﹖○史闕文天開於子﹐地辟於丑﹐人生於寅﹐邵康節《十二會》謂气運至子方有天﹐未有地﹐至醜方有地﹐未有人﹐至寅方有人﹐三代皆卽天地人始處建正。當堯時在巳﹐今在未﹐到戌當人物都消盡﹝《經世書》以十二萬四千五百年爲一會﹐自開辟至堯正當中數﹞。詳此則戌﹑亥﹑子﹑丑乃古今一日之夜﹐天地混沌閉塞之時﹐堯至宋歷三時﹐凡三千餘年﹐上此寅至巳歷四時﹐當凡三千年﹐但孔子書斷自唐虞﹐茫昧者不究詰﹐後儒因只據聖經爲說。史家𨿽上及三皇﹐然皆裒取後人僻書雜傳而成之﹐非眞有得於當時事實也。但以康節堯舜上猶有四時說推來﹐帝王前世代綿歷有《莊子》敍伏羲上猶十一氏﹐鄭玄《六藝論譙》《周古史》﹑皇甫謐《帝王世紀》﹑羅泌《路史》及《廣雅》皆述伏羲前帝王數十百氏﹐年逾數萬﹐所謂肇自伏羲﹐特就其所推者言之爾。又以《易﹖系》參之﹐伏羲﹑黃帝﹑堯﹑舜以來之制作十三卦皆云蓋取則﹐《離》《渙》《益》《隨》等卦伏羲前有矣。卦畫不伏羲始也﹐司馬遷《史記》﹑劉道原《通鑑外紀》又皆遺伏羲﹐只斷自黃帝始﹐不思《周易》萬世文字之祖經﹐秦火獨完備者也﹐《大傳》言伏羲氏沒﹐神農氏作﹐神農氏沒﹐黃帝﹑堯﹑舜氏作﹐敍三五傳次甚明。二史不然﹐故東漢張衡﹑近代朱文公皆咎遷。《春秋》不王吳楚以尊周室﹐所以嚴正僞之辧也。後世史官徒知徇編言之說﹐周史厲王流彘之後系之共和者十四年﹐而周統中絕﹐遷固漢史﹐惠帝崩紀﹑呂后爲政者八年﹐歐陽公廁武后於《唐﹖本紀》﹐司馬溫公黜蜀帝魏皆拘於編年說也。定奪於文公《綱目》﹐然後正僞分而統紀明﹐豈史氏瑣瑣之見哉﹖但秦後項梁與諸侯共立楚懷王孫心爲義帝﹐當時合書義帝爲正統﹐然後繼以漢﹐王莽篡漢﹐漢史爲新者十八年﹐張衡謂時漢元後猶存﹐只當爲後元﹐《本紀》編年月﹐紀炎祥﹐而莽纂事第著之莽本傳。更始居位﹐光武常爲之將﹐後始卽眞。則光武初亦當以更始爲正﹐文公《綱目》俱不與以漢昭烈之例﹐豈以其君人之道有未足邪﹖○子夏子思司馬溫公《通鑑》著魏文侯師卜子夏於周威烈王二十三年﹐來歷本《戰國策》﹐以《史記》考之﹐子夏少孔子四十四歲﹐則子夏乃周敬王十二年﹑魯定公二年生﹐孔子卒周敬王十一年﹑魯哀公十六年﹐七十三歲﹐子夏時二十九歲﹐後十一年哀公卒﹐繼元王七年﹑貞定王二十八年﹑考王十六年﹑威烈王二十三年﹐子夏當一百一十四歲。周王更代之際﹐年有重疊﹐不過差之三四年﹐如《史記》則子夏當威烈王二十三年﹐亦百零四歲。孔子旣沒﹐子夏已有老西河之說﹐但不知果得如許歲數否。柳子厚論孔子弟子曾參最少﹐曾子之死﹐孔子弟子略無存者。《論語》出於有子﹑曾子門人﹐已有曾子啟手足之事﹐則子夏死曾子先矣。《通鑑》書周命三晉爲諸侯於威烈王二十年﹐魏之始侯文侯斯也。或子夏無如許歲數﹐溫公以師子夏爲文侯美事﹐系之﹐然當加初字以著其始。《史記﹖世家》曰﹕盜殺晉幽公﹐魏斯立其子烈公﹐烈公立十九年﹐始命三晉爲侯。則師子夏未必魏斯旣侯以後事也。《通鑑》又著子思言衛侯事於周安王二十五年﹐來歷本《孔叢子》﹐時去孔子卒一百一十二年﹐伯魚先孔子卒五年﹐計伯魚最末年言衛侯事﹐時亦已一百一十七年﹐凡此疑皆往事追書之﹐但溫公旣書曰某年﹐必有實據。○崛奇可味駢儷貴整﹐散文忌律﹐各有當也。《尙書﹖禹貢》敍九州地理之分畫﹐山水之離合﹐物產之參差﹐貢賦之髙下﹐功力之作止﹐鋪敍隨之而異﹐更不淆雜。《顧命》敍成王導揚之語﹐儀文之列﹐去之千百載而讀者尋丈可辧﹐此千古文章之妙。故東坡嘗推《禹貢》﹐曾子固諭後山學文且讀《顧命》。《周禮》文章之奇不一﹐而狀物最精﹐《內饔》曰﹕牛夜鳴則﹤廣酉﹥﹔羊冷毛而毳﹐﹔犬赤股而躁﹐臊﹔鳥キ色而沙鳴﹐﹑豕盲眠而交睫﹐腥﹔馬黑脊而盤臂﹐螻。五者各物之病與臭也。卻行﹑仄行﹑運行﹑紆行﹐蚓﹑蟹﹑魚﹑蛇之行各態也。以ㄕ鳴者﹐以注鳴者﹐以旁鳴者﹐以翼嗚者﹐以股鳴者﹐以胸鳴者﹐物之鳴各處也。厚唇口﹑出目短耳﹑大胸後﹑大體短ㄕ﹐與夫銳喙決吻﹑數目﹤肩頁﹥ㄕ﹑小體騫腹等語﹐羽之屬各形也。皆隨其異而筆之。深其爪﹑出其目﹑作其鱗之而﹐則必撥爾而怒﹐苟撥爾而怒﹐則於任重﹐宜爪不深﹑目不出﹑鱗之而不作﹐則必頹爾如委﹐苟頹爾如委﹐則加任焉﹐必將廢措狀飛走翕張之勢﹐而無力﹑有力﹑輕重可以想見﹐此猶有形狀可寫也。若無形無影之聲﹐摹寫最難。《禮記﹖樂記》曰﹕上如抗﹐下如墜﹐曲如折﹐止如槁木﹐倨中矩﹐句中鉤﹐累累乎端如貫珠。何啻親聆其抑揚髙下之聲﹐後來昌黎聽琴等作𨿽寫此而費辭矣。經後文字之奇﹐推《莊子》大木異竅穴之風聲﹐天籟變爲八聲之妙﹐至厲風濟則眾竅爲虛一語﹐又自有聲入無聲﹐乃古人狀物之妙。至敍物之遞遞相生曰﹕種有幾﹐得水則爲﹐得水土之際則爲蛙之衣﹐生於陵屯則爲陵舄﹐陵舄得郁棲爲烏足﹐烏足之根爲蠐螬﹐其葉爲胡蝶﹐胡蝶胥也化而爲虫﹐生於竈下﹐其狀若脫﹐其名爲鴝掇﹐鴝掇千日爲鳥﹐其名爲乾余骨﹐乾余骨之沫爲斯彌﹐斯彌爲食醯﹐頤輅生乎食醢﹐黃兄生乎九猷﹐瞀芮生乎腐﹐羊奚比乎不┺﹐久竹生靑寧﹐靑寧生程﹐程生馬﹐馬生人﹐人又反入於機。物生凡十八變而句法十五易﹐妥律中雜崛曲﹐是以其語可味。後人以東西南北行文者甚多﹐平鋪直敍外無委曲。東坡《超然臺記》﹕南望馬耳常山﹐出沒隱見﹐若遠若近﹐庶幾有隱君子乎﹖而其東則盧山﹐秦人盧敖之所從遁也。西望穆陵﹐隱然如城郭﹐師尙父齊桓公之遺烈猶有存者。北俯濰水﹐慨然太息﹐思淮陰之功而弔其不終。鋪敍四顧而文法四易﹐味其語殆非一索可竭也。後來如洪景盧又多尙此﹐記馬遂良怡齋曰﹕方吾家居﹐入怡顏以事父母﹐出怡﹐怡色以與兄弟處﹐暇時讀書以怡吾心﹐食與口怡﹐寢與體怡。敍五怡事而句四易。又《養拙堂記》曰﹕人必有所養﹐以直養气﹐以蒙養正﹐以智養情﹐以寡欲養心﹐以靜養身﹐以義方養子﹐以善養民﹐以學養士﹐以法制養兵﹐以節養財﹐養木於山﹐養禾於田﹐養牛羊於牢﹐養雞於塒﹐養魚於淵﹐養龍於江湖﹐養萬物於天地﹐由書契以來﹐亙古今之理具是矣。一失所養﹐則位養驕﹐勢養傲﹐侮養髙﹐酒食養四體﹐養姦以誇﹐養盜以竊﹐養虎以貽害﹐養稂莠以蠹苗﹐養蟣虱以蕃搔﹐養癰疽以戕身。反正備論養字之義﹐文亦四變﹐又短中攙長﹐皆懼其律也。景盧如此甚多﹐姑錄一二以見前輩文法。○寅正非夏《易》曰﹕帝出乎震。震﹐東方之卦﹐其行爲木﹐建朔合從寅始。堯以中星定四時。《尙書》﹕二月﹑五月巡東南﹐八月﹑十一月巡西朔﹐皆寅正仲月。故孔安國﹑王肅皆謂自夏至前建寅首正月﹐劉道原《通鑑外紀》因書禹卽位仍有虞﹐以建寅爲歲首﹐書湯卽位乃攺正朔。是歲首建寅非專夏正也。孔子曰「行夏之時」﹐曰「吾得夏時焉」﹐蓋就此較而言之﹐非推本而言之。後商建丑﹑周建子﹑秦建亥﹐漢興因秦﹐至武帝太初元年﹐始復用建寅爲歲首﹐而寅遂不攺。﹝朱文公曰﹕孔子取夏正﹐以陰陽之气終始著明也。蓋子月作一陽生時﹐則陽气未出於地﹐寅則陽出地上而溫厚之气從此始。巳月六陽𨿽備而溫厚之气未終﹐至未月復窮而溫厚之气始盡。五月一陰生時﹐則陰气未出於地﹐申則陰出地上而嚴凝之气從此始﹐亥月六陰𨿽備而嚴凝之气未終﹐至醜月窮而嚴凝之气始盡。蓋地中之气難見﹐地上之气可驗﹐夫子所以取寅正也。但自子亥爲日一周﹐日以子始﹐歲亦寅始﹐亦有可議。﹞○攺朔三代建正大抵攺朔﹐後人不深考﹐遂謂並攺月號﹝王肅謂﹕古歷遭戰國及秦而失﹞。夫月攺則十二月紊其經﹐時攺則四時易其位﹐月可彊攺﹐時有定序﹐可攺乎﹖余以經求之﹐無攺正之說。《尙書》﹕舜二月﹑五月巡東南﹐八月﹑十一月巡西朔。隨四仲月以巡方﹐月何嘗攺﹖《堯典》﹕以正仲冬﹐曰平在朔易。朔﹐北方﹐訓盡也﹐萬物至此盡而復蘇。蘇則皆當攺易﹐則歲一周之理也。是猶曰未有子﹑丑﹑寅建正之說。若商以醜爲正﹐曰﹕惟元祀十有二月。商謂年爲祀﹐太甲嗣位﹐攺元而稱十二月爲首﹐其後桐宮服闋﹐伊尹以冕服奉嗣﹐王歸亳告新君﹐始亦曰﹕惟三祀十有二月。朔月不攺也﹝或疑《伊訓序》稱太甲元年﹐又曰三年復歸於亳﹐不知序作於周世﹐所以年異祀﹞。又曰﹕服田力穡﹐乃亦有秋。時亦不攺也﹝周建子﹐《書》亦曰秋大熟﹐未獲﹞。周以子爲正﹐《毛詩》稱首歲𨿽曰「一之日」﹐然「一之日發﹐二之日栗烈」之後繼之曰「無衣無褐﹐何以卒歲」﹐則未嘗不以十二月爲歲終。又《十月》《蟋蟀》之後言曰爲攺歲﹐則歲𨿽攺而十月之號不攺也。至「四月維夏」﹐「六月䢐暑」﹐「七月流火」﹐「九月授衣」﹐「八月其獲」﹐「九月築場圃」﹐「十月納禾稼」﹐一與今之气序合﹐亦不攺時也。《周禮﹖大司徒》曰﹕正月之吉始和﹐中春詔內外命婦始蠶於北郊﹐上春詔王后六宮之人生童之種﹐正歲十二月斬冰﹝賈公彥釋正歲是夏正月﹐蓋徇周建子﹐卽今十月冰未堅﹐不得斬之﹐以此推之﹐諸言正歲皆建寅月﹞。《龠章》於仲春﹑仲秋﹑逆暑﹑逆寒司裘﹐於仲秋﹑季秋獻裘﹐與夫春﹑夏苗﹑秋﹑冬狩﹑春祠﹑夏﹑秋嘗﹑冬﹝賈釋《周禮》祭祀田獵皆用夏正﹞﹐亦與今之气序合﹐不曰子正而攺也。《禮記﹖月令》所紀四時﹐亦皆夏正。漢魯恭謂《書》出秦呂不韋而實周世書﹐所據皆夏正﹐攺者惟服色﹑犧牲﹑號令﹑器械而已。此猶以秦焚之前論者。秦焚後史最可證﹐《史記》書秦攺年始朝賀皆十月朔﹐秦以建亥爲正﹐故秦史書年之下皆首書十月。《漢書》文穎解云﹕周火徳﹐秦以水取火﹐建亥之月﹐水得位﹐故以爲歲首。此亦爲攺朔不攺月之證。又秦歷應置閏者皆在歲末﹐《左傳》歸余於終之義也。《史記》及《漢書》凡未攺秦歷之前﹐屢書後九月﹐蓋閏月於歲終也。顏師古謂不然則徑謂之十月矣。此又可見秦以九月爲歲終也﹝《月令﹖季秋之月》﹕合諸侯﹐制百縣﹐爲來歲受朔日。秦建亥﹐戌月言爲來歲受朔文可見《月令》秦世書也﹞。胡文定公引《商書》元祀十月﹑二月及漢史建亥之下卽書冬十月﹐明周攺正不攺月。朱文公謂杜元凱《後序》載汲冢《竹書》皆古晉史記﹐以建�爲歲首。又嘗曰﹕攺月者後王之彌文﹐不攺時者天時不可攺。獨疑《孟子》七八月之間旱﹐爲建午建未之月﹐及「十二月輿梁成」之語﹐於是門人問答多曰闕疑﹐但《春秋》用正﹐伊川以爲只周正建子月﹐非春而書春﹐則夫子行夏時之意。胡文定傳《春秋》周建子正﹐且曰﹕夫子以夏時冠周月﹐垂法後世﹐以周正紀事﹐亦無其位不敢專。余以《春秋傳》本文考之﹐則又不然。蜀士王容溪嘗著說曰﹕周果以建子爲正﹐時月與之俱攺﹐則《春秋》何以書「春三月己亥焚咸丘」乎﹖「夏五月鄭伯克段於鄢」乎﹖「秋八月公及戎盟於唐」乎﹖「十二月祭伯來」乎﹝凡此紀四序﹐皆合寅正﹐可見夫子只用夏時﹞﹖杜預注乃曰﹕四月﹐夏二月﹐七月﹐夏五月﹐秋乃今之夏﹐冬乃今之秋。夫月可攺也﹐時可攺乎﹖又「隱三年」《傳》書﹕四月﹐鄭祭足帥師取溫之麥﹐秋﹐又取成周之禾。四月取麥﹑秋取禾﹐夏時明矣。杜預乃訓取爲芟踐以附會周正之說。「隱九年」《經》書﹕三月庚申大雨雪。三月當五陽之月而大雪﹐書之非時也。杜預乃謂夏之正月。正月有雪亦豈異哉﹖《經》又書﹕春秋大水﹐無麥苗。秋種麥生苗﹐水忽漂之﹐記異也。杜預記﹕五月謂之秋﹐漂殺熟麥及五穀之苗。經言麥苗而預言五穀之苗﹐不知四月小滿﹐麥已登場﹐五月又安有麥之可漂耶﹖威八年春正月乙卯燕。燕﹐冬祭﹐春而﹐非時也。杜預注﹕夏之仲月。威四年《經》書﹕正月﹐公狩於郎。冬獵曰狩﹐書之正月﹐重公失狩也。而《左氏》曰﹕時禮也。大率左氏﹑杜氏把持周正之說﹐故每牽合周﹐而亦有知《經》用夏正處甚多﹐不知何前後反覆如此。余謂﹕堯命羲和敬授人時﹐昧谷﹑南交﹑昧谷﹑幽都﹐定之方中﹔出日﹑納日﹐占之昏旦﹔東作﹑南訛﹑西成﹑北易﹐測之時气﹔日中﹑永﹑短﹐齊之晷刻﹔鳥﹑火﹑虛﹑昴﹑正之中星﹔析﹑因﹑夷﹑奧﹐察之民事﹔孳﹑革﹑﹤毛先﹥﹑﹐驗之物類﹐然後中气定而四序正。此其气序不差﹐𨿽巧歷莫違。杜預乃移易四序以附會周正﹐豈理也哉﹗﹝後世魏景初復建丑﹐唐載建子﹐未幾俱復寅正﹐蓋气序不可得而移者。﹞○歷代帝陵西漢劉向疏曰﹕黃帝葬橋山﹐堯葬濟陰丘壠﹐皆臥葬﹐奧甚微。舜葬蒼梧﹐二妃不從﹝葬蒼梧之說見《禮記》與《竹書》﹐然《孟子》先秦古書﹐云﹕舜生於諸逢﹐遷於負夏﹐卒於鳴條。鳴條﹐衛晉地﹐實今河中府安邑﹐無緣葬蒼梧﹐況蒼梧在堯五服外﹐虞夏爲荒服之境。或曰陟方乃死﹐不知舜享年百有餘歲﹐晚乃傳位於禹﹐十七年而後崩﹐則巡狩晚﹐當爲禹﹐舜未必耋年猶任奔走也。考《阿中紀》﹕市有舜墓﹐疑象封有鼻﹐正今道州﹐或象冢也﹞。禹葬會稽﹐不攺其兆。殷湯無葬處《崔駟﹑薛瓚言﹕湯冢在濟陰亳縣。《皇覽》云﹕在亳城北。���在梁國蒙縣北薄伐城中﹐漢著湯冢隸扶風縣﹐湯冢數出﹞。文﹑武﹑周公葬於畢。秦穆公葬雍橐泉祈年館右﹐樗裏子葬於武庫﹐皆丘壠之處。惠﹑文﹑武﹑昭﹑襄五王皆大作丘壠﹐多其瘞﹐後盡發掘。始皇葬驪山﹐墳髙數十丈﹐周回五里餘﹐石槨爲遊館﹐人膏爲燈油﹐水銀爲江海﹐黃金爲鳧雁﹐珍寶之藏﹐機械巧變﹐不可勝記。又多殺害人﹐埋工匠。其後項籍焚毀宮字﹐𨿽已發掘﹐余空藏﹐牧兒亡羊其中﹐持火索羊﹐遺火燒其棺。夫死者無終窮而國家有廢興﹐明君智士﹐遠慮無窮﹐故甘薄葬之誠﹐乃奉安之道也。余按﹕《周禮》言天子之喪斂﹐用圭﹑璋﹑璧﹑琮﹑璜﹑琥﹐皆爲渠眉。鄭司農注﹕開渠爲眉﹐令汗得流去也。鄭玄注﹕渠眉﹐玉飾之溝彖冢也﹐以組聯六玉溝彖中以斂屍﹐圭在左﹐璋在首﹐琥在右﹐璜在尻﹐璧在背﹐琮在腹。《漢舊儀》曰﹕帝崩﹐含以珠﹐纏以緹繒十二重﹐以玉爲衤屬﹐如鎧狀﹐連縫以黃金縷﹐腰以下玉爲押﹐長一尺二寸半﹐下至足﹐亦終以黃金縷。陵制用地七頃﹐方中用地一頃﹐深十三丈﹐堂壇髙二丈﹐墳髙十二丈。《皇覽》曰﹕漢家之葬﹐方中百步已穿築爲方城﹐開四門﹐容大車六馬﹐錯渾雜物。《東漢﹖禮儀志》紀載甚備﹐其言藏明器數曰﹕筲八﹑甕三﹑甄二﹑瓦鐙一﹑彤弓一﹑彤矢八﹑卮八﹑牟八﹑豆八﹑籩八﹑酒壺八﹑一﹑幾丈各一﹑蓋一﹑鐘磬各十六﹑錢四﹑簫四﹑塤篪笙匏瑟竽築坎篌干戈笮甲冑各一﹑免車九乘﹑芻靈三十六﹑瓦竈二﹑瓦釜二﹑瓦甑一﹑瓦鼎十二﹑匏杓一﹑瓦案九﹑瓦大杯十六﹑瓦小杯二十﹑瓦飯十﹑瓦酒尊二﹑匏勺二。後王彌文益甚﹐且持不以天下儉其親之說。周禮漢制未必余也。經王莽亂﹐赤眉髮前漢諸陵﹐其玉匣斂者率如生﹐呂后至遭污辱﹐獨霸陵完。光武美文帝之儉﹐東都首以薄葬送終﹐令陵但令流水與丘壠同﹐明帝亦然。《古今注》載光武陵制﹕山方三百二十步﹐髙六���垣四出司墨門﹐寢殿鐘ね皆在周垣內﹐堤封十二頃五十七畝八十五步。明﹑章以下陵制不甚相違。遭董卓亂﹐呂布盡發諸陵以珍寶﹐解金縷﹐探含璣。魏文帝懲之﹐故終制曰﹕世未有不亡之國﹐亦無不掘之墓。喪亂以來﹐漢氏諸陵無不發掘﹐至燒取玉匣金縷﹐屍骸殆盡﹐古焚烙之刑也﹐豈不痛哉﹗呂不韋生戰國末﹐言荊﹑齊﹑燕﹑宋﹑中山﹑韓﹑趙﹑魏自此以下亡國不可勝數﹐其大墓無不掘者﹐故《呂氏春秋》曰﹕知生者不以物害生﹐知死者不以財害死。凡生必有死﹐孝子重其親﹐故有送終之義。葬者﹐藏也﹐以生人之心爲之慮﹐則死莫若無動﹐莫如無利。又曰﹕死者彌久則生者彌疏﹐疏則守者彌怠﹐而藏器如故﹐理勢必掘。今有銘墓曰﹕此中有金寶﹐不可掘也。而爲之闕庭以自表﹐何以異彼哉﹖又曰﹕欲利而反害之﹐欲安而反危之。孔子止季孫以蹯斂﹐爲無窮慮也。司馬遷《史記﹖貨殖傳》﹕田叔以掘冢致富。大槪喪之後民無生業﹐國典復隳﹐而名丘大墓雄麗自兢﹐豈達幽冥哉﹖唐世十八陵﹐五代周髙祖西徵﹐見無不發者﹝按溫韜發唐陵﹞﹐因遺令世宗曰﹕我死當以紙衣葬。宋興﹐藝祖詔諸道檢校前代帝陵﹐各制札衣一副﹐常衣一襲﹐具棺槨。於是西京鳳翔﹑雍﹑耀等州奏周文﹑武﹑成﹑康﹑秦始皇﹐漢髙祖﹑文﹑景﹑武﹑元﹑成﹑哀七帝﹐後魏孝文﹐西魏文帝﹐後周太祖﹑文帝﹐唐髙祖﹑太﹑中﹑肅﹑代﹑徳﹑順﹑文﹑武﹑宣﹑懿﹑僖﹑昭十二宗﹐凡二十九陵﹐並曾經開發﹝《容齋五筆》辧諸陵地理﹐異正史。又漢文陵據所書後亦發﹞。宋藝祖至哲宗七陵葬西洛﹐靖康之變﹐亦皆不免。紹興中宗﹐臣士亻同張燾往省﹐燾歸奏髙宗曰﹕願陛下萬世無忘此賊。時惟昭陵無恙﹐哲宗猶暴骨。初樞密樓同往﹐歸述昭陵之制曰﹕陵因乎岡﹐種柏成道﹐周以棖橘﹐闕閣樓觀環之﹐神關內列石人﹑羊﹑虎﹑駝﹑馬﹑等像﹐神臺三層﹐髙二丈﹐俱植柏﹐下廣十五爲水道﹐有五大門﹐門外石人對立﹐其號下宮者﹐乃酌獻之地﹐余陵皆然。昔人謂葬金玉而墳﹐是爲盜標識其處﹐帝陵不加標識猶將慮盜﹐況闕觀環之乎﹖下是官庶刻銘勤志﹐亦未免有類金玉之標識。劉向曰﹕丘壠彌髙﹐宮廟彌麗﹐發掘彌速。要知葬也者﹐藏也﹐藏也者﹐欲人之不得見也。安事外飾以爲身累乎﹖﹝漢武曰﹕古帝王之葬﹐不使人知其處。孔子曰﹕古也﹐墓而不墳﹐今丘也。東西南北之人不可以弗識也﹐於是封之﹐崇四尺。則墳乃是孔子始。按﹕墓是葬塋﹐墳則封土﹐《爾雅》曰﹕墳﹐髙也。》○兩韓信非司馬遷﹑班固漢史《韓信傳贊》中皆稱兩韓信﹐據其說韓王古韓國之後﹐項羽殺其父成﹐復立信爲韓王﹐都晉陽﹐與淮陰侯韓信不同。劉知幾《史通》辟遷﹑固之謬曰﹕韓王名信都﹐古韓國後﹐姓姬。則名信都者﹐非姓韓﹐亦不單名信﹐二史不別姬﹑韓兩姓﹐且失韓王名信都字﹐遂與淮陰侯韓信無辧。余考班馬誤姬爲韓﹐誠如劉說﹐但謂韓王名信都﹐劉知幾亦差。王充《潛夫﹖姓氏論》云﹕沛公起﹐張良屬焉﹐沛公使韓信略定韓地﹐立橫陽君成爲韓王﹐而拜良爲信都。又曰﹕信都者﹐司徒也﹐或爲勝徒。《漢﹖功臣表》云﹕張良以廏將從起下邳﹐以韓申徒下韓楚。《漢春秋》作信都﹐信﹐音申。《史記》亦作韓申徒﹐良傳直作韓司徒。蓋信都﹑勝徒﹐昔賢謂司徒之聲轉。然則信都乃張良官名﹐卽非韓王名﹐知幾之說﹐亦未免繆﹐何班﹑馬責乎﹖○三策中原周公瑾勝曹操於赤璧﹐進計孫權﹐乞由蜀結韓遂﹑馬超於關中﹝時超﹑遂反操於關中﹞﹐還由襄陽取宛﹑洛﹐北方可圖也。諸葛孔明說先主亦曰﹕天下有變﹐命一上將將荊州之眾向宛﹑洛﹐將軍以身率益州之眾出秦川﹝關中別號﹞﹐二說皆欲由關以搗魏之裏﹐由襄以制魏之表﹐使之腹背受敵﹐則中原可舉。公瑾謀之不及行﹐孔明行之不及竟﹐又公瑾之謀蜀非吳有﹐孔明舉事荊非蜀有﹐所以罔功。宋南渡﹐張徳遠出帥川陜﹐實祖周﹑葛遺策﹐全有吳蜀又孫劉所無﹐而競如是可見興廢有天﹐善乎誠齋之言曰﹕天與時相遭﹐則以百敗之漢髙取百勝之項羽﹐天與時相違﹐則以劉葛之雄傑熟視孱弱之曹丕。○川陜江河上游昔人謂川陜系南北重輕﹐蓋其勢各占天下上游﹐得之則可順流收下流之利。黃河南注﹐永興秦鳳居其上﹐故據陜則可順黃河之險﹑江漢之險下瞰吳楚﹐而取中原也易。張徳遠圖復宋祚﹐首身任川陜﹐計蓋出此﹐而以富平一跌棄之﹐豈知公之所以勝者哉﹗○子冠氏上子者﹐男子通稱。孔子大聖﹐孟子大賢﹐例只稱子。孔子復號夫子者﹐邢丙《孝經疏》云﹕孔子嘗爲魯國大夫﹐故弟子連官稱尊之﹐以別餘人也﹐後之尊師者因例曰夫子。近時朱文公稱周﹑程特曰﹕子周子﹑子程子﹐復於姓上系子﹐按《公羊傳》曰﹕子沈子﹑子公羊子﹑子司馬子。何休釋云﹕加子姓上﹐名其爲師也﹐若非師而但有徳者﹐不以子冠氏上。朱子於周﹑程蓋師尊之。○三大處置漢初病於諸侯彊大﹐主父偃建分王諸侯子弟之說﹐諸侯遂弱。唐衰﹐病於藩鎭跋扈﹐趙普建收其精兵制其錢谷之計﹐藩鎭遂消。宋南渡息兵﹐張﹑劉﹑嶽﹑韓擁兵方面不釋﹐秦檜各除樞密使召之﹐由是兵權去手。偃之說賈誼發之﹐普之說烏重允發之﹐檜之策範周言之﹐但偃﹑普忠謀﹐檜則姦謀也。○大橫二《禮》灼龜之法﹕卜人占坼﹐漢文入立﹐卜兆曰﹕大橫庚庚﹐余爲天王。應劭注﹕龜文正橫也﹐而橫所以吉之義未詳。按《占人賈氏疏》云﹕灼龜﹐灼其腹骨近足髙處﹐占其坼兆﹐直向背爲木﹐直下向之爲水﹐斜向背爲火﹐斜向下爲金﹐橫者爲土。朱文公解《易》因謂﹕漢文兆得橫﹐木得土也﹐所以吉。○十二州黃帝畫野分州﹐封域才經見﹐《漢書﹖地理誌》統言得百里之國。《萬世通鑑》劉紀善﹕黃帝土地東至海﹐南至�﹐北逐薰鬻﹐封域皆九州內。舜肇十二州。孔安國傳《書》謂﹕析靑爲營﹐析冀爲幽﹑並。鄭氏因疑析靑﹑析冀之說﹐謂《王制》言四海之內九州﹐州方千里﹐州建百里之國三十﹐七十里之國六十﹐五十里之國百有二十。此時並地法行﹐州有定域﹐國有定制﹐不可得而增減者也。今曰析靑爲營﹐析冀爲幽﹑並﹐則二州地削於七州﹐古制紊矣。況冀爲天子之都﹐豈可削哉﹝先儒謂《王》言國制與五經背馳﹐難盡憑﹐但冀爲王畿﹐乃制度所當先定者﹐不應泛然在可增可削之外》﹖或者九州外別建營﹑並﹑幽三州﹐且流共工於幽州﹐正以罪人屏之荒服外之窮處。若析冀爲幽﹐則近在王畿﹐何取爲流竄哉﹖今按《書》正文﹐幽州之州從州。《左傳》敍四凶投之四裔。裔﹐遠也﹐遠則非近冀之幽矣。況流四凶在治水前﹐時未析營﹑並﹑幽﹐無幽州之名﹐孔子《書疏》著鄒衍說﹐曰﹕中國於天下八十一分居其九爾﹐中國名赤縣﹐內有九州﹐《禹》所敍是也﹐中國外如赤縣者亦有九。《漢書》顏師古注亦謂﹕九州外別有營﹑並﹑幽三州﹝余謂天下之傳久矣﹐竟莫究三州所在﹐故疑二說荒誕。但地鏡盡括地著地中脊曰﹕昆侖其東南方曰神州。賈氏《禮疏》曰﹕昆侖在西北﹐別統九州﹐其神州東南一州﹐其禹分爲九。又曰﹕神農上有大九州﹐曰桂州﹑神州之類﹐今惟有神州分爲九。徵《漢書注》﹕昆侖在肅州酒泉縣西南地之中也。《博物志》﹕昆侖﹐赤水出其東南﹐陬河水出其東北﹐陬水出其西北﹐陬刺水出其西南。陬河水入東海﹐三水入南海。《山海經》曰﹕昆侖有五水環其墟﹐其東南流爲中國河。朱文公曰﹕地形猶饅頭﹐昆侖山猶揚尖處﹐其水四分﹐合以山勢求之﹐黃河始昆侖﹐瀉入中國﹐不應偏居一隅﹐三隅亦有少焉。據《禹貢》導山﹑導河﹑導江皆始於西﹐則中國特昆侖一面﹐九州外之州必有無限﹐不特營﹑並﹑幽之名也﹞。傳記言﹕人皇兄弟九人掌九州﹐共工氏霸九州﹐帝嚳制九州。則九州古地﹐益爲十二則始舜﹐禹平水復仍爲九。故商以來﹐但言九圍﹑九有。《周禮﹖職方氏》亦只列九州﹝鄒衍言水中可居曰州﹐堯遭洪水﹐地之髙可居者有九﹑故州以州名。古州惟十有二﹐秦分天下爲三十六郡﹐名遂次於州﹞十二州非古制﹐明矣。但析九爲十二不無紊﹐並制之疑。意黃帝肇封地之廣﹐容有封制未盡者﹐舜因其隙復創三州﹐故三州與九州並列﹐必盡九州析也。鄭疑蓋拘孔傳﹐若《王制》難憑﹐亦爲以今九州幅員計之﹐百里﹑七十里﹑五十里之國須數十倍建置可也﹐豈三十﹑六十﹑百二十八國之能限哉﹖《王制》蓋又拘地方千里之論。若流共工於幽州﹐蓋爲北裔水居之洲﹐近冀之幽非也。●卷三○古文不相襲河南邵氏班固作史﹐不敢輒易司馬遷之詞﹐謂孔子作經﹐讀《易》者如無《春秋》﹐讀《書》者如無《詩》﹐固所不知也。唐李習之曰﹕六經創意造言﹐皆不相師﹐故讀《春秋》也﹐如未嘗有《詩》﹐讀《詩》也﹐如未嘗有《易》﹐讀《易》也﹐如未嘗有《書》﹐讀屈原莊周也﹐如未嘗有六經。洪容齋云﹕六經之後﹐百家之言與老耽﹑列﹑莊至於劉向﹑揚雄皆自成一家之文﹐余觀後世讀書能得古意者惟昌黎﹐曰﹕上規姚姒渾渾無涯﹐《周誥》《商》《盤》佶屈聱牙﹐《易》奇而法﹐《詩》正而葩﹐《春秋》謹嚴﹐左氏浮誇﹐下逮莊騷﹐太史所錄子云相如﹐同工異曲。李漢曰﹕《易》繇爻象﹐《春秋》書事﹐《詩》詠歌﹐《書》《禮》別其僞。皆不以一槪視經﹐窺見古人者熟也。立言如此﹐意者濂溪《易補》﹑橫渠《正蒙西銘》﹑邵子《經世書》抉理剔微﹐皆無一言相襲﹐至羽翼六經﹐又漢唐諸子所無也。故陳壽緣遷﹑固而不美於史﹐範寧緣歆﹑向而不美於《谷梁》《文中子》之書識頗正大而拘拘模仿《論語》﹐皆後人之疵。宋子京曰﹕文章必自名一家﹐然後可以傳不朽﹐若其體規畫圓﹑準方作矩﹐終爲人之臣僕。黃山谷曰﹕文章最忌隨人後。楊東山曰﹕丈夫自抱衝天志﹐莫向如來行處行。觀此則諸賢所以傳不朽者有道矣。○《左傳》非邱明《左傳》敍及韓﹑魏滅智伯事﹐時去孔子卒已十六年﹐後儒以孔子有「左邱明恥之」之語﹐遂謂傳爲邱明作。自漢以來﹐如出一口。唐啖助爲《左氏》學﹐始言別有左氏﹐若夫子言左邱明﹐蓋史佚﹑遲任之類﹐便謂左氏爲邱明﹐非也。宋伊洛諸儒研經最精﹐伊川謂《左傳》無邱明字﹐未可考。朱公以傳敍及韓﹑魏殺智伯事﹐謂傳是个博記人作。答黃義剛曰﹕左邱是古有此姓﹐左邱明自是一人﹐作傳左氏又別一人﹐必非邱明。程公說﹕《春秋》分曉﹐首辧傳非邱明﹐謂《公》《》皆子夏門人書﹐疑《傳》亦出孔氏門人之門人﹐蓋書多戰國秦語也。然未嘗剖析指證其迹。鄕先達萬見春鎭嘗著論﹐辧《傳》非邱明作﹐云﹕古者天子建徳﹐因生賜姓﹐豈止一邱明姓左哉﹖衛有胥靡逃之魏﹐衛君請以左氏易之。韓非《內儲說》著左氏衛之都邑﹐若以邑爲姓﹐則後之子孫皆可得姓﹐不止邱明可姓也。楊雄曰﹕左氏品藻。司馬遷曰﹕左邱失明﹐厥有《國語》。獨劉歆《七略》斷然曰﹕左邱明與聖人好惡同﹐親受經於仲尼而作傳。三人同出漢朝﹐立言異同如此﹝余按﹕稱傳爲邱明作始司馬遷﹐劉歆引傳解經﹐書方大傳﹐後人遂皆祖歆﹞。自歆以《左傳》爲邱明﹐其後諸儒從而和之﹐至杜預集其說注《春秋》﹐遂錮不可解﹐所以乘虛襲僞而不察者也。嘗以《傳》語考之﹐左氏端爲戰國時人﹐當戰國時﹐齊有鄒衍著書推五徳之運﹐以符應爲驗﹐而昭九年《傳》云﹕陳﹐水屬也﹐水火配也﹐而楚所相。哀九年﹕炎帝爲火師﹐姜姓其後也。凡此等語皆與鄒子同意。周官保章氏𨿽以星土辧九州土地﹐然不言某國爲某星。自三家分晉之後﹐堪輿書出﹝亦出鄒衍﹞。十二次之說行﹐始有燕爲木﹐趙爲火﹐梁齊爲元枵﹐衛爲豕韋﹐吳越爲星紀等說。而左氏昭十一年《傳》云﹕今歲在豕韋﹐歲及火梁。襄二十八年《傳》云﹕歲在星紀而淫於元枵。凡此等語皆與堪輿書合。酎灑之名起周末﹐而《傳》敍鄭人對晉日﹕寡人以朝見於嘗酎。秦惠王十二年初臘﹐《傳》敍宮之奇之言曰﹕虞不臘矣。秦孝公時商鞅始立賞級爵﹐曰不更﹐曰庶長﹐而《傳》云﹕秦敗績﹐獲不更女父﹔又云﹕秦庶長鮑帥師及晉戰於櫟。如此數者皆出《春秋》後﹐而左氏之《傳》其爲戰國時人可知矣。又子不語怪力亂神﹐使邱明果受經於仲尼而作傳﹐必當達聖人之旨﹐何公子彭生之爲豕﹐太子申生之請帝﹐伯有之厲沈﹐臺駘之爲祟﹐鯀化黃熊﹐石言於晉﹐內蛇外蛇﹐新鬼故鬼﹐鳥鳴亳社﹐神降於莘等說﹐累累書之﹐是足信左氏非受經之邱明﹐明矣。○班史出劉歆葛洪《西京雜記﹖後敍》云﹕洪家有劉子駿《漢書》一百卷﹐無首尾題目﹐但以甲﹑乙﹑丙﹑丁紀卷數。歆欲撰《漢書》編錄漢事﹐未銓次而亡﹐故書無定本﹐雜記而已。後來班史始全取劉書﹐小異同爾。固所不取者﹐洪抄出爲《西京雜記》﹐觀此則固史之妙﹐端有自焉。○《公羊》《谷梁》公羊﹑谷梁二姓自髙赤作傳外考之﹐前史及後世更不見再有此姓。萬見春嘗謂﹕公羊﹑谷梁皆姜字切韻腳﹐疑其爲姜姓假托也﹝按文公《語錄》已有此語﹞。蓋戰國時去春秋未遠﹐傳之所載多當時諸侯﹑公卿﹑大夫及其家世事迹﹐有當諱悔者難直斥之﹐而事之直者又不容曲爲之筆﹐故髙赤傳其事﹐因隱其姓。後世史官於當代難言之事﹐每缺之或晦其姓名﹐疑其辭義。髙赤緣時忌﹐沒其姓﹐容有此理。《左傳》作者之名曾無眞的﹐是傳者亦欲假托也﹝按﹕二傳皆云出自子夏﹐子夏授《公羊》髙﹐漢景帝時胡母子都始以《公羊》著之《竹書》。梁云秦孝公時人﹐其書宣帝時始傳﹐先儒因謂二書皆作自漢。孔穎達曰﹕《公羊》﹐道聽途說之學。杜預言膚引《公》《》﹐適足自亂大觀。羣與曰﹕《公》《》詭辧之言﹐非先儒說﹐或者又漢儒假托也﹞。○形容失當漢武本窮兵黷武之君﹐相如《諭巴蜀檄》首言蠻夷自擅不討之罪﹐次言陛下存撫天下﹐安輯中國﹐發使靡有兵革之事等語﹐𨿽皆爲武帝文過﹐然初不爲尊者諱。唐明皇寵貴妃實爲子婦﹐白樂天《長恨歌》乃曰﹕楊家有女初長成﹐養在深閨人未識。天生麗質難自棄﹐一朝選在君王側。其後誅貴妃實六軍迫之。杜子美《北徵行》乃曰﹕不聞夏殷衰﹐中自誅妹妲。白祕其爲子婦﹐杜歸之於內斷﹐皆立論當然也。唐取蜀擒劉聞﹐韓退之誦聖徳曰﹕婉婉弱子﹐赤立傴僂﹐牽頭曳足﹐先斷腰膂﹐次及其徒﹐體骸撐拄﹐末乃取﹐駭汗如氵胥﹐揮刃紛紜﹐爭寸膾脯。模寫慘毒之狀﹐惟恐不眞﹐不知刑而如此﹐非寬大之朝所宜有﹐可謂之元和聖徳乎﹖東坡《錢氏表忠觀碑》言河東劉氏百戰死守﹐以抗王師﹐積骸爲山﹐驪血爲池﹐竭天下之力僅乃克之。𨿽影帶錢氏不煩兵而下甚好﹐而於有宋以仁厚兵不血刃之意非矣。此皆文人形容之過。嘗記唐牛元翼除制一聯﹐昔人謂語勝《尙書》﹕殺人盈城汝當深戒﹐戮爾眾朕不忍聞。制自元微之作﹐信大哉﹐王言也。○古事難詰《禮記》記文﹑武夢齡之事曰﹕文王九十七而終﹐武王九十三而終。據其說武王少文王四歲﹐然文王崩﹐武王未及終喪﹐伐紂其曰十有一年﹐武王伐殷者通文王九年﹐大統未集計之也﹐克商二年而武王崩﹐出入才七年﹐是文王七歲生武王﹐況伯邑考武王兄﹐劉氏《外紀》且明著文王十三年生伯邑考﹐不知男子十三有生育理乎﹖若以武王后文王七年崩較之﹐生伯邑考才四歲﹐故夢齡紀年難據﹝按﹕文王大統未集而終﹐越二年爲誓﹐十有一年帥師孟津伐殷﹐十有三年大會孟津﹐克商﹐旣二年﹐《金滕》著王疾﹐弗豫﹐則武王后文王崩僅七年》。及武王崩﹐成王嗣﹐鄭康成《書》注謂年十歲生﹐《通鑑》謂王三歲﹐則武王生成王年登八十上。史以成王爲武王嫡子﹐故立﹐則成王母邑姜也﹐武王年八十﹐計邑姜最少亦不下六十矣。史又言唐叔爲成王同母弟﹐邑姜之年又不知幾何。孔子周靈王二十一年庚戌歲生﹐二十三年壬子歲父叔梁紇卒﹐孔子時三歲﹐故不知父卒葬﹐誠有之。逮周敬王十七年癸酉歲母顏氏卒﹐孔子時二十四歲﹐越明年乃求合葬於防。《禮記﹖檀弓》言孔子少孤﹐不知父墓﹐母死﹐殯於五父之衢﹐問於鄹曼父之母﹐然後得合葬於防。然叔梁紇卒﹐孔子𨿽少﹐其母尙在﹐豈不能示以父墓所在乎﹖《史記》著叔梁紇年七十娶徵在少婦﹐因野合生孔子﹝先賢釋野合爲野哉由也﹐不備禮之謂﹞。徵在恥﹐故長不告孔子﹐緣此孔子不知父墓。竊謂娶不備禮﹐不告其子﹐容有之。父死﹐葬不告處﹐恐不然也。且孔子萬世人倫之表﹐年如此而父墓不問﹐何以爲孔子﹖《檀弓》又言孔子旣得合葬於防﹐防墓崩﹐泫然流涕曰﹕古不修墓。聖人舉事審重﹐未必旋踵而崩﹐又不修墓則當聽其崩壞乎﹖凡此見漢儒之言古事﹐不復驗之人情﹐參之道理﹐只是臆說。○洞庭古九江《漢志》言潯陽九江﹐曰烏江﹑蚌江﹑烏臼江﹑嘉靡江﹑畎江﹑廩江﹑提江﹑江﹑源江﹐孔安國《書傳》「九江孔殷」﹐援以爲證﹐不知潯陽今江州﹐在《禹貢》爲揚州之域﹐《禹貢》「淮海惟揚州」在孟瀦之下﹐但言三江旣入﹐至「荊及衡陽惟荊州﹐江漢朝宗於海」之後﹐始言「九江孔殷」﹐「云土夢作」﹐其後「導蟠冢至於荊山﹐內方至於大別﹐岷山之陽至於衡山」及「岷山導江」之後曰「過九江﹐至於東陵。」﹝東陵卽巴陵﹐江北夷陵號西陵。故嶽東陵西﹞以經考之﹐《周禮﹖職方》云﹕荊州藪澤曰云夢。釋者謂﹕云夢﹐澤名﹐方八九百里﹐華容﹑枝江﹑江夏﹑安陸皆其地﹝據《禮》云夢只一澤。按《書》言「云土夢」﹐已析云夢爲二。《傳》昭三年鄭朝楚﹐楚子田於江南之夢﹐云阝子之女生於文﹐棄之夢中。入郢則夢﹐夢﹐澤也。定四年﹕吳人楚子涉睢濟江﹐寢於雲中﹐則云一澤也。按江北爲云﹐卽今玉沙﹑監利﹑景陵等縣﹐江南爲夢﹐卽今公安﹑石首﹑建寧等縣﹐跨江南北因總謂之云夢﹞。凡《禹貢》敍九江皆在今荊衡之域﹐《唐志》以嶽州巴陵是九江。《山海經》云﹕洞庭山在九江中﹝《博物志》言君山卽洞庭山﹞。張勃《吳錄》曰﹕嶽之洞庭﹐荊之九江也。近世胡旦晁說之皆以九江爲洞庭。建安蔡氏釋《書》援《水經》曰﹕九江在長沙下雋西北﹐又援楚地說曰﹕巴陵瀟湘之淵在九江間。按﹕洞庭﹐九水所聚﹐沅水﹑漸水﹑元水﹑辰水﹑敍水﹑酉水﹑澧水﹑瀟水﹑湘水﹐九江非潯陽﹐明甚。鄭印亦云﹕《禹貢》九江在荊州﹐卽今嶽州洞庭﹐但析九江之日﹐無漸﹑酉二水﹐而附錦﹑靖二水﹐然均爲九江也。唐孔穎達謂﹕潯陽九江之名起。近朱文公嘗著《九江辧》﹐以洞庭﹑潯陽九江各不同也。余以《漢志》考﹐當在九江郡﹝今淮東江西諸郡﹞﹐漢復置九江郡﹝今淮東滁﹑和﹑貞﹑濠﹑壽九郡﹞。如此則潯陽九江自秦始﹐而洞庭九江則古也。○禽釋擒《易》曰「卽鹿﹐無虞﹐以從禽也。」伊川解無虞人而卽鹿﹐是有貪禽之心。「王用三驅﹐失前禽。」釋者云旁走者不射﹐惟向前背走者射之﹐不中而已﹐故失前禽。則鹿言禽﹐驅走皆禽也。《禮記》﹕鸚鵡能言曰「不離飛鳥」﹐猩猩能言曰「不離禽獸」﹐如《特牲》「郵表禽獸」﹐下文專以貓虎言之。《月令》「祭禽於四方」及「豺祭獸戮禽」﹐釋皆云﹕禽者﹐獸通名。《周禮﹖大宗伯》以禽作六贄﹐雁﹑雉﹑雞﹑鶩﹐外虎皮﹑羔其二。《庖人》﹕禽獸春羔豚﹐夏居肅﹐秋犢は﹐冬鮮羽。因謂凡鳥獸未孕曰禽﹐且援《白虎通》說曰﹕禽者﹐鳥獸總名。《大司馬》﹕「大獸公之﹐小禽私之。」賈公彥疏曰﹕已孕曰獸﹐輸之於公﹐未孕曰禽﹐曰眾得之。又孔穎達《禮記疏》曰﹕禽者﹐擒也﹐方力小可禽制也﹔獸者﹐守也﹐言力多不易擒﹐須圍守而獲也。詳眾說則禽不拘羽﹐故古人言荒於獵者曰禽荒﹐曰從禽不別言獸﹐以小大兼獵﹐禽足賅之也。又《左傳》擒獲字例單禽﹐而柳下惠名獲字禽。則禽者擒也﹐孔說亦然。獨《爾雅》言二足而羽爲禽﹐四足而毛爲獸。然其言飛曰雄雌﹐走曰牝牡﹐不知《詩》﹕「雄狐綏綏」﹐則雄雌不特飛也。《書》﹕「牝雞之晨」﹐則牝牡不拘走也。故賈氏辟其說非通義。余按經中惟二《禮》乘禽﹐《易﹖系》隼者禽也﹐《公羊》鸛鵒來巢﹐曰非中國之禽﹐惟言羽餘多獸通名﹐使禽果羽之雅言﹐則《書》之「鳥獸蹌蹌」﹑「陽鳥攸居」﹑「鳴鳥不聞」﹐《易》之「鳥焚其巢」﹑「飛鳥遺之音」﹐《詩》之「黃鳥」﹑「玄鳥」﹐《記》之「不離飛鳥」﹑「故鳥不橘」﹐《禮》之「羅鳥」﹑「鳥共卵」等語﹐聖人皆當易鳥以禽﹐何必若今之直敍邪﹖○終命椽筆《洪範》九五福﹕富﹑壽﹑康寧﹑好徳外﹐考終命居其五﹐此非生者之美也。後人祝頌槪曰﹕五福全備。不知考終命之當諱。晉王夢人以大筆如椽與之﹐覺而語人曰﹕此當有大手筆事。俄而晉武帝崩﹐哀冊謚議皆屬艸﹐而筆如椽事﹐後人不辧爲不祥之筆。○封略自然之險蘇秦說戰國諸侯﹐各言其四封之限。蓋國有限界方可自固。狄梁公曰﹕天生四夷﹐在先王封略之外﹐故東距滄海﹐西阻流沙﹝沈括云﹕流沙履之百步皆勒如軒幕上﹐或人馬車駝無孑遺﹐幾千餘里﹐四面茫然﹐以人畜骸骨爲志﹐每風將作﹐老駝知之則聚鳴﹐而擁其鼻口﹐否則危斃﹞﹐北橫大漠﹝浮沙數千里﹐逾者進寸退尺﹐暴風一起﹐沙捲如席﹐壓人﹐多不能出﹐斃者牛九﹞﹐南隔五嶺﹝瘴霧能死人﹐其外限以惡溪﹑沸海。惡溪逾者腳腐﹐沸海鱷產其中﹞﹐此天所以限中外也。後世封略不謹﹐華夷混處﹝按周東遷而後吳﹑越﹑楚﹑蜀盡蠻﹐隴﹑秦﹑晉﹑魏悉戎﹐南陸渾﹐河西白狄﹐淮有羣舒處諸隗﹐洛陽有揚拒﹑泉臯﹑陸渾﹑伊洛之戎﹐衣冠俗無幾也﹐至邾﹑曾阝處魯甸而用夷號﹐徐在京東而有夷名﹐當時四夷錯居中國﹐漢魏以來然矣。至東晉中原消磨混一﹐其原皆出夷狄﹞。先王荒服之制旣混﹐識者猶欲守在四鄰﹐然泛言守﹐亦難。嘗以天下大勢考之﹐莫不各有自然之險﹐河北以居庸諸關爲險﹐蓋居燕百里外﹐關外名虎北口﹐卽漢上谷郡﹐其山西連太行﹐東亙遼海﹐狼居胥諸山爲襟帶﹐關南北通處路繞兩崖間﹐風起人行﹐或爲所掀。彭文子謂隘如綫﹐側如傾﹐其升峻絕﹐其降如趨井。下有澗﹐巨石磊塊﹐凡四十五里﹐甚艱折萬狀。山外寒气先山甫兩月。燕之東百里曰楡關﹐蓋由虎北口下皆亂山層復﹐至此循海﹐方有狹徑﹐遼東諸州之障阻。昔時守以士兵﹐狄不能入。自石晉割關南十六州﹐劉仁恭割營﹑平﹑欒三州賂契丹﹐由是北自定武達遼海﹐千里失險﹐凡漢唐所以限狄者﹐狄皆有之﹝按﹕漢北邊之中曰定襄﹑雁門﹑雲中﹐各有要害﹐夷狄患多出朔方﹐卽今靈夏州﹐而山河無幾。其後拓地逾塞﹐關外皆漢有。光武興﹐民苦胡寇﹐盡徙居關以東﹐唐藩鎭崛彊﹐田承嗣有幽燕十六州也﹐唐無北顧憂者﹐惟據諸關故也﹞。宋興﹐諸關皆在契丹裏﹐故太祖﹑太宗嘗有志取燕。燕人宋琪時言古北口﹑野狐門﹑松亭關三路﹐晉有古人堡壘成迹﹐於此置守﹐南牧自絕。後富弼使北﹐亦言土人云﹕若守居庸關﹑古北口﹑松亭關﹑符家寨則虜不得南矣﹝按﹕《書﹖禹貢》﹕導山自梁﹑岐﹑荊山﹐逾於河﹐壺口﹑雷首至太嶽﹐底柱﹑析城至王屋﹐太行﹑恆山至碣石﹐入海。則河北諸山發原雍西﹐逾河而冀﹑而幽﹑而營﹐至碣石入海﹐蓋天然華夷之限﹐秦築長城起臨洮﹐盡遼東﹐史亦言因地形﹐制險塞﹞。五代失險﹐周世宗首於深冀間浚胡盧河爲限﹐宋守塘灤而雄霸二州間﹐塘水不接﹐遂中置保定軍﹐余塘水イ漫而保州以無﹐多植楡爲蔽。宣靖間童貫輩爭燕云而不取險﹐故嶽飛曰﹕金坡諸關不獲﹐則燕云未可有役。金人逾關﹐黏罕嘆曰﹕關險如此﹐而我過之﹐南朝可謂無人。由此觀之﹐居庸諸關河北屏蔽也。至越河而南﹐黃河﹑潼關乃中原之蔽﹐宋失汴保江關﹐河置而不問﹐又《夷錄》載金有蒙患﹐南徙都汴﹐保關守河。黃河自洛陽﹑三門﹑積津東至邳州﹑桃園﹑崔鎭﹐東西長二千餘里﹐設四行院﹐每行院管五百里﹐以精兵二十萬守之﹐夜則傳更﹐冬則敲冰﹐潼關邊西南大小關口三十六﹐約千餘里﹐亦設四行省﹐分精兵十萬守之﹐布置周密﹐水泄不通﹐如是垂十五年。北兵渡河不可﹐越關不能﹐乃謀闖山東﹐假道宋﹐由蜀出襄﹑鄧﹐金坐此不支。由此觀之﹐黃河﹑潼關﹐中原屏蔽也﹝按﹕劉宋元嘉中﹐與魏爭河南﹐魏斂戎歸北﹐宋圍魏髙敖﹑滑臺﹑洛陽﹑虎牢﹐劉守南岸至潼關﹐其後魏主引兵南下﹐四鎭各失守。晉杜預嘗於孟﹑潼建河橋﹐五代兵爭者束槍結筏﹐或候水而渡﹐則黃河不如江水迅急﹐及岸甚易﹐水面或有髙於地面處﹐所以多決﹐汾河古談長堤限水﹐其守必以兵團﹞。若東南以大江爲固﹐而防人守江多在江北﹐吳人築濡須塢﹐修東興堤﹐城巢湖﹐皆守淮蔽江。淮東地多石磧﹐險在水﹐關中地重岡復嶺﹐險在山。胡安國嘗言欲固上流﹐必保漢沔﹝漢上流曰沔﹞﹔欲固中流﹐必以重兵鎭安陸﹔欲固下流﹐必守淮泗。張魏公亦曰﹕淮南之地﹐正所以蔽大江﹐無淮南則長江與虜共﹐彼得淮南因糧就運﹐以爲家計﹐江南其得安乎﹖蓋淮南魚鹽桑麻之富地﹐他郡不可比﹐所以守江者急宜保淮。楊誠齋曰﹕有淮而後江者吾之江﹐無淮則江者非獨吾之江﹐亦敵之江也﹝按﹕淮水二千里﹐其北方水道通淮有四﹐汴﹑穎﹑渦﹑蔡也﹐其通南方入江﹐江淮老鸛河故道在淮爲南北喉襟﹐荊襄南國門戶者﹐其地左顧關﹑陜﹐前瞰宛﹑洛﹐右通吳會﹐後接巴蜀﹐昔人謂得人則中原可定﹐失人則社稷可憂﹐是也。但處四達之衝﹐中原交經可入者錯出。胡五峯謂其地利進取﹐不利固守﹐須以兵險近時固荊﹞。長安東有函關﹐南有散關﹐西有隴關﹐北有蕭關﹐故號四塞之地。漢祖東據函關﹐必外嚴滎陽﹑京索之守﹐若西則玉門﹑陽關﹐古稱天限。漢魏世氐羌徙居關輔﹐實處其衷﹐故漢言三輔利害者﹐欲保西涼州﹝其地南隔氐羌﹐西通西域﹐北斷匈奴右臂。漢武取休屠王地建州﹐今名姑臧﹑嫩煌等郡﹞。唐苦吐番﹐元載欲城隴山口原州﹝按﹕隴西南連秦嶺﹐北抵黃河﹐東西一百八十里﹐其圾九回﹐上者七日乃越。登隴東望秦外﹐極目泯然﹐隴外無蠶桑﹐八月乃麥﹐五月凍解。漢隗囂據涼蹇隴﹐光武遣來歙取之﹐密謀山道而後濟﹐帝復自帥諸將攻關﹞。宋經略西夏﹐韓範議取橫山﹐唐張仁願守朔方﹐河外築三受降城。由此觀之﹐關中四隅之守﹐又各有要地。蜀險﹐李熊嘗謂﹕北據漢中﹑杜褒斜﹐南守巴郡﹑拒峽口﹐東下漢水﹐可窺中原﹐南順江流﹐可震荊揚。所以計蜀悉矣。近代宋保蜀﹐以南制北﹐階成﹑岷﹑鳳爲藩籬﹐漢中爲門戶。紹興中固蜀專倚鳳州和尙原﹐其後金欲割之﹐帥臣胡世將力爭不可﹐四州內漢中𨿽有諸關而支徑甚多﹐故和尙原守蜀之要也。南方限以五嶺﹐甌﹑粵無西北之勁﹐中國反以象犀珠貝所在通焉。三國曹操守洛陽﹐東拒吳倚淮漢﹐西拒蜀倚秦嶺。故魏明帝以爲地有所必爭﹐觀此則守國之險可無哉﹖○古稅不拘什一《禹貢》田賦別上﹑中﹑下九等。《周禮》辧上地﹑中地﹑下地﹑有年﹑無年。魏平糴法亦隨上熟﹑中熟﹑下熟。《孟子》曰﹕請野九一而助﹐國中什一使自賦。則邦中郊外各不等﹐無槪取稅也。又﹕方裏而井﹐井九百畝﹐八家皆私百畝﹐同養公田。實九取一。班固《漢﹖食貨志》謂九百畝中除二十畝爲廬舍﹐耕只八百八十畝﹐符合什一之說。而《孟子》無此文。夏五十而貢﹐殷七十而助﹐周百畝而徹﹐其實皆什一也。百畝取一﹐徹是也﹐貢五十﹐助七十﹐若何什一乎﹖趙岐謂耕五十畝者﹐貢五畝﹐耕七十畝者﹐以七畝助公家。說亦什一。孔穎達謂﹕古者人眾田少﹐故一夫惟得五十畝﹐殷一夫惟得七十畝﹐皆不具周數。然畫井而田﹐古制也。具歷夏﹑殷至周﹐周當生齒﹐富倍二代﹐豈有愈久愈耗乎﹖賈公彥謂﹕《周禮》地有一易﹑再易﹑不易之分﹐貢乃一易地﹐二百畝而稅﹐百畝助﹐則上地百畝﹐菜三十畝﹐而稅其半。徹則上地全稅之。夫地古今共﹐是天下無緣可專有。貢地殷兼有物地與菜﹐而周全有徹也。此皆求合什一之說不通﹐因臆說也。按《春秋》魯宣公初稅畝﹝收公田外取八家私田﹞。杜預注﹕什取二﹐故曰﹕二﹐吾猶不足。《公羊》曰﹕大桀小桀﹐過於什一也﹔大貉小貉﹐輕於什一也。《周禮》載師凡任地園廛二十而一﹐漆林之徵二十而五﹐近郊十一﹐遠郊二十而三﹐甸稍都鄙皆無過什二。則古稅各隨地之宜﹐不拘什一也。○不署字之福宋興﹐王全斌平蜀﹐殺降兵三千人﹐曹彬爭之不可﹐但不署字﹐收其文案。他日藝祖詰責﹐彬以不署字得明。文潞公﹑劉沆同官中書﹐仁宗不豫﹐有告禁卒謀反者﹐潞公詰知無他﹐令斬告者。或啟公委劉相處分﹐遂屬沆。仁宗疾平﹐沆白上曰﹕陛下病時﹐彥博斬告反者。索捲視之﹐沆獨無著筆﹐遂得釋。二臣當危疑間﹐皆以不署字脫禍﹐若曹本不與謀﹐而沆乃同事異心﹐又從而訐之﹐眞岌岌乎小人之用心。余邑舊有帥司酒﹐課例設監釀一員﹐月有薄給﹐宰每私人某宰處以處客﹐客智士也﹐受給不廢。督視第酒計出入﹐不犯一筆﹐後客去﹐帥司磨酒課﹐迫逮合千人﹐客獨以無迹免﹐此亦不署字之福也。○大計不惜小費司馬溫公曰﹕天地生財﹐止有此數﹐不在官則在民﹐譬猶夏旱則冬澇。𨿽曰救正荊公一時之偏﹐實古今財計乘除一的論也。然有國者操斂散之權﹐後世又有摘山煮海﹐曲盡阜生之道﹐非止天地之生也﹐猶曰乏財﹐拙亦甚矣。唐劉晏領漕運﹐與造船執事錢皆過與曰﹕當先使之私用﹐無窘則官物堅完矣。其後有司減半﹐漕運遂廢。謝君直論六國成敗曰﹕秦兵百萬﹐六國兵不下四百萬﹐秦能滅六國者﹐黃金﹑爵級﹑敢戰﹐則得六國所有美人﹑珠玉也。沛公兵十萬﹐項羽兵四十萬﹐沛公終能滅楚者﹐輕侯王以賞戰士﹐捐金帛以富功臣。項氏卽方元刂而人心已在敵國矣。髙祖令陳平間疏楚君臣﹐予以黃金四萬斤﹐縱其出入﹐蓋足陳平之私用﹐然後可責其爲漢用。大率喜事赴功之人未必髙潔不污之士﹐賢如王述猶有足則自止之論。矧平等皆楚降漢者乎﹖晉羊祜深知王﹐或言志奢侈﹐難信任﹐祜曰﹕浚有大才﹐將以濟其所欲﹐必可用也。後卒平吳。使智勇建功﹐惟豁達大度者方可語此。唐李絳曰﹕錢用盡更來﹐機事一失不可復迫。所以曉世主者﹐至矣。宋藝祖經制西北邊臣﹐悉厚以官爵﹐寬其繩墨﹐所部租稅一不計其如何﹐故皆得其死力。趙普常言﹕桑維翰愛錢難用。上言﹕苟用其長﹐當護其短。又曰﹕契丹精兵十萬﹐我以二十匹絹易一胡人首﹐止費我二百萬絹。規模宏遠如此﹐宜其光啟一代也。○忍字二義小說著太公勸忍之言曰﹕吞鉤之魚﹐悔不忍饑﹔罹网之鳥﹐悔不忍飛﹔人生誤計﹐悔不忍爲。故唾面將襟拭﹐嗔來把笑迎﹐則知辱之當忍矣。被罵招功徳﹐嗔來送福田﹐則知忍之爲福矣。數語𨿽不眞出太公﹐而著忍字之益﹐甚備。又唐人詩曰﹕忍事敵災星﹐灰心緣忍事。張公藝至以百餘忍字九世同居﹐皆有得於懲忿窒欲之效然也。然忍有二義﹐鄱陽饒氏解《論語》「是可忍也」章﹐謂忍有甘忍之忍﹐有容忍之忍。甘忍之忍﹐正夫子責季氏之意﹐如州吁阻兵而安忍及經言殘忍﹑忍人﹐大抵甘忍﹐爲之而不顧。其說忍字有是非。梅亭李氏言﹕忍有二﹐有抑情之忍﹐有知道之忍。抑情之忍如饑忍食﹐砭忍楚﹐堤漏川決閒之惟艱﹔知道之忍則克己而復於禮﹐禮人而反其敬﹐如壹而霽﹐冰而澌﹐容而消之﹐所過皆化。其說忍字有淺深。人能由抑情之忍﹐以造知道之忍﹐又能戒其甘忍之忍﹐然後忍字之義方備﹐不然季氏州吁之忍亦忍也。○溫公獨樂園古人遇不可有爲之時﹐多有所記以自晦﹐文王囚裏﹐忘憂於《易》﹔孔子轍環不遇﹐寄志《春秋》﹔範蠡知勾踐不可共樂﹐遊五湖而去﹔張良知髙祖難與保終﹐托赤松子而行﹔蕭何慮髙祖之疑﹐買田宅以自污﹔陳平當祿產﹐擅權飲酒戲婦人﹔司馬懿見曹爽等用事﹐假病爲飲啜不收之態﹔劉伶﹑阮籍﹑羊曼﹑謝混﹐一皆用醉酒遠禍。前儒謂張良智計過人﹐豈不知神仙爲荒誕哉﹖蕭何系獄﹐韓彭俎醢﹐良之明哲保身不特著﹐而爲先蹈髙隱﹐出漢初人物﹐然則陳平輩以酒避事﹐飲非眞飲﹐醉非眞醉也。司馬溫公熙丰間言﹕不見用﹐退居於洛﹐創獨樂園﹐以澆花種竹爲事﹐自比晉唐間人﹐公豈獨樂者哉﹖伯父怡庵嘗曰﹕古人之用晦不一﹐如豫讓漆身吞炭﹐使人不識﹐是晦其形﹔範蠡去﹐號陶朱公﹔元結隱﹐稱猗於子﹐是晦其名。公羊﹑梁﹐今古無此姓﹐獨髙赤托焉﹐是晦其姓。魯三桓浚﹐公室樂官﹐師摯以下適齊﹑適楚﹑適秦﹑入河﹑入漢﹑入海﹐捨魯而去﹐是晦其居。余因謂蕭何﹑陳嚴﹑劉﹑阮輩假酒自困﹐是晦其行﹐張子房是晦其智﹐司馬懿是晦其姦﹐若盟公自比晉唐間人﹐似欲晦其爲宋忠賢也。●卷四○識其大者六經後子書皆昔人垂世之言﹐惟《孟子》爲經者﹐談王道﹐貴仁義也。韓柳並稱﹐昌黎獨得祀孔庭者﹐辟佛老﹐扶正道也。《離騷》怨而實忠﹐所以騷名經。杜詩一飯不忘君﹐所以詩稱史。蘇老泉著《衡書》《權論》﹐楊龜山曰﹕書名已不正﹐豈有山林逸民乃汲汲於用兵﹖王荊公編百家詩﹐置李太白於後﹐曰﹕十首九說婦人與酒。子美﹑退之各有示兒詩﹐子美曰﹕曾顏遊夏則導之聖賢。退之曰﹕玉帶金魚則誘之利祿。宋文章多粹﹐伊洛發明孔孟﹐推究性理﹐便覺歐蘇气焰不長。《毛詩﹖國風》﹐後代騷人極力摹仿不到﹔鄭衛之詩﹐淫奔語也﹐被之弦歌﹐聖人必遠觀。此則所謂大者可識矣。𨿽然﹐此以文論也。魯昭公如晉﹐自郊勞至贈賄無失禮者﹐女叔齊以爲非所以守其國家﹐行其政令﹐無失其民者也。今政在大夫﹐公室四分﹐民食於他﹐魯侯焉知禮。翟璜與魏成論功﹐李克曰﹕璜所進五人﹐君皆臣之﹔魏成東得卜子夏﹑田子方﹑段幹木﹐君皆師之。吳起與田文論功﹐將三軍﹐擯秦趙﹐實府庫不如起﹐至主少國疑﹐大臣未附﹐百姓不親﹐則起咋舌不敢談。陳平爲宰相﹐不問錢﹑谷﹑訟獄﹐丙吉爲宰相﹐不問橫道死人﹐但以鎭國家﹑理陰陽﹑親諸侯﹑附百姓爲事﹐汲黯爲九卿﹐拾遺補過﹐範文正公所至爲政﹐惇禮教﹑厚風俗﹐皆識其大者也。故昔人論治必首三代﹐論人必希聖賢﹐論文必本六經﹐非過於矯亢也。○今存經注古之學者專門名家箋注經文者不一﹐其徒各守其師之說﹐所以某氏《易》﹑某氏《書》﹑某氏《詩》傳授異派。自唐太宗詔諸儒撰定五經疏義﹐於《易》取王弼﹐於《書》取孔安國﹐於《詩》取鄭康成﹐於《春秋》取杜預﹐由是他說盡廢。今板行經注﹐四家之說獨存﹐始太宗也。○孔子生年《左傳》記孔子卒而不記其生﹐《公羊》記孔子生魯襄二十一年十一月庚子﹐《谷梁》以爲生十二月二十二庚子﹐與《公羊》差一月。《五行書》謂孔子生庚戌年二月二十三庚子日甲申時。考庚戌乃魯襄公三十二年﹑周靈王二十一年﹐與《公》《谷》年月俱差﹐如《公》《》則孔子乃生己酉﹐非庚戌也。故劉《外紀》謂﹕孔子年七十四終﹐與他書生庚戌終壬戌不同﹐三人之說異﹐從《公》《谷》也。信《五行書》固不若信《公》《谷》。然《公羊》言十一月庚子﹐而杜預《長歷》魯襄二十一年庚戌歲十一月無庚子﹝《左傳》書孔子壬戌歲夏四月己丑卒﹐杜注歲四月無己丑﹐有乙丑﹞。故《孔子家譜》《祖庭廣記》俱云魯襄二十二年十月二十七日庚子孔子生﹐與《公》《谷》《五行書》俱差﹐不知又有所本乎﹖或謂周建子﹐魯襄十月實寅正八月﹐以攺朔不攺月之說推之﹐又不然。○瞽瞍武后古今事關綱常處最要知體﹐桃應問孟子﹕舜爲天子﹐瞽瞍殺人則如之何﹖蓋卽其難處者覘之。孟子曰﹕執之而已。前輩卑孟子此答﹐以爲天子父尊之至也﹐豈有身爲天子不能屈法申父之理﹖《史記》著石奢相楚﹐奢父殺人﹐奢曰﹕以父立政﹐非孝也。遂自刎死。五代周世宗父柴守禮殺人﹐世宗不問。朱文公《綱目》特書之﹐以能權輕重也。歐陽公謂世宗寧受屈法之過﹐以申父子之道﹐且刑一人未必能止殺﹐殘其父則滅天性﹐是固有當權輕重者﹐非可以殺人論也。張南軒蒞官日﹐有以嫌疑訐父者﹐南軒以事關綱常﹐置狀不省。近時某官宦江西﹐有子訐父私牛者﹐官論父罪﹐合杖。徐詢子曰﹕汝居家孝否﹖子曰﹕孝。又問﹕子孝曾爲父母代勞否﹖子對曰﹕嘗代勞。遂移父杖杖之。處置眞得體。陳��曰﹕直躬之直﹐直也﹐君子以爲可以無直﹐不可以無父﹔仲子之廉﹐廉也﹐君子以爲可以無廉﹐不可以無母。其論美矣。又嘗以武后篡唐﹐昔賢所以處之之說曰﹕武后易唐爲周﹐得罪唐室﹐中宗武后子﹐又當有唐祚﹐尊其子而除其母﹐實於名義未安。然五王召禍﹐正爲賊後未除。胡致堂謂﹕武后易唐爲周﹐不得爲髙祖太宗之婦﹐大臣當告之宗廟﹐廢之﹐中宗不得以母庇也。議論甚正﹐處置亦有理﹐且謂桀紂失道﹐湯武不得以臣庇君﹐管蔡間王室﹐周公不得以弟庇兄。文公《綱目》俱不之錄﹐今於衛輒拒蒯事﹐識公去取之意﹐公謂蒯得罪先君而出奔輒﹐只當見父子之爲親﹐不可一日立乎其位﹐如衛大夫以蒯爲先君罪人﹐請命天子﹐討之﹐可矣。然輒聽大夫所爲﹐又似假手他人以脇父﹐於輒處心終未安﹐故只逃去爲得策。《綱目》不錄想爲此也。然此可以全中宗母子之天難﹐以洗唐室篡移之禍。故南軒謂當並易中宗﹐蓋天下者髙祖太宗之天下﹐非可私中宗母子。又嘗究胡文定傳《春秋》﹕文姜與弒魯伯﹐其子莊公嗣位。文定曰﹕徇私情則害天理之大義﹐舉王法則傷母子之至恩﹐此固論之難斷者也。然文姜逐於魯﹐孔子書之曰﹕夫人遜於齊。《傳》謂去其姜﹐因絕不爲親也。文姜逐齊卽歸﹐哀姜逐齊不反﹐孔子例書曰﹕遜不緣以公。示輕重深絕之也。然則恩輕而義重矣﹐梁人有繼母殺其父者﹐子殺之﹐有司欲當論逆﹐孔子季援文姜絕不爲親之說﹐但以非司寇擅殺論。武后遷中宗於房陵﹐豈有母子之恩乎﹖漢光武中興﹐以呂后殺劉氏三王﹐背髙帝約束王﹐諸呂幾危社稷﹐謂不遺配享髙廟﹐卽位後遷呂后別祭園寢﹐追尊薄太后﹐爲髙皇帝廟配祀。然則致堂告廟棄廢之論亦有本。○言不相副李長吉詩云﹕黑雲壓城城欲摧﹐甲光向日金鱗開。王荊公曰﹕是兒言﹐不相副也。方黑雲壓城﹐如此安得向日之甲光。昌黎《送孟東野序》首句﹕「物不得其平則鳴」乃一篇大意﹐然其敍言咎﹑禹假言以鳴﹐夔假韶鳴﹐伊尹鳴商﹐周公鳴周﹐此豈所謂不得其平者乎﹖東坡序《六一文集》前面言歐陽子之學推韓愈﹑孟子以達於孔﹑周﹐著仁義禮樂之實以合於天道。又云﹕自歐陽子出﹐天下爭自濯磨﹐以通經學古爲髙﹐以救時行道爲賢﹐以犯顏敢諫爲忠﹐議論關涉什麼大到﹐末後卻只說﹕詩賦似李白﹐記事似司馬相如。故皆啟昔賢之譏﹐然則措辭立論﹐其可苟乎﹖○矯古說之過世人談王者鄙霸﹐崇義者薄利﹐飾治者厭兵﹐秉正者賤術﹐循實者陋名﹐尙行者輕文﹐此正說也。余以古說參之﹐亦有後世矯之之過﹐霸於古爲伯﹐《公羊》著周﹑召二公分陜東西而治﹐號二伯。釋者謂﹕九州除王畿千里外﹐二伯各治四州半﹐故《傳》曰﹕五侯九伯﹐女實徵之﹝各四州半﹐而言九伯舉全數也﹞。《詩﹖淸廟》之私周公朝諸侯率以祀文王﹐則周以二伯領諸侯﹐實霸之始﹐特未有霸之號。《左傳》﹕五伯之霸也。杜注﹕霸﹐把持也﹐把持天子之政﹝孔穎達曰﹕五霸字或作五伯。顏師古伯讀爲霸。司馬溫公曰﹕二伯職廢﹐乃轉爲霸﹞。故《周禮》﹕九命伯﹐《禮記》﹕五官之長曰伯﹐三國吳求封爲九州伯﹐晉桓元侈其父溫曰﹕父爲九州伯﹐皆長諸侯之號。司馬溫公曰﹕方伯連帥﹐能率其屬尊天子謂之霸。又曰﹕王﹑霸﹐非若白﹑黑﹐甘﹑苦之相反。荀子論霸政曰﹕辟田野﹐實倉廩﹐便備用﹐閱材技﹐存亡繼絕﹐衛弱禁暴。又曰﹕不欺其民﹐不欺其與。又曰﹕重法愛民﹐皆非不善之目也。𨿽以粹駁辧王霸﹐然李於江曰﹕西伯霸而粹﹐桓文霸而駁﹐三代王而粹﹐漢唐王而駁。則王亦有駁﹐霸亦有粹也。蓋王道所以安天下﹐霸道所以尊京師﹐本無粹駁之分也。《祭義》曰﹕至弟近乎霸﹐使臣子扶持王室能如弟之順兄﹐何不可之有﹖自孟子羞稱五霸﹐說者遂視霸爲彊梁之義﹐不知仲尼不道﹑孟子羞稱者﹐以桓文假公濟私﹐非眞有扶持周室之心﹐羞其人之不誠也。豈謂霸爲不足尙哉﹖又孟子多有激而論戰國諸侯﹐慕尙桓文又迷於功利﹐慕桓文而不至﹐故曰﹕今之諸侯五霸之罪人也。孟子方以王道進諸侯﹐因例卑桓文。今承其言﹐果謂霸爲非﹐不可也﹝南軒但以公私辧五伯﹐王者無所爲﹐伯者有所爲﹞。「利」之一字大﹐《易經》﹐四聖之書﹐「利貞」﹑「利有攸往」等語每卦必言﹐何嘗不擇利而行者。財利𨿽曰害義﹐孔子贊《易》﹕「何以守位﹖曰仁」。便次以「何以聚人﹖曰財」。十三卦之制作﹐首以畋漁之《離》﹐耒耜之《益》﹐交易之《噬嗑》﹐且舟車致遠以通之﹐擊柝弧矢以衛之﹐所以爲財計者甚密。然後宮室﹑棺槨﹑養生送死可無憾也。孟子言王道之始﹐在墻下之桑﹑雞﹑豚﹑狗﹑彘之畜數語﹐人主享有天下之奉﹐膳服﹑祭祀﹑賓客﹑朝覲﹑聘饗﹑水旱﹑兵凶﹐尢非可以空談理也。故禹平水土﹐必先貢賦。《周禮》衡虞亦且設官﹐世儒不察﹐何必曰利一語激於齊梁﹐懵不知義﹐遂謂財利孔孟不尙﹐則士當知諱。不幸國用告急﹐則倉卒聚斂之不卹﹐是皆識偏論固之所致也。不知君子惟當見得思義﹐謂當諱﹑不尙非也。兵者所以威不軌﹐備不虞﹐羲﹑黃﹑唐虞可謂淳矣﹐而神農伐補遂﹐黃帝伐涿鹿﹑徵蚩尢﹐堯伐兜﹐舜伐三苗﹐皆不得已而有者也。矧叔末血气之私愈熾﹐利欲之爭不息﹐飭仁義者動以去兵爲美談﹐不知天下𨿽安﹐忘戰必危。秦銷鋒鏑﹐卒肇鋒鏑﹐晉去武備﹐卒開武備。宋襄仁義﹐梁武諱戰。皆不滿識者一笑。可以卒伍之法﹑車乘之賦﹑菟閱之時﹑擊刺之教﹑侵伐之事輕之﹐國家常政﹐干戚衛文徳﹐俎豆寓軍旅﹐𨿽聖人不廢。或者顧謂孔子不學﹐不知有激而云也。故古人戢兵﹐不曰去兵﹐偃武不敢忘武。今飭治者欲諱兵不事亦非也。術之一字﹐只道理之巧者爾。天下之事有不可直﹐遂須委曲斡旋﹐成之﹐亦是道理理合如此﹐不成﹐朴直付之無可柰何﹐便已。齊王愛牛﹐孟子進以仁術﹐是乘其善心之發誘之充拓﹐不成﹐謂其不足進此﹐安其愛牛而止。今之治眾有方曰政術﹐教人有方曰道術﹐思慮之巧曰心術﹐術非不善之目也﹐特隨所施之邪正有美惡爾。名由實正﹐猶形影相隨﹐故名教﹑名檢﹑名節皆礪世之具。君子修之則善名生﹐小人悖之則惡名著。三代之王必先令聞蚤有﹐譽於天下﹐中庸取之。盧毓曰﹕常士畏敬慕善﹐然後有名。宋範堯夫曰﹕人若避好名之嫌﹐則無爲善之路矣。士處窮約﹐若無美名﹐人何從﹖知孔子疾沒世而名不稱﹐特在上之人因名索實爾﹗今謂之鄙﹐亦非也。若夫文之爲文﹐古不專以辭采言﹐凡文之義只有條理不相紊亂之謂。俗學之說興﹐談文者指爲末技﹐不思堯﹑舜﹑禹大聖﹐《書》贊之曰﹕文思﹑文明﹑文命﹐孔子稱堯曰﹕煥乎﹐其有文章。子貢稱夫子之文章﹕子以四教﹐曰文﹑行﹑忠﹑信﹐值匡人之圍曰﹕天之將喪斯文﹐天之未喪斯文﹐此豈摘華藻之末哉﹖先儒謂文乃古先聖王經世之道﹐有以制度禮樂言者﹐有以道徳言者﹐有以辭藻言者。辭藻則世人浮華之辭﹔道徳則六經精粹﹐萬世之辭﹔制度禮樂則聖人制作維持斯世之法程也。蓋上古洪荒朴野﹐斯人禽獸之不如也﹐聖人出而污尊А飲易爲俎豆揖讓﹐土階茅茨易爲上棟下宇﹐蕢桴土鼓易爲八音六律﹐獸皮鳥裳易爲衮冕黻舄﹐事有條制﹐上不可陵﹐卑不可僭。凡其粲然可觀者﹐皆文也。故語曰﹕文之以禮樂。特上古生齒未富﹐俗淳事簡﹐羲黃可以遊乎無爲之天﹐而文爲可略。堯舜以來﹐俗日熙﹐事日繁﹐儻不事爲之制﹐尙仍朴野之舊﹐則世浸以紊﹐故夫子稱堯曰﹕煥乎﹗其有文章。稱周制作大備曰﹕鬱鬱乎文哉﹗皆美制度禮樂之文也。子由古史曰﹕文之爲言﹐猶曰物各得其理爾。昔者生民之初﹐父子無義﹐君臣無禮﹐兄弟不相讓﹐夫婦之倫理不立﹐後聖審其淆亂﹐從而屬父子﹐辧君臣﹐聯兄弟﹐正夫婦﹐削去鄙野之習﹐遂文於前世﹐此世所以稱治也﹝《考工記》﹕靑與赤謂之文﹐赤與白謂之幸。亦曰﹕繪畫之事後素功﹞。周衰﹐王政不綱﹐幽厲以亂﹐故詩人刺之曰﹕動無禮文﹐天下蕩蕩無紀綱。文章盛衰系世治亂﹐如此向使冠昏饗射之制存﹐則乖爭之俗不作矣﹔朝覲聘問之禮存﹐則崛彊之國不聞矣﹔宮室車之有等﹐則僭擬之風不起矣﹔號令賞罰之旣行﹐則統禦之權不失矣﹔文之秩然者常存﹐則世之泰然者常在。先王所以有貴於文也﹐後世動以末技視文﹐豈識文之所爲文哉﹗○與齒去角顏師古《漢書注》﹕董仲舒策語云﹕牛無上齒則有角﹐其餘無角者則有上齒。參之其信然。按韻書角字注﹕人下用﹐音榷﹐頭角上出也﹐觸也﹐競也﹔兩點下用﹐音鹿﹐四皓名中角裏先生﹐正同音。宋崔嘗辧正二字﹐未釋其義。余按《詩﹖行露》「誰謂雀無角」﹐陸氏注﹕雀有朱無角﹐且援東漢注云﹕角謂觜。故晦庵《詩傳》作鹿音翻。董敬庵﹝云章﹞雙峯謂同鹿鳥朱骨也。鳥有朱者無齒﹐獸有齒者無朱﹐此天有所分予也。蓋從曾氏說﹝字書只有角字﹐無兩點下用及丿用之字﹞。○寺觀藏漢攺秦典客官爲大鴻臚﹐掌諸侯﹐歸義蠻夷﹐古行人之官也。因設鴻臚寺待四方賓客。水平中﹐佛入中國﹐首名其居曰白馬寺﹝以白馬負經來﹐故號﹞。蓋並緣鴻臚待四方賓客之故。此中國有寺之始﹐詳其故寺﹐非佛得專。漢世官有九寺之目﹐劉昭注曰﹕寺﹐官舍也。《風俗通》﹕寺﹐司也。又曰﹕寺﹐嗣也。理寺之吏﹐嗣續之中﹐則非獨爲佛也。觀之義《禮運》仲尼與於蠟賓事畢﹐出遊於觀之上。蓋魯有兩觀﹐門旁髙處也。《爾雅》釋觀爲闕。孫炎曰﹕宮門雙闕﹐懸法象﹐使民觀之﹐闕居巍巍髙處﹐因名象魏。謂之闕者﹐觀法象則可闕去疑事。《春秋》晉楚必阝之戰﹐潘黨請收晉屍﹐築爲京觀﹐封土﹐觀示後人也。胡澹庵言﹕觀有四﹐一曰朵樓﹐魯兩觀是也﹔一曰藏書所﹐漢東觀是也﹔一曰遊觀處﹐謝元暉賦屬王觀是也﹔一曰髙可望﹐《黃帝內傳》置曰始眞容於髙觀上是也。今老氏居﹐疑本內傳﹐詳此觀非老可專。凡髙可縱觀皆觀也。至於藏﹐只貯藏之義﹐狐兔穴居州呂藏﹐老耽爲周守藏吏﹐名柱下史﹐藏乃庋書所。漢東觀藏書﹐號柱史藏室﹐書所在也。釋道法其制度經﹐遂爲二氏之私﹐今復以事祈禳﹐豈以經典所積﹐福可集乎﹖若鐸鈸﹐胡致堂謂本西夷樂﹐夷俗吉凶並奏﹐今華俗專以送終﹐不察夷亦以從吉也。○聖賢綱常之變娶妻必告父母﹐而舜不得告﹝《札記》言舜三妃。注謂﹕天有妃星四﹐故帝嚳有四妃﹐法天也。舜三妃﹐一娥皇﹐一女英﹐一癸比﹐獨缺正妃﹐爲未命於父母也。但舜娶堯三女﹐《世本》堯爲黃帝玄孫﹐舜﹐黃帝八代孫。堯女與舜曾祖爲類﹐孫祖匹配﹐豈不亂倫。余按﹕堯舉舜曰「明明揚側陋」﹐曰「有鰥在下」﹐曰「虞舜側微」。《孟子》曰﹕舜發於畎畝之中。《莊子》曰﹕堯舉舜童土之地。則舜起於寒微﹐況別生分類《舜典》且云﹐故《世本》多謬﹐《史記》從而論世之氏族盡始黃帝﹐皆循習《世本》之誤也﹞。有天下當傳子﹐而堯舜捨朱均﹝《孟子》《淮南子》皆曰﹕堯九子。《莊子》曰﹕堯不急子。漢代祖堯曰﹕堯長子。考監明之後舜世紀﹕舜子﹐《朝鮮記》云子堯舜子眾如此﹐何來均一不肖﹐遂捨之﹐初意傳賢﹐二聖之公心初不計其子之君否也﹞。君臣定分而湯武取桀紂﹐兄弟同气而周公誅管叔﹐夫婦人道之始而仲尼﹑子思﹑孟子皆出妻﹝孔氏三世出妻﹐見《禮記》《家語》。《孟子》出妻見《荀子﹖解蔽篇》﹞。父子情之至親而孟子不責善言﹐易子教之。後世昏庸之君不足論賢明﹐如漢文帝﹑唐太宗﹑宋太宗﹑理宗不足於兄弟﹐漢武帝﹑宋文帝﹑宋孝宗不足於父子﹐漢光武﹑宋仁宗不足於夫婦。○送終不諱世俗殮葬﹐羽毛鱗介諱近之﹐嫌人物混也。按古不然﹐《禮記》喪禮最備﹐《檀弓》曰﹕天子之棺重水兕革棺被之﹐埋厚三寸。鄭玄注﹕以水牛﹑兕牛革爲棺一重。孔氏疏云﹕以次而差﹐公棺去牛用兕﹐侯伯以下水兕﹐皆式二皮能濕﹐故在裏近屍。《喪大記》﹕大夫裏棺用元綠﹐用牛骨鉆。說者謂以繪貼棺裏﹐以牛骨或象骨鉆釘之。曰君大夫士蓋棺漆外﹐各施衽束。束者﹐謂束以牛皮。孔子之殮佩象環蓋﹐古者天子諸侯死﹐含以珠玉﹐以實口也。《周禮》﹕互物蜃物﹐以共壙。鄭玄注﹕以蚌蛤屬爲灰﹐置槨下禦濕。《左傳》﹕邾文公葬用蜃炭禮﹐熬用魚臘或蚍蜉﹐皆不嫌人物混也。○封建限百里封建﹐古以褒有功﹑崇有徳也。犬牙相制﹐朝覲而上下之分明﹐聘問而與國之情通﹐且人主無私土地之心。周衰壞於兼並﹐遂至君弱臣彊﹐侵陵不已。秦變以郡縣﹐李斯輩因謂同姓屬疏攻擊如仇﹐不如守令﹐時其賢否而進退之。其後漢裂七國﹐晉封八王﹐皆肇兵事。或者遂謂古法不可用於今﹐不知漢晉之獘﹐與地逾制也。按黃帝畫野分州﹐古言得百里之國萬區﹝史言封建肇黃帝﹐而神農伐補遂﹑攻夙沙﹐伏羲時有紀侯﹑陽侯﹐則封建肇黃帝前﹞。《禮記﹖王制》《子思》《孟子》《史記》《漢﹐地理誌》皆只言公侯方百里。《論語》千乘之國﹐釋者計以井賦方百里國。《左傳》鄭子產對晉曰﹕昔天子之地一圻﹐列國一同。自是以衰﹐白公子張言齊桓﹑晉文之始入﹐四封之內不備一同﹐勾踐之地東西南北才廣百里﹐商周肇封皆在唐虞﹐傳至湯文亦已久矣。而湯七十里﹐文王以百里未之或攺。後漢丁恭曰﹕古封建限百里﹐取法於雷﹐雷震驚百里﹐故屯卦震下坎上﹐曰利建侯百里﹐下伯七十里﹐子男五十里。故唐虞稱萬國﹐益﹑稷州十有二帥。鄭玄注﹕一帥領百國﹐州十有二帥﹐則每州千二百國﹐除王畿外﹐八州總九千六百國﹐餘四百國在畿內﹐國各五十里﹐謂之采地﹝采者﹐采取賦稅﹐自侯不得有其土地人民及不得世封。但《書﹖大傳》言﹕采地之異百里國﹐以三十里爲采﹐其七十里國以二十里﹐五十里國以十五里﹐其後子孫𨿽有陟黜而采地不與﹐使子孫賢者世守之﹐以祀其姑受封之人﹐豈故曰與抑以采地各制乎﹞。蓋萬國並建侯﹐多則勢分﹐勢分則易制﹐乃古防閒維持之深意﹝按神農封制﹐欲彊本弱枝﹐海山至有十國﹐唐虞慮彊國迫近﹐凡設國遠大近小﹞。獨二《禮》言侯制異諸書﹐《周禮》曰﹕公地方五百里﹐侯地方四百里﹐伯地方三百里﹐子地方二百里﹐男地方一百里。《禮記﹖明堂位》曰﹕魯封七百里。然《孟子》言周公封魯太公﹑封齊皆儉於百里﹐故魯七百里之說或者疑爲戰倒侯者分謗之書﹐漢儒妄采之。《周禮》之制﹐釋者亦謂周公設此以待有功﹐封建制行三年﹐一行修封之法﹐視諸侯功罪益削之﹐如《詩》「錫之山川﹐土田附庸」﹐錫山川土田﹐於周受命﹐皆是益封。又或謂周禮各國有大其數者﹐包附庸在其中。《王制》曰﹕五國爲屬﹐屬有長﹐十國爲連﹐連有帥﹐二百二十國以爲州﹐州有伯﹐故附庸小國皆總屬大國﹐其大比一國之大夫也。然則獘﹐漢晉非封建也。﹝公謂故侯國初封只言百里﹐後來漸大﹐皆是並吞﹐若百里國增至五百﹐須並四國方作得一國﹐宗廟社稷豈不勞動﹖泥小國例﹐古功臣之後移小增大﹐封制旣行﹐地有分限﹐又何緣有餘地別爲小國手﹖余按﹕文王由方百里起﹐其後克須密﹐遂國於岐﹑渭之間﹐克崇﹐遂涉渭攺都丰﹐三分有二﹐何往非並﹐文王且然﹐春秋以來可知矣。故二《禮》說難據﹐信朱說爲是。﹞古制旣亡﹐後之所以統天下者﹐勢而已﹐而勢之彊弱古今一﹐惟其人﹐苟上有明辟﹐封建而治﹐郡縣亦治﹐上失其道﹐封建者亡﹐郡縣亦亡﹐故言封建者息焉。○興創規模事無大小﹐皆須先定規模﹐規模立則意向堅﹐意向堅則事功成。若泛圖浪謀﹐斷無有成之理﹐矧爭帝王之資者乎﹖漢髙爭天下﹐先據關中爲根本﹐任三傑司謀﹐戰更無遷就。唐興﹐晉陽亦先掩取關中﹐徵戰乃出﹐太宗規模都不出據形勝﹑揀人才之外﹐宜其光啟二代也。劉先主未得孔明﹐流離轉徙﹐一無所就﹐及孔明說以跨有荊益﹐遂成鼎峙。宋藝祖知五代之獘在君弱臣彊﹐用趙普謀首削藩鎭﹐施爲建置﹐一洗姑息之習﹐卒安天下。晉宋偏安江左﹐皆正統﹐後父兄爲虜﹐廟社爲墟﹐有不共戴天之仇﹐當事克復無可疑者﹐而晉祖淸談﹐規模不知立﹐宋徇和議﹐規模不能立。紹興中張燾進言曰﹕今日事大體重莫如六飛愼勤。往者前臨大江﹐繼又退守吳會﹐朝夕所與斷國論者﹐二三大臣而已﹐一紀之間凡命十四相﹐執政遞遷無慮二十人﹐宜其和戰紛紜﹐迄無成功﹐故燾直指以爲規模不定人。以人臣事業求之﹐仲尼﹑子產初相鄭﹑魯﹐皆名國人之謗﹐及無終也﹐易謗以頌。韓信﹑孔明終身事業皆決於初見髙祖﹑先主時數語。王猛見桓溫不渡灞水﹐𨿽署以官而不就﹐亦其出處施爲皆有素定規模也。○分數明古今以多兵敗者﹐紂億萬臣敗於武王三千﹐趙括四十萬敗長平﹐漢髙合兵五十六萬敗彭城﹐三十萬困白登﹐王恢三十萬伏馬邑無功﹐王尋﹑王邑百萬敗昆陽﹐黃巾百萬敗壽昌﹐曹操六十萬敗赤壁﹐苻堅八十萬敗合肥﹐隋九十萬敗遼東﹐唐九節度六十萬敗鄴城。其以多兵勝者獨秦王剪六十萬勝楚﹐項籍四十萬勝秦﹐此外多多益善惟韓信﹐伊川謂信是分數明﹝按信勝趙﹑勝魏﹐兵皆是分用﹞。近代陳學士規著《守城錄》論靖康援太原之非﹐蓋分數不明也。規謂初朝廷遣兵援太原二十二萬﹐皆敗績﹐所以敗者﹐兵二十二萬直前而行﹐先鋒遇敵者能幾﹐先鋒一不勝而卻﹐後皆聞風而卻﹐兵二十二萬敗正坐此﹐不知攻城者分攻城兵﹑備戰兵﹑運糧兵﹑扌尼援兵。今且以五萬爲率﹐分爲五十將﹐畱十將護主帥兼聽策應﹐內分二將扌尼敵援兵﹐以二十將分地入敵境﹐搗其虛隙﹐以二十將前設伏於偏僻﹐伺候敵兵出抄﹐多則避﹐少則擒之﹐其賊自困。大槪兵旣分遣﹐則人力並用﹐假令失利﹐亦不至一齊敗衄﹐此分數明之說也。當時張魏公帥川陜合六路兵四十萬與虜戰富平﹐始於環慶一路兵潰﹐諸軍皆潰﹐然則分數不明﹐於是一齊敗衄之患生矣。魏段超曰﹕眾者在得眾人之死﹐人眾而俱肯致死﹐於是不徒眾矣。○古將不專兵上古寓兵於農﹐無事則耕﹐有警則戰﹐侯國之兵各將以命卿﹐大事則會諸侯﹝卿視國大小爲員多少﹞。故兵不聚而將不專﹐內難亦少。春秋晉作三軍﹐某將上軍﹐某將中軍﹐某將下軍﹐於是將始專兵﹐上之人稍失控禦﹐末大不舉之患生矣。後世惟西漢初制近古﹐兵皆取之郡國﹐賦以丁而不以田﹐每郡設守一人主政﹐尉一人主兵﹐兵隨土宜取之﹐巴蜀﹑三河﹑潁川諸處出材官﹝以才力取﹞﹐隴西﹑天水﹑鎭安諸處出騎士﹝以騎射取﹞﹐西北輕車﹐東南樓船﹐臨淄手﹐荊楚劍客﹐每歲八月郡國會試﹐又隨土宜課之﹐平地習車騎﹐山阻習材官﹐水澤習操船﹐有事徵。諸屯所不通用則守尉貶﹐兵屬天子而將無專權﹐故漢將少跋扈﹐至命將皆出臨時。《通典》謂﹕漢有四夷侵軼﹐則從中命將﹐如伏波樓船下瀨等﹐將軍名號咸因事立稱﹐事畢則省。𨿽衛﹑霍髙勛﹐退奉朝請之不暇。今考文帝三年遣灌嬰擊匈奴﹐將丞相也。武帝元光二年遣韓安國電馬邑﹐將禦史大夫也。文帝遣張武屯渭北﹐遣宗正劉禮軍灞上﹐將九卿也。髙後遣隆慮侯﹛穴黽﹜擊長沙﹐文帝遣河內太守周亞夫軍細柳﹐將列侯郡守也。將不專兵﹐所以亟拜亟罷﹐可誅可放﹐無一人負固攬權要上者﹐此制之善也。又漢將多遷宿衛﹐蓋其出入殿廬﹐人主識其材武有素﹐如夏侯嬰以奉車將﹐李廣以騎郎將﹐趙充國﹑韓延壽以羽林郎將﹐衛靑﹑霍去病以侍中將﹐所以漢將多良者﹐審而後用也。又設六郡﹑良家﹐以爲取將之方﹝山西境﹞。置羽林﹑期門﹐以爲蓄將之地﹐如京師南北二軍﹝宮城內爲南軍﹐京城外爲北軍﹞。髙祖初制亦番調郡國士爲之﹐而不遠戍﹐至武帝始召募﹐而更番之法廢﹐昭﹑宣始遠戍而屯衛之制疏。○自古有死世俗惑佛老者期不死復生﹐然孔子曰﹕自古皆有死。老子曰﹕人生大期以百二十年爲節度。釋氏經云﹕天地及日月時至皆歸盡。況天裂﹑星隕﹑郡陷各遷﹐沙漠遺滄海之縱﹐巖穴著螺蚌之窟。乾坤且有毀時﹐人欲久不死﹐理乎﹖後世方氏言黃帝﹑老耽例不死。余考《易﹖大傳》言﹕神農﹑黃帝﹑堯﹑舜氏沒﹐而黃帝葬橋山。《莊子》述老耽死﹐秦人弔之﹐而縣柳谷有老子墓。故近時劉潛夫詩云﹕無藥可延黃帝壽﹐有人曾哭老耽來。則黃帝鼎湖攀龍之事﹐老子靑牛上升之說﹐何往非幻﹖又釋迦云﹕我今皆痛將入。《涅經》云﹕佛於桑樹下右脇側臥而化。《老子化胡經》云﹕周匡王五年佛七十九歲死於拘屍那城雙林水下﹐葬於回塵山。他如彭祖七百﹐千歲﹐例以歲紀﹐亦同歸於盡而已。況其事不經見﹐皆寓言裨說之錄乎﹖《禮﹖外傳》曰﹕壽者百二十﹐過此不死爲失期﹐爲襖怪。然則秦皇﹑漢武殆未知失期之怪也。唐牛僧孺曰﹕人以得其死爲壽﹐兵爲刀死﹐刑爲獄死﹐不耕織爲餒死﹑寒死﹐老無依﹑病無托爲孤死﹐捨是皆可言壽。老子亦曰﹕死而不亡者壽。則必有可傳﹐𨿽死猶生也。●卷五○秦後六經經焚於秦﹐《易》以卜筮獨存﹐孔子言《詩》三百一十篇﹐《詩》亦全書﹝《漢﹖藝文志》謂風﹐諷也。以諷謂以諷人﹐蓋歌《詩》以侑燕饗﹐春秋皆無﹐漢興章句有因流傳者﹞。浮邱伯受《詩》於魯申公﹐申公髙祖初人﹐則《詩》傳漢興矣。後蒼爲髙祖定章程﹐而蒼修《春秋左氏傳》﹐則《春秋》亦出漢初﹐二書今次序連貫﹐亦全書也。《尙書》初出伏勝口授﹐繼出孔氏壞壁﹐頗多殘缺。《禮》則傳自髙堂隆﹐今之《儀禮》也。逮河間獻王好古﹐構求先秦古書﹐得古經五十六篇﹐並科斗文字﹐梁沈約因謂漢初典章簡略﹐諸儒拓拾遺文片簡與禮事相關者﹐編次篇帙﹐皆非聖人之言。《月令》取呂不韋《春秋》《中庸》《表記》《坊記》《緇衣》取子思﹐《樂記》取公孫尼子﹐《檀弓》殘雜《學記》出毛生﹐《王制》出漢文博士﹐今祖二戴文宣帝時人。若《周禮》漢文帝樂人竇公首獻《周官》《大司》《樂章》﹐他如汲冢云武帝時出自山巖屋壁﹐成帝時劉歆校書天祿閣始列上其書。漢興六經來歷如此﹐考秦焚書之歲至髙祖之興﹐僅十六年﹐書𨿽萌芽﹐而挾書之律未除。武帝罷黜百家﹐表章六經﹐然後斯文始暢。但遭秦火﹐後儒於經各有餘論系辭﹐著子曰字。歐陽公謂非夫子親書﹐必後世講師所增﹝乾卦亦兩著「子曰」﹞。《漢﹖藝文志》謂《尙書》有張霸之僞﹝唐李漢亦曰《書》《禮》別其僞﹞。唐以李言《左傳》非邱明者數人﹐朱文公折《詩》序各置﹐謂序語多與《詩》背﹝按《後漢﹖衛宏傳》言﹕作毛詩序。則但小序出毛萇﹞。《禮記》則古今議其雜﹐《周禮》劉歆列上之時﹐包周﹑孟子﹑張林碩﹑何林已不信爲周公書。近代司馬溫公﹑胡致堂﹑胡五峯﹑蘇潁濱﹑晁說之﹑洪容齋直謂作於劉歆﹐蓋歆佐王莽書與莽苛碎之政相表裏﹐且《漢﹖儒林傳》敍諸駱有傳授﹐《禮》獨無之﹐或者其詳密﹐謂聖人一事有一制﹐意其果周公之遺﹐不知孔子於禮多從周﹐使周公禮書如此精詳﹐當不切切於杞﹑宋求夏商遺禮﹐與夫逆爲繼周損益之辭。又自衛反魯﹐刪《詩》定《書》﹐系《易》作《春秋》﹐獨不能措一辭《周禮》。卽孟子生戰國﹐周室猶存﹐北宮問周室班爵祿之制﹐孟子已有其詳不可得聞之答。一聖一賢﹐禮樂所宗﹐周室無恙時已莫可考﹐而謂秦焚後周公禮書燦然完備如此﹐吾不信也。兼其中言建國之制與《書﹖洛誥﹖召誥》異﹐言封國之制與《書﹖武成》及《孟子》異﹐書設官之制與《書﹖周官》六典異﹐同之制作大抵出周公﹐豈有言之與行自相矛盾乎﹖又《左傳》《論》《孟》皆晚周書﹐三經於《易》《詩》《書》多見之援引﹐胡俱無一語援《周禮》耶﹝朱文公亦曰﹕左氏記周制處甚詳﹐魯不及府史胥徒﹐《周禮》後緊要事亦甚多﹐而略不見之他書﹐果出自周公﹐當是艸定未行書﹞﹖又參二《禮》語意相類處不一﹐其出漢儒無疑。但文字自成一家﹐可以配經﹐而中用字亦奇﹐歆子嘗從楊子云學奇字也。○《易》象物易﹐變易也﹐多象物明理。書名《易》﹐舊說象日月﹐取陰陽變易爲義。日月更晦疊明﹐蓋變易之大者。陸司農推之物理﹐謂《象》之義出於象﹐《彖》之義出於彖﹝疑彖名茅犀﹐訓羊面小角。知幾﹕羣出交﹑廣土﹐人謂之豬。神像具十二生肖﹐亦能知吉凶陰陽》《易》之義出於易。東方朔曰﹕非守宮﹐卽蜥易是也。秦﹑晉﹑西夏名守宮﹐又名蜥蜴﹐南楚名蛇醫﹐東齊海岱名盧廛﹐北燕名祝埏﹐蛇形四足﹐色變不一﹐字象形。曰守宮者﹐《博物志》云﹕以朱砂飼之﹐色變赤﹐搗以志﹐女人終身赤不滅﹐偶則落。故曰守宮名此﹐蓋以陰陽媾合則易﹐文非止象日月也﹐若干龍亦象物之變。○經文合一之始《周易》以《彖》《象》《文言》分配卦文之下始費直﹐《尙書》以序各冠篇首始孔安國﹐《毛詩》以序各冠章首始毛萇﹐《春秋》與《左傳》合爲一始杜預。○禹事舜堯使鯀治水﹐鯀理洪水﹐淚陳其五行﹐復以命禹﹐禹胼手胝足之不憚﹐將以蓋父之愆也。及鯀殛死﹐禹爲鯀子﹐以情義處之﹐縱無說以全其父﹐疑亦不恝於其親者﹐𨿽鯀以罪殛﹐禹無可辭﹐但人子之心欲處之而安﹐當以去之爲得。或曰﹕舜不以鯀故廢禹﹐公也。禹若爲鯀故棄舜﹐私也。聖人天地之爲量﹐不可以私心窺也。愚謂公私之辧可有﹐父子之倫不可昧。孔子曰﹕食夫稻﹐衣夫錦﹐女安則﹖爲之聖人﹐處事但欲求之心而安。桃應問孟子﹕替瞍殺人則如之何﹖孟子答以棄天下猶敝屣。蓋謂舜當此時﹐可以無天下﹐不可以無父﹐義有重於得也。噫﹗禹﹐吾無間然矣﹐父子大倫也﹐聖人當有說以處此。○縣邑縣邑二字古不通稱﹐不同制﹐《周禮》曰﹕四井爲邑﹐四甸爲縣。鄭玄注﹕縣﹐方二千里﹐縣﹐自王城三百里外至四百里曰縣。《周書》作雒篇曰﹕千里百縣。謂縣方十里。《禮記》《左傳》注﹕邑皆四井。但《傳》言邑多不同﹐如叔段請制曰﹕巖邑也。凡以地著皆稱邑。鄭人以隨州蓼伐楚﹤門斫﹥廉曰「日虞四邑之至也」﹐與夫「敝邑」之類。國例稱邑﹐又曰﹕凡邑有宗廟﹐先君之主曰都﹐無曰邑。則初無四井限也。若溫﹐欒豹之邑﹐範文子欲之﹐曰﹕溫﹐吾邑也。昭五年《傳》曰﹕韓賦七邑﹐皆成縣也。《史記》言晉六卿欲弱公室﹐遂以法盡滅其族﹐而分其邑爲十縣﹐各令其子爲大夫﹐則縣邑在春秋已相混。戰國秦封衛鞅商於十六邑。按商於爲宏農縣名﹐則鞅封邑特宏農縣六十四井地爾。周亡﹐赧王獻邑三十六於秦武公﹐嘗謂楚令尹子昭曰﹕西周之地絕長補短﹐不過百里﹐竊疑亦四井之邑。班固漢史剖析尢明﹐《漢書﹖髙帝》曰﹕沛丰邑中陽里人。應劭注曰﹔沛﹐縣也﹔丰﹐其鄕也。師古注﹕沛者﹐秦泗水屬縣﹔丰者﹐沛之聚邑。又沛公入關﹐使人與秦吏行縣鄕邑告諭之﹐故知邑系於縣﹐六年令天下縣邑城。師古注﹕縣之與邑皆令築城。十二年上擊黥布﹐還過沛﹐及去﹐父老空縣﹐皆之邑奉獻。縣邑在漢初實爲二﹐意其時井邑之制猶有存者。按商鞅變秦﹐並諸小鄕都邑爲縣﹐縣一令﹐而古制盡亡。《詩》《書》言夏邑﹑商邑﹑丰邑。《易》曰﹕攺邑﹑黃帝邑涿鹿﹑舜所居成邑﹐《論語》﹕十室之邑﹐千室之邑。師古訓﹔聚邑是已指人眾聚居處言之。《韻釋》﹕郡者﹐郡聚也﹔縣者﹐懸也﹐懸於郡之謂縣。縣系於郡﹐秦制明矣﹝《左傳》哀二年趙簡子誓眾曰﹕克敵者上大夫受縣﹐下大夫受郡。則古縣大於郡﹐而郡名亦不始秦﹞。又參上古先王惟以州統國﹐《尙書》﹕益﹑稷州十有二師。鄭玄注﹕一師領百國﹐州十有二師﹐則每州千二百國。班固述井地法曰﹕五國爲屬﹐十國爲連﹐二十國爲卒﹐二百一十國爲州。《禮記﹖王制》亦曰﹕州建百里之國。《周禮》以星土辧九州之地﹐封域皆有分星。鄭玄注﹕凡州是大界﹐其中封國各有限域﹐是公﹑侯﹑伯﹑子﹑男之國散布九州之間。而州大國小也﹐故黃帝畫野分州﹐言得百里之國萬區﹐《易》稱先王建萬國﹐《書》言協和萬邦。以見古但九州﹑十二州﹐而國則無限。周衰﹐列國轉相吞滅﹐國之大者遂連城數十﹐戰國通天下爲七國﹐於是國之名大於州。秦懲封建﹐析國爲郡﹐古三十六﹐漢晉以來遞變而小之﹐復有郡國之號﹐州之名遂布天下﹐所謂國者﹐並所統州郡名之。泮水辟ń《泮水》一詩八章﹐五章爲伐淮夷﹐發首二章述魯侯蒞泮之儀﹐僅第二章

內「匪怒伊教」一語﹐似學校中事。泮水果爲學校﹐作則當鋪張黌序之制﹐頌說教養之美﹐推明仁義道徳之原與人才興盛之效。今皆不然﹐而釋者例以學校明之﹐其說實肇於漢儒《王制》。《王制》曰﹕天子辟ń﹐諸侯宮。蓋謂環水爲天子之學﹐則泮水爲諸侯之學。又以《詩》言獻囚﹑獻馘﹑獻功﹐遂於天子出徵之下系以受成於學﹐反釋奠於學﹐以訊馘告等語。其實漢儒本釋泮水﹑辟ń「本怒伊教」一語﹐後儒援以釋《詩》﹐自唐陸徳明始。不知漢儒泥於一語﹐通牽諸章之旨也。《孟子》言古之學惟曰校﹑庠﹑序﹐而《詩》本旨及小序俱不以泮名學。鄭玄《禮記》注曰﹕者﹐班也﹐所以頒政教。竊謂釋爲班政之所則小大從公﹑飲酒﹑落成﹑事祖﹑事帝﹑獻囚﹑獻功﹑獻俘﹑獻琛所舉甚宏﹐不然何必事事自學出也。玄又謂﹕先賢指辟ń宗廟﹐亦非。蓋廟爲致敬鬼神之所﹐而學焉﹑饗焉﹑射焉﹐囚俘截耳﹐瘡痍流血﹐黯慢甚矣﹐此皆非參之道理者也。《白虎通》曰﹕辟ń外圓內方﹐明徳當圓﹐行當方。蔡邕《明堂論》曰﹕辟ń外圓內方﹐擬王者動作法天地﹐水環四周﹐譬徳廣四海也。不知泮水象諸侯行不當方﹐徳不當廣乎﹖其實辟ń𨿽明而於泮水則礙﹐皆《禮記》之說拘之也。胡致堂嘗疑泮爲廟﹐詩八章﹐戎事居三﹐非學明甚。則飲酒﹑誓師﹑俘囚﹑琛馘﹑施教﹐皆質之祖宗﹐理或宜然﹐但不能無鄭注黯慢之獘。且謂辟ń亦非學﹐辟﹐君也﹐ń﹐和也。《詩﹖靈臺》言辟鹿而其中述鳥獸昆虫得其所﹐鼓﹑鼓﹑鐘﹑鏞莫不均調﹐皆非學校中事﹝余考《虞書》命夔典樂﹐教冑子。《周禮》大司樂掌成均之法﹐以治建國之學政。商學曰瞽﹐宗古之學者﹐春誦夏弦。凡經著學事多與樂相關。漢初永設學士與講偕者﹐令隸業太常﹐故知樂學爲一﹐致堂似未詳﹞。《文王有聲》言鎬京辟ń﹐《詩序》曰﹕武王卒﹐文王之代功。詩中述文王築城作丰事﹐亦於學無與。又上章曰「皇王維辟」﹐辟爲君無疑﹐釋者例以辟ń爲學﹐皆誤於漢儒《王制》也﹝按先儒釋辟雍爲環水﹐謂壁體外圓內方﹐水繞如壁然﹐故辟以壁得義﹐因「振鷺於飛﹐於彼西ń」﹐指雍爲水澤﹐不知君名辟﹐義又如何﹞。鄕先達魯寶漳﹝士能﹞嘗言﹕《泮水》非頌僖公詩﹐其中多言伐淮夷﹐稽之《書》﹐伯禽嘗徵淮夷徐戎。《小序》曰﹕頌僖公亦誤矣。又參《宮》詩﹐其曰魯侯者指伯禽﹐曰魯公者指僖公﹐《泮水》曰魯侯只當爲頌伯禽詩。○漢儒言禮漢儒言《禮》多不近人情﹐喪哭﹐一主於哀而已。《禮記》曰﹕齊衰之哭﹐若往而返﹔大功之哭﹐三曲不亻哀﹔小功﹑緦麻﹐哀容可也。釋者謂三曲﹐一舉聲而三折也﹔亻哀﹐聲余從容也。夫哭而爲折聲﹑餘聲﹐是意不在哀﹐因哭爲態也。如曰﹕始死﹐主人啼﹐兄弟哭﹐婦人哭啼﹐皆區分無義。賞罰當功罪而已﹐《表記》曰﹕夏道先賞而後罰﹐殷道先罰而後賞﹐周之賞罰用爵列。夫刑罰不較功罪而辧先後﹐其說已謬﹐至但論爵列﹐尢不通之甚。又曰﹕事君大言入則望大利﹐小言入則望小利﹐君命順則臣有順命﹐君命逆則臣有逆命。尢非所以爲教。若《養老詩》述成王養老乞言之禮曰﹕肆筵授幾﹐酒醴惟需。又不然﹐厚其祿賜﹐如孟子欲有謀焉﹐則就之足矣。今《記》曰﹕躬親侍膳﹐袒而割牲﹐執醬而饋﹐執爵而饋﹐著冕持幹而立。此直委巷之談﹐宜乎後世行之惟艱也。○士異《禮記﹖王制》言秀士﹑選士﹑造士﹑進士皆秀民之目。《周禮》言上士﹑中士﹑下士﹑天子﹑元士則皆爵名。鄭玄注﹕上士三命受位﹐中士再命受服﹐下士一命受官。《大行人》注曰﹕命者五﹕公﹑侯﹑伯﹑子﹑男﹐爵者四﹕卿﹑大夫﹑士﹑小宗伯之職﹐賜卿﹑大夫﹑士爵﹐則儐詩曰﹕藹藹﹑王多吉士﹑維君子使。《王制》曰﹕天子之元士視附庸。故《周禮》士列府史上﹐蓋府史只庶人在官者﹐而士則受命也﹐士受命則有祿代耕。諸侯下士視上農夫食九人﹐中士陪下士食十八人﹐上士陪中士食三十六人。《中庸》曰﹕父爲大夫﹐子爲士。《詩》曰﹕凡周之士﹐不顯亦世。士爵許嗣也。《檀弓》著魯縣賁父死﹐莊公誄之﹐曰士之有誄自此始﹐則士死可謚也。故經言士皆軼庶人一等﹐執技者不與士齒。漢爵一級曰公士﹐皆爵命之士﹐非特秀民也。《白虎通》曰﹕士者﹐事也﹐以才堪任事。《說文》曰﹕數始於一﹐終於十﹐推一知十爲士。《漢﹖食貨志》曰﹕學以居位曰士。詳三士﹕《漢志》爵命之士﹐《說文》秀民之士﹐《白虎》通堪於任事之士。後世兵曰戰士﹐技曰術士﹐老曰道士﹐盡皆堪於事之目也。若《虞書》司寇曰士師﹐《周禮》六士主獄﹐則士訓察。○息二訓消息之息﹐讀者多以正訓息。余考訓有二﹕經中如《易》言不息則久﹐《左傳》繼好息民﹐《孟子》王者之迹息﹐皆訓止。《周禮》保息六養萬民﹐《孟子》日夜之所息與夫孳息﹑生息﹑蕃息﹐皆訓生。《漢史﹖髙帝紀》呂公曰﹕臣有息女。顏師古注﹕息﹐生也。《史記﹖貨殖傳》﹕亡者取倍稱之息﹔陶朱公老﹐聽子孫修業而息之﹔庶民農工商賈率亦歲萬息二千﹔無鹽氏出捐千金貸其息﹐什之。《宣帝紀》﹕刑者不可息﹐三代夏以十三月爲正息﹐殷以十二月爲正息﹐周以十一月爲正息。孔穎達曰﹕達陽生爲息。《江陵國志》﹕在地有息壤﹑息石﹐在子城南﹐其地隆起﹐如狀牛馬之形﹐經夕如蓋。土之息生不窮也。息訓生﹐與消字反正適等。○西北豪傑所產古今多北並南﹐文王道化行於汝墳江漢﹐《詩序》曰﹕化自北而南也。邵康節以地气自北而南別天下治亂﹐豈南非特不能北﹐且不可北也﹖昔人言出粟東南﹐募士西北﹐蓋謂西北風起﹐豪傑所鐘。然春秋吳越抗衡上國﹐項籍以江東子弟八千橫行天下﹐李陵以荊楚士喋血單於庭﹐赤壁周瑜勝曹操﹐淝水謝玄勝苻堅﹐桓溫入洛走姚襄﹐劉裕縛姚泓﹑俘慕容超﹐陳慶之以取河南﹐皆未聞資之西北。但南人進取之志不立﹐才國於南﹐便以江淮爲限界﹐荊楚爲門戶﹐講守國之計而已﹐如孫權赤壁﹐晉室淝水﹐劉裕廣固洛陽﹐俱未嘗用破竹可乘之勢﹐而權破操卽止﹐晉退堅便還﹐劉裕且棄已得之長安。或謂中原易取難守﹐不知祖逖終身有擁兵﹐宗澤與汴爲終始﹐嶽飛恢復不已﹐金主役檜死之﹐張徳遠沒身主戰﹐名動殊方﹐觀此則敵之者不專北也。劉表坐據江漢﹐無四方之志﹐曹操得以窺之。漢髙卽封南鄭﹐前史謂南鄭險如天獄﹐而髙帝曰﹕吾意亦欲東爾﹐焉能鬱鬱久居此乎﹖卒滅項羽。蜀荊邯曰﹕漢祖兵破身困者﹐數矣。然軍敗復合﹐創愈復戰者﹐以前死而成功逾於卻就而滅亡也。賈復亦曰﹕天下未定而安守所保﹐所保得無不可保乎﹖故圖堯舜而不至者﹐湯武是也﹔圖湯武而不至者﹐桓文是也。前世豪傑如此。惟周公瑾﹑諸葛孔明﹑張徳遠﹐而公瑾天不假以年﹐孔明用蜀﹐或謂不當棄荊州﹝蜀險可以自固﹐荊州則有可以窺中原﹑收吳楚之便﹞﹐張徳遠則壓於主勢﹐不振也抑。余考李陵隴人﹐祖逖洛陽人﹐項籍﹑劉裕﹑劉牢之俱彭城人﹐周公瑾舒人﹐張徳遠成都人﹐嶽飛鄴人﹐獨宗澤婺州人﹐凡有志事功多產西北﹐大槪兵無彼此﹐將有勇怯。同一趙兵﹐趙奢將之則勝﹐趙括將之則敗﹔同一燕兵﹐樂毅用之則破齊﹐騎去刂用之則爲齊所破。所以料敵者﹐料將不料兵﹐不畏兵多而畏將武。○處置兩得處事有任理而行﹐成敗聽之於天者﹔有苟一時之安﹐成敗徐爲之圖者﹔有不擇利害不量彼此﹐以成敗付之幸不幸者。余謂付之幸不幸﹐無所處置者也﹔苟一時之安﹐彊於處置者也﹔任理而聽其成敗﹐膠於處置者也。若姦雄睥睨之秋﹐反側危疑之際﹐膠則失於知雙﹐彊則不免遺禍﹐幸則存亡立判。欲我不失體﹐彼得無詞﹐最難兩得。嘗讀史數事﹐今請裁以己見﹐然後知古人不可及。唐徳宗卽位﹐銳意除藩鎭﹐藩鎭憚其威﹐淄靑節度李正己願獻錢三十萬﹐蓋償朝廷也。徳宗欲受﹐恐見欺﹐不受﹐又逆其來意。時崔甫爲相﹐請遣使就慰勞淄靑將士﹐因以正己獻錢頒之﹐使人戴上恩﹐又諸道聞之﹐知朝廷不重貨﹐則正己大懼。宋眞宗時西夏納款﹐因夏國饑﹐乞糧百萬﹐蓋借卹災覘宋也。時王旦爲相﹐請具京師﹐詔彼自遣人來取。夏去汴懸隔﹐自取得不補失矣。西夏得詔﹐稱朝廷有人。後元昊復叛﹐將納款﹐先令貴臣野利以書通朝廷﹐朝廷復書﹐議所以稱﹐或請名以太尉﹐麗﹐莊敏爭之曰﹕太尉﹐國之三公﹐待陪臣以此﹐待元昊將如何﹖今野利書來﹐自稱曰令﹐此其國之官稱也﹐依此稱之足矣﹝宋初與契丹講和﹐或言稱北朝﹐王叔公乞只稱契丹﹞。紹興中韓世忠守淮﹐以所部兵少﹐乞摘張俊部趙密一將爲助﹐俊疑世忠吞己﹐拒命不分。時趙鼎爲相﹐撥禦前楊沂中一將助世忠﹐而抽趙密入衛﹐俊遂無辭。又時陳規守徳安﹐盜李橫圍城不解﹐久乃假乞糧覘規﹐予之﹐繼又指名索籍妓。妓𨿽未節﹐而大體辱矣。規命斬妓首付之﹐橫大沮。此於古人行一不義﹑殺一不辜得天下不爲之意𨿽不相似﹐然執小義﹐妨大權﹐王通以爲皇之不極﹐則捐一人活千萬人亦權變之機﹐殺一賤妓而名流於敵﹐豈無可疑﹖近時孟無庵﹝珙﹞師荊房將某叛﹐事頗彰著﹐會卒白某者請帥府發其姦﹐無庵集佐屬議﹐或請發兵﹐或請招安﹐無庵聞發兵語﹐一笑﹐問若何招安﹐又卒無善策。明日﹐無庵自批斷雲﹕白某敢誣首將﹐實犯階級﹐斬首﹐送本軍號令。然房州激此﹐必錢糧不敷給﹐不時令於制司支錢米若干﹐本下軍溥犒。一次卒首﹐五房叛將大安﹐溥犒旣行﹐士皆當動。越數月﹐間蜀有警﹐調房將去援﹐因移其兵權置法焉。廟祀死卒於房﹐迫錄以官﹐賞其妻子。不煩干戈﹐坐消一城之變。時應山李﹝庭芝﹞參其幕﹐言無庵不惜一人之命﹐以全千萬人之命﹐眞是帥才。余聞之應山客劉淸臣。○隨時救時宋紹聖間陳子翁有隨時救時之說。當時童﹑蔡用事﹐偏主安石﹐一切是熙丰﹐鄙元﹐而宗元者多正人﹐子翁與選舉前名盡取是熙丰者﹐而是元祜者率錄於後﹐由是正類得獲選﹐亦不忤當國者之意。子翁因曰﹕隨時所以救時也。因思魯人獵較而孔子亦獵較﹐東漢諸君子疾官宦如仇而陳實獨弔﹐張讓﹑王惇叛晉而溫嶠繆綜其府事﹐諸武易唐爲周而狄仁傑肯爲之臣﹐大抵子翁意也。方新法之行﹐康節門人欲投劾而去﹐康節日﹕正賢者所當盡力之時﹐明道知安石作不順人心事﹐而肯爲其條例司﹐此豈計從容後福哉﹖故論當時黨禍﹐皆眾君子激成﹐大賢之見眞不同。《莊子》曰﹕彼且爲嬰兒﹐亦與之爲嬰兒﹐彼且爲無町畦﹐亦與之爲無町畦。達之﹐入於無疵。又曰﹕就之不欲入﹐和之不欲出。二語尢有理﹝王臨川云﹕郡公之不抗﹐不失爲周公之同﹐孔子之諾仕﹐不害爲陽貨之異﹐亦此意﹞。○地理山川之气鐘於人﹐經中惟《詩》「維嶽降神」﹑「生甫及申」二句云然。近代朱文公於事莫不裁之以正﹐折之以理﹐獨於葬地不斥不泥﹐采其說則謂道路所經﹐耳目所接﹐人有欲住不可住處﹐及聚落有宅舍﹐使山水環合略成气象。然則欲掩藏父祖﹐豈可都不揀擇﹐以爲久遠安寧之慮﹐而率意爲之乎﹖公蓋卽顯明幽也。余竊謂山水淸濁鐘於人﹐關於土地﹐大气數不專一隙一坑之是非也。如燕趙多奇士﹐山西出將﹐山東出相﹐西北嚴凝﹐人多勁悍﹐東南溫厚﹐人多文麗﹐古今皆然﹐特人稟賦有厚薄﹐功效因有宏窄爾。若必期力致﹐恐無此理﹐不然郭景純輩當至今昌榮也。況人死形神相離﹐自身之枯朽不保﹐又何緣能蔭及生人乎﹖古人審吉凶﹐便營建﹐其稽之卜﹐多爲居止。爲葬卜﹐獨《孝經》「卜其兆宅而安厝」之一語。蓋居止乃生聚所在﹐決須環合﹐則和气凝固﹐譬猶鳥巢林在枝葉稠密處﹐𨿽風雨飄搖而不墜﹐若寄命疏薄﹐則覆卵窺巢不免矣。所以古人不必泥葬地﹐各有深意。《禮記﹖王制》言墓地不請。鄭玄注﹕皆受於公﹐民不得私。《周禮﹖地官》曰﹕族墳﹐又曰﹕四閭爲族﹐使之相葬。至公墓則家人言先王之葬居中﹐以昭穆爲左右﹐凡諸侯居左右﹐以前卿大夫居後﹝《札記》﹕太公封於營丘﹐比及五世﹐皆反葬於周。注謂陪葬文武墓。晉獻文子言全要領以從先大夫於九原。注﹕九原﹐晉卿大夫族葬處﹞。則古葬有定位﹐不得吉凶爲去就也。唐呂才敍葬曰﹕援《禮》天子﹑諸侯﹑大夫葬皆有月數﹐是不擇年月也。春秋九月丁巳葬定公﹐雨不克葬﹐戊午日襄事﹐是不擇日也。鄭葬簡公﹐司墓之室當路﹐毀之則朝而堋﹐不毀則日中而堋﹐子產不毀是不擇時也。古之葬者皆於國都北﹐兆域有常處﹐是不擇地也。隋文帝葬後曰﹕吉凶由人﹐不在於地﹐齊主葬父﹐豈不卜乎﹖俄而國亡。我家墓田若云不吉﹐朕不當爲天子﹔若云不凶﹐我弟不當戰沒。司馬溫公曰﹕昔者吾諸祖之葬也﹐家貧不能具棺﹐自太尉﹝公父池﹞來﹐始有棺槨﹐則不及擇兆可知矣。楊誠齋曰﹕京仲遠上世皆火化﹐並無墳墓﹐每遇寒食望祭江幹﹐而仲遠不害爲宰相。又《與李侍講書》曰﹕郭景純書出自東晉﹐然已前之葬何限﹐而未嘗無富貴。洪容齋曰﹕景純葬地能預知水之爲陸﹐何不能預知凶而攺吉﹐免死於王惇之非命乎﹖胡�庵《與羅尙誌書》曰﹕九經十七史並不說富貴壽考由葬地。呂才云﹕長平坑卒四十萬﹐非俱犯三刑﹐南陽多近親﹐非俱逢六合。《禮記》曰﹕我死擇不食之地而葬之。不去擇陰陽向背也﹐觀此則親死不葬﹐必期卜吉﹐爲富貴利達之資者﹐其惑可笑﹗○衡寸﹑丈﹑尺﹑引爲度﹐龠﹑合﹑升﹑斗﹑斛爲量﹐古人以律制器﹐皆自黍積而十之﹐十而衍之﹐度量咸同。惟衡以二十四銖爲兩﹐十二兩爲斤﹐三十斤爲鈞﹐四鈞爲石﹐初不以十數拘。按劉歆說曰﹕一龠容千三百黍﹐重十二銖﹐兩十二銖爲二十四銖﹐故兩之得名﹐十二銖倍之也。二十四﹐气之象也。十六兩爲斤﹐四時乘四方之數﹝春﹑夏﹑秋﹑冬﹑子﹑午﹑卯﹑酉﹑寅﹑申﹑巳﹑亥﹑辰﹑戌﹑丑﹑未﹞﹐總三百八十四銖﹐備六十四卦全盡也。三十斤爲鈞﹐一月之數﹐總四百八十兩﹝六甲一周三百六十日﹐半月一節﹐總八節﹐計一百二十日﹞﹐六旬行八節之象也。四鈞爲石﹐四時之數﹐總一百二十斤﹐十二月之象也。衡之制數亦精矣。若銖﹑兩﹑斤﹑鈞之義﹐銖者惟細可殊異也﹐兩者兩十二銖而名也﹐斤者名也﹐鈞者均也﹐石者大也。權主智﹐智流動於不拘﹔衡主禮﹐禮齊一﹐故不易。○魂魄《左傳》鄭子產論伯有之厲曰﹕人生始化曰魄﹐陽曰魂。用物精多則魂魄彊﹐是以精爽至於神明。先儒釋魄附形之靈﹐魂附气之神。魄靈謂如耳目﹑視聽﹑手足﹑運動﹑聲音﹑啼呼﹐一魄具一靈也。魂神謂之精神﹑知覺﹐所以使之視聽﹑運動﹑啼呼者也。故魄﹐白也﹐體質具而各明白也。魂﹐蕓也﹐气呼吸往來蕓動也。人生位髙權重者﹐爲其稟气彊厚﹐倘死非正命﹐必有未盡之數﹐不散之英﹐蓋魄𨿽死而魂不散﹐憑依爲厲。容有此理﹐故傳者於韓原之戰秦獲晉惠﹐推以爲申生之厲。晉景疾在膏盲﹐藥不可爲﹐推以爲殺趙同﹑趙括之厲。後皆益以得請於帝之語。余以事理推之﹐神怪謂必無﹐不可靑天白日和平或爲疹疾苦楚﹐怪何嘗無之﹝《抱朴子》曰﹕夏宜長而薺麥枯焉﹐冬宜凋而松柏茂焉﹐盛陽宜暑﹐而夏或涼﹐極陰宜寒﹐而冬或溫﹐皆物理之變怪不常者也﹞。故雙峯饒氏釋「子不語怪力亂神」章謂﹕此等事謂有則無從執著﹐謂無則陰陽變化﹐造化百端﹐故聖人只不言。此論近於人情﹐但如《左傳》必事酬報人﹐似太神。況伯有死於帶段﹐實子晰之謀﹐何伯有之厲不報晰而急殺段。申生之縊﹐實驪姬之譖﹐同﹑括之死亦莊姬之譖﹐何不報二姬而仇惠﹑景﹖春秋臣弒君者三十六﹐而不聞報其臣﹐比干﹑子胥之徒皆以忠受戮﹐而不聞報其君。故《左傳》之失也誣。﹝曾寶潭嘗謂﹕宋之制作粹於漢唐﹐曾無逆天害人之事﹐而靖康太宗之後﹐徳理宗之後﹐俱爲北狩﹐乃有漢唐所無﹐蓋方太祖疾危﹐屏人獨召太宗﹐已而太祖以柱斧擊地﹐好爲之﹐燭影下遙見太宗若爲遜避之狀﹐故舊疑太宗殺太祖。理宗居潛﹐濟王已位靑宮﹐及寧宗大漸﹐史彌遠復援立理宗﹐濟王遂不得立﹐死。或者二宗殄祀﹐猶罰晉獘韓之說﹐太祖﹑濟王亦有請帝以報之理。余竊謂太祖果欲報仇﹐不應遲之幾世而濟責﹐以當首泄之彌遠。親老﹑親眷﹑翁舊嘗將太祖柱斧遙見之疑質之﹐上髙陽蘭坡先生起莘坡謂﹕江左宋齊抽殺同气者﹐後皆不昌﹐太宗果欲不應﹐其後八葉天子且多令主﹐治且幾二百年﹐但卽位後徳昭﹑徳芳俱不得其死﹐又受天下於太祖﹐更不還其子孫以天下﹐則太宗之失也﹞。●卷六○闕疑宋儒釋經髙出前古者﹐以不襲漢晉以來訓詁舊腳迹﹐及溺於讖緯巫怪之說﹐考其同異﹐正其訛謬﹐析之以理。然亦有過處﹐寥寥千古﹐焚於秦﹐雜於漢﹐所謂六經多未全之書是也﹐而必證三代之是﹐則幾於鑿。獨朱文公嘗著闕疑之說﹐蓋夫子作經贊﹐《易》自伏羲而序﹐《書》自堯舜而下﹐刪《詩》自湯文而下﹐修《春秋》自桓文而下﹝《南陔》《白華》孝子之詩﹕華黍崇邱﹔由庚由儀。歲時之詩有其義而亡其辭﹐漢儒皆缺不錄﹞。《典》有五而逸其三﹐《墳》有三而不存其一﹐皆就其可知者錄之。左氏誌怪頗多﹔《春秋》關於人事則書﹔《論語》弟子記善言﹐於鬼神曰﹕敬遠﹐又曰﹕未能事人﹐焉能事鬼﹔於死生曰﹕未知生﹐焉知死﹐與夫罕言命。凡茫昧不可知者不究論也。子貢號明敏﹐而曰﹕夫子之言性與天道﹐不可得而聞也。皆不以臆說彊通爲學。顏﹑閔聖門髙弟﹐可法於後世只是不遷怒﹑不貳過﹑簞瓢﹑陋巷﹑不攺其樂與不間於父母昆弟之言﹐非是常人全所不能者﹐故聖人訓戒有多聞闕疑﹑不知爲不知論﹐皆曉人以平實之學。《孟子》七篇之書﹐𨿽多援古而述堯舜之道﹐曰孝弟而已﹐正救齊梁不出仁義二字﹐及論古制則但舉其槪。滕問井田曰﹕此其大略也﹔北宮問周室班爵祿﹐曰﹕其詳不可得而聞﹔論《詩》曰﹕以意逆志﹔論《書》曰﹕吾於武成取二三策。皆就其可據信者述之﹐所以詔萬古爲法言。《史記》﹐漢儒采取於坑焚之後﹐謬妄固多﹐然疑而未定﹐辭例曰蓋曰﹑或﹐如舜葬蒼梧﹐蓋三妃未之從也﹔周公蓋附﹔孔子蓋寢疾七日而沒﹝《易系》十三卦制作皆云﹕蓋取諸某卦﹔《孝經》論天子諸侯之孝皆曰蓋﹐指士庶人之孝獨指之曰此﹐釋者例謂蓋爲疑辭。劉元曰﹕蓋猶梗槪也。劉歆曰﹕蓋者﹐不終盡之辭。皇甫侃曰﹕蓋者﹐略陳如此﹐未能究竟也﹞﹔魯人或謂之齊衰﹐或曰大功﹐誦可也之類皆疑辭﹐緣周衰禮壞﹐雜以諸侯僭制故耳。自近事亦不敢指的爲論﹐而況妙出人事之外者乎﹖後之學者窮天地﹐索鬼神﹐辧風霆﹐訾古始﹐皆未達聖人闕疑之旨也。《莊子》曰﹕天地之外﹐聖人存而不論。鄒衍著書推天地未生及海外山川之事﹐楊子云曰﹕迂而不信。司馬後生爲學便髙談性命。歐陽子曰﹕君子之學不窮遠以爲能﹐而闕所不知﹐愼所傳之惑世也。朱文公於《易》有疑﹐亦謂上無關於義理之本原﹐下無資於人事之訓戒﹐何必苦心極力以求之。斯言足警談玄索怪者矣。○讀書致用胡致堂曰﹕人主讀書與經生學士異﹐經生學士則辧疑解惑﹐使傳授不差﹔人主之書則在致用。然天生人才以維斯世﹐讀書致用不特人主當然﹐聖賢述經之精義﹐無非鳴道之大略。楊子云曰﹕學﹐行之上也。又曰﹕君子事之爲尙。古人之學無所不講﹐聖門弟子必以四代禮樂論﹐學《詩》必責使於四方而專對﹐稱許子路冉求各曰從政﹐《周禮》六徳﹑六行外曰六藝﹐伊尹樂堯舜之道曰堯舜君民﹝先儒說伊尹樂堯舜之道曰﹕欽明文思﹐理恭允塞。道之體也。明徳親民﹐協和萬邦﹐平章百姓。道之用也。凡堯舜所以治唐虞者﹐尹耕莘時盡講究來﹐故出便能以天下自任﹐放伐之學至兵法之學。王臨川謂古黨庠序之教﹐興禮﹑樂﹑政﹑刑﹐士素講之精﹐故皆足爲天下國家用。苟不可用天下國家者﹐不教也。如射禦亦男子事﹐苟無疾病﹐無有去射不學者也。故學校以射﹐祭祀以射﹐賓客以射﹐凡禮樂俱寓以射﹐故居以爲大卿﹐出則將大軍﹐比閭族黨之師皆伍兩卒旅之師﹐後世惟以爲無賴者之任﹐而學士大夫輕眥之。乃獘精神於課試文章﹐及隸於仕﹐始卒然責以天下之事﹐故平日之教只以壞事。《慈溪學記》文謂﹕古鄕射﹑飲酒﹑合樂﹑尊賢﹑勞農﹑囚馘等事﹐皆當學之平日﹐所學政擬他日之用﹐不待以政學也﹞。又嘗推之臯﹑夔﹑稷﹑契生文字僅有之世﹐𨿽無書可讀﹐而堯﹑舜稽古皆以多言善行爲世法程﹔文武之政布在方策﹐則其書非直言語也﹔張子房圯上一編﹐顚嬴蹶項﹔諸葛孔明讀書但觀大略﹔馬伏波少授《詩》﹐不能守章句﹔陶淵明讀書不求甚解。隋蘇威曰﹕讀《孝經》足以立身﹑治國。而數君立節皆不同﹐宋趙普二代相業﹐各用《論語》之半﹐蓋昔賢各知用書之要﹐不在徒爲章句也。故學貴知要﹐不在貪多﹐用貴適時﹐不專泥古﹐然後爲善讀書。《論語》說安昌侯張禹受祿保位﹐《中庸》稱天下胡公﹐乃後世托經文姦﹐《莊子》所以有《詩》《書》發冢之議也。若近時理學諸賢﹐於心性切切究論﹐又未免有芻狗事爲之獘﹐倘不經世﹐與記誦詞章﹐均爲無補﹐故書益多﹐效益寡。○先天太極一理《先天圖》總六十四卦爲一圓圖﹐先儒以爲心法也。玩圖當自心始﹐圖中心白﹐太極也。其外左陽畫三十二﹐右陰爲三十二﹐兩儀也。又其外十六陽十六陰相錯爲四﹐四象也。又其外八陽八陰相錯爲八﹐八卦也。又其外八方爲十六﹐十六分爲三十二﹐三十二分爲六十四﹐而卦備圖成矣。明道謂加一倍法者﹐此也。朱文公謂﹕本是小變成大﹐到那大處又變成小。變成大者﹐中心白圈積成大圓圖是也﹔大又變成小者﹐圖成而六十四卦備﹐一卦只管一事是也。故曰只是个盈虧消息之理﹐小則必大﹐大則復小也。康節玩圖﹐每事怕太盛﹐須看得此理透。濂溪圖太極﹐只是散布《先天圖》﹐發明此理。其上白圈先天中心﹐太極也﹔其次黑白相錯一圈﹐白陽動﹐黑陰靜﹐兩儀也﹔動中有靜﹐靜中有動﹐曰動靜互根成四象也﹔又其次木﹑金﹑水﹑火﹑土各以圈布﹐曰五气順布﹐四時行焉者﹔坎﹑離﹑震﹑兌包乾﹑坤﹑艮﹑巽而成八卦也﹔其下二圈乾道成男﹐坤道成女﹐萬物化生者。八卦分爲十六﹐十六分爲三十二﹐三十二分爲六十四﹐各正性命之象也。《先天圖》是會萬爲一﹐太極圖是散一爲萬﹐是或一理也。周子察先天精﹐故圖太極妙。近時興國馮億可說二圖﹐最明。其辭曰﹕《先天圖》﹐心學也﹔《太極圖》﹐性學也。《先天圖》總萬爲一﹐以爲天地造化﹑萬物萬事皆主於心﹔《太極圖》散一爲萬﹐以爲天地造化﹑萬物萬事皆攝於理。惟其總萬爲一也﹐故兩儀﹑四象﹑八卦﹑六十四卦統體一太極﹐其在人則心之謂也﹐所謂天向一中分﹐造化於心上起﹐經綸是也﹔惟其散一於萬也﹐故二气﹑五行﹑乾男﹑坤女﹑萬物化生﹐物具一太極﹐其在人則性之謂也﹐所謂天下無外之理﹐而性無不在是也。然而心外無性﹐性外無心﹐是或一道也。是故理無與於象﹐而觀象則可以明理﹐所以有貴於圖也。《先天圖》之爲象也﹐如眾星之麗於天而共辰也﹐如三十六輻之周於輪而湊轂也﹐如萬矢之圍的也﹐如聚材之聚於根﹐萬而一也﹔《太極圖》之爲象也﹐如木之根而幹﹐榦而枝﹐枝而葉也﹐如水之源而派﹐派而流﹐流而委也﹐一而萬也。人能觀《先圖》之爲象﹐而得此心之所以爲心﹐則居中而運四旁﹐處靜而制羣動﹐兩儀﹑四象﹑八卦﹑六十四卦之生在彼﹐而乾﹑坎﹑坤﹑離﹑震﹑艮﹑兌﹑巽之體在我﹐所謂天地定位﹐山澤通气﹐雷風相薄﹐水火不相射﹐此心之爲也。人能觀《太極圖》之爲象﹐而得此性之所以爲性﹐則無不備﹐無有不善﹐無物不具﹐無時不然﹐陰陽﹑五行﹑萬物﹑萬事𨿽紛紜乎無窮﹐而健順﹑五常﹑人倫﹑事物之理莫不爲之管攝。所謂天地合徳﹐日月合明﹐四時合序﹐鬼神合吉凶﹐此性之爲也。二圖該說心性理旣明備﹐圖亦燦然。馮名億兄弟皆第進士﹐開慶己未悉戕於兵云。○蠟臘異祭《史記》秦惠文王十年初臘﹐鄭康成﹑蔡邕因謂臘卽周蠟祭﹐和峴亦曰﹕蠟者﹐臘之別名。余考《玉燭寶典》云﹕臘祭先祖﹐蠟報百神。則蠟與臘異﹐蠟祭因饗農以終歲勤動﹐而息之也。臘者﹐獵也﹐獵取禽獸﹐祭先祖﹐重本始也。二祭寓意不同﹐所以臘於廟﹐蠟於郊。唐貞觀初醜蠟百神﹐卯祭社稷﹐辰臘宗廟。開元定禮﹐始蠟﹑臘同日。宋初蠟﹑臘猶分﹐其後依和峴議﹐三祭同用戌日﹐豈以先秦無臘﹐準古只嘗蠟一祭乎﹖○井田周末開阡陌﹐罪商鞅﹐又謂秦並天下﹐李斯盡壞六國井制。然鞅特秦一國之佐爾﹐而魯稅畝﹑鄭邱賦﹐滕使畢戰周井制﹐孟子說齊梁制民之產﹐則諸國井制俱紊﹐難專罪鞅也。其實盡壞﹐又不起斯也。近代儒先如伊川﹑橫渠皆嘗有志井田﹐然葉水心謂其法繁密﹐非一世可行。自黃帝至成周﹐封建制定﹐諸侯皆家傳世守畎澮溝洫﹐民守而田之﹐故歷唐虞三代如一日。後世郡縣制行﹐吏且數易﹐井制能一朝定乎﹝《孟子》言夏五十而貢﹐殷七十而助﹐周百畝而徹﹐皆什一也。朱文公謂先王疆理天下﹐畎澮溝洫具有成制﹐若五十更爲七十﹐七十更爲百畝﹐則古制盡廢﹐豈不勞攘﹐故疑《孟子》言難拘。又況地有肥瘠不等﹐倘一拘於五十﹑七十﹑百畝﹐闊狹定制﹐豈不偏頗﹐古人當別有權衡﹞﹖又上古田在官﹐今行井制須奪民田歸官﹐然後貧富可均﹐人情能保不騷然乎﹖兼畎遂溝洫環田爲之﹐地之不得耕者甚眾﹐今世大陂長堰﹐因髙爲原﹐視下成隰﹐波及千頃﹐較彼不爲徒勞乎﹖上古生齒未繁﹐計口授田﹐猶或可給﹐後世生齒日眾﹐設遇歉歲﹐官發旣空﹐倉廩亦盡﹐啼饑猶自不免﹐在官之田能徧給乎﹖按今中原陸地居多﹐詳《禹貢》除荊揚外﹐無非陸田。冀曰厥土白壤﹐兗曰厥土黑墳﹐靑曰厥土白墳﹐徐曰厥土赤埴墳﹐豫曰厥土惟壤﹐下土墳壚﹐梁曰厥土靑黎﹐雍曰厥土黃壤﹐獨荊揚曰厥土惟塗泥。釋壤者曰﹕土無塊﹐釋墳者曰起曰肥﹐則七州土皆髙肥﹐獨荊揚塗泥可爲水田。又參經言黍稷多於禾稼﹐兵食俸給例以粟計。《周禮﹐職方氏》別九州﹐亦荊揚專言稻﹐余州別諸種色。則中原水田無幾﹐蓋異荊揚。而《禹貢》一書﹐千古地理之證也。但溝遂澮洫費地旣多﹐致水又勞﹐不知古人何樂此也﹐想明井畫外因早備爾。○牛耕古以牛引重任載﹐次則供祀﹐六經載﹑祀外無言牛服耕者。《周禮》牛人掌養公牛﹐以待國用。政令曰享牛﹑求牛﹑膳牛﹑犒牛﹑奠牛﹑兵車之牛﹐亦不及耕。蓋古人尙耦耕﹐耦者﹐人力兩相佐助共發地通畎畝。長沮﹑桀溺耦而耕﹐《詩》曰﹕十千爲耦﹐千耦其耘。《禮》曰﹕以歲時合耦牛耕。賈公彥《禮疏》謂教民牛耕自漢趙過始。按過爲搜粟都尉﹐創代田之法﹐始言用牛犁﹐二牛三人。但予考孔門弟子冉伯牛﹑司馬牛皆名耕﹐以牛釋耕﹐周末已然﹐似不始漢也。○卜決疑近代工《易》者三家﹐而各不同。康節《易》主數﹐伊川《易》主理﹐晦庵《易》主卜筮。《易》經羲﹑文﹑周﹑孔四大聖之筆﹐後世陰陽占驗之書有《易》似者哉。三代而上事之神者﹐一倚卜而亦不專徇焉。舜專位於禹。首曰﹕惟先蔽志﹐昆命於元龜﹐孔氏釋﹕志定然後卜﹐故必朕志先定﹐詢謀僉同﹐然後曰鬼神其依﹐龜筮協從。《洪範》言龜從﹑筮從﹐必曰卿士從﹑庶民從﹐又曰謀及乃心﹑謀及卿士﹐是人己之意見合﹐復假卜筮斷之﹐乃古人審重之志也。周公都洛﹐決擇於澗東西﹐亦是宅中之志素定﹐而澗東西則審爾。衛文徙楚邱﹐升堂降觀﹐始曰卜云其吉﹐皆非卜而後居也。所以卜﹐但曰決疑。《莊子》《史記》述蓍龜之神皆數百言﹐至備述見夢元王之事。而《莊》記仲尼之言曰﹕神龜能見夢於元君﹐而不能避余且之网﹐知能七十二鉆而無遺﹐不能避刳腸之患﹐如是則智有所困﹐神有所不及也。其神龜無幾矣。漢武帝聚占家問某日可娶婦﹐五行家曰可﹐堪輿家曰不可﹐建除家曰不吉﹐叢辰家曰大凶﹐歷家曰小凶﹐天人家曰小吉﹐太乙家曰大吉﹐辧訟不決﹐至以狀聞吁己見。人謀之不詳﹐而欲一倚占候﹐鮮有不惑者﹐此褚先生所以拳拳於日者後也。○佛入中國《後漢﹖西域傳》云﹕明帝時佛始入中國。按《漢武故事》昆邪王殺休屠王﹐以其眾來降﹐得其金人之神﹐武帝置之甘泉宮﹐祭不用牛羊﹐惟燒香禮拜﹐帝使依其國俗祀之。又時作昆明池﹐掘得黑灰﹐東方朔曰﹕可聞西域道人。則前漢時佛流中國矣。況帝事四夷﹐枸醬﹑竹杖猶入王府﹐又方事神仙﹐佛以超度爲術﹐張騫輩肯賤佛書乎﹖劉向《列仙傳序》言仙者一百四十六人﹐而七十四人見佛經。向成哀時人﹐其言如此﹐則前漢有佛經矣。向又曰﹕予覽載籍﹐往見有經。洪慶善因言周時久流釋典。按《列子﹖仲尼》篇曰﹕西方之人有聖者焉。詳禦寇鄭人﹐在孔子後﹐孟子先其時已說西方聖人﹐則佛傳中國晚周也。就後漢言之﹐光武閉玉門﹑謝西域﹐佛豈有不通者﹐何必待朋帝迎而後有耶﹖《通鑑》著其始於明帝﹐蓋本《西域傳》﹐豈以帝者尙佛自明帝始﹐固特本《西域傳》表之邪﹖○豚犬斥子豚犬斥子﹐詳語意疑賤之之稱。按二字出《越語》﹐範蠡欲速報吳﹐使國民眾多﹐令國人女子十七不嫁﹐丈夫三十不娶皆罪父母﹐生丈夫與酒三壺﹑犬一﹐生女子與酒一壺﹑豚一﹐蓋幼之之事。《論語》六尺之孤﹐《周禮》國中七尺﹐野外六尺﹐皆不從徵。亦謂幼者六尺年十六﹐七尺年二十也。○迂闊田文以雞鳴狗盜之客脫一時之急﹐蘇氏謂道徳禮義之士則能救之於未危﹐無用於客也。蓋六經道制治於未亂﹐隆古君臣崇禮尙義﹐思患預防﹐所講明﹑所設施動爲久長遠大之圖﹐無急利近功之意﹐凡逆節亂萌窒之平居﹐不待著而爲之﹐地故治安長保。後世務求近效﹐旁蹊捷出﹐行險僥幸﹐幸而集事則曰﹕吾不赧彼之深謀遠計而功業以就﹐不知一有疏虞﹐橫潰四而不可支﹐此叔世所以亂日多而治日少也。儒本六經言﹐往往張皇於安平之日﹐及事至而爲之圖﹐必推述禍原亂本之所在﹐就其端萌而圖之。捨經行權又所不屑﹐故見儒之迂闊乃遠大之謀謨﹑深長之思慮也。余謂時君世主倉卒名知務者﹐閒暇多迂闊﹐儒者倉卒似迂闊﹐而閒暇則知務也。○祭求陰陽祭與際同﹐人與神接際也。人死魂气歸天﹐屬陽﹐體魄入地﹐屬陰﹐故祭所以求諸陰陽也。古人灌用郁鬯﹐按郁鬯﹐香艸。以鬯釀酒﹐加郁和之酌﹐則酒气氛揚上下﹐求死者於陽也﹔灌之地﹐求死者於陰也。祭者無所不用其情﹐或死者之可格也﹐殷人求諸陽用聲樂﹐周人求諸陰用郁灌﹐樂爲陽﹐禮爲陰也。程泰之衍《繁露》謂﹕秦漢以前﹐五嶺未通﹐祭用郁鬯﹝《記》云﹕天子鬯﹐諸候蕙﹐大夫芝蘭﹐士蕭﹐庶人艾﹞。五嶺通﹐旃檀之類行﹐上國郁鬯遂廢。然則今神事尙香火﹐求諸陽也。《爾雅》﹕祭天燔柴﹐祭地瘞埋﹐與夫日食擊鼓﹑雩舞女巫皆隨陰陽施之。鄭玄釋曰煙﹐亦以气上通也。○周公瑾周瑜事吳﹐世第以赤壁戰奇之。余按三國與權頡頏者曹操﹑劉先主二人﹐而皆入瑜計度中。方先主依權﹐瑜請徙置吳宮館﹐女色以豢之﹐分關張各一方以事攻戰。臨死又表權曰﹕劉備寄寓﹐有似養虎。而權不從。曹操赤壁敗還﹐瑜計權取蜀﹐結韓遂﹑馬超於關中睨操後﹐還據襄陽蹙操﹐北方可圖也。權亦不從。二說皆中曹﹑劉肯綮﹐使權從之﹐更假瑜以年﹐功業當超赤壁數倍﹐先主之帝﹑操之篡可復許乎﹖瑜捷赤壁年二十四﹐死才二十六﹐此𨿽天死﹐則亦足矣。○司馬懿諸葛孔明﹑司馬仲達相際一時﹐孔明前後六出伐魏﹐而仲達不敢西向發一矢。孔明用艸創僅存之蜀﹐而仲達撫操丕積彊之魏﹐人才不待較而知矣。然嘗聞石埭其令君曰﹕仲達譎﹐𨿽不如孔明正﹐而仲達髙於料敵﹐斜谷之役﹐懿謂諸將曰﹕亮若勇者﹐當出兵依山而東﹐如西上五丈原﹐諸軍無事矣。已而亮果登原﹐遂以敗聞。亮遣使至懿營﹐懿不問軍事﹐問使言亮﹐曰﹕食三四升﹐罰二十以上皆親。懿曰﹕諸葛孔明食少事煩﹐其能久乎﹖已而亮果卒。相持旣久﹐懿知亮銳於一戰﹐但堅壘困亮﹐𨿽遺以巾幗而不辱﹐且譎爲辛毗制己不露怯戰之機﹐使亮堂堂之陣更無所施。李左軍之策不行於當日之陳余﹐而行於異時之司馬懿﹐謂懿不智﹐可乎﹖及亮以喪歸﹐懿按行亮之營壘曰﹕天下奇才也。亦有爲而發﹐時有所忌者在行﹐懿謂孔明如此奇才尙困於吾﹐彼不逮孔明者當如何﹖蓋借此形彼也﹐凡此皆仲達譎處﹐史未究見﹐故沒不書。石埭讀書最博﹐與僻無不搜根﹐未叩所忌爲誰。○事非智力所及東坡敍兩漢之變曰﹕髙帝平天下﹐所憂者韓﹑彭﹑英﹑盧而已。四王相繼僕滅﹐及呂氏之禍﹐則由後族﹐呂氏旣滅而楚之憂幾至亡國。方韓﹑彭﹑呂氏之禍﹐惟恐同姓之不蕃昌也。至其爲變﹐則又過於異姓。文景之世以爲諸侯破弱﹐則漢百世無憂﹐至武帝諸侯之難已衰﹐匈奴之患方熾﹐又以爲天下之憂止此矣。及昭﹑宣﹑元﹑成之世﹐諸侯旣無足憂﹐匈奴又已成事於漢﹐然卒至於中絕不救﹐則所不慮之王氏也。世祖旣立﹐上懲韓﹑彭之難﹐中鑑七國之變﹐下悼王氏之禍﹐於是盡侯諸將不任以事﹐裁減同姓之封﹐黜削王公之權﹐以爲前世之獘盡去矣。及其衰也﹐宦官之權盛﹐黨錮之禍起﹐士大夫相與遊談﹐以爲一日誅宦皆﹑解黨錮則天下猶可以無事﹐於是外召諸將﹐誅宦官無遺類﹐而董卓﹑曹操因以亡漢。所憂者凡六變﹐而亂與亡輒出於其所不憂。數語盡漢曲折﹐余嘗因是合古今世變論之﹐秦革封建﹑限匈奴﹑焚詩書﹐慮至悉矣﹐而禍反出於揭竿之戍卒。魏制母后不得臨朝﹐禁禦諸王有同奴隸﹐而姦臣竊鼎。歷晉﹑隋如出一輒。唐懲安史之亂﹐倚重藩鎭﹐而藩鎭卒爲禍胎。宋懲五代之獘﹐削弱諸侯﹐而前後兩困北狩。由此觀之﹐天下事殆非智力所及也。○《史記》世系子由《古史》譏司馬遷《史記》輕信而疏略﹐今以所記世系求之﹐其言黃帝生昌意﹐昌意生顓頊﹐顓頊生窮蟬﹐窮蟬生敬康﹐敬康生句望﹐句望生喬牛﹐喬牛生瞽瞍﹐瞽瞍生舜﹐自黃帝至舜凡九世。及敍禹系曰﹕黃帝生昌意﹐昌意生顓頊﹐顓頊生鯀﹐鯀生禹﹐去黃帝止五世。禹繼舜興﹐何舜遠而禹近也﹖敍黃帝至湯凡十七世﹐湯至紂又二十九世﹐通四十八世而敍黃帝至武王但十九世﹐武王后湯六百年興﹐去黃帝乃止二十世﹐何紂遠而武近也﹖後之諭世系者多本《史記》﹐殆未考遷之謬也。●卷七○一體具體子遊﹑子張﹑子夏皆有聖人之一體﹐冉牛﹑閔子﹑顏淵則具體而微。晦庵《集注》﹕一體﹐一肢也﹐具體有其全也。又曰﹕體﹐段也。皆就身體言之。雙峯饒氏曰﹕吾道所謂全體﹐仁﹑義﹑禮﹑智﹑信也﹐具體而微者﹐五者皆幾焉﹐特未到至處﹐各具一體﹐則仁有餘者或義不足﹐禮而得者或信而虧﹐蓋子云道徳仁義禮譬諸身之說﹐視肢體之說尢明切。○《左傳》紀人名《左傳》紀人名旣名字並舉﹐又或族﹑裏﹑爵﹑邑﹑謚﹑號錯布一事之事﹐如稱士會曰隨武子﹐又曰隨季﹐又曰士季﹔稱卻伯曰駒伯﹐又曰獻子﹔稱荀林父又曰桓子﹔稱先又曰彘子﹔稱公子呂又曰子封﹔稱裂又曰子帛﹐此類不一。後來杜子美作詩﹐爵﹑名﹑裏﹑字亦備著﹐如曰杜陵﹑曰杜曲﹐著地也﹔曰臣甫﹑曰子美者﹐名字也﹔曰拾遺﹑曰省郎﹐著爵也。蓋取法於《傳》而以《詩》參之。《文王有聲》詩稱文王曰王公﹐又曰王君﹐曰皇王﹐亦備著一詩。先儒釋云﹕詞之不同﹐以見美之不足﹐反覆備詠﹐詩之體也。○豕虱勢不足倚曰冰山﹐乃唐張彖鄙楊國忠之言。李堪鄙二張復曰海市蜃樓。按蜃﹐大蛤也。《韓詩外傳》云﹕蜃能吐气爲樓臺海中﹐春夏間見。《文昌雜錄》著登州每晴霽﹐海之煙霧中有城闕﹑樓閣﹑人物﹑車馬﹑雞犬往來之狀﹐蓋蜃吐气爲之﹐旋復消滅﹐登人謂之海市。東坡詩謂所見皆幻影是也。二諭本出《戰國策》﹐曰﹕城狐社鼠。《莊子》復譬豕虱曰﹕豕虱擇疏鬣﹑白以爲廣宮大囿﹐奎蹄﹑曲隈﹑乳間﹑股腳自以爲安室﹐利處不知屠者﹐一旦鼓臂布艸燎煙火﹐而己與豕俱焦也。冰山諸諭所習用﹐若豕虱則少援引者。○《莊子》文章設諭則深婉﹐而於諭最難﹐至一字數諭尢難﹐獨《莊子》百變不窮﹐姑卽明白者著之。如諭身用之厚曰﹕子見犧牛乎﹖衣以文繡﹐食以芻菽﹐及其牽而入於太廟﹐𨿽欲爲孤犢﹐其可得乎﹖又曰﹕吾聞楚有神龜者﹐死三千歲矣。王乃舒而藏之廟堂之上﹐此龜者寧其死爲畱骨而貴乎﹖寧其生而曳尾於塗中乎﹖又曰﹕祝宗人臨柵說彘曰﹕吾將三月豢汝﹐十日戒﹐三日齋﹐藉白茅﹐加汝肩尻乎雕俎之上﹐汝爲之乎﹖爲彘謀者曰﹕不如食以糟糠﹐借之牢都之中。三諭意同而事異。諭不可語道之人曰﹕有鳥止魯郊﹐魯君悅之﹐爲具大牢以饗之﹐奏《九韶》以樂之﹐鳥乃始悲憂眩視﹐不敢飲食。又曰﹕《咸池》《九韶》之樂﹐張之洞庭之野﹐鳥聞之而飛﹐獸聞之而走﹐魚聞之而下。諭斫壤眞性曰伯樂治馬﹐曰陶者治埴﹐日匠者治木。諭陳言不可用於今﹐曰古人糟粕﹐曰已棄芻狗﹐曰舟不可陸﹐曰狙猿衣周公之服﹐曰醜人學西施之顰﹐曰迹﹐履所出﹐而迹非履。諭精一之守曰﹕屙瘻承蜩﹐曰津人操舟﹐曰呂梁蹈水﹐曰梓慶削鋸。各數易說﹐每易每奇。若庖丁解牛事曰﹕手之所觸﹐肩之所倚﹐足之所履﹐膝之所。林竹溪謂如畫出一屠牛人。砉然響然﹐奏刀砉然。如聞其離析牛體之聲。導大竅﹐批大﹔技經肯綮之未嘗﹔彼節者有間而刀刃無厚﹔每至族﹐視爲止﹐行爲遲等語則牛身之骨節理絡﹑屠者之難易伸縮皆著之筆端﹐豈不爲千古文章之妙。廣大郭象謂《莊子》言大如鵬﹐徙九萬里而六月怠﹐極天下之大﹔如蝸牛之角能容蠻觸之戰﹐極天下之小﹔言久謂冥靈以五百歲爲春秋﹐大椿以八千歲爲春秋﹔言近則朝菌不知晦朔﹐蟪蛄不知春秋﹔言古則行塡塡﹐視顚顚﹐臥居居﹐起於於﹐如標枝﹐如野鹿﹐無爲之象可掬﹔言後世則蹩﹛薛足﹜﹑是跋﹑澶漫﹑摘僻﹑屈折﹑懸是﹑結卓﹑鷙臠﹑捲搶﹐囊作爲之態備盡﹔言子貢之富則軒車不容巷﹔言曾子之貧則正冠而纓絕﹐捉矜而肘見﹐納履而踵決。各臻其妙﹐自謂瑰偉ㄈ詭可觀﹐信哉﹗但陋仁義禮樂而偏道徳﹐詆訾堯舜以來之聖人而崇老子﹐捨棄人事一付自然﹐所以得罪名教﹐爲異端之學。○古銅代金《舜典》金作贖刑﹐《呂刑》罰百鍰﹐皆釋銅。漢罰用金﹐贖死爲銅四百一十六斤﹐唐贖死爲銅一百二十金。按《禹貢》﹕揚州貢金三品。銅與其一﹐故銅罰例曰金。漢賜臣下誠用金者﹐直書黃金。考古金多無如漢髙祖予陳平四萬金﹐賜家令五百斤﹐愼夫人賜袁盎五十斤﹐宣帝賜韋賢﹑黃霸各百斤﹐賜疏廣受二十斤﹐太子加賜五十斤﹐賜髙祖功臣後百三十六人各十斤﹐豈爲天下國家用﹐故亦不爲天下國家惜乎﹖若飾土木言金﹐無往《西都建章賦》曰觚稜棲金爵﹐《三輔故事》﹕著金爵銅鳳長安門﹐《甘泉賦》曰金鋪交映﹐楊雄《解嘲》曰歷金門﹐注亦曰﹕門旁立銅馬﹐因號金門。古帝者富有天下﹐猶以銅代飾土木﹐後世琳宮梵宇﹐例飾赤金﹐何也﹖○龍門禹鑿龍門導河﹐意穿其山之遏水者而已。水李氏記其事則不然﹐謂同州韓城縣北有安國嶺﹐東臨大河﹐上建禹廟﹐乃禹鑿山通河水出處也。河自古長城外南注中國﹐至安國嶺下凡千餘里﹐兩岸盡壁峭立﹐大河盤束怒郁石硤間﹐至此方山間噴風揚霧﹐如萬雷鼓天而下。《莊子》「懸水三千仞﹐流沫四千里」蓋寫此。禹像冕服豕首﹐祭諱用豕﹐用則大風拔木發屋﹐災被百里﹐觀此則暴鰓點額﹐亦見魚力之上莫支水力之猛﹐而禹所以神也。若上流乃古朔方﹐處黨項之裏。宋苦西夏﹐嘗有陳熙河據西夏上流﹐於舟順流下﹐出會州腹攻靈夏者。朝廷下其議﹐熙河漕臣李復奏曰﹕契勘黃河過會州﹐所見精山石峽﹐險穿自上﹐垂流直下﹐髙數十尺﹐船豈可行至西﹖妥州之東大河又分散流﹐謂之南山逆流﹐數十里方再合﹐逆流水淺灘磧﹐不勝舟載。朱文公謂《禹貢》言貢賦之路曰﹕浮於積石﹐至於龍門﹑西河﹐會於渭。則古來此處河道固通舟楫矣﹐又若此何也﹖余竊謂興靈以外之河古當狄境﹐自《書》記雍州貢道之後﹐狄之窺中國者何限﹐曾未聞有導河入渭﹑者﹐則龍門上流行舟必難﹐復之說疑有據﹝按河出蔥嶺﹑於闐﹐合流東注菖蒲海﹐去玉門﹑陽關三百餘里﹐潛行地下﹐至積石出﹐故禹導自積石﹐自積石千里而東﹐千里而南﹐至龍門凡三千餘里﹞。○戰國說士葉水心曰﹕周之盛時京師有學﹐比﹑閭﹑族﹑黨﹑鄕﹑遂皆有學﹐三歲資興﹐諸侯貢士﹐進得仕天子﹐退得臣諸侯﹐故其時有秀士﹑進士﹑俊士﹑造士等。自厲王無道﹐周法浸壞﹐宣王之復未幾﹐又亂以幽王﹐馴至平王東遷﹐京師之學先隳﹐諸侯貢士之典亦闕﹐士絕望於王都﹐下者爲商賈負販﹐髙者俯首爲陪臣﹐然尙用於諸侯也。其後諸侯亦不取士﹐士之無歸者降爲大夫﹑家臣。孔門弟子皆爲之﹐獨顏﹑閔以不仕見推。至戰國諸侯互相吞滅﹐日尋干戈﹐及遭離亂﹐爲家臣旣無主﹐退又無以自業﹐於是放蕩四出﹐仗口舌以要時君﹐𨿽孟子大儒﹐亦千里見梁﹐且語勾踐以遊重輕﹐平原輩資士以重其國﹐幾數千人﹐士之變詐縱橫輩至﹐以口舌重輕人國﹐列國之主爲之擁先驅﹐側行避席﹐時可知矣。至秦此習未攺﹐於是坑夷之禍起焉﹐其實皆因於士之無歸也。○鄕舉裏選封建不復﹐裏選難行﹐緣古者王畿外其地皆以封諸侯﹐王城二百里外又責之都鄙﹐天子所治只六鄕六遂二百里之間﹐諸侯封國鄕﹑遂﹑比﹑閭﹑族﹑黨之內﹐塾﹑庠﹑序之教行﹐故行藝之考察可知﹐耳目之采取亦易。《周禮》選舉之說曰﹕閭胥﹝立此爲閭中士爲之﹞﹐凡春秋祭祀役政喪紀眾眾庶書其恭儉任卹者﹐族師﹝上士爲之﹞﹐月吉書其孝弟睦姻有學者﹐黨正﹝下大夫爲之﹞﹐正歲書其徳行道藝﹐州長﹝中大夫爲之﹞﹐正月之吉考其徳行道藝而勸之﹐糾其過惡而戒之﹐鄕大夫﹝命鄕舉之﹞﹐三年大比則考其徳行道藝而興賢者能者。蓋人之賢否﹐非久與居莫辧眞僞﹐久與居者惟鄰里鄕黨﹐故黨庠序乃審察人才之要﹝按﹕古﹤廣羊﹥﹑序皆鄕民行射﹑飲讀﹑教法之所﹐事已則反於學塾。漢學校不立﹐士與講論者令肄業太常﹐後世以來始有越鄕違家﹑羣居聚食就學者﹞。後世井邑旣亡﹐學校又廢﹐郡大者綿地千里﹐如漢委郡國察孝廉﹐郡守拜罷不常﹐不能熟其人之賢否﹐往往濫舉者多。魏郡置中正九品一人考徳行﹐亦只取信口耳。其後任愛憎﹑通貨賂﹑取閥閱﹐職名中正﹐實爲姦府。元魏惟簡年勞﹐才否不辧。然漢公府辟舉之法﹐尙近古郡縣﹐屬吏掾曹許各辟於其長﹐經郡縣辟者﹐五府吏辟﹐經五府辟者﹐公卿始得推選。故士修於家﹐聲聞達於鄕閭﹐則辟書交致﹐至縣令以上始赴尙書選調﹐一人之身閱歷者眾﹐漢吏多得人﹝周官人之法﹕論之鄕裏﹐告諸六事﹐而後貢以王庭﹐示不取信一人﹞。隋唐來易以詞華設科﹐行藝已閣置矣﹐然猶察時望錄之。至宋置棘糊名﹐則徳行才否一切不辧﹐士之得失權衡於命之有無﹐特假詞華彰施之爾。愚謂科舉流泛﹐封建不復﹐選舉難行﹐若只徇時論取人﹐則王莽未得漢柄﹐折節爲恭儉﹐虛譽隆洽﹔囂殷浩未出﹐天下皆謂深源不起﹐如蒼生何﹔王安石初年﹐天下推其文行莫與爲比﹐堪充選舉﹐𨿽國皆曰賢也﹐而竟如此﹐又何哉﹖要之毀譽難憑﹐蘇湖以經義治事﹐邊防﹑水利﹑置齋﹐實取人之規﹐虞廷﹑納言﹑試功一節﹐實審才之實。蓋人各有能有不能﹐就其能之著而取之﹐眞才出矣﹝按孔門四科論人﹐賜達﹐由果﹐亦不專主文章徳行﹐則偏徇豈不謬與﹞。後世取人但言語一科﹐不知世固有坐談則勝﹐行之實事則闕者﹐禮樂﹑訟獄﹑財賦﹑兵機素未嘗經﹐則選以官﹐事多廢﹐而歲月淹久﹐循資格又付以斷國論﹐謀王室﹐當方面﹐而人之堪不堪乃不問也﹐所以政以人獘﹐國以人亡。○老彭事惟近於人情者可信。傳記述彭祖﹑老耽﹐各有詭異難憑之說﹐年皆數百。今撮識始終﹐彭祖姓名鏗﹐封彭城﹐故號彭祖﹐以斟雉養性事堯﹐仕夏爲大夫﹐仕商爲老彭﹐事周爲柱下史。《彭祖傳》云商世已傳三百歲﹐《列仙傳》云喪四十九妻﹐亡五十四子﹐壽七百。又云八百。而《書》獨以爲彭祖得之上及有虞﹐下及五伯。其謬蓋易知也。如《列仙傳》所云﹐彭祖但壽其一身﹐不能延長其妻子﹐其仙亦陋矣。老耽﹐臯陶後﹐《說苑》著臯陶士師爲理官﹐因以理命族﹐古字理﹑李通用﹐故《左傳》行李﹑行理無二。夏商時已有李氏。姓氏書李﹐新舊《唐書》乃皆謂老子生李下﹐遭亂﹐饑食木子得生﹐因姓李。葛洪《神仙傳》又謂﹕老子無父母﹐姓李皆附會妄說也。按老子生周宣王四十二年﹐母名之曰元祿﹐字伯陽﹐甫生能言﹐生時皓首﹐方瞳長眉﹐幹九尺﹐耳七寸而參漏﹐故復名耳﹐字耽﹐邑於苦之賴﹝亳州衛貢縣﹐縣東有賴鄕﹐卽老子生地﹐有桐。《漢志》以老萊子﹑老耽爲二人。按《莊子》書孔子問禮於老耽。《髙士傳》云孔子至楚見老萊子﹐時已二百餘歲﹐班衣戲母側﹐所問皆禮事。二老傳皆曰楚人﹐又萊﹐先賢以爲老聲之轉﹐竊疑只是一人﹞。仕桓﹑莊﹐出爲柱下史﹐仕簡﹑靈﹐世爲守藏吏﹐平王世著《道徳》﹐孔子沒後十九年西入秦﹐歷流沙﹐化胡成佛﹐見秦獻公﹐又後孔子百餘年。其壽以爲二百七十﹐又曰四百四十﹐又曰不知所終﹐然縣柳谷水面有老子墓﹝余按﹕老子著《道徳經》﹐淸淨無爲﹐外無半語及神仙﹐《莊子》之書致尊老子﹐亦不言其爲仙﹐至晉葛洪著《神仙傳》始列老子於仙。昔之推黃帝者曰壽三百﹐大戴《禮》述宰我問孔子云﹕黃帝人也﹐何以能三百年﹖孔子曰﹕生而民利其徳百年﹐死而人期其神百年﹐久而人用其教百年。竊疑彭﹑老子壽猶孔子論云﹐特傳記神異焉爾﹞。○治貴審時論秦政﹑王莽曰﹕秦焚《詩》《書》以立私議﹐莽誦六藝以文姦言﹐殊途同歸﹐俱用滅亡。蓋謂書不適用讀書與不讀書也。魏鶴山嘗嘆孔孟著書未及行﹐盡其轍轅歷聘﹐熟諳世故﹐又洞識前古﹐使其獲用﹐弛張必當。至秦大肆暴﹐經皆出於漢儒﹐掇拾先王制度﹐雜以秦漢﹐漢舛謬甚則胡制﹐卽王賈馬箋注多是以後王儀文臆說三代令典。故經著義理綱常﹐萬古不易﹐其建置纖悉﹐隨時之宜可也。夏禮而杞不足徵﹐殷禮而宋不足徵﹐孔子時二王之後猶存而皆云然﹐後乎孔子者文獻又可知矣。韓魏公規荊公新法曰﹕古今異制﹐貴於便時﹐《周禮》所載﹐有不可施於今者非一﹝程子曰﹕經焚﹐禮書多出﹐漢儒不可一一追復﹞﹐後世眩於太平六典之名﹐執於周公制禮之說﹐一用於王莽﹐再用於後周﹐三用於熙寧﹐而治卒不可致﹐不知三五制作皆出聖人﹐而唐虞禪﹐夏后殷周繼﹐忠質文異尙﹐子丑寅建立已各不侔﹐何嘗殷必循夏之迹﹐周必襲殷之制﹐況事久必獘﹐獘久則更﹐豈有執而不通之理﹖漢崔《政論》曰﹕濟世拯時之術﹐豈必體蹈堯舜乃理哉﹖期於補疑闕壤﹑支柱傾邪﹑隨形裁割﹑措斯世於安定之域而已。孔子對葉公﹑景公﹑哀公問政各不同﹐所急異務也。俗人奇偉所聞﹐簡忽所見﹐焉可與論國家大體哉﹝後世言三代永固以封建﹐不知禹之天下非無封建﹐不三世而太康失國﹐幸而再集者﹐少康之賢明也。幽王之天下非無封建﹐一無道而四夷交侵﹐幸而復國者﹐宣王之修攘也。春秋諸侯之獘極矣﹐周以微弱乃載柞數百﹐豈諸侯於周眞有一日之力哉﹖徒以各爭彊大﹐不能相質﹐周幸而傳爾。秦變以郡縣﹐而獘以苛暴。漢易以寬仁﹐而制於權臣。晉獘於權臣﹐隋獘於盜賊﹐唐獘於藩鎭﹐往往國之亡皆有獘﹐善治者亦惟救偏補獘而已﹐無拘說也﹞﹗又曰﹕昔孔子作《春秋》﹐褒齊桓﹐懿晉文﹐嘆管仲之功矣﹐豈不美文武之道哉﹖誠達權知獘也。此論足以盡美三代之蔽矣。余嘗謂唐虞治道﹐萬古冠冕﹐究其設官﹐惟內有百揆﹑四嶽﹐外有州牧﹑侯伯﹐職之可紀。昔禹平水土﹐稷教播種﹐契敷五教﹐臯陶爲士﹐與夫垂工﹑夔樂﹑伯夷秩宗而已﹐何嘗瑣屑如《周禮》哉﹖矧治道貴安靜﹐設官旣冗則巧拙雜進﹐天下始病矣。司馬溫公曰﹕叔向有言﹐國將亡必多制。明王之治謹擇忠賢而任之﹐法制不繁而天下治﹐及其衰也﹐百官之仕不能擇人﹐而禁令益多﹐防閒益密﹐上下勞擾而天下亂。漢唐而下﹐君道𨿽不盡純﹐而漢文景以恭儉致太平﹐唐太宗以仁義致太平﹐有宋以儒道致太平﹐則亦惟其人而已﹐不在盡循古制也。《酌》頌成王曰﹐言能酌先祖之道以安天下。漢吏稱其職﹐民安其業﹐而宣帝曰﹕漢家自有制度。蘇子曰﹕事若可行﹐不必皆有故事。若俗所不安﹐人所不悅﹐縱有禮典明文﹐無補於怨。故履不必同要之適足﹐治不必同要之通時。又曰﹕通其變﹐天下無獘法﹐執其方﹐天下無善教。○將老秦始皇取荊﹐初疑王翦老而怯﹐後卒將翦而克。漢宣帝將七十餘之趙充國遂平羌。光武將鑠翁之馬援遂定蠻。晉鄧艾平蜀﹐王平吳﹐年皆七十。他如呂尙八十遇文王﹐百里奚七十干秦繆﹐晉重耳六十二反晉國﹐酈食其六十二遇漢髙帝﹐裴度﹑郭子儀身益者﹐國益重。蓋經歷多﹐思慮精﹐舉措審﹐往往以老得之。張南軒嘗評充國之將曰﹕將之失從負勇而愎諫。充國曰﹕兵難諭度﹐願至金城﹐圖上方略。其不忽事如此。將之病患急近功﹐充國屯田爲久計﹐圖其萬全﹔將之病患好殺﹐不卹百姓﹐充國圖坐消西戎﹐使百姓安焉。此豈少年尙气貪功者所及哉﹖○帥職南軒帥荊﹐遺晦庵書曰﹕某受任上流﹐軍卒責都統﹐財賦責總司﹐吾帥臣專以固結人心爲本﹐使人有尊君親上之心﹐則以守固﹐以戰克矣。兵﹑財﹐帥大務也﹐而民又最焉﹐其論識可謂約而事要矣。○服食爲本禹別九州﹐冀爲王都﹐獨不言貢篚﹐近王畿曰甸服﹐甸爲天子治田﹐賦專出谷。蓋王畿地大人眾﹐四方根本所在﹐急在衣食﹐故畿內百里賦納總﹝禾本全曰總﹞﹐二百里納釒至﹝刈禾器﹞﹐三百里納稭《半槁去皮﹞﹐四百里粟﹐五百里米﹐凡以食爲重也。兗﹑豫﹑靑近王畿﹐兗貢蠶絲﹐豫貢綿﹑﹑纖﹑纊﹐靑貢鹽﹑﹑絲﹐凡以衣爲重也。余州之貢寶玉玩好而已。《洪範》八政先食貨﹐《豳﹖七月》周公陳先公風化﹐公劉召康公戒成王以民事﹐皆諄諄農務﹐以此見王者富有天下﹐亦不可一日忘情於衣食。○江河淮汴天下轉漕之水其大有四﹐曰江﹑河﹑淮﹑汴。河可聚西北之漕﹐江可聚東南之漕﹐汴引河入淮﹐實江湖脈絡﹐可聚中原之漕﹝按洛以入河溢爲滎。《史記正義》。曰﹕滎水引河東南爲鴻溝﹐以通宋﹑鄭﹑陳﹑蔡﹑曹﹑衛﹐與濟﹑汝﹑淮﹑泗會於楚﹐卽官渡水屯。詳此則汴古已有﹐後世以爲始隋﹐非也。但前賢明此水不一﹐或謂上名鴻溝﹐下名官渡。張華謂鴻溝﹑官渡各一水。胡明仲謂汴﹑鴻溝﹑官渡爲三水。張伯謂﹕滎引河東南。注﹕至大梁浚儀分二渠﹐一爲官渡﹐一爲鴻溝﹐汴別爲渠。今汴自西而東﹐鴻溝橫亙南北﹐但三國袁﹑曹相拒官渡﹐操曰﹕悠悠黃河﹐吾其濟乎﹖則官渡自黃河﹞。其餘小水隨地所出﹐俱達江河﹐備著《禹貢》。淮出桐柏山﹐溯汴北通河﹐而南不通江﹐故《禹貢》述江水沿於海而後入於淮。《左傳》謂吳夫差始通江淮﹐由是四水通濟﹝《孟子》曰﹕禹排淮﹑泗而注之江﹐然《禹貢》禹平水土之書﹐果通江淮必述之矣。兼古封國各有限域﹐以唐虞五服制考之﹐淮且居荒服外﹐況江表乎﹖故《孟子》之說可疑。春秋吳憑陵上國﹐至北伐齊與中國之盟會﹐乘便取捷﹐蓋通江淮之始﹞。凡水﹐水力不同﹐舟載亦異。唐劉晏轉漕給關中﹐初槪以航運艱阻百端﹐後察江船不可用於淮﹐淮船不可用於汴﹐汴船不可用於河﹐遂隨岸置倉貯載﹐因相水之宜用船﹐運遂無阻。河至龍門扼底柱險﹐復資陸運入渭﹝按唐運避三門之險﹐開三路於八里始濟﹞。渭淺深不常﹐隋興﹐鑿渭自�興東至潼關﹐凡三百里﹐名開通河﹐然後關內之運通利。唐以來潼關有變﹐河汴不通﹐則江運溯漢﹐入武關以達長安﹝按﹕漢水﹑鄧州計六七百里至武關﹐至洋川始陸運出扶風﹞。但漢上流灘險﹐不若河渭之易。唐末及朱梁初都洛﹐後梁以洛運艱攺都汴﹐汴中據江河﹐水陸都會﹐資用富饒﹐而處勢平曠﹐天下有事乃四戰之衝﹐須以兵固﹐所以古今言王者之宅﹐必曰長安﹑金陵﹐蓋以運便而險塞也﹝長安襟山帶河﹐沃野千里﹐地產多可富國﹐古號陸海。金陵前控江淮﹐後引甌越﹐左通荊襄﹐右達吳會﹐外則長淮沃壤千里﹐桑田魚鹽之利甲天下﹐內則交﹑廣海錯之珍盡東南貢﹐江左第一形勝。宋之南渡初﹐李伯紀﹑胡安國進計﹐皆請措置荊襄爲根本。按荊襄地夷曠﹐胡五峯嘗謂欲退守江南則襄陽不如建鄴﹐欲進取中原則建鄴不如襄陽﹐二公蓋爲進取計也﹞。○張道陵《漢書》著張陵字輔漢﹐光武建武十年生﹐天目山得道﹐善以符治病。桓帝永壽元年於靈峯白日上升﹐該百二十歲。而邵伯溫《聞見錄》著漢建安一十年曹操破張魯﹐定漢中﹐魯祖父陵﹐順帝時客蜀﹐學道鳴鶴山中﹐造作符書惑百姓﹐受其道者輒出米五升﹐時謂之米賊。陵子衡﹐衡子魯﹐以其法相付授﹐自號師君﹐其眾曰鬼卒﹐曰路酒﹐曰理頭﹐大抵與黃巾相類。朝廷不能討﹐就拜魯漢寧太守﹐鎭漢中。觀此則張陵非異人也﹐道家今祖陵爲天師﹐初只泛號﹐唐始定封也。○對獨說程子曰﹕天下之物無獨必有對。朱文公廣爲一中又自有對之說﹐又曰﹕乾尊坤卑﹐不可並立﹐蓋尊無二﹐上意也。以類推之﹐君對臣﹐必君令臣行﹔父對子﹐必父召子諾﹔夫對婦﹐必夫義婦順﹔天對地﹐必天包地外﹔陰對陽﹐必陽生陰畜﹔日對月﹐必月受日光。此對而必歸於獨﹐可言也。若中國對四夷﹐君子對小人﹐而耳目﹑手足之對若之何一之﹖馮億可曰﹕陽一陰二﹐邵康節有是言﹐然三綱之正﹐九疇之敍﹐𨿽夷狄小人必藉是以立﹐是數者非中國君子莫致之﹐則中國未嘗不爲四夷所利賴﹐君子未嘗不爲小人之也。若手足𨿽對﹐然不左如右之便。耳目𨿽對﹐而耳不兩聽而聰﹐目不兩視而明﹐則亦無害其爲獨也。於父子尊卑不並立之說有矣夫。●卷八○天卽理讖緯之學未興﹐古人自信多托之天﹐堯舜讓賢﹐俱曰﹕天之歷數在爾躬。湯武之興﹐曰天命弗僭﹐曰天一徳﹐曰天其以徳民﹐曰天矜於民﹐曰天必從之等語﹐往往借天爲訓。朱文公謂事不出於人則出於天﹐天卽理也。凡合於理之自然﹐非人私智所爲者﹐皆謂之天。桀紂之暴如是﹐東徵西怨﹐南徵北怨﹐三千臣而同心﹐八百侯而畢會﹐乃是人智力不可得而爭者。湯武順之則天﹐逆之則人﹐其謂之天不誣也。《左傳》曰天誘其衷﹐曰天奪之魄﹐夫豈有誘奪之迹哉﹖行事順理而興﹐殆天啟之﹐行事逆理而亡﹐殆天喪之﹐天且不違權於理之逆順。《孟子》曰﹕天不言﹐以行與事示之而已。先儒解天因舜之行事﹐示以與之之意﹐堯舜子不肖﹐便見天不久堯舜之天下﹐啟賢能繼﹐便見天欲久禹之天下﹐故曰莫之爲而爲者﹐天也。禹治水﹐彜倫攸敍﹐箕子曰﹕天乃錫禹。《洪範》《九疇》﹐亦謂禹能順水之性﹐不失髙下之宜﹐蓋天錫以知九疇之敍﹐故無逆水之失。漢儒不審﹐乃拘於洛書龜背水文多少之較﹝詳《書﹖洪範疏》﹞﹐豈眞知天者﹖況太古文籍未生﹐天果以龜文示人﹐亦未必有所謂不一名字三十八字之詳也。又按《易﹖系》﹐孔子只言河出圖﹐洛出書﹐卽無龜龍之說。漢世緯書起﹐始曰龍負圖﹐龍負書﹐殆漢儒增也。兼古人言災祥多卜以人事﹐緯書盡益以神怪﹐禹觀河見白面長人﹐殷白狼銜鉤沈璧於洛﹐而黑龜興之書﹐黃魚雙躍﹐周赤雀銜書﹐白魚入舟皆《禮緯﹖稽命微》之辭﹐故讖緯皆起漢儒。○倉頡倉頡制字﹐宋衷﹑皇甫謐輩俱言頡黃帝史官﹐不知伏羲居黃帝前﹐已言作書契﹐不應先有書契﹐後有字。且管仲言古三王以前封禪者七十二君﹐皆紀號泰山。《莊子》亦言十三代之封﹐有紀勒者千八百餘所﹐其紀勒必皆字也。晉索靖《艸書論》﹕倉頡旣生﹐書記是爲。《尙書疏》張楫云﹕倉頡爲帝王﹐生禪通之紀。《春秋元命苞》敍帝王之相曰﹕倉頡四目。則倉頡者﹐伏羲前一帝號也。故蔡邕﹑曹植皆稱頡皇﹐呂不韋稱倉頡亦曰史皇氏﹝世謂字書爲史書﹞﹐則謂爲史官者謬也。開封府浚儀有頡城﹐《論衡》云﹕學書諱丙日。以《五行書》言﹐倉頡死丙寅也。○軒轅黃帝《莊子》著軒轅氏後始有赫胥氏﹑尊盧氏﹑祝融氏﹑伏羲氏﹑神農氏﹑黃帝氏﹐《六韜》亦著軒轅氏在驪連氏﹑赫胥氏之間。軒轅﹐自古帝王一號也。古幣亦有軒轅﹑黃帝之分﹐軒轅幣始作貨﹐黃帝幣又作布﹐則軒轅﹑黃帝爲二﹐又軒轅以車得名﹐軒轅睹轉篷之風法制車輪﹐軒﹐車橫木﹐轅﹐車直木﹐因以爲號。黃帝見大蚓曰﹕土气勝﹐土色黃。因號黃帝。司馬遷不詳﹐乃曰﹕黃帝名軒轅。後人從而訛﹐執古爲信﹐《莊子》文古《史記》﹝按《河圖》﹕黃帝名軒﹐又曰﹕封降禪徳祖黃軒。《論語》考曰﹕軒知地利。則黃帝單名軒﹐非重名也﹞。○陶唐﹑殷﹑商﹑荊﹑楚陶地名國始顓頊﹐堯先居陶﹐後封唐﹐故陶唐並稱。湯初興商丘﹐後盤庚遷殷﹐故名殷。荊楚共一﹐本名熊繹﹐初國於荊﹐號楚﹝春秋初例稱荊﹐公後始稱楚﹞。至秦襄王母名楚﹐諱復稱荊。○堯舜病博施天不能長春而不冬﹐當而不雨﹐日月不照覆盆之下﹐生長不施霜雪之時﹐𨿽天地之大﹐猶有餘憾。堯舜其仁如天﹐豈不欲衣帛食肉均於老幼﹐而養有所不給﹐故五十衣帛﹐七十食肉﹐王政必爲之規﹔豈不欲疲癃﹑殘疾﹑鰥寡﹑孤獨均獲仁遂﹐而稟气不足﹐不能移其賦受之偏﹔豈不欲窮發之北﹑不毛之地均入撫綏﹐而風气所限﹐不容不聽之要荒之外。故博施濟眾﹐堯舜亦病﹐秦皇﹑漢武乃欲威服荒遠﹐以示無外﹐豈不謬哉﹗○豫讓智伯無後﹐豫讓殺身以報﹐非了死生之分者不能。然人臣事君﹐救過於未萌﹐上也。及臨事而正救焉﹐次也。聽其君之自是自非﹐付其國於自存自亡﹐而曰﹕吾能他日爲之死﹐斯爲下矣。豫讓義士﹐智伯以國士待之﹐智伯不可謂不賢﹐讓不可謂不遇﹐而智伯貪三晉之地﹐疵測韓魏之反﹐張孟談啟韓魏之攻﹐巧文辯慧而甚不仁﹐讓曾無一語與其間﹐猶謂讓之忠於智伯乎﹖逮其死也﹐始吞炭漆身﹐求殺襄子﹐爲忠君子﹐不能不恨其晚也。昔齊景公問晏子曰﹕忠臣之事﹐君如何﹖對曰﹕有難不死﹐出亡不送﹐公曰﹕難不死﹑出不送可謂忠乎﹖對曰﹕言而見用﹐終身無難﹐臣奚死焉﹖諫而見聽﹐終身不亡﹐臣奚送焉﹖言不用而難死之﹐是妄死也﹔諫不用而亡送之﹐是僞送也。故忠臣者盡善於君而生﹐不蹈惡於君而死。讓謂其死將以愧天下後世人臣懷二心者。吁﹐懷二心之臣視讓誠愧矣﹐以讓視嬰獨不愧乎﹖故予於讓是其死﹐不是其生﹐取其節﹐不取其智。○飲器趙襄子漆智伯之頭爲飲器﹐漢建元中匈奴破月氏主﹐以其頭爲飲器。《史韻﹐飲器》﹕飲﹐音蔭。《漢書》韋昭釋﹕禪也﹐盛酒器。晉灼曰﹕飲器﹐虎子屬溲便﹐褻器也。顏師古引匈奴破月氏王頭共飲血盟爲證﹐謂飲酒器。如顏說﹐貴之也。且死骨凶穢﹐又惡人頭顱﹐豈俎豆可宜乎﹖溲便釋蓋似之﹐萬見春亦是晉釋﹐但名虎子未詳。○射日補天羿射十日之語見《莊》《騷》﹐俱謂天有十日﹐射之。但堯時羲和君之子名羿﹐十日﹑九嬰﹑大風﹑封豕﹑長蛇等皆頑凶爲民害﹐堯命羿殺﹛穴契﹜窳﹐射十日﹐激大風﹐戮九嬰﹐驅封豕﹑長蛇﹐而民害息。則十日者﹐非天之日也。共工氏觸不周山﹐折天柱﹐絕地維﹐及女媧補天之說見《列子》。按共工氏霸九州﹐實太昊之臣﹐恣睢跋扈﹐ㄈ擾天紀﹐女媧滅之﹐四土復正﹐萬民更生﹐此女媧補天立極之迹也。煉石補天果人力能與否﹖事不經見﹐皆當理決。血流漂杵﹐《孟子》且曰﹕盡信書﹐不如無書。矧《莊》《列》謬妄之說﹐荒唐之言乎﹖○經解六經之道至夫子而集大成﹐夫子之道至晦翁而集大成﹐諸家經解前後不一﹐自斷定於晦翁然後一出於正。後學倘非經指授﹐則泛濫諸家﹐其誰適從。今經解有昔賢品題﹐其當者曰﹕《易》有伊川《易傳》《大易粹言》《系辭》則柴侍講集解﹔《書》有東萊《說林》﹑少穎解﹔《詩》有東萊《詩記》﹑晦庵《詩傳》﹔《周禮記注注疏》晦庵取之﹐而王荊公﹑王昭禹《周禮解》﹐方博土﹑陸農師﹑馬博士《禮記解》﹐晦翁俱以爲當。又嘗言荊公經解有益後學﹐《春秋》胡文定於褒貶之例尢嚴﹐《傳》則東萊《左氏說》爲最也。後學倘循是索之﹐不至以多歧亡羊矣。○玩物之戒漢文《卻獻千里馬詔》曰﹕吉行五十里﹐師行三十里﹐朕乘千里馬獨先安之﹖宋武碎琥珀枕﹐遺北徵將士曰﹕能瘳金創。蕭道成治齊﹐期黃金與土同價。唐太宗還林邑鸚鵡曰﹕鳥獸懷土﹐亦與人同。皆有超人識度也。近世大賢呂文穆卻獻二百里鑑曰﹕吾面子大﹐安用照二百里鑑﹖王文正旦嗤弟百萬買玉帶曰﹕自負重債而欲使觀者稱好﹐不亦謬乎﹖有以硯潤售孫侍讀甫者﹐孫曰﹕一日得擔水才直三錢。古人達理﹐不爲玩好如此。國初人寶李廷墨石﹐昌言至不許人磨﹐或戲之曰﹕子不磨墨﹐墨將磨子。有人詠李廷墨云﹕一墨足支三十年﹐但恐風霜侵髮齒。非人磨墨墨磨人﹐瓶應未罄先恥。文谷制墨﹐必用髙麗煤﹐前輩謂世無二子﹐墨終不乏用﹐人固愚爾。○夏后氏經書稱夏皆曰後氏﹐殷周皆曰人﹐班固《白虎通》曰﹕夏禹受禪爲君﹐故稱氏﹐殷﹑周徵伐得天下﹐故稱人。則舜曰有虞氏﹐亦以堯禪爾。○大城多兵古封建法行﹐井地制定﹐公﹑侯﹑伯﹑子﹑男之國隨提封廣狹出車乘多少﹐故有萬乘﹑千乘﹑百乘之別﹐諸侯大不可陵﹐小不可僭﹐所以治安可久。周東遷﹐古制壞﹐諸侯各以力勝﹐王室不能爲之制節﹐小大始紊。至春秋國自爲政﹐齊創內政﹐寓軍令﹐晉作被廬之法﹐魯作邱甲城﹐過百雉﹐俱不可以先王之規律之矣。至戰國齊以技擊彊﹐魏以武卒奮﹐秦以衛士勝﹐孫吳輩出﹐貴勢利﹐尙詐謀﹐古制百不一存。故趙奢與田單論兵曰﹕古者四海萬國﹐大城不過三百丈﹐人多不過三千家﹐以少戰足矣。今萬國合爲七國﹐戰﹐國必具數十萬﹐食能支數歲﹐千丈之城﹐萬家之邑相望也。而欲以少戰﹐可乎﹖在奢已嘆不能循古﹐況去古又遠者乎﹖後世不審彊弱﹐動欲仁義飾兵﹐恐不爲湯武﹐而爲宋襄﹑陳余也。故欲徇古制須封建。○武士不卹酈食其掉三寸舌﹐下齊七十城﹐亦奇矣。韓淮陰激於蒯通一語﹐隨以兵躡其後﹐更不計食其利害﹐卒使身膏鼎鑊。唐初頡利歸命﹐太宗遣唐儉慰撫之﹐李靖﹑李謀曰﹕今詔使在彼﹐虜必自寬﹐若遣萬騎襲之﹐不戰可擒。張公謹曰﹕使者在彼﹐柰何﹖靖曰﹕唐儉不足卹。遂勒兵夜發。宋紹興間兀術入寇﹐韓世忠駐兵揚州﹐奉使魏良臣過揚﹐世忠置酒相待﹐杯一再行﹐更牌沓至﹐良臣問故﹐世忠詭曰﹕有詔移軍中江郡﹐召撤爨班師。良臣方去﹐世忠麾軍踵其後﹐設伏大儀鎭﹐良臣至虜﹐虜問世忠動息﹐良臣以所見對﹐兀術乃大發﹐引趨江﹐遇伏﹐戰敗還泗上﹐責良臣賣己﹐欲烹之﹐良臣好詞得免。舊傳已�������帥自蜀入援﹐舟次金口﹐扼敵不得前﹐亟遣將與岸戰﹐戰方酣而帥舟已取。蓋兵尙詭道﹐螻蟻萬命﹐取決一時﹐不容自己。然好戰嗜殺之人﹐多出殘忍待之之方﹐亦須識時量勢﹐身在其間﹐則在彼者固莫測﹐而在我者亦未可知也。○過百爲壽《莊子》及《左傳》杜預注皆有上壽﹑中壽﹑下壽之別﹐孔穎達疏﹕上壽百年以上﹐孔安國傳《洪範》五福曰﹕壽﹐《傳》曰百二十年爲壽。蓋本《老子》﹕人生大期﹐百年爲限。過百而增﹐是謂上壽之壽。按《禮記》﹕人生十年曰幼﹐學﹔二十曰弱﹐冠﹔三十曰壯﹐有室﹔四十曰彊﹐而仕﹔五十曰艾﹐服官政﹔六十曰耆﹐指使﹔七十曰老﹐而傳﹔八十﹑九十曰耄﹐七年曰悼﹐百年日期﹐頤。王荊公注自幼﹑弱﹑壯﹑彊﹑艾﹑耆﹑老等下皆著讀點﹐其下學﹑冠﹑有室﹑而仕﹑指使﹑而傳自爲句﹐總上十事﹐各十年一目﹐壽爲過百之目﹐亦有理。○豪傑不苟就古豪傑皆不輕用其身﹐伊尹三就桀。《鬼穀子》著太公三入商朝﹐三就文王﹐然後合。故孫武兵書著呂尙﹑伊尹於《反間篇》﹐以皆往來遲回二者間也。張子房圯上一編﹐屢以說人﹐始說沛公。馬援初遊隴﹑漢不從﹐盛陳陛衛之公孫述﹐而從袒幘迎笑之光武。袁紹禮郭嘉甚﹐至嘉去之﹐及見曹操曰﹕眞吾主也。張賓見石勒曰﹕吾歷觀諸將﹐無如此。胡將軍乃提劍詣軍門。王猛聞桓溫入關﹐被褐詣之﹐溫不渡灞水﹐遂去不就﹐後寧事苻堅。晉屢徵謝安不起﹐桓溫徵﹐始赴之。蓋小人之仕在濟其欲﹐君子之仕在行其志﹐於是可觀豪傑之志矣。或勸東漢魏桓就徵﹐桓曰﹕今後宮數千﹐其可損乎﹖廏馬萬匹﹐其可滅乎﹖左右權豪﹐其可去乎﹖幹祿求進﹐所以行志﹐而若此出何爲哉﹖遂以隱終。大槪士之有志於時者﹐熟察世故﹐胸中皆有素定之規﹐度其人不足與謀﹐萬鐘於我何加焉。東坡嘗謂淮陰終身事業﹐一見髙祖而決之﹔諸葛孔明用蜀﹐只隆中初見劉備數語。範文正公天聖中上《萬言書》﹐欲致太平﹐考其平生所爲﹐無出此書者。司馬仲達號盛雄﹐初亦韜隱﹐後就徵曹操。胡致堂謂孔明躬耕南陽﹐旣不從難與爭鋒之曹操﹐又不附可與爲援之孫權﹐獨委身流離顚沛之劉備﹐且三顧後起﹐則措身之審﹐又非徒較彊弱而已。○三教三教各植門庭﹐互有詆訾。儒者辟天堂﹑地獄﹑輪回﹑讖悔之非﹐據理而論﹐非過攻也。若二氏自相詆訾﹐則釋氏云﹕摩訶迦葉下生世間﹐號曰老子﹔老氏云﹕老君遣關尹騎白象下天竺﹐於淨飯夫人口中托生爲佛。人云老耽入秦﹐西曆流沙化胡爲仙﹐此皆二氏各以求勝之論也。至二氏於儒教﹐《莊子》首言孔子問禮老耽﹐釋氏《佛地經》云﹕寶輪王下生﹐號伏羲﹐吉祥菩薩下生﹐號女媧﹐如意菩薩下生﹐號孔子﹐月明儒童下生﹐爲顏子。韓子《原道》謂佛者曰﹕孔子﹐吾師之弟子也﹐本此。南景福二年易澡水縣南孔子祠爲寺﹐以孔子適楚嘗經之地﹐復攺爲儒童寺﹐豈孔子眞佛派也﹖吁﹗不能訶其謬﹐過矣﹗又從而溺焉﹐豈不甚哉﹗《古今論》著周《素異記》云﹕周昭王二十四年甲寅歲四月八日井泉溢﹐宮殿震﹐恆星不見﹐太史蘇繇占爲西方聖人生。此周書紀佛生之異也﹐則又安有前唐﹑虞﹑夏﹑商預托生爲伏羲﹑女媧等理乎﹖況《春秋》書恆星不見於莊公十年甲年歲﹐上去昭王甲寅三百四十年﹐周紀亦附會無稽之談也。陳大建五年恆星不見﹐史占爲主不嚴﹐法度消﹐天子失政﹐諸侯暴橫﹐國亡之象﹐又豈生異人之祥乎﹖○耘耔《毛詩》釋耔曰雍本。《漢志》釋耔曰附根。謂代田之法﹐一畝三川﹐廣深各尺﹐播種川中﹐苗生葉以上﹐稍耨壠艸﹐因ㄨ壠土附根﹐每耨輒附﹐比盛暑﹐壠益髙而根益深﹐能耐風與旱﹐故所種實茂。大槪除艸附根則艸腐﹐根原因以肥潤。耘﹐乃耔之利也。今農家習之而不知。●卷九○星土古以星正時﹐未占災祥﹐春秋始有焉。然燕爲析木﹐趙爲大梁等說始戰國鄒衍之言﹐《左傳》及之。故昔賢疑《傳》爲戰國時人作。班固《漢書》直以秦﹑魏﹑周﹑韓﹑燕﹑齊﹑魯﹑宋﹑鄭﹑衛﹑吳﹑楚十二國分配二十八宿﹐遂爲古今不易之占。但封建法行﹐唐虞稱萬國﹐夏﹑商各二三千國﹐周之初封亦一千八百國﹐春秋時國名見經傳者一百二十四﹐星則止於廿八﹐春秋末十二國上與列宿參﹐何也﹖又晉在春秋爲大國﹐戰國韓﹑趙﹑魏分晉則晉裂爲三﹐今十二分野中不應趙﹑魏而缺晉﹐至指鶉火爲周地﹐厲封鎬﹐西周固爲丰鎬﹐其在洛陽又隸何星乎﹖魏陳卓於十二分野中復別以度數﹐言星一次三次爲天之一度﹐言天一度直地三十里﹐古制九州﹐州方三千里﹝堯五服制﹞﹐則一州之廣僅當天之一百度也﹐故昔賢謂班固以國直星之說﹐不若《周官》保章氏州配之說爲正。○孔子不述禮古以《詩》《書》﹑禮》《樂》《易》《春秋》爲六經﹐孔子刪《詩》﹑定《書》﹑系《易》﹑修《春秋》﹐正雅頌﹐而《禮》無的書﹐故漢以來諸儒但言五經﹐今二《禮》皆出漢儒。先儒因謂制禮王者事﹐孔子無位﹐不敢作。又曰﹕禮以義起﹐難立定制﹐經多合禮義﹐言者謂禮當臨時以義斷行之。如三代忠質文異尙﹐子﹑丑﹑寅建正隨時損益﹐事固有古宜而今不宜者﹐況人性稟不同﹐仁或柔﹐義或剛﹐聖人因禮節文﹐使得其中﹐故曰禮因人情。《禮記》述孔子言禮有多爲貴﹑少爲貴﹑大爲貴﹑小爲貴﹑文爲貴﹑素爲貴之辧﹐至羔豚太牢之祭名求其稱﹐則禮亦求其當而已。漢儒二《禮》皆欲補聖人之道﹐但未折衷於聖人﹐記不免雜﹐禮不免鑿也﹝如歷代樂名曰《六莖》《五英》《韶》亦不同﹐漢唐以來日《文徳舞》《武徳舞》﹐皆隨功徳之異名名。樂主和人心﹐聖人不能彊之﹐必同所主者﹐雅正而已﹞。○擊壤堯時老人擊壤事見皇甫謐《帝王世紀》及《列士傳》。王充等說考擊壤只當爲蕢桴土鼓之義。按諸書解壤字﹐《尙書﹖禹貢》﹕黃壤﹑白壤﹑黑壤﹐孔安國《傳》曰﹕土無塊。《韻釋》﹕柔土也。《周禮》辧十有二壤﹐鄭注﹕壤﹐和緩之貌﹐《梁》﹕日食內壤﹑外壤。壤﹐傷也。而《國策》蟻壤亦謂泉穴地出土。獨《藝文》及《風俗通》指擊壤爲木戲﹐謂壤木爲之前廣後銳﹐長尺四寸﹐闊三寸﹐未戲先側一壤於地﹐遠三四十步﹐以手中壤擊之﹐故曰擊。切意古人淳朴﹐未必爲此。○田獵春﹑夏苗﹑秋﹑冬狩﹐四時之獵皆曰田﹐字與田畝之田同。王昭禹釋《周禮》云﹕獲者取左耳計功與獲利於田同﹐爲之圍與疆理同﹐犄角鳥獸與耘同﹐度可殺而不可亂﹐所以獵亦曰田也。○五行寓數五行﹕天一生水﹐地二生火﹐天三生木﹐地四生金﹐天五生土。五行相生次第﹐有生於無﹐著生於微﹐數皆以微著爲次。水最微﹐居一﹔火漸著﹐居二﹔木形實﹐居三﹔金體堅﹐居四﹔土質重﹐居五。若成數則皇甫侃以爲金﹑木﹑水﹑火皆資土以立﹐猶仁﹑義﹑禮﹑智必以信而存﹐故一得五而成六﹐三得五而成八﹐二得五而成七﹐四得五而成九﹐朱文公河圖說實祖之。○詩從寺詩﹐古人言志之辭。孔穎達推其始於蕢桴土鼓之世﹐蓋有樂卽有節﹐音節者章句之祖。聖人刪取爲經﹐以人情觸於外必動於中﹐因美刺形焉。上之人采以參己政之是非﹐求合乎眾之所與﹐故可以興﹐可以觀﹐所以有補治道爲經也。王臨川謂詩制字從寺﹐九寺﹐九卿所居﹐國以致理﹐乃理法所也。釋氏名以主法﹐如寺人掌禁近嚴密之役﹝《韻書》﹕寺﹐音侍。詩初注音皆如字﹞﹐皆謂法禁所在。詩從寺﹐謂理法語也﹐故𨿽世衰道微﹐必考乎義理﹐𨿽多淫奔之語﹐曰思無邪。後之詩直者傷於訐﹐美者近於諛﹐甚至增淫導欲﹐誇華斗靡﹐豈詩之旨哉﹖康節云﹕自從刪後更無詩﹐以無維持世道之詩也。近代惟杜子美詩爲詩史﹐知道者猶以不濟事少之。故眞西山選詩﹐取於民彜世教有補者。至孔子刪《詩》而無自作之詩﹐商賜可與言《詩》﹐孟子長於《詩》﹐例皆無詩。苟無所益﹐徒主言語﹐無取也。○制幣祭祀用幣﹐皆一丈八尺爲度。按一象陽﹐八象陰﹐寓陰陽數﹐鬼神之道﹐陰陽不測也。《禮》﹕聘禮﹐帛用二丈爲端。則寓偶數﹐色尙玄縝。玄﹐天色﹐糸燻﹐地色﹐天地偶合也。○萊《周禮》遂人頒田裏之法﹕上地﹐夫一廛﹐田百每﹐萊五千晦﹔中地﹐夫一廛﹐田百每﹐萊百每﹔下地﹐夫一廛﹐田百每﹐萊二百。萊鄭玄釋郊外謂之萊﹐休不耕者。蓋大國從造都鄙﹐凡言萊謂不易﹑一易﹑再易之地。不易地﹐歲歲可耕者﹔一易﹐閒一歲而耕﹔再易﹐閒二歲而耕。趙過代田亦是視地肥瘠更代田之。他經釋萊﹐但泛曰艸。○伊呂﹑周公之將三世爲將﹐道家所忌。蓋兵家多尙詐力﹐絕人命﹐凶狠貪殘﹐所以道家忌之。若吳起﹑韓彭輩身戮族夷﹐且不終世。然伊呂﹑周公亦嘗爲將﹐子孫有國﹐與商﹑周等。蓋不尙詐力﹐但與世平亂除害也。秦﹑隋﹑曹﹑馬南北五季﹐皆是遂其篡奪﹐卒不永祚。湯﹑武﹑漢﹑唐非不用兵﹐祚延千百﹐亦其取天下爲民除殘也。此可見兵非美事﹐用非得已﹐宜其爲幽冥所忌。○宮府一體孔明《出師表》曰﹕宮中府中﹐皆爲一體。朱文公嘗推明之曰﹕昭烈父子以區區之蜀﹐當吳魏之全﹐蓋天下十分之九倘於其中﹐又於公私自分彼此如兩國然﹐則是以梁益之半﹐圖吳魏之全﹐內之所出日有以賊乎外﹐公之所立常不足以勝乎私﹐是此兩國者又自相攻﹐外有鄰敵之虞﹐內有陰邪之寇﹐國亦危矣。以亮忠智﹐爲蜀謀不過如此﹐可謂深知時務之要。春秋魯謀叛晉﹐季文子曰﹕國大臣睦而邇﹐於我未可以貳。王猛勸苻堅勿伐晉曰﹕上下安和。權翼亦曰﹕臣輯睦。乃知鄰敵謀入國家﹐亦視其有乖爭之隙。匈奴患漢元成之威﹐孰與髙武呼韓邪卒臣事者﹐五單於爭立故也。此孤則見折﹐眾則難攻﹐吐谷渾所以有折箭之譬。○姦雄入科目漢以孝廉取士﹐而孫仲謀﹑曹孟徳皆舉孝廉。唐重進士﹐而黃巢屢舉進士。○兵勢緩急燕慕容恪常言兵勢緩急之宜﹐曰﹕若彼我勢敵﹐外有彊援﹐恐腹背患至﹐則攻之不可不急﹔若我彊彼弱﹐無援於外﹐力足制之者﹐當羈縻守之﹐以待其獘。兵法十圍﹑五攻﹐此也。魏武帝曰﹕食少兵精宜速戰﹐糧多卒眾宜持久。予觀古人去國遠斗之師﹐皆以不戰困衄。蓋兵必資糧﹐兵愈眾則糧愈不給﹐愈遠則糧愈不及﹐故坐困得策。況戰爭攘奪之世﹐民不得耕者眾﹐而師旅數起﹐又非擔石可給﹐故饋餉最急。又民以食爲天﹐苟欲立事﹐必多得人﹐而人非食不眾﹝漢髙拒楚﹐始終據滎陽﹐以敖倉在也。唐初李密起事﹐說翟讓據洛口倉。王世充據東都亦爲洛口倉﹐後𨿽不終﹐而一時皆取勝﹞。趙充國計兵一人一月之食爲米二斛四斗﹐漢量未考與今量如何﹐如計兵萬人一月食﹐人日二升﹐今量爲米六千石。宋隆興初傳金兵於河南者十七萬﹐韓魏公曰﹕且未論人糧﹐以十七萬﹐一月馬艸計之須二百一十萬﹐而驢騾馱載安能爲繼﹖所以左車策趙﹐韓信亦髙之﹐但拘於守不免自困﹐故左車深溝髙壘﹐不與敵爭﹐所以爲奇兵也。充國﹑魏公測兵必測糧﹐可謂工於知兵﹐豈虛聲所能濟哉﹖○王荊公荊公《萬言書》論教養人才與制祿久任之道﹐古今無易也。正史略之﹐殆非不以人廢言之意。其歸老蔣山﹐往來乘一黔直蹇驢﹐或告以筍輿便者﹐公曰﹕不忍以人代畜也。第宅舍爲寺攺築﹐僅庇風雨﹐後至稅屋以居﹐捨宅𨿽�義﹐異乎貴盛而甲第爭雄者﹐以山谷謂公不溺於酒色財利﹐一世偉人也。且有荊公六藝學妙﹑處端不朽之句。溫公謂介甫行義文章﹐節節過人。又謂金陵平生行止﹐無點污神宗聰睿。每事景慕三代﹐不肯爲凡主﹐故惟荊公書以動之。惜乎﹗眾君子不合﹐遂至引用小人以誤國﹐所謂大體旣差﹐細美勿論是也。○英雄不死晉公子重耳徧歷諸國﹐艱阻備嘗﹐卒霸晉。沛公屢危項羽﹐範增切切殺之﹐卒興漢。劉玄徳在三國﹐孫﹑曹謀臣周瑜﹑荀皆請早圖﹐中間敗於呂布﹑因於當陽﹐劉之不死者不能以寸﹐卒帝蜀。燕慕容垂降苻堅﹐王猛﹑權翼皆請謹其條籠﹐卒復燕。增﹑瑜﹑猛事三君最信重者﹐於此更不能入。他如桓元妻識劉裕﹐慕容紹宗知髙歡﹐隋文帝﹑唐髙祖皆以相表爲時所忌﹐趙方面大耳﹐免於周世宗﹐皆未嘗無驅除之心﹐數人悉全身濟大業。又如曹操就擒於呂布之戰﹐宇文泰墜馬於季穆之扶﹐髙歡逸身於賀拔勝之槊﹐韓信得釋於滕公一言﹐往往瀕死而生﹐蓋天將興之﹐誰能廢之﹐殆非智力所及也。○倡亂陳勝亂秦﹐張耳﹑陳余謂立六國後﹐自樹黨且益秦敵。楊元感亂隋﹐李密請乘煬帝在遼﹐急趨髙麗扼海岸﹐使不得還﹐髙麗閒之﹐必躡其後﹐則腹背受兵﹐天下可撫而有也。黃巢亂唐﹐未逾年江浙﹑淮甸﹑東都﹑長安兵禍皆徧﹐唐智不及謀﹐勇不暇施﹐鎭戍皆散﹐盜賊滿天下﹐唐卒以亡。三人倡亂﹐所謂盜亦有道也。但餘考多緣人主失乎人﹐不在敵之眾多也。故七國叛漢﹐敵非不多﹐然髙祖﹑文帝之法制未變﹐七國易於撲滅。穆王西遊﹐徐偃稱亂﹐然文武之徳澤未斬﹐轍還而周室再祚。蓋人心未去﹐故姦謀之不行。若秦﹑隋季世﹐思亂者眾﹐唐末君昏﹐蕩不可收﹐故曰民惟邦本﹐本固邦寧﹐又曰衣獘生蟣虱﹐肉腐生蛆虫﹐自然之理也。○以攻完守城守𨿽以逸待勞﹐而拘於圜土則困﹐饋不繼則饑﹐將有不攻自潰者矣。故善守者必以攻。周宣中興﹐截彼淮浦﹐王師之所守有在矣。而曰如飛如翰﹐如江如漢﹐如山之苞﹐如川之流。則守不廢攻也。戰國韓趙被兵﹐孫武救之﹐皆疾走魏都﹐故曰解亂不控拳﹐救斗不��也。漢髙守滎陽﹐拒項羽﹐方滎陽之守未備﹐先遺羽齊梁反書﹐使羽力分於彼布越紓我﹐其後守滎陽﹐旣用則南出武關﹐引羽救兵以休滎陽﹑京索間﹐且使韓信得輯河北﹑收山東﹐而漢有天下大半﹐徐還滎陽﹐則漢守完而羽地狹矣。垓下之圍﹐天下之兵叢焉﹐羽安得不亡﹖太率好謀能聽﹐功也。景帝時吳楚七國反﹐周亞夫亦先委梁餌吳﹐而身出武關制之﹐又攻其所不備也﹝宋末儒帥當邊寄者多尙城守﹐王登帥﹐荊柯竭以詩云﹕一圜土裏作規矩﹐以此平戎計恐疏。我欲守株難得兔﹐彼專滅水易枯魚。直須日日論軍實﹐也要時時扌棄散虛。赦出河南二萬卒﹐便從石勒上條書。登大是之。滅水枯魚謂擾耕牧﹑徙人民也﹞。●卷十○天干地支陰陽家以甲﹑乙﹑丙﹑丁﹑戊﹑己﹑庚﹑辛﹑壬﹑癸名天干﹐子﹑丑﹑寅﹑卯﹑辰﹑巳﹑午﹑未﹑申﹑酉﹑戌﹑亥名地支﹐其配甲乙木﹐丙丁火﹐戊己土﹐庚辛金﹐壬癸水﹐寅卯木﹐巳午火﹐申酉金﹐亥子水﹐辰戌丑未土﹐干支皆分配五行也。然十干配五行﹐合而類五﹔十二支配五行﹐合而類四。五﹐陽數﹐屬天﹐故奇圓爲天﹔四﹐陰數﹐屬地﹐故偶方爲地。天始於一﹐終於九﹐地始於二﹐終於十。又奇函偶﹐陽包陰﹐天統地也。支本十二而幹則十﹐支﹐地也﹐幹﹐天也。二气錯綜﹐萬物化生﹐故分陰分陽﹐必曰動靜互根云。○古樂《書》稱《韶》樂之感曰﹕戛擊鳴球﹐搏拊琴瑟以詠﹐祖考來格﹐虞賓在位﹐羣後徳讓﹐下管鞀豉﹐以祝笙鏞以間﹐鳥獸蹌蹌﹐《蕭》《韶》九成﹐鳳凰來儀﹔擊石拊石﹐百獸率舞。宋子京謂此後夔推美舜徳侈言之﹐非眞有鳳凰﹑獸舞也。蓋樂作之朝廷郊廟﹐有宮室之嚴﹐有階陛之阻﹐有營衛之密﹐鳳﹑獸山林物﹐安得至此鳴舞於羣後眾賓耶﹖君祖考來格﹐亦豈儼然見之乎﹖又夏王懋徳﹐山川鬼神亦莫不寧﹐鳥獸魚鱉咸若等語﹐說者亦謂誇美聖徳之辭。《周禮》﹕吉樂一變致羽物川澤之示﹐再變致嬴物山林之示﹐三變致鱗物丘陵之示﹐四變致介物出示﹐六變致眾物天神﹐又云六變天神降﹐八變地祗出﹐九變人鬼禮。《史記》述師曠鼓琴曰﹕一奏玄鶴二八集門﹐再奏延頸鳴﹐舒翼舞﹐復鼓雲從西北起﹐大風至﹐雨隨之飛廊瓦。其後晉國大旱﹐赤地三年。漢武用樂甘泉﹐亦有此等語。余嘗謂古樂固不敢知今樂﹐但晉魏以來明音者多矣﹐未聞有此仿佛﹐何耶﹖想亦史氏詩辭﹐或聖人徳動天地﹑行通神明所感﹐不專樂也﹐不然經史之論荒矣。○夢卜六經信夢卜﹐其語不一﹐予謂憑以決細微可矣。將相系國安危﹐才否未諳﹐但參夢卜﹐可乎﹖髙宗夢傅說﹐俾以形求﹐一旦胥靡惟肖﹐置諸左右﹐爰立作相﹐更無疑議。堯舉舜側微﹐詢四嶽﹐試諸難。舜傳禹﹐驗之治水﹐委之徵苗﹐參之歷數﹐徇詢謀龜卜而後定。髙宗以一夢立相﹐何易也﹖後世因有奇才不次用之者﹐然多見之搶攘猝急之際。若齊桓相管仲﹐以鮑叔爲之先。漢髙將韓信﹐亦以蕭何薦。其販繒屠狗之流﹐皆識其有一長﹐始乃舉用﹐未聞以想象決也。《史記》著文王取太公﹐亦決之獵卜。然《孟子》言太公之出曰﹕太公避紂﹐居東海之濱﹐聞文乏作﹐興曰﹕盍歸乎來﹐吾聞西伯善養老者。其出實太公就之。又曰﹕若太公望﹑散宜生則見而知之﹐以親聞道於文王也﹐豈有不平日師資太公之才徳﹐而徒以一旦飛熊之形象乎﹖則卜載歸之說﹐史遷無謂也。《尙書﹖君篇》曰﹕有若虢叔﹑閎夭﹑散宜生﹑泰顚﹑南宮括則文之醜臣也。至武王子有亂臣十人﹐說者始益以太公﹐《詩》述武王牧野之戰曰﹕惟師尙父﹐時維鷹揚。則太公持以韜略﹐爲武王兵師﹐遷未詳也。假夢卜神其入﹐不知昧於聖人審重之旨也。或又謂髙宗識傅說﹐武王識太公﹐而眾人未知﹐故假夢卜進之。余謂此後世君臣相詐之術﹐非所以論聖賢一體之君臣也。○圜扉古圜土﹑圜扉﹐按圜﹐圓也﹐圓中規﹐規圓主仁﹐矩方主義。獄名圜者﹐欲吏以仁心求其情﹐乃仁以義斷也。圜土﹐周獄名﹐歷代名獄各不同﹐夏曰均臺﹐殷曰裏﹐秦曰囹圄﹐漢曰若虛﹐魏曰司空。○名犯聖賢後世諱犯古人不一﹐若聖賢名姓例不避﹐則通矣。唐堯﹑虞舜帝王冠冕﹐而漢有唐堯爲吏﹐梁有虞舜官太常﹐薦明堂議。成湯殷之盛王﹐而漢有成湯﹝按﹕湯名履﹐初興亳湯陰﹐因以地號曰成湯﹐猶言成周﹐然犯𨿽非似名﹐而與聖人相犯﹐亦不雅﹞。顏回﹐孔門髙弟﹐而晉有顏回爲羌帥。《書》兩伯夷﹝一虞秩宗﹐一諫武王﹞﹐《論語》兩南宮括﹝一問羿﹐一十亂中﹞。共工氏霸九州﹐而舜時垂官共工相類。曾參殺人而孔門曾參見疑。羿善射﹐一帝嚳之臣﹐一有窮之君。然則漢以來兩龔遂﹑兩京房之類無怪矣。○服節《易﹖系》言﹕上古喪期無數。《尙書》言百姓如喪考妣﹐三載。則三年喪唐虞時然矣。《禮記》言服制法象天地。蓋齊斬三年﹐則气歷一閏期﹐象歲一周﹔大功九月﹐更三時則物已成﹔緦三月﹐則一時之數﹐法天也﹔小功五月﹐象五行﹐法地也。故曰天地則已﹐易矣﹐四時則已﹐變矣﹐豈不送死有已﹐復生有節。按唐虞前吉凶無二服﹐《郊特牲》曰﹕太古冠布﹐齊則緇之﹝皇氏謂鬼神幽暗﹐故齊則緇﹞。鄭玄曰﹕三代下冠衰始異﹐唐虞以上吉凶皆用白布。孔氏曰﹕三代以來﹐吉禮制始不用齊冠﹐故夏毋迫﹐殷章甫﹐周委貌﹐各以冠別﹐而白布專爲喪冠。○社稷《禮》﹕社﹐祭土﹐其神曰句龍﹐以治平水土也﹔稷﹐祭谷﹐其神曰後棄﹐以教稼穡也。地廣不能徧敬﹐故封五土爲壇而祭之﹔谷多不能盡祀﹐故聚五穀爲單而祭之。然獨祀粟者﹐以首種爲百谷長。《爾雅》粢盛亦釋稷。土神之祀於家﹐曰中ニ﹐屋開其上取明﹐《詩》曰陶復﹑陶穴是也。其中穴明﹐雨四ニ之﹐因名室中曰中ニ﹐後世易爲屋漏。朱文公謂當於屋中祭之。○九夷孔子生衰周﹐歷聘不遇﹐固是道大難容﹐亦是諸國各有世臣把住﹐如魯三桓﹐齊田氏﹐晉九卿﹐不容聖人插手。況世臣皆有無君之心﹐孔子得政必所不容﹐故轍環不遇。聖人知道不行﹐曰﹕夷狄之有君﹐不如諸夏之亡也。曰﹕言忠信﹐行篤敬﹐𨿽蠻陌之邦行矣。曰﹕乘桴浮於海﹐曰欲居九夷。此豈眞欲棄中國歸九夷哉﹖蓋深嘆中國無可與有爲之人也。九夷﹐《李斯傳》﹕惠王用張儀之計﹐拔三川之地﹐西並巴蜀﹐北收上郡﹐南取漢中﹐包九夷﹐制鄢郢。謂爲楚地。孔子嘗聘楚﹐使九夷爲楚地﹐卽之甚近﹐何以嘆爲﹖按《漢書》班固《地理誌》指九夷爲元菟郡﹐《書》宅夷之地﹐箕子始封之國﹐今屑髙麗。範曄《後漢﹖東夷傳》言東方之夷有種﹐天性柔順﹐易以道禦﹐至有君子不死之國。且援應劭《風俗通》之言曰﹕夷者﹐抵也﹐言抵天而好生﹐萬物抵地而出。豈聖人厭亂思治﹐欲得柔順易以道禦之國居之乎﹖詳嘆意﹐其九夷只當如漢傳所指。○矢字矢非但兵械﹐《左傳》文公十八年敍襄仲殺惠伯曰﹕殺而埋之馬矢之中。《莊子﹖人間世》曰﹕愛馬者以筐盛矢﹐以辰盛溺。《史記﹖趙奢傳》云﹕趙使者毀廉頗曰﹕與臣坐﹐頃而三遺矢。《三國誌》吳主遣取藏中蜜﹐蜜有鼠矢。魏髙歡微時﹐然馬矢作靴。唐安慶緒炊馬矢以食。東坡詩﹕但尋矢次覓歸路﹐家在牛欄西復西。皆此矢字。○創業之主誠直成湯放桀曰﹕予有慚徳﹐恐來世以臺爲口實。漢髙祖罵儒生曰﹕乃公於馬上得之。及其病﹐卻醫曰﹕命乃在天﹐𨿽扁鵲何益﹖隋文帝不許立碑頌功徳曰﹕徒爲後人作鎭石耳。皇后崩﹐議葬地﹐帝曰﹕吉凶在人不在墓﹐吾家墓地若云不吉﹐我不得爲天子﹐若云不凶﹐我弟不當戰沒。唐髙相隋﹐國柄歸己﹐羣下請加九錫﹐曰﹕我秉大政﹐自加九錫﹐可乎﹖且自尊而飾讓﹐心竊羞之。宋藝祖削平諸國﹐諭南唐曰﹕江南亦有何罪﹐只是自家著他不得。江南徐鉉爲李煜陳子事父之說﹐藝祖曰﹕汝謂父子爲兩家﹐可乎﹖又曰﹕不須多言﹐但天下一家﹐臥榻之側﹐豈容他人鼾睡乎﹖饗太廟﹐有司陳禮器﹐曰﹕吾祖宗寧識此﹐亟命撤去。皆誠直不事諱飾﹐故朱文公謂藝祖气象剛明正大﹐宜其言若此﹐豈同曹孟徳﹑司馬仲達貽譏於石季龍也。○文武取人古今仕宦之途曰戚寵﹑曰貲粟﹑曰世澤﹑曰吏勞﹐而惟文武取人爲正。然唐人言能文不足佐時﹐善射不足克敵﹐要在文吏察其行能﹐武吏觀其方略。漢武初讀相如賦﹐恨不同時﹐及用之﹐終文園令﹐知其才不堪也。吳起將戰﹐左右進劍﹐起卻曰﹕一劍非將﹐事在運權制謀﹐不取一夫之勇。噫﹗文不經綸﹐武昧方略﹐獘也久矣。○度才人之才各有限量﹐裨諶謀野則獲﹐謀邑則否。孟公綽優於趙魏老﹐不可爲滕薛大夫。百姓之事蠡不如種﹐敵國之事種不如蠡。玄齡﹑如晦善斷﹐姚崇知變﹐宋持正﹐黃霸長於治郡﹐劣於爲相。魏夏侯淵長於設變﹐短於總眾爾。朱兆將兵過三千則亂。晉殷浩﹑唐房﹑宋王安石初皆才望炳著﹐及登要地﹐例以虛聲誤國。故桓溫謂浩爲令僕﹐足以儀刑百僚﹐督師非其任也。韓魏公謂王安石爲翰林學士則有餘﹐爲相則不可。大槪今之用人者﹐惟以年資計考﹐不復審量其才﹐往往受獘﹐不思古以夔典樂﹑陶作士﹑棄播種﹑夷秩宗﹐此皆唐虞明試博詢﹐度其才之所宜﹐任之終身﹐所以世道稱治﹝王臨川曰﹕臯﹑夔﹑稷﹑契在唐虞皆終身一官﹐不使更任﹐其有降陟﹐亦特以祿秩而已﹞。漢文景並美成康爲吏者﹐長子孫居官者以爲姓﹐此豈有資敍年勞哉﹖武帝舉霍光輔昭帝﹐官榮位顯者﹐何限獨拔一奉車郎不以資論也。謝安當淮淝之役﹐獨任一謝玄﹐不以親嫌也。○禦小人趙廣漢治潁川﹐吏俗朋黨﹐不可施治﹐廣設﹤缶後﹥﹐使相告訐﹐由是姦黨散落。張敞治京兆﹐合境多偸﹐敞求偸長﹐赦其罪﹐令致諸偸自贖﹐由是無偸。唐髙宗幸東都﹐命禦史魏元忠檢校盜前後﹐元忠取赤縣獄盜一人﹐釋械以從﹐倚以詰盜﹐比及東都﹐不亡一錢。此三事皆就其黨制之也。宋西方用兵﹐初命宦者監軍﹐牽制主帥﹐多失﹐朝議攺選﹐仁宗問於夷簡﹐乞詔官長自保伍其屬﹐後有功罪同之。明日官長自請罷宦官。蓋使中閹自請罷﹐則異日無覆出之惡﹐且不歸怨於我。文潞公爲相﹐日穿漯渠﹐會仁宗不豫﹐司天言渠不利之故﹐後議攺穿﹐公請遣前言不利司天相之﹐司天恐他日所穿別有妨﹐己當其咎﹐乃更言前穿方位無礙。此二事務就其人制之也。元初司馬溫公爲相﹐矯王介甫之失﹐弛差役﹐京尹蔡京希新旨﹐五日盡攺之。使溫公當時攺作盡以此策待之﹐則異日紹聖紛紛﹐不致諸君子獨當其咎也。伊川曰﹕作新人才不難﹐變化人才亦易﹐時諸人似皆可用﹐且人豈肯甘爲小人﹖若宰相用之﹐爲君子﹐孰不願爲君子﹖此等事不可教他門勝吾曹﹐故人才在君﹐相變化之爾。侯仲良曰﹕若然﹐則無紹聖間事也。卽是觀之﹐古今肩面更張﹐失變化人才之機也。○東南國勢楊誠齋言於紹興曰﹕以全楚爲家﹐吳越爲宮﹐此楚莊﹑闔閭﹑子胥﹑種蠡所以彊霸用武爲根本﹔西控全蜀﹐南擁荊襄﹐北據長淮﹐此髙帝﹑先主﹑孫仲謀﹑楊行密所以興起之地﹔滄海限其東﹐三江五湖繞其南北﹐六朝所恃以爲固而不可兼得者也﹔引巴蜀之饒﹐運關中之粟﹐市西戎之馬﹐而號召荊楚之奇才﹐此漢髙所仰以爲資者也。有是數者以爲資﹐而乃不能以自存﹐是挾千金而憂貧﹐有孟賁之力而怯弱避人惜哉﹗○荊襄荊襄地要﹐考之三國可證。方曹操﹑劉備﹑孫權割據﹐各欲占取荊州。故先主方有荊州﹐魯肅說權取荊州曰﹕荊州與國鄰接﹐江山險固﹐沃野千里﹐士民殷富﹐若據而有之﹐此帝王之資也。武侯初見先主﹐便謂荊州用武之國﹐蜀嘗假荊矣﹐又爭於吳﹐吳卒圖關羽﹐全取荊州。其後荊﹑襄陽﹑南鄕入魏﹐荊南郡﹑零陵﹑武陵入蜀﹐江夏﹑桂陽﹑長沙入吳。《禹貢》今荊之地遂裂爲三﹐吳得荊之西﹐守夷陵﹐而北不得襄﹐卒無以圖魏﹔魏晉有襄﹐並吳卒自襄始。危驪塘嘗著論曰﹕得江陵則可以窺襄陽﹑固巴蜀﹐失江陵則無以保武昌﹑興九江﹝武昌處沅﹑湘﹑洞庭眾水之會﹐故吳﹑晉﹑宋﹑齊﹑梁爲盛。九江處江西﹑番陽﹑彭蠡眾水之會﹐故晉以來皆藩住二郡﹐宜蔽全吳﹞。得襄陽則可以通巴峽﹐綴關輔﹐失襄陽則必須保巫峽﹑護江陵﹐襄陽兩失則天下事無可言者。余按﹕江水原岷山﹐出夔峽﹐江爲長江上流。孔明謂荊州利盡南海者﹐此也蟠冢導漾﹐東流爲漢﹐出興洋﹐襄陽實眾水上流。庾翼謂進可以掃秦趙﹐退可以護江流者﹐此也﹝漢水至武昌下與江水合﹐失漢上流則水路中流不可守﹐失江中流﹐江陵上流之保遂爲虛。襄陽蔽江陵﹐又杜漢入江中之要也﹞。吳陸抗嘗言﹕上流有警﹐乃社稷安危之機﹐嘗傾國拒之﹐非徒侵陵小害也。近代以墮甑視襄﹐豈特出孔明﹑庾﹑陸諸人之下哉﹖建炎南渡﹐李忠定﹑胡安國切切荊襄﹐蓋深慮也。○前定大數皆前定﹐成王定鼎﹐卜世三十﹐卜年八百。始皇盛時﹐預識亡秦者胡。王莽未篡﹐夏良賀言漢歷運當中衰﹐揚子云《太玄》言漢興二百一十載而中夭﹝髙祖至孺子嬰二百一十四年﹞。隋文臨禦﹐卜葬者說言三十爲三千﹐二世爲二百。晉牛繼馬后之符﹐元帝﹑郭璞推江東與中原分合﹐至三百年當復合。唐李淳風言武氏殺唐子孫。宋興﹐已有「過唐不及漢庚申」及「寒在五更頭」等說﹝舊傳太宗卜世於陳希夷﹐希夷曰﹕寒在五更頭。又有�������﹐風雨蕭蕭欲曙天﹐莫道五更天便曉﹐��猶怯半更眠。因此宮漏增爲六更。按宋以庚申起運﹐至理宗景定元年﹐歷五庚申﹐越十七年﹐末宋亡﹐而希夷五更頭之數信矣。五庚申後又十七年﹐豈半更眠之兆耶﹖元延七年庚申而至正帝生﹐帝乃宋少帝趙顯子﹞。○冥官歷趙淸獻公平生所爲﹐夜必衣冠焚香﹐拜告天地。範文正公每寢﹐卽計一日食飲之費及所爲之事﹐必求稱之。司馬溫公曰﹕吾無過人者﹐但平生所爲﹐未嘗有不可對人言者耳。《東坡志林》有死而復生者問冥官如何修身可以免罪﹐冥官曰﹕子宜置一卷歷﹐晝日之所爲﹐暮夜必記之﹐但不記者﹐是不可言﹑不可作也。又記前輩詩曰﹕怕人知事莫萌心。余謂趙﹑範﹑司馬之所爲﹐如左監右史之在側也。賢者之所爲尙如此﹐若《志林》所謂冥官歷﹐我輩當各置一卷。○月受日光《天文志》言月不能自明﹐資日而明。京房曰﹕月與星陰者也﹐有形無光。先師云﹕月體似鏡﹐其照處明﹐不照處暗。張衡曰﹕日譬火﹐火外光﹔月譬水﹐水含影。故月光生於日之所射﹐月暗由於日之斯蔽﹐當日則光形﹐就日則光盡。洪容齋《五筆》述太史劉孝榮之言曰﹕月本無光﹐受日爲明。沈存中《筆談》曰﹕月形如彈丸﹐受光如粉塗﹐月去日近則光漸消﹐漸遠則漸生明。又曰﹕凡天地之光皆日也﹐如星亦受日光。朱文公注《楚詞》援沈說且謂月初生﹐日在其傍﹐故光側﹐人見如鉤﹔日漸遠﹐則斜照而光漸滿。又援王晉說﹕日月生明之夕﹐人望之則人在側﹐但見一鉤﹐至日月相望﹐人處其中﹐方見全明﹐如有能淩倒景往參其間﹐𨿽弦晦亦復光其全明。詳諸說則月光常滿﹐人立有偏正﹐因見光有虧盈﹐非旣死復生也。余嘗因是驗之﹐日沒天晦﹐知天倚日而明﹐取盆水置赤日中﹐光輒印置陰處﹐動靜隨之﹐水受日光可推月光資於日矣。星受日光之說﹐亦嘗驗之﹐徳乙亥六月朔日蝕﹐旣晝晦﹐星獨朗然。日蝕光旣﹐星光自若﹐何耶﹖豈宋歷告終﹐光固有常變之異耶﹖○文尙諭古人立言皆取象﹐蓋卽粗可以明細﹐因事可以識天理﹐故詞每以諭而顯﹐《詩》之多識鳥獸艸木之名可證已。若《易》龍﹑馬﹑龜﹑牛﹑魚﹑狐﹑鳥﹑隼﹑鴻﹑雉﹑虎﹑豹﹑狗﹑豕﹑啄﹑羝﹑羊﹑鼠﹐則鳥獸備也﹔瓜﹑杞﹑蘭﹑竹﹑木﹑茅﹑枯株﹑莽﹑葛﹑ぱ﹑枯楊﹑蒺藜﹑叢棘﹑碩果﹑苞桑﹐則艸木備也﹔戶牖﹑藩廬﹑屋﹑牀﹑幾﹑枕﹑尼﹑舟﹑車﹑鼓﹑輿﹑輪﹑復﹑斧﹑匕﹑鬯﹑甕﹑缶﹑鼎﹑弧﹑矢﹑﹑簋﹐則器用備也﹔日﹑月﹑冰﹑霜﹑云﹑雷﹑風﹑雨﹑塗泥﹑陂﹑險﹑淵﹑田﹑谷﹑﹑園﹑丘﹑陵﹑陸﹑井水﹑泉石﹑階衢﹑城隍﹑郊沙﹑泥穴﹐則天地備也﹔服飾則簪﹑圭﹑襦﹑裳﹑囊﹑ひ﹑帶﹑履﹑束帛﹑朱紱﹔身體則口﹑耳﹑目﹑鼻﹑牙﹑頤﹑﹤九頁﹥﹐而腹﹑發﹑膚﹑臀﹑拇﹑腓﹑每﹑輔﹑頰﹑舌﹑股﹑肱﹑心﹑眇﹑跛﹑足﹑趾。○儒者生殺儒者未嘗不羨長生﹐而其要在省嗜欲﹐定形性﹐老氏之吐納修煉所不計﹔儒者未嘗不惡殺生﹐而其要在遠庖廚﹐循禮制﹝天子不合圍﹐諸侯不掩羣﹐大夫不取は卵。諸侯無故不殺牛﹐大夫無故不殺羊﹐士無故不殺犬豕﹐庶人無故不食珍。老者五十衣帛﹐七十食肉﹐與夫豺未祭不田﹐獺未祭不漁﹐艸木黃落不入山林﹐皆節以禮﹞。釋氏之持齋奉戒所不取。

