

欽定四庫全書

松雜錄

唐李濬撰

濬憶童兒時卽歷交公卿間敍次國朝故事兼多語其遺事特異者取其必實之迹暇日綴成一小軸題曰松窓雜錄

宗先天中再平內難後以中外無事銳意政理好於觀書追自周漢以來有所未及者必欲盡舉之帝旣勤於書海內之風翕然率化尢注意於起居注先天開元中皆選當時鴻儒或貞正之士充之若有舉其職者𨿽十數年猶載筆螭頭惜不欲去則遷名曹郎與兼之自先天元年至天寶十一載冬季起居注撰成七百卷內起居注撰成三百卷內起居注自開元二年春因上幸寧王宅敍家人禮至於樂奏前後酒食沾賚上不自專皆令稟於寧王敎上曰大哥好作主人阿瞞但謹爲上客【上在禁中嘗自稱阿瞞】以是極歡而罷明日寧王率岐薛已下同奏曰臣聞起居注必記天子言動臣恐左右史不得記天子閨中行庶人之禮無以光示萬代臣請自今後臣與兄弟各輪日載筆於乘輿前得以行在記敍其事四季則用朱印聨名牒送史館然皆依外史例悉以上聞庶明臣等職守如螭頭官上以八分書日本國紙爲答辭甚謹欣然悉允所奏自是天寶十載冬季已成三百卷率以五十幅黃麻爲一編用雕檀軸紫龍鳯綾褾書成寧王上請自部納於史閣上命賜以酒樂共宴侍臣於史館上寶惜是史尢甚因命別起大閣以貯之及祿山陷長安用嚴髙計未升殿宮先以火千炬猛焚是閣不移時灰滅故宗實錄百不敍及三四以是人間傳記者尢鮮【祿山謀臣嚴莊髙尙】

開元中禁中初重木芍藥卽今牡丹也【開元天寶花呼木芍藥本記云禁中爲牡丹花】得四本紅紫淺紅通白者上因移植興慶池東沈香亭前會花方繁開上乘月夜召太眞妃以步輦從詔特梨園子弟中尢者得樂十六色李龜年以歌擅一時之名手捧檀板押眾樂前欲歌之上曰賞名花對妃子焉用舊樂詞爲遂命龜年持金花牋宣賜翰林學士李白進淸平調詞三章白欣承詔防猶苦宿酲未解因援筆賦之云想衣裳花想容春風拂檻露華濃若非羣玉山頭見會向瑤臺月下逢一枝紅艶露凝香雲雨巫山枉斷腸借問漢宮誰得似可憐飛燕倚新妝名花傾國兩相歡長得君王笑看解釋春風無限恨沈香亭北倚欄桿龜年遽以詞進上命梨園子弟約略調撫絲竹遂促龜年以歌太眞妃持玻瓈七寶杯酌西涼州蒲萄酒笑領意甚厚上因調玉笛以倚曲每曲徧將換則遲其聲以媚之太眞飲罷飾繡巾重拜上意龜年常話於五王獨憶以歌得自勝者無出於此抑亦一時之極致耳上自是顧李翰林尢異於他學士防髙力士終以脫烏皮六合爲深恥異日太眞妃重吟前詞力士戲曰始謂妃子怨李白深入骨髓何拳拳如是太眞妃因驚曰何翰林學士能辱人如斯力士曰以飛燕指妃子賤甚太眞頗深然之上嘗欲命李白官卒爲宮中所捍而止宗幸東都偶因秋霽與一行師共登天宮寺閣臨眺久之上遐顧淒然登嘆數四謂一行曰吾甲子得終吾無患乎一行進曰陛下行幸萬里聖祚無疆及西行初至成都前望大橋上舉鞭問左右曰是橋何名節度使崔圎躍馬前進曰萬里橋上因追嘆曰一行之言今果符之吾無憂矣

上好馬上擊毬內廏所飼者意猶未甚適會黃幡綽戲語相解因曰吾欲良馬久之而誰能通於馬經者幡綽奏曰臣能知之且曰今三丞相悉善馬經上曰吾與三丞相語政事之外悉防旁學不聞有通馬經者爾焉得之幡綽曰臣日日沙堤上見丞相所乘馬皆良馬也以是知必通馬經上因大笑而語他上自臨淄郡王爲潞州別駕乞假歸京師觀時晦迹尢用卑損會春暮豪家子數輩盛酒饌遊於昆明池選勝方宴上戎服臂小鷹於野次因疾驅直突會前諸子輩頗露難色忽一少年持酒船唱令曰宜以門族官品備陳之酒及於上因大聲曰曾祖天子父相王臨淄郡王某也諸少年聞之驚走四散不敢復視上因聨飲三銀船盡一巨觥徐乘馬而東去上初以林邑國進白鸚鵡慧利之性特異常者因暇日以金籠飾之示於三相上再三美之時蘇頲初入相每因見以忠譲勵上因前進曰書云鸚鵡能言不離飛鳥臣願陛下深以爲誡何皇后始以色進及上登位不數年恩寵日衰後憂畏之狀愈不自安然撫下有恩幸免讒謗共危之禍忽一日泣訴於上曰三郎獨不記何忠脫新紫半臂更得一斗麫爲三郎生日湯餅會何忍不追念於前時上聞之戚然攺容有憫皇后之色由是得延其恩者三更秋嘗終以諸妃恩遇日盛皇后竟見黜焉後無罪被擯六宮共憐之何忠何后自呼其父名也中宗嘗召宰相蘇瓌李嶠子進見二丞相子皆童年上近撫於赭袍前賜與甚厚因語二兒曰爾日憶所通書可爲吾奏者言之頲應曰木從繩則正後從諫則聖嶠子【失其名】亦進曰斮朝涉之脛剖賢人之心上曰蘇瓌有子李嶠無兒徳宗命李泌爲相以泌三朝顧遇禮待信用不與諸宰相等常於便殿語及宗朝尢惜謬用李林甫因再三嘆息重言曰中原之禍自林甫始也然以宗英特之姿何始不察泌因奏曰宗盛年之初已歷則天中宗多難之後𨿽江充將防戾園賈後欲圖湣懷於睿宗之患無以過也及降封臨淄旋又上下鄠杜之間備聞人間疾苦又以天縱英姿志除內難有漢宣之多異仗蕭王之赤誠故英威一震姦凶自殪而夙尙儒學深達政經薄漢髙馬上之言美武帝更僕之問自初登寶位樂近正人惟帝之難力所能舉上旣勤儉政事無不施行又得良臣天下自化及東封之後上每覽帝籍有自多之言用聲色爲娛漸堂階之峻故古語曰貧不學儉而儉自來富不學奢而奢自至若以勤儉爲志則臣下守法官無邪人及嗜欲稍深則政亦怠矣故林甫善爲承迎上意招顧金玉托庇左右安國委相之迹如是則百事可知是以雄言昔武帝運帑藏之財塡廬山之壑未爲害也今貨入權門甚於此矣林甫未厭仙客繼之昔齊桓以管仲存而霸業成管仲亡而齊難作則古人所諷見於深防由是泌屢以是非諷之上怡然聴從似喜所得因曰相才而又知書吾髙枕矣

大和開成中有程修己者以善畫得進謁修己始以孝亷召入籍故上不甚禮以畫者流視之會春暮內殿賞牡丹花上頗好詩因問修己曰今京邑唱牡丹花詩誰爲首出修己對曰臣嘗聞公卿問多吟賞中書舍人李正封詩曰國色朝酣酒天香夜染衣上聞之嗟賞移時楊妃方恃恩寵上笑謂賢妃曰妝鏡臺前宜飲以一紫金盞酒則正封之詩見矣

自太和乙夘歲後上不樂事稍聞則必有嘆息之音會幸三殿東亭因見橫廊架巨軸於其上上謂修己曰斯開元東封圖也因命巨軸懸於東廡下上舉白玉如意指張說輩數人嘆曰使吾得其中一人來則吾可見開元矣由是惋惜之意見於顏色遂命進美酎盡爵促步輦歸寢殿開成永詔錄中敍上語李右相曰吾思天下事難理則進飲醲酎以自醉解

狄仁傑之爲相也有盧氏堂姨居於午橋南別墅姨止有一子而未嘗來都城親戚家梁公每遇伏臘晦朔修禮甚謹嘗經甚雪多休暇因候盧姨安否適見表弟挾弓矢攜雉兔來歸膳味進於北堂顧揖梁公意甚輕簡公因啟姨曰某今爲相表弟有何樂從願悉力以從其防姨曰相自貴爾有一子不欲令其事女主公大慚而退

姚崇爲相忽一日對於便殿舉左足不甚輕利上曰卿有足疾崇曰臣有腹心之疾非足疾也因前奏張說罪狀數百言上怒曰卿歸中書宜宣禦史中丞共案其事而說未之知防朱衣吏報午後三刻說乘馬先歸崇亟呼禦史中丞李林甫以前詔付之林甫語崇曰說多智謀是必困之宜以劇地崇曰丞相得罪未宜太偪林甫曰公必不忍耶說當無害林甫正將詔付於禦史中路以馬墜告假說之未遭崇搆也前旬月有敎授書生私通於侍婢最寵者防擒得姦以聞於說說怒甚將窮獄於京兆尹書生厲聲曰覩色不能禁亦人之常情公貴爲相豈無緩急有用人乎何靳於一婢女說奇其言而釋之以侍兒與歸書生亦遁迹去旬月餘無所聞知忽一日直訪於說憂色滿面且言某感公之恩思有謝者久之今方聞公爲姚相國所搆外獄將具公不知之危將至矣某願得公平生所寶者用計於九公主必能立釋之說因自歷指狀所寶之物書生皆云未足解公之難又凝思久之忽曰近有雞林郡夜明爲寄信者書生曰吾事濟矣因請手札數行懇以情言遂急趨出逮夜始及九公主邸第書生具以說防言之兼用爲贄且請公主曰上獨不念在東宮時思必始終恩加張丞相乎而今反用快不利張丞相者之心明旦公主入謁具爲奏之上感動急命髙力士就禦史臺宣前所案事並宜罷之書生亦不再見張丞相矣

太尉衛國公爲並州從事到職未旬月忽有王山人者詣門請謁公命與坐乃曰某善按也公初未之奇因請正寢備几案紙筆香水而已因令垂靜伺之生與公偕坐於西廡下頃之王生曰可驗矣紙上書八字甚大且有楷注曰位極人臣壽六十四王生遽請歸竟不知所去及防昌朝三策一品薨於海南果符王生所按之年

衛公長慶中在浙右會有漁人於秦淮垂機网下深處忽覺力舉異於常時及斂就水次卒不獲一鱗忽得古銅鏡可尺餘光浮於水際漁人驚取照之歷歷盡見五臟六腑營脈皆動竦駭神魄因腕戰而墜漁人偶話於捨傍遂乃聞之於公盡周嵗萬計窮索水底終不復得

物之異聞

雷公鏁辟塵犀簪暖金魚袋

靑龍皮鄱陽王墓中自動墨硯日中軟杖子

龍腦香昆侖子元先生贈韋丹尙書鮫鮹鏤白玉香囊並玉鏁子長三尺餘異竹篾長二百餘尺黃楊枕文有仙人乘龍形張公洞翠碧石枕疑中藏上藥

海蝦蟆牙漢時大司馬郎小雎牙子腹中成二佛各一軸桃源洞中仙人棋子不生澁鐵腰帶韋慤尙書夢中所得軟羅纈巾西蜀織成蘭亭罽賓國黃金衣筆管上鏤盧思道燕歌行拂林國雕紫文瑪瑙如小合底寫國王白頥上有小兒亦之白玉劍長二尺餘已上二十一物皆得其所自至或經目識客有疑問悉用條注

松窓雜錄

