《鄕曲枝辭》淸兪蛟

天下事﹐經乎目者﹐可核實﹔得於耳者﹐當存疑。余鄕人多奔走四方﹐每當燕集﹐各舉其所閱歷﹐離奇詭異﹐以恣其滑稽調笑﹐竊無從辧其有無眞僞。卽有一二事出於梓裏者﹐亦非經目睹。《易》曰「中心疑者﹐其辭枝。」疑於中﹐曷爲乎識﹖《詩》不云乎﹕「往來行言﹐心焉數之。」余亦惟數而存焉可也。

◎靈杖夫人傳

吾鄕呼疫鬼爲「王大哥」。疫爲天地不正之气﹐中而成疾﹐烏有鬼神﹖又烏有所謂王姓者﹖乾隆二十五年間﹐無知村氓﹐立廟於鑑湖之畔﹐獻牲演劇﹐酬願者﹐趾相錯也。五月五日﹐謬爲王之生辰﹐龍舟競渡﹐士女雜還﹐惑世誣民﹐安得如漢之胡穎﹑唐之狄仁傑者﹐家諭戶曉﹐毀淫祠而污之哉﹖璜山陳某﹐舉家染疫﹐禱於王大哥。愈後﹐架臺於村﹐演戲酬神。而竊慮王舉觴顧曲之孤寂也﹐立土地神位於旁﹐以作陪賓。劇未登場﹐忽陰雲四合﹐天大雷電以風﹐臺圮於水﹐優人幾淹斃。於是村人咸咎陳之立願不誠﹑牲醴之不潔也﹐幹王之怒﹐以致風雷﹐疫且復作。陳亦惴惴﹐擬次日瓣香謝罪。是夕夢一老婦﹐拄杖而前曰「余爲璜山保障久矣。禦大災﹐捍大患﹐余有力焉﹐所宜祀也。疫鬼何神﹐敢分庭抗禮乎﹖故以風雷逐之。傳語村人﹐其安堵無恐。」蓋土神爲璜山王氏﹐號靈杖夫人﹐朱儲村朱氏之始祖母也。夫與子早卒﹐孫名居仁﹐至正間﹐封沛郡侯。曾孫五人﹐俱登甲科。享年百有十歲。臨卒時﹐遺命投杖於河﹐視所止處﹐爲窀穸。如命投之﹐逆浮至母家而止。村人因其靈異﹐遂塑像祀之﹐而稱之爲靈杖夫人云。余謂夫人其生時備《洪範》之五福﹐卒也兆域先知﹐靈筇示吉﹐非釋氏所云﹕來去了然﹐夙有定慧者乎﹖宜其廟食數百年之後﹐猶昭昭而不泯也。彼王大哥者﹐一經雷霆迅擊﹐寂然無聲﹐其靈爽又安在哉﹖然夫人責以抗禮﹐則王又非全無影響﹐而出於附會者﹔此如妖蛇享祭﹑河伯娶婦﹐讀書明理人不爲所惑而已。

◎陳佩之

維揚陳璧字佩之﹐與同裏李祿﹐少共筆研﹐有塤篪之好。後同舉考廉﹐倍覺親暱。李家貧﹐依陳爲活﹐推解所及﹐不可勝計。陳子名九華﹐呼之以侄﹐呼陳妻爲嫂。耐久忘年﹐莫可諭其交契也。無何﹐陳卒﹐李以截取授紹郡山陰令。是時陳子年弱冠矣﹐采芹入泮﹐爲學使王詩先生門下士。克繼靑緗﹐罔知生計﹐家遂落。數年﹐饔飧不繼。母曰「李叔受余家蔭庇不少﹐玆已眼官﹐汝持余手札往﹐告以孤苦﹔渠憶富貴所自來﹐千金之贈﹐不爲過也。」因竭蹶而往。維揚距紹郡八百餘里﹐至則懷刺求謁﹔閽人以其布衣糸川履﹐不爲通。自淸晨候至日中昃﹐始銜命出﹐告以事冗﹐不遑接見。且署捨無下榻處﹐導往廟中﹐暫爲棲息。陳因投以母書﹐冀見書或念舊。至三四日﹐無音耗。不得已﹐再往﹐李傳語新撫軍刻日蒞任﹐當越境以迓旌旄﹔束裝渡江﹐歸期未定。出二金贈其母﹐四金作歸費﹐過此以往﹐或致札奉邀耳。陳子大失望﹐垂橐急返。至中途﹐迎撫軍者﹐馬騰芳岸﹐舟塞澄湖。訪之﹐卽王詩先生也﹐因具手柬往謁。其同舟者﹐俱以寒士冒昧幹貴官﹐必遭呵斥。頃之傳見﹐禮遇甚殷。詢其何以至此﹖陳具以對。先生曰「負徳者無良﹐何可膺民社﹖子暫畱余舟中﹐余有以處之矣。」有頃﹐李祿迎謁。語次﹐先生曰「維揚陳生名九華者﹐爲余督學江南所得士。頃謁於余云﹐有父執在山陰﹐欲往依之﹐賢令能挈之同往乎﹖」李惶恐愧﹐汗如雨﹐頓首受命﹐卽請過其舟。先生謂陳曰「有劣迹當密報﹐余以李令委子矣﹗」至舟﹐李謝罪不遑。卽令健僕賫四百金﹐爲陳母壽﹔而復遣心腹遄返﹐糞除精舍﹐以居之﹔召優獻劇﹐列座開筵無虛日。陳子於是自頂至踵﹐非復窶人子矣。居半載﹐辭歸﹐款畱不可﹐厚贈而別。過武林﹐謁謝先生﹐爲李請命。先生終薄其爲人﹐卒以他事黜之。嗟乎﹗覆雨翻雲﹐乘車戴笠﹐昔人且致慨矣﹐遑問於今﹖顧身被其徳﹐目擊後嗣之凋殘﹐不爲一顧﹐誠禽獸之不若﹐而尙得爲人乎﹖先生謂背徳無良﹐莫膺民社﹐斯言旨哉﹗先破其慳囊以周急﹐而終黜其官﹐亦維持世道之一端耳。

◎嶽忠武墓前重鑄鐵人記

武林錢塘門外﹐嶽忠武墓在焉。鐵鑄秦檜及其妻王氏﹐反接裸跪。往來者無論士大夫﹐卽樵叟牧豎﹐必施撻楚擲瓦礫﹐甚有溲溺其面﹐塗矢糞於口鼻。自古權姦身後之辱﹐莫賊檜若矣。勝國迄今﹐屢經更鑄。乾隆乙酉間﹐鐵人復身首破裂﹐錢塘令擬更鑄之﹐啟於中丞。時中丞爲熊公學鵬﹐謂忠如忠武﹐其精誠貫金石﹐浩气塞宇宙﹐亙千古而不磨。若賊檜死後何知﹐鐵鑄其身﹐不過抒後人憤郁﹐非政之急務也。任其銷蝕可也。是夕﹐夢檜夫婦枷醜瑯﹐蓬首垢面﹐稽顙階下云「忠武斧﹐身所應受﹔世人蹴踐淩轢﹐不堪其苦﹔微公言﹐一經更鑄﹐此身又不知幾歷春秋矣﹗」次日中丞呼錢塘令﹐告以夢﹐令促鑄無緩﹐且以精鐵爲之﹐俾堅厚可經久也。夫古來國賊以操莽爲首﹐然猶曰薰心富貴﹐遂致見利而忘義。彼秦檜何爲者﹖身爲宋臣﹐反爲金人作姦細﹐必欲其君納幣稱臣於敵而後快﹐致燕云不可復﹐兩宮不可返﹐且殺忠武以媚之﹐豈其隨徽宗北狩時﹐受金人國士之遇﹐必賣其君以報知己耶﹖稗史謂檜妻與兀術狎帳中﹐檜恆佇立於外竊聽之。檜而稍有羞惡之心﹐歸國後君父之仇﹐姑置不論﹐幃箔之辱﹐亦應切齒﹔則藉公憤以報私仇﹐正其時矣。乃不以爲仇﹐反以爲徳﹔胡乃同具人形﹐而別有肺腸如此耶反﹖然則東窗擒虎之語﹐在淫婦報其所私﹐毋庸深責﹔而檜匿於艷妻﹐竟不知天下有羞恥事。精鐵可銷﹐遺穢莫洗﹐若檜者﹐狗彘當不食其餘﹗

◎王寶一

樊江村氓王寶一﹐務農爲業。年饑﹐飠粥不給。時當歲除﹐無以爲活。家有貯粟甕﹐攜十歲兒﹐載以小艇思售﹐以易升斗﹐爲度歲計。行十餘里﹐無問值者。至一村﹐有富室議三百錢易之。令舉甕舁諸其家﹐而付值焉。將入門﹐富室之鄰人適至﹐曰「余昨見二百文易七石大甕者﹐此時米珠薪桂﹐烏用此不急之物﹖且甕裂紋已見﹐其獘也可計日而待也。」富人旋悔﹐閉門入﹐扣之不應。日將夕矣﹐中心如焚。復與兒舁甕入舟﹐兒失手墮地﹐破裂不完。王憤﹐拾甕片擊之而斃。歸家﹐其母妻待王舉火﹐方倚門而望也。問甕售乎﹖曰「售矣﹗」「兒焉往﹖」曰「睡舟中未醒。」妻視夫顏色慘變﹐急往瞰之﹐則兒死甕破。稔知其故﹐卽縱身投諸水。王脫衣泅水﹐半晌負妻出﹐已不可救。不禁寒冽﹐呼親薪。不應﹐視之﹐則自縊矣。變起倉卒﹐無可爲計﹐舉廚刀斷頸以殉。不移晷而一家四口俱喪非命﹐傷心慘目﹐有如是耶﹗而禍機只伏於鄰人之片語。故余每向人曰「凡見售金綺珠玉﹐受者若與己爲交好﹐不妨從旁代衡其值。蓋金綺珠玉﹐非素丰家不能有﹔其出售也﹐必居奇弋利﹐否則亦適有所需﹐不成無害也。售至器用﹐則窘迫可知﹔縱價浮於物﹐必慫恿之使成﹐爲徳當非淺鮮。」質諸善人﹐當不以餘言爲河漢﹗

◎某侍禦

國初﹐某侍禦﹐浙人﹐忘其名與氏。性迂緩﹐以疲軟掛彈章。家有膏腴地數十頃﹐招佃布種。佃欺其懦﹐積數載不供租。因令羣僕擒而械系之﹐其家人曰「盍付有司﹐治以法﹖」侍禦曰「有司必事鞭撻﹐敲筋剝膚﹐心所不忍。但坐處不設腳凳﹐每餐食以精鑿﹐使過飽﹐不令食煙﹐而更使瞽者唱南詞於其側﹐此不惡而嚴之法﹐不越旬﹐逋可盡得也。」南詞者﹐盛於江浙﹐所談皆男女相悅﹐其詞鄙俚不文﹐婦女及屠沽者流﹐聆之恆經日不倦﹔稍有知識者﹐多掩耳而走。煙與腳凳﹐侍禦所刻不可少﹔而南詞﹐侍禦所不欲聞﹐故推己及人﹐亦欲以此困之。顧不知胼手胝足之夫﹐俾終日飽餐聽曲﹐何修得此﹖煙與腳凳﹐有則固佳﹐無亦何害。乃人情物理且未諳﹐安望其執法网而秉國憲﹖其疲軟被黜也﹐宜哉﹗後唐有李載仁者﹐爲推官﹐一日赴髙從晦召﹐途中見部曲相毆。載仁怒﹐急命從者取飯並蒸豚食之﹐戒曰「再犯必置酥於肉﹗」夫肉酥並食﹐非鴆毒也﹐特無佳味耳。部曲樂於私鬥﹐必怯於公戰﹐非嚴法以懲之﹐何以肅軍政而飭戎行﹖迂謬若此﹐聞者絕倒。使二君生同世而仕同方﹐其措施必更有解人頤處。

◎趙古董

西粵撫軍﹐忘其名﹐有直隸人趙相﹐爲廣文三十年﹐推升柳州融邑令。年耄矣﹐謁見時﹐撫軍踞胡牀﹐命趙坐廡下。趙兩手抱椅於臀﹐傴僂而上﹐直至膝前﹐謂撫軍曰「某初至此﹐人地俱疏﹐未稔何邑最佳﹐能使某飽囊橐﹐以正首邱乎﹖」撫軍微笑曰「余之職在黜貪惰而進廉能。爲屬吏謀財﹐非余所敢知也。」同僚皆以趙古董呼之。數月後﹐緣事勒歸。嗟乎﹐好官多得幾文錢﹐由來久矣﹗孰無囊橐﹖孰不欲飽此囊橐﹖顧積絹盈筐﹐托言餘俸﹔懷金私贈﹐昏夜誰知﹖而趙某猶於大吏之前﹐直陳其好貨﹐略無欺隱﹐此古之愚﹐非古董也。聞撫軍後以婪贓伏法﹐所謂黜貪進廉者安在﹖又爲趙古董笑矣。

◎顏鳴臯傳

顏鳴臯﹐廣東梅州人。自幼豪雋﹐喜讀書。常謂﹕「丈夫功名﹐當於詩書中求之。一朝發迹﹐釋褐登朝。由他途進者﹐𨿽位極人臣﹐奚取焉﹗」時有相士﹐謂顏君他日當以長槍大劍﹐策名麟閣﹐安事毛錐﹖顏笑其妄﹐而攻苦益力。會其父母相繼殂謝﹐苫鬼之餘﹐年三十矣。急於進取﹐乘礻覃服未終應試﹐補學官弟子﹔爲鄕人告訐﹐被斥。或謂之曰「相士之言驗矣﹗觀子骨相魁梧﹐他日爲朝廷寄閫外之任﹐折衝禦侮﹐亦大丈夫所爲﹔何必尹唔占嘩﹐暗中摸索﹐望朱衣一點首哉﹖」於是顏君焚棄其所讀書﹐習騎射。越歲﹐卽能穿札超乘﹐一試冠軍﹐遂登武科。公車北上﹐舟次維揚。夜泊﹐聞鄰舟吩呶喧う﹐聆之﹐鄕音也。過訪之﹐則皆南粵握刀控弦之士﹐入都應武闈者。內有番禺朱某﹐病劇垂斃﹐或擬致而棄諸崖﹐一任其死生存亡﹐而不顧。所未決者﹐虞他日歸鄕﹐朱之父兄索屍棺結訟耳。顏曰「公等與朱君姑無論同鄕裏﹐古人同舟之義謂何﹖顧忍棄之原野﹐以飽犬豕之腹乎﹖」眾曰「君亦同桑梓﹐盍過君舟﹐或者起死人而肉白骨﹐君之徳也。倘徒袖手於旁﹐作勸人爲善之論﹐則事在鄰舟﹐無煩喋喋爲也。」顏曰「濟困扶危﹐此余素念﹔所不敢請者﹐恐蹈越俎之愆耳。」遂毅然挈之歸舟﹐親侍湯藥。越數日﹐捨舟登陸﹐而朱病益甚。謂顏曰「余𨿽與君同裏﹐而素昧平生﹔荷君義薄雲天﹐引爲骨肉﹐今更以後事累君﹔倘他日得附行李之末﹐歸葬故土﹐死而有知﹐當魂依左右﹐圖結艸銜環以報耳。」言訖﹐歿於車中。途次無以爲殮﹐而旅店已死者不得入﹐遂以帕蒙死者之首﹐托言中惡﹐嫌車中顚播者﹐負之行三十里。晚人逆旅﹐主人不辧也。次日﹐擇土殮埋﹐封識而去。後每宿店﹐主人必具兩人之饌。詢之﹐則云「頃見白皙而頎者﹐尾君同入。又同坐室中﹐非君同行之友乎﹖」顏知爲朱魂﹐默祝曰「知君情重﹐朝夕相從﹐甚善。願稍爲斂戢﹐現形惑眾﹐恐於僕有不利焉。」從此寂然。武場故事﹐先試馬步射及刀石爲外場。藝力出眾者﹐名雙好﹔次則單好﹔單好入選而難於中式﹔不與雙單之列者﹐並不得入內場。顏固文士﹐武備非夙嫻﹐而策論則累累數千言﹐場中莫與埒。廉官以其單好﹐置之未閱也。夜分假寐﹐見案上火光如星。趨視之﹐見一靑衣人﹐立於前﹐而置捲於案﹐若求其鑑賞者。閱之﹐大稱善﹐曰「此人他日爲將﹐祭遵﹑羊祜之儔也。」因薦於主司劉文正先生﹐並述其異。遂登甲榜。後仕至福建臺澎鎭。時劉公已大拜﹐嘆曰「顏君善士﹐其功名顯達宜哉﹗」贈以楹句曰「掄文我早覘儒雅﹐出鎭公惟篤藎忱。」劉公剛正不阿﹐凡經其許可者﹐一字之褒﹐榮於華衮。而顏君顧被簡拔獎借﹐則其人豈尋常仡仡勇夫射禦不違者所可擬哉﹖或曰「顏君固文士﹐讀書數十年﹐宜其行事卓越恆流。」余曰「今之文士﹐讀書者﹐吾見亦稔矣﹔平日稱相知莫逆﹐一朝事變﹐惟恐牽累於己﹐引身遠避。卽親如兄弟﹐生死之際﹐亦難彊之使前﹐而況鄕人之困厄鄰舟者乎﹖𨿽然﹐此固遊俠事也。孟子曰﹕」同室之人鬥﹐披髮纓冠而救之﹔鄕鄰有斗﹐𨿽閉戶可也。『朱之將斃﹐無異鄕鄰之斗﹔挈之過舟﹐負之而趨﹐不異披髮纓冠而救。遊俠聖賢所不取﹐顏君之見賞於劉文正者﹐其生平文章之外﹐或更有善迹﹐不僅此一事歟﹖「

◎張振奇

河南人張振奇者﹐凶狡多力。嘗爲盜被獲﹐其渠魁伏誅。振奇得末減﹐發遣滇南大理府彌渡安插。彌渡爲滇中通衢﹐振奇構屋數椽﹐作逆旅主人﹐以速往來之客。數年﹐橐漸盈﹐娶妻﹐生子女各一。大理別駕駐彌渡﹐因結納胥役﹐凡官署所需﹐猝難構覓者﹐謀諸振奇無不得﹐於是村人咸誇其豪俠多才。一日﹐有楚客騎而宿其居﹔又一騎駝箱篋﹐其同行侶宿他所。次早﹐叩門﹐呼楚客﹐則云五鼓早發矣。某大駭﹐謂「數千里同行﹐何以今日恝然獨往﹖且昨晚分手時﹐固有約也。」因入內﹐見兩騎系櫪下﹐詢客去﹐何以騎猶在耶﹖答以客有急需﹐貨騎而住。某知有異﹐鳴於官。時別駕刁成鳳﹐拘振奇﹐訊之不伏。是晚﹐衙齋陰風蕭颯﹐燈影夾夾﹐豎毛寒心。夢數百鬼魂﹐血污披髮﹐號泣訴冤苦。刁驚起﹐卽率役親赴振奇家。其後圃一室錮閉殊嚴﹐啟之﹐空洞無物。墻下微露瓣發﹐掘之﹐得屍二十一具﹐皆剖腹實灰其中﹐攢手足而反縛之。始直認不諱云「遇孤客橐丰者﹐殺之﹔客侶多者﹐則出妻女爲餌﹐置迷藥於酒中。記二十餘年以來﹐殺死過客三百八十餘人。」閱簿籍所得財物﹐不可勝數。因焚其籍﹐僅以屍數具詳磔。振奇妻女子若孫﹐皆緣坐棄市。振奇每殺人﹐所用斧柄﹐長二尺餘﹐木皆紅潤﹐亦二十餘年凶器也。白晝拄杖作老病狀﹐晚則棄杖持斧﹐人莫能敵。臨刑時﹐猶目怒罵。此古虞周世官於滇﹐爲余述之﹐故得其詳。嗟乎﹗人固有善惡之不同﹐然亦何至殺人如斃雞犬﹖若張振奇者﹐凶惡殘忍﹐蔑以加矣﹗

◎嚴君平裔

西蜀有嚴姓者﹐自言爲君平裔﹐築卜肆於道旁﹐占六壬﹐決休咎﹐無所驗﹐卜者絕少。一日﹐淸晨﹐有客至前﹐語音似江右﹐謂嚴曰「今日假君肆賣卜﹐日暮奉白金五錢﹐可乎﹖」嚴諾之。日午﹐一人蹀躞而來﹐客爲布盤推局﹐附其耳曰「出汝懷中十金﹐當指生路。」其人惶遽﹐探懷與之﹐果十金也。客告曰「西南十餘里外﹐有古窯﹐速往匿之。然由戶而入﹐必不免其顚﹐有穴可入匿。未申時聞樹杪鴉鳴﹐急出﹐往東南而奔﹐可無慮矣。」頃之﹐復有數人﹐倉皇求卜。客布盤如前﹐曰「公等追逋逃者乎﹖」曰「然今晨有囚越獄﹐試推匿何處﹖」曰「囚未遠﹐出金五錢﹐當指其處﹐不驗則倍以償。」如數與之﹐曰「速往西南古窯內﹐可弋獲﹐稍遲無及矣。」日暮數人返﹐索金﹐且責其妄﹐曰「窯果有之﹐亂柴塞戶﹐蛛网如織﹐無人迹久矣﹔囚非蟻蚓﹐可由罅隙而入也﹖」客曰「公等誤矣﹗凡窯顚必有穴﹐不由戶入﹐能禁其不由穴乎﹖細推卦象﹐人𨿽逸﹐窯中必有遺物可證﹐當與公等往驗﹐否可立辧﹐償金未晚也。」嚴亦隨往。至則撤柴拭蛛网而入﹐履迹宛然﹐仰視土穴如眢井﹐系帶於上﹐蓋緣之而入﹐復緣之而出者。諸捕無言而散。客遂以金五錢付嚴。嚴不受﹐長跪而請曰「夫子之術神矣﹐願北面執弟子禮﹐盡夫子之術以授余﹐使余祖君平之業復繼﹐千載後感且不朽。」客曰「余術不可傳也。余師授余時有誡也。」嚴曰「何如﹖」曰「曩者余乞食以養母﹐日憂不給﹐忽遇道士﹐憫余孝﹐曰﹕」授子六壬﹐每日可給菽水卽止﹐毋貪卜以殖貨﹔五官四體﹐無殘疾可矜者﹐勿浪傳。違之不吉。『「嚴曰﹕」若此﹐固易易也。「因薰其目﹐客遂授以術。夫身體發膚﹐受之父母﹐目則又非發膚可比矣。欲得其術﹐寧喪其明﹐嚴之殘忍爲何如哉﹗脫遇道士﹐必曰﹕」孺子不可教﹗「

◎屋上火神

丁亥二月﹐紹郡大火﹐武林尢甚。每焚﹐輒延數百家。遇晚間火起﹐見赤面朱髯者﹐往來屋上﹐若指麾狀。平時日暮﹐亦蹲踞檐際﹐居民咸惴惴稽顙祈禱。一日﹐夜分人靜﹐有潛窺者﹐見赤面人錘石取火﹐出煙管吸之。眾曰「烏有回祿神嗜淡巴菇者﹖」羣起執之。蓋無籍亡命﹐候此劫人財物﹐有時且因風縱火。一訊而服﹐置諸法。

◎甘泉令

雲間金某﹐忘其名﹐爲陜西甘泉令。黷貨無厭﹐握篆數載﹐閭閻膏血幾枯。有士人葬親﹐穴土得玉﹐圓如拱璧﹐厚四寸﹐圍徑五尺有奇﹐而色靑﹐無溫潤縝密之致﹐世所稱藍田玉也。體𨿽鉅﹐而價不昂﹐約所值千餘金。金欲得之﹐難其說。邑庠生嚴姓者﹔忄僉人也﹔其祖墓與士人塋地爲鄰﹐而金交頗密。因與謀訟其侵地盜玉﹐誣飾證據。士人理不得伸﹐地與玉皆歸嚴。嚴陰致玉於金﹐人無知者。金有二女﹐皆秀美﹐年及笄﹐同官薄其人﹐莫與爲婚。因令其妻率二女﹐挾所有南歸。抵家﹐懸玉求沽﹐無問值者。有尼往來其家﹐謂婦曰「艸庵𨿽小﹐亦頗潔靜。凡士大夫家求嗣祈福者﹐恆戶外屨滿。夫人盍攜玉赴庵﹐旣可待善價﹐復可朝夕焚修。」婦然之﹐挈二女偕往。無何﹐婦歸﹐畱女於庵。凡售玉者至﹐女靚妝出諭值。於是紈挎裙屐﹐知其事者﹐咸以售玉爲名﹐肩摩趾錯﹐謔浪笑傲﹐無所不至。有金姓者﹐貌美而行儇薄﹐因同姓﹐呼女以妹。交相愛慕﹐賂於尼﹐通焉。漸招狹斜少年遊﹐而陰索其贈﹐若居奇貨。久之﹐婦微有所聞﹐令女攜玉歸。至中途﹐與金偕遁。而甘泉令之玉女俱失矣。愧憤成疾﹐卒於秦。聖人謂貨悖而入者﹐亦悖而出。玆金某不特悖出其貨﹐並息女亦私奔於人。彼蒼於人之善惡﹐往往逾其分以相報﹐類如此。

◎髙云姑傳

慈溪有時登夫者﹐爲邑庠生。一子時來﹐年甫弱冠﹐與同裏髙氏女云姑締姻﹐未娶而時來卒。云姑恆於無人處飲泣。父母勸之曰「以汝年貌﹐寧慮無王謝髙門求委禽者﹐何自苦乃爾﹗況但憑媒妁之言﹐未成夫婦之禮。吾兩人年近六十﹐無子嗣﹐欲覓佳婿﹐爲半子之倚。汝卽不爲身計﹐獨不爲父母計乎﹖」因別爲擇婚。吉期已訂﹐女眠食俱廢。父母亦無如何﹐聽之而已。一日﹐登夫之妻夢子牽衣告曰「城隍憫云姑之節﹐令與兒明日成花燭﹐諸神祖宗鹹降。兒發﹐乞母之。」天明﹐泣語其夫﹐謂花燭之語或夢中誕妄﹐但兒卒時發長幾二寸﹐玆夢中相見﹐特語及此﹐悔殮時不爲芟剪也。語未竟﹐髙氏乳媼號泣而入﹐則知云姑於昨夜自經。因告以夢﹐請於髙氏﹐舉云姑柩與時來合葬之。嗟乎﹗女之於夫﹐猶臣之於君也﹔國亡殉難﹐夫死殉節﹐忠臣節婦﹐其精誠可以貫金石﹐泣鬼神。城隍主婚﹐庸或有之。獨是時來不過裙屐少年﹐溘然夭喪﹐直與艸木同腐﹔今得烈女相從地下﹐寧止光增泉壤﹐垂諸志乘﹐與云姑並傳不朽﹐豈非深幸歟﹖

◎汝南妓

白下劉生﹐名渥﹐字湛恩。素好狹斜遊﹐以父宰陰平﹐恆往來秦隴﹔凡靑樓佳麗﹐靡不叩藍橋而親薌澤焉。丰姿秀整﹐性復溫雅﹐經其一宵之愛﹐輒心醉有不願爲達官婦﹐願作劉生妾者。後父卒﹐索逋雲中﹐不遇﹐歸途疾作﹐醫藥罔效﹐日漸委頓。僮僕知其不起﹐罄貲裝遁去。逆旅主人﹐移置外舍﹐俾圉人同寢處。呻吟土坑﹐自知必死。昏瞀中﹐覺有人撫之太息。頃之﹐身搖搖若臥籃輿﹔繼而飲之則飲﹐食之則食﹐亦莫辧誰何。數日﹐病少間﹐視室中幾窗明淨﹐ブ褥溫軟﹐對牀一榻橫陳﹐綺帳流蘇﹐一美人倚枕坐。生驚問﹕「此何地﹖卿何人﹖幸祈明示﹐以釋疑懷。」先是生由陰平南返﹐與女遇於汝南邸捨﹐畱連數日。別後女思之﹐寢食俱廢﹐如玉簫之致念韋臯﹐若蘭之系情陶谷﹐無可如何﹐亦置之而已。後假母卒﹐思出籍從良﹐流寓雲中。聞有客垂斃旅店﹐詢之﹐知白下劉生。親往驗視。𨿽病容枯羸﹐而神情可憶。遂遣人輿之而歸。蓋女與生晤後﹐已相距五年矣。女縷述顚末﹐生伏枕稽顙號泣曰「余當日何徳於卿﹐而蒙拊畜顧復若此耶﹖再生之恩﹐無以酬萬一。家𨿽寒微﹐尙有負郭田十餘頃﹐衣飲粗足﹐如卿不棄﹐敢屈爲箕帚婦耳。」女曰「妾在風塵中﹐閱人多矣﹐未有如君者。數夕之愛﹐於中﹔柰三生緣薄﹐數月前已委身廣陵朱氏子。伊負販都中﹐昨致書於妾﹐期匝歲事竣﹐相攜南下。恨君杜牧尋春去較遲﹐妾已老大嫁作商人婦。若此情未斷﹐續之來世可耳。」生欷不自勝。月餘病愈﹐欲女侍寢。女曰「妾與朱生已各矢天日﹐證鬼神﹐侍君湯藥則可﹔若一接肌膚﹐則負朱氏子。」生斂容謝之。女厚贈貲裝﹐設筵致餞﹐殷勤謂生曰「君往矣﹐無以妾爲念﹗尙有一語奉贈﹕溫柔鄕﹐終非安樂窩﹐此後幸自愛﹐勿復浪遊﹐則君爲不負妾矣﹗緣盡於此﹐卽異日相逢邂逅﹐蕭郎陌路﹐毋煩顧盼。」促之登程﹐挹淚而別。夫從來娼妓﹐惟利是圖﹐《易》所謂見金夫不有躬也。其視往來交接之人﹐如過眼煙雲﹐略無畱意。玆劉生所遇﹐數夕之愛﹐輒戀戀不置﹔邂逅他年﹐猶目睹情傷﹐不忍其顚躓於中路﹐斯已難矣。至矢志從良﹐𨿽素所悅慕之人﹐數旬相聚﹐能守貞不亂爲尢難。世人握手論交﹐不啻手足﹔及貧富貴賤之或殊﹐則引身而避﹐卽相見亦落落﹔望其引手一援﹐更不可得。而平日所爲不善﹐旣悔悟矣﹐意外遭逢﹐復爲馮婦者不少。余故於此妓﹐樂爲識之以風世。

◎金氏婦

嶺南多盜﹐而沿海諸郡縣﹐其藪澤也。始則劫財﹐他物棄擲不取﹔漸而衣服飲食﹐劫無遺。近則遇男婦之少壯者﹐亦掠去。男子脇之入夥﹐或令駕船﹐不從者殺之﹔婦女則囚系﹐俟其父母與夫備貲取贖﹐視貌之妍媸﹐定貲之多寡焉。海陽有金姓者﹐饒於財﹐妻王氏﹐被擄。遺有幼子﹐方離乳思母﹐晝夜啼不止﹐因挾貲赴盜舟求贖﹐匍匐而前。盜魁曰「汝妻頗艾﹐畱供驅使﹐無徒饒舌﹐以取禍殃。」王涕淚不斷如綆﹐而其子之啼號更慘人心目。盜亦爲之惻然﹐謂曰「念汝子幼﹐姑許贖﹔然須三十金﹐較錙銖者﹐以違命論﹐汝亦無望生旋矣﹗」金解囊如數以獻﹐因引赴鄰舟。其妻方與羣盜鬥葉子戲﹐喧笑聲達舶外。盜魁曰「汝夫汝子﹐覓汝來矣﹗賀汝聚骨肉﹐完室家﹐其速歸﹐毋滯﹗」婦若罔聞﹐鬥葉子如故也。盜促之再四﹐不顧。因引其夫與子入艙。金見婦﹐泣而呼﹐子則疾趨至膝﹐持其裾而泣。羣盜之與鬥葉子者﹐淚亦涔涔下也。婦慍曰「家中猶存姑與嫂﹐乃賴予一人撫幼子﹖脫予死﹐將柰何﹗」盜魁曰「汝歸否﹐宜一言決﹐毋令呱呱者聒耳煩心也﹗」婦囅然曰「此間樂不思歸矣﹗」盜因呼金抱子出﹐還其金﹐且倍其數﹐曰「累汝遠涉﹐此六十金﹐娶婦有餘矣。」金不受﹐抱子長跪乞哀。盜怒﹐令羣盜挾其父子登岸﹐入謂婦曰「汝夫與子業逐去﹐心無牽掛﹐洵足樂已。顧汝夫婦結縭數載﹐而子實汝所自出﹐今而後死生永訣﹐揆諸情理﹐宜出送﹐諄屬數語﹐略盡夫妻母子情。」婦因出至舟首﹐未及開言﹐盜自後執其髻﹐遙謂金曰「婦之無良﹐一至於此﹐斷難姑容。吾爲汝殺之﹐以快憤﹗」揮刀斷頸﹐投屍於海﹐曰「此等不義婦﹐恐黿鼉不食其餘也﹗」時盜舟林列﹐齊聲歡呼﹐海波欲沸。噫﹗盜豈無道也哉﹗昔晉懷宗後羊氏﹐爲劉曜所得﹐寵之專房﹐醜詆其夫﹐聞者莫不惡羊後之無恥無義。然懷宗被擄遇害﹐國破家亡﹐勢難完聚﹐而曜方崛起﹐兵彊勢大﹐承何如司馬家兒之問﹐不得不逢迎以固寵﹐所語未必由中也。若是時懷宗不死﹐國猶可轉禍爲福﹐羊後未必便委身胡羯﹐出此無恥無義之言。彼金氏婦者﹐兒夫當前﹐頃刻間骨肉可重聚﹐顧乃忍棄其夫與子﹐而曰「此間樂不思歸。」不解盜舟之樂﹐固何如也﹖聲其罪而誅之﹐殊快人意﹐盜豈無道也哉﹗

◎獄卒縱囚記

阿﹝A17Q﹞哥者﹐忘其姓﹐新會縣獄卒也。新會土俗﹐凡生子最少者﹐曰﹝A17Q﹞。﹝A17Q﹞字土音呼賴﹐字典不載。爲人淳朴好義﹐凡被罪入監者﹐他卒必索貲﹔不如意﹐輒詬誶鞭撻。﹝A17Q﹞每爲之排難解紛﹐故獄中咸愛敬之﹐推爲獄卒之長﹐視其言動﹐莫敢違者。時當小除﹐獄囚念及家室﹐咸欷泣下。阿﹝A17Q﹞惻然於中﹐大言曰「今夕釋諸君歸家﹐對妻孥而醉椒酒﹐樂乎﹖」諸囚唯唯﹐疑其戲言﹐以博笑也。阿﹝A17Q﹞曰「予素無誑語﹐諸君能於明正二日如約歸來﹐則兩無所害﹐否則予立斃杖下矣﹗」眾指天矢地﹐遂爲之脫械縱去。其儕輩皆咎其妄。曰「君主之﹐無相累也﹗」至朝﹐囚皆逡巡返獄﹐無一失。時阿﹝A17Q﹞方踞地獨飲﹐喜極擲杯﹐大笑曰「諸君至﹐予可告無愧﹗當從此逝矣﹗」兀坐不動﹐視之气絕。諸囚感其義﹐爲肖像於狴犴。昔唐太宗嘗縱大辟囚三百餘人﹐至期無不來歸。夫唐太宗爲何如主﹐四海六合﹐懷徳畏威﹐安知縱之不能擒之﹔囚或計及於此﹐所以來歸歟﹖彼一獄卒﹐伎倆幾何﹐𨿽所縱無三百人之多﹐然能如期歸﹐無一失﹐奇矣﹗一笑而逝﹐則更奇。是可紀也﹗獨是司獄者﹐獄卒縱囚三日﹐慢無覺察﹐曠官尸位之罪﹐其可免乎﹖

◎紀械鬥

閩粵民情凶悍﹐湣不畏死﹔無論鄕黨姻戚﹐稍有睚眥﹐卽各糾數十人﹐或數百人﹐以白刃相向﹐謂之「械鬥」。此風盛於粵之潮﹑閩之彰泉。就粵而論﹐昔惟潮郡之揭陽﹐今則饒平﹑澄海﹑海陽﹑潮陽﹐斗更甚。約期將斗﹐先聚族人於宗祠﹐議傭值。被傷者﹐卹其身﹔被殺者﹐卹其家﹔殺仇幾人﹐按其數﹔本非己殺﹐而能挺身公庭認罪者﹐謂之頂凶﹐則授以田產﹐俾養妻孥。議旣定﹐卽有賢有司﹐亦不能理諭勢禁也。擇隙地﹐作斗場。先舉大炮﹐樹旗幡﹐書姓氏於其上。次則伐鼓振旅﹐十人爲一隊﹐以多力善斗者領之﹐隨鼓聲而進﹐有宛然擊鼓其鏜﹐踴躍用兵之勢焉。火藥鉛丸槍炮﹐無不備也﹔弓矢劍戟戈矛﹐無不勁捷利也。國憲王章﹐不及計也﹔父母妻孥﹐不遑顧卹也。爭勝負於崇朝﹐判死生於俄頃。迨夫鼓衰力盡﹐勝負分而死生決﹐然後各鳥獸散。然昔也一斗而止﹔今則一而再﹐再而三﹐不勝不休。昔也﹐每鬥不過殺傷一二人﹔今則血肉淋漓﹐屍骸枕藉﹐動十數人﹐且有數十人者。考之史傳紀載﹐亙古未聞之也。噫﹗其凶悍藐法﹐爲何如哉﹗有陳姓者﹐素習拳勇﹐受人傭值﹐以助斗。率數十人﹐憩於中途之村店。方將舉爨﹐復有數十人﹐執械而至。詢「何往﹖」則亦赴某所助某家鬥者。陳曰「今日之會﹐各有所主﹐盍先於此試手﹐滅此而朝食乎﹖」遂奮勇相殺。及互有死傷﹐始哄然而散。而某所之約期會斗者﹐轉以助斗無人﹐嗒焉若失。其輕生好鬥又如此﹐非亂民乎﹖究其故﹐皆當局者愛民若子﹐姑息爲懷﹐積漸而至。若遇鬥時﹐理諭勢禁。不聽﹐則不論其曲直﹐擊之以矢石﹐轟之以大炮﹐洗其村莊﹐敢尙有輕生藐法者乎﹖當北齊髙歡令諸子各治亂絲﹐以覬才略﹐獨次子髙洋拔佩刀盡截之﹐曰「亂者當斬﹗」余謂治亂民﹐亦當以髙洋治亂絲之法治之﹐其庶幾乎。

◎孟徳鄰傳

浙人孟徳鄰﹐先世業商賈﹐至祖父﹐遂援例納資﹐登仕版。𨿽未臻顯秩﹐而門庭炫耀﹐居然世家。每向人曰「余家黃金屋﹑千鐘粟﹐不向章句中尹唔占嗶得來﹐足徵黃卷靑燈﹐徒事辛苦﹔不如持籌握算﹐撲滿﹤缶後﹥筒﹐計日可待﹔所猝難得者﹐顏如玉耳。」蓋其妻畢氏貌陋﹐故云。娶期年﹐生子蕓兒﹐因產致疾﹐數月夭殂。同裏趨勢者﹐爭妻以女。訪之﹐皆不美。赴武林﹐以百金購妾嚴氏﹐小字芝娘﹐頗饒丰格。生子﹐名覺﹐並蕓兒令撫之﹐不復議娶。芝娘從容進曰「夫婦居室﹐人之大倫。主年方壯﹐宜急續冰弦﹐以調琴瑟﹔專房之名﹐妾不願居也。」會有茅通判﹐以贓敗黜官歸裏﹐其女美而艷﹐因委禽焉。夫婦相得﹐如魚之比目﹐花之並頭。孟凡三閱月﹐不出庭戶。然性極悍妒﹐𨿽白晝不許與妾通語言﹔偶以米鹽相問答﹐卽目豎如蟹﹐而唇可懸瓶﹐頃且獅聲吼矣﹗徳鄰因使妾與兩兒居別院。茅氏曰「妻之子﹐不應與妾子爲伍。」禁不令往。兒啼欲赴﹐毒楚之。徳鄰無如何也。裏有孝廉髙國英者﹐性豪放不羈﹐偶飲於孟所﹐酒酣﹐語曰「余妾生女五歲矣﹐欲以令嗣蕓兒爲婿﹐幸不以葑菲遐棄也。」茅氏於屏後應曰「妾與妻﹐勢分懸殊﹐姑勿論﹔卽其冶容誨淫﹐專房固寵﹐甚且墻頭密約﹐花底私鉤﹐恆置廉恥而不顧。妾女欲附人嫡子爲婚姻﹐言何妄也﹖」髙亦庶出﹐聞言大怒﹐曰「家之有妾﹐猶國之有妃﹔妃之子承大統﹐而君天下者﹐史冊班班可考。漢文帝賜南粵趙陀書曰﹕」朕髙皇帝側室之子。『未嘗諱也。妾𨿽不在五倫之內﹐然服制倫理﹐律有明條﹔論婚必辧嫡庶﹐語何本乎﹖父母貧則賣爲妾﹐父母富則嫁爲妻。爲妻爲妾﹐亦視父母貧富何如耳﹐非有種也。且汝父幸而漏网罷黜歸來﹐脫以婪贓伏法﹐籍沒家資﹐烏知此時不賣作娼家婦女﹖敢望良家妾乎﹖芝娘欲避專房之名﹐俾汝得入孟家門﹐作威福﹐何不自量也﹖「茅聞之﹐涕泗橫流﹐叫號直出。髙避去。後數年﹐髙舉進士﹐授江南武進令。一日﹐肩輿中見男子負縑囊﹐攜婦酷肖茅氏。令役密偵﹐云浙人張鳳﹐與妻茅氏﹐赴山東﹐道經於此。髙疑有異﹐呼張前詰之曰﹕」茅氏浙人﹐孟徳鄰之妻﹐姦拐何往﹖「張神情皇遽﹐梏其脛﹐遂吐實。先是徳鄰赴京索逋﹐二年不返。茅氏不安於室﹐日艷妝倚門﹐窺往來行客。張素姦宄﹐乘機誘入﹐情逾夫婦。爲蕓兒所窺﹐私告芝娘。茅知﹐大怒﹐撻蕓兒幾死﹐並罵芝娘﹐欲逐之。芝娘曰﹕」我何罪﹐而被逐﹔欲去眼中釘﹐當俟主人歸﹔否則﹐惟有死耳﹗「張聞﹐謂婦曰﹕」我二人情好﹐生死不渝﹔而嚴氏長舌﹐骨梗其間。脫男子歸來﹐勢難復聚。且於汝有不利焉。「婦曰﹕」然則柰何﹖「張曰﹕」余有親串﹐居武進﹐汝能偕往﹐可白頭偕老。否則﹐余請從此逝矣。「遂相約月黑夜﹐挾資遁。抵武進﹐甫登岸﹐爲髙所見﹐訊得其情。呼婦曰﹕」偸情私奔﹐此媵妾所爲﹐言猶在耳。汝孟氏正妻﹐亦喪失廉恥乎﹖「男女各予杖遞回籍。孟適於是月歸家﹐愧且憤﹐褫其衣﹐鞭之流血。芝娘勸而止。中夜抽髻上簪﹐刺喉畢命。嗟乎﹗世之婦人﹐於翁姑則不孝﹐於夫子則不敬﹐獨於妾則斤斤爭大小﹐辧名分﹐不少寬假。甚者聞鄰家納妾﹐撚酸隔院者﹐有矣。其所以然之故﹐不過臥榻之旁﹐不容他人酣睡耳。居恆以結髮自負﹐謂能惇節操﹐重廉恥﹐不與婢妾等。及男子夭殂﹐或治裝遠出﹐往往柳梢待月﹐花底迎人﹔而妾媵則機聲軋軋﹐午夜不休者﹐吾耳中目中﹐不知凡幾。由此以觀﹐婦人當視賢不肖﹐貴賤不足論矣。世家故多劣婦﹐寒門不少賢媛。日夜作獅吼﹐以爭牀第﹐無恥已甚﹔無恥則何所不爲﹖吾願世之須眉如戟﹐儼然而衣冠也者﹐不幸娶此等妒婦﹐余當嚴閨闥之防﹔何則﹖妒者﹐靡不淫也。

◎張吉

孫奎﹐浙人﹐官於閩。下車之日﹐有訟其奉張吉占屋十餘年不遷者。呼隸前﹐詢之﹐對曰「小人非戀此居也。實捨此無可居﹐故十年來增其租三倍矣。」因詢﹕「有父母兄弟乎﹖」曰「無有。」「有妻子乎﹖」曰「無有。」孫曰「旣無親屬﹐則孑然一身﹐隨地可棲﹐何必占屋十年之久﹐增三倍之租﹐且令居停主人嘵嘵致訟耶﹖」隸曰「小人有總角友﹐相隨形影﹐不幸夭殂﹐葬諸原野。荒煙蔓艸﹐虞孤魂之無依也。若移居他所﹐又不能入櫬。此所以轉輾圖維﹐而莫可如何者也。」孫曰「汝父母今葬何處﹖」答﹕「在某邱。」孫曰「某邱非原野乎﹖何以忍令魂魄長依荒煙蔓艸﹐而不一顧也﹖且古今來人死無不葬﹐汝獨擁櫬十載﹐挾不近人情之說﹐以圖鳩占。」因杖之﹐勒令遷居。舁棺葬畢﹐號泣終夜﹐自縊墓間。蓋死者其生前與隸有斷袖之好﹐卒後每食必旁設杯箸﹐寢則依於棺﹐積十餘年不離如一日﹐昔衛靈愛彌子色美﹐至食其餘桃﹐不爲褻。及彌子色衰﹐卽引以爲罪﹐而誅之。夫朝夕相依﹐一旦色衰﹐卽前情盡棄﹔若溘然而逝﹐形銷骨化﹐宜更易於忘情。乃張吉至十年之久﹐猶寢食不置﹐至殉之以身。古來愚忠愚孝﹐每出於至微極陋之人﹐良有以也。

◎雷擊逆婦記

龍邱湖鎭村﹐有郭姓者﹐以賣布爲業﹐家惟母妻。妻頗悍﹐不孝於姑。而母年髙﹐耳目聾。每起居飲食﹐郭皆身親檢點﹐惟恐其妻之有忤也。一日﹐郭因急事﹐欲赴郡﹐語其妻曰「予往還須三曰﹔老年人非肉不飽﹐予已買置廚下﹔天且暑﹐用鹽腌之﹐可供三日餐。」妻諾之﹐戲以糞爲糟﹐置肉其中。每餐﹐蒸以食姑。越日郭歸﹐母方食﹐詢「肉味佳否﹖」母曰「肉何自來﹐糞穢觸鼻﹐亦勉彊食之耳。」郭取嘗一臠而嘔﹐因詈其妻。妻反肆詬誶﹐且語侵其姑。鄰人咸集﹐爲之排解。忽雷聲殷然﹐黑雲如墨。妻似有所覺﹐急趨後圃﹐取大甕覆其頭。俄頃霹靂一聲﹐甕底穿穴﹐頭出於外。穴環其頸﹐若荷枷然。宛轉哀號﹐母憐之﹐欲破甕以出。郭曰「此天之譴逆婦也。違天不吉﹗」越日而斃。又蘭溪李氏婦﹐家道極殷。值四旬壽日﹐親鄰畢集﹐饋遺丰隆。其母白頭龍鐘﹐鶉衣百結﹐右手拄杖﹐左手提蝦滿筐﹐謂女曰「不幸汝父早世﹐剩孤貧之母﹐又村居迢隔。汝四十壽辰﹐予幾忘之。無物稱祝﹐此蝦子村外池中物也﹐亦足以助筵中一肴乎﹖」女大怒曰「何物老嫗﹐吾父墓木拱矣﹐偏汝爲閻羅王所棄﹐長畱世上﹐作乞丐。吾面皮如甲﹐被汝刮去幾十層﹗」奪其筐﹐擲堂下。蝦跳躍滿地。母無言﹐俯首而泣。座客或勸﹐或仰天太息﹐或有逡巡而去者。女益怒﹐詬詈不絕聲。時日光當午﹐天無纖雲﹐而空中之虺虺者﹐已隱約發聲。俄而陰雲驟合﹐大雨傾注﹐轟然震激﹐有不及掩耳之勢。而女詬詈聲﹐猶與雷聲相間雜也。忽然趨跪階下﹐一擊而斃。珠翠羅綺﹐淋漓雨中。噫﹗孰謂天公夢夢哉﹗𨿽然﹐世之逆子悍婦﹐宜攖雷殛者不鮮﹔而彼蒼曾不施一震之威﹐且俾終身富貴逸樂﹐抑又何也﹖余終不可解也﹗此一則﹐爲余友何鐵蘭目擊。

◎年大將軍幕客

雍正年間﹐大將軍年公﹐諱羹堯﹐网羅英傑﹐凡瑰宏奇特之士﹐與博弈撻鞠﹐擅一長一技者﹐靡不收置幕下。有一紙匠﹐疊紙百千幅於案﹐以小鑿自上而下﹐諸花樣﹐余紙皆徧﹐而獨畱極下一紙﹐無纖微鐫鐫痕﹐斯已奇矣。又有庖人﹐裸人肩背﹐作几案﹐置生豚一二斤其上﹐揮雙刀雜踏剁之﹐旁觀者咸驚吒失次。及肉成糜﹐而背無毫髮傷﹐爲更奇。凡若此者﹐不可悉數。特舉所聞者志之耳。夫百工技藝﹐莫不先有規矩繩墨﹐師爲之口傳手授﹐經三四年之久﹐而後有成。之二人之技﹐旣無繩墨﹐不假師傳﹐惟心之所至﹐而用之於習﹐習之精熟﹐毫芒不失﹐殆庖丁所謂批導﹐以神遇﹐不以目視者乎﹖夫豈一朝一夕之功哉﹗以是知列子所謂削竹木爲鵲﹐一飛而三日不下﹐莊子謂郢人堊漫其鼻端若蠅翼﹐使匠斫之﹐運斤成風﹐堊盡而鼻不傷﹐皆非寓言也。

◎斷腸艸

粵中深山大澤﹐多胡蔓艸﹐其花有黃白二種﹐食之斷腸。凡有憤激怨毒於中者﹐輒茹之﹔或置食物毒其仇﹐或持之以詐人財物﹐不遂﹐卽納諸口﹐須臾血潰百竅而死。計闔省每年斃於毒者﹐何止百數十人。有監司某﹐憫之﹐出示村民﹐每日拔艸以獻﹐一筐給值若干。於是賣菜傭及窮民無業者﹐咸采此艸﹐荷擔入城﹐市踵相接也。無如采者𨿽眾﹐而產於地者不竭﹐且愈拔愈多﹐未及一年﹐而罷其役。愚謂此舉𨿽屬仁人之用心﹐然何異鄭子產之乘輿濟人﹐無補於事。爲人上者﹐惟貴乎潔己奉公﹐教民惇節﹐行勵廉恥﹐加以糾察撫循﹐俾頑梗殘忍之徒﹐潛移默化﹔如孟嘗之治合浦而珠還﹐宋均治九江而虎避﹐方爲循良卓行。區區拔艸以救民﹐捨本逐末﹐亦何益哉﹗

◎剡城瞽者

剡城有張姓者﹐自幼失明。一日﹐與其友晚出﹐過瓦礫場﹐壘鬼礙足。忽謂友曰「足下有金。」蹴而俯拾之﹐大於杯。一日﹐購竹幾﹐售者以其無目可欺也﹐以破裂者與之。張曳之移地作聲﹐曰「破裂在幾某足上。」驗之﹐不爽。人疑其有術﹐詢之﹐笑而不答。夫瞽者固有聽聲揣骨﹐辧人吉凶貴賤﹐然猶有聲可聽﹐骨可揣也。《北史》載盧大翼﹐幼稱神童。後目盲﹐以手捫書而讀。《癸辛雜誌》載張五星目盲﹐於金玉之美惡﹐與婦女之妍媸﹐均以手捫之﹐毫髮不爽。是遵何術歟﹖近日姑蘇市廛中﹐以錢一貫﹐置案上﹐一過目﹐缺數幾文﹐薄小幾文﹐百不爽一。此特目力之敏。至漢時﹐蔡中郎夤夜捫碑而讀﹐更無足異。上下數千百年以來﹐畸人奇事﹐出乎意計之外者﹐烏可枚舉哉﹗

◎食茄

乾隆丙戌夏﹐紹郡有食茄而斃者。茄爲夏蔬中佳品﹐烏有毒。然屢試屢驗。剖視之﹐虫生於穰﹐非外入者。於是咸棄置不敢食﹐蒔茄者﹐亦鋤而去之﹐堆累道旁。窶人與乞丐﹐收貯之﹐作饔飧﹐竟無恙。於是鼓腹而嘩於路曰「天憫窮人之乏食也﹐故置毒於茄。吾儕小人﹐藉以不餒。倘粟中有毒﹐吾儕爲侏儒矣﹗」

◎爬龜婦

浙中之東陽義烏﹐民情擴悍﹐卽鄕農婦女﹐多膂力絕人﹐精於技擊。每三時之餘﹐輒往各郡縣﹐爲人捉牙蠹﹔或以龜置筐內﹐使周行卜人休咎﹐名曰「爬龜」。幻妄惑世﹐已屬可惡。而更有假此入人閨闥﹐攝財物﹐且取孕婦之胎﹐佐刀圭治病﹐以圖利者。某村﹐一孕婦﹐其夫出外﹐數月未歸。一日﹐驟雨中﹐有「爬龜」三婦﹐托避雨﹐求入。婦以其能卜休咎﹐藉問旅人歸耗。頃之﹐復有客荷筐避雨門外﹐「爬龜」者逐之去。客不得已﹐趨前村小庵憩焉。主僧靜遠﹐亦工技擊﹐問所自來﹐客爲縷述。僧遽然曰「此村後賈六郎家﹐其婦臨耨﹐家無男子﹐今夜必爲所害。余與六郎有舊﹐當往救之﹐子能相助乎﹖」客欣然﹐各持械往叩門。一婦問曰「何處遊冶郎﹐昏夜叩人門戶﹐欲何爲者﹖」客呼曰「殺人賊婦﹐速出受縛。」門啟﹐一刃飛出﹐中僧臂。僧躍入﹐以杖擊之僕。兩婦並出﹐僧與客比肩奮鬥﹐且大聲以呼﹐聞村人有遙應者。龜婦知不免﹐匍匐乞命﹐因駢系之。入視孕婦﹐則血湮牀褥而斃矣。聞其法以新艸履置百沸湯中﹐縶孕婦手足於腹上﹐極力揉之﹐數揉而胎墜。朱子謂「三姑六婆﹐實淫盜之媒」。「爬龜」者﹐三姑之儔歟﹖六婆之列歟﹖余不遑辧也。

◎下方寺僧賣膏記

吾鄕出昌安門二十里﹐有下方寺﹐其僧賣膏爲業。凡肢體損折者﹐敷之立愈。紛紛求治﹐趾錯於門。前明時﹐每歲除夕﹐僧備酒肴十數筵﹐函白金自五十兩以上﹐至數百﹐雜陳幾上。夜分﹐或男或婦﹐或緇衣羽流﹐咸啟後圃小扉而入﹐無揖讓之文﹐無通問之語﹐至輒酣飲大酹。飲畢﹐各出其一年所得人之肺﹑肝﹑心﹑腎及孕胎﹐遂取應得之金﹐若取值焉而散。夫肢體折損﹐非死疾也﹔取其肺﹑肝﹑心﹑腎﹑孕胎﹐則死矣。置生人於死﹐以治不死之疾﹐𨿽至愚至忍者﹐不爲。僧特欲神其技﹐以獲利﹐遑顧其他。余竊謂生人臟腑諸物﹐旣不能任意修合﹐取之無禁﹐而且終不若參苓桂附﹐載之方書﹐確有靈效。故疑其說出於傅會﹐未必果然。然相傳明季獻賊營中﹐有「老神仙」者﹐恆取處子陰油﹐熬煉成膏﹐以治斷脛﹔剖腹能續之合之﹐不啻起死人而肉白骨。則當日下方寺之說﹐庸或有之。今寺僧賣膏如故﹐而效不神﹐殆時移世換﹐刑政肅淸﹐一切作姦者皆斂迹﹐而藥籠中物﹐只采艸木之英﹐無生人肺肝諸物乎﹖

◎訟師果報記

吾鄕姦宄之徒﹐無論姻黨﹐稍有睚眥﹐輒向公庭飾詞﹐作膚受訴﹐不直不休者﹐俗呼爲「訟棍」。代人作詞以訴﹐視事之輕重而受值者﹐爲「訟師」。其立意措詞﹐能顚倒是非﹐混淆曲直﹔𨿽神明之宰﹐虛堂懸鏡﹐莫能燭其姦。新昌有張二子者﹐貨菽乳爲業。一日晚歸﹐見妻與鄰人通﹐怒殺其妻﹐鄰人奪門逸去。諺有殺姦必雙之語﹐惶怖無策。里人陳某﹐訟師之黠者﹐因罄囊謀之。陳笑曰「此易與耳。明日昧爽﹐有沽菽漿者﹐紿使入室﹐揮以白刃﹐孰能起死者﹐而問眞僞乎﹖」次早﹐有少年叩門求漿﹐殺之﹐則陳子也。又吳江酈允恭﹐刀筆利﹐經其謀訟﹐無不勝。一老翁毆子﹐其子抵觸﹐隕翁二齒。翁鳴於官﹐子急以重金奉酈求計。酈曰「此死罪也﹐何能爲﹖」子長跪哀之﹐酈不得已﹐徘徊庭中。忽呼子耳語﹐因嚙其耳﹐血流被面﹐曰「汝得生矣﹗」授以辭﹐往見邑宰﹐號泣請死。宰詰之﹐對曰「因父噬耳急﹐痛極求脫﹐不圖傷老親齒也。」宰因不直其父﹐謂「子有過﹐楚以懲之﹐其肉以爲快﹐非豺狼乎﹖」父無可置辯﹐而子得原情薄責貰死。凡若此者﹐不可枚舉。後酈不修幃箔﹐妻女相繼竊貲遁﹐至老窮餓以死。夫朝廷以三尺法付有司﹐使彰善癉惡﹐以蒞斯民﹔庶過者知懲﹐而善者知勸。乃姦回巧詐﹐逞其伎倆﹐以撓國家之法﹐使是非曲直無從辧﹐甚至生者負疚﹐死者含冤﹐其害何可勝道﹖若而人謂能幸免王章﹐復逃陰譴﹐則天公夢夢﹐尙可問乎﹗

◎鬧房斃命記

世俗娶妻﹐花燭之夕﹐親朋畢聚於新婦室中﹐歡呼坐臥至更闌燭跋﹐甚者達旦不歇﹐名曰「鬧房」。此風盛於江浙﹐而嶺南尢甚。然房中之喧寂﹐視婦貌之妍媸﹕姿近中人者﹐不過酣飲謔浪﹔媸者一顧而散﹔妍者則百端狎戲﹐必擾之﹐俾連宵不遑寢處而後快。有周姓者﹐娶婦甚美。其友五六人﹐醉後縶周手足﹐裹以衾﹐舁之擊鉦鼓﹐遊於市。夜半舁歸﹐置之牀上。其婦猶倚敉兀坐﹐未寢也。次早﹐婦未起﹐五六人者﹐復排闥入﹐見衾裹如故。因大驚﹐啟之﹐頭截去矣。鳴於官﹐婦與諸人桁楊桎梏﹐備嘗楚毒﹐卒不得其實。數年﹐諸人皆庾死﹐獄始解。又有金某娶妻﹐鬧房者縛金於屋後竹林中﹐而置酒於其室﹐袒臂裸襟﹐握拳射覆﹐使新婦傳觴。其母憐子之夜深犯風露也﹐竊持燈往解之。呼子不見﹐血污竹徑。蓋其地多虎﹐而繞屋皆山﹐虎逾垣入﹐銜子去矣。夫他人娶妻而美﹐何與己事﹐而必百計擾弄﹐至裹之縛之哉﹗羨之極﹐妒心生焉。妒心一萌﹐其中有不堪自問者矣﹗周金二人之死﹐𨿽出於意外﹐而究其致死之由﹐烏能逃罪。故凡遇鬧房之友﹐當面斥其非。其人知過而退﹐則已﹔否則﹐絕其往來﹐亦無不可。乃世俗相習成風﹐且有同室之人﹐亦與鬧者﹐更可惡也。

◎鴉片

鴉片出海外諸國﹐大約以艸根花蕊合制而成。或曰「卽米囊花子﹐亦無從辧也。」彜人入關﹐貿易攜之。愚中國﹐獲厚利﹐而閩粵兩省土人﹐視爲至寶。其物如馬糞﹐色微綠﹔以水浸之﹐凡三宿﹐三易水﹐去渣存汁﹐以先後出者﹐遞爲髙下。微火煉之成膏﹐如醫家所用﹐以敷人瘡毒者。分之丸如粟粒﹐置燈檠於牀﹐持竹筒若洞簫者﹐橫臥而吸其煙﹐必兩人並臥﹐傳筒互吸﹐則興致倍加。其煙入腹﹐能益神气﹐徹夜不眠﹐無倦色。然越數日﹐或經月﹐偶吸之﹐無大害。若連朝不輟﹐至數月後﹐則侵入心脾﹐每日非如期呼吸﹐則疾作。俗呼爲「癮」。癮至﹐其人涕淚交橫﹐手足痿頓﹐不能舉。卽白刃加其頸﹐豸虎出其前﹐亦惟俯首受死﹐不能少爲運動也。故久食鴉片者﹐肩聳項縮﹐顏色枯羸﹐奄奄若病夫初起。識者方代爲嘆息﹐而彼且詡詡自得﹐矜於眾曰「余癮至﹐食幾許矣﹗余每日非此不能存活矣﹗」久之﹐家資耗盡﹐而死期亦至。哀哉﹗夫鴆毒害人﹐見之者必變色疾趨﹐避之惟恐不速﹔間有服毒﹐自戕其命﹐非迫於饑寒﹐卽罹於法网﹐無生人之樂﹐遂視死如歸。彼食鴉片者﹐明知耗財傷命﹐甘心不顧﹐亦何爲哉﹗

◎平南仲傳

平南仲﹐忘其籍隸。家資頗裕﹐而慳吝異常﹐遇饑寒垂斃者﹐𨿽一錢可活﹐亦靳而不與。而於選色調情﹐擲心賣眼﹐則百計圖成﹐罄囊不惜。偶出遊﹐遇一婦﹐攜幼女同行﹐年可三十許﹐色頗艷﹐因尾其後﹐訪之﹐知爲楊氏婦﹐夫寒士﹐課蒙於家﹐藉館谷以糊口者也。因日伺於門外﹐偵其夫﹐與某某最契﹐而轉輾納交﹐往來漸密。緩急相商﹐無不應。楊徳之﹐謂管鮑交情﹐復見於今日也。一日﹐邀楊過飲。酒酣﹐握手曰「余有季父宰滇南﹐近得手書﹐以新開銀礦﹐乏人經理﹐屬余遄往。相見何遲﹐相離何速﹗且八千里外至滇南﹐銜杯握手﹐正未知何日﹐殊甚於邑耳﹗」楊亦欷不自勝。旣而楊謂平曰「研田租薄﹐生計終微﹔荷君刮目﹐竊欲一附驥尾﹔倘得彈鋏侯門﹐君之施也。」平曰「代籌已稔﹐所不敢請者﹐虞足下系戀室家﹐憚於行役。今旣不忘弧矢﹐請卽治任。不特舟車之費﹐毋煩過慮﹔卽尊閫衣食﹐室人亦可代謀﹐斷不致如齊臣之托妻寄子﹐有凍餒之虞也。」楊感激涕零﹐刻日就道。至滇﹐平謂楊曰「距此百里﹐爲某邑。余有夙逋﹐必躬自走索﹐計四日可往還。」楊於是休於旅捨﹐而平則逾期不返。引領跤踵﹐幾二旬﹐遂貨其衣履﹐迹至某邑﹐平蹤杳然。猶疑其或繞程先謁季父﹐緣事逗𨖻也。復蹤迹之﹐則曩日所云季父開礦諸說﹐皆屬子虛。楊始爽然大失﹔自惟彼以殷富之家﹐何藉於舌耕寒士﹐而殷勤締交﹐屢供困乏﹐且挈之遠行﹐以圖生計哉﹖今忽爾兔脫﹐是明知其旅囊一無所有﹐而欲置死於異鄕溝壑而甘心也。昔者恩何驟﹖今則仇何深﹖𨿽至愚極戇之士﹐可不假深思而得其故。然而楊已露肘決踵﹐潦倒窮途矣。匍匐乞食﹐八閱月抵裏門﹐則妻孥已歸平氏﹐遂徑詣平。平詭云「外出未歸。」詢其妻﹐曰「臥病﹐不使相見。」詢其女﹐則云「死矣。」楊素懦﹐平時凡遇橫逆之加﹐受而不報。至此憤極﹐亦惟以首搶地﹐號泣呼天﹐不能出一辭﹐詆平短處也。先是﹐平紿楊於旅捨﹐兼程並食﹐迅急歸家。僞作楊手書﹐報平安云「藉平之力﹐業已得所。而途次之情誼﹐更堪銘佩﹐屬妻踵門謝之。且可因此往說﹐以時商緩急﹐相見如家人﹐不必以男女爲嫌。」平由是得與婦通。楊歸之日﹐婦已懷妊五月矣。因用藥墮其胎﹐胎墮而婦暴卒。陰使人伺楊他出﹐舉婦屍置於其家。時邑中土寇竊發﹐當事登陴禦賊﹐不遑理民事﹐平竊私幸。未幾﹐城破﹐賊頭目陸姓者﹐向與平爲鄰﹐曾以饑寒告助﹐平無絲粒之給﹐憾之。且知其惡迹﹐縛平於柱﹐裸其妻妾子女於前﹐令羣盜徧淫之﹐而後臠割其肉。嗟乎﹗使邑無賊警﹐臨民者﹐卽廉明按律治罪﹐申詳準覆﹐動必經年。不過戮其身﹐妻孥猶安然無恙也。烏有臠割之慘﹑裸淫之辱哉﹗觀此﹐可以知天道之不爽﹗

◎苗變虎

聞西粵苗人﹐每有變虎之異。其變未久﹐而被獵獲者﹐往往於前兩足皮內猶帶銀釧。蓋苗俗婦人﹐以腕釧之多寡爲貧富。余初以爲誕。後居懷遠陽溪山中三閱月﹐與苗人習處。詢知頭人﹐云其家自祖父以來﹐三世而兩見矣。蓋其祖母與叔﹐皆變虎者也。將變時﹐肢體發熱﹐頭目昏眩﹐呻吟牀第﹐如寒疾。數日後﹐口噤不能言﹐則知其將變虎矣。多方拯治﹐間有愈者。否則﹐口噤數日﹐尾尻上骨輒隆起﹔又數日而盈尺﹐漸而目光閃爍﹐身上黃毛茸茸。其親屬皆環泣﹐病者淚亦涔涔下。乘夜號哭﹐舁諸野外。閉門不使入﹐次早﹐不知所之矣。數月後﹐時銜犬豕置門﹐猶不忘家室云。余謂天下理所必無﹐而事爲或有者﹐此類是也。然按《淮南子》謂「牛哀病七日﹐化爲虎。」又《述異記》曰「漢宣城太守封邵化虎﹐食郡民。」則古恆有之矣。惟是《易》曰「大人虎變。」虎爲百獸之長﹐而苗則犬豕之類也﹔苗而變虎﹐可謂善變者矣﹗

◎蚺蛇

粵西南梧諸郡﹐產蚺蛇﹐大者合抱。在當日已絕無僅有﹐今所見者﹐粗圍經尺而已。性最淫﹐見婦女﹐必追及之﹐蟠繞不解。被交者﹐多死﹐或產蛇。故村婦樵采於山者﹐必視路之遠近﹐而量系裙之多寡。遇蛇追及﹐則解覆其頭而奔。少頃﹐蛇覺復追﹐解覆如前。倘道賒裙盡﹐則不免矣。然畏葛藤﹐捕者系藤其頸﹐牽之如犬羊。以竹簽釘頭尾於地﹐數人執巨梃徧擊﹐梃所至﹐膽卽隨之。急用利刃剖之可得﹐用以合藥。罪人被三木時﹐服之無痛楚。明楊忠湣被罪﹐有饋膽者﹐忠湣卻之曰「椒山自有膽﹐何用蚺蛇爲﹖」卽此是也。其外腎如鉤﹐可爲房術。而其油沾人陰處﹐則縮如天閹﹐亦物理之不可解者。

◎龍城苗

柳州諸邑皆苗﹐聚數百家﹐或數十家爲寨結屋﹐卽就山之髙下。遠而望之﹐崇者如層樓﹐卑者如雞塒。墾隙地爲田﹐鑿池養魚﹐而結廁於池上﹐得陶朱公養魚之法焉。其俗男女衣﹐俱墨色。男子不畱髭﹐不辮髮。或有髡其頂﹐反畱兩鬢及腦後者﹐皆挽而蟠於額上。嗜淡巴菇如命﹐𨿽三尺之童﹐煙管不去手。女子髻偏左﹐以木梳銜髮際。遇澄溪﹐必濯髮﹐日三四次﹐不憚煩也。貧富以白金爲簪。富有兩鬢簪十餘枝﹐頸圈手釧﹐亦如其簪之數。衣短於腰﹐裙齊於膝﹐如帷裳多襞積﹐而無殺縫。冬夏皆跣足﹐故五官盡多嫵媚﹐一視其足﹐卽登徒子亦頹然气索矣。坐臥藉艸於地﹐無幾榻。食無箸﹐探以手。每寨必設鼓亭﹐有事則擊鼓聚眾。宋朱輔溪《蠻叢笑》所謂「集人鼓」也。椎牛剖分其肉﹐而生啖之﹔去牛腸﹐取垢﹐揉其汁白如漿者﹐聚盎內﹐醮肉而食。人以爲穢﹐而彼則不啻珍錯。《嶺表錄異》謂交趾重「不乃羹」。不乃羹者﹐卽牛腸之垢。柳州距交趾不遠﹐故其食物之相類﹐如此。夫婦配合必以歌﹐聚男女數百人﹐更唱疊和﹐不知何詞﹐翕然而合﹐則相攜於深谷無人處﹐成匹偶。散後﹐夫自歸﹐俟女與他人合而生子﹐然後娶爲婦。否則﹐不齒於人數。夫桂林象郡始皇時已入版圖﹐數千百年以來﹐滄桑且更﹐而獨此污風陋俗﹐竟無能移而易之者﹐其故何與﹖

◎蘆笙

苗寨多在窮巖絕壑間﹐其地生蘆﹐大逾中指﹐似竹而無節。截短長共六管﹐束列匏中爲笙。大者長丈餘﹐小者亦五六尺。每管各一孔﹐吹時手指互相啟按﹐亦成聲調。每於農隙或黍稷登場後﹐合寨中老幼數百人吹之﹔且吹且舞﹐爲賽神之樂﹐聲振陵谷。物果見所未見﹐音亦聞所未聞﹐余爲長歌記之﹕西風瑟瑟蘆花老﹐蘆葉離披見孤筱﹔截來六管短間長﹐攢束如笙制亦巧。短者才盈三五尺﹐長者丈餘眞絕倒。相傳此物制自漢武候﹐會與徵蠻銅鼓同時造﹔郡僻山之陬﹐彜人雜處爲朋儔﹝按《志苗犭犭令犭童四種》總名西南彜﹞﹐服食迥與世俗殊﹐語言莫辧惟啁啾。蠻煙瘴雨無音樂﹐不解絲管與箜篌我來正值秋風裏﹐無限羈愁胸臆起。忽聞村落烏烏鳴﹐云是蘆笙心轉喜。環列羅漢幾百人﹝苗俗男子三十以下者名爲羅漢﹞﹐顏蹙﹤鼻曷﹥眞壯士﹔齊聲吹澈淩雲霄﹐響震危崖勢欲圯。初疑邊笳鳴﹐晉陽鐵騎來縱橫﹔又疑吹篥﹐龜玆舊樂多淒側。倏爾斷復連﹐轉瞬徐還捷﹔所貴羣吹無錯雜﹐何必商徵與呂律﹖小笙音節殊悠揚﹐傴僂舞蹈兼趨蹌﹔大笙坎復堂合﹐特立不倚排風檣。當前聆近股戰栗﹐臨風遞遠心悲涼。最是荒村日欲暮﹐野煙鎖斷樵人路﹐嘹嚦哀鳴叫不休﹐嗚咽寒づ泣玉露。離情別緒雜沓來﹐蘆笙餘響偏難住。頻寄語﹐遄歸去﹐賞音此地終難遇﹗任君能作鳳凰鳴﹐未必浮邱眞一顧。笙兮笙兮喚柰何﹐爲君翻作蘆笙歌﹗

◎黃石夫入鄕賢祠記

黃石夫者﹐不知其裏居﹐藉祖父之遺﹐家業丰裕。補縣學生﹐財丰而用嗇﹐一介不以與人。而性善修飾﹐遇人謙抑﹐以邀虛譽。僞使相識者遺金於道而拾之﹐揭示通衢曰「遺物者急詣認取﹐毋自誤。」其人奔而往質﹐銀數無訛﹐給還之。使人聞於邑宰﹐及學使者﹐遂以道不拾遺﹐舉爲優。其家僮通於鄰婦﹐爲本夫所執﹐截其發﹐系頸而牽至其家﹐詬詈及黃﹐黃揖之求免。事平謂人曰「以我家聲勢﹐付有司﹐置諸法﹐易易耳。顧犯而不較﹐嘗聞聖人之教矣。」居父母喪﹐作哀痛擗踴狀﹐水漿不入口﹐設槁席於柩前﹐而背人飲酒食肉﹐實與妻妾同寢處。其生平詭譎類如此。而人亦往往爲所欺﹐曰「石夫﹐君子人也。生可爲閭黨之表率﹐死可入鄕賢祠而無愧矣。」石夫亦遂居之不疑﹐詡詡自得。謂其子曰「吾生平無愧作﹐死而食報﹐以享春秋﹐俎豆之薦﹐庸何忝乎﹖」未幾卒﹐其子遵治﹐命賂鄕黨中之素有聲望者﹐爲之合詞﹐請於邑宰﹐擇日奉栗主入祠。是夕﹐其子夢石夫衣冠破裂﹐而目靑紅相間﹐云「祠中鄕前輩﹐索贄儀﹐不遂﹐被逐。」子次早入祠﹐其父木主果僕於地。因默禱奉香楮牲醴﹐始獲安焉。明成化間﹐有給事中王徽﹐剛直有大節﹐將卒﹐戒其子曰「鄕賢祠甚雜亂﹐吾恥居其中。」又劉健爲相﹐河南有司欲奉其封翁入祠﹐劉謝曰「吾郡鄕賢有二﹐程夫子在﹐吾父何可並也﹖夫祖父無明徳而彊列俎豆﹐以招訾議﹐是辱之﹐非榮之也。」今黃石夫旣不能如王徽之立品﹐而其子復不能如劉健之有識﹐可謂是父是子矣。然祠中諸賢﹐不以石夫之不當入祠而逐﹐而因索贄不遂﹐僕其主﹐而逐之。其卑鄙爲何如哉﹗鄕賢如此﹐無怪王徽恥居其中也。

◎吏目決囚記

梅州蔡阿三者﹐凶狡無賴﹐傭工於其鄰張某家。張婦年少﹐微有姿﹐阿三圖姦而無隙。偶入山﹐遇婦自家母歸﹐誘入寮房﹐彊污之。寮房者﹐農圃家司夜之所也。婦謾罵曰「汝傭於我家﹐無禮若此﹐歸語我夫﹐汝死無日矣。」三因舉木棍連擊斃之﹐且褫其衣褲而遁。後捕得當誅﹐部中文檄﹐至例不得少延時刻﹐而佐雜官又不得監刑。遊擊某大言曰「文武一體﹐州牧公出﹐予獨不可任此事乎﹖請鄰封﹐至速需三日﹐予不能任其咎也。」於是吏目程某﹐同押決所。囚至時﹐已昏黑﹐且霖雨。而行刑者﹐又初次試手﹐多飲酒以壯膽﹐頹然醉矣。舉刀一揮﹐中囚肩﹐囚僕於地﹐遽報斬訖。遊擊某者﹐虞黑夜有失﹐令千總某驗之。覆命謂﹕「身首已離丈餘﹐尙得活耶﹖」遂各散去。次早﹐囚屍不見﹐監刑者皆惶懼失措。懸賞大索﹐獲諸野廁﹐始正典刑。事聞於朝﹐令制軍嚴鞫﹐得囚兄某賄屬行刑實﹐皆伏誅。千總吏目﹐𨿽無情獘﹐而決囚大典﹐漫不驚心﹐亦置諸法。州牧與遊擊戍邊。夫決囚﹐常事耳﹔待旦不及而決於夜﹐亦恆有之。適逢霖雨﹐而行刑者又醉﹐遂成天下古今未有之奇事﹐宜記之。知事之出於意計外者﹐固不少也﹐可不愼與﹖

◎紀西粵幕

幕友惟刑錢爲最要。就二者而論﹐刑名尢重焉。蓋錢谷所司﹐惟出納﹔而刑名則按律引例﹐以判罪人生死﹐所爭在毫釐間。歐陽公謂「求其生而不得﹐則死者與我皆無恨﹔」所謂求者﹐卽在按律引例之間﹐豈細故哉﹖故習是業者﹐必求申韓老手﹐北面師事﹐朝切切磨﹐積數年之久﹐方可出而應世﹐各省皆然。惟粵西去京師稍遠﹐一切刑政簡易﹐稍有出入﹐當事亦不甚苛求。故蓮幕捉刀人﹐往往有未經師傳﹐逞其私智﹐抄撮成案﹔藉有刀者爲之推轂﹐卽踞案指麾﹐顧盼自喜。有某姓者﹐行貨於粵﹐資本耗去﹐攺業爲幕。矜於眾曰「此何難事﹐而亦如學者負笈從師﹐遷延歲月乎﹖倘予汲引有人﹐斷不貽譏幕府。」於是遇新除州縣至﹐必先懷刺求見﹐曰「晚生賦閒日久﹐資斧不給﹐求老先生培植一席之地﹐舉家銜感。」同人皆鄙之﹐不與往來。桂林郡守與有桑誼﹐推轂兩次﹐俱不勝任﹐東人辭焉。因復往求薦﹐見壁上大書一絕曰「攺將貿易學刑名﹐不用工夫那得精﹖培植兩番梓誼盡﹐不須再瀆老先生。」某大慚而去。

