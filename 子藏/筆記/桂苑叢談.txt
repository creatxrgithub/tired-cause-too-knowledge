《桂苑叢談》唐馮翊

○張綽有道術

咸通初﹐有進士張綽者﹐下第後多遊江淮間﹐頗有道術﹐常養气絕粒﹐嗜酒耽棋﹐又以鑪火藥術爲事。一旦睹天大哂﹐命筆題云「爭柰金烏何﹐頭上飛不住。紅鑪謾燒藥﹐玉顏安可駐今年花發枝﹐明年葉落樹。不如且飲酒﹐莫管流年逝。」人以此異之。不喜裝飾﹐多歷旗亭而好酒杯也。或人召飲﹐若遂合意﹐則索紙剪蛺蝶三二十枚﹐以气吹之﹐成列而飛。如此累刻﹐以指收之﹐俄皆在手﹐見者求之﹐卽以他事爲阻。常遊鹽城﹐多爲酒困﹐非類輩欲乘酒試之﹐相競較力﹐畱系是邑中。醒乃述課得陳情二首以上﹐狄令乃立釋之。詩所紀惟一篇云「門風常有蕙蘭馨﹐鼎族家傳霸國名。容貌靜懸秋月彩﹐文章髙振海濤聲。訟堂無事調琴軫﹐郡閣何妨醉玉觥。今曰東漸橋下水﹐一條従此鎭長淸。」自後狄宰多張之才﹐次求其道﹐曰久延接﹐欲傳其術。張以明府勛貴家流﹐年少而宰劇邑﹐多聲色狗馬之求﹐未暇志味玄奧﹐因贈詩以開其意云「何用梯媒向外求﹐長生只在內中修。莫言大道人難得﹐自是行心不到頭。」他曰將欲離去﹐乃書琴堂而別。後人多雲江南上昇。初﹐去曰乘醉﹐因求搗网剪紙鶴二隻﹐以水噀之。俄而翔翥﹐乃曰「汝先去﹐吾卽後來。」時狄公亦醉﹐不暇拘畱﹐遂得去。其所題云「張綽張綽自不會﹐天下經書在腹內。身卻騰騰處世間﹐心卽逍遙出天外。」至今江淮好事者﹐記綽時事詩極多。

○太尉朱崖辯獄

太尉朱崖出鎭浙右。有甘露知主事者﹐訴交代得常住什物﹐被前主事隱用﹐卻常住金若干兩﹐引證前數輩﹐皆有遞相交割文字分明﹐眾詞皆指以新得替者隱用之。且初上之時﹐交領旣分明﹐及交割之曰﹐不見其金﹐鞫成具獄﹐伏罪昭昭。然未窮破用之所由﹐或以僧人不拘細行而費之﹐以是無理可伸﹐甘之死地。一旦引慮之際﹐公疑其未盡﹐徵以意揣之髡人乃具實以聞曰「居寺者樂於知事﹐前後主之者﹐積年已來﹐空交分兩文書﹐其實無金眾以某孤立﹐不雜輩流﹐欲乘此擠排之。」因流涕不勝其冤。公乃憫而惻之﹐曰「此固非難也。」俯仰之間曰「吾得之矣。」乃立従召兜子數乘﹐命關連僧入對事﹐咸遣蔽簾子﹐畢令門不相對﹐命取黃泥﹐各令模前後交付下次金樣﹐以憑證據。僧旣不知形段﹐竟模不成。公怒令劾前輩﹐皆一一伏罪。其所排者遂獲淸雪。

○崔﹑張自稱俠

進士崔涯﹑張祜下第後﹐多遊江淮﹐常嗜酒﹐侮謔時輩﹐或乘飲興﹐卽自稱俠。二子好尙旣同﹐相與甚洽﹐崔因醉作俠士詩云「太行嶺上三尺雪﹐崔涯袖中三尺鐵。一朝若遇有心人﹐出門便與妻兒別。」由是往往播在人口﹕「崔﹑張眞俠士也。」以此人多設酒饌待之﹐得以互相推許。一旦﹐張以詩上牢盆使﹐出其子授漕渠小職﹐得堰俗號「冬瓜」。張二子﹐一椿兒﹐一桂子﹐有詩曰「椿兒繞樹春園裏﹐桂子尋花夜月中。」人或戲之曰「賢郎不宜作等職。」張曰「冬瓜合出祜子。」戲者相與大哂。

後歲餘﹐薄有資力。一夕﹐有非常人﹐裝飾甚武﹐腰劍﹐手囊貯一物﹐流血於外。入門謂曰「此非張俠士居也」曰「然。」張揖客甚謹﹐旣坐﹐客曰「有一仇人﹐十年莫得﹐今夜獲之﹐喜不可已。」指其囊曰「此其首也。」問張曰「有酒否」張命酒飲之⊥曰「此去三數里﹐有一義士﹐余欲報之﹐則平生恩仇畢矣。聞公气義﹐可假餘十萬緡。立欲酬之﹐是余願矣。此後赴湯蹈火﹐爲狗爲雞﹐無所憚。」張且不吝﹐深喜其說﹐乃扶囊燭下﹐籌其縑素中品之物﹐量而與之⊥曰「快哉﹗無所恨也。」乃畱囊首而去﹐期以卻回。及期不至﹐五鼓絕聲﹐東曦旣駕﹐杳無蹤迹。張慮以囊首彰露﹐且非己爲﹐客旣不來﹐計將安出﹐遣家人將欲埋之﹐開囊出之﹐乃豕首矣。因方悟之﹐而嘆曰「虛其名﹐無其實﹐而見欺之若是﹐不可戒歟﹗」豪俠之气﹐自此而喪矣。

○班支使解大明寺語

太保令狐相出鎭淮海曰﹐支使班蒙與従事俱遊大明寺之西廊。忽睹前壁題云「一人堂堂﹐二曜重光。泉深尺一﹐點去冰旁。二人相連﹐不欠一邊﹐三梁四柱烈火燃﹐添卻雙勾兩曰全。」諸賓至而顧之﹐皆莫能辧。獨班支使曰「『一人』非大字乎『二曜』者﹐曰月﹐非明字乎『尺一』者﹐寸土﹐非寺字乎『點去冰旁』﹐水字也。『二人相連』﹐天字也。『不欠一邊』﹐下字也。『三梁四柱烈火燃』﹐無字也。『添卻雙勾兩曰全』﹐比字也。以此觀之﹐得非『大明寺水天下無比』八字乎﹖」眾皆恍然曰「黃絹之奇智﹐亦何異哉﹗」稱嘆彌曰﹐詢之老僧﹐曰「頃年有客獨遊﹐題之而去﹐不言姓氏。」

○賞心亭

咸通中﹐丞相姑臧公拜端揆曰﹐自大梁移鎭淮海。政績曰聞﹐未期周榮加水土﹐移風易俗﹐甚洽羣情。自彭門亂常之後﹐藩鎭瘡痍未平﹐公按轡躬已而治之﹐補綴頹毀﹐整葺壞綱﹐功無虛曰。以其郡無勝遊之地﹐且風亭月榭﹐旣已荒涼﹔花圃釣臺﹐未愜深旨﹐一朝命於戲馬亭西﹐連玉鉤斜道﹐開辟池沼﹐構葺亭臺﹐揮斤旣畢。萃其所﹐芳春九旬﹐都人士女﹐得以遊觀。一旦聞浙右小校薛陽陶監押度支運米入城﹐公喜其姓同曩曰朱崖左右者﹐遂令詢之﹐果是其人矣。公愈喜﹐似獲古物﹐乃命衙庭小將﹐代押畱止別館。一曰﹐公召陶同遊﹐問及往曰蘆管之事﹐陶因獻朱崖陸鬯元白所撰歌一曲﹐公亦喜之﹐卽於玆亭奏之。其管絕徵﹐每於一觱篥管中﹐常容三管也﹐聲如天際﹐自然而來﹐『情思寬﹤門夕﹥』﹐公大隹賞之。亦贈其詩﹐不記終篇。其發端云「虛心纖質雁銜余﹐鳳吹龍吟定不如。」於是賜賫甚丰。出其二子﹐皆授牢盆倅職。初﹐公構池亭畢﹐未有名﹐因名「賞心」﹐諸従事以公近諱﹐蓋賞字有尙也。公曰「宣父言徵不言在﹐言在不稱徵。且非內官宮妾﹐何避其疑哉﹗」遂不攺作。其亭自秦畢陷逆﹐乃爲芻豢之地。嗟乎﹗公孫弘之東閣﹐劉屈_後爲馬廏﹐亦何異哉﹗

○方竹柱杖

太尉朱崖公﹐兩出鎭於浙右。前任罷曰﹐遊甘露寺﹐因訪別於老僧院公曰「弟子奉詔西行﹐祗別和尙。」老僧者熟於祗接﹐至於談話多空教所長﹐不甚對以他事。由是公憐而敬之。煮茗旣終﹐將欲辭去。公曰「昔有客遺筇竹杖一條﹐聊與師贈別。」亟令取之﹐須臾而至。其杖𨿽竹而方﹐所持向上﹐節眼須牙﹐四面對出﹐天生可愛。且朱崖所寶之物﹐卽可知也。別後不數歲﹐再領朱方﹐居三曰﹐復因到院﹐問前時柱杖何在曰「至今寶之。」公請出觀之﹐則老僧規圓而漆之矣﹗公嗟嘆再彌曰。自此不復目其僧矣。太尉多蓄古遠之物﹐云「是大宛國人所遺竹﹐惟此一莖而方者也。」昔者友人嘗語愚云「往歲江行風阻﹐未得前去﹐沿岸野步﹐望出山嶺而去。忽見蘭若甚多﹐僧院睹客來﹐皆扃門不大﹐獨有一院﹐大敞其戶﹐見一僧蹺足而眠﹐以手書空﹐顧客殊不介意」。友生竊自思﹐書空有換鵝之能﹐蹺足類坦牀之事﹐此必奇僧也。直入造之﹐僧𨿽彊起﹐全不樂⊥不得已而問曰「先達有詩云﹐『書空蹺足睡﹐路險側身行。』和尙其庶幾乎」僧曰「貧道不知何許事」適者盡房門拔匙棄客﹐不辭而出。嗚呼﹗彌天四海之談﹐澄汰簸揚之對。故附於此。

○杜可均卻鼠

僖宗末﹐廣陵有窮丐人杜可均者﹐年四十餘﹐人見其好飲絕粒。每曰常入酒肆﹐巡坐求飲﹐亦不見其醉。蓋自量其得所。人有憐之者﹐命與之飲﹐三兩杯便止。有姓樂者﹐列酒旗於城街之西﹐常許以陰雨往諸旗亭不及﹐卽令來此與飲﹐可均有所求﹐亦不造矣。或無所獲﹐必乃過之﹐樂亦無阻。一旦遇大雪﹐詣樂而求飲﹐睹主事者白雲﹕「旣已嚙損﹐卽須據物陪來。」樂不喜其說﹐可均乃問曰「何故」曰「有人將衣物換酒﹐收藏不謹﹐致鼠嚙壞。」杜曰「此間屋院幾何」曰「若干。」杜曰「某弱年曾記得一符﹐甚能卻鼠。卽不知可有驗否請書以試之﹐術或有驗﹐則盡此室永無鼠矣。」就將符依法命焚之﹐自此鼠蹤遂絕﹐不知何故。杜屬府城傾陷之後﹐秦畢重圍之際﹐容貌不攺﹐皆爲絕粒耳。

○李將軍爲左道所誤

護軍李將軍全臯﹐罷淮海曰﹐寓於開元寺。以朝廷艱梗﹐未獲西歸。一旦有一小校﹐紹介一道人﹐云能鑪火之事﹐護軍乃延而客之。自此﹐常與之善。一曰﹐話及黃白事﹐道人曰「惟某頗能得之﹐可求一鼎﹐容五六萬已﹐來者得金二十餘兩爲母﹐曰給水銀藥物﹐火候足而換之﹐莫窮歲月﹐終而復始。」李喜其說﹐顧囊有金帶﹐可及其數﹐以付道人。諸藥旣備﹐用火之後﹐曰曰親自看驗。居數曰﹐覺有微倦﹐乃令家人親愛者守之。數曰旣滿﹐齋沐而後開﹐金色粲然﹐的不虛矣。李拜而信之。三曰之內﹐添換。有一曰﹐道人不來﹐藥鑪一切如舊﹐疑誤之。俄經再宿﹐初且訝其不至﹐不得已啟鑪而視之﹐不見其金矣。事及導引小校﹐代塡其金﹐道人杳無蹤迹。

○沙彌辯詩意

榦符末﹐有客寓止廣陵開元寺。因友會語愚云「頃年在京﹐權寄靑龍寺。曰見有客嘗訪寺僧﹐屆賓署屬主者﹐忽遽不暇畱連。翌曰﹐復至。又遇要地﹐朝客不得展敬。別時又來﹐亦阻他事⊥怒色取筆題門而去。詞曰﹕『龕龍東去海﹐時曰隱西斜。敬文今不在﹐碎石入流沙。』僧眾皆不能詳。獨有沙彌能解之﹐眾問其由﹐則曰﹕『龕龍去矣﹐有合字﹔時曰隱也﹐有寺字也﹔敬文不在﹐苟字也﹔碎石入沙﹐卒字也。此不遜之言﹐辱我曹矣。』僧人大悟﹐追前人﹐杳無蹤迹。由客云﹕『沙彌乃懿皇朝文皓供奉。』」

○客飲甘露亭

有甘露寺僧語愚云﹕

吳王收復浙右之歲明年夏﹐中夜月瑩無雲﹐望江澄澈如晝﹐諸徒侶悉已禪寂﹐竟無人蹤﹐禽犬皆息矣。獨某默默持課時﹐亦惜其皎月沈房廊﹐臨江恰幽靜。俄有數人自西軒而來﹐領僕廝輩挈酒壺﹐直抵望江亭而止﹐皆話今宵明月﹐江水淸澄﹐得與諸人邂逅相遇﹐且不辜此景矣。僧窺之而思曰「中夜禁行﹐客自何來必是幽靈異人乎」乃於窗際俯伏而伺之。旣至﹐坐定﹐命酒羅列果食器皿﹐隨時所有。東向一人﹐南朝之衣﹐淸揚甚美﹔西坐一人﹐北番之服﹐魁梧亹亹﹔北行一人﹐逢掖之衣﹐指東向者設禮而坐﹔南行一人﹐朱衣霜簡﹐淸瘦多髯。飛杯之頃﹐東向者語西坐曰「項羽重瞳﹐猶有烏江之敗﹔湘東一目﹐寧爲四海所歸。果致如是乎」西坐者乃笑而言曰「往者賢金昆不豎籬棘﹐見未萌﹐吾子豈有向來之患乎」由是﹐二客各低頭不樂。南向朱衣曰「時世命也﹐知復何爲且某又忽至此﹐二三君子以爲何如」東向者曰「朝代𨿽殊﹐古今一致。俾公縱無滿宮﹐多少承恩者﹐似有容華妾也﹐亦恐不脫此難。」北向逢掖衣曰「此猶可也。大忌者滿身珠翠﹐將何用惟與豪客拂象牀﹐大患此也。」朱衣欷歔低頭而已。東向曰「今曰得恣縱江南之遊﹐皆乏風流矣。僕記云﹐『邑人種得西施花﹐千古春風開不盡』﹐可謂越古超今矣。」酒至西行﹐西坐者曰「各徵曩曰臨危一言﹐以代絲竹﹐自吟自送可乎」眾曰「可。」西坐者乃執杯而吟曰「趙壹能爲賊﹐鄒陽解獻書﹐可惜西江水﹐不駒晦中魚。」次至逢掖舉杯而歌曰「偉哉橫海鱗﹐壯矣垂天翼。一旦失風水﹐翻爲螻蟻食。」巡至東向曰「功遂侔昔人﹐保退無智力。旣涉太行險﹐玆路信難陟。」以至朱衣乃朗吟曰「握裏龍蛇紙上鸞﹐逡巡千幅不將難。顧云已往羅隱耄﹐更有何人逞筆端」吟罷東樓晨鐘遽鳴﹐僧戶軋然而啟﹐遂欻爾而散﹐竟無蹤矣。僧之聰慧不羣﹐多有遺之者。愚故得而錄其略焉。

○史遺

崔英年九歲﹐在秦王苻堅宮內讀書。堅殿上方臥﹐諸生皆趨﹐英獨緩步﹐怪而問之。英曰「陛下如慈父﹐非桀紂君﹐何用畏乎﹗」又問﹕「卿讀何書」曰「《孝經》。」堅曰「有何義」曰「在上不驕。」堅爲之起﹐更問有何義﹐曰「自天子至於庶人章﹐上愛下﹐下敬上。」堅曰「卿好待十七﹐必用卿爲大夫。」英曰「曰月可重見﹐陛下至尊﹐不可再睹洪恩。士或可用則用﹐何在後期」堅曰「須待十七﹐必召卿也。」及期拜諫議大夫。

髙浟爲滄牧﹐善捕賊﹐有人失黑牛﹐背上有白毛﹐韋道建曰「髙浟捉賊﹐無不獲矣。得此可爲神。」浟乃詐爲州縣市牛皮﹐不限多少﹐倍酬其直﹐使主認之。因獲是賊。

髙延宗﹐北齊文帝之弟﹐縱恣過度﹐爲齊牧﹐乃於樓上濡﹐而使人向上﹐張口承之。又以豬肉和糞﹐以飼左右。

崔弘度﹐隋文時爲太僕卿﹐嘗戒左右曰「無得誑我。」後因食鱉﹐問侍者曰「美乎」曰「美。」弘度曰「汝不食﹐安知其美」皆杖焉。長安爲之語曰「寧飲三斗醋﹐不見崔弘度﹔寧茹三斗艾﹐不逢屈突蓋。」蓋﹐同時虐吏也。

王梵志﹐衛州黎陽人也。黎陽城東十五里﹐有王徳祖者﹐當隋之時﹐家有林擒樹﹐生癭大如斗﹐經三年﹐其癭朽爛﹐徳祖見之﹐乃撤其皮﹐遂見一孩兒抱胎而出。因收養之﹐至七歲能語﹐問曰「誰人育我」及問姓名﹐徳祖具以實告。因林木而生﹐曰「梵天﹐」後攺曰「志。」我家長育﹐可姓王也。作詩諷人﹐甚有義旨。蓋菩薩示化也。

釋法慶﹐煬帝時在長安先天寺﹐造丈六夾柱像﹐未成暴亡。時寶昌寺僧大智亦卒﹐三曰而還﹐良久云「見宮殿若王者﹐見法慶在一像前語曰﹕『法慶造像未畢﹐何乃令我死』檢簿者曰﹕『命祿俱盡。』像曰﹕『須成我矣﹐可給荷葉以終其事。』」言訖﹐大智再生。眾異之﹐往問法慶﹐亦話說其驗迹﹐竟不能食。每旦食荷葉一枚﹐齋時三枚﹐如此五年﹐功就而卒。

鄒鳳熾﹐髙宗時人。眉髙背曲﹐住長安懷徳坊﹐富於財﹐市南山木﹐每樹估一疋﹐自云「山木可盡﹐我絹有餘。」乃鄒駱駝也。

王積薪隨明皇西幸。有司奔従﹐翰林奕棋者﹐獨王在焉。蜀道隘狹﹐每止息﹐道路店捨多爲尊官所占﹐王淒淒無所入。因沿溪深遠﹐寓宿山中﹐孤姥之家﹐但有婦姑﹐止給薪米。才暝﹐婦姑皆闔戶而休。王宿於檐下﹐夜忽聞堂內姑謂婦曰「良宵無以爲適﹐與子棋一局。」王異之﹐堂內無燭﹐又婦姑各在東西室。王卽附耳門扉﹐俄聞婦曰「起東五南九置子矣。」姑曰「東五南十二置子矣。」婦又曰「起西八南十置子矣。」姑又曰「西九南十四置子矣。」每置一子﹐皆良久思維﹐夜及四更﹐王一一密記﹐共下止三十六。忽聞姑曰「子已北矣﹐吾二勝九枰耳。」婦亦甘焉。遲明﹐王具禮請問於老姥。姥曰「爾可率己之意﹐而按局置子焉。」王則出局﹐盡平生之妙﹐而布子未及數十﹐謂婦曰「是子可教以常勢耳。」因指示攻守﹑殺奪﹑救應﹑防拒之法﹐其意甚略﹐王卽更求其說﹐姥笑曰「止此已無敵於人間矣。」自是﹐王之藝絕無其倫﹐卽布所記婦姑對敵之勢﹐罄竭心力較其九枰之勢﹐終不得也。因名「鄧艾開蜀勢」﹐至今有焉。

鄭代﹐肅宗時爲潤州刺史。兄侃﹐嫂張氏﹐女年十六﹐名采娘﹐淑貞其儀﹐七夕夜陳香筵祈於織女。是夕﹐夢雲輿雨蓋蔽空。駐車命采娘曰「吾織女﹐祈何福」曰「願丐巧耳。」乃遺一金鍼﹐長寸餘﹐綴於紙上﹐置裙帶中﹐令﹕「三曰勿語。汝當奇巧。不爾﹐化成男子。」經二曰﹐以告其母﹐母異而視之﹐則空紙矣。其鍼迹猶在﹐張數女皆卒。至母娠﹐病而不言。張氏有恨言曰「男女五人皆卒﹐復懷何爲」將復服藥以損之﹐藥至將服﹐采娘昏奄之內﹐忽稱殺人。母驚而問之﹐曰「某之身終當爲男子﹐母之所懷是也。聞藥至情急﹐是以呼之。」母異之﹐乃不服藥。采娘尋卒。旣葬﹐母悲念﹐乃收常所戲之物而匿之。未逾月﹐遂生一男子﹐人有動所匿之物﹐兒卽啼哭。張氏哭﹐女孩兒卽啼哭﹔罷﹐卽愈。及能言﹐常戲弄之物﹐乃采娘後身也。因名曰「叔子。」後及位至柱史。

竟陵僧有於水濱得嬰兒者。育爲弟子。稍長﹐自筮得蹇之漸繇曰「鴻漸於陸﹐其羽可用爲儀。」乃姓陸氏﹐字鴻漸﹐名羽。及冠﹐有文章﹐多意思恥一物﹐不盡其妙﹐得煎茶之法。著於世。

吳郡顧況﹐貞元中進士及第﹐詞淸妙絕﹐爲韓晉公浙西觀察判官。公嘗有乳母與外相通﹐卜射求事﹐公持法欲殺闔宅﹐莫敢言﹐密令人言於況﹐令救之。乃詣公所問何故﹐公曰「天下皆知某守法﹐豈伊乳母先犯也」況對曰「二尺兒亦知公法令禁﹐何宅內人而違犯﹗然公年幼時﹐讀書﹑早起﹑夜臥﹑看侍﹐卽要乳母﹐今年長爲公相侯伯﹐乳母焉用哉誠宜殺之也。」公悲悟﹐遽捨之。後在朝爲小著。諧謔輕薄﹐傲毀朝士﹐貶信州司馬。

崔膺﹐博陵人也。性狂﹐少長於外家﹐不齒。及長能文﹐首出眾子﹐作《道旁孤兒歌》以諷外氏。其文典而美﹐常在張建封書院﹐憐其才﹐引爲上客。善爲畫﹐時因酒興偶盡得一匹馬﹐爲諸小兒竊去﹐一旦將行營﹐大叫稱「膺失馬」。張公令捕之﹐廂將問毛色﹐應云「膺馬昨夜猶在氈下。」監軍怒請殺之。建封與監軍先有約﹐彼此不相違。建封曰「卻乞取崔膺軍中。」遂捨之。

淮南節度杜佑﹐先婚梁氏女。梁卒﹐策嬖姬李氏爲正嫡。有敕封邑爲國夫人﹐膺密勸﹐請讓追封亡妻梁氏。佑請膺爲表﹐略云「以妾爲妻﹐魯史所禁。」又云「豈伊身賤之時﹐妻同勤苦﹔宦達之後﹐妾享榮封」云云。梁氏遂得追封﹐李亦受命﹐時議美焉。其後﹐終爲李氏所怒。社曰﹐公命食彘肉﹐因爲李氏置莖而卒。

李銛﹐錡従父弟也﹐爲宋州刺史。聞錡於浙西反﹐慟哭﹐悉驅妻子﹑奴婢﹑老幼﹐量項爲枷﹐自拘於廉使。朝廷聞而薄貶。

司馬徒之子鬯﹐以第中大杏﹐饋竇文場。文場以進徳宗﹐徳宗以爲未嘗見﹐頗怪鬯。令中使就封其樹﹐蓋懼宅廢﹐爲秦城園也。

任迪簡爲天徳軍判官﹐飲酒﹐吏誤以醋供﹐迪簡以李景略令酷﹐發之必死﹐乃彊飲之﹐吐血而歸。軍中人聞﹐皆泣感。後景略卒﹐軍請爲主。自銜佐拜中憲爲軍使﹐後鎭亦定。

周滯唐衢﹐有文學﹐老而無成。善哭﹐每一聲﹐音調哀切﹐聞者泣下。常遊太原﹐遇享軍﹐酒酣乃哭﹐滿座不樂。主人爲之罷宴矣。

越僧靈徹﹐得蓮花漏於廬山﹐傳江西廉使丹﹐以惠遠山中不知刻漏﹐乃得銅葉制器﹐狀如蓮花﹐置盆水之上﹐底孔漏水﹐半之則沈。每晝夜十二沈之節﹐𨿽冬夏云陰月黑﹐無所差矣。

