賢弈編明劉元卿

余性拙﹐不曉博弈。客至第相與對坐﹐又不善勸酒﹐客或欠伸苦之。因飽食之暇﹐輯古今人言行可爲法戒者﹐粗作區目。客至焚香拭幾﹐取書讀一二品﹐以代奕棋云爾。讀者因有所觸動﹐豈獨曰猶賢乎已。類凡十有六。蓋余嘗從田墅間﹐聞諸長老譚宣正成弘間民物殷盛﹐閭閻熙熙﹐由時一二元宰哲臣﹐器局宏深﹐質行方正。故里風朴略﹐古意盎然。今民捨無不有愁嘆聲。而尙習日侈﹐則士節之不立。士節之不立﹐則器不足居之。總其本原暗於學。斯所繇不能行古之道也與。逑懷古第一﹐次廉淡﹐次徳器﹐次方正﹐繼之以證學。學明而論修矣﹐故敍倫次之。而家正矣﹐故家閒次之。家閒則官政立﹐官政立則仁澤遠﹐仁澤遠則幹局宏。故次官政﹑廣仁﹑幹局。孰質不才﹐孰心不仁﹐有其蔽之﹐政乃弗違。斯孔子所由得之。不得曰。有命乎﹐受之以達命。維仙曁佛﹐蟬脫塵埃﹐富貴浮雲﹐所謂禮失而求之野者﹐受之以仙釋。豈惟仙釋﹐夫物則亦有然﹐明於庶物﹐君子存之。抑人有言﹐道在糠秕﹐是以或罕譬而諭。醒於指陳﹐或前言戲之。莊於法語﹐或曲引輪回。威於斧鉞。故復逑觀物﹑逑警諭﹐逑應諧﹐而以誌怪終焉。癸巳端陽﹐安福劉元卿書於章南館之處仁堂●卷一◎懷古王沂公狀元及第﹐還靑州故郡﹐府帥命父老妓樂迎之近郊﹐公乃易服乘小騎由他門入。遽謁守﹐守驚曰﹕已遣人郊迎﹐何便抵此﹖公曰﹕不才幸忝科第﹐豈敢煩太守致迓﹐是重其過也。故變姓名誑迎者爾。守嘆曰﹕君所謂眞狀元矣﹗朱文公與慶國卓夫人書云﹕聞尊意欲爲五哥經營幹官差遣﹐某竊以爲不可。人家子弟﹐生長富貴﹐本不知艱難。一旦仕宦﹐便爲此官﹐無不傲慢縱恣﹐觸事懵然。愚意營一稍在人下執事﹐喫人打罵差遣﹐乃所以成就之。楊東山言某筮仕爲零陵簿﹐太守趙謐﹐丞相元鎭子也。初參時﹐客將傳言待眾官退請主簿。客退﹐趙具冠裳端立堂上﹐凡再請﹐某不動﹐三請某解其意﹐遂趨﹐一揖上階﹐稟敍禮數旣畢﹐一揖徑入﹐更不延坐。某退而抑鬱幾成疾﹐以書白誠齋﹐欲棄官歸。誠齋報曰﹐此乃教誨吾子也﹐他日得力處當在此。某意猶未平﹐後涉歷稍深﹐方知此公善教人﹐尙有前輩典刑。錢文僖畱守西京﹐有郭延卿居水南葺幽亭花﹐足迹不及城市﹐時年八十餘。一日文僖率僚屬往遊﹐去其居一里外﹐卽屏騎從﹐徒步訪之。延卿タ然笑曰﹕陋居罕有過從﹐所接之人亦無若數君者﹐老夫甚愜﹐願少畱﹐對花小酌。遂進陶尊果蔌。文僖愛其野逸﹐爲引滿不辭。旣而吏報申牌府史牙兵列庭中﹐延卿徐曰﹕公等何官﹖而從吏之多也。尹洙指而告曰﹕畱守相公也。延卿笑曰﹕不圖相國肯顧野人。相與大笑﹐又曰﹕尙能飲否﹖文僖タ然從之。又數杯﹐禮數杯盤無少加於前﹐而談笑自若。日入辭去﹐延卿送之門﹐顧曰﹕老病不能造謝﹐希勿訝也。文僖登車茫然自失﹐因稱嘆累日。周益公藏歐陽公家書一幅紙斜封﹐乃冷壽光牒。其詞云﹕具位某﹐豬肉一斤﹐右伏蒙頒賜領外﹐無任感激。謹具牒謝﹐年月日位某牒。蓋攺牒爲狀﹐自元丰始﹐日趨於諛矣﹗且前輩交際﹐其饋止於如此﹐未嘗見其丰侈也。魏山云﹐古人稱字者最不輕﹐儀禮子孫於祖禰皆稱字。孔門諸子多稱仲尼﹐子思孫也﹐孟子子思弟子也﹐亦稱仲尼。遊夏之門人皆字其師﹐漢初惟子房一人得稱字。世有字其叔父字其諸祖者﹐近世猶有後學呼退之兒童誦君實之類。今惟平交乃稱字﹐稍尊貴者便不敢以字稱之﹐與古異矣。今人飲饌﹐務尙丰腆﹐一筵之設﹐水陸畢具﹐賓客入口無幾。堆盤累碟﹐深杯大瓢﹐祗以厭飫諸僕從耳﹐不知此何益也。宋司馬溫公言其先公爲郡牧判官時﹐客至未嘗不置酒﹐或三行﹐或五行﹐不過七行。酒沽於市﹐果止梨栗棗柿﹐ゾ止脯醢菜羹。器用瓷漆﹐當時士大夫皆然﹐人不相非也。會數而禮勤﹐物薄而情厚。近日士夫家酒非內法﹐果非遠方珍異﹐食非多品﹐器皿非滿案﹐不敢會賓友﹐常數日營聚﹐然後敢發書。卽不然人爭非之﹐以爲鄙吝﹐故不隨俗奢靡者鮮矣。風俗頹獘如是﹐居位者𨿽不能禁﹐忍肋之乎﹖公之在洛也﹐文潞公範忠宣公相約爲眞率會﹐脫粟一飯﹐酒數行﹐過從不閒一日。今人盍少思此事﹐惜福養財不細。楊文貞公士奇﹐以元宰歸省﹐過湖中邂逅一張參政者﹐風駛舟上下﹐則各舉手一笑竟別。抵維楊郡﹐守令先日候無耗﹐翊日舟至﹐守令竟不相聞。過去訪友人﹐則相與聯寢語達旦﹐自常稟外無別供﹐鄕人得以只雞束薪相辭受。其簡易如此。趙司成永號類庵﹐京師人。一日過魯學士鐸邸﹐魯公曰﹕公何之﹖司成曰﹕憶今日爲西涯先生誕辰﹐將往壽也。魯公曰﹕吾當與公偕﹐公以何爲贄﹖司成曰﹕帕二方也。魯公曰﹕吾贄亦應如之。入啟笥﹐索帕無有﹐躊躇良久﹐憶裏中曾饋有枯魚﹐令家人取之。家人報以食僅存其半﹐魯公度家無他物﹐卽以其半戴與趙公俱往公所稱祝。公烹魚沽酒﹐以飲二公歡甚﹐卽事倡和而罷。劉忠宣公大夏﹐自戶部侍郎予告歸﹐構艸堂於先壠之次﹐讀書其中﹐作東山賦以見志。平生不爲人通私書請托﹐藩臬守令往造者不謁謝。薄田僅足供衣食﹐裏鄰或肆侵奪﹐任弗與爭。公言財貨須農務服賈﹐凡力得者獲用﹐其易致之物﹐終非己有。子孫親之亦不甚惜﹐況官貨悖入者乎﹖後起大司馬歸﹐仍居艸堂﹐再著《東山後賦》。戴笠乘驢﹐往來山水間。章文懿公懋﹐嘗謂門人董遵曰﹕待客之禮﹐當存古意﹐今人多以酒食相尙非也。聞薛文淸公居家畱客﹐止用一雞黍﹐盛以瓦器﹐酒三行﹐就飯而罷。又魏文靖公居家﹐客至必畱飯﹐止一肉一菜。𨿽不之公府﹐必回訪舟次﹐有所相遺﹐必答禮﹐不虛受人惠。此二公可法云。大宰漁石唐公致政家居時﹐出入惟徒步。有陳大參良謨者說之曰﹕翁官居八座﹐年邁七旬﹐故天下大老也。孔子曰﹕吾從大夫之後﹐不可徒行。翁學孔子者而顧欲過之耶﹗公曰﹕固然﹐第吾楓山先師致政歸﹐祗是步行﹐未嘗乘轎。侄朴庵公及竹簡潘公俱守此禮﹐吾安敢違耶﹖吁浙有楓山﹐殆猶魯有岱嶽﹐其遺矩所畱﹐諸公皆率履弗越如此。魯文恪公鐸﹐爲舉人時﹐屬遠行﹐遇雪雨泥濘﹐夜止旅捨宿﹐憐馬卒寒苦﹐卽令臥之衾下。因賊詩云﹕半破靑衫弱稚兒﹐馬前怎得浪驅馳。凡由父母皆言子﹐小異閭閻我誰。事在世情皆可笑﹐恩從吾幼未難推。泥塗還藉來朝力﹐伸縮相加莫漫疑。今富貴家子弟﹐鞭撻童僕﹐不知輕重﹐忍視骨肉疾苦。殆猶秦越﹐獨何心哉﹖尙書韓公邦問﹐與陽明王先生父海日翁同輩﹐先生事之甚謹。一日冬至節﹐皆赴公所稱賀﹐先生貂蟬朝服﹐乘馬而趨。俄從人報韓尙書在後﹐先生亟下馬﹐執笏立道左。韓公至﹐不下輿﹐第拱手曰﹕伯安行矣﹐予先往。遂行﹐先生俟其過乃上馬。當是時韓公偃然以前輩自居﹐先生然不以伯爵自重。古道兩足徵云。甘泉湛先生九十餘﹐過吉州﹐遊靑原山﹐東廓鄒先生率同志友數百人走迎﹐且戒之曰﹕湛先生當玆髙年﹐猶殷殷訪友如此﹐卽此可證其學矣。古云憲老不乞言﹐吾儕第應憲之﹐更不容出一語煩聒先生也。晨夕定省。食而執醬執肴﹐一遵古養老禮。維時先生年近七十矣。蓋以湛先生爲師王文成莫逆友﹐故事之謹如此。吳冢宰公琳﹐入吏部﹐尋以老乞致仕。旣家居﹐上嘗遣使察之。使者潛至公旁捨﹐見一農人坐小幾拔秧布田﹐貌甚端﹐使者問曰﹕此有吳尙書家何在﹖公斂手對曰﹕琳是也。使還白狀﹐上益重之﹐復召入爲原官。耿文恪公裕官禮部尙書時﹐嘗語人曰﹕吾暮自部歸﹐經過三原王公之門﹐輒見其蒼頭市油﹐念吾自入仕﹐未嘗市油﹐心竊愧也。朝士嘗言王公子自三原來京省公﹐自雇一騾﹐毫不幹有司。一女適宋監生﹐止乘兩人所舁肩與。其朴如此。屠襄惠公氵庸﹐致政歸﹐營第宅﹐前爲嫗敗屋﹐二楹﹐適當門﹐使從容譬說欲券之。嫗曰﹕此吾死所也﹐鬻則須徙﹐老寡將安歸乎﹗公曰﹕今鬻而不卽徙﹐但去敗屋而更新之可爾﹖嫗曰﹕如是幸甚。公乃出柴薪二錠付其子。久之嫗告公曰﹕賴公之賜﹐今已立業娶婦﹐擇日當徙矣。公曰﹕嫗幸得所﹐其如去舊鄰何。款以飯食﹐爲之惆悵而遣之。鄞洞云張翁﹐是尙書文定公邦奇父﹐公爲學憲時﹐廳事僅二楹﹐旁一楹故是叔所居﹐叔有宿逋求售﹐公倍價得之。告於翁﹐翁問價知其倍也甚悅。已忽潸然淚下﹐公訝問故﹐嘆曰﹕吾想異日更﹤並力﹥﹐撤彼舊居﹐其夫婦何以爲情﹖公爲惻然﹐欲取券還之。翁曰毋﹐計其銀已償人矣﹐可若何﹖公言當並其價不取﹐翁始タ然。王端毅公怒家居時﹐見子侄易鄰居爲業﹐公呼而讓曰﹕是世與我比居者﹐何忍令其遠去﹖乃召之各還居﹐給以原券不問價。按昔趙淸獻所居甚隘﹐子侄以厚貲易鄰居﹐公不樂曰﹕此翁三世爲鄰﹐忍棄之乎﹖命亟還之﹐並其直不取。蘇長公買陽羨田﹐聞田主嫗泣而還券﹐事亦類此。許襄毅公進﹐成化中以禦史起復上京﹐惟乘馬。其配髙夫人素病眩暈﹐不能禦車﹐亦騎而從﹐竟不索轎。時仲子司徒誥方在𦇤褓﹐叔子少傅贊在妊﹐而司馬論則其季也。三子旣皆登上卿﹐諸子姓列大夫牧守郎官者以十數人﹐皆推公之能讓福云。方司徒公鈍﹐當分宜柄國時﹐寵賂滋章﹐天下士宦靡然顧化﹐公獨峻饋遺。其人或言此具薄俸﹐非取諸民者。公曰﹕汝俸幾何﹖柰何推以遺我﹐汝不能其官﹐我不能爲汝庇﹐遺我何爲﹖或復曲爲詞曰﹕此書一帙耳。公又曰﹕余自入仕﹐所習惟一《大明律》﹐何暇讀他書﹐竟不受。有郎差臨淸者﹐諄諄誨之曰﹕往聞薦紳過此者﹐必具丰餼華燕﹐今民窮極矣﹐如此皆膏脂﹐非爾我所籍以奉人面皮者。召同鄕中士紳飲﹐序以齒列﹐不論官。座中常有進士以齒加於京堂上者﹐具嘗惡艸﹐而情固款洽也。嘗訊諸進士曰﹕汝輩幾人一寓﹐幾人一隸﹐大都所言皆前輩時事﹐時套若勿聞已。周中丞公延初第時﹐與其裏中進士曾某同觀政刑部﹐共僦一寓﹐共賃一馬﹐更乘出入。一日公先入部﹐方回馬趨迎曾﹐曾未及至﹐而司寇公適早至﹐鳴鐸升座矣﹗司寇視班行﹐曾不在﹐詢其故﹐公前以實對。司寇公大詫曰﹕今進士俱乘馬邪﹐亦大異矣﹗予觀政時﹐一僮攜冠服﹐徒步至司門﹐乃服之入也。今士風卽至於此﹐爲之三慨焉﹗吁使司寇公睹今士習﹐慨又何如﹖吳大宰公嶽守廬州﹐時中丞南明王公廷守蘇州﹐二公同年友也。一日以公務會於鎭江﹐吳折東徵王公爲金山之遊﹐載酒一瓶﹐米數合﹐肉斤許﹐蔬一束﹐於舟中。屏騶從趣王公同舟往﹐王公熱視其具笑曰﹕兄昨折簡相徵﹐具止是耶。曰﹕吾兩人自足用﹐多具何爲﹖比至命庖人卽所載治具﹐相與論心盡歡﹐竟日而還。黃憲副公捲解紱歸﹐春夏間驅家眾田作﹐而獨與其配操杵臼﹐炊釜作飲食﹐躬荷而飠盍之。嘗假農具鄰捨﹐鄰捨子欲舁送之。公曰﹕假我具甚幸﹐柰何又妨汝務﹗遂自肩之如田。公性故孤介悃朴﹐而甚好客。客至座已﹐徐起臨庖﹐服犢鼻衣治具﹐具無兼味。治畢﹐乃盥手更衣出﹐率以爲常。耿先生一日偕元孚周進士候公﹐公歡甚﹐縱談名理﹐因及疆場時事。奮然有請纓之志﹐移日不輟。已有婢從屏間稟曰﹕烹雞熟矣﹐請割。時劇談方適﹐公曰少需。如是者三。而公談益劇﹐乃命婢曰﹕汝姑自割。旣供饌出﹐肋狼籍﹐不爲意也。先生退謂元孚曰﹕吾與子今幸遊羲皇世矣﹗相與嗟嘆不置云。◎廉淡王良爲大司徒司直﹐在位恭儉﹐妻子不入官舍﹐布被瓦器。時司徒史鮑恢以事到東海﹐過候其家﹐而良妻布裙曳柴從田中歸。恢告曰﹕我司徒史也﹐故來受書﹐欲見夫人。妻曰﹕妾是也。苦掾無書﹐恢乃下拜﹐嘆息而還。謝石奴請吳隱之爲衛將軍主簿﹐隱之將嫁女﹐謝知其貧素﹐遣女必當率薄﹐乃令移廚帳肋其經營。使者至﹐方見婢牽犬賣之﹐此外蕭然無辦。後至自番禺﹐其妻劉氏齋沈香一片﹐隱之見之﹐投於潮亭之水。謝大傅嘗造陸祖言﹐祖言都無供辦。兄子ㄈ密爲具餐﹐大傅旣至﹐祖言所設茶果而已。俄而ㄈ遂陳盛饌﹐珍羞畢具。客去﹐祖言大怒﹐貴數ㄈ曰﹕汝不能光益父叔﹐乃復穢我素業邪﹗杖之四十。範蜀公與溫公同遊嵩山﹐各攜茶以行﹐溫公以紙爲貼﹐蜀公用小黑木合子盛之。溫公見之驚曰﹕景仁乃有茶具。蜀公聞其言﹐畱合與寺僧而去。李日知爲刑部尙書﹐累乞骸骨﹐玄宗許之﹐日知初不謀於家。旣得請歸卽治行﹐妻驚曰﹕產利空空﹐何辭之遽﹖日知曰﹕人亦何厭之有﹐若厭於心﹐無日而足也。旣罷不治田園﹐惟築臺池﹐引賓客與娛樂而已。範氏自文正公貴顯﹐以淸苦儉約稱於世﹐子孫皆守其家法。忠宣正拜後﹐嘗畱晁美叔同七著﹐美叔退謂人曰﹕丞相變家風矣。或問之﹐晁答曰﹕鹽豉棋子上有肉兩簇﹐豈非變家風乎﹖聞者大笑。呂文穆公蒙正爲丞相時﹐朝士有獻古鏡以求知者﹐言能照二百里。公曰﹕我面不過碟子大﹐安用此爲﹖王文正公旦居家﹐嘗有貨王帶者﹐弟以爲甚佳﹐呈公命系之曰﹕還見佳否﹖弟乃曰﹕系之安得自見﹖公曰﹕自負重而使觀者稱好﹐無乃勞乎﹖亟還之。孫之翰人嘗與一硯﹐直三十千。孫曰﹕研有何異﹐而如此之價也﹖客曰﹕研以石潤爲貴﹐此石呵之則水流。孫曰﹕一日可得一擔水﹐才直三錢。竟不受。東坡謫齊安﹐日用不過百五十錢﹐每月朔取錢四千五百﹐計日分之。貯其餘以待賓客云。嘗與李公澤書云﹕口腹之欲﹐何窮之有﹖每加節儉﹐亦是惜福延壽之道。仇大然守四明﹐雅愛一莫官。一日問及日用多少﹐曰﹕早具少肉﹐晚菜羹。大然駭曰﹕某爲太守﹐居官不敢食肉﹐只是喫菜。公爲小官﹐乃敢食肉﹐定非廉士。自爾見疏。歐陽永叔與其侄書云﹕歐陽自江南歸順﹐累世蒙官祿。吾今又被榮顯﹐致汝等並列官品﹐當思報效。昨書中欲買朱砂﹐吾不少此物。汝於官下宜守廉﹐何得買官下物。吾在官除衣食外﹐不買一物﹐汝可觀此爲戒也。內翰蘇公題其後曰﹕凡人勉彊於外﹐何所不至﹐惟考之於私﹐乃見眞僞。範文正公爲吏部員外郎﹐出守時﹐有三婢。及官大歷二府以至於薨﹐凡十年﹐不增一人﹐亦未嘗易也。張文節爲相﹐自奉養如爲河陽掌書記時﹐所親或規之曰﹕公今受俸不少﹐而自奉若此。公𨿽自信淸約﹐外人頗有公孫布被之議﹐公宜少從眾。公嘆曰﹕吾今日之俸﹐𨿽舉家錦衣玉食﹐何患不能﹐顧人之常情﹐由儉入奢易﹐由奢入儉難。吾今日之俸豈能常有﹐身豈能常存﹖一旦異於今日﹐家人習奢已久﹐不能頓儉﹐必致失所。豈若吾居位去位身存身亡常如一日乎﹖李元衡儉說云﹕與其貪饕以招辱﹐不若儉而守廉﹔干請以犯義﹐不若儉而全節﹔侵牟以聚仇﹐不若儉而養福﹔放肆而逐欲﹐不若儉而安性。王荊公居鐘山日﹐與金華兪秀老過故人家飲。飲罷小憩水亭﹐顧水陸沙間有饌器數件﹐皆黃白物﹐意吏卒所竊。使人問之﹐乃小兒適聚於此食棗栗﹐盡棄之而去。荊公謂秀老曰﹕士欲任大事閱富貴﹐如羣兒作息乃可耳﹗軒爲浙江按察使﹐四時一布袍﹐蔬食不厭。約諸僚三月出俸易肉一斤﹐故舊經過輒畱飯﹐飯惟一肉﹐或至殺雞。皆驚異曰﹕軒廉使殺雞爲客﹐太破費。天順間首用公爲刑部尙書﹐請告陛辭。上問公曰﹕昔浙江廉使考滿歸家僅二竹籠是汝乎﹖公頓首謝。山云出鎭廣西﹐有鄭牢者老隸也﹐性鯁直敢言。公進之曰﹕世謂爲將者不計貪﹐我亦可貪否﹖牢曰﹕公初到如一新潔白袍﹐有一沾污﹐如白袍點墨不可湔也。公又曰﹕人云士夷饋送﹐郤之則疑且忿柰何﹖牢曰﹕居官黷貨﹐則朝廷有重法﹐乃不畏朝廷﹐反畏蜜子邪﹖公笑而納之﹐鎭廣西逾十年﹐廉操始終不渝。固不由牢﹐牢亦可尙云。天臺魯中丞穆登進士後﹐還鄕杜門讀書﹐絕迹謁請。嗣戒行還京﹐有司具腆贐贈之﹐固辭弗受。或曰﹕行以贐禮也﹐柰何拒之﹖魯公曰﹕筮仕之始﹐未有分毫益於鄕裏﹐而先厲之﹐忍乎﹖嗣劉忠宣發解時﹐臺司檄有司佐贐﹐公里中阻饑﹐懇辭之。心與魯公同﹐窮視其所不取﹐達可知已。挽近世俗子一離黌序﹐希覬有司﹐如責償夙負。識趣若此﹐世何賴焉﹗憲副劉公仁宅﹐華容人﹐忠宣公父也。永樂初仕爲瑞昌令﹐邑人嚴某令髙安﹐同入覲﹐文定遣一價往間之﹐價還白公曰﹕嚴丈富貴﹐雅稱官也。劉丈槁席布被﹐瓦盆煤竈﹐猶然窮人耳。公心識之﹐劉與嚴皆公鄰邑人﹐且有連嚴賣劉﹐特先見﹐贄以幣﹐公麾之。劉嗣見﹐具茗一袋﹐蜜一缶耳﹐公嘉納。尋擢爲禦史﹐劉公爲禦史時﹐六七人共一馬﹐更疊出入。常與同僚約過除歲﹐各具一肉一蔬﹐或具肉二豆﹐酒一壺﹐同僚深訝其奢。公出所有﹐惟一枯魚而已。後升廣西憲副歸﹐囊惟七金雲。正統閒文定以展墓歸裏﹐劉公時爲禦史在京。公還朝﹐過華容﹐便造焉﹐問忠宣曰﹕汝父在否﹖曰﹕在道中未回。曰﹕汝母安在﹖曰﹕適鄰家磨面去。乃起徧視家中所有﹐遂引忠宣詣寢室﹐見牀上惟蒲席布被褥。喜曰﹕所操若是﹐可稱禦史之職矣﹗李文正公東陽﹐幼負俊才﹐藉有淸譽。冬月不鑪﹐披冊操觚不勝其栗﹐輒就日而暴之﹐日移亦移﹐其儉如此。張尙書邦奇公門人也﹐一日待坐﹐有興化守者﹐亦公門下士﹐以覲事至京﹐緘兩帕四扇﹐令從吏饋公。公曰﹕扇以染翰固可﹐但多帕柰何﹖吏頓首於庭﹐乃啟緘取扇﹐而歸其帕云。劉忠宣公大夏戌肅州﹐行時故人贈遺悉謝絕﹐止受同年李文正一羊裘。至肅無資﹐諸司憚瑾﹐毋敢館﹐三學生徒輪食之。有總戎某﹐公所舉者﹐遺百金﹐公不受。參將某遣使致饋﹐敕其使不受亡返。公曰﹕吾老惟一僕﹐日食不過數錢。若受此﹐僕竊之逃﹐不將隻身陷此邪﹖尋同戌鐘尙書橐貲﹐果爲僕竊而逃。人服公先識云。於肅湣公謙被害時﹐籍其家無長物﹐惟上賜盔甲袍帶。未幾﹐代公尙書陳妝言敗﹐上曰﹕於謙囊橐磬懸﹐汝言贓穢山積﹐賢否相去﹐奚啻天淵。石亨害公者﹐從旁聽上言﹐低頭大慚。秦襄毅公被逮時﹐上命太監尙亨籍其家﹐止得黃絹一匹﹐故衣數事﹐亨還言公貧狀。上親閱其貲﹐嘉嘆良久﹐立釋公。且賜鈔萬貫旌其廉。劉忠宣宣召時﹐戶侍劉宇覬柄用﹐泰陵鑑識其人曰﹕宇小人也。而宇故恨公不爲己地。尋附瑾﹐得入政府﹐嗾瑾曰﹕籍劉尙書家﹐可得幾萬金。瑾因矯制逮公﹐屬官校羅某闞公貲產。羅至﹐廉知公貧﹐饋羅以酒器﹐固辭不受﹐惟索詩一律載之。夫貨賄未有悖入不悖出者﹐三公以籍沒益顯其廉﹐先識此耳﹗俾分宜輩早能識此﹐奚肯以身爲溝壑﹐以家爲外府﹐藏蠍囊虺﹐以自毒害其子孫哉。胡公壽安﹐初任信陽﹐調獲鹿﹐永樂中任新繁。在官未嘗肉食。其子自徽來省﹐居一月烹二雞﹐胡怒曰﹕吾居官二十餘年﹐嘗以奢侈爲戒﹐猶恐弗能令終。爾如此不爲吾累乎﹖胡三宰大邑﹐不攜妻子之任。或誚之﹐胡笑曰﹕吾輩讀聖賢書﹐論居官治民之法﹐孰不欲砥礪名節哉﹖及登仕路﹐以耳目玩好聲色之物﹐喪所守者多矣。矧婦人小子﹐尢易惑也﹐以是計之﹐故不欲妻子之爲累耳。董損齋公成進士後﹐以差過嶽州﹐時劉忠宣公宅憂在裏﹐造竭焉﹐忠宣畱之飯﹐飯麥糈﹐饌惟糟蝦﹐無他具。公因感省﹐終生持雅操云﹕噫嘻﹗賢哲之相與以有成也﹐豈在情好周洽﹐語意懇款哉﹖𨿽然亦存乎人耳﹐昔胡兼晦庵無只雞鬥酒之共﹐而釀成禁學之禍。董公顧以是感奮勵修﹐其識豈不遠哉﹖◎徳器丙吉爲相﹐寬大好禮讓﹐椽吏有嗜酒者﹐嘗從吉出﹐醉嘔車上。西曹主吏白欲斥之﹐吉曰﹕以醉飽之失去士﹐使此人將復何所容﹖西曹第忍之﹐此不過污丞相茵耳。沈麟士嘗行路﹐鄰人認其所著屐。麟士曰﹐是卿屐邪﹐卽跣而反﹐鄰人得屐﹐送前者還之。麟士曰﹕非卿屐邪。笑而受之。張士簡嗜酒疏脫﹐於家務尢所忘懷。在新安時﹐遣家僮載米三千斛還吳﹐耗失大半。士簡問其故答曰﹕雀鼠耗也。士簡笑曰﹕壯哉雀鼠﹗不復問。唐裴行儉嘗賜馬及璽鞍﹐令史私馳馬。馬蹶鞍壞﹐懼而逃﹐行儉招還之﹐不加罪。初平都支遮匐獲環寶不貲﹐蕃酋將士願觀之﹐行儉因宴徧出示坐者﹐有瑪瑙盤﹐廣二尺﹐文彩粲然﹐軍吏趨跌﹐盤碎惶怖﹐叩頭流血。行儉笑曰﹕爾非故也﹐何至是﹖色不少吝。柳公權善書﹐公卿贈遺鉅萬﹐多爲主藏豎所竊。別貯杯盂一笥﹐緘滕如故﹐其器皆亡。訊之﹐乃曰不測其故。公權笑曰﹕銀杯羽化﹐不復致詰。李文靖公沆字大初﹐秉鈞曰﹕有狂生叩馬獻書﹐歷詆其失。公遜謝曰﹕俟歸家﹐當自詳審。狂生遂發訕怒﹐隨公馬后﹐肆言曰﹕居大位不能安濟天下﹐又不能引退﹐久妨賢路﹐寧不愧於心乎﹖公但於馬上再三曰﹕屢求退﹐主上未賜允。終無忤。張文定公齊賢﹐爲江西轉運使。一日家宴﹐一奴竊銀器數事於懷﹐公自簾下熟視不問。後爲宰相﹐名下廝役﹐皆得班行﹐此奴競不沾祿。奴乘間請曰﹕相公獨遺某﹐何也﹖公憫然語曰﹕爾憶江南盜銀器數事乎﹖我懷之三十年﹐不以告人。今備位宰相﹐安敢以盜賊薦耶﹖與爾錢三百千﹐可自擇所安。旣已發汝平昔﹐當有愧於吾。不足復畱也。奴震駭泣﹐拜謝而去。王文正公旦﹐局量寬厚﹐未嘗見其怒﹐家人欲試之﹐以少埃墨投羹中﹐公惟啖飯曰﹕我偶不喜肉。一日﹐又墨其飯﹐公又曰﹕吾今日不喜飯﹐可具粥。其子弟於公曰﹕庖肉爲饗人所私食﹐不飽﹐乞治之。公曰﹕汝輩人料肉幾何﹖曰盡一斤固當飽﹐今其半爲饗人所瘦。公曰﹕此後人料一斤半可耳。其不發人過﹐類此。韓魏公帥定武時﹐夜令侍兵持燭作書。燭及公須﹐須燃﹐公以袖摩之﹐作書如故。少頃回顧﹐已更他兵。公恐主吏鞭之﹐亟呼曰﹕毋更渠﹐今固當辧此。彭思永﹐吉州人﹐始就舉時﹐貧無餘貲﹐獨持數金釧。棲旅捨中﹐同舉者過之﹐出釧相示。客有私其一於袖者﹐公知不言。眾皆驚求之﹐公曰﹕數至此耳。將去﹐袖釧者揖而釧墜﹐眾始稱服。王大尉薦寇萊公爲相﹐寇公數短大尉於上前﹐而大尉專稱其長。上一日謂大尉曰﹕卿𨿽稱其美﹐彼專談卿惡。大尉曰﹕理固當然﹐臣在相位久﹐政事闕失必多。準對陛下無所隱﹐益見其忠直。此臣所以重準也。上由是益賢大尉。眞宗出喜雨詩示二府﹐王文正公袖歸﹐諭同列曰﹕上詩有一誤字。王欽若曰﹕此亦無害。欽若退﹐密奏之。翌日﹐上怒謂公曰﹕昨日詩有誤字﹐何不奏來﹖公再拜謝。樞密馬知節﹐具以實奏。又曰王且略不辧﹐眞宰相器也。上顧公笑。蘇文忠公云慶曆中﹐有李京者爲小官﹐吳鼎臣在侍從﹐二人相與通家。一日﹐京薦其友人於鼎臣﹐鼎臣卽繳其書奏之。京坐貶官未行﹐京妻謁鼎臣妻取別﹐鼎臣妻漸不出﹐京妻立廳事﹐召鼎臣幹僕語之曰﹕我來欲求一別﹐且乃公嘗有數帖與吾夫禱私事﹐恐汝家終以爲疑﹐索火焚之而去。韓魏公謂小人不可求遠﹐三家村中亦有一家﹐當求處之之理﹐知其爲小人﹐處之更不可校。如校之則自小矣。人有非毀﹐但當反已是不是﹐已是則在我﹐而罪在彼。焉用計其如何﹖富鄭公致政歸西都﹐嘗跨驢出郊﹐逢水南巡撿。蓋中官也﹐威儀呵引甚盛。前卒呵騎者下﹐公舉鞭促驢。卒聲愈厲﹐又唱言不肯下請官位﹐公舉鞭稱名曰弼弼﹐卒不曉所謂﹐白其將曰﹕前有一人騎驢衝節﹐請官位不得﹐口稱弼弼。將方悟曰﹕乃相公也﹗下馬伏謁道左﹐公舉鞭去。楊鐵崖避地松江﹐嘗有一貴遊子﹐卽破產﹐流落海上﹐數踵先生門。一日竟持先生所購倪雲林畫去﹐左右欲發之。先生曰﹕吾哀其困﹐使往見一達官﹐以書畫爲介耳。非盜也。其務掩人過如此。耶律楚材與咸得卜有舊﹐咸得卜譖於宗王曰﹕耶律多用親舊﹐疑有二心﹐合奏殺之。宗王遣使以聞﹐大宗察其誣﹐責使者罪遣之﹐屬有訟咸得卜不法者﹐大宗命楚材鞫之。奏曰﹕此人倨傲易招謗。今將有事南方﹐他日治之未晚也。帝私謂侍臣曰﹕楚材寬厚長者﹐汝曹固當效之。夏忠靖公羣吉冬出使﹐至館晨發﹐命館人烘襪﹐誤燒其一﹐館人懼不敢告﹐索襪甚急﹐左右請罪。公笑曰﹕何不早白﹖並素之而行。館人感泣。在戶部時﹐吏污精微文書﹐驚懼肉袒以候。公曰﹕汝何預焉。吏猶懼莫測﹐明日朝畢﹐入便殿請罪云﹕臣不謹﹐筆污精微文書。宣徳中魯穆爲福建簽事﹐獨持風采﹐不畏彊禦。時楊文敏公執政﹐家人有犯者﹐亦不少貸。文敏以爲賢﹐特薦爲僉都禦史。正統初﹐範理爲江陵知縣﹐楊文定公之子上京師﹐沿途官司供奉甚恭﹐理獨不爲禮。文定嘿識之﹐卽薦升徳安府知府。劉莊襄公天和任三邊總制時﹐差健卒取其孫曁一孤侄至華州﹐其僕夫偶門役﹐州守怒封鎖其門﹐卽薪米不供。二孤饑甚﹐兪垣竊出﹐乞食於素所知交家。微行去﹐比抵公所﹐泣訴其事。嗣州守以事謁制府﹐家眾豉足側窺﹐計公必督過州守。乃公故禮遇之﹐後復特薦其賢能於朝。三公以國家爲念﹐不計其私﹐有古大臣風。吾儕誦法孔孟﹐將以究安民之術。一旦躋無仕﹐惟悅牧民者之曲意徇我﹐法庇我﹐而於民瘼若蔑聞者﹐則自負所學亦甚矣﹗楊文懿公守陳﹐以洗馬乞假覲省﹐行次一驛﹐其丞不知其爲何官。公與之坐而抗禮﹐卒然問曰﹕公職洗馬﹐日洗幾馬﹖公漫應勤則多洗﹐懶則少洗。俄而報一禦史且至﹐丞乃促令讓上捨處之。公曰﹕此固宜。然待其至而讓未晚。比禦史至﹐則公門人也。殷而起居。丞乃蒲伏階下﹐百狀乞憐。公卒亦不較。魏文靖公驥官吏部侍郎﹐奉命往南都。時官舍止攜一蒼頭﹐乃舉歷年所積俸貲﹐召同鄕子官刑曹郎者付之。其人請封鑰。公怫然曰﹕後生何待先輩薄乎﹖其人不敢復言。時郎有子婿從官舍﹐如其輕重款識﹐以僞銀易之。比公竣事歸﹐出前銀令工碎之﹐則僞也。工私於蒼頭曰﹕昔有某官舍人﹐嘗爲此物﹐出予手﹐將無是乎。蒼頭以告﹐公戒之曰﹕愼無泄﹐彼將不安矣。已刑曹郎出守辰州﹐其事稍露。及入覲﹐攜其俸入盡數以償。公駭曰﹕誤矣﹐柰何以不明之迹加人乎﹖予銀具在﹐未有以僞易者。迄不受。王莊毅公開府淮揚時﹐淸河衛指揮單姓者行不檢﹐公嘗折抑之﹐尋公遭論免官。歸過淸河﹐單祗候於江滸﹐具餼致殷勤。公嘉其誠款﹐擇受數缶﹐以爲醯醬也﹐比發之﹐則皆糞穢。已復有言者表公忠節﹐一命下還官﹐指揮乃逃遁﹐詐爲死﹐家人故發喪以愚里人。有仇家蹤迹其所在﹐執而訟之於公﹐竟平其訟而遣之。大宰屠襄惠公濟﹐部堂燕居﹐令辦事官捧研。時公新衣白綾甚澤﹐其人誤傾研汁﹐狼籍公衣﹐頓顙請罪。公曰﹕去去﹐此與韓魏公不責碎盞吏同襟度矣。鄕有柴姓者假稱屠公子﹐沿途騷動﹐人以聞於公﹐公但呼而戒之曰﹕汝爲吾子﹐置汝父何地邪﹖法有明禁﹐自令愼無復爲此。其人頓首而退。吉水羅公循會試時﹐身故貧﹐一日﹐亡其囊中褐﹐同捨生內不自安﹐物色其人。紿公訪之﹐比入坐﹐故探其囊出褐示公曰﹕是不類君家物邪。又持褐端手識相辧。公趨出向其人曰﹕物固相類﹐彼醉語耳。同捨生歸﹐誚公柰何失褐不認。公曰﹕不然﹐吾失褐不甚損﹐彼張惡名尙得爲士人邪。生遜謝不及。◎方正晉宣王以常林鄕邑耆徳﹐每爲之拜﹐或謂林曰﹕司馬公貴重﹐君宜止之。林曰﹕司馬公自欲惇長幼之序﹐爲後生之法﹐非吾所制也。言者而退。範縝著《神滅論》﹐蕭子良使王融謂曰﹕神滅旣自非理﹐而卿堅執之。以卿才美﹐何患不至中書郎﹖而故乖剌爲此。縝大笑曰﹕使範縝賣論取官﹐已至令僕矣﹐何但中書郎邪﹖蕭引爲建康令時﹐宦者李善度蔡脫兒多所請托﹐引不許﹐或諫曰﹕李蔡之權﹐在位皆憚﹐亦宜少爲身計。引曰﹕吾之立身自有本末﹐安能爲李蔡致曲﹐就令不平﹐不過免職爾。韋澳兄溫﹐與中丞髙元裕友善﹐溫請用澳爲禦史。一日謂澳曰﹕髙公持憲綱﹐欲與汝相面﹐必得禦史。澳不答。溫曰﹕髙君端士不可輕。澳曰﹕然﹐恐無呈身禦史。竟不詣元裕之門。傅公欽之爲吏部侍郎﹐聞陳無已遊京﹐欲與相見。先以問秦觀﹐觀曰﹕師道非持剌伺候乎公卿之門者。公曰﹕非所望也﹐吾將見之﹐子能介於陳君乎﹖公知其貧甚﹐懷金相饋。及聽其議論﹐竟不敢以此出口。傅忠肅公察未廷試﹐蔡京輔政﹐賣弄威權﹐脇制中外。且陽示含容﹐誘以附己﹐堅欲以女妻公。遣其子與術士數輩踵視公﹐又托其姻與公相見不從。識者謂公年少有气識﹐未易量也。京銜之。楊忠襄公邦義少處郡庠﹐足不涉茶房酒肆。同捨欲壞其守﹐拉之出飲﹐托言朋舊家﹐實娼館也。公初不疑﹐酒數行﹐娼艷汝而出﹐公愕然趨歸。取其衣焚之﹐流涕自責。元迎帝師至京﹐有旨令朝臣一品以下郊迎。大臣俯伏進觴﹐帝師不爲動。孛術魯時爲國子祭酒﹐舉觴立進曰﹕帝師釋迦之徒﹐天下僧人師也。余孔子之徒﹐天下儒人師也。請各不爲禮。帝師笑而起﹐舉觴卒飲﹐眾爲之栗然。魏文靖公驥直道自持﹐正統初任吏部侍郎﹐時王振怙寵﹐每出𨿽部堂尊宮亦斂興回避。魏一日相遇於崇文門﹐不爲避﹐王銜之﹐譖於內。一日﹐上禦便殿﹐召驥訊以近有何事﹐公慷慨言故﹐且曰﹕臣備位六卿﹐臣不足惜﹐朝廷名器可惜耳。上溫旨慰之。又布政使陳公選﹐成化中任河南按察使﹐持憲公廉﹐不畏彊禦。時汪直司西廠﹐訁ぁ事差往河南﹐藩臬悚息郊迎﹐公不爲禮。俟其至﹐盛服自公署中道而入。直不能堪﹐詰責之。公卽密疏其專擅﹐疏入畱中。直歸﹐上問河南好官爲誰﹐直以選對。上出疏示之﹐二公風節相似﹐至於所以培植愛護之﹐則祖宗之恩至矣。胡東洲提學兩浙時﹐有士某者不率教﹐懲以夏楚。明年其人狀元及第﹐東洲以逑職至京師﹐其人設席款之﹐以古器行酒﹐指曰﹕此寶也﹐恨俗眼不識耳。蓋譏公不知已云。公曰﹕以老夫觀之﹐似脆薄易綻﹐終不若金玉之器。其人深悔失言。鄒立齊公智﹐年十六發解蜀省﹐迎宴日﹐閭巷睹者籍籍嘆羨。公馬上古絕句云﹕龍泉山下一書生﹐偶占三巴第一名。世上許多難了事﹐市兒何用喜相驚。比上春宮時﹐裏中朝貴謂曰﹕子見某省解元乎﹖與子相若也。公意其爲同志﹐亟訪之﹐其人忽問曰﹕子省榜首坊金﹐視眾舉子增幾何﹖公大恚﹐卽拂衣起﹐不答而出。吁﹐燕雀安知鴻鵠志也﹗公旣第﹐選館中秋﹐應詔陳言﹐論進君子退小人﹐大忤權貴﹐謫石城吏目。年𨿽不永﹐未競所志﹐其閎議偉節﹐到今燁然烈矣。何學憲公景明﹐授中書舍人﹐奉敬皇帝哀詔下雲南﹐遠方君長及中貴人咸贈遺犀象珍貝﹐謝弗受。後逆瑾用事﹐上書諸大臣﹐言宜自振立以抑瑾權。不用﹐謝病歸。瑾敗復官﹐其友李夢陽被誣﹐眾多媒孽其短﹐莫肯爲直者。公獨上書爭之﹐訟得辧。乾淸宮災﹐上書陳時政﹐極言義子不當蓄﹐宦官不當寵﹐疏畱中不下﹐人爲寒心。時錢寧欲交公﹐持古畫求題﹐謝曰﹕此名畫不可污。卒不許。師禦客死京邸﹐中人寥鵬贈之棺﹐公叱之。遂自出金爲賻。待詔文公徵明﹐以行誼文翰重一時﹐諸造請戶外屨常滿。然先生所與從請﹐獨書生故人。子屬爲姻黨而窘者﹐𨿽彊之竟日不倦。其他卽郡圍守相連車騎﹐富商賈人﹐珍寶塡溢於裏門外﹐不能博先生一赫。而先生所最愼者藩邸﹐其所絕不肯還往者中貴人。曰﹕此國家法也。前是周王以古鼎古鏡﹐徽王以金寶瓶﹐他珍貨直數百鎰贄。使者曰﹕王無所求於先生﹐慕先生耳。盍爲一啟封﹖先生遜謝曰﹕王賜也﹐啟之而後辭不恭。竟弗啟。昔祭酒陳公敬宗﹐王振慕其名﹐因巡撫周公求見。公曰﹕某忝爲人師﹐而求謁中貴﹐他日無以見諸生。周乃謂振曰﹕陳祭酒書法極髙﹐以求書爲名﹐先之禮幣﹐彼將謁謝矣。振然之﹐乃遺彩緞羊酒﹐求書程子四箴﹐敬宗爲走筆書之﹐而反其禮幣﹐竟不往見。以此故爲祭酒十八年不遷。吏部尙書翺爲英皇所任信﹐仲孫以蔭入監。秋試持有司印捲白公﹐公曰﹕汝有階得仕﹐何必彊所不能﹐以幸冀非分邪。裂捲火之。公一女嫁爲畿輔某官妻﹐公夫人甚愛女﹐每迎之﹐婿固不遣。恚曰﹕而翁掌銓﹐遷我京職。則汝朝夕侍母矣。夫人一夕置酒白公﹐公大怒﹐取案上器擊傷夫人。出駕而宿於朝房﹐數旬乃還第。婿竟不調。董大參公朴家居﹐適按楚直指使者﹐公門人也。其秋主監臨﹐先時密封所擬經旨寄公﹐公發書覽而火之﹐竟不以示子。子故績學者﹐後亦卒中式﹐是爲三泉公。三泉公爲蜀西充令﹐時以公務至京﹐有三新進士候之邸。公胥令侍坐﹐首戒之曰﹕愼勿輕買田﹐吾舉人時甚爲此累。子謹識之。嗣升蓬州守﹐宦十數年許﹐僅一靑布袍﹐一革靴赴任。時諸子請曰﹕平生志節﹐兒輩能諒。一切生事﹐不敢少覬。第大人年髙﹐蜀中多美材﹐後事可爲計也。公曰惟。旣致政﹐諸子迎之﹐閒請於公曰﹕往者兒請命爲後事計者如何﹖公曰﹕吾聞之人云﹐杉不如柏也。子曰﹕今所具者柏耶。公爾曰﹕吳玆載有柏子在﹐種之可爾。吳司空公延舉﹐筮仕順徳﹐有權市葛於縣。公用其值買二疋送之曰﹕奉此爲式﹐如不可卽還金。且葛雷產也。怒取金去。蓋舊市貢物﹐率令民自辦而還原金。公獨不從﹐督府檄公爲權修廟﹐且召見款語之﹐公對曰﹕守土官非奉舊例新恩﹐一夫不敢役﹐銖金不敢用。遂辭出。嗣又以事忤逆瑾﹐被逮荷較校九日﹐死而復蘇。蔣司空公瑤爲揚州太守﹐會武廟南巡﹐諸省騷動﹐凡乘輿供禦﹐及宦寺宮妾﹐親軍賂遺﹐莫可貲算。公曰﹕備亦罪﹐不備亦罪。備則患及於民﹐不備則患止於身。乃僅鳩供應之具﹐不復橫斂以爲媚悅。自衣靑布袍﹐束黃金帶﹐奔走周旋﹐權幸江彬輩橫加折辱不爲動。一日﹐上捕得大鯉﹐謀所鬻者。左右正欲中公﹐曰莫如揚州知府宜。上乃呼而屬之﹐公歸括女衣並首飾數事﹐蒲伏而進曰﹕魚有值矣﹐他無所取。惟妻女衣裝在焉﹐臣死罪﹐臣死罪﹗上熟睨之曰﹕汝眞酸子邪﹐吾無須於此。其亟持以歸﹐魚亦不取值矣。由是淸節動天下﹐歷仕至工部尙書。自首懸輿﹐卒無攺於羔羊之節。士論韙之。◎證學湯曰﹕學聖王之道者﹐譬其如日﹐靜居而獨思﹐譬其若火。夫捨學聖之道﹐而靜居獨思﹐譬其若去日之明於廷﹐而就火之光於室也﹐可以小見而不可以大知。是故明君貴尙學道﹐而賤下獨思也。昔者晉君之問於師曠也﹐曰﹕吾年七十而欲好學﹐得無旣老而有所不可乎。師曠曰﹕胡而不秉燭。晉君怒﹐以爲其戲之也。師曠進曰﹕臣聞少而學如日出之陽﹐壯而學如日中之光﹐老而學如秉燭之明﹐秉燭者賢於暗行矣。於是平公悅﹐以其所禦觴觴師曠。東郭子出吳興﹐見有膝行泥中﹐而以手左右去艸者﹐召而問之曰﹕此蕓田乎﹖曰然。曰﹕吾邑之蕓﹐以鐵爲器﹐而木柄之﹐俯其身以蕩撼於苗中。未嘗若是難也﹗曰﹕州亦有之﹐沙田艸易除﹐用之宜。泥田根難拔﹐必若是者三至焉。山之田寒﹐必若是者五至焉。若稍弛之﹐艸侵吾苗矣﹗噫﹐質美者易於渾化﹐猶沙田之艸也﹐次則泥田矣﹐次則山之寒田矣。蕓之而弗息﹐艸未有不拔﹐而苗未有不秀且實者。陽明王先生筮仕刑曹﹐適輪提牢﹐睹諸吏豢豕﹐惻然恚曰﹕夫囚以罪系者﹐猶然飯之﹐此朝廷好生浩蕩恩也。若曹乃取以豢豕﹐是率獸食人食矣。羣吏讀曰﹕相沿例也﹐亦堂卿所知。先生曰﹕豈有是哉。遂令屠豕﹐分給諸囚﹐到今不復豢豕云。後同裏有官刑部﹐語及其事者﹐先生顰蹙曰﹕此予少年不學﹐玆聞之尙有餘慚﹐子乃以爲美談邪﹖其人未達曰﹕上宣朝廷之徳惠﹐下軫囹圄之罪﹐人本至徳事也﹐先生顧深悔之﹐以爲罪過何也﹖先生復蹙然曰﹕當日憑一時意見﹐揭揭然爲此置堂卿於何地邪﹖只此便不仁矣。陽明先生家居時﹐里人有求鬻其產者﹐先生辭卻。已一日先生偕諸門第遊山﹐偶經其處﹐見風景佳勝﹐衷默悔前之誤也。忽惕然內訟曰﹕是何心哉﹖有貪心便無恕心矣﹗且悔且訟﹐兩念交戰膺中﹐行里許始化﹐徐以告從行諸弟曰﹕克己之難如此云。黃岡郭孝廉慶﹐挈其徒吳良吉往越中謁陽明先生。將抵越郭﹐一夕呼吳生語曰﹕吾夜來自省﹐胞中尙有俗念。如許如此夾雜心﹐安能領受先生教邪﹖拊心痛自刻責不已﹐徐質吳生曰﹕子時自省如何﹖吳對曰﹕此來一志惟求教益﹐更何俗念﹖昕夕爭論不合。旣至郭﹐趣吳以前論辯語往質正。先生時燕居樓上食飠﹐聆吳生語已﹐不答。第目攝而指示之曰﹕子視此盂中下便能盛此飠﹐此幾下便能載此盂﹐此樓下便能載此幾﹐地又下便能載此樓。人貴能下﹐下乃大。語已﹐更目攝吳生者再﹐竟無他語。吳生退就捨﹐郭問先生何言﹐吳生哽咽不能應﹐第潸然涕數行下云。先生之鑪錘人﹐也不在言論辯析﹐而在神情衡宇間。卽於吳生可類知已。有士紳官司理者﹐恨爲職業所縈﹐無暇爲學。陽明先生曰﹕凡學官先事離事爲學﹐非吾格致旨。卽以聽訟言﹐如因其應對無狀而作惡﹐因其言語圓轉而生喜﹐因其屬托而加憎﹐因其請求而曲從﹐或以■劇而怠﹐或以浸譖而淆﹐皆私蔽也。惟良知自知之﹐細自省克﹐不少偏枉﹐方是致知格物也。若離事爲學﹐是著空。黃樂村何善山親受陽明之學者﹐念庵先生赴南宮付其舟﹐嚴事之以相資切。先生時兢兢步趨﹐不兪繩矩﹐心疑二孝廉言動舉止若無異於人者。一日有友來與二孝廉商學﹐何孝廉慨曰﹕近世號名講學者﹐綜其微衷﹐皆生人心耳。先生側聆之﹐忄矍然自省。自是學益近襄﹐篤信陽明良知之旨。涇野呂先生﹐故與鄒文莊同官。先生尊崇朱學﹐文莊承服師傳﹐每晤必辧。若聚訟然﹐迹亦甚迕﹐乃先生與文莊交情不啻同胞﹐初未嘗以議論異同少生閒閡。或曰﹕二先生意見𨿽殊﹐其志行同矣。若武功康廷撰豪邁任放人也。而先生平生淸約如寒﹐卽笑不苟者﹐乃亦與之厚善﹐更不以行己淸濁少生分別。又聞先生之官南都也﹐與霍文敏同僚﹐文敏故與夏貴溪交惡﹐先生時時規勸。而文敏疑公黨貴溪﹐中卸之﹐旣貴溪柄國﹐欲汲引先生﹐而先生時時於貴溪前揄揚文敏﹐卒致貴溪疑惑﹐罷免無悔。今人意見相左則衷起戈。格調稍殊則眼分靑白﹐記短則兼折其長﹐貶過則並伐其善。而猶曰﹕吾悟本來無物﹐然耶否耶。耿楚侗先生官南都﹐有士人爲惡僧侮辱﹐以告先生﹐白所司治之。其僧逋﹐先生意第迸逐不令復系籍本寺﹐士人未釋然﹐必欲捕而枷之。先生曉之曰﹕人謂子亦有聞矣﹐良知何廣大也﹐柰何著一破賴和尙往來其中哉﹖士人退語人曰﹕懲治和尙﹐非良知耶。或以告先生曰﹕小子此言﹐卽令文成復﹐起何能易也﹗乃餘其難其愼若此。胞中蓋三轉矣。其一謂志學者﹐卽應犯不較逆不難﹐不然落鄕人臼矣﹐遮莫不是名誼心耶﹖又謂法司用刑﹐自有條格﹐如此類法不應枷﹐此則是格式心也。又聞此僧凶惡﹐慮有意外之虞﹐不肯爲己甚﹐此又是利害心也。余之良知乃轉折如匕﹐嗣姜宗伯庇所厚善者處之少平﹐大騰物議﹐又承恩寺有僧爲禮部枷之而死﹐竟成大訟。先生聞之﹐謂李士龍曰﹕余前三轉折良知﹐不更妙耶﹖羅近溪先生偕白下諸同志遊大中橋﹐睹諸往來者無慮千百萬計。近溪因指示諸同志曰﹕試觀此千百萬人者﹐同此步趨﹐同此往來。細細觀之﹐人人一步一趨﹐無少差失﹐个个分分明明﹐未見確撞。性體如此廣大﹐又如此精微﹐可默識矣。一友弗曰﹕否否﹐此情識也﹐如此論性﹐相隔遠矣。友述以問耿先生﹐先生曰﹕否否﹐謂此指示者非性別求性體﹐此爲楞嚴轉﹐非能轉楞嚴者。內典亦云﹕離識歸寂﹐譬忘己之首而別求首領矣。曰﹕識至此已乎﹖曰﹕實識到此﹐便自欲罷不能﹐安肯歇手﹖𨿽然亡者東走﹐追者亦東走﹐走者同而所以走則異也。卽玆來往橋上者﹐或訪友親師﹐或貿遷交易﹐或傍花隨柳﹐或至淫蕩邪僻者﹐亦謾謂一切皆是﹐混然無別﹐此則默識之未眞也。學先辧乎此矣﹐辧此而後可與論孔孟血脈﹐孔孟路徑也。若以近溪此示爲情識﹐而別求所謂無上妙理﹐是舍時行物生以言天外﹐視聽言動以求仁﹐非吾孔子一貫之指矣。●卷二◎敍倫晉文公與楚戰﹐至黃鳳之陵﹐履系解﹐因自結之。左右曰﹕不可以使人乎﹖公曰﹕吾聞上君之所與居﹐皆其所畏也。中君之所與居﹐皆其所愛也。下君之所與居﹐皆其所侮也。寡人𨿽不肖﹐先君之人皆在﹐是以難之也。任登爲中牟令﹐上計言於襄子曰﹕中牟有士曰瞻胥﹐已請見之。襄子見而以爲中大夫。相國曰﹕意者君耳而未之目邪﹐爲中大夫若此其易也﹐非晉國之故。襄子曰﹕吾舉登也﹐已耳而目之矣。登所舉也﹐吾又耳而目之﹐是耳目人終無已也。遂不復問﹐而以爲中大夫。列精子髙聽行乎齊王﹐會朝雨祛步堂下﹐謂其侍者曰﹕我何若﹖侍者曰﹕公姣且麗。列精子髙因步而窺於井﹐粲然惡丈夫之狀也。喟然嘆曰﹕侍者爲吾聽行於齊王也﹐夫何阿哉﹗又況於所聽行乎萬乘之主﹐人之阿亦甚矣。而無所鏡﹐其殘亡無日矣。曾子從仲尼在楚而心動﹐辭歸問母﹐母曰﹕思爾指。孔子曰﹕參之孝﹐精感萬里。浙之長興里人某﹐事母有至性。其舊業俱以養母﹐故至衰落。其從父一日飲諸姻﹐呼孝子侍。淵多豪貴人﹐饌具腆甚。孝子時時左右盼﹐伺賓所不顧﹐急摘諸甘脆裹納袖中﹐紙盡袖盈盈矣。酒酣﹐主人出金卮酒貴客﹐貴客不勝酒。卮置樓檐間﹐覆以瓦﹐先間歸。俄侍者報亡其卮﹐眾客約曰﹕請急扃戶﹐令人袒撿之﹐必得乃已。孝子兩手捫袖中。至羞澀也。倉卒不得計﹐卽謬曰﹕由我。無何貴客憶前卮。乃折簡主人﹐語以其故。主人如言撿之得﹐爭呼孝子至。孝子猶謬對如初﹐從父曰﹕癡兒﹐吾業已得卮矣﹐顧若何苦自誑負不韙名。孝子始吐實﹐淚淋漓下曰﹕某苦不能勉奉母氏忄﹐而兒女態若此﹐比諸貴客在﹐設令把我袖將大詬我﹐且重爲叔父羞﹐故寧爾爾。從父大感悟﹐乃召前上客﹐徧語之曰﹕是子如是如是﹐吾終不忍使孝子無以爲悅﹐分其產﹐令得終奉母焉。吳門有貴人月夜道橋上者﹐聆其下有歌唱聲﹐下覷之則丐子也﹐坐一老嫗﹐塊上以所丐得酒捧缶而跪進焉﹐唱蓋以侑云。貴人訝詰之﹐丐子驚嘻。儂﹛宀婁﹜人﹐聊爲阿母忄。貴人嗟嘆良久歸。明日轉相傳語稱異。後時時窺之﹐見所娛其母者多類是。自是諸貴人每宴﹐輒置豆間曰﹐以待孝丐兒也。吳下至今口其事云。裴叔則營新宅甚麗﹐當移住。與兄共遊﹐牀帳儼然﹐軒疏朗。兄心甚欲之﹐而口不言。叔則心知其意﹐便推使兄住。王魏公有弟傲不可訓﹐一日逼冬至祀家廟﹐列百壺於堂﹐弟皆擊破之﹐家人惶駭﹐公自外入﹐見酒流滿路不可行﹐無一言﹐但攝衣步入。其後弟忽感悟爲善。江州朱原虛有二弟在髫年﹐而父母死﹐原虛匿父所遺綾錦十餘篋﹐逐二弟居外。一日鄰人下神﹐原虛適在坐﹐神以詩諷之云﹕何處西風夜捲霜﹐雁行中斷各悲涼。吳綾越錦成私篋﹐不及姜家布被香。原虛惶恐﹐召二弟歸爲娶婦﹐督之業儒。後二弟俱登科典州郡事﹐事原虛如父。劉撰嘉性孝友﹐父早喪﹐有族兄當補伍紫荊關﹐賂縣吏移補其兄獻嘉﹐撰嘉詣縣請行﹐獻嘉曰﹕弟孱弱不可令獨往。屬中子養母﹐與俱至關﹐會北虜犯邊﹐兄弟被虜。撰嘉向虜哭曰﹕兄聾啞無爲﹐盍捨之執我。虜捨獻嘉﹐已而撰嘉亦脫歸。投詩主帥﹐憫釋之﹐偕其兄南還。母方病﹐猶及起居牀下﹐逾日卒。人以爲孝感﹐晚節事兄情好益篤。梁鴻字伯鸞﹐扶風平陵人﹐家貧尙節介﹐勢家多欲女之﹐鴻並不娶。同縣孟氏有女肥醜而黑﹐力舉石臼﹐擇對不嫁。父母問其故﹐女曰﹕欲得賢如梁伯鸞者。鴻聞而聘之﹐婦以裝飾入門﹐七日而鴻不答﹐妻跪牀下請曰﹕竊聞夫子髙義﹐簡斥數婦﹐妾亦偃蹇數夫。今而見擇﹐敢不請罪。鴻曰﹕吾欲裘褐之人﹐可與俱隱深山者﹐今衣綺縞﹐傅粉墨﹐豈鴻所願哉﹖妻曰﹕以觀夫子之志耳﹗乃更爲椎髻﹐著布衣﹐操作而前。鴻大喜曰﹕此眞梁鴻妻也。居有頃﹐妻曰﹕常聞夫子欲隱居避患﹐今何爲默默﹐無乃欲低頭就之乎﹖鴻曰諾﹐乃入霸陵山中﹐以耕織爲業﹐詠詩彈琴以自娛。至吳依臯伯通居廡下﹐爲人賃舂。妻具食舉案齊眉﹐伯通異之曰﹕彼亻庸能使其妻敬之如此﹐非凡人也。乃捨之於家﹐及卒﹐爲求葬地於要離冢傍﹐妻子歸扶風。命婦者﹐晏子僕禦之妻也。晏子出﹐其夫爲禦﹐意气洋洋﹐甚自得也。旣歸﹐其妻請去曰﹕晏子長不滿六尺﹐身相齊國﹐名顯諸侯﹐吾觀其志﹐恂恂自下﹐思念深矣。子身長八尺﹐爲人僕禦﹐意洋洋若自足者。妾是以去也。其夫愧謝﹐請自攺。妻喜曰﹕是懷晏子之智﹐而加以八尺之長也。於是其夫深自責。學道謙遜﹐常若不足。晏子問其故﹐升諸景公﹐以爲大夫﹐表其妻爲命婦。李泌兒時﹐張曲江公嘗引至臥內。公與嚴挺之蕭誠善﹐嚴惡蕭佞﹐勸公絕之。公獨念嚴大苦勁﹐不若蕭軟美可喜﹐方命左右召蕭。泌在旁率爾曰﹕公起布衣﹐以直道至宰相﹐顧喜軟美者乎。九齡攺容驚謝﹐因呼小友。王丞相主文柄欲以白敏中爲狀元。病其人與賀拔爲友﹐密令親知通意。俾敏中與絕﹐敏中許之。旣而果造門﹐左右紿以敏中他適﹐遲畱不言而去。俄敏中跳出﹐呼左右召﹐悉以實告。且曰﹕一第何門不可致﹐柰何輕負至交。相與歡醉而寢。前人來見之﹐具言於丞相。丞相曰﹕我比只得白敏中﹐今當更取賀拔。吳司空廷舉﹐平生篤友誼﹐見良士身下之。在大學兄事羅﹐病痢﹐會僕死﹐公爲煮粥。負之如廁﹐一畫夜十數返。病瘥﹐同登進士。語人曰﹕四十前生我者父母﹐四十後獻臣生我也。◎家閒萬石君歸老於家﹐子孫爲小吏來歸謁﹐萬石君必朝服見之。有過失不誚讓﹐爲便坐對案不食﹐諸子相責﹐肉袒謝罪﹐攺之乃許。少子慶爲內史﹐常醉歸﹐入外門不下車。萬石君聞之不食﹐慶恐﹐肉袒謝罪不許。舉宗及兄建肉袒﹐萬石君讓曰﹕內史貴人﹐入鄕閭裏中。長老皆走匿﹐而內史坐車中自如﹐固當乃謝罷慶﹐慶及諸子入裏門﹐趨至家。柳世隆安貧守分﹐張緒問曰﹕觀君舉措﹐當以淸名遺子孫。答曰﹕一身之外﹐亦復何須﹐子孫不才﹐將爲爭府。遺其財也﹐不如一經。河東節度使柳公綽﹐家中門東有小齋﹐每平旦出至小齋﹐諸子仲郢皆束帶晨省於中門之北。令子弟執經史﹐躬讀一過﹐乃講議居官治家之法﹐人定然後歸寢。諸子復昏定於中門之北。遇饑歲﹐則諸子皆蔬食﹐曰﹕昔吾兄弟侍先君爲丹州刺史﹐以學業未成﹐不聽食肉﹐吾不敢忘也。公綽妻韓氏﹐相國休之曾孫﹐常粉苦參黃連熊膽和爲丸﹐賜諸子夜學含之﹐以資勤苦。其後仲郢以禮自守﹐出內齋未嘗不束帶。三爲大鎭﹐無良馬﹐衣不燻香。公退必讀書﹐手不釋卷。柳比嘗戒其子弟曰﹕凡門第髙﹐可畏不可恃。立身行己事有失﹐得罪重於他人﹐無以見先人於地下。陳堯咨精於弧矢﹐守荊南。其母馮氏問曰﹕汝典藩有何異政﹖咨曰﹕荊州孔道﹐客以堯咨善射﹐無不嘆服。母曰﹕汝父教汝以忠孝輔國家﹐今不務異政善化﹐而專卒伍一夫之技耶﹗以杖擊之﹐金魚墜地。古今語父子之盛者﹐必推蜀陳氏。自文惠公旣登將相﹐兩兄弟亦爲大官。而其父秦公是時尙無恙﹐每秦公與客坐﹐則文惠公兄弟左右侍立。坐客不安求去﹐秦公笑曰﹕此兒子輩爾。韓忠憲公憶﹐教子嚴肅﹐知亳州。次子爲西京通判﹐謁告省觀﹐公喜﹐置酒召僚屬﹐俾諸子坐於隅。忽謂二郎﹕吾聞西京有疑獄奏獻者﹐其詳云何﹖舍人思之未得﹐遂索杖大詬曰﹕汝食朝廷厚祿﹐ヘ貳一府。事無巨細﹐皆當究心﹐大辟奏案﹐尙不能記﹐則細務不舉可知。必欲撻之﹐眾賓力解方已。程大中公晌﹐性寬而斷﹐中外相待如賓。夫人謙順自牧﹐𨿽小事必稟而行。治家有法﹐不喜笞撲奴婢﹐諸子或加呵責﹐必戒之曰﹕貴賤𨿽殊﹐人則一也。公或有所怒﹐必爲之寬釋。惟諸子有過則不掩也。曰﹕子之所以不肖﹐以母蔽其過而父不知耳。呂榮公希哲﹐父申國公居家﹐簡重寡默﹐不以事物經心。母申國夫人﹐性嚴有法。甫十歲﹐祁寒暑雨侍立﹐不命之坐不敢坐﹐日必冠帶以見長者。𨿽甚熱﹐在父母之前不得去巾襪縛。出入無得入茶房酒肆。市巷之語﹐鄭衛之音未嘗一經於耳。非聖之書﹐非禮之色﹐未嘗一接於目。竇儀爲尙書﹐弟儼侃僖皆繼登科。儀性嚴重﹐家法整肅﹐每對賓客﹐則二侍郎﹐三起居﹐四參政﹐五補闕﹐皆侍立焉。王文正公且﹐晚年官尊﹐每家人拜賀﹐立令止之。因語其弟曰﹕遭遇如此﹐愈增憂懼﹐何可賀﹖每有賜祿﹐見家人置於庭﹐乃瞑目嘆曰﹕生民膏血﹐安用許多﹖每見家人服飾﹐卽瞑目曰﹕吾門素風﹐一至如此。故家人有一衣稍華﹐必於庫中易之﹐不敢令公見。範文正公仲淹旣貴﹐常以儉約訓人﹐戒諸子曰﹕吾貧時與汝母養吾親﹐汝母躲執爨﹐吾親甘旨﹐未嘗充也。今而得厚祿﹐欲以養親﹐親不在矣。汝母又已早世﹐吾所最恨者﹐忍令若曹享富貴之祿耶。子純仁娶婦將歸﹐以羅爲帷幔﹐公聞之不悅曰﹕羅綺豈帷幔之物耶﹖吾家素淸儉﹐安得亂吾家法。敢持至﹐當火於庭。陳了翁日與家人會食﹐男女各爲一席﹐食已必舉一話頭﹐令家人答。一日問曰﹕並坐不橫肱何也﹖其孫女方七歲答曰﹕恐妨同坐者。胡安國崇安人﹐子弟或近出宴集﹐𨿽夜已深猶不寢﹐必俟其歸。驗其醉否﹐且問所集何客﹐所論何事﹐有益無益。以是爲常。司馬溫公治家﹐謹守禮法﹐以禦羣子弟及家眾﹐分之以職﹐授之以事﹐而責其成功。制財用之節﹐量入爲出﹐稱家有無﹐以給上下之衣食﹐及吉凶之費﹐皆有品節﹐而莫不均一。裁省冗費﹐禁止奢華。嘗議婚姻﹐當先察其婿與婦之性行﹐及家法何如﹐勿苟慕其富貴。賈文元公戒子孫文云﹕古人重厚朴直﹐乃能立功立事﹐享悠久之福。士人所貴﹐節行爲大。軒冕失之有時而復來﹐節行失之終身不可得矣。縉紳以爲名言。陸象山家金﹐累世義居﹐推一人最長者爲家長﹐歲選子弟分任家事。田疇租稅﹐出納廚爨賓客﹐各有主者。公田僅足給一歲食﹐每計口授飧﹐婢僕各自以米附炊﹐廚爨者置歷交收﹐食時按歷給散。賓至款以五酌﹐供具視常。夜則卮酒杯羹﹐𨿽久畱不厭。每晨家長率眾子弟致恭先祠﹐會揖於廳﹐婦女道萬福﹐莫安定亦如之。子弟有過﹐家長飭令更攺﹐不則撻之。度不可容﹐則白於官﹐屏之遠方。晨揖三撾鼓﹐子弟一人唱云﹕聽聽聽﹐勞我以生天理定。若還懶惰必饑寒﹐莫到饑寒方怨命﹐虛空自有神明聽。又唱云﹕聽聽聽﹐衣食生身天付定。酒肉貪多折人壽﹐經營大甚違天命。聽聽聽。鄭文嗣婺州浦江人﹐其家十世同居﹐凡二百四十餘年。一錢尺帛無敢私﹐至大閒表其門。公沒從弟大和繼主家事﹐庭內凜如公府。稍有過﹐𨿽頒白者笞之。每遇歲時﹐大和坐堂上﹐羣從盛衣冠雁行立﹐左右序下以次進。拜跪上壽畢﹐皆肅容拱手自右趨出。足武相銜﹐無敢參差。羅念庵先生會試時﹐父雙泉君命得第後﹐須求歸省﹐以爲汝盡忠之日長﹐而吾見汝之日短也。得告歸﹐雙泉君教之無殊童稚﹐言動少錯﹐辭色必厲。客至令衣冠行酒﹐拂席授幾。客或起﹐則謂曰﹕君謂勞邪﹐固所以愛之也。永新石潭劉先生髦﹐文安公定之之父。予觀其所遺文安書﹐言言古道也。其一曰﹕吾兒鄕試兩次﹐舟楫廩食﹐莫非削細民。今有司又擬作牌坊﹐使人怨讎詛咒﹐於心何安﹖如我往年赴試﹐縣官鳩布廿余疋以贐﹐拒之不可﹐不得已受之。至今思之﹐是陷我於惡。日者陳知府書幣見貽﹐使者二輩經由縣官。鄰人吳家充甲首﹐適當供給﹐費用雞酒﹐惶恐無限。鄕人作官﹐不被其惠﹐反令受害耶。又曰﹕汝婦本欲送來﹐盤費又不能辭。昔陶靖節不以家累自隨﹐趙淸獻惟一琴一﹐爾豈不知。若錢學士自在朝迄今三十年﹐鰥居公廨﹐爾豈不見。又曰﹕汝母年未五十﹐亦稍憔悴﹐廚竈之事﹐誰任其勞﹖嗟乎﹗前輩風度規矩乃如此。抑先生序文安易圖中云﹕太學有正經﹐有章句﹐有或問﹐知道者自有一部大學在胸中。卽正經亦不用﹐由此言推之﹐先生之學蓋有原本哉。予又嘗觀文安與其子書云﹕聞爾欲以爾弟種爲富人某婿﹐異時必受其負累。富人之家﹐多犯官府。幹我照顧請托﹐又往來禮數﹐需索報答﹐誇言豪語﹐無知妄發﹐彼無禮義﹐只知自大﹐時常登門﹐主僕成羣﹐十數人者有之﹐數十人者有之。至於昏娶之日﹐百數十人者有之。茶湯供應﹐手忙腳亂﹐雞驚狗駭﹐於我何榮﹖當時以公卿家婚一富翁﹐慮供應之難。如村民畏伯官府﹐然維時嚼然淸苦之狀亦可想已。文安公之於石潭先生﹐雅稱兒家者哉。◎官政魏文侯使西門豹往治於鄴﹐告之曰﹕子往矣﹐是無邑不有賢豪辯博者也﹐無邑不有好揚人之惡蔽人之善者也。往必問賢豪者﹐因而親之。其辯博者﹐因而師之。問其好揚人之惡蔽人之善者﹐因而察之。不可以特聞從事。夫耳聞之不如目見之﹐目見之不如足踐之﹐足踐之不如手辦之。人始入官﹐如入暗室﹐久而愈明﹐明乃治﹐治乃行。傳僧佑及子琰﹐琰子﹐爲令並著奇績。時云諸傳有治縣譜﹐父子相傳不以示人。劉玄明甚有吏能﹐歷建康山陰令﹐政常爲天下第一。傳代爲山陰﹐問玄明曰﹕願以舊政告新令尹。答曰﹕我有奇術﹐卿家譜所不載﹐作令惟日食一升飯而不飲酒﹐此第一策。齊氵善知今事﹐髙仲舒善知古事﹐姚崇曰﹕欲知古﹐問仲舒。欲知今﹐問齊氵。則無敗政矣。盧坦爲河南尉﹐杜黃裳爲尹﹐召坦立堂下﹐曰某家子與惡人遊破產﹐公爲捕盜﹐盍察之﹖坦曰﹕凡居官廉﹐𨿽大臣無厚蓄。其能多積者﹐必剝下以致之。如其子孫善守﹐是天富不道之家也。不若恣其不道以歸於﹐人故不察。李文靖爲相﹐同年馬亮責之曰﹕外議以公爲無口瓠。公笑曰﹕吾居政府無長才﹐但中外所陳利害﹐一切報罷﹐聊以補國耳。今國家防制纖悉﹐密若凝脂﹐苟徇所陳一一行之﹐則所傷多。忄僉人苟一時之進﹐豈念民邪﹖範文正用士多取气節而略細故﹐其爲帥日﹐辟置幕客﹐多取謫籍未牽復。人或疑之﹐公曰﹕人有才能而無過﹐朝廷自應用之。若其實有可用之材﹐不幸陷於吏議﹐不因事起之﹐遂爲廢人矣。故公所舉多得士。杜正獻公嘗曰﹕今之在上者﹐多摘發下位小節﹐是誠不怒也。衍知兗州時﹐州縣官有累重而素貧者﹐以公租所得均給之。公租不足﹐卽繼以公帑。量其大小﹐咸使自足尙有復侵擾者﹐眞貪吏也﹐於義可責。又曰﹕衍歷知州提轉安撫﹐未當壞一官。其間不職者﹐卽委以事﹐使之不暇。不謹者諭以禍福﹐俾之自新。從而遷善者甚眾。不必繩以法也。傅獻簡公言以帷箔之罪加於人﹐最爲暗昧。萬一非辜﹐則令終身被其惡名。至使君臣父子之間難施面目﹐言之得無訁刃乎。張無垢云﹕快意事孰不喜爲﹖往往事過不能無悔者﹐於他人有甚不快存焉﹐豈得不動於心。君子所以隱忍詳審﹐不敢輕易者﹐欲彼此兩得也。韓魏公嘗從容議及養兵事﹐慨然曰﹕養兵𨿽非古﹐然積習已久﹐不可廢之。又自有利處﹐不爲不便。昔者發百姓戍邊無虛歲。父子兄弟﹐有生死離別之苦。議者但謂不如漢唐調兵於民﹐獨不見杜甫石壕吏一篇﹐其獘乃至此。後世旣收拾彊悍無賴者﹐養之以爲兵。良民𨿽稅斂略厚﹐而終身保骨月相聚之樂。此豈小事﹖又其練習戰陣﹐而豪勇可使﹐安得與農民同日道也﹖韓魏公言慶曆中與範文正公富文忠公同在西府﹐上前爭事﹐議論各別。下殿時不失和气﹐如未嘗爭也。當時相善三人﹐正如推車。蓋其心主於車可行而已﹐不爲已也。章聖嘗謂兩府欲擇一人爲馬步軍指揮使﹐寇萊公方議其事﹐吏有以文籍進者﹐公問其故﹐曰例簿也。公叱曰﹕朝廷欲用一牙官﹐尙須檢例﹐卽安用我輩哉﹖壞國政者正此耳。宋朝引試﹐率在八月中。韓魏公當國日﹐二蘇將就試﹐黃門忽臥病。魏公輒奏上曰﹕今歲召制科之士﹐惟蘇軾蘇轍最有聲望。今聞蘇轍偶病﹐如此人不得就試﹐甚非眾望。欲展限以俟﹐上許之。黃門病中﹐魏公數使人問訊。旣聞全安﹐方引試。比常例展二十日。自後試科﹐並在九月云。胡存齊參政﹐能折節下士﹐賓客至者如家焉。南北士大夫有經其地﹐無不願見者。每患閽人不爲通﹐是日苟不出﹐卽懸一牌於門曰﹕胡存齊在家。禦史臺有閽吏﹐隸臺中四十餘年善評其臺官優劣。每以所執之梃侍中丞之賢否﹐中丞賢則橫其梃﹐否則直其梃。此語喧於縉紳﹐凡爲中丞者惟恐其梃之直也。範諷爲中丞﹐聞望甚峻。一日視事次﹐閽吏忽直其梃。範大驚﹐立召問曰﹕豈睹我之失邪﹖吏初諱之﹐苦問乃言曰﹕昨見中丞召客﹐親諭庖人以造食﹐指揮者數四。庖人去又呼之﹐復丁寧者數四。某心鄙之﹐不知其梃之直也。範大笑慚謝。韓琦在官﹐中書習舊獘﹐每事必用例。五房操例在手﹐顧金錢惟意所欲與。公令刪取舊例﹐除其冗謬者﹐爲綱目類次之。封勝惟謹﹐每用例必自閱。自是人知賞罰可否出宰相﹐吏不得髙下其間。魏﹛宀隹﹜山云﹕某嘗以呂文穆夾袋冊﹐韓忠獻甲乙丙丁集﹐呂正獻手記﹐曾宣靖雌黃公議﹐司馬公薦士編﹐陳密學章槁﹐範文憲手記﹐逝世虞忠肅翹材館錄之類。萃爲一編﹐名達賢錄。亦使士大夫識得行己用世規模﹐須在推誠布公﹐集謀廣益﹐不惟濟一旦之用。往往居徳養才﹐流風所被﹐逮乎數世。﹛宀隹﹜山此論﹐可謂任重道遠。第薦士非難﹐若識鑑未至﹐徒以偏駁固滯之見﹐稱量摸索﹐不爲荊公者幾希。荊公嘗曰﹕當今可望者惟呂惠卿。又曰﹕章子厚才極髙﹐但爲流俗所毀耳。儻翹材之所延﹐夾袋之所載﹐盡如荊公之選掄﹐則是豺虎之藪也﹐流毒可勝道哉。劉豫揭榜山東﹐言中官馮益遣人收買飛鴿﹐因有不遜之語﹐知泗州劉綱得而上之。張浚請斬益以釋謗﹐上未許。鼎曰﹕益事誠曖昧﹐然疑似閒﹐有關國體。若朝廷略不加罰﹐外議必謂陛下實遣之﹐有累聖徳。不若暫解其職﹐姑與外祠﹐以釋眾惑。上タ然出之﹐浚意未決。鼎曰﹕自古欲去小人者﹐急之則黨合而禍大。緩之則彼自相擠。今益罪𨿽誅不足以快天下﹐然羣閹恐人君手滑。必力爭以薄其罪﹐不若謫而遠之。旣不傷上之意﹐彼見奪職責輕﹐不復致力營救。又幸其去﹐必以次規進﹐安肯容其復入邪﹖若力排之﹐此輩側目吾儕﹐其黨愈固﹐而不可破也。陸九淵知荊門﹐軍民有訴者﹐無旦暮皆得造於庭。復令其自持狀以追﹐爲立期﹐皆如約而至﹐卽爲酌情決之﹐多所勸釋。其有涉人倫者﹐使自毀其狀﹐以厚風俗。惟不可訓者﹐始之法。其境內官吏之廉貪﹐習尙之善惡﹐皆素知之。有訴人殺其子者﹐九淵曰﹕不至是。及追究其子﹐果無恙。有訴竊藏而不知其人﹐九淵署二人姓名捕之﹐訊之伏辜﹐盡得其所竊物還訴者。且宥其罪使自新。眞徳秀知潭州﹐以廉仁公勤四字厲僚屬﹐以周惇頤﹑胡安國﹑朱熹﹑張拭學術源流勉其士。罷榷酤﹐除溢斛米申兌和糴以蘇其民。民艱食﹐極力賑之。復立惠民倉﹐積五萬石﹐使歲出糶。又易谷九萬五千石。分十二縣﹐置社倉。以徧及鄕落﹐立慈幼倉﹐修義阡﹐惠政畢舉。月試諸軍射﹐捐其回易之利﹐及官田租﹐凡營中病者﹐死未葬者﹐孕者﹐嫁娶者﹐贍給有差。攺知泉州﹐迎者塞路﹐深山老人亦扶杖出城相見。諸邑二稅﹐嘗頂借至六七年者﹐入境首禁之。所屬有累月不解一錢者﹐或咎寬卹大驟。公謂民困如此﹐寧身任其苦。決訟自卯至酉﹐或勸嗇精怡神。公言郡敝無力惠民﹐僅政平訟理﹐當勉而已。程伯淳令晉城﹐民以事至邑者﹐必告之以孝弟忠信。度鄕村遠近爲保伍﹐使力役相助﹐患難相卹。孤殘疾者責之親黨﹐使無失所﹐行旅出其途者疾病皆有所養。諸鄕有校﹐暇時親至召父老與之語﹐兒童讀書﹐爲正其讀。教者不善﹐則爲易置。俗始甚野﹐不知爲學﹐乃擇子弟之秀者聚而教之。鄕民社會﹐爲立科條﹐旌別善惡﹐使之有勸有恥。在縣三歲﹐民愛之如父母。蘇文忠公軾與朱鄂州書云﹕昨王天麟見過﹐言嶽鄂間田野小人﹐例只養二男一女﹐過此輒溺之。其父母亦不忍﹐率閉目背面﹐以手按之水盆中﹐咿嚶良久乃死。天麟每聞其側近有此﹐輒馳救之﹐量與衣服飲食﹐全活者非一。鄂人有秦光亨者﹐今已及第﹐爲安州司法。方在妊也﹐其舅陳遵夢一小兒挽其衣﹐若有所訴狀﹐遵獨念其姊將免﹐得無應是乎﹖馳往省之﹐兒已在水盆中矣﹐救之得生。準律故殺子孫徒二年﹐此長吏所得按舉。願公明告邑令佐使﹐召諸保正諭之﹐約以必行。有能告者﹐官卽以所犯及鄰保罰鍰賞之。若行遣數人﹐此風便革。後𨿽勸之使殺亦不肯矣。呂居仁官箴錄曰﹕予常爲秦州獄椽﹐顏岐夷仲以書勸予治獄。每一事寫一幅相戒﹐如夏月取罪人﹐早間在西廊﹐晚間在東廊﹐以辟日色。又如監司郡守嚴刻過當者﹐須平气與之委曲詳盡﹐使相從而後。已如未肯從﹐再當如此詳盡。其不聽者少矣。當官之法﹐直道爲先﹐其有未可一向直前﹐或直前反敗事者﹐須用馮宣徽惠穆稱停之說。此非特小官然也﹐爲天下國家當知之。當官旣自廉潔﹐又須關防小人﹐如文字歷引之類﹐皆須明白﹐以防中傷。前輩言小人之性專務苟且﹐明日有事﹐今日得休且休。當官者不可徇其私意﹐忽而不治。前人常言吏人不怕嚴﹐則怕讀﹐蓋當官者詳讀公案﹐則情僞自見﹐不待嚴明也。後生乍到官﹐多爲猾吏所餌﹐不自省察。所得毫未﹐而二任之間不復敢舉動。大抵作官嗜利﹐所得甚少﹐而吏人所盜不貲矣。以此被重譴﹐良可惜。當官先以暴怒爲戒﹐事有不可當﹐詳處之必無不中。若先暴怒﹐只能自害﹐不能害人。前輩常言凡事只怕待﹐待者詳處之謂。蓋詳處之則思慮自出﹐人不能中傷也。處事不以聰明爲生﹐而以盡心爲務。不以集事爲急﹐而以方便爲正。前輩常言公罪不可無﹐私罪不可有﹐此亦要言。私罪固不可有﹐若無公罪﹐則自保大過﹐無任事之意。範忠宣公鎭西京日﹐常戒屬官受納租稅﹐不要令兩頭探。或問謂何﹐公曰﹕不要令人戶探官員等候受納﹐官員不要探納者多少然後入場。此謂兩頭探。但自絕早入場等納戶﹐則自無稽畱之獘。呂正獻薦常秩﹐後悔之。伯淳曰﹕願侍郎受百人欺﹐不可令好賢之心少替。丰布政公慶﹐一日行部﹐有知縣簋不飭﹐聞至乃以白金爲燭饋之。公未之省。旣而廳子以告﹐公佯曰﹕試燃之。廳子曰﹕燃而不燃也。公又曰﹕不燃則還之耳。次日從容謂知縣曰﹕汝燭不燃﹐盡出之。自今無復爾矣。終亦不明其爲銀燭事也。論者曰﹕此一事也﹐而持己之廉﹐侍人之恕﹐遠謗之智﹐胥得焉。凡納賄於上官者﹐上官不忍其欺也。而暴揚之﹐眾謂其有以來之也﹐嫌疑之際﹐卒不免於禍。若公者非當官之師法乎﹖鄭端簡公曉官文選時﹐裏中士宦有饋金首飾承篚以將﹐而上覆以茗。公者直以爲茗也﹐受之入。夫人手撥茗知之﹐面頸發赤﹐亟擊柝請公入﹐以語公﹐公迥然不動聲色﹐但整理其茗﹐覆篚如初﹐出坐亭中﹐召其人還﹐謂曰﹕吾初以家適乏茗﹐故拜君惠。頃入內﹐詢家尙有餘茗﹐心謝尊意。已授之﹐令持歸。大宰孟山楊公爲北邊兵憲時﹐有將官名將子也﹐因事被勘﹐公勘得其賓﹐酌處之。將官心徳公﹐假公移郵筒中具揭﹐托名蔬菜﹐具中緘銀幣若干致謝公。公卽移中批發不收﹐且告誡之。兪時公轉大參行﹐眾將官旅見﹐其人獨惴恐若無所容。公槪以溫語獎諭諸將官﹐至其人曰﹕汝父名將也﹐觀汝貌誠不饋將種。第汝年少更事少﹐後當益努力﹐以承父業。其人神情恍然。或更生云。陳司寇公壽字本仁﹐在諫垣﹐指陳時政﹐得失無隱﹐惟不喜彈劾。曰﹕吾父教我勿作刑官枉人﹐而言官枉人尢甚﹐顧可輕耶。故公𨿽敢言﹐而不搜索士大夫短長﹐以沽直名云。楊文襄公一淸曰﹕宋王素爲諫官﹐言人材難得﹐無事之時﹐當爲朝廷愛惜。昔明道先生爲禦史﹐神宗召問所以爲禦史﹐對曰﹕使臣拾遺補缺﹐裨贊朝廷則可。使臣掇拾臣下短長﹐以沽直名﹐則不能。本仁得之矣。少宰陶文懿公大臨﹐曾以差出京。尋還朝﹐慨然大息曰﹕吾儕一列仕籍﹐卽令念念濟人利物﹐日行其徳﹐一生罪業﹐不能贖掩萬一。況吾官此間局﹐𨿽名淸華﹐未得親民﹐將何修而可﹖憶余往以差出京﹐由京沂越寧家﹐已由家自越還朝﹐往還凡幾千里﹐所用役夫不知若干人。念玆彭彭林林﹐皆亦人子也。或當炎蒸﹐淋汗如雨﹐喘息若雷。或值嚴寒﹐必跋淖濘﹐衝冒風雪。由此而踣頓道路﹐委塡溝壑﹐何可數也﹖此等罪業﹐皆由我作﹐如竺氏果報之說不誣﹐能無惕然乎﹖嘗聞劉文靖誚丘瓊山有散錢而少貫索。瓊山還誚曰﹕公有貫索而欠散錢。𨿽然世博綜者﹐恃此休休心爲貫索更妙也。韓魏公爲相時﹐或謂公之徳業無愧古人﹐但公文章不逮歐陽永叔耳。公曰﹕吾爲相﹐永叔爲翰林學士﹐天下文章孰大於是。卽此一語﹐永叔之文章﹐便爲魏公一齊穿紐矣。我朝最稱該博者莫如瓊山﹐乃冒嫉白沙﹐而陰擠三原﹐𨿽博亦奚以爲。文靖誚其無貫索﹐不虛也。新昌有士人某者﹐少年負气﹐英邁皎厲﹐筮仕得巖邑。瀕行謁梁石門淸教﹐石門曰﹕淸愼勤﹐居官三字符也。士人曰﹕𨿽然天徳王道之要﹐獨不可聞乎﹖石門微笑而答之曰﹕言忠信﹐行篤敬﹐天徳也。不傷財﹐不害民﹐王道也。士人退而謂人曰﹐石門議論平平耳。越三年﹐士人以不檢罷官歸裏中﹐語人曰﹕吾不敢再見石門先生。耿先生曰﹕令之職是上之所藉以承宣﹐而下之所寄以爲命者也﹐其事任蓋叢且夥矣。玆於上也﹐諸所關白獻審﹐吾心盡矣。而上或吾格﹐如不耐煩﹐則憤懟之心生﹐上下之情睽矣。是惟耐煩始能積誠以相感也。下而林林總總﹐待命於我﹐倏有款啟之氓﹐席其粗戾之習﹐直突咆哮於吾前。當此之際﹐須耐煩而後能原其無知之愚﹐察其憤惋之情。又如公應鞅掌﹐亥食靡皇﹐旅賓之報踵至﹐造請之幹刺頻投﹐此非耐煩﹐則其應之也儀不及物﹐貌不稱情。弗賓之臥叢﹐下士之誠荒﹐故須耐煩﹐而後無眾寡﹐母敢慢也。又如勾稽期會之瑣委﹐庫犴狴之檢防﹐少不耐煩﹐則蠹孔獘賓﹐蘊釀於玆矣。故耐煩是爲令要領也。𨿽然﹐此亦樂方耳﹐顧須引子辧認親切﹐方得神效。夫所謂引子者﹐視人所志如何耳。如志躋名卿無仕﹐須服此方。昔人所謂喫得三斗醋﹐喫得三斗姜是已。如志學仙佛﹐長生住世﹐須服此方。道釋家所謂調火候除火性是已。如志希賢聖﹐則亦是此方﹐吾儒家所謂勿助勿忘不壓不倦是已。嗟嗟﹐奇方易得﹐眞引難求﹐引得其引﹐則周公之之吐握。孔子之會計﹐亦是服此藥耳。引失其引﹐則鄧綰耐煩甘笑罵﹐師徳耐煩謁相門。服此藥而益重其麻木癡頑之病﹐則由辧之不早也。昔萬兩溪翁之治河也﹐憤人言之齟齬﹐慨膚功之難奏。向容嗤曰﹕方今河工﹐須起程伊川吳康齊任之乃辦。萬翁蓋借兩先生﹐以嘲世講學者之迂疏無當也。耿先生聞之﹐因進說曰﹕翁未可易兩先生也﹐今講學者恆言以天下爲一身﹐此非兩先生所傅緒言耶﹐實是體會﹐於此何有。昔禹之底績也﹐本之猶溺之心﹐而行其所無事之智也。當時堯不以父故疑﹐而四嶽廷臣僉讓其能﹐乃得成永賴之功。此仁體流行﹐學術大明之﹐效也。向使人懷有我﹐各恃意見﹐各私利便﹐禹𨿽神聖﹐亦戛乎難哉。今才臣智士談及官政﹐輒謂非講學人所能辦﹐殆亦未之思乎。◎廣仁郭元振在太學時﹐家中送資錢四十萬﹐會有糸衰服叩門者﹐自言五世未葬﹐願假以治喪元振舉與之無少吝﹐亦不質其姓氏。葛繁爲鎭江太守。有人於京師鋪中見一靴﹐是其父葬時物。詰之鋪翁云﹕適有一官人攜來修整﹐可候之。有頃果至﹐乃其父也﹐拜之不顧﹐但取靴乘馬去。隨之一二里﹐度力不能及﹐乃呼曰﹕生爲父子﹐何無一言見教﹖父曰﹕汝可學鎭江太守葛繁。其子謁繁言之﹐因問何以爲幽冥所重﹐繁曰﹕吾始者日行一利人事﹐或二或三或數四或十。今四十餘年﹐未嘗少廢。又問何以爲利人事﹐繁指坐問踏子曰﹕此物置之不正﹐則蹙人足﹐吾爲正之。若人渴與之杯水﹐皆利人事也。自卿相至乞丐﹐皆可以行。惟行之悠久﹐乃有利益。後有異僧﹐見繁在淨土境中云。張忠定公泳守成都﹐嘗夜夢謁紫府眞君。坐定﹐吏忽報請到西門黃承事﹐眞君降階接之禮甚恭。且揖公坐承事之下。明日遣人詣西門請黃承事﹐比至果如夢中所見。公卽以所夢告之﹐問平日有何陰徳﹐眞君禮遇如此。承事云﹕無他長﹐惟每歲禾麥熟時﹐以錢收糴。至明年新陳未接之時﹐糶與細民﹐價值不增﹐升斗如故。公曰﹕此宜坐我上也。令二吏掖之﹐使端受四拜。承事名兼濟﹐後裔繁衍﹐靑紫不絕。周氏婦賢而有幹﹐其翁才美令分理家事﹐付與衡量各二﹐出入異等。婦不悅曰﹕翁平日所爲逆天道﹐妾不能爲婦﹐願辭去。才美曰﹕汝言是﹐今當出入但用其一﹐餘皆毀之。婦曰﹕未也。問其所用幾年﹐曰約二十餘年﹐婦曰﹕今當反其所用以酬前日過取之數。才美感悟忻然喜諾﹐其婦後生二子﹐皆少年登科。王曾居京師一日過甜子巷﹐聞母女二人哭甚哀﹐因詢其鄰﹐云其家少官逋四萬錢﹐止有此女﹐將易客錢償﹐曾乃謂其母曰﹕汝女可賣與我﹖則時得相見。遂以白金與之﹐今償其客。約三日來取女﹐逾期不至。其母復訪曾之所館。則曾已行矣。後曾官至集賢殿學士。封沂國公。許知可應舉不第﹐一夕夢白衣人曰﹕汝無陰徳﹐所以不第。可學醫﹐吾助汝智慧。知可如其言﹐醫術果精﹐病者無問貴賤﹐診候與樂﹐不受其直﹐所活不可勝計。後赴春闈﹐復夢前白衣云施藥功大陳樓間處﹐殿上呼臚﹐喚六作五。知可果以第六名登第。因上一名不祿﹐遂升第五﹐其上姓陳﹐下姓樓也。李之純爲成都轉運使﹐專以掩骼埋爲念。吏人徐熙專爲宣力﹐計其所藏﹐無慮萬計。有王生者﹐死而復蘇。自言見冥官云﹕汝以誤追今當放還。李之純葬枯骨有陰徳﹐與知成都府徐熙督役有勞﹐與一子登第﹐汝宣傳於世間﹐使爲善者勸﹐後皆如其言。之純以直學士知成都府﹐累遷禦史中丞。黃靖國嘉間爲儀州判官﹐一夕﹐被攝至冥司﹐主者曰﹕卿官儀州有一美事﹐曾知之乎﹖命吏取簿視之﹐乃醫士聶從志在華亭楊家﹐楊妻李氏淫奔從志﹐志力言不可﹐李不能彊而退。奉上帝敕﹐從志特與延壽三紀﹐子孫三世登科。李氏送獄治罪﹐旣而得還﹐以語從志﹐志駭曰﹕此固有之﹐妻子亦未嘗與言﹐不謂已書陰籍。其後子孫果皆登第。周必大字子充﹐監臨安府和劑局門。局內失火﹐延燒民家﹐逮捕居民及局吏系獄﹐未論報間。子充問局吏曰﹕假設火自官致﹐當得何罪﹖吏曰﹕當除籍爲民耳。子充遂自誣服﹐坐是罷職﹐吏民得免死。子充婦道謁婦翁﹐翁前一夕夢掃雪迎宰相﹐而子充適至﹐畱宿然從歸。子充益自刻苦讀書中﹐博學宏詞科﹐官至宰相﹐封益國公。張蕓叟遊京師﹐同歐陽文忠公多談吏事。張問其故。公曰﹕文學止於潤身﹐政事可以及物。吾昔守官夷陵﹐欲求漢史一觀無有也﹐因取架閣陳年公案﹐反覆觀之﹐見其枉直乖錯﹐不可勝數﹐當時仰天誓心﹐自爾遇事不敢忽也。張謝曰﹕仁人之言其利溥哉﹗後一杭僧夢遇公於廟中﹐廟神皆拱立曰﹕歐陽相公平生﹐善念及人甚眾﹐將來太平宰相也﹐豈敢不敬﹗後果入中書參大政。一獄官冬夜苦寒﹐欲就寢﹐其妻正色曰﹕君暖衣飽食﹐畏寒不出﹐獄中罪人如何﹖其夫感悟﹐自此畱意獄訟。此婦本妓女﹐未有所生。一夕夢神人以綠衣槐簡付之﹐後一子果登第。福建士人李道經衢州﹐路旁店客姓翁者﹐夢土地與言﹐明日李秀才來﹐黃甲人也﹐宜善待之。果有姓李者至﹐相款甚隆。士人問故﹐曰此中土地靈甚﹐報公明年登黃甲。其士大喜﹐夜思我向去作官﹐但妻不稱夫人﹐當復易之。土地復謂主人曰﹕上旁以此士人處心不善﹐便欲棄妻﹐今失舉矣﹗其人省回。翁具以實告﹐士人惆悵而歸。以此知一念初起﹐鬼神監之矣。王符卿公汝訓﹐家世素饒於貲。而父封公尢善經理﹐每晨起握籌課算﹐至亥未食。故鄕居時虞盜患﹐竟夕或不能寢。符卿家食時﹐卽志聖賢之學﹐因諭其父曰﹕天生財以養人﹐人之所重則身與心耳。大人爲此蔑蔑也﹐營營兢兢﹐外累其身﹐內累其心﹐古誚厚積者守財虜不虛也。封公諭﹐一日盡招其逋責者﹐裂券兌之。夙所積藏﹐視親戚族黨之殺﹐悉捐以散給之。裏之人大悅﹐無煩防守﹐而相翔者息。君子以爲符卿純孝哉。◎幹局寧王常獵於縣界﹐搜林莽艸際一櫃﹐扃鎖甚固。王命發之﹐乃一少女﹐問所自﹐姓莫氏﹐夜遇賊僧劫至此。王驚悅之﹐載以後乘。時獵者方生獲一熊﹐因置櫃中﹐如舊鎖之。時明皇方求極色﹐王以莫氏殊麗﹐卽表上之﹐具奏所由。上令充才人﹐經三日﹐京兆奏縣食店有二僧﹐以萬錢賃店作法事﹐惟舁一櫃入店。夜久膊有聲﹐店戶人怪之﹐啟視有熊衝出脫走﹐尋二僧已骨矣。上知之﹐大笑曰﹕寧哥大能處置此僧也。王武恭公知定州﹐是時契丹主在燕京﹐朝廷發兵屯定州者幾六萬人。一旦倉中給軍糧﹐軍士以所給米黑﹐喧嘩紛﹐監官懼逃匿。公自入倉視之﹐乃使召專副問曰﹕昨日我不令汝給二分黑米八分白米乎﹖曰然。然則汝何不先給白米後給黑米﹖此輩見所得米腐黑﹐以爲所給盡如是﹐故喧耳。專副對曰﹕然﹐某之罪也。公叱從者杖專副人二十﹐又呼四卒謂曰﹕黑米亦公家物﹐不給與汝曹﹐當棄之乎﹖汝何敢乃爾喧嘩﹗四卒相顧曰﹕向者不知有八分白米故耳﹐某等死罪。公又叱從者亦人杖二十﹐召指揮使罵曰﹕衙官汝何不戢士﹐使如此欲求決配乎﹖指揮使百拜流汗﹐乃捨之﹐倉中肅然。張乖崖守蜀﹐兵火之餘﹐人懷反側。一日大閱方出﹐軍眾忽嵩呼﹐乖崖亦下馬隨眾東北望三呼﹐攬轡復行﹐眾不敢歡﹐眞宗不豫。李文定公以宰相宿內祈禳時﹐大子尙幼﹐八大王元儼者頗有威名﹐問疾畱禁中累日不出。執政患之﹐偶翰林司以金盂貯熱水過﹐問之曰﹕王所需也。文定以案上墨筆攬水中盡黑﹐王見之大駭﹐意其爲毒也﹐卽上馬去。文潞公知成都﹐大雪會客﹐帳下卒有誶語﹐共拆井亭燒以禦寒。軍將以聞﹐公徐曰﹕今夜誠寒﹐亭敝矣﹐正欲攺造。更有一亭﹐可盡拆爲薪﹐樂飲如常。明日乃究問先拆者杖而流之﹐前輩如此類甚多﹐皆所謂知也。小而文潞公幼年之浮球﹐司馬幼年之擊甕﹐亦皆於倉卒中有變通之術。紹興中劉光世在淮西﹐軍無紀律﹐張魏公爲都督﹐奏罷之﹐命參謀呂祉往廬州節制。光世頗得軍心﹐祉儒者不知變﹐繩束頓嚴﹐諸軍忿怨。統制酈瓊率眾縛祉渡淮歸劉豫﹐魏公方宴僚佐﹐報忽至﹐滿座失色。公色不變﹐徐曰﹕有此說﹐第恐虜覺耳。因樂飲至夜分﹐乃爲蠟書遣死士持遺瓊﹐言事可成﹐成之速全軍以歸。虜得書﹐疑瓊分隸其眾﹐困苦之邊賴以安。開禧用兵﹐諸將皆敗﹐惟畢再遇數有功。敵常以水櫃敗我﹐再遇夜縛槁人數千﹐衣以甲冑﹐持旗幟戈矛﹐儼立成行。昧爽鳴鼓﹐敵人驚視﹐亟放水櫃﹐旋知其非眞也。甚沮﹐乃出師攻之﹐敵大敗。又嘗引敵與戰﹐且前且卻﹐至於數四。視日已晚﹐乃以香料煮黑豆布地上﹐復前摶戰﹐佯爲敗走。敵乘勝追逐﹐其馬已饑﹐聞豆香就食﹐鞭之不前。我師反攻之﹐敵人馬死者不勝計。又嘗與敵對壘。度敵兵至者日眾﹐難與爭鋒。一夕拔營去﹐慮來相追﹐乃畱旗貼於營﹐並縛生羊置其前二足於鼓上﹐擊鼓有聲。敵不覺其爲空營﹐復相持竟日。及覺欲追﹐則已遠矣。近時沅州蠻叛﹐荊湖制司遣兵討之。蠻以竹爲箭﹐傅以毒藥﹐略著人肉﹐血濡縷無不立死。官軍畏之莫敢前﹐乃祖再遇之智﹐裝束槁人﹐羅列﹐蠻見之以爲官軍﹐萬矢俱發。伺其矢盡﹐乃出兵攻之﹐直搗其穴﹐一戰而平。紹興中京東王寓新淦之淸泥寺﹐嘗燕客中夕散﹐主人醉臥﹐俄有盜羣入﹐執諸子及羣婢縛之。羣婢呼曰司庫鑰者藍姐也。藍卽應曰有﹐母驚主人。付匙鑰﹐秉席上燭指引之﹐金銀酒器首飾盡數取去。主人醒方知﹐明發訴於縣。藍姐密謂主人曰﹕易捕也﹐羣盜皆衣白﹐妾秉燭時﹐盡以燭淚污其背。當密令捕者以是驗﹐後果皆獲。正統間宮殿采繪﹐計用牛膠萬餘斤﹐遣官賫敕﹐屬尙周公忱如數辦供。時公議事赴京遇諸途﹐敕使請公還治。公曰﹕第行﹐自有處置。至京言京庫所處皮張積歲朽腐﹐請出煎膠應用。回治卽發余米買皮照數輸納﹐以新易舊﹐兩得便利。大監王振欣然從之﹐益加敬重。紹興中虜趨京﹐所過城邑欲立取之。會天大寒﹐城池皆凍﹐虜籍水梯城﹐不攻而入。張魏公在大名聞之﹐先弛濠魚之禁﹐人爭出魚﹐冰不得合。虜至城下﹐睥睨久之﹐嘆息而去。丘琥嘗過丹陽買舟行﹐一人來附舟﹐直入寢所。琥心知其盜也﹐佯落簪舟底﹐而盡出其衣篋鋪設求之。又自解其衣﹐以示無物。又俾童與酌酒﹐夜則自撫其臥側。明日其人去﹐未幾殺人於丹陽城中﹐被縛﹐乃以其事語人曰﹕吾幾誤殺丘公。人服其智。丁晉公執政﹐不許同列畱身﹐惟王公正公一切委順﹐未嘗忤其意。文正謂丁曰。欲面求恩澤﹐又不敢畱身。丁曰﹕如公不妨﹐一日畱身進文字一卷﹐具道丁事。丁去數步﹐大悔之。不數日丁有珠崖之行。髙宗南渡﹐駐蹕臨安﹐艸創禁苑爲行在。方造一殿﹐無瓦而天雨﹐郡與漕司大憂之。忽一吏白曰﹕多差兵士﹐以錢鏹分亻表關廂鋪店﹐賃借樓屋腰檐瓦若干。旬月新瓦到﹐如數陪還。郡司從之﹐殿瓦咄嗟而辦。建炎初駕幸錢唐﹐而畱張忠獻於平江爲後鎭。時湯東野適爲守將﹐一日聞有敕令當至﹐乃明受僞詔也。亟走白張公﹐張曰﹕事已到此﹐胡可匿。且卒徒急於望賜﹐吾屬先受禍矣。乃發庫錢示行賞之意。因屏僞赦﹐而取故府所藏登極赦書讀之﹐散給金帛如郊賚時﹐人情乃定。叛將範瓊擁兵據上流﹐召之不來﹐來之不肯釋兵﹐中外洶洶。張忠獻與劉子羽密謀誅之﹐一日﹐遣張俊以千人渡江﹐若捕他盜者﹐因召瓊俊及劉光世詣都堂計事﹐爲設飲食。食已﹐相顧未發﹐子羽坐廡下﹐恐瓊覺事中變﹐遽取黃紙執之﹐趨前舉以麾瓊曰﹕下有敕﹐將軍可詣大理置對。瓊愕不知所爲﹐子羽顧左右擁置輿中﹐以俊兵衛送獄。使光世出撫其眾﹐且曰﹕所誅止瓊﹐汝等固天子自將之兵也。眾皆投刃曰諾。悉麾隸他軍﹐頃刻而定﹐瓊伏誅。秦檜當國日﹐民間以乏見錢告﹐貨壅莫售。京尹曹泳以白檜﹐檜卽席命召文思院官﹐趨者絡繹﹐旣至﹐亟諭之曰﹕敵得旨﹐欲變法﹐煩公依舊夾錫樣鑄一緡﹐將以進入。盡廢見錢不用﹐約以翌午畢事。富家聞之大窘﹐盡輦宿藏﹐爭取金粟﹐物價大昂﹐泉溢於市。趙從善尹臨安﹐宦寺欲窘之。一日內索朱紅棹子三百雙﹐限一日辦。從善命於市中取茶棹一樣三百隻﹐糊靑紅紙﹐朱塗之卽成。兩宮幸聚景園回﹐索火炬三千枝﹐限以時刻。從善命於娼家取竹簾束之﹐頃刻而辦。◎達命元中東坡知貢舉﹐緘一簡送其友人李方叔。值方叔出﹐其僕受簡置幾上。有頃﹐章子厚二子曰持曰援皆來﹐取簡竊觀之﹐乃揚雄優於劉向論二章﹐驚喜攜去。方叔歸求簡不得。已而果出此題二章﹐皆模放前作﹐方叔幾於閣筆﹐及拆號坡意魁必方叔也﹐乃章援。第十名文意與魁相似﹐乃章持。東坡失色﹐方叔竟下第。旣出院﹐問其故﹐大恨惋。其母嘆曰﹕蘇公知貢舉﹐而汝不成名﹐復何望哉﹗抑鬱而卒。淳熙中汪玉山起知貢舉﹐將就道﹐念一布衣友﹐以書約會於富陽蕭寺﹐密語之曰﹕程文冒子中用三古字以爲驗。玉山旣知貢舉﹐搜捲果有用三古字者﹐徑置前列﹐及拆號﹐非其友也。數日友人來見﹐玉山怒責之﹐友人指天誓曰﹕某以暴疾幾死不得就試﹐何敢漏泄﹖未幾以古字得舉者來謁﹐因問之﹐對曰﹕某來就試﹐假宿於富陽寺中。與寺僧步廡下﹐見一棺塵埃漫氵患﹐僧曰﹕此一官員女也﹐殯於此十年不葬。是夕夢女子謂某曰此去頭場冒子可用三古字﹐必登髙科。幸無忘朽骨﹐遂用其言﹐果叨前列。玉山驚嘆。虞雍公初除樞密﹐偶至陳丞相閣子內﹐見楊誠齋千慮策讀一篇﹐嘆曰﹕東南乃有此人物﹐某初除合薦兩人﹐當以此人爲首。陳導誠齋謁雍公﹐一見握手如舊。誠齋曰﹕秀才子口頭言語﹐豈可便信﹖雍公大笑﹐卒援之登朝。誠齋嘗言士大夫窮達﹐不必容心。某平生不能開口求薦﹐然薦之攺秩者﹐張魏公也。薦之立朝者﹐虞雍公也。二公蜀人﹐皆非平生之雅。劉元城貶梅州﹐章輩必欲殺之。郡有土豪﹐以貲得官﹐見章自言能殺元城﹐大喜﹐卽除本路轉運判官。其人驅車速還及境﹐郡人使人告元城﹐元城略處置後事﹐與客笑談飲酒以待之。至夜半忽聞鐘聲﹐問之﹐則其人忽嘔血死。秦檜晚年嘗一夕秉燭﹐燭入小閣治文書至夜分﹐蓋欲盡殺張徳遠胡邦衡諸君子﹐凡十一人。區處旣定﹐四更忽得疾﹐數日而卒。檜父嘗爲靜江府古縣令﹐守胡舜涉欲爲檜父立祠﹐縣令髙登堅不奉命﹐涉大怒﹐文致其罪﹐送獄備極慘毒﹐登不能堪。未數日舜涉忽殂﹐登獲免。又大理評事胡夢昱以直言貶象郡﹐過桂林帥﹐錢宏祖欲害之﹐未及有所施行亦暴亡。人生禍福之不可預策如此。胡澹庵謫嶺南﹐士大夫多淩蔑之﹐否則畏避之。方滋本亦檜黨﹐待之獨有加禮﹐澹庵深徳之。檜死﹐其黨皆逐﹐滋入京謀一差遣不可得﹐棲棲旅館﹐澹庵偶與王梅溪語及其事﹐梅溪曰﹕此君子也。率館中諸公訪之﹐且揄揚其美。由此遂晉用。韓世忠夫人京口娼也﹐嘗五更入府伺候賀朔﹐忽於廟廡下見一虎蹲臥﹐鼻息ぴ々然﹐驚駭亟走出不敢言。已而人至者眾﹐復往觀之﹐乃一卒也。因蹴之起﹐問其姓名﹐爲韓世忠。心異之﹐密告其母﹐謂此卒定非庸人﹐乃邀至其家﹐具酒食﹐深相結納﹐資以金帛﹐約爲夫婦。世忠後立殊功﹐爲中興名將﹐遂封兩國夫人。謝良佐上蔡人﹐初及第時﹐歲前夢入內庭﹐不見神宗﹐而太子涕泣。及釋褐時﹐上晏駕﹐哲宗卽位。嘗云﹕如此等事﹐直不把來艸艸看卻﹐萬事眞實有命﹐人力計較不得。吾平生未嘗幹人﹐在書局亦不謁執政。廖徳明朱文公髙第也﹐少時夢懷刺候謁廟廡下﹐謁者索刺﹐出諸袖﹐乃宣教郎廖某﹐遂覺。後登第攺秩﹐以宣教郎宰閩﹐請迓者及門﹐思前夢﹐恐官止此﹐不欲行。親友相勉﹐爲質之文公﹐文公因指案上物曰﹕人與器物不同﹐如筆止能爲筆﹐劍不能爲琴﹐故其成毀久速有一定之數。人則不然﹐固有朝爲跖而暮爲舜者﹐其吉凶禍福亦隨之而變﹐難以一定言。今子赴官﹐但當充廣徳性﹐力行好事﹐前夢不足芥蒂。徳明官至正郎。張永徳陽曲人。初周大祖後柴氏本唐莊宗之嬪禦﹐莊宗沒﹐明宗遣歸其家。數日有一人過其門﹐獘衣不蔽體﹐柴見而異之﹐曰必嫁是﹐卽郭威也。柴資以金帛﹐使事智遠﹐授供奉官。將兵徵淮南﹐過宋州﹐市人聚觀﹐有女子從羣眾中呼曰﹕此吾父。郭威使前問之﹐信其女也﹐相持而泣。女曰﹕我已有夫矣。召視之曰﹕汝何得有貴人爲婿﹖乃俱挈之軍中﹐奏補供奉官﹐卽永徳也。未幾﹐威篡漢爲周﹐大祖除永徳駙馬都尉﹐妻晉國公主。永徳居睢陽時﹐比鄰有書生臥疾療之﹐獲痊來謝﹐因辭去曰﹕後當見淮上。周世宗用兵壽春﹐永徳從之﹐見一僧乃昔書生也﹐謂永徳曰﹕若見二屬豬人﹐善事之﹐當保五十年富貴。時宋祖爲周點檢﹐永徳問其年生於亥﹐見大宗問其年亦生於亥。永徳皆傾身事之。宋祖卽位﹐授武勝軍節度。太平興國中拜左衛上將軍。眞宗時封衛國公。正統中祭酒以贓﹐罷﹐西楊先生與古廉李先生對弈﹐因嘆祭酒缺員﹐難得振作者。古廉答云﹐不可謂無人。明日有旨﹐古廉爲祭酒﹐初古廉與陳敬宗在翰林﹐袁柳莊嘗曳二人並列曰﹕二公他日功名相埒。時陳公儀貌魁梧﹐而古廉頗短小﹐聞者未之信。後陳公以方嚴肅下﹐古廉以忠恕得士﹐聲望聳然。柳莊之術驗矣。正徳中錦衣指揮楊玉﹐附逆瑾勢害人﹐瑾敗玉伏誅﹐家口沒入爲奴。有愛妾攜少女逃民間得免﹐此女長甚美麗﹐妾鑑前禍誓不婚﹐京師權貴家李白洲都憲蔭子納之。後寧庶人干紀﹐李坐寧黨被法﹐此女入浣衣局﹐噫﹐有數焉﹐無所逃已。韓琦知泰州時﹐臥疾數日﹐忽夢以手捧天者。再其後事英宗於藩邸﹐冀神宗以爲東宮。曾崇範妻﹐凡許嫁其夫輒死。一夕夢曰﹕田頭有鹿迹﹐田尾有日灸﹐乃汝夫也。後嫁乃悟其夢。正統丙辰狀元周旋﹐溫州永嘉人﹐初閣老預定第一甲三人。候讀卷時問同在內諸公云﹐周旋儀貌何如﹐或以丰美對﹐閣老喜。及傳臚不類所聞﹐蓋丰美者嚴州周﹐聽之不眞而誤對耳。天順庚辰曹欽反﹐連捕其黨寧波馬益甚急﹐一星士馮益就逮亦棄市。蓋二人皆寧波人﹐且同名﹐故有此誤。乃知人之禍福眞有命也。●卷三◎仙釋昔呂純陽受學於云房鐘子﹐鐘子故爲諸幻景歷試之﹐呂不動﹐云房子猶未卽授也。一日﹐呂子涕泣請曰﹕弟子從先生遊﹐三紀於玆﹐諸難備嘗矣。乃師竟祕不授﹐將某非其人耶﹖鐘子曰﹕余視子履似亦可語﹐顧功行未累也。呂曰﹕何修而功行乃累﹖鐘子曰﹕須金百萬﹐博濟於世始得。呂曰﹕弟子﹛宀婁﹜人﹐何從辦此﹖鐘子曰﹕毋﹐余有丹藥在﹐此可化銅鐵爲金﹐卽百萬可立致。子弟懷此博施人人﹐愼勿泄也。呂子喜﹐受丹藥戒行間復請曰﹕是金卒當變不﹖鐘子曰﹕須三千歲後還本質也。呂子曰﹕如此則誤三千歲後人矣﹐功行之謂何﹐吾寧不仙也﹐請辭。鐘子悅曰﹕善哉善哉﹐卽此一念萬年。矣長生久視﹐道在是也。呂子豁然悟﹐鬯然懌已﹐蹶然起曰﹕師道易易若是﹐此人人可與能者﹐柰何難傳之。吾將廣師指普度世迷可乎﹖云房子曰可﹐汝試爲之。於是呂子歷荊嶽﹐浮湘逾濟﹐悉以所得指授人人。計所度者無慮數千﹐人人咸喜得道﹐相矢終身依焉。呂子亟歸告成於師﹐師曰﹕誠如是﹐汝功偉矣。更試之若何﹖呂子乃始化身爲極貧苦狀﹐操瓢披衲而行乞於諸所度者之門﹐是數千人者﹐十去二三。已又化身爲橫遭仇誣械系俘囚而過諸所度者之門﹐則數千人者﹐十去六七已。已又化身爲重罹疾滅累累骨立而過諸所度者之門﹐則數千人者﹐一旦去之盡。呂子失意悵然而歸﹐偃息河濱樹下。云房子化身一叟﹐過而訊之﹐呂子語以故。叟曰﹕吾非若等比﹐時老且衰﹐百念俱厭﹐自矢可身相許矣﹐願依子終生可乎﹖呂喜悅得叟﹐卽許諾﹐負之沒河以歸。至河中悟﹐識其爲師﹐驚訝曰﹕嘻師惟度我﹐我惟度師耶。靜宇遊大夫問於羅子曰﹕養生家守中之訣如何﹖羅子曰﹕否否﹐內典謂凡人﹐自咽喉以下是爲鬼窟﹐天與吾此心神﹐如此廣大﹐如此髙明﹐蓋塞兩問彌六合矣。柰何作此業障﹐拘囚於鬼窟中乎﹖大夫曰﹕然﹐則調息之術如何﹖羅子曰﹕否否﹐心和則气和﹐气和則形和﹐息安用調。大夫曰﹕吾人寓形宇內﹐萬感紛交﹐何修而得心和﹖羅子曰﹕和妻子﹐宜兄弟﹐順父母﹐心斯和矣。耿先生聞之﹐跫然嘆賞曰﹕此玄宗正訣也﹐不獨伯陽皈心﹐釋迦合掌﹐卽尼父復生﹐當首肯矣。爰識此以醒世之迷於玄修者。志公欲堅武帝心﹐請出囚持杯水驗之。帝如其言﹐召囚應死者二十輩﹐各置水滿器﹐令戴之周行於庭曰﹕水不溢貸爾死。於是作樂喧之﹐久之杯水如故。問之曰﹕若聞樂作乎﹖皆曰不聞也。志公曰﹕彼畏死﹐故惟知水﹐不知樂也。求道亦當爾﹐馬祖曰﹐眞如有變易﹐豈不聞善知識能回三毒爲三昧﹐淨戒能回六賊爲六神﹐回煩惱作菩提﹐回舞明爲大智。薛簡問曹六祖曰﹕願指示心要﹐令得明道。祖曰﹕道無明暗。簡曰﹕明諭智慧﹐暗況煩惱﹐倘不以智慧照破煩惱﹐生死憑何出離﹖祖曰﹕若以智慧照破煩惱者﹐此是二乘小機﹐明與無明﹐其性無二。無二之性﹐卽是實性。實性在凡不減﹐在聖不增﹐住煩惱而不亂﹐居禪定而不寂。性相如如﹐名之爲道。中丞盧航與圓通擁鑪次﹐公問諸家因緣不勞拈出直截一句﹐請師指示。通厲聲曰﹕看火﹗公急撥衣﹐忽大悟謝曰﹕灼然佛法無多子。通大喝曰﹕放下著﹗莫尙書少虛﹐因官西蜀﹐謁南堂靜師咨決心。南堂使其向好處提撕﹐適如廁﹐俄聞穢气﹐以手掩鼻。遂有省﹐卽呈以偈曰﹕從來姿韻愛風流﹐哭笑時人向外求。萬別千差無覓處﹐得來元在鼻尖頭。南堂答曰﹕一法才通法法周﹐縱橫妙用更何求。靑蛇出匣魔軍伏﹐碧眼胡僧笑點頭。龍圖王觀復畱昭覺日﹐聞開靜板聲有省﹐問南堂曰﹕某有个見處﹐才被人問卻﹐問口不得﹐過在甚處﹖南堂曰﹕過在有个見處。因問韓旆幾時到任﹐公曰去年八月四日。曰自按察幾時離衙﹐公曰前月二十日。曰爲何道開口不得﹐公乃契悟。慶曆中士大夫多修佛學﹐往往爲偈頌以發明禪理﹐司馬溫公爲解禪偈六篇云﹐文中子以佛爲西方聖人﹐信如文中之言﹐則佛之心可知矣。今之言禪者﹐好爲隱語以相迷﹐大言以相勝﹐使學之者悵悵然益入於迷妄。故予廣文中子之言而解之﹐作解禪偈六首﹐若其果然﹐𨿽中國可行﹐何必西方。若其不然﹐則非予之所知也。偈曰﹕忿怒如烈火﹐利欲如鋒。終朝長戚戚﹐是名阿鼻獄。顏回安陋巷﹐孟軻安自然。富貴如浮雲﹐是名極樂國。孝悌通神明﹐忠信行蠻貊。積善來百祥﹐是名作因果。仁人之安宅﹐義人之正路。行之誠且久﹐是名不壞身。道徳修一身﹐功徳被萬物。爲賢爲大聖﹐是名菩薩佛。言爲百世師﹐行爲天下法。久久不可掩﹐是名光明藏。當時稱其精理。濟南監鎭宋保國出觀荊公華嚴解﹐東坡曰華嚴有八十一卷﹐今獨其一何也﹖保國云﹕公言此佛語﹐至深妙﹐他皆菩薩語耳。東坡曰﹕予於藏經中﹐取佛語數句﹐雜菩薩語中﹐取菩薩語數句雜佛語中﹐子能識其是非乎﹖曰不能也。東坡曰﹕予昔在歧下﹐聞河陽豬肉甚美﹐使人往市之﹐使者醉﹐豬夜逸去﹐貿他豬以償。客皆大詫﹐以爲非他產所及。旣而事敗﹐客皆慚。公荊公之豬未敗耳。若一念淸淨﹐墻壁瓦礫皆說無上妙法﹐而云佛語深妙﹐菩薩不及﹐豈非夢中語耶﹖黃龍寺晦堂老子﹐當問山谷以吾無隱乎爾之義﹐山谷詮釋再三﹐晦堂終不然其說。時暑退涼生﹐秋香滿院﹐晦因問曰﹕木樨香乎﹖山谷曰聞。晦堂曰﹕吾無隱乎爾。山谷乃服。韓侍郎宗古以書問晦堂曰﹕昔聞和尙開悟﹐曠然無疑。但無始以來﹐煩惱習气末能頓盡。晦堂答曰﹕心外無剩法﹐不知煩惱習气是何物﹐而欲盡之。從上以來﹐但有言說﹐乃是隨病設藥。若定有習气可治﹐譬如靈龜曳尾於途﹐拂迹迹生﹐可謂將心用心。轉見病深﹐苟明達心外無法﹐法外無心﹐心法旣無﹐更欲教誰頓盡耶﹖宋孝宗召雪實寺禪師寶印入對選徳殿﹐問曰﹕三教聖人本同一理﹐但所立門戶不同。孔子以中庸設教耳。印曰﹕非中庸何以安立世間﹖故法華曰﹕治世語言﹐資生業等﹐皆與實相不相違背。華嚴曰﹕不壞世間相﹐而成出世問法。帝曰﹕今士大夫學孔子者多﹐只工文字語言﹐不見夫子之道﹐不識夫子之心。惟釋氏不立文字﹐直指心源﹐頓命悟入﹐不亂於死生﹐此爲殊勝。印曰﹕非獨今世學者不見夫子之心﹐當時顏子號爲具體﹐盡平生力量﹐只道得个瞻之在前﹐忽焉在後﹐如有所立卓爾﹐竟捉摸未著。而聖人分明八字打開﹐向諸弟子曰﹐二三子以我爲隱乎。吾無隱乎爾﹐吾無行而不與二三子﹐是丘也。以此觀之﹐聖人未嘗回辟諸弟子﹐諸弟子自錯過了。昔張商英曰﹕吾學佛然後知儒。此言實爲至當。帝曰﹕莊老何如人﹖印曰﹕是佛法中小乘聲聞以下人。蓋小乘厭身如桎梏﹐棄智如雜毒﹐化火焚身﹐入無爲界。卽莊子所謂形固可使如槁木﹐心固可使如死灰。若大乘人則不然﹐度眾生盡﹐方證菩提。正伊尹所謂予天民之先覺者也。予將以斯道覺斯民也。一夫不被其澤﹐若已推而內之溝中。帝大悅。有僧居嘗誦經不輟﹐其徒遊方參悟﹐歸思度其師。一日指欞間蠅曰﹕咄汝﹗不向寥廓奮飛﹐而日日汩汩然鉆此故紙﹐安得出頭﹖其師乃有省。昔有衲子持缽來於江﹐羅近溪遇之甚謹﹐居數年辭去﹐近溪把其手請曰﹕和尙慈悲﹐今別我去﹐願一言度我。衲子曰﹕沒得說﹐你官人家常有好光景﹐有好光景便有不好光景等待。在咱出家人﹐只這等。近溪子聆已﹐大會於心﹐頓首數十以謝。夫衲子所云只這等﹐是吾儒家所云不加不損處也﹐吾黨於此等處多是錯過。卽髙者或在道理上支撐﹐下者惟在書冊上見解。以此隨境流轉﹐著風動搖﹐而所謂不加不損者﹐成虛談已。彼異教家流﹐乃能於此當下理會識取﹐譬之典午之祚﹐甘心偏安江左。而中原一片田土﹐反爲五湖占據﹐豈不悲哉﹗近溪子可謂禮失而求之野者﹐知言哉。黎子雜釋曰﹕天地之气﹐往者有盡﹐來者無窮﹐非往而來﹐來而往也。死者旣消﹐而生者不息﹐非死而生﹐生而死也。譬之水生於昆侖﹐而消於歸墟﹐消而復生﹐非由歸墟﹐而還於昆侖也。夫夢時魂未離形﹐固未可與死論。而不散之气﹐或偶然奏著生气而再生﹐則宋子亦常有是言矣。馬端臨曰﹕朱文公常言佛家偸得老子好處﹐後來道家只偸得佛家不好處。因是說而推究之﹐仁義禮法者﹐聖賢之說也。老氏以爲不足爲而主於淸淨﹐淸淨無爲者﹐老氏之說也。佛氏以爲不足爲而主於寂滅。蓋淸淨者﹐求以超出乎仁義禮法﹐而寂滅者﹐又求以超出乎淸淨無爲者也。然曰寂滅而已﹐則不足以垂世立教。於是緣業之說﹐因果之說﹐六根六塵﹐四大十二緣生之說﹐層見疊出﹐宏遠微妙。然推其所自﹐實本老子髙虛玄妙之旨。增而髙之﹐鑿而深之﹐遂自成一家之言。而後來之道經﹐反從而依托之。然較其詞采﹐則鄙劣彌甚者。蓋瞿曇設教最久﹐屬付其徒亦甚至。又能鼓舞天下之文人才士﹐以羽翼之﹐推原其旨意之所從來﹐而潤色其辭語之所未備。故其爲書博大奇偉﹐不可以淺窺。若老子則其初固未嘗欲以道徳五千言設教也。羽人方士﹐借其名以自重﹐而實不能知其說。於是就佛經腳根下竊其緒餘﹐作諸經懺﹐而復無羽翼潤色之者﹐故無足觀。蓋佛襲老之精微﹐沂而上之﹐其說愈精微﹐道襲佛之粗淺﹝沿而下之﹐其說說愈粗淺矣﹞。眞西山曰﹕余自少讀普門品﹐𨿽未能深解其義﹐然常以意測之曰﹐此佛氏之寓言也。昔唐李文公問藥山禪師曰﹕如何是惡風吹公﹐飄落鬼國﹖師曰﹕李翺小子﹐問此何爲﹖文公怒形於色。師笑曰﹕發此嗔恚心﹐便是黑風吹公﹐飄入鬼國也。吁藥山可謂善啟發人矣﹐以是推之﹐則知利欲熾然﹐卽是火坑﹐貪愛沈溺﹐便是苦海。一念淸淨﹐烈焰成池﹐一念驚覺﹐公到彼岸。災患纏縛﹐隨處而安。我無畏怖﹐如械自脫。惡人浸淩﹐待以橫逆﹐我無忿嫉﹐如獸自奔。讀是經者作如是觀﹐則知補陀大士﹐眞實爲人﹐非浪語者。《朱子語錄》曰﹕佛本言盡去世間萬事﹐其後黠者出﹐卻言實際理地﹐不染一塵﹐佛事門中匯言云﹕回回教門﹐不供佛﹐不祭神﹐不拜屍﹐所尊敬者惟天。天之外最敬孔聖人。故其言云﹕僧言佛子在西空﹐道說蓬萊住海東﹐惟有孔門眞實事﹐眼前無日不春風。王荊公嘗問張文定﹐孔子去世百年生孟子亞聖﹐自後絕無人何也﹖文定言豈無﹐只有過孔子上者。公問是誰﹐文定言江南馬大師汾陽無業禪師雪峯巖頭丹霞雲門是也。公暫聞意甚不解﹐乃問何謂﹐文定曰﹕儒門淡薄﹐收拾不住﹐皆歸釋氏耳。荊公欣然嘆服。後舉似張天覺﹐天覺撫幾嘆以爲佳。蘇子瞻云﹐範景仁平生不好佛﹐晚年淸謹無欲﹐一物不芥蒂於心﹐眞卻是學佛作家。然至死常不取佛法﹐某謂景仁𨿽不學佛﹐而﹝達佛埋﹐𨿽毀佛罵祖可也﹞。陸司寇論宋儒獨推無垢﹐謂其邃於禪宗云。按史述無垢在越作幕官﹐辭供給錢﹐在館進書。辭轉官﹐人訝爲好名。無垢曰﹕旣請月俸﹐又受供給﹐偶然進書﹐卽使受賞﹐於心不安﹐何名之好﹖貪者往往不曾尋思此心病也。心有病﹐人安得知﹐我知之當自醫。別人旣不自知病﹐又惡人醫病﹐其惑甚矣。卽無垢此論﹐其學亦以本心爲則﹐聖學原如是也。抑聞無垢之言曰﹕人於倉卒患難中﹐處事不亂﹐未必才識了得。必其胸中器局不凡﹐素有定力。不然胸中先亂﹐何以臨事﹖古人平日欲涵養器局者此也。又曰﹕處事速﹐不如思﹐便不如當﹐用意不如平心。卽此語觀之﹐無垢未嘗離事言心也。噫﹐如此談禪﹐吾於禪無間然矣。楚侗耿先生曰﹕觀其作用處﹐便作兩截一語﹐此非伯子不能道﹐竊詳彼教﹐大端以寂滅滅已處爲宗。若孔孟之教﹐惟以此不容己之仁根爲宗耳。試觀自古聖人所以開物成務﹐經世宰物﹐俾爾我見在受享於覆載間種種作用。孰非此不容己之仁根爲之者。然卽此不容已之仁根﹐原自虛無中來。顧此虛無﹐何可以言詮﹖侈言之者﹐由有這見在也﹐著見便自是兩截矣。聖人第子不容已處立教﹐使人由之﹐不使知之。如宰我欲短喪﹐夫子第卽其不安處省之。墨氏貴薄葬﹐孟子第原其顙有Г處省之。至其所以不安處﹐所以有Г處﹐非不欲使知﹐不可加知也。余嘗觀楞嚴經中嘵嘵然於不可加知處﹐欲使人知﹐蓋猶﹛宀婁﹜人丐子﹐偶見富貴家服飾華靡﹐便爲張皇誇詡。若孔孟便只以爲家常茶飯﹐第令人朝夕饔飧耳。且今世之談虛無者﹐何曾能虛能無﹐深之傍見髙談﹐淺之口足背馳﹐大都皆兩截也。程伯子之言﹐非今古同慨哉﹗◎觀物有蛇名髙聽﹐常闖入臣蜂房中﹐盡收其毒。乃出伏道傍莽中﹐伺人過而螫之。已尾其人至於宅﹐近處緣樹末而竊聽之﹐聞其家有哭聲﹐念其人旣斃﹐乃悠然去。否則憤憤﹐復集毒螫人如初。噫此蛇蓋夙生中惡業者﹐如所螫人徼天之幸終無恙﹐日自集毒無已﹐毒厚寧不自斃哉﹖愚矣﹗泉海有魚﹐乘潮入港﹐潮退不得出。土人呼聚百眾﹐持刀斧梯上魚背﹐恣意砍取其肉﹐數十百石﹐魚猶恬然如故﹐潮至復乘之去。此猶其小者。雷海有魚﹐海濱人望之﹐連亙若大行﹐自樂徙西﹐直至半月乃休。其長奚啻千里。或曰﹕如此魚者﹐必大海乃有之。若井非不淸潔也﹐味非不甘冽也。求三寸之魚不可得矣。烏能反哺﹐世嘉其孝﹐稱慈烏雲。乃上林烏尢有足嘉者﹐每若孚號﹐羣飛而集﹐秩然有序。晚復還棲上林。上林故禁地也﹐畢弋鮮驚﹐托身之智﹐視丘隅之止益得矣。尢有異焉﹐閶闔一啟﹐千官集擁﹐烏翔而過其上者。奚啻千萬﹐更不問有遺穢點其冠服者。噫嘻﹐躬厚徳者自無薄行﹐安忍輕點蔑朝士哉。若別種喙大而項白者﹐其聲躁厲﹐飛止人屋而號﹐俗傳爲報凶。但聞其聲﹐思揭竿而逐之矣。海之渚有海鏡焉﹐其腹空洞無髒﹐惟中藏蟹子﹐小如黃豆而螯其足。海鏡饑剛潛出拾食﹐蟹飽海鏡亦飽﹐或迫之火﹐則蟹出離髒腹﹐而海鏡立斃矣。彼其所爲斃者﹐以所假在外不在內故也。水母者亦出海中﹐胚渾凝然﹐而絕無眼。常有數蝦寄蹲腹下﹐代爲之眼。蝦行而行﹐蝦止而止。一日波蕩﹐蝦離而水母竟躓死泥沙。彼其所爲躓者﹐以所假在物不在已故也。孔雀雄者毛尾金翠﹐性故妒﹐𨿽馴久﹐見童男女著錦綺邇啄之。山棲時先擇處貯尾﹐然後置身。天雨尾濕﹐羅者且至﹐猶珍顧不復蹇舉﹐卒爲所擒。又山驚亦愛重其尾﹐終日映水﹐目眩輒弱。宋開禧間﹐九江戌校王成見病兪收秣之。嘉定庚午﹐峒寇李元厲犯龍泉﹐成出戰死﹐兪屹立不去﹐悲鳴屍側。寇將顧曰良馬﹐取獻之元礪弟。弟喜日乘之﹐復犯永新。兪識我軍旗幟﹐冒陣馳歸﹐勒控不能止。軍士識之﹐共擒乘兪者。噪而進﹐寇大駭﹐遂敗。晉大和中﹐廣陵楊生畜犬甚愛之﹐行止與俱。後生飲酒醉臥艸中﹐時野火起乘風火烈。狗周章號喚﹐生醉不覺。前有坑水﹐狗走浸水中﹐還以身水灑生左右艸令濕。火尋過﹐生醒方覺。又暗行墜空井中﹐狗呻吟徹曉。人過怪之﹐往視見生﹐曰可出我﹐當厚報。曰以狗見與可也﹐乃出之。系狗去後﹐五日狗夜走歸。龜生村民趙五家﹐犬生子方兩月﹐後隨母行﹐忽爲虎噬。五呼鄰里﹐數壯夫持矛逐之﹐虎捷馳不可及。稚犬奔銜虎尾﹐虎帶之以走。稚犬爲棘刺掛■﹐皮毛殆盡﹐終不肯脫﹐虎由此系累稍遲﹐追及斃刃下。唐明皇所教舞象。祿山亂﹐大宴胡酋﹐出舞象給曰﹕此自南海奔至﹐以吾有天命﹐𨿽異類必拜舞。令之舞﹐象皆努目不動﹐祿山盡殺之。昭宗有猴﹐能隨班起居﹐賜緋袍﹐號孫供奉。後朱全忠篡位﹐取猴令殿下起居﹐猴徑趨上跳躍奮擊﹐遂殺之。宋末姚玉京嫁襄州小吏衛敬瑜﹐溺水死﹐玉京孀居。有雙燕巢梁間﹐一爲鷙鳥擊死﹐一孤飛徘徊。至秋止玉京臂﹐儼如告別。玉京以紅縷系足曰﹕新春復來爲吾侶也。明年果至﹐因贈詩曰﹕昔時無偶去﹐今年還獨歸。故人思義重﹐不忍更雙飛。自爾秋歸春來﹐凡六七年。玉京死明年燕來﹐周章哀鳴。家人語曰﹐玉京墳在東郭。燕遂飛至墳所亦死。每風淸月明﹐襄人見玉京與燕同遊漢水之濱。武平產猿隕﹐毛若金絲﹐閃閃可觀。猿子尢奇﹐性可馴﹐然不離母﹐母黠不可致。獵人以毒傳矢﹐伺母間射之。母度不能生﹐灑乳於林飲子﹐灑已气絕。獵人取母皮向子鞭之﹐卽悲鳴而下﹐斂手就制。每夕必寢皮乃安﹐甚者輒抱皮跳擲而斃。宋濂曰﹕新昌黃琛甫有牡犬﹐爲邏卒所食﹐棄骨屏處﹐其子銜之瘞諸野﹐予聞撫髀大息。每舉諭諸人﹐人輒笑予誕﹐且謂古無是事。昔譙縣崖仲文畜犬﹐會稽石和以丁奴易之不從﹐和殺仲文奪其犬。犬齒和守仲文屍﹐爪浮土掩之。尋牽和衣訴官﹐和伏誅。此晉義熙中事也。冀州石玄度犬母育一子愛之甚﹐玄度烹子食之﹐母候骨投地﹐斂置一窟移葬於桑間。日夕向桑嗥﹐逾月乃止。此宋元徵中事也﹐謂無是事者過矣。夫犬能禦盜斷姦﹐解難報恩﹐傳記所載者然也﹐又寧此二事乎﹖婺州州治古木之上有鷹巢﹐一卒探取其子。郡守王夢龍方據案視事﹐鷹忽飛下﹐攫一卒之巾以去。已而知其非探巢卒也﹐銜巾來還。乃徑攫探巢者巾去。大守推問其故﹐杖此卒而逐之。金陵閭右子﹐蕩覆先業﹐不勝逋責﹐決意自盡。一日市酒肴與妻永訣﹐夫妻對泣不忍飲食﹐遂相與縊焉。家有貓﹐哀鳴躑躅﹐其肴在案不顧也﹐數日不食死。宋髙宗宮中養鸚鵡數百﹐一日問之曰﹕思鄕否﹖對曰﹕思鄕。遂遣中貴送還中山。後數年有使臣過隴山﹐鸚鵡問曰﹕上皇安否﹖使臣曰﹕上皇崩矣。鸚鵡聞之﹐皆悲鳴不已。使臣賦詩曰﹕隴口山深艸樹荒﹐行人到此斷肝腸。耳邊不忍聽鸚鵡﹐猶在枝頭說上皇。有鷙曰鶻者﹐穴於長安薦福浮圖﹐浮圖之人室宇於其下者伺之甚熟﹐曰﹕冬日之夕﹐是鶻也必取鳥之盈握者完而致之﹐以煥其爪掌﹐左右而易之﹐旦則執而上浮圖之上焉縱之。延其首以望﹐極其所如往﹐必背而去﹐苟東矣。則是日不東逐﹐南北亦然。王夔齊公礻眞通判夔州時﹐石和尙流劫入夔。同知王受牒捕賊﹐性險猾﹐故托疾不敢出。公忿忿面數之﹐卽日勒民兵與賊戰。公陷圍中﹐賊欲降之﹐公大奮罵﹐賊怒斷其喉﹐自死所至府三百餘里。馬奔歸﹐毛鬣盡赤﹐眾始駭公已死。家人盡售行李與馬爲資歸其喪﹐王得馬不償直。夜半馬哀鳴特異﹐王命秣者加豆不爲止﹐自起視櫪﹐馬驟前齒其項﹐王僕地不省﹐翌日嘔血數升死。成化間一富商寓京師齊化門寺中﹐僧見其挾有重貲﹐約眾徒先殺其二僕﹐遂殺商置坎中﹐而以二僕屍壓其上。俄有貴官遊賞過寺﹐寺犬嗷嗷不已。官疑之﹐命人隨犬所至。犬至坎所伏地悲嗥﹐官使人發現之﹐屍見矣。起屍而下有呻吟之聲﹐乃商人復蘇。也以湯灌之﹐少頃能言﹐白其事﹐盡捕僧置之法。程伯淳遊山﹐山僧云﹐晏元獻南來﹐獼猴滿野﹐戲爲一絕云﹕聞說獼猴性頗靈﹐相車來便滿山迎。鞭贏到此何曾見﹐始覺毛虫亦世情。離阿含經有龜被野幹所包﹐藏六而不出。野幹怒而捨去﹐佛告諸比丘﹐當如龜藏六﹐自藏六根﹐魔不得便。東都有人養鸚鵡﹐以其慧甚施於僧。僧教之能誦經﹐往往架上不言不動。問其故﹐對曰﹕身心俱不動﹐爲求無上道。及其死﹐焚之有舍利。志公斑鳩偈曰﹕人道斑鳩拙﹐我道斑鳩巧。一根兩根柴﹐便是家緣了。瀛之水上有二鳥﹐一類鵠色正蒼而喙長﹐凝立水際不動﹐魚過其下則取之。終日無魚﹐終不易地。其名曰信天緣。一類鶩﹐奔走水上﹐不問水腐泥沙﹐必唼唼然必盡索之而後已﹐無一息少休。其名曰謾畫。信天緣若無能者﹐乃與謾畫均度一日無饑色。視謾畫加壯大﹐然則人之一飲一啄﹐莫非前定﹐視二物爲何如哉﹗◎警諭昔有十家之鄰﹐皆荒其百畝﹐日惟轉糴於市﹐以瞻朝夕。鄰家之農勸之曰﹕曷若力耕﹐可積而富乎。其二人聽之﹐捨糴而田。八家之人競相非沮曰﹕吾安得待秋而食。其一人力田不顧﹐卒成富家。一人惑其言﹐復棄田而糴﹐竟貧餒終身。生而眇者不識日﹐問之有目者﹐或告之曰﹕日之狀如銅﹐扣而得其聲。他日聞鐘以爲日也。或告之曰﹕日之光如燭﹐捫燭而得其形。他日揣龠以爲日也。日之與鐘龠亦遠矣﹐而眇者不知其異﹐以其未嘗見而求之人也。楚人有習操舟者﹐其始折旋疾徐﹐惟舟師之是聽。於是小試洲渚之間﹐所向莫不如意。遂以爲盡操舟之術﹐遽謝舟師﹐椎鼓徑進﹐亟犯大險。乃四顧膽落﹐墜槳朱柁。然則召今日之危者﹐豈非前日之幸乎﹖昔楚人有宿於其友之家者﹐其僕竊友人之履以歸。楚人不知也﹐適使其僕市履於肆﹐僕私其直而以竊履進﹐楚人不知也。他日友人見其履在楚人足﹐而心駭曰﹕吾固疑之﹐果然竊吾履。遂與之絕。逾年而事暴﹐友人踵楚人之門悔謝曰﹕請爲友如初。梟逢鳴鳩﹐鳩曰子將安之﹖梟曰我將東徙。鳩曰何故﹖梟曰鄕人惡我鳴﹐以故東徙。鳩曰子能更鳴可矣﹐不能更鳴﹐𨿽東徙亦不免於人之惡也。海魚有吐黑水上庇其身而遊者﹐人因黑而漁之﹐嘻扃鎖固。盜賊喜﹐用明者蔽﹐善敵者死。東南有荊山之麝臍焉﹐荊山有遂麝者﹐麝急則抉其臍投諸莽﹐逐者趨焉﹐麝因得以逸。令尹子文聞之曰﹕是獸也而人有弗如之者﹐以賄亡其身及其家﹐何其智之不如麝耶﹗今夫富人﹐必居四通五達之都﹐使其財布出於天下﹐然後可以收天下之利。有小丈夫者﹐得一金櫝而藏諸家﹐拒戶而守之。嗚呼﹗是求不失也﹐非求富也。大盜至﹐劫而取之。又焉知其果不失也。宗呆論禪云﹐譬如人載一車兵器﹐弄了一件﹐又取出一件來弄﹐便不是殺人手段。我則只有寸鐵﹐便可殺人﹐朱文公亦喜其說。蓋自吾儒言之﹐若子貢之多聞﹐弄一車兵器者也。曾子之守約﹐寸鐵殺人者也。瓠裏子自吳歸粵﹐相國使人送之曰﹐使自擇官舟以渡。送者未至﹐於是舟泊於滸者以千數。瓠裏子欲擇之而不能識﹐送者至問之曰﹕舟若是多也﹐惡乎擇。對曰﹕甚易也﹐但視其敝蓬拆櫓破風者﹐卽官舟也。從而得之﹐瓠裏子仰天嘆曰﹕今之治政﹐其亦以民爲官民歟﹐則愛之者鮮矣。宜其敝也。宓子賤爲單父宰﹐過於陽畫曰﹕子亦有以送僕乎﹖陽畫曰﹕五有釣道二焉﹐請以送子。夫極綸錯餌﹐迎而吸之者﹐陽橋也﹐其爲魚薄而不美。若存若亡﹐若食若不食者﹐魴也﹐其爲魚也博而厚味。宓子賤曰善。於是未至單父﹐冠蓋迎之者交於道。子賤曰﹕車驅之﹐車驅之﹗夫陽畫之所謂陽橋者至矣。於是至單父﹐請其耆老尊賢者﹐而與之共治單父。猩猩獸之好酒者也﹐大麓之人﹐設以醴尊﹐陳之飲器﹐大小具列焉。織艸爲履﹐勾連相屬也﹐而置之道旁。猩猩見則知其誘之也﹐又知設者之姓名﹐與其父母祖先﹐一一數而罵之。已而謂其朋曰﹐盍少嘗之。愼毋多飲矣﹐相與取小器飲罵而去之。已而取差大者飲﹐又罵而去之。如是者數四﹐不勝其唇吻之甘。也遂大嚼而忘其醉﹐醉則羣睨嬉笑﹐取艸履著之。麓人追之相蹈藉而就縶﹐無一得免焉。其後來者亦然。夫猩猩智矣﹐惡其爲誘也﹐而卒不免於死﹐貪爲之也。藍有靑﹐而絲假之靑於藍。地有黃﹐而絲假之黃於地。藍靑地黃﹐猶可假也﹐仁義之事不可假乎哉。東海之魚名曰鰈﹐比目而行﹐不相得不能達。北方有獸名曰婁﹐更食而更視﹐不相得不能飽。南方有鳥名曰鶼﹐比翼而飛﹐不相得不能舉。西方有獸名曰蹶﹐前足鼠後足兔﹐得甘艸必銜以遺蛩蛩距虛﹐其性非能蛩蛩距虛﹐將爲假之故也。夫鳥獸魚猶相假﹐而況萬乘之主﹐而獨不知假此天下英雄俊士與之爲伍﹐則豈不病哉﹖故曰﹕以明扶明則升於天﹐以明扶暗則歸於人。兩瞽相扶﹐不傷墻木﹐不陷井阱﹐則其幸也。衛人迎新婦﹐婦上車問驂馬誰馬也﹐禦曰借之。新婦謂僕曰﹐拊驂無笞服。車至門曰﹐滅竈將失火。入室見臼曰﹐徙之牖下﹐妨往來者。此三言者﹐皆至言也。然不免爲笑者﹐早晚之時失也。邑丈人有之市而醉歸者﹐黎丘之鬼效其子之狀扶而道苦之。丈人歸酒醒而誚其子曰﹕我醉﹐汝道苦我何故﹖子泣而觸地曰﹕昔也往責於東邑﹐人可問也。其父信之曰﹕嘻是必夫奇鬼也。明旦之市而醉﹐其眞子迎之。丈人望其眞子拔劍而刺之﹐丈人智惑於似其子者而殺於眞子。夫惑於似士者而失於士﹐此黎丘丈人之智也。宋人有嫁子者﹐告其子曰﹕嫁未必成也﹐有如出﹐不可不私藏﹐私藏而富﹐其於以復嫁易。其子聽父之計﹐竊而藏之。若公知其盜也﹐逐而去之。其父不自非也﹐而反得其計。知爲出藏財﹐而不知藏財所以出也。負版者﹐善負小虫也﹐行遇物輒持取﹐仰其首負之。背愈重﹐𨿽困劇不止也。其背甚澀﹐物積因不散﹐卒躓僕不能起。人或鄰之﹐爲去其負﹐在能行又持取如故﹐又好上髙﹐極其力不已﹐至墜地死。今世之嗜取者﹐遇貨不避﹐以厚其室。不知爲己累也﹐惟恐其不積。及其怠而躓也﹐黜棄之﹐遷徙之﹐亦以病矣。苟能起﹐又不艾。日思髙其位﹐大其祿﹐而貪取滋甚﹐以近於危墜。觀前之死亡不知戒﹐𨿽其形魁然大者也﹐其名人也﹐而智則小虫也。亦足哀矣﹗臨江之人畋得麋畜之﹐入門羣犬垂涎﹐揚尾皆來﹐主人怒撻之。自是日抱就犬﹐習示之﹐使勿動。稍使與之戲﹐積久犬皆如人意。稍大﹐忘已之麋也﹐抵觸偃僕益狎。犬畏主人與之俯仰甚善﹐然時啖其舌。三年麋出門﹐外犬在道甚眾﹐走欲與爲戲。外犬見而喜且怒﹐共殺食之。南岐在秦蜀山谷中﹐其水甘而不良﹐凡飲之者輒病癭﹐故其地之民無一人無癭者。及見外方人至﹐則羣小婦人聚觀而笑之曰﹕異哉人之頸也﹐焦而不吾類。外方人曰﹕爾之累然凸出於頸者﹐癭病之也。不求善藥去爾病﹐反以吾頸爲焦耶。笑者曰﹕吾鄕之人皆然﹐焉用去乎哉﹖終莫知其爲醜。獸有猱﹐小而善緣利爪﹐虎首癢﹐輒使猱爬搔之不休成穴。虎殊快不覺也﹐猱徐取其腦啖之﹐而汰其餘以奉虎曰﹕余偶有所獲腥﹐不敢私﹐以獻左右。虎曰﹕忠哉猱也﹐愛我而忘其口腹。啖已又弗覺也﹐久而虎腦空痛發﹐迹猱﹐猱則已走避髙木。虎跳踉大吼乃死。世人謂邯鄲挾瑟而倡者類之﹐於是乎寧獨一倡哉。蘇文忠曰﹕南方多沒﹐人日與水居也。七歲而能涉﹐十歲而能浮﹐十五而能沒矣。夫沒者豈苟然哉﹖必將有得於水之道者。日與水居﹐則十五而得其道。生不識水﹐則𨿽壯見舟而畏之。故北方之勇者﹐問於沒人﹐而得其所以沒﹐以其言試之河﹐未有不溺者也。西鄰母有好李﹐苦窺園者﹐設阱墻下﹐置糞穢其中。黠豎子呼類竊李﹐登垣陷阱間﹐穢及其衣領。猶仰首於其曹來來﹐此有佳李。其一人復墜﹐方發口﹐黠豎子遽掩其兩唇。呼來來不已。俄一人又墜﹐二子相與詬病。黠豎子曰﹕假令三子者﹐有一人不墜阱中﹐其笑我終無已時。嗟嗟不善者之妒善人類如此﹐彼惟恐善人之笑之也。而爲善者又柰何懷貪李之私﹐卒中於其所誘也哉。昔人有先世之廬﹐稱穹廣焉。不幸罹罪﹐偕其妻孥幽於犴狴﹐厥子長育園扉﹐罕睹天日。一日釋罪復其故居﹐厥子猶以園扉爲家﹐日促母以歸。母曰是乃家也﹐子終忄匡惑。已而其父証之﹐然後肯信。又有富人子自童亡外﹐旣長行乞過家而不識也。其父識之﹐引子復家﹐授以帑藏﹐退不敢當。已而其祖証之﹐然後肯從。若此者彼豈不欲有先世之室廬﹐慈父之帑藏哉﹖彼固無以奪習見之先入也。況夫理者﹐非可以形體求而證佐定也﹐又惡能回是非於先入哉﹖故難言也。隋田楊與鄭法士俱以能畫名﹐法士自知藝不如楊也﹐乃從楊求畫本﹐楊不告之。一日﹐引法士至朝堂﹐指以宮闕衣冠人馬車乘曰﹕此吾畫本也﹐子知之乎﹖由是法士悟而藝進。唐韓幹以貌馬名入供奉﹐明皇詔令從陳閎受畫法﹐幹因奏臣自有師﹐陛下內廏飛黃照夜五方之乘﹐皆臣師也。帝然之﹐其後幹畫遂果逾閎。若田幹二子﹐可謂能求其眞者也。彼以似求似者﹐則益遠矣。今之學者﹐𨿽曰求聖人之經﹐固已非其眞﹐乃捨經而專求訓語﹐則又求似其似之者矣﹐不尢遠乎﹖歙俗多賈﹐有士人父壯時賈秦隴間﹐去三十餘載矣﹐獨影堂畫像存焉。一日父歸﹐其子疑之﹐潛以畫像比擬無一肖。拒曰﹕吾父像服皙﹐今瘠黧。像須﹐今髯多鬢皤。乃至冠裳履綦一何殊也。母出亦曰嘻﹐果遠矣。已而其父與其母亟話疇昔﹐及當時畫史姓名﹐繪像顚末﹐乃愜然阿曰﹕是吾夫也。子於是乎禮而父焉。夫父天下莫戚者也﹐乃一泥於繪像﹐致有妻子之疑。彼儒者獨不知經史亦帝王聖賢之繪像也﹐顓泥經史而忘求聖人之心﹐是卽所謂泥繪像而拒眞父者也。濟南郡方山之南有明鏡石焉﹐方三丈餘也﹐山魅行狀﹐了了然著鏡中莫之遁。至南燕時﹐山魅惡其照也﹐而漆之俾弗明。自鏡石漆而山魅畫熾﹐人足掃矣。夫人莫不有鏡能照魑魅﹐魑魅隱不皇矣﹐皇害人哉。𨿽然吾見今之人有自漆其鏡以悅魑魅者矣﹐其不爲魑魅怖伏者誰夫﹖昔宋顏延年嬖其妾且畏之﹐妾一日撲跌延年幾斃。妾死﹐延年反哭之慟﹐已而恍見其妾出於屏間﹐驚怖遂卒。然則魑魅夫人自爲之也。僖宗吟曰﹕紇乾山頭凍殺雀﹐何不飛去生處樂﹖固以外逼彊藩﹐內窘家奴﹐欲棄萬乘爲齊民而不可得。讀之彌足悲焉。昔王守澄教其黨曰﹕無令人主近賢士親詩書﹐則吾儕可以得志。嘗試辟之﹐斯語也﹐固亦所謂貝母藥耶。昔江左有病人面疽者﹐試以百藥﹐莫不掀唇當之。至貝母閉口不欲納﹐病者喜曰﹕此藥治矣。因以葦筒灌之﹐數日遂愈。故治病者當求病之所忌﹐賢士詩書﹐閹寺忌之久矣。人主治閹寺﹐惟親賢講學﹐夙夜騖於知人安民﹐勿遑其他。寺人貪功惟貲﹐無惟名器﹐惟恩無惟事權﹐亂不假刊也。是曰上策。以術取資於世者﹐諸不可苟﹐而醫爲甚。業此術者﹐須精脈理﹐辧地宜﹐審歲運﹐而本之恆心始得﹐維學亦然。今世談學者多崇佛蔑孔﹐曷亦審諦其脈耶。惟吾孔氏之學﹐其脈曰仁。仁也者﹐吾人之生理也﹐探之無朕﹐達之無垠。猶脈之於人也﹐形無可見。而人之所以病不病﹐病之所以痊弗痊﹐實驗於此。故曰﹕切脈可以體仁。今以學自命者﹐捨此根心之不容已者﹐猥云尋之了不可得者﹐爲向上第一機﹐豈不悖哉﹖何謂辧地宜﹐往見談學於伊洛者﹐多詆支遠之玄詮爲邪哆。談學於江左者﹐則視程朱之緒言若詬譽﹐母亦囿於風气然爾。醫家者言東南地下﹐其病多濕與寒﹐治法宜散以溫。西北地髙﹐其病多熱與燥﹐治法宜淸而淵。蓋五方風气異宜﹐故同病亦異治也。今柄學者﹐須操何術使兩地無偏安邊見病耶﹖又歲序攸司﹐五行疊運﹐工於醫者必審此而節宣﹐調燮之功﹐乃可奏也。惟民疾三﹐今不古若﹐尼父嘆之矣。矧世愈趨狂之疾不直蕩而已。裂維蹈淫者有之﹐矜之疾不直忿戾而已。戕人螫物者有之﹐愚之疾不直詐而已。訁尋張ㄈ詭不可方物者有之﹐猶人之病爲癇爲顚爲迷罔已﹐抑豈气運到今應有此耶。尼父曰﹕人而無恆﹐不可以作巫醫。夫醫且不可無恆﹐而況以學自命者乎﹗吁﹐彼蔽此恆性﹐視人之邪慝爲無關﹐是自私其學而棄天下後世﹐大罪也。彼離此恆性﹐而別操無上之妙道以號於世﹐是誣枉其學以殺天下後世﹐其罪爲尢大矣。今夫水之爲水﹐其狀萬億﹐或見以湛然而淸者爲水﹐彼混然而潦者亦水也。悠然而平者爲水﹐彼駛然而逝者亦水也。淵然而止者爲水﹐彼澎湃而滔天者亦水也。其洄γ湍激﹐或爲聚沫﹐或爲流澌﹐或爲凝冰﹐或爲瀑練﹐異態殊狀﹐莫可勝窮﹐亦皆水也。或藉之滋禾稼﹐通舟楫﹐興寶藏﹐殖貨財﹐固水也。或至於懷山襄陵﹐圯城潰垣﹐夷墳漂捨﹐故亦水也。性之萬殊﹐亦若是已。彼執一以論性﹐固非知性者也。若或病此性之難明也﹐而欲斷緣息念﹐絕應離倫﹐以求性之見。譬則湮江塹河﹐而欲塞水之流﹐不可能也。又或病此性之難制也﹐而欲猱情刻意﹐矯彊懲窒﹐以求性之定。譬則髙防固堤﹐以制水之橫﹐卽能之不可常。也近論性者﹐多執見以論性﹐而漫謂一切皆是。譬則據所見皆水﹐謂無非水者。任其漂蕩橫流﹐汜濫中國﹐卽犯害民物而不爲之所﹐是古聖人所大不忍也。昔聖人審水之所是來﹐而究其水之所由歸﹐疏鑿決排﹐一舉而導之海。蓋聖人知水𨿽離狀異態﹐而水之性則就下也﹐以海爲壑而已。是故行所無事﹐而亦未嘗忘所事也。夫天下固無絕流之水﹐然睹洚水之橫流而警予者﹐古聖人不容已﹐天下無離欲之性﹐乃墮欲境而滅天理﹐聖人寧能安乎哉﹖聖人審人性之本諸天者原自不容已﹐𨿽其發見萬有不齊。而性之所止﹐止於至善而。已彼其所以章軌眞教﹐惇典崇禮﹐敷政明刑﹐其術萬方﹐無非使人同歸於善而已。◎應諧一里尹管解罪僧赴戌﹐僧故黠﹐中道夜酒裏﹐尹致沈醉鼾睡﹐已取刀髡其首﹐攺紲已索反紲尹項而逸。淩晨裏尹寤﹐求僧不得﹐自摩其首髡﹐又索在項﹐則大詫驚曰﹕僧故在是﹐我今何在耶﹖夫人具形宇內﹐罔罔然不識眞我者﹐豈獨裏尹乎﹖昔人有睹雁翔者﹐將援弓射之﹐曰獲則烹。其弟爭曰﹕舒雁烹宜﹐翔雁燔宜。競斗而訟於地社伯﹐社伯請剖雁烹燔半焉﹐已而索雁﹐則淩空遠矣。今世儒爭異同﹐何以異是。商季子篤好玄﹐挾貲遊四方﹐但遇黃冠士﹐輒下拜求焉。偶一猾覬取其貲﹐紿曰﹕吾得道者﹐若第從吾遊﹐吾將授若。商季子誠之﹐遂從之遊。滑時時伺便未得﹐而季子故時趣授道。一日至江滸﹐猾度可乘﹐因紿曰﹕道在是矣﹐道在是矣。曰何在﹖曰在舟檣抄﹐若自升求之。其人置貲囊檣下﹐遽援檣而升。猾自下抵掌連呼趣之曰升曰升﹐至杪尢趣曰升。季子升無可升﹐忽大悟﹐此理只在實處。𨿽欲從之末由也﹐已抱檣歡叫曰﹕得矣得矣。猾挈貲疾走﹐季子旣下﹐猶歡躍不已。觀者曰﹕咄凝哉﹗彼猾也﹐挈若貲去已。季子曰﹕否否﹐吾師乎﹐吾師乎。此亦以教我也。有盲子道涸溪橋上失墜﹐兩手攀檣﹐兢兢握固﹐自分失手必墜深淵已。過者告曰﹕毋怖﹐第放下卽實地也。盲子不信﹐握長號。久之力憊﹐失手墜地。乃自哂曰﹕嘻﹐早知卽實地﹐何久自苦耶﹗夫大道甚夷﹐沈空守寂﹐執一隅以自矜嚴者﹐視此省哉。昔人有癢﹐令其子索之﹐三索而三弗中。令其妻索之﹐五索而五弗中也。其人怒曰﹕妻子內我者﹐而胡難我。乃自引手一搔而癢絕。何則﹖癢者人之所自知也﹐自知而搔﹐寧弗中乎﹖兩人相詬於衢﹐甲曰你欺心﹐乙曰你欺心﹐甲曰你沒天理﹐乙曰你沒天理。陽明先生聞之謂門弟子曰﹕小子聽之﹐兩人諄諄然講學也。門人曰﹕詬也﹐焉爲學﹖曰﹕汝不聞乎﹖曰心﹐曰天理﹐非講學而何曰﹖旣講學﹐又焉詬﹐曰﹕夫夫也﹐惟知求諸人﹐不知反諸已故也。有牧豎子﹐敞衣蓬蹺﹐日驅牛羊牧岡ぁ間。時時扼嗌而歌﹐意自適也﹐而牧職亦舉。一日拾遺金一銖﹐納衣領中﹐自是歌聲漸歇﹐牛羊亦時散逸不擾矣。又燕市人瞽子﹐傭爲人作面﹐且磨且羅﹐中夜作苦﹐浩歌自如。一夕主妻感慨﹐蹴主公謂曰﹕阿公徼天﹐頗饒於貲﹐視瞽奚若﹐乃終生營營﹐反不逮渠之適何也。主人曰﹕唯唯﹐吾第試之﹐翊曰瞽請發廩取麥。主人故置金鏹麥中﹐時從旁伺之。瞽傾麥磨上﹐忽聞鏗然聲﹐手探拾之﹐以爲遺也懷之。色動﹐凝寧躊躇﹐竊四聽無人聲﹐乃瘞之牀下。時作時往躡之﹐自是歌輟﹐作亦不力。主乘間發取其金﹐瞽不知也。逾時瞽辭主人卻去﹐主人佯許之。瀕行卽地取金﹐亡矣﹗然自喪﹐乃復跽懇求復爲傭云。汝有田舍翁﹐家貲殷盛﹐而累世不識之無。一歲聘楚士訓其子﹐楚士始訓之搦管臨朱。書一畫訓曰一字﹐書二畫訓曰二字﹐書三畫訓曰三字。其子輒欣欣然投筆歸告其父曰﹕兒得矣﹐兒得矣﹗可無煩先生重費館谷也﹐請謝去。其父喜從之﹐具幣謝遣楚士。逾時其父擬徵召姻友萬氏姓者飲﹐令子晨起治狀久之不成。父趣之﹐其子恚曰﹕天下姓字夥矣﹐柰何姓萬﹖自晨起至今才完五百畫也。初機士偶一解﹐而卽訁也々自矜有得﹐殆類是已。齊奄家畜一貓﹐自奇之﹐號於人曰虎貓。客說之曰﹕虎誠猛﹐不如龍之神也﹐請更名曰龍貓。又客說之曰﹕龍固神於虎也﹐龍升天須浮雲﹐云其尙於龍乎﹐不如名曰云。又客說之曰﹕云靄蔽天﹐風倏散之﹐云固不敵風也﹐請更名曰風。又客說之曰﹕大風飈起﹐維屏以墻﹐斯足蔽矣﹐風其如墻何﹖名之曰墻貓可。又客說之曰﹕維墻𨿽固﹐維鼠穴之﹐墻斯圯矣。墻又如鼠何﹖卽名曰鼠貓可也。東裏文人嗤之曰﹕噫嘻﹐捕鼠者故貓也﹐貓卽貓耳﹐故爲自失本眞哉。張詡子繕一榻麗﹐以在臥內﹐人末由見也﹐故托疾臥榻上﹐致姻友省問觀之。其姻尢揚子者新制一襪﹐亦欲章示其人﹐故搴裳交足加膝而坐。已問曰﹕君何疾﹖張詡子睹尢揚子狀若是﹐相視而笑曰﹕吾病亦若病也。粵令性悅諛﹐每布一政﹐羣下交口贊譽﹐令乃。一隸欲阿其意﹐故從旁與人偶語曰﹕凡居民上者﹐類喜人諛。惟阿主不然﹐視人譽篾如耳。其令耳之﹐亟招隸前﹐撫膺髙蹈﹐嘉賞不已。曰嘻﹐知余心者惟汝良隸哉﹗自是匿之有加。吳中一老﹐故微而窶﹐初弄蛇爲生﹐其長子行乞﹐次釣蛙﹐季謳采蓮歌以丐食。晚致富厚﹐一日其老聚族謀曰﹕吾起家側微﹐今幸饒於貲﹐須更業習文學﹐方可振家聲也。於是延墊師館督﹐令三子受業。逾年墊師時時譽諸子業日益﹐其老乃具燕集賓﹐延名儒試之。名儒至﹐則試以偶語﹐初試季子云﹕紛紛柳業飛﹐季對曰﹕哩哩蓮花落。繼試仲子云﹕紅杏枝頭飛粉蝶﹐仲對云﹕綠楊樹下釣靑蛙。試長子云﹕九重殿上﹐排兩班文武官員﹐長對曰﹕十字街頭﹐叫幾聲衣食父母。其老竊聆之詫曰﹕阿曹云云﹐猶舊時所弄蛇也。吁﹐夫囿於習而欲湔之者難矣﹗燕人育二女皆■忄亟﹐一日媒氏來約婚﹐父戒二女曰﹕愼箝口勿語﹐語則人汝棄矣。二女唯唯。旣媒氏至﹐坐中忽火姊裳﹐其妹期期曰﹕姊而裳火矣﹗姊目攝妹亦期期言曰﹕父屬汝勿言﹐胡又言耶﹗二女之喫卒末掩﹐媒氏謝去。於單子與友連牀圍鑪而坐﹐其友據案閱書﹐而裳曳於火甚熾﹐於單子從容起﹐向友前拱立作禮而致詞曰﹕適有一事﹐欲以奉告。念君天性躁急﹐恐激君怒。欲不以告﹐則與人非忠。敢請﹐惟君寬假能忘其怒而後敢言。友人曰﹕君有何陳﹐當謹奉教。於單子復﹛謙灬﹜讓如初﹐至再至三﹐乃始逡巡言曰﹗時火燃君裳也。友起視之﹐則毀甚矣。友作色曰﹕柰何不急以告﹐而迂緩如是﹗於單子曰﹕人謂君性急﹐今果然耶。沈屯子偕友入市﹐聽打談者說楊文廣圍困柳州城中﹐內乏糧餉﹐外阻援兵﹐蹙然踴嘆不已。友拉之歸﹐日夜念不置。曰文廣圍困至此﹐何由得解﹐以此邑邑成疾。家人勸之相羊ぁ外﹐以糸予其意。又忽見道上有負竹入市者﹐則又念曰﹕竹末甚銳﹐衢上行人必有受其戕者。歸益憂病﹐家人不得計﹐請巫。巫曰﹕稽冥籍若來世當輪回爲女人﹐所適夫姓麻哈﹐回夷族也﹐貌陋甚。其人益憂﹐病轉劇。姻友來省者慰曰﹕善自寬﹐病乃愈也。沈屯子曰﹕若欲吾寬﹐須楊文廣圍解﹐負竹者抵家﹐又麻哈子作休書見付乃得也。夫世之多憂以自戕者類此也夫。一偸兒黠甚﹐終生行竊無犯。垂老﹐子慮其術終於其身﹐日懇傳焉。父曰﹕吾何傳﹖爲之卽是。子一夕乘間入富室臥內﹐有大櫃偶未﹐預隱其中。計伺主人寐則竊藏出也。乃主人方寢而憶﹐其櫃不得出。中夜徨﹐夜闌益棘不得計﹐故彈指作鼠齒聲。主人寤聞﹐慮鼠齒認籍﹐亟起發逐鼠。偸兒子躍出逸歸﹐對其父曰﹕父柰何祕不兒傳﹐幾瀕死所矣。籍第令計不出是柰何﹗父曰﹕卽此是矣﹐吾又何傳﹗故善教者道而弗牽﹐開而弗達﹐使人繼其志可爾。漢村三老﹐皆款啟寡聞之也﹐終生未履城市。甲老偶經一過﹐歸向二老誇所睹聞﹐二老歆動﹐約春糧往遊。行間甲老顧謂丙老曰﹕至彼愼勿妄語。取市子姍笑﹐須聆吾指。比至郭﹐忽聞鐘聲﹐乙老詫曰﹕此何物叫號如是﹖甲老曰﹕此鐘鳴也。丙老曰﹕而我抵捨﹐當市鐘肉啖之。甲老曰﹕嘻誤矣﹐鐘乃搏泥爲質﹐而火煆成者﹐安可啖耶﹖甲老蓋偶見範鐘之具﹐而未實見鐘云。夫竊膚末之見﹐而轉嘵嘵然欲以開示人﹐將率天下而瞽也。中和裏﹐僻陬也﹐居民多老死不見官府。相傳裏中有三駿﹐云其一赴縣應裏役﹐晨起族長趣偵令出視事﹐未時令方釋團領袍服褡衤據案而坐。駿子從門屏遙覬一過﹐忙忙歸報族長曰﹕官人未出﹐惟夫人坐堂上耳。族長噍曰﹕豈有是哉﹖駿子曰﹕吾睹坐堂上者上服綠披衤夾而下紅裙﹐非夫人誰耶﹖蓋遙瞻案帷爲女裙﹐而因以褡衤爲被衤夾也。其一爲郡吏﹐長吏令入署承篆﹐駿吏直入守臥內。守夫人方在沐﹐駿吏啟戶搖手﹐屬夫人授篆。夫人大驚走避﹐使人白守﹐守怒朴之﹐吏起拊其髀恚曰﹕是何人家﹖卽太無一吠者耶﹗其一直郡莞庫﹐郡守退食﹐子從旁睨之出大詫﹐語其兄曰﹕原來官人喫飯亦與凡人同也。兄呵之曰﹕咄官人非人耶﹗君子曰﹕人苟知日用飲食卽道也﹐聖凡何殊焉﹖彼視聖賢大髙﹐其不爲中和裏民者鮮矣。西吳族世丰於財﹐不事詩書。其母有弟補博士弟子員﹐衣靑衤令來謁﹐母大詫曰﹕而何服此衣服哉﹖嗟而貧縑不足於藍﹐故綴以靑歟。柰何不浼我取足耶。蓋不識靑矜爲時制服也。某友素厲淸眞薄淡味﹐而性嗜豕髒羹。新市屠豕者多不潔﹐友徵召客飲﹐市豕髒作羹﹐且戒庖丁令弗過滌﹐失其眞味。羹旣熟﹐臊气觸鼻﹐不可邇嗅。友先自嘗﹐嘖嘖嘆賞曰﹕有味哉﹐有味哉﹗客以友爲大方﹐信其知味﹐附和羨賞而忘穢。座中間有出而ゾ者﹐吁世學者穢徳滋彰﹐猥稱至道﹐視此省哉。上元姚三老貲甲閭右﹐嘗買別墅﹐其中有池亭假山﹐皆大湖怪石。一日﹐狂客王大癡來遊酌池上﹐酒酣﹐大癡曰﹕翁費直幾何﹖曰費千金。大癡曰﹕二十年前﹐老夫曾觴詠於此﹐主人告我費且萬金﹐翁何得之易耶﹖三老曰﹕我謀之久矣﹐其孫子無可柰何﹐只得賤售。大癡曰﹕翁當效刻石平泉﹐垂戒子孫﹐異時無可柰何﹐不宜賤售。穎川姚尙書神道碑﹐規制頗類顏魯公所書茅山碑者。國初州人侍郎某者欲割三之一饞墓表﹐畏州守難之﹐懇祈百端。州守曰﹕姚尙書子孫微矣﹐莫有主者﹐便割三分之二無不可。侍郎喜過望﹐或問守曰﹕侍郎割尙書之碑﹐子不能禁﹐又從而過許之何也﹖守曰﹕吾意欲使後人割侍郎之碑猶能中分耳。紹興乙卯﹐以旱禱雨。諫議大夫趙霈上言自來祈禱斷屠﹐止禁豬羊﹐今後請並禁鵝鴨。時胡致堂在西掖﹐見之笑曰﹕可謂鵝鴨諫說矣。聞虜中有龍虎大王﹐當以鵝鴨諫議當之。嘉定中察院羅相上言越州多虎﹐乞行下措置﹐多方捕殺。正言張次賢上言人盤嶺乃禁中來龍﹐乞禁人行大學諸生遂有羅擒虎﹐張尋龍之對。姑蘇鄢天澤者﹐略涉書﹐好摘人詩文句字供姍笑。偶讀瞿文懿王立沼上義﹐訝曰﹕沼固惠王地也﹐彼何得言所得非其地﹐已誦詩至流鶯啼到無聲處。卽又曰﹕啼則有聲﹐何謂無聲﹐諸所戲侮聖言多類是。一日獨坐﹐有靑衣二人ㄏ之去﹐至一所﹐殿宇莊嚴﹐天澤跽階下﹐遙見柱帖云﹕日月閻羅殿﹐風霜業鏡臺。始知已死﹐王問天澤知過否﹖因引業鏡照﹐具得其罪狀。王復命靑衣引天澤還陽世道其事﹐比出門﹐天澤輒又謂靑衣曰﹕屬見殿柱帖﹐政自不佳。何獨閻羅殿偏有日月乎﹖靑衣者怒曰﹕女尙敢爾爾。扶之俄遽然醒。東坡在儋耳﹐因試筆嘗自奮云﹕吾始至南海﹐環視天水無際﹐淒然傷之曰﹕何時得出此島耶﹖已而思之﹐天地在積水中﹐九洲在大瀛海中﹐中國在少海中﹐有生熟不在島者。覆盆水於地﹐芥浮於水﹐豈附於芥﹐茫然不知所濟。少焉水涸﹐豈卽徑去。見其類山涕曰﹕幾不復與子相見。豈知俯仰之間﹐有方軌八達之路乎﹖念此可爲一笑。劉壯輿嘗摘歐陽公五代史之訛誤爲糾繆﹐以示東坡。東坡曰﹕往歲歐陽公著此書初成﹐王荊公謂余曰﹐歐陽公修五代史而不修三國誌非也﹐子盍爲之﹐余固辭不敢當。夫爲史者綱羅數十百年之事﹐以成一書﹐其間豈能無小得失﹖余所以不敢當荊公之托者﹐正畏如公之徒掇拾其後耳。蜀先生嘗因旱儉禁酒﹐刑吏於人家檢得釀具﹐欲令與釀酒者同罰。時簡雍從先主遊﹐見一男子行道﹐雍謂先主曰﹕彼人欲行淫﹐何以不縛﹖先主曰﹕卿何以知之﹖雍曰﹕彼有淫具﹐與欲釀同。先主大笑﹐命原欲釀者。髙宗出獵﹐在路遇雨﹐因問諫議大夫谷舟阝律曰﹕油衣若爲不漏﹖對曰﹕能以瓦爲之必不漏。上因此不復出獵。李茂貞居岐﹐以地狹賦薄﹐嘗下令榷油﹐因禁城門無內松薪﹐以其可爲炬也。有優者笑曰﹕臣請並禁月明。唐僖宗頗工眾藝﹐於音律υ博蹴リ鬥鷄無不精妙﹐尢善擊球。嘗謂優人石野豬曰﹕朕若應擊球進士舉﹐須爲狀元。野豬對曰﹕若遇堯舜作禮部侍郎﹐恐陛下不免駁放。劉貢父初入館﹐乘一課馬而出﹐或言此豈公所乘﹐亦不慮趨朝之際。有從羣者﹐或致奮奔是之患耶。貢父曰﹕吾將處之也。或問何以處之﹐曰﹕吾令市靑布作小礻詹擊之馬后耳。或曰﹕此更詭異也。貢父曰﹕我初幸館ト之除﹐俸入檢薄﹐不給桂玉之用。因就廉直取此馬以代步﹐不意諸君子督過之深﹐姑爲此以扌言者之口耳。吳元中在辟雍時﹐試經義五篇﹐盡用字說﹐據援精博。蔡京爲進呈﹐特免過省﹐以爲舉字說之勸。及作相﹐請復春秋科﹐反攻王氏。徐擇之時爲左相﹐語人曰﹕吳相此舉﹐𨿽湯武不能遇。客不解﹐擇之曰﹕逆取而順守﹐元中甚不能平。趙子固嘗得姜白石所藏定武不損本禊帖﹐乘舟夜泛而歸。行至之升山﹐風起舟覆﹐行李僕被﹐皆氵溺無餘。子固方披濕衣立淺水中﹐手持禊帖﹐語人曰﹕蘭亭在此﹐余不足問也。王忠肅公翺﹐素不喜諧謔。間有之﹐亦若寓規警者然。一日見一大臣目送美妹﹐復回顧之﹐忠蕭云此人甚有力。大臣曰﹕先生何以知之﹖應云﹕不然公之頭何以被他制轉去﹖貧家無闊槁薦﹐與其露足﹐寧且露手。佯謂人曰﹕君觀吾儕﹐有須臾離筆研者乎﹖至於困睡﹐指猶似筆也。小兒子不曉事﹐人問每夜何所蓋﹐輒答云蓋薦。嫌其大陋﹐撻而戒之曰﹕後有問者﹐但云蓋被。一日出見客﹐而薦艸掛須上﹐兒從後呼曰﹕且除面上被﹗此所謂作僞日拙者乎﹖東坡示參寥云﹐桃符仰視艾人而罵曰﹕汝何等艸芥﹐輒居吾上。艾人俯應曰﹕汝已半截入土﹐猶爭髙下乎﹖桃符怒﹐往復爭不已。門神解之曰﹕吾輩不肖﹐方傍人門戶﹐何暇爭閒气耶。此極可爲淺學爭辧者之諭。堪輿朱者﹐卜兆執泥夭星﹐山川之形勢弗論也。自卜一兆葬其親﹐謂於天星葉吉﹐後當興盛。旣葬而妻殞子殤。或說之﹐朱曰﹕是故然﹐據圖讖此兆先凶後吉﹐拚亡七命乃發也。朱不思身並所屬堇堇六人耳﹐兆後卽吉﹐庇蔭者疇其當之。朱氏今竟殲云。新市有齊瞽者﹐性躁急﹐行乞衢中﹐人弗避道﹐輒忿罵曰﹕汝眼瞎耶。市人以其瞽﹐多不較。嗣有梁瞽者性尢戾﹐亦行乞衢中﹐遭之相觸而躓。梁瞽故不知彼亦瞽也﹐乃起亦忿罵曰﹕汝眼亦瞎耶﹗兩瞽哄然相詬﹐市子姍笑噫﹐以迷導迷詰難無已者﹐何以異於是。●卷四◎誌怪黨氏女﹐韓城縣芝川人。先是有王蘭者捨於芝川藺如賓家﹐如賓殺之﹐匿其錢數百萬。其年生一男﹐美而慧﹐名玉童。比長輕裘肥馬﹐恣其出入。玉童忽暴卒﹐父母哀之。𨿽喪畢﹐每忌日飯僧施財﹐自是稍稍致貧如舊。有僧求食於黨氏﹐一女子應門曰﹕母兄皆出﹐不得具饌。此去數里﹐有藺氏者亡子忌日﹐方當飯僧﹐盍往焉。其亡子卽我之前身耳。僧大異之﹐問其所以﹐不對而入。僧於是造藺氏謂曰﹕主人念亡子若此﹐要見其今身乎﹖如賓大驚﹐乃問之﹐僧具以告。如賓遽適黨氏﹐女不肯出﹐父母曰﹕必不見則何辭﹖女曰﹕第告之云﹐其子身存及沒多岐﹐所耗王蘭之財盡﹐未聞此必不求矣。父母以告﹐如賓無言而退。旣出﹐父母問其故﹐女曰﹕兒前身王蘭也﹐爲如賓所殺死。訴上帝願爲子以耗之。故耗之且盡而死。尼妙寂姓葉氏﹐江州尋陽女﹐嫁大賈任華﹐父與華之潭州不復﹐妙寂忽夢父泣謂曰﹕吾與汝夫湖中遇盜﹐殺我者車中猴﹐門東艸﹐殺爾夫者禾中走﹐一日夫。有李公佐者能辧隱語﹐謂妙寂曰﹕殺汝父者申蘭﹐殺汝夫者申春耳。猴申生也﹐車去兩頭﹐故是申字。門東艸。非蘭字耶﹖禾中走者﹐穿田過也﹐此亦申字﹐一日夫﹐蓋春字耳。妙寂乃易服泛傭江湖之間﹐聞有申村。村中有申蘭兄弟﹐默往求傭。年餘無知其非丈夫者﹐二盜飲醉﹐妙寂奔告有司獲之﹐詞伏就法。得其所喪以歸﹐竟從釋教云。嘉靖中﹐泗州蔣成者屠沽於鴨嘴湖﹐有孤客以竹荷包袱飲其店﹐成中夜酒之﹐沈於湖﹐匿其金﹐因而致富。旣十餘年﹐逢端午﹐置酒會鄰友﹐成於座中忽舉靑絲系粽﹐汨羅江裏弔忠魂﹐屬諸客對。一人號古澗者﹐先夕夢中有人教云﹐明當還對紫竹挑包﹐鴨嘴湖邊謀客命。叮嚀曰﹐能言之﹐管取獲利。古澗以爲神﹐卽以是答之。成駭然失色﹐席散獨畱古澗﹐以二十金滅口。古澗亦不求其實﹐喜而歸語其妻﹐妻曰﹕此冤鬼假子以雪之﹐不言將有禍。古澗首之州﹐及至官﹐成遂服辜。取客屍於湖如生。杜陵韋元方外兄裴璞﹐任州新平縣尉﹐元和五年卒於官。長慶初元方下第﹐將客於隴右﹐出開遠門數十里﹐抵偏店將憩﹐逢武夷躍馬而來﹐乃裴璞也。驚喜拜曰﹕兄去人間﹐復效武職﹐何從吏之赳赳焉﹖裴曰﹕吾爲陰官﹐職轄武士﹐故武飾耳。元方曰何官﹐曰隴右三川掠剩使﹐職司人剩財而掠之。韋曰﹕何謂剩財﹖裴曰﹕數外之財﹐卽謂之剩﹐故掠之。曰安知其剩而掠之﹖裴曰﹕生人一飲一酌﹐無非前定﹐況財寶乎﹖陰司所藉﹐其數有限﹐獲而逾藉﹐陰吏狀來﹐乃掠之。或令虛耗﹐或罹橫事爾。言畢不見。嶽州刺史李公亻﹐興元中舉﹐進士連不中第。次年有故人國子祭酒通春官包結者拔成之。榜前一日﹐例以名問執政。初五更亻將候祭酒﹐至門未開﹐立馬門首。傍有一吏若外郡之公差坐於其側﹐俄附亻耳曰﹕某乃冥吏之送進士名者。因出示亻無名﹐垂泣曰﹕苦心筆研二十餘年﹐今復無名柰何﹖曰﹕君成名在一年之外。今欲求之亦非難﹐但於本祿耗半﹐且多屯剝。亻曰﹕名得足矣。客曰﹕於此取同姓者去其名﹐易君名可耳。復援亻自注﹐從上有故太子少師李公夷簡名﹐欲揩之﹐客遽曰﹕不可﹐此人祿重﹐未易動也。又其下有李溫名﹐客曰可矣﹐亻乃揩去溫字注亻字。客遽捲而行。明日春官懷其榜將赴中書祭酒揖問曰﹕前言遂否﹗春官曰﹕迫於大權﹐難副髙命。祭酒曰﹕平生交契﹐今日絕矣。春官遽曰﹕見責如此﹐寧得罪子權右耳﹐請尋榜揩名塡之。祭酒開榜﹐見李公夷簡欲揩之﹐春官急曰此人宰相處分﹐不可去。揩其下李溫﹐曰可矣。及榜出﹐亻字果在已前所揩處。然亻筮仕之後﹐追敕貶降不歇於道﹐才得嶽州刺史。未幾卒。永新水﹛宀怠﹜劉先生﹐宋末將赴省試﹐夜忽見天若有崩裂狀﹐嘆曰﹕天下事不可爲矣﹗遂反歸。道遇神卒﹐挾一菜﹐問所如往﹐卒曰﹕吾奉上帝命﹐攝諸應死者。出手冊示之﹐冊首卽先生名﹐下注三刀下死。神卒曰﹕吾視若爲善士﹐爲若攺下爲不。遂去無迹。先生自是避山中﹐一日出往邑城﹐遇元兵猝至﹐死者狼藉道路。先生乃伏匿亂屍中﹐被賊三刀。幸未斷脛﹐得善藥越夕始蘇。人咸謂天活焉。代國公郭元振﹐下第夜行失道﹐遠望燈火往投之。旣入門﹐聞東閣有女子哭聲﹐公問之﹐曰﹕此有烏將軍者﹐每歲求婦﹐今父母以妾應選云。公曰﹕必救之。未幾二紫衣吏入而復走出曰﹕相公在此﹐公私心獨喜﹐旣而將軍入﹐公曰﹕聞今夕嘉禮﹐願爲小相。將軍者喜﹐而延坐與對食﹐言笑極歡。公思取囊中利刀刺之﹐乃曰﹕某有少許鹿臘﹐得自禦廚﹐願以獻。將軍大悅﹐公乃取鹿臘削之。將軍引手取﹐公捉其腕斷之。失聲走視之﹐乃豬蹄也。天方曙﹐令人執弓矢刀槍循血行入大穴中﹐因圍而火之﹐一大豬突煙走出﹐斃於圍中。鄕人共相慶﹐女辭其父母﹐泣拜從公。公多歧止之不獲﹐遂納爲側室。生子數人﹐皆任大官。顧況喪一子﹐年十七﹐其子魂遊恍惚如夢﹐不離其家。未幾如被人執至一處﹐若縣吏者﹐斷令托生顧家﹐復都無所知。忽覺心醒﹐開目認其屋宇兄弟諸親滿側﹐惟語不得。後又不記。年至七歲﹐其兄戲批之﹐忽曰﹕我是爾兄﹐何故批我﹖一家驚異﹐方敍前生事﹐歷歷不誤﹐弟妹小名悉徧呼之。抑知羊叔子事非怪也﹐卽進士顧非熊。廣東按察司副使毛吉﹐成化時兩廣流賊掠郡縣﹐吉與知縣王麒等隨軍殺賊﹐奮不顧身﹐皆死於陣。初出軍時﹐給以官銀千兩充軍餉﹐委官余文司之。文憫吉死無以歸﹐以所餘銀密授其家人爲喪具。是夜僕之婦忽出中堂﹐據正席坐﹐舉止如吉狀。顧左右曰﹕請夏憲長來。舉家驚走告近居沈經歷者﹐沈報僉憲胡榮﹐亟來視之﹐瞪目視胡曰非也。頃之夏至﹐乃起揖而言曰﹕吉受國恩﹐不幸死於賊﹐固無憾。但餘文所餘官銀﹐已付我家。𨿽官府無所稽考﹐我負污辱於地下矣。願亟以還官﹐毋污我。言畢﹐僕地漸蘇。●附錄◎閒鈔上崔銑曰﹕士之好髙也﹐有三欲焉﹐一曰匿﹐二曰譽﹐三曰便。夫不事事﹐則中之眞僞混矣﹐非匿乎。迹奇取慕﹐事常取忽﹐非譽乎。玄則人莫測也﹐髙則人莫階也﹐然後操蹤由己﹐非便乎。然久則不可掩﹐夫子示學曰﹕主忠信而已矣。夏蔡威公閉門而哭﹐傍鄰窺墻而問曰﹕子何故哭泣而至於若此乎﹖對曰﹕吾國且亡矣﹐吾數諫吾君﹐君不用。於是窺墻者聞其言﹐舉宗而去之於楚。居數年﹐楚王果舉兵伐蔡﹐窺墻者爲司馬﹐見威公縛在虜中﹐問曰﹕若何以至於此﹖曰﹕吾何以不至於此﹖且吾聞之也﹐言之者行之役﹐行之者言之主也。汝能行﹐我能言﹐汝爲主﹐我爲役﹐亦何以不至於此哉﹖窺墻者乃言之於楚王﹐遂解其縛﹐與俱之楚。劉元城常曰﹐金陵亦非常人﹐其質朴儉素﹐終身好學﹐不以官職爲意﹐與司馬公同。但學有邪正﹐各欲行其所學者爾。而諸人輒溢惡﹐此所以愈毀之而愈不信也。嘗記漢時大臣於人主前說人短長﹐各以其實。如匡衡論朱云﹐以爲云好勇﹐數犯法亡命。受易頗有師道﹐是其一長。凡人有善有惡﹐若不稱其善﹐並以爲惡而毀之﹐則人必不信其有是惡矣。故攻金陵者﹐只宜言其學術乖僻﹐用之將亂天下﹐則人主必信。若以爲以財利結人主如桑弘羊﹐禁人言以固位如李林甫﹐姦邪如盧杞﹐大佞如王莽﹐則其人素有徳行﹐天下之人素尊之。而人主夷考之無是事﹐則舉凡言之。不出於毀者﹐亦不信矣。此進言者之大戒。趙徳莊嘗宰余幹﹐趙忠定是其邑子。忠定初冠多士﹐適徳莊在朝﹐忠定往謁謝﹐徳莊語之曰﹕愼勿以一魁先置胸中。時以爲名言。宋仁宗時﹐有張吳二士者﹐負縱橫才﹐不事干謁﹐而規禮聘﹐嘗作詩有踏破賀蘭掃淆西海之句。韓範守邊﹐咸狂視之﹐異時二士刻詩石上﹐灑泣過市。二帥竟弗之省﹐二士無所適﹐遂亡走西夏﹐易名張元吳昊﹐觸夏主諱﹐聳其聽聞。夏國收爲謀主﹐勢日彊大﹐間右震懼﹐遂不可制。韓公時爲四路招討﹐駐兵延安。忽夜有人提匕首入臥曰﹕某西夏張相公遣取相公頭﹐不忍加刃﹐第取金帶去。蓋宋君臣之用人狹矣。蕭﹑曹之爲治也﹐猶良醫用藥然。蓋何時如重病方蘇﹐參時如初起﹐節宣次第當如是耳。諸呂之際﹐諸公注措如用兵﹐王陵其堂堂之陣也﹐平勃其按伏出奇者乎﹐事異而功同。也曰﹕畱侯何如﹖曰﹕此當別論。無畱侯無漢矣﹐其善用醫而善將將者歟﹐無染而識超者也。夫諸人俱非儒生學士者流﹐觀畱侯授書老人﹐懿侯館賓蓋公﹐而戶牖之門多長者﹐似亦各有師承耶。若ガ侯之所以能全名令終若此者﹐實多鮑生召平與客之計。卽戶牖多算﹐而交結絳侯﹐又自陸賈啟之。信夫用人則裕而足﹐已自用者拙哉。儒生家類誚安石圍棋賭墅﹐若不事事﹐忘國戚者﹐又多卽拆屐事證其矯情云﹐是迂腐之談也﹐方堅之重兵壓境也。江左時惟倚安爲重耳﹐安如忡忡惶惑﹐則眾心搖﹐眾心搖則天下事去矣。安石此一局﹐卽決勝千里妙算也。後國家了此大事﹐乃欲不喜非情哉。《易》曰﹕拔茅連茹﹐有味哉。一婁貞公相﹐則梁公進矣﹐梁公用而五龍﹐諸俊由此匯進焉。世稱芘唐桃李﹐爲梁公植之﹐而不知婁貞公其尢布種者耶﹐乃其功則遠矣。賢如梁公﹐尙隱其徳不知深乎深乎。世儒或誚其與弟訣語﹐若足々苟容然者。夫貞公所值何時哉﹖且兄弟俱被寵榮矣。夷明用晦﹐履盛能降﹐智矣哉。子夏有言﹐事君能致其身。夫曰致身﹐致身云者﹐無論不愛生與榮利﹐卽慕節義之名而致身者﹐此致之未純者哉。蓋猶有躬之故矣﹐乃梁公不羞女主﹐寧受屈辱﹐濱於危殆而不悔。此誠能致其身者非耶。或曰﹐假使公不免於俊臣之獄﹐何以自白於天下後世噫。社稷之臣﹐身已不有﹐欲白何爲。有無功之功﹐有不爲之爲﹐以盧懷愼之才﹐較之姚崇誠當袖手﹐然每事輒推之﹐殆庶幾乎古和衷之誼哉。假令盧公之才﹐與姚相埒﹐而日相角﹐天下事又不知何如矣。吾觀其疾時所屬輩語﹐與所引拔﹐其中了了。若此者﹐豈眞伴食者耶。書云﹕斷斷無技﹐此亦近似者非歟。歐陽子誚陽城爲諫議﹐七年止廷論陸贄及沮延齡相方兩事﹐謂徳宗時多事﹐豈無急於此者﹖余謂不然﹐夫天下事又孰有急於黜陟相臣者哉﹖徳宗時天下事固多﹐有一宣公在﹐已勤勤懇懇於章奏矣﹐城之默默有以也。彼逐聲傍吻﹐賈譽取名﹐不識其微﹐不圖其大﹐賢如城者﹐或恥爲耶。夷簡𨿽有崖谷﹐多疵類﹐要非齷齪不任事者﹐天聖明道間倚公力多矣。聖功謂有宰相才﹐誠才哉。君子多過其擯仲淹諸賢﹐與附廢郭后﹐議此誠無以解於人﹐人乃卽公後能獎拔仲淹。頓忘舊卻﹐此在庸常人亦難矣。至於附帝廢後事﹐此猶有說﹐未可與滯域中之見者道也。夫以臣子視郭后﹐後固天下母﹐由仁宗視之﹐郭后婦道也﹐亦臣道也﹐忿爭至批上頸﹐顧可歟。余詳仁宗於後﹐方寵盛非緣愛馳。考後終始﹐蓋最警敏人也。此一容忍﹐非堅冰之漸乎﹐武韋可鑑矣。仁宗故仁柔主﹐此其剛克處也﹐而謂爲盛徳累非矣。夫一介士﹐尙可以叱狗蒸梨﹐故出其妻﹐而況天子邪。時論者﹐謂許公不當順父出母﹐如爾則伯魚子思有遺議矣。仁宗謂公獨忘身殉國﹐夫有所試也。史中多摘公瑕﹐或亦以此故而蔽罪之。與公此等處﹐亦難向人陳道矣。世君子談道者﹐類髙韓範富諸名公之品﹐而惜其未知學云。以愚臆見殊不然﹐宋之名相似多知學﹐顧其得有淺深髙下﹐其功業亦以是爲差矣。夫君實以誠爲盡心行己之要﹐且曰﹕自不妄語始。蓋所謂主忠信者也﹐顧其悟處未徹耳。堯夫謂人已到九分﹐誠不虛晦叔之學﹐以治心養性爲本。歐陽子稱其淸淨寡欲﹐有古君子風﹐所養可知矣。是無論已﹐卽呂聖功之淸淨﹐李太初之衝雅﹐王孝先之沈毅。其學所入𨿽不同﹐固各有所得﹐非鹵鹵莽莽﹐直任性資傍名誼爲者也。範希文筮仕﹐初若尙矯勵未融﹐然卽能識孫明復於貧窮時﹐又識張子厚於儻蕩時﹐可謂具隻眼矣。且中庸篇時尙未經諸儒表章﹐而公卽以此授子厚﹐非自有所見然耶﹖富彥國初抗直不撓﹐其英气如出礦之金﹐乃晚年酷嗜內典﹐深究性命之旨。所謂禮失求野者歟﹐觀其入相時言論注措﹐所得非淺淺者矣。若韓稚圭余詳其行事﹐想見其人﹐卽願執鞭﹐猶恐其不我欲也。嘗玩其喜雨詩雲﹕須臾慰滿三農望﹐卻斂神功寂若無。其於學也﹐深乎深乎。世儒竟未有以知道歸公者﹐豈公惟以身發揮﹐不效世儒騰口吻耶﹖就歐陽永叔世都目爲文章家﹐余讀其文﹐非苟作者﹐似亦有所見矣。胡子曰周制閹人﹐領於冢宰﹐止供掃除﹐無假名器﹐矧曰兵權。惟漢和唐玄﹐古今至愚﹐乃首假以權﹐貽衤固至毒。天地爲之倒列﹐日月彌以晦冥。身殲國亡﹐室闈不保﹐千載有餘悲焉。然則爲人主者﹐尙無以權假刑人。至喉癰不剪﹐浸成古今悲噱。而卒無救也﹐於乎愼哉。其惟明辟。任力者固勞﹐任人者固佚。夫任人者匪直佚也﹐人眾必周而不漏也﹐任力者匪直勞也﹐力寡必偏而不咸也。任人者匪直不漏﹐彼蒙任者可以使不肖者肖也﹐任力者匪直不咸﹐彼不蒙任者且將使能者不能也。此古今常試之驗也。蔡文忠公喜酒﹐飲量過人。旣登第﹐通判濟州﹐日飲醇酎﹐往往至醉。是時大夫人年已髙﹐頗憂之。一日山東賈存道先生遏濟﹐文忠館之數日。先生愛文忠之賢﹐慮其以酒廢學生疾。乃爲詩示文忠曰﹕聖君恩重龍頭選﹐慈母年髙鶴髮垂。君寵母恩俱未報﹐酒如成病悔何追。文忠矍然起謝之。自是非親客不對飲﹐終身未嘗至醉。陶士行每飲酒有限﹐常歡有餘而限已竭。殷洪源勸更少進﹐士行淒然曰﹕年少時嘗有酒失﹐慈母見約﹐故不敢過。西蜀亂後﹐官府多不挈家以行。張忠定知益州﹐單騎趕任。是時一府官屬憚張嚴峻﹐莫敢蓄婢使。張不欲絕人情﹐遂自買一婢﹐以侍巾幘。自此官屬稍稍置姬。張在蜀四年﹐被召還闕﹐呼婢父母出貲以嫁﹐仍是處女。天聖中﹐張文節在政府﹐國封歲時入見母后﹐見二侍婢老且陋﹐怪其過自貶約﹐對以丞相不許。因敕國封密市二少婢﹐或丞相問﹐但言吾意。國封遂買二女奴﹐一日文節歸第﹐二婢拜於庭﹐文節詢其所自﹐國封具以告。從容謂夫人曰﹕令二姬守一老翁﹐甚無謂也。他日入見﹐宜以此懇奏。遽召宅老﹐呼二婢父兄對之折券﹐並衣著首飾與之﹐俾爲嫁貲。南京國子祭酒陳敬宗﹐師道卓立﹐名重一時。丰城侯李公隆居守﹐於先生最所敬重﹐過其第必畱宴。宴或以家姬作樂﹐談笑竟日﹐未嘗一目之。常以拇指掐中指自持。翊旦示其指﹐甲痕猶在。蓋恐失色於人也。其撿身之功如此﹐此其所以模範多士云。王恭從會稽還﹐王大看之﹐見其坐六尺蕈﹐因語恭卿東來﹐故應有此物﹐可以一領及我。恭無言﹐大去後﹐卽舉所坐者送之。旣無餘席﹐便坐薦上。後大聞之甚驚﹐曰﹕吾本謂卿多﹐故求耳。對曰﹕丈人不悉恭﹐恭作人無長物。範文正公少貧悴﹐依睢陽朱氏家。嘗與一術者遊﹐會術者病篤﹐使人呼文正而告曰﹕吾善煉水銀爲白金﹐吾兒幼﹐不足以付。今以付子﹐卽以其方與其所成白金一斤﹐封識納文正懷中。文正方辭避﹐而術者已絕。後十餘年﹐文正爲諫官﹐術者之子長﹐呼而告之曰﹕而父有神術﹐昔之死也﹐以汝尙幼﹐故俾我收之。今汝成立﹐當以還汝。出其方並白金授之﹐封識宛然。又公嘗得一宅基﹐堪與家相之曰﹐此當世出卿相。公曰﹕誠有之﹐不敢以私一家。卽捐其基建學﹐今蘇州府學是也。今世治黃白風水家言者﹐卽名賢哲士﹐無不入其說。觀此二事﹐世尙有足以系公之念者乎。楊尙書公致仕歸﹐長安舊居爲鄰里侵占﹐子弟欲詣府訴其事﹐以狀白公。公批紙尾云﹕四鄰侵我我從伊﹐畢竟須思未有時。試上含光殿基望﹐秋風秋艸正離離。子弟不敢復言。王藍田性至狷急﹐旣躋重位﹐每以柔克爲用。謝奕嘗忿藍田﹐極言罵之﹐藍田回面著壁﹐初不應之﹐半日奕去﹐始復坐。林司寇公俊嘗過吳門﹐訪二泉邵公寶於裏第。及門見邵公經始建坊﹐大詫曰﹕盛徳如公亦效世俗子營此耶﹖邵公曰﹕公家科第云仍﹐此故可省。某門第初起﹐立如制表宅裏﹐似亦非過也。林公終不謂然。由此以觀﹐前輩名公以建坊爲詬矣﹐嘗謂人苟修徳﹐卽蓽門逢戶。後世仁賢且過而式之﹐徳苟不類﹐卽今市童豎多相指訕詬之矣。然則坊表之建﹐不爲播惡之具耶﹐而士紳以此煩擾有司﹐其識何卑卑也。鶴林王露曰﹕葬者藏也﹐藏者欲人之不得見也。古人之所謂卜其宅兆者﹐乃孝子慈孫之心。謹重親之遺體﹐使其他日不爲城邑道路溝渠耳﹐豈藉此以求子孫富貴乎﹖郭璞謂本骸乘气﹐遺體受蔭﹐此說殊未通。夫木生於山﹐栗芽於室﹐此乃活气相感也。今枯骨朽腐﹐不知痛癢﹐積日累月﹐化爲朽壞﹐蕩爲遊塵矣。豈能與生者相感﹐以致禍福乎﹖此決無之理也。世之人惑璞之說﹐有貪求吉地﹐未能愜意﹐至數年不葬其親者。有旣葬不吉﹐一掘未已﹐至掘三掘四者。有因買地致訟﹐棺未入土﹐而家已蕭條者。有兄弟數人﹐惑於各房風水之說﹐至骨肉化爲仇讎者。凡此數禍皆之書爲之也。若如璞之說﹐璞旣精於風水矣﹐宜妙選吉地﹐以福其身﹐以利其子孫﹐然璞身不免於刑戮﹐而子孫卒以衰微。則是其說已不驗於其身﹐而後世方且信其遣書而尊信之﹐不亦惑乎﹖今之術者﹐言墳墓若有席帽山﹐子孫必爲侍從官﹐蓋以侍從重戴故也。然唐時席帽乃舉子所戴﹐故有席帽何時得離身之句。至宋朝都大梁﹐地勢平曠﹐每風起則塵沙撲面﹐故侍從跨馬﹐許重戴以障塵。夫自有宇宙﹐則有此山﹐何貴於唐而賤於今耶﹖京丞相仲遠豫章人也﹐崛起寒微﹐祖父皆火化﹐無墳墓﹐每寒食則野祭而已﹐是豈因風水而貴哉﹖司馬溫公曰﹕今人葬不厚於古﹐而拘於陰陽禁忌則甚焉﹐相山川罔壠之形勢﹐考歲月日時之干支﹐以爲子孫貴賤貧富壽夭賢愚皆系焉﹐非此地非此時不可葬也。舉世惑而信之﹐於是喪親者往往久而不葬。夫人所貴於身後有子孫者﹐爲能藏其形骸也﹐其所爲乃如是。曷若無子孫死於道路﹐猶有仁者見而堇之耶。人之貴賤貧富壽夭系於命﹐賢愚系於人﹐固無關預於葬。就使皆如葬師之言﹐爲人子者方當哀窮之際﹐何忍不顧其親之暴露﹐乃欲自當福利耶﹖昔者諸祖之葬也﹐家甚貧﹐不能具棺郭。自大尉公而下﹐始有棺郭﹐大尉公將葬﹐族人皆曰﹐葬者家之大事﹐柰何不詢陰陽﹐此必不可。吾兄伯康無如之何﹐乃曰﹕詢於陰陽則可矣﹐安得良葬師。族人曰近村有張生者良﹐兄乃召張生﹐許以錢二萬。張生野夫也﹐聞之大喜。兄曰﹕汝能用吾言﹐吾俾爾葬。不用吾言﹐將求他師。張生曰惟命是聽。於是兄自以己意處歲月日時﹐及壙之淺深廣狹﹐道路所從出﹐皆取便於事者﹐使張生以葬書緣飾之曰大吉﹐以示族人﹐皆悅無違異者。今吾兄年七十九﹐以列卿致仕。吾年六十六﹐忝備侍從。宗族之從仕者二十有三人。視他人之謹用葬書﹐未必勝吾家也。前年吾妻死﹐棺成而斂﹐裝辦而行﹐壙成而葬﹐未嘗以一言詢陰陽家﹐迄今亦無他。頃爲諫官﹐嘗奏乞禁天下葬書﹐當時執政莫以爲意。今著玆論﹐庶俾後世子孫葬必以時﹐知葬書之不足信云。王先生鏊曰﹕上下交而其志同﹐不交之獘﹐未有如近世之甚者。君臣相見﹐止於視朝數刻﹐章奏批答相關接﹐刑名法度相維持而已。非獨沿襲故事﹐亦其地勢使然。則莫若復內朝之法﹐蓋天有三垣﹐天子象之﹐正朝象大微也﹐外朝象天市也﹐內朝象紫微也﹐自古然矣。國朝奉天殿﹐卽古之正朝也。奉天門﹐卽古之外朝也。華蓋謹身武英等殿﹐則內朝之遺制乎。洪武永樂以來﹐常奏對便殿﹐今內朝無復臨禦。常朝之後﹐人臣無復進見﹐故上下之情壅而不通﹐天下之獘由是而積矣。夫外朝以正上下之分﹐內朝以通遠近之情﹐大臣或三日五日一次起居﹐侍從臺諫各一員上殿輪對﹐諸司有事咨決﹐與大臣面議之﹐不時引見羣臣。凡謝恩辭見之類﹐皆得上殿陳奏﹐虛心而問之﹐和顏色而道之。𨿽身居九重﹐而天下之事燦然畢陳於前矣。司馬王公瓊曰﹕國初乘大亂之後﹐民多流離失恆產﹐然當是時官皆畏法﹐不敢虐下﹐故建衛徙軍﹐多安其役﹐自後日漸承平。流罪者悉攺充戌﹐故人有懷土之思﹐不能固守其新業﹐於是乎逃亡者十常八九﹐而淸勾之令遂不勝其煩擾矣。以軍伍消耗爲憂者﹐務嚴其法。然法益嚴而民益擾﹐終不能使之安其業而不逃。此非法之不善﹐勢不能也﹐蓋民貧不自愛﹐始輕犯法。又遠徙爲軍﹐亦必不能自存﹐所至逃逸者﹐其勢則然耳。至於遠年故絕軍戶﹐必使有以繼之﹐則其爲害滋甚﹐又惡乎其可乎﹖故今淸軍之法﹐當以寬爲主﹐庶幾閭閻少得休息耳。況兵貴乎精﹐而按籍勾補者﹐率多老弱疲羸﹐糧餉費而無用﹐是二者之事理又有不相當也。然變通之道宜何如﹐亦曰﹕募其土著之精銳者撫而用之﹐則兵亦不患其不足矣。◎閒鈔下國初科舉﹐第一場問四書疑一道﹐五經義各一道。第二場論一道﹐詔誥章表內科一道。第三場策一道。猶循元制也。洪武甲子鄕試﹐乙丑會試﹐初爲小錄以傳。然惟列董事之官﹐試士之題﹐及中選者之等第籍貫經籍而已。其錄前後𨿽有序﹐然猶未錄士子之文以爲程式也。次科戊辰﹐加刻程文﹐自後永爲定式。但此後五科﹐其間命官列銜﹐或多隨時不一。永樂以後﹐其制始一定而不更易矣。然永樂中各省鄕試﹐猶有儒士主考品官同考者﹐其序文亦不拘篇數。景泰中序文禁稱公考官﹐正用實授教官序爲前後二篇﹐以兩京爲法也。然兩京序文稱臣﹐獨與會試同云﹐按初場例出四書義三道。正統元年會試﹐出大學《論語》《中庸》﹐而不及《孟子》。成化元年順天府鄕試﹐出論語二道﹐《孟子》一道﹐而不及《大學》《中庸》。其後定《大學》《中庸》內量出一道﹐《論語》《孟子》各出一道﹐遂爲例。古人寫書盡用黃紙﹐故謂之黃卷。顏之推曰﹕讀天下書未徧﹐不得妄下雌黃。雌黃與紙色類。故用之以滅誤。今人用白紙﹐而好事者多用雌黃滅誤﹐殊不相類。碑者施於墓則下棺﹐施於廟則系牲﹐古人因刻文其上。今揭大石鏤文﹐士大夫皆題曰碑銘﹐何邪﹖南方之人謂水皆曰江﹐北方之人謂水皆曰河﹐隨方言之便﹐而淮濟之名不顯。司馬遷作河渠書﹐並四瀆言之。子虛賦曰﹕下屬江河﹐事已相亂﹐後人宜不能分別言之也。今俗人食三長月素﹐按釋氏智論天帝釋以大寶鏡照四大神州﹐每月一移﹐察人善惡﹐正五九月照南瞻部州﹐唐人於此三月不行死刑﹐曰三長月。節鎭因戒屠宰﹐不上官﹐是以天帝釋爲可欺也。妄誕可笑。吳薛綜謂孫權曰﹕日南男女裸體﹐可謂虫豸。五代盧程罵任圜曰﹕爾何虫豸。按《爾雅》有足謂之虫﹐無足謂之豸。豸字合文介反﹐十二獬韻豸字不亦云虫無足。侯思止曰﹕獬豸但能觸邪。按《說文》獬薦曾也﹐古者決訟令觸不直﹐薦字合丈蟹反。然四紙韻薦字下亦注獬豸獸名﹐然則薦與豸義本玄通。若有獬字下𨿽文爾切﹐亦曾也。如止一字﹐縱丈蟹反﹐亦虫也。今人見禦史舊有獬豸冠﹐單呼爲豸﹐可笑。古人於圖書書籍﹐皆有印記﹐云某人圖書。今人遂以其印呼爲圖書。正猶碑記碑銘﹐本謂刻記銘於碑也﹐今遂以碑爲文章之名﹐而莫之正矣。民間俗諱﹐各處有之﹐而吳中爲甚。如舟行諱住諱翻﹐以箸爲快兒﹐幡布爲抹布﹐諱離散以梨爲園果﹐傘爲豎笠﹐諱狼籍以郎槌爲興歌﹐諱惱躁以謝竈爲謝歡喜。此皆俚俗可笑處。今士大夫亦有犯俗稱快兒者。敢當姓石﹐五代時人。劉知遠爲晉祖押衙﹐遣力士石敢當袖鐵椎侍晉祖﹐與湣王義事﹐敢當鬥死﹐殺湣王左右。今人家門外所立之石是也。古者后妃羣妾進禦於君所﹐當禦者以銀環進之﹐娠則以金環退之。進者著右手﹐退者著左手﹐卽今之戒指。又云手記。纏足一事謂之妖﹐古無此﹐蓋自妲己始。妲己乃雉精﹐足猶未雙﹐故用裂帛纏之。後世習俗旣久﹐以足小爲美。軒轅黃帝周遊﹐元妃累祖死於道﹐令次妃好嫫監護﹐因置方相以防夜﹐蓋其始也﹐俗名驗道神阡陌將軍﹐又名爲開路神。吏人稱外郎者﹐古有中郎外郎﹐皆臺省官﹐故僭擬以尊之。醫人稱郎中﹐鑷工稱待詔﹐木工稱博士﹐師巫稱大保﹐茶酒稱院使皆然。此胡元名分不明之舊習也。國初有禁。釒巢鑰云者﹐以其形如鑰耳。今釒巢有圓身者﹐古制也。方身釒巢近世所爲。唐人云﹕銀鑰收金鑰合﹐誤以開釒巢具爲鎖。開鎖具自名鑰匙﹐亦名鎖匙。新舉人朝見﹐著靑衫不著襤衫者﹐聞始於宣廟﹐欲其異於歲貢生耳。及其下第送國子監﹐仍著襤衫。蓋國學自有成規也﹐本朝政體度越前代者甚多﹐其大者數事。如前代公主寡再爲擇婿﹐今無之。前代中官被寵﹐與朝臣並任﹐有以功封公侯者。今中官有寵者賜袍帶﹐有軍功者增其祿食而已。前代重臣得自辟任下僚﹐今大臣有專擅選官之律。前代文廟聖賢皆用塑像﹐本朝初建國學﹐革去塑像﹐皆用木主。前代嶽鎭海瀆皆有崇名美號﹐今止以山水本名稱其神。郡縣城隍及歷代忠烈士﹐後世溢美之稱﹐俱令革去。前代文武官皆得用官妓﹐今挾妓宿娼有禁﹐甚至罷職不敍。皇陵初建時﹐量度界限﹐將築周垣。所司奏民家墳墓在﹐傍者當外徙。髙皇云﹕此墳墓皆吾家舊鄰里﹐不必外徙。至今墳在陵域者﹐春秋祭掃﹐聽民出入無禁。於此可見帝王气象﹐包含偏覆﹐自異於尋常萬萬也。尙衣縫人云﹕上近體俱松江三礻布所制﹐本朝家法如此。大廟紅糸寧絲拜ブ﹐立腳處乃紅布﹐其品節又如此。今富貴家佻達子弟﹐乃有以糸寧絲綾緞爲褲者﹐其暴殄過分﹐亦已甚矣。移文中字﹐有日用而不知所自﹐及因襲誤用而未能正者。姑舉一二﹕如查字音義與槎同﹐水中浮木也﹐今云查理查勘﹐有稽考之義。弔本傷也﹐湣也﹐今云弔捲弔冊﹐有索取之義。票與同﹐本訓急挨﹐今以爲票帖。綽本訓寬緩﹐今以爲巡綽。盔本盂也﹐今以名鐵冑。鐲本鉦也﹐今以名釧屬。又如閘朝閘辦課程﹐其義皆永曉﹐其亦始於方言也歟。價值爲價值﹐足彀爲足勾﹐斡運爲挖運﹐此類尢多。甚者施之奏章﹐刻之榜文﹐此則承訛踵謬而未能正者也。佛本音弼﹐詩云﹕佛時仔肩﹐又音拂。禮記云﹕獻鳥者拂其首。注云﹕拂不順也﹐謂以翼戾之。禪本音擅﹐孟子曰﹕唐虞禪是已。自胡書入中國﹐佛始作符勿切。禪始音蟬﹐今人反以輔佛之佛禪受之禪圈科。非知書學者。侄本妻凡弟之女﹐古者諸侯之女嫁與諸侯﹐以娣侄從。《左傳》云﹕侄其從姑是已。今人稱兄弟之子爲侄﹐不知誤自何時。唐狄仁傑諫武后云﹕姑侄與母子孰親﹐姑侄見於此﹐然猶稱武姓之子爲侄﹐對姑而言之耳。此字隨俗稱呼則可﹐若施之文﹐不若稱從子族子之類之爲愈也。書之同文﹐有天下者力能同之﹐言之同音﹐𨿽聖人在天子之位﹐勢亦有所不能也。今天下音韻之謬者﹐除閩粵不足較已﹐如吳語黃王不辧﹐北人每笑之﹐殊不知北人音韻不正者尢多。如京師人以步爲布﹐以謝爲卸﹐以鄭爲正﹐以道爲到﹐皆謬也。河南人以河南爲渴南﹐以妻弟爲七帝﹐北直隸山東人以屋爲烏﹐以陸爲路﹐以閣爲果﹐無入聲韻。入聲內以緝爲淒﹐以葉爲夜﹐以甲爲賈﹐無合口字。山西人以聰爲村﹐無東字韻。江西湖廣四川人以情爲秦﹐以姓爲信﹐無淸字韻。歙睦婺三郡人以蘭爲郎﹐以心爲星﹐無寒侵二字韻。又如去字﹐山西人爲庫﹐山東人爲趣﹐陜西人爲气﹐南京人爲可﹐湖廣人爲處。此外如山西人以坐爲М﹐以靑爲妻﹐陜西人以鹽爲年﹐以咬爲裊﹐臺溫人以張敞爲漿搶之類。如此者不能悉舉﹐蓋習染之久﹐久則難變。非聰明特達常用心於韻書者﹐不能自拔於流俗也。馬之性善驚﹐故驚駭字從馬。女之性善妒﹐故嫉妒字從女。恙﹐《說文》曰憂也。一日虫入腹食人心﹐古者艸居﹐多被此毒﹐故相問無恙乎。今人稱疾爲微恙貴恙﹐是又以恙訓疾矣。今人呼酌酒器爲壺瓶。按唐書太宗賜李大亮胡瓶﹐史■通鑑釋文以爲汲水器。胡三省辯誤曰﹕胡瓶蓋酒器﹐非汲水器也。﹤缶並﹥瓶字通﹐今北人酌酒以相勸醉者亦曰胡瓶。然壺字正當作胡耳。秦以呂政諱﹐以正月之正爲平聲。自漢至今﹐形之文辭詩歌﹐皆從平韻。秦法之嚴如此。成化間﹐有吏建言時事﹐禮科給事中忌之﹐以激厲風俗之厲不從力﹐參付法司問罪。不知厲本古字﹐漢書凡云風厲勉厲﹐皆不從力。此吏亦不能自明﹐二人蓋未嘗讀漢書故也。兵科給事中閱兵部題本﹐以伎不從女﹐呼吏笞之。翌旦有不平者﹐令受笞吏執韻書以進﹐乃赦顏慰遣之。此蓋識俗字不識古字故也。凡遇人文字﹐所見未的﹐輒疵議之﹐後不能無悔也。《孟子》鉆冗隙相窺﹐冗而隴切。今人皆讀作胡決切非也﹐冗穴字相似而誤耳。詩文小雅以十篇爲捲﹐而謂之什﹐猶軍法以十人爲什耳。今稱詩爲佳什﹐於義何取﹖古諸器物異名﹐其形似龜﹐性好負重﹐故用載石碑。螭勿其形似獸﹐性好望﹐故立屋角上。蒲牢其形似龍而小﹐性好吼叫有神力﹐故懸於鐘之上。憲章其形似獸有威﹐性好囚﹐故立於獄門上。餐餮性好水﹐故立橋所。蟋蜴形似獸鬼頭﹐性好腥﹐故用於刀柄上。蠻全其形似龍﹐性好風雨﹐故用於殿脊上。螭虎其形似龍﹐性好文彩﹐故立於碑文上。金猊其形似獅﹐性好火煙﹐故立於香壚蓋上。椒圖其形似螺絲﹐性好閉口﹐故立於門上。今呼鼓了非也。刀多其形似龍而小﹐性好立險﹐故立於護朽上。鰲魚其形似龍﹐好吞火﹐故立於屋脊上。獸勿其形似獅子﹐性好食陰邪﹐故立於門上。金吾其形似美人首魚﹐尾有兩翼﹐其性通靈不睡﹐故用巡警。出山海經博物志。關雲長封漢壽亭侯﹐漢壽本亭名﹐今人以漢爲國號﹐止稱壽亭侯誤矣。漢法十里一亭﹐十亭一鄕﹐萬戶以上﹐或不滿萬戶爲縣。凡封侯視功大小﹐小爲亭侯﹐次鄕縣郡侯。雲長漢壽亭侯﹐蓋初封也。今印譜有壽亭侯印﹐蓋亦不知此而乃僞爲之耳。折疊扇一名撒扇﹐蓋收則折疊﹐用則撒開﹐或寫作た者非是。た卽團扇﹐可以遮面﹐故又謂之便面。觀前人題詠及圖畫中可見矣。聞撒扇始於永樂中﹐因朝鮮國進撒扇﹐上喜其捲舒之便﹐命工如式爲之。南方女人皆用團扇﹐惟妓女用撒扇。近年良家女婦亦有用撒扇者。結屋枋湊合處必有牝牡筍﹐俗呼爲公牡筍是也。馬以牝稱課﹐蓋唐計歲課駒故也。見輟耕錄。檀弓曰﹕重主道也。殷主綴重焉﹐周主重徹焉。注云﹕士重木長三尺﹐始死作重﹐以依神。殷禮始殯時置重於殯廟之庭﹐及成主﹐則懸於新死者所殯之廟。周人則徹而理之﹐此承重之義也。古優女曰娼後﹐稱娼老婦曰鴇。考之鯧魚爲眾魚所淫﹐鴇烏爲眾鳥所淫。相傳老娼呼鴇﹐意出於此。二郎神衣黃彈射擁獵﹐夫實蜀漢王孟泉像也。宋藝祖平蜀得花蕊夫人﹐奉泉小像於宮中。藝祖怪問﹐對曰﹕此灌口二郎神也。乞靈者輒應﹐因命傳於京師令供奉。蓋不忘泉以報之也。人以二郎挾彈者卽張仙誤也。二郎乃詭詞﹐張仙乃蘇老泉所夢仙挾二彈。以爲誕子之兆因奉之﹐果得軾轍二子。見集中。天下有眞武廟﹐按曲禮曰﹐前朱雀而後玄武﹐玄武乃北方七宿之象﹐而傳記所謂龜蛇也。宋有天下﹐尊崇聖祖﹐嫌名玄朗﹐攺玄爲眞。道家者流謂神有名字裏居﹐眞武經又有披髮跣足﹐世遂塑黑衣翩翩﹐披髮按劍而坐﹐腳踏龜蛇一﹐何悖耶﹗宋祭酒訥宋學士濂常辧之。跬一舉足也﹐倍跬謂之步﹐四尺謂之仞﹐倍仞謂之尋﹐尋舒兩肱也。倍尋謂之常﹐然則八尺曰尋丈﹐六尺曰常﹐五尺謂之墨﹐倍墨謂之丈。又云一手之盛謂之溢﹐兩手謂之掬﹐掬一升也。然則飲酒不過三升﹐敢飯止數升﹐乃謂少耳。若今之升非小也。有虫名益﹐好於絲髮上自縊而死﹐故縊傍猶益。益一名縊女﹐物性固有如此者。象膽按四時在四足﹐熊膽亦在四足﹐魚膽春夏近上﹐秋冬近下﹐蚺蛇膽隨擊而護。陳所敏云﹐能敕水﹐故水宿之物莫能害。鴆能巫步禁蛇﹐故食蛇﹐啄木遇蠹穴﹐能以嘴畫字而成符﹐蠹魚自出。鴉能隱巢﹐故鷙鳥莫能見。燕銜泥常避戊己日﹐故巢不傾。﹛宀隹﹜有長水石﹐能於巢中養魚而水不涸。燕惡艾雀﹐欲奪其巢﹐卽銜艾置巢中﹐燕遂避去。此皆鳥之有智者也。巫步又曰禹步﹐蓋以禹爲百神所畏。而行步蹇跳﹐巫故效之以令百神也。楊用修紀安寧州潮泉﹐一日三溢三蘸。連州水下流有斟溪﹐一日十溢十竭。貴州城外有漏氵勺﹐一日百盈百竭。應漏刻焉﹐可謂奇聞矣。因葦筆。物之瘦者蜈蚣﹐輕者蝴蝶。《嶺南異物志》見有物﹐如滿帆過海﹐將到舟﹐競以物擊之﹐破碎墜地﹐視之乃蝴蝶也。海人去其翅足﹐稱肉得八十斤﹐啖之極肥美。葛洪遐觀賦﹐蜈蚣大者長百步﹐頭如車箱﹐屠裂取肉白如瓠。《南越志》云﹐大者其皮可以鞔鼓﹐其肉暴爲脯﹐美於牛肉。《月令》仲夏日鹿角解﹐仲冬日麋角解。鹿以夏至隕角而應陰﹐麋以冬至隕角而應陽。鹿肉暖以陽爲體﹐麋肉寒以陰爲體。以陽爲體者﹐以陰爲末﹐以陰爲體者﹐以陽爲末。末者角也﹐故麋茸補陽﹐利於男子﹐鹿茸補陰﹐利於婦人。見王所著甚明﹐今人不惟一槪作男子補精益血之劑﹐於麋鹿亦不能辧矣。今人稱泰山五大夫﹐俱云五松樹﹐至不能得其數以爲疑。獨黃美引史記載﹐秦始皇上泰山﹐風雨暴至﹐休於樹下﹐遂封其樹爲五大夫。五大夫秦官名﹐第九爵也。此語可證千古之誤。今人不知措大之說﹐李濟翁載措大四說﹐其一以士人貧居新鄭之野﹐以驢負醋而鬻﹐邑人指其醋馱而號之。又曰﹐鄭有醋溝﹐士流多居其州溝之東﹐以甲乙名族﹐故曰醋太。然則措大當作醋太﹐曰驢曰醋﹐皆自鄭地起也。濟翁以爲不然﹐乃曰﹕謂其能舉措大事而已。宋世於郡縣立慈幼局﹐凡貧家子多欲厭棄不育者﹐許其抱至局﹐書生年月日。局置乳媼鞠視﹐他人家或無子女﹐卻來局取養之。歲侵﹐子女多入慈幼局﹐道無拋棄者。信乎仁澤之周也。《左傳》都城過百雉﹐釋者謂一雉之墻長三丈﹐髙一丈。陸氏埤雅謂雉飛崇不過丈﹐長不過三丈。又雉性妒﹐壠設疆飛﹐不越分域﹐一界之內﹐以一雉爲長。盧多遜旣卒﹐許歸葬﹐其子察護喪﹐權厝襄陽佛寺。將易以巨櫬﹐乃啟其屍不壞﹐儼然如生。逐時易衣﹐至祥符中亦然。蓋五月五日生也﹐釋氏得之﹐當又張大其事。若今之所謂無量壽佛者矣。韓退之子昶﹐攺金根車爲金銀車﹐貽笑於世。二子綰衮皆擢第﹐衮爲狀元﹐退之名若山斗﹐而不聞世有知狀元衮者。史亦闕之﹐以此知科名之不足恃也。陸象孫謂投名刺﹐旣稱頓首﹐不當復言拜故爾。然周禮辧九拜之儀﹐一稽首﹐二頓首。注稽首拜﹐頭至地也﹐頓首拜﹐頭叩地也。又奇拜﹐一拜也﹐褒拜﹐再拜也﹐肅拜﹐但俯下手﹐卽今之揖也。好奇者有稱肅拜﹐不知其處於倨。而稱頓首者﹐亦無所不可﹐若稱奇拜褒拜亦通。《野客叢書》影字古用景字﹐葛洪撰字苑始加彡爲影。戰陣之陣﹐古用陳﹐王右軍小學阜旁作車爲陣。隋國隋州﹐古用隨﹐楊堅以其近遁走﹐去走作隋。疊字古作疊﹐王莽以三日大盛﹐攺從三田作疊。古之對字萃下從口﹐漢文帝以口多非實﹐攺從土。罪字自下從辛﹐始皇以字形似皇字﹐遂攺從网從非。古劭字從刀﹐劉宋太子名劭﹐而惡字文爲召刀﹐遂攺刀爲力。《尙書》之尙本當作上音讀﹐或曰﹐秦時人臣避上字﹐故作常音﹐至今因之不攺。若二十八宿音秀﹐則洪景盧以爲當如本音。且引說苑辧物篇曰﹐天之五星﹐運气於五行﹐所謂宿者﹐日月五星之所宿也。按宿之音秀﹐北音誤之﹐蓋元詞曲皆入秀字去上韻﹐至宿州之宿則入徐字﹐而以近徐州﹐故別呼爲南徐州。北音之謬若此。《左傳》幣錦二兩注云﹕二丈爲一端﹐二端爲一兩﹐一兩一匹也。然則一端不可以言一匹。公羊傳乘馬束帛﹐束帛謂玄三二﹐玄三法天﹐二象地。然則今人以一匹帛爲束帛亦非也。泗州僧伽頂有一孔﹐以絮窒之﹐發絮則異香出﹐氛氳滿室。佛圖澄左乳下一孔﹐圍七寸﹐亦以絮窒之﹐夜欲讀書﹐發絮則光照一室。時時水邊引腸胃氵攸之﹐復納於內﹐物理有不可致詰者。重瞳四乳﹐不足道矣。今人稱法令曰令甲﹐以漢宣帝詔令甲死者不可生﹐然是法令首卷。曰江充傳注令乙騎乘行馳道中﹐章帝詔曰﹐令丙長有數見鼠璞甚明。然則令乙者第二卷

也﹐令丙者第三卷

也。漢律當有十卷。每見人稱前導者伍伯﹐晉書賈充戲庾純云﹐君行常在人前﹐今何以後﹖蓋純之先人有爲伍伯者。按古今注云﹐一伍之長也﹐五人爲伍曰伍伯。一曰戶伯﹐漢制兵吏五人一戶一竈﹐每竈四直一伯﹐故曰戶伯。又曰大伯﹐諸王公行戶伯﹐服赤幘綠衣常﹐率其伍以導引也。楊用修著《赤牘淸裁》﹐旣不序赤名所以﹐惟於丸林伐山載《禽經》云﹐隹上無尋﹐鷚上無常﹐雉上有丈﹐上有赤﹐云赤與尺通。《莊子》云﹐斥斥亦尺也﹐此其所以謂之赤牘歟。然則謂之斥牘亦可乎。按漢西嶽石闕銘云﹐弘農太守常山元氏﹐張勛爲西嶽華山作石闕﹐髙二丈二赤。又北齊平等寺碑云﹐銅像一軀﹐髙二丈八赤。《廣州記》稱蝦須長四赤﹐然則赤果與尺通也。余故於廣赤牘攺正作尺﹐而記於此﹐以見用修未睹二碑也。中國初無西瓜﹐見洪忠宣皓《松漠紀聞》。蓋使金虜﹐貶遁陰山﹐於陳王悟室得食之。云種以牛糞﹐結實大如斗﹐絕甘冷﹐可蠲暑疾。丹鉛余錄引五代陽令胡嶠《陷虜記》云﹐於回紇得瓜﹐名曰西瓜。其言與忠宣同﹐以爲至五代始入中國。按忠宣使虜﹐乃稱創見﹐則嶠嘗之於陷虜之日﹐而不能種之於中國也。其在中土﹐則自靖康而後。其在江南﹐或忠宣移種歸耳。古有稱金貂者﹐常侍侍中插貂以金爲柱也。漢稱金紫者﹐金印紫綬也。其後江左入銜曰﹐金紫光祿﹐銀靑光祿﹐猶此意也。唐所謂金紫者﹐紫衫金帶也。又賜紫及金魚袋﹐後元復以金紫銀靑入銜﹐國初亦因之。印在秦漢以爲佩服之章﹐至六朝尙因之﹐故至小﹐其丞相列侯不過寸餘﹐不以施奏牘也。唐用龜魚以代印﹐而印用之奏牘矣。至明而印之寸分加大矣﹐明之所謂綬﹐非綬制也﹐芾也﹐其牙牌則以代印及龜魚也。古王公列侯皆金印﹐承相將軍亦金印。今法親王金寶﹐一二品銀印﹐餘皆銅印。右印列侯存者多銅印﹐人不能曉所謂。按古賜印外﹐許得自制銅木牙印﹐蓋仿印制而爲之。金銀印不能存﹐而銅獨得存故也。唐時宰相告身用金花五色綾紙﹐至宋則用織成花綾﹐以品次有差。宋敕俱艸書﹐後用三省長官僉押尙書印﹐然無禦寶。當時每授官則有之。至國朝考最始給與﹐一品至二品皆誥﹐六品以下敕﹐花色殊異。公侯一品玉軸﹐伯及二品舉軸﹐三品四品鍍金軸﹐余角軸。內惟禦寶加於年月之上。其特使則有敕﹐敕用小龍墨欄黃紙。《傳燈錄》謂二祖慧可初事達摩﹐嘗斷一臂置前﹐達摩知是法器。始傳以祖心印及楞伽經。至續髙僧傳則云﹐周滅佛法﹐可與林法師同學﹐共護經像﹐遭賊斷臂﹐以法禦心﹐不覺痛苦。火燒斫處﹐血斷帛裹﹐乞食如故﹐曾不告人。後林又被賊砍其臂﹐叫號通夕﹐可爲治裹﹐乞食供林﹐林怪可手不便怒之。可曰﹕餅食在前﹐何不自裹﹖林曰﹕我無臂也﹐可不知耶﹖可始曰﹕我亦無臂﹐復何可怒。二記皆開士所述。而慧可一臂﹐一以爲求法﹐一以爲遇寇﹐不同乃爾。弔字矢貫弓也﹐古者葬棄中野﹐禮貫弓而弔﹐以除鳥獸之害。周禮方相氏毆罔象﹐罔象好食亡者肝而畏虎與柏﹐墓上樹柏﹐路口致虎爲此也。或言狼狽是兩物﹐俱前足絕短﹐每行常駕兩狼﹐失狼不能動﹐故世言事乖者稱狼狽。鯢魚如鮎﹐四足長尾能上樹﹐天旱輒含水上山﹐以艸葉覆身張口﹐鳥來飲水﹐卽吸食之。聲如小兒﹐峽中人食之﹐先縛於樹鞭之﹐身上白汗出如■汴﹐此方可食﹐不爾有毒。蟹八月腹中有芒﹐芒眞稻芒也﹐長寸許﹐向東輸與海神﹐未輸不可食。蟬未脫時名復育﹐相傳言吉蜣所化。秀才韋莊在社曲﹐常冬中掘樹根﹐見復育付於朽處﹐怪之。村人言蟬固朽木所化也。因剖一視之﹐腹中猶實爛木。冷地﹐申王有肉疾﹐腹垂至﹐每出則以百練束之。至暑月嘗息不可過。玄宗詔南方取冷蛇長數尺﹐色白不螫人﹐執之冷如握冰。申王腹有數約﹐夏月置於約中﹐不復覺煩暑。蚊害物虫也﹐凡有血气者恆病焉。然其所化不一。江南有孑孑﹐生ㄜ水中﹐好屈伸水上﹐見人泳去。久則蛻爲蚊﹐此虫化也。塞比有蚊母艸﹐艸而蚊變。嶺南有蚊子木﹐實如盧橘﹐熟則綻﹐蚊出貫空。此艸木化也。江東有蚊母鳥﹐生池澤茹蘆中﹐黃白雜文﹐鳴如鴿﹐每鳴吐蚊一二升﹐此禽化也。人順生﹐艸木倒生﹐禽獸橫生。胎生者九竅﹐卵生者八竅。胎生者眼胞自上而瞑﹐卵生者眼胞自下而螟。濕生者眼無胞而不寐﹐化生者眼無竅而有光。艸木可插而活者﹐胎生類也﹐以實而產者﹐卵生類也﹐荷芡濕生也﹐芝茵化生也。有雌無雄﹐龜鱉是也。有雄無雌﹐蜂蠆是也。龜𨿽有鼻而息以耳﹐牛𨿽有耳而聽以鼻。龍蜃能飛而無翼﹐鵝鴨有翼而不飛。陽鳥之飛頭伸而足縮﹐陰鳥之飛頭縮而足伸。馬之臥起自前足﹐牛之臥起自後足。鹿豕直行﹐蛇蚓曲行﹐郭索橫行﹐蔸踵卻行﹐率然兩頭行﹐尺蠖屈伸行。木皆中實﹐而娑羅樹則中空。竹皆中空﹐而廣藤竹則中實。沈香木至輕也﹐而以水浸之則沈。中冷泉亦水也﹐而錫器盛之泄。昆吾刀亦金也﹐而可以切玉。蕭山火至涼也﹐而可以供爨物。生之不齊類如此﹐造物者果有窮乎哉﹗與之齒者去其用﹐付之翼者兩其足。甘瓜則抱苦蒂﹐美棗則生荊棘﹐荔枝非名花﹐牡丹無佳實。鷹能搏鳩雁﹐而反受逐於﹐崖鶻能搏鷺﹐而不能得飛。鴿雉善聽﹐狼善視﹐狐善疑﹐猶善豫﹐駱駝善知泉﹐象善知地虛實﹐而終不免於人之手﹐物各有能有不能也。虹蟣或能盜酒﹐雷霆或能書字。艸能指佞﹐虫能書葉。硫黃可以干汞﹐水銀可以化錫。徳化之水可以煮鐵爲銅﹐置陽遂於日中而火出。陳方諸於月中而水生﹐銅山崩而洪鐘自鳴。神劍藏而龍光不掩﹐金石之品﹐或陰極而飛﹐或逢陽而起。磁石可以引鍼﹐琥珀可以拾芥。雉羽可以候雨﹐鵲尾可以占風。終歸知往﹐猩猩知來。百粵間有艸﹐結實如小球﹐俗名顚茄。服之則心狂顚倒﹐惑亂叫嘯﹐騰舞竟日不能自止。若爲鬼物所恁者。魏賈將家累千金﹐博學善著作。有倉頭善別水﹐常令乘艇於黃河中﹐以瓠匏接河源水﹐一日不過七八升。經宿器中色赤如絳﹐以釀酒﹐名昆侖觴﹐酒之芳味﹐世中所絕。禹治水獲無支祈﹐形如獼猴﹐力逾九象﹐命庚辰制之﹐鎖子龜山之足﹐淮水乃安。待制查道奉使髙麗﹐見沙中一婦人﹐紅裳雙袖﹐髻鬟紛亂﹐肘後微有紅■﹐查命扶於水中﹐拜手感變而沒﹐乃人魚。元載不飲﹐人以鍼挑鼻尖﹐出一小虫﹐謂之酒麼﹐卽日飲一斗。福建按察副使沈文敏﹐其母隨養時﹐雙目失明。延一醫療之﹐云障翳已重﹐藥不能效﹐乃先藥之使不知痛﹐尋以物撥轉眼睛向內﹐一面向外﹐封閉三日而開。視物無一不見﹐云眼睛惟兩角有筋系之﹐故可撥轉﹐然非削鼻堊手不能也。成化壬辰三月﹐鷹揚衛巡捕官捉一僧人﹐領一男子可十七八﹐腹中能語﹐人問之﹐腹中應答可怪。及觀醫書治奇疾方﹐有人腹中有物作聲﹐隨人言語﹐謂之應聲虫。當服雷丸自愈﹐則知乃疾也﹐非怪也。丁大用徵嶺南﹐入賊境掠得寇稻﹐以給軍食。京軍以刀盔爲臼﹐邊鄙老校笑其拙﹐教於髙阜擇淨地﹐坎之如臼﹐然煎茅火鍛之令堅實。乃置稻其中﹐伐木爲杵﹐以椿甚便。大宗以北兵渡淮時﹐無一葦之楫。有人於囊中取乾豬脬十餘﹐內气其中﹐環著腰間﹐泅水而南﹐徑奪舟以濟。漢時﹐南方有虫﹐其形如蟑﹐其子著艸葉如蠶種﹐得子以歸。則母飛來就之﹐殺其母以血塗八十一文﹐又以其子塗八十一文。凡市物﹐或先用母﹐子復飛歸﹐循環無已﹐名曰靑蚨錢。

