《荊園小語》﹝淸﹞申涵光

貧賤時﹐累心少﹐宜學道﹔富貴時﹐施予易﹐宜濟人。若夫貧賤而存濟人之心﹐富貴而堅學道之志﹐尢加人一等。

常有小不快事﹐是好消息。若事稱心﹐卽有大不稱心者在後﹐知此理﹐可免怨尢。

凡宴會﹐賓客雜坐﹐非質疑問難之時﹐不可講說詩文﹐自矜博雅。恐不知者愧而之。

讀書有不解處﹐標出以問知者﹐愼勿輕自攺竄﹐銀根之誤﹐遺笑千古。

人言果屬有因﹐深自悔責﹔返躬無愧﹐聽之而已。古人云「『何以止謗』﹖曰﹕」無辯『「﹐辯愈力﹐剛謗者愈巧。

小人當遠之於始﹐一飲一啄﹐不可與作緣。非不和恨也。泛然若不相識﹐其恨淺。若愛其才能﹐或事勢想借﹐一與親密﹐後來必成大仇。

結盟是近日惡道﹐古人不輕交﹐故必不負。今訂盟若戲﹐原未深知﹐轉眼路人﹐又何足怪。

勘一「利」字不破﹐更講甚理學。

遊大人之門﹐諂固可恥﹐傲亦非分﹐總不如蕭然自遠。

奴僕小過宜寬。若法應撲責﹐當卽處分﹐不可憤憤作不了語﹐恐愚人危懼﹐致有他端。卽應責﹐亦須委人。自行鞭僕﹐易致過當﹐且暴怒時百脈奮張﹐先已自損﹐誤傷肌腕﹐猶其小也。

畏友勝生嚴師﹐羣遊不好獨坐。

親故有困窘相求﹐量情量力﹐曲加周給﹐不必云借。借剛或不能償﹐在人爲終身負欠﹐在己後或責望﹐反失初心。

公門不可輕入。若世誼素交﹐益當自遠。旣屬同心﹐必不疑我不疏傲。或事應面謁﹐亦不必屏人祕語﹐恐政有興革﹐疑我與謀﹔又恐與我不合者適值有事﹐疑爲下石。

人生承祖﹑父之遺﹐衣食無缺﹐此大幸也。便可讀書守志﹐不勞經營。若家道素貧﹐亦有何法﹖惟勤學立行﹐爲鄕裏所敬重。自有爲之地者﹐若喪心以求利﹐人人惡之﹐是自絕生路矣。

書畫古帖﹐可以寄興﹐嘉者自當寶惜。若夫設機心﹐費重賄﹐剛不必矣。

造作歌謠及戲文小說之類﹐譏諷時事﹐此大關陰騭﹐鬼神所不容。凡有所傳聞﹐當緘口勿言。若驚爲新奇﹐喜談樂道﹐不止有傷忠厚﹐以訛傳訛﹐或且疑爲我作矣。

凡詩文成集﹐且勿梓行﹐一時所是﹐師友言之不服﹐久之自悟﹐未必汗流浹背也。俟一二年朝夕攺訂﹐復取證於髙明﹐然後授梓。若乘興流布﹐徧贈親知﹐及乎悔悟﹐安能盡人而追之耶﹖若能不刻﹐剛更髙。

與其貪而豪舉﹐不若吝而謹飭。

故人仕宦者﹐貽書見招﹐以不赴爲正。或久別懷想﹐抵署盤桓數日﹐款款道故﹐不及他事﹐切勿在外招搖﹐妄有關說。一貴一賤﹐交每不終﹐未必盡貴人之過也。

姦人難處﹐迂人亦難處。姦人詐而好名﹐其行事有酷似君子處﹔迂人執而不化﹐其決裂有甚於小人時。我先別其爲何如人﹐而處之之道得矣。

古書自《六經》《通鑑》《性理》而外﹐如《左傳》《國策》《離騷》《莊子》《史記》《漢書》﹐陶﹑杜﹑王﹑孟﹑髙岑諸詩﹐韓﹑枊﹑歐﹑諸集終身讀之不盡﹐不必別求隱僻。凡書之隱僻﹐皆非其至者。

責我以過﹐當以虛心體察﹐不必論其人何如﹐局外之言﹐往往多中。每有髙人過舉不自覺﹐而尋常人皆知其非者﹐此大舜所以察邇言也。卽詩文亦然﹐贊者未必皆當﹐若指我之失﹐卽淺學所論﹐亦常有理﹐不可忽也。

人以詩文質我﹐批駁過直﹐往往致嫌。若一槪從諛﹐又非古道。嘉者極力贊揚﹐謬者指其疵病﹐瑕瑜不掩﹐常寓鼓舞之意。至誠待人﹐必不我怨﹐嘉者逢人稱說﹐謬者絕口勿言。其人聞之﹐必自感奮。

作應酬詩文﹐其害其一。兒之旣久﹐流向熟俗一派﹐遂不可醫。況委囑紛紜﹐烏能盡應﹖應者不以爲徳﹐不應則謗毀百端﹐甚且尊貴人臨之以勢﹐違則懼禍﹐從則難堪。不如愼之於始﹐素無此名﹐庶幾可免。

愚人指仙佛募化﹐稱說靈異﹐以誑鄕俗﹐或起祠﹑造經﹑鑄鐘﹑施藥。我旣不信﹐遠之而已﹐不必面斥其非﹐恐愚眾黨護﹐有時致辱。

世傳作《水滸》者三世啞。近時淫穢之書如《金瓶梅》等﹐喪心敗徳﹐果報當不止此﹗每怪友輩極贊此書﹐謂其摹畫人情﹐有似《史記》﹐果爾﹐何不直讀《史記》﹐反閱其似耶﹖至家有幼學者尢不可不愼。

人有求於我﹐如不能應﹐當直告以故﹐切莫含糊﹐致誤乃事。

交財一事最難﹐𨿽至親好友﹐亦明白。寧可後來相讓﹐不可起初含糊﹐俗語云「先明後不爭」﹐至言也。

作寄遠人書札﹐與家書同﹐當於泊夕成之﹐臨發匆匆﹐必多遺漏。

他人僮僕遇我或不恭﹐如坐不起﹐騎不下﹐稱謂不如禮﹐彼與我無主僕之分﹐不足較也。若自己僮僕﹐須時時戒飭之。

順吾意而言者﹐小了也﹐爭急遠之。

有了告我曰「某謗汝」﹐此假我以泄其所憤﹐勿聽也。若良友借人言以想惕﹐意在規正﹐其詞气不同﹐要視其人何如耳。

遠方來歷不明﹐假托爲術士﹑山人輩﹐往往大姦竄伏其中﹐勿與交往。卽窮人欲投靠爲僕婢者﹐亦不可收。

朋友卽甚相得﹐未有事事如意者﹐一言一事之不合且自含妒忌﹐少遲則冰消霧釋﹐過而一畱。不得遂輕嗤罵﹐亦不必逢人訴說﹐恐他友聞之﹐各自寒心耳。

好說人陰事及閨門醜惡者﹐必遭奇禍。

凡事只是古本正傳﹐一好奇便處處不妥。

先人著述﹐必確乎可傳者﹐始付剞劂﹐不然藏之於家﹐以存手澤可也。可傳者不得異費﹐致令湮沒。

親交中有顯貴者﹐對人頻言﹐必遭鄙誚。

我有冤苦事﹐他人問及﹐始陳顚末。若胸自不平﹐逢人絮絮不已﹐聽者𨿽貌咨嗟﹐其實未嘗入耳﹐言之何益。

借人書畫﹐不可損污遺失﹐閱過卽還。

借書中有訛字﹐隨以別紙記出﹐署本條下。

冠履服飾﹐不必爲崖異﹐長短寬狹適中者可久。

名勝之地﹐勿輕題詠﹐一有不當﹐遠近爲笑端﹐如昔人所記「飛閣流丹」之類﹐可鑑也。

子弟少年時﹐勿令事事自如。

宴飲招妓﹐豈以娛客﹐醉後潦倒﹐更致參差﹐總不如雅集爲善。

責人無己﹐而每事自寬﹐是以聖賢望人而愚不肖自待也﹐不思而已。

從之性情﹐各有所偏﹐如躁急﹑遲緩﹑豪華﹑鄙吝之類。吾知而早避之﹐可以終身無忤。孔子不假蓋於子夏﹐固是大聖人作用。

髙年而無徳﹐極貧而無所顧惜﹐兩種不可與交。

親友見訪﹐忽有欲言不言之意﹐此必不得已事欲求我而難於啟齒者﹐我便當虛心先問之。力之所能﹐不可推諉。

揖讓周旋﹐𨿽是儀文﹐正以觀人之敬忽。宋儒云「未有箕踞而一放肆者」。其在少年﹐尢當斤斤守禮﹐不得一味眞率。

縱與人相爭﹐只可就事論事﹐斷不可揭其祖父之短﹐揚其閨門之惡﹐此禍關殺身﹐非只有長厚已也。

本富而對人說貧﹐本穢而對人說淸﹐以人爲可欺耶﹖方唯唯時﹐其人已匿笑之矣﹐誰迫之而必爲此自欺語﹖

馳馬思墜﹐撻人思斃﹐妄費思窮﹐濫交思累﹐先事預防之道也。

有聰明而不讀書﹐有權力而不濟人利物﹐辜負上天篤厚之意矣。旣過而悔﹐何及耶﹖

優娼輩好嗤笑人﹐而敢爲無禮﹐此自下賤本色﹐其趨奉不足喜﹐怠慢不足怒也。

有必不可行之事﹐不必妄作經營﹔有必不可勸之人﹐眞理學從五倫作起﹐大文章自六經分來。

自謙則人愈服﹐自誇則人必疑我。恭可以平人之怒气﹐我貪必至啟人之爭端﹐是皆存乎我者也。

幼時見先輩作生辰﹐多在壯年以後﹐今童稚而稱觴矣。魏環溪曰「是乃母之難日﹐宜齋心以報親」﹐其說𨿽是﹐愚謂親在宜賀﹐卽如我初生時﹐親喜而賀客滿堂也。父母旣歿以後﹐是日愈增悲慟﹐何賀之有。

人於平旦不寐時﹐能不作一毫妄想﹐可謂智矣。

嗜欲正濃時﹐能斬斷﹔怒气正盛時﹐能按納﹔此皆學問得力處。

寄放人家財物﹐是極無益事。恐萬一失落﹑損壞﹐彼此作難﹐苟非義不可辭﹐斷勿輕諾。

早起有無限好﹐於夏月尢宜。

冷暖無定﹐驟暖勿棄棉衣﹔貴賤何常﹐驟貴無捐故友。

弔宜早﹐賀宜遲﹐矯時尙也。其實分有親疏﹐交有厚薄﹐遲早各有所宜﹐難拘此例。勿以人負我而隳爲善之心﹐當其施徳﹐第自行吾心所不忍耳﹐未嘗責報也。縱遇險徒﹐止付一笑。

不幸而有兒女之戚﹐此人生最難忍處。當先鎭定此心﹐令有把握﹐不然所傷必多。

人有一事不妥﹐後來必受此事之累﹐如器有隙者﹐必漏也。試畱心觀之﹐知他人剛知自己矣。

覺人之詐而不說破﹐待其自愧可也。若夫不知愧之人﹐又何責焉。

登俎豆之堂而肆﹐入飲博之羣而莊者﹐未之有也民﹐是以君子愼所入。

正人之言﹐明知其爲我也﹐感而未必說﹔邪人之言﹐知其佞我也﹐笑而未必怒。於其知從善之難。

仇人背後之誹論﹐皆是供我箴規。蓋尋常親友﹐當面言旣不盡﹐背後亦多包荒。惟與我有嫌者﹐揭我之過﹐不遺餘力﹐我乃得知一向所行之非﹐反躬自責﹐則仇者皆恩矣。

凡事要安詳妥帖﹐俗所云「消停作好事也」。若急遽苟且﹐但求早畢﹐以致物或不堅﹐事或不妥﹐從新再作﹐用力必多。是求省反費﹐求急反遲矣。理之所非﹐卽法之所禁﹐法所不逮﹐陰禍隨之。故聖賢之經﹐帝王之律﹐鬼神之報﹐應相爲表裏。

面有點污﹐人人匿笑﹐而己不知﹐有告之者﹐無不忙忙拭去。若曰「點污在我﹐何與若事﹖」必無此人情。至告以過者﹐何獨不然。

要自考品行髙下﹐但看所親者何如人﹔要預知子孫盛衰﹐但思所行者何等事。

《感應篇》《功過格》等書﹐常在案頭﹐借以警惕﹐亦學者心之一端。若全無實行而翻刻流布﹐自欺欺人﹐何益之有。

好爲誑語者﹐不止所言不信﹐人並其事事皆疑之。

閨閣之中﹐一有所溺﹐卽是非顚倒﹐家無寧晷矣。

呂新吾先生《呻吟語》﹐不可不看。

人皆狎我﹐必我無骨﹔人皆畏我﹐必我無養。

服金石酪烈之藥﹐必致殞命﹐卽坐功練气﹐往往致痰損目﹐人能淸欲寡心﹐無暴怒﹐無過思﹐自然血平气和﹐卻疾多壽﹐何爲自速其死哉。

志不同者不必彊合﹐凡勉彊之事﹐必不能久。

輕諾者必寡信﹐與其不信﹐不如不諾。

見人耳語﹐不可竊聽。恐所言之事﹐其人避我﹔又恐正值議我短長﹐聞之未免動益﹐皆所當戒﹐而畫爲甚。

有一藝﹐便有一藝累﹐如書畫圖章﹐初有人求甚喜﹔求者益多﹐漸生厭苦﹐故曰「道髙日尊﹐技髙日勞」。惟學書是正事﹐其餘作無益害有益﹐皆所當戒﹐而畫爲甚。

有怨於人﹐小者含忍之﹐果義不可忍﹐聖人自有以直報怨之道。若夫挑訟匿訐﹐𨿽公變私﹐鬼神瞷之﹐必有陰譴。

將欲論人短長﹐先顧自己何苦。

先輩云「作詩有妨舉業」。吾見作舉業人﹐閉戶不關一事者常少﹐事事皆作﹐而獨歸咎於詩﹐所以少年多不服。只是以舉業爲正事﹐而餘力及詩﹐詩不工﹐反是舉業有妨作詩矣。自忖不能卻去舉業者﹐詩且不作亦可。

見人作不義事﹐須勸止之。知而不勸﹐使友過遂成﹐亦我之咎也。

赴酌勿太遲﹐眾賓皆至而獨我候我﹐則厭者不獨主人。

足恭者必中薄﹐面諛者必背非。

凡輕薄少年﹐衣飾華美﹐語言詭譎者﹐不可收爲僮僕。

句欄﹑北裏之遊﹐不但有關行止﹐此輩不潔者﹐十人面九。一染其毒﹐往往毀傷面目﹐或至喪生﹐卽幸而無事﹐永絕生育。人人憎嫌﹐不與同坐共食﹐可不愼哉。

良友書札﹐必須珍藏﹐暇中展望﹐以當晤對。

子弟考試﹐不必預爲請托﹐戰勝固可喜﹐不售亦堪激發。常有代爲作獘者以求倖者﹐導之以不肖﹐欲其賢焉﹐難矣。

有必不可已之事﹐便須早作﹐日挨一日﹐未必後日能如今日也。

出息稱貸﹐往往致貧﹐不得已而有此﹐寧速賣田產器物以償之。若負累旣久﹐出息愈多。前之田產器物﹐情不忍棄者﹐至此棄之。亦不足矣。往見吾鄕有家本丰富﹐故知時時取債以博貧名﹐而人卒不信﹐尢可笑也。若親知挪借﹐尢當急償。寧出息者﹐且畱在後。

卜居當在僻壤﹐繁富之地﹐人情必澆。

《世說新語》多雋永有致﹐凡書札及作詩常引用﹐不可不知。若沈酣太過﹐詩文流向小品一派矣。

居心不淨﹐動輒疑人﹐人自無心﹐我徒煩擾。

遇有疑難事﹐但據理直行﹐得失俱可無愧。凡問卜﹑討簽﹑乞夢﹐皆甚渺茫﹐驗與不驗參半﹐不可恃也。

積書太盛﹐往往有水火諸厄﹐蓋爲造化所忌耳。五車萬卷﹐富貴家侈爲豪舉。其實世間應有之書﹐亦自有限﹐不必定以多積求名也。

平時彊項好直言者﹐卽患難時不肯負我之人。軟熟一輩﹐掉頭去之﹐或且下石焉。

人生學隨時進﹐如春花秋實﹐自有節次。少年時志要果銳﹐气要發揚﹐但不越於禮足矣﹐不必收斂太早。如迂腐寂寞﹐譬如春行秋令﹐亦是不詳。

物之常見者皆妖﹐吾見產芝及蒂蓮者﹐俱時凶事。不幸而有益﹐當恐懼自修﹐勿矜爲瑞。

天文術數之書﹐律有明禁。然習之本亦無益﹐不精則可笑﹐精則可危。甚且不精而冒精之名﹐致禍生意外者多矣。

久利之事勿爲﹐眾爭之地勿往。物極則反﹐害將及矣。

驟貴而行事如常者﹐其福必遠。舉動乖張﹐喜怒失緒﹐其道不終日。

量窄者不必彊虐以酒﹐或醉而畱臥﹐須令老成人護視﹐袁梧坡所記﹕「客醉誤飲瓶中旱蓮花水﹐因而致斃」。吾北方冬夜火炕﹐煤毒更烈﹐不可漫視。如醉後欲歸﹐亦遣人送付其家。

該作道學事﹐不必習道學腔。

貧賤時眼中不著富貴﹐他日得志必不驕﹔富貴時意中不忘貧賤﹐一旦退休必不怨。

靜坐勿自妄爲﹐讀書卽是立徳。

可以一出而振人之厄﹐一言而解人之紛﹐此亦不必過於退避也。但因爲利﹐則市道矣。

絕葷是難事﹐亦且不必。不食牛馬﹐不特殺﹐似爲得中。

吾鄕風俗最爲朴陋﹐二十餘年前﹐晏會俱用碟子﹐後變爲碗爲盤。仿碗制日大﹐較盤子其費數十倍﹐暴殄天物﹐不詳莫大焉。飽後腥濁滿前﹐恨一持去﹐而主人拘例﹐其來未已﹐皆舉手略嘗﹐放箸拱坐。求歡得苦﹐甚無謂也。近孫鐘無先生定爲六器﹐同聲中頗有行者﹐附遠客新親﹐不在此例。尋常往來﹐醉飽而已。

用過術士﹑藝人以及梨園之屬﹐量力酬給﹐切不可札薦他所。我之所苦﹐豈可及人﹖欲令此輩感徳﹐反不顧親知見怨﹐可謂輕重失倫矣。

詩餘不可放案頭﹐常看使人骨靡﹐初學尢甚。冶遊之場﹐如放燈﹑迎春﹑賽神等﹐男女沓雜﹐瞻視宜莊。若指顧輕狂﹐易招侮﹐子弟有欲往者﹐須同良友或命老僕相隨。

不服一人與逢人便服者﹐皆妄人也。

風水之說有之乎﹖曰﹕有之。興隆之家﹐必居勝地﹐其初不必有所擇也。常見人旣富貴﹐方延地師﹐移居遷葬﹐而家道反不如前﹐蓋福至得吉壤﹐衰至則入凶地。人自修得以迓福耳。堪輿之權﹐烏能奪造化哉。

凡權要人聲勢赫然時﹐我不可犯其鋒﹐亦不可與之狎﹐敬而遠之﹐全身名之道也。

齋名因以爲號﹐如晦庵﹑致堂之類﹐自宋已然。今有無齋而名止不一其名者總亦多事。無已則取字義典古﹐用以自箴足矣﹐卽圖章采用成句﹐亦須雅正者﹐勿爲大方所笑。

戲而不謔﹐詩人所稱。終日正襟莊語﹐卽聖賢亦未必然。風流善謔﹐可以解頤。切勿互相譏誚﹐因戲成嫌。

每讀一書﹐且將他書藏過﹐讀畢再換﹐其心始專。

學問心先入爲主﹐故立志欲髙﹐如文必秦﹑漢﹐字必鐘﹑王﹐詩必盛唐之類﹐骨气已成﹐然後順流而下﹐自能成家。若入手便學近代﹐欲逆流而上﹐難矣。

官糧必早輸納﹐每歲所收﹐先除此一項﹐狡者乃以他用。

橫逆之來﹐正以徵平日涵養。若勃不可制﹐與不讀書人何異。

凡親友借用車馬器物﹐不可吝惜。然借者又須加意照管﹐勿令損壞。萬一損壞﹐急與修制完好﹐切勿朦朧送還。

語云「閒居耐俗漢」﹐亦是無可柰何處。尋常親故往來﹐安得皆勝侶。以禮進退﹐勿蹈浮薄人言某負恩﹐某不義气﹐某不平﹐則爲援引一二嘉事﹐以爲解曰「據伊平日所爲﹐尙在道理﹐今豈遂然耶﹖或出無心﹐或有何事﹐正急不暇檢點﹐或疾病醉飽﹐喜怒失常﹐尋自悔矣。」訴者𨿽怒必少平。若因其訴我﹐遂述於我亦曾有負恩不義之事﹐則其人之過愈實﹐嫌隙遂成﹐誰使之歟。

聞人之善而疑﹐聞人之惡而信﹐其人生平必有惡而無善。故不知世間復有作善之人也。若夫造作傅會以誣善良﹐鬼神必殛之。

盛怒極喜時﹐性情攺常。遇有所行﹐須一商之有識者﹐不然﹐悔隨之矣。

說探頭話﹐往往結果不來﹐不如作後再說。

貌相不論好丑﹐終日讀書靜坐﹐便有一種道气可親。卽一顰一笑﹐亦覺有致。若咨肆失學﹐行同市井﹐縱美如冠玉﹐但覺面目可憎耳。

僕輩搬弄是非﹐往往骨肉知交﹐致傷和气。有嘗試者﹐直叱之使勿言﹐後不復來矣。

不孝不弟之人﹐不可與爲友。少時一同學子﹐頗有才華﹐而門內無行﹐先君甚不悅曰「彼至親且薄﹐況他不乎﹖」未幾果爲所螫﹐幾及於禍﹐可鑑也。

技藝中﹐惟彈琴可理性情﹐兼一人閉戶﹐陶然已足。至圍棋陸博﹐必須兩人對局﹐勝者色矜﹐負者气晦﹐本欲博歡﹐何苦反致忿忿。若夫佯負以媚尊顯﹐設阱以賺財利﹐則人品隨之矣。

人有晚節不終者﹐非是兩截﹐蓋本色露耳。故恭不誠則爲大機械﹐和不誠則爲眞鄕願。

儉𨿽美徳﹐然太儉則慳。自度所處之地﹐如應享用十分者﹐只享用七八分﹐畱不盡之意以養福可也。慳吝太甚﹐自是田舍翁舉動﹐鄙而愚矣。

經一番挫折﹐長一番見識﹔多一分享用﹐減一分志气。

行天下而後知天下之大也﹐我不可以自恃﹔行天下而後知天下之小也﹐我亦不可自餒。

小人固當遠﹐然亦不可顯爲仇敵﹔君子固當親﹐然亦不可曲爲附和。

濫用者必苟得。揮金如土而欲其一介不取﹐勢不能也。

尊先王之訓﹐必得守時王之法。我夫子殷人﹐而曰「吾從周。」生於周﹐則然也。生今反古﹐固有明戒。

梨園一輩﹐蠹俗耗財﹐法所宜禁。然相沿旣久﹐富貴家大事吉筵﹐以此爲重﹐亦難驟革。但萬萬不可自蓄﹐蕩心敗徳﹐壞閨門﹐誘子弟﹐得罪親友﹐其獘無窮。況日所見者﹐總此數人﹐總此數劇﹐豈不厭耶。

鄰人喪﹐家不可快飲髙歌。對新喪人﹐不可劇譚大笑。

子弟僮僕有與人相爭者﹐只可自行戒飭﹐不可加怒別人。

恭而無禮﹐遇君子固所深惡﹐卽小人亦未嘗不非笑之﹐枉自卑諂耳。

勸人息爭者﹐君子也﹔激人起事者﹐小人也。

三姑六婆﹐勿令入門﹐古人戒之嚴矣。蓋此輩或稱募化﹐或賣簪珥﹐或爲媒妁﹐或治疾病﹐專一傳播各家新聞﹐以悅婦女。暗中盜哄財物﹐尙是小事﹐常有誘爲不端﹐魔魅刁拐﹐種種非一﹐萬勿令往來。致於娼妓出入臥房﹐尢爲不可。

凡人气質﹐各有偏處﹐自知其偏而矯制之﹐久則自然。所以宋儒以變化气質爲學問急務也。

兄弟分居﹐是人生最不忍言之事﹐然亦多有勢不得不然者。如食指漸繁﹐人事漸廣﹐各有親戚交遊﹐各人好尙不一。統於一人﹐恐難稱眾意﹔各行其志﹐又事無條理。況妯娌和睦者少﹐米鹽口語易致參差。自度一家中﹐人人能學古人同居﹐固是美事﹐如其不然﹐反不如分爨爲妥。果能友愛﹐正不關此﹐勉彊聯絡﹐久必乖戾。

神該敬﹐不該諂﹐諂則瀆﹐是大不敬。定爲正神所吐。

遇詭詐人﹐變化百端﹐不可測度。吾一以至誠待之﹐彼術自窮。

巧人得福固多﹐得禍亦不少。拙者循理安分﹐似無大福﹐然亦不致有大禍。

處怨易﹐處恩難。怨只包含便了﹐受人之恩﹐何時報稱﹖是以君子不輕受恩也。

作善豈非好事﹐然一有好名之心﹐卽招謗禍之道也。

好便宜者不可與共財﹐多狐疑者不可與共事。

凡應人接物﹐胸中要有分曉﹐外面須存渾厚。

君子三戒﹐亦就槪言之耳。若夫少而好得﹐鉆營必力﹐百行俱怠﹔老而好色﹐爲害益烈﹐醜態更多。看來好鬥之人甚少﹐卽有斗者﹐非爲色卽爲得耳﹐大約多是爲得者。

言動文雅﹐須要自然。若過作身分﹐妄自矜莊﹐反不如本色家常﹐不招非笑。

有一善逢人賣弄﹐有一惡到處遮飾﹐此是良心不昧處。至於行事反之﹐何哉﹖

翻人書籍﹐塗人書桌﹐折人花木﹐皆極招厭之事。而竊窺人笥篋中字迹﹐尢爲不可。

隱惡揚善﹐於他人且然﹐自己子弟﹐稍稍失歡﹐便逢人告訴﹐又加增飾﹐使子弟遂有不肖之名﹐於心忍乎﹖

僕婢初來宜嚴﹐若一縱則後難管。

婦女臺前看戲﹐車轎雜於男子中﹐成何風俗﹖且優人科諢﹐無所不至﹐可令閨中女聞見耶﹖

凡慢神褻天之人必有禍﹐非果天神怒加之禍也。彼於天神且不敬﹐則遠處不放恣﹐可知固有得禍之理。

人有輕於稱貸﹐𨿽重息亦欣然者﹐非流蕩不知事人﹐卽預存不償之心﹐斷斷勿予。

常有小病則愼疾﹐常親小勞則身健。恃壯者一病必危﹐過懶者久閒愈懦。

閒中宜看醫書﹐遇有病人﹐縱不敢立方制藥﹐亦能定眾說之是非﹐勝於茫然不知付諸庸醫者矣。

人生不論貴賤﹐一日有一日合作之事。若飽食暖衣﹐無所事事﹐那得有好結果。

人品要兼文行。文人無行﹐固不足取﹐若村野農夫﹐盡有朴實者﹐遂謂之賢焉﹐可乎。夫子教弟子﹐亦曰「則以學文」﹐蓋以行爲本﹐文亦不可少者。

行一件好事﹐心中泰然﹔行一件歹事﹐衾影抱愧。卽此是天堂地獄。

非望之福﹐禍必繼之﹐急當恐懼修省﹐多行善事。若一驕則不可救矣。

和睦勤儉者家必隆﹐乖戾驕奢者家必敗。此理如操券﹐斷斷不爽﹐且驗之甚速。

花木禽魚﹐皆足以陶情適趣﹐宣滯勞。若貪戀太甚﹐反多一累。花木擇土宜者。遠方異種﹐費財費力﹐而易壞無庸也。

賭眞市井事﹐而士大夫往往好之。至近日馬弔牌始於南中﹐漸延都下﹐窮日累夜﹐紛然若狂。問之﹐皆曰「極有趣」。吾第見廢時失事﹐勞精耗財。每一場畢﹐冒冒然目昏體憊﹐不知其趣安在也。

受諫是難事﹐每見朋友以過失相規者﹐當面唯唯﹐轉面卽向人曰「伊道我某事不對﹐伊道我某事不對﹐伊不常亦作某事乎﹖」不思此友面諍﹐自是好意﹐我柰何背訐其過以相抵﹖且旣知其所未當矣﹐我便宜取以爲鑑﹐反又效之﹐何耶﹖

庭聯用於警誡﹐附記於後。

貧非省事無廳策﹐老忌多思罷苦吟。

學古之志未衰﹐每日必擁書早起﹔幹世之心早絕﹐無夕不把酒髙吟。

並謝筆墨之緣﹐捫心更無別事﹔未遂煙霞之志﹐閉門聊作深山。

心戚戚以何爲﹐勉效用時之樂﹔老冉冉其將至﹐常防在得之譏。

就筋力未衰﹐尙可讀書而寡過﹔幸家門再振﹐敢望積徳以承先。

到眼都是好人﹐說甚黃虞叔季﹔閉戶居然淨土﹐那分城郭山林。

年屆知非﹐第恐童心未攺﹔學期見道﹐莫言對域難窺。

義利辧以小心﹐須嚴一介﹔是非起於多口﹐務謹三緘。

念於世何功﹐飽食暖衣﹐已叨造化深仁﹐敢云富貴未及﹔愧在家爲長﹐讀書學道﹐勿玷先人遺訓﹐庶令弟侄可宗。

器大自有容﹐何必過分涇渭﹔語多則易失﹐總之勿涉雌黃。

