新刻歲序總考

序

余歸田餘十載優遊林藪歷冬而夏由秋而春寒暑涼暄遞相更代余旣謝交往復寡經營斗室鑪香恬然偃息追憶昔年奔走長安晝則疲神章牘勞形應酬夜則枕榻淸夢數數驚回披衣躍馬倥傯就列瘁逸閒劇倍蓰殊矣靜觀四時之序檢閱曆書考鏡往古如天地干支節气中气月令分候歲時令節厥有奧義存焉百姓日用而不知自兒童以迄白首不能窺析旨蘊嗟夫人本天地有生而於陰陽之理憒憒其識貿貿其趨何以稱靈秀於羣匯哉余訂核參伍用成是編題曰歲序總考用以諭茫昧而意則尢於業農桑者是急蓋余方親耒耜稔阡陌故於陰陽之宜更周事討論粵維天地化生萬物以陰陽合辟爲樞機二气協和則八風之序立萬物之性成各循常軌無相干奪古昔帝王謹於敬天篤於養民爰建羲和之官順陰陽察盈縮乘時令以授民事故二曜光明風雨時若寒暑適調咎沴消泯五穀熟絲麻遂艸木茂鳥獸蕃民不疾夭衣食贏贍由是君尊於上民安於下政教洽禮讓孚熙熙太和之風極治之世也故曰陰陽者王事之本羣生之命詎不信乎唐虞以後是道或合或否治忽疊見今

聖天子欽若之政遠契唐堯海宇涵泳太和盛化邑謠裏頌主守歷象之官兢兢奉職罔或稍愆於占步而中外撫字臣工重民所天勞來勸相蒼赤胥知向方樂有振掖具皆恥遊惰習勤劬循歷辧時循時抒力觸气候之協應而志與俱興因物理之潛通而功與俱樹則余是編所列詁解諸凡目視而心維因疑而質問種種有助賴焉天運人從時至事起家鮮凍餒賦免敲朴居恆產以存恆心豈不稱盛世良民哉匪徒望以究討名義逞資談吻已也時將就梓先請正於達觀大夫謂是編也小人固藉此以興利樂生君子亦資之以養身育徳日積爲月月積爲歲由一歲以至百歲俾窮檐蔀屋田夫野老各手一編而貽之子孫共免日用不知之患是刻誠不容已也余則媿汗罔敢當尙冀博雅君子有以教我焉

萬曆貳拾參年歲乙未七月旣望

賜乙丑進士前中順大夫太常寺少卿歲在壬申奉使頒

詔朝鮮加一品服虎林靈鷲峯山人錦江陳三謨自序

天干地支

虎林靈鷲峯山人錦江陳三謨編

○十干

○甲乙丙丁戊己庚辛壬癸是也又作十干史記謂之十母干犯也屍禹陽故曰天干

○甲

○甲者言萬物剖符甲而出也甲位在東爲春之始陽气萌動萬物初生漢志曰出甲於甲太歲在甲曰閼途史記作烏逄月在甲曰畢

○乙

○乙者言萬物生軋軋也軋於黠切當春萬物未展其生軋軋無有限齊漢志曰奮軋於以太歲在乙曰旃蒙史記作端蒙月在乙曰橘

○丙

○丙者言陽气遂著明也丙位南方時爲夏初萬物炳然著明漢志曰明炳於丙太歲在丙曰柔兆史記作遊兆月在丙曰修

○丁

○丁者言萬物之丁壯也當夏之時萬物壯實茂盛故曰丁漢志曰大盛於丁太歲在丁曰彊圉史記作疆梧月在丁曰圉

○戊

○戊屬土五土無定主居在中萬物於此而豊茂故曰戊漢志曰豊茂於戊太歲在戊曰著雍史記作徒維月在戊曰厲

○巳

○巳者言萬物有形可紀識也屠維萬物各成其性屠別也維離也漢志曰理紀於巳太歲在巳曰屠維史記作祝犁月在巳曰則

○庚

○庚者言萬物堅彊而收斂也史記曰陰陽更萬物庚其時爲秋昜曰先庚三日後庚三日漢志曰欽更於庚太歲在庚曰上章史記作商橫月在庚曰室

○辛

○辛者言萬物之新生秋時金剛味辛言萬物方盛而初見斷制也漢志曰悉新於辛太歲在辛曰重光史記作昭陽月在辛曰塞

○壬

○壬之爲言任也言陽气任養萬物於下也壬位北方時爲冬令陰極陽生象人懷妊之形漢志曰懷妊於壬太歲在壬曰玄默史記作橫艾月在壬曰終

○癸

○癸之爲言揆也言萬物於此可揆度也漢志曰陳揆於癸太歲在癸曰昭陽史記作上章月在癸曰極

○靑帝生子而曰甲乙甲乙東方木赤帝生子而曰丙丁丙丁南方火黃帝生子而曰戊己戊己中央土白帝生子而曰庚辛庚辛西方金黑帝生子而曰壬癸壬癸北方水

○十二支

○子丑寅卯辰巳午未申酉戌亥是也史記謂之十二子屬陰故曰地支

○子

○子者滋也言萬物滋於下也十一月陽气始生人承陽以生故曰孳萌於子

○醜

○醜者紐也十二月萬物動用人皆起而有爲故曰昧爽爲醜又曰紐牙於醜

○寅

○寅者言萬物始生螾然也又曰寅髕也正月陽動欲上而陰彊髕引於下也故曰引達於寅

○卯

○卯之爲言茂也言萬物茂也又卯冒也二月萬物冒地而出冒茆於卯茆業生也

○辰

○辰者言萬物之蜄也蜄音振辰震三月陽气動雷電振農時也故曰振美於辰

○巳

○巳者言陽气之巳盡也己巳也四月陽气巳出陰气巳藏萬物見成文章故巳爲蛇象蛇之變化有文章也陽气生於子終於己巳者終巳也象陽旣極有回復之形故以爲終巳又曰已盛於巳

○午

○午者陰陽之交又曰午牾也五月陰气午逆陽冒地而出也故曰咢布於午

○未

○未者言萬物皆成有滋味也未味也六月之辰也故曰昧薆於未

○申

○申者言陰用事申賊萬物賊申者身也萬物身體皆成就也故曰物堅於申

○酉

○酉者萬物之老也酉就也八月物成故曰畱熟於酉

○戌

○戌者言萬物盡滅也九月陽气微萬物畢成故曰畢入於戌

○亥

○亥者該也言陽气藏於下故該也亥荄也言萬物之荄皆動也十月盛陰感陽萬物皆含育於內象人之懷妊也故曰該閡於亥

年時朔望詳解

○年

○本作年谷熟也周曰年取禾一熟也今經典相承爲年字

○歲

○年也夏曰歲取歲星行一次又曰木星謂之歲星此星一年行一次而四時功畢故年謂之歲

載

○音宰上聲年也又始也唐虞曰載取物終更始之義

○祀

○年也商曰祀取四時祀事一終也祀與祀同夏曰歲商曰祀周曰年唐虞曰載按堯典曰以閏月定四時成歲舜典曰歲二月東巡狩則唐虞不特曰載也禹貢曰作十有三載乃同則夏不特曰歲也太甲曰三年復歸於亳則商不特言祀也洪範惟十有三祀周禮三歲計羣吏則周不特曰年也蓋載以始一歲而終歲以星一歲而周祀以祭一歲而徧年以禾一歲而熟四者名異而實無不同也

○自秦漢以來皆謂之年惟唐玄宗以天寶三年攺爲載至唐肅宗後復爲年

○日

○日實也太陽之精象形凡日行一日則一周天歲有十二月月有三十日一年凡三百六十日

○月

○月闕也十五稍減故曰闕也太陰之精象形日譬火月譬水火外見水含景故月生於日之所照魄生於日之所蔽當日則光盈就日則明盡以明一盡謂之一月大月三十日小月二十九日

○時

○時辰也十二時也日一晝夜有十二時

○刻

○刻漏也晷度也天行一周晝夜百刻配以十二時一時得八刻詳而言之十時得八十刻又二時得十六刻總九十四刻所餘四刻分爲二百四十分布之十二時之間則一時得八刻二十分

○朔

○初一日也月一日始蘇也會日爲朔魄盡月之朝始也

○旁死魄

○初二日也書武成惟一月壬辰旁死魄越翼日癸巳蔡傳曰死魄朔也二日故曰旁死魄又曰先記壬辰旁死魄然後言癸巳代商者猶後世言某日必先言某朔也

○哉生明

○初三日也書武成厥四月哉生明蔡傳曰哉始也始生明月三日也孔氏曰生明死魄俱是月初上云死魄此云生明互言耳

○朏

○初三日也書召誥惟丙丁朏越三日戊申畢命惟十有二年六月庚午朏越三日壬申蔡傳曰朏音匪孟康曰月出也三日明生之名

○朒

○初三日也朒音恧縮也朔而月見東方曰朒

○上弦

○初八日也弦月半之名其一旁曲一旁直若張弓弦也

○望

○十五日也本作望月滿也與日相望如朝君也月體無光待日照而光生半照卽爲弦全照乃成望又日月相望謂之望

○旣望

○十六日也書召誥曰惟二月旣望越六日乙未蔡傳曰日月相望謂之望旣望十六日也

○哉生魄

○十六日也書康誥曰惟三月哉生魄顧命曰惟四月哉生魄蔡傳曰始生魄十六日也

○旣生魄

○十七日也書武成曰旣生魄蔡傳曰生魄望後也或問生明生魄如何朱子曰日爲魂月爲魄魄是黯處魄死則明生書所謂哉生明是也月受日之光魂加於魄魄載魂也明之生時大盡則初二小盡則初三月受日之光常全人望在下卻在側邊了故見其形虧不同月形如彈丸其受光如粉塗一半月去日近則光露一屑漸遠則光漸大且如月在午日在酉則是近一遠三謂之弦至日月相望則去日遠矣故謂之望日在西而月在東人在下面得以望見其光之全月之中有影者蓋天包地外地形小日在地下則月在天中日甚大從地四面光起其影則地影也地礙日之光所謂山河地影是也如星亦受日光凡天地之光皆是日光也自十六日生魄之後其光之遠近如前之弦謂之下弦至晦則月與日相疊月在日後光盡體伏矣

○下弦

○二十三日也說見上弦及旣生魄下

○晦

○三十日復與日會晦者不明也月盡也晦則日與月相疊月在日後光盡體伏也

○盈虛

○气盈朔虛也與天會而多五日有奇爲气盈少五日有奇爲朔虛合气盈朔虛而閏生焉气盈而不置閏則晦朔弦望差朔虛而不置閏則春夏秋冬差气盈而失閏則立春爲正月一日驚蟄爲二月一日隨節气而爲月累累皆然當朔不朔當晦不晦安得合初一十五初八二十三之晦朔弦望乎朔虛而而失閏則只以三个月爲春三个月爲夏又兩个三月爲秋爲冬隨十二月而爲一歲累累皆然而春非春秋非秋夏不熱冬不寒矣三十三个月則气盈朔虛之數卽及一月便合置閏前閏距後閏亦三十三个月數內大月多則多數而閏三十四个月者有之大月少則不及數亦閏三十二个月者亦有之閏所以消其盈而息其虛也

○左傳測義論盈虛置閏說【附錄以備參考】

先王之正時也履端於始故時序無愆過舉正於中故民心無疑惑歸余於終而置閏適宜則四時得所而作事無悖亂歷法以十一月甲子朔夜半冬至爲歷元其時月日五星皆起於牽牛初度更無餘分以此爲步占之端故云履端於始每歲有二十四气立春驚蟄淸明立夏芒種小暑立秋白露寒露立冬大雪小寒謂之節气春季雨水春分谷雨夏季小滿夏至大暑秋季處暑秋分霜降冬季小雪冬至大寒謂之中气每月皆有中气惟閏月獨無中气閏前之月則中气在晦日閏後之月則中气在朔日舉中气而正月則置閏不差矣故云舉正於中置閏之法以气盈朔虛而歸日月之餘分周天三百六十五度四分度之一日之行也日一度自今年冬至至明年冬至方一周天實計三百六十五日零三个時辰而一歲十二个月止有三百六十日更有五日零三个時辰無所歸著是爲日行之餘分每歲只均分在二十四气上所謂气盈者也月之行也日十一度十九分度之七常以二十九日中彊而與日合於朔是每月又有半日弱無所歸著是爲月行之餘分故月不滿三十日而有大小盡焉所謂朔虛者也積日月之餘分每歲常餘十一日弱故十九年而置七个閏月是爲一章之數故雲歸余於終

○閏

○閏餘也余分附月也以歲之餘爲閏一歲本有三百六十六日天順動而不止不能無失故節減其六日又減小月六日以順天象三歲是得一月餘六日故五載而閏又餘六日積二歲又餘二十四日故五載再閏十有九載凡七閏是爲一章周太史謂王在門謂之閏

○元

○元大也始也人君卽位之一年必稱元年者明人君之用也明其用當自貴者始一者萬物之所從始也元者時之所謂大也謂一爲元者視大始而欲正本也按唐虞三代以來人君卽位必攺元以紀年而無年號至漢武帝始號建元不四五年或一二年而累易其號後遂因之至有一帝而攺號至於十有四者唐之髙宗是也亦有用三字爲號者如王莽始建國梁武帝中大通中大同是也亦有用四字者如元魏大武帝太平貞君唐武後天冊萬壽萬壽通天宋太宗太平興國眞宗大中祥符徽宗建中靖國是也亦有一代而年號相同者如元世祖號至元而順帝亦復號至元是也亦有一年之間兩易三易年號者如漢靈帝西晉武帝唐武后之類是也亦有卽位攺號歷年𨿽久而不復再攺者如漢明帝隋煬帝唐宣宗是也亦有嗣位而不攺年號者始西魏廢帝恭帝後漢隱帝是也若先帝已崩嗣君繼位有明年而始攺元亦有當年卽攺元攺號者如漢獻帝宋太宗是也如先帝禪位太子踐祚而當年卽攺元攺號者如唐玄宗是也因並及以備參考云

年時朔望詳解終

四時詳解

春

○春蠢也蠢興也歲之始也又曰春出也萬物之出也又曰物蠢生而動運

夏

○夏假也物假大宣平

秋

○禾谷熟也凡物以熟爲秋

冬

○四時盡也冬藏也又曰冬終也物終藏

四時俱有孟仲季按孟長也仲中也季少也又曰孟始也仲次也季末也凡時之末月曰季月世之末世曰季世故正月爲孟春二月爲仲春三月爲季春四月爲孟夏五月爲仲夏六月爲季夏七月爲孟秋八月爲仲秋九月爲季秋十月爲孟冬十一月爲仲冬十二月爲季冬

○春爲靑陽夏爲朱明

秋爲白藏冬爲玄英

○春爲發生夏爲長贏

秋爲收成冬爲安寧

一年二十四气詳解

蓋气之行有序而莫不有理存焉蓋理不外乎气气不外乎理自古至今其命名序次𨿽少有異然求其理則一而已其爲气也有節气有中气節者止也每節依時而至順時而止是爲節也中者至此時得其中是爲中也如丑之終寅之始則爲節寅之半則爲中寅之終卯之始則爲節卯之中則爲中之類歲有四時時各三月月有節气有中气旣終而始爲節自始至終之半爲中此節中气候之說也每五日爲一候積六候而成月故一歲有七十二候每三候爲一气積六气而成時故一歲有二十四气

○立春正月節【其卦爲泰三陽之月也】

立建也春蠢也萬物蠢化乃運動也春爲陽中萬物始生故曰立春乃正月之節也

○雨水正月中

自上而下曰雨北風凍而爲雪東風解而爲冰立春之初三陽初交而陽气未透至此時中气已至陰陽之气方和非復沍寒凝凍之愆雨澤而水是謂雨水乃正月之中气也

○驚蟄二月節【其卦爲大壯四陽之月也】

驚震也謂雷震也又動也起也蟄藏也伏也字以執以﹝上下虫﹞如執持其﹝上下虫﹞使不得動蓋蟄藏之﹝上下虫﹞感四陽之气皆震動而出又二月雷乃發聲蟄﹝上下虫﹞震動亦驚蟄之義也仲春上丁日祭

先師孔子上戊日祭先農五稷上巳日祭山川

○春分二月中

分別也仲春四陽二陰晝夜之气中停陰陽交分故謂之春分二月之中气也春分之日祭

大明之神於東郊朝日壇甲丙戊庚壬年

皇帝親祭餘年遣文職大臣代行

○淸明三月節【其卦爲夬五陽之月也】

季春之月日暖風和景物明媚故謂之淸明又曰四時有八風惟東南巽風曰淸明風季春之時適當方位萬物皆齊乎巽巽曰潔齊故以淸明爲名取其明潔之義冬至後一百五日爲寒食自寒食第三日卽淸明乃三月上節也

○谷雨三月中

谷五穀又百谷之總名季春之月時雨始降滋生百谷故謂之谷雨乃三月中气蓋自雨水后土膏脈動可以播種雨其谷幹水也

○立夏四月節【其卦爲幹純陽之月也】

立建也夏設也大也孟夏乃四陽之月陰徳用事和气皆暢萬物長養假大乃四月之節也

○小滿四月中

小微也滿盈也孟夏之月萬物生長小得盈滿故謂之小滿乃四月之中气也

○芒種五月節【其卦爲姤一陰之月也】

芒艸端也種稼種也言有芒之谷此時皆可稼種故謂之芒種乃五月之節气也

○夏至五月中

陽生於子而日漸長至午則極故謂之夏至乃五月之中气春秋之半旣曰分而夏冬之半曰至者至有二義子至巳六陽午至亥六陰至者介乎巳午亥子之間也冬至亥陰極故曰至子陽於此生亦曰至夏至巳陽極故曰至午陰於此生亦曰至此夏至之所以名也夏至之日

皇帝親詣北郊祭

皇地祗於方澤配以

太祖上躬三獻從祀五嶽五鎭基運翊聖神烈天壽純徳諸山四海四瀆俱侍臣分獻

按冬至陽气生而君道長故賀夏至陰气長而君道衰故不賀

○小暑六月節【其卦爲遁二陰之月也】

小微也是月極熱月初猶小故謂之小暑夏有三伏五月夏至第三庚爲初伏第四庚爲中伏立秋後初庚爲末伏蓋初伏夏气𨿽炎蒸而暑熱尙微故曰小暑乃六月之節也

○大暑六月中

大極也盛也暑熱也季夏濕熱之气極盛月半轉大故謂之大暑乃六月之中气也

○立秋七月節【其卦爲否三陰之月也】

秋揫也萬物揫斂成就也故謂立秋七月之節气也

○處暑七月中

處止也息也謂暑气於此時止息也自小暑六月節大暑六月中至此七月中謂之處暑者蓋暑气由小而至於大以及於秋凡四十五日之間而暑息也

○白露八月節【其卦爲觀四陰之月也】

是爲仲秋秋屬金金色白陰气始盛露凝而色白白者露之色而气始寒乃八月之節气也

仲秋上丁日祭

先師孔子上戊日祭先農五稷上巳日祭山川與仲春同其月用仲以四時之正也其日用丁以文明之盛也

○秋分八月中

分者半也八月仲秋晝夜之气中停乃秋時九十日之半陰陽交分故謂之秋分義同春分乃八月之中气也國朝典制每歲秋分之夕

皇帝致祭

夜明之神於西郊夕月壇從祀二十八宿五星及周天星辰

○寒露九月節【其卦爲剝五陰之月也】

此月陰气轉盛故露凝而厚其气愈寒寒者露之气露先白而後寒寒固有漸也乃九月之節

○霜降九月中

霜喪也其气慘毒物皆喪也自八月陰气始至故云白露及九月陰气漸盛故云寒露至是月之半陰气愈盛凝結爲霜故曰霜降乃九月之中气也

○立冬十月節【其卦爲坤純陰之月也】

冬終也物終則藏閉塞成冬故謂立冬十月之節也

○小雪十月中

小微也雪本雨也雨下而爲寒气所薄故凝而爲雪小者未盛之辭花必六出以陰數也霜之後爲雪固有漸爾乃十月之中气也

○大雪十一月節【其卦爲復一陽之月也】

大者已盛之辭前月陰气凝結猶微此月轉大故謂大雪雪由小至大以漸而至乃十一月之節也

○冬至十一月中

冬至爲二十四气中之一節乃陰陽百物之始日極南影有履長之慶晝夜共百刻冬至後日漸長至春分晝夜各五十刻夏至而長極自夏至後日漸短至秋分晝夜各五十刻冬至而短極自冬至後日又漸長故謂之長至節復卦主事蓋陽爲君子陰爲小人三陽生於此日乃君子道長小人道消之時也唐宮中以女工揆日之長短冬至後比常日增一綫之工我朝冬至

皇帝祀天於圜丘行大報禮配以

太祖從祀凡四壇曰大明曰夜明曰星辰曰雲雨風雷

上三獻正位分獻官三獻從祀位祀畢百官隨至

皇極殿行慶成禮在外各省於布政司各府州縣於公堂行慶賀禮如朝儀

按冬至祀天以應天而從陽也夏至祀地以應地而從陰也春分應日亦從陽也秋分應月亦從陰也

嘉靖十一年

世宗肅皇帝親定朝日壇以甲丙戊庚壬間歲一親祭夕月壇以丑辰未戌三歲一親祭非親祭之歲太常寺具奏遣官行禮祭朝日例遣文職大臣祭夕月例遣武職大臣亦從陽從陰之義也

冬至一陽生夏至一陰生人當於此時保養微陽微陰則精神完固諸疾不生此時人身元气如艸木之萌芽嬰孩之坯胎謹始防微所關最重此時微陽初生陰未退聽陰陽爭而未定君子齋戒以待之與夏至同而尢謹之至者彼言止言節此言去言禁蓋仲夏之陰猶微此時之陰猶盛陰微則盛陽未至甚傷陰盛則微陽當在於善保

保生心鑑云十一月屬子火气潛伏閉藏以養其本然之眞而爲來春發生之本此時若恣欲戕賊至春升之際下無根本陽气輕浮必有溫熱之病

○小寒十二月節【其卦爲臨二陽之月也】

小微也寒冷也前半月一陽𨿽來復而陽气初動不能勝寒且純陰之气方盛月初猶小故謂之小寒乃十一月之節也

○大寒十二月中

季冬四陰之气寒气至此凜烈故謂之大寒乃十二月之中气也

四時令節詳解

○元日

○正月初一日也書經舜典曰月正元日舜格於文祖蔡傳曰月正正月也元日朔日也夏正建寅商正建丑周正建子秦漢則以建亥之月爲正至武帝始攺建寅正本去聲秦始王名政故諱之遂攺讀平聲舜典又曰正月上日受終於文祖蔡傳曰上日朔日也言一歲日之上也正月爲端月於朔日慶賀履端之禮是日飲屠蘇酒不染疫癘飲自少者起以少者方得歲故先之老者已失時故後飲也其一日又爲元旦正旦正朝元正在五臘名曰天臘

○新春日

○乃二十四气之始立春前一日爲十二月之終出土牛以示農之早晚十二月建丑丑爲牛立春則寒極而將回故出物爲像且鞭以送之以示升陽之義也

○人日

○正月初七日也東方朔占書曰一日雞二日犬三日豕四日羊五日牛六日馬七日人八日谷其日晴主所生之物育陰則災古人正旦畫雞於門謹始也七日鏤人於戶重人也

○上元

○正月十五日也漢家祠太一以昏時祠到明今人正月望日觀燈是其遺事又爲元霄元夜燈宵燈夜正月初一日爲元旦故十五日爲元宵

○中和節

○二月初一日也中者揆三陽之中和者酌仁義之和

○春社

○社無定日常在二月內立春後第五戊日是也如戊日立春則不算春祭社以祈谷之生詩曰春籍田而祈社稷也

○春分

○解見春分二月中大明會典開載春分

皇帝由東安門出詣東郊朝日壇祭大明其祝文曰維萬曆

年歲次

月

朔

日

嗣天子禦名謹昭告於

大明之神惟神陽精之宗列神之首神光下照四極無遺功垂今昔率土仰賴玆當仲春式遵古典以玉帛牲醴之儀恭祀於神伏惟鑑歆錫福黎庶尙享

上親塡祝版於文華殿紅楮版朱書以象日之色也

○花朝

○二月十五日春序正中百花競放用爲遊賞之時所謂花朝也

○寒食

○寒食無定日或二月或三月去年冬至後第一百五日卽有疾風甚雨謂之寒食節又謂之百五節秦人呼寒食爲熟食節言其不動煙火預辦熟食過節也齊人呼爲冷節又爲禁煙節

○淸明

○二十四气之一節曰淸明淸明鉆燧攺火取楡柳之火以順陽時火气又名攺火之辰寒食節三日卽淸明朝廷謁陵民間上墓以致思慕之誠

○上巳

○三月初巳日也是日褉飲東流洗祓宿垢謂之祓禊魏以後但用三月三日不用上巳日

○佛誕

○四月初八日世傳爲釋迦佛生日是日諸寺以五色香水浴佛作會

○端午

○五月五日也午日以蘭湯沐浴又謂之沐蘭節午日用菇葉褁粘米以象陰陽相包褁今粽子是也又午日以五彩絲系臂辟兵鬼气一名長命縷一名辟兵繒今百索是也午日佩赤靈符心前以辟兵今釵頭符是也午日楚人采艾掛於門上以禳毒气今掛蒲艾是也楚人以筒貯米投水弔祭屈原於汨羅江今龍舟競渡是也又名端陽重午菖節蒲節天中節在五臘名曰地臘

○黃梅

○四明相傳每年夏間有三梅凡物於此際蒸潤生醭醭塵也易爲浥腐敗壞所謂三梅者芒種後逢壬日謂之頭梅若本日是壬則不算若第二日是梅則爲梅髙二尺第三日是梅則爲梅髙三尺第九日是梅則爲梅髙九尺餘仿此逢第二壬日謂之二梅逢第三壬日謂之三梅凡三十日至夏至後逢庚日是爲出梅臞仙神樞云芒種後逢丙日爲之黴天至小暑得未乃出黴音黴通作梅柳子厚梅雨詩雲梅實迎時雨蒼茫值晚春愁深楚猿夜夢斷越雞晨海霧連南極江云暗北津素衣今盡化非爲洛陽塵杜工部在蜀梅雨詩雲南京犀浦雨四月熟黃梅湛湛長江去冥冥細雨來茅茨疏易濕雲霧重難開竟日蛟龍喜盤渦逼岸回蓋子厚在永州曰梅實迎時雨蒼茫值晚春今江浙以五月芒種節後逢壬爲入梅夏至後逢庚爲出梅共十八日定有大雨惟北土無之或謂蜀亦無梅雨杜以爲四月柳以爲三月豈梅熟有先後之異乎由此觀之則土地暑熱有遲蚤不同故所著有彼此之異也

今江南浙直四五月間梅欲黃落則水潤土溽柱磉皆汗蒸鬱成雨其霏如霧謂之梅雨凡衣服書畫飲食之類收藏不密則生醭易敗蓋時至而气使之然自淮以北則不同矣

今考入梅出梅之期則芒種後逢壬日入梅夏至後逢庚日出梅爲準蓋歷年屢驗非億說也

○夏至

○解見夏至五月中大明會典開載夏至祭地於北郊之方澤前期五日

上詣犧牲所視牲前一日上告廟及還參拜俱如冬至大祀之儀前期四日太常寺進銅人如常儀諭百官致齋三日前期三日上詣太廟請

太祖配神前期一日上親塡祝版於文華殿黃楮版墨書祭用黃壁黃制帛其壇上陳設正位【北向】配位【西向】從四壇五嶽基運山翔聖山神烈山共一壇【東設西向】五鎭天壽山純徳山共一壇【西設東向】四海一壇【東設西向】四瀆一壇【西設東向】是日五鼓太常卿候上禦皇極門奏請

聖駕詣地壇上常服乘輿由長安左門出至壇由西門入上易祭服由方澤右門入典儀唱樂舞生各就位執事官各司其事上就位唱瘞毛血迎神樂作四拜奠玉帛畢上至皇祗香案前奏跪搢圭

上三上香訖進俎行初獻禮獻爵讀祝官跪讀祝文曰維萬曆年歲次

月

朔

日

嗣天子臣禦名敢昭告於

皇地祗曰時當夏至羣物方亨生長髮育有生咸賴功徳至厚上配皇天爰遵典禮謹率臣僚以玉帛牲齊粢盛庶品奉玆瘞祀奉

太祖髙皇帝配神尙享上至

太祖神位前獻爵訖行亞獻禮樂止儀同初獻行終獻禮儀同亞獻太常寺卿進立壇左東向唱賜福胙

上至飲福位奏跪搢圭光祿寺卿捧福酒跪進於

上右上飲福酒訖光祿寺官捧福胙跪進於

上右上受福胙訖出圭俯伏興平身復位四拜送神樂作又四拜樂止讀祝官捧祝進帛官捧帛掌祭官捧饌各詣瘞位上至望瘞位禮畢上至具服殿易服太常寺卿捧太祖神位入安於太廟寢

駕還詣太廟參拜還宮

○三伏

○伏者藏也金气伏藏之日也三伏無定日四時代謝皆以相生立春木代水水生木立夏火代木木生火立冬水代金金生水立秋金代火火畏金故至庚日必伏庚者金也從夏至第三庚爲初伏第四庚爲中伏立秋初庚爲末伏故謂之三伏

○七夕

○七月七日之夜也唐天寶宮中七夕以錦彩結成樓閣陳水果酒殽設坐具以祀牛女二星嬪妃各執九孔鍼五色綫望月穿鍼過者爲得巧宴樂達旦士民皆效之或以小蜘蛛置合子內次日看之若网圓正謂之得巧

七夕爲織女牽牛聚會之日會於天河天河之西有星煌煌與參俱出謂之牽牛天河之東有星微微在氐之下謂之織女七夕渡河使鵲爲橋故詩云寂然香滅後鵲散渡橋空

杜甫牛女詩云牽牛出河西織女處其東萬古永相望七夕誰見同神光意難候此事終朦朧颯然精靈合何必秋乃通

○中元

○七月十五日也目連比丘見亡母在餓鬼中卽缽盛飯餉其母食未入口化成火炭不得食目連大叫馳還白佛佛言汝母罪重非汝一人之力所能救拔當須十方眾僧威神之力至七月十五日當具百味五果著盤中供養十方大徳佛敕眾生皆爲施主祝願七代父母行禪定意然後受食是時目連母得脫餓鬼之苦後人因此相傳七月十五日盂蘭盆供養大齋國朝於是節則設厲壇之祭以祀孤魂蓋因民俗以均惠幽明俾仁政無遺耳是日民家備素食以供祖先俗傳亡過祖先於七月十二日夜歸十七日夜去十五日共往領盂蘭盆大齋故民間素食祀祖多在十四日十六日

○秋社

○亦無定日在八月內立秋後第五戊是也如戊日立秋則不算秋祭社以報谷之熟

○秋分

○解見秋分八月中大明會典開載秋分

皇帝由西安門出詣西郊夕月壇祭夜明其祝文曰維

萬曆

年歲次

月

朔

日

嗣天子禦名謹昭告於

夜明之神惟神鍾陰之精配陽之徳繼明於夕有生共賴旣惟五星列宿咸司下土各有攸分﹝耳少﹞予之資仰承

帝命君此生民玆者時維秋分爰遵典禮以玉帛牲醴之儀用修常祭於神惟神歆鑑福我邦民尙享

上親塡祝版於文華殿白楮版墨書象月之色也

○中秋

○八月十五日也秋之於時夏后冬前八月之秋季始孟終十五之夜又月之中稽之天道則寒暑均取諸月數則蟾魄圓故曰中秋言此夜爲三秋之中也又謂之月夕蓋秋景天髙气肅月色倍明此夜之月尢爲淸瑩古今人皆於此夜賞月昔人名中秋之月爲端正月

吾杭鳳凰山有石如片雲拔地髙數丈將巓有一竅廣尺餘名曰月巖惟中秋之月穿竅而出他月則斜出竅外古今名人遊賞題詠甚多

○重陽

○九月九日也此月與日並應陽數故曰重陽

汝南桓景隨費長房遊學長房謂之曰九月九日汝家有災令家人縫絳囊盛茱萸系臂上登髙山飲菊酒此禍可消景如其言登山夕還雞犬牛馬一時暴死長房曰代之矣古今登髙自此始仙書云茱萸爲辟邪翁菊花爲延壽客假此二物以消陽九之厄故古有采萸賞菊登髙飲酒之行又名菊節一名重九趙彥昭九日侍宴詩云紫菊宜新壽茱萸辟舊邪願陪長久宴歲歲捧香花王勃九日詩云九日重陽節開門有菊花不知來送酒若个是陶家又云獨在異鄕爲異客每逢佳節倍思親遙知兄弟登髙處徧插茱萸少一人

唐王勃字子安年十三侍父宦遊舟次馬當遇老叟曰子非王勃乎來日重九南昌都督命客作滕王閣序子有淸才盍往賦之勃曰此去七百餘里今已九月八日矣夫復何言叟曰吾助淸風一席勃謝登舟翌日昧爽抵南昌會府帥閻公宴僚屬於滕王閣帥有婿吳子章喜爲文辭帥欲誇之乃命宿構滕王閣序俟賓合而出爲之若卽席而就者賓旣集因出紙筆徧請客莫敢當至勃漫然不辭都督怒起更衣遣吏伺其文得句輒報報至落霞與孤鶩齊飛秋水共長天一色乃矍然曰天才也頃而文成帥大悅子章慚而退帥謝勃五百縑回棹謝叟曰當具菲禮以答神休叟笑云但遇長蘆焚陰錢十萬足償薄債矣勃如命爲之

○十月節

○十月初一日也士庶上墳禁中朝陵告冬之意五臘名曰民庶臘

○小春

○十月爲小春天時和暖如春故曰小春

○下元

○十月十五日也乃衡嶽眞人升仙日鍾離飛升日唐朝三元日令崇玄道士講經

○冬至

○解見冬至十一月中大明會典開載冬至祀天於圜丘儀節前期十日太常寺題請視牲次請命大臣三員看牲四員分獻前期五日

上詣犧牲所視牲前一日上親告於廟曰孝玄孫嗣皇帝禦名明日恭詣

南郊視大祀牷犧謹詣

祖宗列聖帝後神位前恭預告知及還詣廟參拜致詞回宮前期四日上禦皇極殿太常寺奏祭祀進銅人如常儀本寺慱士捧請

太祖祝版於文華殿候上親塡禦名前期三日

上具祭服太廟請太祖配帝祝曰維萬曆年

月朔

日孝玄孫嗣皇帝禦名敢昭告於

皇祖太祖髙皇帝曰玆以今月

日冬至祗祀

上帝於圜丘謹請皇祖配帝侑神伏惟鑑知謹告上禦皇極殿百官具朝服聽受誓戒傳

制前期二日上禦皇極殿親塡祝版版以靑楮用朱書之置蒼玉一靑色制帛十二於匣太常卿捧安輿內上三上香行一拜三叩頭禮畢舁至天壇奉安於神庫前期一日免朝上吉服告

廟曰孝玄孫嗣皇帝禦名出宿於郊祗行

大報禮謹恭詣告知上由大明門出詣南郊由西天門入至昭亨左門入至內壝左門太常寺卿導

上至圜丘視壇位畢次至神庫視籩豆至神廚視牲其壇位陳設上帝南向配帝西向大明東西向夜明西東向星辰東西向北上曰五星曰二十八宿曰周天星辰雲雨風霄西東向北上將事之夕三更一點禮部太常寺堂上官各請神版出龕先

上帝次

太祖次大明次夜明次五星次二十八宿次周天星辰次云師次雨師次風伯次雷師由圜丘北門入轉至午陛升壇先上帝次

太祖次從位各依原序先後奉安於神座三更三點

上具祭服自齋宮出由左欞星門入行至內壝典儀唱樂舞生各就位執事官各司其事

上至拜位贊就位上就位燔柴迎帝神樂作升壇

上至上帝金鑪前跪搢圭上香三上香訖出圭至

太祖金鑪前【儀同】復位四拜典儀唱奠玉帛

上至神禦前搢圭獻玉帛上奠訖出圭至

太祖前【儀同】典儀唱進俎上詣神禦前搢圭進俎出圭至太祖前【儀同】復位典儀唱行初獻禮

上詣神禦前搢圭上獻爵訖出圭

上至讀祝位跪樂暫止讀祝官跪讀祝文曰維萬曆年歲次

十一月朔

日

嗣天子臣﹝禦名﹞敢昭奏於

皇天上帝曰時維冬至六气資始敬遵典禮謹率臣僚恭以玉帛犧齊粢盛庶品備此禋燎祗祀於

上帝奉太祖髙皇帝配帝侑神尙享上詣

太祖神位前搢圭上獻爵訖出圭復位典儀唱行亞獻禮樂作【儀同】初獻復位樂止典儀唱行終獻禮樂作【儀同】亞獻復位樂止太常卿進立於壇之二成東向唱賜福祚上至飲福位光祿卿捧福酒跪進於

上左內贊奏飲福酒上飲訖光祿官捧福胙跪進於

上左內贊奏受胙上受訖出圭俯伏興平身復位

上復位四拜典儀唱撤饌樂作執事官撤饌訖樂止送神樂作四拜樂止典儀唱讀祝官捧祝進帛官捧帛掌祭官捧撰各恭詣泰壇上退立於拜位之東望燎上至望燎位燎半內贊奏禮畢樂止

上至大次易服禮部太常寺官奉神位安於

皇穹宇上還齋宮少憩駕還百官具朝服於承天門外橋南立迎駕上入詣廟參拜如視牲還之儀致辭曰孝玄孫嗣皇帝禦名圜丘大報禮成恭詣

祖宗列聖帝後神位前謹用參拜拜畢百官隨至

皇極殿行慶成禮賜慶成宴於皇極殿次日公侯駙馬伯文武百官慶賀冬至如遇遣官代祭則本日行慶賀禮

○臘日

○臘無定日冬至第三戌日是也夏曰嘉平殷曰淸祀周曰大蠟秦初曰臘後又攺爲嘉平漢攺爲臘後以十二月初八日爲臘名曰臘八節今因之臘者獵也因獵取獸以祀祖先之意在五臘名曰王候臘按周曰大蠟蠟者索也十二月天子合聚萬物而索饗之蠟之祭也主先嗇謂神農也司嗇上古后稷之官百種司百谷之種之神歲終祭祀以報其教民樹藝之功

○交年

○十二月二十四日也是夜民間俱祀司命竈神俗云竈神於二十四之夜朝見玉帝以報本家一年善惡此夜升天至新正元日早方下塵寰故民間相傳每年十二月二十四之夜爲粉團糖荳果品謝神送竈元日早復以糕團香燭接竈範至能祭送竈君辭曰古傳臘月二十四竈君朝天欲言事雷車風馬少畱連家有杯盤豊典祀豬頭爛熟雙魚鮮豆沙甘松粉餌圓男兒酌獻女兒起酹酒燒錢竈君喜婢子鬥爭君莫聞貓犬觸穢君莫嗔送君醉飽登天門杓長杓短勿復云乞取利市歸來分自二十四日以後市肆賣門神神馬鐘馗桃符板以備歲除之用市井丐夫三四人合爲一羣裝扮神鬼敲鑼擊鼓沿門乞錢俗呼爲打夜胡亦驅祟之義也

○除日

○歲終之日也是日民間先期具羊豕三牲酒果報祀百神及奠祖先懸遺像以申瞻戀除日之夕具香燭於神前焚楮幣以送舊神架松柴於門外焚之謂之燒籸盆無貧富皆爾謂之相暖熱旣夜團坐宴飲謂之分歲亦有坐而待旦謂之守歲時競放爆竹舊傳山鬼犯人則病其鬼畏爆竹聲故人作火爆以震之舂米殘年舂白者謂之冬舂其米圓淨若交春方舂則米眼盡落未免虧折所以米有冬舂之名除日寫桃符對聯云新年納餘慶嘉節慶長春此十字穩當而豊厚百世不能易也

七十二候歌

陳三謨自譔俚語

○立春正月春气動東風乍解凝寒凍

土底蟄虫始振搖魚背負冰相戲泳

半月才過交雨水獺祭魚時隨應候

陽鴈知時已北鄕又看艸木萌芽透

○驚蟄二月節气浮桃花開放樹枝頭

黃鶯鳴動無休歇催得胡鷹化作鳩

春色平分才一半向時玄鳥重相見

雷乃發聲天際頭閃閃雲間方見電

○芳菲三月是淸明梧桐枝上始含英

田鼠化鴽人不覺虹橋始現雨初晴

三月中時交谷雨萍艸生徧閒洲渚

鳴鳩自拂其羽毛鵀鳥降於桑樹隅

○立夏四月節相臨知他螻蟈爲誰鳴

無端蚯蚓縱橫出有意王蓍次第生

小滿瞬時更疊至閒尋苦菜爭榮處

靡艸逢陽死欲枯微暑初暄麥秋至

○芒種一番新換五不謂螳螂生如許

鵙始鳴時聲不休反舌吞聲無一語

夏至才交陰始生鹿頭角解養新茸

陰陰蜩始鳴長日細細田間半夏生

○小暑乍來渾未覺溫風時至褰簾幕

蟋蟀才居土穴中山崖又見鷹始摯

大暑炎炎烈日紅且看腐艸化爲螢

土潤鬱蒸並暑濕洗天大雨正時行

○大火西流又立秋涼風才透入房幽

一庭白露微微降幾个寒蟬鳴樹頭

瞬息之間逢處暑鷹乃祭鳥誰教汝

天地屬金始肅淸禾乃登場收幾許

○八月涼風白露秋大鴻小鴈來南洲

舊時玄鳥都歸去教令諸禽各養羞

才入中秋八月中雷始收聲斂震宮

蟄虫知寒先坯戶水泉始涸見天根

○寒露人言晚節佳鴻鴈來賓時不羞

雀入大水化爲蛤園中籬落有黃花

霜露旣降气肅然豺乃取獸而陳祭

艸木皆黃落葉飛蟄虫咸俯迎寒气

○誰个報來立冬信水始成冰寒日進

地始凍兮陰气凝雉入大水潛爲蜃

逡巡小雪孟冬中虹藏不見知何處

天升地降兩不交閉塞成冬如禁錮

○仲冬大雪轉淒迷鶡鵙閉舌不肯啼

虎始交後風生壑荔挺出兮霜滿溪

一綫初長冬至矣蚯蚓結泉更不起

漸漸林間角解麋水泉溫動搖井底

○去歲小寒今歲又鴈行北向仍依舊

鵲尋枝上始爲巢雉入寒煙時一雊

一年將盡大寒來雞始乳兮如乳孩

徵鳥當權飛厲疾澤腹彌堅凍不開

○五朝一候如鱗次一歲從頭七十二

達人觀此發天機今古乾坤無限事

一年七十二候詳解

候者气候其目七十有二一年三百六十日分爲四時一時九十日分爲三月一月三十日分爲二節一節十五日分爲三候一候則五日此其大略也所謂候者因時依節取諸證驗以訓民也

正月

○東風解凍

○東春方也故春風爲東風凍結於冬遇東風而漸解也

○蟄虫始振

○蟄藏也始初也振動也蟄藏之虫感陽气初動始振而出也

○魚陟負冰

○陟升也負者背荷也冰者寒盛水凝而成者也魚當盛寒之時潛伏於冰下至正月陽气旣上故遊於水而上升背任於冰也

○獺祭魚

○獺水狗也一名﹝狗去句攺達﹞似狐而小靑黑色身與尾長三尺餘性食魚入水不死世謂之水獺取魚祭天乃敢自食以報本也漁人因此爲取魚之候

○候雁北

○雁陽鳥也能知气候故曰候雁雁以北方爲居自北而南則謂之耒自南而北則謂之北蓋其得中和之气熱則北寒則南此時自南而北也

○艸木萌動

○艸卉之總名木樹木也萌芽也動出也發也孟春之月天气下降地气上騰天气和同二气交感萬物化生故艸木萌芽茁動於其時

二月

○桃始華

○桃有華之盛者華與花同言其性早華此時得春之陽气而初華桃品亦多有白花者小於眾桃生山中花多子少其仁堪取此正始華之桃也

○倉庚鳴

○倉庚黃鶯也鳴在仲春應節知時之鳥也陰陽推移時至气動不得不爾其鳴爲可蠶先王以候節令

○鷹化爲鳩

○鷹鷙鳥鳩鵓鳩也鳩化爲鷹在七月秋時也此言鷹化爲鳩在二月春時也時當生育气盛故變耳化者反歸舊形之謂故鷹化爲鳩鳩化爲鷹皆言化後言化者同

○鷙音志鵓音勃

○玄鳥至

○玄鳥燕也玄鳥巢人堂宇而生乳秋社而去春社而至得陽中也燕秋去乃入蟄至春得驚蟄後中气乃出蟄

○雷乃發聲

○陰陽相摶感而爲雷季冬雷在地中孟春動於地上至此升而動於天下其聲發揚以雷有漸故云乃又曰乃語辭也

○始電

○電雷光也有雷則有電電者離之气也陽爲重陰所制怒气極激而爲電陰已不能制矣仲春之月陽气方盛陰不能制故陽光閃爍而爲電始初也

三月

○桐始華

○桐木名華與花同季春之月其花始開也

○田鼠化爲鴽

○田鼠六蛩陰類鴽鵪鶉之屬陽類蓋陰爲陽所化也

○鴽音如鵪音庵鶉音淳

○虹始見

○虹攻也純陽攻陰之气也孟冬屬陰藏而不見至春三月陽盛故始見也一名螮蝀

○見去聲

○萍始生

○萍水艸無根而浮常與水平故名曰萍又無定性隨風漂流故又名薸萍亦陰類得陽盛而始生也

○鳴鳩拂其羽

○鳴鳩鶻鳩也鳩先時而鳴故稱鳴鳩曰拂其羽者飛而以翼拍其身亦气之所感也

○戴勝降於桑

○戴勝鳥名卽戴鵀也鵀卽頭上勝也頭上有毛花成勝故曰戴勝三月飛在桑間蓋蠶生之候也謂之降者若自天而下亦气使之然也

四月

○螻蟈鳴

○螻蛄亦名蟪蛄此虫聲怒立夏後當夏气之盛至夜則鳴其聲如蚯蚓今人謂之土狗者是矣螻蟈鳴則陰而伏者乘陽而鳴也

○蚯蚓出

○蚯蚓土精無心之虫與阜螽交其爲物不息引而後伸一名曲蟺一名蜿蟺一名土龍善鳴於土中又一種白項乃其老者蚯蚓陰物感正陽之气而出蚯蚓出則陰而屈者乘陽而伸也

○王蓍生

○王蓍曰土蓍曰﹝日葵﹞姑曰菟蓍曰老鴉蓍其根可生食類蓍故淂蓍名鄭玄江爲菝﹝艼去丁攺契﹞誤矣王蓍生五月開黃花花下結子如彈丸生則靑色熟則赤色根似葛細而多糝又名落鴉蓍今藥中所用感火之气而生也又有黃蓍形微長而圓有黃白二種可生食自名黃蓍非王蓍也

○苦菜秀

○苦菜味苦今野苦苣菜是也苦菜生於深秋經冬歷春至夏而秀秀者成也味苦乃感火之味而成也

○靡艸死

○靡艸艸之枝葉靡細者陰類也陽盛則死四月乃正陽之月至陰之艸不能勝陽故死也靡艸薺葶藶之屬至夏四月則枯死凡物感陽而生者則疆而立感陰而生者則柔而靡謂之靡艸則至陰之所生也故不勝至陽而死

○麥秋至

○大曰麰小曰麥秋八月時種歷冬而長經春而秀至夏乃實而熟秋者百谷成熟之期此於時𨿽夏於麥則秋矣故曰麥秋至麥具四時中和之气故爲五穀之貴麥金也金旺而生火旺而死蓋火克金也

五月

○螳蜋生

○螳蜋艸﹝上下虫﹞也飲風食露感一陰之气而生能捕蟬而食故又名殺﹝上下虫﹞曰天馬言其飛捷如馬也曰斧﹝上下虫﹞以前二足如斧也深秋生子於林木間一殼百子至此時則破殼而出藥中桑螵蛸是也

○鵙始鳴

○鵙【音決】百勞也本艸作慱勞乃惡聲之鳥蓋梟類也曹子建惡鳥論百勞以五月鳴其聲鵙鵙然故以之立名卽俗稱濁溫故埤雅禽經注云百勞不能翺翔直飛而已毛詩曰七月鳴鵙蓋周七月夏五月也

○反舌無聲

○百舌也蒼毛尖嘴形小於鴝鵒能反復其舌變易其聲隨百鳥之鳴而效之故謂百舌春二三月間鳴至五月無聲感陽中而發感一陰而無聲亦候鳥也凡物皆稟陰陽之气而成質其陰類者宜陰時陽類者宜陽時得時則興背時則廢蓋鵙始鳴爲得時反舌無聲爲背時矣此記午月之候也

○鹿角解

○解脫也鹿陽類也感陰生而角脫也

○蜩始鳴

○蜩蟬也蟬陰類以感陰而先鳴也

○作蟬始鳴

○蜩音凋

○半夏生

○半夏藥名醫家用之以消痰止嘔居夏之半而生故以爲名蓋陽气上而陰物已生亦五月之候也

六月

○溫風至

○溫暖也至極也南方火旺溫熱之風至此而極矣

○蟋蟀居壁

○蟋蟀似蝗而小黑色有光如漆有角趐卽今之促織生於土中此時羽翼未成不能遠飛但居其穴之壁也說文居處也壁垣也

○鷹始摯

○鷹鷙鳥摯猶搏也擊也季夏之月二陰旣起鷹感陰气而有殺心故能搏攫他禽所謂摯也

○摯鷙俱音志

○腐艸爲螢

○腐艸朽爛艸也螢是腐艸及爛竹根所化夜飛腹下有火然生陰濕地在大暑前後得大火暑濕之气而化不言化而言爲者以艸化爲螢而螢不復化爲艸也

○土潤溽暑

○溽濕也暑熱也土之气潤故蒸鬱而爲濕暑俗稱齷齪熱是也

○大雨時行

○土气蒸鬱而爲濕暑故大雨以時而通行土气成暑暑極成雨大雨時行所以退暑而迎秋也

七月

○涼風至

○涼薄也寒也西方淒淸之气曰涼風前小暑節言溫風至者溫厚之極也此言涼風至者嚴凝之始也溫變而涼气始肅也

○白露降

○露陰陽之气也陰气盛則凝爲霜雪陽气盛則散爲雨露秋露曰白金之色也降下也立秋節白露降應秋令也

○寒蟬鳴

○寒蟬卽啞蟬初瘖得寒露冷風乃鳴故芻蕘論云秋風至而寒蟬吟正謂此也小如蜩今名枝嘹言在樹枝上鳴其音嘹繞可聽也鳴則天涼故謂之寒蟬感陰气而鳴得陰之正气矣

○鷹乃祭鳥

○鷹蒼鷹也鳥禽鳥也鷹欲食鳥之時先殺鳥而不食必陳列以祭似人之未食而祭其先代祭而後食者猶獺之報本也於是可以設罻羅矣罻音尉网也或以鷹不擊有胎之禽故曰義鳥今當春亦殺雛而食未見其義也

○天地始肅

○肅嚴也秋者陰之始冬者陰之終故自孟秋天地始肅

○禾乃登

○登成也禾黍稷之屬嘉谷之總名也二月始生八月而熟得時之中故曰禾木旺而生金旺而死蓋以金克木也

八月

○鴻鴈耒

○大曰鴻小曰鴈正月之候鳥向之鴈北歸者至此自北而復來南也淮南子作候鴈來鴈以北方爲居自北而南則謂之來自南而北則謂之北鴈得中和之气熱則北寒則南此時自北而來南也

○玄鳥歸

○玄鳥燕也歸還也去也仲春言玄鳥至仲秋言玄鳥歸春來而秋去也玄鳥至以陽中歸以陰中也江南山谷中蟄燕成窟蓋畏寒而服藏土窟非如鴈之北歸也

○羣鳥養羞

○羣鳥眾鳥也養供也羞者所美之食也藏之以備冬月之養也

○雷始收聲

○雷陽聲也發於二月陽中之時收於八月陰中之時收聲者若斂收其聲於地中陰捕陽伏萬物隨气而入也故易地中有雷曰復雷藏澤中曰隨

○蟄虫坯戶

○藏伏之虫知寒將至壞益其蟄穴之戶使通明處稍小至寒甚乃墐塞之啟戶於雷乃發聲之時故壞戶於雷始收聲之候

○壞音培墐音近

○水始涸

○涸竭也東風解凍之水雨水正月中之水大雨時行之水至而涸竭蓋消斂而不復盈滿也故曰始涸春夏气至而水生秋冬气返而水降今或八九十月之際淫雨橫行洪水泛濫可謂不時而不涸矣調燮之功安在哉

九月

○鴻鴈來賓

○鴈以仲秋先至者爲主季秋後至者爲賓如人之先登者爲主後登者爲賓也大曰鴻小曰鴈鴻先來爲主鴈後來爲賓通書作來濱以爲水際非是

○雀入大水爲蛤

○雀小鳥卽黃雀也蛤蚌卽白蛤也大水卽大海也雀入大海爲蛤故知大水爲海也雀爲蛤飛物化爲潛物也不言化者以雀化爲蛤蛤不復化爲雀也

○菊有黃華

○菊色不一而專言黃者秋令在金金自有五色而黃爲貴故菊色以黃爲正也桃華於仲春桐華於季春皆不言有獨於菊言有者以萬物華於陽菊獨華於陰故特言有桃華之紅桐華之白皆不言色獨菊記其色者以其華於陰中其色應陰之盛也

○豺乃祭獸

○豺柴也豺體細瘦故謂之豺腳似狗貪殘之獸季秋取獸向西方布而陳之以祭天故先王候之以田豺祭獸然後田獵也豺食獸乃其常性至季秋一祭以更始也獺鷹皆然

○艸木黃落

○霜降之後枝葉皆黃而凋落也黃者土之色萬物皆生於土而反於土以其將反於土故黃黃故落也落凋零也

○蟄虫咸俯

○秋分之蟄虫壞戶者至此寒气凜肅皆垂其首而不食仲秋壞戶季秋塞戶其知候如此

十月

○水始冰

○冰卽水也水向冬則凝而爲冰孟冬之月純陰之气已盛於時天寒故水始冰季秋霜始降孟冬水始冰履霜堅冰至陰而方凝也

○地始凍

○陰气下凝爲地地順而靜此時月徳在水陰气浸盛而陽气漸微故地凍蓋水冰則地凍以漸而至也

○雉入大水爲蜃

○雉野雞卽山雞蜃蛟屬此時化者亦飛物化而爲潛物也此亦言爲而不言化者蓋雉化爲蜃蜃不復化爲雉也大水淮水也淮南子曰雉入淮爲蜃故知大水爲淮水也

○虹藏不見

○藏伏也陰陽气交而成虹此時陰陽極乎辧故虹伏虹非有質而曰藏者亦言其气之下伏爾季春陰陽漸交故虹始見孟冬則陰陽極乎辧故虹藏不見

○見音現

○天气上升地气下降

○陽气輕淸而升上地气重濁而降下天地不和之時也天气不下交故上騰地气不上交故下降

○閉塞而成冬

○天地不通閉塞而成冬不交則不通不通則閉塞冬終也萬物於是而終也

十一月

○鶡鴠不鳴

○鶡似雉而大黃黑色有毛角性勇猛善斗終無負期於必死乃止蓋鷙鳥之暴悍者古人以爲勇士冠實取其猛也鶡鴠夜鳴而求旦乃陰類而求陽者故感一陽而不鳴也

○鶡鴠音喝旦

○虎始交

○虎山獸之猛者交合也虎陰類感一陽之气而雄雌始交猛擊之物一交而止故交在陽生之前

○荔梃出

○荔艸名似蒲而小根可爲刷本艸馬蘭江東呼旱蒲多植於階庭梃一枝也獨也挺然勁直之貌故荔梃可以爲刷月令注曰香艸亦無所據

○蚯蚓結

○結猶屈也蚯蚓感正陽而出故微陽之生而猶結焉六陰塞極之時蚯蚓相結如繩終藏之气至此而極矣

○麋角解

○麋形大於鹿澤獸也屬陰角支向後一陽始生感之而角自退落如夏至之鹿角解也麋四目其下二目能夜視淮南子曰孕婦見麋而子四目角重二十餘斤自生至堅無兩月之久驟長也

○水泉動

○天一生水水原曰泉秋分而水涸立冬而冰至至此時一陽動於九地之下而水泉亦動於九淵之下但萌動而未流也

十二月

○雁北鄕

○鄕向也雁此時自南而趨北也蓋雁乃知時之鳥隨陽以南北故春北秋南不失其時大曰鴻小曰鴈季冬鴈北鄕何也蓋自正月雨水後陽气以升乃自南而北所謂候鴈北也至八月白露後寒气漸至乃自北而南所謂鴻鴈來也猶未全來也又至九月寒露節寒气愈加所謂鴻鴈來賓則俱來矣此十一月冬至以後一陽初生陽气漸回至十二月小寒節鴈有北歸之漸也故曰鴈北鄕

○鵲始巢

○鵲鳥名其聲喳喳然性善爲巢其門戶背太歲向太乙巢取樹杪枝不墮地故曰幹鵲知風也生子後則鴝鵒奪而居之所謂惟鵲有巢惟鳩居之鵲噪則有喜慶事故名喜鵲諺云喜鵲噪好事到是也

○雉雊

○雉文明之禽雊雌雄同鳴也文明之禽感陽气而有聲

○雊音垢

○雞乳

○雞一名翰音知時畜也麗於陽而有形故此時乳生子曰乳感陽气而生育也今雞四時皆生此其正候耳

○徵鳥厲疾

○徵鳥鷹隼之屬凡雕隼鸇鷂能徵代禽獸者皆是以其善擊故名之曰徵鳥殺戮不辜曰厲病惡來急曰疾厲疾者猛厲而迅疾也蓋鷙鳥將擊單飛斂翼攖戮禽鳥至此時愈猛而疾矣

○水澤腹堅

○水瀦曰澤言聚而不流也冰之初凝惟水面而已至此則徹上下皆凝故曰腹堅腹猶內也冰之堅直徹於內今謂連底凍是也十一月冬至節言冰泉動此十二月大寒節言水澤腹堅蓋水泉者乃有源之活水故一陽生卽動水澤者乃停聚不流之水故大寒至而凍益堅也

歲序總考全集﹝明﹞陳三謨編明萬曆二十三年刊本日本內閣文庫藏

目錄

序

天干地支

年時朔望詳解

四時詳解

一年二十四气詳解

四時令節詳解

七十二候歌

一年七十二候詳解

正月

二月

三月

四月

五月

六月

七月

八月

九月

十月

十一月

十二月

新刻歲序總考序

余歸田餘十載優遊林藪歷冬而夏由秋而春寒暑涼暄遞相更代余旣謝交往復寡經營斗室鑪香恬然偃息追憶昔年奔走長安晝則疲神章牘勞形應酬夜則枕榻淸夢數數驚回披衣躍馬倥傯就列瘁逸閒劇倍蓰殊矣靜觀四時之序檢閱曆書考鏡往古如天地干支節气中气月令分候歲時令節厥有奧義存焉百姓日用而不知自兒童以迄白首不能窺析旨蘊嗟夫人本天地有生而於陰陽之理憒憒其識貿貿其趨何以稱靈秀於羣匯哉余訂核參伍用成是編題曰歲序總考用以諭茫昧而意則尢於業農桑者是急蓋余方親耒耜稔阡陌故於陰陽之宜更周事討論粵維天地化生萬物以陰陽合辟爲樞機二气協和則八風之序立萬物之性成各循常軌無相干奪古昔帝王謹於敬天篤於養民爰建羲和之官順陰陽察盈縮乘時令以授民事故二曜光明風雨時若寒暑適調咎沴消泯五穀熟絲麻遂艸木茂鳥獸蕃民不疾夭衣食贏贍由是君尊於上民安於下政教洽禮讓孚熙熙太和之風極治之世也故曰陰陽者王事之本羣生之命詎不信乎唐虞以後是道或合或否治忽疊見今

聖天子欽若之政遠契唐堯海宇涵泳太和盛化邑謠裏頌主守歷象之官兢兢奉職罔或稍愆於占步而中外撫字臣工重民所天勞來勸相蒼赤胥知向方樂有振掖具皆恥遊惰習勤劬循歷辧時循時抒力觸气候之協應而志與俱興因物理之潛通而功與俱樹則余是編所列詁解諸凡目視而心維因疑而質問種種有助賴焉天運人從時至事起家鮮凍餒賦免敲朴居恆產以存恆心豈不稱盛世良民哉匪徒望以究討名義逞資談吻已也時將就梓先請正於達觀大夫謂是編也小人固藉此以興利樂生君子亦資之以養身育徳日積爲月月積爲歲由一歲以至百歲俾窮檐蔀屋田夫野老各手一編而貽之子孫共免日用不知之患是刻誠不容已也余則媿汗罔敢當尙冀博雅君子有以教我焉

萬曆貳拾參年歲乙未七月旣望

賜乙丑進士前中順大夫太常寺少卿歲在壬申奉使頒

詔朝鮮加一品服虎林靈鷲峯山人錦江陳三謨自序

天干地支

虎林靈鷲峯山人錦江陳三謨編

○十干

○甲乙丙丁戊己庚辛壬癸是也又作十干史記謂之十母干犯也屍禹陽故曰天干

○甲

○甲者言萬物剖符甲而出也甲位在東爲春之始陽气萌動萬物初生漢志曰出甲於甲太歲在甲曰閼途史記作烏逄月在甲曰畢

○乙

○乙者言萬物生軋軋也軋於黠切當春萬物未展其生軋軋無有限齊漢志曰奮軋於以太歲在乙曰旃蒙史記作端蒙月在乙曰橘

○丙

○丙者言陽气遂著明也丙位南方時爲夏初萬物炳然著明漢志曰明炳於丙太歲在丙曰柔兆史記作遊兆月在丙曰修

○丁

○丁者言萬物之丁壯也當夏之時萬物壯實茂盛故曰丁漢志曰大盛於丁太歲在丁曰彊圉史記作疆梧月在丁曰圉

○戊

○戊屬土五土無定主居在中萬物於此而豊茂故曰戊漢志曰豊茂於戊太歲在戊曰著雍史記作徒維月在戊曰厲

○巳

○巳者言萬物有形可紀識也屠維萬物各成其性屠別也維離也漢志曰理紀於巳太歲在巳曰屠維史記作祝犁月在巳曰則

○庚

○庚者言萬物堅彊而收斂也史記曰陰陽更萬物庚其時爲秋昜曰先庚三日後庚三日漢志曰欽更於庚太歲在庚曰上章史記作商橫月在庚曰室

○辛

○辛者言萬物之新生秋時金剛味辛言萬物方盛而初見斷制也漢志曰悉新於辛太歲在辛曰重光史記作昭陽月在辛曰塞

○壬

○壬之爲言任也言陽气任養萬物於下也壬位北方時爲冬令陰極陽生象人懷妊之形漢志曰懷妊於壬太歲在壬曰玄默史記作橫艾月在壬曰終

○癸

○癸之爲言揆也言萬物於此可揆度也漢志曰陳揆於癸太歲在癸曰昭陽史記作上章月在癸曰極

○靑帝生子而曰甲乙甲乙東方木赤帝生子而曰丙丁丙丁南方火黃帝生子而曰戊己戊己中央土白帝生子而曰庚辛庚辛西方金黑帝生子而曰壬癸壬癸北方水

○十二支

○子丑寅卯辰巳午未申酉戌亥是也史記謂之十二子屬陰故曰地支

○子

○子者滋也言萬物滋於下也十一月陽气始生人承陽以生故曰孳萌於子

○醜

○醜者紐也十二月萬物動用人皆起而有爲故曰昧爽爲醜又曰紐牙於醜

○寅

○寅者言萬物始生螾然也又曰寅髕也正月陽動欲上而陰彊髕引於下也故曰引達於寅

○卯

○卯之爲言茂也言萬物茂也又卯冒也二月萬物冒地而出冒茆於卯茆業生也

○辰

○辰者言萬物之蜄也蜄音振辰震三月陽气動雷電振農時也故曰振美於辰

○巳

○巳者言陽气之巳盡也己巳也四月陽气巳出陰气巳藏萬物見成文章故巳爲蛇象蛇之變化有文章也陽气生於子終於己巳者終巳也象陽旣極有回復之形故以爲終巳又曰已盛於巳

○午

○午者陰陽之交又曰午牾也五月陰气午逆陽冒地而出也故曰咢布於午

○未

○未者言萬物皆成有滋味也未味也六月之辰也故曰昧薆於未

○申

○申者言陰用事申賊萬物賊申者身也萬物身體皆成就也故曰物堅於申

○酉

○酉者萬物之老也酉就也八月物成故曰畱熟於酉

○戌

○戌者言萬物盡滅也九月陽气微萬物畢成故曰畢入於戌

○亥

○亥者該也言陽气藏於下故該也亥荄也言萬物之荄皆動也十月盛陰感陽萬物皆含育於內象人之懷妊也故曰該閡於亥

年時朔望詳解

○年

○本作年谷熟也周曰年取禾一熟也今經典相承爲年字

○歲

○年也夏曰歲取歲星行一次又曰木星謂之歲星此星一年行一次而四時功畢故年謂之歲

載

○音宰上聲年也又始也唐虞曰載取物終更始之義

○祀

○年也商曰祀取四時祀事一終也祀與祀同夏曰歲商曰祀周曰年唐虞曰載按堯典曰以閏月定四時成歲舜典曰歲二月東巡狩則唐虞不特曰載也禹貢曰作十有三載乃同則夏不特曰歲也太甲曰三年復歸於亳則商不特言祀也洪範惟十有三祀周禮三歲計羣吏則周不特曰年也蓋載以始一歲而終歲以星一歲而周祀以祭一歲而徧年以禾一歲而熟四者名異而實無不同也

○自秦漢以來皆謂之年惟唐玄宗以天寶三年攺爲載至唐肅宗後復爲年

○日

○日實也太陽之精象形凡日行一日則一周天歲有十二月月有三十日一年凡三百六十日

○月

○月闕也十五稍減故曰闕也太陰之精象形日譬火月譬水火外見水含景故月生於日之所照魄生於日之所蔽當日則光盈就日則明盡以明一盡謂之一月大月三十日小月二十九日

○時

○時辰也十二時也日一晝夜有十二時

○刻

○刻漏也晷度也天行一周晝夜百刻配以十二時一時得八刻詳而言之十時得八十刻又二時得十六刻總九十四刻所餘四刻分爲二百四十分布之十二時之間則一時得八刻二十分

○朔

○初一日也月一日始蘇也會日爲朔魄盡月之朝始也

○旁死魄

○初二日也書武成惟一月壬辰旁死魄越翼日癸巳蔡傳曰死魄朔也二日故曰旁死魄又曰先記壬辰旁死魄然後言癸巳代商者猶後世言某日必先言某朔也

○哉生明

○初三日也書武成厥四月哉生明蔡傳曰哉始也始生明月三日也孔氏曰生明死魄俱是月初上云死魄此云生明互言耳

○朏

○初三日也書召誥惟丙丁朏越三日戊申畢命惟十有二年六月庚午朏越三日壬申蔡傳曰朏音匪孟康曰月出也三日明生之名

○朒

○初三日也朒音恧縮也朔而月見東方曰朒

○上弦

○初八日也弦月半之名其一旁曲一旁直若張弓弦也

○望

○十五日也本作望月滿也與日相望如朝君也月體無光待日照而光生半照卽爲弦全照乃成望又日月相望謂之望

○旣望

○十六日也書召誥曰惟二月旣望越六日乙未蔡傳曰日月相望謂之望旣望十六日也

○哉生魄

○十六日也書康誥曰惟三月哉生魄顧命曰惟四月哉生魄蔡傳曰始生魄十六日也

○旣生魄

○十七日也書武成曰旣生魄蔡傳曰生魄望後也或問生明生魄如何朱子曰日爲魂月爲魄魄是黯處魄死則明生書所謂哉生明是也月受日之光魂加於魄魄載魂也明之生時大盡則初二小盡則初三月受日之光常全人望在下卻在側邊了故見其形虧不同月形如彈丸其受光如粉塗一半月去日近則光露一屑漸遠則光漸大且如月在午日在酉則是近一遠三謂之弦至日月相望則去日遠矣故謂之望日在西而月在東人在下面得以望見其光之全月之中有影者蓋天包地外地形小日在地下則月在天中日甚大從地四面光起其影則地影也地礙日之光所謂山河地影是也如星亦受日光凡天地之光皆是日光也自十六日生魄之後其光之遠近如前之弦謂之下弦至晦則月與日相疊月在日後光盡體伏矣

○下弦

○二十三日也說見上弦及旣生魄下

○晦

○三十日復與日會晦者不明也月盡也晦則日與月相疊月在日後光盡體伏也

○盈虛

○气盈朔虛也與天會而多五日有奇爲气盈少五日有奇爲朔虛合气盈朔虛而閏生焉气盈而不置閏則晦朔弦望差朔虛而不置閏則春夏秋冬差气盈而失閏則立春爲正月一日驚蟄爲二月一日隨節气而爲月累累皆然當朔不朔當晦不晦安得合初一十五初八二十三之晦朔弦望乎朔虛而而失閏則只以三个月爲春三个月爲夏又兩个三月爲秋爲冬隨十二月而爲一歲累累皆然而春非春秋非秋夏不熱冬不寒矣三十三个月則气盈朔虛之數卽及一月便合置閏前閏距後閏亦三十三个月數內大月多則多數而閏三十四个月者有之大月少則不及數亦閏三十二个月者亦有之閏所以消其盈而息其虛也

○左傳測義論盈虛置閏說【附錄以備參考】

先王之正時也履端於始故時序無愆過舉正於中故民心無疑惑歸余於終而置閏適宜則四時得所而作事無悖亂歷法以十一月甲子朔夜半冬至爲歷元其時月日五星皆起於牽牛初度更無餘分以此爲步占之端故云履端於始每歲有二十四气立春驚蟄淸明立夏芒種小暑立秋白露寒露立冬大雪小寒謂之節气春季雨水春分谷雨夏季小滿夏至大暑秋季處暑秋分霜降冬季小雪冬至大寒謂之中气每月皆有中气惟閏月獨無中气閏前之月則中气在晦日閏後之月則中气在朔日舉中气而正月則置閏不差矣故云舉正於中置閏之法以气盈朔虛而歸日月之餘分周天三百六十五度四分度之一日之行也日一度自今年冬至至明年冬至方一周天實計三百六十五日零三个時辰而一歲十二个月止有三百六十日更有五日零三个時辰無所歸著是爲日行之餘分每歲只均分在二十四气上所謂气盈者也月之行也日十一度十九分度之七常以二十九日中彊而與日合於朔是每月又有半日弱無所歸著是爲月行之餘分故月不滿三十日而有大小盡焉所謂朔虛者也積日月之餘分每歲常餘十一日弱故十九年而置七个閏月是爲一章之數故雲歸余於終

○閏

○閏餘也余分附月也以歲之餘爲閏一歲本有三百六十六日天順動而不止不能無失故節減其六日又減小月六日以順天象三歲是得一月餘六日故五載而閏又餘六日積二歲又餘二十四日故五載再閏十有九載凡七閏是爲一章周太史謂王在門謂之閏

○元

○元大也始也人君卽位之一年必稱元年者明人君之用也明其用當自貴者始一者萬物之所從始也元者時之所謂大也謂一爲元者視大始而欲正本也按唐虞三代以來人君卽位必攺元以紀年而無年號至漢武帝始號建元不四五年或一二年而累易其號後遂因之至有一帝而攺號至於十有四者唐之髙宗是也亦有用三字爲號者如王莽始建國梁武帝中大通中大同是也亦有用四字者如元魏大武帝太平貞君唐武後天冊萬壽萬壽通天宋太宗太平興國眞宗大中祥符徽宗建中靖國是也亦有一代而年號相同者如元世祖號至元而順帝亦復號至元是也亦有一年之間兩易三易年號者如漢靈帝西晉武帝唐武后之類是也亦有卽位攺號歷年𨿽久而不復再攺者如漢明帝隋煬帝唐宣宗是也亦有嗣位而不攺年號者始西魏廢帝恭帝後漢隱帝是也若先帝已崩嗣君繼位有明年而始攺元亦有當年卽攺元攺號者如漢獻帝宋太宗是也如先帝禪位太子踐祚而當年卽攺元攺號者如唐玄宗是也因並及以備參考云

年時朔望詳解終

四時詳解

春

○春蠢也蠢興也歲之始也又曰春出也萬物之出也又曰物蠢生而動運

夏

○夏假也物假大宣平

秋

○禾谷熟也凡物以熟爲秋

冬

○四時盡也冬藏也又曰冬終也物終藏

四時俱有孟仲季按孟長也仲中也季少也又曰孟始也仲次也季末也凡時之末月曰季月世之末世曰季世故正月爲孟春二月爲仲春三月爲季春四月爲孟夏五月爲仲夏六月爲季夏七月爲孟秋八月爲仲秋九月爲季秋十月爲孟冬十一月爲仲冬十二月爲季冬

○春爲靑陽夏爲朱明

秋爲白藏冬爲玄英

○春爲發生夏爲長贏

秋爲收成冬爲安寧

一年二十四气詳解

蓋气之行有序而莫不有理存焉蓋理不外乎气气不外乎理自古至今其命名序次𨿽少有異然求其理則一而已其爲气也有節气有中气節者止也每節依時而至順時而止是爲節也中者至此時得其中是爲中也如丑之終寅之始則爲節寅之半則爲中寅之終卯之始則爲節卯之中則爲中之類歲有四時時各三月月有節气有中气旣終而始爲節自始至終之半爲中此節中气候之說也每五日爲一候積六候而成月故一歲有七十二候每三候爲一气積六气而成時故一歲有二十四气

○立春正月節【其卦爲泰三陽之月也】

立建也春蠢也萬物蠢化乃運動也春爲陽中萬物始生故曰立春乃正月之節也

○雨水正月中

自上而下曰雨北風凍而爲雪東風解而爲冰立春之初三陽初交而陽气未透至此時中气已至陰陽之气方和非復沍寒凝凍之愆雨澤而水是謂雨水乃正月之中气也

○驚蟄二月節【其卦爲大壯四陽之月也】

驚震也謂雷震也又動也起也蟄藏也伏也字以執以﹝上下虫﹞如執持其﹝上下虫﹞使不得動蓋蟄藏之﹝上下虫﹞感四陽之气皆震動而出又二月雷乃發聲蟄﹝上下虫﹞震動亦驚蟄之義也仲春上丁日祭

先師孔子上戊日祭先農五稷上巳日祭山川

○春分二月中

分別也仲春四陽二陰晝夜之气中停陰陽交分故謂之春分二月之中气也春分之日祭

大明之神於東郊朝日壇甲丙戊庚壬年

皇帝親祭餘年遣文職大臣代行

○淸明三月節【其卦爲夬五陽之月也】

季春之月日暖風和景物明媚故謂之淸明又曰四時有八風惟東南巽風曰淸明風季春之時適當方位萬物皆齊乎巽巽曰潔齊故以淸明爲名取其明潔之義冬至後一百五日爲寒食自寒食第三日卽淸明乃三月上節也

○谷雨三月中

谷五穀又百谷之總名季春之月時雨始降滋生百谷故謂之谷雨乃三月中气蓋自雨水后土膏脈動可以播種雨其谷幹水也

○立夏四月節【其卦爲幹純陽之月也】

立建也夏設也大也孟夏乃四陽之月陰徳用事和气皆暢萬物長養假大乃四月之節也

○小滿四月中

小微也滿盈也孟夏之月萬物生長小得盈滿故謂之小滿乃四月之中气也

○芒種五月節【其卦爲姤一陰之月也】

芒艸端也種稼種也言有芒之谷此時皆可稼種故謂之芒種乃五月之節气也

○夏至五月中

陽生於子而日漸長至午則極故謂之夏至乃五月之中气春秋之半旣曰分而夏冬之半曰至者至有二義子至巳六陽午至亥六陰至者介乎巳午亥子之間也冬至亥陰極故曰至子陽於此生亦曰至夏至巳陽極故曰至午陰於此生亦曰至此夏至之所以名也夏至之日

皇帝親詣北郊祭

皇地祗於方澤配以

太祖上躬三獻從祀五嶽五鎭基運翊聖神烈天壽純徳諸山四海四瀆俱侍臣分獻

按冬至陽气生而君道長故賀夏至陰气長而君道衰故不賀

○小暑六月節【其卦爲遁二陰之月也】

小微也是月極熱月初猶小故謂之小暑夏有三伏五月夏至第三庚爲初伏第四庚爲中伏立秋後初庚爲末伏蓋初伏夏气𨿽炎蒸而暑熱尙微故曰小暑乃六月之節也

○大暑六月中

大極也盛也暑熱也季夏濕熱之气極盛月半轉大故謂之大暑乃六月之中气也

○立秋七月節【其卦爲否三陰之月也】

秋揫也萬物揫斂成就也故謂立秋七月之節气也

○處暑七月中

處止也息也謂暑气於此時止息也自小暑六月節大暑六月中至此七月中謂之處暑者蓋暑气由小而至於大以及於秋凡四十五日之間而暑息也

○白露八月節【其卦爲觀四陰之月也】

是爲仲秋秋屬金金色白陰气始盛露凝而色白白者露之色而气始寒乃八月之節气也

仲秋上丁日祭

先師孔子上戊日祭先農五稷上巳日祭山川與仲春同其月用仲以四時之正也其日用丁以文明之盛也

○秋分八月中

分者半也八月仲秋晝夜之气中停乃秋時九十日之半陰陽交分故謂之秋分義同春分乃八月之中气也國朝典制每歲秋分之夕

皇帝致祭

夜明之神於西郊夕月壇從祀二十八宿五星及周天星辰

○寒露九月節【其卦爲剝五陰之月也】

此月陰气轉盛故露凝而厚其气愈寒寒者露之气露先白而後寒寒固有漸也乃九月之節

○霜降九月中

霜喪也其气慘毒物皆喪也自八月陰气始至故云白露及九月陰气漸盛故云寒露至是月之半陰气愈盛凝結爲霜故曰霜降乃九月之中气也

○立冬十月節【其卦爲坤純陰之月也】

冬終也物終則藏閉塞成冬故謂立冬十月之節也

○小雪十月中

小微也雪本雨也雨下而爲寒气所薄故凝而爲雪小者未盛之辭花必六出以陰數也霜之後爲雪固有漸爾乃十月之中气也

○大雪十一月節【其卦爲復一陽之月也】

大者已盛之辭前月陰气凝結猶微此月轉大故謂大雪雪由小至大以漸而至乃十一月之節也

○冬至十一月中

冬至爲二十四气中之一節乃陰陽百物之始日極南影有履長之慶晝夜共百刻冬至後日漸長至春分晝夜各五十刻夏至而長極自夏至後日漸短至秋分晝夜各五十刻冬至而短極自冬至後日又漸長故謂之長至節復卦主事蓋陽爲君子陰爲小人三陽生於此日乃君子道長小人道消之時也唐宮中以女工揆日之長短冬至後比常日增一綫之工我朝冬至

皇帝祀天於圜丘行大報禮配以

太祖從祀凡四壇曰大明曰夜明曰星辰曰雲雨風雷

上三獻正位分獻官三獻從祀位祀畢百官隨至

皇極殿行慶成禮在外各省於布政司各府州縣於公堂行慶賀禮如朝儀

按冬至祀天以應天而從陽也夏至祀地以應地而從陰也春分應日亦從陽也秋分應月亦從陰也

嘉靖十一年

世宗肅皇帝親定朝日壇以甲丙戊庚壬間歲一親祭夕月壇以丑辰未戌三歲一親祭非親祭之歲太常寺具奏遣官行禮祭朝日例遣文職大臣祭夕月例遣武職大臣亦從陽從陰之義也

冬至一陽生夏至一陰生人當於此時保養微陽微陰則精神完固諸疾不生此時人身元气如艸木之萌芽嬰孩之坯胎謹始防微所關最重此時微陽初生陰未退聽陰陽爭而未定君子齋戒以待之與夏至同而尢謹之至者彼言止言節此言去言禁蓋仲夏之陰猶微此時之陰猶盛陰微則盛陽未至甚傷陰盛則微陽當在於善保

保生心鑑云十一月屬子火气潛伏閉藏以養其本然之眞而爲來春發生之本此時若恣欲戕賊至春升之際下無根本陽气輕浮必有溫熱之病

○小寒十二月節【其卦爲臨二陽之月也】

小微也寒冷也前半月一陽𨿽來復而陽气初動不能勝寒且純陰之气方盛月初猶小故謂之小寒乃十一月之節也

○大寒十二月中

季冬四陰之气寒气至此凜烈故謂之大寒乃十二月之中气也

四時令節詳解

○元日

○正月初一日也書經舜典曰月正元日舜格於文祖蔡傳曰月正正月也元日朔日也夏正建寅商正建丑周正建子秦漢則以建亥之月爲正至武帝始攺建寅正本去聲秦始王名政故諱之遂攺讀平聲舜典又曰正月上日受終於文祖蔡傳曰上日朔日也言一歲日之上也正月爲端月於朔日慶賀履端之禮是日飲屠蘇酒不染疫癘飲自少者起以少者方得歲故先之老者已失時故後飲也其一日又爲元旦正旦正朝元正在五臘名曰天臘

○新春日

○乃二十四气之始立春前一日爲十二月之終出土牛以示農之早晚十二月建丑丑爲牛立春則寒極而將回故出物爲像且鞭以送之以示升陽之義也

○人日

○正月初七日也東方朔占書曰一日雞二日犬三日豕四日羊五日牛六日馬七日人八日谷其日晴主所生之物育陰則災古人正旦畫雞於門謹始也七日鏤人於戶重人也

○上元

○正月十五日也漢家祠太一以昏時祠到明今人正月望日觀燈是其遺事又爲元霄元夜燈宵燈夜正月初一日爲元旦故十五日爲元宵

○中和節

○二月初一日也中者揆三陽之中和者酌仁義之和

○春社

○社無定日常在二月內立春後第五戊日是也如戊日立春則不算春祭社以祈谷之生詩曰春籍田而祈社稷也

○春分

○解見春分二月中大明會典開載春分

皇帝由東安門出詣東郊朝日壇祭大明其祝文曰維萬曆

年歲次

月

朔

日

嗣天子禦名謹昭告於

大明之神惟神陽精之宗列神之首神光下照四極無遺功垂今昔率土仰賴玆當仲春式遵古典以玉帛牲醴之儀恭祀於神伏惟鑑歆錫福黎庶尙享

上親塡祝版於文華殿紅楮版朱書以象日之色也

○花朝

○二月十五日春序正中百花競放用爲遊賞之時所謂花朝也

○寒食

○寒食無定日或二月或三月去年冬至後第一百五日卽有疾風甚雨謂之寒食節又謂之百五節秦人呼寒食爲熟食節言其不動煙火預辦熟食過節也齊人呼爲冷節又爲禁煙節

○淸明

○二十四气之一節曰淸明淸明鉆燧攺火取楡柳之火以順陽時火气又名攺火之辰寒食節三日卽淸明朝廷謁陵民間上墓以致思慕之誠

○上巳

○三月初巳日也是日褉飲東流洗祓宿垢謂之祓禊魏以後但用三月三日不用上巳日

○佛誕

○四月初八日世傳爲釋迦佛生日是日諸寺以五色香水浴佛作會

○端午

○五月五日也午日以蘭湯沐浴又謂之沐蘭節午日用菇葉褁粘米以象陰陽相包褁今粽子是也又午日以五彩絲系臂辟兵鬼气一名長命縷一名辟兵繒今百索是也午日佩赤靈符心前以辟兵今釵頭符是也午日楚人采艾掛於門上以禳毒气今掛蒲艾是也楚人以筒貯米投水弔祭屈原於汨羅江今龍舟競渡是也又名端陽重午菖節蒲節天中節在五臘名曰地臘

○黃梅

○四明相傳每年夏間有三梅凡物於此際蒸潤生醭醭塵也易爲浥腐敗壞所謂三梅者芒種後逢壬日謂之頭梅若本日是壬則不算若第二日是梅則爲梅髙二尺第三日是梅則爲梅髙三尺第九日是梅則爲梅髙九尺餘仿此逢第二壬日謂之二梅逢第三壬日謂之三梅凡三十日至夏至後逢庚日是爲出梅臞仙神樞云芒種後逢丙日爲之黴天至小暑得未乃出黴音黴通作梅柳子厚梅雨詩雲梅實迎時雨蒼茫值晚春愁深楚猿夜夢斷越雞晨海霧連南極江云暗北津素衣今盡化非爲洛陽塵杜工部在蜀梅雨詩雲南京犀浦雨四月熟黃梅湛湛長江去冥冥細雨來茅茨疏易濕雲霧重難開竟日蛟龍喜盤渦逼岸回蓋子厚在永州曰梅實迎時雨蒼茫值晚春今江浙以五月芒種節後逢壬爲入梅夏至後逢庚爲出梅共十八日定有大雨惟北土無之或謂蜀亦無梅雨杜以爲四月柳以爲三月豈梅熟有先後之異乎由此觀之則土地暑熱有遲蚤不同故所著有彼此之異也

今江南浙直四五月間梅欲黃落則水潤土溽柱磉皆汗蒸鬱成雨其霏如霧謂之梅雨凡衣服書畫飲食之類收藏不密則生醭易敗蓋時至而气使之然自淮以北則不同矣

今考入梅出梅之期則芒種後逢壬日入梅夏至後逢庚日出梅爲準蓋歷年屢驗非億說也

○夏至

○解見夏至五月中大明會典開載夏至祭地於北郊之方澤前期五日

上詣犧牲所視牲前一日上告廟及還參拜俱如冬至大祀之儀前期四日太常寺進銅人如常儀諭百官致齋三日前期三日上詣太廟請

太祖配神前期一日上親塡祝版於文華殿黃楮版墨書祭用黃壁黃制帛其壇上陳設正位【北向】配位【西向】從四壇五嶽基運山翔聖山神烈山共一壇【東設西向】五鎭天壽山純徳山共一壇【西設東向】四海一壇【東設西向】四瀆一壇【西設東向】是日五鼓太常卿候上禦皇極門奏請

聖駕詣地壇上常服乘輿由長安左門出至壇由西門入上易祭服由方澤右門入典儀唱樂舞生各就位執事官各司其事上就位唱瘞毛血迎神樂作四拜奠玉帛畢上至皇祗香案前奏跪搢圭

上三上香訖進俎行初獻禮獻爵讀祝官跪讀祝文曰維萬曆年歲次

月

朔

日

嗣天子臣禦名敢昭告於

皇地祗曰時當夏至羣物方亨生長髮育有生咸賴功徳至厚上配皇天爰遵典禮謹率臣僚以玉帛牲齊粢盛庶品奉玆瘞祀奉

太祖髙皇帝配神尙享上至

太祖神位前獻爵訖行亞獻禮樂止儀同初獻行終獻禮儀同亞獻太常寺卿進立壇左東向唱賜福胙

上至飲福位奏跪搢圭光祿寺卿捧福酒跪進於

上右上飲福酒訖光祿寺官捧福胙跪進於

上右上受福胙訖出圭俯伏興平身復位四拜送神樂作又四拜樂止讀祝官捧祝進帛官捧帛掌祭官捧饌各詣瘞位上至望瘞位禮畢上至具服殿易服太常寺卿捧太祖神位入安於太廟寢

駕還詣太廟參拜還宮

○三伏

○伏者藏也金气伏藏之日也三伏無定日四時代謝皆以相生立春木代水水生木立夏火代木木生火立冬水代金金生水立秋金代火火畏金故至庚日必伏庚者金也從夏至第三庚爲初伏第四庚爲中伏立秋初庚爲末伏故謂之三伏

○七夕

○七月七日之夜也唐天寶宮中七夕以錦彩結成樓閣陳水果酒殽設坐具以祀牛女二星嬪妃各執九孔鍼五色綫望月穿鍼過者爲得巧宴樂達旦士民皆效之或以小蜘蛛置合子內次日看之若网圓正謂之得巧

七夕爲織女牽牛聚會之日會於天河天河之西有星煌煌與參俱出謂之牽牛天河之東有星微微在氐之下謂之織女七夕渡河使鵲爲橋故詩云寂然香滅後鵲散渡橋空

杜甫牛女詩云牽牛出河西織女處其東萬古永相望七夕誰見同神光意難候此事終朦朧颯然精靈合何必秋乃通

○中元

○七月十五日也目連比丘見亡母在餓鬼中卽缽盛飯餉其母食未入口化成火炭不得食目連大叫馳還白佛佛言汝母罪重非汝一人之力所能救拔當須十方眾僧威神之力至七月十五日當具百味五果著盤中供養十方大徳佛敕眾生皆爲施主祝願七代父母行禪定意然後受食是時目連母得脫餓鬼之苦後人因此相傳七月十五日盂蘭盆供養大齋國朝於是節則設厲壇之祭以祀孤魂蓋因民俗以均惠幽明俾仁政無遺耳是日民家備素食以供祖先俗傳亡過祖先於七月十二日夜歸十七日夜去十五日共往領盂蘭盆大齋故民間素食祀祖多在十四日十六日

○秋社

○亦無定日在八月內立秋後第五戊是也如戊日立秋則不算秋祭社以報谷之熟

○秋分

○解見秋分八月中大明會典開載秋分

皇帝由西安門出詣西郊夕月壇祭夜明其祝文曰維

萬曆

年歲次

月

朔

日

嗣天子禦名謹昭告於

夜明之神惟神鐘陰之精配陽之徳繼明於夕有生共賴旣惟五星列宿咸司下土各有攸分﹝耳少﹞予之資仰承

帝命君此生民玆者時維秋分爰遵典禮以玉帛牲醴之儀用修常祭於神惟神歆鑑福我邦民尙享

上親塡祝版於文華殿白楮版墨書象月之色也

○中秋

○八月十五日也秋之於時夏后冬前八月之秋季始孟終十五之夜又月之中稽之天道則寒暑均取諸月數則蟾魄圓故曰中秋言此夜爲三秋之中也又謂之月夕蓋秋景天髙气肅月色倍明此夜之月尢爲淸瑩古今人皆於此夜賞月昔人名中秋之月爲端正月

吾杭鳳凰山有石如片雲拔地髙數丈將巓有一竅廣尺餘名曰月巖惟中秋之月穿竅而出他月則斜出竅外古今名人遊賞題詠甚多

○重陽

○九月九日也此月與日並應陽數故曰重陽

汝南桓景隨費長房遊學長房謂之曰九月九日汝家有災令家人縫絳囊盛茱萸系臂上登髙山飲菊酒此禍可消景如其言登山夕還雞犬牛馬一時暴死長房曰代之矣古今登髙自此始仙書云茱萸爲辟邪翁菊花爲延壽客假此二物以消陽九之厄故古有采萸賞菊登髙飲酒之行又名菊節一名重九趙彥昭九日侍宴詩云紫菊宜新壽茱萸辟舊邪願陪長久宴歲歲捧香花王勃九日詩云九日重陽節開門有菊花不知來送酒若个是陶家又云獨在異鄕爲異客每逢佳節倍思親遙知兄弟登髙處徧插茱萸少一人

唐王勃字子安年十三侍父宦遊舟次馬當遇老叟曰子非王勃乎來日重九南昌都督命客作滕王閣序子有淸才盍往賦之勃曰此去七百餘里今已九月八日矣夫復何言叟曰吾助淸風一席勃謝登舟翌日昧爽抵南昌會府帥閻公宴僚屬於滕王閣帥有婿吳子章喜爲文辭帥欲誇之乃命宿構滕王閣序俟賓合而出爲之若卽席而就者賓旣集因出紙筆徧請客莫敢當至勃漫然不辭都督怒起更衣遣吏伺其文得句輒報報至落霞與孤鶩齊飛秋水共長天一色乃矍然曰天才也頃而文成帥大悅子章慚而退帥謝勃五百縑回棹謝叟曰當具菲禮以答神休叟笑云但遇長蘆焚陰錢十萬足償薄債矣勃如命爲之

○十月節

○十月初一日也士庶上墳禁中朝陵告冬之意五臘名曰民庶臘

○小春

○十月爲小春天時和暖如春故曰小春

○下元

○十月十五日也乃衡嶽眞人升仙日鐘離飛升日唐朝三元日令崇玄道士講經

○冬至

○解見冬至十一月中大明會典開載冬至祀天於圜丘儀節前期十日太常寺題請視牲次請命大臣三員看牲四員分獻前期五日

上詣犧牲所視牲前一日上親告於廟曰孝玄孫嗣皇帝禦名明日恭詣

南郊視大祀牷犧謹詣

祖宗列聖帝後神位前恭預告知及還詣廟參拜致詞回宮前期四日上禦皇極殿太常寺奏祭祀進銅人如常儀本寺慱士捧請

太祖祝版於文華殿候上親塡禦名前期三日

上具祭服太廟請太祖配帝祝曰維萬曆年

月朔

日孝玄孫嗣皇帝禦名敢昭告於

皇祖太祖髙皇帝曰玆以今月

日冬至祗祀

上帝於圜丘謹請皇祖配帝侑神伏惟鑑知謹告上禦皇極殿百官具朝服聽受誓戒傳

制前期二日上禦皇極殿親塡祝版版以靑楮用朱書之置蒼玉一靑色制帛十二於匣太常卿捧安輿內上三上香行一拜三叩頭禮畢舁至天壇奉安於神庫前期一日免朝上吉服告

廟曰孝玄孫嗣皇帝禦名出宿於郊祗行

大報禮謹恭詣告知上由大明門出詣南郊由西天門入至昭亨左門入至內壝左門太常寺卿導

上至圜丘視壇位畢次至神庫視籩豆至神廚視牲其壇位陳設上帝南向配帝西向大明東西向夜明西東向星辰東西向北上曰五星曰二十八宿曰周天星辰雲雨風霄西東向北上將事之夕三更一點禮部太常寺堂上官各請神版出龕先

上帝次

太祖次大明次夜明次五星次二十八宿次周天星辰次云師次雨師次風伯次雷師由圜丘北門入轉至午陛升壇先上帝次

太祖次從位各依原序先後奉安於神座三更三點

上具祭服自齋宮出由左欞星門入行至內壝典儀唱樂舞生各就位執事官各司其事

上至拜位贊就位上就位燔柴迎帝神樂作升壇

上至上帝金鑪前跪搢圭上香三上香訖出圭至

太祖金鑪前【儀同】復位四拜典儀唱奠玉帛

上至神禦前搢圭獻玉帛上奠訖出圭至

太祖前【儀同】典儀唱進俎上詣神禦前搢圭進俎出圭至太祖前【儀同】復位典儀唱行初獻禮

上詣神禦前搢圭上獻爵訖出圭

上至讀祝位跪樂暫止讀祝官跪讀祝文曰維萬曆年歲次

十一月朔

日

嗣天子臣﹝禦名﹞敢昭奏於

皇天上帝曰時維冬至六气資始敬遵典禮謹率臣僚恭以玉帛犧齊粢盛庶品備此禋燎祗祀於

上帝奉太祖髙皇帝配帝侑神尙享上詣

太祖神位前搢圭上獻爵訖出圭復位典儀唱行亞獻禮樂作【儀同】初獻復位樂止典儀唱行終獻禮樂作【儀同】亞獻復位樂止太常卿進立於壇之二成東向唱賜福祚上至飲福位光祿卿捧福酒跪進於

上左內贊奏飲福酒上飲訖光祿官捧福胙跪進於

上左內贊奏受胙上受訖出圭俯伏興平身復位

上復位四拜典儀唱撤饌樂作執事官撤饌訖樂止送神樂作四拜樂止典儀唱讀祝官捧祝進帛官捧帛掌祭官捧撰各恭詣泰壇上退立於拜位之東望燎上至望燎位燎半內贊奏禮畢樂止

上至大次易服禮部太常寺官奉神位安於

皇穹宇上還齋宮少憩駕還百官具朝服於承天門外橋南立迎駕上入詣廟參拜如視牲還之儀致辭曰孝玄孫嗣皇帝禦名圜丘大報禮成恭詣

祖宗列聖帝後神位前謹用參拜拜畢百官隨至

皇極殿行慶成禮賜慶成宴於皇極殿次日公侯駙馬伯文武百官慶賀冬至如遇遣官代祭則本日行慶賀禮

○臘日

○臘無定日冬至第三戌日是也夏曰嘉平殷曰淸祀周曰大蠟秦初曰臘後又攺爲嘉平漢攺爲臘後以十二月初八日爲臘名曰臘八節今因之臘者獵也因獵取獸以祀祖先之意在五臘名曰王候臘按周曰大蠟蠟者索也十二月天子合聚萬物而索饗之蠟之祭也主先嗇謂神農也司嗇上古后稷之官百種司百谷之種之神歲終祭祀以報其教民樹藝之功

○交年

○十二月二十四日也是夜民間俱祀司命竈神俗云竈神於二十四之夜朝見玉帝以報本家一年善惡此夜升天至新正元日早方下塵寰故民間相傳每年十二月二十四之夜爲粉團糖荳果品謝神送竈元日早復以糕團香燭接竈範至能祭送竈君辭曰古傳臘月二十四竈君朝天欲言事雷車風馬少畱連家有杯盤豊典祀豬頭爛熟雙魚鮮豆沙甘松粉餌圓男兒酌獻女兒起酹酒燒錢竈君喜婢子鬥爭君莫聞貓犬觸穢君莫嗔送君醉飽登天門杓長杓短勿復云乞取利市歸來分自二十四日以後市肆賣門神神馬鐘馗桃符板以備歲除之用市井丐夫三四人合爲一羣裝扮神鬼敲鑼擊鼓沿門乞錢俗呼爲打夜胡亦驅祟之義也

○除日

○歲終之日也是日民間先期具羊豕三牲酒果報祀百神及奠祖先懸遺像以申瞻戀除日之夕具香燭於神前焚楮幣以送舊神架松柴於門外焚之謂之燒籸盆無貧富皆爾謂之相暖熱旣夜團坐宴飲謂之分歲亦有坐而待旦謂之守歲時競放爆竹舊傳山鬼犯人則病其鬼畏爆竹聲故人作火爆以震之舂米殘年舂白者謂之冬舂其米圓淨若交春方舂則米眼盡落未免虧折所以米有冬舂之名除日寫桃符對聯云新年納餘慶嘉節慶長春此十字穩當而豊厚百世不能易也

七十二候歌

陳三謨自譔俚語

○立春正月春气動東風乍解凝寒凍

土底蟄虫始振搖魚背負冰相戲泳

半月才過交雨水獺祭魚時隨應候

陽鴈知時已北鄕又看艸木萌芽透

○驚蟄二月節气浮桃花開放樹枝頭

黃鶯鳴動無休歇催得胡鷹化作鳩

春色平分才一半向時玄鳥重相見

雷乃發聲天際頭閃閃雲間方見電

○芳菲三月是淸明梧桐枝上始含英

田鼠化鴽人不覺虹橋始現雨初晴

三月中時交谷雨萍艸生徧閒洲渚

鳴鳩自拂其羽毛鵀鳥降於桑樹隅

○立夏四月節相臨知他螻蟈爲誰鳴

無端蚯蚓縱橫出有意王蓍次第生

小滿瞬時更疊至閒尋苦菜爭榮處

靡艸逢陽死欲枯微暑初暄麥秋至

○芒種一番新換五不謂螳螂生如許

鵙始鳴時聲不休反舌吞聲無一語

夏至才交陰始生鹿頭角解養新茸

陰陰蜩始鳴長日細細田間半夏生

○小暑乍來渾未覺溫風時至褰簾幕

蟋蟀才居土穴中山崖又見鷹始摯

大暑炎炎烈日紅且看腐艸化爲螢

土潤鬱蒸並暑濕洗天大雨正時行

○大火西流又立秋涼風才透入房幽

一庭白露微微降幾个寒蟬鳴樹頭

瞬息之間逢處暑鷹乃祭鳥誰教汝

天地屬金始肅淸禾乃登場收幾許

○八月涼風白露秋大鴻小鴈來南洲

舊時玄鳥都歸去教令諸禽各養羞

才入中秋八月中雷始收聲斂震宮

蟄虫知寒先坯戶水泉始涸見天根

○寒露人言晚節佳鴻鴈來賓時不羞

雀入大水化爲蛤園中籬落有黃花

霜露旣降气肅然豺乃取獸而陳祭

艸木皆黃落葉飛蟄虫咸俯迎寒气

○誰个報來立冬信水始成冰寒日進

地始凍兮陰气凝雉入大水潛爲蜃

逡巡小雪孟冬中虹藏不見知何處

天升地降兩不交閉塞成冬如禁錮

○仲冬大雪轉淒迷鶡鵙閉舌不肯啼

虎始交後風生壑荔挺出兮霜滿溪

一綫初長冬至矣蚯蚓結泉更不起

漸漸林間角解麋水泉溫動搖井底

○去歲小寒今歲又鴈行北向仍依舊

鵲尋枝上始爲巢雉入寒煙時一雊

一年將盡大寒來雞始乳兮如乳孩

徵鳥當權飛厲疾澤腹彌堅凍不開

○五朝一候如鱗次一歲從頭七十二

達人觀此發天機今古乾坤無限事

一年七十二候詳解

候者气候其目七十有二一年三百六十日分爲四時一時九十日分爲三月一月三十日分爲二節一節十五日分爲三候一候則五日此其大略也所謂候者因時依節取諸證驗以訓民也

正月

○東風解凍

○東春方也故春風爲東風凍結於冬遇東風而漸解也

○蟄虫始振

○蟄藏也始初也振動也蟄藏之虫感陽气初動始振而出也

○魚陟負冰

○陟升也負者背荷也冰者寒盛水凝而成者也魚當盛寒之時潛伏於冰下至正月陽气旣上故遊於水而上升背任於冰也

○獺祭魚

○獺水狗也一名﹝狗去句攺達﹞似狐而小靑黑色身與尾長三尺餘性食魚入水不死世謂之水獺取魚祭天乃敢自食以報本也漁人因此爲取魚之候

○候雁北

○雁陽鳥也能知气候故曰候雁雁以北方爲居自北而南則謂之耒自南而北則謂之北蓋其得中和之气熱則北寒則南此時自南而北也

○艸木萌動

○艸卉之總名木樹木也萌芽也動出也發也孟春之月天气下降地气上騰天气和同二气交感萬物化生故艸木萌芽茁動於其時

二月

○桃始華

○桃有華之盛者華與花同言其性早華此時得春之陽气而初華桃品亦多有白花者小於眾桃生山中花多子少其仁堪取此正始華之桃也

○倉庚鳴

○倉庚黃鶯也鳴在仲春應節知時之鳥也陰陽推移時至气動不得不爾其鳴爲可蠶先王以候節令

○鷹化爲鳩

○鷹鷙鳥鳩鵓鳩也鳩化爲鷹在七月秋時也此言鷹化爲鳩在二月春時也時當生育气盛故變耳化者反歸舊形之謂故鷹化爲鳩鳩化爲鷹皆言化後言化者同

○鷙音志鵓音勃

○玄鳥至

○玄鳥燕也玄鳥巢人堂宇而生乳秋社而去春社而至得陽中也燕秋去乃入蟄至春得驚蟄後中气乃出蟄

○雷乃發聲

○陰陽相摶感而爲雷季冬雷在地中孟春動於地上至此升而動於天下其聲發揚以雷有漸故云乃又曰乃語辭也

○始電

○電雷光也有雷則有電電者離之气也陽爲重陰所制怒气極激而爲電陰已不能制矣仲春之月陽气方盛陰不能制故陽光閃爍而爲電始初也

三月

○桐始華

○桐木名華與花同季春之月其花始開也

○田鼠化爲鴽

○田鼠六蛩陰類鴽鵪鶉之屬陽類蓋陰爲陽所化也

○鴽音如鵪音庵鶉音淳

○虹始見

○虹攻也純陽攻陰之气也孟冬屬陰藏而不見至春三月陽盛故始見也一名螮蝀

○見去聲

○萍始生

○萍水艸無根而浮常與水平故名曰萍又無定性隨風漂流故又名薸萍亦陰類得陽盛而始生也

○鳴鳩拂其羽

○鳴鳩鶻鳩也鳩先時而鳴故稱鳴鳩曰拂其羽者飛而以翼拍其身亦气之所感也

○戴勝降於桑

○戴勝鳥名卽戴鵀也鵀卽頭上勝也頭上有毛花成勝故曰戴勝三月飛在桑間蓋蠶生之候也謂之降者若自天而下亦气使之然也

四月

○螻蟈鳴

○螻蛄亦名蟪蛄此虫聲怒立夏後當夏气之盛至夜則鳴其聲如蚯蚓今人謂之土狗者是矣螻蟈鳴則陰而伏者乘陽而鳴也

○蚯蚓出

○蚯蚓土精無心之虫與阜螽交其爲物不息引而後伸一名曲蟺一名蜿蟺一名土龍善鳴於土中又一種白項乃其老者蚯蚓陰物感正陽之气而出蚯蚓出則陰而屈者乘陽而伸也

○王蓍生

○王蓍曰土蓍曰﹝日葵﹞姑曰菟蓍曰老鴉蓍其根可生食類蓍故淂蓍名鄭玄江爲菝﹝艼去丁攺契﹞誤矣王蓍生五月開黃花花下結子如彈丸生則靑色熟則赤色根似葛細而多糝又名落鴉蓍今藥中所用感火之气而生也又有黃蓍形微長而圓有黃白二種可生食自名黃蓍非王蓍也

○苦菜秀

○苦菜味苦今野苦苣菜是也苦菜生於深秋經冬歷春至夏而秀秀者成也味苦乃感火之味而成也

○靡艸死

○靡艸艸之枝葉靡細者陰類也陽盛則死四月乃正陽之月至陰之艸不能勝陽故死也靡艸薺葶藶之屬至夏四月則枯死凡物感陽而生者則疆而立感陰而生者則柔而靡謂之靡艸則至陰之所生也故不勝至陽而死

○麥秋至

○大曰麰小曰麥秋八月時種歷冬而長經春而秀至夏乃實而熟秋者百谷成熟之期此於時𨿽夏於麥則秋矣故曰麥秋至麥具四時中和之气故爲五穀之貴麥金也金旺而生火旺而死蓋火克金也

五月

○螳蜋生

○螳蜋艸﹝上下虫﹞也飲風食露感一陰之气而生能捕蟬而食故又名殺﹝上下虫﹞曰天馬言其飛捷如馬也曰斧﹝上下虫﹞以前二足如斧也深秋生子於林木間一殼百子至此時則破殼而出藥中桑螵蛸是也

○鵙始鳴

○鵙【音決】百勞也本艸作慱勞乃惡聲之鳥蓋梟類也曹子建惡鳥論百勞以五月鳴其聲鵙鵙然故以之立名卽俗稱濁溫故埤雅禽經注云百勞不能翺翔直飛而已毛詩曰七月鳴鵙蓋周七月夏五月也

○反舌無聲

○百舌也蒼毛尖嘴形小於鴝鵒能反復其舌變易其聲隨百鳥之鳴而效之故謂百舌春二三月間鳴至五月無聲感陽中而發感一陰而無聲亦候鳥也凡物皆稟陰陽之气而成質其陰類者宜陰時陽類者宜陽時得時則興背時則廢蓋鵙始鳴爲得時反舌無聲爲背時矣此記午月之候也

○鹿角解

○解脫也鹿陽類也感陰生而角脫也

○蜩始鳴

○蜩蟬也蟬陰類以感陰而先鳴也

○作蟬始鳴

○蜩音凋

○半夏生

○半夏藥名醫家用之以消痰止嘔居夏之半而生故以爲名蓋陽气上而陰物已生亦五月之候也

六月

○溫風至

○溫暖也至極也南方火旺溫熱之風至此而極矣

○蟋蟀居壁

○蟋蟀似蝗而小黑色有光如漆有角趐卽今之促織生於土中此時羽翼未成不能遠飛但居其穴之壁也說文居處也壁垣也

○鷹始摯

○鷹鷙鳥摯猶搏也擊也季夏之月二陰旣起鷹感陰气而有殺心故能搏攫他禽所謂摯也

○摯鷙俱音志

○腐艸爲螢

○腐艸朽爛艸也螢是腐艸及爛竹根所化夜飛腹下有火然生陰濕地在大暑前後得大火暑濕之气而化不言化而言爲者以艸化爲螢而螢不復化爲艸也

○土潤溽暑

○溽濕也暑熱也土之气潤故蒸鬱而爲濕暑俗稱齷齪熱是也

○大雨時行

○土气蒸鬱而爲濕暑故大雨以時而通行土气成暑暑極成雨大雨時行所以退暑而迎秋也

七月

○涼風至

○涼薄也寒也西方淒淸之气曰涼風前小暑節言溫風至者溫厚之極也此言涼風至者嚴凝之始也溫變而涼气始肅也

○白露降

○露陰陽之气也陰气盛則凝爲霜雪陽气盛則散爲雨露秋露曰白金之色也降下也立秋節白露降應秋令也

○寒蟬鳴

○寒蟬卽啞蟬初瘖得寒露冷風乃鳴故芻蕘論云秋風至而寒蟬吟正謂此也小如蜩今名枝嘹言在樹枝上鳴其音嘹繞可聽也鳴則天涼故謂之寒蟬感陰气而鳴得陰之正气矣

○鷹乃祭鳥

○鷹蒼鷹也鳥禽鳥也鷹欲食鳥之時先殺鳥而不食必陳列以祭似人之未食而祭其先代祭而後食者猶獺之報本也於是可以設罻羅矣罻音尉网也或以鷹不擊有胎之禽故曰義鳥今當春亦殺雛而食未見其義也

○天地始肅

○肅嚴也秋者陰之始冬者陰之終故自孟秋天地始肅

○禾乃登

○登成也禾黍稷之屬嘉谷之總名也二月始生八月而熟得時之中故曰禾木旺而生金旺而死蓋以金克木也

八月

○鴻鴈耒

○大曰鴻小曰鴈正月之候鳥向之鴈北歸者至此自北而復來南也淮南子作候鴈來鴈以北方爲居自北而南則謂之來自南而北則謂之北鴈得中和之气熱則北寒則南此時自北而來南也

○玄鳥歸

○玄鳥燕也歸還也去也仲春言玄鳥至仲秋言玄鳥歸春來而秋去也玄鳥至以陽中歸以陰中也江南山谷中蟄燕成窟蓋畏寒而服藏土窟非如鴈之北歸也

○羣鳥養羞

○羣鳥眾鳥也養供也羞者所美之食也藏之以備冬月之養也

○雷始收聲

○雷陽聲也發於二月陽中之時收於八月陰中之時收聲者若斂收其聲於地中陰捕陽伏萬物隨气而入也故易地中有雷曰復雷藏澤中曰隨

○蟄虫坯戶

○藏伏之虫知寒將至壞益其蟄穴之戶使通明處稍小至寒甚乃墐塞之啟戶於雷乃發聲之時故壞戶於雷始收聲之候

○壞音培墐音近

○水始涸

○涸竭也東風解凍之水雨水正月中之水大雨時行之水至而涸竭蓋消斂而不復盈滿也故曰始涸春夏气至而水生秋冬气返而水降今或八九十月之際淫雨橫行洪水泛濫可謂不時而不涸矣調燮之功安在哉

九月

○鴻鴈來賓

○鴈以仲秋先至者爲主季秋後至者爲賓如人之先登者爲主後登者爲賓也大曰鴻小曰鴈鴻先來爲主鴈後來爲賓通書作來濱以爲水際非是

○雀入大水爲蛤

○雀小鳥卽黃雀也蛤蚌卽白蛤也大水卽大海也雀入大海爲蛤故知大水爲海也雀爲蛤飛物化爲潛物也不言化者以雀化爲蛤蛤不復化爲雀也

○菊有黃華

○菊色不一而專言黃者秋令在金金自有五色而黃爲貴故菊色以黃爲正也桃華於仲春桐華於季春皆不言有獨於菊言有者以萬物華於陽菊獨華於陰故特言有桃華之紅桐華之白皆不言色獨菊記其色者以其華於陰中其色應陰之盛也

○豺乃祭獸

○豺柴也豺體細瘦故謂之豺腳似狗貪殘之獸季秋取獸向西方布而陳之以祭天故先王候之以田豺祭獸然後田獵也豺食獸乃其常性至季秋一祭以更始也獺鷹皆然

○艸木黃落

○霜降之後枝葉皆黃而凋落也黃者土之色萬物皆生於土而反於土以其將反於土故黃黃故落也落凋零也

○蟄虫咸俯

○秋分之蟄虫壞戶者至此寒气凜肅皆垂其首而不食仲秋壞戶季秋塞戶其知候如此

十月

○水始冰

○冰卽水也水向冬則凝而爲冰孟冬之月純陰之气已盛於時天寒故水始冰季秋霜始降孟冬水始冰履霜堅冰至陰而方凝也

○地始凍

○陰气下凝爲地地順而靜此時月徳在水陰气浸盛而陽气漸微故地凍蓋水冰則地凍以漸而至也

○雉入大水爲蜃

○雉野雞卽山雞蜃蛟屬此時化者亦飛物化而爲潛物也此亦言爲而不言化者蓋雉化爲蜃蜃不復化爲雉也大水淮水也淮南子曰雉入淮爲蜃故知大水爲淮水也

○虹藏不見

○藏伏也陰陽气交而成虹此時陰陽極乎辧故虹伏虹非有質而曰藏者亦言其气之下伏爾季春陰陽漸交故虹始見孟冬則陰陽極乎辧故虹藏不見

○見音現

○天气上升地气下降

○陽气輕淸而升上地气重濁而降下天地不和之時也天气不下交故上騰地气不上交故下降

○閉塞而成冬

○天地不通閉塞而成冬不交則不通不通則閉塞冬終也萬物於是而終也

十一月

○鶡鴠不鳴

○鶡似雉而大黃黑色有毛角性勇猛善斗終無負期於必死乃止蓋鷙鳥之暴悍者古人以爲勇士冠實取其猛也鶡鴠夜鳴而求旦乃陰類而求陽者故感一陽而不鳴也

○鶡鴠音喝旦

○虎始交

○虎山獸之猛者交合也虎陰類感一陽之气而雄雌始交猛擊之物一交而止故交在陽生之前

○荔梃出

○荔艸名似蒲而小根可爲刷本艸馬蘭江東呼旱蒲多植於階庭梃一枝也獨也挺然勁直之貌故荔梃可以爲刷月令注曰香艸亦無所據

○蚯蚓結

○結猶屈也蚯蚓感正陽而出故微陽之生而猶結焉六陰塞極之時蚯蚓相結如繩終藏之气至此而極矣

○麋角解

○麋形大於鹿澤獸也屬陰角支向後一陽始生感之而角自退落如夏至之鹿角解也麋四目其下二目能夜視淮南子曰孕婦見麋而子四目角重二十餘斤自生至堅無兩月之久驟長也

○水泉動

○天一生水水原曰泉秋分而水涸立冬而冰至至此時一陽動於九地之下而水泉亦動於九淵之下但萌動而未流也

十二月

○雁北鄕

○鄕向也雁此時自南而趨北也蓋雁乃知時之鳥隨陽以南北故春北秋南不失其時大曰鴻小曰鴈季冬鴈北鄕何也蓋自正月雨水後陽气以升乃自南而北所謂候鴈北也至八月白露後寒气漸至乃自北而南所謂鴻鴈來也猶未全來也又至九月寒露節寒气愈加所謂鴻鴈來賓則俱來矣此十一月冬至以後一陽初生陽气漸回至十二月小寒節鴈有北歸之漸也故曰鴈北鄕

○鵲始巢

○鵲鳥名其聲喳喳然性善爲巢其門戶背太歲向太乙巢取樹杪枝不墮地故曰幹鵲知風也生子後則鴝鵒奪而居之所謂惟鵲有巢惟鳩居之鵲噪則有喜慶事故名喜鵲諺云喜鵲噪好事到是也

○雉雊

○雉文明之禽雊雌雄同鳴也文明之禽感陽气而有聲

○雊音垢

○雞乳

○雞一名翰音知時畜也麗於陽而有形故此時乳生子曰乳感陽气而生育也今雞四時皆生此其正候耳

○徵鳥厲疾

○徵鳥鷹隼之屬凡雕隼鸇鷂能徵代禽獸者皆是以其善擊故名之曰徵鳥殺戮不辜曰厲病惡來急曰疾厲疾者猛厲而迅疾也蓋鷙鳥將擊單飛斂翼攖戮禽鳥至此時愈猛而疾矣

○水澤腹堅

○水瀦曰澤言聚而不流也冰之初凝惟水面而已至此則徹上下皆凝故曰腹堅腹猶內也冰之堅直徹於內今謂連底凍是也十一月冬至節言冰泉動此十二月大寒節言水澤腹堅蓋水泉者乃有源之活水故一陽生卽動水澤者乃停聚不流之水故大寒至而凍益堅也

