孫公談圃宋孫升

紹聖之攺元也﹐凡仕於元而貴顯者﹐例皆竄貶湖南﹐嶺表相望而錯趾﹐惟閩郡獨孫公一人遷於臨汀。四年夏五月﹐單車而至﹐屏處林谷﹐幅巾杖屨﹐往來乎精藍幽塢之間﹐其後避謗﹐杜門不出。余時侍親守官長汀縣﹐竊從公遊﹐聞公言皆可以爲後世法﹐亦足以見公平生所存之大節。於是退而筆之﹐集爲三卷﹐命曰《孫公談圃》。公狀貌奇特﹐眉目孤聳﹐望之凜然可畏。元時﹐歷三院﹐遷左史﹐入中書爲舍人﹐危言讜論﹐內外憚之。已而忤時宰意﹐以集賢殿修撰畱守南都﹐後遷天章閣待制。其謫官也﹐自南都爲歸州﹐遂以散秩謫臨汀。公在汀二年﹐竟以疾終。明年﹐歲在庚辰﹐天子嗣位﹐盡還公官職﹐士大夫傷公之不及見也。余辱公之知且久﹐而公之語亦嘗屬余記焉﹐公之子幼而孤﹐則其事久或不傳﹐於是詳而述之﹐庶幾不爲負公者﹐非特爲談圃道也。公諱升﹐字君孚﹐髙郵人。建中靖國元年正月初四日﹐臨江劉延世述之引。●卷上藝祖生西京夾馬營﹐營前陳學究聚生徒爲學﹐宣祖遣藝祖從之。上微時尢嫉惡﹐不容人過﹐陳時時開諭﹐後得趙學究﹐卽館於汴第。杜後錄陳之舊﹐召至門下﹐與趙俱爲門客﹐然藝祖獨與趙計事﹐陳不與也。其後藝祖踐祚﹐而陳居陳州村捨﹐聚生徒如故。逮太宗判南衙﹐使人召之﹐居無何﹐有言開封之政皆出於陳﹐藝祖怒問狀﹐太宗懼﹐遂遣之﹐且以白金贈行。陳歸﹐半道盡爲盜掠﹐居陳村捨﹐生徒日衰﹐饑寒無與從者。太宗卽位﹐以左司諫召之﹐官吏大集其門﹐館於驛舍﹐一夕醉飽而死。趙學究卽趙普也﹐陳忘其名﹐崔伯易能道其詳﹐屢欲作傳。周孟陽春卿﹐英廟宮僚也﹐聖眷素厚﹐書簡以老丈稱之。當儲副時固辭不就﹐而魏公亟欲定大計﹐使人誚春卿﹐春卿因造臥內諭意。時裕陵秉燭侍立。上曰「所以不就者﹐避禍也。」春卿曰「今日之事﹐太尉豈不知﹖若果不就﹐必當別立他人﹐太尉能避禍乎﹖」上大悟﹐卽拜春卿牀下﹐遂正儲位。裕陵在東宮﹐朝廷復以春卿爲翼善。春卿爲人純直﹐謂不當爲父子宮僚﹐上表力辭﹐有「親奉堯言﹐躬承禹拜」之句。魏公怒曰「不易丙吉。」初﹐朝廷闕副樞﹐人以春卿必膺是命﹐已而寢不報。迨裕陵卽位﹐孫永述其事﹐始進天章閣待制﹐入謝﹐上撫慰甚厚。未幾﹐以疾終﹐家貧不克葬﹐露殯佛寺。元禦史賈易請依王例中使護葬﹐宣仁曰「待其子來。」子定民至﹐盡哀。英廟所賜禦札上之﹐賜銀千兩﹐官其一孫。趙參政悅道﹐初好神仙術。在成都﹐有僧上詩云﹕須向維摩頂上行﹐悅道遂悟。後有道士獻紫金盂﹐悅道拒不受﹐道士求金三兩易之﹐悅道曰「吾以三兩凡金換奇金﹐不可。」在靑州﹐有何郎中﹐相傳晉時人﹐公招之至﹐則須髮皓白﹐肌膚如槁木﹐龍鐘幾不能步﹐而飲啖自若。悅道憫其羸﹐使兩吏扶掖而出﹐至門外﹐則行步如飛。吏還報﹐悅道大駭﹐使健步追之﹐已失所在。悅道後歸鄕裏﹐一日﹐忽徧辭親友﹐其子幾怪其形色異常﹐問後事﹐悅道厲聲斥之﹐少頃﹐趺坐而化。秦州西溪多蚊﹐使者行按左右以艾煙燻之﹐有一廳吏醉僕﹐爲蚊所而死。世傳「飽似櫻桃重﹐饑如柳絮輕。但知從此去﹐不要問前程」﹐範文正公詩也。西溪瀚海堰﹐呂蒙正所治﹐至今屋記尙在﹐後文正繼往﹐故堰之城至今爲利。王靑﹐晏元獻公門下常賣人﹐自號王實頭﹐常遇奇士﹐傳一相術﹐時時相公之奴婢﹐輒中。夫人一日呼至堂下﹐靑遽相其女曰「此國夫人也。」夫人笑曰「爲我擇一佳婿。」靑應聲曰「恰有一秀才﹐姓富﹐須做宰相﹐明年狀元及第﹐在興國寺下。」元獻退朝﹐夫人具道其事﹐使人通好。明年﹐富黜於春官﹐晏以靑爲妄﹐大悔之。未幾﹐富中大科﹐恩比狀元﹐卽大丞相鄭公也。靑有女婿﹐時秀才﹐儀貌甚偉﹐眾以靑善相﹐必得非常人。靑曰「吾女命薄﹐安敢適富貴人。」時生亦非遠到﹐果及第而卒。司馬溫公之薨﹐當明堂大享﹐朝臣以致齋不及奠。肆赦畢﹐蘇子瞻率同輩以往﹐而程頤固爭﹐引《論語》「子於是日哭則不歌」。子瞻曰「明堂乃吉札﹐不可謂歌則不哭也。」頤又諭司馬諸孤不得受弔﹐子瞻戲曰「頤可謂燠糟鄙俚叔孫通。」聞者笑之。呂相端奉使髙麗﹐過洋祝之曰「回日無虞﹐當以金書《維摩經》爲謝。」比回﹐風濤輒作﹐遂取經沈之﹐聞絲竹之聲起於舟下﹐音韻淸越﹐非人間比﹐經沈隱隱而去。崔伯易在禮部﹐求奉使髙麗故實﹐遂得申公事。故楊康國﹑錢勰皆寫此經往﹐丰稷爲楊掌箋表﹐言東海洋﹐龍宮之寶藏所也﹐气如厚霧﹐𨿽無風亦有巨浪﹐使人臥木匣中﹐𨿽蕩而身不搖﹐食物盡嘔﹐惟飲少漿。舟前大龜如屋﹐兩目如臣燭﹐光耀沙上。舟人以此卜之﹐見則無虞也。荊公爲江西漕﹐夢小龍呼相公﹐求夾注《維摩經》十卷﹐久而忘之。後至友人家﹐見佛堂中有是經﹐因錄而送廟﹐及在相府﹐夢小龍來謝。吳待問得解時﹐母已八十餘歲﹐欲赴禮部﹐見鄰人泣下。鄰人曰「秀才但行﹐吾遣妻兒往﹐毋卹其失所。」待問下第﹐不果歸﹐次舉登第﹐及門﹐方知母已亡。問殯所﹐乃在一路隅﹐待問欲遷﹐鄰人云「初已卜地﹐無何至此柩繩自斷﹐遂槁葬。」待問引術者求佳處﹐數日無易路隅之吉﹐遂爲兆域。後諸子相繼登第﹐而衝卿入相。交趾犯邕州﹐蘇緘知不可守﹐自殘其家﹐坐廳事罵賊而死。朝廷命郭逵討之。交趾地熱﹐死者十八九﹐至富梁江止存一二人﹐所過暴犯無噍類。士卒頗思戰﹐逵下令﹕敢言戰者斬。相持久之﹐食盡﹐有覘者言﹐窖粟江外可取燕。逵疑有伏兵﹐以蕃落騎五千衛而後往。交趾洪眞太子素養卒五百﹐禁嗜欲﹐教以陣法﹐銳甚﹐人執金牌爲號﹐果遇於窖傍。逵以蕃落騎誘至平地﹐大破於江中﹐其卒猶執金牌而沒。遂擒太子﹐因是納款﹐當時多罪逵不深入乘勝覆其巢穴也。元丰修城﹐李士京主其役﹐日費四百千爲傭值。元初﹐公爲禦史﹐按圖視開發處﹐來山乾艮例皆發掘﹐將至震地﹐卽上言「民庶之家猶有避忌﹐況天子眾大之君乎﹖」其論甚切﹐因是罷役。浚濠時﹐土中得一物﹐狀類人而無眉目﹐埋之他處﹐所掘得及舁去之人皆死﹐或言太歲也。又獲大蛇﹐類龍﹐送金明池﹐是夜大風飄瓦。子瞻以溫公論薦﹐簾眷甚厚﹐議者且爲執政矣。公力言「蘇軾爲翰林學士﹐其任已極﹐不可以加﹐如用文章爲執政﹐則國朝趙普﹑王旦﹑韓琦未嘗以文稱。」又言「王安石在翰苑爲稱職﹐及居相位﹐天下多事﹐以安石止可以爲翰林﹐則軾不過如此而已﹐若欲以軾爲輔佐﹐願以安石爲戒。」子瞻試館職﹐策題論漢文帝﹑宣帝及仁宗﹑神宗。公率傅堯兪王巖叟言「以文帝有蔽﹐則仁宗不爲無蔽﹔以宣帝有失﹐則神宗不爲無失。𨿽不明言﹐其意在此。」久之﹐禦批軾特放罪。仁廟聖誕﹐乃李淑妃也﹐謚章懿太后﹐晏殊撰碑。薨時上幼﹐章獻養爲己子﹐𨿽上亦不知也。及卽位﹐章獻稱制﹐而楊太妃病革﹐上問疾﹐楊密語其事。上大慟﹐卽見執政﹐欲行服﹐章獻難之﹐眾無敢言﹐獨呂夷簡不去﹐進曰「陛下萬歲後﹐獨不念劉氏乎﹖」於是持心喪﹐然宮中稍有異說。章獻崩﹐卽日遣人發李太后棺驗之﹐形色如生﹐鬢髮郁然﹐無少異﹐上於是存撫諸劉。晏殊撰神道碑不白其事﹐上不悅﹐後升二後赦文﹐孫當筆直言「爲天下之母﹐育天下之君。」上覽之感涕﹐孫遂參大政。司馬溫公隧牌﹐賜名淸忠粹徳。紹聖初﹐毀磨之際﹐大風走石﹐羣吏莫敢近﹐獨一匠氏揮斤而擊﹐未盡碎﹐忽僕於碑下而死。鄭毅夫未第時﹐夢浴池中化爲大龍﹐池邊小兒數十﹐拍手呼爲龍公來﹐旣覺﹐猶見其尾曳牀間。卒於安州﹐十年﹐貧不克葬。滕元發爲郡﹐一日夢毅夫來﹐但見轎中一白龍﹐身首卽毅夫也﹐元發因出俸營窆。荊公爲許子春作家譜﹐子春寄歐陽永叔﹐而隱其名。永叔未及觀﹐後因曝書讀之﹐稱善﹐初疑荊公作﹐旣而曰「介甫安能爲﹖必子固也。」蘇洵明允作《權書》﹐永叔大奇之﹐爲攺書中所用崩亂十餘字﹐奏於朝﹐明允因得官。崔公度伯易﹐自號曲轅先生﹐作《太行山賦》﹐以太行近時忌﹐攺作《感山賦》。裴煜得之﹐獻魏公﹐未及品藻﹐示永叔﹐永叔題其後曰﹕司馬子長之流也。魏公因薦其文﹐英廟欲擢以館職﹐魏公言「未見其人之賢否﹐召與語﹐未爲晚也。」後數日﹐伯易與友人會話﹐坐上忽賫誥身至﹐乃授伯易潁川防禦推官﹐國子監直講。荊公嘗云「《感山賦》不若《明珠賦》。」公言「昔曾得椰子酒嘗之。」余因曰「椰子本出伽盧國﹐其地熱﹐衢植椰子木爲蔭。剖其實﹐中有酒能醉人﹐若他國所釀﹐多不同。西域蒲萄酒﹐南蠻檳榔酒﹐扶南石橊酒﹐辰溪釣藤酒﹐赤土國甘蔗酒。」子瞻得罪時﹐有朝士賣一詩策﹐內有使墨君事者﹐遂下獄。李定何正臣劾其事﹐以指斥論﹐謂蘇曰「學士素有名節﹐何不與他招了﹖」蘇曰「軾爲人臣﹐不敢萌此心﹐卻未知何人造此意﹖」一日﹐禁中遣馮宗道按獄﹐止貶黃州團練副使。李撰﹑徐禧爲同人時﹐善景徳寺嚴法華﹐嚴死﹐又與小法華善。一日﹐法華引禧﹑撰往相國寺小巷中﹐至一茅茨間﹐見一老人藉薦而坐。老人見撰﹐曰「華山童子也﹐得也得。」次見禧﹐詫曰「許眞君兒﹐五代時宰相﹐殺人多﹐減三品」。後禧敗永洛﹐以給事中贈金紫光祿大夫﹐果第四品也。禧洪州人﹐家住許眞君觀後。是時京師盛傳老人有奇術。西駙馬店火﹐先一日﹐往店後孫染家﹐懷中出一木﹐略如魚狀﹐曰「此行雨龍也﹐我於玉皇大帝處借來。」取水一碗﹐以木魚盡灑屋壁﹐懷之而去。是夜火﹐孫氏完﹐惟焚一廁﹐乃木灑水不至處也。溫公大更法令﹐欽之﹑子瞻密言「宜慮後患。」溫公起立﹐拱手厲聲曰「天若祚宋﹐必無此事。」二人語塞而去。方其病也﹐猶肩輿見呂申公﹐議攺都省。臨終牀簀蕭然﹐惟枕間有《役書》一卷﹐故公爲挽詞云﹕漏殘餘一榻﹐曾不爲黃金。儂智髙陷邕州﹐狄靑討之﹐列軍陣城下。智髙大宴城頭﹐鼓吹振作﹐一人衣道服罵﹐官軍有善射者﹐一矢斃之。靑隨行倚河東王簡子爲先鋒﹐勇甚﹐爲鑣所殺﹐靑見之﹐汗出如雨。世言靑眞武神也﹐至是曳兩皂旗麾兵而戰﹐先用蕃落馬貫賊亂之﹐大呼騎步夾進﹐遂破智髙。是時智髙可擒﹐靑疑有伏兵﹐乃止。孫莘老知福州時﹐民有欠市易錢系獄甚眾。有富人出錢五百萬葺佛殿﹐請於莘老﹐莘老徐曰「汝輩所以施錢者﹐何也﹖」眾曰「願得福耳。」莘老曰「佛殿未甚壞﹐佛又無露坐者﹐孰若以錢爲獄囚償官逋﹐使數百人釋枷鎖之苦﹐其得福豈不多乎﹖」富人不得已﹐諾之﹐卽日輸錢﹐囹圄遂空。杜祁公爲人淸約﹐平生非賓客不食羊肉。時朝多恩賜﹐請求無不從﹐祁公尢抑幸﹐所請卽封還。其有私謁﹐上必曰「朕無不可﹐但這白須老子不肯。」汀州地多香茸﹐閩人呼爲香蕕﹐公曰「孰是﹖」予曰「《左傳》言﹕『一薰一蕕﹐十年尙有臭。』杜預曰﹕『蕕﹐臭艸也。』《漢書》﹕『薰以香自燒。』顏籀曰﹕『薰﹐香艸也。』左氏以薰對蕕﹐是不得爲香艸。今香茸﹐自甲拆至花時﹐投ゾ俎中﹐馥然﹐謂之臭艸可乎﹖按《本艸》﹕『香薷﹐薷音﹛夕柬﹜﹐味辛。』注云﹕『家家有之﹐主霍亂。』今醫家用香茸﹐正療此疾﹐味亦辛﹐但淮南爲香茸﹐閩中呼爲香蕕﹐此非當以《本艸》爲證。」公曰「信是。」杜太監植少子灼﹐爲李定所捃﹐定曰「莫要剝了綠衫。」灼從容對曰「綠衫未剝﹐恐先剝了紫衫。」定大怒﹐枷送司理院﹐求其贓罪不得﹐以它事坐之﹐衝替而已。定未幾﹐果以不持所生母仇氏服﹐貶官而死。灼今爲循州興寧尉。王徳用﹐號黑王相﹐年十九﹐從父討西賊﹐威名大震。西人兒啼﹐卽呼黑大王來﹐以懼之。徳用在朝屢引年﹐仁宗惜其去﹐兩爲減年。一日除樞密使﹐孔道輔上言「徳用狀類藝祖﹐宅枕乾岡。」卽出知隨州﹐謝表云「狀類藝祖﹐父母所生﹔宅枕乾岡﹐先朝所賜。」時人莫不多其言。藝祖從世宗徵淮南﹐有徐氏﹐世以酒坊爲業﹐上每訪其家﹐必進美酒﹐無小大奉事甚謹。徐氏知人望已歸﹐卽從容屬異日計。上曰「汝輩來﹐吾何以驗之﹖」徐氏曰「某全家人手指節不全﹐不過存中節﹐世謂徐雞爪。」迨上登極﹐諸徐來﹐皆願得酒坊﹐許之。今西樞曾布﹐其母朱氏卽徐氏外生﹐亦無中指節﹐故西樞亦然。世�其異故貴﹐不知其气所傳自外氏諸徐也。仁宗嘗患腰疼﹐李公主薦一黥卒﹐卽召見﹐用鍼刺腰﹐鍼才出﹐卽奏云「官家起行。」上如其言﹐行步如故﹐遂賜號興龍穴。劉虛白﹐金陵人﹐善三輔學堂﹐只相兩府。見曾子固曰「乞兒也。」陳執中爲撫州通判﹐使者將劾之﹐虛白曰「無患﹐公當作宰相。」使者果被召﹐半道而去。王益知韶州﹐自期必至公輔。韶有張九齡廟﹐相傳兩府過﹐𨿽赤日亦下雨﹐王過雨作﹐尢自負。還金陵﹐盛服見虛白﹐曰「幾時入兩府﹖」虛白笑曰「只做得都官。」益大怒﹐欲危以事﹐時茶禁嚴﹐聞虛白自南來﹐使人伺察﹐爲一郡將庇之﹐得免。後虛白竟以它事杖脊﹐而益果終都官郎中。荊公以病﹐夜焚紙錢﹐平甫戲曰「天曹也行倉法。」時新立倉法﹐胥史重祿者皆用馬﹐人以爲不便﹐故平甫譏之也。夏文莊父爲侍禁﹐時文莊尙幼﹐有道士愛之﹐乞爲養子。父止文莊一子﹐弗許﹐道士曰「是兒有仙骨﹐不爾位極人臣﹐但可惜墮落了。」後文莊爲通判﹐又見昔日道士﹐曰「尙可作地仙。」在成都復見道士跨驢於市﹐搖手曰「無及矣。」遂不復見。公嘗與孫莘老﹑傳師﹑喬師聖﹑閻求仁約異日爲林下友﹐不至者以書督之。公曰「今莘老﹑希聖相繼謝世﹐獨傳師尙顯﹐求仁碌碌仕官﹐而某謫遠方。前日之約不能及矣﹐良可嘆也。」余謂﹕「林泉軒冕﹐𨿽去就不同﹐皆有命焉。」公曰「然。」●卷中林英年七十致仕﹐起爲大理卿﹐气貌不衰﹐如四五十歲。人或問何術致此﹐英曰「但平生不會煩惱。明日無飯喫﹐亦不憂﹔事至則遣之﹐釋然不畱胸中﹔治獄多所全活﹐若有所見者。」豈其陰相耶﹖馮大參京嘗患傷寒﹐已死﹐家中哭之﹐已而忽蘇﹐云「適往五臺山﹐見昔爲僧時室中之物皆在﹐有言我俗緣未盡﹐故遣歸。」因作文記之﹐屬其子﹐他日勿載墓志中。玉淸昭應宮﹐丁晉公領其使監造﹐土木之工﹐極天下之巧。繪畫無不用黃金﹐四方古名畫﹐皆取其壁龕廡下。以其餘材建五嶽觀﹐世猶謂之木天﹐則玉淸之宏壯可知。玉淸宮道院﹐則今萬壽觀是也﹐後玉淸﹑五嶽皆焚﹐獨道院在。丁之董役也﹐晝夜不息﹐每畫一ㄆ﹐燃葛炬一枝。儲祥宮﹐太宗建之爲民祈福﹐神宗以其地屬震﹐欲新之﹐至元初落成。宮人陳衍領其事﹐凡當用黃金處﹐皆以丹朱代之。宮成﹐兩宮臨幸肆赦。蔡確安陸詩﹐吳處厚告於朝﹐臺官惟李公擇言「不宜長此風」﹐盛陶言「無意」。余持兩端﹐故謫辭用「首鼠對寒蟬」之句。諫官四人朱光庭﹑吳安詩﹑劉安世﹑梁燾交章排論﹐兩府獨範純仁畱身力解之。時王存已去﹐行數步﹐爲範一言而畱之。蔡旣貶新州﹐範﹑王皆罷政。公言「使確誠無意﹐如『滄海揚塵』之句﹐非佳語也。」隋開汴河﹐其勢正衝今南京﹐至城外迂其勢以避之﹐古老相傳爲畱趙灣王。藝祖以宋州節度使卽帝位﹐乃其讖也。趙志忠自契丹歸明﹐官至正郎﹐嘗求差遣﹐不報﹐在都堂厲聲曰「天下只有閻羅大王至公﹐若教不公﹐似志忠底已死了三二十个。」志忠歸中國時﹐上書及得契丹文字甚多﹐蓋志忠嘗爲契丹吏官也。劉安世﹑範祖禹同作諫官﹐或傳宮中誕公主時﹐上未納後﹐二人卽奏﹐公言未必實﹐二人固上之。宣仁曰「無此事﹐大臣誤聽。」紹聖貶官﹐安世自髙州移梅州﹐祖禹自賓州移化州。張文定嘗苦腳疾﹐無藥可療﹐一日遊相國寺﹐有賣藥者﹐得綠豆兩粒服之﹐遂愈。曾魯公七十餘苦痢疾﹐鄕人陳應之用水梅花葛茶服之﹐遂愈。子孝寬言其父異其術﹐親記一小冊子後。喬執中未過省時﹐父竦素事普照像甚嚴﹐日夕禱之。夜夢一紫衣僧至階前﹐指庭之東﹐見日初出甚近﹐而光明不可正視。後英廟登極﹐遂中第﹐禦名從日也。蘇少保頌﹐爲人深沈有度量﹐不悅於荊公﹐罷知制誥。歸班二年﹐赴常朝未嘗一日在告﹐與人終日無一言及之。元中﹐與同列爭賈易事﹐遂以朋黨罷相﹐而蘇平生未嘗識易也。知楊州日﹐呂溫卿出使﹐杖孔目官以下四十餘人﹐公怡然一聽所爲。嘗奉親知婺州﹐中途大風﹐舟壞﹐親濡水﹐公皇遽入水負抱﹐迓吏及卒數百人盡跳波間﹐須臾風定﹐親獲安全。世言公所以作相者﹐孝徳所召也。又善言臺閣故事﹐下至閭巷風俗﹐士大夫吉凶禮無不能記﹐嘗曰「先朝人書狀簡尺﹐後多用押字﹐非自尊也﹐從簡省以代名耳。今人不復識﹐見押字便怒。」吳頤云「荊公薨之前一歲﹐淩晨﹐閽者見一蓬頭小靑衣送白楊木笏裹以靑布﹐荊公惡甚﹐棄之墻下﹐曰﹕『明年祖龍死。』」予因言「唐相趙憬將薨﹐長安諸城門金吾見一小兒﹐衣豹犢鼻﹐攜五色繩子﹐覓趙相公﹐不旬日﹐憬薨。此相類也。」公曰「昔人患冷疾﹐用金石藥與土相和爲末種韭。」因論附於茯苓之性﹐公曰「附子不可常餌。」予曰「是二藥正如君子小人之性﹐所養彌久﹐則所存彌厚。如歲寒之松柏﹐根節葉實膏脂皆能卻老輕身﹐其精气靈液入於地中﹐千歲爲茯苓﹐又千歲爲琥珀﹐又千歲爲﹛玉﹜﹐狀如黑玉。小人反是﹐積小惡以至大害﹐如烏頭﹐其銳而修者爲天雄﹐而兩歧者爲烏喙﹐歧而八角﹐老者爲附子﹐八角又別名側子。數者其名異而一種﹐大抵愈久而愈毒﹐至於發爲苗幹尙能殺人﹐堇是也。」公異之。張靖言「荊公在金陵未病前一歲﹐白日見一人上堂再拜﹐乃故羣牧吏﹐其死也已久矣。荊公驚問何故﹐來吏曰﹕『蒙相公恩以待制﹐故來。』荊公愴然﹐問安在﹐吏曰﹕『見今未結絕了﹐如要見﹐可於某夕幕廡下﹐切勿驚呼﹐惟可令一親信者在側。』荊公如其言﹐頃之﹐見一紫袍博帶據案而坐﹐乃故吏也﹐獄卒數人枷一囚自大門而入﹐身具桎梏﹐曳病足立廷下﹐血污地﹐呻吟之聲殆不可聞﹐乃也。對吏云﹕『告早結絕。』良久而滅﹐荊公幾失聲而哭﹐爲一指使掩其口。明年荊公薨。」靖公門人其說甚詳。國朝謚文公者﹐楊億﹑王洙二人。歐陽永叔薨﹐欲以文爲謚﹐時議者謂﹕「韓愈得文已爲僭矣﹐修豈可得﹖」於是謚文忠。有曰「必畱與介甫。」紹聖初﹐荊公果謚文。仁廟皇嗣未立﹐羣臣多言﹐獨韓魏公有力﹐一日殿上陳宗廟大計﹐上不得已頷之﹐遂降詔﹐立濮邸。比車駕還宮﹐不食者再﹐左右問安否﹐上垂涕曰「汝不知﹐我今日已有交代。」宮人有數某妃將入閣者﹐曰「何遽使它人爲﹖」上曰「是他韓琦已處置了。」復泣下。晚年每遇眞廟諱日﹐羣臣拜慰﹐必聞上慟哭﹐其聲哀咽。黔川謝師徳﹐嘗收梁職貢圖﹐小筆尢精﹐後有陶尙書跋尾數百字﹐開寶時親筆﹐公甚愛之﹐公云「其畫絕妙﹐世鮮有之」。師徳﹐公之女夫也。曹后稱制日﹐韓琦欲還政天子﹐而禦寶在太后閣。皇帝行幸﹐卽隨駕﹐琦因請具素仗祈雨﹐比乘輿還﹐禦寶更不入太后閣﹐卽於簾前具述皇帝聖徳﹐都人瞻仰無不歡慰﹐且言天下事久煩聖慮。太后怒曰「教做也﹐由相公﹐不教做也﹐由相公。」琦獨立簾外不去﹐及得一言﹐有允意﹐卽再拜駕起﹐遂促儀鸞司拆簾﹐上自此親政。神宗時旱﹐一西僧咒水金明池﹐雲气蔽﹐水如墨。僧云「羅義神災劫重﹐戰退天神﹐不令下雨﹐但可於某日內東門降雨數點而已。」果如其言。張日用知徳淸軍﹐大旱﹐民有爭水者﹐日用曰「今爲汝借水三寸﹐三日內還汝。」乃於水中刻表爲記﹐日用卽詣一廟﹐爲文具述借水事﹐立廟中以俟。卽日大雨﹐使人視其表﹐果及三寸而止。滕達道﹑錢醇老﹑孫莘老﹑孫巨源﹐治平初同在館中﹐花時﹐人各歷數京師花最盛處﹐滕曰「不足道。」約旬休日率同捨遊。三人者如其言﹐達道前行﹐出封丘門﹐入一小巷中﹐行數步至一門﹐陋甚﹐又數步至大門﹐特壯麗。造廳下馬﹐主人戴道帽﹑衣紫半臂﹐徐步而出﹐達道素識之﹐因曰「今日風埃。」主人曰「此中不覺﹐諸公宜往小廳。」至則雜花盛開﹐雕欄畫﹐樓觀甚麗﹐水陸畢陳﹐皆京師所未嘗見。主人云「此未足佳。」頤旨開後堂門﹐坐上已聞樂聲矣。時在諒暗中﹐莘老辭之﹐眾遂去。莘老嘗語人﹕「平生看花﹐只此一處。」公曰「荊公三經﹐學者以謂如何﹖」余曰「荊公學尢邃於理﹐非後生所易知﹐故學者又爲穿鑿﹐所謂秦有司負秦法度也。然荊公亦有所失﹐如《周官》言『贊牛耳』﹐荊公言取其順聽﹐不知牛有耳而無竅﹐本以鼻聽﹔《詩》「誰謂鼠無牙』﹐荊公謂鼠實無牙﹐不知鼠實有牙。昔曾有人引一牛與荊公辧之﹐又嘗捕一鼠與之較。」公曰「然。」石曼卿謫海州﹐日使人拾桃核數斛﹐人迹不到處以彈弓種之﹐不數年﹐桃花徧山谷中。盧桐﹐昭州人﹐蔡挺薦爲國子直講﹐爲人朴質﹐不修人事﹐至京杜門﹐以故皆疏之。惟孫莘老與之善﹐莘老見桐看《易》﹐詰其義﹐皆非今世所學﹐得京房歷數之說。莘老出京﹐桐夜半餞之﹐言莘老禍福﹐後無不中者。予問公﹕「今三歲一郊﹐奏補賞賚有不貲之費﹐漢唐無之﹐豈祖宗有深意乎﹖」公曰「然。蓋自五代﹐士卒驕﹐無名邀賞﹐故制此以厭人心﹐議者欲裁損之﹐不知此也。」契丹有一佛寺﹐甚壯麗﹐使者至必焚香。寺有大佛﹐銀鑄金鍍。丰稷奉使﹐見其供具器皿皆神宗賜髙麗之物﹐蓋髙麗制於契丹﹐每遇契丹使至其國﹐所居殿上鴟尾皆暫徹去。鄭待制穆﹐字閎中﹐福州人﹐與劉彜陳襄皆以徳行爲世所尊﹐號四先生。時鄭歸閩﹐公亦有詩送之﹐曰﹕淸曉都門祖帳開﹐路人相與嘆賢哉。流塵幾翳看山眼﹐落日休停別酒杯。何待諸生畱北闕﹐自存遺直在東臺。連江四老嗟誰在﹐白首今朝只獨來。丁晉公執政﹐不許同列畱身﹐惟王曾一切委順﹐未嘗忤其意。曾謂丁曰「欲面求恩澤﹐又不敢畱身。」丁曰「如公不妨。」一日畱身﹐進文字一卷﹐具道丁事﹐丁去數步﹐大悔之。自是遂有朱崖之行。南北郊﹐其牲用犢﹐取其繭栗者﹐牽特時﹐必先引其母﹐然後能行。及殺之際﹐其母哀鳴﹐人不忍聞﹐攝祀者多避之。眞宗一日晡時宣兩府於崇政殿﹐眾疑今日別無奏事。少頃乃賜食﹐比暮﹐召入禁中﹐每人設一小閣子﹐令易衫帽。上曰「太平無事﹐與卿等飲酒爲樂。」左右列宮人。上曰「卿等家亦有之否﹖」獨王旦對曰「無有。」上以二人賜之﹐及罷﹐又賜香藥﹐皆珍寶也。宮人解紅鎖金項帕系於袖中﹐拜賜而出。陽城責道州﹐未行﹐有書生五人訪城﹐冠帶甚獘﹐城各以一縑與之。比至道州﹐城謁五龍祠﹐其縑皆在神坐側。今刻石載其事。公晚責歸州﹐遂得唐翰林學士李矗事。矗嘗責知此郡﹐《唐史》卽不載﹐獨見於《圖經》﹐今郡宅有翰林堂。公至歸﹐生男子﹐遂以矗名之。公在歸尢多詩什﹐有「北扉西掖靑雲士﹐千載飄零只兩人」﹐謂此也。蓋公爲紫微日﹐嘗兼權直學士院。公曰「硫黃﹐神仙藥也﹐每歲夏至三伏﹐日必餌百粒﹐去臟腑中穢滯﹐有驗。」予因與公言「硫黃與鐘乳﹐皆生於石﹐陽气溶液﹐凝結而就。石﹐陰也﹐至陽發乎地﹐相薄而不和﹐故聚而爲大熱之藥。硫黃伏於石下﹐泉源所發則蒸爲湯池﹐其沸可以烹飪﹐是宜服之殺人﹐粉以爲劑﹐老幼可服﹐得火者多發爲背疽。若鐘乳﹐生巖穴﹐流如馬氵重﹐結如鵝管﹐虛圓空中﹐若不足畏者﹐然不待火﹐研以玉槌﹐七晝夜不息﹐而其性躁怒不解﹐甚於硫黃。昔夏文莊服藥粥﹐有小史食其餘﹐流血而殂﹐蓋用此二藥也。硫黃﹐信有驗﹐迨不可多服。若陸生韭葉﹐柔脆可菹﹐則名爲艸鐘乳﹔水產之芡﹐其甘滑可食﹐則名爲水硫黃。豈二物亦性之暖歟﹖不然﹐徒盜其名也。」公撫掌而笑。公旣責歸州﹐路逢梁燾﹐燾時貶化州﹐分其子孫一半在鄆梁﹐有幼子八歲﹐孫三歲。至潭州﹐爲知州諭陟所逼﹐家人數日環聚泣別。至是梁奮然擲其子於地﹐其孫方挽衣不肯去﹐梁掣其手而行﹐雨中徒步而出﹐道路爲之泣下。南海有飛鳥﹐自空中遺糞於舟﹐穢不可聞﹐丁晉公之貶崖﹐鳥𨿽翔而糞不污。至崖﹐盡縱所乘牛馬於山林間數年﹐一夕皆集﹐無遺者﹐翌日遂有光州之命。公爲京東憲﹐置黑添牌﹐雌黃字﹐云「刑獄冤濫﹐詞理抑屈﹐州縣不理﹐立此牌下」。按部使人前佩之。一日﹐有婦人慟哭牌下﹐曰「吾女死夫家﹐不知其由。」公取其案核之﹐果得其冤﹐一路震駭。公除監察禦史﹐行至泗上﹐夜夢有人送皮筒﹐旁有小牌子﹐書黃州二字﹐意謂當以言得罪責黃州。後安置汀州﹐時知州黃彥臣﹐始知夢中黃州二字爲此行也。吳僧文捷﹐戒律精至﹐孫莘老知湖州日﹐問呂吉甫如何﹐時吉甫在潤州持服。捷曰「只三年便在官家左右﹐更有一人白晰而肥﹐一人美髯而長。」後三年﹐吉甫果參大政﹐同列韓子華﹑馮當世皆如捷所言。公罷泰州幕時﹐攜家人謁泗州雍熙塔﹐見聖容不悅﹐如怒色﹐復歸髙郵﹐大病﹐相繼一子夭。後調官西上﹐復拜塔下﹐見其容甚悅﹐遂有六察之薦。劉士彥爲泗州日﹐病甚﹐其女股肉以進﹐夜夢普照﹐云「我以與汝取得藥來」。明日﹐有徐州尼﹐劉鄕人也﹐來獻袈裟於塔下﹐方掛塔之次﹐於聖像中得藥一貼﹐題云「和州歷陽縣秦家治風藥」﹐服之﹐香气徹頂﹐卽日遂安。公嘗學詩於孫莘老﹐嘗曰「近世作詩﹐無復有唐人風。」余嘗得公詩集﹐今略記數聯﹕《宣仁挽詞》云﹕玉筍千宮散﹐珠簾一夜空。《峽口送�》詩云﹕來書占喜鵲﹐落日聽鳴蛩。《屈宅》詩云﹕若與蛟龍爭角黍﹐應同漁父啜糟ㄤ。《述懷》詩云﹕睡須山鳥喚﹐酒聽竹枝斟。《長陽道中》云﹕窮搜詩句熟﹐老練世情通。《袁安道中》云﹕白雲每逐晨光出﹐紅鶴長隨暮靄還。《自南京和彭九江》云﹕梁臺歌吹余衰艸﹐湓浦琵琶悵晚風。公在汀州避謗﹐罕作詩﹐有云﹕慈竹筍抽疑夏籜﹐木犀花發認春香。此一聯道盡汀州景物。範文正﹐少養於外氏朱家﹐朱﹐南京人﹐今畱府後﹐朱少卿宅是也。文正學於府庠﹐同捨有病者﹐文正親調藥以療。病極﹐囑文正曰「吾無以報子﹐平生有一術﹐遊遠方未嘗窮乏者﹐術之力也﹐今以遺子。」因授藥一囊﹐方書一小冊。文正不得已而畱之﹐未嘗取視。後二十年﹐得其子還之﹐封識宛然。子瞻在黃州﹐術士多從之遊﹐有僧相見﹐數日不交一言﹐將去﹐懷中取藥兩貼﹐如蓮蕊而黑色﹐曰「此燒煉藥也﹐有緩急服之。」子瞻在京師爲公言「至今收之。」後謫海島無恙﹐疑得此藥之力。公至汀得服石菖蒲法﹐武平縣官時爲收采﹐公言「服之數日﹐已覺轉側甚輕﹐信奇藥也。」余因曰「《本艸》載﹕『石菖蒲久服身輕﹐一名菖陽。』退之所謂此言﹕因師以菖陽引年﹐欲進其苓。以余觀之﹐《本艸》所謂輕身﹐退之所謂引年﹐迨今石菖蒲。其生石磧上﹐祁寒盛暑﹐凝之以層水﹐暴之以烈石﹐眾卉枯瘁﹐方且郁然叢茂﹐是宜服之能輕身卻老也。若生下濕之地﹐至暑則根虛﹐至秋則葉萎﹐與蒲柳同﹐豈足比哉﹖」公頷之。●卷下子由嘗爲黃白術﹐先治一室﹐甚密﹐中置大鑪﹐將舉火﹐見一大貓據鑪而溺﹐須臾不見。子由以謂﹕「神仙之術﹐天使濟貧乏﹐待其人然後傳﹐予非其人。」遂不復講。子瞻官鳳翔﹐陳仲亮知府好黃白術﹐府中有術僧甚異﹐仲亮屢迫之﹐輒逃匿不出。子瞻乘間入寺﹐排闥見僧﹐問其事﹐僧云「仲亮貪不可傳。」因授子瞻。其法﹕用黃金一兩﹐朱砂一錢﹐同燒之﹐須臾化爲紫金﹐其價數倍。子瞻因爲仲亮言﹐卽呼僧至﹐驗之果然。仲亮因造金治第﹐未幾敗官而卒。呂文靖生四子﹕公弼﹑公著﹑公﹑公孺﹐皆少﹐時文靖與其夫人語﹕「四兒他日皆系金帶﹐但未知誰作宰相﹐吾將驗之。」他日﹐四子居外﹐夫人使小鬟擎四寶器貯茶而往﹐教令至門故跌而碎之。三子皆失聲﹐或走歸告夫人者﹐獨公著凝然不動﹐文靖謂夫人曰「此子必作相。」元果大拜。丁崖州多智數﹐在海外有一販夫﹐輒與數百緡任其貨易﹐久不問。商人疑其意﹐且欲報之﹐曰「相公或使之﹐𨿽死不避。」丁乃預計﹕兩京春宴﹐必有中使在坐﹐因作表丐還﹐封爲書授府坐﹐約商人曰「汝必須於是日到﹐仍須宴次投之。」商人欣躍而去﹐至則如其言。府坐得書﹐懼不敢發﹐欲匿之﹐又中使已見﹐遂因中使回附奏﹐自是得移光州。其表云「𨿽遷陵之罪大﹐應立主之功多。」黃魯直得洪州解頭﹐赴省試﹐公與喬希聖數人待榜﹐相傳魯直爲省元﹐同捨置酒。有僕自門被髮大呼而入﹐舉三指﹐問之﹐乃公與同捨三人﹐魯直不與。坐上數人皆散去﹐至有流涕者﹐魯直飲酒自若﹐飲酒罷﹐與公同看榜﹐不少見於顏色。公嘗爲其婦翁孫莘老言﹐甚重之。後妻死﹐作發願文﹐絕嗜欲﹐不禦酒肉﹐至黔州命下﹐亦不少動。公在歸州日﹐見其容貌愈光澤。畱縣所累年﹐有見者無異仕官。時議者疑魯直其徳性殆夙成﹐非學而能之。予嘗小釀﹐公聞而見訪﹐後度釀熟﹐以詩見索﹐云﹕稍覺香薰鼻﹐還思酒入唇。盈缸止三斗﹐可撥甕頭春。予因和云﹕紫貂寒擁鼻﹐綠蟻細侵唇。蓮燭當時事﹐壺頭此日春。公問﹕「自昔貶官至汀者爲誰﹖」予對﹕「《圖經》不載﹐按《唐史》﹐蘇弁自戶部侍郎以腐粟貶司戶﹐蔣防自翰林學士貶刺史﹐裴冑自宣州刺史貶司馬﹐張又新自行軍司馬貶刺史。」何殿直﹐黥卒也﹐善行天心正法﹐子由婦遇祟二年。何治之﹐初見四鬼環守﹐後止見一﹐何更造天獄﹐築壇追捕﹐鞭笞之聲聞於外。是夜婦如醉而醒者﹐家人詢二年之病﹐皆不記﹐但如夢中耳。公先娶撫州吳氏﹐因言「吳氏有女﹐爲祟所苦﹐得洪州道士治之而愈。道士埋符廟下﹐一夕﹐廟屋盡圮﹐至今修而復壞者數四。其術祕不傳世。」安南不滅﹐議者歸咎王荊公進郭逵而退李憲﹐荊公笑曰「使逵無功勝憲有功﹐使官者得志﹐吾屬異日受禍矣。」他日﹐有朝士在中書稱李憲字﹐荊公厲聲叱之曰「是何人﹖」卽出爲監當。宋宣獻家藏書過祕府﹐章獻明肅太后稱制﹐未有故實﹐於其家討論﹐盡得之。王靑未遇時﹐貧甚﹐有人告曰「何不賣脂灰﹖令人家補璺器。」靑如其言﹐家貲遂丰。是時京師無人賣此﹐今則多矣﹐蓋自靑始也。公見髙士英說﹕「少時見靑監倉門時﹐有一朝士在坐﹐求靑相﹐靑雲﹕『眼昏看人不中。』朝士曰﹕『某不遠千里而來﹐幸無辭也。』靑曰﹕『無所諱﹐則言官人山林中有冤气﹐所以平生坎坷﹐守官多事﹐不衝替卽差替也。』朝士愕然曰﹕『某五歲時﹐所生母死於江行﹐父遽焚於水濱﹐卽解舟而去﹐後求骨﹐已亡矣﹐無一日不恨。』靑曰﹕『如此﹐不須問相也。』」元初﹐呂申公欲以張問爲給事中﹐張老甚﹐外議忄匈々。公上言「朝廷欲用老成者﹐謂其有成人之徳﹐豈特蒼頭白髮而已乎﹖」人有讒於申公。申公以皓首﹐又弟公績﹐除慶帥﹐辭疾不行﹐請宮觀﹐卽以祕書少監領眞祠﹐公言「近嘗有某官亦如此請者﹐因得罪﹐不宜以宰相弟遂撓法。」申公不悅﹐出公知濟州。胡兢除監察禦史﹐公連章言「禁中何以知此人姓名﹖且未嘗有大臣論薦及有投獻文字。」堅執不下﹐引「觀近臣以其所爲主﹐觀遠臣以其所主﹐孔子主癰疽詩人瘠環。」又﹕「主上春秋鼎盛﹐太皇太后簾幃深密﹐正當防竊美之人。」蓋指陳衍也。其命遂寢﹝今按家集所載﹐乃裴綸非胡兢﹞。凡稱臣寮上言﹐卽禦史所陳﹐舊日皆書禦史姓名﹐至仁宗朝因事罷之。蒲恭敏宗孟知鄆州日﹐有盜黃麻胡者﹐劫良民使自掘地﹐倒埋之﹐觀其足動﹐以爲戲樂。恭敏獲其黨﹐先剔去足筋﹐然後置於法。先是寇依梁山濼﹐縣官有用長梯窺蒲葦間者﹐恭敏下令﹐禁毋得乘小舟出入濼中﹐賊旣絕食﹐遂散去。公爲憲日﹐一倚恭敏﹐凡獲盜﹐卽日輦金至市中行賞﹐以故人人用力﹐斬捕略盡。閩中惟建﹑劍﹑汀﹑邵武四處殺子﹐士大夫家亦然。章郇公﹐建州人﹐生時家嫗將不舉﹐凡滅燭而復明者三﹐有呼於梁者曰相公﹐家人懼甚﹐遽收養之。藍大卿丞知吉州日﹐朝廷議行新法﹐自念年老﹐乞致仕。忽有相手紋者﹐曰「大卿正做官﹐何故要閒﹖」藍驚曰「吾𨿽有意而未發言﹐何以知之﹖」相者曰「只爲手中一道紋分明。」藍之子方病﹐觀其手曰「有兩橫紋相侵﹐則不可救。」已而紋侵﹐果卒。海陵徐神翁﹐居天慶觀﹐公爲僉判﹐任滿別之﹐神翁無他語﹐但言做官時著緋。後公入京﹐授烏墩鎭﹐至潤尋醫﹐六年授常山撫勾﹐未至﹐覃恩賜五品服﹐遂入臺。自海陵至此五年﹐方蒞事﹐應神翁之說。又﹐王和甫乞字﹐書一諱﹐乃授益州。益﹐其父名也。開寶試院火﹐泰州舉人赴試求字﹐皆從火傍。徐王病﹐遣中使設齋求字﹐中使去﹐得一蝕字﹐蓋王以久不食﹐至明年三月一日日蝕﹐是日忽索粥﹐自是病愈。莊公嶽爲湖北漕﹐得冥字﹐未幾卒。和甫又嘗得三山字﹐後提舉嵩山崇福宮。公未貴時﹐遣人求字﹐得乙未上地四字﹐後乙亥年責歸州﹐郡之公字向未也。昔有監觀道士﹐每歲見有一人至觀﹐引神翁於三淸像後﹐閉門終日而去﹐疑受道之異人也。許景山逖知維揚以卒﹐子子春旣除服﹐往舊治﹐將丐府公理遺表事。時王丞相隨爲郡﹐子春以封狀見之。謁通判﹐拒不見﹐子春大怒﹐拂衣去。而丞相聞之曰「前日一封狀甚謹﹐況其气節如此。」因立奏遺表﹐遂授太廟齋郎﹐時年已四十。終天章閣待制。瓊崖四州在海島上﹐中有黎戎國﹐其族散處﹐無酋長﹐多沈香藥貨。余靖知桂州時﹐吳蒙爲司戶﹐管內機宜文字﹐以卒五百安撫黎戎。蒙謂此不足以立功。旣深入其地﹐反爲掩殺﹐蒙下馬請降。戎得蒙﹐待之甚厚﹐以女妻之。而蒙有子在瓊州﹐令以銀五十星造兩瓶贖之﹐戎得瓶﹐甚喜﹐遂放蒙還。島上水出﹐黎戎飲﹐四州人少忤其意﹐卽毒其上流﹐故鮮能入其巢穴。國初時有一節度使﹐忘其名﹐姓王﹐不悅於趙普﹐因使討之。王有知術﹐使士卒以鐵底爲襪﹐入其地﹐多使斬馘﹐至今國中一石﹐戎過之必懼而再拜﹐相傳王節度曾坐其上。蒙卽荊公夫人之叔父﹐公先妻吳與荊公夫人同母﹐親見蒙說如此。公再娶周﹐卽春卿家﹐有賢行。張舜民蕓叟從軍﹐髙遵裕有詩曰﹕白骨似沙沙似雪﹐勸君莫上望鄕臺。神廟見詩﹐責郴州稅。郴多碧蓮﹐根大如碗﹐張嘗以墨印於詩槁上﹐以詫比人也。紹聖初﹐復用元丰舊人呂吉甫起知金陵。公責歸州﹐過之﹐燕勞甚厚﹐回謁於淸涼寺﹐問﹕「曾上荊公墳否﹖」公言「不曾到﹐但妻母墳近﹐一省之。」蓋是時士大夫上荊公冢者無虛日﹐呂因是問之。巫山神女廟﹐其像坐帳中﹐祕不可觀。馮沆學士之幼子﹐美秀如玉﹐年十五隨沆知夔州﹐日戲於郡圃﹐必拍手呼鹿﹐鹿至﹐則騎之﹐人已爲異。後攺蜀郡﹐過巫山廟﹐其子輒褰帷﹐見神女目動﹐歸時頭痛﹐疾三日而卒。公言「近歲乘輿唐突者﹐多爲衛士毆傷﹐宜造一木匣﹐如匭狀﹐隨駕而行﹐以禦史一員掌之﹐庶使冤抑可伸﹐而良民無毆傷之害。」晁堯民端仁嘗得冷疾﹐無藥可治﹐推日中炙背﹐遂愈。範峒善風鑑﹐公爲中書舍人時﹐峒曰「凡坐狨毛要如半睡者﹐公在馬上精神太炫﹐恐不久居此。」未幾果出知南京。公昔與杜挺之﹑梅聖兪同舟逆汴﹐見聖兪吟詩﹐日成一篇﹐眾莫能和﹐因密伺聖兪如何作詩。蓋寢食遊觀未嘗不吟諷思索也。時時於坐上忽引去﹐奮筆書一小紙﹐內袋中﹐同舟切取而觀﹐皆詩句也﹐或半聯﹐或一字﹐他日作詩﹐有可用者入之。有云﹕作詩無古今﹐惟造平淡難。乃袋中所書也。徐君平﹐金陵人﹐親見荊公病革時﹐獨與一醫者對牀而寢﹐荊公矍然起雲﹕「適夢與王禹玉露髻不巾﹐同立一壇上。」已而遂薨。此可怪也。杜常及第時﹐在期集處爲公言「先夢已及第﹐猶著白衣見主上﹐被髮。常在眾中﹐騎馬意欲先行﹐爲前三人擁而不得進。又過一大澗﹐幾墮﹐後得一人﹐狀貌甚偉﹐扶掖而過﹐果第四人及第﹐則前有三人之應也﹔後一人乃沈季長﹐正如夢中所見﹔時在諒暗中﹐卽被髮之應也。」儂智髙反時﹐官軍屢敗。孫沔﹑余靖軍行不整﹐所過殘掠。狄靑爲帥﹐有婦人賣蔬於道﹐一卒倍取﹐靑拽卒馬前斬之。至廣﹐召諸將﹐責陳曉﹝犯英廟禦名﹞違節制﹐斥起大門外﹐已羅酒炙﹐遂斬之﹐孫余坐上股栗。自是軍聲大振﹐秋毫無犯﹐遂破賊焉。杜鎬龍圖﹐江南名士﹐植之祖也。初登第時﹐將試之前夕﹐寤而燭之﹐見大鼠銜捲於前﹐視之乃《孝經正義》。明日﹐果於正義中出題三道。兪次尙與其妻素達理性﹐次尙病﹐呼其妻曰「我將死。」時次尙二子在外﹐妻曰「我欲先死﹐君俟諸子至未晚也。」其妻奄然而化﹐次尙爲文志其墓。已而諸子至﹐明日告曰「吾亦行矣。」卽薰沐趺坐而化﹐孫莘老嘗表其墓。次尙官至屯田郎﹐湖州人﹐字退翁云。燕達爲兒時﹐賣鴨卵﹐嚴法華取其卵悉啖之﹐旣而撫其背曰「惜取身﹐他日一个節度使。」契丹犯澶淵﹐奏至﹐寇準適在病告﹐上遣數輩召與計事﹐準辭疾﹐復遣衛士舁病而入﹐亦不至。明日﹐準入對﹐上引視二圖﹐一江南﹐一蜀中也。準曰「江南必王欽若﹐蜀中必陳堯咨也。二人以其鄕裏皆亡國﹐詔不可﹐固請鑾輿親徵。」卽出懷中所擬將校姓名﹐凡數百人。詔敕皆具天戈﹐卽日言邁﹐遂平大寇﹐準之力也。馬亮善相人﹐爲夔路監司日﹐呂文靖父爲州職官﹐一見文靖﹐卽許以女嫁之。其妻怒曰「君嘗以此女爲國夫人﹐何爲與選人子﹖」亮曰「此所以爲國夫人也。」

