海運說棣香齋叢書

華幹龍戒香著

按海運之法自秦已有之而唐人亦轉東吳粳稻以給幽燕然以給邊方之用而已用之以足國則始於元焉初伯顏平宋命張瑄等以宋圖籍自崇明由海道入京師至至元十九年始建海運之策說者謂其𨿽有風濤漂溺之虞然視河漕之費所得蓋多故終元之世海運不廢我朝洪武三十年海運糧七十萬石給遼東軍餉永樂初海運七十萬石至北京至十三年會通河通利始罷海運竊謂自古漕運所從之道有三日陸日河日海河漕視陸運之費省什三四海運視陸運之費省什七八蓋河漕𨿽免陸行而人挽如故海運𨿽有漂溺之患而省牽率之勞較其利害蓋亦相當今漕河通利歲運充積固元資於海運也然善謀國者恆於未事之先而爲意外之慮今國家都燕蓋極北之地而財賦之入皆自東南而來會通一河譬則人身之咽喉也一日食不下咽立有死亡之禍況自古皆是轉般而以鹽爲傭直今則專役軍夫長運而加以兌支之耗歲歲常運儲積之糧𨿽多而徵戍之卒日少食固足矣如兵之不足何請於無事之秋別通海運一路與河漕並行江西湖廣江東之粟照舊河運而以浙西東瀕海一帶﹝浙江布政司及常蘇松三府﹞由海通運使人習知海道一旦漕渠少有滯塞此不來而彼來是亦思患豫防之先計也臣家居海隅頗知海舟之便舟行海洋不畏深而畏淺不慮風而慮礁故制海舟者必爲尖底首尾必俱置柁卒遇暴風轉帆爲難亟以尾爲首縱其所如且暴風之作多在盛夏今後率以正月以後開船置長篙以料角定盤鍼以取向一如番舶之制夫海運之利以其放洋而其險也亦以其放洋今欲免放洋之害宜豫遣習知海道者起自蘇州劉家港訪問傍海居民捕魚漁戶煎鹽竈丁逐一次第踏視海涯行舟潢道泊舟港汊沙石多寡洲渚逮近親行試驗委曲爲之誤法若夫占視風候之說見於沈氏筆談可保萬全果利多而害少又量將江淮劑湖之漕折半入海運除減軍卒以還隊伍則兵食兩足而我國家亦有水戰之備可以制服朝鮮安南邊海之夷此誠萬世之利也

會通河

元時自安民山開河北至臨淸引汶絕濟建閘三十有一賜名會通河國初河決而會通河淤永樂初命工部商書宋禮發丁疏鑿以復故道﹝河長二百五十里﹞

沙河

按沙河今淮安板閘至新莊一帶是也永樂中平江伯陳瑄因運舟坼淮險惡乃尋喬維嶽﹝宋人﹞所開故道開淸江浦五十餘里置四閘以通漕又於沿河一帶增堰以防走泄蓄水以資灌注引泉以備漧涸至今爲利

髙郵湖

今運道最險者髙郵湖堤及徐呂二洪是也然二洪之險人可以用其力髙郵湖自杭家嘴至張家溝三十餘里唐李吉甫築平津堰以防水患宋時又有斗門水閘至我朝護以木樁實以磚土以備風浪然一遇西風驟起頃刻之間檣楫傾沈建計者欲於舊堤之外湖泊之旁別爲長堤一帶引湖水於內以行舟楫其爲利益非小

天井閘

通論諸閘天井居其中臨淸總其會居中者如人身之有腰脊總會者如人身之有咽喉腰脊損則四肢莫運咽喉閉則五臟不通蓋國家都北而仰給於南恃此運河以爲命脈惟臨淸乃會通河之極處諸閘於此乎盡眾流於此乎會且居髙臨下水勢泄易而涸速是凡三千七百里之漕路此其要害也東控靑齊北臨燕趙且去邊關不遠疾馳之騎不浹旬可到若爲國家深長之思請跨河爲城兩際各爲水門以通舟檝而包圍諸閘在於其中設官以司﹝啟攵﹞閉屯兵以爲防守是亦思患豫

防之一事也

