《同昌公主外傳》淸佚名著

咸通九年﹐同昌公主出降。宅於廣化裏﹐錫錢五百萬貫。更罄內庫珍寶﹐以實其宅。而房櫳戶牖﹐無不以眾寶飾之。更以金銀爲井欄藥臼﹐食櫃水槽。鐺釜盆甕之屬﹐縷金爲笊籬箕筐。制水晶火齊琉璃玳瑁等爲牀﹐搘以金龜銀鹿。更琢五色玉爲器皿什物﹐合百寶爲圓案。賜金麥銀粟共數斛﹐此皆太宗朝條支國所獻也。堂中設連珠之帳﹐卻寒之簾﹐犀簟牙席﹐龍鳳繡。連珠帳﹐續眞珠以成也。卻寒簾﹐類玳瑁斑﹐有紫色﹐云卻寒鳥骨之所爲也。但未知出於何國。更有鷓鴣枕﹑翡翠匣﹑神絲繡被。其枕以七寶合爲鷓鴣之斑﹐其匣飾以翠羽。神絲繡被﹐三千鴛鴦﹐仍間以奇花異葉﹐精巧華麗﹐可得而知矣。其上綴以靈粟之珠如粟粒﹐五色輝煥。更有蠲忿犀如意玉。其犀圓如彈丸﹐入土不朽爛﹔帶之﹐令人蠲忿怒。如意玉類枕頭﹐上有七孔﹐云通明之象。更有瑟瑟幙﹐紋布巾﹑火蠶綿﹑九玉釵。其幕色如瑟瑟﹐闊三尺﹐長一百尺﹐輕明虛薄﹐無以爲比。向空張之﹐則疏朗之紋﹐如碧絲之貫其珠。𨿽大雨暴降﹐不能沾濕﹐云以蛟人瑞香膏所傅故也。紋布中卽手巾也﹐潔白如雪﹐光軟絕倫﹐拭水不濡﹐用之彌年﹐亦未嘗垢。二物稱得鬼谷國。火蠶綿出火洲﹐絮衣一襲﹐止用一兩﹐稍過度﹐則熇蒸之气不可柰。九玉釵上刻九鸞﹐皆九色﹐其上有字曰「玉兒」﹐精巧奇妙﹐殆非人制。有得於金陵者﹐因以獻。公主酬之甚厚。一日晝寢﹐夢絳衣奴傳語云「南齊潘淑妃取九鸞釵。」及覺﹐具以夢中之言告於左右。公主薨﹐其釵亦不知其處。韋氏異其事﹐遂以實語諸門人。或曰「玉兒卽潘妃小字。」逮諸珍異﹐不可具載。自漢唐公主出降之盛﹐未之有也。公主乘七寶步輦﹐四角綴五色錦香囊。囊中貯辟邪香瑞麟香金鳳香﹐此皆異國獻者。仍雜以龍腦金屑﹐鏤水晶瑪瑙辟塵犀爲龍鳳花木狀。其上悉絡眞珠玳瑁﹐更以全絲爲流蘇﹐雕輕玉爲浮動。每一出遊﹐則芬香街巷﹐晶光耀日﹐觀者眩其目。

時有中貴人﹐買酒於廣化旗亭﹐忽相謂曰「坐來香气﹖何太異也﹖」同席曰「豈非龍腦乎﹖」曰「非也。予幼給事於嬪妃宮﹐故此常聞此。未知今日何由而致。」因顧問當壚者﹐云「公主步輦夫﹐以錦衣質酒於此。」中貴人共請視之﹐益嘆異焉。上日賜禦饌湯藥﹐而道路之使相屬。其饌有消靈炙﹑紅虯脯。其酒則有凝露漿﹑桂花醅。其茶則有綠花﹑紫英之號。靈消炙﹐一羊之肉﹐取四兩﹐𨿽經暑毒﹐終不臭敗。紅虯脯﹐非虯也。但貯於盤中﹐縷健如紅絲﹐髙一尺﹐以筋抑之﹐無三四分﹐撤卽復故。其諸品味﹐他人莫能識。而公主家人餐飫﹐如裏中糠粃。一日大會韋氏之族於廣化裏﹐玉饌具陳。暑气將甚﹐公主命取澄水帛以蘸之﹐掛於南軒﹐滿座皆思挾纊。澄水帛長八九尺﹐似布而細﹐明薄可鑑。云其中有龍涎﹐故能消暑也。韋氏諸宗好爲葉子戲﹐夜則公主以紅琉璃盤﹐盛夜光珠﹐令僧祁捧於堂中﹐則光明如晝焉。公主始有疾﹐召術士米賓爲禳法﹐乃以香蠟燭遺之。米氏之鄰人﹐覺香气異常﹐或詣門詰其故﹐賓具以事對。出其燭﹐方二寸﹐長尺餘﹐其上施五彩。爇之﹐竟夕不盡。郁烈之气﹐可聞於百步餘。煙出於上﹐卽成樓閣臺殿之狀。或云﹐燭中有蜃脂也。公主疾旣甚﹐醫者欲難其藥﹐奏云「得紅蜜白猿膏﹐食之可愈。」上令檢內庫﹐得紅蜜數石﹐本兜離國所貢。白猿膏數甕﹐本南海所獻。𨿽日加藥餌﹐終無其驗﹐公主薨。上哀痛﹐遂自制挽歌詞﹐令朝臣繼和。反庭祭曰﹐百司內官﹐皆用金玉飾車輿服玩﹐以焚於韋氏庭﹐韋家爭取灰以擇金寶。及葬於東郊﹐上與淑妃禦延興門。出內庫金駱駝鳳凰麒麟各髙數尺﹐以爲儀從。其衣服玩具﹐與人無異﹐每一物皆至一百二十輿。刻木爲數殿﹐龍鳳花木人畜之眾者不可勝計。以絳羅綺繡﹐絡以金珠瑟瑟﹐爲帳幙者千隊。其幢節傘蓋﹐彌街翳日。旌旗珂佩鹵簿﹐率多加等。敕紫尼及女道士爲侍從引翼。焚升霄百靈之香﹐而擊歸天紫金之磬。繁華輝煥﹐殆將二十餘里。上又賜酒一百斛﹐餅啖三十駱駝﹐各徑闊二尺﹐飼役夫也。京城士庶罷業觀者流汗相屬﹐惟恐居後。及靈輛過延興門﹐上與淑妃慟哭﹐中外聞者﹐無不傷痛。同日葬乳母﹐上更作《祭乳母文》。詞質而意切﹐人多傳誦。自後上日夕注心掛意。李可及進《嘆百年曲》﹐聲詞哀怨﹐聽之莫不淚下。更教數十人作《嘆百年隊》。取內庫珍寶雕成首飾﹐取絹八百匹畫作魚龍波浪文﹐以爲地衣。每舞竟﹐珠翠滿地。可及官歷大將軍﹐賞賜盈萬。甚無狀﹐左軍容使西門季玄素頗梗直﹐乃謂可及曰「爾恣巧媚以惑天子﹐族無日矣。」可及恃寵﹐無有少攺。可及善囀喉舌﹐於天子前﹐弄眼作頭腦﹐連聲著詞﹐唱曲。須臾間﹐變態百數不休。

是時京城不調少年相效﹐謂之拍彈。一日可及乞假爲子娶婦﹐上曰「卽令送酒面及來﹐以助汝嘉禮。」可及歸至捨﹐俄一中貴人監二銀榼各髙二尺餘﹐宣賜可及。始以爲酒﹐及啟﹐皆實以金寶。上賜可及銀麒麟髙數尺。可及取官庫車﹐載往私第。西門季玄曰「今日受賜用官車﹐他日破家﹐亦須輦還內府。不道受賞﹐徒勞牛足。」後可及果流於嶺表﹐舊賜珍玩﹐悉皆進入。君子謂季玄有先見之明。庫﹐得紅蜜數石﹐本兜離國所貢。白猿膏數甕﹐本南海所獻。𨿽日加藥餌﹐終無其驗﹐公主薨。上哀痛﹐遂自制挽歌詞﹐令朝臣繼和。反庭祭曰﹐百司內官﹐皆用金玉飾車輿服玩﹐以焚於韋氏庭﹐韋家爭取灰以擇金寶。及葬於東郊﹐上與淑妃禦延興門。出內庫金駱駝鳳凰麒麟各髙數尺﹐以爲儀從。其衣服玩具﹐與人無異﹐每一物皆至一百二十輿。刻木爲數殿﹐龍鳳花木人畜之眾者不可勝計。以絳羅綺繡﹐絡以金珠瑟瑟﹐爲帳幙者千隊。其幢節傘蓋﹐彌街翳日。旌旗珂佩鹵簿﹐率多加等。敕紫尼及女道士爲侍從引翼。焚升霄百靈之香﹐而擊歸天紫金之磬。繁華輝煥﹐殆將二十餘里。上又賜酒一百斛﹐餅啖三十駱駝﹐各徑闊二尺﹐飼役夫也。京城士庶罷業觀者流汗相屬﹐惟恐居後。及靈輛過延興門﹐上與淑妃慟哭﹐中外聞者﹐無不傷痛。同日葬乳母﹐上更作《祭乳母文》。詞質而意切﹐人多傳誦。自後上日夕注心掛意。李可及進《嘆百年曲》﹐聲詞哀怨﹐聽之莫不淚下。更教數十人作《嘆百年隊》。取內庫珍寶雕成首飾﹐取絹八百匹畫作魚龍波浪文﹐以爲地衣。每舞竟﹐珠翠滿地。可及官歷大將軍﹐賞賜盈萬。甚無狀﹐左軍容使西門季玄素頗梗直﹐乃謂可及曰「爾恣巧媚以惑天子﹐族無日矣。」可及恃寵﹐無有少攺。可及善囀喉舌﹐於天子前﹐弄眼作頭腦﹐連聲著詞﹐唱曲。須臾間﹐變態百數不休。是時京城不調少年相效﹐謂之拍彈。一日可及乞假爲子娶婦﹐上曰「卽令送酒面及來﹐以助汝嘉禮。」可及歸至捨﹐俄一中貴人監二銀榼各髙二尺餘﹐宣賜可及。始以爲酒﹐及啟﹐皆實以金寶。上賜可及銀麒麟髙數尺。可及取官庫車﹐載往私第。西門季玄曰「今日受賜用官車﹐他日破家﹐亦須輦還內府。不道受賞﹐徒勞牛足。」後可及果流於嶺表﹐舊賜珍玩﹐悉皆進入。君子謂季玄有先見之明。

