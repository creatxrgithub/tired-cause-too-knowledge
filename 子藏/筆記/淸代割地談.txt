淸代割地談程善之淸代之盛﹐因其﹝九虎﹞武憑陵之气震蕩四方﹐又能以操縱之術駕馭遠藩﹐故疆土之廣﹐漢唐且有未及。及其衰也﹐一蹙動千萬里。如烏梁海二十五佐領之割讓﹐黑龍江北霍爾果斯河外之割讓。尢其可怪者﹐而樺太一島﹐拉達克一部﹐來不知所從來﹐去不知所從去﹐人已據之而己不知﹐眞可怪矣﹗樺太一島﹐本非割予餓人。惟以烏蘇裏江外之地旣棄﹐東道遂絕﹐於是日俄遂交乘之。今日人復得其南半。實間接取之於我者。俄哥資克爲世界第二漁場﹐漁利歲以千萬計﹐皆奕山斷送之也。拉達克之割讓﹐西書皆謂克什米爾占領之者。當淸時駐藏大臣﹐尙儼然存在﹐乃旣不阻止﹐亦無詰難尢﹐爲可怪。此事中國惟黃沛翹《西藏圖考》紀之云「拉達克本一小部落﹐東西境長一千五百里。北至葉爾羌十八站﹐西爲克什米爾﹐西南爲森巴。共西境有茫玉納山﹐以西有補仁﹑達壩噶爾﹐雜仁﹑堆噶爾本﹐茹妥五處﹐達賴奪之﹐拉達克不敢較。道光中﹐擒獻張格爾餘黨賞頂戴﹐又入寺禮達賴﹑班禪。後爲森巴所侵﹐求救於駐藏大臣﹐不納拉達克怨。﹝中略﹞道光二十一年﹐以森巴之師來侵﹐補仁等五處皆失。森巴索熱斯酋俄爾斯勇悍﹐所部皆善槍炮﹐惟不耐寒。紅教喇嘛能誦經祈雪﹐乘雪進攻﹐大敗之。斬俄爾斯﹐盡復侵地。追至界河﹐﹝中略﹞森巴奉約而退﹐還拉達克地以處其酋。」按此據當時奏報云爾。喇嘛幻術﹐荒誕無稽﹐與西書所紀﹐事實相反。拉達克𨿽被侵﹐本來亡。而此乃云還地處酋﹐以實其取勝之事。且言還地而不言所屬﹐以掩割讓之迹。淸代官場積習﹐有如此者。又按森巴者殆塞哥斯之轉音﹐當時塞哥斯酋長蘭奇徳星﹐方稱霸五印度﹐西侵阿富汗﹐南拒英。克什米爾與合爲一國﹐故西書云爾。來幾蘭奇徳星死﹐國亂﹐遂滅於英。蓋去寇邊時三五年耳。當時無西顧憂﹐亦幸也。淸以干隆爲盛﹐亦以干隆爲衰。兩次用兵緬甸﹐皆不得利。當時阿里衮傅恆所表﹕謂沿邊二三千里皆土司﹐過此乃至緬境。而不言土司所屬﹐語尢可怪。如土司﹑緬境﹐緬何以能人寇耶﹖當時二三千里之邊隘﹐皆喪於緬﹐特以含糊了事如此。宜今日有片馬之警也。藏南屬地﹐如作木朗洛敏湯兩部﹐皆爲廓爾喀所並。福康安用兵時﹐竟不能向﹐亦以見蹙國之有由矣。曩於友人祈穗江君案頭﹐見英文圖表﹐有中國割讓地一表。觀之令人汗下﹗帕米爾二萬五千方英里俄塞密爾金省及貴爾幹﹑塞米巴拉廷兩省東半九十萬方英里俄阿姆爾省五十萬方英里俄沿海省南半三十六萬方英里英小圖伯特﹝卽拉達克﹞三萬方英里英野人山四萬方英里英老撾一萬方英里法老撾一萬五千方英里俄日樺太二萬五千方英里日臺灣一萬五千方英里合計一百九十二萬方英里。面積之大﹐八倍於今之日本﹐六倍於徳意志﹐九倍乎意大利。若加入屬國﹐則西方朝貢國沽罕﹐十二萬方英里。東方朝鮮﹐八萬方英里。南方越南﹐三十八萬方英里。緬甸﹐三十九萬方英里。都計二百八十九萬方英里。喪失之多如此。殆去全國五分之二。今日光復之功﹐不過五分之三耳。猶有待也。

