原序古者教人之法六藝而已周官大司徒掌之六藝通習故士皆可用公卿大夫居則冠冕佩玉以理朝政一有戎事則出爲將帥介冑行陳文武兼舉而無不得其任者由教之有方而學之有其素也六藝今惟書算是用人亦罕習朱文公著小學書特表焉徒名存爾四明舒君隠儒也纂爲綱目子恭注之條陳詳解不啻折旋於儀文之間詠蹈於音樂之所司容於賓卿之次爲範於驅馳之地可謂明且備矣至正癸巳予以太學博士考試大都至秋闈發�漢人問以六藝眾皆罔然叩簾語之尙弗達所答遺五得一舉二舛四終場無全�第曰試官困我舉人而已蓋以爲兒童之學而易之不知此成徳達材之先務也鄞令陳止善槖此乞序刋行以惠學者學者能致意此書按古禮以參今禮而知其數度損益之宜按古樂以證今樂而知律呂旋生之妙按古書以挍今書而知聲形訓詁之文射𨿽禁而弧矢有其方禦𨿽廢而驂駕有其法亦所當知也數則古今一爾果善乎此豈非博物之通儒哉舒君諱天民號藝風子恭字自謙號說齋至正甲辰冬仲月望日翰林學士承旨榮祿大夫知制誥兼修國史潞國張翥序曩嘗授童子業或問以六藝略舉其綱答之次問所名之目記已不能悉又次問眾名所立之義記尢不能詳私竊病之欲纂集便觀覽未遑也自濂洛諸賢講明窮理盡性之學辭必成文文必綴字字必取義義有難知先儒或爲之說名曰字訓愚猶意有所未盡欲續之以足遺闕未能也比僑四明士友舒君自謙出示其先人藝風先生所作六藝綱目及性理字訓補遺二書綱舉目張類聚條析制度事爲具載其實詞意旨趣明著其義皆四言成句聲韻葉諧便於誦記非徒可用爲啟擊�童之具𨿽老於學者得之亦足以備遺忘資講釋信有益哉吁人心不相逺愚也向嘗有志於斯未遑詎意已有先吾著鞭如藝風者乎三復起敬書此於卷首而歸之至正丁酉秋七月甲午前

鄕貢進士徽州路儒學教授天臺胡世佐序

先王以鄕三物教萬民而六藝已習於小學之時及夫世降教弛而六藝之所存者名耳學者又漫視之而所存之名乃復記之不悉語之不詳況能尋其至理之所寓耶識者病焉藝風舒先生乃推其名之所始義之所在綱以提其要目以盡其詳作爲六藝綱目類分臚列循文生訓句以四言使觀者便於記誦其子恭又加注釋指意原委儀物度數粲然明備於戲因是書而名之存者常接於目常接於目則得於心得於心則先王之遺制或由之而舉豈小補哉至正二十五年十二月豫章掲汯序人生八歲教以灑掃應對進退之節禮樂射禦書數之文此𨿽小學之事而世之擊�授徒者往往僅能汎舉其大槪以語之而於眾目之詳已不復記憶��縷析對必資檢閱而後罄焉此藝風舒先生六藝綱目之所由作也然聖人生而知之亦曰義理耳至於名物度數必待講學而明苟講之弗明弗措者於此編不爲無補朝

列大夫溫州路總管天臺劉仁本序先君生甫十歲而宋社亡泣曰吾不可以有爲矣及長以隱儒名其堂旌厥志也一日讀漢書至君子舒六藝之風之句撫捲笑曰班孟堅其先得我心之所欲乎因自號藝風同郡太博蔣公汝礪嘆曰先生之號其甚美矣他日表章六藝其惟先生乎先生嘗病世之君子以六藝爲教者僅舉其略乃博采六藝集爲章句曰六藝綱目以詔家塾識者翕然稱之曰先生之美號斯稱矣夫顧世之輯是書者多矣然未有若此之簡而明且句以四字尢便初學誠六藝之指南也請與同志共之由是繕寫者眾居無何先君下世手澤未幹嗚呼痛哉恭不能繼述徒爲人子遂忘固陋乃討論而注之至正甲辰夏邑令陳君止善以之達承�仲張公公喜曰何見此書之晚也乃序其端有曰四明舒君隱儒也夫隱儒之稱豈偶然哉恭也一讀則三感慨焉重悼先君生不逢時抱恨而歿所賴遺墨有補世教復有字原亦學者所好附於捲後吁先君學而不仕非隱儒乎六藝之風自我而舒蔣公之期不謀而符今乃壽諸梓而惠後學其庶乎可以無憾矣夫丙午三月旣望男恭百拜謹書

題詞維古設教以鄕三物六藝居一蓋不可忽八歲�士初入小學先誦其文旋加考索迨其長也則復遊焉博極�趣才徳可全顧諟六藝有條有理昔之學者無間終始於戲虣秦典籍煨燼六藝樞要亡滅殆盡五禮六樂條目具存節文音調舉莫討論曰射曰禦亦不易語執弓行車罔循軌度六書之品九數之計人生日用疇能或廢聖遠經殘風頺教弛師生援受滅裂而已時觀字學信筆而作挍之古文十字九錯然則五者槪可知矣教或得人學無難爾士夫爲學學書宜先次則數也射禦繼焉若夫治體禮樂爲急有國有家盍先教習後世沿襲惟訓孺子豈知大學實基乎是嗟我先君有感於斯纂集成章綱舉目隨恭也不敏黽勉箋注新學習之庶知門戶六藝綱目題詞

卷上六�綱領�俗作藝非鄭剛中曰才有所長者�也許氏曰藝作�種也從埊禾樹土之意從�手樹禾之象工藝藝事猶農夫�禾也因以爲六藝之藝藝種也從坴土凷也有耕耨之義丮古藝字藝者藝事農也天下之民以耕爲先故凡學業者皆曰藝六藝之學五禮六樂五射五禦六書九數六者皆至理所寓而日用之不可闕者也古之教小學者以此爲先也剛中曰禮樂之妙通乎天地亦名一藝何也蓋通禮樂之理者爲聖人爲君子若夫行禮之升降揖讓作樂之聲音節奏遠乎此者以藝名之可也二曰六樂雲門咸池大韶大夏大濩大武三曰五射白矢參連剡注襄尺井儀繼焉四曰五禦一鳴和鸞二逐水曲三過君表四舞交衢五逐禽左五曰六書象形指事�意轉注諧聲假借六曰九數方田�米衰分少廣商功均輸盈朒方程終於句股先舉其綱後分其目惟爾小子畱心熟讀

六藝條目五禮五禮之目三十有六周公定制天子行止吉禮事天地人�凶禮哀�國之憂賓禮親睦�國軍禮以同�國嘉禮以親萬民也凡三十六條公卿大夫下及士庶其行可平中有九節上下通行聖人設法不奪民情九節者若享人鬼�荒弔襘卹飲食�宗族及夫昏冠賀慶之禮士庶可以通行也然以嘉禮親萬民之語觀之槪可知矣夫禮也者天理節文人事儀則主敬而行秩然有序朱子曰禮者天理之節文而人事之儀則陳北溪曰之何也蓋天理只是人事中之理而具於心者天理在中而著見於事人事在外而根於中天理其體而人事其用也儀容儀見於外者則法則存於中者儀與文相應則與節相應文而後儀節而後則也言禮須兼此二者意乃圓備禮之爲用莫重於祭字從示豊示乃神示豊其器也示與祗同豊行禮之器也音禮與丰字不同一曰吉禮十有二條事鬼神示大宗伯職肆師佐之祭則受福故謂之吉大宗伯掌禮之長官堯以伯夷作秩宗典天神地示人鬼三禮漢曰太常肆陳也肆師佐宗伯陳列祭祀闕之位及牲器玉帛粢盛禮所以事神致福昦天上帝精意潔祀燔柴與牲及其玉帛謂之禋祀天以形體言帝以主宰言郊曰天明堂曰帝以其气之浩浩故曰昦天以其位乎上故曰上帝精意以享曰禋說文潔祀也玉蒼璧也象天之形色帛純素之物不加文采以質爲尙○昦俗作昊日月星辰實牲柴上燔而祝之謂之實柴星五星金木水火土辰日月所�十二次也起於辰止於巳曰壽星大火析木星紀�枵娵訾降婁大梁實沈鶉首鶉火鶉尾是也實柴實牲於柴上也司中司命風師雨師柴牲並燔謂之槱燎槱音酉○司中司命文昌第五第四星風師箕雨師畢積柴以燎曰槱槱積也○三者皆置牲於柴上加以玉帛燔燎而升煙所以報陽也○月令立春後丑日祭風師於國城東北立夏後申日祀雨師於城西南後漢以丙戌日祀風師於戌地己丑日祀雨師於丑地牲用羊豕○剛中曰昊天上帝位爲至尊物無以稱其徳惟致其精意可以享之故曰禋祀若夫日月星辰民所瞻仰以其體同乎天不可得而親也必以气臭而達之故用實柴司中司命風師雨師皆神之在天者也日月星辰麗乎上而照臨乎下所以次於天帝司中而下能麗乎上而用事於人間不得以比日月星辰之尊以气達之不必實柴故曰槱燎謂積薪以燔不實牲體也或謂三臺上臺司命中臺司中下臺司祿又謂文昌宮第四星曰司命五曰司中何邪及考之祭法王立七祀曰司命中澑國門國行泰厲戶竈此司命者乃七祀之司命司中者其七祀之泰厲與蓋人受命以生萬物之命系乎司命人受中以生萬物之生系於司中論者謂人之性正則中過則厲司中以正言之泰厲以反言之其實一也七祀之神其五者托體乎地故以血祭祭之此二者托體乎天故以槱燎祀之各從其類也二十八宿疊見四方以示民時至於祀也則止及箕畢何哉以爲示民時於上者其體無爲而散潤萬物者有及民之功非風則無以化成萬物非雨則無以滋萌品彚有功於物不可不報所以特祀之也先儒言禋祀有玉帛牲牷實柴有牲幣而無玉槱燎但只有牲然考之經文於柴言實則見其用牲以實之明矣至於槱燎則不見其有實牲之文然則槱燎者止於燔柴也與今郡縣得祀風師雨師及社稷之神其名山大川載於祀典者有司歲時致祭或奉上命特祭不在時祀之數此天子望於山川徧於羣神之禮也以上三者祀於天神祀昦天詞曰皇皇上天照臨下土集地之靈降甘風雨庶物羣生各得其所靡今靡古維予一人某敬拜皇天之祐見大戴禮公符篇地示人鬼二詞未聞社之與稷五祀五嶽貴於气臭以血祭之謂之血祭社后土稷榖神凡建國必先立社稷壇墠蓋土榖國附注家之所賴最重而當先者也孝經說曰社土地之主稷五榖之長土地廣博不可徧敬故封土以爲社五榖眾多不可徧祭故立稷而祭之五祀戶竈中澑門行中澑土也司人之堂室居處也門金戶木也司出入之神行水也主道路之神竈火也主飲食之神皆五行之小神而在地者各隨五行之王而祭之春祭戶夏祭竈季夏祭中澑秋祭門冬祭行山髙而尊眾山之宗曰嶽五嶽東曰岱南曰衡西曰崋北曰恆中曰嵩髙五山國之重望鎭也配五嶽者江淮河泲四瀆也不言四瀆者省文也不言祭地者此皆地示也臭气也陰祀自血起貴气臭也○剛中曰血所以爲歆神之始殺牲而先以血言者貴气而不重味誠之至也社稷有功於人而神爲幽陰故祭自血始天子七祀此祭五祀何也蓋司中泰厲神之屬乎天者也以槱燎祀之矣此五祀者則屬乎地也五祀五嶽之神皆托於土故此三者同於血祭蓋血之爲物有象而非虛有形而非實物之幽也陸氏曰社祭五土之示稷祭五糓之神祭社必及稷以其同功均利以養人也○一說五祀爲五官之神四時則迎五行之气於四郊而祭之也○气象形气許旣反饔气字也旣有气字何必捨正而從借音今從正泲俗用濟非四瀆之水也蓋濟水出恆山房子縣贊皇山而泲水卽沇水在兗州出王屋山東入海是也王立七祀諸侯五祀大夫三祀曰泰厲門行適士二祀門與行庶士庶人一祀或戶或竈杜預曰土正曰句龍在家主中澑在野爲社祭於山林薶牲於土祭於川澤沈牲於水各順其性以象其徳謂之薶沈山林川澤之於物則有薶藏涵容之功所祭之牲則薶之沈之則順其性象其徳也晉魏獻子伐齊以朱絲系白璧投於河漢武帝河決之時則刑白馬沈璧於河此薶沈之遺意也四方百物所祭之牲桀裂其胸謂之疈辜桀陟格反因借爲桀黠字故加石作磔疈拍逼反○桀裂牲於木上也疈疈牲胸也辜手磔牲也大宗伯以疈辜祭四方百物此年終之祭百神於蠟夏曰淸祀商曰嘉平周曰大蠟○此三者報陰也○剛中曰四方百物則八蠟也祭及於百物仁之至義之盡也四方異體百物異用其生也合聚其死也桀裂以象其分散之義也○八蠟郵表畷貓虎坊水庸昆虫艸木爾雅祭天曰燔柴祭地曰瘞薶祭山曰庪縣祭川曰浮沈祭星曰布祭風曰磔郭璞曰或庪或縣置之於山投祭於水中或浮或沈布散祭於地也○蠟蠅�也說文引周禮蠟氏掌除骴又借爲年終祭名曰大蠟者謂冬時無蠅�潔享之意故因其義就名之卽蠟氏掌除骴之借義同也秦名曰臘臘獵也獵取禽獸以祭之名漢以火徳王故以冬至後三戌爲臘附注宋亦火徳亦以戌爲臘○蠟音乍俗作�非以上三者祭於地示張南軒曰古者祭山川以其能雲雨澤物爲之壇壝立之祝史設之牲幣所以致吾禱祀之實而交孚於隱顯之際誠之不可掩如此後世有山川之祠而人其形封其地則失之矣享於先王解牲骨體灌以郁鬯曰肆獻祼享俗作享郁作郁非郁金芳艸也產郁林郡鬯尺諒反肆音剔祼灌同○享獻也祭也郁鬯以黒秬和郁金艸釀酒謂之黃流其气芬香條暢又謂之秬鬯蓋周人尙臭灌用郁鬯也肆解牲體謂薦孰時也獻獻醴體薦血腥也祼用圭瓚酌郁鬯灌地求神時也亦曰降神郊特牲曰魂气歸於天形魄歸於地故祭所以求諸陰陽之義也殷人先求諸陽周人先求諸陰大夫有九錫之命者然後賜秬鬯圭瓚以祭宗廟也進以黍稷謂之饋食饋食言有黍稷也先灌次獻血腥次獻熟次饋食凡祭皆然互相備也○剛中曰先王之制祭禮也不欲數數則煩不欲疏疏則怠怠則失孝敬煩則近�瀆故有四時之祭又有五年三年之禘祫生則有合族之歡死則有合食之禮緣生事死設爲盛祭是以有禘祫也享祭先祖之禮自天子至於庶人但有殺丰耳天子孟月大夫士仲月庶人季月士有田則祭無田則薦春享曰祠品物不多誠主乎詞春田曰蒐蒐之言搜也蒐本茅蒐字搜索於茅蒐之中擇其牡者與無孕者以祭之獻歲發生之時不敢傷其仁而品物少故曰祠以言詞達其誠也夏享曰禴百物未成其祭尙薄樂以旌誠禴薄也易東鄰殺牛不如西鄰之禴祭前漢郊祀志瀹祭顏師古曰煮新菜以祭瀹與禴通以樂爲之主也秋享曰嘗新糓旣升薦其馨香香小篆作�古作皀以白從匕白粒也以匕嘗米之馨皀也○百物至秋皆成可享者眾而以新糓爲主也冬享曰烝水陸珍味巨細鹹備孝敬之至烝眾也○祭統曰水艸之菹陸產之醢小物備矣三牲之俎八簋之實美物備矣昆虫之異艸木之實陰陽之物備矣凡天之所生地之所長苟可獻者莫不咸在示盡物也外則盡物內則盡志此祭之心也○享禮春夏蓋以少爲貴秋冬則以多爲貴也以上六者享於人�剛中曰春夏以蒐苖而奉祭祀時物方生可獻者寡故春以詞爲主夏以樂爲主尙詞者以言詞道意也尙樂者陽气浸盛樂由陽來也此以少爲貴也秋冬以狝狩而奉祭祀百物旣登可獻者眾故秋以薦新爲主冬以備物爲主焉嘗者物初成始可嘗於是薦新糓也烝者物畢登皆可進也此以多爲貴也○又曰天在上而無爲以道交之而已故曰祀祀以言其道也地主生物以物接之故曰祭祭以言其物也人鬼則以人道事之故曰享言以物享獻之也然記曰郊血大享腥不獨祭地用血郊亦用也書言王賓殺禋咸格王入太室祼則宗廟亦禋也不獨祀天稱禋記曰惟聖人爲能享帝則祀天亦享也不獨先王稱享焉其分如此者亦各以其所主者言之爾二曰凶禮其目有五邦國有憂分災救患是之謂凶周禮以凶禮哀邦國之憂哀謂分災救患也○剛中曰天子之於諸侯位𨿽君臣而情則父子未有子疾病痛苦而父不爲之憂者故邦國有憂則以凶禮而哀之國有死亡親者有服疏者含襚謂之�禮服�服凡五等也含送死者口中玉也天子以珠諸侯玉大夫璧士貝衣衾曰襚蓋遂彼生時之意也又車馬曰賵貨財曰賻皆助�之禮也凡知生者賵賻知死者含襚親友死�必有弔慰之禮弔者傷其死慰者安其生歲歉民病�利補乏謂之荒禮糓不熟曰歉荒者人物有傷也大司徒則令�國移民通財捨禁弛力薄徵緩刑晉饑秦輸之粟是也○�俗作散非國有禍災�問行焉謂之�禮�俗作尉慰非本�斗字○禍災謂遭水火之�宋大水魯莊公使人弔焉曰天作淫雨如何不弔廏焚孔子拜鄕人爲火來者拜之士一大夫再亦相弔之道尉安之也有以愜其情也弔傷也湣也○�從人持弓俗作弔弔並非本�問�而制字持弓以避不祥也鄰國受圍將士敗績�財補之謂之禬禮禬古外反○績功也事也禬者�合貨財以補其不足也秋官大行人曰致禬以補諸侯之災襄公三十年冬�於澶淵謀歸宋財定公五年夏歸粟於蔡是也蓋蔡爲齊所圍故也寇作於外亂作於內鄰國救援謂之卹禮兵作於外爲寇作於內爲亂外寇若衛與邢有狄人之難也內亂若晉驪姬之譛申生衛輒之拒父是也卹憂也收也心戍然而慘惻之心哀痛而收之若已身之有患焉故從心血爲卹故齊桓救邢曰簡書同惡相卹之謂也○愚謂爲冦爲亂者則罪而治之無故而受禍者卹之禮得其宜也三曰賓禮其目有八親附列國是之謂賓諸侯來朝其名不同以賓禮親邦國蓋天子諸侯有賓主之禮焉諸侯皆見於王故謂之同春見曰朝猶朝之早朝者欲其來之早也夏見曰宗尊王之道宗尊也欲其尊王秋見曰覲勤勞王事覲勤也欲其勤王之事冬見曰遇不期之義遇偶也欲其不期而俱至○愚謂諸侯朝王未嘗不早不尊不勤也然三時之朝見而曰朝曰宗曰覲者其名𨿽殊而義則一也四時之朝諸侯胥�莫非相遇至冬而曰遇者何也剛中曰冬則萬物歸根於時爲藏是時相見蓋取其邂逅之義也○曲禮曰天子當依而立諸侯北面而見天子曰覲天子當寧而立諸公東面諸侯西面曰朝鄭注諸侯春見曰朝受曰朝之朝音潮贄於朝受享於廟生气文也秋見曰覲一受之於廟殺气質也朝者位於內朝而序進覲者位於廟門外而序入王南面立於扆寧而受焉夏宗依春冬遇依秋春秋時齊侯唁魯昭公以遇禮相見取易略也覲禮今存朝宗遇禮今亡時見也者言無常期或有不服王將徵討爲壇國外以合諸侯而命以事是之謂�春秋傳曰有事而�不協而盟殷見也者六服盡朝王亦爲壇委之以政一其徳也是之謂同殷眾也服屬也從也服從天子之事也六服王畿侯甸男采衛又王畿侯甸綏要荒朱子曰眾覜曰同時聘也者亦無常期天子有事乃聘之焉是之謂問聘以財爲禮王制曰諸侯之於天子也比年一小聘三年一大聘小聘大夫大聘使卿附注殷覜也者一服之中朝之者希諸侯使卿聘以大禮是之謂視覜眺同視也○大行人曰春朝諸侯而圖天下之事秋覲以比邦國之功夏宗以陳天下之謨冬遇以協諸侯之慮時�以發四方之禁殷同以施天下之政時聘以結諸侯之好殷覜以除邦國之慝○舊說時�殷同者諸侯非當朝覲之歲奔命而見天子之名也時聘殷覜者諸侯間歲遣臣以聘天子之名也剛中曰聘則以財爲禮其名曰問有問遺之意覜則以見爲禮其名曰視有省視之意然以王而問遺省視乎諸侯則於義爲順自諸侯而言謂問遺省視乎天子則其語不順也以大行人之言曰時聘以結諸侯之好殷覜以除邦國之慝此乃王見諸侯之文也槪以爲諸侯聘覜乎天子則與行人之文不合槪以爲王者之禮則又與大宗伯諸侯見王之文不合嘗合二官以考之蓋聘頫之禮王與諸侯交用之故其名

