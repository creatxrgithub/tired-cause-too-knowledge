婦女雙名記明嘉興李肇亨會嘉纂

婦女雙名者王弇州巵言張睿父瑯琊代醉編吾郡陳無功柝酲漫錄中皆有所載而彼此未備予暇日偶有所睹卽隨手錄出又兼錄三書考其出處附載於此

鶯鶯

崔徽小字鶯鶯又李鶯鶯與張浩然私﹝又範十郎女亦曰鶯鶯﹞

燕燕

燕燕東坡戲張子野詩公子歸時燕燕忙

盼盼

唐倚書張建封愛妓關盼盼有燕子樓詩

端端

唐妓李端端

羅羅

隋煬帝宮婢

瓊瓊

麗情集唐開元宮妓薛瓊瓊善箏第一手又南宋妓馬瓊瓊與朱端朝密有西閣寄梅記

小小

錢唐蘇小小又齊公妓名小小出天中記

眞眞

麗情集柳將軍家妓沈眞眞又元名妓趙員員又神晝美人名眞眞吞五色綫灰酒而活

惜惜

宋髙郵妓女毛惜惜罵叛賊榮安死節又小說羅仁卿女惜惜與張忠甫子幼謙同學私合於東齋石橊花下

後爲夫婦

憐憐

妓女丁憐憐見嬌紅傳又汪憐憐見靑樓集

愛愛

宋錢塘娼家女蘇子美有愛愛集

福福

賈雲華小婢名福福

心心

靑樓集有於心心又李心心

盈盈

唐達奚盈盈又吳女盈盈

娉娉

賈雲華名娉娉有還魂記又黃州妓馬娉娉東坡遣乞參寥詩卽禪心已作沾泥絮之句

師師

宋妓李師師爲徽宗所幸

翹翹

唐文宗宮妓沈翹翹善舞河滿子自言吳元濟女役入宮又劉諷遇仙鬼翹翹謂薛昭曰妾有賓府離率之笙吹之令人反聽出道鑰

蘇蘇

唐妓王蘇蘇

舉舉

唐妓鄭舉舉

蓮蓮

唐妓王蓮蓮

住住

唐妓張住住

好好

杜牧之侍妓張好好又元微之妓謝好好

道道

靑樓集妓魏道道

懿懿

宋徐君猷家姬東坡有木蘭花詞贈之

灼灼

妁灼當筵舞柘枝相君上客河東秀見秦淮海集調笑

令

英英

柳耆卿樂章集有贈妓英英柳腰輕一詞又唐楊虞卿有過小妓英英墓詩白樂天劉夢得皆和之載全唐詩

話

虫虫

柳耆卿樂章集有贈妓虫娘玉樓春詞又徵部樂一闋有但願吾虫虫心下把人看待長似初相識之句

春春

小說抱劍營妓湯賽師妹名春春

蘭蘭

嬌紅傳侍女名蘭蘭

匾匾

靑樓集名妓小玉梅女名匾匾又一女名寶寶

紅紅

唐韋靑歌姬張紅紅入宮後號記曲娘子

翠翠

元金定妻劉翠翠遭亂相失有翠翠集

柔柔

宋徳壽宮生辰記有小劉婉容進自制十色菊千秋菊曲破內人瓊瓊柔柔對舞又元歐陽夢桂宋亡後作詩意望翠華內歸爲元所殺妾陸柔柔不肯再嫁自經死嘉興海鹽人也見鄭所南心史

當當

輟耕錄載教坊名妓李當當姿藝超絕忽翻然有省脫籍著道士服段吉甫天佑贈以詩

亭亭

廬江王瓊寵妾

賽賽

徐禎卿異林載鮑賽賽辰州人十五歲隨父耕會遇虎摟父賽與虎相持良久遂斃於虎又錢唐名妓武賽賽

秀秀

元靑樓集名妓孫秀秀

七七

李沂公妾名七七善琴與箏見因話錄

山山

元靑樓集顧山山行第四人以顧四姐呼之

田田錢錢

宋辛稼軒二妾名稼軒詞中有臨江仙一調題云侍者阿錢將行賦錢字以贈之

寵寵

淸異錄載朱起所遇伯氏虞部女妓寵寵氤氳大使以坤靈扇贈之方得諧好

豓豓

宋任才仲妾善寫山水見畫記

卿卿

唐營妓見才情集

簡簡楚楚

二名出讕言白樂天詩蘇家小女名簡簡

靑靑

會稽翟素婢名靑靑遭賊欲犯素臨以白刃靑靑乞代死不從賊並殺之見後列女傳

瑟瑟

遼天祚元妃也善文墨有詠史詩以諷契丹後被誅死

醋醋

橊花女也

紫紫

古淫婦名老狐所化

施施

館陶公主名施施宣宗長女降於定國子永見本傳

妹妹

李翺文有髙妹妹七歲死節太常謐之曰湣

轉轉

鎭州王鎔書記韓定辭所愛妓以贈劉仁恭所使幕客馬彧彧作轉轉賦其文甚美見北夢瑣言

皎皎

貞元末妓阿軟生女求小名於白樂天樂天日此兒甚白皙可名皎皎有文士過之爲釋其義始悟樂天之戲蓋謂種姓不明取古詩皎皎河漢女也河漠寓意何漢耳出善謔錄

東東

抒情集竇鞏有弔妓東東詩曰芳菲美艷不禁風未到春殘已墜紅惟有側輪車上鐸耳邊常似叫東東

滔滔

宋宣仁太后小名滔滔

堅堅

元名妓荊堅堅

女士

元名妓馮六六

香香

秦州妓女香香

美美

長葛尉劉立妻楊氏生小女美美而死托生趙長官家爲女年十六七於莊上看花遇立赴縣尹之招見之恕然暴卒及蘇乃言前生是劉立妻楊氏有女名美美有僕名秋筍今𨿽隔世而情愛未斷適窺見劉不覺悶絕趙甚異遂白於客眾共贊成再娶於是美美大於母三

歲矣見會昌解頤錄

珍珍

宋晏幾道小山詞中有云晚見珍珍疑是朝云來作髙唐夢里人蓋亦妓名也

輕輕

宋向子諲酒邊詞有錢卿席上贈侍人輕輕滯人嬌一闋

安安

南宋妓唐安安理宗癸丑元夕呼入禁中歌色絕倫上愛幸之又元余忠宣公女名安安同母蔣氏死節

素素

近有名妓薛素素善畫蘭竹

翩翩

南院名妓徐翩翩汪司馬伯玉同遊焦山謂之慧月天

人品

稱稱

宋梅聖兪集有小女稱稱墓磚記銘

星星

唐開元進士崔曙以試明堂火珠詩知名警句云夜來雙月合曙後一星孤明年卒惟一女名星星始悟其爲讖也見唐詩紀事

