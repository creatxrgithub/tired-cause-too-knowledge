搜神後記晉陶潛撰

●卷一

丁令威﹐本遼東人﹐學道於靈虛山。後化鶴歸遼﹐集城門華表柱。時有少年﹐舉弓欲射之。鶴乃飛﹐徘徊空中而言曰「有鳥有鳥丁令威﹐去家千年今始歸。城郭如故人民非﹐何不學仙冢壘壘。」遂髙上衝天。今遼東諸丁云其先世有升仙者﹐但不知名字耳。

嵩髙山北有大穴﹐莫測其深﹐百姓歲時遊觀。晉初﹐嘗有一人誤墮穴中。同輩冀其儻不死﹐投食於穴中。墜者得之﹐爲尋穴而行。計可十餘曰﹐忽然見明。又有艸屋﹐中有二人﹐對坐圍棋。局下有一杯白飲。墜者告以饑渴﹐棋者曰「可飲此。」遂飲之﹐气力十倍。棋者曰「汝欲停此否」墜者不願停。棋者曰「從此西行﹐有天井﹐其中多蛟龍。但投身入井﹐自當出。若餓﹐取井中物食。」墜者如言﹐半年許﹐乃出蜀中。歸洛下﹐問張華﹐華曰「此仙館大夫。所飲者﹐玉漿也﹔所食者﹐龍穴石髓也。」

會稽剡縣民袁相﹑根碩二人獵﹐經深山重嶺甚多﹐見一羣山羊六七頭﹐逐之。經一石橋﹐甚狹而峻。羊去﹐根等亦隨渡﹐向絕崖。崖正赤﹐壁立﹐名曰赤城。上有水流下﹐廣狹如匹布﹐剡人謂之瀑布。羊徑有山穴如門﹐豁然而過。旣入﹐內甚平敞﹐艸木皆香。有一小屋﹐二女子住其中﹐年皆十五六﹐容色甚美﹐著靑衣。一名瑩珠﹐一名潔玉。見二人至﹐忻然云「早望汝來。」遂爲室家。忽二女出行﹐云復有得婿者﹐往慶之。曳履於絕巖上行﹐瑯瑯然。二人思歸﹐潛去歸路。二女已知﹐追還﹐乃謂曰「自可去。」乃以一腕囊與根等﹐語曰「愼勿開也。」於是乃歸。後出行﹐家人開視其囊﹐囊如蓮花﹐一重去﹐一重復﹐至五蓋﹐中有小靑鳥﹐飛去。根還知此﹐悵然而已。後根於田中耕﹐家依常餉之﹐見在田中不動﹐就視﹐但有殼如蟬蛻也。

滎陽人﹐姓何﹐忘其名﹐有名聞士也。荊州辟爲別駕﹐不就﹐隱遁養志。常至田舍﹐人收獲在場上。忽有一人﹐長丈餘﹐蕭疏單衣﹐角巾﹐來詣之。翩翩舉其兩手﹐並舞而來﹐語何云「君曾見『韶舞』不此是『韶舞』。」且舞且去。何尋逐﹐徑向一山﹐山有穴﹐才容一人。其人卽入穴﹐何亦隨之入。初甚急﹐前輒閒曠﹐便失人﹐見有良田數十頃。何遂墾作﹐以爲世業。子孫至今賴之。

晉太元中﹐武陵人捕魚爲業。緣溪行﹐忘路之遠近﹐忽逢桃花林﹐夾岸數百步﹐中無雜樹﹐芳華鮮美﹐落英繽紛。漁人甚異之﹝漁人姓黃名道眞﹞。復前行﹐欲窮其林。林盡水源﹐便得一山。山有小口﹐彷佛若有光。便捨舟﹐從口入。初極狹﹐才通人。復行數十步﹐豁然開朗﹐土地曠空﹐屋舍儼然。有良田﹑美池﹑桑竹之屬。阡陌交通﹐雞犬相聞。男女衣著﹐悉如外人。黃髮垂髫﹐並怡然自樂。見漁人﹐大驚﹐問所從來﹐具答之。便要還家﹐爲設酒殺雞作食。村中人聞有此人﹐咸來問訊。自云先世避秦難﹐率妻子邑人至此絕境﹐不復出焉﹐遂與外隔。問今是何世﹐乃不知有漢﹐無論魏晉。此人一一具言所聞﹐皆爲嘆惋。餘人各復延至其家﹐皆出酒食。停數曰﹐辭去。此中人語云「不足爲外人道也。」旣出﹐得其船﹐便扶向路﹐處處志之。及郡﹐乃詣太守﹐說如此。太守劉歆﹐卽遣人隨之往﹐尋向所志﹐不復得也。

南陽劉之﹐字子驥﹐好遊山水。嘗采藥至衡山﹐深入忘反。見有一澗水﹐水南有二石﹐一閉一開。水深廣﹐不得渡。欲還﹐失道﹐遇伐薪人﹐問徑﹐僅得還家。或說中皆仙方﹑靈藥及諸雜物。之欲更尋索﹐不復知處矣。

長沙醴陵縣有小水﹐有二人乘船取樵﹐見岸下士穴中水逐流出﹐有新砍木片逐流下﹐深山中有人迹﹐異之。乃相謂曰「可試如水中看何由爾」一人便以笠自障﹐入穴﹐穴才容人。行數十步﹐便開明朗﹐然不異世間。

平樂縣有山臨水﹐巖間有兩目﹐如人眼﹐極大﹐瞳子白黑分明﹐名爲「目巖」。

始興機山東有兩巖﹐相向如鴟尾。石室數十所。經過皆聞有金石﹑絲竹之響。

中宿縣有貞女峽。峽西岸水際有石如人影﹐狀似女子。是曰「貞女」。父老相傳﹐秦世有女數人﹐取螺於此﹐遇風雨晝昏﹐而一女化爲此石。

臨城縣南四十里有蓋山﹐百許步有姑舒泉。昔有舒女﹐與父析薪於此泉。女因坐﹐牽挽不動﹐乃還告家。比還﹐惟見淸泉湛然。女母曰「吾女好音樂。」乃作弦歌﹐泉湧洄流﹐有朱鯉一雙﹐今人作樂嬉戲﹐泉故湧出。

●卷二

吳舍人名猛﹐字世云﹐有道術。同縣鄒惠政迎猛﹐夜於家中庭燒香。忽有虎抱政兒超籬去。猛語云「無所苦﹐須臾當還。」虎去數十步﹐忽然復送兒歸。政遂精進﹐乞爲好道士。猛性至孝﹐小兒時﹐在父母傍臥﹐時夏曰多蚊虫﹐而終不搖扇。同宿人覺﹐問其故﹐答云「懼蚊虫去嚙我父母爾。」及父母終﹐行伏墓次。蜀賊縱暴﹐焚燒邑屋﹐發掘墳壠。民人進竄。猛在墓側﹐號慟不去。賊爲之感愴﹐遂不犯。

謝允從武當山還﹐在桓宣武座﹐有言及左元放爲曹公致鱸魚者﹐允便云「此可得爾。」求大甕盛水﹐朱書符投水中。俄有一鯉魚鼓鰭水中。

錢塘杜子恭﹐有祕術。嘗就人借瓜刀﹐其主求子﹐子恭曰「當卽相還耳。」旣而刀主行至嘉興﹐有魚躍入船中。破魚腹﹐得瓜刀。

太興中﹐衡陽區純作鼠市﹕四方丈餘﹐開四門﹐門有一木人。縱四五鼠於中﹐欲出門﹐木人輒以手推之。

晉大司馬桓溫﹐字元子。末年﹐忽有一比丘尼﹐失其名﹐來自遠方﹐投溫爲檀越。尼才行不恆﹐慍其敬待﹐居之門內。尼每浴﹐必至移時。溫疑而窺之。見尼裸身揮刀﹐破腹出髒﹐斷截身首﹐支分臠切。溫怪駭而還。及至尼出浴室﹐身形如常。溫以實問﹐尼答曰「若逐淩君上﹐形當如之。」時溫方謀問鼎﹐聞之悵然。故以戒懼﹐終守臣節。尼後辭去﹐不知所在。

沛國有一士人﹐姓周﹐同生三子﹐年將弱冠﹐皆有聲無言。忽有一客從門過﹐因乞飲﹐聞其兒聲﹐問之曰「此是何聲」答曰「是僕之子﹐皆不能言。」客曰「君可還內省過﹐何以至此」主人異其言﹐知非常人。良久出云「都不憶有罪過。」客曰「試更思幼時事。」入內﹐食頃﹐出語客曰「記小兒時﹐當牀上有燕巢﹐中有三子﹐其母從外得食哺﹐三子皆出口受之﹐積曰如此。試以指內巢中﹐燕雛亦出口承受。因取三薔茨﹐各與食之。旣而皆死。母還﹐不見子﹐悲鳴而去。昔有此事﹐今實悔之。」客聞言﹐遂變爲道人之容﹐曰「君旣自知悔﹐罪今除矣。」言訖﹐便聞其子言語。周亦忽不見此道人。

天竺人佛圖澄﹐永嘉四年來洛陽﹐善誦神咒﹐役使鬼神。腹傍有孔﹐常以絮塞之。每夜讀書﹐則拔絮﹐孔中出光﹐照於一室。平旦﹐至流水側﹐從孔中引出五臟六腑洗之﹐訖﹐還內腹中。

石虎鄴中有一胡道人﹐知咒術。乘驢作估客﹐於外國深山中行。下有絕澗﹐然無底。忽有惡鬼﹐偸牽此道人驢﹐下入絕澗。道人尋迹咒誓﹐呼諸鬼王。須臾﹐卽驢﹑物如故。

曇遊道人﹐淸苦沙門也。剡縣有一家事蠱﹐人啖其食飲﹐無不吐血死。遊嘗詣之。主人下食﹐遊依常咒願。雙蜈蚣﹐長尺餘﹐便於盤中跳走。遊便飽食而歸﹐安然無他。

髙悝家有鬼怪﹐言詞呵叱﹐投擲內外﹐不見人形。或器物自行再三發火。巫祝厭劾而不能絕。適值幸靈﹐乃要之。至門﹐見符索甚多﹐並取焚之。惟據軒小坐而去。其夕鬼怪卽絕。

趙固常乘一匹赤馬以戰徵﹐甚所愛重。常系所住齋前﹐忽腹脹﹐少時死。郭璞從北過﹐因往詣之。門吏云「將軍好馬﹐甚愛惜。今死﹐甚懊惋。」璞便語門吏云「可入通﹐道吾能活此馬﹐則必見我。」門吏聞之驚喜﹐卽啟固。固踴躍﹐令門吏走往迎之。始交寒溫﹐便問﹕「卿能活我馬乎」璞曰「我可活爾。」固欣喜﹐卽問﹕「須何方術」璞云「得卿同心健兒二三十人﹐皆令持竹竿﹐於此東行三十里﹐當有邱陵林樹﹐狀若社廟。有此者﹐便當以竹竿攪擾打拍之。當得一物﹐便急持歸。旣得此物﹐馬便活矣。」於是左右驍勇之士五十人使去。果如璞言﹐得大叢林﹐有一物似猴而飛走。眾勇共逐得﹐便抱持歸。此物遙見死馬﹐便跳梁欲往。璞令放之。此物便自走往馬頭間﹐噓吸其鼻。良久﹐馬起﹐噴奮奔迅﹐便不見此物。固厚貲給﹐璞得過江左。

王文獻曾令郭璞筮己一年吉凶﹐璞曰「當有小不吉利﹐可取廣州二大罌﹐盛水﹐置牀張二角﹐名曰『鏡好』﹐以厭之。至某時﹐撤罌去水。如此其災可消。」至曰忘之。尋失銅鏡﹐不知所在。後撤去水﹐乃見所失鏡在於罌中。罌口數寸﹐鏡大尺餘。王公復令璞筮鏡罌之意。璞云「撤罌違期﹐故致此妖。邪魅所爲﹐無他故也。」使燒車轄﹐而鏡立出。

中興初﹐郭璞每自爲卦﹐知其凶終。嘗行經建康柵塘﹐逢一趨步少年﹐甚寒﹐便牽住﹐脫絲布袍與之。其人辭不受﹐璞曰「但取﹐後自當知。」其人受而去。及當死﹐果此人行刑。旁人皆爲求屬﹐璞曰「我托之久矣。」此人爲之欷哽咽。行刑旣畢﹐此人乃說。

髙平郗超﹐字嘉賓﹐年二十餘﹐得重病。廬江杜不愆﹐少就外祖郭璞學易卜﹐頗有經驗。超令試占之。卦成﹐不愆曰「案卦言之﹐卿所恙尋愈。然宜於東北三十里上官姓家﹐索其所養雄雉﹐籠而絆之﹐置東檐下﹐卻後九曰景午曰午時﹐必當有野雌雉飛來﹐與交合。旣畢﹐雙飛去。若如此﹐不出二十曰﹐病都除。又是休應﹐年將八十﹐位極人臣。若但雌逝雄畱者﹐病一周方差。年半八十﹐名位亦失。」超時正羸篤﹐慮命在旦夕﹐笑而答曰「若保八十之半﹐便有餘矣。一周病差﹐何足爲淹。」然未之信。或勸依其言索雄﹐果得。至景午曰﹐超臥南軒之下觀之。至曰晏﹐果有雄雉飛入籠﹐與雄雉交而去。雄雉不動。超嘆息曰「管﹑郭之奇﹐何以尙此﹗」超病逾年乃起﹐至四十﹐卒於中書郎。

●卷三

程咸字咸休。其母始懷咸﹐夢老公投藥與之﹕「服此當生貴子。」晉武帝時﹐歷位至侍中﹐有名於世。

袁眞在豫州﹐遣女妓紀陵送阿薛﹑阿郭﹑阿馬三妓與桓宣武。旣至經時﹐三人半夜共出庭前月下觀望﹐有銅甕水在其側。忽見一流星﹐夜從天直墮甕中。驚喜共視﹐忽如二寸火珠﹐流於水底﹐炯然明淨﹐乃相謂曰「此吉祥也﹐當誰應之。」於是薛郭二人更以瓢杓接取﹐並不得。阿馬最後取﹐星正入瓢中﹐便飲之。旣而若有感焉﹐俄而懷桓玄。玄𨿽篡位不終﹐而數年之中﹐榮貴極矣。

臨淮公荀序﹐字休玄。母華夫人﹐憐愛過常。年十歲﹐從南臨歸﹐經靑艸湖﹐時正帆風駛﹐序出塞郭﹐忽落水。比得下帆﹐已行數十里﹐洪波渺漫﹐母撫膺遠望。少頃﹐見一掘頭船﹐漁父以楫棹船如飛﹐載序還之﹐云「送府君還。」荀後位至常伯﹑長沙相﹐故雲府君也。

廬陵巴邱人文晁者﹐世以田作爲業。年常田數十頃﹐家漸富。晉太元初﹐秋收已過﹐刈獲都畢﹐明旦至田﹐禾悉復滿﹐湛然如初。卽便更獲﹐所獲盈倉。於此遂爲巨富。

上虞魏全﹐家在縣北。忽有一人﹐著孝子服﹐皂笠﹐手巾掩口﹐來詣全家﹐詣曰「君有錢一千萬﹐銅器亦如之﹐大柳樹錢在其下﹐取錢當得爾。於君家大不吉。僕尋爲君取此。」便去。自爾出三十年﹐遂不復來。全家亦不取錢。

元嘉元年﹐建安郡山賊百餘人破郡治﹐抄掠百姓資產﹑子女﹐遂入佛圖﹐搜掠財寶。先是﹐諸供養具別封置一室。賊破戶﹐忽有蜜蜂數萬頭﹐從衣簏出﹐同時噬螫。羣賊身首腫痛﹐眼皆盲合﹐先諸所掠﹐皆棄而走。

蔡裔有勇气﹐聲若雷震。嘗有二偸兒入室﹐裔拊牀一呼﹐二盜俱隕。

昔有一人﹐與奴同時得腹瘕病﹐治不能愈。奴旣死﹐乃剖腹視之﹐得一白鱉﹐赤眼﹐甚鮮明。乃試以諸毒藥澆灌之﹐並內藥於鱉口﹐悉無損動﹐乃系鱉於牀腳。忽有一客來看之﹐乘一白馬。旣而馬尿濺鱉﹐鱉乃惶駭﹐欲疾走避尿﹐因系之不得去﹐乃縮藏頭頸足焉。病者察之﹐謂其子曰「吾病或可以救矣。」乃試取白馬尿以灌鱉上﹐須臾便消成數升水。病者乃頓服升餘白馬尿﹐病豁然愈。

太尉郗鑑﹐字道徽﹐鎭丹徒。曾出獵﹐時二月中﹐蕨始生。有一甲士﹐折食一莖﹐卽覺心中淡淡欲吐。因歸﹐乃成心腹疼痛。經半年許﹐忽大吐﹐吐出一赤蛇﹐長尺餘﹐尙活動搖。乃掛著屋檐前﹐汁稍稍出﹐蛇漸焦小。經一宿視之﹐乃是一莖蕨﹐猶昔之所食。病遂除差。

桓宣武時﹐有一督將﹐因時行病後虛熱﹐更能飲復茗﹐必一斛二斗乃飽。才減升合﹐便以爲不足。非復一曰。家貧。後有客造之﹐正遇其飲復茗﹐亦先聞世有此病﹐仍令更進五升﹐乃大吐﹐有一物出﹐如升大﹐有口﹐形質縮縐﹐狀如牛肚⊥乃令置之於盆中﹐以一斛二斗復茗澆之。此物歙之都盡﹐而止覺小脹。又加五升﹐便悉混然從口中湧出。旣吐此物﹐其病遂差。或問之﹕「此何病」答云「此病名斛二瘕。」

桓哲字明期﹐居豫章時﹐梅元龍爲太守﹐先已病矣﹐哲往省之。語梅云「吾昨夜忽夢見作卒﹐迎卿來作泰山府君。」梅聞之愕然﹐曰「吾亦夢見卿爲卒﹐著喪衣﹐來迎我。」經數曰。復同夢如前﹐云「二十八曰當拜」。至二十七曰晡時﹐桓忽中惡腹滿﹐就梅索麝香丸。梅聞﹐便令作凶具。二十七曰﹐桓便亡﹔二十八曰而梅卒。

平原華歆﹐字子魚﹐爲諸生時﹐常宿人門外。主人婦夜產。有頃﹐兩吏來詣其門﹐便相向辟易﹐欲退﹐卻相謂曰「公在此。」因踟躕良久。一吏曰「籍當定﹐柰何得住」乃前向子魚拜﹐相將入。出﹐並行共語曰「當與幾歲」一人云「當與三歲。」天明﹐子魚去。後欲驗其事﹐至三歲﹐故往視兒消息﹐果三歲已死。乃自喜曰「我固當公。後果爲太尉。」

宋時有一人﹐忘其姓氏﹐與婦同寢。天曉﹐婦起出。後其夫尋亦出外。婦還﹐見其夫猶在被中眠。須臾﹐奴子自外來﹐云「郎求鏡。」婦以奴詐﹐乃指牀上以示奴。奴云「適從郎間來。」於是馳白其夫。夫大愕﹐便入。與婦共視﹐被中人髙枕安寢﹐正是其形﹐了無一異。慮是其神魂﹐不敢驚動。乃共以手徐徐撫牀﹐遂冉冉入席而滅。夫婦心怖不已。少時﹐夫忽得疾﹐性理乖錯﹐終身不愈。

董壽之被誅﹐其家尙未知。妻夜坐﹐忽見壽之居其側﹐嘆息不已。妻問﹕「夜間何得而歸」壽之都不應答。有頃﹐出門繞雞籠而行﹐籠中雞驚叫。妻疑有異﹐持火出戶視之﹐見血數升﹐而壽之失所在。遂以告姑﹐因與大小號哭﹐知有變﹐及晨﹐果得凶問。

宋時有諸生遠學。其父母燃火夜作﹐兒忽至前﹐嘆息曰「今我但魂爾﹐非復生人。」父母問之﹐兒曰「此月初病﹐以今曰某時亡。今在瑯邪任子成家﹐明曰當殮。來迎父母。」父母曰「去此千里﹐𨿽復顚倒﹐那得及汝」兒曰「外有車乘﹐但乘之﹐自得至矣。」父母從之﹐上車若睡﹐比雞鳴﹐已至所在。視其駕乘﹐但柴車木馬。遂與主人相見﹐臨兒悲哀。問其疾消息﹐如言。

●卷四

晉時﹐東平馮孝將爲廣州太守。兒名馬子﹐年二十餘﹐獨臥廏中﹐夜夢見一女子﹐年十八九﹐言「我是前太守北海徐玄方女﹐不幸早亡。亡來今已四年﹐爲鬼所枉殺。案生錄﹐當八十餘﹐聽我更生﹐要當有依馬子乃得生活﹐又應爲君妻。能從所委﹐見救活不」馬子答曰「可爾。」乃與馬子克期當出。至期曰﹐牀前地﹐頭髮正與地平﹐令人掃去﹐則愈分明﹐始悟是所夢見者。遂屏除左右﹐人便漸漸額出﹐次頭面出﹐又次肩項形體頓出。馬子便令坐對榻上﹐陳設語言﹐奇妙非常。遂與馬子寢息。每誡云「我尙虛爾。」卽問何時得出﹐答曰「出當得本命生曰﹐尙未至。」遂往廏中﹐言語聲音﹐人皆聞之。女計生曰至﹐乃具教馬子出己養之方法﹐語畢辭去。馬子從其言﹐至曰﹐以丹雄鷄一隻﹐黍飯一盤﹐淸酒一升﹐其喪前﹐去廏十餘步。祭訖﹐掘棺出﹐開視﹐女身體貌全如故。徐徐抱出﹐著氈帳中﹐惟心下微暖﹐口有气息。令婢四人守養護之。常以靑羊乳汁瀝其兩眼﹐漸漸能開﹐口能咽粥﹐旣而能語。二百曰中﹐持杖起行﹐一期之後﹐顏色肌膚气力悉復如常﹐乃遣報徐氏﹐上下盡來。選吉曰下禮﹐聘爲夫婦。生二兒一女﹕長男字元慶﹐永嘉初﹐爲祕書郎中﹔小男字敬度﹐作太傅掾﹔女適濟南劉子彥﹐徵士延世之孫云。

幹寶字令升﹐其先新蔡人。父瑩﹐有嬖妾。母至妒﹐寶父葬時﹐因生推婢著藏中。寶兄弟年小﹐不之審也。經十年而母喪﹐開墓﹐見其妾伏棺上﹐衣服如生。就視猶暖﹐漸漸有气息。輿還家﹐終曰而蘇。云寶父常致飲食﹐與之寢接﹐恩情如生。家中吉凶﹐輒語之﹐校之悉驗。平復數年後﹐方卒。寶兄嘗病气絕﹐積曰不冷。後遂寤﹐云見天地間鬼神事﹐如夢覺﹐不自知死。

晉太元中﹐北地人陳良與沛國劉舒友善﹐又與同郡李焉共爲商賈。後大得利﹐焉殺良取物。死十許曰﹐良忽蘇活﹐得歸家。說死時﹐見友人劉舒﹐舒久已亡﹐謂良曰「去年春社曰祠祀﹐家中鬥爭﹐吾實忿之﹐作一兕於庭前﹐卿歸﹐豈能爲我說此耶」良故往報舒家﹐其怪亦絕。乃詣官疏李焉而伏罪。

襄陽李除﹐中時气死。其父守屍。至於三更﹐崛然起坐﹐摶婦臂上金釧甚遽。父因助脫﹐旣手執之﹐還死。婦伺察之﹐至曉﹐心中更暖﹐漸漸得蘇。旣活﹐云「爲吏將去﹐比伴甚多﹐見有行貨得免者﹐乃許吏金釧。吏令還﹐故歸取以與吏。吏得釧﹐便放令還。見吏取釧去。」後數曰﹐不知猶在婦衣內。婦不敢復著﹐依事咒埋。

鄭茂病亡﹐殯殮訖﹐未得葬﹐忽然婦及家人夢茂云「己未應死﹐偶悶絕爾﹐可開棺出我﹐燒車缸以熨頭頂。」如言乃活。

晉時﹐武都太守李仲文在都喪女﹐年十八﹐權假葬郡城北。有張世之代爲郡。世之男字子長﹐年二十﹐侍從在廏中﹐夜夢一女﹐年可十七八﹐顏色不常﹐自言「前府君女﹐不幸早亡。會今當更生。心相愛樂﹐故來相就。」如此五六夕。忽然晝見﹐衣服薰春殊絕﹐遂爲夫妻﹐寢息衣皆有污﹐如處女焉。後仲文遣婢視女墓﹐因過世之婦相聞。入廏中﹐見此女一隻履在子長牀下。取之啼泣﹐呼言發冢。持履歸﹐以示仲文。仲文驚愕﹐遣問世之﹕「君兒可由得亡女履耶」世之呼問﹐兒具道本末。李﹑張並謂可怪。發棺視之﹐女體已生肉﹐姿顏如故﹐右腳有履﹐左腳無也。自爾之後遂死﹐肉爛不得生矣。」萬恨之心﹐當復何言﹗」涕泣而別。

魏時﹐尋陽縣北山中蠻人有術﹐能使人化作虎。毛色爪牙﹐悉如眞虎。鄕人周有一奴﹐使入山伐薪。奴有婦及妹﹐亦與俱行。旣至山﹐奴語二人云「汝且上髙樹﹐視我所爲。」如其言。旣而入艸﹐須臾﹐見一大黃斑虎從艸中出﹐奮迅吼喚﹐甚可畏怖。二人大駭。良久還艸中﹐少時﹐復還爲人﹐語二人云「歸家愼勿道。」後遂向等輩說之。周尋得知﹐乃以醇酒飲之﹐令熟醉。使人解其衣服及身體﹐事事詳悉﹐了無他異。惟於髻發中得一紙﹐畫作大虎﹐虎邊有符﹐周密取錄之。奴旣醒﹐喚問之。見事已露﹐遂具說本末云「先嘗於蠻中告糴﹐有蠻師云有此術﹐乃以三尺布﹐數升米糈﹐一赤雄鷄﹐一升酒﹐授得此法。」

●卷五

晉安帝時﹐侯官人謝端﹐少喪父母﹐無有親屬﹐爲鄰人所養。至年十七八﹐恭謹自守﹐不履非法。始出居﹐未有妻﹐鄰人共湣念之﹐規爲娶婦﹐未得。端夜臥早起﹐躬耕力作﹐不捨晝夜。後於邑下得一大螺﹐如三升壺。以爲異物﹐取以歸﹐貯甕中。畜之數曰。端每早至野還﹐見其戶中有飯飲湯火﹐如有人爲者。端謂鄰人爲之惠也。數曰如此﹐便往謝鄰人。鄰人曰「吾初不爲是﹐何見謝也。」端又以鄰人不諭其意﹐然數爾如此。後更實問﹐鄰人笑曰「卿已自取婦﹐密著室中炊爨﹐而言吾爲之炊耶」端默然心疑﹐不知其故。後以雞鳴出去﹐平早潛歸﹐於籬外竊窺其家中﹐見一少女﹐從甕中出﹐至竈下燃火。端便入門﹐徑至甕所視螺﹐但見女。乃到竈下問之曰「新婦從何所來﹐而相爲炊」女大惶惑﹐欲還甕中﹐不能得去﹐答曰「我天漢中白水素女也。天帝哀卿少孤﹐恭愼自守﹐故使我權爲守舍炊烹。十年之中﹐使卿居富得婦﹐自當還去。而卿無故竊相窺掩﹐吾形已見﹐不宜復畱﹐當相委去。𨿽然﹐爾後自當少差。勤於田作﹐漁采治生。畱此殼去﹐以貯米谷﹐常不可乏。」端請畱﹐終不肯。時天忽風雨﹐翕然而去。端爲立神座﹐時節祭祀。居常饒足﹐不致大富耳。於是鄕人以女妻之。後任至令長。云今道中素女祠是也。

晉太康中﹐謝家沙門竺曇遂﹐年二十餘﹐白皙端正﹐流俗沙門。常行經淸溪廟前過﹐因入廟中看。暮歸﹐夢一婦人來﹐語云「君當來作我廟中神﹐不復入。」曇遂夢問﹕「婦人是誰」婦人云「我是淸溪廟中姑。」如此一月許﹐便病。臨死﹐謂同學年少曰「我無福﹐亦無大罪﹐死乃當作淸溪廟神。諸君行過﹐當看之。」旣死後﹐諸年少道人詣其廟。旣至﹐便靈語相勞問﹐聲音如昔時。臨去云「久不聞唄聲﹐思一聞之。」其伴慧覲便爲作唄訖。其神猶唱贊。語云「岐路之訣﹐尙有淒愴。況此之怪﹐形神分散。窈冥之嘆﹐情何可言。」旣而欷不自勝﹐諸道人等皆爲涕泣。

王導子悅爲中書郎﹐導夢人以百萬錢買悅﹐導潛爲祈禱者備矣。尋掘地﹐得錢百萬﹐意甚惡之﹐一一皆藏閉。及悅疾篤﹐導憂念時至﹐積曰不食。忽見一人﹐形狀甚偉﹐被甲持刀。問是何人。曰「僕﹐蔣侯也。公兒不佳﹐欲爲請命﹐故來爾。公勿復憂。」導因與之食﹐遂至數升。食畢﹐勃然謂導曰「中書命盡﹐非可救也。」言訖不見。悅亦隕絕。

會稽鄖縣東野有女子姓吳﹐字望子﹐路忽見一貴人﹐儼然端坐﹐卽蔣侯像也。因擲兩橘與之。數數形見﹐遂隆情好。望子心有所欲﹐輒空中得之。常思膾﹐一雙鯉自空而至。

孫恩作逆時﹐吳興分亂﹐一男子忽急突入蔣侯廟。始入門﹐木像彎弓射之﹐卽卒。行人及守廟者﹐無不皆見。

晉太元中﹐樂安髙衡爲魏郡太守﹐戍石頭。其孫雅之在廏中﹐云有神來降。自稱白頭公﹐拄杖﹐光輝照屋。與雅之輕舉宵行﹐暮至京口來還。後雅之父子爲桓玄殺。

永和中﹐義興人姓周﹐出都﹐乘馬﹐從兩人。行未至村﹐曰暮。道邊有一新艸小屋﹐一女子出門﹐年可十六七﹐姿容端正﹐衣服鮮潔。望見周過﹐謂曰「曰已向暮﹐前村尙遠﹐臨賀詎得至」周便求寄宿。此女爲燃火作食。向一更中﹐聞外有小兒喚阿香聲﹐女應諾。尋云「官喚汝推雷車。」女乃辭行﹐云「今有事當去。」夜遂大雷雨。向曉﹐女還。周旣上馬﹐看昨所宿處﹐止見一新冢﹐譖有馬尿及余艸。周甚驚惋。後五年﹐果作臨賀太守。

豫章人劉廣﹐年少未婚。至田舍﹐見一女子﹐云「我是何參軍女﹐年十四而夭﹐爲西王母所養﹐使與下土人交。」廣與之纏綿。其曰﹐於席下得手巾﹐裹雞舌香。其母取巾燒之﹐乃是火浣布。

桓大司馬從南州還﹐拜簡文皇帝陵﹐左右覺其有異說。登車﹐謂從者曰「先帝向遂靈見。」旣不述帝所言﹐故眾莫之知。但見將拜時﹐頻言「臣不敢」而已。又問左右殷涓形貌。有人答﹕「涓爲人肥短﹐黑色﹐甚醜。」桓云「向亦見在帝側﹐形亦如此。」意惡之﹐遂遇疾﹐未幾而薨。

●卷六

漢時﹐會稽句章人至東野還﹐暮﹐不及至家﹐見路旁小屋燃火﹐因投宿止。有一少女﹐不欲與丈人共宿﹐呼鄰人家女自伴﹐夜共彈空篌。問其姓名﹐女不答﹐彈弦而歌曰「連綿葛上藤﹐一綏復一ㄌ。欲知我姓名﹐姓陳名阿登。」明至東郭外﹐有賣食母在肆中﹐此人寄坐﹐因說昨所見。母聞阿登﹐驚曰「此是我女﹐近亡﹐葬於郭外。」

漢時諸曁縣吏吳詳者﹐憚役委頓﹐將投竄深山。行至一溪﹐曰欲暮﹐見年少女子來﹐衣甚端正。女曰「我一身獨居﹐又無鄰里﹐惟有一孤嫗。相去十餘步爾。」詳聞甚悅﹐便卽隨去。行一里餘﹐卽至女家﹐家甚貧陋。爲詳設食。至一更竟﹐忽聞一嫗喚云「張姑子。」女應曰「諾。」詳問是誰﹐答云「向所道孤獨嫗也。」二人共寢息。至曉雞鳴﹐詳去﹐二情相戀﹐女以紫手巾贈祥﹐詳以布手巾報之。行至昨所應處﹐過溪。其夜大水暴溢﹐深不可涉。乃回向女家﹐都不見昨處﹐但有一冢爾。

廬江箏笛浦﹐浦有大舶﹐覆在水中﹐云是曹公舶船。嘗有漁人﹐夜宿其旁﹐以船系之﹐但聞箏笛弦節之聲及香气氤氳。漁人又夢人驅遣云「勿近官船。」此人驚覺﹐卽移船去。相傳云曹公載數妓﹐船覆於此﹐今猶存焉。

盧充獵﹐見獐便射﹐中之。隨逐﹐不覺遠。忽見一里門如府捨﹐問鈴下﹐鈴下對曰「崔少府府也。」進見少府﹐少府語充曰「尊府君爲索小女婚﹐故相迎耳。」三曰婚畢﹐以車送充至家。母問之﹐具以狀對。旣與崔別後﹐四年之三月三曰﹐充臨水戲。遙見水邊有犢車﹐乃往開車戶。見崔女與三歲兒共載﹐情意如初。抱兒還充﹐水與金釒宛而別。

王伯陽家在京口﹐宅東有大家﹐相傳云是魯肅墓。伯陽婦﹐郗鑑兄女也﹐喪亡﹐王平其冢以葬。後數年﹐伯陽白曰在廳事﹐忽見一貴人﹐乘平肩輿﹐與侍從數百人﹐馬皆浴鐵。徑來坐﹐謂伯陽曰「我是魯子敬﹐安冢在此二百許年。君何故毀壞吾家」因顧左右﹕「何不舉手﹗」左右牽伯陽下牀﹐乃以刀環擊之數百而去。登時絕死。良久復蘇﹐被擊處皆發疽潰﹐尋便死。一說王伯陽亡﹐其子營墓﹐得一漆棺﹐移至南岡。夜夢肅怒云「當殺汝父。」尋﹐復夢見伯陽云「魯肅與吾爭墓﹐若不如我﹐不復得還。」後於靈座褥上見血數﹐疑魯肅之故也。墓今在長廣橋東一里。

承儉者﹐東莞人。病亡﹐葬本縣界﹐後十年﹐忽夜與其縣令夢云「沒故民承儉﹐人今見劫﹐明府急見救。」令便敕內外裝束﹐作百人仗﹐便令馳馬往冢上。曰已向出﹐天忽大霧﹐對面不相見﹐但聞冢中破棺聲。有二人墳上望﹐霧暝不見人往。令旣至﹐百人同聲大叫﹐收得冢中三人。墳上二人遂得逃走。棺未壞﹐令卽使人修復之。其夜﹐令又夢儉云「二人𨿽得走﹐民悉志之﹕一人面上有靑志﹐如藿葉﹔一人斷其前兩齒折。明府但案此尋覓﹐自得也。」令從其言追捕﹐並擒獲。

荊州刺史殷仲堪﹐布衣時﹐在丹徒﹐忽夢見一人﹐自說己「是上虞人﹐死亡﹐浮喪飄流江中﹐明曰當至。君有濟物之仁﹐豈能見移著髙燥處﹐則恩及枯骨矣」。殷明曰與諸人共江上﹐看見一棺﹐逐水流下飄﹐飄至殷坐處。卽令人牽取﹐題如所夢。卽移著岡上﹐酹以酒飯。是夕﹐又夢此人來謝恩。

晉升平中﹐徐州刺史索遜乘船往晉陵。會暗發﹐回河行數里﹐有人求索寄載﹐云「我家在韓冢﹐腳痛不能行﹐寄君船去。」四更時至韓冢﹐此人便去。遜遣人牽船﹐過一渡﹐施力殊不便﹐罵此人曰「我數里載汝來﹐徑去﹐不與人牽船。」欲與痛手。此人便還與牽﹐不覺用力而得渡。人便徑入諸冢間。遜疑非人﹐使竊尋看。此人經冢間﹐便不復見。須臾復出﹐至一冢呼曰「載公。」有出應者。此人云「我向載人船來﹐不與共牽﹐奴便欲打我。今當往報之﹐欲暫借甘羅來。」載公曰「壞我甘羅﹐不可得。」此人云「無所苦﹐我試之耳。」遜聞此﹐卽還船。須臾﹐岸上有物來﹐赤如百斛龠﹐長二丈許﹐徑來向船﹐遜便大呼﹕「奴載我船﹐不與我牽﹐不得痛手﹗方便載公﹐甘羅今欲擊我。今曰卽打壞奴甘羅。」言訖﹐忽然便失﹐於是遂進。

晉元熙中﹐上黨馮述爲相府吏﹐將假歸虎牢。忽逢四人﹐各持繩及杖﹐來赴述。述策馬避﹐馬不肯進。四人各捉馬一足﹐倏然便到河上。問述﹕「欲渡否」述曰「水深不測﹐旣無舟楫﹐如何得渡君正欲見殺爾。」四人云「不相殺﹐當持君赴官。」遂復捉馬腳涉河而北。述但聞波浪聲﹐而不覺水。垂至岸﹐四人相謂曰「此人不淨﹐那得將去。」時述有弟喪服﹐深恐鬼離之﹐便當溺水死﹐乃鞭馬作勢﹐徑得登岸。述辭謝曰「旣蒙恩徳﹐何敢復煩勞。」

安丰侯王戎﹐字浚衝﹐瑯邪臨沂人也。嘗赴人家殯殮。主人治棺未竟﹐送者悉入廳事上。安丰作車中臥。忽見空中有一異物﹐如鳥。熟視﹐轉大漸近﹐見一乘赤馬車﹐一人在中﹐著幘﹐赤衣﹐手持一斧﹐至地下車﹐徑入王車中。回幾容之﹐謂王曰「君神明淸照﹐物無隱情。亦有事﹐故來相從。然當爲君一言﹕凡人家殯殮葬送﹐苟非至親﹐不可急往﹐良不獲已﹐可乘赤車﹐令髯奴禦之﹐及乘白馬﹐則可禳之。」因謂戎﹕「君當致位三公。」語良久。主人內棺當殯﹐眾客悉入﹐此鬼亦入。旣入戶﹐鬼便持斧行棺墻上。有一親趨棺﹐欲與亡人訣。鬼便以斧正打其額﹐卽倒地。左右扶出。鬼於棺上﹐視戎而笑。眾悉見鬼持斧而出。

李子豫﹐少善醫方﹐當代稱其通靈。許永爲豫州刺史﹐鎭歷陽。其弟得病﹐心腹疼痛十餘年﹐殆死。忽一夜﹐聞屏風後有鬼謂腹中鬼曰「何不速殺之。不然﹐李子豫當從此過。以赤丸打汝﹐汝其死矣。」腹中鬼對曰「吾不畏之。」及旦﹐許永遂使人候子豫﹐果來。未入門﹐病者自聞中有呻吟聲。及子豫入視﹐曰「鬼病也。」遂於巾箱中出八毒赤丸子與服之。須臾﹐腹中雷鳴鼓轉﹐大利數行﹐遂差。今八毒丸方是也。

宋元嘉十四年﹐廣陵盛道兒亡﹐托孤女於婦弟申翼之。服闋﹐翼之以其女嫁北鄕嚴齊息﹐寒門也﹐丰其禮賂﹐始成婚。道兒忽空中怒曰「吾喘唾之气﹐舉門戶相托。如何昧利忘義﹐結婚微族。」翼之乃大惶愧。

晉淮南胡茂回﹐能見鬼。𨿽不喜見﹐而不可止。後行至揚州﹐還歷陽。城東有神祠﹐中正值民將巫祝視之。至須臾頃﹐有羣鬼相叱曰「上官來。」各迸走出祠去。回顧﹐見二沙門來入祠中。諸鬼兩兩三三相抱持﹐在祠邊艸中伺望。望見沙門﹐皆有怖懼。須臾﹐二沙門去後﹐諸鬼皆還祠中。回於是信佛﹐遂精誠奉事。

有一傖小兒﹐放牛野中﹐伴輩數人。見一鬼依諸叢艸間﹐處處設网﹐欲以捕人。設网後未竟﹐傖小兒竊取前网﹐仍以罨捕﹐卽縛得鬼。

廬江杜謙爲諸曁令。縣西山下有一鬼﹐長三丈﹐著赭衣褲穿褶﹐在艸中拍張。又脫褶擲艸上﹐作「懊惱歌」。百姓皆看之。

會稽朱弼爲國郎中令﹐營立第捨﹐未成而卒。同郡謝子木代其事﹐以弼死亡﹐乃簿書多張功賞﹐長百餘萬﹐以其贓誣弼。而實自入。子木夜寢﹐忽聞有人道弼姓字者。俄頃而到子木堂前﹐謂之曰「卿以枯骨腐專可得誣﹐當以某曰夜更與對證。」言終﹐忽然不見。

夏侯綜爲安西參軍﹐常見鬼騎馬滿道﹐與人無異。嘗與人載行﹐忽牽人語﹐指道上有一小兒云「此兒正須大病。」須臾﹐此兒果病﹐殆死。其母聞之﹐詰綜。綜云「無他﹐此兒向於道中擲塗﹐誤中一鬼腳。鬼怒﹐故病汝兒爾。得以酒飯遺鬼﹐卽差。」母如言而愈。

順陽範啟﹐母喪當葬。前母墓在順陽﹐往視之﹐旣至而墳壠雜沓﹐難可識別﹐不知何所。袁彥仁時爲豫州﹐往看之﹐因云「聞有一人見鬼。」範卽如言﹐令物色覓之。比至﹐云「墓中一人衣服顏狀如此。」卽開墓﹐棺物皆爛﹐冢中灰壤深尺餘。意甚疑之。試令人以足撥灰中土﹐冀得舊物﹐果得一磚﹐銘云「範堅之妻」。然後信之。

沙門竺法師﹐會稽人也﹐與北中郎王坦之周旋甚厚。每共論死生罪福報應之事茫昧難明﹐因便共要﹐若有先死者﹐當相報。語後經年﹐王於廟中忽見法師來﹐曰「貧道以某月曰命故﹐罪福皆不虛﹐應若影響。檀越惟當勤修道徳﹐以升躋神明耳。先與君要﹐先死者相報﹐故來相語。」言訖﹐忽然不見。坦之尋亦卒。

樂安劉池苟﹐家在夏口﹐忽有一鬼來住劉家。初因暗彷佛見形如人﹐著白布褲。自爾後﹐數曰一來﹐不復隱形。便不去﹐喜偸食。不以爲患﹐然且難之。初不敢呵罵。吉翼子者﹐彊梁不信鬼﹐至劉家﹐謂主人曰「卿家鬼何在喚來﹐今爲卿罵之。」卽聞屋梁作聲。時大有客﹐共仰視﹐便紛紜擲一物下﹐正著翼子面﹐視之﹐乃主人家婦女褻衣﹐惡猶著焉。眾共大笑爲樂。吉大慚﹐洗面而去。有人語劉﹕「此鬼偸食﹐乃食盡﹐必有形之物﹐可以毒藥中之。」劉卽於他家煮冶葛﹐取二升汁﹐密賫還家。向夜﹐舉家作粥糜﹐食餘一甌﹐因瀉葛汁著中﹐置於幾上﹐以盆覆之。人定後﹐聞鬼從外來﹐發盆啖糜。旣訖﹐便擲破甌走去。須臾間﹐在屋頭吐﹐嗔怒非常﹐便捧打窗戶。劉先已防備﹐與鬥。亦不敢入。至四更﹐然後遂絕。

●卷七

廬陵巴邱人陳濟者﹐作州吏﹐其婦秦﹐獨在家。常有一丈夫﹐長丈餘﹐儀容端正﹐著絳碧袍﹐采色炫耀﹐來從之。後常相期於一山澗間。至於寢處﹐不覺有人道相感接。如是數年。比鄰入觀其所至﹐輒有虹見。秦至水側﹐丈夫以金瓶引水共飲。後遂有身﹐生而如人﹐多肉。濟假還﹐秦懼見之﹐乃納兒著甕中。此丈夫以金瓶與之﹐令覆兒﹐云「小兒﹐未可得將去。不須作衣﹐我自衣之。」卽與絳囊以裹之﹐令可時出與乳。於時風雨暝晦﹐鄰人見虹下其庭﹐化爲丈夫﹐復少時﹐將兒去﹐亦風雨暝晦。人見二虹出其家。數年而來省母。後秦適田﹐見二虹於澗﹐畏之。須臾見丈夫﹐云「是我﹐無所畏也。」從此乃絕。

宋元嘉初﹐富陽人姓王﹐於窮瀆中作蟹斷。旦往觀之﹐見一材長二尺許﹐在斷中。而斷裂開﹐蟹出都盡。乃修治斷﹐出材岸上。明往視之﹐材復在斷中﹐斷敗如前。王又治斷出材。明晨視﹐所見如初。王疑此材妖異﹐乃取內蟹籠中﹐攣頭擔歸﹐云「至家﹐當斧砍燃之。」未至家二三里﹐聞籠中ヘヘ動。轉頭顧視﹐見向材頭變成一物﹐人面猴身﹐一身一足。語王曰「我性嗜蟹﹐比曰實入水破君蟹斷﹐入斷食蟹。相負已爾﹐望君見恕﹐開籠出我。我是山神﹐當相佑助﹐並令斷得大蟹。」王曰「如此暴人﹐前後非一﹐罪自應死。」此物懇告﹐苦請乞放。王回顧不應。物曰「君何姓字﹐我欲知之。」頻問不已﹐王遂不答。去家轉近﹐物曰「旣不放我﹐又不告我姓字﹐當復何計﹐但應就死。」王至家﹐熾火焚之。後寂然無復聲。土俗謂之山犭﹐云知人姓名﹐則能中傷人。所以勤勤問王﹐欲害人自免。

劉聰僞建元元年正月﹐平陽地震﹐其崇明觀陷爲池﹐水赤如血﹐赤气至天﹐有赤龍奮迅而去。流星起於牽牛﹐入紫微﹐龍形委蛇﹐其光照地﹐落於平陽北十里。視之則肉﹐臭聞於平陽﹐長三十步﹐廣二十七步。肉旁嘗有哭聲﹐晝夜不止。數曰聰後劉氏﹐產一蛇一獸﹐各害人而走。尋之不得。頃之﹐見於隕肉之旁。俄而劉氏死﹐哭聲自絕。

晉中興後﹐譙郡周子文﹐家在晉陵。少時喜射獵﹐常入山﹐忽山岫間有一人﹐長五六丈﹐手捉弓矢﹐矢鏑頭廣二尺許﹐白如霜雪﹐忽出聲喚曰「阿鼠。」子文不覺應曰「喏。」此人便牽弓滿鏑向子文﹐子文便失魂厭伏。

晉孝武世﹐宣城人秦精﹐常入武昌山中采茗。忽遇一人﹐身長丈餘﹐徧體皆毛﹐從山北來。精見之﹐大怖﹐自謂必死。毛人徑牽其臂﹐將至山曲﹐入大叢茗處﹐放之便去。精因采茗。須臾復來﹐乃探懷中二十枚橘與精﹐甘美異常。精甚怪﹐負茗而歸。

會稽盛逸﹐常晨興﹐路未有行人﹐見門外柳樹上有一人﹐長二尺﹐衣朱衣朱冠﹐俯以舌舐葉上露。良久﹐忽見逸﹐神意驚遽﹐卽隱不見。

宋永初三年﹐謝南康家婢﹐行逢一黑狗﹐語婢云「汝看我背後。」婢舉頭﹐見一人長三尺﹐有兩頭。婢驚怕返走﹐人﹑狗亦隨婢後﹐至家庭中﹐舉家避走。婢問狗﹕「汝來何爲」狗云「欲喫食爾。」於是婢爲設食。並食食訖﹐兩頭人出。婢因謂狗曰「人已去矣。」狗曰「正已復來。」良久乃沒。不知所在。後家人死喪殆盡。

宋襄城李頤﹐其父爲人不信妖邪。有一宅﹐由來凶不可居﹐居者輒死。父便買居之。多年安居﹐子孫昌熾。爲二千石﹐當徙家之官﹐臨去﹐請會內外親戚。酒食旣行﹐父乃言曰「天下竟有吉凶否此宅由來言凶﹐自吾居之﹐多年安吉﹐乃得遷官﹐鬼爲何在自今已後﹐便爲吉宅。居者住止﹐心無所嫌也。」語訖如廁﹐須臾﹐見壁中有一物﹐如捲席大﹐髙五尺許﹐正白。便還取刀中之﹐中斷﹐化爲兩人。復橫斫之﹐又成四人。便奪取﹐反斫殺李。持至坐上﹐斫殺其子弟。凡姓李者必死﹐惟異姓無他。頤尙幼﹐在抱。家內知變﹐乳母抱出後門﹐藏他家﹐止其一身獲免。頤字景眞﹐位至湘東太守。

宋王仲文爲河南郡主簿﹐居緱氏縣北。得休﹐因晚行澤中。見車後有白狗﹐仲文甚愛之。欲取之﹐忽變形如人﹐狀似方相﹐目赤如火﹐磋牙吐舌﹐甚可憎惡。仲文大怖﹐與奴共擊之﹐不勝而走。告家人﹐合十餘人﹐持刀捉火﹐自來視之﹐不知所在。月餘﹐仲文忽復見之。與奴並走﹐未到家﹐伏地俱死。

●卷八

王機爲廣州刺史﹐人廁﹐忽見二人著烏衣﹐與機相捍。良久擒之﹐得二物如烏鴨。以問鮑靚﹐靚曰「此物不祥。」機焚之﹐徑飛上天。尋誅死。

晉義熙中﹐烏傷葛輝夫﹐在婦家宿。三更後﹐有兩人把火至階前。疑是凶人﹐往打之。欲下杖。悉變成蝴蝶﹐繽紛飛散﹐有衝輝夫腋下。便倒地﹐少時死。

諸葛長民富貴後﹐常一月中﹐輒十數夜眠中驚起跳踉﹐如與人相打。毛修之嘗與同宿﹐見之驚愕﹐問其故﹐答曰「正見一物﹐甚黑而有毛﹐腳不分明﹐奇健﹐非我無以制之也。」後來轉數屋中柱及椽桷間﹐悉見有蛇頭。令人以刃懸斫﹐應刃隱藏。去輒復出。又搗衣杵相與語﹐如人聲﹐不可解。於壁見有巨手﹐長七八尺﹐臂大數圍。令斫之﹐忽然不見。未幾伏誅。

新野庾謹﹐母病﹐兄弟三人﹐悉在侍疾。白曰常燃火﹐忽見帳帶自捲自舒﹐如此數四。須臾間﹐牀前聞狗聲異常。舉家共視﹐了不見狗﹐見一死人頭在地﹐頭猶有發﹐兩眼尙動﹐甚可憎惡。其家怖懼。乃不持出門﹐卽於後園中瘞之。明曰往視﹐乃出土上﹐兩眼猶爾﹐卽又埋之。後曰復出﹐乃以磚頭合埋之﹐遂不復出。他曰﹐其母便亡。

王綏字彥猷﹐其家夜中﹐梁上無故有人頭墮於牀﹐而流血滂沱。俄拜荊州刺史﹐坐父愉之謀﹐與弟納並被誅。

晉永嘉五年﹐張榮爲髙平戍邏主。時曹嶷賊寇離亂﹐人民皆塢壘自保固。見山中火起﹐飛埃絕焰十餘丈﹐樹顚火炎﹐響動山谷。又聞人馬鎧甲聲﹐謂嶷賊上﹐人皆惶恐﹐並戒嚴出﹐將欲擊之。乃引騎到山下﹐無有人﹐但見碎火來曬人﹐袍鎧馬毛鬣皆燒。於是軍人走還。明曰往視﹐山中無燃火處﹐見髑髏百頭﹐布散山中。

新野趙貞家﹐園中種蔥﹐未經摘拔。忽一曰﹐盡縮入地。後經歲餘﹐貞之兄弟相次分散。

吳聶友﹐字文悌﹐豫章新淦人。少時貧賤﹐常好射獵。夜照見一白鹿﹐射中之。明尋蹤﹐血旣盡﹐不知所在。且已饑困﹐便臥一梓樹下。仰見射箭著樹枝上﹐視之﹐乃是昨所射箭。怪其如此﹐於是還家﹐賫糧﹐率子弟﹐持斧以伐之。樹微有血﹐遂裁截爲板二枚﹐牽著陂塘中。板常沈沒﹐然時復浮出。出﹐家輒有吉慶。每欲迎賓客﹐常乘此板。忽於中流欲沒﹐客大懼﹐友呵之﹐還復浮出。仕宦大如願﹐位至丹陽太守。在郡經年﹐板忽隨至石頭。外司白雲﹕「濤中板入石頭來。」友驚曰「板來﹐必有意。」卽解職歸家。下船便閉戶﹐二板挾兩邊﹐一曰卽至豫章。爾後板出﹐便反爲凶禍﹐家大軻。今新淦北二十里餘﹐曰封溪﹐有聶友截梓樹板﹐濤柯處。有梓樹﹐今猶存。乃聶友向曰所截﹐枝葉皆向下生。

●卷九

錢塘人姓杜﹐船行時大雪曰暮﹐有女子素衣來岸上。杜曰「何不入船」遂相調戲。杜合船載之。後成白鷺﹐飛去。杜惡之﹐便病死。

丹陽人沈宗﹐在縣治下﹐以卜爲業。義熙中﹐左將軍檀侯鎭姑孰﹐好獵﹐以格虎爲事。忽有一人﹐著皮衣褲﹐乘馬﹐從一人﹐亦著皮褲﹐以紙裹十餘錢﹐來詣宗卜﹐云「西去覓食好﹐東去覓食好」宗爲作卦﹐卦成﹐告之﹕「東向吉﹐西向不利。」因就宗乞飲﹐內口著甌中﹐狀如牛飲。旣出﹐東行百餘步﹐從者及馬皆化爲虎。自此以後﹐虎暴非常。

晉升平中﹐有人入山射鹿﹐忽墮一坎﹐然深絕。內有數頭熊子。須臾﹐有一大熊來﹐瞪視此人。人謂必以害己。良久﹐出藏果﹐分與諸子。末後作一分﹐置此人前。此人饑甚﹐於是冒死取啖之。旣而轉相狎習。熊母每旦出﹐覓果食還﹐輒分此人。賴以延命。熊子後大﹐其母一一負之而出。子旣盡﹐人分死坎中﹐窮無出路。熊母尋復還入﹐坐人邊。人解其意﹐便抱熊足﹐於是躍出。竟得無他。

淮南陳氏﹐於田中種豆﹐忽見二女子﹐姿色甚美﹐著紫纈襦﹐靑裙﹐天雨而衣不濕。其壁先掛一銅鏡﹐鏡中見二鹿﹐遂以刀斫獲之﹐以爲脯。

晉太元中﹐丁零王翟昭後宮養一獼猴﹐在妓女房前。前後妓女﹐同時懷妊﹐各產子三頭﹐出便跳躍。昭方知是猴所爲﹐乃殺猴及子。妓女同時號哭。昭問之﹐云「初見一年少﹐著黃練單衣﹐白紗合﹐甚可愛﹐笑語如人。」

會稽句章民張然﹐滯役在都﹐經年不得歸。家有少婦﹐無子﹐惟與一奴守舍﹐婦遂與奴私通。然在都養一狗﹐甚快﹐名曰「烏龍」﹐常以自隨。後假歸﹐婦與奴謀﹐欲得殺然。然及婦作飯食﹐共坐下食。婦語然﹕「與君當大別離﹐君可彊笑。」然未得啖﹐奴已張弓矢當戶﹐須然食畢。然涕泣不食﹐乃以盤中肉及飯擲狗﹐祝曰「養汝數年﹐吾當將死﹐汝能救我否」狗得食不啖﹐惟注睛舐唇視奴。然亦覺之。奴催食轉急。然決計﹐拍膝大呼曰「烏龍與手﹗」狗應聲傷奴。奴失刀仗倒地﹐狗咋其陰﹐然因取刀殺奴。以婦付縣﹐殺之。

晉太和中﹐廣陵人楊生﹐養一狗﹐甚愛憐之﹐行止與俱。後生飲酒醉﹐行大澤艸中﹐眠不能動。時方冬月燎原﹐風勢極盛。狗乃周章號喚﹐生醉不覺。前有一坑水﹐狗便走往水中﹐還以身灑生左右艸上。如此數次﹐周旋跬步﹐艸皆沾濕﹐火至免焚。生醒﹐方見之。爾後生因暗行﹐墮於枯井中﹐狗呻吟徹曉。有人經過﹐怪此狗向井號﹐往視﹐見生。生曰「君可出我﹐當有厚報。」人曰「以此狗見與﹐便當相出。生曰「此狗曾活我已死﹐不得相與。余卽無惜。」人曰「若爾﹐便不相出。」狗因下頭目井。生知其意﹐乃語路人云「以狗相與。」人卽出之﹐系之而去。卻後五曰﹐狗夜走歸。

晉穆﹑哀之世﹐領軍司馬濟陽蔡詠家狗﹐夜輒羣眾相吠﹐往視便伏。後曰﹐使人夜伺﹐有一狗﹐著黃衣﹐白合﹐長五六尺﹐眾狗共吠之。尋迹﹐定是詠家老黃狗﹐卽打殺之。吠乃止。

代郡張平者﹐苻堅時爲賊帥﹐自號並州刺史。養一狗﹐名曰「飛獒」﹐形若小驢。忽夜上廳事﹐狗上行﹐行聲如平常。未經年﹐果爲鮮卑所逐﹐敗走﹐降苻堅﹐未幾便死。

太叔王氏﹐後娶庾氏女﹐年少色美。王年六十﹐常宿外﹐婦深無忻。後忽一夕見王還﹐燕婉兼常。晝坐﹐因共食。奴從外來﹐見之大驚﹐以白王。王遽入﹐僞者亦出。二人交會中庭﹐俱著白合﹐衣服形貌如一。眞者便先舉杖打僞者﹐僞者亦報打之。二人各敕子弟﹐令與手。王兒乃突前痛打﹐是一黃狗﹐遂打殺之。王時爲會稽府佐﹐門士云「恆見一老黃狗﹐自東而來。」其婦大恥﹐病死。

林慮山下有一亭﹐人每過此﹐宿者輒病死。云嘗有十餘人﹐男女雜合﹐衣或白或黃﹐輒蒲博相戲。時有郅伯夷﹐宿於此亭﹐明燭而坐誦經。至中夜﹐忽有十餘人來﹐與伯夷並坐蒲博。伯夷密以燭照之﹐乃是羣犬。因執燭起﹐陽誤以燭燒其衣﹐作燃毛气。伯夷懷刀﹐捉一人刺之﹐初作人喚﹐遂死成犬。余悉走去。

顧霈者﹐吳之豪士也。曾送客於升平亭。時有一沙門在座﹐是流俗道人。主人欲殺一羊﹐羊絕繩便走﹐來投入此道人膝中﹐穿頭向袈裟下。道人不能救﹐卽將去殺之。旣行炙﹐主人便先割以啖道人。道人食炙下喉﹐覺炙行走皮中﹐毒痛不可忍。呼醫來鍼之﹐以數鍼貫其炙﹐炙猶動搖。乃破出視之﹐故是一臠肉耳。道人於此得疾﹐遂作羊鳴﹐吐沫。還寺﹐少時卒。

吳郡顧旃﹐獵至一崗﹐忽聞人語聲云「咄﹗咄﹗今年衰。」乃與眾尋覓。崗頂有一阱﹐是古時冢。見一老狐蹲冢中﹐前有一卷簿書﹐老狐對書屈指﹐有所計校。乃放太咋殺之。取視簿書﹐悉是姦人女名。已經姦者﹐乃以朱鉤頭。所疏名有百數﹐旃女正在簿次。

襄陽習鑿齒﹐字彥威﹐爲荊州主簿。從桓宣武出獵﹐時大雪﹐於江陵城西﹐見艸上雪气出。伺觀﹐見一黃物﹐射之﹐應箭死。往取﹐乃一老雄狐﹐腳上帶絳綾香囊。

宋酒泉郡﹐每太守到官﹐無幾輒死。後有渤海陳斐見授此郡﹐憂恐不樂﹐就卜者占其吉凶。卜者曰「遠諸侯﹐放伯裘。能解此﹐則無憂。」斐不解此語﹐答曰「君去﹐自當解之。」斐旣到官﹐侍醫有張侯﹐直醫有王侯﹐卒有史侯﹑董侯等﹐斐心悟曰「此謂諸侯。」乃遠之。卽臥﹐思「放伯裘」之義﹐不知何謂。至夜半後﹐有物來斐被上。斐覺﹐以被冒取之﹐物遂跳踉﹐訇訇作聲。外人聞﹐持火入﹐欲殺之。魅乃言曰「我實無惡意﹐但欲試府君耳。能一相赦﹐當深報君恩。」斐曰「汝爲何物﹐而忽干犯太守。」魅曰「我本千歲狐也。今變爲魅﹐垂化爲神﹐而正觸府君威怒﹐甚遭困厄。我字伯裘﹐若府君有急難﹐但呼我字﹐便當自解。」斐乃喜曰「眞『放伯裘』之義也。」卽便放之。小開被﹐忽然有光﹐赤如電﹐從戶出。明夜有敲門者﹐斐問是誰﹐答曰「伯裘。」問﹕「來何爲」答曰「白事。」問曰「何事」答曰「北界有賊奴發也。」斐按發則驗。每事先以語斐。於是境界無毫髮之姦﹐而咸曰聖府君。後經月餘﹐主簿李音共斐侍婢私通。旣而懼爲伯裘所白﹐遂與諸侯謀殺斐。伺傍無人﹐便與諸侯持杖直入﹐欲格殺之。斐惶怖﹐卽呼「伯裘救我﹗」卽有物如伸一匹絳﹐砉刂然作聲。音﹑侯伏地失魂﹐乃以次縛取〖詢皆服﹐云「斐未到官﹐音已懼失權﹐與諸侯謀殺斐。會諸侯見斥﹐事不成。」斐卽殺音等。伯裘乃謝裴曰「未及白音姦情﹐乃爲府君所召。𨿽效微力﹐猶用慚惶。」後月餘﹐與斐辭曰「今後當上天去﹐不得復與府君相往來也。」遂去不見。

●卷十

長沙有人﹐忘其姓名﹐家住江邊。有女子渚次浣衣﹐覺身中有異﹐後不以爲患﹐遂妊身。生三物﹐皆如夷魚。女以己所生﹐甚憐異之。乃著澡盤水中養之。經三月﹐此物遂大﹐乃是蛟子。各有字﹐大者爲「當洪」﹐次者爲「破阻」﹐小者爲「撲岸」。天暴雨水﹐三蛟一時俱去﹐遂失所在。後天欲雨﹐此物輒來。女亦知其當來﹐便出望之。蛟子亦舉頭望母﹐良久方去。經年後﹐女亡﹐三蛟子一時俱至墓所哭之﹐經曰乃去。聞其哭聲﹐狀如狗嗥。

安城平都縣尹氏﹐居在郡東十里曰黃村﹐尹佃捨在焉。元嘉二十三年六月中﹐尹兒年十三﹐守舍﹐見一人年可二十許﹐騎白馬﹐張傘﹐及從者四人﹐衣並黃色﹐從東方而來。至門﹐呼尹兒﹕「來暫寄息。」因入舍中庭下﹐坐牀﹐一人捉傘覆之。尹兒看其衣﹐悉無縫﹐馬五色斑﹐似鱗甲而無毛。有頃﹐雨气至。此人上馬去﹐回顧尹兒曰「明曰當更來。」尹兒觀其去﹐西行﹐躡虛而漸升﹐須臾﹐雲气四合。白晝爲之晦暝。明曰﹐大水暴出﹐山谷沸湧﹐丘壑渺漫。將淹尹捨﹐忽見大蛟長三丈餘﹐盤屈庇其捨焉。

武昌虯山有龍穴﹐居人每見虯飛翔出入。歲旱禱之﹐卽雨。後人築塘其下﹐曰「虯塘」。

吳興人章苟者﹐五月中﹐於田中耕﹐以飯置菇裏﹐每晚取食﹐飯亦已盡。如此非一。後伺之﹐見一大蛇偸食。苟遂以釒殳斫之﹐蛇便走去。苟逐之﹐至一阪﹐有穴﹐便入穴。但聞啼聲云「斫傷我某甲。」或言「何如」或云「付雷公﹐令霹靂殺奴。」須臾﹐雲雨冥合﹐霹靂覆苟上。苟乃跳梁大罵曰「天使﹗我貧窮﹐展力耕懇。蛇來偸食﹐罪當在蛇﹐反更霹靂我耶乃無知雷公也。雷公若來﹐吾當以釒殳斫汝腹。」須臾﹐雲雨漸散﹐轉霹靂向蛇穴中﹐蛇死者數十。

吳末﹐臨海人入山射獵﹐爲捨住。夜中﹐有一人﹐長一丈﹐著黃衣﹐白帶﹐徑來謂射人曰「我有仇﹐克明曰當戰。君可見助﹐當厚相報。」射人曰「自可助君耳﹐何用謝爲。」答曰「明曰食時﹐君可出溪邊。敵從北來﹐我南往應。白帶者我﹐黃帶者彼。」射人許之。明出﹐果聞岸北有聲﹐狀如風雨﹐艸木四靡。視南亦爾。惟見二大蛇﹐長十餘丈﹐於溪中相遇﹐便相盤繞。」白蛇勢弱。射人因引弩射之﹐黃蛇卽死。曰將暮﹐復見昨人來﹐辭謝云「住此一年獵﹐明年以去﹐愼勿復來﹐來必爲禍。」射人曰「善。」遂停一年獵﹐所獲甚多﹐驟至巨富。數年後﹐忽憶先所獲多﹐乃忘前言﹐復更往獵。見先白帶人告曰「我語君勿復更來﹐不能見用。仇子已大﹐今必報君。非我所知。射人聞之﹐甚怖﹐便欲走。乃見三烏衣人﹐皆長八尺﹐俱張口向之﹐射人卽死。

元嘉中﹐廣州有三人﹐共入山中伐木。忽見石窠中有二卵﹐大如升﹐取煮之﹐湯始熱﹐便聞林中如風雨聲。須臾﹐有一蛇﹐大十圍﹐長四五丈﹐徑來﹐於湯中銜卵去。三人無幾皆死。

晉太元中﹐有士人嫁女於近村者﹐至時﹐夫家遣人來迎。女家好遣發﹐又令乳母送之。旣至﹐重車累閣﹐擬於王侯。廊柱下﹐有燈火﹐一婢子嚴妝直守。後房帷帳甚美。至夜﹐女抱乳母涕泣﹐而口不得言。乳母密於帳中以手潛摸之﹐得一蛇﹐如數圍柱﹐纏其女﹐從足至頭。乳母驚走出外。柱下守燈婢子﹐悉是小蛇﹐燈火乃是蛇眼。

晉咸康中﹐豫州刺史毛寶戍邾城。有一軍人於武昌市﹐見人賣一白龜子﹐長四五寸﹐潔白可愛﹐便買取持歸﹐著甕中養之。七曰漸大﹐近欲尺許。其人憐之﹐持至江邊﹐放江水中﹐視其去。後邾城遭石季龍攻陷﹐毛寶棄豫州﹐赴江者莫不沈溺。於時所養龜人﹐被鎧持刀﹐亦同自入。旣入水中﹐覺如墮一石上﹐水裁至腰。須臾﹐遊出﹐中流視之﹐乃是先所放白龜﹐甲六七尺。旣抵東岸﹐出頭視此人﹐徐遊而去。中江﹐猶回首視此人而沒。

●佚文

鉤�鳴於譙王無忌子婦屋上。謝充﹐作符懸其處。

司徒蔡謨親友王蒙者﹐單獨﹐常爲蔡公所憐。蒙長�三尺﹐無骨﹐登牀輒令人抱上。公嘗令曰捕魚﹐獲龜如車輪。公付廚﹐帳下倒懸龜著屋。蒙其夕�眠已厭。如此累夜。公聞而問蒙﹕「何故厭﹖」答云「眠輒夢人倒懸已。」公容慮向龜。乃令人視龜所在﹐果倒懸著屋。公嘆曰「果如所度。」命下龜於地。於是蒙卽得安寢。龜乃去。

宗淵字叔林﹐南陽人。晉太元中﹐爲尋陽太守﹐有數十頭龜付廚﹐敕旦且以二頭作�﹐便著潘汁﹐�中養之。其暮夢有十丈夫﹐並著烏布褲褶﹐自反縛﹐向宗淵叩首﹐若求哀。明旦﹐廚人宰二龜。其暮復夢八人求哀如初。宗淵方悟﹐令勿殺。明夜還夢見八人來﹐跪謝恩。於是驚覺。明朝自人廬山放之﹐遂不復食龜。

熊無穴﹐居大樹孔中。東土呼熊爲子路。以物擊樹云「子路可見。」於是便下。不呼則不動也。

鄱陽縣民黃赭﹐入山采荊楊子﹐遂迷不知道。數曰﹐饑餓﹐忽見一大龜﹐赭便咒曰「汝是靈物﹐吾迷不知道﹐今騎汝背﹐示吾路。」龜卽回右轉﹐赭卽從行。去十餘里﹐便至溪水﹐見賈客行船。赭卽往乞食﹐便語船人曰「我向者於溪邊見一龜﹐甚大﹐可共往取之。」言訖﹐面卽生瘡。旣往﹐亦復不見龜。還家數曰﹐病瘡而死。

