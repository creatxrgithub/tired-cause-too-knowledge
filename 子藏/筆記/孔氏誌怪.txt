《孔氏誌怪》﹝晉﹞孔約

楚文王好田﹐天下快狗名鷹畢聚焉。有人獻一鷹﹐曰「非王鷹之儔。」俄而雲際有一物凝翔﹐飄颻鮮白﹐而不辧其形。鷹於是竦翮而升﹐矗若飛電。須臾﹐羽墮如雪﹐血灑如雨﹔良久﹐有一大鳥墮地而死。度其兩翅﹐廣數十里﹐喙邊有黃﹐眾莫能知。有博物君子曰「此大鵬雛也﹐始飛焉﹐故爲鷹所制。」乃厚賞獻者。初學記三十

盧充者﹐範陽人也﹐家西三十里﹐有崔少府類林雜說十三引府下有女字案衍也墓。充先冬至一日出家西獵﹐見一獐﹐舉弓而射﹐卽中之﹔獐倒而復起﹐充逐之﹐不覺遠。忽見一里門如府捨﹐中一鈴﹐下有唱家﹐前充問曰「此何府也﹖」答曰「少府府也。」充曰「我衣惡﹐那得見貴人﹖」卽有人提襆新衣迎之。充著﹐盡可體﹔便進見少府展姓名。酒炙數行﹐崔曰「近得尊府君書﹐爲君索小女婚﹐故相延耳。」卽舉書示充﹐充父亡時𨿽小﹐然已見父手迹﹐便歔嘆無辭。崔卽敕內﹐令女郎莊嚴﹐使充就東廊。艸堂詩箋二十七節引東廊作東廂充至﹐女已下車立﹐席頭共拜焉。三日畢﹐還見崔。崔曰「君可歸矣﹗女有娠相﹐生男﹐當以相還﹔生女﹐當自畱養。」敕外嚴車送客。崔送至門﹐執手涕零﹔離別之感﹐無異生人。復致衣一襲﹐被褥一副。充便上車去﹐如電逝。須臾至家﹐家人相見悲喜。推問﹐知崔是亡人﹐而入其墓。追以懊喪。居四年﹐蒙求注引作經三年詩箋亦作三年三月三日﹐臨水戲水中﹐二字依蒙求注引補忽見二犢車﹐乍浮乍沒﹐乍沒作乍沈類林並同旣上岸﹐充往開車後戶﹐見崔氏女與三歲男兒共載。充見之﹐欣然﹐欲握其手﹐女舉手指後車曰「府君見人﹗」卽見少府﹐充往問訊。女抱兒還充﹐又與金﹖別﹐並贈詩曰「煌煌靈芝質﹐光麗何猗猗﹗華艷當時顯﹐嘉異表神奇。含英未及秀﹐中夏罹霜萎﹔榮曜長幽滅﹐世路永無施。不悟陰陽運﹐哲人忽來儀﹔會淺別離速﹐皆由靈與祗。何以贈余親﹐金﹖可頤兒。愛恩從此別﹐斷絕傷肝脾﹗」充取兒﹖及詩﹐忽不見二車處。將兒還﹐四座謂是鬼魅﹐僉遙唾之﹐形如故。問兒﹕「誰是汝父﹖」兒逕就充懷。眾初怪惡﹐傳省其詩﹐慨然嘆死生之玄通也。充詣市賣﹖﹐髙舉其價﹐不欲速售﹔冀有識者。欻有一老婢問充得﹖之由﹐還報其大家。大家﹐卽女姨也﹐遣視之﹐果是。謂充曰「我姨﹖崔少府女﹐未嫁而亡。家親痛之﹐贈一金﹖﹐著棺中。今視卿﹖甚似﹐得﹖本末﹐可得聞不﹖」充以事對。卽詣充家迎兒﹐兒有崔氏狀﹐又似充貌。姨曰「我甥三月末間產﹐父曰春暖溫也﹐願休彊矣。」卽字溫休﹐溫休﹐蓋幽婚也﹐其兆先彰矣。兒遂成爲令器﹔歷數郡二千石﹐皆著績。其後生植﹐爲漢尙書。植子毓﹐爲魏司空。冠蓋相承至今也。世說方正篇注李瀚蒙求注上引略

後漢末﹐三字廣記引誌怪有有一人腹內痛﹐禦覽廣記引作有人得心腹瘕病晝夜切痛﹔臨終﹐二字廣記引有敕其子曰「吾气絕後﹐可剖視之。」其子不忍違言﹐六字廣記引有剖之﹐得一銅槍﹐禦覽一引作鐺容可數合。後華佗聞其病而解之﹐便往﹐出巾箱內藥以投之﹐槍卽化爲淸酒。書鈔一百三十五禦覽七百四十三又七百五十七廣記二百十八

鐘會是荀濟北從舅﹐二人情好不協。荀有寶劍﹐可直百萬﹐已上依世說巧藝篇補以付妻。世說作常在母鐘夫人許注引孔氏誌怪曰勗以寶劍付妻會善書﹐學荀手迹﹐作書取劍﹔仍竊去不還荀。勗知是鐘而無由○也﹐思所以報之。後鐘兄弟以千萬起一宅﹐始成﹐甚精麗﹐未得移住。荀極善畫﹐乃潛往畫鐘門堂﹐作太傅形象﹔衣冠狀貌如平生。二鐘入門﹐便大感動﹐宅遂空廢。會善書至此已上並依世說補於時咸謂勗之報會過於所失數十倍。彼此書畫﹐巧妙之極。世說注引孔氏誌怪

義興有邪足初學記引作白額虎﹐溪渚長橋有蒼蛟﹐並大啖人﹐並郭西周﹐時謂郡中三害。周卽處也。世說自新篇注初學記八

幹寶父有嬖人﹐寶母至妒﹐葬寶父時﹐因推著藏中。經十年而母喪﹐開墓﹐其婢伏棺上。就視猶暖﹐漸有气息﹔輿還家﹐終日而蘇。說「寶父常致飲食﹐與之接寢﹐恩情如生。」家中吉凶輒語之﹐校之悉驗。平復數年後方卒。寶因作搜神記﹐中云有所感起是也。世說排調篇注

晉明帝時﹐獻馬者夢河神請之﹐及至﹐帝夢同﹐卽投河以奉神。始太傅褚亦好此馬﹐帝曰「已與河神。」及褚公卒﹐軍人見公乘此馬矣。廣記二百七十六

會稽盛逸嘗晨興﹐路未有行人。見門內柳樹上有一人﹐長二尺餘﹐衣朱衣冠冕﹐俯以舌餂樹葉上露。良久﹐忽見逸﹐神意如驚﹐遽卽隱不見。類聚八十九禦覽九百五十七

會稽吏謝宗赴假吳中﹐獨在船﹔忽有女子﹐姿性妖婉﹐來入船。問宗﹕「有佳絲否﹖欲市之。」宗因與戲﹐女漸相容。畱在船宿歡宴﹐旣曉﹐因求宗寄載﹐宗便許之。自爾船人恆夕但聞言笑兼芬馥气。至一年﹐往來同宿﹔密伺之﹐不見有人。方知是邪魅﹐遂共掩之。良久﹐得一物﹐大如枕﹔須臾﹐得二物﹐並小如拳。以火視之﹐乃是三龜。宗悲思數日方悟。自說﹕「此女子一歲生二男﹐大者名道湣﹐小者名道興﹐」旣爲龜﹐送之於江。禦覽九百三十一

南方落民﹐其頭能飛。其俗所祠﹐名曰「虫落﹐」因號落民。酉陽雜俎四引於氏誌怪案於氏疑是孔氏之訛

