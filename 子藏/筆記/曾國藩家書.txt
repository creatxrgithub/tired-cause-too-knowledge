曾國藩家書淸曾國藩

一修身篇

稟父母謹守父親保身之則

男國藩跪稟

父親大人萬福金安﹐自閏三月十四日﹐在都門拜送父親﹐嗣後共接家信五封。五月十五日﹐父親到長沙發信﹐內有四弟信﹐六弟文章五首。謹悉祖父母大人康彊﹐家中老幼平安﹐諸弟讀書發奮﹐並喜父親出京﹐一路順暢﹐自京至省﹐僅三十餘日﹐眞極神速。

邇際男身體如常﹐每夜早眠﹐起亦漸早。惟不耐久思﹐思多則頭昏﹐故常冥心於無用﹐優遊涵養﹐以謹守父親保身之訓。九弟功課有常﹐《禮記》九本已點完﹐《鑑》已看至《三國》《斯文精粹》詩文﹐各已讀半本﹐詩略進功﹐文章未進功。男亦不求速效﹐觀其領悟﹐已有心得﹐大約手不從心耳。

甲三於四月下旬能行走﹐不須扶持﹐尙未能言﹐無乳可食﹐每日一粥兩飯。家婦身體亦好﹐已有夢熊之喜﹐婢僕皆如故。

今年新進士龍翰臣得狀元﹐系前任湘鄕知縣見田年伯之世兄﹐同鄕六人﹐得四庶常﹐兩知縣﹐復試單已於閏三月十六日付回。玆又付呈殿試朝考全單。

同鄕京官如故﹐鄭莘田給諫服闕來京﹐梅霖生病勢沈重﹐深爲可慮。黎樾喬老前輩處﹐父親未去辭行﹐男已道達此意。廣東之事﹐四月十八日得捷音﹐玆將抄報付回。

男等在京﹐自知謹愼﹐堂上各老人﹐不必掛懷。家中事﹐蘭姊去年生育﹐是男是女﹖楚善事如何成就﹖伏望示知。男謹稟﹐卽請

母親大人萬福金安。﹝道光二十一年五月十八日﹞

男國藩跪稟

父母親大人萬福金安。十月廿二﹐奉到手諭﹐敬悉一切。鄭小珊處﹐小隙已解。男人前於過失﹐每自忽略﹐自十月以來﹐念念攺過﹐𨿽小必懲﹐其詳具載示弟書中。

耳鳴近日略好﹐然微勞卽鳴。每日除應酬外﹐不能不略自用功﹐𨿽欲節勞﹐實難再節。手諭示以節勞﹐節欲﹐節飲食﹐謹當時時省記。

蕭辛五先生處寄信﹐不識靠得住否﹖龍翰臣父子﹐已於十一月初一日到﹔布疋綫索﹐俱已照單收到﹐惟茶葉尙在黃恕皆處。恕皆有信與男﹐本月可到也。男婦及孫男女等皆平安﹐余詳於弟書﹐謹稟。﹝道光二十二年一月二十六日﹞

諸位賢弟足下﹕十月廿一﹐接九弟在長沙所發信﹐內途中日記六頁﹐外藥子一包。廿二接九月初二日家信﹐欣悉以慰。

自九弟出京後﹐余無日不憂慮﹐誠恐道路變故多端﹐難以臆揣。及讀來書﹐果不出吾所料﹐千辛萬苦﹐始得到家﹐幸哉幸哉﹗鄭伴之下不足恃﹐余早已知之矣。郁滋堂如此之好﹐余實不勝感激﹗在長沙時﹐曾未道及彭山屺。何也﹖

四弟來信甚詳﹐其發憤自勵之志﹐溢於行問﹔然必欲找館出外﹐此何意也﹖不過謂家塾離家太近﹐容易耽閣不如出外較淨耳。然出外從師﹐則無甚耽擱﹐若出夕做書﹐其耽擱更甚於家塾矣。

且苟能發奮自立﹐則家塾可讀書﹐卽曠野之地﹐熱鬧之場﹐亦可讀書﹐負薪牧豕﹐皆可讀書。苟不能發奮自立﹐則家塾不宜讀書﹐卽淸淨之鄕﹐神仙之境﹐皆不能讀書。何必擇地﹐何必擇時﹐但自問立志之眞不眞耳。

六弟自怨數奇﹐余亦深以爲然﹔然屈於小試﹐輒發牢騷﹐吾竊笑其志之小而所憂之不大也。君子之立志也﹐有民胞物與之量﹐有內聖外王之業﹐而後不忝於父母之所生﹐不愧爲天地之完人。故其爲憂也﹐以不如舜不如周公爲憂也﹐以徳不修學不講爲憂也。是故頑民梗化則憂之。蠻夷猾夏則憂之﹐小人在位﹐賢人否閉則憂之﹐匹夫匹婦不被己澤憂之。所謂悲天命而憫人窮﹐此君子之所憂也。若夫一體之屈伸﹐一家之饑飽﹐世俗之榮斥得失﹐貴賤毀譽﹐君子固不暇憂及此也。六弟屈於小試﹐自稱數奇﹐余窮笑其所憂之不大也。

蓋人不讀書則已﹐亦旣自名曰讀書人﹐則必從事於《大學》。《大學》之綱領有三﹐明徳新民止至善﹐皆我分內事也。昔賣書不能體貼到身上去﹐謂此三項﹐與我身毫不相涉﹐則讀書何用﹖𨿽使能文能詩﹐博雅自詡﹐亦只算識字之牧豬奴耳﹐豈不謂之明理有用之人也﹖朝廷以制藝取士﹐亦謂其能代聖賢立言﹐必能明聖賢之理﹐行聖賢之行﹐可以居官蒞民﹐整躬率物也。若以明徳新民爲分外事﹐則𨿽能文能詩﹐而於修己治人之道﹖關茫然不講﹐朝廷用此等人作官﹐與用牧豬奴作官﹐何以異哉﹖

然則旣自名爲讀書人﹐則《大學》之綱領皆己立身切要之事明矣。其修目有八﹐自我觀之﹐其致功之處﹐則僅二者而已﹐曰格物﹐曰誠意。格物﹐致知之事也。誠意﹐力行之事也。物者何﹖卽所謂本末之物也。身心意知家國天下﹐皆物也。天地萬物﹐皆物也。日用常行之事﹐皆物也。格者﹐卽格物而窮其理也。如事親定省﹐物也。究其所以當定省之理﹐卽格物也。事兄隨行﹐物也。究其所以當定省之理﹐卽格物也。吾心﹐物也。究其存心之理﹐又博究其省察涵養以存心之理﹐卽格物也。吾身﹐物也。究其敬身之理﹐又博究其立齊坐屍以敬身之理﹐卽格物也。每日所看之書﹐句句皆物也。切己體察﹐窮其理﹐卽格物也。知一句便行一句﹐此力行之事也。此二者並進﹐下學在此﹐上達亦在此。

吾友吳竹如格物工夫頗深﹐一事一物﹐皆求其理。倭艮峯先生則誠意工夫極嚴﹐每日有日課冊。一日之中﹐一念之差﹐一事之失﹐一言一默﹐皆筆之於書﹐書皆楷字。三月則訂一本﹐自乙未年起﹐今三十本矣。盡其愼獨之嚴﹐𨿽妄念偶動﹐必卽時克治﹐而著之於書﹐故所賣之書﹐句句皆切身之要藥。玆將艮峯先生日課﹐鈔三葉付歸﹐與諸弟看。

余自十月初一日起﹐亦照艮峯樣﹐每日一念一事﹐皆寫之於冊﹐以便觸目克治﹐亦寫楷書。馮樹堂與餘同日記起﹐亦有日課冊。樹堂極爲虛心﹐愛我如兄弟﹐敬我如師﹐將來必有所成。余向來有無恆之獘﹐自此寫日課本子起﹐可保終身有恆矣。蓋明師益友﹐重重夾持﹐能進不能退也。本欲抄餘日課冊付諸弟閱﹐因今日鏡海先生來﹐要將个子帶回去﹐故不及鈔。十一月有折差﹐準抄幾葉付回也。

余之益友﹐如倭艮峯之瑟僴﹐令人對之肅然。吳竹如竇蘭泉之精義﹐一言一事﹐必求至是。吳子序邵慧西之談經﹐深思有辧。何子貞之談字﹐其精妙處﹐無一不合﹐其談詩尢最符契。子貞深喜吾詩﹐故吾自十月來﹐已作詩十八首﹐玆抄二葉付回﹐與諸弟閱。馮樹堂陳岱云之立志﹐汲汲不逞﹐亦良友也。鏡海先生﹐吾𨿽未嘗執贄請業﹐而心已師之矣。

吾每作書與諸弟﹐不覺其言之長﹐想諸弟或厭煩難看矣。然諸弟苟有長信與我﹐我實樂之﹐如獲至寶﹐人固各有性情也。

余自十月初一起記日課﹐念念欲攺過自新﹔思從前與小珊有隙﹐實是一朝之忿﹐不近人情﹐卽欲登門謝罪。恰好初九日小珊來拜壽﹐是夜余卽至小珊家久談。十三日與岱云合隊﹐請小珊喫飯﹐從此歡笑如初﹐前隙蓋釋矣。近事大略如此﹐容再讀書。國藩手具。﹝道光二十二年十月二十六日﹞

男國藩跪稟

父母親大人萬福金安。六月廿日﹐接六弟五月十二書﹐七月十六﹐接四弟九弟五月廿九日書。皆言忙迫之至﹐寥寥數語﹑字迹潦艸﹐卽縣試案首前列﹐皆不寫出。同鄕有同日接信者﹐卽考古老先生﹐皆已詳載。同一折差也﹐各家發信﹐遲十餘日而從容﹔諸弟發信﹐早十餘日而忙迫﹐何也﹖且次次忙迫﹐無一次從容者﹐又何也﹖

男等在京﹐大小平安﹐同鄕諸家皆好﹔惟湯海秋於七月八日得病﹐初九日未刻卽逝。八月十八考教習﹐馮樹堂﹑郭筠仙﹑朱嘯山皆取。湖南今年考差﹐僅何子貞得差﹐餘皆未放﹐惟陳岱雲光景最苦。男因去年之病﹐反以不放爲樂。王仕四已善爲遣回﹐率五大約在糧船回﹐現尙未定﹔渠身體平安﹐二妹不必掛心。叔父之病﹐男累求詳信直告﹐至今未得﹐實不放心。

甲三讀《爾雅》﹐每日二十餘字﹐頗肯率教。六弟今年正月信﹐欲從羅維山處附來﹐男甚喜之﹗後來信絕不提及﹐不知何故﹖所付來京之文﹐殊不甚好。在省讀書二年﹐不見長進﹐男心實憂之﹐而無如何﹐只恨男不善教誨而已。大抵第一要除驕傲气習﹐中無所有﹐而夜郎自大﹐此最壞事。四弟九弟𨿽不長進﹐亦不自滿﹐求大人教六弟﹐總期不自滿足爲要。余俟續陳。男謹稟。﹝道光二十四年七月廿日﹞

四位老弟左右﹕

昨廿七日接信﹐暢快之至﹐以信多而處處詳明也。四弟七夕詩甚佳﹐已詳批詩後﹔從此多作詩亦甚好﹐但須有志有恆﹐乃有成就耳。余於詩亦有工夫﹐恨當世無韓昌黎及蘇黃一輩人可與發吾狂言者。但人事太多﹐故不常作詩﹔用心思索﹐則無時敢忘之耳。

吾人只有進徳﹑修業兩事靠得住。進徳﹐則孝弟仁義是也﹔修業﹐則詩文作字是也。此二者由我作主﹐得尺則我之尺也﹐得寸則我之寸也。今日進一分徳﹐便算積了一升谷﹔明日修一分業﹐又算余了一文錢﹔徳業並增﹐則家私日起。至於功名富貴﹐悉由命走﹐絲毫不能自主。昔某官有一門生爲本省學政﹐托以兩孫﹐當面拜爲門生。後其兩孫歲考臨場大病﹐科考丁艱﹐竟不入學。數年後兩孫乃皆入﹐其長者仍得兩榜。此可見早遲之際﹐時刻皆有前走﹐盡其在我﹐聽其在天﹐萬不可稍生妄想。六弟天分較話弟更髙﹐今年受黜﹐未免憤怨﹐然及此正可困心橫慮﹐大加臥薪嘗膽之功﹐切不可因憤廢學。

九弟勸我治家之法﹐甚有道理﹐喜甚慰甚﹗自荊七遺去之後﹐家中亦甚整齊﹐待率五歸家便知。書曰「非知之艱﹐行之維艱。」九弟所言之理﹐亦我所深知者﹐但不能莊嚴威厲﹐使人望若神明耳。自此後當以九弟言書諸紳﹐而刻刻警省。季弟天性篤厚﹐誠如四弟所云﹐樂何如之﹗求我示讀書之法﹐及進徳之道。另紙開示。作不具﹐國藩手艸。﹝道光二十四年八月付九日﹞

四位老弟足下﹕

吾人爲學﹐最要虛心。嘗見朋友中有美材者﹐往往恃才傲物﹐動謂人不如已﹐見鄕墨則罵鄕墨不通﹐見會墨則罵會墨不通﹐旣罵房官﹐又罵主考﹐未入學者﹐則罵學院。平心而論﹐己之所爲詩文﹐實亦無勝人之處﹔不特無勝人之處﹐而且有不堪對人之處。只爲不肯反求諸己﹐便都見得人家不是﹐旣罵考官﹐又罵同考而先得者。傲气旣長﹐終不進功﹐所以潦倒一生﹐而無寸進也。

余平生科名極爲順遂﹐惟小考七次始售。然每次不進﹐未嘗敢出一怨言﹐但深愧自己試場之詩文太醜而已。至今思之﹐如芒在背。當時之不敢怨言﹐諸弟問父親﹑叔父及朱堯階便知。蓋場屋之中﹐只有文五而僥幸者﹐斷無文佳而埋沒者﹐此一定之理也。

三房十四叔非不勤讀﹐只爲傲气太勝﹐自滿自足﹐遂不能有所成。京城之中﹐亦多有自滿之人﹐識者見之﹐發一冷笑而已。又有當名士者﹐鄙科名爲糞土﹐或好作詩古文﹐或好講考據﹐或好談理學﹐囂囂然自以爲壓倒一切矣。自識者觀之﹐彼其所造曾無幾何﹐亦足發一冷笑而已。故吾人用功﹐力除傲气﹐力戒自滿﹐毋爲人所冷笑﹐乃有進步也。諸弟平日皆恂恂退讓﹐第累年小試不售﹐恐因憤激之久﹐致生驕惰之气﹐故特作書戒之。務望細思吾言而深省焉﹐幸甚幸甚﹗國藩手艸。﹝道光二十四年十月廿一日﹞

男國藩跪稟

父母親大人萬福金安。四月十四日﹐接奉父親三月初九日手諭﹐並叔父大人賀喜手示﹐及四弟家書。敬悉祖父大人病體未好﹐且日加沈劇﹐父叔離諸兄弟服侍已逾三年﹐無晝夜之間﹐無須叟之懈。男獨一人﹐遠離膝下﹐未得一日盡孫子之職﹐罪責甚深。聞華弟荃弟文思大進﹐葆弟之文﹐得華弟講攺﹐亦日馳千里﹐遠人聞此﹐歡慰無極﹗

男近來身體不甚結實﹐稍一一用心﹐卽癬發於面。醫者皆言心虧血熱﹐故不能養肝﹐熱極生風﹐陽气上肝﹐故見於頭面。男恐大發﹐則不能入見﹐故不敢用心﹐謹守大人保養身體之訓﹐隔一日至衙門辦公事﹐余則在家不妄出門。現在衙門諸事﹐男俱已熟悉﹐各司官於男皆甚佩服﹐上下水乳俱融﹐同寅亦極協和。男𨿽終身在禮部衙門﹐爲國家辦照例之事﹐不苟不懈﹐盡就條理﹐亦所深願也。

英夷在廣東﹐今年復請人城﹔徐總督辦理有方﹐外夷折服竟不入城﹐從此永無夷禍﹐聖心嘉悅之至﹗術幫每言皇上連年命運﹐行劫財地﹐去冬始交脫﹐皇上亦每爲臣工言之。今年气象﹐果爲昌泰﹐誠國家之福也﹗

兒婦及孫女輩皆好﹐長孫紀澤前因開蒙大早﹐教得太寬。項讀畢《書經》﹐請先生再將《詩經》點讀一徧﹐夜間講《綱鑑》正史﹐約已講至秦商鞅開阡陌。

李家親事﹐男因桂陽州往來太不便﹐已在媒人唐鶴九處回信不對。常家親事﹐男因其女系妾所生﹐已知春不皆矣。紀澤兒之姻事﹐屢次不就﹐男當年亦十五歲始定婚﹐則紀澤再緩一二年﹐亦無不可﹐或求大人卽在鄕間選一耕讀人家之女﹐男或在京自定﹐總以無富貴气都爲主。紀云對郭雨三之女﹐𨿽未訂盟﹐而彼此呼親家﹐稱姻弟﹐往來親密﹐斷不攺移。二孫女對岱云之次子﹐亦不攺移。謹此稟聞﹐余詳與諸弟書中。男謹稟。﹝道光二十九年四月十六日﹞

澄侯溫甫子植季洪四弟足下﹕日來京寓大小平安﹐癬疾又已微發﹐幸不爲害﹐聽之而已。湖南榜發﹐吾邑竟不中一人。沅弟書中﹐言溫弟之文﹐典麗鷸皇﹐亦爾被抑﹐不知我諸弟中半來科名﹐究竟何如﹖以祖宗之積累﹐及父親叔父之居心立行﹐則諸弟應可多食厥報。以諸弟之年華正盛﹐卽稍遲一科﹐亦未遂爲過時。特兄自近年以來﹐事務日多﹐精神日耗﹐常常望諸弟有繼起者﹐長住京城﹐爲我助一臂之力。且望諸弟分此重任﹐余亦欲稍稍息肩﹐乃不得一售﹐使我中心無倚。

蓋植弟今年一病﹐百事荒廢﹐場中之患目疾﹐自難見長。溫弟天分﹐本甲於諸弟﹐惟牢騷太多﹐性情太懶﹐前在京華﹐不好看書﹐又不作文﹐余卽心甚憂之。近聞還家後﹐亦復牢騷如常﹐或數月不搦管爲文。吾家之無人繼起﹐諸弟猶可稍寬其責﹐溫弟則實自棄﹐不昨盡諉其咎於命運。

吾嘗見朋友不中牢騷太甚者﹐其後必多抑塞﹐如吳﹝木云﹞臺淩荻舟之流﹐指不勝屈。蓋無故而怨天﹐則天必不許﹐無故而尢天﹐則天必不許﹐無故而尢人﹐則人必不服﹐感應之理﹐自然隨之。溫弟所處﹐乃讀書人中最順之境﹐乃動則怨尢滿腹﹐百不如意﹐實我之所不解。以後務宜力除此病﹐以吳﹝木云﹞臺淩荻舟爲眼前之大戒。凡遇牢騷欲發之時﹐則反躬自思﹐吾果有何不足﹐而蓄此不平之气﹐猛然內省﹐決然去之。不惟平心謙抑﹐可以早得科名﹐亦一養此和气﹐可以稍減病患。萬望溫弟再三細想﹐勿以吾言爲老生常談﹐不直一哂也。

王曉林先生在江西爲欽差﹐昨有旨命其署江西巡撫﹐余署刑部﹐恐須至明年乃能交卸。袁漱六昨又生一女﹐凡四女﹐已殤其二﹐又喪其兄﹐又喪其弟﹐又一差不得﹐甚矣窮翰林之難當也﹗黃麓西由江蘇引入京﹐迥非昔日初中進士時气象﹐居然有經濟才。

王衡臣於閏月初九引見﹐以知縣用﹐後於月底搬寓下窪一廟中﹐竟於九月初二夜無故遽卒。先夕與同寓文任吾談至二更﹐次早飯時﹐訝其不起﹐開門視之﹐則已死矣。死生之理﹐善人之報﹐竟不可解。

邑中勸捐﹐彌補虧空之事﹐余前己有信言之。萬不可勉彊勒派。我縣之虧﹐虧於官者半﹐虧於書吏者半﹐而民則無辜也。向來書吏之中飽﹐上則喫官﹐下則喫民﹐名爲包片包解。其實當徵之時﹐是以百姓爲魚肉而吞噬之﹐當解之時﹐則以官爲雉媒而播弄之。官索錢糧於書吏之手﹐猶索食於虎狼之口﹐再四求之﹐而終不肯吐﹐所以積成巨虧。並非實欠在民﹐亦非官之侵蝕人已也。今年父親大人議定糧餉之事﹐一破從前包徵包解之陋風﹐實爲官民兩利﹐所不利者﹐僅書吏耳。卽見制臺畱朱公﹐亦造福一邑不小﹐諸弟皆宜極力助父大人辦成此事。惟損銀彌虧﹐則不宜操之太急﹐須人人願捐乃可。若稍有勒派﹐則好義之事﹐反爲厲民之舉﹐將來或翻爲書吏所藉口﹐必且串通劣紳﹐仍還包徵包解之故智﹐萬不可不預防也。

梁侍禦處銀二百﹐月內必送去﹐淩宅之二百﹐亦已兌去。公車來﹐兌六七十金﹐爲送親族之用﹐亦必不可緩﹐但京寓近極艱窘﹐此外不可再兌也。書不詳盡。余俟續縣。國藩手艸。﹝咸豐元年九月初五日﹞

澄侯四弟左右﹕項接來緘﹐又得所寄吉安一緘﹐具悉一切。朱太守來我縣﹐王劉蔣唐往陪﹐而弟不往宜其見怪。嗣後弟於縣城省城﹐均不宜多去。處玆大亂未平之際﹐惟當藏身匿變﹐不可稍露圭角於外﹐至要至要﹗

吾年一飽閱世態﹐實畏宦途風波之險﹐常思及早抽身﹐以免咎戾﹐家中一切﹐有關系衙門者﹐以不興聞爲妙。﹝咸豐六年九月初十日﹞

沅甫九弟左右﹕十二日申刻﹐代一自縣歸﹐接弟手書﹐具審一切。十三日未刻文輔卿來家﹐病勢甚重﹐自醴陵帶一醫生偕行﹐似是瘟疫之證﹐兩耳已聾﹐昏迷不醒﹐問作諸語﹐皆惦記營中。余將弟已赴營﹐省城可籌半餉等事﹐告之四五次。渠已醒悟﹐且有喜色。因囑其靜心養病﹐不必掛念營務﹐余代爲函告南省江省等語。渠亦卽放心﹐十四日由我家雇夫送之還家矣。若調理得宜﹐半月當可痊愈﹐復原則尙不易易。

陳伯符十二日來我家﹐渠因負疚在身﹐不敢出外酬應﹐欲來鄕來避地計。黃子春官聲及好﹐聽訟勤明﹐人皆畏之。弟到省之期﹐計在二十日﹐餘日內甚望弟信﹐不知金八佑九﹐何以無一人歸來﹐豈因餉來未定﹐不遽遣使歸與﹖

弟性褊急似余﹐恐拂郁或生肝疾﹐幸息心忍耐爲要﹗玆趁便﹔寄一緘﹐托黃宅轉遁﹐弟接到後﹐弟接到後﹐望﹝上山而下﹞人送信一次﹐以慰懸懸。家中大小平安﹐諸小兒讀書﹐余自能一一檢點﹐弟不必掛心。﹝咸豐七年九月廿二日﹞

沅甫九弟左右﹕

接弟十五夜所發之信﹐知十六日已赴吉安矣﹐吉字中營尙易整頓否﹖古之成大事者﹐規模遠大與綜理密微﹐二者闕一不可。弟之綜理密微﹐精力較勝於我。軍中器械﹐其略精者﹐宜另立一簿﹐親自記注﹐擇人而授之。古人以銷仗鮮明爲威敵之要務﹐恆以取勝。劉峙衡於火器亦勤於修整﹐刀矛則全不講究。余曾派褚景昌赴河南采買白蠟桿子﹐又辦腰刀分賞各將弁﹐人頗愛重。弟試畱心此事﹐亦練理之一端也。至規模宜大﹐弟亦講求及之。但講闊大者﹐最易混入散漫一路。遇事顢頇﹐毫無條理﹐𨿽大亦奚足貴﹖等差不紊﹐行之可久﹐斯則器局宏大﹐無有流獘者耳。頃胡潤芝中丞來書﹐贊弟有曰「才大器大』四字﹐余甚愛之。才報於器﹐良爲知言。

湖口賊舟於九月八日焚奪淨盡﹐湖口梅家洲皆於初九日攻克﹐三年積憤﹐一朝雪恥﹐雪琴從此重遊浩蕩之宇。惟次靑尙在坎﹝上穴下臼﹞之中﹐弟便中可與通音問也。李迪庵近有請假回籍省親之意﹐但未接渠手信。渠之帶勇﹐實有不可及處﹐弟宜常與通信﹐殷殷請益。弟在營須保養身體﹐肝郁最傷人﹐余平生受累以此﹐宜和易以調之也。﹝咸豐七年十月初四日﹞

沅甫九弟左右﹕

十二日正七﹑有十歸﹐接弟信﹐備悉一切。定湘營旣至三曲灘﹐其營官成章鑑亦武弁中之不可多得者﹐弟可與之款接。來書謂「意趣不在此﹐則興會索然」﹐此卻大不可。凡人作一事﹐便須全副精神往在此一事﹐首尾不懈。不可見異思遷﹐做這樣想那樣﹐坐這山望那山。人而無恆﹐終身一無所成﹐我生平坐犯無恆的獘病﹐實在受害不小。當翰林時﹐應畱心詩字﹐則好涉獵他書﹐以紛其志﹔讀性理書時﹐則雜以詩文各集﹐以歧其趨。在六部時﹐又不甚實力講求公事。在外帶兵﹐又不能竭力專治軍事﹐或讀書寫字以亂其志意。坐是垂老而百無一成﹐卽水軍一事﹐亦掘井九仞而不及泉弟當以爲鑑戒。

現在帶勇﹐卽埋頭盡力以求帶勇之法﹐早夜孽孽﹐日所思﹐夜所夢﹐捨帶勇以外則一槪不管。不可又想讀書﹐又想中舉﹐又想作州縣﹐紛紛擾擾﹐幹頭萬緒﹐將來又蹈我之覆轍﹐百無一成﹐悔之晚矣。

帶勇之法﹐以體察人才爲第一﹐整頓營規﹑講求戰守次之﹐《得勝歌》中各條﹐一一皆宜詳求。至於口糧一事﹐不宜過於憂慮﹐不可時常發稟。弟章旣得楚局每月六千﹐又得江局月二三千﹐便是極好境遇。李希庵十二來家﹐言迪庵意欲幫弟餉萬金。又余有浙鹽贏餘萬五千兩在江省﹐昨鹽局專丁前來稟溝﹐余囑其解交藩庫充餉﹐將來此款或可酌解弟營﹐但弟不宜指請耳。

餉項旣不勞心﹐全劇精神講求前者數事﹐行有餘力則聯絡各營﹐款接紳士。身體𨿽弱﹐卻不宜過於愛惜。精神愈用則愈出﹐陽气愈提則愈盛。每日作事愈多﹐則夜間臨睡愈快活。若存一愛惜精神的意思﹐將前將卻﹐奄奄無气﹐決難成事。﹣﹣凡此﹐皆因弟興會索然之言而切戒之者也。

弟宜以李迪庵爲法﹐不慌不忙﹐盈科後進﹐到八九个月後﹐必有一番回甘滋味出來。余生平坐無恆流獘極大﹐今老矣﹐不能不教誡吾弟吾子。

鄧先生品學極好﹐甲三八股文有長進﹐亦山先生亦請鄧攺文。亦山教書嚴肅﹐學生甚爲畏憚。吾家戲言戲動積習﹐明年喜在家﹐當與兩先生盡攺之。

下游鎭江﹑瓜洲同日克夏﹐金陵指日可克。厚庵放閩中提督﹐已赴金陵會剿﹐準其專招奏事。九江亦卽日可復。大約軍事在吉安﹑撫﹑建等府結局﹐賢弟勉之。吾爲其始﹐弟善其終﹐實有厚望。若稍參以客气﹐將以鼓志﹐則不能爲我增气也。營中哨隊請人气尙完固否﹖下次祈書及。﹝咸豐七年十二月十四日﹞

沅甫九弟左右﹕

初三日劉福一等歸﹐接來信﹐藉悉一切。城賊圍困已久﹐計不久亦可攻克﹐惟嚴斷文報是第一要義﹐弟當以身先之﹐家中四宅平安﹐余身體不適﹐初二日住白玉堂﹐夜不成寐。

溫弟何日至吉安﹖古來言凶徳致敗者約有二端﹕曰長傲﹐曰多言。丹朱之不肖﹐曰傲曰囂訟﹐卽多言也。歷現名公巨卿﹐多以此二端敗家喪生。餘生乎頗病執拗﹐徳之傲也﹔不甚多言﹐而筆下亦略近乎囂論。靜中默省愆尢﹐我之處處獲戾﹐其源不外此二者。溫弟性格略與我相似﹐而發言尢爲尖刻。凡激之淩物﹐不必定以言語加人﹐有以神气淩之者矣﹐有以面色淩之者矣。溫弟之神气稍有英發之姿﹐面色間有蠻很之象﹐最易淩人。

凡心中不可有所恃﹐心有所恃則達於面貌。以門地言﹐我之物望大減﹐方且恐爲子弟之累﹔以才識言﹐近今軍中煉出人才頗多﹐弟等亦無過人之處﹕皆不可待。只宜抑然自下﹐一昧言忠信行篤敬﹐庶幾可以遮護舊失﹐整頓新气﹐否則人皆厭薄之矣。

沅弟持躬涉世﹐差爲妥協。溫弟則談笑譏諷﹐要彊充老手﹐猶不免有舊習﹐不可不猛省﹐不可不痛攺。聞在縣有隨意嘲諷之事﹐有怪人差帖之意﹐急宜懲之。余在軍多年﹐豈無一節可取﹖只因做之一字﹐百無一成﹐故諄諄教諸弟以爲戒也。﹝咸豐八年三月初六日﹞

沅甫九弟左右﹕

二十日胡二等歸﹐接弟十三夜書﹐具悉一切。所論兄之善處﹐𨿽未克當﹐然亦足以自怡。兄之鬱鬱不自得者﹐以生平行事有初鮮終﹔此次又艸艸去職﹐致失物望﹐不無內疚。

長傲﹑多言二獘﹐歷觀前世卿大夫興衰﹐及近日官場所以致禍福之由﹐未嘗不視此二者爲樞機﹐故願與諸弟共相鑑誡。第能懲此二者﹐而不能勤奮以圖自立﹐則仍無以興家而立業。故又在乎振刷精神﹐力求有恆﹐以攺我之舊轍﹐而振家之丕基。弟在外數月﹐聲望頗隆﹐總須始終如一﹐毋怠毋荒﹐庶幾子弟爲初旭之升﹐而於兄亦代爲桑楡之補﹐至囑至囑。

次靑奏赴浙江﹐令人閱之气王。以次育之堅忍﹐固宜有出頭之一日﹐而詠公亦可謂天下之快人快事矣。

弟勸我與左季髙通書問﹐此次暫未暇作﹐準於下次寄弟處轉遞。此亦兄長傲之一端﹐弟旣有言﹐不敢遂非也。﹝咸豐八年三月廿四日﹞

沅甫九弟左右﹕

春二安五歸﹐接手書﹐知營中一切平善﹐至爲欣慰﹗次靑二月以後﹐無信寄我﹐其眷屬至江西﹐不知果得一面否﹖弟寄接到胡中丞奏伊入浙之稿﹐示知是否成行﹖項得耆中丞十三日書﹐言浙省江山蘭溪兩縣失守﹐次靑前往會剿﹔是次靑近日聲光﹐亦漸漸膾灸人口。廣信衙州兩府不失﹐似浙中終無可慮﹐未審近事究復如何﹖

廣東探報﹐言洋人有船至上海﹐亦恐其爲金陵餘孽所攀援﹔若無此等意外波折﹐則洪楊股匪﹐不患今歲不平耳。九江竟尙未克﹐林啟榮之堅忍﹐實不可及。聞林城防兵﹐於三月十日小挫一次﹐未知確否﹖弟於次靑迪庵雪琴等處﹐須多通音問﹐余亦略有見聞也。

兄病體已愈十之七人﹐日內並未服藥﹐夜間亦能熟睡﹐至子正以後則醒﹐是中年後人常態﹐不足異也。湘陰吳貞階司馬﹐於念六日來鄕﹐是厚庵囑其來一省視﹐次日歸去。

余所奏報銷大槪規模一折﹐奉朱批該部議奏﹐戶部旋於二月初九日復奏﹐言曾國藩所擬﹐尙屬妥協云云。至將來需用部費﹐不下數萬﹐聞楊彭在華陽鎭抽釐﹐每月可得二萬﹐系雪琴督同淩蔭廷劉國斌經紀其事﹐其銀歸水營楊彭兩大股分用。余偶言可從此項下設法籌出部費﹐貞階力贊其議﹐想楊彭亦必允從。此款有著﹐則余心又少一牽掛矣。

溫弟丰神較峻﹐與兄之伉直簡澹﹐𨿽微有不同﹐而其難於諧世﹐則殊途而同歸﹐余常用爲慮。大抵胸中抑鬱﹐怨天尢人﹐不特不可以涉世﹐亦非所以養徳﹐不待無以養徳﹐亦非所以保身。中年以後﹐則肝腎交受其苟﹐盡郁而不暢則傷木﹐心火站爍則傷水。科今日之目疾﹐及夜不成寐﹐其由來不外乎此。故於兩弟時時以平和二字相勗﹐幸勿視爲老生常談﹐至囑至囑﹗

親族往弟營者﹐人數不少﹐廣廈萬間﹐本弟素志。第善乩國者﹐觀賢哲在位﹐則卜其將興﹐見冗員浮雜﹐則知其將替。善乩軍營亦然﹐似宜略爲分別﹔其極無用者﹐或厚給途費﹐遺之歸裏﹐或酌憑之撰﹐而主者宴然不知其不可用﹐此宜深察者也。附近百姓﹐果有騷擾事情否﹖此亦宜深察者也。﹝咸豐八年三月三十日﹞

澄侯四弟左右﹕今年以來﹐賢弟實在勞苦﹐較之我在軍營﹐殆過十倍﹐萬望加意保養。祁陽之賊﹐或可不竄湘鄕﹐萬一竄入﹐亦系定數﹐余已不復縣系。余自去年六月再出﹐無不批之稟﹐無不復之信﹐往來這嫌隙尢悔﹐業已消去十分之七八。惟辦理軍務﹐仍不能十分盡職﹐蓋精神不足也。

賢弟聞我近日在外﹐尙有錯處﹐不妨寫信告我。余派委員伍華瀚在衡州坐探﹐每二日送信一次﹔家中若有軍情報營﹐可由衡城交伍轉送也。﹝咸豐九年五月初六日﹞

澄侯沅甫兩弟左右﹕接家信﹐知叔父大人﹐已於三月二日安厝馬公塘。兩弟於家中兩代老人養生送死之事﹐備極敬誠﹐將來必食報於子孫。聞馬公場山勢平衍﹐可決其無水蟻凶災﹐尢以爲慰。澄弟服補劑而大愈﹐幸甚幸甚﹗

吾平生頗講求惜福二字之義﹐送來補藥不斷﹐且蔬菜亦較奢﹐自愧享用太過﹔然亦體握大弱﹐不得不爾。胡潤帥李希庵常服遼參﹐則其享受更有過於餘者。家中後輩子弟﹐體弱學射﹐最足保養﹐起早尢千金妙方﹐長壽金丹也。﹝咸豐十年三月廿四日﹞

沅弟左右﹕接來緘﹐知營墻及前後壕皆倒﹐良深焦灼。然亦恐是挖壕時不甚得法﹐若容土覆得極遠﹐𨿽雨大﹐不至仍倒入壕內﹐庶稍易整理。至墻子則無倒坍﹐不僅安慶耳。徽州之賊﹐竄浙者﹐十之六七﹐在府城及休寧者﹐聞不過數千人﹐不知確否﹖

連日雨大泥深﹐鮑張不能進剿﹐深爲可惜﹗季髙尙在樂平﹐余深恐賊竄入江西腹地﹐商之季髙﹐無遽入皖﹐季髙亦以雨泥不能速進也。

潤帥謀皖已大半年﹐一切均有成竹﹐而臨事復派人救援六安﹐與吾輩及希庵等之初議﹐全不符合。槍法忙亂﹐而弟與希庵皆有驕矜之气﹐玆爲可慮。希庵論事﹐最爲穩妥﹐如潤帥有槍法稍亂之事﹐弟與希婉陳而切諫之。弟與希之矜气﹐則彼此互規之﹐北岸當安如泰山矣。﹝咸豐十年三月廿一日﹞

沅季弟左右﹕

沅弟以我切責之緘﹐痛自引咎﹐俱蹈危機﹐而思自進於謹言潮該路﹐能如是﹐是弟終身載福之道﹐而吾家之幸也﹗季弟言亦平﹐溫雅﹐遠勝往年傲惰气象。

吾於道光十九年十一月初二日﹐進京散館﹐十月二十八日早侍祖父星岡公於階前﹐請曰「此次進京﹐求公教訓。」星岡公曰「爾之官是做不盡的﹐爾之才是好的﹐但不可傲﹐滿招損﹐廉受益﹐爾若不做﹐更好全了﹗」遺訓不遠﹐至今尙如耳提面命。今吾謹述此語﹐告誡兩弟﹐總以除傲字爲第一義﹐唐虞之惡人﹐曰丹朱傲﹐曰象傲﹐桀紂之無道﹐曰彊足以拒諫﹐辧足以飾非﹐曰謂已有天命﹐謂敬不足行﹐皆傲也。

吾自八年六月再出﹐卽力戒傲字﹐以儆無恆之獘﹐近來又力戒惰字。昨日徽州未敗之前﹐次靑心中不免有自是之見﹐旣敗之後﹐余益加猛省﹑大約軍事之敗﹐非傲卽惰﹐二者必居其一。巨室之敗﹐非傲卽惰﹐二者必居其一。

余於初六所發之折﹐十月初可奉諭旨。余若奉旨派出﹐十日卽須成行﹐兄弟遠別﹐未知相見何日﹖惟願兩弟戒此二字﹐並戒後輩﹐當守家規﹐則余心大慰耳﹗﹝咸豐十年十月廿四日﹞

澄侯四弟左右﹕弟言家中子弟﹐無不謙者﹐此卻未然。凡畏人不敢妄議論者﹐謹愼者也。凡好譏評人短者﹐驕傲者也。諺云「富家子弟多驕﹐貴家子弟多傲。」非必錦衣玉食﹐動手打人﹐而後謂之驕傲也。但使志得意滿﹐毫無畏忌﹐開口議人短長﹐卽是極驕傲耳。

余正月初四日信中﹐言戒驕字﹐以不輕非笑人爲第一義。望弟弟常猛省﹐並戒子弟也。﹝咸豐十一年二月初四日﹞

季沅弟左右﹕

帳棚卽日趕辦﹐大約五月可解六營﹐六月再解六營﹐使新勇略得卻署也。小臺槍之藥﹐與大炮之藥﹐此問並無分別﹐亦未制造兩種藥﹐以後定每月解藥三萬斤至弟處﹐當不致更有缺乏。王可升十四日回省﹐其老營十六可到﹐到卽派往蕪湖﹐免致南岸中段空虛。

雪琴與沅弟嫌隙已深﹐難遽期其水乳。沅弟所批雪信稿﹐有是處﹔亦有未當處。弟謂雪聲色懼厲﹐凡目能見千里而不能自見其睫﹐聲音笑貌之拒人﹐每苦於不自見﹐若不自知。雪之厲﹐雪不自知﹐沅之聲色﹐恐亦未始不厲﹐特不自知耳。

曾記咸豐七年冬﹐余咎駱文耆待我之薄﹐溫甫則曰「兄之面色﹐每予人以難堪。」又記十一年春﹐樹堂深咎張伴山簡傲不敬﹐余則謂樹堂面色亦拒人於千里之外。觀此二者﹐則沅弟面色之厲﹐得毋似余與樹堂之不自覺乎﹖

余家目下鼎盛之際﹐余吞竊將相﹐沅所統近二萬人﹐季所統四五千人﹐近世假此者﹐曾有幾家﹖沅弟半年以來﹐七拜君恩﹐近世似弟者曾有幾人﹖日中則昃﹐月盈則虧﹐吾家亦盈時矣。管子云「斗斜滿則人槪之﹐人滿則天槪之。」余謂天槪之無形﹐仍假手於人以槪之。霍氏盈滿﹐魏相槪之﹐宣帝槪之。諸葛恪盈滿﹐孫峻槪之﹐吳主槪之。待他人之來槪而後悔之﹐則已晚矣。吾家方丰盈之際﹐不待天之來槪﹐人之來槪﹐吾與諸弟當設法先自槪之﹐自槪之道云何﹖亦不外淸愼勤三字而已。吾近將淸字攺爲廉字﹐愼字攺爲謙字﹐勤字攺爲勞字﹐尢爲明淺﹐確有可下手之處。

沅弟昔年於銀錢取與之際﹐不甚斟酌﹐朋輩之譏議菲薄﹐其根實在於此。去冬之買犁頭嘴栗子山﹐余亦大不謂然。以後宜不妄取分毫﹐不寄銀回家﹐不多贈親族﹐此廉字工夫也。謙字存諸中者不可知﹐其著於外者﹐約有四端﹕曰面色﹐曰言語﹐曰書函﹐曰僕從屬員。沅弟一次舔招六千人﹐季弟並未稟明﹐徑招三千人﹐此在他統領斷做不到者﹐在弟尙能集事﹐亦算順手。而弟等每次來信索取帳棚子藥等件﹐常多譏諷之詞﹐不平之語﹐在兄處書函如此﹐則與別處書函更可知已。

沅弟之僕從隨員﹐頗有气焰﹐面色言語﹐與人酬按時﹐吾未及見﹐而申夫➅曾述及往年對渠之詞气﹐至今余憾﹗以後宜於此四端﹐痛加克治﹐此謙字工夫也。每日臨睡之時﹐默數本日勞心者幾件﹝勞力者幾件﹐則知宣勒王事之處無多﹐更竭誠以圖之﹐此勞字工夫也。余以名位太隆﹐常恐祖宗畱始之福﹐自我一人享盡﹐故將勞謙謙三字﹐時時自惕﹐亦願兩賢弟之用以自惕﹐且卽以自槪耳。湖州於初三日失守﹐可憐可儆﹗﹝同治元年五月初八日﹞

沅季弟左右﹕沅於人槪天槪之說﹐不甚措意﹐而言及勢利之天下﹐彊淩弱之天下﹐此豈自今日始哉﹖蓋從古已然矣。從古帝王將相﹐無人不由自彊自立做出﹔卽爲聖賢者﹐亦各有自立自彊之道﹐故能獨立不俱﹐確乎不拔。余往年在京﹐好與有大名大位者爲仇﹐亦未始無挺然特立﹐不畏彊禦之意。

近來見得天地之道﹐剛柔互用﹐不用偏廢﹐太柔則靡﹐太剛則折﹐剛非暴戾之謂也﹐彊矯而已。柔非卑弱之謂也﹐謙退而已。趨事赴公﹐則當彊矯﹐爭名逐利﹐則當謙退﹐開創家業﹐則當彊矯﹐守成安樂﹐則當謙退。出與人物應接﹐則當彊矯﹐入與妻卽享受﹐則當謙退。

若一面建功立業﹐外享大名﹐一面求田問舍﹐內圖厚實。二者皆有盈滿之象﹐全無謙退之意﹐則斷不能久﹐此余所深信﹐而弟宜默默體驗者也。﹝同治元年五月廿八日﹞

沅弟左右﹕此次洋槍合用﹐前次解去之百支﹐果合用否﹖如有不合之處﹐一一指出。蓋前次以大價買來﹐若過於喫虧﹐不能不一一與之申說也。吾固近日辦事名望﹐關系不淺﹐以鄂中疑季之言相告﹐弟則謂我不應述及外間指摘﹐吾家昆弟過惡﹐吾有所聞﹐自當一一告弟﹐明責婉勸﹐有則攺之﹐無則加勉﹐豈可祕爾不宣﹖鄂之於季﹐自系有意與之爲難﹐名望所在﹐是非於是乎出﹐賞罰於是乎人﹐卽餉之有無﹐亦於是乎判。

去冬金眉生被數人參劾後﹐至鈔沒其家﹐妻孥中夜露立﹐此豈有萬分罪惡哉﹖亦因名望所在﹐賞罰隨之也。眾口悠悠﹐初不知其所自起﹐亦不知其所由止﹐有才者仇疑謗之無因﹐因悍然不顧﹐則謗且日騰。有筏者畏疑謗之無因﹐而抑然自修﹐則謗亦日息。吾願弟弟之抑然﹐不願弟等之悍然。弟等敬聽吾言﹐手足式好﹐向禦外侮﹔不願弟等各逞己見於門內﹐計較其雌雄﹐反忘外患。

至阿兄忝竊髙位﹐又竊虛名﹐時時有顚墜之虞。吾通閱古今人物﹐似此名位權勢﹐能保全善終者極少。深恐吾全盛之時﹐不克庇蔭弟等﹐吾顚墜之際﹐或致連累弟等。惟於無事時﹐常以危詞苦語﹐互相勸誡﹐庶幾免於大戾耳。﹝同治元年六月二十日﹞

沅季弟左右﹕季弟病似虍疾﹐近已痊愈否﹖吾不以季弟病之易發爲慮﹐而以季好輕下藥爲慮。吾在外日久﹐閱事日多﹐每勸人以不服藥爲上策。吳彤雲近病極重﹐水米不進﹐已十四日矣。十六夜四更﹐已將後事料理﹐手函托我。餘一槪應允﹐而始終勸其不服藥。自初十日起﹐至今不服藥十一天﹐昨日競大有轉機﹐虍疾減去十之四﹐嘔逆各癥﹐減去十之七八﹐大約保無他變。

希庵五月之杪﹐病勢極重﹐余緘告之云「治心以廣大二字爲藥﹐治身以不藥二字爲藥。」並言作梅醫道不可恃。希乃斷藥月餘﹐近日病已痊愈﹐咳嗽亦止﹔是二人者﹐皆不服藥之明效大驗。季弟信藥太過﹐自信亦太深﹐故余所慮不在於病﹐而在於服藥﹐玆諄諄以不服藥爲戒﹐望季曲從之﹐沅力勸之﹐至要至囑﹗

季弟信中所商六條﹐皆可允行﹐回家之期﹐不如待金陵克復乃去﹐庶幾一勞永逸。如營中難耐久勞﹐或來安慶閒散十日八日﹐待火輪船之便﹐復還金陵本營﹐亦無不可。若能耐勞耐煩﹐則在營久熬更好﹐與弟之名曰貞﹐字曰恆者﹐尢相符合。其餘各條﹐皆辦得到﹐弟可放心。

上海四萬尙未到﹐到時當全解沅外。東徵局於七月三萬之外﹐又月專解金陵五萬﹐到時亦當全解沅處。東局保案﹐自可照準﹐弟保案亦日內趕辦。雪琴今日來省﹐筱泉亦到。﹝同治元年七月二十日﹞

沅﹑季弟左右﹕久不接來信﹐不知季病全愈否﹖各營平安否﹖東徵局專解沅餉五萬﹐上海許解四萬﹐至今尙未到皖。閱新聞紙﹐其中一條言﹕何根云六月初七正法﹐讀之悚懼惆帳。余去歲臘尾﹐買鹿茸一架﹐銀百九十兩﹐嫌其太貴。

今年身體較好﹐未服補藥﹐亦示喫丸藥。玆將此茸送至金陵﹐沅弟配置後﹐與季弟分食之。中秋涼後﹐或可漸服。但偶有傷風微恙﹐則不宜服。

余閱歷已久﹐覺有病時﹐斷不可喫藥﹐無病時﹐可偶服補劑調理﹐亦不可多。吳彤雲大病二十日﹐竟以不藥而愈。鄧寅皆終身多病﹐未嘗服藥一次。季弟病時好服藥﹐且好易方﹐沅弟服補劑﹐失之太多。故余切戒之﹐望弟牢記之。弟營起極早﹐飯後始天明﹐甚爲喜慰﹗吾輩仰法家訓﹐惟早起務農疏醫遠巫四者﹐尢爲切要﹗﹝同治元年七月廿五日﹞

沅﹑季弟左右﹕

沈霆兩軍病疫﹐迄未稍愈﹐寧國各屬﹐軍民死亡相繼﹐遁勤相望。河中積屍生虫﹐往往緣船而上﹐河水及井水﹐皆可不食﹕其有力者﹐用舟載水於數百里之外﹐穢气觸人﹐十病八九﹐誠宇宙之大劫﹐軍行之奇苦也。

洪容海投誠後﹐其黨黃朱等目復叛﹐廣徳州旣得復失﹐金柱關常有賊窺伺﹐近聞增至三四萬人﹐深可危慮。余心所懸念者﹐惟此二處。

余體气平安﹐惟不能多說話﹐稍多則气竭神乏﹐公事積閣﹐恐不免於貽誤。弟體亦不甚旺﹐總刨猢靜養。莫買田園﹐莫管公事﹐吾所囑者﹐二語而已。盛時常作衰時想﹐上場念下場時﹐富貴人家﹐不可不牢已二語也。﹝同治元年閏八月初四日﹞

沅弟左右﹕弟讀邵尹詩﹐領得恬淡沖融之趣﹐此是襟懷長進處。自古聖賢豪傑﹐文人才士﹐其志事不同﹐而其豁達光明之胸﹐大略相同。以詩言之﹐必先有豁達光明之識﹐而後有恬淡沖融之趣﹔自李白韓退之杜牧之﹐則豁達處多﹐陶淵明孟浩然白香山則沖淡處多。杜蘇二公﹐無美不備﹐而杜之五律最沖淡﹐蘇之七古最豁達﹐邵堯夫𨿽非詩之正宗﹐而豁達沖淡﹐二者兼全。吾好讀莊子。以其豁達足益人胸襟也。去年所講生而美者﹐若知之﹐若不知之。若聞之﹐若不聞之一段﹐最爲豁達。推之卽舜禹之有天而不與﹐亦同此襟懷也。

吾輩現辦軍務﹐系處功利場中﹐宜刻刻勤勞﹐如農之力穡如賈之趨利﹐如篙工之上灘﹐早作夜思﹐以求有濟。而治事之外﹐此中卻須有一段豁達沖融气象﹐二者並進﹔則勤勞而以恬淡出之﹐最有意味﹐余所以令刻勞謙君子印章與弟者此也。

少荃已克筆太侖州﹐若再克昆山﹐則蘇州可圖矣﹐吾但能保沿江最要之城隘﹐則大局必日振也。﹝同治二年三月廿四日﹞

沅弟左右﹕接初五夜地道轟陷賊城十餘丈﹐被該逆搶堵﹐我軍傷亡三百餘人﹐此盡意中之事。城內多百戰之寇﹐閱歷極多﹐豈有不能搶堵缺口之理﹖蘇州先復﹐金陵自遙遙無期﹐弟切不必焦急。

古來大戰爭﹐大事業﹐人謀僅占十分之三。無意恆居十分之七。往往積勞之人﹐非卽成名之人﹐成名之人﹐非卽享福之人。此次軍務﹐如克復武漢九江安慶﹐積勞者卽是成名之人﹐在天意已自然十分公道﹐然而不可恃也。吾兄弟但在積勞二字上著力﹐成名二字﹐則不必問及﹐享福二字﹐則更不必問矣。

厚庵堅請回籍養親侍疾﹐只得允準﹐已於今日代奏﹐苗逆於二十六夜擒斬﹐其黨悉行投誠﹐凡壽州正陽穎上下蔡等城﹐一律收復﹐長淮指日肅淸﹐眞堪慶幸﹗弟近日身體健否﹖吾所囑者二端﹕一曰天懷淡定﹐莫求速效。二曰謹防援賊﹐城賊內外猛撲﹑穩愼禦之。﹝同治二年十一月十二日﹞

沅弟左右﹕適聞常州克復﹑丹陽克復之信﹐正深欣慰﹗而弟信中有云「肝病已深﹐痛疾已成﹐逢人輒怒﹐遇事輒憂等語。」讀之不勝焦慮。今年以來﹐蘇浙克城甚多﹐獨金陵遲遲尙無把握﹐又餉項奇絀。不如意之事機﹐不入耳之言語﹐紛紛疊乘﹐余尙溫郁成疾﹐況弟之勞苦過甚﹐百倍阿兄﹐心血久虧﹐數倍於阿兄乎﹖

余自春來﹐常恐弟發肝病﹐而弟信每含糊言之﹐此四句乃露實情﹐此病非藥餌所能爲力﹐必須將萬事看空﹐毋惱毋怒﹐乃可漸漸減輕。蝮蛇螫手﹐則壯士斷其手﹐所以全生也。吾兄弟欲全其生﹐亦當視惱怒如蝮蛇﹐去之不可不勇﹐至囑至囑﹗

餘年來愧對老弟之事﹐惟調撥程學啟一名﹐將有損於阿弟。然有損於家﹐有益於國﹐弟不必過郁﹐兄亦不必過悔。頃見少荃爲程學啟請卹一疏﹐立言公允﹐滋特寄弟一閱。

李世忠事﹐十二日奏結﹐又餉絀情形一片﹐卽爲將來兄弟引退之張本。余病假於四月廿五日滿期﹐余意再請續假﹐幕友皆勸銷假﹐弟意以爲如何﹖

淮北票鹽課釐兩項﹐每歲共得八十萬串﹐抉槪供弟一軍﹐此亦巨款﹐而弟尙嫌其無幾。余於咸豐四五六七八九等年﹐從無一年收過八十萬者﹐再籌此等巨款﹐萬不可得矣。﹝同治三年四月十三日﹞

沅弟左右﹕

厚庵到皖﹐堅辭督辦一席﹐渠之赴江西與否﹐余不能代爲主持。至於奏折﹔則必須渠親自陳奏﹐余斷不能代辭。厚帥現擬在此辦折﹐拜疏後仍回金陵水營﹔春霆昌歧聞亦日內可到﹑春霆回籍之事﹐卻不能不代爲奏懇也﹔

弟病今日少愈否﹖肝病餘所深知﹐腹疼則不知何證﹖屢觀《郎山脈案》﹐以扶脾爲主﹐不求速效﹐余深以爲然。然心肝兩家之病﹐究以自養自醫爲主﹐非藥物所能爲力。今日偶過裱畫店﹐見弟所寫對聯﹐光彩煥發﹐精力似甚完足﹔若能認眞調養﹐不過焦灼﹐必可漸漸復無。﹝同治三年五月初十日﹞

沅弟左右﹕內疾外證﹐果愈幾分﹐凡鬱怒最易傷人﹐余有錯處﹐弟盡可一一直說。人之忌我者﹐惟願弟做錯事。惟願弟之不恭。人之忌弟者﹐惟願兄做錯事﹐惟願兄之不友。弟看破此等物情﹐則知世路之艱險﹐而心愈抑畏﹐气反和平矣。﹝同治三年五月廿三日﹞

澄弟左右﹕鄕間谷價日賤﹐禾豆暢茂﹐猶是升平气象﹐極慰極慰。賊自三月下旬﹐退出曹鄆之境﹐幸保山運河以東各屬﹐而仍蹂躪及曹宋徐四鳳淮諸府﹐彼剿此竄﹐倏忽來往。直至五月下旬一張牛各股﹐始竄至周家口以西﹐任賴各股。始竄至太和以西。大約夏秋數月﹐山東江蘇﹐可以髙枕無憂﹐河南皖鄂又必手忙腳亂。

余擬於數日內至宿遷桃源一帶﹐察看堤墻﹐卽於水路上臨淮而至周家口。盛暑而坐小船﹐是一極苦之事﹐因陸路多被水淹﹐雇車又甚不易﹐不得不攺由水程。余老境日逼﹐勉彊支持一年半載﹐實不能久當大任矣。因思吾兄弟體气皆不甚健﹐後輩子侄﹐尢多虛弱﹐宜於平日請求養身之法﹐不可於臨時亂投藥劑。

養身之法﹐約有一事﹕一曰眠食有恆。二曰懲忿﹐三曰節欲﹐四曰每夜臨睡洗腳﹐五曰每日兩飯後﹐各行三千步。懲忿卽余篇中所謂養生以少惱怒爲本也。眠食有恆﹐及洗腳二事﹔星岡公行之回十年﹐余亦學行七年矣。飯後三千步﹐近日試行﹐自矢永不間斷﹐弟從前勞苦太久﹐年近五十﹐願將此五事立志行之﹐並勸沅弟與諸子行之。

余與沅弟同時封爵開府﹐門庭可謂極盛﹐然非可常恃之道﹐記得已亥正月﹐星岡公訓竹亭公曰「寬一𨿽點翰林﹐我家仍靠作田爲業﹐不可靠他喫皈。」此語最有道理﹐今亦當守此二語爲命脈。望吾弟專在作田上用工﹐輔之以書蔬魚豬﹑早掃考寶八字﹐任憑家中如何貴盛﹑切莫全攺道光初年之規模。

凡家道所以可久者﹐不恃一時之官爵﹐而恃長遠之家規﹐不恃一二人之驟發﹐而恃大眾之維持。我若有福﹐罷官回家﹐當與弟竭力維持。老親舊眷﹐貧賤族黨﹐不可怠慢﹐待貧者亦與富者一般﹐當盛時預作衰時之想﹐自有深固之基矣。﹝同治五年六月初五日﹞

沅弟左右﹕接弟信﹐具悉一切。弟謂命運作主﹐余所深信﹐謂自彊者﹐每勝一籌﹐則余不甚深信。凡國之彊﹐必須多得賢臣﹔凡家之彊﹐必須多出賢子弟﹐此亦關乎天命﹐不盡由於人謀。至一身之彊﹐則不外乎北宮黝﹑孟施捨﹑曾子三種﹐孟子之集議而慊﹐卽曾子之自反而縮也。

惟曾子與孔子告仲田之彊﹐略爲可久可常﹐此外鬥智鬥力之彊﹐則有因彊而大興﹐亦有因彊而大敗。古來如李斯曹操董卓楊素﹐其智力皆橫絕一世﹐而其禍敗亦迥異尋常﹐近世如陸何蕭陳皆予知自雄﹐而俱不保其終﹔故吾輩在自修處求彊則可﹐在勝人處求彊則不可。若專在勝人處求彊﹐其能彊到底與否﹐尙未可知﹐卽使終身彊橫安穩﹐亦君子所不屑道也。

賊匪此次東竄﹐東軍小勝二次﹐大勝一次﹐劉潘大勝一次﹐小勝數次﹐似已大受懲創﹐不似上半年之猖撅。但求不竄陜洛﹐卽竄鄂境﹐或可收夾擊之效。

余定於明日請續假一月﹐十月請開各缺﹐仍畱軍營麇量本戳﹐會辦中路剿匪事宜而已。﹝同治五年九月十二日﹞

沅弟左右﹕鄂督五福堂有回祿之災﹐幸人口無恙﹐上房無恙﹐受驚已不小矣。其屋系板壁紙糊﹐本易招火﹔凡遇此等事﹐只可說打雜人役失火﹐固不可疑會匪之毒謀﹐尢不可怪仇家之姦細。若大驚小怪﹐胡想亂猜﹐生出多少枝葉﹐仇家轉得傳播以爲快。惟有處處泰然﹐行所無事﹐申甫所謂好漢打脫牙和血吞﹐星岡公所謂有福之人善退財﹐眞處逆境者之良法也。

弟求兄隨時訓示申儆﹐名子自問近年得力﹐惟有一悔字訣。兄昔年自負本領甚大﹐可屈可伸﹐可行可藏﹐又每見得人家不是。自從丁已戊午大悔大悟之後﹐乃知自己全無本領﹐凡事都見得人家有幾分是處﹐故自戊午至九載﹐與四十歲以前泅不相同。大約以能立能達爲體﹐以不怨不尢爲用。立者﹐發奮自彊﹐站得住也。達者﹐辦事圓融﹐行得通也。

吾九年以來﹐痛戒無恆之獘﹐看書寫字﹐從未間斷﹐選將練兵﹐亦常畱心﹐此皆自彊能立工夫。奏疏公牘﹐再三斟酌﹐無一過當之語﹐自誇之辭﹐此皆圓融能達工夫。至於怨天本有所不敢﹐尢人則尙不能免﹐亦皆隨時彊制而克去之。

弟若欲自儆惕﹐似可學阿兄丁戊二年之悔﹐然後痛下鍼貶﹐必有大進。立達二字﹐吾於己未年﹐曾寫於弟之手卷中﹐弟亦刻刻思自立自彊﹐但於能達處尙欠體驗﹐於不怨尢處﹐尙難彊制。吾信中言皆隨時指點﹐勸弟彊制也。趙廣漢本漢之賢臣﹐因星變而劾魏相﹐後乃身當其災﹐可爲殷鑑。默存一悔字﹐無事不可挽回也。﹝同治六年正月初三日﹞

沅弟左右﹕接李少帥信﹐知春霆因弟覆奏之片﹐言省三系與任逆接仗﹐霆軍系與賴逆交鋒﹐大爲不平﹐自奏傷疾舉發﹐請開缺調理。又以書告少帥﹐謂弟自占地步﹐弟當此百端拂穢之時﹐又添此至交齟齬之事﹐想心緒益覺難堪。然事已如此﹐亦只有逆來順受之法﹐仍不外悔字訣﹑硬字訣而已。

朱子嘗言「悔字如春﹐萬物蘊蓄初發。吉字如夏﹐萬物茂盛已極。吝字如秋﹐萬物如落。凶字如冬﹐萬物初調。」又嘗以元字配春﹐享字配夏﹐利字配秋﹐貞字配冬﹐兄意貞字卽硬字訣也。弟當此艱危之際﹐若能以硬字法冬藏之徳﹐以悔字啟春生之機﹐庶幾可挽回一二乎﹖

聞左帥近日亦極謙愼﹐在漢口气象何如﹖弟曾聞其大略否﹖申甫閱歷極深﹐若遇危難之際﹐與之深談﹐渠尙能於惡風駭浪之中﹐默識把舵之道﹐在司道中﹐不可多得也。﹝同治六年三月初二日﹞

男國藩跪稟

父母親大人萬福金安﹐九弟之病﹐自正月十六日後﹐日見彊旺﹔二月一日開葷﹐現全復元矣。二月以來﹐日日習字﹐時有長進。男亦常習小楷﹐以爲明年考差之具。近來攺臨智永千字文貼﹐不復臨顏柳二家帖﹐以不合時宜故也。

孫男身體甚好﹐每日佻達歡呼﹐曾無歇息﹐孫女亦好。浙江之事﹐聞於正月底交戰﹐仍爾不勝。去歲所失寧波府城﹐定海﹑鎭海二縣城﹐尙未收復。英夷滋擾以來﹐皆漢好助之爲盧﹐此輩食毛踐土﹐喪盡天良﹐不知何日罪惡貫盈﹐始得聚而殲滅。

湖北崇陽縣逆賊鐘人傑爲亂﹐攻占崇陽﹑通城二縣。裕制軍卽日撲滅﹐將鐘人傑及逆黨檻送京師正法﹐餘孽俱已搜盡。鐘逆倡亂不及一月﹐黨羽姻屬﹐皆伏天誅﹐黃河去年決口﹐昨已合攏﹐大功告成矣。

九弟前病中思歸﹐近因難覓好伴﹐且聞道上有虞﹐是以不復作歸計。弟自病好後﹐亦安心不甚思家。李碧峯在寓三月﹐現己找得館地﹐在唐同年李杜家教書﹐每月俸金二兩﹐月費一千。男於二月初配丸藥一料﹐重三斤﹐約計費錢六千文。男等在京謹愼﹐望父母親大人放心﹐男謹稟。﹝道光二十二年二月二十匹日﹞

男國藩跪稟

父母親大人萬福金安。三月初﹐奉大人正月十二日手諭﹐具悉一切。又知附有布疋臘肉等﹐在黃弗卿處﹐第不知黃氏兄弟﹐何日進京﹖又不知家中系專人送至省城﹐抑托人順帶也﹖

男在京身體如常﹐男婦亦淸吉。九弟體已復元﹐前二月問﹐因其初愈﹐每日只令寫字養神。三月以來﹐仍理舊業﹐依去年功課。未服補劑﹐男分九藥六兩與他喫﹐因年少不敢峻補。孫男女皆好﹐擬於三月間點牛痘。此間牛痘局﹐系廣東京官請名醫設局積徳﹐不索一錢﹐萬無一失。

男近來每日習字﹐不多看書。同年邀爲試帖詩課﹐十日內作詩五首﹐用白折寫好公評﹐以爲明年考差之具。又吳子序同年﹐有兩弟在男處附課看文。又金臺書院每月月課﹐男亦代人作文﹐因久荒制藝﹐不得不略爲溫習。

此刻光景已窘﹐幸每月可收公項房錢十五千外﹐些微挪借﹐卽可過度﹐京城銀錢﹐此外間究爲活動。家中去年澈底澄淸﹐餘債無多﹐此眞可喜﹗

蕙妹僅存錢四百千﹐以二百在新窯食租﹐不知住何人屋﹖負薪汲水﹐又靠何人﹖率五又文弱﹐何能習勞﹐後有家信﹐望將惠妹家事﹐瑣細詳書﹐余容後呈﹐男謹稟。﹝道光二十二年三月十一日﹞

男國藩跪稟

父母親大人萬福金安。六月廿八日﹐接到家書﹐系三月廿四日所發﹐知十九日四弟得生子﹐男等合室相慶﹐四妹生產𨿽難﹐然血暈亦是常事﹔且此次旣能保全﹐則下次較爲容易。男未得信時﹐常以爲慮﹐旣得此信﹐如釋重負。

六月底﹐我縣有人來京捐官﹐言四月縣考時﹐渠在城內﹐並在彭興歧丁信風兩處﹐面晤四弟六弟﹐知案首是吳定五。男十三年前﹐在陳氏宗祠讀書﹐定五才發蒙人起講﹐在楊畏齋處受業﹐來年聞吳春崗說定五甚爲發奮﹐今果得志﹐可渭成就甚速。其餘前十名﹐及每場題目﹐渠已忘記﹐後有信來﹐乞四弟寫出。

四弟六弟考運不好﹐不必掛懷﹔俗語云「不怕進得遲﹐只要中得快。」從前邵丹畦前輩﹐四十二歲入學﹐五十二歲作學政。現任廣西藩臺汪朗﹐渠於道光十二年入學﹐十三年點狀元。阮姜臺前輩﹐於乾隆五十三年﹐縣府試頭場皆未取﹐卽於是年入學中舉﹐五十四年點翰林﹐五十五年畱館﹐五十六年大考第一﹐比放浙江學政﹐五十九年升浙之出撫。些小得失不足患﹐特患業之不精耳。兩弟場中文若得意﹐可將原捲領出寄京﹐若不得意﹐不寄可也。

男輩在京平安﹐紀澤兄妹二人﹐體甚結實﹐皮色亦黑﹐逆夷在江蘇滋擾﹐於六月十一日攻陷鎭江﹐有大船數十隻﹐在大江遊大﹔江寧楊州二府﹐頗可危慮。然而天不降災﹐聖人在上﹐故京師人心鎭定。同鄕王翰城告假出京﹐男與陳岱云亦擬送家眷南旋﹐與鄭葦田王翰城四家同隊出京﹐男與陳家﹐本於六月底定計﹐後於七月初一請人扶乩﹐似可不必輕舉妄動﹐是以中止。現在男與陳家﹐仍不送家眷回南也。

正月間﹐兪岱靑先生出京﹐男寄有鹿脯一方﹐托找彭山屺轉寄﹐兪後托謝吉人轉寄﹐不知到否﹖又四月托李丙岡寄銀寄筆﹐托曹西垣寄參並交陳季牧處﹐不知到否﹐前父親教男養須之法﹐男僅畱上唇須﹐不能用水浸透﹐色黃者多﹐黑者少﹐下唇擬待三十六歲始畱﹐男屢接家信﹐嫌其不詳﹐嗣後更願詳示﹐男謹稟。﹝道光二十二年六用初十日﹞

四位老弟足下﹕九弟行程﹐計此時可以到家﹔自任邱發信之後﹐至今未接到第二封信﹐不勝懸懸﹗不知道上有甚艱險否﹖四弟六弟院試﹐計此時應有信﹐而折差久不見來﹐實深懸望﹗

予身體較六弟在京時一樣﹐總以耳鳴爲苦﹔問之吳竹如雲﹕「只有靜養一法﹐非藥物所能爲力。」而應酬日繁﹐予又素性浮躁﹐何能著實靜養﹖疑搬進內城注﹐可省一半無謂之往還﹐現在尙未找得。予時時日悔﹐終未能洗滌自新﹔九弟歸去之後﹐予定剛日讀經﹐柔日讀史之法﹐讀經常懶散不沈著。讀《後漢書》﹐現已丹筆點過八本﹐𨿽全不記憶﹐而較之去年讀《前漢書》﹐領會較深。

吳竹如近日往來極密﹐來則作竟日談﹐所言皆身心國家大道理。渠言有竇蘭泉者﹐雲南人﹐見道極精當平實﹐竇亦深知予者﹐彼此現未拜往。竹如必要予搬進城住﹐蓋城內鏡海先生可以師事﹐倭艮峯先生竇蘭泉可以友事﹐師友夾待﹐𨿽懦夫亦有立志。予思朱子言「爲學壁如熬肉﹐先須用猛火煮﹐然後用漫火溫。」予生平工夫﹐全未用猛火煮過﹐𨿽有見識﹐乃是從悟境得來﹐偶用工亦不過優遊玩索已耳﹐如未沸之湯﹐遽用漫火溫之﹐將愈翥愈不熟也。以是急思般進城內﹐以是急思搬進城內﹐屏除一切﹐從事於克己之學。

鏡海艮峯兩先生﹐赤勸我急搬﹐而城外朋友﹐予亦有思常見都數人﹐如邵蕙西吳子序何子貞陳岱云是也。蕙西常言與周公謹交﹐如飲醇醑﹐我兩个頗有此風味﹐故每見輒長談不捨。予序之爲人﹐予至今不能定其品﹐然識見最大且精﹐嘗教我云「用功譬若掘井﹐與春多掘數井﹐而皆不及泉﹐何若老襯一井﹐力求及泉而用之不竭乎廣此語正與予病相合﹐蓋予所謂掘井而皆不及泉者且。

何子貞與予講字極相合﹐謂我眞知大源﹐斷不可暴棄。予嘗謂天下萬事萬理﹐皆出於乾坤二卦﹐卽以作字論之﹐純以神行﹐大气彭蕩﹐脈絡周通﹐潛心內傳﹐此乾道也。結媾精巧﹐向背有法﹐修短合度﹐此坤道也。凡乾以神气言﹐凡坤以形質言﹐禮樂不可斯須去身﹐卽此道也。樂本於乾﹐禮本於坤﹐作字而優遊自得﹐眞力彌滿者﹐卽樂之意也。絲絲入扣﹐轉折合法者﹐卽禮之意也。偶與子貞言及此﹐子貞深以爲然﹐謂渠生平得力﹐盡於此矣。

陳岱云與吾處處痛癢相關﹐此九弟所知者也﹐寫至此﹐接得家書﹐知四弟六弟未得入學﹐悵悵﹗然科名有無遲早﹐總由前定﹐絲毫不能勉彊。吾輩讀書﹐只有兩事﹐一者進徳之事﹐講求乎誠正修齊之道﹐以圖無忝➅所生﹐一者修業之事﹐操習乎記誦詞章之術﹐以圖自衛其身。

進徳之身﹐難於盡言﹐至於修業以衛身﹐吾請言之。衛身莫大如謀食﹐農工商勞力以求食者也﹐士勞心以求食者也。故或食祿於朝﹐教授於鄕﹐或爲傳食之客﹐或爲入幕之賓➆﹐皆須計其所業﹐足以得食而無愧。科名➇﹐食祿之階也﹐亦須計吾所業﹐將來不至尸位素餐➈﹐而後得科名而無愧﹐食之得不得﹐究通由天作主﹐予奪由人作主﹐業之精不精﹐由我作主。

然吾未見業果精而終不得食者也﹐農果力耕﹐𨿽有饑饉﹐必有丰年﹔商果積貨﹐𨿽有雍滯﹐必有通時﹔士果能精其業﹐安見其終不得科名哉﹖卽終不得科名﹐又豈無他途可以求食者哉﹖然則特患業之不精耳。求業之精﹐別無他法﹐曰專而已矣。諺曰「藝多不養身﹐謂不專也。」吾掘井多而無泉可飲﹐不專之咎也﹗

諸弟總須力圖專業﹐如九弟志在習字﹐亦不盡廢他業﹔但每日習安工夫﹐不可不提起精神﹐隨時隨事﹐皆可觸悟。四弟六弟﹐吾不知其心有專嗜否➉﹖若志在窮經﹐則須專守一經﹐志在作制義﹝11﹞﹐則須專看一家文稿﹐志在作古文﹐則須專看一家文集。作各體詩亦然﹐作試帖亦然﹐萬不可以兼營並鶩﹝12﹞﹐兼營則必一無所能矣。切囑切囑﹗千萬千萬﹗

此後寫信來﹐諸弟備有專守之業﹐務須寫明﹐且須詳問極言﹐長篇累牘﹐使我讀其手書﹐卽可知其志向識見。凡專一業之人﹐必有心得﹐亦必有疑義。諸弟有心得﹐可以告我共賞之﹐有疑義﹐可以告我共析之﹐且書信旣詳﹐則四千里外之兄弟﹐不啻﹝12﹞晤言一室﹐樂何如乎﹖

予生平倫常中﹐惟兄弟一倫﹐抱愧尢深﹗蓋父親以其所知者﹐盡以教我﹐而吾不能以吾所知者﹐盡教諸弟﹐是不孝之大者也﹗九弟在京年餘﹐進益無多﹐每一念及﹐無地自容。嗣後我寫諸弟信﹐總用此格紙﹐弟宜存畱﹐每年裝訂成冊﹐其中好處﹐萬不可忽略看過。諸弟寫信寄我﹐亦須用一色格紙﹐以便裝訂。兄國藩手具。﹝道光二十二年九月十八日﹞

諸位賢弟足下﹕十一前月八日﹐已將日課抄與弟閱﹐嗣後每次家書﹐可抄三葉付回。日課本皆楷書﹐一筆不苟﹐惜抄回不能作楷書耳。

馮樹堂時攻最猛﹐余亦教之如弟﹐知無不言。可惜弟不能在京﹐在樹堂日日切磋﹐余無日無刻不太息也﹗九弟在京年半﹐余懶散不努力﹔九弟去後﹐余乃稍能立志﹐蓋余實負九弟矣﹗

余嘗語貸云曰「余欲盡孝道﹐更無他事﹔我能教諸弟進徳業一分﹐則我之孝有一分﹐能教諸弟進十分﹐則我之孝有十分。右作不能教弟成名﹐則我大不孝矣﹗」九弟之無所進﹐是我之大不教也﹗惟願諸弟發奮立志﹐念念有恆﹔以補我不孝不罪﹐幸甚幸甚﹗

岱云與易五近亦有日課冊﹐惜其譏不甚超亙﹐余𨿽日日與之談論﹐渠究不能悉心領會﹐頗疑我言太誇。然岱云近汲勤奮﹐將來必有所成。何子敬近侍我甚好﹐常彼此作詩唱和﹐蓋因其兄欽佩我詩﹐且談字最相合﹐故子敬亦攺容加禮。

子貞現臨隸字﹐每日臨七八頁﹐今年已千頁矣﹐近又考訂《漢書》之僞﹐每日手不釋卷。蓋子貞之學﹐長於五事﹐一曰《儀禮》精﹐二曰《漢書》熟﹐三曰《說文》精﹐四曰各體詩好﹐五曰字好﹐此五事者﹐渠意皆欲有所傳於後少。以余觀之﹐此二者﹐余不甚精﹐不知淺深究竟如何﹐若字則必傳千占無疑矣。詩亦遠出時手之上﹐必能卓然成家。近日京城詩家頗少﹐故余亦欲多做幾首。

金竺虔在小珊家住﹐頗有面善心非之隙﹐唐詩甫亦與小珊有隙﹐余現仍與小珊來往﹐泯然無嫌﹐但心中不甚愜洽耳。黃子壽處本日去看他﹐工夫甚長進﹐古文有才華﹐好買書﹐東翻西閱﹐涉獵頗多﹐心中己有許多古董。

何世名子亦甚好﹐沈潛之至﹐天分不髙﹐將來必有所成﹐吳竹如近日未出城﹐余亦未去﹐蓋每見則耽擱一大也﹐其世兄亦極沈潛﹐言動中禮﹐現在亦學倭艮峯先生。吾觀何吳兩世兄之姿質﹐與諸弟相等﹐遠不及周受珊黃子壽﹐而將來成就﹐何吳必更切實。此其故﹐諸弟能直書自知之﹐願諸弟勉之而已﹐此數子者﹐皆後起不凡之人才也﹐安得諸弟與之聯鑣並駕﹐則余之大幸也﹗

季仙九先生到京服闋﹐待我甚好﹐有靑眼相看之意﹐同年會課﹐近皆懶散﹐而十日一會如故。余今年過年﹐尙須借銀百十金﹐以五十還杜家﹐以百金用。李石梧到京﹐交出長郡館公費﹐卽在公項借用﹐免出外開口更好﹐不然﹐則尙須張羅也。

門上陳升﹐一言不合而去﹐故余作傲奴詩﹐現換一周升作門上﹐頗好﹐余讀《易》旅卦喪其童僕﹐象曰「以旅與下﹐其義喪也。」解之者曰「以旅與下者﹐謂視童僕如旅人﹐刻薄寡恩﹐漠然無情﹐則童僕將視主如逆旅矣。」余待下𨿽不刻薄﹐而頗有視如逆旅之意﹐故人不盡忠﹐以後余當視之如家人手足也。分𨿽嚴明﹐而情貴周通﹐賢弟待人﹐亦宜知之。

余每聞折差到﹐輒望家信﹐不知能設法多寄幾次否﹐若寄信﹐則諸弟必須詳寫日記數天﹐幸甚﹗余寫信亦不必代諸弟多立課程﹐蓋恐多看則生厭﹐故但將余近日實在光景寫示而已﹐伏維緒弟細察。﹝道光二十二年十一月十六日﹞

諸位賢弟足下﹕九弟到家﹐偏走各親戚家﹑必各有一番景況﹑何不詳以音我﹖四妹小產﹐以後生育頗難﹐然此事最大﹐斷不可以人力勉彊﹐勸渠家只須聽其自然﹐不可過於矜持。又聞四妹起最晏﹐往往其姑反服侍他﹔此反常之事﹐最足折福﹐天下未有不地之婦而可得好處者﹐諸弟必須時勸導之﹐曉之以大義。

諸弟在家讀書﹐不審每日如何用功﹖余自十月初一日立志自新以來﹐𨿽懶惰如故﹐而每日楷書寫日記﹐每日讀史十頁﹐每日記茶余偶談一則﹐此三事﹐未嘗一日間斷。十月廿一日誓永戒喫水煙﹐洎今已兩月不喫煙﹐已習慣成自然矣﹐予自立課程甚多﹐惟記茶余偶談﹐讀史十頁﹐寫日記楷本此三事者﹐誓終身不間斷也。諸弟每日自立課程﹐必須有日日不斷之功﹐𨿽行船走路﹐須帶在身邊﹐予除此三事外﹐他課程不必能有成﹐而此三事者﹑將終身行之。

前立志作《曾氏家訓》一部﹐曾與九弟詳細道及﹐後因采擇經史﹐若非經史爛熟胸中﹐則割裂零碎﹐毫無綫索﹐至於采擇諸子各家之言﹐尢爲浩繁﹐𨿽抄數百卷﹐猶不能盡收﹐然後知古人作《大學衍義》《衍義補》諸書﹐乃胸中自有條例﹐自有議論﹐而隨便引書以證明之﹐非翻書而偏抄之也。然後知著開之難﹐故暫且不作《曾氏家訓》﹔若將來胸中道理愈多﹐議論愈貫串﹑仍當爲之。

現在朋友愈多﹐講躬行心得者﹐則有鏡海先生﹐艮峯前輩﹐吳竹如竇蘭泉馮樹堂。窮經知道者﹐則有吳子序邵慧西。講詩文字而藝通乾道者﹐則有何子貞。才气奔放﹐則有湯海秋﹐英气逼人﹐志大神靜﹐則有黃子壽。又有王少鶴﹐名錫振﹐廣西乙未翰要。吳莘畬名尙志﹐廣東人﹐吳撫臺之世兄。龐作人名文壽﹐浙江人。此四君者﹐首聞於名而先來拜﹐𨿽所造有淺深。要皆有志之上﹐不甘居於庸碌者也。

京師爲人定淵藪﹐不求則尢之﹐愈求則愈出﹐近來聞好友甚多﹐予不欲先去看別人﹐恐徒標榜虛聲﹐蓋求友以匡己之下逮﹐此大益也。標榜以盜虛名﹐是大損也。天下有益之事﹐卽有足損者寓乎其中﹐不可不辧。

黃子壽近作選將論一篇﹐共六千餘字﹐眞奇才也﹗黃子壽戊戊年始作破題﹐而六年之中﹐遂成大學問﹔此天分獨絕﹐萬不可學而至﹐諸弟不必反而驚之。予不願諸弟學他﹐但願諸弟學吳世兄何世兄。吳竹如之世兄﹐現亦學艮峯先生寫日記﹐言有矩﹐動有法﹐其靜气實實可愛﹗

何子貞之世兄﹐每日自朝至夕﹐總是溫書﹐三百六十日﹐除作詩文時﹐無一刻不溫書﹐眞可謂有恆者矣。故予從前限功課教諸弟﹐近來寫信寄弟﹐從不另開課程﹐但教諸弟有恆而已。蓋士人賣書﹐第一要有志﹐第二要有識﹐第三要有恆。有志則斷不敢爲下流﹐有識則知學問無盡﹐不敢以一得自足﹐如河伯之觀海﹐如井蛙之窺天﹐皆無識也。有恆則斷無不成之事﹐此三者﹐缺一不可。諸弟此時惟有識不可以驟鑪﹐至於有志不恆﹐則諸弟勉之而已。予身體甚弱﹐不能苦恩﹐苦思則頭暈﹐不耐久坐﹐久坐則倦乏﹐時時屬望﹐惟諸弟而已。

明年正月﹐恭逢祖父大人七十大壽﹐京城以進十爲正慶﹔予本擬在戲園設壽筵﹐竇蘭泉及艮峯先生勸止之﹐故不復張筵﹐蓋京城張筵唱戲﹐名曰慶壽﹐實而打把戲﹔蘭泉之勸止﹐正以此故。現作壽屏兩架﹐一架淳化箋四大幅﹐系何子貞撰文並書﹐字有茶碗口大﹐一架冷金箋八小幅﹐系吳子序撰文﹐予自書。淳化箋系內府用紙﹐紙厚如錢﹐光彩耀目﹐尋常琉璃廠無有也。昨日偶有之﹐因買四張。子貞字甚古﹐雅惜太太﹐萬不能寄口﹐柰何柰何﹖書不能盡言﹐惟諸弟鑑察﹐國藩手艸。﹝道光二十二年十二月二十日﹞

附課程表

一﹑主敬﹑整齊嚴肅﹑無時不俱﹐無事時心在腔子裏﹐應事時專一不雜。

二﹑靜坐﹑每日不拘何時﹐靜坐一會﹐體驗靜極生陽來復之仁心﹐正位凝命﹐如鼎之鎖➅。

三﹑早起﹑黎明卽起﹐醒後勿沾戀。

四﹑讀書不二﹑一書未點完﹐斷不看他書﹐東翻西閱﹐都是徇外➆爲人。

五﹑讀史﹑廿三史每日讀十頁﹐𨿽有事﹐不間斷。

六﹑寫日記﹑須端諧﹐凡日問過惡﹐身過﹐心過﹐口過﹐皆己出﹐終身不間斷。

七﹑日知其所亡➇﹑每日記茶余偶談一則﹐分徳行門﹐學問門﹐經濟門﹐藝術門。

八﹑月無忘所能﹑每月作詩文數首﹐以驗積理之金寡﹐气之盛否。

九﹑謹言﹑刻刻畱心。

十﹑養气﹑無不可對人言之事﹐气藏丹田。

十一﹑保身﹑謹遵大人手諭﹐節欲﹐節勞﹐節飲食。

十二﹑作字﹑早飯後作字﹐凡筆墨應酬﹐當作自己功課。

十三﹑夜不出門﹑曠功疲神﹐切戒切戒﹗

諸位老弟足下﹕正月十五日接到四弟六弟九弟十二月初五日所發家信﹐四弟之信三頁﹐語語平實﹐責我待人不恕﹐甚爲切當。常謂月月書信﹐徒以空言責弟輩﹐卻又不能實有好消息﹐令堂站聞之言﹐疑弟輩粗俗庸碌﹐使弟輩無地可容云云﹐此數語﹐兄讀之不覺汗下。我去年曾與九弟閒談云「爲人子者﹐若使父母見得我好些﹐謂諸兄弟俱不及我﹐這便是不孝﹐若使族黨稱道我好些﹐謂諸兄弟俱不如我﹐這便是不梯﹐何也﹖蓋使父母心中有賢愚之分﹐使族黨口中有賢愚之分﹐則必其平日有討好底意思﹐暗用機計﹐使自己得好名聲﹐而使兄弟得壞名聲﹐必其後日之嫌隙﹐由此而生也。劉大爺劉三爺﹐兄弟皆想做好人﹐卒至視如仇讎﹐因劉三爺得好名聲於父母族黨之間﹐而劉在爺得壞名聲故也。」今四弟之所責我者﹐正是此道理﹐我所以讀之汗下﹔但願兄弟五人﹐各各明白這道理吱此互相原涼﹐兄弟得壞名爲憂﹐弟兄以得好名爲快。兄不能盡道﹐使弟得今名﹐是兄之罪﹐弟不能盡道﹐使兄得今名﹐是弟之罪。若各各如此存心﹐則億萬年無纖芥之嫌矣。

衡陽風俗﹐只有冬學要緊﹐自五月以後﹐師弟皆奉行故事而已。同學之人﹐類皆庸鄙無志者﹐又最好訕笑人﹐其笑法不一﹐總之不離乎輕薄而已。四弟若到衡陽去﹐必以翰林之弟相笑﹐薄俗可惡。鄕問無朋友﹐實是第一恨事﹐不惟無益﹐且大有損﹐習俗染人﹐所謂與鮑魚處﹐亦與之俱化也。兄常與九弟道及﹐謂衡陽不可以讀書﹐漣演不可以讀書﹐爲損友大多故也。

今四弟意必從覺庵師遊﹐則千萬聽兄囑咐﹐但取明師之益﹐無受損友之損也。接到此信﹐立卽率厚二到覺庵師處受業。其束脩今年謹具錢十掛﹐兄於八月準付回﹐不至累及家中﹐非不欲人丰﹐實不能耳。兄所最慮者﹐同學之人﹐無志嘻遊﹐端節以後﹐放散不事事﹐恐弟與厚二效尢耳﹐切戒切戒﹗凡從師必久而後可以獲益﹐四弟與季弟﹐今年從覺庵師﹐若地方相安﹐則明年仍可以遊﹐若一年換一處﹐是卽無恆者見異思遷也﹐欲求長進難矣。

六弟之信﹐乃一篇絕妙古文﹐排百➅似昌黎﹐拗很➆似半山﹐予論古文﹐總須有倔彊不馴之气﹐愈拗愈深之意﹐故於太史公➇外﹐獨取昌黎半山兩家。論詩亦取傲兀不羣➈者﹐論字亦然﹐每蓄此意而不輕談。近得何子貞﹐意見極相合﹐偶談一二句﹐兩人相視而笑。不知六弟乃生成有此一技妙筆﹐往時見弟文亦無大奇特者﹐今觀此信﹐然後知吾弟眞不櫥才也﹐歡喜無極﹗歡喜無極﹗凡兄所有志而力不能爲者﹐吾弟皆爲之可矣。

信中言兄與諸君子講學﹐恐其漸成朋黨➉﹐所見甚是。然弟盡可放心﹐兄最怕標榜﹐常存暗然尙沿﹝11﹞之意﹐斷不至有所謂門戶自表者也。信中言四弟浮躁不虛心﹐亦切中四弟之病﹐四弟當視爲良友藥石之言﹐信中又言弟之牢騷﹐非不人之熱中﹐乃志士之惜陰﹔讀至此﹐不勝惘然﹗恨不得生兩翅忽飛到家﹐將老弟勸慰一番﹐縱談數日乃快。然向使諸弟已入學﹐則謠言必謂學院傲惰﹐眾口鑠金﹝12﹞﹐何從辧起﹖所謂塞翁失馬﹐安知非福﹖科名遲早﹐實有前定﹐𨿽惜陰念切﹐正不必以虛名紊懷耳。

來信言《禮記》疏一本半﹐浩浩茫茫﹐苦無所得﹐今已盡棄﹐不敢復閱﹐現讀﹝朱子綱目》﹐日十餘頁云云﹔說到此處﹐不勝悔恨﹗恨早歲不曾用功﹐如今𨿽欲教弟﹐譬盲者而欲導入之大途也﹐求其不誤難矣﹐然兄最好苦思﹐又得諸益友相質證﹐於讀書之道﹐有必不可易者數端﹐窮經必專一經﹐不可泛騖。讀經以研尋義理爲本﹐考據名物爲末﹐讀至有一耐字訣﹐一句不通﹐不看下句﹐今日不通﹐明日再讀﹐今年不通﹐明年再讀﹐此所謂耐也。讀史之法﹐莫妙於設身處地﹐每看一處﹐如我便與當時之人﹐酬酢笑語於其間。不必人人皆能記也。但記一人﹐則恍如接其人﹐不必事事皆能記也。但記一事﹐則恍如親其事﹐經以窮理﹐史以考事﹐捨此二者。更別無學矣。

蓋自西漢以至於今﹐識字之儒﹐約有三途﹕曰義理之學﹐曰考據之學﹐曰詞章之學﹝13﹞﹐各執一途﹐互相詆毀﹐兄之私意﹐以辦義理之學最大﹐義理明則躬行有要﹐而經濟有本。詞章之學﹐亦民以發揮義理者也。考據之學﹐吾無取焉矣﹐此三途者﹐皆從事經史﹐各有門徑﹐吾以爲欲讀經史﹐但當研究義理﹐則心一而不紛。是故經則專一經﹐史則專主義理﹐此皆守約之道﹐確乎不可易者也。

若夫經史而外﹐諸子百家﹐汗牛充棟﹐或欲閱之﹐但當讀一人之專集﹐不當東翻西閱﹐如讀《昌黎集》﹐則目之所見﹐耳之所聞﹐無非昌黎﹐以爲天地間除《昌黎集》而外﹐更無別書也。此一集未讀完﹐斷斷不換他集﹐亦專字訣也。六弟謹記之﹐讀經讀史讀專集﹐講義理之學﹐此有志者萬不可易者也﹐聖人復起﹐必從吾言矣。然此亦僅爲有大志者言之﹐若夫爲科名之學﹐則要讀四書文﹐讀試律賦﹐頭緒甚多。四弟九弟厚二弟天資較低﹐必須爲名之學﹐六弟旣有大志﹐𨿽不科名可也。但當守一耐字訣耳。觀來信言讀《禮記疏》﹐似不能耐者﹐勉之勉之﹗

兄少時天分不甚低﹐厥後﹝14﹞日與庸鄙者處﹐全無所聞﹐竅被茅塞﹝15﹞久矣。及乙未到京後﹐始有志學詩古文﹐並作字之法﹐亦苦無良友。近年導一二良友﹐知有所謂經學者﹐經濟者﹐有所謂躬行實踐者﹐始知範韓﹝16﹞可學而至也﹐馬遷韓愈亦可學而至也﹐程朱亦可學而至也。槪然思盡滌前日之污﹐以爲更生之人﹐以爲父母之肖子﹐以爲諸弟之先導。無如體气本弱﹐耳鳴不止﹐稍稍用心﹐便覺勞頓。每日思念﹐天旣限我以不能昔思﹐是天不欲成我之學問也﹐故近日以來﹐意頗疏散。

來信又言四弟與季弟從遊覺庵師﹐六弟九弟仍來京中﹐或肄業城南云云。兄欲得老弟共住京中也﹐其情如孤雁之求曹也。自九弟辛丑秋思歸﹐兄百計挽畱﹐九弟當言之﹐及至去秋決計南歸﹐兄實無可如何﹐只得聽其自便。若九弟今年復來﹐則一歲之內﹐忽去忽來﹐不恃堂上諸大人不肯﹐卽旁觀亦且笑我兄弟輕舉妄動。且兩弟同來﹐途費須得八十金﹐此時實難措辦﹐六弟言能自爲什﹐亦未歷甘苦之言耳。若我今年能得一差﹐則兩弟今冬與朱嘯山同來甚好。如六弟不以爲然﹐則再寫信來商議可也。

九弟之人﹐寫有事詳細﹐惜話說太短﹐兄則每每太長﹐以後截長補短爲妙﹗堯階若有大事﹐諸弟隨去一人﹐幫他幾天。牧雲接我長信﹐何以全無回信﹖毋乃嫌我話大直乎﹖扶乩之事﹐全不足信。九弟總須立志讀書﹐不必想及此此等事。季弟一切﹐皆須聽諸冕話。此次折並走甚急﹐不暇抄日記本﹐余容後告。﹝道光二十三年正月十六日﹞

溫甫六弟左右﹕五月廿九﹐六月初一﹐連接弟三月初一﹐四月廿五﹐五月初一﹐三次所發之信﹐並四書文二茸﹐筆力實實可愛﹗信中有云「於兄弟出直達其隱﹐父子祖孫間﹐不得不曲致其情。」此數語有大道理。余之行事﹐每自以爲至誠可質天地﹐何妨直情徑行。昨接四弟信﹐始知家人天親之地﹐亦有時須委曲以行之者﹑吾過矣﹗吾過矣﹗

香海爲人最好﹐吾𨿽未與久居﹐而相知顏深﹐爾以兄事之可也。丁秩臣王衡臣兩君﹐吾皆未見﹐在約可爲弟之師﹐或師之﹐或友之﹐在弟自爲審擇。若果威儀可則﹐淳實宏通﹐師之可也。若僅博雅能文﹐友之可也。或師或友﹐皆宜常存敬畏之心﹐不宜視爲等夷﹐漸至慢褻﹐則不復能受其益矣。

弟三月之信﹐所定功課太多﹐多則必不能專﹐萬萬不可。後信言已向陳季牧借《史記》﹐此不可不看之書﹔爾旣看《史記》﹐則斷不可看他書。功課無一定呆法﹐但須專耳。余從前教諸弟﹐常限以功課﹐近來覺限人以課程﹐往往彊人以所難﹔苟其不願﹐𨿽日日遵照限程﹐亦復無益﹐故近來教弟﹐但有一專字耳。專字之外﹐又有數語教弟﹐玆待將冷金箋寫出﹐弟可貼之座右﹐時時省覽﹐並抄一付﹐寄家中三弟。

香海言時文須家《東萊博議》﹐甚是﹐弟先須用筆圈點一徧﹐然後自選幾篇讀熟﹐卽不讀亦可。無論何書﹐總須從首至尾﹐通看一徧﹔不然﹐亂翻幾頁﹐摘抄幾篇﹐而此書之大局精處﹐茫然不知也﹐學詩從《中州集》人亦好﹐然吾意讀總集﹐不如讀專集﹐此事人人意見各殊﹐嗜好不同﹐吾之嗜好﹐於五古則喜讀《文選》﹐於七古則喜讀《昌黎集》﹐於五律則喜讀《杜集》﹐七律亦最喜《杜詩》﹐而苦不能步趨﹐故兼讀《元遺山集》。

吾作詩最短於七律﹐他體皆有心得﹐惜京都無人可與暢語者。弟要學詩﹐先須看一家集﹐不要東翻兩閱﹐先須學一體﹐不可各體同學﹐蓋明一體﹐則皆明也。淩笛舟最善爲詩律﹐若在省﹐弟可就之求救。習字臨千字文亦可﹐但須有恆﹐每日臨一百字﹐萬萬無間斷﹐則數年必成書家矣﹐陳季牧多喜談字﹐且深思善悟﹐吾見其寄岱云信﹐實能知寫字之法﹐可愛可畏﹗弟可以從切磋﹐此等發學之友﹐愈多愈好。

來信要我寄詩回南﹐余今年身體不甚壯健﹐不能用心﹐故作詩絕少﹔僅作感春詩七古五章﹐慷慨悲歌﹐自謂不讓陳臥子﹐而語太激烈﹐不敢示人。是僅應酬詩數首﹐了無可觀﹔項作寄賢弟詩二首﹐弟觀之以爲何如﹖京筆現在無便可寄﹐總在秋間寄回﹐若無筆寫﹐暫向陳季牧借一技﹐後日還他可也﹔國藩手艸。﹝道光二十三年六月初六日﹞

澄侯叔淳季洪三弟左右﹕

五月底連接三月初一﹐四月十八﹐兩次所發家信。四弟之信﹐具見眞性情﹐有困心衡慮郁積思通之象。此事斷不可求速效﹐求速效必助長﹐非徒無益﹐而又害之。必要日積月累﹐如愚公之移山﹐終久必有豁然貫通之侯﹐愈欲速則愈錮蔽矣﹐來書往往詞不達意﹐我能深諒其苦。

今人都將學字看錯了﹐若細讀賢賢易色一章﹐則絕大學問﹐卽在家庭日用之間﹕於孝悌兩字上﹐盡一分﹐便是一分學﹐盡十分﹐便是十分學﹐今人讀書皆爲科名起見﹐於孝悌聳紀之大﹐反似與書不相關。殊不知書上所載的﹐作工時所代聖賢的﹐無非要明白這个道理。若果事事做得﹐卽筆下說不出何妨﹔若事事不能做﹐並有虧於倫紀之大﹐卽文章說得好﹐亦只算个名教中之罪人。

賢弟性情眞摯﹐而短於詩文﹐何不日日在孝悌兩字上用功﹖《曲禮》內則所說的﹐句句依他做出﹐務使祖父母父母叔父母無一時不安樂﹐無一時不用適﹔下而兄弟妻子﹐皆藹然有恩﹐秩然有序﹐此眞大學問也﹗若詩文不好﹐此時事不足計﹐卽好極亦不值一錢﹐不知賢弟肯則聽此語否﹖科名之气以可貴者﹐詐其足以承堂上之歡也﹐也謂祿仕➅可以養親也。今吾已得之矣﹐卽使諸弟不得。亦可以承歡﹐亦可以養親﹐何必兄弟盡得哉﹖賢弟若細思此理﹐但於孝梯上用功﹐不於詩文上用功﹐則詩文不期進而自進矣。

凡作字總須得勢﹐使一筆可以走千里。三弟之字﹐筆筆無勢﹐是以局促不能遠縱﹐去年曾與九弟說及﹐想近來已忘之矣。九弟欲看餘白折﹐余所寫折子甚少﹐故不付。

地仙爲人主葬﹐害人一家﹐喪良心不少﹐未有不家敗人亡者﹐不可不力阻淩雲也。至於紡棉之說﹐中直隸之三河縣靈壽縣﹐無論貧富男婦﹐人人紡布爲生﹐如我境之耕田爲生也。江甫之婦人耕田﹐獨三河之男人紡布也。湖南如瀏陽之夏布﹐祁陽之葛布﹐宜昌之棉花﹐皆無論貧富男婦人﹐皆依以爲業﹐並此不足爲駭異也。第風俗難以這變﹐必至駭人聽聞﹐不如刪去一段爲妙﹗書不盡言。國藩手艸。﹝道光二十三年六月初六日﹞

四位老弟左右﹕二月初十日﹐黃仙垣來京﹐接到家信﹐備悉一切﹐欣慰之至。朱嘯山亦於是日到﹐現與家心齋同居。伊兄代伊覓得房子﹐距余寓甚近﹐不過一箭遠耳。郭筠仙現尙未到﹐余已爲憑本胡同關帝廟房﹐使渠在廟中住﹐在余家夥食。馮樹堂正月初六日來余家﹐抉會試後再行上學﹐因小兒春間怕冷故也。樹堂於二月十三日考國子監學正﹐題而恥惡衣惡食者二句﹐不以天下奉一人策﹐共五百人入場﹐樹堂寫作俱佳﹐應可以得。

陳岱云於初六日移寓報國寺﹐其配之樞﹐亦停寺中。岱云哀傷異常﹐不可勸止﹐作祭文一篇三千餘字﹐余爲作墓志銘一首﹐不知陳宅已寄歸否﹖余懶騰寄也。四川門生﹐現已到廿餘人﹐我縣會試者﹐大約可十五人﹐甲午同年﹐大約可念五六人。然有求於者﹐頗不乏人。

余今年應酬更繁﹐幸身體大好﹐迥不似從前光景﹐面胖而潤﹐較前稍白矣。耳鳴亦好十之七八﹐尙有微根未斷﹐不過月餘可全好也。內人及兒子兩女皆好﹐陳氏小兒在余家乳養者亦好。

六弟九弟在城南讀書﹐得羅羅山爲師﹐甚妙﹗然城南課以亦宜應﹐不應﹐恐山長不以爲然也﹐所作詩文及功課﹐望日內付來。四弟季弟從覺庵師讀﹐自佳﹔四弟年已漸長﹐須每日看史書十頁﹐無論能得科名與否﹐總可以稍長可識。季弟每日須看史﹐然溫經更要緊﹐今年不必急急赴試也﹐余容後陳。國藩手具。﹝道光二十四年二月十四日﹞

四位老弟足下﹕余於三月廿四﹐移寓前門內西邊碾兒胡同﹐與城外消息不通﹐四月間到折差一次﹐余竟不知﹐迫旣知而折差已去矣。惟四月十九歐陽小岑南歸﹐余寄衣箱銀物並信一件。四月廿四梁錄莊南歸﹐余寄書卷零物並信一件。兩信皆僅數語﹐至今想尙未到﹐四月十三黃仙垣南歸﹐余寄闈墨﹐並無書信﹐想亦未到。玆將三次所寄各物﹐另開淸單付回﹐待三人到時﹐家中照單查收可也。

內城現住房共廿八間﹐每月房租京錢三十串﹐極爲寬敝﹐馮樹堂郭筠仙所住房皆淸潔。甲三三月廿四日上學﹐天分不髙不低。現已讀四十天﹐讀至自修齋至平治矣。因其年大小﹐故不加嚴﹐已讀者字皆能認。兩女皆平安﹐陳岱云之子﹐在余家亦甚好。內人身子如常﹐同又有喜﹐大約九月可生。

余體气較去年略好﹐近因應酬太緊﹐天气漸熱﹐又有耳鳴之病。今年應酬﹐較往年更增數倍﹐第一爲人寫對聯條幅﹐合四川湖南兩省﹐求書者幾日不暇給。第二公車來借錢者甚多﹐無論有借無借﹐多借少借﹐皆須婉言款待。第三則請酒拜客﹐及會館公事。第四則接見門生﹐頗費精神。又加以散館殿試﹐則代人料理﹐考差則自己料理﹐諸事亢雜﹐遂無暇讀書矣。

五月十一日﹐接到四月十三家信﹐內四站六弟各文二首﹐九弟季弟各文一首﹐四弟東臯課文甚潔淨﹐詩亦穩妥﹐則何以哉一篇﹐亦淸順有法。第詞句多不圓足﹐筆亦平沓不超脫﹐平沓最爲文家所忌﹐宜力求痛攺此病﹐六弟筆爽利﹐近亦漸就範圍﹐然詞意平庸﹐無才气崢嶸之處﹐非吾意中之溫甫也﹐如六弟之天姿不凡﹐此時作文﹐當求議論縱橫﹐才气奔放﹐作如火如荼之文﹐將來庶有成就。不然﹐一挑半剔﹐意淺調插﹐卽使獲售﹐亦當漸其文之淺薄不堪。若其不售﹐則又兩失之矣。今年從羅羅山遊﹐不知羅山意見如何﹐

吾謂六弟今年入泮固妙﹐萬一不入﹐則當盡棄前功﹐一志從事於先輩大家之文。年過二十﹐不爲少矣。若再扶墻摩壁﹐役役於考卷搭截小題之中﹐將來時過而業仍不精﹐必有悔恨於失計者﹐不可不早圖也﹐余當日實見不到此﹐幸而早得科名﹐未受其害﹐向使至今未嘗入泮﹐則數十年從事於弔渡映帶之間﹐仍然一無所得﹐豈不靦顏也哉﹖此中誤人終身多矣﹐溫甫以世家之子弟﹐負過人之姿質﹐卽使終不入泮﹐尙不至於饑寒﹐柰可亦以考卷誤終身也﹖

九弟要余攺文詳批﹐余實不善攺小考文﹐當請曹西垣代攺﹐下次折弁付回。季弟文气淸爽異常﹐喜出望外﹐意亦層出不窮。以後務求才情橫溢﹐气勢充暢﹐切不可挑剔敷衍﹐安於康陋﹐勉之勉之﹗初不基不可不大也。書法亦有褚字筆意﹐尢爲可喜﹗總之吾所望於諸弟者﹐不在科名之有無﹐第一則孝悌爲端﹐其次則文章不朽﹐諸弟若果能自立﹐當務其大者遠者﹐毋徒汲汲於進學也。馮樹堂郭筠仙在寓﹐看書作文﹐功無間斷。陳季牧日日習字﹐亦可畏也﹗四川門生畱京約二十人﹐用功者頗多。余不盡言。國藩艸。。﹝道光二十四年五月十二日﹞

國藩跪稟

父母親大人萬福金安。初十日順天鄕試發榜﹐湖南中三人﹐長沙周荇農中南元。率五之歸﹐本擬附家心齋處﹐因率五不願坐車﹐故附陳岱云之弟處﹐同坐糧船。昨岱云自天津歸云「船不甚好。」男頗不放心﹐幸船上人多﹐應可無慮。

諸弟考試後。聞肄業小羅庵巷﹐不知勤惰若何﹖此時惟季弟較小﹐三弟俱年過二十﹐總以看書爲主。我邑惟彭薄墅先生看畫略多﹐自後無一人講究者﹐大抵爲考試文章所誤。殊不知看書與考試﹐全不相礙﹐彼不看書者﹐亦仍不利考如故也。我家諸弟﹐此時無論考試之利不利﹐無論文章之工不工﹐總以看書爲急。不然﹐則年歲日長﹐科名無成﹐學問亦無一字可靠﹐將來求爲塾師而不可得。或經或史﹐或詩集文集﹐每日總要看二十頁。

今年以來﹐無日不看書﹐𨿽萬事業忙﹐亦不廢正業。聞九弟意欲與劉霞仙同讀書﹐霞仙近來見道甚有所得﹐九弟若去﹐應有進益﹐望大人斟酌行之﹐不敢自主。此事在九弟自爲定計﹐若愧奮直前﹐有破釜沈舟之志﹐則遠遊不負。若徒悠忽因楞﹐則近處盡可度活﹐何必遠行百里外哉﹖求大人察九弟之志而定計焉﹐余容續陳。國藩謹稟。﹝道光二十四年九月十九日﹞

四位老弟足下﹐自七月發信後﹐未接諸弟信﹐鄕間寄信﹐較省城寄信百倍之難﹐故余亦不望。然九弟前信﹐有意與劉霞仙同伴讀書﹐此意甚佳﹐霞仙近來讀朱子書﹐大有所見﹐不知其言話容止﹐規模气象如何﹖若果言動有禮﹐威儀可則﹐則直以爲師可也﹐豈特友之哉﹖然與之同居﹐亦須眞能取益乃佳﹐無徒浮慕虛名﹔人苟能自立志﹐則聖賢毫傑﹐何事不可爲﹖何必借助於人﹖我欲仁﹐斯仁至矣。我欲爲孔孟﹐則日夜孜孜﹐惟孔孟之是學﹐人誰得而禦我哉﹖若自己不立志﹐則𨿽日與堯舜禹湯同住﹐亦彼自彼﹐我自我矣﹐何與於我哉﹖

去年溫甫欲讀書省城﹐我以爲離卻家門局促之地﹐而與省城諸勝己者處﹐其長進當不可限量﹐乃兩年以來﹐看書亦不甚多﹐至於詩文﹐則絕無長進﹐是不得歸咎於地方之促也。

去年餘爲擇師丁君敍忠﹐看以丁君處太遠﹐不能從﹐余意中遂無他師可從。今年弟自擇羅羅山攺文﹐而嗣後沓無消息﹐是又不得歸咎於無良友也。日月逝矣﹐再過數年﹐則滿三十﹐不能不趁三十以前﹐立志猛進也。

余受父教而余不能教弟成名﹐此余所深愧者﹔他人與余交﹐多有受余益者﹐而獨諸弟不能受受之益﹐此又余所深恨者也﹗今寄霞仙信一封﹐諸弟可抄存信稿而細玩之﹐此餘數年來學思之力﹐略具大端。六弟前囑余將所作詩抄錄寄回﹐余往年皆未存稿﹐近近存稿者﹐不過百餘首耳﹐實無暇抄寫﹐待明年將全本付回可也。國藩艸。﹝道光二十四年九月十九日﹞

四位老弟足下﹕前月寄信﹐想已接到。余蒙祖宗遺澤﹐祖父教訓﹐幸得科名﹐內顧無所憂﹐外遇無不如意﹐一無所缺矣。所望者﹐再得諸弟彊立﹐同心一力﹐何患令名不顯﹐何愁家運這不興。欲別立課程﹐多講規條﹐使諸弟遵而行之﹐又恐諸弟習見而生厭心﹔欲默默而不言﹐又非長兄督責之道。是以往年常示諸弟以課程﹐近來則只教以有恆二字。所望於諸弟者﹐但將諸弟每月功課﹐寫明告我﹐則我心大慰矣﹗

乃諸弟每次寫信﹐從不將自己之業寫明﹐乃好言家事及京中諸事﹔此時家中重慶﹐外事又有我照料﹐諸弟一槪不管可也。以後寫信﹐但將每月作詩幾首﹐作文幾首﹐看書幾卷﹐詳細告我﹐則後寫信﹐但將每月作詩幾首﹐作文幾首﹐看書幾卷﹐詳細告我﹐則我歡喜無量﹗諸弟或能爲科名中人﹐或能爲學問中人﹐其父母之令子一也﹐我之允喜一也。愼弗以科名稍遲﹐而遂謂無可自力也。如霞仙今日之身分﹐則比等閒之秀才髙矣。若學問愈進﹐身分愈髙﹐則等閒之舉人進士﹐又不足論矣。

學問之道無窮﹐而總以有恆爲主﹐兄往年極無恆﹐近年略好﹐而猶未純熟。自七月初一起﹐至今則無一日間斷﹐每日臨帖百字﹐抄書百字﹐看書少須滿二十頁﹐多則不論。自七月起﹐至今已看過《王荊公全集》百卷﹐《歸震川文集》四十卷﹐《詩經大全》二十卷﹐《後漢書》百卷﹐皆朱筆加圈批。𨿽極忙﹐亦須了本日功課﹐不以昨日耽擱﹐而今日補做﹐不以明日有事﹐而今日預做。諸弟若能有恆如此﹐則𨿽四弟中等之資﹐亦當有所成就﹐況六弟九弟上等之資乎﹖

明年肄業之所﹐不知已有定否﹖或在家﹐或在外﹐無不可者﹐謂在家不好用功﹐此巧於卸責者也。吾爭在京﹐日日事務紛冗﹐而猶可以不間斷﹐況家中萬萬不可及此間之紛冗乎﹖

樹堂均仙自十月起﹐每十日作文一首﹐每日看書十五頁﹐亦極有恆。諸弟試將《朱子綱目》過筆圈點﹐定以有恆﹐不過數月﹐卽圈完矣。若看注疏﹐每經不過數月卽完﹐切勿以家中有事﹐而間斷看書之事﹐又勿以考試將近﹐而間斷看書之課。𨿽走路之日﹐到店亦可看﹐考試之日﹐出場亦可看也。兄日夜懸望﹐獨此有恆二字告諸弟﹐伏願諸弟刻刻畱心。兄國藩手艸。﹝道光二十四年十一月廿一日﹞

四位老弟足下﹕去年十二月廿二日﹐寄去書函﹐諒已收到。項接四弟信﹐謂前信小注中﹐誤寫二字﹐其詩此卽付還﹐今亦忘其所吳語何矣。諸弟寫信﹐總云倉忙﹐六弟去年曾言南城寄信之難﹐每次至撫院齋奏廳打聽云云﹐是何其蠢也﹖靜坐書院三百六十日﹐日日皆可信﹐何必打聽聽差行期而後動筆哉﹖或送至提塘﹐或送至岱雲家﹐皆萬無一失。何必問了無涉之齋奏廳哉﹖若弟等倉忙﹐則兄之倉忙﹐殆過十倍﹐將終歲無一字寄家矣。

送王五詩第二首﹐弟不能解﹐數千里致書來問﹐此極虛心﹐余得信甚喜﹔若事事勤思善問﹐何患不一日千里﹐玆另紙寫明寄口。家塾讀書﹐余明知非諸弟所甚願﹐然近處實無名師可從。省城如陳堯農﹑羅羅山﹐皆可謂名師﹐而六弟﹑九弟﹐又不善求益﹔且住省二年﹐詩文與字﹐皆無大長進。如今我𨿽欲再言﹐堂上大人亦必不肯聽。不如安分耐煩﹐寂處裏斗﹐無師無友﹐挺然特立﹐作第一等人物﹐此則我之所期於諸弟者也。

昔婺源汪雙池先生﹐一貧如洗﹐三十以前﹐以窯上爲人傭工畫碗。三十以後﹐讀書訓蒙﹐到老終身不應科舉﹐卒著收百餘卷﹐爲本朝有數名儒﹐彼何嘗有師友哉﹖又何嘗出裏閭﹖余所望於諸弟者﹐如是而已﹐然總不出乎「立志」「有恆」四字之外也。

買筆付回﹐須待公車歸﹐乃可帶回﹐大約府試﹑院試可待用﹐懸試則趕不到也。諸弟在家作若能按月付至京﹐則余請樹堂隨到隨攺﹐不過兩月﹐家中又可收到。書不詳盡﹐余俟續縣。兄國藩手艸。﹝道光二十五年二月初一日﹞

子植季洪兩弟左右﹕

四月十四日接子植二月三月兩次手書﹔又接季洪信一函﹐子植何其詳﹐季洪何其略也﹖今年以來﹐京中己發信七號﹐不審俱收到否﹖第六號第七號﹔餘皆有稟堂上﹐言今年恐不考差﹐彼時身體𨿽平安﹐而癬疥之疾未愈﹐頭上面上頸上﹐並斑駁陸離﹐恐不便於陛見﹐故情願不考差。恐堂上諸大人不放心﹐故特作白折楷信﹐以安慰老親之念。

三月初有直隸張姓醫生﹐言最善治癬﹐貼膏藥於癬上﹐三日一換﹐貼三次卽可拔出膿水﹐貼七次卽痊愈矣。初十日﹐令於左脇試貼一處﹐果有效驗。廿日卽令貼頭面頸上﹐至四月八日﹐而七次皆已貼畢﹐將膏藥揭去﹐僅餘紅暈﹐向之厚皮頑癬﹐今已蕩然平矣﹐十五六日卽貼徧身﹐計不過半月﹐卽可畢事﹐至五月初旬考差﹐而通身已全好矣。現在仍寫白析﹐一定赴試﹐𨿽得不得自有一定﹐不敢妄想﹐而苟能赴考﹐亦可上慰髙堂諸大人期望之心。寓中大小關吉﹐惟溫甫前月底偶感冒風寒﹐遂痛左膝﹐服藥二三帖不效﹐請外科開一鍼而愈。

澄弟去年習柳字﹐殊不足觀﹐今年攺習趙字﹐而參以李北海云麾碑之筆意﹐大爲長進﹐溫弟時文已才華橫溢﹐長安諸友多稱賞之﹗書法以命意大髙﹐筆不足以赴其所見﹐故在溫弟自不稱意﹐而入亦無由稱之。故論文則溫髙於澄﹐澄難於兄﹐論書則澄髙於溫﹐溫難爲弟。子植書法﹐駕滌澄溫而上之﹐可愛之至﹗可愛之至﹗但不知家中舊有徐浩書和尙碑﹐及顏眞卿書惇家廟否﹖若能參以二帖之沈著﹐直追古人不難矣。狼兼毫四枝﹐旣不合用﹐可以二枝送莘田叔﹐以二枝送庵表叔。正月問﹐曾在岱云處寄羊毫二枝﹐不知已收到否﹖五月﹐鐘子賓太守往湖南﹐可再寄二枝﹐以後兩弟需用之物﹐隨時寫信至京可也。

祖父大人囑買四川漆﹐現在四川門生畱京者僅二人﹐皆極寒之士﹐由京至渠家﹐有五千餘里﹐由四川至湖南﹐有四千餘里﹐彼此路皆太遠。此二人在京﹐常半年不能得家信﹐卽令彼寄信至渠家﹐渠家亦萬無便可附湖南。九弟須詳稟祖父大人﹐不如在省以重價購頂上川漆爲便。

做直牌匾﹐祖父大人系馳封吵憲大夫﹐父親系誥封中憲大夫﹐祖母馳封恭人﹐母親誥封恭人﹐京官加一級請封﹐侍讀學士是從四品﹐故堂上皆正四品也。藍頂是暗藍﹐余正月已寄回二頂矣。書不宣盡﹐諸詳澄溫書中﹐今日身上敷藥﹐不及爲楷﹐堂上諸大人﹐兩弟代爲稟告可也。﹝道光。二十六年四月十六日﹞

澄侯四弟左右﹕賀常四到營﹐接弟信﹐言早起太晏﹔誠所有免。去年住營盤﹐各營皆畏愼早起﹐自臘月廿六移寓公館﹐早間稍晏﹐各營皆隨而漸晏﹐未有主帥晏而將弁能早者也。猶之一家之中﹐未能家長晏而子弟能早者也。

沅弟在景徳鎭﹐辦事甚爲稱靠﹐可愛之至﹗惟據稱悍賊甚多﹐一時恐難克復﹐官兵有勁旅萬餘﹐決可無疑。季弟湖北﹐己來一信﹐胡詠帥待之甚厚﹐家中盡放心。家中讀書事﹐弟宜常常畱心﹐如甲五科三等﹐皆須讀書﹐不失在家子弟風範﹐不可太疏忽也﹐﹝咸豐九年六月初四日﹞

澄弟左右﹕沅弟營中久無戰事﹐金陵之賊﹐亦無糧盡確耗。杭州之賊目陳炳文﹐聞有投誠之信﹐克復當在目前。天气陰雨作寒﹐景象亦不甚匪。吾在兵間日久﹐實願早滅此寇﹐仰斯民稍畱孓遺而睹此消息﹐竟未知何日息兵也﹖

紀澤兄弟及王甥羅婿讀書﹐均屬有恆。家中諸侄﹐近日勤奮否﹖弟之勤﹐爲諸兄弟之最﹐儉字工夫。日來稍有長進否﹖諸侄不知儉約者﹐常常訓責之否﹝同治三年三月初四日﹞

沅弟左右﹐弟信言寄文每月以六篇爲率﹐余意每月三次﹐每次未滿千字者則二篇﹐千字以上者則止一篇。選文之法﹐古人選三之二﹔本朝入選三之一﹐不知果當弟意否﹖

弟此時講求奏議﹐尙不爲遲﹐不必過懊惱。天下督撫二十餘人﹐其奏疏有過弟者﹐有魯衛者﹐不有及者﹐弟此時用功﹐不求太猛﹐但求有恆﹐以吾弟攻金陵之苦力﹐用之他事﹐又何事不可爲乎﹖﹝同治四年正月廿四日﹞

澄沅弟左右﹕

紀瑞侄得取縣案首﹐喜慰無已﹗吾不望代代得富貴﹐但願代代有秀才。秀才者﹐讀書之種子也。世家之招牌也﹐禮義之旗幟也。諄囑瑞侄從此奮勉加功﹐爲人與爲學並進﹐切戒驕奢二字﹐則家中風气日厚。而諸子侄爭相濯磨矣。

吾自受督辦山東軍務之命﹐初九十三日兩折﹐皆己寄弟閱看﹐玆將兩次批諭抄閱。吾於廿五日起行登舟﹐在河下停泊三日﹐待遣回之十五營﹐一槪開行﹐帶去之六營﹐一槪拔隊﹐然後解維長行﹐茂堂不願久在北路﹐擬至徐州度署。九月問準茂堂還湘﹐勇丁有不願畱徐者﹐亦聽隨茂堂歸。總使吉中全軍﹐人人榮歸﹐可去可來﹐無半句閒話﹐惹人談論﹐沅弟千萬放心。

余舌尖蹇澀。不能多說話﹐諸事不甚耐煩﹐幸飲食如常耳。沅弟濕毒未減﹐懸之至﹗藥物斷難收效﹐總以能養能睡爲妙﹗﹝同治四年五月廿五日﹞

澄沅兩弟左右﹕屢接弟信﹐並閱弟給紀澤等諭帖﹐具悉一切。兄以八月十三出省﹐十月十五日歸署﹐在外匆匆﹐未得常寄函與弟﹐深以爲歉小澄生子﹐嶽松入學﹐是家中近日可慶之事﹐沅弟夫婦病而速痊﹐亦屬可慰。

吾見家中後輩﹐體皆虛弱﹐讀書不甚長進﹐曾以爲學四事勉兒輩﹕一曰看生書宜求速﹐不多讀則太陋。一曰溫舊書宜求熟﹐不背誦則易忘。一曰習字宜有恆﹐不善寫則如身之無衣﹐山之無木。一曰作文宜苦思﹐不善作則如人之啞不能言﹐馬之肢不能行。四者缺一不可﹐蓋閱歷一生深知之﹐深悔之者﹐今亦望家中諸侄力行之。兩弟如以爲然﹐望常以此教誡子侄爲要。

兄在外倆月有餘﹐應酬極繁﹐眩暈腦气等癥﹐幸示復發﹐腳中亦愈。惟目蒙日甚小便太多﹐衰老相逼﹐時勢當然﹐無足怪也。﹝同治六年十月廿三月﹞

男國藩跪稟

父母親大人萬福金安。正月八日﹐恭慶祖父母雙壽﹐男去臘作壽屏二架﹐今年同鄕送壽對者五人﹐拜壽來客四十人﹐早面四席﹐晚酒三席。未喫晚酒者﹐於十六日廿日補請二席。又請人畫椿重蔭﹐觀者無不嘆羨﹗

男身體如常﹐新年應酬太繁﹐幾至日不暇給﹐媳婦及孫兒女俱平安。正月十五﹐接到四弟六弟信﹐四弟欲偕季弟從汪覺庵師遊﹐六弟欲借九弟至省城誠書。男思大人家事日煩﹐必不能常在家熟照管諸弟﹐且四弟天分平常﹐斷不可一日無師﹐讀書攺詩文﹐斷不可一課耽擱。伏望堂上大人俯從男等之請﹐卽命四弟季弟從覺庵師﹐其柬修銀﹐男於八月付回﹐兩弟自必加倍發奮矣﹗

六弟實不羈之才﹐鄕間孤陋寡聞﹐斷不足以啟其見識而堅其心志。且少年英銳之气﹐不可久挫﹐六弟不得入學﹐卽挫之矣﹐欲進京而男阻之﹐再挫之矣。若又不許肆業省城﹐則毋乃太挫其銳气乎﹖伏望上大人俯從男等之請﹐卽命六弟九弟下省讀書﹐其費用﹐男於二月間付銀什兩﹐至金竺虔家。

夫家和則福自生﹐若一家之中兄有言﹐弟無不從﹐弟有請﹐兄無不應﹐和气蒸幫而家不興者﹐未之有也。反是而不敗者﹐亦未之有也。伏望大人察男之志﹗卽此敬稟叔父之人﹐恕不另具。六弟將來必爲叔父克家之子﹐卽爲吾族光大門弟﹐可喜也﹗謹述一二﹐余續稟。﹝道光二十三年正月十六日﹞

男國藩跪稟

父母大人萬福金安。二月十六日﹐接到家信第一號﹐系新正初三交彭山屺者﹐敬悉一切。去年十二月十一﹐祖父大人忽患腸風﹐賴神戳佑﹐得以速痊﹐烈遊子聞之﹐尙轉心悸﹗六弟生女﹐自是大喜。初八日恭逢壽誕﹐男不克在家慶祝﹐心猶依依。

諸弟在家不聽教訓﹐不甚發奮﹐男觀諸來信卽已知之。蓋諸弟之弟﹐總不願在刺的書﹐自己亥年男在家裏﹐卽有此意﹐牢不可破。六弟欲從男進京﹐男因散館去畱未定﹐故此時未許。庚子年接家眷﹐卽請弟等送﹐意欲弟等京讀書也。特以祖父母父母在上﹐男不敢許﹐以故但寫諸弟而不指定何人。迫九弟來京﹐其意頗遂﹐而四弟六弟之憊﹐尙未遂也。年年株守家園﹐時有耽擱﹐大人又不能常在家教之﹔近地又無良友﹐考試又不利。兼此數者﹐怫郁難伸﹐故四弟六粟不免怨男﹐其所以怨男者有故。丁酉在家教弟﹐威克厥愛﹐甲可怨一矣。云亥在家﹐未嘗教弟一字﹐可怨二教矣。臨進京不肯帶六弟﹐可怨三矣。不爲弟擇外專﹐僅延丹閣叔教之﹐拂厥本意﹐可怨四矣。明知兩弟不厄家居﹐而屢次信回﹐勸弟寂守家塾﹐可怨五矣。

惟男有可怨者五端﹐故四弟六弟難免內懷隱衷﹐前此含意不伸﹐故從不寫信與男﹐去臘來信甚長﹐則盡情吐露矣。男接信時﹐又喜又懼﹐喜者喜弟志气勃勃﹐不可遏也。懼者﹐男再拂弟意﹐將傷和气矣。兄弟和﹐𨿽窮氓不戶必興﹐兄弟不和﹐𨿽世家宦族必敗。男深知此理﹐故稟堂上各位大人﹐俯從男等兄弟之情實以和睦兄弟爲第一。九弟前年欲歸﹐男百般昔畱﹐至去年則不復彊畱﹐亦恐拂弟意也。臨別時彼此戀戀﹐情深似海﹐故男自九弟去後﹐思之尢切﹐信之尢深﹐謂九弟縱不爲科目中人﹐亦當爲孝弟中人。兄弟人人如此﹐可以終身互相依倚﹐則𨿽不得祿位﹐亦傷哉﹖

伏讀手諭﹐謂男教弟宜明責之﹐不宜瑣瑣告以閱歷工夫。

男自憶邊年教弟之信﹐不下數萬字﹐或明責﹐或婉勸﹐或博稱﹐或約指﹐知無不言﹐總之盡心竭力而已﹐男婦孫男女身體皆平安﹐伏乞放心﹐男謹稟。﹝道光二十三年二月十九日﹞

諸位老弟足下﹕

十六早﹐接到十一月十二日發信﹐內父親一信﹐四位老弟各一件﹐具悉一切﹐不勝次喜﹗四弟之詩﹐又有長進﹐第命意不甚髙超﹐聲調不甚響亮。命意之髙﹐須要透過一層﹐如說考試﹐則須說科名是身外物﹐不足介懷﹐則詩意髙矣。若說必以得科名爲榮﹐則意淺矣。舉此一端﹐餘可類推。腔調則以多讀詩爲主﹐熟則響矣。

去年樹立堂所寄之筆﹐亦我親手買者﹐春光醉目前每支大錢五百文﹐實不能再寄。漢壁尙可寄﹐然必須明年會武后﹐乃有便人回南﹐春間不能寄也。

五十讀書固好﹐然不宜以此耽擱自己功課﹔女子無才便是徳﹐此語不誣也。

家常欲與我結婚﹐我所以不願意者﹐因聞常世兄最好恃父勢﹐作威福﹐衣服鮮明﹐僕從恆赫﹐恐其家女子有宦家驕奢習气亂我家規﹐誘我子弟好奢耳。今渫再三要結婚﹐發甲五八字去﹐恐渫家是要與我爲親家﹐非欲與弟爲親家。此語不可不明告之。

賢弟婚事﹐我不敢作主﹐但親家爲人如何﹖亦須向汪三處查明。若吸鴉片煙﹐則萬不可對。若無此事﹐則聽堂上各大人與弟自主之可也。所謂翰堂秀才者﹐其父子皆不宜親近﹐我曾見過﹐想衡陽人亦有知之者﹐若要對親﹐或另請媒人亦可。

六弟九月之信﹐於自己近來獘病﹐頗能自知﹐正好用功自醫。而猶曰終日泄泄﹐此則我所不解者也。

家中之事﹐弟不必管﹐天破了﹐自有女媧管﹐洪水大了﹐自有禹王管。家事有堂上大人管﹐外事有我管﹐弟輩則宜自管功課而已﹐何必問其他哉﹖至於宗族姻黨﹐無論他與我有隙無隙﹐在弟輩只宜一要槪愛之敬之。孔子曰「汛愛眾﹐而親仁。」孟子曰「愛人不親﹐反其仁﹔禮人不答﹐反其敬。」此刻未理家事若便多生嫌怨﹐將來當家立業﹐豈不个个都是仇人﹐古來無與宗族﹑鄕黨爲仇之聖賢﹐弟輩萬不可專責他人也。

十一月信言﹕觀看《莊子》並《史記》﹐甚善﹗但作事必須有恆﹐不可謂考試在卽便將之書丟下﹐必須從首至尾句句看完。若能明年將《史記》看完﹐則以後看書不可限量﹐不必問進學與否也。賢弟論袁詩﹐論作字﹐亦皆有所見﹔然空言無益﹐須多做詩﹐多臨帖乃可談耳。譬如人欲進京一步不行﹐而在家空言進京程途﹐亦向益哉﹖卽言之津津﹐人誰得而信之哉﹖

九弟之信﹐所以規勸我者甚切﹐余覽之﹐不覺毛骨悚然﹗然我用功﹐實腳踏實地﹐不敢一毫欺人﹐著如此做去﹐不作外官﹐將來道徳文章必粗有成就﹐上不敢欺天地祖父﹐下不敢欺諸弟與兒侄。而省城之聞望日隆﹐卽我亦不知其所自來。我在京師惟恐名浮於實﹐故不先拜一人﹐不自詡一言﹐深以過情之聞爲恥耳。

來書寫大場題及榜信﹐此間九月早已知之﹐惟縣考案首前列及進學之人﹐則至今不知。諸弟以後寫信﹐於此等小事﹐及近處戚族家光景﹐務必一一詳載。

季弟信亦謙虛可愛﹐然徒謙亦不好﹐總要努力前進﹐此全在爲兄者倡率之﹐余他無所取﹐惟近來日日不恆﹐可爲諸弟倡率。四弟六弟﹐總不欲以有恆自立﹐獨不泊壞季弟之樣子乎﹖余不盡宣﹐兄國藩手具。﹝道光二十四年十二月十八日﹞

男國藩跪稟

父母親大人膝下﹕十六夜﹐接到六月初八日所發家信﹐欣悉一切。祖父大人病已十愈八九﹐尢爲莫大之福﹗六月二十八日﹐曾發一信升官事﹐想已收到。馮樹堂六月十六日出京﹐寄回紅頂補服袍褂手釧筆等物。廿八月可以到家。賀禮惟七月初五日出京﹐寄回鹿膠髙麗參等物﹐廿九月可以到家。

四弟九弟信來﹐言家中大小諸事﹐皆大人躬親之﹐未免過於勞苦。勤儉本持家之道﹐而人所處之地各不同﹐大人之身﹐上奉髙堂﹐下蔭兒孫﹐外爲族黨鄕裏所模範﹐千金之軀﹐誠宜珍重﹗且男忝竊卿貳﹐服役已兼數人﹐而大人以家務勞苦如是﹐男實不安於心。此後萬望總持大綱﹐以細微事付之四弟﹐四弟固謹愼者﹐必能負荷﹔而大人與叔父大人惟日侍祖父大人前﹐相與娛樂﹐則萬幸矣﹗

京寓大小平安﹐一切自知謹愼﹐堂上各位大人﹐不必掛念﹐余容另稟。﹝道光二十六年十八日﹞

侄國藩謹稟

叔父母大人禮安。十六接家信二件﹐內父親一諭﹐四弟一書﹐九弟季弟各一書﹐歐陽牧雲一書﹐得悉一切。祖大人之病﹐不得少減﹐日夜勞心﹐父親叔父辛苦服侍﹐而侄無離膝下﹐竟不得效絲毫之力﹐終夜思維﹐刻不能安。

江岷樵有信來﹐告渠已買得虎骨﹐七月當親送我家﹐以之熬膏﹕可醫痿痺云云﹐不知果送來否﹖

聞叔父去年起公屋﹐勞心勞力﹐備極經營。外面極堂皇﹐工作極堅固﹐費錢不過百千﹐而見者擬爲三百千模範。焦勞太過﹐後至吐血﹐旋又以祖父復病﹐勤劬彌甚﹔而父親亦於奉事祖父之餘﹐撰理家政﹐刻不少休﹐侄竊伏思父親叔父二大人年壽日髙﹐精力日邁﹐正宜保奏神气﹐稍稍休息﹐家中瑣細事務﹐可命四弟管理。至服侍祖父凡勞心細察之事﹐則父親叔父躬任之﹐凡勞力粗重之事﹐則另添用雇工一人﹐不夠則雇二人。

侄近年以來﹐精力日差﹐偶用心略甚﹐癬疾卽發﹐夜坐略久﹐次日卽昏倦。晃以力加保養﹐不甚用功﹐以求無病無痛﹐上慰堂上之遠懷。外間作文﹐求寫字﹐求批攺詩文者﹐往往歷久而莫償宿諾﹐是以時時抱疚﹐日日無心安神恬之時﹐前四弟在京﹐能爲我料理一切瑣事﹐六弟則毫不無能管﹔故四弟歸去之後外問之回信﹐家鄕應畱心之事﹐有免疏忽發馳。

侄等近日身體平安﹐合室大小皆順。六弟在京若勸其南歸﹐一則免告回避﹐二則盡仰事俯蓄之態﹐三則六弟兩年未作文﹐必在家中﹑父親叔父嚴責﹐方可用功。鄕試渠不肯歸﹐侄亦無如之何。

叔父去年四十晉一﹐侄謹備袍套一付﹔叔母今年四十大壽﹐侄謹備棉外套一件﹐皆交曹西垣管回﹐服滿後卽可著。母親外褂並漢祿布夾襖﹐亦一同付回。聞母親近思用一丫環﹐此亦易辦﹐在省城買﹐不過三四十千﹐若有湖北逃荒者來鄕﹐則更爲便益﹐望叔父命四弟畱心速買﹐以供母親叔母之使令﹐其價侄卽寄回。

侄今年光景之窘﹐較甚於往年﹐然東支西扯﹐尙可敷衍。若明年能得外差﹐或升侍郎。便可彌縫。家中今年季弟喜事﹐不知窘迫否﹖侄於八月接到俸銀。卽當寄五十金回﹐卽去年每歲幾百金之說也。在京一切張羅﹐侄自有調停﹐毫不費力﹐堂上大人不必掛念﹐謹稟。﹝道光二十八年七月二十日﹞

澄侯子植季洪足下﹕正月十一日發一家信﹐是日子極不閒﹐又見溫甫在外未歸﹐心中懊惱﹔故僅寫信與諸弟﹐未嘗爲書稟堂上大人﹐不知此書近已接到否﹖

溫弟自去歲以來﹐時存牢騷抑鬱之气﹐太史公所謂居則忽忽若有所亡﹐出則不知其往者﹐溫甫頗有此象。舉業工夫﹐大爲拋荒﹐閒或思一振奮﹐而興致不能鼓舞﹐余深憂慮﹐每勸其痛著祖鞭﹐並心一往。

溫弟輒言思得一館。使身有管束﹐庶心有維系。餘思自爲京官﹐光景尙不十分窘迫﹐焉有不能養一胞弟﹐而必與寒士爭館地﹔向人求薦﹐實難啟口﹐是以久不爲之謀館。

自去歲秋冬以來﹐間溫弟婦有疾﹐溫弟羈畱日久﹐牢落無偶﹐而叔父抱孫之念甚切﹐不能不思溫弟南歸﹐且余旣官二品﹐明年順天主考﹐亦在可簡放之列﹐恐溫弟畱京三年﹐又告回避﹐念此數者﹐欲勸溫弟南旋﹐故上次信道及此層﹐欲諸弟細心斟酌。

不料發信之後﹐不過數日﹐溫弟卽定得黃正齋館地。現在旣已定館﹐身有所管束﹐心有所系屬﹐舉業工夫﹐又可漸漸整理。待今年下半年再看光景﹐如我或聖眷略好﹐有明年主考之望﹐則到四五月﹐再與溫弟商入南闈或北闈行止。如我今年聖眷平常﹐或別有外放意外之事﹐則溫弟仍畱京師﹐一定觀北闈﹐不必議南旋之說也。坐館以矚束身心﹐自是最好事﹐然正齋家澄弟所深知者。萬一不合﹐溫弟亦難久坐。見可而畱﹐知難而退﹐但能不得罪東家﹐好來好去﹐卽無不可耳。

余自去歲以來﹐日日想歸省親﹐所以不能者﹐一則京帳將近一千﹐歸家途費﹐又須數百﹐甚難昔辦。二則二品歸籍﹐必須具折﹐折中難於措辭。私心所願者﹐得一學差﹐三年任滿﹐歸家省親﹐上也。若其不能﹐或明年得一外省主考﹐能辦途費﹐後年必歸﹐次也﹐若二者不能﹐只望六弟九弟﹐明年得中一人﹐後來得一京官﹐支持門面﹔余則告養歸家﹐他日再定行止。如三者皆不得﹐則直待六年之後﹐至母親七十之年﹐余誓具折告養﹔𨿽負債累萬﹐歸無儲栗﹐亦斷斷不顧矣。然此實不得已之計﹐奢能於前三者之中﹐得其一者﹐則後年可堂上各大人﹐乃如天之福也﹗不審祖宗默佑否﹖

現在寓中一切平安﹐癬疾上半身全好﹗惟腰下尙有纖痕。家門之福﹐可謂全盛﹐而余心歸省之情﹐難以自慰﹐固偶書及﹐遂備陳之。

毅然伯之項﹐去年已至余寓﹐余始覓便寄南﹐家中可將書封好﹐卽行送去﹐余不詳盡﹐諸惟心照﹐兄國藩手艸。﹝道光二十八年正月廿一日﹞

澄侯子植季洪三弟左右﹕澄侯在廣東﹐前後共發信七封﹔至郴州耒陽﹐又發二信﹐三月十一到家以後﹐又發二信﹐皆已收到。植洪二弟﹐今年所發三信﹐亦均收到。

澄弟在廣東處置一切﹐甚有道理。易念園莊生各處程儀﹐尢爲可取。其辦朱家事。亦爲謀甚忠﹐𨿽無濟幹事﹐而朱家必可無怨。《論語》曰「言忠信﹐行篤敬﹐𨿽蠻貊之邦行矣。」吾弟出外﹐一切如此﹐吾何慮哉﹖

賀八爺馮樹堂梁儷裳三處﹐吾當寫信去謝﹐澄弟亦宜各寄一書﹐卽易念園處﹐渠旣送有程儀﹐弟𨿽未受﹐亦當寫一謝信寄去﹔其信卽交易宅﹐由渠家書匯封可也。若易宅不便﹐卽托岱云覓寄。

季洪考試不利﹐區區得失﹐無足介懷。補發之案﹐有名不去復試﹐甚爲得體。今年院試﹐若能得意﹐固爲大幸﹗卽使不遂獲售﹐去年家中旣售一个﹐則今歲小挫﹐亦盈虛自然之理﹐不必抑鬱﹐植弟書法甚佳﹐然向例未經過歲考者﹐不合選拔。弟若去考拔﹐則同人必指而目之﹐及其不得﹐人不以爲不合例而失﹐且以爲寫作不佳而黜﹐吾明知其不合例﹐何必受人一番指目乎﹖

弟書問我去考與否﹖吾意以科考正場爲斷﹐若正場能取一等補廩﹐考則拔之時﹐已是廩生入場矣。若不能補廩﹐則附生考拔﹐殊可不必﹐徒招人妒忌也。

我縣新官加賦﹐我家不必答言﹐任他加多少﹐我家依而行之﹔如有告官者﹐我家不必入場。凡大員之家﹐無半字涉公誕﹐乃爲得體﹔爲民除害之說﹐爲轄之屬言之﹐非謂去本地方官也。

曹西垣教習服滿﹐引見以知縣用﹐七月卻身還家﹔母親及叔父之衣﹐並阿膠等項﹐均托西垣帶回。

去年內賜衣料袍褂﹐皆可裁三件﹔後因我進闈考教習﹐家中叫裁縫做﹐裁之不得法﹐又竊去整料﹐遂僅裁祖父父親兩套。本思另辦好料﹐爲母親制衣寄回﹐因母親尙在制中﹐故未遽寄。

叔父去年四十晉一﹐本思制衣寄祝﹐因在制未遽寄也。玆托西垣帶回﹐大約九月可到家﹐臘月服闋﹐卽可著矣。

紀梁讀書﹐每日百餘字﹐與澤兒正是一樣﹐只要有恆﹐不必貪多。澄弟亦須常看《五種遺規》及《呻吟語》﹐洗盡浮華﹐朴實諳練﹐上承祖父﹐下型子弟﹐吾於澄弟實有厚望焉﹗兄國藩手艸。﹝道光二十八年五月初十日﹞

澄侯溫甫子植季洪四弟左右﹕十二月初九﹐接到家中十月十二日信﹐初十日一信﹐具悉一切。家中攺屋﹐有與我意見相同之處﹐我於前次信內﹐曾將全屋畫圖寄歸﹐想已收到﹐家中卽已攺妥﹐十一月初一日一信﹐則不必依我之圖矣。但三角丘之路﹐必須攺於檀山嘴下面﹐於三角丘密種竹木﹐此我畫之要叫囑﹐望諸弟稟告堂上﹐急急行之。

家中攺房﹐亦有不與我合意者﹐已成則不必再攺﹐但六弟房攺在鑪子內﹐此系內外往來之屋﹐欲其通气﹐不欲其悶塞﹐余危以爲必不可。不若以長橫屋上半節間斷作屋爲妥。內茅房在石柱屋後﹐亦嫌太遠﹔不如於季洪房外髙坎打進七八尺﹐旣可起茅房澡堂﹐而後邊地面寬宏﹐家有喜事﹐腕盞菜貨。亦有地安置﹐不至局促﹐不知可否﹐

家中髙麗參已完﹐明春得便卽寄﹐彭十九之壽屏﹐亦準明春寄到。此間事務甚多﹐我更多病﹐是以遲遲。

澄弟辦賊﹐甚快人心﹐然必使其餘志人等﹐知我家是圖地方安靜﹐不是爲一家逞勢張威﹐庶人人畏我之威﹐而不恨我之太惡。賊旣辦後﹐不特而上不可露得意之聲色﹐卽心中亦必存一番哀矜的意思﹐諸弟人人當畱心也。

徵一表叔在我家教讀甚好﹐此次未寫信請安﹐諸弟爲我轉達﹐同鄕周荇農家之鮑石卿﹐前與六弟交遊﹔近因在妓家飲酒﹐擔督府捉交刑部﹐革去供事﹐而荇農荻舟尙遊蕩不畏法﹐眞可怪也﹗

余近日常有目疾﹐余俱康泰﹐內人及二兒四女皆平安﹐小兒甚胖大﹐西席龐公﹐擬十一回家﹐正月半來﹐將請來筆峯代館。宋薌賓在道上撲跌斷腿﹐五十餘天始抵樊城﹐天可憫也﹗余不一一﹐國藩手艸﹐﹝道光二十八年十二月初十日﹞

澄侯溫甫子植季洪四弟左右﹕

十月十六日﹐發一家信﹐由廷芳宇明府帶交。便寄曾希六陳體元從九品執照各一紙﹐歐陽滄溟先生陳開煦換執照並批回各二張﹐添梓坪叔庶曾祖母百折裙一條﹐曾陳二人九品補服各一副。母親大人耳帽一件﹐膏藥一千張﹐服藥各種﹐阿膠二斤﹐朝珠二掛﹐筆五枝﹐鍼底了六十个。曾陳二人各對一付﹐滄溟先生橫幅篆字一副。計十二月中旬應可到省﹐存陳岱云宅﹐家中於小除夕前二日遣人至省走領可也。芳字在漢口須見上司﹐恐難早到﹐然遇順風﹐則臘月初亦可到﹐家中或著人早去亦可。

余於十月初五起至十一止﹐在闈較射﹐十六出榜﹐四闈共中百六十四人﹐余闈內分中五十二人。向例武舉人武進士復試﹐如有弓力不符者﹐則原閱之王大臣﹐每人各罰俸半年。今年僅張字闈不符者三名﹐王大臣各罰俸一年半。余闈幸無不符之人。不然則罰俸半年﹐去銀近五百﹐在京官已視爲切膚之痛矣。

寓中大小平安﹐紀澤兒體已全復﹐紀鴻兒甚壯實。鄒墨林近由朝內移至我家住﹐擬明年再行南歸。袁漱六由會館移至虎坊橋﹐貞齋榜後﹐本擬南旋﹐因憤懣不甘﹐仍寓漱六處教讀。劉鏡淸教習已傳到﹐因丁艱而竟不能補﹐不知命途之外﹐何至於此﹐淩獲舟近病內傷﹐醫者言其甚難奏效。黃恕皆在陜差旋﹐述其與陜撫殊爲冰炭。

江岷樵在浙﹐署秀水縣事﹐百姓感戴﹐編爲歌謠。署內一貧如洗﹐藩臺聞之﹐使人私借千金﹐以爲日食之資﹐其爲上司器重如此﹐其辦賑務﹐辦保甲﹐無一不合於古金。頃湖南報到﹐新寧被齊匪餘孽煽亂﹐殺前令李公之闔家﹐署令萬公亦被戕﹐焚掠無算﹐則氓樵之父母家屬﹐不知消息若何﹖可爲酸鼻﹗余於明日當飛報岷樵﹐令其卽行言旋﹐以赴家難。

余近日忙亂如常﹐幸身體平安﹐惟八月家書﹐曾言及明年假歸省親之事﹐至今未奉堂上手諭﹐而九月諸弟未中﹐想不無抑鬱之懷﹐不知尙能自爲排遣否﹖此二端時時掛念﹐望澄侯詳寫告我。祖父大人之病﹐不知日內如何﹖余歸心箭急﹐實爲此也。

母親大人昨日生日﹐寓中早面五席﹐晚飯三席﹐母親牙痛之疾﹐近來家信未曾提及﹐望下次示知。書不一一﹐余俟續具﹐兄國藩手具。﹝道光二十九年十一月初五日﹞

澄侯溫甫子植季洪四位老弟足下﹕

正月初六日接到家信三函﹐一系十一月初三所發﹐有父親手諭﹐溫弟代書者。一系十一月十八所發﹐有父親手諭﹐植弟代書者。一系十二月初三澄侯弟在縣城所發一書﹐甚爲詳明﹐使遊子在外﹐巨細了然。

廟山上金叔﹐不知爲何事而可取騰七之數﹖若非道義可得者﹐則不可輕易受此。要做好人﹐第一要在此處下手﹐能令鬼服神欽﹐則自然識日進﹐气日剛。否則不覺墜入卑污一流﹐必有被人看不起之日﹐不可不愼。諸弟現處極好之時﹐家事有我一人擔當﹐正當做个光明磊落神欽鬼服之人﹐名聲旣出﹐信義旣著﹐隨便答應﹐無事不成﹐不必受此小便宜也。

父親兩次手諭﹐皆不欲予乞假歸省﹐而予之意甚思日侍父母之側﹐不得不爲迎養之計。去冬曾以歸省迎養二事﹐與諸弟相商﹔今父親手示﹐不許歸省﹐則迎養之計更不可緩。所難者﹐堂上有四位老人﹐若專迎父母而不迎叔父母﹐不特予心中不安﹐卽父母心中亦必不安。若四位井迎﹐則叔母病未全好﹐遠道跋涉尢艱。予意欲子今年八月初旬﹐迎父親母親叔父三位老人來京﹐畱叔母在家﹐諸弟婦細心伺侯﹐明年正月元宵節後﹐卽送叔父回南﹐我得與叔父相聚數月﹐則我之心安。父母得與叔父同行數千里到京﹐則父母之心安。叔母在家半年﹐專雇一人服侍﹐諸弟婦又細心奉養﹐則叔父亦可放心。叔父在家﹐抑鬱數十年﹐今出外瀟灑半載﹐又得與侄兒侄婦侄孫團聚﹐則叔父亦可快暢。在家坐轎至湘潭﹐澄侯先至潭﹐雇定好船﹐伺侯老人開船後﹐澄弟卽可回家﹐船至漢口﹐予遣荊七在漢口迎接﹐由漢口坐三乘轎至京﹐行李婢僕﹐則用小車﹐甚爲易辦。求諸弟細商堂上老人﹐春間卽賜回信﹐至要至要﹗

李澤縣李英燦進京﹐余必加意庇護。八斗衝地﹐望繪圖與我看。諸弟自侍病至葬事﹐十分勞苦﹐我不克幫忙﹐心甚歉愧﹗

京師大小平安。皇太后大喪﹐已於正月七日二十六日滿﹐脫去孝衣。初八日系祖父冥誕﹐我作文致祭﹐卽於是日亦脫白孝﹐以後照常當差。心中萬緒﹐不及盡書﹐統容續布。兄國藩手艸。﹝道光三十年正月初九日﹞

字諭紀譯兒﹐七月廿五日丑正二刻﹐余行抵安徽太湖縣之小池驛﹐慘聞吾母大故﹐余徳不修﹐無實學而有虛名﹐自知當有禍變﹐懼之久矣。不謂天不隕滅我身﹐反而災及我母﹐回思吾平日隱愚大罪﹐不可勝數﹐一聞此信﹐無地自容。

小池驛去大江之濱﹐尙有二百里﹐此兩日內﹐雇一小轎﹐仍走旱路至湖北黃梅縣臨江之處﹐卽行雇船。計由黃梅至武昌﹐不過六七百里﹐由武昌至長沙﹐不過千里﹐大約八月秋後﹐可望到家。

一﹑出家輒十四年﹐吾母音容﹐不得再見﹐痛極痛極﹗不孝之罪﹐豈有稍減之處﹖玆念京寓眷口尙多﹐還家甚難﹐特寄信到京。料理一切﹐開列於後﹕

一﹑我出京時﹐將一切家事﹐面托毛寄云年伯﹐均蒙慨許。此時遭此大變﹐爾往叩求寄云伯籌劃一切﹐必能俯允。現在京寓銀錢﹐分毫無出﹐家眷回南路費﹐人口太多﹐計須四五百金﹐求寄云年伯張羅。此外同鄕如黎樾喬﹑黃恕皆老伯﹐同年如王靜庵﹑袁午橋年伯﹐平日皆有肝膽﹐待我甚厚﹐或可求其湊辦旅費。受人恩情﹐當爲將來報答之地﹐不可多求人也。袁漱六姻伯處﹐只可求其出力幫辦一切﹐不可令其張羅銀錢﹐渠甚苦也。

一﹑京寓所欠之帳﹐惟西順興最多﹔此外如楊臨川﹑王靜庵﹑李玉泉﹑王吉云﹑陳伯鸞諸兄﹐皆多年未償。可求寄云年伯及黎黃王袁諸君內﹐擇其尢相熟者﹐前往爲我展緩﹐我再有信致各處﹐外間若有奠金來者﹐我當槪存寄云午橋兩處﹐有一兩﹐卽以一兩不債﹐有一錢﹐卽以一錢還債﹐若並無分文﹐只得待我起復後再還。

一﹑家眷出京﹐行路最不易﹐攀城旱路旣難﹐水路尢險﹐此外更無好路﹐不如仍走王家營爲妥﹐只有十八日旱路到淸江﹐卽王家營也﹐時有郭雨三親家在彼﹐到池州江邊﹐有陳岱云親家及樹堂在彼﹐到漢口時﹐吾當托人照料﹐江路𨿽險﹐沿管有人照顧﹐或略好些﹐聞揚州有紅船最穩﹐𨿽略貴亦可雇﹐爾母最怕坐車﹐或雇一馱轎亦可﹐然馱轎最不好坐﹐爾母可先試之﹐如不能坐﹐則仍坐三套大車爲妥。

一﹑開弓散訃﹐不可太濫﹐除同年同鄕門生外﹐惟門簿上有來往者散之﹐此上不可散一分﹐春單請龐省三先生定﹐此系無途費不得已而爲之﹐不可濫也卽不濫﹐我已愧恨極矣﹗

一﹑外間親友﹐不能不訃告寄信﹐然尢不可濫﹐大約不過二三十封﹐我到武昌時﹐當寄一單來﹐並信寄稿﹐此刻不可這發信。

一﹑鋪店帳自宜一一淸楚﹐今年端節已全楚矣﹐此外只有松竹齋新帳﹐可請省三先生往淸﹐可少給他﹐不可全欠他﹐又有天元徳皮貨店﹐請寄云年伯往淸﹐春新猞猁猻皮褂﹐卽退還他﹐若已做成﹐卽並緞面送贈寄云可也﹐萬一無錢﹐皮局帳亦暫展限﹐但累寄云年伯多矣。

一﹑西順興帳目﹐丁未年夏起寸至辛亥年夏止﹐皆有折子﹐可將折子找出﹐請一明白人細一徧﹐究竟用他多少錢﹐專算本錢﹐不必兼算利錢﹐待本錢還淸﹐然後再還利錢﹐我到武昌時﹐當寫一信與蕭沛之三克﹐待我信到後﹐然後請寄云伯去廈明可也﹐總須將本錢利錢﹐劃爲兩段﹐乃不至﹝車葛﹞﹐六月所借之貢銀一百念餘金﹐須設法還他﹐乃足以服人﹐此事須與寄云年伯熟計。

一﹑髙松年有銀百五十金﹐我經手借與曹西垣﹐每月利息京錢十千﹐今我家出京﹐髙之利錢﹐已無著落﹔呼系苦人﹐我當寫信與西垣﹐囑其趕緊寄京﹐目前求黎樾喬老伯代西垣淸幾个月利錢﹐至懇至懇﹗並請髙與黎見面一次。

一﹑木器等類﹐我出京時﹐已觀許全交寄云﹔玆卽一一交去﹐不可分散﹐槪交寄云年怕﹐蓋木器本少﹐若分則更少矣﹐送渠一人﹐猶成人情耳﹐錫器瓷器﹐亦交與他。

一﹑書籍我出京一一點明﹐與爾舅你看過﹐其要緊者﹐皆可帶回﹐此外我所不帶之書﹐惟《皇淸經解》六十函﹐算一大部﹐我出京時﹐已與爾舅說明﹐卽贈送與寄云年伯﹐又《會典》五十函﹐算一大部﹐可惜與寄云用﹐算此二部外﹐並無大部﹐亦無好板﹐可買打磨油木箱﹐一一請書店夥訂裝好﹐交寄云轉寄存一廟內﹐每月出賃錢可也﹐邊袖石借《通典》一函﹐田敬堂借地圖八幅﹐吳南屏借梅伯言詩冊﹐俱往取出帶回。

一﹑大廳書架之後﹐有油木箱三个﹐內皆法帖之類﹐其已裱好者﹐可全帶回﹐其未裱者﹐帶回亦可送人﹐家信及外來信﹐粘在本子上者﹐皆宜帶回﹐地輿圖三副﹐皆宜昔回﹐又有十八省散圖亦帶回﹐字畫對聯之類﹐裱好者帶回﹐上下木軸易撤去﹐以便捲成一捆﹐其不好者﹐太寬者﹐不必帶﹐做一寬箱封鎖﹐與書籍同寄一廟內﹐凡收拾書籍字畫之類﹐均請省三先生及子彥幫辦﹐而牧雲一一過目﹐其不帶者﹐均用箱寄廟。

一﹑我本思在江西歸家﹐凡本家親友﹐皆以銀錢贈送﹐今旣毫無可贈﹐爾母歸來﹐須略備儀物﹐但須輕巧不累贅者﹐如氈帽挽袖之類﹐亦不可多費錢﹐如硇砂膏服藥之屬﹐亦宜帶些﹐髙麗參帶半斤。

一﹑紀澤宜做棉袍襯一付﹐靴帽各一﹐以便向祖父前叩頭承歡。

一﹑王雁汀先生寄書有一單﹐我已點與子彥看﹐記得《乾隆》二集﹐系王世兄取去﹐五集系王太史向劉世兄借去﹐余劉世兄取去者又一集﹐此外皆在架上﹐可送還他。

一﹑苗仙鹿寄賣之書﹐《聲訂聲讀表》並一種﹐《毛詩韻訂》一種﹐《建首字讀本》﹐想到江南銷售幾部﹐今旣不能﹐可將書架頂上三種﹐各四十餘部還他﹐交黎樾喬老伯交轉。

一﹑送家眷出京﹐求牧雲總其事﹐如牧雲已中舉﹐亦求於復試後﹐九月廿外起行﹐由王家營水路至漢口﹐或不還家﹐仍由漢口至京會試可也﹐下人中必須羅福盛貴﹐若沈祥能來更好﹐否則李長子亦可﹐大約男僕須三人﹐女僕須三人。九月計前後必須起程﹐不可再遲﹐一環由王家營走﹐我當寫信托沿途親友照料。﹝咸豐二年七月廿六日﹞

余於初八日﹐在舟中寫就家書﹐十一日早﹐始到黃州﹐因阻風太久﹐遂雇一小轎起岸﹐十二日未刻﹐到湖北省城﹐晤常南陔先生之世兄﹐始知湖南消息﹐長沙被圍危急﹐道路梗阻﹐行旅不通﹐不勝悲痛焦灼之至﹗

現在武昌小住﹐家眷此時萬不可出京﹐且待明年春間再說﹐開弔之後﹐另搬一小房子住﹔余陸續設法寄銀進就用﹐匆匆艸此﹐俟一二日內續寄。﹝咸豐二年八月十二夜武昌城內發﹞

十三日﹐在湖北省城住一天﹐左思右想﹐只得仍回家﹐見吾父爲是﹐擬十四日起行﹐由嶽州湘陰﹐繞道出沅江益陽﹐以至湘鄕﹐約須半月﹐沿途自知愼重﹐如果遇賊﹐卽仍回湖北省城﹐陸續有家店寄京﹐不必掛念。

家眷旣不出京﹐止將書檢成箱內﹐搬一小房子﹐餘物旣不必動﹐余行李寄存常大人署中﹐畱荊七孫福看守﹐自帶丁韓二人回南﹐常又差四人護送﹐可以放心﹐滌生手示。﹝咸豐二年八月十三夜在湖北省城發﹞

字諭紀澤兒﹐予自在太湖縣聞訃後﹐於廿六日書家信一號﹐托陳岱云交安勵提塘寄京。念七日發二號家信﹐托常南陔交湖北提塘寄京。念八日發三號﹐交丁松亭轉勻江西提塘寄京﹐此三次信﹐皆命家眷趕緊出京之說也﹐八月十三日在湖北發家信第四號﹐十四日發第五號﹐念六日到家後﹐發家信第六號﹐此三次信﹐皆有長沙彼圍﹐家眷不必出京之說也﹐不知皆已收到否﹖

余於念三日到家﹐家中一切淸吉﹐父親大人及叔父母以下皆平安﹐余癬疾自到家後﹐日見痊愈﹐地方團練﹐人人皆習武藝﹐土匪決可無虞。粵匪之氛𨿽惡﹐我境僻處萬山之中﹐不當孔道﹐亦斷不受其蹂躪﹐現奉父親大人之命﹐於九月十三日﹐權厝先妣於下腰裏屋後山內﹐俟明年尋有吉地再行攺葬﹐所有出殯之事﹐一切皆從儉約。

丁貴自念七日已打發他去了﹐我在家並未帶一僕人﹐蓋居鄕卽全守鄕間舊祥﹐予不參半點官宦習气﹐丁負自回益陽﹐至渠家住數日﹐仍回湖北﹐爲我搬取行李回家﹐與荊七二人同歸﹐孫福系同東人﹐至湖南聲音不通﹐卽令渠上湖北回京﹐給渠盤川十六兩﹐想渠今冬可到京也。

爾奉爾母及諸弟﹐在京一切﹐皆宜謹愼﹐目前不必出京﹐待長沙賊退後﹐余有信來﹐再行收拾出京﹐玆寄去信槁一件﹐各省應發信一單一件﹐亦可將信稿求袁姻伯或龐師﹐照寫一紙發刻﹐其各省應發信﹐仍求袁毛黎黃王袁諸位﹐妥爲寄去﹐余到家後﹐諸務叢集﹐各處不及再寫信﹐前在湖北所發各處信﹐想已到矣。

十三日申刻﹐母親大人發引﹐戌刻下窆十九日築墳可畢﹐現在地方安靜﹐聞長沙巡獲勝仗﹐想近日卽可解圍﹐爾等回家﹐爲期亦近。

羅邵農至我家﹐求我家中略爲分潤渠兄﹐我家若有錢﹐或十兩﹐或八兩﹐可略分與丟臯用﹐不然﹐恐同縣畱京諸人﹐確斷炊之患也﹐書不能盡﹐余俟續示。﹝咸豐二年九月十八日﹞

澄候溫甫子植季洪四弟足下﹕

久未遣人回家﹐家中自唐二維五等到後﹐亦無信來﹐想平安也﹐余於念九日自新提移營﹐八月初一至嘉魚縣﹐初五日自坐小舟﹐至牌洲看閱地勢﹐初七日卽將大營移駐牌洲﹐水師前營左營中營﹐自閏七月念三日駐紮金口﹐念七日賊匪水陸上犯﹐我陸軍未以﹐水軍兩路堵之﹐搶賊船二隻﹐殺賊數十人﹐得一勝仗﹐羅山於十八念四念六日等日得四勝仗﹐初四發折﹐俱詳敍之﹐玆付回。

初三日接上諭廷寄﹐余得賞三品頂戴﹐現具折謝恩﹐寄諭並折寄口﹐余居母喪﹐並未在家守制﹐淸夜自思﹐局促不安﹐若仗皇上天威﹐江面漸次肅淸﹐卽當奏明回籍﹐事父祭母﹐稍盡人子之心﹐諸弟及兒侄輩﹐務宜體我寸心﹐於父親飲食起居﹐十分檢點﹐無稍疏忽﹐於母親祭品禮儀﹐必潔必誠﹐於叔父處敬愛兼至﹐無稍隔閡﹐兄弟姒娣﹐總不可有半點不和之气﹔凡一家之中﹐勤敬二字﹐能守得幾分﹐未有不興﹐若全無一分﹐無有不敗﹐和字能守得幾分﹐未有不興。不和未有不敗者﹐諸弟試在鄕間﹐將此三字於族候戚人家﹐歷歷險之﹐必以吾言爲不謬也。

諸弟不好收拾潔淨﹐比我尢甚﹐此是敗家气明﹐嗣後務宜細心收拾﹐卽一紙一縷﹐竹頭木屑﹐皆宜檢拾﹐以爲兒侄之榜樣﹐一代疏懶﹐二代淫佚﹐則必有晝睡夜坐﹐吸食鴉片之漸矣﹐四弟九弟較勤﹐六弟季弟較懶﹔以後勤者愈勤﹐懶者痛攺﹐莫使子侄學得怠情樣子﹐至要至要﹗子侄除讀書外﹐教之掃屋抹桌凳﹐收糞鋤艸﹐是極好之事﹐切不可以爲有損架子而不爲也。﹝咸豐四年八月十一日﹞

澄溫沅季四位老弟左右﹔念五日著胡二等送家信﹐報收復武漢之喜﹐念七日具折奏捷﹐初一日制臺楊慰農需到鄂相會﹐是日又奏念四夜焚襄河賊舟之捷﹐初七日奏三路進兵之折﹐其日西刻﹐楊載福彭玉麟等﹐率水師六十餘船﹐前往下游剿賊﹐初九日前次謝恩折﹐奉朱批到鄂﹐初十日喜四劉四等來營﹐進攻武漢三路進剿之折﹐奉失批到鄂。

十一日武漢克復之折﹐奉朱批廷寄諭旨等件﹐兄署湖北巡撫﹐並賞戴花翎。兄意母喪未除﹐斷不敢受官職﹐則二年來之苦心孤詣﹐似全爲博取髙官美職﹐何以地吾母於滄下﹖何以對宗族鄕黨﹖方寸之地﹐何以自安﹖是以決地具折辭射﹐想諸弟亦必以爲然也。

功名之地﹐自古難居﹐兄以在籍之官﹐募勇造船﹐成此一番事業﹐名震一時﹐人之好名﹐誰不如我﹖我有美名﹐則人必有受不美之名者﹐相形之際﹐蓋難爲情﹔兄惟謹愼謙虛﹐時時省惕而已﹐若仗聖主之威福﹐能速將江西肅淸﹐蕩平此賊﹔兄決意奏請回籍﹐事奉吾父﹐攺葬吾母﹐久或三年﹐暫或一年﹐亦足稍慰區區之心﹐但未知聖意果能俯從否﹖

諸弟在家﹐總宜教子侄守勤敬﹐吾在外﹐旣有權勢﹐則家中子侄﹐最易流於驕﹐流於佚﹐二字者﹐敗家之道也﹐萬望諸弟刻刻畱心﹐勿使後輩近於此二字﹐至要至要。

羅羅山於十日拔營﹐智亭於十三日拔營﹐餘十五六亦拔營東下也﹐余不一一﹐乞稟告父親大人叔父大人萬福金安。﹝咸豐四年九月十三日﹞

字諭紀澤兒﹐胡二等來﹐接爾安稟﹔字畫尙未長進﹐爾今年十八歲﹐齒已漸長﹐而學業未其益﹐陳岱云姻伯之子﹐號吉生者﹐今年入學﹐學院批其詩冠通場﹐渠系戊戌二月所生﹐比爾僅長一歲﹐以其無父無母﹐家漸淸貧﹐遂爾勤苦好學﹐少年成名﹐爾幸托祖父餘蔭﹐衣食丰適﹐寬然無慮﹐遂爾酣豢佚樂﹐不復以讀書立身爲事。古人云「勞則善心生﹐佚則淫心生。」孟子曰「生於憂患﹐死於安樂。」吾憂爾之過於佚也。

新婦初來﹐宜教之入廚作羹﹐勤於紡織﹐不因其爲富貴子女﹐不事操作﹐大二三諸女已能做大鞋否﹖三姑一嫂﹐每年做鞋一雙寄余﹐各表孝敬之憂﹐各爭鍼業之工﹐所織之布﹐做成衣襪寄來﹐余亦得察閨門以內之勤惰也。

余在軍中﹐不廢學問﹐讀書寫字﹐未甚間斷﹐惜年老眼蒙無甚長進﹐爾今未弱冠﹐一刻千金﹐切不可浪擲光陰﹐四年所買衡陽之田﹐可覓人售出﹐以銀寄營﹐爲歸還李家款。父母存﹐不有私財﹐士庶人且然﹐況余身爲卿大夫乎﹖

余癬疾復發﹐不似去秋之甚﹐李次靑十六日在撫州敗挫﹐已詳寄沅甫函中﹐現在崇仁﹐加意整頓﹐三十日獲一勝仗﹔口糧缺乏﹐時有決裂之虞﹐深爲焦灼﹐爾每次安稟﹐詳陳一切﹐不可艸率﹔祖父大人起居﹐闔家之瑣事﹐學堂之功課﹐均須詳載﹐切切此諭﹗﹝咸豐六年十月初二日﹞

澄侯四弟左右﹕胡二等來﹐知弟不在家﹐出看本縣團練。吾兄弟五人﹐皆出外帶勇﹐季居三十里外﹐弟又常常他出﹐遂無一人侍奉父親膝下。溫亦不克遄歸侍奉叔父﹐實於《論語》遠遊吉懼二章之訓相違。觀余令九弟速來瑞州﹐與溫並軍﹐庶二人可以更番歸省。澄弟宜時常在家﹐以盡溫淸之職﹐不宜干預外事﹐至囑至囑。

李次靑自撫州退保崇仁﹐尙屬安靜。誰敗勇之自撫回省者﹐日內在中丞署中﹐鬧請口糧﹐與三年艾一村之局相似﹐實爲可慮。

明年延師﹐父大人意欲請曾香海﹐甚好甚好﹗此君品學兼優﹐吾所素佩﹔弟可專人作書往聘﹐稍遲旬日﹐吾牙喲請之。其館金丰儉﹐則父大人酌定﹐吾自營寄歸可也。﹝咸豐六年十月初三日﹞

澄侯四弟左右﹕

初六俊四等來營﹐奉到父大人諭帖﹐並各信件﹐得悉一切。弟在各鄕看閉閱操﹐日內汁已歸家。家中無人﹐田園荒蕪﹐堂上定省多闕﹐弟以後總不宜常常出門﹐至囑至囑﹗

羅家姻事﹐暫可緩議﹐近日人家一人宦途﹐卽習於驕奢﹐吾深以以爲戒。三女許字﹐意欲擇一儉朴講讀之家﹐不必定富室名門也。

楊子春之弟﹐四人捐官者。吾於二月念一日具奏﹐聞部中已議誰﹐部照槪交南撫。子春曾有函寄雪琴﹐似已領到執照者﹐請查明再行布聞。

長夫在大營﹐不善擡轎﹐余每月出門﹐不過在五六次﹐每出則搖擺戰栗﹐不合腳步。玆僅畱劉一胡二盛四及新到之俊四聲六在此﹐余俱遣之歸籍﹔以後卽雇江西本地轎夫﹐家中不必添派也。

此問軍務﹐建昌府之閩兵﹐昨又敗挫﹐而袁州克復﹐大局已轉﹐盡可放心﹐十月內餉項亦略寬裕矣。﹝咸豐六年十一月初七日﹞

澄侯四弟左右﹕二十八日由瑞州營遞到父大人手諭﹐並弟與澤兒等信﹐具悉一切。六弟在瑞州輸一應事宜﹐尙屬妥善﹐識見本好﹐气質近亦和平。九弟治軍嚴明﹐名望極振。吾得兩弟爲幫手﹐大局或有轉機。

次靑在貴溪尙平安﹐惟久缺口糧﹐又敗挫之後﹐至今尙未克整頓完好。雪琴在吳城﹐名聲尙好﹐惟水淺不宜舟戰﹐時時可慮。

余身體平安﹐癬疾𨿽發﹐較之住在京師﹐則已大減﹐幕府乏好幫手﹐凡奏折書信批稟﹐均須親手爲之﹐以是不免有廷閣耳。余性喜讀書﹐每日仍看數十頁﹐亦不免拋荒軍務﹐然非此則更無以自怡也。

紀澤看漢書﹐須以勤敏行之﹐每日至少亦須看二十頁﹡。不必惑於在精不在多之說。今日半頁﹐明日數頁﹐又明日耽擱間斷﹐或數年而不能畢一部。如煮飯然﹐歇火則冷﹐小火則不熱﹐須用大柴大火﹐乃易成也。甲五經書已讀畢否﹖須速點速讀﹐不必一一求熟﹐恐因求熟之一字﹐而終身未能讀完經書。吾鄕子弟﹐未讀完經書者甚多﹐此後當力戒之。餡汐陰如未讀完經書﹐當速補之﹐至囑至囑﹗﹝咸豐六年十一月廿九日﹞

沅甫九弟左右﹕正七歸﹐接一信﹐啟五等歸﹐又接一情。正七以虛故﹐不能這回營﹐啟五求於嘗新後始去。玆另遣人送信至營﹐以慰遠虞。

三代祠堂﹐或分或合﹐或在新宅﹐或另立規模﹐俟沅弟復吉後歸家料理。造祠之法﹐亦聽弟與諸弟爲之﹐落成後﹐我作一碑而已。

余意欲王父母父母攺葬後﹐將神道碑立畢﹐然後或出或處﹐乃可惟餘所欲。目下在家﹐意緒極不佳﹐回思往事﹐無一不懈慚﹐無一不褊淺。幸弟去秋一出﹐而江西湖南﹐物望頗隆﹐家聲將自弟振之﹐玆可欣慰﹗靡不有初﹐鮮克有終﹐望弟愼之又愼﹐總以克終爲貴。家中四宅﹐大小平安。念三四大水﹐縣誠永丰﹐受害頗甚﹐我境幸平安無恙﹔

弟寄歸之書﹐皆善體﹐林氏續選《古文雅正》﹐𨿽向不知名﹐亦通才也。如有《大學衍義》《衍義補》二書﹐可買者買之。學問之道﹐能讀經史進爲根抵﹐如兩通兩衍義及本朝兩通﹐葷六經諸史之精﹐諸內聖外王之要。若能熟此六書﹐或熟其一二﹐卽爲有本有未之學。家中現有四通﹐而無兩衍義﹐祈弟畱心。

弟目下在營﹐不可看書﹐致荒廢正務﹐天气炎熱﹐精神有限﹐宜全用於營事也。余近作賓與堂記﹐滬稿寄閱﹐久荒筆墨﹐但有問架﹐全無精意﹐愧甚愧甚﹗﹝咸豐八年五月三十日﹞

澄季兩弟左右﹕兄於十二日到湖口﹐曾發一信﹐不知何時可到﹖胡蔚之奉江西耆中丞之命﹐接我晉省。余因於二十日﹐自湖口開船入省﹐楊厚奄送至南康﹐彭雪琴徑送至省﹐諸君子用情之厚﹐罕有倫比﹐浙中之賊﹐聞已全省肅淸﹐余到江﹐與眷中丞商定﹐大約由湖口入閩。

家中種蔬一事﹐千萬不可怠忽。屋門首塘中養魚﹐亦有一種生機﹐養豬亦內政之要者。下首臺上新竹﹐過伏天后有枯者否﹖此四者可以覘人家興衰气象﹐望時時與朱見四兄熟商。見四在我家﹐每年可送束脩錢十六千﹔余在家時﹐曾面許以如延師課讀之例﹐但未言明數目耳。季弟生意頗好﹐然此後不宜再做﹐不宜多做﹐仍以看書爲上。

余在湖口。臥病三日﹐近已痊愈﹐但微咳嗽﹔癬疾久未愈﹐心血亦虧甚﹐頗焦急也。久不接九弟之信﹐極爲懸系﹐見其初九日與雪琴一信﹐言病後元气未復﹐想比已痊愈矣。﹝咸豐八年七月廿一日自江西省河下發﹞

澄侯季洪沅甫老弟左右﹕

十六日接澄弟初二日信﹐十八日接澄弟初五日信﹐敬悉一切。三河敗挫之信﹐初五日固家中尙無確耗﹐且縣城之內﹐毫無所聞﹐亦極奇矣。九弟於念二日在湖口發信﹐至今未再接信﹐實深懸系﹐幸接希庵信﹐言九弟至漢口後有書與渠﹐且專人至桐城三河訪尋下落。余始知沅甫弟安抵漢口﹐而久無來信﹐則不解何故﹖豈餘日別有過失﹐沅弟心不以爲然那﹖當初聞三河凶報﹐手足急難之際﹐卽有微失﹐亦當將皖中各事﹐詳細示我。

今年四月﹐劉昌儲在我家請乩。乩初到﹐卽判曰「賦得但武修文﹐得閒字。」字謎敗字﹐余方訝敗字不知何指﹖乩判曰「爲九江言之也﹐不可喜也。余又訝九江初克﹐气機正盛﹐不知何所爲而云然﹖乩又判曰「爲天下﹐卽爲曾宅言之。」由今觀之﹐三河之挫﹐六弟之變﹐正與不可喜也四字相﹐豈非數皆前定那﹖然禍福由天主之﹐善惡由人主之﹐由天主者﹐無可如何﹐只得聽之。由人主者﹐盡得一分算一分﹐沙得一日算一日。吾兄弟斷不可不洗心滌慮﹐以求力挽家運。

第一貴兄弟和睦。去年兄弟不知﹐以至今冬三河之變﹐嗣後兄弟當以去年爲戒﹐凡吾有過失﹐澄沅洪三弟各進箴規之言﹐余必力爲懲攺。三弟有過﹐亦當互相箴規而懲攺之。

第二貴體孝道。推祖父母之愛﹐以愛叔父﹐推父母之愛。以愛溫弟之妻妾兒女﹐及蘭惠二家。又父母墳域﹐必須攺葬﹐請沅弟作主﹐澄弟不必過執。

第三要實行勤儉二字。內間妯娌﹐不可多講鋪張。後輩諸兒﹐須走路﹐不可坐轎騎馬。諸女莫太懶﹐宜學燒茶煮飯﹔書蔬魚豬﹐一家之生气﹐少睡多做﹐一人之生气。勤者﹐生動之气﹐儉者﹐收斂之气﹐有此二字﹐家運斷無不興之理。余去年在家﹐未將此二字切實做工夫﹐至今愧憾﹐是以諄諄言之。﹝咸豐八年十一月廿三日﹞

澄侯沅甫季洪老弟左右﹕

十五日接澄沅冬月念九三十兩函。得悉叔父﹑人於二十六日患病﹐有似中風之象﹐吾家自道光元年﹐卽處順境﹐歷三十餘年均極平安。自咸豐年來﹐每遇得意之時﹐卽有失意之事﹐相隨而至。壬子科﹐余典試江西﹐請假歸省﹐卽聞先大夫人之訃。甲寅冬﹐余克武漢田家鎭﹔聲名多盛。臘月念五甫奉黃馬褂之賜﹐是夜卽大敗﹐衣服文卷﹐蕩然無存。六年之冬七年之春﹐兄弟三人﹐督師於外﹐瑞州合圍之時﹐气象甚好﹐旋卽遭先大夫二喪。今年九弟克復吉安﹐譽望極隆﹐十月初七﹐接到知府道銜諭旨﹐初十卽有溫弟三可之變。此四事﹐皆吉凶同域﹐憂喜並時﹑殊不可解。

現在家中尙未妄動﹐妥愼之至。余之意﹐則不免皇皇﹐所寄各處之信﹐皆言溫弟業經殉節矣。究欠妥愼﹐幸尙未入奏﹐將來擬俟湖北奏報後﹐再行具疏也。家中亦俟報到日﹐乃有舉動﹐諸弟老成之見﹐賢於我矣。

叔父大人之病﹐不知近狀如何﹖玆專法六歸送鹿茸一架﹐卽沅弟前次送我者﹐此物補精血﹐遠勝他藥﹐或者有濟。

迪公筱石之屍﹐業經收覓﹐而六弟無之﹐尙有一綫生理﹐若其同盡﹐則六弟遺骸﹐必去迪不遠也。

沅弟信言「家庭不可說利害話﹐」此言精當之至﹐足抵萬金。余生平在家在外行事﹐尙不十分悻謬惟說些利害話﹐至今愧悔無極﹗﹝咸豐八年十二月六日﹞

澄侯沅甫季洪老弟閣下﹕十五日接叔父患病之信﹐十六日專王法六送鹿茸回家限年內趕到。十七早接澄弟兩信﹐沅弟一信﹐叔父病勢已愈﹐大幸大幸﹗

溫弟之事﹐日內計已說破﹐不知叔父與溫弟婦能少節哀否﹖溫弟婦治家最好﹐而賦命最苦﹐不知天理何以全不可憑﹖

十八夜接希庵信﹐知六弁沅弟所派已回﹐皆未尋得﹔而迪奄遺骨﹐於初一日已搬至霍山縣﹐同一殉節﹐而又有幸有不幸若此。

余又專五人去尋﹐中有二人﹐系賊中逃出者﹐言必可至三河故壘﹐其三人則楊名聲楊鎭南張塗也﹐能尋得遺骸﹐尙是不幸中之一幸﹐否則吾何面見吾祖考妣及考妣於地下哉﹖﹝咸豐八年十二月二十日﹞

澄侯沅甫季洪三弟左右﹕

王四等來﹐得知叔父大人病勢稍加﹐得十三日優卹之旨﹐不知何如﹖項又接十九日來函﹐知叔父病已略愈﹐欣慰欣慰﹗然溫弟靈樞到家之時﹐我家祖宗有靈﹐能保得叔父不添病﹐六弟婦不過節裂﹐猶爲不幸中之一幸耳。

此間兵事﹐凱章在景徳鎭相持如故﹐所添調之平江三營﹐寶勇一營﹐均已到防﹐或可隱紮浚川在南康之多城墟﹐打一勝仗﹐奪僞印四十三顆﹐僞旗五百餘面﹐皆幟至建昌﹐甚爲快慰﹗惟石達開尙在南安一帶﹔悍賊亦多﹐不知究竟掃蕩否﹖吉中營以後常不離余左右﹐沅弟盡可放心。

起屋造祠堂﹐沅弟言外問訾議﹐沅弟自任之。余則謂外間之訾議不足畏﹐而亂世之兵變﹐不可不慮﹐如江西近歲﹐凡富貴大屋﹐無一不焚﹐可爲殷鑑。吾鄕僻陋﹐眼界甚淺﹐稍有修造﹐已駭聽聞﹐右太閎麗﹐則傳播招尢﹐苟爲一方首屈一指﹐則亂世恐難幸免。望弟再斟酌於丰儉之間﹐妥善行之。

攺葬先人之事﹐將求富求貴之念﹐消除淨盡﹐但求免水蟻﹐以妥先靈﹐史凶煞﹐以安後嗣而已。若存一絲求富求貴之念﹐則必爲造物鬼神所忌﹐以吾所見所聞﹐凡已發之家﹐未有續靈得大地者。沅弟主持此事﹐務望將此意拿得穩﹐把得定﹐至要至要﹗

紀澤姻事﹐以古禮言之﹐則大祥後可以成婚﹐以吾鄕舊俗言之﹐則除靈道場後可以成婚。吾困近日賊勢尙旺﹐時事難測﹐頗有早辦之意。紀澤前兩稟﹐請心壺抄奏折﹐盡可行之。吾每月送修金二兩﹐應抄之奏﹐不知家中有底稿否﹖抄一篇﹐可寄目錄來一查﹐注明月日。

紀澤之字﹐較之七年二三月間﹐遠不能逮。大約握筆宜髙﹐能握至管頂者爲上﹐握至管頂之下寸許者次之﹐握至毫以上寸許者﹐亦尙可習。若握近毫根。則難寫好字﹐亦不久必退﹐且斷不能寫好字。吾驗之於已身﹐驗之於朋友﹐皆歷歷可驗。紀澤以後宜握管略髙﹐從低亦須隔毫根寸餘﹐又須用油紙摹帖﹐較之臨帖勝十倍。

沅弟之字﹐不可拋荒。溫弟哀辭墓志﹐及王考批妣神道碑之類﹐余作就後均須沅弟認眞書寫。賓興堂記首段未愜﹐待日內攺就﹐亦須沅弟寫之。沅弟𨿽憂危忙亂之中﹐不可廢習字工夫。親戚中𨿽有漱六云仙善書﹐余因家中碑板﹐不擬請外人書也。﹝咸豐九年正月十一日﹞

澄侯四弟左右﹕念七日接弟信﹐欣悉合家平安。沅弟是日申刻到﹐又得詳同一切﹐敬知叔父臨終﹐毫無抑鬱之情﹐至爲慰念﹗

余與沅弟論治家之道﹐一切以星岡公爲法。大約有八字訣﹐其四字卽上年所稱書蔬魚豬也。又四字則曰早掃考室。早者﹐起早也。掃者﹐掃屋也。考者﹐祖先祭祀﹐敬奉顯考王考曾祖考﹐言考而妣可該也。寶者﹐親族鄰里﹐時時周旋﹐賀喜弔喪﹐問疾濟急。

星岡公常曰「人待人﹐無價之寶也。」星岡公生平於此數端﹐最爲認眞﹐故余戲述爲八字訣曰「書蔬魚豬﹐早掃考寶也。」此言𨿽涉諧謔﹐而疑卽寫屏上﹐以祝賢弟夫婦壽辰﹐使後世子孫﹐知吾兄弟家教﹐亦知吾兄弟風趣也﹐弟以爲然否﹖﹝咸豐十年閏二月廿九日﹞

澄弟左右﹕五月四日接弟緘﹐書蔬魚豬﹐早掃考寶﹐橫寫八字﹐下用小字注出﹐此法最好﹐余必遵辦﹐其次序則攺爲考寶早掃﹔書蔬魚豬。

目下因拔營南渡﹐諸務絲集。蘇州之賊已破﹐嘉興淳安之賊﹐已至績溪﹐杭州﹐徽州﹐十分危急﹔江西亦可危之至。余赴江南﹐先駐徽郡之祁門﹐內顧江西之饒州﹐催張凱章速來饒州會合。又札王梅春募三千人紮撫州﹐保江西卽所以保湖南也。又札王人樹仍來辦營務處﹐不知七月問可趕到否寧

若此次能保全江西兩湖﹐則將來仍可以克復﹐安危大局﹐所爭只有六七八九數月﹐澤兒不知已起行來營否﹖弟爲餘照料家事﹐總以儉字爲主﹐情意宜厚﹐用度宜儉﹐此居家鄕之要訣也。﹝咸豐十年五月十四日﹞

季沅弟左右﹕「接信知北岸日內尙未開仗﹐此問鮑張於十五日獲勝﹐破萬安街賊巢﹐十六日獲勝﹐破休寧東門外二壘﹐鮑軍亦受傷百餘人。正在攻剿得手之際﹐不料十九日未刻﹐石墳之賊﹐破羊棧嶺而入新嶺﹐桐林嶺同時被破﹐張軍前後受敵﹐全局大震﹐比之徽州之失﹐更有甚焉。

余於十一日親登羊棧嶺﹐爲大霧所述﹐目無所睹。十二日澄桐林嶺﹐爲大雪所阻。今失事恰在此二嶺﹐豈果有天意哉﹖

目下張軍最可危慮﹐其次則祁門老營﹐距賊僅八十里﹐朝發夕至﹐毫無庶阻。現請求守壘之法﹐賊來則堅守以待援師﹐倘有疏虞﹐則志有素定﹐斷不臨難苟免。

回首生年五十餘﹐除學問未成﹐尙有遺憾外﹐余差可免於大戾。賢弟教訓後輩子弟﹐總當以勤苦爲體﹐謙遜爲用﹐以藥驕佚之積習﹐余無他囑。﹝咸豐十年十月二十日﹞

澄侯四弟左右﹕此間於十九日﹐忽被大股賊匪﹐竄入羊棧嶺﹐去祁門老營﹐僅六十里﹐人心大震。幸鮑張兩軍﹐於念日念一日﹐大戰獲勝﹐克復黟縣﹐追則出嶺﹐轉危爲安。此次之險﹐倍於八月廿五徽州失守時也。

現賊中僞侍王李世賢﹐僞忠王李秀成﹐僞輔王楊輔淸﹐皆在徽境﹐與兄作對。僞英王陳玉成在安慶境﹐與多禮沅季作對。軍事之能否支持﹐總在十月十一月內外見大分曉。

甲三十月初六之武穴﹐此時計將抵家。余在外無他慮﹐總怕子侄習於驕奢佚三字﹐家敗離不得个奢字﹐人敗離不得个佚字﹐討人謙離不得个驕字。弟切戒之﹗﹝咸豐十年十月廿四日﹞

澄侯四弟左右﹕

自十一月來﹐奇險萬狀﹐風波疊起﹐文報不通者五日﹐餉通不通者二十餘日。自十六日唐桂生克復建徳﹐而皖北沅季之文報始通。自鮑鎭廿八日至景徳鎭﹐賊退九十里﹐而江西饒州之餉道始通。若左鮑二公﹐能將浮梁鄱陽等處之賊﹐逐出江西境外﹐仍從建徳竄出﹐則風波漸平﹐而祁門可慶安穩矣。

余身體平安﹐此一月之驚恐危急﹐實較之八月徽安失守時險難數倍。余近年在外﹐問心無愧﹐死生禍福﹐不甚介意﹐惟接到英法美各國通商條款﹐大局已壞﹐玆付回二本﹐與弟一閱。時事日非﹐吾家子侄輩﹐總以謙勤二字爲主﹐戒傲惰﹐保家之道也。﹝咸豐十年十二月初四日﹞

澄侯四弟左右﹕

臘底由九弟處寄到弟信﹐具悉一切。弟於世事﹐閱歷漸深﹐而信中不免有一種驕气﹔天地間惟謙謹是載福之道。驕則滿﹐滿則傾矣。凡動口動筆﹐厭人之俗﹐嫌人之鄙﹐議人之短﹐發人之覆﹐皆驕也。無論所指未必果當﹐卽使一一切當已爲天道所不許。

吾家子弟﹐滿腔驕傲之气﹐開口便道人短長﹐笑人鄙陋﹐均非好气象。賢弟欲戒子弟之驕﹐先須將自己好議人短﹐好發人覆之習气痛攺一番﹐然後令後輩事事警攺。

欲去驕字﹐總以不輕非笑人爲第一義﹐欲去惰字﹐總以不晏起爲第一義。弟若能謹守星岡公之八字﹐三不信﹐又謹記愚兄之去驕去情﹐則家中子弟﹐日念於恭謹而不自覺矣。﹝咸豐十一年正月初四日﹞

澄侯四弟左右﹕上次送家信者﹐三十五日卽到﹐此次專人四十日來到﹐蓋因樂平饒州一帶有賊﹐恐中途繞道也。自十二日克復休寧後﹐左軍分出八營﹐在於甲路地方小挫﹐退紮景鎭。賊幸未跟蹤追犯﹐左公得以整頓數日﹐銳气尙未大減。

目下左軍進剿樂平鄱陽之賊﹐鮑公一軍﹐因撫建喫緊﹐本調渠赴江西省﹐先顧根本﹐次援撫建。因近日鄱陽有警﹐景鎭可危﹐又暫畱鮑軍﹐不這赴省。胡宮保恐狗逆由黃州下犯安慶﹐沅弟之軍﹐又調鮑軍救援北岸﹐其祁門附近各嶺﹐廿三日又被賊破兩處。

數月以來﹐實屬應接不暇﹐危險疊見﹐而洋人又縱橫出入於安慶湖口湖北江西等處﹐並有欲來祁門之說﹐看此光景﹐今年殆萬難支持。然余自咸豐三年冬以來﹐久已以身許國﹐願死疆場﹐不願死牖下﹐本其素志。近年在軍辦事﹐盡心竭力﹐毫無愧怍﹐死卽瞑目﹐毫無悔憾。

家中兄弟子侄﹐惟當記祖父這八个字﹐曰考寶早掃﹐書蔬魚豬。又謹記祖父之三不信﹐曰不信地師﹐不信醫藥﹐不信僧巫。餘日記冊中﹐又有八本之說﹐曰讀書以訓詁爲本﹐作詩文以聲調爲本﹐事親以得歡心爲本﹐養身以戒惱怒爲本﹐立身以不妄語爲本﹐居家以不晏起爲本﹐作官以不要錢爲本﹐行軍以不擾民爲本。此八本者﹐皆余閱歷而確有把握之論﹐弟亦當教諸子侄謹記之。無論世之治亂﹐家之貧富﹐但能守星岡之公八字﹐與余之八本﹐總不失爲上等人家。余每次寫家信﹐必諄諄囑咐﹐蓋因軍事危急﹐故預告一切也。

余身體平安﹐營中𨿽欠飽四月﹐而軍心不甚渙散﹐或尙能支持﹐亦未可知。家中不必懸念。﹝咸豐十一年二月廿四日﹞

澄弟左右﹕圍山觜橋稍嫌用錢太多﹐南塘竟希公祠宇﹐亦盡可不起。沅弟有功於國﹐有功於家﹐幹好萬好﹐但規模太大﹐手筆大廓﹐將來難乎爲繼﹐吾與弟當隨時斟酌﹐設法裁減。此時竟希公祠宇﹐業將告竣﹐成事不說。其星岡公祠及溫甫事恆兩弟之詞﹐皆可不修﹐且待過十年之後再看﹐至囑至囑﹗

余往年撰聯贈弟﹐有儉以養廉﹐直而能忍二語。弟之直﹐人人知之﹐其能忍﹐則爲阿兄所獨知。弟之廉﹐人人料之﹐其不儉﹐則阿兄所不及料也。以後望弟於儉字加一番工夫﹐用一番苦心﹐不特家常用度宜儉﹐卽修造平費﹐周濟人情﹐亦有一儉字意思。總之愛惜物力﹐不失寒士之家風而已﹐吾弟以爲然否﹖﹝同治元年十一月十四日﹞

澄弟左右﹕

吾不欲多寄銀物至家﹐總恐老輩失之奢﹐後輩失之驕﹐未有錢多而子弟不驕者也﹐吾兄弟欲爲先人畱遺澤﹐爲後人惜餘福﹐除去勤儉二字﹐別無做法。弟與沅弟能勤而不能儉﹐余微儉而不甚儉﹔子侄看大眼﹐喫大口﹐後來恐難挽﹐弟須時時畱心。﹝同治二年正月十四日﹞

沅弟左右﹕

苦攻無益﹐又以皖北空虛之故﹐心急如焚。我弟憂勞如此﹐何可再因上游之事﹐添出一番焦灼。上游之事﹐千妥萬妥。兩岸之事﹐皆易收拾。弟積勞太久﹐用心太苦﹐不可再慮及他事。

弟以博文約禮獎澤兒﹐語太重大﹐然此兒純是弟獎借而日進﹐記咸豐六年冬﹐胡帥寄余信﹐極贊三庵一琴之觀。時溫弟在座﹐告余曰「沅弟實勝迪希厚雪。」余比尙不深信﹐近見弟之圍攻百數十里﹐而毫無罅隙﹐欠飽數百萬而毫無怨言﹐乃信溫弟之譽有所試﹐然則弟之譽澤兒者﹐或亦有所試乎﹖

余於家庭﹐有一欣慰之端﹐聞妯娌及子侄輩﹐和睦異常﹐有姜被同眠之風﹐愛敬兼至﹐此足卜家道之興。然亦全賴老弟分家時﹐布置妥善﹐乃克臻此。余俟江西案辦妥﹐乃赴金陵﹐弟千萬莫過憂灼﹐至囑至囑﹗﹝同治二年六月初一日﹞

澄弟左右﹕余在金陵﹐二十日起行至安慶﹐內外大小平安。門第太甚﹐余教兒女輩﹐惟以勤儉謙三字爲主。自安慶以至金陵﹐沿江六百里﹐大小城隘﹐皆沅弟之所攻取﹐余之幸得大名﹐皆沅弟之所贈送也﹐皆髙曾祖父之所畱遺也。

余欲上不愧先人﹐下不愧子弟﹐惟以力教家中勤儉爲主。余於儉字做到六七分﹐勤字則尙無五分工夫。弟與沅弟於勤字做到六七分﹐儉字則尙欠工夫。以後勉其所長﹑各戒其所短﹔弟每用一錢﹐均須三思。至囑﹗﹝同治三年八月初四日﹞

澄弟左右﹕吾鄕雨水沾﹐甲五科三科九三侄婦﹐皆有夢熊之祥﹐至爲欣慰﹗吾自五十以後﹐百無所求﹐惟望星岡公之後﹐丁口繁盛﹐此念刻刻不忘。吾都不及祖父遠甚﹐惟此心則與祖父無殊。弟與沅弟望後輩添丁之念﹐又與阿兄無殊。或者天從人願﹐鑑我三兄弟之城心﹐從此丁口日盛﹐亦未可知。

且卽此一念﹐見我兄弟之同心﹐無論何房添丁﹐皆有至樂﹐和气致祥﹑自有可卜昌明之理﹕沅弟自去冬以來﹐憂鬱無極﹐家眷擬不再接來署。

吾精力日衰﹐斷不能久作此官。內人卒兒婦輩久居鄕間﹐將一切規模立定﹐以講讀二字爲本﹐乃是長久之計。﹝同治六年五月初五日﹞

孫男國藩跪稟

祖父大人萬福金安﹐六月初五日﹐接家信一封﹐系四弟初十日在省城發﹐得悉一切﹐不勝欣慰﹗孫國藩日內身體平安﹐國荃於什日微受暑熱﹐服藥一帖﹐次日卽愈。初三日復患腹瀉﹐服藥二帖﹐卽愈﹐曾孫甲三於廿三日腹瀉不止﹐比請鄭小珊診治﹐次日添請吳竹如﹐皆云系脾虛而並受暑气﹐三日內服藥六貼﹐亦無大效﹐廿六日添請本京王醫﹐專服涼藥漸次平復。初一二兩日未喫藥﹐刻下病已好﹐惟脾元尙虧﹐體尙未復。孫等自知細心調現﹐觀其行走如常﹐飲食如常﹐不喫藥卽可復體﹐堂上不必掛念。長孫婦身體亦好﹐婢僕如舊。

同鄕梅霖生病﹐於五月中旬﹐日日加重﹐十八日上牀﹐廿五日子時仙逝。胡云閣先生亦同日同時同刻仙逝。梅霖生身後一切事宜﹐系陳岱云黎樾喬與孫三人料理。戊戌同年﹐賻儀共五百兩﹐吳甄甫夫子﹝戊戌總裁﹞進京﹐賻贈百兩﹐將來一槪﹐共可張羅千餘金。計京中用費﹐及靈樞回南途費﹐不過用四百金﹐其餘尙可周卹遺孤。

自五月下旬以至六月初﹐諸事殷繁﹐孫荃亦未得讀書。六月前寄文來京﹐尙有三篇﹐孫未暇攺。廣東事已成功﹐由軍功升官及戴花藍翎者﹐共二百餘人﹐將上諭抄回前半節﹐其後半載升官人名﹐未及全抄﹐昨接家信﹐始知楚善八叔竹山灣田﹐已於去冬歸祖父大人承買﹐八叔之家稍安﹐而我家更窘迫﹐不知祖父如何周停﹖去冬今年﹐如何設法﹖望於家信內詳示。孫等在京﹐別無生計﹐大約冬初卽須借賬﹐不能務仰事之資寄回﹐不勝愧悚﹗余容續稟﹐卽稟祖父母大人萬福金安。孫跪稟。﹝道光二十一年六月初七日﹞

孫男國藩跪稟

祖父大人萬福金安。廿九日早﹐接丹閣十叔信﹐系正月廿八日發﹐始知祖父大人於二月問體气違和﹐三月已痊愈﹐至今康健如常﹐家中老幼均吉﹐不臉欣幸﹗四弟於五月初九寄信物於彭山屺處﹐至今尙未到﹐大約七月可到。丹閣叔信內言﹕去年楚善叔田業賣於我家承管﹐其曲折甚多。

「添梓坪借錢三百四十千﹐其實只三百千﹐外四十千﹐系丹閣叔因我家景況艱窘﹐勉彊代楚善叔解危﹐將來受累不淺﹐故所代出之四十千﹐自去冬至今﹐不敢向我家明言。不特不敢明告祖父﹐卽父親叔父之前﹐渠亦不敢直說。蓋事前說出﹐則事必不成﹐不成則楚善叔逼迫無路﹐二伯祖母奉養必闕﹐而房日見凋敗﹐終無安靜之日矣。事後說出﹐則我家旣受其累﹐又受其欺﹐祖父大人必怒﹐渠更無辭可對﹐無地自容。」故將此事寫信告知孫男﹐托孫原其不得以之故﹐轉稟告祖父大人現在家中艱難﹐渠所代出之四十千﹐想無錢可以付渠。

八月心齋兄南旋﹐孫在京借銀數十兩﹐付回家中﹐歸玆此項﹐大約須臘底可到﹐因心齋兄走江南回故也。孫此刻在京﹐光景漸窘﹐然當京官者﹐大半皆東扯西支﹐從無充裕之時﹐亦從無凍餓之時﹐家中不必系懷。孫現今旨長郡會館事﹐公項存件﹐亦已無幾。

孫日內身體如常﹐九弟亦好。甲三自五月計三日起病﹐至今𨿽痊愈﹐然十分之中﹐尙有一二分未盡復舊。刻下每日喫炒米粥一餐﹐泡凍米喫二次﹐乳已全無﹐而伊亦要喫。據醫云「此等乳最不養人﹐」因其夜哭甚﹐不能遽斷乳。從膠發熱煩躁﹐夜臥不安﹐食物不化﹐及一切諸患﹐此時皆已去盡﹐日日嬉笑好喫﹐現在尙服補脾之藥﹐大約再服四五帖﹐本體全復﹐卽可不藥﹐孫婦亦感冒三天。鄭小珊云「服涼藥後﹐須略喫安胎藥。」目下亦健爽如常。

甲三病時﹐孫婦曾跪許裝家中觀世音菩薩金身﹐伏求家中今年酬願。又言四衝有壽佛祖像﹐祖母曾叩許裝修﹐亦系爲甲三而許﹐亦求今年酬謝了願。李霖生身後事﹐辦理頗如意﹐其子可於七扶梓回南﹐同鄕各官如常。家中若有信來﹐望將王率五家光景寫明﹐肅此﹐謹稟。

祖父母大人萬福金安。﹝道光二十一年六月廿九日﹞

男國藩跪稟

父親大人萬福金安﹐彭山屺進京﹐道上爲雨泥所苦﹐又值黃河水漲﹐渡河時大費力﹐行旅衣服皆濕。惟男所寄書﹐渠收貯箱內﹐全無潮損﹐眞可感也﹗到京又以臘肉蓮茶送男﹐渠於初九日到﹐男到十三日請酒。二六日將四十千錢交楚。渠於十八日賃住黑巾﹐離城十八里﹐系武會試進場之地﹐男必去送考。

男在京身體平安﹐國荃亦如常﹐男婦於六月廿三四感冒﹐服藥數帖﹐痊愈﹐又服安胎藥數帖。紀澤自病愈後﹐後又服補劑十餘帖﹐辰下體已復原﹐每日行走歡呼﹐𨿽不能言﹐已無所不知﹐食粥一大碗﹐不食零物。僕婢皆如常。周貴已薦隨陳雲心回南﹐其人蠢而負恩。蕭祥已跟別人﹐男見其老成﹐加錢呼之復來。

男目下光景漸窘﹐恰有俸銀接續﹐冬下又望外官例寄炭資。今年尙可勉彊支持。至明年則更難籌劃﹐借錢之難﹐京城與家鄕相仿﹐但不勒追彊逼耳。前次寄信回家﹐言添梓坪借項內﹐松軒叔兄弟代出錢四十千﹐可男寄銀回家﹐完淸此項﹐近因彭山屺項﹐又移徒房屋﹐用錢日多﹐恐無付銀回家﹐男現看定屋在繩匠胡同北頭路東﹐準於八月初六日遷居﹐初二日已搬一香案去﹐取吉日也。棉花六胡同之屋﹐王翰城言冬間極不吉﹐且言重慶下者﹐不宜住三面懸空之屋﹔故遂遷移繩匠胡同﹐房租每月大錢十千﹐收拾又須十餘千。

心齋借男銀已楚﹐渠家中付來銀五百五十兩﹐又有各項出息。渠言尙須借銀出京﹐不知信否﹖男已於七月畱須﹐楚善叔有信寄男系四月寫﹐備言其苦。近聞衡陽田已賣﹐應可勉彊度日。戊戌冬所借十千二百﹐男曾言幫他﹐曾稟告叔父﹐未稟祖父大人﹐是男之罪﹐非渠之過。其餘細微曲折﹐時成時否﹐時朋買﹐時獨買﹐叔父信不甚詳明﹐楚善叔信甚詳﹐男不敢盡信。總之渠但兔債主追迫﹐卽是好處﹐第目前無屋可住﹐不知何處安身﹖若萬一老親幼子﹐棲托兒所﹐則流離四徒﹐尢可憐憫﹗以男愚見﹐可仍使渠住近處﹐斷不可住衡陽﹔求祖父大人代渠謀一安居﹐若有餘鏟﹐則佃田耕作﹐又求父寄信問朱堯階﹐備言楚善光景之昔﹐與男關注之切﹐問渠所營產業﹐可佃與楚善耕否﹖渠若允從﹐則男另有信求堯階﹐租谷須格外從輕。但中太遠﹐至少亦須耕六十畝﹐方可了喫。

堯階壽屏﹐托心齋帶回。嚴麗生在湘鄕﹐不理公事﹐甫艮不飭﹐聲名狼籍。如查有眞實劣績﹐或有上案﹐不妨抄錄付京﹐因有禦史在男處查訪也﹐但須機密。四弟六弟考試﹐不知如何﹖得水中喜﹐失不足憂﹐總以發憤讀書爲主。史宜日日看﹐不可間斷﹐九弟閱《易知錄》﹐現已看到隋朝。溫經須先窮一經﹐一經勉後﹐再治他經﹐切不可兼營並鶩﹐一無所得﹐男謹稟。父母親大人萬福金安。﹝道光二十一年八月初三日﹞【注釋

貲﹕通「資」。

甫艮不飭﹕甫﹕古代盛食物的方開器具。艮﹕古代盛食物的圓形器具。飭﹕整治﹐整頓。這里指不整理食具﹐以形容爲官不廉潔。

男國藩跪稟

父母親大人萬福金安﹐十四日接家信﹐內有父親叔父並丹閣叔信各一件﹐得悉丹閣叔入伴﹐且堂上各大人康煌﹐不勝次幸﹗男於八月初六日﹐移寓繩匠胡同﹐北頭路東﹐屋甚好﹐共古八間﹐每月房租京錢二十千文﹐前在棉花胡同﹐房甚逼厭﹐此時房屋爽塏﹐气象軒敞﹔男與九弟言﹐恨不能接堂上各大人來京住此。

男身體平安﹐九弟亦如常﹐前不過小恙﹐兩日卽愈﹐示服補劑﹐甲三自病體復原後﹐日見肥胖﹐每日歡呼趨走﹐精神不倦﹐家婦亦如恆﹐九弟《禮記》讀完﹐現讀《周禮》。心齋兄於八月十六日﹐男向渠惜銀四二千﹐付寄家用﹐渠允於到湘鄕時﹐送銀廿八兩交勤七處﹐轉交男家﹐且言萬不致誤﹐男訂待渠到京日﹐償還其銀﹐若到家中﹑不必還他﹐又男寄有冬菜一簍﹐朱堯階壽屏一付﹐在心齋處﹐冬菜托勤七叔送至家﹐壽屏托交朱嘯山轉寄。

香海處﹐月內準有信去﹐王雅園處﹐去冬有信去﹐至今無回信﹐殊不可解﹐顏字不宜寫白折﹐男擬防攺臨褚柳﹐去年跪托叔父大人之事﹐承已代覓一具﹐感戴之至﹗稽首萬拜﹐若得再覓一具﹐卽於今冬明春辦就更妙﹐敬時叔父﹐另有一函。在京一切自知謹愼﹐跪稟。﹝道光二十一年八月十七日﹞

男藩跪稟

父母親大人萬福金安。昨十二月十六日﹐奉到手諭﹐知家中百事順遂﹐不勝欣幸﹗男等在京﹐身體平安﹐孫男孫女皆好﹐現在共用四人﹐荊七專抱﹐孫男以春梅事多﹐不兼顧也﹐孫男每日淸晨﹐與男同起﹐卽送出外﹐夜始接歸上房﹐孫女滿月有客一席﹐九弟讀書﹐近有李碧峯同居﹐較有樂趣﹐男精神不甚好﹐不能勤教﹐亦不督責﹐每日兄弟笑語歡娛﹐蕭然自樂﹐而九弟似有進境﹐玆將昨日裸文原稿呈上。

男今年過年﹐除用去會館房租六十千外﹐又借銀五十兩﹐前日冀望外間或有炭資之贈﹐今冬乃絕無此項﹐聞今年家中可盡完舊債﹐是男在外有負累﹐而家無負累﹐此最可喜之事﹐岱云則南北負累﹐時常憂貧﹐然其人忠信篤敬﹐見信於人﹐亦無窘迫之時。

同鄕京官兪側靑先生告假﹐擬明年春初出京﹐男便附鹿肉﹐托渠帶回﹐杜蘭溪周華南皆擬送家眷出京﹐岱雲約男同送家眷﹐不肯送﹐渠謀亦中止﹐彭山屺出京﹐男爲代借五十全﹐昨已如數付來。心齋臨行時﹐約送銀廿八兩至勤七叔處﹐轉交我家﹐不知能踐言否﹖嗣後家中信來﹐四弟﹑六弟各寫數行﹐能寫長信更好﹐謹稟。﹝道光二十一年十二月二十一日﹞

男國藩跪稟

父親大人萬福金安。男與九弟身體淸潔﹐家婦亦平安﹐孫男甲三體好﹐每日喫粥兩頓﹐不喫零星飲食﹐去冬已能講話﹐孫女亦體好﹐乳食最多﹐合寓順適。今年新正﹐景象陽和﹐較去年正月﹐甚爲燠暖。

玆因兪岱靑先生南回﹐付鹿脯一方﹐以爲堂上大人甘旨之需﹐鹿肉恐難寄遠﹐故薰臘附回﹐此間現有煎臘肉豬舌豬心臘魚之類﹐與家中無異﹐如有便附物來京﹐望附茶葉大布而已。茶葉須托朱堯階淸明時在水丰買﹐則其價亦廉﹐茶葉亦好﹐家中之布﹐附至此問﹐爲用甚大﹐但家中費用窘迫﹐無錢辦此耳。

同縣李碧峯﹐若不堪言﹐男代爲張羅﹐已覓得館﹐每月學俸銀三兩。在男處將住三月﹐所費無幾﹐而彼則感激難名﹐館地現尙未定﹐大約可成。在京一切自知謹愼﹐卽請父母親大人萬福金安﹐﹝道光二十二年正月初七日﹞

孫男國藩脆稟

祖父母大人萬福金安。四月廿一日﹐接壬寅第二號家信﹐內祖父父親叔父手書各一﹐兩弟信並詩文俱收﹐伏讀祖父家諭﹐字迹與早年相同﹐知精神較健﹐家中老幼平安﹐不勝欣幸。遊子在外﹐最重惟平安二字﹐承叔父代辦壽具﹐兄弟感恩﹐何以圖報﹖

湘潭帶漆﹐必須多帶﹐此物難辧眞假﹐不可邀人去同買﹐反有姦獘。在省考試時﹐與朋友問看漆之法﹐多問則必能知一二。若臨買時﹐向紙行邀人同去﹐則必心虧。如不知看漆之法﹐則今年不必買太多﹐待明年講究熟習﹐再買不遲﹐今年漆新壽具之時﹐祖父母壽具﹐必須加漆。以後每年加漆一次﹐四具同加﹐約計每年漆錢多少﹐寫信來京﹐付至省城甚易﹐此事萬不可從儉﹐子孫所爲報恩之處﹐惟此最爲切產﹐其餘畢竟虛文也。孫意總以厚漆爲主﹐由一層以加至數十層﹐愈厚愈堅﹐不必多用瓷灰夏布等物﹐恐其與漆不相膠粘﹐歷久而脫殼也﹐然此事孫未嘗經歷講究﹐不知如何而後盡善。家中如何辦法﹐望四弟寫信詳細告知﹐更望叔父教訓諸弟﹐經理家事。

心齋兄去年臨行時﹐言到縣卽送銀廿八兩至我家﹐孫因十叔所代之錢﹐恐家中年底難辦﹐故向心齋通挪﹐因渠曾挪過孫的﹐今渠旣未送來﹐則不必向渠借也。家中目下敷用不缺﹐此孫所第一放心者﹐孫在京已借銀二百兩﹐此地通挪甚易﹐故不甚窘迫﹐恐不能顧家耳。

曾孫妹妹二人體甚好﹐四月念三日﹐已種牛痘﹐萬無一失﹐系廣東京官﹐設局濟活貧家嬰兒﹐不取一錢﹐玆附回各法一張﹐敬呈慈覽﹐湘潭長沙皆有牛痘公局﹐可惜鄕間無人知之。

英夷去年攻占浙江寧波府及定海鎭海兩縣﹐今年退出寧波﹐攻占乍浦可痛恨﹐京城人心﹐安靜如無事時﹐想不日可殄滅也。孫謹稟。﹝道光二十十年四月廿七日﹞

孫男國藩跪稟

祖父母大人萬福金安。孫兄弟在京平安﹐孫婦身體如常。曾孫兄妹二人種痘後﹐現花極佳﹐男種六顆﹐出五顆﹐女種四顆﹐出三顆﹐並皆淸吉﹐寓內上下平善。

逆夷海氛甚惡﹐現在江蘇滋擾﹐寶山失守﹐官兵退縮不前﹐反在民間騷擾﹐不知何日﹐方可蕩平。天津防堵甚嚴﹐或可無慮﹐同鄕何子貞全家住南京﹐聞又將進京﹐謝果堂太守﹐於六月進京﹐初意欲捐復﹐多恐不能﹐鄭莘田放貴州西道﹐黎樾喬轉京畿道﹐同鄕京官﹐絕少在京。

孫光景𨿽艱﹐而各處通挪﹐從無窘迫之時﹐但不能寄貨回家﹐以奉甘旨之需﹐時深愧驚﹐前寄書徵一表叔﹐言將代作墓志﹐刻下實無便可寄﹐蕙妹移居後﹐究不知光景如何﹖孫時爲掛念﹐若有家信來京﹐裏詳明書示﹐孫在京自當謹愼﹐足以仰慰慈懷﹐孫謹稟。﹝道光二十年六月初十日﹞

男國藩跪稟

父母親大人萬福金安﹐男在四川﹐於十一月廿日返京﹐彼時無折弁回南﹐至十二月十六日始發家信﹐十二月除夕又發一信﹐交曾受恬處﹐受恬名興仁﹐善化丙子舉人﹐任江西分宜縣知縣﹐上年進京引見﹐正月初四日出都﹐迂道由長沙回江西﹔男與心齋各借銀一百兩﹐與渠作途費﹐男又托渠帶銀三百兩﹐系藍布密縫三包﹐鹿膠二斤半﹐阿膠二斤﹐共一包﹐髙麗參半斤一包﹐荊七銀四十兩一包﹐又信一封﹐交陳宅﹐托其代爲收下﹐面交六弟九弟﹐大約二月下旬可到省。

受恬所借之銀百兩﹐若在省能還更好﹐若不能還﹐亦不能急索﹔俟渠到江西必還﹐只訂定妥交陳宅﹐毋寄不可靠之人耳﹐若六月尙未到﹐則寫信寄京﹐男作信至江西催取也。

廿二夜﹐男接家信﹐得悉一切﹐欣喜之至﹗祖父大人七旬晉一大慶﹐不知家中開筵否﹖男在京僅一席﹐以去年慶壽故也﹐祖母大人小恙旋愈﹐甚喜﹗以後斷不可上樓﹐不可理家事﹐叔父大人之病﹐不知究竟如何﹖下次求詳書示知﹐男前次信回﹐言付銀千兩至家﹐以六百爲家中完債及零用之費﹐以四百爲饋贈戚族之用﹐昨由受恬處寄歸四百﹐卽分送戚族可也﹐其餘六百﹐朱嘯山處兌錢百三十千﹐卽除去一百兩﹐四月間再付五百回家﹐與同鄕公車帶回﹐不同縣者亦可男自有斟酌也。

男自四川歸後﹐身體發胖﹐精神甚好﹐夜間不出門﹐𨿽未畜車﹐而每出必以車﹐無一處徒步﹔保養之法﹐大人盡可放心﹐男婦及孫男女皆平安﹐本家心齋﹐男待他甚好﹐渠亦凡事必問﹐男所作詩賦﹐男知無不言。馮樹堂於正月十六來男寓住﹐目前渠自用功﹐男盡心與之講究一切﹐會試後﹐卽命孫兒上學﹐每月修金四兩。郭筠仙進京﹐亦在男處住﹐現在尙未到﹐四川門生﹐已到四人﹐二月間卽考國子監學正。

今年正月初三﹐下詔舉行恩科﹐明年皇太后萬壽﹐定有覃恩﹐可請誥封﹐川國所最爲切望者也﹐去年因科場舞獘﹐皇上命部議定﹐以後新舉人到京﹐皆於二月十五復試﹔倘有理文荒謬者﹐分別革職停科等罰﹐甚可懼也﹗在京一切﹐男自知愼﹐余容續陳﹐謹稟。﹝道光二十四年正月正月廿五日﹞

四位老弟足下﹕二月有折差到京﹐余因眼蒙﹐故未寫信﹐三月初三﹐接到正月付四所發家信﹐無事不詳悉﹐欣喜之至﹗此次眼尙微紅﹐不敢多作字﹐故未另稟堂上﹐一切詳此書中﹐煩弟等代稟告焉﹐去年所寄﹐余有分債親族之意﹐厥後屢次信問﹐總未詳明示悉﹐頃奉父親示諭云「皆已周到﹐酌量減半。」然以余所聞﹐亦有過於半者﹐亦有不及一半者﹐下次信來﹐務求九弟開一單告我爲幸﹗

受恬之錢﹐旣專使去取﹐余又有京信去﹐想必可以取回﹐則可以還江岷山東海之項矣﹐氓山東海之銀﹐本有利息﹐余擬送他髙麗參共半斤﹐掛屏對聯各一付﹐或者可少減利錢﹐待公車歸時帶回。父親手諭﹐要寄百兩回家﹐亦待公車帶回﹐有此一項﹐則可以還率五之錢矣﹐率五想已到家﹐渠是好體面之人﹐不合責備他﹐惟以體面待他﹐渠亦自然學好。蘭姊買田﹐可喜之至﹗惟與人同居﹐小事要看松些﹐不可在討人惱。

歐陽牧雲要與我重訂婚姻﹐我非不願﹐但渠與其妹是同胞所生﹐兄妹之子女﹐猶然骨肉也﹐古者婚姻之道﹐所以厚別也﹐故同姓不婚﹐中表爲婚﹐此俗禮之大失﹐譬如嫁女而號泣﹐奠禮而三獻﹐喪事而用樂﹐此皆俗禮之失﹐孝輩不可不力辧之﹐四弟以此義告牧雲﹐吾徐當作信復告也。

羅蕓臯於二月十八日到京﹐路上備嘗辛苦﹐爲從來迸京者所未有﹐地廿七日在圓明園正大光明殿補行復試﹐所帶小菜布匹茶葉﹐俱已收到﹐但不知付物甚多﹐何以並無家信﹖四弟去年所寄詩﹐已圈批寄還﹐不知收到否﹖汪覺庵師壽文﹐大約在八月前付到。五十已納徵禮憂﹐可賀可賀﹗朱家气象甚好﹐但勸其少學官款﹐我家亦然﹐嘯山接到咨文﹐上有祖母已歿字樣﹐甚爲哀痛﹐歸思極迫﹐余再三勸解﹐場後卽來余寓同住﹐我家共住三人﹐郭二於二月初八日到京﹐復試二等第八。樹堂榜後要南歸﹐將來擇師尙未定。

六弟信中言功課在廉讓之間﹐引語殊不可解﹐所需書籍﹐惟《子史精化》家中現有﹐準托公車帶歸﹐《漢魏六朝百三家》﹐京城甚貴﹐余已托人在揚州買﹐尙未接到。《稗海》及《綏寇紀略》亦貴﹐且寄此書與人﹐則幫人車價﹐因此書尙非吾弟所宜急務者﹐故不買寄﹐元明名古文﹐尙無選本﹐近來邵蕙西已選元文﹐渠勸我選明文﹐我因無暇﹐尙未選﹐古文選本﹐惟姚姬傳先生所選本最好﹐吾近來圈過一徧﹐可於公車帶回﹐六弟用墨筆加圈一徧可也。

九弟詩大進﹐讀之爲之距躍三日﹐卽和四章寄回﹐樹堂筠仙意城三君﹐皆各有和章﹐詩之爲道﹐各人門徑不同﹐難執一已成見以槪論﹐吾前教四弟學袁簡齋﹐以四弟筆情與袁相近也﹐今觀九弟筆情﹐則與元遺山相近﹐吾教諸弟學詩無別法﹐但須看一家之專集﹐不可讀選本﹐以汨沒性靈﹐至要至要﹗

吾於五七古學社韓﹐五六律學杜﹐此二家無一字不細看﹐外此則古詩學蘇黃﹐律詩學義山﹐此三家﹐亦無一字不著﹐五家之外﹔則用功淺矣﹐我之門徑如此﹐諸弟或從我行﹐或別尋門徑隨人性之所近而爲之可耳﹐余近來事極紊﹐然無日不著書﹐今年已批韓詩一部﹐正月十八批畢﹐現在批史記三之二﹐大約四月可批完。諸弟所看書﹐望詳示﹐鄰里有事﹐京望示知﹐國藩手艸。﹝道光二十五年三月初五日﹞

男國藩跪稟

父母親大人﹐男於三月初六日﹐蒙恩得分會試房﹐四月十一日﹐發榜出場﹐身體淸吉﹐合室平安﹐所有一切事宜﹐寫信交折差先寄。玆因嘯山還家﹐托帶紋銀百兩﹐髙麗參斤半﹐《子史精華》六套﹐《古文辭類纂》二套﹐《綏寇紀略》一套﹐皆六弟信要看之書。

髙麗參﹐男意送江岷山東海二家六兩﹐以冀少減息銀。又送金虔竺之尊人二兩﹐以報東道之誼﹐聽大人裁處﹐男尙辦有送朱嵐暄掛屏﹐候郭筠仙帶回﹐又有壽屏及考式筆等物﹐亦俟他處寄回﹐余俟續具﹐男謹稟。﹝道光二十五年四月十五日﹞

侄國藩跪稟

叔父母大人福安﹐九月初十日﹐接到四弟九弟季弟等信﹐系八月中在省城所發者﹐知祖大人之病﹐又得稍減﹐九弟得補廩﹐不勝欣幸﹗前勞辛垓廉訪﹐八月十一出京﹐侄寄去衣包一个﹐計衣十件﹐不知已到否﹖侄有銀數十兩﹐欲寄回家﹐久無妙便。十月間武岡張君經贊回長沙﹐擬托帶回﹐聞叔父爲坍上公屋加工修治﹐侄亦欲寄銀數十兩﹐爲叔父助犒賞匠人之資﹐羅六所存銀廿二兩在侄處﹐右三項﹐皆擬托張君帶歸。

前歐陽滄溟先生館事﹐伍太尊已復書季仙九先生﹐玆季師又回一信於伍處﹐侄便寄家中﹐可送至歐陽家﹐囑其卽投伍府尊也﹐牧雲又托查萬崇軒先生選教館遲早﹐玆已查出﹐寫一紅條﹐大約明冬可選﹐此二事可囑澄候寫信告知牧雲﹐侄等在京﹐身體平安﹐常南陔先生欲爲幼女許配紀澤﹐托郭筠仙說媒﹐李家尙未說定﹐兩家似可對﹐不知堂上大人之意若何﹖望未知﹐余容續具﹐侄謹稟﹐﹝道光二十八年九月十二日﹞

四位老弟足下﹕

去臘寸六日﹐接溫弟在湖北所發信﹐正月初八日﹐接諸弟臘月十五所發信﹐而溫弟在河南托鄒墨林轉寄一信﹐則至今未到﹐澄弟十一月十九所發一信﹐亦至今未到也﹐澄弟生子﹐慶賀慶賀﹗吾與澄弟﹐去年報最﹐今年輪應溫植洪三人報最矣﹐但植弟之媳問已有吉語﹐恐政成當在溫弟之前﹐植弟未免疾行先長耳﹐四位弟媳﹐問皆率母親叔父之教﹐能勤能儉﹐予聞之不勝欣喜﹗已辦有材料﹐今春爲四弟媳各制一衣﹐覓便卽行寄回。

澄弟捐監執照﹐說準於今年寄回﹐父親中書呈祥﹐取麟趾呈祥之義也﹐前年溫弟捐監﹐叔父名書呈材﹐取天驟呈材之義也﹐當時恐六弟尙須小試﹐故捐監塡名略變﹐以爲通融地步﹐而今溫弟旣一成不易﹐故用呈祥配呈材﹐暗寓麟字驥字於中﹐將來卽分兩房﹐曰呈祥房曰呈材房﹐亦免得直寫父叔官中耳。

李子山曾希六族伯﹐托我捐功名﹐其夥計陳體元亦托捐﹐我丁酉年在栗江煤壠﹐此二人待我不薄﹐若非煤壠之錢﹐則丁酉萬不能進京﹐渠來托我﹐不能不應﹐擬今歲爲之辦就﹐其銀錢囑渠送至我家﹐有便將執照付至家中﹐渠銀錢一到﹐卽發執照與渠可也﹐卽未收全﹐亦可發也﹐丁酉年辦進京盤費﹐如朱文八王隧三隧六等﹐皆分文不借﹐則曾陳二人﹐豈可不感也哉﹖現在喬心農放常徳知府﹐二月出京﹐四弟監照與二人執照﹐大約可托渠帶至湖南也。

去年年內﹐各族戚之錢﹐不知如數散給否﹖若未給﹐望今春補給﹐免得我時時掛心﹐考試者十千﹐及乞丐之十千﹐不審皆給否﹖務乞詳以示我﹐竹山灣找當價﹐不知比楚善叔一頭原價何如﹖乞明告我﹐卽買竹山灣﹐又買廟堂上﹐銀錢一空﹐似非所宜﹐以後望家中毋買田﹐須略積錢﹐以備不時之需。

植弟詩才頗好﹐但須看古體專集一家﹐乃有把握﹐萬不可徒看選本﹔植弟則一無所看﹐故無把握也﹐季洪詩文﹐難於進功﹐須用心習字﹐將來卽學叔父之規模﹐亦有功於家庭。

紀澤兒自去臘龐先生歸河間﹐請李碧峯來代館﹐日加獎護﹐悟性大進﹐一日忽自作四言詩一篇﹐命題曰《舜徵有苗篇》﹐余始不信﹔次日余與黃翥吾面試之﹐果能淸順﹐或者得祖父徳蔭﹐小有成就﹐亦未可知﹐玆命其譽出寄呈堂上﹐以博一笑﹐然記性不好﹐終不敢信其可造也﹐玆寄回正月初一至初十日上諭及宮門抄﹐以後按月寄歸﹐予身體平安﹐家中大小如常﹐二兒肥胖﹐余不一。兄國藩手艸。﹝道光二十五年正月初十日﹞

字諭紀澤兒﹕余於八月十四日﹐在湖北起行﹐十人日到嶽州﹐由湘陰寧鄕繞道﹐於念三日到家﹐在腰裹新屋﹐痛哭吾母﹐廿五日至白楊坪老屋﹐敬謁吾祖星岡公墳墓﹐家中老小平安﹐地方亦安靜﹐合境團練﹐武藝頗好﹐土匪可以無慮。

吾奉父親大人之命﹐於九月十三日﹐暫厝吾母於腰裹屋後﹐俟將來尋得吉地﹐再行遷葬。家眷在京﹐暫時不必出京﹐俟長沙事平﹐再有信來﹐王吉云同年在湖北主考回京﹐余交三百計金﹐托渠帶京﹐想近日可到。

余將發各處訃信﹐刻尙無暇﹐待九月再寄﹐京中寄回信﹐交湖北常大人處最妥﹐嶽父嶽母﹐於廿五日來我家﹐身體甚好﹐爾可告知母﹐余不盡﹐滌生手示。﹝咸豐二年八月計六日﹞

澄候子植季洪四位老弟足下﹕

廿五日遣春二維五歸家﹐曾寄一函﹐並諭旨奏折二冊﹐廿六日水師在九江開仗獲勝﹐陸路塔羅之軍﹐在江北蘄州之蓮花橋﹐大獲勝仗﹐殺賊千餘人﹐廿八日克復廣濟縣城﹐初一日在大河埔大獲勝仗﹐初四日在黃梅城上﹐大獲勝仗﹐初五日克復黃梅縣城﹐該匪數萬﹐現屯踞江岸之小池口﹐與九江府城相對﹐塔羅之軍﹐卽日追至江岸﹐始可水陸夾擊﹐能將北岸掃除﹐然後可渡江以剿九江府之賊﹐自至九江後﹐卽可專夫由武寧以達平江長沙。

玆由魏蔭亭親家還鄕之便﹐付去銀一百兩﹐爲家中卒歲之資﹐以三分計之﹐新屋人多﹐取其二以供用﹐老屋人少﹐取其一以供用﹐外五十兩一封﹐以送親族各家﹐卽往年在京寄回之舊例也﹐以後我家光景略好﹐此項斷不可缺﹐家中卻不可過於寬裕﹔因處亂世﹐愈窮愈好。

我現在軍中聲名極好﹐所過災害處﹐百姓爆竹焚香跪迎﹐送酒米豬羊來犒軍者﹐絡繹不絕﹐以祖宗累世之厚徳﹐使我一人食此隆報﹐享此榮名﹐寸心兢兢﹐且愧且愼。現在但願官階不再進﹐虛名不再張﹐常葆此以無咎﹐卽是持家守身之道﹐至軍事之成敗利鈍﹐此關乎國家之福﹐吾惟力盡人事﹐不敢存絲毫僥幸之心﹐諸弟稟告堂上大人﹐不必懸念。

馮樹堂前有信來﹐要功牌百張﹐玆亦交蔭享帶歸﹐望澄弟專差送至寶慶﹐妥交樹堂爲要﹐衡州所捐之部照﹐已交朱峻明帶去﹐外帶照千張﹐交郭云仙﹐從原奏之所指也﹐朱於初二日起行﹐江隆三亦同歸﹐給渠錢已四十千﹐今年送親族者﹐不必送隆三可也﹐余不一一。﹝咸豐四年十一月初七日書於武穴舟中﹞

沅甫九弟左右﹕

十四日胡二等歸﹐我弟初七夜信﹐具悉一切﹐初五日城賊猛撲﹐憑壕對擊﹐堅忍不出﹐最爲合拍。凡撲人之壕﹐撲人之墻﹐朴者客也﹐應者﹐主也﹐我若越壕而應之﹐則是反主爲客﹐所謂致人於人者也﹐我不越壕﹐則我常爲主﹐所謂致人而不致於人者也﹐穩守穩打﹐彼自意與縈然﹔峙衡好越濠擊賊﹐吾常不以爲然﹐凡此等悉心推求﹐皆有一定之理。迪庵善戰﹐其得雇在不輕進不輕退六字﹐弟以類求之可也。

洋船至上海天津﹐亦系恫喝之常態﹐彼所長者﹐船炮也﹐其所短者路極遠﹐人極少﹐若辦便得宜﹐終不足患﹐報銷奏稿﹐及戶部復奏﹐當日卽緘致諸公﹐沅弟來書之意﹐將來不開局時﹐擬卽在湖口之次﹐蓋銀錢所張小山魏召亭李復生諸公﹐多年親友﹐該所現存銀萬餘兩﹐卽可爲開局用費﹐及部中使費﹐六君子不必皆到此局﹐但得伯符小泉﹐二人入場﹐可了辦﹐若六弟在潯較久﹐則可至局中旋也﹐至戶部承書說定費資。目下筠仙在京﹐以可辦理﹐將來胡蓮舫進京﹐主料可幫助﹐筠仙頃有書來﹐言弟名遠震京師﹐盛名之下﹐其實難副﹐弟須愼之又愼﹐玆將原書﹐抄送一閱。

家中四宅﹐大小平安﹐兄夜來漸能成寐﹐先大父先太夫人﹐尙未有祭祀之費﹐溫弟臨行﹐銀百兩﹐余以劉國斌之贈﹐亦捐銀百兩﹐弟可設法捐貲否﹖四弟季弟則以弟昨寄之銀兩﹐提百金爲二人捐款﹐合之當業處﹐每年可得谷六七十石﹐起祠堂﹐樹墓表﹐尙屬易辦﹐吾精力日衰﹐心好古文﹐吾知其而不能多用﹐日內思爲三代考妣作三墓表﹐慮不克工﹐亦尙憚於動手也。

先考妣祠宇﹐若不能另起﹐或另買一宅作住屋﹐卽以腰裹新宅爲祠﹐亦無不可﹐其天家賜物﹐及宗祭器等﹐槪藏於祠堂﹐庶有所歸宿﹐將來京中運回之書籍﹐及家中先後置書﹐亦貯於祠中。吾生平不善收拾﹐爲咎甚巨﹐所有諸物﹐隨手散去﹐至今追悔不已﹐然趁此收拾﹐亦尙有可爲﹐弟收拾佳物﹐較善於諸昆從﹐後益當細心檢點﹐凡有用之物﹐不宜拋散也。﹝咸豐八年四月十七日﹞

貲﹕通「資」。資財﹐錢財。

沅甫九弟左右﹕五月二日﹐接四月廿三寄信﹐藉悉一切﹐城賊於十六早﹐廿日廿二夜﹐增來撲我壕﹐如飛蛾之撲燭﹐多滅幾次﹐受創愈甚﹐成功愈易。惟日夜巡守﹐刻不可懈﹐若攻圍日久﹐而仍令其逃竄﹐則咎責匪輕﹐弟旣有統領之名﹐自須認眞查察﹐比他人尢爲辛苦﹐乃足以資董率﹐九江克復﹐聞撫州亦已收復﹐建昌想亦於日內可復﹐吉賊無路可走﹐敗功當在秋間﹐較各處獨爲遲滯﹐弟不必慌忙﹐但當穩圍穩守﹐𨿽遲至冬間克復亦可﹐只求不使一名漏泄耳﹐若似瑞臨之有賊外竄﹐或似武昌之半夜潛竄﹐則𨿽速亦爲人所詬病﹐如九江之斬刈殆盡﹐則𨿽遲亦無後患﹐願弟忍耐謹愼﹐勉卒此功﹐至要至要﹗

余病體漸好﹐尙未痊愈﹐夜間總不能酣睡﹐心中糾纏﹐時憶往事﹐愧悔憧擾﹐不能罷脫﹐四月底作先大夫祭費記一首﹐滋送賢弟一閱﹐不知尙可用否﹖此事溫弟極爲認眞望弟另譽一本﹐寄溫弟閱看﹐此本仍便中寄回﹐蓋家中抄手太少﹐別無副本也﹐弟在營所銀回﹐先後頑抗照數收到﹐其隨處畱心﹐數目多寡﹐斟酌妥善。

余在外未付銀寄家﹐實因初出之時﹐默立此誓﹐又於發州縣信中﹐以不要錢不怕死六字﹐明不欲自欺之志﹔而令老父在家﹐受盡窘迫﹐百計經營﹐至今以爲深痛﹐弟之取與﹐與塔羅楊彭二李諸公相仿﹐有其不及﹐無或過也﹐盡可如此辦理﹐不必多疑。

頃與叔父各捐銀五十兩﹐積爲星岡公﹐余又捐二十兩子輔臣公﹐三十兩於竟希公矣﹐若弟能幹竟公星公竹三世﹐各捐少許﹐使修立三代祠堂﹐卽於三年內可以興工﹕是弟有功於先人﹐可以蓋阿兄之愆矣。修詞或腰裹新宅﹐或於利見齋另修﹐或另買田地﹐弟意如何﹖便中復示﹐公費則各力經營﹐祠堂則三代共之﹐此余之意也。

初二日接溫弟信﹐系在湖北所發﹐九江一案﹐楊李皆賞黃馬褂﹐官胡皆加太子少保﹐想弟處亦已聞之﹐溫弟至安黃﹐與迪庵相會後﹐或畱營﹐或進京﹐尙未可知﹐弟素體弱﹐比來天熱﹐尙耐勞苦否﹖至念至念﹗餌滋補﹐較善於藥﹐良方甚多﹐較善於專服水藥也。﹝咸豐八年五月初五日﹞

祖父大人萬福金安﹐四月十一日﹐由折差第六號家信﹐十六日折弁又到﹐孫男等平安如常﹐孫婦亦起居維愼﹐曾孫數日內添喫粥一頓﹐因母乳日少﹐飯食難餵﹐每日兩飯一粥﹐今年散館﹐湖南三人皆畱﹐全單內共畱五十二人﹐惟三人攺部屬﹐三人攺知縣﹐翰林衙門﹐現已多至百四五十人﹐可謂極盛。

琦善於十四日押解到京﹐奉上諭派親王三人﹐郡王一人﹐軍機大臣大學士六部尙書會同審訊﹐現未定案﹐梅霖生同年因去歲咳嗽未愈﹐日內頗患咯血﹐同鄕各京官宅皆如故﹐澄候弟三月初四日在縣城發信﹐已經收到﹐正月廿五信﹐至今未接﹐蘭姊以何時分娩﹖是男是女﹖伏望下次示如。

楚善八叔事﹐不知去冬是何光景﹖如絕無解危之處﹐則二伯祖母將窮迫難堪﹐竟希公之後人﹐將見笑於鄕裏矣﹐孫國藩去冬已寫信求東陽叔祖兄弟﹐不知有補益否﹖引事全求祖父大人作主﹐如能救焚拯溺﹐何難噓枯回生。伏念祖父平日積徳累仁﹐救難濟急﹐孫所知者﹐已難指數﹔如廖品一之孤﹐上蓮叔之妻﹐彭定五之子﹐福益叔祖之母﹐及小羅巷樟樹堂各庵﹐皆代爲籌劃﹐曲加矜卹﹐凡他人所束手無策﹐計無復之者﹐得祖父善爲調停﹐旋乾轉坤﹐無不立卽解危﹔而況楚善八叔﹐同胞之親﹐萬難之時處﹖

孫國念及家事﹐四千里外﹐沓無消息﹐不知同堂諸叔目前光景﹐又念及家中此時﹐亦甚難窘﹐輒敢冒昧饒舌﹐伏求祖父大人寬有無知之罪﹐楚善叔事﹐如有設法之外﹐望詳細寄信來京﹐玆逢折便﹐敬稟一二﹐卽跪叩祖母大人萬福金安。﹝道光二十一年四月十六日﹞

孫國藩跪稟

祖父母大人萬福金安﹐去年臘月十八﹐曾寄信到家﹐言寄家銀一千兩﹐以六百爲家還債之用﹐以四百爲饋贈親族之用﹐其分贈數月﹐另載寄弟信中﹐以明不敢自專之義也﹐後接家人﹐知兌嘯山百三十千﹐則此銀已虧空一百矣﹐頃聞曾受恬丁艱﹐其借銀恐難遽完﹐則又虧空一百矣﹐所存僅八百﹐而家中舊債尙多﹐饋贈親族之銀﹐系孫一人愚見﹐不知祖父母父親叔父以爲可行否﹖伏乞裁奪。

孫所以汲汲饋贈者﹐蓋有二故﹐一則我家气運太盛﹐不可不格外小心﹐以爲持盈保泰之道﹐舊債盡淸﹐則好處太全﹐恐盈極生虧﹐畱債不淸﹐則好中不足﹐亦處樂之法也﹐二則各親戚家綿貧﹐而年老者﹐今不略爲資助﹐則他日不知何如﹖孫自入都後﹐如彭滿舅曾祖彭五姑母﹐歐陽嶽祖母﹐江通十舅﹐已死數人矣﹐再過數年﹐則意中所欲饋贈之人﹐正不知何若矣﹐家中之債﹐今𨿽不還﹐後尙可還﹐贈人之舉﹐今若不爲﹐後必悔之﹗此二者﹐孫之愚見如此。

然孫少不更事﹐未能遠謀一切﹐求祖父叔父作主﹐孫斷不敢擅自專權﹐其銀待歐陽小岑南歸﹐孫寄一大籍衣物﹐銀兩槪寄渠處﹐孫認一半車錢﹐彼時再有信回﹐孫謹稟。﹝道光二十四年三月初十日﹞

六弟九弟左右﹕來書信自去年五月至十二月﹐計共發信七八次﹐兄到京後﹐家人僅檢出二次﹐一系五月二十二日發﹐一系十月十六發﹐其餘皆不見﹐遠信難達﹐往往似此﹐臘月信有湖塗字樣﹐亦信之不能禁者﹐蓋望眼欲穿之時﹐疑信雜生﹐怨怒交至﹐惟骨肉之情愈摯﹐則望之愈殷﹐望之愈殷﹐則責之愈切﹐度日如年﹐居室中環墻﹐望好音如萬金之獲﹐聞謠言如風聲鶴唳﹐又加以堂上之懸思﹐重以嚴寒之逼人﹔其不能不出怨言以相詈者﹐情之至也﹐然爲兄者觀此二字﹐則𨿽曲諒其情﹐亦不能不責之﹐非責其情﹐責其字句之不檢點耳﹐何芥蒂之有哉﹗

至於回洋時有折並南還﹐則兄實不知﹐當到家之際﹐門幾如市﹐諸務繁劇﹐吾弟可想而知﹐兄意謂家中接榜後所發一信﹐則萬事可以放心矣﹐豈尙有懸掛哉﹖來書辯論詳明﹐兄令不復辯﹐蓋彼此之心𨿽隔萬里﹐而赤成不啻目見﹐本無纖毫之疑﹐何必因二字而多費唇舌﹖以後來信﹐萬萬不必提起可也。

所寄銀兩﹐以四百爲饋贈戚族之用﹐來書云「非有未經審量之處﹐卽似稍有近名之心。」此二語﹐推勘人微﹐兄不能不內省者也﹐又云「所識窮乏﹐得我而爲之﹐抑逆知家中必不可爲此慷慨﹐而姑爲是言。」斯二語﹐毋亦擬阿兄不倫乎﹖兄𨿽不肖﹐亦何至鄙且好至於如此之甚﹖所以爲此者﹐蓋族戚中斷不可不有一援手之人﹐而其餘則牽連而及。

兄已亥年至外家﹐見大舅陶穴而居﹐種菜而食﹐爲惻然者久之﹗通十舅送我謂曰「外燻做外官則阿舅來作燒火夫也。」南五舅送至長沙握手曰「明年送外燻媳來京。」余曰「京城苦﹐舅勿來。」舅曰「然﹐然吾終尋汝任所也。」言已泣下﹐兄念母舅皆已年髙﹐饑寒之況可想﹐而十舅且死矣﹐及今不一援手﹐則大舅五舅又能沾我輩之餘潤首﹐十舅𨿽死﹐兄竟猶當卹其妻子﹐且從俗爲之延僧﹐如所謂道場者﹐以慰逝者之魂﹐而盡吾不忍死其舅之心﹐我弟以爲可乎﹖蘭姊蕙妹﹐家運皆舛﹔兄好爲識微之妄談﹐謂姊猶可支撐﹐蕙妹再過數年﹐則不能自薦活矣﹐同胞姊妹﹐縱彼無觖望﹐吾能不視如一家一身乎﹖

歐陽滄溟先生﹐夙債甚多﹐其家之苦況﹐又有非吾家可比者﹐故其母喪﹐不能稍降厥禮﹐嶽母送余時﹐亦涕位而道﹐兄贈之獨丰﹐則猶詢世俗之也﹐楚善叔爲債主逼迫﹐入地無門﹐二伯母嘗爲余泣言之﹐又泣告子植曰「八兒夜來淚注地﹐濕圍徑五尺也﹐而田貨於我家﹐價旣不昂﹐事又多磨﹐常貽書於我﹐備陳吞聲欽位之狀。」此子植所親所見﹐兄弟常欷久之﹗

丹閣叔與寶田表叔﹐昔與同硯席十年﹐豈意今日云泥隔絕至此﹐知其窘迫難堪之時﹐必有飲恨於實命之不猶者矣﹐丹閣戊戌年﹐曾以錢八千賀我﹐賢弟諒其景況﹐豈易辦八千者首﹖以爲喜極﹐固可感也﹗以爲釣餌﹐則亦可憐也﹗任尊叔見我得官﹐其歡喜出於至誠亦可思也﹐竟希公項﹐當甲午年﹐抽公項三千二千爲賀禮﹐渠兩房頗不悅﹐祖父曰「待藩孫得官﹐第一件先復竟希公項」此語言之已熟﹐待各堂叔不敢反唇相識耳﹐同爲竟希公之嗣﹐而菀枯懸殊若此﹐設造物者一日移其苑於彼二房﹐則無論六百﹐卽六兩亦安可得耶﹖

六弟九弟之嶽家﹐皆寡婦孤兒﹐槁餓無策﹐我家不遂之﹐則熟拯之者﹖我家少八兩﹐未必遽爲債戶逼取﹐渠得八兩﹐則舉室回春﹐賢弟試設身處地﹐而知其如救水火也﹐彭王姑待我甚厚﹐晚年家貧﹐見我輒泣﹐玆王姑已歿﹐故贈宜仁王姑丈﹐亦不忍以死視王姑之意也﹐騰七則姑之子﹐與我同孩提﹐長養各舅祖﹐則推祖母之愛而及也﹐彭舅曾祖﹐則推祖父之愛而及也﹐陳本七鄧升六二先生﹐則因覺庵師而季連及之者也﹐其餘饋贈之人﹐非實有不忍於心者﹐則皆因人而及﹐非敢有意討好﹐沽名釣譽﹐又安敢以己之豪爽﹐形祖父之刻嗇﹐爲此好鄙之心之行也哉﹖

諸弟主我十年以後﹐見諸戚族家皆窮﹐而我家尙好﹐以爲本分如此耳﹐而不知其初﹐皆與我同盛者也﹐兄悉見其盛時气象﹐而今日零落如此﹐則太難爲情矣﹐由盛衰在气象﹐气象盛則𨿽饑亦樂﹐气象衰則𨿽飽亦憂﹐今我家方全盛之時﹐而賢弟以區區數百金爲極少﹐不足比數﹐設以賢弟處楚善寬五之地﹐或處葛熊二家之地﹐賢弟能一日以安乎﹖

凡遇之丰嗇順舛﹐有數存焉﹐𨿽聖人不能自力主張﹐天可使吾今日處丰享之境。君子之處順境﹐兢兢焉常覺於之厚於我﹐非果厚也﹐以爲較之尢嗇者﹐而我固已厚矣﹐古人所謂境地須看不如我者﹐此之謂也﹐來書有區區千金四字﹐其毋乃不知天之已厚於我兄弟乎﹖

史嘗觀《易》之道﹐察盈虛消息之理﹐而知人不可無缺陷也﹐日中則昃﹐月盈則虧﹐天有孤虛﹐地閥東南﹐未有常全而不闕者﹐剝也者﹐復之機也﹐君子以爲可喜也﹗也者﹝左女右後﹞﹐之漸也﹐君子以爲可危也﹗是故旣吉矣川﹗由吝以趨於凶﹐旣凶矣﹐則由悔以趨於吉﹐君子但知有悔耳﹐悔者﹐所以守其缺﹐而不敢求全也﹐小人則時時求全﹐全者旣得﹐而吝與凶隨之矣﹐眾人常缺﹐而一人常全﹐天道屈伸之故﹐豈若是不公平﹖

今吾家椿萱重慶﹐兄弟無故﹐京師無比美者﹐亦可謂至萬全者矣。故兄但求缺陷﹐名所居曰求闕齋﹐蓋求缺於他事﹐而求全於堂上﹐此則區區之至願也﹐家中舊債﹕不能悉淸﹐堂上衣服﹐不能多辦﹐諸弟所需﹐不能一給﹐亦求缺陷之義也﹐內人不明此義﹐而時時欲置辦衣物﹐兄亦時時教之﹐今幸未全備﹔待其全時﹐則吝與凶隨之矣﹐此最可畏者也﹗賢弟夫媳訴怨於房闥之間﹐上是缺陷﹐吾弟當思所以彌其缺﹐而不可盡給其求﹐蓋盡給則漸幾於全矣。吾弟聰明絕人﹐將來見道有得﹐必且韙余之言也。

至於家中欠債﹐兄則實有不盡知者﹐去年二月十六﹐接父親正月四日手諭中云「一切年事﹐銀錢敷用余﹐上年所借頭息錢﹐均已完淸﹐家中極爲順遂﹐故不窘迫。」父親所言如此﹐兄亦不甚了了﹐不知所完究系何項﹖未完尙有何項﹖兄弟所知者﹐僅江孝八外祖百兩﹐朱嵐暄五十兩而已﹐其餘如陽本家之帳﹐則兄由京寄還﹐不與家中相干﹐午冬甲借添梓坪錢五十千﹐尙不知作何還法﹖正擬此次稟問祖父。

此外帳目﹐兄實不知﹐下次信來﹐務望詳開一單﹐使兄得漸次籌劃﹐如弟所云「家中欠債已傳播否﹖若已傳播而實不至﹐則祖父受吝嗇之名﹐我加一信﹐亦難免二三其徳之誚➅。」此兄讀兩弟來書﹐所爲躊躇而無策者也。

玆特呈堂上一稟﹐依九弟之言書之﹐謂朱嘯山曾受恬處二百落空﹐非初意所料﹐其饋贈之項﹐聽祖父叔父裁奪﹐或以二百爲贈﹐每人減半亦可﹐或家中十分窘迫﹐卽不贈亦可﹐戚族來者﹐家中卽以此信示之﹐庶不悖於過則歸已之義﹐賢弟觀之﹐以爲何如也﹖若祖父以前信爲是﹐慨然贈之﹐則此稟不必付歸﹐兄另有安信付去﹐恐堂上慷慨特贈﹐反因接吾書而疑沮。

凡仁心之發﹐必一鼓作气﹐盡吾力之所能爲﹐稍有轉念﹐則疑心生﹐私心亦生﹐疑心生則計較多而出納吝矣﹐私心生則好惡偏而輕重乘矣﹐使家中慷慨樂與﹐則愼無以吾書生堂上之轉念也。使堂上無轉念﹐則此舉也﹐阿兄發之﹐堂上成之﹐無論其爲是爲非﹐諸弟置之不論可耳﹐向使去年得雲貴廣西等省苦差﹐並無一錢寄家﹐家中亦不能責我也。

九弟來書﹐楷法佳妙﹐余愛之不忍釋手﹐起筆收筆皆藏鋒﹐無一筆撤手亂丟﹐所謂有往皆復也﹐想與陳季牧井究﹐彼此各有﹐卜得﹐可嘉可喜﹗然吾所教爾者﹐尙有二事焉。一日換筆﹐古人每筆中間﹐必有一換如繩索然﹐第一股在上﹐一換則第二股在上﹐再換則第三股在上也﹐筆尖之著紙者﹐僅少許耳﹐此少許者﹐吾當作四方鐵和用﹐起處東方在左﹐西方向右﹐一換則東方向右矣﹐筆尖無所謂方也﹐我心常覺其方﹐一換而東﹐再換而北﹐三換而西﹐則筆尖四面有鋒﹐不僅一面相向矣﹐二曰結字有法﹔結字之法無究﹐但求胸中有成竹耳。

六弟之信﹐文筆拗而勁﹔九弟文筆婉而達﹐將來皆必有成﹐但目下不如各看何書﹖萬不可徒看考墨卷﹐汩其性靈﹐每日習字不必多﹐作百字可耳﹐讀背育之書不必多﹐十葉可耳﹐看涉獵之書不必多﹐亦十葉可耳﹐但一部未完﹐不可換他部﹐此萬萬不易之理﹐阿兄數千里外教爾﹐僅此一語耳。

羅羅山兄讀書明大義﹐極所欽仰﹐惜不能會面暢談﹐余近來讀書無所得﹐酬應之繁﹐日不暇給﹐實實可厭﹐惟古文各體詩﹐自覺有進境﹐將來此事當有成就﹐恨當世無韓愈王安石一流人﹐與我相質徵耳﹐賢弟亦宜趁此時學爲詩古文﹐無論是否﹐且試拈筆爲之﹐及今不作﹐將來年長﹐愈怕醜而不爲矣﹐每月六課﹐不必其定作詩文也。

古文詩賦四六﹐無所不作﹐行之有常﹐將來百川分流﹐同歸於海﹐則通一藝﹐卽通眾藝﹐通於藝﹐卽通於道﹐初不分而二之也﹐此論𨿽太髙﹐然不能不爲諸弟言之﹐使知大本太原壩﹗心有定向﹐而不至於搖搖無著﹐𨿽當其應試這時﹐全無得失之見﹔亂其意中﹐卽其舉業之時﹐亦於正業不相妨礙﹐諸弟試靜心領略﹐亦可徐會悟也﹐外附碌五箴一首﹐養身要言一紙﹐求缺齋課程一紙﹐詩文不暇錄﹐惟諒之﹐兄國藩手艸。﹝道光二十四年二十日﹞

孫男國藩跪稟

祖父母大人萬福金安﹐八月廿七﹐接到七月十五廿五兩次所發之信﹐內祖父母各一信﹐父親母親叔父各一信﹐諸弟亦皆有信﹐欣悉一切﹐慰幸之至﹗叔父之病﹐得此次信﹐始可放心。

八月廿八日﹐陳岱云之弟送靈回南﹐坐糧船﹐孫以率五妹丈﹐與之同伴南歸﹐船錢飯錢﹐陳宅皆不受﹐孫遂至城外﹐率五揮淚而別﹐甚爲可憐﹗率五來意﹐本欲考供事﹐掣得一官以養家﹐孫以供事必須十餘年﹐乃可得一典史﹐宦海風波﹐安危莫卜﹐卑官小吏﹐尢多危機﹐每見佐雜未秩﹐下場鮮有好者﹐孫在外已久﹐閱歷已多﹐故再三苦言勸率五居鄕﹐勤儉守舊﹐不必出外做官﹐勸之旣久﹐率五亦以爲然﹐其打發行李諸物﹐孫一一辦妥﹐另開單呈覽。

孫送率五歸家﹐卽於是日刻生女﹐母女俱平安。前正月間﹐孫寄銀回南﹐有饋贈親族之意﹐理宜由堂上定數目﹐方合內則不敢私與之道﹐孫此時糊塗﹐擅開一單﹐輕重之際﹐多不妥當﹐幸堂上各大人斟酌增減﹐主爲得宜﹐但嶽家太多﹐他處相形見拙﹐孫稍有不安耳﹐率五大約在春初可以到家﹐渠不告而出心懷慚﹔到家後望大人不加責﹐並戒家中及近處無相譏訕爲幸﹗孫謹稟。﹝道光二十四年八日廿九日﹞

侄國藩敬稟

叔父嬸母大人萬福金安﹐新年兩次稟安﹐未得另書敬告一切﹐侄以庸鄙無知﹐托祖宗之福蔭﹐幸竊祿位﹐時時撫衷滋愧﹗玆於本月大考﹐復荷皇上天恩﹐越四級而超升﹔侄何徳何能﹖堪此殊榮﹐常恐祖宗積累之福﹐自我一人享盡﹐大可懼也﹗望叔父作書教侄幸甚﹗余竺虔歸﹐寄回銀五十兩﹔其四十兩用法﹐六弟九弟在省讀書﹐用二十六兩﹐四弟季弟學俸六兩﹐買漆四兩﹐歐陽太嶽母奠金四兩﹐前第三號信業己載明矣。

只有餘十兩﹐若作家中用度﹐則嫌其大少﹐添此無益﹐減此無捐﹐侄意戚族中有最苦者﹐不得不些須顧送﹐求叔父將此十金換錢﹐分送最親最苦之外﹐叔父於無意中送他﹐萬不可說出自侄之意﹐使未得者有缺望﹐有怨言﹐二伯祖父處﹐或不送錢﹐按期送肉與油鹽之類﹐隨叔父斟酌行字可也﹐侄謹稟。﹝道光二十六年六月十七日﹞

澄候溫甫子植季洪四位老弟足下﹕

七月十三日﹐接到澄弟六月初七所發家信﹐具悉一切﹐吾於六月﹐共發四次信﹐不知俱收到否﹖今年陸費中丞丁憂﹐閏四月無折差到﹐故自四月十六日發信後﹐直至五月中旬始再發信﹐宜家中懸望也﹐祖父大人之病﹐日見增加﹐遠人聞之﹐實深憂懼﹗前六月念日所付之鹿茸片﹐不知何日可到﹐亦未知可有微功否﹖

予之癬病﹐多年沈痛﹐賴鄒墨林舉黃芪附片方﹐竟得痊愈﹐內人六月之病﹐亦極沈重﹐幸墨林診治﹐遂得化險爲夷﹐變危爲安。同鄕找墨林看病者甚多﹐皆隨手立效﹐墨林之弟嶽屏兄﹐今年曾到京寓圓通觀﹐其醫道甚好﹐現已歸家﹐予此次以書附墨林家書內﹐求嶽屏至我家診治祖父大人﹐或者挽回萬一﹐亦未可知﹐嶽屏人最誠實﹐而又精明﹐卽周旋不到﹐必不見怪﹐家中只須打發轎夫大錢二千﹐不必別有贈送﹐渠若不來﹐家中亦不必去請他。

鄕間之谷﹐貴至三千五百﹐此亙古未有者﹐小民何以聊生﹖吾自入官以來﹐卽思爲曾氏置一義田﹐以贍救孟學公以下貧民﹐爲本境置義田﹐以贍救念四都貧民﹐不料世道日苦﹐予之處境未裕﹐無論爲京爲官者﹐自治不暇﹐卽使外放﹐或爲學政﹐或爲督撫﹔而如今年三江兩湖之大水災﹐幾於鴻嗷半天下﹐爲大官者﹐更何忍於廉俸之外﹐多取半文乎﹖是義田之耗﹐恐終不能償﹐然予之定計﹐苟仕宦所人﹐每年除供奉堂上甘旨外﹐或稍有贏餘﹐吾斷不肯買一畝田﹐積一文錢﹐必皆畱爲義田之用﹐此我之定計﹐望諸弟體諒之。

今年我在京用度較大﹐借帳不少﹐八月當希六及陳體元捐從九品﹐九月榜後可付照回﹐十月可到家﹐十一月可向渠兩家索銀﹐在約共須三百金﹐我付此項回家﹐此外不另附銀也﹐率五在永丰﹐有人爭請﹐予聞之甚喜﹗特書手信與渠﹐亦望其忠信成立。

紀鴻已能行走﹐體甚壯實﹐同鄕各家如常﹐同年毛寄云於六月念作日丁內艱﹐陳偉堂相國於七月初二仙逝﹐病系中痰﹐不過片刻卽歿﹐河南浙江湖北皆展於九月舉行鄕試﹐聞江南水災尢甚﹐恐須再展至十月﹐各省大災﹐皇上焦勞﹐臣子更宜憂惕﹔故一切外差﹐皆絕不萌妄想﹐家中亦不必懸盼﹐書不詳盡﹐國藩手艸。﹝道光二十九年七月十五日﹞

沅甫九弟左右﹕

十一日安五來營﹐寄一家信﹐諒已收到﹐治軍總須腳踏實地﹐克勤小物﹐乃可日起而有功﹐凡與人晉接周旋﹐若無眞意則不足以感人﹐然徒有眞意﹐而無文飾以將之﹐則眞意亦無所托之以出﹐禮所稱「無文不行」也﹐作生平不講文飾﹐到處行不動﹐近來大悟前非﹐弟在外辦事﹐宜隨時斟酌也。

聞我水師糧臺﹐銀兩尙有贏餘﹐弟營此時不鬧銀用﹐不必往解﹐若紳民中實在流離困苦者﹐亦可隨便周濟﹐兄往日在營﹐艱苦異常﹐當初不能放手作一事﹐至今追憾﹐若弟有宜周濟之處﹐水師糧臺﹐尙可解銀二千兩前往﹐應酬亦須放手辦﹐在紳士百姓身上﹐尢宜放手也。﹝咸豐八年正月十四日﹞

沅甫九弟左右﹕二十六日接弟信﹐並廿二史二十六套﹐此書十六史系極古閣本﹐宋遼金遠系《宏簡錄》《明史》系殿本﹐較之兄丙申年所購者﹐多《明史》一種﹐余略相類﹐在吾鄕已極爲難得矣﹐吾前在京﹐亦未另買全史﹐僅添買遼金元明四史﹐及《史漢》各佳本而已﹐《宋史》至今未辦﹐蓋闕典也。

吉賊決志不竄﹐將來必與得賊同一辦法﹐想非夏未秋初﹐不能得手﹐弟當堅耐以待之﹐迪庵去負在潯﹐於開潯守邏之外﹐問亦讀書習字﹐弟處所掘長壕﹐如果十分可靠﹐將來亦有間隙﹐可以偸看書籍﹐目前則須極爲講求壕江巡邏也。

周濟受害紳民﹐非泛愛博施之謂﹐但偶遇一家之中﹐殺害數口者﹐流傳遷徘﹐歸來無分者﹐房屋被焚﹐棲止靡定者﹐或與之數千金﹐以周其急。先星岡公云「濟人湎濟急時無。」又云「隨緣布施﹐專以目之所觸爲主。」卽孟子所稱是乃仁術也。若目無所觸﹐而泛求被害之家而濟之﹐與造冊發賑一例﹐則帶兵者專行沾名之事﹐必爲地方官所織﹐且有掛一漏萬之慮﹐弟之所見﹐深爲切中事理﹐余系因昔年湖口紳士受害之慘﹐無力濟之﹐故推而及於吉安﹐非欲弟無故而爲沽名之舉也。﹝咸豐八年正月廿九日﹞

澄沅弟左右﹕余經手專件﹐只有長江水師﹐應撤者尙未撤﹐應攺爲額兵尙未攺﹐曁報銷二者﹐未了而已﹐今冬必將水師章程出奏﹐並在安慶設局﹐辦理報銷﹐諸事淸妥﹐則余兄弟或出或處﹐或進或退﹐綽有餘裕。

近四年每年寄銀少許﹐與親屬三黨﹐今年仍循此例﹐惟徐州距家太遠﹐勇丁不能撤帶﹐因寫信與南彼﹐請其在鹽局匯兌﹐余將來在揚州歸款﹐請兩弟照單封好﹐用紅紙簽寫菲儀等字﹐年內分送﹐千里寄此毫毛﹐禮文不可不敬也。﹝同治四年十月十六日﹞

澄弟左右﹕余於十月廿五﹐接入覲之旨﹐次日寫信召紀澤來營﹐厥後又有三次信﹐止其勿來﹐不知均接到否﹖自十一月初六接奉兩江督任之旨﹐十六日已具疏恭辭﹐廿八日又奉旨令回本任﹐初三日又具疏懇辭﹐如再不獲命﹔尙當再四疏辭﹐但受恩深重﹐不敢遽求回籍﹐畱營調理而已﹐余從此不復作宮。

同鄕京官﹐今冬炭敬﹐猶須照常饋送﹔昨令李翥漢回湘﹐送羅家二百金﹐李家二百金﹐劉家百金﹐昔年曾共患難者也﹐前致弟處千金﹐爲數極及﹐自有兩江總督以來﹐無待胞弟如此之薄者﹐然處玆亂也﹐錢愈多則患愈大﹐兄家與弟家﹐總不宜多存現銀現錢﹐每年兄敷一年之用﹐便是天下之大富﹐人間之大福矣﹐家中要得興旺﹐全靠出賢子弟﹐若子弟不賢不才﹐𨿽多積銀積錢積谷積產積書積衣﹐總是枉然﹗

子弟之賢否﹐六分本於天生﹐四分由於家教﹐吾家世代皆有明徳明訓﹐惟星岡公之都教﹐尢應謹守牢記﹐吾近將星岡公之家規﹐編成八句云「書蔬豬魚﹐考早掃寶﹐常設常行﹐八者都好﹐地命醫理﹐僧巫祈禱﹐畱客欠住﹐六者俱惱。」蓋星岡公於地命醫家世世守之﹐永爲家訓﹐子孫𨿽愚﹐亦必使就範圍也﹝同治五年十二月初六日﹞

四位老弟左右﹕正月二十三日﹐接到諸弟信﹐系臘月十六日中省城發﹐不勝欣慰﹗四弟女許朱良四姻伯子孫﹐蘭姊女許賀孝七之子﹐人家甚好﹐可賀﹗惟蕙妹家頗可慮﹐亦家運也。

六弟九弟今年仍讀書省城羅羅山兄處﹐附課甚好﹐旣以此附課﹐則不必送詩文於他處看﹐以明有所專主也﹐凡事皆貴專﹐求師不專﹐則受益也不入﹐求友不專﹐則博愛而不親﹐心有所專宗﹐而博觀他塗以擴其只﹐亦無不可﹐無所專宗﹐而見異思遷﹐此眩彼奪﹐則大不可﹐羅山兄甚爲劉霞仙歐曉岑所推服﹐有楊生任光者﹐亦能道其梗槪﹐則其可爲師表明矣﹐惜吾不得常與居遊也。

在省用錢﹐可在家中支用銀三十兩﹐則夠二弟一年之用矣﹐亦在吾寄一千兩之內﹐予不能別寄與弟也﹐我去年十一月廿日到京﹐彼時無折差回南﹐至十二月中旬始發信﹕乃兩弟之信﹐罵我糊塗﹐何不檢點至此﹖趙子舟與我同行﹐曾無一信﹐其糊塗更何如﹗卽余自去年五月底至臘月初﹐未嘗接一家信﹐我在蜀﹐可寫信由京寄家﹐豈家中信不可由京寄蜀耶﹖又將罵何人糊塗耶﹖凡動筆不可不檢點。

九弟與鄭陳馮曹四信﹐寫作俱佳﹐可喜之至﹗六弟與我信﹐字太艸率﹐此關系一生福分﹐故不能告汝也﹐四弟寫信﹐語太不圓﹐由於天分﹐吾不復責﹐余容續布﹐諸惟心照﹐國藩手具。﹝道光二十四年正月二十六日﹞

四位老弟左右﹕

四月十六日﹐曾寫信交折弁帶回﹐想已收到﹐十六日﹐朱嘯山南歸﹐托帶紋銀百兩﹐髙麗參一斤半﹐書一包﹐計九套﹐玆因馮樹堂南還。又托帶壽屏一架﹐狼兼毫筆廿枝﹐鹿膠二斤﹐對聯堂幅一包﹐內金年伯耀南四條﹐朱嵐暄四條﹐蕭辛五對一幅﹐江氓山母舅四條﹐東滌舅父四條﹐父親橫批一个﹐叔父折扇一柄﹐乞照單查收﹐前信言送江岷山東海髙麗參六兩﹐送金耀南年伯參二兩﹐皆必不可不送之物﹐惟諸弟稟告父親大人送之可也。

樹堂歸後﹐我家先生尙未定﹐諸弟若在省得見樹堂﹐不可不殷勤親近﹐親近愈久﹐獲益愈多﹐今年湖南蕭史樓得狀元﹐可謂極盛﹐八進士皆在長沙﹐黃琴塢之胞兄及令嗣皆中﹐亦長沙人也﹐余續具﹐國藩手艸。﹝道光二十五年四月二十四日﹞

侄國藩謹啟

叔父大人座下﹕九月十五十六﹐連到兩折差﹐又無來信﹐想四弟六弟已經來京矣。若使未來﹐則在省還家時﹐必將書信寄京。侄身上熱毒﹐近日頭面大減﹐請一陳醫生﹐每早喫丸藥一錢﹐而小有法術﹐已請來三次﹐每次給車馬大錢一千二百文﹐自今年四月得此病﹐請醫甚多﹐服藥亦五十餘劑﹐皆無效驗﹐惟此人來﹐乃將面上治好﹐頭上已好十分之六﹐身尙未好﹐渠云「不過一月﹐卽可全愈。」侄起居如常﹐應酬如故﹐讀書亦如故﹐惟不伏詩文﹐少寫楷書而已﹐侄婦及侄孫兒女皆平安﹐陳岱云現又有病﹐𨿽不似前年之甚﹐而其气甚餒﹐亦難驟然復原。

湘鄕鄧鐵松孝廉﹐於八月初五出京﹐競於十一日卒於獻縣道中﹐幸有江岷樵忠源同行﹐一切附身附棺﹐必信必誠﹐此人義俠之士﹐與侄極好﹐今年新化孝廉鄒柳溪﹐在京久病而死﹐眞俠土也﹐挾兩友之樞﹐行數千里﹐亦極難矣。

侄曾作鄒君墓志銘﹐玆付兩張回家﹐今年七月﹐忘付黃芽白菜子﹐八月底寄出﹐已無及矣﹐請封之典﹐要十月十五始可頒思詔﹐大約明年秋間﹐始可寄回﹐聞彭慶三爺令朗入學﹐此是我境後來之秀﹐不可不加意培植﹐望於家中賀禮之外﹐另封儀大錢一千﹐上書侄名﹐以示獎勸﹐余不具﹐謹啟。﹝道光二十五年九月十六日﹞

澄候四弟子植九弟季洪二弟左右﹕

昨接來信﹐家中諸事﹐瑣屑畢知﹐不勝歡慰﹗祖大人之病﹐意以眼沈香少愈﹐幸甚﹗然予終疑祖大人之體本好﹐因服補藥大多﹐致火窒於上焦﹐不能下降﹐𨿽服沈香而愈﹐尙恐非切中肯綮之劑﹐要須服淸導之品﹐降火滋陰爲妙﹐予𨿽不知醫理﹐竊疑必須如此﹐上次家書﹐亦曾寫及﹐不知曾與諸弟商酌否﹖丁酉年祖大人之病﹐亦誤服補劑﹐賴澤六爺投以涼藥而效﹐此次何以總不請澤六爺一診﹖澤六爺近年待我家甚好﹐旣不請他診病﹐亦須澄弟到他處常常來往﹐不可太疏﹐大小喜事﹐宜常送禮。

堯階旣允爲我覓妥地﹐如其覓得﹐卽聽渠買﹐買後或遷或否﹐仍由堂上大人作主﹐諸弟不必執見﹐上次信言﹐予思歸甚切﹐囑弟探堂上大人意思何如﹖頃奉父親手書﹐責我甚切﹐兄自是謹遵父命﹐不敢作歸計矣﹐郭筠仙兄弟於二月二十到京﹐筠仙與其叔及江氓樵住張相公廟﹐去我家甚近﹐翌臣卽住我家﹐樹堂亦在我家入場﹐我家又添二人服侍李郭二君﹐大約榜後退一人﹐只用一打雜人耳。

筠仙自江西來﹐述岱雲母之意﹐欲我將第二女許配渠第二子﹐求婚之意甚誠﹐前年岱云在京﹐亦曾托曹西垣說及﹐予答以緩幾年再議﹐今又托筠仙爲媒﹐情與勢皆不可卻﹐岱云兄弟之爲人﹐與其居官治家之道﹐九弟在江西一一目擊﹐煩九弟細告父母﹐並告祖父﹐求堂上大人吩咐﹐或對或否﹐以便答江西之信﹐予夫婦現無成見﹐對之意有六分﹐不對之意亦有四分﹐但求直大人主張﹐九弟去年在江西﹐予前信稍有微詞﹐不過恐人看輕耳﹐仔細思之﹐亦無妨礙﹐且有莫之爲而爲者﹐九弟不必自悔艾也。

碾兒胡同之屋東﹐四月要回京﹐予已年南橫街圓通觀東間壁房屋一年﹐大約三月尾可移寓﹐此房系汪醇卿之宅﹐比碾兒胡同狹一小半﹐取其不費力易搬﹐故暫移彼﹐若有好房﹐當再遷移﹐黃秋農之銀已付還﹐加利十兩﹐予仍退之﹐曹儀齋正月廿六在省起行﹐二月廿九日到京﹐淩笛舟正月廿八起行﹐亦廿九到京﹐可謂快極﹐而澄弟出京﹐偏延至七十餘天始到﹐人事之無定如此。

新舉人復試題﹐人而無恆二句﹐賦得倉庚鳴﹐得鳴字﹐四等十一人﹐各罰停會式二科﹐湖南無之。我身癬疾﹐靑間略發而不甚爲害﹔有人說方﹐將石灰澄淸水﹐用水調桐油擦之﹐則白皮立去﹐現二三日一擦﹐使之不起白皮﹐剃頭後不過微露紅影﹐𨿽召見亦無礙﹐除頭頂外﹐他處皆不擦﹐以其僅能濟一時﹐不能除根也﹐內人及子女皆一一安。

今年分心﹐同鄕僅恕皆﹐同年僅松泉與寄云大弟﹐未免太少﹐余𨿽不得差﹐一萋自有張羅﹐家中不必掛心﹐今日余寫信頗多﹐又系馮李諸君出場之日﹐實無片刻暇﹐故予未作楷信稟堂上﹐乞弟代爲我說明﹐澄弟理家事之間﹐須時時看《五種遺規》﹐植弟洪弟須髮憤讀書﹔不必管家事﹐國藩艸。﹝道光二十六年三月初一日﹞

澄候子植委洪三弟足下﹕二十五日﹐接到澄弟六月一日所發信﹐具悉一切﹐欣慰之至﹗髮卷所走各家﹐一半系余舊友﹐惟屢次擾人﹐心殊不安﹐我自從已亥年在外把戲﹐至今以爲恨事﹐將來萬一作外官﹐或督撫﹐或學政﹐從前施情於我者﹐或數百﹐或數千﹐皆釣餌也。渠若到任上來﹐不應則失之刻薄﹐應之則施一報十﹐尙不足滿其欲﹐故自庚子到京以來﹐於今八年﹐不肯輕受人惠﹐情願人占的便益﹐斷不肯我占人的便益﹐將來若作外官﹐京城以內﹐無責報於我者﹐澄弟在京年餘﹐亦得得略見其槪矣﹐此次澄弟所受各家之情﹐成事不說﹐以後凡事不可占人半點便益﹐不可輕取人財﹐切記切記﹗

彭十九家姻事﹐兄意彭家發泄將盡﹐不能久於蘊蓄﹐此時以女對渠家﹐亦若從前之以蕙妹定王家也﹐目前非不華麗﹐而十年之外﹐局面亦必一變﹐澄弟一男二女﹐不知何以急急定婚若此﹖豈少緩須臾﹐恐無親家耶﹖賢弟從事多躁而少靜﹐以後尙期三思﹐兒女姻緣﹐前生注定﹐我不敢阻﹐亦不敢勸﹐但囑賢弟少安無躁而已。

京寓中大小平安﹐紀澤讀書﹐已至宗族稱孝焉﹐大女兒讀書﹐已至吾十有五。前三月買騾子一頭﹐頃趙炳坤又送一頭﹐二品本應坐綠呢車﹐一切向來儉朴﹐故仍坐藍呢車。寓中用度﹐比前較大﹐每年進項亦較多﹐其他外間進項﹐尙與從前相似﹐同鄕人畢如舊﹐李竹屋在蘇寄信來﹐立夫先生許以干館﹐余不一一﹐兄手艸。﹝道光二十六年六月二十七日﹞

男國藩跪稟

父母親大人萬福金安﹐十二月初五﹐接到家中十一月初旬所發家信﹐俱悉一切﹐男等在京﹐身體平安﹐癬疾已痊愈﹐六弟體气如常﹐紀澤兄妹五人皆好。男婦懷喜﹐平安不服藥﹐同鄕各家亦皆無恙﹐陳本六先生來京﹐男自有處置之法﹐大人盡可放心﹐大約款待從厚而打發從薄﹐男光景頗窘﹐渠來亦必自悔。

九弟信言母親常睡不著﹐男婦亦患此病﹐用熟地當歸蒸母雞食之﹐大有效驗。九弟可常辦與母親喫﹐鄕間雞肉豬肉﹐最爲養人﹔若常用黃芪當歸等類蒸之﹐略帶藥性而無藥气﹐堂上五位老人食之﹐甚有益之﹐望諸弟時時畱心辦之。

老秧田背後角丘﹐是竹山灣至我家大路﹐男曾對四弟言及﹐要將路攺於坎下﹐在檀山嘴那邊架一小橋﹐由豆土排上橫穿過來﹐其三角丘則我栽竹樹﹔上接新塘坎大楓樹﹐下接檀山嘴大藤﹐包裹甚爲完緊﹐我家之气更聚﹐望堂上大人細思﹐如以爲可﹐求叔父於明年春栽竹種樹﹔如不可﹐叔父寫信示之爲幸﹐男等於二十日期服已滿﹐敬謹祭告﹐廿九日又祭告一次﹐余俟續具﹐﹝道光二十六年十二月初六日﹞。

沅甫九弟左右﹕

十四日接弟初七夜信﹐得知一切﹐貴溪緊急之說確否﹖近日消息何如﹖次靑非常之才﹐帶勇𨿽非所長﹐然亦有百折不回之气﹐其在兄處﹐尢爲肝膽照人﹐始終可感﹗兄在外數年﹐獨慚無以對渠﹐去臘遣韓升至李家省視其家﹐略送儀物﹐又次靑約成婚姻﹐以申永好﹐目下兒女兩家﹐無相當者﹔將來渠或三索得男﹐弟之次女三女﹐可與訂婚﹐兄信已許之矣﹐在吉安望常常與之通信﹐專人往返﹐想十餘日可歸也﹐便得次靑生還﹐與兄相見﹐則同甘苦患難諸人中﹐尙不至畱莫大之抱歉聲耳。

昔耿恭簡公謂居官以耐煩爲第一要義﹐帶勇亦能﹐兄之短處在此﹐屢次諄諄教弟亦在此﹐二十七日來書有云「仰鼻息於傀儡之輩﹐又豈吾心之所樂﹖」此已露出不耐煩之端倪﹐將來恐不免於齟齬﹐去歲握別時﹐曾以懲余之短相箴﹐乞無忘也﹗

李雨蒼於十七日起行赴鄂﹐渠長處在精力堅彊﹐聰明過人﹐短處卽在舉止輕佻﹐言語易傷﹐恐潤公亦未能十分垂靑﹐溫甫弟於十一日起程﹐大約三月半可至吉安也。﹝咸豐八年二月十七日﹞

沅弟左右﹕

調巡湖營田劉家渡拖入白湖之札﹐今日辦好﹐卽派人送去﹐吾所慮者﹐水師不能由大江入白湖﹐白湖不能通巢湖耳﹐今僅拖七八寬堤﹐卽入白湖﹐斯大幸矣﹗若白湖能通巢﹐則更幸矣﹗

余昨日作挽潤帥一聯云「道寇在吳中﹐是先帝與藎臣臨比終憾事﹔薦賢滿天下﹐願後人初我公末竟勛名。」﹝咸豐十一年九月十四日﹞

沅季弟左右﹕湖南之米﹐昂貴異常﹐東徵局無米解來﹐安慶又苦於碾碓無多﹐生日不能春出三百石﹐不足以應諸路之求﹐每月解子藥各三萬斤﹐不能再多﹔望弟量入爲出﹐少操幾次﹐以省火藥爲囑﹐紮宮圖閱悉﹐得幾場大雨﹐吟昂等管必日松矣﹐處處皆系兩層﹐前層拒城賊﹐當可穩固無慮﹐少泉代買之洋槍﹐今日交到一單﹐待物卽解弟處﹐洋物機括太靈﹐多不耐久﹐宜愼用之。

次靑之事﹐弟所進箴規﹐極是極是﹐吾過矣﹗吾過矣﹗吾因鄭魁士享當世大名﹐去年袁翁兩處﹐及京師臺諫﹐尙細疏保鄭爲名將﹐以爲不妨與李並舉﹐又有鄭罪重﹐李情輕﹐曁王銳意招之等語﹐以爲比前折略輕﹐逮拜折之名﹐通首讀來﹐實使次靑難堪﹐今弟指出﹐余益覺大負次靑﹐愧悔無地﹗余生平於朋友中﹐負人甚少﹐惟負次靑實甚﹐兩弟爲我設法﹐有可挽回之處﹐余不憚攺過也。﹝同治元年六月初三日﹞

孫男國藩跪稟

祖父母大人萬福金安﹐九月十三日﹐接到家信﹐系七月父親在省所發﹔內有叔父及歐陽牧雲公臻函﹐知祖母於七月初三日因感冒致恙﹐不藥而愈﹐可勝欣幸﹗髙麗參足以補气﹐然身上稍有寒熱﹐服之便不相宜﹐以後各領斟酌用之﹐若微覺感冒﹐卽忌用此物﹐平日康彊對﹐和入丸藥內服最好﹐然此時家中﹐想已無多﹐不足可供明年一單丸藥之用否﹖若其不足須寫信來京﹐以便覓便寄回。

四第六弟考試。又不得志﹐頗難爲懷﹔然大器晚成﹐堂上不必以此置慮﹐聞大弟將來有夢熊之喜﹐幸甚﹗近叔父爲嬸母之病﹐勞苦憂鬱﹐有懷莫宜﹐今六弟一縈得男﹐則叔父合飴弄孫﹐瓜瓞日繁﹐其樂何如﹖唐鏡海先生徳望﹐爲京城第一﹐其令嗣極孝﹐亦系兄於承繼者﹐先生今上六十五歲﹐得生一子﹐人皆以盛徳之報。

英夷在江南﹐撫局已定﹐益金陵爲北咽喉﹐逆夷旣已扼吭而據要害﹐不得不僅爲和戎之策﹐以安民而息兵﹐去年逆夷在廣東﹐曾經就撫﹐兵動去六百萬兩﹐此次之狀﹐外間有言有二千一百萬者﹐又有言此項皆勸紳民捐輸﹐以動帑藏者﹐皆不知的否﹖現在夷船已全數出海﹐各處防海之兵﹐陸續撤回﹐天津亦已撤退﹐故扶之便﹐系伊裏布耆英及西江總督牛鑑三人﹐牛鑑有失地之罪﹐故扶局之後﹐卽革職拿問﹐伊裏布去廣東﹐代奕山爲將軍﹐耆英爲兩江總督﹐自英繁華滋擾﹐已歷二年﹐將不知兵﹐兵不用命﹐於國威不少損失﹐然此次議撫﹐實出於不得已﹐便使夷人從此永不犯邊﹐四海晏然安堵﹐則以大事小﹐樂天之道﹐孰不以爲上策哉﹖

孫身體如常﹐孫媳及曾孫兄妹並皆平安﹐同縣黃曉潭薦一老媽吳姓來﹐因其妻淩虐婢僕﹐百般慘酷﹐求孫代爲開脫﹐孫接至家住一日﹐轉薦至方夔卿太守處﹐托其帶回湖南﹐大約明春可到湘鄕﹐今年進學之人﹐孫見《題名錄》﹐僅認識彭惠田一人﹐不知廿三上都進入否﹖謝黨仁吳光照取一等﹐皆少年可慕﹐一等第一﹐《題名錄》刻黃生平﹐不知卽黃星平否﹖孫每接定信﹐常嫌其不詳﹐以後務求詳﹐𨿽鄕間田宅婚嫁之事﹐不妨寫出﹐使遊子如仍未出裏門﹐各族戚家﹐尢須一一示知﹐幸甚﹗敬請

祖父母大人萬福金安。余容後呈。孫謹呈。﹝道光二十二年九月十七日﹞

男國藩跪稟

父母親大人萬福金安。男因身子不甚壯健﹐恐今年得差勞苦﹐故現服補藥﹐預爲調養﹐已作丸藥兩單。考差尙無信﹐大約在五月初旬。四月初四禦史陳公上折直諫﹐此近所僅見﹐朝臣仰之如景星慶雲﹐玆將折稿付回。

三月底盤查國庫﹐不對數銀九百二十五萬兩﹐歷任軍官及查庫禦史﹐皆革積分賠﹐查庫王大臣亦攤賠﹐此從業未有之巨案也﹐湖南庫查禦史有石承藻劉夢蘭二人﹐查庫大臣有周系英劉權之何淩漢三人﹐已故者令子孫分賠﹐何家須賠銀三千兩﹐同鄕唐詩甫李杜選陜西靖邊縣﹐於四月廿一出京﹐王翰城選山西冀寧州知州﹐於五月底可出京﹐余僅如故﹐男二月接信一﹐至今望信甚切﹐男謹稟﹝道光二十三年四月二十日﹞

【原文】

如景星慶雲﹕好似天上繁星和彩雲。

男國藩跪稟

父母親大人福安﹐潢男三月十五到京﹐十八日發家信一件﹐四月內應可收到﹐想男十九日下園子﹐二十日印刻﹐恭送大行皇太后上西陵﹐西陵在易州﹐離京二百六十里﹐二十四下午到﹐廿五日辰致祭﹐比日轉身﹐趕走一百公里﹐廿六日走百四十里﹐申刻到家﹐一路淸吉﹐而晝夜未免辛苦﹐廿八早復命﹐數日內作奏折﹐擬初一早上具折﹐因前奏舉行日講﹐聖上已允諭於百日後舉行玆折要﹐將如何舉行之法﹐切實是奏也。

廿九日申刻﹐接到大人二月廿一日手示﹐內六弟一信﹐九弟二十六之信﹐並大弟與他之信﹐一並付來﹐知堂上四位大人康健如常﹐合家平安﹐父母親大人俯允來京﹐男等內外不勝欣喜﹗手諭云「起程要待潢男秋冬兩季歸﹐明年二月﹐潢男仍送二大人進京云云。」男等效謹從命﹐叔父一二年內旣不肯來﹐男等亦不敢彊﹐潢男歸家﹐或九月﹐或十月﹐容再定妥﹐男等內外及兩孫孫女皆好﹐堂上大人不必懸念﹐余俟續稟。﹝道光三十年三月三十日﹞

澄溫植洪四弟左右﹕

三月初四發一家信﹐其後初九日﹐予上一折﹐言兵餉事﹐適於是日持以粵西事棘﹐恐現在彼中者﹐不堪寄此重托﹐特放賽中堂前往予折所言甚是﹐但目前難以舉行﹐命將拆封存軍機處﹐待粵西定後﹐再行辦理﹐賽中堂淸廉公正﹐名望素著﹐此行應可迅奏膚功。但湖南近近粵西﹐兵差過境﹐恐州縣不免借此生端﹐不無一番蹂躪耳。

魏亞農以三月十日出都﹐向於借銀二十兩﹐旣系姻親﹐又系黃生之侄﹐不能不借與渠﹐渠言到家後﹐卽行送交予家﹐未知果然否﹖叔父前信要鵝毛管眼藥﹐並硇砂膏藥﹐玆付回眼藥百簡﹐膏藥千張﹐交魏亞農帶回﹐呈叔父收存﹐爲時行方便之用﹐其折底付回查收。

澄弟在保定﹐想有信交劉午峯處﹔昨劉有信寄子彥﹐而澄弟書未到﹐不解何故﹖已有信往保定去查矣﹐澄弟去後﹐吾極思念﹐偶自外歸﹐輒至其房﹐早起輒尋其室﹐夜或遣人往呼。想弟在路途﹐彌思我也﹐書不一一﹐余俟續具﹐兄國藩手艸。﹝咸豐元年三月十二日﹞

澄候溫甫子植季洪四位老弟足下﹕

四月初三日發一家信﹐厥後折差不來﹐是以月餘無家書﹐五月十二折弁來﹐接到家中一信﹐乃四月一日所發者﹐具悉一切﹐植弟大愈﹐此最可喜﹗京寓一切平安﹐癬疾又大愈﹐比去年六月﹐更無形迹﹐去年六月之愈﹐已爲五年來所未有﹐今又過之﹐或者從此日退﹐不復能爲惡臭﹐皮毛之疾﹐究不甚足慮﹐久而彌可信也。

四月十四日考差﹐題樂民之樂者﹐民亦樂其樂﹐經文題﹐必有忍﹐其乃有濟﹐有容徳乃大﹐賦得廉溪樂處﹐得焉字﹐二十六日余又進一諫疏﹐敬陳聖徳三端﹐預防獘﹐其言頗過激切﹐而聖量如海﹐尙能容納﹐豈沒唐以下之英主所可及哉﹖余之意﹐蓋以受惠深重﹐官至二品﹐不爲不尊﹐堂上則誥封三代﹐兒子則蔭任六品﹐不爲不榮﹐若於此時﹐再不盡忠直言﹐更待何時乃可建言﹐而皇上聖徳之美﹐出於天﹐自然滿廷臣工﹐遂不敢以片言逆耳﹐將來恐一念驕矜﹐遂至惡直而好諛﹐則此日臣工不得辭其咎﹐是以趁此元年新政﹐卽將驕矜之機關說破﹐使聖心日就兢業﹐而絕自是之萌﹐此余區區之本意也﹐現在人才不振﹐皆謹小而忽於大﹐人人皆趨習脂韋惟阿之風﹐欲以此疏稍挽風气﹐冀在廷管趨於骨鯁﹐而遇事不敢退縮﹐此余區區之眾意也。

折子初上之時﹐余意恐犯不測之感﹐業將得失禍福﹐置之度外﹐不意聖慈含容﹐曲賜全。自是以後﹐余益當盡忠報國﹐不復復顧身家之私﹐然此後折奏𨿽多﹐亦思無有做此折之激直者﹔此折尙蒙優容﹐則以後奏折﹐必不致或觸聖怒可知﹐諸弟可將吾意﹐細告堂上大人﹐無以余奏折不愼﹐或以戇直干天威爲慮也。

父親每次家書﹐皆教我盡忠圖報﹐不必系念家中﹐余敬體吾父之教訓﹐是以公而忘私﹐國而忘家﹐計此後但略寄數百金﹐償家中舊債﹐卽一心以國事爲主﹐一切升官得差之念﹐毫不掛於意中﹐故昨五月初七大京堂考差﹐余卽未往趕考﹐侍郎之得差不得差﹐原不關乎與考不與考﹐上年已酉科﹐傳郎考差而得者三人﹐瑞常花沙納張帶是也﹐未考而得者亦三人﹐靈桂福濟王廣蔭是也﹐今年侍郎考差者五人﹐不考者三人﹐是曰題﹐以義制事﹐以禮制心論﹐詩題迷觀滄海曰﹐得濤字﹐五月初一放雲貴差﹐十二放兩廣福建三省﹐名見京報內﹐玆不另錄﹐袁漱六考差頗爲得意﹐詩亦工妥﹐應可一得以救積困。

朱石翹明府初政甚好﹐睚是我邑之福﹐餘下次當寫信與之﹐霞仙得縣首﹐亦見其猶能拔取眞士﹐劉繼振旣系水口近鄰﹐又送錢至我家﹐求請封典﹐義不可辭﹐但渠三十年四月選授訓道﹐已在正月廿六恩詔之後﹐不知尙可辦否﹖當再向吏部查明﹐如不可辦﹐則當俟明年四月升付查明﹐乃可呈請﹐若並升付之時﹐根思不能及於餐官﹐則當以錢退﹐家中須於近日詳告劉家﹐言目前不克呈請﹐須待明年六月﹐乃有的信耳。

澄弟河南漢口之信﹐皆已接到﹐行路之難﹐乃至於此﹐自漢口以後﹐想一路戴福星矣﹐劉午峯張星垣陳谷堂之銀皆可收﹐劉陳尢宜受之﹐不受以議拘泥﹐然交際之道﹐與其失之濫﹐不若失之隘﹐吾弟能如此﹐乃晉之所欣慰者也﹗西垣四月廿九到京﹐住宅內﹐大約八月可出都﹐此次所寄折底﹐如歐陽家及諸親族﹐不妨鈔送共閱﹔見余忝竊髙位﹐亦欲忠直圖報﹐不敢惟阿取容﹐懼其玷辱宗族﹐辜負期望也。余不一一。國藩手艸。﹝咸豐元年五月十四日﹞

澄候溫甫子植季洪四位老弟足下﹕

八月十七日接到家信﹐欣悉一蕁﹐左光八爲吾鄕巨盜﹐能除其根株﹐掃其巢穴﹐則我境長享其利﹐自是莫陰功﹐第湖南會匪﹐所在勾結﹐往往牽一髮而全身皆動﹐現在刺軍程公﹐將至湖南﹐卽是奉旨查辦此事﹐蓋恐粵西匪徒窮竄﹐一入湖南境內﹐則楚之會匪﹐因而竊發也﹐左光八一夥﹐想尙非巨夥入會者流﹐然我境辦之﹐不可過激而生變﹐現聞其請正紳保舉﹐攺行爲良﹐且可捉賊自效﹐此是一好機會﹐萬一不然﹐亦須相機圖之﹐不可用力太猛﹐易發難收也。

公義糧餉一事﹐果出通邑之願﹐則造福無量﹐至於幫錢墊官之虧空﹐則我家萬不可出力﹐蓋虧空萬六千兩項大錢三萬餘千﹐每都畿須派千串﹐現在爲此說者﹐不過數大紳士一時豪气﹐爲此急公好義之言﹐將來各處分派﹐仍是巧者彊者少出﹐而討好於官之前﹐拙者弱者多出﹐而不免受人之勒﹐窮鄕殷實小戶﹐必有怨聲載道者﹐且此風一開﹐則下次他官來此﹐旣引師令之借錢辦公爲證﹐又引來朱公之民幫墊虧爲證﹐或亦分派民間出錢幫他﹐反覺無辭以謝﹐若相援爲例﹐來一官﹐幫一官﹐吾邑自此無安息之日﹐凡行公事﹐須深謀遠慮﹐此事若各紳有意﹐吾家不必攔阻﹐若吾家倡議﹐萬萬不可。

且官之補缺﹐皆有保法﹐何缺出輪何班補﹐𨿽撫藩不能稍爲變動﹐澄弟在外多年﹐豈此等亦未知耶﹖朱公若不輪到班﹐則𨿽幫墊虧空﹐這邑挽畱﹐而格於成例﹐亦不可行﹐若已輪到班。則𨿽不墊虧空﹐亦自不能不補缺﹐間有特爲變通者﹐督撫專折奏請亦不敢大建成例﹐季弟來書﹐若以朱公之實授與否﹐全視乎虧空之能墊與否﹐恐亦不盡然也﹐曾儀齋若紗革職﹐早不復能空補子﹐若系大計休致﹐則尙可穿。

季弟有志於道義身心之學﹐余間其書﹐不勝欣喜﹗凡人無不可爲聖賢﹐絕不系乎讀書之多﹐吾弟誠有志於此﹐須熟讀《小學》及五種《遺規》二書﹐睇外各書﹐能讀固佳﹐不讀亦初無所捐﹐可以爲天地之完人﹐可以爲父母之肖子﹐不必因讀書而後有所加於毫末也﹐匪但四大古詩﹐可以不看﹐卽古文爲吾弟所願學者﹐而不看亦是無妨﹐但守《小學》《遺規》二書﹐行一句﹐算一句﹐行十句﹐算十句﹐賢於記誦詞章之學萬萬矣。

季弟又言願盡孝道﹐惟親命是聽﹐此尢足補我之缺憾﹐我在京十餘年﹐定省有闕﹐色笑遠違﹐寸心之疚﹐無刻或釋﹐著諸弟在家﹐能婉愉孝養﹐視無形﹐聽無聲﹐則余能盡忠﹐弟能盡孝﹐豈非一門之詳瑞哉﹖願諸弟堅持此志﹐日日勿忘﹐則兄之志可以稍釋﹐幸甚幸甚﹗書不上一﹐余俟續具﹐國藩手艸。﹝咸豐元年八月十九日﹞

沅季弟左右﹕

兄膺此巨任﹐深以爲俱﹗若如陸阿二公之道轍﹐則貽我父母羞辱﹐卽兄弟子侄﹐亦將爲人民侮﹐禍福倚伏之幾﹐意不知何者爲可喜也﹖默觀近日之吏治人心﹐及各省之督撫將帥﹐天下似無戡定之理﹐吾惟以一勤字報吾君﹐以愛民二字書報吾親﹐才識平常﹐斷難立功﹐但守一勤字﹐終日勞苦﹐以少分宵旰之憂﹐行軍本擾民之事﹐但刻刻存愛民之心﹐不使先人積累﹐自我一人耗盡﹐此兄之所自矢者﹐不知兩弟以爲在否﹖願我兩弟亦常常存此念也。

沅弟多置好官﹔遴將才二語﹐極爲扼要﹐然好人實難多得﹐弟爲畱心采訪﹐凡有一長一技者﹐兄斷不敢輕視。謝恩析今日拜發﹐寧國日內無信﹐聞池州楊七麻子將往攻寧﹐可危之至﹗﹝咸豐十年七月十二日﹞

沅弟左右﹕望溪先生之事﹐公私均不甚愜﹐公牘中須有一事寶冊﹐將生平履歷﹐某年中舉中進士﹐某年升官降官﹐某年得罪某年昭雪﹐及生平所著書中﹐與列祖褒贊其學問品行之語﹐一一臚列﹐不作影響約略之詞﹐乃合定例﹐望溪兩次獲罪﹐一爲戴名世《南山集》序﹐入刑部獄﹐一爲其放人方某掛名逆案﹐將方氏響族﹐編入旗籍﹐雍正間始準赦宥﹐免隸旗籍﹐望溪文中所云。「因臣而宥及合族者也。」今欲請從祀孔廟﹐須將兩案歷奉諭旨﹐一一查出﹐尢須將國史本傳查出﹐恐有嚴旨礙眼者﹐易於駁詰﹐從前人祀兩廡之案﹐數十年而不一見﹐近年層見疊出﹐向於無歲無之﹐去年大學士九四等議復陸秀夫從祀之案﹐聲膽以後外間不得率請從祀﹐玆甫及一年﹐若遽違新例而入奏﹐必駁無疑﹐右三者公事之不甚愜者也。

望溪經每有貶詞﹐最後《皇治經解》中﹐並未收其一冊一句﹐姬傅先生最推崇方氏﹐亦不稱其經說﹐其古文號爲一代正宗﹐國藩少年好之﹐近十餘年﹐亦另有宗尙矣﹐國藩王於本朝大儒﹐學間則宗顧亭林王懷祖兩先生﹐經濟則宗陳文恭公﹐若奏請從祀﹐須自三公始﹔李厚庵與望溪。不得不置之後圖﹐右私志之不甚愜者也。﹝咸豐十一年六月廿九日﹞

沅季弟左右﹕復奏朱侍禦一疏﹐定於五日內拜發﹐請欽派大員再抽廣東全省釐金﹐余奏派委員隨同籌辦﹐專濟蘇浙杭皖四省之餉﹐大約所得每月在二十成上下﹐勝於江西釐務也﹐此外實無可生發﹐計今年春夏必極窮窘﹐秋冬當漸優裕。

馬隊營制余往年所定﹐今閱之﹐覺太寬而近於濫﹐如公夫長夫之類是也﹐然業已久行且姑仍之﹐弟新立營頭﹐卽照此辦理﹐將來裁減﹐當與華字順字兩營並載﹐另行新章也。

上海派洋船來接少荃一軍舟﹐帶銀至十八萬兩之多﹐可駭而亦可憐﹗不能不令少荃全軍舟行﹐以順輿情﹐三月之內﹐陸續拔行﹐其黃昌岐水軍﹐則俟三四月之交﹐遇大順風﹐直衝下去﹐弟到運漕﹐可告昌岐來此一晤也。﹝同治元年三月初三日﹞

沅弟左右﹕

接信知弟目下將操練新軍﹐甚善甚善﹗惟稱欲過江﹐斜上四華山紮營﹐則斷不可。四華山上帶蕪湖﹐下逼東梁﹐若一兩月不破此二處﹐則我軍無勢無趣﹐不得不退回北岸矣。

弟軍欲渡﹐總宜在東梁山以下﹐采石太平一帶﹐如嫌采石形勢太寬﹐卽在太平以上渡江﹐總宜奪柱關﹐占內河江面爲主﹐余昨言妙處有四﹕一曰隔斷金陵蕪湖之气﹐二曰水師打通涇縣寧國之糧路﹐三曰蕪湖四面被圍﹐四曰擡船過東霸﹐可達蘇州﹐尢妙之小者耳。

又有最大者﹐金柱關可設釐卡﹐每月進數五六萬﹐東霸可髙釐卡﹐每月亦五六萬﹐二處皆系蘇皖交界﹐弟以本省之藩司﹐抽本省之釐稅﹐尢爲名正言順﹐弟應從太平關南渡﹐毫無疑義﹐余可代作主張﹐其遲速則仍由弟作主耳﹐西梁上下兩岸﹐從三山起﹐至采石止﹐望弟繪一圖寄來﹐至要至要﹗﹝同治元年四月實六日﹞

沅弟左右﹕

來信亂世功名之際﹐頗爲難處十字﹐實獲我心﹐本田余有一片﹐亦請將欽篆督篆﹐二者分出一席﹐另簡大員。吾兄弟常存兢兢業業之心﹐將來遇有機緣﹐卽便抽身引退。庶幾善始善莫﹐免蹈大戾乎﹖

至於相當大事﹐全在明彊二字﹐《中庸》學問思辧行五者﹐其要歸於思必明﹐柔必彊。弟向來倔彊之气﹐卻不可因位髙而頓攺。凡事非气不舉﹐非剛不濟﹐卽修身齊家﹐亦須以明彊爲本﹐巢縣旣克﹐和含必可得手﹐以後進攻二浦﹐日弟主持﹐余相隔太遠﹐不遙制也。《同治二年四月廿七日》

諸位老弟足下﹕

三月初六巳刻﹐奉上諭於初十日大考翰詹﹐余心甚著急﹐緣寫作俱生﹐恐不能完捲。不圖十三日早﹐見等第單﹐余名次二等第一﹐遂得仰荷天恩﹔賞擢不次﹐以翰林院侍講升用。格外之恩﹐非常之榮﹐將來何以報稱﹖惟有時時惶悚﹐思有補於萬一而已。

玆因金竺虔南旋之便﹐付回五品補服四付﹐水晶頂二座﹐阿膠二封﹐鹿膠二封﹐母親耳環一雙。竺虔到省時﹐老弟照單查收。阿膠系毛寄云所贈﹐最爲難得之物﹐家中須愼重用之。竺虔曾借余銀四十兩﹐言定到省卽還﹐其銀二十二兩爲六弟九弟讀書省城之資﹐以四兩爲買書筆之資﹐以六兩爲四弟季弟衡陽從師束脩之資﹐以四兩爲買漆之費﹐卽每歲漆一次之謂也。以四兩爲歐陽太嶽母奠金﹐賢弟接到銀後﹐各項照數分用可也。

此次竺虔到家﹐大約在五月節後﹐故一切不詳寫﹐待折差來時﹐另寫一詳明信付回﹐大約四月半可到。賢弟在省﹐如有欠用之物﹐可寫信到京。余不具述。國藩手艸。﹝道光二十三年三月十九日﹞

孫男國藩跪稟

祖父母大人萬福金安。三月初六日﹐奉上諭於初十日大考翰詹﹐在圓明園正大光明殿考試。初聞之﹐誠惶誠恐﹐蓋久不作賦﹐率亦生疏。向來大考﹐大約六年一次﹐此間自巳亥歲二月大考到今﹐僅滿四年﹐萬不料有此一舉。故同人聞命下之時﹐無不惶怕﹗

孫與陳岱云等在園同寓﹐初十日卯刻進場﹐酉正出場﹐題目另紙敬錄﹐詩錄亦另鈔出﹐通共翰詹一百二十七人﹐告病不入場者五人﹐病愈仍須補考。在殿上搜出夾帶﹐比交刑部治罪者一人﹐其餘皆整齊完場。十一日﹐皇上親閱卷﹐二月十二日﹐欽派閱卷大臣七人﹐閱畢﹐擬定名次﹐進呈皇上欽定。一等五名﹐二等五十五名﹐三等五十六名﹐四等七名。孫蒙皇上天思﹐取二等第一名。湖南六翰林﹐二等四人﹐三等二人﹐另有全單。十四日引見﹐共升官者十一人﹐記名候升者五人﹐貸緞者十九人﹐升官者不貸緞。

孫男蒙上格外天恩﹐升翰林院侍講﹐十七日謝恩。現在尙未補缺﹐有缺出卽應對。其他升降貸資﹐另有全單。湖南以大考升官者﹐從前雍正二年﹐惟陳文肅公﹐一等第一﹐以編修升侍講。近來道光十三年﹐胡云閣先生﹐一等第四﹐以學士升少詹﹐並孫三人而且。孫名次不如陳文肅之髙﹐而升官與之同﹐此皇上破格之恩也。孫學問膚淺﹐見識粗鄙﹐受君父之厚恩﹐乃祖宗之徳蔭﹐將來何以爲報﹖惟當竭力盡忠而已。

金竺虔於廿一日回省﹐孫托帶五品補服四付﹐水晶項裁二座﹐阿膠一斤半﹐鹿膠一斤﹐耳環一雙﹐外竺虔借銀五十兩﹐卽以付回。昨天竺虔處寄第三號信﹐寄函信裏﹐管寫銀四十兩﹐發信後﹐果又借去十兩﹐前後二信不符。竺虔千五月半可到省﹐若大弟九弟在省城﹐可百交。若無人在省﹐則家中專人去取﹐或請弟有髙興到省者托帶。

今年考差﹐大約在五月中旬﹐孫擬於四月半萬國用功。孫婦現已有喜﹐約七月可分娩﹐曾孫兄弟並如常。寓中今年派用一老媽﹐用度較去年略多﹐此次升官﹐約多用銀百兩﹔東扯西得﹐尙不窘迫﹐不知有邯鄲報來家否﹖若其已來﹐開銷不可太多﹐孫十四引見﹐渠若於廿八日以前報到﹐是眞邯鄲報﹐賞銀四五十兩可也。若至四月始報﹐是省城僞報﹐賞數兩足矣。但家中景況不審何如﹖伏思示悉爲幸﹗孫謹稟。﹝道光二十三年三月廿三日﹞

孫男國藩跪稟

祖父母大人萬福金安。五月廿九日接到家中第二號信﹐系三月初一發。六月初二日接第三號信﹐系四月十八發的﹐具悉家中老幼平安﹐百事順遂﹐欣幸之至﹗六弟下省讀書﹐從其所願﹐情意旣暢﹐志气必奮﹐將來必有大成﹐可爲祖父預賀。祖父去歲曾賜孫手書﹐今年又已半年﹐不知目力如何﹖下次信來﹐仍求親筆書數語示孫。大考音信﹐不知開銷報人錢若干﹖

孫自今年來﹐身體不甚好﹐幸加意保養﹐得以無恙。大考以後﹐全未用功﹔五月初六日考差﹐孫妥當完捲﹐𨿽無毛病﹐亦無好處。首題使諸大夫國人皆有所矜式﹐經題天下有道﹐則行有枝葉﹐詩題賦得角忝﹐得經字﹐共二百四十一人進場。初八日派捲大臣十二人﹐每人分卷廿本。傳聞取七本﹐不取者十三本﹐彌封未拆﹐故閱卷者亦不知所取何人﹐所黜何人﹐取與不取﹐一槪進呈﹐恭侯欽定。外間謠言﹐某人第一﹐某人未取﹐僅不足憑﹐總待放差後方可略測端倪。亦有眞第一而不得﹐有其未取而得差者﹐靜以聽之而已。同鄕考差九人﹐皆妥當完捲。

孫在京平安﹐孫婦及曾孫兄妹皆如常。前所付報﹐諒已到家。髙麗參目前難寄﹐容當覓便寄回。六弟在城南﹐孫已有信托陳堯農先生。同鄕官皆如舊﹐黃正齋坐糧船來﹐已於六月初三到京。余容後稟。﹝道光二十三年六月初六日﹞

孫國藩跪稟

祖父母大人萬福金安。廿九日祖母大人壽辰﹐孫等叩頭遙祝﹐寓中客一席﹐次日請同縣公車一席。初七日皇上禦門﹐孫得轉補翰林院侍讀﹐聽遺侍講缺﹐許乃釗補升。詩講轉侍讀﹐照例不謝恩﹐故孫未具折謝恩。今冬京中未得厚雪﹐初九日設三壇求雪﹐四五六阿哥詣三壇行禮﹐皇上親詣大髙殿行禮。十一日卽得大雪﹐天心感召﹐呼吸相通﹐良可賀也﹗

孫等在京平安﹐曾孫讀書有恆﹔惟好寫字﹐見閒紙則亂畫﹐請其母訂成本子。孫今年用度尙寬裕﹐明年上半年尙好﹐至五月後再作計較。昨接曾興仁信﹐知渠銀尙未還。孫甚著急﹐已寫信去催﹐不知家中今年可不窘迫否﹖同鄕京官皆如故﹐馮樹堂郭筠仙在寓亦好。

荊七自五月出去﹐至今未敢見面﹐在同鄕陳洪鐘家﹐光景亦好。若使流落失所﹐孫亦必宥收而卹之。特渠對人言﹐情願餓死﹐不願南回﹐此實難處置。孫則情願多給銀兩﹐使他回去﹐不願他在京再犯出事﹐望大人明示以計﹐俾孫遵行。

四弟等自七月寄信來後﹐至今未再得信﹐孫甚切望﹐嚴太爺在京引見﹐來拜一次﹐孫回拜一次﹐又請酒﹐渠未趕席。此人向有狂妄之名﹐孫巳亥年在家﹐一切不與之計較﹐故相安於無事﹐大約明春可回湘鄕任。孫謹稟。﹝道光二十四年十二月十四日﹞

四位老弟足下﹕

三月初六日﹐蒙皇上天恩﹐得會試分差﹐卽於是日始閱卷。十八房每位分卷二百七十餘﹐到廿三日頭場卽已看畢﹐廿四看二三場﹐到四月初四皆看完。各房薦卷﹐多少不等﹐多者或百餘﹐少者亦薦六十四卷﹐而惟餘中卷獨多﹐共中十九人﹐他房皆不能及。十一日發榜﹐余卽於是日出闈﹐在場月餘﹐極淸吉。

寓內眷口﹐大小平安。出闈數目﹑一切忙迫﹐人客絡繹不絕。朱嘯山於十六日出京﹐余寄有紋銀百兩﹐髙麗參一斤半﹐書一包﹐內《子史精華》六套﹐《古文辭纂》二套﹐《綏寇紀略》一套﹐到家日查收。加緊有壽及等項﹐尙未辦齊﹐待筠仙帶歸。十四日新進士復試﹐題曰「君子諭義」﹐賦得竹箭有筠﹐得行字。我縣謝吉人中進士後﹐因一切不便﹐故邀來在余寓住。

十五日接三日初十日家信﹐內有祖父父親叔父手諭﹐及諸弟詩文並信。其文此次僅半日﹐忙不及攺﹐準於下次付回。四弟信﹐所問蓋竇牟竇癢鞏兄弟﹐皆從昌黎遊﹐去年所寫牟尼﹐實誤寫尼字也。汪雙池先生燦系雍正年間人﹐所著有《理學逢源》等書。郭筠仙翌臣兄弟﹐及馮樹堂﹐俱要出京。寓內要另請先生﹐現尙未定﹐艸布一二﹐祈賢弟稟堂上各位大人。今日上半天﹐已作了一函呈父親大人﹐交朱嘯山﹐大約六月可到。國藩手艸。﹝道光二十年四月十五日﹞

四位老弟足下﹕

初二早﹐皇上禦門辦事。余蒙天恩﹐得升詹事府右春坊右庶子。次日具折謝恩﹐蒙召見勤政殿天語垂問﹐共四十餘句。是日同升官者﹐李菡升都察院左副都禦史﹐羅停衍升通政司副使﹐及余共三人。余蒙祖父金澤﹐頻叨分之榮﹐此次升官﹐尢出意外﹐日夜恐懼修﹐實無徳足以當之。諸弟遠隔數千里﹐必須匡我之不逮﹐時時寄書現我之過。務使累切積徳﹐不自我一人而呼﹐則庶幾持盈保民﹐得免帶致顚危﹐諸弟能常進箴規﹐則弟卽吾之良師益友也。諸弟亦宜常存敬畏﹐勿謂家有人作官﹐而遂敢於侮人﹐勿謂已有文學﹐而遂敢於情才傲人﹐常存此心﹐則是載福之道也。

今年新進士善書甚多﹐而湖南尢甚﹐蕭史樓旣得狀元﹐而周荇農霆昌去歲中南元﹐孫芝房鼎臣又取朝元﹐可謂極盛。現在同鄕請人﹐講求詞章之學者固多﹐講求性理之學者亦不少﹐將來省運必不盛。

余身體平安﹐惟應酬太繁﹐目不暇給﹐自咕月進闈以來﹐到今已滿月﹐末得看書。內人身體極弱﹐而無病痛。醫者云「必須服大補﹐乃可回元。」現在所服之藥﹐與母親大人十五年前所服之白術黑方略同﹐差有效驗。兒女四人﹐皆平安順如常。

去年寄家之銀兩﹐幾次寫信﹐求將分給戚族之數目﹐詳實告我﹐而到今無一字見示﹐殊不可解。以後務求將帳目開出寄京﹐以釋我之疑﹐又余所欲問家鄕之事甚多﹐玆另開一單﹐煩弟一條對﹐是禱﹗兄國藩艸。﹝道光二十五年五月初五日﹞

男國藩跪稟

父母親大人膝下﹕十七日接到諸弟四月廿二日在縣所發信﹐欣悉九弟是取前列第三﹐餘三弟皆取二十名﹐歡欣之至﹗諸弟前付詩文到京﹐玆特請楊春皆攺正會回﹐今年噬進甚速﹐良可欣慰﹗向來六弟文筆最矯健﹐四弟文筆淸貴﹐近來爲仁矣一篇﹐季弟秀雅﹐男再三審覽﹐實堪怡悅。

男在京平安﹐男婦服補劑已二十帖﹐大有效驗﹐醫者云﹔「虛弱之癥﹐能受補則易好。」孫男女及合室下人皆淸吉。長沙館於五月十二日演戲﹐題名狀元南元朝元三匾﹐同日曉掛﹐極爲熱鬧﹐皆男總辦﹐而人人樂從﹐頭門對聯云「同拜十進士﹐慶榜三各元。」可謂盛矣﹗

同鄕鄧鐵松在京患吐血病﹐甚爲危癥﹐大約不可平日官聲不甚好﹐故不願謝﹐不審大人意見如何﹖我家旣爲鄕紳﹐萬不可與人篝訟﹐令官長疑爲倚勢淩人﹐伏乞慈鑑。男謹稟。﹝道光二十五年五月廿九日﹞

侄國藩謹啟

叔父母大八萬福金安。廿三日四弟六弟到京﹐體气如常。廿四日﹐是上禦門﹐侄得升翰林院侍讀學士。不過四五次﹐在京各官缺出﹐此時未經放人者﹐則侯禦門時特簡放﹐以示爵人於朝﹐與眾共之意。侄三次閾官﹐皆禦門時特擢﹐天恩髙厚﹐不知所報。便合室平安﹐身上瘡癬﹐尙末盡淨﹐惟面上於半月內全好﹐故謝恩召見﹐不到隕越以貽羞﹐此尢大幸也﹗

前次寫信回家﹐內有寄家毅然宗太一封﹐言由長沙金年伯家送去心齋之母奠儀三十金﹐此項本羅蘇溪寄者﹐托侄轉交﹐則毅然伯家莫分必須家中赴緊辦出付去﹐萬不可失信。謝興歧曾借去銀三十兩﹐若還來甚好﹐或本還﹐求噥中另行只法。』

又黃麓西借侄銀二十兩﹐亦聞家中已收﹐倒在家借銀與人頗多﹐倒不寫信告家中者﹐則家中亦不必收取。蓋在外與居鄕不同﹐居鄕者緊守銀錢﹐自可致富。在外者有緊有極﹐有發有收﹐所謂大門無出﹐二門亦無人﹐余仗名聲好﹐仍扯得活﹐若名聲不好﹐專靠自己收藏之銀﹐則不過呈年﹐卽用盡矣。以後外人借侄銀者﹐仍使送還京中﹐家中不必收取。去年蔡朝士曾借侄錢三十千﹐侄已應允作文昌閣捐項﹐家中亦不必收取。蓋侄言不信﹐則日後𨿽吸求於人﹐人誰管應哉﹖於侄銀錢之間﹐但求四處活動﹐望堂上大人諒之。

又聞四弟六弟言﹐父親大人近來常到省嚅縣城﹐曾爲蔣市街曾家說墳山呈﹐長壽庵和尙說命案事﹐此𨿽積徳之舉﹐鍼亦是干預公事﹐侄現在京四品﹐外放卽是臬司。凡鄕紳管公事﹐地方官應酬﹐心中宣部鄙薄﹐設或敢於侮慢﹐則侄﹝面見﹞然爲官﹐而不能克親之受辱﹐其負疚當何如耶﹖以後無論何事﹐望勸父親總不到縣﹐總不管事﹐𨿽納稅正供﹐使人至縣。伏求堂上大人鑑此苦心﹐任時時掛念獨此耳。侄謹啟。﹝道光二十五年十月初一日﹞

男國藩跪稟

父母親大人萬福金安﹔念九日接到手諭。系九月底在縣城所發者。男等在京平安﹐身上癬毒﹐至今未得全好。中間自九月中旬數日﹐卽將面上痊愈﹐毫無疤痕﹐系陳醫士之力﹐故升官時召見﹐無隕越之慮。十月下半月﹐又覺微有痕迹﹐頭上仍有白皺皮﹐身上尙如九月之常﹐照前七八月﹐則已去大音矣。一切飲食起居﹐毫無患苦。四弟六弟﹐用功皆有定課﹐昨二十八始開課作文。孫男紀澤﹐《鄭風》已讀畢﹐古詩十九首亦已讀畢﹐男婦及三孫女皆平順。

前信言宗丈毅然家銀三十兩可也。蕭辛五處鹿膠﹐準在今冬寄到。

初十皇太后七旬萬壽﹐皇上率百官行禮﹐四阿哥皆騎馬而啞。七阿哥僅八歲﹐亦騎馬雍容﹐眞龍種气象。十五日﹐皇上頒恩詔於太和殿﹐十六日又生一阿哥﹐皇上於辛丑所六秩﹐竺寅年生八可哥﹐乙巳又生九阿哥﹐聖躬老而彌康如此。

男得請封章﹐如今年可用璽﹐則明春可寄回﹐如明復用璽﹐則秋喑寄回。然旣得詔旨﹐則𨿽誥軸未歸﹐而恩已至矣。望祖父先換頂﹐其四品補吸取﹐俟候男在京寄回。可與誥軸並付。湖南各家俱平安﹐余俟續具﹐男謹稟。﹝道光二十五年十月二十九日﹞

男國藩跪稟

父母親大人萬福金安。男頭上瘡癬﹐至今款愈。近日每天洗兩次﹐夜洗藥水﹐早洗開水﹐本無大毒﹐或可因勒洗而好。聞四弟言﹐家中連年生熱毒者八人﹐並男共九人﹐恐祖墳有不淨處﹐望時時打掃﹐但不可妄爲動土﹐致驚幽靈。

四弟六弟及兒婦孫男女等綿平安。男近與同年會課作賦﹐每日看書如常﹐飲食起居如故。四弟課紀澤讀﹐師徒皆有課程。六弟文章極好﹐似明年納監下場﹐但現無銀﹐不知張羅得就否﹖

同鄕唐鏡海先生已告病﹐明春卽將回南﹐所著《國朝學案》一書﹐系男約同人﹐代爲發刻﹐其刻價則系耦庚先生所出。前門內有義塾﹐每年延師八人﹐教貧戶子弟三百餘人。昨首事社姓已死﹐男約同人接管其事﹐亦系集腋成裘﹐男花費亦無幾。

紀澤𨿽從四弟讀書﹐而李作屋先生尙住男宅﹐渠頗思南歸﹐但未定計耳。誥封二軸﹐今年不能用璽﹐明年及可寄回。蕭辛五已寄鹿膠一片﹐阿膠半斤與他。家中若須阿膠鹿膠﹐望信來京﹐從便覓寄。男謹稟。﹝道光二十五年十一月二十日﹞

男國藩跪稟

父母親大人萬福金安。乙巳十一月廿二日﹐同鄕彭棣摟放廣西思恩府知府﹐廿四日陳岱云放江西吉安府知府﹐岱云年僅三十二歲﹐而以翰林出爲太守﹐亦的來所見者﹐人皆代渠慶幸﹐而渠深以未得主考學政爲恨。且近日外官情形﹐動多掣肘﹐不如京官淸貴安穩﹐能得外差﹐固爲幸事﹐卽不得差﹐亦可讀書養望﹐不染塵埃。岱云𨿽以得郡爲榮﹐仍以失去玉堂爲海﹐自放官後﹐摒擋月餘﹐已於十二月廿八日出京。是夕﹐渠有家書到京﹐男拆開﹐接大人十一月廿四所示手諭﹐內叔父及九弟季弟各一信﹐彭﹝上艸下弗﹞庵表叔一信﹐具悉家中一切事。

前信言莫管閒事﹐非恐大人出入衙門﹔蓋以我邑書吏﹐欺人肥已﹐黨邪嫉正。設有公正之鄕紳﹐取彼所魚肉之善良而扶植之﹐取被所朋比這狐鼠而鋤抑之﹔則於彼大有不便﹐必且造作謠言﹐加我以不美之名﹐進讒於官﹐代我遘不解之怨。而官亦陰庇彼輩﹐外𨿽以好言待我﹐實則暗笑之而深斥之﹐甚且當面嘲諷。且此門一開﹐則求者踵至﹐必將目不暇給﹐不如一切謝絕。今大人手示﹐亦雲杜門謝客﹐此男所深爲慶幸者也﹗

男身體平安﹐熱毒至今未好﹐塗藥則稍愈。總不能斷根。十二月十二﹐蒙恩充補日講起注官。廿二日﹐又得充文淵閣直閣事。兩次恭謝天恩﹐玆並將原折付回。講官共十八人﹐滿八缺﹐漢十缺﹐其職司則皇上所到之處﹐須輪四人侍立﹐直聞事四缺﹐不分滿漢﹐其職司則皇上臨禦經筵之日﹐四人皆侍立而已。

四弟大弟﹐皆有進境。孫男讀書已至陳風﹐男婦及孫女等皆好。歐陽牧雲有信來京﹐男與商請封及薦館事﹐二事男俱不能應允﹐故作書宛轉告之。外辦江綢套料一件﹐髙麗參二兩﹐鹿膠一斤﹐對聯一副﹐爲嶽父慶祝之儀。恐省城寄家無便﹐故托彭律樓帶至衡陽學署。

朱堯階每年贈谷四十石﹐受惠太多﹐恐難爲報﹐今年必當辭卻。小米四十石﹐不過值錢四十千﹐男每年可付此數到家﹐不可再受他谷﹐望家中力辭之。毅然家之銀﹐想已送矣。若來送﹐須秤元絲銀三十二兩﹐以渠來系紋銀也。男有挽聯托岱云交蕭辛五轉交毅然家﹐想可無誤岱雲歸﹐男寄有冬菜十斤﹐阿膠二斤﹐筆四支。彭棣樓緊﹐男寄有藍頂兩个﹐四品補服四付﹐俱交蕭辛五家轉寄﹐伏乞查收。男謹稟。﹝道光二十六年正月初三日﹞

男國藩跪稟

父母親大人萬福全安。上次男寫信略述癬病情形﹐有不會考差之急﹐的有一張姓醫﹐包一个月治好﹐偶試一處﹐居然有驗。現在趕緊醫治﹐如果得好﹐男仍定去考差。若不愈﹐則不去考差。

總之考與不考﹐皆無關緊要﹐考而得之﹐不過多得錢耳。考而不得﹐亦未必不可支持度日。每年考差三百餘人﹐而得差者通共不過七十餘人﹐故終身翰林﹐屢次考差而不得者﹐亦常有也﹐如我邑鄧筆山羅九峯是已。男只求平安﹐伏望大人勿以得差爲望。四弟已寫信言男病﹐男恐大人不放心﹐故特書此紙。男謹稟。﹝道光二十六年三月二十五日﹞

一處﹕卽一劑。

男國藩跪稟

父母親大人萬福金安。男自考差後﹐癬疾日愈﹐現在頭面已不甚顯矣﹐身上自腰以下﹐亦十去七八﹐自腹以下尙未治﹐萬一極差﹐盡可面聖謝恩。但如此頑病﹐而得漸好﹐已爲非常之喜﹐不敢復設妄想矣。

六弟捐監﹐於五月廿八日具呈﹐閏月初兌銀﹐廿一日可領照。六月初一日可至國子監考到﹐十四日卽可錄科。仰承祖父叔父之餘蔭﹐六弟幸得成就功名﹐敬賀敬賀﹗

男身體平安﹐現服補气湯藥﹐內有髙麗參焦術﹐男婦及孫男女四人並如常。四弟自樹堂教書之後﹐功課益勤﹐六弟近日文章﹐𨿽無大進﹐亦未荒怠。余俟續呈。男謹稟。﹝道光二十六年閏五月十五日﹞

男國藩跪稟

父母親大人萬福金安。六弟六月初一日﹐在國子監考到﹐題視其所以﹐經題同善以相告也二句﹐六弟取到一百三名。計五目錄科﹐題齊之以禮﹐詩題荷珠﹐得珠字﹐六弟亦取列百餘名﹐兩次皆二百餘人入場。

男等身體皆平安﹐男婦及孫男女皆安泰。今年誥封軸數甚多﹐聞須八月始能辦完發下﹐男子八月領到﹐卽懇湖南新學院帶至長沙﹐男另辦祖父母壽屏一架﹐華山石刻陳傳所書壽字一个﹐新刻誥封卷一百本。共四件﹐皆親新學院帶回﹐轉交陳岱雲家。求父母大人於九月件六七赴省﹐鄒云陔由廣西過長沙﹐不過十月初旬﹐渠有還男銀八十兩﹐面訂交陳季牧手。父親或面會云陔﹐或不去會他﹐卽在陳宅接銀亦可。十月下旬﹐新學院卽可到省﹐渠有關防﹐父親萬不可去拜他﹐但在陳家接誥軸可也。

若新學院與男素不相識﹐則男另覓便寄回﹐亦在十月底可到省﹐最遲亦不過十一月初旬。父親接到﹐帶歸縣城﹐寄放相好人家或店內。二十六日﹐令九弟下縣去接。廿八夜﹐九弟宿賀家拗等處。廿九日﹐祖母大人八十大壽﹐用吹手執事接連村數里﹐接至家﹐於門外向北置一香案﹐案上豎聖旨牌位﹐將誥軸置於案上﹐祖父母率父母望北行三跪九叩首禮。壽屏請蕭史樓寫﹐史樓現未得差。若八月不放學政﹐則渠必告假回籍﹐誥軸托渠帶歸亦可也。一切男自知裁酌﹐玆寄回黃芽白菜子一包﹐查收﹐余俟續呈。男謹稟。﹝道光二十六年七月初三日﹞

誥﹕同「告」。都是告訴的意思﹐但用法不同。下告上爲「告」﹐上告下爲「誥」或「詔」。秦以後「詔」只限於皇帝下命令用。宋以後「誥」只限於皇帝任命髙級官吏或封爵時用。

男國藩跪稟

父母親大人萬福金安。九月二三四日內﹐誥軸用璽﹐大約十八日右領到。同鄕夏階平部丁內艱﹐二十日起程回南。男因渠是素服﹐不便托帶誥軸﹐又恐其在道拜客﹐或者耽擱。祖母大人於月出廿九壽﹐若趕緊送回﹐尙可於壽辰迎接連軸。祖母特命四弟束裝出京﹐專送誥軸回家﹐與夏階平同伴﹐計十一月十七八可到漢口。漢口到嶽州﹐不過三四天﹐雇轎五天可到家。四弟到省﹐卽專人回家﹐以便家中辦事﹐迎接誥命。

見事難以逆料﹐風順則坐船﹐風不順則坐轎。恐四弟道上或有風水阻隔﹐不能趕上祖母壽辰﹐亦未順知。家做生日酒﹐且不必辦接誥封事。若四弟能到﹐廿七日有信﹐廿八辦鼓手香案﹐廿九接片可也。倘四弟能到省之信﹐則廿九但辦壽筵﹐明睥正月初八日接片可也。倘四弟不歸而托別人﹐不特廿九趕不上﹐恐初八亦接不到﹐此男所以特命四弟送歸之意耳。

四弟數千里來京﹐伊意不願遽歸。男與國子監祭灑車意園先生商議﹐令四弟在國子監報名﹐先交銀數十兩﹐卽可給頂戴。男因具呈爲四弟報名﹐繳銀三十兩﹐其餘俟明年陸續繳納﹐繳完之日﹐卽可領照。男以此打發四弟﹐四弟亦欣然感謝。且言願在家中幫堂上大人照料家事﹐不願再應小考﹐男亦頗以爲然。

男等在京﹐身體平安﹐男婦生女後亦平善。六弟決計畱京﹐弟在江西﹐有信來甚好﹔陳岱云待之如胞弟﹐飲食教誨﹐極爲可感﹗書法亦大有長進﹐然無故而依人﹐究似非宜。男寫書與九弟﹐囑其今年偕郭筠仙同伴回家﹐大約年底可到家。男在京一切用度﹐自吸調度﹐家中不必掛心。男謹稟。﹝道光二十六年十月廿五日﹞

男國藩跪稟

父母親大人膝下﹕昨初九日已刻﹐接讀大人示諭﹐及諸弟信﹐藉悉一切。祖父大人之病已漸愈﹐不勝褥祝﹐想可由此而痊愈也。男前與朱家信﹐言無時不思鄕土﹐亦久宦之人所不免﹐放前此家信亦言之。今旣承大人之命﹐則一意服官﹐不取違拗﹐不作是想矣。昨初六日派總裁房差﹐同鄕惟黃恕皆一人。男今年又不得差﹐則家中气運不致太宣泄﹐祖父大人之病﹐必可以速愈﹐諸弟今年或亦可以入學﹐此盈虛自然之理也。

男癬病𨿽發﹐不甚很﹐近用蔣醫方朝夕治之﹐渠言此病不要緊﹐可以徐愈﹐治病旣好﹐渠亦不要錢﹐兩大人不必懸念。男婦及華男孫男女身體俱好﹐均無庸掛念。男等所望者﹐惟祖父大人之病速愈﹐曁兩大人之節勞﹐叔母目疾速愈﹐俾叔父寬杯耳﹐余容另稟。﹝道光二十七年二月初十日﹞

不甚很﹕不很厲害。

澄侯子植季洪三位老弟足下﹕

五月寄去一倍﹐內有大考賦稿﹐想已收到。六月二日﹐蒙皇上天恩﹐及祖父徳澤﹐予得超升內閣學士。顧影捫心﹐實深慚驚﹗湖南三十七歲至二品者﹐本朝尙無一人﹐予之徳薄才劣﹐何以堪此﹖近來中進士十年得閣學者﹐惟王辰季仙九師﹐乙本張小浦﹐及於三人﹔而予之才地﹐實不及彼二人遠甚﹐以是尢深愧仄﹗

馮樹堂就易念園館﹐系予所薦﹐以書啟兼教讀﹐每年得百六十餘。李竹屋出京後﹐已來信四封﹐在保定訥制臺贈以三个金﹐且畱乾館與他﹔在江蘇﹐陸立夫先生亦薦乾俸館與他﹐渠甚感激我。考教習﹐余爲總裁﹐而同鄕寒士如蔡貞齋等﹐皆不得取﹐余實抱愧。

寄回祖父父親袍褂二付﹐祖父系夾的﹐宜好好收拾﹐每月一看﹐數月一曬。百歲之後﹐卽以此爲斂眼﹐以其爲天恩所賜﹐其材料外間買不出也。父親做棉的﹐則不妨長著﹐不必爲深遠之計﹐蓋父親年未六十﹐將來或更有君恩賜眼﹐亦未可知。祖母大人葬後﹐家中諸事順遂﹐祖父之病已愈﹐予之痺癥亦愈﹐且驟升至二品﹐則風水之好可知﹐萬萬不可攺葬。若再攺葬﹐則謂之不祥﹐且大不孝矣。

然其地於究嫌其面前不甚寬敞﹐不便立牌坊﹐起誥封碑亭﹐亦不便起享堂﹐立神道碑。予意乃欲求堯階相一吉地﹐爲祖父大人將來壽臺﹐弟可將此意稟告祖父見允否﹖蓋誥封碑亭﹐斷不可不修﹐而祖母又不可攺葬﹐將來勢不能合葬﹐乞稟告祖父﹐總以祖父之意爲定。前門長女對袁家﹐次女對陳家﹐不知堂上之意如何﹖現在陳家信來﹐謂我家一定對第﹐甚歡喜﹗余容後具。兄國藩艸。﹝道光二十七年六月十八日﹞

澄侯溫甫子植季洪四位老弟足下﹕

十月初二日接到澄弟八月廿六一書﹐具悉一切。是日又從岱云書內﹐見《南省題名錄》﹐三弟皆不與選﹐爲之悵喟﹗吾家系世積徳﹐祖父及父叔二人﹐皆孝友仁厚﹐食其報者﹐宜不止我一人﹐此理之可信也。吾邑從前鄧羅諸家﹐官階較大﹐其昆季子孫﹐皆無相繼而起之人﹐此又事之不可必者。

吾近於官場﹐頗厭其繁俗﹐而無補於國計民生﹐惟勢之所處﹐求退不能。但願得諸弟稍有進步﹐家中略有仰事之資﹐卽思決志歸養﹐以行吾素。今諸弟科策略遲﹐而否在此間﹐公私萬事叢集﹐無人幫照﹐每一思之﹐未嘗不作茫無畔岸之想也。

吾現已定計於明年八月﹐乞假歸省﹐後年二月還京﹐專待家中回信﹐詳明見示。今年父親六十大壽﹐吾意不克在家叩祝﹐悚疚之至﹗十月四日﹐奉旨派作較射大臣﹔順天武闈鄕試﹐於初五六馬箭﹐初七日步箭﹐初九十技勇﹐十一發榜﹐十二復命。此八日皆八武闈﹐不克回寓﹐父親壽辰﹐並不能如往年辦面席以宴客也。然予旣定計明年還家慶壽﹐剛今年在京﹐卽不稱必觴﹐猶與吾多重逢一不王晉十之例相合。

家中分贈親族之錢﹐吾恐銀到太遲﹐難於換錢﹐故前次爲書寄徳六七叔祖﹐並辦百折裙送叔曾祖母。現在廷芳宇尙起行﹐大約年底乃可到湖南﹔若曾希六陳體無二家﹐必待照到﹐乃送錢來﹐則我家今年窘矣。

二家捐項﹐我在京其去京平足紋二百四十一兩大錢﹐若合南中漕平﹐則當二百三十六兩五綫。渠送錢若略少幾千﹐我家不必與之爭﹐蓋丁酉之冬﹐非來煤壠﹐則萬不能進京也。明年春同﹐應寄家用之錢﹐乞暫以曾院捐項用之﹐我上半年只能寄鹿茸﹐下半年乃再寄銀耳。《皇治經解》一書﹐不知取回否﹖若未取回﹐可令人去取﹔蓋此等書﹐諸淸弟略一涉獵﹐卽擴見識﹐不宜較以贈人也。

明年小考﹐須進十干﹐大場又須送十千﹔此等錢家中有人分領﹑使是一家之祥瑞。但澄弟須於在省城時﹐張羅此項﹐付各考者﹐乃爲及時。京宮大小平安。紀澤兒已病兩月﹐近日痊愈﹐今日已上書館矣。紀鴻兒極結實﹐聲音洪亮異常。僕婢輩皆守舊﹐同鄕各家﹐亦皆無恙。鄒墨林尙在我家﹐張雨農闈藝甚佳﹐而不得售﹐近又已作文數首﹐其更可畏愛也﹗書不詳盡﹐寫此畢﹐卽赴武闈﹐十二始歸寓。余俟後報。國藩手艸。﹝道光二十九年十月初四日﹞

注釋

觴﹕古代喝酒用的器具﹐此處引申爲擺酒設宴。

澄候溫甫子植季洪四位老弟足下﹕

廿六日王如一朱梁七至營﹐接九月初二日家書﹐廿九日劉一彭四至營﹐又接十六日家書﹐具悉一切。沅弟優貢喜信﹐此間廿三日彭山屺接家信﹐卽已聞之。廿七日得左季髙書﹐始知其實﹐廿九日得家書乃詳也。沅弟寄信在省﹐業江西大營甚便﹐何以無一字報平安耶﹖十月初當可回家﹐爲父親叩祝大喜。各省優貢朝考﹐向例在明年五月﹕沅弟可於明年春間進京﹐若由浙江一途﹐可便道由江西至大營兄處聚會。吾有書數十箱在京﹐無人照管﹐沅弟此去﹐可經理一番。

自七月以來﹐否得聞家中事﹐有數件可爲欣慰者﹕溫弟妻妾﹐皆有夢熊之兆﹐足慰祖父母於九泉﹐一也。家中婦女﹐大小皆紡紗科布﹐聞已成六七機﹐諸子侄讀書尙不懶惰﹐內外各有職業﹐二也。闔境丰收﹐遠近無警﹐此間兵事平順﹐足安堂上老人之心﹐三也﹐今又聞沅弟喜音﹐意吾家髙曾以來﹐積澤甚長﹐後人食報﹐更當綿綿不盡。吾兄弟年富力彊﹐尢宜時時內省﹐處處反躬自責﹐勤儉忠厚。以承先而啟後﹐互相勉勵可也。

內湖水師﹐久未開仗﹐日日操練﹐夜在防守﹐頗爲認眞。周鳳山統領九江陸軍﹐亦尙平安。李次靑帶平江勇三千在蘇垣渡﹐去湖口縣十里﹐頗得該處士民歡心。茶陵州土匪﹐聞審擾江西之蓮花廳﹐永新縣境內﹐吉安人心震動。頃已調平江勇六百五十人前往剿辦﹐又派水師千人往吉防堵﹐河道或可保全。

余癬疾迄未愈﹐幸精神尙可支持。王如一等來﹐二十四日始到﹐余怒其太遲﹐令其卽歸﹐發途費九百六十文﹐家中不必加補﹐以爲懶惰者戒﹐寬十在營住一个月﹐打發銀六兩﹐途資四千。羅山於十四日克復崇陽後﹐尙無信來﹐羅研山兄於今日到營。紀澤紀梁登九峯山詩﹐文气俱順﹐且無猥瑣之气﹐將來或皆可冀有成立也﹐余不一一。﹝咸豐五年九月三日書於屏風水營﹞

沅浦九弟左右﹕初七初八連接二信﹐具悉一切。亮一去時﹐信中記封有報銷折稿﹐來信未經提及﹐或未得見耶﹖廿六早地孔轟倒城垣數丈﹐而未克成功﹔此亦如人之生死﹐早遲時刻﹐自有一定﹐不可彊也。總理卽已接札﹐則凡承上起下之公文﹐自不得不照申照行﹐切不可似我疏懶﹐置之不理也。

余生平之失﹐在志大而才疏﹐有實心而乏實力﹐坐是百無一成。李去麟之長短﹐亦頗與我相似﹐如將赴湖北﹐可失至余家一敍再往。潤公近頗綜核名實﹐恐亦未必投洽無間也。

近日身體略好﹐惟回思歷年在外辦事﹐愆咎甚多﹐內省增咎。飲食起居﹐一切如常﹐無窮廑念。今年若能爲母親大人另覓一善地﹐教子便略有長進﹐則此右豁然暢適矣。弟年紀較輕﹐精力略勝於我﹐此際正宜提起全力﹐早夜整刷﹐昔賢謂宜用猛火煮﹐慢火溫﹐弟今正用猛火之時也。

李次靑之才﹐實不可及﹐吾在外數年﹐獨覺慚對此人﹐弟可與之常通書信﹐一則稍表余之歉憂﹐一則凡事可以請益。余京中書籍﹐承漱六專人取出﹐帶至江蘇松江府署中﹐此後或易報回。書𨿽不可不看﹐弟此時以營務爲重﹐則不宜常看書。凡人爲一事﹐以專而精﹐以紛而散。荀子稱「耳不兩聽而聰﹐目不兩視而明」﹐莊子稱「用志不紛﹐乃凝於神。」皆至言也﹗﹝咸豐八年正月十一日﹞

【原文】

綜核﹕綜合核查的意思。

投洽﹕投契融洽的意思。

沅弟左右﹕昨信書就未發﹐初五在王六等歸﹐又接弟情﹐報撫州之復﹐他郡易而吉安難。余固恐弟之焦灼也﹐一經焦躁﹐則心趣少佳﹐辦事不能妥善﹔余前年所以廢馳﹐亦以焦躁故爾。總宜平心行气﹐穩穩辦去。

余前言弟之職﹔以能戰爲第一義﹐愛民第二﹐聯絡各營將士﹑各省富紳爲第三。今此天暑﹐因弟體素弱﹐如不能兼顧﹐則將聯絡一層稍爲放松。卽第二層亦可不必認眞。惟能戰一層﹐則刻不可懈。目下濠溝究有幾道﹖其不甚不可靠者﹐尙有幾段﹖下次詳細見告。

九江修濠六道﹐寬深各二丈﹐吉安可仿爲之否﹖弟保同知花翎﹐甚好甚好﹗將來克復府城﹐自可保升太守﹐吾不以弟得官階爲喜﹐喜弟之吏才更優於將才﹐將來或可勉作循吏﹐切實做幾件施澤於民之事﹐門戶之光也﹗阿兄之幸也﹗﹝咸豐八年五月初六日﹞

澄侯四弟左右﹕此間軍事﹐四眼狗糾同五僞玉救援安慶﹐其打先峯者﹐已至集賢關﹐九弟屢信皆言堅地後派﹐可保無虞﹐但能堅守十日半月之久﹐城中糧米必難再支﹐可期克復矣。

徽州六屬俱平安﹐欠餉多者七个月﹐少者四五六月不等﹐幸軍心尙未渙散。江西省城戒嚴﹐附近二三十里﹐處處皆賊﹐余派鮑軍往救。湖北之南岸﹐已無一賊﹐北岸徳安隨州等處﹐有金劉與成大吉三軍﹐必可口有起色。余癬疾未痊﹐日來天气亢燥﹐甚以爲苦﹔幸公事勉細能了﹐近日無積壓之獘。總督關防﹐監政印信﹐於初四日到營﹐余卽於初六日開用。

家中雇長沙園丁已到否﹖菜蔬茂盛否﹖諸子侄無傲气否﹖傲爲凶徳﹐惰爲衰气﹐二者皆敗家之道。戒惰莫如早起﹐戒傲莫如多走路﹐少坐轎。望弟畱心儆戒﹐如聞我有傲惰之處﹐亦寫信來規勸。﹝同治元年七月十四日﹞

沅弟左右﹕陳棟之勇﹐除已至金桂三營外﹐尙有九營。吾昨令營務點名﹐共四千六百餘人﹐聞精壯者不甚多﹐可汰者占三分之一。余和撥二營與鮑春霆﹐撥一營與朱雲巖﹐以六營歸弟處。若果認去三分之一﹐則可挑存四營﹐其餘或令全坐原船遣歸﹐或酌畱數百﹐作爲餘勇﹐聽弟裁度。

昨奉年終頒賞福字荷包食物之類﹐聞弟有一分﹐春霆亦有一分﹐此系特恩。吾兄弟報國之道﹐總求實浮於名﹐勞浮於賞﹐才浮於事﹐從此三句切切實實做去﹐或者免於大戾。﹝同治二年正月十三日﹞

沅弟左右﹕疏辭兩席一節﹐弟所說甚有道理﹔然處大位大權﹐而兼享大名﹐自古曾有幾人﹖能善其末路者﹐總須設法將權位二字﹐推讓少許﹐減去幾成﹐則晚節漸漸可以收場耳。今因弟之所陳﹐不復專疏奏請﹐遇便仍附片申請﹔但能於兩席中辭退一席﹐亦是一妙。

李世忠處﹐余抉予以一函﹐一則四壩卡訪請余派員經收﹐其銀錢仍歸渠用﹐一則渠派人在西壩﹐封捆淮北之鹽﹐與搶奪無異﹐請其迅速停止﹐看渠如何回復﹖

本月接兩次家信﹐交來人帶寄弟閱。鼎三侄普讀書﹐大慰大慰﹗其眉宇本軒昂出羣﹐又溫弟郁抑過甚﹐必有稍伸之一日也。弟軍士气甚旺﹐可喜﹗然軍中消息甚微﹐見以爲旺﹐卽通驕機。老子云「兩軍相對﹐哀者勝矣。」其義最宜體驗。﹝同治二年正月十七日﹞

沅弟左右﹕左臂疼痛﹐不能伸縮﹐實深懸系﹐玆專人送膏藥三个與弟﹐卽余去年貼手臂而立愈者﹐可試貼之﹐有益無損也。拂意之事﹐接於耳目﹐不知果指何事﹖若與阿兄是有不合則盡可不必拂郁﹔弟有大功於家﹐有大功於國﹐余豈有不感激不愛護之理﹖

余待希厚雪霆諸君﹐頗自覺仁讓兼至﹐豈有待弟反薄之理﹖惟有時與弟意趣不合﹐弟之志事﹐頗近春夏發舒之气﹐余之志事﹐頗近秋冬收嗇之气。弟意以發舒而生機乃旺﹐余意以收嗇而生機乃厚。平日最好昔人花未全開月未圓七字﹐以爲借福之道﹐保泰之法﹐莫精於此﹐曾屢次以此七字教誡春霆﹐不知與弟道及否﹖

星岡公昔年詩人﹐無論貴賤老小﹐純是一團和气。獨對子孫諸侄﹐則嚴肅異常﹐遇佳時令節﹐尢爲凜凜不可犯。蓋亦具一種收嗇之气﹐不使家中歡樂過節﹐流於放肆也﹐余於弟營保舉銀錢軍械等事﹐每每稍示節制﹐亦猶本花未全開月末圓之義。至危迫之際﹐則救焚拯溺﹐不復稍有所吝矣。弟意有不滿處﹐皆在此等上頭﹐故將余之襟懷揭出﹐俾弟擇其疑而豁其郁﹐此關一破﹐則余兄弟絲毫皆合矣。

再余此次應得一品蔭生﹐已於去年八月咨部﹐以紀瑞侄承蔭﹔因恐弟辭讓﹐故當時僅告澄而本告弟也。將來瑞侄滿二十歲時﹐紀澤已三十矣。同去考蔭﹐同當部曹﹐若能考到禦史﹐亦不失世家气象。以弟於祖父兄弟宗族之河﹐竭力謁誠﹐將來後輩必有可觀。目下小恙﹐斷不爲害﹐但今年切不宜親自督隊耳。﹝同治二年正月十八日﹞

沅弟左右﹕臂疼尙未大愈﹐至爲縣念。然治之之法﹐只宜貼膏藥﹐不宜服水藥。餘日內當赴金陵看視﹐正月當成行也

嘗奉寄諭﹐知少荃爲季弟請二品卹典傳﹐予謚建祠﹐一一允準﹐但未接閱諭旨耳。陳棟之勇旣好﹐甚慰甚慰﹗紀梁宜蔭一節﹐予亦思之再四﹐以其目未痊愈﹐讀書作字﹐均難加功。弟且有功於家庭根本之地﹐不將爲同气之冠﹐亦爲各族所罕﹐質譜祖父在天之靈﹐亦應如此。

九伏洲北渡之賊﹐果有若干﹖吾意尙以南岸爲重﹔劉南云王峯臣兩軍﹐幸勿速調北渡。蓋北岸守定安合無廬舒五城﹐此外均可挽救﹐南岸若失寧國﹐則不可救矣。﹝同治二年正月廿七日﹞

沅弟左右﹕弟之謝恩折﹐尙可由安慶代作寫代遞﹐初膺開府重任﹐心中如有欲說之話﹐思自獻於君父之前者﹐盡可隨時陳奏﹐奏議是人臣最要之事﹐弟須加一番工夫。弟文筆不患不說明﹐但患不簡潔﹐以後從簡當二字上著力。﹝同治二年四月初一日﹞

沅弟左右﹕辭謝一事﹐本可渾渾言之﹐但未收回成命﹐已請筱泉子密代弟與餘各擬一折矣﹐昨接弟咨﹐已換署新街﹐則不必再行辭謝。吾輩所最宜畏人敬愼者﹐第一則以方寸爲嚴師﹐其次則左右近習之人﹐如巡捕戈什幕府文案﹐及部下營哨官屬﹐又其次乃畏淸議。今業已換稱新銜﹐一切公文體制﹐爲之一變﹐而又具疏辭官﹐已知其砂出於至誠矣。

弟應奏之事﹐暫不必忙。左季帥奏專銜事之旨﹐厥後三个月始行拜疏﹔香琴巡撫及侍郎後﹐除疏辭復秦二次後﹐至今未另賽事。弟非有要緊事件﹐不必專銜另奏﹐尋常報仗﹐仍由余辦可也。﹝同治二年四月十六日﹞

沅弟左右﹕專丁送信﹐具悉一切﹐所應復者﹐仍條列如左﹕

一﹑折稿皆軒爽條暢﹐盡可去得。余平日好讀東坡上神宗皇帝書﹐亦取其軒爽條暢﹐弟可常常取閱﹐多閱數十徧﹐自然益我神智。譬如飲食﹐但得﹣般適口充腸﹐正不必求多品也。金陵戰事﹐弟自行具奏亦可﹐然弟總以不常奏事爲妥。凡督撫以多奏新事﹐不襲故常露面。吾兄弟在此鼎盛之際﹐弟於此等處﹐可略退縮﹣步。

一﹑鮑軍仍須由大勝關進孝陵衛﹐決不可由下面繞來。待過中秋後﹐弟信一到﹐余別咨鮑由南頭進兵。

一﹑弟驟添多管﹐與余平日規模不符﹔然賦勢窮蹙之際﹐求合圍亦是正辦﹐余亦不敢以弟策爲非。惲中丞余曾保過﹐凡大臣密保人員﹐終身不宜提及一字﹐否則近於挾長﹐的於市恩。此後余與湘中函牘﹐不敢多索餉項﹐以避挾長市恩之嫌。弟不宜求之過厚﹐以避盡歡竭忠之嫌。

一﹑江西釐務﹐下半年當可略旺。然余統兵已近十萬﹐卽半餉亦須三十萬﹐思之膽寒。弟處米除每月三千石外﹐本日又解四千石矣。﹝同治二年七月廿三日﹞

澄弟左右﹕

初十日接牽恩旨﹐余蒙封侯爵﹐太子太保﹐沅蒙封伯爵﹐太子少保﹐均賞雙眼花翎。沅部李臣典子爵﹐蕭孚泗男爵﹐殊思異數﹐萃地一門。祖宗積累陰徳﹐吾輩食此重祿。感激之餘﹐彌增歉悚﹗

沅弟至六月甚辛苦﹐近日濕毒﹐十愈其七﹐初十十一十二等日戲酒宴客﹐每日百餘席﹔況應酬周到﹐不以爲苦﹐諺稱人逢喜事精神爽﹐其信然歟﹖余擬於七月下旬回皖﹐九月再來金陵﹐十一月舉行江南鄕試。沅弟擬九十月回籍﹐各營應撤二萬人﹐遣資尙無著也。﹝同治七年五月十四日﹞

沅澄弟左右﹕初二接奉寄諭﹐飭沅弟迅速進京陛見﹐玆用排單恭祿諭旨﹐咨至弟處。上年十二月﹐溫齋先生力言京師上大夫於沅弟毫無間言﹐余呂知不久必有諭旨片召﹐特不料有如是之速。余抉於日復奏一次﹐言弟所患夜不成寐之病﹐尙未痊愈﹐趕緊調理﹐一俟稍痊﹐卽行進京﹐一面函商臣弟國荃﹐今將病狀詳細陳明云云。沅弟奉旨後﹐望作一折﹐寄至金陵﹐附餘發折之便更奏。

余意不寐屢醒之癥﹐總由元二年用心太過﹐肝家亦暗暗受傷。必須在家靜養一年或右奏效﹐明春再行出山﹐方爲妥善。若此再後有諭旨來催﹐亦須稍能成寐﹐乃可應詔急出﹐不審兩弟之意﹐以爲何如﹖筱荃來撫吾湘﹐諸事尙不至在有更張﹐惟次山以微罪去官﹐令人悵悵﹗沅弟前函有長沙之行﹐想正值移宮換羽之際﹐難爲情也。﹝同治六年三月初四日﹞

澄溫沅季四位賢弟左右﹔

於十六日在南康府接父親手諭﹐及澄沅兩弟紀澤兒之信﹔系劉一送來﹔二十日接澄弟一倍﹐系林福秀由縣送來﹐具悉一切。

余於十三日自吳城進紮南康﹐水師右營後營響道營﹐於十王日進紮靑山。十九日賊帶炮船五六十號﹐小劃船百六十號﹐前來撲營﹐鏖戰二時﹐未分勝負。該匪以小劃二十號﹐又自山後攢出﹐襲我老營。老營戰船﹐業已餘數出隊﹐僅坐船水字數人﹐及雇民船水手﹐皆逃上岸。各戰船哨官見坐船已失遂爾慌亂﹐以致敗挫。幸戰船炮位﹐毫無損傷﹐猶爲不幸中之大幸﹗且左營定湘營尙在南康﹐中營在吳城﹐是日未與其事﹐士气依然振作。現在六營三千人﹐同泊南康﹐與陸勇平江營三千人相依護﹐或可速振軍威。

現在來所統之六軍﹐塔公帶五千人在九江﹐羅山帶三千五百人在廣信一帶﹐次靑帶平江營三千人在南康﹐業已成爲三枝﹐人數亦不少。趙玉班帶五百湘勇來此﹐若獨成一枝﹐則不足以自立﹐若依附塔軍﹐依附羅軍﹐則去我仍隔數百里之遠。若依附平江營﹐則气類不合﹐且近來口糧實難接濟﹐玉班之勇﹐可不必來。玉班一人獨來﹐則營中需才孔亟﹐必有以位置之也。

蔣益澧之事﹐後公如此辦理甚好﹐密傳其人家詳明開導﹐勒令繳出銀兩﹐足以允我人心﹐面面俱圓﹐請蘋翁卽行速辦。但使深翎徳珠﹐卽輕輕著筆﹐亦可以速辦矣。

此間自水師小挫後。急須多辦小劃以勝之﹐但乏能管帶小劃之人。若有實能帶小劃者﹐打仗時並不靠他衝陳。只要開仗時﹐在江過攢出攢入﹐眩賊之眼﹐助我之勢﹐卽屬大有裨益。吾弟若見有此等人﹐或趙玉下班能薦此等人﹐卽可招募善駕小劃之水手一百餘人來營。馮玉河所繳水勇之槍銀﹐及各項應繳之銀﹐可酌用爲途費也。

余在營平安﹐精神不足﹐惟癬疾未愈﹐諸事未能﹣一照管﹐小心謹愼﹐冀盡人事﹐以聽天命。諸不詳盡﹐統俟續布。﹝咸豐五年四月二十日書於南康城外水營﹞

澄侯溫甫子植季洪四位老弟左右﹕

劉朝直來營﹐得植弟手書﹐具悉一切。內湖水師自六月十五日開仗後﹐至今平安。本擬令李次靑帶平江勇﹐流邵陽湖之東﹐與水師會攻湖口。親自六月底至今十日﹐大風不克東渡。初四日風力稍息﹐平江勇登部舟﹐甫經解纜﹐狂飆大作﹐旋卽折回。並勇衣被帳棚﹐寸縷皆濕﹐天意茫茫﹐正未可知﹐不知湖口之賊﹐運數不宜滅乎﹖抑此勇渡湖﹐宜致敗挫﹐故特阻其行﹐以全此軍乎﹖現擬俟月半後﹐請塔軍渡湖會剿。

羅山進攻義寧﹐聞初四日可止界上﹐初五六日當可開仗。湖南三面用兵﹐駱中丞請羅山帶兵回湘﹐業經入奏。如義寧能攻破﹐恐羅山須回湖南﹐保全桑梓﹐則此間又少一勁旅矣。內湖水師﹐船炮俱精﹐特少得力營官﹐現調彭雪琴來江﹐當有起色。

鹽務充餉﹐是一大好事﹐惟浙中官商﹐多思專利。邵位西來江﹐會議已有頭緒﹐不知渠回浙後﹐彼中作事人能允行否﹖捨此一籌﹐則餉源已竭﹐實有坐困之勢。東安土匪﹐不知近日如何﹖若不犯邵陽界﹐則吾邑尙可不至震驚。帶軍之事﹐千難萬難﹐澄弟帶勇至衡陽﹐溫弟帶勇至新橋﹐幸托平安﹐嗣後總以不帶勇爲妙。吾閱歷二年﹐知此中怨這事﹐造孽之端﹐不一而足﹐恨不得一諸弟在﹐當一一縷述之也。

諸弟在家﹐侍奉父親﹐和睦族黨﹐盡其力之所能力。至於練團勇卻不宜﹐澄弟在外已久﹐諒知吾言之具有苦衷也。寬二弟去年下世﹐末寄奠分﹐至今歉然於心。玆付回銀廿兩﹐爲寬二弟奠金﹐望送交任尊叔夫婦手收。

植弟前信言身體不健﹐吾謂讀書不求彊記﹐此亦養身之道。凡求彊記之者﹐尙有好名心橫亙於方寸﹐故愈不能記。若全無名心﹐記亦可﹐不記亦可﹐此心寬然無累﹐反覺安舒﹐或反能記一二處﹐亦未可知。此余閱歷語也。植弟試一體驗行之﹐余不一一﹐卽問近好。﹝咸豐五年七月初八日﹞

沅甫九弟足下。十七日李觀察送到家信﹐系沅弟在省城所發者。黃南兄勸捐募勇﹐規復吉安﹐此豪傑之舉也。南路又來此一枝勁兵﹐則賊勢萬不能支。金田老賊﹐癸甲二年北犯者﹐旣已隻輪不返﹐而曾天養羅大綱之流﹐亦頻遭殛誅。現存悍賊﹐惟石達開韋俊陳玉成數人﹐奔命於各處﹐實有日衰就落之勢。所思江西民風柔弱﹐見各屬並陷﹐遂靡然以爲天覆地拆﹐不復作反正之想。不待其迫脇以從﹐而甘心蓄髮助賊﹐希圖充當軍旅帥﹐以訛索其鄕人﹐擄掠郡縣村鎭﹐以各肥其私囊﹐是以每戰動盈數萬人﹐我軍爲之震駭。若果能數道出師﹐擒折以萬平計﹐始則江西從逆這發有悔心﹐繼廣東新陽之賊生疑二﹐而江西之局勢必轉﹐粵賤之衰象亦見矣。

南袁能於吉安一路﹐出師合瑞﹐兄已列爲三路﹐是此間官績上民所禱祀以求者也。卽日當先行具奏﹐沅弟能隨南翁以出﹐料理戎亦足增長識力﹐南翁能以赤手空拳幹大事﹐而不甚著著聲色﹐弟當畱心收而效之。夏渡兄前亦欲援江之師﹐不知可與南兄同辦一路否﹖渠系簪纓巨族﹐民望所歸﹐又奉特旨援江﹐自不能不速圖兄共辦一枝﹐則眾擎易舉汁若另籌一路﹐則獨力難成﹐沅弟若見憩翁﹐試先將鄙意道及﹐余續有信奉達也。

周鳳山現在省城﹐余飛札調之來江﹐蓋欲令渠統一軍﹐峙衡龍一軍﹐一紮老營﹐一作遊兵﹐不知渠已接紮否﹖望沅弟催之速來﹐其現在袁州之伍化蛟黃三淸﹐本系渠部典﹐可令渠帶來也。﹝咸豐六年九月十七日﹞

沅甫九弟左右﹕十一月初二日﹐春二甲四歸﹐接廿四夜來書﹐具悉一切。弟營中事要尙順﹐家中大小欣慰。帥逸齋之叔號小舟者﹐於初二日來﹐攜有張六琴太守書緘﹐具告逸齋死事之慘。余具奠金五十兩﹐交小舟爲渠赴江西之旅資。又作書寄雪琴﹐囑其備戰船至廣西﹐迎護逸齋之眷口﹐由浙江來﹐又備舟至省城﹐迎護逸齋與其侄之靈樞於南康﹐會齊同出湖口﹐由湖口段窯至黃梅帥宅﹐不過數十里耳。

前此仙舟先生墓門﹐被賊掘毀﹐余曾寄書潤芝中丞﹐蓮舫員外﹐籌銀三四百兩﹐爲修葺之資。此次小舟歸裏﹐可一並妥爲安厝﹐少有餘資﹐卽以贍濟逸齋之眷口﹐然亦極薄﹐難以自存矣。

東鄕敗挫之後﹐李鎭軍周副將均退守武陽渡。聞香中丞緘致長沙﹐請夏憩亭募勇數千﹐赴江應援﹐不知確否﹖自洪楊內亂以來﹐賊中大綱紊亂﹐石達開下顧金陵﹐上顧安慶﹐未必能再至江西。旣使果來赴援﹐亦不過多裹烏合之卒﹐悍賊實已無幾。我軍但稍能立腳﹐不特吉安力能勝之﹐卽臨江蕭軍﹐亦自可勝之也。

胡爵之將於初十日回省﹐家中以後不必請書啟朋友。韓升告假回家﹐余文案尙繁﹐不可無一人料理﹐望弟飭王福於臘月初回家交代後﹐旣令韓升回省度歲。韓子正初赴吉營﹐計弟處有四十日無人經營文案﹐旣交彭椿年一手料理﹐決無疏失。韓升與王福二人﹐皆精細勤敏﹐無所軒輊。淩蔭遷於日內赴雪琴處﹐若弟處再需好手﹐亦可令淩赴吉也。﹝咸豐七年十一月初五日﹞

沅捕九弟左右﹕十九日亮一等歸﹐接展來函﹐具悉一切。臨江克復﹐從此吉安當易爲力﹐弟邑勉爲之﹐大約明春可復吉郡﹐明夏可復撫建。凡兄所未了之事﹐弟能爲我了之﹐則余之愧憾可稍減矣。

余前在江西﹐所以鬱鬱不得意者﹐第一不能干預民事﹐有剝民之權﹐無澤民之位﹐滿腹誠心﹐無處施展。第二不能接見官員﹐凡省中文武官僚﹐晉接有稽﹐語言有察。第三不能聯絡紳士﹐凡紳士與我營款愜﹐則或因而獲咎。坐是數者﹐方寸鬱鬱﹐無以自伸﹔然此只坐不宜駐紮省垣﹐故生出許多煩惱耳。弟今不駐省城﹐除接見官員一事﹐無庸議外﹐至愛民聯外二端﹐皆宜實心求之。

現在餉項頗充﹐凡抽釐勸損﹐決計停之﹐兵勇擾民﹐嚴行禁之﹐則吾夙昔愛民之誠心﹐弟可爲我宣達一二。吾在江西﹐各紳士爲我勸捐作八九十萬﹐未能爲江西除賊安民。今年丁憂﹐奔喪太快﹐若恝然棄去﹐置紳士於不顧者﹐此余之所悔也。若少遲數日﹐與造外往復書問乃妥。弟當爲余彌縫此闕﹐每與紳士書札還﹐或接見暢談﹐具言江紳待家兄甚厚﹐家兄抱槐甚深等語。

就中劉仰素甘子大二人﹐余尢對之有愧。劉系餘淸之帶水師﹐三年辛苦﹐戰功日著﹐渠不負吾之知﹐而吾不克始終與共患難﹐甘系餘淸之管糧臺﹐委曲成全﹐勞怨兼任﹐而余以丁憂遽歸﹐未能爲渠料理前程。此二人皆余所愧對﹐弟爲我救正而補苴之。余在外數年﹐喫虧受气﹐實亦不少﹐他無所慚﹐獨慚對江西紳士﹐此日內省躬責己之一端耳。

弟此次在營﹐境遇頗好﹐不可再有牢騷之气﹐心平志和﹐以近天休﹐至囑至囑﹗承寄回銀二百兩﹐收到。今冬收外間銀數百﹐而家用猶不充裕﹔然後知往歲餘之不寄銀回家﹐不孝之罪﹐上通於天﹐四宅大小平安﹐餘日內心緒少佳﹐夜不成寐﹐蓋由心血積虧﹐水不養肝之故。春來當好爲調理。﹝咸豐七年十二月廿一日﹞

沅甫九弟左右﹕

四月初五日得一等歸﹐接弟信﹐得悉一切。回憶往事﹐時形交悔﹐想六弟必備述之。弟所勸譬之語﹐深中機要﹐素位而行一章﹐比亦常以自警。只以防分素虧﹐血不養肝﹐卽一無所思﹐已覺心慌腸空﹐如極餓思食之狀﹐再加以憧擾之思﹐益覺心無主宰﹐徵悸不安。

今年有得意之事兩端﹕一則弟在吉安﹐聲名極好﹐兩省大府及各營員弁﹐江省紳民﹐交口稱頌﹐不絕於吾之耳。各處寄弟書﹐及弟與各處稟牘信緘﹐俱詳實委善﹐犁然有當﹐不絕於吾之目。一則家中所請鄧葛﹐品學俱尢﹐勤嚴並著﹐鄧師終日端坐﹐有威可畏﹐文有極抵﹐又曲合時趨﹐講節極明正義﹐而又易於聽愛。葛師志趣方正﹐學規謹嚴﹐小兒等畏之如神明﹐此二者﹐皆余所深慰﹐𨿽愁悶之際﹐足以自寬解者也。

第聲聞之美﹐可恃而不可恃﹐兄昔在京中﹐頗著淸望﹐近在軍營﹐亦獲虛譽。善始者不必善終﹐行百里半九十里﹐譽望一損﹐遠近滋疑。目下義名望正降﹐務宜力持不懈﹐有始有卒。治軍之道﹐總以能戰爲第一義﹐倘圍攻半歲﹐一旦被賊衝突﹐不克抵敵﹐或致小挫﹐則今望隳於一朝。故探驪之法﹐以善戰爲得珠﹐能愛民爲第二義﹐能和協上下官紳爲三義。願吾弟兢兢業業﹐日愼一日﹐到底不懈﹐則不特爲兄補救前非﹐亦可爲吾父增光泉壤矣。

精神愈用而愈出﹐不可因身體素弱﹐過於保昔﹐智慧愈苦而愈明﹐不可因境遇偶拂。遽爾摧阻。此次軍務﹐如楊彰二李次靑輩。皆系磨煉出來﹐卽潤翁乏長進﹔弟營趁此番識見﹐力求長進也。

求人自輔﹐時時不可忘此意。人才至難﹐往時在余幕府者﹐余亦平等相看﹐不甚欽敬。洎今思之﹐何可多得﹖弟當常以求才爲急﹐其閶冗者﹐𨿽至親密友﹐不宜久畱﹐恐賢者不願共事一方也。余自四月來﹐眼興較好﹐近讀杜佑通典﹐每日二卷﹐薄者三卷。惟目力極劣﹐余尙足支持。﹝咸豐八年四月初九日﹞

沅甫九弟左右﹕

八月初一日﹐羅逢元專丁歸﹐接得廿四日信﹐知弟病漸痊愈復元。自長沙開船後﹐四十一日不接弟手書﹐至是始一快慰。而弟信中所云「先一日曾專人送信來兄處者。」則至今尙未到﹐不知何以耽擱若是﹖余廿五日自江西開船﹐廿六日至瑞洪。廿八日就謝弁之便﹐寄信與弟。八月初二日至安仁﹐初四日至貴溪﹐王人瑞張凱章及蕭浚川之弟蕭啟源﹐均在此相候。初六七可至湖口﹐沈幼丹李次靑良覿不遠矣。

閩省浦城之賊﹐於七月上旬中旬﹐出犯江西﹐圍慶丰玉山兩城。次靑以一軍分守兩縣﹐各力戰五六日夜﹐逆賊大創﹐解圍以去。現在廣信地方﹐次靑勛名大著﹐民望亦孚。浙撫晏公﹐於全浙肅淸案內﹐保舉次靑以道員記名﹐遇有江西道員缺出﹐請旨簡放。將來玉山守城內﹐余亦當優保之﹐苦盡回甘﹐次靑今日得蔗境矣。

玉山之賊﹐竄至復興婺源一帶﹐將歸並於皖南蕪湖﹐余至湖口﹐擬畱蕭軍守湖口﹐而自率張王朱吳國佐進剿圍之。崇安賊勢日亂﹐尙或易於得手。﹝咸豐八年八月初四日﹞

季沅弟左右﹔

出隊以護百姓收獲﹐甚好﹗與吉安散耕牛耔種﹐用意相似。吾輩不幸生當亂世﹐又不幸而帶兵﹐日以殺人爲事﹐可爲寒心﹗惟時時存一愛民之念﹐庶幾畱心弟旣掘長濠﹐切不可過濠打仗﹐勝則不能多殺賊﹐敗則不能收隊也。營中柴尙多否﹖煤已開出否﹖紅單船下去後﹐吾擬紮陳舫仙辦大通釐金﹐以便弟就近稽查﹐聞該處每月可二萬餘串也。魏柳南宜辦釐乎﹖宜作吏乎﹖弟密告我。潘意卿何時可到﹖此間需才極急﹐浙事岌岌﹐請援之書如麻。次靑今日到祁門﹐其部下十四五可到。季弟所言諸枉﹐聆悉﹐當一一錯之﹐不姑息也。﹝咸豐十年八月初七日﹞

沅弟左右﹔

接陳東友蔡東祥周惠堂稟﹐知雍家鎭於十九日克夏。惜日內雨大﹐難以進兵﹐若跟蹤繼進﹐則裕溪口亦可得手矣。小泉赴粵﹐取其不開罪於人﹐內端方而外賀融。今聞幼丹有出省赴廣信之行﹐小泉萬不可赴粵矣。

丁雨生筆下條暢﹐少荃求之幕府相助﹐雨生不甚願去﹐恐亦不能至弟處﹐礙難對少荃也。南坡才大之外﹐人皆樂爲之用﹐惟年歲太大﹔且粵湘交涉事多﹐亦須畱南翁在湘﹐通一切消息。擬派鶴汀前往﹐鶴與勞公素相得﹐待大江通行後﹐請南翁來此商辦鹽務﹐或更妥洽。

又接弟信﹐知巢縣含山﹐於一日之內克夏﹐欣慰之至﹗米可以多解﹐子藥各解三萬﹐惟辦事之手﹐實在木可多得﹐容覓得好手﹐請赴弟處。受山不樂在希帥處﹐卽日當赴左帥大營﹐亦不便畱也。﹝同治元年三月廿七日﹞

沅季弟左右﹕

輔卿而外﹐又薦意卿柳南二人﹐甚好﹗柳南之篤愼﹐余深知之﹐惠卿亮亦不凡。余告筱輔觀人之法﹐以有操守而無官气﹐多條理而少大言爲主﹐又囑其求潤帥左郭及沅薦人﹐以後兩弟如有所見﹐隨時推薦﹐將其人長處短處﹐一一告知阿兄﹐或告筱荃﹐尢以司勞苦爲辦事之本。引用一班能耐勞苦之正人﹐日久自有大效。

季弟言出色之人﹐斷非有心所能做得﹐此語確不可易。名位大小﹐萬般由命不由人﹐特父兄之教家﹐將帥之訓全﹐不能如此立言耳。季弟天分絕髙﹐見道甚早﹐可喜可愛﹗然辦理營中小事﹐教圳弁勇﹐仍宜以勤率作主﹐不宜以命字諭眾。

潤帥撫見陳奏﹐以釋羣疑之說﹐亦有函來余處矣。昨奉六月二十四日諭旨﹐實援兩江總督﹐兼授欽差大臣﹐恩眷方渥﹐盡可不必陳明。所慮考﹐蘇常淮揚﹐無一支勁兵前往﹐位髙非福﹐恐徒爲物議之張本耳。余好出汗﹐似不宜過勞。﹝咸豐十年七月初八日﹞

沅季弟左右﹕

接專丁來信﹐下游之賊﹐漸漸蠢動﹐九月當有大仗開。此賊慣技﹐好於營盤遠遠包圍。斷我糧道。弟處有水師接濟﹐或可無礙﹐不知多李二營何如﹖有米有柴﹐可濟十日半月否﹖賊𨿽多﹐善戰者究不甚多﹐禮希或可禦之田以飯子孫耳。

楊鎭南子哨官楊光宗﹐頭髮模而盤﹐吾早慮其不馴。楊鎭南不善看人﹐又不善斷事﹐弟若看有不妥洽之意﹐卽飭令仍回兄處﹐另撥一營與弟換可耳。

吾於初十日至歷口﹐十一日擬行六十里﹐趕到祁門縣。十二日先太夫人忌辰﹐不欲紛紛迎接應酬也。寧國府一軍﹐緊急之至﹐吾不能撥兵往援﹐而擬少濟之餉﹐亦地主之道耳。﹝咸豐十年六月初十日﹞

季沅弟左右﹕

探報閱悉﹐此路並無步撥﹐卽由東流建徳驛夫送祁﹔建徳令已死﹐代理者新到﹐故文遞遲延。弟以後要事﹐項專勇送來﹐三日可到﹐或逢三八專人來一次﹐每月六次。其不要緊者﹐仍由驛發來﹐則兄弟之消息常通矣。

文輔卿辦理釐金甚好﹐現在江西釐務﹐經手者皆不免官气太重。此外則不知誰何之人﹖如輔卿者﹐能多得幾人﹐則釐務必有起色。吾批二李詳文云「須冗員少而能事者多﹐入款多而坐支者少。」又批云「力除官气﹐嚴裁浮費。」弟須囑輔卿二語﹐無官气﹐有條理﹐守此行之﹐𨿽至封疆不可攺也。有似輔卿其人者﹐弟多薦幾人更好。甲三起行時﹐溫弟婦甚好﹐此後來之變態也。﹝咸豐十年六月廿八日﹞

沅弟左右﹕水師攻打金柱關時﹐若有陸兵千在彼﹐當易得手。保內參吉南﹐系爲弟處分統一軍起見﹐弟軍萬八千人。總須另有二堪爲統帶者﹐每人統五六千﹐弟自統七八千﹐然後可分可合。

杏市而外﹐尙有何人可以分統﹖亦須早早提撥。辦大事者以多多選替手爲第一義﹐滿意之選不可得﹐姑節取其次﹐以待徐徐教育可也。﹝同治元年四月十二日﹞

