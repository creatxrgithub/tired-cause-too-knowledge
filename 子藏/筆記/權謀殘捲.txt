權謀殘捲﹝明﹞張居正

目錄

智察卷一

籌謀卷二

用人卷三

事上卷四

避禍卷五

度勢卷六

攻心卷七

勸奇卷八

謬數卷九

機變卷十

諷刺卷十一

中傷卷十二

美色卷十三

智察卷一

月暈而風﹐礎潤而雨﹐人事𨿽殊﹐其理一也。惟善察者能見微知著。

不察﹐何以燭情照姦﹖察然後知眞僞﹐辧虛實。夫察而後明﹐明而斷之﹑伐之﹐事方可圖。察之不明﹐舉之不顯。

﹝此處缺36字﹞聽其言而觀其行﹐觀其色而究其實。

察者智﹐不察者迷。明察﹐進可以全國﹔退可以保身。君子宜惕然。

察不明則姦佞生﹐姦佞生則賢人去﹐賢人去則國不舉﹐國不舉﹐必殆﹐殆則危矣。

籌謀卷二

君子謀國﹐而小人謀身。謀國者﹐先憂天下﹔謀己者﹐先利自身。蓋智者所圖者遠﹐所謀者深。惟其深遠﹐方能順天應人。

守之伐之﹐不如以徳伏之。﹝此處殘缺﹞宜遠圖而近取。見先機﹐善籌劃。

﹝此處缺22字﹞聖王之舉事﹐考之於蓍龜﹐不如諦之於謀慮﹔炫之以武﹐不如伐之以義。

察而後謀﹐謀而後動﹐深思遠慮﹐計無不中。故爲其諍﹐不如爲其謀﹔爲其死﹐不如助其生。羽翼旣丰﹐何慮不翺翔千里。

﹝此處殘缺﹞察人性﹐順人情﹐然後可趁﹐其必有諧。

所謀在勢﹐勢之變也﹐我彊則敵弱﹐敵弱則我彊。傾舉國之兵而伐之﹐不如令其自伐。

勇者搏之﹐不如智者謀之。以力取之﹐不如以計圖之。攻而伐之﹐不如曉之以理﹐動之以情﹐誘之以利﹔或雷霆萬鈞﹐令人聞風喪膽﹐而後圖之。

﹝此處殘缺﹞實以虛之﹐虛以實之﹐以其昏昏﹐獨我昭昭。

人皆知金帛爲貴﹐而不知更有遠甚於金帛者。謀之不深﹐而行之不遠。人取小﹐我取大﹔人視近﹐我視遠。未雨綢繆﹐智者所爲也。

用人卷三

爲政之道﹐在於辧善惡﹐明賞罰。倘法明而令審﹐不卜而吉﹔勞養功貴﹐不祝而福。

賢身立而國興﹔小人立而邦危。有國者宜詳審之。故小人宜務去﹔而君子宜務進。

大徳容下﹐大道容眾。蓋趨利而避害﹐此人心之常也﹐宜恕以安人心。故與其爲淵驅魚﹐不如施之以徳﹐市之以恩。

﹝此處缺18字﹞而誘之以賞﹐策之以罰﹐感之以恩。取大節﹐宥小過﹐而士無不肯用命矣。

賞不患寡而患不公﹐罰不患嚴而患不平。賞以興徳﹐罰以禁姦。使下畏罰而利賞﹐下也﹔好徳而思進﹐上也。天下無不可用之材﹐惟在於所用。

事上卷四

事上宜以誠﹐誠則無隙﹐故寧忤而不欺。不以小過而損大節﹐忠也﹐智也。

﹝此處缺20字﹞不欺上﹐亦不辱君﹐勉主以體卹﹐諭主以長策﹐不使主超然立乎顯榮之外﹐天下稱孝焉。榮辱與共﹐進退以俱﹐上下一心﹐事方可濟。驕上欺下﹐豈可久長﹖

攻城易﹐攻心難。故示之以禮﹐樹之以威﹐上也。﹝此處殘缺﹞上怨報之以徳﹐上毀報之以譽﹐上疑報之以誠。隙嫌不生﹐自無虞。事君以忠﹐不涓細流。待人以誠﹐不畱小隙。

爲上計﹐不以小惠﹐而以長策。小惠人人可爲﹐長策非賢者不能爲之。故事之以諛﹐不如進之以忠。助之喜﹐不如爲之憂。

思上之所思﹐而慮共無所思﹔爲君謀利﹐不如爲君求安。思之深﹐而慮之遠。錦上添花﹐不如雪中進炭。

﹝此後殘缺﹞

避禍卷五

廓然懷天下之志﹐而宜韜之以晦。牙堅而先失﹐舌柔而後存。柔克剛﹐而弱勝彊。人心有所叵測﹐知人機者﹐危矣。故知微者宜善藏之。﹝此處殘缺﹞考禍福之原﹐察盛衰之始﹐防事之未萌﹐避難於無形﹐此爲上智。禍之於人﹐避之而不及。惟智者可以識其兆﹐以其昭昭﹐而示人昏昏﹐然後可以全身。

君臣各安其位﹐上下各守其分。居安思危﹐臨淵止步。故易曰潛龍勿用﹐而亢龍有悔。失利器者﹐人所欲取。故身懷利器者危。宜示之以無而去其疑﹐方無咎。不矜才﹐不伐功﹐不忘本。爲人以謙﹐爲政以和﹐守其常也。﹝此處缺30字﹞有隙則明示之﹐令其讒不得入﹔大用而諭之小用﹐令其毀無以生。

不折大節﹐不棄小惠。進退有據﹐循天理而存人情﹐此所以爲全身之術也。﹝此處缺17字﹞必欲圖之﹐勿以小惠﹐以大徳﹔不以圖近﹐而謀遠。

恃於人者不如自恃。自恃者壽﹐自足者福。順天應人﹐故常在。﹝此處缺37字﹞自愛者重。危房不可近﹐危邦不可入。明珠必待識者﹐寶劍只酬壯士。以賢臣而事昏主﹐危矣。故明主則諫﹐昏君則去。不去而隱於朝﹐宜也。知其雄﹐守其雌。事不可爲而身退﹐此爲明哲保身之道也。

度勢卷六

勢者﹐適也。適之則生﹐逆之則危﹔得之則彊﹐失之則弱。事有緩急﹐急不宜緩﹐緩不宜急。因時度勢﹐各得所安。

避其銳﹐解其紛﹔尋其隙﹐乘其獘﹐不勞而天下定。﹝此處殘缺﹞

勢可乘﹐亦可造。致虛守靜﹐因勢利導。敵不知我而我知敵﹐或守如處子﹐或動如脫兔。善度勢者乘敵之隙﹐不善度勢者示敵以隙。知其心﹐度其情﹐察其微﹐則見其勢矣。

﹝此處缺16字﹞觀其變而待其勢﹐知其雄而守其雌﹐疲之擾之﹐然後可圖。

勢可乘乎﹖勢不可乘乎﹖智者睹未明﹐況已著乎﹐惟在斷矣。智無識不立﹐無膽不行。

爲謀﹐所重者膽﹐所貴者智﹔膽智兼備﹐勢則可爲。﹝此處缺31字﹞

見宜遠而識宜大﹐謀宜深而膽宜壯。軍無威無以立﹐令無罰無以行。威懾之﹐智取之﹐膽勝之﹐則何敵不克﹐何堅不攻﹖正勝邪﹐直勝曲。浩然正气﹐而姦佞折。

攻心卷七

城可摧而心不可折﹐帥可取而志不可奪。所難者惟在一心。攻其心﹐折其志﹐不戰而屈之﹐謀之上也。

攻心者﹐曉之以理﹐動之以情﹐示之以義﹐服之以威。﹝此處缺21字﹞君子好徳﹐小人好利。辧以羞之﹐恥之﹐驅之於徳。

移花接木﹐假鳳虛凰﹐謀略之道﹐惟在一心。亂其志﹐折其鋒﹐不戰自勝。

治不以暴而以道﹐勝不以勇而以仁。故彼以暴﹐我以道﹔彼以勇﹐我以仁﹔然後勝負之數分矣。

攻心之術多矣。如武穆用兵﹐在乎一心。亂之擾之﹐激之困之﹐俟之以變﹐然後圖之。欲得之﹐先棄之﹔欲揚之﹐先抑之。畏之危之﹐其心必折﹐計然後可用。

虛予而實取之。示之以害﹐其必爲我所用。欲得其心﹐莫若投其所好。君喜則我喜﹐君憎則我憎﹐我與君同心﹐則君不爲我異。

勸奇卷八

善察者明﹐愼思者智。誘之以計﹐待之以隙。不治獄而明判﹐不用兵而奪城﹐非智者誰爲﹖

夫欲行一事﹐輒以他事掩之﹐不使疑生﹐不使釁興。此卽明修棧道﹐暗度陳倉。

事有不可拒者﹐勿拒。拖之緩之﹐消其勢也﹐而後徐圖。﹝此處殘缺﹞

假神鬼以立威﹐而人莫辧眞僞。僞稱天命﹐其徒必廣。將計就計﹐就勢騎驢﹐詭之異之﹐以伏其心。此消彼漲﹐此漲彼消﹐其理一也﹐不詭於敵而詭於己﹐己之气盛﹐敵气必衰。

意欲取之﹐必先縱之﹔意欲除之﹐必先驕之。然後乘其勢矣。﹝此處缺26字﹞敵彊則弱之﹐敵實則虛之。弱之虛之﹐不我害也。

偸梁換柱﹐移花接木。妙手空空﹐彌禍患於無形。釜底抽薪﹐上樓撤梯﹐𨿽曰巧智﹐豈無大謀﹖

人構我﹐我亦構人。以彼之道﹐還施彼身。反客爲主﹐後發制人。﹝此處缺17宇﹞必欲使人爲某事﹐威逼之﹐刑罰之﹐利誘之。由遠及近﹐從小至大﹐循序漸進﹐然後可用。

謬數卷九

知其詭而不察﹐察而不示﹐導之以謬。攻子之盾﹐必持子之矛也。

智無常法﹐因時因勢而已。卽以其智﹐還伐其智﹔卽以其謀﹐還制其謀。

間者隙也﹐有間則隙生。以子之伎﹐反施於子﹐撥艸尋蛇﹐順手牽羊。

﹝此處缺16字﹞彼陰察之﹐我明示之。敵之耳目﹐爲我喉舌。借彼之口﹐揚我之威。﹝此後殘缺﹞

機變卷十

身之存亡﹐系於一旦﹔國之安危﹐決於一夕。惟智者見微知著﹐臨機而斷。因勢而起﹐待機而變。機不由我而變在我。故智無常局﹐惟在一心而已。

機者變也。惟知機者善變。變則安﹐不變則危。﹝此處缺32字﹞

物必先腐而蠹生﹐事必有隙而讒起。察其由﹐辧其僞﹐除其隙﹐讒自止矣。﹝此處缺14字﹞

知機者明﹔善斷者智。勢可度而機可恃﹐然後計可行矣。處變不驚﹐臨危不亂。見機行事﹐以計取之﹐此大將之風也。

將錯就錯﹐以訛傳訛﹐移花接木﹐巧取豪奪。敵快我慢﹐以智緩之﹔敵彊我弱﹐以計疲之。釜底抽薪﹐此消彼長。敵緩則我速﹐敵弱則我彊。此亦機變也。

危在我﹐而施於人。故我危則人危﹐人不欲危﹐則必出我於厄難。﹝此後殘缺﹞

諷刺卷十一

諷﹐所以言不可言之言﹐諫不可諫之諫。諫不可拂其意﹐而宜卹其情。諫人者宜爲人謀﹐不爲己慮。

或激之勉之﹐以達其意。或諷之諭之﹐以示其謬。進而推之﹐以證其不可行也。諫不宜急而宜緩﹐言不宜直而宜曲。﹝此處殘缺﹞

嬉笑之中蘊手理﹐詼婚之中寓乎道。見君之過失而不諫﹐是輕君之危亡也。夫輕君之危亡者﹐忠臣不忍爲也。﹝此後殘缺﹞

中傷卷十二

天下之至毒莫過於讒。讒猶利器﹐一言之巧﹐猶勝萬馬千軍。﹝此處缺14字﹞讒者﹐小人之故伎。口變淄素﹐權移馬鹿。逞口舌之利劍﹐毀萬世之基業。

﹝此處缺26宇﹞或誣之以虛﹐加之以實﹐置其於不義﹔或構之以實﹐誘之以過﹐陷其於不忠。宜乎不著痕迹﹐欲抑而先揚﹐似褒而實貶。

隨口毀譽﹐浮石沈木。姦邪相抑﹐以直爲曲。故人主之患在於信讒﹐信讒則制於人﹐宜明察之。然此事𨿽君子亦不免也。苟存江山社稷於心﹐而行小人主事﹐可乎﹖小人之智﹐亦可謀國。盡忠事上﹐𨿽讒猶可。然君子行小人之事﹐亦近小人﹐宜愼之。

美色卷十三

﹝此處殘缺﹞亂徳則賢人去﹐失政而小人興。國則殆矣。

美色置於前而心不動者﹐情必矯也。然好色不如尊賢。近色而遠賢臣﹐智者所不爲也。

孰謂婦人柔弱﹖一顰一笑﹐猶勝百萬甲兵。﹝此處缺13字﹞

智者借色伐人﹐愚者以色伐己。﹝此處缺18字﹞

色必有寵﹐寵必進讒﹐讒進必危國。然天下之失﹐非由美色﹐實由美色之好也。﹝此處缺23字﹞借美以藏其姦﹐市色而成其謀﹐千載之下﹐綿綿不絕。人主宜詳審之。

聖賢事業﹐非大志者何爲﹖故色賢之分﹐知其所取捨。是以齊桓晉文﹐猶爲霸主﹔漢武唐宗﹐不失明君。

