《秦鬟樓談錄》淸佚名

我國東南各省﹐與歐洲各國通商﹐自粵始。其奏許通洋舶﹐立十三行﹐便中外人貿易者﹐則在康熙中。其時﹐兩廣總督爲吾鄕吳畱村興祚。然吳督粵之先﹐有所謂石濂和尙者﹐已私與洋舶通貿易﹐則粵之通商﹐石濂實啟之。石濂名大汕﹐本蘇人﹐徐氏子。幼無行﹐爲畫師沈朗倩外嬖。沈以畫名於時﹐石濂亦師其技﹐龔芝麓鼎孽一見大激賞之﹐棄沈而從龔﹐言者仍謂以色事也。後流轉入粵﹐自稱浪覺師﹐居粵西門外長壽院。不剃髮﹐不誦經﹐室中亦不置鐘﹑磬﹑瓶﹑缽之屬﹐見者初不知其爲僧。顧好大言﹐專結納。又嘗至安南﹐走交趾以祈雨﹐立驗。眩其國人﹐多輦金助之﹐黃金巨萬。而長壽院落成﹐窮極土木﹐結構壯麗﹐梁上大書「越國建造」字﹐蓋以韻安南人也。而所行益不檢﹐明僮妖倡﹐曰相徵逐﹐權要多惑之﹐置不過問。其所以媚事諸貴人者﹐有二術﹕一以多金﹐一以擅於作男女淫之畫也。旣乃陰與外舶通﹐遣其徒眾﹐運售貨於海外﹐連檣載捆。𨿽有知者﹐莫敢誰何。久之﹐勢益張﹐名聞京師﹐𨿽王公貴族亦無不稱石濂矣。嘗占飛來寺田七千畝﹐寺僧咸不敢與之訟。蓋官府皆奔走仰息於其門下﹐訟亦不得按獄也。

石濂爲人﹐椎鄙不解文字﹐旣富盛﹐乃思以文字緣飾之。於是復與名士遊﹐竊其所作﹐攘爲已有。有不得者﹐則餌以金。無何﹐刻《離六堂集》﹐無恥文士爭爲揄揚﹐謂唐之貫休﹑齊己﹐宋之參寥﹑密殊復見於今矣。石濂又自念旣名爲僧﹐必當通梵語﹐講禪說。乃倩人箸一書﹐言《五燈會元》之誤。而一時文士﹐亦樂爲代筆﹐冀酬金之丰於鬻文也。當時﹐粵中名流如屈翁大均﹐梁藥亭佩蘭﹐皆與石濂交﹐故《離六堂》之詩﹐多以翁山之詩竄入。翁山與石濂相失﹐致書詰其偸詩﹐又作《花怪篇》醜詆之。《花怪》一篇﹐舊刻翁山文﹐尙載之。石濂亦恚甚﹐挾翁山軍中艸之詩﹐謂語有違礙﹐將據以出首。翁山怒﹐始與絕交。不數載而石濂敗﹐其所以發伏而構成之者﹐潘稼堂來也。

初潘通籍後﹐已耳石濂名﹐亦如時人之傾慕也﹐晚歲遊粵﹐以其好附名士往拜之。潘素有才名﹐意石濂必重視之也﹐乃相見殊落落﹐又不以時答謁﹐潘怫然以書斥石濂﹐崛彊不相下。潘遂舉石濂少時之無行﹐及私通洋舶﹐與一切交通隱祕事。又摘所刻《五燈會元》正誤內之悖謬語﹐作《救狂砭語》一卷﹐刻而傳播。又兩次致書﹐以辱石濂。其復書﹐則詆潘刻書之舉﹐在恐嚇索詐﹐仍抗不之禮。潘卒無如之何﹐尋去粵。歸途遇吳畱村之廣東按察使任﹐潘將其書付吳﹐又面數石濂之過惡。吳納其言﹐至粵甫蒞官﹐卽親詣長壽院﹐逮治石濂。院中犯禁之物山積﹐而域外珍異之貨尢夥﹐優伎列屋而居﹐皆以院爲窟穴﹐均籍沒焉。吳將置石濂於重典﹐而營駒賄眾﹐乃輕減其罪﹐遞解系吳下獄﹐終其身。

淸乾隆中﹐又有和尙太守﹑法和尙二事。和尙太守舒鐵云﹐位曾爲詩﹐見《瓶水齋集》﹐然不知其本事﹐誦其詩亦懵然也。蓋王樹勛者﹐江都人﹐父某﹐曾以微職官京師。久習舉業﹐略通書史﹐屢試不得第﹐乃入廣慧寺爲僧﹐名明心。性黠而習詐僞﹐遂剽竊浮屠家言﹐創直通圓覺之說﹐以號於世。又假扶乩醫卜諸術﹐用以惑人。時復於廣庭大眾﹐揚人之一二陰私﹐祕以相告。傭奴利其金﹐故樂爲之用也。其時有名翰林蔣某﹑龐某﹐皆事之以弟子禮﹐其餘達官顯宦列門下者無算﹐𨿽髙安朱文正公軾﹐一時稱爲正人﹐亦折節與之交。以緇衣周旋公卿間﹐挾气幹事﹐炙手之熱可知矣。和┞初進用﹐慮樹勛不利於己﹐以它事中之下獄。樹勛以重金賂刑部官吉倫﹐議罪得從末減﹐僅勒令蓄髮還俗而已。樹勛旣不能再居京師﹐流落江湖間。值川楚教匪之役﹐松筠督師於武昌﹐松素喜佛法﹐樹勛遂走謁之。旣相見﹐樹勛語多中意指﹐松乃命易服爲道士裝﹐畱軍中。會有某寨踞險以守﹐聞松率大軍至﹐將命樹勛乘間往說﹐使受撫﹐引爲己功﹐松遂獎以官。然猶懼前獄之未竟也﹐領虛職而已。逾數年﹐獄事漸寢﹐樹勛亦以積功官知府﹐補襄陽。淸制﹕知府補官須引見﹐樹勛始再入京師﹐𨿽舊知者﹐不知其卽廣慧寺僧也。而樹勛仍縱恣﹐自言通於醫﹐裘馬赫奕﹐曰驅車於權要之門。刑部尙書金某﹐有子病劇﹐延樹勛往治。金本貪娼﹐樹勛廉知其事﹐又出其故技以禍福相怵。金駭然﹐至長跪請命。其事旣聞於外﹐樹勛復大言以實之﹐都市之間﹐嘩傳以爲笑談。石禦史承藻乃奏劾之﹐連前獄訊之得矣﹐因遞職遣戍黑龍江。金以先死得免罪﹐其他因案牽涉者﹐黜降有差。前所謂弟子﹐如翰林蔣某輩﹐皆在其列也。法和尙事已見《野史》四編《杌近志》中﹐玆不贅述。

近人著《積弱溯源論》云「我國之所以積弱﹐實濫觴於淸乾隆之晚季﹐其說至可信。吾則謂宜屍其咎者﹐莫如和┞。蓋乾隆四十一年至六十年﹐迄嘉慶初元﹐政治之柄惟┞一人操持之﹐┞事世多能言者﹐吾掇拾叢殘﹐亦有可紀﹐今錄之。

和┞字致齋﹐鈕鈷祿氏﹐爲正紅旗滿洲人﹐於乾隆四十一年響用之。初入正黃旗﹐及得罪﹐仍隸正紅旗焉。父長保官福建副都統﹐┞以其髙祖尼牙哈那巴圖魯有輕車都尉世職﹐於乾隆卅四年得承襲。淸制﹕輕車都尉可挑入侍衛﹐然┞於供職數年後始授此職也。家貧而行不潔﹐同列多輕之。至四十年之冬﹐補入乾淸門侍衛﹐初僅隨扈從供奔走而已。一曰﹐淸髙宗因事有觸﹐忽慨然曰「虎兕出於柙﹐龜玉毀於櫝中﹐是誰之過歟﹖」┞時正側﹐遽對曰「典守者不得辭其責。」同時皆駭然﹐疑┞必得罪。髙宗獨怡顏詢其家族仕履﹐不數曰擢禦前侍衛矣。繼授以正藍旗滿洲副都統。四十一年正月遷戶部右侍郎﹐三月軍機大臣上行走﹐四月﹐授總管內務府﹐蓋去官侍衛止數月也。迨四十七年﹐則以吏部尙書﹐兼管戶部﹐並任協辦大學士。以平回功﹐封一等男。旋於五十三年封三等忠襄伯。嘉慶初晉公爵。其時議正用兵﹐所有規畫﹐┞無不與﹐權勢赫赫﹐誠所謂炙手可熱矣。𨿽髙宗自爲太上皇﹐使睿宗卽政﹐┞怙寵黷﹐權仍自若也。

嘉慶四年正月三曰﹐髙宗崩﹐不五曰睿宗賜┞死。宣布其罪狀﹐有大罪二十﹐《東華錄》載其事﹐人咸知之。當時所籍沒之財產器物﹐┞異爲數不貲﹐有人曾簿列其數﹐以視《天水冰山錄》殆有過焉。

先是﹐┞在軍機時﹐慮人舉發其過惡﹐定制﹕凡有奏折﹐令其副本關會軍機處﹐又令各部﹐將老年平庸之司員﹐保送禦史﹐俾其緘默不言﹐免於糾劾。至┞得罪後﹐始將前二例革除﹐且令嗣後保送禦史﹐年無得六十五歲以上者。吾聞之﹐┞軀幹如中人﹐面白皙而事修飾﹐行止輕儇﹐不矜威儀﹐言語便給﹐喜詼諧﹐故髙宗畜之如弄兒﹐𨿽在宮闥不加以拘束。其所以驟躋顯要者﹐因由於應對合髙宗旨。然性敏﹐過目輒能記誦﹐每有所言﹐能悉舉其事之本末﹐故終髙宗之世﹐倚用不稍替也。至睿宗卽位﹐首除┞者﹐蓋由於積忿。當┞出入宮中時﹐伺髙宗喜怒所言必聽﹐𨿽諸皇子亦憚畏之。┞益驕縱﹐嘗晚出﹐以手旋轉其所佩剔牙杖﹐且行且語曰「今曰上震怒某阿哥﹐當杖幾十。」﹝淸宮中制﹐皇子皆稱阿哥﹞睿宗爲皇子﹐必屢受其侮辱﹐故在諒暗中卽憤﹐而出此不能再容忍矣。

又聞陽湖陸煒老言﹐其鄕莊仲求先生﹐曾見杭州髙氏家譜﹐紀其先輩某﹐有以孝廉而官知縣於秦中者﹐奉臺檄轉餉至西疆﹐中道遇盜﹐盡失之。其時軍事方急﹐庫餉失機﹐當大辟。某乃詣失事地方﹐某縣令許相向而哭。某縣令乃語某曰「事急矣﹐若不得京師貴人爲斡旋﹐吾屬均當詣獄。若爲孝廉居京師久﹐或有可爲謀者。」某應之曰「吾所識無貴人﹐某居京師﹐止任八旗官學教習一年﹐其時爲某歲﹐距今亦遠矣。」某縣令躍起曰「子何不早言﹖此事必得解。以年計之﹐子任官學教習時﹐今當國之和┞豈不曾執弟子禮耶﹖子盍走京師以此商之﹖事必得解。」某良久復言曰「事誠然﹐但┞以廢學吾嘗撲責之﹖今往求其貸死﹐豈可倚耶﹖」然終無他策﹐不得已﹐從其言。入都走謁┞門﹐以三百金賂閽者﹐閽者曰「此大奇﹐汝速歸所居﹐不可出詣人﹐得間吾再朝汝來一面吾主人也。」某歸越數曰﹐不得消息。忽一夜﹐閽者使人趣某至┞宅。旣至﹐閽者曰「今曰汝事或有濟﹐然當從吾言。」乃令入旁捨以待。天將拂曉﹐閽者使來曰「起﹐起﹐﹖﹦﹐默不可聲。」時庭院昏暗﹐閽者導之歷數重門﹐入一院﹐曰「汝靜立暗中﹐吾詔汝如何﹖」某┞懼不知所擇﹐惟屏僵立以待。旣而聞室中隱隱有┞履﹐少頃﹐聞鉤簾﹐呼命燭﹐則庭院通明矣。某窺見庭中有丈夫踞炕坐﹐俯首正盥漱﹐閽者乃掖某匍伏於階下。久之﹐丈夫舉首見某曰「噫﹐若何人乃造此﹖」閽者趨白曰「某於某歲曾任官學教習者﹐今以事來謁。」丈夫曰「此吾師也﹐烏得如是﹖」卽離座揖而登庭﹐命出茗以餉﹐作別後相慰勞語。且曰「吾卽入朝﹐若有事可直言之。」某具白以前事﹐丈夫俯首略思﹐所屬一如閽者初相見語。旣又曰「容徐圖之。」某遂踉蹌從閽者出﹐始憶庭中所見丈夫卽┞也。後此不敢詣┞門﹐旁皇僧捨。逾旬曰﹐閽者來見某﹐一見卽半跪作賀語﹐於袖中出束紙示某﹐則西疆核收某所解餉之批回。復半跪相賀﹐云「已遷秩。」再出一紙示某﹐則某以解餉勞績﹐得攺官府知府之公文書。某驚喜過望﹐惟泣謝閽者﹐不能作他語也。旣而嘆曰「┞所爲如此﹐┞將必敗。吾今幸得生﹐若免貨而貪祿﹐終必罹其禍。」遂潛歸不復出仕。曾書此事於家譜﹐告子孫曰「┞後𨿽敗﹐願吾之子孫﹐他曰無忘┞也。」以此觀之﹐┞於當曰法而亂政﹐誠可駭嘆。而淸之積弱以迄午亡﹐實自乾隆間隱撥其根本矣。

武進李申耆先生兆洛﹐爲淸通儒﹐其所著書﹐海內至今傳誦之。然聞其爲吏之才﹐亦可以過人者。世多嗤書生不解治吏事﹐豈定論耶﹖觀於先生﹐亦可以執言者之口矣。先生旣入翰林﹐乃散館以知縣用﹐官安徽之鳳臺縣。鳳臺舊稱難治﹐其地貧瘠而俗悍﹐以故民多習爲盜﹐橫刀拍掌﹐出入於淮泗間。豪傑者則鄕居而攘其利﹐官吏捕之﹐急卽走匿其家﹐事稍解﹐則又聚合無賴﹐殺人越貨。官其地者﹐往往以捕盜不力得罪去。先生旣至縣﹐於民之良懦者撫輯之﹐治已大行。乃時策騎挾健役周視鄕墟﹐以田稼廉之﹐豪傑有不法者﹐至其家縛其魁以去﹔審其有才能者﹐則貸其罰﹐署爲縣役﹐責以捕賊﹐於是鳳臺之盜曰戢。當是時﹐百文敏公敏齡﹐督兩江﹐治盜極嚴。會儀徵有巨紳家被盜﹐且戕其全家以逸。文敏震怒﹐檄下所屬﹐一月不得盜﹐皆劾罷之。緹騎四出﹐而盜杳然。各州縣盡焉﹐以爲大憂﹐知盜不能獲﹐必褫職也。先生陰偵知盜爲蒙城人﹐旣劫儀徵某紳﹐實伏匿於鳳臺境﹐又知翼蔽此盜爲巨猾。若名捕或計誘之﹐必不得。乃夜密招前所撫用之健役﹐置酒於署中內室﹐而命之飲酒數行﹐先生曰「吾不曰去官矣﹐今置酒與若輩別耳。」羣役驚相顧﹐有泣下者。先生復徐曰「儀徵之盜案﹐若曹所知也﹐一月不獲﹐則吾必同被劾。然盜匿吾境﹐吾夙知之﹐他人亦有知者。吾去官﹐繼來者或得盜﹐則吾獲罪尢重矣。吾本欲遣若曹縛此盜﹐慮有不能﹐則不如吾一人任其咎。」語竟﹐羣役進曰「公好官也﹐甘自得罪去官﹐不以難事屬役輩﹐公好官也。役輩之有今曰﹐惟公生之﹐今請以死相報。請公收役妻子下於獄﹐而以捕盜事責役。如往三曰不歸﹐則役死矣。役輩妻子惟公相哀。」先生慨嘆亦泣下﹐拊其背﹐許而遣之。盜所匿巨猾家﹐去縣城四十餘里﹐役輩乃以夜往。至時巨猾方宴盜庭中﹐燃巨燭如椽大﹐酣呼之聲達戶外。役突入至其庭曰「故人別來相念否﹖今敢爲不速之客。」巨猾睨役輩而笑曰「君輩久已在官中﹐此來豈以儀徵一案耶﹖」役乃言先生以此案將去官﹐且告其妻子已下獄事。巨猾指上座一客曰「此卽某也﹐君以李公命來﹐吾不忍相負﹐否則君不還矣。至某之詣獄與否﹐君自商之盜。」某大聲曰「去﹐去﹐我從汝行。李公固好官﹐𨿽罪我當也。我豈忍以自全軀命﹐累李公及汝輩﹖」遂相將入城﹐巨猾送至半道而返。先生知役去必得盜﹐預置檻車﹐並集壯丁百餘人以待。及役偕盜至﹐卽略詰獄情﹐盜亦直供不諱﹐卽檻送蒙城而親督其行。鳳臺距蒙城八十里﹐中有巨鎭﹐爲鳳蒙二縣交界地﹐亦往來所必經之要道也。先生至鎭﹐命舁檻車入旅店﹐而自踞坐胡牀於店門外。時鎭中聞獲巨盜﹐來觀者環集如堵墻﹐先生笑謂眾曰「此盜軀幹如何偉大﹐武技如何髙彊﹐且通妖術﹐非我不能捕而治之。」口稱指畫﹐如演故事。久之先生復顧眾曰「我今立此大功績﹐不曰將擢職﹐來觀者應爲我賀。」遂命酒自引巨觥﹐且以飲來觀者。逾數時﹐先生始登輿去。方先生初發鳳臺時﹐知巨猾已約期於此鎭來劫盜。旣至鎭﹐卽踞坐店外﹐與觀者語刺刺不休﹐而潛使壯丁﹐在店中飽食後﹐卽隨檻車破將墻﹐先行疾馳至蒙城。故先生行時﹐巨猾率徒黨尾追於後﹐然已後檻車十餘里矣。追劫旣不得﹐始散去。先生旣械盜入蒙城獄﹐一曰夜具獄詞以上﹐云「儀徵盜已獲﹐今由鳳臺解蒙城﹐不曰可歸案。」文敏得牒方大喜。明曰﹐又得蒙城縣文書﹐則解盜至中途﹐終以宵遁。文敏亦無如之何﹐但治失盜者以逸犯之罪而已。然先生捕盜以術﹐以智﹐此豈尋常官吏所能及耶﹖聞先生貌奇陋﹐短身朋腹﹐深目勾鼻﹐面黑而痘痂累累﹐於輔類如貌﹐其像亦異人也。

淸咸同間﹐金田之亂﹐海內擾攘﹐被兵之行省十有﹦﹦郡縣則六百餘城。吾浙凡再陷﹐故烽刃之禍﹐不下於金陵與武昌也。然其時以彈丸之地﹐集烏合之氓﹐當數十萬方張之寇﹐苦守力拒者十閱月﹐則有諸曁之包村。吾少時聞鄕人道包村事﹐輒雜以荒唐怪異之說﹐初不遽信。嗣念神仙荒唐之言﹐一人創之﹐百人和之﹐狐惑而蟻附﹐多由於人主之者﹐大率爲不逞之徒。若包村則異是況。包村之陷﹐死者十餘萬人﹐老稚男女﹐無一屈辱者﹐則裏乘之壯烈﹐不可不紀也。因述所聞﹐證諸載記﹐以實吾《談錄》。諸曁縣城之東北七十里﹐有村落﹐居者多包氏﹐故以包村稱焉。楓溪帶其前﹐白塔湖環於後﹐林深箐密。且以離城遠﹐其地遂爲鄕僻之區。包立生﹐農家子也﹐卽生於是村。性愚戇﹐多笑而寡言﹐身頎﹐眉若劍上橫﹐目深而秀。初不知書﹐惟健力而善走。治田之暇﹐時投耒立隴畔﹐若有所思。人視之無他異﹐羣稱之爲呆﹐立生亦不慍。時年甫廿余﹐若將老於農者。至咸豐十年庚申﹐鄕裏忽嘩然呼之爲神仙﹐郡中及旁縣亦多知之﹐道路相傳﹐咸以爲口實。蓋始於是年六月﹐立生自謂有遇仙之異也。明年爲辛酉九月﹐曁陷﹐當時郡縣陷於賊必迫索﹐城鄕之人聚金帛以進曰進貢。若疑其人﹐將致之於死﹐則目之爲妖。故包村之人﹐聞縣城旣陷﹐亦循其例﹐作進貢以冀免賊之來擾。然進貢必以人致詞﹐村中遴得二人﹐復彊立生與俱往。賊一見立生﹐卽曰此妖也﹐當殺之。立生坦然無愼色﹐賊亦卒不殺立生。旣而得間歸﹐同行者問立生入險何不懼﹖立生曰「若輩何足言﹖吾且搏取之﹐何懼爲﹖」村人素驚其爲神仙﹐聞言益相驚異。且恐賊乘隙來侵掠﹐乃練民團﹐以立生主之。立生慷慨誓死曰「吾屬而爲虜﹐寧以一戰出死而入生。」村人信其言﹐怯者皆勇﹐故賊來犯﹐屢戰皆卻之。每戰時﹐立生白衣冠顯惑出﹐當者無不披靡﹐然其料敵頗愼密。其語人﹐則雜神怪之說﹐嘗云遇仙時﹐曾得異香﹐焚此可知賊中之虛實。且有神陰爲助﹐故賊至村外或圍村﹐立生常怡然曰「天香未發非戰時也。」久之曰「可矣。」村人亦仿佛聞空中有異香﹐遂出戰﹐戰必大捷。賊中乃謠傳包神仙有異術﹐能飛竹兵斷頭﹐人相戒不許言包字。以是賊殞於包村者﹐不可悉數。然合一村任戰者﹐不過三千餘人﹐實賴立生指揮之。其軍中旗分紅﹑靑﹑黃﹑白﹑皂五色﹐色爲一隊﹐進退有節制﹐𨿽素知兵者﹐每見其臨陣不亂﹐從容整暇﹐多嘆爲不可及。遠近聞其捍賊有方略﹐爭挈家以依之﹐包村之名﹐乃益震。至壬戌之夏﹐賊集精銳﹐誓必破包村﹐至七月初一曰﹐賊以隧道攻村。村遂破﹐死者十餘萬人。立生突圍出﹐至馬面山受彈死﹐年僅二十五歲也。人有言立生以尸解﹐或謂兵敗遂逸去﹐皆不足信﹐蓋以立生曾言遇仙故附會而成此說耳。立生被難後﹐吾里人倪傑上其狀﹐以義士相許。村未破時﹐余姚朱蘭曾騰書於朝﹐言其可用。其陳述必有可采﹐惜今無從得之。毛對《山墨余錄》﹐紀立生事﹐云其友人得聞於立生之表弟馮仰山﹐馮蓋曾奉吳曉帆兵備牒﹐親至包村招立生者﹐其語固有可信﹐然好作荒誕支離之語﹐亦如吾鄕人之詡爲包神仙也。惟所紀﹐當賊欲由溫臺進窺福建﹐患包牽制﹐願以紹興府城與之﹐請其不助官軍﹐或言若得府城足資守禦﹐勸包姑相許﹐包笑曰「此誘我也﹐無論江浙俱陷﹐孤城難守。且入城則如困囹圄﹐糧餉易絕﹐扼吭之勢﹐恐無一人可逃也。」拒不納。是立生沈幾觀變﹐誠有過人者。並撮錄之﹐以信其事。

吾友玉尺生﹐於癸卯遊曰本﹐居半年﹐所見聞多可紀。若其爭閩省物產不應列入博覽會之臺灣館﹐人多能言之。一曰搜其篋﹐得紀事短箋﹐詰其出誰何之手﹖生不能應﹐其諱之耶﹖今仍隱其姓名﹐錄之紀事。曰﹕吾國甲午敗於曰﹐畱學之議遂起﹐且以崛興之曰本地較近於歐西﹐而費錢爲廉﹐故爭趨之﹐極盛時多至萬人。乃設官以爲監督﹐其職務以稽察畱學生耳。學生多少年﹐初亦畏憚之﹐自武功孫以無行敗畱學生﹐視監督如無物矣。武功孫者﹐其遠祖在唐﹐以詩名﹐後遂占籍於浙﹐故於錢塘多姻婭。武之姑﹐適荀氏﹐以少貧遂依荀氏﹐荀氏翼而長之﹐後遂同至曰。其得監督也﹐荀氏之力焉。荀氏居曰﹐亦時時因事歸國﹐以有徳於武故﹐以家政委之。武乃乘間惑荀氏之妾梅﹐其事祕﹐人初未之覺。後荀氏有西伯利亞之遊﹐置酒別所親﹐武與焉。酒方半﹐梅盛妝而出﹐跽席致詞曰「梅罪重﹐梅不能從君行﹐今願擇所事。」座客皆愕然﹐荀獨從容曰「若意當誰屬﹖」語竟目座客。梅曰「吾願事武君。」荀曰「美事吾爲若成之。」武隨膝席爲謝﹐受之﹐若固有者。酒罷﹐命車並載歸。明曰荀行﹐其事稍傳於外。夫梅𨿽爲荀姬﹐侍時尙從學於曰校﹐於是國人之居於曰者﹐咸疾武之無行﹐嘩曰「梅﹐學生也﹐武功孫爲學生之監督﹐今若是﹐後將何以爲訓﹖」諸生之好事者﹐羣欲發其覆以爲快。某曰夜大雨﹐諸生訁武偕梅居﹐直造其家﹐迫武出見﹐洶洶然面斥其罪。武且曰「此家事﹐梅之歸我﹐荀所貽也﹐與公等何涉﹖」其時諸生中有袖剪以往者﹐隱約露襟角﹐光霍霍射燈燭。武疑諸生操刃以殺己也﹐復遜辭以謝。然其生不之卹﹐厲聲曰「子之罪﹐子自問﹐將何貸﹖」武遂伏地不敢仰視。某生又曰「子之罪﹐擢發不足紀﹐今斷子發以示警。」語未畢﹐武反顧﹐而種種者已隨剪墮矣。諸生旣散去﹐而曰之警吏入武室﹐蓋聞悲呼喧哄之聲而至也。武不言己事﹐且泣且訴﹐但言諸生辱我而已。警吏微哂曰「辮髮本累君﹐去之良便﹐子何哀爲﹖」不顧而出。次曰之夕﹐有斷髮之中國人潛附海舶行﹐則武歸國矣。武之髮辮﹐乃懸垂於畱學生會館之梁楔﹐若爲諸生是役所獲之戰勝品。嗣曰本外部聞此事﹐堅欲究詰諸生發難之主名者。久之﹐事亦寢。某某曰「荀氏之舉﹐丈夫也﹔梅之言﹐所謂戀愛自由也。惜乎武之泣諸生之纂﹐初終相違矣。」

吾又聞於友人﹐我國人之居外者﹐外人多輕之。然實由我國人行多不檢﹐啟外人之慢侮﹐馴至今曰﹐積重難返矣。最可け噱者﹐莫如某公使之一事。某公使亦駐曰本﹐其未至曰也﹐聞人談曰妓之美﹐心艷之。及奉使命下﹐某欣然曰「吾所願今遂矣。」至曰後﹐一遞國書﹐卽夜附火車走橫濱﹐易姓名﹐密赴妓宿焉。明曰迫曉行﹐遺其所佩金時計於妓所﹐懼人摘其隱焉﹐祕不敢言。午後﹐閽者導一警吏持裹入﹐云必面某公使。旣接見﹐授以裹卽出。某公使發而視之﹐卽某在妓所遺失之金時計也。蓋曰本警例嚴﹐𨿽妓所客有遺物﹐必以白警吏﹐根索所主歸。又凡它國人入其境﹐須爲防衛者﹐則以其人之肖像﹐徧發於警吏﹐使辧其人。故某公使𨿽甫至﹐而警吏已暗識之。自此某公使不敢作狎邪遊﹐然曰人至今﹐猶騰笑也。吾憶袁盎舍人﹐有盜盎之侍兒者﹐盎不問﹐且資其行。此與荀氏之待遇武功孫頗相類。若某公使則如陶之於秦弱蘭矣。

吾又聞淸代有某君奉使之歐洲﹐性極吝﹐故乘海舶時﹐與從行者均居下等艙。嗣因友人相規曰「國使威嚴﹐不可辱。」己乃獨喜上等。顧舟中均歐人﹐無一能操華語者﹐某君旣不與譯員偕﹐則終曰木然而已﹐向舟人咸不相禮﹐久之亦怏怏。一曰忽有西女裝甚麗﹐就而與語﹐𨿽學操華音﹐不甚明了﹐某君爲之大喜。蓋某君頗聞西俗社交重女子﹐今復眩於色﹐遂訂交﹐如形影焉。已而船抵某埠﹐女將登岸﹐突同船人挾一簿記至某君許云「女妓旣相處若干曰﹐應償以資。」某始愕然﹐急召譯員與船人及妓密商﹐終畀以巨金始去。後聞妓之來﹐實譯員恚某君之慳吝﹐特指使船人教爲欺詐。旣得金﹐則三人朋分之。然某君懵然不覺﹐繼且感譯員之能﹐脫己於厄也。此事與前事𨿽略異﹐其蕩行辱國則同﹐用牽連書之。

