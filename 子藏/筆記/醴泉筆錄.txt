醴泉筆錄宋江休復

●卷上

禦史臺閣門移文用撩頭牒﹐章郇公判審官院﹐張觀爲中丞﹐常用此例移審官。時章爲翰林學士﹐辧之﹐張以故事而止。

章仲鎭云﹕章伯鎭勘會案﹐歲給禁中椽燭十三萬條﹐內酒坊祖宗朝用糯米八百石﹐眞宗三千石﹐今八萬石。

康定中﹐侍禁李貴爲西邊寨主﹐妻爲昊賊所虜去﹐家中一白犬頗馴擾﹐祝之曰「我聞犬之白﹐乃前世爲人也﹐爾能送我歸乎﹖」犬俯仰如聽命﹐卽裹糧隨之﹐有警則引伏艸間﹐渴卽濡身而返﹐凡六七日出賊境﹐其夫無恙﹐朝廷封崇信縣君。

陸參宰邑﹐判訟田狀云「汝不聞虞芮之事乎﹖耆司不受﹐再執詣縣﹐云﹕不曉會得。再判云「十室之邑﹐必有忠信。」

李戡宰邑﹐問民間十否﹑莫有疾病否﹑莫有孝悌否之類。有一患大風者﹐藥云「吾不療爾。」

都下弄蠍尾﹐有五毒者﹑三毒者﹐云﹕城西剝馬務蠍食馬血﹐尢毒﹐己亥歲中屢有螫死者。

毒虺斷首﹐猶能聽以噬人。

客有投縉雲山寺中宿者﹐僧爲具饌羞﹐鱉甚美﹐但訝其無裙耳。入後屋﹐見黃泥數十團﹐大如缶﹐問行者﹐卽向所食者。在其中取龜﹐以黃泥裹之﹐三日龜服气肥﹐味特異。

王介甫云﹕明州有一講僧﹐夜中爲鬼物來請講﹐欣然從命﹐舁行數十里﹐置在豬圈中﹐比曉方悟爲鬼所侮。

張樞言說楊大年臨卒﹐戒家人曰「吾頂赤跌坐﹐汝輩勿哭驚吾。」旣而果然﹐家人驚。貌財復﹐寐而寢﹐遂卒。釋教﹕「頂赤生天﹐腹赤生人﹐足赤沈滯。」

梅聖兪云﹕叔父爲陜西漕知﹐客卒﹐浴殮畢﹐他婢欲竊其衣﹐其屍熱如火﹐驚告家人﹐遂傳於外。或云「不祥﹐此當有重喪。」俄而嬸氏卒。

持國按樂﹐見弦斷﹑弦續者﹐笙竽之類吹不成聲。詰之﹐云﹕自有按樂器﹐國家議黍尺﹐數年乃定﹐造樂器費以萬計﹐乃用樂工私器以享宗廟。

又七廟共用羊一﹐五方帝亦然。溫成廟用羊豕各一。一疑郊本用特﹐後去特﹐以一羊豕代之。符後以永熙不可虛配﹐遂得升﹐明徳尙在故也。後廟神徳﹐賀﹑宋二京﹐尹﹑潘奉慈﹐劉﹑李﹑楊﹑李升﹐今獨章惠。

永叔書法最弱筆﹐濃磨墨以借其力。

範希文戍邊﹐行水邊﹐其樂之從者前云「此水不好﹐裏面有虫﹝聲如隙舉反﹞。」謂之虫﹐乃是魚也。答云「不妨﹐我亦食此虫也。」

原父《五十謚法》一篇﹕神化無方曰尼﹔耄期稱道曰聃﹔卮言日出曰周﹔潔白不污曰皓。

楠樹直竦﹐枝味不相妨﹐蜀人謂之讓木。

胡璦字翼之﹐卒﹐凶計至京﹐錢公輔學士與太學生徒百餘人詣興國戒壇院舉哀﹐又自陳以師喪給假二日。近時無此事。

王景芬職方﹐邵氏婿﹐常州人﹐小兒四五歲﹐甚俊爽﹐病將卒﹐忽言翁婆畱取某某﹐長大必能葬翁婆。景芬大駭﹐始攺葬其父母。邵不疑云。

沈文通說故三司副使陳洎卒後﹐婢子附語亦云﹕生不葬父母﹐當得爲貴神﹐今謫作賤鬼﹐足脛皆生長毛云云。

祖擇之押字直作一口字﹐人問之﹐答云「口無擇言。」

司馬君實充史討﹐白執政﹕時政﹑起居注皆並不載元昊叛命﹑北戎請地事﹐欲就樞密府檢尋事迹以備載錄。龐洎自至史院﹐商量孫朴兼修國史之任﹐國惡不可書﹐會龐去相﹐遂寢。

江南一節使召相者﹐命內子立羣婢中﹐令辧之。相者云「夫人頭上自有黃气。」羣婢皆竊視之﹐然後告云某是。柁工火兒雜立﹐使辧何者是柁人﹐云面上有水波文是。亦用前術。

吳衝卿說﹕其先君爲江州瑞昌令﹐一卒力啖巴豆如松子。問其由﹐始用飯一盎﹑巴豆兩粒研和食﹐稍加如藥﹐凡盡則加巴豆﹐減飯﹐積以歲月﹐至於純食巴豆。此亦習啖葛之類。

掌老太卿判太僕供袷﹐享太牢﹐只供特牛﹐無羊豕。公問禮直官如此﹐不知羊豕牛俱爲太牢。

大學生鄭叔雄用善醫﹐王尙書舉正知雜﹐吳��薦爲祕書省校書郎。起居舍人範師道論列云「山林有道之士﹐大臣薦之﹐不報而方投稷例輒行。」於是汝州孔文除直講﹐楊州孫侔除試校書州學教授。

大內都知張惟吉請謚﹐禮官以惟吉前持溫成喪不當居皇儀﹐爭之至明。時宰不知典﹐則阿諛順旨。惟吉頓足泣下﹐緣此得謚「忠惠」。

陳執中死﹐禮官以前事不正﹐諫請謚「榮靈」。

大名府學進士劉建侯盜官書賣之﹐搜索旣切﹐遂焚之。又與妻同殺人﹐取其金。前殺七人事明白﹐猶且稱冤。府中謂之「始皇」﹐以其焚書坑儒也。

程琳尙書知府曰﹕殺之﹐其容貌堂堂﹐言詞辧博﹐莊生大儒之盜也﹝此段有脫誤﹞。

藥方一大兩﹐卽今之一兩。隋合三兩爲一兩。

宋相公﹐中朝書人髙阝忠恕﹐司封二徐﹐書《佩Δ集》三卷。

楊泫望之當官﹐免私家﹐上歷亦自買紙。爲江南轉運使﹐先移文江寧府﹐要府官月俸米麥﹐何人擔負磨面﹐曾支腳錢。

司馬君實侍先君知鳳翔府﹐竹園中得一物如蝙蝠﹐巨如大鴟﹐莫有識者。有自山西來者云「此鼯鼠也﹐一名飛生﹐飛而生子。每欲飛﹐則椽樹至顚﹐能下不能髙也。」

判尙書禮部則尙書之職﹐判禮部貢院則侍郎之職也﹐其名表則員外之任也。王禹玉帶館職判禮部作三字﹐猶不解百官謝表。禦史中丞署狀而舍人作表﹐是兼尙書員外之職也。

陳執中在樞府建排墻頭﹐夏贊使人。上嘆樞府不得人﹐於是王鬲﹑張觀與執中皆罷。

孫承旨自稱韓持國作維國。齊廊太卿呼邵興宗作元宗。

袷享昭穆﹐各有幄次﹐謂之神帳云。

禮牲體貴賤以爲俎﹐實肩臀膊骼觳﹐左右前後﹐賓主有儀﹐今不復用。司馬公說﹕曾在並州見蕃俗﹐頗存此禮。其最尊者得羊臆骨﹐其次項﹤頁﹥骨。又說婦人不服寬褲與﹐制旋裙必前後開勝﹐以便乘驢。其風始於都下妓女﹐而士大夫家反慕之﹐曾不知恥辱如此。又涼衫以褐綢爲之﹐以代毳袍。韓持國云﹕始於內臣班行﹐漸及士人﹐今兩府亦然﹐獨不肯服。予讀《儀禮》﹐婦人衣上之制﹐如明衣謂之景﹐景﹐明也﹐所以禦塵垢而爲光明也。則涼衫亦所以護朝服﹐𨿽出近俗﹐不可謂之無稽。

君實又說﹕夾拜﹐今陜府村野婦人皆如此﹐男子一拜﹐婦人四拜﹐男子一拜。城外則不然。

子容判禮院﹐見君實﹐八音克諧﹐無相奪倫。今樂懸﹐但聞金聲﹐余樂掩而不聞。宜罷連擊﹐次第見其聲。

歐陽永叔修《唐書》﹐求罷三班院﹐乞一閒慢差遣﹐俄除太常禮院。司巡廳言。朝廷將太常禮院作閒慢差遣耶﹖

子容說﹕周廟制戶在東﹐牖在西﹐當中之分則也。近代宗室南向﹐室猶在西壁﹐袷享猶設昭穆﹐位於戶外﹐南北相對。

武功常景主簿說﹕慶善宮有唐碣﹐爲民藏窖﹐蓋民恐他人見之﹐理認遠祖土田。旁有慈徳寺﹐太宗所建﹐會昌廢﹐寺猶遭毀拆﹐武宗可謂能行令矣。至大中復建﹐碑記尙存。

肆赦﹐宣徳門登降用樂懸﹐又排仗盡如外朝之儀。

大典﹐禮部吉儀五十有五﹐其二十九日癸卯﹐五龍壇子奉敕於五龍廟謝晴﹐廟廊並頹毀﹐寓宿殿東道士之室﹐亦無壇也。

仗儀內五牛旗﹐刻盡五色木牛﹐豎旗於背﹐載以輿牀﹐四人舁之。按《六典》﹕衛尉三十二旗﹐十八曰五牛旗﹐皆是繡繪旗幅。若五牛以牛載﹐則其他麟鳳之類﹐亦當如此矣。

袷享行禮之際﹐雪寒特甚﹐上秉圭露腕肋祭﹐諸臣見上恭虔﹐裹手執笏者惕然﹐皆揎。廟主﹐帝用白帕﹑後用靑帕覆﹐行禮則發之﹐方木爲趺﹐薦以重褥﹐置主於其上。

塵俗呼野人爲沙魂﹐未詳其義﹐士大夫亦頗道之。永叔戲長文賢良之選﹕「旣披沙而揀金」﹐吳頗憾之﹐遷怒於原父云「某沙於心﹐不沙於面﹔君侯沙於面﹐而不沙於心。」愈怒焉。

又嘗戲馬遵舊日沙而不哨﹐如今哨而不沙。

永叔云﹕令狐揆著書﹐數年乃成﹐托宋公序﹐投獻李夷庾。夷庾問何人作序﹐訊知其人﹐使送銀二笏。

龐相令制後﹐舍人自署其名。永叔云﹕誥身後﹐惟吏部判官誥院者當押字爾。

林璃﹑王洙同作直講﹐林謂王﹕「何相見之闊也﹖」答云「遭此霖雨﹐今後轉更疏闊也。」王曰「何故﹖」答云「值這短略。」蓋詆其侏儒矣。

太祖忌宰相馬不入寺﹐宗王計相乘馬直至佛殿東﹐素無定制也。駕往寺觀燒香﹐中丞不從由入臺。翌日﹐幸慈孝集禧﹐宣召乃赴。

供奉官羅承嗣住州西﹐鄰人每夜聞擊物聲﹐穴隙視之﹐乃知寒凍齒相擊﹐再贈之氈﹐堅不受。妻母來﹐見其女方食其枕中豆﹐贈之米麵﹐亦不敢納。遂挈其家居州南﹐聚贍窮親四十口。嘗辭水路差遣﹐云法乘官舟載私物不得過若干斤﹐重恐罹此罪﹐乞換陸路差遣。

祕書丞沈士龍者﹐嘗建言害民事數十條﹐漕司不行﹐遂棄官歸。關門不放過﹐訴云「母老病﹐拘滯於此﹐母必不全﹐亦關吏之罪也。」士龍竟坐擅去官守﹐追官勒停﹐舉主﹑關吏一例見劾。

李照譏王朴編鐘不圓﹐後得圓編鐘﹐正與朴同。議者始知照之妄。

次道見鄭毅夫除省判語詞﹐中間具官某又云云﹐當誥詞前具銜云云﹐中當云以爾云云。

程侍郎言某爲禦史接伴人使﹐中丞張觀云「待之以禮﹐答之以簡。」戡佩服其言。又說髙敏之奉使接虜伴﹐使走馬墜地﹐前行不顧﹐翌日﹐髙馬蹶墜地﹐戎使亦不下馬。張唐公將奉使﹐王景彜云「某接伴時﹐舊例使副每日早先立驛廳﹐戎使方出相揖。某則不然﹐先請戎使立階下﹐然後前挹登階。」唐公云「我出疆﹐彼亦如此﹐柰何﹖」遂卻如舊例。

王景彜判三班院﹐云﹕某笏記上凡使臣八千五百人﹐差殿中丞蘇哀作簿﹐簿成﹐只有七千六人﹐其餘搜括並未見。

蘇儀甫使虜﹐至虜庭﹐傳宣求紫魚﹐答云「𨿽是某鄕中物﹐偶不賫來。」又云「某篋中恐有。」試搜之﹐獲弓﹐家人納褚中﹐忘告之也。

韓忠憲使虜﹐其介﹐劉太后之姻﹐庸而自專﹐私與虜使云「太后言兩朝歡好﹐傳示子孫。」韓了不知﹐忽置一筵﹐遣臣來伴﹐因問﹕「太后有此語﹐何故不傳﹖」忠憲答云「皇太后每遣使﹐使人簾前受此語﹐戒使人令愼重爾。」於是以手頂禮云「兩朝生靈之福也。」

陳相伴虜使﹐問隨行儀鑾司﹐緣何得此名。不能對﹐或云﹕隋大業中﹐鑾集於供帳庫屋﹐遂名此。

文思院使﹐不知從何得此名。或云「量銘待文思索。」或說殿名﹐聚工巧於其側﹐因名曰文思院。

李昉相致仕﹐後陪位南郊﹐病傷寒卒。子宗諤內翰﹐爲玉淸昭應宮副使﹐自齋所得疾卒。宗諤子昭述右丞﹐袷享奏告景靈﹐得疾卒。三世皆死於祠祭之所。

裴如晦云﹕景徳澶淵之幸﹐軍費二十餘萬﹔郊賚用度﹐時一郊費六百萬﹐今千餘萬貫矣。

宋次道集《顏魯公文》十五卷﹐詩方十八首﹐多是湖州宴會聯句書﹐公必在其間。又有大言小言﹑樂語滑語﹑讒語醉語。又和政公主碑﹐肅宗女﹐代宗母妹。潼關失守﹐輟夫柳渾乘以濟孀妹﹐首云平陽與娘子之軍於司竹。襄城行匹庶之禮於宋公﹐常糸匡復之師於武后﹐皆前代所未有也。

魯公顏元孫墓志﹕省試�《河銘髙松賦》﹐考官劉奇批曰「銘賦音律﹐旣麗且新﹐時務五條﹐辭髙理贍﹐惜其貼經通六﹐所以屈從常第。」葬東京鷂店﹐今作曜字。

予奉使迓賀正使於雄州界﹐曰「唐中和自作借職﹐割俸錢與弟請﹐至今四十年﹐士大夫恐罕能如此。」

文州羌人旄牛酥絕美﹐又云河朔人食油湯﹐以薦酸漿粟飯。

冀州城南張耳墓﹐在送客亭後。戎使林牙者﹐由翰林學士問知州王仲平﹐仲平告之﹐不知張耳何代人也。大使耶律防謝曰「契丹家翰林學士名目而已。」

峨嵋雪蛆大﹐治內熱。

己亥歷曰十一月大盡﹐契丹歷此月小﹐十二月十四日夜才昏月蝕。戎使言「竊謂已望。」時修《唐書》﹐問劉希叟﹐云「見用楚衍歷﹐差一日﹔宣明歷﹐十一月當小盡。」

雄霸沿邊塘泊﹐冬月載蒲葦﹐悉用淩牀﹐官員亦乘之。

李昭遘右丞謂樞密程侍郎近日與蒲家刺權門事﹐謂之小火下。程答云「不惟小火下﹐兼有大教頭。」

謝師直說﹕北都李昭亮相爲寵嬖三夫人作水陸道場﹐嬴州唐叟張三郎處主位﹐李之祖父在賓位﹐焚香拜跪﹐不勝其勞。

北虜水實羊腸﹐文州羌取蛇韜首繞頭上﹐治上熱。

虜使云﹕靑貂穴死牛腹﹐掩取之﹔紫貂升木﹐射取之﹐黃色乃其老者﹐銀貂最貴﹐契丹主服之。又云﹕馳鹿重三百斤﹐效其聲致之﹐茸如茄者﹐切食之。又云﹕大寒之毒如中湯火﹐著人皮膚成紫皰。又云﹕韃靼界上﹐獵圍中獲一野人﹐被鹿皮﹐走及奔鹿。又云﹕女身國卽挹婁之地﹐髙麗﹑新羅﹐今是一國﹐其主王輝用契丹正朔。

太子中捨柴餘慶說﹕其從叔內殿承制肅蔡州日﹐掠房緡五千﹐其憂愁焦煎之貌﹐常如負人百千萬﹐債者常在﹐病幾死﹐才開目﹐問其子曰「今日費幾錢﹖」

胡武平內翰丁母憂﹐前一歲。常州宅中海棠花開白花。余妹夫王伯先爲金壇縣令尉胡賓說。

己亥秋﹐潁壽民小不稔﹐羣盜劫禾潁上。令捕得﹐因遣之﹐緣益熾﹐漕司效令﹐且嚴其禁。

橄欖木並花如樗﹐將采其實﹐剝其皮﹐以薑汁塗之﹐則盡落。

余奉敕五龍廟謝晴﹐司天監擇日供神位板﹐太僕供羊。司農供豬﹐粟黃白益饌油肫脂菲菁蔥明油。大府供幣帛濕香。少府供蠟﹐將作供神位水火。光祿供禮料﹐蓮子﹑雞頭﹑胡桃﹑漧棗﹐饌鹽筍俎﹑幹魚﹑玉比﹑鹿脯﹑姜椒﹑橘﹑鼓魚﹑兔﹑鹿﹑羊﹐醢餳醋酒柴炭﹐將作所供洗水香餅爾。

梅二聖兪轉都官員外郎﹐原父戲之﹕「詩人有何水部﹐其後有張水部﹐鄭都官復有梅都官。」鄭有《鷓鴣詩》﹐時呼鄭鷓鴣。梅有《河豚詩》﹐可呼梅河豚耶﹖

張唐公瑰修起居注﹑同知太常禮儀事﹐再疏乞毀溫成後廟﹐皆不降出。

齊廊公開大卿﹐曾爲三司檢法﹐時李士衡克使章得象洎黃宗旦爲判官。公暇﹐省中棋飲談謔﹐每值雪天﹐畢命僚屬酒炙相樂。李諮爲使﹐置酒設藥梅而已﹐今都無此例。

濰守解賓王恕登州交代胡俯﹐許其代官出於許原。許原﹐今郡北十餘里﹐世稱同州坊﹐亦云許坊﹐今爲民田而無村矣。

洛陽北有山泉﹐卽湯所禱桑林之地﹐有廟卽太乙之祠﹐俗號爲聖王。近因旱﹐中使請禱得雨﹐乃奏請封爲淸淵侯。失於檢詳地誌﹐致此謬。

丁晉公謂曹﹑馬爲聖人。夏英公嘗美李林甫之爲相。

《梁書儒林傳》﹕伏曼容聽事施髙坐﹐有賓客﹐輒升髙坐爲講說。今私家無畜此者。

李宗諤諫議松相孫﹐其父匿於李助家﹐免難於李愚侯。趨州三房蘇爲郎中逢吉相孫﹐其父藏李沆相家﹐免禍。

王坡任長安倅﹐眷一樂籍﹐爲內所制﹐則自求死﹐家人懼而從之。後爲陜漕範畱於家﹐潔白而陋目﹐曰聖獸頭。

歷表氵臯作號叫之號。

一月三日疏決罪人﹐開封府罪人宿車院。中夜﹐車上有人伏其中執而毆之至死﹐有司以爲大辟論﹐上云決臀杖二十﹐刺配牢城。宰相以爲大辟當爲流耳。再奏﹐上又云決臀杖二十。諸公下殿﹐方悟對斷之精審。蓋此爲情可矜﹐則當上請﹐因降爲流﹐今經疏決﹐則流下降爲杖矣。

祕書監馬懷素編次圖書﹐乃奏用左散騎常侍元行衝等二十六人﹐同於祕閣詳錄四部。

韋述勤成國史﹐蕭穎士以爲譙周﹑陳壽之流。

錢君倚云﹕《漢書律曆志》﹕鈞著一月之象。又云﹕輔弼執玉以翼天子。科場舉人以爲賦題。「著」疑是「者」﹐「玉」疑是「之」字﹐監本之誤也。

楊畋待制云﹕經筵讀《後漢書》官﹛宀兒﹜亂政事﹐多爲前侍讀削去﹐如《何進傳》。都無誅內官事﹐如《孔融傳》但記孔老通家之舊談辭如雲等語。樂道輩將舊稿刪去之﹐復采關治道者以備進讀。

王隨作相﹐病已甚﹐好釋氏﹐時有獻嘲者云「誰謂調元地﹐翻成養病坊。但見僧盈室﹐寧憂火掩房。」在杭州﹐常對一聾長老誦己作所偈﹐僧旣聵﹐離席引首﹐幾入其懷﹐實無所聞﹐翻嘆賞之﹐以爲知音之妙。施正目說此。

王逵知越州﹐修城卒暴民﹐至發墓磚。錢公輔作ヘ﹐視磚文有永和年號﹐亦有孝子姓名者。先葬無主枯骨﹐尋亦見掘矣。

京師神巫張氏﹐燈焰燒指鍼療諸疾﹐多效於用鍼者。範景仁說其兄忽被神祟﹐飲水並食磁碗﹐召巫者視之﹐旣退﹐欲邀厚貨﹐偃蹇不應命﹐巫之神輒附兄之婢子云「使彼救人苦﹐卻貪財利不來。」索香火﹐如巫所禁祝之﹐遂愈﹐婢子亦不自知也。

王介甫知鄞縣日﹐奉行敕書節文﹐訪義夫節婦﹐得三人﹐其間一人可采﹐姓童﹐爲人典主庫﹐謂之判子﹐家中養疏屬數口﹐奉寡姊承順不違。甥不事家業﹐屢負人債﹐輒爲償之而不以告姊。方欲奏上﹐而代到不果聞﹐以注誤之過爲後宰作笞。部中有兩道者﹐常善遇之﹐每有堤塘橋道之役﹐令化募閭裏﹐修築不勞而成。

故事﹐狀元及第﹐到任一年﹐卽召試充館職。蔡自文忠始造文字得試。

孫尙書侍經筵﹐上或左右矚﹐或足敲踏牀﹐則拱立不講﹐以此每讀書﹐則體貌端莊。

宋﹑賈二相﹐布衣時同詣宋三命﹐云「二公俱當作相﹐更相陶鑄。」宋發卽不同﹐賈𨿽差遲向後﹐宋卻相趁爾。宋狀元及第﹐知制誥。賈在經筵舍人院試出身。宋入參大政﹐賈試舍人。宋命隔幕﹐聞宋語二相﹐道及前事。自後﹐宋罷爲散坡﹐自揚徙鄆。賈旣入參﹐一旦﹐有內降札子﹐啟封則宋庠﹑吳育可參知政事。賈手寫奏狀﹐且喜前言之驗。賈今爲僕射侍中﹐宋史部尙書樞密使同平章事。韓欽聖好陽陰﹐見二公說。

●卷下

聖節道場建起十三日﹐樞府學士以下皆赴。十四日﹐中書會﹐獨舍人與大卿監遙上下不過七八人。

審刑奏案﹐貼黃上更加撮白﹐撮白上復有貼黃。

國朝諸祠﹐牲牢之數不等。七室共一羊豕﹐後廟溫成料一羊豕。蠟享百神亦然。然行事有滑稽者﹐誚其分張之徵﹐謂之迎貓也。

張瑰爲禮官﹐議錢惟演謚文墨。錢氏諸子衰邀執政﹐訴其事。石中立指其幼者以告同列云「此一寸金也。」諸錢數張二親在堂﹐十年入舍之語。

介甫云﹕輔嗣忠象謂馬者必顯之物。欽聖云﹕咸咸之義﹐自晦而上至心﹐則謂正吉悔亡。

紂作炮烙之刑﹐陳和叔云「《韓詩》作烙﹐《漢書》作格。」

吳衝卿云﹕《莊子》姑射﹐今人盡讀作懌﹐音義﹐惟有夜射二切。

原甫云﹕《南陔》《白華》六篇﹐有聲無詩﹐故云笙不云歌也。有其義﹐亡其辭﹐非亡失之亡﹐乃無也。

司馬君實說﹕據《禹貢》﹐河自大亻丕﹑大陸又北爲九河﹐則是河循太行北流﹐乃東入海﹐兗州境也。今之河朔處﹐勢髙地又堅﹐故少水患。又漢兗州界在今河陽﹐非《禹貢》舊境也。

王禹玉上言﹐請以正月爲端月。正音與上名相近也。

馮章靖云「昏字本從民﹐避唐文皇諱乃從氏耳。」孫文公云「從髙低之低。」馮證以《說文》﹐文始慚己說未博。

宋子京判國子監﹐進《禮記》石經本﹐並請邵不疑同上殿﹐以備顧問。無何﹐上問古文如何。邵不疑對﹕「古文不篆於六體義訓不通﹐今人之淺學﹐遂於一字之中偏旁上下雜用古文﹐遂致乖亂。」又順﹕「林氏《小說》所云﹐亦有長義﹐然亦有好怪處。」上一問之。對云「許愼《說文》歸字從止歸﹐省A9聲﹐舉韋切﹔林氏云『從追﹐於聲』爲近﹐此長於許矣。許氏哭從口﹐獄省聲﹔林乃云『眾犬嗥』。此怪也。」

董仲舒云「以仁治人﹐以義治我。」原甫云「仁字從人﹐義字從我﹐豈造文之意耶﹖」

李白詩﹕「君不見裴尙書﹐古墳三尺蒿棘居。」問修《唐書》﹐李縉叔云「催又云冕。」宋次道云「是檢校官與李北海作對﹐非齪齪人也。」

敬字﹐左紀力反﹐右普木反。避廟諱﹐攺姓者爲苟且之苟﹐文章之文誤矣。今雍相是也。

邯鄲公周陵詩﹕「才及春羔鼎祚移。」王介甫云「舂羔鼎祚﹐天成詩語。」

王左丞濟州詩「汶陽歸客」。司馬君實云﹕其地則唐濟鄆州﹐今易地矣。又崇梵僧詩﹐初謂是僧名﹐乃寺名﹐近東阿覆釜村名。

司馬君實謂《詩》「奏假無言」爲是﹐湯孫奏假爲證。予以「鬲假無言」爲是。據《傳》﹐晏子和興同異﹐引此詩﹐爲證矣。

齊桓公以燕公疊出境﹐乃割地予燕。然專割地之罪重於出境矣。欲稱桓公之善﹐反毀之也。

張樞言太博云「四明海物﹐江瑤柱第一﹐靑蝦次之。」介甫云「瑤字當作珧﹐柱卽如蛤蜊柱﹐卽韓文公所謂馬甲柱也。二物無海鮏气﹐鰒魚今之牡蠣是。王莽食鰒魚﹐常幹省爾。」《褚彥回傳》﹕自淮屬北海﹐江南無鰒魚﹐有餉三十枚者﹐一枚直千錢﹐不以頭數之。又讀如鮑﹐非亂臭者也。

胡公謹云﹕登州成山出鰒魚﹐俗云決明可幹食。

司馬君實云﹕《論語》博我以文﹐博學於文﹐此二文謂六藝之文。

《棫朴》詩云「遐不作人。」毛﹕「遠不爲人。」鄭﹕「初作人。」於義未安。《左氏》「欒武子能用善人」引此詩。杜預云「作﹐用也。」言文王能用善人﹐合於能官人矣。

司馬遷誤以「子我」爲「宰我」。又以燕簡公欲盡去諸大夫而立其寵人﹐作「寵姬」。

白馬寺後有李谷﹑蘇禹圭﹑李沆等十宰相墓。

退傳相公﹐光化軍人﹐少時薄遊武當﹐村捨主人將殺以祀鬼。安臥室中﹐誦六天北帝咒。巫者見星宿覆其上﹐怖而卻走。退傳孫婿呂誨太傅云。白水縣堯山民掘得志石﹐是員半千墓﹐云﹕十八代祖凝自梁入魏﹐本姓劉氏﹐彭城人﹐以其雅正似伍員﹐遂賜姓員。

左馮龍興寺殿﹐陌氏所構。至和二年重瓦﹐柏椽大徑尺。寺僧守元八十三矣﹐云此本樹法官引盜﹐旁人得捕」。或以濰之於登不得爲旁﹐又條有誤傷﹐旁人謂在旁﹐則判審刑。錢象先待制云「旁求儒雅﹐胡竟坐自盜﹐將勒停﹐賓王落職知建昌軍。」

吳春卿葬新鄭﹐掘地深二丈五尺﹐中更掘坡子﹐才足容棺。旣下棺於坑口﹐上布柏﹐團以遮之﹐卽下土築﹐不用磚甓。吳氏葬其先亦如此。

錢君倚學士說﹕江南王公大人墓﹐莫不爲村人所發﹐取其磚以賣者﹐是磚爲累也。曰﹕近江南有識之家﹐不用磚葬﹐惟以石灰和篩土築﹐其堅如石。此言甚中理。

沈文通學士與髙繼方同事賀北虜正旦﹐於幽州亦效中國排仗法服宮駕。

《史記曆書》云「稊鴂先滜。」龐相云「見夏英公文字中用滜﹐作陂澤之澤。」

余見宋子京謝﹕長安有寶貨﹐行搜奇物者﹐畢萃焉。唐諸陵經五代發掘﹐皆空。太平興國中﹐具衣冠掩塞﹐長老猶見之。

蘇ヘ言﹕綿州二歲斷大辟一人﹐鳳翔半年斷二十餘人。

權文公不避諱﹐論子舉謨事。

劉師顏視月占旱﹐問之﹐云「諺有之﹐月如懸弓﹐少雨多風﹔月如傾瓦﹐不求自下。」

同州民謂雨沾是爲爛雨。

蒲城縣《胡珦神道碑》﹐韓文公撰﹐胡證書﹐在尉廏﹐近置夫子廟。訪墳﹐不獲矣。

趙龍圖師民自耀過同說礻殳礻羽﹐城有礻殳礻羽廟﹐疑礻殳礻羽亦是兵械﹐其秦禱兵之所乎﹖

江州琵琶亭詩板甚多﹐李卿孫惟畱一篇夏英公詩﹕「流光過眼如車轂﹐薄宦拘人似馬銜。若遇琵琶應大笑﹐何須收淚濕靑衫。」

趙師民罷華原﹐過左馮﹐同登排雲樓﹐指中條山北﹐所謂襄山楊榮賦勿華踏衰。檢余靖初校《漢書》監本作襄﹐馳介問之云「據《郊祀志》﹐襄字誤矣。」

薛俅比部待闕蒲中﹐出恰律郎蕭悅畫竹兩軸﹐乃樂天作詩者。薛蓄畫頗多﹐此兩畫尢佳也。

昭應溫泉﹐鄭文寶詩云「只見開元無事久﹐不知貞觀用功深。」

安道侍郎云﹕趙安玉客長安﹐購唐太宗骨葬昭陵下。一豪姓蓄腦骨﹐比求得甚艱。吳宣徽自延州以宿疾求蒲中﹐乞免院職﹐攺大資政。尙書左丞呼大資﹐不呼左丞。府僚識體者﹐門狀上添政字。

韓稚圭善飲﹐後以疾飲量殊減。吳資政云「道書云人多用於所長﹐有旨哉。」

溫仲舒判開封府﹐一進士早出探榜。其妻續﹐有人報其父母船至水門﹐亟僦驢往省之﹐至東門爲醉人毆擊。僦驢者又懼證左畱滯﹐潛遁去。府中以醉人亦有指爪痕﹐俱杖而遣之。歸家號泣。夫自外歸﹐亦落第而泣﹐兩不相知其由。徐知妻被杖﹐詣所司訴冤﹐不聽。於州橋夫妻投河溺死。眞宗聞之怒﹐知府已下悉罷去。吳春卿云「小刑責﹐亦不可不愼也。」

就師西門外立尉專決鬥競事﹐城裏外悉府尹主之。每三大節﹐他官皆有休假﹐惟府事愈多﹐節日淸明尢甚﹐斗競至數百件。

長安有寶貨行﹐有購得名玉魚者﹐亦名玉梁﹐似今所佩魚袋﹐有玉者﹑銅者。文丞相五千市一瑪瑙者﹐府中莫知何用﹐多雲墓中得之。薛俅比部慶成軍觀太寧宮醮﹐見禮服劍室貫絳者﹐形正相似。

梅摯﹑陳洎﹑劉湜假少常使虜﹐後俱作省造北使﹐宴閣門﹐從之萃坐朵殿。梅等以假官有升無降故事﹐副綴兩制坐殿上﹐逡巡不赴。閣門副使張得一奏嫌坐位﹐任不赴坐。遂貶。蘇盧衮上前端笏移南山﹐不誣矣。

張得一自閣門副求正﹐副使引曹佾﹔李璋列王貂作樞﹐吳龐爲副﹐以曹﹑李中宮外舍之親﹐張未服﹐云「公朝豈私親耶﹖」吳云「閣副侍中子若孫﹐恩澤差別﹐疏親又差降﹐豈非用親耶﹖」小絀又引非親例﹐王云「此邊任。」張左請邊任﹐遂正使名﹐除潞州﹐以潞州非人使路﹐攺貝州﹐宣不候代到赴請河﹐又請不候代至貝王﹐貝王則據扶叛。張伏法京師。

夏守恩太尉作殿帥。舊例﹐諸營馬糞錢分納諸帥。夏旣納一分﹐魚軒要一分。時王相徳用作都虞候﹐獨不受。又章獻上仙內臣請坐甲﹐王獨以謂不當爾。興國寺東大樞貂張耆相宅﹐近須兵防衛﹐不與。以此數事﹐擢爲樞密副使。

呂文靖說﹕作正字日﹐值旬休﹐丁晉公宅會客﹐忽來招﹐遂趣往。至則懷中出詞題﹐簾外艸寇萊公雷州制。旣畢﹐覽之不懌﹐曰「舍人都不解作文字邪﹖」呂遜謝再三﹐乞化筆增損﹐遂注兩聯云「當孽豎亂常之日﹐乃先皇違豫之初。」緣此震驚﹐遂至沈極。

曹貂利用將赴漢東﹐入內供奉官楊懷敏盡逐其左右。旦將上馬﹐坐驛廳﹐無人至。使數輩立屏後﹐時引首來窺﹐則揮手令去。曹夙懷憂懼﹐睹此疑將就刑。楊又徐進云「侍中且宜歇息。」遂閉堂自經。

天聖中﹐後殿中欲放榜﹐王沂公作相﹐端笏立。時有論奏近歲陳龐作相案﹐前笏讀姓名﹐與百執無別。

制勝關山林舊饒雪霜﹐今墾辟爲稼土﹐气候與舊不同。

夏英公少年作詩﹐語意驚人﹐有「野花無主傍行人」之句。

李程畫像在開元寺﹐因雨摧壞﹐吳衝卿云「寺僧不好事﹐可惜。」今云此有榻本﹐可令重畫﹐如此李程在裏。」李程子廓從父過三亭渡﹐爲小石隱足﹐痛以呼父﹐程云「太華峯頭仙人手迹﹐黃河灘裏爭如有隱人腳跟。」

髙敏之以鐘乳飼牛﹐飲其乳﹐後患血痢卒。或以爲冷熱相激所致。

川峽呼梢工篙手爲長年三老。杜詩﹕「長年三老歌聲裏﹐白晝攤錢髙浪中。」得名舊矣。

府史胥徒乃四名﹐男臣女妾是兩號。都下吏人連名府史﹐婦女表狀皆稱臣妾﹐皆非也。

韓文公《談苑》說《樊南集》故事灰釘云﹕揚雄賦殊非﹐《南史徐勉傳》﹕屬纊方畢﹐灰釘已具。

楊文公內閣侍讀﹐占城進獅子﹐例進詩文﹐公云「渡海鯨波息﹐登山豹霧消。」爲時激賞。《司馬法》有虞城忄戒於中國《司馬法》﹕夏執元戈﹐殷執白戚﹐周左杖黃鉞。

教坊伶人嘲釣客直樂云「釣客擊杖鼓百面如一﹐教坊不如他齊整﹐打一面如打百面。可謂婉而絞。

漢三輔縣谷﹐今醒泉﹑重泉。池陽﹐秦驪邑﹐漢新丰。新丰﹑平陵﹑槐裏﹑茂陵﹑頻陽﹑美原﹑礻殳礻羽﹑蓮勻﹐在下邦東。

峽江船須土人撓水勢行之。周湛郎中作夔漕建宮﹐不得差擾﹐俄自沈一舟﹐眾頗怪之。

長安王瀆﹐任度支員外郎﹐妻髙氏﹐節度使瓊第九女。前妻子經不教﹐供養殊闕。瀆卒後十餘年﹐經二子皆成立﹐相繼卒﹐亦喪明。始首悔前咎﹐克己反善﹐云「皆水邱婦並兄弟教經如此。」早夜策杖﹐不廢定省﹐上之不輟。卒後水邱婦病癱﹐其兄弟懼卒﹐水邱遂絕。人謂神理不可誣矣。

解池鹽歲課愈多而不精﹐耆老云「每風雨起﹐鹽結須以八翻轉﹐令風吹﹐則堅實。今任其自熟﹐其畦下者卒虛軟。」吳左丞春卿云「初任臨安日﹐捕到鹽﹐令鋪戶驗之﹐外界官鹽則刑輕﹐私鹽則刑重。患爲鋪戶所欺﹐於庭下各取數紙裹之﹐外用帖子題記﹐置案上﹐分鋪戶作兩番去帖隔驗之﹐然後絕欺獘。始靳其驗法細詰之﹐乃肯道云「煮鹽用蓮子爲侯﹐十蓮者官鹽也﹐五蓮以下﹐鹵水漓爲私鹽也。私鹽色紅白﹐燒焰灰染其色﹐以效官鹽。於是嗅以辧之。」自是不用鋪戶﹐自能辧矣。

曹佾太尉﹐長秋母弟張貂耆之坦牀。始成婚﹐貲裝甚盛﹐請衣帳者增二十縑。三月後盡斂持去﹐訊之﹐云「本房臥制。未辦此﹐皆假借來。」推延五六年﹐竟不致一物。吳大資與曹宣猷同館伴話及此。

錢明逸知開封府﹐時都下婦人白角冠闊四尺﹐梳一尺餘。禁官上疏禁之﹐重其罰﹐告者有賞。

京師風俗﹐將爲婚姻者﹐先相婦﹐相退者﹐爲女氏所告﹐依條決此婦人。物議云云﹐以爲太甚。

京師上元放燈三夕。錢氏納士進錢買兩夜。今十七﹑十八兩夜燈因錢氏而添。

詩僧惠崇多剽前制﹐緇弟作詩嘲之云「河分岡勢司空曙﹐春入燒痕劉長卿。不是師兄多犯古﹐古人言語犯師兄。」

陜府昭宗禦詩﹕「何處有英雄﹐迎歸大內中。」在河中逍遙樓。與太宗詩「昔乘匹馬去﹐今驅萬乘來」。气象不侔矣。

王重盈陜府構寺﹐募巧工圖壁﹐悉沈於河。今建初院六祖等人多摸寫。

王文穆罷相﹐知杭州﹐朝士送詩﹐惟陳從易學士云「千重浪裏平安過﹐一尺竿頭穩下來。」冀公稱重之。楊文公在館中﹐文穆或繼至﹐必徑出﹐他所亦然﹐幾類爰﹑晁故事。文穆去﹐舉朝皆有詩﹐獨文公不作。文穆辭日﹐奏眞廟傳宣令作詩﹐遷延不送。

吳春卿云﹕往年學中置一桑﹐螵蛸於筆格上亙朴緣者無數﹐檢月令視之﹐乃螳螂生月日也。

劉子儀侍郎三入翰林﹐意望入兩府﹐頗不懌﹐詩云「蟠桃三竊成何味﹐上盡鰲頭迹轉孤。」稱疾不出朝。問候者繼至詢之﹐云「虛熱上攻。」石八中立在坐云「只消一服淸涼散。」意謂兩府始得用靑涼傘糸散也。

丁崖州𨿽險詐﹐然亦有長者言。眞宗常怒一朝士﹐再三語之﹐不崖州輒稍退不答。上作色曰「如此叵耐﹐問輒不應。」謂進曰「雷霆之下﹐臣更加一言﹐劉齏粉矣。」眞宗欣然嘉納。

丁晉公在崖州﹐方弈棋﹐其子哭而入﹐詢之﹐云「適聞有中使渡海﹐將至矣。」笑曰「此王欽若使人來嚇我耳。」使至謝恩畢﹐乃傳宣撫問也。

開封府尹大廳自周起侍郎奏眞宗云「陛下昔居此﹐臣不敢坐。」自爾遂空﹐不復居。

李�兵部作陜西轉運使﹐嘗至一州﹐軍伶白語﹕「但某叨居兵部﹐謬忝前行。」李大怒。呂文靖相判許田﹐柳灝作漕府宴﹐優人云「爾是防城舉人﹐有何文學。」柳卽泣訴相﹕「坐此必宜眞有怨嫌者﹐故令辱某。」不得已﹐送獄鞫問﹐遂至配。

章相在翰林日﹐嘗差知權開封府。二十七日﹐請僧在家設七晝夜道場﹐懼冤濫也。

近歲都下裁翠紗帽﹐直一千。至於下俚恥戴京紗帽。禦帽例用京紗﹐未嘗攺易也。

宋子京說許相公序開《西湖詩》﹕「鑿開魚鳥忘機地﹐展盡江湖極目天。」長安北禪寺筍石﹐鄭天休資政題十字「春至不擇地﹐路旁花自開」刊之。

李丕緒少卿說﹕師頡作永興重進果客時﹐府前有十餘堵大墻蔽荒隙。軍府蕭條﹐寂無民事﹐因搜訪碑碣﹐凡打三千餘本。姜遵知府日﹐內臣曾繼華來造塔。遵希明肅旨﹐近城碑碣盡輦充塔基﹐繼華死於塔所。人謂之鬼誅也。

紫閣山老僧文聰說﹕晏相來遊山﹐獼猴萬數﹐徧滿山谷。僧言未嘗如此多也。晏詩尋添獼猴之句。

鳳翔李茂正幽昭宗於紅泥院﹐制度殊褊小﹐自據使宅﹐令其家供養眞衫衣赭袍龍鳳扇。民獻善田﹐令薄出租以佃之﹐稱秦王戶。後子孫以券收田﹐有二孫府西土腴各余頃﹐不十年蕩費盡﹐今丐於市。

岐府使齋前有百葉桃﹐谷雨十日後﹐結實大如拳。

猴部頭﹐猿父也﹐衣以緋優服﹐韋布昭宗側。梁祖受禪﹐張禦筵﹐引至坐側﹐視梁祖﹐忽奔走號﹐躑褫其冠衣。全忠怒叱﹐令殺之。唐之舊臣無不愧怍。

安轡初﹐唐教坊優人﹐事李茂正。一日﹐作意將戲之﹐遂逃遁﹐經年復來﹐茂正云「無容身處﹐還卻來邪﹖」時茂正燔長安﹐絕還都之望﹐答云「暫來看大王耳﹐歸長安賣孚炭﹐足過一生﹐豈無容身地耶﹖」

儀州﹐唐神策義寧軍置使統之。

太和年﹐姚說充使李茂正﹐墨制義州主公寺碑。魏晉秦年﹐督護漢熾太守王寶貴。此卽漢熾城矣。又有白馬令﹐某碑所在﹐亦名白馬寺。按《圖經》並不載﹐恐後湮滅﹐聊書記之。

吳春卿殿試《聖有謨訓賦》﹐用「答揚」二字﹐自謂頗工。考官張希顏不曉﹐云「只有對揚休命﹐豈有答揚者耶﹖」旁一人云「答卽對也﹐乃及時文耳。」遂加一抹。宋宣獻公綬編排卷子﹐知其誤﹐不敢移易。向相《延州詩》﹕「四時常有煙棚合﹐三月猶無菜甲生。」又有人嘲《同州詩》﹕「三春花發惟樗樹﹐二月鶯啼是老鴉。」

晏相言﹕作知制誥﹐誤宣入禁中﹐眞宗已不豫﹐出一紙文字﹐視之﹐乃除拜數大臣。奏臣是外制﹐不敢越職領之。須臾﹐召到學士錢惟演。晏奏臣恐泄漏﹐乞宿學士院。翌日﹐麻出﹐皆非向所見者﹐深駭之﹐不敢言。

眞宗上仙﹐明肅召兩府諭之﹐一時號泣﹐明肅曰「有日哭在﹐且聽處分。」議畢﹐王文正曾作參政﹐秉筆至淑妃爲王太妃﹐卓筆曰「適來不聞此語。」丁崖州曰「遺詔可攺耶﹖」眾亦不敢言﹐明肅亦知之﹐始惡謂而嘉王之直。

宋相與髙飠束同發天府﹐解日月爲常賦象字韻之押狀者﹐以落韻﹐先剝放﹐近百人投牒云「某不落韻。」乃取捲視之﹐狀下有可想二字﹐然賦亦紕繆﹐其如落韻剝放。舉人不伏﹐髙與甲憂問或醉或睡﹐伯庠更點檢﹐詩只五韻﹐急呼二人起視之。二君歡欣﹐舉子慚怍而已。

嘉二年﹐歐陽永叔主文省﹐試《丰年有髙廩》詩﹐云出《大雅》﹐舉子喧嘩。爲禦史吳中復所彈﹐各罰金四斤。

