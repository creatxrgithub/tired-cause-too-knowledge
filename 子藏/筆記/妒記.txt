

《妒記》﹝南朝宋﹞虞通之

桓大司馬平蜀﹐以李勢女爲妾。桓妻南郡主凶妒﹐不卽知之﹔後知乃拔刀率數十婢往李所﹐因欲斫之。見李在窗前梳頭﹐發垂委地﹐姿貌絕麗﹔乃徐下地結髮﹐斂手向主曰「國破家亡﹐無心以至今日﹔若能見殺﹐實猶生之年。」神色閒正﹐辭气淒惋。主乃擲刀﹐前抱之曰「阿姊見汝﹐不能不憐世說注引作阿子我見汝亦憐六帖引作我見猶憐何況老奴。」遂善遇之。類聚十八世說賢媛篇注六帖十七

王丞相曹夫人﹐性甚忌﹐禁制丞相不得有侍禦﹐乃至左右小人﹐亦被檢簡﹐時有妍妙﹐皆加誚責。王公不能久堪﹐乃密營別館﹐眾妾羅列﹐兒女成行。後元會日﹐夫人於靑疏臺中望見兩三兒騎羊﹐皆端正可念。夫人遙見﹐甚憐愛之。語婢云「汝出問此是誰家兒﹖奇可念。」三字依類聚引補給使不達旨﹐乃答云「是第四五等諸郎。」曹氏聞驚愕﹐大恚﹐不能自忍﹐類聚引有此句乃命車駕將黃門及婢二十人﹐人持食刀﹐自出尋討。王公亦遽命駕﹐飛轡出門。猶患牛遲﹐乃左手攀車闌﹐右手捉麈尾﹐以柄助禦者打牛﹐狼狽奔馳﹐方得先至。蔡司徒聞而笑之。乃故詣王公﹐謂曰「朝廷欲加公九錫﹐公知不﹖」王謂信然﹐自敍謙志。蔡曰「不聞餘物﹐惟聞有短轅犢車長柄麈尾爾。」王大愧。後貶蔡曰「吾昔與安期千里共在洛水集處﹐不聞天下有蔡充兒。」正忿蔡前戲言耳。世說輕詆篇注類聚三十五

謝太傅劉夫人﹐不令公有別房寵。公旣深好聲樂﹐不能令節﹐禦覽引有句此後遂頗欲立妓妾。兄子及外生等微達此旨﹐共問訊劉夫人﹔因方便稱「關睢」「螽斯」有不忌之徳。夫人知以諷己﹐乃問﹕「誰撰此詩﹖」答云周公。夫﹖曰「周公是男子﹐乃相爲爾。若使周姥撰詩﹐當無此語也。」類聚三十五禦覽五百二十一

武歷陽女嫁阮宣子﹐無道妒忌﹐禁婢﹕甌覆槃蓋﹐不得相合。禦覽七百五十八家有一株桃樹﹐華葉灼耀﹐宣嘆美之﹐卽便大怒﹐使婢取刀斫樹﹐摧折其華。類聚八十六禦覽九百六十九事類賦注二十六

京邑有士人婦﹐大妒忌﹔於夫小則罵詈﹐大必捶打。常以長繩系夫腳﹐且喚便牽繩。士人密與巫嫗爲計﹕因婦眠﹐士人入廁﹐以繩系羊﹐士人緣墻走避。婦覺牽繩而羊至﹐大驚怪﹐召問巫。巫曰「娘積惡﹐先人怪責﹐故郎君變成羊。若能攺悔﹐乃可祈請。」婦因悲號﹐抱羊慟哭﹐自咎悔誓師。嫗乃令七日齋﹐舉家大小悉避於室中﹐祭鬼神師﹐祝羊還復本形。徐徐還﹐婦見啼問曰「多日作羊﹐不乃辛苦耶﹖」曰「猶憶啖艸不美﹐腹中痛爾。」婦愈悲哀。後復妒忌﹐因伏地作羊鳴﹔婦驚起﹐徒跣呼先人爲誓﹐不復敢爾。於此不復妒忌。類聚三十五

泰元中﹐有人姓荀﹐婦庾氏﹐大妒忌。荀嘗宿行﹐遂殺二兒。爲屋不立齋室﹐惟有廳事﹐不作後壁﹐令在堂上冷然望見外事。凡無人不得入門﹔送書之人若以手近荀手﹐無不痛打﹔客若共牀坐﹐亦賓主俱敗。鄰近有年少徑突前詣荀﹐接膝共坐﹐便聞大罵﹐推求刀杖。荀謂客曰「僕狂婦行﹐君之所聞﹔君不去﹐必誤君事。」客曰「僕不畏此。」乃前捉荀手﹐婦便持杖直前向客﹐客旣大健﹐又有短杖在衣裏﹐便與婦老嫗無力﹐卽倒地﹐客打垂死。荀走叛不敢還。婦密令覓荀云「近遭狂人﹐非君之過﹐君便可還。」荀然後敢出。婦兄來就荀﹐共方牀臥﹐而婦不知﹐便來捉兄頭﹐曳著地欲殺﹐方知是兄﹐慚懼入內。兄稱父命﹐與杖數百﹐亦無攺悔。類聚三十五

諸葛元直妻劉氏﹐大妒忌﹔恆與元直杖。不勝痛﹐才得一兩﹐仍以手摸﹐婦誤打指節腫。從此作制﹕每與杖﹐輒令兩手各捉跗。元直遇見婦捉跗欲成衣﹐謂當與己杖﹐失色怖。婦曰「不也﹐捉此自欲成衣耳。」乃欣然。類聚三十五

