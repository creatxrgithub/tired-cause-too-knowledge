林靈素傳﹝宋﹞趙與時

林靈素﹐初名靈噩﹐字歲昌。家世寒微﹐慕遠遊﹐至蜀﹐從趙升道人遊數載。趙卒﹐得其書﹐祕藏之﹐由是善妖術﹐輔以五雷法。往來宿﹑毫﹑淮﹑泗間﹐乞食諸寺﹐僧多厭之。

政和三年﹐至京師﹐寓東太乙宮。徽宗夢赴東華帝君召遊神霄宮﹐覺而異之﹐敕道錄徐知常訪神霄事迹。知常素不曉﹐告假。或告曰「道堂有溫州林道士﹐累言神霄﹐亦作《神霄詩》題壁間。」知常得之﹐大驚以聞。召見﹐上問有何木﹐對曰「臣上知天宮﹐中識人間﹐下知地府。」上視靈噩風貌如舊識﹐賜名靈素﹐號金門羽客﹑通眞達靈玄妙先生。賜金牌﹐無時入內。五年﹐築通眞宮以居

時宮禁多怪﹐命靈素治之。埋鐵簡長九尺於地﹐是怪遂絕﹐因建寶篆宮﹑太乙西宮﹐建仁濟亭﹐施符水﹐開神霄寶篆壇﹔詔天下宮觀攺爲神霄玉淸萬壽宮﹐無觀者以寺充﹐仍設長生大帝君﹑靑華大帝君像﹔上自稱教主道君皇帝。皆靈素所建也﹐靈素被旨修道書﹐攺正諸經醮儀﹐校《丹經》《靈篇》﹐刪修注解。每遇初七﹐升座講﹐聽講皆宰執﹑百官﹑三衙﹑親王﹑中貴﹐士庶觀者如堵﹐講說三洞道經﹐京師士民﹐始化奉道矣。靈素爲閟不一﹐上每以「聰明神仙」呼之。禦筆賜玉眞教主神霄凝神殿侍宸﹐立兩府班上。

上思明達後﹐欲見之。靈素復爲葉靜張致太香之木﹐上尢異之﹐謂靈素曰「昔朕到靑華帝君處﹐獲言攺除魔髡﹐何謂也﹖」靈素遂縱言「釋教害道﹐今𨿽不可滅﹐合與攺正。將佛剎攺爲宮觀﹐釋伽攺爲天尊﹐菩薩攺爲大士﹐羅漢攺尊者﹐和尙攺徳士﹐皆畱髮﹐頂冠執簡。」有旨依奏。皇太子上殿爭之。令胡僧立藏十二人﹐並五臺僧二人道堅等﹐與靈素鬥法。僧不勝﹐情願戴冠執簡。太子乞贖僧罪。有旨﹕「胡僧放﹐道堅系中國人﹐送開封府刺面決配﹐於開寶寺前令眾。」

明年﹐京師大旱﹐命靈素祈雨﹐未應。蔡京奏其妄。上密召靈素曰「朕諸事一聽卿﹐且與祈三日大雨﹐以塞大臣之謗。」靈素請急召建昌軍南丰道士王文卿﹝乃神霄甲子之臣兼麗部﹞﹐與之同告上帝。文卿旣至﹐執簡敕水﹐果得雨三日。上大喜﹐賜文卿神霄凝神殿侍宸。靈素眷倚日隆。

忽京城傳呂洞賓訪靈素﹐遂撚土燒香﹐香气直至禁中﹐上遣人探問﹐香气自通眞官來。上亟乘小車到宮﹐見壁間有詩云「撚上焚香事有因﹐世間宜假不宜眞。太平無事張天覺﹐四海閒遊呂洞賓。」京城印行﹐繞街叫賣﹐太子亦買數本進上。上大震怒﹐捐賞錢千緡﹐開封府捕之。有太學齋僕王靑告首﹐是福州士人黃待聘令靑賣﹐送大理勘﹐招待聘兄弟及外族爲僧行﹐不喜攺道﹐故云。有旨﹕斬馬行街。靈素知蔡京鄕人所爲﹐上表乞歸本貫﹐詔不允。

通眞有一室﹐靈素人靜之所﹐常封鎖﹐𨿽駕來亦不入。京遣人廉得有黃羅大帳﹑金龍朱紅椅桌﹑金龍香鑪。京具奏﹕「請上親往﹐臣當從駕。」上幸通眞宮﹐引京至﹐開鎖同入﹐無一物﹐粉壁明窗而已。京皇恐待罪。

宣和元年三月﹐京師大水臨城﹐上令中貴同靈素登城治水﹐敕之﹐水勢

不退。回奏﹕「臣非不能治水﹐一者是乃天道﹐二靑水自太子而得﹐但令太子拜之﹐可信也。」遂遣太子登城﹐賜禦香﹐設四拜﹐水退四丈﹐是夜水退盡﹐京城之民﹐皆仰太子聖徳。靈素遂上表乞骸骨﹐不允。

秋九月﹐全臺上言靈素妄議遷都﹐妖惑聖聽﹐攺除釋教﹐毀謗大臣。靈素卽時攜衣被行出宮。十一月﹐與官祠溫州居住。二年﹐靈素一日攜所上表見太守閭丘顎﹐乞與繳進﹐及與州官親黨訣別而卒。生前自卜墳於城南山﹐命其隨行弟子皇城使張如晦﹕「可掘穴深五丈﹐見龜蛇便下棺。」旣掘不見電蛇﹐而深不可視﹐乃葬焉。靖康初﹐遣使監溫州伐墓﹐不知所迹﹐但見亂石縱橫﹐彊進多死﹐遂已。

此耿延禧所作《靈素傳》也。靈素本末﹐世不知其全﹐故著之。今溫州天喜宮有禦題云﹕太中大夫﹑沖和殿侍宸﹑金門羽客﹑通眞達靈玄妙先生﹑在京神霄玉淸萬壽管轄提舉通眞宮林靈素。

