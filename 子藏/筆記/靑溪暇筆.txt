靑溪暇筆

明姚福

●卷上

太祖髙皇帝以至正十五所乙未取集慶及太平﹑寧國。趙雙刀陷池州時﹐余忠宣﹦﹦慶﹐使判官莫倫赤市鹽浙東﹐還泊龍灣時﹐方以兵邀之﹐莫倫赤自稱安慶使者。太祖聞之曰「余公﹐元名臣﹐使當道皆若之﹐天下豈有亂哉﹗」命諸軍勿得侵掠﹐以禮宴勞之﹐遣還。且曰「告余公善自爲守。」又曰「老趙在池州﹐素無仁心﹐恐汝去不能免也﹐吾以書與汝﹐至則以示其左右。」莫倫赤至池州﹐果爲所扼﹐以書示之。趙省書曰「但免汝一死耳﹐鹽貨不可得也。」悉爲所掠﹐而莫倫赤遂得生還。福按﹕余公之守安慶也﹐趙雙刀﹑陳友諒引羣盜四面而攻之﹐太祖與之接壤﹐未嘗加以一鏃﹐𨿽曰兵不攻堅﹐然神謀妙笄﹐皆由天縱﹐非一時英雄所能知也。其時友諒已僭大號﹐據有全楚﹐隱然一國。而太祖初提一旅之師﹐渡江而東﹐若又悉力疲眾以攻堅城﹐不惟頓兵挫銳﹐然自撤屏翰﹐身受彊敵﹐則亦安能從容俯仰﹐得以礪兵抹馬﹐以觀四方之釁﹐而出萬全之計哉﹗此其遠略爲何如也。以是而論﹐余公𨿽爲元守﹐實爲我用﹐豈非天佑國家﹐故使之然乎﹗其後﹐友諒𨿽下安慶﹐然友諒之兵力﹐亦自是漸衰﹐而勃興之朝﹐蓋已莫之能禦矣﹐故陳氏不旋踵而滅也。臨川朱彥昌有弔余公詩一聯云「十年血戰身無暖﹐一旦唇亡齒亦寒。」下句蓋指友則云耳。於此見受天命者﹐其所云爲固自異也。

洪武間﹐翰林應奉唐肅﹐有《應制賦海東靑》一絕云「雪翮能追萬里風﹐坐令狐兔艸間空。詞臣不敢忘規諫﹐卻憶當時魏鄭公。」自注云﹕是曰上禦奉天門外西鷹房﹐觀海東靑。翰林學士宋濂因諫曰「禽荒古所戒。」上曰「聯聊玩之耳﹐不甚好也。」濂曰「亦當防微杜漸」上遂起。嗚呼﹗我太祖聖明天縱﹐固非唐太宗所能肖﹐然宋公道之直﹐誠不在鄭公之下﹐而肅之詩﹐亦可謂善於規諷也。此𨿽一事﹐可以見當時君臣相得之際﹐如此其盛也。

太常博士顧錄﹐字謹中﹐善詩歌﹐有《過鄱陽湖》詩﹐其一聯云「放歌今曰容豪客﹐破敵當年想至尊。」聞入禁中﹐太祖命盡進其作。一曰﹐近臣入便殿﹐見上所常禦之處﹐有錄詩數帙﹐蓋深喜之也。

四明桂彥良﹐洪武初爲太子正字。太祖一曰問好善嫉惡之要﹐對曰「惟仁者能好人﹐能惡人﹐人君當以至公無私爲好惡。」上喜曰「聖人之言﹐允以切。」又曰「朕每心火炎上﹐喜怒不常﹐何也﹖」曰「損以懲忿窒欲。」又郊祀祝文有「予」﹑「我」字﹐上怒﹐將罪主者。彥良進曰「湯祀天﹐曰予小子履武祭天﹐曰我將我享。儒生泥古不通﹐煩上譴呵。」眾遂得釋。

李叔通名泰﹐鹿邑人﹐洪武末﹐爲詹事府通事舍人。云太祖恆誦唐人李山甫《上元懷古》詩﹐吟哦不絕﹐且大書置屏間。其詩曰「南朝天子愛風流﹐盡守江山不到頭。總爲戰爭收拾得﹐卻因歌舞破除休。堯將道徳終無敵﹐秦把金湯可自由。試問繁華何處在﹐雨花煙艸石城秋。」嗚呼﹗安不忘危﹐天下寧有不致太平者哉﹗此後王所當法也。

元滅﹐其臣擁兵不降者﹐惟擴廓帖木兒﹐卽王保保也。太祖嘗獲其家屬﹐厚恩以招徠之﹐終不至。一曰﹐大會諸將﹐問曰「今我朝孰爲好男子﹖」或對曰「常遇春領兵不過十萬﹐所向克捷﹐此好男子也。」上曰「未若王保保﹐斯所謂好男子也。」聖訓蓋欲倡勇敢﹐使諸將思自憤耳。其後民間凡遇有微勞自矜者﹐則誚之曰「嘗西邊拿得王保保來邪」﹐至今遂成諺語。薛志道云「擴廓帖木兒﹐乃曰王保保者﹐自以家世封王﹐故以王爲姓。」今旗手衛王指揮﹐乃其族孫也。

洪武初﹐欲於南京獅子山頂作閱江樓。樓未造﹐太祖先令儒臣作記﹐卽曰文成﹐上覽之曰「乏人矣﹗昔唐太宗繁工役﹐好戰鬥﹐宮人徐充容猶上疏曰﹕『地廣非久安之道﹐人勞乃易亂之源。東戍遼海﹐西役昆丘﹐誠不可也。』今所答皆順其欲﹐則唐婦人過今儒者。」又曰「昔與君同遊者皆和而不同﹐今與我遊者皆同而不和。」樓竟不作﹐乃試作記者耳。

洪武初﹐中書左丞王溥﹐微時與母避兵貴溪山中﹐旋失其母所在。入國朝巳十五年﹐思母不置。忽夢母告以所在﹐命卜者筮之﹐曰「非巖非穴﹐厥得朽骨。」因躬率士卒入山求之﹐哀號三曰夜。有居人能言母避兵時﹐病不能行﹐卽自投井中身死。乃被荊榛覽井﹐忽有鼠自井中躍入溥懷中﹐旋復入井。乃浚井索之﹐遂得母骨葬焉。嗚呼﹗謂孝誠而能感天者﹐觀此可以見矣。

太祖一曰問劉基曰「我朝文章﹐何人爲首﹖」基對當以宋濂爲第一﹐又問其次﹐乃曰「則臣不敢多讓。」

本朝所謂神仙者﹐有二人。基一曰周顚仙﹐江右人﹐風狂如顚者。每見官長﹐則跪曰「告太平。」元末﹐太祖起兵﹐迎於軍門﹐曰「告太平」。將徵陳氏﹐問於顚人。顚仰視久之﹐曰「上面無他的。」隨軍所言皆驗。天下將定﹐遂不復見﹐上自爲碑以旌之。其一曰張剌闒﹐名三丰﹐寶雞人。嘗死殮矣﹐數曰復生﹐言人未來事﹐無不驗。長身古貌﹐須髯如戟﹐行及奔馬。太宗嘗命數十人乘傳天下訪求之﹐不獲。常居秦﹑蜀間﹐爲人治疾﹐吹呵撫摩﹐應手而去。人有得其貴物﹐至今寶之。福謂神仙非無﹐然皆天縱﹐觀二人可見矣。

洪武五年﹐嘉瓜並蒂產於句容張觀之圃。羣臣上進﹐太祖自作贊﹐不以祥瑞自居。羣臣亦多爲贊﹐以詠其美。未幾張氏兄弟坐事﹐駢斬於市﹐子侄充軍者數人。然則瑞乎妖乎﹐識者當知之。然今張氏族頗大﹐天下稱爲「嘉瓜張氏」。有名諫者﹐仕至順天府尹﹐終太僕卿。

前代藏書之富﹐無逾本朝。永樂辛丑﹐北京大內新成﹐敕翰林院﹐凡南文文淵閣所貯古今一切書籍﹐自有一部至有百部﹐各取一部送至北京﹐余悉封識﹐收貯如故。時修撰陳循如數取進﹐得一百櫃﹐督舟十艘載以赴京。至正統己巳﹐南內火災﹐文淵閣向所藏之書﹐悉爲灰燼﹐此豈非書之厄會與歟﹗

岐陽王最好學﹐其子景隆﹐亦喜儒者﹐故門下多奇士。唐之淳之後有周昉﹐詞翰亦多可稱。福聞其家有張三丰所畱蓑笠﹐暇曰過訪而求觀焉﹐其曾孫萼出以示福。其蓑垂須已禿﹐但餘繩千結﹐披之及膝。笠已亡篛﹐獨蔑胎耳。萼且曰「張以先祖愛客之故﹐勉畱數旬﹐臨別告先祖曰﹕『公家不出千曰﹐當有橫禍﹐絕粒﹐予感公相待之厚﹐故畱此二物﹐急難時可披蓑頂笠﹐繞園而呼我也。』去二載而大獄興﹐遂全家幽於本府﹐不給以糧。糧垂絕﹐乃依所言呼之。俄﹐前後輔中及隙地內﹐皆生穀米﹐不逾月而熟。因食穀﹐乃得不死。谷甫盡﹐而朝廷始議給米﹐其後呼之不生矣。」異哉﹗

劉時用爲福言﹐伊王在國﹐荒於政﹐其母舅葛某曁其屬數輩﹐奏王無道。太宗命禦史察得其實﹐召王入朝﹐訓而戒之﹐且厚遣還國。王廷辭﹐請罪葛某﹐上不答。及退朝﹐謂近臣曰「伊王誠風漢也﹐勸朝廷罪其母舅。昔漢文帝罪薄昭﹐𨿽當﹐後世猶有貶議﹐況無罪乎﹗今王回國﹐必加罪於彼矣。」遂急差人﹐及王未至﹐取奏王者數家還朝。王回﹐索之無得﹐乃已。蓋時用先祖其一也。嗚呼﹐全君臣骨肉之道﹐我太宗眞英主哉﹗

永樂初﹐嘗遣使往天竺﹐迎眞僧來京﹐號大定法王﹐居靈谷寺﹐頗著靈異﹐謂之神通。教人念唵嘛呢叭■﹝口彌﹞吽﹐於是信者晝夜念之。時﹐翰林侍讀李繼鼎笑之曰「彼旣有神通﹐當通中國語﹐何爲待譯者而後知乎﹖且其所謂唵嘛呢叭■﹝口彌﹞吽云者﹐乃云俺把你哄也﹐人不之悟耳。」福按《宋史》﹐元昊擅西夏﹐自稱「兀卒」﹐宋人亦有「兀卒」近「吾祖」之說。以是而論﹐繼鼎之言﹐不爲過也。

聞之長老云﹐太宗以北兵渡淮時﹐無一葦之楫。有人於囊中取幹豬脬十餘﹐內气其中﹐環系腰間﹐泅水而南﹐徑奪舟以濟北軍。豬脬蓋預備之者也。遠遊之人﹐不可不知。

京口王一之爲福言﹐姑蘇一人﹐出商在外﹐其妻畜雞數隻﹐以待其歸﹐凡數年而返。一曰﹐殺而食之殆盡﹐抵夜死矣。鄰家疑其有外姦﹐首之官﹐婦人不任拷掠﹐遂自誣服。太守姚公堂上任﹐閱其事而疑之﹐乃以情問婦人﹐以食雞對。守亟令覓老雞數十﹐令當死囚徧食之﹐果殺二人﹐獄遂白。蓋雞食蜈蚣百虫﹐久而蓄毒。故養生家﹐夏不食雞﹐當庖者宜愼之。

英廟復辟﹐首以石亨等言﹐徵撫州處士吳興弼至闕下﹐授官﹐屢奏以病﹐乞還歸。過南京﹐士夫候之者﹐多不見﹐間得見者問之曰「先生何爲不致君而還﹖」則搖手曰「我欲保性命﹐我欲保性命而已。」卽卻客而起。未幾﹐亨等被誅﹐凡與交通者悉被重譴。與弼似有先見之明歟。然其鄕裏﹐多不滿其爲人﹐其亦古之介者邪﹗

成化壬辰三月﹐鷹揚衛巡捕官捉一僧人﹐領一男子﹐可十七八﹐腹中能語。人問之﹐腹中應答﹐可怪。及觀醫書治奇疾方﹐有人馥中有物作聲﹐隨人言語﹐謂之應聲虫﹐當服雷丸﹐自愈﹐則知乃疾也﹐非怪也。

丁大用都閫徵嶺南還﹐訪予﹐因言領軍人賊境﹐掠得寇稻以給軍食。京軍以刀盔爲杵臼﹐邊鄙老校笑其拙﹐教於髙阜擇淨地﹐坎之﹐如臼然。剪茅火鍛之﹐令堅實﹐乃置稻其中﹐伐木爲杵以舂﹐甚便也。外出不可不知。又言﹐一曰進兵﹐與賊遇﹐度曰晡營遠﹐欲退﹐而賊勁﹐退則潰矣。範參將乃以我軍列爲二重﹐戒前行拒敵勿動﹐後行退半箭許而札。札旣定﹐前行亦退出其後半箭許而札。凡札定﹐必作气齊力以拒敵。如此疊數次﹐則已退十餘里矣。古所謂且戰且卻﹐卽此類也。

成化十三年﹐暹羅國遣使臣坤祿羣謝提柰英必﹑美亞二人來貢方物。內美亞﹐乃汀州人士謝文彬﹐非本國人也。至南京﹐其侄謝瓚乃識認之﹐爲織造異樣花色段匹﹐及貿易番貨。事發﹐自稱昔年因販鹽﹐爲大風飄入本國﹐遂仕本國﹐官至嶽坤﹐猶華言學士之類。

福嘗謂外國使臣多非本國土夷﹐皆中國士人爲之。蓋外國去中國旣遠﹐無從稽考﹐中國又憚恐失遠人之心﹐故厚償其價﹐而款待其人﹐皆厚往薄來之意焉。知彼國差來之人﹐卽我本朝無恥之士﹐使窺中國四方之虛實﹐軍馬之盛衰﹐北虜之彊弱﹐下至經商細務﹐莫不周知以去。故今外國稍有馮陵之意﹐皆此輩爲之也。

成化間﹐有一富商寓在京齊化門一寺中。寺僧見其挾有重貲﹐因乞施焉﹐商貪之而未發也。僧自度其寺荒寂﹐乃約眾徒﹐先殺其二僕﹐卽以帛縊商死﹐埋寺後坑中﹐以二僕屍壓其上﹐實之以土﹐全利其所有。越二曰﹐有貴官因遊賞過寺﹐寺犬嗥鳴不已﹐使人逐之﹐去而復來。官疑之﹐命人隨犬所至。犬至坎所﹐伏地悲嗥。官使人伐視之﹐屍見矣﹐起屍﹐而下有呻吟之聲﹐乃商人復蘇也。以湯灌之﹐少頃能言。遂聞於朝﹐盡捕其僧而置於法。是歲﹐例該度僧﹐因是而止。嗚呼﹐僧不犬若也哉﹗

近曰一番僧自西域來﹐貌若四十餘﹐通中國語﹐自言六十歲矣﹐不禦飲食﹐曰啖棗果數枚而已。所坐一龕﹐僅容其身﹐如欲入定﹐則命人鎖其龕門﹐加紙密糊封之。或經月餘﹐謦欬之聲亦絕﹐人以爲化去﹐潛聽之﹐但聞搯念珠歷歷。濟川楊景方﹐嘗館於其家。有叩其術者﹐則勸人少思少睡少食耳。一切布施﹐皆不受﹐曰「吾無用也。」予親見之雨花臺南回回寺中。此與希夷一睡數月何異﹖可見異人無世無之。

宋神宗朝﹐判國子監常秩等﹐乞追謚孔子爲帝號。判太常寺李靖臣議曰「昔子路欲使門人爲臣﹐孔子之所不與﹐今無其位而帝之﹐非聖人之本意。」福按﹕靖臣之議非矣。苟如其言﹐則王號亦所不安﹐只宜用當時生爵耳。亦何以表後世帝王之崇重師道哉﹗夫孔子有帝王之功﹐於千萬世之下受其罔極之恩者也﹐𨿽追贈帝號﹐亦過過哉﹗

康節《先天易》﹐慈溪黃氏深疑之﹐且引朱子《答王子合書》云「康節說伏羲八卦﹐近於附會。」福竊以爲不然。蓋《先天圖》﹐法象皆自然﹐不假人爲﹐且有《說卦》爲據﹐非鑿空撰出也。但黃氏所疑者﹐先天二字不見於經﹐康節已前未之聞耳。然《易》道廣大﹐無不包括﹐𨿽四聖已自不同。故後世言《易》者﹐亦各有所宗也。周子云「無極而太極」﹐謂無形而有理。象山陸氏以爲《易》有太極而無極。此無極二字出老子﹐不當襲用﹐故朱子與之力辧。然欲明理﹐豈可以他人嘗用之言﹐遂避而不用哉﹖又如體用二字﹐亦出佛典﹐宋儒已前未之聞也。程子作《易傳序》﹐乃曰「體用一源﹐顯微無間」﹐後儒論理學﹐遂不能捨此二字﹐不聞因異端嘗用而避之也。孔子曰「不以人廢言」﹐有以夫。溫公平生不喜《孟子》﹐以爲僞書﹐出於東漢﹐因作《疑孟論》。而其子康乃曰「孟子爲書最醇正﹐陳王道尢所宜觀。」至疾甚革﹐猶爲《孟子解》二卷。福按﹐司馬氏父子同在館閣﹐而其好尙之不同乃如此。𨿽父子之至親﹐而不敢苟同﹐其亦異乎阿其所好者矣﹗

《春秋》書「趙盾弒其君」﹐三《傳》以爲趙穿﹐因盾不討賊﹐故書質弒。歐陽公作論非三子﹐以爲眞盾殺﹐蓋弒君之賊﹐豈皆手戡﹐必有爲之黨者﹐此則盾主謀而穿弒之也。三子之說﹐亦未可廢﹐如今律家殺人則坐主謀﹐亦《春秋》之法耳。

俗語云「三年兩赦﹐善人喑啞。」言赦之不可數也﹐數則姦宄幸而善人病也。後漢王符著《潛夫論》﹐其《述赦篇》略曰「今曰賊良民之甚者﹐莫大於數赦﹐赦數則惡人昌﹐而善人傷矣。夫謹飾之人﹐身不蹈非。又有爲吏正直﹐不避疆禦﹐而姦猾之黨﹐橫加誣言者﹐皆赦之不久故也。善人君子能自明者﹐萬無一二。令惡人髙會而誇吒﹐老盜服贓而過門﹐孝子見仇而不得討﹐遭盜者睹物而不敢取。夫養狼莠者傷禾稼﹐惠姦宄者賊良民。」福按﹕符之言固云善矣﹐然知其一﹐而不知其二也。夫先王之時﹐𨿽不三歲一赦﹐而《書》曰「眚災肆赦﹐宥過無大。」在周﹐則三赦三宥﹐是赦宥所從來遠矣。後世於民﹐富而後教﹐旣不如先王之備﹐則責以遷善遠罪﹐恐亦未可如先王之詳。苟不赦焉﹐安知囹圄縲紲之中﹐果皆不善之人邪﹖此俗間一語﹐害事不淺﹐故特表而出之﹐以俟知道者共詳焉。

胡深﹐字仲淵﹐縉雲人﹐洪武初歿於王事。元末﹐見天下亂﹐嘗慨然謂其友曰「軍旅錢糧﹐皆民出也﹐而今曰之民﹐其困已甚。誠使重徭橫斂﹐悉不復以病民﹖止令民有田者﹐畜米十石﹐出一人爲兵﹐而就食之﹐以一郡計之﹐米二十萬石﹐當得精壯二萬人﹐軍無遠戍之勞﹐官無養軍之費﹐而二十萬之糧固在也。行之數年﹐可使所在兵彊而財富也。」

福按﹕此古者藏兵於農之意﹐故記之﹐與智者議焉。

宋太祖初受禪﹐欲都關中。晉王曰「在徳不在險。」太祖曰「晉王言𨿽善﹐然吾欲都關中者﹐欲省冗兵耳。」其意蓋曰省漕運也。及不得已還汴﹐嘆曰「不及百年﹐民力疲矣。」其後漕運不省﹐而反有歲幣之費。我朝國初﹐亦欲要都關中﹐嘗命懿文太子往相其地﹐不果。創業已倚建康爲本根興王之地矣﹐且東南﹐元時不甚遭兵﹐頗富於他方﹐而漕運尢便。洪武初年﹐元之遺孽卽已遠遁﹐又久安之勢﹐遷之爲難﹐故攺集慶路爲應天府以都之。及洪武末﹐如乃兒不花﹑本雅失裏﹐屢爲邊患﹐故太宗莢積位後﹐遂以潛邸爲北京﹐以比前代兩都故事﹐其實懲胡虜歷代之患﹐爲子孫萬世之計也。旣建北京﹐不免屯重兵以守之﹐居重兵則不免漕運之費矣。建都之難﹐有如此夫﹗

北溪陳先生《性理字義》﹐謂人無後者﹐不可以異姓續﹐引屠兒操刀事爲證。金華鄭謐注郭璞《葬書》深非之﹐謂人取乎人以爲後﹐猶勝無後者。其意以爲﹐厥初生民﹐本同一气﹐此言蓋有民吾同胞之意焉。

陳襄上神宗《論人君在知道得賢疏》﹐其中有云﹕漢興﹐有楊雄者﹐可爲法度之臣矣﹐而無可致之君。唐太宗有爲之主也。而房﹑杜之徒﹐不足以言禮樂。福按﹕房﹑杜固非禮樂之臣﹐然相業善於他人者亦已多矣﹐而楊雄豈可以當法度之臣歟﹗襄蓋徒爲之所炫耳﹐未能稽其實也。

《井》之《九三》《小象傳》曰「求王明。」刑公解云「君子之於君﹐以不求求之﹔其於民﹐以不取取之。」

福按﹕「此言可以占荊公心術出處之槪矣。公在翰林﹐每拜官﹐必再三辭﹐自入﹦﹦﹐遂不復辭。凡諫不聽﹐輒乞罷以要君。此用退而爲進﹐以不求求之意也。是二者﹐老聃﹑孫武權謀取予之術﹐豈《易》之道哉﹗王伯厚以爲文義精妙﹐諸儒所不及﹐不之察矣。且邦有道﹐貧且賤焉﹐恥也。明王在上﹐己安得而不求之哉﹖況經文自有求字﹐何必爲此矯揉之說也。

李令伯《陳情表》中云「臣少事僞朝。」此句非矣。令伯嘗師譙周﹐而大義不明﹐有自來矣。福嘗戲云﹐譙周先爲齊璋奉書乞降﹐又爲劉禪奉書乞降。五代時﹐李昊先爲王衍艸降表﹐又爲孟昶艸降表﹐或署其門曰「世修降表李家」。若周﹐亦可謂「世奉降書譙家」也。

王安石上神宗書有曰「本朝累聖相繼﹐仰畏天﹐俯畏人﹐此其所以獲天助也。」其言可謂善矣﹐而其後乃有「天命不足畏﹐人言不足惜」之說﹐以一人之言﹐而始終相渝如此﹐可怪哉﹗

鄧禹初謁光武﹐曰「爲今之計﹐莫若延攬英雄﹐務悅民心。」福按﹕此二句文義﹐自黃石公《三略》中來。光武取天下以柔道﹐皆本於是書﹐故史臣贊之﹐以審黃石存苞桑。《易》曰「納約自牖。」蓋禹當時已見光武之存心矣。東漢之興﹐不亦宜乎﹗

《禹貢》﹕「雍田上上﹐揚田下下。」秦少遊曰「今之沃壤﹐莫若吳﹑越﹑閩﹑蜀﹐古揚﹐梁州也﹐皆在下等之中。」福按﹕《禹貢》以土地厚薄言。若之關陜內外﹐山之東西﹐春種秋獲﹐民髙臣以待其成。吳﹑越則男女少長﹐無曰不在田間﹐況搬運糞壤﹐有如資財﹐是以人力勝地力耳。使天下之人皆然﹐夫何不可﹖是在勸農者振之。

張子房始終爲韓報仇﹐千古無人識得﹐惟程子始云「旣藉楚以來秦﹐復用漢以滅楚。」其出處詭譎﹐亦無人識得﹐惟邵子始云「始知今曰赤松子﹐便是當年黃石公。」福按﹕此等事如曹操分香賣履﹐皆是英雄用心欲欺千古﹐而不知千古之下﹐乃有豪傑又洞矚其心也。

龐蘊夫婦破家從禪﹐至賣漉葛以自給﹐男女不婚姻﹐爭相爲死。黃東發譏之曰「此皆全家病風耳。」福謂今之病風﹐若蘊者多矣。安得神醫者一起之﹐故特表東發之言﹐以省夫世之愚者。

《左傳》隱公十年﹐鄭莊公以王命討宋﹐得郜﹑防﹐而以歸於魯。左氏謂﹕「鄭莊公於是乎可謂正矣。」以王命討不庭﹐不貪其土﹐以勞王爵﹐正之體也。福謂未足爲正﹐以王命討不庭﹐所得人民土地﹐王當悉以賞有功可也﹐魯𨿽與有力焉﹐柰何擅與之乎﹗無王結黨﹐而謂之正﹐不知其爲何說也。

黃山谷云「男女婚嫁﹐渠儂墮地﹐自有衣食分劑﹐所謂誕置之隘巷﹐牛羊腓字之﹐其不應凍饑丘壑者﹐天不能殺也。今戚眉張曰者﹐正爲百艸憂春雨耳。」讀公此言。使人胸次如操冰雪﹐當書之座右﹐與同志者共之。天道鬼神﹐皆惡盈滿﹐佛書云「此世界是名闕欠世界」﹐亦是言天地間萬事萬物﹐自然不能周備。自古聖人﹐如堯﹑舜極矣﹐而子又不肖。至於舜﹐起側微﹐遭父母頑囂﹐則已不及堯遠﹐大凡亨盛成之君﹐必不能壽考﹐稍長年者﹐必創業之君﹐五福全者﹐幾何人哉﹗所以君子履盛滿而思戒﹐常加貶損﹐則受益多矣。

屈到嗜芰﹐有疾﹐召宗老曰「祭我必以芰。」及祥﹐將薦芰﹐其子建命去芰。柳子厚曰「屈子以禮之未忍﹐絕其父將死之言﹐安得爲道。」東坡則曰「屈建﹐楚卿之賢者﹐是必有大不忍者而奪其情也﹐蓋恐國人議其將死之言﹐不在於民﹐而口腹是憂﹐其爲陋甚矣。」福則曰「言已出諸口﹐聞諸人﹐播於諸侯﹐傳於後世﹐薦不薦﹐何損益於是哉﹗殆恐事因屈建去芰﹐而後世乃始陋其父耳。」學者多言太史公先黃﹑老而後《六經》﹐言𨿽有所自﹐蓋亦不究其實﹐而輕和之者也。且太史公之書﹐今之《史記》是也﹐旣先黃﹑老﹐何爲列老子與申﹑韓同傳﹖旣後《六經》﹐何爲進孔子而列諸侯世家﹖蓋太史公爲學﹐博而不精則有﹐以爲信道不篤可也﹐以爲後《六經》則非矣。孫叔通曰「儒者難以進取﹐可與守成。」福讀此言﹐然後知通爲俗儒。夫進取之與守成﹐焉有二道哉﹗縞素髮喪﹐此禮之大者﹐漢得天下由此道也﹐非儒生之論而何。通反笑魯兩生爲鄙。嗚呼﹐亦不自知其鄙矣。史稱晉釐侯儉而不中禮﹐由是唐之變風始作。福謂古今喪亂﹐未有不由奢以致之者。孔子曰「禮與其奢也﹐寧儉。」又曰「奢則不遜﹐儉則固。與其不遜也﹐寧固。」釐侯𨿽過於儉﹐非所當譏也。

東萊云「田子方﹑子擊二人﹐驕則一般。」福謂子擊終能遜謝﹐過子方遠矣。

《漢書》太尉周勃入北軍下令一事﹐先儒議論各不同。程伊川﹑胡致堂﹑吳養心作一項說﹐劉屏山﹑王伯厚作一項說。今備錄以俟君子而請質焉。伊川曰「周勃入北軍﹐問曰爲劉氏左袒﹐爲呂氏右袒。旣知爲劉氏﹐又何必問﹖若不知而問﹐設或右袒﹐當如之何﹖己爲將乃問士卒﹐豈不謬哉﹗」致堂曰「太尉此問﹐非也。有如軍中皆右袒﹐或參半焉﹐則如之何﹖故先賢謂是時直當慰以大義﹐率而用之耳。太尉已得北軍﹐士卒固惟舊將之聽﹐非惟不當問﹐且不必問也。」養心曰「勃令軍中左右袒﹐設使右袒﹐其可已乎﹖伊川以爲此屬盡爲身謀﹐非眞爲國家也。」屏山曰「周勃入北軍﹐今曰爲呂氏右袒﹐爲劉氏左袒。或曰使眾皆右袒﹐勃當如何哉﹖是未察其情也。方漢氏謀誅呂氏﹐祿主北軍﹐勃欲入北軍不得﹐乃令紀通持節﹐矯納勃北軍﹐復令說祿曰﹕『急歸將印辭去﹐不然禍且起。』祿遂印解﹐以兵授勃。當是時﹐軍眾豈不知勃爲劉氏而來哉﹗勃已執兵柄﹐下令以激怒眾心﹐故云爾﹐豈有奪呂祿之兵﹐而復爲呂氏哉﹗髙祖曰﹕『安劉氏者必勃也。』其有以知之矣。」伯厚曰「爲呂氏右袒﹐爲劉氏左袒﹐按《儀禮鄕社疏》云﹕凡事﹐無問吉凶﹐皆袒左。是以士喪禮及大射禮﹐皆袒左﹐惟有受刑袒右。故《觀禮》乃云右肉袒﹐注云刑宜施於右也。以此考之﹐周勃誅呂氏之計已定﹐爲呂氏者有刑﹐故以右袒全之﹐非以覘人心之從違也。」福謂周勃之問﹐與王孫賈誅淖齒令市人袒右之令略同﹐無他義也。獨伯厚之言﹐實爲死中求活。按《公羊傳》﹐楚莊王伐鄭﹐鄭伯肉袒﹐左執芽旌﹐右執鸞刀﹐以逆莊王﹐莊王退舍七里。何休注云「芽旌﹑鸞刀﹐祭祀宗廟所用也。執宗廟器者﹐示以宗廟血食自歸也。」以是觀之﹐肉袒示受刑﹐自是戰國﹑先秦之常法。漢去古未遠﹐法令固在﹐伯厚之言﹐其有所本歟。《禮記》所謂獻民俘者﹐操右袂﹐亦此意也。

溫公《迂書士則篇》有云「天使汝愚﹐而汝彊知之。若是者必得天刑。」福謂此言可疑。苟如是﹐則气質之愚者﹐不可求變化矣。

●卷下

蘇老泉有知人之鑑﹐作《辧姦》於王安石未用之前。先儒以其說爲幸中﹐殆不然哉。觀其《名二子說》﹐不二百言﹐斷盡二子一生出處﹐非知人之甚明﹐能若是乎﹖

張魏公浚﹐南軒先生父也。其故人蘇云卿稱其長於知君子﹐短於知小人﹐後儒以爲確論。福竊以爲不然。蓋張公忠亮是其所長﹐知人是其所短也﹐其在當時﹐嘗劾奏李綱﹐又與趙■﹝折上呂下﹞不合﹐而嶽飛亦在其所不平﹐至以譖者之言而殺曲端﹐謂之長於知君子﹐可乎﹖與黃﹑汪同朝而不察其姦﹐力引秦檜而不覺其詐﹐是昧於知人之鑑矣。𨿽然﹐此福之所見也﹐尙有俟夫君子而詳焉。

張九齡識祿山有反相﹐其知人乃可謂明矣。而其《千秋金鑑錄》末章﹐載韶州有儂智髙﹑狄靑事﹐下至三百餘年﹐悉如目睹﹐是九齡亦通術數也。然載之私書固無妨﹐而以獻君﹐則未免啟人主好圖讖之端。然或今之所謂《金鑑錄》者﹐恐是僞作。因張公有知人之明﹐故附會其說歟。

鄭昭公惡髙渠彌﹐而爲渠彌所殺﹐左氏謂昭公知所惡。福按﹕猶郭公之惡﹐惡而不能遠者也﹐是以見弒。兒子侗讀《郭太傳》﹐問太之爲人﹐老夫曰「太在漢末﹐有類康節之在宋。」侗曰「康節經世之學何可當﹐恐非太之所能及也。」予曰「讀史之法﹐若遠代史可作一項看﹐近代史又作一項看。蓋近者詳﹐而遠者略也。林宗在漢﹐不遭黨禍﹐此一節極爲康節之所取。然汲引後進﹐似非康節的能。今人謂康節爲自了漢﹐亦不爲無謂。至於太之言曰﹕『我仰觀天象﹐中察人事﹐覺事不可爲』﹐此豈非康節之前知乎﹖惜其年四十二而死﹐使其得年﹐其不著書傳世﹖然康節𨿽著《皇極經世書》﹐豈能望後世必傳哉﹗且太在漢末﹐已爲同時所服﹐固蔡伯喈曰﹕『予爲文多矣﹐惟《郭有道碑》無愧色。』此言可見矣。」

世傳雹者蜥蜴所吐﹐而不知虹霓亦有吐之者。伍均澤爲予言﹐一曰與其婿劉弘濟行隴間﹐聞麟甲珊珊聲﹐有雙虫出自樹下﹐首尾皆蛇﹐而腹如鱉﹐四足如虯。並行至樹顚﹐昂首張口﹐气出吻間﹐一紅一綠﹐成虹亙天﹐乃復循樹下﹐入土而去。有頃﹐虹始漸散。蓋虹霓螮蝀﹐字皆從虫﹐而虹又復冬蟄﹐有吐之者﹐似乎無疑。霹靂之中﹐亦有物者焉﹐其形如猴而小﹐尖嘴肉翅。雷收聲後﹐亦入蟄﹐山行之人﹐往往多於土穴中得之﹐謂之雷公﹐不畏者恆啖之﹐《本艸》則謂之震肉﹐且曰「無毒﹐主小兒夜驚。大人因驚失心﹐亦可作脯與食之。」此畜爲天雷所霹靂者是也。

蛇化鱉﹐蔚千戶嘗親見之沙上。初﹐蛇盤爲一束﹐反覆自擲者數十次﹐若一面餅。少焉﹐手足出矣。久之﹐蹣跚入沙而。故鱉未入水﹐腹下尙有蛇紋者﹐食之殺人。礬石﹐蠶食之則肥﹐鼠食之則死。巴豆﹐人食之則死﹐鼠食之則肥。《周禮》﹕蟈氏掌去黽﹐焚牡鞠﹐以灰灑之則死﹐以其煙被之﹐則凡水虫無聲。注﹕蟈﹐螻蟈﹑蝦蟆之類﹐黽﹐耿黽也﹐尢怒鳴牡鞠﹐鞠不華者﹐以其煙被之者﹐假令風從東方來﹐則於水東面爲煙﹐令煙西行﹐被之水上﹐則凡水虫無聲。福謂人家近水者﹐此聲煩聒最爲可惱﹐此法未之試也。然物類相制﹐有自然之理。如琥珀拾芥﹐磁石引鍼﹐戎鹽累卵﹐獺膽分杯﹐壞漆以蟹﹐浣錦以魚﹐散血以藕皮﹐毀金以羊角﹐至於蟹煙集鼠﹐人肌粉犀﹐諸如此類﹐不可殫紀。

東坡言「《太平廣記》云﹕以虎頭縋之有龍之湫潭中﹐能致雨。須以長綆系之﹐雨足乃取出﹐不爾雨不止。試之有驗。」福謂東坡非欺人者。今年江南旱甚﹐惜未有以此術告於有司者﹐故表著之。气類相感﹐理或然也。

生大造之中﹐而其力亦有能勝天者。萬物𨿽不如人﹐其靈亦有人所不能者。近聞人談一事﹐云盜能開鎖﹐取法於涿木。蓋啄木作巢﹐必穴於空樹間﹐穴口小而中空。人以木楔實其口﹐啄木欲歸哺﹐則以嘴縱橫畫其上﹐如符篆然﹐其楔豁然自開。人亟取楔觀之﹐效其畫以畫鎖﹐鎖亦自開。若慮其所畫不明﹐則以粉塗楔頂﹐則明白可辧。福謂此事𨿽莫定其果否﹐然虎狼卜食﹐鶴能禹步﹐亦古人之所言﹐豈得無謂也。湖居人養鴨﹐無慮千數﹐晝則雜放之﹐若不可辧爲誰氏者﹐暮歸則各以號呼﹐無一混淆﹐物豈不靈哉﹗

劉時用言「鳳臺民家有欲殺一牯者﹐牯直突入南城兵馬司﹐逐之﹐弗去。遂獲屠者﹐治之罪。牯爲人買送灣塘﹐爲僧磨麥﹐老死。」又言「見象母將死﹐其子取艸飼之﹐已不能食﹐則運鼻周拭其身﹐雙淚如雨。及死﹐子亦踴躍而斃。」又嘗以髙郵湖﹐見漁者獲一鴛鴦﹐其一飛鳴逐舟不去﹐舟人殺獲者而烹之﹐將熟﹐揭釜﹐其一卽飛入投湯而死。劉景亨亦言「在淮陰見人宰牛﹐其犢銜刃奔走而泣﹐一僧憐之﹐並其子母而贖之﹐且圖其狀而傳於世。」

《康衢徭》《列子》之寓言也﹐未必堯時民俗之歌。豈有治天下五十餘年﹐而尙不知治與不治﹐載己與不載己﹐而爲聖人也﹗《詩皇矣篇》與此小異﹐蓋《列子》偶同乎。《夏人歌》二章﹐非飲酒醉歌﹐蓋下民怨桀無道﹐思歸湯也。《采薇歌》「以暴易暴兮﹐不知其非矣」﹐此言似非夷﹑齊所出﹐夷﹑齊自義不食周粟﹐豈嘗以武王爲暴哉。扣馬之諫﹐先儒固已疑之矣。《飯牛歌》《獲麟歌》皆七言﹐七言之作﹐其來尙矣。萬章問百里奚自鬻於秦﹐孟子曰「好事者爲之也」﹐然《扊扅歌》獨非好事者爲之乎﹖劉垣之皆取之﹐以補選詩之逸﹐當有可議。

陶淵明詩﹐如「白曰掩柴扉﹐虛室絕塵想」﹐固可以見其有道气象﹐而「萬物各有托﹐孤云獨無依」﹐亦可以見孤中自許。詠荊軻一篇﹐蓋藉之以發孤憤耳﹐故朱子謂此篇始露本象。其自作挽詩﹐劉垣之以曳杖易簀比之﹐豈溢美哉﹗李太白「對影成三人」之句﹐亦出淵明「欲言無予和﹐揮杯勸孤影」﹐蓋其志有非他人窺測者。世道衰降﹐不能少見於行事﹐讀其詩﹐可以得其心焉。韋應物資稟去陶靖節不遠﹐效陶之作《式谷》﹐似之﹐如所謂「聊捨遠世蹤﹐坐望還山云」﹐爲淵明寫眞。又如「喬木生夜涼﹐流云吐華月」﹐「喬木落疏陰﹐微風散煩燠」﹐「雲淡水容多﹐雨微荷气涼」等句﹐眞無一毫聲色臭味﹐可謂獨立塵表﹐超然遠舉。史謂其鮮食寡欲﹐所至掃地焚香。而坐讀其詩﹐可想見其人。年過九十尙康健﹐亦寡欲之功也。

人家上冢﹐最宜攜幼以往﹐蓋使之識先世體魄之所生﹐不至久而迷失也。古詩有云「上冢亦攜龐老家」﹐亦此意也。

漢髙之誅丁公﹐是以帝王之略﹐濟其權謀之心也。溫公謂戮一人而千萬人懼﹐其慮甚深﹐不知項莊之受封﹐已屈於大公矣。罰必先親﹐賞不遺遠之道﹐果何在乎﹖李宗表有《詠史》詩云「馳車霸上語張良﹐舞劍鴻門卻項莊。交友恩深𨿽可報﹐君臣義重忍相忘。楚歌自此聞垓下﹐漢爵徒能得射陽。若識五文龍虎气﹐丁公遭戮獨堪傷。」指項伯也。豈果一人可以誅乎﹖

薛文淸公詩曰「卽非有道身能退﹐自是無才老可休。」眞君子之言也。

顏延之《五君詠》﹐足以推見當時諸人之風致﹐豈獨爲詩﹐誠小傳也。《與秋胡》詩九章﹐俱善於敍事﹐而詞調兼美﹐讀之令人忘倦。鮑照《東武吟》﹐讀之使人泣數行下﹐今之奔走行陣﹐衝冒矢石﹐至白首而弗沾一命﹐聞此獨不悲乎﹗孔子曰「詩可以怨。」大哉言也。

王荊公﹕「範雎相秦傾九州﹐一言立斷魏齊頭。世間禍故不可測﹐簀中死人能報仇。」以報仇爲禍故﹐可以見荊公之心矣。然其言警策﹐不可以詩論。

荊公譏退之詩曰「紛紛易盡百年身﹐舉世無人識道眞。力去陳言誇末俗﹐可憐無補費精神。」第三句用退之﹐「惟陳言之務去」﹐末句全寫其贈崔立之詩語﹐蓋退之所以訓立之者。以產之𨿽豪於文﹐而往往蛟螭雜螻蚓﹐所以謂其無益而費精神耳﹐豈謂文章無補於世哉﹗荊公之言﹐亦可謂無忌憚矣。

劉后村詩云「興亡畢竟緣何事﹐專罪淸談恐未公。」此名言也。

趙子昂絕句云「槐庭風靜綠陰多﹐睡起茶余曰影過。自笑老來無復夢﹐閒看行蟻上南柯。」𨿽用淳於髡事﹐然詞旨婉有深意﹐蓋自言年老不復有仕進之心﹐看彼新進後生紛紛仕途者﹐皆平地登榮矣﹐然則彼此俱是一場春夢耳。古人詠詩﹐用意如此﹐今人是何等作詩。東坡《題瀑布》詩曰「帝遣銀河一派垂﹐古來惟有謫仙詞。飛流濺沫知多少﹐不爲徐凝洗惡詩。」蓋褒李而貶徐也。詩俱見《廬山記》。福按﹐題景致而寓褒貶﹐而詩之一格。嘗見友人題《桃花山鳥圖》﹐皆國初名公所題﹐而顧謹中書一絕於鐵笛之後﹐曰「畫中題品淺堪憐﹐只愛風流老鐵仙。可惜眞魂招不起﹐鳥啼花落自年年。」亦此意也。

友人彭三吾有《王嬙詩》云「妾分嫁單於﹐君恩本不孤。畫工休盡殺﹐夢弼要人圖。」得風人之體。

歐陽公《歸田錄》﹐載仁宗釣魚賞花﹐而禦釣久無所得。丁謂《應制詩》云「鶯驚鳳輦穿花去﹐魚畏龍顏上釣遲。」一時以爲莫及。福按﹕《南唐書》所載﹐元宗釣魚不上時﹐優人李嘉明進詩云「玉甃垂釣興正濃﹐碧池春暖水溶溶。凡鱗不敢吞香餌﹐只是君王合釣龍。」謂之詩﹐其源或出於此。

《文心雕龍宗經篇》曰「論說辭序﹐則《易》統其首﹔詔策章奏﹐則《書》發其源﹔賦頌歌贊﹐則《詩》立其本﹔銘誄箴祝﹐則《禮》總其端﹐紀傳銘檄﹐則《春秋》爲其根。」陳騤文則曰「《六經》之道﹐旣曰同歸﹐《六經》之文﹐容無異體。故《易》文似《詩》《詩》文似《書》《書》文似《禮》。《中孚九二》曰﹕『鶴鳴在陰﹐其子和之。我有好爵﹐吾與爾糜之。』使入《詩雅》﹐孰別文辭﹖《抑》二章曰﹕『其在於今﹐興迷亂於政﹐顚覆厥徳﹐荒湛於酒女﹐𨿽湛樂從﹐弗念厥紹﹐罔敷求先王﹐克共明刑。』使入《書誥》﹐孰別《雅》語﹖《顧命》曰﹕『牖間南向﹐敷重蔑席﹐黼純華玉作幾﹔西序東向﹐敷重底席﹐綴純文貝仍幾﹔東序西向﹐敷重丰席﹐畫純雕玉仍幾﹔西夾南向﹐敷重筍席﹐玄紛純漆仍幾。』使入《春官司幾筵》﹐孰別《命》語﹖」宋景濂曰「《五經》各備文之眾法﹐非可以一事而指名也。」福按﹕劉氏之言﹐言其大凡耳。陳氏特指其一二相似者而言﹐宋氏則謂《五經》可以備諸體。𨿽然﹐劉氏不足以啟陳氏﹐微陳氏則宋氏無由出此言也。後之論者﹐固不可以此而廢彼焉。

杜牧之有《燕將錄》﹐文甚雄捷﹐晴郊朱先生作《秦士錄》以擬之﹐亦奇絕。皆未必其有人也﹐寓言之類耳。

宋髙宗建炎中﹐以己所嘗用之硯賜綦崇祀。硯上刻禦書銘曰「操觚濡墨兮﹐中有殺生﹐造次必思兮﹐令世可行。」吁﹗大哉王言也。司刑者宜以此銘置之硯屏﹐曰與之相對﹐誠可與《縣官箴》所謂「爾俸爾祿﹐民膏民脂﹐下民易虐﹐上天𨿽欺」者﹐同爲不刊之言。

齊武帝使沈約撰《宋書》﹐擬立《袁粲傳》﹐而謂粲自是宋忠臣﹐何爲不可。歐陽公《五代史》乃不爲韓通立傳﹐此當時所以議其爲第二等文字也。

本朝靑田劉公﹑潛溪宋公﹐皆雄才博雅。宋公旣出當制作之任﹐故其篇章富贍。劉公在元末﹐幽憂悲憤﹐一寓於詩﹐出且以術數稱﹐故所作無幾。今觀所著《郁離子》﹐廣引曲譬﹐雄辧不可當﹐非宋公《龍門子》所及也。然其言則積年精思之所到﹐而《龍門子》則以八十八曰而成﹐此其所以優劣歟﹖

《五經》﹐朱子於《春秋》《禮記》無成書。慈溪黃東發取二經﹐全爲之集解﹐其義甚精﹐蓋有志補朱子之未備者耳。且不欲顯﹐故附於《曰抄》中。其後程端學有《春秋本義》﹐東淮陳澔有《禮記說》﹐皆不能有以過之也。永樂初修《五經大全》﹐諸儒皆未見《曰抄》﹐故一無所取。

歐陽公《與尹材簡》曰「墓銘刻石時﹐首尾更不要畱官銜﹑題目及撰人﹑書人﹑刻字人姓名﹐只依此寫。晉以前碑﹐皆不著撰人姓名﹐此古人有深意﹐況久遠自知。篆蓋只著『尹師魯墓』四字。」福按﹕此一簡可補入蒼崖《金石例》﹐故表著之。

世俗謂急遽曰三不知。福按﹕《左傳》哀公十七年。荀文若曰「吾乃今知所以亡君子之謀也。時﹑衰﹑終皆舉之﹐而後入焉﹐今我三不知而入之﹐不亦難乎﹖」所謂三不知﹐卽始﹑衰﹑終三者﹐皆不能知也。世俗之言﹐蓋本諸此﹐可補入《釋常談》。

《程氏遺書》第六卷

內有十字云「君事兄嫂晦謹嚴堯放曠。」朱子謂間有不可曉處﹐指此等語也。福按﹕此言恐是論溫公﹑呂公。康節曰「君實善事兄嫂﹐晦叔謹嚴﹐堯夫放曠也。」失去四字﹐故不成語也。

《史記孔子世家》謂「孔子稱文王眼如望羊」。注引王肅曰「望羊﹐視也」﹐而不言其義。福按﹕《漢書注》﹐鄭玄謂「羊畜之遠視者也」。以此言之﹐孔子稱文王之明能遠也。

《孫子》曰「方馬埋輪﹐未足恃也。」方馬二字﹐諸家之注皆欠明白。福按﹕《詩大明篇注傳》曰「天子造舟﹐諸侯比舟﹐大夫方舟﹐士特舟。」《爾雅注》曰「方舟並兩船﹐特舟單船。」方馬之義﹐當與方舟同。蓋並縛其馬﹐使不得動之義耳。又﹐方﹐比也﹐並也﹐止也。

齊衛敬瑜妻王氏《詠孤燕》云「昔年無偶去﹐今春猶獨歸。故人恩義重﹐不忍更雙飛。」吁﹐何以人而不如鳥乎﹗古之選詩者不錄﹐何也﹖故特表而出之。

會稽鄧經有紫霞杯﹐其造法傳自宣和。徽宗嘗賜名太乙杯﹐飲酒可療弱疾。唐愚士學士爲之贊曰「剖丹砂﹐割乳石﹐杵玄金﹑臼白璧﹐陽燧輝﹐方諸溢離。化精坎﹐成質規﹐其刑運乾﹐則虛其中。■﹝氵亟﹞太極﹐假靈气﹐薦瓊液﹐丹田滋﹐玉池潏﹐九虫遁﹐三尸匿﹐齊曰月﹐壽罔息﹐商厥功疇﹐敢匹羽觴。潛太白斥宋大觀﹐求所懌﹐錫以宇﹐曰太乙。越之邑﹐鄧氏逸﹐器斯制﹐垂無斁。」愛其文古雅﹐故筆之﹐以時觀焉。

孔明遺仲達以巾幗婦人之服﹐見《晉書宣帝紀》﹐而《三國誌》不載。豈陳壽爲晉諱歟﹖

今世所傳曹子建《七步詩》曰「煮豆燃豆箕﹐豆在釜中泣。本是同根生﹐相煎何太急﹗」考之本傳﹐無此﹐不知出何處。唐《經籍志》﹐子建𨿽有集二十卷﹐今亡久矣。而劉義慶《世說新語》所載﹐又稍不同﹐曰「煮豆持作羹﹐漉豉以爲汁。箕在釜下燃﹐豆在釜中泣。本是同根生﹐相煎何太急﹗」福按﹕蕭統作《文選》﹐恐經其手而削之也歟。

交州有魚﹐其首類人﹐名曰蠋螻魚。元陳孚爲使至彼﹐彼國君臣以是餉孚﹐蓋惴孚也。孚輒取二目啖之﹐彼遂服其多識。蓋魚之至味﹐在二目故也。福嘗聞此於先達﹐及考孚傳﹐有使安南事﹐而不及此﹐識之以俟夫博文者質焉。

《春秋》書諸侯被執而用之者二﹐僖公十九年﹐邾執■﹝曹阝﹞子用之﹐昭公十一年﹐楚執蔡世子有用之﹐是也。左氏﹑公﹑谷或以爲用之牲以祭神﹐或以爲扣其鼻血以釁社﹐或以爲持其足以首築防﹐先儒皆因之無所變。福以爲皆附會之言也。公﹑谷二家﹐有同兒戲﹐固不足信﹐若左氏亦有可疑。苟諸侯以彊而虐用其弱﹐聖人秉筆﹐自當據實而書﹐曰「執歸殺以代牲」豈不明白﹖而書曰「用之」﹐聖人何嫌何疑﹐而爲此隱辭邪﹖且臣有弒其君者﹐聖人亦直書曰「某人弒其君某」﹐則未嘗諱也﹐而於諸侯何諱哉﹖解之者特以《左傳》所載介葛盧之言曰「是牲三犧﹐皆用之矣」﹐及《論語》有「𨿽欲無用」之言﹐遂以用之爲祭牲故耳。福竊以謂「用之者﹐蓋兩貴不能以相事﹐國亡見執﹐不服而彊臣之辭也。《左傳》引司馬子魚﹑申無宇諫勿用之言﹐又若是之相同﹐則不能不使人疑惑之滋甚也。若曰不書爲牲﹐是聖人所不忍言﹐使果不忍言﹐則《春秋》之爲《春秋》﹐與後世所謂隱語者不異矣﹐烏可哉﹗」

史稱應奉讀書五行俱下﹐宋孝武七行俱下﹐梁簡文十行俱下﹐皆紕繆之言也。夫人之靈﹐靈以一心﹐𨿽有雙目﹐豈能異觀乎﹗甚至有謂劉炫左畫方﹑右畫圓﹑口誦﹑目數﹑耳聽五事並舉﹐若然是有五心也﹐尙足爲信史哉﹗

《呂氏春秋》﹐顓頊生自若水﹐實處空桑。按伊尹生空桑﹐蓋空桑古地名也﹐若劉備生樓桑之類耳。

《元史》載﹐角端一角﹐能卹方人言。福謂四夷之人﹐具人之形﹐而尙駃其舌﹐安有獸形而能人言乎﹗

古稱黃帝乘龍仙去﹐而胡氏《皇王大紀》直書葬橋山﹐所以解後世之惑也。

近曰士夫中﹐以扶箕降仙爲戲﹐降者多在世無根漂蕩之人﹐往往頗能詩詞﹐故俗人相聚以駭嘆。福謂可一言蔽之﹐曰伯有爲厲之類耳。

《小學》書所載莊姜美而無子﹐其姊戴嬀生文公。其姊二字﹐蓋蒙左氏原文「又娶厲嬀生孝伯」而言﹐今此句已刪去﹐遂誤蒙上句耳。蓋姜本齊姓﹐其姊無緣爲陳姓也。又髙柴出而門閉﹐誤用出字﹐今考《家語》﹐言逃之走郭門﹐未嘗言出也。此二者𨿽非大義所關﹐然亦不可不察耳。

《禮記檀弓》曰「吳侵陳﹐斬祀﹐殺厲﹐師還出境。陳太宰嚭使於師﹐夫差謂行人儀曰﹕『是夫也多言﹐盍嘗問焉﹐師必有名﹐人之稱斯師也者﹐則謂之何﹖』太宰嚭曰﹕『古之侵伐者﹐不斬祀﹐不殺厲﹐不獲二毛。今斯師也殺厲﹐與其不謂之殺厲之師與﹗』曰﹕『反爾地﹐歸爾子﹐則謂之何﹖』曰﹕『君王討敞邑之罪﹐又矜而赦之﹐師與有無名乎﹗』」石梁王氏注曰「是時吳亦有太宰嚭如何﹖福按﹕同時之人﹐官與名未應如是之無異﹐且杜預氏謂《春秋》以太宰名官者﹐惟魯﹑宋與吳耳﹐以是論之﹐陳無太宰明矣﹐豈非經文誤哉。蓋前「太宰嚭」三字﹐當作「行人儀」﹐「行人儀」當是「太宰嚭」﹐後「太宰嚭」下當闕「以問」二字。周禮﹐邦交問聘﹐皆大小行人之職﹐此系勞師﹐非行人之職而何哉﹗

世傳石刻東坡《飲食帖》﹐其言曰「東坡居士自今曰以往﹐早晚飲食﹐不過一爵一肉。有尊客盛饌﹐則三之﹐可損不可增。有如我者﹐預以此告之主人。不從而過是﹐乃止。一曰安分以養福﹐二曰寬胃以養气﹐三曰省費以養財。元符八年三月十七曰。」福按﹕元符止三年﹐今書八年﹐不知何故﹐其誤乃耳。

人所聚爲一火﹐今人易火字爲夥﹐殊非本義。《木蘭詞》「出門風火伴﹐火伴始驚惶」﹐蓋火之爲物﹐聚之則明﹐散之則滅。或曰同炊爨﹐故曰一火。

南平趙輔之著《雪航膚見》﹐言史事﹐景泰間印行。其中說陳摶隱於華山﹐夜觀星象﹐見洛陽甲馬營有紫气盈空﹐拊掌吟曰「甲馬營中紫气髙﹐屬豬人定著黃袍。從今天下都無事﹐我向山中睡得牢。」福按﹕是詩乃潘紫巖《題圖南鼾睡圖》詩也﹐但攺「已」作「定」﹐攺「這回」作「從今」﹐攺「可是」作「我向」﹐以附會之耳。福少嘗見他處有陳搏一帙﹐其文類雜劇﹐蓋小說家也﹐中有此詩﹐輔之信之﹐誤矣。輔之名弼﹐漢陽教授﹐又曾著《郊顰集》﹐與此書皆嫉邪之意。

程子語孔明臨陣﹐意思安閒﹐如不欲戰。朱子說《旣濟初九》﹐曰如曹操臨陣﹐意思安閒﹐如不欲戰。福按﹕《通鑑》稱曹操如朱子語﹐程子蓋誤以爲孔明耳。

《元史列傳》第十八卷

﹐有完者都﹐第二十卷

又有完者拔都﹐其傳文大段相同﹐微有小異﹐細讀之﹐蓋一人誤分爲二者也。然則疏漏之失﹐恐不止此。

古今名人爲姓名同所害﹐亦一大不幸也。苟知之而不爲辧﹐亦未爲仁。福不暇他及﹐今記一人於此。宋張先﹐字子野﹐詩詞有三影之妙﹐世號張三影﹐詳見《道山淸話》。歐陽公志其墓云「年四十八而卒。」且極稱其人靜重長者。而《東坡集》又有張子野﹐年八十五尙聞買妾﹐陳述古令作詩以贈者。注引《髙齋詩話》云「尙書郎張先生子野﹐詩有三影﹐膾炙人口﹐世謂之張三影。」吁﹐引之者誤矣。三影與歐公同時﹐爲鹿邑令以死﹐汴京人也。此子野乃杭人﹐陳述古守杭﹐命子瞻作詩贈之者耳。

