《花燭閒談》淸於鬯

三十而娶﹐二十而嫁﹐見於《周官》《曲禮。內則》諸文﹐如出一口。然如此必男女相差十年﹐始可爲夫婦矣。王子邕《家語》載魯哀公問於孔子曰「禮﹐男必三十而有室﹐女必二十而有夫也﹐豈不晚哉﹖」孔子曰「夫禮言其極也﹐不是過也。男子二十冠﹐有爲人父之端﹔女子十五許嫁﹐有適人之道﹐於此以往﹐則爲昏矣。」說便圓通﹝《大戴記》云「男十六然後其施行﹐女十四然後其化咸﹐合於三小節也。中古男三十而娶﹐女二十而嫁﹐合於五中節也。太古男五十而室﹐女三十而嫁﹐備於三五﹐合於八十也。」案此分太古﹐中古﹐然則男十六﹐女十四施行化成者﹐下古也。別一說。又《白虎通》引一說﹐《春秋。梁傳》曰「男二十五系心。」今《梁》無此文﹞。要之陽道舒﹐陰道促﹐陽倡陰和﹐男行女隨﹐犬必長於婦﹐婦必少於夫﹐否則齊年亦甚佳也。婦長於夫﹐不免太乖禮制。

袁孝尼曰「同姓不相娶﹐遠別也。中外之親﹐近於同姓﹐古人以爲無疑﹐故不制也。今以古之不言﹐因謂之可昏﹐此不知禮者也。」予聞諸西人﹐謂彼國𨿽中表亦不昏﹐中表而昏﹐生子厥性不慧。察之人家﹐頗或有驗。果如此﹐卽用夷變夏﹐可也。而如袁氏說﹐竟謂中國古禮亦如是﹐則未必然。《朱子語類》「答堯卿問姑舅之子爲昏」一條﹐謂魯初間與宋世爲昏後又與齊世爲昏﹐其間皆有姑舅之子。

《昏禮》凡六﹕納采﹐問名﹐納吉﹐納徵﹐請期﹐親迎。據《士昏禮》於《問名》特云「主人許」﹐則容有主人不許之事。而問名後﹐又歸卜於廟﹐卜得吉兆﹐然後納吉﹐則容有卜而不吉之事。然則昏姻之定﹐定於納吉﹝鄭注云「歸卜於廟﹐得吉兆﹐使使者往告昏姻之事﹐於是定。」﹞。納吉者﹐卽今人小聘也﹝亦稱拜允﹐又稱傳紅。至今世﹐有女家一諾卽致二紅帖曰傳紅者。此禮在鬯少時猶不數見也﹞。今人女子或無名﹐卽有名﹐亦不出名﹝《士昏禮》賈疏言「問名者﹐問女之姓氏﹐不問三月之名。」故記問名辭云「某旣受命﹐將加諸卜﹐敢請女爲誰氏﹖」鄭云「誰氏者﹐謙也﹐不必其主人之女。」是問姓氏也。《昏義》孔正義曰「問名者﹐問其女之所生母之名﹐故《昏禮》云『爲誰氏』﹐言女之母何姓氏也。」敖君《善集說》曰「問名﹐問女之名也。」則竟是問三月之名﹐近儒多從之。欽定《儀禮》《札記》兩義疏﹐皆主敖說﹐發明甚詳﹞﹐而以生之年﹑月﹑日﹑時爲名﹐曰八字﹝周故媒氏職曰「凡男女自成名以上﹐皆收年﹑月﹑日﹐名焉。」則八字之義已兆﹐惟無時﹞﹐則問名者﹐卽今之請八字也﹝八字亦稱庚貼﹞。納采之禮無聞﹐然納采﹐問名﹐原是一使爲之。畢竟請八字﹐預先寒喧幾句﹐便算得納采之禮耳﹝今人女家許謂之「允吉」﹐「吉」卽「納吉」之「吉」﹐古之遺言也。《朱子家禮》﹐以納吉爲納采﹞。納采之時﹐昏姻未定﹐然其禮已行之於廟﹐此可見古人重昏禮。愼始之道﹐宜如此也。《士昏禮》云﹕主人筵於戶西﹐西上右幾。「鄭注云﹕」筵爲神布席也﹐將以先祖之遺體許人﹐故受其禮於禰廟也。「然則問名而云主人許﹐以示先祖許之﹐其或不許﹐亦以示先祖不許﹐主人不自專也﹝禰廟﹐父廟也﹐而云先祖。《士冠禮》依鄭注亦行於禰廟﹐而冠義亦云」自卑而尊先祖「﹐豈自冠者﹐嫁者言之與﹖或謂指士之一廟者﹐言當詳﹞。

古人重昏禮﹐愼始如此。然於問名之際﹐許卽許之﹐不許卽不許﹐初不似今人之旣出八字﹐男家卜吉之後﹐必待其再三瀆﹐然後許之。此所謂重禮也。今之爲女家者﹐安知重昏禮﹐特多作難而已。

世俗小聘盛行﹐用一小元寶﹐一如意﹐名曰「一定如意」﹐此可嗤也。我不知其儀帖如何寫﹐如竟取「一定如意」四字佳語﹐則寫曰「謹具『一定如意』」﹐可乎﹖若分作兩項寫﹐則仍壞卻「一定如意」之佳語矣。今春次兒定施氏﹐媒人謂宜用「一定如意」﹐子以銀盒易之曰「和合如意」﹐庶幾加謹具二字﹐不錯意乎﹖昔年長兒定張氏﹐張女七月七日生﹐又以正月一日立春行聘﹐以歲朝春三字﹐《七巧圖》一副﹐帖曰「歲朝春字」﹐「七夕巧圖」。此聘物之最雅者矣。主人菊齡茂才亦不俗﹐若遇俗親家﹐則此種斷斷用不著也。

《士昏記》曰「辭無不腆。」鄭注﹕「腆﹐善也。賓不稱﹐幣不善。」賈疏云「『辭無不腆』﹐《郊特牲》云﹕」告之以直信﹐信事人也。信﹐婦徳也。『注云此二者﹐所以教婦正直信也。「﹝二者謂直信。鄭注本在直信句下﹞是賓納徵之時﹐不得謙虛爲辭也。然則今人禮書稱不腆之僅﹐殆失其義。然注疏皆就賓言之﹐今之禮書﹐主人出名﹐或不妨自謂不腆乎﹖敖君《善集說解》」辭無不腆「爲當善其辭﹐與《效特牲》義違背﹐謹案。《欽定義疏》以賈疏之義爲得。又謂﹐劉向《說苑》親迎有」不珍之琮﹐不珍之屨「之辭﹐後世若東晉王堪《六禮儀》﹐宋政和《納吉儀》﹐以不腆之幣爲辭﹐並昧斯旨。

《士昏禮》「納徵玄﹐束帛儷皮」﹐《周官。媒氏職》﹕「凡嫁子娶妻﹐入幣純白﹐無過五兩。」《朱子家禮》云「幣用色繪﹐貧富隨宜。少不過兩﹐多不逾十。今人以奢侈相尙者﹐宜知之。」又《朱子語類》云「問﹕」古人納幣五兩恐太簡。『曰「計繁簡﹐則是以利言矣。』」﹝納徵者卽今之行盤也﹐而今人行盤之前又有所謂蒲菊兩節﹐於古無徵﹞

昏嫁所以爲親戚也﹐而當其事者﹐幾成敵國﹐財之於人甚矣哉。女家必以男家爲吝惜﹐男家必以女家爲多索﹐其實易地則皆然。文中子曰「昏娶而論財﹐君子不入其鄕。」然則今之君子﹐直無鄕可入矣。聞郡中有所謂合歡單者﹐於納吉之時﹐先將各儀目男家開送﹐女家收執﹐後日依此行之﹐省得許多唇舌。更有女家未允之前﹐先開送與男家者﹐男家可從則允﹐不從卽休。此市井之事﹐君子勿爲。然立是法者﹐亦可謂苦心孤詣矣﹝司馬溫公云「今世俗之貪鄙者﹐將娶婦﹐先問資裝之厚薄﹐將嫁女﹐先問聘財之多少。至其立契約﹐云『某物若干﹐某物若干』﹐以求售其女者。亦有旣嫁而欺紿負約者。是乃駔儈﹑賣婢﹑鬻奴之法則。」宋時已有此風俗﹞。

「聘財」兩字﹐今之士族旣恥言之矣﹐而門包逾大。門包之說﹐不知起自何時。大約明季國初時﹐世家巨室﹐家丁最多﹐累十盈百﹐不足爲異。蓋一經鬻身事主﹐不惟其身﹐及其子孫﹐世世服勞﹐曾不得主人一錢之賜。所恃小姐出門﹝《說文》女部「蜀謂母曰姐」﹐是姐本以稱母﹐故稱未嫁者﹐加小字以別之﹐曰小姐。猶之娘亦本以稱母﹐而稱未嫁者﹐曰小娘子也。又如婦稱夫母曰姑﹐而稱夫妹曰小姑﹐亦此例。兪蔭甫《銀瓶徵》據《懶眞子》「東田小藉」﹐謂小籍聲轉爲小姐。又詳見攺吳﹐恐未必然。彼小籍當卽由小姐聲轉﹐不可謂小姐由小籍聲轉也﹞﹐得飽其欲。此門包之所以大也。今人家旣少家丁﹐所用僕人﹐則歲給工錢﹐何至遽存奢望於此﹖乃門包不惟不減﹐又且加甚﹝門包者﹐聘財之別名也。亦有並避「門包」之名而渾曰「開銷」者。又門包之別名也。其貪財如是﹐於好名又如是﹞。窺女家之意﹐方詡詡然自謂門第之髙僕輩之眾也。然試平心論之﹐此項門包﹐如果盡散諸僕人﹐則尙屬問心無愧﹐若不免稍沾餘潤﹐則方以貪聘財爲恥﹐而借僕人以文其貪﹐其貪殆有尢焉。顧反不以爲恥﹐自待誠居何等耶﹖昔有男家報昏期﹐女家不遵﹐男家如期迎娶﹐女家閉門不納﹐以至於成訟而後已。子謂此不行請期之禮故也。《士昏禮》云「請期用雁﹐主人辭賓許告期。」《記》云「『吾子有賜命﹐某旣申受命矣。惟是三族之不虞﹐使某也請吉日。』對曰﹕」某旣前受命矣﹐惟命是聽。『曰「某命某聽命於吾子。』對曰﹕」某固惟命是聽。『使者曰「某使某受命﹐吾子不許﹐某敢不告期。』曰﹕」某日。『對曰「某敢不敬須。』」古人行禮如此﹐則豈有報期而女家不遵者乎﹖故曰禮不可不講也﹝《朱子家禮》略去請期﹐楊信齋謂請期不可得而略。今鄕間最重道日﹐猶有請期之遺意﹞。

昏姻之時﹐或謂當仲春之月﹐或謂季秋逆女﹐冰泮殺止。惟《通典》引束晰曰「春秋二百四十年﹐天王娶後﹐魯女出嫁﹐夫人來歸﹐大夫逆女﹐自正月至十二月﹐悉不以得時﹑失時爲褒貶﹐何限於仲春﹑季秋以相非哉﹖今人用術家以女命定月。」亦不限月﹐當援廣微之言爲證。《白虎通》曰「嫁娶必以春何﹖春者天地交通﹐萬物始生﹐陰陽交接之時也。」則畢竟春令爲宜。

古人筮日不筮時。《士冠禮》﹕「吉月令辰。」鄭注﹕「辰﹐子丑也。」賈疏云「上云令月吉日﹐此云吉月令辰﹐互見其言。辰﹐子丑也者。」以十干配十二辰﹐直云「辰﹐子丑」﹐明有幹可知﹐卽甲子乙丑之類﹐略言之也。然則令辰卽是吉日。鄭訓辰爲子丑﹐仍是日之干支。蓋古本無一日十二時之說﹐詳顧亭林《日知錄》﹑趙耘菘《陔余叢考》諸書。今人遇凶嘉事﹐輒選日又選時﹐大屬不必。況昏禮自有定候﹐又安得亂指一時曰午時﹐曰未時﹐而漫可以昏姻乎﹖且有男女家路遠﹐或女家多排時候﹐𨿽選好時﹐仍復錯失﹐如此則反不如不選爲愈矣。夫旣曰好日﹐則豈有時反不好之理﹖昔李虛中以人生年﹑月﹑日所值干支﹐推人禍福生死﹐百不失一﹐並不用時。然則不用時﹐亦可算命。則選日之不必用時﹐初無害於吉凶可見矣。《士昏禮》「親迎期初昏」﹐《記》云「凡行事必用昏聽。」﹝鄭注﹕昕﹐使者用昏婿也﹞又賈疏引鄭目錄云「士娶妻之禮﹐以昏爲期﹐因而名焉。必以昏者﹐陽往而陰來﹐日入三商爲昏。」賈云「日入三商」者﹐「商」謂「商量」﹐是漏刻之名。又據馬氏云「日未出﹐日沒後﹐皆云二刻半﹐前後共五刻。」今云三商者﹐據整數而言﹐其實二刻半也。此昏禮有定候而不可妄擇一時之說也。苟不於昏﹐何以爲昏﹝方望溪曰「親迎﹐昏以爲期﹐蓋必已成夫婦而後可見於舅姑﹐若早至而不見所尊﹐則嫌於慢﹐故必近夜爲宜。」此說亦好﹞。

《白虎通》曰「娶妻不先告廟者﹐示不必安也。」而《左傳。楚公子圍娶於鄭》曰「圍布幾筵﹐告於莊共之廟而來。」又《隱八年傳》杜解云「禮逆婦必先告祖廟而後行。」毛大可曰「昏義﹐婿至﹐主人幾筵於廟﹐而拜迎於門外。婦家亦告廟﹐且迎婿入廟行事。」則婦至可知矣。又納采﹑問名﹑納吉﹑納徵﹑請期五禮﹐婦家俱告廟行事﹐歷載《士禮》﹐而婿未嘗一告廟﹐則婿家行事﹐皆不載矣。而《白虎通》卽日「娶妻不先告廟」﹐何鹵莽耶﹖賈氏以爲士﹑大夫﹑諸侯﹑天子﹐禮各不同﹐恐亦周旋之說耳。

《公羊。隱二年傳》云「九月紀履糸兪來逆女。紀履糸兪者何﹖紀大夫也。何以不稱﹖使昏禮不稱主人。然則曷稱﹖稱諸父兄師友。宋公使公孫壽來納幣﹐則其稱主人何辭窮也。辭窮者何﹖無母也。」何《解詁》云「禮有母﹐母當命諸父兄師友﹐稱諸父兄師友以行。宋公無母﹐莫使命之﹐辭窮﹐故自命之。」然則昏禮有父﹐則父出名主昏。無父﹐則母爲主昏。母不可以出名也。故彼下文又云「然則紀有母乎﹖曰有。有則何以不稱母﹖母不通也。母不可以出名﹐則命諸父兄出名。師亦可以出名﹐友亦可以出名﹐但須得母命耳。無母則己出名。」而未聞必如今之以族長出名主昏也。又《昏記》曰「宗子無父﹐母命之。親皆沒﹐己躬命之。支子則稱其宗﹐弟則稱其兄。」所謂「支子稱其宗」者﹐「宗」不定是族長也﹐今人族長﹐亦不定是「宗」也﹝舊式名柬下書「端肅頓首拜肅」者﹐扌壹也。近有攺書「莊敬頓首拜」者﹐說者謂有所諱﹐是直於肅字之義不曾解得。世人之不學可笑如此﹞。沈果堂《儀禮小疏》曰「《士冠禮》云﹕」若孤子則父兄戒宿。冠之日﹐主人階而迎賓﹐拜揖讓﹐立於序端﹐皆如冠主禮於阼。『注云「父兄﹐諸父諸兄。冠主者﹐親父若宗兄也。』是諸父諸兄﹐但可以戒宿﹐而不可以爲冠主。推之昏禮﹐亦但可稱諸父諸兄以命使﹐而不可以諸父諸兄主昏。蓋旁尊不得加諸正適也。」卽以旁尊而加諸支子﹐猶嫌僭統﹐未極敬宗之義。

《郊特牲》云「昏禮不賀。」然《曲禮》云「賀取妻者曰﹕某子使某﹐聞子有客使某羞。」則明著「賀」字。然其賀辭﹐仍不曰「使某賀」﹐而曰「使某羞」﹐且不曰「聞子娶妻」﹐而曰「聞子有客」﹐則不賀之義仍在。今人儀柬標賀儀﹐蓋攺標羞儀爲合。

今主人謝柬﹐凡父與子者﹐稱某率某﹐兄與弟者﹐稱某仝某。「仝」字見《說文》「入」部﹐卽「全」字也﹐上從「入」﹐見《廣韻》。《東韻》卽「同」字也﹐上從「人」﹐云出道書。「全」字用之於此無義﹐此必「同」字。道書中字﹐不足爲典要。何不直用「同」字邪﹖然詩《七月》篇曰「同我婦子」﹐則父與子亦未始不可以稱同。孟子曰「率其子弟」﹐則兄與弟亦未始不可以稱率也。

迎娶之人﹐見於《士昏禮》者﹐從車二乘﹐執燭前馬而已﹝所謂執燭前馬者﹐謂執燭者前於馬也。馬卽駕車之馬﹐與《國語》「句踐親爲昊王前馬」義異。近來上海風气﹐迎娶必用一人頂馬﹐乃誤解此文﹞。然又云「從者畢玄端。」玩一「畢」字﹐當不僅此六人也。﹝車坐二人﹞而使者則不復與焉。使者﹐媒人也。媒人者﹐所以通兩家之好﹐以兩家未卽往來也。至於親迎﹐婿已親往﹐婦已親來﹐此時猶欲著媒人於其間﹐原屬贅設﹐而媒人遂因此作難。若將媒人領轎﹑領新客兩項裁撤﹐豈不成大好事。

《周禮》有「媒氏之官﹐天子之官也」。或謂諸侯亦有之。《士昏禮》之使者﹐卽媒氏也。然鄭注云「使者夫家之屬﹐若羣吏使往來者。」初不以爲媒氏﹐然則昏不剛乎﹖要知此使者﹐𨿽夫家之人﹐實卽是媒﹐但非媒氏之它耳﹐昕謂行媒是也。鄭子尹《儀禮私箋》曰「媒氏者﹐媒妁之稱。凡會合兩姓男女者﹐士大夫則親戚僚友爲之﹐是之謂媒。《周禮》媒氏﹐自是官名﹐以掌民判。號媒氏﹐非以一官而與眾姓作媒也。」然則古之媒與今之媒﹐初不異﹐惟今人媒有二人﹐曰男家媒﹐女嫁媒﹐古止一人。而古又有所謂妁﹐不知用於何時﹐於《禮經》無徵。儻有媒無妁﹐有妁無媒乎﹖

《曲禮》曰「男女非有行媒不相知名。」則古人之重媒可知矣﹐而酬媒之禮無聞。今人以財酬媒﹐謂之柯儀﹐先娶期而饋媒。或不如意﹐則托故不至。主人會其意也﹐益之﹔又不至﹐又益之。或串令女家故意作難﹐從中得償厥欲。甚或至於不歡者。不但鄕民有然﹐卽士人亦至不免﹐此敝俗也。昔某娶於某氏﹐某君爲媒﹐某君某表兄﹐行誼髙雅﹐及其爲媒﹐則不無白璧微瑕之憾。去年有召樓奚氏娶上海王氏女﹐爲媒者上海名孝廉也﹐索媒錢至百金之多。迨旣娶後﹐男家不禮之﹐中道而返﹐使其子入門﹐被諸少年語言挑撥﹐大難爲情﹐乘間逸去。此事在男家屬無禮﹐然亦自取其辱。予謂當媒之始事也﹐必爲酒食以速媒﹐及其終事也﹐又爲酒食以勞媒。中間諸節目﹐無不速之勞之﹐是卽酬媒矣。安得更有所謂柯儀者﹖必不得已﹐則事畢後﹐或仿古冠禮酬賓之意﹐諒與儀物。聞近來上海﹐頗有然者。然以某孝廉事觀之﹐猶未能一例如是。此風盛行﹐則柯儀一項﹐必當革絕﹐旣爲主人省非禮之財﹐亦爲土君子保全品節不少也。

喪禮用樂﹐滅禮傷化。昏禮非喪比也﹐而《郊特牲》亦云「昏禮不用樂﹐幽陰之義也。」占人樂用於祭﹐然《曲禮》云「齋戒以告鬼神。」則昏禮何嘗不祭﹖蓋古人於成昏時不用樂耳﹐今風俗相沿﹐似不必泥。故袁簡齋《隨筆》曰「《關睢》『琴瑟友之﹐鐘鼓樂之』﹐樂也。《左氏》『鳳凰於飛﹐和鳴鏘鏘』﹐樂也﹐古樂府有『房中樂』。」則昏禮用樂﹐亦隨其所宜。

昏禮六而用雁者五﹐惟納徵不用雁。或謂納采﹑問名﹐止是一雁﹐於《禮》文無徵﹐或當然耳。然則凡用四雁﹐今人止於迎娶用一雁﹐此其不合於古處。若謂用鵝以代雁﹐則非也。古人之鵝原是雁。方望溪「白雁指舒雁」是也。王文簡公《儀禮述聞》言之甚詳﹐其言曰「《士昏禮》記『摯不用死』﹐鄭注曰『摯﹐雁也』。是雁乃生者。鴻雁野鳥﹐不可生服﹐得之則死﹐若以鴻雁爲摯﹐則是死物也。而《記》曰『摯不用死』﹐則非鴻雁可知。《士相見禮》曰﹕」摯冬用雉﹐夏用居。『是四時皆有執摯之禮。鴻雁孟春北去﹐仲秋始來﹐夏月無雁之時﹐大夫將何以爲摯乎﹖雁蓋鵝也。鵝乃常畜之禽﹐故四時用之。「又《周官述聞》曰﹕」《爾雅》』舒雁﹐鵝『。李巡注曰「野曰雁﹐家曰鵝。對文是鵝與雁異﹐散文則鵝亦謂之雁。』《方言》﹕」雁自關而東謂之可鵝﹐南楚之外謂之鵝。『《說文》﹕「鵝﹐雁也。雁﹐鵝也。』《莊子。山木篇》『命豎子殺雁而亨之』﹐謂殺鵝也。《齊策》『士三食不得饜﹐而君鵝驚有餘食』。《韓詩外傳》及《說苑。雜守篇》﹐並作『雁驚有餘粟』。《晏子春秋。外篇》亦曰『君之鳧雁食以菽粟』。《墨子。雜宋篇》曰『寇至先殺牛﹑羊﹑雞﹑狗﹑鳧﹑雁』。《說苑。臣術篇》『秦穆公悅百里奚之言﹐公孫支歸取雁以賀』﹝鵝是常畜之物﹐故歸而取之甚便也﹞。《漢書。翟方進傳》『有狗從外入嚙其中庭羣雁數十』﹐皆謂鵝爲雁也。」江氏《讀﹝儀禮﹞私記》引望溪說而駁之云「夫雁不再偶﹐是以取之。蓋《郊特牲》所謂『一與之齊﹐終身不攺』之義也﹐舒雁則無所取矣。」鬯案鄭君亦以爲鴻雁。《士昏禮。注》云「用雁爲摯者﹐取其順陰陽往來﹐而未嘗取不再偶之義。」果取不再偶之義﹐則當以爲女摯矣。今大夫用雁﹐昏使者用雁﹐婿用雁﹐皆男摯還當從方氏王氏說爲是。又今人旣用雁﹐又用羊﹐案《晉書。禮儀志》﹐「漢人昏禮用羊」﹐則此爲漢人之風矣。然漢人用羊﹐必不復用雁。《昏禮》𨿽有攝盛之說﹐故摯用雁而車乘墨﹐皆士用大夫禮也。用羊僭卿禮矣。旣用大夫禮﹐又僭卿禮﹐恐無此攝盛之法也。近來用羊者漸少而必以貨代之﹐曰羊酒﹐知禮者當革去。

禮無不答﹐古今之通禮也。於其拜而拜之﹐今人之禮而古人不然。《士昏禮》云「主人拂幾授校拜送﹐賓以幾辟﹐北面設於坐左﹐之西階上答拜。」此猶今人之送位也。又云「主人受禮﹐面枋筵前西北面。賓拜受禮﹐復位。主人阼階上拜送。」此猶今人之送酒也。然主人授校拜送﹐賓此時執幾﹐不便卽答拜﹐則主人獨拜。賓設幾﹐然後至西階上答拜﹐此時主人已先拜﹐則賓亦獨拜矣。賓拜受禮時﹐主人尙奉禮﹐亦不便卽拜﹐則賓獨拜。主人旣受禮﹐然後至阼階上拜送﹐此時賓已先拜﹐則主人亦獨拜矣。古人凡禮如此﹐不但昏禮﹐殆古禮之難通於今者。惟今人新婿入門﹐有行八拜禮者。婿四拜﹐答者亦卽四拜﹐是旣明明答拜矣。而又贊主人答拜﹐乃又各四拜﹐則未免多禮。此在鄕間有之﹐知禮家固不爲也。

《士昏禮》曰「主人玄端迎於門外。」以視今之丈人﹐避內而不出迎婿者異矣。又《昏記》曰「婿入﹐主人於拜﹐婿再拜。見主婦﹐主婦闔扉﹐﹝左扉﹞立於其內﹐婿立於其外。主婦一拜﹐婿答再拜。主婦又拜。」以視今之丈父母立受婿拜而不答者﹐亦異矣。夫婿﹐賓也﹐今村諺尙有「嬌客」之名﹐而行禮輒有「半子」之號。然立受之而不答﹐今之爲女父者﹐是直以全父自居﹐而不僅以半子視其婿矣。且父無答子之禮﹐而母明有拜子之文﹐今之爲女母者﹐是又不僅以全母自居﹐以全子視其婿矣。總之泰山﹑泰水之稱﹐固宜乎其泰也若是。予所見爲女父而答婿拜者﹐惟吾邑兪琴園先生一人而已﹝袁簡齋《隨園隨筆》有「婦翁不甚尊」一條可參。古人之拜與今人拜不異﹐楊子云解「拜」字爲兩手下﹐或因謂古人之拜卽今人之持﹞。此說最謬。婦人肅拜亦跪。﹝謹案﹐《欽定昏禮義疏》曰「肅拜亦跪﹐但身微俯而斂手上下之故﹐異於極地耳。」﹞《士昏禮》鄭注云「士妻之車﹐夫家共之﹝共讀爲供﹞。大夫以上嫁女﹐則自以車送之。」今士族多逆女﹐而官家多送女﹐亦猶行古之道與﹖然吳中林《儀禮疑義》云「親迎爲六禮之一。親迎者﹐《鵲巢》所謂『百兩禦之﹐百兩將之』﹐焉有夫家不共車而自乘其車之理﹖此經婿車婦車並舉﹝案此經謂《士昏禮》﹞﹐其爲夫家所共甚明。注謂大夫以上自以其車送之﹐非也。賈疏引《左氏》『反馬』。據《左傳》有『反馬』說﹐注謂『禮送女﹐畱其送馬﹐三月反馬』。此或是送女之人所乘﹐如下所謂送者﹐或載嫁女服器之車﹐俱未可知。要之親迎之義﹐謂夫家自以其車迎之耳。若自乘其車﹐則往就矣﹐烏得曰迎﹖」鬯謂鄭所云﹐當據漢時禮如此﹐蓋仕宦遠地相隔﹐或不得不權宜爲之者。

《士昏禮》云「婦乘以幾﹐姆加景乃驅。」鄭注﹕「景之制﹐蓋如明衣﹐加之以爲行道禦塵﹐令衣鮮明也。景亦明也。」曾文正公《讀﹝儀禮﹞錄》曰「吾鄕嫁女﹐在輿﹐著靑布衣於上﹐或亦景之遺意與﹖」鬯案﹕湘鄕有此風俗﹐究不知取義何在﹖竊謂古之景﹐如今人之一扣衷﹝亦稱蓮蓬衣﹞﹐乃著以禦寒也。嫁女必在夜中﹐女子夜行﹐恐受寒感﹐故特加此景。鄭謂禦塵﹐則車上旣有礻炎以禦塵﹐何必復加此景耶﹖

趙耘菘《叢考》云「《匯書》『近時娶婦﹐以紅帕蒙首』﹐按《通典》杜佑議曰﹕」自東漢魏晉以來﹐時或艱虞﹐歲遇良吉﹐急於嫁娶﹐乃以紗蒙女首而夫氏發之﹐因拜舅姑﹐便成婚禮。六禮悉捨﹐合巹復乘。『是蒙首之法﹐亦相傳已久﹐但古或以失時急娶用之﹐今則爲通行之禮耳。「鬯謂女子出門﹐必擁蔽其面﹐載之《禮經》﹐則不但嫁女爲然﹐且亦非始於東漢魏晉矣。惟以紅紗蒙首﹐疑古人未必如是。至《左傳》」蒙衣而乘「﹐孟子云」西子蒙不潔「﹐蒙當讀﹐亦當卽後世蒙首之法所由也。

《士昏記》云「婦入寢門﹐贊者酌玄酒﹐三屬於尊﹐棄餘水於堂下階間。」敖君善《集說》曰「棄餘水者﹐不欲人褻用之也。」是古人婦入門棄水﹐今人婦入門舉火﹐於古正相反也。而女出女家門時﹐則棄水於地﹐儻以男家之禮誤行於女家者與﹖

婦人於丈夫﹐𨿽其子猶俠拜﹐況於妻之於夫矣。此古昏禮所以無交拜也。今人旣行交拜禮﹐揆情度理﹐亦不妨從俗而爲之者﹐故朱子定家禮﹐亦及焉不廢。乃近來又有一種惡俗﹐男女皆不肯跪拜﹐任贊者連聲鳴贊﹐而兩人兀立不動。或經旁人排爭﹐須待多時﹐然後彼此相視齊跪﹐無少先後﹐若甚勉彊者然﹐並有僞以相紿者。如此行禮﹐不經大雅﹐則不如依古不交拜之爲愈。或曰﹕婦人於丈夫﹐𨿽其子猶俠拜﹐然則今之交拜相爭者﹐畢竟女先跪爲是。予曰﹕不然﹐古人行親迎禮﹐女南面立於房中﹐婿北面再拜稽首於戶外﹐女且受之而不答﹐所謂男下於女也。今人旣不親迎﹐則交拜卽男女始相接也﹐猶古之親迎而相見也﹐或還當男先跪爲是。《隋書。禮志》「皇后入昭陽殿﹐後先拜後起﹐帝後拜先起」﹐此天子之禮﹐安得槪之士大夫之家﹖

《士昏禮》﹕「夫入於室卽席﹐婦尊西南面﹐媵禦沃盥交。」鄭注云「媵﹐渭女從者也﹔禦﹐渭婿從者也。媵沃婿﹐盥於南洗﹔禦沃婦﹐盥於北洗﹐夫婦始接。情有廉恥﹐媵禦交道其志。」敖君善《集說》曰「交者﹐禦沃媵盥﹐媵沃禦盥也。此盥蓋於北洗。」胡竹村《儀禮正義》申敖說曰「蓋媵禦佐禮﹐當盥以致潔也﹐鄭道志說殊謬。且婦人不下堂﹐今媵亦婦﹐乃下堂而沃婿﹐盥於南洗乎﹖」案南洗在阼階東南﹐北洗在北堂。又引褚氏寅亮云「敖云於北洗者得之。但交沃者﹐媵禦也。盥者﹐夫婦也。如敖云媵沃禦盥﹑禦沃媵盥之說﹐是媵禦盥而反遺夫婦矣﹐則非也。」又引江氏筠云「盥有不必就洗者﹐《特牲禮》『盤之設』是也。此經沃盥婦卽在尊西南面﹐媵奉盤﹐禦執匝。夫當於其拜受贊之處﹐禦奉盤﹐媵執匣。」張皓文《儀禮圖》曰「先云卽席﹐乃云沃盥﹐則旣卽席﹐騰道夫降盥﹐禦道婦北堂盥也。」案諸說不同。竊謂今人交杯之禮﹐乃沃盥交之遺意。今婿從者以婿酒注婦杯﹐婦從者以婦酒注婿杯﹐謂之交杯﹐疑古人沃盥交﹐亦如是而已。江氏「盥不必就洗」之說可取。蓋禦媵執匝﹐先以水交相挹注﹐然後婿婦盥之。其盥時﹐婿仍當禦盥之﹐婦仍當媵盥之﹐猶今人交杯之後﹐婿杯仍婿從者奉上啐之﹐婦杯仍婦從者奉上啐之也。

兪陰甫《湖樓筆談》曰「或疑婿之從者﹐不知以何人爲之﹖愚謂此亦婦人也﹐蓋以隸子弟之妻妾爲之。觀下文『主人說服於房﹝案說讀爲悅﹐下同﹞﹐媵受﹔婦說服幹室﹐禦受﹐』使禦非婦人﹐何得入室而受婦所說之服乎﹖又同下文『婦徹於房中﹐媵禦﹐姑之﹐𨿽無娣﹐媵先﹐』使禦非婦人﹐何得與媵同悛﹖豈男女雜坐﹐履舄交錯﹐如淳於髡所云乎﹖其下云『舅饗送者以一獻之禮﹐酬以束錦﹐姑饗婦人送者﹐酬以束錦。』」注曰「女家有司也。婦人送者﹐隸子弟之妻妾。」可見婦之從者﹐亦有丈夫﹐則婿之從者﹐何必無婦人乎﹖古人制禮﹐原本人情﹐必無不近人情之禮也。鬯謹案﹐《欽定﹝儀禮﹞義疏》曰「媵與禦皆婦人也」﹐則《儀禮》之禦爲婦人﹐實不可易之說。今人婦從者用女﹐婿從者用男﹐亦似乎兩可。乃不特交杯合巹﹝鄭注曰「合巹﹐破匏也。蓋分一匏爲二巹﹐合之仍爲一匏﹐故曰合巹。」今此制久廢﹐但存合巹之名而已﹞﹐以至於入房撒帳﹐亦用男子﹐則未免傷於雅道矣。《知新錄》云「漢京房之女﹐適翼奉之子﹐房以其日三煞在門﹐犯之損尊長﹐奉以爲不然﹐以麻豆穀米禳之﹐則三煞可避。自是以來﹐凡新人進房﹐以麻米撒之。後世撒帳之俗起於此。」趙耘菘《叢考》曰「此說非也﹐撤帳實始於漢武帝。李夫人初至﹐帝迎入帳中﹐預戒宮人遙撤五色同心花果﹐帝與夫人以衣裾盛之﹐云多得子多也。事見《戊辰雜抄》。唐中宗嫁睿宗公主鑄撒帳錢﹐重六銖﹐文曰『長命富貴』﹐每十文系一采絳。今俗婚姻簽具內﹐多鐫『長命富貴』等字﹐亦本於此。」

今世妝奩之盛﹐踵事增華﹐可謂極矣。愚者目動﹐智者心非﹐然嫁女不能無贈物也。第謂所重在此﹐不巳陋乎﹖袁簡齋《隨筆》有「嫁妝」一條﹐述妝奩之緣起﹐今不具錄﹐錄其嫁女詞一首﹐可爲世諷。詞曰「東家嫁女兒﹐珠翠盈千箱。道路多側目﹐門閭生輝光。一朝失婦徳﹐所贈都如忘。西家嫁女兒﹐荊苕與布裙。奴婢嗤其陋﹐戚裏嫌其貧。未幾聞賢淑﹐黃金鑄婦身。姑恩不在富﹐夫憐不在容。但聞關睢聲﹐常在春風中。澤發苟不順﹐何以施鸞篦。敷粉苟不和﹐何以光容儀。卽小可悟大﹐柔情須自持。毋違夫子訓﹐毋貽父母罹。」

「質明而婦見舅姑」﹐禮也﹐不聞子亦與之共見﹐禮不參之義也。今人子婦同見﹐此何爲乎﹖且因此舅遂不能答拜﹐以父無拜子之道也﹝《特牲禮》「主人拜﹛莫良﹜」者﹐是父拜子。萬季野《羣書疑辧》辧之﹞。《士昏禮》云「婦執笄﹑棗﹑粟自門入﹐升自西階﹐進拜﹐奠於席。舅坐撫之﹐興答拜。婦還﹐又拜﹐降階受段﹐升進北面﹐拜奠於席。姑坐舉以興拜﹐授人。」則舅姑皆答婦拜﹐所謂「坐撫之」「坐舉以興」者﹐其義亦不得誤解。敖君善《集說》解上文「舅姑卽席」曰「立於席也。」吳中林《﹝儀禮﹞章句》解「坐撫之」曰「此云坐﹐則卽席時未坐也。」然則婦拜之時﹐舅姑皆立而不坐。古人答拜之禮﹐原不於其拜而拜之﹐今人旣不能行此禮﹐則允宜於其拜而拜之。於其拜而不拜之﹐猶之可也。乃有自大翁姑﹐竟至儼然端坐﹐以受新婦之拜者﹐而自謂知禮﹐不知此禮從何處得來﹖

舅姑醴婦﹐卽今之雙待也。饗婦﹐卽今之待新也。今待新則子不與﹐而雙待則子亦與焉。蓋古人醮子在親迎之前﹐《昏義》所謂「父親醮子而命之迎」。今人旣廢此禮﹐故於此並醴之﹐𨿽非古制﹐宜若可爲者。近來行此禮者﹐其法更好。婿醴婦送﹐婦醴婿送﹐舅姑不必與﹐亦不必使人與﹐則於禮不參之義﹐亦殊無害。惟待新一節﹐在屋宇迫狹之家﹐往往卽一堂中﹐婦席左右﹐兼設他席﹐內賓羣坐而飲焉﹐亦有戚長族長﹐反居婦位之下﹐此必不可行者。

婦饋舅姑禮﹐今世無聞﹐而女家送與男家者﹐有金沙玉屑等物﹐謂之飲敬﹐則不得謂饋舅姑之禮也。饋舅姑以特豚﹐亦不以金沙玉屑。《昏義》曰「婦以特豚饋﹐明婦順也。」則此禮適在適婦﹐似不可廢。庶婦不饋。鄭云「共養」﹐統於適也。﹝共讀爲供﹞至婦贄見舅用棗﹑栗﹐見姑用段修﹐今段修亦無聞﹐而反多冠﹑履﹑衣料﹑繡采等物﹐名曰和意﹐乃趨於繁華之漸矣﹝歸婦俎於婦氏﹐今禮亦廢﹞。

古人每食必祭﹐祭先火先炊﹐不忘本也。今昏家宴客﹐主人先灌酒於地揖之﹐尙其遺意。顧稱之曰「郊天」﹐則名不稱實矣﹐可發一噱。朱子曰「古人祭酒於地﹐祭食於豆間。」今有於鐙臺之間置冷碟﹐亦其遺意﹐然此法用者少矣。

《曲禮》曰「待食於長者﹐主人親饋﹐則拜而食﹔主人不親饋﹐則不拜而食。」今人出大萊﹐則主人親饋﹐是其遺意。案《注疏》此條﹐以長者﹑主人爲二人失解。主人卽長者也。玩此﹐則長者之於少者﹐或親饋﹐或不親饋﹐若同等﹐則無不親饋也。

有今人以爲不敬而古人爲之者﹐揮余酒是也。《曲禮》云「飲玉爵者弗揮。」孔正義曰「揮﹐振去余也。」陸《音義》引何云「振去余酒曰揮。」然則惟玉爵弗揮﹐鄭注所謂爲其寶而脆﹐若非玉爵﹐則余酒皆揮矣。或謂揮未必揮至地﹐猶今徹酒﹐有器盛之。然如此解﹐𨿽若近情﹐而玉爵弗揮之義何在﹖又《士昏禮》「嚌肝皆實幹菹豆」﹐嚌者﹐所謂至齒嘗之也。旣嘗之而實於豆﹐在今人亦爲不敬之事。

楊升庵《丹鉛雜錄》曰「《抱朴子。疾謬篇》云﹕」世俗有戲婦之汝﹐於稠眾之中﹐親屬之前﹐問以醜言﹐責以慢對﹐其爲鄙瀆﹐不可忍論。或蹙以楚撻﹐或系足倒懸﹐酒客酗﹝B12c﹞﹐不知限劑﹐至使有傷於流血﹑委折支體者﹐可嘆也。古人感離別而不滅燭﹐悲代親而不舉樂﹐《禮》論「娶者羞而不賀」﹐今旣不能動蹈舊典﹐至於徳爲鄕閭之所敬﹐言爲士人之所信﹐宜正色矯而呵之﹐何爲同其流波﹐長此敝俗哉﹖『今此俗世尙多有之﹐娶婦之家﹐新婿避匿﹐羣男子競作戲調以弄新婦﹐謂之謔親。或褰裳而鍼其膚﹐或脫履而窺其足﹐以廟見之婦﹐同於倚市門之娼﹐誠所謂敝俗也。然以《抱朴子》考之﹐則晉世已然矣。歷千餘年而不能變﹐可怪哉﹗「鬯案《漢書。地理誌》云﹕」太子丹賓養勇士﹐不愛後宮美女﹐民化以爲俗﹐至今猶然。賓客相過﹐以婦侍宿。嫁娶之夕﹐男女無別﹐反以爲榮。此戲婦之權輿也。「蓋始於北俗﹐其漸行以及南﹐則當在漢魏之間矣。

新婚﹐重禮也﹐亦韻事也﹐苟不傷大雅﹐原何妨化矩爲規。昔有某翁者治家嚴正﹐兄妹姊弟﹐皆不得親相授受。女子𨿽僕婦等﹐不得出中堂。男子𨿽至戚﹐亦不得入中堂。一日爲子娶婦﹐明日婦見舅姑﹐禮也。翁巍然坐﹐婦拜膝前﹐少年有欲看新婦者﹐於簾下偸伺之﹐翁怒﹐少年不服﹐遂命杖。於時眾客皆前勸﹐翁怒不息﹐卒杖之﹐謂眾曰「男女之別﹐汝輩讀書人﹐皆不顧乎。」眾大慚退。予案﹕《梁書。徐ゼ傳》曰「晉宋以來﹐初昏三日﹐婦見舅姑﹐眾賓皆列觀。太宗問ゼ﹐ゼ曰﹕」《儀禮》云「質明贊見婦於舅姑。」《雜記》又云「婦見舅姑﹐兄弟姊妹﹐皆立於堂下。政言婦是外宗﹐未審嫻令﹐所以停坐三朝﹐觀其七徳。舅延外客﹐姑率內賓﹐堂下之儀以備盛禮。」據此則新婦不惟不禁人觀﹐正欲使人觀﹐所以備禮也。『「何當時一輩讀書人中﹐竟莫能援此以告翁乎﹖又案﹕唐李涪刊誤曰﹕」婚禮來日﹐婦於庭拜舅姑﹐次謁夫之長屬﹐及中外故舊﹐通謂之拜客﹐故有拜客之名。今代非親非故﹐皆列坐而覿婦容﹐豈其宜哉﹖「此當爲翁代作答語﹝《世說新語》載謝尙書娶諸葛恢之小女﹐恢在時不允﹐恢亡乃婚。於是王右軍往謝家看新婦﹐容服不整﹐猶有恢之遺法。是右軍亦嘗看新婦﹞。

有友人於席間述某家笑話﹐新婿婦入房﹐婿讓婦先寢﹐婦讓婿先寢﹐蓋以牀之內爲尊也。婿婦相讓至天明﹐遂各終夕不寢。或以此婿婦爲有禮﹐予曰「非禮也。禮應得婦寢在內﹐夫寢在外。《士昏禮》曰﹕」禦衽於奧﹐媵衽良席在東。『鄭注﹕「婦人稱夫曰良﹐是良席﹐婿席也。婦席在奧﹝西南隅﹞﹐而婿席在婦席之東。』豈非婦寢在內﹐夫寢在外乎﹖」友曰「然則禮應得兩頭寢﹑一頭寢乎﹖」曰「《昏禮》不云乎﹖『皆有枕北止』﹝古文止作趾﹞﹐豈有兩頭寢之理﹖」

《士昏禮》云「若舅姑旣歿﹐則婦入三月乃奠菜。」賈疏曰「此言舅姑旣歿者。若舅歿姑存﹐則當時見姑﹐三月亦廟見舅﹔若舅存姑歿﹐婦人無廟可見﹐或更有繼姑﹐自然如常禮也。」《曾子問》云「三月而廟見﹐稱來婦也﹝來婦之稱﹐亦見《士昏禮》﹐鄭注云﹕」來婦言來爲婦也。「此稱呼今人鮮用﹞。擇日而祭於禰﹐成婦之義也。」鄭云「謂舅姑歿者也。」據此則舅姑在時﹐必無廟見之禮。故《儀禮》言「昏之正禮無廟見」。《朱子家禮》始云「三日主人以婦見於祠堂。」主人卽舅也﹐此則舅姑在者﹐亦有「廟見」矣。蓋新婦初來﹐自祖以上﹐苟其生存﹐禮必當見。今旣歿而行廟見之禮﹐亦準情酌理之至者。但古義不可不知﹐須知「廟見」二字﹐實不祥之語﹝又案﹕朱子定《儀禮》取「三月祭行」爲舅姑存者之通禮﹐三月奠菜爲禮之變者﹐附於祭行之後﹞。

歸寧之禮﹐今世通行﹐說者謂爲非禮。然亦人情所不容已者﹐安得遽謂之非禮乎﹖近見黃元同《禮說略》﹐有「婦人歸寧」一條﹐考之頗詳。其言曰「舊說女子之適人者﹐不歸寧其兄弟。故父母在則歸寧﹐歿則否。是說依據《詩序》﹐以周竊疑其不近情﹐嘗舉此以間諸當世碩儒﹐則曰﹕」《記》言「女子子旣嫁而反﹐兄弟不與同坐食」﹐是古人嚴男女之辧也。『以周謂女子子之歸寧﹐不必與兄弟同坐食﹐且歸寧於父母在時﹐豈可同坐食於兄弟乎﹖是不與兄弟同坐食﹐初無分父母之在不在﹐而父母歿之不歸寧﹐正不關於不同坐食之故矣。因反復思之而得一解焉﹐爲之說曰﹕《詩序》三言歸寧不得﹐並以嫁諸侯適異國爲文﹐此固據諸侯言之耳。諸侯娶於異國﹐其往反之爲塗遠﹐爲時久﹐爲禮繁﹐故父母歿不歸寧也。若大夫以下不外娶﹐則歸寧其兄弟者有之矣。鄭箋序曰「國君夫人父母在則歸寧﹐歿則使大夫寧於兄弟。』鄭據國君夫人禮立說﹐甚得《序》意。《儀禮》『喪服不杖期』章曰﹕」女子子適人者﹐爲其昆弟之爲父後者。『傳曰「婦人𨿽在外﹐必有歸宗。』鄭注曰﹕」父𨿽卒猶自歸宗。『賈疏曰「知義然者﹐父母在﹐嫁女歸寧父母﹐無須歸宗子。傳言婦人𨿽在外必歸宗﹐明是據父母卒者。』又考之《喪服經傳通例》凡女行於大夫以上曰嫁﹐行於士庶人曰適人﹐此云『女子子適人』者﹐是據大夫以下言﹝鬯案﹕行於大夫以上曰嫁﹐行於士庶人曰適人﹐今據」適人「爲大夫以下之妻﹐似尙唐突。大夫一層也﹞。則大夫以下之妻﹐𨿽父母歿而有歸寧者審矣。特非國君夫人之禮也。鄭箋《詩序》言『國君夫人於父母歿﹐則使大夫寧於兄弟』﹐其注《儀禮》又言『父𨿽座﹐猶自歸宗』﹐合讀二文﹐夙疑頓釋。」

或謂古人﹐婿父與女父無相見之禮﹐故《儀禮》無婿父女父相見之文。予謂《士相見禮》次於《昏禮》之後﹐安知非卽指男女兩親家相見邪﹖且《小戴》《士相見》獨無義﹐亦可會。

