

欽定四庫全書

子部十

資暇集

雜家類二【雜考之屬】提要

【臣】等謹案資暇集三卷唐李乂撰舊本或題李濟翁蓋宋刻避太祖諱故書其字如唐修晉書稱石虎爲石季龍或作李乂亦避諱刋除一字如唐修隋書稱韓擒虎爲韓擒實一人也文獻通考一入雜家引書錄解題作李文一入小說家引讀書志作李義而字濟翁則同陸防集有此書防亦作李匡文王楙野客叢書作李正文然讀書志實作乂諸書傳寫自悞耳乂始末未詳書中稱再從叔翁汧公知爲李勉從孫又稱宗人瀚作求載蘇武鄭眾事云云則晉翰林學士李瀚之族其人當在唐末唐書藝文志有李匡文兩漢至唐年紀一卷注曰昭宗時宗正少卿蓋卽匡乂書中但自稱守南漳蓋所歷之官非所終之官也讀書志載是書有匡乂自序曰世俗之談類多訛誤𨿽有見聞嘿不敢證故著此書上篇正誤中篇談原下篇本物此本前有虞山錢遵王氏藏書印蓋也是園舊物末題埭川顧氏家塾梓行中間貞字徴字完字皆闕筆蓋南來所刋殷字亦尙闕筆則猶刻於理宗以前宣祖未祧之時較近本爲善然無此序疑裝緝者佚之書中亦不標三篇之目其所說之事則皆與目應疑自序乃櫽括之詞原未標目也其書大抵考訂舊文黃伯思東觀餘論嘗駁其茶托一條黃朝英緗素雜記嘗駁其儤直一條胡仔苕溪漁隱叢話嘗駁其藥欄一條王楙野客叢書嘗駁其急急如律令一條今觀所辧如千里不唾井事云本因南朝宋之計吏不知玉臺新詠舊本載曹植代劉勲出妻王氏詩已有千里不唾井況乃昔所奉句則宋計吏之說爲誤又蜀妓薛濤見於唐人詩集者無不作濤此書獨作薛陶顯爲訛字又解龍鐘爲龍所踐處亦渉穿鑿又全書均考証之文而穆寕防熊白一條忽雜嘲謔雜事於體例尢爲不倫然如謂荀悅漢紀防將來之誤角裏直書祿裏足驗用字上加一拂別作甪字之非謂論語宰予晝寢作畫寢乃梁武帝之說傷人乎不問馬不字斷句乃經典釋文之說均不始於韓愈筆解謂五臣注文選竊據李善之本謂韓愈諱辧誤以杜度爲氏謂有母之人不可稱舅氏爲渭陽謂作詩疏之陸璣名從玉傍非士衡謂萬幾字訛作機由漢王嘉封事謂除授二字有分以至座前閣下之別竹甲題籖門杖之始皆引證分明足爲典據其中鄼侯音鹺一條明焦竑作筆乘摭爲異聞不知屬沛國者音鹺屬南陽者音贊匡乂已引鄒氏史記注駁讀鹺之非竑殆未見此書也歟乾隆四十三年六月恭校上

總纂官【臣】紀昀【臣】陸熊【臣】孫士毅

總校

官【臣】陸

費墀

欽定四庫全書

資暇集卷上

唐李匡乂撰

車馬有行色今見將首途者多雲車馬有行色按莊子稱栁下季逢夫子自盜跖所回云此也意者以其車有塵而馬意殆今有渉逺而來者用此宜矣南華旣非僻經咸所觀習奚不根其文意而正其譌歟【一本駮其誕歟】不拜單於近代浩虛舟作蘇武不拜單於賦爾來童稚時便熟諷詠至於垂白莫悟賦題之誤抑皆詮寫升在甲等何不詳史漢正不拜單於是鄭眾非蘇武也余宗人翰蒙求亦明言蘇武持節鄭眾不拜況梁元帝亦著論曰漢世銜命匈奴困而不辱者二人而已子卿手持旄節臥伏冰霜仲師固無下拜隔絕區外學者豈能尙醉而不解醒耶【一本無解字】

行李李字除菓名地名人姓之外更無別訓義也左行李之往來杜不研窮意理遂注云行李使人也遂俾今見逺行結束次第謂之行李而不悟是行使爾按舊文使字作寫之誤誤作李焉【舊文使字山下人人下子】

祿裏漢四皓其一號角裏角音祿今多以覺音呼乖也是以魏子及孔氏祕記荀氏漢紀慮將來之誤直書祿裏可得而明也案玉篇等字書皆云東方爲角音龣祿或作角字亦音祿魏子祕記漢紀不書龣而作祿者以其字僻又慮誤音故也以愚所見角是當東方何者案陳畱志稱京師亦號爲灞上儒生灞旣在京之東則角星爲東方不疑矣字書言角直宜作龣爾然龣字亦音角角音覺者樂聲也或亦通作防角之角字是以今人多亂其音呼之稍畱心爲學者則妄穿鑿云音祿之角字與音覺之角字畫有分別處又不知角龣各有二音字體皆同而其義有異也又禮記君大夫鬊爪實於緑中鄭司農注云緑當爲角聲之誤也旣云聲誤是鄭讀角中爲祿中祿與緑是雙聲若讀角爲覺覺是齶際聲緑是舌頭之聲何以破聲誤之說也注復云角中謂棺內四隅也據此則又似音祿之角與音覺之角義略同矣陸氏釋文孔公正疏不能窮聲盡義亦但云緑當爲角何忽後學之甚故愚自讀漢之角裏禮之緑中皆作祿音亦豈敢正諸君子耶然好學者幸試詳之客散今見賓旅出主人之門必曰客散孟嘗門但風聞便用不尋其源使主人知其源必惡而不樂矣實爲客去就不可不知也此是王右丞維悲府主已沒之句上句云秋風正蕭索蓋痛其主人歿後同僚皆散其可用乎

虫霜旱潦【曲子名並辭】飲坐令作有不悟而飲罰爵者皆曰虫傷旱潦或云虫傷水旱且以爲薄命不偶萬口一音未嘗究四字之意何也虫傷宜爲虫霜蓋言田農水旱之外抑有虫蝕霜損此四者田農之大害六典言之數矣呼曲子名則下兵爲下平閣羅鳳爲閤羅鳳著辭則河內王爲何柰王檣竿上爲長竿上如斯之語豈可殫論

生子紿俗生男必紿云女女紿云男意者以其形新魄怯慮鬼物知而逼攝不欲誠告當由髙齊斛律皇后誕女後主茍欲恱後兄光意詐稱生男而大赦後大臣家效之因主失徳不道或以此戱漸至成風今爲忌諱乖歟

戱源驛京兆昭應縣東有戱源驛案其地在戱水之傍漢書陳渉將周章西入闗至戱蘇林云在新丰東南三十里小顏又云今有戱源驛音平聲人所知也何爲舉世皆以去聲呼此驛號彼從徒爾我輩其可終誤哉梅槐叢有似薔薇而異其花葉稍大者時人謂之枚櫰【音瓌】實語訛彊名也當呼爲梅槐在灰部韻音回案江陵記云洪亭村下有梅槐樹嘗因梅與槐合生遂以名之今似薔薇者得非分枝條而演哉至今葉形尙處梅槐之間取此爲證不乃近乎且未見梅槐之義也直使便爲玫瑰字豈百花中獨珍是耶取象於玫瑰耶玫瑰瑰亦音回不音瓌其瑰字音瓌者是瓊瑰音回者是玫瑰字書有證也

藥欄今園亭中藥欄欄卽藥藥卽欄猶言圍援非花藥之欄也有不悟者以爲藤架蔬圃堪作切對是不知其由乖之矣按漢宣帝詔曰池藥未禦幸者假與貧民蘇林注云以竹繩連綿爲禁藥使人不得往來爾漢書闌入宮禁字多作艸下閳則藥欄作藥蘭尢分明易悟也【一本無作藥蘭三字】

月令禮記之月令者今人咸依陸徳明所說云是呂氏春秋十二紀之首後人合爲之誤也蓋出於周書第七卷

周月時訓兩篇蔡邕玉篇云周公所作是也呂紀自采於周書則不得言戴禮取諸呂紀明矣

晝寢論語宰子晝寢鄭司農云寢臥息也梁武帝讀爲室之寢晝作胡卦反且云當爲字言其繪寢室故夫子嘆朽木不可雕糞土之墻不可杇然則曲爲穿鑿也今人罕知其由咸以爲韓文公愈所訓解也

問馬傷人乎不問馬今亦爲韓文公讀不爲否言仁者聖之亞聖人豈仁於人不仁於馬故貴人所以前問賤畜所以後問然而乎字下豈更有助詞斯亦曲矣況又非韓公所訓按陸氏釋文已云一讀至不字句絕則知以不爲否其來尙矣誠以不爲否則宜至乎字句絕不字自爲一句何者夫子問傷人乎乃對曰否旣不傷人然後問馬又別爲一讀豈不愈於陸云乎

字辧稷下有諺曰學識何如觀書書之難不惟句度義理兼在知字之正音借音若某字以朱發平聲卽爲某字發上聲變爲某字去入又攺爲某字轉平上去入易耳知合發不發爲難不可盡條舉之今略推一隅至如亡字無字毋字並是正音非借音也今見書每遇亡有字必以朱發平聲其遇毋有亦然是不知亡字亾字毋字母字畫各有區分亡字之亡從一一畫一�觀篆文當知矣是以無字正體作亾失之亾�中有人毋有字其畫盡通也父母字中有兩劉伯莊音義云凡非父母字之母皆呼爲無字是也義見字書其無旡【上無下旣】今多混書陸徳明已有論矣學者幸以三隅反焉可不起予乎

非五臣世人多謂李氏立意注文選過爲迃繁徒自騁學且不解文意遂相尙習五臣者大誤也所廣徴引非李氏立意蓋李氏不欲竊人之功有舊注者必逐毎篇存之仍題元注人之姓字或有迃濶乖謬猶不削去之茍舊注未備或興新意必於舊注中稱臣善以分別旣存元注例皆引據李續之雅宜殷勤也代數本李氏文選有初注成者覆注者有三注四注者當時旋被寫之其絕筆之本皆釋音訓義注解甚多餘家幸而有焉嘗將數本並校不惟注之贍略有異至於科段互相不同無似余家之本該備也因此而量五臣者方悟所注盡從李氏注中出開元中進表反非斥李氏無乃欺心歟且李氏未詳處將欲下筆宜明引憑證細而觀之無非率爾今聊各舉其一端至如西都賦說逰獵云許少施巧秦成力折李氏云許少秦成未詳五臣云昔之防人壯士摶格猛獸施巧力折固是捷壯文中自解矣豈假更言況又不知二人所從出乎又注作我上都云上都西京也何大淺近忽易歟必欲加李氏所未注何不云上都者君上所居人所都防耶況秦地厥田上上居天下之上乎又輕攺前賢文防若李氏注云某字或作某字便隨而攺之其有李氏不解而自不曉輙復移易今不能繁駮亦略指其所攺字曹植樂府云寒鱉炙熊蹯李氏云今之臘肉謂之寒蓋韓國事饌尙此法復引鹽鐡論羊淹雞寒劉熙釋名韓羊韓雞爲證寒與韓同又李以上句云膾鯉胎鰕因注詩曰炰鼈膾鯉五臣兼見上句有膾遂攺寒鼈爲炰鼈以就毛詩之句又子建七啟云寒芳蓮之巢膾西海之飛鱗五臣亦攺寒爲搴搴取也何以對下句之膾耶況此篇全說修事之意獨入此搴字於理甚不安上句旣攺寒爲搴卽下句亦宜攺膾爲取縱一聮稍通亦與諸句不相承接以此言之明子建故用寒字豈可攺爲炰搴耶斯類篇篇有之學者幸畱意乃知李氏絕筆之本懸諸日月焉方之五臣猶虎狗鳳雞耳其攺字也至有翩翻對恍惚則獨攺翩翻爲翩翩與下句不相收又李氏依舊本不避國朝廟諱五臣易而避之宜矣其有李本本作泉及年代字五臣貴有異同攺其字卻犯國諱豈惟矛楯而已哉

杜度世徴名與姓音同者必稱杜度愚或非之曰杜不名度其人則冷哂曰韓文公諱辧亦引之子獨不然妄也愚見其信韓文公如信周孔故不敢與之言歸而自紀曰按篤論雲杜伯度名操字伯度善艸書曹魏時以其名同武帝故隱而舉字【猶蒯通名徹字犯漢武諱稱字通是也】後人見其姓杜字伯度遂又削去伯字呼爲杜度明知度非名也且篤論是杜恕所著恕亦曹魏時人也與伯度實爲一家豈可不信杜篤論之本眞而從韓文公之末誤也初學記對初學記月門中以吳牛對魏鵲吳牛以不耐熱見月亦喘然魏鵲者引魏武帝歌行月明星稀烏鵲南飛爲據斯甚疎闊如此則盍言魏烏乎漢武帝秋風詞云秋風起兮白雲飛艸木黃落兮鴈南歸今月門旣云魏鵲則風事亦用漢鴈矣若是采掇文字何所不可東海徐公碩儒也何乖之甚

七步陳思王七步之捷用事者移於常人宜矣若襃今朝諸王則大不佳何者七步所成詩卽燃萁煮豆之二十字也細而思之其可當諸王所用哉梁代任昉襃竟陵王行狀云淮南取貴於食時陳思見稱於七步𨿽梁人襃王固無忌諱然欠審爾若以諸王爲捷幸有十步事相當而新何不采於後魏耶

渭陽徴舅氏事必用渭陽前輩名公往往亦然玆失於識豈可輕相承耶審詩文當悟其不可徵用矣是以齊楊愔防時其舅源子恭問讀詩至渭陽未愔便號泣子恭亦對之欷戱又有思戀二字亦不可輕用其義類此故附說之亦見詩矣

方寸亂今見他人稍惑撓未決則戱云方寸亂矣此不獨誤也何失言甚歟按蜀志潁川人徐庶從昭烈王率兵南行被曹公追破而庶母爲其所虜庶將辭昭烈以詣曹公乃自指心曰本欲與將軍共圗王霸之業以此方寸地耳今母爲彼獲方寸亂矣無益於事遂棄蜀入魏茍事不相類其可輕用耶若撰節行倡娃引用𨿽非正文其爲此事則云善矣

緑竹漪漪詩衛淇澳篇云緑竹漪漪按陸璣艸木疏稱郭璞云緑竹王芻也今呼爲白腳蘋或云卽鹿蓐艸又云篇竹似小防赤莖節韓詩作【音篤】亦云篇竹則明知非筍竹矣今爲辭賦皆引漪漪入竹事大誤也當時謝莊竹贊云瞻彼中唐緑竹漪漪便襲其謬殊乖爾按謝贊若佳何不預文選所以爲昭明之棄也故盡引陸郭之注疏云陸璣字從玉旁非士衡也愚宗人大著作祝嘗有顯論今祕閣西南廊新碑古人姓名若此參誤多矣故愚撰十四代蠲疑史目以別白也

萬防萬防字出於尙書臯陶謨兢兢業業一日二日萬防也案孔安國云防微也言當戒萬事之微也史以晉太宗爲丞相時於事動每經年桓溫患其稽遲而問對之曰萬防那得速耶斯對眞得書義近者攺爲樞機之機豈尙書之前別有所見始未聞也當由漢王嘉奏封事引用誤從木旁也顏氏不引孔注以證又後人不根其本遂相承錯謬且曰漢書尙爾曽不知班顏亦自誤後學也

請長纓終軍請長纓今多雲將系單於分門書防亦然所未諭也按漢書本雲南越與漢和親乃遣軍使南越說其王欲令入朝比內諸侯自請願受長纓必羈南越王而致之闕下斯文甚明何其相承而戾正史耶蓋由終軍內有當發匈奴使軍自請行之處旋又敍請纓事讀者誤合爲一叚遂此乖謬矣終軍自請使於匈奴曰臣願盡精厲气奉佐明使畫吉凶於匈奴之前今將說者宜云終軍請畫吉凶於虜廷不則言請長纓以羈南越王若系單於乃賈誼之事非終軍也按班贊云誼欲試屬國施五餌三表以系單於且非以長纓系之也又按陳思王表云賈誼弱冠求試屬國請系單於之頸而制其命終軍以妙年使越欲得長纓占其王羈致北闕斷可知矣

鄼侯漢相蕭何封爲鄼侯舉代呼爲鹺有呼贊者則反掩口而咥深可訝也鄒氏分明云屬沛郡者音嵯屬南陽者音贊又茂陵書云蕭何國在南陽合二家之說音贊不音鹺明矣司馬貞誠知音贊不能痛爲指撣將來而但云字當音贊今多呼爲嵯遂使後學見今呼爲嵯字咸曰且宜從眾是誤也可歸罪於司馬氏【學家自文潁孫檢斐龍駒及小顏之徒皆作贊音卽不得云今多呼爲嵯矣所以更舉之者貴好學知司馬公之失矣】栢臺烏禦史臺有栢及烏固在朱博之前也漢書敍朱博請罷大司農復置禦史大夫云是時禦史府吏舎百餘區井水皆竭又府中列栢樹常有野烏數千棲宿其上晨去暮來號曰朝夕烏烏去不來者數月長老異之蓋史言禦史大夫之職休廢也井竭烏去後二年朱博爲大司空慮久廢禦史大夫職業無以典正法度固請罷所任大司空得爲大夫願盡力爲百僚率哀帝從之正史甚明今多以爲栢自博栽烏自博集職由防求朱博烏集而復白家六帖注引不盡然也

除授除授二字當路分明今多不能窮審意義俗吏非調選得官者皆自大曰我乃堂除而亦有隨俗語新拜官者曰某乙除某官至有遺賀書題之云送上新除某官以除故乃以詛新官俾除去之也案漢書凡言除其官以除故官就新官而晉宋已降史書旣非班馬之筆多不根義理或以拜授爲除及載本語則義防宛在今聊舉其一如晉王導讓中書監請爲三師表云臣乞得除中書監竭誠保傅是也又漢王彭祖每二千石至其國則迎之除舎注云初除所至之舎此注亦須細味之若以初到之舎乃州宅也蓋初除替移出之館亭爾以臨歧路故迎之於此除之義明如皎日其可不悟哉今授代無新拜之官者云有除無授惟此語允當其有謂之除書者乃除去前人舊官與新人也

徧謝近有因覽授之說問予曰今新拜官非恩薦之地僉申謝禮無乃不誠乎斯甚無謂予曰卻是故事劉歆拜黃門侍郎其父向戒曰今若年少得顯處新拜宜皆謝貴人叩頭謹愼戰戰栗栗乃可免也今之徧謝其暗合耶當行學家之教也

資暇集卷上

欽定四庫全書

資暇集卷中

唐李匡乂撰

甘羅世咸云甘羅十二爲秦相大誤也案史記云羅事相呂不韋【戰國防云爲呂不韋庶子】因說趙有功始封爲上卿不曽爲丞相也相秦者是羅祖名茂

押牙武職令有押衙之目衙宜作牙此職名非押其衙府也蓋押牙旗者今又有押節者之類是也案兵書云牙旗者將軍之旌故必豎牙旗於門是以史咸作牙門字今者押牙旣作押衙而牙門亦爲衙門乎

州州者以其風俗輕故號其州今作楊栁之楊謬也

星貨肆有以筐以筥或倚或垂鱗其物以鬻者曰星貨鋪言其列貨叢雜如星之繁今俗呼爲星火鋪誤也合醬人間多取正月晦日合醬是日偶不暇爲之者則云時已失大誤也案昔者王政趨民正月作醬是日以農事未興之時俾民乘此閒隙備一嵗調鼎之用故紿云雷鳴不作醬腹中當鳴所貴今民不於三二月作醬恐奪農事也今不躬耕之家何必以正晦爲限亦不須避雷但問菽麯得法否耳

座前身卑致書於宗屬近戚必曰座前降幾前之一等案座者座於牀也言卑末之使不當授受置其書於所座牀之前俟隙而發不敢直進之意今或貽書中外言座前則以重空前則以輕遂剏坐前無義也其字旣不居下是使前人坐於地非禮之甚歟不爾直云座字空前可矣【至如閤下字案禮云凡諸侯朝覲防遇儐介將命文書不相指斥是以天子則曰陛下太子曰殿下公卿已下曰閤下或云執事足下侍者應劭云此蓋進闕之辭也今無貴賤通書皆云閤下其執事足下不施用矣侍者二字移於道者僧徒山人處士之儔噫豈獨斯一二字乎相借與行路之人諂其富貴至有下慈孝之字斯不當謙柰體何】

起居又卑致書將結其語云附狀起居狀字下宜加字也案王肅雲起居猶動靜也若不加字其可但言附狀動靜乎語旣不了理遂有乖末吏短啟亦然也不僅又今尺題多雲不僅人情僅字訓劣不劣人情是何言歟茍云僅旬僅別則如此之類可用矣不爾交不近人情也

彭原公今代多稱故丞相彭原李公謂其子廓曰吾不如爾有令子蓋言廓子畫蚤修辭賦而廓不辧屯毛案劉氏代說張憑父不才憑祖鎭謂憑父曰我不如汝有佳兒時憑僅數歲斂手對曰阿翁詎宜以子戱父好事者見彭原公尙談諧遂移之以資一時之噱而不知小虧丞相之甚其誣厚矣不然者彭原公豈不見張憑之語耶【或云是彭原公引舊事以勉廓】

朝祥今俗釋服多用昏時斯頗非禮按戴記魯人有朝祥而暮歌者子路笑其是日便歌夫子𨿽抑子路云三年之防亦已久矣而復曰逾月則其善明知月晦之朝去縞從吉也明日則逾月矣故夫子訝其不待明日而歌斯久是以傷云又多乎哉今之免服凖式給晦日假者蓋以朝旣從吉使竟是日吉服盡與親賓相見徧示禮終至明日復參公務無樂不爲之義又禮書皆云前一夕除某物又曰夙興雲云足知前夕除廢以爲明晨之漸凡曰釋服悉宜從朝矣【今在脫服假內反不見賓友也】禮云大防不避涕泣而見人者言旣不行求見人人來見之不避涕泣以表至哀無飾今見卒哭之後月旦月半以朔望爲詞不見親賓遇節復如是出何典歟至有尊髙居防弔者以是日客多不敢求見遽自告退宜矣若以爲辭未敢問命【期功之服朔望冬至俗禮外罕安縞素而又公除之後官人以此殿豎嚢襆多似爲中惜哉】

辰日辰日不哭前非之切矣國朝又有故事誠爲不能明矣今抑有孤辰不哭其何云耶

成服三日成服之制聖人斷決著在不刋之經無敢逾之矣今或見不詳典禮取信巫師有至五日之僣者夫禮等於天實崇大之事也非小生所宜該但以前序從朝故略舉【此見禮記第十八卷

】

出城儀寒食拜掃案開元禮第七十八云昔者宗子去在他國庶子無廟孔子許望墓爲壇以時祭祀今之上墓或有慿焉又云主人去塋百步下馬公服無者常服則是吉禮分明矣其上饌與時饗何殊今多白衫麻鞋者衣冠在野與黎庶雷同大錯大誤也且春秋二仲月公卿拜陵並具公服則曰時之例矣又案唐禮凡參辭並是公服故松柏非逺之家每新攺授皆見所以示仕祿朱紫之榮釋褐結綬抑亦如之其四時之享布素暫去襴板卽可矣若悉白衫麻鞋何以表軒冕耶必申哀敬豈在如斯今或往往仍有自宅便麻衣絲屨而去尢爲不可【或曰今有復在縗或有巾縞行上墓參辭禮余謹不敢且又新婦參辭且花釵襦袖夫兒郎旣衫鞋卽須新婦素色淡妝大乖宜也】

忌日忌日必哀又曰不樂今或其日匿訃不聞哀停防不成服不面親戚不畱尺題抑有前一日晚便絕賓者未知出於何典也代說云前輩人忌日惟不飲酒作樂近之矣然加以不出齊閤飯不葷之疏晨受親戚慰【早見不惟別異外賓抑容晝得議事】暮當賓朋弔【不必黃昏客逺者回也】其晝也尺題畱而不復親戚來而不拒言不近娛志不離戚斯可謂中禮矣若乃送客挾彈訪人辭酒立時之輩攝祭之流固無足言者至如子就三日之不飡叔治七嵗之至性豈惟不樂必哀所可抑制耶【或聞近代有其日焚紙錢旣非典禮所載余未之信】豹直新官並宿本署曰爆直僉作爆迸之字余常膺悶莫究其端近見恵郎中實云合作武豹字曽有得處偶忘之言豹性潔善服气𨿽雪雨霜霧伏而不出慮污其身自聆所聞每嗟所未見因覽列女見陶答子妻所雲南山有文豹霧雨七日不下食者欲以澤其毛衣而成文章乃知恵說自此爾小謝詩云𨿽無豹姿終隱南山霧是也南華亦云豹棲於山林伏於嵓穴靜則並宿公署雅是豹伏之義宜作豹直固不疑也

引從常憶幼時見在事或三五人同行其中筒笏囊位下卑行者俾前行呵逐開路位髙行尊者得以黙而近馬其髙尊之殿乘亦不離馬后蓋饒謙之去就也意者偏遂便於髙尊處今則反是筒笏前引以爲尊殿乘訖而無序何耶

拜禮夫拜者禮之特所以申敬恭之儀故周禮有稽首頓首振動吉凶奇襃肅九等之拜以示威靈而觀容止也其非至親行卑者拜則接捧示止之不敢當之意今卑謙太過反不敢接捧而鞠躬側立惕受翻令前人得以盡禮深拜又書狀弔慶辭謁並削去拜字以敬尊官都乖古風

卜則嫗非卜筮者必話枽道茂之行有嫗一無所知大開小肆自枽而卜回者必曰嫗於枽門賣卜其神乎俾來覆之枽言休則嫗言咎枽言咎則嫗言休顧後中否枽嫗各半或有折話者曰斯管公明門前媼也咸誤矣案符子云齊有好卜者十而中五鄰人不好卜常反之亦十中五與不卜等耳蓋是子家設理之詞後人呼聲而至是愚欲歸實故証之

急急如律令符祝之類末句急急如律令者人皆以爲如飲酒之律令速去不得滯也一說漢朝每行下文書皆云如律令言非律非令之文書行下當亦如律令故符祝之類末句有如律令之言並非也案律令之令字宜平聲讀爲零【音若毛詩盧重令之令若人姓令狐氏之令也】律令是雷邊捷鬼學者豈不知之此鬼善走與雷相疾速故云如此鬼之疾走也

永樂冢永樂坊內古冢今人皆呼爲東王公墓有祠堂加其上俗以祈祀稱造化東王公大謬也案韋氏兩京新記云未知姓名時人誤爲東方朔墓也當時時人已誤今又轉東方朔爲東王公後必更轉爲東裏子產矣【光祿坊內亦有占冢新記不載時人以與永樂者對遂目爲王母臺張郎中譙云常於雜鈔中見光祿者是漢朝王陵之墓以西呼爲王母所以東呼爲王公故附於注】

蜀馬成都府出小駟以其便於難路號爲蜀馬今宣城郡亦有小馬時人皆呼爲宣州蜀馬語習不悟良可笑焉有似中宗時時人呼姚丞相爲陜州吳兒【同州桂麞亦然】蹙融今有奕局取一道人行五棊謂之蹙融融宜作戎此戱生於黃帝蹙鞠意在軍戎也殊非圎融之義庾元規著座右方所言蹙戎者今之蹙融也學者固已知之錢戱錢戱有每以四文爲一列者卽史傳云云所意錢是也俗謂之攤錢亦曰攤鋪其錢不使疊映欺惑也疾道之故譌其音音攤爲蠶齕反音鋪爲蒲厥義此耳今人書此錢戱率作摴蒱字何貶樗蒱之甚耶案摴蒱起自老子今亦爲呼盧者不宜雜其號於錢說攤鋪之義皎然可見

寓直常見直宿公署咸云寓直徒以當直字俗稍貴文言而不究其義也案字書寓寄也寓直二字出於潘嶽之爲武賁中郎將晉朝未有將校省故寄直散騎省今百官各當本司而直固是當直安可云寓何異坐自居第而稱僑僦也

端午端五者案周處風土記仲夏端五烹鶩角黍端始也謂五月初五日也今人多書午字其義無取爲余家元和中端五詔書並無作午字處而近見醴泉縣尉防壁有故光福王相題鄭泉記處云端五日豈三十年端五之義別有見耶

俗字俗字至夥芻字已有二艸在心今或更加艸非也因芻又記得趨走之趨今皆以多居走非也焦下已有火今復更加一火剩也果字皆不假更有加艸字已象剖形明矣俗字甚眾不可殫論

俗譚俗之誤譚不可以證者何限今人呼郡刺史爲刺史謂般渉爲官渉謂茜爲壍食魚謂鱖爲桂以鱟爲詬人振鼻爲噴涕吐口爲愛富【殊不知噴啑噫腑噫者音隘藏府气噫出】熨防爲醖剪刀爲箭帽爲慕禮爲裏保爲補褒爲逋暴爲步觸類甚多不可悉數

挽歌代云挽歌始自田橫門人非也左曰魯哀公會吳伐齊將戰齊將公孫夏令歌虞殯杜注虞殯送葬歌也如是則已有久矣

上馬自便服乘馬已來旣無帷蓋乃漸至大裁帽席帽之障蔽近年時態惟修虛事至於致恭尊髙不敢戴上馬宜矣直有出門猶露首面如之何

資暇集卷中

欽定四庫全書

資暇集卷下

唐李匡乂撰

非麻胡俗怖嬰兒曰麻胡來不知其源者以爲多髯之神而臉刺者非也隋將軍麻祜性酷虐煬帝令開汴河威稜旣盛至稚童望風而畏互相恐嚇曰麻祜來稚童語不正轉祜爲胡只如憲宗朝涇將郝玭蕃中皆畏憚其國嬰兒啼者以玭怖之則止又武宗朝閭閻孩孺相脇云薛尹來咸類此也況魏志載張文逺遼來之明證乎【麻祜廟在睢陽鄜方節度李丕卽其後丕爲重建碑】

不反剉諺云千里井不反唾蓋由南朝宋之計吏防剉殘艸於公館井中且自言相去千里豈當重來及其復至熱渇汲水遽飲不憶前所棄艸艸結於喉而斃俗因相戒曰千里井不反剉復訛爲唾爾

三臺今之酒【合作啐啐馳送酒聲音碎今訛以平聲促樂是也故且作字貴賤近易識爾】三十拍促曲名三臺何或曰昔鄴中有三臺石季倫常爲防宴之地樂工倦怠造此以促飲也一說蔡邕自治書禦史累遷尙書三日之間周曆三臺樂府以邕曉音律制此曲動邕心抑希其厚遺亦近之

借書借借【上子亦反下子夜反】書籍俗曰借一癡借二癡索三癡還四癡又案王府新書杜元凱遺其子書曰書勿借人古人云古諺借書一嗤還書二嗤【嗤笑也】後人更生其詞至三四因訛爲癡

捲白波飲酒之捲白波義當何起按東漢旣擒白波賊戮之如捲席故酒席仿之以快人情气也

龍鐘亟有孔文子之徒下問龍鐘之義且未知所自輙以愚見鐘卽涔爾涔與鐘並蹄足所踐處則龍之致雨上下所踐之鐘固淋漓濺澱矣義當止此余俟該通啑咒今人每啑必自祝所祈云云案邶終風篇注願猶思也言猶我也蓋他人思我我則啑之也鄭又稱古遺語每啑云人道我以爲他人說我我則啑此正得其願言者非咒願之願非語言之言今則自祝乃由誤解詩句爾

阿茶公郡縣主宮禁呼爲宅家子蓋以至尊以天下爲宅四海爲家不敢斥呼故曰宅家亦猶陛下之義至公主已下則加子字亦猶帝子也又爲阿宅家子阿助詞也急語乃以宅家子爲茶子旣而亦云阿茶子或削其子遂曰阿家以宅家子爲茶子旣而亦云阿茶子削其子字遂曰阿茶一說漢魏已來宮中尊美之呼曰大家子今急訛以大爲宅焉

下俚俗呼下俚家爲嘉李家者【秦人呼云】以俚與國姓音同不敢聮下字呼因攺爲嘉下聲逐近亦以家美故也聲防筵之室俾妓婢唱悲切聲以助主人之哀者謂之聲不知起自何代案其嘪嘪然宜呼爲羊聲義取報羔羊跪爾不惟助也抑用邀之豈不深乎哉

屋頭俗命如厠爲屋頭稱並州人咸鑿土爲室厠在所居之上故也一說北齊文宣帝怒其魏郡丞崔叔寶以混汁沃頭後人或食或避親長不能正言混因影爲沃頭焉

車輊俚語以車頓前爲質者乃由不識輊字故也【輊音致】詩云如輊如軒前重爲輊後重爲軒俚見輊字似桎字便以支乙音呼【俚語之謬放此者觸類而思從可知矣至如見馬首之低者遂爲頭質乃由車質之誤也亦宜雲頭輊其義與車同矣】

竹笪麄籧篨因江東呼爲笪今京洛皆呼爲竹笪【今俗字音笪爲怛蓋此字音旦又音闥當是有於笪旁書旦闥二音者遂誤合二音反謂是怛遂以成俗】余嘗因市此呼作闥音爲輕薄所嗤曰眞村裏書生余應之曰聲亦呼作旦音知乎【若是者又多難悉言】

驢爲衛代呼驢爲衛於文字未見今衛地出驢義在斯乎或說以其有防有槽譬如諸衛有胃曹也因目爲衛【自前漢有直廬郎吏居之令則衛士處之至今紫宸宣政殿外皆有廬舍以宿衛士是也】

奴爲邦呼奴爲邦者蓋舊謂僮僕之未冠者曰豎人不能直言其奴因號奴爲豎髙歡東魏用事時相府法曹卒子炎誤犯歡奴杖之歡諱樹而威權傾於鄴下當是郡寮以豎同音因目奴爲邦義取邦君樹塞門以句內有樹字假豎爲樹故歇後爲言今兼刪去君字呼之一說邦字類拜字言奴非惟郎主是賓則拜

措大代稱士流爲醋大言其峭醋而冠四人之首一說衣冠儼然黎庶望之有不可犯之色犯必有驗比於醋而更驗故謂之焉或云往有士人貧居新鄭之郊以驢負醋巡邑而賣復落魄不調邑人指其醋防而號之新鄭多衣冠所居因總被斯號亦云鄭有醋溝士流多居其州溝之東尢多甲族以甲乙敍之故曰醋大愚以爲四說皆非也醋宜作措止言其能舉措大事而已抱木南土有木以抱爲名者言其輕滿不能成斤亦以造器滿抱如無因以懷抱名之也南土多陂塘多生水松其抱木蹙水沬依松而成似松之疣贅浮繞其株悉去水面三寸原其化徴假松之气爾故其臭芳其質輕抱木突輕於赤腳誠哉斯言然余爲南漳守命工爲函匣筒抑造淸明毬卯輕賫而歸北人莫不稱便而異焉

薛陶牋松花牋代以爲薛陶牋誤也松花牋其來舊矣元和初薛陶尙斯色而好制小詩惜其幅大不欲長【賸長之長】乃命匠人狹小之蜀中才子旣以爲便後減諸牋亦如是特名曰薛陶牋今蜀紙有小樣者皆是也非獨松花一色

稠枽硯稠枽硯始因元和初愚之叔翁宰虢之耒陽邑諸季父溫凊之際必訪山水以防一日於澗側見一紫

石憩息於上佳其色且欲【闕】

隨至遂自勒姓氏年月遂刻成文復無刓缺乃曰不刓不麩可琢爲硯矣旣就琢一硯而過但惜重大無由出之更行百步許往往有焉又行乃多至有如拳者不可勝紀遂與從僮挈數拳而出就縣第制斲時有胥性巧請斲之形出甚妙季父每與俱之澗所胥父兄稠枽逆肆人也因季父請解胥借而歸父兄之業於是來斲席於大路厥利驟肥土客競效各新其意爰臻諸器焉季父大中壬申嵗授陜今自元和後往還京洛每至稠枽鐫者相率輙有所獻以報其本迄今不怠季父別業在河南福昌邑下至於弟侄市其器稱福李家則價不我賤【然則其石以爲諸器尢愈於硯】

石餅石餅本曰喭餅同州人好相喭將投公狀必懷此而去用備狴牢之糧後增以甘辛變其名質以爲貢遺矣

李環餳蘇乳煎之輕餳咸云十年來始有出河中余實知其由此武臣李環家之法也余弱冠前步月洛之綏福裏方見夜作問之云乳餳時新開是肆每斤六十文明日市得而歸不三數月滿洛陽盛矣成初余從叔聽之鎭河中自洛招致餳者居於蒲蒲上因有是餳其法寜聞得惟【闕】軍人竊得法之十八九故今奉天亦出輕餳然而劣於蒲者不盡其妙焉

風鑪子以周繞通風也一說形像名烽鑪子理亦近焉相思子豆有圎而紅其首烏者舉世呼爲相思子卽紅豆之異名也其木斜斫之則有文可爲彈博局及琵琶槽其樹也大株而白枝葉似槐其花與皂莢花無殊其子若豆處於甲中通身皆紅李善云其實赤如瑚是也

甘艸所言甘艸非國老之藥者乃南方藤名也其叢似薔薇而無刺其葉似夜合而黃細其花淺紫而蕊黃其實亦居甲中以枝葉俱甜故謂之甘艸藤土人異呼爲艸而已出在潮陽而南漳亦有故備載之

投子投子者投擲於盤筵之義今或作頭字言其骨頭所成非也因此兼有作骰字者案諸家之書骰卽股字爾不音投【史記蔡澤說範睢曰博者或欲大投裴注云投瓊也則知以玉石爲投擲之義安有頭骰之理哉】

熊白防貞元初穆寜爲和州刺史其子故宛陵尙書及給事已下尙未分官列侍寜前時穆氏家法切峻寜命諸子直饌愁不如意則杖之諸子將至直日必探求珍異羅於鼎俎之前競新其味計無不爲然而未嘗免笞叱之過者一日給事直饌鼎前有熊白及鹿修忽曰白肥而修瘠相滋其宜乎遂同試曰甚異常品卽以白裹修攺之而進寜果再飽宛陵與諸季望給事盛形羨色曰非惟免笞兼當受賞給事頗亦自得寜飯訖戒使令曰誰直可與杖俱來於是罰如常數給事將拜杖遽命前曰有此味奚進之晚耶於是聞者笑而之

生肝鏤防今縷生肝肚爲飯食之一味曰生肝鏤防言細切如雕鏤之義一說名生肝虜胙言似胡虜祭之餘胙聲譌故云鏤防也凡諸飯食名號字余撰變王子泉僮約並雜字在集中言之詳矣所未該者今之五味詈爚茄及豬肉俗謂之醜甲音者而臆脥字反是字書內�字音醜獵者譌呼醜甲反爾此字火旁云下木別有火旁世世下木音士甲反是沸湯渫菜字其音醜獵者義由暗爚也

畢羅畢羅者蕃中畢氏羅氏好食此味今字從食非也餛飩以其象渾沌之形不能直書渾沌而食避之從食可矣至如不托言舊未有刀機之時皆掌托烹之刀機旣有乃云不托今俗字有餺飥乖之且甚此類頗多推理證辧可也【元和中有姦僧鑑虛以羊之大府特造一味之於今時人不得其名遂以其號目之曰鑑虛今往往俗字又加食旁率多此類也】

阮咸樂器有似琵琶而圎者曰阮咸大歷中愚之再從叔翁司徒汧公之鎭滑也因與賓客會琹話及斯樂曰往中宗朝元賓客行中爲太常少卿時有人於古冢獲其銅鑄成者獻之元曰此阮仲容所造乃命工人木爲之音韻淸朗頗難爲名權以仲容姓名呼焉於今未防佳號況阮云昔賢豈可以名氏而號樂器乎其形象月其聲合琴目爲月琹宜矣自是知之者不以舊名呼今人以爲李崖州在相日所號非也【晉書稱阮咸善琵琶此卽是也案後周書云武帝彈琵琶後梁宣帝起舞謂武帝曰陛下旣彈五弦臣何敢不同百獸則周武所彈乃是今之五明知前代凡此之類總號琵琶爾又案風俗通云以手枇杷謂之琵琶自撥彈已後惟今四始専琵琶之名因依而言則劉餗所云貞觀中裴洛兒始棄撥用手以指琵琶足是不知故事之言也又因此而徵今之五弦之號卽出於後梁宣帝之語也而今阮氏琵琶正以手指反不得古琵琶之名都失本義也】

琴甲今彈琴或削竹爲甲以助食指之聲者亦因汧公也嘗患代指而舊甲方墮新甲未完風景廓澄援琴思泛假甲於竹聊爲權用名徳旣崇人爭仿效好事者且曰司徒甲夫琴韻在乎輕淸且竹於自然之甲厚薄剛柔殊矣況棄眞用假捨淸從濁乎蓋靡知其由也至如箜篌之與秦箏若能去假還眞其聲宛美矣【案中容樂論云絲不如竹竹不如肉桓問孟嘉此義嘉曰以其漸近自然故知甲宜從眞矣】

茶托子始建中蜀相崔寜之女以茶杯無襯病其熨指取楪子承之旣啜而杯傾乃以蠟環楪子之央其杯遂定卽命匠以漆環代蠟進於蜀相蜀相奇之爲制名而話於賓親人人爲便用於代是後者更環其底愈新其制以至百狀焉【貞元初靑鄆油繒爲荷葉形以襯茶椀別爲一家之楪今人多雲托子始此非也蜀相卽今升平崔家訊則知矣】

拆封刀子起於郭汾陽書吏也舊但用刀子小者而汾陽𨿽大度廓落然而有晉陶侃之性動無廢物每収其書皮之右所剺下者以爲逐日須取文帖余悉捲貯每嵗終則散主守家吏俾作一年之簿所剺之處多不端直文帖且又繁積胥吏不暇剪正隨曲斜聮糊一日所由剺刀忽折不餘寸許吏乃銛以應急覺愈於全時漸出新意因削木如半環勢加於折刄之上使才露鋒榼其書而剺之汾陽嘉其用心曰眞郭子儀部吏也【言不廢折刄也】每話於外後因傳之益妙其制

書題籖大僚題上紙籖起於丞相李趙公也元和中趙公權傾天下四方緘翰日滿閽者之袖而潞帥郤士美時有珍獻趙公喜而回章盈幅曲敍殷勤誤捲入振武封內以遣之而振武別紙則附於潞時阿跋光進帥麟覽盈幅手字知誤畫時飛還趙公趙公因命書吏凡有尺題各令籖記以送故於今成風也

門狀文宗朝以前無之自朱崖李相貴盛於武宗朝且近代稀有生一品百官無以希取其意以爲舊刺輕【刺則今之名紙】相扇畱具銜起居狀而今又益競以善價紙如出印之字巧諂曲媚猶有未臻之遺恨井丹禰正平生於今日其亦如是乎

藥忌醫方云牛膝忌牛肉余好窮物性嘗於冬日以牛肉裹牛膝經旬肉藥俱不敗因知始剏此論意者徒以名類然也卽思本艸云茨令人臍下常痛斯堪絕倒若爾則王莽末南方餓甿掘食何不東觀書載其多患脖臍气乎牛膝之忌當由痔疾不宜食雉肉痔風也偶然此肉發動腸風而病名與茨同爾

席防永貞之前組藤爲蓋曰席防取其輕也後或以太薄冬則不禦霜寒夏則不障暑气乃細色代藤曰氊防貴其厚也非崇貴莫戴而人亦未尙元和十年六月裴晉公之爲臺丞自化理第早朝時靑鎭一帥拒命朝廷方參議兵計而晉公預焉二帥俾捷步張晏等倳刄伺便謀害至裏東門導炬之下霜刄歘飛時晉公繄防是賴刄不卽及而防折其檐旣脫禍朝貴乃尙之近者布素之士亦皆戴焉【折檐防尙在裴氏私帑中】大和末又染繒而復代曰疊綃防𨿽示其妙與氊防之庇懸矣防昌已來吳人衒巧抑有結絲防若网其巧之淫者織花鳥相厠焉【近又染藤爲紫復以輕相尙】

被袋非古制不知孰起也比者逺防行則用大和九年以十家之累者邐迆竄謫人人皆不自期常虞倉卒之遣每出私第咸備四時服用舊以紐革爲腰囊置於殿乘至是服用旣繁乃以被易之成俗於今大中已來吳人亦結絲爲之或有餉遺豪徒翫而不用也

注子偏提元和初酌酒猶用樽杓所以丞相髙公有斟酌之譽𨿽數十人一樽一杓挹酒而散了無遺滴居無何稍用注子其形若防而蓋觜柄皆具大和九年後中貴人惡其名同鄭注乃去柄安系若茗瓶而小異目之曰偏提論者亦利其便且言柄有礙而屢傾仄今見行用

承牀近者繩牀皆短其倚衡曰折背樣言髙不及背之半倚必將仰脊不遑縱亦由中貴人剏意也蓋防至尊賜坐𨿽居私第不敢傲逸其體常習恭敬之儀士人家不窮其意往往取樣而制不亦乖乎【繩牀當作承字言輕賫可隨人來去】

資暇集卷下

