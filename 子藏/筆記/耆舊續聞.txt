

欽定四庫全書

子部十二

耆舊續聞

小說家一【雜事之屬】提要

【臣】等謹案耆舊續聞十卷原本題曰南陽陳鵠錄正又一本題陳鵠西塘撰蓋南陽人而號曰西塘者特其時代爵裏已不可考書中載有陸防辛棄疾諸人遺事又自紀嘗與知辰州陸子逸遊則開禧以後人也所錄自汴京故事及南渡後名人嘉言懿行捃拾頗多間或於條下夾注書名及所說人名字蓋亦雜采諸家說部及名流談論而成其間如政和三年與外弟趙承國論學數條乃出呂好問手帖而入之諸條中頗不可辧又稱朱翌爲待制公陸軫爲太傅公沿用其家語不復追攺皆體例之未審者然南渡以後故家遺老文獻猶存故鵠所聞見多元祐諸賢之緒論其於詩文宗防往往片言居要頗足以開悟後學又如駁苕溪漁叢話議東坡卜算子詞之非據宋祁奏議摘歐陽修撰薛政墓志之誤俱殊有考據非同剿說𨿽叢談瑣語間傷冗雜不倫而可采處亦復不少固

談藝者所取資也乾隆四十四年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

耆舊續聞卷一

宋陳鵠撰

朱司農載上嘗分教黃岡時東坡謫居黃未識司農公客有誦公之詩云官閒無一事蝴蝶飛上階東坡愕然曰何人所作客以公對東坡稱賞再三以爲深得幽雅之趣異日公往見遂爲知已自此時獲登門偶一日謁至典謁已通名而東坡移時不出欲畱則伺頗倦欲去則業已逹姓名如是者久之東坡始出愧謝久之意且云適了些日課失於探知坐定他話畢公請曰來先生所謂日課者何對云抄漢書公曰以先生天才開卷一覽可終身不忘何用手抄耶東坡曰不然某讀漢書至此凡三經手抄矣初則一段事抄三字爲題次則兩字今則一字公離席復請曰不知先生所抄之書肯幸教否東坡乃命老兵就書幾上取一冊至公視之皆不解其義東坡云足下試舉題一字公如其言東坡應聲輙誦數百言無一字差缺凡數挑皆然公防嘆良久曰先生眞謫仙才也他日以語其子新仲曰東坡尙如此中人之性豈可不勤讀書耶新仲嘗以是誨其子輅叔云

中書待制公翌新仲甞言後學讀書未博觀人文字不可輕詆且如歐陽公與王荊公詩曰翰林風月三千首吏部文章二百年荊公答曰他日若能窺孟子終身安敢望韓公歐公笑曰介甫錯認某意所用事廼謝朓爲吏部尙書沈約與之書云二百年來無此作也若韓文公迨今何止二百年耶前後名公詩話至今博洽之士莫不以歐公之言爲信而荊公之詩爲誤不知荊公所用之事乃見孫樵上韓退之吏部書二百年來無此文也歐公知其一而不知其二故介甫甞曰歐公坐讀書未博耳𨿽然荊公亦有彊辧處嘗有詩云黃昏風雨滿園林殘菊飄零滿地金歐公見而戲之曰秋英不比春花落語詩人仔細吟荊公聞之曰永叔獨不見楚詞夕餐秋菊之落英耶殊不知楚詞𨿽有落英之語特寓意朝夕二字言吞陰陽之精蘂動以香靜自潤澤爾所謂落英者非飄零滿地之謂也夫百卉皆雕落獨菊花枝上枯𨿽童孺莫不知之荊公作事動輙引經爲證故新法之行亦取合於周官之書其大槪此爾

待制公十八嵗時甞作樂府雲流水泠泠斷橋斜路橫枝亞雪飛下全勝江南畫白璧靑錢欲買春無價歸來也風吹平野一防香隨馬朱希眞訪司農公不值於几案間閱見此詞驚賞不已遂書於扇而去初不知何人作也一日洪覺範見之叩其所從來朱具以告二人因同往謁司農公問之公亦愕然客退從容詢及待制公公始不敢對旣而以實告司農公責之曰児曺讀書正當畱意經史間何用作此等語耶然其心實喜之以爲此児他日必以文名於世今諸家詞集及漁隱叢話皆以爲孫和仲或朱希眞所作非也正如詠折疊扇詞雲宮紗蜂趂梅寶扇鸞開翅數折聚淸風一撚生秋意揺揺雲母輕裊裊瓊枝細莫解玉連環怕作飛花墜余甞親見槁本於公家今於湖集廼載此詞蓋張安國嘗爲人題此詞於扇故也大抵公於文不茍作𨿽遊戱嘲謔必極其精妙嘗詠五月菊詞云玉臺金盞對炎光全似去年香有意莊嚴端午不應忘卻重陽菖蒲九節金英滿把同泛瑤觴舊日東籬陶令北窓正臥羲皇又與秦師垣啟雞鳴函谷孟嘗由是以出闗雁落上林屬國已聞於歸漢蓋秦使北見畱未幾縱還旣而金人復悔遣騎兵追之已無及矣公之用事親切多此遂得擢用呂伯恭先生嘗言往日見蘇仁仲提舉坐語移時因論及詩蘇言南渡之初朱新仲寓居嚴陵時汪彥章南遷便道過新仲值淸明朱送行詩雲天气未佳宜且住風波如此欲安之蓋用顏魯公帖及謝安事語意渾成全不用事二十年欲效此體用意不到比作陸仲髙挽章偶然得之云殘年但願長相見今雨那知更不來蓋用杜子羙詩句但使殘年飽喫飯只願無事常相見及秋述常時車馬之客舊雨來今雨不來亦不覺用事也恐可庶幾焉乃知待制公之詩在當時已爲前輩所推重如此蘇訓云有問劉元城先生吾猶及史之闕文也有馬者借人乘之今亡矣夫先儒說此多矣但難得經防貫穿元城曰子但熟味及字與亡字自然意貫有馬者借人乘之便是史之闕文夫有馬而借人乘之非難底事而史且載此必是闕文及如見之謂聖人在衰周猶及見此等史存而不敢削亦忠厚之至後人見此語頗無謂遂從而削去之故聖人嘆曰今亡矣夫蓋嘆此句之不存也故聖人作春秋於郭公夏五皆存之於經者蓋慮後人妄意去取失古人忠厚之意書之所以示訓也故先生嘗言其正也方其義也君子敬以內義以方外當爲正以內能悅諸心能硏諸侯之慮當爲能硏諸慮如此者五經中極多前輩恐倡後生穿鑿之端故不敢著論若或爲之倡後生競生新意以相誇尙六經無全書矣其害甚於無人論說之時此前軰所以謙重姑置之不可言也此正有得於聖人闕文之意又問漢之四皓揚子云嘗稱其羙行子云於髙帝世爲近必其事之不可誣者司馬溫公作通鑑削而去之以爲髙祖不廢太子者但以大臣皆不從恐身後趙王不能獨立故不爲耳豈山林四叟片言能柅其事哉若四叟實能制髙祖使不廢太子是畱侯爲子立黨以制其父畱侯豈爲是哉此特辯士欲誇大其事故云司馬遷好奇多愛而采之今皆不取斯言果然否元城曰此殆有深意老先生作通鑑欲示後勸戒之意正如子夏問巧笑倩兮美目盼兮素以爲絢兮夫子旣告之繪事後素又發起予之嘆至於刪詩則削而去之今碩人詩之二章無素以爲絢兮一句蓋禮與生俱生不可後也子夏疑之曰禮後乎故夫子許其可與言詩若此又不可以槪論【曾原伯云】

曾文淸公吉甫三孔出也少從諸舅遊見元城先生談論間多及論語其言曰知之爲知之不知爲不知是知也眞實處便是眞知才以不知爲知必是欺僞的人如此則所防者多矣故老先生常守一个誠字又云誠自不妄語中入蓋爲是也又曰民可使由之不可使知之如此則大有識義理者豈可禁之使勿知殊非人皆可以爲堯舜途人可以爲禹之意蓋當熟味使字如孟子言梓匠輪輿能與人以規矩不能使人巧之義聖人能以理曉人至於知處貴乎自得非口耳所授故曰人莫不飲食也鮮能知味也

陸太傅軫防稽人神采秀異好爲方外遊七嵗猶不能語一日乳媼攜至後園俄而吟詩曰昔時家住海三山日月宮中屢往還無事引他天女笑謫來爲吏在人間後仕至兵部郎官力請老歸稽山宋元憲公杜祁公一時名勝皆有送行詩篇中多及神仙之事蓋公之雅志也公晚年専意鑪鼎丹將成偶一日妻夫人因事怒擊碎其丹化爲鶴飛去嘗視諸孫中指農師之弟倚承奉公曰此兒有仙風道骨

承奉公倚少無宦情家人勉其從吏初爲余杭尉沿檄出邑道逢一皓髮翁遽下拜之翁趨避公隨其所之翁知其勢不可辭遂曰尊官何以知某爲異人公曰凡人行皆有影惟公獨無所以知之翁曰尊官所欲學者何術耶貧道有黃白之術當奉曰不願又欲授以黃帝房中祕術皆不願翁曰然則尊官所欲者何曰所願延年益壽神仙之術爾翁遂授以祕訣同行里許忽不見公卽棄官徑歸其家築艸堂三間於家側日夜寢處其中獨一老兵執役每日濯其冠則更之老兵不執役則屛於舎外常聞其中若有對語者近聼之則寂然如是者四十餘年𨿽去家跬步未嘗過而問焉一日忽召其子令掃灑具朝衣香案其子怪問其故公曰少頃有召命至矣已而果召公赴闕翁謝防畢辭命復入艸堂其後將終謂其子曰死生如旦晝勿以爲念笑坐而逝先一夕天慶觀羽士夢有神人告之曰陸某廼河伯水官交代急遣騎迎之是夜天大雨水暴漲浸沒其家三尺許家人登避救死不暇沃及公屍頃刻水退舁斂輕如則公爲水仙矣

太傅公嘗守防稽上元夕放燈特盛於時士女駢闐有一士人從貴官幕外過見其女樂甚都注目久之觀者狎至觸墮其幕貴官者執士人以聞於府公呼而責之曰爲士不克自檢何耶對曰觀者皆然徑自脫去獨某居後所以被辱公觀其應對不凢必是佳士因謂曰子能賦此斑竹詩當子罪蓋用斑竹爲幕也士人索筆落立就其詩曰春風摵摵動帷綉戶朱門鎭日垂爲愛好花成片段故教髙節有參差又曰昔年珠淚裛虞姬今日侯門作妓衣世事乘除毎如此榮華到底是危機公覽詩大奇之延爲上客

呂紫防居仁嘗云大凢爲文必要悟入處悟入處必自工夫中來非僥幸可得也如老蘇之於文魯直之於詩蓋盡此理

耆舊續聞卷一

欽定四庫全書

耆舊續聞卷二

宋陳鵠撰

陸辰州子逸左丞農師之孫太傅公之元孫也晚以疾廢卜築於秀野越之佳山水也公放傲其間不復有榮念客到終日淸談不倦尢好語及前輩事纚纚傾人聼余嘗登門出近作贈別長短句以示公其末句云莫待柳吹綿栁綿時杜鵑公賞誦久之是後從遊頗宻公嘗謂余曰曽防東坡賀新郎詞否余對以世所共歌者公云東坡此詞人皆知其爲佳但後攧用橊花事人少知其意某嘗於晁以道家見東坡眞迹晁氏曰東坡有妾名朝云橊花朝云死於嶺外東坡嘗作西江月一闋寓意於梅所謂髙情已逐曉云空是也惟橊花獨存故其詞多及之觀浮花浪蘂都盡伴君幽獨可見其意矣又南歌子詞云紫陌尋春去紅塵拂面來無人不道防花回惟見石橊新蘂一枝開冰簟堆云髻金罇灔玉醅綠陰靑子莫相催畱取紅巾千防照池臺意有所屬也或云贈王晉卿侍兒未知其然否也

余謂後輩作詞無非前人已道底句特善能轉換爾三山老人語錄雲從來九日用落防事東坡獨云破防多情卻戀頭尢爲奇特不知東坡用杜子美詩羞將短髮還吹防笑倩旁人爲整冠近日陳子髙作謁金門云春滿院飛去飛來燕紅雨入寒不捲小屏山六扇乃花間集和凝詞拂水飛來去燕曲檻小屏山六扇趙徳莊詞云波底夕陽紅濕紅濕二字以爲新奇不知蓋用李后主細雨濕流光與花間集一疏雨濕春香愁紅濕辛幼安詞是他春帶愁來春歸何處卻不解帶將愁去人皆以爲佳不知趙徳莊鵲橋仙詞云春愁元自逐春來卻不肯隨春歸去蓋徳莊又體李漢老楊花詞驀地便和春帶將歸去大抵後之作者往往難追前人蓋唐詞多艶句後人好爲謔語唐詞多冷曲後人增爲大拍又況屋下架屋陳腐冗長所以全篇難得好語也公之詞於曲編獨瑞鶴仙臉霞紅印枕之句有和李漢老叫云吹斷橫玉詞語髙妙惜其不於世其詞云黃橙紫蠏暎金壺防灔新醅浮綠共賞西樓今夜月極目云無一粟揮麈髙談倚欄長嘯下視鱗鱗屋轟然何處瑞龍聲噴蘄竹何況露白風淸銀河澈漢髣髴如懸瀑此景古今如有價豈惜明珠千斛灝气盈泠風入袖只欲騎鴻鵠廣寒宮殿防人顏似冰玉觀公之詞亦可以知其風流醖借矣

黃魯直防東坡道人黃州所作卜子詞云語意髙妙似非喫火煙食人語此眞知東坡者也蓋揀盡寒枝不肯棲取興鳥擇木之意所以謂之髙妙而苕溪漁隱詩話廼云鴻雁未嘗棲宿枝惟在田野葦叢間此亦語病當爲東坡稱屈可也又古詞水竹舊院落櫻筍新蔬果蓋唐制四月十四日堂廚百司廚通謂之櫻筍廚此乃夏初詞正用此事而叢話乃云鶯引新雛過而以櫻筍爲非豈知古詞首句多是屬對而櫻筍事尢切時耶趙右史家有顧禧景蕃注東坡長短句眞迹云按唐人詞舊本作試教彈作忽雷聲蓋樂府雜錄云康昆侖嘗見一女郎彈琵琶發聲如雷而文宗內庫有二琵琶號大忽雷小忽雷鄭中丞嘗彈之今本作輥雷而傅幹注亦以輥雷爲證考之記無有又云余頃於鄭公實處見東坡親迹書卜子斷句云寂寞沙洲冷今本作楓落吳江冷詞意全不相屬也又南歌子雲遊人都上十三樓不羨竹西歌吹古楊州十三間樓在錢塘西湖北山此詞在錢塘舊注云汴京舊有十三樓非也曩見陸辰州語余以賀新郎詞用橊花事乃妾名也退而書其語今十年矣亦未嘗深考近觀顧景蕃續注因悟東坡詞中用白團扇瑤臺曲皆侍妾故事按晉中書令王瑉好執白團扇婢作白團扇歌以贈瑉又唐逸史許澶暴卒復寤作詩云曉入瑤臺露气淸坐中惟見許飛瓊塵心未盡俗緣重十里下山空月明復寢驚起攺第二句云昨日夢到瑤池飛瓊令攺之云不欲世間知有我也按漢武帝內所載董成許飛瓊皆西王母侍兒東坡用此事乃知陸辰州得橊花之事於晁氏爲不妄也本事詞載橊花之事極鄙俚誠爲妄誕

徐師川云東坡橄欖詩云紛紛靑子落紅鹽蓋北人相以爲橄欖樹髙難取南人用鹽擦則其子自落今南人取橄欖𨿽不然然猶有此語也東坡遂用其事正如南海子魚出於莆田通應王祠前者味最勝詩人遂云通印子魚猶帶骨又云子魚俎上通三印蓋亦者之訛也世只疑紅鹽二字以爲別有故事不知此只本艸論鹽有數種北海靑南海赤橄欖生於南海故用紅鹽也又太平廣記云交河之間平磧中掘數尺有戎鹽紅紫色味頗甘本朝建炎間亦有貢紅鹽者紅鹽字雅宜用之

韓退之文渾大廣逺難窺測柳子厚文分明見規模次第學者當先學柳文後熟讀韓文則工夫自見

韓退之答李翺書老蘇上歐陽公書最見爲文飬气妙處西漢自王褒以下文字専事詞藻不復簡古而谷永等書雜引經無復已見而古學逺矣此學者所宜深戒

學文須熟防韓栁歐蘇先見文字體式然後更考古人用意下句處

學詩須熟防老杜蘇黃亦先見體式然後徧考他詩自然工夫度越過人

學者須做有用文字不可盡力虛言有用文字議論文字也議論文字須以董仲舒劉向爲主周禮及新序說苑之皆當貫串熟考則做一日便有一日工夫後生學問且須理防曲禮少儀等學灑掃應對進退之事及先理防爾雅訓詁等文字然後可以語上下學而上逹學者當以質爲本孔子曰質而好義孟子曰不則道不見我且之放勲曰匡之之孟子曰以飬而無害楞嚴經亦言三世諸佛皆以心成等正因地不果招迂曲維摩經言心是菩薩淨土歷觀古人爲學只是一个字學者不可忘也

學問當以孝經論語孟子中庸大學爲主此數書旣深曉然後専治一經以爲一生受用【說受用已是不是只要成自己之性而已】大凡爲學須以見賢爲主孟子言友一鄕之善士至友天下之善士孔子言事其大夫之賢者友其士之仁者所謂賢者大須取舎分明不可二三易所謂定其交而後求者是也旣能見賢須尊賢若但見而不能尊則與獸畜無異今人於有勢者則能屈而於賢者不能尊是未之熟思韓退之作師說曲中今世人之病大抵古人以爲榮今人以爲恥於不能尊賢之是也

威儀辭令最是古人所謹春秋時人以此定吉凶興衰曽子臨死以此等事戒孟敬子此等事最宜畱意最是君子養成處

作文不可彊爲要須遇事乃作須是發於旣溢之餘流於已足之後方是極頭所謂旣溢已足者必從學問該博中來也

後生爲學必須嚴立課程必須數年勞苦𨿽道途疾病莫可少渝也若是未能深曉且須廣以文字淹漬久久之間自然成熟

古來語文章之妙廣偹眾體出奇無窮者惟東坡一人極風雅之變盡比興之體包括眾作本以新意者惟豫章一人此二者當永以爲法

老蘇作文眞所謂意盡而言止也學者亦當細觀老杜歌行並長韻律詩切宜畱意

外弟趙承國至誠樂善同輩殆未見其比蓋其性質甚良不可以他人語也若少加雕琢少下勤苦便當不愧古人政和三年四月相遇於楚州寶應求餘論爲學之道甚勤因錄余之聞於先生長者本末告之隨其所問信筆便書不復銓次當更求充之老人印證也

古人年長而爲學者多矣但防用功多與寡耳近時司馬子立年逾二十不甚知書人多以爲懦弱後更激勵苦學不舎晝夜從伊川張思叔諸人講求大義數年之間洛中人士翕然稱之向之笑者皆出其下此學之不可以已也承國旣以餘言爲然便當有力行之實臨川羨魚不如退而結网此眞要語也東萊此帖今藏承國之家承國乃侍講滎陽公之外孫也

慈聖光獻大漸上純孝欲肆赦後曰不須赦天下凶惡但放了蘇軾足矣時子瞻對吏也後又言昔仁宗防賢良歸喜甚曰吾今日又爲子孫得太平宰相兩人蓋軾轍也而殺之可乎上悟卽有黃州之貶故蘇有聞太皇太后服藥諸詩及挽詞甚哀

王嵎升之少從東坡學甚俊敏東坡旣除西掖乃以古槐簡贈嵎曰此笏曽奉制防入三等曾召對議事不合而逐曾對禦史詔獄曾不試除正字毋輕吾笏

宣和間重華葆眞宮【曺王南宮也】燒燈都下癸卯上元館職約集而蔡老攜家以來珠翠闐溢僮僕雜行諸名士幾遭排斥已而步過池北遊人縱觀時少蓬韓駒子蒼詠小詩曰玉作芙蓉院院明博山香度小崢嶸誰言水北無人到亦有槃勃窣行

陳無已少有譽曾子固過徐徐守孫莘老薦無已往見投贄甚富子固無一語無已甚慚訴於莘老子固云且讀史記數年子固自明守亳無已走泗州間攜文謁之甚歡曰讀史記有味乎故無已於文以子固爲師元祐初東坡率莘老李公擇薦之得徐州教授徙潁州東坡出守無已但呼二丈而謂子固南丰先生也過六一堂詩略云向來一瓣香敬爲曾南丰世𨿽識孫行名在惡子中斯人日已逺千嵗幸一逢吾老不可待露艸泣寒蛩蓋不以東坡比歐陽公也至論詩卽以魯爲師謂豫章先生無已晚得正字貧且病魯荊州十詩曰閉門覓句陳無已對客揮毫秦少遊正字不知溫飽未春風吹淚古藤州無已殊不樂以閉門覓句爲歉又與死者相對爲惡未幾果卒也

耆舊續聞卷二

欽定四庫全書

耆舊續聞卷三

宋陳鵠撰

大觀初上元賜詩曰午夜笙歌連海嶠春風燈火過隍中羣臣應制皆莫及獨有府尹宋喬年詩云風生閶闔春來早月到蓬萊夜未中乃趙防之子雍代作也雍少學於陳無已有句法

陳恭公執中當國時曾魯公由修起居注除待制羣牧使恭公弟婦玉冀公孫女曾出也嵗旦拜恭公恭公迎謂六新婦曾三除從官喜否王固未甞歸外家輙答曰三舅甚荷相公収錄但太夫人不樂責三舅曰汝三人及第必是全廢學丞相婣家偹知之故除待制也恭公黙然未幾攺知制誥蓋恭公不由科舉失於夷攷也女子之警敏有如此者

晁無咎閒居濟州金鄕葺東臯歸去來園樓觀堂亭位置極瀟灑盡用陶語名之自畫爲大圖書記其上書尢妙始無咎請開封解蔡儋州以魁送又葉夢得舅也故比諸人獨獲安便甞以長短句曰摸魚兒者寄蔡蔡賞嘆每自歌其羣從之道語餘夢無咎監池州稅何祥也而吏部調知逹州張無盡攺泗州言者論罷令赴通州無咎不樂艤舟収稅亭下以疾不起而蔡夢果有數乎晁詠之之道美叔子奇士也宏詞第一人負其才可淩厲要途以元符封事廢有詩曰元年四月朔日食國有赦又有已失靑雲空老去之語後爲西京筦庫蔡元度畱守稍禮之以系籍不能薦忽謂晁曰如子之才何必上書之道罔措徐曰只是沒處頓文章蔡亦大笑之道年四十餘終朝請郎而已

許尙書光凝君謀論本朝內制惟王岐公華陽集最爲得體蓋禹玉仕早逹所與唱和無四品以下官同朝名臣非歐陽公與王荊公銘其者往往出禹玉手髙二王狄武襄碑尢有史法而貴气粲然君謀岐公壻也黃魯少有詩名未入館時在葉縣大名吉州太和徳平詩已卓絕後以史事待罪陳畱偶自編退聽堂詩初無意盡去少作胡孺少汲建炎初帥洪州首爲魯詩文爲豫章集命洛陽朱惇儒山房李彤編集而洪炎玉文専其事遂以退聽爲斷以前好詩皆不収而不用呂汲老杜編年爲法前後參錯殊抵牾也反不如姑胥居世英刋東坡全集殊有敍又絕少舛謬極可賞也廬陵守陳誠虛中刋歐陽公居士集亦無倫次蓋不知編摩之體耳

祖宗故事凡僕射使相宣徽使皆判州府宣和初余丞相以少保武威軍節度使知福州有司失之也靖康初白丞相請外特進大觀文時李河內公士美當國考故事除判壽春府建炎四年呂相及劉少傅光世皆以使相分鎭江浙呂知池州劉知鎭江府又失之也呂以使相罷平江事不加食邑實食封亦非故事

陳述古諸女亦多有文有適李氏者從其夫任晉寜軍判官部使者以小雁屏求詩李婦自作黃魯小楷題二絕於其上蓼淡蘆欹曲水通幾容與對西風扁舟阻向江鄕去卻喜相逢一枕中曲屏誰畫小瀟湘雁落秋風蓼半黃雲淡雨疎孤嶼逺防令淸夢繞寒塘林文節子中帥並門席間與幕府唱和有徐姓帥屬忘其名內子能詩林公毎出首唱徐宻寫韻歸眾方操觚內子詩已來必可觀也一日幕府有醉起舞者時和林公藜字其詩曰幕中舞客呈雊帳下牙兵困蒺藜又送屬官往除監司林公押僚字徐婦和曰華衮自宜還舊物繡衣先見冠同僚監司故相家也林公甚賞之程文簡公就試夢觀音從天乘防車下防驚乃旌旂車輅事果試徳車結旌賦平生五更誦觀音菩薩數百徧其後老年亦不廢

蔡絳作西淸詩話載江南李后主臨江仙云圍城中書其尾不全以余考之殆不然余家藏李后主七佛戒經又雜書二本皆作梵葉中有臨江仙塗注數字未甞不全其後則書李太白詩數章似平日學書也本江南中書舎人王克正家物後歸陳魏公孫世功君懋余陳氏壻也其詞云櫻桃落盡春歸去蝶翻輕粉飛子規啼月小樓西玉鉤羅帳惆悵暮煙垂別巷寂寥人防後望殘煙艸低迷鑪香閒裊鳯凰兒空持羅帶回首恨依依後有蘇子由題云淒涼怨慕眞亡國之聲也

嘉祐治平間韓氏呂氏人望成矣議者謂魏公老置輔非韓卽呂故王介甫結韓持國又因持國以結子華持國入政府毎言介甫知經術可大用神宗初政卽以學士召又與子華同入爰立遂用晦叔爲中丞已而不合𨿽子華竭力彌縫亦不樂而持國晦叔幾若世仇然介甫防時與曾子固甚歡曾又薦於歐陽公旣貴而子固不屈故外近二十年元丰末方召用又毎於上前力詆子固與蘇子瞻日錄可考也

介甫晚歸鐘山有詩曰穰侯老擅關中事常恐諸侯客子來我亦暮年專一壑毎逢車馬便驚猜此蓋平生之志非特丘壑之間也趙伯山云

評者謂羊欣書如婢作夫人舉止羞澁不堪位置而世言米芾喜效其體蓋米法欹側頗恊不堪位置之意聞薛紹彭嘗戲米曰公效羊欣而評者以婢比欣公豈俗所謂重儓者耶

世傳米芾有潔病初未詳其然後得芾一帖朝靴偶爲他人所持心甚惡之因屢洗遂損不可穿以此得潔之理靴且屢洗餘可知矣又芾方擇壻防建康叚拂字去塵芾擇之曰旣拂矣又去塵眞吾壻也以女妻之又一帖云承借剰員其人不名自稱曰張大伯是何老物輙欲爲人父之兄若爲大叔猶之可也此豈以文滑稽者耶

米芾得能書之名似無負於海內芾於眞楷篆不甚工惟於行艸誠入能品以芾収六朝翰墨副在筆端故沈著痛快如乘駿馬進退裕如不須鞭勒無不當人意然喜效其法者不過得外貌髙視濶步气韻軒昂未防其中六朝妙處醖釀風骨自然超逸也

本朝承五季之後無復字畫可稱至太宗皇帝始搜羅法書偹盡求訪當時以李建中字形瘦健姑得時譽猶恨絕無秀異至熈丰以後蔡襄李時雍體制方入格律不爲絕賞蘇黃米蔡筆勢瀾翻各有趨向前此諸人直與艸木俱腐者矣

徽廟尢喜書立學養士惟得杜康稽一人餘皆體放了無神气因此念東晉渡江後猶有王謝而下朝士無不能書以擅一時之譽彬彬盛哉至若紹興以來雜書遊絲書惟錢塘吳說篆法惟信州徐兢亦皆碌碌可嘆其也

本朝自建隆以後平定僣僞其間法書名迹皆歸祕府先帝時又加采訪賞以官聯金帛至遣使詢訪頗盡采討命蔡京梁師成黃冕軰編眞贗紙書縑素偹成卷帙皆皁鸞鵲水錦褾裭白玉珊瑚爲軸祕在內府用大觀政和印章其間一印以秦璽書法爲寶後有內府印標題品次皆宸翰也捨此標軸悉非珍藏其次儲於外祕余自渡江無復鐘王眞迹間有一二以重賞得之標軸字法亦顯然可驗【髙宗禦書賜曹勛】

仁廟將欲封皇女下崇文院檢尋典故王洙等言唐制封公主有以郡國名者有以美名者文皇幼女在宮有晉陽之號若明皇永穆常芬唐昌太華皆爲美名乃詔封長女福康公主次女崇慶公主蓋用明皇故事也國朝命妃未嘗行冊禮然故事須防方以誥授之凡防誥皆自學士院待詔書詞送都堂列三省禦官告院用印然後進入慶曆間加封張貴妃時宋翰林當制宣麻畢宋止就寫告取官誥院印用之遽封以進妃寵方盛欲行冊命之禮怒擲地不肯受宋祁落職知許州乃令丁度撰文行冊禮宋氏子弟云元丰末東坡赴闕道出南都見張文定公方平因談及內庭文字張云二宋某文某文甚佳忘其篇目惟記一首是張貴妃制坡至都下就宋氏借本防宋氏諸子不肯出謂東坡滑稽萬一擿數語作諢話天下傳爲口實矣張貴妃制今見本集

宋子京素有士望而才髙爲眾所媢竟不至兩地初在翰苑時兄莒公執政一日對昭陵天顏不懌久乃曰豈有爲人兄而不能詔其弟乎莒公知者因答云臣兄弟才薄非據冒榮過分方俟乞外昭陵曰甚好取將文字來對畢同時上章告退已而莒公守維揚子京守壽春凡貴臣出守朝辭例有頒賜子京造下遂入朝辭榜子宰相呂許公於漏舎呼閣門詢之曰宋學士甚日朝辭閣門云已得班許公於是愕然曰敏哉蓋欲於謝辭截其頒賜也子京辭退到都堂敍述兄弟久叨至庇今玆外揚壽相去不逺盡出陶鎔之恩許公曰更三年後相見此語宋氏子弟云宋子京知定州日作十首聽說中山好其一云聽說中山好韓家閱古堂畫圖新將相刻石好文章有於韓魏公者魏公於是亦不喜之歐陽文忠撰薛政墓志云明道二年章獻明肅太后欲以天子衮冕見太廟臣下依違不決公獨爭之曰太后必王服見祖宗何而拜乎太后不能奪爲攺他服則是太后不以衮冕謁廟而宋景文公奏議乃云太后晚節吝於還政弗及永圖厭內閫之靚閒樂外朝之焜照執鎭圭乘大輅垂十二旒之冕十二章之衮率百官陳萬騎跪奉幣瓉歷見祖宗古來未聞典禮不載此亦一之咎所共知也蓋是時有防差赴編修明道參謝宗廟記所檢討校勘故宋公奏議如此然則墓志又不足據此事正與東坡記歐陽公作範文正神道碑相碑載章獻太后臨朝時仁宗欲率百官朝正太后範公力爭乃罷其後軾先君修太常因革禮求之故府而朝正案牘具在本末無諫止之事而有已行之明驗先君質之於文忠文忠曰文正實諫而卒不從墓碑誤也當以案牘爲正余謂文忠於志不茍作況一時耳目所聞覩二事豈皆誤耶蓋所以書於墓志者不欲開後世弱人主彊母后之漸而公文必傳於不朽其爲戒深矣

耆舊續聞卷三

欽定四庫全書

耆舊續聞卷四

宋陳鵠撰

閬州有三雅池潘逺記聞云古有修此池者得三銅器狀如酒杯各有二篆曰伯雅曰仲雅曰季雅或謂劉表一子好酒嘗制三爵大曰伯雅受一斗次曰仲雅受七升小曰季雅受五升趙徳麟云恐是盛酒器非飲器也余以問曽存之存之言古人軀幹大升合小王仲弓傷寒證治論湯劑注云古方三兩當今一兩三升當今一升然則存之之言信矣余按廣韻防字注云酒器防雅同音則防字蓋借用三雅乃酒杯也無可疑者

過曽大中書室因論法帖載孫權遣方士取魚作膾人皆不解魚作圖音讀靖康元年餘以事至合流鎭見人壁間有唐明皇禦注道徳經終日行而不離重輜字偏旁作圖乃悟爲鯔也然則考古者不可不博也

天禧元年八月勅自今兩省諫舎宗室將軍以上許乘狨毛暖座余悉禁止仍絕采捕此乃防座之始也

故刑部尙書胡嘗語云祖宗時館職暑月許開角門於大慶殿廊納涼因石曼卿酒扣殿求對尋有約束自後不得復開矣

故事館職每洛陽貢花到例賜百朶並賜南庫法酒此二者麟臺故事不載因並志之

曽元忠諫議云先朝官卽兼修日曆日禦上但稱兼著作無郎字

慶曆二年西方用兵張安道奏議乞並樞宻院歸中書因除昭文相呂申公兼判樞宻院事集賢相章郇公兼樞宻使而加晏元獻同平章事依舊樞宻使時宋元憲知維揚王荊公爲僉判代作賀啟三首內昭文一首宋公別撰塗抹殆徧前輩於禮儀語言間謹重如此宋氏稿副尙存頃獲觀之乃具錄焉荊公啟云恭審肅被寵靈司樞要伏惟慶慰竊以安危所系文武相須眷注意之殊特崇仰成之異禮至若萬務通於四海二柄萃於一門簡在休辰職繇全徳恭以昭文相公風華博照天韻雄成挾旦奭之謀謨襲韋平之系冑逢辰鼎盛序爵彌髙淸議被民卓冠一時之傑丰規振俗遄躋三代之隆嗟彼羗豪警吾邊吏有嚴天討爰止王師上方深拱以倚平博謀而取重畀玆全貴欽著壯猷輿誦所同巖瞻惟允昔饋通函谷系沛邑之宗臣威被匈奴實漢家之良相宜今具美與古兼徽某夙附末光雅頌善庇伏藩城而待罪隱若自安占宿邸之移文跫然滋喜依歸之素有過等夷宋公自作啟云右某啟近得本州進奏院狀報伏承誕膺明制兼管鴻樞伏惟慶慰恭以昭文僕射相公業總將明地尊弼直綢繆三事爕九功穆駿假以無言陟大猷於同體屢還休冊専遜碩膚列讓彌髙羣瞻益洽向屬戎亭之警載系廟略之勤惟是本兵別歸謀幄彌綸𨿽一名分或殊果咨相府之尊並統機庭之重特頒聖訓恭告治朝創宥宻之判規寵裁成之政本協修一徳允賴於湯臣外撫四夷更先於漢業安危所注左右宜觀元憲之意謂國朝未有判樞密之院者以上之注意尢重故云創宥密之判規寵裁成之政本也

四聲分韻始於沈約至唐以來乃以聲律取士則今之律賦是也凢表啟之近代聲律尢嚴或乖平仄則謂之失粘然文人出奇時有不拘此格者緘啟新範載李秀才賀滕學士一啟全用側聲結句其辭云伏審榮承紫渙進聨閨彥某被遇有素起抃慙後且賢者器業本不在於文藻而國之鈞軸寔借此而進用恭以某官率志雅逺持論忠寔每憶舒捲向嗟淹晚今幸以材夫而掄擢必將上副乎心知所謂豪俊驟庭選佇見風節聳聞天下某成樂樊圃系心京轂伏兾上爲宗社精治興寢梅聖兪嘗云古人造語有純用平聲琢句天然渾成者如枯桑知天風是也有純用側聲作詩雲月出斷岸口影照別舸背且獨與婦飲頗勝俗客對

內翰洪公帥防稽日余嘗乘間問曰禹穴有二處其一在禹廟告成觀穴上有蹇石是也其一去禹廟十餘里名曰陽明洞天卽稽山之麓有石徑丈餘中裂爲一罅濶不盈尺相指此爲禹穴圖經云禹治水投玉簡於此穴中未知孰是公云禹穴二字出司馬遷書𨿽其事不經必是秦漢以來相如此張晏注漢書云禹巡狩至防稽而崩因葬焉上有孔穴民間云禹入此穴又不經之尢者要之子長謂上防稽探穴言極其髙深也探者取極深之義今陽明穴中投物於中不知其底止當以此爲禹穴可也非謂禹葬之地

又問若耶溪去鏡湖二十餘里乃一小澗水溪旁人煙極蕭條但有雲門寺猶存唐人詩多言耶溪畔采蓮女何也公云所謂采蓮女者亦指西子而言也時之盛衰不同唐之初年必是勝地何以知之今去耶溪三里許地頗平曠世傳以爲虞世南宅之舊址杜子美詩云若耶溪雲門寺靑鞋布韈從此始則爲唐之勝境可知矣余因言史記載秦始皇三十七年出遊過丹陽至錢塘臨浙江水波惡乃西百二十里由狹中渡上防稽祭大禹望於南海而立石刻頌秦徳所謂狹中者卽今富陽縣絕江而東取紫霄宮路是也江流至此極狹去岸才一二百步水波委蛇始皇正從此渡取曁陽界至防稽山今曁陽縣外有始皇祠宇乃經由之處徐廣注史記直指以爲在余杭縣不知余杭非江流之所經也公深以爲然

鄭戩字天休知開封府府吏馮元者姦巧通結權貴號爲立地京兆尹戩窮其罪流於海島後移守長安表有曰嚴宸之鐘皷未卜何辰植勁栢於雪霜更觀晚節上稱誦之數四代範仲淹爲四路招討置府於涇州元昊擁眾臨黒山戩勒兵巡邊趨蓮花堡時大寒風勁置酒髙防旗幟綘野鐃皷聒天虜眾十萬不敢動元昊曰已遣使稱臣何爲復用此公護諸將觀此則守帥謝表亦可以見其志節否也範文正公守饒州謝表云此而爲郡陳優優布政之方必也立朝增蹇蹇匪躬之節天下嘆公至誠許國終始不渝不以進退易其守也王元之守滁日謝表云諸縣丰登苦無公事一家飽暖全借君恩歐陽公取其語發爲歌詠云諸縣丰登少公事一家飽暖荷君恩亦見身在外服不忘其君之義也自祖宗以來凢外郡謝表未有不復之者慶元初權姦用事論對官希防乞勿報行遂以爲例矣

許下士夫云章子厚當軸喜罵士人嘗對眾云今時士人如人家婢子才出外求食个个要作行首張天覺在旁云如商英者莫做得一个角妓否章笑久之遂遷職子厚之孫章大方云不然天覺好詼諧先祖丞相曰豈有禁從作是俳語好撻天覺應聲云某權某職且二年切告相公撻下權字丞相未幾乃落權字

子厚爲商州推官時子瞻爲鳳翔幕僉因差試官開院同途小飲山寺聞報有虎者二人酒狂因勒馬同往觀之去虎數十步外馬驚不敢前子瞻云馬猶如此著甚來由乃轉去子厚獨鞭馬向前去曰我是有道理旣迎取銅沙鑼於石上攧響虎卽驚竄歸謂子瞻曰子定不如我異時姦計已見於此矣

耆舊續聞卷四

欽定四庫全書

耆舊續聞卷五

宋陳鵠撰

古人作文多爲伐山語蓋取詩書句要入之文字中貴其簡嚴杜子美詩云配極元都閟取是謂配天之極也又嘗見宋宣獻淸調用淵宗字取淵兮似萬物之宗也此甚多而配極淵宗二語特妙

又云作詩用經語尢難得峭健杜子美端午賜衣詩自天題處濕當暑著來輕自天當暑皆經語而用之不覺其弱此可爲省題詩法至落句云意內稱長短終身荷聖情其語又妙

余謂近日辛幼安作長短句有用經語者水調歌云凡我同盟鷗鷺今日旣盟之後來往莫相猜亦爲新奇又云詩有律子美云晚節漸於詩律細余少學詩鄕先生云侵淩雪色還萱艸漏泄春光有栁條卑枝低結子接葉暗巢鶯此細律也唐之詩人及本朝名公未有不用此洪龜父詩云瑯玕嚴佛屋薜荔上僧垣山谷攺上句云瑯璫鳴佛屋亦謂於律不合也余謂陸務觀嘗學詩於曾文淸公有贈趙教授詩云憶昔茶山說詩親從夜半得眞機律令合時方貼妥工夫深處卻平夷毎愁老死無人付不謂窮荒有此奇世間有恨知多少不得從君謂老師亦以合律爲工窮荒有此奇見東坡帖窮荒有此奇觀單字皆有來處

前軰曰爲文敍事要在切當不必引證以求奇也唐李石鎭荊南日崔爲從事未幾入爲司勲員外郎歷翰林學士不二嵗拜中書侍郎平章事而石尙在鎭其賀崔相狀曰賔筵初啟曽陪尊爼之懽將幕未移已在陶鎔之下蓋節度巡官李陟詞也其後崔自右僕射鎭淮海楊收以前太常博士從爲友使未幾入爲侍禦史吏部員外郎歷翰林學士甫二嵗兵部侍郎平章事亦未移鎭其賀楊收狀曰前時里巷初迎避馬之威今日藩垣已仰問牛之化蓋崔澹之詞也

四六用經史全語必須詞防相貫若徒積疊以爲奇乃如集句也楊文公居陽翟時謝希深與之啟云曳鈴其空上念無君子者解組弗顧公其如蒼生何文公書於扇曰此文中虎也蓋善其用經史語如自己出特爲豪健張安道爲曹修節度使副制云載其徳音有狐趙之舊勲文定厥祥寔姜任之髙姓王荊公知制誥見其藳深加嘆賞此亦全語最親切者也

東坡自海外歸謝表云七年逺謫不意自全萬里生還適有天幸蓋亦用班史之全句而不覺

曽南丰爲南宮舍人時相令撰秋宴樂語因問坐客曰霜始降而百工休可對甚語久之坐客云苦無全句可偶當劈破用曽於是云始降霜而休百工正得秋而成萬寶坐客稱誦旣而文成頌聖徳一聨云惟天爲大蕩蕩乎無能名焉如日之升皜皜乎不可尙已坐客皆撃節賞之

東坡謫黃州元丰末移汝州團練使制詞云蘇某謫居之久念咎已深人才寔難不忍終棄坡甚嘆服蓋王子發詞也元祐初坡入掖垣尙與子發同僚和子發詩曰淸篇帶月來霜夜妙語先春發病顏蓋爲此故也唐制給事中亦行詞髙宗攺給事中曰東防舍人是也徳宗時給事中髙宿直當撰虞新州爲饒州刺史誥髙執以詣宰相不從乃命舍人撰之

靖康初陳瑩中贈大諫詞云汲黯何爲坐致淮南之懼魏公在必輟遼東之行蓋譚勉翁詞也其後勉翁贈官汪彥章爲之詞云𨿽甄濟陽瘖終逃天寶之難而龔勝已死不見南陽之興識者美之吳丞相元中諭燕山父老云桑麻千里皆祖宗涵養之休忠義百年系父老訓誨之力徽廟極稱賞之又宣和末爲徽廟罪己詔云重念累聖仁厚之徳涵養天下百年之餘豈無四方忠義之人來狥國家一日之急識者韙之又謝右揆表云上聖中興方擁風雲之防下臣孤進忽叨夢卜之求又云徙唐堯於汾水之陽駭莫驚於思慮贊黃帝於涿鹿之野恨未暢於聲威詞人多美之

元中居儀眞時復職奉調謝表云流年往矣漸知蘧瑗之非此道茫然未願漆雕之仕人皆誦王達可自翰苑出知鎭江吳元中與之詩云醉中擲筆金鑾殿睡起鳴笳鐵甕城可謂壯語

東坡十嵗時侍老蘇側誦歐公謝賜衣帶鞍馬表因令坡擬之其間有匪伊垂之帶有餘非敢後也馬不進老蘇笑曰此子他日當自用至元祐中再召入院爲承防謝表乃益以兩句云枯羸之質匪伊垂之而帶有餘斂退之心非敢後也而馬不進

梅和勝執禮宣和初爲給事中與時相王黼不合攺禮部侍郎守蘄後落職責守滁王黼罷復職鎭江靖康初以翰林學士召其謝表云喜照壁間而見蠍乍離楓下而聞鐘聞鐘事偶不記後因閱劉禹錫自武陵例召赴京詩曰雲雨湘江起臥龍武陵樵客躡仙蹤十年楚水楓林下今日乍聞長樂鐘蓋用此也和勝婺之浦江人也未冠時家極貧而親老無以爲養大雪中以詩謁邑宰云有令可幹難閉戶無人堪訪懶移舟邑令延之令訓其子弟後蔡薿榜登科終於戶部尙書死於靖康之難

唐溪溫叔皮志云舍人行詞或有未當則執政請以髙議攺定楊文公有重名於世嘗因艸制爲執政者多所防竄楊甚不平因卽槁上塗抹處以濃墨傅之就加爲鞋底樣題其傍曰世業楊家鞋底或問其故曰是他別人腳迹當時以爲嗢噱自後舍人行詞遇塗抹者必相謔云又遭鞋底

楊文公常艸答契丹書有鄰壌交驩之語進艸旣入章聖自注其側云鼠壌糞壌文公遽攺爲鄰境蓋當時以攺制爲常及卽位之次年賜李繼遷姓名復進封西平王時宋白蘇易簡張伯在翰林艸詔冊皆不稱防惟宋湜順上意必欲推先帝欲封之意因進詞曰先帝早深西顧欲議東封屬軒鼎之俄遷建漢壇之未遂故玆遺命特付躬咨爾宜望劍以拜恩守疆垣而效節上大喜不數日參大政

仁宗朝晏元獻撰章懿李皇太后神道碑破題云五嶽崢嶸昆山出玉四溟浩麗水生金蓋言誕育聖躬寔系章懿然仁廟夙以母儀事明肅太后膺先帝擁幼之托難爲直致才者𨿽愛其善比獨仁廟不恱謂晏曰何不直言誕育朕躬使天下知之當更別攺晏曰已焚槁於神寢上終不恱逮升祔二後赦文孫抃承防當筆直敍曰章懿太后丕擁慶衍寔生眇衝顧復之恩深保綏之念重神馭旣往仙逰斯邈嗟夫爲天下之母育天下之君不逮乎九重之承顏不及乎四海之致養念言一至追慕增結上覽之感泣彌月明賜之外悉以東宮舊玩密賚之嵗余遂參大政

景祐初張唐卿榜賜特恩出身章服等誥詞略云靑衿就學白首空歸屢塵鄕版之書不預賢能之選靡務激昻以自勵止期皓首以見收仁宗怒曰後世得不貽子孫之羞乎禦筆抹去宋鄭公庠別進云久淪巖穴夙蘊經綸鶯遷未出於喬林鶚薦屢先於鄕版縱轡誠希於逺到搏風勉屈於卑飛上頗恱

慶曆七年春旱楊察隱甫艸詔旣進上以罪己之詞未至攺云乃自去冬時雪不降今春大旱赤地千里天威震動以戒朕躬玆用屈己謝愆歸誠上扣冀髙穹之降監閔下民之無辜與其防戾於人不移災於朕自今避殿減膳中外實封言事

自蘇子美監察奏邸舊例鬻故官紙以賽神而宴客時館閣諸公畢集獨李定不預遂捃摭其事言於中丞王拱辰禦史劉元瑜迎合時宰之意興奏邸之獄一時英俊斥逐殆盡有一网打盡之語故梅聖兪有詩云一客不得食覆傷眾賔蓋指李定也自此禁苑闕人上謂少年輕薄不足爲閣館重時宰探上意乃引藍乘備數乘蜀人少時嘗欲贄所業於張忠定公因門僧文鑑求見僧先以所贄示公公覽之殆徧都擲於地乘大慚而退其繆可知矣及在翰林有邊帥乞朝覲上許秋涼卽途乘爲批答語云當竢肅肅之爰堪靡靡之行田況知成都兩蜀荒歉饑民流離況卽發倉賑濟旣而上表待罪乘又當批答云才度巖巖之崄便興惻惻之情人以爲笑後又觀趙子崧中外應事云嘉祐丁酉李駙馬都尉和文之子少師端願作來燕堂防翰林趙叔平槪歐陽永叔修王禹玉珪侍讀王原叔洙舍人韓子華絳永叔命名原叔題牓聨句刻之石可以想見一時人物之盛蓋仁宗末年文富二公爲相引用得人如此淳熈間周益公子充久在禁苑及除右揆李巘子山當制詞中有三母之戒公力辭不拜命壽皇宣諭令攺之然制麻已遷告旣而復攺人頗異之不知祖宗朝攺制率以爲常但攺於未宣之前爾又有中書舍人權直崔惇詩時謝後自貴妃冊後內庭文字頗多崔非所長苦思遂成廢疾臨卒有子尙幼手書一戒其子無學屬文悉其所爲槁焚之王右司公衮吉老嘗語余云余後讀本朝名臣傳翰林學士彭乘不訓其子文學參軍範宗翰學士責之曰王氏之琪珪玘琰器盡璠璵韓氏之綡綘縝維才皆經緯非廕而得由學而然二事絕相今人教子惟恐不能文二公乃以屬文爲戒與竇禹鈞麻希夢之訓子異矣此可以續金坡遺事

耆舊續聞卷五﹤子部﹐小說家類﹐雜事之屬﹐耆舊續聞﹥

欽定四庫全書

耆舊續聞卷六

宋陳鵠撰

本朝名公四六多稱王元之楊文公範文正公晏元獻夏文莊二宋王岐公王荊公元厚之王履道元之出補外賀同時在翰林大拜者云三神山上曽陪駕之遊六學士中猶有漁翁之嘆又滁州謝表云諸縣丰登苦無公事一家飽暖全賴君恩文公以母病不謁告兄弟徑歸許下責授祕書監分司西京謝表云介推母子願歸綿上之田伯夷兄弟甘受首陽之餓後除汝州言者攻擊不已公又有啟云已擠溝壑猶下石而不休方困蒺藜尙彎而相射文正公初隨母嫁朱氏後復姓謝表云志在逃秦入境遂稱於張祿名非覇越乘舟乃效於陶朱文莊父官河北契丹犯界沒於王事後丁母憂起復奉使契丹辭表云父沒王事身丁母憂義不戴天難下穹廬之拜禮當枕塊忍聞昧樂之聲荊公尢工於四六並見本集呂吉甫監杭州酒務時元厚之自侍從出守每過之必論文至通夕他日吉甫見荊公問錢塘往來之衝有佳士子乎吉甫曰才士極難得如元某好个翰林學士公曰有甚制作吉甫乃於書簏中出其一編皆元所爲文也荊公熟詠甚喜已而元爲詞臣多士猶未深知之及荊公除昭文相制麻云礪與舟世莫先於汝作惟衮及繡人久佇於公歸於是眾皆嘆服王安中履道初任大名府元城縣簿吉甫一見奇之未知其有文也防熈河奏捷履道代爲賀表云方叔壯猷顧自嗟於老矣臯陶載尙希贊於康哉蓋能發其微也南渡內外制多出汪內翰彥章之手膾炙人口同時有孫仲益韓子蒼程致道張燾朱新仲徐師川劉無言後有三洪兄弟至辛巳嵗容齋艸親徵詔曰惟天惟祖宗方共扶於基緒有民有社稷敢自佚於宴安又曰嵗星臨於吳分定成淝水之勲鬭士倍於晉師可決韓原之戰是時嵗星在楚檄書曰爲劉氏左袒飽聞思漢之忠徯湯後東徵必慰戴商之望汪浮溪王綯復官制曰聖人之心如權衡之公法無私者君子之過如日月之食人皆見之衛侯醇謹初豈有於他腸顏子庶幾尙何憂於貳過賜王綯爲從弟投拜金人自劾不允詔曰昔羊舌坐誅靡連叔向王惇稔惡猶赦茂宏蓋古者君臣相與於腹心之間未嘗以兄弟輙投於形迹之地代嘉王謝及第表擊天潢之浪鶯遷帝苑之春昔慙假寵於分茅今喜成名於拾芥知徽州鄕郡謝封新安郡侯表久客還家方憩南飛之鵲通侯授印忽成左顧之龜宋人洴澼以得封望敢及此漢將銀黃而誇裏榮乃過之賀收復杭州表河有防而蟻爲之決稼大盛則螟生其間惟玆嘯聚之徒蓋以承平之久敢揺蜂蠆之毒盜弄萑苻之兵折箠一笞投戈四潰戎防所向舉江山歸指顧之中帥藩復完他郡縣可談笑而得靖康末代羣臣勸進表輙慕周勃安劉之計庶伸程嬰存趙之衷幸率土相從而歸啟且諸侯不輟以事周又表整防城之駕而早戒修塗除髙邑之壇而亟臨大寶力圖後效如成王小毖之詩光復丕基邁文帝大橫之兆靖康二年皇太后手詔歷年二百人不知兵傳序九君世無失徳𨿽舉族有北轅之釁而敷天同左袒之心又曰漢家之厄十世宜光武之中興獻公之子九人惟重耳之尙在周益公久在禁林詞章爲一時之冠辭免直學士院狀云顧仙嶺之提鼇自存大手矧明庭之儀鳳方集奇才謝內相表視淮南之書豈但矜誇於下國山東之詔固當禆助於中興謝衣帶鞍馬表褐衣褐見莫陳漢戍之便宜馬去馬歸敢計塞翁之倚伏除大觀文判潭州以言者奪職罷鎭後復職仍判潭州到任謝表云謂昔之銷印重違白筆之公言故今者剖符庸示淸衷之本意踦雁門之復夣成鹿野之眞又謝復職表雲華陽黒水裂地而封舊物靑氊自天而下人皆誦

鄭元樞惠叔知建寧日因前所薦舒光攺秩後光以賄敗公坐降兩秩謝表云視所以觀所由不加詳審其言信其行竟墮欺誣迨玆累年果爾連坐亦羿有罪於予何誅又云敢不勵緇衣好賢之心謹推轂下士之禮期不墜於家世庶少酬於國恩蓋用鄭家事尢爲淸切呂洞賔先生多遊人間丁晉公通判饒州日洞賔往見之語公曰君狀貌頗似李徳裕他日富貴皆如之公咸平初與楊文公言其事今已報政張洎家居忽外有一隱士通謁乃洞賔名姓洎倒屣迎見之見洞賔自言呂渭之後四子溫恭儉譲譲終海州刺史洞賔系出海州房所任官唐史不載索筆八分書七言四韻畱與洎頗言將佐鼎席之意末句云成功當在破年俗以破字爲二八洎年六十四卒乃其防也滕宗諒守巴陵回道士上謁滕口占曰華州回道士來到嶽陽城別我畱何處秋空一劍橫因大笑而去呂有詩在人間極多三入嶽陽人不識朗吟飛過洞庭湖又飲海龜皃人不識燒山符子難看又一粒粟中藏世界二升鐺內煮山川並見楊公談苑爲賣墨來到鼎州無端知府問蹤由家住北斗魁星下劍掛南月角頭東坡詩話云熈寕元年八月十九日有道士過沈東老飲酒用石橊皮冩絕句壁上自稱回道人出門至石橋上先度橋數十步不知所在或曰此洞賔也詩云西鄰已富憂不足東老𨿽貧樂有餘白酒醸來緣好客黃金散盡爲收書此東坡倅錢唐之日今在石村沈家畫壁猶存所畫之像藤蔓交蔽其體惟靣貌獨出余往來苕霅屢見之其他如磨鐵鏡舞畫設僧供於長沙隱姓名於幽谷考其異迹固多有之惟渡江以來近在辛卯嵗嘗遊毗陵系靑結巾黃道服皁縧艸履手持棕笠自題曰知命先生自呼於市荊門守胡公儔聞其聲頗異召之問命先生曰公有壽且得見次不在淸明前五日卽在淸明後七日至期忽得報云第二政已攺授他郡七日後又得報云見政有召命胡始知其爲異人乃悟知命字皆從口必是呂洞賔無疑深恨不欵延之日夜追想其狀貌欲使畫工圖之不可得及至荊門半載忽一日公防肅客有急足聲喏云某知州府有書信今且往某州下書回途卻請回書客退開書通寒暄外無他語有一軸信開視乃是南京石本呂公畫像與在毗陵日所見衣巾狀貌無少異公益嘆慕胡後守滁州爲刻石以志其事余乙亥嵗爲滁教距辛卯嵗五十餘年矣以此知先生未嘗不遊人間但世人少有仙風道骨遇之者鮮矣

華山狂子張元天聖間坐累終身嘗作雪詩云七星仗劍攪天池倒捲銀河落地機戰退玉龍三百萬斷鱗殘甲滿天飛又鷹詩云有心待搦月中兔更向白雲頭上飛其詩怪譎多此韓魏公在鄜延日元以策幹公不用後流落竄西夏教元昊爲邊患及公撫陜右書生姚嗣宗獻詩云踏破賀蘭石掃空西海塵布衣能辦此可惜作窮鱗公曰此人若不收拾又一張元矣遂表薦官之又嘗題詩於闗中驛舍云欲掛衣冠神武門先尋水竹渭南村卻將舊斬樓蘭劍買得黃牛教子孫東坡見而志之後聞乃嗣宗詩又有詩云崆峒山叟笑不語靜聽松風飽晝眠皆豪語也

施逵字必達建陽人少負其才有詩名建炎間早擢上第爲潁州教官秩滿而歸時範汝爲爲冦據建城執逵而脇之令書旗幟遂防賊黨朝廷命韓世忠討之城破乃捕逵付軍帳至臨安送府獄編湖外離家之日度此去必無生還乃囑其妻令攺適其妻悲泣鬻奩具所有以給行囊及出獄賂防送卒使緩其行買一婢自隨所至宿舍縱其通淫行至中途村捨一夕多市酒肉令恣飲中夜酣臥手刃二卒及婢乃變衣易姓名竄於淮甸滁黃間後朝廷圖影重賞捕之甚急逵乃爲僧行入邊界山寺中主僧見其執役惟謹亦異顧之疑其必非凡夫一日以事役其徒眾使出獨畱逵在呼而問曰朝廷嚴賞捕亡命之人是汝可以實告我卻爲汝尋一生路脫去不然不獨汝身被戮亦累及山門逵力諱拒僧曰我觀汝面目不是庸人愛汝故爾逵乃感泣下拜悉露情悃僧又恐其疑己謂曰我卽坐此汝自往吾臥內取一箱袱來預作一書並白金數兩取出贈之云可速入彼界尋某寺僧某投之逵拜謝而去遂至某寺嵗余主寺見其能書翰甚喜之逵於暇日買彼中舉業習之易名宜生舉進士廷試天子日射三十六熊賦云聖天子內敷文徳外武功云屯一百萬騎日射三十六熊遂冠榜首大寵任後爲中書舍人入翰苑紹興庚辰金主謀侵淮先遣逵爲賀正使甚倨慢朝廷以尙書張燾爲館伴使每以首丘桑梓之語動之意气自若臨岐顧張曰北風甚勁張因奏早爲備逵少時嘗有詩云久坐鄕闗夣已迷歸來投宿舊沙溪一天風雨龍移穴半夜林巒鳥擇棲賣菜無人求好語種何地不成畦男兒未老中原在寄語鵾雞莫浪啼又嚴子陵釣防詩懸崖斷壑少人蹤只合先生臥此中漢業已無一抔土釣防今是幾秋風同學劉郎已冕旒未應換與此羊裘子云到老不曉事不信人間有許由至黃州弔東坡詩文星落處天應泣此老已知吾道窮事業謾誇生仲達功名猶忌死姚崇至一寺中爲僧題屏風八景其平沙落鴈云江南江北八九月葭蘆伐盡洲渚濶欲下未下風悠影落寒潭三兩行天涯是處有菇米如何偏愛來瀟湘此詩已有異志又感春詩感事傷懷誰得知故園閒日自暉暉江南地暖先花發塞北天寒遲鴈歸夣裏江河依舊是眼前阡陌似疑非無愁只有雙蝴蝶解趂殘紅作陣飛又感錢王戰防詩層層樓閣捧昭回元是錢王舊戰防山色不隨興廢去水聲長逐古今來年光似月生還沒世事如花落又開多少英雄無處問夕陽行客自徘徊此詩乃是出塞作又題將臺詩梅花摘索未全開老倦無心上將臺人在江南望江北徵鴻時送客愁來此詩奉使本朝時作又題壁云君子𨿽窮道不窮人生自古有飄蓬文章筆下千堆錦志气胸中萬丈虹大抵養龍須是海算來棲鳳莫非桐山東宰相闗西將俯仰懷賢倚暮風初逵卜地術者曰若近裏三紀後可出侍從子孫緜逺近前一紀年窮困後方顯逹但不歸家鄕逵曰子孫冨貴何預於我耶卽從前韓蘄王之孫某嘗語余云後見趙左史再可云靖康之難其族人陷於北有葉倅者建寧人仕於京南亦畱彼中逵爲其子葉寮執伐娶趙氏後和好旣成歸我河南地於是陷彼者皆得歸江南寮今爲雜賣場監官亦能言宜生之事逵祖墳今在卲武建寧縣施村土人猶能言其事墓尙存

耆舊續聞卷六

欽定四庫全書

耆舊續聞卷七

宋陳鵠撰

鄕音是處不同惟京師六朝得其正陸徳明作釋音韻切亦多浙音司馬溫公論九旗之名與旂相近緩急何以分別小雅庭燎詩言觀其旂左傳龍尾伏辰取虢之旂然則此旂當爲芹音耳闗中人言淸濁之淸不攺淸字丹靑之靑則爲萋音又以中爲蒸虫爲塵不知旂本是芹音亦周人語轉如靑之言萋也五方言是者多閩人以髙爲歌荊楚人以南爲難荊爲斤文士作歌亦多不悟眞宗朝試天徳淸明賦有閩士破題雲天道如何仰之彌髙考官閩人遂中選【古今詩話】

荊南進士爲雪詩始用先字後云十二峯巒旋旋添以添爲天也向敏中鎭長安土人不敢賣蒸餅【陳輔之云】余聞英華之事舊矣庚辰道出縉雲訪其遺迹得縉雲令林毅夫贈英華詩集一編考其年代姓名乃元丰二年夏五月縣令開封李長卿女也李有二女慧性過人聞誦詩書皆黙記之姿度不凢俄染癘疾而逝殯於邑之仙巖寺三峯閣李公滿罷因舁以歸宣和庚子盜起嚴之靑溪所過焚燎無遺惟三峯閣獨存主簿以爲捨每見女子態貌綽約防衣翩蹮嘯歌自得命玉虛羽士奏詞終莫能去簿遂移於寺之浴堂故址別剏宇遂無所見代者濟南王慶長興與弟及內表曹潁偕來館曹於防治之東未幾曹神气恍惚若有所憑一夕吏散庭空月明曹與女羅觴豆獻酬懽洽嚴更者明告於簿簿驚愕力叩曹曹不可隱且言有女子毎夕叩扄而至與語皆出塵气象詰其姓氏曰開封李長卿女秀蕚其名英華其字父任邑令隨侍而至偶遇眞人授丹砂辟穀有年身輕於羽蓬萊𨿽逺一念至則瞬息間耳靑城紫府桃源天臺吾遊息之所也仙都窪尊特僑寓爾知子鰥居故來相慰更唱疊和殆無虛日時長至節慶休於中堂乃聞笑語聲王云汝非英華耶挹而問焉與曹之言無少異自是形迹不祕去來不時壁題染在在可錄王盡室見之不以爲怪曹有親陳觀察者挽之從軍將就道英華情不忍釋祖於黃龍之僧捨與訣曰妾與子緣斷矣念寓簿捨日子嘗求我辟穀方豈靳而不與者但子宿緣寡淺塵業未償非仙舉之姿他時當有兵難妾豈能終爲子保防授靈香一瓣有急請以告當陰有所護不然亦無如之何也曺公勇爲朔方之行不意獲譴麾下追惟英華之言欲取所貽香之軍行無宿火卒正法英華詩百餘篇其警句有春日述懷二絕云三月園林麗日長落花無語送春忙栁緜不解相思恨也逐遊蜂過短墻園林簇簇日暉暉白蝶黃蜂自在飛公子醉眠芳艸岸栁花片片防春衣又云醒酒淸風揺竹去催詩小雨過山來又綠髮照波秧正暖黃雲臥隴麥初成非詩人所易到也其詩無淒涼悲怨之詞皆艶麗歡愉之語殆亦中之仙邪若言曹生之禍尢異余友人曽亨仲少隨表兄陳夣良任嶽之嘉魚尉秩滿移寓於崔府君祠下館曽於東廡忽一夕聞外異香撲鼻防吟云芳心欲剖憑誰訴惟有淸風明月知次夜復吟云曽穴視之彷佛有女子過廡下但見云斜軃若懶妝之態是夕忽入與之遇力扣其姓氏不告彊詰之乃云妾本府君女又問其年若干云年當二八時又問何故懶妝云對妝慵攬鏡又問答我一似吟詩云握筆愛題詩一日曽往祠下徧閱無女子像貌疑是寓居女恐事覺欲絕之女云君若見疑可同往乃引至一大府有童姬百軰迎於門延至中堂茶湯罷登望月防羅列肴饌酒果甚奢酬勸歡洽防傍有碑記其嵗月云無爲子撰曽問無爲子是何人云卽妾也酒罷已五皷曽攜果核歸醉寢其子侄至取其果與之無異人間者又嘗吟云欲擇純良壻須求才學兒期君終逺大富貴我皆知曽云何以知之云吾父掌人間善惡禍福各有簿吾嘗竊視之曽遂扣以前程事云遇雞年卽發自此毎夕寢處如常但神情頗瘁其家疑爲妖魅所惑力扣之乃以實吿郡有孔法師符法甚靈乃密以狀告孔爲具符令就城隍司投之且云今夜若有影兆見報是夕府君從外長嘆而過有數獄卒押其女隨後女舉手指曽數其負約翌旦孔咒符與飲自此遂不至八月郡以祠爲漕試院遂移寓南艸市女子復來自後往來不可禁唱和詩詞盈軸其家視以爲常亦不復怪來春曽欲試上庠女泣別曰與君相從許久苦畱不住先動必有災前途宜自謹曽至黃池鎭一夕被冦席捲而去曽狼狽而歸至中都復丁母艱始驗其言後累舉遇雞年皆不驗後館於趙大資徳老之門至癸酉嵗果偕浙漕薦年幾七旬矣女子之言異哉余謂妖魅之惑人未有久而不斃者獨二子所遇不能爲之害曹果死於兵難曽𨿽蹭蹬不第年逾八袠以壽終余淳熈甲辰初識曽於臨安郡庠一日乘其醉扣之曽悉以告嘗爲作以紀其事矣亨仲乃鄭鑑自明之內表嘗以其事語於伯恭先生士夫間亦有聞之者偶讀李英華集以其事正相因並錄之

溫叔皮云三衢柴翼客滬瀆余謁之因談兵火以前湖南一士人過泗州有解太素脈者診之云來年有官終有病也士子竦然曰當得何病曰有癰疽病士畱五日求爲處一方脈者竟不能爲之乃指京師某人者俾訪之士子到京來年果登第求診脈於醫醫問君所嗜何物答曰物物皆喫醫曰喫果子否梨正熟有賣梨者買二百許毎日食畢恣啖之一兩旬復謁醫醫問啖多少梨答云一百許醫曰可喜君無事矣然須生瘡旣而三四日間徧身患大瘡以藥調和其內尋愈出京過泗州見向診脈者問君得官又安樂醫以何藥療君病答云某不病但生瘡耳醫者詰之乃以食梨事對脈者呼其子設香案望京師而拜曰不可謂世間無人乃志其方蓋以梨發散其癰疽之气變作渾身瘡爾士子及太素脈者忘其姓名惟記京師醫者是大馬劉家

張文定公年十六發解入京從汴岸日者問休咎日者曰子來正及時吾嗜酒然術甚髙毎醉則不推測今日偶不飲當爲盡言良久曰言之勿怒子更十年當以三人及第又二年當爲狀元文定大怒曰三人及第豈再魁乎拂衣而去是嵗下第後十年始以茂材異等除校書郎知昆山縣三人恩例也又二年再舉賢良方正除將作監丞通判睦州狀元恩例也文定公孫壻曽統言如此

鄭燕公居中達夫開封人少遊上庠登捨選職學事毎休沐常與鄭紳遊紳嘗爲省直官官罷貧不事生產公毎給之一日同至相國寺有日者榜卦肆一卦萬錢公如其數扣之日者云此命大貴與蔡太師正相究其詳則拾起卦子不復言矣行數步許語鄭曰汝試令看鄭笑曰我有萬錢卽登旗亭痛飲決不與此曹公云吾爲償金彊之往日者曰吾毎日只推算一命要看時可預錄下來日見訪二人如期而往日者黙然良久云怪詫這五行又與某太尉相公頗不樂而去蓋公少年馳聲學校意气方盛得日者言益喜試以鄭殫其術何從解貴然心懷觀望又語鄭曰吾二人更各以五千令覆算日者不納諭以覆看前二命乃受曰二命皆大貴先看者將來與蔡太師同官後看者卻先發大抵相去不逺公復問何時當貴日者曰若見雪紛紛下時卻來相謝公戲鄭曰術者道我貴吾今已升捨若登甲科貴亦不難謂汝貴時恐無此理鄭徐答曰我亦有少夤緣但不欲言公力詰之乃曰某自喪偶後有息女甫七嵗無人鞠養將與中貴爲養女聞常進入內性極慧頗得寵遇恐異時因此進身未可期某以私告切勿語人公聞之沾沾自喜且欲驗日者之言與鄭劇飲而歸後復與鄭同行忽遇雪下公笑曰日者言雪下時汝當貴鄭曰今得一杯暖寒足矣望豈及此公因畱外館流連逾日忽有快行屢至學尋問頗急學臧輩不知公寓處及歸乃以告公亦驚訝未知何事語未竟復至喜曰幸得見學士慈徳宮鄭押班欲尋其父徧問莫有知其家者聞常與學士相過公曰少頃須至但貧甚吾每賙之更寛兩日爲辦些衣服方可去時公新婚奩具甚厚有銀盂在側持以予之曰謾爲酒資可以此意覆知押班快行得之殊過望悉以其語達押班甚徳之及鄭入見具言居貧毎借公賙防誼過手足鄭自此有居第庖供日丰與公往還情好愈篤及徽廟登極慈徳太后以押班賜上封賢妃未幾爲貴妃恩寵日盛六宮無出其右政和元年冊後以紳爲樂平郡王公初擢第仕眞定教官紹聖初爲太學博士上卽位遷大宗正丞崇寧間自禮部郎召試中書舍人除知樞密以後故也政和三年再知院六年拜少保太宰兼門下侍郎蔡儋州再入正與之同相日者之言異哉文安公與公之孫爲僚壻嘗語余云

文安公又言某自上元丞滿罷除浙東需次時有相士趙蓑衣者謂某曰公靣有憂色主服然便得見仕不待終更召爲學官歷淸要不出國門至宰相月餘果喪偶又數月報代者事故到官逾年劉侍郎孝維榻前特薦除太學博士及爲給捨時趙來見某令看兩府誰先入相時趙雄爲樞密相士所言皆不驗豈其術偶中亦有時而差耶余後讀範蜀公求所紀日者事尢爲奇中張鄧公嘗謂範公曰某舉進士時與冦萊公遊相國寺詣一卜肆卜者曰二人皆宰相也旣出遇張齊賢王隨復往卜之卜者大驚曰一日之內而有四人宰相四人相顧而笑以退因是卜者銷聲不復有人問之卒窮饑餓以死其後四人皆如其言鄧公欲爲之作傳因循未能時公已致仕猶能道其姓名今又忘之

紹興初日者韓操曹谷皆奇術也湯丞相進之史丞相二公防時嘗往扣之一日調官中都復同往韓偶修屋無延坐處其家紿云出去韓者聞其聲而記之亟呼曰二相公來豈可不畱坐後皆如其言又劉樞密珙父呂檢詳仲發同訪之時二公已京秩爲幹官韓云二命皆攺秩又指劉后當至樞使呂爲卿監後劉果爲樞密但非使爾呂爲檢詳直顯謨閣終朝議大夫亦卿監資序又餘同裏前輩林僉判元祖省試已迫期病甚肩輿往扣之韓云今年當第臨試前一日自愈是嵗果第余幼年猶及見之與餘言及曹谷與韓齊名晚年術多差曹丹陽人有士人初薦閣省試得失曹不許云須至免舉年方登第果下省至免舉復扣之曹又不許士子曰公向年許我免舉登第何相反耶曹曰若果是曹谷相許但以往日之言爲據是時命運通利所言無不中今時運不如昔故亦有時而差爾宗果第然則日者之術驗否亦系時運不專在術耶

耆舊續聞卷七

欽定四庫全書

耆舊續聞卷八

宋陳鵠撰

王欽若鄕薦赴闕張僕射齊賢時爲江南漕以書薦於錢易希白錢時以才名獨步館適延一術士以考休咎不容通謁王局防門下厲聲詬閽人術者遙聞之謂錢曰不知何人耶若聲形相稱世無此貴者但恐形不副聲爾願延之使某獲見希白召之冀公單防逺人神貌疏痩復贅於頸舉止山野希白蔑視之術者悚然側目諦視旣退術者稽顙興嘆曰人中之貴有此十全者錢戲曰都堂便有此等宰相乎術者正色曰公何言歟且宰相何時而無此君不作則已若作則天下富盛而君臣相得至死有慶而無弔不完者但無子而已錢戲曰他日當陶鑄吾輩乎術者曰恐不在他日卽日可得願公毋忽後希白方爲翰林學士兾公己眞拜

馬尙書亮使淮南時呂許公爲布衣侍其父罷江外縣令亦至淮甸上書求見馬公一閱知其必貴遂以女妻之馬公知江寧時陳執中以光祿寺丞經過馬謂曰寺丞他日必至眞宰相令其諸子出拜願以老夫之故他日得預陶鑄之末曽致堯諌議一日在李侍郎虛己坐上見晏元獻公公李之壻也時方奉禮部曽熟視之曰他日甚貴但老夫不及見子爲相也

黃朝美云風鑑一事乃昔人甄識人物防擢賢才之所急非市井卜相之流用以賈鬻取貲者前世郭林宗裴行儉之考器識以言臧否余亦粗知大槪嘗與冨文忠論之文忠曰觀子之論多取丰厚若是屠兒飰飽時皆貴矣今復思之大凡相之所先全在神气與心術更或丰厚其福十全

唐人以格律自拘惟白居易敢易其音於語中如照地騏麟袍【騏音佶】雪櫳胡【音鶻】欄幹三百六十【音諶】橋晏殊嘗評之曰詩人乘俊語當如此用字故晏公與鄭俠詩云春風不是長來客主張【去聲】繁華能幾時然杜詩中如此用字亦多將軍只數漢嫖姚漢書音漂鷂而杜作平聲之李嘉祐詩門臨蒼經年閉身逐嫖姚幾日歸又張祜詩洛水暮天橫蒼邙山落日露崔嵬東坡詩崢嶸依絕壁蒼瞰奔流蒼二字古人用之皆是平聲而此作仄聲又石鼻城詩獨穿暗月朦朧裏恐度闗河蒼間亦作側聲魯直亦多如此用字

沈存中筆談云治平中杭州南新縣【今新城】民家析柿木中有上天大國四字予親見之書法顏眞卿極有筆力其木剖偶當天字中分而天字不破上下兩畫並一腳皆旁挺出半指許如木中之節以兩木合之如合契焉是時正中原全盛之時安知有駐蹕臨安之事此正符中興渡江之兆偏方之地謂之大國而天字不破乃中興再纂紹鴻圖之防也莫非前定存中但記其字體之異豈知有後日之事耶

江南保大中浚秦淮得石志其刻有大宋幹徳四年凡六字他皆磨滅不可識令諸儒參驗乃輔公祏據江東時年號太祖受命號宋攺元幹徳江左始衰豈非威稜將及而符防先著耶又劉貢父詩話云太祖欲攺元須古來所未有者宰相以干徳爲論且言前代所無三年正月平蜀有宮人入掖庭者太祖因閱其奩鏡背有幹徳四年大驚曰安得四年所鑄乎宰相不能對陶谷竇儀奏曰蜀少主曽有此號太祖嘆曰作宰相須是讀書人然二公又不知輔公祏已有此號矣

慶曆七年貝州卒王則叛參政文彥博請行仁宗忻然遣之且曰貝字加文爲敗卿擒賊必矣逾月以捷報聞詔拜平章事攺貝爲恩此與眞宗幸澶淵校尉宋捷迎駕上喜以爲必破敵其先兆相

鳳凰穴在南恩州北甘山壁立千仞有瀑水淙下猿狖不能至鳳凰巢其上彼人呼爲鳳凰山所食亦防魚遇大風雨或飄墜其雛小者猶如而足差短南人或取其觜謂之鳳凰杯古書鳳凰生於丹穴卽南方也蓋此禽獨出於塵寰之外能逺羅弋其智能逺害逢時而出也本朝嘗集淸逺合懽樹

臘茶出於福建艸茶盛於兩浙其品日鑄爲上自景祐已後洪之雙井白芽漸盛近嵗制作尢精囊紅紗不過一二兩以常茶十數斤養之用避暑濕之气其品逺過日鑄魯直與陳季常帖云雙井前所選乃家園第一如所論不可解竊意似南方土人觀國爾昔有南方一士人初入都見縣巷燕支鋪羣婢卽嘆息以爲燕趙之絕色及其遊界南北眞見妖麗之姝遂復尋常爾豈曩時所見長鷹爪者初至縣巷者乎今謾寄數兩大爪然其味乃不甚良也自山谷品題之後雙井之名益著東坡𨿽欲臣雙井其可得哉

東坡云唐人煎茶用姜故薛能詩云鹽損添常戒姜宜著更誇據此則又有用鹽者矣近世有用此二物者必大笑之然茶之中等者用姜煎信佳也鹽則不可東坡之說如此不知今吳門毗陵京口煎防茶用鹽其來已久卻不曽有用姜者風土嗜好各有不同

範文正公茶詩云黃金碾畔緑塵飛碧玉甌中翠濤起蔡君謨謂公曰今茶絕品者甚白翠綠乃下者爾欲攺爲玉塵飛素濤起君謨之說固然然今自頭綱貢茶之外次綱者味亦不甚長不若正焙茶之眞者也榮徵錄以爲佳近士夫多重安國茶以此遺朝貴而誇茶不爲重矣唐李泌茶詩旋沬翻成碧玉池亦以碧色爲貴今諸郡產茶去處上品者亦多碧色又不可以槪論前輩謂伊川嘗見秦少遊詞天還知道和天也痩之句乃曰髙髙在上豈可以此瀆上帝又見晏叔原詞夣魂慣得無拘檢又踏楊花過謝橋乃復激賞之按秦詞卽本李長吉天若有情天亦老之意過於媟瀆故少遊竟死於貶所叔原壽亦不永𨿽曰有數亦勸淫之過管寧泛海幾覆舟自以一朝科頭三晨晏起爲過今人之過何止科頭晏起而已哉司馬溫公有言吾無過人者但平生所爲未嘗有對人不可言者爾晁氏客語云怕人知事莫萌心與蘓子由置一歷子有所爲皆書之相後唐明宗公卿大僚皆唐室舊儒其時進士贄見前輩各以所業止投一卷至兩卷但於詩賦歌篇古調之中取其最精者投之行兩卷號曰雙行謂之多矣故桑魏公維翰只行五首賦李相愚只行五首詩便取大名以至大位豈必以多爲貴哉裴說補闕只行五言十九首至來秋復行舊捲人有譏之者乃云只此十九首苦吟尙未有見知何暇別捲哉余謂國初尙有唐人之風趙叔靈淸獻之祖也初舉進士主司先題其警句於貢院壁上遂擢第有詩集數十篇閒雅淸淡不作晚唐體自成一家淸獻漕成都日宋祁公鎭益都爲序其詩

耆舊續聞卷八

欽定四庫全書

耆舊續聞卷九

宋陳鵠撰

夏文莊舉制科對防罷方出殿門遇楊徽之見其年少遽邀與語曰老夫他則不知惟喜吟詠願丐賢良一篇以卜他日之志公欣然援筆曰殿上衮衣明日月硯中旗影動龍蛇縱橫禮樂三千字獨對丹墀日未斜楊公嘆服曰眞宰相器也此靑緗雜記所載又東軒筆錄與此少異云公舉制科對策廷下有老宦者前揖曰吾閱人多矣視賢良他日必貴求一詩以志今日之事因以吳綾手巾展前公乘興題曰內衮衣明黼黻殿中旗斾雜龍蛇縱橫落筆三千字獨對丹墀日未斜然不若前詩用字之工所謂宦者以吳綾手巾求詩想必有此至今殿試唱名宦者例求三名詩但句語少有工者詩亦不足重矣祖宗朝一時翰苑諸公唱和有上李舍人詩西掖深沈大帝居紫防西省掌泥書天闗啟鑰趨朝後侍史焚香起艸初又黃扉陪漢相彩筆代堯言又和人見賀分班曉入翔鸞閣直殿旁聨浴鳳池彩筆閒批五色詔好風時動萬年枝又掖垣西入鳳池邊西閣淩雲爲起煙彩筆時批尺一詔直廬深在九重天又內直詩紫泥初艸詔書成紅藥翻堦晝影淸屋瓦生煙宮漏永時聞幽鳥自呼名李昉燕防詩衣惹禦香拖瑞錦筆宣皇澤灑春霖賈黃中靑綸輝映輕前古丹地深嚴隔世塵錢若水日上花梢捲後栁遮鈴索雨晴初楊徽之詔出紫泥封去潤朝回蓮燭賜來香皆粲然有貴气王元之嘗作三黜賦以見志後知制誥忤時相出知黃州蘇易簡榜下放孫何等進士三百餘人奏曰禹偁禁林宿儒累爲遷客臣欲令牓下諸生送於郊奏可之禹偁作詩謝曰綴行相送我何榮老乘軒媿谷鶯三入承明不知舉看人門下放門生時交親狥時好惡不敢私近獨竇元賔執手泣於閣門公後以詩謝之曰惟有南宮竇員外爲余垂淚閣門前權徳輿不由科第知貢舉三年門下諸公繼爲公相以元之之才不得知貢舉抑命也夫

前輩論藏書畫者多取空名偶傳爲鐘王顧陸之筆見者爭售此所謂耳鑑又有觀畫以手摸之相傳以爲索隱指者爲佳畫此又在耳鑑之下謂之揣骨聽聲畫之妙當以神防不可以形器求也此固善於評畫者然余觀近代酷收古帖者無如米元章識畫者無如唐彥猷元章廣收六朝筆帖可謂精於書矣然亦多贗本東坡防米所書云畫地爲餅未必似要令癡兒出饞水山谷和云百家本略相似如月行天見諸水又云拙者竊鉤輙折趾蓋譏之也楊次翁守丹陽元章過都畱數日元章好易化人書畫次翁作羮以飲之曰今日爲君作河豚其實他魚元章疑而不食次翁笑曰公可無疑此贗本爾因以譏之唐彥猷博學好古忽一客攜黃筌梨花臥鵲於花中斂羽合目其態逼眞彥猷蓄書畫最多取蜀之趙昌唐之崔彞數名畫較之俱不及題曰錦江釣叟筆絹色晦淡酷古縑其弟彥範掲圖角絹視之大笑曰黃筌唐末人此乃本朝和買絹印後人矯爲之遂還其人以此觀之眞贗豈易辧耶世之溺於書畫者𨿽不失爲雅好然亦一癖爾歐陽公有牡丹圖一貓臥其下人皆莫知一日有客見之曰此必午時牡丹也貓眼至午睛細而長至晚則大而圓此亦善於鑑畫者歐陽公石月屏序云張景山在虢州時命治石橋小版一石中有月形石色紫而月白中有樹森森然其文黒而枝葉老勁𨿽世之工於畫者不能爲蓋奇物也景山因謫畱以遺予因令善畫工摹寫以爲圖並書以遺蘇子美其月滿而旁防有不滿處正如十三四時其樹橫生一枝外出皆其實如此不敢增損貴可信也子美聖兪皆有詩餘嘗於赤岸陳文惠裔孫忠懿家出示余此屏自言文忠公所藏之本其月樹枝葉與公之序無少異但其圖與石屏防不爾豈公所謂世之工於畫者不能爲乎忠懿且求余防語余謂歐公方誇此石自云毎到月滿時石在暗室光出檐聖兪則曰曽無纎毫光未若燈照席徒爲頑瑛一片圖溫潤又不如圭璧何貶此石之甚耶𨿽然此屏不幸而遇聖兪亦幸而有聖兪則此屏可以長寶而不爲好事者奪豈願復有歐陽公者出而見之乎

容齋先生語余云唐金城馮贄編云仙散錄不著出處皆爲僞撰初無此事予偶得此本退而讀之有張曲江語人曰學者常想胸次吞云夣筆頭湧耶溪量旣並包文亦浩瀚殊不可觧若耶在防稽雲門寺前特一澗水耳何得言湧耶以此知其僞明矣觀贄自敍之文乃是近代人文格亦非唐人之文也世有僞作東坡注杜詩內有田父泥飲篇欲起時被肘云孔文舉就里人飲夜深而歸家人責其遲曰欲命駕數被肘工部造詩奧妙胸中無國子監書者不可讀其詩此大疎脫處不知國子監能有幾書何嘗有此書耶余謂筆頭湧若耶溪與胸中無國子監書可謂的對後以語容齋遂共發一笑僞注贈王中允維末句云窮愁應有作試誦白頭吟舊注虞卿著白頭吟以人情樂新而厭舊義自明白僞注乃云張防欲娶妾其妻曰子試誦白頭吟妾當效之跋慙而止此婦人女子善警戒者也是以白頭吟爲文君事有何干涉注特引史所有之事及東坡已載於筆錄者飾僞亂眞其言又皆鄙繆近日有刋東萊家塾詩武庫如引僞注苦吟詩瘦翠屏晚對眼前無俗物短髮不勝簮日月不相饒獨立萬端憂等事僞作東坡注不知此何記世俗淺識輩又引其注爲故事用豈不誤後學哉所謂詩武庫者又僞指爲東萊之書也余後觀周少隱竹溪錄云東城煮豬肉詩有火足之句乃引云仙錄火足之語以爲證然此亦常語何必用事乃知少隱亦誤以此書爲眞後來引用者亦不足怪梅詞漢宮春人皆以爲李漢老作非也乃晁升用贈王逐客之作仲甫爲翰林權直內宿有宮娥新得幸仲甫應制賦詞云黃金殿裏燭影雙龍戲勸得官家眞个醉進酒猶呼萬嵗錦裀舞徹涼州君恩與整搔頭一夜禦前宣喚六宮多少人愁翌旦宣仁太后聞之語宰臣曰豈有館閣儒臣應制作狎詞旣而以彈章罷館中同僚相約祖餞及期無一至者獨升用一人而已因作梅詞贈別云無情燕子怕春寒輕失花期正謂此爾又云問玉堂何似茅舍疏籬指翰苑之玉堂苕溪叢話卻引唐人詩白玉堂前一樹梅今朝忽見數枝開謂人間之玉堂蓋未知此作也又傷心故人去後零落淸詩今之歌者云冷落不知用杜子美酬髙適詩自從蜀中人日作不意淸詩久零落蓋零字與泠字同音人但見泠字去一防爲冷字遂云冷落不知出此耳王仲甫字明之自號爲逐客有冠卿集行於世陸務觀云

余嘗見本事曲魚逰春水詞云因開汴河得一碑石刻此詞以爲唐人所云嫩艸初抽碧玉簮緑栁輕拂黃金穟此蓋用唐人詩楊栁黃金穟梧桐碧玉枝今人不知出處乃作黃金蘂或黃金縷又如周美成西河詞賞心東畔淮水今作傷心如此之甚多

景徳中夏英公初授館職時方早秋上多宴後庭酒酣遽命中使詣公索新詞問上在甚處云在拱宸殿按舞公卽抒思立進喜遷鶯曰霞散綺月沈鉤捲未央樓夜深河漢截天流宮殿鎖淸秋瑤階曙金花露鳳髓香和雲霧三千珠翠擁宸逰水殿按涼州上大悅

熈寧中髙麗遣使入貢且求王平甫學士京師題詠有防令權知開封府元厚之內翰抄錄以賜厚之自詣平甫求新著平甫以詩戲之曰誰使詩仙來鳳詔欲賈客過雞林

王建宮詞百首多言唐禁中事皆正史小說所不載者每見於詩如內中數日無呼喚得滕王蛺蝶圖滕王元嬰髙帝子新舊唐書皆不著其所能惟名畫錄略言其善畫不云其工蛺蝶也唐世一藝之善如公孫大娘舞劍曹剛琵琶米嘉榮歌皆見唐賢詩句遂知名於當世其時山林田畆潛徳隱行君子不聞於世者多矣而賤工末技得所附托乃垂於不朽蓋各有幸不幸也晏元獻公文章擅天下尢喜爲詩而多稱引後進一時名士往往出其門聖兪平生所作詩多矣然公獨稱其兩聨云寒魚猶著底白鷺已飛前又絮暖鮆魚繁波添菜紫魏泰嘗於聖兪處見公自書手簡再三稱賞此二聨疑而問之聖兪曰此非我之極致豈公偶自得意於其間乎乃知詩人好惡去取不可彊同也

元獻嘗問曽明仲云劉禹詩有瀼西春水縠紋生此生字作何意明仲曰作生育之生晏曰非也作生熟之生語乃健【宋景文筆記】

趙龍圖師民名重當世而文章之外詩思尢精如麥天晨气潤槐夏午陰淸又曉鶯林外千聲囀芳艸階前一尺長前輩名流所未到也

耆舊續聞卷九

欽定四庫全書

耆舊續聞卷十

宋陳鵠撰

東坡論栁子厚詩在淵明下韋蘇州上退之豪放奇險則過之而溫麗精深則不及也所貴於枯淡者謂其外枯而中膏似淡而實美淵明子厚之是也若中邊皆枯淡亦何足道譬如食蜜中邊皆甜人食五味知其甘苦者皆是能分別其中邊者百無一也周少隱云詩人多喜效淵明體者非不多但使淵明媿其雄麗耳韋蘇州詩云霜露悴百艸時菊獨研華物性有如此寒暑其柰何掇英泛濁醪日夕防田家盡醉茅檐下一生豈在多非惟語似而意亦大似故東坡論栁子厚詩晚年極似陶淵明知詩病者也詩之用事當以故爲新以俗爲雅好奇務新乃詩之病子厚南遷詩有云秋气集南澗獨逰亭午時深防紆余大率此故謂子厚詩在淵明下蘇州上山谷書栁子厚詩數篇與王觀後欲知子厚如此學淵明乃能近之耳如白樂天自云效淵明數十篇終不近也

沈存中云館閣每夜輪校官一人直宿如有故不宿則虛其夜謂之豁宿故事豁宿不得過四遇豁宿歷名下書腹肚不安免宿故館閣宿歷相謂之害肚歷余爲太學諸生請假出宿前廊置一簿書云感風則害肚歷可對感風簿

余弱冠客防稽遊許氏園見壁間有陸放翁所題詞云紅酥手黃藤酒滿城春色宮墻栁東風惡歡情薄一懷愁恨幾年離索錯錯錯春如舊人空瘦淚痕紅裛鮫綃透桃花落閒池閣山盟𨿽在錦書難托莫莫莫筆勢飄逸書於沈氏園辛未三月題放翁先室內琴瑟甚和然不當母夫人意因出之夫婦之情實不忍離後適南班士石其家有園館之勝務觀一日至園中去婦聞之遣遺黃封酒果饌通慇懃公感其情爲賦此詞其婦見而和之云世情薄人情惡之句惜不得其全闋未幾怏怏而卒聞者爲之愴然此園後更許氏淳熈間其壁猶存好事者以竹木交護之今不復有矣公官南昌日代還有贈別詞雲雨斷西山晚照明悄無人幽夣自驚說道去多時也到如今眞个是行逺山已是無心畫小樓空斜掩綉屏你更早收心呵趂劉郎雙鬂未星又閒居三山日方務徳帥紹興擕妓訪之公有詞云三山山下閒居士巾屨蕭然小醉閒眠風引飛花落釣船二詞並不載於集南渡初南班宗子寓居防稽爲近屬士子最盛園亭甲於浙東一時坐客皆騷人墨客陸子逸實預焉士有得姬盼盼者色藝殊絕公毎屬意焉一日宴客偶睡不預捧觴之列陸因問之士卽呼至其枕痕猶在臉公爲賦瑞仙有臉霞紅印枕之句一時盛逮今爲雅唱後盼盼亦歸陸氏二陸兄弟俱有時名子逸詞勝而詩不及其弟

秦塤以狀元及第李文肅公邴賀秦相一經教子素欽丞相之賢累月笞兒敢起鄰翁之羨秦甚喜浮溪賀啟三年而奉詔策固南宮進士之所同一舉而首儒科乃東閣郎君之未有𨿽迫於與故姑令王勃以居前而結此眷知行見魯公之拜後或以爲譏刺用是得謗文肅賀除太師啟云推赤心於腹中君旣同於光武有大勲於天下相自比於姬公秦以爲譏已答啟云君旣同於光武仰歸羙報上之誠相自比於姬公其敢犯貪天之戒文肅得之不能不恐然亦終不加害也

徐子淵賀謝相深甫二子登科啟云三槐正位人瞻衮綉之榮雙桂聨芳天發階庭之秀出則告辰猷於虎拜稽首之際入則訓義方於鯉趨過庭之時滄海珠胎發爲朝采藍田玉種積有夜光又云𨿽官爵乃公家之自有而世科豈人力之能爲謝以爲譏已亦不樂之

本朝狀元多同嵗但數問術者無從曉之爾徐奭梁固皆生於乙酉王曽張師徳皆生於戊寅呂溱楊寘皆生於甲寅賈黯鄭獬皆生於壬戌彭汝礪許安世皆生於辛巳陳堯佐王整皆生於庚午

翰林王公洙修撰錢公延年俱以丁酉八月丑時生王十九日錢二十錢以嘉祐二年六月卒時王公已病或謂王公起於寒素早嵗蹇剝庶可以免災然錢𨿽少年榮進晚節遷延長短比折禍福實均王公竟不起王端明素盧大尉政俱以丁未八月二十四日辰時生而王出於貴冑盧起於軍伍王卒於邊藩盧薨於殿帥事皆備同亦可怪也但盧之壽考有過於王得非以少年防賤【靑箱記】

劉貢父王介甫同爲考試官因忿爭介甫惡語侵攽攽不與較遂皆贖金中丞呂公著意不樂攽以爲議罪太輕遂奪主判攽謝表曰彍弩射市薄命難逃飄瓦在前忮心不校又曰在矢人之術惟恐不傷而田主之牛奪之己甚然左傳蹊人之田而奪之牛本無主字又孟子惟恐不傷是全句己甚字外來盍云在傷人之矢惟恐不深而蹊田之牛奪之己甚方停勻貢父工於四六者豈不知蓋出於一時之憤气不暇精思爾熈寧初長扶侍郎以二府初成以詩賀王介甫公和曰功謝蕭防慚漢第恩從隗始說燕臺陸農師曰蕭規曹隨髙帝論功蕭何第一而請從隗始初無恩字公笑曰韓退之鬭雞聨句感恩隗始若無據豈當對功字觀此則二公之文章優劣可知矣

唐劉鄴特賜進士第韋岫賀之曰三十浮名毎年皆有九重知己曠代所無

進士褚載投贄於蘇威侍郎有數字犯諱謝啟曰曹興之圖畫𨿽精終慚誤防殷浩之兢持太過竟達空函國史補云元和之後文章學奇於韓愈學澁於樊宗師歌行則學矯激於孟郊學淺於白居易學淫靡於元稹俱名元和體大扺天寶之風尙黨大歷之風尙浮貞元之風尙蕩元和之風尙怪也

魯直書王元之竹樓記後或云王荊公稱竹樓記勝歐陽公醉翁亭記或曰此非荊公之言也某謂出此言未失荊公評文章當先體制而後論文之工拙蓋嘗觀子瞻醉白堂記戲曰文詞𨿽極工然不是醉白堂記乃是韓白優劣論耳以此考之優竹樓而劣醉翁記是荊公言無疑也

東坡云永叔作醉翁亭記其辭玩易蓋戲云耳又不自以爲奇特也而妄庸者乃作永叔語云平生爲此文最得意又云吾不能爲退之畫記退之亦不能爲吾醉翁亭記此又大妄也陳后山云退之作記記其事爾今之記乃論也少遊謂醉翁亭記亦用賦體余謂文忠公此記之作語意新奇一時膾炙人口莫不傳誦蓋用杜牧阿房賦體遊戲於文者也但以記號醉翁之故耳富文忠公嘗寄公詩云滁州太守文章公謫官來此稱醉翁醉翁醉道不醉酒陶然豈有遷客容公年四十號翁早有徳亦與耆年同又云意古直出昧始气豪一吐閶闔風蓋謂公寓意於此故以爲出昧始前此未有此作也不然公豈不知記體卽觀二公之論則優竹樓而劣醉翁亭記必非荊公之言也

劉昌言太宗時爲起居郎善捭闔以迎主意未幾以諌議知密院一旦上眷忽解曰劉某奏對皆操南音朕理防一字不得𨿽是君臣隆替有限亦是捭闔之術窮矣王嗣宗太祖時以魁甲登第多歷外郡晚方入朝眞宗時爲副樞以老辭位眞宗遽止之嗣宗曰臣力不任矣但恨天眼遲開二十年

蔡忠懷公持正爲某州司理日韓康公宣撫陜右河東道出其境太守具宴委蔡撰樂語口號一聨云文價早歸唐吏部將壇今拜漢淮陰康公極喜請相見觀其人物髙爽議論不凡謂羣將曰蔡司理非池中物因相與薦之攺秩已而薦與弟持國時持國知開封府初置八廂乃辟爲都廂暇日相見頗加禮接後已舉爲府曹持國旣入翰苑劉庠尹京赴上幕府階墀持正獨否劉大怒奏聞得防勒勘持正不答乞移寺乃供狀云京朝官著令無階墀蓋太宗眞宗爲牧時講此禮今輦轂之下人臣爲牧𨿽故事不可用而開封府尙仍舊例未當大理卿求對特袖蔡所供呈奏陵喜曰蔡確知典故何得作幕府可除館職到館後進百官圖識者云此生看看待作宰相久之果然故元祐新州之貶程顥有憂色蓋憂其已甚也

熈寧六年有司言日當食四月朔上爲徹膳避殿一夕防雨明日不見日食是日有皇子之慶百官入賀蔡持正爲樞副獻詩前四句昨日薫風入舜韶君王未禦正衙朝陽輝已得前星助陰沴潛隨夜雨消其敍四月一日避殿皇子慶誕云陰不見日食四句盡之當時無能過之者

耆舊續聞卷十

