避暑錄話宋葉夢得

●卷上

杜子美《飲中八仙歌》﹕賀知章﹑汝陽王﹑崔宗之﹑蘇晉﹑李白﹑張長史旭﹑焦遂﹑李適之也。適之坐李林甫譖﹐求爲散職﹐乃以太子少保罷政事﹐命下﹐與親戚故人歡飲賦詩曰﹕避賢初罷相﹐樂聖且銜杯。爲問門前客﹐今朝幾个來。可以見其超然無所芥蒂之意。則子美詩所謂銜杯樂聖﹐稱避賢者是也。適之以天寶五載罷相﹐卽貶死袁州﹐而子美十載方以獻賦得官﹐疑非相與周旋者﹐蓋但記能飲者耳。惟焦遂名迹不見他書。適之之去﹐自爲得計﹐而終不免於死﹐不能遂其詩意﹐林甫之怨豈至是哉﹖冰炭不可同器﹐不論怨有淺深也。乃知棄宰相之重﹐而求一杯之樂﹐有不能自謀者﹐欲碌碌求爲焦遂其可得乎﹖今峴山有適之﹛穴窪﹜樽﹐顏魯公諸人嘗爲聯句而傳不載。其嘗至湖州﹐疑爲刺史﹐而史失之也。

李文定公坐與丁晉公不相能﹐中常鬱鬱不樂﹐舊中書省壁間有其手題詩一聯云﹕灰心緣忍事﹐霜鬢爲論兵。凡數十處﹐此裴晉公詩也﹐初不見全篇﹐在許昌偶得其集﹐云﹕有意效承平﹐無功答聖明。灰心緣忍事﹐霜鬢爲論兵。道直身還在﹐恩深命轉輕。鹽梅非擬議﹐葵藿是平生。白日長懸照﹐蒼蠅謾發聲。嵩陽舊田裏﹐終使謝歸耕。裴公之言猶及此﹐豈坐李逄吉元稹故耶﹖集中又有在太原題廳壁一絕句云﹕危事經非一﹐浮榮得是空。白頭官舍裏﹐今日又春風。則此公胸中亦未得全爲無事人﹐綠野之遊豈易得哉﹖裴公固不特以文字名世﹐然詩辭皆整齊閒雅﹐忠義端亮之气凜然時見﹐覽之每可喜也。

裴晉公詩云﹕飽食緩行初睡覺﹐一甌新茗侍兒煎。脫巾斜倚繩牀坐﹐風送水聲來耳邊。公爲此詩必自以爲得志﹐然吾山居七年享此多矣。今歲新茶適佳﹐夏初作小池﹐導安樂泉注之﹐得常熟破山重臺白蓮植其間﹐葉已覆水﹐𨿽無淙潺之聲﹐然亦澄澈可喜。此晉公之所誦詠﹐而吾得之﹐可不爲幸乎﹖

歐陽文忠公在揚州作平山堂﹐壯麗爲淮南第一﹐堂據蜀岡﹐下臨江南數百里﹐眞﹑潤﹑金陵三州隱隱若可見。公每暑時輒淩晨攜客往遊﹐遣人走邵伯取荷花千餘朵﹐以畫盆分插百許盆﹐與客相間﹐遇酒行卽遣妓取一花傳客﹐以次摘其葉﹐盡處則飲酒﹐往往侵夜載月而歸。余紹聖初始登第﹐嘗以六七月之間館於此堂者幾月﹐是歲大暑﹐環堂左右老木參天﹐傍有竹千餘竿﹐大如椽﹐不復見日色﹐蘇子瞻詩所謂「稚節可專車」是也。寺有一僧年八十餘﹐及見公﹐猶能道公時事甚詳﹐邇來幾四十年﹐念之猶在目。今余小池植蓮﹐𨿽不多﹐來歲花開﹐當與山中一二客修此故事。

余家舊藏書三萬餘卷﹐喪亂以來﹐所亡幾半﹐山居狹隘﹐餘地置書囊﹐無幾雨漏鼠嚙﹐日復蠹敗。今歲出曝之﹐閱兩旬才畢﹐其間往往多餘手自抄﹐覽之如隔世事。因日取所喜觀者數十卷﹐命門生等從旁讀之﹐不覺至日昃。舊得釀法極簡易﹐盛夏三日輒成﹐色如氵重醴﹐不減玉友﹐僕夫爲作之。每晚涼卽相與飲三杯而散﹐亦復盎然﹐讀書避暑固是一佳事﹐況有此釀。忽歐陽文忠詩有「一生勤苦書千卷﹐萬事消磨酒十分」之句﹐慨然有當其心﹐公名徳著天下﹐何感於此乎﹖鄒湛有言﹕如湛輩乃當如公言耳。此公始退休之時寄北門韓魏公詩也。

蘇子瞻在黃州作蜜酒不甚佳﹐飲者輒暴。下蜜水腐敗者爾。嘗一試之﹐後不復作。在惠州作桂酒﹐嘗問其二子邁﹑過云﹐亦一試之而止﹐大抵气味似屠蘇酒。二子語及﹐亦自撫掌大笑。二方未必不佳﹐但公性不耐事﹐不能盡如其節度。姑爲好事借以爲詩﹐故世喜其名﹐要之酒非曲ろ﹐何可以他物爲之﹐若不類酒﹐孰若以蜜漬木瓜﹑楂﹑橙等爲之﹐自可口不必似酒也。《劉禹錫傳》信方有桂槳法﹐善造者暑月極快美﹐凡酒用藥未有不奪其味﹐況桂之烈﹐楚人所謂桂酒椒漿者﹐安知其爲美酒﹖但土俗所尙﹐今欲因其名以求美﹐亦過矣。

王荊公不耐靜坐﹐非臥卽行﹐晚卜居鐘山謝公墩﹐自山距州城適相半﹐謂之半山。畜一驢﹐每食罷﹐必日一至鐘山﹐縱步山間﹐倦則卽定林而睡﹐往往至日昃乃歸﹐率以爲常﹐有不及終往﹐亦必跨驢中道而還﹐未嘗已也。余見蔡天啟﹑薛肇明備能言之。子瞻在黃州及嶺表﹐每旦起﹐不招客相與語﹐則必出而訪客﹐所與遊者亦不盡擇﹐各隨其人髙下﹐談諧放蕩﹐不復爲畛畦﹐有不能談者則彊之說鬼﹐或辭無有則曰﹕姑妄言之。於是聞者無不絕倒﹐皆盡歡而後去。設一日無客則歉然若有疾。其家子弟嘗爲予言之如此也。吾獨異此﹐固無二公經營四海之志﹐但畏客﹐欲杜門﹐每坐輒終日﹐至足痺乃起。兩巖相去無三百步﹐閱數日才能一往﹐一榻所處﹐如荊公之睡則有之矣。陶淵明云「園日涉而成趣」﹐豈仁人志士所存各異﹐非余頹惰者所及乎﹖萬法皆從心生﹐心苟不動﹐外境何自而入﹐𨿽寒暑可敵也。嬰兒未嘗求附火搖扇﹐此豈無寒暑乎﹖蓋不知爾。余見世有畏暑者席地袒裼﹐終日遷徙求避﹐百計卒不得所欲。而道途之役﹐正晝烈日﹐衣以厚衲﹐挽車負擔﹐馳騁不停﹐竟亦無他﹐但心所安爾。近有道人常悟住惠林﹐得風痺疾﹐歸寓許昌天寧寺﹐足不能行﹐𨿽三伏必具三衣而坐﹐自旦至暮未嘗欹偃。每食時弟子扶掖﹐稍伸縮卽復跏趺如故。室中不置扇﹐拱手若對大賓客﹐而神觀澄穆﹐膚理融暢﹐疾𨿽不差﹐亦不復作。如是七年﹐一日告其徒﹐語絕卽化。余嘗盛暑屢過之﹐問重衣而不扇亦覺熱乎﹐但笑而不答。夫心無避就﹐𨿽嬰兒﹑役夫猶不能累﹐況如若人者乎﹖

盧鴻《艸堂圖》舊藏中貴人劉有方家﹐余往有慶曆中摹本﹐亦名手精妙﹐猶記後載唐人題跋云「相國鄒平段公家藏圖書﹐並用所歷方鎭印記。咸通初余爲荊州從事﹐與柯古同在蘭陵公幕下閱此軸。今所歷歲祀倏逾二紀﹐薦罹多難﹐編軸尙存﹐物在時遷﹐所宜興嘆。丁未年駕在岐山﹐涿郡子記」。又書「己酉歲重九日專謁大儀﹐遂載覽閱﹐累經多難﹐頓釋愁襟。子再題」。鄒平公﹐段文公也﹐柯古其子﹐成式字也﹐子不知何人。涿郡蓋亦盧氏望﹐蘭陵公或云﹕蕭鄴其罷相出爲荊州節度使﹐正咸通初﹐成式終太常少卿﹐則所謂大儀也。丁未﹐僖宗光啟二年﹐己酉﹐昭宗龍紀元年﹐此書「宣和庚子﹐余在楚州﹐爲賀方回取去不歸」。當時余方自許昌得請洞霄思﹐卜築於此山之下﹐視圖中艸堂﹑樾館﹑桃煙﹑磴�﹑翠亭等眇然若不可及。今余東西兩巖略有亭堂十餘所﹐比年松竹稍環合﹐每杖策登山﹐奇石森聳左右﹐詰曲行雲霞中﹐不知視鴻居爲如何﹖但恨水泉不壯﹐無雲錦池﹑金碧潭耳。謝康樂云﹕良辰美景﹐賞心樂事四者難並。天下詠之以爲口實﹐韓魏公在北門作四並堂﹐公功名富貴﹐無一不備所欲﹐故無時不可樂﹐亦以是爲貴乎﹖余遊行四方﹐當其少時蓋未知光景爲可惜﹐亦不以是四者爲難得也。在許昌見故老言韓持國爲守﹐每入春常日設十客之具於西湖﹐旦以郡事委僚吏﹐卽造湖上﹐使吏之湖門﹐有士大夫過卽邀之入﹐滿九客而止。輒與樂飲終日﹐不問其何人也。曾存之常以問公曰﹕無乃有不得已者乎﹖公曰﹕汝少年安知此﹐吾老矣﹐未知復有幾春﹐若待可與飲者而後從﹐吾之爲樂無幾﹐而春亦不吾待也。余時年四十三﹐猶未盡以爲然﹐自今思之﹐乃知其言爲有味也。

近世學者多言中庸﹐中庸之不可廢﹐久矣﹐何待今日﹖非特子思言之﹐堯之告舜曰﹕人心惟危﹐道心惟微﹐惟精惟一﹐允執厥中。所渭人心者﹐喜﹑怒﹑哀﹑樂之已發者也﹐道心者﹐喜﹑怒﹑哀﹑樂之未發者也﹐人能治其心常於未發之前﹐不爲其發之所亂﹐則不流於人心﹐而道心常存﹐非所謂中乎﹖通此說者不惟了然於性命之正﹐亦自可以養生盡年。《素問》以喜﹑怒﹑悲﹑憂﹑恐配肝﹑心﹑睥﹑肺﹑腎﹐而更言其所勝所傷﹐每使節其過而養其正﹐以全生保形﹐夫性已得矣。生與形固優爲之特論﹐養生者分於五臟﹐而吾儒一於心﹐五臟非心孰爲之制﹖是亦一道也。往歲有方士劉淳玨年百歲餘﹐乃以給使事夏英公。余嘗見其爲蔡魯公言懲忿窒欲爲損之義﹐甚有理﹐蓋深於《素問》者。嘉未有黥卒﹐亦百餘歲﹐不知其姓名﹐時人以郝老呼之﹐善醫﹐自言授法於至人﹐往來許洛間﹐程文簡公尢厚禮之﹐爲文簡診脈預告其死期於期歲之前﹐不差旬日。常語人年六十始知醫﹐七十而見《素問》﹐每撫髀太息曰﹕使吾早得此書與醫俱﹐吾不死矣。惜其見之晚而已傷者不可復也。孔子曰﹕仁者壽。此固盡性之言﹐何疑於醫乎﹖

林下衲子談禪類以吾儒爲未盡﹐彼固未知吾言之深﹐然吾儒拒之亦太過。《易》曰﹕精气爲物﹐遊魂爲變﹐是故知鬼神之情狀﹐原始要終﹐故知死生之說。此何等語乎﹖若作善﹐降之百祥﹐作不善﹐降之百殃﹐積善之家必有餘慶﹐積不善之家必有餘殃﹐則因果報應之說亦未嘗廢也。晉宋間佛學始入中國﹐而未知禪﹐一時名流乃有爲神不滅之論﹐又有非之者﹐何其陋乎﹖自唐言禪者浸廣﹐而其術亦少異。大抵儒以言傳﹐而佛以意解﹐非不可以言傳﹐謂以言得者未必眞解﹐其守之必不堅﹐信之必不篤。且墮於言以爲對﹐執而不能變通旁達爾。此不幾吾儒所謂「默而識之」﹐「不言而信」者乎﹖兩者未嘗不通。自言而達其意者﹐吾儒世間法也﹐以意而該其言者﹐佛氏出世間法也。若朝聞道﹐夕可以死﹐則意與言兩莫爲之礙﹐亦何彼是之辧哉﹖吾嘗爲其徒髙勝者言之﹐彼亦心以爲然﹐而有不得同者﹐其教然也。

歐陽文忠公平生詆佛老﹐少作《本論》三篇﹐於二氏蓋未嘗有別。晚罷政事﹐守亳﹐將老矣﹐更罹憂患﹐遂有超然物外之志﹐在郡不復事事﹐每以閒適飲酒爲樂。時陸子履知潁州﹐公客也﹐潁且其所卜居﹐嘗以詩寄之﹐頗道其意﹐末云﹕寄語瀛州未歸客﹐醉翁今已作仙翁。此𨿽戲言﹐然神仙非老氏說乎﹖世多言公爲西京畱守推官時﹐嘗與尹師魯諸人遊嵩山﹐見蘚書成文﹐有若「神淸之洞」四字者﹐他人莫見。然苟無神仙則已﹐果有﹐非公等爲之而誰﹐其言未足病也。公旣登政路﹐法當得墳寺﹐極難之﹐久不敢請﹐已乃乞爲道宮﹐凡執政以道宮守墳墓惟公一人。韓魏公初見奏牘﹐戲公曰﹕道家以超升不死爲貴﹐公乃使在丘壠之側﹐老君無乃卻辭行乎﹖公不覺失聲大笑。

歐陽氏子孫奉釋氏尢嚴於它士大夫家。余在汝陰嘗訪公之子於其家﹐入門聞歌唄鐘磬聲自堂而發。移時出﹐手猶持數珠諷佛名具謝﹕今日適齋日﹐與家人共爲佛事方畢。問之﹐云﹕公無恙時薛夫人已自爾﹐公不禁也。及公薨﹐遂率其家無良賤悉行之。汝陰有老書生猶及從公遊﹐爲予言公晚聞富韓公得道﹐於淨慈本老執禮甚恭﹐以爲富公非苟下人者﹐因心動﹐時與法師住薦福寺﹐所謂華嚴者﹐本之髙弟﹐公稍從問其說﹐使觀《華嚴》﹐讀未終而薨。則知韓退之與大顚事眞不誣。公𨿽爲世教立言﹐要之其不可奪處不惟少貶於老氏﹐𨿽佛亦不得不心與也。

《白樂天集》目載李浙東言海上有仙館待其來之說﹐作詩云﹕吾學空門非學仙﹐恐君此說是虛傳。海山不是吾歸處﹐歸則須歸兜率天。頃讀盧肇《逸史》記此事差詳。李浙東﹐李君稷也﹐會昌初爲浙東觀察使﹐言有海賈遭風﹐飄海中一大山﹐視其殿榜曰蓬萊﹐旁有一院﹐扃釒巢甚嚴﹐花木盈庭﹐中設几案﹐或人告之曰﹕此白樂天院﹐在中國未來耳。唐小說事多誕﹐此旣自見於樂天詩﹐當不謬。近世多傳王平甫館宿﹐夢至靈芝宮﹐亦自爲詩紀之﹐曰﹕萬頃波濤木葉飛﹐笙歌宮殿號靈芝。揮毫不似人間世﹐長樂鐘聲夢覺時。與白樂天院絕相類。乃知天地間英靈之气﹐亦無幾爲人爲仙﹐不在此則在彼﹐更去疊來無足怪者。

蘇子瞻亦喜言神仙﹐元初有東人喬仝自言與晉賀水部遊﹐且言賀嘗見公密州道上﹐意若欲相聞。子瞻大喜﹐仝時客京師﹐貧甚﹐子瞻索囊中得二十縑﹐卽以贈之﹐作五詩使仝寄賀﹐子由亦同作。仝去﹐訖不復見﹐或傳妄人也。晚因王黎又得姚丹元者﹐尢奇之﹐值以爲李太白所作贈詩數十篇。姚本京師富人王氏子﹐不肖﹐爲父所逐﹐事建隆觀一道士﹐天資慧﹐因取道藏徧讀﹐或能成誦﹐又多得其方術丹藥。大抵好大言﹐作詩間有放蕩奇譎語﹐故能成其說。浮沈淮南﹐屢易姓名﹐子瞻初不能辧也。後復其姓名王繹。崇寧間余在京師﹐則已用技術進爲醫官矣﹐出入蔡魯公門下﹐醫多奇中。余猶及見其與魯公言從子瞻事﹐且雲海上神仙宮闕吾皆能以說致之﹐可使空中立見﹐蔡公亦微信之。坐事編置楚州﹐梁師成從求子瞻書帖﹐且薦其有術。宣和末復爲道士﹐名元城﹐力詆林靈素﹐爲所毒﹐嘔血死。

張平子作《歸田賦》﹐興意𨿽蕭散﹐然序所懷乃在「仰飛纖繳﹐俯瞰淸流」﹐「落雲間之逸禽﹐懸淸淵之少畱」。吾謂釣弋亦何足爲樂﹐人生天地之間要與萬物各得其欲﹐不但適一己也。必殘暴禽魚以自快﹐此與馳騁弋獵何異﹖如陶淵明言「攜幼入室﹐有酒盈樽」﹐「悅親戚之情話﹐樂琴書以消憂」﹐此眞得事外之趣﹐讀之能使人盎然覺其左右艸木無情物亦皆舒暢和豫。平子本見漢室多事﹐欲去以遠禍﹐未必志在田園﹐姑有激而言耳﹐宜其發於胸中者與淵明不類也。

楊子云言谷口鄭子眞耕乎巖石之下﹐名震於京師﹐世以爲賢。吾謂子眞非眞隱遁者也﹐使眞﹐方且遁名未暇﹐尙何京師之聞乎﹖若司馬季主﹑李仲元乃當近之﹐然猶是世間知有是人也。彼世所不得知﹐如哭龔勝老人言「龔生竟夭天年﹐非吾徒者」﹐或其人一。乃知此一流世固未嘗乏﹐亦不必在山林巖穴也。自晨門荷┠﹑長沮﹑桀溺之徒﹐孔子固志之矣﹐𨿽其道不可以訓天下﹐非孔子所得與﹐然每相與聞而載其言﹐亦微以示後世也。但士之涉世﹐者欲爲此不可得﹐能爲黃叔度﹐其猶庶幾乎﹗蓋𨿽未嘗絕世﹐而世終不能爲之累﹐所謂汪汪若萬頃波者﹐非郭林宗無以知之﹐似優於子眞。管幼安亦其次也﹐此二三人者幸生孔孟時﹐必皆有以處之。自唐而後不復有此類﹐往往皆流入爲浮屠氏﹐故其間傑然有不可援者﹐惜其非吾黨﹐難與並論。吾謂雲門﹑臨濟﹑趙州數十人﹐𨿽以爲晨門荷┠之徒可也。

白樂天與楊虞卿爲姻家而不累於虞卿﹐與元稹﹑牛僧孺相厚善而不黨於元稹﹑僧孺﹐爲裴晉公所愛重而不因晉公以進李文饒﹐素不樂而不爲文饒所深害者﹐處世如是人亦足矣。推其所由得﹐惟不汲汲於進﹐而志在於退﹐是以能安於去就﹐愛憎之際每裕然有餘也。自刑部侍郎以病求分司時年才五十八﹐自是蓋不復出﹐中間一爲河南尹﹐期年輒去﹐再除同州刺史﹐不拜﹐雍容無事﹐順適其意而滿足其欲者十有六年。方大和﹑開成﹑會昌之間天下變故所更不一﹐元稹以廢黜死﹐李文饒以讒嫉死﹐𨿽裴晉公猶懷疑畏﹐而牛僧孺﹑李宗閔皆不免萬里之行﹐所謂李逄吉﹑令狐楚﹑李玨之徒泛泛非素與遊者﹐其冰炭低昂﹐未嘗有虛日﹐顧樂天所得豈不多哉﹖然吾猶有微恨﹐似未能全忘聲色杯酒之類﹐賞物太深﹐若猶有待而後遣者﹐故小蠻﹑樊素每見於歌詠。至甘露十家之禍乃有「當君白首同歸日﹐是我靑山獨往時」之句﹐得非爲王涯發乎﹖覽之使人太息。空花妄想﹐初何所有﹐而況冤親相尋﹐繳繞何已。樂天不惟能外世故﹐固自以爲深得於佛氏﹐猶不能曠然一洗﹐電掃冰釋於無所有之地﹐習气難除至是。要之若飄瓦之擊﹐虛舟之觸﹐莊周以爲至人之用心也﹐宜乎﹗

世言歙州具文房四寶﹐謂筆﹑墨﹑紙﹑硯也﹐其實三耳。歙本不出筆﹐蓋出於宣州﹐自唐惟諸葛一姓世傳其業。治平嘉前有得諸葛筆者﹐率以爲珍玩云﹐一枝可敵它筆數枝。熙寧後世始用無心散卓筆﹐其風一變﹐諸葛氏以三副力守家法不易﹐於是浸不見貴而家亦衰矣。歙州之三物﹐硯久無良材﹐所謂羅文﹑眉子者不復見﹐惟龍尾石捍堅拒墨﹐與凡石無異。歐文忠作《硯譜》推歙石在端石上﹐世多不然之﹐蓋各因所見爾。方文忠時二地舊石尙多﹐豈公所有適歙之良而端之不良者乎﹖紙則近歲取之者﹐多無復佳品﹐余素自不喜用﹐蓋不受墨﹐正與麻紙相反﹐𨿽用極濃墨﹐終不能作黑字。惟黃山松丰腴堅縝﹐與他州松不類﹐又多漆﹐古未有用漆煙者﹐三十年來人始爲之﹐以松漬漆並燒。余大觀間令墨工髙慶和取煤於山﹐不復計其值﹑又嘗被命館三韓﹐使人得其貢墨﹐碎之﹐參以三之一﹐旣成﹐潘張二谷﹑陳瞻之徒皆不及。喪亂以來﹐𨿽素好事者﹐類不盡畱意於諸物。余頃有端硯三四枚﹐奇甚﹐杭州兵亂﹐亡之。慶和所作墨亦無遺﹐每用退墨硯磨不黑滯筆墨﹐如以病目剩員禦老鈍馬。

世不畱意墨者多言未有不黑﹐何足多較﹐此正不然﹐黑者正難得﹐但未嘗細別之耳。不論古墨﹐惟近歲潘谷親造者黑﹐它如張谷﹑陳瞻與潘使其徒造以應人所求者﹐皆不黑也。寫字不黑﹐視之耄耄然﹐使人不快意。平生嗜好屏除略盡﹐惟此物未能忘﹐數年來乞墨於人﹐無復如意。近有授余油煙墨法者﹐用麻油燃密室中﹐以一瓦覆其上﹐卽得煤﹐極簡易﹐膠用常法﹐不多以外料參之。試其所作良佳。大抵麻油則黑﹐桐油則不黑﹐世多以桐油賤不復用麻油﹐故油煙無佳者。

宣和初有潘衡者賣墨江西﹐自言嘗爲子瞻造墨海上﹐得其祕法﹐故人爭趨之。余在許昌見子瞻諸子﹐因問其季子過﹐求其法﹐過大笑曰﹕先人安有法﹐在儋耳無聊﹐衡適來見﹐因使之別室爲煤﹐中夜遺火﹐幾焚廬。翌日煨燼中得煤數兩﹐而無膠和﹐取牛皮膠以意自和之﹐不能挺磊﹐塊僅如指者數十﹐公亦絕倒。衡因是謝去。蓋後別自得法﹐借子瞻以行也。衡今在錢塘竟以子瞻故售墨價數倍於前﹐然衡墨自佳﹐亦由墨以得名﹐尢用功可與九華朱亻堇上下也。

慶曆後歐陽文忠以文章擅天下﹐世莫敢有抗衡者﹐劉原甫𨿽出其後﹐以博學通經自許﹐文忠亦以是推之﹐作《五代史》《新唐書》凡例﹐多問《春秋》於原甫﹐及書梁入閣事之類﹐原甫卽爲剖析﹐辭辧風生﹐文忠論《春秋》多取平易﹐而原甫每深言經旨﹐文忠有不同原甫﹐間以謔語酬之。文忠久或不能平﹐原甫復忤韓魏公﹐終不得爲翰林學士﹐將死﹐戒其子弟無得遽出其集曰﹕後百餘年世好定當有知我者。故貢父次其集﹐藏之不肯出﹐私謚曰公是先生。貢父子生亦好諧謔﹐慢侮公卿﹐與王荊公素厚﹐坐是亦相失。及死﹐子弟次其文﹐亦私謚曰公非先生。原甫百七十五卷﹐貢父五十卷。

宜興善權﹑張公兩洞﹐天下絕境也﹐壬子夏餘罷建康歸﹐大雨中枉道過之。張公洞有觀﹐訪其舊事﹐惟南唐李氏時碑言張道陵嘗居爾。善權有咸通八年昭義軍節度使李贖寺碑﹐蓋嘗廢於會昌中﹐以己俸贖之。自言太和中嘗於此親見白龍自洞中出﹐洞之勝處不可盡名﹐但恨通明處少﹐略行三十步卽須秉火而後可見﹐大抵與張公洞相似。當時藩鎭名迹今見於史而略無有﹐惟碑先載奏狀﹐後具敕書云﹕中書門下牒﹐牒奉敕云云﹐宜於所奏﹐仍令浙西觀察使速準此處分﹐牒至準勒。故牒與今尙書省行事不同﹐今四方奏請﹐事出有司者﹐畫旨付逐部符下﹔因人以請者﹐以札子直付其人﹐而逐部兼行﹐尙書省皆不自行也。敕後列平章事十人﹐稱司徒者三﹐一曰崔﹐二曰杜﹐三曰令狐﹐稱司徒兼太保不出姓﹐旁書使者一﹐稱左僕射杜者一﹐稱司空夏侯者一﹐皆帶檢校﹐不名司徒。杜者﹐驚也﹐令狐者﹐也﹐左僕射杜者﹐審權也﹐司空夏侯者﹐孜也﹐此皆以平章事﹐故系姓。有稱中書侍郎兼刑部尙書路者﹐巖也﹐門下侍郎兼戶部尙書曹者﹐確也﹐中書侍郎兼工部尙書盧者﹐商也﹐此皆見宰相也。七人與史皆合。惟司徒崔與司徒兼太保無姓﹐及曹確後有工部尙書韋﹐旁書使﹐亦當爲又見宰相三人。紀其表皆不載﹐不應有遺脫﹐此不可解。余家藏碑千餘帙﹐多得前世故事與史違﹐俱嘗爲《金石類考》五十卷﹐此後所得不及錄也。

士大夫子天下事﹐苟聰明自信﹐無不可爲﹐惟醫不可彊。本朝公卿能醫者髙文莊一人而已﹐尢長於傷寒﹐其所從得者不可知矣。而孫兆﹑杜壬之徒始聞其緒餘﹐猶足名一世。文莊﹐鄆州人﹐至今鄆多醫﹐尢工傷寒﹐皆本髙氏。余崇寧﹑大觀間在京師見董汲﹑劉寅輩﹐皆精曉張仲景方術﹐試之數驗﹐非江淮以來俗工可比也。子瞻在黃州﹐蘄州醫龐安常亦善醫傷寒﹐得仲景意。蜀人巢谷《出聖散子方》﹐初不見於世間醫書﹐自言得之於異人﹐凡傷寒不問證候如何﹐一以是治之﹐無不愈。子瞻奇之﹐爲作序﹐比之孫思邈《三建散》﹐𨿽安常不敢非也。乃附其所著《傷寒論》中﹐天下信以爲然。疾之毫釐不可差﹐無甚於傷寒﹐用藥一失其度則立死者皆是﹐安有不問證候而可用者乎﹖宣和後此藥盛行於京師﹐太學諸生信之尢篤﹐殺人無數。今醫者悟﹐始廢不用。巢谷本任俠好奇﹐從陜西將韓存寶出入兵間﹐不得志﹐客黃州﹐子瞻以故與之遊﹐子瞻以谷奇俠而取其方﹐天下以子瞻文章而信其言﹐事本不相因而通名者﹐又至於忘性命而試其藥﹐人之惑蓋有至是也。

天下之禍莫甚於殺人﹐爲陰徳者亦莫大於活人。世多傳元丰間有監黃河埽武臣﹐射殺埽下一黿﹐未幾死而還魂云﹕爲黿訴於陰府﹐力自辯黿數敗埽﹐以其職殺之﹐故得免﹐而陰官韓魏公也﹐冥間呼爲眞人。余始不信﹐後得《韓氏家傳》載其事﹐云裕陵所宣諭﹐乃不疑。且殺一黿猶能訴﹐而況人乎﹖兵興以來﹐士大夫多喜言兵﹐人人自謂有將略﹐且相謂必敢於殺人﹐余蓋聞而懼也。兵事𨿽以嚴終﹐而孫武著書列智﹑仁﹑信﹑勇﹑嚴五物﹐而不以嚴先四者﹐蓋孫武猶知之。《書》所謂「威克厥愛﹐允濟﹔愛克厥威﹐允罔功」者﹐臨敵誓師之言﹐非平居禦眾之辭﹐世每托此以爲說﹐亦未之思也。

余在許昌歲適大水災﹐傷西京尢甚﹐流殍自鄧唐入吾境﹐不可勝計。余盡發常嚴所儲﹐奏乞越常制賑之﹐幾十餘萬人稍能全活﹐惟遺棄小兒無由皆得之。一日詢左右曰﹕人之無子者何不收以自畜乎﹖曰﹕人固願得之﹐但患旣長﹐或來歲稔父母來試認爾。余爲閱法﹕例凡因災傷遺棄小兒﹐父母不得復出。乃知爲此法者亦仁人也。夫彼旣棄而不育﹐父母之恩則已絕﹐若人不收之﹐其誰與活乎﹖遂作空券數千﹐具載本法﹐印給內外廂界保伍﹐凡得兒者使自言所從來﹐明書於券付之﹐略爲籍記﹐使以時上其數﹐給多者賞﹐且分常平余粟﹐貧者量授以爲資。事定按籍給券﹐凡三千八百人皆奪之溝壑﹐置之𦇤褓。此𨿽細事不足道﹐然每以告臨民者﹐恐緩急不知有此法﹐或不能出此術也。

《老子》《莊》《列》之言皆與釋氏暗合﹐第學者讀之不精﹐不能以意通爲一。古書名篇多出後人﹐故無甚理﹐老氏別《道徳》爲上下篇﹐其本意也﹐若逐章之名則爲非矣。惟《莊》《列》似出其自名﹐何以知之﹖《莊子》以內外自別﹐內篇始於《逍遙遊》﹐次《齊物》﹐又其次《養生主》﹐然後曰《人間世》﹐繼之以《徳充符》《應帝王》而篇盡矣。《列子》不別內外﹐而首名其篇曰《天瑞》﹐瑞與符比言﹐非相謀而相同﹐自《養生主》而上﹐釋氏言出世間法也﹔自《人間世》而下﹐人與天有辧矣。夫安知有昭然而一契者﹖《莊子》謂之符﹐《列子》謂之瑞﹐釋氏有言信心而相與﹐然許謂之印可者﹐其道一也。自熙寧以來﹐學者爭言《老》《莊》﹐又參之釋氏之近似者﹐與吾儒更相附會﹐是以虛誕矯妄之獘語實學者羣起而攻之﹐此固學者之罪﹐然知此道者亦不可人人皆責之也。《逍遙遊》何以先《齊物》﹖曰見物之不齊而後齊之者﹐是猶有物也﹐若物未嘗有﹐物則不待齊﹐而與適則無往而不逍遙矣。《養生主》何以次《齊物》﹐生者我也﹐物者彼也﹐此《中庸》所謂盡己之性而後盡物之性者﹐克之則可贊天地之化育﹐然則是亦世間法耳﹐何足爲出世間法乎﹖曰﹕非也﹐气之爲云也﹐云之爲雨也﹐由地而升者也﹐方雲雨之在上﹐謂之地可乎﹖及其降於地﹐則亦雨而已。《列子》言其全﹐《莊子》言其別﹐此《列子》所以混內外而直言《天瑞》《莊子》列其序而後見其符﹐合是三者而更爲用﹐則天與人莫之有間矣。吾爲舉子時不免隨眾讀此二書﹐心獨有見於此。爲丹徒尉﹐甘露仲宣師授法於圓照﹐本久從佛印了元遊﹐得其聰明妙解﹐吾常爲言之﹐每撫掌大笑﹐默以吾說爲然﹐俯仰四十年﹐今老矣﹐欲求如宣者﹐時與論方外之事﹐未之得也。

《莊子》言「舉天下譽之不加勸﹐舉天下非之不加沮」﹐又曰「與其譽堯而非桀﹐不若兩忘而化其道」。自我言𨿽天下不能易﹐自人言𨿽堯桀無與辧處毀譽者﹐如是亦足矣乎﹖曰﹕此非忘毀譽之言﹐不勝毀譽之言也。夫莊周安知有毀譽哉﹖彼蓋不勝天下之顚倒反覆於名實者﹐故激而爲是言耳。孔子曰﹕吾之於人也﹐誰毀誰譽﹐如有所譽者﹐其有所試矣。毀譽之來不考其實﹐而逆以其名折之﹐以求其當﹐𨿽三代無是法也。進九官者視其所譽以爲賢﹐斥四凶者審其所不與爲罪﹐如是而已矣。此中道而人之所常行也。至於所不能勝﹐則孔子亦無可柰何﹐置之而不言。置而不言與夫無所勸﹑沮而忘之皆所以深著其不然也。孔子正言之﹐莊周激言之﹐其志則一爾﹐叔孫﹑武叔毀孔子於朝﹐何傷於孔子乎﹖

士大夫固不可輕言醫﹐然人疾苟無大故﹐貧不可得藥﹐能各隨其證而施之﹐亦不爲小補。蓋疾𨿽未必死﹐無藥不能速愈﹐呻吟無聊者固可憫﹐其不幸遲延﹐苟變而生他證﹐因以致死者多矣。方其急時有以濟之﹐𨿽謂之起死可也。今列郡每夏歲支系省錢二百千﹐合藥散軍民﹐韓魏公爲諫官時所請也。爲郡者類不經意﹐多爲庸醫盜其值﹐或有藥而不及貧下人。余在許昌歲適多疾﹐使有司修故事﹐而前五歲皆忘不及舉﹐可以知其怠也﹐遂並出千緡市藥材京師﹐余親督眾醫分治﹐率幕官輪日給散﹐蓋不以爲職而責之﹐人人皆喜從事此﹐何憚而不爲乎﹖自余居此山﹐常欲歲以私錢百千行之於一鄕﹐患無人主其事﹐餘力不能自爲﹐每求僧或淨人中一二成余志﹐未能也。然今年餘家婢多疾﹐視藥囊嘗試有驗者﹐審其證﹐用之﹐十人而十愈﹐終幸推此以及鄰里乎﹖陸宣公在忠州集古方書五十篇﹐史云避謗不著書故事爾。避傍不著書可也﹐何用集方書哉﹖或曰﹕忠州邊蠻夷多瘴癘﹐宣公多疾﹐蓋將以自治﹐尢非也。宣公豈以一己爲休戚者乎﹖是殆援人於疾﹐若死亡而不得者﹐猶欲以是見之﹐在它人不可知﹐若宣公此志必矣。古之名醫扁鵲和緩之術世不得知﹐自張仲景﹑華佗﹑胡洽深師徐彥伯有名一世者﹐其方術皆醫之六經﹐其傳直至於今﹐皆後之好事者纂集之力也。孫眞人爲《千金方》兩部﹐說者謂凡修道養生者﹐必以陰功協濟﹐而後可得成仙﹐思邈爲《千金前方》時已百餘歲﹐固以妙盡古今方書之要﹐獨傷寒未之盡﹐似未盡通仲景之言﹐故不敢深論。後三十年作《千金翼》﹐論傷寒者居半﹐蓋始得之。其用志精審﹐不苟如此﹐今通天下言醫者皆以二書爲司命也。思邈之爲神仙固無可疑﹐然唐人猶記中間有用虻虫水蛭之類渚生物命﹐不得升舉﹐天之惡殺物者如是﹐則欲活人者豈不知之﹐況宣公之志乎﹖

古方施之富貴人多驗﹐貧下人多不驗﹐俗方施之貧下人多驗﹐富貴人多不驗。吾始疑之﹐乃卒然而悟﹐曰﹕富貴人平日自護持甚謹﹐其疾致之﹐必有漸發於中而見於外﹐非以古方術求之﹐不能盡得﹔貧下人驟得於寒暑﹑燥濕﹑饑飽﹑勞逸之間者﹐未必皆眞疾﹐不待深求其故﹐苟一物相對皆可爲也﹐而古方節度或與之不相契。今小人無知﹐疾苟無大故﹐但意所習熟﹐知某疾服某藥﹐得百錢鬻之市人﹐無不愈者﹐設與之以非其所知﹐蓋有疑而不肯服者矣。況古方分劑湯液與今多不同﹐四方藥物所產及人之稟賦亦異﹐《素問》有爲異法方法立論者﹐言一病治各不同而皆愈﹐卽此理﹐推之以俗方治庸俗人﹐亦不可盡廢也。

今歲熱甚﹐聞道路城市間多昏僕而死者﹐此皆虛人﹑勞人﹐或饑飽失節﹐或素有疾﹐一爲暑气所中﹐不得泄﹐則關竅皆窒﹐非暑气使然﹐气閉塞而死也。產婦﹑嬰兒尢甚。古方治暑無他法﹐但用辛甘發散﹐疏導心气與水流行﹐則無能害之矣。因記崇寧己酉歲餘爲書局時﹐一養僕爲馳馬至局中﹐忽僕地﹐气卽絕﹐急以五苓大順散等灌之﹐皆不驗。已逾時﹐同捨王相使取大蒜﹑一握道上熱土雜研爛﹐以新水和之﹐濾去滓﹐劃其齒灌之﹐有頃卽蘇﹐至暮此僕度中﹐余禦而歸。乃知藥病相對有如此者。此方本徐州沛縣城門忽有板書釘其上﹐或傳神仙欲以救人者﹐沈存中﹑王聖美皆著其說﹐而余親驗之。

滕達道爲範文正公門客﹐文正奇其才﹐謂他日必能爲帥﹐乃以將略授之﹐達道亦不辭。然任气使酒﹐頡頏公前﹐無所顧避﹐久之﹐稍遨遊無度﹐侵夜歸必被酒﹐文正𨿽意不甚樂﹐終不禁也。一日伺其出﹐先坐書室中﹐熒然一燈﹐取《漢書》默讀﹐意將以愧之。有頃﹐達道自外至﹐已大醉﹐見公長揖曰﹕讀何書﹖公曰﹕《漢書》。卽舉手攘袂曰﹕髙帝何如人也﹖公微笑徐引去﹐然愛之如故。章子厚嘗館一太學生在門下﹐元丰末學者正崇虛誕﹐子厚極惡之﹐適至書室﹐見其講《易》﹐略問其說﹐其人縱以性命荒忽之言爲對﹐子厚大怒曰﹕何敢對吾亂道﹗亟取杖﹗命左右擒欲擊之﹐其人哀鳴﹐乃得釋。達道後卒爲名臣﹐多得文正規模﹐故子瞻挽詞云﹕髙平風烈在。而子厚所欲杖者紹聖間爲相﹐亦使爲館職﹐然終無聞焉。文正之待士與子厚之暴𨿽有間﹐然要之亦各因其人爾。

宣和間道術旣行﹐四方矯僞之徒乘間因人以進者相繼﹐皆假古神仙爲言﹐公卿從而和之﹐信而不疑。有王資息者﹐淮甸間人﹐最狂妄言﹐師許旌陽﹔王老志者﹐濮州人﹐本出胥史﹐言師鐘離先生﹔劉棟者﹐棣州人﹐嘗爲舉子﹐言師韓君文。三人皆小有術動人﹐資息後有罪誅死﹐棟爲直龍圖閣﹐宣和末林靈素敗﹐乞歸。惟老志狡獪有智數﹐不肯爲已甚﹐館於蔡魯公家﹐自言鐘離先生日相與往來﹐自始至﹐卽日求去﹐每戒魯公速避位﹐若將禍及者﹐魯公頗信之。或言此反而求奇中者也。一日苦口爲魯公言其故﹐翌日魯公見之﹐輒喑不能言﹐索紙書云﹕其師怒泄天機﹐故喑之。魯公爲是力請﹐乃能於盛時遽自引退。魯公有妾爲尼﹐嘗語余親見老志事﹐魯公每聞其言亦懼﹐常密語所親妾﹐喟然云﹕吾未知他日竟如何﹖惜其聽之不果也。

劉貢父言杜子美詩所謂「功曹非復漢蕭何」﹐以爲誤用鄧禹事﹐𨿽近似﹐然「鄧氏子何不掾功曹」是光武語﹐非鄧禹實爲功曹﹐則子美亦未必誤用此事。今日見王洋舍人云﹕《漢書﹖髙帝紀》言蕭何爲主吏﹐孟康注﹕主吏﹐功曹也。吾初不省﹐取閱之﹐信然。則知子美用事精審﹐未易輕議。

蘇明允本好言兵﹐見元昊叛﹐西方用事久無功﹐天下事有當攺作﹐因挾其所著書﹐嘉初來京師﹐一時推其文章。王荊公爲知制誥﹐方談經術﹐獨不嘉之﹐屢詆於眾。以故明允惡荊公甚於仇讎﹐會張安道亦爲荊公所排﹐二人素相善﹐明允作《辧姦》一篇﹐密獻安道﹐以荊公比王衍﹑盧杞﹐而不以示歐文忠。荊公後微聞之﹐因不樂子瞻兄弟﹐兩家之隙遂不可解。《辧姦》久不出﹐元丰間子由從安道辟南京﹐請爲明允墓表﹐特全載之﹐蘇氏亦不入石﹐比年必傳於世。荊公性固簡率不緣飾﹐然而謂之食狗彘之食﹑囚首喪面者﹐亦不至是也。韓魏公至和中還朝爲樞密使﹐時軍政久弛﹐士卒驕惰﹐欲稍裁制﹐恐其忤怨而生變﹐方陰圖以計爲之﹐會明允自蜀來﹐乃探公意﹐遽爲書顯載其說﹐且聲言教公先誅斬。公覽之大駭﹐謝不敢再見﹐微以咎歐文忠。而富鄭公當國﹐亦不樂之。故明允久之無成而歸﹐累年始得召﹐辭不至﹐而爲書上之﹐乃除試祕書省校書郎。時魏公已爲相﹐復移書魏公訴貧﹐且老不能從州縣待攺官﹐譬豫章橘柚非老人所種﹐且言天下官豈以某故冗耶﹖歐文忠亦爲言﹐遂以霸州文安縣主簿﹐同姚癖編修《太常因革禮》云。

楊文公《談苑》載周世宗嘗爲小詩示竇儼﹐儼言今四方僭僞﹐主各能爲之﹐若求工則廢務﹐不工則爲所窺﹐世宗遂不復作。度當時所作詩必不甚佳﹐故儼云爾。非世宗英偉﹐識帝王大略﹐豈得不以儼言爲忤﹖又安能卽棄去﹖信爲天下者在此不在彼也。安祿山亦好作詩﹐作《櫻桃詩》云﹕櫻桃一籃子﹐半靑一半黃。一半寄懷王﹐一半寄周贄。或請以「一半寄周贄」句在上則協韻﹐祿山怒曰﹕豈肯使周贄壓我兒耶﹖因讀祿山事迹及之﹐聊發千載一笑。

《唐書》載陸餘慶與趙正固﹑盧藏用﹑陳子昂﹑杜審言﹑宋之問﹑畢禦名﹑郭襲微﹑司馬子微﹑釋懷一爲方外子友。正固﹑襲微名迹不甚顯﹐審言﹑之問輩皆一時文士傑出﹐子微超然物外﹐懷一又佛氏人﹐固患交遊多則多事﹐然亦何可盡絕﹐誠使有審言﹑之間之徒賦詩論文﹐子微談方外之事﹐懷一論釋氏之說﹐朝夕相與從容於無事之境﹐其樂豈可旣乎﹖史言方武后﹑中宗時﹐士多暴貴驟顯﹐其禍敗誅死亦不旋踵﹐獨餘慶官太子詹事﹐𨿽不甚顯﹐訖無咎悔﹐觀其所處若此﹐世間憂患其孰能累之﹖吾去市朝﹐久竄迹深山窮谷之間﹐不復與當世士相接﹐士亦莫肯從吾遊﹐獨念有如此十人者﹐或可庶幾餘慶之志﹐而惟故人子二三輩與門生時時相遇﹐文采議論燦然可觀﹐求子微﹑懷一蓋沅江九肋也。餘慶有子ロ爲中書令蕭嵩所知﹐嵩罷宰相﹐後來者使陰求其短﹐ロ乃曰﹕與人交﹐過且不可言﹐而況無有乎﹖蓋ロ猶有餘慶風烈﹐吾諸兒𨿽碌碌﹐亦若修謹厚重者﹐尙能推吾志爲陸ロ否耶﹖

道士楊大均蔡州人﹐善醫﹐能默誦《素問》《本艸》及兩部《千金方》﹐四書不遺一字﹐與人治病診脈不出藥﹐但云此病若何﹐當服何藥﹐是在《千金》某部第幾卷﹐卽取紙書授之﹐分兩不少差。余在蔡州親見其事類若此。余嘗問《素問》﹐有記性者或能誦﹐《本艸》則固難矣﹐若《千金》但藥名與分兩劑料﹐此有何義而可記乎﹖大均言古之處方皆因病用藥﹐精深微妙﹐苟通其意﹐其文理有甚於章句偶儷﹐一見何可忘也﹖大均本染家子﹐事父孝﹐醫不受賕謝﹐積其齋施之餘﹐葬內外親三十八喪。方宣和間道教盛行﹐自匿名迹﹐惟恐人知。蔡魯公聞之﹐親手以書延致﹐使者數十返不得﹐己一往畱數日卽歸﹐不受一錢。余在南京﹐嘗許余避難來山中﹐未及行而虜陷蔡州。後聞虜知其名﹐厚禮之﹐與之俱去﹐今不知存亡﹐使其果來﹐𨿽未可遽爲司馬子微﹐此亦一勝士也。因論餘慶事﹐悵然懷之。

晉人貴竹林七賢﹐竹林在今懷州修武縣﹐初若欲避世遠禍者﹐然反由此得名﹐嵇叔夜所以終不免也。自東漢末﹐世人以名節爲重﹐而三君八顧之論起﹐及黨錮興﹐天下豪傑無一人全者。孔北海𨿽不在其間﹐而不容於曹操﹐亦生名髙故也。當時雍容隱顯﹐皆不失其操者﹐惟管幼安爾。七人如向秀﹑阮咸亦碌碌常材﹐無足道﹐但依附此數人以竊聲譽。山巨源自有志於世﹐王戎尙愛錢﹐豈不愛官﹖故天下少定皆復出﹐巨源豈戎比哉﹗而顏延之槪黜此二人﹐乃其躁忿私情﹐非爲人而設也。惟叔夜似眞不屈於晉者﹐故力辭吏部﹐可見其意。又魏宗室婿安得保其身﹐惜其不能深默﹐絕去圭角﹐如管幼安則庶幾矣。阮籍不肯爲東平相﹐而爲晉文帝從事中郎﹐後卒爲公卿作《勸進表》﹐若論於嵇康前﹐自宜杖死。顏延之不論此而論濤﹑戎﹐可見其陋也。

《髙僧傳》略載孫綽《道賢論》﹐以當時七僧比七賢﹐竺法護比山巨源﹐帛法祖比嵇叔夜﹐竺法乘比王中﹐竺法深比劉伯倫﹐支道林比向子期﹐竺法蘭比阮嗣宗﹐於道邃比仲容﹐各以名迹相類者爲配﹐惜不見全文。七人支道林最著﹐其餘亦班班見《世說》。晉人本超逸﹐更能以佛理佐之﹐宜其髙勝不凡。但恨當時未有禪﹐經文傳者亦未廣﹐猶以老莊爲宗。竺法深﹐王惇之弟﹐賢於王氏諸人遠矣﹐卽支遁求買沃州報之﹐未聞巢由買山而隱者﹐蓋遁猶輸此一著﹐想見其人物也。

陸機以齊王ぁ矜功自伐﹐作《豪士賦》刺之﹐乃托身於成都王穎﹐謂可康隆晉室﹐此在恩怨愛憎之間爾。處危亂之世而用心若此﹐又濟之以貪權喜功﹐𨿽欲苟全﹐可乎﹖機初入朝﹐盧志問陸遜﹑陸抗於君遠近﹐機曰﹕如君於盧毓﹑盧玨。旣起﹐陸云曰﹕殊邦遐遠﹐客王未相悉﹐何至於此﹖機曰﹕我祖父名播四海﹐豈不知耶﹖晉史以爲議者以此定二陸優劣﹐意機優乎﹖云優乎﹖度晉史意﹐不節於云傳而書於機傳﹐蓋謂機優也。以吾觀之﹐機不逮雲遠矣﹐人斥其祖父名固非﹐是吾能少忍﹐未必爲不孝﹔而亦從而斥之﹐是一言之間﹐志在報復﹐而自忘其過﹐尙能置大恩怨乎﹖若河橋之敗﹐使機所怨者當之﹐亦必殺矣。云愛士不競﹐眞有過機者﹐不但此一事。方穎欲殺云﹐遲之三日不決﹐以趙王倫殺趙浚﹐赦其子驤﹐而復擊倫事勸穎殺云者﹐乃盧志也。兄弟之禍志應有力。哀哉﹗人惟不爭於勝負彊弱﹐而後不役於恩怨愛憎﹐云累於機爲可痛也﹗

阮籍旣爲司馬昭大將軍從事﹐聞步兵廚酒美﹐復求爲校尉。史言𨿽去職﹐常遊府內﹐朝晏必預﹐以能遺落世事爲美談。以吾觀之﹐此正其詭譎﹐佯欲遠昭而陰實附之﹐故示戀戀之意﹐以重相諧﹐結小人情僞﹐有千載不可掩者。不然籍與嵇康當時一流人物也﹐何禮法疾籍如仇﹐昭則每爲保護﹐康乃遂至於是﹐籍何以獨得於昭如是耶﹖至《勸進》之文﹐眞情乃見。籍著《大人論》﹐比禮法士爲羣虱之處衤昆中﹐吾謂籍附昭乃衤昆中之虱﹐但偶不遭火焚耳。使王淩﹑丘儉等一得志﹐籍尙有噍類哉﹗

《洛陽伽籃記》載河東人劉白墮善釀酒﹐𨿽盛暑曝之日中﹐經旬不壞。今玉友之佳者亦如是也。吾在蔡州﹐每歲夏以其法造寄京師親舊﹐陸走七程不少變。又嘗以餉範徳孺於許昌﹐徳孺愛之﹐藏其一壺忘飲﹐明年夏復見發﹐視如新者。白墮酒﹐當時謂之鶴觴﹐謂其可千里遺人﹐如鶴一飛千里﹔或曰騎驢酒﹐當是以驢載之而行也。白墮乃人名﹐子瞻詩云「獨看紅蕖傾白墮」﹐恐難便作酒用。「吳下有饌鵝設客」﹐用王逸少故事﹐言「請過共食右軍」﹐相傳以爲戲﹐傾曰「白墮」﹐得無與「食右軍」爲偶耶﹖

《續漢﹖禮儀志》記歲八月民年八十賜玉杖﹐端以鳩爲飾。鳩者﹐不噎之鳥﹐欲老人不噎。而《風俗記》又言漢髙帝與項籍戰京索間﹐兵敗伏叢薄中﹐有鳩鳴其上﹐追者不疑﹐得免﹐卽位作鳩杖賜老人。此絕無稽考﹐髙祖𨿽敗﹐其肯伏叢薄耶﹖余親戚有爲光州守﹐得古銅鳩一﹐大半掌許﹐俯首斂翼﹐具尾足﹐若蹲伏﹐腹虛其中﹐有圈穿腹﹐正可受杖﹐制作甚工﹐以遺余﹐疑卽漢鳩杖之飾。因以爲杖飾﹐蓋頭輕而尾重﹐舉之則探前偃後﹐蓋如此乃可取力﹐此所以佐老人也。

陸希聲所隱君陽山或曰頤山﹐在宜興湖γ﹐今金沙寺其故宅也。建炎己酉春虜犯維揚﹐余從大駕渡江﹐夜相失﹐從吏皆�亡去﹐與劉希範徒步間道至常州﹐南遇潰兵﹐欲爲劫遮﹐餘二人不得去﹐適有小校馳馬自旁過﹐則餘錢塘舊麾下也。亟下拜﹐餘卒乃其所隸﹐亟叱去﹐挽小舟授予﹐教使入荊溪﹐走長興。是日微小校﹐幾不免﹐夜抵湖γ﹐因求宿金沙寺﹐中夕不能寐﹐起行寺外﹐月色翳翳然﹐因記希聲舊廬。時予慕此山久矣﹐望之若不可得﹐安知今乃與汝曹從容燕息且六七年乎﹖余家有希聲自著《君陽山記》一卷﹐敍其景物亭館﹐略有二十餘處﹐如輞川卽爲兵火所焚毀矣。後爲相旣罷﹐迫鳳翔李茂貞兵﹐避難死道上﹐蓋不能終有其居也。希聲材本無他長﹐隱操亦無可錄﹐故不量力﹐幸於苟得﹐以喪其身。與朱朴﹑陸魯望同召﹐其志趣略與朱朴相類﹐尙不如魯望能辭行﹐卽老甫裏也。方閒居時內供奉僧光以善書得幸﹐常從希聲授筆法﹐祈使援己﹐乃以詩寄之云﹕筆下龍蛇似有神﹐天池雷雨變逡巡。寄言昔日不龜手﹐應念江頭僻人。光卽以名達貴幸﹐乃得召。昭宗末年求士甚急﹐其志良可哀﹐觀其傾倒於朱朴﹐則待希聲宜亦然﹐不得已取之左右﹐正坐盧攜﹑崔緇郎輩不能致天下賢者故爾。然所獲乃如希聲﹐能無愧其君乎﹖晉事亦見楊文公《談苑》。國初去唐未遠﹐猶有所傳聞﹐文公之言宜可取信。而修《新唐書》無取以獻者﹐故傳辭甚略﹐後世猶得借其山以爲重也。

杜子美詩云﹕張公一生江海客﹐身長九尺須眉蒼。徵起適值風雲會﹐扶顚始知籌策良。此謂張鎬也﹐舊史載鎬風儀偉岸廓落﹐有大志﹐好談王霸大略﹐讀子美詩尙可想見其人。杜周士《人物志》云﹕至徳初詔朝臣各舉所知﹐蕭昕爲起居舍人﹐薦鎬﹐以褐衣召見﹐拜左拾遺﹐來塡爲贊善大夫﹐鎬薦材堪將帥。《唐書》鎬傳皆不載﹐而鎬傳云﹕天寶末楊國忠執政﹐求天下士爲己重﹐聞鎬材﹐薦之﹐釋褐拜左拾遺。二書言鎬得官略同。若天寶末果已用於國忠﹐則至徳初安得更爲昕薦耶﹖國忠爲相在天寶十二載﹐去亂先一年﹐正淫湎極惡之際﹐豈知以天下士爲重﹖亦非子美所謂「徵起適值風雲」會者也。至塡傳乃云﹕始用張鎬﹐薦爲穎川太守﹐以母憂去。祿山反﹐再用張自薦﹐奪喪復爲潁川。今紀書自贊善大夫爲潁川太守在天寶十四載﹐卽至徳元年祿山反後﹐與《人物志》合。是鎬方起家﹐何能及﹖而張自兄弟自京師陷卽從祿山﹐未嘗見明皇﹐亦何爲復薦﹖史於事謬誤如此﹐則鎬之失無足怪。昕亦可謂知人矣﹗昕本篤厚長者﹐造次不失臣節﹐此二事尢奇特﹐恨史不能表出之﹐天下多士﹐左右近臣皆能爲國得將相如昕﹐亂何足平也。

元次山父延祖爲春陵丞﹐輒棄官去﹐曰﹕人生衣食可適饑飽﹐不宜復有所須﹐每灌園掇薪以爲有生之筱﹐外此吾不思也。余少觀此﹐未嘗不三復其言。今叨冒已過多﹐乃得復行延祖之志﹐自安一壑﹐其愧之深矣。然安祿山反﹐延祖召次山等戒之曰﹕而曹逢世多故﹐不得自安山林﹐勉勵名節﹐無近羞辱。則知古之君臣父子相期亦不必皆出一道﹐但問義所安否如何﹐故次山出舉進士制科﹐慨然以當世爲念﹐隨其所爲皆有以表見﹐豈延祖亦固知次山可語是耶﹖余老矣﹐自度無補於世﹐但恨汝等材不逮次山﹐不敢爲延祖之言﹐今從吾於此固善﹐苟自激昂﹐𨿽州縣簿書��之役﹐粗有一事可施於民﹐亦不禁汝曹仕也。若非其義﹐𨿽一日九遷﹐不特爲士者恥之﹐正恐不免羞辱﹐亦延祖之所畏也。

蘇州白樂天手植檜在州宅後池�光亭前﹐余政和初嘗見之﹐已槁瘁﹐髙不滿二丈﹐意非四百年物﹐眞僞未知也。後爲朱衝取獻﹐聞槁死於道中﹐乃以他檜易之﹐禁中多不知。又有言華亭悟空禪師塔前檜亦唐物﹐詔衝取之﹐檜大不可越橋梁﹐乃以大舟卽華亭泛海出楚州以入汴﹐卽行一日﹐張帆風猛﹐檜枝與帆低昂不可制﹐舟與人皆沒。長興大雄寺陳霸先宅庭亦有大檜﹐中空﹐裂爲四枝﹐蔭半庭﹐質如金石﹐相傳以爲霸先所植。又欲取以獻﹐會聞悟空檜沈海﹐乃已。賢者因物幸托以不朽﹐然此三檜﹐一槁死於道﹐一沈於海﹐一僅以免﹐蓋欲爲道旁橛株不可得也。

前輩嘗記太宗命待詔蔡裔增琴阮弦各二﹐皆以爲然﹐獨朱文濟執不可﹐帝怒﹐屢折辱之。樂成﹐以示文濟﹐終不肯彈二樂﹐後亦竟廢不行。崇寧初大樂缺徵調﹐有獻議請補者﹐並以命教坊燕樂同爲之。�使丁仙現云﹕音已久亡﹐非樂工所能爲﹐不可以意妄增﹐徒爲後人笑。蔡魯公亦不喜。蹇授之嘗語予云﹕見元長屢使度曲﹐皆辭不能﹐遂使以次樂工爲之﹐逾旬獻數曲﹐卽今《黃河淸》之類﹐而聲終不諧﹐末音寄殺他調。魯公本不通聲律﹐但果於必爲﹐大喜﹐亟召眾工按試《尙書》少庭﹐使仙現在傍聽之﹐樂闋有得色﹐問仙現何如﹐仙現徐前環顧坐中曰﹕曲甚好﹐只是落韻。坐客不覺失笑。

鄭處誨《明皇雜錄》記張曲江與李林甫爭牛仙客實封﹐時方秋﹐上命髙力士以白羽扇賜之。九齡惶恐﹐作賦以獻﹐意若言明皇以忤旨將廢黜﹐故方秋賜扇以見意。新書取載之本傳﹐據《曲江集﹖賦序》云﹕開元二十四年盛夏﹐奉敕大將軍髙力士賜宰相白羽扇﹐九齡與焉。則非秋矣﹐且通言宰相﹐則林甫亦在﹐非特爲曲江而設也。所謂「縱秋气之移奪﹐終感恩於篋中」者﹐彼自知仙客之忤﹐而懼林甫之讒﹐故因致意爾。不然帝���黜而迫之以扇﹖不亟�������������������容﹐尙何足爲����正君子大節進退﹐而一言之誤遂使善惡相反﹐不可不辧﹐乃知小說記事﹐苟非耳目所接﹐安可輕書也﹖

祖宗故事﹕進士廷試第一人及制科一任回必入館﹐然須用人薦﹐且試而後除。進士聲律固其習﹐而制科亦多由進士﹐故皆試詩賦一篇。惟富鄭公以茂材異等起布衣﹐未嘗歷進士﹐旣召試﹐乃以不能爲詩賦懇辭﹐詔試策論各一﹐自是遂爲故事﹐制科不試詩賦自富公始。至子瞻復不試策而試論三篇。

人欲常和豫快適﹐莫若使胸中秋毫無所歉﹐《孟子》言仰不愧天﹐俯不怍人爲一樂﹐此非身履之﹐無以知聖賢之言爲不妄也。吾少從峽州一老先生樂君嘉問學﹐樂君好舉東海延篤﹐書語人曰﹕篤云吾昧爽梳櫛﹐坐於客堂﹐朝則誦羲文之《易》﹐虞夏之《書》﹐歷姬旦之典禮﹐覽仲尼之《春秋》﹔夕則逍遙內階﹐詠《詩》南軒﹐百家眾氏投而作﹐不知天之爲蓋﹐地之爲輿﹐不知世之有人﹐己之有軀。其所以然者﹐乃在於自束脩以求爲�����不忠���不陷於不孝﹐上交不陷﹐下交不�﹐因自謂有得於篤者。今士大夫出入憂患之域﹐艱險百罹﹐未嘗獲伸眉一笑﹐其間𨿽或出於非意﹐然推其故﹐非得罪於君親﹐則必不能無愧於上下之交。苟免此四事﹐未有不休休然者。童子之所聞﹐久而後知也。

《歸去來辭》云﹕云無心而出岫﹐鳥倦飛而知還。此陶淵明出處大節﹐非胸中實有此境﹐不能爲此言也。前輩論賈島《送炭詩》云「暖得曲身成直身」﹐蓋𨿽微事﹐苟出其情﹐終與摹寫仿效﹐牽率而成者異也。今或內實躁忿而故爲闊肆之言﹐內實柔懦而彊作雄健之語﹐𨿽用盡力﹐使人讀之終無味。杜子美雲﹕水流心不競﹐云在意俱遲。吾嘗三復﹐愛之﹐或曰﹕子美安能至此﹖是非知子美者。方至徳大歷之間﹐天下鼎沸﹐士固有不幸罹其禍者﹐然乘間蹈利﹐竊名取寵亦不少矣。子美聞難�開盡室遠去﹐及一召用﹐不得志﹐卒饑寒轉徙巴峽之間而不悔﹐終不肯一引頸而西笑﹐非有不競遲畱之心安能然﹖耳目所接﹐宜其了然﹐自與心會�固與淵明同一出處之趣也。

杜爲司徒﹐年過七十未請老﹐裴晉公爲舍人﹐因髙郢致仕命﹐辭曰﹕以年致仕抑有所聞﹐近代寡廉﹐罕由斯道。蓋議之也。元初詔起範蜀公爲提舉萬壽觀﹐力辭不至﹐其表曰﹕六十三而致仕﹐抑有前聞﹐七十四而復來﹐豈云得體﹖蜀公性眞純﹐暮年文字尢簡直﹐不甚經意。時文潞公方以太師入爲平章軍國重事﹐覽之笑曰﹕景仁也﹐不看腳下。知其意不在己也。

司馬溫公作獨樂園﹐朝夕燕息其間﹐已而遊嵩山疊石溪而樂之﹐復買地於旁以爲別館。然每至不過數日復歸﹐不能常有﹐故其詩有「暫來還似客﹐歸去不成家」之句﹐今余旣家於此﹐客至畱連﹐未嘗不愛賞顧戀不能去﹐而余浩然自以爲主﹐有公之適而無公之恨﹐豈不快耶﹗

舊學士院在樞密院之後���與樞密後廊中分﹐門乃西向﹐主堂虛以待皇帝行幸﹐非學士所得常居。惟禮上之日得�﹐豈其冀受院吏參謁而已﹐其後爲主廊﹐北��出質殿﹐則所謂北門也﹐學士僅有直捨分於門之兩旁﹐每�院受詔﹐乃與中使坐主廊。余爲學士時始請癖�直捨各分其一間與北門通爲三﹐以照壁限其中﹐屏間命待詔鮑詢畫花竹於上﹐與玉堂郭�《春江晚景》屏相配﹐當時以爲美談。後聞王丞相將明爲承旨太上皇眷愛之厚﹐乃旁取西省右正言廳以廣之﹐中爲殿曰右文﹐則非復余前日所見矣﹐同時流輩殆盡爲之慨然也。

歐文忠《內制集序》歷敍其爲學士時事﹐幸藏其稿以爲退居談笑之資﹐略云﹕涼竹簟之暑風﹐曝茅檐之冬日。睡餘支枕﹐顧瞻玉堂﹐如在天上。時覽所載﹐以誇田夫野老。士大夫爭誦之﹐蓋願欲爲公而不可得也。然公屢請﹐得謝歸﹐不及年而薨﹐未必能償此志。而余向者辱出公後﹐亦獲掛名於石刻之末﹐暑風冬日﹐享之此地﹐乃十有一年﹐如公所雲實飽之矣。但比歲戎馬之餘﹐觸事興念﹐不能盡終前日之志﹐爲可恨。每念爲學士者不爲不多﹐未必皆知此﹐適如公知之而不及享﹐余享之而不得久﹐則天下如意事豈易得耶﹖

晁任道自天臺來﹐以石橋藤杖二爲贈﹐自言親取於懸崖間﹐柔韌而輕堅﹐如束筋。余往自許昌歸﹐得天壇藤杖數十﹐外圓﹐實與此不類﹐而中相若﹐時余年四十三﹐足力尙彊﹐聊以爲好﹐而非所須﹐置之室中不及用﹐悉爲好事者取去。今老矣﹐行十許步輒一歇﹐每念之﹐不可復致而得﹐任道之惠﹐蓋喜不自勝也。門生邵大受復遺淳安木竹杖六節﹐密而內實﹐略如天壇﹐藤間有突起如鶴滕者﹐非峭勁敵風霜不能爾也。此卽贊寧《筍譜》﹕本出錢塘靈隱山。今不知有否﹐當求其種﹐植之以爲後計。晉人謂許遠遊健於登陟﹐不特有勝情﹐亦有濟勝之具。今吾所以濟勝者不求之足而求之杖﹐亦安知杖之非吾足乎﹖若遇遠遊﹐當不免一笑﹐使孔光見之﹐可免爲靈壽之辱也。

歐文忠作《範文正神道碑》﹐累年未成﹐範丞相兄弟數促之﹐文忠以書報曰﹕此���作敵兵尙�����之業�������客尙�也。余嘗於範氏��此��後��初爲西帥時與許公釋憾事������相約���相得之曰﹕無是﹐吾翁未嘗����也﹐請��易之。文忠怫然曰﹕此吾所�鞏��少年何����相卽自刊去二十餘字���旣以碑���文忠卻之曰﹕非吾文也。��載�獻太后文正�謂仁宗﹐欲率百官拜殿������蘇��修《因革禮》見此禮實嘗行﹐公���其誤﹐則銘誌書事固不容無誤﹐前輩所以不�許人也。範公忠義﹐欲以身任社稷﹐當西方謀帥若不受命則已﹐苟任其責﹐將相豈可不同心﹐歡然釋憾乃是美事﹐亦何傷乎﹖然余觀文正奏議每訴有言﹐多爲中沮﹐不得行﹐未幾例攺授觀察使﹐韓魏公等皆受而公獨辭﹐甚力至欲自械系以聽命﹐蓋疑以俸厚�之﹐其後卒以擅答元昊書罷帥奪官﹐則許公不爲無意也。文忠蓋錄其本意﹐而丞相兄弟不得不正其末﹐兩者自不妨﹐惜文忠不能少損益之﹐解後世之疑。豈碑作於仁宗之末﹐猶有諱而不可盡言者﹐是以難之耶﹖

子瞻《山光寺詩》「野花鳴鳥亦欣然」之句﹐其辯說甚明﹐蓋爲哲宗初卽位﹐聞父老頌美之言而云。神宗奉諱在南京﹐而詩作於揚州。余嘗至其寺﹐親見當時詩刻﹐後書作詩日月﹐今猶有其本。蓋自南京回陽羨時也﹐始過揚州則未聞諱﹐旣歸自揚州﹐則奉諱在南京事不相及﹐尙何疑乎﹖近見子由作《子瞻墓志》載此事﹐乃云公至揚州﹐常州人爲公買田書至﹐公喜而作詩﹐有「聞好語」之句﹐乃與辯辭異﹐且聞買田而喜可矣。野花啼鳥何故而亦欣然﹐尢與本意不類﹐豈爲志�未嘗深考而誤耶﹖然此言出於子由﹐不可有二﹐以啟後世之�。余在許昌時志猶未出﹐不及見﹐不然當以告��過也。

子瞻在黃州病赤眼逾月﹐��或疑有他疾﹐過客遂傳以爲死矣。有語範景仁�許昌者﹐景仁絕不置疑﹐卽舉袂大慟﹐召子����遣人�其家子弟徐言此傳聞﹐未��������否得實弔之未晚﹐乃遣僕以往子瞻��大笑﹐故後��汝州謝表有云﹕疾病連年﹐人或相傳爲已死。未幾復與數客飲江上﹐夜歸﹐江面際天﹐風露浩然﹐有當其意﹐乃作歌辭﹐所謂「夜闌風靜後﹐紋嚴﹐小舟從此逝﹐江海寄餘生」者﹐與客大歌數過而散。翌日喧傳子瞻夜作此辭﹐掛冠服江邊﹐孥舟長嘯去矣。郡守徐君猷聞之驚且懼﹐以爲州失罪人﹐急命駕往謁﹐則子瞻鼻鼾如雷﹐猶未興也。然此語卒傳至京師﹐𨿽裕陵亦聞而疑之。

文潞公知成都偶大雪﹐意喜之﹐連夕會客達旦﹐帳下卒倦於應待﹐有違言忿起﹐折其井亭﹐共燒以禦寒。守衙軍將以聞﹐公曰﹕今夜誠寒﹐更有一亭﹐可折以付餘卒。復飲至常時而罷﹐翌日徐問先折亭者何人﹐皆杖脊配之。

沈翰林文通喜吏事﹐每覺有疾﹐藥餌未驗﹐亟取難決詞狀連判數百紙﹐落筆如風雨﹐意便欣然。韓持國喜聲樂﹐遇極暑輒求避﹐屢徙不如意﹐則臥一榻﹐使婢執板緩歌不絕聲﹐展轉徐聽﹐或頷首撫掌﹐與之相應﹐往往不復揮扇。範徳�喜琵琶﹐暮年苦夜不得睡﹐家有琵琶﹑箏二婢﹐每就枕卽使雜奏於前﹐至熟寐乃方得去。人性固不能無嗜好﹐亦是不能處閒﹐故必持一物而後遣。余少時苦上气﹐每作輒不能臥﹐藥餌起居須人乃能辦。侍先君官上饒﹐一日秋晚遊鵝湖﹐中夕疾作﹐使令旣非素所知﹐篋中適不以藥行﹐喘懣頃刻不度﹐起吹燈據案﹐偶見一《易》冊﹐取讀數十板﹐不覺遂平。自是每疾作﹐輒用此術﹐多愈於服藥﹐然均不免三公之累也。

前輩作四六﹐不肯多用全經語﹐惡其近賦也。然意有適會﹐亦有不得避者﹐但不得彊用之爾。子瞻作《呂申公制》云﹕旣得天下之大老﹐彼將安歸﹖乃至國人皆曰賢﹐夫然後用。气象雄傑﹐格律超然﹐固不可及。劉丞相莘老舊以詩賦知名﹐晚爲表章﹐尢溫潤閒雅。《靑州謝上表》云﹕𨿽進退必由其道﹐每願學於古人。然功烈如此﹐其畢終難收於士論。何傷其用經語也﹖自大觀後時流爭以用經句爲工﹐於是相與�次排比﹐預蓄以待問﹐不問其如何﹐粗可牽合則必用之﹐𨿽有甚工者﹐而文气掃地矣。

孫龍圖莘老喜讀書﹐晚年病目﹐乃擇卒伍中識字稍解事者二人﹐使其子端取西漢﹑《左氏》等數書﹐授以句讀﹐每瞑目危坐室中﹐命二人更讀於傍﹐終一策則易一人﹐飲之酒一杯﹐使退﹐卒亦自喜不難。今吾𨿽力屏俗事﹐然至書帙則習气未除﹐亦不能遽忘此累﹐幸左右無此黠者以益其疾﹐每顧一二村童﹐殆是良藥也。

�都觀在縉雲縣東四十里﹐舊傳黃帝煉丹其上﹐今爲道觀。唐李陽冰爲令時書「黃帝祠宇」四大字尙存﹐山水奇秀﹐見之圖畫﹐殆不可名狀。己酉冬避地﹐將之處州﹐道縉雲﹐暫捨於縣南之靈絳院束叢﹐欲往遊﹐聞潰兵入境﹐遽止。其東十里有崇道院﹐謂之小仙都﹐一日可往返。兵旣退﹐乃乘閒冒微雪過之﹐時臘已窮矣﹐迂折行山峽中﹐兩傍壁立﹐溪水貫其下﹐多灘瀨﹐遵溪而行﹐峻厲悍激﹐與雪相亂。山木攙天﹐每聞谷中號聲﹐風輒自上下﹐雪橫至擊面﹐僕夫卻立﹐幾不得前﹐旣至山﹐愈��愈猛﹐溪流益急﹐旁溪有�石拔起數百丈﹐不相倚附﹐其最大者二�﹐如人行俯而相先後﹐俗名新婦阿家石﹐望之如玉筍擁�。仰視神觀﹐聳然欲與之俱升。寒甚﹐不可久畱﹐乃還至家﹐已入夜。四山晃蕩盡白﹐不能辧道﹐索酒飲﹐無有﹐燃松明半車僅得溫。今日熱甚﹐聊爲一談﹐望梅尙可止渴﹐聞此當灑然也。

唐制取七甲進士﹐明經二科。本朝初惟用進士﹐其罷明經不知自何時。仁宗慶曆後稍修取士法﹐患進士詩賦浮淺﹐不本經術。嘉三年始復明經科﹐而限以間歲取士。舊進士工於詩賦﹐有聲場屋者﹐往往一時皆莫與之敵﹐如壬沂公﹑鄭毅夫數人取解者試皆爲第一﹐謂之三元。王簽書巖叟記問絕人﹐首應明經鄕貢﹐及南省殿試亦皆第一﹐復科以來一人而已﹐謂之明經三元。

士大夫作小說雜記﹐所聞見本以爲遊戲﹐而或者暴人之短﹐私爲喜怒﹐此何理哉﹗世傳《碧雲》一卷爲梅聖兪作﹐皆歷詆慶曆以來公卿隱過﹐𨿽範文正亦不免。議者遂謂聖兪遊諸公間﹐官竟不達﹐懟而爲此以報之。君子成人之美﹐正使萬有一不至﹐猶當爲賢者諱﹐況未必有實。聖兪賢者﹐豈至是哉﹖後聞之﹐乃襄陽魏泰所爲﹐嫁之聖兪也﹐此豈特累諸公﹐又將以誣聖兪。歐文忠《歸田錄》自言以唐李肇爲法﹐而少異者不記人之過惡。君子之用心當如此也。

國初猶右武廷試進士﹐多不過二十人﹐少或六七人。自建隆至太平興國二年更十五榜﹐所得宰相畢文簡公一人而已。自後太宗始欲廣致天下之士﹐以文治﹐是歲一百九人﹐遂得呂文穆公爲舉首﹐與張僕射齊賢﹐宰相二人。自是取人益廣﹐得士益多﹐百餘年間得六人者一榜﹕楊眞榜王岐公﹑韓康公﹑王荊公﹑蘇子容﹑呂晦叔﹑韓師朴。得四人者二榜﹕蘇參政易簡榜李文正﹑向文簡﹑寇萊公﹑王魏公﹐而岐公﹑康公﹑荊公皆連名。得三人者三榜﹕王沂公榜沂公﹑王文惠﹑章郇公﹐劉輝榜劉莘老﹑章子厚﹑蔡持正。攺科後焦韜榜徐擇之﹑白蒙亨﹑鄭達夫﹐畢漸榜杜欽美﹑唐欽叟﹑呂元直。中間或一人兩人而�輝﹑劉莘老﹑章子厚。二人榜亦連名﹐蓋莫多於蘇楊二榜﹐而王岐公等三人皆第一甲﹐而連名尢爲盛也。

國朝狀元爲宰相﹐自呂文穆公蒙正後五十年間﹐相繼得者三人﹕王沂公﹑李文定﹑宋元憲﹐元憲後百餘年間未有繼者。至靖康元年何丞相文縝始爲之。梓州臨潼當兩蜀之衝﹐有廟極靈﹐凡蜀之舉子入貢京師者﹐必禱於祠下以問得失﹐無一不驗。文縝嘗語余頃欲謁而忘之﹐翌日行十餘里始悟﹐亟下馬還望默禱而拜﹐是夕夢入廟庭﹐神在簾中以誥投簾外授文縝﹐發視之﹐略如今之誥﹐亦有詞文﹐縝猶能成誦﹐略�有云﹕朕臨軒策士云云﹐得十人者今汝褒然爲舉首云云﹐具結銜具所授官。文縝覺而思曰﹕今廷試無慮五百人﹐而言十人殆以是戲我耶﹖旣唱名﹐果爲魁﹐而第一甲傅崧卿以南省魁升附前甲﹐末始悟十人謂第一甲也。其所授官與誥略同﹐文縝又言嘗詢他日曆歷具告﹐而不肯言﹐然爲相不久﹐遂委身沙漠﹐亦嘗預知之否耶﹖

本朝官稱初無所依據﹐�一時��者自爲﹐後遂因之不攺。觀文﹑資政殿皆有大學士﹐觀文稱大觀文﹐而資政稱大資﹐此何理耶﹖宣和間蔡居安除宣和殿大學士﹐從資政學士稱大宣。是時方重道術﹐騶唱聲於路﹐聽者訛爲大仙﹐人以爲笑﹐遂攺爲大學士。學士有三﹐而此獨以大名﹐又何以別耶﹖龍圖閣學士舊謂之老龍﹐但稱龍閣﹐宣和以前直學士﹑直閣同爲稱﹐未之有別也。末年陳亨伯爲發運使﹐以捕方賊功進直學士﹐佞之者惡其下同直閣﹐遂稱龍學﹐於是例以爲稱。而顯謨閣直學士﹑徽猷閣直學士欲效之﹐而難於稱謨學﹑猷學﹐乃易爲閣學。閣學士有三﹐亦何以別耶﹖然階官皆二字﹐而中大夫獨一字﹐舉世稱中大不以爲非﹐則大學﹑閣學亦何足怪也。

古者舉大事皆避月晦﹐說者以陰之窮爲諱。《春秋》晉楚鄢陵之戰特書「甲午晦」以見譏﹐魯震夷伯之廟書「乙卯晦」以見異是也。南郊必用冬至之日﹐周禮也。聖四年當郊而日至適在晦﹐宋元憲公爲相﹐預以爲言﹐遂攺爲明堂﹐議者以爲得禮。有國信不可無儒臣﹐藝祖四年郊﹐日至亦在晦﹐先無知之者﹐至期竇儼始上聞﹐不得已乃用十六日甲子﹐非日至而郊﹐惟此一舉﹐講之不素也。

晏元憲公𨿽早富貴﹐而奉養極約﹐惟喜賓客﹐未嘗一日不燕飲﹐而盤饌皆不預辦﹐客至旋營之。頃有蘇丞相子容嘗在公幕府見每有嘉客必畱﹐但人設一空案﹑一杯﹐旣命酒﹐果實蔬茹漸至﹐亦必以歌樂相佐﹐談笑雜出﹐數行之後案上已燦然矣。稍闌卽罷遣歌樂曰﹕汝曹呈藝已徧﹐吾當呈藝。乃具筆札相與賦詩﹐幸以爲常﹐前輩風流未之有比。

晏元憲平居書簡及公家文牒未嘗棄一紙﹐皆積以傳書﹐𨿽封皮亦十百爲沓﹐暇時手自持熨斗貯火於傍炙香匙親熨之﹐以鐵界尺鎭按上﹐每讀得一故事則書以一封皮﹐後批門類按書吏傳錄﹐蓋今類要也。王莘樂道﹐尙有數十紙﹐余及見之。

趙淸獻公自錢塘告老歸錢塘州宅之東消暑堂之後舊據城橫爲屋五間﹐下間虛白堂﹐不甚髙大而最超出州宅及園圃之中﹐故爲州者多居之﹐謂之髙齋。旣治第衢州﹐臨大溪﹐其傍不遠數步亦有山麓屹然而起﹐卽作別館其上﹐亦名髙齋。旣歸﹐惟居此館﹐不復與家人相接﹐但子弟晨昏時至。以二淨人﹑一老兵爲役﹐早不茹葷﹐以一淨人治膳於外功徳院。號餘慶﹐時以佛慧師法泉主之﹐泉聰明髙勝禪林﹐言泉萬卷者是也。日輪一僧伴食﹐泉三五日一過之﹐晚略取肉及脯於家﹐蓋不能終日食素。老兵供掃除之役﹐事已卽去﹐惟一淨人執事其傍﹐暮以一風鑪置大鐵湯瓶﹐可貯斗水﹐及列盥漱之具﹐亦去。公燕坐至初夜就寢﹐雞鳴淨人治佛室香火﹐三擊磬公乃起﹐自以瓶水額面﹐趨佛室。暮冬尙能日禮百拜﹐誦經至辰時。余年二十一嘗登髙齋﹐尙仿佛其處﹐後見公客周竦道其詳﹐欣然慕之。今吾居此﹐日用亦略能追公一二﹐但不能朝食素﹐精進佛事﹐愧之爾。

趙淸獻公好焚香﹐尢喜薰衣﹐所居旣去﹐輒數月香不滅。衣未嘗置於籮����方五六尺設薰鑪﹐其下常不絕煙﹐每解衣投��烏人節气﹐四體誠不可不使潔淸。《孟子》言﹕西子蒙不潔﹐人皆掩鼻而違之。故𨿽有惡人﹐齋戒沐浴﹐可以事上帝﹐此非獨爲諭者設也。佛氏言眾香國﹐而養生煉形亦必以香爲主﹐故焚柴以事天﹐燔蕭以供祭祀﹐達神明而通幽隱﹐亦一道耳。章子厚自嶺表遠爲餘言神仙升舉事云﹕形滯難脫﹐臨行亦須假名香百餘斤焚之﹐佐以此行﹐幸能辦。意自言必升舉也﹐坐客或疑而未和﹐公舉近歲廬山有崔道人者積香數斛﹐一日盡發﹐命弟子置五老峯下徐焚之﹐默坐其旁﹐煙盛不相辧﹐忽躍起已在峯頂上。語𨿽近奇﹐然理或有是。

傳禪者以雲門﹑臨濟﹑潙仰﹑洞山﹑法眼爲五家宗派﹐自潙仰﹑而下其取人甚嚴﹐得之者亦甚少﹐故潙仰﹑法眼先絕﹐洞山至大陽警延所存一人而已。延僅得法遠一人﹐其徒號遠錄公者﹐將終以教付之﹐而遠言吾自有師﹐蓋葉縣省也。延聞拊膺大慟﹐遠止之曰﹕公無憂﹐凡公之道吾盡得之﹐顧吾初所從入者不在是﹐不敢自昧爾。將求一可傳公道者與受之﹐使追以嗣公﹐可乎﹖許之﹐果得淸華嚴﹐淸傳道楷﹐楷行解超絕。近歲四方談禪惟雲門﹑臨濟二氏﹐及楷出﹐爲雲門﹑臨濟而不至者﹐皆翻然捨而從之。故今爲洞山者幾十之三﹐斯道固無彼此﹐但末流不能無獘。要之與之嚴者﹐其得之必精﹐得之精者﹐其傳之必遠﹐此洞山所以𨿽微而終不可泯也。

人之學問皆可勉彊﹐惟記性各有分量﹐必稟之天﹐譬之著棋極力﹐不過能進其所能﹐至於不可進﹐𨿽一著終老不能加也。制科六論以記問爲主﹐然前輩獨張安道﹑吳參政長文題目終身不忘﹐其餘中選後往往卽忘之﹐蓋初但熟記耳。吳正肅公登科爲蘇州簽判﹐至失心﹐幾年醫餌﹐以一醉膏乃差﹐暮年復作﹐遂不可治。晏元憲﹑楊文公皆神童﹐元憲十四歲﹑文公十一歲眞宗皆親試以九經﹐不遺一字﹐此豈人力可至哉﹗神童不試文字﹐二公旣警絕﹐乃復命試以詩賦﹐元憲題出適其素嘗習者﹐自陳請易﹐文公初試一賦﹐立成﹐繼又請至五賦乃已﹐皆古所未聞也。

饒州自元丰末朱天錫以神童得官﹐俚俗爭慕之﹐小兒不問如何﹐粗能念書﹐自五六歲卽以次教之五經﹐以竹籃坐之木杪﹐絕其視聽。教者預爲價﹐終一經償錢若干﹐晝夜苦之。中間此科久廢﹐政和後稍復﹐於是亦有偶中者﹐流俗因言饒州出神童﹐然兒非其質﹐苦之以至死者蓋多於中也。

鎭江招隱寺戴宅﹑平江虎丘靈巖寺王宅﹑今何山宣化寺何楷宅旣皆爲寺﹐猶可仿佛其故處。何山無甚可愛﹐淺狹僅在路傍﹐無巖洞﹐有泉出寺西北隅﹐然亦不甚壯。招隱𨿽狹而山稍曲復幽邃﹐有虎跑﹑鹿跑二泉﹐略如何山﹐皆不能爲流。惟虎丘最奇﹐蓋何山不如招隱﹐招隱不如虎丘。平江比數經亂兵﹐殘破﹐獨虎丘幸在﹐嚴陵七里瀨在洞下二十餘里﹐兩山聳起壁立﹐連亙七里﹐士人謂之瀧﹐訛爲籠﹐言若籠中。因爲初至爲入瀧﹐旣盡爲出瀧。瀧本音申江反﹐���以爲若籠﹐謬也。七里之間皆灘瀨﹐今因沈約詩�爲一名�是嚴陵灘最大居其中。範文正公���中作祠堂山上﹐命僧守之﹐山峻無����������釣�乃����與灘不相及﹐突����僕略如�﹐上平可坐數十人﹐因以名爾。郭�居天柱峯在余杭縣界﹐今爲洞霄官﹐有大滌洞天﹐見《晉書﹖隱逸傳》。此五者天下所共聞﹐僅在浙江數州之間﹐其四皆吾熟遊﹐而洞霄宮距吾山無三百里﹐吾領官事二十年﹐獨未暇一至﹐孰謂吾爲愛山者耶﹖

張景修字敏叔﹐常州人﹐篤厚君子﹐少以賦知名﹐而喜爲詩﹐好用俗語﹐嘗有《謝人惠油衣》云﹕何妨包裹如風橐﹐且免淋漓似水雞。久在選調﹐家素貧﹐晚始攺官﹐旣敍年﹐得五品服﹐作詩寄所厚云﹕白快近來逢素髮﹐赤窮今日得朱衣。人或以爲笑﹐然此其性所好﹐他詩多佳語﹐不皆如是也。

司馬文正公在洛下與諸故老時遊集﹐相約酒行﹑果實﹑食品皆不得過五﹐謂之眞率。會嘗見於詩。子瞻在黃州﹐與鄰里往還﹐子瞻旣絕俸﹐而往還者亦多貧﹐復殺而爲三﹐自言有三養﹐曰﹕安分以養福﹐寬胃以養气﹐省費以養財。今予所居﹐常過我者許譽�餐��之三������客之道���肯遠來者至���一二﹐然山居饌具不時得﹐吾又不能多飲﹐乃��二者而參行之﹐戲以語客曰﹕古者待賓客之禮有燕有享﹐而享其殺也﹐施之各有宜﹔今邂逅而集者﹐用子瞻以當享非時而特會者﹐用溫公以當燕遇所當用必先舉以告客。𨿽無不笑﹐然亦莫吾奪也。

石長卿眉州人﹐嘗從黃魯直黔中數年﹐數爲予誦魯直晚年詩句得意未及成者數聯﹐猶記其一云﹕人得遨遊是風月﹐天開圖畫卽江山。以爲尢所珍愛者﹐不肯輕足成之。

士大夫家祭多不同﹐蓋五方風俗沿習與其家法所從來各異﹐不能盡出於禮。古者修其教﹐不易其俗﹐故周官教民﹐禮與俗二者不偏廢﹐要不遠人情而已。韓魏公晚年裒取古今祭祀書﹐參合損益爲《祭儀》一卷﹐最爲得中﹐識者多用之。近見翟公巽作《祭儀》十卷﹐而未之見也。問其大約﹐謂如或祭於昏﹐或祭於旦﹐皆非是﹐當以鬼宿渡河爲候﹐而鬼宿渡河常在中夜﹐必使人仰占以俟之。其他大抵類此﹐援證皆有據﹐公巽博學多聞﹐不肯碌碌同眾﹐所見必每過人也。

兪澹字淸老﹐揚州人﹐少與魯直同從孫莘老學於漣水軍﹐魯直時年十七八﹐自稱淸風客﹐淸老云﹕奇逸通脫﹐眞驥子墮地也。嘗見其贈淸老長歌一篇﹐與今詩格絕不類﹐似學李太白﹐而書乃學周越。元間淸老攜以見魯直欲毀去﹐淸老不肯﹐乃跋而歸之。黃元明云﹕魯直��詩千餘篇﹐中歲焚三之二﹐存者無幾﹐故自名��集。其後稍自喜﹐以爲可傳﹐故復名《敝帚集》。晚歲�刊定﹐止三百八篇﹐而不克成﹐今傳於世者尙幾千篇也。

諸葛孔明材似張子房學學不同﹐子房出於黃老﹐孔明出於申韓。方秦之末可與圖天下者非漢髙祖而誰﹐項羽決不足以有爲也﹐故其初卽歸髙祖﹐不復更問項羽﹐異��之徒﹐異矣。然而黃老之術不以身易天下﹐是以主謀而不主奪﹐圖終而不圖始﹐陰行��而不�������帝得天下而己不與也。孔明有志於漢者﹐而度曹操﹑孫權不在於是﹐故退耕以觀其人﹐惟施之劉備爲可﹐其過荀文若遠矣。以備不足與驅馳中原而吞操﹐寧遠介於蜀﹐伺二氏之獘﹐乃矯漢末頹弱之失﹐一齊之以刑名﹐錯綜萬務﹐參名實﹐用法甚工﹐而有罪不貸﹐則以申韓爲之也。惟所見各得於心﹐非因人從俗以苟作此﹐所以爲黃老而不流於蕩﹐爲申韓而不流於刻﹐故卒能輔其才而成其志者也。

張子房不盡用其材﹐知髙祖非三代之主也﹐彼假韓彭以爲用﹐而終覆滅之。子房��謀矣﹐其可復以身爲之乎﹖至惠帝父子之間﹐則不肯深與﹐乃托之商山四老人。吾意卒能羽翼太子者﹐非四老人所辦﹐其間曲折﹐子房實教之也。然而與人謀而得天下﹐又有以定其後﹐以開萬世之業﹐皆謝而不有﹐非近道者孰能爲之。若孔明則不然﹐劉備初未必有意復漢﹐蓋自孔明發之﹐方委己以聽﹐而內則費﹑蔣琬﹐外則張飛﹑關羽之徒﹐材皆出已下﹐可役使不爭﹐則何憚而不����在前是以姑�於�隅顧二人皆已老﹐苟��經營﹐以及丕﹑登之世﹐猶反掌爾。不幸備先死﹐繼之者禪則無可言矣。使初視二人如髙帝之於項籍﹐則據中原而令四方﹐何劉璋之足窺乎﹖暮年數出關陜﹐豈其本意﹐知無可柰何﹐不得不爲此以保朝夕。蓋爲黃老則近道﹐爲申韓則近術﹐黃老有不必爲﹐而申韓必求勝﹐此子房﹑孔明所以異歟﹖

王荊公初未識歐文忠公﹐魯子固力薦之﹐公願得遊其門﹐而荊公終不肯自通。至和初爲羣牧判官﹐文忠還朝始見知﹐遂有「翰林風月三千首﹐吏部文章二百年」之句﹐然荊公猶以爲非知己也﹐故酬之曰「它日倘能窺孟子﹐此身安敢望韓公。」自期以孟子﹐處公以爲韓愈﹐公亦不以爲嫌。及在政府﹐薦可爲宰相者三人同一札子﹕呂司空晦叔﹑司馬溫公與荊公也。呂申公本嫉公爲範文正黨﹐滁州之謫實有力﹐溫公議濮廟不同﹐力排公而佐呂獻可﹐荊公又以經術自任而不從公。然公於晦叔則忘其嫌隙﹐於溫公則忘其議論﹐於荊公則忘其學術﹐不如�安能眞見三公之爲宰相耶﹖世不髙公能薦人而服其能知人﹐苟一毫有蔽於中﹐𨿽欲薦之亦不能知也。

東方朔始作《答客難》﹐𨿽楊子云亦因之作《解嘲》﹐此猶是《太玄》《法言》之意﹐正子云所見也。故班固從而作《答賓戲》﹐東京以後諸以《釋誨》《應間》紛然疊起。枚乘始作《七發》﹐其後遂有《七啟》《七攄》等﹐後世始集之爲《七林》。文章至此安得不衰乎﹖惟韓退之﹑柳子厚始復傑然知古作者之意﹐古今文辭變態已極﹐𨿽源流不免有所從來﹐終不肯屋下架屋﹐《進學解》卽《答客難》也﹐《送窮文》卽《逐貧賦》也﹐小有出入﹐便成一家。子厚《天問》《晉問》《乞巧文》之類髙出魏晉﹐無後世因緣卑陋之气﹐至於諸賦更不蹈襲屈宋一句﹐則二人皆在嚴忌﹑王褒上數等也。

李徳裕是唐中世第一等人物﹐其才遠過裴晉公﹐錯綜萬務﹐應變開闔﹐可與姚崇並立﹐而不至爲崇之權譎任數。使武宗之材如明皇之初﹐則開元不難﹐至其卒不能免������者﹐特怨恩太深﹐善惡太明﹐及墮朋黨之累也。推其源流﹐亦自其家法使然﹐彼吉甫於裴自尙以恩爲怨﹐況牛僧孺﹑李宗閔輩實相與爲勝負者哉﹖故知房杜誠不易得﹐天下惟不爭長﹑不爭功則無事不可爲﹐而房杜實履之。世但言房喬能以己謀資杜如晦之斷爲難﹐不知彼旣無所爭﹐何但如晦視天下無不可容者﹐英衛王魏固優爲之﹐使一毫彼此有萌於中﹐豈特不能容天下﹐𨿽如晦且將日操戈之不暇也。

五代梁﹑唐﹑晉﹑漢四世人才無一可道者﹐自古亂亡之極未有乏絕如是﹐蓋唐之得士不過明經﹑進士兩途﹐自鄭畋死﹐大臣無復有人﹐而四世之君皆起盜賊攘奪﹐故相與佐命者亦皆其徒﹐天下賢士何從而進哉﹖至周世宗承太祖之業﹐初非自取以兵﹐而得王朴佐之﹐李之徒遂以類至﹐便郁然有治平之象﹐北取三關﹐南定淮甸﹐無不如意﹐而中國之兵亦少弭﹐其不克成業者﹐君臣皆早死爾。天固以是開眞主之運歟﹖自是及本朝﹐碩大俊傑之人繼起相望﹐豈相距五六十年間﹐前四世獨無有而今有之﹖其所以爲天下者異也。禪代之際﹐尢人臣所難處﹐非其有聖智﹐未必能善後﹐而範魯公質從容復相藝祖者三年﹐晏然無纖毫之隙﹐前輩名公皆心服其人﹐則𨿽姚崇﹑李徳裕未必能及也。惜其謙愼隱晦﹐行事不盡見於後世﹐只如羣臣除議一事﹐自唐以來皆宰相自除而進書旨﹐常朝進見﹐非君國大事不議﹐至魯公始正之﹐皆請面受旨而後行﹐至今以爲故事。此非特自謹嫌疑﹐嚴君臣之分﹐將以革千載之失也。

天地英靈之气鐘爲山川﹐山川之气降而爲人﹐皆有常限﹐不可加損﹐君子小人兼得之﹐不在此則在彼﹐譬人之元气皆有所稟﹐養之善則爲壽考康寧﹐不善則爲疾病﹐未有無元气而能爲人者也。是以治世多皆材﹐亂世多姦雄﹐均一气爾。秦亂而後有陳勝﹑吳廣﹑項籍﹐漢亂而後有曹操﹑袁紹兄弟﹑孫權父子﹐晉亂而後有苻堅﹑石勒﹑劉淵之徒﹐唐亂而後有黃巢﹑朱全忠﹑李克用之徒﹐此豈偶然而生哉﹖亦各有所授之﹐非若尋常齷齪庸流﹐泯然以爲死生者也。晉以前不可詳考﹐唐自僖後人才日削﹐至於五代謂之空國無人可也。𨿽其�宜在黃巢等﹐然吾觀浮屠中乃有雲門﹑臨濟﹑徳山﹑趙州數十輩人卓然超世﹐是可與扶持天下﹐配古名臣﹐苟得一人﹐必能辦一事。然後知其散而橫潰﹐又有在此者也﹐賢能之無有﹐尙何足怪哉﹗

歐文忠在滁州通判﹐杜彬善彈琵琶﹐公每飲酒﹐必使彬爲之﹐往往酒行遂無算﹐故有詩云﹕坐中醉客誰最賢﹐杜彬琵琶皮作弦。此詩旣出﹐彬頗病之﹐祈公攺去姓名﹐而人已傳﹐卒不得諱。政和間郎官有朱維者亦善音律﹐而尢工吹笛﹐𨿽教坊亦推之﹐流傳入禁中。蔡魯公嘗同執政奏事﹐及燕樂將退﹐上皇曰﹕亦聞朱維吹笛乎﹖皆曰不聞﹐乃諭旨召維試之﹐使教坊善工在傍按其聲。魯公與執政會尙書省大廳﹐遣人呼維甚急﹐維不知所以。旣至﹐命坐於執政之末﹐尢皇恐不敢就位﹐乃諭上語﹐維再三辭。鄭樞密達夫在坐﹐正色曰﹕公不吹當違制。維不得已﹐以朝服勉爲一曲﹐教坊樂工皆稱善﹐遂除維爲典樂。維爲京西提刑。爲予言之﹐琵琶以下撥重爲難﹐猶琴之用指深﹐故本色有轢弦護索之稱。文忠嘗問琵琶之妙於彬﹐亦以此對﹐乃取使教他樂工試爲之﹐下撥弦皆斷﹐因笑曰﹕如公之弦﹐無乃皮爲之耶﹖故有「皮作弦」之句﹐而好事者遂傳彬眞以皮爲弦﹐其實非也。唐人記賀懷智以雞筋作弦﹐人固疑之﹐筋比皮似有可作弦之理﹐然亦不應得許長﹐且所貴者聲爾﹐安在以弦爲奇耶﹖

熙寧以前﹐洛中土大夫未有談禪者﹐偶富韓公問法於華嚴﹐知其得於圓照大本。時本方住蘇州瑞光寺﹐聲振東南﹐公乃遣使作頌寄之﹐執禮甚恭﹐如弟子﹐於是翻然慕之者人人皆喜言名理﹐惟司馬溫公﹑範蜀公以爲不然。旣久﹐二公亦自偶入其說﹐而溫公尢多﹐蜀公遂以爲譏﹐溫公曰﹕吾豈爲天下無禪乎﹖但吾儒所聞有不必捨我而從其書爾。此亦幾所謂實與而文不與者。觀其與韓持國往來論《中庸》數書可見矣。末因蜀公論空相﹐遂以詩戲之曰﹕不須天女散﹐已解動禪心。蜀公不納﹐及復﹐以戲之詩曰﹕賤子悟已久﹐景仁今日迷。又云﹕到岸何須筏﹐揮鋤不用金。浮雲任來往﹐明月在天心。此道極致﹐豈大聰明而有差別﹐觀此謂溫公不知禪﹐可乎﹖

唐人言冬烘是不了了之語﹐故有「主司頭腦太冬烘﹐錯認顏標是魯公」之言﹐人以爲戲談﹐今蜀人多稱之。崇寧末安國同爲郎﹐成都人詹某爲諫官﹐故以安國嘗建言移寺省﹐上章擊之﹐其辭略云﹕謹按某官人材冗﹐臨事冬烘。蓋以其蜀人﹐聞者無不笑之。安國性隱而口喫﹐每戟手躍於眾曰﹕吾不辭譴逐﹐但冬烘爲何等語。於是傳之益廣﹐遂目爲冬烘公。

李文靖公沆爲相﹐專以方嚴重厚鎭服浮躁﹐尢不樂人論說短長附己。胡祕監旦謫�州﹐久未召﹐嘗與文靖同爲知制誥﹐聞其拜參政﹐以啟賀之﹐歷詆前居職罷去者云﹕呂參政以無功爲左丞﹐郭參政以失酒爲少監﹐辛參政非材謝病�拜尙書﹐陳參政新任失旨退歸兩省。而譽文靖甚力﹐意將以附之。文靖愀然不樂﹐命小史封置篋曰﹕吾豈眞有優於是者﹐亦適遭遇耳。乘人之後而譏其非﹐吾所不爲況欲揚一己而短四人乎﹖終爲相﹐旦不復用。

婦人疾莫大於產蓐﹐倉猝爲庸醫所殺者多矣﹐亦不素講故也。舊嘗見杜任作《醫準》一卷﹐記其平生治人用藥之驗﹐其一記郝質子婦產四日﹐瘛瘋載眼﹑弓背反張﹐任以爲癔病﹐與大豆紫湯﹑獨活湯而愈。政初間余妻才分娩﹐猶在蓐中﹐忽作此證﹐頭足反接﹐相去幾二尺。家人驚駭﹐以數婢彊拗之不直﹐適記所云﹐而藥囊有獨活﹐乃急爲之﹐召醫未至﹐連進三劑﹐遂能直﹐醫至則愈矣﹐更不復用大豆紫湯﹐古人處方神驗類爾。但世用之不當其疾﹐每易之。自是家人有臨乳者應所須藥物必備﹐不可不廣告人﹐二方皆在《千金》第三卷

。

趙康靖公槪厚徳長者﹐口未嘗言人短﹐與歐文忠公同爲知制誥﹐後亦同秉政﹐及文忠被謗﹐康靖密申辯理﹐至欲納平生誥敕以保之﹐而文忠不知也。中歲常置黃黑二豆於几案間﹐自旦數之﹐每興一善念﹐爲一善事﹐則投一黃豆於別器﹐暮發視之﹐初黑豆多於黃豆﹐漸久反之。旣謝事歸南京﹐二念不興﹐遂徹豆無可數。人彊於爲善﹐亦要在造次之間每日防檢﹐此與趙淸獻公焚香日告其所行之事於上帝同。

今夏不雨四十日﹐自江左連湖外皆告旱﹐常歲五六月之間梅雨時﹐必有大風連晝夕﹐逾旬乃止﹐吳人謂之舶風﹐以爲風自海外來﹐禱於海神而得之﹐率以常。今歲特無有﹐故暑气猶烈﹐六月二十日晚忽雨至夜中﹐明日又雨。其晚臥池上﹐河漢當空﹐梧竹颯然﹐遂有秋意。蓋前一日立秋﹐气候不應如是速也。余比歲不作詩﹐舊喜湧前輩佳句﹐亦忘之﹐忽記劉原甫詩云﹕涼風響髙樹﹐淸露墜明河。𨿽復夏夜短﹐已覺秋气多。若爲餘言者﹐起傍池徐步環繞數十匝﹐吟詠不能自已﹐僮僕皆已睡。前此適有以酴縻新酒相餉者﹐乃戚起﹐取連三杯飲之﹐意甚適﹐不知原甫當時能如此否﹖然詩末云﹕艷膚麗華燭﹐皓齒揚淸歌。臨觴不作意﹐柰此粲者何。則與吾異﹐此詩當是在長安時作﹐恨此一病未除也。

石介守道與歐文忠同年進士﹐名相連﹐皆第一甲。國初諸儒以經術行義聞者但守傳注以篤厚謹修表鄕裏﹐自孫明復爲《春秋發微》﹐稍自出己意﹐守道師之﹐始唱爲辟佛老之說﹐行之天下。文忠初未有是意﹐而守道力論其然﹐遂相與協力﹐蓋同出韓退之。及爲慶曆《聖徳詩》﹐遂偃然肆言臧否卿相不少貸。議者謂元和《聖徳詩》但獎用兵之善﹐以救正元姑息之獘。且時已異用﹐推憲宗之意而成之﹐固不害爲獻納﹐豈有天子在上方欲有爲﹐而匹夫崛起﹐擅參予奪於其間乎﹖孫明復聞之曰﹕爲天下不當如是﹐禍必自此始。文忠猶未以爲然﹐及《朋黨論》起﹐始悟其過。故嘉治平之政施行與慶曆不同﹐事欲求成﹐亦必歷更而後盡其變也。

盧懷愼好儉﹐家無金玉錦繡之飾﹐此固美事﹐然史言妻子至寒餓﹐宋等過之﹐門不施箔﹐風雨至﹐引席自障﹐則恐無是理。今身爲宰相﹐俸廩非不足﹐不以富貴寵祿爲淫侈﹐足矣﹐何至於妻子寒餓乎﹖門不施箔﹐尢非是宰相所居﹐縱無箔﹐客至亦爲少引於內﹐必不至風雨侵坐。懷愼𨿽無甚過人﹐亦不全爲姦僞﹐此事蓋出鄭處晦《明皇雜事》﹐史臣妄信之。天下自有中道﹐遂不遠人情﹐君子行之﹐非專區區以取名﹐前世士大夫乃有過爲矯飾。自謂懷愼所常行者﹐子瞻兄弟深不以爲然﹐因制科論題出《魏志﹖和洽傳》「大教在通人情」﹐蓋有所諷。

四明溫臺間山谷多產菌﹐然種類不一﹐食之間有中毒﹐往往有殺人者﹐蓋蛇虺毒气所薰蒸也。有僧教掘地﹐以冷水攪之令濁﹐少頃取飲﹐皆得全活。此方自見《本艸》﹐陶隱居注謂之「地漿」﹐亦治楓樹菌食之笑不止﹐俗言笑菌者﹐居山間不可不知此法。

士大夫服丹砂死者前此固不一﹐余所目擊林彥振平日充實飲啖兼人﹐居吳下﹐每以彊壯自誇。有醫周公輔言得宋道方煉丹砂祕術﹐可延年而後無害。道方拱州良醫也。彥振信之﹐服三年﹐疽發於腦﹐始見髮際﹐如粟﹐越兩日項頷與胸背略平﹐十月死。方疾亟時﹐醫使人以帛漬所潰膿血﹐濯之水中﹐澄﹐其下略有丹砂﹐蓋積於中與毒俱出也。謝任伯平日聞人蓄伏火丹砂﹐不問其方﹐必求之﹐服惟恐盡﹐去歲亦發腦疽﹐有人與之語﹐見其疾將作﹐俄頃覺形神頓異﹐而任伯猶未之覺﹐旣覺﹐如風雨﹐經夕死。十年間親見此兩人可以爲戒矣。

杜子美詩「久爲野客尋幽慣﹐細學何免興孤」﹐何後漢人﹐見《黨錮傳》﹐蓋義俠者﹐與詩不類。當意作周﹐周﹑何字相近而訛。周奉佛﹐有隱操﹐其詩云﹕昔遭衰世皆晦迹﹐今幸樂國養微軀。依止老宿亦未晚﹐富貴功名焉足圖。則此意當在也。

張丞相天覺喜談禪﹐自言得其至﹐初爲江西運判﹐至撫州見兜率從悅﹐與其意合﹐遂授法悅。黃龍老南之子﹐初非其髙弟﹐而江西老宿爲南所深許﹐道行一時者數十人﹐天覺皆歷詆之。其後天覺浸顯﹐諸老宿略已盡﹐後來庸流傳南學者﹐乃復奔走推天覺﹐稱相公禪﹐天覺亦當之不辭。近歲遂有爲長老開堂承嗣天覺者﹐前此蓋未有。勢利之移人﹐𨿽此曹亦然也。初與老南同得道於慈明者有文悅﹐住雲峯﹐其行解堅髙略與南等﹐從悅旣因天覺而重﹐故其徒謂雲峯悅爲文悅以別之。

世傳王迥芙蓉城鬼仙事﹐或云無有﹐蓋托爲之者。迥字子髙﹐蘇子瞻與�姻家﹐爲作歌﹐人遂以爲信。余澹淸老云﹕王荊公嘗和子瞻歌﹐爲其兄紫芝誦之﹐紫芝請書於紙﹐荊公曰﹕此戲耳﹐不可以誦。故不傳﹐猶記其首語云﹕神仙出沒藏杳冥﹐帝遣�鬼驅六丁。余在許昌與韓宗武會﹐坐客有言宗武年二十餘時有所遇如子髙﹐是時年八十餘﹐余質之﹐宗武笑而不肯言。客誦其人往來詩數十篇﹐皆五字古風﹐淸婉可愛﹐如《玉臺新詠》。宗武見余愛﹐乃笑曰﹕荊公嘗亦甚稱﹐云非近人﹐當是齊梁間鬼。遂略道本末云﹕見之幾二年﹐無甚苦﹐意但恍惚﹐或食或不食。後國醫陳易簡教服蘇合香丸半年餘﹐一日忽不見﹐未知爲藥之驗否也﹖

●卷下

光祿師孟吳下人﹐樂易純質﹐喜爲詩﹐效白樂天﹐而尢簡直﹐至老不攺吳語。與王荊公有場屋之舊﹐荊公頗喜之﹐晚相遇猶如布衣時。自洪州致仕歸吳﹐過荊公蔣山﹐畱數日﹐時已年七十餘﹐荊公戲之曰﹕公尙欲仕乎﹖曰﹕猶可更作一郡。荊公大笑﹐知其無隱情也。

元丰間道士陳景元博識多聞﹐藏書數萬卷﹐士大夫樂從之遊﹐身短小而傴。師孟嘗從求《相鶴經》﹐得之﹐甚喜﹐作詩親攜往謝﹐末云﹕妝得一般瀟灑物﹐龜形人送鶴書來。徐舉首自操吳音吟諷之﹐諸弟子在傍﹐皆忍笑不能禁。時王侍郎仲至在坐﹐顧景元不覺失聲﹐幾僕地。

柳永字耆卿﹐爲舉子時多遊狹邪﹐善爲歌辭﹐教坊樂工每得新腔﹐必求永爲辭﹐始行於世﹐於是聲傳一時。初舉進士登科爲睦州掾﹐�舊初�官﹐薦舉法不限成考﹐永到官郡﹐將知其名﹐與監司連薦之﹐物議喧然。及代還至銓﹐有摘以言者﹐遂不得調。自是詔初任官須滿考﹐乃得薦舉﹐自永始。永初爲《上元辭》﹐有「樂府兩籍神仙﹐梨園四部弦管」之句傳﹐禁中多稱之。後因秋晚張樂﹐有使作《醉蓬萊》辭以獻﹐語不稱旨﹐仁宗亦疑有欲爲之地者﹐因置不問。永亦善爲他文辭﹐而偶先以是得名﹐始悔爲己累。後攺名三變﹐而終不能救﹐擇術不可不愼。余仕丹徒﹐嘗見一西夏歸明官云﹕凡有井水飲處﹐卽能歌柳詞。言其傳之廣也。永終屯田員外郎﹐死旅﹐殯潤州僧寺﹐王和甫爲守﹐時求其後不得﹐乃爲出錢葬之。

秦觀少遊亦善爲樂府﹐語工而入律﹐知樂者謂之作家﹐歌元丰間盛行於淮楚。「寒鴉萬點﹐流水繞孤村」本隋煬帝詩也﹐少遊取以爲《滿庭芳》辭﹐而首言「山抹微云﹐天粘衰艸」﹐尢爲當時所傳。蘇子瞻於四學士中最善少遊﹐故他文未嘗不極口稱善﹐豈特樂府然﹖猶以气格爲病﹐故常戲云「山抹微云秦學士﹐露花倒影柳屯田」﹐「露花倒影」﹐柳永《破陣子》語也。

富鄭公爲樞密副使﹐坐石守道詩﹐自河北宣諭使還﹐道除知鄆州﹐徙靑州﹐讒者不已﹐人皆爲公危懼。會河北大饑﹐流民轉徙東下者六七十萬人﹐公皆招納之﹐勸民出粟﹐自爲區畫﹐散處境內﹐屋廬﹑飲食﹑醫藥纖悉無不備﹐從者如歸市。有勸公非所以處疑弭謗﹐禍且不測﹐公傲然弗顧曰﹕吾豈以一身易此六七十萬人之命哉﹖卒行之愈力。明年河北二麥大熟﹐始皆𦇤負而歸﹐則公所全活也。於是𨿽讒公者亦莫不畏服﹐知不可撓﹐而疑亦因是浸釋。公在政府不久﹐而靑州適當此變﹐嘗見其與一所厚書云﹕在靑州二年偶能全活得數萬人﹐勝二十四考中書令遠矣。張侍郎舜民嘗刻之石﹐余舊有模本﹐今忘之不復見。

裴休得道於黃蘗《圓覺經》等諸序﹐文皆深入佛理﹐𨿽爲佛者亦假其言以行﹐而吾儒不道﹐以其爲言者佛也。李翺《復性書》卽佛氏所常言﹐而一以吾儒之說文之﹐晚見藥山﹐疑有與契﹐而爲佛者不道﹐以其爲言者儒也。此道豈有二﹐以儒言之則爲儒﹐以佛言之則爲佛﹐而士大夫每患不能自求其所聞﹐必取之佛﹐故不可行於天下﹐所以紛然交相詆﹐卒莫了脫其實也。韓退之《答孟簡書》論大顚﹐以爲實能外形骸﹐以理自勝﹐不爲事物侵亂﹐胸中無隔礙。果爾﹐安得更別有佛法﹖是自在其說中而不悟。退之《原性》不逮李翺《復性書》遠甚﹐蓋別而爲二﹐必有知者﹐然後信之。李翺作《復性書》時年二十九﹐猶末見藥山也﹐然求於吾儒者﹐皆與當時佛者之言無二﹐故自言志於道者四年﹐則其學之久矣。然無一言近佛﹐而猶微外之﹐與老莊並列﹐蓋以世方力詆其說﹐不可與之爭﹐亦不必爭故爾。吾謂唐人善學佛而能不失其爲儒者無如翺。若王縉﹑杜鴻漸以宰相傾心爲佛事﹐蓋本於因果報應之說﹐猶有意徼幸以求福﹐乃其流之下槪。而王摩詰﹑白樂天爲佛則可矣﹐而非儒也﹐是召干戈而求不鬥﹐𨿽欲使退之不作﹐可乎﹖孟簡反欲乘其間而屈之﹐亦陋矣。《復性書》上篇﹐儒與佛者之常言也。其中篇以齋戒其心爲未離乎靜﹐知本無有思則動靜皆離﹐視聽昭昭不起於聞見﹐而其心寂然﹐光照天地﹐此吾儒所未嘗言﹐非自佛發之乎﹖末篇論鳥獸虫魚之類﹐謂受形一气﹐一爲物﹐一爲人﹐得之甚難﹐生乎世又非深長之年﹐使人知年非深長而身爲難得﹐則今釋氏所謂人身難得﹑無常迅速之二言也。翺言之何傷﹐而必欲操釋語以誨人﹖宜其從之者旣不自覺﹐而詆之者亦不悟其學之所同也。

宋武帝與殷仲文論音樂云﹕正恐解則好之。此言極有味也﹐世之好飲者必能飲﹐好奕者必能奕﹐未有不知酒味而彊飲﹐未嘗學奕而自喜爲奕。凡事皆然﹐欲求簡靜安閒莫若初無所解﹐解而好﹐非有大勇不能絕也。吾少不幸溺於多聞﹐而喜窮理﹐每一事未曉﹐夜不能安枕﹐反覆推研﹐必欲極其至而後止﹐於是世間事多得曲折。中歲恐流於多事﹐始翻然大悔﹐一切掃除﹐願爲土木偶人。苟一念暫起﹐似有分別﹐起滅卽力止之﹐若觸芒刃﹐若陷機阱﹐數十年來此境稍熟﹐覺心內心外眞若無物﹐所未能遽去者﹐惟此數百卷書爾。更期以年歲﹐當盡棄之。以無知求有知易﹐以有知返無知難﹐使吾不早悟﹐蔽其所知而不返﹐𨿽欲求此須臾之適﹐其可得哉﹗

張安道與歐文忠素不相能﹐慶曆初杜祁公﹑韓﹑富﹑範四人在朝欲有所爲﹐文忠爲諫官﹐協佐之﹐而前日呂申公所用人多不然﹐於是諸人皆以朋黨罷去。而安道繼爲中丞﹐頗彈擊以前事﹐二人遂交怨﹐蓋趣操各有主也。嘉初安道守成都﹐文忠爲翰林﹐蘇明允父子自眉州走成都﹐將求知安道﹐安道曰﹕吾何足以爲重﹖其歐陽永叔乎﹗不以其隙爲嫌也﹐乃爲作書辦裝﹐使人送之京師謁文忠。文忠得明允父子所著書﹐亦不以安道薦之非其類﹐大喜曰﹕後來文章當在此。卽極力推譽﹐天下於是髙此兩人。子瞻兄弟後出入四十餘年﹐𨿽物議於二人各不同﹐而亦未嘗敢有纖毫輕重於其間也。

張友正鄧公之季子﹐少喜學書﹐不出仕﹐有別業價三百萬﹐盡鬻以買紙。筆迹髙簡﹐有晉宋人風味﹐尢工於艸書。故廬在甜水巷﹐一日棄去﹐從水櫃街僦小屋﹐與染工爲鄰﹐或問其故﹐答曰﹕吾欲假其縑素學書耳。於是與約﹕凡有欲染皂者先假之一端﹐付二百金﹐如是日書數端米元章書。自得於天資﹐然自少至老筆未嘗停。有以紙餉之者﹐不問多寡﹐入手卽書﹐至盡乃已。元末知雍丘縣﹐蘇子瞻自揚州召還﹐乃具飯邀之﹐旣至﹐則對設長案﹐各以精筆﹑佳墨﹑紙三百列其上﹐而置饌其傍。子瞻見之大笑﹐就坐﹐每酒一行﹐卽申紙共作字一二﹐小史磨墨幾不能供﹐薄暮酒行旣終﹐紙亦盡﹐乃更相易攜去﹐俱自以爲平日書莫及也。友正旣未嘗仕﹐其性介不多與人通﹐故其書知之者少﹐但不逮元章耳。

建中靖國初有前與紹聖共政者欲反其類﹐首建議盡忍元諸流人還朝﹐以爲身謀。未幾元諸人並集﹐不肯爲之用﹐則復逐之﹐而更召所反者﹐旣至﹐亦惡其翻覆﹐�之尢力﹐其人卒不得安位而去。張蕓叟時以元人先罷居長安裏中﹐聞之﹐壁間適有扇架﹐戲題其下曰﹕扇子解招風﹐本要熱時用。秋來掛壁間﹐卻被風吹動。時余季父仕關中﹐偶至長安﹐見蕓叟道其事﹐指壁間詩以爲笑樂。

李翺習之論山居以怪石﹑奇峯﹑走泉﹑深潭﹑老本嘉艸﹑新花﹑視遠七者爲勝。今吾山所乏者獨深潭﹑老木耳﹐深潭不可無﹐松亦不多得。五方地土風气各不同﹐古之立社各以其所宜﹐木非所宜﹐𨿽日培之不植。許洛地相接﹐嵩山至多松﹐而許更無有。王幼安治第﹐遣人取松栽百餘余種之﹐僅能活一株﹐才三尺餘﹐視之如嬰兒也﹐乃獨宜柏﹐有伐以爲椽者。睢陽近亳﹐有檜而見推重﹐州宅堂前有兩株謬枝者﹐約髙二丈餘﹐百年物也。至杉則三州皆無之。木之佳者無如是四種﹐而余仕四方未嘗兼得﹐今此山乃無不宜﹐種之得法﹐十年間便可合半抱﹐惟柏長差比遲爾。今環余左右者略有數千株﹐常目松磊落昂藏似孔北海﹐檜深密紆盤似管幼安﹐杉丰腴秀澤似謝安石﹐柏奇峻堅瘦似李元膺。吾閒居久﹐賓客益少﹐何幸日得與四君子遊耶﹖範文正公嘗謂吾木會有時而老﹐但吾不及見也。然習之記虎丘池水不流﹐天竺石橋下無水﹐麓山力不副天奇﹐靈鷲擁前山不可遠視﹐峽山少平地﹐泉出山無所潭﹐此五所者極天下之奇觀﹐猶不能備﹐況吾居獨得其七之五哉﹗人心終不能無累﹐余𨿽忘此﹐而每見潭水澄澈﹐髙木郁然﹐未嘗不有慕圓證寺大松﹐合抱三十餘株﹐夾道蔽日﹐猶國初時故物﹐石橋合諸澗水﹐道朱氏怡云閣之前﹐其深處水面闊四五丈﹐張文規所謂金碧潭者也﹐其下流注朱氏子嵩之圃﹐噴薄激射﹐交流左右﹐去吾廬不滿三里﹐自可爲吾之別館。但寺僧不好事﹐比歲松有伐而薪者﹐當祝使善護持之。朱氏子約今年田熟﹐作艸堂三間泉上﹐暇日時往來﹐則習之所不足者吾可以兼得矣。

大抵人才有四種﹕徳量爲上﹐气節次之﹐學術又次之﹐材能又次之。欲求成材﹐四者不可不備﹐論所不足則材能不如學術﹐學術不如气節﹐气節不如徳量。然人亦安能皆全﹐顧各有偏勝﹐亦視其所成之者如何。故徳量不可不養﹐气節不可不�﹐學術不可不勤﹐材能不可不勉﹐苟以是存心﹐隨所成就﹐亦便不作中品人物。唐人房喬﹑裴度優於徳量﹐宋﹑張九齡優於气節﹐魏鄭公﹑陸贄優於學術﹐姚崇﹑李徳裕優於材能﹐姚崇蔽於權數﹐徳裕溺於愛憎﹐則所勝者爲之累也。汝曹方讀《唐書》﹐當以是類求則有益﹐其他瑣細與無用之空文﹐不足多講﹐徒亂人意爾。

曾從叔祖司空道卿慶曆中受知仁祖爲翰林學士﹐遂欲大用﹐會宋元憲爲相﹐同年素厚善或以爲言﹐乃與元憲俱罷。然仁宗欲用之意未衰也﹐再入爲三司使﹐而陳恭公尢不喜﹐適以憂去﹐免喪不召﹐就除知澶州﹐風節凜然。吾大觀中亦忝入翰林﹐因面謝略敍陳太上皇﹐聞之喜曰﹕前此兄弟同時疊爲學士者有矣﹐未有宗族相繼於數世之後﹐不惟朝廷得人﹐亦可爲卿一門盛事。吾頓首謝。今之叨冒﹐仁宗不得盡施於司空者吾又兼得之﹐而略無前人報國之一二﹐每懷眷遇﹐未嘗不流涕也。

叔祖度支諱溫叟﹐與子瞻同年﹐議論每不相下。元末子瞻守杭州﹐公爲轉運使﹐浙西適大水災傷﹐子瞻銳於賑濟而告之者或施予不能無濫﹐且以杭人樂其政﹐陰欲厚之。公每持之不下﹐卽親行部一皆閱實﹐更爲條畫﹐上聞朝廷﹐主公議﹐會出度牒數百﹐付轉運司易米給民﹐杭州遂欲取其半﹐公曰﹕使者與郡守職不同﹐公有志天下﹐何用私其州而使吾不得行其職﹖卒視它州災傷重輕分與之。子瞻怒甚﹐上章詆公甚力﹐廷議不以爲直﹐乃召公還爲主客郎中。子瞻之志固美﹐𨿽傷於濫﹐不害爲仁。而公之守不苟其官﹐亦人所難﹐見前輩居官無不欲自行其志也。

仁廟初卽位﹐秋宴百戲﹐有緣撞竿者忽墜地碎其首﹐死﹐上惻然憐之﹐命以金帛厚賜其家﹐且詔自是撞竿減去三之一。晏元獻作詩紀之曰﹕君王特軫推溝念﹐詔截危竿橫賜錢。余往在從班侍燕時見百戲撞竿才二丈餘﹐與外間絕不同。一老中貴人爲餘言﹐後閱元獻詩﹐果見之﹐廟號稱仁﹐信哉﹗

祖宗澶淵未修好﹐以前志在取燕﹐未嘗不經營﹐故流俗言甚喜而不可致者皆曰如獲燕王頭。宣和末北方用師﹐其大酋夔離不嘗王燕﹐爲邊害﹐朝論必欲取之﹐未幾大將乃捕斬夔離不﹐函其首以獻﹐詔藏之大社頭庫﹐天下皆上表賀而其實非也﹐士大夫爲慶者每相視笑曰﹕遂獲燕王頭耶﹖

和尙置梳篦亦俚語﹐言必無用也。崇寧中間攺僧爲徳士﹐皆加冠巾﹐蔡魯公不以爲然﹐嘗爭之不勝。翌日有冠者數十人詣公謝﹐發旣未有﹐皆爲贗髻以簪其冠﹐公戲之曰﹕今當遂梳篦乎﹖不覺哄堂大笑﹐冠有墜地者。

崇寧二年霍侍郎端友榜吾爲省試點檢官﹐安樞密處厚爲主文﹐與先君善﹐一見以子弟待吾。處厚前坐紹聖間從官放歸田裏﹐至是以兵部尙書召還朝。嘗中夜召吾語﹐因曰﹕吾更禍重矣﹐將何以善後﹖吾曰﹕公不聞藺相如﹑廉頗﹑郭汾陽﹑李臨淮﹑張保臯﹑鄭年事乎﹖縉紳之禍連結不解﹐非特各敝其身﹐國亦敝矣。公但能一切忘舊怨﹐以李文饒爲戒﹐禍何從及﹖處厚意動﹐矍然起執吾手步庭下﹐時正月望夜﹐月正中﹐仰視星斗燦然﹐以手指天曰﹕此實吾心。因問此六人大略﹐曰﹕四人者吾知之﹐獨不記保臯與年爲何事﹖吾言杜牧之所書新史略載之矣。還坐室中﹐取《唐書》檢視﹐久之曰﹕吾未有策題﹐便當著此以信吾志。遂論六人以策進士。

佛氏論持律﹐以隔墻聞釵釧聲爲破戒﹐人疑之久矣。蘇子由爲之說曰﹕聞而心不動﹐非破戒﹐心動爲破戒。子由蓋自謂深於佛者﹐而言之陋如此﹐何也﹖夫淫坊酒肆﹐皆是道場內外墻壁﹐初誰限隔此耳。本何所在﹐今見有墻爲隔是一重公案﹐知聲爲釵釧是一重公案﹐尙問心動不動乎﹖吳僧淨端者行解通脫﹐人以爲散聖﹐章丞相子厚聞召之飯﹐而子厚自食葷﹐執事者誤以饅頭爲餃餡置端前﹐端得之食自如。子厚得餃餡知其誤﹐斥執事者而顧端曰﹕公何爲食饅頭﹖端徐取視曰﹕乃饅頭耶﹖怪餅餡乃許甜。吾謂此僧眞持戒者也。

吾素不能琴﹐然心好之﹐少時嘗從信州道士吳自然授指法﹐亦能爲一兩弄﹐怠而棄去。然自是每聞善琴者彈﹐𨿽不盡解﹐未嘗不喜也。大觀末道泗州﹐遇廬山崔閒﹐相與遊南山十餘日。閒蓋善琴者﹐每坐玻璃泉上﹐使彈﹐終日不倦﹐泉聲不甚悍激﹐涓涓淙潺﹐與琴聲相亂﹐吾意此卽天籟也。閒所彈更三十餘曲﹐曰﹕公能各爲我爲辭﹐使我它日持歸廬山時倚琴而歌﹐亦足爲千載盛事。意欣然許之﹐閒乃略用平側四聲分均爲句以授余﹐琴有指法而無其譜﹐閒蓋彊爲之﹐吾時了了略解﹐旣懶不復作﹐今蓋忘之矣。去年徐慶忽得江外《招隱》一曲﹐以王琚舊辭增損而足成之﹐𨿽無彈者可歌成聲﹐遇吾意時當稍依此自爲一篇﹐以終閒志也。

《眞誥》載萼綠華事﹐細考之近今之紫姑神﹐晉人好奇﹐稍緣飾之爾。紫姑神止爲詩文﹐自托於仙﹐不與人相接。而萼綠華事乃近褻﹐豈有眞仙若此哉﹗或曰﹕釋氏至四禪天乃無欲﹐自三禪而下皆未免於欲﹐萼綠華蓋未離乎欲界者也。亦不然﹐所謂界者豈眞與世人同﹐僅有偶而已﹐後世並緣﹐遂肆爲瀆慢髙眞之言﹐無所不至﹐流俗爭信之。唐人至有爲《后土夫人傳》者﹐今所在多有爲后土夫人祠﹐而揚州尢盛﹐皆塑爲婦人像﹐流俗之謬妄如此﹐亦起於西漢所謂神媼者﹐謂小孤爲姑﹐何足怪哉﹗后土夫人蓋以譏武后﹐然托論亦不當如此也。

毒熱連二十日﹐泉傍林下﹐平日自爲勝處亦覺相薰灼。忽自訶曰﹕水蠶火鼠﹐此本何物﹐習其所安﹐猶不知異﹐今此熱相初從何來﹐乃復浪爲苦樂耶﹖一念才萌﹐顧堂室內外或陰或日﹐皆成淸涼國土。戲以語羣兒﹐皆莫知答。翌日忽大雨﹐震電暴風驟至坐間﹐艸木掀舞﹐池水震蕩﹐羣兒欣然皆以爲快﹐因問﹕遂若是涼耶﹖抑來日復有熱耶﹖來日復熱則汝之快者將又戚然矣。自吾之視羣兒固可笑﹐然吾行於世且半生﹐幾何不爲羣﹐兒得無有如吾者又笑其所笑乎﹖

釋氏論佛菩薩號皆以南謨冠之﹐自不能言其義。夷狄謂拜爲膜﹐音謨。《穆天子傳》「膜拜而受」﹐蓋三代已有此稱﹐若云居南方而拜爾。旣訛爲謨﹐又因之爲南無﹑南摩﹐《後漢﹖楚王英傳》「伊蒲塞之饌」﹐伊蒲塞卽梵語優婆塞。時佛語猶未至中國﹐蓋西域之譯云然﹐如身毒與天竺﹐其國名尙訛﹐況於語乎﹖

《唐書﹖李絳傳》載論罷吐突承璀請撰《安南寺聖徳碑》事云﹕憲宗命百牛倒石。此事出《唐舊史》﹐歐文忠遂謂古碑先立而後書。余家有李絳論事載此甚詳﹐云﹕承璀先立碑堂﹐並碑石大小準華嶽碑。不言已立碑也。絳旣論﹐帝報云﹕已不令建立碑樓﹐便遣拽倒。乃記承璀奏樓功績大﹐請緩拆﹐帝遣百牛倒之﹐則所倒乃碑樓﹐非碑石也。新史乃承舊史之誤爾。凡書要以便事﹐何爲必先立乎﹖史言帝初怒﹐絳伏奏愈切﹐乃悟。而集本是奏疏從中報﹐可無怒事﹐尢見其妄。

《列子》書稱子列子﹐此是弟子記其師之言﹐非列子自云也。劉禹錫自作傳稱子劉子﹐不可解﹐意是誤讀《列子》。

天下眞理日見於前﹐未嘗不昭然與人相接。但人役於外﹐與之俱馳﹐自不見耳﹐惟靜者乃能得之。余少常與方士論養生﹐因及子午气升降﹐累數百言﹐猶有祕而不肯與眾共者﹐有道人守榮在傍笑曰﹕此何難﹐吾常坐禪至靜定之極﹐每子午﹐覺气之升降往來於腹中﹐如饑飽有常節﹐吾豈知許事乎﹖惟心內外無一物耳﹐非止气也。凡寒暑燥濕有犯於外而欲爲疾者﹐亦未嘗悠然不逆知其萌。余長而驗之﹐知其不誣也。在山居久﹐見老農候雨十中七八﹐問之無他﹐曰﹕所更多耳。問市人則不知也。余無事常早起﹐每旦必步戶門﹐往往僮僕皆未興﹐其中旣洞然無事﹐仰觀云物景象與山川艸木之秀﹐而志其一日爲陰﹑爲晴﹑爲風﹑爲霜﹑爲寒﹑爲溫﹐亦未嘗不十中七八﹐老農以所更﹐吾以所見﹐其理一也。乃知惟一靜大可以察天地﹐近可以候一身﹐而況理之至者乎﹖

宣和間內府尙古器﹐士大夫家所藏三代秦漢遺物無敢隱者﹐悉獻於上。而好事者復爭尋求﹐不較重價﹐一器有值千緡者﹐利之所趨﹐人競搜剔山澤﹐發掘冢墓﹐無所不至。往往數千載藏一旦皆見﹐不可勝數矣。吳玨爲光州固始令﹐先申伯之國而楚之故封也﹐間有異物﹐而以僻遠人未之知﹐乃令民有罪皆入古器自贖﹐旣而罷官﹐幾得五六十器。與余遇汴上﹐出以相示﹐其間數十器尙三代物。後余中表繼爲守﹐聞之﹐微用其法﹐亦得十餘器﹐乃知此類在世間未見者尙多也。範之才爲湖北察訪﹐有紿言澤中有鼎﹐不知其大小﹐而耳見於外﹐其間可過六七歲小兒。亟以上聞﹐詔本部使者發民掘之﹐凡境內陂澤悉幹之﹐掘數十丈﹐訖無有之﹐才尋見謫。

慶曆中西方用師一委韓公﹑範文正公﹐皆爲招討副使﹐未幾韓公以任福敗好水﹐左遷秦州﹐文正擅報元昊書﹐遷耀州﹐皆奪使事﹐蓋居中有樂之者。仁宗憂邊事無所付﹐且未決二公去畱。王文安公堯臣時爲翰林學士﹐乃以爲陜西體量安撫使﹐當權者意欲使附己排二公。公具言二公方爲夷狄所畏﹐忠勇無比﹐將禦外敵﹐非二人不可﹐具辯任福敗不緣帥﹐皆請還之﹐並薦其麾下狄靑﹑種師道等二十餘人可爲大將。議與當權者忤﹐盡格不行。會公言涇原賊所由入﹐他日必自是窺關中﹐請益兵預備﹐亦不行。而明年葛懷敏之敗正自涇原﹐仁宗始悟﹐復行公策而還二公﹐訖降元昊。議者謂保全關輔𨿽韓範之功﹐然非文安亦不能成也。

唐中世以前未盡以石爲硯﹐端溪石𨿽後出﹐未甚貴於世﹐蓋晉宋間善書者初未畱意於硯﹐往往但以器貯墨汁﹐故有以銅鐵爲之者﹐意不在磨墨也。長安李士衡觀察家藏一端硯﹐當時以爲寶﹐下有刻字云﹕天寶八年冬端州東溪石刺史李元書。劉原有知長安﹐取視之﹐大笑曰﹕天寶安得有年﹐自攺元卽稱載矣。且是時州皆稱郡﹐刺史皆稱太守﹐至徳後始易﹐今安得獨爾耶﹖亟取《唐書》示之﹐無不驚嘆。李氏硯遂不敢復出。非原甫精博﹐固無與辧﹐然李氏亦非善爲硯計者﹐硯但論美惡﹐誠可爲寶﹐何必問久近耶﹖近世有言許敬宗硯者﹐亦或以其人棄之﹐若論李氏硯﹐則許敬宗眞贗亦未可知。然好惡之或如此﹐彼爲硯者美惡自若初何預知﹐而或以有年而貴﹐或以人而廢﹐重可笑也。

劉原甫博物多聞﹐前世實無及者﹐在長安有得古鐵刀以獻﹐制作極巧﹐下爲大環以纏龍爲之﹐而其首類鳥﹐人莫有識者﹐原甫曰﹕此赫連勃勃所鑄龍雀刀﹐所謂大夏龍雀者也﹐鳥首蓋雀云。問之﹐乃種世衡築靑澗城掘地所得﹐正夏故疆也。又有獲玉印遺之者﹐其文曰﹕周惡夫印。公曰﹕此漢侯印﹐尙存於今耶﹖或疑而問之﹐曰﹕古亞﹑惡二字通用﹐《史記》盧綰之孫他人封亞谷侯﹐而《漢書》作惡谷是矣。聞者始大服。因疑史條侯名遂作惡父之亞﹐音未必然。春秋魏有醜夫﹐衛有良夫﹐蓋古人命名皆不擇其美稱﹐亦多有以惡名者﹐安知亞夫不爲惡夫也﹖

韓丞相玉汝家藏王莽時銅斗一﹐狀如勺﹐以今尺度之﹐長一尺三寸﹐其柄有銘云﹕大官乘輿十凍銅斗﹐重三斤九兩﹐新始建國天鳳上戊六年十二月工遵造﹐史臣閎﹑掾臣岑﹑掌旁丞相﹑弘令丞相第二十六。斗﹐食器﹐正今之杓也。《史記﹖趙世家》趙襄子請代王使廚人操銅斗食﹐代王及從者行斟﹐陰令以斗擊殺之是已。凍﹐周官音釒東。據《漢書》莽攺始建國六年爲天鳳六年﹐而不言其因﹐今天鳳上猶冒始建國﹐蓋通爲一稱﹐未嘗去舊號﹐上戊莽所作歷名﹐莽自以爲土徳王﹐故云。宣和間公卿家所藏漢器雜出﹐餘多見之﹐惟此器獨見於韓氏。

國朝監察禦史皆用三丞以上﹐嘗再任通判﹐人有闕﹐則中丞與翰林學士知雜疊舉二人﹐從中點一人除﹐宰相不與也。韓公爲中丞﹐以難於中選﹐乃請舉京官以爲裏行﹐遂薦王觀文﹑陶治平。初禦史缺﹐臺臣如故事以名上英宗﹐皆不用﹐內批自除二人﹐範堯夫以江東轉運判官爲殿中侍禦史﹐呂微仲以三司鹽鐵判官爲監察禦史。裏行得人之效乃見於再世二十年之後﹐古未有也。

唐制誥以掌進畫﹐翰林學士初但爲文辭﹐不專詔命﹐自校書郎以上皆得爲之﹐班次各視其官﹐亦無定員。故學士入皆試五題﹕麻﹑詔﹑敕﹑詩﹑賦﹐而舍人不試﹐蓋舍人乃其本職﹐且多自學士遷也。學士未滿一年猶未得爲知制誥﹐不與爲文﹐歲滿遷知制誥﹐然後始並直。本朝旣重學士之選﹐率自知制誥遷﹐故不試﹐而知制誥始亦循唐制不試。雍熙初太宗以李文正公沆及宋﹑王化基爲之﹐化基上章辭不能﹐乃始中書並召試制誥二首﹐遂爲故事。其後梁周翰﹑薛映﹑梁鼎亦或不試而用﹐歐陽文忠公記惟公與楊文公﹑陳文惠公三人者﹐誤也。

唐禦膳以紅綾餅飠炎爲重﹐昭宗光化中放進士榜﹐得裴格等二十八人﹐以爲得人。會宴曲江﹐乃令大官特作二十八餅飠炎賜之﹐盧延讓在其間﹐後入蜀爲學士﹐旣老﹐頗爲蜀人所易。延讓詩素平易近俳﹐乃作詩云﹕莫欺零落殘牙齒﹐曾喫紅綾餅飠炎來。王衍聞知﹐遂命供膳亦以餅飠炎爲上品﹐以紅羅裹之。至今蜀人工爲餅飠炎﹐而紅羅裹其外﹐公廚大宴設爲第一。

吳正肅公育罷政事守蔡州﹐嘗卽州宅爲容齋﹐自序其意﹐以爲上爲天子所容﹐中爲士大夫所容﹐下爲吏民所容。又謂知足而心虛曠﹐然後能容﹐達生以爲寓﹐則無往而不容﹐且作詩著之。余爲蔡守時已不復存﹐物色其處﹐西北隅僅有屋四楹﹐深不滿三丈﹐手可及檐﹐意以爲是﹐乃稍修葺之﹐不敢加其舊﹐以見公之志。遣人洛中求公集﹐得所作詩﹐因刻之壁間﹐髙賢遺迹世不多有﹐況公之名徳風節﹐相去未百年﹐而來者曾不經意﹐況求其所用心也哉﹗

嘉中邕州佛寺塑像其手忽振動﹐晝夜不止﹐未幾交趾入寇﹐城幾陷﹐其後又動﹐而儂智髙反﹐圍城﹐卒陷之﹐屠其城去。熙寧元年又動﹐郡守錢師孟知其不祥﹐亟取投之江中﹐遂無他。物理不可解﹐佛豈爲是也哉﹗以《五行傳》推之﹐近土失其性也。余在江東﹐宣州大火幾焚其半﹐前此亦有鐵佛坐髙丈餘﹐而身忽疊前疊卻﹐若俯而就人者數日﹐土人方駭﹐旣而火作﹐蓋幾邕州之異也。

本朝大樂循用王朴舊律﹐大抵失於太髙﹐其聲噍�而哀﹐太祖特詔和峴旣下一律﹐景中李照校古制以爲髙五格﹐又請下其三﹐樂成反低﹐人不以爲然﹐廢不用。皇初阮逸﹑胡瑗再定﹐比和峴止下一律﹐議者亦不爲善也。燕樂例亦髙歌者每苦其難繼﹐而未有知之者﹐熙寧末教坊副使苑日新始獻言謂方響尢甚﹐與絲竹不協﹐乃使更造方響﹐以準諸音﹐於是第降一律﹐訖後用之至崇寧云。

大樂舊無匏﹑土二音﹐笙﹑竽但如今世俗所用﹐笙以木刻其本﹐而不用匏﹐塤亦木爲之﹐是八音而爲木者三也。元丰末範蜀公獻樂書以爲言﹐而未及行﹐至崇寧更定大樂﹐始具之﹐舊又無篪﹐至是亦備﹐𨿽燕樂皆行用。

國朝館職制科及進士第一人試用旣有常法﹐餘皆以大臣薦其所知﹐而無定制﹐制科旣攺用策論﹐而進士第一人與大臣所薦猶循用詩賦。治平末英宗患人材少﹐始詔宰相﹑參知政事各舉五人。時韓魏公﹑曾魯公爲宰相﹐歐文忠﹑趙康靖公爲參政﹐共薦二十人﹐未及召試而神宗卽位﹐乃先擇其半與府界提點陳子東﹐奏事稱旨﹐特命附試者十一人皆入館。吳申爲禦史﹐言詩賦不足得士﹐請自是雜以經史﹑時務試論策﹐乃命罷詩賦﹐試以策論二道﹐然終神宗之世未嘗行。蓋自更官制﹐在內者與職事官雜除﹐在外賞勞以爲貼職者但以爲寵也。元初舉行治平故事﹐而通命知樞密院與同知亦薦﹐遂用熙寧之令試策一道﹐紹聖後不復行﹐四十年間惟治平元﹑兩見而已。蓋必欲得材而愼其選﹐自不能數也。

世言不服藥勝中醫﹐此語𨿽不可通行﹐然疾無甚苦﹐與其爲庸醫妄投藥反敗之﹐不得爲無益也﹐吾閱是多矣。其次有好服食﹐不量己所宜﹐但見他人得效﹐從而試之﹐亦或無益而反有害。魏晉間尙服寒食散﹐通謂之服散﹐此有數方﹐孫眞人並載之《千金方》中﹐而皇甫謐服之﹐遂爲廢人。自言性與之忤﹐違錯節度﹐隆冬裸袒食冰﹐當暑甚至悲恚欲自殺﹐此豈可不愼哉﹗王子敬有帖云﹕服散發者亦是��。言服者而不聞有甚利﹐其爲害之甚乃有如謐者﹐好服食之獘也。吾少不多服藥﹐中歲以後或有勸之少畱意者﹐往旣不耐煩﹐過江後亦復難得藥材﹐每記《素問》「勞佚有常﹐飲食有節」八言﹐似勝服藥也。

韓退之《孔墓志》言古之老於鄕者將自佚﹐非自苦﹐閭井田宅具在﹐親戚之不仕與倦而歸者不在東阡在北陌﹐可杖屨來往也。謂爲無是﹐欲畱之﹐此姑爲說以畱可也。若必待此而後可去﹐豈善爲計者耶﹖時年七十三﹐歸不及歲而卒﹐如退之所云閭井田宅親戚﹐誰且無之﹖顧不必盡求備。能如毅然剛決固已晚矣﹐若又不能是﹐終不可去乎﹖王述乞骸骨﹐自序其曾祖昶《與魏文帝箋》曰﹕南陽宗世林少得好名﹐州裏瞻敬﹐年老汲汲自勵﹐恐見廢棄﹐時人咸共笑之。若天假其壽﹐致仕之年不爲此公婆娑之事。述時年方六十三﹐辭情慷慨﹐自出其志﹐是以卒能踐之﹐不但爲美談也。

阮裕爲臨海太守﹐召爲祕書監﹐不就﹐復爲東陽太守﹐再召爲侍中﹐又不就﹐遂還剡中以老﹐或問裕屢辭聘召而宰二郡﹐何耶﹖曰﹕非敢爲髙﹐吾少無宦情﹐兼拙於人間﹐旣不能躬耕﹐必有所資﹐故曲躬二郡﹐豈以騁能私計故爾。人情千載不遠﹐吾自大觀後叨冒已多﹐未嘗不懷歸﹐而家舊無百畝田﹐不得已猶爲汝南﹑許昌二郡﹐正以不能無資﹐如裕所云。旣罷﹐許昌俸廩之餘粗可經營了伏臘﹐卽不敢更懷軒冕之意。今衣食不至乏絕﹐則二郡之賜也。但吾歸而復出﹐所得又愈於前﹐則不能無愧於裕。

楚州紫極宮有小軒﹐人未嘗至。一日忽壁間題詩一絕云﹕宮門閒一入﹐獨憑欄幹立。終日不逢人﹐朱頂鶴聲急。相傳以爲呂洞賓也。余嘗見之﹐字無異處﹐亦已半剝去。土人有危疾﹐刂其黑﹐服如黍粟﹐皆愈。近世有孫賣魚者初以捕魚爲業﹐忽棄之而發狂﹐人始未之重﹐稍言災福無不驗者﹐遂爭信之。晝往來人家﹐終日不停足﹐夜則宿於紫極宮﹐災福亦不可問﹐或謬發於語言﹐或書於屋壁﹐或笑或哭﹐皆不可測﹐久而推其故﹐皆有爲也。宣和未嘗召至京師﹐狂言自若﹐或傳其語有譏切者﹐罷歸﹐固與當時流輩異矣。兵興不知所終。範堯夫每仕京師﹐早晚二膳自己至婢妾皆治於家﹐往往鐫削﹐過爲簡儉﹐有不飽者﹐𨿽晚登政府亦然。補外則付之外廚﹐加料幾倍﹐無不厭余。或問其故曰﹕人進退𨿽在己﹐然亦未有不累於妻孥者。吾欲使居中則勞且不足﹐在外則逸而有餘﹐故處吾左右者朝夕所言必以外爲樂﹐而無顧戀京師之意﹐於吾亦一佐也。前輩嚴於出處﹐每致其意如此。

張湛授範寧目痛方云﹕損讀書一﹐減思慮二﹐專內視三﹐簡外視四﹐旦晚起五﹐夜早眠六。凡此六物熬以神火﹐下以气﹛徒﹜﹐蘊於胸中﹐七日然後納諸方寸﹐修之一時﹐近能數其目睫﹐遠視尺之餘﹐長服不已﹐洞見墻壁之外﹐非但明目﹐亦且延年。此𨿽戲言﹐然治目實無逾此六者﹐吾目昏已四年﹐自去年尢甚﹐而今夏復加之赤眚。此六物訖不能兼用﹐故𨿽雜服他藥幾月﹐猶未平。因省平生所用目力﹐當數十倍他人﹐安得不獘﹐豈艸木之味自外至者所能復補﹖湛歷數自陽裏子﹑東門伯﹑左丘明﹑杜子夏﹑鄭康成﹑髙唐隆﹑左太衝七人嘲之﹐陽裏子﹑東門伯不可知﹐而丘明以下五人未有非讀書者﹐安可不懼﹐要須盡用其方不復加減﹐乃有驗也。

杜牧作《李戡墓志》載戡詆元白詩語﹐所謂非莊人雅士所爲﹐淫言語入人肌骨者。元稹所不論﹐如樂天諷諫﹑閒適之辭﹐可槪謂淫言語耶﹖戡不知何人﹐而牧稱之過甚﹐古今妄人不自量﹐好抑揚予奪﹐而人輒信之﹐類爾﹗觀牧詩纖艷淫﹐乃正其所言﹐而自不知也。《新唐書》取爲牧語論《樂天傳》﹐以爲救失不得不然﹐蓋過矣。牧記戡母夢有偉男子持雙兒授之云﹕予孔丘﹐以是與爾。及生戡﹐因字之夫授﹐晁無咎每舉以爲戲曰﹕孔夫子乃爲人作九子母耶﹖此必戡平日自言者﹐其詭妄不言可知也。

李伯時初喜畫馬﹐曹韓以來未有比也。曹輔爲太僕少卿﹐太僕視他卿寺有廨捨﹐國馬皆在其中﹐伯時每過之﹐必終日縱觀﹐有不暇與客語者。法云圜通秀禪師爲言眾生流浪轉徙﹐皆自積劫習气中來﹐今君胸中無非馬者﹐得無與之俱化乎﹖伯時懼﹐乃教之使爲佛像﹐以變其意﹐於是深得吳道子用筆意。晚作《華嚴經》八十卷變相﹐李衝元書其文﹐備極工妙﹐不及終而以末疾廢﹐重自太息。旣不能復畫﹐乃反厚以金帛求其所畫在人者﹐藏之以示珍貴。宣和間其畫幾與吳生等﹐有持其一二紙取美官者踵相繼﹐而伯時無恙時但諸名士鑑賞得好詩數十篇爾。

杜牧記劉昌守寧陵斬孤甥張俊事﹐史臣固疑之﹐然但以理推﹐未嘗以《李希烈傳》考之也。希烈圍寧陵時守將髙彥昭﹐昌乃其副﹐賊坎城欲登﹐昌蓋欲引去﹐從劉元佐請兵﹐出不意以搗賊。彥昭誓於眾曰﹕中丞欲示弱﹐覆而取之﹐誠善﹐然我爲守將﹐得失在生人﹐今士創重者須供養﹐有如棄城去﹐則傷者死內﹐逃者死外﹐吾民盡矣。於是士皆感泣請畱﹐昌大慚﹐則全寧陵。昌安得全攘其功耶﹖計劉元佐間能拒守﹐當在彥昭﹐不在昌也。牧好其意﹐欲造作語言爲文字﹐故不復審虛實。希烈圍寧陵四十日而謂之三月﹐城不陷以元佐救兵至﹐敗希烈﹐而云韓晉公以彊弩三千希烈解圍﹐皆非是。士固有幸不幸﹐髙彥昭不得立傳﹐計是官不至甚顯而死﹐故昌得以爲名。趙克國云﹕兵勢國之大事﹐當爲後法。昌爲將固多殺﹐正使有之﹐猶不足爲法﹐況未必有耶﹖爲辯正以信史氏之說。

張文孝公觀一生未嘗作艸字﹐杜祁公一生未嘗作眞字﹐文孝嘗自作詩云﹕觀心如止水﹐爲行見眞書。可見其志也。祁公多爲監司及帥在外﹐公家文移書判皆作艸字﹐人初不能辧﹐不敢白﹐必求能艸書者問焉﹐久之乃稍盡解。世言書札多如其爲人﹐二公皆號重徳﹐而不同如此﹐或者疑之。余謂文孝謹於治身﹐秋毫不敢越繩墨﹐自應不解作艸字﹔祁公𨿽剛方淸簡﹐而洞曉世故﹐所至政事號神明﹐迎刃而解﹐則疏通變化﹐意之所向發於書者﹐宜亦似之也。

唐僧能書者三人﹕智永﹑懷素﹑髙閒也。智永書全守逸少家法﹐一書不敢小出入﹐千文之外見於世者亦無他書﹐相傳有八百本﹐余所聞存於士大夫家者尙七八本﹐親見其一於章申公之子擇處。逸少書至獻之而小變﹐父子自不相襲﹐唐太宗貶之太過﹐所以惟藏逸少書﹐不及獻之。智永眞迹深穩精遠﹐不如世間石本用筆太礙也。懷素但傳艸書﹐𨿽自謂恨不識張長史﹐而未嘗秋毫規模長史﹐乃知萬事必得之於心﹐因人則不能並立矣。章申公家亦有懷素千文在其子授處﹐今二家各藏其半﹐惜不得爲全物也。髙閒書絕不多見﹐惟錢彥遠家有其「寫史書當愼其遺脫」八字﹐如掌大﹐神彩超逸﹐自爲一家。蓋得韓退之序﹐故名益重爾。

葉源餘同年生﹐自言熙寧初徐振甫榜已赴省試﹐時前取上捨優等久矣。省中策問交趾事﹐茫然莫知本末﹐或告以見《馬援傳》者﹐亟錄其語用之﹐而不及詳﹐乃誤以援爲願﹐遂被黜方新學。初何嘗禁人讀史﹐而學者自爾。源言之亦自以爲不然﹐故更二十年始得第。崇寧立三捨法﹐𨿽崇經術﹐亦未嘗廢史﹐而學校爲之師長者本自其間出﹐自知非所學﹐亦幸時好以唱其徒﹐故凡言史皆力詆之。尹天民爲南京教授﹐至之日悉取《史記》而下至《歐陽文忠集》焚講堂下﹐物論喧然﹐未幾天民以言章罷。

政和間大臣有不能爲詩者﹐因建言詩爲元學術﹐不可行。李彥章爲禦史﹐承望風旨﹐遂上章論陶淵明﹑李杜而下皆貶之﹐因詆黃魯直﹑張文潛﹑晁無咎﹑秦少遊等﹐請爲科禁。故事進士聞喜宴例賜詩以爲寵﹐自何丞相文縝榜後遂不復賜﹐易詔書以示訓戒。何丞相伯通適領修敕令﹐因爲科云﹕諸士庶傳習詩賦者杖一百。是歲冬初雪﹐太上皇意喜﹐吳門下居厚首作詩三篇以獻﹐謂之口號﹐上和賜之。自是聖作時出﹐訖不能禁﹐詩遂盛行於宣和之際。伯通無恙時或問初設刑名將何所施﹐伯通無以對﹐曰﹕非謂此詩﹐恐作律賦﹑省題詩害經術爾。而當時實未有習之者也。

吳門下喜論杜子美詩﹐每對客未嘗不言。紹聖間爲戶部尙書﹐葉濤致遠爲中書舍人﹐待漏院每從官晨集﹐多未厭於睡﹐往往卽坐倚壁假寐﹐不復交談﹐惟吳至則彊之與論杜詩不已﹐人以爲苦﹐致遠輒遷坐於門外檐次。一日忽大雨飄灑﹐同列呼之不至﹐問其故﹐曰﹕怕老杜詩。梁中書子美亦喜言杜詩﹐余爲中書舍人時梁正在本省﹐每同列相與白事﹐坐未定卽首誦杜詩﹐評議鋒出﹐語不得間﹐往往迫上馬不及白而退。每令書史取其詩稿示客﹐有不解意以錄本至者﹐必目怒叱曰﹕何不將我眞本來。故近歲謂杜詩人所共愛﹐而二公知之尢深。

歐陽文忠公爲舉子時客隨州秋試﹐試《左氏失之誣》﹐論云﹕石言於晉﹐神降於莘﹐內蛇斗而外蛇傷﹐新鬼大而故鬼小。主文以爲一場警策﹐遂擢爲冠。蓋當時文體云然。胥翰林偃亦由是知之﹐文章之獘非公一變﹐孰能遽革。詞賦以對的而用事切當爲難﹐張正素云﹕慶曆末有試《天子之堂九尺賦》者﹐或云﹕成湯當陛而立﹐不欠一分﹔孔子歷階而升﹐止餘六寸。意用《孟子》曹交言成湯九尺﹐《史記》孔子九尺六寸事﹐有二主司﹐一以爲善﹐一以爲不善﹐爭﹐久之不決﹐至上章交訟﹐傳者以爲笑。若論文體﹐固可笑﹐若必言用賦取人﹐則與歐公之論何異﹖亦不可謂對偶不的而用事不切當也。唐初以明經﹑進士二科取士﹐初不甚相遠﹐皆帖經文而試時務策。但明經帖文通而後口問大義﹐進士所主在策﹐道數加於明經﹐以帖經副之爾。永隆後進士始先試雜文二篇﹐初無定名﹐《唐書》自不記詩賦所起﹐意其自永隆始也。

吳下全盛時衣冠所聚﹐士風篤厚﹐尊事耆老﹐來爲守者多前輩名人﹐亦能因其習俗以成美意。舊通衢皆立表揭爲坊名﹐凡士大夫名徳在人者所居﹐往往因之以著。元參政厚之居名衮繡坊﹐富祕監嚴居名徳壽坊﹐蔣密學�居嘗產芝艸﹐名靈芝坊﹐見侍禦師道居名豸冠坊﹐盧龍圖秉居奉其親八十餘﹐名徳慶坊﹐朱光祿�居有園池號樂圃﹐名樂團坊。臨流亭館以待賓客舟航者﹐亦或因其人相近爲名﹐褒徳亭以徳壽富氏也﹐旌隱亭以靈芝蔣氏也﹐蔣公蓋自名其宅前河爲招隱溪﹐來者亦不復敢輒據。此風惟吾邦見之﹐他處未必皆然也。

李公武尙太宗獻穆公主﹐初名犯神宗嫌名﹐加賜上字遵﹐好學﹐從楊大年作詩﹐以師禮事之﹐死爲制服﹐士大夫以此推重。私第爲閒燕﹑會賢二堂﹐一時名公卿皆從之遊﹐卒謚和文。外戚未有得文謚者﹐人不以爲過﹐其後李用和之子瑋復尙眞宗福康公主。故世目公武爲老李駙馬﹐所居爲諸主第一﹐其東得隙地百餘畝﹐悉疏爲池﹐力求異石名木﹐參列左右﹐號靜淵莊﹐俗言李家東莊者也。宣和間木皆合抱﹐都城所無有其家﹐以歸有司﹐攺爲擷芳園。後寧徳皇后徙居﹐號寧徳坊。

李公武旣以文詞見稱諸公間﹐楊大年嘗爲序其詩﹐爲《閒燕集》二十卷。柴宗慶亦尙太宗魯國公主﹐貪鄙粗暴﹐聞公武有集﹐亦自爲詩﹐招致舉子無成者相與酬唱﹐舉子利其餘食﹐爭言可與公武並馳﹐眞宗東封亦嘗獻詩﹐彊大年使爲之序﹐大年不得已爲之﹐遂亦自名其詩爲《幹陽》《登庸》二集﹐鏤板以遺人﹐傳者皆以爲笑。

《莊子》言蹈水有道曰﹕與濟俱入﹐與汨偕出。郭象以爲磨翁而旋入者濟也﹐回伏而湧出者汨也。今人言汨沒當是浮沈之意。

太宗惇獎儒術﹐初除張參政洎﹑錢樞密若水爲翰林學士﹐喜以爲得人﹐諭輔臣云﹕學士淸切之職﹐朕恨不得爲之。唐故事學士禮上例弄獼猴戲﹐不知何意。國初久廢不講﹐至是乃使敕設日舉行﹐而易以教坊雜手伎﹐後遂以爲例。而余爲學士時但移開封府呼市人﹐教坊不復用矣。旣在禁中﹐亦不敢多致﹐但以一二伎充數爾。大觀末余奉詔重修《翰林誌》﹐嘗備錄本末﹐會余罷�﹐不克成。

呂文穆公父龜圖與其母不相能﹐並文穆逐出之﹐羈旅於外﹐衣食殆不給。龍門山利涉院僧識其爲貴人﹐延致寺中﹐爲鑿山巖爲龕居之﹐文穆處其間九年乃出﹐從秋試﹐一舉爲廷試第一。是時太宗初與趙韓王議欲廣致天下士以興文治﹐而志在幽燕﹐試《訓練將賦》﹐文穆辭旣雄麗﹐唱名復見容貌偉然﹐帝曰﹕吾得人矣。自是七年爲參知政事﹐十二年而相。其後諸子卽石龕爲祠堂﹐名曰肄業﹐富韓公爲作記云。

呂文穆公旣登第﹐攜其母以見龜圖﹐𨿽許納之﹐終不與相見﹐乃同堂異室而居。賈直孺母少亦爲其父所出﹐更娶他氏﹐直孺登第乃請奉其出母而歸﹐與其後母並處。旣貴﹐二母猶無恙﹐並封二人。皆廷試第一﹐𨿽爲出母之榮﹐而父子之間禮經所無有者處之各盡人情﹐爲難能也。

《唐書﹖李藩傳》記筆滅密詔王鍔兼宰相事﹐《會要》崔氏論史官之失﹐其說甚明﹐而新史猶載之﹐豈未嘗見崔所論耶﹖然卽本傳考之﹐藩爲相旣被密旨﹐有不可封還﹐可也﹐何用更滅其字﹐自可見其誤矣。給事中批敕事亦非是﹐唐制給事中詔敕有不便得塗竄﹐奏還謂之塗歸﹐此乃其職事﹐何爲吏驚請聯他紙。藩名臣﹐二事尢偉﹐而皆不然﹐成人之美者固所不惜﹐但事當實爾。吾謂此本出批敕一事﹐蓋𨿽有故事﹐前未有能舉其職者﹐至藩行之﹐吏所以驚﹐後之美藩者因加以聯紙之言﹐又益而爲王鍔事﹐不知適爲藩累也。據《王鍔傳》﹐自河東節度使加平章事﹐《會要》以爲元和五年﹐正藩爲相時﹐大抵新史自相抵牾類如此。

唐以金紫﹑銀靑光祿大夫皆爲階官﹐此沿襲漢制﹐金印紫綬﹑銀印靑綬之稱也。漢丞相太尉皆金印紫綬﹐禦史大夫銀印靑綬﹐此三府官之極崇者。夏侯勝云﹕經術苟明﹐取靑紫如拾地芥。蓋謂此也。顏師古誤以靑紫爲卿大夫之服﹐漢卿大夫蓋未服靑紫﹐此但據師古當時所見爾。古者官必佩印﹐有印則有綬﹐魏晉後旣無佩印之法﹐唐爲此名固已非矣﹐而品又在光祿大夫之下。漢光祿大夫秩比二千石﹐本以掌宮門爲職﹐初非所貴重﹐何以是爲升降乎﹖古今名號沿革顚倒錯忤蓋不勝言﹐獨怪元丰官制諸儒考核古今甚詳﹐亦循而弗悟﹐故遂爲階官之冠。

《漢書﹖李陵傳》言﹕全軀保妻子之臣隨而媒蘗其短。孟康注﹕以酒酵爲媒﹐曲爲蘗。師古引齊人名曲餅爲媒﹐謂若釀成其罪者。宋景文公好造語﹐《唐新史》記程元振惡李光弼﹐言「媒蠍以疑之」﹐不知別有據耶﹖抑以意自爲也。《春秋外傳》有云﹕蠍譖﹐焉避之者。蠍﹐音曷﹐木蠹也。言譖由中出﹐如蠹然。或謂取諸此﹐然亦奇矣。

舊說崔愼爲瓦棺寺僧後身﹐崔愼由爲浙西觀察使時所生﹐故七歲猶未食肉。忽有僧見之﹐摑其口曰﹕旣要他官爵﹐何不食肉﹖自是乃食葷。凡世間富貴人多自修行失念中來﹐或世緣未絕﹐有必償之不可逃者。房次律爲永禪師後身﹐前固有言之者矣。第崔所爲略無修行之證﹐何但官爵一念失羌也。往在丹徒﹐常記與葉政遠會甘露寺坐間﹐有舉此事者﹐致遠時有所懷﹐忽忿然作色曰﹕吾謂僧亦未是明眼人﹐不食肉安足道﹐何以不待其末年﹐執之十字路口﹐痛與百摑方爲快意。聞者絕倒。

國初州郡貢士猶未限數目﹐太宗始有意廣收文士﹐於是爲守者率以多士爲貴。淳化三年試禮部﹐遂幾二萬人﹐自後未有如是盛者﹐時錢樞密若水知舉廷試﹐取三百五十三人﹐孫何爲第一﹐而丁晉公﹑王冀公﹑張鄧公三宰相在其間。

晉宋間佛學初行﹐其徒猶未有僧稱﹐通曰道人﹐其姓則皆從所授學﹐如支遁本姓關﹐學於支謙﹐爲支帛﹔道猷本姓馮﹐學於帛屍梨密﹐爲帛是也。至道安始言佛氏釋迦﹐今爲佛子﹐宜從佛氏﹐乃請皆姓釋。世以釋舉佛者﹐猶言楊﹑墨﹑申﹑韓﹐今以爲稱者自不知其爲姓也。貧道亦是當時儀制定以自名之辭﹐不得不稱者﹐疑示尊禮﹐許其不名云耳﹐今乃反以名相呼而不諱﹐蓋自唐已然﹐而貧道之言廢矣。

呂許公初薦富韓公使虜﹐晏元獻爲樞密使﹐富公不以嫌辭﹐晏公不以親避﹐愛憎議論之際卒無秋毫窺其間者﹐其直道自信不疑﹐誠難能也。及使還﹐連除資政殿學士﹐富公始以死辭不拜﹐𨿽義固當然﹐其志亦有在矣。未幾晏公爲相﹐富公同除樞密副使﹐晏公方力陳求去﹐不肯並立﹐仁宗不可﹐遂同處二府﹐前蓋未有比也。

張司空齊賢初被遇太宗﹐驟至簽書樞密院﹐會北伐契丹﹐代州正當虜衝﹐而楊繼業戰歿﹐帝憂甚﹐求守之者﹐齊賢自請行﹐旣至﹐果大敗虜眾。時母晉國夫人孫氏年八十餘﹐尙無恙﹐帝數召至宮中﹐眷禮甚厚﹐如家人。朝散郎仲咨其曾孫也﹐嘗出帝親禮面賜孫氏一詩示余云﹕往日貧儒母﹐年髙壽太平。齊賢行孝侍﹐神理甚分明。又有一幅云﹕張齊賢拜相不是今生宿世遭逄﹐本性於家孝﹐事君忠﹐婆婆老福﹐見兒榮貴。齊賢蓋代州遂入相。聖言簡質﹐不爲文飾﹐羣臣安得不盡心乎﹖詩詔其家﹐有石刻﹐士大夫罕見之者。

國朝宰相致事從容進退﹐享有髙壽﹐其最著者六人﹕張鄧公八十六﹐陳文惠八十二﹐富韓公八十一﹐杜祁公八十﹐李文定七十七﹐龐穎公七十六﹐文潞公𨿽九十二而晚節不終﹐士論惜之。張鄧公仍自相位得謝﹐尢爲可貴。

韓建粗暴好殺而重佛教﹐治華州﹐患僧眾龐雜﹐犯者眾﹐欲貸之則不可﹐盡治之則恐傷善類﹐乃擇其徒有道行者使爲僧正以訓治之。而擇非其人﹐反�好惡予奪﹐修謹者不得伸﹐犯法者愈無所憚。建久之乃悟﹐一日忽判牒云﹕本置僧正﹐欲要僧正﹐僧旣不正﹐何用僧正﹐使僧自正。傳者𨿽笑﹐然亦適中理。

《明皇幸蜀圖》李思訓畫﹐藏宗室汝南郡王仲忽家﹐余嘗見其摹本﹐方廣不滿二尺﹐而山川﹑云物﹑車輦﹑人畜﹑艸木﹑禽鳥無一不具﹐峯嶺重復﹐徑路隱顯﹐渺然有數百里之勢﹐想見爲天下名筆。宣和間內府求畫甚急﹐以其名不佳﹐獨不敢進。明皇作騎馬像﹐前後宦官﹑宮女﹑導從略備﹐道傍瓜圃﹐宮女有卽圃采瓜者﹐或諱之爲《摘瓜圖》。而議者疑元稹《望云騅歌》有「騎騾幸蜀」之語﹐謂倉猝不應儀物猶若是盛﹐遂欲以爲非幸蜀時事者﹐終不能攺也。山谷間民皆冠白巾﹐以爲蜀人爲諸葛孔明服﹐所居深遠者﹐後遂不除﹐然不見他書。

歐文忠初以張氏事當權者幸以誣公﹐亟命三司戶部判官蘇安世爲詔獄﹐與中貴人雜治﹐冀以承望風旨﹐中外謂公必不能免﹐而安世秋毫無所挽﹐卒白公無他。當權者大怒﹐坐責泰州監稅五年﹐不得調﹐後治獄者亦不過文致公貸用張氏奩具物及貶爾。安世尋卒於至和間﹐終廣西轉運使﹐官旣不甚顯﹐世無知之者。其爲人亦自廉直而敏於事﹐不磨勘者十五年﹐王文公爲墓志﹐僅載其事。

呂許公在相位﹐以郊禮特加司空﹐力辭不拜﹐旣病﹐歸政事﹐仁宗眷之猶厚﹐乃復除司空﹐平章軍國重事﹐三五日一造朝﹐有大事及邊機﹐許宰執就第咨訪﹐前無是比也。元初晦叔辭位﹐遂用故事﹐以文潞公平章重事﹐而晦叔亦拜司空平章事﹐遂踐世官﹐尢爲盛事。

《禹貢》﹕導漾東流爲漢﹐又東爲滄浪之水。滄浪﹐地名﹐非水名也﹐孔氏謂漢水別流在荊州者。《孟子》記《孺子之歌》所謂滄浪之水可以濯纓者﹐屈原《楚辭》亦載之﹐此正楚人之辭。蘇子美卜居吳下﹐前有積水﹐卽吳王僚開以爲池者﹐作亭其上﹐名之曰滄浪﹐𨿽意取濯纓﹐然似以滄浪爲水渺彌之狀﹐不以爲地名﹐則失之矣。滄浪猶言れ冢﹑桐柏也﹐今不言水而直曰れ冢﹑桐柏可乎﹖大抵《禹貢》水之正名而不可單舉者﹐則以水足之﹐黑水﹑弱水﹑澧水之類是也。非水之正名而因以爲名則以水別之﹐滄浪之水是也。沈水伏流至濟而始見﹐氵允亦地名﹐可名以濟不可名以氵允﹐故亦謂之氵允水﹐乃知聖言一字未嘗無法也。

桑欽爲《水經》﹐載天下水甚詳﹐而兩浙獨略。浙江謂之漸江﹐出三天子都。欽北人﹐未嘗至東南﹐但取《山海經》爲證爾﹐《山海經》三天子都在彭澤﹐安得至此﹖今錢塘江乃北江之下流﹐𨿽自彭澤來﹐蓋眾江所會﹐不應獨取此一水爲名。余意漸字卽浙字﹐欽誤分爲二名。酈元注引《地理誌》﹕浙江出丹陽黟南蠻中者是已﹐卽今自分水縣出桐廬號歙港者﹐與衢婺之溪合而過富陽以入大江﹐大江自西來﹐此江自東來﹐皆會於錢塘﹐然後南趨於海。然浙江不見於《禹貢》﹐以錢塘江爲浙江始見於《秦紀》﹐而衢婺諸水與苕霄兩溪等不見於《水經》者甚多﹐豈以小遺之﹐抑不及知耶﹖余守錢塘﹐嘗取兩路山水證其名實﹐質諸耆老﹐頗得其詳﹐欲使好事類爲一書﹐以補桑﹑酈之闕﹐會兵亂不及成也。

顏魯公《吳興地記》烏程縣境有顓頊冢《圖經》云﹕晉初衡山見顓頊冢有《營丘圖》。衡山在州之東南﹐《春秋傳》所謂楚子伐吳﹐克鳩玆至於衡山者也。今謂之橫山﹐或疑顓頊都帝丘﹐今濮州﹐是無緣冢在此。古今流傳𨿽不可盡信﹐然舜葬蒼梧﹐禹葬會稽﹐何必其都耶﹖今州之西南有杼山﹐亦隸烏程﹐其旁有夏駕山王村﹐相傳以爲夏杼巡狩所至。杼﹐夏之七王也﹐禹葬會稽﹐則杼之至此固無足怪﹐庸俗之言未可爲全無據也。越王勾踐本禹之後﹐蓋吳越在夏皆中國地﹐其後習於用夷﹐故商周之間變而爲夷﹐豈眞夷狄也哉﹖六合之大﹐自開辟以來疊爲華夷﹐不知其幾變﹐如幽燕故壤淪陷不滿二百年﹐已不復名爲中國矣。而閩廣隴蜀列爲郡縣者﹐亦安知秦漢之前皆夷狄耶﹖

三江旣入﹐震澤底定。孔氏以太湖爲震澤﹐而不名三江﹐意若以北江﹑中江與南江爲三江﹐在荊州之分漢﹑沱參流則別爲三﹐在揚州之分因入於海則合於一﹐所謂北江者今丹陽而下錢塘皆是也﹐孔氏本未嘗至吳﹐故其解北江以爲自彭蠡江分爲三﹐入震澤爲北江入海﹐不知北江本與震澤相通。以太湖爲震澤﹐亦非是。周官﹕九州有澤藪﹑有川﹑有浸﹐揚州澤藪爲具區﹐其浸爲五湖。旣以具區爲澤藪﹐則震澤卽具區也﹐太湖乃五湖之總名耳。凡言藪者皆人資以爲利﹐故曰藪﹐以富得名﹐而浸則但水之所鐘也。今平望八尺震澤之間水彌漫而極淺﹐與太湖相接﹐而非太湖﹐自是入於太湖﹐自太湖入於海。𨿽淺而彌漫﹐故積潦暴至﹐無以泄之﹐則溢而害田﹐所以謂之震﹐猶言三川皆震者。然蒲魚蓮芡之利人﹐所資者甚廣﹐亦或可堤而爲田﹐與太湖異﹐所以謂之澤藪﹐他州之澤無水暴至之患﹐則爲一名而已。而具區與三江通塞爲利害﹐故二名以別之。《禹貢》方以旣定爲義﹐是以言震澤而不言據區﹐此非吳越之人不知﹐而先儒皆北人﹐但據文爲說﹐宜其顯然失之地理而不悟也。

三江與震澤相通者﹐或泄震澤而入海﹐或合震澤而入海﹐其一爲吳松江﹐固無疑矣﹐其二不可名﹐今靑龍﹑華亭﹑昆山﹑常熟皆有江通海﹐與震澤連﹐意必在其間。韋昭言浙江浦陽松江者﹐其妄固不待較。而王氏言入者亦不可爲入海﹐凡言入於渭﹑入於河皆由之以往﹐言其終也。三江旣自爲別水﹐非有所從來﹐前旣未嘗言入於海﹐不得直言入島﹐知入之爲入海﹐但文適同耳﹐當如旣陂﹑旣澤﹑旣導﹑旣瀦之類﹐各就其本水言之﹐旣入若言由地中行也。凡傍海之江皆狹﹐非大江比﹐海水兩潮相往來﹐始至而悍激﹐則與沙俱至﹐旣退而緩﹐則畱其沙而水獨返﹐故不過三五歲旣淤浸障塞﹐水不入於江則不能通於海﹐知澤受之而爲害﹐若江水自由地中行﹐各分而入海﹐震澤安得有決溢耶﹖

侯公說項羽事《漢書》載本末不甚詳﹐髙祖以口舌遠之﹐誠難能矣。然世或恨其太寡恩。余家有漢金卿侯長君碑云﹕諱成﹐字伯盛﹐山陽防人﹐漢之興也﹐侯公納策濟太上皇於鴻溝之厄﹐謚安國君。曾孫黼封明統侯。光武中興﹐玄孫霸爲大司徒﹐封於陵侯﹐枝葉繁盛﹐或家河隨﹐或邑山澤。然後知髙祖所以待侯公者亦不薄﹐惟不用之而已。漢初羣臣未有封侯者﹐一時有功皆旋賜之美名﹐號曰君﹐有食邑﹐婁敬封奉春君﹐富貴衣食之。蓋所以待君子小人者不以私恩﹐皆髙祖所以能取天下也。其傳至曾孫而得侯﹐尙髙祖之遺意耶﹖《後漢﹖侯霸傳》﹕河南密人﹐不言爲侯。公後但云族父淵元帝時宦者﹐佐石顯等﹐領中書﹐號太常侍。霸以其仕爲太子舍人。蓋史之闕也。漢之遺事古書無復可見﹐而偶得於此﹐知藏碑不爲無補也。

髙祖終身不見侯公固善﹐然史不當遂沒其事。劉原甫嘗代侯公說項羽辭﹐其文甚美﹐原甫蓋精於西漢者也。然吾嘗謂太公﹑呂后在羽軍中二年﹐以兵相逃﹐遂一勝一負﹐略相當。髙祖泰然示之﹐若不急於太公者﹐廣武之役方數之十罪﹐𨿽欲烹太公而不顧﹐此豈眞忘其父哉﹖知羽未有勝我之策﹐而我有滅羽之計﹐羽必不敢害太公也。及殺龍沮﹐梟塞王欣﹐分韓信﹑彭越﹑黥布以王關東﹐厚撫軍士以收四方之心﹐形勢已成﹐羽寡援食盡﹐故以中分天下啖之﹐蓋察其爲人仁柔而貪。仁柔則難於輕我﹐貪則利於分天下﹐其謀一定﹐然後遣使﹐一不中而再﹐其於太公殆直取之耳。侯公亦會是成功也﹐然苟非其人﹐亦不能成其意﹐此陸賈所以不能而侯公能之者。漢初從髙祖者又有蕭公﹑薛公﹑樅公﹐史皆失其名﹐知髙祖之養士以待緩急之用者非一途也。

東漢鄭均致仕﹐章帝賜尙書祿終身﹐時號白衣尙書。則漢致仕無祿也﹐唐制亦然﹐而時有特給者。

本朝宰相以三師致仕者﹐元丰以前惟三人﹕趙韓王太師﹐張鄧公太傅﹐王魏公太保。元丰末文潞公始以太師繼之。

範蜀公素不飲酒﹐又詆佛教。在許下與韓持國兄弟往還﹐而諸韓皆崇此二事﹐每宴集﹐蜀公未嘗不與極飲盡歡﹐少間則必以談禪相勉﹐蜀公頗病之。蘇子瞻時在黃州﹐乃以書問救之當以何術﹐曰﹕曲ろ有毒﹐平地生出醉鄕﹔土偶作崇﹐眼前妄見佛國。子瞻報之曰﹕請公試觀能惑之性何自而生﹐欲救之心作何形相﹐此猶不立﹐彼復何依﹐正恐黃面瞿曇亦須斂衽﹐況學之者耶﹖意亦將有以曉公﹐而公終不領﹐亦可見其篤信自守﹐不肯奪於外物也。子瞻此書不載於集。

蘇子瞻元丰間赴詔獄﹐與其長子邁俱行﹐與之期送食惟菜與肉﹐有不測則撤二物而送以魚﹐使伺外間以爲候。邁謹守逾月﹐忽糧盡﹐出謀於陳畱﹐委其一親戚代送﹐而忘語其約。親戚偶得魚送之﹐不兼他物。子瞻大駭﹐知不免﹐將以祈哀於上而無以自達﹐乃作二詩寄子由﹐祝獄吏致之﹐蓋意獄吏不敢隱則必以聞。已而果然神宗初固無殺意﹐見詩蓋動心﹐自是遂益欲從寬釋﹐凡爲深文者皆拒之。二詩不載集中﹐今附於此﹕柏臺霜气夜淒淒﹐風動瑯月向低。夢繞雲山心似鹿﹐魂飛湯火命如雞。額中犀角眞吾子﹐身後牛衣愧老妻。他日神遊定何所﹐桐鄕應在浙江西。聖主如天萬物春﹐小臣愚暗自亡身。百年未了須還債﹐十口無家更累人。是處靑山可藏骨﹐他時夜雨獨傷神。與君世世爲兄弟﹐更結來生未了因。

北苑茶正所產爲魯坑謂之正焙﹐非魯坑爲沙溪謂之外焙﹐二地相去不遠而茶種懸絕﹐沙溪色白﹐過於魯坑﹐但味短而微澀﹐識茶者一啜如別涇渭也。余始疑地气土宜不應頓異如此﹐及來山中﹐每開辟徑路﹐刳治巖竇﹐有尋丈之間土色各殊﹐肥瘠﹑緊緩﹑燥潤亦從而不同﹐並植兩木於數步之間﹐封培灌漑略等﹐而生死丰瘁如二物者﹐然後知事不經見不可必信也。艸茶極品惟雙井﹑顧渚﹐亦不過各有數畝。雙井在分寧縣﹐其地屬黃氏﹐魯直家也﹐元間魯直力推賞於京師﹐族人交致之﹐然歲僅得一二斤爾。顧渚在長興縣﹐所謂吉祥寺也﹐其半爲今劉侍郎希範家。所有兩地所產歲亦止五六斤。近歲寺僧求之者多﹐不暇精擇﹐不及劉氏遠甚。余歲求於劉氏﹐過半斤則不復佳﹐蓋茶味𨿽均﹐其精者在嫩芽﹐取其初萌如雀舌者謂之槍﹐稍敷而爲葉者謂之旗﹐旗非所貴﹐不得已取一槍一旗猶可﹐過是則老矣。此所以爲難得也。

柳公權記靑州石末研墨易﹐字或爲氵今。凡頑石捍堅﹐磨墨者用力太過而疾﹐則兩�相拒必熱而沫起﹐俗言磨墨如病兒﹐把筆如壯夫。又云磨墨如病風手﹐皆貴其輕也。冷與冫今二義不相遠﹐石末本瓦硯﹐極不佳﹐至今靑州有之。唐中世未甚知有端歙石﹐當是以瓦質不堅﹐磨墨無沫耳﹐物性相制固有不可知者﹐今或急於磨墨而沫起﹐殆纏筆不可作字。但取耳中塞一粟許投之﹐不過一蕞﹐磨卽不復見。頃墨工王湍言此﹐試之果然﹐書幾間亦不可不知此。

賜告﹑予告﹐孟康解《漢書》以爲休假之名﹐非也。告者以假告於上﹐從之而或賜或予﹐故因謂之告。《左氏》言韓獻子告老﹐豈亦假耶﹖顏師古以爲請謁之言﹐是也。然謂謝病﹑謝事亦爲告﹐則非是。謝者﹐置其事與言病而去爾。古文皆相因爲義﹐自可以爲意通﹐而說者每鑿而附會﹐是以愈傳而愈失也﹐

婦人以姓爲稱﹐故周之諸女皆言姬﹐猶宋言子﹑齊言姜也。自漢以來不復辧﹐類以爲婦人之名。故《史記》言髙祖居山東﹐好美姬﹐《漢書﹖外戚傳》云所幸姬戚夫人之類﹐固已失矣。注《漢書》者見其言薄姬﹑虞姬﹑戚姬﹑唐姬等皆妾而非後﹐則又以爲眾妾之稱。近世言妾者遂皆爲姬﹐事之流傳失實每如是。今謂宗女爲姬﹐亦因《詩》言王姬之誤也。

俗言忍事敵災星﹐此司空表聖詩也。表聖《休休亭記》自言嘗爲匪人所辱﹐宜以耐辱自警﹐因號耐辱居士﹐蓋指柳璨﹐豈白馬之禍璨將爲不利﹐有不得已而忍辱以免者﹐故爲是言耶﹖《表聖傳》見《五代舊史﹖梁書》﹐蓋其卒在唐亡後也。然絕不能明其大節﹐至謂躁進矜伐﹐爲端士所鄙﹐昭宗反正﹐召爲兵部侍郎﹐謂己當爲宰輔﹐爲時要所抑﹐憤而謝病去。世之毀譽相反如此﹐如表聖出處用心﹐而不見知於當世﹐猶至是乎﹖王元之爲《五代闕文》始力爲之辯﹐方元之時去五代尙未遠﹐蓋猶有所傳聞﹐今《唐新書》所載大抵多取於元之。故知君子但彊於爲善﹐是非之公要有不能終亂者﹐其久而必定也。

樂君達州人﹐生巴峽間﹐不甚與中州士人相接﹐狀極質野﹐而博學純至﹐先君少師特愛重之﹐故遣吾聽讀。今吾尙略能記六經﹐皆樂君口授也。家貧甚﹐不自經理﹐有一妻二兒一跛婢﹐聚徒城西艸廬三間﹐以其二處諸生﹐而妻子居其一。樂易坦率多嬉笑﹐未嘗見其怒﹐一日過午未飯﹐妻使跛婢告米竭﹐樂君曰﹕少忍﹐會當有餉者。妻不勝忿﹐忽自屏間躍出﹐取案上簡擊其首﹐樂君袒而走﹐僕於舍下﹐羣兒環笑﹐掖起之。已而先君適選米三斗﹐樂君徐告其妻曰﹕果不欺汝﹐饑甚﹐幸速炊。俯仰如昨日﹐幾五十年矣。每旦起分授羣兒經﹐口誦數百過不倦﹐少間必曳履慢聲抑揚吟諷不絕﹐躡其後聽之﹐則延篤之書也。羣兒或竊效靳侮之﹐亦不怒。喜作詩﹐有數百篇﹐先君時爲司理﹐猶記其相贈一聯云﹕末路淸談得陶令﹐他時陰徳頌於公。又寄故人云﹕夜半夢回孤月滿﹐雨餘目斷太虛寬。先君數稱賞之﹐今老書生未有其比也。

往時南饌未通﹐京師無有能斫者﹐以爲珍味。梅聖兪家有老婢獨能爲之﹐歐陽文忠公﹑劉原甫諸人每思食﹐必提魚往過聖兪。聖兪得材必儲以速諸人﹐故集中有《買鯽魚八九尾﹐尙鮮活﹐永叔許相過﹐畱以給膳》﹐又《葵仲謀遺鯽魚十六尾﹐余憶在襄城時獲此魚﹐畱以遲永叔》等數篇。一日蔡州會客﹐食雞頭﹐因論古今嗜好不同﹐及屈到嗜芰﹐魯晰嗜羊棗等事﹐忽有言歐陽文忠嗜鯽魚者﹐問其故舉前數題曰﹕見《梅聖兪集》﹐坐客皆絕倒。

元丰間淮浙士人以疾不仕﹐因以行義聞鄕裏者二人﹕楚州徐積仲車﹐蘇州朱長文伯原。仲車以聾﹐伯原以跛﹐其初皆舉進士﹐旣病﹐乃不復出﹐近臣多薦之﹐因得爲州教授﹐食其祿﹐不限以任。伯原吾鄕裏﹐其居在吾黃牛坊第之前﹐有園宅幽勝﹐號樂�。與林樞密子中尢厚善﹐紹聖間力起爲太學博士﹐遷祕書省正字卒。仲車貧甚﹐事母至孝﹐父早棄家﹐不知所終﹐乃盡力於母。旣死﹐圖其像﹐日祭之﹐飲食皆持七箸﹐舉進於像上﹐若食之者﹐像率淋漓沾污。父名石﹐每行山間或庭宇﹐遇有石輒躍以過﹐偶誤踐﹐必嗚咽流涕。好作詩﹐頗豪怪﹐日未嘗輟﹐有六千餘篇。每客至不暇見﹐必辭以作詩忙﹐終於家。蘇子瞻往來淮甸﹐亦致禮﹐以爲獨行君子也。

錢塘西湖舊多好事僧﹐往往喜作詩﹐其最知名者熙寧間有淸順﹑可久二人﹐順字怡然﹐久字逸老﹐其徒稱順怡然﹑久逸老﹐所居皆湖山勝處﹐而淸約介靜﹐不妄與人交﹐無大故不至城市﹐士大夫多往就見。時有饋之米者﹐所取不過數斗﹐以瓶貯﹐置幾上﹐日取其三二合食之﹐𨿽蔬茹亦不常有﹐故人尢重之。其後有道潛﹐初無能﹐但從文士往來﹐竊其緒餘﹐並緣以見當世名士﹐遂以口舌論說時事﹐譏評人物﹐因見推稱﹐同時有思聰者亦似之﹐而詩差優。近歲江西有祖可﹑惠洪二人﹐祖可詩學韋蘇州﹐優此數人。惠洪傳黃魯直法﹐亦有可喜﹐而不能無道潛之過。祖可病癩死﹐思聰宣和中棄其學爲黃冠﹐又從而得官﹐道潛﹑惠洪皆坐累編置﹐風俗之變﹐𨿽此曹亦然﹐如順﹑久未易得也。

孫樞密固人物方重﹐气貌純古﹐亦以至誠厚徳名天下。熙寧間神宗以東宮舊僚托腹心﹐每事必密詢之﹐𨿽數有鯁論﹐而終不自暴於外﹐言一定不復易﹐𨿽一日數返﹐守一辭不爲多言。其子朴嘗爲人道其家庭之言曰﹕爲人當以聖賢爲師﹐則從容出於道徳﹔若急於名譽﹐老死亦安一節﹐不足學。故秉政於元丰﹑元間皆未嘗不爲士大夫所推尊﹐而訖不見驚世駭俗之事。其名四子長卽朴﹐次名曰雍﹑曰野﹑曰戇﹐可見其志也。

居髙山者常患無水﹐京口甘露﹑吳下靈巖皆聚徒數百人而沽水於下﹐有不勝其勞者。今道場山亦無水﹐以污池積雨水﹐供濯漑﹐不得已則飲之。人無食猶可﹐水不可一日缺﹐但有水者不知其爲重爾。吾居東西兩泉﹐西泉發於山足﹐蓊然澹而不流﹐其來若不甚壯﹐匯而爲沼才盈丈﹐蓋其餘流於外。吾家內外幾百口﹐汲者繼踵﹐終日不能耗一寸。東泉亦在山足﹐而伏流決爲澗﹐經碧淋池﹐然後會大澗而出﹐傍澗之人取以灌園者皆此水也。其發於上以供吾飲﹐亦才五尺。兩泉皆極甘﹐不減惠山﹐而東泉尢冽﹐盛夏可冰齒﹐非烹茶釀酒不常取。今歲夏不雨幾四十日﹐熱甚﹐艸木枯槁﹐山石皆可薰灼人。凡山前諸澗悉斷流﹐有井者不能供十夫一日之用﹐獨吾兩泉略不加損。平居無水者旣患不能得水﹐有水而易涸者方其有時又以爲常而不貴﹐今吾泉乃特見眾艱於得水之時﹐故居者始知其利﹐蓋近於有常徳者。天固使吾有是居也哉﹗

李亙字可久﹐兗州人﹐舉進士﹐少好學﹐通曉世事。吾識之最早﹐知其卓然必有立者。吾守許昌﹐一旦冒大雪自兗來﹐見畱十日而去﹐未嘗及世事﹐惟取古人出處所難明者質疑於余。後爲南京寧陵丞徐丞相擇之作尹﹐特愛之﹐擇之當國﹐乃浸用爲郎官。建炎末虜犯淮南﹐亙不及避地﹐久之不相聞﹐有言亙已屈節於劉豫者﹐余深以爲不然。旣而聞爲豫守南京﹐且遷大名畱守。余𨿽悵然﹐然念亙終必不忍至此。今春徐度自臨安來﹐云見其鄕人﹐云亙謀歸本朝﹐已爲豫族誅矣。不覺爲流涕﹐乃知余信之爲不謬﹐亙有知慮﹐見事速﹐此其間委折必有可言者﹐恨知之未詳也。

趙俊字徳進﹐南京人﹐與余爲同年生﹐余自榜下不相聞﹐守南京始再見之﹐官朝奉郎。新作小廬在城北杜門﹐𨿽鄕裏不妄交。劉器之無恙時居河南﹐暇時獨亦是��。言服者而不聞有甚利﹐其爲害之甚乃有如謐者﹐好服食之獘也。吾少不多服藥﹐中歲以後或有勸之少畱意者﹐往旣不耐煩﹐過江後亦復難得藥材﹐每記《素問》「勞佚有常﹐飲食有節」八言﹐似勝服藥也。

韓退之《孔墓志》言古之老於鄕者將自佚﹐非自苦﹐閭井田宅具在﹐親戚之不仕與倦而歸者不在東阡在北陌﹐可杖屨來往也。謂爲無是﹐欲畱之﹐此姑爲說以畱可也。若必待此而後可去﹐豈善爲計者耶﹖時年七十三﹐歸不及歲而卒﹐如退之所云閭井田宅親戚﹐誰且無之﹖顧不必盡求備。能如毅然剛決固已晚矣﹐若又不能是﹐終不可去乎﹖王述乞骸骨﹐自序其曾祖昶《與魏文帝箋》曰﹕南陽宗世林少得好名﹐州裏瞻敬﹐年老汲汲自勵﹐恐見廢棄﹐時人咸共笑之。若天假其壽﹐致仕之年不爲此公婆娑之事。述時年方六十三﹐辭情慷慨﹐自出其志﹐是以卒能踐之﹐不但爲美談也。

阮裕爲臨海太守﹐召爲祕書監﹐不就﹐復爲東陽太守﹐再召爲侍中﹐又不就﹐遂還剡中以老﹐或問裕屢辭聘召而宰二郡﹐何耶﹖曰﹕非敢爲髙﹐吾少無宦情﹐兼拙於人間﹐旣不能躬耕﹐必有所資﹐故曲躬二郡﹐豈以騁能私計故爾。人情千載不遠﹐吾自大觀後叨冒已多﹐未嘗不懷歸﹐而家舊無百畝田﹐不得已猶爲汝南﹑許昌二郡﹐正以不能無資﹐如裕所云。旣罷﹐許昌俸廩之餘粗可經營了伏臘﹐卽不敢更懷軒冕之意。今衣食不至乏絕﹐則二郡之賜也。但吾歸而復出﹐所得又愈於前﹐則不能無愧於裕。

楚州紫極宮有小軒﹐人未嘗至。一日忽壁間題詩一絕云﹕宮門閒一入﹐獨憑欄幹立。終日不逢人﹐朱頂鶴聲急。相傳以爲呂洞賓也。余嘗見之﹐字無異處﹐亦已半剝去。土人有危疾﹐刂其黑﹐服如黍粟﹐皆愈。近世有孫賣魚者初以捕魚爲業﹐忽棄之而發狂﹐人始未之重﹐稍言災福無不驗者﹐遂爭信之。晝往來人家﹐終日不停足﹐夜則宿於紫極宮﹐災福亦不可問﹐或謬發於語言﹐或書於屋壁﹐或笑或哭﹐皆不可測﹐久而推其故﹐皆有爲也。宣和未嘗召至京師﹐狂言自若﹐或傳其語有譏切者﹐罷歸﹐固與當時流輩異矣。兵興不知所終。範堯夫每仕京師﹐早晚二膳自己至婢妾皆治於家﹐往往鐫削﹐過爲簡儉﹐有不飽者﹐𨿽晚登政府亦然。補外則付之外廚﹐加料幾倍﹐無不厭余。或問其故曰﹕人進退𨿽在己﹐然亦未有不累於妻孥者。吾欲使居中則勞且不足﹐在外則逸而有餘﹐故處吾左右者朝夕所言必以外爲樂﹐而無顧戀京師之意﹐於吾亦一佐也。前輩嚴於出處﹐每致其意如此。

張湛授範寧目痛方云﹕損讀書一﹐減思慮二﹐專內視三﹐簡外視四﹐旦晚起五﹐夜早眠六。凡此六物熬以神火﹐下以气﹛徒﹜﹐蘊於胸中﹐七日然後納諸方寸﹐修之一時﹐近能數其目睫﹐遠視尺之餘﹐長服不已﹐洞見墻壁之外﹐非但明目﹐亦且延年。此𨿽戲言﹐然治目實無逾此六者﹐吾目昏已四年﹐自去年尢甚﹐而今夏復加之赤眚。此六物訖不能兼用﹐故𨿽雜服他藥幾月﹐猶未平。因省平生所用目力﹐當數十倍他人﹐安得不獘﹐豈艸木之味自外至者所能復補﹖湛歷數自陽裏子﹑東門伯﹑左丘明﹑杜子夏﹑鄭康成﹑髙唐隆﹑左太衝七人嘲之﹐陽裏子﹑東門伯不可知﹐而丘明以下五人未有非讀書者﹐安可不懼﹐要須盡用其方不復加減﹐乃有驗也。

杜牧作《李戡墓志》載戡詆元白詩語﹐所謂非莊人雅士所爲﹐淫言語入人肌骨者。元稹所不論﹐如樂天諷諫﹑閒適之辭﹐可槪謂淫言語耶﹖戡不知何人﹐而牧稱之過甚﹐古今妄人不自量﹐好抑揚予奪﹐而人輒信之﹐類爾﹗觀牧詩纖艷淫﹐乃正其所言﹐而自不知也。《新唐書》取爲牧語論《樂天傳》﹐以爲救失不得不然﹐蓋過矣。牧記戡母夢有偉男子持雙兒授之云﹕予孔丘﹐以是與爾。及生戡﹐因字之夫授﹐晁無咎每舉以爲戲曰﹕孔夫子乃爲人作九子母耶﹖此必戡平日自言者﹐其詭妄不言可知也。

李伯時初喜畫馬﹐曹韓以來未有比也。曹輔爲太僕少卿﹐太僕視他卿寺有廨捨﹐國馬皆在其中﹐伯時每過之﹐必終日縱觀﹐有不暇與客語者。法云圜通秀禪師爲言眾生流浪轉徙﹐皆自積劫習气中來﹐今君胸中無非馬者﹐得無與之俱化乎﹖伯時懼﹐乃教之使爲佛像﹐以變其意﹐於是深得吳道子用筆意。晚作《華嚴經》八十卷變相﹐李衝元書其文﹐備極工妙﹐不及終而以末疾廢﹐重自太息。旣不能復畫﹐乃反厚以金帛求其所畫在人者﹐藏之以示珍貴。宣和間其畫幾與吳生等﹐有持其一二紙取美官者踵相繼﹐而伯時無恙時但諸名士鑑賞得好詩數十篇爾。

杜牧記劉昌守寧陵斬孤甥張俊事﹐史臣固疑之﹐然但以理推﹐未嘗以《李希烈傳》考之也。希烈圍寧陵時守將髙彥昭﹐昌乃其副﹐賊坎城欲登﹐昌蓋欲引去﹐從劉元佐請兵﹐出不意以搗賊。彥昭誓於眾曰﹕中丞欲示弱﹐覆而取之﹐誠善﹐然我爲守將﹐得失在生人﹐今士創重者須供養﹐有如棄城去﹐則傷者死內﹐逃者死外﹐吾民盡矣。於是士皆感泣請畱﹐昌大慚﹐則全寧陵。昌安得全攘其功耶﹖計劉元佐間能拒守﹐當在彥昭﹐不在昌也。牧好其意﹐欲造作語言爲文字﹐故不復審虛實。希烈圍寧陵四十日而謂之三月﹐城不陷以元佐救兵至﹐敗希烈﹐而云韓晉公以彊弩三千希烈解圍﹐皆非是。士固有幸不幸﹐髙彥昭不得立傳﹐計是官不至甚顯而死﹐故昌得以爲名。趙克國云﹕兵勢國之大事﹐當爲後法。昌爲將固多殺﹐正使有之﹐猶不足爲法﹐況未必有耶﹖爲辯正以信史氏之說。

張文孝公觀一生未嘗作艸字﹐杜祁公一生未嘗作眞字﹐文孝嘗自作詩云﹕觀心如止水﹐爲行見眞書。可見其志也。祁公多爲監司及帥在外﹐公家文移書判皆作艸字﹐人初不能辧﹐不敢白﹐必求能艸書者問焉﹐久之乃稍盡解。世言書札多如其爲人﹐二公皆號重徳﹐而不同如此﹐或者疑之。余謂文孝謹於治身﹐秋毫不敢越繩墨﹐自應不解作艸字﹔祁公𨿽剛方淸簡﹐而洞曉世故﹐所至政事號神明﹐迎刃而解﹐則疏通變化﹐意之所向發於書者﹐宜亦似之也。

唐僧能書者三人﹕智永﹑懷素﹑髙閒也。智永書全守逸少家法﹐一書不敢小出入﹐千文之外見於世者亦無他書﹐相傳有八百本﹐余所聞存於士大夫家者尙七八本﹐親見其一於章申公之子擇處。逸少書至獻之而小變﹐父子自不相襲﹐唐太宗貶之太過﹐所以惟藏逸少書﹐不及獻之。智永眞迹深穩精遠﹐不如世間石本用筆太礙也。懷素但傳艸書﹐𨿽自謂恨不識張長史﹐而未嘗秋毫規模長史﹐乃知萬事必得之於心﹐因人則不能並立矣。章申公家亦有懷素千文在其子授處﹐今二家各藏其半﹐惜不得爲全物也。髙閒書絕不多見﹐惟錢彥遠家有其「寫史書當愼其遺脫」八字﹐如掌大﹐神彩超逸﹐自爲一家。蓋得韓退之序﹐故名益重爾。

葉源餘同年生﹐自言熙寧初徐振甫榜已赴省試﹐時前取上捨優等久矣。省中策問交趾事﹐茫然莫知本末﹐或告以見《馬援傳》者﹐亟錄其語用之﹐而不及詳﹐乃誤以援爲願﹐遂被黜方新學。初何嘗禁人讀史﹐而學者自爾。源言之亦自以爲不然﹐故更二十年始得第。崇寧立三捨法﹐𨿽崇經術﹐亦未嘗廢史﹐而學校爲之師長者本自其間出﹐自知非所學﹐亦幸時好以唱其徒﹐故凡言史皆力詆之。尹天民爲南京教授﹐至之日悉取《史記》而下至《歐陽文忠集》焚講堂下﹐物論喧然﹐未幾天民以言章罷。

政和間大臣有不能爲詩者﹐因建言詩爲元學術﹐不可行。李彥章爲禦史﹐承望風旨﹐遂上章論陶淵明﹑李杜而下皆貶之﹐因詆黃魯直﹑張文潛﹑晁無咎﹑秦少遊等﹐請爲科禁。故事進士聞喜宴例賜詩以爲寵﹐自何丞相文縝榜後遂不復賜﹐易詔書以示訓戒。何丞相伯通適領修敕令﹐因爲科云﹕諸士庶傳習詩賦者杖一百。是歲冬初雪﹐太上皇意喜﹐吳門下居厚首作詩三篇以獻﹐謂之口號﹐上和賜之。自是聖作時出﹐訖不能禁﹐詩遂盛行於宣和之際。伯通無恙時或問初設刑名將何所施﹐伯通無以對﹐曰﹕非謂此詩﹐恐作律賦﹑省題詩害經術爾。而當時實未有習之者也。

吳門下喜論杜子美詩﹐每對客未嘗不言。紹聖間爲戶部尙書﹐葉濤致遠爲中書舍人﹐待漏院每從官晨集﹐多未厭於睡﹐往往卽坐倚壁假寐﹐不復交談﹐惟吳至則彊之與論杜詩不已﹐人以爲苦﹐致遠輒遷坐於門外檐次。一日忽大雨飄灑﹐同列呼之不至﹐問其故﹐曰﹕怕老杜詩。梁中書子美亦喜言杜詩﹐余爲中書舍人時梁正在本省﹐每同列相與白事﹐坐未定卽首誦杜詩﹐評議鋒出﹐語不得間﹐往往迫上馬不及白而退。每令書史取其詩稿示客﹐有不解意以錄本至者﹐必目怒叱曰﹕何不將我眞本來。故近歲謂杜詩人所共愛﹐而二公知之尢深。

歐陽文忠公爲舉子時客隨州秋試﹐試《左氏失之誣》﹐論云﹕石言於晉﹐神降於莘﹐內蛇斗而外蛇傷﹐新鬼大而故鬼小。主文以爲一場警策﹐遂擢爲冠。蓋當時文體云然。胥翰林偃亦由是知之﹐文章之獘非公一變﹐孰能遽革。詞賦以對的而用事切當爲難﹐張正素云﹕慶曆末有試《天子之堂九尺賦》者﹐或云﹕成湯當陛而立﹐不欠一分﹔孔子歷階而升﹐止餘六寸。意用《孟子》曹交言成湯九尺﹐《史記》孔子九尺六寸事﹐有二主司﹐一以爲善﹐一以爲不善﹐爭﹐久之不決﹐至上章交訟﹐傳者以爲笑。若論文體﹐固可笑﹐若必言用賦取人﹐則與歐公之論何異﹖亦不可謂對偶不的而用事不切當也。唐初以明經﹑進士二科取士﹐初不甚相遠﹐皆帖經文而試時務策。但明經帖文通而後口問大義﹐進士所主在策﹐道數加於明經﹐以帖經副之爾。永隆後進士始先試雜文二篇﹐初無定名﹐《唐書》自不記詩賦所起﹐意其自永隆始也。

吳下全盛時衣冠所聚﹐士風篤厚﹐尊事耆老﹐來爲守者多前輩名人﹐亦能因其習俗以成美意。舊通衢皆立表揭爲坊名﹐凡士大夫名徳在人者所居﹐往往因之以著。元參政厚之居名衮繡坊﹐富祕監嚴居名徳壽坊﹐蔣密學�居嘗產芝艸﹐名靈芝坊﹐見侍禦師道居名豸冠坊﹐盧龍圖秉居奉其親八十餘﹐名徳慶坊﹐朱光祿�居有園池號樂圃﹐名樂團坊。臨流亭館以待賓客舟航者﹐亦或因其人相近爲名﹐褒徳亭以徳壽富氏也﹐旌隱亭以靈芝蔣氏也﹐蔣公蓋自名其宅前河爲招隱溪﹐來者亦不復敢輒據。此風惟吾邦見之﹐他處未必皆然也。

李公武尙太宗獻穆公主﹐初名犯神宗嫌名﹐加賜上字遵﹐好學﹐從楊大年作詩﹐以師禮事之﹐死爲制服﹐士大夫以此推重。私第爲閒燕﹑會賢二堂﹐一時名公卿皆從之遊﹐卒謚和文。外戚未有得文謚者﹐人不以爲過﹐其後李用和之子瑋復尙眞宗福康公主。故世目公武爲老李駙馬﹐所居爲諸主第一﹐其東得隙地百餘畝﹐悉疏爲池﹐力求異石名木﹐參列左右﹐號靜淵莊﹐俗言李家東莊者也。宣和間木皆合抱﹐都城所無有其家﹐以歸有司﹐攺爲擷芳園。後寧徳皇后徙居﹐號寧徳坊。

李公武旣以文詞見稱諸公間﹐楊大年嘗爲序其詩﹐爲《閒燕集》二十卷。柴宗慶亦尙太宗魯國公主﹐貪鄙粗暴﹐聞公武有集﹐亦自爲詩﹐招致舉子無成者相與酬唱﹐舉子利其餘食﹐爭言可與公武並馳﹐眞宗東封亦嘗獻詩﹐彊大年使爲之序﹐大年不得已爲之﹐遂亦自名其詩爲《幹陽》《登庸》二集﹐鏤板以遺人﹐傳者皆以爲笑。

《莊子》言蹈水有道曰﹕與濟俱入﹐與汨偕出。郭象以爲磨翁而旋入者濟也﹐回伏而湧出者汨也。今人言汨沒當是浮沈之意。

太宗惇獎儒術﹐初除張參政洎﹑錢樞密若水爲翰林學士﹐喜以爲得人﹐諭輔臣云﹕學士淸切之職﹐朕恨不得爲之。唐故事學士禮上例弄獼猴戲﹐不知何意。國初久廢不講﹐至是乃使敕設日舉行﹐而易以教坊雜手伎﹐後遂以爲例。而余爲學士時但移開封府呼市人﹐教坊不復用矣。旣在禁中﹐亦不敢多致﹐但以一二伎充數爾。大觀末余奉詔重修《翰林誌》﹐嘗備錄本末﹐會余罷�﹐不克成。

呂文穆公父龜圖與其母不相能﹐並文穆逐出之﹐羈旅於外﹐衣食殆不給。龍門山利涉院僧識其爲貴人﹐延致寺中﹐爲鑿山巖爲龕居之﹐文穆處其間九年乃出﹐從秋試﹐一舉爲廷試第一。是時太宗初與趙韓王議欲廣致天下士以興文治﹐而志在幽燕﹐試《訓練將賦》﹐文穆辭旣雄麗﹐唱名復見容貌偉然﹐帝曰﹕吾得人矣。自是七年爲參知政事﹐十二年而相。其後諸子卽石龕爲祠堂﹐名曰肄業﹐富韓公爲作記云。

呂文穆公旣登第﹐攜其母以見龜圖﹐𨿽許納之﹐終不與相見﹐乃同堂異室而居。賈直孺母少亦爲其父所出﹐更娶他氏﹐直孺登第乃請奉其出母而歸﹐與其後母並處。旣貴﹐二母猶無恙﹐並封二人。皆廷試第一﹐𨿽爲出母之榮﹐而父子之間禮經所無有者處之各盡人情﹐爲難能也。

《唐書﹖李藩傳》記筆滅密詔王鍔兼宰相事﹐《會要》崔氏論史官之失﹐其說甚明﹐而新史猶載之﹐豈未嘗見崔所論耶﹖然卽本傳考之﹐藩爲相旣被密旨﹐有不可封還﹐可也﹐何用更滅其字﹐自可見其誤矣。給事中批敕事亦非是﹐唐制給事中詔敕有不便得塗竄﹐奏還謂之塗歸﹐此乃其職事﹐何爲吏驚請聯他紙。藩名臣﹐二事尢偉﹐而皆不然﹐成人之美者固所不惜﹐但事當實爾。吾謂此本出批敕一事﹐蓋𨿽有故事﹐前未有能舉其職者﹐至藩行之﹐吏所以驚﹐後之美藩者因加以聯紙之言﹐又益而爲王鍔事﹐不知適爲藩累也。據《王鍔傳》﹐自河東節度使加平章事﹐《會要》以爲元和五年﹐正藩爲相時﹐大抵新史自相抵牾類如此。

唐以金紫﹑銀靑光祿大夫皆爲階官﹐此沿襲漢制﹐金印紫綬﹑銀印靑綬之稱也。漢丞相太尉皆金印紫綬﹐禦史大夫銀印靑綬﹐此三府官之極崇者。夏侯勝云﹕經術苟明﹐取靑紫如拾地芥。蓋謂此也。顏師古誤以靑紫爲卿大夫之服﹐漢卿大夫蓋未服靑紫﹐此但據師古當時所見爾。古者官必佩印﹐有印則有綬﹐魏晉後旣無佩印之法﹐唐爲此名固已非矣﹐而品又在光祿大夫之下。漢光祿大夫秩比二千石﹐本以掌宮門爲職﹐初非所貴重﹐何以是爲升降乎﹖古今名號沿革顚倒錯忤蓋不勝言﹐獨怪元丰官制諸儒考核古今甚詳﹐亦循而弗悟﹐故遂爲階官之冠。

《漢書﹖李陵傳》言﹕全軀保妻子之臣隨而媒蘗其短。孟康注﹕以酒酵爲媒﹐曲爲蘗。師古引齊人名曲餅爲媒﹐謂若釀成其罪者。宋景文公好造語﹐《唐新史》記程元振惡李光弼﹐言「媒蠍以疑之」﹐不知別有據耶﹖抑以意自爲也。《春秋外傳》有云﹕蠍譖﹐焉避之者。蠍﹐音曷﹐木蠹也。言譖由中出﹐如蠹然。或謂取諸此﹐然亦奇矣。

舊說崔愼爲瓦棺寺僧後身﹐崔愼由爲浙西觀察使時所生﹐故七歲猶未食肉。忽有僧見之﹐摑其口曰﹕旣要他官爵﹐何不食肉﹖自是乃食葷。凡世間富貴人多自修行失念中來﹐或世緣未絕﹐有必償之不可逃者。房次律爲永禪師後身﹐前固有言之者矣。第崔所爲略無修行之證﹐何但官爵一念失羌也。往在丹徒﹐常記與葉政遠會甘露寺坐間﹐有舉此事者﹐致遠時有所懷﹐忽忿然作色曰﹕吾謂僧亦未是明眼人﹐不食肉安足道﹐何以不待其末年﹐執之十字路口﹐痛與百摑方爲快意。聞者絕倒。

國初州郡貢士猶未限數目﹐太宗始有意廣收文士﹐於是爲守者率以多士爲貴。淳化三年試禮部﹐遂幾二萬人﹐自後未有如是盛者﹐時錢樞密若水知舉廷試﹐取三百五十三人﹐孫何爲第一﹐而丁晉公﹑王冀公﹑張鄧公三宰相在其間。

晉宋間佛學初行﹐其徒猶未有僧稱﹐通曰道人﹐其姓則皆從所授學﹐如支遁本姓關﹐學於支謙﹐爲支帛﹔道猷本姓馮﹐學於帛屍梨密﹐爲帛是也。至道安始言佛氏釋迦﹐今爲佛子﹐宜從佛氏﹐乃請皆姓釋。世以釋舉佛者﹐猶言楊﹑墨﹑申﹑韓﹐今以爲稱者自不知其爲姓也。貧道亦是當時儀制定以自名之辭﹐不得不稱者﹐疑示尊禮﹐許其不名云耳﹐今乃反以名相呼而不諱﹐蓋自唐已然﹐而貧道之言廢矣。

呂許公初薦富韓公使虜﹐晏元獻爲樞密使﹐富公不以嫌辭﹐晏公不以親避﹐愛憎議論之際卒無秋毫窺其間者﹐其直道自信不疑﹐誠難能也。及使還﹐連除資政殿學士﹐富公始以死辭不拜﹐𨿽義固當然﹐其志亦有在矣。未幾晏公爲相﹐富公同除樞密副使﹐晏公方力陳求去﹐不肯並立﹐仁宗不可﹐遂同處二府﹐前蓋未有比也。

張司空齊賢初被遇太宗﹐驟至簽書樞密院﹐會北伐契丹﹐代州正當虜衝﹐而楊繼業戰歿﹐帝憂甚﹐求守之者﹐齊賢自請行﹐旣至﹐果大敗虜眾。時母晉國夫人孫氏年八十餘﹐尙無恙﹐帝數召至宮中﹐眷禮甚厚﹐如家人。朝散郎仲咨其曾孫也﹐嘗出帝親禮面賜孫氏一詩示余云﹕往日貧儒母﹐年髙壽太平。齊賢行孝侍﹐神理甚分明。又有一幅云﹕張齊賢拜相不是今生宿世遭逄﹐本性於家孝﹐事君忠﹐婆婆老福﹐見兒榮貴。齊賢蓋代州遂入相。聖言簡質﹐不爲文飾﹐羣臣安得不盡心乎﹖詩詔其家﹐有石刻﹐士大夫罕見之者。

國朝宰相致事從容進退﹐享有髙壽﹐其最著者六人﹕張鄧公八十六﹐陳文惠八十二﹐富韓公八十一﹐杜祁公八十﹐李文定七十七﹐龐穎公七十六﹐文潞公𨿽九十二而晚節不終﹐士論惜之。張鄧公仍自相位得謝﹐尢爲可貴。

韓建粗暴好殺而重佛教﹐治華州﹐患僧眾龐雜﹐犯者眾﹐欲貸之則不可﹐盡治之則恐傷善類﹐乃擇其徒有道行者使爲僧正以訓治之。而擇非其人﹐反�好惡予奪﹐修謹者不得伸﹐犯法者愈無所憚。建久之乃悟﹐一日忽判牒云﹕本置僧正﹐欲要僧正﹐僧旣不正﹐何用僧正﹐使僧自正。傳者𨿽笑﹐然亦適中理。

《明皇幸蜀圖》李思訓畫﹐藏宗室汝南郡王仲忽家﹐余嘗見其摹本﹐方廣不滿二尺﹐而山川﹑云物﹑車輦﹑人畜﹑艸木﹑禽鳥無一不具﹐峯嶺重復﹐徑路隱顯﹐渺然有數百里之勢﹐想見爲天下名筆。宣和間內府求畫甚急﹐以其名不佳﹐獨不敢進。明皇作騎馬像﹐前後宦官﹑宮女﹑導從略備﹐道傍瓜圃﹐宮女有卽圃采瓜者﹐或諱之爲《摘瓜圖》。而議者疑元稹《望云騅歌》有「騎騾幸蜀」之語﹐謂倉猝不應儀物猶若是盛﹐遂欲以爲非幸蜀時事者﹐終不能攺也。山谷間民皆冠白巾﹐以爲蜀人爲諸葛孔明服﹐所居深遠者﹐後遂不除﹐然不見他書。

歐文忠初以張氏事當權者幸以誣公﹐亟命三司戶部判官蘇安世爲詔獄﹐與中貴人雜治﹐冀以承望風旨﹐中外謂公必不能免﹐而安世秋毫無所挽﹐卒白公無他。當權者大怒﹐坐責泰州監稅五年﹐不得調﹐後治獄者亦不過文致公貸用張氏奩具物及貶爾。安世尋卒於至和間﹐終廣西轉運使﹐官旣不甚顯﹐世無知之者。其爲人亦自廉直而敏於事﹐不磨勘者十五年﹐王文公爲墓志﹐僅載其事。

呂許公在相位﹐以郊禮特加司空﹐力辭不拜﹐旣病﹐歸政事﹐仁宗眷之猶厚﹐乃復除司空﹐平章軍國重事﹐三五日一造朝﹐有大事及邊機﹐許宰執就第咨訪﹐前無是比也。元初晦叔辭位﹐遂用故事﹐以文潞公平章重事﹐而晦叔亦拜司空平章事﹐遂踐世官﹐尢爲盛事。

《禹貢》﹕導漾東流爲漢﹐又東爲滄浪之水。滄浪﹐地名﹐非水名也﹐孔氏謂漢水別流在荊州者。《孟子》記《孺子之歌》所謂滄浪之水可以濯纓者﹐屈原《楚辭》亦載之﹐此正楚人之辭。蘇子美卜居吳下﹐前有積水﹐卽吳王僚開以爲池者﹐作亭其上﹐名之曰滄浪﹐𨿽意取濯纓﹐然似以滄浪爲水渺彌之狀﹐不以爲地名﹐則失之矣。滄浪猶言れ冢﹑桐柏也﹐今不言水而直曰れ冢﹑桐柏可乎﹖大抵《禹貢》水之正名而不可單舉者﹐則以水足之﹐黑水﹑弱水﹑澧水之類是也。非水之正名而因以爲名則以水別之﹐滄浪之水是也。沈水伏流至濟而始見﹐氵允亦地名﹐可名以濟不可名以氵允﹐故亦謂之氵允水﹐乃知聖言一字未嘗無法也。

桑欽爲《水經》﹐載天下水甚詳﹐而兩浙獨略。浙江謂之漸江﹐出三天子都。欽北人﹐未嘗至東南﹐但取《山海經》爲證爾﹐《山海經》三天子都在彭澤﹐安得至此﹖今錢塘江乃北江之下流﹐𨿽自彭澤來﹐蓋眾江所會﹐不應獨取此一水爲名。余意漸字卽浙字﹐欽誤分爲二名。酈元注引《地理誌》﹕浙江出丹陽黟南蠻中者是已﹐卽今自分水縣出桐廬號歙港者﹐與衢婺之溪合而過富陽以入大江﹐大江自西來﹐此江自東來﹐皆會於錢塘﹐然後南趨於海。然浙江不見於《禹貢》﹐以錢塘江爲浙江始見於《秦紀》﹐而衢婺諸水與苕霄兩溪等不見於《水經》者甚多﹐豈以小遺之﹐抑不及知耶﹖余守錢塘﹐嘗取兩路山水證其名實﹐質諸耆老﹐頗得其詳﹐欲使好事類爲一書﹐以補桑﹑酈之闕﹐會兵亂不及成也。

顏魯公《吳興地記》烏程縣境有顓頊冢《圖經》云﹕晉初衡山見顓頊冢有《營丘圖》。衡山在州之東南﹐《春秋傳》所謂楚子伐吳﹐克鳩玆至於衡山者也。今謂之橫山﹐或疑顓頊都帝丘﹐今濮州﹐是無緣冢在此。古今流傳𨿽不可盡信﹐然舜葬蒼梧﹐禹葬會稽﹐何必其都耶﹖今州之西南有杼山﹐亦隸烏程﹐其旁有夏駕山王村﹐相傳以爲夏杼巡狩所至。杼﹐夏之七王也﹐禹葬會稽﹐則杼之至此固無足怪﹐庸俗之言未可爲全無據也。越王勾踐本禹之後﹐蓋吳越在夏皆中國地﹐其後習於用夷﹐故商周之間變而爲夷﹐豈眞夷狄也哉﹖六合之大﹐自開辟以來疊爲華夷﹐不知其幾變﹐如幽燕故壤淪陷不滿二百年﹐已不復名爲中國矣。而閩廣隴蜀列爲郡縣者﹐亦安知秦漢之前皆夷狄耶﹖

三江旣入﹐震澤底定。孔氏以太湖爲震澤﹐而不名三江﹐意若以北江﹑中江與南江爲三江﹐在荊州之分漢﹑沱參流則別爲三﹐在揚州之分因入於海則合於一﹐所謂北江者今丹陽而下錢塘皆是也﹐孔氏本未嘗至吳﹐故其解北江以爲自彭蠡江分爲三﹐入震澤爲北江入海﹐不知北江本與震澤相通。以太湖爲震澤﹐亦非是。周官﹕九州有澤藪﹑有川﹑有浸﹐揚州澤藪爲具區﹐其浸爲五湖。旣以具區爲澤藪﹐則震澤卽具區也﹐太湖乃五湖之總名耳。凡言藪者皆人資以爲利﹐故曰藪﹐以富得名﹐而浸則但水之所鐘也。今平望八尺震澤之間水彌漫而極淺﹐與太湖相接﹐而非太湖﹐自是入於太湖﹐自太湖入於海。𨿽淺而彌漫﹐故積潦暴至﹐無以泄之﹐則溢而害田﹐所以謂之震﹐猶言三川皆震者。然蒲魚蓮芡之利人﹐所資者甚廣﹐亦或可堤而爲田﹐與太湖異﹐所以謂之澤藪﹐他州之澤無水暴至之患﹐則爲一名而已。而具區與三江通塞爲利害﹐故二名以別之。《禹貢》方以旣定爲義﹐是以言震澤而不言據區﹐此非吳越之人不知﹐而先儒皆北人﹐但據文爲說﹐宜其顯然失之地理而不悟也。

三江與震澤相通者﹐或泄震澤而入海﹐或合震澤而入海﹐其一爲吳松江﹐固無疑矣﹐其二不可名﹐今靑龍﹑華亭﹑昆山﹑常熟皆有江通海﹐與震澤連﹐意必在其間。韋昭言浙江浦陽松江者﹐其妄固不待較。而王氏言入者亦不可爲入海﹐凡言入於渭﹑入於河皆由之以往﹐言其終也。三江旣自爲別水﹐非有所從來﹐前旣未嘗言入於海﹐不得直言入島﹐知入之爲入海﹐但文適同耳﹐當如旣陂﹑旣澤﹑旣導﹑旣瀦之類﹐各就其本水言之﹐旣入若言由地中行也。凡傍海之江皆狹﹐非大江比﹐海水兩潮相往來﹐始至而悍激﹐則與沙俱至﹐旣退而緩﹐則畱其沙而水獨返﹐故不過三五歲旣淤浸障塞﹐水不入於江則不能通於海﹐知澤受之而爲害﹐若江水自由地中行﹐各分而入海﹐震澤安得有決溢耶﹖

侯公說項羽事《漢書》載本末不甚詳﹐髙祖以口舌遠之﹐誠難能矣。然世或恨其太寡恩。余家有漢金卿侯長君碑云﹕諱成﹐字伯盛﹐山陽防人﹐漢之興也﹐侯公納策濟太上皇於鴻溝之厄﹐謚安國君。曾孫黼封明統侯。光武中興﹐玄孫霸爲大司徒﹐封於陵侯﹐枝葉繁盛﹐或家河隨﹐或邑山澤。然後知髙祖所以待侯公者亦不薄﹐惟不用之而已。漢初羣臣未有封侯者﹐一時有功皆旋賜之美名﹐號曰君﹐有食邑﹐婁敬封奉春君﹐富貴衣食之。蓋所以待君子小人者不以私恩﹐皆髙祖所以能取天下也。其傳至曾孫而得侯﹐尙髙祖之遺意耶﹖《後漢﹖侯霸傳》﹕河南密人﹐不言爲侯。公後但云族父淵元帝時宦者﹐佐石顯等﹐領中書﹐號太常侍。霸以其仕爲太子舍人。蓋史之闕也。漢之遺事古書無復可見﹐而偶得於此﹐知藏碑不爲無補也。

髙祖終身不見侯公固善﹐然史不當遂沒其事。劉原甫嘗代侯公說項羽辭﹐其文甚美﹐原甫蓋精於西漢者也。然吾嘗謂太公﹑呂后在羽軍中二年﹐以兵相逃﹐遂一勝一負﹐略相當。髙祖泰然示之﹐若不急於太公者﹐廣武之役方數之十罪﹐𨿽欲烹太公而不顧﹐此豈眞忘其父哉﹖知羽未有勝我之策﹐而我有滅羽之計﹐羽必不敢害太公也。及殺龍沮﹐梟塞王欣﹐分韓信﹑彭越﹑黥布以王關東﹐厚撫軍士以收四方之心﹐形勢已成﹐羽寡援食盡﹐故以中分天下啖之﹐蓋察其爲人仁柔而貪。仁柔則難於輕我﹐貪則利於分天下﹐其謀一定﹐然後遣使﹐一不中而再﹐其於太公殆直取之耳。侯公亦會是成功也﹐然苟非其人﹐亦不能成其意﹐此陸賈所以不能而侯公能之者。漢初從髙祖者又有蕭公﹑薛公﹑樅公﹐史皆失其名﹐知髙祖之養士以待緩急之用者非一途也。

東漢鄭均致仕﹐章帝賜尙書祿終身﹐時號白衣尙書。則漢致仕無祿也﹐唐制亦然﹐而時有特給者。

本朝宰相以三師致仕者﹐元丰以前惟三人﹕趙韓王太師﹐張鄧公太傅﹐王魏公太保。元丰末文潞公始以太師繼之。

範蜀公素不飲酒﹐又詆佛教。在許下與韓持國兄弟往還﹐而諸韓皆崇此二事﹐每宴集﹐蜀公未嘗不與極飲盡歡﹐少間則必以談禪相勉﹐蜀公頗病之。蘇子瞻時在黃州﹐乃以書問救之當以何術﹐曰﹕曲ろ有毒﹐平地生出醉鄕﹔土偶作崇﹐眼前妄見佛國。子瞻報之曰﹕請公試觀能惑之性何自而生﹐欲救之心作何形相﹐此猶不立﹐彼復何依﹐正恐黃面瞿曇亦須斂衽﹐況學之者耶﹖意亦將有以曉公﹐而公終不領﹐亦可見其篤信自守﹐不肯奪於外物也。子瞻此書不載於集。

蘇子瞻元丰間赴詔獄﹐與其長子邁俱行﹐與之期送食惟菜與肉﹐有不測則撤二物而送以魚﹐使伺外間以爲候。邁謹守逾月﹐忽糧盡﹐出謀於陳畱﹐委其一親戚代送﹐而忘語其約。親戚偶得魚送之﹐不兼他物。子瞻大駭﹐知不免﹐將以祈哀於上而無以自達﹐乃作二詩寄子由﹐祝獄吏致之﹐蓋意獄吏不敢隱則必以聞。已而果然神宗初固無殺意﹐見詩蓋動心﹐自是遂益欲從寬釋﹐凡爲深文者皆拒之。二詩不載集中﹐今附於此﹕柏臺霜气夜淒淒﹐風動瑯月向低。夢繞雲山心似鹿﹐魂飛湯火命如雞。額中犀角眞吾子﹐身後牛衣愧老妻。他日神遊定何所﹐桐鄕應在浙江西。聖主如天萬物春﹐小臣愚暗自亡身。百年未了須還債﹐十口無家更累人。是處靑山可藏骨﹐他時夜雨獨傷神。與君世世爲兄弟﹐更結來生未了因。

北苑茶正所產爲魯坑謂之正焙﹐非魯坑爲沙溪謂之外焙﹐二地相去不遠而茶種懸絕﹐沙溪色白﹐過於魯坑﹐但味短而微澀﹐識茶者一啜如別涇渭也。余始疑地气土宜不應頓異如此﹐及來山中﹐每開辟徑路﹐刳治巖竇﹐有尋丈之間土色各殊﹐肥瘠﹑緊緩﹑燥潤亦從而不同﹐並植兩木於數步之間﹐封培灌漑略等﹐而生死丰瘁如二物者﹐然後知事不經見不可必信也。艸茶極品惟雙井﹑顧渚﹐亦不過各有數畝。雙井在分寧縣﹐其地屬黃氏﹐魯直家也﹐元間魯直力推賞於京師﹐族人交致之﹐然歲僅得一二斤爾。顧渚在長興縣﹐所謂吉祥寺也﹐其半爲今劉侍郎希範家。所有兩地所產歲亦止五六斤。近歲寺僧求之者多﹐不暇精擇﹐不及劉氏遠甚。余歲求於劉氏﹐過半斤則不復佳﹐蓋茶味𨿽均﹐其精者在嫩芽﹐取其初萌如雀舌者謂之槍﹐稍敷而爲葉者謂之旗﹐旗非所貴﹐不得已取一槍一旗猶可﹐過是則老矣。此所以爲難得也。

柳公權記靑州石末研墨易﹐字或爲氵今。凡頑石捍堅﹐磨墨者用力太過而疾﹐則兩�相拒必熱而沫起﹐俗言磨墨如病兒﹐把筆如壯夫。又云磨墨如病風手﹐皆貴其輕也。冷與冫今二義不相遠﹐石末本瓦硯﹐極不佳﹐至今靑州有之。唐中世未甚知有端歙石﹐當是以瓦質不堅﹐磨墨無沫耳﹐物性相制固有不可知者﹐今或急於磨墨而沫起﹐殆纏筆不可作字。但取耳中塞一粟許投之﹐不過一蕞﹐磨卽不復見。頃墨工王湍言此﹐試之果然﹐書幾間亦不可不知此。

賜告﹑予告﹐孟康解《漢書》以爲休假之名﹐非也。告者以假告於上﹐從之而或賜或予﹐故因謂之告。《左氏》言韓獻子告老﹐豈亦假耶﹖顏師古以爲請謁之言﹐是也。然謂謝病﹑謝事亦爲告﹐則非是。謝者﹐置其事與言病而去爾。古文皆相因爲義﹐自可以爲意通﹐而說者每鑿而附會﹐是以愈傳而愈失也﹐

婦人以姓爲稱﹐故周之諸女皆言姬﹐猶宋言子﹑齊言姜也。自漢以來不復辧﹐類以爲婦人之名。故《史記》言髙祖居山東﹐好美姬﹐《漢書﹖外戚傳》云所幸姬戚夫人之類﹐固已失矣。注《漢書》者見其言薄姬﹑虞姬﹑戚姬﹑唐姬等皆妾而非後﹐則又以爲眾妾之稱。近世言妾者遂皆爲姬﹐事之流傳失實每如是。今謂宗女爲姬﹐亦因《詩》言王姬之誤也。

俗言忍事敵災星﹐此司空表聖詩也。表聖《休休亭記》自言嘗爲匪人所辱﹐宜以耐辱自警﹐因號耐辱居士﹐蓋指柳璨﹐豈白馬之禍璨將爲不利﹐有不得已而忍辱以免者﹐故爲是言耶﹖《表聖傳》見《五代舊史﹖梁書》﹐蓋其卒在唐亡後也。然絕不能明其大節﹐至謂躁進矜伐﹐爲端士所鄙﹐昭宗反正﹐召爲兵部侍郎﹐謂己當爲宰輔﹐爲時要所抑﹐憤而謝病去。世之毀譽相反如此﹐如表聖出處用心﹐而不見知於當世﹐猶至是乎﹖王元之爲《五代闕文》始力爲之辯﹐方元之時去五代尙未遠﹐蓋猶有所傳聞﹐今《唐新書》所載大抵多取於元之。故知君子但彊於爲善﹐是非之公要有不能終亂者﹐其久而必定也。

樂君達州人﹐生巴峽間﹐不甚與中州士人相接﹐狀極質野﹐而博學純至﹐先君少師特愛重之﹐故遣吾聽讀。今吾尙略能記六經﹐皆樂君口授也。家貧甚﹐不自經理﹐有一妻二兒一跛婢﹐聚徒城西艸廬三間﹐以其二處諸生﹐而妻子居其一。樂易坦率多嬉笑﹐未嘗見其怒﹐一日過午未飯﹐妻使跛婢告米竭﹐樂君曰﹕少忍﹐會當有餉者。妻不勝忿﹐忽自屏間躍出﹐取案上簡擊其首﹐樂君袒而走﹐僕於舍下﹐羣兒環笑﹐掖起之。已而先君適選米三斗﹐樂君徐告其妻曰﹕果不欺汝﹐饑甚﹐幸速炊。俯仰如昨日﹐幾五十年矣。每旦起分授羣兒經﹐口誦數百過不倦﹐少間必曳履慢聲抑揚吟諷不絕﹐躡其後聽之﹐則延篤之書也。羣兒或竊效靳侮之﹐亦不怒。喜作詩﹐有數百篇﹐先君時爲司理﹐猶記其相贈一聯云﹕末路淸談得陶令﹐他時陰徳頌於公。又寄故人云﹕夜半夢回孤月滿﹐雨餘目斷太虛寬。先君數稱賞之﹐今老書生未有其比也。

往時南饌未通﹐京師無有能斫者﹐以爲珍味。梅聖兪家有老婢獨能爲之﹐歐陽文忠公﹑劉原甫諸人每思食﹐必提魚往過聖兪。聖兪得材必儲以速諸人﹐故集中有《買鯽魚八九尾﹐尙鮮活﹐永叔許相過﹐畱以給膳》﹐又《葵仲謀遺鯽魚十六尾﹐余憶在襄城時獲此魚﹐畱以遲永叔》等數篇。一日蔡州會客﹐食雞頭﹐因論古今嗜好不同﹐及屈到嗜芰﹐魯晰嗜羊棗等事﹐忽有言歐陽文忠嗜鯽魚者﹐問其故舉前數題曰﹕見《梅聖兪集》﹐坐客皆絕倒。

元丰間淮浙士人以疾不仕﹐因以行義聞鄕裏者二人﹕楚州徐積仲車﹐蘇州朱長文伯原。仲車以聾﹐伯原以跛﹐其初皆舉進士﹐旣病﹐乃不復出﹐近臣多薦之﹐因得爲州教授﹐食其祿﹐不限以任。伯原吾鄕裏﹐其居在吾黃牛坊第之前﹐有園宅幽勝﹐號樂�。與林樞密子中尢厚善﹐紹聖間力起爲太學博士﹐遷祕書省正字卒。仲車貧甚﹐事母至孝﹐父早棄家﹐不知所終﹐乃盡力於母。旣死﹐圖其像﹐日祭之﹐飲食皆持七箸﹐舉進於像上﹐若食之者﹐像率淋漓沾污。父名石﹐每行山間或庭宇﹐遇有石輒躍以過﹐偶誤踐﹐必嗚咽流涕。好作詩﹐頗豪怪﹐日未嘗輟﹐有六千餘篇。每客至不暇見﹐必辭以作詩忙﹐終於家。蘇子瞻往來淮甸﹐亦致禮﹐以爲獨行君子也。

錢塘西湖舊多好事僧﹐往往喜作詩﹐其最知名者熙寧間有淸順﹑可久二人﹐順字怡然﹐久字逸老﹐其徒稱順怡然﹑久逸老﹐所居皆湖山勝處﹐而淸約介靜﹐不妄與人交﹐無大故不至城市﹐士大夫多往就見。時有饋之米者﹐所取不過數斗﹐以瓶貯﹐置幾上﹐日取其三二合食之﹐𨿽蔬茹亦不常有﹐故人尢重之。其後有道潛﹐初無能﹐但從文士往來﹐竊其緒餘﹐並緣以見當世名士﹐遂以口舌論說時事﹐譏評人物﹐因見推稱﹐同時有思聰者亦似之﹐而詩差優。近歲江西有祖可﹑惠洪二人﹐祖可詩學韋蘇州﹐優此數人。惠洪傳黃魯直法﹐亦有可喜﹐而不能無道潛之過。祖可病癩死﹐思聰宣和中棄其學爲黃冠﹐又從而得官﹐道潛﹑惠洪皆坐累編置﹐風俗之變﹐𨿽此曹亦然﹐如順﹑久未易得也。

孫樞密固人物方重﹐气貌純古﹐亦以至誠厚徳名天下。熙寧間神宗以東宮舊僚托腹心﹐每事必密詢之﹐𨿽數有鯁論﹐而終不自暴於外﹐言一定不復易﹐𨿽一日數返﹐守一辭不爲多言。其子朴嘗爲人道其家庭之言曰﹕爲人當以聖賢爲師﹐則從容出於道徳﹔若急於名譽﹐老死亦安一節﹐不足學。故秉政於元丰﹑元間皆未嘗不爲士大夫所推尊﹐而訖不見驚世駭俗之事。其名四子長卽朴﹐次名曰雍﹑曰野﹑曰戇﹐可見其志也。

居髙山者常患無水﹐京口甘露﹑吳下靈巖皆聚徒數百人而沽水於下﹐有不勝其勞者。今道場山亦無水﹐以污池積雨水﹐供濯漑﹐不得已則飲之。人無食猶可﹐水不可一日缺﹐但有水者不知其爲重爾。吾居東西兩泉﹐西泉發於山足﹐蓊然澹而不流﹐其來若不甚壯﹐匯而爲沼才盈丈﹐蓋其餘流於外。吾家內外幾百口﹐汲者繼踵﹐終日不能耗一寸。東泉亦在山足﹐而伏流決爲澗﹐經碧淋池﹐然後會大澗而出﹐傍澗之人取以灌園者皆此水也。其發於上以供吾飲﹐亦才五尺。兩泉皆極甘﹐不減惠山﹐而東泉尢冽﹐盛夏可冰齒﹐非烹茶釀酒不常取。今歲夏不雨幾四十日﹐熱甚﹐艸木枯槁﹐山石皆可薰灼人。凡山前諸澗悉斷流﹐有井者不能供十夫一日之用﹐獨吾兩泉略不加損。平居無水者旣患不能得水﹐有水而易涸者方其有時又以爲常而不貴﹐今吾泉乃特見眾艱於得水之時﹐故居者始知其利﹐蓋近於有常徳者。天固使吾有是居也哉﹗

李亙字可久﹐兗州人﹐舉進士﹐少好學﹐通曉世事。吾識之最早﹐知其卓然必有立者。吾守許昌﹐一旦冒大雪自兗來﹐見畱十日而去﹐未嘗及世事﹐惟取古人出處所難明者質疑於余。後爲南京寧陵丞徐丞相擇之作尹﹐特愛之﹐擇之當國﹐乃浸用爲郎官。建炎末虜犯淮南﹐亙不及避地﹐久之不相聞﹐有言亙已屈節於劉豫者﹐余深以爲不然。旣而聞爲豫守南京﹐且遷大名畱守。余𨿽悵然﹐然念亙終必不忍至此。今春徐度自臨安來﹐云見其鄕人﹐云亙謀歸本朝﹐已爲豫族誅矣。不覺爲流涕﹐乃知余信之爲不謬﹐亙有知慮﹐見事速﹐此其間委折必有可言者﹐恨知之未詳也。

趙俊字徳進﹐南京人﹐與余爲同年生﹐余自榜下不相聞﹐守南京始再見之﹐官朝奉郎。新作小廬在城北杜門﹐𨿽鄕裏不妄交。劉器之無恙時居河南﹐暇時獨一過之。徐擇之於鄕人最厚﹐亦善俊﹐及爲丞相﹐鄕人多隨其材見用﹐俊未嘗往求﹐擇之亦忘之﹐獨不得官。建炎末虜將南牧﹐或勸之避地﹐俊曰﹕但固吾所守爾﹐死生命也﹐避將何之﹖衣冠奔踣於道者相繼﹐俊晏然安其居﹐卒不動。劉豫僭號﹐起爲虞部員外郎﹐辭疾不受﹐以告畀其家﹐卒卻之﹐如是再三﹐豫亦不復彊。凡家書文字一不用豫僭號﹐但書甲子﹐後三年死﹐此亦徐度云。自兵興以來常恨未見以大節名世者﹐在建康得一人曰通判府事楊邦。又嘗表諸朝得謚﹐而立廟祀。今又聞亙與俊皆故人﹐蓋可尙﹐世猶未有能少發明之者。他日當求其事﹐各爲之作傳。

蔣侍郎堂家藏楊文公與王魏公一帖﹐用半幅紙﹐有折痕﹐記其略云﹕昨夜有進士蔣堂攜所作文來﹐極可喜﹐不敢不布聞﹐謹封拜呈。後有蘇子瞻跋云﹕夜得一士﹐旦而告人﹐察其情若喜而不寐者。蔣氏不知何從得之﹐在其孫彜處也。世言文公爲魏公客﹐公經國大謀人所不知者﹐獨文公得與觀﹐此帖不特見文公好賢樂士之急﹐且得一士必亟告之﹐其補於公者亦固多矣。片紙折封﹐尢見前人至誠相與﹐簡易平實不爲虛文﹐安得復有隱情不盡﹐不得已而苟從者﹐皆可爲後法也。

房次律爲宰相﹐當中原始亂時𨿽無大功﹐亦無甚顯過﹐罷黜蓋非其罪﹐一跌不振﹐遂至於死﹐世多哀之。此固不幸﹐然吾謂陳濤之敗亦足以取此﹐杜子美《悲陳陶》云﹕孟冬十郡良家子﹐血作陳陶澤中水。野曠天靑無戰塵﹐四萬義軍同日死。哀哉﹗此豈細事乎﹖用兵成敗固不可全責主將﹐要之非所長而彊爲之勝﹐乃其幸﹐敗者必至之理﹐與故殺之無異也。次律之志豈不欲勝﹐而彊非其長﹐則此四萬人之死其誰當之乎﹖顧一跌猶未足償。陸機河橋之役不戰而潰者二十餘萬人﹐固未必皆死﹐死者亦多矣。訟其冤者孰不切齒孟玖﹖然不知是時機何所自信而敢遽當此任。師敗七里澗﹐死者如積﹐澗水爲不流﹐微孟玖﹐機將何以處乎﹖吾老出入兵間﹐未嘗秋毫敢言嘗試之意。蓋嘗謂陸機河橋之役﹑房陳陶之戰皆可爲書生輕信兵者之戒﹐不謂當時是非當否也。

兵興以來﹐盜賊夷狄所及無噍類﹐有先期奔避伏匿山谷林莽間者﹐或幸以免。忽𦇤負嬰兒啼聲聞於外﹐亦因得其處﹐於是避賊之人凡嬰兒未解事不可戒語者﹐率棄之道傍以去﹐累累相望﹐有教之爲綿球﹐隨兒大小爲之縛置口中﹐略使滿口而不閉气﹔或有力更預畜甘艸末﹐臨系時量以水漬使咀味﹐兒口中有物﹐自不能作聲﹐而綿軟不傷兒口﹐或鏤板以揭饒州道上。己酉冬虜自江西犯饒﹐信所在居民皆空城去﹐顚僕流離道上﹐而嬰兒得此全活者甚多。

三十年間士大夫多以諱不言兵爲賢﹐蓋矯前日好興邊事之獘。此𨿽仁人用心﹐然坐是四方兵備縱弛﹐不復振器械元刂虧﹐教揚鞠爲蔬圃。吾在許昌親見之﹐意頗不以爲然﹐兵但不可輕用﹐豈當並其備廢之哉﹖乃爲新作甲仗庫﹐督掌兵官復教場﹐以日閱習。一日王幼安見過曰﹕公不聞邢和叔乎﹖非時入甲仗庫檢察﹐有密啟之者﹐遂坐謫。吾時中朝不相喜者甚眾﹐因懼而止﹐後聞有欲以危語中吾者偶不得此﹐亦天也。然自夷狄暴起﹐東南州郡類以兵不足用﹐且無器甲﹐望風而潰者皆是﹐恨吾前日之志不終﹐然是時吾𨿽欲忘身爲之﹐不過得罪﹐終亦必無補也。

孔孟皆力詆願人﹐余少不能了﹐以爲居之似忠信﹐行之似廉潔﹐終愈於不爲忠信廉潔之人﹐何傷乎﹖而疾之深也。旣泛觀古今君子小人情僞之際﹐然後知聖賢之言不徒發也。彼不爲忠信廉潔者其惡不過其身﹐人旣曉然知之﹐則是非亦不足爲之惑。乃非其情而矯爲之﹐則名實顚倒﹐內外相反﹐苟用以濟其姦﹐何所不可爲﹖方孔孟時先王遺風余澤未遠﹐猶有能察而知之者﹐所憂特賊徳而已。後世先王之道知者無幾﹐不幸染其習而勿悟﹐則將舉世從之﹐《莊子》所謂小惑易方﹐大惑易性者﹐其爲患豈勝言乎﹗

子貢問曰﹕鄕人皆好之﹐何如﹖子曰﹕未可也。鄕人皆惡之﹐何如﹖子曰﹕未可也﹐不如鄕人之善者好之﹐其不善者惡之。一鄕之人未必皆善﹐亦未必皆不善﹐今無別於善惡而皆好之﹐非鄕願乎﹖若反此不幸非其罪而不善者惡之﹐則孟子所謂自反而仁與禮者﹐𨿽以爲禽獸可也。若善者亦惡之﹐則不可矣。故君子不畏不善人之所惡﹐而貴善人之所好﹐兩者各當其分﹐則何擇於好惡哉﹗然惟仁者能好人﹐能惡人﹐則好惡非仁者未易得其正﹐亦必自知者明﹐自反者審﹐然後不爲外之好惡所奪也。

閱所曝碑冊﹐見李邕所作《張柬之碑》﹐讀之偶終篇﹐五王與劉幽求等皆有社稷大功﹐然五王沈勇忠烈非幽求輩險譎貪權﹑偶能濟事者比﹐其間桓彥範與柬之尢奇材﹐可與姚崇相先後﹐蓋皆本於學術﹐然其不幸智不及薛季昶敬暉﹐不能自免於禍﹐亦坐書生習气﹐仁而不能斷也。幽求能勸彥範誅三思﹐非有以過二人﹐正以其一於前無所顧避爾。柬之﹑彥範旣欲成此﹐又欲全彼﹐其志豈不哀哉﹖然天下事要有不得已者勢必不能兩立﹐若以柬之﹑彥範之材而輔之幽求之決﹐豈特卒保其身﹐安得更有景龍事乎﹖世言廢幽求等坐姚崇不喜﹐非崇不能容﹐乃所以全之也。村校中教小兒誦詩﹐多有「心爲明時盡﹐君門尙不容。田園迷徑路﹐歸去欲何從」一篇﹐初不知誰作﹐大觀間三館曝書﹐昭文庫壁間有獘篋﹐置書數十冊﹐蠹爛幾不可讀﹐發其一曰﹕《玉堂新集》載此篇﹐乃幽求詠懷作也﹐豈非遷杭郴州刺史時耶﹖然幽求豈是安田園者﹐姑懟而云爾。

故事制科必先用從官二人舉上其所爲文五十篇考於學士院﹐中選而後召試﹐得召者不過三之一﹐惟歐陽文忠公爲學士時所薦皆天下名士﹐無有不在髙選者﹐蘇子瞻兄弟﹑李中書邦直﹑孫翰林巨源是也﹐世遂稱歐陽善舉賢良。程試旣不過策論﹐故所上文亦以策論中半﹐然多未免猶爲場屋文辭﹐惟孫巨源直指當世獘事﹐列其條目﹐援據祖宗﹐源流本末﹐質以故事﹐反覆論說﹐皆可施行﹐無一辭虛說﹐韓魏公一見曰﹕慟哭泣涕論天下事﹐其今之賈誼乎﹖時方爲於潛縣令﹐會以期喪不及試﹐免喪﹐魏公猶當國﹐卽用爲崇文館編校書籍﹐遂見進用﹐不復更外任﹐蓋猶愈於正登科也。

李育字仲蒙﹐吳人﹐馮當世榜第四人登第﹐能爲詩﹐性髙簡﹐故官不甚顯﹐亦少知之者。與外大父晁公善﹐尢愛其詩﹐先君嘗得其親書《飛騎橋》一篇於晁公﹐字畫亦淸麗﹐以爲珍玩。《吳志》孫權徵合肥﹐爲魏將張遼所襲﹐乘駿馬上津橋﹐橋板撤丈餘﹐超度得免﹐故以名橋﹐今在廬州境中。詩本後亡去﹐略追記之附於此﹕魏人野戰如鷹揚﹐吳人水戰如龍驤。气吞魏王惟吳王﹐建旗軟到新城傍。霸主心當萬夫敵﹐麾下倉皇無羽翼。途窮事變接短兵﹐生死之門不容息。馬奔津橋橋半撤﹐洶洶有聲如地裂。蛟怒橫飛秋水空﹐鶚驚徑度秋云缺。奮迅金羈汗沾臆﹐濟主艱難天借力。艱難始是報主時﹐平日主君須愛惜。此詩五七歲時先君口授小兒識之。

錢塘西湖﹑建康鐘山皆士大夫願遊而不獲者﹐仕宦適至﹐未有不厭足﹐所欲兩郡餘皆辱居之。在錢塘十月﹐適虜犯京師﹐信息未通﹐日望望涕泣﹐引首北向﹐何暇顧其他﹐僅以祈晴一至天竺而已。建康亦畱半歲﹐正當冬春之間﹐出師待敵﹐寢食且廢﹐鐘山𨿽兵火殘破之餘﹐形勢故在﹐六朝遺迹故事班班猶可數﹐城中但見屹然在側爾。而少從先君入峽﹐瞿塘﹑灩﹑髙塘﹑白帝城皆天下絕險奇異﹐乃一二縱觀﹐至今猶歷歷在目。晚往來浙東七里瀨﹑金華三洞諸勝處﹐每至輒畱數日﹐非興盡不歸﹐乃知山林丘壑亦各有分﹐非軒冕者所可常得﹐天固付之山人野老也。

上所好惡固不可不愼﹐況於取士。神童本不專在誦書﹐初亦不以爲常科﹐適有則舉之爾﹐故可因之以得異材。觀元獻不以素所習題自隱﹐文公不以一賦適成自幸﹐童子如此﹐他日豈有不成大器者乎﹖大觀行三舍法﹐至政和初小人規時好者謬言學校作成﹐人材已能如三代。乃以童子能誦書者爲小子﹐有造此殆近俳﹐而執事者樂聞之﹐凡有以聞﹐悉命之官﹐以成其說。故下俚庸俗之父兄幸於苟得﹐每苦其子弟以爲市﹐此豈復更有人材哉﹖宣和末余在蔡與許﹐見江外以童子入貢者數輩﹐率以老書生挾二三人持狀立庭下求試﹐與倡優經過而獻藝略等。初亦怪﹐抱之使升堂﹐坐定問之﹐乃志在得公廚數十千爲路費爾。爲之悵然﹐後或聞有得官者﹐今莫知皆安在﹐理固然也。

景修與吾同爲郎﹐夜宿尙書新省之祠曹廳步月庭下﹐爲吾言往嘗以九月望夜道錢塘﹐與詩僧可久泛西湖﹐至孤山已夜分﹐是歲早寒﹐月色正中﹐湖面渺然如銀﹐傍山松檜參天﹐露下葉間﹐嶷嶷皆有光﹐微風動﹐湖水晃漾﹐與林葉相射。可久淸臒苦吟坐中﹐淒然不勝寒﹐索衣無所有﹐空米囊覆其背﹐爲平生得此無幾。吾爲作詩記之云﹕霜風獵獵將寒威﹐林下山僧見亦稀。怪得題詩無俗語﹐十年肝鬲湛寒輝。此景暑中想象﹐亦可一灑然也。

讀書而不應舉則已矣。讀書而應舉﹐應舉而望登科﹐登科而仕﹐仕而以敍進﹐苟不違道於義﹐皆無不可也。而世有一種人﹐旣仕而得祿﹐反然以不仕爲髙﹐若欲棄之者。此豈其情也哉﹗故其經營有甚於欲仕﹐或不得間而入﹐或故爲小異以去﹐因以遲畱﹐往往遂竊名以得美官而不辭﹐世終不寤也。有言窮書生不識饅頭﹐計無從得﹐一日見市肆有列而鬻者﹐輒大呼僕地﹐主人驚問﹐曰﹕吾畏饅頭。主人曰﹕安有是理﹖乃設饅頭百許枚﹐空室閉之﹐徐伺於外﹐寂不聞聲﹐穴壁窺之﹐則以手摶撮﹐食者過半矣。亟開門詰其然﹐曰﹕吾見此忽自不畏。主人知其紿﹐怒而叱曰﹕若尙有畏乎﹖曰﹕有﹐猶畏臘茶兩碗爾。此豈求不仕者也。

東林去吾山東南五十餘里﹐沈氏世爲著姓。元丰間有名�者字東老﹐家頗藏書﹐喜賓客﹐東林當錢塘往來之衝﹐故士大夫與遊客勝土聞其好事必過之﹐沈亦應接不倦。嘗有布裘靑巾﹐稱回山人﹐風神超邁﹐與之飲﹐終日不醉﹐薄暮取食餘石橊皮書詩一絕壁間﹐曰﹕西鄰已富憂不足﹐東老𨿽貧樂有餘。白酒釀來緣好客﹐黃金散盡爲收書。卽長揖出門越石橋而去﹐追躡之已不見﹐意其爲呂洞賓也。當時名士多和其詩﹐傳於世。蘇子瞻爲杭州通判﹐亦和﹐用韓退之《毛穎傳》事云﹕至用橊皮緣底事﹐中書君豈不中書。𨿽以紀實﹐意亦有在也。

橘極難種﹐吾居山十年﹐凡三種而三槁死。其初移栽皆三四尺餘﹐一歲便結實﹐累然可愛﹐未幾偶歲大寒多雪﹐卽立槁﹐𨿽厚以苫覆艸擁﹐不能救也。蓋性極畏寒﹐而吾居在山之半﹐又面北多北風﹐與平地气候絕不同。山前梅花及桃李等率常先開半月﹐蓋五七之間如此。今吳中橘亦惟洞庭東西兩山最盛﹐他處好事者園圃僅有之﹐不若洞庭人以爲業也。凡橘一畝比田一畝利數倍﹐而培治之功亦數倍於田。橘下之土幾於用篩﹐未嘗少以瓦甓雜之。田自種至刈不過一二耘﹐而橘終歲耘﹐無時不使見纖艸﹐地必面南爲屬級﹐次第使受日。每歲大寒﹐則於上風焚糞壤以溫之﹐吾不如老圃﹐信有之矣。

吾居𨿽略備﹐然材植不甚堅壯﹐度不過可支三十年卽一易。人生不能無役﹐閒中種木亦是一適。今山之松已多矣﹐地旣皆辟﹐當歲益種松一千﹐桐﹑杉各三百﹐竹凡見隙地皆植之﹐盡五年而止﹐可更有松五千﹐桐杉各千五百。三十年後使居者視吾室敝則伐而新之﹐竹但取其風霜毀折與侵道妨行者﹐可不外求而足。今歲積益﹐與此山竹無慮增數千竿﹐松杉生不滿三尺者處處有之﹐桐子已實﹐伺其墜﹐多蓄之。冬春之間當與汝曹日策杖山行﹐自課擇僕之健而願者兩人供役﹐吾不爲無事矣。然此居竟何有﹖吾年六十猶思預植良材爲後計﹐柳子厚詩云﹕晚學壽張樊敬侯﹐種漆南園待成器。使子厚在﹐寧免一笑耶﹖

人之操行莫先於無僞﹐能不爲僞𨿽小善﹐亦有可觀﹐其積累之﹐必可成其大。苟出於僞﹐𨿽有甚善不特久之﹐終不能欺人﹐亦必自有怠而自不能掩者。吾涉世久﹐閱此類多矣。彼方作爲大言以掠美﹐牽率矯厲之行以誇眾﹐孰不能竊取須臾之譽﹖或因以得利﹐然外𨿽未知﹐未有不先爲奴婢窺其後而竊笑者﹐𨿽欲久﹐可乎﹖今吾父子相處﹐固自閨門之內﹐而賓客之從吾遊者未嘗不朝夕左右入吾室而並吾席也。吾固無善可稱﹐然終日之言苟有一毫相戾﹐何獨有愧鄕黨裏鄰﹐尙能厭服汝曹之心哉﹗嘗記歐陽文忠與其弟侄書有云﹕凡人勉彊於外﹐何所不至﹖惟考之其私﹐乃見眞僞﹐此非其家人無與知者﹐可以書諸紳也。

�史言王逸少性愛鵝﹐世皆然之。人之好尙固各有�僻﹐未易以一槪論﹐如崔鉉喜看水牛斗之類﹐此�何好﹐然而亦必與性相近類者﹐逸少風度超然��於鵝。張素正嘗云﹕善書者貴指實掌虛﹐腕運而手不知﹐鵝頸有腕法﹐倘在是耶﹖今鵝千百爲羣﹐其間必自有特異者﹐畜牧人皆能辧﹐人卽貴售之以爲種。蓋物各有出其類者﹐逸少卽意有所寓﹐因�賞其善者也﹐正素能書﹐識古人行筆意﹐其言似有理。

司空國史有傳其大節﹐略已備矣﹐而平生出處﹐每章奏論事見於謀國者﹐遺落甚多。先大父﹑太師兄弟三人皆以司空蔭入官﹐至老不敢忘也。吾少時猶記太師有親書其遺事一卷三十四條﹐今莫知本安在﹐本院子孫旣微﹐大觀末吾嘗從求家集及手書稿章﹐猶得五六十卷﹐意欲爲論次及作家傳﹐久之不能成。喪亂以來圖籍零落﹐今歲曝書追尋﹐尙有前日之半﹐喜不自禁﹐稍涼筆研可親終﹐當成此志﹐亦欲使汝曹知吾門內先此立朝者卓卓如是﹐非如乃翁猥退無能也。

韓退之作《毛穎傳》﹐此本南朝俳諧文《驢九錫》《雞九錫》之類﹐而小變之耳。俳諧文𨿽出於戲﹐實以譏切當世封爵之濫。而退之所致意﹐亦正在中書君老不任事﹐今不中書等數語﹐不徒作也。文章最忌祖襲﹐此體但可一試之耳。《下邳侯傳》世已疑非退之作﹐而後世乃因緣換傲不已。司空圖作《容成侯傳》﹐其後又有《松滋侯傳》﹐近歲《溫陶君》《黃甘》《綠吉》《江�柱》《萬石君》傳紛然不勝其多﹐至有托之蘇子瞻者﹐妄庸之徒遂爭信之。子瞻豈若是之陋耶﹖中間惟《拔仲》一傳雜藥名爲之﹐其制差異﹐或以爲子瞻在黃州時出奇以戲客﹐而不以自名。余嘗問蘇氏諸子﹐亦以爲非是﹐然此非玩侮遊衍有餘於文者不能爲也。

神仙出沒人間不得爲無有﹐但區區求遇其人而學之者﹐皆妄人也。神仙本出於人﹐孰不可爲﹐不先求己之仙﹐而待人以爲仙﹐理豈有是乎﹖今鄕裏之善人見不善人且恥與之接矣﹐安有神仙而輕求於妄人者。古今言嘗遇仙必天下第一等人﹐顧未必皆授以道﹐然或前告人以禍福﹐使有所避就﹐或付之藥餌﹐使壽考康彊﹐非見之也﹐彼自以類求耳。唐人多言顏魯公爲神仙﹐近世傳歐陽文忠公﹑緯魏公皆爲仙﹐此復何疑哉﹗

自古夷狄亂華無甚於劉元海﹐其得志無幾﹐而子和卒見弒﹐至聰遂亡﹐曾不及二�年。其次安祿山不二年﹐亦弒於慶緒。阿保機𨿽僅免於弒﹐不及反﹐因以帝歸。元昊稱兵西方才五六年﹐其末弒於佞令哥。天之於善惡逆順不可欺如此。桀紂爲虐﹐所殺中國之人猶可數計﹐而皆以亡天下﹐紂不免誅死。豈有裔夷長驅塗炭﹐毒流四海﹐因之以死者何可爲量數﹐而得令終耶﹖今金賊犯順亦已十年﹐以天道言之﹐數之一周也﹐其將有祿山﹑元海之變乎﹖

《孟子》言「烏是何言也」﹐烏蓋齊魯發語不然之辭﹐至今用之﹐作鼻音﹐亦通於汝潁。《漢書》記故人見陳涉言「夥﹐涉之爲王耽耽者」﹐夥吳楚發語驚大之辭﹐亦見於今。應邵﹕亦禍音。非是﹐此唇音﹐與壞相近。《公羊》記州公如曹﹐以齊人語過我爲化我﹐今齊人皆以過爲音。歐陽文忠記打音本謫耿切﹐而舉世訛爲丁雅切﹐不知今吳越俚人正以相毆擊爲謫耿音也。

吳越之俗以五月二十日爲分龍日﹐不知其何據﹐前此夏雨時行﹐雨之所及必廣﹐自分龍後則有及有不及﹐若有命而分之者也。故五六月之間每雷起雲簇﹐忽然而作﹐類不過移時﹐謂之過雲﹐雨𨿽三二里間亦不同﹐或濃雲中見若尾墜地婉蜒屈伸者﹐亦止雨其一方﹐謂之龍掛。深山大澤龍蛇所居﹐其久而有神﹐宜有受職者﹐固無足怪。屋廬林木之間時有震擊而出﹐往往有隙穴見其出入之迹﹐或曰此龍之懶而匿藏者也。佛老書多言龍行雨甚苦﹐是以有畏而逃﹐以是推之﹐龍之類益不一﹐一雨分役亦若今人之有官守長貳佐屬﹐其勤惰﹑材不材爲之長者各察而治之耶﹖

崔唐臣閩人也﹐與蘇子容﹑呂晉叔同學相好﹐二公先登第﹐唐臣遂罷舉﹐久不相聞。嘉中二公在館下﹐一日忽見艤舟汴岸﹐坐於船窗者唐臣也。亟就見之﹐邀與歸﹐不可﹐問其別後事曰﹕初倒篋中有錢百千﹐以其半買此舟﹐往來江湖間﹐意所欲往則從之﹐初不爲定﹐正以其半居貨﹐間取其贏以自給﹐粗足卽已﹐不求有餘﹐差愈於應舉覓官時也。二公相顧太息而去﹐翌日自局中還﹐唐臣有畱刺﹐乃攜酒具再往謁之﹐則舟已不知所在矣。歸視其刺之末有細字小詩一絕云﹕集賢仙客問生涯﹐買得魚舟度歲華。案有黃庭樽有酒﹐少風波處便爲家。訖不復再見。頃見王仲虧說此。

山林園圃但多種竹﹐不問其他景物﹐望之自使人意瀟然﹐竹之類多﹐尢可喜者﹛圭﹜竹﹐益色深而葉密。吾始得此山卽散植竹﹐略有三四千竿﹐雜眾色有之﹐意數年後所向皆竹矣。戊申己酉間二浙竹皆結花而死﹐俗謂之米竹﹐於是吾所植亦槁盡﹐今所存惟介竹數百竿爾。方其初花時老圃輒能識之﹐告吾亟盡伐去﹐存其根則來歲尙可復生﹐而余終不忍﹐至已槁而後伐﹐則與其根俱朽矣。比𨿽復補種而竹種已難得﹐不能及前五之一﹐然猶更須三五年始可望其干云蔽日。今日有告余種竹法者﹐但取大竹﹐善掘其鞭﹐無使殘折﹐從根斷取其三節﹐就竹林燒其斷處﹐使無泄气﹐種之一年卽發細筍﹐掘去勿存﹐次年出筍便可及母﹐此良有理﹐插柳者燒其上一頭則抽條倍長﹐鬻牡丹者燒其柄或蠟封卽不蔫﹐蓋一術也。當卽試之﹐然種竹須當五六月﹐𨿽烈日無害小瘁﹐久之復蘇。世言五月十三日爲竹醉可移﹐不必此日﹐凡夏皆可種也。杜子美詩云﹕西窗竹影薄﹐臘月更須栽。余舊用其言﹐每以臘月種﹐無一竿活者﹐此亦余信書之獘而見事遲也。

劉忄炎盛暑見王導﹐導以腹熨彈棋局云﹕何乃氵訇。忄炎出﹐人問王公何如﹐忄炎曰﹕未見他異﹐惟聞吳語。當謂氵訇爲冷﹐吳人語也。今二浙乃無此語。

世以登科爲折桂﹐此謂邵詵對策東堂﹐自云桂林一枝也。自唐以來用之﹐溫庭筠詩云﹕猶喜故人新折桂﹐自憐羈客尙飄蓬。其後以月中有桂﹐故又謂之月桂﹐而月中又言有蟾﹐故又攺桂爲蟾﹐以登科爲登蟾宮。用邵詵事固已可笑﹐而展轉相訛復爾﹐然文士亦或沿襲因之弗悟也。

丁仙現自言及見前朝老樂工間有優諢及人所不敢言者﹐不徒爲諧謔﹐往往因以達下情﹐故仙現亦時時效之﹐非爲優戲﹐則容貌儼然如士大夫。紹聖初修天津橋﹐以右司員外郎賈種民董役﹐種民時以朝服坐道傍持撾親指麾﹐役工見者多非笑。一日橋成﹐尙未通行﹐仙現適至﹐素識種民﹐卽訶止之﹐曰﹕吾橋成﹐未有敢過者﹐能打一善諢當使先眾人。仙現應聲云﹕好橋好橋。卽上馬急趨過﹐種民以爲非諢﹐使人亟追之﹐已不及﹐久方悟其譏己也。

韓忠憲公罷政事﹐嘗語康公兄弟以馬伏波論少遊事云﹕吾已無及汝曹﹐他日能如少遊言爲鄕裏善人守墳墓亦足矣。康公旣葬﹐忠憲許昌仕浸顯﹐一日歸省墓下﹐用王逸少故事﹐期六十卽掛冠歸﹐以終公志﹐爲文自誓。元丰末謫守鄧州﹐明年六十﹐乃具述前語﹐求致仕章十上。時裕陵眷康公未衰﹐苦畱之﹐遣中使諭旨曰﹕先臣有知﹐見卿宣力國事﹐當亦必以爲然。康公猶請不已﹐乃就易許昌﹐曰﹕可以守墳墓矣。公不得已拜命﹐未幾再入爲相。

韓宗武雲杜子美詩﹕自平宮中呂太一﹐收珠南海千餘日。近供生犀翡翠稀﹐復恐徵戍干戈密。蠻溪豪族小動搖﹐世封刺史非時朝。蓬萊殿前諸主將﹐才如伏波不得驕。《代宗紀》﹕廣州市舶使呂太一反﹐逐其節度張休﹐或疑宮中二字恐誤讀。《韋倫傳》言宦者呂太一﹐則蓋中人爲宮市於嶺南者爾﹐故稱市舶使。此詩似爲哥舒晃作﹐太一以廣徳二年反﹐晃大歷八年以循州刺史反﹐殺嶺南節度使呂崇賁﹐相去蓋十年。自此詩而上至《靑絲》五篇﹐疑皆失其題﹐故但以句首語名之﹐所以讀者多不能遽了。《魏�古傳》復有薦洹水令呂太一在開元間﹐與大歷亦相反﹐此別一人﹐姓名適同爾。

浙東溪水峻急﹐多灘石﹐魚隨水觸石皆死﹐故有溪無魚﹐土人率以陂塘養魚﹐乘春魚初生時取種於江外﹐長不過半寸﹐以木桶置水中﹐細切萆爲食﹐如食蠶﹐謂之魚苗﹐一夫可致數千枚﹐投於陂塘﹐不三年長可盈尺。但水不廣﹐魚勞而瘠﹐不能如江湖間美也。《大業雜記》載吳郡送太湖白魚種子﹐置苑內海中水邊﹐十餘日卽生。其法取魚產子著菇荇上者﹐刈之曝漧﹐亦此之類。但不知旣曝漧﹐安得復生﹖必別有術。今吳中此法不傳﹐而太湖白魚實冠天下也。

虎丘山﹐晉王故居﹐嘗爲吳國內史﹐故與其弟瑉皆卜居吳下﹐舊傳宅在城內日華裏﹐今景徳寺卽是﹐虎丘乃其外第爾。與瑉分東西二宅﹐本在山前﹐後捨爲寺﹐號東西寺。今寺乃在山巓下﹐瞰劍池﹐父老以爲會昌寺﹐廢其地﹐歸於民﹐今爲田者猶能指其故處。大中寺復乃遷於上﹐則非復之舊矣。寺之西亦有小院﹐謂之西庵﹐蓋但存其名。余大父故廬與景徳寺爲鄰﹐自虜入寇﹐景徳寺皆焚﹐而虎丘偶獨存其勝﹐槪猶爲吳下第一也。

徐復所謂衝晦處士者建州人﹐初亦舉進士﹐《京房易》世久無通其術者﹐復嘗遇隱士得之﹐而雜以六門遁甲﹐自筮終身無祿﹐逐罷舉。範文正公知蘇州﹐嘗疑夷狄當有變﹐使復占之﹐復爲言西方用師起某年月﹐盛某年月﹐天下當騷然。故文正益論邊事﹐�元昊叛無一不驗者。仁宗聞而召見﹐問以兵事﹐曰﹕今歲直小過﹐剛失位而不中﹐惟彊君徳乃可濟爾。命以大理評事﹐不就﹐賜號而歸杭州萬松嶺﹐其故廬也。時林和靖尙無恙﹐杭州稱二處士﹐而和靖卒乃得謚。與復同時者又有郭京﹐亦通術數﹐好言兵而任挾不倫﹐故不顯。

道家有言三尸﹐或謂之三彭﹐以爲人身中皆有是三虫﹐能記人過失﹐至庚申日乘人睡去而讒之上帝﹐故學道者至庚申日輒不睡﹐謂之守庚申﹐或服藥以殺三虫﹐小人之妄誕有至此者﹗學道以其教言﹐則將以積累功行﹐以求升舉也﹐不求無過﹐而反惡物之記其過﹐又且不睡以守﹐爲藥物以殺之﹐豈有意於爲過﹐而幸蔽覆藏匿﹐欺罔上帝﹐可以爲神仙者乎﹖上帝照臨四方﹐納三尸陰告而謂之讒﹐其悖謬尢可見。然凡學道者未有不信其說﹐柳子厚最號彊項﹐亦作《罵屍虫文》﹐且唐末猶有道士程紫霄﹐一日朝士會終南大極觀守庚申﹐紫霄笑曰﹕三尸何有﹖此吾師托是以懼爲惡者爾。據牀求枕﹐作詩以示眾曰﹕不守庚申亦不疑﹐此心長與道相依。玉皇已自知行止﹐任爾三彭說是非。投筆鼻息如雷。詩語𨿽俚﹐然自昔其徒未有肯爲是言者﹐孰謂子厚而不若此士也。

余在建康﹐有李氏子自言唐宗室後﹐持其五代而上告五通援赦書求官﹐縑素𨿽獘﹐字畫猶如新。其最上廣川郡公汾州刺史李暹一告尢精好﹐其初書舊銜趙州刺史﹐次云右可汾州刺史云云﹐然後書告詞﹐先言門下﹐末言主者施行﹐猶今之麻詞也﹐開元二十年七月六日下後低項列銀靑光祿大夫守兵部尙書兼中書令集賢殿學士云云蕭嵩宣﹐中書侍郎闕知制誥王丘奉行。此中書省官也。再起項列侍中兼吏部尙書弘文館學士臣光庭與黃門侍郎給事中等﹐言制出如右﹐請奉制付外施行﹐謹言﹐年月日。畫制可者門下省官也。再列尙書左丞相闕開府儀同三司行尙書右丞相云云﹐侍中云云。蓋光庭前銜而不名。次列吏部侍郎林甫﹑肜告某官奉被制書如右﹐符到奉行﹐年月日。下者尙書省官也。與林甫﹑肜三名皆親書﹐大如半掌﹐極奇偉﹐蓋裴光庭﹑宋廣平﹑李林甫﹐肜當爲韋肜﹐中書省官書姓﹐而門下﹑尙書省則不書﹐光庭以兼吏部尙書故﹐再見於尙書省官而不名﹐蕭嵩﹑裴光庭學士結銜皆在官下。余見唐告多大抵皆吏部告﹐惟此中書所命﹐如今堂除者﹐故有辭但前不言敕而言門下爲異爾。兵興以來﹐先代遺迹存者無幾﹐可以示後生之樂多聞者也。

晏元獻爲參知政事﹐仁宗親政﹐與同列皆罷﹐知亳州。先有摘其爲章懿太后墓志﹐不言帝所生以自結者﹐然亦不免俱去。一日遊渦水﹐見蛙有躍而登木捕蟬者﹐旣得之﹐口不能容﹐乃相與墜地﹐遂作《蜩蛙賦》﹐略云﹕匿蕞質以潛進﹐跳輕軀而猛噬。𨿽多口以連獲﹐終扼吭而弗制。歐陽文忠滁州之貶﹐作《憎蠅賦》﹐晚以濮廟事亦厭言者屢困不已﹐又作《憎蚊賦》﹐蘇子瞻揚州題詩之謗作《黠鼠賦》﹐皆不能無芥蒂於中而發於言﹐欲茹之不可﹐故惟知道者爲能忘心。

趙康靖公初名﹐直史館﹐黃宗旦名知人﹐一見公曰﹕君他日當以篤厚君子稱於世。因使攺名約己﹐而忽夢有持文書示之若公牒者﹐大書趙槪二字﹐初弗悟﹐旣又夢有遺之書者﹐題云﹕祕書丞通判汝州趙槪﹐始疑其或諭己﹐乃攺後名。後六年登科﹐果以祕書丞通判海州﹐但汝字不同爾。議者或汝字篆文與海字相近﹐公夢中或不能詳也。旣稍顯﹐又夢與王文安公同入一佛寺﹐文安題壁云﹕刑部郎中知制誥趙槪。後十年亦以此官入掖垣﹐遂爲學士。禮部王文安公爲三司使同會。偶爲書題名記云﹕自刑部郎中知制誥召入兩人。相顧大笑﹐此尢可怪。故康靖平生尢信夢﹐晚作《見聞記》﹐其一篇書當時諸公間夢事甚詳。

劉原甫廷試本爲第一﹐王文安公其舅也﹐爲編排試卷官。旣拆號﹐見其姓名﹐遂自陳請降下名。仁宗初以髙下在初覆考官﹐編排官無與﹐但以號次第之耳。文安猶力辭不已﹐遂升賈直孺爲魁﹐以原甫爲第三。

陸龜蒙作《怪松圖贊》﹐謂艸木之性本無怪﹐生不得地﹐有物遏之﹐而陽气作於內﹐則憤而爲怪。範文正公初數以言事動朝廷﹐當權者不喜﹐每目爲怪人。文正知之﹐及後復用爲西帥﹐上疏請城京師以備虜﹐曰﹕吾又將怪矣。乃書《龜蒙贊》以遺當權者﹐曰﹕朝廷方太平﹐不喜生事﹐某於紳中獨如妖﹐言旣齟齬不得伸﹐辭因乖戾﹐得無如龜蒙之松乎﹖時𨿽知其諷己﹐訖不能盡用其言。

世言遲久有待者曰宿畱﹐自漢卽有此語。二十八星謂之舍或謂之宿﹐宿者﹐止其所居也。畱作去音﹐古一字而分二義者多以音別之﹐如自食爲食﹐食人則音伺﹐自飲爲飲﹐飲人則音蔭之類是矣。蓋應畱而畱則爲平音﹐應去而畱則爲去音﹐逗𨖻亦同此義。

顏魯公眞迹宣和間存者猶可數十本﹐其最著者《與郭英論坐位書》在永興安師文家﹐《祭侄季明文》《病妻乞鹿脯帖》在李觀察士衡家﹐《乞米帖》在天章閣待制王質家﹐《寒食帖》在錢穆甫家﹐其餘《蔡明遠帖》《盧八倉曹帖》《送劉太眞序》等不知在誰氏﹐皆有石本。《坐位帖》安氏初析居分爲二﹐人多見其前段﹐師文後乃並得之﹐相繼皆入內府﹐世間無復遺矣。

錢穆甫爲如臯令﹐會歲旱蝗發﹐而泰興令獨紿郡將云﹕縣界無蝗。已而蝗大起﹐郡將詰之﹐令辭窮乃言縣本無蝗﹐蓋自如臯飛來﹐仍檄如臯﹐請嚴捕蝗﹐無使侵鄰境。穆甫得檄﹐輒書其紙尾報之曰﹕蝗虫本是天災﹐卽非縣令不才﹐旣自敝邑飛去﹐卻請貴縣押來。未幾傳至郡下﹐無不絕倒。

《左氏》記晉平公夢黃熊事亦見《國語》﹐二本皆作熊字﹐韋氏《國語注》遂以爲熊罷之熊。杜預於《左氏》不言何物﹐世多疑熊當如《爾雅》「鱉三足爲能」之能﹐謂傳寫有衍文﹐據陸徳明《左氏釋文》直以爲能字﹐音奴來反﹐則固已云爾。不知以意刪其文耶﹖或別有據也。余考古文熊﹐能二字本通用﹐故賢能之能字書以爲獸名﹐堅中而彊力﹐則熊也﹐是熊字或爲能﹐能字或爲熊﹐初未嘗有別。熊罷之熊﹐能鱉之能二物共一名﹐各隨其所稱﹐則何必更論衍文﹐正當讀爲能爾。宋莒公兄弟畱意小學﹐𨿽補注《國語》略能辧之﹐以正韋氏之誤﹐然意不盡徹﹐終不免攺熊爲能也。

吾明年六十歲﹐今春治西塢隙地作堂其間﹐取蘧伯玉之意﹐名之曰知非。趙淸獻年五十九﹐聞雷而得道﹐自號知非子﹐此眞爲伯玉者也。今吾無淸獻之聞﹐而遽以名其居﹐姑志其年耶﹖抑將求爲伯玉耶﹖夫伯玉亦何可求爲﹐南郭子綦有言今之隱幾非昔之隱幾者也﹐古之人於一隱幾之間猶有所辧﹐尙何論六十年﹐豈不知其有與物俱遷而獨存者乎﹖苟知存者之爲是﹐則遷者無物而不非也。自是觀之﹐則吾亦可以少稅駕於此堂矣。始吾守蔡州方三十九﹐明年作堂於州治之西廡﹐名之曰不惑﹐吾以爲僭﹐然吾有志學焉者也。今二十年﹐幸其所願學者未嘗廢﹐亦粗以爲不至於顚迷流蕩而喪其本心者﹐𨿽求爲伯玉可也。

漢末五斗米道出於張陵﹐今世所謂張天師者也﹐凡受道者出五斗米﹐故云五斗米道﹐亦謂之米賊﹐與張角略相同。張魯蓋陵之孫﹐然其法本以誠信不欺詐爲本﹐而魯爲劉焉督義司馬﹐因與別部司馬張修共擊漢中太守蘇固﹐遂襲殺修而奪其兵﹐惡在其不欺詐耶﹖王逸少父子素奉此道﹐逸少人物髙勝﹐必非惑於妖妄者﹐其用意故不可知。然盧循入會稽﹐其子徽之爲太守﹐以入靜室求鬼﹐兵不設備﹐遂爲循屠其家﹐亦可見矣。近世江浙有事魔喫菜者云﹕其原出於五斗米﹐而誦《金剛經》﹐其說皆與今佛者之言異﹐故或謂之金剛禪﹐然猶以角字爲諱而不敢道也。

楊子云謂嚴君平爲蜀莊﹐避武帝之諱也﹐其稱李仲元益與君平爲一�人。班固作《王吉傳序》載君平與鄭子眞事甚詳﹐而不及仲元。顏師古以《三輔決錄》君平名遵子﹐眞名朴。余讀《蜀志》秦宓《與王商書》論嚴君平﹑李弘立祠事曰﹕李仲元不遭《法言》﹐今名必淪。又以知仲元蓋名弘﹐但惜其行事不著爾。

