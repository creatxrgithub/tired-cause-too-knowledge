賞心樂事﹝宋﹞張鑑撰

目錄

序

正月

二月

三月

四月

五月

六月

七月

八月

九月

十月

十一月

十二月

賞心樂事序余掃軌林閒不知衰老節物千變花鳥泉石領會無餘每適意時徜徉小園殆覺風景與人爲一閒引客攜觴或幅巾曳杖嘯歌往來澹然忘歸因排比十有二月燕遊次序名之曰賞心樂事授小庵主人以備遺忘非有故當力行之然爲具眞率毋至勞費及暴殄沈湎則天之所以與我者爲無負無褻昔賢有云不爲俗情所染方能說法度人蓋光明藏中孰非遊戲若心常淸淨離諸取著於有差別境中而能常入無差別定則淫坊酒肆徧歷道場鼓樂音聲皆談般若徜情知物隔境逐源移如鳥黏黐動傷軀命又烏知所謂說法度人者哉聖朝中興七十餘載故家流風淪落幾盡有聞前輩典刑識南湖之淸狂者必長哦曰人生不滿百常懷千載憂晝短苦夜長何不秉燭遊一旦相逢不爲生客張鑑撰

賞心樂事宋

張鑑著

正月歲節家宴立春日春盤人日煎餅會玉照堂賞梅天街觀燈諸館賞燈叢奎閣山茶湖山尋梅攬月橋看新柳安閒堂掃雪

二月現樂堂瑞香社日社飯玉照堂西緗梅南湖挑菜玉照堂東紅梅飡霞軒櫻桃花杏花莊杏花南湖泛舟羣仙繪幅樓前後球【一作樓前打球】綺互亭千葉茶花馬塍看花

三月生朝家宴曲水流觴花院月夕花院桃柳寒食郊遊碧宇觀筍滿霜亭北棣棠春堂牡丹芍藥芳艸亭觀艸艷香館林檎宜雨亭千葉海棠宜雨亭北黃薔薇花院紫牡丹花院煮酒現樂堂大花【一作大茶】經寮茶瀛巒勝處山花

四月初八日亦庵早齋南湖放生食糕糜芳艸堂艸芙蓉池新荷蕊珠洞酴醾滿霜亭菊花玉照堂靑梅艷香館長春花安閒堂紫笑飡霞軒櫻桃南湖雜花

五月淸夏堂觀魚聽鶯堂摘瓜安閒堂解粽重午節泛蒲煙因波觀碧蘆夏至日鵝臠南湖萱花水北書院采蘋淸夏堂楊梅叢奎閣前橊花艷香館林檎

六月現樂堂南白酒樓下避暑蒼寒堂後碧蓮碧宇竹林避暑芙蓉池賞荷花約齋夏菊淸夏堂新荔枝霞川食桃

七月叢奎閣前乞巧飡霞軒五色鳳仙花立秋日秋葉玉照堂玉簪西湖荷花南湖觀魚應鉉齋東葡萄霞川水紅花珍林剝棗

八月湖山尋桂現樂堂秋花社日糕會眾妙峯山木犀霞川野萄綺互亭千葉木犀浙江觀潮桂隱叢桂杏花莊雞冠黃葵

九月重九登城把萸把菊亭采菊蘇堤看芙蓉珍林嘗時果景全軒金橘芙蓉池三色拒霜杏花莊篘新酒

十月現樂堂暖鑪滿霜亭密橘煙因波觀買市賞小春花杏花莊挑薺詩禪堂試香

十一月摘星軒枇杷花冬至節餛飩味空堂臘梅蒼寒堂南天竺花院水仙

十二月綺互亭檀香臘梅天街閣市南湖賞雪安閒堂試燈湖山探梅花院蘭花二十四夜餳果食玉照堂看早梅除夜守歲

