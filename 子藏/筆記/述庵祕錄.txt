

《述庵祕錄》淸王無生

○熱河行宮之寶藏

淸帝耽安逸﹐多離宮。冬春居大內﹐夏處熱河﹐秋處奉天﹐平時處圓明園。園去城遠﹐駐園中閣員奉事者﹐夜半起﹐乘騎達園﹐雞猶未鳴耳。閣臣省其事具奏﹐奉諭畢﹐閣員馳回城﹐日尙未午。後園尾﹐中原多故﹐遂不北巡。奉天熱河﹐設滿員駐守之。二宮多寶藏﹐熱河尢多。某殿壁嵌桃樹﹐髙逾丈﹐根柯悉寶石﹐葉皆翠玉﹐枝上百餘桃﹐累累下垂﹐盡紅霞洗也﹐每桃約重四五兩。又壁嵌明皇墜馬圖﹐悉玉制﹐肉色須髮袍帶靴騎﹐大越數尺﹐精及毫末﹐莫不妙肖若天成。然最精則明皇黃袍丹裏墜狀﹐袍角掀起﹐丹略露﹐有云譎波詭﹐頰益三毫之致。一案中虛﹐藏機械﹐悉祕戲圖﹐手按人物皆動﹐須髮若活。光緒末﹐宮中興土木﹐慈禧思移熱河行宮物入大內﹐共載一百八十巨車﹐計二萬數千具入京師。熱河藏異﹐自後半入內廷。嗚呼﹗中國美術文藝﹐固印度﹑羅馬匹也。國粹所在﹐藏於何有﹖安得隆裕後建博物院﹐出寶藏實之﹐俾中外得有觀感興起﹐閱資畱中央爲教育費﹐一舉兩善﹐而乃違老氏多藏之戒也﹖悲夫﹝意大利每年得遊覽古物資五六千萬金﹞﹗

○同治帝之軼事

載淳﹐慈禧子﹐長大頗殊趣﹐好冶遊及蹴リ獗張諸戲。淸制﹐宮中內監有職業﹐服役外﹐如弄舟舁輿演劇等﹐悉內監爲之。載淳喜舞剛﹐尢喜摜交。摜交須身體靈活﹐年稍長輒不能。載淳親教小內監爲之。初習用板凳﹐小內監橫臥其上﹐而上以手按其腹﹐俾圜轉如連環。體稍僵﹐用手彊按之﹐死者比比。其精者摜交數十度﹐錚然有聲而弗息。一時風尙﹐自梨園供奉﹐訖各行省﹐無不喜演劇摜交﹐自載淳始也﹝今則其風已熄﹞。與貝勒載尢善﹐二人皆好著黑衣﹐娼寮酒館曁攤肆之有女子者﹐徧遊之。其病實染毒瘡﹐頭髮盡脫落﹝言因發疥瘡致傘者誤﹞。甲戌十二月初五夜﹐載淳死﹐召恭邸入內﹐時外間無知者。王入﹐侍衛及內監隨掩關﹐越十數重悉然。至則見陳屍寢宮。慈禧手秉燭謂恭邸曰「大事至此﹐柰何﹖」旋手詔載入宮﹐載尙幼﹐輿中猶酣睡也。翌晨﹐宣告帝崩﹝載淳小斂懷紙中﹐尙餘銀盈握﹐蓋零用未盡者﹞﹐人始知焉。時風尙攘外﹐中外臣工﹐悉恥言外事﹐道遇側目睨之。朝臣略知外情惟恭邸。時掌管總署﹐人譏爲鬼使﹝時奕好順眾議﹐以攘外稱能﹐管神機營﹐人稱爲神差﹞。郭侍郎嵩燾﹐倡言非是﹐羣競屏之。載淳居宮中﹐抵排極力﹐常命內侍縛槁人﹐衣冠若洋裝﹐自彎弓射之﹐以爲笑樂。故攘外之說﹐畱存通國﹐至辛丑約成而始息。

○孝貞後之暴薨

光緒庚寅冬﹐慈禧病﹐禦醫診無效﹐詔行省督撫進良醫。直督李鴻章﹑江督劉坤一﹑鄂督李瀚章﹐皆有進。故事﹐兩宮坐朝﹐東西位南向﹐慈禧旣病數月﹐孝貞後獨視朝。辛亥春﹐三月十日晨﹐召見軍機﹝王大臣在樞府者恭親王奕�﹑大學士左宗棠﹑尙書王文韶﹑協辦大學士李鴻藻等﹞﹐禦容和怡無疾色﹐但兩頰微赤。軍機退﹐午後四鐘﹐內廷忽傳孝貞崩﹐命樞府諸人速進。向例帝後疾﹐傳禦醫﹐先詔軍機悉其事﹐醫方藥劑悉由軍機檢視。時去退直五小時﹐宮廷暴變﹐諸臣皆大驚。抵宮見孝貞已小殮﹐而慈禧坐矮凳﹐言東後向無病﹐日來未見動靜﹐何忽暴變至此﹖諸臣仰慰頓首﹐出議喪事。曩時后妃薨﹐卽傳戚屬入內瞻視後小斂﹐歷朝以爲常。孝貞薨﹐椒房無預其事者﹐眾嘆爲創聞。時有伶工金某者﹐得慈禧寵﹐出入宮闥。慈禧疾久未愈﹐孝貞往候﹐至見慈禧與伶臥榻上﹐孝貞痛數責之。慈禧跽謝﹐逐金伶出宮﹐尋賜死。孝貞故喜小食﹐薨日﹐慈禧以糕餅進禦﹐逾數時薨。慈禧亡﹐金家人備述之如此﹝此次慈禧之病﹐系因生育血崩所致﹐醫治均無效﹐得吉林貢人參四枝甚巨﹐煎服始愈﹞。

○剛毅之貪詐

滿人生性好財﹐其故由饋贈宮閫親貴。包衣人嚴主僕之誼﹐主家貧困﹐包衣𨿽官宰輔﹐主至其家﹐則尊事若父母﹐有欲取輒攜去﹐弗能較也。故滿人應官多貪鄙﹐靡足言者。剛毅由淸文翻譯﹐歷官部郎巡撫。不識漢文﹐好瑣屑﹐自謂精能。巡撫廣東﹐以甲午入都祝嘏﹝慈禧六旬壽﹞﹐希大用。時內地通用銀﹐廣東獨制銀幣。剛謂總辦某道曰「爲我制銀幣三萬﹐攜入都。」某曰「諾。」制成賫往﹐剛默然。至都﹐因內侍獻慈禧﹐且言剛毅知萬壽賞號繁﹐特鑄幣以表敬意。慈禧故喜﹐譽幣新色可喜﹐遂飭收。剛尋入軍機﹐某道亦不敢索償。

○李蓮英之機警

李蓮英受慈禧寵眷﹐世多知之。庚寅歲﹐嘗晤一內務府人﹐備述蓮英爲人有機智﹐能先知後意﹐故眷注特隆。蓮英直廬逼後宮﹐後嘗往視之﹐直廬坐椅凡十﹐而經後坐者八。椅經後坐﹐用黃緞蒙其上﹐故可數云。慈禧暮年好靜默﹐不樂言語﹐蓮英先意承志﹐余湯藥餌器玩服禦﹐皆先時備置靡少差。蓮英假日﹐代事內監必鞭撻無完膚﹐至有泣求其銷假以弭禍者。故慈禧在日﹐蓮英無數時去左右。他監給事宮中﹐𨿽嫉之亦無如何也。一日慈禧至奕沂邸﹐道見門帖「總管李寓」四字﹐側觀久之。至邸﹐蓮英乞數時假﹐旋捨還﹐稟命慈禧曰「某在內廷當差久﹐小內監不謹﹐妄帖總管等字﹐某旋捨已痛笞﹐乞交內務府嚴辦﹐警餘者。」慈禧笑曰「爾已辦﹐甚善﹐何必再交該府乎﹖」蓮英故給事奕邸﹐奕眷戚尢親密。咸豐末﹐奕頗惡慈禧﹐與肅順盲有鉤弋之語。蓮英知其意﹐夜由犬穴往奕妻所﹐達上言。奕妻次晨攜載淳問安﹐笑排解之。慈禧終身感奕夫婦之惠﹐故一立載﹐再立溥儀。而蓮英給事宮中﹐垂五十載﹐恩眷弗替﹐固由機警使然﹐亦由投報鉤弋語以致之也。

○慈禧後致疑於奕

慈禧與奕福晉爲女弟﹐自解釋鉤弋語後﹐尢親厚。載淳死﹐立載爲帝﹐所以報也。然慈禧常致疑奕夫婦。載禦極﹐非奉詔弗與一面﹐奕妻常飲泣﹐自嘆以爲恨。載大婚數稔﹐無嗣息﹐屢有離間者﹐言醇邸有古柏﹐長幹被陰數畝﹐堪輿言王气﹐當更出皇帝。慈禧一日騶從往經邸﹐奕跽迎。後問﹕「聞爾宅有老柏﹐信乎﹖」奕曰「諾。」後徑至樹下﹐徘徊瞻望﹐良久始去。越數日復至﹐又如之﹐謂奕曰「吾園中構巨殿﹐中梁無佳材﹐此柏修直可數丈﹐用以爲梁﹐誠美選矣。」奕叩首曰「惟太后命。」乃具酒張宴樹下﹐命工師伐之。未半﹐樹崩出飛蛇數十﹐其一墮後前。後驚﹐罷酒﹐乘輿還宮﹐數日弗視朝﹐奕病亟﹐直督李鴻章薦醫往視﹐奕弗與診脈。詔醫曰「君歸致言少荃﹝李鴻章字﹞﹐予病弗起矣。太后顧念予﹐日倩禦醫診視數次﹐藥餌醫單﹐悉內廷頒出﹐予無延醫權。而病日深。」旋泫然問曰「有壯盛男子﹐多所娶而不育者﹐曷故﹖」醫驚問王謂誰﹐奕枕畔精豎擘指曰「今上。」於是知載永無嗣續信矣。奕病﹐後往視﹐必攜載﹐暮必攜載偕返。載歸﹐必怒杖內監﹐擊宮中什具幾罄。人多譏載失狂﹐不知實有以致之。專制之滅等人道如此。

○淸宮大賄賂場

慈禧時﹐宮中賄賂風行﹐爲歷史罕見。皇帝每日問安一次﹐索賄五十金﹐后妃以次各有差。宮眷苦之。家素封輒與津貼﹐貧瘠有因以致命者。近侍詞臣﹐訖行者督撫司道等﹐有進獻或賜膳觀劇悉納之﹐稱宮門費。淸介無蓄資者﹐每不屑爲。南書房翰林﹐本內廷文學供奉﹐至淸苦﹐且爲翰林髙選。宮廷賞賚寶翰及代擬應奉文字﹐內侍傳旨繳進﹐則文件與賄賂偕往﹝此經手內監所得﹞﹐卽邀禦賞。否則沈沒其物﹐恩眷亦漸疏焉。太后帝生辰三節﹐王大臣督撫等例進如意﹝督撫現任者有此制﹐開缺不能﹞及貢物﹐由內務府內監等遞進。甲午剛毅入樞垣﹐制鐵花屏風十二面進禦。時中外饋獻多﹐太后年髙懶閱之。剛毅賂近侍﹐置屏風宮中禦道側。輦駕過﹐內侍奏剛毅進屏風﹐鐵花殊精奇﹐老佛爺曾賞覽否﹖後命置寢宮。剛毅自此眷遇益隆。

○剛毅之籌國

剛毅旣入樞府﹐慈禧殊重之。戊戌新黨敗﹐載幽瀛臺﹐朝廷頗欲搜羅各省庫藏﹐充揮霍。剛毅喜事挑剔﹐以爲能也﹐命查各省庫藏﹐節冗費。剛毅旣至江寧﹐調查鹽務釐金及地方行政簿﹐昏昧弗省﹐但勒令運司五岸督銷鹽釐掣驗﹐各認增若干﹐多者贊稱之。其實該管官增數方﹐私橐殊無加損﹐長官督之於屬僚﹐屬僚督之於吏役﹐最瘠惟行坐商人而已。私增查倉編港上號等名目﹐向以十金取給者﹐此後須增五六金甫了之。吏役橫暴﹐目無法紀﹐謂朝廷加稅﹐不得不爾﹐其實彼等私橐累累也。釐金總辦缺人﹐贛人某道允月增十萬金﹐覬得差。旣諾焉﹐而某道言月可增十二萬金﹐遂奪彼與此。江寧五方雜居﹐頗患盜﹐縣捕不足供任使﹐設保甲局助之﹐歲費才六七千金﹝光緒末設警察局費歲約二十萬﹐而此時猶以保甲局歲費六七千金爲多﹞﹐剛毅徑裁之。後盜賊橫佚﹐白晝行劫。抵粵東﹐設施一如江寧。藩司弗審剛意﹐聞剛至﹐日督員吏會計鉤核。時盛暑﹐剛將入都復命﹐謂曰「君奚苦﹖天下事殊易辦﹐日只須兩句鐘著坎肩﹝北人謂背心之稱﹞﹐挽將辮子﹐一小童掌扇﹐則諸事畢焉。」藩司會其意﹐因潤色了之。剛毅此行殊得意﹐歸裝頗丰富云。

○光緒帝之幾廢

載之立也﹐實以慈禧獨斷。其母福晉﹐慈禧女弟﹐至相得﹐繼頗疑之﹐福晉常引爲憾。載旣長﹐奕時誡之﹐謂一家百口﹐皆老佛爺之賜﹝宮中稱慈禧爲老佛爺﹐沿蒙古俗也﹞。載戇直如故。上書房總師傅翁同和﹐亦頻以民間疾苦外交之事﹐誘勉載。載嘗言我不能爲亡國之君﹐語侵慈禧﹐而廢立之說興焉。時坤宮與載弗睦﹐頻以讒間達慈禧﹐故事機益迫。甲午淸兵潰﹐軍艦被擄。吳大﹑魏光燾督師關外﹐劉坤一督師關內。李鴻章議約多喪失﹐幾定約焉。翰林學士文廷式習聞宮中諸事﹐知內憂外患交乘﹐國將覆﹐往見坤一﹐請力爭約款。坤一未會意﹐謂弱國無權利可言。廷式請屏左右﹐以廢立之說相告﹐且謂宮中蓄謀久﹐榮祿以疆臣督兵將不應恫之﹐慈禧有所作﹐每詢疆臣等意思若何﹐是宮中滋忌者疆臣﹐疆臣資髙負宿望者今惟公﹐某知爭約必不成﹐俾內廷因斷斷爭約﹐知廢立之難實行﹐則曲突度秦之效見焉。坤一囑廷式代起艸﹐而廢立之謀因止。次年又有立溥俊爲大阿哥之事。先是將廢立事詢榮祿﹐榮祿謂須探外人曁疆臣意見。乃命李鴻章探外使﹐而法使首弗允﹝時外報屢騰廢立之說卽指此﹞。電詢劉坤一﹐覆稱君臣之分已定﹐中外之口宜防﹐扶危定傾﹐責任公等。而廢立之事遂不成﹝是時華僑及滬商經蓮珊﹑陳夢坡悉有電爭﹞。

○恭忠親王諫復建圓明園

圓明園起雍正朝﹐事成於乾隆﹐閎敞壯麗冠中國。淸制宮中祖制嚴﹐興居有時﹐飲食服禦有常度﹐帝恆苦之﹐時巡幸熱河。林淸變後﹐則罕幸熱河﹐而常駐園﹐後曁妃嬪皇子悉侍焉。咸豐末﹐園尾。載淳禦極﹐洪金田事敗﹐張樂行﹑瀨汶光先後斃﹐內外頌承平。慈禧﹑載淳思所以爲樂者﹐於是重建圓明園之說起。時交涉日棘﹐庫無儲蓄﹐諫言不行﹐恭忠親王坦然力爭之。一日叩宮門請見﹐載淳知爲園事也﹐問曰「爾來爲阻建園乎﹖朕志久決﹐亦何必拂太后意﹝太后謂慈禧﹞。且朕居彼﹐與爾等討論國是亦甚善。」恭王叩首言「當今內患𨿽平﹐外難日亟﹐庫藏無存蓄。圓明園憲﹑純兩廟所修﹐當時財力遠過今日。且純廟諭旨﹕後世子孫勿得踵事華飾。今建園簡陋﹐無以備翠華之臨幸﹐復舊則國幣不足。以某之愚﹐不若少緩便。」載淳默良久﹐臥榻上。王更言祖制不可失﹐歷數所以訓儉者。時載淳好著黑色衣﹐謂曰「爾熟祖訓﹐於朕事尙有說乎﹖」王曰「帝此衣卽非祖制也。」﹝宮中制色衣無黑色﹞因誡載淳勿微行﹐引白龍余且事釋之。載淳曰「朕此衣同載一色﹐爾乃不誡而來諫朕﹝載﹐王之子也﹞。爾姑退﹐朕有後命。」旋召大學士文祥入﹐且坐正殿曰「朕有旨﹐勿展視﹐下與軍機公閱﹐速行之。」文祥知其怒﹐拆視則殺王詔也。文祥碰頭再三請﹐終弗懌。文祥退﹐叩太后宮﹐泣訴之。太后曰「爾勿言﹐將詔與予。」殺王之事乃寢。

○瓦徳西考試書院生

庚子聯軍入都﹐君臣皆遁﹐閭閻悚懼﹐罔知所屆。乃招本國紳士助理事﹐設警察巡邏等。軍政仍聯軍自掌之﹐紳士備顧問而已。或謂瓦﹐滿淸搜人材﹐在八股試帖﹐將相悉取給之。瓦乃考試金臺書院﹐示期懸榜如昔﹐文題以「不教民戰」﹐詩題「飛旆入秦中」。試日﹐人數溢額﹐瓦爲評判甲乙之。考得獎金者﹐咸忻忻有喜色。

○慈禧於滿族及內侍

滿淸自開國﹐重用滿而輕視漢人﹐不曰漢兒庸懦喜名譽﹐卽曰吾滿勿沾染漢人習气。洪金田起﹐曾﹑胡﹑左﹑李次第蕩平之。滿員具武功者﹐塔齊布﹑多隆阿外﹐無稍露頭角者。慈禧秉政﹐封疆重寄﹐治兵提鎭﹐漢員所擅位置約十分之九﹐滿員惟占海關﹑監督﹑織造等﹐以多包供宮中而已。甲申後﹐興海軍﹐建衙署於天津﹐奕統之﹐李鴻章爲副﹐實則奕無所知﹐聽鴻章規畫如傀儡然。甲午淸師潰﹐承恩公桂祥﹐僅命其巡邊﹐閱月召還。慈禧故威重﹐宮中內監過誤輒杖殪﹐一歲不可數計﹐次給杖謫弗少貸。李蓮英之入宮也最久﹐最能審慈禧意﹐先充梳頭房內監﹐繼以服勤加總管二品頂帶。故制內監通外事﹐宮中杖斃﹐錫職勿得越三品。蓮英以謹事承慈禧寵眷﹐論者輒不得直﹐實爲內監異數云。

○珍妃墜井

載有二妃﹐曰瑾﹐曰珍﹐瑾妃性婉懸而珍妃急切。時宮中婪索無藝﹐凡問安聽劇賞物悉有費。二妃本姊娣﹐載寵瑾妃﹐時津貼之。珍妃不能耐﹐一日叩慈禧宮﹐極陳宮中使用巨﹐種種擾害﹐偶侵內監。及拳匪事起﹐七月念夜詔見軍機畢﹐兩宮曁后妃易微服將行﹐慈禧謂珍妃曰「予將率爾行﹐拳眾如蟻﹐土匪漸起﹐爾年尙韶稚﹝其實二妃年相若﹐誠莫如所謂﹞﹐倘遭污﹐莫如死。」時宮中擾攘﹐內監總管崔某﹐遽牽珍妃氈裹推諸井。次年回鑾﹐崔猶充內監總管。慈禧愴然曰「予向言珍妃遭亂莫如死﹐非必死珍妃﹐乃一時之言﹐而崔某遽墮之井﹐予今見崔某﹐輒心怦怦動。」﹝時外間傳言宮中常見鬼﹐非也﹞因謫崔海子某處內監﹐調李蓮英內監總管。戊申﹐慈禧死﹐李蓮英出宮。崔求內用﹐監國載澧曰「崔某系太后宸斷﹐屏斥遠處﹐今大喪在殯﹐予不忍召還﹐崔某自省其愆可矣。」事遂寢。

○八旗兵

淸師入關﹐謂滿人武健﹐非漢兒比。於邊要曁腹省設駐防﹐房舍園圃具﹐月給餉糈逮子孫﹐編馬甲﹐命將軍統之﹐督撫弗得過問﹐訴訟由理事同知專掌。而京師八旗兵﹐則專設步軍統領神機營﹐由王大臣督之﹐漢宮無與其事者﹝壬午﹐左宗棠以漢大學士領神機營是特制﹞。庚子﹐淸帝及太后等西行﹐親率八旗兵道關外。數日﹐師駐不肯行﹐慈禧後問﹐曷不行﹐眾以餉糈之缺對。後曰「易事耳﹐第扈駕﹐朕當給爾。」翌日師駐又不行﹐後問﹐眾言吾等有餉糈﹐而妻子畱京師﹐生機全喪﹐將饑死﹐願回京與共命。溫旨勉之﹐六師行。時陜甘總督魏光燾勤王﹐名甘軍﹐藩司岑春煊督領之﹐由艸地﹝關外總名﹞至。禦駕過﹐忽滿兵飛彈中後輿﹐玻璃悉震。後怒﹐命春煊率兵擒數人斬之﹐飭八旗兵退五里外﹐勿得近乘輿﹐而命春煊督甘軍導從達西安。次年北旋﹐先遣八旗兵回都﹐駕後行。禁城禁衛軍﹐以提督姜桂題統之﹐法軍官乘醉闖禁門﹐兵士向阻弗應﹐反用槍擬兵﹐兵舉槍斃之。事聞﹐慈禧大驚。姜桂訴法使﹐導指其處實証之﹐使命舁屍返﹐而仍謝姜。慈禧喟然曰「此八旗兵所不能﹐而姜軍優爲之﹐漢人終勝於吾滿也必焉。」

○淸室軼聞

淸隆裕後之喪也﹐內外人士皆表哀悼崇敬之意﹐此亦亡朝史中所未有也。記者歷訪通習淸宮中情事者﹐匯志於左﹐其所言﹐敢保證其八九皆實也。

淸隆裕後爲西太后之內侄女﹐西太后自以由西後出身﹐故必欲以家人爲徳宗後。徳宗最先已有專寵珍妃﹐又頗不屬意於後﹐顧以西後彊迫指定﹐遂勉奉之。末路之帝王﹐其家庭悲慘之運命﹐乃至非普通尋常人家所有。徳宗旣不見悅於西後﹐自戊戌變政後﹐囚置瀛臺﹐身同俘虜。隆裕旣非其所悅﹐一日盛怒﹐乃至親將其發簪擲碎。簪蓋乾隆時遺物﹐隆裕乃以苦訴於西後﹐西後亦無多語﹐但令移居﹐己之別室。自此一事以後﹐隆裕蓋與光緒隔置﹐其年月𨿽不可考﹐蓋終帝之身亦十年矣。

隆裕入宮之後﹐幾同離異﹐又值西後淫威四極之下﹐故隆裕之軼聞遺事﹐莫可得聞。惟光緒被虐之慘況﹐則頗有聞於外者。昔汪君穰卿﹐與一宮中修電綫者相識﹐此人歷述禁聞﹐汪君之筆記﹐乃至一大冊子﹐中有二事﹐頗駭聽聞。一日城內某牙醫家﹐忽有一人以脫齒一枚令其鑲配﹐醫謂非面見脫齒之人﹐無法鑲治﹐此人乃攜以偕往。至宮中一極遠極深之處﹐見一人服靑布袍﹐獨坐座上﹐面色慘黑﹐痛苦之狀﹐目不忍見。口齒上津津血液溢露﹐醫乃爲之鑲配而出。初意但以爲宮中太監不知其爲誰某也﹐翌日此導引之人來訪﹐謂昨鑲牙甚善﹐今已無苦﹐命我予君以一荷包﹐及四兩銀子。醫謝而受之。至又翌日﹐忽另有一人倉皇來訪﹐謂汝某日曾入宮鑲牙信乎﹖導引者我兄也﹐今已以此獲禍﹐被撲殺矣﹐屍駭擲露﹐無錢買棺﹐如何如何﹐言已痛哭。醫乃知牙痛者卽爲光緒皇帝﹐乃系被西後打脫﹐後又怒此監私引醫人﹐爲之已痛﹐故撲殺之也。又一日興緒往請西後安﹐後方食湯圓﹐問汝已食乎﹖不敢云已食﹐朗謹跪對曰「尙未。」後卽賜食若干枚﹐問已飽乎﹖不敢云已飽﹐亦謹對曰「尙未。」乃更賜食。如此者數四﹐腹脹不能盡食﹐乃盡以私匿之於袖口中。歸而湯圓滿袖﹐淋漓滿於其身。乃命太監換小衫﹐而其私服盡爲西後搜去﹐此時乃無衫可換﹐因忍其狼藉而著之。後由監展轉以外間小衫進﹐乃得易衣。溥倫曾有一次見西後﹐時亦遇後進食﹐所受之窘如光緒帝﹐歸而腹滿气塞﹐大病四十餘日而後愈。蓋西後極饕餮﹐若賜食不食﹐則震怒矣。黑暗專制之下之帝子王孫﹐其被荼毒有如此者。

光緒旣被西後之虐禁﹐不得與臣工交語﹐其近支王公﹐亦無敢私謁者。帝乃久喑思語﹐祕置一小箱於南書房中﹐私與其弟醇王書﹐令彼此以書面交換。通信鑰匙﹐則二人各一﹐外人不得開之。其書面大抵言外間瑣屑事﹐以此筆談而已。此事後亦爲西後所知﹐怒而禁止。此後並此筆談之自由﹐亦剝削矣。

光緒逝時﹐有人見其病室中陳列極陋﹐睡一大牀﹐安置北京泥土火鑪﹐裱糊之壁紙破裂黴爛﹐蓋下等百姓家所居也。

西後崩時﹐卽指定立隆裕爲太后﹐其遺詔中有「軍國大事﹐攝政王當秉承後意辦理」之語﹐故中間曾有垂簾復活之說﹐然實並無其事。但隆裕頗以攝政所爲不當﹐詔令入宮申斥﹐則頗有之﹐其語亦祕不可聞矣。蓋隆裕尙非有野心者也。

小徳張之宮中關系﹐頗爲外間騰播。但據聞小徳張確系眞正太監﹐其設法騙取宮中之錢﹐則實有之。先此宮中有佛殿數座﹐自西後時已曠廢﹐小徳張乃慫恿隆裕修理﹐報銷至二百餘萬。其時之內務府大臣奎樂峯自請處分﹐謂報銷太不實在﹐隆裕以經手者爲小徳張﹐默然不問﹐則其深得寵眷可知。又隆裕服闋時﹐須換靑轎﹐攺坐黃轎﹐制轎之費﹐至七十餘萬﹐亦小徳張所經手。其時勢焰薰赫﹐今日民國大官中﹐蓋多有與之結義爲兄弟者﹐其姓名尙可歷歷數也。然頗聞自共和宣布後﹐小徳張頗謹飭攺過﹐世續旣漸﹐不能約束一切。一日議裁減宮中炭費﹐而內監及內務府人員﹐抗不遵命﹐竟至宮中無炭可燒。小徳張乃云不礙﹐咱們可到外邊買去。

隆裕病篤時﹐溥倫薦曹某入診。其時後蓋被三四重而冷如冰﹐而房中鑪火甚熾﹐重幕四周﹐溥倫與醫生汗流如注。溥倫謂屋內如此﹐卽好人亦須病﹐何況病人﹐乃稍開放窗幕。曹醫開方﹐中有一藥﹐與禦醫意見不合﹐曹爭之甚烈。其宮中故事﹐禦醫與內醫均結合一致。溥倫恐有意外﹐小徳張乃云「無礙﹐我自煎之。」蓋非復前此之跋扈貪冒矣。余親聞某當局者言﹐共和宣布後﹐宮中小監﹐頗持小徳張短長﹐甚至以宗社黨相嚇﹐其囊橐頗爲此輩所掠奪。及隆裕後逝﹐瑜妃命小徳張往見﹐小徳張稱疾不往焉。

隆裕後之生平﹐旣半生歸於潛廢﹐及共和宣布時﹐言論丰采﹐乃稍爲外間所知。後旣力主共和﹝後之所以力主共和者﹐中間自有種種祕密﹐歷史今記者旣不能盡知﹐卽知之亦尙未能發表﹐姑略焉﹞﹐故對於維持大局﹐排斥萬難﹐確有大功勞於我國家﹐不可沒也。先是皇族會議時﹐恭王溥偉反對最力﹐翌日乃請獨見﹐後大怒曰「國家沒有事的時候﹐被他們鬧得如此之糟﹐今日糟到這宗地步﹐他們又來鬧了﹐我是不願意見他們的。」遂斥不之見。觀此﹐則後亦甚知其家親貴諸公之罪惡矣。召見其時之內閣時﹐譚學衡﹝其時海軍大臣﹞力謂「徳宗首創憲政﹐功徳在民﹐其志未終﹐隱恨而沒。今太后贊成共和﹐則上足以繼徳宗之遺志﹐流芳萬世」云云。後慨然而道﹐謂我亦知天下系公產﹐並非滿洲私物。但滿洲旣已遺傳二百餘載﹐我只求徳宗陵寢可以修造﹐皇帝地位不至墜落﹐則亦無恨。至於皇帝𨿽小﹐將來大時自有我擔責任。因此乃有優待皇室條件之發生。及條件旣上﹐隆裕頗以大淸皇帝仍稱皇帝﹐以外國君主之禮條下﹐無永遠勿替字樣爲言﹐其態度甚果決﹐諭旨亦極明了云。

自共和宣布後﹐淸室宮中﹐𨿽仍依樣執行故事﹐其儀注體例﹐並發布上諭等﹐亦一律照舊。顧其近支王公﹐多紛紛遷居安樂之鄕。醇王自攝政被革﹐頗積恨於後﹐至其死之先﹐未嘗入宮。甚至陵祭廟等差﹐被派之王公﹐多一律請假。陵差有值﹐以時代休﹐新派者不去﹐舊派者遂永不得歸﹐以是有私逃者。蓋帝王子孫原則上不得有心肝﹐不只一陳叔寶也。

自共和宣布後﹐後居宮中﹐少與外間人相接。故北京兵變時﹐亦隱隱只聞炮聲﹐不知何事。以其父家被劫三﹑四日後﹐乃有家人報知﹐頗爲流涕。其先則宮中人祕不使聞知也。又聞後與溥儀﹝宣統﹞頗疏隔﹐養侍之事﹐一以委之按班﹝卽奉派服侍之太監﹞﹐故頗起居無節﹐飲食不時。按班常挾水果袋相隨﹐日食水果無數云。後之病始於去年冬間﹐爲膨脹病。前此壽誕﹐勉彊出禦﹐退後遂至不起。逝世在午前二時﹐故時方深夜﹐世續﹑溥倫及醇王皆隨侍。今外間頗傳醇王曾奉其遺詔﹐有掌管宮中事務之權﹐而宮中人則有云無之者﹐以是頗爲彼等一大問題。據聞其時確由溥倫等擬議如此﹐但須照舊例述旨﹐而其時後已昏瞀不知人事﹐續等大聲云云﹐皆不之省。乃由小徳張在枕側大聲而言﹐謂今世續等以太后欠安﹐宮中事務﹐請旨命醇王管理。如是者三﹐後乃微微點首。良久良久﹐出一語云「叫皇帝來。」及抱溥儀至﹐後乃指之而言曰「太小﹐你們不要難爲他。」如是遂歿。

後逝世後﹐大總統之優祭﹐參議院外交團之悼唁﹐國務院之決定喪服﹐民國派員之會辦喪事﹐各黨會團體之議追悼及鑄銅像﹐並見報章﹐不須匯述。今宮中喪禮﹐每日由江朝宗報告﹐據其所報告之各王公會祭者如下﹕

那王﹑睿王﹑阿王﹑莊王﹑朗貝勒﹑濤貝勒﹑忻貝子﹑振貝子﹑博貝子﹑倫貝子﹑阿貝子﹑倬公﹑佶公﹑澤公﹑麟公﹑達公﹑桂公﹑載樹﹑志公﹑熙貝勒﹑醇王﹑衍聖公孔令貽﹐淸臣除太保師傅外﹐亦有舊南書房人﹑都察院人及與內務府有關系者入祭。二月二十八日爲祭奠之期﹐國務總理總統代表蔭昌﹑各國務員﹑各局長﹐並各部代表四人﹐均入祭。而陸海軍人尢多﹐共計有三百餘人﹐中間頗有前淸部員。此次隨班入祭﹐享有外國使臣資格之禮遇。入宮時﹐禁衛軍舉槍敬禮﹐前攝政王殷勤答禮。歸而談述﹐爲希有之榮者﹐亦一趣事也。此中惟前武昌太守梁節庵最爲出色。太守公之辮﹐旣在漢口被剪﹐此次垂假辮﹐服反穿皮馬褂入宮﹐撫棺痛哭﹐哀不欲生﹐乃得淸旨派爲守護工陵大臣﹐竟其廬墓之志。勞乃宣自攺革後﹐卽躬耕涿州﹐口不言政事﹐此等人物﹐似比梁爲髙一等矣。

