《玄中記》﹝晉﹞郭璞

伏犧龍身﹐女媧蛇軀。文選魯靈光殿賦注路史後紀二注路史後紀一又引首句

顓頊氏三子俱亡﹐處人宮室﹐善驚小兒。漢世以五營千騎﹐自端門傳炬送疫﹐棄洛水中。荊楚歲時記注玉燭寶典十二引作自端門送至洛水

刑天與帝爭神﹔帝斷其首﹐葬之常羊山﹐乃以乳爲目﹐以齊爲口。禦覽五百五十引山海經注云玄中記亦載

尹壽作鏡。禦覽七百十七海錄碎事五

旬始作冠。通典五十七通誌略引冠作帽

狗封氏者﹕髙辛氏有美女﹐未嫁。犬戎爲亂﹐帝曰﹐有討之者﹐妻以美女﹐封三百戶。帝之狗名槃護﹐禦覽引作槃瓠三月而殺犬戎﹐以其首來。帝以爲不可訓民﹐乃妻以女流之﹐會稽東南二萬一千里﹐得海中土。方三千里﹐禦覽引千作百而封之﹐生男爲狗﹐生女爲美女。類聚九十四封爲狗民國。禦覽九百五亦見路史發揮二引帝以二句作帝以女妻之不可教訓流作浮美女作美人末句作是爲犬封氏

丈夫民﹕殷帝太戊﹐使王英采藥於西王母。至此絕糧﹐不能進﹐乃食木實﹐衣以木皮。終身無妻﹐產子二人﹐從背﹖間出其父則死。是爲丈夫民。去玉門二萬里。禦覽三百六十一

扶伏民者﹕黃帝軒轅之臣曰茄丰﹐有罪﹐刑而放之﹐扶伏而去﹐後是爲扶伏民﹐去玉門開二萬五千里。禦覽七百九十七

化民﹐食葉三七年化﹐能以自裹如蠶績﹐九年生翼﹐十年而死。去瑯邪四萬里。禦覽八百二十五

奇肱氏﹐善奇巧﹐能爲飛車﹐從風遠行。禦覽七百五十二

君子之國﹐地方千里﹐多木槿之華。類聚八十九

伊俗與唐吾同俗﹐民穴居﹐去玉門一萬里。書鈔一百五十八

飛路之民﹐地寒﹐穴居﹐食木根。書鈔一百五十八

丁○之民﹐地寒﹐穴居﹐食禽鼠之肉﹐民號爲名裘。書鈔一百五十八

朱梧縣﹕其民服役﹐依海際居。產子﹐以沙石自擁。不食米﹐正資魚以爲生气。禦覽三百六十一

吳國西有具區澤﹐中有包山﹐山有洞庭寶室。已上亦見初學記八入地下潛行﹐通瑯琊東武。寰宇記九十一禦覽四十六

蜀郡有靑城山﹐有洞穴一引作靑城有穴潛行﹐分道爲三﹐道各通一處﹐已上二句一引作分爲三孔西北通昆侖。禦覽五十四又一百六十六

彭城北有九里山﹐有穴潛通瑯琊﹐又通王屋﹐俗呼爲黃池穴。寰宇記十五書鈔一百五十八白帖六引並作彭城北有黃池穴如洞室北通王屋山

天下之多者水也﹐事類賦注引作莫水若也浮天載地﹕髙下無所不至﹐萬物無所不潤。水經注序類聚八初學記六白帖六禦覽五十九文選海賦注引前二句

天下之彊選注引作大者﹐東海之沃焦焉﹕白帖引作惡蕉水灌之而不已。沃焦者﹐山名也﹐在東海南方三萬里﹐海水灌之而卽消﹐故水東南流而不盈也。禦覽五十二又六十寰宇記二十二類聚八白帖六文選江賦注事類賦注六

天下之弱者﹐有昆侖之弱水焉﹕鴻毛不能起也。史記匈奴傳索隱漢書外夷傳注禦覽六十五艸堂詩箋十

天下之大物﹐北海之蟹﹔舉一螯能加於山﹐身故在水中。禦覽九百四十二

東南之大者﹐巨鰲焉﹕以背負蓬萊山﹐周回千里。文選思玄賦注禦覽三十八巨鰲﹐巨龜也。初學記三十文選吳都賦注引云巨鰲龜也

東方之東海﹐有大魚焉﹕廣記引作東方之大者東海魚焉行海者一日逢魚頭﹐七日逢魚尾﹐其產則三百里爲血。禦覽九百三十六廣記四百六十四成玄英莊子逍遙遊疏引作產三日碧海爲之變紅

天下之髙者﹐有扶桑無枝木焉﹕上至於天﹐盤蜿而下屈﹐事類賦注二十五引作盤屈而下通三泉。齊民要術十禦覽九百五十五

木子之大者﹐有積石山之桃實焉﹕大如十斛籠。齊民要術十類聚八十八初學記二十八禦覽九百六十七

東方有柴都焉﹐在齊國。禦覽一引有此三字又都作渚有山﹐山上有泉﹐如井狀﹐深不測﹔春夏常出雨雹﹐禦覽引作至春夏時雹從井中出敗五穀。人以柴木塞之﹐則不出﹔不柴塞﹐則出也﹔已上九字禦覽引有故曰柴都焉書鈔一百五十二禦覽十四又七十廣記三百九十九

南方有炎火山焉。禦覽引有火字在扶南國之東﹐加營國之北﹐諸薄國之西。山從四月而火生﹔十二月火滅﹔正月二月三月火不然﹐山上但出雲气﹐而艸木生葉枝條﹔至四月火然﹐艸木葉落﹐如中國寒時艸木葉落也。行人以正月二月三月行過此山下﹐取柴以禦覽引作取此木爲薪﹐然之無盡時﹔取其皮績之﹐以爲火浣布。類聚八十禦覽八百六十八事類賦注八

北方有鐘山焉﹐山上有石首如人首﹕左目爲日﹐右目爲月﹔開左目爲晝﹐開右目爲夜﹔開口爲春夏﹐閉口爲秋冬。禦覽三十八

東南有桃都山﹐上有大樹﹐名曰桃都﹐枝相去三千里。上有一天雞﹐日初出﹐光照此木﹐天雞則鳴﹐羣雞皆隨之鳴。齊民要術六類聚九十一禦覽九百十八下有二神﹐左名隆﹐右名○﹐玉燭寶典一注並執葦索伺不祥之鬼﹐得而煞之。已上三句以玉燭寶典引括地圖補今人正朝作兩桃人立門旁﹐以雄鷄毛置索中﹐蓋遺象也。禦覽二十九玉燭寶典一

蓬萊之東﹐岱輿之山﹐上有扶桑之樹。樹髙萬丈。樹巓常有天雞﹐爲巢於上。每夜至子時﹐則天雞鳴﹐而日中陽烏應之﹔陽烏鳴﹐則天下之雞皆鳴。古玉圖譜二十四

昆侖西北有山﹐禦覽引作西南山周回三萬里﹐巨蛇繞之﹐得三周。蛇爲長九萬里。已上白帖九十八禦覽三十八亦引蛇居此山﹐飲食滄海。類聚九十六廣記四百五十六

玉門之西南爲霹靂。三字書鈔引有羌之東﹐有一國﹐五六百戶﹐無他事役。國中有山﹐山上有祠廟。國人每歲出尖一引作石﹖事類賦注同小注云一作砧書鈔引作﹖聞見記引作礸數千枚﹐輸於廟中﹐名霹靂尖﹐以給霹靂所用。從春雷出而尖日減﹐至秋尖盡。禦覽七百九十七又十三又五十二書鈔一百五十二封氏聞見記八事類賦注七

東海有蛇丘之地險﹐多漸洳﹐眾蛇居之﹐無人民。蛇或人頭而蛇身。類聚九十六廣記四百五十六

員丘之上多大蛇﹐以雄黃精壓之。禦覽九百八十八

大月氏及西胡﹐三字書鈔引有有牛名爲日反﹕書鈔百四十五引作日支牛禦覽九百引作反牛通典一百九十二引作日及事類賦注二十二引作白皮牛今日割取其肉三四斤﹐類聚引作二三斤明日其肉已復﹐創卽愈也。類聚引作明日瘡愈事類賦注通典引並同禦覽九百又一百六十六引云割而復生名曰復牛寰宇記八十同復作及漢人入此國﹐見牛不知以爲珍異。漢人曰「吾國有虫﹐大小如指﹐名爲蠶﹐食桑葉﹐爲人吐絲。」外國人不復信有蠶也。類聚六十五禦覽八百二十五

大樹之山﹐西有采華之樹﹐服之則通萬國之言。類聚八十八禦覽九百五十二

玄菟北有山﹐山有花﹐人取紡織爲布。禦覽八百二十

東海之東﹐有樹名爲白蒙﹐其汁可爲脂﹐色白如脂﹐味甘。書鈔一百四十七

荊州有樹名烏臼﹐實如胡麻子﹐其汁如脂﹐其味亦如豬脂味也。書鈔一百四十七齊民要術十引作荊陽有烏臼其實如雞頭迮之如胡麻子其汁味如豬脂

凡梓木爲楹居下﹐則木鳴﹐謂之爭位。韻府八庚

千歲之樹﹕枝中央下﹐四邊髙。禦覽九百五十二百歲之樹﹕其汁赤如血。類聚八十八珠林二十八禦覽九百五十二

千歲樹精爲靑羊﹐萬歲樹精爲靑牛﹐多出遊人間。類聚九十四禦覽九百一引首句初學記二十九白帖九十六引次句珠林二十八類聚八十八引前二句禦覽八百八十六引全

漢桓帝時﹐出遊河上﹐忽有一靑牛從河中出﹐直走蕩桓帝邊﹐人皆驚走﹔禦覽引有此句太尉何公時爲殿中將軍﹐禦覽一引作中尉將軍爲人勇力﹐走往逆之。牛見公往﹐乃反走還河。未至河﹐公及牛﹐乃以手拔牛左足脫﹐以右手持斧斫牛頭而殺之。此靑牛是萬年木精也。書鈔六十四禦覽二百三十九又九百牛見公往已下書鈔引作手攬其右足牛見公乃走還河案何公進其文頗略今從禦覽

秦文公造長安宮﹐面四百里﹐南至終南山。山有梓樹﹐禦覽一引作秦始皇時終南山有梓樹珠林引同大數百圍﹐蔭宮中。公惡而伐之﹐連日不克。禦覽一引作始皇惡之興兵伐之珠林同天輒大風雨﹐飛沙石﹐人皆疾走﹔至夜瘡合。有一人﹐中風雨﹐傷蹇不能去。蹇禦覽作寒依珠林引攺畱宿。夜聞有鬼來問樹﹐言秦王凶暴相伐﹐得不困耶﹖樹曰﹔「來卽作風雨擊之﹐其柰吾何。」鬼又曰﹔「秦王若使三百人﹐被頭﹐以赤絲繞樹伐汝﹐得無敗乎﹖」樹默然不應。禦覽一引作樹淡然無言珠林引談作寞明日﹐人上言﹔秦王依此言伐之。禦覽一引作疾入報秦皇案言伐珠林引作病人報秦案言伐之樹斷﹐中有靑牛駭逸﹔逐之入澧水。書鈔珠林引並作有一靑牛出迎之走入河禦覽一引作中央有一靑牛出逐之入水今依事類賦注秦王因立旄頭騎。禦覽六百八十又九百五十八珠林六十七書鈔一百三十事類賦注二十四

姑獲鳥夜飛晝藏﹐蓋鬼神類。衣毛爲飛鳥﹐脫毛爲女人。二句北戶錄引在豫章男子句上一名天帝少女﹐一名夜行遊女﹐禦覽引作名曰帝少女一名夜遊今依北戶錄引補一名鉤星﹐禦覽一引作釣星一名隱飛。鳥無子﹐喜取人子養之﹐以爲子。今時小兒之衣不欲夜露者﹐爲此物愛以血點其衣爲志﹐卽取小兒也。今時至此已上荊楚歲時記注引作有小兒之家卽以血點其衣爲志禦覽引作人養小兒不可露其衣此鳥度卽取兒也經史證類本艸十九引作今時人小兒衣不欲夜露者爲此也今依北戶錄引補故世人名爲鬼鳥﹐荊楚歲時記注引有此句荊州爲多。昔豫章男子﹐見田中有六七女人﹐不知是鳥﹐匍匐往﹐先得其毛衣﹐取藏之﹐卽往就諸鳥。諸鳥各去就毛衣﹐衣之飛去。一鳥獨不得去﹐男子取以爲婦。生三女。其母后使女問父﹐知衣在積稻下﹐得之﹐衣而飛去。後以衣迎三女﹐三女兒得衣亦飛去。今謂之鬼車。禦覽八百八十三又九百二十七有末句又十三北戶錄一水經注三十五引云陽新男子於水次得之遂與共居生二女悉衣羽而去豫章間養兒不露其衣言是鳥落塵於兒衣中則令兒病故亦謂之夜飛遊女矣朱翌猗覺寮雜記下引與水經注同

狐五十歲能變化爲婦人。百歲爲美女﹔二句初學記二十九亦引首句作千歲之狐爲淫婦爲神巫﹔三句禦覽九百九十亦引首句作五十歲之狐爲淫婦末句作又爲巫神或爲丈夫﹐與女人交接﹔能知千里外事﹔善蠱魅﹐使人迷惑失智。千歲卽與天通爲天狐。廣記四百四十七

百歲鼠化爲神。禦覽九百十一

百歲之鼠﹐化爲蝙蝠。初學記二十九白帖九十八禦覽九百十一

百歲伏翼﹐其色赤﹐止則倒縣﹔得而服之﹐使人神仙。二句依水經注二十七引補

千歲伏翼﹐色白﹔得食之﹐壽萬歲。類聚九十七禦覽九百四十六

千歲之鶴﹐隨時鳴。惇煌石室所出唐寫本類書殘捲

千歲之燕﹐戶北向。類聚九十二酉陽雜俎續八

千歲之黿﹐能與人語。春秋左傳文四年正義引玄中要記

千歲之龜﹐能與人語。初學記三十

千歲蟾蜍﹐頭生角﹔得而食之﹐壽千歲。已上二句玉燭寶典五廣韻二十四鹽亦引又能食山精。禦覽九百四十九

山精如人﹔一足長三四尺﹐食山蟹﹐夜出晝藏﹐人不能見﹐夜聞其聲﹔千歲蟾蜍食之。禦覽八百十六艸堂詩箋三

蜮長三四寸﹐蟾蜍﹐鸑鷟鴛鴦悉食之。廣韻二十五徳

水狐者﹐視其形虫也﹐其气乃鬼也。長三四寸。其色黑。廣寸許。背上有甲﹐厚三分許。其頭有物﹐向前如角狀。見人則气射人。去二三步卽射人﹔中﹐十人六七人死。禦覽九百五十廣記四百七十三題感應經引玄中記云蜮以气射人去人三十步卽射中其影中人死十六七經史證類本艸二十二引雲水狐虫也長四寸其色黑背上有甲其口有角向前如弩以气射人江淮間謂之短狐射工通爲溪病此旣其虫故能相壓伏也

越燕﹐斑胸﹐聲小﹔胡燕﹐紅襟﹐聲大。丹鉛總錄

玉精爲白虎。金精爲車馬。銅精爲僮奴。禦覽八百十三引作奴婢鉛精爲老婦。禦覽八百八十六廣韻二十三錫引云鉛錫之精爲婢禦覽八百十二引作爲老婢又九百十二引作爲狐貍

松脂淪入地中﹐千歲爲茯苓﹐伏神。初學記二十八類聚八十八廣韻禦覽九百五十三事類賦注二十四有末二字

楓脂淪入地中﹐千秋爲虎珀。禦覽八百八酉陽雜俎十一引云楓脂入地爲琥珀

珊瑚出大秦國西海中﹐生水中石上。初生白﹐一年黃﹐三年赤﹐四年虫食敗。禦覽八百七

金鋼出天竺大秦國﹐一名削玉刀。削玉如鐵刀削木。大者長尺許﹐小者如稻米。欲刻玉時﹐當作大金鐶﹐著手指間﹐開其背如月﹐以割玉刀內鐶中﹐以刻玉。禦覽八百十三

天竺大秦國出金指鐶。書鈔一百三十六

馬瑙出大月氐。通典一百九十二類聚八十四禦覽八百八

車渠出天竺國。類聚八十四禦覽八百八

大秦國有五色頗黎﹔紅色最貴。禦覽八百八

木難出大秦。禦覽八百九

五肉七菜﹐勝腌腥臊。書鈔一百四十五

