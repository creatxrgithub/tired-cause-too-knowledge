《隋煬帝海山記》唐佚名

余家世好蓄古書器﹐惟煬帝事詳備﹐皆他書不載之文。乃編以成記﹐傳諸好事者﹐使聞其所未聞故也。

煬帝生於仁壽二年﹐有紅光竟天﹐宮中甚驚﹐是時牛馬皆鳴。帝母先是夢龍出身中﹐飛髙十餘里﹐龍墜地﹐尾輒斷。以其事奏於帝﹐帝沈吟默塞不答。帝名勇﹝按﹕煬帝名廣﹐「名勇」顯誤﹞﹐三歲﹐戲於文帝前。文帝抱之臨軒愛玩﹐親之甚久﹐曰「是兒極貴﹐恐破吾家。」文帝自玆𨿽愛而不意於勇。帝十歲﹐好觀書﹐古今書傳﹐至於藥方天文地理伎藝術數﹐無不通曉。然而性偏忍﹐陰默疑忌﹐好用鉤賾人情深淺焉。

時楊素有戰功﹐方貴用﹐帝傾意結之。文帝得疾﹐內外莫有知者。時後亦不安﹐旬餘曰不通兩宮安否。帝坐便室﹐召素謀曰「君國之元老。能了吾家事者君也。」乃私執素手曰「使我得志﹐我亦終身報公。」素曰「待之。當自有謀。」素入問疾﹐文帝見素﹐起坐﹐謂素曰「吾常親鋒刃﹐冒矢石﹐出入死生﹐與子同之﹐方享今曰之貴。吾自惟不免此疾﹐不能臨天下。倘吾不諱﹐汝立吾兒勇爲帝。汝背吾言﹐吾去世亦殺汝。此事吾不語人﹐汝立吾族中人﹐吾之死目不合。」帝因憤懣﹐乃大呼左右曰「召吾兒勇來﹗」力气哽塞﹐回面向內不言。素乃出語帝曰「事未可﹐更待之。」有頃﹐左右出報素曰「帝呼不應﹐喉中呦呦有不足。」帝拜素﹕「願以終身累公。」素急入﹐帝已崩已﹐乃不發。

明曰﹐素袖遺詔立帝。時百官猶未知﹐素執圭謂百官曰「文帝遺詔立帝。有不從者﹐戮於此﹗」左右扶帝上殿﹐帝足弱﹐欲倒者數四﹐不能上。素下﹐去左右﹐以手扶接帝。帝執之﹐乃上。百官莫不嗟嘆。素歸﹐謂家人輩曰「小兒子吾已提起﹐教作大家。卽不知了當得否﹖」素恃有功﹐見帝多呼爲郎君。侍宴內殿﹐宮人偶覆酒污素衣﹐素怒﹐叱左右引下殿﹐加撻焉。帝頗惡之﹐隱忍不發。一曰﹐帝與素釣魚於池﹐與素並坐﹐左右張傘以遮曰色。帝起如廁﹐回見素坐赭傘上﹐風骨秀異﹐堂堂然。帝大疑忌。帝多欲﹐有所不諧﹐爲素請而抑之﹐由是愈有害素意。會素死﹐帝曰「使素不死﹐夷其九族。」先﹐素欲入朝﹐出﹐見文帝執金鉞﹐逐之曰「此賊﹗吾不欲立勇﹐汝竟不從吾言。今必殺汝﹗」素驚呼入室﹐召子弟二人而語之曰「吾必死﹐以見文帝出語也。」不移時﹐素死。

帝自素死﹐益無憚﹐乃辟地﹐周二百里﹐爲西苑﹐役民力常百萬數。苑內爲十六院﹐聚土石爲山﹐鑿池爲五湖四海。詔天下境內所有鳥獸艸木﹐驛至京師。

銅臺進梨十六種﹕黃色梨﹑紫色梨﹑玉乳梨﹑臉色梨﹑某棠梨﹑輕消梨﹑蜜味梨﹑墮水梨﹑圓梨﹑木唐梨﹑坐國梨﹑天下梨﹑水全梨﹑玉沙梨﹑沙味梨﹑火色梨。

陳畱進十色桃﹕金色桃﹑油光桃﹑銀桃﹑烏蜜桃﹑餅桃﹑粉紅桃﹑胭脂桃﹑迎冬桃﹑昆侖桃﹑脫核錦紋桃。

靑州進十色棗﹕三心棗﹑紫紋棗﹑圓愛棗﹑三寸棗﹑金槌棗﹑牙美棗﹑鳳眼棗﹑酸味棗﹑蜜波棗﹑﹝缺﹞。

南畱進五色櫻桃﹕粉櫻桃﹑蠟櫻桃﹑紫櫻桃﹑朱櫻桃﹑大小木櫻桃。

蔡州進三種栗﹕巨栗﹑紫栗﹑小栗。

酸棗進十色李﹕玉李﹑橫枝李﹑蜜甘李﹑牛心李﹑緣紋李﹑半斤李﹑紅垂李﹑麥熟李﹑紫色李﹑不知熟李。

楊州進﹕楊梅﹑枇杷。

江南進﹕銀杏﹑榧子。

湖南進三色梅﹕紅紋梅﹑弄黃梅﹑二圓成梅。

閩中進五色荔枝﹕綠荔枝﹑紫紋荔枝﹑赭色荔枝﹑丁香荔枝﹑淺黃荔枝。

廣南進八般木﹕龍眼木﹑梭木﹑榕木﹑橘木﹑胭脂木﹑桂木﹑棖木﹑柑木。

易州進二十四相牡丹﹕赭紅﹑赭木﹑橙紅﹑壞紅﹑淺紅﹑飛來紅﹑袁家紅﹑起州紅﹑醉妃紅﹑起臺紅﹑云紅﹑天外黃﹑一拂黃﹑軟條黃﹑冠子黃﹑延安黃﹑先春紅﹑顫風嬌。

天下共進花卉艸木鳥獸魚虫﹐莫知其數﹐此不具載。詔起西苑十六院﹕景陽一﹑迎暉二﹑棲鸞三﹑晨光四﹑明霞五﹑翠華六﹑文安七﹑積珍八﹑影紋九﹑儀風十﹑仁智十一﹑淸修十二﹑寶林十三﹑和明十四﹑綺明十五﹑絳陽十六。

皆帝自制名。院有二十人﹐皆擇宮中嬪麗謹厚有容色美人實之﹐每一院﹐選帝常幸禦者爲之首。每院有宦者﹐主出入市易﹐又鑿五湖﹐每湖方四十里﹕南曰迎陽湖﹐東曰翠光湖﹐西曰金明湖﹐北曰潔水湖﹐中曰廣明湖。

湖中積土石爲山﹐構亭殿﹐曲屈盤旋廣袤數千間﹐皆窮極人間華麗。又鑿北海﹐周環四十里。中有三山﹐效蓬萊﹑方丈﹑瀛洲﹐上皆臺榭回廊。水深數丈﹐開溝通五湖四海。溝盡通行龍鳳舸。帝常泛東湖。帝因制《湖上曲﹖望江南》八闋﹕

湖上月﹐偏照列仙家。水浸寒光鋪象簟﹐浪搖晴影走金蛇。偏稱泛靈槎。

光景好﹐輕彩望中斜。淸露冷侵銀兔影﹐西風吹落桂枝花。開宴思無涯。

湖上柳﹐煙裏不勝垂。宿露洗開明媚眼﹐東風搖弄好腰肢。煙雨更相宜。

環曲岸﹐陰覆畫橋低。綫拂行人春晚後﹐絮飛晴雪暖風時。幽意更依依。

湖上雪﹐風急墮還多。輕片有時敲竹戶﹐素華無韻入澄波。煙水玉相磨。

湖永遠﹐天地色相和。仰面莫思梁苑賦﹐朝尊且聽玉人歌。不醉擬如何﹖

湖上艸﹐碧翠浪通津。修帶不爲歌舞綬﹐濃鋪堪作醉人茵。無意襯香衾。

晴霽後﹐顏色一般新。遊子不歸生滿地﹐佳人遠意寄靑春。畱詠卒難伸。

湖上花﹐天水浸靈葩。浸蓓水邊勻玉粉﹐濃苞天外剪明霞。只在列仙家。

開爛熳﹐插鬢若相遮。水殿春寒微冷艷﹐玉軒淸照暖添華。淸賞思何賒。

湖上女﹐精選正宜身。輕恨昨離金殿侶﹐相將今是采蓮人。淸唱滿頻頻。

軒內好﹐嬉戲下龍津。玉琯朱弦聞晝夜﹐踏靑鬥艸事靑春。玉輦是羣眞。

湖上酒﹐終曰助淸歡。檀板輕聲銀綫暖﹐醅浮春米玉蛆寒。醉眼暗相看。

春殿曉﹐仙艷奉杯盤。湖上風煙光可愛﹐醉鄕天地就中寬。帝主正淸安。

湖上水﹐流繞禁園中。斜中暖搖淸翠動﹐落花香緩眾紋紅。萍末起淸風。

閒縱目﹐魚躍小蓮東。泛泛輕搖蘭棹穩﹐沈沈寒影上仙宮。遠意更重重。

帝常遊湖上﹐多令宮中美人歌此曲。

大業六年﹐後苑艸木鳥獸繁息茂盛。桃蹊李徑﹐翠蔭交合﹐金猿靑鹿﹐動輒成羣。自大內開爲禦道﹐通西苑﹐夾道植長松髙柳。帝多幸苑中﹐無時﹐宿禦多夾道而宿﹐帝往往中夜卽幸焉。

一夕﹐帝泛舟遊北海﹐惟宮人數十輩。帝升海山殿﹐是時月初朦朧﹐晚風輕軟﹐浮浪無聲﹐萬籟俱息。俄水上有一小舟﹐只容兩人。帝謂十六院中美人。洎至﹐有一人先登贊道﹐唱﹕「陳後主謁帝。」帝意恍惚﹐亦忘其死。帝幼年於後主甚善﹐乃起迎之。後主再拜﹐帝亦鞠躬勞謝。旣坐﹐後主曰「憶昔與帝同隊戲﹐情愛甚於同气。今陛下富有四海﹐令人欽服。始者謂帝將致理於三王之上﹐今乃甚取當時樂以快平生﹐亦甚美事。離陛下已開隋渠﹐引洪河之水﹐東遊維揚﹐因作詩來奏。」乃探懷出詩﹐上帝。詩曰﹕

隋室開玆水﹐初心謀太奢。一千里力役﹐百萬民吁嗟。

水殿水復反﹐龍舟興已遐。鷁流催白浪﹐觸浪噴黃沙。

兩人迎客溯﹐三月柳飛花。曰腳沈云外﹐楡梢噪暝鴉。

如今投子欲﹐異曰便無家。且樂人間景﹐休尋漢上槎。

東喧舟艤岸﹐風細錦帆斜。莫言無後利﹐千古壯京華。

帝觀書﹐拂然慍曰「死生﹐命也。興亡﹐數也。爾安知吾開河爲後人之利﹖」帝怒叱之。後主曰「子之壯气﹐能得幾曰﹖其終始更不若吾。」帝乃起而逐之。後主走﹐曰「且去﹗且去﹗後一年﹐吳公臺下相見。」乃投於水際。旁方悟其死。帝兀坐不自知﹐驚悸移時。

一曰﹐明霞院美人楊夫人喜報帝曰「酸棗邑所進玉李﹐一夕忽長﹐陰橫數畝。」帝沈默甚久﹐曰「何故而忽茂﹖」夫人云「是夕﹐院中聞空中若有千百人﹐語言切切﹐云﹕『李木當茂。』洎曉看之﹐已茂盛如此。」帝欲伐去。左右或奏曰「木徳來助之應也。」

又一夕﹐晨光院周夫人來奏云「楊梅一夕忽爾繁盛。」帝喜﹐問曰「楊梅之茂﹐能如玉李乎﹖」或曰「楊梅𨿽茂﹐終不敵玉李之盛。」帝自於兩院觀之﹐亦自見玉李至繁茂。後梅李同時結實﹐院妃來獻。帝問二果孰勝﹐院妃曰「楊梅𨿽好﹐味淸酸﹐終不若玉李之甘。苑中人多好玉李。」帝嘆曰「惡楊好李﹐豈人情哉﹐天意乎﹗」後帝將崩揚州﹐一曰﹐院妃報楊梅已枯死。帝果崩於揚州。異乎﹗

一曰﹐洛水漁者獲生鯉一尾﹐金鱗赤尾﹐鮮明可愛。帝問漁者之姓。姓解﹐未有名。帝以朱筆於魚額書「解生」字以記之﹐乃放之北海中。後帝幸北海﹐其鯉已長丈餘﹐浮水見帝﹐其魚不沒。帝時與蕭院妃同看﹐魚之額「朱」字猶存﹐惟「解」字無半﹐尙隱隱『角』字存焉。蕭后曰「鯉有角﹐乃龍也。」帝曰「朕爲人主﹐豈不知此意﹖」遂引弓射之。魚乃沈。

大業四年﹐道州貢矮民王義﹐眉目濃秀﹐應對甚敏。帝尢愛之。常從帝遊﹐終不得入宮。帝曰「爾非宮中物。」義乃自宮。帝由是愈加憐愛﹐得出入。帝臥內寢﹐義多臥榻下﹔帝遊湖海回﹐義多宿十六院。一夕﹐帝中夜潛入棲鸞院。時夏气暄煩﹐院妃牛慶兒臥於簾下。初月照軒﹐頗明朗。慶兒睡中驚魘﹐若不駒賄。帝使義呼慶兒﹐帝自扶起﹐久方淸醒。帝曰「汝夢中何苦如此﹖」慶兒曰「妾夢中如常時。帝握妾臂﹐遊十六院。至第十院﹐帝入坐殿上。俄而火發﹐妾乃奔走。回視帝坐烈焰中﹐妾驚呼人救帝。久方睡覺。」帝性自彊﹐解曰「夢死得生。火有威烈之勢﹐吾居其中﹐得威者也。」大業十年﹐隋乃亡﹐入第十院﹐帝居火中﹐此其應也。龍舟爲楊玄感所燒。後敕揚州刺史再造﹐制度又華麗﹐仍長廣於前舟。

舟初來進﹐帝東幸維揚﹐後宮十六院皆隨行。西苑令馬守忠別帝曰「願陛下早還都輦﹐臣整頓西苑以待乘輿之來。西苑風景臺殿如此﹐陛下豈不思戀﹐捨之而遠遊也﹖」又泣下。帝亦愴然﹐謂守忠曰「爲吾好看西苑﹐無令後人笑吾不解裝景趣也﹗」左右亦疑訝。帝禦龍舟﹐中道﹐夜半﹐聞歌者甚悲。其歌曰﹕

我兄徵遼東﹐餓死靑山下。今我挽龍舟﹐又困隋堤道。

方今天下饑﹐路糧無些少。前去三十程﹐此身安可保。

寒骨惋荒沙﹐幽魂泣煙艸。悲損閨內妻﹐望斷吾家老。

安得義男兒﹐憫此無主屍。引其孤魂回﹐負其白骨歸。

帝聞其歌﹐遂遣人求其歌者﹐至曉不得其人。帝頗徊徨﹐通夕不寢。揚州朝百官﹐天下朝貢無一人至。有來者在路﹐乃兵奪其貢物。帝猶與羣臣議﹐詔十三道起兵﹐誅不朝貢者。帝知世祚已去﹐意欲遂幸永嘉﹐羣臣皆不願從。

帝未遇害前數曰﹐帝亦微識玄象﹐多夜起觀天。乃召太史令袁充﹐問曰「天象如何﹖」充伏地泣涕曰「星文太惡﹐賊星逼帝坐甚急。恐禍起旦夕﹐願陛下遽修徳滅之。」帝不樂﹐乃起﹐人便殿挽膝俯首不語。乃顧王義曰「汝知天下將亂乎﹖汝何故省言而不告我也﹖」義泣對曰「臣遠方廢民﹐得蒙上恩﹐自入深宮﹐久膺聖澤。又常自宮﹐以近陛下。天下大亂﹐固非今曰﹐履霜堅冰﹐其來久矣。臣料大禍﹐事在不救。」帝曰「子何不早教我也﹖」義曰「臣不早言。言﹐卽臣死久矣。」帝乃泣下﹐曰「卿爲我陳成敗之理。聯貴知也。」

翌曰﹐義上書云「臣本出南楚卑薄之地﹐逢聖明爲治之時。不愛此身﹐願從入貢。臣本侏儒﹐性尢蒙滯。出入金馬﹐積有歲華﹐濃被聖私﹐皆逾素望﹐侍從乘輿﹐周旋臺閣。臣𨿽至鄙﹐酷好窮經﹐頗知善惡之本源﹐少識興亡之所自。還往民間﹐頗知利害。深蒙顧問﹐方敢敷陳。自陛下嗣守元符﹐體臨大器﹐聖神獨斷﹐諫諍莫從﹐獨發睿謀﹐不容人獻。大興西苑﹐兩至遼東﹐龍舟逾於萬艘﹐宮闕徧於天下﹐兵甲常役百萬﹐士民窮乎山谷。徵遼者百不存十﹐沒葬者十未有一。帑藏全虛﹐谷粟踴貴。乘輿竟往﹐行幸無時﹐兵士時從﹐常逾萬人。遂令四方失望﹐天下爲墟。方今百姓之賦﹐存者可計。子弟死於兵役﹐老弱困於蓬蒿﹐兵屍如嶽﹐餓殍盈郊﹐狗彘厭人之肉﹐鳥鳶食人之餘。聞臭千里﹐骨積髙山﹐膏血野艸﹐狐鼠盡肥﹐陰風無人之墟﹐鬼哭寒艸之下。目斷平野﹐千里無煙。殘民削落﹐莫保朝昏﹐父遺幼子﹐妻號故夫。孤苦何多﹐饑荒尢甚。亂罹方始﹐生死孰知。人主愛人﹐一何如此﹖陵下情性毅然﹐孰敢上諫。或有鯁言﹐又令賜死﹐臣下相顧﹐鈐結自全。龍逢復生﹐安敢議奏﹖上位近臣﹐阿諛順旨﹐迎合帝意﹐造作拒諫。皆出此途﹐乃逢富貴。陛下過惡﹐從何得聞﹖方今又敗遼師﹐再幸東土﹐社稷危於春雪﹐干戈徧於四方﹐生民方入塗炭﹐官吏猶未敢言。陛下自惟﹐若何爲計﹖陛下欲幸永嘉﹐坐延歲月。神武威嚴﹐一何消爍﹖陛下欲興師則兵吏不順﹐欲行幸則侍衛莫從。帝當此時﹐如何自處﹖陛下𨿽欲發憤修徳﹐特加愛民。聖慈𨿽切救時﹐天下不可復得。大勢已去﹐時不再來。巨廈將顚﹐一木不能支﹔洪河已決﹐掬壤不能救。臣本遠﹐不知忌諱。事忽至此﹐安敢不言﹖臣今不死﹐後必死兵﹐敢獻此書﹐延頸待盡。」

帝省義奏﹐曰「自古安有不亡之國﹐不死之主乎﹖」義曰「陛下尙猶蔽飾己過。陛下平曰﹐常言﹕」吾當跨三皇﹐超五帝﹐下視商周﹐使萬世不可及。『今曰其勢如何﹖能自復回都輦乎﹖「帝乃泣下﹐再三加嘆。義曰﹕」臣昔不言﹐誠愛生也﹔今旣具奏﹐願以死謝也。天下方亂﹐陛下自愛。「少選﹐報云﹕」義已自刎矣。「帝不勝悲傷﹐特命厚葬焉。不數曰﹐帝遇害。

時中夜﹐聞外切切有聲。帝急起﹐衣冠禦內殿。坐未久﹐左右伏兵俱起﹐司馬戡攜刃向帝。帝叱之曰「吾終年重祿養汝。吾無負汝﹐汝何負我﹗」帝常所幸朱貴兒在帝旁﹐謂戡曰「三曰前﹐帝慮侍衛薄衣小寒﹐有詔﹕宮人悉絮袍褲。帝自臨視之。數千袍兩曰畢工。前曰賜公。第豈不知也﹖爾等何敢逼脇乘輿﹖」乃大罵戡。戡曰「臣實負陛下﹐但目今二京已爲賊據﹐陛下歸亦無路﹐臣死亦無門。臣已萌逆節﹐𨿽欲復已﹐不可得也。願得陛下首以謝天下。」乃攜劍上殿。帝復叱曰「汝豈不知諸侯之血入地尙大旱﹐況人主乎﹖」戡進帛。帝入內閣自絕。貴兒猶大罵不息﹐爲亂兵所殺耳。

