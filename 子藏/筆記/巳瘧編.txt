巳瘧編明劉玉

劉玉﹐字咸栗﹐萬安人。祖廣衡﹐永樂末進士。正統間﹐以刑部郎中出修浙江荒政﹐積粟數百萬﹐督治陂塘爲旱澇備。景泰初﹐歷左副都禦史﹐鎭守陜西。請遇災傷﹐毋俟勘報﹐卽除其賦﹐庶有司不得借覆核陰行科率﹐從之。還治院事。福建﹑浙江盜起﹐命往督兵捕。議創壽寧縣於官臺山﹐以淸盜窟。討平處州賊。已﹐復巡撫遼東。居官以廉節稱。終刑部尙書。父喬﹐成化初進士。累官湖廣左布政使。玉登弘治九年進士﹐授輝縣知縣。發粟振饑﹐奏蠲虛稅﹐復業者千家。擢禦史。初﹐孫伯堅﹑金琦﹑王寧皆以傳奉得官﹐已﹐又以指揮胡震爲都指揮﹐分守通州。玉抗疏言「傳奉不已﹐繼之內批﹐累聖徳﹐乞皆罷之。」不納。

武宗卽位﹐甫四月﹐災異疊見﹐玉陳修省六事。出按京畿﹐中官吳忠奉命選后妃﹐肆貪虐。玉奏。不問。劉健﹑謝遷罷﹐玉馳疏言「劉瑾等佞幸小臣﹐巧戲弄﹐投陛下一笑。顧讒邪而棄輔臣﹐此亂危所自起。況今白虹貫曰﹐彗見紫微宮﹐星搖天王之位。民窮財殫﹐所在空虛﹐陛下不攺圖﹐天下將殆。乞置瑾等於理﹐仍畱健﹑遷輔政。」不報。玉遂引疾歸。後瑾榜玉姦黨﹐復誣構之。罰輸粟塞下者三﹐最後逮系詔獄﹐削籍放歸。瑾誅﹐起河南僉事﹐遷福建副使﹐皆董學政。正徳十五年﹐累擢南京右僉都禦史﹐提督江防。宸濠反﹐攻安慶﹐玉以舟師赴援。事定﹐攺撫鄖陽。

世宗卽位﹐召爲左僉都禦史。論遏亂功﹐進右副都禦史。嘉靖元年攺左。歷刑部左﹑右侍郎。初﹐偕九卿爭興獻帝不宜稱皇﹐及帝欲考獻帝﹐又偕廷臣伏闕哭爭。六年秋坐李福達獄削籍﹐卒於家。

玉所居僅庇風雨。天文﹑地理﹑兵制﹑刑律皆有論著。隆慶初﹐贈刑部尙書﹐謚端毅。

子愨﹐南京工部右侍郎。歷官亦有聲。

巳瘧編明劉玉

江東門外﹐洪武間建輕煙﹑澹粉﹑梅妍﹑翠柳四樓﹐令官妓居其上﹐以接四方賓客。大賈及士夫休沐﹐時往遊焉。後士夫多以耽酒悅色廢事﹐漸加制限。

三山門外有﹐「醉仙樓」﹐以中秋與學士劉三吾﹑宋濂﹑董倫﹑王景﹑陶安等醉飲得名。「樂民樓」以春時賜民花酒﹐錢傳杯浪盞得名。又有「鶴鳴樓」﹐亦在三山門。

宋琥﹐朝用之子﹐尙安成公主﹐襲西寧侯。弟瑛尙咸寧公主。謝達﹐秀之子。二十七年﹐選尙汝陽公主﹐有玉帶勒馬之賜。袁容﹐壽州人﹐尙公主﹐封西平侯。郭鎭﹐英之子﹐尙永嘉公主。張鱗﹐鳳陽人﹐洪武乙丑尙福淸公主。胡觀﹐海之子﹐尙南康長公主。陸賢﹐仲亨子﹐尙第五皇女汝寧公主。梅殷﹐思祖從子﹐尙江陵公主。沐昕﹐英次子﹐尙臨淮公主。李祺﹐善長子﹐尙臨安公主。李讓﹐舒城人﹐尙公主﹐封富陽侯。黃琛﹐武昌人﹐尙皇兄蒙城王女慶陽公主。耿琇﹐炳文從子﹐尙淸湘郡主﹐授國賓。徐茂先﹐達孫﹐周府儀賓也。

魏國公家一對鴛鴦硯甚奇﹐兩硯並處﹐則硯水自流﹐光彩潤澤﹐分則與常硯無異。

丞相胡惟庸畜胡孫十數﹐衣冠如人。有客至﹐則令供茶行酒﹐能拜跪﹑揖遜﹐吹竹笛聲尢佳﹐又能執朱戚舞蹈人﹐稱之爲孫慧郎。

秦湣王聲妓﹐爲當時冠﹐有弄嬌者絕美。時左布政王廉﹐會稽人﹐極有文名﹐人皆稱爲交山先生。王重之﹐會宴﹐出弄嬌以行酒﹐一坐縱觀﹐廉獨端首正視。王問故﹐廉對曰「昔李白止聞其聲﹐今臣得見其面﹐爲幸多矣。何敢縱觀﹖」

周王開一園﹐多植牡丹﹐號國色園﹐晶類甚多﹐建十二亭以標目之﹐有玉盂﹑紫樓等名。儀部郎尢良作十二詩﹐富陽侯李駙馬縱侈﹐侍兒悉效宮妝﹐有蝶粉﹑蜂黃﹑花羞﹑玉讓之號。

都下妓柳靑頗爲流輩所推﹐一時文人達士盡與之遊。最厚者常唾之﹐唾絲白如雪﹐香滑可愛﹐目爲唾花﹐人爭以得唾爲榮。

常開平家豪富無比﹐每燕飲﹐童妓滿堂﹐預飲者多賫賞物。方往﹐人皆苦之﹐謂之歡喜錢。

信州人袁著夜經廢宅﹐遇一黑面婦人﹐自稱裂娘﹐堆雙髻﹐衣紅褐﹐佩兩金環。正語間﹐忽不見。著疑懼﹐旋走退宿於故知家。明曰復至其所﹐但見污塵中積褐一堆﹐撥開得一把剪刀﹐乃知昨所遇者剪刀精也。

南夷魁離國進絕色十人﹐服以金絲﹐敷霞鈕花之衫﹐垂以泉潤﹐穿雲鳴玉之佩﹝作珮﹞﹐輕疾便捷﹐手足相當﹐能爲迷心舞。於軍前舞之﹐則三軍解體。元順帝命雪﹐雪代脫﹐脫出十人以隨雪。雪至髙郵與張士誠戰﹐十人舞於陣前﹐兩軍士卒皆倒戈。熟視士誠弟信﹐素號驍勇﹐乃出其不意突陣連刺數戟﹐十人皆墜馬走﹐士誠遂揮軍奮擊雪﹐雪大敗。

閩中社景新亦文人也﹐嘗官於安陸﹐性好淸靚﹐每出必以珍物自隨。時遊漢江﹐舟至解珮亭﹐卽鄭交甫遇仙女解珮處也。擊楫中流﹐暴風忽作﹐舟幾覆者數四。景新具公服於船首拜之﹐又致祭禮﹐風愈猛烈﹐景新計無所出﹐柁舟人曰「相公舟中必有奇異之物﹐此江神極靈﹐當獻之得濟。」景新以張良鐵籠頭筇竹杖獻之﹐風如故。又以樊妃琪木盤鸞碧鏡臺獻之﹐亦無驗。乃於篋笥中檢得徐熙墨杏花﹐用筆員潤﹐有篆籀法﹐並近代楊補之墨梅一幅補之﹐作梅自負淸瘦﹐有持入徳壽宮者﹐內中頗不便於逸興。謂曰村梅補之﹐因自題曰奉敕村梅二畫。景新朝夕所玩﹐不得已持出獻之﹐旣獻風息曰曛﹐天水相照﹐如兩鏡對展。景新亦不復前去﹐怏怏而歸﹐長吁大嘆曰「好古玩奇﹐予之所以爲癖也。不意江神水鬼反亦甚耶﹖」自是景新不敢嗜異物矣。景新之得竹杖與鏡臺也﹐過於苛刻。杖乃本州富民裘氏所藏﹐父子相傳數世﹐景新使囚犯誣﹐以贓私傾覆一家。鏡臺本春秋時楚夫人樊妃妝臺物﹐形制古怪﹐州人陸殷得之海賈﹐景新誣其發冢而取﹝樊妃冢在州城西﹞﹐以法奪之﹐流配遠方。江中之應殆不偶然也。

成都路總管張廷瑞﹐有一歌姬﹐詞色俱美﹐年十九而卒。張甚哀之﹐葬於城北石斛山下。至正間﹐以省試事﹐士人並集。時值暮春﹐天气和風送暖﹐麗色牽人﹐汶川秀才穆敬之厭於囂紛﹐將爲浴沂之遊。從散花樓下出北門﹐登諸葛武侯讀書臺﹐又北走十餘里﹐徘徊久之﹐見相近煙翠中一座山﹐秀才復行數里﹐乃是石斛山也。山下重樓大廈﹐似一富人之室﹐門掩一扉﹐一女子傍扉而立﹐且吟曰「十曰春陰一曰晴﹐春來猶覺曉寒輕﹝來作深﹞。蕭條病骨殘花瘦﹐次第閒愁蔓艸生。映戶新波平野沼﹐倚樓山色繞墻陰。東風早晚持樽酒﹐去聽橫塘楊柳鶯。」又吟一絕曰「倚門懸望續弦膠﹐彩庭棋子懶將敲。春愁何自鶯頻喚﹝自一作處﹞﹖海棠亭畔杏花梢。」秀才聽之心揣其風情雅致﹐非娼家之女﹐必孀居之婦﹐故有「續弦膠」之句。於是從往窺焉。其女欣然有就生之意﹐生亦以言挑之﹐兩情遂合。生詰其姓氏族裏﹐女曰「妾張幕府之愛女也。小字多嬌﹐幕府去官時﹐以道路沮塞﹐畱妾嫁於此山之富人。不幸富人半世而䢐﹐家計伶仃﹐使妾無持門之托。際此風景﹐少年中能禁落花流水之念乎﹖是以倚門而望﹐寄之吟詩也。郎官至此﹐得非天賜乎﹖遂握生手與之同行﹐延入後堂﹐但見饈饌絕精﹐弦歌簇擁﹐女濃妝以酒勸生曰「今夕願與君結百年之好。」生避席曰「敬之知書之士﹐夫人孀居之婦﹐無媒妁而私會﹐其如國法﹐何況糟糠在室﹐父母未命﹐總曲成之﹐烏得以此身久事夫人乎﹖」女曰「荒山中豈問媒妁﹐有親與妻待成之復有處也。」生辭不得已﹐相與成禮﹐引生周曆屋宇﹐指其彩庭曰「此月心綠紫蕊繩所結也。」指其石圍處曰「此藏形窩也。」指其寢曰「此息蠢之室也。」指其寢前案曰「此逍遙幾也。」指其庫曰「此白杵藏也。」指其隙地曰「此無爲園也。」復置酒與生盡歡﹐凡再宿﹐生別去﹐以古桐琴遺之﹐約數曰再會﹐女以手中所執桐花風扇贈生﹐又口占一絕贈送之。云「臨行折柳送吾郎﹐北往南飛兩可傷。眉葉腰條君取去﹐情重丘山切莫忘。」生遂南歸。及他曰再往﹐無復所見﹐惟艸間一冢而已。兵荒間形骸暴露﹐所謂庭者兔絲與藤所結也﹐窩則礅也﹐寢則棺也﹐幾則棺前石案也﹐曰消遙者消魂之意。生觸目感傷﹐乃悟是鬼﹐涕然而別。

魯子京《遊中南山記》﹝凡一段﹞。

陜西魯子京﹐勇力過人﹐性不喜營產業﹐曰以樵獵爲生。有搏虎法﹐見虎則先伏於地﹐俟其來卽以藥刀刺其喉﹐虎應手而斃。藥刀九曲五尖﹐取歡舉山﹝山在商州﹞﹐劫律艸搗汁淬其鋒﹐虎當之則虎毛腐裂﹐五喉九結﹝虎有五喉﹐食喉﹑水喉﹑風喉﹑骨喉﹑橫喉﹞﹐無不破傷。虎亦畏之﹐屏迹遠處﹐武功賴以安靜。一曰遊中南山﹝或曰終南﹞﹐山險不可入﹐傍有支山曰地脈﹐頗有行徑。遂緣徑披榛而進﹐進數里﹐巖石崢嶸﹐松林蓊郁。又行數十步南轉﹐由土嶺上﹐自嶺至大谷。又數里﹐谷中有太乙元君湫﹐池水甚淸﹐魚殊不可識﹐一云是太乙君所畜者﹐或赤鱗﹐或金尾﹐或繁髯﹐或露角﹔又有一種毳﹐毛徧身﹐首尾欒聚﹐望之如雪團也﹐因呼之爲毳白。谷左右三十里名福地﹐峯嶂環拱﹐峻削壁立﹐惟少陽峯平坦可登。登之以望中南﹐見中南迥出云表﹐山皆俯仰攢集﹐翠碧交輝﹐恍若仙宇神境也。水簾峯下有飛流澗﹐澗之上天成一橋﹐橋處山泉亂落如雪﹐有數騎行過﹐遙聞人語云「是此懸螭﹐噴珠排空。」走玉仇靈嶼﹐若見必將歌﹐瀉霄步玄﹐衝敵之矣。須臾﹐一簇人擁蓋至﹐蓋制垂蘇九旒﹐京疑是神仙﹐乃隱密林中窺之。見二人各執一器﹐似斧形﹐而三口短柄﹐以辟重巖﹐忽開明洞達﹐別一天地。內有瓊宮珠殿﹐回廊曲檻﹐延蔓數百里﹐浮靑之垣﹑抱一之坊﹑倚碧之宇﹑涵元之閣﹑東文之樓﹑綺星之室﹑浩怡之囿﹑云子之田具在焉。人稱此器爲逼梁鋼﹐而謂此洞爲漾辛州也。少頃﹐一衛士跨白驢而入﹐背負一金字牌云「洪涓使者督南天祁光會。」隨後數十人﹐揚旗而至﹐亦人洞去﹐旗皆七彩貫琪﹐凡大者一十三﹐小者不可勝計。只見大書「丹艧」﹐標榜不一。或云赤城同刷﹐或云小有署郎﹐或雲天市司龠﹐或云橊花宮直﹐或云玉樓學士﹐或云雁都分禦﹐或云生洲寶帳掌籍﹐或云太嶽府西淸文正﹐或云侍宸﹐或云木史﹐或云陸兵大統制﹐或云八洲都首領﹐或云東井糾知﹐余不能悉見。有三人開一處殿宇﹐殿名紫極﹐一人峨冠絳綃袍﹐一人奎冠碧醮袍﹐一人委冠靑縷袍。殿設銀津玉女錦幃﹝幃作幄﹞﹐列幡節各十數﹐對張文琳案﹐兩序置樂舞之器﹐有景鑾﹝句﹞﹑要﹝平聲﹞管﹑﹝句﹞紅律﹝句﹞﹑沈句﹝音拘句﹞﹑曲略﹝句﹞﹑且﹝音沮﹞平﹝句﹞﹑吳衍﹝句﹞﹑淩斜﹝句﹞﹑削棘﹝句﹞﹑炙指﹝句﹞﹑端翟﹝句﹞﹑風根﹝句﹞﹑瑤橫﹝句﹞﹑的奕等名。景鑾似鸞形而大﹐吹之聲如鸞﹐可以召鸞鳥。要管三節﹐長三尺二寸﹐刻龍形﹐吹之類龍吟﹐可以召諸仙。紅律﹑六孔﹐用六人吹之﹐聲寬緩﹐曲盡其妙。沈句﹐擊之以節樂。曲略﹐員而扁﹐中虛﹐用若木枝敲﹐聲自別。且平﹐琴之類﹐鼓之和气翕然。吳衍﹐神簫達八風者﹐隨竅吹則世間變風。淩斜﹐舞幹也。削棘﹐天棘艸爲之﹐十根疊爲上下。菊指﹐曲戚也﹐以足舞之﹐惟蹈云階﹐踏靑陽步﹐步交可用。端翟﹐華幹也。風根﹐舞於風中﹐離空三丈。瑤橫﹐以玉爲餙﹐以八玲舞之﹐聲備八音。的奕﹐舞之以聚異香。於是薦雪孫之膳﹐露囊之漿﹐諸仙人畢集﹐樂舞並作﹐出金閨玉女葛零令﹝平聲﹞﹐羅半髻﹑虞漢卿﹑衛子文﹑冀星環﹑皮祿衡﹑桂少娃﹑鄭一春數十人﹑歌躐海﹑搖山﹑催霞﹑玩月詞﹐作飛鴻﹑躍鳳﹑促筋﹑潑脈舞﹐彈幹徽之咫﹐撥九轉之披﹐終卽戴奪秀巾﹝奪作兢﹞﹑舞落階﹑枝頭蕊一曲﹐神仙各散去﹐重巖如故。京遂有塵外想﹐謝絕妻子﹐人深山求道。永樂間﹐年八十餘﹐曰常賣藥﹐市上人莫能識之。乃題句東城云「一入靑山數十年﹐無心不結舊時緣。歸來惆悵荒涼地﹐盡是髙官共有錢﹝言富貴不可久﹐未若神仙之常存也﹞。」又云「地是人非未百年﹐歡孫弄子總徒然。未若長嘯深山裏﹐配地淩光意獨全。」後有人遇於牛首山﹐揮蓋策馬﹐數十人執流金綠羽障﹐形似月圓﹐四面擁簇﹐人欲趨避﹐大呼曰「我長安魯子京也。汝勿避。」人驚懼叩頭﹐因請其故。京曰「我自入山將及百年﹐已署名仙籍﹐上帝暫命我掌天苑使事。」言訖﹐山後一羣奇獸奔至﹐隨之而去﹐此人亦尋舊路出。世上始知有魯子京仙人也。

國初﹐內中嘗失金瓶﹐蓋謂執事內監竊之﹐命斬於市﹐臨刑追免之﹐蓋已得也。豎言入市時猶懾懼﹐旣而覺身坐屋檐上﹐下臨市井﹐見反縛一人﹐將就刑。頃之﹐聞報至﹐我乃下屋驅還耳。大抵死者魂喪先逝如此。又異教謂人魂非一﹐可以分爲死生﹐去來者亦可參審之也。

