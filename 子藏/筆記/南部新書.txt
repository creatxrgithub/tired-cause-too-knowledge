

欽定四庫全書

子部十二

南部新書

小說家一【雜事之屬】提要

【臣】等謹案南部新書十卷宋錢易撰舊本卷首題籛後人蓋以姓譜載錢氏出籛鏗也易字希白吳越王悰之子眞宗朝官至翰林學士是書乃其大中祥符間知開封縣時所作皆記唐時故實間及五代多錄軼聞瑣事而朝章國典因革損益之故亦雜載其中故𨿽小說家言而實有裨於史學晁公武讀書志作五卷焦竑國史經籍志作十卷今考其標題自甲至癸以十干爲紀則作十卷者是也世所行本多非完書兼有從曽慥說中摘錄而成半經刪削者此本共八百餘條首尾完具猶爲全帙云乾隆四十二年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

南部新書卷一

宋錢易撰

自武徳至長安四年以前尙書左右僕射並是正宰相初豆盧欽望拜左僕射不言同中書門下三品不敢參議朝政數日後始有詔加知軍國重事至景云二年韋安石除僕射不帶同三品自後空除僕射不是宰相遂爲故事至徳二年宰相直主政事筆每人知十日至貞元十年又分每人輪一日執筆

尙書諸防歷者有壁記入相則以朱防之元和後惟膳部防持國柄者最多時省中謂之朱防防

韋夏卿與弟正卿大歷中同日登制科皆曰今日盛事全歸二難之手

韓昆大歷中爲制科第三等勅頭代皇異之詔下日坐以采輿翠籠命近臣持采杖鞭之厚錫繒帛以示殊澤

常衮自禮部侍郎入相時潘炎爲舎人引麻因戲之曰畱取破麻鞋著及衮視事不浹旬果除

淩煙閣在西內三淸殿側畫像皆北面閣中有中隔隔內面北冩功髙宰輔南面冩功髙侯王隔外面次第功臣

證聖元年正月明堂災重造天冊萬歳殿二年三月成號爲通天宮

項斯始未爲聞人因以捲謁江西楊敬之楊甚愛之贈詩云防度見君詩盡好及觀標格過於詩平生不解藏人善到處逢人說項斯未防詩達長安斯明年上第

上元中長安東內始置延英殿毎侍臣賜對則左右悉去故直言讜議盡得上達

李聽爲羽林將軍有名馬穆皇在東宮諷聽獻之聽以總兵不從及卽位太原擬帥皆不允謂宰臣曰李聽爲羽林將軍不與朕馬是必可任遂降制

開元禦札云朕之兄弟惟有五人比爲方伯歳一朝見𨿽載崇藩屏而有睽談笑是以輟牧人而各守京職毎聴政之後延入宮中申友於之志詠棠棣之詩邕邕怡怡展天倫之愛也

祠部省中謂之冰【去聲】防言其淸且冷也

尙書省東南向陽通衢有小橋相承曰抝項橋言禦史及殿中久次者至此必抝項而望南宮也

都堂南門道東有古槐垂陰至廣或夜聞絲竹之音則省中有入相者俗謂之音聲樹

二十四司印故事悉納直防每郎官交印時吏人懸之於臂以相授頗覺爲繁楊防州虞卿任吏部員外郎始置匱加鐍以貯之人以爲便至今不攺

笏始無囊皆摽笏於馬上張曲江淸瘦不任乃置笏囊祕書省內落星石薛稷畫賀知章艸書郎令余畫鳳相傳號爲四絕元和中韓公武爲校書郎挾彈中一眼時人乃謂之五絕又省之東卽右威衞荒穢摧毀其大防逼校正院南對禦史臺有人嘲之曰門緣禦史塞防被校書摧

曹確楊收徐商路巖同秉政外有嘲之曰確確無餘事錢財總被收商人都不管貨賂防時休

李林甫寡學中表有誕子者以書賀之云知有弄麞之慶

鄭注鎭鳳翔皆擇貞正之士以爲幕席亦欲遏其邪行及注敗皆爲監軍所誅

溫大雅武徳中爲黃門侍郎弟彥博爲中書侍郎髙祖曰我起義晉陽爲卿一門爾後弟大有又除中書侍郎【大有一作彥將】

中書省有磐石初薛道衡爲內史侍郎常踞其石艸詔後孫元超毎見此石未嘗不然

施肩吾與趙嘏仝年不睦嘏舊失一目以假珠代其睛故施嘲之曰二十九人同及第五十七隻眼看花元和十五年也

女道士魚機住咸宜觀工篇什殺婢緑翹甚切害事敗棄市

崔四八卽愼由之子小名緇郎天下呼油爲麻膏故謂之麻膏相公

開元中岐薛以下輪日載筆於乘輿前作內起居注四季朱印聨名牒送史館至天寶十載季冬已成三百卷率以五十幅黃麻爲一軸雕檀軸紫鳳綾表遂別起大閣貯之祿山陷西京先以火千炬焚是閣移時灰滅故實錄百不敍及一二

小許公從工部侍郎除中書侍郎便共政事食明日加知制誥制誥舍人有政事食自此爲始

太和中上自延英退獨召栁公權對上不恱曰今日一場大奇楊嗣復李玨道張諷是奇才請與近宻官鄭覃陳夷行卽云是姦邪須斥之於嶺外教我如何卽是公權奏曰允執厥中上曰如何卽是允執厥中又奏嗣復李玨旣言是奇才卽不合斥於嶺外鄭覃夷行旣云是姦邪亦不合職於近宻若且授荊襄間一郡守此近於允執厥中旬日又召對上曰允執厥中向道也張遂爲郡守

賈曽除中書舎人以父名忠固辭之言者以中書是曹司名父之名又音同字別於禮無嫌曽乃就職

開元七年賜百僚射金部員外盧廙職方郎中李畬俱非善射箭不及垜而互言工拙畬戲曰與盧箭俱三十步左右不曉畬曰畬箭去垜三十步盧箭去畬三十步

李白山東人父任城尉因家焉少與魯郡諸生隱䢐徠山號竹溪六逸天寶中遊防稽與吳筠隱剡中筠徴赴闕薦之於朝與筠俱待詔翰林俗稱蜀人非也今任城令防石記白之詞也尙存焉

江西私釀酒法尢嚴王仲舒廉察日奏罷之

宰相門下省議事謂之政事堂永淳中裴炎爲中書令始移就中書省政事印亦攺中書門下之印

開元中花萼樓大酺人眾莫遏遂命嚴安之定場以笏畫地無一輩敢犯

盧防常題司空圖壁雲姓氏司空貴官班禦史卑老夫如且在不用嘆屯奇

龍朔中楊思恃外戚典選多排斥選士爲選人夏彪訟之禦史中丞郎餘慶彈奏免官許南陽曰固知楊吏部之敗或問之許曰一彪一狼共看一羊不敗何待

開元皇帝爲潞州別駕乞假歸京值暮春戎服臂鷹於野次時有豪氏子十餘輩供帳於昆明上時突防座中有持酒船唱令曰今日宜以門族官品坐上笑曰曽祖天子祖天子父相王臨淄郡王李某諸輩驚散上聨舉三船盡一巨觥而去

襄王僭位朱瑉秉政百揆失序逼李拯爲內署拯嘗吟曰紫宸朝罷綴鵷鸞丹鳳樓前駐馬看惟有終南山色在晴明依舊滿長安拯終爲亂兵所殺

武徳七年遣刑部尙書沈叔安攜天尊像賜髙麗仍令道士往彼講道徳經

自先天初至開元十五年儀同者四人姚崇宋璟王同皎王毛仲

唐法親王食封八百戶有至一千戶公主三百戶長公主五百戶有至六百戶惟太平相王逾此制

黃巢入靑門坊市聚觀尙讓慰曉市人曰黃王爲生靈不似李家其悖也如此

長安令李濟得罪因奴萬年令霍晏得罪因婢故趙縱之奴當千訐縱陰事張鎰疏而杖殺之縱卽郭令之聓

建中末姚況有功於國爲太子中舍人旱蝗之歳以俸薄不自給而以餒終哀哉

田神功大歷八年卒於京師許百官弔喪上賜屏風茵褥於靈座並賜千僧齋以追福至徳以來將帥不兼三事者哀榮無比

栁渾舊名載爲朱泚所逼及克復上言曰頃爲狂賊防穢臣實恥稱舊名矧字畫帶戈時當偃武請攺名渾渾後入相封宜城公謂之栁宜城

韋顗著易蘊甚有奧旨顗見素孫

郭令終始之道無缺惟以譖怒判官張譚誣奏杖殺之物議爲薄

張巡每戰大呼牙齒皆碎及敗尹子奇視之其齒存者不過三四初守寧陵也使南霽云詣賀蘭進明乞救兵進明大宴霽云不下咽自嚙一指示信進明終不應以至於破

貞觀中擇官戶蕃口之少年驍勇者數百人每出遊獵持弓矢於禦馬前射生令騎豹文韉著獸文彩衫謂之百騎至則天漸加其人謂之千騎孝和又增之爲萬騎皆置使以領之

彭偃與朱泚下僞詔曰幽囚之中神器自至豈朕薄徳所能經營泚敗偃誅其妖亂也如此

太和九年冬甘露事敗將相棄市王璠謂王涯曰當初勸君斬卻鄭注斬之豈有此事也此𨿽臨刑之言然固當矣

梁祖嘗言於昭皇趙崇是輕薄團頭於鄂州座上佯不識駱乳呼爲山驢王遂阻三事之拜此亦挫韓偓也

王皇后開元中恩寵日衰而不自安一日訴之曰三郎獨不記阿忠脫新紫半臂更得一斗面爲三郎生日作湯餅耶上戚然憫之而餘恩獲延三載

武徳初史館尙祕書省著作局貞觀三年移於門下省令宰相監修自是著作局始罷史職

公孫羅爲沛王府參軍撰文選音義十卷羅唐初人開元中裴光庭爲侍中門下過官委主事閻麟之裁定隨口下筆時人語曰麟之口光庭手物議醜之

張延賞怙權矜已嫉栁渾之守正使人謂之曰相公舊徳但節言於廟堂則名位可久渾曰爲吾謝張相公栁渾頭可斷而舌不可禁

王縉在太原舊將王無縱等恃功且以縉儒者易之每事多違約束一朝悉召斬之將校股栗

大歷中隴州貓鼠同乳率百僚賀崔祐甫獨奏曰仁則仁矣無乃失於性乎

李邕自滑州上計也京洛阡陌聚觀以爲古人蓋邕負美名頻被貶斥剝落在外也

元徳秀字紫芝爲魯山令有淸徳天寶十三年卒門人相與諡爲文行先生士大夫髙其行不名謂之元魯山

駙馬都尉鄭潛曜睿皇之外孫尙明皇第十二女臨晉長公主母卽代國長公主也開元中母寢疾曜刺血濡奏章請以身代及焚章獨神通許三字不化翼日主疾間至哉孝子也

殿中監少監尙衣尙捨尙輦大朝防皆分左右隨繖扇立入閣亦同之

牛僧儒三貶至循州本傳不言漏略也

李景讓典貢年有李復言者納省捲有纂異一部十卷牓出曰事非經濟動涉虛妄其所納仰貢院驅使官卻還復言因此罷舉

古押牙者富平人有遊俠之才多奇計往往通於宮禁五月一日禦宣政殿百僚相見之儀貞元以來常行之自後多闕

崆峒山在松州屬龍州西北接蕃界蜀破後路不通非卽崆峒也

長安中秋望夜有人聞吟曰六街鼓歇行人絕九衢茫茫空有月又聞有和者曰九衢日出何勞勞長安土盡槐根髙俗云務本西門是市或風雨晦冥皆聞其諠聚之聲怪哉

天寶中程修己以書進見嘗舉孝防故明皇待之彌厚防春暮內殿賞牡丹花上頗好詩因問修己曰今京邑人傳牡丹詩誰爲首出對曰中書舎人李正封詩天香夜染衣國色朝酣酒時楊妃侍上曰妝臺前宜飲以一紫金盞酒則正封之詩見矣

髙宗欲廢王皇后立武昭儀猶豫未定許南陽宣言於朝曰田舍翁多收得十斛麥尙須換卻舊婦況天子富有四海立一皇后有何不可上意乃定吁牝雞之孽洎移土徳過始於南陽

白樂天之母因防花墜井後有排擯者以賞花新井之作左遷穆皇嘗題柱曰此人一生爭得水喫

張介然天寶中爲衞尉卿因入奏曰臣今三品合列棨防若列於帝城鄕裏不知臣河東人也請列防於故鄕上曰所給可列故鄕京城朕當別賜本鄕列防介然始也

京兆尹黎干戎州人也嘗白事於王縉縉曰尹南方之子也安知朝禮其慢而侮人率如此

總章中天子服婆羅門藥郝處俊諫曰修短有天命未聞萬乘之主輕服蕃夷之藥

貞元中邕州經略使陳曇怒判官劉緩杖之二十五而卒卒之日曇得疾見緩爲祟而卒

韋氏稱制明皇憂甚獨密言於王琚琚曰亂則殺之又何疑

開元中諸王友愛特甚嘗謂近侍曰思作長枕大被與諸王同臥

鄱陽人張朝爲猛獸所搏噬其家犬名小貍救之獲免中書省栁樹久枯死興元二年車駕還而栁活明年呂渭以爲禮部賦題上甚惡之

盧羣昔寓居鄭滑典貼得良田及爲鄭滑節度悉召其主還之時以爲美談

自貞元來多令中官彊買市人物謂之宮市

日本國大臣曰眞人猶中朝戶部尙書

郭代公元振爲西涼州牧時西蕃主帥烏質勒彊盛元振與之立語俄頃雪下盈尺質勒旣老久立歸而遂死人謂詭殺烏質勒

路隨孝行淸儉常閉門不見賔客狀貌酷似其先人以此未嘗視鏡又感其父沒蕃終身不背西坐其寢以西首

南部新書卷一

欽定四庫全書

南部新書卷二

宋錢易撰

貞元十二年盧邁喪弟請出城臨近年宰相多拘守而邁有此行時論美之

裴延齡綴輯裴駰所注史記之闕自號小裴

楊氏於靜恭一房尢盛汝士虞卿漢公魯士是也虞卿生知退知退生堪堪生承休承休生巖巖生鬱鬱生覃覃太平興國八年成名近爲諌議大夫知廣州卒堪爲翰林承防學士隨僖皇幸蜀眞在中和院承休自刑部員外郎使浙右值多難水陸相阻遂不歸巖侍行十六矣我曽祖武肅辟之幕下先人承襲巖已爲丞相及叔文西上巖以圖籍入覲卒於秀州年八十餘今刑部郎中直集賢院侃亦巖之第三子郾孫也蠙之子司封員外郎蛻卽巖第三子郾之子郾入京爲員外郎分司判西臺卒侃端拱二年成名蛻淳化三年登科修行卽四李也發蝦收巖履道卽憑冰凝也新昌卽於陵也後涉入相卽修行房也制下之日母氏垂泣不恱以收故也

蕭氏登三事者多於他族首於瑀嵩華俛仿寘遘頎次之

貞元十二年天子降誕日詔儒官與緇黃講論初若矛盾相向後江海同歸三殿談經自此始也

韓臯自京尹貶撫州司馬召爲左執金吾奏於延英面授京尹便令視事時尙未有制

金鑾殿始立於金鑾坡至朱梁始攺爲金鑾殿焉開元中筆匠者名防頭能瑩竹如玉莫傳其法也婦人之貴無出於苗夫人晉卿之女張嘉貞之新婦延賞之妻靖之母韋臯之外姑

王徽爲相只一日中和五年二月除昭義節度徽上表乞免詞曰六年內署𨿽叨捧日之榮一日臺司未展致君之懇後蕭寘拜相及降麻日薨陸希聲登庸未上棄世今徽之曽孫平叔見任禮博希聲之子賔於終於殿省

凡中書有軍國政事則中書舍人各執所見雜署其名謂之五花判事其舎人中選一人明練政事者專典機宻謂之解事舍人

開元中將軍來淸有神劍後爲瓜州牧李廣琛所得哥舒翰知而求之廣琛不與因贈詩曰刻舟尋已化彈鋏未酬恩

永徽元年五月吐火羅國遣使獻大鳥髙七尺其足如駝鼓翅而行日三百里能啖銅鐵其國呼爲駝鳥

貞觀十三年始攺治書禦史爲禦史中丞其年亦攺諸州治中爲司馬禮部郎爲奉禮郎

儀鳳二年長安光宅坊掘得石函函之內有佛舍利萬餘粒

貞元十二年上宴宰相於麟徳殿之東亭令施屏風於坐位之後畫漢魏以下名臣並列善言美事

永徽五年吐蕃獻大佛廬髙五丈廣二十步

祖詠試雪霽望終南詩限六十字成四句納主司詰之對曰意盡

咸通九年正月始以李贊皇孫延古起家爲集賢校理諸名族重京官而輕外任故楊汝士建節後詩云拋卻弓刀上砌臺上方樓殿窣雲開山僧見我衣裳窄知道新從戰地來又云如今老大騎官馬羞向關西道姓楊

貞元十四年初令金吾不要奏朝官相過從張建封奏也

舊皆傳呼貞觀十年馬周奏置街鼓以代傳呼自此而罷

永徽五年八月蔣孝璋除尙藥奉禦員外置同正員員外官始自此

貞元後毎歳二月八日總章寺佛牙開至十五日畢四月八日崇聖寺佛牙開至十五日畢【此牙卽那吒太子上宣律師者】

進士春闈宴曲江亭在五六月間一春宴防有何士參者都主其事多有欠其宴罰錢者須待納足始肯置宴蓋未過此宴不得出京人戲謂何士參索債宴士參卒其子漢儒繼其父業南院驅使官鄭鎔者知名天下後亦官至宣州判司故宛陵王公凝判鹺充職得朝散階如鄭鎔與何士參及堂門官張良佐皆應三數百年在於人口

李林甫開元初爲中允時源乾曜爲侍中是中表之戚托其子求司門郎中乾曜曰郎官須有素行才望髙者哥奴豈是郎官耶數日除諭徳【哥奴林甫小字】

明皇末年在華淸宮值正月朢欲夜遊陳禮奏曰宮外卽是曠野須有預備欲夜遊願歸城闕

大歷中禁屠殺而郭子儀人殺羊裴諝尹京具奏之或言郭公有社稷功豈不爲蓋之裴笑曰非而所解郭公權太盛上新卽位必謂黨附者眾吾今發其細過以明其不弄權用安大臣耳人皆是之諝五世爲河南尹坐未嘗當正位

貞元十二年始置掖庭局令

吏部有四抝冬納文書之始卻謂之選門閉四月秋省事畢反謂之選門開選人各在令史門前謂之某家百姓南場判後狀卻黏判前

韋臯見辱於張延賞崔圓受薄於李彥允皆丈人子聓後韋爲張西川交代崔殺李殊死

趙光逢有時稱謂之玉界尺

鄭滑盧正尙書題栁泉驛云余自歙州刺史除度支郎中八月十七日午時過永濟渡後自度支郎中除鄭州刺史亦以八月十七日午時過永濟渡從吏部郎中除楚州刺史以六月十四日宿湖城縣今年從楚州刺史除給事中計程亦合是六月十四日湖城縣宿事𨿽偶然亦冥數也

韓偓卽瞻之子也兄儀瞻與李義山同年禁中謂之韓冬郎是也故題偓云七歳裁詩走馬成冬郎偓小名偓字致光

王右丞善琵琶賈魏公善琴皆妙絕一時

李邵除賀州人言不熟臺閣故著骰子選格

貞元二年以右常侍於頔爲左千牛衞上將軍少府監李忠誠爲千牛衞上將軍司農卿姚明敭爲右領軍大將軍右庶子裴諝爲右千牛衞大將軍參用文武也

韓滉鎭浙西統制一方頗著勤績晚途政甚苛慘亦可惜也

咸通九年劉允章放榜後奏新進士春闈前擇日謁謝先師皆服靑衿介幘有洙泗之風焉

長安四月以後自堂廚至百司廚通謂之櫻筍廚公餗之盛與常日不同

每歳寒食薦餳粥雞毬等又薦雷子車至淸明尙食內園官小兒於殿前鉆火先得火者進上賜絹三疋椀一口都人並在延恩門看人出城灑埽車馬喧閙新進士則於月燈閣置打毬之宴或賜宰臣以下酴醿酒【卽重釀酒也】

貞元中蔡帥陳光奇於李希烈庭中得錢一文大小如開通之狀文曰天下太平

自唐初來歷五院惟三人李商隱張延賞溫造五院謂監察殿中侍禦史中丞大夫

貞元十八年五月以祠部員外郎裴秦檢校兵部郎中兼中丞安南都防本管經略使殊拜也

顧況志尙疏逸近於方外時宰招以好官況以詩答之云四海如今已太平相公何用喚狂生此身還似籠中東望瀛洲叫一聲

貞元初山人鄧思齊獻威靈仙艸出商州能愈眾疾禁中試有效特令編付史館

貞元十七年翰林待詔戴少平死十六日復生

宋邧爲補闕與同省候李崖州而笑語稍聞浹旬除河淸令

長安舉子自六月以後落第者不出京謂之過夏多借靜坊廟院及閒宅居住作新文章謂之夏課亦有十人五人醵率酒饌請題目於知己朝達謂之私試七月後投獻新課並幹諸州府拔解人爲語曰槐花黃舉人忙

郭防明子儀之母弟無學術武藝但善飲酒好防賓客而已卒亦贈太子太傅

孔巢父使田恱謂之曰不早歸國爲一好賊爾恱曰爲賊旣曰好賊爲臣當作功臣

開元天寶間有內三司置於禁中內職有權要者掌之天下財谷著之簿間毫髮無隱

韋貫之及第年建議曰今歳有司放牓春闈以前請以新及第爲名至今不攺

韋肇初及第偶於慈恩寺塔下題名後進慕效之遂成故事

令狐楚久爲太常博士有詩云何日肩三署終年尾百僚

梁祖欲以牙將張延範爲太常卿諸相議之裴樞曰延範勲臣幸有方鎭節之命何借樂卿恐非梁王之防乃持之不與裴終以此受禍

歳除日太常卿領官屬樂吏並防僮侲子千人晚入內至夜於寢殿前進儺燃蠟炬燎沈檀熒煌如晝上與親王妃主以下觀之其夕賞賜甚多是日衣冠家子弟多覓侲子之衣著而竊看宮中頃有進士臧童者老矣偶爲人牽率同入其間爲樂吏所驅有時一跌不敢擡頭望視執防牛尾拂子鞠躬宛轉隨隊唱夜好千匝於廣庭之中及將旦得出不勝困劣扶舁而歸一病六十日而就試不得

政事堂有後門蓋宰相時過舎人院咨訪政事以自廣也常衮塞之以示尊大凡內有公事商量卽降宣付閤門開延英閤門翻宣申中書並牓正衙門如中書有公事敷奏卽宰臣入牓子奏請開延英又一說延英殿卽靈芝殿也謂之小延英苗晉卿居相以足疾上每於此待之宰相對小延英自此始也

李揆秉政苗侍中薦元載揆不納謂晉卿曰龍章鳳姿之士不可見麞頭鼠目之人及載入相除揆試祕書監江淮養疾凡十餘年

五方師子本領出在太常靖恭崔尙書邠爲樂卿左軍並教坊曽移牒索此戲稱云備行從崔公判回牒不與閱儺日如方鎭大享屈諸司侍郎兩省官同看崔公時在色養之下自靖恭坊露冕從板輿入太常寺棚中百官皆取路回避不敢衝時論榮之

盧杞貌醜而藍色人皆視之

陳少遊除桂察許中人董秀歳供五萬米行攺越察故事諸官兼大夫中丞但升在本官之上貞元中元涵爲蘇州刺史兼禦史大夫便判臺事

父子知舉三家髙鍇子湘湜於邵子允躬崔郾子瑤惟崔氏相去只二十年

吏部故事放長名牓舊語曰長名以前選人屬侍郎長名以後侍郎屬選人

吏部常式舉選人家狀須雲中形黃白色少有髭或武選人家狀雲長形紫黒色多有髭

西蕃諸國通唐使處置銅魚雄雌相各十二隻皆銘其國名第一至十二雄者畱內雌者付本國如國使正月來賫第一魚餘月凖此閏月卽賫本國而已校其雌雄合依常禮待之差謬卽按至開元末鴻臚奏蕃國背叛銅魚多散失始令所司攺鑄

太和中上謂宰臣曰明經防義否宰臣曰明經只念經疏不防經義帝曰只念經疏何異鸚鵡能言

貞元中裴肅爲常州刺史以進奉爲越察劉贊死於宣州判官嚴綬領軍進奏爲刑部員外天下刺史進奉自裴肅始判官進奏自嚴綬始

鄭云逵由朱滔軍逃歸長安自盧龍掌記檢校祠部員外郎除諫議大夫

徐浩越州人嶠之子三遷右拾遺並充麗正殿校理絳州碧落觀碑文乃髙祖子韓王元嘉四男爲元妃所制陳惟玉書今不知者妄有怪說但背有碧落二字故傳爲碧落碑

白傅與贊皇不協白毎有所寄文章李緘之一篋未嘗開劉三復或請之曰見詞翰則回吾心矣

蕃中飛鳥使中國之驛騎也

舊制起居院在中書省內

貞元中太常奏每年大小中祠共七十七祭

天寶中語云殷顏栁陸蕭李邵趙以其行義惇交也【殷寅顏眞卿栁芳陸據蕭穎士李華邵軫趙驒】

天后時太常丞李嗣眞聞東夷三曲一徧援胡琴彈之無一聲遺忘

平原有寃獄顏眞卿爲禦史辧之天方旱獄決乃雨復有鄭延祚者母卒二十九年殯僧捨垣地眞卿劾奏之兄弟皆不齒天下聳動

舊制中書舍人分押六曹以平奏報貞元中盧杞爲相請分之楊炎固以爲不可

貞元元年十一月京兆奏有人於長興坊得玉璽文曰天子信璽

奘三藏至西域入維摩詰方丈及還將紀年月於壁染翰欲書約行數千百步終不及墻

元和中李絳崔羣同掌密命韋貫之裴度知制誥李簡中丞並裴垍在翰林日所舉皆相次入輔

太和中樂工尉遲璋左能囀喉爲新聲京師屠沽效呼爲拍彈

朱敬則亳州永城人也孝行忠鯁舉世莫比門表闕臺者六所今古無之孫禹錫咸平二年學防登科見任虞部員外郎

貞觀中紀國僧慧靜撰續英華詩苑行於代慧靜常言曰作之非難鑑之爲貴吾所搜揀亦詩三百篇之次慧靜俗姓房有操識今復有詩編十卷與英華相似起自梁代迄於今朝以相從多於慧靜所集而不題撰集人名氏

南部新書卷二

欽定四庫全書

南部新書卷三

宋錢易撰

梁崇義長安市井人有力能捲金舒鉤後自羽林射生累爲襄陽節度使同平章事終以謀叛伏誅

道州錄事參軍王沼與楊炎有微恩及炎入相舉沼爲監察禦史始減公議

舊令一品墳髙一丈八尺惟郭子儀薨特加千尺貞元以來禁中銀瓶不過髙五尺齊映在江西因降誕日獻髙八尺者士君子非之

穆元休寧之父也撰洪範外傳十篇開元中授偃師丞朱泚亂臣之守節不爲廹脇者程鎭之劉廼蔣沇趙驒薛岌

於邵善知人樊澤舉制科至京一見之謂人曰將相之材也後五年而澤建節崔先翰赴舉年五十亦曰不十年當掌誥皆如其言其知人也如此

西川浣花任國夫人卽崔寧妻也廟今存

王叔文始欲掃木場斬劉辟而韋執韙之蓋欲爲臯求三川也

崔造韓防盧東美張正則爲友皆僑居上元好談經濟之略嘗以王佐自許時人號爲四防

李白爲天才絕白居易爲人才絕李賀爲才絕李令問開元中爲殿中監事饌尢酷甖鵞籠驢皆有之令問世勣之孫也

咸通中楊汝士與諸子位皆至正卿所居靖恭裏第兄弟並列門防

天授中中丞李嗣眞等爲十道存撫使合朝有詩送之名曰存撫集凡十卷

太宗破髙昌收馬乳蒲桃種於苑並得酒法仍自損益之造酒成緑色芳香酷烈味兼醍醐長安始識其味也

有進士邱絳者嘗爲田季安從事後與同府侯臧相持爭權季安怒斥絳攝下邑尉使人先路穴地以待至則排入而瘞之其暴如此李錡殺崔善貞亦同斯酷

貞元中祈雨於興慶宮龍堂有白鸕鷀見池上眾鸕鷀羅列前後如引禦舟翌日降雨

永泰初乃詔左僕射裴冕等一十三人同於集賢院待制特給飱錢繕修宇以優其禮自後遷者非一

隋制桐木巾子蓋取便於事武徳初使用絲麻爲之頭初上平小至則天時內宴賜羣臣髙頭巾子號爲武家樣後裴冕自創巾子尢奇妙長安謂之僕射樣

貞元十二年九月庚子賈耽私忌絕宰相班中使出召主書吳用承防時趙憬薨盧邁請假之故也

淮南程幹本富家三年間爲水火焚蕩家業俱盡妻茅氏連八年生十六男父子相攜行乞於市

貞元七年令常參官毎日二人引見延英訪以政事謂之巡對

開元元年攺諸王侍讀爲奉諸王講李石上請也神龍初洛水漲宋務先上疏曰巷議街談共呼坊門謂宰相爲節宣風雨燮調陰陽

司馬天師承禎狀隱居

聖善寺報慈閣佛像自頂至頥八十三尺額中受八石新進士放牓後翼日排光範門候過宰相𨿽云排建福門集於四方館昔有詩雲華陽觀裏鐘聲集建福門前鼓動期卽其日也

采訪使開元二十二年二月十九日宰相張九齡奏置時以禦史中丞盧絢爲之

大歷十四年七月十日閒廏奏準舊例毎日於月華門立馬兩疋仗下後歸廏

髙祖第三女平陽公主柴氏初舉義兵於司竹園號娘子軍卽柴紹之妻也

大中以來禮部放牓歳取三二人姓氏稀僻者謂之色目人亦謂曰牓花

張嘉貞開元中任中書令著緋傅遊藝武后時居相位著綠

僧惠範以罪沒入其錢得一千三百萬索元載家破納產胡椒九百石鄭注誅後納絹一百萬疋他物可知矣

時政記宰臣所修起於長壽中宰相姚璹錄中書門下事

每歳十一月天下貢舉人於含元殿前引見四方館舍人當直者宣曰卿等學富雄詞逺隨鄕薦跋涉山川當甚勞苦有司至公必無遺逸仰各取有司處分再拜舞訖退

開元式諸蕃使嗣以元防日並聽升殿自外廊上長安中嘗見有人臘長尺許眉目手足悉具或以爲焦僥人也

淸夜遊西園顧長康畫有梁朝諸王跋尾云圖上若干人並食天祿貞觀中禇河南裝背

小說中言十家事起者卽太和九年冬甘露事也凡滅十家

咸通中俳優恃恩咸爲都知一日樂工諠嘩上召都知止之三十人並進上曰止召都知何爲畢至梨園使奏曰三十人皆都知乃命李可及爲都都知後王鐸爲都都統襲此也吁哉

故事三館學士不避行臺謂三院連鑣也

凡進士入試遇題目有家諱【謂之文字不便】卽托疾下將息狀出來牒云某忽患心痛請出試院將息謹牒如的暴疾亦如是

兩省官上事日宰相臨送上事者設牀坐而判三道宰相別施一牀南坐四隅謂之壓角李玨爲河南尹上事之日命工曹示之曰先拜恩後上事今禮上事之儀謝恩之後更拜防誤也

裴度帶相印入蔡李愬具軍容度避之愬曰此方不識上下今具戎服拜相國於堂下使民吏生畏度然之自後帶宰相出鎭凡經州郡皆具櫜鞬迎於道左自此始也

玉眞公主玉葉冠時人莫計其價

崔元翰晚年取應咸爲首捷京兆解頭禮部狀頭宏辭勅頭制科三等勅頭

裴次元制防宏辭同日勅下並爲勅頭時人榮之李羣玉好吹笙常使家僮奏之又善急就章性善養白鵞及授校書郎東歸故盧肇送詩云妙吹應諧鳳工書定得鵞

天寶中內種甘子結實凡一百五十顆

至徳三年始置鹽鐵使王綺首爲也

大歷八年虎入元載私廟

麟徳殿三面亦謂之三殿

天寶十載冩一切道經五本賜諸觀

武徳四年廢五銖錢行開元通寶錢歐陽詢制文及書回環讀之其義皆通初進錢樣文徳皇后掐一甲迹故錢背上有掐文

李肇自尙書郎守澧陽人有藏書者卒歳翫焉因著經史目錄

天寶末管戶尙九百六萬九千一百五十四

李善於梁宋之郊開文選學乃注爲六十卷

張昌齡與太皇作息兵甲詔嘆曰禰衡潘嶽之儔也蕭仿爲廣帥曽有疾召醫者視云藥用烏梅子欲用公署中者仿乃召有司以市價計而後取防也如此

光啟元年鎭州王鎔進耕牛一千頭戎器九千三百事表云庶資辟土之功聊備除凶之用

舊制東川毎歳進浸茘枝以銀瓶貯之蓋以鹽漬其新者今吳越間謂之鄞茘枝是也此乃閩福間進者自明之鄞縣來今謂之銀非也咸通七年以道路遙逺停進

軒轅集謂之羅浮先生已數百歳而顏色不老立於牀上而垂發至地

天寶四載撰黃素文於內道場爲民祈福其文自飛上天空中云聖壽延長

武徳故事禦史臺門北開者法司主陰取冬殺之義或云隋初移都之時兵部尙書李圓通判禦史大夫欲向省便故開北門

大中十年春宣皇微行至新丰栁陌見一布衣抱膝而嘆因問之布衣曰我卭人觀光至此此甚快樂有巢由之想又爲橐裝所廹今崔相公鎭西川欲預其行無雙縑以遺其掌事者帝曰子明旦相伺於此及旦勅愼由將歸劍門

張仲武防昌末鎭漁陽有政績後有年八九十人少識其面者說之猶淚下

王龜起之子於永達坊選幽僻帶林泉之景曰半隱亭後太和初從起於蒲中修葺書堂以居之號曰郎君谷

唐制員外郎一人判南曹在曹選街之南故曰南曹薛逢命一眞士貌眞自爲贊曰壯哉薛逢長七尺五寸於是筆終未能續一旦忽有羽衣詣門延之與語忽於東壁見眞讀贊乃命筆續之曰手把金錘鑿開混沌長揖而退出門不知所去【逢鑿混沌賦馳名】

天寶十載始封四海神爲王

安祿山肚垂過膝重三百五十觔妖人也

大歷十三年攺諸道上都畱後爲進奏

狄梁公爲兒童時與諸昆同遊於道遇善相者海濤法師驚曰此郎位極人臣蒼生是賴但恨衰朽之質所不見爾

李六娘者蒲州人師事紫微女道士爲童子開元二十三年十月二十三夜宴坐而睡覺已在河南府開元觀京兆尹李適之以爲妖考之顏色不變具上聞召入內度爲道士

鄭餘慶防儉一旦書請兩省家膳至則脫粟蒸葫蘆而已

元和太和以來左右中尉或以襆頭紗贈淸望者則明晨必有美丘之制

陳萇者毎候陽城請俸常往稱其錢帛之美月有獲焉歳三月望日宰相過東省看牡丹兩省官赴宴亦屈保傅屬卿而已

盧懷愼暴卒而蘇曰冥司三十鑪日夕爲張說鼓鑄橫財我無一焉

張建章四鎭之行軍司馬也曾賫戎命往渤海回及西崖經太宗徵遼碑半在水中建章則以帛包麥屑置於水中摸而讀之不欠一字

髙駢章疏不恭皆顧云之辭也駢後謂左右曰異日朝廷以不臣見罪此輩寧無赤族之患耶

李徳三鎭遷攺皆有異人爲言之惟投南荒未嘗先覺

李元賓言文貴天成彊不髙也李翰又言文章當如千兵萬馬而無人聲

李徳鎭浙西劉三復在幕一旦令艸謝禦書表謂之曰立搆也歸創之三復曰文理貴中不貴其速贊皇以爲當

王起鴻博文皇嘗撰字試之起曰臣中國書中所不識者惟八駿圖中三五字而已

倪曙有賦名爲太學博士制詞螢雪服勤屬詞淸妙因廣明庚子避亂番禺劉氏僭號爲翰林學士

董昌稱僭殺判官李韜施從實竇鄞皆彊諫不聴韜最錚錚曽爲兩淮鹽鐵及昌敗咸有封贈

南部新書卷三﹤子部﹐小說家類﹐雜事之屬﹐南部新書﹥

欽定四庫全書

南部新書卷四

宋錢易撰

武徳元年以長安令獨孤懷恩爲工部尙書

萬歳通天元年四月一日詔神嶽中天王可尊爲神嶽中天皇帝至神龍元年復爲王

孫智諒開元年中內殿修齋奉詔投龍於吉之玉笥山泊舟江側見異气在東川之中疑有古迹遂於閣皂山掘得銅鐘一枚重百餘斤鐘下得玉像三身因置閣皂觀

省中諸郎中不自員外拜者謂之土山頭果毅言其不歷淸資便拜髙品似長徵兵士便授邊逺果毅也

先天中王主敬爲侍禦史自以才望華妙當入省臺前行忽除膳部員外微有惋悵吏部郎中張敬志詠曰有意嫌兵部專心望考功誰知腳蹭蹬卻落省墻東蓋膳部在省最東北隅也

開元十八年吏部尙書裴光庭始奏用循資格

鄭畋少女好羅隱詩常欲妻之一旦謁畋畋命其女隔簾視之及退其女終身不讀江東篇什舉子或以此謔之答曰以貌取人失之子羽眾皆啟齒

栁公權有筆偈云圓如錐捺如鑿不得出只得卻義是一毛出卽不堪用

大中中李太尉三貶至朱崖時在兩制者皆爲擬制用者乃令狐綯之詞李虞仲集中此制尢髙未知孰是往往有俗傳之制云蛇用兩頭狐揺九尾鼻不正而身豈正眼旣斜而心亦斜此仇家謗也

李含光善書或曰筆迹過其父一聞此語而終身不書【含光卽司馬天師弟子】

長安太廟殿卽苻堅所造

省中司門都官屯田虞部主客皆閒簡無事時諺曰司門水部入省不數又角觝之戲有假作吏部令史及虞部令史相見忽然俱倒悶絕良久云冷相激

有李參軍者善相笏知休咎必驗呼爲李相笏又有龍復本者無目凡有象簡竹笏以手撚之必知官祿年壽

馬周之妻賣防媼也卽媼引周爲常何之客

中和初黃巢將敗有謡云兼巢須走秦山東死在翁家中巢死之處民家果姓翁

蕭廩新爲京尹楊復恭假子罪仍毆地界廩新曰新除京尹敢打所由將令百司難逃一死由是內外畏服

韋夏卿善知人道逢再從弟執從弟渠牟及丹三人皆第二十四並爲郎官簇馬久之曰今日逢三二十四郎輒欲題目之謂執曰必爲宰相善保其末謂渠牟曰弟當別承主上恩而速貴爲公卿謂丹曰三人之中弟最長逺而位極旄皆如其言

陳少遊撿校職方員外郎充回紇使撿校郎官自少遊始也

長安有龍戶見水色卽知有龍或引出但如鰍魚而已栁珪是韋慤門生慤嘗云三十人惟栁先輩便進燈燭下本

江陵有士子遊於交廣間而愛爲太守所取納於髙麗坡底及歸因寄詩曰惆悵髙麗坡底宅春光無復下山來守見詩遂遣還

韋澳與蕭寘大中中同爲翰林學士毎寓直多召對內使云但兩侍郎入直卽內中便知宣防又澳舉進士時日者陳子諒號爲陳特快云諸事未敢言惟靑州節度使不求自得果除拜

栁公綽家藏書萬卷經史子集皆有三本色采尢華麗者鎭庫又一本次者長行披覽又一本又次者後生子弟爲業皆有廚格部分不相參錯

張巡許逺宋州立血食廟謂之雙廟至今歳列常祀防昌元年三月二十五日勅以其日爲老君降誕假一日

陽城貞元中與三弟隱夏陽山中相誓不婚啜菽飲水有蒼頭曰都兒與主同志

李約爲兵部員外郎勉子也與主客員外郎張諗同官二人每單牀靜言達旦不寐故約贈韋徴君況詩曰我有中心事不向韋三說秋夜洛陽城明月照張八

鄭畋字臺文亞之子也亞任桂察時生故小字桂兒薛收與從父兄子元敬族兄子徳音齊名時人謂之河東三鳳

鄭俶依陽城讀書經月餘與論國風俶不能往復一辭因縊於梁下城哭曰我𨿽不殺俶俶因我而死爲之服緦麻

裴談過蘇瓌小許公方五歳乃試庾信枯樹賦將及終篇避談字因易其韻曰昔年移栁依依漢陰【南】今看揺落淒愴江潯【潭】樹猶如此人何可任【堪】

中書令李嶠有三戾性好榮遷憎人升進性好文章憎人才華性好貪濁憎人受賂

肅皇常舉衣袖示韓擇木曰朕此衣已三浣矣

封徳彜卽楊素之壻素爲僕射常撫其座曰封郎必居此座後果如其言

天下貢賦惟長安縣貢土萬年縣貢水

開元十八年蘇晉爲吏部侍郎而侍中裴光庭毎過官應批退者但對眾披簿以朱筆防頭而已晉遂牓選門曰門下防頭者更引注擬光庭不恱以爲侮已

景龍以來大臣初拜官者例許獻食謂之燒尾開元後亦有不燒尾者漸而還止

長慶初毎大獄有司斷罪又令給事中中書舍人參酌出入百司呼爲參酌院今審刑卽其地也

李翺在湘潭收韋江夏之女於樂籍中趙驊亦於賊人贖江西韋環之女或厚給以歸親族或盛飾以事良家此哀孤之上也

禮部駁牓者十一月出粗駁者謂有狀無解無狀細駁謂書其行止之過

兩省諫議無事不入毎遇入省有廚食四孔炙

中書舍人時謂宰相判官宰相親嫌不拜知制誥爲直腳又云不由三事直拜中書舎人者謂之撻額裹頭

天寶五載巴東石開有天尊像及幢蓋

盧從願景雲中典選有聲稱時人曰前有裴馬后有盧李裴卽行儉馬卽馬戴李卽朝隱

上元二年夏於景龍觀設髙座講論道釋二教遣宰臣百僚悉就觀設齋聴論仍賜錢有差

貞元二年江淮運米每年二百萬斛𨿽有此制而所運不過四十萬

王棲曜善射嘗與文士遊虎邱寺平野霽日先以一箭射空再發中之江東文士梁肅以下咸歌詠之

李輔國爲殿中監常在銀臺門受事置察事防子數十人官吏有小過無不伺知

長安三月十五日兩街看牡丹奔走車馬慈恩寺元果院牡丹先於諸牡丹半月開太眞院牡丹後諸牡丹半月開故裴兵部憐白牡丹詩自題於佛殿東頰唇壁之上太和中車駕自夾城出芙蓉園路幸此寺見所題詩吟翫久之因令宮嬪諷念及暮歸大內卽此詩滿六宮矣其詩曰長安豪貴惜春殘爭賞先開紫牡丹別有玉杯承露冷無人起就月中看兵部時任給事

盧家有子弟年已暮而猶爲校書郎晚取崔氏子崔有詞翰結褵之後微有嫌色盧因請詩以述懷爲戲崔立成曰不怨盧郎年紀大不怨盧郎官職卑自恨爲妻生較晚不見盧郎年少時

開元十九年四月於京城置禮防院院屬司農寺在崇仁坊南街後元和中拾遺楊歸厚私以婚禮上言借禮防院因此貶官

蘭亭序武徳四年歐陽詢就越訪求得之始入秦王府麻道嵩奉教搨兩本一送辧才一王自收嵩私搨一本於時天下艸創秦王𨿽親總戎蘭亭不離肘腋及卽位學之不倦至貞觀二十三年禇遂良請入昭陵後但得其模本耳

栁子溫家法常命苦參黃連熊膽和爲丸賜子弟永夜習學含之以資勤苦

陸居震澤之南巨積莊產有鬭鴨一欄頗極馴養一旦有驛使過挾彈斃其尢者於是詣而駭之曰此鴨能人語復歸家少頃手一表本云見待附蘇州上進使者斃之何也使人恐盡與橐中金以糊其口始焚其章接以酒食使者俟其稍恱方請其人語之由曰能自呼其名使者憤且笑拂袖上馬復召之盡還其金曰吾戲之耳

宣皇好文嘗賦詩上句有金步揺未能對進士溫岐【卽庭筠】續之岐以玉跳脫應之宣皇賞焉令以甲科處之爲令狐綯所沮遂除方城尉初綯曽問故事於岐岐曰出南華眞經非僻書也冀相公燮理之暇時宜覽古綯怒甚後岐有詩云悔讀南華第二篇

黃巢令皮日休作防詞云欲知聖人姓田八二十一欲知聖人名果頭三屈律巢大怒蓋巢頭醜掠不盡疑三屈律之言是其譏也遂及禍

王承業爲太原節度使軍政不修詔禦史崔眾交兵於河東眾侮易承業或裹甲持槍突入承業防事玩謔之李光弼聞之素不平至是眾交兵於光弼光弼以其無禮不卽交兵令收系之中使至除眾禦史中丞懷其勅問眾所在光弼曰有罪系之矣中使以勅示光弼光弼曰今只斬侍禦史若宣制命卽斬中丞若拜宰相卽斬宰相中使懼遂寢而還翌日斬眾於碑堂之下

貞元十五年以諫議田惇爲兵部郎中上將用惇爲兵部侍郎疑其年少故有此拜

貞元四年九月二日勅今海隅無事烝庶小康其正月晦日三月三日九月九日宜任文武百僚擇勝地追賞爲樂仍各賜錢以充宴防

毎歳正旦曉漏已前宰相三司使大金吾皆以樺燭百炬擁馬方布象城謂之火城【甲賦中有火城賦】仍雜以衣繡鳴珂焜耀街陌如逢宰相卽諸司火城悉皆撲滅或其年無仗卽中書門下率文武百僚詣東上閤門橫行拜表稱慶內臣宣答禮部員外郎受諸道賀表取一通官最髙者坼表展於坐案上跪讀訖閤門使引表接入內卻出宣云所進賀表如有太后卽宰相率兩班赴西內稱賀

李泌有讜直之風而好談謔神仙道或云嘗與赤松王喬安期羨門等遊處坐此爲人所譏

王起太和中文皇頗重之曽爲詩冩於太子之笏髙駢在維揚曽遣使致書於浙西周寶曰伏承走馬已及奔牛今附虀一瓶粉十斤以充道路所要蓋諷其爲虀粉矣

李山甫咸通中不第後流落河朔爲樂彥禎從事多怨朝廷之執政嘗有詩云勸君不用誇頭角夢裏輸嬴總未眞

張祜字承吉有三男一女桂子椿兒椅兒桂子椿兒皆物故惟女與椅在椅兒名虎望亦有詩後求濟於嘉興監裴慶署之冬瓜堰官望不甘慶曰祜子之守冬瓜所謂過分

陳夷行鄭覃在相請經術孤單者進用李玨與楊嗣復論地冑詞彩者居先毎延英議政率先矛盾無成政但寄之頰舌而已

康子元越人念易數千徧行坐不釋卷開元中張說薦爲麗正學士

元行衝在太常有人於古墓得銅器似琵琶而身正圓人無識者衝曰此阮咸琵琶也乃令匠人以木爲之至今乃有

大中十二年七月十四日三更三防進朝惟宰臣夏侯孜獨到衙以大夫李景讓爲西川節度使時中元假通事舍人無在館者麻案旣出孜受麻畢乃召當直中書舍人馮圖宣之捧麻皆兩省胥吏自此始令通事舍人休澣亦在館俟命

故事京兆尹在私第但奇日入府偶日入遞院崔郢大中中爲京兆尹囚徒逸獄始命造宅京尹不得離府後郢敗韋澳自內署面授京尹賜度支錢二萬索令造府宅

咸通六年放宮人沈氏養親沈氏入宮五十八年有父居滻水年一百一十母年九十五因爲築室而居頒金帛碓磑勅本縣放科役終沈氏之世

杜羔妻劉氏善爲詩羔累舉不第將至家妻先寄詩與之曰良人的的有奇才何事年年被放回如今妾面羞君面君若來時近夜來羔見詩卽時回去尋登第妻又寄詩雲長安此去無多地鬱鬱蔥蔥佳气浮良人得意正年少今夜醉眠何處樓

令狐綯在相擢裴坦自楚州刺史爲職方郎中知制誥裴休以坦非才拒之不勝及坦上事謁謝於休休曰此乃首臺謬選非休力也立命肩輿便出兩閣老吏云自有中書未有此事至坦主貢擢休之子上第時人云欲蓋而彰此之謂也

崔愼由鎭西川有異人張叟者與迹熟因謂之曰今四十無子良可懼也叟曰爲公求之惟終南翠微寺有僧絕粒五十五年矣君宜遺之服玩若愛而受之則其嗣也果受之僧尋卒遂生一男叟復相之曰貴則過公恐不得其終因字曰衲僧又云緇郎【卽徹也】

陽城出刺道州太學生二百七十人詣闕乞畱疏不得上

天祐元年八月前曲沃令髙沃納史館書籍三百六十卷授監察賜緋

張裼尙書牧晉州外貯營妓生子曰仁乃與張處士爲假子居江淮間後裼死仁方還長安云江淮郎君至家皆愕然蘇夫人收之齒諸兄之列仁後以進士成名歷侍禦史因奉使江浙而死

關圖有一妹有文學善書札圖嘗語同僚曰某家有一進士所恨不巾櫛耳後適常氏修之母也修咸通六年登科

張說女嫁盧氏爲其舅求官說不語但指搘牀而示之女歸告其夫曰舅得詹事矣

李紳在維揚日有舉子訴揚子江舟子不渡恐失試期紳判云昔在風塵曾遭此輩今之多幸得以相逢各拋付揚子江其苛急也如此後因科蛤爲屬邑令所抗云奉命取蛤且非其時嚴冬沍寒滴水成凍若生於淺水則猶可涉脛而求旣處於深潭非沒身而不得貴賤則異性命不殊紳大慙而止終以吳湘獄仰藥而死

劉三復能記三生事云曽爲馬馬常患渇望驛而嘶傷其蹄則連心痛後三復乘馬過磽確之地必爲緩轡有欹石必去之

嚴惲字子重善爲詩與杜牧友善皮陸常愛其篇什有詩云春光冉冉歸何處更向花前把一杯盡日問花花不語爲誰零落爲誰開七上不第卒於吳中

於志寧爲僕射預修史恨不得學士來濟爲學士恨不得修史

大中中於琮選尙永福公主忽中寢洎審防上曰朕此女子因與之防食對朕輒折匕箸情性如此恐不可爲士大夫妻尋攺尙廣徳公主

咸通六年滄州鹽院吏趙鏻犯罪至死旣就刑有女請隨父死云七歳母亡父私盜官利衣食之今父罪彰露合隨其法鹽院官崔據義之遂以其事聞詔哀之兼減父之死女又泣曰昔爲父所生今爲官所賜誓落髮奉佛以報君王因於懷中出刃立截其耳以示信旣而待父減死罪之刑疾愈遂歸浮圖氏

南部新書卷四

欽定四庫全書

南部新書卷五

宋錢易撰

天后朝道士杜義回心求度爲僧勅許剃染配佛授記法名嶷勅賜三十夏臘以其乍入法流須居下位茍賜虛臘則頓爲老成也賜夏臘起於此矣

太和中祕書之書總五萬六千六卷

神堯宴近臣果有蒲桃陳叔達捧而不食帝詢之對曰臣母患口干求之不致帝曰卿有母遺乎涕泗闌干

馬周臨終索陳事艸一篋手自焚之曰管晏彰君之過求身後名吾不爲也

髙帝出獵見大官刲羊謂其無罪就死以死鹿代之沈旣濟生傅師傅師生詢詢生丹丹生牢牢巢防前爲錢唐監使生藻後移刺鄱陽巢防亂不知其終時藻與家人不隨之任藻後仕吳越錢氏爲永嘉令藻生承諒爲定海丞諒咸平三年進士及第今爲都官員外郎知處州

王師魯在孔戊幕中嘗言曰半臂亦無文房太尉家法不著

張九齡嘗見安祿山曰亂天下者此人也諫殺之不聽紫石英廣管瀧州山中出紫石英其色淡紫眞質瑩徹隨其大小皆五稜兩頭箭鏃煮水飲之暖而無毒比北中白石英其力倍矣瀧州又出石斛莖如金釵股亦藥中之上品

蚦蛇膽雷羅州有養蛇戶毎年五月五日卽擔舁蚦蛇入府只應取膽

雞兔算國史譜紀之尙不明上下頭下下腳腳卽折半下見頭除腳見腳除頭上是雞下是兔

裴肅在越多齋此外惟嗜兔日再食

陸贄在忠州不接人惟纂藥方行於世號曰集驗黃巢本王仙芝賊中判官芝死賊眾戴之爲首遂日盛杜邠公先達人謂之老杜相公杜審權晚入謂之小杜相公

劉蕡精於儒術常看文中子忿然而言曰才非殆庶擬上聖述作不亦過乎客曰文中子於六籍如何蕡曰若以人望文中子於六籍猶奴婢之於郎主耳後人遂以文中子爲六籍奴婢

博陵崔倕緦麻親同爨貞元以來言家法者以倕爲首倕生六子一登相輔五任大僚【太常卿邠太府卿鄷外臺尙書郾廷尉卿執金吾郇左僕射平章事鄲邠及郾五知舉得士百四十八人】邠昆仲自始仕至貴達亦同居光徳裏一宅宣皇聞之嘆曰崔鄲家門孝友可爲士族之法矣鄲嘗搆小齋於別寢禦筆題額號曰徳星堂今京兆民因崔氏舊裏立徳星社

秦寧緑李美小謂之嘉慶李此坊名也

貞元十三年始制文武官隔假三日並行朝參開耀二年始以外司四品以下知政事者遂爲平章事時初命郭待舉郭正一魏同三人同中書門下平章事也

進士試帖經自調露二年始也

寶應二年以羽林大將軍王仲升兼大夫六軍兼憲官始於此也

建中元年沈旣濟議攺則天紀爲皇后傳

元和二年始令僧道隸左右街功徳使其年方於建福門置百官待漏院舊但於光徳車坊而已

大中十一年賀正盧鈞以太子太師率百僚年八十餘矣聲容明暢舉朝稱服明年栁公權以少師率班亦八十矣自樂懸南趨至龍墀前气力綿誤尊號中字罰一季俸人多恥之

開元二十五年西幸駐蹕壽安連曜宮宮側有精舍庭內剎柱髙五丈有立於承露盤者上望見之初謂姦盜覘視宮掖使中官就竿下詰之其人曰吾欲捨身本是知湯前官被知湯中使邀錢物已輸十縑索仍不已每進湯水輒投土其中事闕供責怒必死寧死於捨身爾具以聞詔髙力士召知湯中使賣絹於竿下謝之仍命徹尙舎衞尉幕委積於竿下其人禮十方畢以身投地墜於幕外舉體深紅色初尙微動須臾絕詔集文武從官於朝堂杖殺中使勅府縣厚葬殞者

西京壽安縣有墨石山神祠頗靈神龍中神前有兩瓦子過客投之以卜休咎仰爲吉覆爲凶

開元初鄭瑤慈澗題詩云岸與恩同廣波將慈共深涓涓勞日夜長似下流心

開元四年中丞王怡以糾獲臧錢疊石重造永濟橋以代舟船行人普濟焉在壽安之西

開元末功臣王逸客爲閒廏使莊在泥溝西岸數爲刼盜捕訪不獲嚴安之爲河南尉以狀白中丞宋遙遙入奏始擒之並獲賊腳崔誗誗在安定公主錦坊俱就執伏搜得骸骨兩井逸客以鐵券免死流嶺表從此洛陽北路淸矣

咸通中舉子乘馬惟張喬跨驢後勅下不許騎馬故鄭昌圖肥爲時嘲詠

鄭少師薫於裏第植小松七本自號七松處士異代可對五栁先生

初制節度使天下有八若諸州在節度內者皆受節度焉其福州經略使登州平海軍使不在節度之內

李錡之誅也二婢配掖庭曰鄭曰杜鄭則幸於元和生宣皇帝是爲孝明皇后杜卽杜牧獻替錄中雲杜仲陽卽杜秋也漳王養母

長孫無忌之父晟於隋有功魏徴卽長賢之子令狐徳棻之父曰熈皆北史有傳

李太尉以大中二年正月三日貶潮州司馬當年十月十六日再貶崖州司戶大中三年十二月十日卒於貶所年六十四

白樂天任杭州刺史攜妓還洛後卻遣回錢唐故劉禹錫有詩答曰無那錢唐蘇小小憶君淚染石橊裙

唐制湖州造茶最多謂之顧渚貢焙歳造一萬八千四百八斤焙在長城縣西北大歷五年以後始有進奉至建中二年袁髙爲郡進三千六百串並詩刻石在貢焙故鴻漸與楊祭酒書云顧渚山中紫筍茶兩片此物但恨帝未得嘗實所嘆息一片上太夫人一片充昆弟同歠後開成三年以貢不如法停刺史裴充

鮮於叔明嗜蟠虫權長孺嗜人爪甲此亦劉邕瘡痂之也

髙宗朝四品以下有名稱者皆知政事以平章事爲名自郭待舉始也僕射是正宰相自房喬始也

韋承慶出相除禮部尙書嗣立入拜鸞臺侍郎平章事時人語曰大郎罷相小郎拜相

京兆戶曹月俸一百八索故謂之念珠曹

李太尉太和七年自西川還入相上謂王涯今日除徳人情怕否對曰忠良甚喜其中小人亦有怕者帝言曰須怕也涯時爲鹽鐵使

太和中朋黨之首楊虞卿張元夫蕭瀚後楊除常州張汝州蕭鄭州

丞相乘肩輿元和後也

裴休大中中在相一日賜對賜卿無畏休卽論立儲君之意上曰若立儲君便是閒人遂不敢言

長安戲塲多集於慈恩小者在靑龍其次薦福永壽尼講盛於保唐名徳聚之安國士大夫之家入道盡在咸宜

崔造拜相退位後言曰不得諸道金銅茶籠子近來總四掩也遂復起

栁芳與韋述善俱爲史學述卒書有未成者皆續成之升平公主宅卽席李端擅場送王相之鎭韓翃擅場送劉相巡江淮錢起擅場

武黃門之死也裴晉公爲盜所刺隸人王義扞刃而斃度自爲文祭之是歳進士撰王義傳者三之二

李錡之誅也大霧三日不開或聞哭內疑其寃詔許以葬

都官故事吏部郎中二防先小銓次格式員外郎二防先南曹次廢置刑部分四覆戶部分兩稅度支案郎中判入員外郎判出

舊說吏部爲省眼禮部爲南省舍人考功度支爲振行比部得廊下食以飰從者號比盤

張直方者世爲幽帥癖於鷹犬後以昭王府司馬分務洛陽洛陽四旁翥者攫者見皆識之必羣噪長嘷而去

長孫無忌奏別勅長流以爲永例後趙公犯罪勅長流此亦爲法自獘

江融爲左史後羅織受誅其屍起而復坐者三𨿽斷其頭似怒不息無何周興敗

魚思咺性巧造匭函

朱泚敗走昏迷不辧南北因問路於田父父曰豈非朱太尉耶源休止之曰漢皇帝父曰天地不長凶惡蛇鼠不爲龍虎天网恢恢去將何適遂亡其所在及去涇州百餘里泚於馬上忽叩頭稱乞命因之墜馬良久卻蘇左右問其故曰見叚司農尋爲韓旻梟之

楊收之死也軍容楊價有力焉收有子爲壽牧見收乘白馬臂朱弓彤矢有朱衣天吏控馬曰上帝許我讐楊價我射中之必死俄而價暴卒

忻州刺史是天荒闕蓋歷任多死髙皇時有金吾郎將求此官果有蛇怪後亦絕之饒州余幹縣令宅亦如此

天寶時翰林學士陳王友元庭堅撰韻英十卷未施行而西京陷胡庭堅卒

文明以後天下諸州進雞牝變爲雄者極多或半已化半死乃則天之兆也

馮衮給事親仁坊有宅南有山庭院多養鵞鴨及雜禽之常一家人掌之時人謂之鳥省

大中初女蠻國入貢奉其國人危髻金冠瓔珞被體故謂之菩薩蠻當時倡優遂制菩薩蠻曲文士亦往往聲其詞也

宣皇在藩時嘗從駕墮馬雪中寒甚困且渇求水於巡警者曰我光王也及以水進舉杯悉變爲芳醪

明皇爲潞州別駕有軍人韓凝禮自謂明五兆因以食箸試之旣而布卦一箸無故自起凡三偃三起

徽安門舊雒城北面取西門也樓上先多雀鴿後亦絕無至淸泰中帝上此樓自焚今俗謂之火燒門

開元六年西幸至蘭峯頓乘輿每出所宿侍臣皆從旣而馳逐原野或從官分散宰相卽先於前頓朝堂列位乘輿至必鞭揖之方入是日上垂鞭盛气不顧而入蘇宋懼蓋怒河南尹李朝隱橋頓不備也解之方息

蘭峯宮在永寧縣西慶明三年置

鷓鴣飛數逐月數如正月一日飛而止伏窠中不復起矣十二月十二日起最難采南人設网取之

大中九年日官李景亮奏云文星暗科塲當有事沈詢爲禮部甚懼焉至是三科盡覆試宏詞趙拒等皆落吏部裴諗除祭酒

天寶八年館驛使宋緷奏移稠桑路向晉王斜晉王斜者隋煬帝在藩邸揚州往來經此路蓋避沙路費馬力也

野狐泉店在潼關之西泉在道南店後坡下舊傳云野狐掊而泉湧店人工爲冷淘過者行旅止焉今法饌中有野狐泉者以菉粉爲之亦象此也

路嗣恭在江西並奏部下縣爲望

天后問張元一曰在外有何事元一曰外有三慶旱降雨一慶中橋新成萬代之利二慶郭霸新死百姓皆歡三慶也霸酷吏也爲侍禦史

崔敬嗣武后時任房州刺史孝和安置在彼官吏多無禮嗣獨申禮待供給之及卽位有益州長史崔敬嗣旣同名姓禦筆擬超拜後引與語知誤訪嗣已卒崔光逺卽其孫也

太和中上頗好食蛤蜊沿海官吏先時遞進人亦勞止一旦禦饌中有擘不開者卽焚香禱之俄變爲菩薩梵相具足

天后時有獻三足烏者左右或言一足僞耳天后笑曰但令史冊書之安用察其眞僞

令狐綯在相大事一取決於滈比元載之用伯和李吉甫之用徳

杜審權大中十二年知舉放盧處權有戲之曰座主審權門生處權可謂權不失權又乾符二年崔沆放崔瀣談者稱座主門生沆瀣一气

湖州歳貢黃黿子連蒂木瓜李景先自和牧謫爲司馬戲湖守蘇特曰使君貴郡有三黃黿子五蒂木瓜特頗銜之

韓洙與沈詢尙書中表詢憐洙許與成事如是歷四五年太夫人橋又念之復累付於詢詢知舉大中九年也自第二人邐迆攺爲第七人方定及放牓誤爲羅洙後詢見韓洙未嘗不深嗟其命

大中元年魏扶知禮闈入貢院題詩曰梧桐葉落滿庭陰鏁閉朱門試院深曽是昔年辛苦地不將今日前心及牓出爲無名子削爲五言以譏之

天寶四載廣府因海潮漂一蜈蚣陸死割其一爪則得肉一百二十斤

滋水驛在長樂驛之東睿皇在藩日經此防防西壁畫一人頭因題曰喚出眼何用苦深藏縮卻鼻何畏不聞香

陳嶠字景山閩人也孑然無依數舉不遂蹉跎輦轂至於暮年逮獲一名還鄕已耳順矣鄕裏以宦情旣薄身後無依乃以儒家女妻之至新婚近八十矣合之夕文士競集悉賦催妝詩咸有生荑之諷嶠亦自成一章其末曰彭祖向聞年八百陳郎猶是小孩兒座客皆絕倒嶠頗負詩名常有閒居詩曰小橋風月年年事爭柰潘郎老去何

南部新書卷五

欽定四庫全書

南部新書卷六

宋錢易撰

韋丹任洪州值毛等叛造蒺藜棒一千具並於棒頭以鐵釘釘之如蝟毛車夫及防援官健各持一具其棒疾成易具用亦與刀劍不殊

有洪州江西防使問馬祖云弟子喫酒肉卽是不喫卽是師云喫是中丞祿不喫是中丞福

禦史中丞長慶中行李車從不過半坊後逺至兩坊謂之籠街喝道及李虞仲與溫造相爭始敕下應喝道從官行李傳呼不得過三百步

崔羣在翰苑爲憲皇奬遇最深有宣云今後學士進狀並取崔羣連署方得進來

武翊皇以三頭冠絕一代後惑婢薛茘苦其冢婦盧氏𨿽李紳以同年爲防而眾論不容終至流竄解頭狀頭宏詞勅頭是謂三頭

張不疑登科後江西【李疑】東川【李回】淮南【李融】交辟而不疑就淮南之命到府未防卒卒時有怪在靈怪集

裴紳始名誕日者告曰君名紳卽伸矣果如其言蜀中傳張儀築成都城依行路築之李徳鎭西川聞殻猶在軍資庫判官於文遇言比常在庫中元和初節度使髙崇文命工人截爲腰帶胯具

開元十九年冬駕東巡至陜以防爲殿郭門皆屬城門局薛王車牛夜發及郭西門不開掌門者云鑰匙進內家僕不之信乃壊鎖徹關而入比明有司以聞上以金吾警夜不謹將軍叚崇簡授代州督壊鎖奴杖殺之

近俗以權臣所居坊呼之安邑李吉甫也靖安李宗閔也驛坊韋澳也樂和李景讓也靖恭修行二楊也皆仿此

省中語曰後行祠屯不博中行都門中行刑戶不博前行駕庫

西市胡人貴蚌珠而賤蛇珠蛇珠者蛇所吐爾惟胡人辧之

薛偉化魚魂遊耳惟李徴化虎身爲之吁可悲也婦女化蛇當亦有之

王彥威鎭汴之二年夏旱時王傅李玘過汴因宴王以旱爲言李醉曰可求蛇醫四頭十石甕二每甕以水浮二蛇醫覆以木蓋密泥之分置於閒處甕前設香席選小兒十歳以下十餘令執小靑竹晝夜更互擊其甕不得少輟王如其言試之一日兩度雨大注數百里舊說龍與蛇醫爲親家咸平中今祕書楊監億任正言知處州上祈雨法亦此也

石甕寺者在驪山半腹石甕谷中有泉激而似甕形因是名谷以谷名寺

開元十四年禦史大夫程行諶卒贈尙書右丞相時中書令張說新兼右丞相論者以爲世傳此闕非穩故有斯贈以當之

永貞二年三月彩虹入潤州大將張子良宅初入漿甕水盡入井飲之後子良擒李錡拜金吾尋歷方鎭

伊闕縣前大溪每僚佐有入臺者卽先漲小灘奇章公爲尉忽報灘出邑宰列筵觀之老吏曰此必分司禦史耳若是西臺當有鸂鶒雙立於上卽是西臺牛公舉杯自祝俄有鸂鶒飛下不旬日有西臺之拜

李徳少時有人倫鑑者謂曰公主忌白馬凡親戚之間皆不畜之至崖州之命則白敏中在中書以公議排之馬植按淮南獄

潘孟陽炎之子也其母劉夫人晏之女初爲戶部侍郎夫人憂曰以爾人材而在丞郎之位吾懼禍之必至也戶部解諭再三乃曰不然試會爾列我觀之因徧招深熟者客至夫人視之喜曰皆爾儔也不足憂矣向末坐慘綠少年何人也曰闕杜黃裳夫人曰此人全別必是有名卿相

中土人尙札翰多爲院體者貞元年中翰林學士吳通微嘗工行艸然體近吏故院中胥吏多所仿效其書大行於世故遺法迄今不泯其鄙拙則又甚矣

李紓侍郎嘗放舉人命筆吏勒書紙牓未及名首書貢院字吏得疾暴卒禮部令史王防者亦善書李侍郎召令終其事適值防被酒已醉昏夜之中半酣揮染筆不加墨迨明懸牓方始覺悟修攺不及粲然一牓之中字有兩體濃淡相間反致其妍自後書牓因模法之遂爲故事今因用氊墨淡書亦奇麗耳

福昌宮隋置開元末重修其中什物畢備駕幸供頓以百餘甕貯水駕將起所宿內人盡傾出水以空甕兩兩相比數人共推一甕初且揺之然後齊呼扣擊謂之鬭甕以爲笑樂又宮人濃注口以口印幕竿上發後好事者乃斂唇正口印而取之

開元初鹿苑寺僧法蘭者多言微防往往有效縣令劉昌源送客詣其房蘭曰長官畱下腰帶麻鞋著未防劉丁內艱

太和中人指楊虞卿宅南亭子爲行中書蓋朋黨聚議於此爾

丞郎以上詞頭下至兩省闕下吏謂之大除攺今南人之諺謂小末之事曰你大除攺也

程執恭在易定野中蟻樓髙三尺餘

長安市裏風俗每至元日以後遞飲食相邀號爲傳座李詹大中七年崔瑤下進士與狄愼思皆好爲酷以灰水飲驢蕩其腸胃然後圍之以火翻以酒調五味飲之未防與膳夫皆暴卒愼思亦然

志閒和尙館陶人早參臨濟晚住灌溪幹寧二年夏忽問侍者曰坐死者誰曰僧伽立死者誰曰僧會乃行七步垂手而逝後鄧峯倒立而化

波斯舶船多養鴿鴿飛千里輒放一隻至家以爲平安信

劉軻爲僧時因葬遺骸乃夢一書生來謝持三雞子勸食之軻嚼一而吞二者後乃精儒學策名任史官時韓愈欲爲一文贊焉而會愈貶文乃不就

孟寧長慶三年王起放及第至中書爲時相所退其年太和公主和戎至會昌三年起至左揆再知貢寧以龍鐘就試而成名是年石雄入塞公主自西蕃還京

咸通末鄭渾之爲蘇州督郵譚銖爲鹺院官鐘輻爲院巡俱廣文時湖州牧李超趙相次俱狀元二郡境土相接時爲語曰湖接兩頭蘇聨三尾

國初進士尙質有餘而文不足至於名以定體若紀千刼仞支幹尋常無求吳楚江潮閻梅之頗肖俳優反謂其姓氏亦黒臂黒肩之餘近代則文有餘而質不足矣

範陽盧氏自紹元元年癸亥至乾符二年乙未凡九十二年登進士者一百十六人而字皆連於子然世稱盧家不出座主惟景陵二年盧逸以考功員外郎知舉後莫有之韋保衡頗訝之咸通十三年韋在相時盧莊爲閣長決付春闈莊七月卒及盧攜在中書深恥之廣明元年乃追陜州盧渥入典貢帖復經巢賊犯闕天子幸蜀昭度於蜀代之矣

髙燕公在秦州岐陽節度使杜邠公遞囚於界燕公牒轉云當州縣名成紀郡列隴西是皇家得姓之非鳳翔流囚之所邠公移書謝之自是燕公聲價始振

開元中有師夜光善視惟不見張果蘇粹員外頗達禪理自號本禪和

崔羣是貞元八年陸贄門生羣元和十年典貢放三十人而黜陸簡禮時羣夫人李氏謂之曰君子弟成長合置莊園乎對曰今年已置三十所矣夫人曰陸氏門生知禮部陸氏子無一得仕者是陸氏一莊荒矣羣無以對

韓藩端公自宣幕退居鐘山因服附子硫黃過數九竅百毛穴皆出血惟存皮骨小斂莫及但以丘褥舉骨就棺而已吁可駭也

僖皇朝左拾遺孟昭圖在蜀上疏極諫爲田令孜所惡矯詔沈蜀江裴相徹有詩弔之曰一章何罪死何名投水惟君與屈平從此蜀江煙月夜杜鵑應作兩般聲

貞元初度支使杜佑讓錢谷之務引李巽自代先是度支以制用惜費漸權百司之職廣署吏員繁而難理佑奏營繕歸之將作木炭歸之司農染練歸之少府綱條頗整公議多之

襄陽龎蘊居士將入滅州牧於公頔問疾次居士謂之曰但願空諸所有愼勿實諸所無好住世間皆如影響言訖枕公膝而化

楊盈川顯慶五年待制文館時年方十一上元三年制舉始補校書郎尢最深於宣夜之學故作老人星賦尢佳

會昌葬端陵蔡京自監察攝左拾遺行事京自云禦史府有大夫中丞雜事者總臺綱也侍禦史有殿中侍禦史外彈四推太倉左藏庫左右巡皆負重事也況不常備有兼領者監察使有祠祭使館驛使與六察已八矣分務京都臺又常一二巡囚監決案覆四海九州之不法事皆監察況不常備亦有兼領事者故禦史不聞攝他官攝他官自端陵始也

崔佑甫相國天寶十五載任中書舍人時安祿山犯闕軍亂不顧家財惟負私廟神主奔遁皆事親之髙節也

天寶末韋斌謫守蘄春時李泌以處士放逐於彼中夜同宴屢聞鴞音韋流涕而嘆泌曰此鳥之聲人以爲惡以好音聽之則無足悲矣請飲酒不聞鴞音者浮以大白坐客皆企其聲終夕不厭

聖歷二年勅二十四司各置印

貞觀中尙藥奏求杜若勅下度支有省郎以謝眺詩云芳洲采杜若乃委坊州貢之本州曹官判云坊州不出杜若應由讀謝眺詩誤郎官作如此判事豈不畏二十八宿笑人耶太宗聞之大笑攺授雍州司法

李適之入仕不歷丞簿便爲別駕不歷兩畿官便爲京兆尹不歷禦史及丞便爲大夫不歷兩省給舎便爲宰相不歷刺史便爲節度使然不得其死

天寶七載以給事楊釗充九成宮使凡宮使自此始也五坊使者雕鶻鷹鷂狗謂之五坊

大歷十四年六月勅禦史中丞董晉中書舍人薛播給事中劉廼宜充三司使仍取右金吾將軍防一所充使院並西朝堂置幕屋收詞訟至建中二年十一月停後不常置有大獄卽命禦史中丞刑部侍郎大理卿充謂之大三司使次又以刑部員外郎禦史大理寺官爲之以決疑獄謂之小三司使皆事畢日罷

春明門外當路墓前有堠題云漢太子太傅蕭望之墓有達官見而怪之曰春明門題額趂方從加之字只如此堠幸直行書但止合題蕭望墓何必加之字

魏伶爲西市丞養一赤觜鳥每於人眾中乞錢人取一文而銜以送伶處日收數百時人號爲魏丞鳥

會昌末頗好神仙有道士趙歸眞出入禁中自言數百歳上敬之如神與道士劉靜力排釋氏武宗旣惑其說終行沙汰之事及宣宗卽位流歸眞於南海靜戮於市

白傅大中末曽有諫官上疏請謚上曰何不取醉吟先生墓表看卒不賜諡從父弟敏中在相位奏立神道碑文卽李義山之詞也

李揆乾元中爲禮部侍郎嘗一日堂前見一蝦蟇俯於地髙數尺以巨缶覆之明日啟之亡矣數日後入相也

殷僧辧周僧達與牛相公同母異父兄弟也

李太尉之在崖州也郡有北亭子謂之望闕亭太尉每登臨未嘗不北睇悲咽有詩曰獨上江亭望帝京鳥飛猶是半年程靑山也恐人歸去百匝千回繞郡城今傳太尉崖州之詩皆仇家所作只此一首親作也昔崖州今瓊州是也

武徳中天下始作秦王破陣樂曲以歌舞文皇之功業貞觀初文皇重制破陣樂圖詔魏徴虞世南等爲詞因名七徳舞自龍翔以後詔郊廟享宴皆先奏之

大中四年冬令狐綯自戶部侍郎加兵部入相宰執同列白敏中崔從以綯新加兵部至其月十八日南省上事故事送上必先集少府監是日諸相以敏中從曽爲太常博士遂攺集賢院因命栁公權記之從爲詞

杜琮目爲禿角犀琮凡蒞藩鎭不省刑獄在西川日以推囚案牘不斷而將裹漆器歸京人於劍門拾得

弄參軍者天寶末蕃將阿布思伏法其妻配掖庭善爲優因隸樂工遂令爲此戲

元魯山山居阻水食絕而終

稷山驛吏王全作吏五十六年人稱有道術往來多贈篇什故李義山贈詩云過客不勞詢甲子惟書亥字與時人

鄭顥嘗夢中得句云石門霧露白玉殿莓苔靑續成長韻此一聨杜甫集中詩

羅隱羅鄴羅虯共在塲屋謂之三羅

韓建在華下成汭在荊門【舊姓郭】皆有理聲朝廷謂之北韓南郭

杜邠公飲食洪博旣飽卽寢人有諫非攝生之理公曰君不見布袋盛米放倒卽慢

道吾和尙上堂戴蓮花笠披襴執簡撃鼓吹笛口稱魯三郎

永寧李相蔚在淮海暇日攜酒樂訪節判韋公昭度公不在及奔歸未中途已聞相國舉酒縱樂公曰是無我也乃回騎出館相國命從事連往畱截仍移席於防門以候及回相國舞楊栁枝引公入以代負荊

太和七年八月勅每年試帖經官以國子監學官充禮部不得別更奏請其文崇文兩館生齋郎並依令式試經畢仍差都省郎官兩人覆試

驪山華淸宮毀廢已久今所存者惟繚垣耳天寶所植松柏徧滿巖谷望之郁然𨿽屢經兵冦而不被斫伐朝元閣在山嶺之上基最爲斬絕柱礎尙有存者山腹卽長生殿殿東西盤石道自山麓而上道則有飲酒亭子明皇吹笛樓宮人走馬樓故基猶存繚垣之內湯泉凡八九所是禦湯周環數丈悉砌以白石瑩徹如玉石面皆起魚龍花鳥之狀於名萬品不可殫記四面石座皆級而上中有雙白石甕腹異口甕中湧出濆注白蓮之上禦湯西北角則妃子湯麵稍狹湯側紅白石盆四所刻作菡萏之狀陷於白石面余湯邐迆相屬而下鑿石作暗渠走水西北數十步復立一石表水自石表湧出灌注一石盆中此亦後置也

魏徴疾亟文皇夢與徴別旣寤流涕是夕徴卒故禦制碑文云昔殷宗得良弼於夢中朕今失賢臣於覺後

沙州城內廢大乘寺塔者周朝古寺見有塔基相傳云是阿育王本塔才有災禍多來求救又洛都塔者在城西一里故白馬寺南一里許古基俗傳爲阿育王舍利塔卽迦葉摩騰所將來者

永徽之理有貞觀之遺風制一戎衣大定樂曲至永隆元年太常丞李嗣眞善審音律能知興衰云近者樂府有堂堂之曲再言之者唐祚再興之兆也後霓裳羽衣之曲起於開元盛於天寶之間此時始廢泗濵磬用華原石代之至天寶十三載始詔遣調法曲與胡部雜聲識者深異之明年果有祿山之亂

益州福感寺塔者在州郭下城西本名大石相傳云是神奉阿育王教西山取大石爲塔基舍利在其中故名大石也隋蜀王秀作鎭井絡聞之令人掘鑿全是一石尋縫至泉不見其際風雨暴至人有於旁鑿取一片將去乃是毉玉問於識寶商者云此眞毉玉世中稀有隋初有詵律師見此古迹於上起九級木浮圖貞觀初年地內大震動此塔揺颺將欲摧倒於時郭下無數人來忽見四神形如塔量各以背抵塔之四面乍倚乍傾卒以免壊

平時開逺門外立堠云西去安西九千九百里以示戎人不爲萬里之行

天寶末康居國獻胡旋女蓋左旋右轉之舞也

雲南有萬人冢者鮮於仲通李等覆軍之地

長安夏中或天牛虫出籬壁間必雨天牛虫卽黒甲虫也段成式七度驗之皆應

開元初突厥防邊時天武軍將子郝靈筌出使回引回紇部落斬突厥夷獻首於闕下自謂有不世之功時宋璟爲相以天子少好武恐徼功者生心痛抑其賞逾年始授中郎將靈筌遂嘔血而死

釋提桓因者防利天王之號也卽帝釋二字華梵雙彰帝是華言卽王主義釋乃梵字此字譯云能今言釋提桓因者梵呼訛略具正合云釋迦婆因達羅此云能天主餘如智度論釋

南部新書卷六﹤子部﹐小說家類﹐雜事之屬﹐南部新書﹥

欽定四庫全書

南部新書卷七

宋錢易撰

季敬彜宅在洛陽毓材坊土地最靈家人張行周事之有應未大水前預夢告求飲食至其日率其遏水頭並不衝圮

邱爲致事還鄕特給祿俸之半旣丁母喪蘇州疑所給請於觀察使韓滉滉以爲授官致仕本不理務特令給祿以恩養老臣不可在喪爲異命仍舊給之惟春秋二時羊酒之直則不給𨿽程式無文見稱折衷

開元末有人好食羊頭者嘗辰出有怪在焉羊頭人身衣冠甚偉告其人曰吾未之神也其屬在羊吾以爾好食羊頭故來求汝汝輟食則已若不已吾將殺焉其人大懼遂不復食

至徳二年十月二十二日丰樂裏開業寺有神人足迹甚多自寺門至佛殿先是閽人宿門下夢一人長二丈餘被金甲執槊立於寺門外俄而以手推其門扃鑰盡解神人卽俯而入寺行至佛殿顧望久之而沒閽人驚寤及曉視其門已開矣卽具以夢白於寺僧共視見神人之迹遂告京兆以聞肅皇命中使驗之如其言

段成式侄女乳母阿史本荊州人嘗言小時見鄰居百姓孔謙籬下有蚓口露雙齒肚下足如蚿長尺五行疾於常蚓謙惡遽殺之其年謙喪母及兄叔困不可得活

長安安邑坊法寺本里人張頻宅也頻嘗供養一僧僧念法華經爲業積十餘年張門人譖僧通其侍婢因以他事殺之僧死後闔宅常聞經聲不絕張尋知其寃因捨宅爲寺

建中二年南方貢朱采鳥形如戴勝善巧語養於宮中斃於巨雕內人有金花紙上爲冩多心經者尋泚犯禁闈亦朱采之兆也

元和以來舉人用虛語防子作賦若使陳詩觀風乃教人以妄爾

沃州山禪院在剡縣南三十里頗爲勝境本白道猷居之太和二年有頭陀白寂然重修白居易爲其記白君自云白道猷肇開玆山白寂然嗣興玆山白樂天垂文玆山沃州與白氏有緣乎

吳郡陸懷素貞觀二十年失火屋宇焚燒並從煙滅惟金剛般經獨存函及縹軸亦盡惟經字竟如故

一房光庭嘗送親故葬出定鼎門際晚且饑會鬻蒸餅者與同行數人食之素不持錢無以酬付鬻者逼之一房命就我取直鬻者不從一房曰乞你頭銜我右臺禦史也可隨取直時人賞其放逸

長安四年十月陰雨雪百餘日不見星明年正月誅張易之等

裴垍入相之年才四十四須髮盡白

杭州靈隱山多桂寺僧云此月中種也至今中秋朢夜往往子墜寺僧亦嘗拾得而巖頂崖根復產奇花气香而色紫芳麗可愛人無有知其名者招賢寺僧取而植之郡守白樂天尢愛賞因名曰紫陽花

溫璋爲京兆尹一日聞挽鈐者三乃一鵶也尹曰是必有探其雛者來訴耳命吏隨之果得探雛者乃斃之

天寶末有宻采艷色者當時號爲花鳥使呂向【一本作尙】獻美人賦以諷之

有人問趙州師年多少師曰一串念珠使不盡終年一百二十歳

奘法師至中印度居那爛陀寺館於幼日王院覺吳房第四重閣日供步羅果一百二十枚大人米等

吳融字子華越州人弟蛻亦爲拾遺蛻子程爲吳越丞相尙武肅女程子光謙光逺二人皆爲元帥府推官入京並除著作郎皆去光字謙尋卒逺終於水部郎中累牧藩郡

咸通中令狐綯嘗夢李徳訴云吾獲罪先朝過亦非大已得請於帝矣子方持衡柄誠爲吾請俾窮荒孤骨得歸葬洛陽斯無恨矣他日令狐率同列上奏懿皇允納卒獲歸葬

孔子廟始貞觀年立之文皇書額洎武后權政額中加大周二字至大中四年馮審爲祭酒始奏琢去之

內外官職田三月三十日水田四月三十日麥田九月三十日以前上者入後人已後上者入前人

程元振帥兵經略河北夜襲鄴俘其男女千人去鄴八十里閱婦人有乳汁者九十餘人放歸鄴鄴人爲之設齋

苗晉卿爲東都畱守有兵健屢犯科禁罪當杖罰謂之曰畱守鞭武人甚易捨之甚難今舍人之所難遂捨之武人自勵卒成善士

含元殿側龍尾道自平階至上詰屈七轉由丹鳳門北望宛如龍尾下垂於地兩垠欄檻悉以靑石爲之至今石柱猶有存者興慶宮九龍池在大同殿古基之南西對瀛洲門周環數頃水極深廣北望之渺然東西微狹中有龍潭泉源不竭𨿽歷冬夏未嘗減耗池四岸植嘉木垂栁先之槐次之楡又次之兵冦以來多被翦伐

南中紅蕉花色紅有蝙蝠集花中南人呼爲紅蝠景通禪師初參仰山後住晉州霍山化緣將畢先備薪於郊野徧辭檀信食訖行至薪所謂弟子曰日午當來報至日午師自執燭登積薪上以笠置項後作圓光相手執拄杖作降魔杵勢立終於紅焰中

滕王蛺蝶圖有名江夏斑大海眼小海眼村裏來菜花子

令狐相綯以姓氏少族人有投者不恡其力由是逺近皆趨之至有姓胡冒令狐者進士溫庭筠戲爲詞曰自從元老登庸後天下諸狐悉帶令

貞觀六年王珪任侍中通貴漸久不營私廟四時猶祭於寢爲有司所彈文皇優容之特爲置廟於永樂坊東北角

司刑司直陳希閔以非才任官庶事凝滯司刑府史目之爲髙手筆言秉筆支頷半日不下故目之髙手筆又號按孔子言竄削至多紙面穿穴故名按孔子

陳懷卿嶺南人也養鴨百餘頭後於鴨欄中除糞中有光爚爚然試以盆水沙汰之得金十兩乃覘所食處於捨後山足下因鑿有防金銷得數千斤時人莫知懷卿遂巨富仕至梧州刺史

晉吳修爲廣州刺史未至州有五仙人騎五色羊負五穀而來今州防梁上畫五仙人騎五色羊爲瑞故廣南謂之五羊城

裴旻山行有山蜘蛛垂絲如疋布將及旻旻引弓射殺之大如車輪因斷其絲數尺收之部下有金瘡者剪方寸貼之血立止

魏知古年七十卒於工部尙書妻蘇氏不哭含訖舉聲一慟而絕同日合葬

曲江池天祐初因大風雨波濤震蕩累日不止一夕無故其水盡竭自後宮闕成荊棘矣今爲耕民畜作陂塘資澆漑之用毎至淸明節都人士女猶有泛舟於其間者九龍池上巳日亦爲士女泛舟嬉遊之所

白傅葬龍門山河南尹盧貞刻醉吟先生傳立於墓側至今猶存洛陽士庶及四方遊人過其墓者必奠以巵酒冢前常成泥濘

裴說應舉只行五言詩一卷至來年秋復行舊捲人有譏者裴曰只此十九首苦吟尙未有人見知何暇別行捲哉咸謂知言

宣皇制泰邊陲曲撰其詞雲海嶽晏咸通此符武皇之號也

李郃爲賀牧與妓人葉茂連江行因撰骰子選謂之葉子咸通以來天下尙之

繡嶺宮明慶二年置在硤石縣西三里亦有禦湯崔圓妻在家見二鵲搆巢共銜一木大如筆管長尺餘安巢中眾悉不見俗言見鵲上梁必貴

李訥僕射性卞急酷尙奕棊毎下子安詳極於寛緩往往疎忘怒作家人輩則宻以奕具陳於前訥觀便忻然攺容取其子布算都忘其恚矣

懴之始本自南齊竟陵王因夜夢往東方普光王如來所聽彼如來說法後因述懴悔之言覺後卽賔席梁武王融謝眺沈約共言其事王因玆乃述成竟陵集二十篇懴悔一篇後梁武得位思懴六根罪業卽將懴悔一篇乃召眞觀法師慧式遂廣演其文述引諸經而爲之故第二卷

中發菩提心文云慧式不惟凡品輕摽心志實由渇仰大乘貪求佛法依倚諸經取譬世事卽非是爲郤後所作今之序文不知何人所作與本述不同近南人新開印本去其慧式二字蓋不知本末也

白仁哲龍朔中爲虢州朱陽尉差運米遼東入海遇風四望昏黒仁哲憂懼急念金剛經三百徧忽如夢寐見一梵僧謂曰汝念眞經故來救汝須臾風定八十餘人俱濟

鯉脊中鱗一道毎鱗上有小黒防大小皆三十六鱗唐律取得鯉魚卽宜放仍不得喫號赤鯶公賣者決六十

三原之南薫店貞元末有孟媼者百餘歳而卒年二十六嫁張詧詧爲郭汾陽左右與媼貌相詧死媼僞衣丈夫衣爲詧弟事汾陽又凡一十五年巳年七十二矣累兼大夫忽思煢獨遂嫁此店潘老爲婦誕二子曰滔曰渠滔年五十四渠年五十二

連山張大夫摶好養貓兒眾色備有皆自制佳名毎視事退至中門數十頭拽尾延脰盤踥入以絳紗爲幃聚其內以爲戲或謂摶是貓精

升平裴相昆弟三人俱盛名朝中品藻謂俅不如儔儔不如休

貞元十三年二月授許孟容禮部員外郎有公主之子請兩館生孟容舉令式不許主訴於上命中使問狀孟容執奏竟不可奪遷本曹郎中

鄭致雍未第求婚於白州崔相逺初許而崔有禍女則塡宮至開平中女托疾出本家致雍復續舊好親迎之禮亦無所闕尋崔氏卒杖絰期周莫不合禮士林以此多之塲中翹首一舉狀頭脫白授校書郎入翰林與丘門同勅不數年卒

鎭州普化和尙咸通初將示滅乃入市謂人曰乞一領直掇人或與披襖或與布裘皆不受振鐸而去時臨濟令送與一棺師笑曰臨濟廝兒饒舌便受之乃告辭曰普化明日去東門死也郡中相率送出城師厲聲曰今日葬不合靑鳥乃曰第二日南門遷化人亦隨之又曰明日出西門去人出漸稀已出旋返人意稍怠第四日自檠棺出北門外振鐸入棺而逝人奔走出城掲棺視之已不見惟聞鐸聲漸逺莫測其由

張鑑父齊丘酷信釋氏毎旦更新衣執經於像前念金剛經十五徧積十年不懈永泰初爲朔方節度使衙內有小將負罪懼事露乃扇動軍人數百定謀反叛齊丘因衙退於小防閒行忽有兵數十露刃走入齊丘左右惟奴僕遽奔宅門過小防數步回顧又無人疑是物將及宅其妻女奴婢復叫呼出門云有兩甲士身出防屋上時衙隊軍健聞變持兵亂入小防前見十餘人屹然庭中垂手張口投兵於地眾遂擒縛五六人瘖不能言餘者具首云欲上防忽見二士長數丈瞠目叱之初如中惡齊邱因之斷酒肉

天寶中哥舒翰爲安西節度使拓地數千里甚著威令故西鄙人歌曰北斗七星髙哥舒夜帶刀吐蕃總殺盡更築兩重壕時差都知兵馬使張擢上都奏事值楊國忠專權好貨擢逗畱不返因納賄交結翰續入朝奏事擢知翰至求國忠拔用國忠乃除擢兼禦史大夫充劍南西川節度使勅下就第辭翰翰命部下就執於庭數其罪而殺之俄奏聞帝卻賜擢屍更令翰決一百

至徳初安史之亂河東大饑荒地十五里生豆谷一夕埽而復生約得五六千石其米甚圓細復美人皆賴焉

李徳幼時嘗於明州見一水族有兩足嘴如雞魚身終莫辧之

劉晏任吏部與張繼書云博訪羣材揖對賓客無如戴叔倫

吉頊之父哲爲冀州長史與頊娶南宮縣丞崔敬女崔不許因有故脇之花車卒至崔妻鄭氏抱女大哭曰我家門戶底不曽有吉郎女堅臥不起小女自當登車而去頊後入相

雷公墨雷州之西有雷公廟彼中百姓每年配納雷鼓雷車人有以黃魚彘肉同食者立遭雷震人皆敬而憚之毎大雷後人多於野中拾得黳石謂之雷公墨扣之鏘鏘然光瑩如漆又於霹處或土木中收得如楔如斧者謂之霹楔與兒帶皆辟驚邪與孕婦人磨服爲催生藥皆有應驗

訶子湯廣之山村皆有訶梨勒樹就中郭下法性寺佛殿前四五十株子小而味不澀皆是陸路廣州毎歳進貢只采玆寺者西廊僧院內老樹下有古井樹根蘸水水味不鹹院僧至訶子熟時普煎此湯以延賓客用新訶子五顆甘艸一寸並拍破卽汲樹下水煎之色若新茶味如酪乳服之消食疏气諸湯難以比也佛殿東有禪祖慧能受戒壇壇畔有半生菩提樹禮祖師啜乳湯者亦非俗客也近李夷庚自廣州來能煎此味士大夫爭投飲之

天授三年始置試銜

李延壽所撰南北史因父太師先有纂集未畢追終先志凡十六載方畢合一百八十卷並表上之其表云北史起魏登國元年盡隋義寧二年凡三代二百四十年兼自東魏天平元年盡齊隆化二年又四十四年行事總編爲本紀十二卷列傳八十八卷謂之北史南史起宋永初元年盡陳禎明三年四代一百七十年爲本紀十卷列傳七十卷謂之南史南北兩朝合一百八十卷其表云鳩集遺逸以廣異聞去其冗長揚其菁華旣撰自私門不敢寢黙又云未經聞奏不敢流傳輕用陳聞伏深戰越

元相稹之薨也卜葬之夕爲火所焚以煨燼之餘瘞之也

李徳自西川入相視事之日令禦史臺牓興禮門朝官有事見宰相者皆須牒臺其他退朝從龍尾道出不得橫入興禮門於是禁省始靜

天寶中有樵人入山醉臥爲蛇所吞因以樵刀畫腹得出久之方悟自爾半身皮脫如白風狀

上官昭容儀之孫也其母將誕之夕夢人與秤曰持此秤量天下文士母視之曰秤量天下豈是汝耶口中嘔嘔如應曰是

徳皇西幸知星者奏曰逢林卽住及至奉天奉天尉賈隱林入謁遂拜侍禦史

睿皇時司馬承禎歸山乃賜寶琴花帔以送之公卿多賦詩以送常侍徐彥伯撮其美者三十餘篇爲制序名白雲記蓋承禎號白雲子也

開元八年谷水夜半漲時伐契丹兵營於彼漂沒二萬人惟行綱夜摴蒱不睡接髙獲免

衞中行自福察有贓流於播州會赦北還死於播之館置於臼塘中南人送死無棺槨之具稻熟時理米鑿木若小舟以爲臼土人呼爲臼塘

範液有口才薄命所向不偶曽爲詩曰舉意三江竭興心四海枯南遊李邕死北望宋珪殂

進士周逖攺次千字文更撰天寶應道千字文將進之請頒行天下先呈宰執右相陳公迎問之曰有添換乎逖曰翻破舊文一無添換又問翻破盡乎對曰盡右相問枇杷二字如何翻破逖曰惟此兩字依舊右相曰若如此還未盡逖逡巡不能對

禦史舊例初入臺陪直二十五日節假直五日謂之伏豹直百司州縣初授官陪直者有此名杜易簡解伏豹之義云直宿者離家獨宿人情所難其人初榮拜故以此相處伏豹直者言眾官皆出此人猶畱如藏伏之豹伺候待搏故曰伏豹耳韓琬則解爲爆直言如燒竹過節則爆封演以爲舊說南山赤豹愛其毛體毎雪霜霧露諸禽獸皆出取食惟赤豹深藏不出故古人以諭賢者居避世鮑明逺賦云豈若南山赤豹避雨霧而深藏此言伏豹直者蓋取不出之義初官陪直已有伏豹之名何必以遇節而比燒節之爆也

近代通謂府廷爲公衙卽古之公朝也字本作牙詩曰祈父予王之爪牙祈父司馬掌武備象獸以牙爪爲衞故軍前大旗謂之牙旗出師則有建牙禡牙之事軍中聴號令必至牙旗之下與府朝無異近俗尙武是以通呼公府公門爲牙門字稱訛變轉爲衙

官銜之名蓋興近代當是選曹補授須存資歷聞奏之時先具舊官名品於前次書擬官於後使新舊相銜不斷故曰官銜亦曰頭銜所以名銜者言如人口銜物取其連續之意又如馬之所銜以制其首前馬已進後馬續來相似不絕者古人謂之銜尾相屬卽其義也

薛宜僚會昌中爲左庶子充新羅冊贈使由靑州泛海船頻阻惡風雨至登州卻漂回靑州郵傳一年節度烏漢貞加待遇有籍中飲妓段東美者薛頗屬情連帥置於驛中是春薛發日祖筵嗚咽流涕東美亦然乃於席上畱詩曰阿母桃花方似錦王孫艸色正如煙不須更向滄溟望惆悵歡娛恰一年薛到外國未行冊禮旌節曉夕有聲旋染疾謂判官苗田曰東美何故頻見夢中乎數日而卒苗攝大使行禮薛張櫬回及靑州東美乃請告至驛素服奠哀號撫棺一慟而卒情緣相感頗爲奇事

沈詢嬖妾有過私以配內豎歸秦詢不能禁旣而妾猶侍內歸秦恥之乃挾刃伺隙殺詢及其夫人於昭義使衙是夕詢嘗宴府中賓友乃更歌著詞令曰莫打南來雁從他向北飛打時雙打取莫遣兩分離及歸而夫妻並命時咸通四年

顧非熊少時嘗見欝棲中壊綠裙幅旋化爲蝶張周封亦言百合花合之泥其隙經宿亦化爲大蝶

胡淛者吳少誠之卒也爲辯州刺史好撃毬南方馬庳小不善馳淛召將吏蹴鞠且患馬之不便玩習因命夷民十餘輩肩舁據輦防杖肩者且系旋環如風稍怠淛卽以防叩其背犯鞭亟走淛用是爲笑樂

三藏謂大乘中及薛婆多部諸小乘經量部師惟立二藏【比西天宗部各異】一素怛防藏此云契經能契於理及攝生故佛地論云能貫攝故名爲經佛初成道爲五俱輪等說四諦十二行法卽三轉法輪經爲首此幻化相而談名幻性說初成正覺爲諸菩薩稱法界性說華嚴經譬如日出先照髙山爾時聲聞在會如此方時卽四十二章經爲首【開元錄卽大般若經爲首】二毗柰耶藏此云調伏如期所應爲調伏故攝論云調和控禦身語等業制伏滅除諸惡行故律卽以四分戒經爲上首卽佛成道十二年中說若約數至此方卽遺戒經爲首【又律有大乘山乘律令此律藏卽以菩薩地持經爲首亦名爲論亦名菩薩戒此開元次第也】三阿毗達摩藏達摩此云法阿毗有四義此云對法數法伏法通法對法向無注涅槃故有又通釋契經義故此藏亦名鄔波提鑠古云優波提捨此云論議又曰摩呾裏迦古曰摩徳裏迦此云本無自佛在世及滅度後大小乘各有制造不可見其先後若依開元錄卽大智度論爲首龍樹菩薩造聖賢集傳契經應頌記別諷誦自說緣起譬諭本事本生方廣希法論議亦名爲十二部經謂部也以轉法輪三周總說十二行相能詮彼教分故分十二人破十二有支人十二處所說法亦爲十二示

上蜀刑部侍郎李仁表寓居許州將入貢於春官時薛能尙書爲鎭先繕所業詩五十篇以爲贄濡翰成軸於小亭憑幾閱之未三五首有戴勝自檐飛入立於几案之上馴狎良久伸頸嚲翼而舞向人若將語久之又轉又舞向人若如是者三超然飛去心異之不以告人翌日投詩薛大加禮待居數日以其子妻之

濠州西有髙塘館附近淮水禦史閻敬愛宿此館題詩曰借問襄王安在哉山川此地勝陽臺今朝寓宿髙塘館神女何曽入夢來軺軒來往莫不吟諷以爲警絕有李和風者至此又題詩曰髙唐不是這髙塘淮畔江南各一方若向此中求薦枕參差笑殺楚襄王讀者莫不解顏後因失印求新鑄始添濠字

喬林天寶初自太原赴舉過大梁有申屠生善鑑人謂之曰惜其情反於气心不稱質若交極位不至百日年過七十當主非命咸如其言後在相位八十七日以七月七日生七月七日誅

蕭穎士開元中年十九擢進士第儒釋道三教無不該通然性褊躁忽忿戾舉世無比常使一傭僕杜亮毎一決責便至力殫亮養瘡平復爲其指使如故人有勸之去亮曰豈不知但以愛其才而慕其博奧以此戀戀不能去卒至於死耳

南部新書卷七

欽定四庫全書

南部新書卷八

宋錢易撰

三銓之士具慶之下多避憂闕除則皆不受對易於他人

大歷來自丞相以下出使作牧無錢起郎士元詩祖送者時論鄙之

海內溫湯甚眾有新丰驪山湯藍田石門湯岐州鳳泉湯同州北山湯河南陸渾湯汝州廣成湯兗州幹封湯邢州沙河湯此等諸湯皆知名之湯也並能愈疾驪山湯甫邇京邑帝王時所遊幸皇於驪山置華淸宮毎年十月車駕自京而出至春乃還百官羽衞並諸方朝集商賈繁會裏閭闐咽焉山上起朝元閣上常登眺命羣臣賦詩正字劉飛詩最淸拔賞之右相李林甫怒飛不先呈已出爲一尉竟不入而卒士子寃之喪亂以來湯所館殿鞠爲茂艸博物志雲水源有石硫黃其泉則溫天下山泉由土石滋潤蓄而成泉耳如硫黃煎鑠久久理當焦竭有湯之處皆不出硫黃有硫黃之所不聞有湯事可明矣

盧常侍鉟牧廬江日相座囑一曹生令署郡職不免奉之曹恱營妓名丹霞盧阻而不許會餞朝客於短亭曹獻詩云拜玉亭閒送客忙此時孤恨感離鄕尋思往歳絕纓事肯向朱門泣夜長盧演爲長句和而勗之曰桑扈交飛百舌忙祖亭聞樂倍思鄕樽前有恨慙卑宦席上無聊愛靚妝莫爲狂花迷眼界須求眞理定心王遊蜂采掇何時已卻恐多言議短長令丹霞攺令罰曹霞乃遂別爲一調以嘲曹因舉座歡笑而散

有範師姨者知人休咎爲顏魯公妻黨顏嘗問之官階盡得五品否範笑曰鄰於一品顏郎所望何其卑也顏曰官階盡得五品身著緋衣帶銀魚兒子補齋郎余之滿望也範指座上紫絲食單曰顏郎衫色如是

吳行魯尙書彭城人少年事內官西門思恭小心畏愼毎夜常爲溫溺器以奉之深得中尉之意一日嘗爲中尉洗足中尉以足下文理示之曰如此文理爭教不作軍容使行魯拜曰此亦無憑西門曰何也行魯曰若其然者某亦有之何爲常執僕廝之役乃脫履呈之西門嗟嘆謂曰汝但忠孝我當爲汝成之後爲川帥

元萬頃爲遼東道管記作檄文譏議髙麗曰不知守鴨緑之險莫離支報云謹聞命矣遂移兵守之萬頃坐是流於嶺南

駙馬韋保衡之爲相以厚承恩澤大張權勢及敗長安市兒忽競彩戲謂之打圍不旬餘韋禍及

呂衡州溫祖延父渭俱有盛名重任而呂氏家風先世碑志不假於人皆子孫自撰云欲傳慶善於信詞儆文學之荒墜也

栁芳上元中爲史臣得罪竄逐黔中時髙力士亦徙巫州因相遇爲芳言禁中事芳因論次其事號曰問髙力士後著唐歷此書不復出

開元皇帝初卽位曽醉中殺一人自此覆杯四十年不嘗酒味

眞定帥王公一日攜諸子入趙州院師坐而問曰大王會麼王曰不會師云自小持齋身已老見人無力下禪牀王公尢加禮重翌日令客將傳語師下禪牀受之侍者問和尙見大王來不下禪牀今日軍將來爲甚麼卻下禪牀師云非汝所知第一等人來禪牀上接中等人來下禪牀接末等人來三門外接

端州以南三日一市謂之趂虛

南中解毒藥謂之吉財俗云昔人遇毒其奴吉財得是藥與其主服遂解因名之又諺曰秋收稻夏收頭卽婦人歳以截髮而貨以爲常也

長沙岑和尙因問話蹋倒仰山仰山曰直下似个大虫自此諸方號爲岑大虫長沙嗣南泉法名景岑也

安邑縣北門縣人云有一蠍如琵琶大毎出來不毒人人由是無恐其靈積年也

呂太一爲戶部員外郎戶部與吏部鄰司時吏部移牒令戶部於墻宇自棘以備銓院之交通太一答曰眷彼吏部銓總之司當須簡要淸通何必樹籬種省中賞其淸俊

開元二十七年明州人陳藏器撰本艸拾遺云人肉治羸疾自是閭閻相效割股於今尙之

開元二十八年天下無事海內雄富行者𨿽適萬里不持寸刃不賫一錢

開元二年以江寧縣置金陵郡

天寶四載攺尙書無頗字爲陂

太平公主之出降薛紹也燎炬列焰槐樹多死永隆二年七月也

上元二年制敕始用黃紙

李客師爲大將軍卽靖之弟也好從禽人謂之鳥賊貞觀末吐蕃獻金鵞可盛酒三斗

景云二年除賀拔嗣河西節度使節度使自此始楊妃本壽王妃開元十八年度爲道士入內

裴子羽爲下邳令張晴爲縣丞二人俱有聲气而善言語論事移時人吏竊相謂曰縣官甚不和長官稱雨贊府道晴終日如此非不和乎

皇嘗召王元寶問其家財多少對曰臣請以絹一疋系陛下南山樹樹盡臣絹未窮又皇禦含元殿望南山見一白龍橫亙山間問左右皆言不見令急召元寶問之元寶曰見一白物橫在山頂不辧其狀左右貴臣啟曰何以臣等不見皇曰我聞至富可敵貴朕天下之貴元寶天下之富元寶又年老好戲謔出入市里人以爲錢文有元寶字因呼錢爲王老盛流於時矣

河滿子者蜀中樂工將就刑獻此曲而不免當時云一聲去也又北史隋樂人王令言嘗臥於室內其子以琵琶於戶外彈作翻調安公子令言驚起問曰此曲有來逺近子曰頃來有之令言流涕曰帝往江東當不返矣子問之答曰此曲宮聲往而不反宮君也吾所以知之尋有江都之變

江南無野狐江北無鷓鴣舊說也晉天福甲辰歳公安縣滄渚民家犬逐一婦人登木而墜爲犬嚙死乃老狐也尾長七八尺則丘首之妖江南不謂無也但稀有耳蜀中彭漢卭蜀絕無惟山郡往往而有里人號爲野犬更有黒腰尾長頭黒腰間燋黃或於村落鳴則有不祥事

瘡人血能療又說一世人則可惟洛中胡盧生爾鄭玨第十九應進士十九年及第十九人及第十九年後入相子遘太平興國中任正郎

冀王朱友謙鎭河中常以一鐵毬杖晝夜爲從遇怒者擊而斃之有愛姬極專房因其夫人之誕日作珠翠衣以獻夫人拒而不納姬乃發怒悉焚之友謙忽聞其臭詢之得實至暮遂命其姬三杯後責之喝起而毬杖已破腦矣

洛陽鄭生丞相揚武之後也家藏法書數十軸賈君常得徧閱其尢異者晉衞瓘上晉武帝啟事紙尾有批答處又有太宗在遼東與宮人手勅言軍國事一取皇太子處置其翰眞艸相半字有不用者皆濃墨塗殺圓如棊子不可尋認復有歐陽率更爲皇太子起艸表本不書太子諱稱臣某叩頭頓首書甚端謹然多塗攺於紙末別標臣詢呈本四字

華嶽金天王廟明皇禦制碑廣明中其石忽鳴隱隱然聲聞數里浹旬而後定明年巢冦犯闕其廟亦爲賊火焚爇仍隳其門觀

鄭縚先中者大中之外孫萬壽公主之子自𦇤褓至懸車事十一君凡七十載所任無官謗無私過三持使節不辱君命士無賢不肖皆恭己接納晚年傴時人咸曰鄭傴不名平生交友之中無怨隙親族之間無愛憎及致政歸洛燕居寢疾卒年八十位至戶部尙書

江淮間多九郎廟與茅將軍廟九郎者俗云卽苻堅之第九子曽有陰兵之感事極多說茅將軍者廟中多畫縛虎之像蓋唐末浙西僧徳林少時遊舒州路左見一夫荷鋤治方丈之地左右數十里不見居人問之對曰頃時自舒之桐城至此暴得痁疾不能去因臥艸中及稍醒已昏矣四望無人煙惟虎豹吼叫自分必死俄有一人部從如大將至此下馬據胡牀坐良久召二卒曰善守此人明日送至桐城縣下遂上馬忽不見惟二卒在焉某卽彊起問之答此茅將軍常夜出獵虎憂汝被傷故使防汝欲更問之則困臥及覺已日出不見二卒卽起行意甚輕健至桐城頃之疾愈故以所見之地立祠祀之徳林止舒州十年及回則村落皆立茅將軍祠矣

胡桐淚出樓蘭國其樹爲虫所蝕沫下流出者名爲胡桐淚言似眼淚也以汁塗眼今俗呼爲胡桐律訛也

無名異自南海來或云燒炭竈下炭精謂百木脂歸下成堅物也一云藥木膠所成然其功補損立驗胡人多將雞鴨打脛折將此藥摩酒沃之逡巡能行爲驗形如玉栁石而黒輕爲眞或有橄防作嘗之黏齒者僞也驗之眞者取新生鹿子安此藥一粒於腹臍中其鹿立有肉角生是眞也一云生東海者樹名多茄是樹之節膠采得胡人鏈作煎幹緣生異故有多說

開元中重沙門一行幼時鄰母常濟行貧常思報之後王姥男殺人詣求救行曰要金帛可十倍酬國法難請姥防手罵曰何用此爲一行心計渾天日役數百工命空其室移一大甕於中又宻遣奴二人持布囊曰汝可往某方某角有廢園汝潛伺之自午至昏當有異物至其數七可盡掩之失一則罪汝至彼酉時果有羣豕至奴獲七豕囊負歸令寘甕中覆以木蓋封以六一泥朱書梵字數十其徒罔測詰旦中使詔對便殿皇曰太史奏昨夜北斗不見何祥也師禳之乎一行曰後魏時失熒惑至今帝車不見此天警陛下耳臣所見莫若大赦天下從之一行歸放一豕出其夕奏一星見至七夕皆見矣

張志安居鄕閭稱孝差爲裏尹在縣忽稱母疾急白縣令令問之志安曰母有疾志安亦病志安適患心痛是以知母有疾令拘之差人覆之果如此說尋奏髙祖表門閭尋拜散騎常侍又裴敬彛父爲陳王典所殺敬彛時在城忽自覺流涕不食謂人曰我大夫凡有痛劇吾卽不安今日心痛手足皆廢事在不測遂歸覲父果已死

懿宗賜公主出降幕三丈長一百尺輕亮向空張之紋如碧絲之貫赤珠𨿽暴雨不濡濕云以鮫人瑞香膏傅之故爾云得自國

狼之狀若蒼狗赤色者最猛毎作聲竅皆沸腿中有筋大如雞子又筋滿身猶織絡之狀人或有犯盜諱不首者但燒此筋以煙薫之能使盜者手攣縮可怪凡邊疆放火號常用狼糞燒之以爲煙煙气直上𨿽烈風吹之不斜烽火常用此故謂候曰狼煙也

龍之性麤猛而畏蠟愛玉及空靑而嗜燒鷰肉故食鷰肉人不可渡海

大中時女王國貢龍油絹形特異與常繒不云以龍油浸絲織出雨不能濡又寶庫中有澄水帛亦外國貢以水蘸則寒气蕭瑟暑月辟則一堂之寒思挾纊細布明薄可鑑云上傅龍涎故消暑毒也

元和初陰陽家言五福太一在蜀故劉辟造五福樓符載爲文記

李著李子正辧言至精之夢則夢中之身可見如劉幽求見妻夢中身也則知夢不可以一事推矣愚者少夢不獨至人聞之騶皁百夕無一夢也

蜀東西川之人常互相輕薄西川人言梓州者乃我東門之艸市也豈得與我耦哉節度使栁仲郢聞之謂幕賔曰吾立朝三十年淸華備歷今日始得爲西川作市令聞者皆笑之故世言東西兩川人多輕薄

畿尉有六道入禦史爲天道入評事爲仙道入京尉爲人道入畿丞爲苦海道入縣令爲畜生道入判司馬爲餓道

大中中丞郎宴席蔣伸在座忽酌一杯言曰座上有孝於家忠於國及名重於時者飲此爵眾皆肅然無敢舉者獨李孝公景讓起引此爵蔣曰此宜然

劉禹錫言司徒杜公佑視穆贊也故人子弟佑見贊爲臺丞數彈劾因事戒之曰僕有一言爲大郎久計他日少樹敵爲佳穆深納之由是稍霽其威

太和中光祿廚欲宰牝牛牛有胎卽日合生或曰旣如此可換卻屠者操刀直前略不介意牛乃屈膝拜之亦不肯退此牛並子遂殞於刃下而屠者忽狂惑失常毎日作牛喘食艸少許身入泥水以頭觸物良久方定

杜荀第十五字彥之池州人大順二年正月十日裴贄下第八人其年放牓日卽荀生日故王希羽贈詩云金牓曉懸生世日玉書潛紀上升時九華山色髙千尺未必髙於第八枝後入梁爲主客員外郎翰林學士懷恩思報未防暴卒

李英公爲宰相時有鄕人嘗過宅爲設食客裂卻餅緣英公曰君太少年此餅犁地兩徧熟槪下種鋤持收刈打颺訖磑羅作面然後爲餅少年裂卻緣是何道理此處猶可若對至尊前公作如此事參差斫卻你頭客大慙悚

李齊物天寶初爲陜州刺史開砥柱之險於石中得古鐵犁鏵有平陸字因攺河北縣爲平陸縣

晉公在中書左右忽白以印失所在聞之者莫不失色度卽命張筵舉樂人不曉其故竊怪之夜半宴酣左右復白以印存焉度不答極歡而罷或問度以其故度曰此出於胥徒盜印書券耳緩之則存急之則投水火不復更得之矣時人服其宏量

胡楚賓屬文敏速毎飲酒半酣而後操筆髙宗毎令作文必以金杯盛酒令飲便以杯賜之

李素替杜兼時韓吏部愈自河南令除職方員外郎歸朝問前後之政如何對曰將縑來比素

李相國程執政時嚴謩嚴休皆在南省有萬年令闕人多屬之李云二嚴休不如謩

元和十五年辛邱度邱紓杜元穎同時爲遺補令史分直故事但舉其姓曰辛邱杜當入

獨孤常州及末年尢嗜鼓琴得眼疾不理意欲專聽杜兼常聚書至萬卷捲後必自題云淸俸冩來手自校汝曹讀之知聖道墜之鬻之爲不孝

大中三年東都進一僧年一百二十歳宣皇問服何藥而至此僧對曰臣少也賤素不知藥性本好茶至處惟茶是求或出亦日遇百餘椀如常日亦不下四五十椀因賜茶五十斤令居保壽寺

開元以後鄙常侍拜此官者朝中謂之貂腳也

杜邠公悰位極人臣富貴無比嘗與同列言平生不稱意有三其一爲澧州刺史其二貶司農卿其三自西川移鎭廣陵舟次瞿唐爲駭浪所驚左右呼喚不至渴甚自潑湯茶喫也

天寶十三載始攺金風調蘇莫遮爲感皇恩

中書門下戶部各有甲歷名爲三庫以防渝濫戶部式云安曲西偏桃仁一石杭州糟藏越瓜二百挺瓜豆防五斗戎州茘枝煎五斗兼皮浸四斗甘州冬柰五百顆房州竹防五枚蘭州魁【未詳】兒六枚此每年進數余久主判戶部逐年所上貢此物咸絕但杭州進糟瓜爾

姚峴爲於頔陜州掾不勝其虐與其弟泛舟於河遂自投水而死

光化四年正月宴於保寧殿上自制曲名曰贊成功時鹽州雄毅軍使孫徳昭等殺劉季述帝反正乃制曲以褒之仍作樊噲排君難戲以樂焉

孟云之詩祖述沈千運

景云三年八月十七日東方有流星出五車至上臺又歳星犯左執法時侍中竇懷貞請罷所職爲安國寺奴罷職從之爲寺奴不許

章八元嘗於郵亭偶題數言蓋激楚之謂也防嚴維至驛問元曰汝能從我學詩乎曰能少頃遂發元已辭家維大異之乃親指諭數年間元擢第

巨勝者秋之沈云也茯苓者絳晨之伏胎也

蘇渙本不平者善放白弩巴中號爲弩跖賨人患之比壯年後自知非變節從學鄕舉擢第累遷至侍禦史佐湖南幕崔中丞遇害渙遂逾嶺扇動

司空圖侍郎舊三峯天祐中移居中條山王官谷周回十餘里泉石之美冠於一山北巖之上有瀑泉流注谷中漑良田數十頃至今子孫猶存爲司空之莊耳

建中年中大林國貢火精劍其國有山方數百里上出神鐵以其有瘴毒不可輕采取中國有聖君此鐵自流出鏈之爲劍有光如電切金玉如泥以朽木磨之則生煙焰以金石擊之則火光迸溢徳宗之將幸奉天自攜火精劍出於殿內遂以劍斫檻上鐵狻猊應手而碎及乘輿遇夜侍從皆見上仗之有數尺光明

羅浮甘子其味逾常品開元中始有僧種之於南樓寺其後常資進獻幸蜀奉天之歳皆不結實

婆娑石一名婆薩石靈臺記云星多者味甜無毒性溫療一切虫毒及諸丹石毒腫毒防折此石出西蕃山澗中有盤形狀礧磈大小不常色如皮靑緑黒斑有星者爲上似嵩山礬石斑不至煥爛者爲中色如滑石微黃輕者爲下但以人血拭之羊雞血磨一如乳似覺羶爲妙西蕃以爲防身之寶辟諸毒也

封抱一任櫟陽尉有客過之旣短又患眼及鼻塞抱一用千字文作語嘲之詩曰面作天地鼻有鴈門紫旣無左達承何勞罔談彼

崔郢爲京尹日三司使在永達亭子宴丞郎崔乘酒突飲眾人皆延之時譙公夏侯孜爲戶部使問曰尹曽任給捨不崔曰無譙公曰若不曽任給舎京兆尹不合衝丞郎宴席命酒糾來罰下籌且喫罰爵取三大器引滿飲之良久方起決引馬軍將至斃崔出爲賔客分司

陸相扆出典夷陵時有士子修謁相國與之從容因酒酌勸此子辭曰天性不飲相國曰誠如所言已減過五分矣蓋平生悔吝各有十分不爲酒困自然減半矣

盧詹尙書任吏部押官告楷署其名字體遒麗時謂之眞書盧家

象先之子防初自大理評事除戶部郎中未防遷宣徽使不周載拜宣武軍節度使

南部新書卷八﹤子部﹐小說家類﹐雜事之屬﹐南部新書﹥

欽定四庫全書

南部新書卷九

宋錢易撰

李紋者早年受王涯恩及爲歙州巡官時涯敗因私爲詩以弔之末句云六合茫茫皆漢土此身無處哭田橫乃有人欲告之因而纂異記記中有噴玉泉幽魂一篇卽甘露之四相也玉川先生盧仝也仝亦涯客性僻面黒常閉於一室中鑿壁穴以送食太和九年十一月二十日夜偶宿涯館明日左軍屠涯家族隨而遭戮

裴說寛之侄孫佐西川韋臯幕善鼓琴時稱妙絕靈開山有美桐取而制以新樣遂謂之靈開琴蜀中又有馬給彈琴有名尢能大小間吳人陽子儒亦於悲風尢妙

天尊應號者取靈寶經中三十二天之十方卽其次序也

大忌學士進名奉慰其日尙食供素膳賜茶十串大中年日本國王子求唐人圍棊上勅待詔顧師言敵著出楸玉局冷暖棊子本國有手譚池池中出玉子不由制處自然黒白冬溫夏冷

禦府進饌凡器用有少府監進者九飣食以牙盤九枚裝食味其間置上前亦謂之看食見京都人說兩軍毎行從進食及有宴設多食雞鵞毎只價直二三十千毎有設據人數取鵞燖去毛及五臟饟以肉及粳米飯五味調和先取羊一口亦燖剝去腸胃置鵞於其中縫合炙之肉熟便揕去卻羊取鵞渾食之謂之渾羊沒忽翰林學士毎遇食賜食有物若畢羅形絕大滋味香美號爲諸王修事

髙劭者駢之猶子以門地遷華州刺史中和後寓圃田爲蔡冦挈之後得脫去投汴梁祖擢爲判官後駕在岐使致書四人至三原行十里遇害

增佛壽命者續佛壽命也四分律中說住持毗尼藏者卽住佛法也以住持佛法故乃續佛壽命結集緣起雲佛臨涅槃阿難問佛佛滅度後以何爲師佛答阿難吾滅度後以波羅提木叉爲師梵曰波羅提木叉此云別解脫戒與毗尼同出而異名毗尼者此云調服律藏也又戒經序云今演毗尼法令正法久住

太和九年勅江南湖南共以傔資一百二十分送上都充宰臣雇召手力宰臣李石堅讓乞只以金吾手力引從之時初誅李訓後也至今爲例

建中三年六月詔中書門下兩省各置印一面

元和三年李藩爲給事中時制勅有不可遂於黃紙批之吏曰宜連白紙藩曰別以白紙是文狀豈曰批勅裴垍言於上以爲有宰相器俄而鄭絪罷免藩遂拜相

萬回閿鄕人也神用若不足人謂愚癡無所能其兄戍安西久不得問𨿽父母亦謂其死矣日夕悲泣而憂思焉萬回顧父母感念其兄忽跪而言曰涕泣豈非憂兄耶父母且疑且信曰然萬回曰詳思我兄所要者衣裝糗糧屝屨之屬悉備之某將往觀之忽一朝賫所備而去夕返其家告父母白兄善矣發書視之乃兄迹也農抵安西蓋萬餘里以其萬里而回故曰萬回也萬回貌若愚癡忽有先舉異見驚人神異也上在藩邸時多行遊人間萬回毎於聚落街衢中髙聲曰天子來或聖人來信宿間上必經過徘徊也安樂公主上之季妺也附防韋氏可炙手道路懼焉萬回望見車騎連唾曰血腥血腥不可近也不久而遂滅矣上知萬回非常人內出二宮人侍奉之時於集賢院圖形焉

舊制碑碣之制五品以上碑七品以上碣隱淪道素孝義著聞𨿽不仕亦立碣

貞元以來選樂工三十餘人出入禁中號宣徽常入供奉皆假以官第毎奏伎樂稱旨輒厚賜之至元和八年始分番上下更無他錫所借宅亦收之

胡生者失其名以釘鉸爲業居霅溪而近白蘋洲去厥居十餘步有古墳胡生毎茶飲必奠酹之嘗夢一人謂之曰吾姓栁平生善爲詩而嗜茗及死葬室乃子今居之側常銜子之惠無以爲報欲教子爲詩胡生辭以不能栁彊之曰但率子言之當有致矣旣寤試搆思果有冥助者厥後遂工焉又一說列子終於鄭今墓在郊藪謂賢者之迹而或禁其樵采裏有胡生性落魄家貧少爲洗鏡鎪釘之業倐遇甘果名茶美醖輒祭於列禦冦之祠壠以求聰慧而思學道歷稔忽夢一人刀劃其腹開以一卷之書置於心腑及睡覺而吟詠之意皆甚美之詞所得不由於師友也旣成卷軸尙不棄猥賤之業眞者之風逺近號爲胡釘鉸

肅皇賜髙士眞子張志和奴婢各一人眞子配爲夫妻名曰漁僮樵靑人問其故答曰漁僮使捲釣收綸蘆中鼓枻樵靑使蘇薪斫桂竹裏煎茶志和字子同

太和中鄭汪中納山木如市一根有至萬錢者鄭覃力奏勅以禁絕

開元十三年五月集賢學士徐堅等纂經史文章之要以相從上制名曰初學記至是上之欲令皇太子及諸王檢事綴文爾

開元中李紳爲汴州節度使上言於本州置利潤樓店從之與下爭利非長人者所宜

大歷八年吳明國進奉其國去東海數萬里經挹婁沃沮等國其土宜五穀多珍玉禮樂仁義無剽刼人壽二百歳俗尙神仙常望黃气如車蓋知中國有土徳君王遂貢常然鼎量容三斗光潔玉其色純紫毎修飲饌不熾火常然有頃自熟香潔異常久食之令人反老爲少百疾不生

禮記儒行雲儒有席上之珍以待聘夙夜彊學以待問注云席猶鋪陳也鋪陳往古堯舜之善道以待見問也大問曰聘今人使席上珍皆誤也皆以爲樽俎之間珍羞耳潘嶽曰筆下摘藻席上敷珍亦誤也

玉藻云笏天子以球玉諸侯以象士以魚須文竹注文猶飾也大夫士飾竹爲笏不敢與君並用純物也釋文云用文竹及魚須也以魚須飾文竹之邊須音班今之人多呼魚須爲須誤也

余凡四爲府監試官往往有舉子公然於無字韻內押雞樹郭頒晉魏世語曰劉放孫資共典樞要夏侯獻曹肇心內不平殿中有雞樹二人相謂此亦久矣其能復防指謂中書令孫資中書監劉放今之人贊徳於宰相多使雞樹非嘉也唐賢牋啟往往有之誤也

大中二年以起居郎鄭顥尙萬壽公主詔曰女人之徳雅合愼修嚴奉舅姑夙夜勤事此婦人之節也萬壽公主婦禮宜依士庶

一行老病將死皇執手問之曰更有何事相敕行曰尙有二事其一曰勿遣邊人掌重兵不獲已用之勿與內宴若使見富貴必反逆以取其二曰禁兵勿付漢官須令內官監統及幸蜀臨渭水與肅皇別嘆曰吾不用一行之言後方置神防軍又一說臨終畱一物令弟子進上發之乃蜀當歸上初不諭及西幸方悟微防

貞元中仕進道塞奏請難行東省數月閉門南臺惟一禦史令狐楚爲桂府白身判官七八年奏官不下由是兩河競辟才雋抱器之士往往歸之用爲謀主日以恣橫元和以來始進用有序

大足元年則天嘗引中書舍人陸餘慶入令艸詔餘慶遲回至晚竟不能裁一詞由是轉左司郎中

貞元初中書舍人五員俱缺在省惟髙參一人未防亦以病免惟庫部郎中張蒙獨知制誥宰相張延賞李泌累以才可者上聞皆不許其月蒙以姊喪給假或艸詔宰相命他官爲之中書省案牘不行十餘日

華嶽雲臺觀中方之上有石崛起如半甕之狀名曰甕肚峯上嘗賞望嘉其髙迥欲於峯肚大鑿開元二字塡以白石令百餘里望見諫官上言乃止

武皇帝夢爲虎所趂命京兆同華格虎以進至大中卽屬虎

開元末於農古函谷關得寶符白石赤文正成桑字識者解之云桑者四十八字也所以示聖上禦歷數也及幸蜀之來歳四十八矣初得之時天下歌之遂攺年天寶

貞元中對延英李石奏曰臣往年從事西蜀中元日常詣佛寺見故劍南節度使韋臯圖形百姓至者先拜之而後謁佛偕嘆有泣者臣貴異之訪於故老皆曰令公恩深於蜀人復問曰奚爲恩深答曰百姓稅重令公輪年全放自令公後不復有此惠澤百姓困窮追思益切

元和元年十二月李吉甫撰元和中國計簿十卷上之總計天下方鎭凡四十八道管州府二百九十五鎭縣一千四百五十三見定戶二百四十四萬二百五十五其鳳翔鄜坊邠寧振武涇原銀夏靈鹽河東易定魏鎭冀範陽滄州淮西淄靑等一十五道合七十一州並不申戶口

寶歷三年京兆府有姑鞭婦致死者請斷以償死刑部尙書栁公綽議曰尊毆卑非鬭也且其子在以妻而戮其母非教也遂減死

紫宸舊例有接狀中郎取近禦幄開成元年五月己酉其日直者老以傴文皇問李石曰此何人對曰郎白先朝上變色石奏曰姓白重名上先字下朝字及退遣閤門使問何時授此官曰今年正月石等謝曰中郎官國初猶用賢俊近日只授此輩因以郎官兼爲之李寶符杜以白晳膺選

開元令諸有猛獸之處聽作檻穽射窩等得卽送官毎一頭賞絹四疋捕殺豹及狼毎一頭賞絹一疋在監牧內獲者各加一疋其監牧內獲豹亦毎一頭加賞絹一疋子各半之信乎長安上林近南山諸獸備矣

令云諸度以北方秬黍中者一黍之廣分十分爲寸十寸爲尺【一尺二寸爲大尺一尺】十尺爲丈諸量以秬黍中者容一千二百黍爲籥十籥爲合十合爲升十升爲防【三斗爲大斗之一斗】十防爲斛諸權衡以秬黍中者百黍之重爲銖二十四銖爲兩【三兩爲大兩一兩】十六兩爲斤諸積秬黍爲度量權者調鐘律測晷景合湯藥及冕服制度則用之此外官私悉用大者謂一尺二寸爲一大尺三斗爲一大斗三兩爲一大兩在京諸司及諸州各給秤尺度防升合等樣皆以銅爲之諸度地五尺爲步三百步爲一里

章八元及第後居浙西恃才浮傲宴遊不恭韓晉公自席械系之來晨將議刑時楊於陵乃韓女壻以同年救之曰爲楊郎屈法

楊元卿元和中自淮西背逆歸順闔門被屠其子延宗曽任磁州刺史開成中與河陽軍人謀逐帥以自立爲其黨所告寘於極典勅曰特寛今日覆族之刑以答當時毀家之效斃於枯木非謂無恩

王源中字正在內署嗜酒當召對沈醉不能起及醉醒同列告之源中但懷憂惕殊無悔恨他日又以醉不任赴召遂不得大用開成三年十一月薨於鄆州節度使又曽賜酒十金瓶酒飲皆盡瓶亦隨賜

李玨在相因對明皇謂羣臣我自卽位不曽枉誅一人不知任林甫破人家不少矣

開成二年十二月癸卯詔曰應萬言童子等朝廷設科取士門目至多有官者令詣吏曹未仕者卽歸禮部此外更或延引則爲冗長自今更不得薦聞

上元二年九月甲申天成地平節上於三殿置道塲以內人爲佛菩薩象寶裝飾之北門武士爲金剛神王結防被堅執銳嚴侍於座隅焚香贊唄大臣近侍作禮圍繞設齋奏樂極歡而罷各賜帛有差

栁公綽在山南有屬邑啟事者犯諱紏曹請罰公曰此乃官吏去就非公文科罰退其紏狀

韓臯爲京尹詔以宏詞拔萃所試就府考覆時論以升黜爲當一日下朝有公主橫過騶道立馬杖肩輿人夫背各二十命捕賊吏引僦夫送公主歸宅主入訴遂貶杭州刺史

開成中文皇一日謂執政曰丁居晦作中丞如何因悉數大臣而品第之嘆曰宋申錫堪任此官惜哉又曰牛僧孺可爲大夫鄭覃曰頃爲中丞未嘗搏撃恐無風望上曰不然鸞鳳與鷹隼事異上又曰居晦作此官朕曽以時諺謂杜甫李白輩爲四絕問居晦晦曰此非君上要知之事朕常以此記得居晦今所以擢爲中丞

肅皇元年吐蕃遣使入朝請和勅宰相於中書設宴將詣光宅寺爲盟使者云蕃法盟誓取三牲血防之無向佛寺明日復於鴻臚寺防血

栁公權嘗於佛寺看朱審畫山水手題壁詩曰朱審偏能貌夕嵐洞邊深墨冩秋潭與君一顧西墻畫從此看山不向南此句爲眾歌詠後公權爲李聽夏州掌記因奏事穆宗召對曰我於佛寺見卿筆札思見卿久矣宣出充侍書學士非時宰所樂進擬左金吾衞兵曹充職禦筆攺右小諫中外朝臣皆呼爲國珍

韓晉公在朝奉使入蜀至駱谷山椒巨樹聳茂可愛烏鳥之聲皆異下馬以柘弓射其巓杪柯墜於下響震山谷有金石之韻使還戒縣尹募樵夫伐之取其幹載以歸召良匠斲之亦不知其名堅致如紫石有金色綫交結其間匠曰爲胡琴檀他木不可並遂爲二琴名大者曰大忽雷小者曰小忽雷因便殿徳皇言樂遂獻大忽雷爲禁中所有小忽雷在親仁裏

開成三年十月甲午慶成節敕以酒脯並仙韶樂賜中書門下及文武百僚宴於曲江亭子

蕭潮初至遂州造二幡施於寺設齋畢作樂忽暴雷霹竿成數十片矣至來歳當震日潮死

荀諷者善藥性好讀道書能言名理樊曰光常給其絮帛有鐵鏡徑五寸鼻大如掌言於道者處得之無絕異但數人同照各自見其影不見他人

太和六年承優入仕諸司流外令史掌因禮生批書醫工及諸軍使承優官典總一千九百七十二員至贊皇再入減得六百五十七員

杜仲陽卽杜秋也始爲李錡侍人錡敗塡宮亦進帛書後爲漳王養母太和三年漳王黜放歸浙西續詔令觀院安置兼加存卹故杜牧有杜秋詩稱於世

寶歷二年六月京兆府奏法曹參軍獨孤謂前件官元推問刼人賊車仲莒遂尋蹤迹得去年十月於宣平坊北外門殺人並剝人面皮賊熊元果等三人兩人緣盜馬捉獲尋準法決殺訖伏以凶惡不去輦轂難爲肅淸勤勞不酬官吏無以激勸其獨孤謂伏請特賜章服尋依奏

太和中水部員外郎杜涉常見江淮市人桃核扇量米正容一斗言於九疑山得之

貞元初荊南有狂僧善歌河滿子嘗遇醉伍伯塗中辱令歌僧卽發聲其詞皆陳伍伯平生過惡伍伯驚懼自悔之不暇

王涯居相位有女適竇氏欲求錢十七萬市一玉釵涯曰於汝何惜此妖物也必與禍相隨後數月女自婚會歸告王曰前時玉釵在馮外郎妻首飾矣乃馮球也王嘆曰馮爲郎吏妻之首飾有十七萬錢其可久乎其善終乎馮爲賈餗門人最宻賈爲東戶又取爲屬郎賈有蒼頭頗張威福馮於賈忠將發之未能賈入相馮一日遇蒼頭於門召而勗之曰戶部中謗辭不一茍不悛必告相國奴拜謝而去未浹旬馮晨謁賈賈未興時方冬命火內有人曰官當出俄有二靑衣出曰相公恐員外寒奉地黃酒三杯馮恱盡舉之靑衣入馮出告其僕馭曰渇且咽粗能言其事食頃而終賈爲興嘆出涕竟不知其由明年王賈皆遘禍噫王以珍玩奇貨爲物之妖信知言矣乃徒知物之妖而不知恩權隆赫之妖甚於物也馮以卑位貪貨已不能正其家盡忠所事而不能保其身斯亦不足言矣賈之臧獲害門客於墻廡之間而不知欲始終富貴其可得乎此𨿽一事作戒數端

大中四年駙馬崔祀除大理少卿在司當職公式令諸文武官職事五品以上致仕身在京者毎季令通事舍人一人巡問奏聞其在外州者亦令長吏季別巡問毎年附朝集使聞奏使知安否

宋守敬爲吏淸白謹愼累遷臺省終於絳州刺史其任龍門丞年五十八數年而登列嶽毎謂屬僚曰公輩但守淸白何憂不遷俗之人毎以雙陸無休勢余以爲仕宦亦無休勢各宜勉之

沙門奘俗姓陳偃師人少聰敏有操行貞觀三年因疾而挺志往五天竺國凡經十七歳至貞觀十九年二月十五日方到長安足所親踐者一百一十一國采求佛法咸防根源凡得經論六百五十七部佛舍利及佛像等甚多京師士女迎之塡郛溢郭時太宗在東都乃畱所得經像於福寺有瑞气徘徊像上移晷乃滅遂詣駕並將異方奇物朝謁太宗謂之曰法師行後造福寺其處𨿽小禪院虛靜可爲翻譯之所太宗禦制聖教序髙宗時爲太子又作述聖記並勒於碑麟徳中終於坊郡王華寺奘撰西域記十二卷見行於代著作郎敬播爲之序

元和之初薛濤好制小詩惜其幅大不欲長賸乃狹小之蜀中才子旣以爲便後減諸牋亦如是特名曰薛濤牋

韋綬自吏侍除宣察辟鄭處晦爲察判作謝新火狀云節及桐葉恩頒銀燭綬削之曰此二句非不巧但非大臣所宜言

晉書陶潛本傳云潛少懷髙尙博學善屬文嘗作五栁先生傳以自況先生不知何許人不詳姓字宅邊有五栁樹因以爲號焉卽非彭澤令時所栽人多於縣令事中使五栁誤也白氏六帖縣令門種五栁此亦誤也

陜東道大行臺尙書令天防上將軍太皇在藩時爲之及升儲並是省之諸道行臺武徳九年並省

貞觀元年攺國子學爲國子監分將作爲少府監通將作爲三監

長安盛時哀家梨最爲淸珍諺謂愚者得哀家梨必蒸喫今咸陽出水梨尢佳鄠杜間亦有之父老或謂是哀家種

崔元綜則天朝爲宰相得罪流南海之南會恩敍中尉引謝之日授分司禦史累遷中書侍郎時年九十九惟獨一身

北省班諫議在給事中上中書舍人在給事下裴佶爲諫議形質短小諸舍人戲之曰如此短小何得向上裴答曰若怪卽曵向下著眾皆大笑後除舍人

盧邁有寶琴各直數十萬有寒玉石磬響泉和志之號福州城中有烏石山山有峯大鑿三字曰薛老峯癸卯歳一夕風雨聞山上如數千人喧噪之聲及旦則薛老峯倒立三字反向上城中石碑皆自轉側其年閩亡

智永禪師傳右軍父子筆法居長安西明寺從七十至八十十年冩眞艸千字文八百本毎了人爭取之但是律召調陽卽其眞本也石本是內降貞觀年中也俗本稱律呂調陽誤也蓋以艸聖召字似呂字耳以閏餘對律召是其義也徐散騎最博古亦誤爲呂字

杜佑自戶部侍郎判度支爲盧杞所惡出爲蘇刺時佑母在杞以憂闕授之佑不行換饒州

大歷十一年制國子監置書學博士立說文石經字林之學舉其文義歳登下之亦古之學也

武徳末文皇欲平內難苑池內得白化爲白石及登極後降制曰皇天眷祐錫以寶

邢曹進至徳中河朔將也飛矢中目而鏃畱於骨三出之不得後遇神僧以寒食餳漬之出甚易月餘愈

西明慈恩多名畫慈恩塔前壁有濕耳師子跌心花時所重也

髙駢旣好神仙性復多誕毎稱與玉皇及羣仙書札來往時對賔客或書彩牋以爲報答

周寶在浙西副使崔綰公之妻族弟兄雁列於幕中觀察判官田佩亦其外甥二人最爲貪暴其次陸諤以下皆挾勢而入及更變之後甚者亦多不免也

時人多使沈碑峴首唐賢往往有之按晉書杜預好爲身後名常言髙岸爲谷深谷爲陵刻石爲二碑紀其勲績一沈方山之下一立峴山之上曰焉知此後不爲陵谷乎沈碑峴首誤也當爲沈碑方山

鮑照字明逺至唐武后諱減爲昭後來皆曰鮑昭惟李商詩云嫩割周顒韭肥烹鮑照葵又元稹詩云樂章輕鮑照碑版笑顏竣今人家有收得隋末唐初文選並鮑照爾

州蔣勤處士作冷淘歌詞甚惡投郡守溫公受知語兒梨今俗說甚多皆不近理按萬歳歷云黃武六年正月獲彭綺是歳由拳西鄕有產兒墮地便語故名語兒鄕語兒梨者始出此鄕也今由拳屬杭州

臨安出紙紙徑短色黃狀如牙版字誤可以舌防之不污近亦絕有蓋取多工尠而價卑也

黃武吳年號六年丁未是魏明帝太和元年也

今信州城西街連艸市地名君遷仍多樹木人皆不辧余嘗通理是郡召父老詢之皆云不知其地名之由及披文選左太衝吳都賦云平仲君遷松梓古度楠橊之木相思之樹注曰皆木名以此詳之不辧之木乃君遷爾

張去犀之子顯徳年年十八著南徵賦於淮南行在獻之召試除臺簿未防因臺中議事不得預三院坐遂棄官歸圃田後狀元及第建隆二年也

南部新書卷九

欽定四庫全書

南部新書卷十

宋錢易撰

彭蟾宜春人也著鳳池本艸廟堂亟鏡一百二十卷廣明亂後遺墜

髙駢在淮南有贄歌者末章云五色眞龍上漢時願把霓旌引煙防公說乃辟爲從事及公遇害有識者多嗤其言過也

貞元末許孟容爲給事中權文公任春官時稱權許進士可不二公未嘗不相聞

襄沔記云盧有疏水注於沔此水中有物如三四歳小兒膝頭如虎掌爪常沒水中出膝頭示人小兒不知欲弄之輒便啖人或有生得者摘其鼻可小便之名曰水虎也

濮州刺史曹朔於汴水岸掘得鄂公馬鞭表進之不朽皮日休歷太常博士後從巢冦遇禍子光業爲吳越丞相子文璨任元帥判官入京爲太僕少卿卒子子猷猷子仲卿祥符八年禦前進士

滑州有僧景陽碣在開元寺其僧不知何許人刺史令狐公以僧有戒行以紅米飯魚鱠施之令僧食其鱠盡化爲乳頭香食訖遣人隨之吐於河內化爲活魚踴躍跳出後遷化大中十二年二月刺史李福置

李綰咸通中作越察於甲仗庫剏樓名曰武威刻石立文自序樓文銘云名樓以武威兼義也余之望又出武威

荊南舊有五花館待賓之上地也故蔣肱上成汭詩云不是上臺名姓字五花賓館敢從容

大中九月十七日勅徐泗節度使康季榮奏據濠州刺史劉彥謀狀定逺縣百姓周女小兒年九歳今年七月六日爲父患割左股上肉一寸三分不落瘡長一寸四分收得血半斤父和羮喫後二十九日載割股上已落肉與父喫其周至閏七月十二日身死至二十五日埋葬訖其女小兒於墓側不歸縣司與立艸庵一所伏以寄分廉察地列山河獲當盛明親逢大孝伏請宣付史館並賜旌表門閭奉勅周小兒方在髫年允玆志行俾之旌表用激時風宜依所奏仍委本道量事優防

杜悰鄭顥於悰皆是二月一日生悉尙主

斛律金不解書有人教押名云但如立屋四面平正卽得安祿山押字以手指三撮而成

蜀葵防作火把猛雨中不滅蠟燭過頭把猛風中不滅建中元年貶禦史中丞元全柔二年貶中丞楊瑱皆四月晦日憲皇擒劉辟李錡吳元濟行刑皆十一月朔日

韋路作相貶不附己者十司戶

崔沆循州

李瀆繡州

蕭遘播州

髙湘髙州

崔彥融恩州韋顏防州

張瀆勤州

杜裔休端州鄭彥持義州

李藻州

惟恩州不回

韋執誼敗八司馬

韋執誼崖州韓泰防州

陳諫臺州

栁宗元栁州劉禹錫播州韓曄饒州

淩凖連州

程異郴州

鄭珣瑜爲河南尹送迎中使皆有常處人吏窺之馬足差跌不出三五步

韋保衡路巖作相勢動天地附其勢者有牛頭阿旁夜叉捷疾之號二相敗以累譴者數十人

長安大內有口味庫乾符六年回祿爲災自後不置也唐末浙西林寺三檜院五花亭勝槪也

太和中入閤閤內都官班中有擡眼竊窺上者覺之班退語宰相曰適省郎班內第防人忽擡眼抹朕何也時裴晉公對曰省郎庶僚極卑微不合擡眼抹陛下上曰如何晉公曰卽與打下著上曰此小事不用打下

江西客司韓注多不禮客後進士唐珪謁蘇使君閽人不通刺因上詩曰江西昔日推韓注水今朝數趙祥縱使文翁能待客終栽桃李不成行

裴相休畱心釋氏精於禪律禪律師圭峯宻禪得達摩頓門宻師注法界觀禪詮皆相國撰序常披毳衲持鉢乞食於妓院自言曰不爲俗情所染可以說法爲人毎發願曰乞世世爲王來防佛法後於闐國王生一子手文間有裴字聞於中朝

開元宮掖競食黃魚故於河陽作池養之謂之黃魚池盧氏說有官人衣緋於中書門只候見宰相求官人問前任答曰某屬教坊作西方師子腳來三十年

貞元十三年深州奏博野縣女子姓李氏號妙法年六十六廬墓經三十七年初李少年遇安祿山逆亂被虜刼他鄕聞父亡欲奔喪又以有一子不忍分離遂割一乳畱別孩子而奔喪旣而號慟擗踴遂燒一指以啟告先靈又以不見靈柩志欲廬墓兄弟不許遂以刀刺心見其志竟開埏道見棺櫬塵土以舌防之又以發拭棺上塵埃自是廬舍墓側往往有異鳥翔集其墳上先無樹木李氏手自栽植雜樹一千根並髙數尺初廬墓數年又遇母疾漸至危亟李氏毎見母飲卽飲母食或嘔涎唾並皆嘗之無防亡李氏自刺血母臂上以爲記其至性如此其年又廬州巢縣百姓張進昭母先患創左手落經一十三年乃亡殯後進昭自截左腕廬於墓側

十宅諸王多解音聲倡優百戲皆有之以備上幸其院迎駕作樂禁中呼爲樂音郎君

歸少師崇制宅子弟極多大都不喜肥者或有之則庭立之送歸藍田供筍蕨體減方還多時則你監泣告俾歸澣濯

宣皇於內中置杖內官有過多杖之延英對宰臣諫之上曰此朕家臣杖之何妨如卿等奴僕有過不可不決

大中酷好科名帝於內中題鄕貢進士李道龍內官近多知書自文宣二帝

李朱崖武皇朝爲相勢傾朝野及得罪譴斥有人作詩云蒿春深衞國門九年於此盜乾坤兩行宻疏傾天下一夜陰謀達至尊肉視具僚忘匕箸气吞同列削寒溫當時誰是承恩者肯有餘波達村又一首雲气勢淩雲威觸天權傾諸夏力排山三年驥尾有人附一日龍髯無路攀畫閣不開梁燕去朱門罷埽乳鵶還千巖萬壑應惆悵流水斜陽出武關此溫飛卿詩也

歸登書徑山碑是崔元翰文惟稱此字

髙祖朝嚴甘羅武功人行刼爲吏所拘上謂曰汝何爲作賊甘羅對曰饑寒交切所以爲盜上曰吾爲汝君使汝窮乏吾之罪也赦之

鄭仁表肅之次子仁規之弟恃才傲物士人薄之自謂門第人物文章具美常曰天瑞有五色云人瑞有鄭仁表

僖皇卽位蕭仿崔彥昭秉政素惡劉鄴乃罷鄴知政事出爲淮南節度使是日鄴押班宣麻通事引鄴內殿謝不及笏記鄴自敍十餘句語曰霖雨無功深愧代天之用煙霄失路未知歸骨之期帝爲之惻然鄴三復之子贊皇門人也

岐王薨冊讓皇帝凡壙內置千味食監防使裴耀卿奏曰尙食所料水陸等味一千餘種毎色瓶盛安於藏內皆是非時瓜果及馬牛驢犢麞鹿肉並諸藥酒三十餘色儀注禮儀並無所憑遂減省之

張循憲爲侍禦史長安中爲河東采訪使薦蒲州人張嘉貞材堪憲官請以己官秩授之則天召見垂簾與之語嘉貞奏曰以臣艸萊得入謁九重是千載一遇也咫尺之間如隔雲霧竟不覩日月恐君臣之道有所未盡則天遽令捲簾與語大恱擢拜監察禦史

郭太后貴極終八朝代之外孫徳之外甥順之親婦憲之皇后穆之母敬文武三帝祖母

建中口戴竿三原婦人王大娘首戴二十八人而走大歷年中河南尹相裏造剎洛陽尉苗登有尾長二尺餘

賈耽爲滑州節度使酸棗縣有一下裏婦事姑不敬姑年甚老無目晨飱婦以餅裹犬糞授姑姑食覺異畱之其子出還姑問其子此何物向者婦與吾食其子仰天大哭有頃雷震發若有人截婦人首以犬首續之耽令牽行於境內以戒不孝者時人謂之犬頭婦

李祐爲淮西將元和十二年送款歸國裴令公破元濟入城官軍有剝婦人衣至裸體者祐婦姜氏懷姙五月爲亂卒所刼以刀劃其腹姜氏气絕踣地祐歸見之腹開尺餘因脫衣襦裹婦一夕復蘇傅以神藥滿十月生一男朝廷以祐歸國功授一子官字曰行修年三十餘爲南海節度罷歸卒於道

河東裴章者其父冑嘗鎭荊門州僧曇照道行甚髙能知休咎章幼時爲照所重言其官班位望過於其父章弱冠父爲娶李氏女及四十餘章從職太原棄妻於洛中過門不入別有所牽李氏自憾其薄常褐衣髽髻讀佛書蔬食又十年嚴綬尙書自荊州移鎭太原曇照隨之章因見照敍舊久之謂曰貧道五十年前言郎君必貴今則皆不何也章自以薄妻之事啟之照曰夫人生魂訴於上帝以非命處君後旬日爲其下以刃劃腹於浴器中五臟墮傷風遂死

王縉爲相爲妾造寶應寺宏麗無比爲識者所嗤鄭覃歷官三十餘任未嘗出都門便登相位以至於終貞元初丹陽令王瓊三年調集遭黜落瓊甚惋憤乃賫百金詣茅山道士葉虛中求奏章以問吉凶虛中年九十餘彊爲奏之其章隨香煙上天縹渺不見食頃復墮地有朱書批其末云受金百兩折祿三年枉殺二人死後處分後一歳無疾而卒

太宗文皇帝虯須上可掛一弓

唐李佐山東名族年少時因安史亂失其父後擢第有令名爲京兆少尹陰求其父有識告佐往迎於殯葬徒中歸而跪食如是累月一旦召佐曰女孝行純篤然吾三十年在此黨中昨從女歸未與流輩訣絕女可具大豬五頭白醪數斛蒜虀數甕薄餅十盤開設中堂吾與羣黨一醉申訣無恨矣佐承教數日乃具父出召客俄而市善薤歌者百人至初則列堂中久乃雜謳及暮皆醉眾扶佐父登榻而薤露一聲凡百皆和俄相扶坌出不知所往行路觀者億萬明日佐棄家入山數日而卒

唐韓幹善畫馬閒居之際忽有一人朱衣冠而至幹問曰何得及此對曰我使也聞君善圖良馬願賜一匹立畫焚之數日出有人揖而謝曰惠駿足免爲山川跋涉之苦亦有以酬效明日有人送素縑百疋不知其來幹取用之

河間王孝恭才知識略特出於眾初受詔徵輔公祏座上有水一器倐然變成血滿坐驚畏左右不測孝恭曰自無負神明此變應是公祏授首之兆座客始安至淮南乃梟公祏以獻時人服其先見

明皇禦勤政樓下設百戲坐安祿山於東間觀看肅宗諫曰歷觀今古無臣下與君上同坐閱戲者宗曰渠有奇相我有以禳之故耳又嘗與之夜防祿山醉臥化爲一豬而龍頭左右遽告帝曰渠豬龍不能爲也終不殺之卒亂中原

元徳秀貧時其兄早亡有遺孤期月其嫂又喪無乳哺之徳秀晝夜哀號抱其子卽以己乳含之涉旬而有潼遂長大徳秀官魯山令有淸政化惠於一邑闔境歌之

盧羣居鄭之莆田讀書業成東遊淮海求索得千縑西之長安聞桑道茂善相術車馬闐門羣傾囊奉之桑生曰吾嘗以善惡鑑於時士所惠者涓埃而已今貺余益多其防何哉羣答曰少爲業已就西來求官以天下之人信先生之口將求一言得乎桑生曰有何不可曰乞自三事以下造問公者惟言近有一盧羣自東來十年持世間重柄貴不可及卽是配分於是桑生昌言於時賢及旬辰之內凡京國重位名士皆造羣門同力申薦代宗聞其名召見卽拜拾遺累官至鄭滑節度

文皇謂虞世南一人而有五絕一曰博聞二曰徳行三曰書翰四曰辭藻五曰忠直圖形淩煙閣年八十一終

淸泰朝李專美除北院甚有舟檝之嘆時韓昭裔已登庸因賜之詩曰昭裔登庸汝未登鳳池雞樹冷如冰何如且作宣徽使免被人呼粥飯僧

長興四年李遇奏尹拙自著作佐郎除左拾遺直史館諫官直館自拙始也爾後畿赤尉稍不登矣

王居敏爲秦王六軍判官素不協意及從防擁兵之際與髙輦並轡指日影曰明日如今已誅王詹事矣

史洪肇嘗與大臣飲於竇貞固之第以夙憤激蘇逢吉舉爵曰安朝廷定禍亂直須長鎗大劍至如毛錐子安足用焉三司使王章曰𨿽有長鎗大劍若無毛錐子占軍財賦自何而集肇黙然而散自此蘇史有隙

陽邠起於小吏及爲相常言曰爲國家者但得帑藏丰盈甲兵彊盛至於文章禮樂並是虛事何足介意自此後始不在淸議

王師範非名族世承姑息及其死也而無嗣輒有長幼之序三川之士多焉

漢隱帝賜諸伶錦袍玉帶史洪肇奪之還官曰健兒戍邊寒暑未有優防爾輩不當也其凶戾也如此然至理得中

後唐晉王嘉明宗之功以其屬五百騎號曰橫衝都侍於帳下故兩河間目爲李橫衝

於鄴除工部郎中時尙書盧文紀諱業甚不平陶鑄欲請換曹其夕鄴雉經盧尙書貶石州司馬於盧之器固小也然過在執政

趙光逢爲司徒致仕光裔入相有人省問其兄語及政事他日光逢署其戶曰請不言中書事其端靜也如此

從周有殊功鎭靑社人語曰山東一條無事莫撩撥

楊尙書昭儉退居華下自題家園以見志曰池蓮憔悴無顏色園竹低垂減翠陰園竹池蓮莫惆悵相看恰似主人心

近有鐘離令王仁岫善功算因集八卦五曹算法云用十二文牌子布位先須正坐其身以坐位便居北方也每牌子拘一位毎位從一至十起坎爲初巡指八方以方爲首八卦旣畢卻取其陰橫九豎十積爲前位常以九九正文顚倒呼命曕前顧後逐位取了須是明其九九正文進退精熟方可入於諸法次第加減一位因望折倍減五門不雜於五曹五曹秤尺地倉金五數悉通於一位或遇前後隔位卽以辰次而空之或遇除減並繁別以閏牌而貼之總而存亡除畱自然明其向背旣轉移而得理則絲忽而無差但用諸法經門取其簡要若鼓珠之法且凝滯於乘除此法乃至開方立方求一立一皆可通其體例耳

法眼姓魯雪峯姓曽或問雪峯師何姓也答曰魯人不系腰卻問法眼師何姓也答曰雪峯系腰帶

盧文進幽州人也至江南李氏封範陽王嘗云陷契丹中屢入絕塞正晝方獵忽天色晦黒眾星燦然問番人云所謂笪卻日也以此爲常頃之乃明方午也又云嘗於無定河見人脛骨一條大如柱長可七尺

後唐太祖嘗隨火徵龎勛臨陣出沒如神號爲火龍子王審知起事其兄潮倡首及審知據閩中爲潮立廟水西故俗謂之水西大王

梁祖初革唐命防於內殿悉防戚屬又命葉子戲黃王忽不擲目梁祖曰朱三你受他許大官職久逺家族得安穏否於是擲戲具於階抵其盆而碎之

劉坦狀元及第爲淮揚李重進書記好酒李常令酒庫但書記有客無多少供之尋爲掌庫吏頗恡之須索甚艱因大書一絕於防之屏上云金殿試回新折桂將軍畱辟向江城思量一醉猶難得辜負揚州管記名未防重進望日復謂於坦讀之忽悟曰小吏恡酒於書記也立命斬之坦不懌凡數月悔而成疾

正衙宣樞宻使制自周祖始漢隱帝嗣位之初故也有米都知者伶人也善騷雅有道之士故西樞王公朴嘗愛其警防云小旗村店酒微雨野塘花梁補闕亦贈其詩云供奉三朝四十年聖時流落髮衰殘貪將樂府歌明代不把淸吟換好官近有商訓者善吹笙亦籍教坊爲都知能別五音知吉凶復得畫之三昩山水不下關李

王延彬獨據建州稱僞號一旦大設僞伶官作戲辭云只聞有泗州和尙不見有五縣天子

馬全節鄴都畱守以元城是桑梓之邑具白襕詣縣庭謁拜縣令沈遘避之節曰父母之鄕自合致恭勿讓也州裏榮之

孫光憲從事江陵日寄住蕃客穆思宻嘗遺水仙花數本摘之水器中經年不萎

後唐莊宗年十一從晉王討王行瑜初令入覲獻捷昭宗一見駭異之曰此子有奇表乃撫其背曰兒將來國之梁棟勿忘忠孝於吾家乃賜鸂鶒酒巵翡翠盤十三讀春秋略知大義騎射絕倫其心豁如采錄善言聽納容物殆劉聰之比也又昭宗曰此子可亞其父時人號曰李亞子

楊暉內侍字道濟僖皇末權樞宻出爲浙西監軍朱梁簒後竄身投武肅居越中長八尺有黃白法善六壬課事饌至精四季皆榜廚手冩九經三史百家用蒲薄紙字如蠅頭年九十餘卒

四明人胡抱章作擬白氏諷諫五十首亦行於東南然其辭甚平後孟蜀末楊士達亦撰五十篇頗諷時事士達子舉正端拱二年進士終職方員外郎

長興元年二月郊祀敕內外羣臣職帶平章事兼侍中中書令與攺裏鄕名號

僞蜀韓昭仕王氏爲禮部尙書麗文殿大學士粗有文章至於琴棊書算射法悉皆涉獵以此承恩於後主朝士李臺瑕曰韓八座事藝如拆韈綫無一條長時人韙之

朱耶赤心者或云其先塞上人多以騎獵爲業邊人三十輩於大山中見飛鳥甚眾鴶防於一谷中眾人就之見一小兒約才二歳已來眾鳥銜果實而飼之眾人異之遂收回眾遞養之成長求姓眾云諸人共育得大遂以諸耶爲姓言朱耶者訛也

天成中帝謂侍臣曰自古鐵券其事如何趙鳳對曰此則帝王誓文賜其子子孫孫長享爵祿帝曰先朝所賜惟三人耳崇韜繼麟尋皆族滅朕之危疑事慮朝夕嗟嘆久之趙鳳曰帝王所執故知不必銘金鏤石帝曰敢不深誡

忠懿王在錢塘顯徳中有民沈超者負罪逃匿禁其母凡百日不出及追妻鞫之當日來首判之曰母禁十旬屢追不到妻縶半日不召自來倚門之義稍輕結髮之情太重領於市心軍令處分又大貂曹公鎭靑海有盜魁累犯當死皆防赦至公在任又犯有司以赦文舉之公判曰三遇赦文天子之恩合免屢爲民患將軍之令必行乃從極典

陶谷小名鐵牛李濤嘗有書與之曰毎至河源卽思令徳唐彥謙之孫也以石晉諱攺姓焉

南部新書卷十

