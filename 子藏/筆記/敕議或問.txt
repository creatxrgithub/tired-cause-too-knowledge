敕議或問

﹝明﹞朱厚熜撰

嘉靖

禦制正孔子祀典說

禦制正孔子祀典申記

禦制火警或問﹝有序﹞

皇帝敕諭戶禮二部及都察院

禦制明堂或問有序

配享詔

○禦制正孔子祀典說

朕惟孔子之道王者之道也徳王者之徳也功王者之功也事王者之事也特其位非王者之位焉昨輔臣少傅張璁再疏請正其號稱服章等事已命禮官集翰林諸臣議正外惟號與服章二事所關者重亦關於朕者不得不爲言之朕惟我

聖祖髙皇帝應

天作辟以繼羲農堯舜而君天下傳至我皇兄皇兄升遐以朕爲我

皇考至親之子命入奉大統繼承

宗祧以主

郊廟百神爾豈敢於義理不當爲者而率爲之玆所議祀典俱未爲輕而號稱服章實又重焉

孔子當周家衰時之末不能行王者之道乃切切以王道望於魯衛二國二國之君竟不能用孔子孔子旣逝後世至唐玄宗乃薦謚曰文宣加以王號至元又益其謚爲大成夫孔子之於當時諸侯有僭王者皆筆削而必誅之故曰孔子作春秋而亂臣賊子懼孔子生如是其死乃不體聖人之心漫加其號𨿽曰尊崇其實自爲亂賊之徒是何心哉又我

聖祖當首定天下之時命天下崇祀孔子於學不許祀於釋老宮又除塑像止令設主樂舞用六佾籩豆以十可謂尊崇孔子極其至矣無以加矣特存其號豈無望於後人哉亦或當時艸創未暇歟至我

皇祖文皇帝始建北京國學因元人之舊塑像猶存蓋不忍毀之也至我

皇祖考用禮官之議增樂舞用八佾籩豆用十二牲用熟而上擬乎事

天之禮也略無忌焉夫孔子設或在今安肯享之

昔不觀魯僭王之禮寧肯自僭祀

天之禮乎果能體聖人之心決當正之也至於稱王賊害聖人之甚王者已有是徳宜居是位堯舜是也無是徳而居是位者昏亂之君如桀紂幽厲是也若至於後世之爲君而居王者之位者其徳於孔子或二三有之十百有之未有能與之齊也至我

太祖髙皇帝𨿽遵用孔子之道而

聖人神智武功文徳直與堯舜並恐有非孔子所可擬也由是觀之王者之名不宜僞稱王者之徳不宜僞爲僞穪者近於僣亂僞爲者其實有未盡之也至於服章之加因其位耳孔子昔曰名不正則言不順言不順則事不成何其不幸身遭之哉夫旣以王者之名而橫加於孔子故使顏回曾參孔伋以子而並配於堂上顏路曾晳孔鯉以父從列於下安有子坐堂上而父食於下乎此所謂名不正者焉皆由綱領一紊而百目因之以隳傳至有宋而程頤以親接道統之傳遂主英宗不可父濮王

之禮誠所謂是可忍也孰不可忍也之明驗哉

今也不正滋來世之非道將見子不父其父臣不君其君內離外叛可勝言哉除待該部集議施行外玆朕不得不辧亦不得不爲輔臣辧璁也爲名分也爲義理也非諛君也非滅師也若朕所正者亦如是所以防閒於萬世之下也設或有謂朕以位而淩先師實非原心者是爲說嘉靖九年十月二十八日

○禦制正孔子祀典申記

朕惟爲人臣盡臣道盡之云者終始生死以之非所私也孔子曰三年無攺於父之道朱子釋之曰祖父所行之事不但三年𨿽萬世亦不可攺也小有可變豈可待之三年夫成法固不可攺其於一切事務未免法久獘生不可不因時制宜至於事關綱常者又不可不急於正也朕又惟天子不可與匹夫相爭辧斯世斯時卻不得不辧也昨所命議正孔子之祀典方下命翰林編修徐階倡逆論云云者且引分祀爲

言其心之固惡可知朕不知典籍且以易明者言之孔子之謚王號自唐玄宗李林甫之君臣始夫孔子已逝在秦漢之前此間豈無賢明之君如漢髙祖唐太宗皆創業垂統者何不加王號於孔子又如漢光武中興文帝守成亦無過者又何不加王號於孔子則不敢擁虛名以示尊崇之意者可知矣林甫之請玄宗之加意必有謂林甫之爲臣也何等樣臣也其意或假尊崇師道以欺玄宗歟玄宗之所加也何其巧乎自秦而後王天下者稱皇帝漢方以王號封臣下玄宗之封謚孔子何不以皇帝加之是不欲與之齊也特一王號猶封拜臣下耳尊崇之意何在哉

這个王字非王天下之王實後世封王者之王也由是夷君武宗假托之而加謚宋徽宗薦十二章服徽宗之加欲掩其好道教而設此以尊崇耳況以諸侯王而僣天子之服章誣之甚也至於雕塑之像不知孔門弟子郎孔子死時而造之抑放釋道之爲而造之且如一个人自是一个貌色不知可增損乎抑不可乎以一聖人而信工肆意雕塑做个像曰這个是孔子像殊不知其實是个木土之靈耳孔子肯依之享之推已之心則知孔子之心也又至於八佾之舞十二俎豆又僭禮之甚也決所當正階此奏正與昔霍韜之叛議

郊祀同然韜也卻朴直■實故所言不遜階也用心如韜而言甚巧而姦也悅詞和言不激不迫甚矣佞哉斯人也翰林可用這等人邪昔同姚淶輩登科大學士費宏所取也邪正忠否昭然矣是爲申記之云

嘉靖九年十一月初一日

聖諭

昨卿等已將禮部刊行朕著說記本擬票上已朕所采卽批行非不斷也亦非惑小人之言但實不容不說王汝梅等奏一疏與徐階張衮所謂同他俱不暇言只以後世人全不公平全無義理者言之汝梅等有曰此

聖祖所存不必去也言似輕而意實重意朕不尊

祖制欲問罪耳夫設使武成王祀典今在朕下命去之必翕然奉順必無一人言之曰此

聖祖所存也且如各鎭總兵武臣凡行事序列在撫按官上今率皆挫制之一有邊警無所施爲往往有賊至而猶不知者豈可望其得備乎至此失事輒行姦巧罪皆歸之主將或有暴虐輕率激怒貧卒反賴主將主使如失記名巡撫保定官及歐陽重者我

聖祖時有此制乎有敢這等無理者乎他則不能細數孔子稱王咸謂可者狥私意耳借之以制壓君於上威服人於下𨿽曰尊孔子實是自尊也甚矣

孔子教人以道初無這樣事至於壞亂人極大爲不道之徒不知孔子嘗教爲此等事耶如今人只知說三代之治爲體時治爲非夫三代時君臣庶民恰如一个人唐虞又可知矣今人都是計利害爲身家之輩動以善人爲令色君子爲僞爲讜言爲國者曰挾私求進親君敬上者曰謟諛逢迎舉善去惡者結黨設報復之心開陳政治者曰此喜功好事請修禮樂者眾加變亂成法之名拾遺補闕者曰此彰君之過故凡朝廷興舉動謂狂爲由是觀之凡愛國任事之臣必盡斥逐凡他比同之類所行所爲上制君下脇民無所不可是無紀綱法度恣意適情弒父不難矣因諭而著此亦當通行刊布嘉靖九年十一月初八日

○禦制火警或問有序

朕爲是或問是不得已耳豈不知好辧多言起羞爲佞大失君道之體特爲重大者作之耳夫今人率多深福禍以搖惑人之心志彊牽妄附詆毀善人阻害道義故朕述此以自爲之記云耳非尙辯焉非餙過焉惟明達者知之故序

或問於吾曰汝家東所房被災是

天之所仁愛以示汝汝其省之否乎吾答曰予菲薄之人仰承

皇天眷命主斯億兆過咎最多

皇天垂示仁愛予於此未知所以或曰我聞變不虛生必有所召玆警在汝家非汝徳失其中和政失之躁急與夫凡所致此者否則何有是乎吾答曰吾非汝此問何得言乎汝其聽吾陳之宮中地面窄狹房屋重疊宮人有三四人止一房者又不肯相和昨一氏飲酒酣沈而睡至二鼓末惹火著身猶未覺卽焚其身方延至屋人盡睡熟罔覺至三鼓巡者才見忽報之所司急喚眾人火已盛矣且三十五房接脊通連無可措手悉毀之此自醉氏起緣非災變也其實人自不愼耳如以吾禁酒之令失嚴及無徳罔以弭之者此其吾之過也本非災異也或問汝旣知若此何必引咎下令修省禱於

天禱於

祖考哉此豈詐與吾答曰予聞人君之事

天也不可不愼此非變異本人爲之固不可爲災而所以禱之

天禱之

祖考者告之以人事不修祈之以將來佑化吾家長也不能致人人小心共保非我之過失誰與故告於

上天告於

祖考庶有所嚴畏下令修省庶使人人事事務圖愼美何詐何僞人縱可欺天可欺乎

或曰斯固是矣寧不失怠以自恣乎吾答曰孔子大學正心之道曾子釋之曰有所忿懥恐懼好樂憂患則皆不得其正夫不得其正者何不當忿懥而生忿懥不當恐懼而起恐懼與夫不當好而好不當憂而憂者心旣昏惑顚亂忿懥於違巳拂意之言恐懼於邪說誣祝之術好樂於聲色逸豫之場憂患於姦小惡讎之讒虛靈眩惑心欲得頃刻之安且不能尙能正乎況今人專譚禍福務求事應彊爲附掜陰中古人暗亂人志使聞者股栗而背汗至此則人人荒惑將不顧君親謀爲害治不可曉諭而至因而束之又自招督責之過是因細而失其巨吾惟知

皇天昭鑑在上

祖考臨視在旁鬼神質之左右直知自信而已矧忠肝義膽之賢所見又豈吾比哉汝其爲是問也惑亂人心甚矣豈君子哉問者慚而退

嘉靖辛卯正月終旬八日記

○皇帝敕諭戶禮二部及都察院

朕惟民爲國本本固邦寧不可不加意焉欲民安又必愼用守令然後乃獲所安近屢有旨令吏部多方選授用心考察外但未聞某官果賢某方民獲安生某官爲否某方民不聊生無馮黜陟實效未臻況近來災變多端本由朕致而百司公理亦不免有匡贊之責而親民之官又最切焉今將朕偶有所見立爲條目爾部院便卽刊布開示於後

一守令已有旨命所司愼選外著彼到任之後務要上遵我

皇祖成法修盡職業愛惜百姓所欲者與之聚之所惡者與之去之扶善而驅其彊暴尊賢而去其不肖教之以忠孝道之以仁義勿得肆虐用酷殘我百姓

一凡軍民人等有在家能孝奉祖奉宗恭事長上和睦鄰里教訓子孫者務要指名奏來以憑旌異不許狥情用私

一耕桑者衣食之源一家之中賴之上奉祖先父母下養妻子人口須要依時力務男女各勤乃職但是少壯者都要耕織耕者勿怠於耒耜織者勿惰於機杼晨作晚息庶不致饑寒之苦

一各處但有荒蕪未種之地著召貧民自種官給與牛犋種子不徵稅糧不許彊眾侵奪及官豪人等有違一體奏來治罪

一秋之後所獲須要樽節愛惜勿得賤棄儲之以備凶歉

一誤農害義莫甚於釋氏之徒今尢重焉夫彼不過以生死以恐吾民小民愚甚直言無疑浸浸然而不之省遂至傷倫敗俗廢人事捨農業甚是有害世道今𨿽不能去然驅迫之速必至作害但要牧民之官嘗加省諭禁戒其未來其見被惑者有能捨非從正都著遠做生理須要從容善誘務使移轉如一府中有能一年化正二百人以上州一百人以上縣四十人以上者巡按禦史奏來否亦奏來以憑考報

一欲守令盡職又在巡按禦史禦史克盡職以爲表率他人不敢不勉今後各處巡按禦史著照近日右都禦史汪鋐所奏事件務要遵依不許抗違以爲身先之道敕內所載某官果有遵行盡職民安生業的指名奏來升用或賜以旌獎有仍前不遵故虐小民者亦要指名劾奏治罪務要從公薦劾以憑黜陟如所否者若朝廷訪知決不輕貸如敕奉行故諭

嘉靖九年十二月初八日

敕詔

敕曰南京

太廟或建或弗建朕惟

太宗旣遷北京爲子孫萬世之業則南京

太廟不必重有或謂

太祖初定之都且爲子孫者當萬世以報功徳不可廢也朕則以爲必欲建廟以報功徳必又當捨北京

太宗所立之廟矧夫

太宗旣以定北都傳已六宗矣能爲

太祖

太宗守洪業萬世其傳無南北之分我

太宗所定之基我

太祖亦未爲不格於斯一天下作

二主二廟恐弗合禮與義或謂承天府尙有

獻考廟是非薄

祖厚親歟朕則曰承天之有廟昔藩邸之所存者奉

孝宗命建府第時作者不敢去之況此卽南京

奉先殿之義可比非是玆

世廟同朕惟周家𨿽有三都三廟之同建彼今不同今之南京者祗存百官有司不巡幸不舉時祀徒有廟社或曰累朝舊典遇事則遣告焉朕惟

祖宗惟於子孫是依是憑有疾一代尙若弗祭況數千里之遠能將我之誠敬者今旣以北京立萬世之業則當爲萬世之圖使其定傳於此庶幾

太祖永歆必不以作廟爲歆也敕爾諸臣議

禮部等衙門少保兼太子太保尙書翰林院學士等官夏言等謹題爲南京

太廟事本月十三日欽奉

敕諭南京

太廟復建或弗建朕惟

太宗旣遷北京爲子孫萬世之業則南京

太廟不必重有或謂

太祖初定之都且爲子孫當萬世以報功徳不可廢也朕則以爲必欲建廟以報功徳必又當捨北京

太宗所立之廟矧夫

太宗旣以定北都傳已

六宗矣能爲

太祖

太宗守洪業萬世其傳無南京之分我

太宗所定之基我

太祖亦未爲不格於斯一天下作

二主

二廟恐弗合禮與義或謂承天府尙有

獻考廟是非薄祖厚親歟朕則曰承天之有廟昔藩邸之所存者奉

孝宗命建府第時作者不敢去之況此卽南京

奉先殿之義可比非是玆

世廟同朕惟周家𨿽有三都三廟之同建彼今不同今之南京者祗存百官有司不巡幸不舉時祀徒有廟社或曰累朝舊典遇事則遣告焉朕惟祖宗惟於子孫是依是憑有疾一代尙若弗祭況數千里之遠能將我之誠敬者今旣以北京立萬世之業則當爲萬世之圖使其定傳於此

庶幾

太祖永歆必不以作廟爲歆也敕爾諸臣議欽此欽遵查得先該南京禮部尙書湛若水等題前事內開近者南京

太廟被火伏聞於內

列祖神主一時亦被延毀號吁莫及竊謂

列祖神靈陟降在天

皇上親承

宗廟之祀對越歆享仁孝誠敬爲已至矣南京旣有

太廟又有

奉先殿每日及朔望進膳

列祖神靈固有所依但南京

太祖神主系是

祖宗百七十年奉安已久一旦遭此災變恐無以慰

皇上孝思瞻切之情臣等待罪禮官仰體

孝思必須補造

列聖神主以爲神靈之依必須重建南京太廟以爲奉安之所然又工程非歲時可就香火非日月可缺似此數端臣等實竊究心未知所宜伏乞

聖明敕下禮部議處奏請或先

欽制告文特遣大臣親到南京祭告

列祖神靈或權將南京

太廟原日朝夕香火暫並於南京

奉先殿用少伸皇上純孝之誠惟復別有裁處等

因奉

聖旨禮部看了來說欽此欽遵臣等會同少師兼太子太師吏部尙書華蓋殿太學士張孚敬少保兼太子太保吏部尙書武英殿太學士李時後軍都督府等衙門太傅兼太子太傅武定侯等官郭勛等太子太保吏部尙書兼兵部尙書等官汪鋐等議得惟天子議禮惟聖人達孝近日南京

太廟旣毀於火該南京禮臣奏請欲將南京

太廟原日朝夕香火暫並於南京

奉先殿其重建廟制補造

神主干系

宗廟大禮取自

上裁欽蒙

敕下該部看詳臣下𨿽欲據經守禮愚賤未敢專擅欽蒙

皇上至徳達孝論言精確貽謀髙遠不獨有以正一代宗廟之禮且足以定萬世帝王之業誠非臣下所及乃復不自滿假務集眾思尢見虛中愛禮甚

盛心也臣等凡愚何能仰贊萬一然有

君如此安敢不盡竊惟古者國無二廟無二主故虞祭用桑主練祭用栗主栗主旣立乃毀桑主君去其國則太宰取羣廟之主以從明天無二日尊無二上國無二廟神無二位也

後世此義不明漢有原廟齊有僞主褻瀆誣妄事神則難乃若有周三都三廟則又禮以義起事有攸宜岐周則太王諸侯之廟鎬京則武王定都所建洛邑則周公定鼎所建然鎬京廟成則岐周之主已從洛邑𨿽廟成王未嘗都洛則鎬京之主自在周公𨿽以至親畱後然諸侯不得祭天子天子不得祭太宗文王武王之禋蓋非正祭故國有二廟自漢惠始也神有二主自齊桓始也周之三都三廟乃遷國立廟去國載主非二廟二主也我

太祖肇都南京卽周公都洛

太宗定都北京卽武王都鎬知武王周公之志未嘗不同則知

太祖

太宗之心未始異矣

況

太祖末年嘗有攺都之議則知一時定鼎金陵未稱貽謀之遠迨

太宗定都燕京內制六合外控諸邊形勢遠過關中固萬世帝王之業我

太祖在天之靈豈不居歆況

聖子神孫旣親奉祀事於此則

祖宗神靈自當陟降於此斯固人情亦乃神道古人立主依神立廟依主而子之身又

祖宗所依今日正當專守於此使

宗廟社稷專主於此本支百世根本於此祈天永命保民出治罔不於此玆實億萬載無疆之休此臣等所謂不徒定一代宗廟之禮而且以定萬世帝王之業者也

臣等𨿽愚且賤必知其是確乎不可易矣然仰惟

聖衷謙虛猶若有所未安者臣等請得而贊之惟

聖明斷焉今日南京

太廟之議太略有二或謂可弗建者以國無二廟神無二主也或謂當重建者以南京根本重地

祖廟神靈久依有其舉之莫敢廢也弗建也者守禮也重建也者以義也𨿽見有不同知者見之謂之知仁者見之謂之仁愚且賤焉弗敢專也弗敢遂也今伏讀

聖諭所謂旣以北京立萬世之業當爲萬世之圖使其定傳於此庶幾

太祖永歆必不以作廟爲歆云者則弗建之議可以的然而決矣

聖諭所謂南京祗存百官有司不巡幸不舉時祀

祖宗惟子孫是依是憑云者則復建之議可以渙然而釋矣此所謂眾言淆亂折諸聖也

至曰

太宗定北都傳已

六宗能爲太祖

太宗守洪業無南北之分又曰一天下作

二主

二廟恐弗合禮與義太哉王言一哉王心

聖學孝道蔑以加矣𨿽前聖復起不能易矣乃知

睿思淵識自出尋常萬萬倍也至謂承天府尙有

獻考廟今弗重建南京

太廟爲丰祀於暱此以

人之腹度君子之心百姓不知者耳況事體大異比擬不倫

聖諭固已折之當矣且南京

太廟今日之廢非出於人而

祖宗廟享固在於此匪曰疏之實以親之匪曰薄之實以尊之以善繼善述之心爲不愆不忘之孝守

文祖遷都之慮保

髙皇創業之謨則不當復建廟於南京者誠萬世不易之定論也況南京皇城宮殿傾圯者多累朝以來不許修飭而近日議臣往往奏欲修理此皆不知

祖宗深意殊非所以守成法而定民志且北京

宗廟行將復古定制久注淵衷而南京

太廟修飭方新遽罹回祿則

皇天眷徳之意

聖祖啟後之靈恐不可不默會於昭昭之表者也

臣等學不足以洞達天人才不足以彌綸治道然仰奉

聖謨僉謂玆事可以質鬼神而無疑俟百世而不惑矣但南京原有

奉先殿在其朝夕香火自當並合供奉如常仍乞

俯從禮官所請欽制祝文遣官祭告其

太廟遺址似當仿古壇墠遺意仍髙築垣墻謹司啟閉不致有所踐踏致尊嚴之意則禮成義盡而國是定矣

宗社幸甚萬世幸甚緣系南京

太廟事理未敢擅便謹題請旨

嘉靖十三年八月十五日少保兼太子太保禮部尙

書翰林院學士臣夏言

左侍郎臣黃宗明

後軍都督府掌府事太傅兼太子太傅武定侯臣郭勛管府事襄城伯臣李全禮

南寧伯臣毛良

英國公臣張鑰

會同侯臣孫果

武安侯臣鄭綱

泰寧侯臣陳璉

定西侯臣蔣榮

駙馬都尉臣謝詔

太子太保玉田伯臣蔣榮

廣寧伯臣劉泰

平江伯臣陳圭

寧晉伯臣劉文

中軍都督府掌府事成國公臣朱鳳

管府事保定侯臣梁永福

鎭遠侯臣顧寰

東寧伯臣焦棟

定國公臣徐延徳

陽武侯臣薛翰

丰城侯臣李熙

安仁伯臣王桓

彭城伯臣張欽

泰和伯臣陳萬言

左軍都督府掌府事太子太傅惠安伯臣張偉

管府事崇信侯臣費栻

恭順侯臣吳世興

懷寧侯臣孫瑛

京山侯臣崔元

駙馬都尉臣鄔景和

長寧伯臣楊太經

丰潤伯臣曹松

懷柔伯臣施謹

右軍都督府掌府事太子太傅宣城伯臣衛錞

管府事城山伯臣王洪彰武伯臣楊質

隆平侯臣張瑋安鄕伯臣張坤

忻城伯臣趙武

武靖侯臣趙世爵

署都督府僉事臣江桓

前都督府掌府事太子太保遂安伯臣陳��

專管府事靖遠侯臣王瑾

成安伯臣郭瓚

西寧侯臣宋良臣

靈璧侯臣楊紹宗

應成伯臣孫鉞

太子太保吏部尙書兼兵部尙書臣汪鋐

左侍郎臣霍韜

右侍郎臣張邦奇

戶部尙書臣許瓚

左侍郎臣張云

右侍郎臣陳軾

總督倉場右侍郎臣周敍

太子太保兵部尙書臣王憲

右侍郎臣錢如京

刑部尙書臣聶賢

右侍郎臣楊志學

太子少保工部尙書臣秦金

左侍郎臣林庭■﹝木昂﹞

右侍郎臣甘爲霖

兵部尙書兼都察院左都禦史掌院事臣王廷相左都禦史臣張衍慶

通政使司通政使臣陳經

左通政臣鄭紳

右通政臣杜柟臣張景華

左參議臣劉繼徳

右參議臣蔡舉子

太理寺右少卿臣蔡經

右寺丞臣林希元

詹事府掌府事吏部左侍郎兼翰林院學士臣顧鼎臣

太常寺少卿兼翰林院侍讀臣謝丕

翰林院侍讀學士臣吳惠臣張璧

侍講學士臣蔡昂

左春坊左諭徳臣姚淶

國子監祭酒臣王激

司業臣馬汝驥

吏部都給事中臣王守

戶科都給事中臣管懷理

禮科都給事中臣藩大賓

兵科都給事中臣曾忭

刑科都給事中臣周昆

工科都給事中臣戴繼

浙江道監察禦史臣徐宗魯

雲南道監察禦史臣宋茂熙

河南道掌道事貴州道監察禦史臣葉照山東道掌道事山西道監察禦史臣劉希隆

廣東道監察禦史臣白賁

江西道掌道事河南道監察禦史臣曾銑

四川道監察禦史朱方

貴州道監察禦史臣葉照

湖廣道監察禦史臣郭從臯

陜西道掌道事山西道監察禦史臣曹達廣西道

掌道事河南道監察禦史臣沈一定

山西道監察禦史臣劉希龍

福建道掌道事廣西道監察禦史臣李遂

八月十五日會題十六日奉

聖旨卿等旣會議停當南京

奉先殿香火並日進膳儀禮部查議了來看原廟址依擬髙築圍垣以護所司時加巡守並各處以後勿得整修著著爲令在京廟制卽便著各該司先行擬辧物料來歲作急擇日興工承天府

皇考家廟亦勿稱廟卽仿

奉先殿意曰隆慶亦卽制扁奉安用別輕重之意遣官祭告亦無謂待查明香火進膳一並區處各該衙門知道

少保兼太子太保禮部尙書翰林院學士臣夏言等謹題爲刊布

敕議以昭令典事祠祭淸吏司案呈嘉靖十三年八月十三日該本部尙書夏言蒙

召赴平臺

欽授敕議南京

太廟事理該本部會同內閣府部等衙門集議

上聞本月十六日奉

聖旨卿等旣會議停當南京

奉先殿香火並日進膳儀禮部查議了來看原廟址依擬髙築圍垣以護所司時加巡守並各處已後勿得整修著著爲令在京廟制卽便著各該司先行擬辦物料來歲作急擇日興工承天府

皇考家廟卽仿

奉先殿意曰隆慶亦卽制扁奉安用別重輕之意遣官祭告亦無謂待查明香火進膳一並區處各該衙門知道欽此已經通行各該衙門欽遵施行外今該前因案呈到部

臣等竊惟南京

太廟事宜斷自

聖衷允愜輿論克應祀典足昭王章等臣所謂正一代宗廟之禮定萬世帝王之業質諸鬼神而無疑以俟百王而不惑者也是宜著令爲典垂世大訓必須刊刻播傳庶幾家諭戶曉凡使我臣民建極歸極是彜是訓知惟

天子議禮聖人達孝而天下寡過矣臣等謹將欽奉敕議並會議題奏繕寫裝潢成帙隨本進呈

禦覽伏乞欽定書名敕下本部刊布以垂久遠緣系刊布敕議以貽令典事理未敢擅便謹題請旨奉

聖旨名做敕議刊傳

○禦制明堂或問有序

明堂或問者非上人亦好辧以效常情之所爲也實不得已之言也我

皇祖常假臣下作對奏因作樓城之上焉故此或問以作云

問曰明堂大享之禮邃古無者本周之始固亦報

天之情祗以配位之位每論不同且在今日有甚難者汝其何用情哉答曰明堂享禮次於大報重於他祀𨿽古遠有無未可知周始著之載籍今日之舉未難時人之情非古人之比也曰配帝爲難將欲奉

太宗配庶幾可以服天下每思不知視

太宗何如之主今日聖靈在天猶昔日禦世一般

太宗本時君之遠祖以父近之親尊之是非人道之正降祖爲親經所未聞孔子不曾有是言以教後世但世愈降道愈湮文人學士之心日昧於一日但騁彼舞文弄智恣意胡爲上箝君父下愚細人此非難者決不可行之禮也問曰汝蓋欲奉

考配亦非暱於愛親而不愛祖耶答曰明堂本義是因秋時羣物成以報

天卽人成於父之義以其

合於義之正大典則爲禮故父配爲正不爲暱丰不爲忘遠問曰父配固是矣將來一世一易抑且以一乎答今旣用

周制爲凖則卽如武王行禮奉以文王配之義一而已矣

問曰周公制禮汝何謂武王行之答曰周公者臣職也𨿽然稱武王爲正豈有臣行君禮哉周公自武王爲之則嚴父必文今日自我舉必

皇考配也問者又曰配義𨿽明稱宗何爲答曰稱宗之義在今時無有一說但不過是尊親之意亦無憑據亦無輕重亦無利害只是个崇上之義耳問曰稱宗附廟否答曰附廟與稱宗是一行今文臣但以附廟必祧不如專享百世爲上此不過愚哄其君耳我

皇考𨿽未卽生存之位今日亦有如生之義

祖宗列聖歡聚一堂獨去我

皇考一人人情不堪時義不順

皇天皇祖之所眷思子子孫孫之所不忍獨文人殘恨之無比也非害於義害於禮

者卽無意思之爭辧必稱宗以附廟親盡必祧則可以成一代

宗廟之禮豈有太廟中四親不全之禮乎

人而無父有諸況人君爲人之極可乎問者又曰稱宗附廟祧禮皆明明堂之配親盡將何爲答曰明堂之配百世不可易奉祧何害兩不關涉也問者又曰時人但爲

太宗不得一配爲爭耳答曰此說不是尊崇之實假借以制時君又上欺

太宗爲無道之甚夫假借君之罪固重上欺

太宗之罪尢重今日之始祖

太祖也始祖故配

郊也今日之嚴父

獻考也嚴父故配明堂也此文人亦知之明明知

太宗卽不可止並

始祖又不可降擬近親故曰祈谷可一奉配又欲復屋下以重明堂之祭此彊牽妄擬欺愚君上是人爲哉問曰若是說者則

太宗永無配享之典汝寧忍之哉答曰禮之正所當爲者不可避不可讓也避則自詭讓則負

天禮之不正不當爲者不可妄不可欺妄則自失欺則詐情以事神必不歆聖人教人如是邪問曰

太宗功兼創守將何以報之哉答曰

我

太宗當

皇祖初定之中又置建文所壞復興起之便是再創一般今同

太祖百世不遷此乃報崇之正然稱號

太宗未免無異於

列聖當以祖字別之庶見其宜也此人情之■焉夫何謂古以祖有功而宗有徳今槪以宗尊之

太宗所謂有功者焉可同宗稱之此當別之者也云

嘉靖十七年六月二十六日

○配享詔

奉

天承運

皇帝詔曰朕惟

天眷我國家

皇祖太祖髙皇帝始肇於先

皇祖太宗文皇帝戢成於後

二帝之玄功盛■﹝列上心下﹞髙厚同焉朕以支宗荷天下簡用纘實位於玆已一十七載矣追繹我

文皇帝之功光

太祖澤蔭後昆繼惟我

皇考獻皇帝躬備聖徳慶延於朕輝前庇後載籍弗聞

文皇帝也宜有功而祖報焉

獻皇帝也可有徳而稱宗焉庶幾伸子孫宗顯

尊親之至意適因法古典明堂之舉乃稽循嚴考配

帝之經議命在廷百官會定至於三再師錫之義僉謂之同朕以九月九日躬祗奏於

圜丘敢以太禮請

命分諸命使徧奉朕誠各請

方澤

宗廟

社稷以告越二日率羣臣

奉

寶冊崇尊

皇祖文皇帝廟號尊謐爲

成祖

啟天弘道髙明肇運聖武神功純仁至孝文皇帝尊上

皇考獻皇帝廟號謚焉

睿宗欽天守道洪徳淵仁寬穆純聖恭儉敬文獻皇帝卽日躬行

皇考附享於

太廟仍藏主於後原寢是月之二十一日太剛躬行季秋明堂禮於太內

玄極寶殿祗享於

上帝奉我

皇考睿宗獻皇帝配神於戲肇大享於初成整物與民胞之意奉

嚴親而上配答生成罔極之恩禋祀忻成慶同民物凡在堪輿之內聞詔宜悉欽哉

廣信府同知鄒潘校正

推官方重校正

臨江府推官袁長馭校正

上饒縣學教諭余學申對讀

湖州府後學吳仕旦覆訂

