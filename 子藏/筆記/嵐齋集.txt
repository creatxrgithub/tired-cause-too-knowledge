嵐齋集

《嵐齋集》輯佚

《嵐齋集》佚文

《嵐齋集》﹐李躍撰。《新唐志》著錄二十五卷﹐《宋志》著錄一卷﹐似已殘佚。李躍生平不詳。《侯鯖錄》卷八引其佚文﹐敍及唐末乾符至乾寧間無宗相﹐可見作者當爲幹寧﹝894—897﹞以後人。從現存殘文片斷﹐約略可知原書當記逸聞故事﹐不涉神怪。書今不存。

【佚文】○武翊皇以三頭冠絕一代。後惑婢薛荔﹐苦其冢婦盧氏﹐𨿽李紳以同年爲護﹐而眾論不容﹐終至流竄。解頭﹐狀頭﹐宏詞敕頭﹐是謂三頭。﹝《南部新書》己集。按﹐《姬侍類偶》卷下「陶芳玷李﹑薛荔懼盧」亦云「《嵐齋集》﹕武翊黃惑於媵婢薛荔﹐苦其家婦盧氏。李新昌以同年爲蔽護﹐而眾論不容﹐終至流竄。」當系節文。此事又見《唐語林》卷六﹐周勛初校證本866條﹐惟出處失考。﹝《唐代筆記小說敍錄》言之。﹞文云「武翊黃﹐府送爲解頭﹐及第爲狀頭﹐宏詞爲敕頭﹐時謂武三頭﹐冠於一時。後惑於媵嬖薛荔﹐苦其冢婦盧氏﹐𨿽新昌李相紳以同年蔽之﹐而眾論不容﹐終至流竄。」﹞﹝《全唐文》卷七六八有武翊皇詩一首﹝瑕瑜不相掩﹞

○大中二年﹐李衛公謫崖州﹐歷宣宗懿宗兩朝無宗相。至乾符二年﹐李蔚爲相﹐俄罷去﹐歷乾符﹑廣明﹑中和﹑光啟﹑文徳﹑龍紀﹑大順﹑景福﹑幹寧﹐悉無宗相﹐而宗室陵遲尢甚﹐居官者不過郡縣長﹐處鄕裏者或爲裏胥族。﹝《侯鯖錄》卷八引《嵐齋集》﹐此段文字又見《唐語林》卷七﹐參見周勛初校證本994條校語。﹞

○陸龜蒙於蘇守張摶座上賦《木蘭堂》詩﹕「洞庭春水綠於云﹐日日徵帆送遠人。曾向木蘭舟上過﹐不知元是此花身。」﹝《西溪叢語》卷上﹐原文如下﹕「『洞庭春水綠於云﹐日日徵帆送遠人。曾向木蘭舟上過﹐不知元是此花身。』一小說﹕唐末館閣數公泛舟﹐以木蘭舟爲題。忽一貧士登舟作此。諸公覽詩大驚。物色之﹐乃李義山之魄。時義山下世久矣。又《嵐齋集》載此詩﹐陸龜蒙於蘇守張摶座上賦此《木蘭堂》詩﹐未知孰是﹖」據文義﹐所謂「一小說」者﹐非《嵐齋集》也﹐《嵐齋集》載者當爲陸龜蒙賦《木蘭堂》詩事。按﹐《全唐詩》卷六二八有陸龜蒙《木蘭堂詩》﹝原注﹕一作李商隱詩﹞﹕「洞庭波浪渺無津﹐日日徵帆送遠人。幾度木蘭舟上望﹐不知元是此花生。」﹝《唐詩紀事》卷五十三﹝李商隱﹞﹕義山少遊﹐投宿逆旅﹐主人會客﹐召與坐﹐不知其爲義山也。酒酣﹐席客賦﹝木蘭花﹞詩﹐義山後就﹐曰﹕洞庭波泠暁侵云﹐日日徵帆送遠人。幾度木蘭舟上望﹐不知舩是此花身。坐客覧之大驚﹐詢之﹐乃義山也。﹞

○大中元年魏扶知禮闈﹐入貢院題詩曰「梧桐葉落滿庭蔭﹐鏁閉朱門試院深。曾是昔年辛苦地﹐不將今日負前心。」及牓出﹐爲無名子削爲五言以譏之。﹝《南部新書》戊集。按﹐《邵氏聞見後錄》卷十七﹕「唐人知貢舉者有詩云﹕『梧桐葉落井亭陰﹐鏁閉朱門試院深。嘗是昔年辛苦地﹐不將今日負初心。』後爲下第者裁作五言以誚之。」原注出《嵐齋集》。據此可知《南部新書》系引《嵐齋集》。《唐詩紀事》卷五十一「魏扶」亦有此文字。魏扶詩《全唐詩》卷五百一十六收有﹐名《貢院題》﹕「梧桐葉落滿庭陰﹐鏁閉朱門試院深。曾是昔年辛苦地﹐不將今日負初心」。魏扶﹐太和四年進士第﹐大中三年兵部侍郎同平章事﹐《全唐詩》收詩三首。《全唐詩》卷八百七十二有無名氏《攺魏扶詩》﹐序云「大中初﹐魏扶知禮闈﹐入貢院﹐題詩云﹕梧桐葉落滿庭陰﹐鎖閉朱門試院深。曾是昔年辛苦地﹐不將今日負前心。及牓出。無名子削爲五言詩以譏之。」詩云「葉落滿庭陰﹐朱門試院深。昔年辛苦地﹐今日負前心。」﹞

○咸通末﹐鄭渾之爲蘇州督郵﹐譚銖爲鹺院官﹐鍾福爲院巡﹐俱廣文。時湖州牧李超﹑趙蒙相次俱狀元。二郡境土相接﹐時爲語曰「湖接兩頭﹐蘇聯三尾。」﹝《南部新書》己集。按﹐鍾福《類說》卷四十一《南部新書》作鍾輻﹐當是。《唐摭言》卷八﹝夢﹞有虔州南康人鍾輻﹐卽此。又《湘山野錄》卷中﹑《新編分門古今類事》卷十﹝鍾輻亡家﹞記「江南鍾輻」事﹐與此鍾福似非一人。《中華大典﹖隋唐五代文學捲》以爲一人﹐《中國文學家大辭典﹖唐五代捲》以爲是二人﹐尙難遽定。《吳郡誌》卷十二《官吏》云「唐鄭渾之﹐咸通末爲蘇州督郵﹐談銖爲鹺院官﹐鍾福爲院巡闕時湖州牧李起及趙蒙俱狀元﹐人語曰﹕湖接兩頭﹐蘇聯三尾。」注出《嵐齋錄》。可知《南部新書》此條出《嵐齋集》。﹞﹝《唐語林》卷四﹝校證本559條﹞﹕咸通末﹐鄭渾之爲蘇州錄事﹐談銖爲鹺院官﹐鍾輻爲院巡﹐俱廣文。時湖州牧李超﹑趙蒙相次俱狀元。二郡地土相接﹐時爲語曰「湖接兩頭﹐蘇連三尾。」周勛初校證本未指明此條出處。後其《唐代筆記小說敍錄》則言出《嵐齋集》。﹞

