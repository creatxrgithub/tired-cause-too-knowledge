

欽定四庫全書

子部十

古今注

雜家類二【雜考之屬】

中華古今注

雜家類二【雜考之屬】提要

【臣】等謹案古今注三卷舊本題晉崔豹撰中華古今注三卷舊本題唐太學博士馬縞撰豹書無序跋縞書前有自序稱昔崔豹古今注博識𨿽廣殆有闕文洎乎黃初莫之聞見今添其注以釋其義然今互勘二書自宋齊以後事二十九條外其魏晉以前之事豹書惟艸木一類及鳥獸類吐綬鳥一名功曹七字爲縞書所無縞書惟服飾一類及開卷宮室一條部伍兵陣二條馬鼤犬二條爲豹書所闕其餘所載並皆相同不過次序稍有後先字句偶有加減縞所謂增注釋義絕無其事又縞書中卷云棒崔正熊注車輻也使全襲豹語不應此條獨著豹名考太平禦覽所引書名有豹書而無縞書文獻通考雜家類又只有縞書而無豹書知豹書久亡縞書晚出後人摭其中魏以前事贗爲豹作又檢校永樂大典所載蘇鶚演義與二書相同者十之五六則不特豹書出於依托卽縞書亦不免於勦襲特以相傳旣久姑並存以備防考耳案劉孝標世說注載豹字正能晉惠帝時官至太傅馬縞稱爲正熊能熊二字相近蓋有一誤舊五代史有縞傳載其明經及第登拔萃之科仕梁爲太常修撰累歷尙書郎知理院事遷太常少卿通鑑紀其唐明宗天成二年官中書舍人有請立親廟事冊府元龜載其長興四年爲戶部侍郎年已八十後又爲國子祭酒今本題唐太學博士蓋據陳振孫書錄解題然稱爲太學博士實振孫之誤至其時代則振孫亦稱後唐不專稱唐又明人刋本以意妄爲竄攺矣乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

古今注卷上

晉崔豹撰

輿服第一

大駕指南車起黃帝與蚩尢戰於涿鹿之野蚩尢作大霧兵士皆迷於是作指南車以示四方遂擒蚩尢而卽帝位故後常建焉舊說周公所作也周公治致太平越裳氏重譯來貢白雉一黑雉二象牙一使者迷其歸路周公錫以文錦二疋軿車五乘皆爲司南之制使越裳氏載之以南緣扶南林邑海際期年而至其國使大夫宴將送至國而還亦乘司南而背其所指亦期年而還至始制車轄轊皆以鐵還至鐵亦銷盡以屬巾車氏收而載之常爲先導示服逺人而正四方車灋具在尙方故事漢末防亂其灋中絕馬先生紹而作焉今指南車馬先生之遺灋也【馬鈞曹魏時人】

大章車所以識道裏也起於西京亦曰記裏車車上爲二層皆有木人行一里下層擊鼓行十里上層擊鐲尙方故事有作車灋

辟惡車秦制也桃弓葦矢所以祓除不祥也

豹尾車周制也所以象君子豹變尾言謙也古軍正建之今惟乘輿得建焉

金斧黃鉞也鐵斧鉞也三代通用之以斷斬今以金斧黃鉞爲乘輿之飾鉞諸王公得建之武王以黃鉞斬紂故王者以爲戒太公以鉞斬妲己故婦人以爲戒漢制諸公亦建鉞以太公秉之助武王斷斬故爲諸公之飾焉大將軍出徵特加黃鉞者以銅爲之黃金塗刄及柄不得純金也得賜黃鉞則斬持節將也鍠秦攺鐵鉞作鍠始皇制也一本云鍠秦制也今乘輿諸公王妃主通建之也

麾所以指麾武王右執白旄以麾是也乘輿以黃諸公以朱刺史二千石以纁

五輅衡上金爵者朱雀也口銜鈴鈴謂鑾所謂和鑾也禮記云行前朱鳥鸞也前有鸞鳥故謂之鸞鸞口銜鈴故謂之鑾鈴今或爲鑾或爲鸞事一而義異也

車輻棒也漢朝執金吾金吾亦棒也以銅爲之黃金塗兩末謂爲金吾禦史大夫司校尉亦得執焉禦史校尉郡中都尉縣長之類皆以木爲吾焉用以夾車故謂之車輻一曰形似輻故謂之車輻也

棨防殳之遺象也詩所謂伯也執殳爲王前驅殳前驅之噐也以木爲之後世滋僞無復典刑以赤油韜之亦謂之油防亦謂之棨防公王以下通用之以前驅信幡古之徽號也所以題表官號以爲符信故謂爲信幡也乘輿則畵爲白虎取其義而有威信之徳也魏朝有靑龍幡朱鳥幡武幡白虎幡黃龍幡五而以詔四方東方郡國以靑龍旛南方郡國以朱鳥旛西方郡國以白虎旛北方郡國以武旛朝廷畿內以黃龍旛亦以騏驎旛髙貴鄕公討晉文王自秉黃龍旛以麾是也今晉朝惟用白虎旛信旛用鳥書取其飛騰輕疾也一曰以鴻鴈燕乙者去來之信也

重耳古重較也文官靑耳武官赤耳或曰重較在軍車藩上重起如牛角故云重較耳

穰衣廝役之服也取其便於用耳乘輿進食者服穰衣前漢董偃綠幘靑韝加穰衣以見武帝防人之服也伍伯一伍之伯也五人曰伍五長爲伯故稱伍伯一曰戶伯漢制兵吏五人一戶竈置一伯故戶伯亦曰火伯以爲一竈之主也漢諸公行則戶伯率其伍以導引也古兵士服韋弁今戶伯服赤幘纁衣素韎弁之遺法也唱行所以促行徒也上鼓而行節也

警蹕所以戒行徒也周禮蹕而不警秦制出警入蹕謂出軍者皆警戒入國者皆蹕止也故云出警入蹕也至漢朝梁孝王王出稱警入稱蹕降天子一等焉一曰蹕路也謂行者皆警於塗路也

華蓋黃帝所作也與蚩尢戰於涿鹿之野常有五色雲气金枝玉葉止於帝上有花葩之象故因而作華蓋也曲蓋太公所作也武王伐紂大風折蓋太公因折蓋之形而制曲蓋焉戰國常以賜將帥自漢朝乘輿用四謂爲防輗蓋有軍號者賜其一也

伺風烏夏禹所作也

雉尾扇起於殷世髙宗時有雊雉之祥章服多用翟羽周制以爲王后夫人之車服輿車有翣卽緝雉羽爲扇翣以障翳風塵也漢朝乘輿服之後以賜梁孝王魏晉以來無常惟諸王皆得用之

障扇長扇也漢世多豪俠象雉尾扇而制長扇也金根車秦制也秦並天下閱三代之輿服謂殷得瑞山車一曰金根車故因作金根之車秦乃增飾而乘禦焉漢因而不攺

漢舊制乘輿黃赤綬四采黃赤縹紺淳黃爲圭長二丈九尺九寸五百首諸侯王赤綬四采赤黃縹紺淳赤圭長二丈一尺三百首太皇太后皇太后皇后皆與乘輿同長公主天子貴人與諸侯王同綬者【闕】加也諸國貴人相國皆綅綬三采緑紫紺淳綠圭長二丈一尺二百四十首公侯將軍紫綬二采紫白淳紫圭長一丈七尺百八十首公主封君服紫綬九卿中二千石二千石靑綬三采靑白紅淳靑圭長一丈七尺百二十首自靑綬以上縌皆長三尺二寸與綬同采而首半之

縌者古佩璲也佩綬相迎授故曰縌紫綬以上縌綬之間得施玊環止玊玦云千石六百石黑綬三采靑赤紺純靑圭長一丈六尺八十首四百石三百石長同四百石三百石二百石黃綬一采淳黃圭長一丈五尺六十首自黑綬以下縌皆長三尺與綬同采而首半之百石靑綬一采婉轉繆織織長一丈二尺凢先合單紡爲一系四系爲一扶五扶爲一首五首成一文文采淳爲一圭首多者系細首少者系麤皆廣一尺六寸也漢末防亂玊佩之法絕而不傳魏侍中王粲識古佩法始更制焉

魏武帝所制初以章申服之輕便又作五色以表方面也

白筆古珥筆示君子有文武之備焉

兩漢京兆河南尹及執金吾司校尉皆使人導引傳呼使行者止坐者起四人皆持角弓違者則射之有乘髙窺闞者亦射之魏晉設角弩而不用也

靑囊所以盛印也奏劾者亦以靑布囊盛印於前示奉王法而行也非奏劾日則以靑繒爲囊盛印於後謂奏劾尙質直故用布非奏劾日尙文明故用繒也自晉朝以來劾奏之官專以印居前非劾奏之官專以印居後也

文官冠進賢冠古委兒之遺象也武官冠惠文冠古緇布冠之遺象緇布冠上古之法武人尙質故取法焉舄以木置履下幹臘不畏泥濕也天子赤舄凢舄色皆象於裳

履者屨之不帶者也

不借者艸履也以其輕賤易得故人人自有不假借於人故名不借也又漢文帝履不借視朝

五明扇舜所作也旣受堯禪廣開視聴求賢人以自輔故作五明扇焉秦漢公卿士大夫皆得用之魏晉非乘輿不得用

貂蟬胡服也貂者取其有文采而不炳煥外柔易而內剛勁也蟬取其淸虛識變也在位者有文而不自耀有武而不示人淸虛自牧識時而動也

劍漢世傳髙祖斬白蛇劍長七尺漢髙祖爲泗水亭長送徒驪山所提劍理應三尺耳後富貴則得七尺寶劍捨舊劍而服之後漢之世惟聞髙祖以所佩之劍斬白蛇而髙祖常佩此劍便謂此劍卽斬蛇之劍也

吳大皇帝有寶刀三寶劍六一曰白虹二曰紫電三曰辟邪四曰流星五曰靑防六曰百里刀一曰百鏈二曰靑犢三曰漏景

孫文臺獲靑玊馬鞍其光照衢

都邑第二

封疆畫界者封土爲臺以表識疆境也畫界者於二封之間又爲堳埒以畫分界域也

闤市垣也闠市門也

肆所以陳貨鬻之物也店所以置貨鬻之物也肆陳也店置也

罘罳屏之遺象也塾門外之舎也臣來朝君至門外當就捨更詳熟所應對之事也塾之言熟也行至門內屏外復應思惟罘罳復思也漢西京罘罳合板爲之亦築土爲之毎門闕殿捨前皆有焉於今郡國防前亦樹之城門皆築土爲之累土曰臺故亦謂之臺門也

長安禦溝謂之楊溝謂植髙楊於其上也一曰羊溝謂羊喜觝觸垣墻故爲溝以隔之故曰羊溝也

闕觀也古毎門樹兩觀於其前所以標表門宮也其上可居登之則可逺觀故謂之觀人臣將至此則思其所闕故謂之闕其上皆丹堊其下皆畫雲气仙靈奇禽怪獸以昭示四方焉

蒼龍闕畫蒼龍白虎闕畫白虎武闕畫武朱雀闕上有朱雀二枚

城者盛也所以盛受大物也

廟者貌也所以髣髴先人之靈貌也

隍者城池之無水者也

紫塞秦築長城土色皆紫漢塞亦然故稱紫塞焉丹徼南方徼色赤故稱丹徼爲南方之極也塞者塞也所以擁塞戎狄也徼者繞也所以繞遮蠻夷使不得侵中國也

拘攔漢成帝顧成廟有三玉鼎二眞金鑪槐樹悉爲扶老拘攔畫飛雲龍角於其上也

古今注卷上

欽定四庫全書

古今注卷中

晉崔豹撰

音樂第三

雉朝飛者牧犢子所作也齊處士湣宣時人年五十無妻出薪於野見雉防雌相隨而飛意動心悲乃作朝飛之操將以自傷焉其聲中絕魏武帝宮人有盧女者故冠軍將軍陰叔之妹年七嵗入漢宮學鼓琴琴特鳴異於諸妓善爲新聲能傳此曲盧女至明帝崩後放出嫁爲尹更生之妻

別鶴操商陵牧子所作也娶妻五年而無子父兄將爲之攺娶妻聞之中夜起倚戶而悲嘯牧子聞之愴然而悲乃歌曰將乖比翼隔天端山川悠逺路漫漫攬衣不寢食忘餐後人因爲樂章焉

走馬引樗裏牧恭所作也爲父報寃殺人而亡藏於山谷之下有天馬夜降圍其室而鳴夜覺聞其聲以爲吏追乃犇而亡去明視之馬迹也乃惕然大悟曰豈吾居之處將危乎遂荷衣糧而去入於沂澤援琴鼓之爲天馬之聲號曰走馬引焉

淮南子淮南小山之所作也淮南服食求仙徧禮方士遂與八公相攜俱去莫知所在小山之徒思戀不已乃作淮南王之曲焉

武溪深乃馬援南徵之所作也援門生爰寄生善吹笛援作歌以和之名曰武溪深其曲曰滔滔武溪一何深鳥飛不度獸不能臨嗟哉武溪多毒淫

吳趨曲吳人以歌其地也

箜篌引朝鮮津卒霍裏子髙妻麗玉所作也子髙晨起刺船而櫂有一白首狂夫被髮提壺亂流而渡其妻隨呼止之不及遂墮河水死於是援箜篌而鼓之作公無渡河之歌聲甚淒愴曲終自投河而死霍裏子髙還以其聲語妻麗玊玊傷之乃引箜篌而冩其聲聞者莫不墮淚飲泣焉麗玉以其聲傳鄰女麗容名曰箜篌引焉平陵東翟義門人所作也王莽殺義義門人作歌以怨之

薤露蒿裏並防歌也出田橫門人橫自殺門人傷之爲之悲歌言人命如薤上之露易晞滅也亦謂人死防魄歸乎蒿裏故有二章一章曰薤上朝露何易晞露晞明朝還復滋人死一去何時歸其二曰蒿裏誰家地聚斂防魄無賢愚鬼伯一何相催促人命不得少蜘躕至孝武時李延年乃分爲二曲薤露送王公貴人蒿裏送士大夫庶人使挽柩者歌之世呼爲挽歌

長歌短歌言人生壽命長短定分不可妄求也

陌上桑出秦氏女子秦氏邯鄲人有女名羅敷爲邑人千乘王仁妻王仁後爲越王家令羅敷出采桑於陌上趙王登臺見而悅之因飲酒欲奪焉羅敷乃彈箏作陌上歌以自明焉

梁妻杞植妻妹明月之所作也植戰死妻嘆曰上則無父中則無夫下則無子生人之苦至矣乃抗聲長哭都城感之而頺遂投水而死其妹悲其姊之貞操乃爲作歌名曰梁妻焉梁植字也

釣竿伯常子妻所作也伯常子避仇河濱爲漁父其妻思之毎至河側作釣竿之歌後司馬相如作釣竿之詩今傳爲古曲也

董逃歌後漢遊童所作也後有董卓作亂卒以逃亡後人習之以爲歌章樂府奏之以爲炯戒也

短簫鐃歌軍樂也黃帝使岐伯所作也所以建武徳風勸戰士也周禮所謂王大防則令凱樂軍大獻則令凱歌者也漢樂有黃門鼓吹天子所以宴樂羣臣短蕭鐃歌鼓吹之一章耳亦以賜有功諸侯

上畱田地名也其地人有父毋死兄不字其孤弟者鄰人爲其弟作悲歌以諷其兄故曰上畱田

日重光月重輪羣臣爲漢明帝所作也明帝爲太子樂人作歌詩四章以贊太子之徳其一曰日重光其二曰月重輪其三曰星重輝其四曰海重潤漢末防亂後其二章亡舊說雲天子之徳光明如日規輪如月眾輝如星霑潤如海太子皆比徳焉故云重爾

橫吹胡樂也張博望入西域傳其法於西京惟得摩訶兜勒二曲李延年因胡曲更造新聲二十八解乘輿以爲武樂後漢以給邊將軍和帝時萬人將軍得用之魏晉以來二十八解不復具存世用者黃鶴隴頭出闗入闗出塞入塞折楊柳黃華子赤之陽望行人等十曲後漢蔡邕益琴爲九後還用七

鳥獸第四

楊白鷢也似鷹尾上白

扶老禿秋也狀如鶴而大大者頭髙八尺善與人鬭好啖蛇

鴈自河北渡江南瘦瘠能髙飛不畏繒繳江南沃饒每至還河北體肥不能髙飛恐爲虞人所獲嘗銜蘆長數寸以防繒繳焉

鳬鴈在江邊沙上食沙石悉皆銷爛惟食海蛤不消隨其糞出用以爲藥倍勝餘者

鶴千嵗則變蒼又二千嵗變黑所謂鶴也

猿五百嵗化爲玃

鷓鴣出南方鳴常自呼常向日而飛畏霜露早晚希出有時夜飛夜飛則以樹葉覆其背上

吐綬鳥一名功曹

驢爲牡馬爲牝生騾騾爲牝馬爲牡生驢

秦始皇有七名馬追風白兔躡景犇電飛翮銅爵神鳬鴛鴦水鳥鳬類也雌雄未嘗相離人得其一則一思而至死故曰疋鳥

兔口有缺尻有九孔

麞有牙而不能噬鹿有角而不能觸麞一名麕靑州人謂麕爲麞

雀一名嘉賔言常棲集人家如賓客也

鵞一名天女又名鷙鳥

鵲一名神女

鴝鵒一名鳲鳩

烏一名孝鳥一名鳥

雞一名燭夜

狗一名黃耳

猿一名參軍

羊一名髯須主簿

魚虫第五

螢火一名耀夜一名景天一名熠燿一名丹良一名燐一名丹鳥一名夜光一名宵燭【一作燈】腐艸爲之食蚊蚋螻蛄一名天螻一名【胡卜切】一名碩防有五能而不成伎術一飛不能過屋二緣不能窮木三沒不能窮谷四屈不能覆身五走不能絕人

蟋蟀一名吟蛩一名蛩秋初生得寒則鳴一云濟南呼爲懶婦

蝙蝠一名仙鼠一名飛鼠五百嵗則色白腦重集則頭垂故謂之倒折食之神仙

蟚蜞小蟹生海邊泥中食土一名長喞其一有螯偏大者名擁劍一名執火其螯赤故謂之執火雲

長蚑蠨蛸也身小足長故謂長蚑

蠅虎蠅狐也形似蜘蛛而色灰白善捕蠅一名蠅蝗一名蠅豹【一本作豹子】

莎雞一名促織一名絡緯一名蟋蟀促織謂鳴聲如急織絡緯謂其鳴聲如紡績也促織一曰促機一名紡緯蚯蚓一名蜿蟺一名曲蟺善長吟於地中江東謂之歌女或謂之鳴砌

飛蛾善拂燈一名火花一名慕光

蝘蜓一名龍子一名守宮善上樹捕蟬食之其長細五色者名爲蜥蜴短大者名蠑螈一曰蛇醫大者長三尺其色紺者善螫人一名螈一名緑螈也

蜻蛉一名靑亭一名胡蝶色靑而大者是也小而黃者曰胡梨一曰胡離小而赤者曰赤卒一名絳騶一名赤衣使者好集水上亦名赤弁丈人

蛺蝶一名野蛾一名風蝶江東呼爲撻末色白背靑者是也其大如蝙蝠者或黑色或靑斑名爲鳳子一名鳳車名鬼車生江南柑橘園中

紺蝶一名蜻蛉似蜻蛉而色紺遼東人呼爲紺幡亦曰童幡一曰天雞好以六月羣飛暗天海邊夷貊食之謂海中靑鰕化爲之也

魚子曰鱦亦曰鯤亦曰防言如散稻米也

鯉之大者曰鱣鱣之大者曰鮪

蜣蜋能以土苞糞推轉成丸圓正無斜角莊周曰蛣蜣之智在於轉丸一曰蛣蜣一曰轉丸一曰弄丸

蝸牛陵螺也形如螔蝓殻如小螺熱則自懸於葉下野人結圓捨如蝸牛之殻故曰蝸捨亦曰蝸牛之舍也蝸殻宛轉有文章絞轉爲結似螺殻文名曰螺縛童子結髮亦爲螺髻亦謂其形似螺殻

白魚赤尾者曰【紅】一曰魧或云雌者曰白魚雄者曰魚子好羣泳水上者名曰白萍

蝦蟇子曰蝌蚪一曰鍼一曰魚形圓而尾大尾脫卽腳生

烏賊魚一名河伯度事小吏【本艸作虫事小史】

兗州人呼赤鯉爲赤驥謂靑鯉爲靑馬黑鯉爲駒白鯉爲白騏黃鯉爲黃雉

鯨魚者海魚也大者長千里小者數十丈一生數萬子常以五月六月就岸邊生子至七八月導從其子還大海中鼓浪成雷噴沫爲雨水族驚畏皆逃匿莫敢當者其雌曰鯢大者亦長千里眼爲明月珠

水君狀如人乘馬眾魚皆導從之一名魚伯大水乃有之漢末有人於河際見之

人馬有鱗甲如大鯉魚但手足耳目鼻與人不異爾見人良久卽入水中

名衣督郵鼈名河伯從事

江東呼靑衣魚爲婢呼童子魚爲土父呼鼉爲河伯使者

結艸虫一名結葦好於艸末折屈艸葉以爲巢窟處處有之

古今注卷中

欽定四庫全書

古今注卷下

晉崔豹撰

艸木第六

甘寶形如石橊者謂之壺甘

六駮山中有木葉似豫章皮多癬駁

白楊葉圓靑楊葉長柳葉亦長細

栘楊圓葉弱蔕防風大揺一名髙飛一名獨揺

蒲柳生水邊葉似靑楊一曰蒲楊

栘楊亦曰栘柳亦曰蒲移

水楊蒲楊也枝勁細【闕】

又有赤楊霜降則葉赤材理亦赤也

合歡樹似梧桐枝葉繁互相交結每風來輒身相解了不相牽綴樹之階庭使人不忿嵇康種之舍前

杜仲皮中有絲折之則見

木蜜生南方合體皆甜嫩枝及葉皆可生噉味如蜜解悶止渴其老枝及根幹堅不可食細破煮之煎以爲蜜味倍甜濃糯棗葉如枊實似柿而小味亦甘美

蘇枋木出扶南林邑外國取細破煮之以染色

翳或作毉翳木出交川色黑而有文亦謂之烏文木也紫栴木出扶南色紫亦謂之紫檀

防豆一名治防葉似葛而實長尺餘可蒸食一名防菽貍豆一名貍沙一名獵沙葉似葛而實大如李核可防食也

虎豆一名虎沙似貍豆而大實如小兒拳亦可食馬豆一名馬沙似虎豆而小實大如指亦可食也荊葵一名戎葵一名芘芣華似木槿而光色奪目有紅有紫有靑有白有赤莖葉不殊但花色異耳一曰蜀葵芙蓉一名荷華生池澤中實曰蓮花之最秀異者一名水芝一名水花色有赤白紅紫靑黃紅白二色荖多花大者至百葉

芡雞頭也一名鴈頭一名芰葉似荷而大葉上蹙皺如沸實有芒刺其中如米可以度饑也

萬連葉如鳥翅一名鳥羽一名鳳翼花大者其色多紅緑紅者紫防緑者紺防俗呼爲仙人花一名連纈花酒杯藤出西域藤大如臂葉似葛花實如梧桐實花堅皆可以酌酒自有文章暎徹可愛實大如指味如荳防香美消酒土人提酒來至藤下摘花酌酒仍以實銷酲國人寶之不傳中土張騫出大宛得之事出張騫出闗志

烏孫國有靑田核莫測其樹實之形至中國者但得其核耳得淸水則有酒味出如醇美好酒核大如六升瓠空之以盛水俄而成酒劉章得兩核集賔客設之常供二十人之飲一核盡一核所盛以復【闕】飲飲盡隨更注水隨盡隨盛不可久置久置則苦不可飲名曰靑田酒枳椇子一名樹蜜一名木實形拳曲核在實外味甜美如蜜一名白石一名白實一名木石一名木實一名枳椇

棘實如棗杼實爲豫桑實爲椹楮實爲任

匏瓠也壺蘆瓠之無柄者也瓠有柄者懸瓠可以爲笙曲沃者尢善秋乃可用之則漆其裏瓢亦瓠也瓠其揔瓢其別也

羊躑躅花黃羊食之則死羊見之則躑躅分散故名羊躑躅

膝樹以剛斧斫其皮開以竹管承之汁滴管中卽成膝也

稻之黏者爲黍亦謂稌爲黍

禾之黏者爲黍亦謂之穄亦曰黃黍

九穀黍稷稻粱三豆二麥

荼蓼也紫色者荼也靑色者蓼也其味辛且苦食明目或謂紫葉者爲香荼靑者爲靑荼亦謂紫色者爲紫蓼靑色者爲靑蓼其長大不苦爲髙蓼【髙或作馬】

蒜卵蒜也俗人謂之小蒜胡國有蒜十許子共爲一株籜幕裹之名爲胡蒜尢辛於小蒜俗人亦呼之爲大蒜揚州人謂蒻爲斑杖不知食之

荊人謂爲蕺

蘘荷似亙而白苴色紫花生根中花未散時可食久置則銷爛不爲實矣葉似姜宜陰翳地種之常依陰而生

燕支葉似薊花似蒲公出西方土人以染名爲燕支中國人謂之紅藍以染粉爲面色謂爲燕支粉今人以重絳爲燕支非燕支花所染也燕支花所染自爲紅藍爾舊謂赤白之間爲紅卽今所謂紅藍也

苦葴一名苦子有裏形如皮弁始生靑熟則赤裏有實正圓如珠亦隨裏靑赤長安兒童謂爲洛神珠一曰王母珠一曰皮弁艸

沈釀者漢鄭爲靈文鄕嗇夫行官京洛未至宿一埭埭名沈釀於埭逢故舊友人四顧荒郊村落絕逺酤酒無處情抱不伸乃以錢投水中依口而飲飲盡酣暢皆得大醉因更爲沈釀川明旦乃分首而去

雜注第七

孫亮作流離屏風鏤作瑞應圗凡一百二十種

魏武以馬腦石爲馬勒硨磲爲酒椀

莫難珠一名木難色黃出東夷

陽燧以銅爲之形如鏡向日則火生以艾承之則得火也

長安婦人好爲盤桓髻到於今其法不絕墮馬髻今無復作者倭墮髻一云墮馬之餘形也

盤龍釵梁冀婦所制

梁冀攺驚翠眉爲愁眉

魏宮人好畫長眉今多作翠眉警鶴髻

孫權時名舸爲赤馬言如馬之走陸也又以舟名馳馬驚防曹眞有駃馬名爲驚防言其馳驟如烈風之舉防疾也

魏文帝宮人絕所愛者有莫瓊樹薛夜來田尙衣叚巧笑四人日夕在側瓊樹乃制蟬鬢縹眇如蟬故曰蟬鬢巧笑始以錦緣絲履作紫粉拂靣尙衣能歌舞夜來善爲衣裳一時冠絕

問答釋義第八

程雅問董仲舒曰自古何謂稱三皇五帝對曰三皇三才也五帝五常也三王三明也五霸五嶽也

牛亨問曰將離別相贈以芍藥者何答曰芍藥一名可離故將別以贈之亦猶相招召贈之以文無文無亦名當歸也欲忘人之憂則贈以丹棘丹棘一名忘憂艸使人忘其憂也欲蠲人之忿則贈之靑堂靑堂一名合懽合懽則忘忿

程雅問拾櫨木一名無患者昔有神巫名曰寶【一本作實】毦能符劾百鬼得鬼則以此爲棒殺之世人相傳以此木爲眾鬼所畏競取爲器用以卻厭邪鬼故號曰無患也牛亨問曰自古有書契以來便應有筆世稱恬造筆何也答曰恬始造卽秦筆耳以枯木爲管鹿毛爲柱羊毛爲被所謂蒼毫非兔毫竹管也又問彤管何也答曰彤者赤漆耳史官載事故以彤管用赤心記事也孫興公問曰世稱黃帝鏈丹於鑿硯山乃得仙乘龍上天羣臣援龍須須墜而生艸曰龍須有之乎答曰無也有龍須艸一名縉雲艸故世人爲之妄傳至如今有虎須艸江東亦織以爲席號曰西王母席可復是西王母乘虎而墮其須也

牛亨問曰冕旒以繁露何也答曰綴珠垂下重如繁露也

程雅問曰堯設誹謗之木何也答曰今之華表木也以橫木交柱頭狀若花也形似桔橰大路交衢悉施焉或謂之表木以表王者納諫也亦以表識衢路也秦乃除之漢始復修焉今西京謂之交午也

牛亨問曰籍者何也答曰籍者尺二竹牒記人之年名字物色縣之宮門案省相應乃得入也

程雅問曰凢傳者何也答曰凢傳皆以木爲之長五寸書符信於上又以一板封之皆封以禦史印章所以爲信也如今之過所也

牛亨問曰艸木生類乎答曰生類也又曰有識乎答曰無識也又曰無識寜得爲生類也答曰物有生而有識者有生而無識者有不生而有識者有不生而無識者夫生而有識者虫類也生而無識者艸木也不生而無識者水土也不生而有識者鬼神也

牛亨問曰蟻名駒者何也答曰河內人並河而見人馬數千萬皆如黍麥遊動往來從旦至暮家人以火燒之人皆是蚊蚋馬皆是大蟻故今人呼蚊蚋曰黍民名蟻曰駒也

牛亨問曰蟬名齊女者何答曰齊王后忿而死屍變爲蟬登庭樹嘒唳而鳴王悔恨故世名蟬曰齊女也

古今注卷下

中華古今注序

昔崔豹古今注博識𨿽廣迨有闕文洎乎廣初莫之聞見今添其注以釋其義目之爲中華古今注勒成三卷稍資後學請益前言云爾太學博士馬縞集

欽定四庫全書

中華古今注卷上

五代馬縞撰

宮

宮謂之室室謂之宮皆所以通古今之語明同實而兩名之也秦始皇造阿房宮闕五百步南北千丈上可坐萬人下可建五丈旗幟咸陽二百里內爲宮觀二百七十所皆復道相連

闕

闕者觀也古每門樹兩觀於其前所以標表宮門也其上可居登之則可逺觀故謂之觀人臣將朝至此則思其所闕故謂之闕其上皆丹堊其下皆畫雲气僊靈奇禽怪獸以昭示萬民焉蒼龍闕畫蒼龍白虎闕畫白虎武闕畫武朱雀闕上有朱雀二枚

城

城者盛也所以盛受人物也城門皆築土爲之累土曰臺故亦謂之臺門也

城隍

隍者城池之無水者也

秦所築長城

秦始皇三十二年得防書云亡秦者胡也乃使蒙恬築長城以備之蓋秦終於二世帝胡亥也非爲胡人所患秦所築城土色皆紫漢塞亦然故稱紫塞者焉

長安禦溝

謂之楊溝植髙楊於其上也一曰羊溝謂羊喜觝觸垣墻故爲溝以隔之故曰羊溝亦曰禁溝引終南山水從宮內過所謂禦溝

封疆

畫界者封土爲臺以表識疆境也畫界者於二封之間又爲防埒以畫界分城也

闤闠

闤者市墻也闠者市門也

肆店

肆者所以陳貨鬻之物也店者所以置貨鬻之物也

罘罳屏

屏之遺象也塾門外之舍也臣來朝君至門外當就捨更詳其所應應對之事也塾之爲言熟也行至門內屏外復應思維也罘罳復思也漢西京罘罳合板爲之亦築土爲之毎門闕殿捨皆有焉如今郡國防前亦樹之也

宗廟

宗者宗祀也廟者貌也所以髣髴先人之靈貌也天子七廟諸侯五廟大夫三廟士二廟庶人無廟四時之饗也

漢成帝廟

顧成廟有三玉鼎二眞金鑪槐樹悉爲扶老鉤欄畫雲龍角虛於其上也

堯誹謗木

程雅問曰堯設誹謗之木何也答曰今之華木也以橫木交柱頭狀如華也形如桔橰大路交衢悉施焉或謂之表木以表王者納諫也亦以表識衢路秦乃除之漢始復修焉今西京謂之交午柱也

方徼

徼者繞也所以繞逆外國使不得侵入中國也方者方面也南方徼色赤故稱丹徼焉

闗塞

闗者長安之闗門也函谷闗潼闗之屬也塞者塞也所以擁塞夷狄不侵中國也

孫亮金螭屏風

孫亮吳主權之子也作金螭屏風鏤作瑞應圖一百二十種之祥物也

孫權舸船

孫權吳之主也時號舸爲赤龍小船爲馳馬言如龍之飛於天如馬之走陸地也

漢髙祖斬白蛇劍

漢世傳髙祖斬白蛇劍長七尺漢髙祖自稱提三尺劍而取天下有問餘者余告之曰漢髙爲泗上亭長送徒驪山所提劍理應三尺耳後富貴別得七尺寶劍捨舊而服之漢之後世惟聞髙祖以所佩劍斬白蛇而髙祖常佩此劍卽斬蛇之劍也

魏武帝軍

魏武所制也以軍中服之輕便有作五色以表方靣也

吳大帝寶刀

吳大帝有寶刀三其一曰百錬二曰靑犢三曰漏影

孫文臺靑玉馬鞍

孫文臺獲靑玉馬鞍其光照於衢路也

魏武帝馬勒酒椀

魏武帝以馬勒車渠石爲酒椀

大駕指南車

起於黃帝與蚩尢戰於涿鹿之野蚩尢作大霧皆迷四方於是乃作指南車以示四方遂擒蚩尢而卽位故後漢恆建舊說云周公所作也周公治致太平越裳氏重譯來獻白雉一黒雉二象牙一使者迷其歸路周公錫以文錦二疋軿車五乘皆爲司南之制使越裳氏載之以南緣扶南林邑海際期年而至其國使大夫宴將送至國而還至始制車轄轊皆以防還至防亦銷盡以屬巾車氏攻而載之常爲先導示服逺人而正四方也車法在尙方故事漢末喪亂其法中絕馬先生鈞紹而作焉今指南車馬先生之遺法也

金根車

秦制也秦並天下閱三代之輿服謂殷得瑞山車一曰金根故因作爲金根之車秦乃增飾而乘輿焉漢因而不攺

辟惡車

秦制也桃弓葦矢所以禳除不祥也春秋云桃弓荊矢以除其災所謂辟惡也

記裏鼓

所以識道裏也謂之大章車起於西京亦曰記裏車車上有二層皆有木人焉行一里下一層撃鼓行十里上層擊鐘尙方故事有作車法

街鼓

唐舊制京城內金吾昏曉傳呼以戒行者馬周請置六街鼓號之曰咚咚鼔

華蓋

黃帝所作也與蚩尢戰於涿鹿之野常有五色雲气金枝玉葉止於帝上有花蘤之象故因而作華蓋焉

曲蓋

太公所作也武王伐紂大風折蓋太公因折蓋之形制曲蓋焉戰國常以賜將帥自漢朝乘輿用謂曰防輗蓋有軍號者賜其一焉

雉尾扇

起於殷世髙宗有鴝雉之祥服章多用翟羽周制以爲王后夫人之車服輦車有翣卽緝雉羽爲扇翣以鄣翳風塵也漢朝乘輿服之後以賜梁孝王魏晉已來以爲常準諸王皆得用之

鄣扇

長扇也漢世多豪俠象雉尾而制長扇也

五明扇

舜所作也舜受堯禪廣開視聽求賢人以自輔故作五明扇秦漢公卿士大夫皆得用之魏晉非乘輿不得用之也

警蹕

所以戒行徒也周禮蹕而不警秦制出警入蹕謂出軍者皆警戒入國者皆蹕止也故曰出警入蹕也至漢朝梁孝王稱警稱蹕降天子一等焉一曰蹕路也謂行者皆警於塗路也

唱

上所以促行徒也上鼓爲行節也

冕服

牛亭問冕者繁露何也答曰假玉而下垂如露而繁也文選云衮冕垂旒所以蔽明黈纊塞耳所以蔽聰尙書云日月星辰山龍華虫作防宗彛藻火粉米黼黻絺繡以五彩彰施於五色也所謂天子衮冕之服也

金斧

黃鉞也鐵斧鉞也三代通用之以斷斬金以黃鉞爲乘輿之飾鉞諸公王得建之武王以黃鉞斬紂故王者以爲戒太公以鉞斬妲己故婦人以爲戒漢制諸公亦建鉞以太公秉之助武王斬斷故爲諸公之飾焉大將出徵特加黃鉞者以銅爲之黃金塗刃及柄不得純金也得賜黃鉞則斬持節

公王建鍠

秦攺防作皇制也一本云鍠秦制也今諸王妃公主與乘輿通建之

信幡

古之徽號也所以題表官號以爲符信故謂之信幡乘輿則畫爲白虎取其義而有威信之徳也魏朝有靑龍幡朱雀幡武白虎幡黃龍幡而五色以詔東方郡國以靑龍信南方郡國以朱雀信西方郡國以白虎信北方郡國以武信朝廷畿內則以黃龍信亦以麒麟幡髙貴鄕公討晉文王自秉黃龍幡以麾是令晉朝惟用白虎幡書信幡用鳥書取其飛騰輕疾也一曰以鴻鴈鷰鳦有去來之信也

豹尾

周制也所以象君子之豹變也尾言謙也右軍徵建之今惟乘輿行建焉

馬前弓箭

兩漢京兆及河南尹執金吾司隸校尉皆使人導引傳呼使者止坐者起四人持弓矢走者則射之有乘髙窺者亦射之魏晉已來則用角弓設而不用焉

貍頭白首

昔秦始皇東巡狩有猛獸突於帝前有武士戴貍皮白首獸畏而遁遂軍仗義服皆戴作貍皮白首以威不虞也

龍虎節

孝經云制節謹度滿而不溢髙而不危所以長守貴也唐節制皆從太府寺準三禮定之周禮雲山國用虎節土國用人節澤國用龍節紫檀木畫其形象禦親金書以賜重臣碧油籠之歿而不用則倒進之漢蘇武使單於不拜單於怒令武北海窖中牧羊氊裹節食雪臥節旄落還漢仗節而廻旄落盡也

軍容襪額

昔禹王集諸侯於塗山之夕忽大風雷震雲中甲馬及九十一千餘人中有服金甲及鐵甲不被甲者以紅絹襪其首額禹王問之對曰此襪額蓋武士之首服皆佩刀以爲衛從乃是海神來朝也一云風伯雨師自此爲用後至秦始皇巡狩至海濱亦有海神來朝皆戴祙額緋衫大口袴以爲軍容禮至今不易其制

櫜鞬三仗

起自周武王之制也武王代紂散鹿臺之財發巨橋之粟歸馬於華山之陽放牛於桃林之野鑄劍防以爲農器示天下不復用兵武王以安必防危理必防亂故彀弓匣劍以軍儀示不忘武也舊儀轆三仗首襪額紅謂之櫜鞬三仗也

戈防

魯陽以長戈指日日爲之退舍戈由殳也防以木爲之後世刻爲無復典刑赤油韜之亦謂之廸防亦謂之棨防王公以下通用以爲前驅唐五品已上皆施棨防於門

矛殳

矛亦楯也殳亦防之象也詩云伯也執殳爲王前驅其器也以木爲之

刀劍

河圖云黃帝攝政前有蚩尢兄弟八十一人並獸身人語銅頭防額食砂石子造立兵仗刀防大弩威震天下誅殺無道不仁不慈萬民欲令黃帝行天子事黃帝仁義不能禁蚩尢遂不敵黃帝乃仰天而嘆天遣女授黃帝兵法符制以服蚩尢吳大帝有寶刀三見上注中吳大帝有寶劍六其一曰白蛇二曰紫電三曰辟邪四曰奔星五曰靑冥六曰百里晉朝武帝時武庫火有智伯頭【一曰王莽頭】孔子履髙祖斬蛇劍二物皆爲火焚之惟劍飛上天而去也又晉時牛鬥間常有紫气張華知非王者之气乃是劍气乃以雷煥爲丰城令張華知煥博識到縣乃掘縣獄深得劍兩枚一送與張華一煥自佩後華卒子韙佩過延平津躍入水使人尋之乃見化爲龍也雷煥卒子亦佩之於延平津亦躍入水化爲龍矣髙祖斬白蛇劍見上注中

枷棒

易云何校滅耳凶禮云去桎梏桎梏亦枷杻也六月盛暑去囚火枷杻決斷刑獄放宥之也唐時則天朝周興來俊臣羅告天下衣冠遇族者不可勝數俊臣特制刑獄造十枚大枷一曰定百脈二曰喘不得三曰突地吼四曰著卽承【棒號卽承】五曰失魂魄六曰實同反七曰反是實八曰死豬愁九曰求卽死十曰求破家遭此枷者宛轉於地斯須悶絕別有一枷名曰【普迷切】尾楡見卽承復有鐵圏籠頭名號數十又招集告事者常數百人造立密羅織經一卷毎栲訊囚人先設枷棒破平人家不知其數

棒

棒者崔正熊注車輻也漢朝執金吾金吾亦棒也以銅爲之黃金塗兩足故謂之金吾禦史大夫司隸校尉亦得執焉用以夾車故謂之車輻一曰形似輻故曰車輻魏曹操爲洛陽比部尉乃懸五色棒於門以威豪猾也

車輻

棒形如車輻見上注中

旌旃

旌者旌也旌表賢人之徳旃者善也以彰善人之徳旌類旗之象旃類白旄之制書云旌別淑慝

麾旄

麾者所以指麾也武王執白旄以麾是也乘輿以黃諸公以朱刺史二千石以纁也

文武車耳

古重較也文官靑耳武官赤耳或曰重較在車藩上重起如牛角故曰重較

靑布囊

所以盛印也劾奏之日則以靑布囊盛印於前示奉王法而行也非劾奏之日則以靑繒爲囊盛印於後謂劾奏尙其質直故用布非劾奏日文明故用繒自晉朝已來劾奏之官專以印居前非劾奏之官專以印居後

簪白筆

古珥筆之遺象也腰帯劍珥筆示君子有文武之備焉

文武冠

文官進賢冠古委貌冠之遺象也武官冠古緇布冠之遺象也緇布冠上古之法武人質木故須法焉

鑾輅

鑾者所謂和鑾也禮云行前朱雀或謂朱鳥也鑾輅衡上金爵者朱鳥口銜鈴鈴謂之鑾所謂和鑾者也前有鸞鳥故謂鸞鸞口銜鈴故謂之鸞或謂爲鑾事一而異義也

五輅

禮云春乘靑輅駕蒼龍戴靑旂衣靑衣服蒼玉夏乘朱輅駕赤驑戴赤旂衣朱衣服赤玉秋乘白輅駕白駱戴白旂衣白衣服白玉冬乘輅駕防驪戴旂衣衣服玉其制見三禮圖

貂蟬

朝服也貂者須其文而不煥炳外柔易而內剛勁也蟬者淸虛識變也在位者有文而不自耀有武而不示人淸虛自牧識時而動也

部伍兵陣

部伍者一伍之伯也五人曰伍長爲伯故稱伍伯一曰戶伯漢制兵吏五人一戶一竈四直一伯故云戶伯亦曰大伯以爲一竈之主也漢諸王公行戶伯各率其伍以道引也古兵士服韋弁令戶伯服赤績纁衣常韎弁之遺法也

部者

封部之屬也語云千乘之邑百乘之家可使治其賦也

兵陳

左傳云兵由火也不戢將自焚老子云兵者不祥之器不得已而用之是以上將軍居右偏將軍居左言喪禮處之

陣

陣者勝拒敵也類常山之率然擊其首則尾應擊其尾則首應擊其中則首尾俱應率然者常山之長蛇也唐朝髙宗臨殿防問員半千曰兵書言天陣地陣人陣何也半千對曰天陣者是星辰孤虛地陣者是山川向背人陣者是偏裨彌縫以臣所見則不然夫師出以義有若時雨得天之時此天陣也兵在足食且戰且耕得地之利此地陣也卒乘輕利將帥和睦此人陣也髙宗大賞防爲上第

武臣缺胯襖子

隋文帝徵遼詔武官服缺胯襖子取軍用如服有所妨也其三品已上皆紫至武徳元年髙祖詔其諸衛將軍毎至十月一日皆服缺胯襖子織成紫瑞獸襖子左右武衛將軍服豹文襖子左右翊衛將軍服瑞鷹文襖子其七品已上陪位散員官等皆服緑無文綾襖子至今不易其制又侍中馬周請於汗衫等上常以立冬日加服小缺襖子詔從之永以爲式

文武品階腰帯

蓋古革帯也自三代已來降至秦漢皆庶人服之而貴賤通以銅爲銙以韋爲鞓六品已上用銀爲銙九品已上及庶人以防爲銙沿至貞觀二年髙祖三品已上以金爲銙服緑庶人以防爲銙服白向下捶垂頭而取順合呼撻尾漢中興毎以端午賜百僚烏犀腰帯魏武帝賜宮人金隱起師子銙腰帯以助將軍之勇也髙祖貞觀中端午賜文官黑玳瑁腰帯武官黑銀腰帶示色不攺更故也

九環帯

唐革隋政天子用九環帯百官士庶皆同

靴笏

靴者昉古西胡也昔趙武靈王好胡服常服之其制短靿黃皮閒居之服至馬周攺制長靿以殺之加之以氊及絳得著入殿省敷奏取便乘騎也文武百僚咸服之至貞觀三年安西國進緋韋短靿靴詔內侍省分給諸司至大歷二年宮人錦靿靴侍於左右笏者記其忽忘之心禮雲天子以圭諸侯以球大夫以魚須一品至五品皆以象爲之六品至九品以木爲之禮云端畢紳搢笏唐徳宗朝太尉秀實以笏擊逆臣朱泚不忠反遭其禍

履舄

履者屨之不帯也不借艸屨也以其輕賤易得故人人自有不假借也漢文帝履不借以視朝是也舄者以木置履下幹臘不畏泥濕也天子赤舄凡舄色皆象裳也禮云解屨不敢當階就屨跪而舉之春申君客三千皆珠履也漢制功臣閣老四賜曰入朝不趨贊拜不名劍履上殿肩輿入宮淳於髠諫楚王曰若堂上燭滅男女雜坐履舄交錯臣當此之時一飲一石晏子諌齊王曰今屨賤而踴貴也言齊王好刖人之足防諫之也

廚人禳衣

廚人禳衣廝徒之服也取其便於用耳乘輿進食者有服禳衣前漢董偃緑幘靑褠加禳衣以見武帝廚人之服也

伺風烏

夏禹所作也禁中置之以爲恆式

玉佩

玉佩之法漢末喪亂而不傳至魏侍中王粲識古佩之法更制焉

天子乘輿赤綬

天子乘輿之制赤綬四采黃赤縹紺黃爲圭長二丈九尺五百首諸侯赤綬四采赤黃縹淳赤圭長二丈一尺三百首

公侯大將軍紫綬

紫綬二采紫白淳紫圭長一丈七尺一百八十首公王封君服紫綬九卿中二千石緑綬三采靑白紅靑圭長一丈七尺一百二十首一千石六百石墨綬二采靑紺淳靑圭長一丈六尺八十首四百石五百石之長同前制也三百石二百石黃綬淳黃一采圭長一丈五尺六十首一百石靑綬靑紺綸一采婉轉繆織長一丈二尺自靑綬已上皆長三尺二寸緑綬同采而首半之縌者古佩襚也佩綬相迎受故曰縌紫綬已上縌綬之間施玉環玦自墨綬已下縌皆長三尺與黃綬同采而首半之凡先合單方焉一絲四絲爲一扶五扶爲一首五成一文文采淳爲一圭皆廣一尺六寸

中華古今注卷上

欽定四庫全書

中華古今注卷中

五代馬縞撰

皇后太后印綬

太皇太后皇太后綬其制與天子乘輿同赤綬四采黃赤縹紺淳黃爲圭長二丈九尺五百首長公主天子貴人與諸侯王同制其赤綬四采赤黃縹紺赤圭長二丈一尺三百首諸國貴人相國皆緑綬三采緑紫紺淳緑圭長二丈一尺三百四十首【縌綬玉環缺等已在天子乘輿綬門中見上卷注中】

羃防

羃防者唐武徳貞觀年中宮人騎馬多著羃防而全身障蔽至永徽年中後皆用帷帽施裙到頸漸爲淺露至明慶年百官家口若不乘車便坐檐子至神龍末羃防殆絕其羃防之象類今之方巾全身障蔽繒帛之爲若便於事非乘車轝及坐檐子卽此制誠非便於時也開元初宮人馬上著胡帽靚妝露面士庶咸效之至天寶年中士人之妻著丈夫靴衫鞭帽內外一體也

魏宮人長眉蟬鬢

魏宮人好畫長眉令作蛾眉驚鶴髻魏文帝宮人絕所愛者有莫瓊樹薛夜來陳尙衣段巧笑皆日夜在帝側瓊樹始制爲蟬鬢望之縹緲如蟬翼故曰蟬鬢巧笑始以錦衣絲履作紫粉拂面尙衣能歌舞夜來善爲衣裳皆爲一時之冠絕

頭髻

自古之有髻而吉者系也女子十五而笄許嫁於人以系他族故曰髻而吉榛木爲笄笄以約髮也居喪以桑木爲笄表變孝也皆長尺有二寸沿至夏后以銅爲笄於兩旁約髮也爲之髮笄殷後服盤龍步揺梳流蘇珠翠三服服龍盤步揺若侍去梳蘇以其步步而揺故曰步揺周文王又制平頭髻昭帝又制小須雙裙髻始皇詔後梳淩雲髻三妃梳望僊九鬟髻九嬪梳參鸞髻至漢髙祖又令宮人梳奉聖髻武帝又令梳十二鬟髻又梳墮馬髻靈帝又令梳瑤臺髻魏丈帝令宮人梳百花髻芙蓉歸云髻梁天監中武帝詔宮人梳廻心髻歸眞髻作白妝靑黛眉有怱郁髻隋有淩虛髻祥雲髻隋大業中令宮人梳朝云近香髻歸秦髻奉僊髻節暈妝貞觀中梳歸順髻又太眞偏梳朶子作啼妝又有愁來髻又飛髻又百合髻作白妝黑眉

冠子朶子扇子

冠子者秦始皇之制也令三妃九嬪當暑戴芙蓉冠子以碧羅爲之挿五色通艸蘇朶子披淺黃藂羅衫把雲母小扇子靸蹲鳯頭履以侍從令宮人當暑戴黃羅髻蟬冠子五花朶子披淺黃銀泥飛雲帔把五色羅小扇子靸金泥飛頭鞋至隋帝於江都宮水精殿令宮人戴通天百葉冠子挿瑟瑟鈿朶皆垂珠翠披紫羅帔把半月雉尾扇子靸瑞鳩頭履子謂之僊飛其後攺更實繁不可具紀

釵子

蓋古笄之遺象也至秦穆公以象牙爲之敬王以玳瑁爲之始皇又金銀作鳳頭以玳瑁爲腳號曰鳯釵又至東晉有童謡言織女死時人挿白骨釵子白妝爲織女作孝至隋煬帝宮人挿鈿頭釵子常以端午日賜百僚玳瑁釵冠後漢書貴人助簪玳瑁釵

梁冀盤桓釵

盤桓釵梁冀婦之所制也梁冀妻攺翠眉爲愁眉長安婦女好爲盤桓髻到於今其法不絕墮馬髻今無復作者倭墮髻一云墮馬之餘形也

粉

自三代以鉛爲粉秦穆公女弄玉有容徳感僊人簫史爲燒水銀作粉與塗亦名飛雲丹傳以簫曲終而同上升

燕脂

蓋起自紂以紅藍花汁凝作燕脂以燕國所生故曰燕脂塗之作桃紅妝

花子

秦始皇好神僊常令宮人梳僊髻帖五色花子畫爲云鳯虎飛升至東晉有童謡云織女死時人帖艸油花子爲織女作孝至後周又詔宮人帖五色雲母花子作碎妝以侍宴如供奉者帖勝花子作桃花妝挿通艸朶子著短袖衫子

衫子背子

衫子自黃帝制衣裳而女人有尊一之義故衣裳相連始皇元年詔宮人及近侍宮人皆服衫子亦曰半衣蓋取便於侍奉背子隋大業末煬帝宮人百宮母妻等緋羅蹙金飛鳳背子以爲朝服及禮見賓客舅姑之長服也天寶年中西川貢五色織成背子宗詔曰觀此一服費用百金其往金玉珍異並不許貢

裙襯裙

古之前制衣裳相連至周文王令女人服裙裙上加翟衣皆以絹爲之始皇元年宮人令服五色花羅裙至今禮席有短裙焉襯裙隋大業中煬帝制五色夾纈花羅裙以賜宮人及百僚母妻又制單絲羅以爲花籠裙常侍宴供奉宮人所服後又於裙上剪絲鳯綴於縫上取象古之褕翟至開元中猶有制焉

宮人披襖子

蓋袍之遺象也漢文帝以立冬日賜宮侍承恩者及百官披襖子多以五色繡羅爲之或以錦爲之始有其名煬帝宮中有云鶴金銀泥披襖子則天以赭黃羅上銀泥襖子以燕居

鞋子

自古卽皆有謂之履絇繶皆畫五色至漢有伏虎頭始以布鞔繶上脫下加以錦爲飾至東晉以艸木織成卽有鳯頭之履聚雲履五朶履宋有重臺履梁有笏頭履分捎履立鳯履又有五色雲霞履漢有繡鴛鴦履昭帝令冬至日上舅姑

靸鞋

蓋古之履也秦始皇常靸望僊鞋衣藂云短褐以對隱逸求神僊至梁天監年中武帝解脫靸鞋以絲爲之今天子所履也

女人披帛

古無其制開元中詔令二十七世婦及寶林禦女良人等尋常宴參侍令披畫披帛至今然矣至端午日宮人相傳謂之奉聖巾亦曰續聖巾蓋非參從見之服

麻鞋

起自伊尹以艸爲之艸屩周文王以麻爲之名曰麻鞋至秦以絲爲之令宮人侍從著之庶人不可至東晉又加其好公主及宮貴皆絲爲之凡娶婦之家先下絲麻鞋一防取其和鞋之義

襪

三代及周著角襪以帯系於踝至魏文帝吳妃乃攺樣以羅爲之後加以防繡畫至今不易至隋煬帝宮人織成五色立鳳朱錦襪靿

席帽

本古之圍帽也男女通服之以韋之四周垂絲网之施以朱翠丈夫去飾至煬帝滛侈欲見女子之容詔去帽戴襆頭巾子幗也以皂羅爲之丈夫藤席爲之骨鞔以繒乃名席帽至馬周以席帽油禦雨從事

大帽子

本嵓叟艸野之服也至魏文帝詔百官常以立冬日貴賤通戴謂之溫帽

搭耳帽

本胡服以韋爲之以羔毛絡縫趙武靈王更以綾絹皂色爲之始並立其名爪牙帽子蓋軍戎之服也又隱太子常以花搭耳帽子以畋獵遊宴後賜武臣及內侍從

烏紗帽

武徳九年十一月太宗詔曰自今已後天子服烏紗帽百官士庶皆同服之

襆頭

本名上巾亦名折上巾但以三尺皂羅後裹髮蓋庶人之常服沿至後周武帝裁爲四腳名曰襆頭以至唐侍中馬周更與羅代絹又令重系前後以象二儀兩邊各爲三撮取法三才百官及士庶爲常服

巾子

隋大業十年禮官上疏裹頭者宜裹巾子與桐木爲之內外皆漆在外及庶人常服防至證明二年則天賜羣臣然葛巾子呼爲武家髙巾子亦曰武氏內樣

汗衫

蓋三代之襯衣也禮曰中單漢髙祖與楚交戰歸帳中汗透遂攺名汗衫至今亦有中單但不緶而不開

半臂

尙書上僕射馬周上疏云士庶服章有所未通者臣請中單上加半臂以爲得禮其武官等諸服長衫亦謂之判余以別文武詔從之

襪肚

蓋文王所制也謂之腰巾但以繒爲之宮女以防爲之名曰腰防至漢武帝以四帯名曰襪肚至靈帝賜宮人蹙金絲合勝襪肚亦名齊襠

裩

裩三代不見所述周文王所制裩長至膝謂之獘衣賤人不下服曰良衣蓋良人之服也至魏文帝賜宮人緋交襠卽今之裩也

袴

蓋古之裳也周武王以布爲之名曰褶敬王以繒爲之名曰袴但不縫口而已庶人衣服也至漢章帝以綾爲之加下緣名曰口常以端午日賜百官水紋綾袴蓋取淸慢而理人若百官母及妻妾等承恩者則別賜羅紋勝袴取其曰勝今太常二人服紫絹袴褶緋衣執永籥以舞之又時黃帝講武之臣近侍者朱韋袴褶已下屬於鞋

布衫

三皇及周末庶人服短褐襦服深衣秦始皇以布開胯名曰衫用布者尊女工之尙不忘本也侍中馬周取深衣之造加襴衫爲庶人之禮見之表至仕官服之

袍衫

袍者自有虞氏卽有之故國語曰袍以朝見也秦始皇三品以上緑袍深衣庶人白袍皆以絹爲之至貞觀年中左右尋常供奉賜袍丞相長孫無忌上儀於袍上加襴取象於緣詔從之

緋綾袍

舊北齊則長帽短靴合胯襖子朱紫黃各從所好天子多著緋袍百官士庶同服隋攺江南天子則曰帢公卿則巾褐襦北朝雜以戎狄之制北齊貴臣多著黃文綾袍百官士庶同服之

被

語云必有寢衣長一身有半

燧銅鏡

以銅爲之形如鏡照物則影倒向日則火生與艾承之則火出矣

莫難珠

一名木難珠色黃出東夷國也

程雅問三皇五帝

程雅問董仲舒曰曷爲稱三皇五帝對曰三皇者三才也五帝者五土也三王者三明也五覇者五嶽也

牛亭問將離艸名

牛亭問曰將離相贈與芍藥一名可離故曰相贈與芍藥相招召則以文無文無一名當歸也欲忘人之憂則贈丹棘丹棘一名忘思使人忘憂也欲蠲人之忿則贈以靑裳靑裳一名合則忿也

程雅問拾攎鬼木

程雅問拾攎鬼木曰無患何也答曰昔有神巫曰珤眊能符劾百鬼得鬼則以木爲棒棒殺之世人傳以此木爲眾鬼所畏取此木爲器用以厭卻邪鬼故曰無患也

牛亭問書契所造

牛亭問曰自古有書契以來便應有筆世稱恬作秦筆耳以柘木爲管以鹿毛爲柱以羊毛爲被所爲蒼毫非爲兔毫竹管筆也

孫興公稱黃帝龍須艸

孫綽字興公也作天臺賦擲地作金聲孫興公問曰世稱黃帝鑿峴山得僊乘龍上天羣臣援龍須須墜地而生艸世名曰龍須有之乎答曰非也有龍須艸一名縉雲艸故世人爲之傳非也今艸有龍須者江東亦織爲席曰西王母席可復是西王母騎虎而墮其須乎

牛亭問籍者何云

答曰籍者一尺二寸竹牒記人之年名字物色懸之宮門案省相應乃得入也

程雅問口傳者何云

答曰傳者以木爲之長一尺五寸書符信於其上又一板封以禦史印章所以爲期信卽如今之過所也言經過所在爲證也

牛亭問艸木

牛亭問曰艸木生類乎答曰生類也有識乎曰亡識問亡識寕爲生類也答曰物有生而有識者有生而無識者有不生而有識者有不生而亡識者夫生而有識者虫類是也生而無識者艸木是也不生而有識者神鬼是也不生而無識者水土是也

中華古今注卷中

欽定四庫全書

中華古今注卷下

五代馬縞撰

雉朝飛

犢牧子所作也齊處士湣宣王時人年五十無妻出薪於野見雉雌雄相隨意動心悲乃作雉朝飛曲以自傷焉其聲中絕魏武帝宮人有靈女者故冠軍陰井之姊年七嵗入漢宮學鼓琴琴特鳴異於余妓善爲新聲能傳此曲靈女至明帝崩後出嫁爲尹更生妻

別鶴操

商陵牧子所作也娶妻五年無子父兄將爲攺娶妻聞之終夜倚戶而悲嘯牧子聞之愴然而悲乃歌曰將乖比翼隔天端山川悠逺路漫漫攬衣不寢食忘餐後人因爲樂章

走馬引

樗裏牧恭所作也爲父報讐殺人而亡藏於山谷之下有天馬夜降圍其室而鳴夜覺聞其走聲以爲吏追乃犇而亡明朝視之乃天馬迹也遂惕然而悟曰豈吾所處之將危矣遂荷衣糧而去入於沂澤援琴而鼓之爲天馬聲故曰走馬引

淮南王歌

淮南小山所作也王服食求僊徧禮方士遂與八公相攜俱去莫知所在小山之徒思戀不已作淮南王歌焉

武溪歌

馬援南徵所作也援門生爰寄生善吹笛援作歌以和之名曰武溪深其曲曰滔滔武溪一何深鳥飛不渡獸不能臨嗟哉武溪多毒滛

吳趨曲

吳人以歌其地

箜篌引

朝鮮津卒霍裏子髙妻麗玉所作也子髙晨起刺船而櫂有一白首狂夫披髮提壺亂河流而渡其妻隨而止不及遂墮河水死於是援箜篌鼓之作公無渡河聲音淒愴曲終自投河而死霍裏子髙還以其聲授妻麗玉麗玉傷之乃引箜篌而寫其聲聞者莫不墜淚飲泣焉麗玉以其曲傳鄰女麗容名曰箜篌引

悲歌

平陵東翟義門人之所作也王莽殺義門人作此歌以怨也

薤露蒿裏歌

並喪歌也出田橫門人橫自殺門人傷之爲悲歌言人命如薤上之露易晞滅也亦謂人死防精歸於蒿裏故有二章其一章曰薤上朝露何易晞露晞明朝更復滋人死一去何時歸其二章曰蒿裏誰家地聚斂精魄無賢愚鬼伯一何相催促人命不得少踟躕至孝武帝時李延年乃分二章爲二曲薤露送公卿貴人蒿裏歌送士夫庶人使挽柩者歌之世亦呼挽歌

長歌短歌

言人壽命長短不可妄求

陌上桑歌

出秦氏女子秦氏邯鄲人有女名羅敷爲邑人千乘王仁妻王仁後爲趙王家令羅敷出采桑於陌上趙王登臺見而悅之因飲酒欲奪之羅敷行彈箏乃作陌上桑歌以自明焉

杞梁妻歌

植妻妹朝月之所作也植戰死妻曰上無考中無夫下無子人之苦至矣乃抗聲長哭長城感之頹遂投水而死其妹悲其姊之貞操乃爲作歌名曰梁妻賢梁植字也

董逃歌

後漢遊童所作也後有董卓作亂卒以逃亡後人習之以爲歌章樂府奏之以爲規戒

短簫鐃歌

軍樂也黃帝岐伯所作以建武揚徳風動戰士也周禮所謂王大獻則令凱樂歌也漢樂有黃門鼓吹天子所以宴樂羣臣短簫鐃歌鼓吹之一章耳亦以賜有功諸侯也

上霤

地名也其地人有父母歿兄弟不字孤弟有鄰人爲其弟作悲歌以諷其兄故曰上霤田曲也

日重光月重輪

羣臣爲漢明帝所作也明帝爲太子樂人以歌詩四首以贊太子之徳其一曰日重光其二曰月重輪其三曰星重耀其四曰海重潤漢末喪亂後二章亡舊說雲天子之徳光明如日規輪如月眾耀如星霑潤如海光明皆比太子徳賢故曰重爾

橫吹

胡樂也張博望入西域傳其法西京惟得摩訶兜勒二曲李延年因胡曲更造新聲二十八解乘輿以爲武樂後漢以給邊將和帝時萬人將軍用之魏晉已來二十八解不復具存世用者黃鶴隴頭出闗入闗出塞入塞折楊柳黃華子赤之陽望行人一十四曲後漢蔡邕益琴爲九

鞞鼓

髙陽氏娶於陳丰氏女制鞞鼓鐘磬塤箎

問大琴大瑟

答曰古者伏羲氏造二十五弦瑟不聞二十弦之瑟廣雅云瑟長三尺六寸六分五弦舜之所造有琴卽有瑟云

問女媧笙簧

問曰上古音樂未和而獨制笙簧其義云何答曰女媧伏羲妹蛇身人首斷鼇足而立四極欲人之生而制其樂以爲發生之象其大者十九簧小者十二簧也

釣竿歌

伯常子妻所作也伯常子避仇河濱爲漁父其妻思之毎至河則作釣竿之歌後司馬相如作釣竿歌詩今傳爲古曲

楊鳥

白鷢似鷹而尾上白

扶老

禿鶖也狀如鶴而大大者髙八尺善與人鬭好啖蛇

鴈

自河北渡江南瘠瘦能髙飛不畏繒繳江南沃饒毎至還河北體肥不能髙飛恐爲虞人所獲常銜蘆長數寸以防繒繳

鳬

常在海邊沙上食砂石皆消爛惟食海蛤不消隨其糞出用爲藥倍勝者也

鶴

千載則變蒼又千嵗變黑所謂鶴也

馬

自識其駒非其駒則齧殺之

猿

五百年化爲玃

鷓鴣

南方有鳥曰鷓鴣其名自呼常向日而飛畏霜露早晚稀出有時夜飛飛則出以樹葉覆背上

驢

爲牡則馬爲牝則駏

秦始皇馬

有七名馬一曰追風二曰白兔三曰踦景四曰追電五曰飛翮六曰銅雀七曰神鳬

曹眞駃馬

曹眞有駃馬名爲驚帆言其馳驟烈風舉帆之疾也

鴛鴦

水鳥鳬類也雌雄未嘗相離人得其一則其一思而死故謂之匹鳥也

兔

口有闕尻有九孔

獐

有牙而不噬一名麕獐見人懼謂之章慴

鹿

靑州人謂鹿爲獐也

鵲

一名神女俗云七月塡河成橋詩云維鵲有巢維鳩居之言其鳩拙假鵲而成巢也

雀

一名佳賓言常棲宿人家如賓客也詩云誰謂雀無角何以穿我屋

鷰

一名神女一名天女一名鷙鳥詩云燕燕於飛差池其羽齊人呼爲鳦也

鴝鵒

一名鳲鳩一名鴶鴝今之布谷也江東呼爲獲谷也

烏

一名孝鳥一名烏燕白脰烏也脰烏子須食母亦能自食其子也

雞

一名燭夜禮云雞曰翰音雞赤羽逸周禮曰文翰若雞維周成王時蜀人獻也

狗

一名地羊犬曰羮獻

防犬

周成王時渠搜國獻防犬能飛食虎豹

豬

一名參軍一名豕豕曰剛鬛禮云豚曰腯肥亦曰彘江東呼爲狶皆通名豬豕生子多謂之豵

羊

一名髯須參軍禮云羊曰柔毛易曰羝羊觸藩羸其角不能進不能退蓋羊好能觸墻垣

防防

似鳬腳髙毛冠江東人家養之以厭水災

螢火

一名耀夜一名景天一名焜耀一名燐一名丹鳥一名夜光一名宵燭一名丹良腐艸爲之食蚊蚋

螻蛄

一名天螻一名一名石鼠有五能而不成伎術其一曰飛不過屋其二曰緣不過木其三曰泅不度谷其四曰掘不能覆其身其五曰走不能絕人

蟋蟀

一名秋吟蛬秋初生得寒則鳴噪濟南人謂之懶婦一名靑今之促織也

蝙蝠

一名僊防一名飛防五百嵗色白脛重集物則頭垂故謂爲倒掛蝙蝠食之神僊

蟛蚎

小蟹也生海邊塗中食土一名長卿其有一螯大者名爲擁劍一名執火

長跂

蠨蛸也身小足長故謂長跂小蜘蛛長腳也俗呼爲蟢子

蠅虎

蠅狐也形似蜘蛛而色灰白善捕蠅蝗一曰蠅虎子

莎雞

一名促織一名絡緯一名蟋蟀促織謂其鳴聲如急一曰促機絡緯一曰紡緯

蚯蚓

一名蜜蟺一名曲蟺善長吟於地中江東謂之歌女或謂鳴砌亦呼爲防蚓

飛蛾

善拂燈一名火化一名慕光

蝘蜓

一曰守宮一曰龍子善於樹上捕蟬食之其長細五色者名曰蜥蜴其長大者名曰蠑螈醫大者長三尺其色紺善魅人一曰螈一名緑螈

蜻蛉

一名靑亭一名蝴蝶色靑而大是也小而黃者曰胡梨一曰胡籬小而赤者曰赤卒一曰綘騶一曰赤衣使者好集大水上亦名赤弁丈人

蛺蝶

一名野蛾一名風蝶江東人謂之撻末色白而背靑者也其有大如蝙蝠者或靑班名曰鳳車一名鬼車生江南甘橘園中

紺蝶

一曰靑令似蜻蛉而色紺江東人爲紺蟠亦曰童蟠皆曰天雞好以七月羣飛暗天海邊夷貊食之謂海中靑蝦化爲之也

魚子

魚子曰蠅亦曰鯤言如散稲米凡魚子總名鯤也

鯉魚

鯉魚之大者鱣魚卽今之赤鯉魚也兗州人謂赤鯉爲赤驥謂靑鯉爲靑馬謂黑鯉爲駒謂白鯉爲白旗謂黃鯉爲黃雉

鱣魚

鱣之大者曰鮪鮪鱣屬也大者名王鮪小者名鮛鮪今宜都郡自京門已上江中通出鱓鱣之魚有一魚狀如鱣小庭平人謂之鮥子卽此魚也

蜣蜋

能以土苞屎轉而成丸團正無邪角莊周所謂蛣蜣之智在於轉丸者也蜣蜋一名蛣蜣一名丸一名弄丸

蝸牛

陵螺也形如防蝓殻如小螺熱則自懸葉下野人爲圓捨如蝸牛故曰蝸捨亦曰蝸牛之子捨蝸殻婉轉有文章絞防爲結似螺殻文故曰螺防童子結髮亦曰結髻亦謂其形似螺殻也

白魚

赤尾曰魟一曰魧或曰魟雄又曰魧魚子好羣浮水上者曰白萍

蝦蟇子

一名科斗一名鍼一名魚形圓而尾大尾脫而腳生也

烏賊

一名河伯度事小吏

鯨魚

海魚也大者長千里小者數千丈一生數萬子常以五六月就岸邊生子至七八月導從其子還大海中鼓浪成雷噴沫成雨水族畏悉逃匿魚無敢當者其雌曰鯢大亦長千里眼爲明月珠

水居

狀如人乘馬眾魚導從一名魚伯大水有之漢末有人河際見之馬人皆有鱗甲如大鯉魚但手足耳鼻似人不異視之良久乃入水

名

衣督郵又名十號一曰神二曰靈三曰四曰寶五曰文六曰筮七曰山八曰擇九曰水十曰火大凡物含異气不可以常理推耳火猶火防耳千嵗之常有白气而起耳

鼈名

河伯從事江東人謂靑衣魚爲婢魚爲童子魚爲土父鼈一名河伯使者

艸虫

結艸虫一名結葦好於艸末折屈艸葉以爲巢窟處處有之

鶢鶋

國語雲海鳥曰爰居漢元帝有大烏如馬駒時人謂之爰居出卽凶也

程雅問蠶

蠶爲天駟星化何云女兒答曰大古時人逺徵家有一女並馬一匹女思父乃戲馬曰爾能爲我迎得父歸吾將嫁汝馬乃絕韁而去之父所父防家有故乘之而還駿馬見女輒怒而奪父系之父怪而宻問其女女具以實答父乃射殺馬曝皮於庭所女以足蹙之曰爾馬也欲人爲婦自取屠剝何如言未竟皮歘然起抱女而行父還失女後大樹之間得乃盡化爲續蠶於樹其繭厚大於常蠶鄰婦取養之其収二倍今世人謂蠶爲女兒蓋古之遺語也

程雅問

問曰靈五色知吉凶何也答曰靈五色似玉背陰向陽知存亡吉凶千嵗遊於蓮之上五色具焉其額上兩骨起骨起似角解人言浮於藂蓍下南方人以支牀足經二十餘嵗老人死移牀尙生不死能行气導引至神若此

牛亭問蟬

問蟬曰齊女何也答曰昔齊後忿而死屍變爲蟬登庭樹嘒唳而鳴王悔恨故世名蟬爲齊女焉

牛亭問蟻

駒何也答曰昔河內人見有人馬數千萬皆如黍米遊動往來從旦至暮家人與火燒之人皆蚊蚋馬皆成大蟻故呼蚊蚋曰黍民蟻駒也

晏先生問鳯

問曰鳳爲羣鳥之王有之乎答曰非也鳳瑞應之鳥也其雌曰凰雞頭蛇頸鷰頷背魚尾五色具采其髙六尺與鳥之異也出則爲祥非常見之鳥也人自敬之與鳥別也

中華古今注卷下

