西堂日記

﹝明﹞楊豫孫撰

古�����萬日﹐有能全受三萬日者﹐幾人哉﹖童兒戲豫﹐暗撇十年﹐稍丱便習章句﹐以至學校之比較。棘圍之奔走﹐又明去了二三十年。中間有能用力於仁者﹐能幾時哉﹖夫子自衛反魯﹐子夏年二十九﹐子遊年二十八﹐曾子最少﹐皆已卓然爲儒。就今觀之﹐彼何人哉﹐此何人哉﹖今人登第﹐大槪三四十歲人方有一二知向學者。古之�����仕﹐故兩得之。今之學者﹐旣仕方學﹐故兩失之。然就三十登仕者言之﹐若肯勵朝聞夕死之志﹐學到五六十歲﹐亦必稍別於流俗﹐柰何志之不立也﹖恁地悠悠﹐消受歲月。

人者天地之心﹐天地者人之本。人才反本﹐便知乾父坤母之義﹐知天便是人﹐仁便能孝﹐未有仁而不孝者。若止言孝﹐則未必有仁也。人之愛父母也﹐以其爲身之本也。乾坤與父母初無二本。故曰事天如事親。知得一本﹐則虞舜曾參﹐原五天人之別。��正欲發此﹐又被解得分折。今人說孝曷嘗知有本來﹐只是從幼見人親愛父母﹐也去親愛父母。豈有徹上徹下之道。便做得成時﹐祗到得薛包王祥﹐更無進步﹐所謂可使由之者也。孔子曰﹕思事親不可以不知人﹐思知人不可以不知天。說仁孝者﹐莫辧於此。

古初生民﹐大較與天相近。堯非親﹐桀非疏。人之不能分親疏﹐猶之不能離水也。故動必本天﹐言必稱天﹐非以下合上之意。中古聖人﹐替以道字﹐本欲易曉。後人卻只在道上求﹐便覺與天稍隔一塵。沒世並道字不識﹐支離殽雜﹐日日戴皇天﹐履后土﹐不知天地在於何處﹖所以人小而天大。遂謂禮樂爲顯﹐鬼神爲幽﹐肝肺爲內﹐耳目爲外﹐幾席爲近﹐燕貊爲遠。詩云﹕文王陟降﹐在帝左右。是在何處。

人之一身﹐卽理也。深愛己者﹐須先識己﹐識得在己﹐何暇奉人。今人爲不善﹐欲害人爲穿窬﹐非本心也﹔以爲不如是﹐不足以取勝於鄕黨之間﹐故爲人而冒爲之。其爲善者﹐不忮不求﹐亦非本心也﹔以爲不如是﹐不足以酬士大夫之義﹐故亦爲人而彊爲之。是善固爲人﹐而不善亦爲人也。孟子曰﹐人役﹔莊子曰﹕諛人﹐此輩是也。率性之理﹐有何光焰﹐有何聲采﹐天下之至淡在焉﹗今人祗爲世情束縛﹐不能埋頭反己﹐理會性分﹐只是揀題選事﹐供奉它人耳目﹐竟與自家無干。孔子曰﹕君子求諸己﹐小人求諸人。

性﹐無善不善。所謂人生而靜也。程子曰﹐人生而靜﹐以上不容說性。張子曰﹐性未成則善惡混是也。其有善者﹐是繼之者也。所謂元者﹐善之長無對者也。性體空洞﹐何嘗有孝弟來﹖孝弟者﹐善之有徵而易見者耳。孩提之童﹐無不知愛其親者﹐知善也﹐非知孝也。有知則有善﹐無知則無善也。是習之初也﹐由是而稍長﹐而有妻子﹐而慕父母﹐是習於善﹐以保其善也。由是而慕少艾﹐而妻子﹐以懟父母﹐是習於不善﹐以喪其善也。其習爲善者﹐固此知識﹔其習爲不善者﹐亦此知識。知識卽性也。故曰惡亦不可不謂之性。

民可使由之順帝之則也。不可使知之不識不知也。民用智則不能由。聖人以人治人﹐用智則鑿矣。夫人安之難﹐起之易。聖人不使知之安之也。老子曰﹕道非明﹐民將以愚之。是以知爲明之也。

古之學者必有宗。學無宗則無以一道徳。孔子旣沒﹐此時當立宗。子夏﹑子遊﹑子張欲事有若﹐正此意也。時年長莫如子貢﹐學醇莫如曾子。然子貢又獨居三年﹐曾子年最少﹔惟有若年亞子貢而學亦大醇﹐故門人多宗焉。使曾子稍能推之﹐則宗立矣。七十子之徒﹐朝夕相依﹐各陳孔子之業﹐則微言豈易絕哉﹗惟失此舉﹐其後子貢居魏﹐子張居陳﹐子貢居齊﹐漫無統一。闕裏散後﹐諸賢再無麗澤之資。西河之人﹐疑子夏爲夫子。而荀況莊周吳起田子方之徒﹐皆學於孔子﹐而自爲偏見﹐惟其無以就正之耳。漢時五經師傅最盛﹐有數百年之宗﹐彼經術耳。且以有宗而傳我孔氏之道徳﹐再傳而失之者﹐宗之散也。余觀有若言行﹐如魯論檀弓所載者﹐最爲近道。其論夫子出類處﹐比之宰我子貢以聞見品題者自別。故家語有古道之目﹐左傳有稷門之望﹐其沒也﹐魯悼公弔之。魯論一書﹐出其門人所紀﹐爲萬世準繩。後世只爲四科無名﹐又被史記說得鄙陋﹐而孝弟行仁之義﹐記者之詞﹐不達其意。遂與伊川象山有異同之說﹐不得列於十哲。今躋子張而詘有若於東廡﹐反居原憲南容之下。豈禮也哉﹐必有能正之者。

周公不之魯次子世爲周公於幾內共和是也。周之周召。世爲三公﹐猶魯之三桓世卿也。故曰季氏富於周公﹐非謂文公旦也。

異哉﹗公父文伯之母也﹐文伯之喪﹐其妻哭之哀。母以爲子之好內也而責之。子之好內﹐以訓其生則可也。若夫沒而哭﹐禮也。蓋穆伯之喪﹐穆姜以有禮稱﹐然而皆枝葉也。居夫之喪﹐而往來於季康子之家﹐嘵嘵辧論忘之失﹐而撓婦之得﹐檀弓國語皆喜稱之。豈艸虫捲耳之義。相君孟姜之節﹐爲非禮乎﹗且曰朝哭穆伯﹐暮哭文伯﹐以爲有不夜哭之禮。夫寡婦不夜哭﹐以男子之殯必於正寢﹐夜行不便﹐故輟以待旦。非如漢人所謂避牀第之嫌也。古者哀至則哭﹐何朝暮之有﹖枝葉如此。本根之撥可窺矣。

鄕飲酒爲賓興而舉。𨿽曰鄕飲實王朝之禮也。故其樂歌﹐先王事後家事。始歌四牡﹐皇皇者華﹐鹿鳴臣道也。次南陔白華﹐華忝子道也。次間魚麗由庚嘉魚崇丘南山。由儀自臣道而推之﹐治國之事也。次合關雎葛覃捲耳鵲巢采蘋采繁﹐自子道而推之﹐齊家之事也。至於鄕射則州長所以演其鄕﹐子弟而未及於王事﹐止歌關睢以下而已。蓋臣子之筮仕﹐必有先公後私之心﹐然後有事可做。此聖人之意也。

有角求齒﹐則終身憂不如馬﹐而不知已有觸虎之資。有翼求足﹐則終身憂不如獸﹐而不知已有淩霄之樂。故鳳不慕鶴﹐竹外無餐﹔鶴不慕鳳﹐得魚而止。

江河亦土也﹐得水以名。未嘗有水﹐水流相禪﹐一瞬不居﹐非江河之有也。人見江河之多水﹐而孰知非其有哉。惟其不有﹐是以能生負舟充查寸﹐蕃魚長龍﹐爲世之需。池沼者有其水者也﹐故畱之。水性不遂而生道息。故曰江河競注而不流。

生之謂性﹐性卽气也﹐言气則不必言性。伊川曰﹕論性不論气不備是二性也。剛柔气也﹐卽性也。剛有善者焉﹐有不善者焉﹔柔有善者焉﹐有不善者焉﹐皆性也。試以不善者言之﹐剛之惡必爲彊梁而不爲陰忮﹔柔之惡必爲陰忮而不爲彊梁。其彊梁陰忮者習也﹐其不能互爲者﹐以其根於性也。使其人一旦幡然焉﹐則剛者必爲爽闓﹐而不能爲縝密﹔柔者必爲縝密﹐而不能爲爽闓。是亦性矣。故曰善惡皆天理也。

三代而上﹐體統正﹐論議明﹔不惟君子有所用﹔𨿽小人亦有用。性非瓦礫﹐𨿽小人亦有寸長可用。上有主張之者﹐則亦掩庇其醜以技奉上之欲。今之星卜醫巫﹐皆出義農﹐豈其自爲之算五行嘗百艸哉﹐亦眾人之能也。後世則不然。不惟君子無以展布﹐𨿽小人亦無以展布。彼小人者﹐𨿽無恁大見識﹐就有所蘊亦必平生之志﹐欲有立於天下。但秕政之朝﹐蹊徑不一﹐內以彌縫婦寺之間﹐外以揣摩人主之隱。精神心術﹐竭盡於此﹐以博其富貴榮寵之私。幾時能展布其平生之一二人﹐見李林甫在位十九年﹐以爲志無不行﹐不知幾時行得一事﹐蓋其精力機巧﹐能使祿山懾服﹐假使得用其才﹐亦足以制範陽之命﹐然其心方內蠱君欲﹐外亢揚釗﹐晝夜之力﹐窮於蹊徑﹐何嘗得少用其才。嗚呼﹗鼓舞作用之人才﹐非聖人其孰能之。

人畜羊豕﹐逐豺虎﹐善惡至明矣。其所謂善惡﹐抑物之情耶﹐人之情耶。羊豕以其利於己也而愛之﹐豺虎以其害於己也而憎之。非天之生物。果有所擇也。天之賦物﹐惟有生理騶虞之不殺。豺虎之食人﹐總是率性﹐於人有何恩怨﹗但鳥獸不可與同羣﹐爲人計者﹐惟遠之而已。周公驅猛獸﹐程子放蠍﹐皆不殺之。此處須理會天之生人生物﹐是生理也。其爲人爲羊豕爲豺虎﹐是各正性命也。豺虎而不吞噬﹐則何以爲生哉﹗且人之畜羊豕也﹐豈惟愛之﹐亦噬之而已矣。佛戒殺﹐聖人不戒殺。此處難著愛憎字。或曰人之食鳥獸也﹐亦大之噬小與。余曰﹕大豈能噬小﹖鼠之食肉﹐鳥之啄牛﹐蠅蚋之食人﹐豈盡噬小哉﹗此理相循無端﹐人不能泥﹐泥則無易矣。

方長不折﹐非止愛物﹐只自養仁﹐不獨賢者有此心也。今人見折花捋蕊﹐便自不忍﹐及斬刈合抱就以爲當然﹐了無顧惜﹐其不忍之心﹐沒於見材之可用也。有欲故也﹐惟有欲﹐便不能充。

芒種至十一月中而又盈小滿者﹐盈數之極也。然益起冬至﹐損於春分﹐至小滿而損極﹔交芒種而又益小滿者﹐盈之極﹐亦損之極也。盈損之數﹐各八百四十八﹐故歷有小滿無大滿。

文中子曰﹕詩書盛而泰世滅﹐非仲尼之罪也﹔虛玄長而晉室亂﹐非老莊之罪也﹔齊戒修而梁國亡﹐非釋迦之罪也。余亦曰﹕胡亥愚而秦世滅﹐非焚書之罪也﹔五胡興而晉室亂﹐非崇玄之罪也﹔佞臣多而梁國亡﹐非達摩之罪也。今人不知學﹐妄引國家之治亂﹐藉口近於把持。

武后盜國二十年﹐把持豪傑不能有爲﹔亦老於權術矣。夫豈不知與子之足以善其後﹐又豈不知姑侄母子之親疏也。彼年未三十﹐便握國之柄﹐惟其握之久﹐所以釋之吝然。非倚諸武則不足以制廷臣﹐非啖以諸位則不足以致承嗣。三思之死力﹐佯爲易性受命﹐絕天下之圖已。廬陵廢而不終廢﹐復而不全復﹐皆術也。蓋其壯也﹐藉諸武之力以久其權﹐一日彌畱﹐不屬之己子而誰與哉。而承嗣以儲議未就﹐至於發憤病死。李昭徳王及善之徒﹐嘵嘵然與後爭姑母之親疏﹐或死或爭﹐徒足以供此姥一笑耳。或曰狄文惠無力歟。曰文惠之所可貴﹐惟其有存唐之心﹐而唐實未嘗亡也。但後之意﹐尙在中睿之間﹐某專主復辟﹐則文惠之力。

貓不啜餳﹐非甘之不至也。虫生藥裏﹐非苦之不足也。

銅爲錢則人愛﹐爲印則人畏﹐爲足鑪漱盆。則翁媼皆役之。非性有美惡﹐置之者何如耳。於我何加損焉。

西堂日記

