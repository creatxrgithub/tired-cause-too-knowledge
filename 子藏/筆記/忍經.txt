忍經

原序忍乃胸中博閎之器局﹐爲仁者事也﹐惟寬恕二字能行之。顏子云「犯而不校」﹐《書》云「有容徳乃大」﹐皆忍之謂也。韓信忍於胯下﹐卒受登壇之拜﹔張良忍於取履﹐終有封侯之榮。忍之爲義﹐大矣。惟其能忍則有涵養定力﹐觸來無競﹐事過而化﹐一以寬恕行之。當官以暴怒爲戒﹐居家以謙和自持。暴慢不萌其心﹐是非不形於人。好善忘勢﹐方便存心﹐行之純熟﹐可日踐於無過之地﹐去聖賢又何遠哉﹗苟或不然﹐任喜怒﹐分愛憎﹐捃拾人非﹐動峻亂色。幹以非意者﹐未必能以理遣﹔遇於倉卒者﹐未必不入气勝。不失之偏淺﹐則失之躁急﹐自處不暇﹐何暇治事﹖將恐眾怨叢身﹐咎莫大焉﹗其視呂蒙正之不問姓名﹐張公藝九世同居﹐寧不愧耶﹖愚因暇類集經史語句﹐名曰《忍經》。凡我同志一寓目間﹐有能由寬恕而充此忍﹐由而至於仁﹐豈小補哉﹗大徳十年丙午閏月朔古杭蟾心吳亮序

正文

《易損卦》云「君子以懲忿窒欲。」

《書》周公戒周王曰「小人怨汝罟汝﹐則皇自敬徳。」又曰「不啻不敢含怒。」又曰「寬綽其心。」成王告君陳曰「必有忍﹐其乃有濟﹔有容﹐徳乃大。」

《左傳》宣公十五年﹕「諺曰﹕『髙下在心﹐川澤納污﹐山藪藏疾﹐瑾瑜匿瑕﹐國君含垢﹐天之道也。』」昭公元年﹕「魯以相忍爲國也。」哀公二十七年﹕知伯入南裏門﹐謂趙孟入之。對曰﹕『主在此。』知伯曰﹕『惡而無勇﹐何以爲子﹖』對曰﹕『以能忍。』恥庶無害趙宗乎﹖」楚莊王伐鄭﹐鄭伯肉袒牽羊以迎。莊王曰「其君能下人﹐必能信用其民矣。」

《左傳》﹕「一慚不忍﹐而終身慚乎﹖」

《論語》﹕「孔子曰﹕小不忍﹐則亂大謀。」又曰「一朝之忿﹐忘其身以及其親﹐非惑歟﹖」又曰「君子無所爭。」又曰「君子矜而不爭。」曾子犯而不校。戒子路曰「齒剛則折﹐舌柔則存。柔必勝剛﹐弱必勝彊。好鬥必傷﹐好勇必亡。百行之本﹐忍之爲上。」

《老子》曰「知其雄﹐守其雌﹔知其白﹐守其黑。」又曰「大直若屈﹐大智若拙﹐大辯若訥。」又曰「上善若水﹐水善利萬物而不爭。」又曰「天道不爭而善勝﹐不言而善應荀子曰「傷人之言﹐深於矛戟。」藺相如曰「兩虎共斗﹐勢不俱生。」晉王嘗云「人有不及﹐可以情恕。」又曰「非意相干﹐可以理譴﹐終身無喜悒之色。」△細過掩匿曹參爲國相﹐捨後園近吏捨。日夜飲呼﹐吏患人﹐引參遊園﹐幸國相召﹐按之。乃反﹐獨帳坐飲﹐亦歌呼相應。見人細過﹐則掩匿蓋覆。

△醉飽之過﹐不過吐嘔丙吉爲相﹐馭史頻罪﹐西曹曹罪之。吉曰「以醉飽之過斥人﹐欲令安歸乎﹖不過吐嘔丞相東茵。」西曹第忍之。△圯上取履張良亡匿﹐嘗從容遊下邳。圯上有一老父﹐衣褐。至良所﹐直墜其履圯上。顧謂良曰「孺子﹐下取履。」良愕然﹐彊忍﹐下取履﹐因跪進。父以足受之﹐曰「孺子可教矣。」

△出胯下韓信好帶長劍﹐市中有一少年辱之﹐曰「君帶長劍﹐能殺人乎﹖若能殺人﹐可殺我也﹔若不能殺人﹐從我胯下過」。韓信遂屈身﹐從胯下過。漢髙祖在爲大將軍﹐信召市中少年﹐語之曰「汝昔年欺我﹐今日可欺我乎﹖」少年乞命﹐信免其罪﹐與其一校官也。

△尿寒灰韓安國爲梁內史﹐坐法在獄中﹐被獄吏田甲辱之。安國曰「寒灰亦有燃否﹖」田甲曰「寒灰倘然﹐我卽尿其上。」於後﹐安國得釋放﹐任梁州刺史﹐田甲驚走。安國曰「若走﹐九族誅之﹔若不走﹐赦其罪。」田甲遂見安國﹐安國曰「寒灰今日燃﹐汝何不尿其上﹖」田甲惶懼﹐安國赦其罪﹐又與田甲亭尉之官。

△誣金直不疑爲郎同捨﹐有告歸者﹐誤持同捨郎金去﹐金主意不疑。不疑謝﹐有之買捨﹐償之。後告歸者至﹐而歸亡金﹐郎大慚。以此稱爲長者。

△誣褲陳重同捨郎有告歸寧者﹐誤持鄰捨郎褲去﹐主疑重所取﹐重不自申說﹐市褲以還。△羹污朝衣劉寬仁恕﹐𨿽倉卒未嘗疾言劇色。夫人欲試之﹐趁朝裝畢﹐使婢捧內羹翻污朝衣。寬神色不變﹐徐曰婢曰「羹爛汝手耶﹖」

△認馬卓茂﹐性寬仁恭﹐愛鄕裏故舊﹐𨿽行與茂不同﹐而皆愛慕欣欣焉。嘗出﹐有人認其馬。茂心知其謬﹐嘿解與之。他日﹐馬主別得亡者﹐乃送馬﹐謝之。茂性不好爭如此。

△雞肋不足以當尊拳劉伶嘗醉﹐與俗人相忤。其人攘袂奮拳而往﹐伶曰「雞肋不足以當尊拳。」其人笑而止。△唾面自漧婁師徳深沈有度量﹐其弟除代州刺史﹐將行﹐師徳曰「吾輔位宰相﹐汝復爲州牧﹐榮寵過盛﹐人所嫉也﹐將何求以自免﹖」弟長跪曰「自今𨿽有人唾某面﹐某拭之而已。庶不爲兄憂。」師徳愀然曰「此所以爲吾憂也。人唾汝面﹐怒汝也﹐汝拭之﹐乃逆其意﹐所以重其怒。不拭自幹﹐當笑而受之。」△五世同居張全翁言﹐潞州有一農夫﹐五世同居。太宗討並州﹐過其捨﹐召其長﹐訊之曰「若何道而至此﹖」對曰「臣無他﹐惟能忍爾。」太宗以爲然。△九世同居張公藝九世同居。唐髙宗臨幸其家。問本末﹐書「忍」字以對。天子流涕﹐遂賜縑帛。△置怨結歡李泌﹑竇參器李吉甫爲才﹐厚遇之。陸贄疑有黨﹐出爲明州刺史。贄之貶忠州﹐宰相欲害之﹐起吉甫爲忠州刺史﹐使甘心焉。旣至﹐置怨與結歡﹐人器重其量。△鞍環不加罪裴行儉嘗賜馬及珍鞍﹐令吏私馳馬。馬蹶鞍壞﹐懼而逃﹐行儉招還﹐云「不加罪。」

△萬事之中﹐忍字爲上唐光祿卿王守和﹐未嘗與人有爭。嘗於案几間大書忍字﹐至於幃幌之屬﹐以繡畫爲之。明皇知其姓字非時﹐引對曰「卿名守和﹐已知不爭。好書忍字﹐尢見用心。」奏曰「臣聞堅而必斷﹐剛則必折﹐萬事之中﹐忍字爲上」。帝曰「善。」賜帛以旌之。

△盤碎﹐色不少吝裴行儉初不都支遮匐﹐獲鑲環寶﹐不貲。番酋將士觀焉。行儉因奢﹐徧出示坐者。有瑪瑙盤二尺﹐文采粲然。軍吏趨跌﹐盤碎﹐惶懼﹐叩頭流血。行儉笑曰「爾非故也。」色不少吝。

△不忍按許圍師爲相州刺史﹐以寬治部﹐有受賄者﹐圍師不忍按﹐其人自愧﹐後修飭﹐更爲廉士。△遜以自免唐婁師徳﹐深沈有度量﹐人有忤己﹐遜以自免﹐不見容色。嘗與李昭徳偕行﹐師徳素丰碩﹐不能劇步﹐昭徳遲之﹐恚曰「爲田舍子所畱。」師徳笑曰「吾不田舍﹐復在何人﹖」△盛徳所容狄仁傑未輔政﹐婁師徳薦之。後曰「聯用卿﹐師徳薦也﹐誠知人矣。」出其奏。仁傑慚﹐已而嘆曰「婁公盛徳﹐我爲所容﹐吾知吾不逮遠矣。」△含垢匿瑕晉陳騫﹐沈厚有智謀﹐少有度量﹐含垢匿瑕﹐所在存績。△未嘗見喜怒唐賈耿﹐自朝歸第﹐接對賓客﹐終日無倦。家人近習﹐未嘗見其喜怒之色﹐古之淳徳君子﹐何以加焉﹖△語侵不恨杜衍曰「今之在位者﹐多是責人小節﹐是誠不恕也。」衍歷知州﹐提轉安撫﹐未嘗壞一官員。其不職者﹐委之以事﹐使不暇惰﹔不謹者﹐諭以禍福﹐不必繩之以法也。範仲淹嘗與衍論事異同﹐至以語侵杜衍﹐衍不爲恨。△釋盜遺布陳寔﹐字仲弓﹐爲太丘長。有人伏梁上﹐寔見﹐呼其子訓之曰「夫不喜之人﹐未必本惡﹐習以性成﹐梁上君子是矣。」俄聞自投地﹐伏罪。寔曰「觀君形狀非惡人﹐應由貧困。」乃遺布二端﹐令攺過之﹐後更無盜。△湣寒架橋淮南孔渂﹐隱居篤行﹐終身不仕﹐美節甚髙。嘗有竊其園中竹﹐渂湣其涉水冰寒﹐爲架一小橋渡之。推此則其愛人可知。△射牛無怪隋吏部尙書牛弘﹐弟弼好酒而酗﹐嘗醉射弘駕車牛。弘還宅﹐其妻迎曰「叔射殺牛。」弘聞無所怪﹐直答曰「作脯。」坐定﹐其妻又曰「叔忽射殺牛﹐大是異事。」弘曰「已知。」顏色自若﹐讀書不輟。△代錢不言陳重﹐字景公﹐舉孝廉﹐在郎署。有同郎署負息錢數十萬﹐債主日至﹐請求無至﹐重乃密以錢代還。郎後覺知而厚辭謝之。重曰「非我之爲﹐當有同姓名者。」終不言惠。△認豬不爭曹節﹐素仁厚﹐鄰人有失豬者﹐與節豬相似﹐詣門認之﹐節不與爭。後所失豬自還﹐鄰人大慚﹐送所認豬並謝。節笑而受之。△鼓琴不問趙閱道爲成都轉運使﹐出行﹐部內惟攜一琴一龜﹐坐則看龜鼓琴。嘗過靑城山﹐遇雪﹐捨於逆旅﹐逆旅之人不知其使者也﹐或慢狎之﹐公頹然鼓琴不問。△惟得忠恕範純仁嘗曰「我平生所學。惟得忠恕二字﹐一生用不盡﹐以至立朝事君﹐接待僚友﹐親睦宗族﹐未嘗須臾離此也。」又戒子弟曰「人𨿽至愚﹐責人則明﹔𨿽有聰明﹐恕己則昏。爾曹但常以責人之心責己﹐恕己之心恕人。不患不到聖賢地位也。」△益見忠直王太尉旦薦寇萊公來相﹐萊公數短太尉於上前﹐而太尉專稱其長。上一日謂太尉曰「卿𨿽稱其美﹐彼談卿惡。」太尉曰「理固當然。臣在相位久﹐政事闕失必多。準對陛下無所隱﹐益見其忠。臣所以重準也。」上由是益賢太尉。△酒流滿路王文正公母弟﹐傲不可訓。一日過冬至﹐祠家廟列百壺於堂前﹐弟皆擊破之﹐家人俱駭。文正忽自外入﹐見酒流﹐又滿路﹐不可行﹐俱無一言﹐但攝衣步入堂。其後弟忽感悟﹐復爲善。終亦不言。△不形於言韓魏公器重閎博﹐無所不容﹐自在館閣﹐已有重望於天下。與同館王拱辰﹑禦史葉定基﹐同發解開封府舉人。拱辰﹑定基時有喧爭﹐公安坐幕中閱試卷﹐如不聞。拱辰奮不助己﹐詣公室謂公曰「此中習器度耶﹖」公和顏謝之。公爲陜西招討﹐時師魯與英公不相與﹐師魯於公處卽英公事﹐英公於公處亦論師魯﹐皆納之。不形於言﹐遂無事。不然不靜矣。△未嘗竣折歐陽永叔在政府時﹐每有人不中理者﹐輒峻折之﹐故人多怨。韓魏公則不然﹐從容諭之﹐以不可之理而已﹐未嘗峻折之也。△非毀反己韓魏公謂﹕「小人不可求遠﹐三家村中亦有一家。當求處之理。知其爲小人﹐以小之處之。更不可接﹐如接之﹐則自小人矣。人有非毀﹐但當反己是﹐不是己是﹐則是在我而罪有彼﹐烏用計其如何。」△辭和气平凡人語及其所不平﹐則气必動﹐色必變﹐辭必厲。惟韓魏公不然﹐更說到小人忘恩背義欲傾己處﹐辭和气平﹐如道平常事。△委曲彌縫王沂公曾再蒞大名代陳堯咨。旣視事﹐府署毀圯者﹐旣舊而葺之﹐無所攺作﹔什器之損失者﹐完補之如數﹔政有不便﹐委曲彌縫﹐悉掩其非。及移守洛師﹐陳復爲代﹐睹之嘆曰「王公宜其爲宰相﹐我之量弗及。」蓋陳以昔時之嫌﹐意謂公必反其故﹐發其隱者。△詆短遜謝傅獻簡公言李公沆秉鈞﹐日有狂生叩馬獻書﹐歷詆其短。李遜謝曰「俟歸家﹐當得詳覽。」狂生遂發訕怒﹐隨君馬后﹐肆言曰「居大位不能康濟天下﹐又不能引退﹐久妨賢路﹐寧不愧於心乎﹖」公但於馬上叔昔再三﹐曰「屢求退﹐以主上未賜允。終無忤也。」△直爲受之呂正獻公著﹐平生未嘗較曲直。聞謗﹐未嘗辯也。少時書於座右銘曰「不善加己﹐直爲受之。」蓋其初自懲艾也如此。△服公有量王武恭公用善撫士﹐狀貌雄偉動人﹐𨿽裏兒巷婦﹐外至夷狄﹐皆如其名氏。禦史中丞道輔等﹐因事以爲言﹐乃罷樞密﹐出鎭。又貶官﹐知隨州。士皆爲之懼﹐公舉止言色如平時﹐惟不接賓客而已。久之﹐道輔卒﹐客有謂公曰「此善公者也。」愀然曰「孔公以職言事﹐豈害我者﹗可惜朝廷亡一直臣。」於是﹐言者終身以爲愧﹐而士大夫服公爲有量。△寬大有量

《程氏遺書》﹕「子言﹕範公堯夫寬大也。昔余過成都﹐公時攝帥。有言公於朝者﹐朝廷遣中使降香峨嵋﹐實察之也。公一日在子款語﹐子問曰﹕『聞中使在此﹐公何暇也。』公曰﹕『不爾﹐則拘束已而。』中使果然怒﹐以鞭傷傳言者耳﹐屬官喜謂公曰﹕『此一事足以塞其謗﹐淸聞於朝。』公旣不折言者之爲非﹐又不奏中使之過也。其有量如此。」△呵辱自隱李翰林宗諤﹐其父文正公﹐秉政時避嫌遠勢﹐出入僕馬﹐與寒士無辧。一日﹐中路逢文正公﹐前趨不知其爲公子也﹐劇呵辱之。是後每見斯人﹐必自隱蔽﹐恐其知而自愧也。△容物不校傅公堯兪在徐﹐前守侵用公使錢﹐公竊爲償之﹐未足而公罷﹐後守反以文移公﹐當償千緡﹐公竭資且假貸償之。久之﹐鉤考得實﹐公蓋未嘗侵用也﹐卒不辯﹐其容物不校如此。△徳量過人韓魏公鎭相州﹐因祀宣省宿﹐有偸兒入室﹐挺刃曰「不能自濟﹐求濟於公。」公曰「幾上器具可直百千﹐盡以與汝。」偸兒曰「願得公首以獻西人。」公卽引頸。偸兒稽首曰「以公徳量過人﹐故來相試﹐幾上之物已荷公賜﹐願無泄也。」公曰「諾終不以告人。」其後﹐爲盜者以他事坐罪﹐當死﹐於市中備言其事﹐曰「慮吾死後﹐惜公之徳不傳於世。」△眾服公量彭公思永﹐始就舉時﹐貧無餘資﹐惟持金釧數隻棲於旅捨。同舉者過之﹐眾請出釧爲玩。客有墜其一於袖間﹐公視之不言﹐眾莫知也﹐皆驚求之。公曰「數止此﹐非有失也。」將去﹐袖釧者揖而舉手﹐釧墜於地﹐眾服公之量。△還居不追直趙淸獻公家有三衢﹐所居甚隘﹐弟侄欲悅公意者﹐厚以直易鄰翁之居﹐以廣公第。公聞不樂﹐曰「吾與此翁三世爲鄰矣﹐忍棄之乎﹖」命亟還公居而不追其直。此皆人情之所難也。△持燭燃鬢宋丞相魏國公韓琦帥定武時﹐夜作書﹐令一侍兵持燭於旁﹐侍兵他顧﹐燭燃公之鬢﹐公劇以袖摩之﹐而作書如故﹐少頃回視﹐則已易其人矣。公恐主吏鞭笞﹐亟呼視之﹐曰「勿易渠﹐已解持燭矣」。軍中咸服。△物成毀有時數魏國公韓琦鎭大名﹐日有人獻玉杯二隻﹐曰「耕者入壞冢而得之。表裏無暇可指﹐絕寶也。」公以白金答之﹐尢爲寶玩。每開宴召客﹐將設一桌﹐覆以錦衣﹐置玉杯其上。一日召漕使﹐且將用之﹐酌酒勸坐客﹐俄爲一吏誤觸倒﹐玉杯俱碎﹐坐客皆愕然﹐吏且伏地待罪。公神色不動﹐笑謂坐客曰「凡物之成毀﹐亦自有時數。」俄顧吏曰「汝誤也﹐非故也﹐何罪之有﹖」坐客皆嘆服公寬厚之徳不已。△罵如不聞富文公少時﹐有罵者﹐如不聞。人曰「他罵汝。」公曰「恐罵他人。」又告曰「斥公名云富某。」公曰「天下安知無同姓名者﹖」△佯爲不聞呂蒙正拜參政﹐將入朝﹐有朝士於簾下指曰「是小子亦參政耶﹖」蒙正佯爲不聞。旣而﹐同列必欲詰其姓名﹐蒙正堅不許﹐曰「若一知其姓名﹐終身便不能忘﹐不如不聞也。」△罵殊自若狄武襄公爲眞定副帥﹐一日﹐宴劉威敏﹐有劉易者亦與坐。易素疏悍﹐見優人以儒爲戲﹐乃勃然曰「黥卒乃敢職此。」詬罵武襄不絕口﹐擲樽俎而起﹐武襄殊自若不少動﹐笑語愈溫。易歸﹐方自悔﹐則武襄已踵門求謝。△爲同列斥王吉爲添差都監﹐從徵劉旰。吉寡語﹐若無能動。爲同列斥﹐吉不問﹐惟盡力王事。卒破賊﹐遷統制。△不發人過王文正太尉局量寬厚﹐未嘗見其怒。飲食有不精潔者﹐不食而已。家人欲試其量﹐以少埃墨投羹中﹐公惟淡飯而已。問其何以不食羹﹐曰「我偶不喜肉。」一日又墨其飯﹐公視之﹐曰「吾今日不喜飯﹐可具粥。」其子弟訴於公曰「庖肉爲餐人所私食﹐肉不飽﹐乞治之。」公曰「汝輩人料肉幾何﹖」曰「一斤。今但得半斤食﹐其半爲饔人所瘦。」公﹕「盡一斤可得飽乎﹖」曰「盡一斤固當飽。」曰「此後人料一斤半可也。」其不發過皆類此。嘗宅門壞﹐主者撤屋新之﹐暫於廊廡下啟一門以出入。公至側門﹐門低﹐據鞍俯伏而過﹐都不問門。畢復行正門﹐亦不問。有控馬卒﹐歲滿辭公﹐公問﹕「汝控馬幾年﹖」曰「五年矣。」公曰「吾不省有汝。」旣去﹐復呼回﹐曰「汝乃某大人乎﹖」於是厚贈之。乃是逐日控馬﹐但見背﹐未嘗視其面﹐因去見其面方省也。△器量過人韓魏公器量過人﹐性渾厚﹐不爲畦畛峭塹。功蓋天下﹐位冠人臣﹐不見其喜﹔任莫大之責﹐蹈不測之禍﹐身危於累卵﹐不見其憂。怡然有常﹐未嘗爲事物遷動﹐平生無僞飾其語言。其行事﹐進﹐立於朝與士大夫語﹔退﹐息於室與家人言﹐一出於誠。人或從公數十年﹐記公言行﹐相與反復考究﹐表裏皆合﹐無一不相應。△動心忍性堯夫解他山之石﹐可以攻玉。玉者﹐溫潤之物﹐若將兩塊玉來相磨﹐必磨不成﹐須是得他个粗礦底物﹐方磨得出。臂如君子與小人處﹐爲小人侵陵﹐則修省畏避﹐動心忍性﹐增益預防﹐如此道理出來。△受之未嘗行色韓魏公因諭君子小人之際﹐皆髙以誠待之。但知其爲小人﹐則淺與之接耳。凡人之於小人欺己處﹐覺必露其明以破之﹐公獨不然。明足以明小人之欺﹐然每受之﹐未嘗形色也。△與物無競陳忠肅公﹐性謙和﹐與物無競。與人議論﹐率多取人之長﹐𨿽見其短﹐未嘗面折﹐惟微示意以警之。人多退省愧服。尢好獎後進﹐後輩一言一行﹐苟有可取﹐卽譽美傳揚﹐謂己不能。△忤逆不怒先生每與司馬君實說話﹐不曾放過﹐如範堯夫﹐十件只爭得三四件便已。先生曰「君實只爲能受﹐盡人忤逆終無怒﹐便是好處。」△潛捲授之韓魏公在魏府﹐僚屬路拯者就案呈有司事﹐而狀尾忘書名。公卽以袖覆之﹐仰首與語﹐稍稍潛捲﹐從容以授之△俾之自新杜正獻公衍嘗曰「今之在上者﹐多レ發下位小節﹐是誠不恕也。衍知兗州時﹐州縣官有累重而素貧者﹐以公租所得均給之。公租不足﹐卽繼以公帑﹐量其小大﹐咸使自足。尙有復侵擾者﹐眞貪吏也﹐於義可責。」又曰「衍歷知州﹐提轉安撫﹐未嘗壞一个官員﹐其間不職者﹐卽委以事﹐使之暇惰﹔不謹者﹐諭以禍福﹐俾之自新。而遷善者甚眾﹐不必繩以法也。」△未嘗按黜一吏陳文惠公堯佐﹐十典大州﹐六爲轉運使﹐常以方嚴肅下﹐使人知畏。而重犯法至其過失﹐則多保佑之。故未嘗按黜一下吏。△小過不懌宋朝韓億﹐在中書見諸路職司﹐捃拾官吏﹐小過不懌。曰「今天下太平﹐主上之心𨿽昆虫艸木皆欲得所﹐士之大而望爲公卿﹐次而望爲侍從﹐職司二千不下﹐京望爲州郡﹐祭何錮之於聖世。」△拔藩益地陳囂與民紀伯爲鄰﹐伯夜竊藩囂地自益﹐囂見之﹐伺伯去後﹐密拔其藩一丈﹐以地益伯﹐伯覺之﹐慚惶﹐自還所侵﹐又卻一丈。太守周府君髙囂徳義﹐刻石旌表其閭﹐號曰義裏。

△兄弟訟田﹐至於失敗淸河百姓乙普明兄弟﹐爭田積年不斷。太守蘇瓊諭之曰「天下難得者﹐兄弟﹔易求得﹐田地。假令得田地﹐失兄弟心如何﹖」普明兄弟叩頭乞外更思﹐分異十年遂還同住。

△將憤忍過片時﹐心便淸涼彭令君曰「一朝之憤可以亡身及親﹔錐刀之利可以破家蕩業。故紛爭不可不戒。大抵憤爭之起﹐其初甚微﹐而其禍甚大。所謂涓涓不壅﹐將爲江河﹔綿綿不流﹐或成网羅。人能於其初而堅忍制伏之﹐則便無事矣。性猶火也﹐方發之初﹐戒之甚易﹔旣已焰熾﹐則焚山燎原﹐不可撲滅﹐豈不甚可畏哉﹗俗語有云﹕『得忍且忍﹐得誡且誡。不忍不誡﹐小事成大。』試觀今人憤爭致訟﹐以致亡身及親﹐破家蕩產者﹐其初亦豈有大故哉﹖被人少有觸擊及必憤﹐被人少有所侵淩則必爭﹐不能忍也﹐則罟人﹐而人亦罵之﹔毆人﹐而人亦毆之﹔訟人﹐而人亦訟之。相怨相仇﹐各務相勝。勝心旣熾﹐無緣可遏﹐此亡身及親﹐破家蕩業之由也。莫若於將憤之初則便忍之﹐才過片時﹐則心必淸涼矣。欲其欲爭之初且忍之﹐果有所侵利害﹐徐以禮懇問之﹐不從而後徐訟之於官可也。若蒙官司﹐見直行之﹐稍峻﹐亦當委曲以全鄰里之義。如此則不傷財﹐不勞神﹐身心安寧﹐人亦信服。此人世中安樂法也。比之爭鬥憤競﹐喪心費財﹐伺侯公庭﹐俯仰胥吏﹐拘系囹圄﹐荒廢本業以事亡身及親﹐破家蕩產者﹐不亦遠乎﹖」

△憤爭損身﹐憤亦損財應令君曰「人心有所憤者﹐必有所爭﹔有所爭者﹐必有所損。憤而爭鬥損其身﹐憤而爭訟損其財。此君子所以鑑﹐易之損而懲憤也。」

△十一世未嘗訟人於官

《按圖記》云「雷孚﹐宜丰人也。登進士科﹐居官淸白﹐長厚﹐好徳與義﹐以樞相恩贈太子太師﹐自唐雷衡爲人長厚﹐至孚十一世﹐未嘗訟人於官。時以爲積善之報。」△無疾言劇色呂正獻公自少講學﹐明以治心養性爲本﹐寡嗜欲﹐薄滋味﹐無疾言﹐無劇色﹐無窘步﹐無惰容﹐笑悝近之語﹐未嘗出諸口。於世利紛華﹐聲伎遊宴以至於博弈奇玩﹐淡然無所好。△子孫數世同居溫公曰「國家公卿能導先法久而不衰者﹐惟故李相家﹐子孫數世至二百餘口﹐猶同居共爨﹐田園邸捨所收及有官者俸祿﹐皆聚之一庫﹐計口日給餉。婚姻喪葬﹐所費皆有常數﹐分命子弟掌其事。」△原得金帶康定間﹐元昊寇邊﹐韓魏公領四路招討﹐駐延安。忽夜有人攜匕首至臥內﹐劇褰幃帳﹐魏公問﹕「誰何﹖」曰「某來殺諫議。」又問曰「誰遣汝來﹖」曰「張相公遣某來。」蓋是時也﹐張元夏國正用事也﹐魏公復就枕曰「汝攜予首去。」其人曰「某不忍﹐願得諫議金帶﹐足矣﹗」遂取帶而去。明日﹐魏公亦不治此事。俄有守陴卒扳城櫓上得金帶者﹐乃納之。時範純亦在延安﹐謂魏公曰「不治此事爲得體﹐蓋行之則沮國威。今乃受其帶﹐是墜賊計中矣。」魏公握其手﹐再三嘆服曰「非琦所及也。」△恕可成徳範忠宣公親族有子弟請教於公﹐人曰「惟儉可以助廉﹐惟恕可以成徳。」其人書於座隅﹐終身佩服。自平生自養無重﹐肉不擇滋味粗糲。每退自公﹐易衣短褐﹐率以爲常。自少至老﹐自小官至達官﹐終始如一。△公誠有徳滎陽呂公希哲﹐熙寧初監陳畱稅﹐章樞密咨方知縣事﹐心甚重公。一日與公同坐﹐劇峻辭色﹐折公以事。公不爲動﹐章嘆曰「公誠有徳者﹐我聊試公耳。」△所持一心王公存極寬厚﹐儀狀偉然。平居恂恂﹐不爲詭激之行。至有所守﹐確不可奪。議論平恕﹐無所向背﹐司馬溫公嘗曰「並馳萬馬中能駐足者﹐其王存乎﹖」自束髮起家﹐以至大耋﹐歷事五世而所持一心﹐屢更變故﹐而其守如一。△人服雅量王化基爲人寬厚﹐嘗知某州﹐與僚屬同坐。有卒過庭下﹐爲化基喏而不及。幕職怒﹐召其卒笞之。化基聞之﹐笑曰「我不知其欲得一喏如此之重也。昔或知之﹐化基無用此喏﹐當以與之。」人皆伏其雅量。△終不自明髙防初爲澶州防禦使張從恩判官﹐有軍校段洪進盜官木造什物﹐從恩怒﹐欲殺之。洪進給云「防使爲之。」從恩問防﹐防卽誣伏﹐洪進免死。乃以錢十千﹑馬一匹遺防而遺之。防別去﹐終不自明﹐旣又以騎追復之。歲餘﹐從恩親信言防自誣以活人命﹐從恩驚嘆﹐益加禮重。△萬曹長者長樂陳希穎﹐至道中爲果州戶曹﹐有稅官無廉稱﹐同僚𨿽切齒而不言﹐獨戶曹數之大義責之。冀其或悛﹐已而有他陳。後稅官秩滿﹐將行﹐廳之小吏持其貪墨狀於郡曰「行篋若干﹐各有字號。某字號其篋﹐皆金也。」郡將其怒﹐以其事付戶曹﹐俾陰同其行﹐則於關門之外﹐羅致其所狀字篋驗治之﹐聞者皆爲之恐。戶曹受命﹐不樂曰「夫當其人居官之時不能懲艾﹐而使遂其姦。今其去者﹐反以巧吏之言害其長﹐豈理也哉﹗」因遣人密曉稅官﹐曰「吾不欲以持訐之言危君事﹐無當自白﹐不則早爲之所。」稅官聞之﹐乃易置行李﹐亂其先後之序。旣行﹐戶曹與吏候於關外﹐俾指示其所謂有金者﹐拘送之官﹐他悉縱遣之。及造郡亭﹐啟視﹐則皆衣食也。郡將釋然﹐稅官得以無事去郡。人翕然稱戶曹爲長者﹐而戶曹未嘗有徳色也。△逾年後杖曹侍中彬﹐爲人仁愛多恕﹐嘗知徐州。有吏犯罪﹐旣立案﹐逾年然後杖之﹐人皆不曉其旨。彬曰「吾聞此人新娶婦﹐若杖之﹐彼其舅姑必以婦爲不利而惡之﹐朝夕笞罵﹐使不能自存。吾故緩其事而法亦不赦也。」其用志如此。△終不自辯蔡襄嘗飲會靈東園﹐坐客有射矢誤中傷人者﹐客劇指爲公矢﹐京師喧然。事旣聞﹐上以問公﹐公再拜﹐愧謝終不自辯﹐退以未嘗以語人。△自擇所安張文定公齊賢﹐以右拾遺爲江南轉運使。一日家宴﹐一奴竊銀器數事於懷中﹐文定自簾下熟視不問爾。後文定晚年爲宰相﹐門下廝役往往侍班行﹐而此奴竟不沾祿。奴隸間再拜而告曰「某事相公最久﹐凡後於某者皆得官矣。相公獨遺某﹐何也﹖」因泣下不止。文定憫然語曰「我欲不言﹐爾乃怨我。爾憶江南日盜吾銀器數事乎﹖我懷之三十年不以告人﹐𨿽爾亦不知也。吾備位宰相﹐進退百官﹐志在激濁揚淸﹐敢以盜賊薦耶﹖念汝事吾日久﹐今予汝錢三百千﹐汝其去吾門下﹐自擇所安。蓋吾旣發汝平昔之事﹐汝其有愧於吾而不可復畱也。」奴震駭﹐泣拜而去。△稱爲晉士曹州於令儀者﹐市井人也﹐長厚不忤物﹐晚年家頗丰富。一夕﹐盜入其家﹐諸子擒之﹐乃鄰捨子也。令儀曰「爾素寡過﹐何苦而盜耶﹖迫於貧爾。」問其所欲﹐曰「得十千足以資衣食。」如其欲與之。旣去﹐復呼之﹐盜大懼﹐語之曰「爾貧甚﹐負十千以歸﹐恐爲邏者所詰﹐畱之至明使去。」盜大恐懼﹐率爲良民。鄰里稱君爲善士。君擇子侄之秀者﹐起學室﹐延名儒以掖之﹐子及侄傑效﹐繼登進士第﹐爲曹南令族。△得金不認張知常在上庠日﹐家以金十兩附致於公﹐同捨生因公之出﹐發篋而取之。學官集同捨檢索﹐因得其金。公不認﹐曰「非吾金也。」同捨生至袖以還公﹐公知其貧﹐以半遺之。前輩謂公遣人以金﹐人所能也。倉卒得金不認﹐人所不能也。△一言齏粉丁晉公詐﹐亦有長者之言。仁廟嘗怒一朝士﹐再三語及公﹐不答﹐上作色曰「叵耐﹐問輒不應謂。」徐奏曰「雷霆之下﹐更有一言﹐則齏粉矣。」上重答言。△無人不自得患難﹐卽理也。隨患難之中而爲之計﹐何有不可﹖文王囚裏而演《易》﹐若無裏也。孔子圍陳蔡而弦歌﹐若無陳蔡也。顏子簞食瓢飲而不攺其樂﹐原憲衣敝履穿而聲滿天地﹐至夏侯勝﹐居桎梏而談《尙書》﹐陸宣公謫忠州而作集﹐驗此無他若﹐素生患難而安之也﹗《中庸》曰「君子無入而不自得焉。」是之謂乎﹖△不若無愧而死範忠宣公奏疏﹐乞將呂不防等引赦原放﹐辭甚懇﹐至忤。大臣章享落職知隨公艸疏時﹐或以難回觸怒爲解﹐萬一遠謫﹐非髙年所宜。公曰「我世受國恩﹐事至於此﹐無一人爲上言者。若上心遂回﹐所系非小。設有不從﹐果得罪死﹐復何憾。」命家長促裝以俟謫命。公在隋幾一年﹐素苦目疾﹐忽全失其明。上表乞致仕﹐章享戒堂吏不得上﹐懼公復有指陳。終移上意﹐遂貶武安軍節度副使﹐永州安置。命下﹐公怡然就道。人或謂公爲近名﹐公聞而嘆曰「七十之年﹐兩目俱喪﹐萬里之行﹐豈其欲哉﹗但區區愛君之心不能自已﹐人若避好名之謙﹐則爲善之路矣。」每諸子怨章享﹐忠宣必怒止之。江行赴貶所﹐舟覆﹐扶忠宣出﹐衣盡濕﹐顧諸子曰「此豈章享爲之哉。」至永州﹐公之諸子聞韓維少師謫均州﹐其子告享﹐以少師執政﹐日與司公議論﹐多不合﹐得免行。欲以忠宣與司馬公議役法不同爲言求歸﹐曰公﹐公曰「吾用君實﹐薦以至宰相﹐同朝論事卽可﹐汝輩以爲今日之言不可也﹐有愧而生﹐不若無愧而死。」諸子遂止。△未嘗含怒範忠宣公安置永州﹐課兒孫誦書﹐躬親教督﹐常至夜至。在永州三年﹐怡然自得﹐或加以橫逆﹐人莫能堪﹐而公不爲動﹐亦未嘗含怒於後也。每對賓客﹐惟論聖賢修身行己﹐余及醫藥方書﹐他事一語不出口。而气貌益康寧﹐如在中州時。△謝罪惇睦繆彤少孤﹐兄弟四人皆同財業﹐及各人娶妻﹐諸婦分異﹐又數有鬥爭之言。彤深懷憤﹐乃掩戶自撾﹐曰「繆彤﹐汝修身謹行﹐學聖人之法﹐將以齊整風俗﹐柰何不能正其家乎﹖」弟及諸婦聞之﹐悉叩頭謝罪﹐遂更相惇睦。虞世南曰﹕十斗九勝無一錢利。韓魏公在政府時﹐極有難處置事﹐嘗言天下事無有盡如意﹐須是要忍﹐不然﹐不可一日處矣。公言往日同列二三不相下﹐語常至相擊﹐待其气定﹐每與平之﹐以理使歸﹐於是𨿽勝者亦自然不爭也。王沂公嘗言﹐喫得三斗醇醋﹐方得做宰相。盡言忍受得事也。趙淸獻公座右銘﹕待則甚﹐喜任他怎柰何﹐休理會。人有不及﹐可以情恕﹐非意相干﹐可以理遣。盛怒中忽答人簡﹐旣形紙筆﹐溢流難收。程子曰「憤欲忍與不忍﹐便見有徳無徳。」張思叔繹詬罷僕夫﹐伊川曰「何不動心忍性﹖」思叔慚謝。孫伏伽拜禦史時﹐先被內旨而制未出﹐歸臥家﹐無喜色。頃之﹐禦史造門﹐子弟驚白﹐伏伽徐起見之。時人稱其有量﹐以比顧雍。白居易曰﹕惡言不出於口﹐憤言不反於出。

《呂氏童蒙訓》云「當官處事﹐務合人情。忠恕違道不遠﹐未有捨此二字而能有濟者。前輩當官處事﹐常思有恩以及人﹐而以方便爲上。如差科之行﹐旣不得免﹐卽就其間求﹐所以便民。省力者﹐不使騷擾重爲民害﹐其益多矣。」張無垢云「快意事孰不喜爲﹖往往事過不能無悔者﹐於他人有甚不快存焉。豈得不動於心﹐君子所以隱忍詳復﹐不敢輕易者﹐以彼此兩得也。」或問張無垢﹕「倉卒中﹑患難中處事不亂﹐是其才耶﹖是其識也﹖」先生曰「未必才識了得﹐必其胸中器局不凡﹐素有定力。不然﹐恐胸中先亂﹐何以臨事。古人平日欲涵養器劈者﹐此也。」蘇子曰「髙帝之所以勝﹐項籍之所以敗﹐在能忍與不能忍之間而已。項籍不能忍﹐是以百戰百勝而輕用其鋒﹔髙祖忍之﹐養其全鋒而待其獘。」孝友先生朱仁軌﹐隱居養親﹐常誨子弟曰「終身讓路﹐不枉百步﹔終身讓畔﹐不失一段。」吳湊﹐僚吏非大過不榜責﹐召至廷詰﹐厚去之﹐其下傳相訓勉﹐舉無稽事。

《韓魏公語錄》曰「欲成大節﹐不免小忍。」

《和靖語錄》﹕「人有憤爭者﹐和靖尹公曰﹕『莫大之禍﹐起於須臾不忍﹐不可不謹。』」省心子曰「屈子者能處眾。」

《童蒙訓》﹕「當官以忍爲先﹐忍字一字﹐眾妙之門﹐當官處事﹐尢是先務。若能淸勤之外﹐更行一忍﹐何事不辦﹖」當官不能自忍﹐必敗。當官處事﹐不與人爭利者﹐常得利多﹔退一步者﹐常進百步﹔取之廉者﹐得之常過其初﹔約於今者﹐必有重報於後。不可不思也。惟不能少自忍者﹐必敗﹐實未知利害之分﹐賢愚之別也。當官者先以暴怒爲戒﹐事有不可﹐當詳處之﹐必無不中。若先暴怒﹐只能自害﹐豈能害人﹖前輩嘗言﹐凡事只怕待﹐待者詳處之謂也﹐蓋詳處之﹐則思慮自出﹐人不能中傷。

《師友雜記》云「或問滎陽公﹐爲小言所罟罵﹐當何以處之。公曰﹕『上焉者﹐知人與己本一﹐何者爲罟﹐何者爲辱﹐自然無憤怒心。下焉者﹐且自思曰﹕『我是何等人﹐彼爲何等人﹐若是答他﹐卻與他一等也。以此自比﹐憤心自消也。』」唐充之云「前輩說後生不能忍垢﹐不足爲人﹐聞人密論不能容受﹐而輕泄之﹐不足以爲人。」

《袁氏世範》曰﹕人言居家久和者﹐本於能忍。然知忍而不知處忍之道﹐其失尢多。蓋忍或有藏蓄之意﹐人之犯我藏蓄而發﹐不過一再而已。積之逾多﹐其發也如洪流之決﹐不可遏矣。不若隨而解之﹐不置胸次﹐曰此其不思爾﹐曰此其無知爾﹐曰此其失誤爾﹐曰此其所見者小耳﹐曰此其利害寧幾何﹖不使之人於吾心﹐𨿽日犯我者十數﹐亦不至形於言而見於色﹐然後見忍之功效爲甚大﹐此所謂善處忍者。△處家貴寬容自古人倫賢否相雜﹐或父子不能皆賢﹐或兄弟不能皆令﹐或夫流蕩﹐或妻悍暴﹐少有一家之中無此患者。𨿽聖賢亦無如之何。譬如身有瘡痍疣贅﹐𨿽甚可惡﹐不可決去﹐惟當寬懷處之﹐若人能知此理﹐則胸中泰然矣。古人所謂父子兄弟夫婦之間﹐人所難言者﹐如此。

△憂患當明理順受人生世間﹐自有知識以來﹐卽有憂患不如意事﹐小兒叫號﹐其意有不平。自幼至少﹐自壯至老﹐如意之事常少﹐不如意之事常多。𨿽大富貴之人﹐天下之所仰慕以爲神仙﹐而其不如意事處﹐各自有之﹐與貧賤人無特異﹐所憂慮之事異耳﹐故謂之缺陷世界。以人生世間無足心滿意者﹐能達此理而順受之﹐則可少安矣。△同居相處貴寬同居之人有不賢者﹐非理以相擾﹐若間或一再﹐尙可與辯﹔至於百無一是﹐且朝夕以此相臨﹐極爲難處。同鄕及同官﹐亦或有此﹐當寬其懷抱﹐以無可柰何處之。△親戚不可失歡骨肉之失歡﹐有本於至微﹐而終至於不可解者﹐有能先下气則彼此酬復遂好平時矣。宜深思之。△待卑僕當寬恕奴僕小人就役於人者﹐天資多愚﹐且寬以處之﹐多其教誨﹐省其怒可也。△事貴能忍耐以能忍﹐事易以習熟終。至於人以非理相加不可忍者﹐亦處之如常。不能忍﹐事亦易以習熟終。至於睚眥之怨深不足較者﹐亦至交罟爭訟﹐期以取勝而後已﹐不知其所失甚多。人能有定見﹐不爲客气所使﹐則身心豈不大安寧﹖

《蕭朝散家法》曰「常持忍字免災殃。」△王龍舒勸誡喜怒﹑好惡﹑嗜欲﹐皆情也。養情爲惡﹐縱情爲賊﹐折情爲善﹐滅情爲聖。甘其飲食﹐美其衣服﹐大其居處﹐若此之類﹐是謂養情﹔飲食若流﹐衣服盡飾﹐居處無厭﹐是謂縱情。犯之不授﹐觸之不怒﹐傷之不忍﹐過事甚喜。張文定公曰「謹言渾﹐不畏忍事﹐又何妨﹖」孔曰「盛怒劇炎熱﹐焚和徒自傷。觸來勿與競﹐事過心淸涼。」山谷詩曰「無人照此心﹐忍垢待濯盥。」東萊呂先生詩云「忍窮有味知詩進﹐處事無心覺累輕。」陸遊翁詩云「忿欲至前能小忍﹐人人心內有期頤。」又曰「毆攘𨿽快心﹐少忍理則長。」又曰「小忍便無事﹐力行方有功。」省心子曰「誠無悔﹐怒無怨﹐和無仇﹐忍無辱。」釋伽佛初在山中修行﹐時國王出獵﹐問獸所在。若實告之則害獸﹐不實告之則妄語﹐沈吟未對﹐國王怒﹐斫去一臂。又問﹐亦沈吟﹐又斫去一臂。乃發願云「我作佛時﹐先度此人﹐不使天下人效彼爲惡。」存心如此﹐安得不爲佛。後出世果成﹐佛先度忄喬陳如者﹐乃當時國王也。佛曰「我得無諍三昧﹐最爲人中第一。」又曰「六度萬行﹐忍爲第一。」

《涅盤經》云﹕昔有一人﹐贊佛爲大福徳﹐相聞者﹐乃大怒﹐曰「生才七日﹐母便命中﹐何者爲大福徳﹖」相贊者曰「年志俱盛而爲卒﹐暴打而不﹐罵亦不報﹐非大福徳相乎﹖」怒者心服。

《人趣經》云「人爲端正﹐顏色潔白﹐姿容第一﹐從忍辱中來。」

《朝天懺》曰「爲人富貴昌熾者﹐從忍辱中來。」紫虛元君曰「饒﹑饒﹑饒﹐萬禍千災一旦消﹐忍﹑忍﹑忍﹐債主冤家從此盡。」赤松子誡曰「忍則無辱。」許眞君曰「忍難忍事﹐順自彊人。」孫眞人曰「忍則百惡自滅﹐省則禍不及身。」超然居士曰「逆境當順受。」諺曰「忍事敵災星。」諺曰「凡事得忍且忍﹐饒人不是癡漢﹐癡漢不會饒人。」諺曰「得忍且忍﹐得誡且誡﹐小事成大。」諺曰「不啞不聾﹐不做大家翁。」諺曰「刀瘡易受﹐惡語難消。」少陵詩曰「忍過事堪者。」此皆切於事理﹐爲此大法﹐非空言也。

《莫爭打》詩曰「時閒憤怒便引拳﹐招引官方在眼前。下獄戴枷遭責罰﹐更須枉費幾文錢。」

《誤觸人腳》詩云「觸了行人腳後跟﹐告言得罪我當烹。此方引慝丘山重﹐彼卻厚情羽發輕。」

《莫應對》詩云「人來罵我逞無明﹐我若還他便鬥爭。聽似不聞休應對﹐一支蓮在火中生。」杜牧之《題烏江廟詩》﹕「勝負兵家不可期﹐包羞忍辱是男兒﹐江東子弟多豪俊﹐捲土重來未可知。」

《誡斷指詩》曰「冤屈休斷指﹐斷了終身恥。忍耐一些時﹐過後思之喜。」

《何提刑戒爭地詩》﹕「他侵我界是無良﹐我與他爭未是長。布施與他三尺地﹐休誇誰弱又誰彊。」﹝附﹕明憨山大師《醒世詠》﹞

《醒世詠》紅塵白浪兩茫茫﹐忍辱柔和是妙方。到處隨緣延歲月﹐終身安分度時光。休將自己心田昧﹐莫把他人過失揚。謹愼應酬無懊惱﹐耐煩做事好商量。惹禍只因搬口舌﹐招愆多爲黑心腸。是非不必爭人我﹐彼此何須論短長。世界由來多缺陷﹐幼軀焉得免無常。喫些虧處原無礙﹐退讓三分也無妨。春日才看楊柳綠﹐秋風又見菊花黃。榮華終是三更夢﹐富貴還同九月霜。老病生死誰替得﹐酸甜苦辣自承當。人從巧計誇伶俐﹐天自從容定主張。謅曲貪嗔墜地獄﹐公平正直卽天堂。麝因香重身先死﹐蠶爲絲多命早亡。一劑養神平胃散﹐兩鐘和气二陳湯。悲歡離合朝朝聞﹐富貴窮通日日忙。生前枉費心千萬﹐死後空畱手一雙。休得爭彊來鬥勝﹐百年渾是戲文場。頃刻一聲鑼鼓歇﹐不知何處是家鄕。

