麗情集宋張君房

○浣沙桂子

霍小玉侍兒之名。

○遺策郎

鄭生過李妓宅﹐見娃徘徊不能去。詐遺以駐馬﹐後訪﹐自呼曰﹕前遺策郎也。

○卷中人

唐裴敬中爲察官﹐奉使蒲中。與崔徽相從﹐敬中回﹐徽以不得從爲恨﹐久之成疾。自寫其眞以寄裴曰﹐崔徽一旦不如卷中人矣。

○寄淚

灼灼錦城官中奴﹐禦史裴質與之善。裴召還﹐灼灼每遣人以軟紅絹聚紅淚爲寄。

○環者還也

崔郎寄張生信有玉指環云「環者還也。」

○燕子樓集

��徐之名倡﹐張建封納之於燕子樓。張卒﹐ツツ思之。問者輒答以詩﹐僅三百片名《燕子樓集》。

○秋云羅帕

賈知微曾城夫人杜蘭香旣別﹐贈賈秋云羅帕裹丹五十粒云﹐此羅是玉女繅玉蠶繭以織成。

○沈翹翹

文宗時宮人有白玉方響﹐以犀爲椎﹐以紫檀爲架。後出宮歸秦氏﹐秦出翹制曲﹐以寄之﹐名曰憶秦郎。

○非煙

咸通中武公妓也﹐善擊甌。其聆趙象窺見﹐因門媼以玉葉箋題詩寄之﹐非煙以連蟬錦香囊並碧花箋贈象以通其意。

○薛瓊瓊

開元中第一箏手﹐中官楊羔潛還。崔懷寶飲羔薰香酒曰「此以春艸所造。」羔令崔作詞﹐方得見瓊瓊。崔曰「平生無所願﹐願作樂中箏。近得佳人纖手子﹐砑羅裙上放嬌聲。」

○柳枝娘

洛中裏娘也﹐聞誦義山燕臺詩﹐乃折柳結帶﹐贈義山乞詩。

○香兒

元載妾薛瓊英﹐幼以香雜飲食啖之﹐長而肌香。

