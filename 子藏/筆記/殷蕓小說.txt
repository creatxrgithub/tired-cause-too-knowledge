殷蕓小說南朝梁殷蕓編纂

卷一秦漢魏晉宋諸帝

卷二周六國前漢人

卷三後漢人

卷四後漢人

卷五魏世人

卷六吳蜀人

卷七晉江左人

卷八晉江左人

卷九晉江左人

卷十宋齊人

●卷一秦漢魏晉宋諸帝

齊鬲城東有蒲臺﹐秦始皇所頓處。時始皇在臺下縈蒲系馬﹐至今蒲生猶縈﹐俗謂之始皇蒲。

始皇作石橋﹐欲過海觀日出處。時有神人能驅石下海﹐石去不速﹐神人輒鞭之﹐皆流血﹐至今悉赤。陽城十一山石盡起東傾﹐如相隨狀﹐至今猶爾。

秦皇於海中作石橋﹐或云﹕非人功所建﹐海神爲之豎柱。始皇感其惠﹐乃通敬於神﹐求與相見。神云「我形醜﹐約莫圖我形﹐當與帝會。」始皇乃從石橋入海三十里﹐與神人相見。左右巧者潛以腳畫神形。神怒曰「速去。」卽轉馬﹐前腳猶立﹐後腳隨崩﹐僅得登岸。

秦始皇時﹐長人十二﹐見於臨洮﹐皆夷服﹐於是鑄銅爲十二枚以寫之。蓋漢十二帝之瑞也。

滎陽板渚津南原上有厄井﹐父老云﹕漢髙祖曾避項羽於此井﹐爲雙鳩所救。故俗語云「漢祖避時難﹐隱身厄井間﹐雙鳩集其上﹐誰知下有人﹖」漢朝每正旦輒放雙鳩﹐起於此。

漢髙祖手敕太子云「吾遭亂世﹐生不讀書﹐當秦禁學問﹐又自喜﹐謂讀書無所益。洎踐阼以來﹐時方省書﹐乃使人知作者之意﹐追思昔所行多不是。」

又云「堯舜不以天下與子﹐而與他人﹐此非爲不惜天下﹐但子不中立耳﹗人有好牛馬尙惜﹐況天下邪﹖吾以汝是元子﹐早有立意﹐兼羣臣咸稱汝友四皓﹐吾所不能致﹐而爲汝來﹐爲可任大事也。今定汝爲嗣。」

又云「吾生不學書﹐但讀書問字而遂知耳﹐以此故不大工﹐然亦足自解。今視汝書﹐猶不如吾﹐汝可勤學習。每上疏﹐宜自書﹐勿使吏人也。」

又云「汝見蕭﹑曹﹑張﹑陳諸公侯﹐吾同時人﹐年倍於汝者﹐皆拜﹐並語汝諸弟。」

又云「吾得病遂困﹐以如意母子相累﹐其餘諸子皆足自立﹐哀此兒猶小也。」

髙祖初入咸陽宮﹐周行府庫﹐金玉珍寶﹐不可稱言。其尢驚異者﹐有靑玉九枝燈﹐髙七尺五寸﹐下作盤龍﹐以口銜燈﹐燈燃則鱗甲皆動﹐爛炳若列星而盈室焉。復鑄銅人十二枚﹐坐皆髙三尺﹐列於一筵上﹐琴瑟笙竽﹐各有所執﹐皆點綴華彩﹐儼若主人。筵下有二銅管﹐上口髙數尺﹐出筵後﹐其一管空﹐一管有繩﹐大如指﹐使一人吹管﹐一人約繩﹐則琴瑟笙竽等皆作﹐與眞樂不殊。有琴長六尺﹐安十三弦二十六徽﹐用七寶飾之﹐銘曰「璠玙之樂。」玉笛長二尺三寸﹐六孔﹐吹之﹐則見車馬山林﹐隱嶙相次﹔吹息﹐則不復見﹐銘曰「昭華之管。」有方鏡﹐廣四尺﹐髙五尺九寸﹐表裏有明﹐人直來照之﹐影則倒見﹐以手掩心而照之﹐則知病之所在﹐見腸胃五臟﹐歷然無礙。又女子有邪心﹐則膽張心動。始皇常以照宮人﹐膽張心噅蟶敝８咦嫦し獗找源鈑稹Ｓ鴆⒔遠蟛恢淞﹖／P﹥

晉武庫失火﹐漢髙祖斬蛇劍穿屋而飛。

文帝自代還﹐有良馬九匹﹐皆天下之駿馬也。一名浮雲﹐一名赤電﹐一名絕羣﹐一名逸驃﹐一名飛燕﹐一名綠螭﹐一名龍子﹐一名璘駒﹐一名絕塵﹐號爲九逸。有來宣能禦馬﹐代王號爲王良。俱還代邸。

漢武帝嘗微行﹐造主人家。家有婢﹐有國色﹐帝悅之﹐因畱宿﹐夜與主臥。有一書生﹐亦寄宿﹐善天文﹐忽見客星將掩帝星甚逼﹐書生大驚﹐連呼「咄咄」﹐不覺聲髙。乃見一男子﹐持刀將欲入﹐聞書生聲急﹐謂爲已故﹐遂蹙縮走去﹐客星應時而退。如是者數徧。帝聞其聲﹐異而召問之﹐書生具說所見﹐帝乃悟曰「此人必婢婿﹐將欲肆其凶惡於朕。」乃召集期門﹑羽林﹐語主人曰「朕天子也。」於是擒拿問之﹐服而誅。後﹐帝嘆曰「斯蓋天啟書生之心﹐以扶佑朕躬。」乃厚賜書生。

武帝時﹐長安巧工丁綬者﹐爲恆滿燈﹐七龍五鳳﹐雜以芙蓉蓮藕之奇。又作臥褥香鑪﹐一名被中香鑪﹐本出房風﹐其法後絕﹐至綬始更爲之﹐機環運轉四周﹐而鑪體常平﹐可致之被褥﹐故以爲名。又作九層博山香鑪﹐鏤爲奇禽怪獸﹐窮諸靈異﹐皆能自然轉動。又作七輪扇﹐輪大皆徑尺﹐相連續﹐一人運之﹐則滿堂皆寒戰焉。

孫氏《瑞應圖》云「神鼎者﹐文質精也。知吉凶﹐知存亡﹐能輕能重﹐能息能行﹐不灼自沸﹐不汲自盈﹐中生五味。昔黃帝作鼎﹐象太乙﹔禹治水﹐收天下美銅﹐以爲九鼎﹐象九州島。王者興則出﹐衰則去。」

《說苑》云「孝武時﹐汾陰人得寶鼎﹐獻之甘泉宮。羣臣畢賀﹐上壽曰﹕『陛下得周鼎。』侍中吾丘壽王曰﹕『非周鼎。』上召問之﹐曰﹕『羣臣皆謂周鼎﹐爾獨以爲非﹐何也﹖有說則生﹐無說則死。』壽王對曰﹕『臣安敢無說﹗臣聞周徳者﹐始於后稷﹐成於文﹑武﹐顯於周公﹔徳澤上暢於天﹐下漏於三泉﹐上天報應﹐鼎爲周出。今漢繼周﹐昭徳顯行﹐六合和同﹐至陛下之身而逾盛﹐天瑞並至。昔秦始皇親求鼎於彭城而不得﹐天昭有徳﹐神寶自至。此天所以遺漢﹐乃漢鼎﹐非周鼎也。』上曰﹕『善﹗』」

魏文帝《典論》亦云「墨子曰﹕『昔夏后啟使飛廉折金於郴山﹐以鑄鼎於昆吾﹐使翁難乙灼白若之龜。鼎成﹐四定而方﹐不灼自烹﹐不舉自藏﹐不遷自行。』」

《拾遺錄》云「周末大亂﹐九鼎飛入天池。」《末世書論》云「入泗水。」聲轉﹐謬焉。

漢武帝過李夫人﹐就取玉簪搔頭。自此後宮人搔頭皆用玉﹐玉價倍貴焉。

又以象牙爲篦﹐賜李夫人。

武帝爲七寶牀﹑雜寶案﹑廁寶屏風﹑列寶帳﹐設於桂宮﹐時人謂之四寶宮。

成帝設云帳﹑云幄﹑云幕於甘泉宮紫殿﹐世謂之三云殿。

漢成帝好蹙鞠﹐羣臣以蹙鞠勞體﹐非尊者所宜。帝曰「朕好之﹐可擇似此而不勞者奏之。」劉向奏彈棋以獻。帝大悅﹐賜之靑羔裘﹑紫絲履﹐服以朝覲。

或言始於魏文帝宮人妝奩之戲﹐帝爲之特妙﹐能用手巾角拂之。有人自言能﹐令試之﹐以葛巾低頭拂之﹐更妙於帝。

漢帝及侯王送死﹐皆用珠襦玉匣。

魏武少時﹐嘗與袁紹好爲遊俠觀人新婚﹐因潛入主人園中﹐夜叫呼云「有偸兒至。」靑廬中人皆出觀﹐魏武乃入﹐抽刃劫新婦。與紹還出﹐失道﹐墜枳棘中。紹不能動。帝復大呼﹕「偸兒今在此。」紹惶迫﹐自擲出﹐遂以俱死。

魏武又嘗云「人欲危己﹐己輒心動。」因語所親小人云「汝懷刃密來我側﹐我心必動﹐便戮汝﹐汝但勿言﹐當厚相報。」侍者信焉﹐不以爲懼﹐遂斬之。此人至死不知也。左右以爲實﹐謀逆者挫气矣。

又袁紹年少時﹐曾夜遣人以劍擲魏武﹐少下﹐不著。魏武揆其後來必髙﹐因帖臥牀上﹐劍至﹐果髙。

魏武又云「我眠中不可妄近﹐近輒斫人﹐亦不自覺﹐左右宜愼之﹗」後乃佯凍﹐所幸小人竊以被覆之﹐因便斫殺。自爾每眠﹐左右莫敢近之。

魏武將見匈奴使﹐自以形陋﹐不足懷遠國﹐使崔季代當坐﹐自捉刀立牀頭。事畢﹐令間諜問曰「魏王何如﹖」使曰「魏王邪望非常﹐然牀頭捉刀人﹐乃英雄也﹗」魏武聞之﹐馳殺此使。

陵雲臺上﹐樓觀極盛。初造時﹐先稱眾材﹐俾輕重相稱﹐乃結構。故𨿽髙﹐而隨風動搖﹐終不壞。魏明帝登而懼其傾側﹐命以大木扶之。未幾毀壞。論者謂輕重力偏故也。

晉咸康中﹐有士人周謂者﹐死而復生。言天帝召見﹐引升殿﹐仰視帝﹐面方一尺﹐問左右曰「是古張天帝邪﹖」答云「上古天帝﹐久已聖去﹐此近曹明帝也。」

晉明帝爲太子時﹐聞元帝沐﹐上啟云「臣紹言﹐伏蒙吉日沐頭﹐老壽多宜﹐謹拜表賀。」答云「春正月沐頭﹐至今大垢臭﹐故力沐耳﹗得啟﹐知汝孝愛﹐當如今言﹐父子享祿長生也。」又啟云「伏聞沐久﹐想勞極﹐不審尊體何如﹖」答云「去垢甚佳﹐身不極勞也。」

晉成帝時﹐庾後臨明﹐南頓王宗爲禁旅官﹐典管鑰。諸庾數密表疏宗﹐宗罵言云「是汝家門閣邪﹖」諸庾甚忿之﹐托黨蘇峻誅之。後帝問左右﹕「見宗室有白頭老翁何在﹖」答﹕「同蘇峻作賊已誅。」帝聞之流涕。後頗知其事﹐每見諸庾道「枉死」。帝嘗在後前﹐乃曰「阿姍何爲云人作賊﹐輒殺之﹖人忽言阿舅作賊﹐當復云何﹖」庾後以牙尺打帝頭云「兒何以作爾形語﹖」帝無言﹐惟大張目﹐熟視諸庾。諸庾甚懼。

宣武問眞長﹕「會稽王如何﹖」劉■﹝忄炎﹞答﹕「欲造微。」桓曰「何如卿﹖」曰「殆無異。」桓溫乃喟然曰「時無許郭﹐人人自以爲稷契。」

海西時﹐諸公每朝﹐朝堂猶暗﹐惟會稽王來﹐軒軒如朝霞舉。

簡文在殿上行﹐右軍與孫興公在後。右軍指孫曰「此是啖石客。」簡文聞之﹐顧曰「天下自有利齒兒。」後王光祿作會稽﹐謝車騎出曲阿祖之。孝伯時罷祕書丞﹐在坐﹐因視孝伯曰「王函齒似不鈍。」王曰「不鈍﹐頗有驗。」

簡文集諸談士﹐以致後客前客。夜坐每設白粥﹐惟然燈﹐燈暗﹐輒更益炷。

佛經以爲祛治神明﹐則聖人可致。簡文曰「不知便可登峯造極不﹖然陶治之功﹐故不可輕。」

簡文帝爲撫軍時﹐所坐牀上﹐塵不令左右拂﹐見鼠行之迹﹐視以爲佳。參軍見鼠白日行﹐以手版打殺之。撫軍意色不悅。門下起彈﹐辭曰「鼠被害﹐尙不能忘懷﹔今復以鼠損人﹐無乃不可乎﹖」

簡文初不別稻。

晉孝武年十二時﹐冬天晝日不著復衣﹐但著單絹裙衫五六重﹐夜則累茵褥。謝公云「聖體宜令有常﹐陛下晝過冷﹐夜過熱﹐恐非攝養之術。」帝曰「晝動夜靜故也。」謝公出﹐嘆曰「上明理不減先帝。」

孝武未嘗見驢﹐謝太傅問曰「陛下想其形﹐當何所似﹖」孝武掩口笑云「正當似豬。」

晉孝武帝嘗於殿中北窗下淸暑﹐忽見一人﹐著白袷黃練單衣﹐舉身沾濕﹐自稱是華林園中池水神﹐名曰淋涔君﹐語帝﹕「若能見待﹐必當相。」帝時飲已醉﹐便取常佩刀擲之﹐刃空過無礙。神忿曰「不能以佳士見接﹐乃至於此﹐當令知所以。」居少時﹐而帝暴崩。

宋國初建﹐參軍髙纂啟云「欲量作東西堂牀六尺五寸﹐並用銀度釘﹐未敢輒專。」宋武手答云「牀不須局腳﹐直腳自足﹐釘不須銀度﹐鐵釘而已。」

鄭鮮之﹑王弘﹑傅亮啟宋武云「伏承明旦朝見南蠻﹐明是四廢日﹐來月朝好﹐不審可從羣情遷來月否﹖」宋武手答云「勞第足下勤至﹐吾初不擇日。」帝親爲答﹐尙在其家。

●卷二周六國前漢人

紂爲糟丘酒池﹐一鼓牛飲者三千人﹐池可運船。

介子推不出﹐晉文公焚林求之﹐終抱木而死。公撫木哀嗟﹐伐樹制屐。每懷割股之恩﹐輒潸然流涕視屐曰「悲乎足下﹗」足下之言﹐將起於此。

王子喬墓在京茂陵﹐戰國時﹐有人盜發之﹐睹之無所見﹐惟有一劍﹐懸在空中。欲取之﹐劍便作龍鳴虎吼﹐遂不敢近。俄而徑飛上天。《神仙傳》云「眞人去世﹐多以劍代其形﹐五百年後﹐劍亦能靈化。」此其驗也。

老子始下生﹐乘白鹿入母胎中。老子爲人﹕黃色美眉﹐長耳廣額﹐大目疏齒﹐方口厚唇﹐耳有三門﹐鼻有雙柱﹐足蹈五字﹐手把十文。

襄邑縣南八十里曰瀨鄕﹐有老子廟﹐廟中有九井。或云每汲一井﹐而八井水俱動。有能潔齋入祠者﹐須水溫﹐卽隨意而溫。

顏淵﹑子路共坐於門﹐有鬼魅求見孔子﹐其目若日﹐其形甚偉。子路失魄口噤﹔顏淵乃納履拔劍而前﹐捲握其腰﹐於是化爲蛇﹐遂斬之。孔子出觀﹐嘆曰「勇者不懼﹐智者不惑﹐仁者必有勇﹐勇者不必有仁。」

孔子嘗使子貢出﹐久而不返﹐占得鼎卦無足﹐弟子皆言無足不來﹔顏回掩口而笑。孔子曰「回笑﹐是謂賜必來也。」因問回﹕「何以知賜來﹖」對曰「無足者﹐蓋乘舟而來﹐賜且至矣。」明旦﹐子貢乘潮至。

宰我謂﹕「三年之喪﹐日月旣周﹐星辰旣更﹐衣裳旣造﹐百鳥旣變﹐萬物旣易﹐黍稷旣生﹐朽者旣枯﹐於期可矣。」顏淵曰「人積壓其一﹐未知其它。但知暴虎﹐不知馮河。鹿生三年﹐其角乃墮﹔子生三年﹐而離父母之懷。子𨿽善辯﹐豈能破堯舜之法﹐攺禹湯之典﹐更聖人之文﹐除周公之禮﹐攺三年之喪﹐不亦難哉﹗父母者﹐天地﹐天崩地壞﹐三年不亦宜乎﹗」

子路﹑顏回浴於洙水﹐見五色鳥。顏回問子路曰「由﹐識此鳥否﹖」子路曰「識。」回曰「何鳥﹖」子路曰「熒熒之鳥。」後日﹐顏回與子路又浴於泗水﹐更見前鳥﹐復問﹕「由﹐識此鳥否﹖」子路曰「識。」回曰「何鳥﹖」子路曰「同同之鳥。」顏回曰「何一鳥而二名﹖」子路曰「譬如絲絹﹐煮之則爲帛﹐染之則爲皂﹐一鳥而二名﹐不亦宜乎﹖」

孔子嘗遊於山﹐使子路取水﹐逢虎於水所﹐與共戰﹐攬尾得之﹐內懷中﹔取水還﹐問孔子曰「上士殺虎如之何﹖」子曰「上士殺虎持虎頭。」又問曰「葉士殺虎如之何﹖」子曰「中士殺虎持虎耳。」又問﹕「下士殺虎如之何﹖」子曰「下士殺虎捉虎尾。」子路出尾棄之。因恚孔子曰「夫子知水所有虎﹐使我取水﹐是欲死我。」乃懷石盤﹐欲中孔子。又問﹕「中士殺人用舌端。」又問﹕「下士殺人如之何﹖」子曰「下士殺人懷石盤。」子路出面是棄之﹐於是心服。

孔子去衛適陳﹐途中見二女采桑。子曰「南枝窈窕北枝長。」答曰﹕』夫子遊陳必絕糧。九曲明珠穿不得﹐著來向我采桑娘。」夫子至陳﹐大夫發兵圍之﹐令穿九曲珠﹐乃釋其厄。夫子不能﹐使回﹑賜返問之。其家謬言女出外﹐以一瓜獻二子。子貢曰「瓜﹐子在內也。」女乃出﹐語曰「用蜜塗蛛﹐絲將系蟻﹐蟻將系絲﹔如不肯過﹐用煙燻之。」孔子依其言﹐乃能穿之。於是絕糧七日。

有鳥九尾﹐孔子與子夏渡江﹐見而異之﹐人莫能名。孔子曰「鶬也。嘗聞河上之歌曰﹕『鶬兮鴰兮﹐逆毛衰兮﹐一身九尾長兮。』」

周公居東﹐惡聞此鳥﹐命庭氏射之﹐血其一首﹐猶餘九首。

秦世有謠云「秦始皇﹐何彊梁﹔開吾戶﹐據吾牀﹔飲吾漿﹐唾吾裳﹔餐吾飯﹐以爲糧﹔張吾弓﹐射東墻﹔前至沙丘當滅亡。」始皇旣焚書坑儒﹐乃發孔子墓﹐欲取經傳。墓旣啟﹐遂見此謠文刊在冢壁﹐始皇甚惡之。及東遊﹐乃遠沙丘而循別路﹐忽見羣小兒攢沙爲阜﹐問之﹕「何爲﹖」答云「此爲沙丘也。」從此得病而亡。或云「孔子將死﹐遣書曰﹕『不知何男子﹐自謂秦始皇﹐上我之堂﹐據我之牀﹐顚倒我衣裳﹐至沙丘而亡。』」

安吉縣西有孔子井﹐吳江校書郎施彥先後居井側。先云「仲尼聘楚﹐爲令尹子西所譖﹐欲如吳未定﹐逍遙此境﹐復居井側﹐因以名焉。」

鬼谷先生與蘇秦﹑張儀書云「二君足下﹕功名赫赫﹐但春華到秋﹐不得久茂﹔日數將冬﹐時訖將老。子獨不見河邊之樹乎﹖僕禦折其枝﹐波浪蕩其根﹐上無徑寸之陰﹐下被數千之痕﹐此木非與天下人有仇怨﹐蓋所居者然。子不見嵩﹑岱之松柏﹐華﹑霍之檀桐乎﹖上枝榦靑雲﹐下根通三泉﹐上有猿狖﹐下有赤豹麒麟﹐千秋萬歲﹐不逢斧斤之患﹐此木非與天下之人有骨肉﹐亦所居者然。今二子好朝露之榮﹐棄長久之功﹐輕喬松之永延﹐貴一旦之浮爵。夫女愛不極席﹐男歡不畢輪﹐痛夫﹗痛夫﹗二君﹐二君﹗」

蘇秦﹑張儀答書云「伏以先生秉徳含和之中﹐遊心靑雲之上﹐饑必啖芝艸﹐渴必飲玉漿﹐徳與神靈齊﹐明與三光同﹐不忘將書﹐誡以行事。儀以不敏﹐名問不昭﹐入秦匡霸﹐欲翼時君﹐刺以河邊﹐諭以深山﹐𨿽復素暗﹐誠銜斯旨。」

張子房與四皓書云「良白﹕仰惟先生﹐秉超世之殊操﹐身在﹦屏蔽廣告﹦之間﹐志淩造化之表。但自大漢受命﹐禎靈顯集﹐神母告符﹐足以宅兆民之心。先生當此時﹐輝神爽乎雲霄﹐濯鳳翼於天漢﹐使九門之外﹐有非常之客﹐北闕之下﹐有神气之賓﹐而淵遊山隱﹐竊爲先生不取也。良以頑薄﹐承乏忝官﹐所謂絕景不禦﹐而駕服弩駘。方今元首欽明文思﹐百揆之佐﹐立則延企﹐坐則引領﹐日仄而方丈不禦﹐夜寢而閶闔不閉。蓋皇極須日月以揚光﹐后土待嶽瀆以導滯﹔而當聖世﹐鸞鳳林棲﹐不翔乎太淸﹐騏驥嶽遁﹐不步於郊莽﹐非所以寧八荒而慰﹦屏蔽廣告﹦也。不及省侍﹐展布腹心﹐略寫至言﹐相料翻然不猜其意。張良白。」

四皓答書曰「竄蟄幽藪﹐深谷是室﹐豈悟雲雨之使﹐奄然萃止。方今三章之命﹐邈殷湯之曠澤﹐禮隆樂和﹐四海克諧﹐六律及於絲竹﹐和聲應於金石﹐飛鳥翔於紫闕﹐百獸出於九門。頑夫固陋﹐守彼巖穴﹐足未嘗踐閶闔﹐目未曾見廊廟﹐野食於丰艸之中﹐避暑於林木之下﹔望月晦然後知三旬之終﹐睹霜雪然後知四時之變﹐問射夫然後知弓弩之須﹐訊伐木然後知斧柯之用。當秦項之艱難﹐力不能負干戈﹐攜手逃走﹐避役山艸﹐倚朽若立﹐循水似濟。遂使靑蠅盜聲於晨雞﹐魚目竊價於隋珠。公侯應靈挺特﹐神父授策﹐蓋無幽而不明也。豈有烹鼎和味﹐而願令菽麥廁方丈之禦﹔被龍服衮﹐而欲使女蘿上紺綾之緒」恐汩泥以濁白水﹐飄塵以亂淸風﹔是以承命傾筐﹐聞寵若驚。謹因飛龍之使﹐以寫鳴蟬之音﹐乞守兔鹿之志﹐終其寄生之命也。」

晉簡文云「漢世人物﹐當推子房爲標的﹐神明之功﹐玄髒之要﹐莫之與二。接俗而不虧其道﹐應世而事不嬰�。玄識遠情﹐超然獨邁。」

樊將軍噲問於陸賈曰「自古人君﹐皆云受命於天﹐云有瑞應﹐豈有是乎﹖」陸賈應之曰「有。夫目■﹝目閏﹞﹐得酒食﹔燈火花﹐得錢財﹔幹鵲噪而行人至﹐蜘蛛集而百事喜。小旣有徵﹐大亦宜然。故曰﹕『目■﹝目閏﹞﹐則咒之﹔燈火花﹐則拜之﹔幹鵲噪﹐則餵之﹔蜘蛛集﹐則放之。』況天下之大寶﹐人君重位﹐非天命何以得之哉﹖瑞﹐寶信也﹐天以寶爲信﹐應人之徳﹐故曰瑞應。天命無信﹐不可以力取也。」

湘州有南寺﹐東有賈誼宅。宅有井﹐小而深﹐上斂下大﹐狀似壺﹐卽誼所穿。井旁局腳食牀﹐容一人坐﹐卽誼所坐也。

誼宅今爲陶侃廟﹐誼時種甘﹐猶有存者。

漢董仲舒嘗夢蛟龍入懷中﹐乃作《春秋繁露》。

漢文翁當起田﹐砍柴爲陂﹐夜有百十野豬﹐鼻載土著柴中。比曉﹐塘成﹐稻常收。嘗欲斷一大樹﹐欲斷處去地一丈八尺。翁先咒曰「吾得二千石﹐斧當著此處。」因擲之﹐正砍所欲。後果爲蜀郡守。

漢武帝見畫伯夷﹑叔齊形象﹐河東方朔﹕「是何人﹖」朔曰﹕』古之愚夫。」帝曰「夫伯夷﹑叔齊﹐天下廉士﹐何謂愚耶﹖」朔對曰「臣聞賢者居世﹐與時推移﹐不凝滯於物。彼何不升其堂﹐飲其漿﹐泛泛如水中之鳧﹐與彼俱遊﹖天子轂下﹐可以隱居﹐何自苦於首陽乎﹖」上喟然而嘆。

漢武遊上林﹐見一好樹﹐問東方朔﹐朔曰「名善哉。」帝陰使人落其樹。後數歲﹐復問朔﹐朔曰「名爲瞿所。」帝曰「朔欺久矣﹐名與前不同﹐何也﹖」朔曰「夫大爲馬﹐小爲駒﹔長爲雞﹐小爲雛﹔大爲牛﹐小爲犢﹔人生爲兒﹐長爲老﹔且昔爲『善』﹐今爲『瞿所』﹐長少死生﹐萬物敗成﹐豈有定哉﹖」帝乃大笑。

武帝幸甘泉宮﹐馳道中有虫﹐赤色﹐頭目牙齒耳鼻悉盡具﹐觀者莫識。帝乃使朔視之﹐還對曰「此『怪哉』也。昔秦時拘系無辜﹐眾庶愁怨﹐咸仰首嘆曰﹕『怪哉怪哉﹗』蓋感動上天﹐憤所生也﹐故名『怪哉』。此地必秦之獄處。」卽按地圖﹐果秦故獄。又問﹕「何以去虫﹖」朔曰「凡憂者得酒而解﹐以酒灌之當消。」於是使人取虫置酒中﹐須臾﹐果糜散矣。

揚雄謂﹕「長卿賦不似人間來。」嘆服不已。其友盛覽問﹕「賦何如其佳﹖」雄曰「合纂組以成文﹐列錦繡以成質。」雄遂著《合組》之歌﹐《列錦》之賦。

揚雄著《太玄經》﹐夢吐白鳳凰﹐集於《玄》上。

●卷三後漢人

兪益期﹐豫章人﹐與韓康伯道至交州﹐聞馬援故事云﹕交州在合浦徐聞縣西南﹐窮日南壽靈縣界。傳云「伏波開篙工鑿石﹐猶有故迹。又云「此道廢久壅塞﹐戴桓溝之﹐乃得伏波時故船。昔立兩銅柱於林邑岸﹐岸北有遺兵十餘家﹐居壽靈之南﹐悉姓馬﹐自相婚姻﹐今二百戶﹐以其流寓﹐號曰馬流。言語猶與中華同。」

漢袁安父亡﹐母使安以雞酒詣卜工問葬地。道逢三書生﹐問安何之﹐具以告。書生曰「吾知好葬地。」安以雞酒禮之﹐畢﹐告安地處云「當葬此地﹐四世爲貴公。」便與別。行數步﹐顧視皆不見。安疑是神人﹐因葬其地﹐後果位至司徒﹐子孫昌盛﹐四世三公焉。

袁安爲陰平長﹐有惠化。縣先有雹淵﹐冬夏未嘗消釋﹐歲中輒出﹐飛布十數里﹐大爲民害。安乃推誠潔齋﹐引愆貶己﹐至誠感神﹐雹遂爲之沈倫﹐伏而不起﹐乃無苦雨淒風焉。

崔駰有文才﹐其縣令往造之。駰子瑗年九歲﹐書門曰「人𨿽幹木﹐君非文侯﹐何爲光光﹐入我裏閭﹖」令見之﹐問駰﹐駰曰「必瑗所書。」召瑗﹐將詰所書﹐乃曰「君使臣以禮﹐臣事君以忠。」

胡廣本姓黃﹐以五月五日生﹐俗謂惡月﹐父母惡之﹐藏之葫蘆﹐棄之河流岸側。居人收養之。及長﹐有盛名﹐父母欲取之﹐廣以爲背其所生則害義﹐背其所養則忘恩﹐兩無所歸﹔以其托葫蘆而生也﹐乃姓胡﹐名廣。後登三司﹐有中庸之號。廣後不治本親服﹐世以爲譏。

馬融歷二縣兩郡﹐政務無爲﹐事從其約。在武都七年﹐在南郡四年﹐未嘗按論刑殺一人。性好音樂﹐善鼓琴吹笛。笛聲一發﹐感得蜻出吟﹐有如相和。

郭林宗來遊京師﹐當還鄕裏﹐送車千許乘﹐李膺亦在焉。眾人皆詣大槐客捨而別﹐惟膺與林宗共載﹐乘薄笨車﹐上大槐阪﹐觀者數千人﹐引領望之﹐眇若松喬之在霄漢。

李元禮謖謖如勁松下風。

膺居陽城時﹐門生在門下者恆有四五百人。膺每作一文出手﹐門下其爭之﹐不得﹐墮地。陳仲弓初令大兒元方來見﹐膺與言語訖﹐遣廚中食。元方喜﹐以爲合意﹐當復得見焉。

膺同縣聶季寶﹐小家子﹐不敢見膺。杜周甫知季寶﹐不能定名﹐以語膺﹐呼見﹐坐置砌下牛衣上﹐一與言﹐卽決曰「此人當作國士。」卒如其言。

膺爲侍禦史。靑州凡六郡﹐惟陳仲舉爲樂安視事﹐其餘皆病﹐七十縣並棄官而去。其威風如此。

李膺嘗以疾不迎賓客﹐二十日乃一通客﹔惟陳仲弓來﹐輒乘轝出門迎之。

陳仲舉雅重徐孺子﹐爲豫章太守﹐至﹐便欲先詣之。主簿白﹕「羣情欲令府君先入拜。」陳曰「武王式商容之閭﹐席不暇暖﹐吾之禮賢﹐有何不可﹖」

徐稚亡﹐海內羣英論其淸風髙致﹐乃比夷齊﹐或參許由。夏侯豫章追美名徳﹐立亭於稚墓首﹐號曰思賢亭。

何顒妙有知人之鑑。初﹐同郡張仲景總角造顒﹐顒謂之曰「君用思精密﹐而韻不能髙﹐將爲良醫矣。」仲景後果有奇術。

王仲宣年十七時﹐過仲景。仲景謂之曰「君體有病﹐宜服五石湯﹔若不治﹐年及三十﹐當眉落。」仲宣以其賒遠﹐不治。後至三十﹐果覺眉落﹐其精如此。世咸嘆顒之知人。

張衡亡月﹐蔡邕母方娠﹐此二人才貌相類﹐時人云﹕邕卽衡之後身也。

初﹐司徒王允數與邕會議﹐允詞常屈﹐由是銜邕。及允誅董卓﹐並收邕﹐眾人爭之﹐不能得。太尉馬日謂允曰「伯喈忠直﹐素有孝行﹐且曠世逸才﹐多識漢事﹐當定十志﹔今子殺之﹐海內失望矣。」允曰「地蔡邕獨當﹐無十志何損﹖」遂殺之。

廣漢王瑗遇鬼物﹐言蔡邕作仙人﹐飛去飛來﹐甚快樂也。

鄭玄葬城東﹐後墓壞﹐攺遷厲阜。縣令車子義爲玄起墓亭﹐名曰「昭仁亭」。

鄭玄在徐州﹐孔文舉時爲北海相﹐欲其返郡﹐惇請懇惻﹐使人繼踵。又教曰「鄭公久遊南夏﹐今艱難稍平﹐倘有歸來之思﹖無寓人於室﹐毀傷共藩垣林木﹐必繕治墻宇﹐以俟還。」及歸﹐融告僚屬﹕「昔周人尊師﹐謂之『尙父』﹐今可咸曰『鄭君』﹐不得稱名也。」袁紹一見玄﹐嘆曰「吾本謂鄭君東州名儒﹐今乃是天下長者。夫以布衣雄世﹐斯豈徒然哉﹗」及去﹐紹餞之城東﹐必欲玄醉。會者三百人﹐皆使離席行觴﹐自旦及暮﹐計玄可飲三百餘杯﹐而溫克之容﹐終日無怠。

荀巨伯遠看友人疾﹐值胡賊攻郡﹐友人語伯曰「吾且死矣﹐子可去。」伯曰「遠來視子﹐今有難而捨之去﹐豈伯行邪﹖」賊旣至﹐謂伯曰「大軍至此﹐一郡俱空﹐汝何人﹐獨止耶﹖」伯曰「有友人疾﹐不忍委之﹐寧以己身﹐代友人之命。」賊聞其言異之﹐乃相謂曰「我輩無義之人﹐而入有義之國。」乃偃而退﹐一郡獲全。

●卷四後漢人

謝子微見許子政虔及弟劭﹐曰「平輿之淵﹐有雙龍出矣。」

汝南中正周斐表稱許劭﹕髙節遺風﹐與郭林宗﹑李元禮﹑盧子幹﹑陳仲弓齊名﹐劭特有知人之鑑。自漢中葉以來﹐其狀人取士﹐援引扶持﹐進導招致﹐則有郭林宗﹔若其看形色﹐目童齔﹐斷冤滯﹐擿虛名﹐誠未有如劭之懿也。常以簡別淸濁爲務﹐有一士失其所﹐便謂投之潢污﹐𨿽負薪抱關之類﹐吐一善言﹐未嘗不尋究欣然。兄子政常抵掌擊節﹐自以爲不及遠矣。劭幼時﹐謝子微便云「此賢當持汝南管簽。」樊子昭幘責之子﹐年十五六﹐爲縣小吏﹐劭一見便云「汝南第三士也﹐此可保之。」後果有令名。

有客詣陳太丘﹐談鋒甚敏﹐太丘乃令元方季方炊飯以延客。二子委甑﹐竊聽客語﹐炊忘箸箄﹐飯落釜﹐成糜而進。客去﹐太丘將責之﹐具言其故﹐且誦客語無遺。太丘曰「如此﹐但糜自可﹐何必飯耶。」

漢末陳太丘寔與友人期行﹐期日中﹐過期不至﹐太丘捨去。去後乃至。其子元方時年七歲﹐在門外戲。客問元方﹕「尊君在否﹖」答曰「待君久不至﹐已去。」友人便怒曰「非人哉﹗與人期行﹐相委而去﹗」元方曰「君與家君期日中時﹐過中不來﹐則無信﹔對子罵父﹐則是無禮。」友人慚﹐下車引之。元方遂入門不顧。

蔡邕刻曹娥碑傍曰「黃絹幼婦﹐外孫齏臼。」魏武見而不能曉﹐以問羣僚﹐莫有知者。有婦人浣於江渚﹐曰「第四車中人解。」卽禰正平也。禰便以離合意解云「絕妙好辭。」或謂此婦人卽娥靈也。

禰正平年少與孔文舉作爾汝交。時衡年未滿二十﹐而融已五十餘矣。

孔文舉中夜暴疾﹐命門人鉆火﹐其夜陰暝﹐不得火﹐催之急﹐門人忿然曰「君責人太不以道﹐今暗若漆﹐保不把火照我﹐當得鉆火具﹐然後得火。」文舉聞之曰「責人當以其方。」

曹公與楊太尉書論刑楊修云「操白﹕足下不遺賢子見輔﹐今軍徵事大﹐吾制鐘鼓之音﹐主簿應掌﹐而賢子恃豪父之勢﹐每不與吾同懷。念卿父息之情﹐同此悼。謹贈足下錦裘二領﹐八節銀角桃枝一枚﹐官絹五百匹﹐錢六十萬﹐四望通七香車一乘﹐靑孛牛二頭﹐八百里驊驑一匹﹐戎裝金鞍轡十副﹐鈴苞一具﹐驅使二人侍衛之。並遺足下貴室錯彩羅裘一領﹐織成靴一量有心﹐靑衣二人奉左右。所奉𨿽薄﹐以表吾意﹐足下便當慨然承納﹐不致往返。」

楊太尉答書云「彪白﹕小兒頑鹵﹐常慮當致傾敗﹐足下恩矜﹐延罪迄今﹔聞問之日﹐心腸酷裂﹗省覽眾賜﹐益以悲懼。」

曹公卞夫人與太尉夫人袁書﹕「卞頓首頓首﹕貴門不遺賢郎輔佐﹐方今戎馬興動﹐主簿股肱近臣﹐徵伐之計﹐事須敬咨。官立金鼓之了﹐而聞命違制﹐明公性急﹐輒行軍法。伏念悼痛酷楚﹐情不自勝。夫人多容﹐卽見垂恕。故送衣服一籠﹐文絹一百匹﹐房子官綿百斤﹐私所乘香車一乘﹐牛一頭。誠知微細﹐以達往意﹐望爲承納。」

楊太尉夫人袁氏答書﹕「袁頓首頓首﹕路歧𨿽近﹐不殿淹久﹐嘆想之情﹐抱勞山積。小兒疏細﹐果自招罪戾﹐念之痛楚﹗明公所賜已多﹐又加重賚禮﹐頗非宜荷受﹐輒付往信。」

司馬徳操初見龐士元﹐稱之曰「此人當爲南州冠冕。」時士元尙少﹐及長﹐果如徽言。

司馬徽居荊州﹐以劉表不明﹐度必有變﹐思退縮以自全﹔人每與語﹐但言「佳」。其妻責其無別。徽曰「如汝所言﹐亦復甚佳。」終免於難。

潁川太守朱府君﹐以正月初見諸縣史燕﹐問功曹鄭劭公曰「昔在京師﹐聞公卿百僚嘆述貴郡前賢後哲﹐英雄瑰瑋﹐然未睹其奇行異操﹐請聞遺訓。」對曰「鄙潁川﹐本韓之分野﹐豫之淵藪。其於天官﹐上當角亢之宿﹐下稟嵩少之靈﹐受嶽瀆之精﹐托晉楚之際﹐處陳鄭之末。少陽之气﹐太淸所挺。是以賢聖龍蟠﹐俊彥鳳舉。昔許由﹑巢父出於陽城﹐樊仲甫又出陽城﹐畱侯張良又出於陽城﹐胡元安出於許縣﹐灌彪義山出於昆陽﹐審尋初出於定陵﹐杜安伯夷又出於定陵﹐祭遵出於潁陽。」府君曰「太原周伯況﹑汝南周彥祖皆辭徵禮之寵﹐恐貴郡未有如此者也。」劭公對曰「昔許由恥受堯位﹐洗耳河ぞ﹔樊仲甫者﹐飲牛河路﹐恥臨濁流﹐回車旋牛。二周公蛤讓公卿之榮﹐以此推之﹐天地謂之咫尺﹐不亦遠乎﹖」

●卷五魏世人

劉楨以失敬罷。文帝曰「卿何以不謹文憲﹖」答曰「臣誠庸短﹐亦緣陛下綱目不疏。」

文帝出遊﹐楨見石人﹐曰「問彼石人﹐彼服何粗﹖何時去衛﹐來遊此都﹖」

魏王北徵蹋頓﹐升嶺眺矚﹐見一岡﹐不生百艸。王粲曰「此必古冢。其人在世服生礬石﹐熱蒸出外﹐故艸木焦滅。」遽令鑿看﹐果是大墓﹐礬石滿塋。一說﹕粲在荊州﹐從劉表障山而見此異。魏武之平烏桓﹐粲猶在江南﹐以此言爲譎。

魏國初建﹐潘勗字符茂﹐爲策命文。自漢武以來未有此制﹐勗乃依商﹑周憲章﹐唐﹑虞辭義﹐溫雅與曲誥同風﹐於時朝士皆莫能措一字。勗亡後﹐王仲宣擅名於當時﹐時人見此策美﹐或疑是仲宣所爲﹐論者紛紛。及晉王爲太傅﹐臘日大會賓客﹐勗子蒲時亦在焉。宣王謂之曰「尊君作封魏君策﹐髙妙信不可及﹐吾曾聞仲宣亦以爲不如。」朝廷之士乃知勗作也。

孫邕醇粹有素。魏武帝初置侍中﹐舉者不中選﹐遂下令曰「吾侍中欲得渾沌﹐渾沌氏﹐古之賢人也。」於是臣下方悟﹐遂舉邕﹐帝大悅。

管寧避難遼東﹐還﹐遭風船垂傾沒﹐乃思其愆過﹐曰「吾曾一朝科頭﹐三晨晏起。今天怒猥集﹐過必在此。」風乃息。

魏管輅嘗夜見一小物﹐狀如獸﹐手持火﹐向口吹之﹐將爇捨宇。輅命門生舉刀奮擊﹐斷腰。視之﹐狐也。自此裏中無火災。

王朗中年以識度推華歆﹐歆蠟日嘗與子侄宴飲﹐王亦學之。有人向張茂先稱此事﹐張曰「王之學華﹐蓋是形骸之外﹐去之所以更遠。」

華歆遇子弟甚整雅﹐閒室之內﹐儼若朝典。陳元方兄弟﹐恣柔愛之道﹐而二門之中﹐兩不失其雍熙之軌度焉。

中華佛法﹐𨿽始於漢明帝﹐然經偈故是胡音。陳思王登漁山﹐臨江阿﹐聞巖岫有誦經聲﹐淸婉遒亮﹐遠谷流響﹐肅然有靈气﹐不覺斂襟祗敬﹐便有終焉之志。諸曹解音﹐以爲妙唱之極﹐卽善則之﹐今梵唄皆植依擬所造也。植亡﹐乃葬此上。

傅巽有知人之鑑﹐在荊州﹐目龐統爲半英雄。後統附劉備﹐見待次諸葛亮﹐如其言。

平原人有善治傴有﹐自云「不善﹐人百一人耳。」有人曲度八尺﹐直度六尺﹐乃厚貨求治。曰「君且伏。」欲上背踏之。傴者曰「將殺我﹗」曰「趣令君直﹐焉知死事﹖」

俗說﹕有貧人止能辦只甕之資﹐夜宿甕中﹐心計曰「此翁賣之若干﹐其息已倍矣。我得倍息﹐遂可販二甕﹐自二甕而爲四﹐所得倍息﹐其利無窮。」遂喜而舞﹐不覺甕破。

董昭爲魏武重臣﹐後失勢。文﹑明之世﹐下爲衛尉。昭乃厚加意於侏儒。正朝大會﹐侏儒作董衛尉啼面﹐言昔太祖時事﹐舉坐大笑。明帝悵然不怡。月中遷爲司徒。

魏淩雲臺至髙﹐韋誕書榜﹐卽日皓首。榜有未正﹐募工整之。有鈴下卒﹐著履登緣﹐如履平地﹔疑其有術﹐問之﹐云「無木﹐但兩腋各有肉翅﹐長數寸許。」

晉撫軍云「何平叔巧累於理﹐嵇叔夜雋傷其道。」

王輔嗣注《易》﹐笑鄭玄云「老奴甚無意。」於時夜分﹐忽聞外閣有著屐聲﹐須臾卽入﹐自云是鄭玄﹐責之曰「君年少﹐保以穿鑿文句﹐而妄譏誚老子邪﹖」極有怒色﹐言竟便退。輔嗣心生畏惡﹐經少時﹐乃暴疾而卒。

景王欲誅夏侯玄﹐意未決間﹐問安平王孚云「己才足以制之否﹖」孚云「昔趙儼葬兒﹐汝來﹐半坐迎之﹔太初後至﹐一坐悉起。以此方之﹐恐汝不如。」乃殺之。

鐘毓﹑鐘會少有令譽。年十三﹐魏文帝聞之﹐語其父繇曰「令卿二子來。」於是敕見。毓面有汗﹐帝問曰「卿面何以汗﹖」毓對曰「戰戰惶惶﹐汗出如漿。」復問會﹕「卿何以不汗出﹖」會對曰「戰戰栗栗﹐汗不得出。」

又值其父晝寢﹐因共偸服散酒。其父時覺﹐且假寐以觀之。毓拜而後飲﹐會飲而不拜。旣而問毓﹕「何以拜﹖」毓曰「酒以成禮﹐不敢不拜。」又問會﹕「何以不拜﹖」會曰「偸本非禮﹐所以不拜。」

鐘會撰《四本論》始畢﹐甚欲嵇公看﹐致之懷中。旣詣宅﹐畏其有難﹐懼不敢相示﹐出戶遙擲而去。

鐘士季常向人道﹕「吾少年時一紙書﹐人云是阮步兵書﹐皆字字生義﹐旣知是吾﹐不復道也。」

阮徳如每欲逸走﹐家人常以一細繩橫系戶前以維之。每欲逸﹐至繩輒返﹐時人以爲名士狂。

阮徳如嘗於廁見一鬼﹐長丈餘﹐色黑而眼大﹐著白單衣﹐平上幘﹐去之咫尺。徳如心安气定﹐徐笑而謂之曰「人言鬼可憎﹐果然如是﹗」鬼赧而退。

●卷六吳蜀人

桓宣武徵蜀﹐猶見諸葛亮時小吏﹐年百餘歲。桓問﹕「諸葛丞相今誰與比﹖」意頗欲自矜。答曰「葛公在時﹐亦不覺異﹐自葛公歿後﹐正不見其比。」

武侯躬耕於南陽﹐南陽是襄陽墟名﹐非南陽郡也。

襄陽郡有諸葛孔明故宅﹐故宅有井﹐深五丈﹐廣五尺﹐曰葛井。堂前有三間屋地﹐基址極髙﹐云是避水臺。宅西有山臨水﹐孔明常登之﹐鼓琴而爲《梁甫吟》﹐因名此山爲樂山。嗣有董家居此宅﹐衰殄滅亡﹐後人不敢復憩焉。

武侯與宣王治兵﹐將戰﹐宣王戎服蒞事﹔使人密覘武侯﹐乃乘素輿﹐葛巾﹐持白羽扇﹐指麾三軍﹐眾軍皆隨其進止。宣王聞而嘆曰「可謂名士矣。」

孫策年十四﹐在壽陽詣袁術﹐始至﹐而劉豫州到﹐便求去。袁曰「豫州何關君﹖」答曰「不爾﹐英雄忌人。」卽出﹐下東階﹐而劉備從西階上﹐但輒顧視之行﹐殆不復前矣。

顧邵爲豫章﹐崇學校﹐禁淫祀﹐風化大行。歷毀諸廟﹐至廬山廟﹐一郡悉諫﹐不從。夜﹐忽聞有排大門聲﹐怪之。忽有一人開閣徑前﹐狀若方相﹐自說是廬山君。邵獨對之﹐要進上牀﹐鬼卽入坐。邵善《左傳》﹐鬼遂與邵談《春秋》﹐彌夜不能相屈。邵嘆其精辯﹐謂曰「《傳》載晉景公所夢大厲者﹐古今同有是物也。」鬼笑曰「今大則有之﹐厲則不然。」燈火盡﹐邵不命取﹐乃隨燒《左傳》以續之。鬼頻請退﹐邵輒畱之。鬼本欲淩邵﹐邵神气湛然﹐不可得乘。鬼反和遜﹐求復廟﹐言旨懇至。邵笑而不答。鬼發怒而退﹐顧謂邵曰「今夕不能仇君﹐三年之內﹐君必衰矣﹐當因此時相報。」邵曰「何事匆匆﹐且復畱談論。」鬼乃隱而不見﹐視門閣悉閉如故。如期﹐邵果篤疾﹐恆夢見此鬼來擊之。並勸邵復廟。邵曰「邪豈勝正﹖」終不聽。後遂卒。

豫章太守顧邵﹐是雍之子。邵在羣卒﹐雍集僚友圍棋﹐外啟「書信至」﹐而無兒書﹐𨿽神意無變﹐而心知有故。以爪掐掌﹐血流沾褥。客散﹐嘆曰「已無延陵之遺累﹐寧有喪明之深責﹗」於是割情散哀﹐顏色自若。

沈峻﹐珩之弟也﹐甚有名譽﹐而性儉吝。張溫使蜀﹐與峻別﹐峻入內良久﹐出語溫曰「向擇一端布﹐欲以送卿﹐而無粗者。」溫嘉其能自顯其非。

嘗經太湖岸上﹐使從者取鹽水﹔已而恨多﹐敕令還減之。尋亦自愧曰「此吾天性也﹗」

沈珩守風糧盡﹐從姚彪貸鹽百斛。彪性峻直﹐得書不答﹐呼左右﹐令覆鹽百斛於江中﹐曰「明吾不惜﹐惜所與耳﹗」

諸葛恪對南陽韓文晃﹐誤呼其父子。晃曰「向人子前呼其父字﹐爲是禮邪﹖」恪笑而答曰「向天穿鍼﹐不見天怒者﹐非輕於天﹐意有所在耳。」

孫權時﹐永康有人入山﹐遇一大龜﹐卽束之歸。龜便言曰「遊不量時﹐爲君所得。」人甚怪之﹐載出﹐欲獻吳王。夜泊越裏﹐纜船於大桑樹。宵中﹐樹呼龜曰「勞乎元緒﹐奚事爾耶﹖」龜曰「我被拘縶﹐方見烹霍﹐𨿽盡南山之樵﹐不能潰我。」樹曰「諸葛元遜博識﹐必致相苦﹐令求如我之徒﹐計從安薄﹖」龜曰「子明﹐無多辭﹐禍將及爾。」樹寂而止。旣至﹐權命煮之﹐焚柴萬車﹐語猶如故。諸葛恪曰「燃以老桑乃熟。」獻者乃說龜樹共言。權登使伐樹﹐煮龜立爛﹐今烹龜猶多用桑薪。野人故呼龜爲元緒。

新淦聶友小兒貧賤﹐嘗獵﹐見一白鹿﹐射中之﹐後見箭著梓樹。

孫皓初立﹐治後園﹐得一金像﹐如今之灌頂佛。未暮﹐皓陰痛不可堪。采女有奉法者﹐啟皓取像﹐香湯浴這﹐置殿上﹐燒香懺悔﹐痛卽便止。

孫皓問丞相陸凱曰「卿一門在朝幾人﹖」答曰「二相五侯﹐將軍十餘人。」皓曰「盛矣﹗」凱曰「君賢臣忠﹐國之盛﹔父慈子孝﹐家之盛﹔今政荒民敝﹐覆亡是懼﹐臣何敢言盛也﹖」

有客相從﹐各言所志﹐或願爲揚州刺史﹐或願多貲財﹐或願騎鶴上升。其一人曰「腰纏十萬貫﹐騎鶴上揚州。」欲兼三者。

●卷七晉江左人

王安丰云﹕山巨源初不見《老》《易》﹐而意暗與之同。

晉武帝講武於宣武場﹐欲偃武修文。山公謂不宜爾﹐因與諸尙書言孫﹑吳用兵本意。遂究論﹐舉坐無不咨嗟。皆曰「山少傅乃天下名言。」後寇盜蜂合﹐郡國無備﹐不能復制﹐皆如公言。時以爲濤不學孫﹑吳﹐而暗與理會。王夷甫亦嘆其暗與道合。

衛瓘云「吾在中山郡無事﹐髙枕而已。」

裴令公姿容爽俊﹐一旦有疾至困﹐惠帝使王夷甫往看之。裴先向壁臥﹐聞王來﹐彊回視之。夷甫出﹐語人曰「雙眸爛爛如巖下電﹐精神挺動﹐故有小惡耳。」

裴令公自王安丰﹐眼爛爛如巖下電。

杜預書告兒﹕古諺﹕「有書借人爲可嗤﹐借書送還亦可嗤。」

洛下有洞穴﹐深不可測。一婦人欲殺其夫﹐推墮穴中﹐此人顚倒良久方蘇。旁得一穴﹐行百餘里﹐覺所踐如塵﹐聞粳米香﹐啖之芬美。復遇如泥者﹐味似向塵。入一都郭﹐𨿽無日月﹐明逾三光﹐人皆披羽衣﹐奏奇樂。凡過此九處。有長人指柏下一羊﹐令跪捋羊須﹐得二珠﹐長人取之﹐後一珠﹐令啖之﹐甚得療饑。請問九處﹐答曰「問張華可知。」其人隨穴得出﹐詣華問之﹐云「如塵者﹐黃河下龍涎﹐泥是昆侖山下泥。九處地﹐仙名九館。羊爲癡龍。初一珠﹐食之﹐壽等天地﹔次者延年﹔後一丸﹐棄饑而已。」

張華有鸚鵡﹐每出﹐還﹐輒說僮僕善惡。一日﹐寂無言﹔華問其故﹐曰「被禁在甕中﹐無因得知外事。」忽云「昨夢不佳﹐所忌出外。」華彊呼至庭﹐果爲飛鷹所擊﹐僅獲見免。

張華旣貴﹐有少時知識來候之。華與共飲九醞酒﹐頗爲酣暢。其夜醉眠。華常飲此酒﹐醉眠後﹐輒敕左右轉側至覺﹐則必安泰。是夕﹐忘敕之。左右依常時爲張公轉側﹐其友人無人爲之。至明﹐友人猶不起﹐華咄云「下級必死矣。」使視之﹐酒果穿腸流﹐牀下滂沱。

魏時﹐殿前鐘忽大鳴﹐震駭省署。華曰「此蜀銅山崩﹐故鐘鳴應之也。」蜀尋上事﹐果云銅山崩﹐時日皆如華言。

中朝時﹐有人畜銅澡盤﹐晨夕恆鳴如人扣。以白張華。華曰「此盤與洛鐘宮商相諧﹐宮中朝暮撞﹐故聲相應。可釒慮令輕﹐則韻乖﹐鳴自止也。」依言﹐卽不復鳴。

武庫內有雄雉﹐時人咸謂爲怪。華云「此蛇之所化也。」卽使搜除庫中﹐果見蛇蛻之皮。

吳郡臨平岸崩﹐出一石鼓﹐打之無聲。以問華。華曰「可取蜀中桐材﹐刻作魚形﹐扣之﹐則鳴矣。」卽從華言﹐聲聞數十里。

嵩髙山北有大穴空﹐莫測其深﹐百姓歲時﹐每遊其上。晉初﹐嘗有一人﹐誤墜穴中﹐同輩冀其倘不死﹐試投食於穴﹔墜者得之爲糧﹐乃緣穴而行。可十許日﹐忽曠然見明。又有艸屋一區﹐中有二人﹐對坐圍棋﹐局下有一杯白飲。墜者告以饑渴﹐棋者曰「可飲此。」墜者飲之﹐气力十倍。棋者曰「汝欲停此不﹖」墜者曰「不願停。」棋者曰「汝從西行數十步﹐有一井﹐其中多怪異﹐愼勿畏﹐但投身入井﹐當得出。若饑﹐卽可取井中物食之。」墜者如其言。井多蛟龍﹐然見墜者﹐輒避其路。墜者緣井而行﹐井中有物若靑泥﹐墜得食之﹐了不復饑。可半年許﹐乃出蜀中。因歸洛下﹐問張華。華曰「此仙館﹔所飲者玉漿﹐所食者龍穴石髓也。」

羊琇驕豪﹐搗炭爲屑﹐以香和之﹐作獸形。

羊稚舒琇冬月釀酒﹐令人抱甕暖之」須臾復易其人。酒旣速也﹐味仍嘉美。其驕豪皆此類。

●卷八晉江左人

夏侯湛作《周詩》成﹐以示潘嶽。嶽曰「此文非徒溫雅﹐乃別見孝悌之性。」嶽因此作《家風詩》。

石崇與潘嶽同刑東市﹐崇曰「天下殺英雄﹐君復何爲爾﹖」嶽曰「俊士塡溝壑﹐餘波來及人。」

孫子荊新除婦服﹐作詩示王武子﹐武子曰「不知文生於情﹐情生於文﹐覽之淒然﹐生伉儷之重。」

王武子左右人﹐嘗於閣中就婢取濟衣服﹐婢欲姦之。其人云「不敢。」婢云「若不從﹐我當大呼。」其人終不從﹐婢乃呼曰「某甲欲姦我。」濟令殺之。其人具述前狀﹐武子不信。其人顧謂濟曰「枉不可受﹐要當訟府君於天。」武子經年疾困。此人見形云「府君當去矣。」遂卒。

吾彥爲交州時﹐林邑王範熊獻靑白猿各一口。

●卷九晉江左人

裴僕射■﹝危頁﹞﹐時人謂言談之林藪。

士衡在座﹐安仁來﹐陸便起去。潘曰「淸風至﹐塵飛揚。」陸應聲答曰「眾鳥集﹐鳳皇翔。」

士衡爲河北都督﹐已遭間構﹐內懷憂懣﹐聞其鼓吹﹐謂司馬孫拯曰「我今聞之﹐不如聞華亭鶴唳。」

蔡司徒說﹕在洛見陸機兄弟﹐住參佐廨中﹐三間瓦屋﹐士龍住東頭﹐士衡住西頭。

後分華亭村南爲黃耳村﹐以犬冢爲號焉。

劉道眞年十五六﹐在門前戲弄塵﹐垂鼻涕至胸。洛下少年乘車從門前過﹐曰「此少年甚■﹝土回﹞塠。」劉隨車後﹐問「此言爲惡爲善﹖」答以「爲善」。劉曰「若佳言﹐令你翁■﹝土回﹞塠﹐你母亦■﹝土回﹞塠。」

阮瞻素秉無鬼論﹐世莫能難﹔每自謂理足以辧正幽明。忽有一鬼﹐通姓名作客詣阮﹐寒溫畢﹐卽談名理﹔客甚有才表﹐末及鬼神事﹐反復甚苦﹐遂屈。乃作色曰「鬼神古今聖賢所共傳﹐君何獨言無耶﹖僕便是鬼﹗」於是忽變爲異形﹐須臾消滅。阮嘿然﹐意色大惡。後年餘﹐病死。

宋岱爲靑州刺史﹐禁淫祀﹐著《無鬼論》﹐甚精。無能屈者。鄰州咸化之。後有一書生葛巾修刺詣岱﹐與之談甚久﹐岱理未屈﹐徉或未暢﹐書生輒爲申之。次及無鬼論﹐便苦難岱。岱理欲屈﹐書生乃振衣而起﹐曰「君絕我輩血食二十餘年﹐君有靑牛﹑髯奴﹐未得相困耳。今奴已叛﹐牛已死﹐今日得相制矣。」言絕﹐遂失書生。明日百岱亡。

孫興公常著戲頭﹐與逐除人共至桓宣武家﹐宣武覺其應對不凡﹐推問乃驗也。

●卷十宋齊人

昔傅亮北徵﹐在河中流。或人問之曰「潘安仁作《懷舊賦》曰﹕『前瞻太室﹐傍眺嵩丘。』嵩丘太室一山﹐保云前瞻傍眺哉﹖」亮對曰「有嵩丘山﹐去太室七十里﹐此是寫書誤耳。」

齊宜都王鏗﹐三歲喪母﹐及有識﹐問母所在﹐左右告以早亡﹐便思慕蔬食。自悲不識母﹐常祈請幽冥﹐求一夢見。至六歲夢見一婦人﹐謂之曰「我是汝之母。」鏗悲泣。旦說之﹐容貌衣服﹐事事如平生也。聞者莫不歔欷。

