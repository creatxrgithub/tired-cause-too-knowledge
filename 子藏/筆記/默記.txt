

欽定四庫全書

子部十二

默記

小說家一【雜事之屬】提要

【臣】等謹案默記三卷宋王銍撰銍字性之汝陰人自稱汝陰老民紹興初以廷臣奏薦詔視秩史官給札奏禦爲樞密院編修官所著有雪溪集已別著錄集部中此編多載汴都朝野雜事末一條乃考正陳思王感甄賦事所記頗有依據可信者多惟王朴引周世宗見火輪小兒及宋太祖以周世宗子賜潘羙二事似出附防又所紀江南野史李后主小周後事參校龍衮書無此文然銍所著述以此書爲最純故李燾續通鑑長編亦多節取其說固未可因云仙萱諸錄出銍僞托而槪斥其爲誣罔也乾隆四十二年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

黙記卷上

宋王銍撰

藝祖仕周世宗功業初未大顯防世宗親徵淮南駐蹕正陽攻壽陽劉仁瞻未下而藝祖分兵取滁州距壽州四程皆大山至淸流闗而止關去州三十里則平州而西澗又在滁城之西也是時江南李景防一方國力全盛聞世宗親至淮上而滁州其控扼且援壽州命大將皇甫暉監軍姚鳳防提兵十萬扼其地太祖以周軍數千與暉遇於淸流關隘路周師大敗暉整全師入憇滁州城下令翌日再出太祖兵再聚於關下且虞暉兵再至問諸村人云有鎭州趙學究在村中教學多智計村民有爭訟者多詣以決曲直太祖防服往訪之學究者固知爲趙防檢也迎見加禮太祖再三叩之學究曰皇甫暉威名冠南北太尉以爲與已如何曰非其敵比也學究曰然彼之兵勢與已如何曰非其比也學究曰然兩軍之勝如何曰彼方勝我已敗畏其兵出所以問計於君也學究曰然且彼來日整軍再乘勝而出我師絕歸路不復有噍矣太祖曰當復柰何學究曰我有奇計所謂因敗爲勝轉禍爲福者今關下有徑路人無行者𨿽暉軍亦不知之乃山之背也可以直抵城下方阻西澗水大漲之時彼必謂我旣敗之後無敢躡其後者誠由山背小路率眾浮西澗水至城下斬關而入彼方戰勝而驕解甲休眾必不爲備可以得志所謂兵貴神速出其不意若彼來日整軍而出不可爲矣太祖大喜且命學究指其路學究亦不辭而遣人前導卽下令誓師夜出小路亟行三軍跨馬浮西澗以廹城暉果不爲備奪門以入旣入暉始聞之旋率親兵擐甲與太祖巷戰三縱而三擒之旣主帥被擒城中咸謂周師大兵且至城中大亂自相蹂踐死亡不計其數遂下滁州卽國史所載太祖曰餘人非我敵必斬皇甫暉頭者此時也滁州旣破中斷壽州爲二救兵不至壽州爲孤軍周人得以擒仁瞻自滁州始也擒暉送世宗正陽禦寨世宗大喜見暉於簣中金瘡被體自撫視之暉仰面言我自貝州卒伍起兵佐李嗣源遂成唐莊宗之禍後率眾投江南位兼將相前後南北二朝大小數十戰未嘗敗而今日見擒於趙某者乃天贊趙某豈臣所及因盛稱太祖之神武遂不肯治瘡不食而死至今滁人一日五時鳴鐘以資薦暉云蓋淮南無山惟滁州邊淮有髙山大川江淮相近防爲淮南屏蔽去金陵才一水隔耳旣失滁州不惟中斷壽州援則淮南盡爲平地自是遂盡得淮南無復障塞世宗乘滁州破竹之勢盡淮南李景割地稱臣者由太祖先擒皇甫暉得滁州阻固之地故也此皇甫暉所以稱太祖爲神武者暉亦非常人知其天授非人力也其後眞宗時所以建原廟於滁而殿曰端命者太祖歷試於周功業自此而成王業自此而始故號端命蓋我宋之咸鎬丰沛也其趙學究卽韓王普也寔與太祖定交於滁州引爲上介辟爲歸徳軍節度巡官以至太祖受天命卒爲宗臣比迹於蕭曹者自滁州始也

王朴仕周爲樞宻使五代自朱梁以用武得天下政事皆歸樞宻院至今謂之二府當時宰相但行文書而已況朴之得君哉所以世宗才四年間取淮南下三關所向成功時緣用兵朴多宿禁中一日謁見世宗屏人嚬蹙且倉皇嘆嗟曰禍起不久矣世宗因問之曰臣觀象大異所以不敢不言世宗曰如何曰事在宗社陛下不免而臣亦先當之今夕請陛下觀之可以自見是夜與世宗防行自厚載門同出至野次止於五丈河旁中夜後指謂世宗曰陛下見隔河如漁燈者否世宗隨亦見之一燈熒熒然迆甚近則漸大至隔岸大如車輪矣其間一小兒如三數嵗引手相指旣近岸朴曰陛下速拜之旣拜漸逺而沒朴泣曰陛下旣見無可復言後數日朴於李谷坐上得疾而死世宗旣伐幽燕道被病歸而崩明年而天授我宋矣火輪小兒蓋聖朝火徳之兆豈偶然哉陸子履爲先子言

藝祖初自陳橋推戴入城周恭帝卽衣白襴乘轎子出居天淸寺世宗節名而寺其功徳院也藝祖與諸將同入院內六宮迎拜有二小兒丱角者宮人抱之亦拜詢之乃世宗二子紀王【闕】也顧諸將曰此復何待左右卽提去惟潘美在後以手搯殿柱低頭不語藝祖云汝以爲不可耶美對曰臣豈敢以爲不可但於理未安藝祖卽命追還以其一人賜美美卽之以爲子而藝祖後亦不復問其後名惟正者是也每供三代惟以美爲父而不及其他故獨此房不與美子孫連名名夙者乃其後也夙爲文官子孫亦然夙有才爲名帥其英眀有自云

徐歸朝爲左散騎常侍遷給事中太宗一日問曽見李煜否對以臣安敢私見之上曰卿第往但言朕令卿往相見可矣遂徑往其居望門下馬但一老卒守門徐言願見太尉卒言有防不得與人接豈可見也云我乃奉防來見老卒往報徐入立庭下久之老卒遂入取舊椅子相對遙望見謂卒曰但正衙一椅足矣頃間李主紗防道服而出方拜而李主下堦引其手以上告辭賓主之禮主曰今日豈有此禮徐引椅少偏乃敢坐後主相持大哭乃坐黙不言忽長吁嘆曰當時悔殺了潘佑李平旣去乃有防再對詢後主何言不敢遂有秦王賜牽機藥之事牽機藥者服之前郤數十回頭足相就如牽機狀也又後主在賜第因七夕命故妓作樂聲聞於外太宗聞之大怒又傳小樓昨夜又東風及一江春水向東流之句並坐之遂被禍云

先子言錢俶所以子孫貴盛蕃衍者不特納土之功使一方無兵火之厄蓋有社稷大勛𨿽其子孫莫知之也從太宗於平原旣擒劉繼元以歸又旁取幽燕幽燕震恐旣迎大駕至幽州城下四面攻城而我師以平晉不賞又使之平幽遂軍變太宗與所親厚夜遁時俶掌後軍有來報禦寨已起者凡斬六人度大駕已出燕京境上乃按後軍徐行故鑾輅得脫不然後軍與前軍合又遼覺之則殆矣蓋一夜逹旦大駕行三百里乃脫皆俶之功也

世傳王迥遇女仙周瑤英事或言非實托寓而爲之耳是誠不然當斯時盛傳天下禁中亦知是時皇儲屢夭晏元獻爲相一日遣人請召迥之父郎官王璐至私第欵宻久之王璐不測其意忽問曰賢郎與神仙遊其人名在帝所果否王璐驚惶不知所對徐曰此子心疾爲妖鬼所憑爲家中之害所不勝言晏曰無深諱不知每與賢郎言未來之事有驗否王璐對曰間有後驗而未常問也晏曰此上防也上令殊呼郎中宻托令似以皇太子屢夭深軫上心試於帝所問早晚之期與後來王子還得定否王璐曰不敢辭後數日來云宻言漫令小子問之小子言其人親到九天見主典簿籍者言聖上若以族從爲嗣卽聖祚綿久未見誕育之期也𨿽其言若此願相公勿以爲信以保家族晏公黙然其後聞所奏者亦不敢盡言富鄭公乃晏壻也富公爲宰相皇子猶未降故與文潞公劉丞相王文忠首進建儲之議蓋本諸此

王溥五代狀元相周髙祖世宗至本朝以宮師罷相其父祚爲觀察使致仕待溥甚嚴不以其貴少假借每賓客至溥猶侍立左右賔客不自安引去國史言之詳矣祚居富貴久奉養奢侈所不足者未知年壽耳一日居洛陽裏第聞有卜者令人呼之乃瞽者也宻問老兵云何人呼我答曰王相公父也貴極富溢所不知者壽也今以告汝俟出當厚以卦錢相酬也旣見祚令布卦成又推命大驚曰此命惟有壽也祚喜問曰至七十否瞽者笑曰更向上答以至八九十否大笑曰更向上答曰能至百嵗乎又嘆息曰此命至少亦須一百三四十嵗也祚大喜曰其間莫有疾病否曰並無固問之其人細數之曰俱無只是近一百二十嵗之年春夏間防苦髒肺尋便安愈矣祚喜回顧子孫在後侍立者曰孫兒軰切記是年且莫教我喫冷湯水

太宗長子楚王元佐旣病廢次卽昭成太子元禧封許王最所鐘愛尹開封府擇呂端張去華陳載一時名臣爲之佐禮數優隆諸王莫比將有靑宮之立王丰肥舌短寡言娶功臣李謙溥侄女而王不喜之嬖惑侍妾張氏張梳頭陰有廢嫡立爲夫人之約防冬至日當家防上壽張預以萬金令人作關捩金注子同身兩用一著酒一著毒酒來日早入朝賀夫婦獻酬王互換酒飲而毒酒乃在王盞中張立於屏風後見之撧耳頓足王飲罷趨朝至殿廬中卽覺體中昏憒不知人事不俟賀扶上馬至東華門外失馬僕於地扶策以歸而卒太宗極哀慟命王繼恩及禦史武元頴鞫治頃刻獄就擒張及造酒注子人凡數軰卽以冬至日臠釘於東華門外贈王爲太子府僚呂端陳載俱貶官而張去華已去官旋以他事貶云去華之孫景山言親見其詳今國史載此事多防辭惟言上聞之停冊禮命毀張之墳墓而已晏元獻守長安有村中富民異財云素事玉髑髏因大富今弟兄異居欲分爲數段元獻取而觀之自額骨左右皆玉也瓌異非常者可比公見之喟然嘆曰此豈得於華州蒲城縣唐明皇泰陵乎民言其祖寔於彼得之也元獻因爲僚屬言唐小說唐宗爲上皇遷西內李輔國令刺客夜擕鐡槌擊其腦宗臥未起中其腦皆作磬聲上皇驚謂刺者曰我固知命盡於汝手然葉法善曽勸我服玉今我腦骨皆成玉且法善勸我服金丹今有丹在固自難死汝可破腦取丹我乃可死矣刺客如其言取丹乃死孫光憲續通錄云宗死云上帝命我作孔升眞人爆然有聲視之崩矣亦防意也然則此乃眞宗之髑髏骨也因潛命瘞於泰陵云肅宗之罪著矣或云肅宗如武乙之死可驗其非虛也

王朴仕周世宗制禮作樂考定聲律正星歷修刑統百廢俱起又取三關淮南皆朴爲謀然事世宗才四年耳使假之壽考安可量也嘗自謂朴在則周朝在非過論也王禹偁記朴在宻院太祖時爲殿前防檢一日有殿直衝節者訴於宻院朴曰殿直𨿽官小然與太尉比肩事主且太尉典禁兵不宜如此太祖聳然而出又周世宗於禁中作功臣閣畫當時大臣如李糓鄭仁誨與朴之屬太祖卽位一日過功臣閣風開半門正與朴象相對太祖望見卻立聳然上禦袍襟領磬折鞠躬頂禮乃過左右曰陛下貴爲天子彼前朝之臣禮何過也太祖以手指禦袍云此人若在朕不得此袍著其敬畏如此又閒談錄云朴植性剛烈大臣藩鎭皆憚之世宗淮南俾朴畱守時以街巷隘狹例從展拓怒廂校弛慢於通衢中鞭背數十其人忿然嗟云宣補廂虞候豈得便從決朴防聞之命左右擒至立斃於馬前世宗聞之笑謂近臣云此是大愚人去王朴面前誇宣補廂虞候宜其死矣

呂申公爲相有長者忠厚之術故其福祿子孫爲本朝冠族嘗因知制誥有闕進擬晁宗慤仁宗曰無甚文名命別擬人申公曰臣之所見或異於是今內外之臣文字在宗慤之上固多但宗慤父迥年逾八十受先朝尊禮若使其生見子爲侍從且父子世掌絲綸尢爲盛事迥必重感戴足以惇聖朝孝弟之風上許之卽降防召試是日亟命至中書迥方熟睡不暇白知也旣畢還家而迥老病臥於牀上注目以待宗慤之歸問今日來何晏也慤具白召試畢方歸故不暇白大人也問試得意否宗慤曰甚得意也迥大喜下牀扶行失病所在蓋久病臥於牀因喜其子召試而忘其疾也宗慤在詞掖久之父子每同錫燕縉紳榮之宋綬云自唐以來惟扵陵身見其子嗣復繼掌書命至是有晁氏焉然則呂申公作而卹人之老眞宰相器也其有後宜哉

章懿李太后生昭陵而終章獻之世不知章懿爲母也章懿卒先殯奉先寺昭陵以章獻之崩號泣過度章惠太后勸帝曰此非帝母帝自有母宸妃李氏已卒在奉先寺殯之仁宗卽以犢車亟走奉先寺徹殯觀之在一大井上四鐡索維之旣啟棺而形容如生略不壞也時已遣兵圍章獻之第矣旣啟棺知非鴆死乃罷遣之丁謂當國權勢震主引王沂公爲知政事謟事謂甚至旣登政府每因閒暇與謂言必涕泣作可憐之色晉公問之數十次矣一日因問閔然對曰曾有一私家不幸事恥對人言曾少孤惟老姊同居一外甥不肖爲卒想見受艱辛杖責多矣老姊在靑州鄕裏每以爲言言訖又涕下謂亦惻然因爲沂公言何不入文字乞除軍籍沂公曰曾旣污輔臣之列而外甥如此豈不辱朝廷自亦慚言於上也言畢又涕下謂再三勉之此亦人家事不足爲愧惟早言於上庶脫其爲卒之苦耳自後謂數數勉之畱身上前奏知沂公必涕下曰豈不知軍卒一日是一日事但終自羞赦耳晉公每催之且謂沂公曰某日可畱身奏陳沂公猶不欲謂又自陳之一日且責沂公門戶事乃爾緩謂當奉於閤門沂公不得已遂畱身旣畱身逾時至進膳猶不退盡言謂之盜權姦私且言丁謂陰謀詭譎多智數變亂在頃刻太后陛下若不亟行不惟臣身齏粉恐社稷危矣太后大怒許之乃退晉公於閤門見其甚久卽頓足捩耳云無及矣方悟知其令謂自爲己謀不使之覺欲適當山陵之事而發故也沂公旣出遇謂於閤門含怒不揖而出晉公始悟見賣含毒而已不覺也是日旣至都堂召兩府入議而不召謂謂知得罪祈哀於馮拯錢惟演及曾等曰今日謂家族在諸公矣太后欲誅謂拯申理之沂公奏請召知制誥就殿廬艸制罷之不復宣麻太后從之責太子少保分司西京俄竄崖州向使謂防閒沂公則豈有此禍故知權數在謂之上也

章獻太后智聰過人其垂簾之時一日泣語大臣曰國家多難如此向非宰執同心恊力何以至此今山陵了畢皇親外戚各已遷轉推恩惟宰執臣僚親戚無有恩澤卿等可盡具子孫內外親族姓名來當例外一一盡數推恩宰執不悟於是盡具三族親戚姓名以聞奏明肅得之遂各畫成圖粘之寢殿壁間每有進擬必先觀圖上非兩府親戚姓名中所有者方除之

狄靑善用兵多智數爲一時所伏其出師討儂智髙也旣行燕犒士卒於瓊林苑中將士皆列坐酒旣行靑自起巡而問之曰兒郎若肯隨靑者任其願同去若有父母侍飬及家私防小畏怯不願去者便請於此防自言大軍一起之後敢有退避者惟有劍耳於是三軍之士感泣自勵至嶺外無一人敢有怠惰者

儂智髙犯廣南破諸郡官軍屢敗朝廷震動遂遣狄靑作宣撫招討使靑至洪州聞陶弼在外邑丁憂蓋弼久作廣南官也靑至微服往見弼問籌防弼察其誠爲靑言廣南利害曰官吏皆成貪墨不法惟欲溪洞有邊事乘擾攘中濟其所欲不問朝廷安危謂之做邊事涵養以至今日非智髙至廣州乃官吏不用命誘之至此智髙豈防出其巢穴至廣州哉今誠誅不用命官吏使兵權在我一變舊俗則賊不足破也靑大奇之所以初至廣州按法誅不遵節制出兵而敗陳崇儀而下三十餘人明日一鼓而破賊二廣晏然者用弼之防也靑南討至嶺下隨軍廣南轉運使李肅之等迎於界首具櫜鞬謁靑曰某等隨軍轉運使今已入本界請大軍糧食之數及要若干額數月日多少請預備之靑答曰此行亦無東西南北逺近所在亦無嵗月多少之期旣曰隨軍轉運須著隨軍供贍人人足備若少一人之食則先斬轉運使肅之等悚然而退故其軍食足而成功此善爲將帥者也

髙遵之爲將取靈州也範純粹胡僧孺爲轉運使旣至軍前大陳軍儀會將校二漕同稟此行軍糧多少月日遵撚須熟計久之反覆思索而言曰且安排一月二漕應諾對遵呼書吏取自書一月軍糧狀遵判押照防訖乃罷其後靈州城下軍潰乏食死亡防半朝廷罪遵以乏食自解置獄華州二漕使出遵所押一月軍令狀自解故遵深責而二漕止降一官以此二者觀之大帥之語黙舉措可以見成敗矣

滕元發言杜祁公作相夜召元發作文字因觀其狀貌嘆曰此骨相窮寒豈宰相之狀也徐命左右秉燭手展書卷起而觀之見眼有黑光徑射上元發黙然曰杜公之貴者此也後與王介甫同作館職同夜直忽見介甫同展書燭下黑光亦徑射上因爲荊公說祁公之事言介甫他日必作相介甫嘆曰子勿相戱安石豈願作宰相哉十年之間果如元發所言

董士亷關中豪俠之士佐劉滬同擅築永洛城尹師魯大非之其後狄靑帥渭希師魯意以滬擅興械送獄將按誅之時士亷已罷幕府至京師靑言於朝檻車捕送欲至渭而誅之時士亷過華陰縣姚嗣宗知縣事姚董意气之交也縣當發人防送而監者兵仗嚴宻如防叛逆者不得語也嗣宗交防送者於路因呼士亷行第屢引兩手向上示之士亷應曰會得嗣宗意令向上一路出此檻車也旣至渭州靑方坐防事列兵仗盛怒以待之士亷在檻車中見靑大呼曰狄靑你這回做也你只是董士亷礙著你你今日殺了我這回做也靑聞之大驚不敢誅蓋靑起於卒伍而貴常有嫌疑之謗心惡聞此語因破檻車械送獄獄旣在有司士亷得以爲計矣其後反訟師魯罪師魯貶死而士亷從輕比者用姚嗣宗之計得脫也

狄靑宣撫廣南平儂智髙未出師先大陳軍儀數諸將不俟大軍之到先出師不利就坐擒陳崇儀等三十餘人拽出斬之次及余襄公襄公矍然下拜而孫元規頗申理之得免次及提刑祖擇之問諸將兵敗亡之由擇之知必不免勃然起對曰太尉不得無禮擇來時金口別有宣諭其客在防下卽呼牽提刑馬遂就防事上馬以出於甲冑兵戈之間旣至所捨便溺俱下滿於鞍韉此所謂气勝也蓋靑武人非倉卒之間言金口別有宣諭以折其謀則必不免矣

晏元獻自西京以久病請歸京師畱寘講筵病旣革上將臨問之甥楊文仲謀謂凡問疾大臣者車駕旣出必攜錢蓋已膏育或遂不起卽以弔之免萬乘再臨也遂奏臣病稍安不足仰煩臨問仁宗然之實久病忌擕奠禮以行然後數日卽薨故歐公作神道碑言明年正月疾作不朝太醫朝夕視有司除道將幸其家公嘆曰吾無狀乃以疾病憂吾君卽奏臣疾少間行愈矣乃止丁亥以公薨聞以不卽視公爲恨蓋此意也曹襄悼利用旣忤宦者明年會其侄汭在眞定因侍婢與中饋爭寵嫁出之而汭猶過其家不已其夫不勝憤因汭衩衣衣淡黃襖子入其家而其夫山呼汭倉卒不知避宧者爲走馬奏之卽唱言汭與其叔利用謀不軌差王博文勘其事鍛鏈旣成以大鑊煎油拉汭烹之至今都監之防不可入蓋汭之寃魄猶在也歐陽叔弼言頃於靑州王家見章猷與王沂公親札一云曹利用與其侄兒謀叛事理分眀也須早殺卻若落他手便悔不及也

王介甫初罷相鎭金陵呂吉父參知政事獨當國會李逢與宗室世居獄作本以害王文恪陶滕章敏元發範忠宣堯夫三人也王滕皆李逢親妹夫而忠宣李氏之甥逢之表兄弟獄事之作範公知慶州忽防獄問皇佑年範公與逢相見語言不順範公倉卒無以爲計忽老吏言是年文正方守慶州檢架閣庫有文正差兵士送範公赴舉公案尙在防其年月則範公方在慶州侍下其月日不同安得語言與逢相見也遂防公案錄白申防中乃止向非公案則無以解紛矣範公得脫而元發坐親累落職知池州王以東宮官神宗保全之乃免王介甫罷相守金陵呂吉父參知政事起鄭俠獄欲害介甫先罷王介甫放歸田野王呂由是爲深仇又起李逢獄以李士寧介甫布衣之舊以寶刀遺宗室世居事欲陷介甫會朝廷再起介甫作相韓子華爲次相急令介甫赴召其事遂緩故介甫星夜來朝而得解焉李之儀端叔言元祐中爲六曹編刪定官見斷案李士寧本死罪荊公就案上親筆攺作徒罪王鞏本配流攺作勒停劉瑾滕甫凡坐此事者皆從輕比焉

張茂實太尉章聖之子尙宮朱氏所生章聖畏懼劉后凡後宮生皇子公主俱不畱以與內侍張景宗令飬視遂冒姓張長景宗奏授三班奉職入謝日章聖曰孩兒早許大也昭陵出閣以爲春坊謁者後擢用副富鄭公使遼作殿前步帥中丞韓絳言茂實出自宮中迹渉可疑富弼引以爲殿帥嘗同奉使交結有自弼惶恐待罪然朝廷考校茂寔之除嵗月非弼進擬出絳知蔡州弼乃止厚陵爲皇太子茂實入朝至東華門外居民防用者迎馬首連呼曰你太尉茂實惶恐執詣有司以爲狂人而黥配之其實非狂也茂實緣此求外郡至厚陵卽位避藩邸諱攺名孜頗疎之自知蔡州坐事移曹州憂恐以卒諡勤惠滕元發言嘗因其病問之至臥內茂寔岸幘起坐其頭角巉然眞龍種也全奇表蓋本朝內臣養子未有大用至節帥者於此可驗矣其子詢字仲謀賢雅詩有子與邸中作壻此可怪也

韓魏公帥定狄靑爲總一日會客妓有名白牡丹者因酒酣勸靑酒曰勸班兒一盞其面有湼文也靑來日遂笞白牡丹者後靑舊部曲焦用押兵過定州靑畱用飲酒而卒徒因訴請給不整魏公命擒焦用欲誅之靑聞而趍就客次救之魏公不召靑出立於階之下懇魏公曰焦用有軍功好兒魏公曰東華門外以狀元唱出者乃好兒也此豈得爲好兒耶立靑而面誅之靑甚戰灼久之或白總立久靑乃敢退蓋懼並誅也其後魏公還朝靑位樞宻使避火般家於相國寺殿一日衩衣衣淺黃襖子坐殿上指揮士卒盛傳都下及其家遺火魏公謂救火人曰你見狄樞宻出來救火時著黃襖子否靑每語人曰韓樞宻功業官職與我一般我少一進士及第耳其後彗星出言者皆指靑防扈可慮出靑知陳州同日以魏公代之是夕彗滅

王廣淵識英宗於潛邸及卽位欲大用之不果然中外之事莫不以聞又論宰執專權須主威英神二朝俱主其說時宰患之無如之何乃反間諫官司馬君實力言其姦邪不可近章至八九上廣淵竟出外世徒知君實言廣淵而不知宰相之反間也然則陰諷防諫以逐人主親臣古今之所不免其後神宗時君寔言楊繪不當言曾公亮事神宗禦批與滕元發令諭繪雲光醇儒少智未必不爲人陰使之耳蓋廣淵被逐常言君實純直受人風指之悞而云耳

司馬溫公屢言王廣淵章八九上畱身乞誅之以謝天下聲震殿廷是時滕元發爲起居注侍立殿防旣歸廣淵來問元發早司馬君寔上殿聞乞斬某以謝天下元發在螭防不知聖語如何元發戱云只我聽得聖語云依卿所奏

歐陽大春湖南人元祐初爲廣州幕官常夢入一僧室稍新潔有大榜題其西室曰宰相蔡確死於此室旣寤不曉其防時持正尙在相位未防聞外補而大春以漕檄權知新州一日入僧捨宛然夢中所見又有西室亦如夢也方嘆息與同官言之未防持正責新州州無他僧寺竟居於此寺而所卒之地悉如前夢又何異也

黙記卷上

欽定四庫全書

黙記卷中

宋王銍撰

李宗易中陳州人詩文琴棋防藝皆妙絕過人前輩中名士也晏臨淄公爲陳守屬伏暑中同諸客集於州之後圃時炎曦赫然晏公嘆曰江南盛冬烘柿當此時得而食之應可滌暑也宗易忽對曰此極易致願借四大食盒公大驚令取之宗易起入於室之西房令取合復掩關少刻而出振衣就席徐曰可令開合如言烘柿四合俱滿正如盛冬初熟者霜粉蓬勃分遺眾客及其家靡不沾足晏公曰此人如此甚事不可做自是遂疎之

神宗初卽位慨然有取山後之志滕章敏首被擢用所以東坡詩云先帝知公早虛懷第一人蓋欲委滕公以天下之事也一日語及北邊事曰太宗自燕京城下軍潰敵人追之僅得脫凡行在服禦寶噐盡爲所奪從人宮嬪盡防沒上股中兩箭嵗嵗必發其棄天下竟以箭瘡發云此乃不共戴天之仇反損金繒數十萬以事之爲叔父爲人子孫當如是乎已而泣下久之蓋已有取契丹大志其後永樂靈州之敗故欝欝不樂者尢愴聖志之不就也章敏公爲先子言

王君辰牓是時歐公爲省元有李中忘其名是年赴試南宮將廹省試忽患疫气昏憒同省相廹勉扶疾以入旣而疾作憑案上困睡殆不知人已過午忽有人腋下觸之李驚覺乃鄰坐也問所以不下筆之由李具言其病其人曰科塲難得已至此切勉彊再三言之李試下筆頗運思鄰坐者乃見李屬文甚喜因盡說賦中所當用事及將已卷子拽過鋪在李案子上云某乃國學解元歐陽修請公拆拽回互盡用之不妨李見開懷若此頓覺成篇至於詩亦然是日程試半是歐捲半是歐頌李大感激遂覺病去論策二塲亦復如此牓發歐公作魁李亦上列遂俱中第云後李於家廟之旁畫歐公像事之等父母以獲祿位者皆公力也李常與先祖同官俱引先祖至影堂觀之先祖先公每言此以戒世之塲屋虛誕以相忌嫉者之戒云

京兆李植字化光觀察使士衡之孫自少年好道不樂婚宦初爲侍禁約婚慈聖旣娶迎入門見鬼神千萬在其前植驚走逾墻避之後時卽還父母家俄選爲後焉植後自放田野往來關中洛陽汝州人以爲有道之士也

劉貢父過寶應僧捨與昭禪師者語壁有畫山水極妙昭語貢父乃化光所畫貢父率然贊之曰昆侖有名瑤池非實在夢暫覯觀幻旋失惟是墨妙半壁蕭瑟﨑峨坎云舒川疾是心中象非筆端物大士觀化四海一室

先公言劉莊恪公平初及第爲常州無錫尉時有巨盜在境上未獲防嵗旦日入謁縣宰是時循因國初故事多用齊魯鄙朴經生爲縣令而無錫令又昏老之經生也令防史贊簿尉廷趨而端坐於防事受之平素尙气不堪徑趨防事捽而痛拳奮毆之踣於座下左右挽引以去一邑喧傳尉毆死令矣平亦不顧歸而酣飲至醉羣盜聞尉毆令死大喜乘節日至邑之艸市飲酒防有宻報平者乘大醉亟呼弓手並市人徑捕之諸盜俱醉且不虞尉防至也平皆手殺五人擒得者二十餘人全夥並獲凱旋歸邑防令宻灌藥救之得蘓功過俱奏上詔攺大理評事知鄢陵縣由此知名

王荊公於楊寘榜下第四人及第是時晏元獻爲樞宻使上令十人往謝晏公俟眾人退獨畱荊公再三謂曰廷評乃殊鄕裏久聞徳行鄕評之美況殊備位執政而鄕人之賢者取髙科實預榮焉又曰休沐日相邀一飯荊公唯唯旣出又使直省官相約飯防甚殷勤也比往時待遇極至飯罷又延坐謂荊公曰鄕人他日名位如殊坐防爲之有餘矣且嘆慕之又數十百言最後曰然有二語欲奉聞不知敢言否晏公言至此語欲出而擬議久之晏公泛謂荊公曰防容於物物亦容矣荊公但防應之遂散公歸至旅捨嘆曰晏公爲大臣而教人以此何其卑也心頗不平荊公後罷相其弟和甫知金陵時說此事且曰當時我大不以爲然我在政府平生交友人人與之爲敵不保其終今日思之不知晏公何以知之復不知能容於物物亦容焉二句有出防或公自爲之言也

王荊公議按問自首法舉朝紛紛惟韓持國與公議同一日挽持國嘆曰此法至近而易知之事乃與時議如此大異持國因曰此事惟與介甫同因夜來枕上不防寐細思之亦有可議也荊公嘆曰此一事安石理防來三十年矣持國以一夕聰眀勝之不亦難乎

夏英公其父侍禁名廷皓因五鼓入朝時冬月盛寒見道左有嬰孩啼甚急蓋新生子也立馬遣人燭下視之錦繃文葆挿金釵子二且男子也夏無子因擕去育之竟不知誰氏子焉稍長其父沒王事得官潤州丹陽主簿姚作浙漕見其人物文章薦試大科遂知名章子厚作宰相日齊州奏孫耿鎭監鎭武臣私官奴乃本鎭富民所畜也一夕詣官奴爲富民結客毆之傷重垂盡而逸旦陰遣人訴於州州奏監罪請寘於法子厚爲請富民誅於鎭市中監官放罪還任

神宗遣貴璫張茂則宣撫問韓魏公公待以舊例常禮或謂公茂則貴宻方親信宜厚遇之公曰正謂此也我若過禮之茂則歸奏必爲人主所窺不若且守中而已乃所以防閒也

陳秀公罷相以鎭江軍節度使判州其先塋在潤州而鎭江卽本鎭也每嵗十月旦寒食詔許兩往鎭江展省兩州送迎旌旗舳艦官吏錦繡相屬乎道今古一時之盛也是時王荊公居蔣山騎驢出入防荊公病愈秀公請於朝許帶人從往省荊公詔許之舟楫啣尾蔽江而下街告而於舟中喝道不絕人皆嘆之荊公聞其來以二肩鼠尾轎迎於江上秀公鼓旗艦舳正喝道荊公忽於蘆葦間駐車以俟秀公令就防大船回旋久之乃防泊而相見秀公大慚其歸也令罷舟中喝道

先子言元丰末王荊公在山野次跨驢出入時正盛暑而提刑李茂直往見卽於道左遇之荊公捨蹇相就與茂直坐於路次荊公以兀子而茂直坐胡牀也語甚久日轉西矣茂直令張繖而日光正漏在荊公身上茂直語左右令移繖就相公公曰不須若使後世做牛須著與他日裏耕田

華州西嶽廟門有唐宗封西嶽禦書碑甚髙數十丈砌數叚爲一碑其字八分防尺餘其上薄雲霄也舊有碑樓黃巢入關人避於碑樓上巢怒並樓焚之樓旣焚盡而碑字缺剝焚損十存二三也京兆姚嗣宗知華陰縣時包希仁初爲陜西都轉運使才入境至華陰謁廟而縣官皆従行希仁初不知焚碑之由禮神畢循行廟內見損碑顧謂嗣宗曰可惜好碑爲何人燒了嗣宗作秦音對曰被賊燒燒了希仁曰縣官何用嗣宗曰縣只有手三四十人柰何賊不得希仁大怒曰安有此理若柰何不得要縣何用且賊何人至於不可捉也嗣宗曰卻道賊姓黃名巢希仁知其戱也黙然而去李后主手書金字心經一卷賜其宮人喬氏後入太宗禁中聞後主薨自內廷出其經捨在相國寺西塔以資薦且自書於後曰故李氏國主宮人喬氏伏遇國主百日謹捨昔時賜妾所書般若心經一卷在相國寺西塔院伏願彌勒尊前持一花而見佛云云其後江南僧持歸故國置之天禧寺塔相輪中寺後失火相輪自火中墮落而經不損爲金陵守王君玉所得君玉卒子孫不防保之以歸寗鳯子儀家喬氏所書在經後字極整潔而詞甚淒惋所記止此徐鍇集南唐制誥有宮人喬氏出家誥豈斯人也

李師中誠之其父緯坐鎭戎軍退陣當斬誠之赴省試訟父之寃且乞斬韓魏公以其起陜西民兵乃應賊致敗是時誠之叔知開封府誠之方年十八嵗一日坐防視事見朝廷押上書人至階下視之乃其家六秀才也防得釋是年遂登科

李師中與王介甫同年進士自防負材气一日廣坐中稱其少年豪傑介甫方識之見眾人稱舉其豪傑乃云唐太宗十八嵗起義兵方是豪傑渠是何豪傑眾不敢以對

劉貢父與王介甫最爲故舊荊公常拆貢父名曰劉攽不值一分文謂其名也貢父復戲拆荊公名曰失女便成宕無宀眞是妬上交亂眞如下交誤當寧荊公大嘆而心銜之

嘉祐中士大夫之語曰王介父家小底不如大底南陽謝師宰家大底不如小底謂王安石安禮安國安上謝景初景溫景平景回也

晏元獻以前兩府作禦史中丞知貢舉出司空掌輿地之圖賦旣而舉人上請者皆不契元獻之意最後一目眊瘦弱少年獨至簾前上請云防題出周禮司空鄭康成注云如今之司空掌輿地圖也若周司空不止掌輿地之圖而已若如鄭說今司空掌輿地之啚也漢司空也不知做周司空與漢司空也元獻防應曰今一塲中惟賢一人識題正謂漢司空也蓋意欲舉人自理防得寓意於此少年舉人乃歐陽公也是榜爲省元

石介作慶曆聖徳詩以斥夏英公髙文莊公曰惟竦若訥一妖一孽後聞夏英公作相夜走防諫官之家一夕所乘馬爲之斃所以彈章交上英公竟貼麻攺除樞宻使緣此與介爲深仇其後介死英公每對官吏或公防時失聲發嘆曰有人於界河逢見石介來後卒有報畨將發棺之事有防下兗州驗實杜祁公罷相守兗州力爲保眀乃免

徐常侍自江南歸朝歷右散騎常侍貶靜難軍行軍司馬而卒於邠州無子其弟鍇有後居金陵攝山前開茶肆號徐十郎有鍇誥備存甚多僕常至攝山求所謂徐十郎家觀之其間有自江南歸朝初授官誥雲歸眀人僞銀靑光祿大夫知內史事上柱國徐可依前銀靑光祿大夫守太子率更令云云知內史乃江南宰相也銀靑存其階官也

晏知止作府推時諸子房中案牘猶多祖宗自批判者文字甚眾祖宗時不惟宰相𨿽百執事皆起復至富鄭公乃以太平而辭耳本朝儒臣楊大年王元之晏相皆不曽持父母服也富公之後如陳升之亦百日則起復耳此蓋朝廷體貌況在兵革之際乎其來否則在人耳蹇授之以廢孟後見章子厚言後一段當如何子厚曰除是惇不在此地有死而已謂立劉后也然不久遂立中宮子厚但奉行而已

範景仁父名文度爲蜀孔目官事張乖崖時見發郡人陰事而誅之而不知其何以知之但黙視一小冊每鉤距得人陰事必記之冊上書訖入箱封題甚宻文度日侍其旁而莫測也然每觀小冊則行事多殺人或行法一日乖崖方觀小冊忽內廹起不及封箱文度取其小冊觀之盡記人細過有己行者卽朱勾之未行者尙眾也文度閱畢始悟平日所行乃多布耳目所得遂毀而焚之崖還見幾上箱開已色變及啟視小冊已失之大怒之次文度前請命曰乃某毀而焚之今願以一命代眾人死乞賜誅戮乖崖問其故答曰公爲政過猛而又陰采人短長不皆究實而誅若不毀焚恐自是殺人無窮也乖崖徐曰貸汝一死然汝子孫必興自是益用之景仁其子也旣起家又以其一家三翰林百祿爲執政何乖崖之知人而貰文度其後果興

小說載江南大將獲李后主寵姬者見燈輙閉目雲煙气易以蠟燭亦閉目雲煙气愈甚曰然則宮中未嘗防燭雲宮中本閤每至夜則懸大寶珠光照一室如日中也觀此則李氏之豪侈可知矣

司馬溫公爲相除張茂則之子巽爲閤門使本朝無內臣之子在閤門者君實眀日因語給事中蔡元度王子發曰光不敢爭正畱以成給事之賢名耳

楊康國爲先子言治平中彭汝礪諒陰榜赴省試時以汴河上舊省爲試院旣聞榜出與同試數人自往榜旣出門則報者紛然天漢橋忽有一肥舉人跨蹇自河路東來者問報榜者曰狀元何人對曰彭汝礪也跨蹇者聞之卽時回更不至省前康國追問隨行小童曰此雍丘許秀才名安世也康國駭之次舉聞安世第一人及第也

李公弼字仲修登科初任大名府同縣尉因檢驗村落見所謂魚鷹者飛翔水際問小吏曰此關睢也因言此禽有異每棲宿一巢中二室仲修令取其巢觀之皆一巢二室蓋雌雄各異居也因悟所謂和而別者以此也鷙而通者習水而善捕魚也和而別者因此悟眀仲修且嘆村落猶呼曰關睢而和而別則學者不復辧矣東坡自海外歸至南康軍語劉義仲壯輿曰軾元丰中過金陵見介甫論三國誌曰裴松之之該洽寔出陳壽上不別成書而但注三國誌此所以陳壽下也蓋好事多在注中安石舊有意重修今老矣非子瞻他人下手不得矣軾對以軾於討論非所工蓋介父以此事付托軾軾今以付壯輿也僕聞此於壯輿盡直記其舊言時彥舉進士第一人後爲江東小漕因按部舟行於大江阻風系舟僻左港汊一山下因與仝載二三舉人盡卻從者上山閒步山甚峻披荒而行及轉山背忽一小寺出於山頂已有一老僧下山迎問曰豈非時狀元乎彥旣訝了無従者且非當路何以知其至也僧曰此寺佛殿後有人題壁曰某年月日時狀元到寺某志之有年今日乃其所記之日時也某及時晨起相望久矣彥始吐實而未之信也相與至佛殿後旋掃去積塵始見其字皆如僧言而別有題年月則彥尙未生之前也觀其旁又曰此去十三年官終四品彥錄之以歸常以語於人至大觀初彥以吏部尙書卒正四品距見題字時還十三年矣

劉琯河中人樞宻學士綜之孫也其生母王氏旣生琯而出外琯事嫡母任氏三十年不懈嫡母死尋訪王氏了不可得遂棄官布衣蔬食跣足走天下訪之莫知其生死數年而琯志益堅誓不見母不復爲人防嵗除日行次汝洛間地名彭坡者逆旅覊棲嵗盡未遂所志泣於村市酒肆中忽見日者琯憂欝中漫呼令作卦日者端防云此坤卦乘乾卦父母爻動必求訪父母今坤卦爲主則必母也因自喜曰平生求久未見而喜神臨之如化速但不須髮去只畱此以俟匪惟在今日且在今一時之內所謂大慶可以賀矣琯𨿽心喜知本意而後段悠漫乃日者常態唯唯不應日者臨行猶曰郎應無相忘也琯愈惑旋聞簫鼓喧闐乃村人嫁女於除夕也舉酒肆人奔往觀之琯獨坐無聊已而觀者稍復還坐而各說所見一老卒在坐曰此本縣富人之女嫁此村富家其送女者所生也其壻家去此才十步此婦人先在一大官家聞生子今作官矣又入一家再爲此富家側室生兒女三人今嫁其季也故今自送嫁其正室已亡家甚富而專家事於女資送甚厚也琯引身稍相近問翁知媼之姓氏與前主之姓氏曰此婦姓王聞主姓劉其子小名則琯也琯始驚問翁何以知其詳如此兵曰我放停兵也因常役於其家且每屬我此事故我常在心也蓋書其姓名狀貌以千計矣出腰間系衣中小示琯因略道所以方語話酬酢間村市小兒之慧者潛往報此婦人矣已而老兵問琯詳細曰爲當驗之然琯久求母不獲而爲人紿之疑似多矣意事與名字或有相同者未敢必信也已而小兒輩與老兵繼往婦人聞之亟遣騎乘迎琯琯猶未信漫往旣各細驗之眞琯母也貯心滋久再見於不料母子相持號慟殞絕於村久之事定因訪日者莫見也問於村中亦曰未嘗有此色目人意以琯純孝所感天假神靈以告之爾琯後迎母同居久之以壽終琯仕遇神宗屢膺防劇爲世名臣子二何勃皆登科其家光顯貴盛亦天之報也李教者都官郎中曇之子自少不調學左道變形匿影飛空妖術旣成而精同黨皆師而信服焉曇之母以夏月晝寢於堂而堂階前井中忽雷電霹大震續有黃龍自井飛出曇母驚起開目視之怖投牀下徑死家人徐視之乃教所變龍卽教也曇見母死吼怒杖之垂盡逐出教益與惡少年薄防不檢一日書娼館曰呂洞賔李教同遊曇知其尙存也遣人四出捕之尋獲矣教皇窘自縊死久之王則叛於貝州其徒皆左道用事聞教妖術最髙聲言教爲謀主用事朝廷亦知教妖術最髙果爲則用不可測也聞之大駭捕曇及教妻兒兄弟下獄冀必得教𨿽曇言教逐出旣自縊死終不信也又於娼館得教所題教與呂洞賔同防又詔天下捕李教及呂洞賔二人防貝州平本無李教者始信其眞死矣乃獨令捕呂洞賔甚久乃知其寓托無其人乃已𨿽知其貝州無李教所部監司太守如張昷文張存十數人前皆重貶曇責昭州別駕教妻子皆誅死今仁宗實錄𨿽載此而無如此之詳故表見之

呂文穆防正少時常與張文定齊賢王章惠隨錢宣靖芳水劉龍圖煜同學賦於洛人郭延卿延卿洛中鄕先生一日同渡水謁道士王抱一求相有僧應門曰師出矣眾問僧何爲師道士僧曰學術數於道士三十年矣眾因泛問之僧曰吾師切戒術未精愼毋爲人言君等必欲知眀日復來叩師可也眀日遂見之文穆對席張王次之錢又次之劉居下座坐定道士撫掌太息眾問所以道士曰吾常東至於海西至流沙南窮昆侖北抵大漠四走天下求所謂貴人以驗吾術了不可得豈意今日貴人盡在座中眾驚喜徐曰呂君得解及第無人可奉壓不過十年作宰相十二年出判河南府自是出將入相三十年富貴壽考終始張君後三十年作相亦皆富貴壽考終始錢君可作執政然無百日之久劉君有執政之名而無執政之實語徧及諸弟子而遺其師郭君忿然以爲謬妄曰坐中有許多宰相乎道士色不動徐曰初不受饋必欲聞之請得徐君後十二年呂君出判河南府是時君可取解次年𨿽登科然不可作京官延卿益怒眾不自安乃散去久之詔下文穆果魁多士而延卿不預眀年文穆廷試第一是所謂得解及第無人可壓矣後十年作相十二年有畱鑰之命悉如所言延卿連蹇塲屋至是預鄕薦鹿鳴燕日文穆命道士與席賔散獨畱二人者內閤盡歡如平日文穆驚嘆賦詩曰昔作儒生謁貢闈今爲丞相出黃扉兩朝鴛鷺醉中別萬里煙霄逹了歸羽客漸垂新髮故人猶著舊麻衣洛陽漫說多才子徒惜遭逢似我稀道士索札似若復章者乃書偈曰重日重月榮華必別笙歌前導偃師著雪文穆心知其異敬之其後錢貳樞府未百日罷張王先後登庸劉守蒲中朝廷議除執政命未及下而卒延卿以文穆極力推挽登第未久攺秩後卒無一差者獨贈文穆之偈乃致仕薨於西京以重陽日喪過偃師是日大寒防霰笙歌乃敕鹵簿鼓吹也鄭翰林獬郎官紓之子也獬𨿽時名然累赴殿試省試俱不利紓爲狄靑徵廣南辟客是時儂智髙鴟張未知勝畱家在雍丘舟中而獬赴殿試罷在京師唱名其母與盡室憂紓從軍未知吉音又憂獬仍舊黜於殿試一家屏黙惶惑之次忽舟尾晨炊釜鳴聲甚厲震動兩岸舉家不知所爲釜鳴未定忽岸上亟防鄭郎中船乃報防者南來且附紓書云已破儂賊殺戮殆盡走入溪洞且議賞超遷矣語次又有北來報榜者馳至云二秀才昨日唱名而出已狀元及第矣釜鳴蓋有爲吉者

鄭毅夫防弟名猷字獻嘉風流文雅人物秀少翩翩佳公子也又自防隨侍毅夫守東南名郡如錢唐之所閱佳麗皆一時之選喜讀書而詩章翰墨皆有聲毅夫旣沒求監安州酒稅安州其鄕裏以便飬親也久之湖南招降得蠻首舒光勇者溪洞生面色如漆聲音侏如鬼物然朝廷不殺以三班差使亦來監安州酒稅與猷同官猷以其素茹蛇餡蠱之人每於其家送食必作兩分與之對飡然光勇終不快意蓋未嘗知中國士大夫家嘗饌也每食饌畢必令攔頭軰於務前餅店以四錢買胡餅二枚光勇旣取食必大稱味之美以謂平生未嘗知此味也一日又以對猷言如前猷因語之曰汝本溪洞腥臊生蠻不知有飲食乍得此至下之物食之以爲未始有也猷謂所善曰此事固小可以諭大凡不知而妄作者皆舒光勇之也

王景彛以禦史中丞知貢舉而王平甫被黜平甫對客云就試前夢禦街上騎驢而墜地今果爲驢子所落景彛聞而大銜之其後平甫試大科景彛彈其士檢不修罷之又曽子固作中書舍人還朝自恃前輩輕蔑士大夫徐徳占爲中丞越次揖子固甚恭謹子固問賢是誰徳占曰禧姓徐子固答曰賢便是徐禧禧大怒而忿然曰朝廷用某作禦史中丞公豈有不知之理其後子固除翰林學士徳占宻疏罷之又攻罷修五朝史

諭皓所造開寶塔爲天下之冠康定中白晝人見塔上一燈明頃刻數盞以至千百盞須臾大雷雨作而焚盡都人大駭此眞天火也祖母爲先子言

劉原父就省試時父立之爲湖北轉運使按部至鄂州與郡守王山民宴於黃樓數日不發謂守曰吾且止此樓以殿榜兒子決須魁天下守心不平且曰四海多士𨿽令似才俊豈可預料立之曰縦使程試不得志亦須作第二人來日殿榜到州原父果第二名繼得家書云初考爲狀元賦中小悞遂以賈黯爲魁立之卽以書示郡守而行所謂知子莫若父也

黙記卷中

欽定四庫全書

黙記卷下

宋王銍撰

頴上安希武殿直言太祖受命封丘獨守城不下其曽祖常隨太祖自攻之後守封丘者奏職旣入拜諸司使陳橋門開以迎太祖卽斬守門者又言其祖乃安習也太宗判南衙時靑州人攜一小女十許嵗詣闕理產業事太宗悅之使買之不可得習請必置之遂與銀二笏柱習刀截銀一二兩少塊子不數日竊至南衙不久太祖知之捕安習甚嚴南衙遂藏習夫婦於宮中後至登位才放出故終爲節度畱後其靑州女子終爲賢妃者是也

歐公云太祖英武潞州學筠反狀至懷其奏召其子皇城使守節言父反事惶恐次謂彼只少爾但速去來日方出奏示臣寮守節至潞州開城降兵不血刅

慶曆三年禦試進士時晏元獻爲樞宻使楊察晏壻也時自知制誥避親勾當三班院察之弟寘時就試畢負魁天下望未放榜間將先宣示兩府上十人卷子寘因以小賦求察問晏公己之髙下焉晏公明日入對見寘之賦己考定第四人出以語察之察以報寘而寘試罷與酒徒飲酒肆聞之以手擊桉嘆曰不知那个衛子奪吾狀元矣不久唱名再三考定第一人之捲進禦賦中有孺子其朋之言不懌曰此語忌不可魁天下卽王荊公卷子第二人之捲卽王珪以故事有官人不爲狀元令取第三人卽殿中丞韓絳遂取第四人卷子進呈上欣然曰若楊寘可矣復以第一人爲第四人寘方以鄙語罵時不知自爲第一人也然荊公平生未常略語曾考中狀元其气量髙大視科第爲何等事而增重楊宣懿察之母甚賢文而教之以義小不中程輙撲之察省試房心爲明堂賦榜登科第二人報者至其母睡未起聞之大怒轉而向壁曰此兒辱我如此乃爲人所壓若二郎及第殆不教人壓卻及察歸亦久不與語寘果魁天下

歐陽文忠公慶曆中爲諫官仁宗更用大臣韓富範諸公將大有爲公銳意言事如論杜曽家通嫂婢有子曽出知曹州卽自縊死又論參知政事王舉正不才及宰臣晏殊賈昌朝舉館職淩景陽娶富人女賈有章有賍魏庭堅逾濫三人皆廢終身如此之極多大忤權貴遂除修起居注知制誥韓富旣罷未防以龍圖閣直學士爲河北都運令計議河北二相賈昌朝陳執中爭邊事其寔宰相欲以事中之也防令內侍供奉官王昭眀同往相度河事公言今命侍從出使故事無內侍同行之理而臣寔恥之朝廷從之公在河北職事甚振無可中傷會公甥張氏妹一作防州壻正之女非歐生也防孤鞠育於家嫁侄晟晟自防州司戶罷以僕陳諫同行而張與諫通事鞠於開封府右軍巡院張懼罪且圖自解免其語皆引公未嫁時事詞多丑鄙軍巡判官著作佐郎孫揆止劾張與諫通事不復支蔓宰相聞之怒再命太常博士三司戶部判官蘓安世勘之遂盡用張前後語成案俄又差王昭明者監勘蓋以公前事欲令釋憾也昭眀至獄見安世所劾案牘視之駭曰昭明在官家左右無三日不說歐陽修今省判所勘乃迎合宰相意加以大惡異日昭眀喫劍不得安世聞之大懼竟不敢易揆所勘但劾歐公用張氏資買田產立戶事奏之宰相大怒公旣降知制誥知滁州而安世坐牒三司取錄問吏人不聞奏降殿中丞泰州監稅昭眀降壽州監稅公責告云不知淑愼以逺罪辜知出非已族而鞠於私門知女歸有室而納之羣從向以訟起晟家之獄語連張氏之資劵旣不眀辧無所驗以其久參侍從免致深文可除延閣之名還序右垣之次仍歸漕節往布郡條體余寛恩思釋前咎又安世責詞云汝受制按考法當窮審而乃巧爲朋比願弭事端漏落偏說陰合附防知朕愼重獄事不聞有司而私宻省寺替名胥役迹其阿比之實尙與朋黨之風雲云其後王荊公爲蘇安世埋銘盛稱能回此獄而世殊不知揆守之於前昭眀主於其後使安世不能有所變攺迎合也然則二人可謂奇士耳昭眀後亦召用而揆饒州人終殿中丞當張獄之興楊辟叔外爲舉人上書陳相力救之今宋文集中有此書曾存之言

歐陽公爲河北都運使時程文簡知大名府歐公性急自大而文簡亦狷介不容物宰相意令二人憤爭因從而罪之公悟其防初至大名文簡迎於郊因問歐公所以外補之由公嘆曰吾儕要會得此正唐相用李紳韓愈令不防參故例耳吾二人豈可墮其計中耶文簡亦大嘆二人遂益交歡相好宰相聞知不久有孤甥之獄逹奚盈盈傳晏元獻家有之蓋唐人所撰也盈盈者天寶中貴人之妾姿艷冠絕一時會貴人者病同官之子爲千牛備身者父遣往視之因是以祕計相親盈盈遂匿於其室甚久千牛父失子索之甚急眀皇聞之詔大索京師無所不至而莫見其迹因問近往防其父言貴人病常往問之詔且索貴人之室盈盈謂千牛曰今勢不能自矣出亦甚無害千牛懼得罪盈盈因教曰苐不可言在此恐上問何往但云所見人物如此所見帟幕屏幃如此所食物如此勢不由己則決無患矣旣出明皇大怒問之對如盈盈言上笑而不問後數日虢國夫人入內明皇戱謂曰何久藏少年不出耶夫人亦大笑而已爲人妾者智術固可慮又見天寶後掖庭戚屬莫不如此國何以久安此傳晏元獻手書在其甥楊文仲家其間敍婦人姿色及情好曲折甚詳然大意若此

皇佑二年有狂人冷靑言母王氏本宮人因禁中火出外已常得幸有娠嫁冷緒而後生靑爲藥鋪役人與髙繼安者謀之詣府自陳並妄以神宗與其母繡抱肚爲驗知府錢明逸見其姿狀魁傑驚愕起立後明逸以狂人置不問止送汝州編管推官韓絳上言靑畱外非便宜按正其罪以絕羣疑翰林學士趙槪亦言靑果然豈宜出外若其妄言則匹夫而希天子之位法所當誅遂命槪並包拯按得姦狀與繼安皆防死錢眀逸落翰林學士以大龍圖知蔡州府推官張式李舜元皆補外世妄以宰相陳執中希溫成防爲此故誅靑時京師昏霧四塞殊不知執中已罷是時宰相乃文富二賢相防大事豈有悞哉

劉原父好雜記事或古或今動成卷軸予常見其一卷內逐段事一云蕭固爲廣西轉運使時儂智髙未反但誘聚亡命陰爲窺邊計邊吏皆不悟因遣人誘說且奏朝廷乞與智髙一官善撫之因令間交趾奏下樞宻院難問再三固又言請擇將吏繕兵械修城郭至六七皆不報固旣召歸智髙反破城殺吏大困一方所至騷然至遣大臣僅免敗亡則樞宻院乃歸責於固以知吉州所謂曲突徙薪無恩澤焦頭爛額爲上客也又一云進士滕甫最能爲省題詩皇佑元年狄靑成功於廣西時甫廷試西旅王詩云蔥嶺占佳气氈裘拜未央最爲佳句此皆原父親札爾康定中元昊上言爲諸羌所擾不得已請朝廷加一名號宰相大怒卽乞削屬籍出兵加討時惟諫官吳育言夷狄難以中國叛臣防之乞加以名號不聽卒致侵邊患頗與固相然古今如此者多也鄭畋乞與黃巢節度使召琦乞和畨之是也劉原父學際天人知永興日已被病時所親賈常彛父同在雍夏月常露坐見一流星甚大原父驚曰當有親王爲九五者後數月乃英宗爲皇子

趙至忠虞部自北廷歸朝常仕遼中爲翰林學士修國史著北廷雜記之甚多雜記言聖宗芳儀李氏江南李景女初嫁供奉官孫某爲武疆都監妻女皆爲聖宗所獲封芳儀生公主一人晁補之爲北都教官因覽此書而悲之與顏復長道作芳儀曲云金陵宮殿春霏防江南花發鷓鴣飛風流國主家千口十五吹簫粉黛稀滿堂詩酒皆詞客拭汗爭看平叔白後庭一曲時事新揮淚臨江悲去國令公獻籍朝未央書築第優降王魏俘曾不輸織室供奉一官奔武疆秦淮潮水鐘山樹塞北江南易懷土雙燕淸秋夢栢梁吹落天涯猶並羽相隨未是斷腸悲黃河應有卻還時寧知翻手明朝事只尺千山不可期蒼黃三鼔滹沱岸良人白馬今誰見國亡家破一身存薄命如流信云轉芳儀加我名字新教頭遣舞不由人采珠拾翠衣裳好深紅暗起驚沙塵陰山射虎邊風急嘈雜琵琶酒闌泣無言徧數天河星只有南箕近鄕邑當年千指渡江來千指不知身獨哀中原骨月又零落黃鵠寄意何當回生男自有四方誌女子那知出門事君不見李君椎髻泣窮年丈夫飄泊尢堪憐予常防廬山見李主有國時修眞風觀皆宮人施財刋姓氏於碑有太寧公主永嘉公主二人皆景女不知芳儀者孰是也

龍衮江南錄有一本刪潤稍有倫貫者云云李國主小周後隨後主歸朝封鄭國夫人例隨命婦入宮每一入輙數日而出必大泣罵後主聲聞扵外多宛轉避之又韓玉汝家有李國主歸朝後與金陵舊宮人書云此中日夕只以眼淚洗面

歐陽公爲西京畱守推官富鄭公猶爲舉子每與公往來是時胥夫人乳媼年老不睡善爲冷淘鄭公喜嗜之每晨起戒中廚具冷淘則鄭公必來公怪而問之乳媼云我老不睡每夜聞繞宅甲馬聲則富秀才眀日必至以此驗之若如常夜則必不來歐公知富公必貴尹師魯性髙而褊在洛中與歐梅諸公同逰嵩山師魯曰逰山須是得胡餅鑪來方是防山諸公咸謂防山貴率眞豆有此理諸公羣起而攻之師魯知前言之謬而不勝諸公遂引手扼吭諸公爭救之乃免

李士寜緣以金銀龍刀遺世居坐罪許安世亦連坐焉初許旣魁多士其父許珫爲越州知錄往省覲道出杭州見沈文通召食罷延之書齋玩好盡在見此寶刀以金塗雙龍纒之制作精巧光芒射人安世見而嘆愛且屢目之文通曰少張喜此通自得此刀家間禍患相繼每欲與人今公方魁天下福气必能勝之敢以爲贈安世得之寶惜特甚而士寧素爲安世所仰一日以示士寧見遂拜曰此物乃在公所此徐溫所佩有二刀焉其雌者士寧已得之此其雄也士寧爲此刀親渡海往外國求之而不得今乃近在公防嘆息驚駭久之安世問其意士寧宻曰我大丹未成不得仙者此刀未獲也若得此二刀以鏈丹不惟我受其功藥成亦可分遺公矣安世素神信士寧遂舉以與之爾後寂然久之至世居事作此刀在焉乃士寧私以遺世居也士寧旣坐私入宮贈詩與世居又有龍刀故坐罪配永州而詢其所由乃安世防得之故亦坐貶噫物之爲禍有如此者先公言與閻二文詢仁同赴試省遇一少生風骨竦秀於相國寺及下馬去毛衫乃王元澤也是時盛冬因相與於一小院中擁火詢仁問荊公出防曰舍人何久召不赴答曰大人久病非有他也近以朝廷恩數三重不曉且來雱不惟赴試蓋大人先遣來京尋宅子爾詢仁云舍人旣來誰不願賃宅何必預防元澤答曰大人之意不然須與司馬君寔相近者每在家中云擇鄰必須司馬十二此人居家事事可法欲令兒曹有所觀效焉政和中靑溪知縣奉議郎盛禽因事對移桐廬縣丞冬至夜宰會同官至深夜眀日五鼓漏欲盡往賀邑宰未出坐於客次見有緋魚入坐盛旣至起就馬亟去且云兒子不孝某有執事天將眀不可畱矣禽驚問小吏答曰知縣防常享祀最早夜來以會客飲酒過多天曉方設祭此其先父也

呂吉甫自罷參知政事最爲偃蹇元祐間貶爲散官居於建州凡十年再見紹聖固當預政章子厚蔡元度先得路百計逐之老於爲帥繼於蔡元長久防大位以妖人事再貶武昌至張天覺作相始薦於上皇名爲宮使畱京師吉甫作謝表云歷官三十八任受恩𨿽出於累朝去國四十二年畱侍方從於今日徽廟大喜甚有大拜意一日書於曰卿何執中除太傅平章事張商英左僕射兼門下侍郎呂惠卿右僕射兼中書侍郎旣書之矣適一士人獻宮詞百篇其一首云先帝熙寧有舊臣曽陪元宰轉洪鈞嗣皇不減周文美八十重來起渭濱徽廟攺不減作不啻禦書二扇一賜吉甫眾謂必相矣然何執中鄭居中方攻天覺盡用其黨逐天覺門人起大獄爲奇禍而吉甫以腹疾乞致仕卒於京師其命矣乎

賀方回徧讀唐人遺集取其意以爲詩詞然所得在善取唐人遺意也不如晏叔原盡見升平气象所得者人情物態叔原妙在得人方回妙在得詞人遺意非特兩人而已如少遊臨死作防詞云醉臥古藤陰下了不知南北必不至於西方淨土若王荊公司馬溫公趙閱道必不如此道也非特賀晏而已凡古人之詞盡然如此而已矣若荊公暮年賦臨水桃花詩還如景陽妃含嘆墮宮井此善體物者也然不可止此而已終云惆悵有防波殘妝壞難整此乃能見境而卻掃除淨盡此所謂倒防造化手也

章子厚在睦州見貢士學制下謂郡守方通曰蔡元長攺學制自舊用詩賦也有狀元也做宰相後用經義也有狀元也有宰相

章申公在睦州暮年有妾曰蒨英有殊色公寵嬖之一日其子援至所居烏龍寺僧房有玉界尺在案上乃公所愛因究其所從羣婢共言與僧通已久公怒令爲爨婢布衣執爨而已未嘗箠也而罪羣婢不能防閒縛而盡箠之蒨英旣執爨請令十二縣君供過乃援妻也縛其僧箠而送郡其供出事目如牛腰卽械送獄郡守方通親鞫而亟斷之杖其背防事震動而僧不動如山蒨英執爨四十日衣敝申公思之令援曰十二縣君不須出令蒨英依舊伏侍卽著舊衣蒨英堅不肯著呼至前曰相公送至州則送之蒨英不著好衣不伏侍相公蒨英寧死耳言訖吞气立死

世言章申公在睦州遇猴事時方通爲守實然也云有大猴數十遂使人擒而縛之忽於烏龍山後突出數千大靑猴解縛奪而去之人皆莫敢近余晉仲目擊晏元獻罷相守潁州二日有岐路人獻雜手藝者作索之技已而擲索向空索植立遂緣索而上快若風雨遂飛空而去不知所在公大駭莫測已而守衙排軍白公曰頃常出戍曽見此等事但請合郡譙門大索必獲蓋斯等妖術未能出府門也公如請戒眾兵曰凡遇非衙中舊有之物卽以斧斫之旣周視無有最後於馬院旁一卒曰舊有系馬柱五枚今有六枚何也亟斫之而大呼乃人爾遂獲妖人

章子厚少年未嘗攺官防歐陽公薦館職熙寧初歐公作史炤峴山亭記以示子厚子厚曰令飲酒者令編札斟酒亦可穿衫著帶斟酒亦可飲酒令婦環侍斟酒亦可飲酒終不若美人斟酒之中節也一置玆山一投漢水亦可然終是突兀此壯士編札斟酒之禮也惇欲攺曰一置玆山之上一投漢水之淵此美人斟酒之體合宜中節故也文忠公喜而用之

王荊公知制誥丁母憂已五十矣哀毀過甚不宿於家以槁桔爲薦就防上寢於地是時潘夙公所善方知荊南遣人下書金陵急足至升防見一人席地坐露頭瘦損愕以爲老兵也呼院子令送書入宅公起取書就鋪上拆以讀急足怒曰舍人書而院子自拆可乎喧呼怒叫左右曰此卽舍人也急足皇恐趨出且曰好舍人好舍人

歐陽文忠公在兩禁因赴李都尉家會至五鼓傳呼呵殿而歸至內前禁中訝趨朝之早呼歐公官使人宻覘之知赴李氏集方歸眀日出知同州執政畱之甚力以修唐書爲言方不行

光州有村民畢姓兄弟二人養母傭力又雇二人擔糞土錢以養母盡孝道一日至食時雇者不至兄弟惶惑夜無母飯不知何爲遂各擔籮徧村求售擔物無有也念母過時未食茫然四顧力乏枕擔於杏山觀前左忽一道士自觀中呼二人問其困睡狀起對以曲折道士曰我正欲淘厠汝能從我至觀中因指示其防二人共淘之皆若噐皿旣視之皆金噐兩擔光彩爛然二人亟尋適來道士已不復見問觀中無此色人因擔以示觀主聞之於官太守曰此汝得之物官難取也盡以給之二人變其業盡以置田遂爲富人教子讀書京中進士第京生二子之才之翰皆爲郡守天之報施善人如此石曼卿與劉潛李冠爲酒友曼卿赴海州通判將別語潛曰到官可卽來相見尋約痛飲也旣半載往見到倅防門其閽者迎謂曰自此入客位勿髙聲也旣見謁者問知無官請衣襴鞹潛曰吾酒友也典客者曰公勿怒旣至此無復去之理我爲借以衣不得已衣之坐防兩時胸中不勝憤典謁者言通判歇息未敢傳坐防三時餒甚忽報通判請贊者請循廊曼卿道服中以就坐不交一談徐曰何來又久之曰何防安下有闕示及一典客從旁贊曰通判尊重不請久坐潛大怒索去云獻湯湯畢又唱請循廊潛益憤趨出曼卿曵其腰帶後曰劉十我做得通判過否扯了衣裳喫酒去來遂仍舊狂飲數日而罷

蔣希魯守蘓州時範文正守杭州極下士王荊公兄弟時寄居於杭平甫尙布衣少年也一日過蘇見希魯以道服見之平甫內不能平時時目其衣希魯覺之因曰範希文在杭時著道服以見客平甫對曰希文不至如此無禮

諸先生者失其名杭州人舉進士當赴禮部間遇異僧慈上座傳以易數云易有三術上者不可言中者猶足了死生證心地下者知象數休咎且言子當傳吾術足以資身不必仕宦蓋子命薄也遂授其術盡驗遂不復就省試又以授其子亦驗慈上座者別去曰他日見胡釘鉸者知吾所在也後失其子章丞相當國必欲致之聲言吾已使人求得其子須來則面與之見先生遂往見章丞相大喜其學且問其子所在曰吾欲相見詐言之耳旦入朝薦其學不肯赴舉爲言詔特赴殿試先生驚悔走避丞相召鄕人赴殿試者令連結保鄕人泣請若忤丞相則我輩垂得一官而失皆子之致矣不得已赴試而犯廟諱丞相入奏斯人不欲仕故爲之耳特置第五甲旣悒悒不樂一日勉往置冠帶而作帶者極有士人風範問之則胡釘鉸也驚問慈上座所在曰君旣仕宧矣各行其志可也慈上座其可得而見先生固請往見之曰上座於人才舉意則知之況頃刻已萬里矣何可知其防也先生益不樂失志得疾不俟注黃甲以疾還鄕而卒獨其書人猶得之號三宮易六遇易晁以道得其書不可用

胡先生翼之常謂滕公曰學者只守一鄕則滯於一曲則隘吝鄙陋必防四方盡見人情物態南北風俗山川气象以廣其聞見則爲有益於學者矣一日常自吳興率門弟子數人防關中至潼關路峻隘捨車而步旣上至關門與滕公諸人坐門塾少憇回顧黃河抱潼關委虵洶湧而太華中條環擁其前一覽數萬里形勢雄張慨然謂滕公曰此可以言山川矣學者其可不見之哉滕公常語人胡先生有人倫鑑在太學時如竇卞汪補之一時學者數百人相隨每於眾中常稱譽安燾序厚卿曰安秀才骨相他日必貴如此數十次眾有不服者請其由先生曰此亦易見爾安君金玉色也金玉必須富貴者所用置之糞壌可乎人有瓦礫色者至多若瓦礫者何所用亦不待相書而後知也眾人乃服其後安公三作執政初預政父母俱存官至觀文殿大學士以終

恩官人學王書甚有楷法常書以示眾云書者一藝耳可以紀言紀事非道人之所防心知之不免生死不知不障湼槃有志於道者請事斯語

潁人沈士龍字景通髙節獨行過於古今尢工扵詩慶曆登科旣攺官以祕書丞爲益州司錄防宋子京爲師惟事宴飲沈湎日夜衙前陪費多自經景通上書子京力言差役之害請減飲子京不聽又於本路轉運使趙抃閱道不行乞解官尋毉又不許遂掛衣冠置本防載其母去官子京遣人追之不回過關無以爲驗景通言其情於關吏憐而義之聽其過關坐是勒停關吏亦得罪久之禦史中丞韓絳言其非辜復官王荊公行復官略曰況爾之去官志扵善乎後居頴元丰中卒

張君房字允方安陸人仕至祠部郎中集賢校理年八十餘卒平生喜著書如雲笈七籖乘異記麗情集科名定分錄潮說脞說之甚眾知杭州錢唐多刋作大字板攜歸印行扵世君房同年白稹者有俊聲亦以文名世蚤卒有文集行扵世常輕君房心銜之及作乘異記載白稹死其友行舟夢稹曰我死罰爲黿汝來日舟過當見我矣如其言行舟見人聚觀而烏鵲噪於岸倚舟問之乃漁人网得大黿其友買而放之於江中乘異記旣行君房一日朝退出東華門外忽有少年拽君房下馬奮擊冠巾毀裂流血被體防至委頓乃白稹之子也問吾父安有是事必死而後已觀者爲釋解且令君房毀其版君房哀祈如約乃得去

裴鉶傳奇曰陳思王洛神賦乃思甄后作也然無可疑李商詩曰君王不得爲天子半爲當年賦洛神是也按洛神賦李善五臣注云曹植有所感托而賦焉則自昔已傳甄后之事矣至洛神賦曰怨盛年之莫當抗羅袂以掩涕兮淚流襟以浪浪善注曰盛年謂少壯之時不能當君王之意此言感甄后之情已上皆李善之注語也善已言感甄后之情則此事益明然謂少壯之時不能當君王之意則悞按甄后自爲熙妻而魏文帝爲五官中郎將平氏納甄后至卽位之二年黃初二年而甄后被殺時年二十餘而甄后死之年文帝已三十六矣謂文帝在位七年而年四十於黃初七年乃崩卽黃初二年年三十六可驗故賦謂人神之道殊兮怨盛年之莫當者人意非文帝匹敵及年齡之相逺絕故也此有深防僕考之舊事知其明甚世說云甄惠而有色先爲熙妻甚獲寵曹公之屠鄴也疾召甄左右白曰五官中郎將已取去公曰今年破賊正爲此奴云云故孔融聞五官將納熙妻也以書與曹公曰武王伐紂以妲己賜周公太祖以孔融博學謂書所記後見問對曰以今度古想其然也由是觀之不獨兄弟之嫌而父子之爭亦可醜也又按洛神賦序云黃初三年予朝京師還濟洛川古人有言斯水之神名曰宓妃感宋玉對楚王神女之事遂作斯賦而魏志曰黃初二年甄后卒乃甄后死後一年作賦也故此賦托之鬼神有曰洛靈感焉又曰悼良防之永絕哀一逝而異鄕又曰忽不悟其所捨悵神霄而蔽光又曰冀靈體之復形禦輕舟而上防皆鬼神死生之語也魏志曰植防爲太子數矣而任性而行不自雕勵又黃初二年監國謁者灌均希防奏植醉酒悖慢劫脇使者有司請治罪帝以太后故貶爵安鄕侯詔曰朕於天下無所不容況植乎按此皆甄后死之年也惟李商隱詩再三言之有渉洛川詩通谷楊林不見人我來遺恨古時春宓妃漫結無窮恨不爲君王殺灌均注曰灌均陳王之典籖譖王於帝者又商代魏宮私贈詩先於其下注曰黃初二年已隔存沒追代其意何必同時亦廣子夜鬼歌之流詩云來時西館阻佳期去後漳河隔夢思知有宓妃無限恨春松秋菊可同時僕意李義山最號知書意必有所據耳元微之代曲江老人百韻詩有曰班女思移趙陳王賦感甄輝光隨顧步生死獨搖唇

黙記卷下

