浮生六記淸沈三白

●卷一閨房記樂餘生乾隆癸未冬卜一月二十有二日﹐正值太平盛世﹐且在衣冠之家﹐後蘇州滄浪亭畔﹐天之厚我可謂至矣。東坡云「事如春夢了無痕」﹐苟不記之筆墨﹐未免有辜彼蒼之厚。因思《關鳩》冠三百篇之首﹐被列夫婦於首卷﹐余以次遞及焉。所愧少年失學﹐稍識之無﹐不過記其實情實事而已﹐若必考訂其文法﹐是責明於垢鑑矣。余幼聘金沙於氏﹐八齡而天。娶陳氏。陳名蕓﹐字淑珍﹐舅氏心余先生女也﹐生而穎慧﹐學語時﹐口授《琵琶行》﹐卽能成誦。四齡失怙﹐母金氏﹐弟克昌﹐家徒壁立。蕓旣長﹐嫻女紅﹐三口仰其十指供給﹐克昌從師﹐修脯無缺。一日﹐於書簏中得《琵琶行》﹐挨字而認﹐始識字。刺繡之暇﹐漸通吟詠﹐有「秋侵人影瘦﹐霜染菊花肥」之句。餘年—十三﹐隨母歸寧﹐兩小無嫌﹐得見所作﹐𨿽嘆其才思雋秀﹐竊恐其福澤不深﹐然心注不能釋﹐告母曰「若爲兒擇婦﹐非淑姊不娶。」母亦愛其柔和﹐卽脫金約指締姻焉。此乾隆乙末七月十六日也。是中冬﹐值其堂姊出閣﹐余又隨母往。蕓與餘同齒而長餘十月﹐自幼姊弟相呼﹐故仍呼之曰淑姊。時但見滿室鮮衣﹐萎獨通體素淡﹐僅新其鞋而已。見其繡制精巧﹐詢爲己作﹐始知其慧心不僅在筆墨也。其形削肩長項﹐瘦不露骨﹐眉彎目秀﹐顧盼神飛﹐惟兩齒微露﹔似非佳相。一種纏綿之態﹐令人之意也消。索觀詩稿﹐有僅一聯﹐或三四句﹐多未成篇者﹐詢其故﹐笑曰「無師之作﹐願得知己堪師者敲成之耳。」余戲題其簽曰「錦囊佳句」。不知夭壽之機此已伏矣。是夜送親城外﹐返已漏三下﹐腹饑索餌﹐婢嫗以棗脯進﹐余嫌其甜。蕓暗牽余袖﹐隨至其室﹐見藏有暖粥並小菜焉﹐余欣然舉箸。忽聞蕓堂兄玉衡呼曰「淑妹速來﹗」蕓急閉門曰「已疲乏﹐將臥矣。」玉衡擠身而入﹐見余將喫粥﹐乃笑睨蕓曰「頃我索粥﹐汝曰『盡矣』﹐乃藏此專待汝婿耶﹖」蕓大窘避去﹐上下嘩笑之。余亦負气﹐挈老僕先歸。自喫粥被嘲﹐再往﹐蕓卽避匿﹐余知其恐貽人笑也。至乾隆庚子正月二十二日花燭之夕﹐見瘦怯身材依然如昔﹐頭巾旣揭﹐相視嫣然。合巹後﹐並肩夜膳﹐余暗於案下握其腕﹐暖尖滑膩﹐胸中不覺抨抨作跳。讓之食﹐適逢齋期﹐已數年矣。暗計喫齋之初﹐正余出痘之期﹐因笑調曰「今我光鮮無恙﹐姊可從此開戒否﹖」蕓笑之以目﹐點之以首。廿四日爲余姊於歸﹐廿三國忌不能作樂﹐故廿二之夜卽爲余婉款嫁。蕓出堂陷宴﹐余在洞房與伴娘對酌﹐拇戰輒北﹐大醉而臥﹐醒則蕓正曉妝未竟也。是日親朋絡繹﹐上燈後始作樂。廿四子正﹐余作新舅送嫁﹐丑末歸來﹐業已燈殘人靜﹐悄然入室﹐伴嫗盹於牀下﹐蕓卸妝尙未臥﹐髙燒銀燭﹐低垂粉頸﹐不知觀何書而出神若此﹐因撫其肩曰「姊連日辛苦﹐何猶孜孜不倦耶﹖」蕓忙回首起立曰「頃正欲臥﹐開櫥得此書﹐不覺閱之忘倦。《西廂》之名聞之熟矣﹐今始得見﹐莫不傀才子之名﹐但未免形容尖薄耳。」余笑曰「惟其才子﹐筆墨方能尖薄。」伴嫗在旁促臥﹐令其閉門先去。遂與比肩調笑﹐恍同密友重逢。戲探其懷﹐亦怦怦作跳﹐因俯其耳曰「姊何心舂乃爾耶﹖」蕓回眸微笑。便覺一縷情絲搖人魂魄﹐擁之入帳﹐不知東方之旣白。蕓作新婦﹐初甚緘默﹐終日無怒容﹐與之言﹐微笑而已。事上以敬﹐處下以和﹐井井然未嘗稍失。每見朝暾上窗﹐卽披衣急起﹐如有人呼促者然。余笑曰「今非喫粥比矣﹐何尙畏人嘲耶﹖」蕓曰「曩之藏粥待君﹐傳爲話柄﹐今非畏嘲﹐恐堂上道新娘懶惰耳。」余𨿽戀其臥而徳其正﹐因亦隨之早起。自此耳鬢相磨﹐親同形影﹐愛戀之情有不可以言語形容者。而歡娛易過﹐轉睫彌月。時吾父稼夫公在會稽幕府﹐專役相迓﹐受業於武林趙省齋先生門下。先生循循善誘﹐余今日之尙能握管﹐先生力也。歸來完姻時﹐原訂隨侍到館。聞信之徐﹐心甚悵然﹐恐蕓之對人墮淚。而蕓反彊顏勸勉﹐代整行裝﹐是晚但覺神色稍異面已。臨行﹐向余小語曰「無人調護﹐自去經心﹗」及登舟解纜﹐正當桃李爭研之候﹐而余則恍同林鳥失羣﹐天地異色。到館後﹐吾父卽渡江東去。居三月﹐如十年之隔。蕓𨿽時有書來﹐必兩問一答﹐中多勉勵詞﹐餘皆浮套語﹐心殊怏怏。每當風生竹院﹐月上蕉窗﹐對景懷人﹐夢魂顚倒。先生知其情﹐卽致書吾父﹐出十題而遣余暫歸。喜同戍人得赦﹐登舟後﹐反覺一刻如年。及抵家﹐吾母處問安畢﹐入房﹐蕓起相迎﹐握手未通片語﹐而兩人魂魄恍恍然化煙成霧﹐覺耳中惺然一響﹐不知更有此身矣。時當六月﹐內室炎蒸﹐幸居滄浪亭愛蓮居西間壁﹐板橋內一軒臨流﹐名曰「我取」﹐取「淸斯濯纓﹐濁斯濯足」意也。橊前老樹一株﹐濃陰覆窗﹐人畫俱綠。隔岸遊人往來不絕。此吾父稼夫公垂簾宴客處也。稟命吾母﹐攜蕓消夏於此。因暑罷繡﹐終日伴余課書論古﹐品月評花而已。蕓不善飲﹐彊之可三杯﹐教以射覆爲令。自以爲人間之樂﹐無過於此矣。一日﹐蕓問曰「各種古文﹐宗何爲是﹖」余曰「《國策》《南華》取其靈快﹐匡衡﹑劉向取其雅健﹐史遷﹑班固取其博大﹐昌黎取其渾﹐柳州取其峭﹐廬陵取其宕﹐三蘇取其辯﹐他若賈﹑董策對﹐庾﹑徐駢體﹐陸贄奏議﹐取資者不能盡舉﹐在人之慧心領會耳。」蕓曰「古文全在識髙气雄﹐女子學之恐難入彀﹐惟詩之一道﹐妾稍有領悟耳。」余曰「唐以詩取士﹐而詩之宗匠必推李﹑杜﹐卿愛宗何人﹖」蕓發議曰「杜詩錘煉精純﹐李詩激灑落拓。與其學杜之森嚴﹐不如學李之活潑。」余曰「工部爲詩家之大成﹐學者多宗之﹐卿獨取李﹐何也﹖」蕓曰「格律謹嚴﹐詞旨老當﹐誠杜所獨擅。但李詩宛如姑射仙子﹐有一種落花流水之趣﹐令人可愛。非杜亞於李﹐不過妾之私心宗杜心淺﹐愛李心深。」余笑日﹕「初不料陳淑珍乃李靑蓮知已。」蕓笑曰「妄尙有啟蒙師自樂天先生﹐時感於懷﹐未嘗稍露。」余曰「何謂也﹖」蕓曰「彼非作《琵琶行》者耶﹖」余笑曰「異哉﹗李太白是知己﹐自樂天是啟蒙師﹐余適字三白﹐爲卿婿﹐卿與『白』宇何其有緣耶﹖」差笑曰「白字有緣﹐將來恐白字連篇耳﹝吳音呼別字爲白字﹞。」相與大笑。余曰「卿旣知詩﹐亦當知賦之棄取。」蕓曰「《楚辭》爲賦之祖﹐妾學淺費解。就漢﹑晉人中調髙語煉﹐似覺相如爲最。」余戲曰「當日文君之從長卿﹐或不在琴而在此乎﹖」復相與大笑而罷。余性爽直﹐落拓不羈﹔蕓若腐儒﹐迂拘多禮。偶爲之整袖﹐必連聲道「得罪」﹔或遞巾授扇﹐必起身來接。余始厭之﹐曰「卿欲以禮縛我耶﹖《語》曰﹕『禮多必詐』。」蕓兩頰發赤﹐曰「恭而有禮﹐何反言詐﹖」余曰「恭敬在心﹐不在虛文。」蕓曰「至親莫如父母﹐可內敬在心而外肆狂放耶﹖」余曰「前言戲之耳。」蕓曰「世間反目多由戲起﹐後勿冤妾﹐令人郁死﹗」余乃挽之入懷﹐撫慰之﹐始解顏爲笑。自此「豈敢」﹑「得罪」竟成語助詞矣。鴻案相莊廿有三年﹐年愈久而情愈密。家庭之內﹐或暗室相逢﹐窄途邂逅﹐必握手問曰「何處去﹖」私心忒忒﹐如恐旁人見之者。實則同行並坐﹐初猶避人﹐久則不以爲意。蕓或與人坐談﹐見余至﹐必起立偏挪其身﹐余就而並焉。彼此皆不覺其所以然者﹐始以爲慚﹐繼成不期然而然。獨怪老年夫婦相視如仇者﹐不知何意﹖或日﹕「非如是﹐焉得白頭偕老哉﹖」斯言誠然欽﹖是年七夕﹐蕓設香燭瓜果﹐同拜天孫幹我取軒中。余鐫「願生生世世爲夫婦」圖章二方﹐余執朱文﹐蕓執白文﹐以爲往來書信之用。是夜月色頗佳﹐俯視河中﹐波光如練﹐輕羅小扇﹐並坐水窗﹐仰見—飛雲過天﹐變態萬狀。蕓曰「宇宙之大﹐同此一月﹐不知今日世間﹐亦有如我兩人之情興否﹖」余曰「納涼玩月﹐到處有之。若品論雲霞﹐或求之幽閨繡闥﹐慧心默證者固亦不少。若夫婦同觀﹐所品論著恐不在此雲霞耳。」未幾﹐燭燼月沈﹐撤果歸臥。七月望﹐俗謂鬼節﹐蕓備小酌﹐擬邀月暢飲。夜忽陰雲如晦﹐蕓愀然曰「妾能與君白頭偕老﹐月輪當出。」余亦索然。但見隔岸螢光﹐明滅萬點﹐梳織於柳堤蓼渚間。余與蕓聯句以遣悶懷﹐而兩韻之後﹐逾聯逾縱﹐想入非夷﹐隨口亂道。蕓已漱涎涕淚﹐笑倒餘懷﹐不能成聲矣。覺其鬃邊茉莉濃香撲鼻﹐因拍其背﹐以他詞解之曰「想古人以茉莉形色如珠﹐故供助妝壓鬢﹐不知此花必沾油頭粉面之气﹐其香更可愛﹐所供佛手當退三捨矣。」蕓乃止笑曰「佛手乃香中君子﹐只在有意無意間﹔萊莉是香中小人﹐故須借人之勢﹐其香也如脇肩諂笑。」余曰「卿何遠君子而近小人﹖」蕓曰「我笑君子愛小人耳。」正話間﹐漏已三滴﹐漸見風掃雲開﹐一輪湧出﹐乃大喜﹐倚窗對酌。酒未三杯﹐忽聞橋下哄然一聲﹐如有人墮。就窗細矚﹐波明如鏡﹐不見一物﹐惟聞河灘有只鴨急奔聲。余知滄浪亭畔素有溺鬼﹐恐蕓膽怯﹐未敢卽言﹐蕓曰「噫﹗此聲也﹐胡爲乎來哉﹖」不禁毛骨皆栗。急閉窗﹐攜酒歸房。一燈如豆﹐羅帳低垂﹐弓影杯蛇﹐驚神未定。剔燈入帳﹐蕓已寒熱大作。余亦繼之﹐困頓兩旬。眞所謂樂極災生﹐亦是白頭不終之兆。中秋日﹐余病初愈。以蕓半年新婦﹐未嘗一至間壁之滄浪亭﹐先令老僕約守者勿放閒人﹐於將晚時﹐偕蕓及余幼妹﹐一嫗一婢扶焉﹐老僕前導﹐過石橋﹐進門折東﹐曲徑而入。疊石成山﹐林木蔥翠﹐亭在土山之巓。循級至亭心﹐周望極目可數里﹐炊煙四起﹐晚霞燦然。隔岸名「近山林」﹔爲大憲行臺宴集之地﹐時正誼書院猶未啟也。攜一毯設亭中﹐席地環坐﹐守著烹茶以進。少焉﹐一輪明月已上林梢﹐漸覺風生袖底﹐月到被心﹐俗慮塵懷﹐爽然頓釋。蕓曰「今日之遊樂矣﹗若駕一葉扁舟﹐往來亭下﹐不更快哉﹗」時已上燈﹐億及七月十五夜之驚﹐相扶下亭而歸。吳俗﹐婦女是晚不拘大家小戶皆出﹐結隊而遊﹐名曰「走月亮」。滄浪亭幽雅淸曠﹐反無一人至者。吾父稼夫公喜認義子﹐以故余異姓弟兄有二十六人。吾母亦有義女九人﹐九人中王二姑﹑兪六姑與蕓最和好。王癡憨善飲﹐兪豪爽善談。每集﹐必逐余居外﹐而得三女同錫﹐此兪六姑一人計也。余笑曰「俟妹於歸後﹐我當邀妹丈來﹐一住必十日。」兪曰「我亦來此﹐與嫂同榻﹐不大妙耶﹖」蕓與王微笑而已。時爲吾弟啟堂娶婦﹐遷居欽馬橋之米倉巷﹐屋𨿽宏暢﹐非復滄浪亭之幽雅矣。吾母誕辰演劇﹐蕓初以爲奇觀。吾父素無忌諱﹐點演《慘別》等劇﹐老伶刻畫﹐見者情動﹐余窺簾見蕓忽起去﹐良久不出﹐入內探之﹐兪與王亦繼至。見蕓一人支頤獨坐鏡窗之側﹐余曰「何不快乃爾﹖」勞曰「觀劇原以陶情﹐今日之戲徒令人斷腸耳。」兪與王皆笑之。系曰「此深於情者也。」兪曰「嫂將竟日獨坐於此耶﹖」瑩曰「候有可觀者再往耳。」王聞言先出﹐請吾母點《刺梁》《後索》等劇﹐勸蕓出觀﹐始稱快。余堂伯父素存公早亡﹐無後﹐吾父以余嗣焉。墓在西跨塘福壽山祖塋之側﹐每年春日﹐必挈蕓拜掃。王二姑聞其地有戈園之勝﹐請同往。蕓見地下小亂石有苔紋﹐斑駁可觀﹐指示余曰「以此疊盆山﹐較宣州白石爲古致。」余曰「若此者恐難多得。」王曰「嫂果愛此﹐我爲拾之。」卽向守墳者借麻袋一﹐鶴步而拾之。每得一塊﹐余曰「善」﹐卽收之﹔余曰「否」﹐卽去之。未幾﹐粉汗盈盈﹐拽袋返曰「再拾則力不勝矣。」蕓且揀且言曰「我聞山果收獲﹐必借猴力﹐果然。」王憤撮十指作哈癢狀﹐余橫阻之﹐責蕓曰「人勞汝逸﹐猶作此語﹐無怪妹之動憤也。」歸途遊戈園﹐稚綠嬌紅﹐爭妍競媚。王素憨﹐逢花必折﹐蕓叱曰「旣無瓶養﹕又不簪戴﹐多折何爲﹖﹗」王曰「不知痛癢者﹐何害﹖」余笑曰「將來罰嫁麻面多須郎﹐爲花泄忿。」王怒余以目﹐擲花於地﹐以蓮鉤撥入池中﹐曰「何欺侮我之甚也﹗」蕓笑解之而罷。蕓初緘默﹐喜聽余議論。余調其言﹐如蟋蟀之用纖艸﹐漸能發議。其每日飯必用茶泡﹐喜食芥鹵乳腐﹐吳俗呼爲臭乳腐﹐又喜食蝦鹵瓜。此二物余生平所最惡者﹐因戲之曰「狗無胃而食糞﹐以其不知臭穢﹔蜣螂團糞而化蟬﹐以其欲修髙舉也。卿其狗耶﹖蟬耶﹖」蕓曰「腐取其價廉而可粥可飯﹐幼時食慣﹐今至君家已如蜣螂化蟬﹐猶喜食之者﹐不忘本出﹔至鹵瓜之味﹐到此初嘗耳。」余曰﹔「然則我家系狗竇耶﹖」蕓窘而彊解日﹕「夫糞﹐人家皆有之﹐要在食與不食之別耳。然君喜食蒜﹐妾亦彊映之。腐不敢彊﹐瓜可扼鼻略嘗﹐入咽當知其美﹐此猶無益貌醜而徳美也。」余笑曰「卿陷我作狗耶﹖」蕓曰「妾作狗久矣﹐屈君試嘗之。」以箸彊塞余口。余掩鼻咀嚼之﹐似覺脆美﹐開鼻再嚼﹐竟成異味﹐從此亦喜食。蕓以麻油加白糖少許拌鹵腐﹐亦鮮美﹔以鹵瓜搗爛拌鹵腐﹐名之曰雙鮮醬﹐有異昧。余曰「始惡而終好之﹐理之不可解也。」蕓曰「情之所鐘﹐𨿽醜不嫌。」余啟堂弟婦﹐王虛舟先生孫女也﹐催妝時偶缺珠花﹐蕓出其納采所受者呈吾母﹐婢嫗旁惜之﹐蕓日﹕「凡爲婦人﹐已屬純陰﹐珠乃純陰之精﹐用爲首飾﹐陽气全克矣﹐何貴焉﹖」而於破書殘畫反極珍惜﹕書之殘缺不全者﹐必搜集分門﹐匯訂成帙﹐統名之曰「繼簡殘編」﹔字畫之破損者﹐必覓故紙粘補成幅﹐有破缺處﹐倩予全好而捲之﹐名門「棄余集賞」。於女紅﹑中饋之暇﹐終日瑣瑣﹐不憚煩倦。蕓於破笥爛卷中﹐偶獲片紙可觀者﹐如得異寶。舊鄰馮嫗每收亂捲賣之。其癖好與餘同﹐且能察眼意﹐錘眉語﹐一舉一動﹐示之以色﹐無不頭頭是道。余嘗曰「惜卿雌而伏﹐苟能化女爲男﹐相與訪名山﹐搜勝迹﹐遨遊天下﹐不亦快哉﹗」蕓曰「此何難﹐俟妾鬃斑之後﹐𨿽不能遠遊五嶽﹐而近地之虎阜﹑靈巖﹐南至西湖﹐北至平山﹐盡可偕遊。」余曰「恐卿鬢斑之日﹐步履已艱。」蕓曰「今世不能﹐期以來世。」余曰「來世卿當作男﹐我爲女子相從。」蕓曰「必得不昧今生﹐方覺有情趣。」余笑曰「幼時一粥猶談不了﹐若來世不昧今生﹐合巹之夕﹐細談隔世﹐更無合眼時矣。」蕓曰「世傳月下老人專司人間婚姻事﹐今生夫婦已承牽合﹐來世姻緣亦須仰借神力﹐盍繪一像祀之﹖」時有苕溪戚柳堤名遵﹐善寫人物。倩繪一像﹕一手挽紅絲﹐一手攜杖懸姻緣簿﹐童顏鶴髮﹐奔馳於非煙非霧中。此戚君得意筆也。友人石琢堂爲題贊語於首﹐懸之內室﹐每逢朔望﹐余夫婦必焚香拜禱。後因家庭多故﹐此畫竟失所在﹐不知落在誰家矣。「他生未卜此生休」﹐兩人癡情﹐果邀神鑑耶﹖遷倉米巷﹐余顏其臥樓曰「賓香閣」﹐蓋以蕓名而取如賓意也。院窄墻髙﹐一無可取。後有廂談﹐通藏書處﹐開窗對陸氏廢園﹐但有荒涼之象。滄浪風景﹐時切蕓懷。有老嫗居金母橋之東﹑埂巷之北﹐繞屋皆菜圃﹐編籬爲門﹐門外有池約畝許﹐花光樹影﹐錯雜籬邊﹐其地卽元末張士誠王府廢基也。屋西數武﹐瓦礫堆成土山﹐登其巓可遠眺﹐地曠人稀﹐頗饒野趣。嫗偶言及﹐蕓神往不置﹐謂余曰「自自別滄浪﹐夢魂常繞﹐每不得已而思其次﹐其老嫗之居乎﹖」余曰「連朝秋暑灼人﹐正思得一淸涼地以消長晝﹐卿若願往﹐我先觀其家可居﹐卽袱被而往﹐作一月盤桓何如﹖」勞曰「恐堂上不許。」余曰「我自請之。」越日至其地﹐屋僅二間﹐前後隔而爲四﹐紙窗竹榻﹐頗有幽趣。老嫗知余意﹐欣然出其臥室爲賃﹐四壁糊以白紙﹐頓覺攺觀。於是稟知吾母﹐挈蕓居焉。鄰僅老夫婦二人﹐灌園爲業﹐知余夫婦避暑於此﹐先來通殷勤﹐並釣池魚﹑摘園蔬爲饋﹐償其價﹐不受﹐蕓作鞋報之﹐始謝而受。時方七月﹐綠樹陰濃﹐水面風來﹐蟬鳴聒耳。鄰老又爲制魚竿﹐與蕓垂釣於柳陰深處。日落時登土山觀晚霞夕照﹐隨意聯吟﹐有「獸云吞落日﹐弓月彈流星」之句。少焉月印池中﹐虫聲四起﹐設竹榻於籬下﹐老嫗報酒溫飯熟﹐遂就月光對酌﹐微醺而飯。浴罷則涼鞋蕉扇﹐或坐或臥﹐聽鄰老談因果報應事。三鼓歸臥﹐周體淸涼﹐幾不知身居城市矣。籬邊倩鄰老購菊﹐徧植之。九月花開﹐又與蕓居十日。吾母亦欣然來觀﹐持螯對菊﹐賞玩竟日。蕓喜曰「他年當與君卜築於此﹐買繞屋菜園十畝﹐課僕嫗﹐植瓜蔬﹐以供薪水。君畫我繡﹐以爲持酒之需。布衣菜飯﹐可樂終身﹐不必作遠遊計也。」余深然之。今卽得有境地﹐預知己淪亡﹐可勝浩嘆﹗離余家中里許﹐醋庫巷有洞庭君祠﹐俗呼水仙廟。回廊曲折﹐小有園亭。每逢神誕﹐眾姓各認一落﹐密懸一式之玻璃燈﹐中設寶座﹐旁列瓶幾﹐插花陳設﹐以較勝負。日惟演戲﹐夜則參差髙下﹐插燭於瓶花間﹐名曰「花照」。花光好影﹐寶鼎香浮﹐若龍宮夜宴。司事者或笙簫歌唱﹐或煮茗淸談﹐觀者如蟻集﹐檐下皆設欄爲限。余爲眾友邀去插花布置﹐因得躬逢其盛。歸家向蕓艷稱之﹐蕓曰「惜妾非男子﹐不能往。」余曰「冠我冠﹐衣我衣﹐亦化女爲男之法也。」於是易鬢爲辮﹐添掃蛾眉﹔加余冠﹐微露兩鬃﹐尙可掩飾﹔服余衣﹐長一寸又半﹔於LLRR腰間折而縫之﹐外加馬褂。蕓曰「腳下將柰何﹖」余曰「坊間有蝴蝶履﹐大小由之﹐購亦極易﹐且早晚可代撤鞋之用﹐不亦善乎﹖」蕓欣然。及晚餐後﹐裝束旣畢﹐效男子拱手闊步者良久﹐忽變卦曰「妾不去矣﹐爲人識出旣不便﹐堂上聞之又不可。」余慫恿曰「廟中司事者誰不知我﹐卽識出亦不過付之一笑耳。吾母現在九妹丈家﹐密去密來﹐焉得知之。」蕓攬鏡自照﹐狂笑不已。余彊挽之﹐悄然徑去﹐徧遊廟中﹐無識出爲女子者。或問何人﹐以表弟對﹐拱手而已。最後至一處﹐有少婦幼女坐於所設寶座後﹐乃楊姓司事者之眷屬也。蕓忽趨彼通款曲﹐身一側﹐而不覺一按少婦之肩﹐旁有婢媼怒而起曰「何物狂生﹐不法乃爾﹗」余試爲措詞掩飾﹐蕓見勢惡﹐卽脫帽翹足示之曰「我亦女子耳。」相與愕然﹐轉怒爲歡﹐畱茶點﹐喚肩輿送歸。吳江錢師竹病放﹐吾父信歸﹐命余往弔。蕓私調余曰「吳江必經太湖﹐妾欲偕往﹐一寬跟界。」余曰「正慮獨行踽踽﹐得卿同行﹐固妙﹐但無可托詞耳。」蕓曰「托言歸寧。君先登舟﹐妾當繼至。」余曰「若然﹐歸途當泊舟萬年橋下﹐與卿待月乘涼﹐以續滄浪韻事。」時六月十八日也。是日早涼﹐攜一僕先至胥江渡口﹐登舟而待﹐蕓果肩輿至。解維出虎嘯橋﹐漸見風帆沙鳥﹐水天一色。蕓曰「此卽所謂太湖耶﹖今得見天地之寬﹐不虛此生矣﹗想閨中人有終身中能見此者﹗」閒話未幾﹐風搖岸柳﹐已抵江城。余登岸拜奠畢﹐歸視舟中洞然﹐急詢舟子。舟子指曰「不見長橋柳陰下﹐觀魚鷹捕魚者乎﹖」蓋蕓已與船家女登岸矣。余至其後﹐蕓猶粉汗盈盈﹐倚女而出神焉。余拍其肩口﹕「羅衫汗透矣﹗」蕪回首曰「恐錢家有人到舟﹐故暫避之。君何回來之速也﹖」余笑曰「欲捕逃耳。」於是相挽登舟﹐返棹至萬年橋下﹐陽烏猶末落山。舟窗盡落﹐淸風徐來﹐絨扇羅衫﹐剖瓜解暑。少焉霞映橋紅﹐煙籠柳暗﹐銀瞻欲上﹐漁火滿江矣。命僕至船梢與舟子同飲。船家女名素云﹐與余有杯酒交﹐人頗不俗﹐招之與蕓同坐。船頭不張燈火﹐待月快酌﹐射覆爲令。素云雙目閃閃﹐聽良久﹐曰「觴政儂頗嫻習﹐從未聞有斯令﹐願受教。」蕓卽譬其言而開導之﹐終茫然。余笑曰「女先生且罷論﹐我有一言作譬﹐卽了然矣。」蕓曰「君若何譬之﹖」余曰「鶴善舞而不能耕﹐牛善耕而不能舞﹐物性然也﹐先生欲反而教之﹐無乃勞乎﹖」素云笑捶余肩曰「汝罵我耶﹗」蕓出令曰﹔「只許動口﹐不許動手。違者罰大觥。」素云量豪﹐滿斟一觥﹐一吸而盡。余曰「動手但準摸索﹐不準捶人。」蕓笑挽素云置餘懷﹐曰「請君摸索暢懷。」余笑曰「卿非解人﹐摸索在有意無意間耳﹐擁而狂探﹐田舍郎之所爲也。」時四鬃所簪萊莉﹐爲酒气所蒸﹐雜以粉汗油香﹐芳馨透鼻﹐余戲曰「小人臭味充滿船頭﹐令人作惡。」素云不禁握拳連捶曰「誰教汝狂嗅耶﹖」蕓呼曰「違令﹐罰兩大觥﹗」素云曰「彼又以小人罵我﹐不應捶耶﹖」蕓曰「彼之所謂小人﹐益有故也。請幹此﹐當告汝。」素云乃連盡兩觥﹐蕓乃告以滄浪舊居乘涼事。素云曰「若然﹐眞錯怪矣﹐當再罰。」又幹一觥。蕓曰「久聞素娘善歌﹐可一聆妙音否﹖」素卽以象箸擊小碟而歌。蕓欣然暢飲﹐不覺酩酊﹐乃乘輿先歸。余又與素云茶話片刻﹐步月而回。時余寄居友人魯半舫家蕭爽樓中﹐越數日﹐魯夫人誤有所聞﹐私告蕓曰「前日聞若婿挾兩妓飲於萬年橋舟中﹐子知之否﹖」姜口﹕「有之﹐其一卽我也。」因以偕遊始末詳告之﹐魯大笑﹐釋然而去。乾隆甲寅七月﹐親自粵東歸。有同伴攜妾回者﹐曰徐秀峯﹐余之表妹婿也。艷稱新人之美﹐邀蕓往觀。蕓他日謂秀峯曰「美則美矣﹐韻猶未也。」秀峯口﹕「然則若郎納妾﹐必美而韻者﹖」蕓口﹕「然。」從此癡心物色﹐而短於資。時有浙妓溫冷香者﹐寓於吳﹐有詠柳絮四律﹐沸傳吳下﹐好事者多和之。余友吳江張閒憨素賞冷香﹐攜柳絮詩索和。蕓微其人而置之﹐余技癢而和其韻﹐中有「觸我春愁偏婉轉﹐撩他離緒更纏綿」之句﹐蕓甚擊節。明年乙卯秋八月五日﹐吾母將挈蕓遊虎丘﹐閒憨忽至曰「余亦有虎丘之遊﹐今日特邀君作探花使者。」因請吾母先行﹐期於虎丘半塘相晤﹐拉余至冷香寓。見冷香已半老﹔有女名憨園﹐瓜期未破﹐亭亭玉立﹐眞「一泓秋水照人寒」者也﹐款接間﹐頗知文墨﹔有妹文園﹐尙雛。余此時初無癡想﹐且念一杯之敍﹐非寒士所能酬﹐而旣入个中﹐私心忐忑﹐彊爲酬答。因私謂閒憨曰「余貧士也﹐子以尢物玩我乎﹖」閒憨笑曰「非也﹐今日有友人邀憨園答我﹐席主爲尊客拉去﹐我代客轉邀客﹐毋煩傾他慮也。」余始釋然。至半塘﹐兩舟相遇﹐令憨園過舟叩見吾母。蕓﹑憨相見﹐歡同舊識﹐攜手登山﹐備覽名勝。菩獨愛千頃云髙曠﹐坐賞良久。返至野芳濱﹐暢飲甚歡﹐並舟而泊。及解維﹐勞謂眾出﹕「子陪張君﹐畱憨陪妾可乎﹖」余諾之。返棹至都中橋﹐始過船分袂。歸家已三鼓﹐蕓曰「今日得見美麗韻者矣﹐頃已約憨園明日過我﹐當爲於圖之。」余駭曰「此非金屋不能貯﹐窮措大豈敢生此妄想哉﹖況我兩人伉儷正篤﹐何必外求﹖」蕓笑曰「我自愛之﹐子姑待之。」明午﹐憨果至。蕓殷勤款接﹐縫中以猜枚贏吟輸飲爲令﹐終席無一羅致語。及憨園歸﹐蕓曰「頃又與密約﹐十八日來此結爲姊妹﹐子宜備牲牢以待。」笑指臂上翡翠釧曰「若見此鍘屬於憨﹐事必諧矣﹐頃已吐意﹐未深結其心也。」余姑聽之。十八日大雨﹐憨竟冒雨至。入室良久﹐始挽手出﹐見余有羞色﹐蓋翡翠鍘已在憨臂矣。焚香結盟後﹐擬再續前飲﹐適憨有石湖之遊﹐卽別去。蕓欣然告余曰「麗人已得﹐君何以謝媒耶﹖」余詢其詳﹐蕓曰「向之祕言﹐恐憨意另有所屬也﹐頃探之無他﹐語之曰﹕『妹知今日之意否﹖』憨曰﹕『蒙夫人擡舉﹐眞蓬篙倚玉樹也﹐但吾母望我奢﹐恐難自主耳﹐願彼此緩圖之。』脫釧上臂時﹐又語之曰﹕『玉取其堅﹐且有團園不斷之意﹐妹試籠之以爲先兆。』憨曰﹕『聚合之權總在夫人也。』卽此觀之﹐憨心已得﹐所難必者冷香耳﹐當再圖之。」余笑曰「卿將效笠翁之《憐香伴》耶﹖」蕓曰「然。」自此無日不談憨園矣。後憨爲有力者奪去﹐不果。蕓竟以之死。●卷二閒情記趣余憶童稚時﹐能張目對日﹐明察秋毫。盛藐小微物﹔必細察其紋理﹐故時有物外之趣。夏蚊成雷﹐私擬作羣鶴舞空﹐心之所向﹐則或千或百果然鶴也。昂首觀之﹐項爲之彊。又畱蚊於素帳中﹐徐噴以煙﹐使其衝煙飛鳴﹐作靑雲白鶴觀﹐果如鶴唳云端﹐怡然稱快。於土墻凹凸處﹑花臺小艸叢雜處﹐常蹲其身﹐使與臺齊﹐定神細視﹐以叢艸爲林﹐以虫蟻爲獸﹐以土礫凸者爲丘﹐凹者爲塹﹐神遊其中﹐怡然自得。一日﹐見二虫鬥艸間﹐觀之正濃﹐忽有龐然大物拔山倒樹而來﹐蓋一癩蛤蟆也﹐舌一吐而二虫盡爲所吞。餘年幼方出神﹐不覺呀然驚恐﹐神定﹐捉蛤蟆﹐鞭數數十﹐驅之別院。年長思之﹐二虫之斗﹐蓋圖姦不從也﹐古語云「姦近殺」﹐虫亦然耶﹖貪此生涯﹐卵爲蚯蚓所哈﹝吳俗稱陽曰卵﹞﹐腫不能便﹐捉鴨開口哈之﹐婢嫗偶釋手﹐鴨顚其頸作吞噬狀﹐驚而大哭﹐傳爲語柄。此皆幼時閒情也。及長﹐愛花成癬﹐喜剪盆樹。識張蘭坡﹐始精剪枝養節之法﹐繼悟接花疊石之法。花以蘭爲最﹐取其幽香韻致也﹐而瓣品之稍堪入譜者不可多得。蘭坡臨終時﹐贈余荷瓣素心春蘭一盆﹐皆肩平心闊﹐莖細瓣淨﹐可以入譜者﹐余珍如拱壁﹐值余幕遊於外﹐蕓能親爲灌漑﹐花葉頗茂﹐不二年﹐一旦忽萎死﹐起根視之﹐皆白如玉﹐且蘭芽勃然﹐初不可解﹐以爲無福消受﹐浩嘆而已﹐事後始悉有人欲分不允﹐故用滚湯灌殺也。從此誓不植蘭。次取杜鵑﹐𨿽無香而色可久玩﹐且易剪裁。以蕓惜枝憐葉﹐不忍暢剪﹐故難成樹。其他盆玩皆然。惟每年籬東菊綻﹐積興成癖。喜摘插瓶﹐不愛盆玩。非盆玩不足觀﹐以家無園圃﹐不能自植﹐貨於市者﹐俱叢雜無致﹐故不取耳。其插花朵﹐數宜單﹐不宜雙﹐每瓶取一種不取二色﹐瓶口取闊大不取窄小﹐闊大者舒展不拘。自五﹑七花至三﹑四十花﹐必於瓶口中一叢怒起﹐以不散漫﹑不擠軋﹑不靠瓶口爲妙﹐所謂「起把宜緊」也。或亭亭玉立﹐或飛舞橫斜。花取參差﹐間以花蕊﹐以免飛鈸耍盤之病﹔況取不亂﹔梗取不彊﹔用鍼宜藏﹐鍼長寧斷之﹐毋令鍼鍼露粳﹐所謂「瓶口宜淸」也。視桌之大小﹐一桌三瓶至七瓶而止﹐多則眉目不分﹐卽同市井之菊屏矣。幾之髙低自三四寸至二尺五六寸而止﹐必須參差髙下互相照應﹐以气勢聯絡爲上﹐若中髙兩低﹐後髙前低﹐成排對列﹐又犯俗所謂「錦灰堆」矣。或密或疏﹐或進或出﹐全在會心者得畫意乃可。若盆碗盤洗﹐用漂靑松香楡皮面和油﹐先熬以稻灰﹐收成膠﹐以銅片按釘向上﹐將膏火化﹐粘銅片於盤碗盆洗中。俟冷﹐將花用鐵絲紮把﹐插於釘上﹐宜偏斜取勢不可居中﹐更宜枝疏葉淸﹐不可擁擠。然後加水﹐用碗沙少許掩銅片﹐使觀者疑叢花生於碗底方妙。若以木本花果插瓶﹐剪裁之法﹝不能色色自覓﹐倩人攀折者每不合意﹞﹐必先執在手中﹐橫斜以觀茘勢﹐反側以取其態﹔相定之後﹐剪去雜技﹐以疏瘦古怪爲佳﹔再思其梗如何入瓶﹐或折或曲﹐插入瓶口﹐方免背葉側花之患。若一枝到手﹐先拘定其梗之直者插瓶中﹐勢必枝亂梗彊﹐花側葉背﹐旣難取態﹐更無韻致矣。折梗打曲之法﹐鋸其梗之半而嵌以磚石。則直者曲矣﹐如患梗倒﹐敲一二釘以菀之。卽楓葉竹枝﹐亂艸荊棘﹐均堪入選。或綠竹一竿配以枸杞數粒﹐幾莖細艸伴以荊棘兩枝﹐苟位置得宜﹐另有世外之趣。若新栽花木﹐不妨歪斜取勢﹐聽其葉側﹐一年後枝葉自能向上﹐如樹樹直栽﹐卽難取勢矣。至剪裁盆樹﹐先取根露雞爪者﹐左右剪成三節﹐然後起枝。—枝一節﹐七枝到頂﹐或九枝到頂。枝忌對節如肩臂﹐節忌臃腫如鶴膝﹔須盤旋出枝﹐不可光畱左右﹐以避赤胸露背之病﹔又不可前後直出。有名雙起三起者﹐一根而起兩三樹也。如根無爪形﹐便成插樹﹐故不取。然一樹剪成﹐至少得三四十年。余生平僅見吾鄕萬翁名彩章者﹐一生剪成數樹。又在揚州商家見有虞山遊客攜送黃楊翠柏各一盆﹐惜乎明珠暗投﹐余未見其可也。若畱枝盤如寶塔﹐紮枝曲如蚯蚓者﹐便成匠气矣。點綴盆中花石﹐小景可以入畫﹐大景可以入神。一甌淸茗﹐神能趨入其中﹐方可供幽齋之玩。種水仙無靈壁石﹐余嘗以炭之有石意者代之。黃芽菜心其白如玉﹐取大小五七枝﹐用沙土植長方盤內﹐以炭代石﹐黑白分明﹐頗有意思。以此類推﹐幽趣無窮﹐難以枚舉。如石葛蒲結子﹐用冷米湯同嚼噴炭上﹐置陰濕地﹐能長細菖蒲﹐隨意移養盆碗中﹐茸茸可愛。以老蓬子磨薄兩頭﹐入蛋殼使雞翼之﹐俟雛成取出﹐用久中燕巢泥加天門冬十分之二﹐搞爛拌勻﹐植於小器中﹐灌以河水﹐曬以朝陽﹐花發大如酒杯﹐縮縮如碗口﹐亭亭可愛。若夫園亭樓閣﹐套室回廊﹐疊石成山﹐栽花取勢﹐又在大中見小﹐小中見大﹐虛中有實﹐實中有虛﹐或藏或露﹐或淺或深。不僅在「周回曲折」四宇﹐又不在地廣石多徒煩工費。或掘地堆土成山﹐間以塊石﹐雜以花艸﹐籬用梅編﹐墻以藤引﹐則無山而成山矣。大中見小者﹐散漫處植易長之竹﹐編易茂之梅以屏之。小中見大者﹐窄院之墻宜凹凸其形﹐飾以綠色﹐引以藤蔓﹔嵌大石﹐鑿字作碑記形﹔推窗如臨石壁﹐便覺峻峭無窮。虛中有實者﹐或山窮水盡處﹐一折而豁然開朗﹔或軒閣設廚處﹐一開而通別院。實中有虛者﹐開門於不通之院﹐映以竹石﹐如有實無也﹔設矮欄於墻頭﹐如上有月臺而實虛也。貧士屋少人多﹐當仿吾鄕太平船後梢之位置﹐再加轉移。其間臺級爲牀﹐前後借湊﹐可作三塌﹐間以板而裱以紙﹐則前後上下皆越絕﹐譬之如行長路﹐卽不覺其窄矣。余夫婦喬寓揚州時﹐曾仿此法﹐屋僅兩椽﹐上下臥室﹑廚竈﹑客座皆越絕而綽然有餘。蕓曾笑曰「位置𨿽精﹐終非富貴家气象也。」是誠然歟﹖余掃墓山中﹐檢有巒紋可觀之石﹐歸與蕓商曰「用油灰疊宣州石於白石盆﹐取色勻也。本山黃石𨿽古朴﹐亦用油灰﹐則黃白相閱﹐鑿痕畢露﹐將柰何﹖」蕓曰「擇石之頑劣者﹐搗末於灰痕處﹐乘濕糝之﹐幹或色同也。」乃如其言﹐用宜興窯長方盆疊起一峯﹕偏於左而凸於右﹐背作橫方紋﹐如雲林石法﹐廛巖凹凸﹐若臨江石硯狀﹔虛一角﹐用河泥種千瓣白萍﹔石上植蔦蘿﹐俗呼雲松。經營數日乃成。至深秋﹐蔦蘿蔓延滿山﹐如藤蘿之懸石壁﹐花開正紅色﹐白萍亦透水大放﹐紅白相間。神遊其中﹐如登蓬島。置之檐下與蕓品題﹕此處宜設水閣﹐此處宜立茅亭﹐此處宜鑿六字曰「落花流水之間」﹐此可以居﹐此可以釣﹐此可以眺。胸中丘壑﹐若將移居者然。一夕﹐貓奴爭食﹐自檐而墮﹐連盆與架頃刻碎之。余嘆曰「卽此小經營﹐尙乾造物忌耶﹗」兩人不禁淚落。靜室焚香﹐閒中雅趣。蕓嘗以沈速等香﹐於飯鐝蒸透﹐在鑪上設一銅絲架﹐離火中寸許﹐徐徐烘之﹐其香幽韻而無煙。佛手忌醉鼻嗅﹐嗅則易爛﹔木瓜忌出汗﹐汗出﹐用水洗之﹔惟香圓無忌。佛手﹑木瓜亦有供法﹐不能筆宣。每有入將供妥者隨手取嗅﹐隨手置之﹐卽不知供法者也。餘閒居﹐案頭瓶花不絕。蕓曰「子之插花能備風晴雨露﹐可謂精妙入神。而畫中有艸虫一法﹐盍仿而效之。」余曰﹔「虫躑躅不受制﹐焉能仿效﹖」蕓曰「有一法﹐恐作俑罪過耳。」余曰「試言之。」曰「虫死色不變﹐覓螳螂蟬蝶之屬﹐以鍼刺死﹐用細絲扣虫項系花艸間﹐整其足﹐或抱梗﹐或踏葉﹐宛然如生﹐不亦善乎﹖」余喜﹐如其法行之﹐見者無不稱絕。求之閨中﹐今恐未必有此會心者矣。余與蕓寄屆錫山華氏﹐時華夫人以兩女從蕓識字。鄕居院曠﹐夏日逼人﹐勞教其家﹐作活花屏法甚妙。每屏—扇﹐用木梢二枝約長四五寸作矮條凳式﹐虛其中﹐橫四擋﹐寬一尺許﹐四角鑿圓眼﹐插竹編方眼﹐屏約髙六七尺﹐用砂盆種扁豆置屏中﹐盤延屏上﹐兩人可移動。多編數屏﹐隨意遮攔﹐恍如綠陰滿窗﹐透風蔽日﹐紆回曲折﹐隨時可更﹐故曰活花屏﹐有此一法﹐卽一切藤本香艸隨地可用。此眞鄕居之良法也。友人魯半舫名璋﹐字春山﹐善寫松拍及梅菊﹐工隸書﹐兼工鐵筆。余寄居其家之蕭爽樓一年有半。樓共五椽﹐東向﹐余後其三。晦明風雨﹐可以遠眺。庭中有木犀一株﹐淸香撩人。有廓有廂﹐地極幽靜。移居時﹐有一僕一嫗﹐並挈其小女來。僕能成衣﹐嫗能紡績﹐於是蕓繡﹑嫗績﹑僕則成衣﹐以供薪水。余素愛客﹐小酌必行令。蕓善不費之烹庖﹐瓜蔬魚蝦﹐一經蕓手﹐便有意外昧。同人知余貧﹐每出杖頭錢﹐作竟日敍。余又好潔﹐地無纖塵﹐且無拘束﹐不嫌放縱。時有楊補凡名昌緒﹐善人物寫眞﹔袁少迂名沛﹐工山水﹔王星瀾名巖﹐工花卉翎毛﹐愛蕭爽樓幽雅﹐皆攜畫具來。余則從之學畫﹐寫艸篆﹐鐫圖章﹐加以潤筆﹐交蕓備茶酒供客﹐終日品詩論畫而已。更有夏淡安﹑揖山兩昆季﹐並繆山音﹑知白兩昆季﹐及蔣韻香﹑陸橘香﹑周嘯霞﹑郭小愚﹐華杏帆﹑張閒酣諸君子﹐如梁上之燕﹐自去自來。蕓則拔釵沽酒﹐不動聲色﹐良辰美景﹐不放輕越。今則天各一方﹐風流雲散﹐兼之玉碎香埋﹐不堪回首矣﹗非所謂「當日渾閒事﹐而今盡可憐」者乎﹗蕭爽樓有四忌﹕談官宦升遷﹑公廨時事﹑八股時文﹑看牌擲色﹐有犯必罰酒五廳。有四取﹕慷慨豪爽﹑風流蘊藉﹑落拓不羈﹑澄靜緘默。長夏無事﹐考對爲會﹐每會八人﹐每人各攜靑蚨二百。先拈鬮﹐得第一者爲主者﹐關防別座﹐第二者爲謄錄﹐亦就座﹐余作舉子﹐各於謄錄處取紙一條﹐蓋用印章。主考出五七言各一句﹐刻香爲限﹐行立構思﹐不準交頭私語﹐對就後投入一匣﹐方許就座。各人交卷畢﹐謄錄啟匣﹐並錄一冊﹐轉呈主考﹐以杜徇私。十六對中取七言三聯﹐五言三聯。六聯中取第一者卽爲後任主考﹐第二者爲謄錄﹐每人有兩聯不取者罰錢二十文﹐取一聯者免罰十文﹐過限者倍罰。一場﹐主考得香錢百文。一日可十場﹐積錢千文﹐酒資大暢矣。惟蕓議爲官捲﹐準坐而構思。楊補凡爲余夫婦寫載花小影﹐神情確肖。是夜月色頗佳﹐蘭影上粉墻﹐別有幽致﹐星瀾醉後興發曰「補凡能爲君寫眞﹐我能爲花圖影。」余笑曰「花影能如入影否﹖」星瀾取素紙鋪於墻﹐卽就蘭影﹐用墨濃淡圖之。日間取視﹐𨿽不成畫﹐而花葉蕭疏﹐自有月下之趣。蕓寶之﹐各有題詠。蘇城有南園﹑北園三處﹐菜花黃時﹐苦無酒家小飲。攜盒而往﹐對花冷飲﹐殊無意昧。或議就近覓飲者﹐或議看花歸飲者﹐終不如對花熱飲爲快。眾議末定。蕓笑曰「明日但各出杖頭錢﹐我自擔鑪火來。」眾笑曰「諾。」眾去﹐余問曰「卿果自往乎﹖」蕓曰「非也﹐妾見市中賣餛飩者﹐其擔鍋﹑竈無不備﹐盍雇之而往﹖妾先烹調端整﹐到彼處再一下鍋﹐茶酒兩便。」余曰「酒菜固便矣﹐茶乏烹具。」蕓曰「攜一砂罐去﹐以鐵叉串串罐柄﹐去其鍋﹐懸於行竈中﹐加柴火煎茶﹐不亦便乎﹖」余鼓掌稱善。街頭有鮑姓者﹐賣餛飩爲業﹐以百錢雇其擔﹐約以明日午後﹐鮑欣然允議。明日看花者至﹐余告以故﹐眾咸嘆服。飯後同往﹐並帶席墊至南園﹐擇柳陰下團坐。先烹茗﹐飲畢﹐然後暖酒烹肴。是時風LLRR和日麗﹐徧地黃金﹐靑衫紅袖﹐越阡度陌﹐蝶蜂亂飛﹐令人不飲自醉。旣而酒肴俱熟﹐坐地大嚼﹐擔者頗不俗﹐拉與同飲。遊人見之莫不羨爲奇想。杯盤狼籍﹐各已陶然﹐或坐或臥﹐或歌或嘯。紅日將頹﹐餘思粥﹐但者卽爲買米煮之﹐果腹而歸。蕓曰「今日之遊樂乎﹖」眾曰「非夫人之力不及此。」大笑而散。貧士起居服食以及器皿房舍﹐宜省儉而雅潔﹐省儉之法曰「就事論事」。余愛小飲﹐不喜多菜。蕓爲置一梅花盒﹕用二寸白磁深碟六隻﹐中置一隻﹐外置五隻﹐用灰漆就﹐其形如梅花﹐底蓋均起凹楞﹐蓋之上有柄如花蒂。置之案頭﹐如一朵墨梅覆桌﹔啟盞視之﹐如菜裝於瓣中﹐一盒六色﹐二三知己可以隨意取食﹐食完再添。另做矮徧圓盤一隻﹐以便放杯箸酒壺之類﹐隨處可擺﹐移掇亦便。卽食物省儉之一端也。余之小帽領襪皆蕓自做﹐衣之破者移東補西﹐必整必潔﹐色取瞄淡以免垢迹﹐旣可出客﹐又可家常。此又服飾省儉之一端也。初至蕭爽樓中﹐嫌其暗﹐以白紙糊壁﹐遂亮。夏月樓下去窗﹐無闌干﹐覺空洞無遮攔。蕓曰「有舊竹簾在﹐何不以簾代欄﹖」余曰「如何﹖」姜曰「用竹數根﹐黝黑色﹐一豎一橫﹐畱硩走路﹐截半簾搭在橫竹上﹐垂至地﹐髙與桌齊﹐中豎短竹四根﹐用麻綫紮定﹐然後於橫竹搭簾處﹐尋舊黑布條﹐連橫竹裹縫之。偶可遮攔飾觀﹐又不費錢。」此「就事論事」之一法也。以此推之﹐古人所謂竹頭木屑皆有用﹐良有以也。夏月荷花初開時﹐晚含而曉放﹐蕓用小紗囊撮條葉少許﹐置花心﹐明早取出﹐烹天泉水泡之﹐香韻尢絕。●卷三坎坷記愁人生坎坷何爲乎來哉﹖往往皆自作孽耳﹐余則非也﹐多情重諾﹐爽直不羈﹐轉因之爲累。況吾父稼夫公慷慨豪俠﹐急人之難﹑成人之事﹑嫁人之女﹑撫人之兒﹐指不勝屈﹐揮金如土﹐多爲他人。余夫婦居家﹐偶有需用﹐不免典質。始則移東補西﹐繼則左支右決絀。諺云「處家人情﹐非錢不行。」先起小人之議﹐漸招同室之譏。「女子無才便是徳」﹐眞千古至言也﹗余𨿽居長而行三﹐故上下呼蕓爲「三娘」。後忽呼爲「三太太」﹐始而戲呼﹐繼成習慣﹐甚至尊卑長幼﹐皆以「三太太」呼之﹐此家庭之變機歟﹖乾隆乙巳﹐隨侍吾父於海寧官舍。蕓於吾家書中附寄小函﹐吾父曰「媳婦旣能筆墨﹐汝母家信付彼司之。」後家庭偶有閒言﹐吾母疑其述事不當﹐仍不令代筆。吾父見信非蕓手筆﹐詢余曰「汝婦病耶﹖」余卽作札問之﹐亦不答。久之﹐吾父怒曰「想汝婦不屑代筆耳﹗」迨余歸﹐探知委曲﹐欲爲婉剖﹐蕓急止之曰「寧受責於翁﹐勿失歡於姑也。」竟不自白。庚成之春﹐予又隨侍吾父於邗江幕中﹐有同事兪孚亭者挈眷居焉。吾父謂孚亭曰「一生辛苦﹐常在客中﹐欲覓一起居服役之人而不可得。兒輩果能仰體親意﹐當於家鄕覓一人來﹐庶語音相合。」罕亭轉述於余﹐密札致蕓﹐倩媒物色﹐得姚氏女。蕓以成否未定﹐未卽稟知吾母。其來也﹐托言鄰女爲嬉遊者﹐及吾父命余接取至署﹐蕓又聽旁人意見﹐托言吾父素所合意者。吾母見之曰「此鄰女之嬉遊者也﹐何娶之乎﹖」蕓遂並失愛於姑矣。壬子容﹐余館眞州。吾父病於邗江﹐余往省﹐亦病焉。余弟啟堂時亦隨待。蕓來書曰「啟堂弟曾向鄰婦借貸﹐倩蕓作保﹐現追索甚急。」余詢啟堂﹐啟堂轉以嫂氏爲多事﹐余遂批紙尾曰「父子皆病﹐無錢可償﹐俟啟弟歸時﹐自行打算可也。」未幾病皆愈﹐余仍往眞州。蕓覆書來﹐吾父拆視之﹐中述啟弟鄰項事﹐且云「令堂以老人之病畱由姚姬而起﹐翁病稍痊﹐宜密矚姚托言思家﹐妾當令其家父母到揚接取。實彼此卸責之計也。」吾父見書怒甚﹐詢啟堂以鄰項事﹐答言不知﹐遂札飭余曰「汝婦背夫借債﹐讒謗小叔﹐且稱姑曰令堂﹐翁曰老人﹐悖謬之甚﹗我已專人持札回蘇斥逐﹐汝若稍有人心﹐亦當知過﹗」余接此札﹐如聞靑天霹靂﹐卽肅書認罪﹐覓騎遄歸﹐恐蕓之短見也。到家述其本末﹐而家人乃持逐書至﹐歷斥多過﹐言甚決絕。蕓泣曰「妾固不合妄言﹐但阿翁當恕婦女無知耳。」越數日﹐吾父又有手諭至﹐曰「我不爲已甚﹐汝攜婦別居﹐勿使我見﹐免我生气足矣。」乃寄蕓於外家﹐而蕓以母亡弟出﹐不願往依族中﹐幸友人魯半舫聞而憐之﹐招余夫婦往居其家蕭爽樓。越兩載﹐吾父漸知始未﹐適余自嶺南歸﹐吾父自至蕭爽樓謂蕓曰「前事我已盡知﹐汝盍歸乎﹖」余夫婦欣然﹐仍歸故宅﹐骨肉重圓。豈料又有憨園之孽障耶﹗蕓素有血疾﹐以其弟克昌出亡不返。母金氏復念子病沒﹐悲傷過甚所致﹐自識憨園﹐年餘未發﹐余方幸其得良藥。而憨爲有力者奪去﹐以千金作聘﹐且許養其母。佳人已屬沙叱利矣﹗余知之而未敢言也﹐及蕓往探始知之﹐歸而嗚咽﹐謂余口﹕「初不料憨之薄情乃爾也﹗」余曰「卿自情癡耳﹐此中人何情之有哉﹖況錦衣玉食者﹐未必能安於荊釵布裙也﹐雨其後悔﹐莫若無成。」因撫慰之再三。而蕓終以受愚爲恨﹐血疾大發﹐牀席支離﹐刀圭無效﹐時發時止﹐骨瘦形銷。不數年而逋負曰增﹐物議日起﹐老親又以盟妓一端﹐憎惡日甚﹐余則調停中立。已非生人之境矣。蕓生一女名靑君﹐時年十四﹐頗知書﹐且極賢能﹐質釵典服﹐幸賴辛勞。子名逢森﹐時年十二﹐從師讀書。余連年無館﹐設一書畫鋪於家門之內﹐三日所進﹐不敷一日所出﹐焦勞困苦﹐竭蹶時形。隆冬無裘﹐挺身而過﹐靑君亦衣中股栗﹐猶彊曰「不寒」。因是蕓誓不醫藥。偶能起牀﹐適余有友人周春煦自福郡王幕中歸﹐倩人繡《心經》一部﹐蕓念繡經可以消災降福﹐且利其繡價之丰﹐竟繡焉。而春煦行色匆匆﹐不能久待﹐十日告成﹐弱者驟勞﹐致增腰酸頭暈之疾。豈知命薄者﹐佛亦不能發慈悲也﹗繡經之後﹐蕓病轉增﹐喚水索湯﹐上下厭之。有西人賃屋於余畫鋪之左﹐放利債爲業﹐時倩余作畫﹐因識之。友人某間渠借五十金﹐乞余作保﹐余以情有難卻﹐允焉﹐而某竟挾資遠遁。西人惟保是問﹐時來饒舌﹐初以筆墨爲抵﹐漸至無物可償。歲底吾父家居﹐西人索債﹐咆哮於門。吾父聞之﹐召余訶責曰「我輩衣冠之家﹐何得負此小人之債﹗」正剖訴間﹐適蕓有自幼同盟姊錫山華氏﹐知其病﹐遣人問訊。堂上誤以爲憨園之使﹐因愈怒曰「汝婦不守閨訓﹐結盟娼妓﹔汝亦不思習上﹐濫伍小人。若置汝死地﹐情有不忍。姑寬三日限﹐速自爲計﹐退必首汝逆矣﹗」蕓聞而泣曰「親怒如此﹐皆我罪孽。妾死君行﹐君必不忍﹔妾畱君去﹐君必不捨。姑密喚華家人來﹐我彊起問之。」因令靑君扶至房外﹐呼華使問曰「汝主母特遺來耶﹖抑便道來耶﹖」曰「主母久聞夫人臥病﹐本欲親來探望﹐因從未登門﹐不敢造次﹐臨行囑咐﹕「倘夫人不嫌鄕居簡褻﹐不妨到鄕調養﹐踐幼時燈下之言。」蓋蕓與同繡日﹐曾有疾病相扶之誓也。因囑之曰「煩汝速歸﹐稟知主母﹐於兩日後放舟密來。」其人旣退﹐謂余曰「華家盟姊情逾骨肉﹐君若肯至其家﹐不妨同行﹐但兒女攜之同往旣不便﹐畱之累親又不可﹐必於兩日內安頓之。」時余有表兄王藎臣一子名韞石﹐願得靑君爲媳婦。蕓曰「聞王郎懦弱無能﹐不過守成之子﹐而王又無成可守。幸詩禮之家﹐且又獨子﹐許之可也。」余謂藎臣曰「吾父與君有渭陽之誼﹐欲媳靑君﹐諒無不允。但待長而嫁﹐勢所不能。余夫婦往錫山後﹐君卽稟知堂上﹐先爲童熄﹔何如﹖」藎臣喜曰「謹如命」。逢森亦托友人夏揖山轉薦學貿易。安頓已定﹐華舟適至﹐時庚申之臘二十五日也。蕓曰「孑然出門﹐不惟招鄰里笑﹐且西人之項無著﹐恐亦不放﹐必於明日五鼓悄然而去。」余曰「卿病中能冒曉寒耶﹖」蕓曰﹔「死生有命﹐無多慮也。」密稟吾父﹐辦以爲然。是夜先將半肩行李挑下船﹐令逢森先臥。靑君泣於母側﹐蕓囑曰「汝母命苦﹐兼亦情癡﹐故遭此顚沛﹐幸汝父待我厚﹐此去可無他慮。兩三年內﹐必當布置重圓。汝至汝家須盡婦道﹐勿似汝母。汝之翁姑以得汝爲幸﹐必善視汝。所畱箱籠什物﹐盡付汝帶去。汝弟年幼﹐故未令知﹐臨行時托言就醫﹐數日卽歸﹐俟我去遠告知其故﹐稟聞祖父可也。」旁有舊嫗﹐卽前卷中曾賃其家消暑者﹐願送至鄕﹐故是時陪傍在側﹐拭淚不已。將交五鼓﹐暖粥共啜之。蕓彊顏笑曰「昔一粥而聚﹐今一粥而散﹐若作傳奇﹐可名《喫粥記》矣。」逢森聞聲亦起﹐呻曰「母何爲﹖」蕓曰「將出門就醫耳。」逢森曰「起何早﹖」曰「路遠耳。汝與姊相安在家﹐毋討祖母嫌。我與汝父同往﹐數日卽歸。」雞聲三唱﹐蕓含淚扶嫗﹐啟後門將出﹐逢森忽大哭曰「噫﹐我母不歸矣﹗」靑君恐驚人﹐急掩其口而慰之。當是時﹐余兩人寸腸已斷﹐不能復作一語﹐但止以「匆哭」而已。靑君閉們後﹐蕓出巷十數步﹐已疲不能行﹐使嫗提燈﹐余背負之而行。將至舟次﹐幾爲邏者所執﹐幸老嫗認蕓爲病女﹐余爲婿﹐且得舟子皆華氏工人﹐聞聲接應﹐相扶下船。解維後﹐蕓始放聲痛哭。是行也﹐其母子已成永訣矣﹗華名大成﹐居無錫之東髙山﹐面山而居﹐躬耕爲業﹐人極朴誠﹐其妻夏氏﹐卽蕓之盟姊也。是日午未之交﹐始抵其家。華夫人已倚門而侍﹐率兩笑女至舟﹐相見甚歡﹐扶蕓登岸﹐款待殷勤。四鄰婦人孺子哄然入室﹐將蕓環視﹐有相問訊者﹐有相憐惜者﹐交頭接耳﹐滿室啾啾。蕓謂華夫人曰「今日眞如漁父入桃源矣。」華曰「妹莫笑﹐鄕人少所見多所怪耳。」自此相安度歲。至元宵﹐僅隔兩旬而蕓漸能起步﹐是夜觀龍燈於打麥場中﹐神情態度漸可復元。余乃心安﹐與之私議曰「我居此非計﹐欲他適而短於資﹐柰何﹖」蕓曰「妾亦籌之矣。君姊丈範惠來現於靖江鹽公堂司會計﹐十年前曾借君十金﹐適數不敷﹐妾典釵湊之﹐君憶之耶﹖」余曰「忘之矣。」蕓曰「聞靖江去此不遠﹐君盍一往﹖」餘如其言。時天頗暖﹐織絨袍嘩嘰短褂猶覺其熱﹐此辛酉正月十六日也。是夜宿錫山客旅﹐賃被而臥。晨起趁江陰航船﹐一路逆風﹐繼以微雨。夜至江陰江口﹐春寒徹骨﹐沽酒禦寒﹐囊爲之罄。躊躇終夜﹐擬卸襯衣質錢而渡。十九日北風更烈﹐雪勢猶濃﹐不禁慘然淚落﹐暗計房資渡費﹐不敢再飲。正心寒股栗間﹐忽見一老翁艸鞋氈笠負黃包﹐入店﹐以目視余﹐似相識者。余曰「翁非泰州曹姓耶﹖」答曰「然。我非公﹐死塡溝壑矣﹗今小女無恙﹐時誦公徳。不意今日相逢﹐何逗畱於此﹖」蓋余幕泰州時有曹姓﹐本微賤﹐一女有姿色﹐已許婿家﹐有勢力者放債謀其女﹐致涉訟﹐余從中調護﹐仍歸所許﹐曹卽投入公們爲隸﹐叩首作謝﹐故識之。余告以投親遇雪之由﹐曹曰「明日天晴﹐我當順途相送。」出錢沽酒﹐備極款洽。二十日曉鐘初動﹐卽聞江口喚渡聲﹐余驚起﹐呼曹同濟。曹曰「勿急﹐宜飽食登舟。」乃代償房飯錢﹐拉余出沽。余以連日逗畱﹐急欲趕渡﹐食不下咽﹐彊啖麻餅兩枚。及登舟﹐江風如箭﹐四肢發戰。曹曰「聞江陰有人縊於靖﹐其妻雇是舟而往﹐必俟雇者來始渡耳。」枵腹忍寒﹐午始解纜。至靖﹐暮煙四合矣。曹曰「靖有公堂兩處﹐所訪者城內耶﹖城外耶﹖」余踉蹌隨其後﹐且行且對曰「實不知其內外也。」曹曰「然則且止宿﹐明日往訪耳。」進旅店﹐鞋襪已爲泥淤濕透﹐索火烘之﹐艸艸飲食﹐疲極酣睡。晨起﹐襪燒其半﹐曹又代償房飯錢。訪至城中﹐惠來尙未起﹐聞余至﹐披衣出﹐見余狀驚曰「舅何狼狽至此﹖」余曰「姑勿問﹐有銀乞借二金﹐先遣送我者。」惠來以香餅二圓授余﹐卽以贈曹。曹力卻﹐受一圓而去。余乃歷述所遭﹐並言來意。惠來曰「郎舅至戚﹐卽無宿逋﹐亦應竭盡綿力﹐無如航海鹽船新被盜﹐正當盤帳之時﹐不能挪移丰贈﹐當勉描番銀二十圓以償舊欠﹐何如﹖」余本無奢望﹐遂諾之。畱住兩日﹐天已晴暖﹐卽作歸計。二十五日仍回華宅。蕓曰「君遇雪乎﹖」余告以所苦。因慘然曰「雪時﹐妾以君爲抵靖﹐乃尙逗畱江口。幸遇曹老﹐絕處逢生﹐亦可謂吉人天相矣。」越數日﹐得靑君信﹐知逢森已爲揖山薦引入店﹐藎臣請命於吾父﹐擇正月二十四日將伊接去。兒女之事粗能了了﹐但分離至此﹐令人終覺慘傷耳。二月初﹐日暖風和﹐以靖江之項薄備行裝﹐訪故人胡肯堂於邗江鹽署﹐有貢局眾司事公延入局﹐代司筆墨﹐身心稍定。至明年壬戌八月﹐接蕓書曰「病體全廖﹐惟寄食於非親非友之家﹐終覺非久長之策了﹐願亦來邗﹐一睹平山之勝。」余乃賃屋於邗江先春門外﹐臨河兩椽﹐自至華氏接蕓同行。華夫人贈一小奚奴曰阿雙﹐幫司炊爨﹐並訂他年結鄰之約。時已十月﹐平山淒冷﹐期以春遊。滿望散心調攝﹐徐圖骨肉重圓。不滿月﹐而貢局司事忽裁十有五人﹐余系友中之友﹐遂亦散閒。蕓始猶百計代余籌畫﹐彊顏慰藉﹐未嘗稍涉怨尢。至癸亥仲春﹐血疾大發。余欲再至靖江作將伯之呼﹐蕓曰「求親不如求友。」余曰「此言𨿽是﹐親友𨿽關切﹐現皆閒處﹐自顧不遑。」蕓曰「幸天時已暖﹐前途可無阻雪之慮﹐願君速去速回﹐勿以病人爲念。君或體有不安﹐妾罪更重矣。」時已薪水不繼﹐余佯爲雇騾以安其心﹐實則囊餅徒步﹐且食且行。向東南﹐兩渡叉河﹐約八九十里﹐四望無村落。至更許﹐但見黃沙漠漠﹐明星閃閃﹐得一土地祠﹐髙約五尺許﹐環以短墻﹐植以雙柏﹐因向神叩首﹐祝曰「蘇州沈某投親失路至此﹐欲假神祠一宿﹐幸神憐佑。」於是移小石香鑪於旁﹐以身探之﹐僅容半體。以風帽反戴掩面﹐坐半身於中﹐出膝於外﹐閉目靜聽﹐微風蕭蕭而已。足疲神倦﹐昏然睡去。及醒﹐東方已白﹐短墻外忽有步語聲﹐急出探視﹐蓋土人趕集經此也。問以途﹐曰﹔「南行十里卽泰興縣城﹐穿城向東南十里一土墩﹐過八墩卽靖江﹐皆康莊也。」余乃反身﹐移鑪於原位﹐叩首作謝而行。過泰興﹐卽有小車可附。申刻抵靖。投刺焉。良久﹐司閽者曰「範爺因公往常州去矣。」察其辭色﹐似有推托﹐余詰之曰「何日可歸﹖」曰「不知也。」余曰「𨿽一年亦將待之。」閽者會余意﹐私問曰「公與範爺嫡郎舅耶﹖」余曰「苟非嫡者﹐不待其歸矣。」閽者曰「公姑待之。」越三日﹐乃以回靖告﹐共挪二十五金。雇騾急返﹐蕓正形容慘變﹐咻咻涕泣。見余歸﹐卒然曰「君知昨午阿雙捲逃乎﹖倩人大索﹐今猶不得。失物小事﹐人系伊母臨行再三交托﹐今若逃歸﹐中有大江之阻﹐已覺堪虞﹐倘其父母匿子圖詐﹐將柰之何﹖且有何顏見我盟姊﹖」余曰「請勿急﹐卿慮過深矣。匿子圖詐﹐詐其富有也﹐我夫婦兩肩擔一口耳﹐況攜來半載﹐授衣分食﹐從未稍加撲責﹐鄰里咸知。此實小奴喪良﹐乘危竊逃。華家盟姊贈以匪人﹐彼無顏見卿﹐卿何反謂無顏見彼耶﹖今當一面呈縣立案﹐以杜後患可也。」蕓聞餘言﹐意似稍釋。然自此夢中囈語﹐時呼「阿雙逃矣」﹐或呼「憨何負我」﹐病勢日以增矣。余欲延醫診治﹐蕓阻曰﹔「妾病始因弟亡母喪﹐悲痛過甚﹐繼爲情感﹐後由忿激﹐而平素又多過慮﹐滿望努力做一好媳婦﹐而不能得﹐以至頭眩﹑怔忡諸癥畢備﹐所謂病人膏盲﹐良醫束手﹐請勿爲無益之費。憶妾唱隨二十三中﹐蒙君錯愛﹐百凡體卹﹐不以頑劣見棄﹐知己如君﹐得婿如此﹐妾已此生無憾﹗若布衣暖﹐菜飯飽﹐一室雍雍﹐優遊泉石﹐如滄浪亭﹑蕭爽樓之處境﹐眞成煙火神仙矣。神仙幾世才能修到﹐我輩何人﹐敢望神仙耶﹖彊而求之﹐致乾造物之忌﹐卽有情魔之擾。總因君太多情﹐妾生薄命耳﹗」因又嗚咽而言曰「人生百年﹐終歸一死。今中道相離﹐忽焉長別﹐不能終奉箕帚﹑目睹逢森娶婦﹐此心實覺耿耿。」言已﹐淚落如豆。余勉彊慰之曰「卿病八年﹐懨懨欲絕者屢矣﹐今何忽作斷腸語耶﹖」蕓曰「連日夢我父母放舟來接﹐閉目卽飄然上下﹐如行雲霧中﹐殆魂離而軀殼存乎﹖」余曰「此神不收捨﹐服以補劑﹐靜心調養﹐自能安痊。」蕓又唏噓曰「妾若稍有生機—綫﹐斷不敢驚君聽聞。今冥路已近﹐苟再不言﹐言無日矣。君之不得親心﹐流離顚沛﹐皆由妾故﹐妾死則親心自可挽回﹐君亦可免牽掛。堂上春秋髙矣﹐妾死﹐君宜早歸。如無力攜妾骸骨歸﹐不妨暫居於此﹐待君將來可耳。願君另續徳容兼備者﹐以奉雙親﹐撫我遺子﹐妾亦瞑目矣。」言至此﹐痛腸欲裂﹐不覺慘然大慟。余曰「卿果中道相捨﹐斷無再續之理﹐況『曾經滄海難爲水﹐除卻巫山不是云』耳。」蕓乃執余手而更欲有言﹐僅斷續疊言「來世」二宇﹐忽發喘口噤﹐兩目瞪視﹐千呼萬喚已不能言。痛淚兩行﹐涔涔流溢。旣而喘瀝微﹐淚漸幹﹐一靈縹緲﹐竟爾長逝﹗時嘉慶癸亥三月三十日也。當是時﹐孤燈一盞﹐舉目無親﹐兩手空拳﹐寸心欲碎。綿綿此恨﹐曷其有極﹗承吾友胡省堂以十金爲助﹐余盡室中所有﹐變賣一空﹐親爲成殮。嗚呼﹗蕓一女流﹐具男子之襟懷才識。歸吾門後﹐餘日奔走衣食﹐中饋缺乏﹐蕓能纖悉不介意。及余家居﹐惟以文字相辯析而已。卒之疾病顚連﹐賫恨以沒﹐誰致之耶﹖余有負閨中良友﹐又何可勝道哉﹖﹗奉勸世間夫婦﹐固不可彼此相仇﹐亦不可過於情篤。話云「恩愛夫妻不到頭」﹐如餘者﹐可作前車之鑑也。LLRR回煞之期﹐俗傳是日魂必隨煞而歸﹐故居中鋪設一如生前﹐且須鋪生前舊衣於牀上﹐置舊鞋於牀下﹐以待魂歸瞻顧﹐吳下相傳謂之「收眼光」。延羽士作法﹐先召於牀而後遣之﹐謂之「接眚」。邗江俗例﹐設酒肴於死者之室。一家盡出﹐調之「避眚」。以故有因避被竊者。蕓娘眚期﹐房東因同居而出避﹐鄰家囑余亦設肴遠避。眾冀魄歸一見﹐姑漫應之。同鄕張禹門諫余曰「因邪入邪﹐宜信其有﹐勿嘗試也。」余曰「所以不避而待之者﹐正信其有也。」張曰「回煞犯煞不利生人﹐夫人卽或魂歸﹐業已陰陽有間﹐竊恐欲見者無形可接﹐應避者反犯其鋒耳。」時余癡心不昧﹐彊對曰「死生有命。君果關切﹐伴我何如﹖」張口﹕「我當於門外守之﹐君有異見﹐一呼卽入可也。」余乃張燈入室﹐見鋪設宛然而音容已杳﹐不禁心傷淚湧。又恐淚眼模糊失所欲見﹐忍淚睜目﹐坐牀而待。撫其所遺舊服﹐香澤猶存﹐不覺柔腸寸斷﹐冥然昏去。轉念待魂而來﹐何去遽睡耶﹖開目四現﹐見席上雙燭靑焰熒熒﹐縮光如豆﹐毛骨悚然﹐通體寒栗。因摩兩手擦額﹐細矚之﹐雙焰漸起﹐髙至尺許﹐紙裱頂格幾被所焚。余正得借光四顧間﹐光忽又縮如前。此時心舂股栗﹐欲呼守者進觀﹐而轉念柔魂弱魄﹐恐爲盛陽所逼﹐悄呼蕓名而祝之﹐滿室寂然﹐一無所見﹐旣而燭焰復明﹐不復騰起矣。出告禹門﹐服余膽壯﹐不知余實一時情癡耳。蕓沒後﹐憶和靖「妻梅子鶴」語﹐自號梅逸。權葬蕓於揚州西門外之金桂山﹐俗呼郝家寶塔。買一棺之地﹐從遺言寄於此。攜木主還鄕﹐吾母亦爲悲悼﹐靑君﹑逢森歸來﹐痛哭成服。啟堂進言曰「嚴君怒猶未息﹐兄宜仍往揚州﹐俟嚴君歸裏﹐婉言勸解﹐再當專札相招。」余遂拜母別子女﹐痛哭一場﹐復至揚州﹐賣畫度日。因得常哭於蕓娘之墓﹐影單形只﹐備極淒涼﹐且偶經故居﹐傷心慘目。重陽日﹐鄰冢皆黃﹐蕓墓獨靑﹐守墳者曰「此好穴場﹐故地气旺也。」余暗祝曰「秋風已緊﹐身尙衣單﹐卿若有靈﹐佑我圖得一館﹐度此殘年﹐以持家鄕信息。」未幾﹐江都幕客章馭庵先生欲回浙江葬親﹐倩余代庖三月﹐得備禦寒之具。封篆出署﹐張禹門招寓其家。張亦失館﹐度歲艱難﹐商於余﹐卽以餘資二十金傾囊借之﹐且告曰「此本畱爲亡荊扶柩之費﹐一俟得有鄕音﹐償我可也。」是年卽寓張度歲﹐晨占夕卜﹐鄕音殊杳。至甲子三月﹐接靑君信﹐知吾父有病。卽欲歸蘇﹐又恐觸舊忿。正趑趄觀望間﹐復接靑君信﹐始痛悉吾父業已辭世。刺骨痛心﹐呼天莫及。無暇他計﹐卽星夜馳歸﹐觸首靈前﹐哀號流血。嗚呼﹗吾父一生辛苦﹐奔走於外。生余不肖﹐旣少承歡膝下﹐又未侍藥牀前﹐不孝之罪何可逭哉﹗吾母見余哭﹐曰「汝何此日始歸耶﹖」余曰「兒之歸﹐幸得靑君孫女信也。」吾母目余弟婦﹐遂默然。余入幕守靈至七﹐終無一人以家事告﹐以喪事商者。余自問人子之道已缺﹐故亦無顏詢問。一日﹐忽有向余索逋者登門饒舌﹐余出應曰「欠債不還﹐固應催索﹐然吾父骨肉未寒﹐乘凶追呼﹐未免太甚。」中有一人私謂余曰「我等皆有人招之使來﹐公且避出﹐當向招我者索償也。」余曰「我欠我償﹐公等速退﹗」皆唯唯而去。余因呼啟堂諭之曰「兄𨿽不肖﹐並未作惡不端﹐若言出嗣降服﹐從未得過纖毫嗣產﹐此次奔喪歸來﹐本人子之道﹐豈爲產爭故耶﹖大丈夫貴乎自立﹐我旣一身歸﹐仍以一身去耳﹗」言已﹐返身入幕﹐不覺大慟。叩辭吾母﹐走告靑君﹐行將出走深山﹐求赤松子於世外矣。靑君正勸阻間﹐友人夏南燻字淡安﹑夏逢泰字揖山兩昆季尋蹤而至﹐抗聲諫余曰「家庭若此﹐固堪動忿﹐但足下父死而母尙存﹐妻喪而子未立﹐乃竟飄然出世﹐於心安乎。」余曰「然則如之何﹖」淡安曰「奉屈暫居寒舍﹐聞石琢堂殿撰有告假回籍之信﹐盍俟其歸而往謁之﹖其必有以位置君也。」余曰「凶喪未滿百日﹐兄等有老親在堂﹐恐多未便。」揖山曰「愚兄弟之相邀﹐亦家君意也。足下如執以爲不便﹐四鄰有禪寺﹐方丈僧與余交最善﹐足下設榻於寺中﹐何如﹖」余諾之。靑君曰「祖父所遺房產﹐不下三四千金﹐旣已分毫不取。豈自己行囊亦捨去耶﹖我往取之﹐徑送禪寺父親處可也。」因是於行囊之外﹐轉得吾父所遺圖書﹑硯臺﹑筆筒數件。寺僧安置予於大悲閣。閣南向﹐向東設神像﹐隔西首一間﹐設月窗﹐緊對佛龕﹐中爲作佛事者齋食之地。余卽設榻其中﹐臨門有關聖提刀立像﹐極威武。院中有銀杏一株﹐大三抱﹐蔭覆滿閣﹐夜靜風聲如吼。揖山常攜酒果來對酌﹐曰「足下一人獨處﹐夜深不寐﹐得無畏怖耶﹖」余口﹕「僕一生坦直﹐胸無穢念﹐何怖之有﹖」居未幾﹐大雨傾盆﹐連宵達旦三十條天﹐時慮銀杏折枝﹐壓梁傾屋。賴神默佑﹐竟得無恙。而外之墻坍屋倒者不可勝計﹐近處田禾俱被漂沒。余則日與僧人作畫﹐不見不聞。七月初﹐天始霽﹐揖山尊人號幾蒓薌有交易赴崇明﹐偕余往﹐代筆書券得二十金。歸﹐值吾父將安葬﹐啟堂命逢森向余曰「叔因葬事乏用﹐欲助一二十金。」余擬傾囊與之﹐揖山不允﹐分幫其半。余卽攜靑君先至墓所﹐葬旣畢﹐仍返大悲閣。九月杪﹐揖山有田在東海永寨沙﹐又偕余往收其息。盤桓兩月﹐歸已殘冬﹐移寓其家雪鴻艸堂度歲。眞異姓骨肉也。乙丑七月﹐琢堂始自都門回籍。琢堂名韞玉﹐字執如﹐琢堂其號也﹐與余爲總角交。乾隆庚戌殿元﹐出爲四川重慶守。白蓮教之亂﹐三年戎馬﹐極著勞績。及歸﹐相見甚歡﹐旋於重九日挈眷重赴四川重慶之任﹐邀餘同往。余卽四別吾母於九妹倩陸尙吾家﹐蓋先君故居已屬他人矣。吾母囑曰「汝弟不足恃﹐汝行須努力。重振家聲﹐全望汝也﹗」逢森送余至半途﹐忽淚落不已﹐因囑勿送而返。舟出京口﹐琢堂有舊交王惕夫孝廉在淮揚鹽署﹐繞道往晤﹐余與偕往﹐又得一顧蕓娘之墓。返舟由長江溯流而上﹐一路遊覽名勝。至湖北之荊州﹐得升潼關觀察之信﹐遂畱余雨其嗣君惇夫眷屬等﹐暫寓荊州﹐琢堂輕騎減從至重慶度歲﹐遂由成都歷棧道之任。丙寅二月﹐川眷始由水路往﹐至樊城登陸。途長費短﹐車重人多﹐斃馬折輪﹐備嘗辛苦。抵潼關甫三月﹐琢堂又升山左廉訪﹐淸風兩袖。眷屬不能偕行﹐暫借潼川書院作寓。十月杪﹐始支山左廉俸﹐專人接眷。附有靑君之書﹐駭悉逢森於四月間夭亡。始憶前之送余墮淚者﹐蓋父子永訣也。嗚呼﹗蕓僅一子﹐不得延其嗣續耶﹗琢堂聞之﹐亦爲之浩嘆﹐贈餘一妾﹐重入春夢。從此擾擾攘攘﹐又不知夢醒何時耳。●卷四浪遊記快余遊幕三十年來﹐天下所未到者﹐蜀中﹑黔中與滇南耳。惜乎輪蹄徵逐﹐處處隨人﹐山水怡情﹐雲煙過眼﹐不道領略其大槪﹐不能探僻尋幽也。余凡事喜獨出己見﹐不屑隨人是非﹐卽論詩品畫﹐莫不存人珍我棄﹑人棄我取之意﹐故名勝所在﹐貴乎心得﹐有名勝而不覺其佳者﹐有非名勝面自以爲妙者﹐聊以平生歷歷者記之。余年十五時﹐吾父稼夫公館於山陰趙明府幕中。有趙省齋先生名傳者﹐杭之宿儒也﹐趙明府延教其子﹐吾父命余亦拜投門下。暇日出遊﹐得至吼山﹐離城約十餘里。不通陸路。近山見一石洞﹐上有片石橫裂欲墮﹐卽從其下蕩舟入。豁然空其中﹐四面皆峭壁﹐俗名之曰「水園」。臨流建石閣五椽﹐對面石壁有「觀魚躍」三宇﹐水深不測﹐相傳有巨鱗潛伏﹐余投餌試之﹐僅見不盈尺者出而唼食焉。閣後有道通旱園﹐拳石亂矗﹐有橫闊如掌者﹐有柱石平其頂而上加大石者﹐鑿痕猶在﹐一無可取。遊覽旣畢﹐宴於水閣﹐命從者放爆竹﹐轟然一響﹐萬山齊應﹐如聞霹靂生。此幼時快遊之始。惜乎蘭亭﹑禹陵未能一到﹐至今以爲憾。至山陰之明年﹐先生以親老不遠遊﹐設帳於家﹐余遂從至杭﹐西湖之勝因得暢遊。結構之妙﹐予以龍井爲最﹐小有天園次之。石取天竺之飛來峯﹐城隍山之瑞石古洞。水取玉泉﹐以水淸多魚﹐有活潑趣也。大約至不堪者﹐葛嶺之瑪瑙寺。其餘湖心亭﹐六一泉諸景﹐各有妙處﹐不能盡述﹐然皆不脫脂粉气﹐反不如小靜室之幽僻﹐雅近天然。蘇小墓在西泠橋側。土人指示﹐初僅半丘黃土而已﹐乾隆庚子聖駕南巡﹐曾一詢及﹐甲辰春復舉南巡盛典﹐則蘇小墓已石築其墳﹐作八角形﹐上立一碑﹐大書曰「錢塘蘇小小之墓」。從此弔古騷人不須徘徊探訪矣。餘思古來烈魄忠魂堙沒不傳者﹐固不可勝數﹐卽傳而不久者亦不爲少﹐小小一名妓耳﹐自南齊至今。盡人而知之﹐此殆靈气所鐘﹐爲湖山點綴耶﹖橋北數武有祟文書院﹐余曾與同學趙緝之投考其中。時值長夏﹐起極早﹐出錢塘門﹐過昭慶寺﹐上斷橋﹐坐石闌上。旭日將升﹐朝霞映於柳外﹐盡態極妍﹔白蓮香裏﹐淸風徐來﹐令人心骨皆淸。步至書院﹐題猶未出也。午後交卷。偕緝之納涼於紫雲洞﹐大可容數十人﹐石竅上透日光。有入設短幾矮凳﹐賣酒於此。解衣小酌﹐嘗鹿脯甚妙﹐佐以鮮菱雪藕﹐微酣出洞。緝之曰「上有朝陽臺﹐頗髙曠﹐盍往一遊﹖」余亦興發﹐奮勇登其巓﹐覺西湖如鏡﹐杭城如丸﹐錢塘江如帶﹐極目可數百里。此生平第一大觀也。坐良久﹐陽烏將落﹐相攜下山﹐南屏晚鐘動矣。韜光﹑雲棲路遠未到﹐其紅門局之梅花﹐姑姑廟之鐵樹﹐不過爾爾。紫陽洞予以爲必可觀﹐而訪尋得之﹐洞口僅容—指﹐涓涓流水而已﹐相傳中有洞天﹐恨不能抉門而入。淸明日﹐先生春祭掃墓﹐挈餘同遊。墓在東嶽﹐是鄕多竹﹐墳丁掘未出土之毛筍﹐形如梨而尖﹐作羹供客。餘甘之﹐盡其兩碗。先生曰「噫﹗是𨿽味美而克心血﹐宜多食肉以解之。」余素不貪屠門之嚼﹐至是飯量且因筍而減﹐歸途覺煩躁﹐唇舌幾裂。過石屋洞﹐不甚可觀。水樂洞峭壁多藤蘿﹐入洞如斗室﹐有泉流甚急﹐其聲瑯瑯。池廣僅三尺﹐深五寸許﹐不溢亦不竭。余俯流就飲﹐煩躁頓解。洞外二小亭﹐坐其中可聽泉聲。衲子請觀萬年缸。缸在香積廚﹐形甚巨﹐以竹引泉灌其內﹐聽其滿溢﹐年久結苔厚尺許﹐冬日不冰﹐故不損也。辛丑秋八月吾父病瘧返裏﹐寒索火﹐熱索冰﹐余諫不聽﹐竟轉傷寒﹐病勢日重。余侍奉湯藥﹐晝夜不交睫者幾一月。吾婦蕓娘亦大病﹐懨懨在牀。心境惡劣﹐莫可名狀。吾父呼余囑之曰「我病恐不起﹐汝守數本書﹐終非糊口計﹐我托汝於盟弟蔣思齋﹐仍繼吾業可耳。」越日思齋來﹐卽於榻前命拜爲師。未幾﹐得名醫徐觀蓮先生診治﹐父病漸痊。蕓亦得徐力起牀。而余則從此習幕矣。此非快事﹐何記於此﹖曰﹕此拋書浪遊之始﹐故記之。思齋先生名襄﹐是年冬﹐卽相隨習幕於奉賢宮捨。有同習幕者﹐顧姓名金鑑﹐宇鴻幹﹐號紫霞﹐亦蘇州人也。爲人慷慨剛毅﹐直諒不阿﹐長餘一歲﹐呼之爲兄。鴻幹卽毅然呼余爲弟﹐傾心相交。此余第一知己交也﹐惜以二十二歲卒﹐余卽落落寡交﹐今年且四十有六矣﹐茫茫滄海﹐不知此生再遇知己如鴻幹者否﹖憶與鴻幹訂交﹐襟懷髙曠﹐時興山居之想。重九日﹐余與鴻幹俱在蘇﹐有前輩王小俠與吾父稼夫公喚女伶演劇﹐宴客吾家﹐余患其擾﹐先一日約鴻幹赴寒山登髙﹐借訪他日結廬之地。蕓爲整理小酒﹝木盍﹞。越日天將曉﹐鴻幹已登門相邀。遂攜﹝木盍﹞出胥門﹐入面肆﹐各飽食。渡胥江﹐步至橫塘棗市橋﹐雇一葉扁舟﹐到山日猶未午。舟子頗循良﹐令其糴米煮飯。余兩人上岸﹐先至中峯寺。寺在支硎古剎之南﹐循道而上﹐寺藏深樹﹐山門寂靜﹐地僻僧閒﹐見余兩人不衫不履﹐不甚接待﹐余等志不在此﹐未深入。歸舟﹐飯已熟。飯畢﹐舟子攜﹝木盍﹞相隨﹐矚其子守船﹐由寒山至髙義園之自云精舍。軒臨峭壁﹐飛鑿小池﹐圍以石欄﹐一泓秋水﹐崖懸薜荔﹐墻積莓苔。坐軒下﹐惟聞落葉蕭蕭﹐悄無人迹。出門有一亭﹐囑舟子坐此相候。余兩人從石罅中入﹐名「一綫天」﹐循級盤旋﹐直造其巓﹐曰「上白雲」﹐有庵已坍頹﹐存一危棧﹐僅可遠眺。小憩片刻﹐卽相扶而下﹐舟子曰「登髙忘攜酒﹝木盍﹞矣。」鴻幹曰「我等之遊﹐欲覓偕隱地耳﹐非專爲登髙也。」舟子曰「離此南行二三里﹐有上沙村﹐多人家﹐有隙地﹐我有表戚範姓居是村﹐盍往一遊﹖」余喜曰「此明末徐俟齋先生隱居處也﹐有園聞極幽雅﹐從未一遊。」於是舟子導往。村在兩山夾道中。園依山而無石﹐老樹多極紆回盤郁之勢﹐亭榭窗欄盡從朴素﹐竹籬茆捨﹐不愧隱者之居。中有皂莢亭﹐樹大可兩抱。余所歷園亭﹐此爲第一。園左有山﹐俗呼雞籠山﹐山峯直豎﹐上加大石﹐如杭城之瑞石古洞﹐而不及其玲瓏。旁一靑石加榻﹐鴻幹臥其上曰「此處仰觀峯嶺﹐俯視園亭﹐旣曠且幽﹐可以開樽矣。」因拉舟子同飲﹐或歌或嘯﹐大暢胸懷。土人知余等覓地而來﹐誤以爲堪輿﹐以某處有好風水相告。鴻幹曰「但期合意﹐不論風水。」﹝豈意竟成讖語﹗﹞酒瓶旣罄﹐各采野菊插滿兩鬢。歸舟﹐日已將沒。更許抵家﹐客猶未散。蕓私告余曰「女伶中有蘭官者﹐端莊可取。」余假傳母命呼之入內﹐握其腕而睨之﹐果丰頤白膩。余顧蕓曰「美則美矣﹐終嫌名不稱實。」蕓曰「肥者有福相。」余曰「馬虧嵬之禍﹐玉環之福安在﹖」蕓以他辭遣之出。謂余曰「今日君又大醉耶﹖」余乃歷述所遊﹐蕓亦神往者久之。癸卯春﹐余從思齋先生就維揚之聘﹐始見金﹑焦面目。金山宜遠觀﹐焦山宜近視﹐惜余往來其間未嘗登眺。渡江而北﹐漁洋所謂「綠楊城郭是揚州」一語已活現矣﹗平山堂離城約三四里﹐行其途有八九里﹐𨿽全是人工﹐而奇思幻想﹐點綴天然﹐卽閬苑瑤池﹑瓊樓玉宇﹐諒不過此。其妙處在十餘家之園亭合而爲一﹐聯絡至山﹐气勢俱貫。其最難位置處﹐出城入景﹐有一里許緊沿城郭。夫城綴於曠遠重山間﹐方可入畫﹐園林有此﹐蠢笨絕倫。而觀其或亭或臺﹑或墻或石﹑或竹或樹﹐半隱半露間﹐使遊人不覺其觸目﹐此非胸有丘壑者斷難下手。城盡﹐以虹園爲首折面向北﹐有石梁曰「虹橋」﹐不知園以橋名乎﹖橋以園名乎﹖蕩舟過﹐曰「長堤春柳」﹐此景不綴城腳而綴於此﹐更見布置之妙。再折而西﹐壘土立廟﹐曰「小金山」﹐有此一擋便覺气勢緊湊﹐亦非俗筆。聞此地本沙土﹐屢築不成﹐用木排若干﹐層疊加土﹐費數萬金乃成﹐若非商家﹐烏能如是。過此有勝槪樓﹐年年觀競渡於此。河面較寬﹐南北跨一蓮花橋﹐橋門通八面﹐橋面設五亭﹐揚人呼爲「四盤一暖鍋」﹐此思窮力竭之爲﹐不甚可取。橋南有蓮心寺﹐寺中突起喇嘛白塔﹐金頂纓絡﹐商矗雲霄﹐殿角紅墻松柏掩映﹐鐘磬時聞﹐此天下園亭所未有者。過橋見三層髙閣﹐畫棟飛檐﹐五采絢爛﹐疊以太湖石﹐圍以白石欄﹐名目「五云多處」﹐如作文中間之大結構也。過此名「蜀岡朝陽」﹐平坦無奇﹐且屬附會。將及山﹐河面漸束﹐堆土植竹樹﹐作四五曲。似已山窮水盡﹐而忽豁然開朗﹐平山之萬松林已列於前矣。「平山堂」爲歐陽文忠公所書。所謂淮東第五泉﹐眞者在假山石洞中﹐不過一井耳﹐味與天泉同﹔其荷亭中之六孔鐵井欄者﹐乃系假設﹐水不堪飲。九峯園另在南門幽靜處﹐別饒天趣﹐余以爲諸園之冠。康山未到﹐不識如何。此皆言其大槪﹐其工巧處﹑精美處﹐不能盡述﹐大約宜以艷妝美人目之﹐不可作浣紗溪上觀也。余適恭逢南巡盛典﹐各工告竣﹐敬演接駕點綴﹐因得暢其大觀﹐亦人生難遇者也。甲辰之春﹐余隨待吾父於吳江明府幕中﹐與山陰章蘋江﹑武林章映牧﹑苕溪頤藹泉諸公同事﹐恭辦南斗圩行宮﹐得第二次瞻仰天顏。一日﹐天將晚矣﹐忽動歸興。有辦差小快船﹐雙艫兩漿﹐於太湖飛棹疾馳﹐吳俗呼爲「出水轡頭」﹐轉瞬已至吳門橋。卽跨鶴騰空﹐無此神爽。抵家﹐晚餐未熟也。吾鄕素尙繁華﹐至此日之爭奇奪勝﹐較昔尢奢。燈彩眩眸﹐笙歌聒耳﹐古人所謂「畫棟雕甍」﹑「珠簾繡幕」﹑「玉欄幹」﹑「錦步障」﹐不啻過之。余爲友人東拉西扯﹐助其插花結彩﹐閒則呼朋引類﹐劇飲狂歌﹐暢懷遊覽﹐少年豪興﹐不倦不疲。苟生於盛世而仍居僻壤﹐安得此遊觀哉﹖是年﹐何明府因事被議﹐吾父卽就海寧王明府之聘。嘉興有劉蕙階者﹐長齋佞佛﹐來拜吾父。其家在煙雨樓側﹐一閣臨河﹐曰「水月居」﹐其湧經處也﹐潔靜如僧捨。煙雨樓在鏡湖之中﹐四岸皆綠楊﹐惜無多竹。有平臺可遠眺﹐漁舟星列﹐漠漠平波﹐似宜月夜。衲子備素齋甚佳。至海寧﹐與白門史心月﹑山陰兪午橋同事。心月一子名燭衡﹐澄靜緘默﹐彬彬儒雅﹐與余莫逆﹐此生平第二知心交也。惜萍水相逢﹐聚首無多日耳。遊陳氏安瀾園﹐地占百畝﹐重樓復閣﹐夾道回廊﹔池甚廣﹐橋作六曲形﹔石滿藤蘿﹐鑿痕全掩﹔古木千章﹐皆有參天之勢﹔鳥啼花落﹐如人深山。此人工而歸於天然者。余所歷平地之假石園亭﹐此爲第一。曾於桂花樓中張宴﹐諸味盡爲花气所奪﹐惟醬姜味不變。姜接之性老而愈辣﹐以諭忠節之臣﹐洵不虛也。出南門卽大海﹐一日兩潮﹐如萬丈銀堤破海而過。船有迎潮者﹐潮至﹐反棹相向﹐於船頭設一木招﹐狀如長柄大刀﹐招一捺﹐潮卽分破﹐船卽隨招而入﹐俄頃始浮起﹐撥轉船頭隨潮而去﹐頃刻百里。塘上有塔院﹐中秋夜曾隨吾父觀潮於此。循塘東約三十里﹐名尖山﹐一峯突起﹐撲入海中﹐山頂有LLRR閣﹐匾曰「海闊天空」﹐一望無際﹐但見怒濤接天而已。余年二十有五﹐應徽州績溪克明府之召﹐由武林下「江山船」﹐過富春山﹐登子陵釣臺。臺在山腰﹐一峯突起﹐離水十餘丈。豈漢時之水競與峯齊耶﹖月夜泊界口﹐有巡檢署﹐「山髙月小﹐水落石出」﹐此景宛然。黃山僅見其腳﹐惜未一瞻面目。績溪城處於萬山之中﹐彈丸小邑﹐民情淳朴。近城有石鏡山﹐由山彎中曲折中里許﹐懸崖急湍﹐濕翠欲滴﹔漸髙至山腰﹐有一方石亭﹐四面皆陡壁﹔亭左石削如屏﹐靑色光潤﹐可鑑人形﹐俗傳能照前生。黃巢至此﹐照爲猿猴形﹐縱火焚之﹐故不復現。離域十里有火雲洞天﹐石紋盤結﹐凹凸廛巖﹐如黃鶴山樵筆意﹐而雜亂無章﹐洞石皆深絳色。旁有一庵甚幽靜﹐鹽商程虛谷曾招遊設宴於此。席中有肉饅頭﹐小沙彌眈眈旁視﹐授以四枚﹐臨行以番銀二圓爲酬﹐山僧不識﹐推不受。告以一枚可易靑錢七百餘文﹐僧以近無易處﹐仍不受。乃攢湊靑蚨六百文付之﹐始欣然作謝。他日余邀同人攜﹝木盍﹞再往﹐老僧囑曰「曩者小徒不知食何物而腹瀉﹐今勿再與。」可知藜藿之腹不受肉味﹐良可嘆也。余謂同人曰「作和尙者﹐必用此等僻地﹐終身不見不聞﹐或可修眞養靜。若吾鄕之虎丘山﹐終日目所見者妖童艷妓﹐耳所聽者弦索笙歌﹐鼻所聞者佳肴美酒﹐安得身如枯木﹑心如死灰哉﹖」又去城三十里﹐名曰仁裏﹐有花果會﹐十二年一舉﹐每舉各出盆花爲賽。余在績溪適逢其會﹐欣然欲往﹐苦無轎馬﹐乃教以斷竹爲杠﹐縛椅爲轎﹐雇人肩之而去﹐同遊者惟同事許策廷﹐見者無不訝笑。至其地﹐有廟﹐不知供何神。廟前曠處髙搭戲臺﹐畫梁方柱極其巍煥﹐近視則紙紮彩畫﹐抹以油漆者。鑼聲忽至﹐四人擡對燭大如斷柱﹐八人擡一豬大若牯牛﹐蓋公養十二年始宰以獻神。策廷笑曰「豬固壽長﹐神亦齒利。我若爲神﹐烏能享此。」余曰「亦足見其愚誠也。」入廟﹐殿廊軒院所設花果盆玩﹐並不剪枝拗節﹐盡以蒼老古怪爲佳﹐大半皆黃山松。旣而開場演劇﹐人如潮湧而至﹐余與策廷遂避去。未兩載﹐余與同事不合﹐拂衣歸裏。余自績溪之遊﹐見熱鬧場中卑鄙之狀不堪入目﹐因易儒爲賈。余有姑丈袁萬九﹐在盤溪之仙人塘作釀酒生涯﹐余與施心耕附資合夥。袁酒本海販﹐不一載﹐值臺灣林爽文之亂﹐海道阻隔﹐貨積本折﹐不得已仍爲馮婦。館江北四年﹐一無快遊可記。迨居蕭爽樓﹐正作煙火神仙﹐有表妹倩徐秀峯自粵東歸﹐見余閱居﹐慨然曰「足下待露而爨﹐筆耕而炊﹐終非久計﹐盍偕我作嶺南遊﹖當不僅獲蠅頭利也。」蕓亦勸余曰「乘此老親尙健﹐子尙壯年﹐與其商柴計米而尋歡﹐不如一勞永逸。」余乃商諸交遊者﹐集資作本。蕓會亦自辦繡貨及嶺南所無之蘇酒醉蟹等物。稟知堂上﹐於小春十日﹐偕秀峯由東壩出蕪湖口。長江初歷﹐大暢襟懷。每晚舟泊後﹐必小酌船頭。見捕魚者罾冪不滿三尺﹐孔大約有四寸﹐鐵箍四角﹐似取易沈。余笑曰「聖人之教𨿽曰『罟不用數』﹐而如此之大孔小罾﹐焉能有獲﹖」秀峯曰﹔「此專爲网﹝魚便﹞魚設也。」見其系以長綆﹐忽起忽落﹐似探魚之有無。末幾﹐急挽出水﹐已有﹝魚便﹞魚枷罾孔而起矣。余始喟然曰「可知一己之見﹐未可測其奧妙。」一日﹐見江心中一峯突起﹐四無依倚。秀峯曰「此小孤山也。」霜林中﹐殿閣參差。乘風徑過﹐惜未一遊。至滕王閣﹐猶吾蘇府學之尊經閣移於胥門之大馬頭﹐王子安序中所云不足信也。卽於閣下換髙尾昂首船﹐名「三板子」﹐由贛關至南安登陸。值餘三十誕辰﹐秀峯備面爲壽。越日過大庾嶺﹐出巓一亭﹐匾曰「舉頭日近」﹐言其髙也。山頭分爲二﹐兩邊峭壁﹐中畱一道如石巷。口列兩碑﹐一曰「急流勇退」﹐一曰「得意不可再往」。山頂有梅將軍祠﹐未考爲何朝人。所謂嶺上梅花﹐並無一樹﹐意者以梅將軍得名梅嶺耶﹖余所帶送禮盆梅﹐至此將交臘月﹐已花落而葉黃矣。過嶺出口﹐山川風物便覺頓殊。嶺西一山﹐石竅玲瓏﹐已忘其名﹐輿夫曰「中有仙人牀榻。」匆匆竟過﹐以未得遊爲悵。至南雄﹐雇老龍船﹐過佛山鎭﹐見人家墻頂多列盆花﹐葉如冬靑﹐花如牡丹﹐有大紅﹑粉白﹑粉紅三種﹐蓋山茶花也。臘月望﹐始抵省城﹐寓靖海門內﹐賃王姓臨街樓屋三椽。秀峯貨物皆銷與當道﹐余亦隨其開單拜客﹐卽有配禮者絡繹取貨﹐不旬日而餘物已盡。除夕蚊聲如雷。歲朝賀節﹐有棉袍紗套者。不惟气候迥別﹐卽土著人物﹐同一五官而神情迥異。正月旣望﹐有署中園鄕三友拉余遊河觀妓﹐名曰「打水圍」﹐妓名「老舉」。於是同出靖海門﹐下小艇﹝如剖分之半蛋而加篷焉﹞﹐先至沙面。妓船名「花艇」﹐皆對頭分排﹐中畱水巷以通小艇往來。每幫約一二十號﹐橫木綁定﹐以防海風。兩船之間釘以木樁﹐套以藤圈﹐以便隨潮長落。鴇兒呼爲「梳頭婆」﹐頭用銀絲爲架﹐髙約四寸許﹐空其中而蟠發於外﹐以長耳挖插一朵花於鬢﹐身披元靑短襖﹐著元靑長褲﹐管拖腳背﹐腰束汗巾﹐或紅或綠﹐赤足撒鞋﹐式如梨園旦腳。登其艇﹐卽躬身笑迎﹐搴幃入艙。旁列椅杌﹐中設大炕﹐一門通艄後。婦呼有客﹐卽聞履聲雜沓而出﹐有挽髻者﹐有盤辮者﹐傅粉如粉墻﹐搽脂如橊火﹐或紅襖綠褲﹐或綠襖紅褲﹐有著短襪而撮繡花蝴蝶履者﹐有赤足而套銀腳鐲者﹐或蹲於炕﹐或倚於門﹐雙瞳閃閃﹐一言不發。余顧秀峯曰「此何爲者也﹖」秀峯曰「目成之後﹐招之始相就耳。」余試招之﹐果卽歡容至前﹐袖出檳榔爲敬。入口大嚼﹐澀不可耐﹐急吐之﹐以紙擦唇﹐其吐如血。合艇畱大笑。又至軍工廠﹐妝束亦相等﹐惟長幼皆能琵琶而已。與之言﹐對曰「﹝口迷﹞」﹐「﹝口迷﹞」者﹐「何」也。余曰「『少不入廣』者﹐以其銷魂耳﹐若此野妝蠻語﹐誰爲動心哉﹖」一友曰「潮幫妝束如仙﹐可往一遊。」至其幫﹐排舟亦如沙面。有著名鴇兒素娘者﹐妝束如花鼓婦。其粉頭衣皆長領﹐頸套項鎖﹐前發齊眉﹐後發垂肩﹐中挽一鬏似丫髻﹐裹足者著裙﹐不裹足者短襪﹐亦著蝴蝶履﹐長拖褲管﹐語音可辯。而余終嫌爲異服﹐興趣索然。秀峯曰「靖海門對渡有揚幫﹐畱吳妝﹐君往﹐必有合意者。」一友曰「所謂揚幫者﹐僅一鴇兒﹐呼曰邵寡婦﹐攜一媳日大姑﹐系來自揚州﹐餘皆湖廣江西人也。」因至揚幫。對面兩排僅十餘艇﹐其中人物皆雲鬟霧鬢﹐脂粉薄施﹐闊袖長裙﹐語音了了﹐所謂邵寡婦者殷勤相接。遂有一友另喚酒船﹐大者曰「恆﹝舟婁﹞」﹐小者曰「沙姑艇」﹐作東道相邀﹐請余擇妓。余擇一雛年者﹐身材狀貌有類余婦蕓娘﹐而足極尖細﹐名喜兒。秀峯喚一統名翠姑。餘皆各有舊交。放艇中流﹐開懷暢飲。至更許﹐余恐不能自持﹐堅欲回寓﹐而城已下鑰久矣。蓋海疆之城﹐日落卽閉﹐余不知也。及終席﹐有臥喫鴉片煙者﹐有擁妓而調笑者﹐使頭各送衾枕至﹐行將連牀開鋪。余暗詢喜兒﹕「汝本艇可臥否﹖」對曰「有寮可居﹐未知有客否也。」﹝寮者﹐船頂之樓。﹞余曰「姑往探之。」招小艇渡至邵船﹐但見合幫燈火相對如長廊﹐寮適無客。鴇兒笑迎曰「我知今日貴客來﹐故畱寮以相待也。」余笑曰「姥眞荷葉下仙人哉﹗」遂有使頭移燭相引﹐由艙後梯而登。宛如斗室﹐旁一長榻﹐几案俱備。揭簾再進﹐卽在頭艙之頂﹐牀亦旁設﹐中間方窗嵌以玻璃﹐不火而光滿一室﹐蓋對船之燈光也。衾帳鏡奩﹐頗極華美。喜兒曰「從臺可以望月。」卽在梯門之上疊開一窗﹐蛇行而出﹐卽後梢之頂也。三面皆設短欄﹐一輪明月﹐水闊天空。縱橫如亂葉浮水者﹐酒船也﹔閃爍如繁星列天者﹐酒船之燈也﹔更有小艇梳織往來﹐笙歌弦索之聲雜以長潮之沸﹐令人情爲之移。余曰「『少不入廣』﹐當在斯矣﹗」惜余婦蕓娘不能偕遊至此﹐回顧喜兒﹐月下依稀相似﹐因挽之下臺﹐息燭而臥。天將曉﹐秀峯等已哄然至﹐余披衣起迎﹐皆責以昨晚之逃。余曰「無他﹐恐公等掀衾揭帳耳﹗」遂同歸寓。越數日﹐偕秀峯遊海珠寺。寺在水中﹐圍墻若城四周。離水五尺許有洞﹐設大炮以防海寇﹐潮長潮落﹐隨水浮沈﹐不覺炮門之或髙或下﹐亦物理之不可測者。十三洋行在幽蘭門之西﹐結構與洋畫同。對渡名花地﹐花木甚繁﹐廣州賣花處也。余自以爲無花不識﹐至此僅識十之六七﹐詢其名有《羣芳譜》所未載者﹐或土音之不同欽﹖海珠寺規模極大﹐山門內植榕樹﹐大可十餘抱﹐陰濃如蓋﹐秋冬不凋。柱檻窗欄皆以鐵梨木爲之。有菩提樹﹐其葉似柿﹐浸水去皮﹐肉筋細如蟬翼紗﹐可裱小冊寫經。歸途訪喜兒於花艇﹐適翠﹑喜二妓俱無客。茶罷欲行﹐挽畱再三。余所屬意在寮﹐而其媳大姑已有酒客在上﹐因渭邵鴇兒曰「若可同往寓中﹐則不妨一敍。」邵曰「可。」秀峯先歸﹐囑從者整理酒肴。余攜翠﹑喜至寓。正談笑間﹐適郡署王懋老不期來﹐挽之同飲。酒將沾唇﹐忽聞樓下人聲嘈雜﹐似有上樓之勢﹐蓋房東一侄素無賴﹐知余招妓﹐故引人圖詐耳。秀蜂怨曰「此皆三白一時髙興﹐不合我亦從之。」余曰「事已至此﹐應速思退兵之計﹐非斗口時也。」懋老曰「我當先下說之。」余卽喚僕速雇兩轎﹐先脫兩妓﹐再圖出城之策。聞懋老說之不退﹐亦不上樓。兩轎已備﹐余僕手足頗捷﹐令其向前開路﹐秀挽翠姑繼之﹐余挽喜兒於後﹐一哄而下。秀峯﹑翠姑得僕力已出門去﹐喜兒爲橫手所拿﹐余急起腿﹐中其臂﹐手一松面喜兒脫去﹐余亦乘勢脫身出。余僕猶守於門﹐以防追搶。急問之曰「見喜兒否﹖」僕曰「翠姑已乘轎去﹐喜娘但見其出﹐未見其乘轎也。」余急燃炬﹐見空轎猶在路旁。急追至靖海門﹐見秀峯侍翠轎而立﹐又問之﹐對曰「或應投東﹐而反奔西矣。」急反身﹐過寓十餘家﹐聞暗處有喚餘者﹐燭之﹐喜兒也﹐遂納之轎﹐肩而行。秀峯亦奔至﹐曰「幽蘭門有水竇可出﹐已托人賄之啟鑰﹐翠姑去矣﹐喜兒速往﹗」余曰「君速回寓退兵﹐翠﹑喜交我﹗」至水竇邊﹐果已肩鑰﹐翠先在。余遂左掖喜﹐右挽翠﹐折腰鶴步﹐踉蹌出竇。天適微雨﹐路滑如油﹐至河幹沙面﹐笙歌正盛。小艇有識翠姑者﹐招呼登舟。始見喜兒首如飛蓬﹐釵環俱無有。余曰「被搶去耶﹖」喜兒笑曰「聞此皆赤金﹐阿母物也﹐妾於下樓時已除去﹐藏於囊中。若被搶去﹐累君賠償耶。」余聞言﹐心甚徳之﹐令其重整釵環﹐勿捨阿母﹐托言寓所人雜﹐故仍歸舟耳。翠姑如言告母﹐並曰「酒菜已飽﹐備粥可也。」時寮上酒客已去﹐邵鴇兒命翠亦陪余登寮。見兩對繡鞋泥污已透。三人共粥﹐聊以充饑。剪燭絮談﹐始悉翠籍湖南﹐喜亦豫產﹐本姓歐陽﹐父亡母醮﹐爲惡叔所賣。翠姑告以迎新送舊之苦﹐心不歡必彊笑﹐酒不勝必彊飲﹐身不快必彊陪﹐喉不爽必彊歌。更有乖張其性者﹐稍不合意﹐卽擲酒翻案﹐大聲辱罵﹐假母不察﹐反言接待不周﹐又有惡客徹夜蹂躪﹐不堪其擾。喜兒年輕初到﹐母猶惜之。不覺淚隨言落。喜兒亦嘿然涕泣。余乃挽喜入杯﹐撫慰之。矚翠姑臥於外榻﹐蓋因秀峯交也。自此或十日或五日﹐必遣人來招﹐喜或自放小艇﹐親至河幹迎接。余每去必邀秀峯﹐不邀他客﹐不另放艇。一夕之歡﹐番銀四圓而已。秀峯今翠明紅﹐俗謂之跳槽﹐甚至一招兩妓﹔余則惟喜兒一人﹐偶獨往﹐或小酌於平臺﹐或淸談於寮內﹐不令唱歌﹐不彊多欽﹐溫存體卹﹐一艇怡然﹐鄰妓皆羨之。有空閒無客者﹐知余在寮﹐必來相訪。合幫之妓無一不識﹐每上其艇﹐呼餘聲不絕﹐余亦左顧右盼﹐應接不暇﹐此𨿽揮霍萬金所不能致者。餘四月在彼處﹐共費百餘金﹐得嘗荔枝鮮果﹐亦生平快事。後鴇兒欲索五百金彊余納喜﹐余患其擾﹐遂圖歸計。秀峯迷戀於此﹐因勸其購一妾﹐仍由原路返吳。明年﹐秀峯再往﹐吾父不準偕遊﹐遂就靑浦楊明府之聘。及秀峯歸﹐述及喜兒因余不往﹐幾尋短見。噫﹗「半年一覺揚幫夢﹐贏得花船薄幸名」矣﹗余自粵東歸來﹐館靑浦兩載﹐無快遊可述。未幾﹐蕓﹑憨相遇﹐物議沸騰﹐蕓以激憤致病。余與程墨安設一書畫鋪於家門之側﹐聊佐湯藥之需。中秋後二日﹐有吳云客偕毛憶香﹑王屋燦邀余遊西山小靜室﹐余適腕底無閒﹐囑其先往。吳曰「子能出城﹐明午當在山前水踏橋之來鶴庵相候。」余諾之。越日﹐畱程守鋪﹐余獨步出閶門﹐至山前過水踏橋﹐循田塍而西。見一庵南向﹐門帶淸流﹐剝琢問之﹐應曰「客何來﹖」余告之。笑曰「此『得云』也﹐客不見匾額乎﹖『來鶴』已過矣﹗」余曰「自橋至此﹐未見有庵。」其人回指曰「客不見土墻中森森多竹者﹐卽是也。」余乃返至墻下。小門深閉﹐門隙窺之﹐短籬曲徑﹐綠竹猗猗﹐寂不聞人語聲﹐叩之亦無應者。一人過﹐曰「墻穴有石﹐敲門具也。」余試連擊﹐果有小沙彌出應。余卽循徑入﹐過小石橋﹐向西一折﹐始見山門﹐懸黑漆額﹐粉書「來鶴」二字﹐後有長跋﹐不暇細觀。入門經韋陀殿﹐上下光潔﹐纖塵不染﹐知爲好靜室。忽見左廊又一小沙彌奉壺出﹐余大聲呼問﹐卽聞室內星燦笑曰「何如﹖我謂三白決不失信也﹗」旋見云客出迎﹐日﹕「候君早膳﹐何來之遲﹖」一僧繼其後﹐向余稽首﹐問知爲竹逸和尙。入其室﹐僅小屋三椽﹐額曰「桂軒」﹐庭中雙桂盛開。星燦﹑憶香羣起嚷曰「來遲罰三杯﹗」席上葷素精潔﹐酒則黃白俱備。余問曰「公等遊幾處矣﹖」云客曰「昨來已晚﹐今晨僅到得云﹑河亭耳。」歡飲良久。飯畢﹐仍自得云﹑河亭共遊八九處﹐至華山而止。各有佳處﹐不能盡述。華山之頂有蓮花峯﹐以時欲暮﹐期以後遊。桂花之盛至此爲最﹐就花下飲淸茗—甌﹐卽乘山輿﹐徑回來鶴。桂軒之東另有臨潔小閣﹐已杯盤羅列。竹逸寡言靜坐而好客善飲。始則折桂催花﹐繼則每人一令﹐二鼓始罷。余曰「今夜月色甚佳﹐卽此酣臥﹐未免有負淸光﹐何處得髙曠地﹐一玩月色﹐庶不虛此良夜也﹖」竹逸曰「放鶴亭可登也。」云客曰「星燦抱得琴來﹐未聞絕調﹐到彼一彈何如﹖」乃偕往。但見木犀香裏﹐一路霜林﹐月下長空﹐萬籟俱寂。星燦彈《梅花三弄》﹐飄飄欲仙。憶香亦興發﹐袖出鐵笛﹐嗚嗚而吹之。云客曰「今夜石湖看月者﹐誰能如吾輩之樂裁﹖」蓋吾蘇八月十八日石湖行春橋下有看串月勝會﹐游船排擠﹐徹夜笙歌﹐名𨿽看月﹐實則挾妓哄飲而已。未幾﹐月落霜寒﹐興圃歸臥。明晨﹐云客謂眾曰「此地有無隱庵﹐極幽僻﹐君等有到過者否﹖」咸對曰「無論未到﹐並未嘗聞也。」竹逸曰「無隱四面皆山﹐其地甚僻﹐僧不能久居。向年曾一至﹐已坍廢﹐自尺木彭居士重修後﹐未嘗往焉﹐今猶依稀識之。如欲往遊﹐請爲前導。」憶香曰「枵腹去耶﹖」竹逸笑曰「已備素面矣﹐再令道人攜酒盒相從也。」面畢﹐步行而往。過髙義園﹐云客欲往白雲精舍﹐入門就坐。一僧徐步出﹐向云客拱手曰「違教兩月﹐城中有何新聞﹖撫軍在轅否﹖」憶香忽起曰「禿﹗」拂袖徑出。余與星燦忍笑隨之﹐云客﹑竹逸酬答數語﹐亦辭出。髙義園卽範文正公墓﹐白雲精舍在其旁。一軒面壁﹐上懸藤蘿﹐下鑿一潭﹐廣丈許﹐一泓淸碧﹐有金鱗游泳其中﹐名曰「缽盂泉」。竹鑪茶竈﹐位置極幽。軒後於萬綠叢中﹐可瞰範園之槪。惜衲子俗﹐不堪久坐耳。是時由上沙村過雞籠山﹐卽余與鴻幹登髙處也。風物依然﹐鴻幹已死﹐不勝今昔之感。正惆悵間﹐忽流泉阻路不得進﹐有三五村童掘菌子於亂艸中﹐探頭而笑﹐似訝多人之至此者。詢以無隱路﹐對曰「前途水大不可行﹐請返數武﹐南有小徑﹐度嶺可達。」從其言。度嶺南行里許﹐漸覺竹樹叢雜﹐四山環繞﹐徑滿綠茵﹐已無人迹。竹逸徘徊四顧曰「似在斯﹐而徑不可辧﹐柰何﹖」余乃蹲身細矚﹐於千竿竹中隱隱見亂石墻捨﹐徑撥叢竹間﹐橫穿入覓之﹐始得一門﹐曰「無隱禪院﹐某年月日南園老人彭某重修」﹐眾喜曰「非君則武陵源矣﹗」山門緊閉﹐敲良久﹐無應者。忽旁開一門﹐呀然有聲﹐一鶉衣少年出﹐面有菜色﹐足無完履﹐問曰「客何爲者﹖」竹逸稽首曰「慕此幽靜﹐特來瞻仰。」少年曰「如此窮山﹐僧散無人接待﹐請覓他遊。」言已﹐閉門欲進。云客急止之﹐許以啟門放遊﹐必當酬謝。少年笑曰「茶葉俱無﹐恐慢客耳﹐豈望酬耶﹖」山門一啟﹐卽見佛面﹐金光與綠陰相映﹐庭階石礎苔積如繡﹐殿後臺級如墻﹐石欄繞之。循臺而西﹐有石形如饅頭﹐髙二丈許﹐細竹環其趾。再西折北﹐由斜廊躡級而登﹐客堂三卷楹緊對大石。石下鑿一小月池﹐淸泉一派﹐荇藻交橫。堂東卽正殿﹐殿左西向爲僧房廚竈﹐殿後臨峭壁﹐樹雜陰濃﹐仰不見天。星燦力疲﹐就池邊小憩﹐余從之。將啟盒小酌﹐忽聞憶香音在樹杪﹐呼曰「三白速來﹐此間有妙境﹗」仰而視之﹐不見其人﹐因與星燦循聲覓之。由東廂出一小門﹐折北﹐有石蹬如梯﹐約數十級﹐於竹塢中瞥見一樓。又梯而上﹐八窗洞然﹐額曰「飛雲閣」。四山抱列如城﹐缺西南一角﹐遙見一水浸天﹐風帆隱隱﹐卽太湖也。倚窗俯視﹐風動竹梢﹐如翻麥浪。憶香曰「何如﹖」余曰「此妙境也。」忽又聞云客於樓西呼曰「憶香速來﹐此地更有妙境﹗」因又下樓﹐折而西﹐十餘級﹐忽豁然開朗﹐平坦如臺。度其地﹐已在殿後峭壁之上﹐殘磚缺礎尙存﹐蓋亦昔日之殿基也。周望環山﹐較閣更暢。憶香對太湖長嘯一聲﹐則羣山齊應。乃席地開樽﹐忽愁枵腹﹐少年欲烹焦飯代茶﹐隨令攺茶爲粥﹐邀與同啖。詢其何以冷落至此﹐曰「四無居鄰﹐夜多暴客﹐積糧時來彊竊﹐卽植蔬果﹐亦半爲樵子所有。此爲崇寧寺下院﹐長廚中月送飯幹一石﹑鹽菜一壇而已。某爲彭姓裔﹐暫居看守﹐行將歸去﹐不久當無人迹矣。」云客謝以番銀一圓。返至來鶴﹐買舟而歸。余繪《無隱圖》一幅﹐以贈竹逸﹐志快遊也。是年冬﹐余爲友人作中保所累﹐家庭失歡﹐寄居錫山華氏。明年春﹐將之維LLRR揚而短於資﹐有故人韓春泉在上洋幕府﹐因往訪焉。衣敝履穿﹐不堪入署﹐投札約晤於郡廟園亭中。及出見﹐知餘愁苦﹐槪助十金。園爲洋商捐施而成﹐極爲闊大﹐惜點綴各景﹐雜亂無章﹐後疊山石﹐亦無起伏照應。歸途忽思虞山之勝﹐適有便舟附之。時當春仲﹐桃李爭研﹐逆旅行蹤﹐苦無伴侶﹐乃懷靑銅三百﹐信步至虞山書院。墻外仰矚﹐見叢樹交花﹐嬌紅稚綠﹐傍水依山﹐極饒幽趣。惜不得其門而入﹐問途以往﹐遇設篷瀹茗者﹐就之﹐烹碧羅春﹐飲之極佳。詢虞山何處最勝﹐一遊者曰「從此出西關﹐近劍門﹐亦虞山最佳處也﹐君欲往﹐請爲前導。」余欣然從之。出西門﹐循山腳﹐髙低約數里﹐漸見山峯屹立﹐石作橫紋﹐至則一山中分﹐兩壁凹凸﹐髙數十仞﹐近而仰視﹐勢將傾墮。其人曰「相傳上有洞府﹐多仙景﹐惜無徑可登。」餘興發﹐挽袖捲衣﹐猿攀而上﹐直造其巓。所謂洞府者﹐深僅丈許﹐上有石罅﹐洞然見天。俯首下視﹐腿軟欲墮。乃以腹面壁﹐依藤附蔓而下。其人嘆曰「壯裁﹗遊興之豪﹐未見有如君者。」余口渴思飲﹐邀其人就野店沽飲三杯。陽烏將落﹐未得徧遊﹐拾赭石十餘塊﹐懷之歸寓﹐負笈搭夜航至蘇﹐仍返錫山。此餘愁苦中之快遊也。嘉慶甲子春﹐痛遭先君之變﹐行將棄家遠遁﹐友人夏揖山挽畱其家。秋八月﹐邀餘同往東海永泰沙勘收花息。沙隸崇明。出劉河口﹐航海百餘里。新漲初辟﹐尙無街市。茫茫蘆荻﹐絕少人煙﹐僅有同業丁氏倉庫數十椽﹐四面掘溝河﹐築堤栽柳繞於外。丁字實初﹐家於崇﹐爲一沙之首戶﹔司會計者姓王。俱家爽好客﹐不拘禮節﹐與余乍見卽同故交。宰豬爲餉﹐傾甕爲飲。令則拇戰﹐不知詩文﹔歌則號呶﹐不講音律。酒酣﹐揮工人舞拳相撲爲戲。蓄牯牛百餘頭﹐皆露宿堤上。養鵝爲號﹐以防海盜。日則驅鷹犬獵於蘆叢沙渚間﹐所獲多飛禽。余亦從之馳逐﹐倦則臥。引至園田成熟處﹐每一字號圈築髙堤﹐以防潮汛。堤中通有水竇﹐用閘啟閉﹐旱則長潮時啟閘灌之﹐潦則落潮時開閘泄之。佃人皆散處如列星﹐一呼俱集﹐稱業戶曰「產主」﹐唯唯聽命﹐朴誠可愛。而激之非義﹐則野橫過於狼虎﹔幸一言公平﹐率然拜服。風雨晦明﹐恍同太古。臥牀外矚卽睹洪濤﹐枕畔潮聲如鳴金鼓。一夜﹐忽見數十里外有紅燈大如栲栳﹐浮於海中﹐又見紅光燭天﹐勢同失火﹐實初日﹕「此處起現神燈神火﹐不久又將漲出沙田矣。」揖山興致素豪﹐至此益放。余更肆無忌憚﹐牛背狂歌﹐沙頭醉舞﹐隨其興之所至﹐眞生平無拘之快遊也。事竣﹐十月始歸。吾蘇虎丘之勝﹐余取後山之千頃云一處﹐次則劍池而已﹐餘皆半借人工﹐且爲脂粉所污﹐已失山林本相。卽新起之白公祠﹑塔影橋﹐不過畱雅名耳。其冶坊濱﹐余戲攺爲「野芳濱」﹐更不過脂鄕粉隊﹐徒形其妖冶而已。其在城中最著名之獅子林﹐𨿽曰雲林手筆﹐且石質玲瓏﹐中多古木﹐然以大勢觀之﹐竟同亂堆煤渣﹐積以苔蘚﹐穿以蟻災﹐全無山林气勢。以余管窺所及﹐不知其抄。靈巖山﹐爲吳王館娃宮故址﹐上有西施洞﹑響屜廊﹑采香徑諸勝﹐面其勢散漫﹐曠無收束﹐不及天平支硎之別饒幽趣。鄧尉山一名元墓﹐西背太湖﹐東對錦峯﹐丹崖翠閣﹐望如圖畫﹐居人種梅爲業﹐花開數十里﹐一望如積雪﹐故名「香雪海」。山之左有古柏四樹﹐名之曰「淸﹑奇﹑古﹑怪」﹕淸者﹐一株挺直﹐茂如翠蓋﹔奇者﹐臥地三曲﹐形「之」字﹔古者﹐禿頂扁闊﹐半朽如掌﹔怪者﹐體似旋螺﹐枝榦皆然。相傳漢以前物也。乙丑孟春﹐揖山尊人蒓薌先生偕其弟介石﹐率子侄四人﹐往襆山家祠春祭﹐兼掃祖墓﹐招餘同往。順道先至靈巖山﹐出虎山橋﹐由費家河進香雪海現梅。襆山祠宇卽藏於香雪海中﹐時花正盛﹐咳吐俱香﹐余曾爲介石畫《襆山風木國》十二冊。是年九月﹐余從石琢堂殿撰赴四川重慶府之任﹐溯長江而上﹐舟抵皖城。皖山之麓﹐有元季忠臣余公之墓﹐墓側有堂三楹﹐名曰「大觀亭」﹐面臨南湖﹐背倚潛山。亭在山脊﹐眺遠頗暢。旁有深廊﹐北窗洞開﹐時值霜時初紅﹐爛如桃李。同遊者爲蔣壽朋﹑蔡子琴。

南城外又有王氏園﹐其地長於東西﹐短於南北﹐蓋北緊背城﹑南則臨湖故也。旣限於地﹐頗難位置﹐而觀其結構﹐作重臺疊館之法。重臺者﹐屋上作月臺爲庭院﹐疊石栽花於上﹐使遊人不知腳下有屋。蓋上疊石者則下實﹐上庭院者則下虛﹐故花木仍得地气而生也。疊館者﹐樓上作軒﹐軒上再作平臺。上下盤折﹐重疊四層﹐且有小池﹐水不漏泄﹐竟莫測其何虛何實。其立腳全用磚石爲之﹐承重處仿照西洋立柱法。幸面對南湖﹐目無所阻﹐騁懷遊覽﹐勝於平園。眞人工之奇絕者也。武昌黃鶴樓在黃鵠磯上﹐後拖黃鵠山﹐俗呼爲蛇山。樓有三層﹐畫棟飛檐﹐倚城屹峙﹐面臨漢江﹐與漢陽晴川閣相對。余與琢堂冒雪登焉﹐俯視長空﹐瓊花飛舞﹐遙指銀山玉樹﹐恍如身在瑤臺。江中往來小艇﹐縱橫掀播﹐如浪捲殘葉﹐名利之心至此一冷。壁間題詠甚多﹐不能記憶﹐但記楹對有云「何時黃鶴重來﹐且共倒金樽﹐澆洲渚千年芳艸﹔但見白雲飛去﹐更誰吹玉笛﹐落江城五月梅花。黃州赤壁在府城漢川門外﹐屹立江濱﹐截然如壁。石皆絳色﹐故名焉。《水經》渭之赤鼻山﹐東坡遊此作二賦﹐指爲吳魏交兵處﹐則非也。壁下已成陸地﹐上有二賦亭。是年仲冬抵荊州。琢堂得升潼關觀察之信﹐畱余住荊州﹐余以未得見蜀中山水爲悵。時琢堂入川﹐而哲嗣惇夫眷屬及蔡子琴﹑席芝堂俱畱於荊州﹐居劉氏廢園。余記其廳額曰「紫藤紅樹山房」。庭階圍以石欄﹐鑿方池一畝﹔池中建一亭﹐有石橋通焉﹔亭後築土壘石﹐雜樹叢生﹔餘多曠地﹐樓閣俱傾頹矣。客中無事﹐或吟或嘯﹐或出遊﹐或聚談。歲暮𨿽資斧不繼﹐而上下雍雍﹐典衣沽酒﹐且置鑼鼓敲之。每夜必酌﹐每酌必令。窘則四兩燒刀﹐亦必大施觴政。遇同鄕蔡姓者﹐蔡子琴與敍宗系﹐乃其族子也﹐倩其導遊名勝。至府學前之曲江樓﹐昔張九齡爲長史時﹐賦詩其上﹐朱子亦有詩曰「相思欲回首﹐但上曲江樓。」城上又有雄楚摟﹐五代時髙氏所建。規模雄峻﹐極目可數百里。繞城傍水﹐盡植垂楊﹐小舟蕩漿往來﹐頗有畫意。荊州府署卽關壯繆帥府﹐儀門內有靑石斷馬槽﹐相傳卽赤兔馬食槽也。訪羅含宅於城西小湖上﹐不遇。又訪宋玉故宅於城北。昔庾信遇侯景之亂﹐遁歸江陵﹐居宋玉故宅﹐繼攺爲酒家﹐今則不可復識矣。是年大除﹐雪後極寒﹐獻歲發春﹐無賀年之擾﹐日惟燃紙炮﹑放紙鳶﹑紮紙燈以爲樂。旣而風傳花信﹐雨濯春塵﹐琢堂諸姬攜其少女幼子順川流而下﹐惇夫乃重整行裝﹐合幫而走。由樊城登陸﹐直赴潼關。由山南閿鄕縣西出函谷關﹐有「紫气東來」四宇﹐卽老子乘靑牛所過之地。兩山夾道﹐僅容二馬並行。約十里卽潼關﹐左背峭壁﹐右臨黃河﹐關在山河之間扼喉而起﹐重樓壘垛﹐極其雄峻。而車馬寂然﹐人煙亦稀。昌黎詩曰「日照潼關四扇開」﹐殆亦言其冷落耶﹖城中觀察之下﹐僅一別駕。道署緊靠北城﹐後有園圃﹐橫長約三畝。東西鑿兩池﹐水從西南墻外而入﹐東流至兩池間﹐支分三道﹕一向南至大廚房﹐以供日用﹔一向東入東池﹔一向北折西﹑由石螭口中噴入西池﹐繞至西北﹐設閘泄瀉﹐由城腳轉北﹐穿竇而出﹐直下黃河。日夜環流﹐殊淸人耳。竹樹陰濃﹐仰不見天。西池中有亭﹐藕花繞左右。東有面南書室三間﹐庭有葡萄架﹐下設方石﹐可弈可飲﹐以外皆菊畦。西有面東軒屋三間﹐坐其中可聽流水聲。軒南有小門可通內室。軒北窗下另鑿小池﹐池之北有小廟﹐祀花神。園正中築三層樓一座﹐緊靠北城﹐髙與城齊﹐俯視城外卽黃河也。河之北﹐山如屏列﹐已屬山西界。眞洋洋大觀也﹗余居園南﹐屋如舟式﹐庭有土山﹐上有小亭﹐登之可覽園中之槪﹐綠陰四合﹐夏無暑气。琢堂爲余顏其齋曰」不系之舟」。此余幕遊以來第一好居室也。土山之間﹐藝菊數十種﹐惜未及含葩﹐而琢堂調山左廉訪矣。眷屬移寓潼川書院﹐余亦隨往院中居焉。琢堂先赴任﹐余與子琴﹑芝堂等無事﹐輒出遊。乘騎至華陰廟。過華封裏﹐卽堯時三祝處。廟內多秦槐漢柏﹐大皆三四抱﹐有槐中抱拍而生者﹐柏中抱槐而生者。殿廷古碑甚多﹐內有陳希夷書「福」﹑「壽」字。華山之腳有玉泉院﹐卽希夷先生化形骨蛻處。有石洞如斗室﹐塑先生臥像於石牀。其地水淨沙明﹐艸多絳色﹐泉流甚急﹐修竹繞之。洞外一方亭﹐額曰「無憂亭」。旁有古樹三棟﹐紋如裂炭﹐葉似槐而色深﹐不知其名﹐土人卽呼曰「無憂樹」。太華之髙不知幾千仞﹐惜未能裹糧往登焉。歸途見林柿正黃﹐就馬上摘食之﹐土人呼止弗聽﹐嚼之澀甚﹐急吐去﹐下騎覓泉漱口﹐始能言﹐土人大笑。蓋柿須摘下煮一沸﹐始去其澀﹐余不知也。十月初﹐琢堂自山東專人來接眷屬﹐遂出潼關﹐由河南入魯。山東濟南府城內﹐西有大明湖﹐其中有歷下亭﹑水香亭諸勝。夏月柳陰濃處﹐菡萏香來﹐載酒泛舟﹐極有幽趣。餘冬日往視﹐但見衰柳寒煙﹐一水茫茫而已。趵突泉爲濟南七十二泉之冠﹐泉分三眼﹐從地底怒湧突起﹐勢如騰沸。凡泉皆從上而下﹐此獨從下而上﹐亦一奇也。池上有樓﹐供呂祖像﹐遊者多於此品茶焉。明年二月﹐余就館萊陽。至丁卯秋﹐琢堂降官翰林﹐余亦入都。所謂登州海市﹐竟無從一見。●卷五中山記歷﹝佚﹞●卷六養生記道﹝佚﹞

