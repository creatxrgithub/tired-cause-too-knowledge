冥通記

南朝梁陶弘景

夏至﹐曰未中﹐少許在所住戶南牀眠。始覺﹐仍令善生下簾。又眠未熟﹐忽見一人﹐長可七尺﹐面小﹐口鼻猛﹐眉多﹐少有須﹐靑白色﹐年可四十許。著朱衣赤幘﹐上戴蟬垂﹐纓極長﹐紫革帶廣七寸許﹐帶鞶囊﹐鞶囊作龍頭。足著兩頭舄﹐舄紫色﹐行時有聲﹐索索然。從者十二人﹐二人提裙﹐作兩髻髻﹐如永嘉老姥髻﹐紫衫﹐靑褲﹐履縛褲極緩。三人著紫褲﹐褶平巾幘﹐手各執簡﹐簡上有字﹐不可識。又七人﹐並白布褲褶﹐自履褶悉有所執﹐一人挾坐席﹐一人把如意五色毛扇﹐一人把大卷書﹐一人持紙筆大硯﹐硯黑色﹐筆猶如世上筆﹐一人捉傘﹐傘狀如毛羽﹐又似彩帛﹐斑駁可愛。傘形圓深﹐柄黑色﹐極長。入屋後﹐倚檐前。其二人並持囊﹐囊大如小柱﹐似有文書。挾席人舒置書牀上﹐席白色﹐有光明﹐艸縷如■﹝艸邪﹞子﹐但傘縷尢大耳。侍者六人入戶﹐並倚子平牀前﹐此人始人戶﹐便皵面去﹐居太近﹐後仍就座﹐以臂隱書案。

於時筆及約尺﹐悉在案上﹐便自捉內格中﹐移格置北頭﹐問左右﹕「那不將幾來﹖」答云「官近行﹐不將來。」乃謂子良曰「我是此山府丞﹐嘉卿無愆﹐故來相造。」子良乃起整衫﹐未答。仍問曰「今曰吉曰﹐曰曰欲中﹐卿齋不﹖」答﹕「依常朝拜中食耳﹐未曉齋法。」又曰「中食亦足﹐但夏月眠不益人﹐莫恆貪眠。」又答﹕「體羸﹐有小事竟覺倦﹐倦如欲眠﹐不能自禁。」曰「小小消息無苦。」因風起﹐吹傘欲倒﹐仍令左右看傘﹐赤豆在庭中成走來﹐垂至傘邊﹐左右以手格去。

郎善又來架子上取塸﹐觸此左右﹐善便倒地﹐此左右以手接之。此人問﹕「那得此小兒子﹖」子良答﹕「家在錢塘﹐姓兪﹐權寄此住。」又曰「勿令裸身。」善神見之﹐又問﹕「郎善何人﹖」子良答﹕「家在永嘉﹐依蔭陶先生。」又曰「陶有美志﹐爲人所歸投。」又語子良曰「卿父昔不無小過﹐釋來已三年﹐今處無事地。自云墳冢在越﹐𨿽自羈回﹐亦不願移之。南頭有一坎﹐宜塞去。其今欲同來﹐有文書事未了﹐不果。明年春當生王家﹐以其前過未盡﹐故復出世。卿前身有福﹐得值正法。今生又不失人神之心﹐按錄籍卿﹐大命乃猶餘四十六年。夫生爲人﹐實依依於世上﹔死爲神﹐則戀戀於幽冥。實而論之﹐幽冥爲勝。今府中缺一任﹐欲以卿補之。事目將定﹐莫復多言。來年十月當相召﹐可逆管辦具﹐故來相告。若不從此命者﹐則三官符至﹐可不愼之。」予良便有懼色﹐此人曰「卿趣欲住世種罪﹐何爲得補吾洞中之職。面對天眞﹐﹦﹦聖府﹐自計天下﹐無勝此處。」子良乃曰「惟仰由耳。」又曰「卿自幼至今﹐不無小愆﹐可自思悔謝。若不爾者﹐亦爲身累。凡修道者﹐皆不裸身露髻﹐枉濫無辜﹐起止飲食﹐悉應依科。卿復相告﹐言窮於此。今還所任﹐方事猶疑﹐冀非遠耳。卿勗吾言﹐勿示世中。悠悠之人﹐山中同气﹐知之無嫌。」

便下席﹐未出戶﹐見門上有令春﹑劉白等﹝令春是姨母間裸子﹐劉白是白從子﹞﹐乃又曰「勿令小兒輩逼壇靖﹐靖中有眞經﹐前失火處﹐大屋基﹐今猶有吏兵防護﹐莫輕洿慢。其輩無知﹐事延家主﹐卿姨病源乃重﹐𨿽不能致斃﹐亦難除。」子良因問﹕「不審若爲治療﹖股中又有結病﹐何當得除﹖」答曰「不可卽除﹐歲月之間不知若爲耳。腹中亦有卒可差﹐別當向卿言。」令春等去﹐便下階而滅。

二十七曰二更中﹐開眼見一人﹐在牀前﹐容質端正﹐有須﹐須甚厚﹐細眉目﹐年可二十餘﹐顏狀甚可愛。著芙蓉冠﹐垂靑纓甚長﹐著衣狀如單衣﹐而有朱靑黃白相雜廁﹐似錦復非素。腰帶不知是何所著﹐亦有光﹐如前範帥來時燭光也。獨自而已﹐自云是中山人﹐因言曰「茅君用爾爲丞﹐已遣丞帥來相報。事已定﹐吾今來教爾修道之方。可從而言疏。」子良仍起﹐襞紙疏之。

