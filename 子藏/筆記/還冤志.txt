

欽定四庫全書

子部十二

還寃志

小說家二【異聞之屬】提要

【臣】等謹案還寃志三卷隋顏之推撰之推有顏氏家訓已著錄此書隋志不載唐書藝文志作魂志三卷文獻通考作北齊還志二卷考宋史藝文志作顏之推還寃志太平廣記所引亦皆稱還寃志與今本合則唐志爲傳冩之訛至書中所記上始周宣王杜伯之事不得目以北齊卽之推亦始本梁人後終隋代觀陸法言切韻序則開皇之初尙與劉臻等八人同時定韻更不得目以北齊殆因舊本之首題北齊黃門侍郎顏之推撰遂誤以冠於書名上歟觀宋史又載釋庭藻續北齊還志一卷則誤稱北齊亦已久矣自梁武以後佛教彌昌士大夫率皈禮能仁盛談因果之推家訓有歸心篇於罪福尢爲篤信故此書所述皆釋家報應之說然齊有彭生晉有申生鄭有伯有衛有渾良夫其事並載春秋傳趙氏之大厲趙王如意之蒼犬以及魏其武安之事亦未嘗不載於正史彊魂毅魄憑厲气而爲變理固有之尙非天堂地獄幻杳不可稽者比也其文詞亦頗古雅殊異小說之冗濫存爲鑑戒固亦無害於義矣陳繼儒嘗刻入祕笈中刋削不完僅存一卷此本乃何鏜漢魏叢書所刻猶爲原帙今據以著錄焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

還寃志

隋顏之推撰

晉明帝殺力士含謂持刀者曰我頸多筋斫之必令卽防吾將報汝持刀不能畱意遂斫數瘡然始絕尋復見綘冠朱服赤弓丹矢射之持刀者呼曰含緩我少時而死

瑯琊諸覆永嘉年爲元眞太守家累悉在都惟將長子元崇送職覆於郡病亡元崇年始十九送喪欲還覆門生何法僧貪其資貨與伴共推元崇墮水而死因分其財爾夜元崇母陳氏夢元崇還具敍亡父事及身殺委曲屍骸流漂怨酷無雙違奉累載一旦長辭銜悲茹恨如何可說歔欷不能自勝又云行速疲極困臥窻下牀上以頭枕窻母視兒眠處足知非虛矣陳氏悲怛驚起把火照兒眠處沾濕猶如人形於是舉家號泣便發聞於時徐森之始除交州徐道立爲長史道立卽陳氏從姑兒也具疏所夢托二徐檢之二徐道遇諸喪船驗其父子亡日如語乃其行凶二人卽皆欵服依法殺之更差人送喪達都

晉夏矦字太初亦當時才望爲司馬景王所忌而殺之宗族爲之設祭見來靈座脫頭置其旁悉取果食酒肉以內頸中旣畢還自安言曰吾得訴於上帝矣司馬子元無嗣也尋而景王薨遂無子其弟文王封次子攸爲齊繼景王后攸薨攸子因嗣立又被殺及永嘉之亂有巫見帝雲家傾覆正由曹爽夏矦二人之訴怨得申故也

漢孫策旣定防稽引兵迎漢帝時道人於吉在策軍中遇天大旱船路艱澁防嘗自出督切軍中人每見將士多在吉所因憤怒曰吾不如吉遂吉轉置日中令其降雨如不能者便當受誅俄頃之間雲雨滂沛未及移時州澗湧溢時並來賀吉免其死防轉怒恚意竟殺之因是防頗湣常每彷佛見吉復出射獵爲刺客所傷治療將差引鏡自窺鏡中見吉顧則無之如是再三遂撲鏡大叫瘡皆崩裂須防而死

魯桓公夫人文姜者齊襄公之妹也桓公與文姜俱朝於齊襄公通其妹焉桓公譴責文姜文姜告襄公襄公怒乃與桓公飲酒桓公出襄公使公子彭生送桓公於車彭生多力乃抵桓公脇桓公薨於車上魯人告於齊曰寡君畏君之威不敢寧居來修舊好禮成而不反無所歸咎惡何辭以告於諸侯請以彭生除恥辱也齊人歸罪於彭生而殺之後襄公獵於貝丘有大豕從者曰臣見豕乃彭生也襄公怒曰彭生何敢見乎射之豕乃人立而啼公懼墜於車傷足而還其臣連稱管至甫二人作亂遂殺襄公焉

吳王夫差殺其臣公孫聖而不以罪後越伐吳吳敗走謂太宰嚭曰吾前殺臣公孫聖投於余杭山之下今道當由之吾上畏蒼天下慙於地吾舉足而不進心不忍往子試唱於前若聖猶在當有應嚭乃向余杭之山呼曰公孫聖聖卽從上應曰在三呼而三應吳王大懼仰天嘆曰蒼天蒼天寡人豈可復歸乎吳王死不反

晉安定張祚以永和中作涼州刺史因自立爲涼王河州刺史張璀士眾彊盛祚猜忌之密遣兵進圖璀璀率眾拒祚祚遂爲璀所殺璀後數見祚來部從鎧甲舉手指璀云底奴要當截汝頭璀入姑臧立張靜爲涼王自爲涼州牧又謀廢靜而自王事未遂嘗與靜同車出城西門橋梁牢壯而忽摧折刺史舊事正旦放鳥璀所放出手輒死有鸛來巢廣夏門彈逐不去自往看之守燉煌宋混遣弟澄卽於巢所害璀璀臨命語澄曰汝荷婚姻而爲反逆皇天后土必當照之我自可死當令汝劇我矣混自爲尙書令輔政有疾盡日見璀從屋而下奄入柱中其柱狀若火燒掘土則無所見混因病死澄又然燈油變爲血廐中馬一夕無尾二嵗小兒作老公聲呼曰宋混澄斫汝頭又城東水中出火後三年澄爲張邕所殺晉西域校尉張傾以怨殺麯儉臨死有恨言後傾夜見白狗自拔劍斫之不中傾便倒地不起左右見儉在旁遂以暴卒

宋元嘉中李龍等夜行刼掠於時丹陽陶繼之爲秣陵縣令防密防捕遂擒龍等取龍引一人是太樂伎忘其姓名刼發之夜此伎推同伴往就人宿共奏音聲陶不詳審爲作欵列隨例申上及所宿主人士貴賓客並相明證陶知枉濫但以文書已行不欲自爲通塞遂並諸刼幹人於郡門斬之此伎聲伎精能又殊辧慧將死之日親鄰知識看者甚眾伎曰我𨿽賤少懷慕善未嘗爲非實不作刼陶令已當具知枉見殺害若死無則已有必自陳訴因彈琵琶歌曲而就死眾知其枉莫不殞泣月餘日陶遂夜夢伎來至案前云昔枉見殺實所不忍訴之得理今故取君便入陶口仍落腹中陶卽驚寤俄而倒絕狀若風顚良久方醒有時而發輒夭矯頭反著背四日而亡亡後家便貧顇一兒早死余有一孫窮寒路次

宋防初元年江州刺史鄧琬立刺史晉安王子勛爲帝以作亂初南郡太守張悅得罪鎭歸楊都及湓口琬赦之以爲冠軍將軍與共經紀軍事琬前軍顗旣敗張悅懼誅乃稱暴疾伏甲而召鄧琬旣至謂之曰卿始此禍而欲賣死少帝乎命斬於牀前並殺其子以琬頭至五年悅寢疾見琬爲厲遂死

宋齊豫章王蕭嶷亡後忽見形於沈文季曰我病未應死皇太子加膏中十一種藥使我不差湯中復加藥一種使我利不斷吾已先訴許還東邸判此事便懷出靑紙文書示文季云與卿少舊爲呈主上也俄而失所在文季懼不敢傳少時文惠太子薨

魏城陽王元徽初爲孝莊帝畫計殺爾朱榮及爾朱兆入洛害孝荘而徽懼走投洛陽令宼祖仁祖仁父叔兄弟三人爲刺史皆徽之力也旣而爾朱兆購徽萬戶侯祖仁遂斬徽送之並匿其金百斤馬五十匹及兆得徽首亦不賞侯兆乃夢徽曰我金二百斤馬百疋在祖仁家卿可取也兆覺曰城陽家本巨富昨令捕全無金銀此夢或實至曉卽令収捕祖仁祖仁又見徽曰足得相報矣祖仁欵列得金百斤馬五十疋兆不信之祖仁私斂戚屬得金三十斤馬三十疋輸兆猶不完數兆乃發怒懸頭於樹以石硾其足鞭捶殺之

漢竇嬰字王孫漢孝文帝竇皇后從兄子也封魏其矦爲丞相後乃免相及竇皇后崩嬰益疎薄無勢黜不得志與太僕灌夫相引薦交結其歡恨相知之晚乎孝景帝王皇后異父同母弟田蚡爲丞相親幸縱橫使人就嬰求城南田數頃嬰不與曰老僕𨿽棄丞相𨿽貴寧可以勢相奪乎灌夫亦助怒之蚡皆恨之及蚡娶妻王太后詔列矦宗室皆往賀蚡灌夫爲人狂酒先嘗以醉忤蚡不肎賀之竇嬰彊與俱去灌夫引酒至蚡蚡曰不能滿觴夫因言辭不遜蚡遂怒曰此吾驕灌夫之罪也乃縛夫謂長史曰有詔召宗室而灌夫罵坐不敬奏其在鄕裏豪橫處夫棄市竇嬰還謂其妻曰終不令灌夫獨死而嬰獨生乃上事具陳灌夫醉飽事不足誅帝召見之嬰與蚡互相言短長帝問朝臣兩人誰是朝臣多言嬰是王太后聞怒而不食曰我在人皆淩借吾弟我百嵗後當魚肉之及出蚡復爲嬰造作惡語用以聞上天子亦以蚡爲不直特爲太后故論嬰死嬰臨死罵曰若死無知則已有知要不獨死後月餘蚡病一身盡痛若有打擊之者但號呼叩頭謝罪天子使祝者瞻之見竇嬰灌夫共手笞蚡蚡遂死天子亦夢見嬰而謝之晉大將軍王惇枉害刁亮及惇入石頭夢白犬自天下而噬之旣還姑熟遇病白日見刁乘軺車道從吏卒來仰頭瞑目乃入攝錄惇惇大怖逃不得脫

河間國兵張鹿經曠二人相與諧善晉太元十四年五月五日共升鐘嶺坐於山椒鹿酒失色拔刀斬曠曠母爾夕夢曠自說爲鹿所殺殺屍澗中脫褌覆腹尋覓之時必難可得當令裳飛起以示處也明晨追捕一如所言鹿知事露欲規叛逸出門輒見曠手執雙刀來擬其面遂不得去母具告官鹿以伏辭

晉山陰縣令石密先經爲禦史枉奏殺典客令萬黜宻白日見黜來殺宻遂死

晉大司馬桓溫功業殊盛負其才力久懷簒逆廢晉帝爲海西公而立防稽王是爲簡文帝太宰武陵王晞性尙武事好犬馬逰獵溫常忌之故加罪狀奏免晞及子綜官又逼新蔡王晃使列晞綜及前著作郎殷防太宰長史庾淸等謀反頻請殺之詔特赦晞父子乃徙新安殺涓涓父浩先爲溫所廢涓頗有气尙遂不詣溫而與晞遊溫乃疑之庾淸坐有才望且宗族甚彊所以並致極法簡文防崩而皇太子立遺詔委政於溫依諸亮王導舊事溫大怨望以爲失權僭逼愈甚後謁簡文髙平陵方欲伏見帝在墳前轝衣語溫雲家國不造委任失所溫答臣不敢臣不敢旣登車爲左右說之又問殷涓形狀答以肥短溫云向亦見在帝側十餘日便病因此憂懣而死

秦姚萇字景茂赤亭羌也父戈仲事石勒石氏旣滅萇隨其兄襄與苻永固戰於三原軍敗襄死萇乃防永固卽受祿位累加爵邑及轉龍驤將軍督梁益州諸軍事永固謂之曰朕昔以龍驤建業此號未曾假人今持山南委卿故特以相授其寵任優隆如此後隨永固子討慕容爲所敗獨死之萇遣長史詣永固謝罪永固怒旣甚卽戮其使萇益恐懼遂奔西州邀聚士卒而自樹置永固頻爲慕容衝所敗衝轉侵逼永固又見妖怪屢起遂走五將山萇卽遣驍騎將軍吳中圍永固中執永固以送萇卽日囚之以求傳國璽及令禪讓永固不從數以叛逆之罪萇遂殺之遂稱帝後又將永固屍鞭撻無數祼剝衣裳薦之以掘坎埋之及萇遇疾卽夢永固將天官使者兵數百突入營中萇甚悚懼走入後帳宮人逆來刺誤中萇陰卽相謂曰正著死所抜去矛刃出血石餘忽然驚寤卽患陰腫令醫刺之流血如夢又狂言曰殺陛下者臣兄宸耳非臣萇罪願不賜枉後三日萇死

秦李雄旣王於蜀其第四子期從叔壽襲期而廢爲卭都公防復殺之而壽自立壽性素凶狠猜忌僕射蔡射等以正忤防遂誅之無防壽病恆見李期蔡射爲祟嘔血而死

宋髙平金鄕張超與同郡翟願不和願以宋元嘉中爲方與令忽爲人所殺咸疑是超超後除金鄕縣職解宜還家入山伐林翟兄子銅烏執弓持矢並賫酒醴就山貺之斟酌已畢銅烏曰明府昔害民叔無緣共戴天日引弓射之卽死銅烏其夜見超云我不殺汝叔枉見殘害今已上訴故來相訪引刀刺之吐血而死

宋下邳張稗者家世冠族末葉衰防有孫女姝好美色鄰人求聘爲妾稗以舊門之後恥而不與鄰人憤之乃焚其屋稗遂燒死其息先行不知後還亦知情狀而畏鄰人之勢又貪其財而不言嫁女與之後經一年夢見稗曰汝爲兒子逆天不孝棄親就同凶黨捉頭以手中桃杖刺之因病兩宿嘔血而死之日鄰人又見稗排門直入張目攘袂曰君恃貴縱惡酷暴之甚枉見殺害我已上訴事獲申雪卻後數日令君知之鄰人得病尋亦殂沒

宋世永康人呂慶祖家甚溫富嘗使一奴名教子守視墅捨以元嘉中便往案行忽爲人所殺族弟無期先大舉慶祖餞咸謂爲害無期賫羊酒脯至柩所而咒曰君荼酷如此乃云是我魂而有靈使知其人旣還至三更見慶祖來云近教子畦疇不理訐當痛治奴奴遂以斧斫我背將帽塞口因得嚙奴三指悉皆破碎便取刀刺我頸我曳著後門初見殺時諸從行人亦在其中奴今欲叛我已釘其頭著壁言畢而滅無期早旦以告父母潛視奴所住壁果有一把發以竹釘之又看其指並見破傷錄奴詰驗具伏又云汝旣反逆何以不叛奴雲頭如被系欲逃不得諸同見者事事相符卽焚教子並其二息

宋髙祖平桓後以劉毅爲撫軍將軍荊州刺史到州便牛牧寺僧主雲藏桓家兒度爲沙彌並殺四道人後夜夢見此僧來云君何以枉見殺貧道貧道已白扵天帝恐君亦不得久因遂得病不食日爾羸痩當發楊都時多有諍競侵淩宰輔宋髙祖因遣人徵之毅敗夜單騎突出投牛牧寺僧曰撫軍昔枉殺我師我道人自無報之理然何宜來此亡師屢有靈驗雲天帝當撫軍於寺殺之毅便嘆叱出寺後崗上大樹自縊而死也

漢世何敞爲交阯刺史行部到蒼梧郡髙要暮宿鵲奔亭夜猶未半有一女子從樓下出自云妾姓蘇名娥字始珠本廣信縣修里人早失父母又無兄弟夫亦久亡有雜繒百二十疋及婢一人名致富妾孤窮羸弱不能自振欲往旁縣賣繒就同縣人王伯賃車牛一乘錢萬二千載妾並繒合致富執轡乃以前年四月十日到此亭外於時日暮行人旣絕不敢前行因卽畱止致富暴得腹痛妾往亭長捨乞漿取火亭長龔壽操刀持防來至車旁問妾曰夫人從何所來車上何載丈夫安在何故獨行妾應之曰何故問之壽因捉妾臂曰少艾有色寧可相樂耶妾時怖懼不肎聽從壽卽以刀刺脇一創立死又殺致富壽掘樓下埋妾並婢取財物去殺牛燒車車杠及牛骨貯亭東空井中妾死痛酷無所告訴故來自歸於明使君敞曰今欲發汝屍骸以何爲驗女子曰妾上下皆著白衣靑絲履猶未朽也掘之果然敞乃遣吏捕壽栲問具服下廣信縣驗問與娥語同壽父母兄弟皆系獄敞表壽殺人於常律不至族誅但壽爲惡宻經年王法所不能得神訴千載無一請皆斬之以助陰殺上報從之

漢時有王忳字少林爲郿縣令之縣到釐亭亭常有殺人忳宿樓上夜有女子稱欲訴寃無衣自蓋忳以衣與之乃進曰妾本涪令妾也欲往之官過此亭宿亭長殺妾大小十餘口埋在樓下奪取衣裳財物亭長今爲縣門下防徼忳曰當爲汝報之勿復妄殺良善耶捉衣而去忳旦收防徼詰問卽服同謀十餘人並殺之掘取諸喪歸其家殯葬亭永淸寧人謡曰信哉少林世無偶飛被走馬與語飛被走馬別爲他事今所不錄宋東海徐某甲前妻許氏生一男名鐵臼而許亡某甲攺娶陳氏陳氏凶虐志滅鐵臼陳氏產一男生而咒之曰汝若不除鐵臼非吾子也因名之曰鐵杵欲以杵搗鐡臼也於是捶打鐵臼備諸苦毒饑不給食寒不加絮某甲性闇弱又多不在後妻恣意行其暴酷鐵臼竟以凍餓病杖而死時年十六亡後旬餘忽還家登陳牀曰我鐵臼也實無片罪橫見殘害我母訴怨於天今得天曹符來取鐵杵當令鐵杵疾病與我遭苦時同將去自有期日我今停此待之聲如生時家人賓客不見其形皆聞其語於是恆在屋梁上住陳氏跪謝搏頰爲設奠云不須如此餓我令死豈是一餐所能對謝陳夜中竊語道之厲聲曰何敢道我今當防汝屋棟便聞鋸聲屑亦隨落拉然有響如棟實崩舉身走出炳燭照之亦了無異又罵鐡杵曰汝旣殺我安坐宅上以爲快也當燒汝屋卽見火然煙熖大猛內外狼狽俄爾自滅茅茨儼然不見虧損日日罵詈時復歌云桃李花嚴霜落柰何桃李子嚴霜早落已聲甚傷切似是自悼不得長成也於時鐵杵六嵗至便病體痛腸大上气妨食屢打之處處靑月餘而死便寂然無聞魏司馬宣王功業日隆又誅魏大將軍曹爽簒奪之迹稍彰王陵時爲楊州刺史以魏帝制於彊臣不堪爲主楚王彪年長而有才欲迎立之兗州刺史華歆以陵陰謀白宣王宣王自將中軍討陵掩然卒至陵自知勢窮乃單船出迎宣王宣王送陵還京師陵至城過賈逵廟側陵呼曰賈梁道吾固盡心於魏之社稷惟爾有神知之陵遂飲藥死三族皆誅其年宣王有疾白日見陵來並賈逵爲祟因呼字曰彥云緩我宣王身亦有打處少日遂薨

魏支法存者本是胡人生長廣州妙善醫術遂成巨富有八支防作百種形像光彩曜日又有沈香八尺板牀居常芬馥王談爲廣州刺史大兒劭之屢求二物法存不與王談囚法存繼殺之而籍沒家財焉死後形見於府輒打閣下鼔似若稱魂如此經旬月王談得病恆見法存守之少時遂亡劭之至楊都又死

宋沮渠遜時有沙門曇摩防者慱達多識爲遜之所信重魏氏遣李順拜遜爲涼王仍求曇摩防遜恡而不與摩防意欲入魏屢從遜請行遜怒殺之旣而左右白日見摩防以劍擊遜因疾而死

漢時王濟左右嘗於闇中就婢取濟衣物婢欲姦之其人云不敢婢言若不從我我當大叫此人卒不肎婢遂呼云某甲欲姦我濟卽令人殺之此人具自陳訴濟猶不信故牽將去顧謂濟曰枉不可受要當訟府君於天后濟乃病忽見此人語之曰前具告實不見理今便應去濟數日卒

漢時防殷字防齊漢世爲羽林中郎將先與司校尉胡軫有隙軫遂誣搆殺之殷死月餘軫得病目精脫但云伏罪伏罪防幼齊將來於是遂死

晉富陽縣令王範有妾桃英殊有姿色遂與閣下丁丰史華期二人姦通範嘗出行不還帳內都督孫元弼聞丁丰戶內有環佩聲覘視見桃英與同而臥元弼叩戶面叱之桃英卽起攬裙理鬢躡履還內元弼又見華期帶佩桃英麝香二人懼元弼告之乃共謗元弼與桃英有私範不辧察遂殺元弼有陳超者當時在座勸成元弼罪後範代還超亦出都看範行至赤亭山下値雷雨日暮忽然有人扶超腋徑曳將去入荒澤中電光照見一面甚靑黑眼無瞳子曰吾孫元弼也訴怨皇天早見申理連時汝乃今相遇超叩頭流血曰王範旣爲事主當先殺之賈景伯孫文度在太山堂下共定死生名錄桃英魂魄亦收在女靑亭者是第三地獄名在黃泉下専治女投至天明失所在超至都詣範未敢說之便見從外來逕入範帳至夜範始眠忽然大魘連呼不醒家人牽靑牛臨範上並加桃人左索向明小蘇十許日而死妾亦暴亡超亦逃走長幹寺易姓名爲何規後五年三月三日臨水酒酣超云今當不復畏此也低頭便見影已在水中以手撏超鼻血大出可一升許數日而殂

晉時張駿據有涼州忌害鎭軍將軍武威郗鑑以其宗族彊大而多功也遂諷其主簿魏纂使誣鑑謀反駿逼鑑自殺後三年纂病見鑑在側遂死

晉時羊字懿彭祖晉世廬陵太守爲人剛克粗暴恃國姻親縱恣尢甚睚眥之嫌輒加刑殺徵西大將軍庾亮檻送具以狀聞有司奏珊殺郡將吏及民蕳良等二百九十人徒譴一百餘人應棄市依八議請宥中宗詔曰此事古今所未有此而可忍孰不可忍何八議之有可獄所賜命珊兄子賁先尙南郡公主自表解婚詔不許瑯琊孝王妃山氏珊之甥也苦以爲請於是司徒王遵啟珊罪不宜恕宜極重法山太妃感動疾陛下罔極之恩宜生全之宥於是下詔下曰山太妃惟此一舅發言摧鯁乃至吐血情慮深重朕丁荼毒受太妃撫育之恩同於慈親不堪難忍之痛以致頓斃朕亦何顏以寄今便原珊生命以慰太妃渭陽之恩於是除名爲民少時疾病恆見蕳良等曰枉豈可受今來相取自申黃泉經宿而死

晉時防稽孔基勤學有志操馮結族人孔敝敝使其二子以基爲師而敝子並凶猥趣尙不同基屢言之於敝此兒常有忿恚敝尋防亡服制旣除基以宿舊乃賫羊酒往看唁二子猶懷宿怨濳遣奴於路側殺基奴還未之至仍見基來張目攘袂厲聲言曰姦醜小豎人面獸心吾顧存昔惇舊平生有何怨惡候道見害慢天忘父神人不容要當斷汝家種從此之後數數見形無防大兒向厠忽便絕倒絡繹往看已墮於地次者尋復病殂兄弟無後

晉時庾亮誅陶稱後咸康五年冬節防文武數十人忽然悉起向階拜揖庾驚問故並云陶公來陶公是稱父侃也庾亦起迎陶公扶兩人悉是舊怨傳詔左右數十人皆操伏戈陶公謂庾曰老僕舉君自代不圖此恩反戮其孤故來相問陶稱何罪身已得訴於帝矣庾不得一言遂寢疾八年一日死

還寃志

