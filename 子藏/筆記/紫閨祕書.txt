紫閨祕書杏溪浣香主人

紫閨祕書序

杏溪生平。無所不覽。素好異書奇術。集得此方。內外甲乙。區別分類。數十餘年。盈然帳中。暇取錄之。遂成集。然思牒云劍慧。終難隙減。恐或遣散海內。流布匪人。不識玄功。惟關要利。不無飲水執劍之書。眞欲火之。終不忍。且思此書。集之不易。皆海內祕方。終古奇術。自黃帝相傳。授受訖有分源。𨿽寸珠尺璧。不足與易。故聊存之。題曰紫閨祕書。取祕而不可廢之義。何則。紫爲閨色。閨乃餘分。𨿽非正聲雅色。然可譬諸律呂。非閨位不成。文章無閨色莫彩。自古以來不可廢也。爰自爲序。

中秋之夕書於浣春軒

紫閨祕書

祕集各家房中養生術序

天下養生之說者。曰。必棄人事。入深山。食苓術。衣艸木。友麋鹿。而後可以養生。是不然。若然。是苦生也。非養生也。養生者。生生皆可。不必有所擇焉。夫人欲之中。亦可養生焉。動靜方爲道之中寄。不離於是。飲食男女。欲之所存。不過於非。若是。則我役物而不爲物役。則閨房亦深山也。稻粱亦苓術也。綺羅亦艸木也。麗妻亦麋鹿也。奚必彼此抉離人性乎。傳曰。食色性也。夫道人。將修心煉性。而去其色。是去其性也。去其性。是爲丹而去其汞也。焉可以養生。故善養生者。善養欲者也。何則。欲近情。情近性。性近神。神生气。气生形。形生欲。欲生生。生則謂道。故道常在人之欲中。老子曰。常有欲以觀其竅。常無欲以觀其妙。竅妙之間。道之所介。有無之際。豈非道之所存。欲之所處乎。是以知道者。必不能去欲。去欲不成道。凡我所謂道。非鬼道。非神道。是人道。而云仙道者也。獨陽道不存。獨陰道不生。故黃帝與素女。不諱其術。著之竹帛。始有其書。要蓋欲。遵養性情。恬愉驅魄。而不絕生生之理。不傷性命之源。此𨿽有男女之迹。而其中不淫。寂然不動者。固不足搖我混然太極之精也。是以可貴。蕩者不知。流入於淫。始有采陰補陽。運气駢勢之說。便已誤人。則又不得其求。乃多外附彊制之事。流毒種種。博取一時眼前。不圖身後。往往離奇詭譎。以致銯生絕理。不終其天年。並夭其子孫者。甚可悲夫。嗚呼。此非養生。是喪生也。則又奚取。故知此方者歸諸正。

時歲次於逢攝提格之陶嘉月杏溪浣香主人書於浣春軒

序終

祕集純陽房中術引

夫純陽之道。始自軒轅。塡坎補離。扶衰助敝。返老還童之說。則素女與焉。治及風流。迨戰國及秦。海內方士供究其術。然而未睹其眞。獨漢東方生。爰精其術。班固錄其書於藝文志。其外傳稱。飛燕內視三日。復如室女。天寒雪體。風立不凜。爲異。益亦知采運之術者也。雞皮三少。曷足怪乎。故云斯道譬諸金銀器損。須用金銀補之。猶如接木必以樹也。若夫人欲損。豈不可以人欲補之。若知此說。而得其精要。則長生不老。功奪造化。大則輕身沖舉。小則卻病延年。其雞皮之事又曷足言乎。

龍巖飛戊申上巳吉旦地山道人書於東明蓬室

引終

純陽子房中術目錄

安置鑪鼎篇

大鎖方閉篇

回躬禦女篇

從心求味篇

還精采气篇

赫赫金丹篇

鑪中呼吸訣

展龜祕訣

進火還元訣

玉泉無漏法

運精塡腦訣

搬運祕訣

取火煮海訣

子午流通訣

消息散气法

六字延生訣

就鑪鑄劍法

呂公安樂歌

孫眞人金丹訣

目錄終

安置鑪鼎篇

夫安置鑪鼎者。乃廣成子授黃帝補虛之法也。鑪鼎者。可擇陰人十五六歲以上。眉淸目秀。唇紅齒白。面貌光潤。皮膚細膩。聲音淸亮。語言和暢者。乃良器也。若元气虛弱黃瘦。紅候不調。及四十歲上下者。不可用也。凡與之交。擇風日暄和之候。定息調停。戰之以不泄之法。待其情動昏蕩之際。舌下有津而冷。陰液滑流。當此之時。女子大藥出矣。上則緊咂其舌。以左手搠其右脇。下則神驚。精气泄出。吸其气和液咽之。則玉莖亦能吸其陰精入管。如水逆流直上。然後禦劍。則神妙矣。夫上采舌者。謂之天池水。中采乳者。謂之先天酒。下采陰者。謂之後天酒。崔公云。先天气。後天气。得之者。常似醉。豈戲語哉。依法采其三次。若其陰實不過。候其情甚。緊咂其舌。退龜少出。如忍大便狀。則其陰精自泄矣。此術巧妙。功用極大。不可輕傳。以泄天機。愼之。愼之。

歌曰。

采陰須采產芝田。十五才交二八年。

不瘦不肥顏似玉。能紅能白臉如蓮。

胎息有眞都是汞。命門無路不生鉛。

煉成鉛汞歸元海。大藥能爲陸地仙。

大鎖方閉篇

夫大鎖方閉者。乃撒手過黃河之法也。凡性急燥之人。須半月方可閉住。惟緩者。數日便閉。若一月之後。金關永閉。玉戶常扃。自然不泄一點。初下手時未便慣熟。倘或精泄。只是淸水。行之五七日後。淸水亦不泄也。初交之際。用三淺一深。漸漸至九淺一深。往來扇鼓三百餘次。但覺欲泄。急退玉莖。按陰額。以右手三指。於穀道前闌住。把一口气提上丹田。咽气一口。澄心定慮。不可動作。少頃。時玉莖復振。依前扇鼓。若情動。蹲身抽出玉莖。如忍大小便狀。運气上升。自然不泄矣。夫精气乃一身至本。只圖快樂。泄盡元陽。譬將珠玉投於淵海之中。安可再得。每遇交合之際。閉口定息。使气轉運。化爲津液。而歸丹田。不得出气。但微微於鼻中放出。如口不閉。則精气易泄也。若气流入膀胱等處。反成諸病。可不愼歟。至於交戰。勿令大醉大飽。每於戌亥二時之間。乃陰盛陽生之候。去卻裏衣正坐。右手握腎莖。緊兜左手於丹田上。搓摩九九之數。方向陰戶。卻照前扇鼓。三淺一深。次以九淺一深。往來扇鼓數百。欲泄。卽抽身起。以靈柯按陰額。縮龜咽气。存思少時。扇鼓如法。覺精動。依前提出。澄心定息。扇鼓倍之。或至一千八百之數。如彼此不倦。依法爲之。行之久久。自然不走泄一點矣。

歌曰。

欲習於中理。先知補玉柯。

玉柯旣健壯。撒手過黃河。

靈柯按陰額。黃河水逆流。

閉思眞气定。自可控金軛。

又曰。

空字明書穴下工。下工到處是眞空。

眞空穴下能生巧。直入長生大道中。

回躬禦女篇

房中術。行至一次。身體不倦。至三五次。扇鼓至一萬二千八百之數。依前提身縮龜。咽气一口至丹田。急縮下部。不令走泄。第一上峯。始采女子口中津液咽之。第二中峯。復采女乳汁吞之。第三下峯。閉气蹲身。如龜狀。急縮下部。采其紅鉛。從尾閭運上昆侖頂。散於四肢。返老還童。諸疾不生矣。眞人曰。欲采下峯。且先學運气法。得玉莖巨壯。可塞陰戶。然後詠吸陰中之气。從玉莖管逆入丹田。此三峯法也。

歌曰。

永鎭金關日。長扃玉戶秋。

施功如到此。禦女復何懮。

又曰。

欲解回躬祕。身形似縮龜。

三峯如累卵。二者覺先知。

又曰。

萬千數畢至回躬。四大安然百脈通。

紋皺盡舒顏玉美。始知凝想大有功。

從心求味篇

自初下手。須緩緩施工。按擦不可性急。已上運用。實天地交姤。夫婦和暢。全美之道也。旣不損陰。又不虧陽。交感百日之後。陰亦不倦。是乃體不交而神自交。意不合而气自合。端然靜坐。渙然舒暢。內外神气自然翕合。每日有三十二般眞味。是乃從心求味也。

歌曰。

大鎖金關畢。回躬禦女收。

精神如此到。眞味稱心求。

緩緩施工閉。精神夜夜修。

和鳴夫婦美。任意暢千秋。

又曰。

愼勿狂獰身又髙。百千度了气雄豪。

果然淨坐思眞味。體不交而神自交。

又曰。

伺其眞味來。鑪中自交姤。

一宵能百度。黃河水逆流。

還精采气篇

若論成功。止其不泄。未足爲奇。要在還精采气。斯爲大道。或曰。何謂還精采气。答曰。凡扇鼓至千百之數。女有陰交三穴。一兩乳。二兩脇。三兩腎是也。往來扇鼓之間。候其聲嬌色變。眼慢口合。手冷心煩。彼時急縮下走。蹲身如龜。其牝中津液自我靈柯吸入。故曰飲海黑龍收也。一合自己元陽。二得混而爲一。從尾閭夾脊透上泥丸宮。再降入丹田。滋養眞气。豈小補哉。蓋女子一身屬陰。惟津液屬陽。故曰水中鉛。陽數也。又名爲紅娘子。男子一身屬陽。惟精气屬陰。故曰沙中汞。陰數也。又名爲白頭翁。紅乃爲鉛。白乃爲汞。與眞液相合。搬上泥丸宮。則齒髮不落。而顏如童矣。

歌曰。

火鎖回躬罷。施工眞味周。

還精方采气。飲海黑龍收。

又曰。

還精仍補腦。采气入丹田。

此道行三熟。端然作地仙。

又曰。

陰裏回身是屬陽。腎宮紅液起瓊漿。

時方認得眞鉛汞。漸入長生不老鄕。

赫赫金丹篇

采戰時。先用緋綫。折回耳間。述比之鼻竅。然後又將緋綫周圍頸項。如不大一米未發也。研乳香半錢。調好酒乙盞。吞下。煮羊肉四兩。令女先服。三五日一浴。或月日一浴。候天气晴明時行之。於此。一意誘合。候其情動。用雌雞翎三寸二分。將緋綫紮縛一處溫存浴定。緩入陰戶。向前進一寸二分。其液自可靈柯穴入腹內寶鼎。名曰返聖胎。產出嬰兒。長生久壽。𨿽寒暑疾病。亦無害也。

歌曰。

欲識水中金。紅娘二八陰。

溫時經歲久。方可采其眞。

又曰。

黃芽仙頂辧東西。不向陰宮路上迷。

靈雀兩頭千里羽。聖人三轉九霄梯。

又曰。

龍降虎伏玄關啟。虎動龍吟玉管齊。

風擺水中金液動。返回誰肯戀空枝。

鑪中呼吸訣

凡采戰。先須端坐。凝神定气。以鼻引淸气。口內呵出濁气一口。卽次叩齒。以舌攪華池。咽津液。行導引法。然後。把玉莖徐徐進步。候其情動。搖取彼右手子紋。咂住其舌。取他津液一口。仍吸其气咽送。存神定气。緩緩入鑪。若要滿鑪。以聚气爲法。次掐其第三中指之間。用九淺一深。二疾八遲之法。進百餘步。再依前法掐取之咽下。再進百餘步。又取之。如是數次。其妙不可言也。若要不漏。頻頻出鑪。縮脇提呼。各吁气一口。再提再呼。倘若緊急。提呼不依。卽於尾閭關。用手抵住。自然不漏。玉柱金槍。通宵不倒矣。非獨陰暢。抑且陽歡。凡采取。候其情動。陰戶開張。津液流溢。他動吾靜。不可深入。咂住其舌。吮華池神水咽之。自然陽气壯盛。欲退。卽掐第三指。又吸取眞气三四口咽下。然後出鑪。旣退不可就眠。且喘坐。吐納三十餘口。用黃河逆流法。運歸四肢。待安靜。方眠。欲再戰。依前法爲之。若女子津液有損。罷戰還他五口。呵每口。令彼三次咽之。如不還。則黃病夭喪。不信但行此法。十日半月之上。見面目痿黃。精神短少。是其驗也。愼之愼之。

展龜祕訣

夫欲展龜身長大者。於子時後午時前。乃陰消陽長之時。靜室中披衣端坐。凝神屏慮。腹中常令饑空。則气脈流通。飽則气窒不通。仍用中乘導引法。閉气咽津。送下丹田。運至玉莖。兩手搓熱如火。用一手兜托陰囊握莖。一手於丹田臍腹上。摩九九之數。換手依前法右轉。再摩九九之數畢。就根撚住。於左右腿上敲打。不計其數。久久行之。自然長大矣。

進火還元訣

凡扇鼓情動。左手結印於玄關。用印指定。直到極樂。撮口含唇。脇腹提呼。微微呼气一口。此三花聚頂。五無朝元也。

歌曰。

手提金印倒騎牛。一指黃河水逆流。

能用坎離顚倒法。直到昆侖頂上游。

又曰。

舌柱上齶眼觀頂。手持金印提金井。

夾脊雙關款款收。提呼直上昆侖頂。

玉泉無漏法

凡欲戰。以手握玉莖。舌柱上齶。先調自己神气均勻。進功時。鼻內微微出气。不可口中出气。恐心气不與腎气相接。況神不離目。气不離口。目亂則神去。气喘則精出。戒之戒之。虛气實腹。弱進彊出。自然無漏矣。

歌曰。

在欲而無欲。居塵不染塵。

往來宜緩慢。百病不能侵。

運精塡腦訣

凡交姤。覺情動。將三指緊扣玄關。歇腹縮脛。至極樂之地。用七返還陽法。運金精以塡腦髓也。

歌曰。

手指似鋼鉤。縮身皺眉頭。

睜目緊歇腹。海水向東流。

又曰。

三指緊將玄關扣。歇腹縮頭水逆流。

更將七返還陽藥。運向昆侖頂上游。

搬運祕訣

凡行事畢。每平旦。直伸兩足。左右壓定。開眼。用兩手披兩足指。九次。極忍閉气。將身搖動。止許鼻息微微出气。令勻。行三五次。面如火炙。乃是眞气上升泥丸矣。卽以兩手搓摩面皮兩耳自熱。則放開爲度也。

歌曰。

華池金液入丹田。配合須歸造化原。

河車搬上昆侖頂。能教衰老變童顏。

取火煮海訣

凡行。必戌亥二時。乃陰盛陽衰之際。披衣正坐。右手兜外腎。左手於丹田上。搓摩九九之數。換手右轉亦如前數。久則純熟。補益於身矣。

歌曰。

一兜二兜。左右換手。

九九之數。眞陽不走。

子午流通訣

凡器旣成。則用黃河逆流之法。而柰戰。每與之交。則先行子午十次。使气脈通暢。入鑪行九淺一深之法。進退遲速。俱至。縮起腰身。閉气不出。捲舌柱齶。以睛上視。用手扳拏如擦釣。頻頻咽气。以候心定。自然不泄。若气粗極。呼出之。掩耳閉气。存想气從夾脊上腦。後入頂門。則散於四肢百脈。若數次不泄。則彊矣。卻用消息散气法。

消息散气法

精不可散。散者气也。凡以不泄之精。作未萌之法可也。閉口。曰閉天門。舌柱上齶。曰塞畢池。以手摩兩腎門。向上九次。復手轉轆轤九次。以手摩天柱九次。掩耳鳴天鼓九次。兩手左右上下摩天庭九次。兩手搓熱。摩熨兩眼二七次。然後叩齒三十六。漱華池津液。吸東方淸气。咽下。復以手摩足掌心。二七次。久乃慣熟。掩閉雙關。塞其精血。不致輕泄也。

六字延生訣存。縮。抽。吸。閉。展。

一曰存者。交姤之時。存心遊於物外。須交合。不可著意體交。而神不交。若著意是神交。而精易泄矣。若不著意。縱然走。亦是去濁畱淸。當此之際。急用縮脇提呼。存久不倦。則無漏矣。

兩腎中間一是神。命門之處是精根。

莫令走失牢堅固。窮取生身死戶門。

二曰縮者。交接時。縮气上行。不令順下。气下則泄。又當如忍大小便狀。靈柯漸退半步。口噓气出。咂定女舌。取他津液咽之。摟定吸他气一口。送下丹田。直入靈柯。三五次或七次。漸漸龜形森旺。不泄矣。

元精欲走禁無由。手足須如鉗與鉤。

弩目掣提玉莖退。身如縮頂一猿猴。

三曰抽者。當緩緩進步。不可急躁。當抽半步。采接津液。以我鼻吸他鼻中所出之气。候其气喘。急吸咽之。不可用口吸。口吸則傷腦。抽吸若多。玉莖自固。神气虛實。愈久愈堅也。

入鑪湯養意懸懸。一深九淺數爲先。

進遲退速能奪取。益精補髓壯丹田。

四曰吸者。以我玉莖吸他津液。如受气之管。采取之時。上以鼻吸其气脈。下以玉莖吸其陰精。存想入我玉莖之中。上下齊吸。勿令顚倒。一抽一吸。如管吸水。仍接口內津液咽之。依此而行。顏色光澤。神气狀實也。

收取華池玉液津。情濃速將退靈根。

閃開直機徐徐出。吸奪歸來賀萬春。

五曰閉者。交接時。須當閉緊人門。人門通天門。通腎腑。天門若閉。則腦气下降。至命門腎堂。流進瓊珠來。無泄也。自然堅固。𨿽百度無倦矣。

精養靈根气養神。元陽不走得其眞。

丹田養就千金寶。萬兩黃金莫與人。

六曰展者。交時。按用如前五字法。漸覺龜身長大。森然堅耐。似覺陰戶窄小。是其效也。旣滿玉鑪。只宜緩慢。不宜急燥。使他情歡意暢。諸疾不生。采之旣久。漸覺容色瘦戚。卽須更換新鼎。不可彊行也。

就鑪鑄劍法

凡與女交。隨其鑪鼎之大小。入鑪之初。先取進大气一口咽下。次以子午气一口壓之。則陽自內發。然後施龜禦之。其功不淺矣。

呂公安樂歌

雙托一度理三焦。左肝右脾如射雕。

東脾西腎須單托。元海華池內願朝。

搖頭擺手祛心病。手扳湧穴理胸腰。

每宵如法三度作。方才把火徧身燒。

請君子後午前行。管取延年百病消。

又曰。

行則措於坦途。往則凝於太虛。

坐則調鼻息之气。臥則守臍下之珠。

此上眞之口授。乃奪造化之神機。

孫眞人金丹訣

金丹有。金丹有。不忌葷腥不忌酒。

說下手。於中醜。教君大笑不闔口。

太乙壺中攜日月。昆侖頂上擒星斗。

已來只是這些兒。往往教人天下走。

踏破鐵鞋無覓處。得來全不非人手。

呂純陽房中祕術終

紫閨祕書內集卷之二

■陳希夷房術玄機中萃序略

余少時。由侍衛。於武宗朝。歲在戊辰。驛行西蜀。同華陰令李公登華山。問古仙迹。一道士曰。山之所罕也。惟陳摶所遺丹法。刻之石。爲山之顯迹。天下所共聞。惟摶一書未傳。隨開洞門。得洞中小石匣。拆古遺封。取出一冊。名曰。《玄機中萃》。乃希夷成道內丹。築基。立身。安命大要也。公命抄之。乃書一冊。送余西行。蜀藩縉紳取錄者。不勝有以服其藥。登堂而稱其玄妙者。有登余門。告其深驗者。無虛曰。緣其所自伏气。乃立身安命之基。梅子乃人元大品之丹藥。服藥乃生血生精之妙。用無不可重之也。今之世傳希夷子進藥之事。有自來矣。行道之人。多不知其妙在竹破還須竹補。宜抱雞須用卵爲之之義。爲性命者。當畱心於此。乃入道之門。成道之快捷方式也。又曰。余亦得梅子金丹之效。補气之說。衰年之人。可以爲法。或曰。是集若無補於大乘。但伏气進藥。梅子𨿽有形之物。亦可以接命延年。助道世彌。爲添油之法耳。余然之。將纂與諸經列刊。使明道者。便於采擇焉。

嘉靖歲在庚戌春正月吉坎宮道人

東明任拱辰書。

陳希夷玄機中萃目錄

一築基

二鑄劍

三調神

四聚財

五結友

六擇地

七擇鼎

希夷八卦要神延壽丹

周天生精再造固本還元丹

每月行火用日期

目錄終

陳希夷房術玄機中萃纂要

一築

基

築基功夫。名曰煉己造丹。誠能采得藥來。收得藥起。擇鼎。取蟠桃酒。以進眞鉛。采藥。由下元。次中元。後上元。能進下元。是築基。能進中元。是長生。能進上元藥而是爲了道。𨿽不飛升。亦爲蓬萊客。學者欲得築基。先明橐簽。要知采藥。須遇師傳。師傳口訣。則煉己造丹。功成無疑矣。得之者。當宜潛修。苟可明言。則人人可仙也。何爲內丹。則吾身與天地同體。得一陽眞息。升降交感於吾身之中是也。二人童子。得而修之。故曰金丹。眞精已泄。得而修之。故曰還丹。

二鑄

劍

養神功夫。名曰鑄劍存眞。擇三五二八眉淸目秀之鼎。調養一年之餘。候其癸水行潮信準。將八卦安神丹自服一月。次用靈龜膏藥封臍一旬。始陰陽交合。取其地魄養神下手功。行九一之法。其法如是數次。少停。覆鼎上。提气九口。若神未曾動。再行九一之法。其法如當神動。急覆其上。閉住橐簽。勿動呼吸。恐漏眞金。急提气三口。升上泥丸。緩提气六口。升上泥丸。名曰九還。及至陽气回丹田。正是歸根復命。還本還元。就下近便處。運一點眞汞。以迎之。此采得藥來。收得藥起是也。得藥卽棄鼎。端坐。叩齒三十六。通左右。鳴天鼓。二拾四後。以拇指節。試目九徧。以中指按鼻七徧。兩手歷面皮髮際。閉口鼻息。次將舌柱上齶。外津液滿。分作三口咽之。再瀨再咽。如是三度。將手抱肚臍。名曰丹田。此吾身之眞鑪。然後淨定之中。行周天之火。《悟眞篇》所謂功夫容易。樂非遙。說破令人失笑。依法行之。不仙亦可延年矣。若愛欲心狂。漏泄眞寶。是恩返仇矣。保之愼之。

三調

神

調神功夫。名曰煉補火候。用先天神气淸秀顏色紅白。無疾年十六七者。每月依後開日期气數。以銀或錫造成橐簽。使之呵气入管。量到。我卽收上泥丸。下歸丹田。行至六个月日。顏老還童。發白變黑。久久行之。乃見先天之神功妙用也。古語云。竹破還須竹補。宜以气補气。壽永天地。諸經之說同也。上補自鼻。中補自臍。下補自腎。依日期自下而上。曰返。自上而下曰還。此補气先天之妙。又曰接命。珍之重之。

四聚

財

聚財者。非聚之以求五金八石之藥。食前方丈之榮。蓋欲求鼎器。以全長生之道。積柴米。以和至珍之劑﹔置丹室。以存至淨之體。具香帛。以告至尊之神。此數者。非財用則無所措手足矣。故《經》云。欲求天上寶。須用世間財。吁。有法無財。難成矣哉。

五結

友

結友者。非結談笑遊戲無益之友。必擇道同心合。仁慈勤儉。不貪富貴。擇有徳行者。得以護衛助力。彼此進道行。無阻礙。能成就。以全至眞。故曰。道心非難久常爲難。

六擇

地

擇地者。非擇名山洞府。奇峯幽壑也。或市廛村郭。深隱僻處。古廟古墳。有甘泉善鄰。大不出十畝。小則五畝。置丹室。斯善矣。杏林囑道光曰。卽往通都大邑。依有力之家。以了大事。爲此故曰。志士若能修煉。何妨在市居朝是已。

七擇

鼎

鼎鼎原無鼎。藥藥原無藥。乃先天最上一乘無爲妙道。接命延年。擇眉淸目秀。唇紅齒白。五病不犯。四體無虧。聲淸言減。必至情和意合。魚水相投。然後可以臨鼎用事。以求先天大藥也。毫釐有差。則失中正。煉己者。自天癸始降。方可濟用。然陰陽未到。太極未形。至淨至眞。含虛太乙。一粒黍珠。時至自落。采而服之。號曰人元大丹。又曰先天梅子金丹。此乃至眞妙道。非泥水之可比。必是用大法。財積徳累。行堅心誠意方克有濟也。謹之謹之。

希夷八卦安神延壽丹

能安五臟。返老還童。服之長生。得者寶之。

【右方】

天門冬能補月虛紅花能生顏。

當歸能生气血。

石燕能溫心血補益丹田。

熟地黃和血生津液用之莫犯鐵器。

殭蠶能補容。

眞川椒能寬脾去風邪。

海馬助髓興陽。

天門冬三斤。抽心去皮。長流水淨洗。曬漧擇明淨者用之。能補虛

熟地黃一斤。去黑。酒洗曬漧。能和血生津液。用之莫犯鐵器

紅花二兩。能生顏

殭蠶二兩。能補容

當歸二兩。去尾。酒浸洗一宿。曬漧能生气血

眞川椒二兩。閉目者不用。能寬脾去風邪

石燕二對。能溫血補益丹田

海馬一對。用酥油煮透。然後慢火焙漧。用能助髓興陽

右爲細末。分兩如數。煉蜜爲丸。如梧桐子大。每服乙錢。空心無灰酒或鹽湯下。忌大醉大怒。

周天生精再造固本還眞丹

蛇牀子肉蓯蓉枸杞子

地骨皮麥門冬廣木香

大附子生地黃木鱉子

人參鎖陽巴戟

川烏艸烏細辛

丁香乳香桂皮

豆蔻熟地蒼朮

天門冬當歸防風

茯苓沒藥

其法。用眞正芝麻油一斤四兩。將前藥入油內。煎至五六滚。驗藥枯。將復布漉淨。滴油入冷水。成珠不散。再入後開細藥末﹕

麝香雄黃各二錢陽起石一兩。如無用鴉毛代之

虎骨海馬各二兩。用酥油煮透。慢火焙漧

蟾蜍紫稍花龍骨石燕雲母石各一兩

右爲末。待前油成珠。退溫。投入內。攪勻收瓷罐內。冷水浸罐半肚。三晝夜。退火气。不拘顏色。好絹或厚紙表開。攤其藥。封臍。每六十日一換。此藥。能鎭玉池。金精不泄。興陽助气。通二十四血脈。若欲種子。掣去膏藥。金精射入子宮。百發百中。又治下元虛冷。五勞七傷。膀胱气。風濕痛癢。兩腿酸麻。陽事不舉。婦人赤白帶下。血疝崩漏。能令老弱行路剛健。顏發轉變。

每月行火用功日期

初八日上弦補气八口應八卦之數。

初九日補气九口謂之開通九竅。

初十日補气十二口謂之純紀一年之數。

十一日補气十六口以金中元乙觔之備。

十二日補气二十四口以宣二十四气。

十三日補气三十六口謂之疏通三十六骨節數。

十四日補气六十四口謂之演六十四卦之周。

十五日補气七十二口以煉七十二候之運。

十六日補气八十一口謂之九轉還丹之微者也。

陳希夷房術中萃終

■素女房中交戰祕訣目錄

總論

呂純陽修養法

得者有五

每月禁忌

男察四至

陰中八遂

女審八到

交合九勢

附壯陽丹

目錄終

總論

論曰。且如蜂兒。見花蕊嬌嫩。恣意貪竊。人亦如之。蜂蝶采蕊。惠而且益。人采陰。傷而損气。一婦人可敵十男子。尙且未倦。一男子焉敵十婦。男子有情易動。則易減。如渴得漿。婦人情難動。則難減。如熱得涼。且如采花窟者。興來。便跳上馬。興蘭之後何可。及將精漿霎時走失。男子如猛火得水。禦暴渴仰一般。豈知婦人情懷未暢。其心如炎蒸。得涼風力健則愈爽。他情欲正美。男子無力。豈能遂其意乎。男子之樂。以婦人之樂爲樂。婦人旣不樂。有何樂哉。初上馬時。不可性急。須是將他抱摟。澄淸。把息定。如不經意一般。休放精離開。待他心動情切。方可用事。此時婦人如涸魚得水。男子如饑鷹思肉。斯時上馬。方得其意。戰力不乏。往來之間。亦不可速。切不可著體用力。如將遇則出鑪。以易其心。如莖弱再戰。一般出鑪數番。婦人眼慢。四肢不舉。方是戰力之功。交接之際。切不可付之舌尖津液。斯時用力。正遇陽气奔盈於上。如與舌尖津液。則元陽气盜。不久。尩羸。易致風邪相侵。傷殘性命。若婦人情急時。气喘乏語言。聲細嬌嫩。方可采之。反求津液。吮他舌尖於舌上下。上下用力。大吸陰气一口咽之。以補元陽。臨美之際。亦不可深。深則津液太過。亦有癆瘵之患。但遇交接。暗數往來。九淺一深。則無所損。世人不能諳曉。因暢一時歡會。不過元陽日衰。衰後將何以補。人如油燈一般。油盡則燈滅。气短則易亡。亡則不能復。豈可不明此理。下馬仰臥。用手於胸腹上掭擦五臓還位。及均勻於气。亦不可縮腳側臥。免致下疾之患。次早起來。更以養神法助之。望東方取气三口。咽之。用手阥气亦按之丹田。三存三跳。伸縮提掇百骨。插手過頭墜手合掌。熱索出气三口。背手祕眼井。花水半口灌漱。以舌團園和津液作丸咽之。乃名神火能取陽法。畢。然後洗面灌漱。每日更取子午正气。以補元陽。邪魔不敢近。寒暑不能侵。此訣能近道興陽明。此三者。𨿽曰非通仙。足可延年而益壽也。此特示諸賢士。不傳於下愚鄙俗之夫。此文熟玩貫通。自有精神。若得少壯女采之。大能神助陽事。至老不衰。容顏如舊不攺。的當之言。非謬語也。

呂純陽修養訣

眞人曰。男子如渴得漿。女子如熱得涼。故十女能度百夫。一夫安能度百女。故曰。陰道常胛陽道是也。愚人不知此理。勉彊有爲。至於損身喪命。是可哀也。

眞人曰。可惜許。可惜許。可惜元陽宮無主。元陽畫脈人欲散。百神哭逐眞陽去。七魄喜極三尸怒。我今殷勤說與汝。說破猶恐泄天機。略說些兒君記取。男子修成不漏精。女子修成不漏經。不漏精兮養聖胎。不漏經兮神气凝。精調血理無走失。卻作長生不老人。

眞人曰。男子易動而易安。女子難動而難安。故審八到。以人補人。以气補气。銀器破補之以銀。以銅鐵補之非理也。人亦如之。油盡燈滅。精竭人亡。切宜愼之。或問曰。人以泄精爲樂。今關而不泄。何爲樂乎。答曰。子知陰動陽靜之理乎。夫陰動陽靜。是內虛外實也。一泄其精。則四肢不舉。二次泄精。神昏气亂。十次泄精。性命反復。號曰行屍。所樂安在。問者敬服。眞人曰。一度之泄。一次火滅。是一次添油。君知之乎。其人再拜受教而退。復以詩諭之。

詩曰。

精養根兮气養神。此眞之外別無眞。

丹田幸有菩提子。不與人間種子孫。

凡

攻城破壘。必須堅固之鋒。

按馬當關。尢戒奔馳之急。

奪得陰中眞造化。方知花裏有神仙。

不懈口中抽玉液。也知酒底作眞人。

昔齊大夫褚澄論曰。彭祖壽八百。易妻三百人。得子者七十二。皆彊兵戰胂。知者鮮矣。曰種樹必固其根。養生必厚其本。未有不固本而得長生者也。兵法云。欺敵者亡。可不愼哉。

得者有五

夫貪者贈之以財。淫者調之以言。濫者益之以物。好俊者曉之以聰明。好麗者娛之以聲色。凡此五者。養由基之狼牙也。發而不中。吾不信也。

每月禁忌

初一日初三日初七日

十三日十五日十七日

廿三日廿七日廿八日

庚申日甲子日本命日

大寒暑大風雨五月五

男察四至

男子玉莖不彊。血气未至也。遇而不舉。肌未至也。堅而不彊。骨未至也。硬堅而不熱。脈未至也。凡交合之際。當審四至而行。若一气未至。不宜交合。

陰中八遂

一寸弦琶二寸菱齒

三寸嬰鼠四寸玄珠

五寸谷實六寸愈鼠

七寸昆戶八寸北極

女審八到

女默咽津者。脈未到也。

身不粘近者。骨未到也。

彊力辭人者。筋未到也。

懶提玉莖者。血气未到也。

不美男乳者。肉气未到也。

兩眉皺顰者。肝气未到也。

臨合身不搖者。腎气未到也。

滑津不出者。脾气未到也。

但要女子八到俱全。乃可交合。則無損傷而快美也。

交合九勢

第一龍飛勢

女子仰睡。男子伏其腹上。據股含舌。。女子舉其陰物。受男子玉莖刺其谷實。和緩慢搖。行八淺六深之法。陰乃壯熱。陽乃剛硬。男樂女歡。兩情暢美。百病消除。

第二虎行勢

女子跪牀低頭。男跪後抱腰。入玉莖叩陰戶之中。五淺六深之法。陰戶張開。陽气出納。男舒女悅。血脈流通。消除煩悶益於身心。顏色奇異。

第三猿搏勢

女開兩股。男子坐腿其上。陰戶張開。乃入玉莖。九淺五深之法。快樂尢甚。女好其意。津液流通。男津堅固。百病不生。自然气爽也。

第四蟬附勢

婦女覆身直【伸左股。曲右股】男跪後玉莖刺入。叩其赤珠。行七八之數。女陰大張。快樂卽止。陰陽順通。自然和美。

第五龜騰勢

女子伸臥。男子托起女子雙腿過乳。入玉莖。刺其谷實。女情自動。男精施泄。盛身瀉之。可除狀熱。自然身覺酥矣。

第六鳳翔勢

女子仰臥於牀。自舉兩股。男子以兩手按牀。深入玉莖。刺其陰戶。使玉莖堅硬。陰戶壯熱內動。女子自搖。九淺八深之數。男女深悅。樂情過加。諸疾不作。此得陰之妙。

第七兔吮勢

男子仰臥。直深兩股。女反坐男玉莖上。面向男足。兩股在男子邊。按席低頭。女子握男玉莖入陰戶中。刺其琴弦。玉莖堅硬。行七淺八深之數。津液流入女陰之中。女陰降接。徐徐搖動。自然美也。

第八魚逰勢

用二女之數。令一女伏其上。使二女相合。亦效男子法。男子坐看女行之。使淫興起。玉莖硬大。二女自來。執莖入內。男睡女坐。津液流通。自然美樂。

第九鶴交勢

男倚於牀。女手挽男頸。女以左足蹋牀。男以右手托女左股。女負男肩。兩手緊貼。玉莖刺入菱齒。中其谷實。輕搖慢動。九淺十深之數。陰陽交姤。流注津液。淫欲情性。自益男子。百疾消除。顏色紅滿。自然快樂矣。

附壯陽丹

靑新艸尖艸海馬

沒藥大痲麝香

石燕丁香兔銯子

朱砂川椒附子

八角茴香

右將前藥十四味爲末。用銀器內煉蜜爲丸。如梧桐子大。每服三十丸。好酒送下。保養丹田。助精補虛。大有神效。若過之時。仍加

巴戟川練子威靈仙

如此三味。同前藥爲末。朱砂爲衣。捏餅子。令人聞息入鼻內。其陽便興。堅硬如鐵。能大七分。欲要解者。喫紅棗一枚卽解。服者保養能助陽甚久。仍取一時之樂也。

紫閨祕書內集卷之二終

紫閨祕書內集卷之三

鍾呂祕傳問答房中玄機采眞篇

采眞問答玄機引

采眞玄機一帙。世傳爲鍾呂問答。得道之祕。歷世珍藏。以爲至寶。其於物藥。斤兩。築基。火候。溫養。進退。了然明備。俾知房中亦有養生一術云。

碧雲道人識

大地人民總總多。並無一个聽弦歌。

家財拋棄深堪嘆。气勢頹危實可呵。

世事如萍休眷戀。時光似箭莫蹉跎。

勸君只把陰陽究。捨卻陰陽更覓何。

答曰。天地之人。林總之多。要覓知音。普世並無一个把家財拋棄。若有气勢。豈得頹危。世事如萍之蕩。時光似箭之飛。要把陰陽窮究。陰陽旣究。別無他外言鈳。此重在陰陽二字。但不知何爲陰陽。

陰陽二物隱中微。只爲愚徒自不知。

實實認爲男女是。眞眞說做坎離非。

要將此理深深究。莫把斯言淺淺祈。

知了愈加宜謹愼。訴人必定被他譏。

答曰。陰陽之理本微妙而難知。愚昧之徒不易得近。成事必在乎男女設言。故以爲坎離認得眞自然知妙。此語要深深窮究。斯言莫淺淺求祈。茍至於知。愈加謹愼。倘或輕泄。必被誚譏。此重在男女。但不知二者何爲陰陽。

道我爲陽未可親。說他陰物又非眞。

陰𨿽女體男兒體。陽本男兒女子身。

莫怪客人榷作主。須教自己暫爲賓。

若能將此行顚倒。顚倒之中化聖神。

答曰。我本爲陽。乃至陰之物。他爲陰物。中藏至妙之眞。把男身爲女身。假女身爲男體。逆來化聖。逆去成人。須教我作他賓。莫怪他爲我主。工夫只在乎顚倒造化盡由乎作用。此重在賓主。但不知安在。

他如無我只平平。我若無他也不成。

彼此兩般宜慕樂。陰陽二物莫畱情。

逍遙靜處當勤勵。雅潔室中要至誠。

采得歸來功爲己。何須四海播聲名。

答曰。他如無我乃獨陽而不成。我如無他亦孤陰而不就。慕樂必厚乎彼此。畱情不謂之陰陽。自在受精。休怠惰優遊。入穴要虔誠采得歸來。只是自家功本自家見效。何須四海聲名。此重在靜室二字。但不知何作爲。

我靜他空乃自然。自然之妙貴何處。

天𨿽在上播爲地。坤本居卑歹作幹。

入戶也知宜款曲。進門須是要畱連。

此情此際無危險。始得陰陽兩物全。

答曰。

我如守靜。倂能畱其本錢。他若持空。則不失其至寶。我𨿽處上榷居下。他本居卑暫處髙。顚作倒。顚倒出去切須休卒暴回來制住萬般危險。方能兩物完全。此正是下手但不知何如安排。

詳問安排也不難。工夫只在片時間。

一身臥地一心想。兩膝齊胸兩手扳。

丹路以通體使塞。河車運動莫令閒。

登天九九如無恙。這件東西轉過彎。

答曰。安排之法。究來沒甚艱難。次序之功。做去至爲容易。心想一身方臥地。手扳雙膝始捶胸。我先笑他他後唉。路通丹藥休他雜。車運河泉莫等停。這樣行時正是大經大法。此般作用非爲小東小西。此已知東西轉彎了。但不知此後何如。

轉過彎來路更長。寂然端坐更堅彊。

臀如忍屎方才好。手又扠腰始是良。

鼻吸气爲通來脊。唇包齒內拔陰陽。

若非徧體咸施力。怎得珍饈到口嘗。

答曰。轉過彎來途路愈加修阻。疾忙端坐。形骸更要威儀。如忍便是好施爲。扠腰爲良作用莫容墜下。但使升騰。欲通夾脊鼻中通。要拔陰陽唇上拔。鼻斯到口。挺身歟歟輕提。得此臨候。拍手呵呵大笑。此已得之矣。但不知作後又當何如。

始知我命我能擒。及有澆培更覓尋。

自後仍吹無孔笛。從今別鼓沒弦琴。

孜孜汲汲藏於腹。戰戰兢兢守在心。

世上萬般都不要。思量只此是黃金。

答曰。擒命之方。要用心意。養丹之法。還憑機括。就吹無孔笛非差。就鼓沒弦琴更謬。因風吹火。順水推船。藏於腹裏。日孜孜。守在心中。時戰戰。其它事務皆爲世上之塵。只這東西正是人間至寶。此通結上文采取之意。但不知節次之方。

南來北往走東西。骨骼人人總一同。

多向利名中掛意。少於性命上加工。

明知必有頹危日。暗想焉無敗壞風。

不若把基牢築起。待其時至配雌雄。

答曰。南來北往。个个相同。東走西行。人人一樣。意掛利名偏不少。功加性命卻無多。認假作眞。將眞作假。頹危之日應須有。敗壞之風未免無。先且通其道路。次乃配其雌雄。此重在築基。且在時至。但不知何爲築基。

牢固陰精莫外逰。巍然正坐十旬休。

幽明不在常存守。心腎不交立自由。

血气周流方是美。形神俱妙始爲優。

築基之法非爲此。更把尊眸後韻求。

答曰。牢固陰精乃是一身之寶。巍然靜坐斯爲百日之功。但令莫睡於幽明。不自知交於心腎。弟兄賓主姊妹夫婦。其時血气周流。此際形神俱妙。中間意思。內面工夫。此工夫未盡。更於後又當何如。

水升火降不期然。神定形舒血气全。

玉枕泥汍空寄信。尾閭夾脊汗流全。

切須前學停其息。正要先求忍看便。

了得此身中事業。方宜下手采眞鉛。

答曰。水升火降。亦心腎之相交。神定形舒。尙血气之相運。先須提拔空通信。預要登扳汗汲泉。閉息在先。縱使居後。出神尢未爲妙。脫體也未爲奇。旣了此詩。仍要識其眞汞。果能斯道。方宜覓其眞鉛。此通上章皆築基之意。又不知藥物斤兩之數。

二八元來重一觔。一觔之數兩人身。

先於東捨畱淸酒。次向西鄰飲白醇。

莫道無時而匹配。須知有日已成親。

又言此藥難憑秤。二八元來重一觔。

答曰。先畱其汞。原來八兩之多。次覓眞鉛。共合一觔之數。淸酒旣畱於我捨。白醇尢飲於他家。月在西山。日居東畔。匹配無時休匹配。成親有日乃成親。二物齊來共合一觔之數。兩家分散各爲八兩之多。此已知觔兩。而不知首章所言時至。

月月紅開月月今。今當昨日預擒金。

金花已謝何如玉。玉蕊初生乃自擒。

擒菓味中無比妙。妙琴弦裏沒斯音。

音淸恍若天心月。月月紅開月月今。

答曰。月月紅開。乃人人而如此。人人經至。乃月月而一般。莫攀已謝之金花。須采神生之玉蕊。其甘若醴。其凝如膏。世間之妙。料無斯。天下之音應沒此。知人經至。恍如明月初圓。儼似大經將至。此已知時至。又不知何如得東到西來否。

到此東來豈不知。知鉛入似火珠馳。

馳歸我體他忙去。去了他身我疾馳。

施設有丹眞做作。作爲無物假扳提。

提騰先要知西到。到此東來豈不知。

答曰。東到西來。豈不知鉛歸汞捨。必無不覺入於我體。去他身施我體無中之有。有中之無。有丹施設此眞施。無物作爲斯假作。𨿽然有物卻無影而無形。本是無形又有知而不覺。此已知西到東來。又不知登天之後幾提到泥汍頂否。

西到東來小喜歡。登天之後膝忙蟠。

輕輕九九三三拔。重重三三九九搬。

先進尾閭經夾脊。次臨玉枕到泥汍。

果然運上泥汍頂。將是仙家大喜歡。

答曰。邂逅之時。便是槌胸之錦。登拔之後。疾爲蟠膝之方。輕輕九九拔於前。重重九九提於後。易行水面。難過山頭。尾閭夾脊已能行。玉枕泥汍須欲到。泥汍旣到。未能神合之歡。重樓將經。方是仙家之喜。此已知提拔。但不知如何得下於重樓否。

欲下重樓至易哉。泥汍頂上降將來。

喉邊吸涕頻催墜。鼻內栽蔥漸引開。

頃刻無爲方到口。須臾不動自臨腮。

滴流咽在丹田裏。十月澆培結聖胎。

答曰。裏到重樓。必自泥汍上。下欲尋丹府。自然空竅中行。催來吸涕於喉邊。引墜栽蔥於鼻內。臨歧到口切休爲將切近腮。須莫教前頭采取工夫止用一時。後面澆培進退仍加十月。此結上文擇日節次中間未盡者雜集願聞。

【其一】

牢固陰精是築基。築基惟有守其雌。

其雌不動堅牢固。牢固陰精是築基。

答曰。牢固者。謹守也。陰精者。眞汞也。我能謹守其汞謂之築基。築基貴乎守雌。而不守雌。茍能守雌而不守雄。謂之牢固陰精。其基可指。

曰而築成否。咦知道麼行。

風生花必落。瓶正水還盈。

【其二】

基址堅牢可學仙。學仙須是覓眞鉛。

眞鉛未采牢基址。基址堅牢可學仙。

答曰。基址者﹐丹田之總名也。堅牢者。眞汞不耗。入丹田中。畱得眞汞方可學仙。故學仙不獨畱眞汞。尢必覓眞鉛。未能采此眞鉛。先須築基。誠能築基。而後采鉛。采鉛而鉛又得。則學仙之訣正此。否。咄說與你。

有酒堪邀客。無錢怎作商。

【其三】

生藥時辰要得知。得知方可配東西。

東西未會知生藥。生要時辰要得知。

答曰。生藥者。生鉛也。時辰者。時候也。要得知者。我必知生鉛之時候也。然我旣知生鉛之時候。方可采來與汞相配。故曰。得之方可配東西。東西者。卽鉛汞也。當初未會之時。要知生藥之候。茍或不知。則有疾生之患。豈非生藥時候要得知。否。咦俟候者。

潮動金光現。潮來水勢慢。

【其四】

敲竹相通始鼓琴。鼓琴敲竹惹淸音。

淸音未至當鼓竹。鼓竹相通始鼓琴。

答曰。鼓竹者。舞我之物也。鼓琴者。惹彼之物也。此言舞我物而惹彼物也。旣舞我物又惹彼物。則淸音自然動矣。咄不是要。

弦寬休發矢。風動可行舟。

【其五】

爭戰須知讓彼凶。彼凶我自莫容雄。

容雄不會相爭戰。爭戰須知讓彼凶。

答曰。爭戰者。交姤之際也。讓彼凶者。由他自動也。此言交姤之時。須讓彼動。彼動我卻不動。我若也動。便戰不腫。否。咦休放肆。

欺人自欺己。輸己自輸人。

【其六】

他到我家莫放他。放他走了這金花。

金花未放擒他到。他到吾家莫放他。

答曰。他到吾家者。乃西到東來之謂也。莫放他者。乃登天蟠膝之謂也。他得到我家欲緊擒住。放他失去。不惟費了我許多前面工夫。抑又損了他後面這些藥物。學者待其月桂將開。速下手攀到家中。便死也莫放他去。否。咄擒住了。

未來難怪我。旣至弗由之。

【其七】

顚倒行持得倒顚。倒顚兩物始完全。

完全還籍行顚倒。顚倒行持得倒顚。

答曰。顚倒者。地天也。倒顚者。逆行也。此乃前二詩之工夫。此乃一詩之功效。學者能作地天則逆行。逆行則異於常道。異於常道則兩物完全。兩物完全果自地天之取致。否。咦要識此。

彼非居我上。西怎到東來。

【其八】

希望眞鉛要至誠。至誠尢用汞相迎。

相迎不輳徒希望。希望眞鉛要至誠。

答曰。希望者。心之所也。先天者。先天眞一無也。我欲先天眞一過我身來。實由至誠所致。旣至誠矣。尢必於自己近便處。運一點眞鉛以迎之。迎時又要一个恰好。否。咦小心些。

龍休尋白虎。虎自覓靑龍。

【其九】

擒住陽精號得鉛。得鉛之後卽登天。

登天九九能擒住。擒住陽精號得鉛。

答曰。擒住者。不容走泄也。陽精者。先天一之無的名也。我若不走。先天眞一之無號曰得鉛。旣得鉛。疾登天。九九運數畢。則陽精始擒得住。擒得豈不以得鉛爲號乎。否。咦沒得說。

登天天必起。車水水放升。

【其十】

連運河泉勢挺然。挺然提拔自連連。

連連轉動憑車運。車運河泉勢挺然。

答曰。車由水而制水。憑車而升。勢挺然若猛虎之勢。故曰。車運河泉勢旣挺然。物始連連。物之連憑車運。旋車之運。旋籍吾勢之挺然。否。咄這件物。

升騰難得見。冷暖自家知。

【其十一】

頭上明明由聰門。聰門信至好心存。

心存水火龍頭上。頭上明明有聰門。

答曰。頭上者。頭頂之上也。聰門者。通信之門也。龍者我也。此言人頭頂之上明明有个聰門。采得彼之信必須運到此門。而後降於重樓。否。咦那時節。

鼻中流玉柱。頭上頂金珠。

【其十二】

天地將來作地天。地天方始得神仙。

神仙壽永齊天地。天地將來作地天。

答曰。天地否也。地天泰也。否則成人。泰則成聖。故曰。天地將來作地天。旣作地天始得神仙。旣得神仙與天齊年。必作天而後得。否。咄這一物。

逆來方作聖。順去乃成人。

拾遺

鷓鴣天一首

澆灌從來六百篇。百篇渾侶采眞鉛。子起陽爻倒顚倒。午起陰爻顚倒顚。才作地。便登天。仍騰吾後降吾前﹐如斯十月工夫足。面壁巍巍坐九年。

鍾呂祕傳問答房中玄機采眞篇終

附錄

三字訣回道人

這个道非常道

性命根生死竅

說著醜行著妙

人人憎个个笑

大關鍵在顚倒

莫厭機莫計較

得他來立見效

地天泰爲朕兆

口對口竅對竅

吞入腹自知道

藥苗新先天兆

審看間行逆道

澤質物自繼兆

二者余方絕妙

若要行持人叫

气要堅神莫耗

若不行空老耄

認得眞老還少

不知音莫與告

些兒淰合大道

精气神不老藥

靜同全冥中報

乘鸞鳳聽天詔

眞空禪談

平田野老輯

同僚鄺子元。由翰林補外。十餘年不得賜還。常厇俗無聊。遂成心疾。每疾作輒昏憒如夢。或發譫語。或曰眞空。寺有老僧。不用符藥。能治心疾。子元往叩之。其僧曰。相公貴恙。起於煩惱。煩惱生於妄想。夫妄想之來。其幾有三。或追憶數十年前榮辱。恩仇。悲歡。離合。及種種閒情。此是過去妄想也。或是到眼前可以順應。卻又畏首畏尾。三番四復。猶豫不決。此是見在妄想也。或期望日後富貴榮華。皆如其願。或期望功成名遂。告老歸田。或期望子孫登庸。以繼書香。與夫。一切不可。必成不可必得之事。此是未來妄想也。三者妄想忽然而生。忽然而滅。禪家謂之幻心。能照見其妄。而斬斷念頭。禪家謂之覺心。故曰。不患念起。惟患覺遲。此心若同太虛。煩惱何處安腳。又曰。相公貴恙。亦原於水火不交。凡溺愛冶容而作色荒。禪家謂之外感之欲。夜深枕上思得冶容。或成宵寐之變。禪家謂之內生之欲。二者之欲綢繆染著皆消耗元精。若能離之。則腎水自然滋生。可以上交於心。至若思索文字。忘其寢食。禪家謂之理障。經綸職業。不顧劬勩。禪家謂之事障。二者之障﹐𨿽非人欲。亦損性靈。若能遣之。則心火不至上炎。可以下交於脊。故曰。塵不相緣根無所偶。返流全一。六用不行。又曰。苦海無邊回頭是岸。子元如其言。乃獨處一室。掃空萬緣。靜坐月餘。心疾如失。予在汴臺。聞子元道其詳。且曰。禪說可治心疾。因命筆以記之云。

眞空禪談終

紫閨祕書內集卷之三終

紫閨祕書內集卷之四

種子祕訣神方

劉五妹輯注

三十時辰兩日半。二十八九君須等。

落紅將盡是佳期。金水過時徒霍亂。

霍亂之時枉用功。樹頭樹底覓殘紅。

解得花開能結子。何愁丹桂不成叢。

【解曰】一日十二時。兩日半總三十時辰。蓋女人月信來止解兩日半。假如初一日子時月信來。數至初三日巳時是也。當時美之。落紅將盡。乃是月信行至二十八九時也。佳期指陰陽交姤也。蓋此時子宮開而納精也金水卽月信。若過此時子宮已閉。而不納精矣。若金水有過不及者。是血脈不調。宜服後各癥藥鉺也矣。

種子祕訣神方目錄

結胎受形

虛實論

占男女訣

四物湯

逍遙散

十月受胎訣

烏金丸祕訣

目錄終

結胎受形

洞裏桃源何處尋。都來一寸二分深。

交歡之際君須記。過卻區區枉費心。

【解曰】洞裏者陰戶也。桃源者子宮也。在陰戶一寸二分深。泄精之時不可深入。深入則泄精他處。胎不結而子難成。是區區無益也。若值桃源定生男產女。

虛實論

他虛我實效乾坤。以實投虛是的眞。

總是兩家皆寡欲。佳期相值始相親。

【解曰】男寡欲則實。女寡欲則虛。又值落紅將盡。佳期調琴鼓瑟。候彼先施。陽精先至。而陰血後來。則血裹精。而坤道成。陰血先至。而陽精後衝。則精衝血而乾道成。結胎之後。更不可攪亂。若恣一時之樂。胎亦動搖。至子將成。復交姤。必多風疾。俗謂之胎病。

占男女訣

雙歲是雙單是單。乾坤交住兩頭安。

中間正位玄機事。產女生男在此間。

【解曰】上爻爲父。下爻爲母。中間正位爲下種之月。假如父母年俱是單。若單月下種是得幹卦。爲男。父母年俱是雙。若雙月下種是得坤卦。爲女。餘皆效此。下種之月以得節無爲準。若正月內得二月節。作二月萁。若節無交度之際。愼不可交接下種。犯之恐成半陰半陽。損胎夭折也。愼之愼之。

乾爲父震爲長男坎爲中男艮爲少男易曰陽卦多陰。

坤爲母巽爲長女離爲中女兌爲少女易曰陰卦多陽是也。

七七四十九。問娘何時有。

除卻母生年。單奇雙是偶。

奇偶若不常。壽命不長久。

【解曰】先下四十九數於萁盤。乃加上其母受胎之月數。總之得多少數。是總數中除卻母年。單是男。雙是女。若單而生女。雙而生男。定有夭折之災。

假如。七七四十九數。若值正月受胎。是總數五十。其母年三十一。除卻母年。此數是餘一十九數。九則爲單。單則爲男矣。餘皆仿此。

古今此法少人知。別則天機一般奇。

寄與世間無嗣者。生男生女定無疑。

要知產女生男法。似向家園下種時。

【解曰】此法直白。誠如粗俗無狀。實是矯揉不假。藥餌滋味。𨿽有意栽培種樹。然庸夫孺子農家市人無意之所爲者。偶合自然之妙。蓋巧奪天機之妙。孕嗣人倫之大端也。大凡世宦流俗中。如得其人而不傳者。是失其人也。不得其人而反傳之。是失其傳也。但當教授之愼默之可也。

大凡婦人不孕蓋因月信不調。必服後要可調。

四物湯

當歸﹝去蘆﹞川芎白芍熟地﹝酒蒸﹞。

右等分。每服四錢。水二碗。煎至八分。空心溫服。若崩中下血過多者。加膠艾五。心熱可服後藥。

逍遙散

甘艸﹝炙五錢﹞。當歸﹝去蘆炒﹞。白茯苓。芍藥。白術。柴胡﹝各一兩﹞

右叭咀。每服三錢。水一盞。煨葁一片。薄荷少許。煎七分。不拘時服。

婦人久而無子。於五六月采益母艸連根。透風陰漧。不犯銅鐵。石臼搗細末。煉蜜爲丸。如彈子大。溫酒送下一丸。服至十月決有效。

■產前產後諸病俱可服。

■如月候一日至三日五日子宮開交則有子。過六日則閉而無子。

■又經後一日三五日受胎者皆男。二日四日受胎者皆女。六日後則胎不成矣。

十月受胎訣

初月胎

初月胎形如珠露。未入宮羅在裏戶。

猶如秉燭在風中。風緊之時畱不住。

劉五妹云。初月受胎。一點精華。如艸上露珠。疑未有宮羅也。在裏戶之所。鄭玄莊云。裏戶在緊裏之處之處。未入腹內。其形或散或聚。如萍月信報。

罩胎散

知本婦稟气薄及病後受者。須用此方。他或只是气不和。通用安胎和气散。專調理懷胎一月滿足。少婦害羞時。醫家不識。誤作阻經。此胎常有頭暈惡心。不思飲食。六脈浮緊。可進此藥。

當歸白芍﹝各三錢﹞枳殼﹝四錢﹞砂仁川芎﹝各二錢﹞甘艸﹝六分﹞右剉散。分作二大服。每服水一鍾半。煎至七分。空心熱服。渣再煎。

二月胎

詩曰。

二月胎形北極中。如花初綻蕊珠紅。

分枝未入宮羅內。气受陰陽血脈同。

【解曰】二月胎形似花。崔氏曰。其受胎一月滿足。以受血近陰。形似桃花分枝葉。在母北極中。鄭玄莊云。北極者。陰戶六寸也。其胎入腹。未入衣裹。

安胎和气散

凡慣墮胎者。一月間須兩服。保過五个月則不用也。專治胎前三二个月。多有人挑磚換石。移牀鋪席。傷觸胎气。不安。虛弱之人多有此證。頭昏目花。惡心嘔吐。不思飲食。宜進此藥。

藿香陳皮蒼朮砂仁黃苓桔梗益智仁﹝各二錢﹞陳枳殼﹝二錢﹞厚朴甘艸紫蘇葉各乙錢小茴香乙錢五分炒。

右剉散。分作三服。每服用水一鍾半。煎至七分。空心溫服渣。渣再煎。

三月胎

詩曰。

三月胎形似血凝。有宮無室位無眞。

娘思食味千般愛。苦辣酸鹹並納成。

【解曰】三月胎形似蠶繭。崔氏云。其月胎形漸漸長如蠶一頭大一頭小。形漸漸如圓。未入宮羅。劉五妹云。已至臍下。漸漸有裹。其形薄薄胞之。此三月胎形與二月俱同證。一聞虛弱。胎气不和。惡心嘔吐。或觸動胎气。兼遇秋天時。气寒極熱相蒸所染。照前次第加減用之。

有瘧疾加靑皮艸果﹝各二錢﹞不可用常山。

有咳嗽加杏仁五味子﹝各二錢﹞

有潮熱不退加黃苓。柴胡﹝各三錢﹞

有气喘急者加沈香﹝五錢﹞另磨和藥服之。

四月胎

詩曰。

四月胎形入宮室。在娘臍胯內相過。

食忌獐兔並大蒜。免教胎內受邪魔。

【解曰】此月入宮羅之室。崔氏云。衣裹漸至丹田之所。食忌兔獐毒物蒜蕎有誕之菜。諸毒物食之傷胎。多食傷气。不和是也。

活胎和气散

專治胎前四五个月。身體困倦。气血急。發熱。飲食無味。貪睡頭暈。四肢酸軟。宜進此藥。

蘇葉﹝一錢﹞甘艸﹝九分﹞小茴香﹝乙錢五分﹞枳殼﹝四錢五分﹞厚朴香附﹝各三錢﹞砂仁蒼朮各二錢陳皮去白﹝各二錢﹞

右剉散。分作三服。每服用水一鍾半。煎至七分。空心溫服。

五月胎

詩曰。

五月男女分四肢。入宮胎穩始成兒。

男酸女淡思食味。此定陰陽與眾知。

【解曰】此月胎形男女分定。周寄云。令胎母前行。使人後喚之。左回頭是男。右回頭是女。男思酸味。女思淡味。入宮室之內。其胎安穩。

瘦胎散

專治胎前五六个月。胎妊困弱。令胎母腹重貪睡。飲食不知味。肚中膨脹。胎有些動。此藥可進二三服。養聚胎气精神。

當歸﹝二錢﹞白芍益母艸枳殼﹝各四錢﹞砂仁香附﹝各三錢﹞益智仁﹝三錢﹞甘艸﹝一錢﹞茯苓小茴﹝二錢五分﹞

右剉散。分則三劑。每服用水一鍾半。煎至七分。空心溫服。渣再煎。

六月胎

詩曰。

六月胎形在腹遊。男魂左手似綫抽。

女魂右手輕搖動。卻在臍中漸漸浮。

【解曰】六月胎形。男動左。女動右。崔氏云。男魂降動其左。女魂降動其右。胎在母臍腹中漸漸浮動。如魚食水一般。

瘦胎飲方在前

調治六个月胎婦。此乃多有瘦弱之婦。可服瘦胎飲一服。護其胎母之苦。臨產之時。令其脈自然調和。易養易生。更無懮慮之厄。又有健壯之婦。免服其藥。胎孕安穩。臨產之時。自然淸爽。

七月胎

詩曰。

七月胎形定不邪。男垂左肋動些些。

女於左手無時動。行步艱難母嘆嗟。

劉五妹云。此月胎形男向左肋回。女向右邊動。呂博難經云。七月以定亦有降生者成人。所以胎母行步艱難也。

知母補胎飲

調理胎前七八个月。胎動如石。行步艱難。脾胃虛弱。時有气急衝心。胸前脹滿。咳嗽。誤食熱毒。所以是胎气不安。名曰子懸證。

知母蘇葉﹝各二錢﹞枳殼益母艸黃芩滑石香附子甘艸﹝各三錢﹞

右剉散。分作二服。每服水一鍾。煎至七分。空心溫服。渣再煎。

八月胎

詩曰。

八月胎形漸見成。毛生發長定精神。

娘眠思食吞難下。困弱懮愁耽悶行。

【解曰】此月胎形毛髮生。崔氏曰。受胎八个月。始生胎發。令人心悶煩燥。思食不止。劉五妹云。食美味如食糠皮。令母困弱。胎气傷。脾胃不和也。

和气平胃散

專治婦人胎前八九个月。胎兒長髮。以致胎母脾胃虛弱而不調和。濕熱相攻。五臟六腑不和。或變痢疾雜癥之病。此藥能安胎和气也。

厚朴黃蓮豬苓澤瀉地楡﹝各五錢﹞蒼朮﹝二錢﹞白芍﹝三錢﹞升麻﹝錢半﹞豆蔻﹝乙錢五分﹞陳皮﹝四錢﹞甘艸﹝乙錢﹞柴胡﹝二錢五分﹞

右剉散。分作三服。每服水一鍾半。煎至七分。空心溫服。渣再煎。

九月胎

詩曰。

九月胎膜重如山。七精開竅不非凡。

一夜一升三合血。母胎欲產得齊全。

【解曰】九月胎形七精者。眼有光。鼻有气。耳有聞。口知味。各道俱全。方能轉身。左右脇大動。胎母覺知。懮悶煩積。飲食不快矣。

保生如聖散

專治九月胎欲產期。忽然肚痛。先行其水。嬰兒不降。爲因胎前誤食熱毒之物。傷胎不順。嬰兒不降。宜服此藥。

益母艸﹝二兩﹞當歸﹝四錢﹞弱者多用大枳殼﹝一兩﹞砂仁﹝二錢﹞陳艾﹝乙錢﹞益智仁﹝三錢﹞白芍﹝四錢﹞甘艸﹝六分﹞

右剉散。分作二劑。每服用水二碗。煎至一碗半。不拘時溫服。渣再煎服。如不降產。鯉魚一尾。醋一匙。烏金丸一枚。同煎前藥。服之神妙也。

十月胎

詩曰。

十月滿足欲生胎。四肢罅縫骨精開。

產下要緊加防愼。莫令兒下客風吹。

【解曰】此月胎形滿足。四肢開罅縫俱開。方許降生。劉五妹云。方才降生。莫令落在地。恐其賊風衝吹嬰兒。崔氏云。初生兒摟抱包裹仔細。謹防方可。

活水無懮散

專治十月已滿。多因恣情內傷。或因患潮熱之疾。又兼胎前多喫熱毒之物。瘀血相搏。七情怒气所傷。臨產橫逆之厄。倉忙不謹。輒使穩婆取時。觸死胎兒在腹。不能醫治。今備妙方。防此之患。濟急不可輕傳。但服一二貼。加烏金丸二丸服之。其效如神。

益母艸﹝乙兩﹞急性子﹝四錢﹞卽金鳳子當歸﹝四錢﹞陳枳殼﹝乙兩﹞生地黃﹝二錢﹞生鯉魚﹝乙尾﹞白芍﹝二錢﹞甘艸﹝八分﹞

肉桂川芎陳艾﹝各一錢﹞蘇葉二錢

右剉散。分作二服。每服用水三碗。煎至二碗。臨服之時。加入好醋一匙。每一碗和調烏金丸一枚。如其死胎不落。急取無根水。再煎藥渣。連服二劑。救其性命。奧妙不可輕傳。亦天地間之大方便也。

烏金丸祕訣

阿膠十八遇眞仙。淨潔龍衣只一聯。

穀麥生芽三寸位。染方敗筆數根堅。

五月五日收熟艾。均等須教分兩全。

擇日誠心合此藥。免令少婦入黃泉。

阿膠四兩炒熟艾二兩穀麥芽二兩龍衣卽蛇退殼。要全者一條。又要蛇頭下山者爲妙。敗筆卽蘇木二兩。各等分九修煉。專擇天徳月徳天醫生炁吉日。凝神定虛。灑掃淨室。畫太極圖。兩儀定九宮而坐八卦。所忌婦人。雞犬。人聲。喊音。要至夜間寂靜。齋戒志誠。先念淨心。淨口。淨身。淨天。地神咒畢。發火煉藥。口念咒曰。

天精精。地靈靈。精精靈靈。左朝北斗。右朝北辰。人逢此藥。各保安寧。急急如律令。

煉成了包收。候五月五日五家角黍煎煉。同搗前藥均勻。爲丸如梧桐子大。持獻。

藥王藥師傅教藥神位前。囑此烏金丸。但有婦人產前。產後。催生。護產。無不應驗如神。

種子祕訣神方終

紫閨祕書內集卷之四終

紫閨祕書內集卷之五

■金閨總奧漢武帝房中提要

按巫炎外傳云。元封三年。帝封泰山。鑾與過渭橋。忽見侍從臣之一人。頭上紫炁萬丈餘。帝驚異。卽召東方朔問。曰此人有異術。卽宣炎至。問曰。何術。對曰。臣不敢瀆聖聽。臣術乃養生保命之祕。臣先年六十時。勞喘百出。路彷人扶。因遊終南山。有隱士授臣此訣。按法行之。有驗。後生數子。臣今壽一百二十歲矣。帝命傾囊。竭誠錄進。依訣行之。帝大悅。明年七月。避暑甘泉宮。召巫炎。謂曰。朕依卿所進之術。果然應驗。行步漸覺輕健。朕體忽然光澤。面上皺紋重舒。此卿之力也。鉤戈夫人已有娠。可先賜卿關內侯。後乃生昭帝。載考兩漢。惟武帝壽至九十七歲。此術祕傳。卽金液還丹之道也。余遊東海上。過異人授此。遂提其要。與同志之士共之。

大歷攺元重陽日五石山人私識於木石居

漢武帝房中提要目錄

男子六錯

女子五迷

丹補論要上

丹補論要中

丹補論要下

四時養性祕訣

目錄終

男子六錯

一所忌三元。卽庚申甲子本命之辰。每月朔望之日。

二所忌作幹勞困。气力奔衝。遠行炁力。並才下車馬。

三所忌連日飲酒。久病方安。元气未完。忿怒驚恐。

四所忌言語過多。交接頻數。醒早睡遲。觀玩勞倦。

五所忌神宮廟宇。迅雷烈風。日月薄饑。星辰之下。

六所忌大寒打顫。大熱流汗。大飽傷心損气。大饑大醉無力主張。心中好欲久淫不止。津閉不出。皆不宜交合。有損無益也。

女子五迷

一皮麄肉糙。口大聲雄。形容憔悴。體气發焦。崩帶。

二癆弱黃瘦。白癡瘋疥。久病方愈。气脈不全。

三肥胖籠東。大瘦如柴。陰賊妬忌。處性不良。狠毒無笑。

四年及四旬。生產過多。皮寬乳慢。有似豬胞。陰房毛粗。

五形盾不全。跛足眇目。耳聾音啞。努臂突臍。龜背豹身。蛇行雀躍。

但男女犯此六錯五迷。縱然成胎。愚魯生病。皆因稟气不正。而生成之。戒之。

丹補論要上

經曰。以人療人。方得其眞。夫欲求長生者。𨿽知房中之道。若知而未能行者。由其立志不堅。因循歲月。精獘命損。可不惜哉。老子曰。欲得長生之道。𨿽能損人。多能生人。故能行者必不絕命。保精養气。上則可以升仙。中則可以益壽。下則可以卻病。此上古眞仙祕傳不可妄授非人。禍及其身矣。

丹補論要中

廣成子曰。天不可虧。夫人稟天地之气。而生陰陽。不可有偏枯。故二气相交。而萬物生焉。夫孤陰寡陽。則偏枯爲害矣。今人不得心傳。遇敵卽敗。陰勝陽衰故也。是故房術誠非妄談。乃水火旣濟之法。運之爲龍虎。行之爲陰陽。以气補气。以精補精。返老還童。斯爲戰勝之道。今人以聲色迷其心。喜怒哀樂奪其志。難成功也。昔日軒轅與素女一論而升天。孫景華殊途而得道。廣成子能托金石。鮑眞人妙論鉛汞。袁先生論衰補。鬼穀子論增減之法。列子立搬運之術。皆不出乎三峯采戰之法。其法有三乘。上乘則存神見形。中乘則富國安民。下乘則彊兵戰勝。上乘者。則依周天八卦。合象五行。交會離坎。煉成九轉丹砂。道條飛升。乃上仙矣。中乘者。陰陽配合。龍虎交姤。五行相成。神炁內合。煉成金液。脫殼功成。亦上矣。下乘者。運精補體。固陽炁漏。百脈調和。三峯蒼翠。陰陽順序。神气交合。功成果滿。作地仙矣。凡欲采戰。但依口訣。可以立馬成功。蓋人心屬火。火气盛則陽物剛。火气衰則陽物不興。𨿽欲交戰。入鑪便倒。有何益哉。大抵此法。要在善於閉精。爲第一入手工夫。今人旣知閉精之術。又不知精塞歸於何處。若旣久久不能轉運。必有所損。爲害非輕。若得眞訣。交合之時。精固結成。如法咽气存想。令散四肢。則爲髓。入於海元則爲精。使不能結聚而益我也。倘不知訣。畱停於丹田气海之間。日久致腰腫腎大。諸疾作矣。損於身命。則曰采戰之罪。所以眞人傳藥。不傳大方者。恐誤後人。而泄天造也。

丹補論要下

老子曰。玄牝之門。是謂天地根。何謂也。采戰時。先得陰家先泄。其目瞑身戰。面色赤紅。舌尖微冷。鼻孔間張。四肢不收。脈動津流。陰來之驗也。此時正要心定神靜。拘定鼎子。采其太和。提運成功。采其陰炁。自尾閭穴直透夾脊三關。次第入泥丸宮。此是黃河逆流之妙。行畢仰臥。直手舒腰。以頭著枕。腳跟著牀。以身極力懸虛五六次。然後垂簾塞充。以鼻引淸气。淸气升上。此乃長生久視之道也。非尋常祿祿者比矣。學道之士。全在固精。精健則自祕矣。

四時養性祕訣

正月二月三月朔日。面東平坐。叩齒三通。附气九息。吸震宮淸气入口。九數吞之以補虛損。烹靑龍之鳧。致二童子之饌。則樂多憂少。此養精之妙也。

四月五月淸旦。面南端坐。叩金梁九。漱玄泉三。淸思注想。吸離宮赤气入口。三吞之。閉气三十六息。以呼之。塡其虛府。神平體安。眾邪莫害。蓋神之至靈也。

七月八月九月朔望旭旦。面西坐。鳴天鼓七。飲玉漿。瞑目正心。吸巽宮白炁入口。七吞之。閉气七十息。則重神彊體。百邪莫向。延年益壽。蓋補瀉炁之所致也。

六月朔旦及四季之末旭日。正坐禁皷五息。大皷十二通。吸坤宮黃气十二咽以補呼之損。斂玉液之體。以致神气風之味。使補脾以佐神也。

冬季三月面北平坐。鳴金梁七。飲玉泉三訖。吸玄宮黑气入口。五吞之。以補乎之損。味白之詞。使設玉童之饌。脾腎气神和體安。羣妖莫害。

冬月端居靜思。吸玄宮黑气。三吞之。以益膽之精。以食龜蛇之味。飲玉童之漿。則神衝體和。眾邪不能干犯也。

又曰。若坐時。子午二時不可久坐。久則傷神。端坐盤膝。眼觀準頭。耳不聽聲。則神定矣。

漢武帝房中提要終

■房中采補修身訣

房中采補修身十三訣

碧雲眞人著

夫修眞者。修其身也。人之一身。一曰精。二曰气。三曰神。气乃養精。精乃養神。精气聚然後神從之。夫人不能修眞養气。炁衰則精耗。精耗則神散。神散則病生。可不戕歟。凡欲學者。修眞養气。當閉精全神。則延年益壽。返老還童。百病不生。荕力壯健。以後謹身愼行。濟物利人。功行完成。百子仙道。亦可濟矣。今將祕術列爲十三章。愼勿輕泄。如昧師傳。比獲陽誅陰譴。愼之祕之。

房中采補修身訣目錄

修身養气章

寶神補益章

擇鼎煉丹章

戲弄女精章

男察四至章

女審九到章

六凡取勝章

采煉太和章

遇應還流章

惜气保眞章

金鎖玉關章

與心隱祕章

固守勿泄章

目錄終

修眞養气章第一

凡修眞養气者。愼娛。養肉气也。寡欲。養精气也。咽津液養肺气也。美飲食。養脾气也。少思慮。養心气也。若有世人但能依此行之。當得气壯神全得其道也。

寶神補益章第二

房中之術若能行者。可以延年益壽。升仙道矣。凡人年少。𨿽知。多不能行。老而行之。猶能延年。況少而行之。必得仙矣。一陰一陽。精髓爲人之至寶也。謹而守之。房中之術。知而能用者。可以養生。不能用者。多夭壽矣。夫我命在我。不在乎天。修眞養气。實得延年益壽。更行能者此術獲壽炁窮矣。故有男不可炁女。有女不可炁男。若彊而閉之。則意動。意動則神勞。神勞則壽損。難得易失。若炁女交。則不泄可矣。昔者黃帝容成炎巫或彭祖。皆得房中之術。閉精引气。還精補髓。此法仙家之祕。不可傳之非人。愼之愼之。

擇鼎煉丹章第三

夫鼎者。煉眞丹縕眞炁之鑪也。須要不曾生產美婦。眉目淸秀。發黑唇紅。肌體細膩光澤。無口臭體气崩帶血濁者爲佳。切忌口大聲雄發黃骨體粗硬。此等決不可與交。行功有損無益。而傷男子之陽气也。

戲弄女精章第四

夫仙人玉女。陰陽配合之道。何曾泄漏眞气。今之世人。不務女情之感動。男子只知自己之快樂。不曉戲女之道。玉莖納入陰門。女情未動。男精先泄眞气。自取衰敗。終身不省。豈不誤哉。凡與女交合。先須溫存相抱。輕憐痛惜。鳴謹吞舌。玩弄胸乳。令女人手弄玉莖。男人以手輕探陰戶。至琴弦微有滑津。此女人淫心動矣。方可交合行動。則不輸矣。訣曰。緩緩施功。令气不泄。其精自定矣。

男察四至章第五

夫玉莖不彊者。和气未至也。彊而不展者。肌气未至也。展而不硬者。骨气未至也。心欲而興不美者。意气未至也。凡男女交合。當察四至而後行之。若一气不足。不可以交也。勸君臨陣休情敵。恐喪男家炁價珍。

女審九到章第六

夫默咽津液者。意气到也。將身抱人者。骨气到也。彊力動人者。荕气到也。握弄玉莖者。血气到也。身動搖者。腎气到也。摸男兩肋者。肉气到也。兩鼻气蒸者。肝气到也。津滑多出者。脾气到也。四肢不收者。淫情極到也。凡審女九到俱全。方可交合。百病不生也。

六凡取勝章第七

凡遇美色妙姬。心𨿽愛戀。按過身心用玉莖於丹田。緩緩淺深。往來行動五七十次至百次。當而行汴得其心定。再依前法五七十次。其婦人愛意難禁溫存。先泄也。其時可依功取。若自微覺精動。自身如龜藏六物法。淹气一提。自然不泄。還精補髓。方爲陰輸陽剩也。愼勿急速太深。若進急速太深。或顚倒五臓。彊忍欲情。修精入腎。令人外腎痛。陰汗津滑。更有小腸气發。奔胱气諸般疝气是矣。訣曰。凡行功鼻內微微引气爲妙。但覺喘息急時。便可斟量歇住。侯收气息。再依法行功。大凡戰不厭緩。采不厭遲。如此則陰輸陽剩矣。

采煉太和章第八

道不可不論。人交气而生。陰陽皆一理。悟之得長齡。世人自鎖鑠。大道炁經營。晝夜敗其气。鳩毛鑪中生。全爾精气神。保命得長生。眞訣先閉精。房中忌五返。郎謹身自淸。肥瘦勞病衰。津液無噓气。施爲交合。華池飲津液。玉耗在其門。男子精旣動。動气莫奔騰。漫深三五展。以按腰門吸噓气莫返。和气停畱勻納爲欲久。出入莫邃邈。艸木莫衰折。含精融其春。百液俱調暢。首尾莫龜身。頭指如虎口。手足皆如鉤。肋腹縮其气。精液並皆收。玉莖按其上。胎息自鉤畱。非爲閉精液。黃河水逆流。此術莫輕傳。祕之金玉求。返老爲童顏。百病永不生。若能行此術。壽美百餘秋。

遇應還流章第九

凡男女交合。女人先泄者。目瞑。身顫。面紅。舌尖微冷。鼻孔張開。四肢不舉。神體恍惚。陰之脈動。滑津流溢。此其驗也。男子當此際。應心寧神靜。抱定女人。上采其舌津。中采其蟠桃。下采其月華。采而得之。提運行功。自尾閭穴兩道。運气串上夾脊。透過雙關起升泥丸宮。流轉入口。化作瓊漿咽下重樓。於丹田起大煉。此爲黃河逆流也。此術益壽延年。輕身壯骨。百病不生。老子曰。玄牝門是詔大地之根也。

惜气保眞章第十

夫惜气保眞者。眞也。天有三奇日月星。地有三奇乙丙丁。人有三奇神气精。若能存神定气保精者。則百病不生。須要保守精气。不可等閒漏泄。術曰。保精惜气。如明珠碧玉無價。人之精豈可有價乎。若將精气等閒棄泄。如將珠玉投於污泥之中。豈能再得。可不愼乎。

詩曰

精養靈根眞气神。此眞之外別無眞。

且曰幸有菩提子。不可輕輕換子孫。

素女曰。男子以泄精爲樂。若此閉精不泄。有何樂哉。彭祖曰。泄精之後玉莖衰弱。身體困倦不能再舉。何爲樂哉。若能固濟根蒂。受持功法。閉而不泄。則玉柱金槍。徹夜不倒。交接久長。一夜可戰百女。亦不能倦也。女子愛色之情。不能少息。始終快美。至於不忘。此所謂之無窮也。

金鎖玉關章第十一

一。散精行功畢。將兩手如彎弓左右三次。手兜膝左右三次。則精自散於四肢矣。

二。駕河車以兩手搭頸項。左右手搭穀道。挺身吸气三口。則精自然升降矣。

三。轉運平身吸气數口。令腹中有聲。其精自入丹田。宜依法固守。

四。定想平坐吸气七口。吞下。諸竅通矣。

五。闔閉九深一淺。一噓一吸。如法心傳。

六。關鎖行功時如覺精動。則兩手握雙拳。足如鉤。背如龜。腹肋吸气一口。其精自運上泥丸宮矣。

七。采取上采舌津。中采蟠桃。下采月華。退靈柯半寸。緩緩吸气七口。如竹筒吸水。無不采矣。

八。揀點每日淸晨未語時。呵气熱手。揩三轉九擦兩臉。摩動腰間三十六次。其精自然暈矣。此修養之要也。

九。服藥餌十補丸此藥平安無忌又炁毒。不問老少服之。

天之精枸杞子。地之精熟地黃。

日之精甘菊花。月之精白茯苓。

星之精天門冬。金之精菟絲子。

木之精官桂皮。水之精肉蓯蓉。

火之精漢椒目。土之精山茱萸。

右爲細末。各等分。酒糊爲丸。如梧桐子大。每服二十丸。空心鹽湯下。

十。沐浴凡童湯。此藥臨晚上牀。淋洗取陽之眞气。

蛇牀子地骨皮紫荊皮紫稍花楊梅肉防風甘松藿香

右等分煎湯。放於小盆內。熱手不住洗之。

與心隱祕章第十二

夫人之根本气爲主。若不能保養性務。貪淫色。多服興陽之藥。百合百泄。彊入弱出。精去气衰。諸病皆作。天命夭矣。如狂風吹樹。枯枝先折。精敗之人。遇病先死。世人不知。此術乃保養精气。能使體壯身肥。精滿气聚。耳聰目明。行步輕快。返老還童。延年益壽。生生無窮。經日無勞。而形無刊。而神能收。此術可得長生。彭祖云。崩墻頹岸。土能培之。老木朽樹。異枝接之。破車漏舼。木能補之。折鼎穿釜。鐵能補之。有人曰。竹破竹補。木破木補。以精補精。以气補气。以人療人。乃其眞術。術眞可活衰男弱女。此系神仙延年之術。不可妄傳輕薄不誠不實之人。若將容易得便作等閒看。有人來問者。說好也不難。謹之祕之。不是知心之人。莫傳焉。交接之時。要心定不亂。不可不得之如金。得之如糞。

固守勿泄章第十三

已精動時。勿令口動。少歇半時卽定。閉口緩息泄气。愼勿言語。勿要彊肋气力。勿令深入陰戶。深則傷气。上吸口之气咽之。中吸乳之精咽之。下吸月華內黃津入身中補之。陽剩也。縮身足俱如鉤肋腹首如龜縮頭尾之狀。吸急气一口。穀道一緊縮閉少停一時。其精自逆矣。

詩曰

房中有術采金丹。陽剩陰輸大駐顏。

補得眞精塡骨體。二三百歲有何難。

房中采補修身訣終

紫閨祕書內集卷之五終

紫閨祕書內集卷之六

■孫眞人房中長要記

孫眞人房中長要記

永嘉自在庵道人撰

夫太極生兩像。兩像生萬物。孤陽不生。孤陰不成。大抵陰陽交會。男女情暢。有順有逆。逆則陰陽錯亂。欲其暢順難矣哉。世有論陰陽相比之說。云男子如渴得漿。女子如熱得涼。辭𨿽淺俗。誠切妙道。吁一女子可禦十夫。一夫難度十女。世之庸人。房欲無節制。陰勝陽衰。未戰先弱。往往皆然。若得其傳。剛柔勢協。男女俱暢。𨿽度十女又何有損。吾云眞陽。此眞人通仙之妙用也。豈曰小補哉。

巖皇宋乾道辛卯中秋節日書於白雲道院

孫眞人房中長要記目錄

一進火運水訣

二歸根復命訣

三度量情意訣

四采取玄妙訣

五回避入室訣

六補養長生訣

七舉要歌十四首

目錄終

一進火運水訣

每日子後午前。五更初陽剩時。就榻上。面東或面南。握固盤坐。或仰臥髙枕。伸足舒腰。澄心內顧五臓。陽面含口。鼻引淸气一吸。莫令耳聞。气極伸腰。徐徐咽下。存气直下海門關。以雙手壓穀道一縮。次開目上視。口呵濁气一口。上升天谷。存气直上頂門。气卽上隨。待口中津液聚玉泉關。气耳熱卽閉口仰面。凝神一咽。中正三咽而上。直到丹田。入海門關。再縮穀道一縮。將陰手擦龜身。如是十二次。爲一周天。

二歸根復命訣

凡用水火二候畢。將右手中指提縮龜頭。向上轉撮。候五分興至。方止。後將右手緊趕龜身。卻於囊後拴定勿動。用束龜身。從龜根趕入龜頭。續續了如微痛。勿凝行。至六十四次倦。則三十六次。只要轉換气均。功行了畢。仍固爲之妙。

三度量情意訣

凡陰人情動。亦有其法。對景生情。無不動者。有數十種。作聲不止。手捒不言。視聽反倒。語言嘈雜。目瞑掌熱。腮赤咽漧。乳出腹冷。舌下津幹。陰中水出。皆有情動之驗。當此之時。當和己神气。依訣攻戰。則獲益也。蓋人受父母精血。所形自身有分量。若無陰養其陽。則孤敗也。如能使巨器生精。不泄久戰。則功可成也。

四采取玄妙訣

凡交戰。先須仰臥。直伸兩腳。如踏雨石弩。令腰懸空一二寸。腰脊之下有竅門曰命門。乃泄精之所。須要著意存想爲之關鎖吸穀道兩三次畢。然後舉龜。待情動時。方可交接。須直身。勿令低頭气促。口含彼舌。取其津液咽下。柔入剛出。緩進急抽。及撫雙峯吮之。待作聲。以我耳吸其气。輕輕咽下。積至三五百口。一抽一吸。如覺欲泄。急縮穀道。卽便抽身。將龜頭安內。如小兒含乳狀。縮如忍大便。閉口弩目存想。气歸命門。舌柱上齶。此訣能還精補腦。長生久視。面如童子。气力倍加。此得勝之驗也。

五回避入室訣

凡行事。切須上避天時。下避地道。如隱晦弦朔望。風雨。大寒暑。皆須避之。或甲子。庚申。三元。伏臘之日。靜而守之。須擇陽上半日。陰下半日。甲日爲陽。乙日爲陰。余作此專忌子時前。乃陰盛陽生之時。凡交姤須飲酒一杯。或茶一盞。忌晚飯晚食。使气脈通暢。精神淸爽。然後兩意相孚。戰不衰矣。

六補食長生訣

夫采陰者。體交而神不交。采陽者。神交而體自不交。陽丹就而升天。陰丹就而不老。欲知采取之法。須明根本之源。得其要。則須髮黑潤。面若童顏。超遊物外。黃帝禦女上升。彭祖壽八百。娶妻三百。生子百餘。蓋采得其要也。

七舉要歌十四首

上峯玉池

上峯玉液浸華池。玄妙眞機君不知。

靑龍擺尾銀波湧。白虎先奔造化奇。

中峯神

細向中峯事合宜。胸中兩粒是根基。

頻頻采取眞陽實。歲月長生不老期。

下峯玄屝

一峯一竅屝門中。多少男兒錯用功。

妄采花心爲服佴。此回端的誤春風。

搬運還元

采罷須當仰臥眠。切須谷縮與腰懸。

雙肩緊束鳴天鼓。搬運眞气得復元。

采戰要旨

采花須采花中心。采得花心保此身。

會取花間消息意。從教不老得長生。

愛護精气

醉飽饑寒切莫親。大勞榮衛損元精。

貪歡竊取一時樂。气耗精枯自誤身。

休親敗鑪

休親瘦病生新疾。產後之鑪損丈夫。

年少若教依老婦。陽衰陰盛是危途。

提防誤害

女抱休教撫腎堂。命門要處怕受傷。

無心對景須情暢。玉液眞峯要待香。

待時行道

撫弄雙峯待興濃。靈根方種玉池中。

陰精動處鑪中潤。風月無邊造化功。

黃河逆流

初從臍腹升腰脊。次想精眞住玉山。

此號黃河逆流水。存精進气過三關。

無根妙藥

未見開花結子處。因令補益我丹田。

此是無根眞妙藥。調勻鉛汞作神仙。

采煉眞陽

采得眞陽火裏炎。煉成溫養若烹煎。

陽衰陰補花移樹。此術神仙口內傳。

長子引導

子午披衣暖室中。凝神端坐面朝東。

澄心閉目鳴天鼓。三十六局聲亦同。

兩手向腮勻赤澤。七回摩掌熨雙瞳。

須知吐納二十四。舌攪華池三咽終。

孫眞人房中長要記終

■三峯采戰房中妙術

三峯采戰房中妙術

張三丰著

夫一陰一陽之謂道。故好色之心。人皆有之。當其交戰之際。必須玉莖雄壯。觸滿花心。通宵不倒。久戰不泄。以致女心情歡意悅。方得妙處。若其將泄。卽便用訣。急急提住。勿令之泄。此可以气補气。以人補人。一夫可度十女矣。

且入房抱鼎之時。先以甜言美語動其心。次采三峯而調其情。所謂三峯者。上舌。中乳。下牝戶是也。采取之時。待情動興濃。戶內滑津盈溢。此女子淫情動矣。當此之時。可以溫存抱定。輕憐愛惜。閉口咬牙。馳心物外。思念別端。從容放龜入鑪。行九淺一深之法。訣曰。戰不厭緩。采不厭頻。使女子情動興濃。或其气富而顫聲不止。或其體軟而不言。或其目澀而額赤。或其視聽反復。耳舌尖冷。言語雜亂。鼻孔開徹。陰戶張展。此其驗也。

當此之際。縱其玉莖。務要淺多深少可也。淺則益陽。深則益陰。淺則決勝。深則必輸。戒之。交合之間。須要緩緩。進遲退速。不可燥急。勿令气喘。戰攻時多。須要少歇。待其安靜。再加抽添。若其將泄。速退靈根半步。或出戶。不可急行。

訣曰

閉口咬牙目視頂。鼻引淸風提金井。

握手鉤足似猿猴。玄珠自上昆侖頂。

行此訣久。其精自固。且須少歇。待其心定。再照前法。淺攻深送。慢進急退。依此交合。而玉莖自然堅硬。攻戰無倦。縱有走失。不過一點淸冷之水。亦不傷矣。

詩曰

出入由從自有方。入時須弱出宜彊。

時須閉口神遊外。進退何勞急急忙。

三峯采戰房中妙術目錄

一曰存守城

二曰縮知止

三曰抽野戰

四曰吸采取

五曰閉持盈

六曰展練習

寬皮湯洗龜法

興陽蜈蚣袋

昆刀塗玉丹

錦帳生春丹

固本壯陽丹

延壽固精丸

目錄終

一曰存守城

存者。當存之時。須存神物外。思念別端。使體交而神不交。假神交體交。其精勿泄。存者不可不貴哉。

詩曰

兩腎中間是一神。命門之處是精根。

莫令走失牢堅固。究取生身死戶門。

二曰縮知止

縮者當縮之時。須握手鉤足。堅肩夾腋。縮其下部。如忍大小便狀。其精自固。歸元反本矣。

詩曰

元精欲走禁無由。手足如鉗須與勾。

努目孥提玉莖退。身似懸頂一猿猴。

三曰抽野戰

抽者。當抽之時。須要淺攻深送。慢進急退。呆裏撒姦。動中求靜。若其將泄。急退靈根半步。出戶可也。

詩曰

入鑪溫養意懸懸。一淺九深數爲先。

進遲退速能奪取。益精補髓壯丹田。

四曰吸采取

吸者。當吸之時。須閉口咬牙。努目上視。吸气一口。重重力盡提至泥丸。待其精化气。反本歸元也。

詩曰

收取華池玉液精。情濃速將退根靈。

閃開眞機徐徐出。吸奪歸來賀百春。

五曰閉持盈

閉者。當動作之時。不可開口出气。口是元門也。下與命門相接。若封固不牢。則失神敗气。其精易泄。且行功之時。則五字相連。缺一不可。若棄存縮。而難以行其功。捨抽吸。而難以得其物。四者𨿽備。而不急於封固。則得而又失。不能保其命矣。須要閉而不開。則得其五字之祕也。

詩曰

精養靈根气養神。元陽不走得其眞。

丹田養就千金寶。萬兩黃金莫與人。

六曰展練習

展者。乃操兵演馬也。兵不操不慣。馬不演不熟。男女相交。譬如兩將相敵一般。女人自然有不戰而勝。以靜待動的手段。男子一見女人的牝戶開張。先神魄不定。不待戰有幾分敗勢。又自己靈龜發作的頭上如明鏡一般。一入鑪行動不及數合。就便輸了。蓋不曾經受采演過。若是有傳授的。靈龜自然雄壯堅固。粗糙老喇。交合有何懼哉。

寬皮湯洗龜法

甘艸當歸官桂地骨皮大茴木通蛇牀露蜂房蛇牀上各五錢蓮衣尾松磚末靑桃皮秋皮以上各一兩蟾蜍一分。右爲粗末。用水六碗。煎至五碗。熱洗一鍾茶時。日洗三次。每次行气三十餘口。行气之時。須要正身端坐。存神定气。咽津納气一口。以意使之下丹田。直至玉莖頭上。如此三十餘徧畢。將玉莖根下用手拏住。左右打腿。左打八十一。右打八十一畢。又將玉莖拏住。頭上用手撫摩。不計其數。大妙。

訣曰

皷來一气到中元。一湧先須至下關。

展腰縮背連身努。气裹龜頭大似拳。

興陽蜈蚣袋

蜈蚣【一條。去頭足爲末】甘艸【三分。爲末】甘遂【三分。爲末】共一處。用素白絹作成袋。紮於玉莖下方。行前功三七日。可成。此時觀形勢完備。舒展長大。粗不可言。其龜蒼老後。不須用藥。以固定元陽。方可入鑪戰采。取勝無厭。此訣爲人不可不知也。知者樂一生。不但延年。而廣後嗣矣。

昆刀塗寶丹

天雄三錢蛇牀子一分滑石子【一兩用雌雄】遠志【去心三分】川椒三分右未細末。臨時以唾津手心內。調塗玉莖頭上入鑪。待時行事。雙美。男女不塞。甚妙。

錦帳生春丹

黑雄狗膽一个焙漧鱉魚焙榦爲末右以鱉末入膽內。攪勻麻索紮懸於當風處陰漧。或麝香五分。行事時津調少許入鑪。良久陰戶漲滿。欲泄。喫冷水便解。

固本壯陽丹

乳香丁香木香麝香沒藥辰砂茴香血竭栢子陽起穿山甲右爲末。面餬丸如桐子大。隨人年歲數。服麝香酒空心送下。靈龜壯硬非常。久戰不衰。

延壽固精丸

菟絲子肉蓯蓉栢子仁熟地黃靑鹽桂心北五味遠志肉川牛膝蛇牀子右爲末。煉蜜爲丸。如桐子大。每服三十丸。空心溫酒送下。行事晝夜不衰。十徧不困。服至七日。似鐵不損。服一月通宵不倒。長七寸。此藥能添精補髓。常服延年益壽。

三峯采戰房中妙術終

紫閨祕書內集卷之六終

紫閨祕書內集卷之七

陶眞人養生備用

日用起居養生備用

陶眞人著

世言。服靈丹。餌仙藥。白日而輕舉者。但聞而未見也。至於運气之術。其近養生之道。人稟血气而生。故攝生論云。攝生之要。在去其害生者此名也。予所編去病歌。蓋采諸家養生之要而爲。言能依而行之。則獲安樂。若盡其妙。亦長生之可覬。今著其歌於後。

萬物以人爲最貴。百歲光陰如旅寄。

自非畱意修養中。未免病苦爲心累。

何必飡霞餌火藥。妄意延齡等龜鶴。

但於飲食嗜欲間。去其甚者將安樂。

食後徐徐行百步。兩手摩脇並腹肚。

須臾轉手摩腎堂。謂之運動水與土。

仰面仍呵三四呵。自然食毒气消磨。

醉眠飽臥俱無益。渴飲饑餐猶戒多。

食不欲粗並欲速。只可少餐相接續。

若教一飽頓充腸。損气傷脾非汝福。

生冷粘膩筋韌物。自死牲牢皆勿食。

饅頭閉气宜少餐。生膾偏招脾胃疾。

酢醬胎卵兼油膩。陳臭腌薀盡陰類。

老衰莫欲更食之。是借寇兵無以異。

炙烤之物須冷喫。不然損齒傷血脈。

晚食常宜申酉前。向夜徒勞滯胸腹。

脾好音樂。夜食則脾气不磨。爲音樂斷絕故也。用禮樂以侑食蓋脾好音樂絲竹耳。才開脾卽磨矣。是以聲音皆出於脾。而夏月夜短。尢宜忌之。恐難消化故也。

飲酒莫教令大醉。大醉傷神損心志。

渴來飲水並啜茶。腰腳自玆成重腿。

酒可以陶性情。通血脈。自然招風敗腎。爛腸腐肋。莫過於此。飽食之後尢宜戒之。飲酒不宜粗及速。恐傷破肺。肺爲五臓之華。蓋尢不可傷。當酒未醒大渴之際。不可喫水及啜茶。多被酒引入。蓋臓爲停毒之水。速令腰臓重墮。膀胱冷痛兼水腫。攣躄之疾。大抵茶之爲物。四時皆不可喫。令人下焦虛冷。惟飽食後喫一兩盞。不妨。蓋能消食故也。饑則尢宜忌之。

常聞避風如避箭。坐臥須當預防患。

況因食後毛孔開。風才一入成癱瘓。

凡坐臥處。如覺有風。宜速避之。不可彊忍。且年老之人。體竭內陳。風邪易入。始初不覺。久乃損人。故𨿽暑中。不可當風取涼。醉後操扇。昔有人學得壽之術於彭祖。而苦患頭痛。彭祖視其寢處。有穴當其腦戶。遂令塞之。後卽無恙。

視聽行坐不可久。五勞七傷從此有。

人體亦欲得小勞。譬如戶樞終不朽。

久視傷心損血。久坐傷脾損肉。久臥傷肺損气。久行傷肝損筋。久立傷腎損骨。孔子所謂居必遷坐。是以故也。人之老倦。有生終無端。不必持重執輕。訖訖終日。於是閒人多生此病。蓋閒樂之人。不多運動气力。飽食坐臥。經脈不通。血脈凝滯使然也。是以貴人面樂而心勞。賤人心閒而貌苦。貴人嗜欲不時。或昧於忌犯。飲食珍饈。便乃寢臥。故常須用力。但不至疲極。所貴榮衛流通。血脈調暢。譬如流水不腐。戶樞不朽也。

臥不厭側覺貴舒。飽則入浴饑則梳。

梳多浴少益心目。默寢暗眠神晏如。

臥宜側身屈膝。益人心气。覺舒展。則精神不散。舒臥則招魔引魅。孔子寢不尸蓋謂是歟。髮多梳則去風明目。故道家晨梳。當以百二十爲數。浴多則損人心腹。令人倦怠。寢不言者。爲五臓如鍾盤然。不懸則不可發聲。睡畱燈燭。令人神不安。

四時惟夏難將攝。伐陰在內腹冷滑。

精腎湯藥不可無。食物稍冷不可啜。

夏一季是人脫精神之時。心旺腎衰化爲水。至秋乃凝。及東至堅。尢宜保惜。故夏月不問老少悉喫暖物。至秋卽不患霍亂吐瀉。腹中常暖者。諸疾自然不至。蓋元气壯盛也。

心旺腎衰何所忌。特忌疏通泄精气。

寢處尢宜綿密間。安居靜處和心气。

月令仲夏之月。荀子齋戒處。必掩身毋操。正聲色。毋或進薄滋味。毋至和。禁嗜欲。定心气。

沐浴盥漱皆暖水。臥冷枕涼俱勿喜。

瓜茄生菜不宜食。不獨秋來多瘧痢。

𨿽盛暑衝熱。若以冷水洗面手。卽令人五臓漧枯。少津液。況沐浴乎。凡枕冷物。大損人目。茄性𨿽冷。菜瓜𨿽治風。又能昏人眼目。驢馬食之。卽自目爛。此等之物。大抵四時皆不可食。不獨夏季。老人尢宜忌之。

伏陽在內三季月。切忌汗多陽气泄。

陰霧之中無遠行。暴雨震雷宜速避。

天地閉。血气藏。縱有病。亦不宜出汗。昔有三人冒霧遠行。一人空腹。一人食粥。一人飲酒。空腹者死。食粥者病。飲酒者健。蓋酒者能禦霜露。避邪气故也。路中遇暴雨震雷晦瞑。宜入室避之。不然損身。當時未覺。久則成病。

不問四時俱熱酒。大藥不須難入口。

五味偏多不益人。恐隨臟腑成殃咎。

五味偏多不益人。稍多隨其臟腑。各有損傷。食酸多傷脾。辛多傷肝。鹹多傷心。苦多傷肺。甘多傷腎。此乃五行自然之理。初傷不覺。久乃成患。

道家更有順生旨。第一令人少瞋恚。

冬秋日出始求衣。春夏雞鳴宜早起。

春夏宜早起。秋冬任晏眠。晏忌日出後。早忌雞鳴前。

子後寅前寢覺來。冥目叩齒二七回。

吸新吐故無人悟。咽漱玉泉還養胎。

水之在口。曰華池。亦曰玉泉。黃庭經曰。玉泉淸水灌靈根。子若修之命長生。達摩胎息論曰。凡服食須半夜子時。牀上瞑目盤坐。面東呵出腹內舊气三兩口。然後停息。便於鼻中微納淸气數口。舌下有二穴通竅。用舌柱上齶。存息少時。津液自出。灌漱滿口。徐徐咽下。自然灌注五臓。此爲气歸丹田矣。如子後丑前不及。但寅前爲之亦可。臥中爲之亦可。但枕不甚髙可也。漢蒯京年百二十歲。且其精壯。言朝朝食玉泉。和齒二七。名曰煉精。後漢王眞常漱舌下玉泉咽之。謂之胎息。孫眞人曰。髮宜多櫛。手宜在面。齒宜數叩。津宜常咽。气宜精煉。此五者卽黃庭經所謂欲不死修昆侖目。

熱摩手心熨兩眼。仍更揩擦額與面。

兩手時將摩鼻莖。左右耳根荃數徧。

更能幹絡徧身間。撥按時須紐兩肩。

縱有風勞諸冷禁。何懮腰膝復拘攣。

每熨二七徧使人眼目淸明無障翳。明目去風無出於此。亦能補腎气。頻拭額上。謂之修天庭。連髮際二處數徧。面上自然光澤。有汗顏者。宜頻拭之。鼻莖兩邊揩二三十數。令表裏俱熱。所謂灌漑中嶽。以潤乎肺。荃耳卽摩耳輪也。不拘數徧。所謂修其城郭。以補腎气。以防聾聵。更能幹浴徧身間。按陛時。須扭兩腰。縱其風勞。諸冷气何懮。腰背復向攣。大凡人坐。常以兩手按陛。左右扭肩數十。

噓呵吸嘻吹及咽。行行之人分六字。

果能依用口訣中。新舊有屙皆奇治。

好色𨿽云屬少年。稍知樽節乃無愆。

聞精息气宜聞早。莫使羽苞火裏燃。

古人以色欲之事。辟之冰杯。以盛湯羽。苞以畜火。

有能操履長方正。子各無貧利無競。

縱向歌中未能行。百行周身亦無病。

老子云。善攝生者。陸地不避凶虎。此道徳之取也。

陶眞人養生備用終

養生約言

蘄陽日巖顧問集

善養生者。先渴而飲。飲不過多。先饑而食。食不過飽。

肝精不固。目眩無光。肺精不交。肌肉消瘦。腎精不固。神气減少。脾精不堅。齒髮脫落。若耗散精神。不已疾病隨生。死亡隨至。

仲夏宜止聲色。薄滋味。節嗜欲。仲冬宜去聲色。禁嗜欲。

此兩月陰陽相爭之時。俱當謹而愼之。冬至一陽初生。其气尙微。易於傷伐。故彼言止聲色。而此言去。彼言節嗜欲。而此言禁。見尢當謹也。在家在外。忽降大風大雨。震雷風霧。皆是諸龍鬼神經過。宜入室燒香。以避之。靜坐過後方出去。

大寒與大熱。切勿貪色欲。謹守精室勿妄泄。閉而保之而長活。油盡燈滅。精竭人亡。添油燈壯。保髓人彊。

道不在煩。但能不思衣食。不思聲色。不思勝負。不思得失。不思榮辱。心不勞神。太極自然。可得百歲。

气淸則神暢。气濁則神昏。气亂則神勞。气衰則神去。

夏之一季。是人脫精神之時。心旺腎衰。液化爲水。至秋乃凝。冬乃堅。不問老少皆宜食暖物。獨宿養陰。尢勝服藥。

大汗勿遽脫衣服。極熱勿令人扇。坐臥處忌溫風賊風。

久視傷心損血。久坐傷脾損肉。久立傷腎損骨。久臥傷肺損气。久行尙肝損筋。

寡思慮。以養神。寡嗜欲。以養精。寡言語。以養气。

五味淡薄。令人神爽少病。酸多傷心。苦多傷肺。辛多傷肝。甜多傷腎。切忌空心茶。饑後酒。黃昏飯。

人年四十陰气自半矣。五十肝气喪。六十筋不能動。精气少。須當自愼。自戒。少知。調和。攝气。寧不爲養生之本。七十以上最宜自養。不可勞心苦形。衝冒寒暑。若能順四時運气之和。自然健康延年。樂色不節則耗精。耗用不止則精散。

冬月天寒。陽气在內。已自郁熱。若更加炙衣重裘。近火醉酒。則陽气太甚。春夏之交。恐發時行熱疾。

凡冬不欲極溫。夏不欲極涼。愼起居。忍嗜欲。薄滋味。可以卻病延年益壽。

戒滿意之食。省到口之味。

暮若大醉恐酒毒停散。害人臟腑。大饑不大食。大渴不大飲。恐血气不常。卒然不救。食欲少而數。不欲頻而多。常令飽中饑。饑中飽爲善。飲中須用溫。蓋脾胃喜溫不喜冷熱。犯之如心如眼也。纖毫入眼。眼則不安。漠不關心。心必亂動。

口中言少。心頭事少。肚裏食少。自然睡少。依次四少。神仙訣了。

全在養气。悟道之人。如農家積粟。自一合以至萬斛。又如世人積財。自一文以至萬貫。如此惜气不損。則積气成神矣。虛靈之府。神明所居。不可以他物雜之。他物雜之。則神明不守。神明不守。則身無所主。身無所主。則危矣。他物思想懮愁之類也。俗語有可采者。處窮賤易。耐富貴難。安勞苦易。安閒逸難。忍痛易。忍癢難。人耐富貴。安閒逸。忍癢。眞有道之士也。

人生人間。貧賤者多。貴而富豈易。得哉。倘能戒夜飲。順陰陽。正寤寐。保精气。使一身神气安寧。百邪不侵。安享天年。豈不樂歟。

大凡世人之壽。悉可至百歲。而以喜怒哀樂汩沒。心源愛惡嗜欲戕伐性根。而又揚己之能掩人之長。顚倒方寸。頃刻萬變。神倦思怠。難全天和。如彼淡泉汩於五味。欲其不壞其可得乎。

人日間意思多忙。何也。大凡應接事務。要有个主宰。故不先不後。不緩不急。𨿽千緒萬端。主宰常定。常是從容自在。所謂處之泰然。百體從容。若無主宰。只隨气奔放。如何不忙。若得便宜事不可再作。得便宜處不可再往。譬如棋且饒一著。譬如爭路且退一步。便無事矣。

積丘山之善尙爲得。爲君子貪絲毫之利便陷於小人。

天下無不是底父母。世間最難得者兄弟。莫放過了合做親切的工夫。莫虛度了難得底少壯時日。

閨門嚴謹若朝廷。夫婦相敬如賓客。以愛妻子之心事親。則無往不孝。以保富貴之心事君。則無往不忠。以貴人之心貴己。則寡過。以恕己之心恕人。則全交。

惟儉可以助廉。惟恕可以成徳。莫大之患起於斯須之不忍。禍莫大於縱己之欲。惡莫大於言人之非。人非賢莫交。物非義莫取。捨非眞莫舉。事非見莫開言。

天有三寶日月星。人有三寶精气神。願天常生好人。願人常行好事。人有不及可以情恕。非意相干可以理譴。住世一日則做一日好人。居官一日則行一日好事。治世莫若節用。養生莫若節怒。

凡不可與父母師友爲者。不可爲也。凡不可與父母師友道者。不可道也。

不饑以當飽。不寒以當溫。無辱以當榮。無禍以當福。

口腹不節生疾之由。念慮不正殺身之本。戒酒後語。忌食時嗔。忍難忍事。順不明人。

富時不斂貧時悔。兒時不學用時悔。醉後狂言醒時悔。安不將息病時悔。

良田萬頃日食二升。大廈千間夜眠八尺。

積徳累行不知其善有時而棄義。背理不知其惡有時而亡。

處心當如靑天白日。應事當如流水行雲。退一步行安樂法。道三个好喜歡緣。

凡人傷巧則可悔之事多。傷拙則可悔之事少。君子對靑天而懼。聞雷霆而不驚。履平地而恐怖。遇風濤卻不疑。作福不如避邪。服藥不如省欲。

避色如避仇。避風如避箭。服藥千朝。不如獨宿一宵。飲酒一杯。不如飽餐一粥。

欲人不知莫若勿爲。欲人不聞莫若勿言。

聲莫聞山。虎遊其間。影莫映水。蛇化其內。

君子立身於市朝。若之何而無畏。

今人誰肯降心。都是從心從事。如人毀折打罵。盡是送福。如人面諛稱揚卻是人來贈禍。

心慌意亂是地獄之門。心淸意靜乃天堂之路。

只是空小二子。心空天上走得。心小天下行得。造物勞我以生。逸我以老。少年不勤是不知勞也。年老奔馳。是不知逸也。天命我逸。而我自勞何乎。

養生約言終

紫閨祕書內集卷之七終

紫閨祕書內集卷之八

■祕集采補玄機

祕集采補玄機小引

杏溪浣香主人撰

采補之說昉於古耶。昉於今耶。自古有之矣。余不深辯。且漢書藝文志有黃帝房中術者何也。又東方生得俸輒娶人謂之狂生。世傳仙云。自此以後世不絕人。素女老彭講究於前。純陽希夷繼述於後。鼎晟鑪火。發覺自此。故悟眞篇云。豈離於今赤肉團也。是輯采補書云。

引終

祕集開先子采補玄機目錄

虛心章

眞息章

開關章

鑄劍章

選器章

立胎章

采補章

目錄終

虛心

老子曰。虛其心。實其腹。夫虛心者。道之本也。心不靜虛。則谷神不虛。眞气無存。凡行修煉皆無補益。今天練士不知虛心。便欲行气。遂使气郁不通。致生諸疾。非徒無益。而反害之。經日能遣其欲。則心自靜。能澄其心。則神自淸。言虛心也。此爲內練首務。似緩實切。欲行功時。須於密室盤膝端坐。四門外閉。兩目內視。湛若止水。寂如虛室。未來不想。旣往不思。默然久之。神與气會。情與景忘。不知身之爲我。我之有心。心旣不知安。安知有意。意旣無有從何者有欲。自然六根靜空。三味通靈。然後行運气之法門。關鍵洞開槖蘥。然後志至气。至气行樂。不然。心有不靜。則外境入而意無所持。神有不淸。則內境出而气所無所主。眞息失。應火符不準矣。

眞息

老子曰。天地之間其猶槖蘥乎。虛而不屈。動而愈出。夫人得天地之气以生呼吸者槖蘥之機。而眞息者呼吸之主也。然此眞息爲受命之蒂。生气之原。呼吸升降。互相推興。陰陽相應。刻漏相準。所謂周天息數微微數。玉漏寒聲滴滴符。此之謂也。但人晝夜之間。坐臥言動。一呼一吸。隨气出入者。皆非眞息。何也。息從心起。心靜則息調。息以神寧。神淸則息定。人心常不得定。故息不調。人神常不能淸。故息不能定。𨿽有呼吸乃常息耳。故莊子曰。常人之息以喉。眞人之息以踵。學者欲求長生。須明眞意。先識虛心。如首章所云。靜坐良久。候其神淸气和。含光內照。才著意到。其兆卽萌。便覺一息。從規中起。混混續續。元元膳膳。氤氳開盍。上下旋轉。不疾不徐。無出無入。乃眞息也。此息旣生。默加注想。呼不出喉。吸歸於蒂。不閉不數。任其自如。如在母腹。無令間斷。以神馭气。以气定息。神卽气凝。气卽神住。綿綿不絕。固蒂深根。變化眞精。以養靈汞。此長久視之道也。此法不拘時候。亦無度數。多多益善耳。

開關

人身有任督二脈。分專陰陽。主通血气。在胎中其脈常連。未常間斷。玄牝渾融。神气混合。暗注母气。以通先天。及其胞分蒂絕。其脈遂截而爲二。蓋任脈主陰。起於承漿。而終於長彊。承漿者口下宸。長彊卽下丹田也。督脈主陽。起於會陰。而終於人中。會陰卽穀道。人中唇上宸也。陰陽不交。前後間隔。泥丸之處不能與丹田下通。丹田之气不得與尾閭直透。槖蘥不開。化機無本。以稟气之淺深爲壽年之修短。自其生之時。已默定其死之日矣。古先道人。得躋長生者。蓋有周天升降。河車運轉之法。使二脈相接。循環無端。三關開通。周流不滯。純陽翁曰。夾脊雙關透頂門。修眞徑路此爲尊。又曰。常使气沖關節透。自然精滿谷神存。開關一系。所系甚重。蓋還丹之正路。升立之要津也。其訣於子後午前。盤膝端坐。踵息良久。注想丹田。專气勿散。才覺丹田气動。卽將鼻息緊閉。下腹微協。以意通過尾閭。尾閭气通。卽將穀道輕提。舌柱上齶。用意升起。徐徐運上泥丸。泥丸气達。卽將舌放。自然開通會厭小舌也。用意降下。輕輕送歸元海。此爲一度。如此三百六十爲一周天。三元上下旋轉如輪。前降後升。絡繹不絕。行之日久。自然气機流轉。骨節疎通。三關漸開。二脈循續。泛曹溪之路有感卽通入眾妙之門元精不足。故曰。外亦交時內亦交。三關通透不須勞。丹田直至泥丸頂。自在河車幾百遭。了此一節卽可長生。至於脫胎神化。抱元升虛。𨿽別有妙。乘實從此權輿也。

鑄劍

悟眞篇曰。歐冶親傳鑄劍方。莫邪金水配柔剛。煉成便會知人意。萬里誅妖一電光。道光曰。修丹之士若無此劍。猶取魚兔而乏荃蹄也。夫此劍者。有生之初。佩於吾身。乃天地之根。陰陽之骨。豈假金銀銅鐵爲之哉。當時三五神鋒淬利。能曲能直。能剛能柔。出入化無。隱顯莫測。所爲一口飛虛劍。兩角還丹。只在鋒頭落也。交姤賴此。采取賴此。結胎賴此。烹煉賴此。或陰陽失度。神气消殘。歲月過期。靈根萎脫。不能舉動。昌皷通靈。故有鑄劍之法。入太乙神鑪。用天然眞火。資玉液以培其質。取金水以礪其鋒。神气若足。旋復通靈。𨿽假舊基。實用再造。丹士七八十歲或至百二十歲皆可還丹。正此道也。眞仙聖師。盟天口授。不敢輕傳。蓋下士聞之。視爲房中巫道。殺身爲害甚矣。故不垂竹帛。世鮮知之。其訣須擇妙鼎。重十五兩以上二十兩以下。有金气者三四具。或五六具。俟其三日出庚。二分可用。置鼎在室。仗劍入鑪。配天地而合泰。卦皷槖蘥而起異風。人我兩忘。情景俱減。心如春月。意若秋霜。秋霜言殺機也。按子午以運周天。气運升隨降準乾坤而定息數。妙含陰陽。幹之策二百十有六。坤之策一百四十有四。一呼一吸爲一息。三百六十度爲一周天。前開關隨升隨降陰陽不分。此鑄劍升畢後分降分陰分陽。先用二百一十有六息。自尾閭運至泥丸。後用一百四十有四息。自泥丸運至元海。共三百六十爲一周天。此火候不垂竹帛。正道光所謂眞人口口相傳之妙也。气感神交。體𨿽常接。內動外靜。精實不搖。所謂有用用中無用無功功裏施功也。才在金木气通。便覺光芒淬利。變化氤氳燻蒸透徹煆煉旣久。神物復靈。出入應時。剛柔惟意。妙感通之用。而立玄牝之基。荃蹄已成。魚兔在我矣。

選器

悟眞篇曰。先把乾坤爲鼎器。次摶鳥兔藥來烹。上陽子曰。鼎器者。靈父聖母也。藥物者。靈父聖母之气也。以靈父聖母所姤之气。而變練於凡父凡母軀殼之中。以成靈丹。所謂鼎器者。男女之異名。藥物者。神气之假托也。故曰。鼎原無鼎。藥原無藥。又曰。有人要問眞鑪鼎。豈離而今赤肉團。蓋此气爲主身之地。產藥之鄕。號回太也。神鑪內有天然眞火。欲成煉鉛。實腹之功。金液還丹之道。非此不可。然此器𨿽家之皆有。生生不窮。但自稟气之初。有偏有正。有淺有深之不齊。及其受形之後。或厚或薄。或淸或濁之頓異。是故有先天者。有後天者。水源淸濁。金气有無。窈冥難辧。毫忽千里。非得眞人口傳孰敢妄自意度。某往遇至人。獲聞祕訣。今盡指出。發露玄機。欲求妙鼎。須顏色紅白。骨肉均停。四美俱拜。四美者。一貴語音淸響。二貴腹臍深厚。三貴目睛黑白分明。四貴齒牙瑩潔整齊。蓋言乃金聲。金气足則喉音淸。臍爲命蒂。元气深則臍輪厚。神之光會於目。腎之精萃於齒也。五病不犯。五病者。一曰螺。陰鑪旋入。二曰石。謂鑪道堅小。三曰角。謂花道尖峭。四曰液。謂液气不淸。五曰脈。謂經脈先期未及四十者。潮汐有準。日月無差。識鉛生於癸後。察陽產於鉛中。有金气者則癸生脈動。鑪孔內上懸一珠如指頂大。中含眞一之脈。癸至金生。則其脈發動。無金气者。則脈息不生。無金气者。則水濁气寒。有金气者。水源至淸。試之則劍鋒溫暖。無金气者惟鉛水耳。劍試則寒。其气且濁。於見不見之間。有用不用之妙。欲練還丹非先天不可求。上善於五千日中女子十四癸至。至十四歲者之日爲五千四十日也。必應期而至。爲間气所生。號曰先天內含眞一个世不多有還丹。遂難得之者。成丹則仙。生子成聖。故曰。聖母。又曰上書。若惟住世難。後天亦堪覓眞鉛於三十時。候後天但十四歲以後癸至有金气者。皆可。其質亦淸。其气亦靈。若能逆取。則可爲陸地不死之仙。只以順行。亦善其用不體非若先天之一得永得耳。取其气不用其質。上陽子曰。言鉛言癸而不言水者。取其气也。得其心不失心。老子曰。其精甚眞。其中有信。故曰月信。木籍金榮。情來歸性。入最上乘。而仙胎立就。爲天下母。而神化下窮。長生廣嗣。特其緒餘爾也。

立胎

帝徳曰。生天命爲性。萬物蕓蕓各歸其根。化機無息。生意不泯。是故有種必生。無機不繼。艸木且然。況人道乎。世有男女不生育者。是其陰陽之常理。賦予之本然哉。惟其交姤失時。發泄無度。精來通而禦女淫始而近。男或慮合而易失。用他術以彊制其精。或恐交而弗彊服烈劑。以助長其物。未獲中其宵綮。豈能遂其生成。故交而弗孕。孕而弗育。嗣續欲繁不可得矣。蓋陰陽合璧。適有其時。男女受形。各從其候。凡女子經後六日內交合者。若陰血先至。陽精後衝。血開裹精。精入爲骨。則成男胎。若陽精先至。陰血後恭。精開裹血。血入爲本。則成女胎。其訣於交時。調息令勻。專气勿動。俟其金情就木。方將汞气歸鉛。玄鑰暫開。尾閭不禁。宜神速以投其會。無彊制以奪其眞。精血恭衝先後察。疾徐之勢。乾坤妙合。陰陽得虛實之常。陽不實則不能射。虛陰不實而不能受實。故曰。以實接實是名不實。以虛投虛是名無度。交必成孕。孕必生子。堅求彊壽。英悲聰敏。此居室之大侖。生人之常道。煉士必先了此。使采嗣有承。孝理無廢。乃可絕俗離塵。閉精養壽。行玉池無漏之法。金液大還之道也。

采補

抱朴子曰。長生之要在其房中。上士知之可以延年。次其不以自伐。下愚縱欲損壽而已。陰符經曰。君子得之故躬。小人得之傾命。蓋生殺一門。順逆兩用也。上陽子曰。作丹之要與生人意同。但有順逆之不同耳。順則生人。逆則成丹。順逆之間。天地應隔。又曰。金丹𨿽於房中得之。而非禦女之術。今夫禦女者。以久戰爲樂。以不失精爲勝。以女陰气泄爲有補。殊不知精者气之化。气者神之生也。元神不固。則精气無統。𨿽助長於平日。彊制於臨時。不知以靜泄動。不能以逸待勞。縱其所存。亦滓質耳。久則終歸臭腐。隨溺化去。或精道祕澀。邪火妄奔。發爲癰疽。滯成遺淋。況關竅未開。槖蘥不應。不知逆取。不能轉運。交未必得。得亦無補。非徒無益。而反害斯烈矣。古仙達人。未練還丹。必先采補。使神气充足。腦髓盈滿。筋骨堅致。湊理凝蜜。老者反壯。壯者不老。常用常補。愈多愈善。張三丰曰。但得四五兩鉛。可延二三百歲。其用不休。則不可以歲計矣。參同契曰。下徳爲之其用不休。蓋地仙不聚之道也。其訣於三日出庚之時。得二候得樂之火。環曲視聽而心極靜。虛開闔合而體不動。息分升降。數淮乾坤。升則二百一十六息而上聚泥丸。降則一百四十四息而下歸元海。幹之策二百一十有六。坤之策一百四十有四。槖蘥鼓神明自來。乃制劍歸房。去鼎離室。默然良久。想思泰然。行火兩周。以合四候。一周三百六十度。一度兩息。先一息自尾閭升起。直至泥丸。後一息自泥丸降下直至丹田。隨升隨降。更不存此。得藥候之火非著。采藥之火先存。聚於泥丸。而後降下元海也。火𨿽一周。然每度而息。只七百二十息。數準兩周。正合四候。所謂周天息數微微數。玉漏寒聲滴滴符也。便覺心神漸醉。卽是藥气流通。百脈若虫行。四肢如火動。入藥鏡曰。先火气後天气。得之者。常如醉不能言動。切勿驚疑。托仙侶以扶持。仙侶女伴也。服瓊醪而默制瓊醪乳汁也。須臾神凝气結。魄安魂空。滿目春光。一身和暢。甘露不絕。鼻內異香常聞。百疾盡除。五內如換。勿輕動作。可行靜功。卽前四候之功於子後午前各行一周。變化眞精。培養靈汞。容色不老。齒髮還童。妙簇陰陽。功奪造化。我命在我不在天矣。此爲采補。又謂栽我。觀彼艸木。足爲效微。然此特後天延壽住世之術耳。若夫。天眞一之气則有結胎溫養之功。脫胎神化之妙。可以沖舉未敢輕述也。

祕集采補玄機終

■臞仙房中煉己捷要

寧府祕傳房中煉己捷要

寧府臞仙著

臞仙房中煉己捷要目錄

五字妙訣回陽六訣

目錄終

五字妙訣存縮抽吸閉

此五字之法。乃延生之密旨。歸眞之根。還源之本。可參天地陰陽之造化。故先賢不妄泄於凡輩。得之者能爲煉己之功大亦甚矣。今有用器械於房中吞精者。誤人多矣。孰不知煉己養性之法。亦有其道。夫不知歸根復命之源。何以固形。形旣不固。豈可入道。本非形於筆舌。實師徒口口相傳之妙。不得已而直書之。

存者。存夾脊之骨前有二穴。右爲命門。左爲腎門。卽在腰眼間也。汞炁皆從此間出。若采取之時。覺汞欲出。急定心意。存想汞炁自尾閭上入泥丸良久。用抽縮之法制之。則止。縱走無害。能行此則汞炁自幹。自然成寶。久而行之。命可延矣。

縮者。爲采取之時。眞汞欲來。便用力縮下。如急忍大便狀。兼存想命門。將靈柯移動。淺土寸半。良久汞乃自止。然後正坐堅膝。抱玉山之頂。急拍山腰。口含小龍。待山雲气興作。此是陰气上升。山炁發泄之候。雲行雨施之功也。當此之際。感之於中。取之於外。急取山上華池之水。咽下丹田。三五十度至百度。如此。久而顏色光澤。面光如童。後用抽吸之法。

抽者。慢進徐退。得气之宜。進退上下。相應一退一吸。惟多爲益吸之。不得開口。鼻引山炁入腦而妙。此爲采炁之妙道。行之龍气剛勁。形神壯盛。進則吸。退則息。可得久視矣。

吸者。想靈柯爲受气之門。鼻爲天門。與之相應。腎爲命門。亦與天門相應。一時齊吸。不得顚倒。如吸得彼朕處。旣和此陰陽交感之候。想其赤黃气入靈柯。約至精室。入炁海腎一與陽气直透泥丸。其時鼻與靈根一齊吸。但一退一吸。使炁如筒吸水樣。自下而直上。妙在數多。如得彼赤黃气。便覺气熱如火。得其一度气者。可延至一紀。應天地一周之气也。如采取數多。覺山色漸凋。卽須易之。若得先天後天之炁者。功超萬劫。妙存師傳。

閉者。當動作之時。不可開口出炁。乃是元門下與命門相接。若封固不牢。汞必走失。必當封閉華池。以鼻引彼炁上升泥丸。下潤元海。存泥丸中。有紅日一輪。照耀光中。有仙子素衣黃槖。瞑目而坐。以舌柱上齶。有之使炁逆流。則炁歸元海無失矣。

回陽六訣

一二气交感之時。池气發泄。陰气上騰。此陽气將降之候。乃急存泥丸。有大紅日一輪。照耀光中。有一鉛炁。金色見朗。存己之外腎。有一金光。自尾閭上至泥丸。化一汞炁。與汞炁相合。須臾混成一大金球。如日光滿室。以鼻自泥丸吸下。過絳宮湜黃入丹田。便是行一周天火候。如此行之。卽忘其交感之情。爲有想所化。此法極妙。是形化而神不化也。

二如常人爲父母之道者。元气已散。陽气必耗。神气乃亂。便存泥丸中。有大紅日一輪極熱。便有熱气灌頂。而下至元海。下及湧泉。存通身火熱炁自回矣。此回陽反神固元炁之法也。

三存碧天空霽霄炁云。有一白鶴盤旋而上。查然入靑冥之中。漸漸不見。若有到鶴不見處。彼此兩忘炁自回矣。

四存壬癸之方。有一火湖。其水浩渺。無際之中。有玄龜頭舉噴沫。口吐黑炁。乃以鼻吸黑炁下至丹田。務要使炁存到。陽自回矣。黑炁者。腎气也。

五以舌柱上齶。目視泥丸。存尾閭間。白炁二道。自夾脊而上泥丸。下至丹田。使炁隨念而回。

六以右手作丁字訣。左手緊掐穀道。瞑目去身五七次。則元陽自尾閭回矣。脊上至泥丸。復入丹田气海矣。

臞仙房中煉己捷要終

紫閨祕書內集卷之八終

紫閨祕書內集卷之九

■祕集采補奇書卷上

祕集采補奇書小引

杏溪浣香主人撰

夫男卦中。虛爲眞陰。故男外陽而內陰。女卦中。滿爲眞陽。故女外陰而內陽。坎離交姤。采眞陽以補眞陰。則金湯矣。道人撰道。旣久茫然。毋得。偶過洞庭遇一仙師。盤桓數載。見其女色日親。神气日旺。矢心拜懇。方知以人補人爲之眞人。目出肘後祕書密傳訣。豁然知道在於此。遂箋闡其妙。玄爲後學之津梁云爾。

小紅樓道人箋

引終

祕集采補奇書卷上目錄

上將節

欲擊節

盜興節

敵勢節

敵旣節

再吮節

敵兵節

敵人節

我緩節

爲山節

目錄終

上將

上將禦敵。工挹吮吸。遊心委行。瞑目喪失。上將。諭修煉之人也。禦行事也。敵者女人也。初入房時。男子以手挹女陰戶。舌吮女舌。手挹女乳。鼻吸女鼻中淸气。以動彼心。我宜彊制而遊心淸虛之上。委形無有之鄕。瞑目勿視。若喪若失。不動其心。欲擊不擊。退兵避敵。修我戈矛以戰。復畏。待彼之勞養我之逸。

欲擊

彼欲動而我欲擊之。乃復不擊。修者彼手來摩弄也。似戰。我騰身欲戰。彼亦欲我戰。我反不動矣。而退身以避之。詐爲畏怯之形。待之勞以養我之逸也。

盜興

憑陵魔兵蝟臻。吾方徐起鉦鼓出營。交戈不鬥。思入寘寘。彼欲操刃。破我堅城。深溝髙壘。閉固不驚。時復挑戰。敵兵來迎。如不應者。退兵緩行。盜者彼也。彼之情興旣濃。其勢似魔兵蝟集。我當徐徐應之。但交而不鬥。斗謂動也。思入寘寘者。靜以待之。心不爲之動也。致彼欲鬥而不得。必自下動以待我上動。吾當瞑目閉气。如忍大小便。吸縮不動。而動良久後。一挑之挑。復不動。則彼必大發興。而應卽當退卻。止畱寸許於內也。敵勢縱橫。遇我進兵。吾戰卽走。偃臥其形。如僵如臥。敵我來淩。吾謂敵人。我今居下。汝居我上。上亦了了。彼擾我專。無不勝焉。敵興大發。必逼我進兵。不可不答。遂入其戶。擊刺而卽復退出。於外翻走。仰臥如僵僕之形。彼之欲心正在張狂。復來撓我。我遂居下。令彼在上。而誘之自動。則我專必勝彼也。

敵勢

敵旣居髙。以髙臨下。我兵戒嚴。遂控我馬。龜蟠。龍翕。蛇吞。虎怕。撼彼兩軍。令彼勿罷。覺我兵驚。使之髙狂勿下勿聞。候其風雨。須臾之間。兵化爲水。敵來我降。我善爲理。諀其心服。翻爲子美。我亦戢兵退藏髙壘。此至要之心訣。重在龜蟠。龍翕。蛇吞。虎怕八字。瞑目閉口。縮手踐足。撮住穀道。凝定心志。龜之蟠也。逆吸眞水。自尾閭上流。連絡不已。直入泥丸。龍之翕也。蛇之吞物。微微銜噬。候物之困。復吞而入。必不肯放。虎之捕獸。怕先知之。潛身哩視。必待必得。用此四法。則彼必疲。

敵旣

敵旣乃以手撼彼兩軍。撼。鼓動也。兩軍。兩股也。撼動。以助之使之興濃。又戒之勿騰身髙起落。候彼眞精降下。則彼心怠。我反刮言挑戰。彼旣心愉悅服。而我得其美。可退藏於深密矣。

再吮

再吮其食。再唈其粒。吮唈其密。短兵復入。此二次行事也。旣退藏有傾無復可挑戰。食者其舌也。粒者其乳也。密者其陰也。短兵不深入之謂。僅用寸許也。舌咂其舌。玩弄其乳。撫摩其戶。甜言美語。又動其興。而寸許之兵小入挑之。

敵兵

敵兵再戰。其气復熾。吾又僵仰。候兵之至。以挺闔彼。風雨愈下。如無能者。敵兵旣爲吾挑動。復盛其气。以侵吾之兵。復驚動則又復下仰臥。候彼上臨。吾若一無所能。而受其風雨之降焉。

敵人

敵人愈奮。予戒之止。兩軍相對。不離咫尺。興敵通言。勿戰勿棄。作延歲月。待其气至。心愈如灰。言愈如醴。以緩自處。急以處彼。愈奮者。言其動不止也。予乃戒之。止而不動。不離咫尺者。言身求緊交而物相緊貼也。又興至。言汝勿動。君亦勿棄。吾安坐拖延。只心如死灰。不爲所動。而乃甜言美語。誘彼情濃也。總自處緩而緩。彼處於急而急。

我緩

我緩彼急。勢復大起。兵亦鏖戰。上而復止。又吮其食。又挹其粒。龜虎蛇龍蟠怕吞翕。彼必棄兵。我收風雨。是日旣濟延安一紀。收戰罷兵。空懸仰息。還之武庫。升之上極。火起者情火濃也。彼興旣濃。吾當深淺合數以戰。戰酣之時。又必依前工夫。吮舌挹乳。則彼其精盡泄而我收吸之矣。水火旣濟。眞陽旣得。則可延壽也。武庫者髓海也。上極者。泥丸也。罷戰下馬。當仰身平息。懸腰動搖。使精气散布。下還髓海。上升泥丸。則本元可復。疾病不生。可得長生也。

爲山

爲山九仞。功虧一簣。須傳有徳。全神悟入。爲山九仞者。諭工夫之不易也。一簣者。始於全神者。終於極此訣。惟有徳者可傳。若傳非人。則徒供淫獵而喪徳矣。故有徳者。神全心靜。易悞入而行之也。

祕集采補奇書卷上終

■祕集采補奇書卷下

祕集采補奇書序

杏溪浣香主人撰

人生行樂之事正多。而男女之交。大欲所系。彼漁色邪淫。直墮惡道。若美妾嬌妻。溫柔旖旎。其樂何似。然不得其訣。徒悶一生也。予得奇人所傳。行之有驗。乃演說其祕。分功定序。固序定功。序固不可紊功。亦不可闕習之。不廢無難益壽延年。卽施之種子。亦聰明易養。而男女行樂。其訣備矣。

序終

祕集采補奇書卷下目錄

男有四忌

女有四遠

男察四至

女審八到

玩弄消息

鼓動心情

淬養鋒銳

演練戰兵

制勝妙術

鎖閉玄機

搬運有時

采煉有序

恩深情固

回躬接朽

還元返本

目錄終

男有四忌

心緒不寧。力弛神散。陰精隨露。吸收不起。遠出初歸。郁火積門。八節五臘。風雷三光。新疾初痊。驚恐之後。不可行事。

女有四遠

濫淫難受。逢敵盡歡。老婦幼女。血气不完。少寡恣欲。火气鬱結。身有毒瘡。懶不好潔。俱不可近。

男察四至玉莖不振陽气不至。振而不展肌气不至。展而不硬骨气未至。硬而不熱神气未至。必察四至而後可行。

女審八到

默咽津液脈气到。將身附人胃气到。以力動人筋气到。撫人雙乳肉气到。眉尖頻蹙肝气到。握弄玉莖血气到。咂人舌津肺气到。滑津滿戶腎气到。俱到可合矣。

玩弄消息

凡欲交合。先凝神定性。抱住女身。溫存玩戲。咂彼唇舌。撚其雙乳。甜言漿誘。令其握玉莖。使之心動。後以手探陰戶。微有滑津。方可入鑪。依法施功。女必暢快。

鼓動心情

婦人之情。沈潛隱伏。何以使之動。何以知其動。欲使之動者。如嗜酒則勸之。飲以醇醪。多情則餂之甘語。貪財則誘之金帛。好淫則觀以偉物。婦人之情。無所主能。見景生情。無不動也。欲知其動。或有气喘而聲顫不止者。或目瞑鼻閉而不言。或有目澀而眸斜者。或有耳紅面赤而舌尖微冷者。或有手熱腹暖而言語嘈雜者。或有神思慌喼四肢癱軟而不收者。或有舌下津幹將身迫近男子者。或陰戶內動者。津滑盈溢等狀。皆情動之驗也。當此之時。男子不宜急燥。緩緩而攻。卽得眞陽矣。

淬養鋒銳

交合之時。男若玉莖長大塡滿陰戶。女情必亦暢美。展莖蓋有法焉。於每日子後午前。陰消陽長。逗畱靜室中。披衣向東。端坐凝神屏慮。腹不宜飽。飽則气滯。平腹運气。嗽津液咽送丹田。運入玉莖。運以七數爲度。或二七或三七至七七。將兩手搓熱如火。右手托腎囊並握玉莖。左手於臍上右轉摩八十一次。次換右手於臍上。左摩八十一次。再將右手於尾閭玉莖根。提向上龍根捏住。以莖於左右腿上擺擊不計其數。後乃抱女。納玉莖於陰戶。采女津液。吸女鼻气。閉咽存送玉莖。以養之。復以兩手如搓索狀。搓之不計其數。久久自然長大矣。若又將采戰。先以絹帶束陰莖根。次以兩手上下自腎囊搓起。嗽津吸气。咽送丹田。隨提尾閭起接。使上下相思。助壯陽勢。然後行事。

演練戰兵

初下手時。務過除欲念。先用寬醜之鑪演習。庶興不濃。濃情不甚。感於制禦緩上功。柔入剛出。三淺一深。行九九八十一之數。爲一局。倘情少動。卽當停止。掣退。只畱半。俟心火定息。仍用前法。乃五淺一深。切忌心急性燥。按行半月。則純熟矣。

制勝妙術

凡得美鼎。心必旁戀。然交合時。須看作尋常。按定心神。以玉莖於鑪中緩緩往來。或一局。或二三局。歇气定心。少傾依法再行。俟彼歡娛以覺難禁。更加溫存。女必先泄。如法采取。若自覺欲泄。速將玉莖掣退。行後鎖閉之方。其勢自息。气定調勻。依法再戰。不懨緩遲。愼而行之可也。

鎖閉玄機

鎖閉者。撒手過黃河之法也。急燥之人。須二十餘日工夫。方得。性柔靜者十數日可閉。其訣有四。存縮提噏。存者。存想夾脊之中。內腎之關。緊閉牢鎖不走失。縮者。自覺情急。遂上縮其頂。下縮其莖。如忍大小便狀。提者。提出一气。雙目上視。提起泥丸。不令下陷。噏者。吸气瞑目緘口。而不令出。但以鼻微上道引自不致喘。尢當閉住人門。蓋人門通天門命門腎府。人門不固而上泄元陽。則津液必從下泄也。若人門固閉。腦气下降。腎宮流入瓊臺。上下周流。精气化冷。永無漏失矣。

搬運有時

女子若泄。必有气喘聲顫等狀之驗。此際當寧心息气。抱定女身。上采玉泉。中采蟠桃。下采月華。煉而得之。搬運尾閭。逆上兩道白脈。串夾脊。遊昆侖。入泥丸。流經於口。化爲瓊漿。咽下瓊樓。直至丹田。名曰黃河逆流。能塡精補髓。益壽延年。所謂神到則气到。气到則精到也。

采煉有序

歌曰。女子興無窮。先令情意濃。徐上方與戰。上將必成功。蓋欲交合。先將鼎握抱。摩弄雙乳。吮咂唇舌。美語甜言。使彼興動。方納莖於陰。緩緩交合。行九九之數。合目緘口。頻頻提掣。金槍不倒。此先采下峯也。下采旣甜暢。女气發舒。而應兩乳。則吮采其中峯。中峯旣收。上透華池。乃煉上峯。補益豈小乎。謂采煉之功。全在吸取女子之下峯。曰紫芝峯。又曰虎洞。又曰圓關。藥名黑鉛。又名月華。在女子陰宮。其津滑其宮常閉而不常開。凡交姤。女情奼媚。面赤聲顫。其關始開。气乃泄。精乃溢。男子以玉莖掣退寸許。作交接之勢。下吸滑津。上吸鼻气。蓋鼻爲天門。下爲命門。當以鼻同吸天門也。上吸下吸。上下相應。如竹管引水。逆流而上。能熟此法。豈不大妙。

恩情深固

夫婦卽人倫之始。且姤合眞情無以洽。然男屬陽。易動而易安。女屬陰。難動而難靜。今人姤合。不知制禦。志意堅動。須臾卽泄。往往不滿女意。以致乖遠情意。若依前法待之。不特宜其煉合。亦且兩情相孚。而恩愛永結矣。

回躬接朽

人之采補。猶木之接朽回榮。以人接人。以木接木。其理一也。其鼎須十五以上。三十以下。女子二七爲少陰。三七爲盛陰。四七爲壯陰。少陰養身。盛陰益壽。女子五七爲衰陰。六七爲太陰。七七爲竭陰。人家妻子。焉有三十之外。便不可近之理。但只可接歡。不可言采煉也。如采煉者。必取一二少陰之妾溫養。待赤潮輻輳。勿過不及。爲吾利用。忌大肥者脈難通。太瘦者肌液少。老者神气不足。弱者反傷神。神憊者陰寒。病者陰毒。皆爲陰賊。必不可取。審乎宜取不宜取之鼎。依法察證。候心神虛寂念慮。安閒玩戰。徐徐抽添。緩緩進退。弱入彊出。於欲泄未泄之先。掣退存畱於將動已動之際。運气煉采之士。以意之可也。

還元反本

離中眞陽。無體不移。其火好飛。其性不靜。惟謙惟遜。惟畏惟愼。順則成人。逆則聖。水生火降。交姤心腎。乃得大丹。藥生固命。此采煉眞訣也。蓋人一身。惟有坎離而已。夫坎離者。不必男女之謂。我身亦自有之。但能和我之坎離。則人之坎離得而采煉成矣。此法於下馬之後。平身仰臥。直手舒腳。頭安枕上。腳跟著牀。體皆懸空。極力閉气。動搖其身。三回五次。令鼻出气。若面覺熱。精血散布。返老延年。大壽可期矣。

祕集采補奇書卷下終

紫閨祕書內集卷之九終

紫閨祕書內集卷之十

■平田野老修養十一訣

平田野老轉撰

修養十一訣目錄

玄關一訣

導引法

生死從坎離

暖外腎

導引小訣

搬運捷法

飽生眾疾

善攝生

飲食三養

情欲傷生

目錄終

玄關一訣

天地相去。八萬四千里。自天以下。三萬六千里。應三十六陽候。自地以上三萬六千里。應三十六陰候。所謂天上三十六。地下三十六。中間一萬二千里。乃陰陽都會之處。天地之正中也。人身心腎。相去六寸四分。自心以下三寸六分屬陽。自腎以上三寸六分屬陰。中間一寸二分乃水火交姤之處。人身之規中也。慮閉空洞內藏玄元之气。乃元神所居之穴。卽所謂眞土也。外則應兩眼。所謂飛土人生。則此神在。故目光明。人死則去。故目光滅。百姓日用而不知此之一竅。乾坤不能諭其大。日月不能諭其明。倘能識此。攪黃河爲酥酪。變大地作黃金。將見則神靈气淸。則欲寡。欲寡則性正。性正則忘情。忘情則心死。故心神方活。神全心自開。

導引法

閉目冥心坐。握固靜思神。叩齒三十六。兩手抱昆侖【九息】。左右鳴天皷。二十四度聞。微擺撼天柱【其四】。赤龍攪水渾。嗽津三十六。神水滿口勻。一口分三咽。龍行虎自奔。閉門搓手熱。背摩後精門。【三十六】。盡此一口气。相火燒臍輪。左右【兩肩】轆轤轉【三十六】。行气至頂項。兩腳放舒伸【叉手雙虛托把空接頂各九次】。低頭摩足頻【十三次收足端坐】。以候逆水上。再嗽再吞津。如此三度畢。神水九次吞。咽下汩汩響。百脈自調勻。河車搬運訖。撼天轉轆轤【各四次】。發火徧燒身【相火自下而上】。邪風不敢近。夢寐不能昏。寒暑不能入。災病不能進。子後午前作。造化合乾坤。循環次第轉。八卦是良因。【天隋子】

生死從坎離

龍從火裏出。虎向水中生。東坡曰。人生死自坎離者。坎離交則生。分則死。離爲心。坎爲腎。龍者汞也。精者血也。正於腎肝臟之坎之物也。虎者鉛也。气者力也。出於心肺主離之物也。不學道者。龍常出於水。龍飛而汞輕。虎常出於穴。虎走而鉛枯。故眞人曰。龍從火裏出。虎向水中生。人龍正坐。瞑目調息。以久則丹田溫。而水主行。滃然入云。蒸於泥丸。火爲水飛。勢必從之。所謂龍從火裏出也。龍出於火則龍不飛。而水不幹。旬日內臍滿而腰足輕。常捲舌上至腮齶。久則汞下。入口咽送直至丹田化爲鉛。所謂虎向水中生也。

暖外腎

劉幾。洛陽人。年七十餘。精神不衰。體幹淸健。猶劇飲。廣素聞其善養生。因問之。幾曰。我有房中補導之術。欲授予。廣曰。方困小官家惟一婦。何地施此。然見幾每一飲酒。輒一漱口。𨿽醉不忘。因此可以無齒疾。脯食後少許物輒止。幾有子婿陳令。頗知其術。曰暖外腎而已。其法以兩手掬而暖之。端坐調息。至十息兩腎融。液如泥淪。叉腰間。此術至妙。【雜誌】又本朝。回回教門善保養者無他法。惟暖外腎便不著寒。見南人著夏布袴者。甚以爲非。恐涼傷外腎也。云夜臥當以手握之令暖。謂此乃生人性命之根本。不可不保護。此說最有理。

導引小訣

陳書林云。余司藥市倉部惀差。諸君請米受籌。鄕人張成之爲司麓丞。監史同坐。時冬嚴寒。餘一二刻間。兩起便溺。問曰。何頻數若此。答曰。天寒自應如是。張曰。某不問冬夏只早晚兩次。余念之曰。有導引之術乎。曰然。余曰。旦夕當北面因暇叩請荷。其口授曰。某先爲李文定公家婿。妻弟少年。遇人偶所得。遂教小訣。臥時坐於牀。重足解衣閉气。口柱上齶目視頂。乃提縮穀道。以手摩擦兩腎臍穴各一百二十數。以多爲妙。畢卽臥。如是三十年極得力。歸稟老人。老人行之。旬日云。眞是奇妙。亦與親舊中篤者。數人言之皆得效。令以告修煉之士云爾。【亦老書】

搬運捷法

東坡云。揚州顎武官侍眞者於兩廣。十餘年終不集瘴。面色紅膩。腰足輕快。初不吸藥。惟每日五更起坐。兩足相熱。摩湧泉穴無數。以汗出爲度。歐公平生不信仙佛。笑人行气。晚年云。數年來。足瘡一點痛不可忍。有人傳一法。用之三日。不覺失去。其法垂足坐閉。自握固縮穀道。掐颭爲之。兩足如气球狀。气極卽休。气平腹爲之。曰七八得暇卽爲。乃搬運捷法也。文忠痛已卽廢。若不廢常有益。人於王定國書云。摩腳心法定國。自己行之。更請加工不廢。每日飲少酒調節飲食。常令胃气壯健。

飽生眾疾

世言眉毫不如耳毫。耳毫不如中餐。此言老人饕餮嗜飲食是年老之相也。此言未必然。某見數老人皆飲食。至少其說亦有理。內侍張茂則每食不過粗飯一斛許。濃膩之物絕不向口。老而安寧。年八十餘卒。茂則每勸人必曰。且少食勿太飽。王晰龍圖造食物必至精細。食不盡一器。包子不過一二枚耳。年八十卒。臨老猶康彊。精神不衰。王爲餘言食取補气不饑。而飽生眾疾。至用藥物消化尢傷和也。劉幾祕監食物尢薄。謹飽卽止。亦年八十而卒。劉監尢喜飲酒。每飲酒更不食物。啖少果實而已。循州蘇侍郎。每見某卽勸節食。言食少卽髒气流通而少疾。蘇公貶瘴鄕累年。近六十亦康健無疾。蓋得此力也。蘇公飲酒不飲藥。每與食未飽已捨其筋。

善攝生

柳公度善攝生。年八十餘有彊力。常云吾初無術。但未常以气海暖冷物。熟生物。不以元气佐喜怒耳。

飲食三養

東坡在黃岡所飲食不過一爵一肉。有召飲者預以此告乃止。一曰安分以養福。二曰寬胃以養气。三曰省費以養財。

情欲傷生

將受情欲先斂五關。五關者情欲嗜好之府也。目愛彩色。命曰伐性之斤。耳樂淫聲。命曰攻心之鼓。口貪滋味。命曰腐腸之藥。鼻悅芳馨。命曰靈喉之煙。身安輿駟。命曰召蹙之機。此五者所以養生。亦以傷生。

修養十一訣終

■洞房第一春方

祕集洞房第一春方目錄

藥性歌

三益丹

美女提倒金方

靈龜展勢方

合歡散

美女顫聲嬌

興陽保腎丹

楊貴妃夜夜嬌

快女丹

常相思方

壯陽益腎丹

旱苗喜雨膏

飛燕喜春散

西施受寵丹

眞人保命丹

素女遇仙丹

美女一笑散

金屋得春丹

始皇童女丹

魚水相投散

彊龜益女丹

目錄終

藥性歌

洞房何物可興陽。海馬相並石燕彊。

蛤蚧丁香共巴戟。熟地茱萸五味良。

堅彊更有破故子。能令快美義蛇牀。

硫黃性熱宜輕用。木香麝香要參詳。

人龍木鱉絲瓜子。乳香沒藥是奇方。

遠志紫稍堪助興。桂心晁腦白礬添。

栢子鹿茸香附子。洞房徹夜可追歡。

蜂房細辛地龍兮。陰陽並美乃仙傳。

狗骨榦姜和澱粉。相思美婦不能忘。

花椒沈香菟絲子。杏仁蓖麻共茴香。

石灰胡椒烏魚骨。金狗脊背酸棗當。

人參茯苓能大補。漧薑三柰菊花涼。

蓯蓉靑木香龍骨。石橊皮要用心煎。

全蠍紅豆幹山藥。阿子砂仁與僵蠶。

狐心幹蔥陽起石。朱砂五倍尾松全。

蠶娥藿香川牛膝。川芎遂白砂霜一。

封臍紅蜻蜓二个。更兼絕妙安息香。

此是洞房神妙藥。春方配合若通仙。

三益丹

髮黑肌丰眼目聰。儀容標格倍精神。三杯酒後紅顏潤。采戰先令動欲情。凡采戰不得其人。切須愼之。直無益而有損也。

美女倒提金方

【配方】

硫黃吳萸靑木香麝香各等分。右爲細末。每用少許。唾津調。入陰戶。極美。

靈龜展勢方

【配方】

人龍木鱉子絲瓜子金絲鱉子乳香沒藥遠志制作如棗粒大。臨戰時用一粒入男口內。靈龜展大。妙不可言。

合歡散

【配方】

紫稍花桂心母丁香右爲細末。每用少許。津調入陰戶。極美。

美女顫聲嬌

【配方】

白礬三錢晁腦一錢蛇牀子二錢木香一錢右爲細末。煉蜜丸如黃豆大。每用一丸入陰戶內。男歡女悅。妙不可言也。

興陽保腎丹

【配方】

柏子仁鹿茸桂心附子右爲細末。春夏月煉蜜爲丸。如梧桐子大。每服三十丸。早晚溫酒送下。秋冬月每服三錢。溫酒調下。早晚服此藥。大展陽威。保護腎精。大能久戰不衰。

楊貴妃夜夜嬌

【配方】

蛇牀子遠志蜂房五味子細辛地龍各等分。右爲細末。每用津調塗玉莖上入陰戶。大能久戰。男歡女暢。其效不可盡述。

快女丹

歌曰

仙翁配合快情方。狗骨桂心與蛇牀。

更加澱粉相調治。美女思情誓不忘。

【配方】

蛇牀子狗骨澱澱粉桂心右爲細末。每用少許。護玉莖上。入鑪。美快不可言。

長相思方

【配方】

木鱉子榦姜桂枝花椒狗骨灰煉制爲丸。如桐子大。每用一丸。津調化。敷玉莖上入鑪。女人快樂。思戀不忘。夜行十度。甚妙。

歌曰

木鱉漧薑及桂枝。花椒狗骨兩相宜。

津調一粒安莖上。美女戀情動苦思。

壯陽益腎丹

【配方】

沈香乳香木香沒藥菟絲子大茴香破故紙核桃煉制爲丸。如梧桐子大。每服三十丸。空心溫酒送下。服久能令玉莖長大。腎气充實。戰必勝矣。

旱苗喜雨膏

【配方】

杏仁丁香蓖麻子白礬蟾酥煉制爲膏。調敷玉莖上入陰戶。女人如旱苗得雨。兩情歡洽矣。

飛燕喜春散

【配方】

丁香香附子石灰末胡椒烏魚骨鹿茸金毛狗脊蛇牀子紫稍花菟絲子麝香煉制爲丸。如梧桐子大。每用一丸。津化塗玉莖上入陰戶中。兩情感動。女心歡洽。欣喜不勝。二美相並也。

西施受寵丹

【配方】

丁香附子良姜官桂蛤蚧白礬山茱萸硫黃煉制爲丸。如梧桐子大。每服三丸。空心溫酒送下。𨿽敵十女。自然彊壯堅久。女受其美如護寵也。

眞人保命丹

【配方】

酸棗仁人參白茯苓天門冬每服三錢。溫酒臨臥調服。可敵百婦。大能保腎延年。眞仙藥也。

素女遇仙丹

【配方】

母丁香蛇牀子白茯苓甘松白礬山茱萸肉蓯蓉紫稍細辛麝香煉制爲丸。如桐子大。每用一丸。津調玉莖上。凡遇交接。男女身體輕健暢美。若遇仙矣。

美女一笑散

【配方】

靑木香龍骨遠志山茱萸官桂蛇牀子石橊皮各等分。制成散。每用少許。津調入女戶。行九淺一深之法。女情歡美。四肢困懈。情不能已矣。

金屋得春丹

【配方】

石橊皮菊花各等分右爲細末。水二碗。煎七分。溫洗陰戶。狀如童女。眞得春宵一刻千金之美矣。

始皇童女丹

【配方】

石橊皮靑木香山茱萸蛇牀子以上各等分。右爲細末。津調入陰戶。勝如童女。

魚水相投散

【配方】

山柰子木香全蠍煉制爲丸。如梧桐子大。每次一丸。男津調入女戶。來往數次。兩情相洽。自得魚水之歡矣。

彊龜益女丹

【配方】

紅豆砂仁良姜五味子晁腦每用少許。津調敷玉莖上。可度十婦無損。房中要藥也。

祕集洞房第一春方終

紫閨祕書內集卷之十終

