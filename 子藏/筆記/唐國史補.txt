

欽定四庫全書

子部十二

唐國史目錄

小說家一【雜事之屬】魯山乳兄子

崔顥見李邕

張說西嶽碑

兗公答參軍

劉迅著六說

宗幸長安

西國獻獅子

裴旻遇眞虎

僞撰庚桑子

李白脫鞾事

張均答弟垍

王維取嘉句

張旭得筆法

李陽冰小

絳州碧落碑

胡雛犯崔令

王積薪聞棊

房氏子問疾

王摩詰辧畵

張果老衣物

白岑發背方

張公戲渾瑊

安祿山心動

楊妃好荔枝

百錢玩錦靿

宗思張公

臨淮代汾陽

蜀郡萬里橋

李翰論張巡

左震斬巫事

李唐諷肅宗

栁芳續韋書

李華含元賦

李翰借音樂

二李敍昭穆

李稹稱族望

張說婚山東

王家號鈒鏤

楊氏居閿鄕

元次山稱呼

出家大丈夫

李勉投犀象

李廙有淸徳

李華賦節婦

李端詩擅場

傪破賊事

郗昻犯三怒

劉晏見錢流

母喜嚴武死

鄭損爲鄕葬

劉沮遷幸議

魚朝恩講易

淮水無支奇

佛法過海東

路嗣恭入覲

都盧緣橦歌

韓滉召徑山

黃三姑窮理

李丹與妹書

熊執易義風

劉頗償甕直

徳宗恕尼哭

楊炎有崖谷

盧杞論官豬

王武俊決水

執朱泚使者

裴佶佯爲奴

李令能戢兵

於公異露布

李令勲臣首

埋懷村下營

韓滉自負米

張鳯翔害

韓滉過大梁

盧杞爲姦邪

馬燧雪懷光

和解二勲臣

李馬不舉樂

盧邁撤鹽醋

包佶惡陳氏

顏魯公死事

髙郢陷河中

竇申號鵲喜

三處士髙卑

汴州佛流汗

徳宗望云騅

命馬繼祖名

徐州朝天行

伊李署子婿

李泌任虛誕

李氏子墜塔

療風醖蛇酒

烏鬼報王稹

韋丹驢易黿

陽城裂白麻

裴延齡畵雕

韓臯劫呂渭

張造批省牒

張毅過驛

韋倫朝朔望

韓陸同史幕

三評事除拜

諸道出界糧

右卷上凡一百三節

渾令喜不疑

韋臯次汾陽

韋太尉設教

髙郢焚制艸

楊穆分優劣

穆氏四子目

孟容拒宦者

徳宗幸金鑾

行狀比桓文

閻吉州入道

韋聿白方語

恥科第爲資

誤造鄭云逵

何儒亮訪叔

陸羽得姓氏

顧況多輕薄

崔膺性狂率

劉圎假官稱

康昆侖琵琶

懸買米畵圗

京兆府筵

劉澭理普潤

李惠登循吏

陽城勉諸生

置廣文館事

李實薦蕭祐

任廸簡呷醋

熊執易諌疏

應制排公在

崔叔淸惡詩

馬暢宅大杏

曹洽殺小使

薛尙衍何祥

襄樣節度使

史牟殺外甥

鄭珣瑜罷相

王叔文揚言

鄭絪艸詔事

謀始得邠公

劉辟爲亂階

韋李皆心疾

唐衢惟善哭

得艸聖三昧

李約買蕭字

韓愈登華山

王先生名言

靈澈蓮化漏

百官待漏院

封山輙有雨

役者將化虎

鴆鳥久愈毒

犀牛解鴆毒

張氏三代相

髙郢致仕制

苗夫人貴盛

李錡裂襟書

李銛自拘囚

裴垍報崔樞

憲宗問京尹

獨孤郁嘉壻

韋相叱廣宣

韋相拒碑志

杜羔有至行

余長安復讐

孔戣論海味

侯髙試縣令

毬場艸生對

鄭陽武易比

王相注太

蔣乂宰臣錄

陳諌閱染簿

求碑志救貧

崔昭行賄事

夜不開女墻

王鍔散財貨

韓賊張圓

陳儀刺髙洪

論害武相事

晉公祭王義

張仲方駮謚

李氏公慙卿

李愬用李祐

誅貶同晦朔

鑑虛煮胛法

盧昻瑟瑟枕

京師尙牡丹

郝玭食吐蕃

王忱百日約

公主降回鶻

趙太常精健

田孝公自殺

韋山甫服餌

僧薦重閣

貯醋辟蛟龍

王彥伯治疾

宋淸有義聲

王四舅一字

竇氏白麥麵

灞滻中浸黃

射雉兔之法

古屋東爲戶

故囚報李勉

妾報父寃事

右卷中凡一百三節

近代宰相評

拜相禮優異

宰相判事目

臺省相呼目

兩省上事儀

中書參酌院

論僕射儀注

論尙書丞郎

申明同省敕

長名定畱放

就私第注官

郎官判南曹

李建論集

朱泚僞黃案

郎官分判制

敍諸曹題目

度支判出入

當直夜發敕

省中四軍紫

禦史臺故事

禦史擾同州

崔禦史巡囚

禦史給公劵

禦史爭驛防

用使下禦史

臺省相愛憎

內外諸使名

敍著名諸公

敍専門之學

張參手寫書

熊氏九經

髙定易外傳

董和通幹論

詩賜戴叔倫

二文僧首出

韋應物髙潔

李益著詩名

韓沈良史才

張登善小賦

敍近代文妖

敍進士科舉

禮部置貢院

曲號義陽子

宋濟答客嘲

宋五又坦率

敍時文所尙

裴冀論試題

二崔俱防事

熊執易擅場

第果實進士

韓愈引後進

宋沆得徴調

李汧公琴名

雷氏琴品第

鄭宥調二琴

韓防歌妙絕

李舟著笛記

李牟夜吹笛

趙璧說五

李八郎善歌

於公嫂知音

於公順聖樂

曲名想夫憐

訛謬坊中語

敍諸茶品目

敍酒名著者

敍諸州精紙

貨賄通用物

詼諧等所自

敍風俗所侈

飲酒四字令

敍博長行戲

董叔儒博經

敍古摴蒱法

敍舟檝之利

師子國海舶

舟中防有靈

天官所書气

虹蜺風母

人食雷公事

龍門人善遊

杜邠公下峽

魚登龍門化

蠍爲主簿虫

江東吐蚊鳥

猓然有人心

猩猩好酒屐

甘子不結實

揚州江心鏡

蘇州傷荷藕

宣州兔毛

越人娶織婦

造物由水土

善和坊禦井

敍祠廟之獘

庫蔡伯喈

大摩尼議政

元義使新羅

李汭不受贈

虜帳中烹茶

維州復陷事

贊普妻名號

右卷下凡一百二節

【臣】等謹案唐國史補三卷唐李肇撰首題尙書左司郎中而肇所作翰林誌又題翰林學士左闕結銜互異案王定保唐摭言稱肇爲元和中中書舍人而新唐書藝文志則云翰林學士坐薦栢耆自中書舍人左遷將作少監以唐官制考之蓋肇自左司攺闕入翰林後爲中書舍人坐事左遷而此書則其官左司時所作也書中皆載開元至長慶間事乃續劉餗小說而作上卷中卷各一百三條下卷一百二條每條以五字標題所載如謂王維取李嘉祐水田白鷺之聨今李集無之又記霓裳羽衣曲一條沈括亦辧其妄又謂李徳淸直無黨謂陸贄誣於公異皆爲曲筆然論張巡則取李翰之傳與記左震李汧李廙顏眞卿陽城歸登鄭絪孔戣田布鄒待徵妻元載女諸事皆有禆於風教又如李舟天堂地獄之說楊氏穆氏兄弟賔客之辧皆有名理末捲所說諸典故及下馬陵相府蓮義亦資考據餘如摴蒱盧雉之訓可以解劉事劍南燒春之名可以解李商詩可采者不一而足自序謂言報應敍神徴夢卜近帷箔則去之紀事實探物理辧疑惑示勸戒采風俗助談笑則書之歐陽修作歸田錄自稱以是書爲式良有以也乾隆四十二年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

唐國史自序

公羊曰所見異辭所聞異辭未有不因見聞而備故實者防劉餗集小說渉南北朝至開元著爲記予自開元至長慶撰國史慮史氏或闕則之意續記而有不爲言報應敍神徴夢卜近帷箔悉去之紀事實探物理辧疑惑示勸戒采風俗助談笑則書之仍分爲三卷

欽定四庫全書

唐國史補卷上

唐李肇撰

元魯山自乳兄子數日兩乳湩流兄子能食其乳方止崔顥有美名李邕欲一見開館待之及顥至獻文首章曰十五嫁王昌邕叱起曰小子無禮乃不接之

宗令張燕公撰華嶽碑首四句或云一行禪師所作或云碑之文鑿破亂取之曰巉巉太華柱天直上靑崖白谷仰見仙掌

陸兗公爲同州刺史有家僮遇參軍不下馬參軍怒欲賈其事鞭背見血入白兗公曰卑吏犯某請去官公從容謂曰奴見官人不下馬打也得不打也得官人打了去也得不去也得參軍不測而退

劉迅著六說以探聖人之防惟說易不成行於代者五篇而已識者伏其精峻

宗開元二十四年時在東都因宮中有怪明日召宰相欲西幸裴稷山張曲江諌曰百姓場圃未畢請待冬中是時李林甫初拜相竊知上意及班旅退佯爲蹇步上問何故腳疾對曰臣非腳疾願獨奏事乃言二京陛下東西宮也將欲駕幸焉用擇時假有妨於刈獲則獨可蠲免沿路租稅臣請宣示有司卽日西幸上大說自此駕至長安不復東矣旬月耀卿九齡俱罷而牛仙客進焉

開元末西國獻獅子至長安西道中系於驛樹樹近井獅子哮吼若不自安俄頃風雷大至果有龍出井而去裴旻爲龍華軍使守北平北平多虎旻善射嘗一日斃虎三十有一因憩山下四顧自若有一老父至曰此皆彪也似虎而非將軍若遇眞虎無能爲也旻曰眞虎安在乎老父曰自此而北三十里往往有之旻躍馬而往次藂薄中果有眞虎騰出狀小而勢猛據地一吼山石震裂旻馬辟易弓矢皆墜殆不得免自此慙愧不復射虎

天寶中天下屢言聖祖見因以四子列學官故有僞爲庚桑子者其辭鄙俚非聖賢書

李白在翰林多沈飲宗令撰樂辭醉不可待以水沃之白稍能動索筆一揮十數章文不加防後對禦引足令髙力士脫鞾上命小閹排出之

張垍張均兄弟俱在翰林垍以尙主獨賜珍玩以誇於均均笑曰此乃婦翁與女壻固非天子賜學士也王維好釋氏故字摩詰立性髙致得宋之問輞川別業山水勝絕今淸源寺是也維有詩名然好取人文章嘉句行到水窮處坐看雲起時英華集中詩也漠漠水田飛白鷺陰陰夏木囀黃鸝李嘉祐詩也

張旭艸書得筆法後崔邈顏眞卿旭言始吾見公主擔夫爭路而得筆法之意後見公孫氏舞劍器而得其神旭飲酒輒艸書揮筆而大叫以頭搵水墨中而書之天下呼爲張顚醒後自視以爲神異不可復得後輩言筆札者歐虞褚薛或有異論至張長史無間言矣李陽冰善小自言斯翁之後直至小生曹嘉蔡邕不足言也開元中張懷瓘撰書斷陽冰張旭並不及載絳州有碑字與古文不同頗爲怪異李陽冰見而寢處其下數日不能去驗其文是唐初不載書者姓名碑上有碧落二字人謂之碧落碑

梨園弟子有胡雛者善吹笛尢承恩寵嘗犯洛陽令崔甫已而走入禁中宗非時托以他事召甫對胡雛在側指曰就卿乞此得否甫對曰陛下此言是輕臣而重樂人也臣請休官再拜將出上遽曰朕與卿戲耳遂令曵出才至門外立杖殺之俄頃有敕釋放已死矣乃賜甫絹百匹

王積薪棊術功成自謂天下無敵將遊京師宿於逆旅旣滅燭聞主人媼隔壁呼其婦曰良宵難遣可棊一局乎婦曰諾媼曰第幾道下子矣婦曰第幾道下子矣各言數十媼曰爾敗矣婦曰伏局積薪暗記明日覆其勢意思皆所不及也

韋陟有疾房太尉使子弟問之延入臥內行步悉借茵毯房氏子弟襪而後登侍婢皆笑舉朝以韋氏貴盛房氏淸儉俱爲美談

王維畫品妙絕於山水平逺尢工今昭國坊庾敬休屋壁有之人有畫奏樂圖維熟視而笑或問其故維曰此是霓裳羽衣曲第三疊第一拍好事者集樂工驗之一無差謬

天寶末有人於汾晉間古墓穴中得所賜張果老敕書手詔衣服進之乃知其異

白岑嘗遇異人發背方其驗十全岑賣弄以求利後爲淮南小將節度使髙適脇取其方然終不甚效岑至九江爲虎所食驛吏其囊中乃得眞本太原王升之寫以布

渾瑊太師年十一嵗隨父釋之防秋朔方節度使張齊邱戲問曰將乳母來否其年立跳蕩功後二年拔石堡城龍駒島皆有奇效

安祿山恩寵寖深上前應對雜以諧謔而貴妃常在坐詔令楊氏三夫人約爲兄弟由是祿山心動及聞馬嵬之死數日嘆惋𨿽林甫養育之而國忠激怒之然其他腸有所自也

楊貴妃生於蜀好食荔枝南海所生尢勝蜀者故每嵗飛馳以進然方暑而熟經宿則敗後人皆不知之宗幸蜀至馬嵬驛命髙力士縊貴妃於佛堂前梨下馬嵬店媼得錦靿一隻相傳過客每一借翫必湏百錢前後獲利極多媼因至富

宗至蜀每思張曲江則泣下遣使韶州祭之兼賚貨幣以卹其家其誥辭刻於白石山屋壁間

郭汾陽自河陽入李太尉代領其兵舊營壘也舊士卒也舊旗幟也光弼一號令之精彩皆變

蜀郡有萬里橋宗至而喜曰吾常自知行地萬里則歸

張巡之守睢陽糧盡食人以至受害人亦有非之者上元二年衛縣尉李翰撰巡上之因請葬睢陽將士骸骨又采從來論巡守死立節不當異議者五人之辭著於篇

肅宗以王嶼爲相尙鬼神之事分遣女巫徧禱山川有巫者少年盛服乘而行中使隨之所至之地誅求金帛積載於後與惡少年十數輩橫行州縣間至黃州左震爲刺史震至驛而門扄不啟震乃壊鏁而入曵巫者斬之階下惡少年皆死籍其緡錢巨萬金寶堆積悉列上而言曰臣已斬巫請以所積資貨以貸貧民輸稅其中使送上臣當萬死朝廷厚加慰奬拜震商州刺史肅宗五月五日抱小公主對山人李唐於便殿顧唐曰念之勿怪唐曰太上皇亦應思見陛下肅宗涕泣是時張氏已盛不由己矣

栁芳與韋述友善俱爲史官述卒後所著書有未畢者多芳與續之成軸也

李華含元殿賦初成蕭頴士見之曰景福之上靈光之下華著論言龜卜可廢可謂深識之士矣以失節賊庭故其文殷勤於四皓元魯山極筆於權者作心所愧也李翰文𨿽宏暢而思甚苦澀晚居陽翟常從邑令皇甫曽求音樂思涸則奏樂神全則綴文

李贊皇嶠初與李奉宸迥秀同在廟堂奉詔爲兄弟又西祖令璋與信安王禕同產故趙郡隴西二族昭穆不定一會中或孫爲祖或祖爲孫

李稹酒泉公義琰侄孫門戶第一而有淸名常以爵位不如族望官至司封郎中懷州刺史與人書札惟稱隴西李稹而不銜

張燕公好求山東婚姻當時皆惡之及後與張氏爲親者乃爲甲門

四姓惟鄭氏不離滎陽有岡頭盧澤底李土門崔家爲鼎甲太原王氏四姓得之爲美故呼爲鈒鏤王家諭銀質而金飾也

楊氏自楊震號爲闗西孔子葬於潼亭至今七百年子孫猶在閿鄕故宅天下一家而已

元結天寶之亂自汝濆大率鄰里南投襄漢保全者千餘家乃舉義師宛葉之間有嬰城扞寇之功結天寶中始在商余之山稱元子逃難入猗玗山或稱浪士漁者呼爲聱酒徒呼爲漫及爲官呼爲漫郎

崔趙公嘗問徑山曰弟子出家得否答曰出家是大丈夫事非將相所爲也

李汧公勉爲嶺南節度使罷鎭行到石門停舟悉摉家人犀象投於江中而去

李廙爲尙書左丞有淸徳其妹劉晏妻也晏方秉權嘗造廙宅延至晏室見其門簾甚獘乃令潛度廣狹以粗竹織成不加緣飾將以贈廙三擕至門不敢發言而去江左之亂江陰尉鄒待徴妻薄氏爲盜所掠密以其夫官告托於村媼而後死之李華爲哀節婦賦行於當代郭曖升平公主駙馬也盛集文士卽席賦詩公主帷而觀之李端中宴詩成有荀令何郎之句眾稱妙絕或謂宿搆端曰願賦一韻錢起曰請以起姓爲韻復有金埓銅山之句曖大出名馬金帛遺之是防也端擅場送王相公之鎭幽朔韓翃擅場送劉相之巡江淮錢起擅場袁傪之破擒其僞公卿數十人州縣大具桎梏謂必生致闕下傪曰此惡百姓何足煩人乃各遣笞臀而釋之

郤昻與韋陟友善因話國朝宰相陟曰誰最無徳昻誤對曰韋安石也已而驚走出逢吉溫於街中溫問何此蒼遑答曰適與韋尙書話國朝宰相最無徳者本欲言吉頊誤云韋安石旣而又失言復鞭馬而走抵房相之第琯執手慰問之復以房融爲對昻有時稱忽一日觸犯三人舉朝嗟嘆惟韋陟遂與之絕

劉忠州晏通百貨之利自言如見地上錢流每入朝乘馬則爲鞭算居取便安不慕華屋食取飽適不務兼品馬取穏健不擇毛色

嚴武少以彊俊知名蜀中坐衙杜甫袒跣登其機桉武愛其才終不害然與章彜素善再入蜀談笑殺之及卒母喜曰而今而後吾知免官婢矣

大歷初闗東人疫死者如麻滎陽人鄭損率有力者每鄕大爲一墓以塟棄屍謂之鄕塟翕然有仁義之聲損則盧藏用外甥不仕鄕裏號曰云居先生

代宗朝百寮立班良久閣門不開魚朝恩忽擁白刃十餘人而出宣示曰西番頻犯郊圻欲幸河中如何宰相已下不知所對而倉遑頗甚給事中劉【不記名】出班抗聲曰敕使反耶屯兵無數何不扞寇而欲脇天子去宗廟仗內震聳朝恩大恐駭而退因罷遷幸之議

魚朝恩於國子監髙座講易盡言鼎卦以挫元王是日百官皆在縉不堪其辱載獨怡然朝恩退曰怒者常情笑者不可測也

楚州有漁人忽於淮中釣得古鐵鏁挽之不絕以告官刺史李陽大集人力引之鏁窮有靑獼猴躍出水復沒而逝後有驗山海經雲水獸好爲害禹鏁於軍山之下其名曰無支奇

佛法自西土故海東未之有也天寶末揚州僧鑑眞始往倭國大演釋教經黒海蛇山其徒號過海和尙栁相初名載後攺名渾佐江西幕中嗜酒好入市不事拘撿時路嗣恭初平五嶺元載奏言嗣恭多取南人金寶是欲爲亂陛下不信試召之必不入朝三伏中遣詔使至嗣恭不慮請待秋涼以修覲禮渾入雨泣曰公有大功方暑而追是爲執政所中今少遷延必族滅矣嗣恭懼曰爲之柰何渾曰健步追還表緘公今日過江宿石頭驛乃可嗣恭從之代宗謂載曰嗣恭不俟駕行矣載無以對

元載擅權累年客有爲都盧緣橦歌諷其至危之勢載覽而泣下

韓晉公聞徑山以爲妖妄肩輿召至庭中望其狀貌不覺生敬乃爲設食出妻子以拜之妻乃曰願乞一號徑山曰功徳山後聞自杭至潤婦人乞號皆得功徳山也杭州有黃三姑者窮理盡性時徑山有盛名常倦應接訴於三姑姑曰皆自作也試取魚子來咬著寜有許閙事徑山心伏或云夏三姑

李丹爲防州刺史與妹書曰釋迦生中國設教如周孔周孔生四方設教如釋迦天堂無則已有則君子生地獄無則已有則小人入聞者以爲知言

熊執易應舉道中秋雨泥潦逆旅有人同宿而屢嘆息者問之乃堯山令樊澤將赴制舉驢劣不能進執易乃輟所乘馬並囊中縑帛悉與澤以遂其往詰朝執易乃東歸

澠池道中有車載瓦甕塞於隘路屬天寒冰雪峻滑進退不得日向莫官私客旅羣隊鈴鐸數千羅擁在後無可柰何有客劉頗者揚鞭而至問曰車中甕直防錢答曰七八千頗遂開囊取縑立償之命僮僕登車斷其結絡悉推甕於崖下湏防車輕得進羣噪而前

元載之敗其女資敬寺尼眞一納於掖庭徳宗卽位召至別殿告其父死眞一自投於地左右皆叱之上曰焉有聞親之防責其哭踴遂令扶出聞者殞涕

徳宗在東宮雅知楊崖州嘗令打李楷洛碑釘壁以玩及卽位徴拜炎有崖谷言論持正對見必爲之加敬嵗余頗倦盧杞揣知而陰中之

盧杞除虢州刺史奏言臣聞虢州有官豬數千頗爲患上曰爲卿移於沙苑何如對曰同州豈非陛下百姓爲患一也臣謂無用之物與人食之爲便徳宗嘆曰卿理虢州而憂同州百姓宰相材也由是屬意於杞悉聼其奏

五節度討魏州王武俊來救引水以圍官軍樵采路絕馬司徒求於武俊曰若開路當退軍武俊曰我不防諸將討賊不利而退何詞以見天子遂令決水官軍退三十里復下軍營

李相夷簡未登第時爲鄭縣丞涇州之亂有使走驢東去甚急夷簡入白刺史曰聞京城有故此使必非朝命請執而問之果朱泚使朱淊也

朱泚之亂裴佶與衣冠數人佯爲奴求出城佶貌寢自稱甘艸門兵曰此數子非人奴如甘艸者不疑

李令軍逼神鹿倉賊張光晟內應晟乃得入先斬光晟又與駱元光爭功寘毒以待元光方食而覺走歸營不復更出然晟功戢兵最大也

徳宗覽李令収城露布至臣已肅淸宮禁祗謁寢園鐘簴不移廟貌如故感涕失聲左右六軍皆嗚咽露布於公異之詞也議者以國朝捷書露布無如此者公異後爲陸贄所忌誣以家行不至賜孝經一卷坎而終朝野惜之

徳宗初復宮闕所賜勲臣第宅妓樂李令爲首渾侍中次之

司徒馬燧討李懷光自太原引兵至寶鼎下營因問其地名答曰埋懷村乃大喜曰擒賊必矣至是果然韓晉公滉聞奉天之難以夾練囊緘盛茶末遣健步以進禦至發軍食常自負米一石登舟大將已下皆運一日之中積載數萬斛後大修石頭五城召補迎駕子弟亦招物議也

張鳳翔聞難盡出所有衣服並其家人鈿釵枕鏡列於小防將獻行在俄頃後院火起妻女出而投鎰鎰遂與判官由水竇得出匿村捨中數日稍定防鎰家僮先知之走告軍中軍中計議迎鎰遂遇害也

韓晉公自江東入覲气槪傑出是時劉佐在大梁倔彊難制滉欲必致朝覲結爲兄弟入拜其親駐車三日大出金帛賞勞一軍爲之傾動佐敬伏乃使人密聼滉滉夜問孔目吏曰今日所費多少詰責頗細佐笑而鄙之

徳宗旣貶盧杞然常思之後欲稍遷朝臣恐懼皆有諌疏上問李汧公曰盧杞何處姧耶勉曰天下以爲姧邪而陛下不知所以爲姧邪也

初馬司徒面雪李懷光徳宗正色曰惟卿不合雪人惶恐而退李令聞之請全軍自備資糧以討凶逆由此李馬不葉

李令嘗爲制將將軍至西川與張延賞有隙及延賞大拜二勲臣在朝徳宗令韓晉公和解之每宴樂則宰臣盡在太常教坊音聲皆至恩賜酒饌相望於路

李馬二家日出無音樂之聲則執金吾聞奏俄頃必有中使來問大臣今日何不舉樂

盧相邁不食鹽醋同列問之足下不食鹽醋何堪邁笑而答曰足下終日食鹽醋復又何堪矣

包佶自陳少遊所困遂命其子曰意欲數代不與陳氏爲婚媾

顏魯公之在蔡州再從侄峴家僮銀鹿始終隨之淮西賊將僭竊問儀注於魯公公答曰老夫所記惟諸侯朝覲之禮耳臨以白刃視之晏然嘗艸遺表及自爲墓志祭文以置坐隅竟遇害於龍興寺

李懷光之反髙貞公陷於河中與呂鳴嶽張延英謀誅之事泄二將遇害懷光執之於庭辭气不撓又說懷光子璀駐軍四十七日時李少保鄘亦在險中

竇參之敗給事中竇申止於配流徳宗曰吾聞申欲至人家謂之鵲喜遂賜死

陽城居夏縣拜諌議大夫鄭鋼居閿鄕拜拾遺李周南居曲江拜挍書郎時人以爲轉逺轉髙轉近轉卑汴州相國寺言佛有流汗節帥劉佐遽命駕自持金帛以施之日中其妻子亦至明日復起輸齋梵由是將吏商賈奔走道路惟恐輸貨不及乃令官爲簿書籍其所入十日乃閉寺門曰佛汗止矣所入蓋巨萬計悉以贍軍

徳宗幸梁洋惟禦騅馬號望云騅者駕還京飼以一品料暇日牽而視之至必長鳴四顧若感恩之狀後老死飛龍廐中貴戚多圖寫之

馬司徒孫始生徳宗命之曰繼祖退而笑曰此有二義意謂以索系祖也

張建封自徐州入覲爲朝天行末句云賴有雙旌在手中鏌鎁昨夜新磨了徳宗不說

伊愼毎求甲族以嫁子李長榮則求時名以嫁子皆自署爲判官奏曰臣不敢學交質罔上徳宗從之

李相泌以虛誕自任嘗對客曰令家人速灑埽今夜洪崖先生來宿有人遺美酒一榼防有客至乃曰麻姑送酒來與君同傾傾之未畢閽者云某侍郎取榼子泌命倒還之略無怍色

李氏子爲千牛與其儕登慈恩寺墖窮危極險躍出檻外失身而墜賴腰帶掛釘風揺久而未落同登者驚倒檻內不能起院僧逕望急呼一寺皆出以救連衣爲繩久乃取之下經宿乃蘓

李丹之弟患風疾或說烏蛇酒可療乃求黒蛇生置甕中醖以麯蘗戞戞蛇聲數日不絕及熟香气酷烈引滿而飲之斯湏悉化爲水惟毛髮存焉

裴中令爲江陵節度使使軍將譚受王稹往嶺南充使向至桂林館爲羣烏所噪王稹以石擊之烏中腦而墜死於竹林中其同行譚受忽病頭痛不可前令王稹先行去戒迆邐相待或先報我家令人相接尋裴中令夢譚受言在道爲王稹所殺掠其錢物委屍在竹林中兩日內王稹合到乞令公治之王稹至遂付推司箠楚伏法旬日受到知擊烏之事乃是烏報讐也韋丹少在東洛嘗至中橋見數百人喧集水濵乃漁者网得大黿系之橋柱引頸四顧似有求救之狀丹問曰幾千錢可贖答曰五千文丹曰吾秪有驢直三千可乎曰可於是與之放黿水中徒步而歸後報恩別有陽城爲諌議大夫徳宗欲用裴延齡爲相城曰白麻若出吾必裂之而死徳宗聞之以爲難竟寢之

裴延齡恃恩輕躁班列懼之惟顧少連不避延齡嘗畫一雕羣鳥噪之以獻上上知眾怒如是故益信之而竟不大用

韓臯自中書舍人除禦史中丞西省故事閣老攺官則詞頭送以次人是時呂渭艸敕臯憂恐問曰攺何官渭不敢告臯劫之曰與公一時左降渭急乃告之臯又欲訴於宰相渭執之奪其鞾笏恟恟至午後三刻乃止貞元中度支欲砍取兩京道中槐造車更栽小先符牒渭南縣尉張造造批其牒曰近奉文牒令伐官槐若欲造車豈無良木恭惟此其來久逺東西列植南北成行輝映秦中光臨闗外不惟用資行者抑亦曽防學徒拔本塞源𨿽有一時之利深根固湏存百代之規況神堯入闗先駐此宗幸嶽見立丰碑山川宛然原野未攺且召伯所憩尙自保全先皇舊遊寜宜翦伐思人愛樹詩有薄言運斧操斤情所未忍付司具狀牒上度支使仍具奏聞遂罷造尋入臺

李汶爲商州刺史渭南尉張毅過商州汶意謂必來幹我以請饋食須吏報毅發去矣汶曰未嘗有也及拜禦史中丞首請爲監察禦史於是毅有時望韋倫爲太子少保致仕每朝朔望羣從甥侄於下馬橋不減百人

陸長源以舊徳爲宣武軍行軍司馬韓愈爲巡官同在使幕或譏其年輩相遼愈聞而答曰【一本作周願曰】大虫老防俱爲十二相屬何怪之有旬日傳布於長安

韓令爲宣武軍節度使張正元爲邕管經略使王宗爲壽州刺史皆自試大理評事除拜本寺移牒醵光寺錢相次而至寺監爲榮

貞元十五年討吳少誠始令度支供諸道出界糧元和十年又加其數矣

唐國史補卷上﹤子部﹐小說家類﹐雜事之屬﹐唐國史補﹥

欽定四庫全書

唐國史補卷中

唐李肇撰

徳宗自復京闕常恐生事一郡一鎭有兵必姑息之惟渾令公奏事不過輙私喜曰上必不疑我也

郭汾陽再長安任中書令二十四考勲業福履人臣第一韋太尉臯鎭西川亦二十年降吐蕃九節度擒論莽熱以獻大招附西南夷任太尉封南康王亦其次也韋太尉在西川凡事設教軍士將吏婚嫁則以熟防衣給其夫氏以銀泥衣給其女氏又各給錢一萬死塟稱是訓練稱是內附者富贍之逺來者將迎之極其聚斂坐有餘力以故軍府寖盛而黎甿重困及晚年爲月進終致劉辟之亂天下譏之

髙貞公郢爲中書舍人九年家無制艸或問曰前輩皆有制集公獨焚之何也答曰王言不可存於私室貞元中楊氏穆氏兄弟人物气槪不相上下或言楊氏兄弟賔客皆同穆氏兄弟賔客各殊以此爲優劣穆氏兄弟四人贊質員賞時人謂贊俗而有格爲酪質美而多入爲酥員爲醍醐言粹而少用賞爲乳腐言最凡固也

許孟容爲給事中官者有以臺座誘之者拒而絕之𨿽不大拜亦不爲患

徳宗幸金鑾院問學士鄭餘慶曰近日有衣作否餘慶對曰無之乃賜百縑令作寒服

劉太眞爲陳少遊行狀比之齊桓晉文物議囂騰後坐貢院任情責及前事乃貶信州刺史

閻宷爲吉州刺史表請入道賜名遺榮桃源觀朝端盛賦詩以贈之戎昱詩云廬陵太守近隳官月帔初朝五帝壇

國子司業韋聿臯之兄也中朝以爲戲弄嘗有人言九宮休咎聿曰我家白方常在西南二十年矣

權相爲舍人以聞望自處嘗語同僚曰未嘗以科第爲資鄭云逵戲曰更有一人遽問誰答曰韋聿者也滿座絕倒

鄭云逵與王彥伯鄰居嘗有客來求醫誤造云逵門云逵知之延入與診曰風頗甚客又請藥方云逵曰某是給事中若覓國醫王彥伯東鄰是也客驚走而出自是京城有乖宜者皆曰熱風或云卽劉俛也

進士何儒亮自外州至訪其從叔誤造郎中趙需宅白雲同房防冬至需家致宴揮霍需曰旣是同房便令引入就宴姊妹妻女並在座焉儒亮食畢徐出需細審之乃何氏子也需大笑儒亮嵗余不敢出京師自是呼爲何需郎中

竟陵僧有於水濵得嬰兒者育爲弟子稍長自筮得蹇之漸繇曰鴻漸於陸其羽可用爲儀乃令姓陸名羽字鴻漸羽有文學多意思恥一物不盡其妙茶術尢著鞏縣陶者多爲甆偶人號陸鴻漸買數十茶器得一鴻漸市人沽茗不利輒灌注之羽於江湖稱竟陵子於南越稱桑薴翁與顏魯公厚善及眞子張志和爲友羽少事竟陵禪師智積異日在他處聞禪師去世哭之甚哀乃作詩寄情其略云不羨白玉盞不羨黃金罍亦不羨朝入省亦不羨莫入臺千羨萬羨西江水曽向竟陵城下來貞元末卒

吳人顧況詞句淸絕雜之以詼諧尢多輕薄爲著作郎傲毀朝列貶死江南

崔膺性狂率張建封美其才引以爲客隨建封行營夜中大呼驚軍軍士皆怒欲食其肉建封藏之明日置宴其監軍使曰某與尙書約彼此不得相違建封曰諾監軍曰某有請請崔膺建封曰如約逡巡建封復曰某有請監軍曰惟卻請崔膺合座皆笑然後得免

江淮客劉圓嘗謁江州刺史崔沆稱前拾遺沆引坐徐勸曰諫官不可自稱司直評事可矣湏他客至圓抑曰大理評事劉圓沆甚奇之

韋應物爲蘇州刺史有屬官因建中亂得國工康昆侖琵琶至是送官表奏入內

江淮賈人積米以待踴貴圖畫爲人持錢一千買米一斗以懸於市揚子畱後徐粲杖殺之

徳宗非時召吳湊爲京兆尹便令赴上湊疾驅諸客至府已列筵畢或問曰何速吏對曰兩市日有禮席舉鐺而取之故三五百人之饌常可立辦也

劉澭拔涿州兵數千歸朝法令齊整雞犬無遺受行秦州刺史理普潤軍中不置更漏不設音樂士卒疾者防杖問之死者哭之時人疑其姧雄後拜節度而卒李惠登自軍挍授隨州刺史自言吾二名惟識惠字不識登字爲理淸儉不求人知兵革之後闔境大化近代循吏無如惠登者

國子監諸館生洿雜無良陽城爲司業以道徳訓諭有遺親三年者勉之歸覲由是生徒稍變自天寶五年置廣文館至今堂宇未起材木堆積主者或盜用之李實爲司農卿督責官稅蕭祐居防輸不及期實怒召至租車亦至故得不罪防有賜與當爲謝狀嘗秉筆者有故實急乃曰召衣齊衰者祐至立爲艸狀實大喜延英靣薦徳宗聞居防禮屈指以待及釋服明日以處士拜拾遺祐𨿽工文章善書畫好鼓琴其防擢乃偶然耳任廸簡爲天徳軍判官軍後至當飲觥酒軍吏誤以醋酌廸簡以軍使李景略嚴暴發之則死者多矣乃彊飲之吐血而歸軍中聞者皆感泣後景略因爲之省刑及景略卒軍中請以爲主自衛佐拜禦史中丞爲軍使後至易定節度使時人呼爲呷醋節帥

熊執易爲補闕上疏極諌竊示僚友歸登登慘然曰願寄一名雷霆之怒恐足下不足以獨當也

徳宗晚年絕嗜欲尢工詩句臣下莫可及每禦制奉和退而笑曰排公在俗有投石之兩頭置標號曰排公以中不中爲勝負也

杜太保在淮南進崔叔淸詩百篇徳宗謂使者曰此惡詩焉用進時呼爲準敕惡詩

馬司徒之子暢以第中大杏饋竇文塲文塲以進徳宗未嘗見頗怪之令使就第封杏暢懼進宅廢爲奉誠園屋木盡拆入內也

姚南仲滑州苦於監軍使薛盈珍遣部將曹洽奏論盈珍盈珍亦遣小使偕行洽自度不得盡言於上至滋水驛夜半先殺小使乃自殺緘遺表於囊中

於司空頔方熾於襄陽朝廷以大閹薛尙衍監其軍尙衍至頔用數不厚待尙衍晏如也後旬日請出遊及莫而歸帟幕茵榻什器一以新矣又列犢車五十乘實以綾防尙衍頷之而已亦不形言頔嘆曰是何祥也襄州人善爲漆器天下取法謂之襄樣及於司空頔爲帥多酷暴鄭元鎭河中亦虐逺近呼爲襄樣節度史侔鹽於解縣初變法以中朝廷有外甥十餘嵗從牟撿哇拾鹽一顆以歸牟知立杖殺之其姊哭而出救已不及矣

鄭相珣瑜方上堂食王叔文至韋執誼遽起延入閣內珣瑜嘆曰可以歸矣遂命駕不終食而出自是罷相王叔文以度支使設食於翰林中大防諸閹袖金以贈明日又至揚言聖人適於苑中射兔上馬如飛敢有異議者腰斬其日乃丁母憂

順宗風噤不言太子未立牛美人有異志上召學士鄭絪於小殿令艸立儲詔絪搦管不請而書立嫡以長四字跪而上呈帝深然之乃定

憲宗固英主也然始卽位得杜邠公大啟胸臆以致其道作事謀始邠公之力也

元和初陰陽家言五福太一在蜀故劉辟造五福樓符載爲之記初劉辟有心疾人自外至輙如吞噬之狀同府崔佐時體甚肥碩辟據地而吞裂血流獨盧文若至不吞故後自惑爲亂起居舍人韋綬以心疾廢挍書郎李播亦以心疾廢播常疑遇毒鏁井而飲散騎常侍李益少有疑病亦心疾也矢心者靈府也爲物所中終身不痊多思慮多疑惑乃疾之本也

唐衢周鄭客也有文學老而無成惟善哭每一發聲音調哀切聞者泣下常遊太原遇享軍酒酣乃哭滿坐不樂主人爲之罷宴

長沙僧懷素好艸書自言得艸聖三昧棄筆堆積埋於山下號曰筆冢

梁武帝造寺令蕭子雲飛白大書蕭字至今一蕭字存焉李約竭產自江南買歸東洛匾於小亭以翫之號爲蕭亝

韓愈好奇與客登華山絕度不可返乃作遺書發狂慟哭華陰令百計取之乃下

羅浮王先生人或問爲政難易先生曰簡則易又問儒釋同道否先生曰直則同

越僧靈澈得花漏於廬山傳江西觀察使韋丹初惠逺以山中不知更漏乃取銅葉制器狀如蓮花置盆水之上底孔漏水半之則沈每晝夜十二沈爲行道之節𨿽冬夏短長云陰月黒亦無差也

舊百官早朝必立馬於望仙建福門外宰相於光宅車坊以避風雨元和初始置待漏院

京輔故老言每營山陵封輒雨至少霖淫亦十餘日矣元和初洪崖冶有役者將化爲虎羣眾呼以水沃之乃不得化或問苕谿子是何謂也答曰陽極而陰晦極而明爲雷爲電爲雪爲霜形之老之死之八竅者卵九竅者胎推遷之變化也燕雀爲蛤野雞爲蜃蝦蟇爲鶉蛹爲蛾蚯蚓爲百合腐艸爲螢火烏足之根爲蠐螬久竹生靑蜓田防爲鴽老防爲猿陶蒸之變化也仁而爲暴聖而爲狂雌雞爲雄男子爲女人爲蛇爲虎耗亂之變化也是必生化而後气化气化而後形化俗言四指者天虎也五指者人虎也惟道徳者窮焉

松脂入地千嵗爲茯苓茯苓千嵗爲琥魄琥魄千嵗爲防玉愈久則愈精也鷣鳥千嵗爲鴆愈老則愈毒也南中山川有鴆之地必有犀牛有沙虱水弩之處必有鸀鳿及生可療之艸

張氏嘉貞生延賞延賞生靖國朝已來祖孫三代爲相惟此一家靖旣拜薦韓臯自代韓氏休生滉滉生臯二代爲相一爲左僕射終不登廊廟

髙貞公致仕制云以年致政抑有前聞近代寡廉罕由斯道是時杜司徒年七十無意請老裴晉公爲舍人以此譏之

苖夫人其父太師也其舅張河東也其夫延賞也其子靖也其子壻韋太尉也近代衣冠婦人之貴無如此者

李錡之擒也侍婢一人隨之錡夜則裂衿自書筦攉之功言爲張子良所賣教侍婢曰結之衣帶吾若從容奏對當爲宰相揚益節度不得從容受極刑矣吾死汝必入內上必問汝汝當以此進之及錡伏法京城三日大霧不開或聞鬼哭憲宗又得帛書頗疑其寃內出黃衣二襲賜錡及子敕京兆府収葬之

李銛錡之從父兄弟也爲宋州刺史聞錡反狀慟哭悉驅妻子奴婢無長幼量其頸爲枷自拘於觀察使朝廷聞而湣之薄貶而已

裴相垍嘗應宏詞崔樞考不中第及爲相擢樞爲禮部侍郎笑而謂曰此報徳也樞惶恐欲墜階又笑曰此言戲耳

憲宗久親政事忽問京兆尹幾員李吉甫對曰京兆尹三員一員大尹二員少尹時人謂之善對

獨孤郁權相子壻歷掌內職綸詔有美名憲宗嘗嘆曰我女壻不如徳輿女壻

韋相貫之爲尙書右丞入內僧廣宣贊門曰竊聞閤下不久拜相貫之叱曰安得不軌之言命紙艸奏僧恐懼走出

長安中爭爲碑志若市賈然大官薨卒造其門如市至有喧競構致不由防家是時裴均之子將圖不朽積縑帛萬匹請於韋相貫之舉手曰寜餓死不茍爲此也杜羔有至行其父爲河北一尉而卒母氏非嫡經亂不知所之羔嘗抱終身之慼防堂兄兼爲澤潞判官嘗鞫獄於私第有老婦辯對見羔出入竊謂人曰此少年狀吾兒詰之乃羔母也自此迎侍而歸又往來河北求父厝所邑中故老已盡不知所詢館於佛廟日夜悲泣忽覩屋柱煙煤之下見字數行拂而視之乃其父遺迹言後我子孫若求吾墓當於某村某家詢之羔號泣而往果有老父年八十嵗餘指其邱壠因得歸葬羔至工部尙書致仕

衢州余氏子名長安父叔二人爲同郡方全所殺長安八嵗自誓十七乃復讐大理斷死刺史元錫奏言臣伏見余氏一家遭橫禍死者實二平人顯戮者乃一孝子又引公羊父不受誅子得讎之義請下百僚集議其可否詞甚哀切時裴中書垍當國李刑部鄘司刑事竟不行有老儒薛伯髙遺錫書曰大司冦是俗吏執政柄乃小生余氏子宜其死矣

孔戣爲華州刺史奏江淮海味無堪道路擾人並其數十條上後欲用戣上不記名問裴晉公不能答久之方省乃拜戣嶺南節度使有殊政南中士人死於流竄者子女皆爲嫁之

李遜爲衢州刺史以侯髙試守縣令髙策杖入府以議百姓亦近代所難也

憲宗問趙相宗儒曰人言卿在荊州毬場艸生何也對曰死罪有之𨿽然艸生不妨毬子往來上爲之啟齒鄭陽武常言欲爲易比以三百八十四爻各比以人事又云義之有莊周猶禪律之有維摩詰欲圖畫之俱恨未能

王相注太經常取以卜自言所中多於易筮

蔣乂撰宰臣錄每拜一相旬月必獻一卷故得物議所嗤

陳諫者市人彊記忽遇染人嵗籍所染綾帛尋丈尺寸爲簿合圍諫泛覽悉記之州縣籍帳凡所一閱終身不忘

王仲舒爲郎中與馬逢有善每責逢曰貧不可堪何不求碑志見救逢笑曰適有人走馬呼醫立可待否裴佶常話少時姑夫爲朝官【不記名姓】有雅望佶至宅看其姑防其朝退深嘆曰崔昭何人眾口稱美此必行賄者也如此安得不亂言未竟閽者報壽州崔使君候謁姑夫怒呵閽者將鞭之良久束帶彊出湏命茶甚急又命酒饌又令秣馬飰僕姑曰前何倨而後何恭也及入門有得色揖佶曰且憩學院中佶未下堦出懷中一紙乃昭贈官絁千匹

呂元膺爲鄂嶽都練使夜登城女墻已鏁守陴者曰軍法夜不可開乃告言中丞自登守者又曰夜中不辧是非𨿽中丞亦不可元膺乃歸明日擢守陴者爲大職王鍔累任大鎭財貨山積有舊客誡鍔以積而能散之義後數日客復見鍔鍔曰前所見教誠如公言已大散矣客曰請問其目鍔曰諸男各與萬貫女壻各與千貫矣

張圓者韓舊吏初秉節事無大小委之後乃奏貶圓多怨言乃量移誘至汴州極歡而遣次八角店白日殺之盡収所賂而還

於頔任髙洪苛刻剝下一道苦之小將陳儀白日袖刃刺洪於府羣胥奔潰洪走案庫而伏中刃七八不死武相元衡遇害朝官震恐多有上疏請不窮究惟尙書左丞許孟容奏言當罪京兆尹誅金吾鋪官大索求賊行行然有前輩風采時京兆尹裴武問吏吏曰殺人者未嘗得脫數日果擒賊張晏輩

裴晉公爲盜所傷刺人王義扞刃死之公乃自爲文以祭厚給其妻子是嵗進士撰王義者十有二三近俗以權臣所居坊呼之李安邑最著如爵邑焉及卒太常議謚度支郎中張仲方駁曰吉甫議信不著又興兵戎以害生物不可美謚其子上訴乃貶仲方

李載者燕代豪傑常臂鷹擕妓以獵旁若無人方伯爲之前席終不肯任載生棲筠爲禦史大夫磊落可觀然其器不及父棲筠生吉甫任相國八年柔而多智公慙卿卿慙長近之矣吉甫生徳裕爲相十年正拜太尉淸直無黨

李司空愬之討吳元濟也破新柵擒賊將李祐將斬而後免之解衣輟食與祐臥起帳中半嵗推之肝膽然後授以精甲使爲先鋒𨿽祐妻子在賊中愬不疑也夜冒風雪行一百六十里首縛元濟而成大功乃祐之力也徳宗建中元年貶禦史中丞元令柔二年貶禦史中丞髙三年貶禦史中丞嚴郢四年貶禦史中丞楊頊皆四月晦談者爲異及元和擒劉辟李錡吳元濟行大刑者皆十一月朔豈偶然耳

鑑虛爲僧頗有風格而出入內道場賣弄權勢杖殺於京兆府城中言鑑虛善煮羊胛以爲法

盧昻主福建鹽鐵罪大發有瑟瑟枕大如半斗以金牀承之禦史中丞孟簡案鞫旬月乃得而進憲宗召市人估其價直或云至寶無價或云美石非眞瑟瑟也京城貴遊尙牡丹三十餘年矣每春莫車馬若狂以不耽玩爲恥執金吾鋪官圍外寺觀種以求利一本有直數萬者元和末韓令始至長安居第有之遽命斸去曰吾豈效兒女子耶

郝玼鎭良原捕吐蕃而食之西戎大懼憲宗召欲授鉞睹其老耄乃止

王忱爲厔鎭將淸苦肅下有軍士犯禁杖而枷之約曰百日而脫未及百日而脫者有三我死則脫爾死則脫天子之命則脫非此臂可折約不可攺也由是秋毫不犯

太和公主出降回鶻上禦通化門送之百僚立班於章敬寺門外公主駐車幕次百僚再拜中使將命出幕答拜而退

長慶初趙相宗儒爲太常卿贊郊廟之禮時罷相二十餘年年七十六眾論伏其精健右常侍李益笑曰是僕東府試官所送進士也

田令旣爲成徳所害天子召其子布於涇州與之舉哀而授魏博節度布乃盡出妓樂捨鷹犬哭曰吾不回矣次魏郊三十里跣足被髮而入後知力不可報密爲遺表伏劍而終

韋山甫以石流黃濟人嗜欲故其術大行多有暴風死者其徒盛言山甫與陶貞白同壇受籙以爲神仙之儔長慶二年卒於余幹江西觀察使王仲舒徧告人曰山甫老病而死死而速朽無小異於人者

蘇州重寺閣一角忽墊計其扶薦之功當用錢數千貫有遊僧曰不足勞人請一夫斫木爲楔可以正也寺主從之僧每食畢輒持楔數十執柯登閣敲防其間未逾月閣桂悉正

舊說聖善寺閣常貯醋數十甕恐爲蛟龍所伏以致雷霆也

王彥伯自言醫道將行時列三四竈煮藥於庭老少塞門而請彥伯指曰者飲此寒者飲此風者飲此气者飲此皆飲之而去翌日各負錢帛來酬無不效者宋淸賣藥於長安西市朝官出入移貶淸輒賣藥迎送之貧士請藥常多折劵人有急難傾財救之嵗計所入利亦百倍長安言人有義聲賣藥宋淸

揚州有王生者人呼爲王四舅匿迹貨殖厚自奉養人不可見揚州富商大賈質庫酒家得王四舅一字悉奔走之

竇氏子言家方盛時有奴厚斂羣從數宅之資供白麥麺醫云白麥性平由是恣食不疑凡數嵗未嘗生疾其後有奴告其謬妄所輸面乃常麥非白麥也羣從諸宅一時暴熱皆發

故老言五十年前多患熱黃坊曲必有大署其門以烙黃爲業者防滻水中常有晝至莫去者謂之浸黃近代悉無而患腰腳者眾耳疑其茶爲之也

凡射知雉兔頭腳之法云先以加其頭次減其腳以見腳除頭以本頭除腳飛者在上走者在下

古之屋室中爲牖東爲戶故今語曰二十三日正南二十五日當戶

或說天下未有兵甲時常多刺客李汧公勉爲開封尉鞫獄獄囚有意气者感勉求生勉縱而逸之後數嵗勉罷秩客遊河北偶見故囚故囚喜迎歸厚待之告其妻曰此活我者何以報徳妻曰償縑千匹可乎曰未也妻曰二千匹可乎亦曰未也妻曰若此不如殺之故囚心動其僮哀勉密告之勉衩衣乘馬而逸比夜半行百餘里至津店店老父曰此多猛獸何敢夜行勉因話言言未畢梁上有人瞥下曰我防誤殺長者乃去未明防故囚夫妻二首以示勉

貞元中長安客有買妾者居之數年忽爾不知所之一夜提人首而至告其夫曰我有父寃故至於此今報矣請歸泣涕而訣出門如風俄頃卻至斷所生二子喉而去

唐國史補卷中

欽定四庫全書

唐國史下

唐李肇撰

宰相自張曲江之後稱房太尉李梁公爲重徳徳宗朝則崔太傅尙用楊崖州尙文張鳯翔尙學韓晉公尙斷乃一時之風采其後貞元末年得髙貞公鄭門下亦足坐鎭風俗憲宗廟則有杜邠公之器量鄭少保之淸儉鄭武陽之精粹李安邑之智計裴中書之秉持李僕射之彊貞韋河南之堅正裴晉公之宏達亦各行其志也【別本一時之風采下作其後天子少陸忠州每言我自教得又日賈僕射爲識字董秦故常有別受顧問者末年得髙貞公其下並同】

凡拜相禮絕班行府縣載沙塡路自私第至子城東街名曰沙堤有服假或百僚問疾有司就私第設幕次排班每元日冬至立仗大官皆備珂傘列燭有至五六百炬者謂之火城宰相火城將至則眾少皆撲滅以避之宰相判四方之事有堂案處分百司有堂帖不次押名曰花押黃勑旣行下有小異同曰帖黃一作押黃宰相相呼爲元老或曰堂老兩省相呼爲閣老尙書丞郎郎中相呼爲曹長外郎禦史遺補相呼爲院長上可兼下下不可兼上惟侍禦史相呼爲端公

兩省謔起居郎爲螭頭以其立近石螭也中書門下官並於西省上事以便禮儀五品已上宰相送之仍並廊參

長慶初上以刑法爲重每有司斷大獄又令中書舍人一員參酌而出之百司呼爲參酌院

南省故事左石僕射上宰相皆送監察禦史捧案員外郎捧筆殿中侍禦史押門自丞郎禦史中丞皆受拜而朝論以爲臣下比肩事主儀注太重元和已後悉去舊儀惟乘馬入省門如故上訖宰相百僚防食都堂國初至天寶常重尙書故房梁公言李緯好髭須崔日知有望省樓張曲江論牛仙客皆其事也兵興之後官爵寖輕八座用之酬勲不暇故今議者以丞郎爲貴元和末有敇申朙父子兄弟無同省之嫌自是楊於陵任尙書其子嗣復立郎署兄弟分曹者亦數家

自開元二十二年吏部置南院始懸長名以定畱放時李林甫知寜王私謁十人林甫曰就中乞一人賣之於是放牓云據其書判自合得畱緣囑寜王且放冬集

裴僕射遵度罷相知朝廷優其年徳令就宅注官自宣平坊牓引仕子以及東市西街時人以爲盛事長慶初李尙書絳議置郎官十人分判南曹吏人不便旬日出爲東都畱守自是曹成狀常亦速畢也李建爲吏部郎中常言於同列曰方今俊秀皆舉進士使僕得志當令登第之嵗集於吏部使尉縣旣罷又集乃尉兩畿而升於朝大凡中人三十成名四十乃至淸列遲速爲宜旣豋第遂食祿旣食祿必登朝誰不欲也無淹翔以守常限無紛競以求再防下曹得其修舉上位得其歷試就而言之其利甚博議者多之

吏部甲庫有朱泚僞黃案數百道省中常取戱玩已而藏之栁辟知甲庫白執政於都堂集八座丞郎而焚之郎官故事吏部郎中二防先小銓次格式員外郎二防先南曹次廢置刑部分四覆戶部分兩賦其制尙矣舊說吏部爲省眼禮部爲南省舍人考功度支爲振行比部得廊下食以飯從者號比盤二十四曹呼左右司爲都公省下語曰後行祠屯不博中行都門下行刑戶不博前行駕庫

故事度支案郎中判入員外判出侍郎總統押案而已貞元已後方有使額也

郎官當直發敇爲重水部員外郎劉約直宿防河北系囚配流嶺南夜發敕直宿令史不更事惟下嶺南不下河北旬月後本州聞奏約乃出官

貞元末有郎官四人自行軍司馬賜紫而登郎署省中謔爲四軍紫

禦史故事大朝防則監察押班常參則殿中知班入閣則侍禦史監奏蓋含元殿最逺用八品宣政其次用七品紫宸最近用六品殿中得立五花磚緑衣用紫案褥之號爲七貴監察院長與同院禮隔語曰事長如事端凡上堂絕言笑有不可雜端大笑則合座皆笑謂之烘堂烘堂不罸大夫中丞入三院罸直盡放其輕重尺寸由於吏人而大者存之黃卷三院上堂有除攺者不得終食惟刑部郎官得終之

王某云往年任官同州見禦史出按回止州驛經宿不發忽索雜案又取印歷鏁驛甚急一州大擾有老吏竊哂乃因庖人以通憲胥許百縑爲贈明日未明已啟驛門盡還案牘禦史乘馬而去

崔蘧爲監察迎囚至神防軍爲吏所防張蓋而入諷軍中索酒食意欲結歡竇文埸怒奏立敕就臺鞭於直防而流血自是巡囚不至禁軍也

寶應二年大夫嚴武奏在外新除禦史食宿私捨非宜自此乃給公劵

元和中元稹爲監察禦史與中使爭驛防爲其所辱始敕節度觀察使臺官與中使先到驛者得處上防因爲定制

每大朝防監察禦史押班不足則使下禦史因朝奏者攝之諌院以章疏之故憂患略同臺中則務苛禮省中多事防趣不一故言遺補相惜禦史相憎郎官相輕開元已前有事於外則命使臣否則止自置八節度十采訪始有坐而爲使其後名號益廣大抵生於置兵盛於興利普於銜命於是爲使則重爲官則輕故天寶末佩印有至四十者大歷中請俸有至千貫者今在朝有太淸宮使太防宮使度支使鹽鐵使轉運使知匭使宮苑使閒廐使左右巡使分察使監察使館驛使監倉使左右街使外任則有節度使觀察使諸軍使押蕃使防禦使經略使鎭遏使招討使鹽使水陸運使營田使給納使監牧使長春宮使練司使黜陟使撫巡使宣慰使推覆使選補使防盟使冊立使弔祭使供軍使糧料使知糴使此是大略經置而廢者不錄宦官內外悉屬之使舊爲權臣所管州縣所理今屬中人者有之開元日通不以姓而可稱者燕公曲江太尉魯公不以名而可稱者宋開府陸兗公王右丞房太尉郭令公崔太傅楊司徒劉忠州楊崖州叚太尉顏魯公位卑而著名者李北海王江寜李館陶鄭廣文元魯山蕭功曹張長史獨孤常州杜工部崔比部梁補闕韋蘇州戴容州二人連言者岐薛姚宋【亦曰蘇宋】燕許【大手筆】元王【秉權】常楊【制詰】蕭李【文章】又有羅鉗吉网【酷吏羅希爽吉溫】員推韋狀【能吏員結韋元甫】又有四防四防

大歷已後專學者有蔡廣成周易彊象論語啖助趙匡陸質春秋施士丐毛詩刁彞仲子陵韋彤裴講禮章廷珪薛伯髙徐潤並通經其餘地理則賈僕射兵賦則杜太保故事則蘇冕蔣乂歷則董和【名嫌憲宗廟諱】天文則徐澤氏族則林寶

張參爲國子司業年老常手冩九經以謂讀書不如冩書

熊執易九經之義爲化統五百卷四十年乃就未及上獻卒於西川武相元衡欲冩進其妻薛氏慮墜失至今藏於家

髙定貞公郢之子也爲易合八出以畫八卦上圓下方合則爲重轉則爲演七轉而六十四卦六甲八節備焉著外傳二十三篇定小字董二時人多以小字稱年七嵗讀書至牧誓問父曰柰何以臣代君答曰應天順人又問曰用命賞於祖不用命戮於社豈是順人父不能對年二十三爲京兆府參軍卒

董和究天地陰陽曆律之學著通幹論十五卷成至荊南節度裴冑之問董生言曰日常右轉星常左轉大凡不滿三萬年日行周二十八捨三百六十五度然必有差約八十年差一度自漢文三年甲子冬至日在斗二十二度至唐興元元年甲子冬至日在斗九度九百六十一年差十三度矣

貞元五年初置中和節禦制詩朝臣奉和詔寫本賜戴叔倫於容州天下榮之

楚僧靈律行髙潔而能爲文吳僧皎然亦名畫盛工篇什著詩評三卷及卒徳宗降使取其遺文近代文僧二人首出

韋應物立性髙潔鮮食寡欲所坐焚香掃地而坐其爲詩馳驟建安以還各得其風韻

李益詩名早著有徵人歌且行一篇好事者畫爲圖障又有云回樂前沙似雪受降珹外月如霜不知何處吹蘆管一夜徵人盡望鄕天下亦唱爲樂曲

沈旣濟撰枕中記莊生寓言之韓愈撰毛頴傳其文尢髙不下史遷二篇眞良史才也

張登長於小賦气宏而密間不容髮有織成隱起往往蹙金之狀

近代有造謗而著書雞眼苖豋二文有傳蟻穴而稱李公佐南柯太守有樂妓而工篇什者成都薛濤有家僮而善章句者郭氏奴【不記名】皆文之妖也

進士爲時所尙久矣是故俊乂實集其中由此出者終身爲聞人故爭名常切而爲俗亦獘其都防謂之舉場通稱謂之秀才投刺謂之鄕貢得第謂之前進士互相推敬謂之先輩俱防謂之同年有司謂之座主京兆府考而升者謂之等第外府不試而貢者謂之防解將試各相保任謂之合保羣居而賦謂之私試造請權要謂之闗節激揚聲價謂之還往旣防列書其姓名於慈恩寺墖謂之題名防大醼於曲江亭子謂之曲江防籍而入謂之春闗不防而醉飽謂之打毷氉匿名造謗謂之無名子退而肄業謂之過夏執業而出謂之夏課挾藏入試謂之書策此是大略也其風俗系於先達其制置存於有司𨿽然賢士得其大者故位極人臣常十有二三登顯列十有六七而張闗陽元魯山有焉劉辟元翛有焉

開元二十四年考功郎中李昻爲士子所輕詆天子以郎署權輕移職禮部始置貢院天寶中則有劉長卿成用分爲朋頭是時常重東府西監至貞元八年李觀歐陽猶以廣文生登第自後乃羣奔於京兆矣貞元十二年駙馬王士平與義陽公主反目蔡南史獨孤申叔播爲樂曲號義陽子有雪防云之歌徳宗聞之怒欲廢科舉後但流斥南史申叔而止

或有朝客譏宋濟曰近日白袍子何太紛紛濟曰蓋由緋袍子紫袍子紛紛化使然也

宋濟老於文場舉止可笑嘗試賦誤失官韻乃撫膺曰宋五又坦率矣由是大著名後禮部上甲乙名徳宗先問曰宋五免坦率否

元和已後爲文筆則學奇詭於韓愈學苦澀於樊宗師歌行則學流蕩於張籍詩艸則學矯激於孟郊學淺切於白居易學滛靡於元稹俱名爲元和體大抵天寶之風尙黨大歷之風尙浮貞元之風尙蕩元和之風尙怪也

建中初金吾將軍裴冀曰若使禮部先時頒天下曰某年試題取某經某年試題取某史至期果然亦勸學之一術也

崔元翰爲楊崖州所知欲拜補闕懇曰願得進士由此獨步中然亦不曉呈試故先求題目爲地崔敖知之旭日都堂始開敖盛气白侍郎曰若試白雲起封中賦傲請退侍郎爲其所中愕然換其題是歳二崔俱防熊執易通於易理防建中四年試易知險阻論執易端坐剖防傾動場中乃一舉而防

李直方嘗第果實名如貢士之目者以緑李爲首楞梨爲副櫻桃爲三甘子爲四蒲桃爲五或薦荔枝曰寄舉之首又問栗如之何曰取其實事不出八九始範曄以諸香品時輩後侯朱虛撰百官本艸皆此也其升降義趣直方多則而效之

韓愈引致後進爲求科第多有投書請益者時人謂之韓門弟子愈後官髙不復爲也

宋沆爲太樂令知音近代無比太常久亡徴調沆乃考鐘律而得之

李汧公雅好琴常斵桐又取漆桶爲之多至數百張求者與之有絕代者一名響泉一名韻磬自寶於家京師又以樊氏路氏琴爲第一路氏琴有房太尉石枕損處惜之不理

蜀中雷氏斵琴常自品第第一者以玉徽次者以瑟瑟徽又次者以金徽又次者螺蚌之徽

張相靖少時夜防名客觀鄭宥調二琴至切各置一榻動宮則宮應動商則商應稍不切乃不應宥師董庭蘭尢善泛聲祝聲

韓防與名輩號爲四防防爲防頭而善歌妙絕

李舟好事嘗得村捨煙竹截以爲笛堅如鐵石以遺李牟牟吹笛天下第一月夜泛江維舟吹之寥亮逸髮上徹云表俄有客獨立於防呼船請載旣至請笛而吹甚爲精壯山河可裂牟平生未嘗見及入破呼吸盤擗其笛應聲粉碎客散不知所之舟著記疑其蛟龍也李牟秋夜吹笛於洲舟檝甚隘初發調羣動皆息及數奏微風颯然而至又俄頃舟人賈客皆有怨嘆悲泣之聲

趙璧彈五人問其術答曰吾之於五也始則心驅之中則神遇之終則天隨之吾方浩然眼如耳目如鼻不知五之爲璧璧之爲五也

李衮善歌初於江外而名動京師崔昭入朝密載而至乃邀賔客請第一部樂及京邑之名倡以爲盛防紿言表弟請登末坐令衮獘衣以出合坐嗤笑頃命酒昭曰欲請表弟歌坐中又笑及囀喉一發樂人皆大驚曰此必李八郎也遂羅拜階下

於頔司空嘗令客彈琴其嫂知音聽於下曰三分中一分箏聲二分琵琶聲絕無琴韻

於司空頔因韋太尉奉聖樂亦撰順聖樂以進每宴必使奏之其曲將半行綴皆伏獨一卒舞於其中幕客韋綬笑曰何用窮兵獨舞言𨿽詼諧一時亦有謂也頔又令女妓爲六佾舞聲態壯妙號孫武順聖樂

於司空以樂曲有想夫憐其名不雅將攺之客有笑者曰南朝相府曽有瑞蓮故歌相府蓮自是後人語訛相承不攺耳

舊說董仲舒墓門人過皆下馬故謂之下馬陵後人語訛爲蝦防陵今荊襄人呼提爲堤晉絳人呼梭爲莝【七弋反】闗中人呼稲爲討呼釡爲付皆訛謬所習亦曰坊中語也

風俗貴茶茶之名品益眾劍南有防頂石花或小方或防牙號爲第一湖州有顧渚之紫筍東川有神泉小團昌明獸目峽州有碧澗明月芳蕋茱萸簝福州有方山之露【一作生】牙防州有香山江陵有南木湖南有衡山嶽州有防湖之含膏常州有義興之紫筍婺州有東白陸州有鳩坈洪州有西山之白露壽州有霍山之黃牙蘄州有蘄門團黃而浮梁之商貨不在焉

酒則有郢州之富水烏程之若下滎陽之土窟春富平之石凍春劍南之燒春河東之幹和蒲萄嶺南之靈谿博羅宜城之九醖潯陽之湓水京城之西市腔蝦防陵郎官淸阿婆淸又有三勒漿酒法出波斯三勒者謂庵摩勒毗梨勒訶梨勒【一本作富平之石梁春劍南之燒香春】

紙則有越之剡藤苔牋蜀之麻屑末滑石金花長麻魚子十色牋揚之六合牋韶之竹牋蒲之白薄重抄臨川之滑薄又宋亳間有織成界道絹素謂之烏絲欄朱絲欄又有繭紙

凡貨賄之物侈於用者不可勝紀絲布爲衣麻布爲嚢氊防爲蓋革皮爲帯內邱白甆甌端溪紫石硯天下無貴賤通用之

初詼諧自賀知章輕薄自祖詠顐語自賀蘭廣鄭渉近代詠字有蕭昕寓言有李紆語有張著機警有李舟張彧歇後有姚峴叔孫羽訛語影帶有李直方獨孤申叔題目人有曹著

長安風俗自貞元侈於遊宴其後或侈於書法圖畫或侈於博奕或侈於卜祝或侈於服食各有所蔽也古之飲酒有杯盤狼籍揚觶絕纓之說甚則甚矣然未有言其法者國朝麟徳中璧州刺史鄧慶始剏平索防精四字令至李梢云而大備自上及下以爲宜然大抵有律令有頭盤有拋打蓋工於舉塲而盛於使幕衣冠有男女雜履舄者有長幼同燈燭者外府則立將校而坐婦人其如此又有擊毬畋獵之樂皆溺人者也今之博戲有長行最盛其具有局有子子有黃黒各十五擲采之骰有二其法生於握槊變於雙陸天后夢雙陸而不勝召狄梁公說之梁公對曰宮中無子之象是也後人新意長行出焉又有小雙陸圍透大防小防遊談鳯翼之名然無如長行也監險易者諭時事焉適變通者方易象焉王公大人頗或耽翫至有廢慶弔忘寢休輟飲食者及博徒是彊名爭勝謂之撩【一作掩】零假借分畫謂之家囊家什一而取謂之乞【一作子】頭有通宵而戰者有破產而輸者其工者近有渾鎬崔師本首出圍棊次於長行其工者近有韋延祐【一本作韋扈】楊芃首出如彈棊之戲甚古法𨿽設鮮有爲之其工者近有吉逵髙越首出焉

貞元中董叔儒進博一局並經一卷頗有新意不行於時

洛陽令崔師本又好爲古之摴蒱其法三分其子三百六十限以二闗人執六馬其骰五枚分上爲黒下爲白黒者刻二爲犢白者刻二爲雉擲之全黒者爲盧其采十六二雉三黒爲雉其采十四二犢三白爲犢其采十全白爲白其采八四者貴采也開爲十二塞爲十一塔爲五禿爲四撅爲三梟爲二六者雜采也貴采得連擲得打馬得過闗余采則否新加進九退六兩采

凡東南郡邑無不通水故天下貨利舟檝居多轉運使嵗運米二百萬石輸闗中皆自通濟渠【卽汴河也】入河而至也江淮篙工不能入黃河蜀之三峽河之三門南越之惡谿南康之贛石皆險絕之所自有本處人爲篙工大抵峽路峻急故曰朝發白帝萛徹江陵四月五月爲尢險時故曰灔澦大如馬瞿塘不可下灔澦大如牛瞿塘不可畱灔澦大如襆瞿塘不可觸子錢塘二江者則乘兩潮發櫂舟船之盛盡於江西編蒲爲帆大者或數十幅自白沙沂流而上常待東北風謂之潮信【一本作信風】七月八月有上信三月有鳥信五月有麥信暴風之有拋車云舟人必祭婆官而事僧伽江湖語雲水不載萬言大船不過八九千石然則大歷貞元間有兪大娘航船最大居者養生送死嫁娶悉在其間開巷爲圃操駕之工數百南至江西北至淮南嵗一往來其利甚溥此則不啻載萬也洪鄂之水居頗多與屋邑殆相半凡大船必爲富商所有奏商聲樂從婢僕以據柂樓之下其間大亦可知矣

南海舶外國船也每嵗至安南廣州師子國舶最大梯而上下數丈皆積寶貨至則本道奏報郡邑爲之喧闐有蕃長爲主領市舶使籍其名物納舶腳禁珍異蕃商有以欺詐入牢獄者舶發之後海路必養白鴿爲信舶沒則鴿𨿽數千里亦能歸也

舟人言防亦有舟中羣防防走旬日必有覆溺之患海上居人時見飛樓如締構之狀甚壯麗者太原以北晨行則煙靄之中覩城闕狀如女墻雉堞者皆天官書所說气也

南海人言海風四面而至名曰颶風颶風將至則多虹蜺名曰颶母然三五十年始一見

或曰雷州春夏多雷無日無之雷公秋冬則伏地中人取而食之其狀彘又云與黃魚同食者人皆震死亦有得雷斧雷墨者以爲禁藥【一作以爲藥石】

龍門人皆言善遊於懸水接水上下如神然寒食拜必於河濵終爲水溺死也

近代杜邠公自西川除江陵五月下峽官舟千艘不損一隻舊語曰五月下峽死而不弔此特邠公之洪福自古未之有也

舊言春水時至魚豋龍門有化龍者今汾晉山穴間龍蛻骨角甚多人采以爲藥有五色者

劍南元無蠍嘗有人任主簿將蠍之任而有之仐呼爲主簿虫也

江東有蚊母鳥亦謂之吐蚊鳥夏則夜鳴吐蚊於樷葦間湖州尢甚南中又有蚊子樹實枇杷熟則自裂蚊盡出而空殻矣

劍南人之采猓者獲一猓則數十猓可盡得矣何哉其猓性仁不忍傷見被獲者聚族而啼𨿽殺之終不去也噫此乃獸之狀人之心也樂羊食其子史牟殺其甥則人之狀獸之心也

猩猩者好酒與屐人有取之者置二物以誘之猩猩始見必大罵曰誘我也乃絕走逺去久而復來稍稍相勸俄頃俱醉其足皆絆於屐因遂獲之或有其圖而贊曰爾形惟猿爾惟人言不忝面智不周身淮陰佐漢李斯相秦何如箕山髙臥飬眞

羅浮甘子開元中方有山僧種於南樓寺其後常資進貢幸蜀奉天之嵗皆不結實

州舊貢江心鏡五月五日子江中所鑄也或言無有百錬者或至六七十錬則已易破難成往往有自鳴者

蘇州進藕其最上者名曰傷荷藕或云葉甘爲虫所傷又云欲長其根則故傷其葉近多重臺荷花花上復生一花藕乃實中亦異也有生花異而其藕不變者宣州以兔毛爲褐亞於錦綺復有染絲織者尢妙故時人以爲兔褐眞不如假也

初越人不工機杼薛兼訓爲江東節制乃募軍中未有室者厚給貨幣密令北地娶織婦以防嵗得數百人由是越俗大化競添花樣綾紗妙稱江左矣

凡造物由水土故江東宜紗綾宜紙者鏡水之故也蜀人織錦初成必濯於江水然後文防煥發鄭人以滎水釀酒近邑與逺郊美數倍齊人以阿井水煎膠其井比旁井重數倍

善和坊舊禦井故老云非可飲之水地卑水柔宜用盥澣開元中日以駱駝數十防入內以給六宮

每嵗有司行祀典者不可勝紀一鄕一里必有祠廟焉爲人禍福其甚矣南中有山洞一泉往往有桂葉流出好事者因目爲流桂泉後人乃立棟宇爲漢髙帝之神屍而祝之又有爲伍員廟之神像者五分其髯謂之五髭須神如此皆言有靈者多矣

江南有驛吏以干事自任典郡者初至吏白曰驛中已理請一閱之刺史乃往初見一室署云酒庫諸醖畢熟其外畫一神刺史問何也答曰杜康刺史曰公有餘也又一室署云茶庫諸茗畢貯復有一神問曰何曰陸鴻漸也刺史益善之又一室署云葅庫諸葅畢備亦有一神問曰何吏曰蔡伯喈刺史大笑曰不必置此

回鶻常與摩尼議政故京師爲之立寺其法日晚乃食敬水而茹葷不飲乳酪其大摩尼數年一易往來中國小者年轉江嶺西市商胡槖其源生於回鶻有功也元義方使新羅發雞林洲遇海島上有流泉舟人皆汲擕之忽有小蛇自泉中出舟師遽曰龍怒遂發未數里風雨雷電皆至三日三夜不絕及雨霽見逺岸城邑問之乃萊州也

朝廷每降使新羅其國必以金寶厚爲之贈惟李汭爲判官一無所受深爲同輩所嫉

常魯公使西蕃烹茶帳中贊普問曰此爲何物魯公曰滌煩療渇所謂茶也贊普曰我此亦有遂命出之以指曰此壽州者此舒州者此顧渚者此蘄門者此昌明者此防湖者

吐蕃自貞元末失維州常惜其險百計復之乃婦人有心者約曰去爲維州守卒之妻十年兵至汝爲內應及元和中婦人已育數子蕃宼大至發火應之維州復防

西蕃呼贊普之妻爲朱防

唐國史補卷下

