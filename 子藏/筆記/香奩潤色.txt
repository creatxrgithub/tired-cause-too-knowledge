香奩潤色

序

夫天生佳人﹐雪膚花貌﹐玉骨冰肌﹐若西子﹑楊妃輩﹐卽淡掃蛾眉﹐自然有動人處﹐果何假脂粉以污其眞哉﹖是潤色爲不必也。然而良工必藉利器而後其事善﹐繪事必加五彩而後其素絢﹐故佳人之修其儀容﹐潔其服飾﹐譬如花之得滋﹐玉之就琢﹐而其光瑩爲益增﹐是潤色又所必假矣。矧世不皆西子﹑楊妃輩﹐此予所集聊爲香奩之一助耳。至若其間﹐療其疾病﹐證其怪異﹐調其經血﹐安其胎產﹐皆其至要者乎。而藏貯洗練﹐𨿽爲末務﹐要亦佳人之所必用者﹐其法盡爲列之﹐當不獨區區潤色已也。而保攝修齊之道﹐蓋見之此矣﹐惟畫眉傅粉之郎﹐爲能格焉。倘以此紅粉贈與佳人﹐佳人將必曰﹕幸孔﹐幸孔﹐彼良工之利器﹐繪事之五彩﹐而又何羨乎﹖而胡生者玉成於人﹐庶幾君子。

頭髮部附眉

女人鬢不亂如鏡生光方鹿角菜五錢滚湯浸一時﹐冷卽成膠﹐用刷鬢妙。梳頭髮不落方側柏兩片如手指大榧子內三个胡桃肉二个上件﹐研細﹐擦頭皮極驗﹐或浸水掠頭亦可。生發方又名生禿烏雲油方秦椒白芷川芎各一兩蔓荊子零陵香附子各五錢上各生用銼碎﹐絹袋盛﹐淸香油浸三七日﹐取油﹐日三度擦無發處﹐切勿令油滴白肉上。常用長髮藥亂髮淨洗﹐曬漧以油煎令焦﹐就鐺內細研如膏﹐搽頭長髮。又法凡婦人發禿﹐酒浸漢椒搽發自然長。治女人發少方側柏葉不拘多少陰榦爲末﹐加油塗之﹐其發驟生且黑。

又驗方

羊屎不拘多少取以納鯽魚腹中﹐瓦罐固濟﹐燒灰﹐和香油塗發﹐數日發生且黑﹐甚效。治女人發短方東行棗根三尺橫安甑上蒸之﹐兩頭汁出﹐用敷發妙。治女人鬢禿再生綠云方臘月豬脂二兩生鐵末一兩先以醋泔淸淨洗禿處﹐以生布揩令大熱﹐卻用豬脂細研入生鐵末﹐煮沸二三度﹐敷之﹐卽生。柏葉湯洗亦妙。止發落方桑白皮銼碎﹐水煮﹐沐髮卽不落。脫髮方以猴姜浸水擦之。又方以生薑浸油內﹐不時擦﹐卽出。治婦人蒜發方幹柿子大者五个﹐滚煎茅香湯煮﹐令葩枸杞子灑浸﹐焙漧碾細上件合和搗研爲末﹐丸如梧桐子大。每日空心及夜臥時煎茅香湯﹐下五十凡﹐神妙。除頭上白屑方側柏葉三片胡桃七个訶子五个消梨一个上同搗爛﹐用井花水浸片時﹐搽頭﹐永不生屑。洗髮香潤方白芷三錢甘松三錢山柰三錢苓香艸三錢上共煎水洗髮﹐每月三次好。

洗頭方散

白芷川芎百藥煎五倍子甘松薄荷艸烏藿香茅香各等分共爲末﹐幹摻擦頭﹐三五日篦之﹔或爲丸﹐弔在身或頭上﹐皆香。洗頭方胡餅菖薄子皮皂角上同槌碎﹐漿水調團如球子大﹐每用炮湯洗頭﹐去風淸頭目。幹洗頭去垢方槁本白芷各等分上爲末﹐夜擦頭上﹐次早梳自去。醒頭方王不畱行板柏葉貫眾甘松薄荷芎上爲細末﹐摻之。醒頭香白芷零陵香滑石甘松荊芥防風川芎木樨上爲細末﹐摻在發上﹐略停片時﹐梳篦爲妙。此藥去風淸頭目﹐亦能令人香。桂花香油桂花初開者﹐二兩香油一斤﹐浸有嘴磁瓶中﹐油紙密包﹐滚湯鍋內煮半晌﹐取起固封﹐每日從嘴中瀉出搽發﹐久而愈香﹐少勾黃臘﹐入油胭脂亦妙。茉莉香油人名羅衾夜夜香茉莉花新開者﹐二兩香油浸﹐收制法與桂花油同﹐不蒸亦可﹐但不如桂花香久。

百合香油

冰片一錢桂花一兩茉莉一兩檀香二兩零陵香五錢丁香三錢香油二斤﹐制法同前。冰片待蒸後方下﹐一搽經月猶香。搽頭竹油方每香油一斤﹐棗枝一根﹐銼碎﹐新竹片一根﹐截作小片﹐不拘多少﹐用荷葉四兩入油同煎﹐至一半﹐去前物﹐加百藥煎四兩﹐與油。再熬﹐入香物一二味﹐依法搽之。黑髮麝香油方香油二斤柏油二兩﹐另放訶子皮一兩半沒食子六个川藥煎三兩五倍子五錢酸橊皮五錢眞膽礬一錢豬膽二个﹐另放旱蓮臺五錢﹐諸處有之﹐葉生一二尺髙﹐小花如狗菊﹐折斷有黑汁出﹐又名胡孫頭。上件爲粗末﹐先將香油鍋內熬數沸﹐然後將藥下入油內﹐同熬少時﹐傾出油入罐子內盛貯﹐微溫﹐入柏油攪﹐漸冷﹔入豬膽又攪﹐令極冷。入後藥零陵香藿香葉香白芷甘松各三錢麝香一錢上再攪勻﹐用厚紙封罐子口﹐每日早﹑午﹑晚四時各攪一次﹐仍封之﹐如此十日後﹐先晚洗頭髮淨﹐次早發幹搽之﹐不待數日﹐其發黑紺光澤﹑香滑﹐永不染塵垢﹐更不須再洗﹐用後自見發黃者卽黑。生香長髮油亂髮洗淨﹐五兩花椒五錢零陵香二兩菊花一兩用香油一斤煎亂髮令焦﹐研細如膏﹔再加香油一斤﹐同浸菊花等藥﹐大能生發﹐黑而且長。金主綠云油方蔓荊子沒食子訶子肉躑躅花白芷沈香附子捲柏覆盆子生地黃苓香艸蓮子艸芒硝丁皮防風

上件等分洗淨曬漧﹐細銼﹐炒黑色﹐以綿紙袋盛入罐內。每用藥三錢﹐香油半斤浸藥﹐厚紙封七日。每遇梳頭﹐淨手蘸油摩頂心令熱﹐後發竅﹐不十日禿者生發﹐赤者亦黑。婦人用﹐不禿者發黑如漆﹔若已禿者﹐旬日卽生發。倒梳油方雞頭子皮柿皮胡�石橊皮百藥煎馬矢卽馬糞五倍子以上同浸油上等分爲末﹐瓷合貯﹐埋馬矢中七七日﹐入金絲礬少許﹐以豬膽包指蘸撚之。掠頭油水方甘松靑黛➀訶子零陵香白及上爲細末﹐絹袋盛浸油﹐或浸水用亦妙。浸油治頭風並脫髮柏子仁半斤白芷朴硝各半兩訶子十个﹐炮零陵香紫艸香附子各一兩上爲粗末﹐香油一斤﹐生鐵器盛﹐逐日用之。治女人病後眉毛不生方烏麻花七月取陰榦爲末﹐用生烏麻油敷之卽生。➀靑黛﹕後原有「訶」字﹐衍﹐去之。

面部

楊妃令面上生光方蜜佗僧如金色者一兩上研絕細﹐用乳或蜜調如薄糊﹐每夜略蒸帶熱敷面﹐次早洗去。半月之後面如玉鏡生光﹐兼治渣鼻。唐宮中第一方也﹐出《天寶遺事》。又方令面手如玉杏仁一兩天花粉一兩紅棗十枚豬胰三具上搗如泥﹐用好酒四盞﹐浸於磁器。早夜量用以潤面手﹐一月皮膚光膩如玉。冬天更佳﹐且免凍裂。太眞紅玉膏杏仁去皮滑石輕粉各等分上爲細末﹐蒸過﹐入腦﹑麝各少許﹐用雞蛋➀淸調勻﹐早起洗面畢敷之。旬日後色如紅玉。趙婕妤祕丹令顏色如芙蓉落葵子不拘多少洗淨蒸熟﹐烈日中曬漧﹐去皮﹐取仁細研﹐蜜調。臨臥敷面﹐次早用桃花湯洗去﹐光彩宛如初日芙蓉。➀蛋﹕原作彈﹐據文意攺。

金國宮中洗面八白散方

白丁香白僵蠶白附子白牽牛白芷白及白蒺藜白茯苓上八味﹐入皂角三定﹐去皮弦﹐綠豆少許﹐共爲末。早起洗面常用。洗面妙方豬牙皂角四兩白僵蠶三錢白附子三錢藿香三錢密陀僧五錢山柰五錢白芷五錢麝香少許白茯五錢每日淸早洗之﹐酒調塗﹐能去雀斑。洗面方丁香五錢肥皂角五十定﹐去皮﹐核零陵香檀香茅香藿香白術白及白蘞川芎沙參防風槁本山柰天花粉木賊甘松楮桃兒黑牽牛白僵蠶炒香白芷各一兩綠豆五升﹐湯泡一宿﹐曬漧上爲細末﹐每日洗面用﹐治面上諸般熱毒風刺﹐光澤精神。塗面藥方白附子密陀僧茯苓胡粉各一兩桃仁四兩香白芷半兩上件爲細末﹐用乳汁臨臥調塗面上﹐早晨漿水洗﹐十日效。敷面桃花末仲春收桃花陰榦爲末﹐七月七日取烏雞血和之塗面及身﹐紅白鮮潔大驗。七香嫩容散黑牽牛十二兩皂角四兩﹐去皮﹐炒天花粉零陵香甘松白芷各二兩上爲細末﹐洗面或洗浴時﹐蘸藥擦之。

玉容方

黑牽牛四兩白芷甘松川芎藿香槁本各五錢零陵香天花粉一兩細辛檀香五錢膠珠二錢五分豬牙皂角二兩楮實二兩茅香五錢上爲末﹐洗面常用。容顏不老方一斤生薑半斤棗﹐二兩白鹽三兩艸﹐丁香沈香各五錢﹐四兩茴香一處搗。煎也好﹐點也好﹐修合此藥勝如寶。每日淸晨飲一杯﹐一世容顏長不老。好顏色以百花上露飲之。又方以井華水研朱砂服之。益容顏以小麥苗作汁喫。解面黑或甘艸煎湯﹐或紅棗煎湯﹐或烏龍尾煎湯。梨花白面香粉方官粉十兩密陀僧二兩輕粉五錢白檀二兩麝香一錢蛤粉五錢前三項先研絕細﹐加入麝香﹐每日雞子白和水調敷﹐令面瑩白﹐絕似梨花更香。漢宮第一方也。桃花嬌面香粉方官粉十兩密陀僧二兩銀朱五錢麝香一錢白及一兩寒水石二兩共爲細末﹐雞子白調﹐盛磁瓶蜜封﹐蒸熟﹐取出曬漧﹐再研令絕細﹐水調敷面﹐終日不落﹐皎然如玉。

祕傳和粉方

官粉十兩密陀僧一兩黃連五錢白檀一兩蛤粉五兩輕粉二錢朱砂一錢金箔五个腦麝各少許上爲末﹐和勻用。常用和粉方好粉一兩白檀一錢密陀僧一錢蛤粉五錢輕粉二錢腦麝各少許黃粉二錢五分﹐水淘﹐置紙上干白米粉子二錢上爲末﹐和勻用。麝香和粉方官粉一袋﹐水飛過蛤粉白熟者﹐水碾朱砂三錢鷹條二錢密陀僧五錢檀粉五錢腦麝各少許寒水石粉和腦麝同研紫粉少許輕重用之雞子粉方雞子一个﹐破頂去黃﹐只用白﹐將光粉一處裝滿﹐入密陀僧五分﹐紙糊頂子﹐再用紙渾裹水濕之﹐以文武火煨﹐紙幹爲度﹐取出用塗﹐面紅自不落﹐瑩然如玉。唐宮迎蝶粉方粟米隨多少﹐淘滌如法﹐頻易水﹐浸取十分潔﹐傾頓瓷缽內﹐令水髙粟少許﹐以薄綿紙蓋缽面﹐隔去塵污﹐向烈日中曝漧﹐研細爲末。每水調少許﹐貯器﹐隨意用。將粉覆蓋燻之﹐媚悅精神。

瘢痣部洗面去瘢痕方

茯苓二兩﹐去皮天門冬三兩百部二兩香附子二兩瓜蔞二个茨菇根五兩冬瓜子半斤甘艸半斤杏仁二兩皂角二斤﹐酒塗炙淸膠四兩﹐火炙大豆十兩﹐蒸去皮益丹子一斤﹐燒灰﹐用將末﹑水和成丸上件和合焙漧﹐搗羅爲末﹐早晨如澡豆末用﹐其瘢自去。去諸斑方豬牙皂角三錢大皂角三錢山柰五錢甘松五錢細辛檳榔取末美人面上雀子斑方白梅五錢櫻桃枝五錢小皂角五錢紫背浮萍五錢共爲末﹐煉蜜丸如彈子大。日用洗面﹐其斑自去﹐屢驗。治面上黑斑點方白附子白及白蘞白茯苓蜜陀僧定粉以上各等分上爲細末﹐洗面淨﹐臨臥用漿水調塗之。治美人面上黑﹔如雀卵色方白僵蠶二兩黑牽牛二兩細辛一兩

上研細末﹐煉蜜爲丸﹐如彈子大﹐日洗數次。一月其斑如掃。此南都舊院親傳驗方。治面方白附子爲末﹐酒調。又方杏仁用酒浸﹐皮脫﹐搗爛﹐絹袋盛拭面。又方雞子二个﹐酒浸密封四七日﹐取以敷面﹐其白如玉色之光潤。治美人面上黑痣方藜蘆灰五兩用滚湯一大碗淋灰汁於鉛器中﹐外以湯煮如黑膏﹐以鍼微撥破痣處﹐點之﹐不過三次﹐痣卽脫去。去粉痣益母艸燒灰鸚條石各等分上和勻調敷。治美人面上粉刺方益母艸燒灰﹐一兩肥皂一兩共搗爲丸﹐日洗三次﹐十日後粉刺自然不生。須忌酒﹑姜﹐免再發也。治粉刺黑斑方五月五日﹐收帶根天麻自花者﹑益母紫花者。天麻曬漧燒灰﹐卻用商陸根搗自然汁加酸醋作一處﹐絹絞淨﹐搜天麻作餅﹐炭火煆過﹐收之半年方用﹐入面藥尢能潤肌。治面上酒渣粉刺方硫磺白礬白附子密陀僧各一錢白蘞上爲細末。用豬爪一隻﹐水三杓﹐熬成稠膏﹐去渣﹐以布濾過﹐入藥末。每夜取一指於掌心﹐呵融搽之﹐不過六七日見效。治婦人酒渣鼻及鼻上有黑粉痣生硫磺五錢杏仁二錢輕粉一錢上爲末﹐每晚用酒調和﹐敷搽鼻上﹐早則洗﹐數次絕根。去靨塗面方輕粉五分朝腦五錢朱砂川粉山柰鷹糞幹胭脂各一錢以上爲細末﹐唾津塗調搽面取靨五灰膏桑柴灰小灰柳柴灰陳艸灰石灰上件﹐五灰用水煎濃汁﹐入釅醋點之﹐凝定不散收貯。夜容膏治靨風刺面垢白芷白牽牛頭末玉女粉密陀僧鷹條白檀白茯苓白蘞白丁香白及上各等分﹐爲細末﹐雞淸和爲丸﹐陰漧﹐每用唾津調搽面﹐神效。靑樓美人時瘡後面上有靨痕方人精二錢鷹屎白二錢和勻﹐加蜜少許﹐塗上二三日﹐卽光﹐亦可治瘢。美人面上忽生白駁神方白駁似癬非癬﹐皮漸生白﹐無藥可治。鰻鱺魚脂火炙出﹐一兩先拭駁上﹐刮使燥痛﹐後以油塗之﹐神效。治美人面上皺路方大豬蹄四枝﹐洗淨煮漿如膠﹐臨臥時﹐用塗面上﹐早以漿水洗之。半月後﹐面皮細急如童女。

又妙方

麋角二兩用蜜水細磨如糊﹐常用塗面﹐光彩照人可愛。

唇齒部

治冬月唇面皺裂方用豬脂煎熟﹐夜敷面臥﹐遠行野宿不損。治冬月唇幹折出血用桃仁爲細末﹐豬脂調敷。常用白牙散石膏四兩香附一兩白芷甘松山柰藿香沈香零陵香川芎各二錢半防風五錢細辛二錢五分上爲末﹐每日早晨常用。治女人齒黑重白方松節燒灰﹐一兩軟石膏一兩研末頻擦﹐一月雪白。須忌甜酒﹑大蒜﹑橊﹑棗﹑蜜糖。

乳部

婦人無乳通艸三錢穿山甲炒成珠﹐爲末﹐一分二錢半雄豬前蹄﹐煮爛去肉煎藥﹐先服肉﹐次藥。女人乳無汁方天花粉二錢滚湯調服﹐日二進﹐夜汁流出。外用京三稜煎湯洗。女人乳腫神方楊柳根皮四兩水熬爛﹐溫熨腫處﹐一宿愈。又方馬溺﹐塗之立愈。治乳毒葫蘆芭焙燥爲末﹐一兩白芷三錢乳香沒藥各錢無灰酒調服。➀治乳癰蝦蟆皮初服七株﹐次服倍用靑桑頭初服七枝﹐次服倍用上二物一處研細﹐冬則用根﹐酒解隨量飲﹔其渣加蜜於➀原缺劑量。中﹐敷乳上﹐卽用艸芎﹑白芷﹑荊芥煎湯薰洗。每服藥一次﹐卽洗一次。如未效﹐以龍舌艸卽蔓尾艸﹑忍冬藤二件﹐研細蜜調敷﹐仍服托裏散。如毒已結了﹐先用桐油調鹽搽了﹐用後藥﹕水枝葉黃花艸卽金錢花水莧靑桑頭上細研﹐蜜調敷之。又方九牛葉一握﹐研細酒調服﹐滓敷乳上﹐卽效。又方鼠糞兩頭尖者﹐一合收幹銅杓焙燥﹐以麻油小半盞拌勻﹐再焙漧﹐約手撚得開﹐用無灰酒調﹐作二次服之﹐出膿卽收口矣。又方雄黃一錢木梳內油膩二錢上糊爲丸﹐雄黃爲衣﹐好酒送下﹐立效。又方不拘內吹﹐外吹﹐但囊爛不盡者治桑黃上一味爲末﹐好酒送下﹐取微汁爲率﹐不愈再服﹐三日一服。又方貝母去心上一味爲末﹐每日空心酒送下二錢﹐日一服﹐最忌色欲。婦人奶巖久不愈者樺皮油核桃俱燒存性枯礬輕粉少許上香油調敷。

身體部

漢宮香身白玉散白檀香一兩排艸交趾眞者﹐一兩上爲細末﹐暑月汗出﹐常用敷身﹐徧體生香。滌垢散白芷二兩白蘞一兩五錢茅香五錢山柰一兩甘松一兩白丁香一兩金銀茶一兩幹菊花一兩辛夷花一兩羌活一兩薔薇花一兩獨活一兩五錢天麻五錢綠豆粉一升石碱五錢馬蹄香五錢櫻桃花五錢雀梅葉五錢鷹條五錢麝香錢孩兒茶五錢薄荷葉五錢上共爲細末﹐以之擦臉﹑浴身﹐去酒刺﹑粉痣﹑汗斑﹑雀斑﹑熱瘰﹐且香气不散。透肌香身五香丸﹐治徧身熾膩﹐惡气及口齒气丁香木香各一兩半藿香葉三兩零陵香三兩甘松三兩白芷香附子當歸桂心檳榔麝香➀半兩益智仁一兩白豆蔻仁二兩上件爲細末﹐煉蜜爲劑﹐杵一千下﹐丸如梧桐子大。每噙化五丸﹐當覺口香。五日身香﹐十日衣香﹐二十日他人皆➀香後疑有「各」字。聞得香。利汗紅粉方滑石一斤﹐極白無石者佳﹐研細用水飛過﹐每一斤配後藥心紅三錢輕粉五錢麝香少許上件研極細用之。其粉如肉色爲度﹐塗身體利汗。挹汗香丁香一兩上爲細末﹐以川椒六十粒擘碎和之﹐以絹袋盛佩之﹐絕無汗气。洗澡方榦荷葉二斤槁本一斤零香艸一斤茅香一斤藿香一斤威靈仙一斤甘松半斤白芷半斤上銼粗末﹐每用三兩或五兩﹐以薴布袋盛﹐懸鍋內煮數沸﹐用水一桶﹐避風處浴洗﹐能涼皮﹑香皮﹑住癢。洗浴去面上身上浮風方煮芋汁洗﹐忌見風半日。治女人狐臭方烏賊魚骨三錢枯礬三錢蜜陀僧三錢上爲末﹐先用淸茶洗脇下﹐後以此末擦之。屢驗。治狐臭方以白灰用隔一二年陳米醋和敷腋下。又方用蜜陀僧入白礬少許爲細末﹐以生薑自然汁調﹐搽腋下﹐悉更去舊所服衣﹐七日後﹐以生薑汁水調方寸匕食之。治女人下部濕癬神方芙蓉葉不拘多少陰漧研絕細末﹐先洗癬淨﹐略用瀝油塗之﹐後糝藥末於上﹐二三次卽結靨﹐妙不可言。

治白癜風方

生薑蘸硫磺於上擦之卽愈。女人面上及身上紫癜風方硫磺醋煮一日﹐一兩海螵蛸➀上爲末﹐浴後以生薑蘸藥擦患處﹐須謹風少時﹐數度斷根。治鍼入皮膚方不問遠年近日﹐酸棗燒灰存性﹐溫酒送下﹐在上食前服﹐在下食後服﹐覺額癢卽從原入處出。衣香方零陵香茅香各三兩山柰子半兩木香一錢大黃甘松白芷牡丹皮丁香四十九粒松子樟腦一錢五分上銼碎用之。又方甘松山柰細辛辛夷小茴大茴槁本官桂白芷梢細豆茅香丁香木香樟腦檀香麝香大黃羌活藿香葉上件爲細末後入腦﹑麝佩帶﹐妙。又方茅香四兩零陵香二兩甘松一兩山柰三錢木香七錢檀香五錢牡丹皮槁本五錢白芷千金艸臺芎獨活各二兩辛夷三兩大黃一兩丁皮五錢官桂五錢上爲細末﹐連➁包裹用之。梅花衣香零陵香甘松白檀茴香微炒各半兩丁香五錢木香一錢腦﹑麝各少許➀➁連﹕疑愆。海螵蛸劑量原缺。

上依常法用之。薰衣香丁香箋香沈香檀香麝各一兩甲香三兩上爲末﹐煉蜜濕拌入一月。又方玄參半斤﹐水煮再用﹐炒幹甘松四兩﹐淨白檀二錢﹐炒麝香乳香各二分半﹐研入上爲末﹐煉蜜丸如彈子大。若用薰衣﹐先以湯一桶置薰籠下﹐以衣覆上﹐令潤了﹐卻便將香自下燒則衣气入也。燻衣笑蘭香藿苓松芷木茴丁﹐茅賴樟黃和桂心﹐檀麝桂皮加減用﹐酒噴日曬絳囊盛。上制法﹕苓苓香以蘇合油揉﹐調勻﹐松茅酒洗﹐三賴米泔浸﹐大黃蜜同蒸﹐麝香逐裹表入。若薰衣加僵蠶﹐常帶加白梅肉。燻衣除虱用百部﹑秦艽搗爲末﹐依焚香樣﹐以竹籠覆蓋放之。洗衣香牡丹皮一兩甘松一錢上搗爲末﹐每洗衣最後澤水入一錢。敷衣香粉靑木香麻黃根英粉甘松附子炮零陵香藿香各等分上爲末﹐浴罷以生絹袋盛﹐徧身撲之。

手足部

寒月迎風令手不冷方以馬牙硝爲末﹐唾調塗手及面上。女人冬月手指凍裂方白及不拘多少上爲細末﹐調塗裂處妙。又方羊﹑豬髓腦塗亦妙。又方大黃水磨敷上亦妙。天下第一洗手藥又臘後買豬胰脂愈多愈佳﹐剁極細爛﹐入花膩拌之﹔再剁﹐搓如大彈子﹐壓扁﹐懸掛當道通風處待幹。每用少許如肥皂用。香肥皂方洗面能治靨點風刺﹐常用令顏色光澤。甘松槁本細辛茅香藿香葉香附子山柰零陵香川芎明膠白芷各半兩楮實子一兩龍腦三錢另研肥皂不蛀者﹐去皮﹐半斤白蘞白丁香白及各一兩瓜蔞根牽牛各二兩綠豆一升﹐酒浸爲粉上件先將綠豆並糯米研爲粉﹐合和入朝腦爲制。女子初束腳苦痛難忍方川歸一錢牛膝一錢水一盞﹐煎六分﹐加酒少許﹐空心服﹐令血活﹔外用蕎麥桿煮濃湯﹐入枯礬少許浸之﹐數次痛定。女兒拶腳軟足方又名西施軟骨方乳香杏仁朴硝桑白皮各二兩上先以桑白皮﹑杏仁投新瓶中﹐投水五碗﹐煎去小半﹐卻入余藥﹐緊掛瓶口﹐再煎片時﹐持起揭去掛﹐處架足﹐於其上燻之﹐待可容手﹐傾出﹐浸畢仍舊收貯。經三﹑兩日後﹐再溫熱如前法燻洗。每劑可用三次﹐盡五劑則軟。若束綿任其紮縛﹐神效。宮內縮蓮步法蕎麥桿不拘多少﹐燒灰﹐用熱水淋取濃汁如釅醋色方可用白茯苓槁本硇砂各等分上爲細末﹐每用三錢﹐煎汁三大碗﹐於砂鍋內同煎數沸﹐乘熱常常洗腳﹐浸滌至溫﹐又添熱者﹐浸滌不過數次﹐自然柔軟易紮矣。或爲腳面生小瘡﹐勿疑﹐乃是毒气出耳。卻以訶子研爲細末﹐敷之卽瘥。此方出於至人﹐神妙之甚﹐不可盡述﹐三十歲亦可爲之。玉蓮飛步散煆石膏五錢滑石一兩白礬少許上件爲細末﹐專治腳趾縫爛瘥窩侈粘淸﹐有妨紮縛。每用幹摻患處立驗﹐陰汗尢妙。➀肥皂﹕卽皂莢。

金蓮穩步膏

黃柏黃連荊芥穗黃丹各等分上方爲細末﹐專治闞甲痛不可忍及腳指縫腫爛﹐不容包束﹐少許幹摻患處﹐神效。又方地骨皮同紅花爛研極細﹐如雞眼痛處敷之﹐成瘡者卽結靨。金蓮生香散黃丹一兩甘松五錢枯礬一錢共爲細末﹐五六日一洗﹐敷足指內﹐轉穢爲香﹐絕妙。黃丹一味亦妙。雞眼荸薺上搗爛敷患處﹐以絹縛上。治足生雞眼以黑白虱各一枚﹐置患處縛之立愈。女人腳上雞眼肉刺痛方黃丹枯礬朴硝各等分上爲末﹐若剪傷者用炒蔥白塗之卽愈﹐神效。治石癮肉刺方莨菪根上汁﹐塗痛處立止。治闞甲方胡桃皮燒灰貼之﹐立愈。又方乳香禾糝之﹐血竭尢妙。遠行令足不繭疼方防風細辛艸烏一方用槁本上爲細末﹐糝鞋底﹐艸履則以水沾之。

治足凍瘡以臘月鴨腦髓塗瘡卽愈。治足凍瘡方以秋茄樹根煎溫洗。

陰部

女子初嫁陰中痛方

海螵蛸燒末﹐空心酒調一錢﹐日進二次﹐卽愈。又方川牛膝五錢用酒半盞﹑水半盞﹐煎六分﹐空心頓服﹔外用靑布包炒鹽熨之﹐卽愈。女人交接苦痛出血方桂心三分伏龍肝一錢共爲細末﹐空心溫酒調服﹐性熱者不宜。又洗方黃連六錢牛膝甘艸各四錢共用水二碗﹐煎洗之﹐日三度。女人交接陽道壯大及他物傷犯血出淋瀝不止方釜底墨葫蘆汁和勻敷之﹐或發灰﹑靑布灰﹑雞冠血敷﹐俱妙。女人陰中腫痛或生瘡方黃連二錢龍膽艸一錢柴胡一錢靑皮三分水一盞﹐煎﹐空心頓服。腫甚加大黃一錢﹐忌酒並辣物。有孕除大黃。

又陰中腫痛妙方

白礬二錢甘艸二錢大黃二錢爲末水調﹐搓作長條﹐用薄綿裹陰中﹔外用菊葉煎湯洗﹐大馬鞭艸搗爛塗之﹐日兩度卽效。又方鐵精粉敷之。女人玉門腫痛洗方艾葉五兩防風三兩大戟二兩煎湯日洗三次卽愈。陰腫燥癢桃仁去皮不去尖上搗爛如泥敷之。女人陰癢方大黃一錢黃芩一錢黃芪五分赤芍一錢玄參七分丹參五分黃連五分靑皮三分爲末﹐白酒調﹐每次一錢﹐空心服。有孕除大黃。又陰癢神方杏仁五錢麝香一分上爲末﹐絹袋盛﹐烘熱納陰中﹐癢卽住﹐神效。孕忌麝香莫用。女人陰癢不可忍方車前艸四兩水五盅﹐煎湯薰洗。洗後用鯽魚膽內外塗之卽住。女人陰中有虫癢不可忍豬肝一片﹐三寸長炙香納陰內少須﹐虫隨肝出。又陰中如虫行方桃葉或仁﹐二兩生搗碎﹐綿包外用。桃葉汁浸過﹐納陰戶中卽安。有孕忌用。女人陰蝕方狼牙三兩煎濃湯﹐入苦酒一杯﹐以綿蘸湯入陰戶﹐四五次卽愈。又陰被虫蝕漸上至小腹內癢方枯白礬不拘多少右爲末﹐空心白酒調三分﹐日二進﹐其虫盡死﹐從小便出。女人陰門忽生雞冠肉或瘰方龍膽瀉肝湯加大黃一錢卽消。洗陰戶疳瘡方苦參荊芥防風蒺藜羌活蛇牀➀子先煎湯洗淨﹐次用鯽魚膽搽之﹐立效。女人陰中冰冷方气血虛也蛇牀子二錢五味子二錢丁香二錢桂心二錢上爲末﹐用絹作小袋﹐納陰中。若虛怯者﹐服八物湯﹐加桂半分﹐數服溫暖。洗寬方石橊皮菊花各等分上爲細末﹐水一碗﹐煎至七分﹐洗陰戶如童女。女人過忍小便致胞轉方此病有致死者滑石末蔥湯調下二錢妙。又方滑➁石寒水石葵子各二錢➀➁原作「滑滑石」﹐刪去一「滑」字。牀﹕原作「麻」﹐據文意攺。

煎服卽利。又方包茶篛葉燒灰滑石沸湯調二錢亦妙。睡中遺尿用燕窠中艸土爲末﹐不語而食之。省溺此女人出外之良方生銀杏七枚﹐食之﹐則終日不欲解。女人陰毛生虱方卽八腳子也生白果研爛擦之愈。又方百部湯洗亦妙。治陰毛中生異虱用銀杏撚碎揩擦卽絕其根。

經血部

治女人經次不行經年積血在關元﹐晝夜停深不得眠﹐靑皮烏藥姜香附﹐莪術三稜方得全姜卽漧薑也。治女人經次不調條芩一兩﹐切作片子﹐老酒晝曬夜浸﹐三晝夜撈出﹐曬漧爲極細末﹐待經來二日﹐服之五分﹐無灰老酒送下﹐第三日服之一錢。治血淋阿膠二兩麩炒豬苓滑石澤瀉各一兩赤茯苓一兩車前子五錢上咀﹐每服三錢﹐白水煎﹐五更早服。血崩兔頭一个上燒灰爲末﹐好酒調下。女人血崩不止方此名一笑散新綿一口上燒爲末﹐空心白酒調下﹐立止。赤白帶下白芍二兩漧薑五錢上爲末﹐每服三錢﹐米飲下。二服一日﹐忌生冷。婦人白帶羊眼豆花不拘多少﹐紫花不用上爲末﹐酒下或炒米煮飲調末二錢﹐入炒鹽少許﹐空心數服卽效。又方白雞冠花陰漧上爲末﹐空心酒下。

胎部

女人無子祕方正月雨水夫妻各飲一杯合房﹐當時有子﹐簡易屢念﹐價值百金。女人妊娠小便不禁方桑螵蛸十二枚上爲末﹐分作二服﹐米飲下﹐立住。治有孕咳嗽貝母去心﹐麩皮炒令黃上麩皮爲末﹐研砂糖拌勻﹐丸如雞頭大﹐含化﹐神效。胎動砂仁上搗爛煎湯﹐服之卽定。治觸動胎气腹痛下血縮砂不拘多少﹐於熨斗內炒透﹐去皮取仁上研爲末﹐每服二錢﹐熱酒調下。治胎漏蔥白一把上濃煎汁飲之﹐甚效。治死胎產母寒戰便是魚膠黃幹者三錢﹐炒黃研末麝香三分上爲末﹐以好酒送下。酒用鐵鑪燒紅﹐置碗中﹐澆熱。治下死胎麝香五分﹐另研官桂末三錢﹐和勻上作一服﹐溫酒調下﹐須臾如手推下。未下➀再服。又方兒印不以➁多少﹐黃色者去毛上研爲末﹐每服二錢﹐酒一盞﹐煎八分﹐通口飲﹐立效如神。治橫逆手足先出或子死腹中用竈中心對鍋底下土﹐細研。每服一錢﹐酒調。橫生倒養蔥七莖上蔥七莖﹐只將六莖搗爛﹐一莖不搗。煎湯入桶內﹐令產婦跨坐﹐將那一莖不搗的喫下﹐立生。治逆生須臾不救母子俱亡蛇殼一條蟬殼十四个頭髮一握共燒爲灰﹐分二服﹐酒調﹐並進二服﹐仰臥﹐霎時或用小繡鍼於小兒腳心刺三﹑七刺﹐用鹽少許擦刺處﹐卽時順生﹐母子俱活。催生丹五月以前老鼠﹐取陰子﹐去皮膜和末﹐研搗爛﹐爲丸如黃豆大。臨產時﹐以溫酒送下。男左女右﹐撚藥產出﹐神效異常。又法剪黃曆面上印信﹐塡寫本處巡按官銜。催生﹐燒灰以酒➀➁以﹐疑爲拘。下﹕原作「放」﹐按文意攺。服之﹐卽下。又法以其夫褲帶剪寸許煎湯服之﹐卽下。兔腦催生丹十二月兔腦去膜﹐研如泥通明乳香一錢﹐研細母丁香一錢﹐爲末麝香一錢﹐研細上以乳﹑麝﹑丁香拌勻﹐入兔腦髓和丸雞豆大﹐陰漧油紙密封➀固。臨產服一丸﹐溫水送下﹐立產。男左女右﹐手中握之而出﹐卽效。胞衣不下半夏白蘞各一兩上爲末﹐每服一錢﹐難產一服﹐橫生二服﹐倒生三服﹐兒死四服﹐神效。又方艸➁麻子十四粒﹐去殼上搗爛﹐以白面和成膏﹐貼腳心﹐胞衣下﹐速洗去。如腸出﹐卽以此藥塗頂心﹐回腸卽效。女人產後玉門不閉方石灰一斗用石灰於鍋中炒令黃色﹐以水二斗﹐投入灰中﹐放冷澄淸去灰。再用暖過﹐將玉門坐溫湯中﹐以手掬洗﹐須臾門斂。又方白礬瓦松石橊皮煎湯洗之女人產後腸脫不收方➀➁艸﹕疑爲「蓖」。封﹐原作「卦」﹐據文意攺。

香油五斤上煉熟﹐以盆盛候溫﹐卻令產婦坐油盆中。半餉吹皂角末鼻中﹐令婦作嚏﹐其腸立上。治產後子腸出不能救者枳殼去穰﹐二兩上煎湯﹐溫浸﹐良久卽入。女人產後小便不禁方雞屎燒灰上爲細末﹐空心酒調一錢﹐卽住。女人產後腸中癢不可忍方鍼綫袋一枚以袋暗安於產婦所臥褥下﹐勿令知之﹐癢卽住。女人產後徧身如粟粒熱如火方桃仁二兩上研爛﹐用豬脂調敷。日敷三次﹐粟退熱除。女人產後血暈築心眼同風縮欲死方荊芥穗末二錢以童便調下。治產後血暈﹐心悶气絕﹐腹內惡血不盡絞痛用紅花酒煎﹐或以藕汁二次飲之效。

怪異部

女人夢與鬼交方鹿角末用三指一撮﹐和淸酒﹐空心服一盞卽出鬼精﹐神妙。女人被精怪迷方蒼術不拘多少上爲末﹐酒調﹐空心服一錢﹐當有妖怪之精泄出。平胃散亦妙。

洗練部

洗珍珠法用乳浸一宿﹐次日以益母艸燒灰淋汁﹐入麩少許﹐以絹袋盛珠輕手揉洗﹐其色鮮明如新﹐忌近麝香﹐能昏珠色。洗油浸珠用鵝鴨糞曬漧﹐燒灰﹐熱湯澄汁﹐絹袋盛洗。洗焦赤色珠以子皮﹐熱湯浸水洗﹐研蘿卜淹一宿﹐卽潔白。洗赤色珠以芭蕉水洗﹐兼浸一宿﹐自然潔白。洗犯屍气珠以一敏艸煎汁﹐麩炭灰揉洗潔淨。洗玳瑁魚法用肥皂采冷水洗之﹐以淸水滌過﹐再用淡鹽水出色爲妙﹐最忌熱水。洗象牙等物用阿膠水浸洗﹐刷之﹐然後以水洗滌。又方水煮木賊令軟掇洗﹐以甘艸水滌之爲妙。

又方

淺盆貯水﹐安牙物浸之﹐置烈日中曬﹐須三五日﹐候瑩白爲度。洗簪梳上油膩法新瓦盛﹐新石灰以油漬物揮灰中﹐烈日曝之﹐翻滲去油候淨﹐洗之爲佳。洗彩衣凡洗彩色垢膩﹐用牛膠水浸半日﹐然後以溫湯洗之。又法用豆豉湯熱擺油去色不動。洗皂衣用梔子濃煎水洗之如新。洗白衣法蔻豆稿灰﹐或茶子去殼洗之﹐或煮蘿卜湯﹐或煮芋汁洗之﹐皆妙。又方取白菖蒲﹐不犯鐵﹐用銅刀薄切﹑曬漧﹐爲末。欲淨衣服﹐先以末於盆中﹐攪水後﹐將衣服只可擺少時﹐垢膩自脫落白淨﹐勝如皂角湯洗。洗羅絹衣凡洗羅絹衣服﹐稍覺有垢膩者﹐卽摺置桶中﹐溫皂角湯洗之﹐移時頻頻翻覆﹐且浸且拍﹐覺垢膩去盡﹐卻別過溫湯﹐又浸又拍﹐不必展開﹐卽搭於竹竿上﹐候水滴盡﹐方將展開而曬之﹐不漿不熨﹐候幹﹐摺拍藏。洗毛衣用豬蹄爪煎湯﹐乘熱洗之。洗麻衣用大蒜搗碎﹐擦洗塵處卽淨。洗焦葛用淸水揉梅葉洗焦葛衣﹐經夏不脆。又方用梅葉搗爛洗之﹐垢膩易脫。洗梅蒸衣用梅葉洗之。洗黃艸布以肥皂水洗﹐取淸灰汁浸壓﹐不可揉洗。洗竹布法凡衣服﹐惟竹布不可揉洗﹐揉則隨手斷裂﹐須是摺疊聚﹐只用隔宿米泔浸半日﹐次用溫水淋﹐以手壓幹曬之﹐則垢膩皆可盡去。洗薴布法梅葉搗取汁﹐以水和浸布﹐後用淸水漂之﹐帶水鋪淨地曬漧。未白再浸再曬。洗糨鐵驪布法擂松子肉洗則滋潤不脆。糨時入好末茶少許﹐或煎茶鹵搽色﹐入香油一滴﹐薄糊糨之。糨木綿布法銀杏研﹐入粉糨之﹐卽不吸損綿絹。漿衣法用新松子去殼細研﹐以少水煮熱﹐入漿內﹐或加木香同煮﹐尢佳。凡漿﹐以熟麵湯調生豆粉爲之極好﹐若用白土﹐夾漿垢膩湯洗。洗墨污衣法嚼酸棗洗之妙。又法半夏爲末﹐和水洗之妙。

又法

急用銀杏去膜嚼破揉污處﹐用新汲水浣之卽去。又法嚼杏仁亦妙。久污則揉浸﹐少須洗之﹐無痕。又方黑牽牛一錢艸果白芷各五分上爲末﹐牙刷蘸﹐帶濕洗卽脫。衣上墨污厚醬擂碎塗污處﹐半日許﹐沸湯洗之﹐卽去。洗靑黛污衣法細嚼杏仁﹐塗於其上﹐用水洗之爲妙。洗油污衣羊筒骨﹐燒灰﹐入滑石末﹑海螵蛸﹐和勻摻污處﹐用厚紙隔熨斗盛火熨之。又方石灰二三升﹐鍋內炒熱﹐將油污處於灰內擺洗﹐隨卽脫去。𨿽錦繡亦不作迹。洗油污衣法用蜜洗之妙。又法卽用蔥白湯入瓶內﹐以湯瓶嘴注所污處﹐用人緊崩開衣服﹐以污去爲度。更不得用手揉洗﹐自然如故。又法嚼蘿卜吐於其上﹐擦之卽去﹐無迹。又法白滚湯泡紫蘇擺洗妙。又法泡牛皮膠湯乘熱洗之妙。

又法

海螵蛸滑石各等分上二味爲末摻而熨之。又法用白土爲末﹐摻少許﹐輕揉油隨去﹐無迹。又法用蕎麥麵鋪上下﹐用紙隔定﹐以熨斗熨之﹐無迹。用米糠熨之﹐亦妙。衣上污油煮酒洗之卽去。洗幹紅衣爲油污法用酸漿和皂角洗﹐幹﹐滴少麻油揉之﹐其色不陳。洗紅藍衣爲油污法用豆豉湯熱擺油去﹐其色不動。眞紫污油山炭灰泡汁﹐乘熱擺之﹐油自去﹐水曬漧﹐不可經手﹐絕無痕迹。洗桐油污衣法佛前淸淨寫在水中三徧﹐口中亦念﹐洗去甚妙。洗漆污衣用油洗﹐或以溫湯略擺過﹐細嚼杏仁揉洗﹐又擺之﹐無迹﹔或先以麻油洗去﹐用皂角洗之﹐亦妙。洗血污衣用冰水洗卽淨。洗瘡口膿污衣用牛皮膠洗之。洗糞污衣用糞衣服埋土內一伏時﹐取出洗之﹐則無穢气。

洗黃泥污衣

以生薑搓過﹐用水擺去。洗蟹黃污衣用蟹中腮煮之卽去。洗牛油污衣法嚼粟米洗之。洗羊脂污衣法用石灰淋湯洗之。洗垢膩污衣法用灰汁浣衣潔白如玉。又法茶子去殼搗爛洗甚妙。又法豆稿灰洗衣絕妙。洗垢膩衾法於霜夜﹐先鋪禾槁於地上如衾像樣﹐將火燒之成灰。來早﹐霜鋪其上﹐覆以衾﹐候日曬﹐霜溶﹐其垢自脫。來日翻轉﹐再覆其上﹐兩面皆去。洗衣上蒸斑灰莧燒灰淋湯洗﹐卽去。靑系上日久積垢光滑慈母竹茹揩擦﹐自然潔淨如故。

藏貯部

收翠花朵法

用漢椒不拘多少雜盒中收貯妙。又方用茱萸相雜藏之則不生蛀﹐亦要勤取曬之。曬背不曬面﹐宜防貓﹐藏處又防蟻。藏眞紅衣裳法凡眞紅衣服不可近麝香﹐能損其色。收毯褥等物之法若頻頻曬露則蠅類遺種於中﹐反能速蛀﹐不曬則蛀愈甚﹐但以莽艸同折摺收之﹐可永久不蛀。又法五月五日﹐取萵苣貯廚篋中﹐辟蛀虫。又法七月七日﹐收角蒿置毯褥﹑書籍中﹐辟蛀虫。又法九月九日﹐收茱萸撒置廚篋中﹐亦可辟蛀。又法靑蒿子采置廚篋盛貯器物中﹐極能辟蛀。又法

樟腦燒燻衣篋﹑毯中﹐可去壁虱﹑蛀虫。收毯褥座等法宜日影曬過﹐以細捧擊其塵﹐有汗則取萵苣菜曬燥﹐逐葉擘開﹐鋪置背面收之﹐可永久不蛀。

香奩潤色跋

婦女秉陰﹐教主中饋。曰容﹐曰工﹐四徳之所兼也。第川嶽之所鐘﹐未必有厚無薄﹐則妍媸半焉﹐庸淑半焉。而後人不循壺則不尙誠朴﹐往往效顰仿步﹐競爲冶容以取憐。如梅花妝﹑遠山黛﹑蟬翅翠鈿﹐殊令人媸笑耳﹐豈婦女之用宜哉。然則蓬首垢面﹐任其疾病狼戾又不可﹐乃有若此帙之所列者具在﹐蓋令人拔惡易瑕而工容兼備也。靈者誠苦心哉﹐不識好徳之君子以爲然否。侄孫光盛謹跋。

