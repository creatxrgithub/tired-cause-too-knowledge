月令七十二候集解

﹝元﹞吳澄著

●目錄

立春

雨水

驚蟄

春分

淸明

谷雨

立夏

小滿

芒種

夏至

小暑

大暑

立秋

處暑

白露

秋分

寒露

霜降

立冬

小雪

大雪

冬至

小寒

大寒

●月令七十二候集解

元崇仁吳澄伯淸著

夫七十二候﹐呂不韋載於《呂氏春秋》﹐漢儒入於《禮記月令》﹐與六經同傳不朽。後魏載之於歷﹐欲民皆知﹐以驗气序。然其禽獸艸木﹐多出北方﹐蓋以漢前之儒皆江北者也。故江南老師宿儒﹐亦難盡識。況陳澔之注﹐多爲謬說﹐而康成﹑穎達﹐亦有訛處。予因是廣取諸家之解﹐並《說文》《埤雅》等書﹐而又詢之農牧﹐似得所歸。然後並將二十四气什之於槀﹐以俟博識者鑑焉。

○立春

立春﹐正月節。立﹐建始也。五行之气往者過來者續於此。而春木之气始至﹐故謂之立也。立夏﹑秋﹑冬同。

東風解凍。凍結於冬﹐遇春風而解散﹔不曰春而曰東者﹐《呂氏春秋》曰﹕東方屬木﹐木﹐火母也。然气溫﹐故解凍。

蟄虫始振。蟄﹐藏也﹔振﹐動也。密藏之虫﹐因气至﹐而皆蘇動之矣。鮑氏曰﹕動而未出﹐至二月﹐乃大驚而走也。

魚陟負冰。陟﹐升也。魚當盛寒伏水底而遂暖﹐至正月陽气至﹐則上游而近冰﹐故曰負。

○雨水

雨【去聲】水﹐正月中。天一生水﹐春始屬木﹐然生木者﹐必水也﹐故立春後繼之雨水﹐且東風旣解凍﹐則散而爲雨水矣。

獺祭魚。獺﹐一名水狗﹐賊魚者也。祭魚﹐取魚以祭天也。所謂豺獺知報本﹐歲始而魚上游﹐則獺初取以祭。徐氏曰﹕獺祭圓鋪﹐圓者﹐水象也﹔豺祭方鋪﹐方者﹐金象也。

候鴈北【《月令》《漢書》作鴻鴈北】。鴈﹐知時之鳥。熱歸塞北﹐寒來江南﹐沙漠乃其居也。孟春陽气旣達﹐候鴈自彭蠡而北矣。

艸木萌動。天地之气交而爲泰﹐故艸木萌生發動矣。

○驚蟄

驚蟄﹐二月節。《夏小正》曰﹕正月啟蟄﹐言發蟄也。萬物出乎震﹐震爲雷﹐故曰驚蟄。是蟄虫驚而出走矣。

桃始華【《呂氏春秋》作桃李華】。桃﹐果名﹐花色紅﹐是月始開。

倉庚鳴﹐庚亦作鶊﹐黃鸝也。詩所謂『有鳴倉庚』是也。《章龜經》曰﹕倉﹐淸也﹔庚﹐新也﹔感春陽淸新之气而初出﹐故名。其名最多﹐《詩》曰黃鳥﹐齊人謂之搏黍﹐又謂之黃袍﹐僧家謂之金衣公子﹐其色鵹黑而黃﹐又名鵹黃。諺曰黃栗畱﹑黃鶯鶯兒﹐皆一種也。

鷹化爲鳩。鷹﹐鷙鳥也﹐鷂鸇之屬。鳩﹐卽今之布谷﹐《章龜經》曰﹕仲春之時﹐林木茂盛﹐口啄尙柔﹐不能捕鳥﹐瞪目忍饑如癡而化﹐故名曰鳲鳩。《王制》曰鳩化爲鷹﹐秋時也。此言鷹化爲鳩﹐春時也。以生育肅殺气盛﹐故鷙鳥感之而變耳。孔氏曰﹕化者﹐反歸舊形之謂。故鷹化爲鳩﹐鳩復化爲鷹﹐如田鼠化爲鴽﹐則鴽又化爲田鼠。若腐艸爲螢﹐鴙爲蜃﹐爵爲蛤﹐皆不言化﹐是不再復本形者也。

○春分

春分﹐二月中。分者﹐半也。此當九十日之半﹐故謂之分。秋同義。夏﹑冬不言分者﹐蓋天地閒二气而已。方氏曰﹕陽生於子﹐終於午﹐至卯而中分﹐故春爲陽中﹐而仲月之節爲春分﹐正陰陽適中﹐故晝夜無長短云。

元鳥至。元鳥﹐燕也。髙誘曰﹕春分而來﹐秋分而去也。

雷乃發聲。陰陽相薄爲雷﹐至此﹐四陽漸盛﹐猶有陰焉﹐則相薄乃發聲矣。乃者﹐《韻會》曰﹕象气出之難也。注疏曰﹕發﹐猶出也。

始電。電﹐陽光也﹐四陽盛長﹐值气泄時而光生焉﹐故《歷解》曰﹕凡聲陽也﹐光亦陽也。《易》曰﹕雷電合而章。《公羊傳》曰﹕電者﹐雷光是也。《徐氏》曰﹕雷陽陰電﹐非也。蓋盛夏無雷之時﹐電亦有之﹐可見矣。

○淸明

淸明﹐三月節。按《國語》曰﹕時有八風。歷獨指淸明風爲三月節﹐此風屬巽故也。萬物齊乎巽﹐物至此時皆以潔齊而淸明矣。

桐始華。桐﹐木名。有三種﹕華而不實者曰白桐﹐《爾雅》所謂榮桐木是也﹔皮靑而結實者曰梧桐﹐一曰靑桐﹐《淮南子》曰梧桐斷角是也﹔生於山岡﹑子大而有油者曰油桐﹐毛詩所謂梧桐不生山岡者是也。今始華者﹐乃白桐耳。按《埤雅》﹕桐木知日月﹑閏年﹐每一枝生十二葉﹐閏則十三葉﹐與天地合气者也。今造琴瑟者﹐以花桐木﹐是知桐爲白桐也。

田鼠化爲鴽【音如】。按《爾雅》注曰﹕鼫鼠﹐形大如鼠﹐頭似兔﹐尾有毛﹐靑黃色﹐好在田中食粟豆﹐謂之田鼠。《本艸》《素問》曰﹕鴽﹐鶉也﹐似鴿而小。《爾雅釋鳥》﹕鴽﹐鴾母。郭注﹕﹛酓鳥﹜也﹐靑州人呼爲鴾母。鮑氏曰﹕鼠﹐陰類﹔鴽﹐陽類﹔陽气盛故化爲鴽﹐蓋陰爲陽所化也。

虹始見【去聲】。虹﹐虹蜺也﹐詩所謂螮蝀﹐俗讀去聲也。注疏曰﹕是陰陽交會之气﹐故先儒以爲云薄漏日﹐日照雨滴則虹生焉﹐今以水噀日﹐自劍視之則暈爲虹。朱子曰﹕日與雨交﹐倏然成質﹐陰陽不當交而交者﹐天地淫气也。虹爲雄﹐色赤白﹐蜺爲雌﹐色靑白﹐然二字皆從虫。《說文》曰﹕似螮蝀狀。諸書又云﹕嘗見虹入溪飲水﹐其首如驢。恐天地閒亦有此種物也﹐但虹气似之借名也。

○谷雨

谷雨【去聲】﹐三月中。自雨水後﹐土膏脈動﹐今又雨其谷於水也。雨讀作去聲﹐如『雨我公田』之雨﹐蓋谷以此時播種自上而下也。故《說文》雲雨本去聲﹐今風雨之雨在上聲﹐雨下之雨在去聲也。

萍始生。萍﹐水艸也﹐與水相平﹐故曰萍。漂流隨風﹐故又曰漂。《歷解》曰﹕萍陽物﹐靜以承陽也。

鳴鳩拂其羽。鳩﹐卽鷹所化者﹐布谷也。拂﹐過擊也﹔《本艸》云﹕拂羽飛而翼拍其身﹐气使然也。蓋當三月之時﹐趨農急矣﹐鳩乃追逐而鳴﹐鼓羽直刺上飛﹐故俗稱布谷。

戴勝降於桑。戴勝一名戴鵀﹐《爾雅注》曰﹕頭上有勝毛。此時恆在於桑﹐蓋蠶將生之候矣。言降者﹐重之若天而下﹐亦气使之然也。

○立夏

立夏﹐四月節。立字解見春。夏﹐假也。物至此時皆假大也。

螻蟈鳴。螻蟈﹐小虫﹐生穴土中﹐好夜出﹐今人謂之土狗是也﹔一名螻蛄﹐一名石鼠﹐一名螜【音斛】﹐各地方言之不同也。《淮南子》曰﹕螻蟈鳴﹐邱螾出﹐陰气始而二物應之。《夏小正》﹕三月螜則鳴是也。且有五能﹐不能成一技﹕飛不能過屋﹔緣不能窮木﹔泅不能渡谷﹔穴不能覆身﹔走不能先人。故《說文》稱鼫爲五技之鼠。《古今注》又以螻名鼫﹐鼠可知。《埤雅》《本艸》俱以爲臭虫﹐陸徳明﹑鄭康成以爲蛙﹐皆非也。

蚯蚓出。蚯蚓卽地龍也【一名曲蟺】﹐《歷解》曰﹕陰而屈者﹐乘陽而伸見也。

王瓜生。《圖經》云﹕王瓜處處有之﹐生平野﹑田宅及墻垣﹐葉似栝樓﹑烏藥﹐圓無丫缺﹐有毛如刺﹐蔓生﹐五月開黃花﹐花下結子如彈丸﹐生靑熟赤﹐根似葛﹐細而多糝﹐又名土瓜﹐一名落鴉瓜﹐今藥中所用也。《禮記》鄭元注曰﹕卽萆挈。《本艸》作菝葜﹐陶隱居以辧其謬﹐謂菝葜自有本條﹐殊不知王瓜亦自有本條﹐先儒當時如不檢書而謾言者﹐可笑。

○小滿

小滿﹐四月中。小滿者﹐物至於此小得盈滿。

苦菜秀。《埤雅》以荼爲苦菜﹐《毛詩》曰﹕誰謂荼苦【荼卽茶也﹐故韻今茶注本作荼】。是也。鮑氏曰﹕感火之气而苦味成。《爾雅》曰﹕不榮而實﹐謂之秀﹐榮而不實﹐謂之英。此苦菜宜言英也。蔡邕《月令》以謂苦蕒菜﹐非。

靡艸死。鄭康成﹑鮑景翔皆云靡艸葶藶之屬﹐《禮記注》曰﹕艸之枝葉而靡細者。方氏曰﹕凡物感陽而生者則彊而立﹐感陰而生者則柔而靡﹐謂之靡艸﹐則至陰之所生也﹐故不勝至陽而死。

麥秋至。秋者﹐百谷成熟之期﹐此於時𨿽夏﹐於麥則秋﹐故云麥秋也。

○芒種

芒種【上聲】﹐五月節。謂有芒之種谷可稼種【去聲】矣。

螳螂生。螳螂﹐艸虫也﹐飲風食露﹐感一陰之气而生﹐能捕蟬而食﹐故又名殺虫﹔曰天馬﹐言其飛捷如馬也﹔曰斧虫﹐以前二足如斧也﹐尙名不一﹐各隨其地而稱之。深秋生子於林木閒﹐一殼百子﹐至此時則破殼而出﹐藥中桑螵蛸是也。

鵙【音局】始鳴。鵙﹐百勞也﹐《本艸》作博勞﹔朱子《孟》注曰﹕博勞﹐惡聲之鳥﹐蓋梟類也。曹子建《惡鳥論》﹕百勞以五月鳴﹐其聲鵙鵙然﹐故以之立名﹐似俗稱濁溫。故《埤雅》禽經注云﹕伯勞不能翺翔﹐直飛而已。《毛詩》曰﹕七月鳴鵙。蓋周七月夏五月也。

反舌無聲。諸書以爲百舌鳥﹐以其能反復其舌故名﹐特注疏以爲蝦蟆﹐蓋蛙屬之舌尖向內﹐故名之。今辧其非者﹐以其此時正鳴﹐不知失者也﹐《易通卦驗》亦名爲蝦蟆無聲﹐若以五月正鳴﹐殊不知初旬見形後﹐形亦藏矣。陳氏曰﹕螳螂﹑鵙皆陰類﹐感微陰而或生或鳴﹐反舌感陽而發﹐遇微陰而無聲也。

○夏至

夏至﹐五月中。《韻會》曰﹕夏﹐假也﹔至﹐極也﹔萬物於此皆假大而至極也。

鹿角解【音駭】。鹿﹐形小山獸也﹐屬陽﹐角支向前與黃牛一同﹔麋﹐形大澤獸也﹐屬陰﹐角支向後與水牛一同。夏至一陰生﹐感陰气而鹿角解。解﹐角退落也。冬至一陽生﹐麋感陽气而角解矣﹐是夏至陽之極﹐冬至陰之極也。

蜩【音調】始鳴【《月令》注疏作蟬始鳴】。蜩﹐蟬之大而黑色者﹐蜣螂脫殼而成﹐雄者能鳴﹐雌者無聲﹐今俗稱知了是也。按蟬乃總名﹐鳴於夏者曰蜩﹐卽《莊子》云『蟪蛄不知春秋者』是也。蓋蟪蛄夏蟬﹐故不知春秋。鳴於秋者曰寒蜩﹐卽楚辭所謂寒螿也。故《風土記》曰﹕蟪蛄鳴朝﹐寒螿鳴夕。今秋初夕陽之際﹐小而綠色聲急疾者俗稱都了是也。故《埤雅》各釋其義﹐然此物生於盛陽﹐感陰而鳴。

半夏生。半夏﹐藥名﹐居夏之半而生﹐故名。

○小暑

小暑﹐六月節。《說文》曰﹕暑﹐熱也。就熱之中﹐分爲大小﹐月初爲小﹐月中爲大﹐今則熱气猶小也。

溫風至。至﹐極也﹐溫熱之風至此而極矣。

蟋【音悉】蟀【音率】居壁。一名蛬【音拱】﹐一名蜻蛚﹐卽今之促織也。《禮記注》曰﹕生土中。此時羽翼稍成﹐居穴之壁﹐至七月則遠飛而在野矣。蓋肅殺之气初生則在穴﹐感之深則在野而鬭。

鷹始擊【《禮記》作鷹乃學習】。擊﹐搏擊也。應氏曰﹕殺气未肅﹐鷙猛之鳥始習於擊﹐迎殺气也。

○大暑

大暑﹐六月中。解見小暑。

腐艸爲螢。曰丹良﹐曰丹鳥﹐曰夜光﹐曰宵燭﹐皆螢之別名。離明之極﹐則幽陰至微之物亦化而爲明也。《毛詩》曰﹕熠耀宵行。另一種也﹐形如米虫﹐尾亦有火﹐不言化者﹐不復原形﹐解見前。

土潤溽【音辱】暑。溽﹐濕也﹐土之气潤﹐故蒸鬱而爲濕﹔暑﹐俗稱齷齪﹐熱是也。

大雨時行。前候濕暑之气蒸鬱﹐今候則大雨時行﹐以退暑也。

○立秋

立秋﹐七月節。立字解見春。秋﹐揫也。物於此而揫斂也。

涼風至【禮記作盲風至】。西方淒淸之風曰涼風﹐溫變而涼气始肅也。《周語》曰火見而淸風戒寒是也。

白露降。大雨之後﹐淸涼風來﹐而天气下降﹐茫茫而白者﹐尙未凝珠﹐故曰白露。降示秋金之白色也。

寒蟬鳴。寒蟬﹐《爾雅》曰寒螿﹐蟬小而靑紫者。馬氏曰﹕物生於暑者﹐其聲變之矣。

○處暑

處暑﹐七月中。處﹐止也。暑气至此而止矣。

鷹乃祭鳥﹐鷹﹐義禽也。秋令屬金﹐五行爲義﹐金气肅殺﹐鷹感其气始捕擊諸鳥﹐然必先祭之﹐猶人飲食祭先代爲之者也。不擊有胎之禽﹐故謂之義。

天地始肅秋者﹐陰之始﹐故曰天地始肅。

禾乃登。禾者。谷連槁稭之總名。又﹐稻秫苽粱之屬皆禾也。成熱曰登。

○白露

白露﹐八月節。秋屬金﹐金色白﹐陰气漸重﹐露凝而白也。

鴻【淮南子作候】鴈來。鴻大鴈小﹐自北而來南也。不謂南鄕﹐非其居耳。詳見雨水節下。

元鳥歸。元鳥﹐解見前﹐此時自南而往北也。燕乃北方之鳥﹐故曰歸。

羣鳥養羞【淮南子作羣鳥翔】。三人以上爲眾﹐三獸以上爲羣﹔羣﹐眾也。《禮記注》曰﹕羞者﹐所羹之食﹔養羞者﹐藏之以備冬月之養也。

○秋分

秋分﹐八月中。解見春分。

雷始收聲。鮑氏曰﹕雷二月陽中發聲﹐八月陰中收聲入地﹐則萬物隨入也。

蟄虫壞【音培】戶。淘瓦之泥曰壞﹐細泥也。按《禮記注》曰﹕壞益其蟄穴之戶﹐使通明處稍小﹐至寒甚乃墐塞之也。

水始涸。《禮記注》曰﹕水本气之所爲﹐春夏气至故長﹐秋冬气返故涸也。

○寒露

寒露﹐九月節。露气寒冷﹐將凝結也。

鴻鴈來賓。鴈以仲秋先至者爲主﹐季秋後至者爲賓。《通書》作來濱。濱﹐水際也﹐亦通。

雀入大水爲蛤。雀﹐小鳥也﹐其類不一﹐此爲黃雀。大水﹐海也﹐《國語》云﹕雀入大海爲蛤。蓋寒風嚴肅﹐多入於海。變之爲蛤﹐此飛物化爲潛物也。蛤﹐蚌屬﹐此小者也。

菊有黃華。艸木皆華於陽﹐獨菊華於陰﹐故言有桃桐之華皆不言色﹐而獨菊言者﹐其色正應季秋土旺之時也。

○霜降

霜降﹐九月中。气肅而凝露結爲霜矣。《周語》曰﹕駟見而隕霜。

豺祭獸【《月令》作豺乃祭獸戮禽】。祭獸﹐以獸而祭天﹐報本也。方鋪而祭﹐秋金之義。

艸木黃落。色黃而搖落也。

蟄虫咸俯【淮南子作俛】。咸﹐皆也﹔俯﹐垂頭也。此時寒气肅凜﹐虫皆垂頭而不食矣。

○立冬

立冬﹐十月節。立字解見前。冬﹐終也﹐萬物收藏也。

水始冰。水面初凝﹐未至於堅也。

地始凍。土气凝寒﹐未至於拆。

雉入大水爲蜃。雉﹐野雞﹔鄭康成﹑《淮南子》﹑髙誘俱注蜃爲大蛤。《玉篇》亦曰﹕蜃﹐大蛤也。《墨子》又曰﹕蚌﹐一名蜃﹐蚌非蛤類乎﹖《禮記之注》曰蛟屬﹐《埤雅》又以蚌﹑蜃各釋﹐似非蛤類。然按《本艸》車螯之條曰﹕車螯﹐是大蛤﹐一名蜃﹐能吐气爲樓臺﹐又嘗聞海旁蜃气成樓垣。《章龜經》曰﹕蜃大者爲車輪島嶼﹐月閒吐气成樓﹐與蛟龍同也。則知此爲蛤﹐明矣。況《爾雅翼》引周禮諸家﹐辯蜃爲蛤甚明。《禮記之注》以謂雉﹐由於蛇化之說﹐故以雉子爲蜃﹐《埤雅》旣曰似蛇而大﹐腹下盡逆鱗﹐知之悉矣﹐然復疑之﹕一曰狀似螭龍﹐有耳﹐有角﹐則亦聞而識之﹐不若《本艸》《章龜經》爲是﹐卽一物耳。大水﹐淮也﹐晉語曰﹕雉入於淮爲蜃。

○小雪

小雪﹐十月中。雨下而爲寒气所薄﹐故凝而爲雪。小者﹐未盛之辭。

虹藏不見。《禮記注》曰﹕陰陽气交而爲虹﹐此時陰陽極乎辧﹐故虹伏。虹非有質﹐而曰藏﹐亦言其气之下伏耳。

天气上升﹐地气下降。

閉塞而成冬。天地變而各正其位﹐不交則不通﹐不通則閉塞﹐而時之所以爲冬也。

○大雪

大雪﹐十一月節。大者﹐盛也。至此而雪盛矣。

鶡鴠不鳴。《禽經》曰﹕鶡﹐毅鳥也。似雉而大﹐有毛角﹐鬭死方休﹐古人取爲勇士﹐冠名可知矣﹐《漢書音義》亦然。《埤雅》云﹕黃黑色﹐故名爲鶡。據此﹐本陽鳥﹐感六陰之極不鳴矣。若郭璞《方言》﹕似雞﹐冬無毛﹐晝夜鳴﹐卽寒號虫。陳澔與方氏亦曰求旦之鳥﹐皆非也。夜旣鳴﹐何爲不鳴耶﹖《丹鉛余錄》作鴈﹐亦恐不然。《淮南子》作鳱鴠﹐《詩》注作渴旦。

虎始交。虎﹐猛獸。故《本艸》曰能避惡魅﹐今感微陽气﹐益甚也﹐故相與而交。

荔挺出。荔﹐《本艸》謂之蠡﹐實卽馬薤也。鄭康成﹑蔡邕﹑髙誘皆云馬薤﹐況《說文》云﹕荔似蒲而小﹐根可爲刷﹐與《本艸》同。但陳澔注爲香艸﹐附和者卽以爲零陵香﹐殊不知零陵香自生於三月也。

○冬至

冬至﹐十一月中。終藏之气至此而極也。

蚯蚓結。六陰寒極之時﹐蚯蚓交相結而如繩也。

麋角解。說見鹿角解下。

水泉動。水者﹐天一之陽所生﹐陽生而動﹐今一陽初生故云耳。

○小寒

小寒﹐十二月節。月初寒尙小﹐故云。月半則大矣。

鴈北鄕【去聲】。鄕﹐向導之義。二陽之候﹐鴈將避熱而回﹐今則鄕北飛之﹐至立春後皆歸矣﹐禽鳥得气之先故也。

鵲始巢。喜鵲也﹐鵲巢之門每向太歲﹐冬至天元之始﹐至後二陽已得來年之節气﹐鵲遂可爲巢﹐知所向也。

雉雊【音姤】。雉﹐文明之禽﹐陽鳥也﹔雊﹐雌雄之同鳴也﹐感於陽而後有聲。

○大寒

大寒﹐十二月中。解見前。

雞乳。育也﹐馬氏曰﹕雞木畜﹐麗於陽而有形﹐故乳在立春節也。

徵鳥厲疾。徵﹐伐也﹔殺伐之鳥﹐乃鷹隼之屬﹔至此而猛厲迅疾也。

水澤腹堅。陳氏曰﹕冰之初凝﹐水面而已﹐至此則徹﹐上下皆凝。故云腹堅。腹﹐猶內也。

月令七十二候集解

附錄﹕

月令七十二候集解一卷﹝通行本﹞

舊本題元吳澄撰。其書以七十二候分屬於二十四气﹐各訓釋其所以然。考《禮記月令》本無七十二候之說﹐《逸周書時訓解》乃以五日爲一候﹐澄作《禮記纂言》亦引《唐月令》分著五日一候之義﹐然不聞更有此書。其說以經文所記多指北方﹐非南方之所習見﹐乃博考《說文》《埤雅》諸書﹐兼訪之於農牧﹐著爲此編。然考證名物﹐罕所發明。又﹐旣以螻蟈爲土狗﹐又載鼯鼠五技之說﹐自相矛盾。旣以虹爲日映雨气﹐又引虹首如驢之說﹐兼采雜書﹐亦乖解經之法﹐疑托名也。﹝四庫全書總目經部禮類存目﹞

月令七十二候集解

﹝元﹞吳澄著

●目錄

立春

雨水

驚蟄

春分

淸明

谷雨

立夏

小滿

芒種

夏至

小暑

大暑

立秋

處暑

白露

秋分

寒露

霜降

立冬

小雪

大雪

冬至

小寒

大寒

●月令七十二候集解

元崇仁吳澄伯淸著

夫七十二候﹐呂不韋載於《呂氏春秋》﹐漢儒入於《禮記月令》﹐與六經同傳不朽。後魏載之於歷﹐欲民皆知﹐以驗气序。然其禽獸艸木﹐多出北方﹐蓋以漢前之儒皆江北者也。故江南老師宿儒﹐亦難盡識。況陳澔之注﹐多爲謬說﹐而康成﹑穎達﹐亦有訛處。予因是廣取諸家之解﹐並《說文》《埤雅》等書﹐而又詢之農牧﹐似得所歸。然後並將二十四气什之於槀﹐以俟博識者鑑焉。

○立春

立春﹐正月節。立﹐建始也。五行之气往者過來者續於此。而春木之气始至﹐故謂之立也。立夏﹑秋﹑冬同。

東風解凍。凍結於冬﹐遇春風而解散﹔不曰春而曰東者﹐《呂氏春秋》曰﹕東方屬木﹐木﹐火母也。然气溫﹐故解凍。

蟄虫始振。蟄﹐藏也﹔振﹐動也。密藏之虫﹐因气至﹐而皆蘇動之矣。鮑氏曰﹕動而未出﹐至二月﹐乃大驚而走也。

魚陟負冰。陟﹐升也。魚當盛寒伏水底而遂暖﹐至正月陽气至﹐則上游而近冰﹐故曰負。

○雨水

雨【去聲】水﹐正月中。天一生水﹐春始屬木﹐然生木者﹐必水也﹐故立春後繼之雨水﹐且東風旣解凍﹐則散而爲雨水矣。

獺祭魚。獺﹐一名水狗﹐賊魚者也。祭魚﹐取魚以祭天也。所謂豺獺知報本﹐歲始而魚上游﹐則獺初取以祭。徐氏曰﹕獺祭圓鋪﹐圓者﹐水象也﹔豺祭方鋪﹐方者﹐金象也。

候鴈北【《月令》《漢書》作鴻鴈北】。鴈﹐知時之鳥。熱歸塞北﹐寒來江南﹐沙漠乃其居也。孟春陽气旣達﹐候鴈自彭蠡而北矣。

艸木萌動。天地之气交而爲泰﹐故艸木萌生發動矣。

○驚蟄

驚蟄﹐二月節。《夏小正》曰﹕正月啟蟄﹐言發蟄也。萬物出乎震﹐震爲雷﹐故曰驚蟄。是蟄虫驚而出走矣。

桃始華【《呂氏春秋》作桃李華】。桃﹐果名﹐花色紅﹐是月始開。

倉庚鳴﹐庚亦作鶊﹐黃鸝也。詩所謂『有鳴倉庚』是也。《章龜經》曰﹕倉﹐淸也﹔庚﹐新也﹔感春陽淸新之气而初出﹐故名。其名最多﹐《詩》曰黃鳥﹐齊人謂之搏黍﹐又謂之黃袍﹐僧家謂之金衣公子﹐其色鵹黑而黃﹐又名鵹黃。諺曰黃栗畱﹑黃鶯鶯兒﹐皆一種也。

鷹化爲鳩。鷹﹐鷙鳥也﹐鷂鸇之屬。鳩﹐卽今之布谷﹐《章龜經》曰﹕仲春之時﹐林木茂盛﹐口啄尙柔﹐不能捕鳥﹐瞪目忍饑如癡而化﹐故名曰鳲鳩。《王制》曰鳩化爲鷹﹐秋時也。此言鷹化爲鳩﹐春時也。以生育肅殺气盛﹐故鷙鳥感之而變耳。孔氏曰﹕化者﹐反歸舊形之謂。故鷹化爲鳩﹐鳩復化爲鷹﹐如田鼠化爲鴽﹐則鴽又化爲田鼠。若腐艸爲螢﹐鴙爲蜃﹐爵爲蛤﹐皆不言化﹐是不再復本形者也。

○春分

春分﹐二月中。分者﹐半也。此當九十日之半﹐故謂之分。秋同義。夏﹑冬不言分者﹐蓋天地閒二气而已。方氏曰﹕陽生於子﹐終於午﹐至卯而中分﹐故春爲陽中﹐而仲月之節爲春分﹐正陰陽適中﹐故晝夜無長短云。

元鳥至。元鳥﹐燕也。髙誘曰﹕春分而來﹐秋分而去也。

雷乃發聲。陰陽相薄爲雷﹐至此﹐四陽漸盛﹐猶有陰焉﹐則相薄乃發聲矣。乃者﹐《韻會》曰﹕象气出之難也。注疏曰﹕發﹐猶出也。

始電。電﹐陽光也﹐四陽盛長﹐值气泄時而光生焉﹐故《歷解》曰﹕凡聲陽也﹐光亦陽也。《易》曰﹕雷電合而章。《公羊傳》曰﹕電者﹐雷光是也。《徐氏》曰﹕雷陽陰電﹐非也。蓋盛夏無雷之時﹐電亦有之﹐可見矣。

○淸明

淸明﹐三月節。按《國語》曰﹕時有八風。歷獨指淸明風爲三月節﹐此風屬巽故也。萬物齊乎巽﹐物至此時皆以潔齊而淸明矣。

桐始華。桐﹐木名。有三種﹕華而不實者曰白桐﹐《爾雅》所謂榮桐木是也﹔皮靑而結實者曰梧桐﹐一曰靑桐﹐《淮南子》曰梧桐斷角是也﹔生於山岡﹑子大而有油者曰油桐﹐毛詩所謂梧桐不生山岡者是也。今始華者﹐乃白桐耳。按《埤雅》﹕桐木知日月﹑閏年﹐每一枝生十二葉﹐閏則十三葉﹐與天地合气者也。今造琴瑟者﹐以花桐木﹐是知桐爲白桐也。

田鼠化爲鴽【音如】。按《爾雅》注曰﹕鼫鼠﹐形大如鼠﹐頭似兔﹐尾有毛﹐靑黃色﹐好在田中食粟豆﹐謂之田鼠。《本艸》《素問》曰﹕鴽﹐鶉也﹐似鴿而小。《爾雅釋鳥》﹕鴽﹐鴾母。郭注﹕﹛酓鳥﹜也﹐靑州人呼爲鴾母。鮑氏曰﹕鼠﹐陰類﹔鴽﹐陽類﹔陽气盛故化爲鴽﹐蓋陰爲陽所化也。

虹始見【去聲】。虹﹐虹蜺也﹐詩所謂螮蝀﹐俗讀去聲也。注疏曰﹕是陰陽交會之气﹐故先儒以爲云薄漏日﹐日照雨滴則虹生焉﹐今以水噀日﹐自劍視之則暈爲虹。朱子曰﹕日與雨交﹐倏然成質﹐陰陽不當交而交者﹐天地淫气也。虹爲雄﹐色赤白﹐蜺爲雌﹐色靑白﹐然二字皆從虫。《說文》曰﹕似螮蝀狀。諸書又云﹕嘗見虹入溪飲水﹐其首如驢。恐天地閒亦有此種物也﹐但虹气似之借名也。

○谷雨

谷雨【去聲】﹐三月中。自雨水後﹐土膏脈動﹐今又雨其谷於水也。雨讀作去聲﹐如『雨我公田』之雨﹐蓋谷以此時播種自上而下也。故《說文》雲雨本去聲﹐今風雨之雨在上聲﹐雨下之雨在去聲也。

萍始生。萍﹐水艸也﹐與水相平﹐故曰萍。漂流隨風﹐故又曰漂。《歷解》曰﹕萍陽物﹐靜以承陽也。

鳴鳩拂其羽。鳩﹐卽鷹所化者﹐布谷也。拂﹐過擊也﹔《本艸》云﹕拂羽飛而翼拍其身﹐气使然也。蓋當三月之時﹐趨農急矣﹐鳩乃追逐而鳴﹐鼓羽直刺上飛﹐故俗稱布谷。

戴勝降於桑。戴勝一名戴鵀﹐《爾雅注》曰﹕頭上有勝毛。此時恆在於桑﹐蓋蠶將生之候矣。言降者﹐重之若天而下﹐亦气使之然也。

○立夏

立夏﹐四月節。立字解見春。夏﹐假也。物至此時皆假大也。

螻蟈鳴。螻蟈﹐小虫﹐生穴土中﹐好夜出﹐今人謂之土狗是也﹔一名螻蛄﹐一名石鼠﹐一名螜【音斛】﹐各地方言之不同也。《淮南子》曰﹕螻蟈鳴﹐邱螾出﹐陰气始而二物應之。《夏小正》﹕三月螜則鳴是也。且有五能﹐不能成一技﹕飛不能過屋﹔緣不能窮木﹔泅不能渡谷﹔穴不能覆身﹔走不能先人。故《說文》稱鼫爲五技之鼠。《古今注》又以螻名鼫﹐鼠可知。《埤雅》《本艸》俱以爲臭虫﹐陸徳明﹑鄭康成以爲蛙﹐皆非也。

蚯蚓出。蚯蚓卽地龍也【一名曲蟺】﹐《歷解》曰﹕陰而屈者﹐乘陽而伸見也。

王瓜生。《圖經》云﹕王瓜處處有之﹐生平野﹑田宅及墻垣﹐葉似栝樓﹑烏藥﹐圓無丫缺﹐有毛如刺﹐蔓生﹐五月開黃花﹐花下結子如彈丸﹐生靑熟赤﹐根似葛﹐細而多糝﹐又名土瓜﹐一名落鴉瓜﹐今藥中所用也。《禮記》鄭元注曰﹕卽萆挈。《本艸》作菝葜﹐陶隱居以辧其謬﹐謂菝葜自有本條﹐殊不知王瓜亦自有本條﹐先儒當時如不檢書而謾言者﹐可笑。

○小滿

小滿﹐四月中。小滿者﹐物至於此小得盈滿。

苦菜秀。《埤雅》以荼爲苦菜﹐《毛詩》曰﹕誰謂荼苦【荼卽茶也﹐故韻今茶注本作荼】。是也。鮑氏曰﹕感火之气而苦味成。《爾雅》曰﹕不榮而實﹐謂之秀﹐榮而不實﹐謂之英。此苦菜宜言英也。蔡邕《月令》以謂苦蕒菜﹐非。

靡艸死。鄭康成﹑鮑景翔皆云靡艸葶藶之屬﹐《禮記注》曰﹕艸之枝葉而靡細者。方氏曰﹕凡物感陽而生者則彊而立﹐感陰而生者則柔而靡﹐謂之靡艸﹐則至陰之所生也﹐故不勝至陽而死。

麥秋至。秋者﹐百谷成熟之期﹐此於時𨿽夏﹐於麥則秋﹐故云麥秋也。

○芒種

芒種【上聲】﹐五月節。謂有芒之種谷可稼種【去聲】矣。

螳螂生。螳螂﹐艸虫也﹐飲風食露﹐感一陰之气而生﹐能捕蟬而食﹐故又名殺虫﹔曰天馬﹐言其飛捷如馬也﹔曰斧虫﹐以前二足如斧也﹐尙名不一﹐各隨其地而稱之。深秋生子於林木閒﹐一殼百子﹐至此時則破殼而出﹐藥中桑螵蛸是也。

鵙【音局】始鳴。鵙﹐百勞也﹐《本艸》作博勞﹔朱子《孟》注曰﹕博勞﹐惡聲之鳥﹐蓋梟類也。曹子建《惡鳥論》﹕百勞以五月鳴﹐其聲鵙鵙然﹐故以之立名﹐似俗稱濁溫。故《埤雅》禽經注云﹕伯勞不能翺翔﹐直飛而已。《毛詩》曰﹕七月鳴鵙。蓋周七月夏五月也。

反舌無聲。諸書以爲百舌鳥﹐以其能反復其舌故名﹐特注疏以爲蝦蟆﹐蓋蛙屬之舌尖向內﹐故名之。今辧其非者﹐以其此時正鳴﹐不知失者也﹐《易通卦驗》亦名爲蝦蟆無聲﹐若以五月正鳴﹐殊不知初旬見形後﹐形亦藏矣。陳氏曰﹕螳螂﹑鵙皆陰類﹐感微陰而或生或鳴﹐反舌感陽而發﹐遇微陰而無聲也。

○夏至

夏至﹐五月中。《韻會》曰﹕夏﹐假也﹔至﹐極也﹔萬物於此皆假大而至極也。

鹿角解【音駭】。鹿﹐形小山獸也﹐屬陽﹐角支向前與黃牛一同﹔麋﹐形大澤獸也﹐屬陰﹐角支向後與水牛一同。夏至一陰生﹐感陰气而鹿角解。解﹐角退落也。冬至一陽生﹐麋感陽气而角解矣﹐是夏至陽之極﹐冬至陰之極也。

蜩【音調】始鳴【《月令》注疏作蟬始鳴】。蜩﹐蟬之大而黑色者﹐蜣螂脫殼而成﹐雄者能鳴﹐雌者無聲﹐今俗稱知了是也。按蟬乃總名﹐鳴於夏者曰蜩﹐卽《莊子》云『蟪蛄不知春秋者』是也。蓋蟪蛄夏蟬﹐故不知春秋。鳴於秋者曰寒蜩﹐卽楚辭所謂寒螿也。故《風土記》曰﹕蟪蛄鳴朝﹐寒螿鳴夕。今秋初夕陽之際﹐小而綠色聲急疾者俗稱都了是也。故《埤雅》各釋其義﹐然此物生於盛陽﹐感陰而鳴。

半夏生。半夏﹐藥名﹐居夏之半而生﹐故名。

○小暑

小暑﹐六月節。《說文》曰﹕暑﹐熱也。就熱之中﹐分爲大小﹐月初爲小﹐月中爲大﹐今則熱气猶小也。

溫風至。至﹐極也﹐溫熱之風至此而極矣。

蟋【音悉】蟀【音率】居壁。一名蛬【音拱】﹐一名蜻蛚﹐卽今之促織也。《禮記注》曰﹕生土中。此時羽翼稍成﹐居穴之壁﹐至七月則遠飛而在野矣。蓋肅殺之气初生則在穴﹐感之深則在野而鬭。

鷹始擊【《禮記》作鷹乃學習】。擊﹐搏擊也。應氏曰﹕殺气未肅﹐鷙猛之鳥始習於擊﹐迎殺气也。

○大暑

大暑﹐六月中。解見小暑。

腐艸爲螢。曰丹良﹐曰丹鳥﹐曰夜光﹐曰宵燭﹐皆螢之別名。離明之極﹐則幽陰至微之物亦化而爲明也。《毛詩》曰﹕熠耀宵行。另一種也﹐形如米虫﹐尾亦有火﹐不言化者﹐不復原形﹐解見前。

土潤溽【音辱】暑。溽﹐濕也﹐土之气潤﹐故蒸鬱而爲濕﹔暑﹐俗稱齷齪﹐熱是也。

大雨時行。前候濕暑之气蒸鬱﹐今候則大雨時行﹐以退暑也。

○立秋

立秋﹐七月節。立字解見春。秋﹐揫也。物於此而揫斂也。

涼風至【禮記作盲風至】。西方淒淸之風曰涼風﹐溫變而涼气始肅也。《周語》曰火見而淸風戒寒是也。

白露降。大雨之後﹐淸涼風來﹐而天气下降﹐茫茫而白者﹐尙未凝珠﹐故曰白露。降示秋金之白色也。

寒蟬鳴。寒蟬﹐《爾雅》曰寒螿﹐蟬小而靑紫者。馬氏曰﹕物生於暑者﹐其聲變之矣。

○處暑

處暑﹐七月中。處﹐止也。暑气至此而止矣。

鷹乃祭鳥﹐鷹﹐義禽也。秋令屬金﹐五行爲義﹐金气肅殺﹐鷹感其气始捕擊諸鳥﹐然必先祭之﹐猶人飲食祭先代爲之者也。不擊有胎之禽﹐故謂之義。

天地始肅秋者﹐陰之始﹐故曰天地始肅。

禾乃登。禾者。谷連槁稭之總名。又﹐稻秫苽粱之屬皆禾也。成熱曰登。

○白露

白露﹐八月節。秋屬金﹐金色白﹐陰气漸重﹐露凝而白也。

鴻【淮南子作候】鴈來。鴻大鴈小﹐自北而來南也。不謂南鄕﹐非其居耳。詳見雨水節下。

元鳥歸。元鳥﹐解見前﹐此時自南而往北也。燕乃北方之鳥﹐故曰歸。

羣鳥養羞【淮南子作羣鳥翔】。三人以上爲眾﹐三獸以上爲羣﹔羣﹐眾也。《禮記注》曰﹕羞者﹐所羹之食﹔養羞者﹐藏之以備冬月之養也。

○秋分

秋分﹐八月中。解見春分。

雷始收聲。鮑氏曰﹕雷二月陽中發聲﹐八月陰中收聲入地﹐則萬物隨入也。

蟄虫壞【音培】戶。淘瓦之泥曰壞﹐細泥也。按《禮記注》曰﹕壞益其蟄穴之戶﹐使通明處稍小﹐至寒甚乃墐塞之也。

水始涸。《禮記注》曰﹕水本气之所爲﹐春夏气至故長﹐秋冬气返故涸也。

○寒露

寒露﹐九月節。露气寒冷﹐將凝結也。

鴻鴈來賓。鴈以仲秋先至者爲主﹐季秋後至者爲賓。《通書》作來濱。濱﹐水際也﹐亦通。

雀入大水爲蛤。雀﹐小鳥也﹐其類不一﹐此爲黃雀。大水﹐海也﹐《國語》云﹕雀入大海爲蛤。蓋寒風嚴肅﹐多入於海。變之爲蛤﹐此飛物化爲潛物也。蛤﹐蚌屬﹐此小者也。

菊有黃華。艸木皆華於陽﹐獨菊華於陰﹐故言有桃桐之華皆不言色﹐而獨菊言者﹐其色正應季秋土旺之時也。

○霜降

霜降﹐九月中。气肅而凝露結爲霜矣。《周語》曰﹕駟見而隕霜。

豺祭獸【《月令》作豺乃祭獸戮禽】。祭獸﹐以獸而祭天﹐報本也。方鋪而祭﹐秋金之義。

艸木黃落。色黃而搖落也。

蟄虫咸俯【淮南子作俛】。咸﹐皆也﹔俯﹐垂頭也。此時寒气肅凜﹐虫皆垂頭而不食矣。

○立冬

立冬﹐十月節。立字解見前。冬﹐終也﹐萬物收藏也。

水始冰。水面初凝﹐未至於堅也。

地始凍。土气凝寒﹐未至於拆。

雉入大水爲蜃。雉﹐野雞﹔鄭康成﹑《淮南子》﹑髙誘俱注蜃爲大蛤。《玉篇》亦曰﹕蜃﹐大蛤也。《墨子》又曰﹕蚌﹐一名蜃﹐蚌非蛤類乎﹖《禮記之注》曰蛟屬﹐《埤雅》又以蚌﹑蜃各釋﹐似非蛤類。然按《本艸》車螯之條曰﹕車螯﹐是大蛤﹐一名蜃﹐能吐气爲樓臺﹐又嘗聞海旁蜃气成樓垣。《章龜經》曰﹕蜃大者爲車輪島嶼﹐月閒吐气成樓﹐與蛟龍同也。則知此爲蛤﹐明矣。況《爾雅翼》引周禮諸家﹐辯蜃爲蛤甚明。《禮記之注》以謂雉﹐由於蛇化之說﹐故以雉子爲蜃﹐《埤雅》旣曰似蛇而大﹐腹下盡逆鱗﹐知之悉矣﹐然復疑之﹕一曰狀似螭龍﹐有耳﹐有角﹐則亦聞而識之﹐不若《本艸》《章龜經》爲是﹐卽一物耳。大水﹐淮也﹐晉語曰﹕雉入於淮爲蜃。

○小雪

小雪﹐十月中。雨下而爲寒气所薄﹐故凝而爲雪。小者﹐未盛之辭。

虹藏不見。《禮記注》曰﹕陰陽气交而爲虹﹐此時陰陽極乎辧﹐故虹伏。虹非有質﹐而曰藏﹐亦言其气之下伏耳。

天气上升﹐地气下降。

閉塞而成冬。天地變而各正其位﹐不交則不通﹐不通則閉塞﹐而時之所以爲冬也。

○大雪

大雪﹐十一月節。大者﹐盛也。至此而雪盛矣。

鶡鴠不鳴。《禽經》曰﹕鶡﹐毅鳥也。似雉而大﹐有毛角﹐鬭死方休﹐古人取爲勇士﹐冠名可知矣﹐《漢書音義》亦然。《埤雅》云﹕黃黑色﹐故名爲鶡。據此﹐本陽鳥﹐感六陰之極不鳴矣。若郭璞《方言》﹕似雞﹐冬無毛﹐晝夜鳴﹐卽寒號虫。陳澔與方氏亦曰求旦之鳥﹐皆非也。夜旣鳴﹐何爲不鳴耶﹖《丹鉛余錄》作鴈﹐亦恐不然。《淮南子》作鳱鴠﹐《詩》注作渴旦。

虎始交。虎﹐猛獸。故《本艸》曰能避惡魅﹐今感微陽气﹐益甚也﹐故相與而交。

荔挺出。荔﹐《本艸》謂之蠡﹐實卽馬薤也。鄭康成﹑蔡邕﹑髙誘皆云馬薤﹐況《說文》云﹕荔似蒲而小﹐根可爲刷﹐與《本艸》同。但陳澔注爲香艸﹐附和者卽以爲零陵香﹐殊不知零陵香自生於三月也。

○冬至

冬至﹐十一月中。終藏之气至此而極也。

蚯蚓結。六陰寒極之時﹐蚯蚓交相結而如繩也。

麋角解。說見鹿角解下。

水泉動。水者﹐天一之陽所生﹐陽生而動﹐今一陽初生故云耳。

○小寒

小寒﹐十二月節。月初寒尙小﹐故云。月半則大矣。

鴈北鄕【去聲】。鄕﹐向導之義。二陽之候﹐鴈將避熱而回﹐今則鄕北飛之﹐至立春後皆歸矣﹐禽鳥得气之先故也。

鵲始巢。喜鵲也﹐鵲巢之門每向太歲﹐冬至天元之始﹐至後二陽已得來年之節气﹐鵲遂可爲巢﹐知所向也。

雉雊【音姤】。雉﹐文明之禽﹐陽鳥也﹔雊﹐雌雄之同鳴也﹐感於陽而後有聲。

○大寒

大寒﹐十二月中。解見前。

雞乳。育也﹐馬氏曰﹕雞木畜﹐麗於陽而有形﹐故乳在立春節也。

徵鳥厲疾。徵﹐伐也﹔殺伐之鳥﹐乃鷹隼之屬﹔至此而猛厲迅疾也。

水澤腹堅。陳氏曰﹕冰之初凝﹐水面而已﹐至此則徹﹐上下皆凝。故云腹堅。腹﹐猶內也。

月令七十二候集解

附錄﹕

月令七十二候集解一卷﹝通行本﹞

舊本題元吳澄撰。其書以七十二候分屬於二十四气﹐各訓釋其所以然。考《禮記月令》本無七十二候之說﹐《逸周書時訓解》乃以五日爲一候﹐澄作《禮記纂言》亦引《唐月令》分著五日一候之義﹐然不聞更有此書。其說以經文所記多指北方﹐非南方之所習見﹐乃博考《說文》《埤雅》諸書﹐兼訪之於農牧﹐著爲此編。然考證名物﹐罕所發明。又﹐旣以螻蟈爲土狗﹐又載鼯鼠五技之說﹐自相矛盾。旣以虹爲日映雨气﹐又引虹首如驢之說﹐兼采雜書﹐亦乖解經之法﹐疑托名也。﹝四庫全書總目經部禮類存目﹞

