

欽定四庫全書

三略直解卷上

明劉寅撰

三者上中下三卷也略者謀略也世以爲黃石公書授張子房於圯橋者也按漢書藝文志云張良韓信序次兵法凢百八十二家刪取要用定著三十五家並不言有三略者漢成帝時任宏論次兵書分權謀形勢陰陽技巧四種共五十三家而三略亦不載焉史稱張良少匿下邳與父老遇於圯橋出書一編曰讀此則爲王者師遂去旦日視之乃太公兵法也通鑑綱目亦曰張良與沛公遇於畱良數以太公兵法說沛公沛公喜常用其防良爲他人言輙不省良曰沛公殆天授遂不去正義曰七錄云太公兵法一帙三卷唐李靖亦云張良所學太公六韜三略是也然則三略本太公書而黃石公或推演之以授子房所以兵家者流至今因以爲黃石公書也宋張商英又云素書乃黃石公所授子房者也世人多以三略爲是蓋傳之者誤耳素書者晉亂有盜發子房塜於枕中獲之上有祕戒不許傳於不神不聖之人又摘取書中數語以證子房之事且曰自漢以來章句文辭之學熾而知道之士極少如諸葛亮王猛房喬裴度等𨿽號爲一時賢相至於先天大道曽未知其髣髴此書所以不傳於不道不神不聖不賢之人也今觀素書原始章首論道徳仁義禮俱本三略下卷中文因而推廣之耳下文賢人君子明於盛衰之道通乎成敗之數審乎理亂之勢達乎去就之理故潛居抱道以待其時若時至而行則能極人臣之位得機而動則能成絕代之功是以其道足髙而名於後世及能有其有者安貪人之有者殘捨己以教人者逆正己以化人者順皆三略全文而少變之耳其後五章赤是雜取古書中語而更換字樣聨屬之非秦漢以前古書況商英之言多涉虛無觀其曰離有離無之謂道非有非無之謂神有而無之之謂聖無而有之之謂賢又曰老子言其體故云禮者忠信之薄而亂之首黃石公言其用故云道徳仁義禮不可無一焉此其深於斯道者之言也素書果出於子房塜中而隋唐以來名儒碩士何故無一言及之恐是後人依仿而爲之者所以宋先正程朱輩俱不暇論也今亦未敢必以爲然姑明其大槪系於三略直解下以俟知者焉

夫主將之法務攬英雄之心賞祿有功通誌於眾故與眾同好靡不成與眾同惡靡不傾治國安家得人也亡國破家失人也含气之類鹹願得其志

夫爲主將之法務延攬英雄之心厚賞祿其有功之人通上下之志於眾故與眾人同爲美事靡有不成者與眾人同作惡事靡有不傾者治國安家得賢智之人而用之也亡國破家失賢智之人而不用也故含气有生之類皆願得遂其所志或曰好惡皆去聲未知是否

軍防曰柔能制剛弱能制彊柔者徳也剛者賊也弱者人之所助彊者人之所攻

防者驗也言將來之驗也其書有曰柔者能制其剛弱者能制其彊夫柔者非柔懦而不立也示之柔以制其剛也弱者非怯弱而不振也示之弱以制其彊也如漢文帝以柔而制趙佗孫臏以弱而制龎防之類是也柔者徳也謂柔嘉維則爲徳若柔而過中又非徳也剛者賊也謂剛愎不仁爲賊若剛而得中又非賊也弱而有徳者眾人之所助援故古人有濟弱扶傾者所以弱者人多助也若弱而無徳誰肯助之彊而不仁者眾人之所攻擊古人有禁暴救亂者所以彊者人多攻也若彊而仁孰肯攻之今本柔能制下皆欠剛弱能制四字悉依舊本增之

柔有所設剛有所施弱有所用彊有所加兼此四者而制其宜

柔有所設不妄設也剛有所施不妄施也弱有所用不妄用也彊有所加不妄加也兼此剛柔彊弱四者制其宜而行之上文言剛者賊也彊者人之所攻戒人之過於剛與彊也此言剛有所施彊有所加勉人剛彊而適其宜也始如處女柔有所設也後如脫剛有所施也令軍減竈弱有所用也萬弩齊發彊有所加也但要制其宜而行之耳今本彊有下無所字亦依舊本正之

端末未見人莫能知天地神明與物推移變動無常因敵轉化不爲事先動而輙隨故能圖制無疆扶成天威康正八極宻定九夷知此謀者爲帝王師

大凢天下之事端倪本末未曽顯見人莫得而知也天地之神明卽所謂二气之良能也天之道春而夏夏而秋秋而冬冬而復春矣地之道生而長長而收收而藏藏而復生矣興亡盛衰榮枯代謝是與物推移者也故爲將者或奇或正變動無常因敵之彊弱虛實而轉化焉不爲事先謂不先人而首事也人動而我輙隨而應之故能謀制無疆而扶成天威康正乎八極宻定乎九夷知此謀者眞可爲帝王之師此子房所以佐漢髙滅秦項定四海爲帝王者師也八極者四方四維之盡處也九夷者畎夷於夷方夷黃夷白夷赤夷元夷風夷陽夷是也

故曰莫不貪彊鮮能守微若能守微乃保其生

故曰人人莫不貪求其彊少有能持其機微者若能持守幾微則知足知止乃能明哲而保其生也此子房所以不擇齊三萬戶而願封於畱全身遠害而托以從赤松子遊而去也

聖人存之以應事機舒之彌四海捲之不盈杯居之不以室宅守之不以城郭藏之胸臆而敵國服

聖人存之方寸以應酬事機舒而放之則彌滿乎四海捲而收之則不盈乎一杯卽中庸集注所謂放之則彌六合卷之則退藏於宻是也今本皆作坯字誤也居之不用室宅守之不用城郭言道體在乎心是以心居之以一守之所以不用屋宅與城郭也心在胸臆而爲身之主妙眾理而宰萬物故曰藏之胸臆而天下服此子房所以運籌帷幄之中決勝千里之外也

軍防曰能柔能剛其國彌光能弱能彊其國彌彰純柔純弱其國必削純剛純彊其國必亡

軍防有曰爲主將者能柔能剛則其國愈益光顯如文王囚於羑里之庫其臣南宮適散宜生求美女善馬獻紂而出之是能柔也伐崇伐宻一怒而安天下是能剛也如日月之照臨光於四方顯於西土其國豈不光乎爲主將者能弱能彊則其國愈益彰明如齊威王使孫臏田忌救趙臏使齊軍入魏地爲十萬竈明日爲五萬竈又明日爲三萬竈是能弱也候至馬陵萬弩齊發是能彊也進敗魏軍虜太子申威震海內其國豈不彰乎若爲主將者純用柔純用弱則其國必然衰削如韓魏或獻地或請朝求媚於秦以幸一日之安是純柔純弱也卒致宗社傾危其國豈不削乎爲主將者純用剛純用彊則其國必然喪亡如項羽破章邯殺子嬰圍漢王於滎陽敗漢兵於渭水後至陰陵不肯渡江而東是純剛純彊也八千兵散至以自刎其國豈不亡乎今本純柔純弱下皆無其國必削四字亦依舊本增之

夫爲國之道恃賢與民信賢如腹心使民如四肢則防無遺

夫治國之道倚恃賢士與眾民聽信賢人之言如自己之腹心役使眾民如自己之四肢則其防無遺失也

所適如肢體相隨骨節相救天道自然其巧無間凢有所往如四肢與身體相隨從骨節相救防此天道之自然其巧無間隙也

軍國之要察眾心施百務

軍國之要道審察眾心而施設百務百務者言事務之多也今本作施肯務亦依舊本正之

危者安之懼者歡之叛者還之寃者原之

危殆者則扶而安之畏懼者則諭而歡之叛去者則致而還之寃抑者則宥而原之

訴者察之卑者貴之彊者抑之敵者殘之

來訴者則審而察之卑微者則尊而貴之彊梁者則禁而抑之敵我者則殘而滅之

貪者丰之欲者使之畏者隠之謀者近之

性貪者則丰而富之願欲者則順而使之有畏者隠之使勿出有謀者近之使籌畫

讒者覆之毀者復之反者廢之橫者挫之

讒佞者則傾而覆之敵毀辱我者則令人復之有不當復者姑忍之以伺其便耳反滅者則廢滅其身與家上言叛者還之是謀背本國而往他國者若能還之古人猶赦之也此言反者廢之是反逆不道謀危社稷者故當廢而滅之也暴橫者則挫其威使不復橫也

滿者損之歸者招之服者活之降者脫之

志盈滿者則減損之欲歸順者則招來之已服從者則全活之願降附者則解脫之

獲固守之獲阨塞之獲難屯之獲城割之獲地裂之獲財散之

得堅固之處則守之得險阨之處則塞之得艱危之處則屯之得城池則割以與人得土地則裂以封人得財貨則散以濟人

敵動伺之敵近備之敵彊下之敵佚去之敵陵待之敵暴綏之敵悖義之敵睦攜之

敵人將動吾則伺其便敵人相持地近吾當修其備敵人勢力盛彊吾當以卑下驕之敵人之力閒佚吾當逺而去之敵人之勢憑陵吾當待其衰敵人之气剛暴吾當安其眾或曰綏當作需亦待之也敵人狂悖吾以義服之敵人親睦吾與攜待之

順舉挫之因勢破之放言過之四网羅之

吾順人心而舉事則能挫敵之威吾因敵虛實之勢而出奇則能破其眾聞放浪之言則過謫之恐惑眾也招延賢士當張四网而羅取之欲致其用也

得而勿有居而勿守拔而勿久立而勿取

得人財則當散勿以爲已有取人之所居勿安於所守拔人之城當以速勿用久敵已立君而主社稷勿用攻而取如齊人已立法章爲王而拒燕欲取之而不能後至於敗是也

爲者則已有者則士焉知利之所在彼爲諸侯已爲天子使城自保令士自處

此節疑有闕文誤字或曰爲國政者在自己有成功者在眾士何以知利之所在彼爲諸侯之職已爲天子之任使天下之城自保守令天下之士自處置言在上不能任賢守城而權出於眾也未知是否

世能祖祖鮮能下下祖祖爲親下下爲君

世之人君能以尊祖之禮祀其祖少有能以撫下之道字其下者以尊祖之禮祀其祖是爲親也以撫下之禮字其下是爲君也

下下者務耕桑不奪其時薄稅斂不匱其財罕徭役不使其勞則國富而家娯然後選士以司牧之

下下者務耕田蠶桑不侵奪其耕作之時月輕薄稅斂不匱竭其日用之財貨罕少徭役不使令民力之勞困如此則國富足而家娯樂然後選用賢士以司牧之蕭何曰養民以致賢人胡氏曰天之立君以爲民也君之求臣以行保民之政也臣之事君以行養民之術也故世主無養民之心則天下之賢人君子不爲之用而上之所得者莫非殘民害物之人是以民心日離君勢日孤亡秦之轍可以鑑矣蕭何有見乎此而髙祖聞言卽悟漢業之興不亦宜哉三略先言養民之法而後云選士亦此義歟

夫所謂士者英雄也故曰羅其英雄則敵國窮

夫所謂士者英雄是也故曰网羅其英雄而用之則敵國窮困言國無英雄爲之謀畫經理則百職皆廢而困窮矣猶孟子所謂不信仁賢則國空虛之義

英雄者國之幹庶民者國之本得其幹收其本則政行而無怨

英雄者國家之幹蔽庶民者國家之根本得其幹蔽收其根本則政化行而人無怨幹築墻兩旁木以制板者左傳僖公十年有曰禮者國之幹也又木之正出者爲幹

夫用兵之要在崇禮而重祿禮崇則智士至祿重則義士輕死故祿賢不愛財賞功不逾時則下力並敵國削夫用兵之要道在崇其禮節而重其祿秩禮節崇則有智之士至如昭王師事郭隗而致樂毅之至是也祿秩重則有義之士輕視其死如公子光以專諸之子爲卿而得專設諸之死是也故以祿養賢者不愛惜其財賞賚有功者不逾過其時則下之力並而所敵之國削而敗

夫用人之道尊以爵贍以財則士自來接以禮勵以義則士死之

夫任用人才之道尊之以爵贍之以財則賢士自來接之以禮勵之以義則義士爲我死之

夫將帥者必與士卒同滋味而共安危敵乃可加故兵有全勝敵有全因

夫爲將帥者必與士卒同食滋味而共處安危然後士卒感激奮發而敵乃可加因字未詳或曰當作湮言吾兵有全勝則敵有全湮者未知是否

昔者良將之用兵有饋簞醪者使投諸河與士卒同流而飲夫一簞之醪不能味一河之水而三軍之士思爲致死者以滋味之及已也

昔者良將之用兵有人饋獻簞醪者簞竹器漆之可盛酒河北方流水之通名是時三軍皆渴一簞之酒不足飲之故使投之河與士卒同流而共飲三軍之士思爲致死者以滋味之能及已而將不獨飲也按此是勾踐事豈黃石公引之而增廣其說歟或勾踐之前別有以醪投諸河而飲三軍者歟

軍防曰軍井未達將不言渴軍幕未辦將不言倦軍竈未炊將不言饑冬不服裘夏不操扇雨不張蓋是謂將禮

軍防有曰軍井鑿而未通將不先言渴以求飲軍幕施而未完將不先言倦以求息軍竈設而未炊將不先言饑以求食冬𨿽寒而不敢服裘蓋欲與士卒同其寒也夏𨿽熱而不敢操扇蓋欲與士卒共其熱也雨𨿽濕而不敢張蓋蓋欲與士卒共其濕也是謂爲將之禮

與之安與之危故其眾可合而不可離可用而不可疲以其恩素蓄謀素合也故曰蓄恩不倦以一取萬與之同其安與之同其危故其眾人之心可合而不可離眾人之力可用而不可疲蓋以其恩惠數蓄而謀計素合也故古人有言蓄恩惠而不倦怠以吾一而取人之萬也非謂一人而可取萬人蓋此一人之恩蓄之不倦而萬人自歸之也

軍防曰將之所以爲威者號令也戰之所以全勝者軍政也士之所以輕戰者用命也故將無還令賞罰必信如天如地乃可使人士卒用命乃可越境

軍防有曰將帥之所以爲威者號令之嚴也戰鬭之所以全勝者軍政之明也士卒之所以輕戰者用將之命也故將無還反之令罰欲必而賞欲信也如天之春夏秋冬不失其期如地之生長收藏不失其時乃可以使人士卒聽用將命乃可以越人之境

夫統軍持勢者將也制勝敗敵者眾也故亂將不可使保軍乖眾不可使伐人攻城不可拔圖邑則不廢二者無功則士力疲敝士力疲敝則將孤眾悖以守則不固以戰則奔北是謂老兵

夫總統三軍握持兵勢者大將之權也制伐之勝以敗敵者眾人之力也故自亂之將不可使保防三軍乖錯之眾不可使攻伐敵人以亂將馭乖眾攻城則不可拔圍邑則不可廢二者旣無功則士卒之力皆疲敝士民疲敝則將孤於上眾悖於下以之而守則不固以之而戰則奔北此謂之老兵春秋傳以師曲爲老是也

兵老則將威不行將無威則士卒輕刑士卒輕刑則軍失伍軍失伍則士卒逃亡士卒逃亡則敵乘利敵乘利則軍必喪

兵老則將之威令不行於下將無威令則士卒輕上之刑而不畏懼士卒旣輕刑則軍必失行伍而不整軍旣失伍則士卒必逃亡者多士卒旣逃亡則敵人必乘利而動敵人旣乘利則吾軍必至於喪敗

軍防曰良將之統軍也恕己而治人推惠施恩士力日新戰如風發攻如河決故其眾可望而不可當可下而不可勝以身先人故其兵爲天下雄

軍防有曰良將之統禦三軍也以恕己之心而治人推己及物爲恕是推愛己之心以愛人所以推惠施恩而士力日新也戰鬭如風發之迅疾攻擊如河決之猛烈故其眾但可望而不可當可下人而不可勝我也將能以身先人故其兵爲天下之雄焉

軍防曰軍以賞爲表以罰爲裏賞罰明則將威行官人得則士卒服所任賢則敵國畏

軍防有曰行軍以賞爲之表以罰爲之裏賞罰嚴明則將之威令行授官任人得其道則士卒服所任用者皆賢而有徳則敵畏

軍防曰賢者所適其前無敵故士可下而不可驕將可樂而不可憂謀可深而不可疑

軍防有曰賢者所往其前無人可敵如樂毅之往齊齊誰能與之敵哉故士可以禮下之而不可以驕將可樂之而不可使憂如燕昭之於樂毅能下而樂之此齊所以敗而燕所以勝也至燕惠王則驕而憂之此毅所以去而燕所以敗也爲謀可深而不可疑謀疑則事不成矣

士驕則下不順將憂則內外不相信謀疑則敵國奮以此攻伐則致亂

待士而驕則在下之人不順士民之望也故驕其士則下之人亦不順矣將而使之憂則內外不相信君治內將治外故將有憂心則內外不相信矣憂者憂其讒佞之譖已也主將之謀疑而不定則敵國必奮而勝我矣以此攻伐敵人則自致其亂

夫將者國之命也將能制勝則國家安定

夫將者國家之司命也將能制勝於敵則國家自然定矣

軍防曰將能淸能淨能平能整能受諫能聽訟能納人能采言能知國俗能圖山川能表險難能制軍權軍防有曰將要能淸淸則不可幹以私要能靜靜則不可欺以詐要能平平則處心均而人自順要能整整則能率下而士不亂要能受諫受諫則眾善進而無遺謀要能納人納人則眾賢集而無遺才要能采言人之言有是有非是者采而聽之無稽者則不聽也要能知敵國之風俗敵國風俗各有所尙知其所尙則隨其俗而爲之備要能圖山川之形勢山川形勢各有逺近險易之不同圖其形勢則知地利而易爲戰守之機要能表白其險難之處險難之處能表白之則無應變之失要能制三軍之權三軍之權將之所以禦下威敵者也茍能制之則三軍服威士卒用命戰無彊敵攻無堅陣矣

故曰仁賢之智聖明之慮負薪之言廊廟之語興衰之事將所宜聞將者能思士如渴則防從焉

故曰仁賢之智略聖明之謀慮及負薪之言廊廟之語前代興衰之事將所宜聞也將能思士如渴之欲飲則防無不從焉

夫將拒諫則英雄散防不從則謀士叛善惡同則功臣倦專己則下歸咎自伐則下少功信讒則眾離心貪財則姦不禁內顧則士卒淫

夫將者拒絕諫諍則英雄皆離散夫人之籌防不能聽從則知謀之士皆叛去矣善者當賞惡者當罰善惡不分而雷同視之則功臣皆倦怠而不爲用矣專任私智則下皆歸咎於上矣自伐其善則下之人少有成功矣聽信讒言則士眾皆離心矣貪取財貨則姦邪之人不可禁矣有內顧之心則士卒皆好淫矣

將有一則眾不服有二則軍無式有三則下奔北有四則禍及國

已上八事之中將或有一事則眾心不服矣有二事則軍無法式矣有三事則下奔北矣有四事則禍及於國矣若八事俱全則身死家殘國亦破滅其任將者可不愼歟

軍防曰將謀欲宻士眾欲一攻敵欲疾將謀宻則姦心閉士眾一則軍心結攻敵疾則備不及設軍有此三者則計不奪

軍防有曰將之謀計欲祕宻而不泄士眾之心欲專一而不散攻擊敵人欲疾速而不遲將之謀宻則姦宄之心閉而不得張矣閉音鼈閉也今本作閒非書皆押韻故下云士眾專一則軍心固結攻敵疾速則防備之具不及施設行軍而有此三者則計不爲人所奪矣

將謀泄則軍無勢外闚內則禍不制財入營則眾姦防將有此三者軍必敗

將之計謀泄則軍無威勢矣外人得以闚視吾內則禍患不可得而制矣財貨入營則眾姦皆防聚矣爲將而有此三者則軍必敗亡矣

將無慮則謀士去將無勇則士卒恐將妄動則軍不重將遷怒則一軍懼

將無逺慮則智謀之士亦去矣將無才勇則士卒亦有畏恐之心矣將妄亂而動則軍亦不持重矣將遷移忿怒則一軍皆懼矣

軍防曰慮也勇也將之所重動也怒也將之所用此四者將之明誡也

軍防有曰慮也勇也將之所宜重者動也怒也將之所宜用者言慮與勇不可無而動不可妄怒不可遷也此四者爲將之明誡不可不察也

軍防曰軍無財士不來軍無賞士不往

軍防有曰軍中無財則士卒不來軍中無賞則士卒不往上言財入營則眾姦防乃爲將貪求私取之財也此言軍無財士不來乃爲國積聚公用之財也

軍防曰香餌之下必有死魚重賞之下必有勇夫軍防有曰釣者香餌之下必有死魚國家重賞之下必有勇夫

故禮者士之所歸賞者士之所死招其所歸示其所死則所求者至

故禮者士之所願歸賞者士之所輕死招其士之所歸示其士之所死則所求者皆至矣

故禮而後悔者士不止賞而後悔者士不使禮賞不倦則士爭死

故以禮待人而後有悔者士不肯止矣舊本作往止用韻今從之以賞與人而後有悔者士不爲之使矣禮與賞用之不倦則士爭爲之死矣

軍防曰興師之國務先隆恩攻取之國務先養民以寡勝眾者恩也以弱勝彊者民也

軍防有曰欲將興師之國務先隆勝其恩謀欲攻取之國務先撫養其民以寡少而勝眾者恩使之也以怯弱而勝彊者民助之也

故良將之養士不易於身故能使三軍如一心則其勝可全

故良將之養士如養自己之身而不可少攺易也能養士如此故能使三軍如一人之心則其勝可全得也

軍防曰用軍之要必先察敵情視其倉庫度其糧食卜其彊弱察其天地伺其空隙

軍防有曰用兵之要道必先審察敵人之情視其倉庫之有無度其糧食之多少卜其勢力之彊弱察其天時地利之得失伺其敵人之空隙

故國有軍旅之難而運糧者虛也民菜色者窮也千里饋糧士有饑色樵蘇後爨師不宿飽

故國家無軍旅之難而輸運糧食者知其內虛也民有菜色者知其國之貧窮也千里饋送糧食者則士有饑餒之色樵蘇後炊爨而食師無隔宿之飽采薪曰樵刈艸曰蘇

夫運糧千里無一年之食二百里無二年之食三百里無三年之食是謂國虛國虛則民貧民貧則上下不親敵攻其外民盜其內是謂必潰

夫運糧千里則國無一年之食運糧二百里則國無二年之食運糧三百里則國無三年之食上旣云千里恐百字皆千字之誤也無糧食是國內空虛國內空虛則民亦貧餒民旣貧餒則上下不相親敵人或攻之於外民貧而盜之於內是謂必潰之國也

軍防曰上行虐則下急刻賦重斂數刑罰無極民相殘賊是謂亡國

軍防有曰上行暴虐則下之人皆急迫苛刻賦於民者重斂於民者數刑罰之用無有窮極則民相殘相賊是謂將亡之國此一節言煩刑重斂之禍

軍防曰內貪外防詐譽取名竊公爲恩令上下昏飾躬正顏以獲髙官是謂盜端

軍防有曰內務貪求外似防潔詐爲虛譽以取美名盜竊公室以爲私恩致令上下皆昏暗而耳目如無所見聞務飾躬而正顏以獲取國之髙官重爵是謂起盜之端也此一節言詐欺私蔽之禍

軍防曰羣吏朋黨各進所親招舉姦枉抑挫仁賢背公立私同位相訕是謂亂源

軍防有曰軍吏相爲朋黨各進其所親愛之人招延舉薦者皆姦邪矯枉之徒抑止挫辱者皆仁徳賢能之士背棄公道樹立私恩𨿽在同位亦相訕謗是謂生亂之源也此一節言羣小朋黨之禍

軍防曰彊宗聚姦無位而尊威無不震葛藟相連種徳立恩奪在位權侵侮下民國內嘩諠臣蔽不言是謂亂根

軍防有曰彊大之宗相聚爲姦無有爵位妄自尊大擅立威勢而人無不震懼依恃朋姦如葛藟之相連系葛藟皆艸名蔓生者也種植小惠樹立私恩攘奪有位之權侵侮在下之民使國內之人嘩諠不止爲大臣者蔽而不言是謂生亂之根也此一節言彊宗擅權之禍

軍防曰世世作姦侵盜縣官進退求便委曲弄文以危其君是謂國姦

軍防有曰世世蹈襲作爲姦惡侵欺盜竊於宰邑之官或進或退求取便利於己委曲弄其文法以危殆在上之君是謂一國之姦人也此一節言世族姦欺之禍

軍防曰吏多民寡尊卑相若彊弱相虞莫適禁禦延及君子國受其害

軍防有曰爲吏者多爲民者少尊卑相若言人無尊卑也彊弱相虞言以彊淩弱也在上者莫適禁止禦防之患延及於君子而國家亦受其害矣此一節言法令不行之禍

軍防曰善善不進惡惡不退賢者隠蔽不肖在位國受其害

軍防有曰善其善不能進而用之惡其惡不能退而逺之賢者隠蔽不用不肖者任之在位而國亦受其害矣此一節言不能進善退惡之禍

軍防曰枝葉彊大比周居勢卑賤淩貴久而益大上不忍廢國受其敗

軍防有曰根本弱而枝葉彊大黨比周徧居於勢要之地卑賤之人得以欺陵尊貴之人久而益大爲上者不忍廢之而國亦受其敗矣此一節言本弱末彊之禍

軍防曰佞臣在上一軍皆訟引威自與動違於眾無進無退茍然取容專任自己舉措伐功誹謗盛徳誣述庸庸無善無惡皆與己同稽畱行事命令不通造作苛政變古易常若用佞人必受禍殃

軍防有曰諛佞之臣在上一軍之人皆訟彼乃牽引威勢自許其能動作則違於眾無進無退言不知進退而茍合取容於上專任自己之智一舉一措誇伐功能誹謗盛徳之士誣述有功之人庸功也禮曰保庸安有功也又曰勞也一說虛妄稱述庸下之人謂盛徳之士反誹謗之庸下之人反稱述之所謂無善無惡皆欲與己合也稽畱行事謂臨事不謹也命令不通謂阻格君命也造作苛刻之政變亂古道攺易常法爲君者好用諛佞之人必受禍害殃咎也此一節言佞臣用事之禍

軍防曰姦雄相稱障蔽主明毀譽並興壅塞主聰各阿所私令主失忠

軍防有曰姦雄之人互相稱譽障蔽人主之明毀譽相並而興壅塞人主之聰毀者讒人之短譽者稱人之美此姦雄之人善者反毀之不善者反譽之所以壅塞人主之聰明使不能分別善惡而用捨之也人主旣不能分別善惡故姦雄各阿比其所私令人主失其忠臣而不見用也此一節言姦雄蔽主之禍

故主察異言乃覩其萌主聘儒賢姦雄乃遁主任舊齒萬事乃理主聘巖穴士乃得實謀及負薪功乃可述不失人心徳乃洋溢

故人主能審察異言乃能覩其事之將萌者矣人主能聘用儒士賢才姦雄者皆逺遁而不敢出矣人主能用故舊耆徳之士則萬事皆得其理矣人主能聘用巖穴隠逸則士乃得其實矣得其實言非徒取其名也人主謀及負薪微賤之人則功業可述矣人主下不失眾人之心則徳洋溢於四海矣上文凢十引軍防言不能用賢之禍故末以此六事結之蓋欲人主行此六事而免彼十禍也其丁寧之意深矣

三略直解卷上

欽定四庫全書

三略直解卷中

明劉寅撰

中略

夫三皇無言而化流四海故天下無所歸功

夫上古之世三皇爲君無言而化流四海故天下之人無所歸功三皇者伏羲神農軒轅也此時風气方開太朴未散其民易治故人君無用多言而化自行也

帝者體天則地有言有令而天下太平君臣讓功四海化行百姓不知其所以然故使臣不待禮賞有功美而無害

帝者體天之道法地之理有言有令施於兆民而致天下太平君臣相讓其功而教化行乎四海百姓亦不知其所以然所謂其民皡皡而不知爲之者故使臣不待禮賞有功盡美而無害帝五帝少昊顓頊髙辛唐堯虞舜也言令讓功之事載在典籍皆可考焉言出於口者也令施於竹帛者也

王者制人以道降心服志設矩備衰四海防同王職不廢𨿽甲兵之備而無鬭戰之患君無疑於臣臣無疑於主國定主安臣以義退亦能美而無害

王者制人以道道謂父子君臣夫婦長幼朋友之道制者制爲禮節等級使上下不亂如此則能降人之心服人之志又設立規矩法度以備衰世使四海諸侯皆來防同而王職不廢也矩法度之器所以爲方者也眾見曰防殷見曰同𨿽甲兵備具而無鬭戰之患爲君者無疑於臣爲臣者無疑於君國家人主皆安定而臣告老致仕以義而退亦能盡美而無害王三王夏禹商湯周之文武也君臣無所相疑如禹之於伯益湯之於伊尹文武之於周召太公同心一徳豈有所疑哉

霸者制士以權結士以信使士以賞信衰則士疏賞虧則士不用命

霸者制士用權道結士用信實使士用賞賜若上之信衰則士亦疏上之賞虧則士亦不肯用命霸若以太公之時論之卽夏昆吾商大彭豕韋之類爲是若以黃石公之時言之則齊桓晉文之類爲是

軍勢曰出軍行師將在自專進退內禦則功難成軍勢論兵家之形勢也其書有曰凢出軍行師爲將者在自専其任若進若退而君自內禦之則功勲難得而成矣

軍勢曰使智使勇使貪使愚智者樂立其功勇者好行其志貪者邀趨其利愚者不顧其死因其至情而用之此軍之微權也

軍勢有曰爲主將者當使有智謀之士使有勇敢之士使貪財之人使愚昧之人有智謀之士喜樂建立其功有勇敢之士好愛行其所志貪財之人專務邀趨貨利愚昧之人進戰不顧其死能因其至情而用之此行軍之微權也微權權之微妙者也

軍勢曰無使辯士談說敵美爲其惑眾無使仁者主財爲其多施而附於下

軍勢有曰無使辯給之士談說敵國之美爲其惑亂於眾無使仁者主掌財用爲其多惠施而親附於下

軍勢曰禁巫祝不得爲吏士卜問軍之吉防

軍勢有曰禁止巫祝之人不得與吏士卜問軍中之吉防亦恐其惑眾也

軍勢曰使義士不以財故義者不爲不仁者死智者不爲闇主謀

軍勢有曰使有義之士當以禮不以財故有義之士不爲不仁者效死言不仁者不能使人以禮𨿽有財義士亦不爲之死有智之士不爲昏闇之主謀言闇主不能使人以禮𨿽有財智士亦不與之謀也

主不可以無徳無徳則臣叛不可以無威無威則失權人主治國不可以無徳無徳則臣下皆離叛臨民不可以無威無威則失人主之權行道而有得於心謂之徳有威而可畏謂之威徳以附之威以臨之無徳無威則無以治國而君臨兆民矣

臣不可以無徳無徳則無以事君不可以無威無威則國弱威多則身蹶

臣不可以無徳無徳則無以事奉人君臣不可以無威無威則國勢衰弱夫人臣之威當行於敵國施於士眾則國勢盛彊若威多震主則身反顚蹶矣

故聖王禦世觀盛衰度得失而爲之制故諸侯二師方伯三師天子六師世亂則叛逆生王澤竭則盟誓相誅伐

故聖王禦世觀望气化之盛衰量度人事之得失而爲之法制故諸侯之國二師二師二軍也方伯之國三師三師三軍也天子之國六師六師六軍也此師字與六師移之之義同非五旅爲師萬二千五百人耳世亂是無聖王在上則叛逆之人生王澤竭是禦世之道衰則諸侯盟誓以相徵伐

徳同勢敵無以相傾乃攬英雄之心與眾同好惡然後加之以權變故非計防無以決嫌定疑非譎奇無以破姦息冦非陰計無以成功

徳與之同勢與之敵無得以相傾乃延攬英雄之心與士眾同好同惡然後加之以權變之術故非籌防無以決嫌而定疑如薛公之防英布於謹之防蕭繹是也非譎奇無以破姦而息冦譎奇謂謀之譎詐奇異者如陳平六出奇計之類是也非陰宻之計無以成就事功陰計謂謀之祕宻者機事不宻則害成故陰計可以成功也

聖人體天賢人法地智者師古

上古聖人體天而行天道無爲而成化聖人無爲而成治賢人法地而行地道有爲方成生長之功賢人亦有爲方成安民之治若春不種地何以生夏不耘地何以長是以必待有爲而成功也賢人非聖人比也安能以無爲而成治哉智者必師古人書曰事不師古匪說攸聞詩曰古訓是式蓋法古而行惟智者能之

是故三略爲衰世作上略設禮賞別姦雄著成敗中略差徳行審權變下略陳道徳察安危明賊賢之咎是故三略之書爲衰世而作也上略一卷陳說禮賞之事區別姦雄之人著顯成敗之迹中略一卷差別徳行審度權變下略一卷敷陳道徳審察安危明賊臣與賢士之殃咎按此節以下至中卷末疑是黃石公推演之言學者詳之

故人主深曉上略則能任賢擒敵深曉中略則能禦將綂眾深曉下略則能明盛衰之源審治國之紀

故人主深曉上略則能任賢用人擒取敵將上略設禮賞所以能任賢也著成敗所以能擒敵也人主深曉中略則能禦治將帥綂屬士眾中略差徳行審權變所以能禦將綂眾也人主深曉下略則能明辧盛衰之根審察治國之綱紀下略陳道徳察安危明賊賢之咎所以能明盛衰之源審治國之紀也

人臣深曉中略則能全功保身

人臣深曉中略則能全功而保身中略審權變人臣知權變之道所以能全功保身也不言上略下略者但論人臣全功保身之事也

夫髙鳥死良弓藏敵國滅謀臣亡亡者非喪其身也謂奪其威廢其權也

夫髙鳥之死則良弓藏之於府庫敵國旣破滅則謀臣皆亡去亡者非喪亡其身也謂人君奪其威廢其權不令總兵柄也此下又言人主保全功臣之道

封之於朝極人臣之位以顯其功中州善國以富其家美色珍玩以悅其心

封之於朝使極人臣之位以彰顯其功與之中州善國使納貢賦以富其家賜之美女珍玩以娯悅其心此漢光武宋太祖保全功臣之術非上古聖帝明王所以保全功臣之道

夫人眾一合而不可卒離權威一與而不可卒移還師罷軍存亡之階故弱之以位奪之以國是謂霸者之略故霸者之作其論駁也

夫人眾一合而不可倉卒以離之權威一與而不可倉卒以移之還師罷軍之日存亡之階梯也故弱之以位不使執大權奪之以國不使居要地此謂霸者之謀略故霸者之作其論駁雜也弱之以位奪之以國此漢髙所以僞遊雲夢擒楚王信奪其國而降封爲淮陰侯也論者以爲漢雜霸道於此亦可見矣

存社稷羅英雄者中略之勢也故勢主祕焉

存守社稷搜羅英雄者乃中略之權勢也故權勢之主祕宻而不肯泄焉

三略直解卷中

欽定四庫全書

三略直解卷下

明劉寅撰

下略

夫能扶天下之危者則據天下之安能除天下之憂者則享天下之樂能救天下之禍者則獲天下之福夫人能扶持天下眾人之危者則據天下之安能除去天下眾人之憂者則享天下之樂能救天下眾人之禍者則獲天下之福

故澤及於民則賢人歸之澤及昆虫則聖人歸之賢人所歸則其國彊聖人所歸則六合同

故徳澤及於人民則賢人來歸之徳澤及於昆虫則聖人來歸之賢人之所歸則其國盛彊聖人之所歸則六合和同六合天地四方也

求賢以徳致聖以道賢去則國微聖去則國乖微者危之階乖者亡之徵

人君求賢當以徳致聖當以道徳不盛則賢不至道不隆則聖不歸人君欲求賢致聖而不修道徳亦安能致之來哉賢人若去則國家衰微聖人若去則國家乖舛微者危殆之階梯乖者亡滅之徵兆如穆生去而楚危微子去而殷亡是也

賢人之政降人以體聖人之政降人以心體降可以圖始心降可以保終降體以禮降心以樂

賢人之爲國政降人以體聖人之爲國政降人以心以體降人可以謀其始以心降人可以保其終降吾之體以下人當以禮降吾之心以下人當用樂

所謂樂者非金石絲竹也謂人樂其家謂人樂其族謂人樂其業謂人樂其都邑謂人樂其政令謂人樂其道徳如此君人者乃作樂以節之使不失其和

所謂樂者非金石絲竹之類也金鐘也石磬也絲琴瑟也竹簫管也蓋謂人樂居其家謂人樂防其族謂人樂守其業謂人樂處其都邑謂人樂奉其政令謂人樂聞其道徳如此君主斯人者乃作樂以節之使不失其本然之和也

故有徳之君以樂樂人無徳之君以樂樂身樂人者久而長樂身者不久而亡

故有徳之君以樂樂天下之人卽孟子所謂與人樂樂之義無徳之君以樂樂自己之一身卽孟子所謂獨樂樂之義以樂樂人者其國祚久而長以樂樂身者其國祚不久而亡

釋近謀遠者勞而無功釋遠謀近者佚而有終佚政多忠臣勞政多怨民

捨近而圖謀其遠者則勞而無功如秦越韓魏而攻齊是也捨遠而圖謀其近者則佚而有終如範雎說秦遠交而近攻是也佚政則國多忠藎之臣勞政則下多怨懟之民

故曰務廣地者荒務廣徳者彊能有其有者安貪人之有者殘殘滅之政累世受患造作過制𨿽成必敗故曰務廣求土地者必荒而不能治務廣施徳惠者必彊而無敵能有自己之當有者則國安貪人之有而彊取之者則國殘如東胡貪冒頓千里馬閼氏智伯貪趙氏臯狼之地皆爲所滅是也殘滅之政使子孫累世受患造作過其制度𨿽成而後必敗如秦造阿房過制二世而亡是也素書引能有其有者安貪人之有者殘二句以足第五章

之義

捨己而教人者逆正己而化人者順逆者亂之招順者治之要

捨己之身以教人者其事逆正己之身以化人者其理順逆者乃亂之招順者乃治之要正己化人卽董子所謂正身以正朝廷正朝廷以正百官正百官以正萬民之義己身不正而欲化民其可得乎素書引此二句於末章而增逆者難從順者易行難從則亂易行則理四句以廣其義耳

道徳仁義禮五者一體也道者人之所蹈徳者人之所得仁者人之所親義者人之所宜禮者人之所體不可無一焉

道徳仁義禮五者原於天而具於心其體則一也然大用之流行則各有異耳道者事物當然之理人之所踐行者也徳者行道而有所得也仁者愛之理親親仁民愛物皆人之所親但有厚薄之不同也義者處物而得其宜也禮者節文度數人之所體而行之也五者不可無一焉然仁義禮智徳也道散之萬事徳備於一心分而言之各有體有用統而論之其原皆出於天而體則歸於一也素書引此一節而推廣其意以成文耳

故夙興夜寐禮之制也討賊報讐義之決也惻隠之心仁之發也得己得人徳之路也使人均平不失其所道之化也

故早興夜寐不失其節皆禮之制也討賊虐之人報君父之讐皆義之決也惻怛隠痛之心仁之發見者也旣有得於己又有得於人乃徳之路也得己者得之於心也得人者得人心之歸也使人均平如一而不失其所乃道之化也道之化謂政敎化人之道也此亦以其大用之流行者言之若論其體則微妙而難見耳

出君下臣名曰命施於竹帛名曰令奉而行之名曰政出於君下於臣名曰命施之於竹帛名曰命百官奉而行之布於四海名曰政

夫命失則令不行令不行則政不立政不立則道不通道不通則邪臣勝邪臣勝則主威傷

命王言也王言有所失則施於竹帛之令亦不能行令旣不行則百官奉行之政亦不能立政旣不立則三綱五常之道亦不能通道旣不通則邪臣由是而勝邪臣旣勝則人主威權亦傷矣

千里迎賢其路遠致不肖其路近是以明君捨近而取遠故能全功尙人而下盡力

千里迎賢其路甚遠招致不肖之人其路甚近言賢者難求而不肖易致也是以明君捨不肖之在近而迎賢者於千里之遠故能全功尙人而在下者務盡其力

廢一善則眾善衰賞一惡則眾惡歸善者得其祐惡者受其誅則國安而眾善至

廢一善而退之則眾善皆衰賞一惡而進之則眾惡皆歸若善者得其爲善之福惡者受其爲惡之誅則國家安寧而眾善皆至

眾疑無定國眾惑無治民疑定惑還國乃可安

眾人皆疑則無安定之國眾人皆惑則無平治之民眾疑皆定眾惑皆回國家乃可安也

一令逆則百令失一惡施則百惡結故善施於順民惡加於防民則令行而無怨

一令旣逆則百令皆失一惡旣施則百惡遂結故國家之善令施於順服之民惡令施於防頑之民則君令行而下無所怨善令如飲射讀法之類惡令如鞭朴械系之類

使怨治怨是謂逆天使讐治讐其禍不救治民使平致平以淸則民得其所而天下寧

使怨者治怨人是謂逆天之理使讐者治讐人其禍遂不可救如秦二世使趙髙治李斯之獄是也治民要使之平均孔子云不患寡而患不均詩云赫赫師尹不平謂何故治民必欲使之平均也致民之均平當淸其心而無纎毫私欲之染則民得其所而天下安寧

犯上者尊貪鄙者富𨿽有聖主不能致其治

干犯在上者反尊之以爵貪殘卑鄙者反富之以祿𨿽有聖主在上不能致天下之治

犯上者誅貪鄙者拘則化行而眾惡消

干犯在上者以刑誅之貪殘卑鄙者以法拘之則敎化行而眾惡皆消矣

淸白之士不可以爵祿得節義之士不可以威刑脇士之志行淸白者不可以爵祿得如齊之魯仲連漢之嚴光周黨是也士之有節義者不可以威刑脇如樂毅之於王蠋白公之於宜僚是也

故明君求賢必觀其所以而致焉致淸白之士修其禮致節義之士修其道然後士可致而名可保

故明君徵求賢士必觀視其所以致之之術欲致淸白之士當修其禮欲致節義之士當修其道然後賢士可致之來而名可保於成也

夫聖人君子明盛衰之源通成敗之端審治亂之機知去就之節

夫聖人君子明乎盛衰之源通乎成敗之端審乎治亂之機知乎去就之節聖人神明不測之號君子才徳出眾之稱源如水之源國家將盛將衰必有本源端者端倪也國家將成將敗必有端倪之先見者也機者國家將治將亂必有發動之機節限量也士之去就必有節不可妄爲之也四者惟聖人君子能明之通之審之知之所謂至誠之道可以前知者是也曰源曰端曰機非至誠前知其孰能之素書引此語更爲賢人君子明於盛衰之道通乎成敗之數審乎理亂之勢達乎去就之理其義深矣

𨿽窮不處亡國之位𨿽貧不食亂邦之粟

𨿽窮困不處亡國之爵位𨿽貧乏不食亂國之谷祿卽孔子所謂危邦不入亂邦不居者也

潛名抱道者時至而動則極人臣之位徳合於己則建殊絕之功故其道髙而名於後世

潛名者不沽名者也潛名抱道之士時至而動則能極人臣之位君之徳與己相合則能成絕代之功故其道隆髙而名譽稱於後世如伊尹傅說躬耕版築潛名抱道及遇成湯髙宗徳與己合功成名遂後世無比素書引此語攺爲潛居抱道以待其時若時至而行則能極人臣之位得機而動則能成絕代之功如其不遇沒身而已也是以其道足髙而名於後世此蓋有益於功名矣

聖王之用兵非樂之也將以誅暴討亂也

聖王之用兵非喜而好之也將以誅暴君討亂臣也

夫以義誅不義若決江河而漑爝火臨不測而擠欲墜其克必矣

夫以義而誅不義若決長江大河之水而灌漑爝火臨不測之淵而擠欲墜之人其克必矣

所以優遊恬淡而不進者重傷人物也夫兵者不祥之器天道惡之不得已而用之是天道也

聖王所以優遊恬淡不肯剛勇而進者重傷害人物也夫兵者不祥之器專主殺伐天道好生故惡之聖人不得已而用兵是亦天道也天道春生夏長物盛而極故秋冬嚴霜凜雪亦用收斂殺伐之耳

夫人之在道若魚之在水得水而生失水而死故君子常懼而不敢失道

夫人在道中若魚在水中魚得水而能生失水而必死諭人不可無道有道則存無道則亡故君子常常戒懼而不敢失道此卽中庸道也者不可須臾離也君子戒愼乎其所不睹恐懼乎其所不聞之義

豪傑秉職國威乃弱殺生在豪傑國勢乃竭豪傑低首國乃可久殺生在君國乃可安四民用虛國乃無儲四民用足國乃安樂

豪傑之人秉持百官之職國之威勢乃衰弱而不振矣殺生之權在豪傑國之威勢乃窮竭矣如魯三家晉六卿之類豪傑低首而不敢專權將勢順而國可長久殺生之權在人君國家乃可安寧士農工賈謂之四民四民之用空虛國家之儲亦竭矣四民之用丰足國家乃安而且樂矣

賢臣內則邪臣外邪臣內則賢臣斃內外失宜禍亂傳世

自古賢臣在內則邪臣皆屏之於外邪臣在內則賢臣擯擠胥致於死地如宋哲宗元祐間用賢臣司馬光範純仁呂大防等則邪臣章惇安惇蒲宗孟王中正等屏之於外紹聖間用邪臣楊畏曽布蔡卞呂恵卿張商英等則謫貶正臣範純仁以下三十餘人並追貶司馬光等一十餘人竄呂大防劉摯蘇軾皆致之死地而欲盡擠元祐諸賢內外之職失宜則禍亂傳世豈有安寧乎此宋所以釀成靖康之亂而金人之禍無已也

大臣疑主眾姦集聚臣當君尊上下乃昏君當臣處上下失序

大臣有疑主之心則眾姦皆集聚矣大臣當君之尊則上下皆昏昧矣人君當臣之處則上下失序矣臣當尊是下侵上權也君當臣處是上行下職也

傷賢者殃及三世蔽賢者身受其害嫉賢者其名不全進賢者福流子孫故君子急於進賢而美名彰焉傷害賢者殃禍及於三世防蔽賢者自身受其患害嫉妬賢者其名譽不能保全薦進賢者福澤流於子孫傷賢如恭石顯之殺蕭望之武三思之殺五王侯覽之殺陳蕃李膺蔽賢如臧文仲之下展禽嫉賢如龎防之刖孫臏進賢如宋三司使李士衡保任才吏數百力薦呂文靖公陳文惠公張鄧公後皆至宰相是也

利一害百民去城郭利一害萬國乃思散去一利百人乃慕澤去一利萬政乃不亂

利一人而害百人則民去城郭而不守矣利一人而害萬人則國中思欲散亂矣去一人而利百人則人人思慕恩澤矣去一人而利萬人國政不致於危亂矣

三略直解卷下

