黃帝問玄女兵法

﹝《藝文類聚》二﹐《太平禦覽》十五﹐《事類賦》注三﹐﹝路史。後紀﹞四﹞

黃帝與蚩尢九戰九不勝﹐黃帝歸於太山﹐三日三夜。天霧冥﹐有一婦人﹐人首鳥形。黃帝稽首再拜﹐伏不敢起﹐婦人曰「吾玄女也﹐子欲何問﹖」黃帝曰「小子欲萬戰萬勝﹐萬隱萬匿﹐首當從何起﹖」遂得戰法焉。

﹝《太平禦覽》三百二十八﹐﹝路史。後紀﹞四﹞

黃帝攻蚩尢﹐三年城不下﹐募求術士﹐乃得伍肯與之言曰「今日﹐余攻蚩尢﹐三年城不下﹐與咎安在﹖」伍肯曰「此城中之將﹐爲人必白色﹑商音﹐始攻時﹐得毋以秋之東方行乎﹖今黃帝爲人﹐蒼色﹑角音﹐此雄軍也。以戰爲之。」黃帝曰「善。爲之若何﹖」伍肯曰「臣請攻蚩尢﹐三日城必下。」黃帝大喜﹐其中黃直曰「帝積三年﹐攻蚩尢而城不下﹐今子欲以三日下之﹐何以爲明﹖」伍肯曰「不如臣言﹐請以軍法論。」黃帝曰「予欲以何時﹖」「臣請以朱雀之日﹝案﹕「臣請」上當脫「伍肯曰」三字。﹞﹐正中時﹐立赤色﹑徵音﹑絳衣之將於南方﹐以輔角軍。臣請以靑龍之日﹐平旦時﹐立靑色﹑角音﹑靑衣之將於東方﹐以輔羽軍。臣請以玄武之日﹐人定時﹐立黑色﹑羽音﹑黑衣之將於北方﹐以輔商軍。臣請以白虎之日﹐日入時﹐立白色﹑商音﹑白衣之將於西方﹐以輔宮軍。四將以立﹐臣請爲帝以黃龍之日﹐日中建黃旗於中央﹐以制四方﹐五軍已具﹐四面攻蚩尢﹐三日﹐其城果下。黃帝卽封肯﹐世世不絕。

﹝《太平禦覽》二百二十八﹞凡行兵之道﹐天地大寶﹐得者全勝﹐失者必負。北斗之中﹐禽有句﹐始狀像雄鷄﹐制百兵之毋﹐能得其術﹐何神不使﹗九地九天﹐各有表裏﹔三奇六合﹐王威軍士。

﹝後漢書。皇甫嵩傳﹞注﹞行兵之道﹐天地之寶。九天九地﹐各有表裏。九天之上﹐六甲子也﹔九地之下﹐六癸酉也。子能順之﹐萬全可保。

﹝《北堂書鈔》百十八﹐《太平禦覽》三百二十八﹞戰鬥之法﹐當從九天之上擊九地之下﹐眾士默默﹐人無所見。九天者﹐春在靑龍﹐夏在朱雀﹐秋在白虎﹐冬在玄武﹐四神爲九天﹐其衝爲九地。

﹝《北堂書鈔》一百十三。案《書鈔》陳氏本引「勝光」下有「甲申旬在弧」一句。﹞

戰鬥之法﹐乘一破十﹐百事不失﹐都皆天一﹑乘六神﹐王齊士﹐擊冠旅天下。﹝案有脫誤﹞六神﹕甲子旬在魁﹐甲戊旬在勝光﹐甲午旬在罡中﹐甲辰旬在功曹﹐甲寅旬在神後。此六神爲戰王也。

﹝《北堂書鈔》一百十三﹞敵人親陣﹐必以其勝陣之。敵人爲直陣﹐已以方陣攻之。方陣者﹐金陣也。敵人爲兌陣﹐己以曲陣攻之。曲陣者﹐水陣也。敵人爲圓陣﹐己以直陣攻之。直陣者﹐木陣也。敵人爲方陣﹐己以兌陣攻之。兌陣者﹐火陣也。敵人爲曲陣﹐己以圓陣攻之。圓陣者﹐土陣也。

﹝《北堂書鈔》一百二十﹞欲知敵人來時﹐視之所從來﹐上神欲以其勝應之。假令敵人從大小吉魁罡下來﹐應之以左部靑旗﹔從太一勝光下來﹐應之以後部墨旗﹔從功曹太衝下來﹐應之以右部白旗﹔從傳送從魁下來﹐應之以前部赤旗﹔從登明神後下來﹐應之以中部黃旗。此天道勝也。

﹝《北堂書鈔》一百二十一﹞出軍行將﹐屯守相與﹐數斗動作﹐必擊鼓作聲﹐聽其音以知己兵彊弱也。

﹝《藝文類聚》八十﹐《太平禦覽》三百三十五﹞

諸見舉烽火﹐傳言虜且起﹐欲知﹐審來不以言者﹐時所加之得陽者﹐不得陰者爲來法。

﹝《北堂書鈔》八十八又八十九﹐《太平禦覽》五百二十六﹞

六甲將及夫人姓名服色﹐其將皆著赤幘小冠﹐帶白綬絞﹐夫人足皆各象其禽獸足。凡欲招致神當於帛上﹐書諸神名﹐如法祭齊事﹐六日見形﹐六十日一祭﹐合諸神祭之。祭法﹕脯長一尺﹑廣三寸﹐白茅爲籍﹐編以靑絲﹐籍長二尺四寸﹑廣六寸﹐餅棗栗並脯置籍上﹐杯皆黑中﹐以丹砂九兩盛米囊九枚﹐置北斗座上﹐中爲九星﹐六甲坐外﹐西南十二座座前一杯﹐受道者﹐壇東北南面再拜祝。

﹝《北堂書鈔》九十六﹐《太平禦覽》八十三。案「乃」下本闕。﹞

禹問於風後曰「吾聞黃帝有勝負之圖﹐六甲陰陽之道。今安在乎﹖」風後對曰「其圖﹐黃帝藏會稽之山下﹐其坎深千丈﹑廣千丈﹐鎭以盤石﹐求之者亡﹐視之者見﹐致難得也。禹北見六子問海口所出﹐禹乃決江口﹐鳴角會稽﹐龍神爲見﹐玉匱浮。禹乃開而視之﹐中有天下﹐經十二卷。禹未及持之﹐其四卷飛上天﹐禹不能得也﹔其四卷復下陂池﹐禹不能拯也。禹得中四卷﹐開而視之﹐乃。。。」

