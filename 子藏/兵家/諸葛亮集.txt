諸葛亮集

卷一

艸廬對

自董卓已來﹐豪傑並起﹐跨州連郡者不可勝數。曹操比於袁紹﹐則名微而眾寡﹐然操遂能克紹﹐以弱爲彊者﹐非惟天命﹐抑亦人謀也。今操已擁百萬之眾﹐挾天子以令諸侯﹐此誠不可與爭雄。孫權據有江東﹐已歷三世﹐國險而民附﹐賢能爲之用﹐此可以爲援而不可圖也。荊州北據漢﹑沔﹐利盡﹝東﹞﹝南﹞海﹐東連吳會﹐西通巴﹑蜀﹐此用武之國﹐而其主不能守﹐此殆天所﹝以﹞資將軍﹐將軍豈有意乎﹖益州險塞﹐沃野千里﹐天府之﹝上﹞﹝土﹞﹐髙祖因之以成帝業。劉璋闇弱﹐張魯在北﹐民殷國富而不知存卹﹐智能之士思得明君。將軍旣帝室之冑﹐信義﹝者﹞﹝著﹞於四海﹐總攬英雄﹐思賢如渴﹐若跨有荊﹑益﹐保其巖阻﹐西和諸戎﹐南撫夷越﹐外結好孫權﹐內修政理﹐天下有變﹐則命一上將將荊州之軍以向宛﹑洛﹐將軍身率益州之眾以出秦川﹐百姓孰敢不簞食壺漿以迎將軍者乎﹖誠如是﹐則霸業可成﹐漢室可興矣。○《三國誌》卷三十五《蜀志﹖諸葛亮傳》。

爲後帝伐魏詔

朕聞天地之道﹐福仁而禍淫﹔善積者昌﹐惡積者喪﹐古今常數也。是以湯﹑武修徳而王﹐桀﹑紂極暴而亡。曩者漢祚中微﹐网漏凶慝﹐董卓造難﹐震蕩京畿。曹操階禍﹐竊執天衡﹐殘剝海內﹐懷無君之心。子丕孤豎﹐敢尋亂階﹐盜據神器﹐更姓攺物﹐世濟其凶。當此之時﹐皇極幽昧﹐天下無主﹐則我帝命﹐隕越於下。昭烈皇帝體明叡之徳﹐光演文武﹐應乾坤之運﹐出身平難﹐經營四方﹐人鬼同謀﹐﹝日﹞﹝百﹞姓與能。兆民欣戴﹐奉順符讖﹐建位易號﹐丕承天序﹐補獘興衰﹐存復祖業﹐誕膺皇綱﹐不墜於地。萬國未靜﹐早世遐殂。朕以幼沖﹐繼統﹝馮﹞﹝鴻﹞基﹐未習保傅之訓﹐而嬰祖宗之重。六合壅否﹐社稷不建﹐永惟所以﹐念在匡救﹐光載前緒﹐未有攸濟﹐朕甚懼焉。是以夙興夜寐﹐不敢自逸﹐每從菲薄以益國用﹐勸分務穡以阜民財﹐授才任能以參其聽﹐斷私降意以養將士。欲奮劍長驅﹐指討凶逆﹐朱旗未舉﹐而丕復隕喪﹐斯所謂不然我薪而自焚也。殘類余醜﹐又支天禍﹐恣睢河﹑洛﹐阻兵未弭。諸葛丞相弘毅忠壯﹐忘身憂國﹐先帝托以天下﹐以勗朕躬。今授之以旄鉞之重﹐付之以專命之權﹐統領步騎二十萬眾﹐董督元戎﹐龔行天伐﹐除患寧亂﹐克復舊都﹐在此行也。昔項籍總一彊眾﹐跨州兼土﹐所務者大﹐然卒敗垓下﹐死於東城﹐宗族﹝如焚﹞﹝焚如﹞﹐爲笑千載﹐皆不以義﹐陵上虐下故也。今賊效尢﹐天人所怨﹐奉時宜速﹐庶憑炎精﹑祖宗威靈相助之福﹐所向必克。吳王孫權同卹災患﹐潛軍合謀﹐掎角其後。涼州諸國王各遣月支﹑康居胡侯支﹝當﹞﹝富﹞﹑康植等二十餘人詣受節度。大軍北出﹐便欲率將兵馬﹐奮戈先驅﹐天命旣集﹐人事又至﹐師貞勢並﹐必無敵矣。夫王者之兵﹐有徵無戰﹐尊而且義﹐莫敢抗也﹐故鳴條之役﹐軍不血刃﹐牧野之師﹐商人倒戈。今旍麾首路﹐其所經至﹐亦不欲窮兵極武。有能棄邪從正﹐簞食壺漿以迎王師者﹐國有常典﹐封寵大小﹐各有品限。及魏之宗族﹑支葉﹑中外﹐有能規利害﹑審順逆之數﹐來詣降者﹐皆原除之。昔輔果絕親於智氏﹐而蒙全宗之福﹔微子去殷﹐項伯歸漢﹐皆受茅﹝士﹞﹝土﹞之慶。此前世之明驗也。若其迷沈不返﹐將助亂人﹐不式王命﹐戮其妻孥﹐罔有攸赦。廣宣恩威﹐貸其元帥﹐弔其殘民。他如詔書律令﹐丞相其露布天下﹐﹝使﹞稱朕意焉。○《三國誌》卷三十三《蜀志﹖後主傳》裴注引《諸葛亮集》。

請宣大行皇帝遺詔表

伏惟大行皇帝邁仁樹徳﹐覆燾無疆﹐昊天不弔﹐寢疾彌畱﹐今月二十四日奄忽升遐﹐臣妾號咷﹐若喪考妣。乃顧遺詔﹐事惟太宗﹐動容損益﹔百寮發哀﹐滿三日除服﹐到葬期後如禮﹔其郡國太守﹑相﹑都尉﹑縣令長﹐三日便除服。臣亮親受敕戒﹐震畏神靈﹐不敢有違。臣請宣下奉行。○《三國誌》卷三十二《蜀志﹖先主傳》。

南徵表

初謂髙定失其窟穴﹐獲其妻子﹐道窮計盡﹐當歸首以取生也。而邈蠻心異﹐乃更殺人爲盟﹐糾合其類二千餘人﹐求欲死戰。○《北堂書鈔》卷一百五十八。

前出師表

臣亮言﹕先帝創業未半而中道崩殂﹐今天下三分﹐益州疲敝﹐此誠危急存亡之秋也。然侍衛之臣不懈於內﹐忠志之士忘身於外者﹐蓋追先帝之殊遇﹐欲報之於陛下也。誠宜開張聖聽﹐以光先帝遺徳﹐恢弘志士之气﹐不宜妄自菲薄﹐引諭失義﹐以塞忠諫之路也。宮中府中﹐俱爲一體﹐陟罰臧否﹐不宜異同。若有作姦犯科及爲忠善者﹐宜付有司論其刑賞﹐以昭陛下平明之治﹐不宜偏私﹐使內外異法也。侍中﹑侍郎惇攸之﹑費禕﹑董允等﹐此皆良實﹐志慮忠純﹐是以先帝簡拔以遺陛下。愚以爲宮中之事﹐事無大小﹐悉以咨之﹐然後施行﹐必能裨補闕漏﹐有所廣益也。將軍向寵﹐性行淑均﹐曉暢軍事﹐試用於昔日﹐先帝稱之曰能﹐是以眾議舉寵以爲督。愚以爲營中之事﹐事無大小﹐悉以咨之﹐必能使行陳和穆﹐優劣得所也。親賢臣﹐遠小人﹐此先漢所以興隆也﹔親小人﹐遠賢臣﹐此後漢所以傾頹也。先帝在時﹐每與臣論此事﹐未嘗不嘆息痛恨於桓﹑靈也。侍中﹑尙書﹑長史﹑參軍﹐此悉貞亮死節之臣也﹐願陛下親之信之﹐則漢室之隆﹐可指日而待也。

臣本布衣﹐躬耕南陽﹐苟全性命於亂世﹐不求聞達於諸侯。先帝不以臣卑鄙﹐猥﹝白﹞﹝自﹞枉屈﹐三顧臣於艸廬之中﹐咨臣以當世之事﹐由是感激﹐遂許先帝以馳驅。後值傾覆﹐受任於敗軍之際﹐奉命於危難之間﹐邇來二十有一年矣。先帝知臣謹愼﹐故臨崩寄臣以大事也。受命以來﹐夙夜憂懼﹐恐付托不效﹐以傷先帝之明﹐故五月渡瀘﹐深入不毛。今南方已定﹐甲兵已足﹐當獎率三軍﹐北定中原﹐庶竭駑鈍﹐攘除姦凶﹐興復漢室﹐還於舊都﹐﹝北﹞﹝此﹞臣所以報先帝﹐而忠陛下之職分也。至於斟酌損益﹐進盡忠言﹐則攸之﹑禕﹑允之任也。願陛下托臣以討賊興復之效﹔不效﹐則治臣之罪﹐以告先帝之靈。若無興徳之言﹐則戮允等﹐以章其慢。陛下亦宜自謀﹐以諮諏善道﹐察納雅言。追惟先帝遺詔﹐臣不勝受恩感激。今當遠離﹐臨表涕泣﹐不知所云。○《蜀志》本傳。

後出師表

先帝慮漢﹑賊不兩立﹐王業不偏安﹐故托臣以討賊也。以先帝之明﹐量臣之才﹐故知臣伐賊才弱敵彊也﹔然不伐賊﹐王業亦亡﹐惟坐而待亡﹐孰﹝能﹞﹝與﹞伐之﹖是故托臣而弗疑也。臣受命之日﹐寢不安席﹐食不甘味﹐思惟北徵﹐宜先入南﹐故五月渡瀘﹐深入不毛﹐﹝非﹞﹝並﹞日而食。臣非不自惜也﹐顧王業不可偏安於蜀都﹐故冒危難以奉先帝之遺意也﹐而議者謂爲非計。今賊適疲於西﹐又務於東﹐兵法乘勢﹐此進趨之時也。謹陳其事如﹝左﹞﹕

髙帝明並日月﹐謀臣淵深﹐然涉險被創﹐危然後安。今陛下﹝下﹞未及髙帝﹐謀臣不及良﹑平﹐而欲以長計取勝﹐坐定天下﹐此臣之未解一也。劉繇﹑王朗各據州郡﹐論安言計﹐舉引聖人﹐羣疑滿腹﹐眾難塞胸﹐今歲不戰﹐明年不徵﹐使孫策坐大﹐遂並江東﹐此臣之未解二也。曹操智計殊絕於人﹐其用兵也﹐髣孫﹑吳﹐然困於南陽﹐險於烏巢﹐危於祁連﹐偪於黎陽﹐幾敗北山﹐殆死潼關﹐然後僞定一時耳﹐況臣才弱﹐而欲以不危而定之﹐此臣之未解三也。曹操五攻昌霸不下﹐四越巢湖不成﹐任用李服而李服圖之﹐委任夏侯而夏侯敗亡﹐先帝每稱操爲能﹐猶有此失﹐況臣駑下﹐何能必勝﹖此臣之未解四也。自臣到漢中﹐中間年矣﹐然喪趙雲﹑陽羣﹑馬玉﹑閻芝﹑丁立﹑白壽﹑劉合﹑鄧銅等及曲長屯將七十餘人﹐突將無前。﹝寶﹞﹝賨﹞﹑叟﹑靑羌散騎﹑武騎一千餘人﹐此皆數﹝十﹞年之內所糾合四方之精銳﹐非一州之所有﹔若復數年﹐則損三分之二也﹐當何以圖敵﹖此臣之未解五也。今民窮兵疲﹐而事不可息﹐﹝事不可息﹞﹐則﹝駐與行事不可息﹞﹝住與行﹞勞費正等﹐而不及虛圖之﹐欲以一州之地與賊持久﹐此臣之未解六也。夫難平者﹐事也。昔先帝敗軍於楚﹐當此之時﹐曹操拊手﹐謂天下已定。然後先帝東連吳﹑越﹐西取巴﹑蜀﹐舉兵北徵﹐夏侯授首﹐此操之失計而漢事將成也。然後吳更違盟﹐關羽毀敗﹐秭歸蹉跌﹐曹丕稱帝。凡事如此﹐難可逆見。臣鞠躬盡力﹐死而後已﹐至於成﹝則﹞﹝敗﹞利鈍﹐非臣之明所能逆也。○《蜀志﹖本傳》裴松之注。裴注云出張儼《默記》。

薦呂凱表

永昌郡吏呂凱﹑府丞王伉等﹐執忠絕域﹐十有餘年﹐雍闓﹑髙定偪其東北﹐而凱等守義不與交通。﹝臣﹞不意永昌風俗惇直乃爾﹗﹝以凱爲雲南太守﹐封陽遷亭侯﹞。○《三國誌》卷四十三《蜀志﹖呂凱傳》。

彈李嚴表

﹝都尉李﹞嚴少爲郡職吏﹐用性深刻﹐苟利其身。鄕裏爲嚴諺曰「難可狎﹐李鱗甲。」○《太平禦覽》卷四百九十六。

彈李平表

自先帝崩後﹐平所在治家﹐尙爲小惠﹐安身求名﹐無憂國之事。臣當北出﹐欲得平兵以鎭漢中﹐平窮難縱橫﹐無有來意﹐而求以五郡爲巴州刺史。去年臣欲西徵﹐欲令平主督漢中﹐平說司馬懿等開府辟召。臣知平鄙情﹐欲因行之際偪臣取利也﹐是以表平子丰督主江州﹐隆崇其遇﹐以取一時之務耳。平至之日﹐都委諸事﹐羣臣上下皆怪臣待平之厚也。正以大事未定﹐漢室傾危﹐伐平之短﹐莫若之。然謂平情在於榮利而已﹐不意平心顚倒乃爾。若事稽畱﹐將致禍敗﹐是臣不敏﹐言多增咎。○《三國誌》卷四十《蜀志﹖李嚴傳》。

彈廖立表

長水校尉廖立﹐坐自貴大﹐臧否羣士﹐公言國家不任賢達而任俗吏﹐又言萬人率者皆小子也。誹謗先帝﹐疵毀眾臣。人有言國家兵眾簡練﹐部伍分明者﹐立舉頭視屋﹐憤詫作色曰「何足言﹗」凡如是者不可勝數。羊之亂羣﹐猶能爲害﹐況立托在大位﹐中人以下識眞僞耶﹖○《三國誌》卷四十《蜀志﹖廖立傳》。

又彈廖立

立奉先帝無忠孝之心﹐守長沙則開門就敵﹐領巴郡則有闇昧闒茸其事﹐隨大將軍則誹謗譏訶﹐侍梓宮則挾刃斷人頭於梓宮之側。陛下卽位之後﹐普增職號﹐立隨比爲將軍﹐面語臣曰「我何宜在諸將軍中﹗不表我爲卿﹐上當在五校﹗」臣答﹕「將軍者﹐隨大比耳。至於卿者﹐正方亦未爲卿也。且宜處五校。」自是之後﹐怏怏懷恨。○《三國誌》卷四十《蜀志﹖廖立傳》裴注引《諸葛亮集》。

公文上尙書

平爲大臣﹐受恩過量﹐不思忠報﹐橫造無端﹐危恥不辧﹐迷罔上下﹐論獄棄科﹐導人爲姦﹐俠情狂志﹐若無﹝王﹞﹝天﹞地。自度姦露﹐嫌心遂生﹐聞軍臨至﹐西向托疾還沮﹑漳﹐軍臨至沮﹐復還江陽﹐平參軍狐忠勸諫乃止。今纂賊未滅﹐社稷多難﹐國事惟和﹐可以克捷﹐不可苞含﹐以危大業。輒與行中軍師車騎將軍都鄕侯臣劉﹝琦﹞﹝琰﹞﹑使持節前軍師﹝徵西﹞大將軍領涼州刺史南鄭侯臣魏延﹑前將軍都亭侯臣袁琳﹑左將軍領荊州刺史髙陽鄕侯臣吳壹﹑督前部右將軍玄鄕侯臣髙翔﹑督後部後將軍安樂亭侯臣吳班﹑領長史綏軍將軍臣楊儀﹑督左部行中監軍揚武將軍臣鄧芝﹑行前監軍徵南將軍臣劉巴﹑行中護軍偏將軍臣費禕﹑行前護軍偏將軍漢成亭侯臣許允﹑行左護軍篤信中郎將臣丁咸﹑行右護軍偏將軍臣劉敏﹑行護軍徵南將軍當陽亭侯臣姜維﹑行中典軍討虜將軍臣上官雝﹑行中參軍﹝昭武中郎將臣胡濟﹑行參軍建義將軍臣閻晏﹑行參軍偏將軍﹞臣爨習﹑行參軍裨將軍臣杜義﹑行參軍武略中郎將臣杜祺﹑行參軍綏戎都尉臣盛勃﹑領從事中郎武略中郎將臣樊﹝政﹞﹝岐﹞等議﹐輒解平任﹐免官祿﹑節﹝傳﹞﹑印綬﹑符策﹐削其爵﹝士﹞﹝土﹞。○《三國誌》卷四十《蜀志﹖李嚴傳》裴注引。

上言追尊甘夫人爲昭烈皇后

皇思夫人履行修仁﹐淑愼其身。大行皇帝﹐昔在上將﹐嬪妃作合﹐載育聖躬﹐大命不融。大行皇帝存時﹐篤義垂恩﹐念皇思夫人神柩在遠飄颻﹐特遣使者奉迎。會大行皇帝崩﹐今皇思夫人神柩已到﹐又梓宮在道﹐園陵將成﹐安厝有期。臣輒與太常﹝卿﹞臣賴恭等議﹕《禮記》曰「立愛自親始﹐教民孝也﹔立敬自長始﹐教民順也。」不﹝志﹞﹝忘﹞其親﹐所繇生也。《春秋》之義﹐母以子貴。昔髙皇帝追尊太上昭靈夫人爲昭靈皇后﹐孝和皇帝攺葬其母梁貴人﹐尊號曰恭懷皇后﹐孝湣皇帝亦攺葬其母王夫人﹐尊號曰靈懷皇后。今皇思夫人宜有尊號﹐以慰寒泉之思﹐輒與恭等﹝案﹞諡法﹐宜曰昭烈皇后。《詩》曰「谷則異室﹐死則同穴。」故昭烈皇后宜與大行皇帝合葬﹐臣請太尉告宗廟﹐﹝露布﹞﹝布露﹞天下﹐具禮儀別奏。○《三國誌》卷三十四《蜀志﹖甘皇后傳》。

上事表

臣先遣虎步監孟﹝琥﹞﹝琰﹞據武功水東﹐司馬懿因渭水漲﹐以二十日出騎萬人﹐來攻﹝琥﹞﹝琰﹞營。臣作﹝竹﹞﹝車﹞橋﹐越水射之﹐橋成馳去。○《太平禦覽》卷七十三。

祁山表

祁山去沮縣五百里﹐有民萬戶。﹝囑﹞﹝矚﹞其丘墟﹐信爲殷矣。○《水經注》卷二十《漾水》注。

表

耽文山﹑澤山﹑司彌瘞山﹑婁山﹑辟龍山。

舉蔣琬密表

臣若不幸﹐後事宜以付琬。○《三國誌》卷四十四《蜀志﹖蔣琬傳》。

臨終遺表

伏念臣賦性拙直﹐遭時艱難﹐興師北伐﹐未獲全功﹐何期病在膏﹝盲﹞﹝肓﹞﹐命垂旦夕。伏願陛下淸心寡欲﹐約己愛民﹐達孝道於先君﹐布仁心於寰宇﹐提拔隱逸﹐以進賢良﹐屏黜姦讒﹐以厚風俗。﹝臣初奉先帝﹐資仰於官﹐不自治生。今﹞臣家成都有桑八百株﹐薄田十五頃﹐子孫衣食﹐自有餘饒。臣身在外﹐無別調度﹐隨時衣食﹐悉仰於官﹐不別治生﹐以長尺寸。﹝若﹞臣死之日﹐不使內有餘帛﹐外有盈財﹐以負陛下也。○《蜀志﹖本傳》。

街亭自貶疏

臣以弱才﹐叨竊非據﹐親秉旄鉞以厲三軍﹐不能訓章明法﹐臨事而懼﹐至有街亭違命之闕﹐箕谷不戒之失﹐咎皆在臣﹐授任無方。臣明不知人﹐料事多闇﹐《春秋》責帥﹐臣職是當。請自貶三等﹐以督厥咎。○《蜀志﹖本傳》。

正議

昔在項羽﹐起不由徳﹐𨿽處華夏﹐秉帝者之勢﹐卒就湯鑊﹐爲後永戒。魏不審﹝戒﹞﹝鑑﹞﹐今次之矣﹔免身爲幸﹐刑在子孫。而二三子各以耆艾之齒﹐承僞指而進書﹐有若崇﹑竦稱莽之功﹐亦將偪於元禍苟免者耶﹗昔世祖之創迹舊基﹐奮羸卒數千﹐摧莽彊旅四十餘萬於昆陽之郊。夫據道討淫﹐不在眾寡。及至孟徳﹐以其譎勝之﹝方﹞﹝力﹞﹐舉數十萬之師﹐救張合於陽平﹐勢窮慮悔﹐﹝﹞﹝僅﹞能自脫﹐辱其鋒銳之眾﹐遂喪漢中之地﹐深知神器不可妄獲﹐旋還未至﹐感毒而死。子桓淫逸﹐繼之以纂。縱使二三子多逞蘇﹑張詭靡之說﹐奉進驩兜滔天之辭﹐欲以誣毀唐帝﹐諷解禹﹑稷﹐所謂徒喪文藻煩勞翰墨者矣﹗夫大人君子之所不爲也。又《軍誡》曰「萬人必死﹐橫行天下。」昔軒轅氏整卒數萬﹐制四方﹐定﹝四海﹞﹝海內﹞﹐況以數十萬之師﹐據正道而臨有罪﹐有可得而﹝千﹞﹝幹﹞擬者哉﹗○《蜀志》本傳裴注引《諸葛亮集》。

絕盟好議

權有僭逆之心久矣﹐國家所以略其釁情者﹐求犄角之援也。今若加顯絕﹐讎我必深﹐便當移兵東﹝戍﹞﹝伐﹞﹐與之角力﹐須並其土﹐乃議中原。彼賢才尙多﹐將相輯穆﹐未可一朝定也。頓兵相持﹐坐而須老﹐使北賊得計﹐非策之上者。若孝文卑辭匈奴﹐先帝優與吳盟﹐皆應權通變﹐弘思遠益﹐非匹夫之爲﹝分﹞﹝忿﹞者也。今議者咸以權利在鼎足﹐不能並力﹐且志望以滿﹐無上岸之情﹐推此﹐皆似是而非也。何者﹖其智力不侔﹐故限江﹝自﹞保﹔權之不能越江﹐猶魏賊之不能渡漢﹐非力有餘而利不取也。若大軍致討﹐彼髙當分裂其地以爲後規﹐下當略民廣境﹐示武於內﹐非端坐者也。若就其不動而睦於我﹐我之北伐﹐無東顧之憂﹐河南之眾不得盡西﹐此之爲利﹐亦已深矣。權僭之罪﹐未宜明也。○《蜀志﹖本傳》裴注引《漢晉春秋》。

上先帝書

亮夜算太乙數﹐今年歲次癸﹝亥﹞﹝巳﹞﹐罡星在西方﹔又觀乾象﹐太白臨於雒城之分﹐主於將帥﹐多凶少吉。

爲法正答或問書

﹝帝﹞﹝主公﹞之在公安也﹐北畏曹公之彊﹐東憚孫權之偪﹐近則懼孫夫人生變於肘腋之下﹔當斯之時﹐進退﹝狠﹞﹝狼﹞跋﹐法孝直爲之輔翼﹐令翻然翺翔﹐不可復制﹐如何禁止孝直使不得行其意耶﹗○《三國誌》卷三十七《蜀志﹖法正傳》。

答法正書

君知其一﹐未知其二。秦以亡道﹐政苛民怨﹐匹夫大呼﹐天下土崩﹐髙祖因之﹐可以弘濟。劉璋闇弱﹐自焉以來有累世之恩﹐文法羈縻﹐互相承奉﹐徳政不舉﹐威刑不肅。蜀土人士﹐專權自恣﹐君臣之道﹐漸以陵替﹔寵之以位﹐位極則賤﹐順之以恩﹐恩竭則慢。所以致獘﹐實由於此。吾今威之以法﹐法行則知恩﹐限之以爵﹐﹝匕﹞﹝爵﹞加則知榮﹔恩榮並濟﹐上下有節。爲治之要﹐於斯而著矣。○《蜀志﹖本傳》裴注引郭衝五事。

答關羽書

孟起兼資文武﹐雄烈﹝過﹞人﹐一世之傑﹐黥﹑彭之徒﹐當與﹝翼﹞﹝益﹞徳並驅爭先﹐猶未及髯之絕倫逸羣也。○《三國誌》卷三十六《蜀志關羽傳》。

與杜微書

服聞徳行﹐饑渴歷時﹐淸濁異流﹐無緣咨覯。王元泰﹑李伯仁﹑王文儀﹑楊季休﹑丁君幹﹑李永南兄弟﹑文仲寶等﹐每嘆髙志﹐未見如舊。猥以空虛﹐統領貴州﹐徳薄任重﹐慘﹝慘﹞憂慮。朝廷主公今年始十﹝人﹞﹝八﹞﹐天資仁敏﹐愛徳下士。天下之人思慕漢室﹐欲與君因天順民﹐輔此明主﹐以隆季興之功﹐著勳於竹帛也。以謂賢愚不相爲謀﹐故自割絕﹐守勞而已﹐不圖自屈也。○《三國誌》卷四十二《蜀志﹖杜微傳》。

答杜微書

曹丕纂弒﹐自立爲帝﹐是猶土龍芻狗之有名也。欲與羣賢因其邪僞﹐以正﹝其﹞﹝道﹞滅之。怪君未有相誨﹐便欲求還於山野。丕又大興勞役﹐以向吳﹑楚。今因丕多務﹐且以閉境勤農﹐育養民物﹐並治﹝田﹞﹝甲﹞兵﹐以待其挫﹐然後伐之﹐可使兵不戰民不勞而天下定也。君但當以徳輔時耳﹐不責君軍事﹐何爲汲汲欲求去乎﹗○同前。

答李恢書

行當離別﹐以爲惆悵﹐今致氍﹝毹﹞﹝﹞一以達心也。○《太平禦覽》卷七百八。

與劉巴書

劉公雄才蓋世﹐據有荊土﹐莫不歸徳﹐天人去就﹐已可知矣。足下欲何之﹖○《三國誌》卷三十九《蜀志劉巴傳》裴注引《零陵先賢傳》。

與劉巴論張飛書

張飛𨿽實武人﹐敬慕足下。主公今方收合文武﹐以定大事﹔足下𨿽天素髙亮﹐宜少降意也。○同前。

答李嚴書

吾與足下相知久矣﹐可不復相解﹗足下方誨以光國﹐戒之以勿拘之道﹐是以未得默已。吾本東方下士﹐誤用於先帝﹐位極人臣﹐祿賜百億。今討賊未效﹐知己未﹝未﹞﹝答﹞﹐而方寵齊﹑晉﹐坐自貴大﹐非其義也。若滅魏斬叡﹐帝還故居﹐與諸子並升﹐𨿽十命可受﹐況於九耶﹗○《三國誌》卷四十《蜀志﹖李嚴傳》裴注引《諸葛亮集》。

又與李嚴書

吾受賜八十﹝萬﹞斛﹐今蓄財無餘﹐妾無副服。○《北堂書鈔》卷三十八。

與張魯書

靈仙養命﹐猶節松霞﹐而享身嗜味﹐奚能尙道﹖○《藝文類聚》。

與張裔書

君昔在﹝柏﹞﹝陌﹞下﹐營壞﹐吾之用心﹐食不知味﹔後流迸南海﹐相爲悲﹝難﹞﹝嘆﹞﹐寢不安席﹔及其來還﹐委付大任﹐同獎王室﹐﹝吾﹞自以爲與君古之石交也。石交之道﹐舉讎以相益﹐割骨肉以相明﹐猶不相﹝許﹞﹝謝﹞也﹐況吾但委意於元儉﹐而君不能忍耶﹖○《三國誌》卷四十一《蜀志﹖楊洪傳》。

與張裔蔣琬書

姜伯約忠勤時事﹐思慮精密﹐考其所有﹐永南﹑季常諸人不如也。其人﹐涼州上士也。○《三國誌》卷四十四《蜀志﹖姜維傳》。

又與張裔蔣琬書

須先教中虎步兵五六千人。姜伯約甚敏於軍事﹐旣有膽義﹐深解兵意。此人心存漢室﹐而才兼於人﹐畢教軍事﹐當遣詣宮﹐覲見主上。同前。

又與張裔蔣琬書

令史失賴﹐掾屬喪楊禺﹐爲朝中損益多矣。○《三國誌》卷四十五《蜀志﹖楊戲傳》注。

與蔣琬董允書

孝起前臨至吳﹐爲吾說正方腹中有鱗甲﹐鄕黨以爲不可近。吾以爲鱗甲者﹝但﹞不當犯之耳﹐不圖復有蘇﹑張之事出於不意。可使孝起知之。○《三國誌》卷三十九《蜀志﹖陳震傳》。

與孟達論李嚴書

部分如流﹐趣拾罔滯﹐正方性也。○《三國誌》卷四十《蜀志﹖李嚴傳》。

與孟達書

往年南徵﹐歲﹝未及﹞﹝末乃﹞還﹐適與李鴻會於漢陽﹐承知消息﹐然永嘆﹐以存足下平素之志﹐豈徒﹝托空﹞﹝空托﹞名榮﹐貴爲﹝華﹞﹝乖﹞離乎﹗嗚呼孟子﹐斯實劉封侵陵足下﹐以傷先帝待士之義。又鴻道王衝造作虛語﹐云足下量度吾心﹐不受衝說。尋表明之言﹐追平生之好﹐依依東望﹐故遣有書。○《三國誌》卷四十一《蜀志﹖費詩傳》。

與步騭書

僕前軍在五丈原。原在武功西十里。馬﹝家﹞﹝冢﹞在武功東十餘里﹐有髙勢﹐攻之不便﹐是以畱耳。○《水經注》卷十八《渭水》注。

與陸遜書

家兄年老﹐而恪性疏﹐﹝令﹞﹝今﹞使典主糧谷﹐糧谷軍之要最﹐僕𨿽在遠﹐竊用不安。足下特爲啟至尊﹝轉﹞之。○《三國誌》卷六十四《吳志﹖諸葛恪傳》裴注引《江表傳》。

與孫權書

漢室不幸﹐王綱失紀﹐曹賊纂逆﹐蔓延及今﹐皆思剿滅﹐未遂同盟。亮受昭烈皇帝寄托之重﹐敢不竭力盡忠。今大兵已會於祁山﹐狂寇將亡於渭水。伏望執事以同盟之﹝義﹐命將北徵﹐共靖中原﹞﹐同匡漢室。書不盡言﹐萬希昭﹝鑑﹞。○《藝文類聚》。

又與孫權書

所送白眊薄少﹐重見辭謝﹐益以增慚。○《太平禦覽》卷三百四十一。

答司馬懿書

使杜子緒宣意於公威也。○《三國誌》卷十五《魏志溫恢傳》裴注引《魏略》。

與﹝足﹞﹝兄﹞瑾論白帝兵書

兄嫌白帝兵非精練。到所督﹐則先帝帳下白眊﹐西方上兵也。嫌其少也﹐當復部分江州兵以廣益之。○《太平禦覽》卷三百四十一。

與兄瑾言趙雲燒赤﹝岸﹞﹝崖﹞閣道書

前趙子龍退軍﹐燒壞赤﹝岸﹞﹝崖﹞以北閣道。緣谷一百餘里﹐其閣梁一頭入山腹﹐其一頭立﹝桂﹞﹝柱﹞於水中。今水大而急﹐不得安柱﹐此其窮極﹐不可彊也。○《水經注》卷二十七《沔水》注。

與兄瑾言大水赤崖橋閣悉壞書

頃大水暴出﹐赤崖以南﹐橋閣悉壞。時趙子龍與鄧伯苗﹐一戍赤崖屯田﹐一戍赤崖口﹐但得緣崖與伯苗相聞而已。○同前。

與兄瑾言治綏陽谷書

有綏陽小谷﹐𨿽山崖絕重﹐谿水縱橫﹐難用行軍。昔﹝﹖﹞﹝邏﹞候往來﹐要道通﹝入﹞﹝人﹞。今使前軍斫治此道﹐以向陳倉﹐足以扳連賊勢﹐使不得分兵東行者也。○《水經注》卷十七《渭水》注。

與兄瑾論陳震書

孝起忠純之性﹐老而益篤﹐及其贊述東西﹐歡樂和合﹐有可貴者。○《三國誌》卷三十九《蜀志﹖陳震傳》。

與兄瑾言孫松書

旣受東朝厚遇﹐依依於子弟。又子喬良器﹐爲之惻愴。見其所﹝吳﹞﹝與﹞亮器物﹐感用流涕。○《三國誌》卷五十一《吳志﹖孫翊傳》。

與兄瑾言殷禮書

﹝感﹞﹝殷﹞徳嗣秀才﹐今之僑肸者也。○《太平禦覽》卷一千。

與兄瑾言子喬書

喬本當還成都﹐今諸將子弟皆得傳運思惟﹐宜同榮辱。今使喬督五六百兵﹐與諸子弟傳於谷中。○《蜀志﹖本傳》裴松之注。

與兄瑾言子瞻書

瞻今已八歲﹐聰慧可愛﹐嫌其早成﹐恐不爲重器耳。○《蜀志》本傳。

誡子書

夫君子之行﹐靜以修身﹐儉以養徳﹐非澹薄無以明志﹐非寧靜無以致遠。夫學﹝欲﹞﹝須﹞靜也﹐才﹝欲﹞﹝須﹞學也﹐非學無以廣才﹐非靜無以成學。慆慢則不能研精﹐險躁則不能﹝理﹞﹝治性﹞。年與時馳﹐意與日去﹐遂成枯落﹐多不接世﹐悲守窮廬﹐將復何及﹗○《太平禦覽》卷四百五十九。

又誡子書

夫酒之設﹐合禮致情﹐適體歸性﹐禮終而退﹐此和之至也。主意未殫﹐賓有餘﹝豪﹞﹝倦﹞﹐可以至醉﹐無致於亂。○《太平禦覽》卷四百九十七。

誡外生書

夫志當存髙遠﹐慕先賢﹐絕情欲﹐棄凝滯﹐使庶幾之志﹐揭然有所存﹐惻然有所感﹔﹝忽田仲﹞﹝忍屈伸﹞﹐去細碎﹐廣咨問﹐除嫌吝﹐𨿽有淹畱﹐何損於美趣﹐何患於不濟。﹝不﹞﹝若﹞志不彊毅﹐意不慷慨﹐﹝徒﹞碌碌滯於俗﹐默默束於情﹐永竄伏於凡庸﹐不免於下流矣﹗○《太平禦覽》卷四百五十九。

﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦﹦

諸葛亮集卷二答蔣琬教

思惟背親捨徳﹐以殄百姓﹐眾人旣不隱於心﹐實又使遠近不解其義﹐是以君宜顯其功舉﹐以明此選之淸重也。○《三國誌》卷四十四《蜀志﹖蔣琬傳》。

與李丰教

吾與君父子戮力以獎漢室﹐此神明所聞﹐非但人知之也。表都護典漢中﹐委君﹝與﹞﹝於﹞東關者﹐不與人議也。謂至心感動﹐﹝始終﹞﹝終始﹞可保﹐何圖中乖乎﹗昔楚卿屢絀﹐亦乃克復﹐思道用福﹐應自然之數也。願寬慰都護﹐勤追前闕。今𨿽解任﹐形業﹝自滿﹞﹝失故﹞﹐奴婢賓客百數十人﹐君以中郎參軍﹝呂﹞﹝居﹞府﹐方之气類﹐猶爲﹝其可復﹞﹝上家。若﹞都護思負一意﹐君與公﹝王﹞﹝琰﹞推心從事者﹐否可復通﹐逝可復還也。詳思斯戒﹐明吾用心。臨書長嘆﹐泣涕而已﹗○《三國誌》卷四十《蜀志﹖李嚴傳》裴注引。

與張裔教

去婦不顧門﹐萎韭不入園﹐以婦人之性﹐艸萊之情﹐猶有所恥﹐想忠壯者意何所之﹖○《太平禦覽》卷九百七十六。

黜來敏教

將軍來敏對上官顯言「新人有何功徳而奪﹝我﹞榮資與之耶﹖諸人共憎我﹐何故如是﹖」敏年老狂悖﹐生此怨言。昔成都初定﹐議者以爲來敏亂羣﹐先帝以新定之際﹐故遂含容﹐無所禮用。後劉子初選以爲太子家令﹐先帝不悅而不忍拒也。今上卽位﹐吾闇於知人﹐遂復擢爲將軍祭酒﹐違議者之審見﹐背﹝所疏先帝﹞﹝先帝所疏﹞外﹐自謂能以惇厲﹝俗薄﹞﹝薄俗﹞﹐帥之以義。今旣不能﹐表退職﹐使閉門思愆。○《三國誌》卷四十二《蜀志﹖來敏傳》裴注引。

稱姚冑教

忠益者莫大於進人﹐進人者各務其所尙﹔今姚掾並存剛柔﹐以廣文武之用﹐可謂博雅矣﹐願諸掾各希此事﹐以屬其望。○《三國誌》卷四十五《蜀志﹖楊戲傳》注引。

與羣下教

夫參署者﹐集眾思廣忠益也。若遠小嫌﹐難相違覆﹐曠闕損矣。違覆而得中﹐猶棄敝蹻而獲珠玉。然人心苦不能盡﹐惟徐元直處此不惑﹐又董幼宰參署七年﹐事有不至﹐至於十反﹐來相啟告。苟能慕元直之十反﹐幼宰之殷勤﹐有忠於國﹐則亮可少過矣。○《三國誌》卷三十九《蜀志﹖董和傳》。

又與羣下教

昔初交州平﹐屢聞得失﹐後交元直﹐勤見啟誨﹐前參軍於幼宰﹐每言則盡﹐後從事於偉度﹐數有諫止﹔𨿽資性鄙暗﹐不能悉納﹐然與此四子終始好合﹐亦足以明其不疑於直言也。○同前。

與參軍掾屬教

任重才輕﹔故多闕漏。前參軍董幼宰﹐每言輒盡﹐數有諫益﹐𨿽性鄙薄﹐不能悉納。幼宰參署七年﹐事有不至﹐至於十反﹐未有忠於國如幼宰者也。亮可以少﹝其﹞過矣。○《太平禦覽》卷二百四十九。

勸將士勤攻己闕教

大軍在祁山箕谷﹐皆多於賊﹐而不能破賊爲賊所破者﹐則此病不在兵少也﹐在一人耳。今欲減兵省將﹐明罰思過﹐校變通之道於將來﹔若不能然者﹐𨿽兵多何益﹗自今以後﹐諸有忠慮於國﹐但勤攻吾之闕﹐則事可成﹐賊可死﹐功可蹻足而待矣。○《蜀志》本傳裴注引《漢晉春秋》。

教

昔孫叔敖乘馬三年﹐不知牝牡﹐稱其賢也。○《藝文類聚》卷九十三。

教

今民貧國虛﹐決敵之資﹐惟仰錦耳。○《太平禦覽》卷八百十五。

轉運教

計一歲運﹐用蓬旅簟千萬具。○《太平禦覽》卷七百八。

南徵教

用兵之道﹐攻心爲上﹐攻城爲下﹔心戰爲上﹐兵戰爲下。

作斧教

前後所作斧﹐都不可用。前到武都﹝一日﹞﹐鹿角壞刀環千餘枚﹐賴賊已走。﹝若未走﹐無所復用﹞。問自﹝今﹞﹝令﹞作部刀斧﹝數﹞百枚﹐用之百餘日﹐初無壞者。爾乃知彼主者無意﹐宜收治之﹐非小事也。若臨敵﹐敗人軍事矣。○《太平禦覽》卷三百三十七﹑七百六十三。

作匕首教

作部作匕首五百枚﹐以給騎士。○《北堂書鈔》卷一百二十三。

作剛鎧教

敕作部皆作五折剛鎧﹐十折矛以給之。○《太平禦覽》卷三百五十三。

賊騎來教

若賊騎左右來至﹐徒﹝從﹞行以戰者﹐陟嶺不便﹐宜以車蒙陳而待之。地狹者﹐以鋸齒而待之。○《北堂書鈔》卷一百十七。

軍令

聞雷鼓音﹐舉白﹝幡﹞﹝幢﹞絳旗﹐大小船皆進戰﹐不進者斬。聞金音﹐舉靑旗﹐船皆止﹐進者斬。﹝若賊近﹐徐還﹔遠者﹐疾還﹞。○《北堂書鈔》卷一百二十。

軍令

聞鼓音﹐舉黃帛兩半幡合旗﹐爲三面員陳。○《北堂書鈔》卷一百十七。

軍令

連衝之陳﹐以狹而厚﹐﹝爲利陣﹞。令騎不得與相離﹐﹝護側騎與相﹞遠。《北堂書鈔》卷一百十七。

軍令

敵以來進持鹿角﹐兵悉卻在連衝後。敵已附﹐鹿角裏兵但得進踞﹐以矛戟刺之﹐不得此駐﹐起駐妨弩壞。○《太平禦覽》卷三百十七。

軍令

始出營﹐豎矛戟﹐舒幡旗﹐鳴鼓角。行三里﹐辟矛戟﹐結幡旗﹐止鼓角。未至營三里﹐復豎矛戟﹐舒幡旗﹐鳴鼓角。至營﹐復結幡旗﹐止鼓角。違令者髡。○《太平禦覽》卷三百三十九。

軍令

戰時﹐皆取船上布幔﹑布衣漬水中﹐積聚之﹐﹝以助水淹﹞。賊有火炬﹑火箭﹐以掩滅之也。﹝違令者髡翦耳﹞。○《北堂書鈔》卷一百三十二。

軍令

選三部司馬﹐皆限力舉二百斤以上﹐前驅司馬便大戟田基司馬取能挽一石七以上弓。○《太平禦覽》。

軍令

凡戰臨陳﹐皆無讙嘩﹐明聽鼓音﹐靜視幡麾﹐麾前則前﹐麾後則後﹐麾左則左﹐麾右則右﹐不聞令而擅前後左右者斬。○《太平禦覽》卷三百四十一。

軍令

軍行濟河﹐主者常先沈白璧﹐文曰﹕某主使者某甲﹝收﹞﹝敢﹞告於河﹐賤臣某甲作亂﹐天子使某帥眾濟河﹐徵討醜類﹐故以璧沈﹐惟爾有神裁之。○《太平禦覽》卷五百二十六。

軍令

兩頭進戰﹐視麾所﹝止﹞﹝指﹞﹐聞三金音﹐止﹐二金音﹐還。○《太平禦覽》卷三百四十一。

軍令

軍列營步騎士以下皆著兜鍪。○《太平禦覽》卷三百五十六。

軍令

帳下及右陳各持彭排。○《太平禦覽》卷三百五十七。

軍令

金鼓幢麾隆衝皆以立秋日祠。先時一日﹐主者請祠﹐其主者奉祠。若出徵有所克獲﹐還亦祠。向敵祠﹐血於鐘鼓。秋祠及有所克獲﹐但祠﹐不血鐘鼓。祝文﹕某官使主者某﹐敢告隆衝鐘鼓幢麾。夫軍武之器者﹐所以正不義﹐爲民除害也。謹以立秋之日﹐潔牲黍稷旨酒而敬薦之。○《太平禦覽》卷五百二十六。

軍令

﹝今﹞荊州非少人也﹐而著籍者寡﹐平居發調﹐則人心不說﹔可語劉荊州﹐令﹝國中﹞凡有遊戶﹐皆使自實﹐因錄以益眾可也。○《蜀志﹖本傳》裴注引《魏略》。

軍令

嘗以己丑日祠牛馬先。祝文曰﹕某月己丑﹐某甲敢告﹝先牛先﹞﹝牛馬先﹞。馬者﹐用兵之道﹐牛﹝馬﹞者﹐軍農之用。謹潔牲黍稷旨酒﹐敬而薦之。○《太平禦覽》卷五百二十六。

軍令

軍行﹐人將一斗漧飯﹐不得持烏育及幔﹐余大車乘帳幔﹐什光耀日﹐往就與會矣。○《北堂書鈔》卷一百三十二。

兵法

知有所甚愛﹐知有所不足愛﹐可以用兵矣。故夫善將者﹐以其所不足愛者﹐養其所甚愛者。士之不能皆銳﹐馬之不能皆良﹐器械之不能皆堅固也﹐處之而已矣。兵之有上中下也﹐是兵之有三權也。孫臏有言曰「以君下駟﹐與彼上駟﹔取君上駟﹐與彼中駟﹔取君中駟﹐與彼下駟。」此兵說也﹐非馬說也。下下之不足以與其上也﹐吾旣知之矣﹐吾旣棄之矣。中之不足以與吾上﹐下之不足以與吾中﹐吾不旣再勝矣乎﹖得之多於棄也﹐吾斯從之矣。彼其上之有三權也。三權也者﹐以一權而致二者也。管子曰「攻堅則瑕者堅﹐攻瑕則堅者瑕」。嗚乎﹗不從其瑕而攻之﹐天下皆彊敵也。

兵法祕訣

鎭星所在之宿﹐其國不可伐。又彗星見大明﹐臣下縱橫﹐民流亡無所食﹐父子死離﹐夫婦不相得。四維有流星﹐前如﹝幾﹞﹝甕﹞﹐後如火﹐光景天﹐如雷聲﹐名曰天狗。其下饑荒﹐民疾疫﹐羣臣死。流星東北行﹐名天﹝國﹞﹝岡﹞。天海之口﹐必有大水土功。又四維有流星﹐入以後有﹝日﹞﹝白﹞气如雲﹐狀如車輪﹐是謂嚙食。其下大兵﹐中國多盜賊。又有星如﹐見﹝斗北﹞﹝北斗﹞﹐名爲旬始。天下大亂﹐諸侯爭雄。○《太平禦覽》卷三百二十八。

兵要

軍已近敵﹐羅落常平明以先發﹐絕軍前十里內﹐各案左右下道﹐亦十里之內。數里之外﹐五人爲部﹐人持一白幡﹐登髙外向﹐明看隱蔽之處。軍至﹐轉尋髙而前。第一見賊﹐轉語後第二﹐第一詣主者﹐白之。凡候見賊百人以下﹐但舉幡指﹔百人以上﹐便舉幡大呼。主者遣疾馬往視察之。○《太平禦覽》卷三百三十一。

兵要

凡軍行營壘﹐先使腹心及鄕導前覘審知﹐各令候吏先行﹐定得營﹝也﹞﹝地﹞﹐壁立軍分數﹐立四表候視﹐然後移營。又先使候騎前行﹐持五色旗﹐見溝坑揭黃﹐衢路揭白﹐水澗揭黑﹐林藪揭靑﹐野火揭赤﹐以本鼓應之。立旗鼓﹐令相聞見。若渡水踰山﹐深邃林藪﹐精﹝饒﹞﹝驍﹞勇騎投搜數里無聲﹐四周絕迹。髙山樹頂﹐令人遠視﹐精兵四向要處防禦。然後分兵前後﹐以爲鎭拓﹐乃令輜重老小﹐次步後馬﹐切在整肅﹐防敵至﹐人馬無聲﹐不失行列。險地邪徑﹐亦以部曲鱗次﹐或須環﹝過﹞﹝回﹞旋轉﹐以後爲前﹐以左爲右﹐行則魚貫﹐立則雁行。到前止處﹐遊騎精銳﹐四向散列而立﹐各依本方下營。一人一步﹐隨師多少﹐咸表十二辰﹐豎立旗﹐長二丈八尺﹐﹝密﹞﹝審﹞子午卯酉地﹐勿令邪僻﹐以朱雀旗豎午地﹐白虎旗豎酉地﹐玄武旗豎子地﹐靑龍旗登卯地﹐招搖旗豎中央。其樵牧飲食﹐不得出表外也。○《太平禦覽》卷三百三十一。

兵要

人之忠也﹐猶魚之有淵﹐魚失水則死﹐人失忠則凶。故良將守之﹐志立而名揚。○《太平禦覽》卷二百七十三。

兵要

不愛尺璧而愛寸陰者﹐時難遭而易失也。故良將之趨時也﹐衣不解帶﹐足不躡地。○同前。

兵要

責之而不驕﹐委之而不專﹐扶之而不隱﹐免之而不懼﹐故良將之動也﹐猶璧之不朽。○同前。

兵要

良將之爲政也﹐使人擇之﹐不自舉﹔使法量功﹐不自度。故能者不可蔽﹐﹝不能者﹞不可飾﹐妄譽者不能進也。○同前。

兵要

言行不同﹐豎私枉公﹐外相連誣﹐內相謗訕﹐有此不去﹐是謂敗亂。○《北堂書鈔》卷一百十三。

兵要

枝葉彊大﹐比居同勢﹐各結朋黨﹐競進憸人﹐有此不去﹐是謂敗徵。○同前。

兵要

有制之兵﹐無能之將﹐不可以敗﹔無制之兵﹐有能之將﹐不可以勝。

兵要

督將以下﹐各自有幡。軍發時﹐幡指天者勝。○《北堂書鈔》卷一百二十。

兵要

若能力兼三人﹐身與馬如膠漆﹐手與劍如飛﹐誠宜寵嘉。○《太平禦覽》。

作木牛流馬法

木牛者﹐方腹曲頭﹐一﹝股﹞﹝腳﹞四足﹐頭入頷中﹐舌著於﹝度﹞﹝腹﹞。載多而行少﹐宜可大用﹐不可小使﹔特行者數十里﹐羣行者二十里也。曲者爲牛頭﹐雙者爲牛腳﹐橫者爲牛領﹐轉者爲牛足﹐覆者爲牛背﹐方者爲牛腹﹐垂者爲牛﹝古﹞﹝舌﹞﹐曲者爲牛肋﹐刻者爲牛齒﹐立者爲牛角﹐細者爲牛鞅﹐攝者爲牛秋軸。牛仰雙轅﹐人行六尺﹐牛行四步。載一歲糧﹐日行二十里﹐而人不大勞﹝牛不飲食﹞。流馬尺寸之數﹐肋長三尺五寸﹐廣三寸﹐厚二寸二分﹐左右同。前軸孔分墨去頭四寸﹐徑中二寸。前腳孔分墨二寸﹐﹝七﹞﹝去﹞前軸孔四寸五分﹐廣一寸。前杠孔去前腳孔分墨二寸七分﹐孔長二寸﹐廣一寸。後﹝細﹞﹝軸﹞孔去前杠﹝孔﹞分墨一尺五分﹐大小與前同。後腳孔分墨去後軸孔三寸五分﹐大小與前﹝後同﹞﹝同。後﹞杠孔去後腳孔分墨二寸七分﹐後載克去後杠孔分墨四寸五分。前杠長一尺八寸﹐廣二寸﹐厚一寸五分。後杠與等板方囊二枚﹐厚八分﹐長二尺七寸﹐髙一尺六寸五分﹐廣一尺六寸﹐每枚受米二斛三斗。從上杠孔去肋下七寸﹐前後同。上杠孔去下杠孔分墨一尺三寸﹐孔長一寸五分﹐廣七分﹐八孔同。前後四腳﹐廣二寸﹐厚一寸五分。形制如象﹐靬長四寸﹐徑面四寸三分。孔徑中三腳杠﹐長二尺一寸﹐廣一寸五分﹐厚一寸四分﹐同杠耳。○《蜀志﹖本傳》裴注引《諸葛亮集》。

八陳圖法

八陳旣成﹐自今行師﹐庶不覆敗矣。○《水經注》。

朝發南鄭牋

朝發南鄭﹐莫宿﹝墨﹞﹝黑﹞水﹐﹝四十五﹞﹝四五十﹞裏。○《水經注》卷二十七《沔水》注。

師徒遠涉帖

師徒遠涉﹐道裏甚艱﹐自及褒﹑斜﹐幸皆無恙﹐使還﹐馳此﹐不復旦。○《太平禦覽》。

漢嘉金書

漢嘉金朱提銀﹐采之不足以自食。○《郡國志注》。

論交

勢利之交﹐難以經遠。士之相知﹐溫不增華﹐寒不攺葉﹐能貫四時而不衰﹐歷險夷而益固。○《太平禦覽》卷四百六引《要覽》。

論光武

曹植曰「漢之二祖﹐俱起布衣。髙祖闕於微細﹐光武知於禮義。髙祖又鮮君子之風﹐溺儒冠﹐不可言敬。辟陽淫辟﹐與眾共之。詩書禮樂﹐帝堯之所以爲治也﹐而髙祖輕之。濟濟多士﹐文王之所以獲寧也﹐而髙祖蔑之不用。聽戚姬之邪媚﹐致呂氏之暴戾﹐果令凶婦肆酖酷之心。凡此諸事﹐豈非寡計淺慮﹐斯不免於閭閻之人﹐當世之匹夫也。世祖多識仁智﹐奮武略以攘暴﹐興義兵以掃殘﹐破二公於昆陽﹐斬阜﹑賜於漢津。當此時也﹐九州鼎沸﹐四海淵湧﹐言帝者二三﹐稱王者四五﹐若克東齊難勝之寇﹐降赤眉不計之虜﹐彭寵以望異內隕﹐龐萌以叛主取誅﹐隗戎以背信斃軀﹐公孫以離心授首。﹝耳﹞﹝爾﹞乃廟勝而後動眾﹐計定而後行師﹐於時戰克之將﹐籌畫之臣﹐承詔奉命者猶寵﹐違令犯旨者顚危。故曰﹐建武之行師也﹐計出於主心﹐勝決於廟堂。故竇融因聲而景附﹐馬援一見而嘆息。」

諸葛亮曰﹕曹子建論光武﹐將則難比於韓﹑周﹐謀臣則不敵良﹑平﹐時人談者﹐亦以爲然。吾以此言誠能美大光武之徳﹐而有誣一代之俊異。何哉﹖追觀光武二十八將﹐下及馬援之徒﹐忠貞智勇﹐無所不有﹐篤而論之﹐非減曩時。所以張﹑陳特顯於﹝前者﹐乃自髙帝動多闊疏﹐故良﹑平得廣於忠信﹐彭﹑勃得橫行於﹞外。語有「曲突徙薪爲彼人﹐焦頭爛額爲上客」﹐此言𨿽小﹐有似二祖之時也。光武神略計較﹐生於天心﹐故帷幄無他所思﹐六奇無他所出﹐於是以謀合議同﹐共成王業而已。光武稱鄧禹曰「孔子有回﹐而門人益親。」嘆吳漢曰「將軍差彊吾意﹐其武力可及﹐其忠不可及」。與諸臣計事﹐常令馬援後言﹐以爲援策每與諧合。此皆明﹝知君﹞﹝君知﹞臣之審也。光武上將非減於韓﹑周﹐謀臣非劣於良﹑平﹐原其光武策慮深遠﹐有杜漸曲突之明﹐髙帝能疏﹐故陳﹑張﹑韓﹑周有焦爛之功耳。○《金樓子》第四卷

《立言篇》。

論諸子

老子長於養性﹐不可以臨危難。商鞅長於理法﹐不可以從教化。蘇﹑張長於馳辭﹐不可以結盟誓。白起長於攻取﹐不可以廣眾。子胥長於圖敵﹐不可以謀身。尾生長於守信﹐不可以應變。王嘉長於遇明君﹐不可以事暗主。許子將長於明臧否﹐不可以養人物。此任長之術者也。○《長短經》卷一《任長》。

論讓奪

範蠡以去貴爲髙﹐虞卿以捨相爲功﹐太伯以三讓爲仁﹐燕噲以辭國爲禍﹐堯﹑舜以禪位爲聖﹐孝哀以授童爲愚﹐武王以取殷爲義﹐王莽以奪漢爲篡﹐桓公以管仲爲霸﹐秦王以趙髙喪國﹐此皆趣同而事異也。明者以興﹐暗者以辱亂也。○《長短經》。

與先帝論黃忠

忠之名望﹐素非關﹑馬之倫也﹐而今便令同列。馬﹑張在近﹐親見其功﹐尙可諭指﹔關遙聞之﹐恐必不悅﹐得毋不可乎﹗○《三國誌》卷三十六《蜀志﹖黃忠傳》。

與先帝論薦劉巴

運籌策於帷幄之中﹐吾不如子初遠矣﹗若提枹鼓﹐會軍門﹐使百姓喜勇﹐當與人議之耳。《三國誌》卷三十九《蜀志﹖劉巴傳》裴注引《零陵賢傳》。

論斬馬謖

夫亮所以能制勝於天下者﹐用法明也。是以楊﹝千﹞﹝幹﹞亂法﹐魏絳戮其僕。今四海分裂﹐兵交方始﹐若復廢法﹐何用討賊耶﹗○《三國誌》卷三十九《蜀志﹖馬謖傳》裴注引《襄陽記》。

論來敏

敏亂羣﹐過於孔文舉。○《宋書》卷六十二《王微傳》。

稱許靖

靖人望﹐不可失也﹐借其名以竦動宇內。

稱龐統廖立

龐統﹑廖立﹐楚之良才﹐當贊興世業者也。○《三國誌》卷四十《蜀志﹖廖立傳》。

稱蔣琬

公﹝立﹞﹝琰﹞托志忠雅﹐當與吾﹝共﹞贊王業者也。○《三國誌》卷四十四《蜀志﹖蔣琬傳》。

又稱蔣琬

蔣琬﹐社稷之器﹐非百里之才也。其爲政以安民爲本﹐不以修飾爲先﹐願主公重加察之。○同前。

稱董厥

董令史﹐良士也。吾每與之言﹐﹝愼思﹞﹝思愼﹞宜適。○《蜀志》本傳。

稱殷禮

不意東吳菇蘆中﹐乃有奇偉如此人﹗○《太平禦覽》卷一千。

答惜赦

治世以大徳﹐不以小惠﹐故匡衡﹑吳漢不願爲赦。先帝亦言﹐吾周旋陳元方﹑鄭康成間﹐每見啟告﹐治亂之道悉矣﹐曾不語赦也。若劉景升﹑季玉父子﹐歲歲赦宥﹐何益於治也﹗○《三國誌》卷三十三《蜀志﹖後主傳》裴引《華陽國誌》。

答姜維

彼本無戰情﹐所以固請戰者﹐以示武於其眾耳。將在軍﹐君命有所不受﹐苟能制吾﹐豈千里而請戰耶﹗○《蜀志﹖本傳》裴注引《漢晉春秋》。

諭參佐停更

夫統武行﹝行﹞師﹐以大信爲本﹐得原失信﹐古人所惜﹔去者束裝以待期﹐妻子鶴望而計日﹐𨿽臨徵難﹐義所不廢。○《蜀志》本傳裴注引。

論諫

若畱外人﹐則當畱兵﹐兵畱則無所食﹐一不易也﹔加夷新傷破﹐父兄死喪﹐畱外人而無兵者﹐必成禍患﹐二不易也﹔又﹝吏﹞﹝夷﹞屢有廢殺之罪﹐自嫌釁重﹐若畱外人﹐終不相信﹐三不易也﹔今﹝欲使吾﹞﹝吾欲使﹞不畱兵﹐不運糧﹐而綱紀粗定﹐夷﹑漢粗安故耳。○《蜀志﹖本傳》裴注引《漢晉春秋》。

謝賀者

普天之下﹐莫非漢民﹐國家威力未舉﹐使百姓困於豺狼之吻。一夫有死﹐皆亮之罪﹐以此相賀﹐能不爲愧。○《蜀志﹖本傳》裴注引。

司馬季主墓碑銘

玄漠太寂﹐混合陰陽﹐天地交判﹐萬品滋彰。先生理著﹐分別柔剛﹐鬼神以觀﹐六度顯名。○《眞誥》卷十四。

柘東城石刻

碑卽僕蠻﹐爲漢奴﹐夷畏誓﹐常以右搘捂。

南中紀功碑陰銘

萬歲之後﹐勝我者過此。

黃陵廟﹝可﹞﹝記﹞

僕躬耕南陽之畝﹐遂蒙劉氏顧艸廬﹐勢不可卻﹐計事善之﹐於是情好日密﹐相拉總師。趨蜀道﹐履黃牛﹐因江山之勝﹐亂石排空﹐驚濤﹝宿﹞﹝拍﹞岸﹐斂巨石於江中﹐崔嵬漓岏﹐列作三峯﹐平治洚水﹐順之其道﹐非神扶助於禹﹐人力奚能致此耶﹖僕縱步環覽﹐乃見江左大山壁立﹐林麓峯﹝蠻﹞﹝巒﹞如畫﹐熟視於大江重復石壁間﹐有神像景見焉﹐鬢髮須眉﹐冠裳宛然﹐如采畫者。前豎一旌旗﹐右駐一黃犢﹐猶有董工開導之勢。古傳所載黃龍助禹開江治水﹐九載而功成﹐信不誣也。惜乎廟貌廢去﹐使人太息。神有功助禹開江﹐不事鑿斧﹐順濟舟航﹐當廟食玆土。僕復而興之﹐再建其廟號﹐目之﹝日﹞﹝曰﹞黃牛廟﹐以顯神功。

梁甫吟

步出齊東門﹐遙望蕩陰裏。裏中有三墳﹐累累正相似。問是誰家子﹖田﹝彊﹞﹝疆﹞古﹝治﹞﹝冶﹞氏。力能排南山﹐文能絕地紀。一朝被讒言﹐二桃殺三士。誰能爲此謀﹖相國齊晏子。○《藝文類聚》卷十九。

算計

今上縣之戰﹐更在賊門﹐戰地平如案。○《書鈔》一百五十七。

雜言

我心如秤﹐不能爲人作輕重。○《北堂書鈔》卷三十七。

二十八宿分野

角﹑亢﹑﹝氏﹞﹝氐﹞﹐鄭﹐兗州﹕東郡入角一度﹔東平﹑任城﹑﹝由﹞﹝山﹞陽入角六度﹔泰山入角十二度﹔濟北﹑陳畱入亢五度﹔濟陰入氐一度﹔東平入氐七度。

房﹑心﹐宋﹐豫州﹕潁川入房一度﹔汝南入房二度﹔沛郡入房四度﹔梁國入房五度﹔淮陽入心一度﹔魯國入心三度﹔楚國入心四度。

箕﹑尾﹐燕﹐幽州﹕營州﹝人﹞﹝入﹞箕中十度﹔上谷入尾一度﹔漁陽入尾三度﹔右北平入尾七度﹔西河﹑上郡﹑北地﹑遼西東入尾十度﹔涿郡入尾十六度﹔渤海入箕一度﹔樂浪入箕三度﹔玄菟入箕六度﹔廣陽入箕九度。

斗﹑牽牛﹑須女﹐吳﹑越﹐揚州﹕九江入斗一度﹔廬江入斗六度﹔豫章入斗十度﹔丹陽入斗十六度﹔會稽入牛一度﹔臨淮入牛四度﹔廣陵入牛八度﹔泗水入女一度﹔六安入牛六度。

虛﹑危﹐齊﹐靑州﹕齊國入虛六度﹔北海入虛九度﹔濟南入危一度﹔樂安入危四度﹔東萊入危九度﹔平原入危十一度﹔淄州入危十四度。

營室﹑東壁﹐衛﹐並州﹕安定入營室一度﹔天水入營室八度﹔隴西入營室四度﹔酒泉入營室十一度﹔張掖入營室十二度﹔武都入東壁一度﹔金城入東壁四度﹔武威入東壁六度﹔燉﹝威﹞﹝煌﹞入東壁八度。

奎﹑婁﹑胃﹐魯﹐徐州﹕東海入奎一度﹔瑯邪入奎一度﹔瑯密入婁一度﹔﹝陽城﹞﹝城陽﹞入婁九度﹔膠東入胃﹝七﹞﹝一﹞度。

昴﹑畢﹐趙﹐冀州﹕魏郡入昴一度﹔鉅鹿入昴三度﹔常山入昴五度﹔廣平入昴七度﹔中山入昴一度﹔淸河入昴九度﹔信都入﹝十﹞﹝畢﹞三度﹔趙郡入畢八度﹔安平入畢四度﹔河間入畢十度﹔眞定入畢十三度。

觜﹑參﹐魏﹐益州﹕廣漢入觜一度﹔越巂入觜三度﹔蜀郡入觜一度﹔犍爲入參三度﹔牁入參五度﹔巴郡入參五度﹔漢中入參九度﹔益州入參七度。

東井﹑輿鬼﹐秦﹐雍州﹕雲中入東井一度﹔定襄入東井八度﹔雁門入東井十六度﹔代郡入東井二十八度﹔太原入東井二十九度﹔上黨入輿鬼二度。

柳﹑七星﹑張﹐周﹐三輔﹕弘農入柳一度﹔河南入七星三度﹔河東入張三度﹔河內入張九度。

翼﹑軫﹐楚﹐荊州﹕南陽入翼六度﹔南郡入翼十度﹔江夏入翼十二度﹐零陵入軫十一度﹔桂陽入軫六度﹔武陵入軫十度﹐長沙入軫十六度。○《晉書》卷十二《天文志》。

陰符經序

諸葛亮敍曰﹕所謂命者﹐性也。性能命通﹐故聖人尊之以天命﹐愚其人而智其聖﹐故曰﹐天機張而不死﹐地機弛而不生。觀乎《陰符》﹐造化在乎手﹐生死在乎人﹐故聖人藏之於心﹐所以陶甄天地﹐聚散天下﹐而不見其迹者﹐天機也。故黃帝得之以登雲天﹐湯﹑武﹝男﹞﹝得﹞之以王天下﹐五霸得之以統諸侯。夫臣易而主難﹐不可以輕用。太公九十非不遇﹐蓋審其主焉。若使哲﹝上﹞﹝士﹞執而用之﹐立石爲主﹐刻木爲君﹐亦可以享天下。夫臣盡其心﹐而主反怖有之﹐不亦難乎﹖嗚乎﹗無賢君﹐則義士自死而不仕﹐莫若散志巖石﹐以養其命﹐待生於泰階。世人以夫子爲不遇﹐以秦儀爲得時。不然﹐志在立宇宙﹐安能馳心下走哉﹖丈夫所恥。嗚乎﹗後世英哲﹐審而用之。範蠡重而長﹐文種輕而亡﹐豈不爲泄天機﹖天機泄者沈三劫﹐宜然。故聖人藏諸名山﹐傳之同好﹐隱之金匱﹐恐小人竊而弄之。

陰符經注

天性﹐人也﹔人心﹐機也﹔立天之道﹐以定人也。◇注﹕以爲立天定人﹐其在於五賊。

其盜機也﹐天下莫能見﹐莫能知。君子得之﹐固窮﹔小人得之﹐輕命。◇注﹕夫子﹑太公﹐豈不賢於孫﹑吳﹑韓﹑白﹐所以君子小人異者﹐四子之勇﹐至於殺身﹐固不得其主而見殺矣。

爰有奇器﹐是生萬象﹐八卦甲子﹐神機鬼藏。◇注﹕奇器者﹐聖智也。陰陽相勝之行﹐時昭乎進乎象矣。天垂象﹐聖人則之﹐推甲子﹐畫八卦﹐考蓍龜﹐稽律曆﹐則鬼神之情﹐陰陽之理﹐昭著乎象﹐無不盡矣。八卦之象﹐申而用之﹐六十甲子﹐轉而用之﹐神出鬼入﹐萬明一矣。

天發殺機﹐龍蛇起陸﹔人發﹝機殺﹞﹝殺機﹞﹐天地反覆。◇注﹕按楚殺漢兵數萬﹐大風杳冥﹐晝晦﹐有若天地反覆。

諸葛亮集卷三《便宜十六策》

治國第一

治國之要﹐其猶治家。治家者務立其本﹐本正則末正矣。夫本者﹐倡始也﹔末者﹐應和也。倡始者﹐天地也﹔應和者﹐萬物也。萬物之事﹐非天不生﹐非地不長﹐非人不成。故人君舉措應天﹐若北辰爲之主﹐臺輔爲之臣佐﹐列宿爲之官屬﹐眾星爲之人民。是以北辰不可變攺﹐臺輔不可失度﹐列宿不可錯繆﹐此天之象也。故立臺榭以觀天文﹐郊祀﹑逆气以配神靈﹐所以務天之本也﹔耕農﹑社稷﹐山林﹑川澤﹐祀祠祀福﹐所以務地之本也﹔庠序之禮﹐八佾之樂﹐明堂辟雍﹐髙墻宗廟﹐所以務人之本也。故本者﹐經常之法﹐規矩之要。圓鑿不可以方枘﹐鉛刀不可以砍伐﹐此非常用之事不能成其功﹐非常用之器不可成其巧。故天失其常﹐則有逆气﹐地失其常﹐則有枯敗﹔人失其常﹐則有患害。經曰「非先王之法服不敢服。」此之謂也。

君臣第二

君臣之政﹐其猶天地之象﹐天地之象明﹐則君臣之道具矣。君以施下爲仁﹐臣以事上爲義。二心不可以事君﹐疑政不可以授臣。上下好禮﹐則民易使﹐上下和順﹐則君臣之道具矣。君以禮使臣﹐臣以忠事君。君謀其政﹐臣謀其事。政者﹐正名也﹐事者﹐勸功也。君勸其政﹐臣勸其事﹐則功名之道俱立矣。是故君南面向陽﹐著其聲響﹐臣北面向陰﹐見其形景。聲響者﹐教令也﹐形景者﹐功效也。教令得中則功立﹐功立則萬物蒙其福。是以三綱六紀有上中下。上者爲君臣﹐中者爲父子﹐下者爲夫婦﹐各修其道﹐福祚至矣。君臣上下﹐以禮爲本﹐父子上下﹐以恩爲親﹐夫婦上下﹐以和爲安。上不可以不正﹐下不可以不端。上枉下曲﹐上亂下逆。故君惟其政﹐臣惟其事﹐是以明君之政修﹐則忠臣之事舉。學者思明師﹐仕者思明君。故設官職之全﹐序爵祿之位﹐陳璇璣之政﹐建臺輔之佐﹐私不亂公﹐邪不幹正﹐此治國之道具矣。

視聽第三

視聽之政﹐謂視微形﹐聽細聲。形微而不見﹐聲細而不聞﹐故明君視微之幾﹐聽細之大﹐以內和外﹐以外和內。故爲政之道﹐務於多聞﹐是以聽察采納眾下之言﹐謀及庶士﹐則萬物當其目﹐眾音佐其耳。故經云「聖人無常心﹐以百姓爲心。」目爲心視﹐口爲心言﹐耳爲心聽﹐身爲心安。故身之有心﹐若國之有君﹐以內和外﹐萬物昭然。觀日月之形﹐不足以爲明﹐聞雷霆之聲﹐不足以爲聽﹐故人君以多見爲智﹐多聞爲神。夫五音不聞﹐無以別宮商﹐五色不見﹐無以別玄黃。蓋聞明君者常若晝夜﹐晝則公事行﹐夜則私事興。或有興嗟之怨而不得聞﹐或有進善之忠而不得信。怨聲不聞﹐則枉者不得伸﹐進善不納﹐則忠者不得信﹐邪者容其姦。故《書》云「天視自我民視﹐天聽自我民聽。」此之謂也。

納言第四

納言之政﹐謂爲諫諍﹐所以采眾下之謀也。故君有諍臣﹐父有諍子﹐當其不義則諍之﹐將順其美﹐匡救其惡。惡不可順﹐美不可逆﹔順惡逆美﹐其國必危。夫人君拒諫﹐則忠臣不敢進其謀﹐而邪臣專行其政﹐此爲國之害也。故有道之國﹐危言危行﹐無道之國﹐危行言孫﹐上無所聞﹐下無所說。故孔子不恥下聞﹐周公不恥下賤﹐故行成名著﹐後世以爲聖。是以屋漏在下﹐止之在上﹐上漏不止﹐下不可居矣。

察疑第五

察疑之政﹐謂察朱紫之色﹐別宮商之音。故紅紫亂朱色﹐淫聲疑正樂。亂生於遠﹐疑生於惑。物有異類﹐形有同色。白石﹝加﹞﹝如﹞玉﹐愚者寶之﹔魚目似珠﹐愚者取之﹔狐貉似犬﹐愚者蓄之﹔栝蔞似瓜﹐愚者食之。故趙髙指鹿爲馬﹐秦王不以爲疑﹔範蠡貢越姜女﹐吳王不以爲惑。計疑無定事﹐事疑無成功。故聖人不可以意說爲明﹐必信﹝失下﹞﹝夫卜﹞﹐占其吉凶。《書》曰「三人占﹐必從二人之言。」而有大疑者﹐「謀及庶人」。故孔子云﹐明君之治﹐不患人之不己知﹐患不知人也。不患外不知內﹐惟患內不知外﹔不患下不知上﹐惟患上不知下﹔不患賤不知貴﹐惟患貴不知賤。故士爲知己者死﹐女爲悅己者容﹐馬爲策己者馳﹐神爲通己者明。故人君決獄行﹝明﹞﹝刑﹞﹐患其不明。或無罪被辜﹐或有罪蒙恕﹐或彊者專辭﹐或弱者侵怨﹐或直者被枉﹐或屈者不伸﹐或有信而見疑﹐或有忠而被害﹐此皆招天之逆气﹐災暴之患﹐禍亂之變。惟明君治獄案刑﹐問其情辭﹐如不虛不匿﹐不枉不獘﹐觀其往來﹐察其進退﹐聽其聲響﹐瞻其看視。形懼聲哀﹐來疾去遲﹐還顧吁嗟﹐此怨﹝情之結﹞﹝結之情﹞不得伸也。下瞻盜視﹐見怯退還﹐喘息卻聽﹐沈吟腹計﹐語言失度﹐來遲去速﹐不敢反顧﹐此罪人欲自免也。孔子曰「視其所以﹐觀其所由﹐察其所安﹐人焉廋哉﹗人焉廋哉﹗」

治人第六

治人之道﹐謂道之風化﹐陳示所以也。﹝陳﹞﹝故﹞經云「陳之以徳義而民與行﹐示之以好惡而民知禁。」日月之明﹐眾下仰之﹐乾坤之廣﹐萬物順之。是以堯﹑舜之君﹐遠夷貢獻﹐桀﹑紂之君﹐諸夏背叛﹐非天移動其人﹐是乃上化使然也。故治人猶如養苗﹐先去其穢。故國之將興﹐而伐於國﹐國之將衰﹐而伐於山。明君之治﹐務知人之所患卑服之吏﹐小國之臣。故曰﹐卑服無所不克﹐莫知其極﹐克食於民﹐而人有饑乏之變﹐則生亂逆。惟勸農業﹐無奪其時﹐惟薄﹝敗﹞﹝賦﹞斂﹐無盡民財。如此﹐富國安家﹐不亦宜乎﹖夫有國有家者﹐不患貧而患不安。故唐﹑虞之政﹐利人相逢﹐用天之時﹐分地之利﹐以豫凶年﹐秋有餘糧﹐以給不足﹐天下通財﹐路不拾遺﹐民無去就。故五霸之世﹐不足者奉於有餘。故今諸侯好利﹐利興民爭﹐災害並起﹐彊弱相侵﹐躬耕者少﹐未作者多﹐民如浮雲﹐手足不安。經云「不貴難得之貨﹐使民不爲盜﹔不貴無用之物﹐使民心不亂。」各理其職﹐是以聖人之政治也。古者齊景公之時﹐病民﹝不﹞﹝下﹞奢侈﹐不遂禮制。周﹑秦之宜﹐去文就質﹐而勸民之有利也。夫作無用之器﹐聚無益之貨﹐金銀璧玉﹐珠璣翡翠﹐奇珍異寶﹐遠方所出﹐此非庶人之所用也。錦繡纂組﹐綺羅綾縠﹐玄黃衣帛﹐此非庶人之所服也。雕文刻鏤﹐伎作之巧﹐難成之功﹐妨害農事﹐輜軿出入﹐袍裘索﹝釋﹞﹝襗﹞﹐此非庶人之所飾也。重門畫獸﹐蕭墻數仞﹐﹝﹞﹝冢﹞墓過度﹐竭財髙尙﹐此非庶人之所居也。經云「庶人之所好者﹐惟躬耕勤苦﹐謹身節用﹐以養父母。」制之以財﹐用之以禮﹐丰年不奢﹐凶年不儉﹐素有蓄積﹐以儲其後﹐此治人之道﹐不亦合於四時之气乎﹖

舉措第七

舉措之政﹐謂舉直措諸枉也。夫治國猶於治身﹐治身之道﹐務在養神﹐治國之道﹐務在舉賢﹐是以養神求生﹐舉賢求安。故國之有輔﹐如屋之有柱﹐柱不可細﹐輔不可弱﹐柱細則害﹐輔弱則傾。故治國之道﹐舉直措諸枉﹐其國乃安。夫柱以直木爲堅﹐輔以直士爲賢﹐直木出於幽林﹐直士出於眾下。故人君選舉﹐必求隱處﹐或有懷寶迷邦﹐匹夫同位﹔或有髙才卓絕﹐不見招求﹔或有忠賢孝弟﹐鄕裏不舉﹔或有隱居以求其志﹐行義以達其道﹔或有忠質於君﹐朋黨相讒。堯舉逸人﹐湯招有莘﹐周公采賤﹐皆得其人﹐以致太平。故人君懸賞以待功﹐設位以待士﹐不曠庶官﹐辟四門以興治務﹐玄纁以聘幽隱﹐天下歸心﹐而不仁者遠矣。夫所用者非所養﹐所養者非所用﹐貧陋爲下﹐財色爲上﹐讒邪得志﹐忠直遠放﹐玄纁不行﹐焉得賢輔哉﹖若夫國危不治﹐民不安居﹐此失賢之過也。夫失賢而不危﹐得賢而不安﹐未之有也。爲人擇官者亂﹐爲官擇人者治﹐是以聘賢求士﹐猶嫁娶之道也﹐未有自嫁之女﹐出財爲婦。故女慕財聘而達其貞﹐士慕玄纁而達其名﹐以禮聘士﹐而其國乃寧矣。

考黜第八

考黜之政﹐謂遷善黜惡。明主在上﹐心昭於天﹐察知善惡﹐廣及四海﹐不敢遺小國之臣﹐下及庶人﹐進用賢良﹐退去貪懦﹐明良上下﹐企及國理﹐眾賢雨集﹐此所以勸善黜惡﹐陳之休咎。故考黜之政﹐務知人之所苦。其苦有五。或有小吏因公爲私﹐乘權作姦﹐左手執戈﹐右手治生﹐內侵於官﹐外采於民﹐此所苦一也﹔或有過重罰輕﹐法令不均﹐無罪被辜﹐以致滅身﹐或有重罪得寬﹐扶彊抑弱﹐加以嚴刑﹐枉責其情﹐此所苦二也﹔或有縱罪惡之吏﹐害告﹝欣﹞﹝訴﹞之人﹐斷絕語辭﹐蔽藏其情﹐掠劫亡命﹐其枉不常﹐其所苦三也﹔或有長吏數易守宰﹐兼佐爲政﹐阿私所親﹐枉克所恨﹐逼切爲行﹐偏頗不承法制﹐更因賦斂﹐傍課采利﹐送故待新﹐夤緣徵發﹐詐僞儲備﹐以成家產。此所苦四也﹔或有縣官慕功﹐賞罰之際﹐利人之事﹐買﹝賞﹞﹝賣﹞之費﹐多所裁量﹐專其價數﹐民失其職﹐其所苦五也。凡此五事﹐民之五害﹐有如此者﹐不可不黜﹐無此五者﹐不可不遷。故《書》云「三載考績﹐黜陟幽明。」

治軍第九

治軍之政﹐謂治邊境之事﹐匡救大亂之道﹐以威武爲政﹐誅暴討逆﹐所以存國家安社稷之計。是以有文事必有武備﹐故含血之蠹﹐必有爪牙之用﹐喜則共戲﹐怒則相害﹔人無爪牙﹐故設兵革之器﹐以自輔衛。故國以軍爲輔﹐君以臣爲佐﹐輔彊則國安﹐輔弱則國危﹐在於所任之將也。非民之將﹐非國之輔﹐非軍之主。故治國以文爲政﹐治軍以武爲計﹔治國不可以不從外﹐治軍不可以不從內。內謂諸夏﹐外謂戎﹑狄。戎﹑狄之人﹐難以理化﹐易以威服﹐禮有所任﹐威有所施。是以黃帝戰於涿鹿之野﹐唐堯戰於丹浦之水﹐舜伐有苗﹐禹討有扈﹐自五帝三王至聖之主﹐徳化如斯﹐尙加之以威武﹐故兵者凶器﹐不得已而用之。夫用兵之道﹐先定其謀﹐然後乃施其事。審天地之道﹐察眾人之心﹐習兵革之器﹐明賞罰之理﹐觀敵眾之謀﹐視道路之險﹐別安危之處﹐占主客之情﹐知進退之宜﹐順機會之時﹐設守禦之備﹐彊徵伐之勢﹐揚士卒之能﹐圖成敗之計﹐慮生死之事﹐然後乃可出軍任將﹐張禽敵之勢﹐此爲軍之大略也。夫將者﹐人之司命﹐國之利器﹐先定其計﹐然後乃行。其令若漂水暴流﹐其獲若鷹隼之擊物﹐靜若弓弩之張﹐動如機關之發﹐所向者破﹐而勍敵自滅。將無思慮﹐士無气勢﹐不齊其心﹐而專其謀﹐𨿽有百萬之眾﹐而敵不懼矣。非讎不怨﹐非敵不戰。工非魯般之目﹐無以見其工巧﹔戰非孫武之謀﹐無以出其計運。夫計謀欲密﹐攻敵欲疾﹐獲若鷹擊﹐戰如河決﹐則兵未勞而敵自散﹐此用兵之勢也。故善戰者不怒﹐善勝者不懼。是以智者先勝而後求戰﹐闇者先戰而後求勝﹔勝者隨道而修途﹐敗者斜行而失路﹔此順逆之計也。將服其威﹐士專其力﹐勢不虛動﹐運如圓石﹐從髙墜下﹐所向者碎﹐不可救﹝止﹞﹐是以無敵於前﹐無敵於後﹐此用兵之勢也。故軍以奇計爲謀﹐以絕智爲主﹐能柔能剛﹐能弱能彊﹐能存能亡﹐疾如風雨﹐舒如江海﹐不動如泰山﹐難測如陰陽﹐無窮如地﹐充實如天﹐不竭如江河﹐終始如三光﹐生死如四時﹐衰旺如五行﹐奇正相生﹐而不可窮。故軍以糧食爲本﹐兵以奇正爲始﹐器械爲用﹐委積爲備。故國困於貴買﹐貧於遠輸﹐攻不可再﹐戰不可三﹐量力而用﹐用多則費。罷去無益﹐則國可寧也﹐罷去無能﹐則國可利也。夫善攻者敵不知其所守﹐善守者敵不知其所攻。故善﹝攻﹞者不以兵革﹐善守者不以城郭。是以髙城深池﹐不足以爲固﹐堅甲銳兵﹐不足以爲彊。敵欲固守﹐攻其無備﹔敵欲興陳﹐出其不意﹔我往敵來﹐謹設所居﹔我起敵止﹐攻其左右﹔量其合敵﹐先擊其實。不知守地﹐不知戰日﹐可備者眾﹐則專備者寡。以慮相備﹐彊弱相攻﹐勇怯相助﹐前後相赴﹐左右相趨﹐如常山之蛇﹐首尾俱到﹐此救兵之道也。故勝者全威﹐謀之於身﹐知地形勢﹐不可豫言。議之知其得失﹐詐之知其安危﹐計之知其多寡﹐形之知其生死﹐慮之知其苦樂﹐謀之知其善備。故兵從生擊死﹐避實擊虛﹐山陵之戰﹐不仍其髙﹐水土之戰﹐不逆其流﹐艸上之戰﹐不涉其深﹐平地之戰﹐不逆其虛﹐道上之戰﹐不逆其孤﹔此五者﹐兵之利﹐地之所助也。夫軍成於用勢﹐敗於謀漏﹐饑於遠輸﹐渴於躬井﹐勞於煩擾﹐佚於安靜﹐疑於不戰﹐惑於見利﹐退於刑罰﹐進於賞賜﹐弱於見逼﹐彊於用勢﹐困於見圍﹐懼於先至﹐驚於夜呼﹐亂於闇昧﹐迷於失道﹐窮於絕地﹐失於暴卒﹐得於豫計。故立旌旗以視其目﹐擊金鼓以鳴其耳﹐設斧鉞以齊其心﹐陳教令以同其道﹐興賞賜以勸其功﹐行誅伐以防其僞。﹝畫﹞﹝晝﹞戰不相聞﹐旌旗爲之舉﹐夜戰不相見﹐火鼓爲之起﹐教令有不從﹐斧鉞爲之使。不知九地之便﹐則不知九變之道。天之陰陽﹐地之形名﹐人之腹心﹐知此三者﹐獲處其功。知其士乃知其敵﹐不知其士﹐則不知其敵﹐不知其敵﹐每戰必殆﹐故軍之所擊﹐必先知其左右士卒之心。五閒之道﹐軍之所親﹐將之所厚﹐非聖智不知用﹐非仁賢不能使。五閒得其情﹐則民可用﹐國可長保。故兵求生則備﹐不得已則﹐靜以理安﹐動以理威﹐無恃敵之不至﹐恃吾之不可擊。以近待遠﹐以逸待勞﹐以飽待饑﹐以實待虛﹐以生待死﹐以眾待寡﹐以旺待衰﹐以伏待來。整整之旌﹐堂堂之鼓﹐當順其前﹐而覆其後﹐固其險阻﹐而營其表﹐委之以利﹐柔之以害﹐此治軍之道全矣。

賞罰第十

賞罰之政﹐謂賞善罰惡也。賞以興功﹐罰以禁姦﹐賞不可不平﹐罰不可不均。賞賜知其所施﹐則勇士知其所死﹔刑罰知其所加﹐則邪惡知其所畏。故賞不可虛施﹐罰不可妄加﹐賞虛施則勞臣怨﹐罰妄加則直士恨﹐是以羊羹有不均之害﹐楚王有信讒之敗。夫將專恃生殺之威﹐必生可殺﹐必殺可生﹐忿怒不詳﹐賞罰不明﹐教令不常﹐以私爲公﹐此國之五危也。賞罰不明﹐教令有不從。必殺可生﹐眾姦不禁﹔必生可殺﹐士卒散亡﹔忿怒不詳﹐威武不行﹔賞罰不明﹐下不勸﹝力﹞﹝功﹞﹔政教不當﹐法令不從﹔以私爲公﹐人有二心。故眾姦不禁﹐則不可久﹔士卒散亡﹐其眾必寡﹔威武不行﹐見敵不起﹔下不勸功﹐上無彊輔﹔法令不從﹐事亂不理﹔人有二心﹐其國危殆。故防姦以政﹐救奢以儉﹐忠直可使理獄﹐廉平可使賞罰。賞罰不曲﹐則人死服。路有饑人﹐廏有肥馬﹐可謂亡人而自存﹐薄人而自厚。故人君先募而後賞﹐先令而後誅﹐則人親附﹐畏而愛之﹐不令而行。賞罰不正﹐則忠臣死於非罪﹐而邪臣起於非功。賞賜不避怨讎﹐則齊桓得管仲之﹝功﹞﹝力﹞﹔誅罰不避親戚﹐則周公有殺弟之名。《書》云「無偏無黨﹐王道蕩蕩﹔無黨無偏﹐王道平平。」此之謂也。

喜怒第十一

喜怒之政﹐謂喜不應喜無喜之事﹐怒不應怒無怒之物﹐喜怒之間﹐必明其類。怒不犯無罪之人﹐喜不從可戮之士﹐喜怒之際﹐不可不詳。喜不可縱有罪﹐怒不可戮無辜﹐喜怒之事﹐不可妄行。行其私而廢其功﹐將不可發私怒﹐而興戰必用眾心﹐苟合以私忿而合戰﹐則用眾必敗。怒不可以復悅﹐喜不可以復怒﹐故以文爲先﹐以武爲後﹐先勝則必後負﹐先怒則必後悔﹐一朝之忿﹐而亡其身。故君子威而不猛﹐忿而不怒﹐憂而不懼﹐悅而不喜。可忿之事﹐然後加之威武﹐威武加則刑罰施﹐刑罰施則眾姦塞。不加威武﹐則刑罰不中﹐刑罰不中﹐則眾惡不理﹐其國亡。

治亂第十二

治亂之政﹐謂省官並職﹐去文就質也。夫綿綿不絕﹐必有亂結﹐纖纖不伐﹐必成妖孽。夫三綱不正﹐六紀不理﹐則大亂生矣。故治國者﹐圓不失規﹐方不失矩﹐本不失末﹐爲政不失其道﹐萬事可成﹐其功可保。夫三軍之亂﹐紛紛擾擾﹐各惟其理。明君治其綱紀﹐政治當有先後﹐先理綱﹐後理紀﹔先理令﹐後理罰﹔先理近﹐後理遠﹔先理內﹐後理外﹔先理本﹐後理末﹔先理彊﹐後理弱﹔先理大﹐後理小﹔先理身﹐後理人。是以理綱則紀張﹐理令則罰行﹐理近則遠安﹐理內則外端﹐理本則末通﹐理彊則弱伸﹐理大則小行﹐理上則下正﹐理身則人敬﹐此乃治國之道也。

教令第十三

教令之政﹐謂上爲下教也。非法不言﹐非道不行﹐上之所爲﹐人之所瞻也。夫釋己教人﹐是謂逆政﹐正己教人﹐是謂順政。故人君先正其身﹐然後乃行其令。身不正則令不從﹐令不從則生變亂。故爲君之道﹐以教令爲先﹐誅罰爲後﹐不教而戰﹐是謂棄之。先習士卒用兵之道﹐其法其五﹕一曰﹐使目習其旌旗指麾之變﹐縱橫之術﹔二曰﹐使耳習聞金鼓之聲﹐動靜行止﹔三曰﹐使心習刑罰之嚴﹐爵賞之利﹔四曰﹐使手習五兵之便﹐鬥戰之備﹔五曰﹐使足習周旋走趨之列﹐進退之宜﹔故號爲五教。教令軍陳﹐各有其道。左教靑龍﹐右教白虎﹐前教朱雀﹐後教玄武﹐中央軒轅。大將軍之所處﹐左矛右戟﹐前戈後弩﹐中央旗鼓。旗動俱起﹐聞鼓則進﹐聞金則止﹐隨其指揮﹐五陳乃理。正陳之法﹐旗鼓爲之主﹕一鼓﹐舉其靑旗﹐則爲直陳﹔二鼓﹐舉其赤旗﹐則爲銳陳﹔三鼓﹐舉其黃旗﹐則爲方陳﹔四鼓﹐舉其白旗﹐則爲圓陳﹔五鼓﹐舉其黑旗﹐則爲曲陳。直陳者﹐木陳也﹔銳陳者﹐火陳也。方陳者﹐土陳也﹔圓陳者﹐金陳也﹔曲陳者﹐水陳也。此五行之陳﹐輾轉相生﹐衝對相勝﹐相生爲救﹐相勝爲戰﹐相生爲助﹐相勝爲敵。凡結五陳之法﹐五五相保﹐五人爲一長﹐五長爲一師﹐五師爲一枝﹐五枝爲一火﹐五火爲一撞﹐五撞爲一軍﹐則軍士具矣。夫兵利之所便﹐務知節度。短者持矛戟﹐長者持弓弩﹐壯者持旌旗﹐勇者持金鼓﹐弱者給糧牧﹐智者爲謀主。鄕裏相比﹐五五相保﹐一鼓整行﹐二鼓習陳﹐三鼓起食﹐四鼓嚴辦﹐五鼓就行。聞鼓聽金﹐然後舉旗﹐出兵以次第﹐一鳴鼓三通﹐旌旗發揚﹐舉兵先攻者賞﹐卻退者斬﹐此教令也。

斬斷第十四

斬斷之政﹐謂不從教令之法也。其法有七﹐一曰輕﹐二曰慢﹐三曰盜﹐四曰欺﹐五曰背﹐六曰亂﹐七曰誤﹐此治軍之禁也。當斷不斷﹐必受其亂﹐故設斧鉞之威﹐以待不從令者誅之。軍法異等﹐過輕罰重﹐令不可犯﹐犯令者斬。期會不到﹐聞鼓不行﹐乘寬自畱﹐避回自止﹐初近後遠﹐喚名不應﹐車甲不具﹐兵器不備﹐此爲輕軍﹐輕軍者斬。受令不傳﹐傳令不審﹐迷惑吏士﹐金鼓不聞﹐旌旗不﹐此謂慢軍﹐慢軍者斬。食不稟糧﹐軍不省兵﹐賦賜不均﹐阿私所親﹐取非其物﹐借貸不還﹐奪人頭首﹐以獲其功﹐此謂盜軍﹐盜軍者斬。變攺姓名﹐衣服不鮮﹐旌旗裂壞﹐金鼓不具﹐兵刃不磨﹐器仗不堅﹐矢不著羽﹐弓弩無弦﹐法令不行﹐此爲欺軍﹐欺軍者斬。聞鼓不進﹐聞金不止﹐按旗不伏﹐舉旗不起﹐指揮不隨﹐避前向後﹐縱發亂行﹐折其弓弩之勢﹐卻退不鬥﹐宜左或右﹐扶傷舉死﹐自托而歸﹐此謂背軍﹐背軍者斬。出軍行將﹐士卒爭先﹐紛紛擾擾﹐車騎相連﹐咽塞路道﹐後不得先﹐呼喚諠嘩﹐無所聽聞﹐失亂行次﹐兵刃中傷﹐長短不理﹐上下縱橫﹐此謂亂軍﹐亂軍者斬。屯營所止﹐問其鄕裏﹐親近相隨﹐共食相保﹐不得越次﹐彊入他伍﹔幹誤次第﹐不可呵止﹐度營出入﹐不由門戶﹐不自啟白﹐姦邪所起﹐知者不告﹐罪同一等﹐合人飲酒﹐阿私取受﹐大言警語﹐疑惑吏士﹐此謂誤軍﹐誤軍者斬。斬斷之後﹐此萬事乃理也。

﹝軍有七禁﹐一曰輕﹐二曰慢﹐三曰盜﹐四曰欺﹐五曰背﹐六曰亂﹐七曰誤﹐此治軍之禁也。若朝會不到﹐聞鼓不行﹐乘寬自畱﹐回避務止﹐初近而後遠﹐喚名而不應﹐軍甲不具﹐兵器不備﹐此謂輕軍。有此者斬之受令不傳﹐傳之不審﹐以惑吏士﹐金鼓不聞﹐旌旗不﹐此謂慢軍。有此者斬之食不廩糧﹐軍不部兵﹐賦賜不均﹐阿私所親﹐取非其物﹐借貸不還﹐奪人頭首﹐以獲功名﹐此謂盜軍。有此者斬之若變易姓名﹐衣服不鮮﹐金鼓不具﹐兵刃不磨﹐器仗不堅﹐矢不著羽﹐弓弩無弦﹐主者吏士﹐法令不從﹐此謂欺軍。有此者斬之聞鼓不行﹐叩金不止﹐按旗不伏﹐舉旗不起﹐指麾不隨﹐避前在後﹐縱發亂行﹐折兵弩之勢﹐卻退不﹐或左或右﹐扶傷舉死﹐因托歸還﹐此謂背軍。有此者斬之出軍行將﹐士卒爭先﹐紛紛擾擾﹐軍騎相連﹐咽塞道路﹐後不得前﹐呼喚諠嘩﹐無所聽聞﹐失行亂次﹐兵刃中傷﹐長將不理﹐上下縱橫﹔此謂亂軍。有此者斬之屯營所止﹐問其鄕裏﹐親近相隨﹐共食相保﹐呼召不得﹐越入他位﹐幹誤次第﹐不可呵止﹐度營出入﹐不由門戶﹐不自啟白﹐姦邪所起﹐知者不告﹐罪同一等﹐合人飲食﹐阿私所受﹐大言驚語﹐疑惑吏士﹐此謂誤軍。有此者斬之﹞

思慮第十五

思慮之政﹐謂思近慮遠也。夫人無遠慮﹐必有近憂﹐故君子思不出其位。思者﹐正謀也﹐慮者﹐思事之計也。非其位不謀其政﹐非其事不慮其計。大事起於難﹐小事起於易。故欲思其利﹐必慮其害﹐欲思其成﹐必慮其敗。是以九重之臺﹐𨿽髙必壞。故仰髙者不可忽其下﹐瞻前者不可忽其敗。是以秦穆公伐鄭﹐二子知其害﹔吳王受越女﹐子胥知其敗﹔虞受晉璧馬﹐宮之奇知其害﹔宋襄公練兵車﹐目夷知其負。凡此之智﹐思慮之至﹐可謂明矣。夫隨覆陳之軌﹐追陷溺之後﹐以赴其前﹐何及之有﹖故秦承霸業﹐不及堯﹑舜之道。夫危生於安﹐亡生於存﹐亂生於治。君子視微知著﹐見始知終﹐禍無從起﹐此思慮之政也。

陰察第十六

陰察之政﹐譬諭物類﹐以覺悟其意也。外傷則內孤﹐上惑則下疑﹔疑則親者不用﹐惑則視者失度﹔失度則亂謀﹐亂謀則國危﹐國危則不安。是以思者慮遠﹐遠慮者安﹐無慮者危。富者得志﹐貧者失時﹐甚愛太費﹐多藏厚亡﹐竭財相買﹐無功自專﹐憂事眾者煩﹐煩生於怠。船蕩則水入﹐囊穿則內空﹐山小無獸﹐水淺無魚﹐樹弱無巢﹐墻壞﹝屈﹞﹝屋﹞傾﹐堤決水漾﹐疾走者僕﹐安行者遲﹐乘危者淺﹐履冰者懼﹐涉泉者溺﹐遇水者渡﹐無楫者不濟﹐失侶者遠顧﹐賞罰者省功﹐不誠者失信。唇亡齒寒﹐毛落皮單。阿私亂言﹐偏聽者生患。善謀者勝﹐惡謀者分﹐善之勸惡﹐如春雨澤。麒麟易乘﹐駑駘難習。不視者盲﹐不聽者聾。根傷則葉枯﹐葉枯則花落﹐花落則實亡。柱細則屋傾﹐本細則末撓﹐下小則上崩。不辧黑白﹐棄土取石﹐虎羊同羣。衣破者補﹐帶短者續。弄刀者傷手﹐打跳者傷足。洗不﹝立﹞﹝必﹞江河﹐要之卻垢﹔馬不必騏驥﹐要之疾足﹔賢不必聖人﹐要之智通。總之﹐有五徳﹕一曰禁暴止兵﹐二曰賞賢罰罪﹐三曰安仁和眾﹐四曰保人定功﹐五曰丰撓拒讒﹐此之謂五徳。

諸葛亮集卷四

卷四

《將苑》

兵權

夫兵權者﹐是三軍之司命﹐主將之威勢。將能執兵之權﹐操兵之要勢﹐而臨羣下﹐譬如猛虎﹐加之羽翼﹐而翺翔四海﹐隨所遇而施之。若將失權﹐不操其勢﹐亦如魚龍脫於江湖﹐欲求遊洋之勢﹐奔濤戲浪﹐何可得也。

逐惡

夫軍國之獘﹐有五﹝吾﹞﹝害﹞焉﹕一曰﹐結黨相連﹐毀譖賢良﹔二曰﹐﹝移﹞﹝侈﹞其衣服﹐異其冠帶﹔三曰﹐虛誇﹝奴﹞﹝妖﹞術﹐詭言神道﹔四曰﹐專察是非﹐私以動﹝象﹞﹝眾﹞﹔五曰﹐伺候得失﹐陰結敵人。此所謂姦僞悖徳之人﹐可遠而不可親也。

知人性

夫知人之性﹐莫難察焉。美惡旣殊﹐情貌不一﹐有溫良而爲詐者﹐有外恭而內欺者﹐有外勇而內怯者﹐有盡力而不忠者。然知人之道有七焉﹕一曰﹐間之以是非而觀其志﹔二曰﹐窮之以辭辯而觀其變﹔三曰﹐咨之以計謀而觀其識﹔四曰﹐告之以禍難而觀其勇﹔五曰﹐醉之以酒而觀其性﹔六曰﹐臨之以利而觀其廉﹔七曰﹐期之以事而觀其信。

將材

夫將材有九。道之以徳﹐齊之以禮﹐而知其饑寒﹐察其勞苦﹐此之謂仁將。事無苟免﹐不爲利撓﹐有死之﹝勞﹞﹝榮﹞﹐無生之辱﹐此之謂義將。貴而不驕﹐勝而不恃﹐賢而能下﹐剛而能忍﹐此之謂禮將。奇變莫測﹐動應多端﹐轉禍爲福﹐臨危制﹝勝﹞﹐此之謂智將。進有厚賞﹐退有嚴刑﹐賞不逾時﹐刑不擇貴﹐此之謂信將。足輕戎馬﹐气蓋千夫﹐善固疆埸﹐長於劍戟﹐此之謂步將。登髙履險﹐馳射如飛﹐進則先行﹐退則後殿﹐此之謂騎將。气淩三軍﹐志輕彊虜﹐怯於小戰﹐勇於大敵﹐此之謂猛將。見賢若不及﹐從諫如﹝順﹞流﹐寬而能彊﹐勇而多計﹐此之謂大將。

將器

將之器﹐其用大小不同。若乃察其姦﹐伺其禍﹐爲眾所服﹐此十夫之將。夙興夜寐﹐言詞密察﹐此百夫之將。直而有慮﹐勇而能鬥﹐此千夫之將。外貌桓桓﹐中情烈烈﹐知人勤勞﹐悉人饑寒﹐此萬夫之將。進賢進能﹐日愼一日﹐誠信寬大﹐閒於理亂﹐此十萬人之將。仁愛洽於下﹐信義服鄰國﹐上知天文﹐中察人事﹐下識地理﹐四海之內﹐視如室家﹐此天下之將。

將獘

夫爲將之道﹐有八獘焉﹐一曰貪而無厭﹐二曰賢嫉能﹐三曰信讒好佞﹐四曰料彼不自料﹐五曰猶豫不自決﹐六曰荒淫於酒色﹐七曰姦詐而自怯﹐八曰狡言而不以禮。

將志

兵者凶器﹐將者危任﹐是以器剛則缺﹐任重則危。故善將者﹐不恃彊﹐不怙勢﹐寵之而不喜﹐辱之而不懼﹐見利不貪﹐見美不淫﹐以身殉國﹐壹意而已。

將善

將有﹝字君﹞﹝五善﹞四欲。五善者﹐所謂善知敵之形勢﹐善知進退之道﹐善知國之虛實﹐善知天時人事﹐善知山川險阻。四欲者﹐所謂戰欲奇﹐謀欲密﹐眾欲靜﹐心欲一。

將剛

善將者﹐其剛不可折﹐其柔不可捲﹐故以弱制彊﹐以柔制剛。純柔純弱﹐其勢必削﹐純剛純彊﹐其勢必亡﹔不柔不剛﹐合道之常。

將驕

將不可驕﹐驕則失禮﹐失禮則人離﹐人離則眾叛。將不可﹐則賞不行﹐賞不行則士不致命﹐士不致命則軍無功。無功則國虛﹐國虛則寇實矣。孔子曰「如有周公之才之美﹐使驕且吝﹐其餘不足觀也已。」

將疆

將有五彊八惡。髙節可以厲俗﹐孝弟可以揚名﹐信義可以交友﹐沈慮可以容眾﹐力行可以建功﹐此將之五彊也。謀不能料是非﹐禮不能任賢良﹐政不能正刑法﹐富不能濟窮﹐智不能備未形﹐慮不能防微密﹐達不能舉所知﹐敗不能無怨謗﹐此之謂八惡也。

出師

古者國有危難﹐君簡賢能而任之。齊三日﹐入太廟﹐南面而立﹔將北面﹐太師進鉞於君。君持鉞柄以授將﹐曰「從此至軍﹐將軍其裁之。」復命曰「見其虛則進﹐見其實則退。勿以身貴而賤人﹐勿以獨見而違眾﹐勿恃功能而失忠信。士未坐﹐勿坐﹐士未食﹐勿食﹐同寒暑﹐等勞逸﹐齊甘苦﹐均危患﹔如此﹐則士必盡死﹐敵必可亡。」將受詞﹐鑿凶門﹐引軍而出。君送之﹐跪而推轂﹐曰「進退惟時﹐軍中事﹐不由君命﹐皆由將出。」若此﹐則無天於上﹐無地於下﹐無敵於前﹐無主於後﹐是以智者爲之慮﹐勇者爲之斗﹐故能戰勝於外﹐功成於內﹐揚名於後世﹐福流於子孫矣。

擇材

夫師之行也﹐有好鬥樂戰﹐獨取彊敵者﹐聚爲一徒﹐名曰報國之士﹔有气蓋三軍﹐材力勇健者﹐聚爲一徒﹐名曰突陳之士﹔有輕足善步﹐走如奔馬者﹐聚爲一徒﹐名曰搴旗之士﹔有騎射如飛﹐發無不中者﹐聚爲一徒﹐名曰爭鋒之士﹔有射必中﹐中必死者﹐聚爲一徒﹐名曰飛馳之士﹔有善發彊弩﹐遠而必中者﹐聚爲一徒﹐名曰摧鋒之士。此六軍之善士﹐各因其能而用之也。

智用

夫爲將之道﹐必順天﹑因時﹑依人以立勝也。故天作時不作而人作﹐是謂逆時﹔時作天不作而人作﹐是謂逆天﹔天作時作而人不作﹐是謂逆人。智者不逆天﹐亦不逆時﹐亦不逆人也。

不陳

古之善理者不師﹐善師者不陳﹐善陳者不戰﹐善戰者不敗﹐善敗者不亡。昔者﹐聖人之治理也﹐安其居﹐樂其業﹐至老不相攻伐﹐可謂善理者不師也。若舜修典刑﹐咎繇作士師﹐人不幹令﹐刑無可施﹐可謂善師者不陳。若禹伐有苗﹐舜舞干羽而苗民格﹐可謂善陳者不戰。若齊桓南服彊楚﹐北服山戎﹐可謂善戰者不敗。若楚昭遭禍﹐奔秦求救﹐卒能返國﹐可謂善敗者不亡矣。

將誡

《書》曰「狎侮君子﹐罔以盡人心﹐狎侮小人﹐罔以盡人力。」固行兵之要﹐務攬英雄之心﹐嚴賞罰之科﹐總文武之道﹐操剛柔之術﹐說禮樂而惇詩書﹐先仁義而後智勇﹔靜如潛魚﹐動若奔獺﹐喪其所連﹐折其所彊﹐耀以旌旗﹐戒以金鼓﹐退若山移﹐進如風雨﹐擊崩若摧﹐合戰如虎﹔迫而容之﹐利而誘之﹐亂而取之﹐卑而驕之﹐親而離之﹐彊而弱之﹐有危者安之﹐有懼者悅之﹐有叛者懷之﹐有冤者﹝卑﹞﹝申﹞之﹐有彊者抑之﹐有弱者扶之﹐有謀者親之﹐有讒者覆之﹐獲財者與之﹔不倍兵以攻弱﹐不恃眾以輕敵﹐不傲才以驕人﹐不以寵而作威﹔先計而後動﹐知勝而始戰﹐得其財帛不自寶﹐得其子女不自使。將能如此﹐嚴號申令﹐而人願斗﹐則兵合刃接而人樂死矣。

戒備

夫國之大務﹐莫先於戒備。若夫失之毫釐﹐則差若千里﹐覆軍殺將﹐勢不踰息﹐可不懼哉﹗故有患難﹐君臣旰食而謀之﹐擇賢而任之。若乃居安而不思危﹐寇至而不知懼﹐此謂燕巢於幕﹐魚遊於鼎﹐亡不俟夕矣﹗《傳》曰「不備不虞﹐不可以師。」又曰「豫備無虞﹐古之善政。」又曰「蠆尙有毒﹐而況國乎﹖」無備﹐𨿽眾不可恃也。故曰﹐有備無患。故三軍之行﹐不可無備也。

習練

夫軍無習練﹐百不當一﹔習而用之﹐一可當百。故仲尼曰「不教而戰﹐是謂棄之。」又曰「善人教民七年﹐亦可以卽戎矣。」然則卽戎之不可不教﹐教之以禮義﹐誨之以忠信﹐誡之以典刑﹐威之以賞罰﹐故人知勸。然後習之﹐或陳而分之﹐坐而起之﹐行而止之﹐走而卻之﹐別而合之﹐散而聚之。一人可教十人﹐十人可教百人﹐百人可教千人﹐千人可教萬人﹐可教三軍﹐然後教練而敵可勝矣。

軍蠹

夫三軍之行﹐有探候不審﹐烽火失度﹔後期犯令﹐不應時機﹐阻亂師徒﹔乍前乍後﹐不合金鼓﹔上不卹下﹐削斂無度﹔營私徇己﹐不卹饑寒﹔非言妖辭﹐妄陳禍福﹔無事喧雜﹐驚惑將吏﹔勇不受制﹐專而陵上﹔侵竭府庫﹐﹝檀﹞﹝擅﹞給其財。此九者﹐三軍之蠹﹐有之必敗也。

腹心

夫爲將者﹐必有腹心﹑耳目﹑爪牙。無腹心者﹐如人夜行﹐無所措手足﹕無手足者﹐如冥然而居﹐不知運動﹔無爪牙者﹐如饑人食毒物﹐無不死矣。故善將者﹐必有博聞多智者爲腹心﹐沈審謹密者爲耳目﹐勇悍善敵者爲爪牙。

謹候

夫敗軍喪師﹐未有不因輕敵而致禍者﹐故師出以律﹐失律則凶。律有十五焉﹐一曰慮﹐間諜明也﹔二曰詰﹐誶候謹也﹔三曰勇﹐敵眾不撓也﹔四曰廉﹐見利思義也﹔五曰平﹐賞罰均也﹔六曰忍﹐善含恥也﹔七日寬﹐能容眾也﹔八曰信﹐重然諾也﹔九曰敬﹐禮賢能也﹔十曰明﹐不納讒也﹔十一曰謹﹐不違禮也﹔十二曰仁﹐義養士卒也﹔十三曰忠﹐以身殉國也﹔十四曰分﹐知止足也﹔十五曰謀﹐自料知他也。

機形

夫以愚克智﹐逆也﹔以智克愚﹐順也﹔以智克智﹐機也。其道有三﹐一曰事﹐二曰勢﹐三曰情。事機作而不能應﹐非智也﹔勢機動而不能制﹐非賢也﹔情機發而不能行﹐非勇也。善將者﹐必因機而立勝。

重刑

吳起曰﹕鼓鼙金鐸﹐所以威耳﹐旌幟﹐所以威目﹐禁令刑罰﹐所以威心。耳威以聲﹐不可﹝以﹞不淸﹔目威以容﹐不可不明﹔心威以刑﹐不可不嚴。三者不立﹐士可怠也。﹝故﹞曰﹐將之所麾﹐莫不心移﹔將之所指﹐莫不前死矣。

善將

古之善將者有四﹐示之以進退﹐故人知禁﹔誘之以仁義﹐故人知禮﹔重之以是非﹐故人知勸﹔決之以賞罰﹐故人知信。禁﹑禮﹑勸﹑信﹐師之大經也﹐未有綱直而目不舒也。故能戰必勝﹐攻必取。庸將不然﹐退則不能止﹐進則不能禁﹐故與軍同亡﹔無勸戒則賞罰失度﹐人不知信﹐而﹝資﹞﹝賢﹞良退伏﹐諂頑登用﹔是以戰必敗散也。

審因

夫因人之勢以伐惡﹐則黃帝不能與爭威矣。因人之力以決勝﹐則湯﹑武不能與爭功矣。若能審因而加之威勝﹐則萬夫之雄將可圖﹐四海之英豪受制矣。

兵勢

夫行兵之勢有三焉﹐一曰天﹐二曰地﹐三曰人。天勢者﹐日月淸明﹐五星合度﹐慧孛不殃﹐風气調和。地勢者﹐城峻重崖﹐洪波千里﹐石門幽洞﹐羊腸曲沃。人勢者﹐主聖將賢﹐三軍由禮﹐士卒用命﹐糧甲堅備。善將者﹐因天之時﹐就地之勢﹐依人之利﹐則所向者無敵﹐所擊者萬全矣。

勝敗

賢才居上﹐不肖居下﹐三軍悅樂﹐士卒畏服﹐相議以勇﹐相望以威武﹐相勸以刑賞﹐此必﹝然﹞﹝勝﹞之徵也。士卒惰慢﹐三軍數驚﹐下無禮信﹐人不畏法﹐相恐以敵﹐相語以利﹐相囑以禍福﹐相惑以妖言﹐此必敗之徵也。

假權

夫將者﹐人命之所縣也﹐成敗之所系也﹐禍福之所倚也﹐而上﹝下﹞﹝不﹞假之以賞罰﹐是猶束猱之手﹐而責之以騰捷﹐膠離婁之目﹐而使之辧靑黃﹐不可得也。若賞移在權臣﹐罰不由主將﹐人苟自利﹐誰懷斗心﹖𨿽伊﹑呂之謀﹐韓﹑白之功﹐而不能自衛也。故孫武曰「將之出﹐君命有所不受。」亞夫曰「軍中聞將軍之命﹐不聞有天子之詔。」

哀死

古之善將者﹐養人如養己子﹐有難﹐則以身先之﹐有功﹐則以身後之﹐傷者﹐泣而撫之﹐死者﹐哀而葬之﹐饑者﹐捨食而食﹝之﹞﹐寒者﹐解衣而衣之﹐智者﹐禮而祿之﹐勇者﹐◇賞而勸之。將能如此﹐所向必捷矣。

三賓

夫﹝二﹞﹝三﹞軍之行也﹐必有賓客﹐羣議得失﹐以資將用。有詞若縣流﹐奇謀不測﹐博聞廣見﹐多藝多才﹐此萬夫之望﹐可引爲上賓。有猛若熊虎﹐捷若騰﹐剛如鐵石﹐利若龍泉﹐此一時之雄﹐可以爲中賓。有多言或中﹐薄技小才﹐常人之能﹐此可引爲下賓。

後應

若乃﹝圓﹞﹝圖﹞難於易﹐爲大於細﹐先動後用﹐刑於無刑﹐此用兵之智也。師徒已﹝成﹞﹝列﹞﹐戎馬交馳﹐彊弩才臨﹐短兵又接﹐乘威布信﹐敵人告急﹐此用兵之能也。身衝矢石﹐爭勝一時﹐成敗未分﹐我傷彼死﹐此用兵之下也。

便利

夫艸木叢集﹐利以遊逸﹔重塞山林﹐利以不意﹔前林無隱﹐利以潛伏﹔以少擊眾﹐利以日莫﹔以眾擊寡﹐利以淸晨﹔彊弩長兵﹐利以捷次﹔踰淵隔水﹐風大暗昧﹐利以博前擊後。

應機

夫必勝之術﹐合變之形﹐在於機也。非智者孰能見機而作乎﹖見機之道﹐莫先於不意。故猛獸失險﹐童子持戟以追之﹐蜂蠆發毒﹐壯夫旁徨而失色﹐以其禍出不圖﹐變速非慮也。

揣能

古之善用兵者﹐揣其能而料其勝負。主孰聖也﹖將孰賢也﹖吏孰能也﹖糧餉孰丰也﹖士卒孰練也﹖軍容孰整也﹖戎馬孰逸也﹖形勢孰險也。賓客孰智也﹖鄰國孰懼也﹖財貨孰多也﹖百姓孰安也﹖由此觀之﹐彊弱之形﹐可以決矣。

輕戰

螫虫之觸﹐負其毒也﹔戰士能勇﹐恃其備也。所以﹝銳﹞﹝鋒﹞銳甲堅﹐則人輕戰。故甲不堅密﹐與肉袒同﹔﹝弩不及遠﹐與短兵同﹞﹔射不能中﹐與無矢同﹔中不能入﹐與無鏃同﹔探候不謹﹐與無目同﹔將帥不勇﹐與無將同。

地勢

夫地勢者﹐兵之助也﹐不知戰﹝他﹞﹝地﹞而求勝者﹐未之有也。山林土陵﹐邱阜大川﹐此步兵之地。土髙山狹﹐蔓衍相屬﹐此車騎之地。依山附澗﹐髙林深谷﹐此弓弩之地。艸淺土平﹐可前可後﹐此長戟之地。蘆葦相參﹐竹樹交映﹐此槍矛之地也。

情勢

夫將有勇而輕死者﹐有急而心速者﹐有貪而喜利者﹐有仁而不忍者﹐有智而心怯者﹐有謀而情緩者。是故勇而輕死者﹐可暴也﹔急而心速者﹐可久也﹔貪而喜利者﹐可遺也﹔仁而不忍者﹐可芳也﹔智而心怯者﹐可窘也﹔謀而情緩者﹐可襲也。

擊勢

古之善斗者﹐必先探敵情而後圖之。凡師老糧絕﹐百姓愁怨﹐軍令不習﹐器械不修﹐計不先設﹝卒不練習﹞﹐外救不至﹐將吏刻剝﹐賞罰輕﹝懈﹞﹐營伍失次﹝次﹞﹐戰勝而驕﹐可以攻之。若用賢授能﹐糧食羨余﹐甲兵堅利﹐四鄰和睦﹐大國應援﹐﹝糧備有餘﹐政教不虛﹞﹐敵有此者﹐引而計之。

整師

夫出師行軍﹐以整爲勝。若賞罰不明﹐法令不信﹐金之不止﹐鼓之不進﹐𨿽有百萬之師﹐無益於用。所謂整師者﹐居則有禮﹐動則有威﹐進不可當﹐退不可逼﹐前後應接﹐左右應旄﹝與之安﹞﹐而不與之危﹐其眾可合而不可離﹐可用而不可疲矣。

厲士

夫用兵之道﹐尊之以爵﹐贍之以財﹐則士無不至矣﹔接之以禮﹐厲之以信﹐則士無不死矣﹔畜恩不倦﹐法若畫一﹐則士無不服矣﹔先之以身﹐後之以人﹐則士無不勇矣﹔小善必錄﹐小功必賞﹐則士無不勸矣。

自勉

聖人則天﹐賢者法地﹐智者則古。驕者招毀﹐妄者稔禍﹐多語者寡信﹐自奉者少恩﹐賞於無功者離﹐罰加無罪者怨﹐喜怒不當者滅。

戰道

夫林戰之道﹐晝廣旌旗﹐夜多金鼓﹐利用短兵﹐巧在設伏﹐或攻於前﹐或發於後。叢﹝載﹞﹝戰﹞之道﹐利用劍楯﹐將欲圖之﹐先度其路﹐十里一場﹐五里一應﹐偃戢旌旗﹐特嚴金鼓﹐令賊無措手足。谷戰之道﹐巧於設伏﹐利以勇斗﹐輕足之士淩其髙﹐必死之﹝死﹞﹝士﹞殿其後﹐列彊弩而衝之﹐持短兵而繼之﹐彼不得前﹐我不得往。水戰之道﹐利在舟楫﹐練習士卒以乘之﹐多張旗幟以惑之﹐嚴弓弩以申之﹐持短兵以捍之﹐設堅柵以衛之﹐順其流而擊之。夜戰之道﹐利在機密﹐或潛師以衝之﹐以出其不意﹐或多火鼓﹐以亂其耳目﹐馳而攻之﹐可以勝矣。

和人

夫用兵之道﹐在於人和﹐人和則不勸而自戰矣。若將吏相猜﹐士卒不服﹐忠謀不用﹐羣下謗議﹐讒慝互生﹐𨿽有湯﹑武之智﹐而不能取勝於匹夫﹐況眾人乎。﹝故《傳》曰「兵猶火也﹐不戢將自焚。」﹞

察情

夫兵起而靜者﹐恃其險也﹔迫而挑戰者﹐欲人之進也﹔眾樹﹝﹖﹞﹝動﹞者﹐車來也﹔塵土卑而廣者﹐徒來也﹔辭彊而進驅者﹐退也﹔半進而半退者﹐誘也﹔杖而行者﹐饑也﹔見利而不進者﹐勞也﹔鳥集者﹐虛也﹔夜呼者﹐恐也﹔軍擾者﹐將不重也﹔旌旗動者﹐亂也﹔吏怒者﹐倦也﹔數賞者﹐窘也﹔數罰者﹐困也﹔﹝先暴而後畏其眾者﹐不靜之至也﹞﹔來委謝者﹐欲休息也﹔幣重而言甘者﹐誘也。

將情

夫爲將之道﹐軍井未汲﹐將不言渴﹔軍食未熟﹐將不言饑﹔軍火未然﹐將不言寒﹔軍幕未施﹐將不言困﹔夏不操扇﹐雨不張蓋﹐與眾同也。

威令

夫一人之身﹐百萬之眾﹐束肩斂息﹐重足俯聽﹐莫敢仰視者﹐法制使然也。若乃上無刑罰﹐下無禮義﹐𨿽﹝貴﹞有天下﹐富有四海﹐而不能自免者﹐桀﹑紂之類也。夫以匹夫之刑﹐令﹝之﹞以賞罰﹐而人不能逆其命者﹐孫武﹑穰苴之類也。故令不可輕﹐勢不可通。

東夷

東夷之性﹐薄禮少義﹐捍急能鬥﹐依山塹海﹐憑險自固﹐上下和睦﹐百姓安樂﹐未可圖也。若上亂下離﹐則可以行閒﹐閒起則隙生﹐隙生則修徳以來之﹐固甲兵而擊之﹐其勢必克也。

南蠻

南蠻多種﹐性不能教﹐連合朋黨﹐失意則相攻﹐居洞依山﹐或聚或散﹐西至崑侖﹐東至洋海﹐海產奇貨﹐故人貪而勇戰﹐春夏多疾疫﹐利在疾戰﹐不可久師也。

西戎

西戎之性﹐勇悍好利﹐或城居﹐或野處﹐米糧少﹐金貝多﹐故人勇戰鬥﹐難敗。自磧﹝石﹞以西﹐諸戎種繁﹐地廣行險﹐俗負彊很﹐故人多不臣﹐當候之以外釁﹐伺之以內亂﹐則可破矣。

北狄

北狄居無城郭﹐隨逐水艸﹐勢利則南侵﹐勢失則相遁﹐長山廣磧﹐足以自衛﹐饑則捕獸飲乳﹐寒則寢皮服裘﹐奔走射獵﹐以殺爲務﹐未可以道徳懷之﹐未可以兵戎服之。漢不與戰。其略有三﹕漢卒且耕且戰﹐故疲而怯﹐虜但牧獵﹐故逸而勇﹐以疲敵逸﹐以怯敵勇﹐不相當也﹐此不可戰一也。漢長於步﹐日馳百里﹐虜長於騎﹐日乃倍之﹐漢逐虜發﹝齋﹞﹝齎﹞糧負甲而隨之﹐虜逐﹝漠﹞﹝漢﹞則驅疾騎而運之﹐運負之勢已殊﹐走逐之形不等﹐此不可戰二也。漢戰多步﹐虜戰多騎﹐爭地形之勢﹐則騎疾於步﹐遲疾勢縣﹐此不可戰三也。不得已﹐則莫若守邊。守邊之道﹐揀良將而任之﹐訓﹝後﹞﹝銳﹞士而禦之﹐廣營田而實之﹐設鋒堠而待之﹐候其虛而乘之﹐因其衰而取之﹐所謂資不費而寇自除矣﹐人不疲而虜自寬矣。

