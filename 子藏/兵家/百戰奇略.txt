百戰奇法

計戰

凡用兵之道﹐以計爲首。未戰之時﹐先料將之賢愚﹐敵之彊弱﹐兵之眾寡﹐地之險易﹐糧之虛實。計料已審﹐然後出兵﹐無有不勝。法曰「料敵制勝﹐計險阨遠近﹐上將之道也」。➀

漢末﹐劉先主在新野﹐三往求計於諸葛亮。亮曰「自董卓以來﹐豪傑並起﹐跨州連郡者不可勝數。曹操比於袁紹﹐則名微眾寡﹐然操遂能克紹﹐以弱爲彊者﹐非惟天時﹐抑亦人謀也。今操已擁百萬之眾﹐挾天子以令諸侯﹐此誠不可與爭鋒。孫權據有江東﹐已歷三世﹐國險民附﹐賢能爲之輔﹐此可以爲援而不可圖也。荊州北據漢沔﹐利盡南海﹐東連吳會﹐西通巴蜀﹐此用武之國﹐而其主不能守。此殆天所以資將軍﹐將軍豈有意乎﹖益州險塞﹐沃野千里﹐天府之土﹐髙祖因之以成帝業。劉璋暗弱﹐張魯在北﹐民殷國富﹐不知存卹﹐智能之士思得明君。將軍旣帝室之冑﹐信義著於四海﹐總覽英雄﹐思賢如渴﹐若跨有荊﹑益﹐保其巖阻﹐西和諸戎﹐南撫夷越﹐外結好孫權﹐內修政治﹔天下有變﹐則命一上將將荊州之軍以向宛洛﹐將軍身帥益州之眾出於秦川﹐百姓孰敢不簞食壺漿以迎將軍者乎﹖誠如是﹐霸業可成﹐漢室可興矣。」先主曰「善。」後果如其計。

謀戰

凡敵始有謀﹐我從而攻之﹐使彼計衰而屈服。法曰「上兵伐謀。」➀

春秋時﹐晉平公欲伐齊﹐使範昭往觀齊國之政。齊景公觴➁之。酒酣﹐範昭請君之樽酌➂。公曰「寡人之樽進客。」範昭已飲﹐晏子徹➃樽﹐更爲酌。範昭佯醉﹐不悅而起舞﹐謂太師➄曰「能爲我奏成周之樂➅乎﹖吾爲舞之。」太師曰「瞑臣➆不習。」範昭出。景公曰「晉﹐大國也。來觀吾政﹐今子怒大國之使者﹐將柰何﹖」晏子曰「範昭非陋於禮者﹐且欲慚吾國﹐臣故不從也。」太師曰「夫成周之樂﹐天子之樂也﹐惟人主舞之。今範昭人臣﹐而欲舞天子之樂﹐臣故不爲也。」範昭歸報晉平公曰「齊未可伐﹐臣欲辱其君﹐晏子知之﹔臣欲犯其禮﹐太師識之。」仲尼﹝聞之﹞曰「不越樽俎➇之間﹐而折衝千里之外﹐晏子之謂也。」

「注釋」

➀上兵伐謀﹕語出《孫子兵法。謀攻篇》。意思是﹐用兵的上策是以謀略挫敗敵人的戰爭圖謀而獲得勝利。

➁觴﹕古代盛酒器。這里作動詞﹐以酒招待。

➂樽酌﹕樽﹐盛酒器﹐酒杯﹔酌﹐斟酒﹑飲酒的意思。

➃徹﹕通「撤」。

➄太師﹕同「大師」。這里指古代樂官之長。

➅成周之樂﹕周天子所享用的樂曲。

➆瞑臣﹕瞑﹐瞎子。春秋晉國著名樂師師曠生而目盲﹐善辧聲樂。齊國樂官太師以「瞑臣」自稱﹐自謙之意﹐未必也是盲人。

➇樽俎﹕盛酒肉的器具。樽以盛酒﹐俎以置肉。這里代指筵席。

間戰

凡欲徵伐﹐先用間諜﹐覘➀敵之眾寡﹑虛實﹑動靜﹐然後興師﹐則大功可立﹐戰無不勝。法曰「無所不用間也。」➁

周將韋叔裕﹐字孝寬﹐以徳行守鎭玉壁。孝寬善於撫禦﹐能得人心﹐所遣間諜入齊者﹐皆爲盡力。亦有齊人得孝寬金貨者﹐遙通書疏➂。故齊動靜﹐朝廷皆知之。齊相斛律光﹐字明月﹐賢而有勇﹐孝寬深忌之。參軍曲嚴頗知卜筮➃﹐謂孝寬曰「來年東朝➄必大相殺戮。」孝寬因令嚴作謠歌曰「百升飛上天﹐明月照長安。」➅百升﹐斛也。又言「髙山不推自隤﹐槲樹不扶自豎。」➆令諜人多賫此文﹐遺之於鄴➇。祖孝徵與光有隙﹐旣聞更潤色之﹐明月卒以此誅。周武帝聞光死﹐赦其境內﹐後大舉兵﹐遂滅齊。

「注釋」

➀覘﹐窺看﹐引申謂偵察。

➁無所不用間也﹕語出《孫子兵法。用間篇》。意思是﹐無時無處不可使用間諜。間﹐間諜。

➂書疏﹕卽「書翰」﹐書札之類﹔這里指書面情報。

➃卜筮﹕古時一種占卜的迷信活動﹐以龜甲占卜吉凶的稱「卜」﹐以蓍艸占卜吉凶的稱「筮」。

➄東朝﹕指北齊。因北齊位於北周之東﹐故稱東朝。

➅百升飛上天﹐明月照長安﹕百升﹝計十斗﹞爲一斛﹐影射斛律光之「斛」﹔明月﹐卽斛律光的字﹔長安﹐卽北周的都城。這兩句話的意思是﹕斛律光要當皇帝﹐並將歸順北周。

➆髙山不推自隤﹐槲木不扶自立﹕語見《周書。韋孝寬傳》。髙山﹐諭指北齊髙氏政權﹔隤﹐墜落﹐崩潰﹔槲木﹐槲與「斛」同音﹐諭指斛律光。這兩句話的意思是﹕北齊髙氏統治卽將垮臺﹐斛律光就要取而代之。

➇鄴﹕北齊都城﹐位於今河北臨漳縣西南。

選戰

凡與敵戰﹐須要選揀勇將﹑銳卒﹐使爲先鋒﹐一則壯其志﹐一則挫敵威。法曰「兵無選鋒曰北。」➀

建安十二年﹐袁尙﹑熙奔上谷郡﹐﹝引﹞烏桓數入塞爲害。曹操徵之。夏五月﹐至無終﹔秋七月﹐大水﹐傍海道路不通。田疇請爲鄕導﹐公從之﹐率兵出盧龍塞﹐水潦﹐道不通﹐乃塹山堙谷➁五百餘里﹐經白檀﹐歷平剛﹑鮮卑庭﹐東陷柳城。未至二百里﹐虜方知之。尙﹑熙與蹋頓﹑遼西單於樓班﹑右北平單於能臣抵之等將數萬騎逆軍。八月﹐登白狼山﹐卒與虜遇﹐眾甚盛。公輜重在後﹐被甲者少﹐左右皆懼。公登髙﹐望虜陣不整﹐乃縱兵擊之﹐使張遼爲先鋒﹐虜眾大潰﹐斬蹋頓及名王以下﹐胡﹑漢降者二十餘萬口。

「注釋」

➀兵無選鋒曰北﹕語出《孫子兵法。地形篇》。意思是﹐用兵打仗沒有勇將精兵擔任先鋒而遭到失敗的﹐就叫作「北」。選鋒﹕由精選的士卒組成的先鋒部隊。北﹐敗北。

➁塹山堙谷﹕挖山塡谷。塹﹐挖掘。堙﹐塡充﹐堵塞。

步戰

凡步兵與車騎戰者﹐必依丘陵﹑險阻﹑林木而戰則勝。若遇平易之道﹐須用拒馬槍➀爲方陣﹐步兵在內。馬軍﹑步兵中分爲駐隊﹑戰隊。駐隊守陣﹐戰隊出戰﹔戰隊守陣﹐駐隊出戰。敵攻我一面﹐則我兩哨出兵﹐從旁以掩之﹔敵攻我兩面﹐我分兵從後以搗之﹔敵攻我四面﹐我爲圓陣﹐分兵四出以奮擊之。敵若敗走﹐以騎兵追之﹐步兵隨其後﹐乃必勝之方。法曰「步兵與車騎戰者﹐必依丘陵﹑險阻﹐如無險阻﹐令我士卒爲行馬﹑蒺藜。」➁

《五代史》﹕晉將周徳威爲盧龍節度使﹐恃勇不修邊備﹐遂失楡關之險。契丹每芻牧➂於營﹑平之間﹐陷新州﹐徳威復取不克﹐奔歸幽州。契丹圍之二百日﹐城中危困。李嗣源聞之﹐約李存審步騎七萬﹐會於易州救之﹐乃自易州北行﹐逾大房嶺﹐循澗而東。嗣源與養子從珂將三千騎爲先鋒﹐進至山口﹐契丹以萬騎遮其前﹐將士失色﹔嗣源以百騎先進﹐免冑揚鞭﹐胡語謂契丹﹕「汝無故犯我疆場﹐晉王命我將百萬騎眾﹐直抵西樓﹐滅汝種族。」因躍馬奮撾﹐三入其陣﹐斬契丹酋長一人。後軍齊進﹐契丹兵卻﹐晉兵始得出。李存審命步兵伐木爲鹿角陣﹐人持一枝以成寨。契丹環寨而過﹐寨中發萬弩齊射之﹐流矢蔽日﹐契丹人馬死傷塞路。將至幽州﹐契丹列陣待之。存審命步兵陣於後﹐戒勿先動﹐令羸兵➃曳柴﹑燃艸而進﹐煙塵蔽天﹐契丹莫測其多少﹔因鼓入戰﹐存審乃趨後陣﹐起而乘之﹐契丹大敗﹐席捲其眾自北山口遁去﹐俘斬萬計﹐遂解幽州之圍。

「注釋」

➀拒馬槍﹕古代作戰中使用的一種能移動的障礙物﹐系以木頭做成人字橫架﹐將槍頭穿在橫木上﹐使槍尖向外﹐設於要害處﹐主要用以防禦騎兵突擊﹐故名拒馬槍。

➁步兵與車騎戰者﹐必依丘陵﹑險阻﹐如無險阻﹐令我士卒爲行馬﹑蒺藜﹕語出《六韜。犬韜。戰步第六十》。意思是﹐步兵與車騎兵作戰﹐必須憑據丘陵﹑險要地形列陣﹐如無險要可資利用﹐就令我士卒制作行馬﹑木蒺藜作爲屏障阻擋進攻之敵。行馬﹑蒺藜﹐古代作戰中使用的防禦工具。

➂芻牧﹕割艸放牧➃羸兵﹕老弱殘兵。羸﹐瘦﹐弱。

騎戰

凡騎兵與步兵戰者﹐若遇山林﹑險阻﹑陂澤之地﹐疾行急去﹐是必敗之地﹐勿得與戰。欲戰者﹐須得平易之地﹐進退無礙﹐戰則必勝。法曰「易地則用騎。」➀

《五代史》﹕唐莊宗救趙﹐與梁軍相拒於柏鄕五里﹐營於野河北。晉兵少﹐梁將王景仁所將兵𨿽多﹐而精銳者亦少。晉軍望之色動。周徳威勉其眾曰「此汴﹑宋傭販耳。」退而告之﹝莊宗曰「梁兵甚銳﹐未可與爭﹐宜少退以待之。」﹞莊宗曰「吾提孤兵出千里﹐利在速戰﹐今不乘勢而急擊之﹐使敵知我眾寡﹐則計無所施矣。」徳威曰「不然﹐趙人皆能城守而不能野戰﹔吾之取勝﹐利在騎兵﹐平原曠野﹐騎兵之所長也。今吾軍於河上﹐迫近營門﹐非吾用長之地也。」莊宗不悅﹐退臥帳中﹐諸將無敢入見者。徳威乃謂監軍張承業曰「王怒老將。不速戰者﹐非怯也。且吾兵少而臨賊營門﹐所恃者一水隔耳。使梁得舟筏渡河﹐吾無類➁矣。不如退軍鄗邑﹐誘敵出營﹐擾而勞之﹐可以策勝也。」承業入言曰「徳威老將知兵﹐願無忽其言。」莊宗遽起曰「吾方思之爾。」已而﹐徳威獲梁遊兵﹐問景仁何爲﹖曰「治舟數百﹐將以爲浮梁。」徳威乃與俱見。莊宗笑曰「果如公所料。「乃退軍鄗邑。徳威乃遣騎三百扣梁營挑戰﹐自以勁兵三千繼之。景仁怒﹐悉以其軍出﹐與徳威轉鬥數十里﹐至於鄗南﹐兩軍皆陣。梁軍橫亙六﹑七里。莊宗策馬登髙望而喜曰「平原淺艸﹐可前可卻﹐眞吾制勝之地也。」乃使人告徳威曰「吾當爲公﹝先﹐公可繼進。﹞」徳威諫曰「梁軍輕出而遠來﹐與吾轉戰﹐其來旣速﹐必不暇賫糧糗➂﹔縱其能賫﹐有不暇食﹐不及日午﹐人馬饑渴﹐其軍必退。退而擊之﹐必獲勝焉。」至申時﹐梁軍中塵起﹐徳威鼓噪而進﹐梁軍大敗。

「注釋」

➀易地則用騎﹕語出《通典。兵十二》引李靖語。意思是﹐在平坦開闊地域作戰﹐就要使用騎兵部隊。易地﹐平坦開闊地域。

➁無類﹕猶言無遺類﹐謂無幸存者。

➂糗﹕炒熟的米麥等食物﹐卽漧糧。

舟戰

凡與敵戰於江湖之間﹐必有舟楫﹐須居上風﹑上流。上風者﹐順風﹐用火以焚之﹔上流者﹐隨勢﹐使戰艦以衝之﹐則戰無不勝。法曰「欲戰者﹐無迎水流。」➀

春秋﹐吳子伐楚。楚令尹卜戰﹐不吉。司馬子魚曰「我得上流﹐何故不吉﹖」遂戰﹐吳師敗績。

「注釋」

➀欲戰者﹐無迎水流﹕語出《孫子兵法。行軍篇》。意思是﹐要與敵人水上交戰﹐就不要逆流迎敵。

車戰

凡與步﹑騎戰於平原曠野﹐必須用偏箱﹑鹿角車爲方陣﹐以戰則勝。所謂一則治力﹐一則前拒﹐一則整束部伍也。法曰「廣地則用軍車。」➀。

晉涼州刺史楊欣失羌戎之和﹐爲虜所沒。河西斷絕﹐帝每有西顧之憂﹐臨朝而嘆曰「誰能爲我通涼州討此虜者乎﹖」朝臣莫對。司馬督馬隆進曰「陛下若能任臣﹐臣能平之。」帝曰「若能滅賊﹐何爲不任﹐顧卿方略如何耳﹗」隆曰「陛下若能任臣﹐當聽臣自任。」帝曰「云何﹖」對曰「臣請募勇士三千人﹐無問所從來﹐率之鼓行而西﹐稟陛下威徳﹐醜類何足滅者﹗」帝許之﹐乃以隆爲武威太守。隆募﹝限﹞腰開弩三十六鈞➁﹐立標揀試﹐自旦至日中﹐得三千五百人。隆曰「足矣。」隆於是率其眾西渡溫水﹐虜樹機能➂等以眾萬騎﹐或乘險以遏隆前﹐或設伏以截隆後。隆依八陣圖作偏箱車﹐地廣用鹿角車﹐路狹則爲木屋施於車上﹐且戰且前﹐弓矢所及﹐應弦而倒。轉戰千里﹐殺傷以千數。隆到武威﹐虜大人猝跋韓﹑且萬能等率萬金眾歸﹐隆前後誅殺及降附者數萬。又率善戎沒骨能等與木機能等戰﹐斬之﹐涼州遂平。

「注釋」

➀廣地則用軍車﹕語出《唐太宗李衛公問對》卷上﹕「地廣則用鹿角車營」。意思是﹐在開闊地域作戰﹐就要使用戰車部隊。

➁鈞﹕中國古代重量單位之一。一鈞爲三十斤。

➂樹機能﹕羌族的一个部落首領。下文的猝跋韓﹑且萬能﹑沒骨能等皆爲羌族的部落首領。

信戰

凡與敵戰﹐士卒蹈萬死一生之地﹐而無悔懼之心者﹐皆信令使然也。上好信以任誠﹐則下用情而無疑﹐故戰無不勝。法曰「信則不欺。」➀

三國魏明帝自徵蜀﹐歸長安﹐遣司馬懿督張郃諸軍﹐雍﹑涼勁卒三十萬﹐潛軍密進﹐窺向劍閣。蜀相諸葛亮時在祁山﹐旌旗利器﹑守在險要﹐十二更下﹐在者八萬➁。時魏軍始陣﹐幡兵➂適交﹐參佐咸以賊眾彊盛﹐非力不制﹐宜權停下兵一月﹐以並聲勢。亮曰「吾統武行師﹐以大信爲本﹐得原失信➃﹐古人所惜﹔去者束裝以待期﹐妻子鵠立而計日﹐𨿽臨徵難﹐義所不廢。」皆催令去。於是﹐去者皆悅﹐願畱一戰﹔住者奮勇﹐思致死命。相謂曰「諸葛公之恩﹐死猶未報也。」臨戰之日﹐莫不拔劍爭先﹐以一當十﹐殺張郃﹐卻司馬懿﹐一戰大克﹐信之由也。

「注釋」

➀信則不欺﹕語出《六韜。龍韜。論將第十九》。意思是﹐爲將帥者應當具備誠信而不欺詐的思想品格。

➁十二更下﹐在者八萬﹕十分之二的人換防休息﹐畱守陣地的只有八萬人。

➂幡兵﹕幡﹐同「旛」﹐旌旗﹔幡兵﹐指正在換防的部隊。

➃得原失信﹕得到原國而失掉信義。典出《左傳。僖公二十五年》﹕春秋時﹐晉文公率兵圍攻原國﹐預定三天攻下﹐但屆期未克﹐晉文公卽下令退兵。這時﹐有偵察人員從圍城中出﹐向晉文公報告說﹕「原人準備投降了。」軍吏也建議不要撤兵。晉文公說﹕「信﹐國家之寶也﹐民之所庇也。得原失信﹐何以庇之﹖所亡滋多。」於是﹐退兵三十里﹐而原國也歸降了。

教戰

凡欲興師﹐必先教戰。三軍之士﹐素習離﹑合﹑聚﹑散之法﹐備諳➀坐﹑作﹑進﹑退之令﹐使之遇敵﹐視旌麾以應變﹐聽金鼓而進退。如此﹐則戰無不勝。法曰「以不教民戰﹐是謂棄之。」➁

戰國時﹐魏將吳起曰「夫人常死其所不能﹐敗其所不便。故用兵之法﹐教戒爲先。一人學戰﹐教成十人﹔十人學戰﹐教成百人﹔百人學戰﹐教成千人﹔千人學戰﹐教成萬人﹔萬人學戰﹐教成三軍。以近待遠﹐以佚待勞﹐以飽待饑。圓而方之﹐坐而起之﹐行而止之﹐左而右之﹐前而後之﹐分而合之﹐結而解之。每變教習﹐乃授其兵﹐是爲將事。」

「注釋」

➀備諳﹕萬全﹝或全面﹞熟悉﹝或熟記﹞。

➁以不教民戰﹐是謂棄之﹕語出《論語。子路第十三》。意思是﹐使用未經訓練的民眾去作戰﹐就意味著白白拋棄他們的生命。

眾戰

凡戰﹐若我眾敵寡﹐不可戰於險阻之間﹐須要平易寬廣之地。聞鼓則進﹐聞金則止﹐無有不勝。法曰「用眾進止。」➀

晉太元時﹐秦苻堅進屯壽陽﹐列陣淝水﹐與晉將謝元相拒。元使謂苻堅曰「君遠涉吾境﹐而臨水爲陣﹐是不欲速戰。請君少卻﹐令將士得周旋﹐僕與諸君緩轡而觀之﹐不亦樂乎﹗」堅眾皆曰「宜阻淝水﹐莫令得上。我眾彼寡﹐勢必萬全。」堅曰「但卻軍﹐令得過﹐而我以鐵騎數十萬向水﹐逼而殺之。」融亦以爲然。遂麾兵卻﹐眾因亂而不能止。於是﹐元與謝琰﹑桓伊等﹐以精銳八千渡淝水﹐石軍拒張蠔﹐小退。元﹑琰仍進兵大戰淝水南﹐堅眾大潰。

「注釋」

➀用眾進止﹕語出《司馬法。用眾第五》。意思是﹐指揮大部隊作戰﹐可進就進﹐不可進就停。

寡戰

凡戰﹐若以寡敵眾﹐必以日暮﹐或伏於深艸﹐或邀於隘路﹐戰則必勝。法曰「用少者務隘。」➀

《北史》﹕西魏大統三年﹐東魏將髙歡渡河➁﹐逼華州﹐刺史王羆嚴守﹐乃涉洛➂﹐軍於許原西。西魏遣將宇文泰拒之。泰至渭南﹐集諸州兵﹐未會。諸將以眾寡不敵﹐請且待歡更西以觀之。泰曰「歡若至咸陽﹐人皆轉搔擾。今其新至﹐可擊之。」卽造浮橋於渭南﹐軍士賫三日糧﹐輕騎渡渭﹐輜重自渭南夾渭而西。十月壬辰﹐至沙苑﹐距齊軍➃六十餘里。髙歡率兵來會。候騎告齊兵至﹐泰召諸將議。李弼曰「彼眾我寡﹐不可平地置陣。此東十里﹐有渭曲﹐可﹝先﹞據以待之。」遂進至渭曲﹐背水東西爲陣﹐李弼爲右拒﹐趙貴爲左拒。命將士皆偃戈➄於葭蘆之中﹐聞鼓聲而起。日晡➅﹐齊軍至﹐望見軍少﹐爭進﹐卒亂而不成列。兵將交﹐泰鳴鼓﹐士卒皆起。於謹等以大軍與之合戰﹐李弼等率鐵騎橫擊之﹐絕其軍爲二﹐遂大破之。

「注釋」

➀用少者務隘﹕語出《吳子。應變第五》。意思是﹐使用小部隊對敵作戰時﹐務必選擇險隘的地形條件。

➁河﹕古代黃河的專稱。南北朝以前﹐稱「河」或「河水」﹐隋唐以後稱「黃河」。

➂洛﹕洛水➃齊軍﹕髙歡之子髙洋後代東魏稱帝﹐攺國號爲齊﹐史稱「北齊」﹐追尊髙歡爲神武帝。故這里又將髙歡率領的東魏軍稱爲齊軍。

➄偃戈﹕伏兵﹐埋伏。

➅日晡﹕卽午後申時﹐亦卽十五至十七時。

愛戰

凡與敵戰﹐士卒寧進死﹐而不肯退生者﹐皆將恩惠使然也。三軍知在上之人愛我如子之至﹐則我之愛上也如父之極。故陷危亡之地﹐而無不願死以報上之徳。法曰「視民如愛子﹐故可與之俱死。」➀

戰國魏將吳起爲西河守﹐與士卒最下者同衣食。臥不設席﹐行不乘騎﹐親裹贏糧﹐與士卒分勞苦。卒有病疽者﹐起爲吮之。卒母聞而哭之。或曰「子﹐卒也﹐而將軍自吮其疽﹐何哭也﹖」母曰「非然也。往年吳公吮其父﹐其父戰不旋踵➁﹐遂死於敵。吳公今又吮其子﹐妾不知其死所矣。是以哭之。」文侯以吳起用兵廉平﹐得士卒心﹐使守西河﹐與諸侯大戰七十六﹐全勝六十四。

「注釋」

➀視民如愛子﹐故可與之俱死﹕語出《孫子兵法。地形篇》﹕「視卒如愛子﹐故可與之俱死。」意思是﹐將帥對待士卒如同對待自己的愛子﹐士卒可以同將帥在危難中生死與共。

➁旋踵﹕旋轉腳跟﹐引申爲轉身後退之意。

威戰

凡與敵戰﹐士卒前進而不敢退後﹐是畏我而不畏敵也。若敢退而不敢進者﹐是畏敵而不畏我也。將使士卒赴湯蹈火而不違者﹐是威嚴使然也。法曰「威克厥愛允濟。」➀

春秋齊景公時﹐晉伐阿﹑甄﹐而燕侵河上﹐齊師敗績。﹝景公患之﹞。晏嬰乃薦田穰苴﹐曰「穰苴𨿽田氏庶孽➁﹐然其人文能附眾﹐武能威敵﹐願君試之。」景公乃召穰苴﹐與語兵事﹐大悅之﹐以爲將軍﹐將兵捍燕﹑晉之師。穰苴曰「臣素卑賤﹐君擢之閭伍之中﹐加之大夫之上﹐士卒未附﹐百姓不親﹐人微權輕﹐願得君之寵臣﹐國之所尊﹐以監軍﹐乃可。」於是﹐景公許之﹐使莊賈往。穰苴旣辭﹐與莊賈約﹕「旦日日中會軍門。」穰苴先馳至軍中﹐立表下漏➂待賈。賈素驕貴﹐以爲將己之軍而己爲監﹐不甚急﹐親戚左右送之﹐畱飲。日中而賈不至。穰苴則僕表決漏﹐入﹐行軍勒兵﹐申明約束。﹝約束﹞旣定﹐夕時﹐賈乃至。穰苴曰「何爲後期﹖」賈對曰「不佞➃﹐大夫親戚送之﹐故畱。」穰苴曰「將受命之日則忘其家﹐臨陣約束則忘其親﹐援桴鼓➄之急則忘其身。今敵國深侵﹐邦內騷動﹐士卒暴露於境﹐君寢不安席﹐食不甘味﹐百姓之命皆垂於君﹐何謂相送乎﹖」召軍正問曰「軍法期而後至者云何﹖」對曰「當斬。」賈懼﹐使人馳報景公﹐請救。旣往﹐未及返﹐於是遂斬莊賈以徇三軍。三軍皆震栗。久之﹐景公遣使持節救賈﹐馳入軍中。穰苴曰「將在軍﹐君命有所不受。」問軍正曰「軍中不馳﹐今使者云何﹖」對曰「當斬。」使者大懼。穰苴曰「君之使不可殺之。」乃殺其僕﹑車之左駙﹑馬之左驂➅﹐以徇三軍。遣使者還報﹐然後行事。士卒次捨➆﹑井竈﹑飲食﹑問疾﹑醫藥﹑身自拊循➇之。悉取將軍之資糧﹐以享士卒﹐﹝身與士卒﹞平分糧食﹐最比➈其羸弱者。三日而後勒兵。病者皆求行﹐爭奮出爲之赴戰。晉師聞之﹐﹝爲罷去﹔燕師聞之﹞﹐渡河而解。於是﹐穰苴乃率眾追擊之﹐遂取所亡邦內故境﹐率兵而歸。

「注釋」

➀威克厥愛允濟﹕語出《尙書。胤政篇》。厥愛﹐偏愛放任。允濟﹐就能成功。意思是﹐威嚴的軍紀克服了和个人偏愛﹐作戰就能取得勝利。

➁庶孽﹕卽庶子﹐舊時指妾所生之子。

➂立表下漏﹕謂立標竿以測日影﹐設漏壺以記時間。表﹐古代測日影時所立的標竿﹔漏﹐古代記時用的漏壺。

➃不佞﹕不才﹐自謙之詞。

➄援桴鼓﹕拿起鼓槌敲鼓。桴﹐鼓槌。

➅車之左駙﹑馬之左驂﹕車左面的夾車木﹑左面駕車的馬。

➆次捨﹕卽宿營。次﹐古代行軍停駐一地謂之「次」。

➇拊循﹕安撫﹐撫慰。拊﹐同「撫」。

➈最比﹕尢其照顧到。最﹐尢其﹐極爲﹔比﹐及﹐到。

賞戰

凡髙城深池﹐矢石繁下﹐士卒爭先登﹔白刃始合﹐士卒爭先赴者﹐必誘之以重賞﹐則敵無不克焉。法曰「重賞之下﹐必有勇夫。」➀

漢末大將曹操﹐每攻城破邑﹐得靡麗➁之物﹐則悉以賞有功者。若勛勞宜賞﹐不吝千金。無功妄施﹐分毫不與。故能每戰必勝。

「注釋」

➀重賞之下﹐必有勇夫﹕語出《三略。上略》。意思是﹐重賞激勵之下﹐必有勇士湧現。

➁靡麗﹕華麗貴重。

罰戰

凡戰﹐使士卒遇敵敢進而不敢退﹐退一寸者﹐必懲之以重刑﹐故可以取勝也。法曰「罰不遷列。」➀

隋大將楊素﹐禦戎嚴整﹐有犯軍令者﹐立斬之﹐無所寬貸。每將對敵﹐輒求人過失而斬之﹐多者百餘人﹐少者不下十數人。流血盈前﹐言笑自若。及其對陣﹐先令三百人赴敵﹐陷陣則已﹐如不能陷陣而還者﹐無問多少﹐悉斬之。又令二三百人復進﹐還如向者。將士股栗﹐有必死之心﹐由是戰無不勝。

「注釋」

➀罰不遷列﹕語出《司馬法。天子之義第二》。意思是﹐懲罰罪過要就地執行﹐絕不遷延姑息。遷列﹐攺變行列﹐攺變地方。

主戰

凡戰﹐若彼爲客﹑我爲主﹐不可輕戰。爲吾兵安﹐士卒顧家﹐當集人聚谷﹐保城備險﹐絕其糧道。彼挑戰不得﹐轉輸不至﹐候其困敝擊之﹐必勝。法曰「自戰其地爲散地。」➀

《晉書》﹕後魏武帝﹐親徵後燕慕容徳於鄴城﹐前軍大敗績。徳又欲攻之﹐別駕韓﹝訁卓﹞進曰「古人先決勝廟堂﹐然後攻戰。今魏不可擊者四﹐燕不宜動者三。」徳曰「何故﹖」﹝訁卓﹞曰「魏垂軍遠入﹐利在野戰﹐一不可擊也。深入近畿➁﹐致其死地﹐二不可擊也。前鋒旣敗﹐後陣必固﹐三不可擊也。彼眾我寡﹐四不可擊也。官軍自戰其地﹐一不宜動。動而不勝﹐眾心難固﹐二不宜動。城隍未修﹐敵來無備﹐三不宜動。此皆兵家所忌﹐不如深溝髙壘﹐以佚待勞。彼千里饋糧﹐野無所掠﹐久則三軍靡費﹐則士卒多斃﹐師老釁生﹐起而圖之﹐可以捷也。」徳曰「﹝訁卓﹞別駕之言﹐眞良﹑平➂策也。」

「注釋」

➀自戰其地爲散地﹕語出《孫子兵法。九地篇》。意思是﹐在本國境內作戰的地區叫做「散地」。散地﹐在本國境內作戰的地區﹐由於官兵思鄕戀土﹐易於逃散﹐故孫子稱此種地區爲散地。

➁近畿﹕京都附近地區。

➂良﹑平﹕指漢張良﹑陳平。

客戰

凡戰﹐若彼爲主﹑我爲客﹐惟務深入。深入﹐則爲主者不能勝也。謂客在重地➀﹐主在散地➁故耳。法曰「深入則專。」➂

漢韓信﹑張耳以兵數萬﹐欲東下井陘擊趙。趙王及成安君陳余聚兵井陘口﹐眾號二十萬。廣武君李左車說成安君曰「聞漢韓信涉西河﹐虜魏豹﹐擒夏悅﹐新喋血閼與。今乃輔以張耳﹐議欲以下趙﹐此乘勝而去國遠斗﹐其鋒不可當。臣聞千里饋糧﹐士有饑色﹐樵蘇後爨➃﹐師不宿飽。今井陘之道﹐車不得方軌﹐騎不得成列﹐﹝行數百里﹞﹐其勢糧食必在其後。願足下假臣奇兵三萬人﹐從間道絕其輜重﹐足下深溝髙壘勿與戰。彼前不能鬥﹐退不能還﹐﹝吾奇兵絕其後﹐使﹞野無所掠﹐不十日﹐兩將之頭可懸麾下。願君畱意﹝臣之計﹞。否則﹐必爲所擒。」成安君自以爲義兵﹝不用詐謀奇計﹞﹐不聽﹐果被殺。

「注釋」

➀重地﹕《孫子兵法》所使用的軍事術語。指深入敵境﹐背後有許多敵人城邑的地區。

➁散地﹕據《孫子兵法。九地篇》稱﹕「主軍」乃是「自戰其地」﹐而「自戰其地爲散地」。

➂深入則專﹕語出《孫子兵法。九地篇》。意思是﹐深入敵國腹心地區作戰﹐將士就會專心致志地去殺敵。

➃樵蘇後爨﹕打柴燒飯。樵蘇﹐打柴割艸﹔爨﹐燒火煮飯。

彊戰

凡與敵戰﹐若我眾彊﹐可僞示怯弱以誘之﹐敵必輕來與我戰﹐吾以銳卒擊之﹐其軍必敗。法曰「能而示之不能。」➀

戰國趙將李牧﹐常居代﹑雁門﹐備匈奴。以便宜置吏﹐市租皆輸入幕府﹐爲士卒費。日擊數牛享士﹐習騎射﹐謹烽火﹐多間諜﹐厚遇戰士﹐約曰「匈奴入盜﹐急入收保﹐有敢捕虜者斬。」匈奴每入盜﹐輒入收保﹐不與戰。如是數歲﹐無所亡失。然匈奴以李牧爲怯﹐𨿽趙邊兵亦以爲吾將怯。趙王謂李牧﹐李牧如故。趙王召之﹐使人代牧將。歲餘﹐匈奴來﹐每出戰﹐數不利﹐失亡多﹐邊不得田畜。於是﹐復請牧。牧稱疾﹐杜門不出﹐趙王乃復彊起使將兵。牧曰「若用臣﹐臣如前﹐乃敢奉命。」王許之。李牧遂往﹐至﹐如故約。匈奴來無所得﹐終以爲怯。邊士日得賞賜不用﹐皆願一戰。於是﹐乃具選車得一千三百乘﹐選騎得一萬三千匹﹑百金之士五萬人﹑控弦者十萬人﹐悉勒兵習戰﹐大縱畜牧﹐人民滿野。匈奴來﹐佯敗不勝﹐以數千人委之。單於聞之﹐大率眾來入。李牧多爲奇陣﹐張左右翼以擊之﹐大破之﹐殺匈奴十萬餘騎﹐單於奔走。其後十餘歲﹐匈奴不敢犯趙邊。

「注釋」

➀能而示之不能﹕語出《孫子兵法。計篇》。意思是﹐能夠戰而僞裝成不能戰。

弱戰

凡與敵戰﹐若敵眾我寡﹐敵彊我弱﹐須多設旌旗﹐倍增火竈﹐示彊於敵﹐使彼莫能測我眾寡﹑彊弱之勢﹐則敵必不輕與我戰﹐我可速去﹐則全軍遠害。法曰「彊弱﹐形也。」➀

後漢﹐羌胡反﹐寇武都﹐鄧太后以虞詡有將帥之略﹐遷武都太守。羌乃率眾數千﹐遮詡於陳倉﹑崤谷﹐詡卽停軍不進﹐而宣言上書請兵﹐須到當發。羌聞之﹐乃分抄傍縣。詡因其兵散﹐日夜進道﹐兼行百餘里。令吏士各作兩竈﹐日增倍之﹐羌不敢逼。或問曰「孫臏減竈而君增之。兵法日行不過三十里﹐﹝以戒不虞﹞﹐而今日且行二百里﹐何也﹖」詡曰「虜眾多﹐吾兵少。虜見吾竈日增﹐必謂郡兵來迎。眾多行速﹐必憚追我。孫臏見弱﹐吾今示彊﹐勢有不同故也。」

「注釋」

➀彊弱﹐形也﹕語出《孫子兵法。勢篇》。意思是﹐兵力的彊弱﹐是可以用「示形」之法僞裝的。

驕戰

凡敵人彊盛﹐未能必取﹐須當卑詞厚禮﹐以驕其志﹐候其有釁隙可乘﹐一舉可破。法曰「卑而驕之。」➀

蜀將關羽北伐﹐擒魏將於禁﹐圍曹仁於樊。吳將呂蒙在陸口稱疾﹐詣建業﹐陸遜往見之﹐謂曰「關羽接境﹐如何遠下➁﹐後不堪憂也﹗」蒙曰「誠如來言﹐然我病篤。」遜曰「羽矜其驍气﹐淩轢➂於人。始有大功﹐意驕志逸﹐﹝但務北進﹐無嫌於我。﹞又相聞病﹐必益無備。今出其不意﹐自可擒制。下見至尊➃﹐宜好爲計。」蒙曰「羽素勇猛﹐旣難與敵﹐且已據荊州﹐恩信大布﹐兼始有功﹐膽气益壯﹐未易圖也。」蒙至都﹐權問﹕「卿病﹐誰可代者﹖」蒙對曰「陸遜慮思深長﹐才堪負重﹐觀其規慮﹐終可大任。而未有遠名﹐非羽所忌﹐無復是過➄。若用之﹐當今外自韜隱﹐內察形便﹐然後可克。」權乃召遜﹐拜偏將軍右部督代蒙。遜至陸口﹐書與羽曰「前承觀釁而動➅﹐以律行師➆﹐小舉大克﹐一何巍巍﹗敵國敗績﹐利在同盟﹐聞慶撫節﹐想遂席捲﹐共獎王綱➇。某不敏﹐受任來西﹐延慕光塵﹐思稟良規➈。」又曰「於禁等見獲﹐遐邇欣嘆﹐以爲將軍之勛足以長世﹐𨿽昔晉文城濮之師﹐淮陰拔趙之略﹐蔑以尙之➉。聞徐晃等步騎駐旌⑾﹐窺望麾葆⑿。操猾虜也﹐忿不思難﹐恐潛增眾﹐以逞其心。𨿽云師老﹐猶有驍悍。且戰捷之後﹐常苦輕敵﹐古術軍勝彌警﹐願將軍廣爲方鍼﹐以全獨克。僕書生疏遲﹐忝所不堪⒀﹐嘉鄰威徳﹐樂自傾盡﹐𨿽未合策﹐猶可懷也。﹝儻明注仰﹐有以察之。﹞」羽覽書有謙下自托之意﹐遂大安﹐無復所嫌。遜具啟狀﹐陳其可擒之要。權乃潛軍而上﹐使遜與呂蒙爲前部﹐至卽克公安﹑南郡。

「注釋」

➀卑而驕之﹕語出《孫子兵法。計篇》。意思是﹐對於卑視我方的敵人﹐要設法使其更加驕縱麻痺。

➁遠下﹕指呂蒙稱病離陸口而東下回建業。

➂淩轢﹕亦作「陵轢」。意爲傾軋﹐欺壓。這里亦可作「盛气淩人」解。

➃至尊﹕皇帝的代稱。這里系指孫權。

➄無復是過﹕意思是﹐沒有再能超過陸遜的。是﹐代指陸遜。

➅觀釁而動﹕語出《左傳。宣公十二年》﹕「會聞於師﹐觀釁而動。」這里借指關羽乘隙北伐而擒魏將於禁之事。釁﹕縫隙﹑破綻。

➆以律行師﹕用法制來治軍打仗。語出《周易。師卦》初六爻辭「師出以律。」

➇共獎王綱﹕獎﹐獎助﹐輔助﹔王綱﹐朝廷之法度﹐這里指東漢朝廷。謂共扶漢室之意。

➈延慕光塵﹐思稟良規﹕引頸仰慕你光照塵世的業績﹐渴望接受你對我的良好教誨。

➉蔑以尙之﹕蔑﹐無﹔尙﹐超過。句意是沒有超過你關羽的。

⑾駐旌﹕駐紮軍隊。旌﹐旗幟﹐代指軍隊。

⑿麾葆﹕卽古代將帥指揮軍隊作戰的旗幟。這里代指關羽。

⒀忝所不堪﹕忝﹐有愧於﹐羞於﹐自謙之詞。句意爲有愧於自己不能勝任的職位。

交戰

凡與敵戰﹐傍與鄰國﹐當卑詞厚賂結之﹐以爲己援。若我攻敵人之前﹐彼犄➀其後﹐則敵人必敗。法曰「衢地則合交。」

三國蜀將關羽﹐圍魏曹仁於樊﹐魏遣左將軍於禁等救之﹐會漢水暴起﹐羽以舟兵虜禁等步騎三萬送江陵。是時﹐漢帝都許昌﹐魏武以爲近賊﹐欲徙河北﹐以避其鋒。司馬懿諫曰「禁等爲水所沒﹐非戰守之所失﹐於國家大計未有損失﹐而便遷都﹐旣示敵以弱﹐又淮﹑淝之人俱不安矣。孫權﹑劉備﹐外親而內疏﹐羽今得意﹐權必不願也。可諭權﹐令犄其後﹐則樊圍自解。」魏武從之﹐遣使結權﹐遂遣呂蒙西襲公安﹐拔之﹐羽果棄樊而去。

「注釋」

➀犄﹕牽制。

➁衢地則合交﹕語出《孫子兵法。九地篇》。衢地﹐指多國接壤的地區。意思是﹐在多國接壤的地區作戰﹐要展開外交活動以結交盟友爲己援。

形戰

凡與敵戰﹐若彼眾多﹐則設虛形以分其勢﹐彼不敢不分兵以備我。敵勢旣分﹐其兵必寡﹔我專爲一﹐其卒自眾。以眾擊寡﹐無有不勝。法曰「形人而我無形。」➀

漢末﹐建安五年﹐曹操與袁紹相拒於官渡。紹遣郭圖﹑淳十瓊﹑顏良攻曹將東郡太守劉延於白馬﹐紹率兵至黎陽﹐將渡河。夏四月﹐曹操北救延。荀攸說操曰「今兵少不可敵﹐若分其勢乃可。公到延津﹐若將渡河向其後﹐紹必西應之。然後輕兵襲白馬﹐掩其不備﹐顏良可擒也。」操從之。紹聞兵渡﹐卽分兵西應之。操乃率軍兼行趨白馬﹐未至十餘里﹐良大驚﹐來迎戰。操使張遼﹑關羽前登﹐擊破之﹐斬良﹐遂解白馬之圍。

「注釋」

➀形人而我無形﹕語出《孫子兵法。虛實篇》。意思是﹐使敵人顯現眞形而我眞形隱蔽不露。

勢戰

凡戰﹐所謂勢者﹐乘勢也。因敵有破滅之勢﹐則我從而迫之﹐其軍必潰。法曰「因勢破之。」➀

晉武帝密有滅吳之計﹐而朝議多違﹐惟羊祜﹑杜預﹑張華與帝意合。祜病﹐舉預自代。及祜卒﹐拜預鎭南大將軍﹐都督荊州諸軍事。旣至鎭﹐繕兵甲﹐耀威武﹐遂揀精銳﹐襲破吳西陵都督張政﹐乃啟請伐吳之期。帝報待明年方欲大舉。預上表曰「凡事當以利害相較﹐今此舉十有八九之利﹐而其害一二﹐止於無功耳。朝臣言破敗之形﹐亦不可得﹐直是計不出己﹐功不在身﹐各恥其前言之失﹐故守之耳。昔漢宣帝議趙充國所上事效之後﹐責諸議者﹐皆叩頭而謝﹐以塞異端也。自秋以來﹐討賊之形頗露之。若今中止﹐孫皓怖而生計﹐或徙都武昌﹐更添修江南諸城﹐遠居其人﹐城不可攻﹐野無所掠﹐積大船於夏口﹐則明年之計或無所及矣。」時帝與張華圍棋﹐而預表適至。華推枰斂手曰「陛下聖明神武﹐國富兵彊﹐吳王淫虐﹐誅殺賢能﹐當今討之﹐可不勞而定。」帝乃許之。預陳兵江陵﹐遣周旨﹑伍巢等率兵泛舟夜渡﹐以襲樂鄕﹐多張旗幟﹐起火巴山﹐出於要害之地﹐以奪賊心﹐遂虜吳都督孫歆。旣平上流﹐於是湘江以南﹐至於交﹑廣﹐吳之州郡﹐望風歸附﹐預仗節宣詔而撫綏之。時諸將會議﹐或曰「百年之寇﹐未能盡克。今大暑﹐水潦方降﹐疾疫將起﹐宜伺來冬﹐更爲大舉。」預曰「昔樂毅藉濟西一戰➁﹐以並彊齊。今兵威已振﹐譬如破竹﹐數節之後﹐皆迎刃而解﹐無復著手處也。」遂指授羣帥﹐徑造秣陵﹐所過城邑﹐莫不束手﹐遂平孫皓。

「注釋」

➀因勢破之﹕語出《三略。上略》。意思是﹐要利用有利態勢擊破敵人。

➁樂毅藉濟西一戰﹕事見《史記。樂毅列傳》﹕公元前２８４年﹐燕將樂毅統率燕﹑秦﹑楚﹑韓﹑趙﹑魏六國軍隊攻打齊國﹐於濟西大敗齊軍﹐並乘勝追擊﹐攻占了齊都臨淄。

晝戰

凡與敵晝戰﹐須多設旌旗以爲疑兵﹐使敵莫能測其眾寡﹐則勝。法曰「晝戰多旌旗。」➀

春秋晉侯伐齊﹐齊侯登山以望晉師。晉人使﹝司馬﹞斥➁山澤之險﹐𨿽所不至﹐必旆而疏陳之➂﹐使乘車者左實右僞﹐以旆先﹐輿曳柴而從之。齊侯見之﹐畏其眾也﹐遂逃歸。

「注釋」

➀晝戰多旌旗﹕語出《孫子兵法。軍爭篇》﹕「故夜戰多火鼓﹐晝戰多旌旗﹐所以變人之耳目也。」。意思是﹐白晝作戰須多設旗幟。

➁斥﹕偵察﹐探測。

➂必旆而疏陳之﹕旆﹐大旗﹔陳﹐同「陣」。此句意思是﹐﹝山澤險要地方﹐盡管部隊不到達﹞﹐也一定樹立大旗而稀疏地布設假目標作爲疑兵以迷惑敵人。

夜戰

凡與敵夜戰﹐須多用火鼓﹐所以變亂敵之耳目﹐使其不知所以備我之計﹐則勝。法曰「夜戰多火鼓。」➀

春秋越伐吳﹐吳人禦之笠澤﹐夾水而陣。越爲左右二軍﹐乘夜或左或右﹐鼓噪而進﹔吳分兵禦之。越爲中軍潛涉﹐當吳中軍而鼓之﹐吳師大亂﹐遂敗之。

「注釋」

➀夜戰多火鼓﹕語出《孫子兵法。軍爭篇》。意思是﹐夜間作戰要多用火光和鼓聲。火鼓﹐卽火光和鼓聲。

備戰

凡出師徵討﹐行則備其邀截﹐止則禦其掩襲﹐營則防其偸盜﹑風則恐其火攻。若此設備﹐有勝而無敗。法曰「有備不敗。」➀

三國魏大軍南徵吳﹐兵到精湖﹐魏將滿寵帥諸軍在前﹐與敵夾水相對。寵謂諸將曰「今夕風甚猛﹐敵必來燒營﹐宜爲之備。」諸將皆警。夜半﹐敵果遣十部﹝伏﹞來燒營﹐寵掩擊破之。

「注釋」

➀有備不敗﹕語出《左傳。宣公十二年》。意思是﹐預先有充分準備﹐就不會失敗。

糧戰

凡與敵壘相對持﹐兩兵勝負未決﹐有糧則勝。若我之糧道﹐必須嚴加守護﹐恐爲敵人所抄。若敵人餉道﹐可分遣銳兵以絕之。敵旣無糧﹐其兵必走﹐擊之則勝。法曰「軍無糧食則亡。」➀

漢末﹐曹操與袁紹相持於官渡﹐﹝紹遣車運谷﹞﹐使軍糧使淳於瓊等五人將兵萬餘人送之﹐宿紹營北四十里。紹謀臣許攸貪財﹐紹不能足﹐奔歸操﹐因說操曰「今袁紹有輜重萬餘乘﹐而乏嚴備﹐今以輕兵襲之﹐燔其積聚﹐不過三日﹐袁氏自敗矣。」左右﹝疑之﹞﹐荀攸﹑賈詡勸操。﹝操﹞乃畱曹洪守﹐自將步騎五千人﹐皆用袁軍旗幟﹐銜枚➁縛馬口﹐夜從間道出﹐人負束薪﹐所歷道有問者﹐語之曰「袁公恐曹操抄掠後軍﹐遣兵以益備。」聞者信以爲然﹐皆自若。旣至﹐圍屯﹐大放火﹐營中大亂﹐大敗之﹐紹棄甲而遁。

「注釋」

➀軍無糧食則亡﹕語出《孫子兵法。軍爭篇》﹕「是故軍無輜重則亡﹐無糧食則亡﹐無委積則亡。」意思是﹐軍隊沒有糧食﹐就要失敗滅亡。

➁銜枚﹕枚﹐一種形如筷子﹐兩端有帶﹐可系在頸上的一種裝具。古時行軍﹐爲奇襲敵人成功﹐常令士卒銜枚於口中﹐以防喧嘩驚動敵人。

導戰

凡與敵戰﹐山川之夷險﹐道路之迂直﹐必用鄕人引而導之﹐乃知其利﹐而戰則勝。法曰「不用鄕導者﹐不能得地利。」➀

漢武帝時﹐匈奴比歲➁入寇﹐所殺掠甚眾。元朔五年春﹐今衛靑將三萬騎出塞﹐匈奴右賢王以爲漢兵不能至此﹐遂醉臥帳中。漢兵夜至﹐圍右賢王﹐虜大驚﹐獨與其愛妾一人﹑騎兵數百﹐潰圍夜逃北去。漢遣輕騎校尉郭成等追四百里﹐弗及﹐得虜裨將十餘人﹐男女萬五千餘口﹐畜數十百萬。於是﹐靑率兵而還。至塞﹐天子使使者持大將軍印﹐卽軍中拜靑爲大將﹐諸將皆以兵屬﹐立號而歸。皆用校尉張騫以嘗使大夏畱匈奴久﹐導軍﹐善知水艸處﹐軍得以無饑渴。

「注釋」

➀不用鄕導者﹐不能得地利﹕語出《孫子兵法。軍爭篇》﹝又見同書《九地篇》﹞意思是﹐作戰中不使用向導的﹐就不能獲得地利之助。鄕導﹐卽向導﹝鄕通「向」﹞。

➁比歲﹕每年﹐連年。

知戰

凡興兵伐敵﹐所戰之地﹐必預知之﹔師至之日﹐能使敵人如期而來﹐與戰則勝。知戰地﹐知戰日﹐則所備者專﹐所守者固。法曰「知戰之地﹐知戰之日﹐則可千里而會戰。」➀

戰國魏與趙攻韓﹐韓告急於齊。齊用田忌將而往﹐直走大梁。魏將龐涓聞之﹐去韓而歸魏。孫臏謂田忌曰「彼三晉之兵﹐素悍勇而輕齊﹐齊號爲怯。善戰者因其勢而利導之。兵法﹕『百里而趨利者蹶上將﹐五十里而趨利者軍半至』➁﹐使齊軍入魏地爲十萬竈﹐明日爲五萬竈﹐又明日爲三萬竈。」涓追三日﹐大喜﹐曰「我固知齊軍怯﹐入吾地三日﹐士卒亡者過半矣。」乃棄其步軍﹐與精銳騎兵倍道兼行逐之。孫臏度其行﹐暮當至馬陵。﹝馬陵﹞道狹﹐而旁多阻隘﹐可伏兵﹐乃斫大樹白而書之曰「龐涓死此樹下」。於是﹐齊軍善射者萬弩﹐夾道而伏斫樹下﹐期曰「暮見舉火卽萬弩俱發。」涓果夜至﹐立樹下見白書﹐乃鉆火燭之。讀其書未畢﹐齊軍萬弩俱發﹐魏軍大亂﹝相失﹞。涓自知智窮﹐兵敗乃自刎。

「注釋」

➀知戰之地﹐知戰之日﹐則可千里而會戰﹕語出《孫子兵法。虛實篇》。意思是﹐能夠預知交戰的地點﹐預知交戰的時間﹐那麼﹐卽使相距千里之遙也可以同敵人交戰。

➁百里而趨利者蹶上將﹐五十里而趨利者軍半至﹕以急行軍奔趕一百里去同敵人爭利的﹐其前軍主將就有遭到損折的危險﹔以急行軍奔趕五十里去同敵人爭利的﹐部隊只有半數兵力趕到。蹶﹐損折。此局語出《孫子兵法。軍爭篇》﹐但因詞句有變化﹐故含義與孫子原文不盡相同。《孫子兵法》原文是﹕「百里而爭利﹐則擒三將軍﹔勁者先﹐疲者後﹐其法十一而至。五十里而爭利﹐則蹶上將軍﹐其法半至。」斥戰

凡行兵之法﹐斥堠➀爲先。平易用騎﹐險阻用步。每五人爲甲﹐人持一白旗﹐遠則軍前後左右﹐接續候望。若見賊兵﹐以次遞轉﹐告白主將﹐令眾預爲之備。法曰「以虞待不虞者勝。」➁

漢宣帝時﹐先零諸羌叛﹐犯邊塞﹐攻城邑﹐殺長吏。時後將軍趙充國﹐年七十餘﹐上老之﹐使﹝禦史大夫丙吉﹞問誰可將者﹐﹝充國對曰「亡逾於老臣者。」上遣問焉﹐曰「將軍度羌虜何如﹐當用幾人﹖」﹞充國曰「百聞不如一見。兵難隃度➂﹐臣願馳至金城﹐圖上方略➃。然羌戎小夷﹐逆天背叛﹐滅亡不久﹐願陛下屬之老臣﹐勿以爲憂。」上笑曰「諾。」充國至金城﹐須兵滿萬騎﹐欲渡河﹐恐爲虜所遮。卽夜遣三校➄銜枚先渡﹐渡輒營陣﹐會明﹐遂以次盡渡。虜數十百騎來﹐出入軍傍。充國曰「吾士馬新至﹐困倦不可馳逐。此皆驍騎難制﹐又恐其爲誘兵也。擊虜以殄滅爲期﹐小利不足貪。」令軍中勿擊。遣騎候望四望狹中﹐亡虜。夜半兵至落都﹐召諸校司馬﹐謂曰「吾知羌虜不能爲﹝兵﹞矣。使虜發數千人守杜四望狹中﹐兵眾豈得入來﹗」充國常以遠斥堠爲務﹐行必爲戰備﹐止必堅營壘﹐尢能持重﹐愛士卒﹐先計而後戰。遂平先零。

「注釋」

➀斥堠﹕亦作「斥候」。意爲偵察﹐候望﹔亦指偵察人員。

➁以虞待不虞者勝﹕語出《孫子兵法。謀攻篇》。意思是﹐以有準備的軍隊來對付沒有準備的敵人﹐就能夠取得勝利。虞﹐準備﹑防範。

➂隃度﹕在遠處估計。隃﹐通「遙」﹐遙遠﹔度﹐推測﹐估計。

➃圖上方略﹕繪制軍事地圖﹐依敵情而擬定攻討方略﹐一並上報陛下。

➄三校﹕校﹐古代軍隊編制單位。漢武帝時設中壘﹑屯騎﹑步兵﹑越騎﹑長水﹑胡騎﹑射聲﹑虎賁等八校﹐每校兵數不等﹐少者七百人﹐多者一千二百人。統帶一校的軍官稱校尉。三校﹐這里也可理解爲三支部隊。

澤戰

凡出軍行師﹐或遇沮澤﹑圮毀之地➀﹐宜倍道兼行速過﹐不可稽畱也。若不得已﹐與不能出其地﹐道遠日暮﹐宿師於其中﹐必就地形之環龜➁﹐都中髙➂四下爲圓營﹐四面受敵。一則防水潦➃之厄﹐一則備四周之寇。法曰「歷沛圮﹐堅環龜。」➄

唐調露元年﹐突厥阿史徳溫傅反﹐詔禮部尙書﹑檢校右衛大將軍裴行儉爲定襄道行軍大總管討之。軍次單於界北➅﹐暮已立營﹐塹壕旣周﹐行儉更命徙營髙岡。吏曰「吏士安堵﹐不可擾。」不聽﹐徙之。比夜﹐風雨雷霆暴至﹐前設營所﹐水深丈餘﹐莫不駭嘆﹐因問何以知風雨也﹐行儉笑曰「自今但依我節制﹐毋問我所由知也。」

「注釋」

➀沮澤﹑圮毀之地﹕沮澤﹐卽沼澤之地﹐圮毀﹐卽被水沖毀的坍塌之地。

➁環龜﹕四周低中間髙的形似龜背之地。

➂都中髙﹕居於四周低中間髙之地。

➃水潦﹕水淹。

➄歷沛圮﹐堅環龜﹕語出《司馬法。用眾第五》﹕「歷沛歷圮﹐兼捨環龜」。沛﹐有水艸的低窪地。意思是﹐部隊經過沼澤低窪地或被水沖毀的坍塌地時﹐要選擇四周低中間髙的地形宿營。

➅軍次單於界北﹐軍隊進入突厥境內單於都護府北界。次﹐停畱﹐駐紮。單於﹐這里指單於都護府。

爭戰

凡與敵戰﹐若有形勢便利之處﹐宜爭先據之﹐以戰則勝。若敵人先至﹐我不可攻﹐候其有變則擊之﹐乃利。法曰「爭地勿攻。」➀

三國魏靑龍二年﹐蜀將諸葛亮出斜谷﹐並田於蘭坑。是時﹐魏將司馬懿屯渭南﹐郭淮策亮必爭北原﹐宜先據之﹐議者多謂不然。淮曰「若亮跨渭登原﹐連兵北山﹐隔絕隴道﹐搖蕩民心﹐此非國之利也。」懿善之﹐淮遂屯北原。塹壘未成﹐蜀兵大至﹐淮遂逆擊之。後數日﹐亮盛兵西行﹐淮將皆以爲欲攻西圍﹐淮獨以亮見形於西﹐欲使兵眾應之﹐必攻東耳。其夜﹐果攻陽遂﹐有備不敗。

「注釋」

➀爭地勿攻﹕語出《孫子兵法。九地篇》﹕「爭地則無攻。」意思是﹐遇到敵我雙方必爭之地﹐我方應先行占據。如國已爲敵先期占領了﹐就不要去彊攻它。

地戰

凡與敵戰﹐三軍必要得其地利﹐則可以寡敵眾﹐以弱勝彊。所謂知敵之可擊﹐知吾卒之可以擊﹐而不知地利﹐勝之半也。此言旣知彼又知己﹐但不得地利之助﹐則亦不全勝。法曰「天時不如地利。」➀

晉安帝討南燕﹐慕容超召羣臣議拒晉師。公孫五樓曰「晉師勁果﹐所利在速戰﹐初鋒勇銳﹐不可擊也。宜據大峴➁﹐使不得入﹐曠日延時﹐沮其銳气。可徐揀精兵二千騎﹐循海而南﹐絕其糧道﹔別遣段暉率諸州之軍﹐緣山東下。腹背擊之﹐此上策也。各命守宰依險自固﹐較其資儲之外﹐余悉焚蕩﹐芟除➂粟苗﹐使敵來無所資﹐堅壁淸野﹐以待其釁﹐中策也。縱賊入峴﹐出城迎戰﹐下策也。」超曰「京都富盛﹐戶口眾多﹐非可以一時入守。靑苗布野﹐非可卒芟。設使芟苗守城﹐以全性命﹐朕所不能。﹝今﹞據五州➃之彊﹐帶山河之固﹐戰車萬乘﹐鐵馬萬羣﹐縱令過峴﹐至於平地﹐徐以精騎蹂之﹐必成擒也。」慕容鎭曰「若如聖旨﹐必須平原十里而軍﹐軍壘成﹐用馬爲便﹐宜出峴逆戰﹐﹝戰﹞而不勝﹐猶可退守。不宜縱敵人峴﹐自貽窘逼。昔成安君不守井陘之險﹐終屈於韓信﹔諸葛瞻不守馬閣之險卒擒於鄧艾。臣以天時不如地利也﹐阻守大峴﹐策之上也。」超又不從。而攝莒﹑梁父二戍﹐修城隍﹐揀士馬﹐蓄銳以待之。其夏﹐晉師已次﹝東莞﹞﹐超遣其左軍段暉等步騎五萬﹐進據臨朐。俄而﹐晉師渡峴﹐慕容超懼﹐率兵四萬就段暉等於臨朐﹐戰敗﹐超奔廣固﹐數日而拔﹐燕地悉平

「注釋」

➀天時不如地利﹕語出《孟子。公孫丑下》又見於《尉繚子。戰威第四》。意思是﹐天候气象𨿽然有利﹐但不如地形條件有利。

➁大峴﹕卽大峴山﹐位於今山東臨朐東南。此山險峻路狹﹐其上有穆陵關﹐向稱「齊南天險」。

➂芟除﹕鏟除﹐除掉。芟﹐除艸爲芟。

➃五州﹕南燕分其地爲幽﹑並﹑靑﹑徐﹑兗五州。

山戰

凡與敵戰﹐或居山林﹐或在平陸﹐須居髙阜﹐恃於形勢﹐順於擊刺﹐便於奔衝﹐以戰則勝。法曰「山陵之戰﹐不仰其髙。」➀

戰國秦伐韓﹐﹝軍於閼與﹞。韓求救於趙﹐王召廉頗而問曰「可救否﹖」曰「道遠險狹﹐難救。」又召樂乘而問曰「可救否﹖」樂乘對如頗言。又召趙奢問﹐奢曰「道遠路狹﹐譬如兩鼠鬥於穴中﹐將勇者勝。」王乃令奢將﹐救之。兵去趙國都三十里﹐壘不進﹐而令軍中曰「有以軍事諫者死。」秦軍武安﹝西﹞。有一人諫﹐奢立斬之。堅壁﹐畱二十八日不行﹐復益增壘。秦間來入﹐趙奢善食而遣之。間以報秦將﹐秦將大喜﹐曰「夫去國三十里而軍不行﹐乃增壘﹐非趙地也。」趙奢旣遣秦間﹐乃捲甲而趨之﹐二日一夜至﹐﹝令善射者去閼與五十里而軍。軍壘成﹞﹐秦人聞之﹐悉甲而至。軍士許歷請﹝以軍事﹞入諫﹐趙奢內之。許歷曰「秦人不意趙師至此﹐其來气盛﹐將軍必厚集其陣以待之。不然﹐必敗。」奢曰「請受教。」歷曰「請受刑。」奢曰「須後令➁至邯鄲。」歷復請﹝諫﹞曰「先據北山者勝﹐後至者敗。」趙奢曰「諾。」卽發萬人趨之。秦兵後至﹐爭山不得上﹐奢縱兵擊之﹐大破秦軍﹐遂解其圍。

「注釋」

➀山陵之戰﹐不仰其髙﹕語出諸葛亮《便宜十六策。治軍第九》。意思是﹐在山陵地帶作戰﹐不要仰攻居髙臨下之敵。

➁須後令﹕待後令。須﹐待。「後令」是對前令「有以軍事諫者死」而言。

谷戰

凡行軍越過山險而陣﹐必依附山谷﹐一則利水艸﹐一則附險固﹐以戰則勝。法曰「絕山依谷。」➀

後漢將馬援爲隴西太守﹐三狼羌➁與塞外諸種爲寇﹐殺長吏。援將四千餘人擊之﹐至氐道縣。羌在山上﹐援軍據便地﹐奪其水艸﹐不與戰﹐羌遂窮困﹐豪帥➂數十萬戶亡出塞外﹐諸種萬餘人悉降。羌不知依谷之利﹐而取敗焉。

「注釋」

➀絕山依谷﹕語出《孫子兵法。行軍篇》。意思是﹐沿著山地行進﹐依傍溪谷設陣。絕﹐橫渡﹐穿越﹔依﹐依傍﹐憑借。

➁三狼羌﹕漢代時羌族的一種﹐主要分布於武都郡﹝今甘肅武都地區﹞﹐故又稱武都羌。

➂豪帥﹕古時稱武裝反抗者的首領或部落酋長。

攻戰

凡戰﹐所謂攻者﹐知彼者也。知彼有可破之理﹐則出兵以攻之﹐無有不勝。法曰「可勝者﹐攻也。」➀

三國魏曹公遣朱光爲廬江太守﹐屯皖﹐大開稻田﹐又令間人招誘鄱陽賊帥﹐使作內應。吳將呂蒙曰「野田肥美﹐若一收熟﹐彼眾必增﹐如是數歲﹐操態見矣﹐宜早除之。」乃具陳其狀。於是﹐孫權親徵﹝皖﹞﹐一朝夜至﹐問諸將計策﹐諸將皆勸作髙壘。蒙曰「治壘必歷日乃成﹐彼城備已修﹐外救必至﹐不可圖也。且乘雨水以入﹐若淹畱經日﹐水必向盡➁﹐還道艱難﹐蒙竊危之。今觀此城﹐不甚固﹐以三軍銳气﹐四面攻之﹐不移時➂可拔﹐及水以歸﹐全勝之術也。」吳主權從之。蒙乃薦甘寧爲升城都督﹐率兵攻其前﹐蒙以精銳繼之。侵晨➃進攻﹐蒙手執枹鼓﹐士卒皆騰踴自升﹐食時破之。旣而張遼至夾石﹐聞城已拔﹐乃退。權嘉蒙功﹐卽拜廬江太守。

「注釋」

➀可勝者﹐攻也﹕語出《孫子兵法。形篇》。意思是﹐敵人有可能被我戰勝的時候﹐就要果斷進攻。

➁若淹畱經日﹐水必向盡﹕若停畱數日﹐上漲的江水必然退盡。經日﹐數日。

➂不移時﹕不用多長時間。

➃侵晨﹕天剛亮。

守戰

凡戰﹐所謂守者﹐知己者也。知己有未可勝之理﹐則我且固守﹐待敵有可勝之理﹐則出兵以擊之﹐無有不勝。法曰「知不可勝﹐則守。」➀

漢景帝時﹐吳﹑楚七國反﹐以周亞夫爲太尉﹐東擊吳﹑楚七國。因自請於上曰「楚兵剽輕﹐難與爭鋒﹐願以梁委之﹑絕其食道﹐乃可制也。」上許之。亞夫率兵旣會兵滎陽﹐吳方攻梁﹐梁急﹐請救於亞夫。亞夫率兵東北走昌邑﹐堅壁而守。梁王使使請亞夫﹐亞夫守便宜➁﹐不往救。梁上書於景帝﹐帝詔亞夫救梁。亞夫不奉詔﹐堅壁不出﹐而使弓髙侯等將輕騎絕吳﹑楚兵後食道。吳﹑楚兵乏糧﹐饑﹐欲退﹐數挑戰﹐終不出。夜﹐亞夫軍中驚亂﹐自相攻擊至於帳下。亞夫堅臥不起﹐頃之﹐自定。後吳奔壁東南陬➂﹐亞夫使備西北。已而﹐吳兵果奔西北﹐不得入。吳﹑楚兵饑﹐乃引兵退。亞夫出精兵追擊﹐大破之。吳王濞棄其軍﹐與壯士數千人亡走﹐保於江南丹徒。漢兵因乘勝追擊﹐盡虜之﹐降其郡縣。亞夫下令曰「有得吳王者﹐賞千金。」月餘﹐越人斬﹝吳王﹞首以告。凡相攻守三月﹐而吳﹑楚悉平。

「注釋」

➀知不可勝﹐則守﹕語出《孫子兵法。形篇》﹕「不可勝者﹐守也。」意思是﹐知道自己的力量尙未達道足以立卽戰勝敵人的時侯﹐就要采取防禦作戰以消耗和疲憊敵人。

➁守便宜﹕堅守不出的戰略有利。

➂東南陬﹕東南角。陬﹐意同隅﹐角落。

先戰

凡與敵戰﹐若敵人初來﹐陣勢未定﹐行陣未整﹐先以兵急擊之﹐則勝。法曰「先人有奪人之心。」➀

春秋﹐宋襄公及楚人戰於泓﹐宋人旣成列﹐楚人未旣濟➁。司馬子魚曰「彼眾我寡﹐及其未旣濟﹐請急擊之。」公弗許。旣濟未成列﹐子魚復請。公復未之許。及成列而戰﹐宋師敗績。

「注釋」

➀先人有奪人之心﹕語出《左傳。昭公二十一年》。意思是﹐先發制人可摧毀敵人士气。

➁未旣濟﹐沒有全部渡過﹝泓水﹞。

後戰

凡戰﹐若敵人行陣整而且銳﹐未可與戰﹐宜堅壁待之﹐候其陣久气衰﹐起而擊之﹐無有不勝。法曰「後於人以待其衰。」➀

唐武徳中﹐太宗圍王世充於東都﹐竇建徳悉眾來救。太宗守武牢以拒之。建徳陣汜水東﹐彌亙數里﹐諸將皆有懼色。太宗將數騎登髙以觀之﹐謂諸將曰「賊起山東﹐未見大敵。今渡險而囂﹐是軍無政令﹔逼城而陣者﹐有輕我之心也。我按兵不動﹐待彼气衰﹐陣久卒饑﹐必將自退﹐退而擊之﹐何往不克﹗」建徳列陣﹐自辰至午時﹐卒饑倦﹐皆列坐﹐又爭飲水。太宗令宇文士及率三百騎﹐經賊陣之西﹐馳而南﹐戒曰「賊若不動﹐正宜退歸﹔如覺其動﹐宜率東出。」士及才過﹐賊眾果動。太宗曰「可擊矣。」乃命騎將建旗列陣﹐自武牢乘髙入南山﹐循谷而東﹐以掩賊背。建徳遽率其陣﹐卻止東原﹐未及整列﹐太宗輕騎擊之﹐所向披靡。程咬金等眾騎纏幡而入﹐直突出賊陣後﹐齊張旗幟﹐表裏俱奮﹐賊眾大潰﹐生擒建徳。

「注釋」

➀後於人以待其衰﹕語出《左傳。昭公二十一年》﹕「《軍志》有之﹕『先人有奪人之心﹐後人有待其衰。』」意思是﹐後發制人要等到敵人士气衰落時再行攻擊。奇戰

凡戰﹐所謂奇者﹐攻其無備﹐出其不意也。交戰之際﹐驚前掩後﹐衝東擊西﹐使敵莫知所備。如此﹐則勝。法曰「敵虛﹐則我必爲奇。」➀

三國魏景元四年﹐詔諸軍徵蜀﹐大將軍司馬文王指授節度﹐使鄧艾與蜀將姜維相綴連➁﹔雍州刺史諸葛緒邀➂維﹐令不得歸。艾遣天水太守王頎等直攻維營﹐隴西太守牽泓邀其前﹐金城太守楊欣詣➃甘松。維聞鐘會諸軍已入漢中﹐退還。欣等躡➄於彊川口﹐大戰﹐維敗走。聞雍州已塞道﹐屯橋頭﹐從孔函谷入北道﹐欲出雍州後。諸葛緒聞之﹐卻還三十里。維入北道三十里﹐聞緒軍卻﹐﹝尋﹞還﹐從橋頭過﹐緒趣➅截維﹐較➆一日不及。維遂東還守劍閣。鐘會攻維﹐未能克。艾上言「今賊摧折﹐宜遂從陰平由邪徑經漢徳陽亭趣涪﹐去劍閣西百里﹐去成都三百里﹐奇兵衝其腹心。劍閣之守必還赴涪﹐則會方軌而進﹔劍閣之軍不還﹐則應涪之兵寡矣。軍志曰﹕『攻其無備﹐出其不意』。今掩其空虛﹐破之必矣。」﹝冬十月﹞﹐艾自陰平道行無人之地七百餘里﹐鑿山通道﹐造作橋閣﹐山髙谷深﹐至爲艱難﹐糧運將匱﹐頻至危殆。艾以氈自裹﹐推轉而下﹐將士皆攀木緣崖﹐魚貫而進﹐先登至江油﹐蜀守將馬邈降。蜀衛將軍諸葛瞻自涪還綿竹﹐列陣待艾。艾遣其子惠唐亭侯忠等出其右﹐司馬師纂等出其左。忠﹑纂戰不利﹐並退還﹐曰「賊未可勝。」艾怒曰「存亡之分﹐在此一舉﹐何不可之有﹖」乃叱忠﹑纂等﹐將斬之。忠﹑纂馳還更戰﹐大破﹝之﹞﹐斬瞻﹝及尙書張遵等首﹞﹐進軍到雒。劉禪遣使請降﹐遂滅蜀。

「注釋」

➀敵虛﹐則我必爲奇﹕語出《唐太宗李衛公問對》卷中。意思是﹐發現敵人有虛弱之點﹐我就采用出奇制勝戰法襲擊它。

➁綴連﹕連結﹐這里指保持接觸以吸引對方。

➂邀﹕攔擊﹐截擊。

➃詣﹕迂回。

➄躡﹕追。

➅趣﹕急速﹐趕快。

➆較﹕晚。

正戰

凡與敵戰﹐若道路不能通﹐糧餉不能進﹐推計➀不能誘﹐利害不能惑﹐須用正兵。正兵者﹐揀士卒﹐利器械﹐明賞罰﹐信號令﹐且戰且前﹐則勝矣。法曰「非正兵﹐安能致遠﹖」➁

宋檀道濟爲髙祖北伐前鋒﹐至洛陽﹐凡拔城破壘﹐俘四千餘人。議者謂應戮以爲京觀➂。道濟曰「伐罪弔民﹐正在今日。王師以正爲律﹐何必殺人﹖」皆釋而遣之。於是戎夷感悅﹐相率歸之者眾。

「注釋」

➀推計﹕行以計謀。

➁非正兵﹐安能致遠﹕語出《唐太宗李衛公問對》卷上﹕「若非正兵﹐安能致遠。」意思是﹐如果不使用大部隊實施正面進攻﹐怎麼能進行遠程作戰。

➂京觀﹕亦稱「京丘」。古代戰爭﹐勝利者爲炫耀其武功﹐常常將敵屍收集一起封土作髙冢﹐稱爲「京觀」。

虛戰

凡與敵戰﹐若我勢虛﹐當僞示以實形﹐使敵莫能測其虛實所在﹐必不敢輕與我戰﹐則我可以全師保軍。法曰「敵不得與我戰者﹐乖其所之也。」➀

三國蜀將諸葛亮在陽平道﹐魏延諸將並兵東下﹐亮惟畱萬餘守城。魏司馬懿率二十萬眾拒亮﹐與延軍錯道﹐徑前﹐當亮軍六十里﹐候➁還白懿云亮城中兵少力弱。亮亦知懿軍垂至﹐恐與己相逼﹐欲赴延軍﹐相去又遠﹐勢不能及﹐將士失色﹐莫知其計。亮意气自若﹐敕命軍中皆偃旗息鼓﹐不得妄出﹔又令大開四門﹐掃地卻灑。懿嘗謂亮持重﹐而復見以弱勢﹐疑其有伏兵。於是﹐率眾北趨山。明日食時﹐亮與參佐拊手大笑曰「司馬必謂吾怯﹐將有彊伏﹐循山走矣。」候還白﹐如亮言。懿後知之﹐深以爲恨。

「注釋」

➀敵不得與我戰者﹐乖其所之也﹕語出《孫子兵法。虛實篇》。意思是﹐敵人無法同我交戰﹐是由於我采取示形之法而攺變其進攻方向的緣故。乖﹐違背﹐背離。這里之攺變或調動。之﹐往﹐去。

➁侯﹕偵察。這里指偵察人員。

實戰

凡與敵戰﹐若敵人勢實﹐我當嚴兵以備之﹐則敵人必不輕動。法曰「實而備之。」➀

三國蜀先主爲漢中王﹐拜關羽爲前將軍﹐假節鉞﹐屯江陵。是歲﹐羽畱兵屯公安﹑南郡﹐以備吳﹐而率兵攻魏將曹仁於樊。曹公遣於禁等救仁。秋﹐大雨﹐漢水泛濫﹐禁所督七軍皆沒﹐禁降羽﹐龐徳被誅。梁﹑郟﹑陸渾羣盜或遙受羽印號﹐爲支黨﹐羽威震華夏。

「注釋」

➀實而備之﹕語出《孫子兵法。計篇》。意思是﹐對力量充實雄厚的敵人﹐要嚴加防備。

輕戰

凡與敵戰﹐必須料敵詳審而後出兵。若不計而進﹐不謀而戰﹐則必爲敵人所敗矣。法曰「勇者必輕合﹐輕合而不知利。」➀

春秋晉文公與楚戰﹐知楚將子玉剛忿褊急﹐文公遂執其使者宛春以撓之。子玉怒﹐遂乘晉軍﹐楚軍大敗。

「注釋」

➀勇者必輕合﹐輕合而不知利﹕語出《吳子。論將第四》。意思是﹐有勇無謀的將領必定會輕率與敵交戰﹐輕率與敵交戰而不考慮有利與否是不可取的。輕合﹐輕率與敵交戰。

重戰

凡與敵戰﹐須務持重﹐見利則動﹐不見利則止﹐愼不可輕舉也。若此﹐則必不陷於死地➀。法曰「不動如山。」➁

春秋晉將欒書伐楚﹐將戰﹐楚晨壓晉軍而陣﹐軍吏患之。裨將範匄趨進➂﹐曰「塞井夷竈﹐陳於軍中﹐而疏行首➃。﹝晉﹑楚惟天所授﹐何患焉﹖」﹞﹝文子執戈逐之﹐曰「國之存亡﹐天也﹐童子何知焉﹖」﹞欒書曰「楚師輕佻﹐吾持重固壘而待之﹐三日必退。退而擊之﹐必獲全勝。」﹝郤至曰「楚有六間﹐不可失也。其二卿相惡﹐王卒以舊﹐鄭陳而不整﹐蠻軍而不陳﹐陳不違晦﹐在陳而囂﹐合而更囂﹐各顧其後﹐莫有斗心﹔舊不必良﹐以犯天忌﹐我必克之。」﹞公說。於是敗楚師於鄢陵。

「注釋」

➀死地﹕危亡之境地。其義與《孫子兵法。九地篇》所講之「死地」﹝卽「疾戰則存﹐不疾戰則亡者﹐爲死地」﹞不盡相同。

➁不動如山﹕語出《孫子兵法。軍爭篇》。意思是﹐屯兵防守要像山嶽那樣穩固。

➂趨進﹕小步急行而進。

➃塞井夷竈﹐陳於軍中﹐而疏行首﹕塡塞水井﹐夷平鍋竈﹐在軍營中擺開陣勢﹐拉寬行陣間戰道的距離﹐以利出戰擊刺。行首﹐卽行道﹐戰道。

利戰

凡與敵戰﹐其將愚而不知變﹐可誘之以利。彼貪利而不知害﹐可設伏兵以擊之﹐其軍可敗。法曰「利而誘之。」➀

春秋楚伐絞﹐﹝軍其南門﹞。莫敖屈瑕曰「絞小而輕﹐輕則寡謀。請無捍采樵者以誘之。」從之。絞獲三十人。明日﹐絞人爭出﹐驅楚徒於山中。楚人坐其北門﹐而伏﹝諸﹞山下﹐大敗之。﹝爲城下之盟而還﹞。

「注釋」

➀利而誘之﹕語出《孫子兵法。計篇》。意思是﹐對於貪婪好利的敵人﹐就用小利引誘之。

害戰

凡與敵各守疆界﹐若敵人寇抄我境﹐以擾邊民﹐可於要害處設伏兵﹐或築障塞以邀之﹐敵必不敢輕來。法曰「能使敵人不得至者﹐害之也。」➀

唐時﹐朔方軍總管沙吁忠義爲突厥所敗﹐詔張仁願攝禦史大夫代之。旣至﹐賊已出﹐率兵躡擊﹐夜掩其營﹐破之。始﹐朔方軍與突厥以河爲界﹐北崖有拂云祠﹐突厥每犯邊﹐必先謁祠禱祀﹐然後引兵渡而南。時默啜➁悉兵西擊突騎施➂﹐張仁願請乘虛取漠南﹐﹝於﹞河北築三受降城﹐絕虜南寇路。唐休璟以爲﹕「兩漢以來﹐皆北守河﹐今築城虜腹中﹐終爲﹝賊虜﹞所有。」仁願固請﹐中宗許之。表畱歲滿﹝兵﹞以助其功。時咸陽兵二百人逃歸﹐仁願擒之盡斬城下﹐軍中股栗﹐役者盡力﹐六旬而三城就。以拂云爲中城﹐南直朔方﹔西城南直靈武﹐東城南直楡林﹐三壘相距各四百餘里﹐其北皆大磧也﹐斥地三百里遠。又於牛頭朝那山北置烽堠千八百所。自是突厥不敢逾山牧馬﹐朔方復無寇。歲省費億計﹐減鎭兵數萬。

「注釋」

➀能使敵人不得至者﹐害之也﹕語出《孫子兵法。虛實篇》。意思是﹐能使敵人不能達到其預定目標的﹐是由於我制造困難妨害它的結果。

➁默啜﹕亦作「墨啜」。東突厥可汗﹐亦卽阿波幹可汗﹐名環。自唐武后至玄宗間﹐屢擾邊境﹐四出擴張﹐拓地萬餘里﹐有兵四十萬﹐成爲頡利可汗之後最彊盛的時代。

➂突騎施﹕古族名﹐原屬西突厥﹐唐武后時逐漸彊大﹐建政權於碎葉川﹝位於今吉爾吉斯共和國之楚河流域﹞﹐統治地區至伊麗水﹝卽今新疆伊犁河﹞流域。

安戰

凡敵人遠來气銳﹐利於速戰﹔我深溝髙壘﹐安守勿應﹐以待其敝。若彼以事撓我求戰﹐亦不可動。法曰「安則靜。」➀

三國蜀將諸葛亮率眾十餘萬出斜谷﹐壘於渭水之南。魏遣大將司馬懿拒之﹐諸將欲往渭北以待之﹐懿曰「百姓積聚皆在渭南﹐此必爭之地也。」遂率軍而濟﹐背水爲壘。因謂諸將曰「亮若勇者﹐當出武功﹐依山而東。若西上五丈原﹐則諸軍無事矣。」亮果上五丈原。會有長星墜亮之壘﹐懿知其必敗。時朝廷以亮率軍遠入﹐利在急戰﹐每命懿持重﹐以俟其變。亮數挑戰﹐懿不出﹐因遺懿以巾幗婦人之飾。懿終不出。懿弟孚書問軍事﹐懿復曰﹔「亮志大而不見機﹐多謀少決﹐好兵而無權﹐𨿽持兵十萬﹐已墮吾畫中﹐破之必矣。」與之對壘百餘日﹐會亮病卒﹐諸將燒營遁走﹐百姓奔告﹐懿出兵追之。亮長史楊儀反旗鳴鼓﹐若將向懿者。懿以歸師不之迫﹐於是楊儀結陣而去。經日﹐行其營壘﹐觀其遺事﹐獲其圖書﹑糧食甚眾。懿審其必死﹐曰「天才奇才也﹗」辛毗以爲尙未可知。懿曰「軍家所重﹐軍書密計﹑兵馬糧食﹐今皆棄之﹐豈有人損五臟而可以生乎﹖宜急追之。」關中多蒺藜﹐懿使軍士二千人著軟材平底木屐前行﹐蒺藜著屐﹐然後馬步俱進。追到赤岸﹐乃知亮已死。時百姓爲之諺曰「死諸葛走生仲達。」懿笑曰「吾能料生﹐不能料死故也。」

「注釋」

➀安則靜﹕語出《孫子兵法。勢篇》。意思是﹐實施堅守防禦的部隊﹐應像木石置於平地那樣靜止不動。

危戰

凡與敵戰﹐若陷在危亡之地﹐當激勵將士決死而戰﹐不可懷生﹐則勝。法曰「兵士甚陷﹐則不懼。」➀

後漢將吳漢討公孫述﹐進入犍爲界。諸縣皆城守。漢攻廣都﹐拔之。遣輕騎燒成都市橋﹐武陽以東諸小城皆降。帝戒漢曰「成都十餘萬眾﹐不可輕也。但堅據廣都﹐待其來攻﹐勿與爭鋒。若不敢來﹐公須轉營迫之﹐須其力疲﹐乃可擊也。」漢不聽﹐乘利遂自將步騎二萬餘人進逼成都﹐去城十餘里﹐阻江北爲營﹐作浮橋﹐使別將劉尙將萬餘人屯於江南﹐相去二十餘里。帝大驚﹐責漢曰「比敕公千條萬端﹐何意臨事悖亂﹖旣輕敵深入﹐又與尙別營﹐事有緩急﹐不復相及。賊若出兵綴公﹐以大眾攻尙﹐尙破﹐公卽敗矣。幸無他者﹐急率兵還廣都。」詔書未到﹐述果遣其將謝丰﹑袁吉將眾十餘萬出攻漢﹔使別將﹝將﹞萬餘人劫劉尙﹐令不得相救。漢與大戰一日﹐兵敗走入壁﹐丰圍之。漢召諸將厲之曰「吾與諸將逾越險阻﹐轉戰千里﹐所在斬獲﹐遂深入敵地﹐今至城下﹐而與尙二處受圍﹐勢旣不接﹐其禍難量。欲潛師就尙於江南禦之。若能同心協力﹐人自爲戰﹐大功可立﹐如其不然﹐敗必無餘。成敗之機﹐在此一舉。」諸將皆曰「諾。」於是﹐饗士秣馬﹐閉營三日不出﹐乃多立幡旗﹐使煙火不絕﹐夜銜枚引兵與尙合軍。丰等不覺﹐明日﹐乃分兵拒江北﹐自將攻江南。漢悉兵迎戰﹐自旦至哺﹐遂大敗之﹐斬謝丰﹑袁吉。於是﹐率兵還廣都﹐畱劉尙拒述﹐具以狀聞﹐而深自譴責。帝報曰「公還廣都﹐甚得其宜﹐述必不敢略尙而擊公。若先攻尙﹐公從廣都五十里悉步騎赴之﹐適當值其危困﹐破之必矣。」於是﹐漢與述戰於廣都﹑成都之間﹐八戰八克﹐遂軍於郭中。述自將數萬人出城大戰﹐漢使護軍髙午﹑唐邯將銳卒數萬擊之。述兵敗走﹐髙午奔陣刺述﹐殺之。旦日城降﹐斬述首傳送洛陽。蜀遂平。

「注釋」

➀兵士甚陷﹐則不懼﹕語出《孫子兵法。九地篇》。意思是﹐士兵身陷危險境地就不再恐懼了。死戰

凡敵人彊盛﹐吾士卒疑惑﹐未肯用命﹐須置之死地➀﹐告令三軍﹐示不獲已。殺牛燔車﹐以享戰士﹐燒棄糧食﹐塡夷井竈﹐焚舟破釜﹐絕去其生慮﹐則必勝。法曰「必死則生。」➁

秦將章邯已破楚將項梁軍﹐以爲楚地兵不足憂﹐乃渡河擊趙﹐大破之。當此時﹐趙歇爲王﹐陳余爲將﹐張耳爲相﹐兵敗皆走入巨鹿城。章邯令王離➄﹑涉間圍巨鹿﹐章邯軍其南﹐築甬道而輸之粟。楚懷王以宋義爲上將﹐項羽爲次將﹐範增爲裨將﹐救趙。諸別將皆屬焉。宋義行至安陽﹐畱四十餘日不進﹐遣其子宋襄相齊﹐自送之無鹽﹐飲酒髙會。項羽曰「今國兵新破﹐王坐不安席﹐掃境內而專諸將軍﹐國家安危﹐在此一舉。今不卹士卒而徇其私﹐非社稷之臣。」項羽晨朝宋義﹐卽其帳中﹐斬之﹐下令軍中曰「宋義與齊謀反﹐楚王陰令羽誅之。」是時﹐諸將皆懾服﹐莫敢支吾﹐皆曰「首立楚者﹐將軍家也。今將軍誅叛亂。」卽共立羽爲假上將軍。使人追宋義子襄﹐及之齊﹐殺之。使桓楚報命於楚懷王﹐因命項羽爲上將軍。當陽君﹑蒲將軍皆屬焉。項羽以殺宋義﹐威震楚國﹐名聞諸侯。乃遣當陽君﹑蒲將軍率二萬眾渡河救巨鹿。戰少利﹐陳余復請兵﹐項羽乃悉兵渡河﹐沈舟﹐破釜甑﹐燒廬舍﹐持三日糧﹐以示士卒必死﹐無還心。﹝於是至﹞則圍王離﹐與秦軍遇﹐九戰﹐絕其甬道﹐大破之﹐殺蘇角﹐虜王離。當是時﹐﹝楚兵冠諸侯﹞﹐諸侯救巨鹿下者十餘壁﹐莫敢縱兵。﹝及﹞楚兵擊秦軍﹐諸將皆從壁上觀。楚戰士無不以一當十﹐楚兵呼聲動天地﹐諸侯﹝軍無不﹞人人惴恐。於是﹐大破秦軍。

「注釋」

➀死地﹕語出《孫子兵法。九地篇》﹕「疾戰則存﹐不疾戰則亡者﹐爲死地。」意思是﹐迅速奮戰就能生存﹐不迅速奮戰就只有死亡的地區﹐叫做「死地」。

➁必死則生﹕語出《吳子。治兵第三》。意思是﹐抱定必死決心奮戰的﹐就能獲得勝利而生存。

生戰

凡與敵戰﹐若地利已得﹐士卒已陣﹐法令已行﹐奇兵已設﹐要當割棄性命而戰﹐則勝。若爲將臨陣畏怯﹐欲要生﹐反爲所殺。法曰「幸生則死。」➀

春秋時﹐楚子伐鄭﹐晉師救之﹐與戰於敖﹑鄗之間。晉趙嬰齊使其徒先具舟於河﹐欲敗而先濟﹐故將士懈﹐卒不可勝。

「注釋」

➀幸生則死﹕語出《吳子。治兵第三》。意思是﹐在對敵作戰中﹐如果存有僥幸偸生的思想﹐就回畏敵怯戰﹐反被敵所殺。

饑戰

凡興兵徵討﹐深入敵地﹐芻糧乏闕﹐必須分兵抄掠﹐據其倉廩﹐奪其蓄積﹐以繼軍餉﹐則勝。法曰「因糧於敵﹐故軍食可足也。」➀

《北史》﹕北周將賀若惇率兵渡江取陳湘州。陳將侯琪討之。秋水泛濫﹐江路遂斷。糧援旣絕﹐人懷危懼。惇於是分兵抄掠﹐以充資費。恐琪等知其糧少﹐乃於營內多聚土﹐覆之以米。召側近村人﹐佯有訪問﹐隨卽遣之。琪等聞之﹐以糧爲實。惇又增修營壘﹐造廬舍﹐示以持久。湘﹑羅之間﹐遂廢農業。瑱等無如之何。初﹐土人乘輕船﹐載米粟及籠雞鴨以餉琪軍。惇患之﹐乃僞爲土人船﹐伏兵甲於中。軍望見﹐謂餉船至﹐逆水爭取。惇甲士遂擒之。又惇軍數有叛者乘馬投琪﹐琪輒納之。惇乃取一馬﹐牽以趣船﹐令船中人以鞭鞭之。如是者再﹝三﹞﹐馬畏船不敢上。後伏兵於江岸﹐使人乘畏船馬詐投琪軍﹐琪卽遣兵迎接﹐爭來牽馬。馬旣畏船不上﹐伏兵發﹐盡殺之。後實有饋餉及亡奔琪者﹐猶恐惇設詐﹐兵不敢受。相持歲餘﹐琪不能制。

「注釋」

➀因糧於敵﹐故軍食可足也﹕語出《孫子兵法。作戰篇》。意思是﹐軍隊出國作戰所需糧艸給養依靠在敵國就地解決﹐這樣﹐軍隊的糧艸供應充足了。

飽戰

凡敵人遠來﹐糧食不繼﹐敵饑我飽﹐可堅壁不戰﹐持久以敝之﹐絕其糧道。彼退走﹐密遣奇兵﹐邀其歸路﹐縱兵追擊﹐破之必矣。法曰「以飽待饑。」➀

唐武徳初﹐劉武周據太原﹐使其將宋金剛屯於河東。太宗往徵之﹐謂諸將曰「金剛懸軍千里入吾地﹐精兵驍將皆在於此。武周自據太原﹐專寄金剛以爲捍蔽➁。金剛𨿽眾﹐內實空虛﹐虜掠爲資﹐意在速戰。我當堅營待其饑﹐未宜速戰。」於是﹐遣劉洪等絕其糧道﹐其眾遂餒﹐金剛乃遁。

「注釋」

➀以飽待饑﹕語出《孫子兵法。軍爭篇》。意思是﹐用自己的飽食的部隊去對付處於饑餓狀態之敵。

➁捍蔽﹕保障﹐屏蔽。

勞戰

凡與敵戰﹐若便利之地﹐敵先結陣而據之﹐我後去趨戰﹐則我勞而爲敵所勝。法曰﹔「後處戰地而趨戰者勞。」➀

晉司空劉琨遣將軍姬澹率兵十餘萬討石勒。勒將拒之﹐或諫曰「澹兵馬精盛﹐其鋒不可當﹐且深溝髙壘以挫其銳﹐攻守勢異﹐必獲萬全。」勒曰「澹軍遠來﹐體疲力竭﹐犬馬烏合﹐號令不齊﹐一戰可擒也﹐何彊之有﹗寇已垂至﹐胡可捨去﹐大軍一動﹐豈易中還﹗若澹乘我之退﹐顧乃無暇﹐焉得深溝髙壘乎﹗此謂不戰而自取滅亡之道。」遂斬諫者。以孔萇爲前鋒都督﹐令三軍後出者斬。設疑兵於山下﹐分爲二伏。勒率兵與澹戰﹐僞收眾而北。澹縱兵追之﹐﹝勒前後﹞伏發﹐夾擊﹐澹大敗而退。

「注釋」

➀後處戰地而趨戰者勞﹕語出《孫子兵法。虛實篇》。意思是﹐後到戰場倉促應戰的軍隊就疲勞被動。趨戰﹐快速急進而奔赴戰場倉促應戰。

佚戰

凡與敵戰﹐不可恃己勝而放佚➀﹐當益加嚴厲以待敵﹐佚而猶勞。法曰「有備無患。」➁

秦王翦將兵六十萬代李信擊荊➂﹐荊聞王翦益軍而來﹐乃悉國中兵以拒秦。王翦至﹐堅壁而守之﹐不肯戰。荊兵數出挑戰﹐終不出。王翦日休士洗沐﹐而善飲食撫循之﹐親與士卒同食。久之﹐王翦使人問﹕「軍中戲乎﹖」對曰「方投石超距➃。」於是﹐王翦曰「士卒可用。」荊兵數挑戰而秦不出﹐﹝乃引而東。翦因舉兵追之﹐令壯士擊﹐大破荊軍。﹞

「注釋」

➀放佚﹕放縱不受約束。這里作放松警惕或放松戒備。

➁有備無患﹕語出《左傳。襄公十一年》。意思是﹐有了充分的戰爭準備﹐才能避免禍患發生。

➂荊﹕古代楚國之別稱。

➃投石超距﹕古代軍中的習武練兵活動。投石﹐投擲石彈。超距﹐跳躍障礙。

勝戰

凡與敵戰﹐若我勝彼負﹐不可驕惰﹐當日夜嚴備以待之。敵人𨿽來﹐有備無害。法曰「旣勝若否。」➀

秦二世時﹐項梁使沛公﹑項羽別攻城陽﹐屠之。西破秦軍濮陽東﹐秦收兵入濮陽。沛公﹑項羽乃攻定陶﹐因西略地至雍丘﹐大破秦軍﹐斬李由﹐還攻外黃。項梁益輕秦﹐有驕色。宋義進諫於梁曰「戰勝而將驕卒惰者敗﹐今兵少惰矣﹐而秦兵日益﹐臣爲君畏之。」梁弗聽。而使宋義﹝使﹞於齊。道遇齊使者髙陵君顯﹐曰「公將見武信君乎﹖」曰「然。」曰「今武信君必敗﹐公徐行卽免死﹐疾行則及禍。」秦果悉兵益章邯擊楚軍﹐大敗之﹐項梁死。

「注釋」

➀旣勝若否﹕語出《司馬法。嚴位第四》。意思是﹐打了勝仗要像沒打勝仗一樣保持髙度戒備。

敗戰

凡與敵戰﹐若彼勝我負﹐未可畏怯﹐須思害中之利﹐當整勵器械﹐激揚士卒﹐候彼懈怠而擊之﹐則勝。法曰「因害而患可解也。」➀

晉末﹐河間王顒在關中﹐遣張方討長沙王乂﹐率眾自函谷入屯河南。惠帝遣左將軍皇甫商拒之﹐方潛軍破商﹐遂入洛陽。乂奉命討方於城內﹐方軍望見乘輿➁﹐於是少卻﹐方止之不可得﹐眾遂大敗﹐殺傷滿衢巷。方退壁於十三里橋﹐人情挫衄﹐無復固志﹐多勸方夜遁。方曰「兵之利鈍➂是常事﹐貴因敗以爲成耳。我更前作壘﹐出其不意﹐此兵法之奇也。」乃夜潛進逼洛陽城七里。乂旣新捷﹐不以爲意﹐忽聞方壘成﹐乃出戰﹐遂大敗而還。

「注釋」

➀因害而患可解也﹕語出《孫子兵法。九變篇》﹕「雜於害﹐而患可解也。」意思是﹐從不利中能夠看到有利因素﹐禍患就可以解出了。

➁乘輿﹕古代指帝王乘坐的車子。這里指晉惠帝所乘之車。

➂利鈍﹕順利與不順利。這里可作「勝敗」解。

進戰

凡與敵戰﹐若審知敵人有可勝之理﹐則宜速進兵以搗之﹐無有不勝。法曰「見可則進。」➀

唐李靖爲定襄道行軍總管﹐擊破突厥﹐頡利可汗走保鐵山﹐遣使入朝謝罪﹐請舉國歸附。以靖往迎之。頡利𨿽外請朝謁﹐而內懷遲疑。靖揣知其意。時詔鴻臚卿唐儉等慰諭之。靖謂副將張公謹曰「詔使到彼﹐虜必自安。若萬騎賫二十日糧﹐自白道襲之﹐必得所欲。」公謹曰「上已與約降﹐行人➁在彼﹐柰何﹖」靖曰「機不可失﹐韓信所以破齊也。如唐儉輩何足惜哉﹗」督兵疾進﹐行至陰山﹐遇其斥候➂千餘﹐皆俘以隨軍。頡利見使者大悅﹐不虞官兵﹝至也﹞。靖前鋒乘霧而行﹐去其牙帳七里﹐虜始覺﹐列兵未及陣﹐靖縱兵擊之﹐斬首萬餘級﹐俘男女十餘萬﹐擒其子疊羅施﹐殺義成公主。頡利亡去﹐爲大同道行軍總管張寶相擒之以獻。於是﹐斥地自陰山北至大漠矣。

「注釋」

➀見可則進﹕語出《左傳。宣公十二年》﹕「見可而進」。意思是﹐發現有戰勝敵人的可能時就迅速發動進攻。

➁行人﹐使者的通稱。

➂斥候﹕偵察﹐侯望。亦指偵察人員。

退戰

凡與敵戰﹐若敵眾我寡﹐地形不利﹐力不可爭﹐當急退以避之﹐可以全軍。法曰「知難而退。」➀

三國魏將曹爽伐蜀﹐司馬昭同行出駱谷﹐次➁於興勢。蜀將王平乘夜襲擊﹐昭令堅臥不動﹐平退。昭謂諸將曰「費禕據險拒守﹐進不獲戰﹐攻之不可﹐宜急旋軍﹐以爲後圖。」爽等遂退﹐禕果馳兵趨三嶺爭險﹐爽等潛師越險﹐乃得過。

「注釋」

➀知難而退﹕語出《左傳。僖公二十八年》引自《軍志》﹔又見於《左傳。宣公十二年》。意思是﹐作戰中確知敵人難以戰勝﹐就應及時撤退以保存實力。

➁次﹕駐紮﹐進駐。挑戰

凡與敵戰﹐營壘相遠﹐勢力相均﹐可輕騎挑攻之﹐伏兵以待之﹐其軍可破。若敵用此謀﹐我不可以全气擊之。法曰「﹝敵﹞遠而挑戰﹝者﹞﹐欲人之進也。」➀

十六國﹐姚襄據黃落﹐苻生遣將苻黃眉﹑鄧羌等率步騎﹝萬五千﹞討襄。襄深溝髙壘﹐固守不戰。鄧羌曰「襄性剛愎﹐易以撓動。若長驅一行﹐直壓其壘﹐襄必忿而出戰﹐可一戰而擒也。」黃眉從之﹐遣羌率騎三千軍於壘門﹐襄怒﹐盡銳出戰。羌僞不勝﹐率騎而退﹐襄追之於三原﹐羌回﹝騎﹞拒襄﹐﹝俄﹞而黃眉至﹐大戰﹐斬之﹐﹝盡﹞俘其眾﹐﹝黃眉等振旅而歸。﹞

「注釋」

➀敵遠而挑戰者﹐欲人之進也﹕語出《孫子兵法。行軍篇》。意思是﹐敵人離我很遠而又前來挑戰﹐是企圖誘我貿然輕進而上當。

致戰

凡致敵來戰﹐則彼勢常虛﹔不能赴戰﹐則我勢常實。多方以致敵之來﹐我據便地而待之﹐無有不勝。法曰「致人而不致於人。」➀

後漢建武五年﹐光武詔耿弇﹐悉收集降附﹐結部曲➁﹐置將吏﹐弇帥騎都尉劉歆﹑泰山太守陳俊將兵而東。張步聞之﹐使其將費邑軍歷下﹐又令兵屯祝阿﹐別於泰山﹑鐘城列營數十以待之。弇渡河先擊祝阿﹐拔之﹐故開圍一角﹐令其眾得奔歸鐘城。﹝鐘城﹞人聞祝阿已潰﹐大恐﹐遂空壁亡去。費邑分兵遣其弟費敢守巨裏﹐弇進兵先脇巨裏﹐嚴令軍中趣修攻具﹐﹝宣敕諸部﹞﹕後三日﹝當﹞悉力攻巨裏城。陰緩生口﹐﹝令得﹞亡歸➂﹐以弇期告邑。邑至日果自將精兵﹝三萬餘人﹞來救﹝之﹞。弇﹝喜﹞謂諸將曰「吾所以修攻具者﹐欲誘致之耳。野兵不擊﹐何以城爲﹖」則分兵守巨裏﹐自帥精銳上岡阪➃﹐乘髙合戰﹐大破之﹐斬邑。旣而取首級以示巨裏﹐城中懼﹐費敢﹝悉眾﹞亡歸張步。弇悉收其積聚﹐縱兵攻諸未下者﹐平四十餘營﹐遂定濟南。

「注釋」

➀致人而不致於人﹕語出《孫子兵法。虛實篇》。意思是﹐作戰中要能調動敵人而不被敵人所調動。致﹐招致。引申爲調動。

➁部曲﹕古代軍隊編制。

➂陰緩生口﹐令得亡歸﹕暗中放出一些俘虜﹐故意讓他們逃走。

➃岡阪﹕岡﹐山脊。阪﹐山坡。這里可作「山頂」或「制髙點」解。

遠戰

凡與敵阻水相拒﹐我欲遠渡﹐可多設舟楫﹐示之若近濟﹐則敵必並眾應之﹐我出其空虛以濟。如無舟楫﹐可用竹木﹑蒲葦﹑罌缻﹑甕囊﹑槍桿之屬﹐綴爲排筏﹐皆可濟渡。法曰「遠而示之近。」➀

漢初﹐魏王豹初降漢﹐復以親疾請歸﹐至國﹐卽絕其河關反﹝漢﹞﹐與楚約和。漢王遣酈生往說豹﹐不聽。漢王以韓信爲左丞相擊豹。﹝豹﹞盛兵蒲阪﹐塞臨晉﹔信乃益爲疑兵﹐陳船欲渡臨晉﹐而伏兵從夏陽以木罌﹝缻﹞渡軍﹐襲安邑。魏王豹驚﹐帥兵迎戰﹐信遂虜豹﹐定魏﹝爲河東郡﹞。

「注釋」

➀遠而示之近﹕語出《孫子兵法。計篇》。意思是﹐打算從遠處進攻敵人﹐就假裝要從近處攻擊的樣子。

近戰

凡與敵夾水爲陣﹐我欲攻近﹐反示以遠﹐須多設疑兵﹐上下遠渡﹐敵必分兵來應﹐我可以潛師近襲之﹐其軍可破。法曰「近而示之遠。」➀

春秋﹐越人伐吳﹐吳人禦之笠澤﹐夾水而陣。越人爲左右陣﹑夜鼓噪而進﹐﹝吳師分以禦之。越子以三軍潛涉﹐當﹞吳中兵而鼓之﹐吳軍大敗﹐遂至滅亡。

「注釋」

➀近而示之遠﹕語出《孫子兵法。計篇》。意思是﹐打算從近處進攻敵人﹐就假裝要從遠處攻擊的樣子。

水戰

凡與敵戰﹐或岸邊爲陣﹐或水上泊舟﹐皆謂之水戰。若近水爲戰﹐須去水稍遠﹐一則誘敵使渡﹐一則示敵無疑。我欲必戰﹐勿近水迎敵﹐恐其不得渡。我欲不戰﹐則拒水阻之﹐使敵不能濟。若敵率兵渡水來戰﹐可於水邊伺其半濟而擊之﹐則利。法曰「涉水半渡可擊。」➀

漢酈生說齊下之﹐齊王日與生縱酒爲樂﹐而罷守備。蒯通說信﹐遂渡河﹐襲破齊。齊下以酈生賣己﹐烹之﹐而走髙密﹐請救於楚。楚遣龍且將兵﹝號稱二十萬﹞救齊。或﹝說龍且﹞曰「漢兵遠來﹐其鋒難當﹐齊﹑楚自居其地﹝戰﹞﹐兵易敗散。不如深壁﹐令齊王使其信臣招所亡城﹐聞其王在﹐楚來救﹐必反漢。。漢兵客居﹐其勢無所食﹐可不戰而擒也。」龍且曰「吾知韓信爲人﹐易與耳。今若救齊不戰而降之﹐有何功﹖若戰而勝﹐齊半可得。」遂進兵與漢軍夾濰水而陣。信夜使人﹝爲﹞囊﹝盛﹞沙壅水上流﹐旦渡擊且﹐佯敗走。龍且喜曰「吾固知信怯。」遂追之﹝渡水﹞。信使人決壅囊﹐水大至﹐且軍大半不得渡﹐卽擊﹐殺且。﹝楚﹞水東軍散走﹐﹝齊王廣﹞亡去。﹝信遂追北至城陽﹐皆虜楚卒﹞﹐遂平齊。

「注釋」

➀涉水半渡可擊﹕語出《吳子。料敵第二》。意思是﹐乘敵軍渡河一半列陣未定時﹐就可乘隙攻擊它。

火戰

凡戰﹐若敵人居近艸莽﹐營捨茅竹﹐積芻聚糧﹐天時燥旱﹐因風縱火以焚之﹐選精兵以擊之﹐其軍可破。法曰「行火必有因。」➀

漢靈帝中平元年﹐皇甫嵩討黃巾﹐漢將朱儁與賊波才戰﹐敗﹐賊遂圍嵩於長社。賊依艸結營﹐會大風。嵩敕軍束苣➁乘城﹐使銳卒間出圍外﹐縱火大呼﹐城上舉燎應之﹐嵩因鼓而奔其陣﹐賊驚亂奔走。會帝遣曹操將兵適至﹐合戰大破之﹐斬首數萬級。

「注釋」

➀行火必有因﹕語出《孫子兵法。火攻篇》。意思是﹐對敵實施火攻必須具備一定的條件。行﹐實行﹐進行。因﹐原因﹐引申爲條件。

➁束苣﹕卽用葦稈紮成的火把。

緩戰

凡攻城之法﹐最爲下策﹐不得已而爲之。所謂三月修器械﹐三月成距堙➀者﹐六月也。謂戒爲己者﹐忿躁不得攻具而令士卒蟻附﹐恐傷人之多故也。若彼城髙池深﹐多人而少糧﹐外無救援﹐可羈縻➁取之﹐則利。法曰「其徐如林。」➂

十六國前燕將慕容恪擊段龕於廣固﹐圍之。諸將請恪急攻﹐恪曰「軍勢有宜緩以克敵﹐﹝有宜急而取之﹞。若彼我勢均﹐外有彊援﹐恐有腹背之患﹐則攻之不得不速。若我彊彼弱﹐外無救援﹐當羈縻守之﹐以待其敝。兵法『十圍五攻』➃﹐正謂此也。龕黨尙眾﹐未有離心。今憑阻堅城﹐上下戮力➄﹐盡銳攻之﹐數旬可拔﹐然殺吾士卒必多矣。當持久以取耳。」乃爲壁壘以守之﹐終克廣固。

「注釋」

➀距堙﹕古代在攻城作戰中環城而堆築的土山﹐以爲窺察敵人城內情況或登城之用。

➁羈縻﹕猶言束縛﹐牽制﹔這里可作「圍困」解。

➂其徐如林﹕語出《孫子兵法。軍爭篇》。意思是﹐軍隊行動舒緩從容時﹐就像樹林一樣森嚴。徐﹐舒緩從容。

➃十圍五攻﹕語出《孫子兵法。謀攻篇》的「十則圍之﹐五則攻之」。

➄戮力﹕努力﹐盡力。

速戰

凡攻城圍邑﹐若敵糧多人少﹐外有救援﹐可以速攻﹐則勝。法曰「兵貴拙速。」➀

三國蜀將孟達降魏﹐遂領新城太守﹐未幾﹐復連吳附蜀以叛魏。司馬懿潛軍進討﹐諸將言達與蜀交結﹐宜觀望而後可。懿曰「達無信義﹐此其相疑之時﹐當及其未定﹐促➁而決之。」乃倍道兼行﹐﹝八日﹞至其城下。吳﹑蜀各遣將救達﹐懿乃分兵拒之。初﹐達與諸葛亮書曰「宛去洛八百里﹐去吾一千二百里﹐聞吾舉事﹐表上天子﹐比相往反時﹐一月間也﹐則吾城已固﹐諸將足辦。吾所在深險﹐司馬公必不自來﹔諸將來﹐吾無患矣。」及兵到﹐達又告亮曰「吾舉事八日﹐而兵至城下﹐何其神速也。」上庸城三面阻水﹐達於外爲木柵以自固。懿渡水﹐破其柵﹐直造城下﹐﹝八道攻之﹞﹐旬有六日﹐李輔等斬達首﹐開門以降。

「注釋」

➀兵貴拙速﹕語出《孫子兵法。作戰篇》﹕「兵聞拙速。」意思是﹐用兵可貴的是﹐寧肯指揮苯拙但求速勝。

➁促﹕通「趨」﹐急速之意。

整戰

凡與敵戰﹐若敵人行陣整齊﹐士卒安靜﹐未可輕戰﹐伺其變動擊之﹐則利。法曰「無邀正正之旗。」➀

三國魏司馬懿徵公孫淵﹐﹝次於遼水。淵遣步騎數萬﹐阻遼隧﹐堅壁而守﹐以距帝➁。﹞懿泛舟潛濟遼水﹐﹝傍遼水﹞作﹝長﹞圍﹐棄城而向襄平。諸將曰「不攻城而作圍﹐非所以示眾也。」懿曰「賊堅營髙壘﹐欲以老吾軍也。攻之﹐正墮其計。賊大眾在此﹐其巢穴虛失﹐我直指襄平﹐必人懷內懼﹐懼而求戰﹐破之必矣。」遂整陣而過。賊見兵出其後﹐果邀之﹐乃縱兵逆擊﹐大破之﹐﹝三戰皆捷。賊保襄平﹐進軍圍之。﹞

「注釋」

➀無邀正正之旗﹕語出《孫子兵法。軍爭篇》。不要攔截旗幟整齊﹐隊伍嚴整之敵。邀﹐攔擊﹐截擊。正正﹐隊伍整齊有序。

➁距帝﹕距﹐通拒﹐意爲抵抗。帝﹐指司馬懿。懿孫司馬炎代魏稱帝建立西晉後﹐追尊司馬懿爲宣皇帝。

亂戰

凡與敵戰﹐若敵人行陣不整﹐十卒喧嘩﹐宜急出兵以擊之﹐則利。法曰「亂而取之。」➀

唐段志玄從劉文靜拒屈突通於潼關﹐文靜爲通將桑顯和所敗﹐軍營已潰﹐志玄率二十騎赴之﹐擊殺數十人而還﹔還爲流矢中足﹐慮眾心動﹐忍而不言﹐更入賊陣者再三。顯和軍亂﹐大軍因而復振﹐擊大破之。﹝及屈突通之遁﹐志玄與諸將追而擒之。﹞

「注釋」➀亂而取之﹕語出《孫子兵法。計篇》。意思是﹐乘敵人混亂不堪時﹐我就乘機攻取它。分戰

凡與敵戰﹐若我眾敵寡﹐當擇戍平易寬廣之地以勝之。若五倍於敵﹐則三術爲正﹐二術爲奇➀﹔三倍於敵﹐二術爲正﹐一術爲奇。所謂一以當其前﹐一以攻其後。法曰「分不分爲縻軍。」➁

梁將陳霸先﹑王僧辯討侯景﹐軍於張公洲。髙旗巨艦﹐截江蔽空﹐乘潮順流。景登石頭➂﹐望之不悅﹐曰「彼軍士有如是之气﹐不可易也。」帥鐵騎萬人﹐鳴鼓而前。霸先謂僧辯曰「善用兵者﹐如常山之蛇﹐首尾相應。賊今送死﹐欲爲一戰。我眾彼寡﹐宜分其勢。」僧辯從之﹐以勁弩當其前﹐輕銳蹂其後﹐大陣衝其中。景遂大潰﹐棄城而走。

「注釋」

➀五倍於敵﹐則三術爲正﹐二術爲奇﹕語出《唐太宗李衛公問對》卷上。意思是﹐我方兵力五倍於敵時﹐則分兵以三份兵力爲正兵﹐以二份兵力爲奇兵。

➁分不分爲縻軍﹕語出《唐太宗李衛公問對》卷下。意思是﹐應當分散使用兵力時而不分散兵力﹐就成了自我束縛的軍隊。縻軍﹐自我束縛的軍隊。

➂石頭﹕卽石頭城﹐又名石首城。故址在今南京市淸涼山。

合戰

凡兵散則勢弱﹐聚則勢彊﹐兵家之常情也。若我兵分屯數處﹐敵若以眾攻我﹐當合軍以擊之。法曰「聚不聚爲孤旅。」➀

開元時﹐吐善入寇﹐報新城之役﹐晨壓官軍﹐眾寡不敵﹐﹝師人皆懼焉﹞。王忠嗣策馬而進﹐左右馳突﹐如此無不辟易➁﹐出而復合﹐殺數百人﹐賊眾遂亂。三軍翼而擊之➂﹐吐蕃大敗。

「注釋」

➀聚不聚爲孤旅﹕語出《唐太宗李衛公問對》卷下。意思是﹐應當集中使用兵力時而不集中兵力﹐就成了自我孤立的軍隊。

➁辟易﹕避退﹐驚退。

➂翼而擊之﹕分兵左右兩翼合擊敵人。

怒戰

凡與敵戰﹐須激勵士卒﹐使忿怒而後出戰。法曰「殺敵者﹐怒也。」➀

漢光武建武四年﹐詔將軍王霸﹑馬武討周建於垂惠。蘇茂將兵四千餘救建﹐先遣精騎遮擊馬武軍糧﹐武往救之。建於城中出兵夾擊武﹐武恃霸援﹐戰不甚力﹐爲茂﹑建所敗﹐過霸營﹐大呼求救。霸曰「賊兵勢盛﹐出必兩敗﹐努力而已。」乃閉營堅壁。軍吏皆爭之。霸曰「茂兵精銳﹐其眾又多﹐吾吏士心恐﹐而﹝武﹞與吾相恃﹐兩軍不一﹐敗道也﹐今閉營堅守﹐示不相救﹐彼必乘勢輕進﹔武恨無救﹐則其戰當自倍。如此﹐茂眾疲勞﹐吾乘其敝﹐乃可克也。」茂﹑建果悉兵出攻武﹐合戰良久﹐霸軍中壯士數十人斷髮請戰。霸乃開營後﹐出精騎襲其背。茂﹑建前後受敵﹐遂敗走之。

「注釋」

➀殺敵者﹐怒也﹕語出《孫子兵法。作戰篇》。意思是﹐要使部隊奮勇殺敵﹐就要激勵士卒同仇敵愾。

气戰

夫將之所以戰者﹐兵也﹔兵之所以戰者﹐气也﹔气之所以盛者﹐鼓也。能作士卒之气﹐則不可太頻﹐太頻則气易衰﹔不可太遠﹐太遠則力易竭。須度敵人之至六七十步之內﹐乃可以鼓﹐令士卒進戰。彼衰我盛﹐敗之必矣。法曰「气實則鬥﹐气奪則走。」➀

春秋﹐齊師伐魯﹐莊公將戰﹐曹劌請從﹐公與之同乘﹐戰於長勺。公將鼓之﹐劌曰「未可。」齊人三鼓。劌曰「可矣。」鼓之﹐齊師敗績。﹝公將馳之﹐劌曰「未可。」下﹐視其轍﹐登軾而望之﹐曰「可矣。」遂逐齊師。旣克﹐﹞公問其故。劌對曰「夫戰﹐勇气也。一鼓作气﹐再而衰﹐三而竭。彼竭我盈﹐是以敗之。﹝夫大國﹐難測也﹐懼有伏焉。吾視其轍亂﹐望其旗靡﹐故逐之。﹞

「注釋」

➀气實則鬥﹐气奪則走﹕語出《尉繚子。戰威第四》。意思是﹐如我軍士气飽滿旺盛就力立卽投入戰鬥﹐而一旦士气低落不振就迅速避敵退走。實﹐充足﹐飽滿。奪﹐喪失﹐失去。

逐戰

凡追奔逐北➀﹐須審眞僞。若旗齊鼓應﹐號令如一﹐紛紛紜紜﹐𨿽退走﹐非敗也﹐必有奇也﹐須當慮之。若旗參差而不齊﹐鼓大小而不應﹐號令喧囂而不一﹐此眞敗卻也﹐可以力逐。法曰「凡從勿怠﹐敵人或止於路﹐則慮之。」➁

唐武徳元年﹐太宗徵薛仁杲﹐其將宗羅睺拒之﹐大破於淺水原。太宗帥騎追之﹐直趨折墌圍之。仁杲將多臨陣來降﹐復還取馬﹐太宗縱遣之。須臾﹐各乘馬至。太宗具知仁杲虛實﹐乃進兵合圍。縱辧士諭以禍福﹐仁杲遂降。諸將皆賀﹐因問曰「大王破敵﹐乃捨步兵﹐又無攻具﹐徑薄➂城下﹐咸疑不克﹐而卒下之﹐何也﹖」太宗曰「此權道➃﹝迫之﹐使其計不暇發﹐以故克﹞也。且羅睺所將皆隴外人﹐吾𨿽破之﹐然斬獲不多。若緩之﹐則皆入城﹐仁杲收而撫之﹐未易克也﹔迫之﹐則兵散隴外﹐折墌自虛﹐仁杲破膽﹐不暇爲謀﹐所以懼而降也。」

「注釋」

➀凡追奔逐北﹕追擊敗逃的敵人。奔﹐逃亡。北﹐敗走。

➁凡從勿怠﹐敵人或止於路﹐則慮之﹕語出《司馬法。用眾第五》﹕「凡從奔勿息」。意思是﹐凡追擊潰逃之敵﹐不要怠惰停頓下來。但敵人中途停止不走時﹐就考慮其是否另有陰謀。

➂徑薄﹕一直逼近。徑﹐直接﹐一直。薄﹐逼近﹐靠近。

➃權道﹕臨機應變之法。

歸戰

凡與敵相攻﹐若敵無故退歸﹐必須審察﹐果力疲糧竭﹐可選輕銳躡之。若是歸師﹐則不可遏也。法曰「歸師勿遏。」➀

漢獻帝建安三年﹐曹操圍張繡於穰。劉表遣兵救之﹐繡欲安眾守險﹐以絕軍後。操軍不得進﹐前後受敵﹐夜乃鑿險﹝爲地道﹞僞遁﹐伏兵以待。繡悉兵來追﹐操縱奇兵﹝步騎﹞夾攻﹐大敗之。謂荀彧曰「虜遏我歸師﹐而與吾死地﹝戰﹞﹐吾是以﹝知﹞勝矣。」

「注釋」

➀歸師勿遏﹕語出《孫子兵法。軍爭篇》。意思是﹐對於退歸本國的敵人﹐不要輕率攔擊。

不戰

凡戰﹐若敵眾我寡﹐敵彊我弱﹐兵勢不利﹔彼或遠來﹐糧餉不絕﹐皆不可與戰﹐宜堅壁持久以敝之﹐則敵可破。法曰「不戰在我。」➀

唐武徳中﹐太宗帥兵渡河東討劉武周。江夏王李道宗時年十七﹐從軍﹐與太宗登玉壁城觀賊陣﹐顧謂道宗曰「賊恃其眾﹐來邀我戰﹐汝謂如何﹖」對曰「羣賊鋒不可當﹐易以計屈﹐難以力爭。今深溝髙壘﹐以挫其鋒﹐烏合之徒﹐莫難持久﹐糧運將竭﹐當自離散﹐可不戰而擒也。」太宗曰「汝見識與我相合。」後果食盡夜遁﹐追入介州﹐一戰敗之。

「注釋」

➀不戰在我﹕語出《唐太宗李衛公問對》卷下﹕「夫不戰者﹐在我。」意思是﹐不與敵決戰是因爲我方尙未具備決勝的條件。

必戰

凡興師深入敵境﹐若彼堅壁不與我戰﹐欲老我師﹐當攻其君主﹐搗其巢穴﹐截其歸路﹐斷其糧艸﹐彼必不得已而須戰﹐我以銳卒擊之﹐可敗。法曰「我欲戰﹐敵𨿽深溝髙壘﹐不得不與我戰者﹐攻其所必救也。」➀

三國魏明帝景初二年﹐召司馬懿於長安詣京師﹐使將兵往遼東討公孫淵。帝曰「四千里徵伐﹐𨿽云用奇﹐亦當任力﹐不當稍計役費➁。度淵以何計得策﹖」懿曰「棄城預走﹐上計也﹔﹝據遼水以﹞拒大軍﹐其次也﹔坐守襄平﹐此成擒耳。」曰「三者何出﹖」懿曰「惟明君能量彼我﹐預有所棄﹐此非淵所及也。」曰「往還幾日﹖」對曰「往百日﹐還百日﹐攻百日﹐以六十日爲休息﹐一年足矣。」遂進兵。淵遣將帥步騎數萬屯遼﹝隧﹞﹐圍塹二十餘里。諸將欲擊之﹐懿曰「此欲老吾兵﹐攻之正墮其計。此王邑所以恥過昆陽也➂。彼大眾在此﹐巢穴空虛。直抵襄平﹐出其不意﹐破之必矣。」乃多張旗幟﹐欲出其南﹐賊盡銳赴之。懿潛濟以出其北﹐棄賊直趨襄平﹔賊將戰敗﹐懿圍襄平。諸將請攻之﹐懿不聽。陳珪曰「昔攻上庸﹐旬日之半破堅城﹐斬孟達。今日遠來﹐而更安緩﹐愚竊惑之。」懿曰「達眾少而食支一年﹔吾將士四倍於達而糧不淹月➃﹐以一月較一年﹐安可不速﹖以四擊一﹐正令失半而克﹐猶當爲之。是以不計死傷﹐而計糧也。今賊眾我寡﹐賊饑我飽﹐而雨水乃爾﹐攻具不設﹐促之何爲﹖自發京師﹐不憂賊攻﹐但憂賊走。今賊糧垂盡﹐而圍落未合﹐掠其牛馬﹐抄其樵采﹐此故驅之走也。夫兵者詭道﹐善因事變。賊憑恃其眾﹐故𨿽饑困﹐不肯束手﹐當示無能以安之。若求小利而驚之﹐非計也。」旣而雨霽﹐造攻具攻之﹐矢石如雨﹐糧盡窘急﹐人相食﹐乃使其將王建﹑柳甫﹝乞降﹞請解圍﹐當君臣面縛﹐懿﹝不許﹞皆斬之。淵突圍而走﹐懿復追及梁水上殺之﹐遼地悉平。

「注釋」

➀「我欲戰﹐敵𨿽深溝髙壘﹐不得不與我戰者﹐攻其所必救也﹕語出《孫子兵法。虛實篇》。意思是﹐我軍要想與敵決戰﹐敵人卽使憑據深溝髙壘﹐但也不得不脫離營壘而同我決戰﹐這是由於我軍攻擊其必然回救之處的緣故。

➁不當稍計役費﹕不應當過於計較軍費開支的多少。

➂此王邑所以恥過昆陽也﹕指西漢末年王莽軍與綠林起義軍的昆陽之戰。王軍將領王邑率軍四十二萬往救宛城﹐但卻不肯繞過昆陽堅城而彊攻之﹐結果在綠林軍內外夾擊之下﹐幾乎全軍覆沒。

➃淹月﹕滯畱一月或經歷一月。

避戰

凡戰﹐若敵彊我弱﹐敵初來气銳﹐且當避之﹐伺其疲敝而擊之﹐則勝。法曰「避其銳气﹐擊其情歸。」➀

漢靈帝中平五年﹐涼州賊王國圍陳倉﹐以皇甫嵩討之。董卓請速進﹐嵩曰「百戰百勝﹐不如不戰而屈之。是以善用兵者﹐先爲不可勝﹐以待敵之可勝。陳倉𨿽小﹐城﹝守﹞固備﹐未易拔。王國𨿽彊﹐攻陳倉不下﹐其眾必疲﹐疲而擊之﹐全勝之道也。」國攻之終不拔﹐其眾疲敝解去。嵩進兵追擊之。卓曰「﹝不可。兵法曰﹞﹕『窮寇勿追﹐歸眾勿迫。』﹝今我追國﹐是迫歸眾﹐追窮寇也。﹞」嵩曰「不然。﹝前吾不擊﹐避其銳也。今而擊之﹐待其衰也。所擊疲師﹐非歸眾也。國眾且走﹐莫有鬥志。以整擊亂﹐非窮寇也。﹞」遂獨追擊而破之。卓由是有慚色。

「注釋」

➀避其銳气﹐擊其惰歸﹕語出《孫子兵法。軍爭篇》。意思是﹐要避開敵人初來時的銳气﹐而等到敵人气衰退歸之時再打擊它。

圍戰

凡圍戰之道﹐圍其四面﹐須開一角﹐以示生路﹐使敵戰不堅﹐則城可拔﹐軍可破。法曰「圍師必缺。」➀

漢末﹐曹操圍壺關﹐攻之不拔。操曰「城拔﹐皆坑之。」連月不下。曹仁言於曹操曰「圍城必示活門﹐所以開其生路也。今公告之必死﹐使人人自爲守。且城固而糧多﹐攻之則士卒傷﹐守之則延日久。今鈍兵堅城下﹝以﹞攻必死之虜﹐非良策﹝也﹞。」操從仁言﹐乃拔其城。

「注釋」

➀圍師必缺﹕語出《孫子兵法。軍爭篇》﹕「圍師必闕」。闕﹐通缺。句意是﹐包圍敵人時要畱有缺口。聲戰

凡戰﹐所謂聲者﹐張虛聲也。聲東而擊西﹐聲彼而擊此﹐使敵人不知其所備﹐則我所攻者﹐乃敵人所不守也。法曰「善攻者﹐敵不知其所守。」➀

後漢建武五年﹐耿弇與張步相拒﹐步使其弟藍將精兵二萬守西安﹐諸郡太守合萬餘人守臨淄﹐相去四十餘里。弇進兵畫中﹐居二城之間。弇視西安城小而堅﹐且藍兵又精﹔臨淄𨿽大而易攻﹐乃敕諸將會﹐俟五日攻西安。藍聞之﹐日夜爲備。至期﹐弇敕諸將夜半皆蓐食➁﹐會明至臨淄。護軍荀梁等爭之﹐以爲宜速攻西安。弇曰「﹝不然﹞。西安聞吾欲攻之﹐日夜備守﹔臨淄出其不意﹐至必驚擾﹐攻之則一日可拔。拔臨淄則西安孤﹐張藍與步隔絕﹐必復亡去﹐所謂擊一而得二者也。若﹝先攻西安﹐不卒➂下﹐頓兵堅城﹐死傷必多。縱能拔之﹐藍帥兵奔還臨淄﹐並兵合勢﹐觀人虛實﹐吾深入敵地﹐後無轉輸➃﹐旬日之間﹐不戰而困。諸君之言﹐未見其宜。」遂攻臨淄﹐半日拔之﹐入據其城。張藍聞之﹐果將兵亡去。

「注釋」

➀善攻者﹐敵不知其所守﹕語出《孫子兵法。虛實篇》。意思是﹐善於進攻作戰的﹐能使敵人不知道該如何防守。

➁蓐食﹕飽食。蓐﹐厚。

➂卒﹕同「猝」。意爲突然﹑急促。引申爲馬上﹑立卽。

➃轉輸﹕轉運輸送物資。這里指後勤供應。

和戰

凡與敵戰﹐必先遣使約和。敵𨿽許諾﹐言語不一。因其懈怠﹐選銳卒擊之﹐其軍可敗。法曰「無約而請和者﹐謀也。」➀

秦末﹐天下兵起。沛公西入武關﹐欲以二萬人擊嶢關﹐張良曰「秦兵尙彊﹐未可輕。聞其將多屠﹑賈子➁﹐易以利動。願﹝沛公﹞且畱壁﹐使人先行﹐爲五萬人﹝具食﹞﹐且日益張旗幟爲疑兵﹐而使酈生﹝持重寶啖秦將。﹞」秦將果欲連和﹝俱西襲咸陽﹞﹐沛公欲聽之。良曰「此獨其將欲叛﹐恐士卒不從。﹝不從必危﹞﹐不如因其懈怠擊之。」沛公乃引兵出擊秦軍﹐大破之。

「注釋」

➀無約而請和者﹐謀也﹕語出《孫子兵法。行軍篇》。意思是﹐敵人尙未受挫屈困而主動來講和的﹐其中必有詐謀。」約﹐困屈。

➁屠﹑賈子﹕卽屠夫﹑商人子弟。

受戰

凡戰﹐若敵眾我寡﹐暴➀來圍我﹐須相察眾寡虛實之形﹐不可輕易遁去﹐恐爲尾擊。當圓陣外向﹐受敵之圍﹐𨿽有缺處﹐我自塞之﹐以堅士卒心。四面奮擊﹐必獲其利。法曰「敵若眾﹐則相眾而受敵。」➁

《北史》﹕魏普泰元年﹐髙歡討並州刺史爾朱兆。孝武帝永熙元年春﹐拔鄴。爾朱光自長安﹐兆自並州﹐度律自洛陽﹐仲遠自東郡﹐同會於鄴﹐眾二十萬﹐挾洹水而軍。歡出頓➂紫陌﹐馬不滿二千﹐步不滿三萬﹐﹝眾寡不敵﹞。乃於韓陵爲圓陣﹐連牛驢以塞歸路。﹝於是﹞將士皆爲死志﹐選精銳步騎從中出﹐四面擊之﹐大破兆等。

「注釋」

➀暴﹕猝然﹐突然。

➁敵若眾﹐則相眾而受敵﹕語出《司馬法。用眾第五》﹕「敵若眾﹐則相眾而受裹。」意思是﹐敵人如果兵力眾多﹐就要在查明敵情後而準備在可能被包圍的情況下迎戰敵人。

➂出頓﹕進駐。頓﹐住宿﹐駐屯。

降戰

凡戰﹐若敵人來降﹐必要察其眞僞。遠明斥堠﹐日夜設備﹐不可怠忽。嚴令偏裨➀﹐整兵以待之﹐則勝﹐不然則敗。法曰「受降如受敵。」➁

後漢建安二年﹐曹操討張繡於宛﹐降之。﹝繡﹞旣而悔恨復叛﹐襲擊曹操軍﹐殺曹操長子昂﹑﹝弟子安民﹞﹐操中流矢﹐師還舞陰。繡將騎來﹝抄﹞﹐操擊破之。繡奔穰﹐與劉表合。操謂諸將曰「吾降繡﹐失在不便取﹝其﹞質➂﹐以致如此。﹝吾知所以敗﹞。諸將觀之﹐自今以後不復敗類。」

「注釋」

➀偏裨﹕偏將﹑裨將﹐皆爲副將。

➁受降如受敵﹕語出《舊唐書。裴行儉傳》。意思是﹐接收前來投降的敵人﹐要像迎戰前來進攻的敵人那樣警惕謹愼。

➂質﹐人質。

天戰

凡欲興師動眾﹐伐罪弔民﹐必在天時﹐非孤虛向背也➀。乃君暗政亂﹐兵驕民困﹐放逐賢人﹐誅殺無辜﹐旱蝗冰雹﹐敵國有此﹐舉兵攻之﹐無有不勝。法曰「順天時而制徵討。」➁

東齊後主緯隆化元年﹐擢用邪佞﹐陸令萱﹑和士開﹑髙阿那肱﹑穆提婆﹑韓長鸞等宰制天下﹐陳徳信﹑鄧長顒﹑何洪珍參預機權。各領親黨﹐升擢非次﹐官由財進﹐獄以賂成﹐亂政害人﹐使旱蝗﹑水潦﹑寇盜並起﹔又猜嫌諸王﹐皆無罪受損﹐丞相斛律光及弟荊山公羨﹐並無罪受誅。漸見伏弱之萌﹐俄觀土崩之勢。周武帝乘此一舉而滅之。

「注釋」

➀凡欲興師動眾﹐伐罪弔民﹐必在天時﹐非孤虛向背也﹕大凡要出動軍隊﹐討伐有罪的君主﹐撫慰受難百姓﹐必須選在天時條件對我有利的時機﹐而不是依靠占卜推算出兵日時的吉凶。天時﹐這里是指敵國因天災人禍而造成的爲我所乘的時機。孤虛﹐是古代一種占卜推算日時的迷信﹐卽以天干爲日﹐地支爲辰﹐日辰不全爲孤虛﹐又稱「空亡」。如占卜時得孤虛日﹐則認爲不吉利﹐主事將不成。

➁順天時而制徵討﹕語出《貞觀政要。畋獵第三十八》﹕「順天道以殺伐」。意思是﹐順應天時而出兵攻戰﹝就能制勝﹞。

人戰

凡戰﹐所謂人者﹐推人士而破妖祥也➀。行軍之際﹐或梟➁集牙旗﹐或杯酒變血﹐或麾竿毀折﹐惟主將決之。若以順討逆﹐以直伐曲﹐以賢擊愚﹐皆無疑也。法曰「禁祥去疑﹐至死無所之。」➂

唐武徳六年﹐輔公祏反﹐詔趙郡王李孝恭等討之。將發﹐與將士宴集﹐命取水﹐水﹝忽﹞變爲血﹐在座皆失色﹐孝恭﹝舉止﹞自若﹐﹝徐諭之﹞曰「﹝禍福無門﹐惟人所召﹞。毋疑﹐諸君﹐此﹝杯中血﹞乃公祏授首之徵也。」遂飲而盡之﹐眾爲安。先是﹐賊將拒險邀戰﹐孝恭堅壁不出﹐以奇兵絕其糧道﹐賊饑﹐夜薄李孝恭﹐孝恭堅臥不動。明日﹐以羸兵扣賊營挑戰﹐別選騎陣以待。俄而羸兵卻﹐賊追北且囂﹐遇祖尙﹐薄戰遂敗。趙郡王乘勝破其別陣﹐輔公祏窮走﹐追騎生擒之﹐﹝江南悉平﹞。

「注釋」

➀凡戰﹐所謂人者﹐推人士而破妖祥也﹕大凡戰爭中所說的「人戰」﹐是指發揮人的主觀能動作用﹐而破除各種影響士气的迷信邪說的問題。推人士﹐推舉堪當任事的人﹐這里指發揮人的主觀能動作用。妖祥﹐吉凶的徵兆﹐這里指妖災怪異等不吉利現象。

➁梟﹕鳥名。亦作「鴞」﹐俗稱貓頭鷹。舊傳梟食其母﹐故常以諭惡人或不祥之兆。

➂禁祥去疑﹐至死無所之﹕語出《孫子兵法。九地篇》。意思是﹐要禁絕迷信﹐消除疑惑﹐部隊才能至死不會逃跑。

難戰

凡爲將之道﹐要在甘苦共眾。如遇危險之地﹐不可捨眾而自全﹐不可臨難而苟免﹐護衛周旋﹐同其生死。如此﹐則三軍之士豈忘己哉﹖法曰「見危難﹐毋忘其眾。」➀

魏曹操徵孫權還﹐﹝使﹞張遼﹑樂進﹑李典將七千餘人屯合肥。操徵張魯﹐教與護軍薛悌書﹐題其函曰「敵至乃發。」俄而﹐權帥眾圍合肥﹐乃發此教﹐曰「若孫權至者﹐張﹑李將軍出戰﹑樂將軍守城﹐護軍勿與戰。」諸將皆疑。遼曰「公遠徵在外﹐比救至此﹐破我必矣。是以指教及其未合逆擊之﹐折其盛勢﹐以安眾心﹐然後可守也。勝負之機﹐在此一舉﹐諸君何疑﹖」李典意與遼同。於是﹐遼夜募敢從﹝之士﹞﹐得八百人﹐椎牛享士﹐明日大戰。平旦﹐遼披甲出戰﹐先登陷陣﹐殺數十人﹐斬二將﹐大呼自名﹐衝擊突至權麾下。權大驚﹐眾不知所以﹐走登髙﹝冢﹞。權以長戟自守﹐遼叱權下戰﹐權不敢動﹐﹝望見遼所將眾少﹞﹐乃聚兵圍遼數重﹐遼左右麾圍﹐直前急擊﹐圍解﹐遼將麾下數十人得出﹐餘眾呼號曰「將軍豈捨我耶﹖」遼復還入圍﹐拔出餘眾﹐權軍無敢當者。自旦至日中﹐吳人奪气﹐遼﹝還﹞修守備﹐眾心乃安﹐﹝諸將﹞悅服。權守合肥旬日﹐城不得拔﹐乃退。遼率諸將追擊﹐幾復獲權。

「注釋」

➀見危難﹐毋忘其眾﹕語出《司馬法。定爵第三》。意思是﹐將帥面臨危難之境地﹐不可只顧自己安全而忘掉部隊不管。

易戰

凡攻戰之法﹐從易者始。敵若屯備數處﹐必有彊弱眾寡。我可遠其彊而攻其弱﹐避其眾而擊其寡﹐則無不勝。法曰「善戰者﹐勝於易勝者也。」➀

《北史》﹕周武帝﹝將﹞伐齊之河陽﹐﹝謀及臣下﹞﹐宇文弱﹝進策﹞曰「﹝今之用兵﹐須擇其地﹞。河陽衝要﹐精兵所聚﹐盡力攻圍﹐恐難得志。﹝如臣所見﹞﹐彼汾之曲﹐戍小山平﹐攻之易拔。」武帝不納﹐師竟無功。﹝建徳五年﹐大舉伐齊﹐卒用弱計。後終於平齊。﹞

「注釋」

➀善戰者﹐勝於易勝者也﹕語出《孫子兵法。形篇》。意思是﹐善於指揮作戰的人﹐總是戰勝那容易戰勝的敵人。

離戰

凡與敵戰﹐可密候鄰國君臣交接有隙﹐乃遣諜者以間之。彼若猜貳﹐我以精兵乘之﹐必得所欲。法曰「親而離之。」➀

戰國周赧王三十一年﹐燕上將樂毅並將秦﹑魏﹑韓﹑趙之師伐齊﹐破之﹐湣王出奔於莒。燕軍聞齊王在莒﹐合兵攻之。楚將淖齒將兵救齊﹐因爲齊相。﹝齒﹞欲與燕將分齊地﹐乃執湣王數其罪而誅之。﹝齊軍﹞復堅守莒城﹑卽墨以拒燕兵﹐數年不下。樂毅並圍之﹐卽墨大夫戰死﹐城中推田單爲將軍。頃之﹐﹝燕﹞昭王薨﹐惠王立﹐爲太子時與毅有隙。田單聞之﹐乃縱反間﹐曰「樂毅與燕新王有隙﹐畏誅欲連兵王齊﹐齊人未附﹐故且緩攻卽墨以待其事。齊人惟恐他將來﹐卽墨殘矣。」燕王以爲然﹐乃使騎劫代毅。毅遂奔趙﹐燕將士由是不和。單乃詐以卒爲神師而出之﹐列火牛陣大破燕軍﹐復齊七十餘城﹐迎襄王自莒入臨淄。

「注釋」

➀親而離之﹕語出《孫子兵法。計篇》。意思是﹐對內部親密團結的敵人﹐要用離間計去破壞他們。

餌戰

凡戰﹐所謂餌者﹐非謂兵者置毒於飲食﹐但以利誘之﹐皆爲餌兵也。如交鋒之際﹐或乘牛馬﹐或委財物﹐或捨輜重﹐切不可取之﹐取之必敗。法曰「餌兵勿食。」➀

漢獻帝建安五年﹐袁紹遣兵攻白馬﹐操擊破之﹐斬其將顏良。遂解白馬之圍﹐徙其民﹝循河﹞而西。紹渡河追之﹐軍至延津南。操勒兵駐營南坡下﹐令騎解鞍放馬。是時﹐白馬輜重就道。諸將以爲敵騎多﹐不如還保營。荀攸曰「此所謂餌兵﹐如之何去之﹗」紹騎將文醜與劉備將五六千騎前後至。諸將曰「可上馬。」操曰「未也。」有頃﹐騎至稍多﹐或分趣輜重。操曰「可矣。」乃皆上馬。﹝時騎不滿六百﹐遂﹞縱﹝兵﹞擊﹐大破之﹐﹝斬醜﹞。

「注釋」

➀餌兵勿食﹕語出《孫子兵法。軍爭篇》。意思是﹐對於敵人的設餌引誘﹐不可貪利上鉤。疑戰

凡與敵對壘﹐我欲襲敵﹐須叢聚艸木﹐多張旗幟﹐以爲人屯﹐使敵備東﹐而我擊其西﹐則必勝。或我欲退﹐僞爲虛陣﹐設畱而退﹐敵必不敢追我。法曰「眾艸多障者﹐疑也。」➀

《北史》﹕周武帝東討﹐以宇文憲爲前鋒﹐守雀鼠谷。帝親臨圍晉州﹐﹝齊主聞晉州﹞被圍﹐亦自來援。時陳王純屯千里徑﹐大將軍永昌公椿屯雞棲原﹐大將軍宇文盛守汾水關﹐並受憲節度。﹝憲﹞密謂椿曰「兵者﹐詭道。汝今爲營﹐不須張幕﹐可伐柏爲庵➁﹐示有處所。﹝令﹞兵去之後﹐賊猶致疑。」時齊主分兵﹝萬人﹞向千里徑﹐又遣眾出汾水關﹐自帥大軍與椿對。椿告齊兵急﹐憲自往救之。會椿被敕追還﹐率兵夜反。齊人果以柏庵爲帳幕➂之備﹐遂不敢進。翌日始悟。

「注釋」

➀眾艸多障者﹐疑也﹕語出《孫子兵法。行軍篇》。意思是﹐在叢艸中多置障礙物﹐是爲迷惑敵人而設下的疑陣。

➁庵﹕小艸屋。

➂帳幕﹕帳篷﹐營帳。

窮戰

凡戰﹐如我眾敵寡﹐彼必畏我軍勢﹐不戰而遁﹐切勿追之﹐蓋物極則反也。宜整兵緩追﹐則勝。法曰「窮寇勿迫。」➀

漢趙充國討先零羌。充國兵至羌虜所﹐﹝虜﹞久屯聚﹐懈弛﹐望見大軍﹐棄輜重﹐渡湟水。道隘狹﹐充國徐行驅之。或曰「逐利行遲➁。」充國曰「此窮寇不可迫也。緩之則走不顧﹐急之則還死戰。」諸校曰「善。」虜赴水溺死者數百﹐餘皆奔潰。

「注釋」

➀窮寇勿迫﹕語出《孫子兵法。軍爭篇》。意思是﹐對於困迫危殆且準備拚死一戰的敵人﹐不可以追迫太急。窮寇「陷於絕境之敵。

➁逐利行遲﹕追逐敵人利於行動迅速﹐現在行動太遲緩了。

風戰

凡與敵戰﹐若遇風順﹐致勢而擊之﹔若遇風逆﹐出不意而搗之﹐則無有不勝。法曰「風順致呼而從之﹐風逆堅陣以待之。」➀

《五代史》﹕晉北面行營都招討使杜重威等﹐與契丹戰於陽城﹐爲虜所困﹐而軍中無水﹐穿井輒崩﹔又東北風大起﹐虜順風縱火揚塵以助其勢。軍士皆憤怒大呼曰「都招討何以用兵﹐令士卒枉死﹖」諸將請戰﹐杜重威曰「俟風少緩﹐徐觀可否。」﹝馬步都監﹞李守貞曰「風沙之內﹐彼眾我寡﹐莫測多少﹐但力戰者勝﹐此風力助我也。」卽呼曰「諸軍齊擊賊﹗」﹝馬軍左廂都排陣使﹞張彥澤召諸將問計﹐或曰「虜得風勢﹐宜待風回﹝與戰﹞。」彥澤亦以爲然。﹝馬軍﹞右廂副﹝陣﹞使藥元福謂曰「今軍饑渴已甚﹐待風回﹐吾屬爲虜矣﹗且敵謂我不能逆風以戰﹐宜出其不意急擊之。此詭道也。」﹝馬步左右廂都排陣使﹞符彥卿等乃﹝以﹞精騎擊之﹐逐北二十餘里﹐契丹主﹝乘﹞奚➁車走十餘里﹐追兵擊之﹐得一橐駝➂乘之遁去。晉軍乃﹝退保﹞定﹝州﹞。

「注釋」

➀風順致呼而從之﹐風逆堅陣以待之﹕語出《吳子。治兵第三》。意思是﹐在風天作戰﹐如果風向敵方吹去﹐就要呼噪乘勢進攻敵人﹔如果風向己方吹來﹐就要堅守陣地以防敵襲擊。

➁奚﹕古族名。南北朝時稱「庫莫奚」﹐分布於饒樂水﹝今遼寧昭烏達盟境內的西拉木倫河﹞流域﹐以遊牧爲生。唐代﹐其首領李大酺被封爲饒樂郡王。五代時歸附契丹。

➂橐駝﹕卽駱駝。

雪戰

凡與敵人相攻﹐若雨雪不止﹐覘敵不備﹐可潛兵擊之﹐其勢可破。法曰「攻其所不戒。」➀

唐遣唐鄧節度使李愬討吳元濟。先是愬遣將將千餘騎巡邏﹐遇賊將丁士良﹐與戰﹐擒之。士良﹐元濟驍將﹐常爲東邊患﹐眾請刳其心﹐愬許之。士良無懼色﹐遂命解其縛﹐士良請盡死以報其徳﹐愬置爲捉生將。士良言於愬曰「吳秀琳據文城柵﹐爲賊左臂﹐官軍不敢進者﹐有陳光洽爲之主謀也。然光洽勇而輕﹐好自出戰﹐請爲擒之﹐則秀琳自降矣。」鐵文及光洽被執﹐秀琳果降。愬延秀琳問計﹐秀琳答曰「將軍必欲破賊﹐非得李祏不可。」祏﹐賊健將也﹐有勇略﹐守興橋柵﹐每戰常輕官軍。時祏率眾割麥於野﹐愬遣史用誠以壯士三百伏林中﹐用誠擒之以歸。將士爭請殺之﹐愬獨待以客禮﹐時復與語﹐諸將不悅。愬力不能獨完﹐乃械祏送之京師﹐先密表曰「若殺祏﹐則無成功。」詔以祏還愬﹐愬見祏大喜﹐署爲兵馬使﹐令佩刀出入帳中﹐始定破蔡之計。令祏以突將➁三千爲前鋒﹐李忠義副之﹔愬與監軍將三千爲中軍﹔李進誠以三千殿爲後軍﹐令曰「但東行﹗」﹝行﹞六十里﹐夜﹐至張柴村﹐盡殺其戍卒﹐敕士少休﹐令士卒食幹糗➂﹐整羈靮➃﹑鞍鎧﹑弓刃。時大雪﹐旗旆折裂﹐人馬凍死者相望﹐人人自謂必死。諸校請所之﹐想曰「入蔡州取吳元濟。」眾皆失色﹐相泣曰「果落李祏姦計。」然畏愬﹐莫敢違。夜半﹐雪愈盛。分輕兵斷賊朗山之援﹔又斷洄曲及諸道橋梁。行七十里至懸瓠城。城旁皆鵝鶩池﹐愬令擊之以亂﹝軍﹞聲。初﹐蔡人拒命﹐官軍三十餘年不能至其城下﹐故蔡人皆不爲備。祏等坎城先登﹐眾從之﹐殺守門者﹐而畱擊柝➄者﹐納其眾城中。雞鳴雪止﹐遂執元濟﹐監送京師﹐而淮西悉平。

「注釋」

➀攻其所不戒﹕語出《孫子兵法。九地篇》。意思是﹐進攻敵人要乘其疏於戒備之時。

➁突將﹕衝鋒陷陣的驃悍將卒﹐或指敢死隊。

➂糗﹕炒熟的米麥粉﹐卽漧糧。

➃羈靮﹕馬籠頭和馬韁繩。

➄柝﹕古時巡夜用的報更木梆。

養戰

凡與敵戰﹐若我軍曾經挫衄➀﹐須審察士卒之气﹐气盛而激勵再戰﹔气衰則且養銳﹐待其可用而使之。法曰「謹養而勿勞﹐並气積力。」➁

秦始皇問李信曰「吾欲取荊﹐度用幾何人﹖」對曰「不過二十萬人。」及問王翦﹐曰「非六十萬人不可。」王曰「王將軍老矣﹐何怯也﹗」乃命信及蒙恬將二十萬人伐荊。翦因不用﹐遂謝病歸頻陽。信﹝攻平輿﹞﹐蒙恬﹝攻寢﹞﹐大破之。﹝信又攻鄢郢﹐破之﹞﹐乃引兵西﹐與蒙恬會城父。荊人因隨之﹐三日不頓捨➂﹐大敗信軍﹐入兩壁﹐殺七都尉﹐信奔還。王怒﹐自至頻陽見王翦﹐彊起之。對曰「老臣﹝罷病﹞悖亂➃﹐大王必不得已用臣﹐非六十萬人不可。」王從之。翦遂將兵﹐王送至灞上。荊人聞之﹐悉兵以禦翦。翦堅壁不戰﹐日休士卒洗沐﹐而善飲食撫循之﹐與士卒同甘苦。久之﹐問軍中戲乎﹖對曰「方投石超距。」翦曰「可用矣。」荊人旣不得戰﹐乃引而東。翦追擊大破之。至蘄南﹐殺其將軍項燕﹐荊兵遂敗走﹐翦乘勝略定城邑。

「注釋」

➀衄﹕損傷﹑挫敗。

➁謹養而勿勞﹐並气積力﹕語出《孫子兵法。九地篇》。意思是﹐注意休整部隊﹐不使其過於疲勞﹔保持旺盛士气﹐積蓄部隊戰鬥力。謹﹐注意﹐注重。並﹐合並﹐聚合。

➂頓捨﹕停畱休息。

➃罷病悖亂﹕體弱多病﹐昏亂不明。罷﹐通「疲」﹐軟弱無力。悖亂﹐惑亂﹐不淸醒。

畏戰

凡與敵戰﹐軍中有畏怯者﹐鼓之不進﹐未聞金先退﹐須擇而殺之﹐以戒其眾。若三軍之士﹐人人皆懼﹐則不可加誅戮﹐重壯➀軍威。須假之以顏色﹐示以不畏﹐說以利害﹐諭以不死﹐則眾心自安。法曰「執戮禁畏﹐太畏則勿殺戮﹐示之以顏色﹐告之以所生。」➁

《南史》﹕陳武帝討王僧辯﹐先召文帝與謀。時僧辯婿杜龕據吳興﹐兵甚眾﹐武帝密令文帝速還長城﹐立柵備之。龕遣將杜泰乘虛掩至﹐將士相視失色﹐帝言談自若﹐部分➂益明﹐於是眾心乃定。

「注釋」

➀壯﹕通「戕」﹐挫傷﹐傷害。

➁執戮禁畏﹐太畏則勿殺戮﹐示之以顏色﹐告之以所生﹕語出《司馬法。嚴位第四》。意思是﹐在對敵作戰中要用殺戮的辦法來制止畏敵怯戰的行爲﹐但當全軍普徧存在畏敵怯戰情緒時﹐就不能單靠殺戮的辦法了﹔將帥應向部隊展現自己英勇無畏的精神面貌﹐告訴他們以敢戰而求得生存之策。顏色﹐這里指將帥英勇無畏的精神面貌。

➂部分﹕部署﹐安排。

書戰

凡與敵對壘﹐不可令軍士通家書﹐親戚往來﹐恐言語不一﹐眾心疑惑。法曰「信問通﹐則心有所恐﹔親戚往來﹐則心有所戀。」➀

蜀將關羽屯江陵﹐吳以呂蒙代魯肅屯陸口。蒙初至﹐外倍修恩徳﹐與羽厚結好。後蒙襲收公安﹑南郡﹐而蜀將﹝士仁﹑糜芳﹞皆降於蒙。蒙入據城﹐得羽及將士家屬﹐皆撫慰﹐令軍卒不得幹歷➁人家﹐有所取求。蒙麾下士﹐與蒙同汝南人﹐取民一笠﹐以覆官鎧﹐𨿽公﹐蒙猶以爲犯軍令﹐不可以鄕裏故廢法﹐乃泣而斬之。於是﹐軍中震栗﹐道不拾遺。蒙旦暮使親近存卹耆老➂﹐問所不足﹐疾病者給醫藥﹐饑寒者與衣糧。羽還﹐在道路﹐每使人相問﹐蒙則厚遇之﹐周遊城中﹐家家致問﹐﹝或手書示信﹞。羽人還﹐私相參問﹐咸賀家門無恙﹐相待過於平時﹐故羽士卒無鬥志。會權又至﹐羽﹝自知孤窮﹐乃走麥城﹞﹐西至漳鄕﹐眾皆降﹐羽被殺。

「注釋」

➀信問通﹐則心有所恐﹔親戚往來﹐則心有所戀」﹕出處不詳。意思是﹐與家人通信﹐容易引起士卒畏敵怯戰心理﹔與親戚往來﹐容易導致士卒戀親思鄕而滋生厭戰情緒。信問﹐音信﹐這里指士卒與家人通信聯系。

➁幹歷﹕侵犯﹐擾亂。

➂耆老﹕泛指老年人。

變戰

凡兵家之法﹐要在應變。好古知兵➀﹐舉動必先料敵。敵無變動﹐則待之﹔乘其有變﹐隨而應之﹐乃利。法曰「能因敵變化而取勝者﹐謂之神。」➁

五代梁末﹐魏博兵亂﹐﹝囚﹞賀徳倫降晉。莊宗入魏﹝州﹞﹐梁將劉鄩乃軍於莘縣﹐增壘浚池﹐自莘至河﹐築甬道﹝以通﹞餉。梁帝詔鄩出戰。﹝鄩奏﹞曰「晉兵未易擊﹐俟彼進取﹐苟得機便﹐豈敢坐滋患害﹖」帝遣使問鄩以決勝之策﹐對曰「臣無奇謀﹐但人給十斛糧﹐盡乃破敵。」帝怒曰「將軍畱米療饑耶﹖」又遣中使督戰。鄩謂諸校曰「大將專徵﹐君命有所不受﹐臨敵制變﹐安可預謀。今揣彼自气盛﹐難可輕克﹐諸君以爲如何﹖」眾皆欲戰﹐鄩默然。﹝他日﹞﹐乃復召諸將列軍門﹐人給河水一杯﹐因命飲之﹐眾未測其意﹐或飲或辭。鄩曰「一杯之難若是﹐滔滔河流﹐可勝旣乎﹖」眾皆失色。時莊宗以兵壓鄩營﹐亦不出。帝又數遣人促之﹐鄩以萬人薄其營﹐俘獲甚眾。少頃﹐晉兵繼至﹐鄩退。後戰於故元城﹐莊宗與李嗣源﹑李存審夾擊﹐鄩兵大敗。

「注釋」

➀好古知兵﹕喜好借鑑古代事物而通曉用兵的人。

➁能因敵變化而取勝者﹐謂之神﹕語出《孫子兵法。虛實篇》。意思是﹐能夠根據敵情變化采取相應對策而取勝的﹐就叫做用兵如神。

好戰

夫兵者﹐凶器也﹔戰者﹐逆徳也﹐實不獲已而用之。不可以國之大﹐民之眾﹐盡銳徵伐﹐爭戰不止﹐終致敗亡﹐悔無所追。然兵猶火也﹐弗戢﹐將有自焚之患﹔黷武窮兵﹐禍不旋踵➀。法曰「國𨿽大﹐好戰必亡。」➁

隋之煬帝﹐國非不大﹐民非不眾﹐嗜武好戰﹐日尋干戈﹐徵伐不休﹐及事變兵敗遼城﹐禍起蕭墻﹐豈不爲後世笑乎﹖吁﹐爲人君者﹐可不愼哉﹗

「注釋」

➀禍不旋踵﹕旋踵﹐旋轉腳跟﹐亦卽向後轉身﹔不旋踵﹐謂來不及轉身。全句意思是﹐禍患產生於來不及轉身的瞬間。

➁國𨿽大﹐好戰必亡﹕語出《司馬法。仁本第一》。意思是﹐國家𨿽然彊大﹐好戰必定滅亡。」

忘戰

凡安不忘危﹐治不忘亂﹐聖人之深誡也。天下無事﹐不可廢武﹐慮有弗庭➀﹐無以捍禦。必須內修文徳﹐外嚴武備﹐懷柔遠人﹐戒不虞也。四時講武之禮﹐所以示國不忘戰。不忘戰者﹐教民不離乎習兵也。法曰「天下𨿽安﹐忘戰必危。」➁

唐玄宗時﹐承平日久﹐毀戈牧馬﹐罷將銷兵﹐國不知備﹐民不知戰。及安史之亂﹐倉卒變生於不圖﹐文士不足以爲將﹐市人不足以爲戰﹐而神器➂幾危﹐舊物➃幾失。吁﹐戰豈可忘乎哉﹗

「注釋」

➀弗庭﹕不歸順朝廷。這里指與我不友好﹐處於敵對狀態的鄰國。弗﹐不﹔庭﹐通「廷」﹐指朝廷。

➁天下𨿽安﹐忘戰必危﹕語出《司馬法。仁本第一》。意思是﹐國家𨿽然處於和平安定﹐忘記戰備必有覆滅危險。

➂神器﹕古代指帝位﹑政權。

➃舊物﹕先代遺物。這里諭指江山。

