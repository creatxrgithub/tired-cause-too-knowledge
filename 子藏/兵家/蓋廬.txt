

﹝一﹞

蓋廬問申胥曰「凡有天下﹐何﹝毀﹞何舉﹐何上何下﹖治民之道﹐何愼何守﹖使民之方﹐何短何長﹖盾﹝循﹞天之則﹐何去何服﹖行地之徳﹐何範何極﹖用兵之極何服﹖」

申胥曰「凡有天下﹐無道則﹝毀﹞﹐有道則舉﹔行義則上﹐廢義則下。治民之道﹐食爲大葆﹐刑罰爲末﹐徳正﹝政﹞爲首。

使民之方﹐安之則昌﹐危之則亡﹐利之則富﹐害之有央﹝殃﹞。循天之時﹐逆之有﹝言咼﹞﹝禍﹞﹐順之有福。行地之徳﹐得時則歲年孰﹝熟﹞﹐百生﹝姓﹞飽食﹔失時則危其國家﹐頃﹝傾﹞其社稷。

凡用兵之謀﹐必得天時﹐王名可成﹐訞﹝妖﹞孽不來﹐鳳鳥下之﹐無有疾﹝哉﹣口﹞﹝災﹞﹐變﹝蠻﹞夷賓服﹐國無盜賊﹐賢﹝愨﹞則起﹐暴亂皆伏﹐此謂順天之時。黃帝之正﹝徵﹞天下也﹐大﹝太﹞上用意﹐其次用色﹐其次用徳﹐其下用兵革﹐而天下人民﹑禽獸皆服。建埶﹝勢﹞四輔﹐及皮﹝彼﹞大﹝太﹞極﹐行皮﹝彼﹞四時﹐環皮﹝彼﹞五徳。日爲地﹝徼／糸﹞﹐月爲天則﹐以治下民﹐及破不服。其法曰﹕天爲父﹐地爲母﹐參辰爲剛﹝綱﹞﹐列星爲紀﹐維斗爲擊﹐轉橦﹝動﹞更始。蒼蒼上天﹐其央安在﹖羊﹝洋﹞羊﹝洋﹞下之﹐孰知其始﹖央之所至﹐孰智﹝知﹞其止﹖天之所奪﹐孰智﹝知﹞其已﹖﹝言咼﹞﹝禍﹞之所發﹐孰智﹝知﹞其起﹖福之所至﹐孰智﹝知﹞而喜﹖東方爲左﹐西方爲右﹐南方爲表﹐北方爲裏﹐此胃﹝謂﹞順天之道。亂爲破亡﹐治爲人長久。」

﹝二﹞

蓋廬曰「何胃﹝謂﹞天之時﹖」申胥曰「九野爲兵﹐九州島爲糧﹐四時五行﹐以更相攻。天地爲方圜﹐水火爲陰陽﹐日月爲刑徳﹐立爲四時﹐分爲五行﹐順者王﹐逆者亡﹐此天之時也。」

﹝三﹞

蓋廬曰「凡軍之舉﹐何處何去﹖」申胥曰「軍之道﹐冬軍軍於髙者﹐夏軍軍於埤者﹐此其勝也。

當陵而軍﹐命曰申固﹔倍﹝背﹞陵而軍﹐命曰乘埶﹝勢﹞﹔前陵而軍﹐命曰笵光﹔右陵而軍﹐命曰大武﹔左陵而軍﹐命曰淸施。

倍﹝背﹞水而軍﹐命曰絕紀﹔前水而軍﹐命曰增固﹔右水而軍﹐命曰大頃﹔左水而軍﹐命曰順行。

軍恐疏遂﹐軍恐進捨﹐有前十里﹐毋後十步。此軍之法也。」

﹝四﹞

蓋廬曰「凡戰之道﹐何如而順﹐何如而逆﹔何如而進﹐何如而卻﹖」申胥曰「凡戰之道﹐冬戰從髙者擊之﹐夏戰從卑者擊之﹐此其勝也﹗

其時曰﹕黃麥可以戰﹐白冬可以戰﹐徳在土﹑木﹑在金可以戰﹔晝倍﹝背﹞日﹑夜倍﹝背﹞月可以戰﹐是胃﹝謂﹞用天之八時。

左太歲﹑右五行可以戰﹔前赤鳥﹑後倍﹝背﹞天鼓可以戰﹐左靑龍﹑右白虎可以戰﹐﹝木召﹞﹝招﹞榣﹝搖﹞在上﹑大陳其後可以戰﹐壹左壹右﹑壹逆再倍﹝背﹞可以戰﹐是胃﹝謂﹞順天之時。

鼓於陰以攻其耳﹐陳﹝陣﹞於陽以觀其耳﹐目異章惑以非其陳﹝陣﹞﹐毋要堤堤之期﹐毋擊堂堂之陳﹝陣﹞﹐毋攻逢逢之气﹐是胃﹝謂﹞戰有七述﹝術﹞。

大﹝太﹞白入月﹑營﹝熒﹞或﹝惑﹞入月可以戰﹐日月﹝立立﹞並食可以戰﹐是胃﹝謂﹞從天四央﹝殃﹞﹐以戰必慶。

丙午﹑丁未可以西鄕﹝向﹞戰﹐壬子﹑癸亥可以南鄕﹝向﹞戰﹐庚申﹑辛酉可以東鄕﹝向﹞戰﹐戊辰﹑己巳可以北鄕﹝向﹞戰﹐是胃﹝謂﹞日有八勝。

皮﹝彼﹞興之以金﹐吾擊之以火﹔皮﹝彼﹞興以火﹐吾擊之以水﹔皮﹝彼﹞興以水﹐吾擊之以土﹔皮﹝彼﹞興之以土﹐吾擊之以木﹔皮﹝彼﹞興以木﹐吾擊之以金。此用五行勝也。

春擊其右﹐夏擊其裏﹐秋擊其左﹐冬擊其表﹐此胃﹝謂﹞倍﹝背﹞生擊死﹐此四時勝也。」

﹝五﹞

蓋廬曰「凡攻之道﹐何如而喜﹐何如而有咎﹖」申胥曰「凡攻之道﹐徳義是守﹐星辰日月﹐更勝爲右。四時五行﹐周而更始。

大白金也﹐秋金彊﹐可以攻木﹔歲星木【也﹐春木】彊﹐可以攻土﹔﹝土﹝胗﹣月﹞﹝塡﹞星土也﹐六月土彊﹐可以攻水﹔相星水也﹐冬水彊﹐可以攻火﹔營﹝熒﹞或﹝惑﹞火也﹐四月火彊﹐可以攻金。此用五行之道也。

【秋】生陽也﹐木死陰也﹐秋可以攻其左﹔春生陽也﹐金死陰也﹐春可以攻其右﹔冬生陽也﹐火死陰也﹐冬可以攻其表﹔夏生陽也﹐水死陰也﹐夏可以攻其裏。此用四時之道也。

地橦八日﹐日橦八日﹐日舀十二日﹐皆可以攻﹐此用日月之道也。」

﹝六﹞

蓋廬曰「攻軍回眾﹐何去何就﹖何如而喜﹐何如而凶﹖」申胥曰「凡攻軍回眾之道﹐相其前後﹐與其進芮﹝退﹞。

愼其塡﹝塵﹞埃﹐與其緂气。日望其气﹐夕望其埃﹐淸以如雲者﹐未可軍也。

埃气亂孿﹐濁以髙遠者﹐其中有墥﹝動﹞志﹐戒以須之﹐不去且來。

有軍於外﹐甚風甚雨﹐道畱於野﹐糧少卒饑﹐毋以食馬者﹐攻之。

甚寒甚暑﹐軍數進捨﹐卒有勞苦﹐道則遼遠﹐糧食絕者﹐攻之。

軍少則恐﹐眾則亂﹐捨於易﹐毋後援者﹐攻之。

軍眾則﹝目／米﹞﹐將爭以乖者﹐攻之。

軍老而不治﹐將少以疑者﹐攻之。

道遠日莫﹝暮﹞﹐疾行不捨者﹐攻之。

軍急以卻﹐甚雨甚風﹐眾有臞﹝懼﹞心者﹐攻之。

軍少以恐﹐不��不墥﹝動﹞﹐欲後不敢者﹐攻之。

此十者﹐攻軍之道也。」

﹝七﹞

蓋廬曰「凡擊適﹝敵﹞人﹐何前何后﹐何取何予﹖」申胥曰「凡擊適﹝敵﹞人﹐必以其始至﹐馬牛未食﹐卒毋行次﹐前壘未固﹐後人未捨﹐徒卒饑恐﹐我則疾﹝口虖﹞﹝呼﹞﹐從而擊之﹐可盡其處。

適﹝敵﹞人侍﹝待﹞我以戒﹐吾侍﹝待﹞之以臺﹝怠﹞﹔皮﹝彼﹞欲擊我﹐我其不能﹔皮﹝彼﹞則數出﹐有趮﹝躁﹞气﹐義﹝我﹞有靜志﹐起而擊之﹐可使毋玆。

適﹝敵﹞人陳﹝陣﹞以實﹐吾禺﹝遇﹞以希﹝虛﹞﹔皮﹝彼﹞有樂志﹐我示以悲﹔皮﹝彼﹞有勝意﹐我善侍﹝待﹞﹑我伏侍﹝待﹞之﹔適﹝敵﹞人易我﹐我乃疾擊之。

適﹝敵﹞人鄕﹝向﹞我以心﹐吾以胠禺﹝遇﹞之﹔皮﹝彼﹞易勝我﹐我以誘之﹐適﹝敵﹞人逐北﹐我伏須之。

皮﹝彼﹞人陳﹝陣﹞以實﹐吾禺﹝遇﹞以希﹝虛﹞﹔皮﹝彼﹞有樂志﹐吾示以悲﹔皮﹝彼﹞有勝意﹐我善侍﹝待﹞之﹐可使毋歸。

適﹝敵﹞人來進﹐吾與相誘﹐數出其眾﹐予之小利﹐合則去北﹐毋使多至﹐適﹝敵﹞人逐北﹐必毋行次﹐皮﹝彼﹞有勝慮﹐我環﹝還﹞擊之﹐皮﹝彼﹞必不虞﹐從而觸之﹐可使毋去。

適﹝敵﹞人來陳﹝陣﹞﹐我勿用卻﹐日且莫﹝暮﹞﹐我則不出﹐皮﹝彼﹞必去﹐將有環﹝還﹞志﹐卒有歸慮﹐從而擊之﹐可使毋顧。

適﹝敵﹞人出鹵﹝虜﹞﹐毋迎其斥﹐皮﹝彼﹞爲戰气﹐我戒不鬥﹐卒鹵﹝虜﹞則重﹐眾環﹝還﹞不恐﹐將去不戒﹐前者已入﹐後有至意﹐從而擊之﹐可使必北。

我敬﹝警﹞皮﹝彼﹞臺﹝怠﹞﹐何爲弗衰﹗適﹝敵﹞人且歸﹐我勿用追﹐使之半入﹐後者則榣﹝搖﹞﹐眾有臞﹝懼﹞心﹐我則疾喿﹝噪﹞﹐從而擊之﹐可使毋到。

兩適﹝敵﹞相當﹐我則必定﹐皮﹝彼﹞有勝志﹐我擊其後﹐走者不復﹐���就﹐皮﹝彼﹞則失材﹐開而擊之﹐可使甚病。

適﹝敵﹞人進捨﹐天曁﹝气﹞甚暑﹐多腸辟者﹐我侚皮﹝彼﹞病﹐何爲弗勝﹗

此十者﹐戰��﹝之道﹞也。」

﹝八﹞

蓋廬曰「天之生民﹐無有恆親﹐相利則吉﹐相害則滅。吾欲殺其害民者﹐若何﹖

」申胥曰「

貴而毋義﹐富而不施者﹐攻之。

不孝父兄﹐不敬長﹝人﹥叟﹞者﹐攻之。

不玆﹝慈﹞﹝禾犀﹞弟﹝悌﹞﹐不入倫雉者﹐攻之。

商販賈市﹐約賈﹝價﹞彊買不已者﹐攻之。

居裏不正直﹐彊而不聽�正﹐出入不請者﹐攻之。

公耳公孫﹐與耳�門﹐暴敖﹝驁﹞不鄰者﹐攻之。

爲吏不直﹐狂﹝枉﹞法式﹐畱難必得者﹐攻之。

不喜田作﹐出入甚客者﹐攻之。

常以奪人﹐眾以無親﹐喜反人者﹐攻之。

此十者﹐救民道也。」

﹝九﹞

蓋廬曰「以徳【攻何如】﹖」【申胥曰】﹕「

�﹝以﹞徳攻者﹕

其毋徳者﹐自置爲君﹐自立爲王者﹐攻之。

暴而無親﹐貪而不仁者﹐攻之。

賦斂重﹐彊奪人者﹐攻之。

刑正﹝政﹞危﹐使民苛者﹐攻之。

緩令而急徵﹐使務勝者﹐攻之。

�﹝外﹞有虎狼之心﹐內有盜賊之智者﹐攻之。

暴亂毋親而喜相詿者﹐攻之。

眾勞卒罷﹐慮眾患多者﹐攻之。

中空守疏而無親��者﹐攻之。

羣臣申﹐三日用暴兵者﹐攻之。

地大而無守備﹐城眾而無合者﹐攻之。

國�室毋度﹐名其臺榭﹐重其正﹝徵﹞賦者﹐攻之。

國大而徳衰﹐天旱【而】數饑者﹐攻之。

此十者﹐救亂之道也。

有天下而不治﹐名曰不能﹔治而不服﹐名曰亂則。季春庚辛﹐夏壬癸﹐秋甲乙﹐冬丙

丁。」

