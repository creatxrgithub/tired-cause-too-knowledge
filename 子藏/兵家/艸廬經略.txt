操練

從古國家巨獘﹐奠巨乎平時武備廢弛﹐卒聞有警﹐招募而卽使之戰也。孔子曰﹔「以不教民戰﹐是謂棄之。」夫不教之民﹐盡市民也。卽韓淮陰之出奇﹐豈驅市人而戰乎﹖予謂操練不可不講也。然觀今時操練﹐𨿽窮年無益於事。旗幟𨿽有﹐不諳指揮﹔金鼓𨿽有﹐不曉進退﹔器械𨿽有﹐不堪攻擊﹔部陣𨿽有﹐不識奇正﹔士卒𨿽有﹐不汰老弱﹔手足𨿽有﹐不習技藝﹔將帥𨿽有﹐不精兵機。惟竊操練之名﹐模仿故事﹐而分立而奔走而喊噪﹐有同兒戲。將官據髙案而視之﹐亦不知何以趨蹌。如斯殊可嘆也﹗夫操練之法﹐在士選﹑器械﹑教師咸備﹐三令五申﹐驅而用之﹐必能臨陣殺賊﹐爲國報效。第操之云者﹐非止操步陣也﹕操其技藝﹐使之精熟﹔操其耳目﹐使之不驚﹔操其心志﹐使之不亂﹔操其膽气﹐使之外不畏敵﹐內不愛身。故萬人可操﹐百人可操﹐𨿽數人亦可操。必使弱士可爲賁諸﹐百人可當萬眾。此操之最上也。夫善操之將﹐卽善戰之將。三軍平素愛如父母﹐畏如神明﹐上下之情相通﹐兵將之法相習﹐故可與蹈湯火﹐可以赴深溪矣。然而國有此臣﹐善將將者﹐便當諒其心迹﹐責其後效。假令謗篋心疑﹐息壤易信﹐操之一人﹐用之又一人﹐兵不識將﹐將未必賢。臨事易將﹐兵家之忌也。久任成功﹐其昔人所貴乎﹗

操之之法﹐操器甲﹐習攻擊﹐尙矣。而所謂操其膽气心志者﹐古之人嘗試之。昔者﹐闔閭試其民於五湖﹐劍刃入肩﹐流血被體﹐民不懼而後用之。勾踐試其民於寢處﹐民爭入水火﹐死者千餘﹐逮擊金而退之。此豈好死而惡生哉﹖鼓舞振作之效也。

國初﹐兩準郡縣多爲張士誠所據。髙皇帝欲取之﹐乃命鎭撫居民﹐率將士分隊習戰﹐勝者賞銀十兩﹐其傷而不退者亦勇敢﹐賞銀有差。且徧給酒饌勞之﹐仍賜傷者醫藥。因諭之曰「刃不素持﹐必至血指﹔舟不素操﹐必至傾溺﹔弓馬不素習而欲攻戰﹐未有不敗者。吾敵擇汝等練之。今汝等勇健若此﹐臨敵何憂不克﹖爵賞富貴﹐惟有功者得之。」顧謂起居注詹同曰﹔「兵不貴多而貴精﹐兵而不精﹐徒累行陣。近聞募兵多冗濫者﹐敵特爲戒之﹐冀得精銳﹐庶幾有用也。」

鼓舞之道﹐固難悉數。而貴勇賤怯﹐尢屬先圖。誠於勇鷙絕倫之士﹐貴而愛之﹐禮而重之﹐恩出異常﹐事經破格﹐當者思奮﹐聞者景附。古人式怒蛙而勇士至﹐齊桓引車避螳螂﹐以其似勇士而禮之。夫其似者猶且禮遇﹐故南徵鋒不畱行焉。夫鼓舞士卒不愛其身而能殺敵者﹐以其所好易其所惡﹐堅其所好也。

武侯《兵要》曰﹔「短者持矛戟﹐長者持弓弩﹐彊者持旌旗﹐勇者持金鼓﹐弱者給廝役﹐智者爲謀主﹐」器械鋒銳﹐甲冑堅密﹐則人輕其戰﹕進者賞﹐退有刑﹐行以信。進不可當﹐退不可追。𨿽絕成陣﹐𨿽敗成行﹐其眾可合而不可離也。

丁壯

兵法曰「兵無選鋒曰北」。所謂選者﹐選其人於未教之先而教之﹐再選其人於旣教之後而用之。以材力雄健者爲眾兵﹔仍於眾兵之中﹐選其武勇超羣﹐一可當百者爲選鋒。所謂先登陷陣﹐勢如風雨﹐全恃此輩也。善乎周世宗曰「兵務精不務多﹐農夫百不能養甲士一﹐柰何取民之膏血﹐養此無用之物乎﹗且健怯不分﹐眾何所懲乎﹗」於是大簡諸軍。其士卒精彊﹐每戰必勝。此選於旣教之後者也。

未教時之所選者﹐或以武藝﹐或以彊力﹐或以膽气﹐或以雄貌。須用鄕野壯人﹐無取市井遊猾。蓋野人力作而性朴﹐力作則素習勤勞﹐性朴則畏法奉令。易以誠信感之﹐恩愛聯之﹐不難就我彀中而不測我顚倒之術。市井遊猾﹐不習勤劬﹐不畏法度。其在軍中﹐巧爲規避﹐潛倡邪說﹐引誘羣輩﹐故不宜用。然市井中﹐果有武藝精熟﹐膂力軼眾﹐膽勇過人者﹐又不在此論﹐在收用之得其術耳﹗

國初﹐立領民萬戶府﹐諭中書省臣曰「古者寓兵於農﹐有事則戰﹐無事則耕﹐暇則講武。今兵爭之際﹐當因時制宜﹐所定郡縣﹐民間豈無武勇之才其精加簡拔﹐編緝行伍﹐立民兵萬戶府領之。俾農時則耕﹐暇則練習﹐有事則用之。事平有功者﹐一體升擢﹐無功令還爲民。如此﹐則民無坐食之獘﹐目無不練之兵。以戰則勝﹐以守則固。庶幾寓兵於農之意也。」此選於未教之先者也。馬隆討樹機能﹐募兵限腰引弩三十六鈞﹐弓四鈞﹐立標簡試﹐得三千五百人。遂西渡溫水﹐斬樹機能等。

秦王世民﹐選精銳千騎﹐皆皂衣玄甲﹐分爲左右﹐使秦叔寶﹑程知節﹑翟長孫﹑尉遲敬徳將之。每戰自披玄甲﹐率之以爲前鋒﹐所向摧敵。

杜伏成常選敢死之士五千人﹐謂之上募﹐寵遇甚厚。有攻戰﹐令先擊之。戰罷閱視﹐有傷在背者﹐謂爲退怯而致﹐卽殺之。所獲資財﹐皆以賞士。故人自爲戰﹐所向無敵。如安祿山之曳落河﹐韓世忠之背嵬軍﹐此皆拔其尢﹐選於旣教之後者也。

精器械

方今各衛軍器﹐無論朽鈍不堪﹐亦已彊半不備。宜妙選良工﹐大開鑪冶﹐極其精利﹐以物試之。不如法者懲之﹐卽令攺造。閱器之法﹐躬親細驗﹐毋旁委他人﹐毋信手抽閱。任非其人則見欺﹐十視一二則遺漏﹐於是工匠皆以苟且塞責耳﹗士𨿽執器﹐安能取勝以卒予敵﹐古人所忌。至若火器﹐古惟火箭﹑火炮。迨我天朝﹐可稱大備。蓋陸續得之南中諸番﹐而時創以己意也。竊以爲神機之營﹐不必仍前祕其法﹐須令郡縣廣其傳。而私鑄私藏﹐嚴法禁革。然火器易發難裝﹐臨陣常竭。敵乘我之歇而衝突﹐便至不支。須廣造毒弩﹑勁弓﹑機石﹐互換選出﹐而火器仍旋裝旋用﹐庶無竭之患矣。

桓公問管仲曰「夫軍令則寄諸內政矣﹐齊國寡甲兵﹐爲之若何」管子對曰「輕罪而移諸甲兵。」桓公曰「爲之若何﹖」仲曰「制﹕重罪贖以犀甲一戟﹐輕罪贖以顒盾一戟﹐小罪贖以金分﹐宥閒罪。索訟者三禁而不上下﹐坐成以束矢。美金以鑄劍戟﹐試諸狗馬﹔惡金以鑄鋤﹑夷﹑斤﹑﹐試諸壤土。」甲兵大足。

夏主勃勃之臣阿利﹐性巧而忍﹐每程較器甲﹐工必有死者。射甲不入﹐斬其弓人﹔入則斬其甲匠。勃勃以爲忠而任之。由是器械精嚴﹐近代無比。

夫管子罰罪人爲甲器﹐𨿽至今行焉﹐可也。阿利之忍﹐固不可師。而閱器之嚴﹐試器之法﹐略當仿此。

習技藝

今日之操練﹐不教諸軍以技藝﹐而第教以陣法﹐已非矣。況所謂陣者﹐又沿習久而易訛。卽使盡善而無技藝﹐猶金弓玉矢﹐不可得而用也。一十八般武藝﹐人𨿽不能全習﹐亦當熟其一二。而弓弩槍刀則人人不可無﹐又人人不可不熟。教之者第無務用花法耳。蓋花法﹐進退回旋﹐止可飾觀。而與敵相對﹐務宜前進﹐稍爾回轉﹐敵必乘之﹐勝負之機﹐於玆決矣。故但當教以臨陣正法﹐使之精熟。蓋臨陣對敵﹐非若暇豫從容﹐白刃交前。存亡系念﹐心手張皇﹐成法易忘﹐藝𨿽夙勝﹐到此能用其半﹐亦足以制敵矣。倘從前牛疏﹐角刃之際﹐必將一技不施﹐安望執馘獻俘也哉﹗是以教習之欲精也。一人教十﹐十人教百﹐百人教千﹐千人教萬。時時按閱﹐評第髙下﹐優昔賞之﹐劣者罰之﹐令在必行﹐斷無寬宥。罰者不惟罰其本軍﹐且罰及其教師﹔賞者不惟賞其本軍﹐亦賞及其教師。上專於此﹐日務其事。日務其事﹐庶人心鼓舞﹐武藝嫻熟﹐三年之後﹐定爲精卒。

李抱眞之鎭澤潞也﹐策山東有變﹐上黨爲兵衝﹐而大亂之後﹐賦重人困﹐軍伍雕刓﹐乃籍戶三十而稅一。令閒月﹐得曹耦習射。歲大校﹐親按籍第其能否賞責﹐比三年皆精。由是澤潞步兵爲諸路最。

種世衡之鎭環慶也﹐常課吏民射。有過失者﹐射中則釋﹔有訟某事者﹐輒因中否而予奪之。人人自勵。皆精於射。由是數年敵不敢近。夫弓弩鳥槍﹐中多者賞﹐中少者罰﹐人所易知。而槍筅耙釵刀牌﹐皆各有較之之法。說備於戚繼光《紀效新書》。其較長槍﹐先單槍試其手法﹑步法﹑身法﹑進退之法﹐又二槍對試其眞正交鋒。復以二十步立木把一面﹐髙五尺﹐上分喉﹑目﹑心﹑腰﹑足五孔﹐各安一寸木球在內﹐每人執槍於二十步外﹐聽擂鼓擎槍作勢﹐飛身向前﹐截去孔內圓木﹐懸於槍尖上。如此徧五孔內乃止。

一﹑試狼筅﹐先令自使﹐看其身﹑手﹑步法。用槍對較﹐凡長槍﹐哄誘不動﹐又能遮隔不入﹐爲熟。

一﹑試耙釵﹐先令自使﹐看其身﹑手﹑步法。復以長槍短刃對較﹐能架隔長槍刀棍﹐翼狼筅出入殺人﹐爲熟。

一﹑試刀﹐以能衝耙釵﹑狼筅﹐不及遮隔﹐爲熟。

一﹑試挨牌﹐令與長槍對較﹐任長槍上下左右殺來﹐牌隨敵應之﹐不能及身﹐爲熟。

一﹑試藤牌﹐先令自舞﹐試其遮蔽活動之法。務要藏身不見﹐及𨿽閉藏﹐而目猶視敵﹐又能管腳下爲妙。次以標槍一支﹐近敵標去﹐乘彼顧搖﹐便抽刀殺進﹐使人不及反身﹐爲精。

一﹑試標槍﹐立銀錢三个子三十步內﹐命或上或中或下﹐標中不差﹐爲妙。

以上諸藝﹐各試其優劣﹐分上﹑中﹑下三等。上賞﹐下罰﹐中無及焉。練初﹐賞罰稍寬﹐令人易企﹐習熟則嚴﹐無假借也。

教部陣

昔人有言﹕善師者不陣﹐善陣者不戰。若區區依古陣法以求勝﹐愚將也。夫陣亦何常之有﹐而可拘泥爲哉﹗八陣﹑六花以前𨿽可考﹐而俱不能用。五行陣今𨿽可用﹐而亦不可拘。鴛鴦﹑奇正皆備﹐而疊進疊退﹐使力不乏﹐而敵難乘﹐此其宜於今者也。大都陳師於野﹐部陣要整肅﹐隊伍要分明。毋喧嘩﹐毋越次﹐毋參差不齊﹐毋自行自止﹑或縱或橫。使目視旌旗之變﹐耳聽金鼓之聲﹐手工擊刺之方﹐足習步趨之法。能圓而方﹐能坐而起﹐能行而止﹐能左而右﹐能分而合﹐能結而解。每變皆熟﹐而陣法於是乎在矣﹗

嘗按古史有云﹕孫﹑吳善談兵而不言陣﹐何也﹖或曰﹕《孫子》之「紛紛紜紜﹐斗亂而不可亂﹔渾渾沌沌﹐形圓而不可敗」﹐《吳子》之「圓﹑方﹑坐﹑起「數語﹐皆言陣也。第孫﹑吳之所謂陣者﹐不泥法而法自在。非如令人侈談古陣﹐膠柱鼓瑟也。

張睢陽行兵不依古法﹐教戰陣﹐令木部各以意教之。或問其故﹐睢陽曰﹔「今與賊戰﹐雲集鳥散﹐變態不恆﹐數武之間﹐勢有同異﹔臨敵應卒﹐在於呼吸之間﹐而動詢大將﹐勢不相及﹐非知兵之變者也。故吾使兵識將意﹐將識士情﹔投之所往﹐如臂使指﹔兵將相習﹐人自爲戰。不亦可乎﹖」睢陽之說﹐在分戰則可。蓋睢陽之用兵﹐多分戰也。

五行陣﹐按金木水火土。假令寇處髙隆﹐我兵居下﹐仰而攻之﹐不便進退﹐利於防禦。宜先爲不可勝以俟之﹐則直陣可也。此以虞待不虞之道。其陣爲木。假令敵居其下﹐我處髙陽﹐俯而臨之﹐勢可衝突﹐利以進兵﹐宜乘人之不及而攻之﹐則銳陣可也。此進而不可禦之道。其陣爲火。假令地勢險阻﹐跨斜岡﹐便無堅守之策乎﹖吾爲圓陣焉﹐俾敵不知所攻。其陣爲金。假令我兵處髙﹐廣平四達﹐得無晉剿之策乎﹖吾爲方陣焉﹐俾敵不知所守。其陣爲土。假令與敵相對﹐左右勢髙﹐可以吞敵﹐吾爲曲陣而擊之﹐所謂先奪其所愛也。其陣爲水。五者之用﹐各園地形﹐是謂五行陣也。

戚繼光鴛鴦陣﹐嘗自謂殺賊必勝而屢效者。其法﹕

二人執刀牌平列﹐狼筅各跟一牌﹐以防拿牌人。後列長槍﹐每二支各管一牌﹐筅在牌後﹐緊隨殺賊。短兵一支﹐在長槍後﹐以防長槍進老了﹐卽便殺上。交鋒時﹐刀牌乎低頭前進﹐如聞鼓聲而遲疑不進者﹐卽以軍法斬首。其餘兵仗緊緊相隨﹐而從刀牌之後。大抵筅以救牌﹐長槍求筅﹐短兵救長槍﹐以殺爲務﹐退後者斬。前隊戰酣﹐後隊卽進﹐輪流更換﹐庶兵力不衰﹐而可以制敵之疲。精騎相機衝擊﹐遊弩以時往來。諸般火器﹐先陣俱發﹐俟兩陣交後﹐仍於陣後裝藥﹐以備再用。

十人爲隊﹐隊長領之﹔四隊爲哨﹐哨長領之﹕四哨爲官﹐哨官領之﹔四官爲營﹐營有將帥﹔五營爲一大營﹐大將領之。以正兵合戰﹐以奇兵取勝﹐此其大較也。兵多則依法而漸加之﹐可以數萬﹐可以數十萬。此步陣也。車騎之陣﹐𨿽自不同﹐純宜整肅﹐而布列之法﹐詳見《六韜》。大抵車以密固﹐徒以坐固﹐甲以重固﹐兵以輕勝﹐騎以捷勝﹐此常理也。車步騎三者皆備﹐則有戰隊﹑騎隊之分。戰隊步騎相半﹐騎隊兼車乘而出也﹐亦有純用步者。𨿽各因其所長﹐亦各隨其地利。惟車不可以獨用﹐須以步騎佐之﹐圓而應之﹐存乎其人。

凡爲戰陣﹐先立家計。家計旣固﹐則可以勝﹐不可以敗。否則一敗卽漬﹐不可復支。故大將總統萬眾﹐列陣向敵﹐須分兵先立老營﹐固壁壘﹐備炊爨。其正陣﹐或用井田﹐或用五行﹐或用鴛鴦﹐或不拘於此隨意整列﹐俱宜分兩翼以待戰。兩翼者﹐分敵之勢也。中陣以耪兵衝突﹐余爲揚奇備伏以佐之。揚者﹐挑戰之兵﹐卽選鋒也﹐奇﹐用以出奇制勝﹐伏﹐用以襲其兩旁﹔備﹐則設伏於後﹐以備不虞。斯家計固密矣。井田大陣﹐非眾多不可。敵境平廣﹐我欲深入﹐則此陣極爲堅固而有節制者。輻重糧食﹐悉處中軍﹐可免侵掠。是爲行陣﹐卽握奇也。其陣形體卽方陣﹐但方陣不必列而爲八﹐開方爲九也。李嗣源謂莊宗曰﹔「此去火粱至近﹐前無山險﹐方陣橫行﹐晝夜兼程﹐信宿可至﹐太公之四武陣者﹐其方陣乎﹝四武陣﹐卽四武衝陣也﹞﹗」

訓將

世之論兵者﹐以爲不必用古法也。夫霍去病﹑張睢陽皆未嘗仿古﹐而亦未嘗不合古法。彼其天資甚髙﹐心多靈變﹐故能自踐懸合兵機﹐而豈可論於恆人哉﹗自古未有無方之醫﹐斯無不依古法之兵﹐第合法而不膠於法可也。倘以古法爲可廢﹐則節制之師何從而有﹖所貴在無事之時﹐集世將之子及武勇出羣之人﹐教之占名將用兵之術﹐務精求其義﹐必可試之當事而不窘於應變﹐非徒誦其空文而已。萬一有警﹐出其所知﹐以應事機﹐指揮操縱﹐料敵設奇﹐持重老成﹐才猷練達﹐𨿽疇昔未臨戰陣﹐而宿將有所不及。何患夫無將才也﹗嘗觀今日之將官﹐其下者目不識一丁﹔而其上者工詩作賦﹐坐消壯气﹕或習武場論策﹐拾人唾餘﹐以博一第。其於兵家要義﹐終身不學﹐絕口不談。卽有談兵者出於其間﹐反爲楚咻。𨿽文藻翩然﹐議論有餘﹐究其實用﹐終無一效。脫遇緩急﹐心驚意怖﹐縮首牖下﹐於敵愾何益哉﹗

項籍平時嘗學書不成﹐乃學劍﹐又不成。項梁怒之﹐籍曰「書﹐足以記姓名而已﹔劍﹐一人敵﹐不須學。當學萬人敵。」粱乃教籍兵法。尹洙與狄靑談兵﹐善之﹐薦於韓琦﹑範仲淹曰﹔「此良將材也。」二人待之甚厚。仲淹授以《左氏春秋》﹐且曰「將不知古今﹐匹夫勇耳﹗」由是折節讀書﹐悉通秦漢以來將帥兵法。

太祖嘗朝罷﹐坐東閣﹐召諸武臣而問曰「卿等退朝之暇﹐所務者何事﹖所接者何人﹖亦嘗親近儒生乎﹖往在戰陣之間﹐提兵禦敵﹐以勇敢爲先﹐以戰鬥爲能﹐以必勝爲功。令閒居無事﹐勇力無所施﹐當與儒生講求古名符成功立業之故。

事君有道﹐持身有禮﹐謙恭不伐﹐能保全功名者何人﹖驕奢淫佚不法﹐不能保全終始者何人﹖常以爲鑑﹐擇其善者而從之﹐可與古名將並矣。」

忠義

操練之法旣行﹐是有兵而有將矣。第將非忠義﹐何以爲立功建績之本﹐而使三軍感動興起乎﹖𨿽忠肝義膽﹐天植其性﹐臣子應當自盡﹐原非爲鼓舞人心計。而軍心之向背趨捨﹐事業之成虧興廢﹐實由此焉﹗此衷一定﹐斷不回移。有時勛業光天壤﹐於素志固愜﹐卽身與時屯﹐心隨力盡﹐亦足灑此一腔熱血﹐稍報君恩。倘圖身念重﹐徇國心輕﹐受人之任﹐孤人之托﹐卽萬年以下﹐猶令人唾罵矣﹗

諸葛武侯之輔蜀﹐七擒孟獲﹐六出祁山﹐食少事煩﹐流汗終日﹐嘗曰「鞠躬盡瘁﹐死而後已。至於成敗利鈍﹐非臣之明所能逆睹也。」是以崛彊漢中﹐三分鼎足。

郭汾陽之復興唐祚也﹐櫛風沐雨﹐先復二京﹐單騎講好﹐身爲虜餌。魚朝恩等讒間百端﹐詔書一紙徵之﹐無不卽日就道。此兩者﹐皆仗忠義以立功者也。

張雎陽之禦尹子期也﹐每與賊戰﹐眥裂齒碎﹐羅雀捕鼠﹐九死一生。身死之日﹐猶云「生不能報國﹐死當爲厲鬼以殺賊。」而人倫天道之言﹐尢分晰曉暢。

嶽武穆之圖恢復也﹐長驅京洛﹐志飲黃龍﹐身死權姦﹐赤心報國﹐字入膚理。而「機關不露云垂地﹐心鏡無虧月在天」兩語﹐至今猶令人气壯。此兩人者﹐抱忠義而殉死者也。成敗𨿽殊﹐凜有生气。九原可作﹐願爲執鞭。

任賢

一賢可退千里之敵﹐一士彊於十萬之師。誰謂任賢而非軍中之首務也。天生賢才﹐自足供一代之用。不患世無人﹐而患不知人﹔不患不知人﹐而患知之而不能用。知而不善用之﹐與無人等。知人者﹐先詢其言﹐漸任以事。若以爲能言者未必能行而遂棄之也﹐則不能言者未必能行﹐是惟在聽其言而觀其行耳﹗夫磊落奇偉之英﹐得試其才﹐其作用自別凡流。大試則大效﹐小試則小效﹐非碌碌無足見長者也。第碔砆亂玉﹐令人易眩。倘輕信其浮誇之詞﹐而遽試之於臨敵﹐此房琯之所以誤唐﹐而劉秩之所以誤瑁。故大任未投﹐先授之事。其號令果明肅也﹐其器械果精利也﹐其治事馭眾果嚴整得法也﹐其三軍之心果愛且畏也﹐同舌而稱之﹐無心非而巷議也﹐若是者賢矣﹗萬一謗言人耳﹐未可遂以爲非。蓋認眞立事之人﹐必不便於人之私﹐而爲人所憎。必默而聽之﹐徐而索之﹐其眞與僞自昭也。眞則不妨摒棄浮言﹐僞則顯罪言者以謝過﹐則賢士益勵﹐宵人結舌。故袁紹非曹操之敵﹐以袁聽信讒言﹐而曹毀譽不行也。大抵拔擢匹夫﹐事出非常﹐不可以常情窺﹐亦不可以常例拘。凡其情之所欲﹐事之必爲﹐無傷於道理者﹐吾且受之若谷﹐應之若響。彼旣不掣其肘﹐其作爲必有可見者矣。甄別賢豪﹐法無逾此。而謙恭下士之禮尢不可少。主將務攬英雄之心﹐《三略》首語也。軍以士爲輕重﹐士以禮爲去畱。得其人而折節禮之﹐推誠待之﹐厚以破格之恩﹐隆以望外之典﹐而士有不鼓舞激勸爲樂致死者﹐從古未有也。占人有言「請自隗始」﹐不然﹐天下未嘗無士也。將不下士﹐故士有遠引耳。卽有所得﹐又皆雞鳴狗盜之雄﹐何裨大用哉﹗

四臣在齊﹐而鄰封不敢侵。慕容垂在燕﹐而秦王堅不敢謀。是一賢可退千里之敵也。

孫武獻兵法十三篇於闔廬王﹐每誦一篇﹐未嘗不稱善﹐先覘其言也。至與伍胥共理國政﹐內練女兵﹐外銷隱患﹐是漸任以事也。然後授以將柄﹐五戰入郢﹐北制齊﹑晉﹐稱霸中原。是徐試之臨敵也。

盜嫂受金﹐不以擯棄。關﹑張不樂﹐魚水益歡。是讒慝不行也。捐黃金四十斤以間楚﹐而不問其出入。執赴闕上言之人﹐以與郭進﹐而使誅斬得行。是不掣其肘也。

趙奢爲將﹐身奉飲食者以十數﹐所友者以百數。能下士矣。李抱眞聞有賢者﹐必欲與之遊﹐𨿽小善必卑辭厚遺﹐卽千里邀致之﹐至無可錄﹐徐徐以禮謝遺。能委曲收士心矣。

拊循

《孫子》曰「視卒如嬰兒﹐故可與之赴深溪﹔視卒如愛子﹐故可與之俱死。」則欲軍中之親附﹐必盡拊循之道。饑寒困乏﹐如以身嘗﹔疾病醫藥﹐親臨診視。解衣推食﹐哀死問孤﹔殯歿吮傷﹐恩逾骨肉﹔言語頻煩﹐諄勤教誨﹔財必與共﹐甘苦與分。卒𨿽最下﹐得以情通。三軍未食﹐將不先炊﹔三軍未次﹐將不先幕﹐軍井未成﹐將不先飲。親裹贏糧﹐與分勞窘。以父母之心﹐行將帥之事﹐則三軍欣從﹐萬眾威悅。

齊穰苴禦燕﹑晉之師﹐凡士卒次捨﹑井炊﹑飲食﹑疾病﹑醫藥﹐身自親之。悉取將軍之資糧以享士﹐身與士卒平分糧食﹐最比其羸弱者。三日而後勒兵﹐痛者皆爭奮出戰。晉師聞之引去﹐燕師聞之渡水而解。

吳起爲將﹐與士卒最下者同衣食﹐臥不設席﹐行不乘騎﹐親裹贏糧﹐與士卒分勞苦。卒有病疽者﹐起爲吮之。卒母聞而哭。或曰﹔「子﹐卒也﹐而將軍自吮其疽﹐何哭爲﹖」母曰「非然也。往年吳公吮其父﹐其父戰不旋踵﹐遂死敵。今又吮其予﹐妾不知其死所矣﹐是以哭之。」

嶽武穆之爲將也﹐卒有疾﹐爲之調藥﹐或解衣以殮死者。諸將遠戍﹐遣妻勞問其家。死事者﹐哭之而育其孤﹐或以予婚其女。

夫吳起之吮疽﹐唐太宗爲李思摩吮弩血﹐均使軍中感動。蓋非常之恩﹐勢難徧施﹐故𨿽愛及一人﹐而三軍勸者﹐此用恩之巧也。將軍三軍﹐屙癢相關﹐三軍與將﹐生死共命者也。今之將﹐徳澤不加﹐休戚不顧﹐惟知用笞杖以立威﹐剝軍資以充橐。此而欲責之以赴難﹐必不得之數矣。

軍刑

拊循之久﹐士旣親附﹐倘威刑不肅﹐何以令人﹖嘗見純用恩者﹐兵驕將縱﹐居恆則犯上而無等﹐臨敵則未戰而先退。鼓之不進﹐令之不止﹐譬之驕子﹐不可用也。夫天之道﹐𨿽春生不廢秋殺。將之道﹐豈以姑息掩我威稜﹖苟在所統﹐犯法有刑﹐卽位已崇髙﹐親如子弟﹐斷不可宥。殺一人而三軍震者﹐殺之。所謂罰必上究也。蓋萬眾云屯﹐科條備具﹐告戒分明﹐三令五申﹐已嚴約束﹐欲節制則不得不立法﹐欲立法則不得不行誅。違令者旣以必誅﹐奉令者倍加競守﹐殺之而眾不恐﹐宥之而眾不服。至若臨陣﹐猶且峻刑。軍心無兩畏﹐亦無兩侮。畏我則侮敵﹐畏敵則侮我。爲所畏者勝﹐爲所侮者敗。善哉古人之言曰「爲將者﹐必使三軍畏我而侮敵。」或臨陣退縮﹐或陷陣不人﹐無問貴賤必斬之﹐以令其餘。蓋必勝在乎死戰﹐死戰在知必死。軍知退卻之必死也﹐是以大呼陷陣﹐所向無敵矣。第罰不遷列﹐亦不逾時。遷列則眾疑懼﹐逾時則人必生姦﹑養亂﹑取敗亡﹐是皆將過。故小犯則宥﹐大犯則誅﹕無心之犯則宥﹐有心之犯則誅。持之衡平﹐濟以機術﹐用法𨿽嚴﹐軍中咸服矣﹗

穰苴斬莊賈﹐孫子斬妃嬪﹐皆能戮君之寵愛以正法﹐所謂「殺一人而三軍震者﹐殺之」也。二將竟以此著名﹐人亦竟以此畏二將﹐而不敢犯其今。一生得力﹐在此一舉矣。

晉將苟晞屢破汲桑﹑石勒﹐威名大振﹐用法嚴峻。其從母依之﹐奉養甚厚﹐其子求爲將﹐晞不許﹐曰﹕」吾不以軍法貸之﹐將無後悔耶﹗」母固求之﹐乃以爲督護。後犯法﹐唏伏節殺之。其從母叩頭求救﹐不聽。旣而素服哭之﹐曰「殺卿者﹐兗州刺史﹔哭弟者﹐苟道將也。」

隋楊素馭戒嚴整﹐有犯軍令者立斬之﹐無所寬貸。及其對陣﹐先令一二百人赴敵﹐陷陣則已﹔如不能陷陣而還者﹐悉斬之。又令二三百人復進﹐還﹐如向法。將士股粟﹐有必死之心。由是戰無不勝。

大率軍刑之嚴﹐必在乎恩愛旣施﹐人心固結之後。世之爲軍者﹐平時不知用恩﹐有罪則加刑戮﹐每激軍中之變。至激變而始驕惜﹐惟恐一夫變色。故三軍得窺其底裏﹐而事之所以不濟矣。豈知嚴刑之將﹐卽三軍不忍叛將﹐罰施於亂法之人﹐刑加乎自犯之罪。墮淚行誅﹐解衣厚斂﹔欲貸之而無計﹐非好殺以張威。苟此念昭明﹐而三軍悅豫矣。

軍賞

將以誅大爲威﹐賞小爲惠。無不謂小者尙無遺賞﹐則膚功豈肯忘心﹖此三軍之士所以畢命向前﹐計無反顧者矣。昔人有言「賞不逾時。」故不獨貴小而貴速﹐遲則爲屯膏﹐而人懷觀望﹔不獨貴速而貴溢﹐溢則出望外﹐而人咸激勸﹔不獨貴溢而貴公﹐公則如天地﹐而人咸傾服﹔不獨貴公而貴信﹐信則不負人﹐而人思盡力。《三略》一書﹐倦惓重禮賞以駕馭英豪。良以人𨿽聖賢﹐必不效力於孤功之人﹔將𨿽明智﹐必不能得死力於不賞之士。賞不下及﹐而冀再用其人﹐𨿽慈父不能得之於子﹐而將顧可得之於三軍乎﹖故有功不賞﹐𨿽賞不速﹑不溢﹑不公﹑不信﹐均將之所忌也。然而尢貴不濫﹐濫則得者不以爲榮﹐貪者輒圖僥幸。有限之財源﹐旣不勝其漏卮﹔膏澤之難徧﹐且將令其觖望。故勛勞宜賞﹐不吝千金﹔無功妄施﹐分毫不與。此魏武之所以稱明嗇舉約﹐涓滴成澤﹐三軍諒之﹐其心亦悅。此秦王世民所以一羊可以分食﹐而楊行密錫予將士﹐其帛不過數尺者﹐蓋惟艱難之際﹐𨿽儉可以得人心包。

晉文公將伐鄭﹐趙衰言所以勝鄭。文公用之而勝鄭﹐將賞趙衰。趙衰曰「君將賞其本乎﹖賞其末乎﹖賞其末則騎乘者存﹐賞其本則臣聞之祁虎。」公召鄧虎曰「衰言所以勝鄭﹐今晚勝將賞之﹐曰『蓋聞之子』﹐子當賞。」祁虎曰「言之易﹐行之難﹐臣言之者也。」公曰「子無辭。」祁虎不敢固辭﹐乃受賞。孔子曰「凡行賞﹐欲其博也﹐博則多助。今虎非親言者也﹐而賞猶及之﹐此疏遠者之所以盡能竭智也。」此之謂溢於賞。

諸葛武侯之治蜀也﹐人評之曰「善元微而不賞﹐惡無微而不罰。」又曰「盡忠益時者﹐𨿽仇必賞﹔犯法怠慢者﹐𨿽親必戮。」所以旣沒之後﹐能使李嚴致死﹐廖立痛哭﹐而賢愚之所以僉忘其身者也。此之謂公。《尉繚》云「賞及牛童馬圉﹐是賞下流也。」此之謂賞小。

狄靑旣破儂智髙於廣南﹐上顧謂宰相曰「速議賞。緩則不足以勸矣。」又古名將多有賞人於陣者﹐此之謂速。

韓信謂沛公曰「項王見人﹐恭謹慈愛﹐言語嘔嘔﹐人有疾病﹐涕泣分飲食﹔至有功當封爵者﹐印劉敝﹐忍不能予﹐此之所謂婦人之仁也。大王誠能反其道﹐任天下武勇﹐何所不誅﹖以天下城邑封功臣﹐何所不服﹖」沛公從之﹐竟滅項。則能賞與不能賞者﹐其功效自剮矣。

黃石公之《三略》﹐則以爲無財士不來﹔《荀子》之「五權」﹐則以爲用財之欲參。其說統貴厚賞。而《兵法》又曰「無使仁者主財﹐恐多與﹐多與則近濫﹐而少與則亦不足以繼矣。」賜賚無厚薄﹐惟宜顚倒之術﹐圓應通變。軍中資財﹐常令有餘﹐出納之數﹐應須明白。

將謀

三軍之事﹐以多算勝少算﹐以有謀勝無謀。而孔子言「行三軍」﹐亦曰「好謀而成」。故昔人論將之失者﹐不曰好謀無斷﹐則曰議論多而成功少。斯言蓋中兵家之膏盲矣﹗凡爲將﹐攻不必取不苟出師﹐戰不必勝不苟接刃。夫必勝必取而後攻戰者﹐卽《孫子》所謂「勝兵先勝而後戰」﹐言先得勝算也。豈如庸將﹐不料彼我之蟄﹐不決制敵之機﹐不設奇譎之變﹐不講地形之利﹐統軍而進﹐偶爾合戰﹐亦偶爾分勝負﹐而將不能自主也哉﹗夫勝負之數﹐將不先定﹐安能爲三軍之司命﹖如果敵勢方彊﹐未可與角一朝之勝負﹐必堅守而不輕爲一戰。及其得機決策﹐則策勝如神矣。故敵不能誘﹐亦不能激。中詔讓之﹐而不以爲嫌﹔眾人非之﹐而不爲之轉者﹐蓋謀先定也。

李牧﹐趙北邊良將也。嘗居雁門﹐備匈奴﹐以便宜置吏﹐市租皆輸入幕府﹐爲士卒費。日擊數牛餉士﹐習騎射﹐謹烽火﹐多間諜﹐厚遇戰士。爲約曰「匈奴入盜﹐急入收堡﹐有敢捕虜者﹐斬。」如是數歲﹐不亡失。匈奴以牧爲怯﹐卽趙邊兵以爲吾將怯。趙王誚牧﹐牧如故。趙王怒﹐召之﹐遣他將代。歲餘﹐匈奴每來出戰﹐數不利﹐失亡多。復彊李牧﹐牧曰「王必用臣﹐臣如前﹐乃敢奉命。」王許之。牧至﹐如故約。匈奴數載無所得﹐終以爲怯。邊士日得賞賜而不用﹐皆願一戰。牧知士之可用而匈奴之已驕也﹐佯謗匈奴入﹐而多爲奇陣以待﹐大破之﹐十數歲不敢近趙邊。此其謀在怒我而怠寇﹐而不撓於君命也。

趙充國擊羌﹐意欲降【上罒下幹】﹑幵﹐而使先零自破。議者以爲先零兵盛而負【上罒下幹】﹑幵之助﹐不先破【上罒下幹】﹑幵﹐則先零來可圖也。物議紛然﹐充國堅不肯從。天子詔讓之﹐充國奏曰「臣聞帝王之兵﹐以全取勝﹐是以貴謀而賤戰﹐百戰百勝﹐非策之善也。故先爲不可勝﹐以待敵之可勝。」乃上屯田十二利﹐天子從之﹐卒大破羌﹐振旅而還。此有謀而不撓於羣議也。

周徳威事莊宗﹐帝勇而輕﹐尢銳於見敵。徳威老將﹐務持重以挫人之鋒﹐故其用兵﹐每伺敵之隙以取勝。及胡柳坡之戰﹐莊宗競不從其言﹐而徳威敗死。

劉【尋阝】爲梁招討使﹐莊宗嘗稱其一步百計。及河上之役﹐末帝不聽其言﹐促之使戰﹐【尋阝】敗而梁酖之。此皆有謀而其主不能用也。

將勇

《吳子》曰「勇者必輕合﹐輕合而不知利﹐未可也。」此言血气小勇也。大勇者﹐能柔能剛能弱能彊。臨之而不驚﹐加之而不懼﹔𨿽折而气不挫﹐𨿽小而不可欺。事機宜赴﹐有直往而不逗畱﹔地所必爭﹐無心搖而有死守。豈非神武之威﹐淩駕萬夫﹐有以等摧鋒陷陣者而上之也﹖脫若不然﹐見敵先驚﹐未陣思退。將而無勇﹐三軍不銳﹐喪師覆眾﹐職此之故。又不然而誤認勇之說﹐第曰暗嗚叱吒﹐所向披靡﹐戈揮千將﹐力敵萬夫。此偏將之事﹐非大將任也。

吳漢志彊力健﹐每從光武徵戰﹐帝未安枕﹐常側足而立。諸將見戰陣不利﹐或多惶懼﹐失其常度﹐漢意气自若﹐激揚吏士。帝時遣人觀大將軍何爲﹖還言方修戰攻之異。嘆曰﹔「吳公差彊人意﹐隱然若一敵國矣。」

梁韋惇攻後魏合淝﹐堰淝水以灌城。魏將楊靈嗣帥大軍乘勝至權堰堤下﹐眾懼眾寡不敵﹐勸敍退。叡怒曰﹔「將軍死綏﹐有前無卻。」田命嫩扇麾幢立之堤下﹐示無動志﹐竟克合淝。久之﹐魏中山王元英攻徐州﹐眾號百萬﹐連營四十里﹐梁遣叡救之。敍自合淝經陰陵大澤﹐過澗谷﹐輒飛橋以濟。人畏魏軍多﹐勸叡緩行﹐叡不從﹐旬日而至﹐破魏降眾百萬。

習勇之道﹕一曰忠義﹐二曰利害﹐三曰見定。凡將怯無勇者﹐必喪師而覆眾﹑誤人﹐國家何在﹗其眾旣覆﹐身亦難存﹐久而念之﹐不鼓自躍。見定者﹐深知彼我之勢﹐朗燭事機之要﹐是以不惑人言﹐萬夫必往。昆陽之戰﹐光武身先諸將﹐眾曰「劉將軍生平見小敵怯﹐今見大敵勇﹐可怪也。」帝當此存亡之會﹐非秀殺莽﹐則莽殺秀﹐起義以來﹐此爲緊著。帝之明遠籌之熟矣﹐豈容再怯乎﹖

將勤

《六韜》曰「將不勤力﹐則三軍失其勢。」未有身膺明主之知﹐職任安危之責﹐而玩愒爲務也。殫心畢慮﹐尙恐覆疏﹐投大遺艱﹐豈容兒戲﹗或一人之未察﹐或一事之偶失﹐或厭倦而旁諉他人﹐或憚攺而姑待明日﹐肇端𨿽小﹐寸穴潰堤﹐漸至難圖﹐悔之何及﹗此爲將者所以惟日不足﹐弗遑寧處者也。營寨部隊﹐躬爲督視﹔軍資器械﹐親董其事﹔撫降馭下﹐情意懇惻﹔賓客遊士﹐不妨折節﹐詞訟聽覽﹐曲直欲明﹔簿書箋牘﹐校讎欲情﹕遴選眾職﹐務得其人﹔賞罰羣類﹐務服其心﹔外察敵人﹐欲詳以審﹔內職軍情﹐務密以精。千綱萬目﹐無不瞻舉。非有奇術﹐總由將勤。

田單之守卽墨﹐身操版鍤﹐與士卒分功。妻妾編於行伍之間﹐而身忘其貴。當此之時﹐魯仲連所以謂將軍有死之心﹐士卒無生之气也。韋權日接賓客﹐夜算兵書﹐三更起﹐張燈達旦。且撫循其眾﹐常如不及。故士爭歸之。

諸葛武侯乎執簿書﹐流汗終日﹐食少事煩﹐敵人相慶。聆主簿楊顬之諫﹐而終不攺。

夫田單當宗社覆亡之秋﹐值主憂巨辱之日﹐勞瘁捐軀﹐固將軍事。武侯﹑韋敍﹐夙稱多疾﹐羸弱若不勝衣﹐辛勤自難負荷﹐而惓然就之若赴﹑甘之若飴者﹐非眞好勞苦而惡安逸也。治軍應敵﹐眾務紛紜﹐慮或一誤﹐所失非小。故士雅運甓﹐習勤劬也。

將讓

《易》曰「勞謙」﹐謂有功而能謙也。推有功而不居其功﹐故天下莫與爭功﹔有能而不居其能﹐故天下莫與爭能。蓋功蓋天下﹐不過了人臣職分﹐何必炫耀以施勞﹖況亟欲自鳴﹐反開讒者萋菲之門﹐豈保身之長策哉﹗故有歸功於廟算﹐有委重於天威。有暢言羣帥效力﹐而自視缺然﹕有方念土卒用命﹐而瘡痍可憫﹕有引辜於平賊之晚﹐而俯首請誅﹐有負咎於糜費勞人﹐而功不贖罪。側身修行抑損﹐似無所容﹔推功讓能避譽﹐若將染己。遑言摧鋒攘地之勞﹐發縱指示之妙﹐昂然作功臣之色﹐而冀分茅土之榮耶﹖

靡笄之戰﹐晉旣勝齊而歸﹐範文子後入。武子曰「無爲吾望爾也乎﹖」對曰「師有功﹐國人喜以迎之﹐先入必屬人耳目焉﹐是代帥受名也﹐故不敢。」武子曰「吾知免矣。」郤伯見﹐公曰「子之力也夫﹗」對曰「君之訓也﹐二三子之力也﹐臣何力之有焉﹖」範叔見﹐勞之如郤伯﹐對曰「庚所命也﹐克之制也﹐燮何力之有焉﹖」欒伯見﹐公亦如之﹐對曰「欒之詔也﹐士用命也﹐書何力之有焉﹖」

信陵旣奪晉鄙兵符以破秦救趙﹐趙王多公子之功﹐欲以五城封公子。公子聞之﹐有自功之色﹐客有說公平曰「物有不可忘者﹐有不可不忘者。人有徳於公子﹐公子不可忘也﹔公子有徳於人﹐願公子忘之也。且矯令奪兵以救趙﹐於趙則有功矣﹐於魏則未爲忠臣也。公子乃有自驕爲功﹐竊爲公子不取也。」於是公子立自貴﹐若無所容。趙王自迎﹐執主人之禮﹐引公子就西階。公子側行辭讓﹐從東階上﹐自言罪過﹐以負於魏﹐無功於趙。趙王與公平飲﹐至暮﹐以公子退讓﹐竟不忍言獻五城。

韋叡﹑曹景宗旣全勝魏人﹐乃設錢三十萬﹐官賭之﹐博有梟﹑盧﹑雉﹑特﹑塞五等。景宗擲得雉﹐叡擲得盧﹐叡勝矣。敍取一子反之﹐曰﹔「異事」﹐遂作塞。及報捷﹐羣帥爭先﹐敍功髙羣帥﹐獨居後。世尢以此賢之。

晉三帥有功不居﹐誠有君子之風。魏公子自責﹐若無所容﹐客固稱奇﹐亦微公子能受善﹐能得士乎﹗大抵人非聖人﹐卽勛勞赫奕﹐誰曰無疵﹖緬懷疵累﹐爽然自失﹐則矜驕念頭﹐不覺頓消。是亦致讓之術。韋敍以勝爲負﹐人先我後﹐特加委蛇﹐令好逞之人對之面慚﹐尢自髙人一等。

將信

將者﹐三軍之所仰也。一語之出﹐萬人傾聽。倘有言不踐﹐云賞不賞﹐云罰不罰﹐期約有如兒戲﹐許可一語無所憑﹐則禁令徒嚴﹐科條徒密﹐人必將心非而巷議﹐曰「此空談耳」。其陳師而諭之也﹐賞格𨿽立﹐人不以爲勸﹔刑章𨿽示﹐人不以爲畏。令之而不行﹐禁之而不止。統馭𨿽多﹐總皆烏合﹐不可得而用。以其信不足以結人也。其視三軍﹐遵守將令﹐如奉神明﹐若《尉繚》所稱「如羊角﹐如水弩﹐人人無不騰陵張膽致死於敵者」﹐大不侔矣﹐第信貴豫也。善乎文中子之言曰「同言而信﹐信在言前。」是以秦人徒木立信﹐豫之說也。

晉文公伐原﹐與軍中期攻十日。攻原十日﹐而原不下﹐罷兵而去。士有從原出者﹐曰「三日卽下矣。」羣臣諫曰「原之食竭力盡矣﹐君姑待之。」公曰「吾與士卒期十日﹐不去﹐是忘吾信也。得原失信﹐吾不爲也。」

諸葛武侯數四伐魏﹐憫士卒勞苦﹐分爲兩班﹐輪流更代。方攻隴西﹐長史楊儀曰「代者將至前路﹐公文已出﹐川口內四萬人應歸休息。」武侯令其歸。蜀兵將起程﹐魏兵突至﹐楊儀請畱之。諸葛武侯曰「吾用兵命將﹐以信爲主﹐便有大難﹐決不畱也。」軍中聞此言﹐皆不願歸。武侯諭之曰「汝等應歸之人﹐父母妻子皆倚門而望﹐何可畱此﹐以誤歸期﹖」諸軍曰「丞相如此施恩﹐我輩願殺魏兵以報。」數遣不從﹐乃命出城而陣。蜀兵多磨勵以待﹐魏兵遠來初至﹐攻之﹐大獲全勝。

此外﹐如賞罰之信﹐無將不然﹐不可枚舉。蓋千乘萬眾﹐司命一人。心志難調﹐耳目難一﹐上非好信﹐何以必人之從﹐何以必事之濟﹖卽夙號有孚﹐而一言爽約﹐且令信從之眾轉念生疑﹐況泛泛無足憑者乎﹖故信爲至重也。

將廉

僨事之將﹐恆由於貪。貪則刻剝軍中﹐覬覦望外﹐是以軍怒而怨之﹐敵詭而嘗之﹐失機墮術﹐士卒離心﹐卽有平生宏遠之謀﹐竟爲阿堵中物所昏﹐而半籌不展矣。將能心澄如水﹐則徳盛而威自張﹐萬眾仰之惟謹﹐敵人聞風而畏服。大率貪墨之病﹐由於干進。將惟干進﹐故事錢神。債帥之名﹐古人所笑。曾不思爵祿富貴﹐惟有功者得之﹖倘碌碌無功﹐卽重賂何益﹗矧貪婪壞法﹐國典昭彰﹐能享福澤乎﹖國有常刑﹐何若淸心寡欲﹐勵志功名﹖

後漢張奐﹐威鎭羌夷。豪帥感奐恩徳﹐上馬二十匹﹐先零酋長又遺金﹖八枚。奐並受之﹐而召主簿於諸羌前﹐以酒酹地曰「使馬如羊﹐不以入廏﹔使金如粟﹐不以入懷。」悉以金﹑馬還之。羌性貪而畏吏淸﹐前有八都尉﹐率好貨財﹐爲所患苦。及奐﹐正身潔己﹐威徳盛行。

國朝廣西都督同知山云﹐冰淸玉潔﹐如終如一。帥府有者隸鄧年者﹐性鯁直敢言。云佯呼而問之曰「世謂爲將者不忘貪﹐廣西素饒珍貨﹐我亦可貪否﹖」年曰「公初到時﹐如一件新潔白袍﹐一沾點墨﹐不可湔也。」公曰「人言土夷饋送之物﹐苟不納﹐彼必疑且怒﹐柰何﹖」年曰「居官黷貨﹐國憲甚嚴﹐公不畏朝廷﹐反畏蠻子耶﹖」云舉手禮年﹐曰「教我﹐教我﹗」云固武臣中之矯矯者﹐而年亦可尙矣。

都督同知王信歷鎭大邦﹐不營私產。平居默坐﹐展玩經史﹐寬袍緩帶﹐糲飯疏羹。故人婚喪﹐傾囊賑卹﹐無所顧吝。出鎭三十年﹐笥無華衣﹐廏無肥馬﹐鈴閣之中寂無人聲﹐金玉奇玩一無所好。常曰「儉足以久﹐死之後不以奢侈累子孫者﹐我所遺也。總兵權者﹐多爲於孫乞官﹐信絕不爲。」嘗總理漕運﹐曰「荷國厚恩﹐未能報稱。此行江水洗滌肺腸﹐少盡區區耳﹗」故劉大夏云「予在本兵日﹐每用一將官﹐思得如王君實若人﹐那討得來﹗」

是數將者﹐誠廉士。凡人爲將﹐眾之死生﹐國之存亡﹐實系斯人。任大貴重﹐非大器必不能堪。倘懷染指之情﹐卽是無心策勵﹐𨿽智勇有足錄﹐終庸夫也。故嘗謂觀人品格﹐先察貪廉。

約己

夫兵之興也﹐國家掃境內以專屬之將。主上宵旰﹐徵人露處﹐而將顧可安樂肆志﹐矜修富貴容乎﹖三軍之士必將偶語曰「吾曹千里從軍﹐櫛風沐雨。若怡怡然錦衣玉食﹐曾不以我爲念﹐我何以爲之死也﹗」如是﹐則將之陷心逸志﹐不幾爲忘身誤國之階乎﹖是以有投醪而味河水﹔有仗鍤而親土功﹔有暑不張蓋﹐勞不坐乘﹐饑不求食﹐寒不服裘﹐臥不設席﹐捨不平隴﹐朴樕蓋之﹐以蔽霜露﹔躬身糗糧﹐過險必步。與士卒同甘苦﹐同勞瘁﹐同饑餒﹐而心忘其貴也。故軍中感激﹐士卒用命﹐爭爲先登陷陣﹐身死而有所不悔矣。

吳王夫差不卹其下﹐方黃池之會﹐其大夫有與魯之大夫公孫有山氏相好者﹐乃爲之乞糧曰「佩玉蕊兮﹐予無所系之﹔旨酒一盛兮﹐予與褐之父睨之。」硯吳大夫之言﹐吳王厚自奉而不愛人﹐安得不爲越所滅乎﹖

永和中﹐西羌大寇三輔﹐圍安定。漢遺徵西將軍馬賢將諸郡兵擊之﹐不能克。皇甫規𨿽在布衣﹐見賢不卹軍士﹐審其必敗。乃上疏﹐以爲﹔「吳起爲將﹐暑不張蓋﹐勞不坐乘。今賢野次垂幕﹐珍肴雜遝﹐兒於侍妾﹐事與古反。其將士不堪命﹐必有髙克潰叛之變。」不聽。賢果敗歿。

戒驕

嘗觀將當屢勝之後﹐輒有驕心﹐其甚者﹐或一勝而驕﹐或小勝而驕﹐皆敗道也。蓋將之輕敵也﹐始於驕﹐則自髙其功﹐自神其智﹐自矜其勇﹐不憂其寇﹐不卹其下﹐忠言逆耳﹐良士疏斥。戰則輕進﹐守則弛備。敵窺其情﹐故卑其辭而隆其禮﹐佯爲敗以示怯﹐以玩弄於股掌焉。庸知敵之敗者爲偶失﹐而無傷於勝勢。或一詘而力猶可再舉﹔或爲怒我怠師之謀﹐俟我將驕卒惰﹐方始乘焉。有一於此﹐必墮其阱。古人軍勝彌警﹐良有以也。《老子》云﹔「禍莫大於輕敵﹐輕敵幾喪吾寶也﹗」以多虞勝不虞﹐以有備勝無備﹐深戒乎驕之說也。

晉文公敗楚於城濮﹐燒其軍﹐火三日不滅。文公退而有憂色﹐侍者曰「君大勝楚﹐今有憂色﹐何也﹖」文公曰「吾聞以戰勝而安者﹐其惟聖人乎﹗若以詐勝之﹐未嘗不危也﹐吾是以憂。」觀文公軍勝而憂﹐矧曰驕乎﹖此能戒者也。

項梁屢勝秦﹐有驕色。宋義曰﹔「戰勝而將驕卒惰者敗﹐臣爲君憂之﹗」粱弗聽。二世悉起兵益章邯﹐擊楚軍﹐大破之定陶﹐梁走死。此以驕而敗者也。楚屈瑕亦然。

關雲長擒於禁等﹐威鎭華夏。吳陸遜謂呂蒙曰「關公矜其驍勇﹐意驕志逸﹐但務北進﹐未嫌於我。倘聞君痛﹐必益無備。出其不意﹐自可擒制。」蒙乃稱病﹐遜代其任。僞爲謙遜盡忠之書上關公曰「前承觀釁而動﹐以律行師﹐小舉大克﹐一何巍巍﹗戰捷之後﹐常無輕敵。古人兵術﹐軍勝彌警。願將軍爲廣方計﹐以全獨克。」公見書大安﹐悉撤備﹐爲吳所擒。此書𨿽若戒驕﹐實玩弄之﹐益其驕也。

夫驕之生也﹐生於淺慮而寡謀。將有深謀﹐卽使犁庭掃穴﹐尙思亢極必亡。豈其成敗未分﹐便曰「前無所畏」﹖𨿽心不期驕而自驕﹐亦由始隱伏而不覺。故伍胥有言「天之亡人也﹐必驟近其小喜﹐而遠其之災。」夫小喜何以致亡﹐則驕誤人也。

責己

《司馬》有言「大敗不誅﹐上下皆以不善在己也。上以不善在己﹐必悔其過﹔下以不善在己﹐必遠其罪。」上下分罪﹐以能易危爲安﹐轉敗爲攻也。將惟自護其短﹐而以失歸人﹐此眾口所以呶呶﹐而三軍之所以不用命。人非堯舜﹐安能盡善﹖惟不文己非﹐不難攺悔﹐引吝責躬﹐若無所容﹐以示日月之無私焉。庶萬眾聞而仰之﹐悅而附之﹐失之東隅﹐而收之桑楡也。第責己之道﹐須出至誠﹐非徒騰頰﹐實取後圖。苟虛詞以希眾﹐必取笑於三軍。倘後效之無聞﹐將前愆爲滋甚。故自怨與自艾交儆﹐心局與事局更新﹐然後諸軍激勸﹐戰無不勝矣。

晉人伐楚﹐三捨不止﹐大夫曰「請擊之。」楚莊王曰「先君之時﹐晉不伐楚﹐及孤之身﹐而晉伐楚﹐是孤之過也。若之何其辱諸大夫也﹗」大夫曰「先君之時﹐晉不伐楚﹐及臣之身﹐而晉伐楚﹐是臣之罪也﹗」莊王俯首而泣﹐拜諸大夫。晉人聞之﹐曰「君臣爭以過在己﹐而君下其臣﹐所謂上下一心﹐君臣同力﹐未可攻也。」乃夜還歸。

武侯之敗於街亭也﹐或勸公更發兵﹐公曰「大兵軍祁山﹑箕谷﹐皆多於賊﹐不能破賊﹐爲賊所破。此病不在兵少﹐過在一人耳。今欲校變通之道於將來。自令以後﹐諸有忠慮於國﹐但勤攻吾之缺﹐則功可蹺足而待。」於是考微勞﹐甄壯烈﹐深自貶損﹐布所失於境內﹐勵兵講武﹐以爲後圖。戎事簡練﹐民忘其敗也。

渾瑊之敗於吐蕃也﹐以宿將史抗等不用其命。元帥郭子儀謂諸將曰﹔「敗軍之罪在我﹐不在諸將。」渾瑊曰「今日之事﹐惟理瑊罪﹐不則再見任。」子儀赦其罪﹐使將兵趨朝那﹐大敗虜兵﹐盡歸所掠。

夫違今致敗者﹐史抗也﹐而渾瑊以爲己罪。受命禦寇者﹐渾瑊也﹐而汾陽自任其失。責躬如此﹐所以前敗而後勝。夫人之常情﹐鮮不是己而非人。以楚莊﹑武侯﹑汾陽之徳度觀焉﹐人之相越遠矣﹗然瑊之敗也﹐瑊始欲設槍壘以自固﹐史抗以爲示怯而命去之﹐出而力戰。師還﹐虜躡以入﹐是以敗。渾瑊﹑史抗之罪皆可原矣。假令逗畱而不力戰﹐或違律而致喪師﹐郭公不執而誅之﹐而第責己也﹐何以正法乎﹖

受善

「集眾思﹐廣忠益」﹐古人之名言也。蓋智者有千慮之一失﹐愚者有千慮之一得﹐矧將非明智﹐顧可輕物做人﹐薄羣策爲不足詢乎﹖苟其言可裨軍政﹐佐勝算﹐卽芻蕘可采﹐安問從來﹖降虜可師﹐何嫌折節﹗參微言於利害﹐虛以受人﹔酌可否於胸中﹐務求允當。所由算無遺策﹐動有成功。脫若自矜智術﹐恣逞胸臆﹐漫行獨斷﹐無論謀士止而不來﹐卽至而必去﹐知其不足與共功名。亦有獨斷於衷﹐不撓羣議而立功名者﹐必其謀越眾客﹐無過愼之思﹔明羣情﹐有先事之察﹐原非懵懵然也。亦有因聽人言而墮績者﹐必所聽非其人﹕聽於近幸而違於正人﹐聽於一二而違於僉謀﹐聽於浮論而違於至計。卽有明智君子﹐列三策而陳之﹐或從其中策﹑下策﹐而違其上策﹐皆足以敗事者也。昔人有言「謀之欲多﹐斷之欲獨。」竊以爲斷之欲明﹐方是眞能受善者也。

繞角之戰﹐晉之羣帥皆欲與楚戰﹐惟知莊子﹑範文子﹑韓獻子不可﹐晉師乃還。或謂欒武子曰「聖人與眾同欲﹐是以濟事﹐子盍從眾﹖子爲大政﹐將酌於民者也。子之佐十一人﹐其不欲戰三人而已﹐欲戰者可謂眾矣。《商書》曰﹔『三人占﹐從二人』﹐眾故也。」武子曰「善均從眾。夫善﹐眾之主也。三卿爲主﹐可謂眾。從之﹐不亦可乎﹖」此其所從者﹐正人言也。若梁武之於朱異﹐隋煬之於虞世基﹐是偏信近幸﹐似是而非者也。

趙奢救閼與﹐去邯鄲三十里﹐堅壁不進﹐令其軍中曰「有以軍事諫者﹐死﹗」軍中侯有一人言急救武安﹐奢立斬之。此爲將者﹐默有主張。恐羣言惑眾﹐故斬以令眾﹐是獨斷也。

楚屈瑕伐羅﹐狃於蒲騷之勝而自用﹐使徇於軍中曰「諫者有刑﹗」竟敗而死。是驕而愎諫﹐似獨斷而非者也。

趙奢旣斬諫者﹐畱二十八日不進。忽一日一夜趨至閼與。軍中許歷請諫﹐奢兩從其言﹐曰「謹受命。」卒以是而取秦。是可聽﹐卽芻蕘可泉也。

韓信得廣武君﹐解其縛﹐東向坐而師事之。竟用其言﹐而北收燕﹐東下齊。

李光弼得賊將安恩又﹐委心問計﹐對曰「今軍行疲敝﹐逢敵不可支﹐不如按兵入守﹐料勝而出。虜兵炎銳﹐弗能久持﹐圖之萬全。」光弼善其言﹐而破史思明。是皆降虜可師也。

大抵將之聽諫﹐當觀其人品﹐校其深情﹐察其至計﹐可以從眾﹐可以從寡﹐可以獨斷。夫從善之心﹐如衡之平﹐如鑑之明﹐物至而照﹐妍媸自見。自非智略宏遠﹐城府深密﹐未有不僨事者﹐蓋能獨斷之人﹐卽是能受善之人﹐原非專執己衷﹐屏棄忠言。但勢有不同﹐識有獨到﹐機不可露。故不得不斬妄言者﹐以息浮議耳。

致身

嶽武穆有言「文官不愛錢﹐武臣不惜死﹐天下太乎矣。」而盂徳之譏袁本初﹐亦云「幹大事而惜身」﹐則信乎致身之義當講矣。夫棄軍離地與逗畱不前之將﹐何嘗不是愛惜其身而作外見殺於敵﹐則內見戮於君。生可得耶﹖何如慷慨激昂﹐以一身殉國﹐腥血漬戰袍而愈厲﹐矢石落左右而不驚﹐孤城捍彊敵而神閒﹐深入抵賊巢而不懼﹗蓋三軍勇怯﹐恆視其將。將畏縮而土气痿﹐將彊毅而士气張。與其貪生畏死﹐遺臭萬年。熟若捨生取義﹐垂芳百世﹗況必死不死﹐幸生不生。旣以身任國事﹐賊滅則朝天有日。賊在則歸闕無期。何能作兒女之態﹐奉身縮首而已耶﹗

韋奴救鐘離﹐魏軍夜來攻城﹐飛矢雨集。奴子黯請下城以避箭﹐叡不許。軍中驚﹐叡於城上厲聲呵之﹐乃定。

李光弼與史思明戰於中潭﹐將刃納於靴﹐曰「戰﹐危事。吾任三公﹐不可辱於賊﹐萬一不捷﹐當自到以謝天子﹗」及勝﹐西向拜舞﹐三軍感動。

張巡每與賊戰﹐將吏有還者﹐巡立戰所不動﹐曰「還爲我決之﹗」諸將還致死。由是戰無不勝。

劉鑄至順昌﹐虜勢正狂。軍中勸鑄去﹐錡鑿舟沈之﹐示無去意。置家寺中﹐積薪於門﹐謂守者曰「脫有不利﹐卽焚吾家﹐無辱敵手也。」連戰金兵﹐兀術遁去。

夫中潭之勝﹐由靴中之刃﹔順昌之捷﹐由寺門之薪。而韋叡與睢陽堅立蝟集之場﹐不移跬步者﹐已將此身存亡置之度外矣。蓋與敵相薄﹐如入虎穴探虎子﹐非捨生不可。捨生則勝﹐惜身則敗。勝則我生而敵死﹐敗則我死而敵生。但務出奇用智﹐毋空爲匹夫必死之勇耳。故《孫子》云「必死可殺﹐必生可虜。」三復斯言﹐堪爲軍主。

一眾

兵法曰﹕千人同心﹐則有千人之力﹔萬人異心﹐則無一人之用。眾心不一﹐則彼此互諉﹐進退疑二﹔敵人薄之﹐前陣數顧﹐後陣欲走。𨿽百萬之眾﹐竟亦何益﹗故一眾之說﹐兵家所同。《三略》曰「士眾欲一」。《司馬法》曰「气閒﹐心一」。孫武子曰「齊勇若一」。《六韜》以一爲「獨往獨來」之兵﹐《尉繚》以一爲「獨出獨人」之兵。所謂獨者﹐謂能使三軍之眾一心同力﹐齊至死戰。一之之法﹕附循欲厚﹐激勸欲勤﹐號令欲嚴﹐賞罰欲信。俾士卒戴我而樂於一﹐畏我而不敢不一。又頓兵死地﹐示之以必死﹐令不得不致其死而一。所以萬人一心﹐奮勇直前﹐人莫能禦﹐如《吳子》所稱「父子之兵」者是也。

嘗考紂有臣億萬﹐維億萬心﹔周有臣三千﹐維一心﹐是以一舉而牧野成功。此以仁義一眾者也。

吳起說武侯﹐以三行餉士大夫﹕上功坐前行﹐肴席兼重器﹐次功坐中行﹐肴席差減﹔無功坐後行﹐肴席無重器。又頒賜有功者父母妻子於廟門外﹐亦以功爲差。行之三年﹐秦人興師﹐士不待吏令﹐介冑而擊之。起乃率無功者五萬人﹐破秦五十萬眾。此以恥一眾心也。

項羽救趙﹐旣渡河﹐破釜沈舟﹐持三日糧﹐示士卒必死。大噪而進﹐楚兵呼聲動天地﹐英布﹑蒲將軍等冒死先登﹐所向無敵。於是九戰﹐虜王離。諸侯從壁上觀﹐莫不震恐失色﹗此頓兵死地﹐而以致死一眾者也。

至於善拊循以一眾﹐以忠義一眾﹐是又不可勝數。𨿽然﹐眾宜一矣﹐尢宜精。倘器械﹑士眾素非精練﹐驅怯弱無用之人﹐置人必死之地﹐是猶以肉投餒虎也。惟器械精造﹐士卒精選﹐多則數萬﹐少則數千﹐鼓激之餘﹐拊循之下﹐馭以道術﹐乃可橫行。

選能

兵家之用人﹐非一途也。貴在因能而器使之﹐使智﹑使勇﹑使貪﹑使愚﹑使才﹑使藝﹐惟視其長﹐盡歸擢用。謝安將其侄玄﹐郗超以爲玄之才足以不負所舉﹕嘗與之同在桓公幕府﹐觀其使人﹐𨿽屐履之間﹐未嘗不得其任。信斯言也﹐將固重選能矣。蓋聾者善視﹐瞽者善聽﹐原無可棄之人﹐惟用違其才﹐始有難成之績。夫梗楠寸蠹﹐良匠必收﹐奇士所弛﹐良將必用。故雄才碩彥﹐推誠禮之﹐謙恭下之﹔智能技藝﹐恩信聯之﹐資給厚之。俾人人自以爲得將之親任﹐無使流落不偶﹐心懷去志。一才一能﹐悉竟其用。因人付任﹐各當其職。建功立名﹐此爲先務。

太公云「王者有股肱羽翼七十二人﹐以成威神。」蓋士藏器艸萊﹐奮迹麾下者﹐古來不乏。故大將受任﹐先訪奇才異能之士﹐悉置幕府。髙識遠見﹐可使助謀﹔巧詞善對﹐可使遊說﹕能致敵情﹐可使間諜﹔熟知敵境者﹐可爲向導﹔逾溝越壘﹐往來無迹者﹐可使密覘﹔達天象﹐善卜筮者﹐可使佐譎。臨髙歷險﹐馳射如飛﹐進則先行﹐退則殿後者﹐可使爲騎將﹔足輕戎馬﹐力越千夫﹐善用短兵﹐長於弓弩者﹐可使爲步將﹔深知水性﹐鼓耙【木世】若飛﹐縱橫出沒﹐射疏及遠者﹐可使爲水將軍。如宋末劉師勇﹐水將軍也﹐而使統步卒﹔張世傑﹐步將軍也﹐而使統水軍。宋竟以亡。文種有牧民之才﹐則使居守﹐範蠡有應變之才﹐則使隨君。越是以霸。則選任賢能﹐隨身器使﹐其關系豈小也哉﹗

料敵

夫敵情叵測﹐常勝之家﹐必先悉敵之情也。其動其靜﹐其彊其弱﹐其治其亂﹐其嚴其懈﹐虛虛實實﹐進進退退﹐變態萬狀﹐燭照數計。或謀慮潛藏﹐而直鉤其隱伏﹔或事機未發﹐而預揣其必然。蓋兩軍對壘﹐勝負攸懸﹐一或不審﹐所失匪細。必觀其將而察其才﹐因其形而用其權。凡軍心之趨向﹐理勢之安危﹐戰守之機宜﹐事局之究竟﹐算無遺漏。所謂運籌帷幄﹐決勝千里也。

吳人伐州來﹐楚薳越帥師及諸侯之師﹐以救州來。吳人禦諸鐘離。子瑕卒﹐楚師熸。吳公子姬光曰「諸侯從於楚者眾﹐而皆小國也﹐畏楚而不獲已﹐是以來也。吾聞之曰﹕『作事威克其愛﹐𨿽小﹐必濟。』胡﹑沈之君幼而狂﹐陳大夫齒壯而頑頓﹐與蔡﹑許疾楚政。楚令尹死﹐其師熸帥賤﹑多寵﹐政令不一。七國同役而不同心﹐帥賊而不能整﹐無大威命﹐楚可敗也。若分師先以犯胡﹑沈與陳﹐必先奔。三國敗﹐諸侯之師乃搖心矣。諸侯奔離﹐楚必大奔。請先者去備撤威﹐後者惇陣整旅。」吳子從之﹐諸侯之師乃皆敗。

唐王晙請西發拔悉密﹐東發奚契丹﹐掩毗伽於奚落水上。毗伽大恐﹐暾欲谷曰「不足畏也。拔悉密在北庭﹐與奚契丹相去絕遠﹐勢不相及。且拔悉密輕而好利﹐得王脧之約﹐必喜而先至。脧與張嘉貞不相悅﹐奏請必不相應﹐必不敢出兵。拔悉密獨至﹐擊而取之﹐勢甚易耳﹗」旣而拔悉密退﹐毗伽欲擊之﹐暾欲谷曰「此屬去家千里﹐將死戰﹐未可擊也。不如以兵躡之。」先分兵間道圍北庭﹐因縱兵擊悉拔密。密敗走北庭﹐不得入﹐盡爲突厥所虜。

姬先﹑暾欲谷﹐可謂料敵之審也。孫子有曰「知彼知已﹐百戰百勝。」故知敵之可擊﹐又知吾卒之可以去﹐地形之可以戰﹐然後能全勝焉。世之爲將者﹐無論不能料敵﹐亦且不能自料。遇敵則戰﹐戰敗則遁﹐自守猶不足﹐乃欲出師以攻人乎﹖

遠略

天下良將少而愚將多﹐故多狃近利而遺遠略也。務遠略者﹐𨿽無一時可喜之功﹐而有制勝萬全之道。小以小勝而喜﹐不以小敗而憂﹐不以小利而趨﹐不以小害而避。洞達利害﹐兼覽始終。其靜俟若處女。其祕密若神叫。其期計也若落落難合﹐其持眾也愼﹐其慮事也詳﹐其料敵也審﹐其應變也舒﹐其投機也捷。非必取不出眾﹐非全勝不交兵。緣是萬舉萬當﹐一戰而定﹐國無遺寇﹐勛無與匹。譬若弈者﹐髙著低著﹐人謂可略﹐到頭一苦﹐則乾坤老而始信敵手之稀。譬若良醫﹐平和之劑﹐似無速效﹐而起死回生﹐則眾不能﹐而獨妙刀圭之用。爲將亦然。

趙營平伐羌﹐軍初至﹐羌以數十騎出入軍旁﹐諸將欲擊之。營平曰「吾士馬新倦﹐不可馳逐﹐此皆驍騎難制﹐又恐爲誘兵也。擊羌以殄滅爲期﹐小利不足食也。」

李愬已克蔡州﹐諸將請曰「公敗於朗山而不憂﹐勝於吳房而不取﹐冒大風雪而不止﹐孤軍深入而不懼﹐然卒以成功。皆眾人所不諭也﹐敢問其故﹖」愬曰「朗山之不利﹐則賊輕我不爲備矣﹔取吳房﹐則其眾奔蔡固守﹐故存之﹐以分其兵﹔風雪陰晦﹐則烽火不接﹐不知吾至﹔孤軍深入。則人致死﹐戰自倍矣。夫視遠者不顧近﹐慮大者不計小﹐若矜小勝﹐卹小敗﹐先自亂矣﹐何暇立功乎﹖」眾皆服。

張浚使張彬謂曲端曰「今兵合財備﹐婁室以孤軍深入吾境﹐我合諸路攻之﹐不難。」端曰「彼將士精銳﹐且因糧於我﹐我反爲客﹐未可勝也。若按兵據險﹐時出偏師﹐擾其耕獲﹐彼不得耕﹐必取糧河東﹐則我爲主矣。如此一二年﹐彼必因獘﹐乃可圖也。」浚不以爲然﹐故有富平之敗。端之言蓋慮遠者﹐柰何浚不從﹐而僥幸一戰﹐遂使關陜竟不可復也。惜哉﹗

吳玠用兵﹐本孫吳﹐務遠略不求近利﹐故能保必勝﹐而蜀賴以安。

夫遠略與近利﹐相反也。不觀近利之害﹐而無以知遠略之功。將尙近利﹐則敵小懲而大誡。謀慮必周﹐險阻必備﹐親賢愛民﹐和眾固交﹐無隙可投。務遠者﹐潛完吾力﹐潛修吾備﹐佯示不能﹐佯若不進。敵玩易之﹐決無戒心﹐因而乘之﹐事半功倍。

戰權

閫外之事﹐敵情變態不測﹐機權伸縮若神﹐固非淺識者能謀﹐亦豈千里之外所能遙斷耶﹖嘗見古來大將臨戎﹐自非明主在上﹐則議論風生﹐謗書盈篋。敵無可擊而姑待﹐謂之逗畱﹔機已可乘而速進﹐謂之喜事﹔增城築險﹐謂之糜費而勞人。佯怯示弱﹐則曰巽懦而難任﹔刑及當路貴重﹐則曰擅誅﹔賞及牛豎牧圉﹐則曰濫與。搖手足動幹文网﹐救過不暇﹐安望立功﹗此而督責使之﹐是猶欲騏驥之走而羈其足﹐欲孟賁之擊而掣其肘也。故君必假之以不禦之權﹐然後可以奏師中之吉。其進其退﹐其緩其速﹐其戰其守﹐其罰其賞﹐槪由大將﹐君無與焉。萬一事涉可疑﹐當如漢宣故事﹐不妨以璽書頻於軍中間趙將軍不戰。庶幾外結君臣之義﹐內憑骨肉之親﹐由是大將得行其志。所謂「無天於上﹐無地於下﹐無敵於前﹐無君於後﹐气厲靑雲﹐疾若馳鶩﹐智者爲之謀﹐勇者爲之死」。𨿽其將之善將兵﹐亦緣君之善將將矣。

唐徳宗之世﹐命將出師﹐嘗受以成律﹐交戰日時﹐亦待中詔。於是將帥趑趄﹐莫敢自決。安祿山旣克東郡﹐阻潼關之險﹐不得西進。會告崔乾祐在陜﹐兵不滿四千﹐皆羸弱無備。上遣中使趨哥舒翰出兵復陜﹑洛﹐翰曰「祿山久習用兵﹐豈肯無略﹖是必羸將以誘我。若往﹐正墮其計。且賊遠來﹐利在速戰﹔官軍據險﹐利在堅守。況賊勢日蹙﹐將有內變﹐因而乘之﹐可不戰而擒也。要在成﹐何必務速﹖」上聽楊國忠言﹐遣中使促之﹐項背相望。翰慟哭出關﹐遂大敗。

劉鄩爲梁禦晉﹐末帝怒其不戰。謂諸將曰「主上深居宮禁﹐未曉兵家﹐與白面從事﹐終敗大事。大將出徵﹐君命有所不受。臨機應變﹐安可以預謀﹖今揣敵人未可輕擊﹐諸君籌之﹗」末帝促之﹐鄩不得已出戰﹐大敗。

甘茂之息壤在彼﹐許翰之杜郵二字﹐嶽武穆之金牌十二﹐成敗懸殊﹐一從中制也。戰權不獨﹐忌中制也。卽長子帥師﹐而弟子參之﹐是分權也。李顯忠之撓於邵宏淵也。良將之軍﹐而豎子監之﹐是奪權也。李徳裕之請勿置監軍是也。不立主帥﹐而分任各將﹐是無權也﹐唐肅宗以六十萬眾而敗於史思明也。甚矣﹐將權之宜一也。

部分

大將之部分諸將﹐欲得其勢。卽如弈者之起手下著﹐必須先得其勢﹐以成勝局﹐然而最忌太遠。從數路進兵者﹐兵家常事﹐所以分敵勢﹐令其救此則失彼之意。但此必我彊敵弱﹐我可憑陵而後用之。如或敵人旣彊且智﹐知我數路進兵﹐偏師厄險﹐綴我諸兵﹐令不得進﹔復並力一路﹐出奇設伏﹐反令我一路之兵﹐應時而潰散矣﹗蓋兵力弱﹐聲息不通﹐懸隔難援﹐而客主之勢自然不敵﹐此定理也。晉武平吳﹐數路而克﹔曹彬伐薊﹐數路而危。故武侯不聽魏延子午谷之計﹐良有以也。蓋非可輕之敵﹐須從一路依法進兵﹐犄角爲援﹐臂指相使。卽不大勝﹐亦不大敗。入人之境﹐前軍分數道﹐以防擁並難行。且使應敵﹐號令進止﹐金鼓相聞﹔發縱指示﹐气脈相應。仍令數軍於後﹐以備敵之後襲﹐日爲首之聲援。前鋒在前軍之前﹐遊騎在前鋒之前﹐亦僅四五里許﹐專爲探視敵人之動靜﹐奪險守伏﹐見可而進﹐恐太遠則救應不及﹐將令不聞也。兵多地廣﹐似此爲宜。倘遇險阻﹐必須權變﹐必訪求別徑奇道﹐可以暗襲﹐可以邀擊﹐可以設伏﹐可以劫糧﹐可以爭利﹐可以據城奪塞者。別令死士乘間疾出﹐此奇兵也﹐恆與正兵相爲表裏。大都伐人之國﹐師期宜速﹑宜密﹐使敵不備。故《尉繚子》有云「患在百里之外﹐不起一日之師﹔患在千里之內﹐不起一月之師﹔患在四海之內﹐不起一歲之師。」恐其淹久﹐敵聞而從容成備﹐非我利也。韓安國諫伐匈奴﹐上言曰「臣聞用兵者﹐以飽待餓﹐正治以待其亂﹐定舍以待其勞。故接兵覆眾﹐伐國墮城﹐常坐而役敵國﹐此聖人之兵。今將捲甲輕舉﹐深入長驅﹐從行則迫脇﹐衡行則中絕﹐疾行則乏糧﹐徐行則後利。不至千里﹐人馬乏食。兵法曰﹕『遺人獲也』。故曰弗擊便。」此言深人宜愼也。司馬仲達拒諸葛武侯﹐張郃勸懿分兵駐雍﹑郿爲後陣。懿曰「料前軍獨能當之者﹐將軍之言是也。若不能當﹐分爲前後﹐此楚之三軍所以爲黥布擒也。」懿之言﹐謂軍宜有後﹐不可分駐太遠也。凡軍無後援﹐謂之孤軍輕進﹐鮮有不敗也。李陵受困﹐無後固者也。

隋煬帝時﹐契丹寇營州﹐詔通事謁者韋雲起護突厥兵往討之。啟民可汗發兵二萬受其處分。雲起分爲二十營﹑四道﹐俱引營相去一里﹐不得交雜。聞鼓聲而起﹐聞角聲而止。自非公使﹐勿得走馬。三令五申﹐擊鼓而發。有紇干犯約﹐斬以殉。於是突厥將帥入謁﹐皆膝行股栗﹐莫敢仰視。是部分之明也。

號令

大將有號令﹐是三軍之所栗而奉者也。號令不嚴﹐則玩而易之﹐何以責人之用命哉﹗是令之出也﹐必明如日月﹐凜若雷霆﹐迅若風行。方其欲發﹐必躊躇﹕旣定﹐可以必人之能從﹐可以諒事之必濟﹐然後渙汗從而施焉。蓋軍有常刑﹐將無反令。故寧審而發﹐毋發而可以轉移之也。嘗見庸將之令﹐或中格而不行﹐或朝更而夕攺﹐或違令而不誅。此𨿽三令五申﹐只取煩瀆耳﹗令苟必行﹐眾無不遵。故邾人不信魯之盟﹐第信季路之一言﹐以其言在必踐也。

周亞夫軍細柳﹐以備匈奴。漢文帝親自勞軍﹐至霸上﹑棘門兩軍﹐直馳入﹐將下騎迎送。已而之細柳﹐先騎曰「天子且至﹗」軍門都尉曰「將軍令曰﹕軍中聞將軍令﹐不聞天子之詔」居無何﹐上至﹐又不得入。上使使持節詔將軍﹕「吾欲入勞軍。」亞夫乃傳言開壁門﹐壁門吏士謂從屬車騎曰「將軍約﹕軍中不得馳驅。」於是天子乃按轡徐行。夫將軍之令﹐不以天子而撓﹐而其主又如其令﹐俾將威之必伸也。可謂明良相送矣。

李光弼之鎭朔方也﹐號令出﹐旌旗壁壘皆變﹐軍中指顧﹐諸將皆不敢仰視。治師嚴整﹐天下服其威名。

嶽武穆討楊幺﹐賊黨曰「嶽節度令出如山﹐不可敵也。」因而降。其送紫巖張先生北伐之詩曰「號令風霆迅﹐天聲動北陬。」觀此而武穆之令可知矣。

軍容

軍之有容也﹐所以振揚威武﹐壯三軍之魄而奪敵人之气者也。軍容不盛﹐則軍威不張﹔軍威不張﹐則將之能否可知矣。是以器械務取其精銳﹐旌旗必求其絢爛﹐甲冑務欲其鮮華﹐人馬騰陵﹐三軍生色﹐眞將軍也。

魏圍昌義之於鐘離﹐梁曹景宗等救之﹐器甲精新﹐軍容甚盛﹐魏軍望之奪气。

後五代時﹐梁遣王景仁將魏滑﹑汴﹑宋等精兵七萬人擊趙﹐晉遣周徳威救之。梁兵人馬鎧甲﹐飾以組繡金銀﹐其光輝耀目﹐晉軍望之色動。此其能張軍容﹐以寒敵之膽也。

誓師

《吳子》有言「百姓是吾君而非鄰國﹐則戰勝。」未有義聲煌煌﹐而三軍之銳气不倍爲鼓舞者也。故出兵之際﹐則陳師而誓之也。其聲罪欲明﹐約束欲嚴﹐賞格欲厚﹐刑章欲肅。夫聲罪明則軍威張﹐約束嚴則紀律正﹐賞格厚則士樂趨﹐刑章肅則人普畏。此自《甘誓》《湯誓》以來﹐所必重也。故爲將者﹐毋以爲故事而漫嘗之。忠義慷慨﹐激揚吏士﹐慶賞刑罰﹐申飭再三﹐爭先用命﹐同立功名﹐貴賤相忘﹐禍福與共﹐自可目無彊敵﹐威自百倍矣。

啟卽位﹐有扈氏不服。王徵之﹐大戰於甘﹐乃召六卿之師﹐王曰「嗟﹗六事之人﹐予誓告汝﹕有扈氏威侮五行﹐怠棄三正﹐天用剿絕其命。今予惟恭行天之罰。左不攻於左﹐汝不恭命﹔右不攻於右﹐汝不恭命。用命﹐賞於祖﹐不用命﹐戮於社。予則孥戮汝﹗」遂滅有扈。

秦王猛攻燕﹐陳於渭源而誓之曰「王景略受國厚恩﹐兼任內外﹐今與諸臣深入賊地﹐當竭力致死﹐有進無退﹐共立大功﹐以報國家。受爵明主之朝﹐稱觴父母之室﹐不亦善乎﹖」眾皆踴躍﹐破釜棄糧﹐大呼競進。

夫《甘誓》﹐則聲罪明而賞罰備。王景略之誓﹐其立功報國﹐則激以忠義﹔受爵稱觴﹐則歆以福澤﹔深入賊地﹐則示以利害。宜乎人之踴躍也。

陰陽

夫天官時日之禁忌﹐玄象物兆之吉凶﹐其屬人創造者﹐本駕誕以爲使愚之計。卽聯若冥定者﹐其轉移又在人事之勤。未有眞倚仗鬼神﹐拘依俗禁﹐侈談奇門遁甲﹑金甲神將﹐而可爲決勝之策者也。蓋千軍萬眾﹐誑惑易生。而鼓舞激揚﹐操之在將。是故不憑虛以墮軍實﹐不拘常以失事機。或見怪不怪﹐矯凶爲吉﹔或托鬼托神﹐若夢若狂。罔非因人心之疑畏﹐而激之使前也。《孫子》曰「能愚人之耳目﹐使之無知」者﹐此其一端歟﹗

禁祥去疑

夫興國之君﹐先修人事。人事旣修﹐我操其必勝之勢﹐卽天象茫茫尙不可拘﹐況卜兆時日﹐何足深信而乃簧惑於此﹐自失機會﹖從古以來﹐蹈之者多。如此溺習﹐亟宜破除。

武王伐紂﹐龜卜不吉﹐風雨暴至﹐羣臣盡懼。惟太公彊之﹐焚蓍龜不卜﹐以爲腐艸朽骨﹐豈可爲憑。竟滅紂。此龜兆之不足信也。

劉裕伐慕容超﹐超曰「今歲星在齊﹐以天道言之﹐吾不戰而克。」遂不守大峴之險﹐爲裕所滅。此歲星之不足信也。

冉閔攻後趙襄國﹐時救之者多﹐閔欲回壘﹐以挫其銳。道士法鐃進曰「太白入昴﹐當殺胡王﹐百戰百克﹐不可失也。」閔從之﹐出戰而敗。此玄象之不可深信也。

唐莊宗欲襲梁﹐因問司天﹐司天言「歲不利用兵」。郭崇韜曰「古者命將﹐鑿凶門而出。況成算已決﹐區區常談﹐豈可因之而阻大眾﹐」莊宗從之﹐滅粱。

魏主伐燕﹐其日往亡。太史諫曰「紂以甲子日亡﹐兵家所忌。」魏主曰「紂以甲子日亡﹐武王獨不以甲於日興乎﹖」攻燕﹐克之。

李愬攻吳房﹐成曰「今日往亡。」愬曰﹔「吾兵少﹐不足戰。彼以往亡不吾虞﹐正可擊也。」遂往﹐克吳房。人亦有以此諫劉裕者﹐裕曰「我往彼亡﹐何忌之有﹖」

鄧禹爲王匡﹑成冉﹑劉均所敗﹐諸將見兵勢挫。恐賊乘之﹐勸禹夜去﹐禹不從。明日癸亥﹐匡等以六甲窮日﹐不卽出兵以乘勢蹙禹。鄧禹因得更理兵眾﹐其勢復振。次日乃攻禹寨﹐賤大敗。此歲星時日之不足信﹐而拘之者誤軍計也。

今日軍中﹐動輒艷慕太乙﹑六壬﹑奇門﹑遁甲﹑六丁﹑六甲﹑神將﹑太乙﹐辧方向之利否﹐爲趨避之指南。卽使其方不利﹐獨不可伐人之國﹐而值外侮之來﹐可以不禦乎﹖卽使其方向利﹐而敵勢彊不可擊﹐我兵不足擊﹐亦可趨利而不顧其後患乎﹖此太乙可知而不可恃也明矣﹗六壬﹑京房諸家神數﹐亦宜收錄﹐第托名於此而無一驗者﹐舉目皆然。軍機何等大事﹐而可嘗試爲耶﹖須以目前小事試其驗否﹐果驗而後用之。如其小者不驗﹐則其大者憑虛遠之可也。奇門﹑丁甲﹑神將﹐大槪聽其言則有﹐施之用則無﹐只可誑惑凡庸﹐豈能鼓簧明智﹖卽奇門𨿽有﹐而武侯﹐誠意不可多得﹐令直藉其虛名而已﹗觀云望气星歷之儔﹐亦須驗試﹐方與諸家神數並用。

矯言定眾

興師出徵﹐勢不容已﹐萬一妖兆突起﹐士眾驚疑﹐不戰而先自屈矣。故必矯以爲祥﹐而使人心之徐定。然後審勢觀變﹐相機而動﹐料勝而出﹐而毋輕舉以貽不追之悔﹐毋猶豫而失可赴之機。庶幾以持重獲長算﹐以明斷樹奇勛。

謝艾禦麻秋時﹐謝艾少年書生新將兵﹐而麻秋百戰之彊虜。方出兵之際﹐有二梟鳴於牙中。艾曰「夫博﹐得梟者勝。今鳴牙中﹐克敵之兆也。」進與麻秋戰﹐大破之。

李孝恭討輔公祏﹐將發﹐大饗士卒﹐杯酒盡變爲血﹐在坐皆失色。孝恭自若﹐徐曰「禍福無基﹐惟所召耳﹗顧我不負於物﹐無重諸君憂。公祏禍惡貫盈﹐令仗威靈以問罪﹐杯中血﹐乃賊臣授首之祥乎﹗」盡飲罷﹐眾心始安。進擊公祏滅之。

俱矯凶爲祥﹐恐眾士之驚疑也。至其進兵而捷﹐又在人事之彊﹐非凶兆之果爲吉兆也。

假托鬼神

大敵在前﹐勢且莫支﹐吾三軍怯弱疑沮。此而欲令其奮﹐非可得之賞者﹐計必依附神道﹐以陰鼓其銳气。正人事也﹐未有廢人事而不修﹐信鬼神爲可恃﹐可愚如王凝之與宋靖康之君臣也。

燕樂毅下齊七十餘城﹐惟莒﹑卽墨未下。燕復以騎劫代樂毅﹐齊人屢敗之﹐後勢弱而兵怯。田單陰鼓之﹐乃令城中人食必祭其先祖於庭﹐飛鳥旋舞下食。燕人怪之。單乃令城中人曰「當有神人爲我師。」有一卒曰「臣可以爲師乎﹖」因反走。田單曰「子勿言也。」每出約束﹐必稱神師。眾信之﹐乃奮。遂破燕師﹐殺騎劫。

劉聰遣劉暢攻滎陽。時李矩守滎陽﹐未及爲備﹐乃遣使詐降﹐暢不復設備。矩欲夜襲之﹐士卒皆疑懼。乃遣其將郭誦禱於子產祠﹐使巫揚言曰「子產有教﹐當遣神兵相助。」眾皆踴躍爭進﹐掩擊暢營﹐暢僅以身免。

此均托鬼神而勝者也。

孫恩自海島攻會稽﹐內史王凝之世奉天師大道﹐不出兵﹐亦不設備。其屬請之﹐凝之曰「我已請大道備鬼兵守要津﹐不足慮也。」恩遂破會稽﹐殺凝之。

金人攻汴﹐郭京自言能祈六甲神兵﹐可擒金之將﹐直擊至陰山乃止。孫傅﹑何栗尢信之。或有諫傅者﹐傅曰「此人殆天爲時生也。」時又有劉孝竭等﹐或稱六甲士人﹐或稱北斗神兵﹐或稱天闕大將﹐大率效京所爲﹐舉國若狂﹐無敢明言其非者。金人攻通化門﹐何栗趨京出師﹐京敗而遁﹐汴梁遂陷。

梁之後主﹐尊信佛道。於謹之師入﹐猶戎服談玄﹐曰「吾至石梵﹐境上肅然」﹐口爲偈﹐羣臣亦有和之者。江陵遂亡。

此均信神而取敗者也。

糧餉

法曰﹕兵無糧食則亡。信乎﹐三軍之事莫重於食矣。必士有含哺鼓腹之樂﹐而後有折衝禦侮之勇。而不然者﹐不戰自潰矣﹗夫人一日不再食則饑﹐不以時而食亦饑況以數十萬之眾﹐所費旣奢﹐千里饋糧﹐又非旦夕可至﹐嗷嗷待哺﹐安能俟西江之水而蘇涸轍之魚乎﹖是故久守則須屯田﹐進擊則謹糧道﹐深入則必因糧於敵﹐古今之定理也。

屯田

屯田之置﹐始於漢開西城﹐道遠難餉﹐乃置屯田吏士。夫漢以前非可無屯也。三代之法﹐寓兵於農﹐故不必屯。自兵農分﹐而兵出力以衛民﹐民出粟以養兵。轉輸千里﹐絡繹不已﹐所運旣遠﹐勞費迥半。如秦人起負海之粟以餉北河﹐率三十鐘而致一鐘﹐軍得而食者能幾何﹖民貧士餒﹐公私俱困﹐則敵乘其外﹐變起於內。如此而國安者﹐未之有也﹗欲無遠輸之害﹐不得不議屯。以萬人論﹐分三爲守﹐分一爲屯﹐給種給牛﹐人數十畝﹐計除眾費﹐一人之獲﹐可食數人。如敵稍緩﹐分半爲守﹐分半爲屯﹐所獲益奢﹐則一年耕而有三年之食。且臨敵之境﹐荒涼極目﹐而設險開塹﹐置堡立城﹐遏敵之衝以蔽耕者。仍令耕者不得離百里遠﹐萬一有警﹐朝呼夕至。伺敵觀變﹐且耕且守。行之得法﹐敵不能擾﹐我耕獲矣。且極邊之城﹐處處有兵﹐近敵者守﹐居內者屯﹐敵又安能越而擾乎﹖昔武侯伐魏﹐每遇糧運之難﹐不克伸志﹐乃令諸軍屯田於渭。夫深人敵境﹐耕人之土﹐猶不慮敵之侵擾。況屬我之境而乃畏敵不敢爲屯田也﹐尙謂國有人乎﹖故用兵之久者﹐當以轉運爲權宜﹐以屯田爲長策。庶幾可以息百姓之肩﹐軍無枵腹之憂也。

趙充國擊先零﹐上屯田奏曰「臣所將吏士牛馬食﹐月用糧谷十九萬九千六百三十斛﹐茭蒿二十五萬二百八十六石。難久不解﹐徭役不息﹐又恐他夷卒有不虞之變﹐相因而起﹐爲明主憂。且羌虜易以計破﹐難以力碎也﹐故臣愚以爲擊之不便。計度臨羌﹐東至浩﹖﹐羌虜故田及公田﹐民所未墾者可二千頃。願罷騎兵﹐分屯要害﹐就艸﹐爲田者出﹐賦人二十畝﹐充入金城﹐益蓄積﹐省大費。」帝從之﹐而羌平。

晉羊祜之鎭襄陽也﹐與士卒墾田八百餘頃。其始至也﹐軍無百日之糧。及其季也﹐乃有十年之積。

郭子儀之鎭河中也﹐患軍中乏糧﹐乃自耕百畝﹐將校以是爲差。於是士卒皆不勸而耕。野無曠土﹐軍有餘糧。

宋將如嶽武穆﹐吳玠等﹐皆兼屯田大使。由是觀之﹐無代不屯﹐無屯不富。卽趙充國所謂「屯田內有無費之利﹐外有守禦之備」是也。

至我國朝沐英﹐請屯田於雲南。髙皇帝曰「屯田之政﹐可以紓民力﹐足民食﹐邊方之計﹐莫善於此。趙充國始屯金城﹐而儲蓄充實﹐漢享其利。後之有天下者﹐亦莫能廢。英之是謀﹐可謂盡心國家﹐有志古人矣。」乃敕天下衛﹑所﹐盡置屯田。

謹糧道

夫糧餉之道﹐系吾軍咽喉﹐存亡通塞﹐成敗攸關。長慮卻顧﹐豈容怠緩。我人敵境﹐敵若善兵﹐或以遊兵往來﹐抄掠吾食﹔或以偏師塞險﹐截我後途﹐或以奇兵出我不意﹐焚吾積聚。有一於此﹐爲敵所制。故凡糧道轉運之徑﹐庾廩充溢之所﹐遠其斥堠﹐守以精兵。敵若潛來﹐自應無患。且寇𨿽善襲﹐必不漫嘗。防守旣嚴﹐陰圖自寢﹐「上兵伐謀」﹐是之謂也。

袁紹攻曹操﹐道將淳於瓊等督運鳥巢。操自將取之。張郃曰﹔「曹公兵精﹐必破瓊等。瓊敗﹐將軍事去矣﹐宜急引兵救之。」紹不從﹐竟敗。此不知謹者也。

曹操下河東﹐周瑜欲往聚鐵山取操之糧。諸葛武侯曰「曹公生平慣斷人糧道﹐豈無重兵守之﹖往必敗。」瑜乃止。此防守之嚴﹐而陰謀自寢也。

因糧於敵

兵法有之﹕「得敵一鐘﹐當吾二十鐘﹔得敵一石﹐當吾二十石。」夫敵一何以當吾二十也﹖蓋飛挽遠餉﹐糜費居多﹐未若因糧於敵﹐悉爲實用。況深入重地﹐饋運不通﹐恃敵饒野﹐爲我懸鉺。分眾掠地﹐取其秋谷﹔破地降邑﹐取其倉糧。或徳盛而恩深﹐民咸饋獻﹔或以權而濟事﹐抄獲爲資。三軍足食﹐謹養勿勞。伺隙出奇﹐乘機疾戰﹐謀施不測﹐志在必取﹐無務淹久。此智將也。

劉裕伐南燕﹐或曰「燕人若塞大峴之險﹐成堅壁淸野﹐大軍深入﹐不惟無功﹐且不得還也。」裕曰「吾慮之熟矣﹕鮮卑貪婪﹐不知遠計﹐進則虜獲﹐退惜禾苗﹐謂我孤軍深入﹐不能持久﹐此必不守險淸野﹐敢爲諸君保之。」及過大峴﹐裕舉手指天﹐喜形於色。左右曰「公未見敵而先喜﹐何也﹖」裕曰「兵已過大峴﹐士有必死之志﹔餘糧棲畝﹐兵無匱乏之憂﹐虜已入吾掌中矣。」

王全斌伐蜀﹐克興州﹐獲軍糧四十餘萬斛。進三泉﹐獲軍糧三十餘萬斛。克利州﹐獲軍糧八十餘萬斛﹔軍賴以濟﹐遂平蜀。

此皆因糧於人﹐以成大功者。我無食而敵有食﹐在我則反客爲主﹔我旣飽而敵饑﹐在彼則反主爲客也﹐

地形

地形之說﹐備載乎孫子《九變》《九地》《行軍》諸篇矣。他如《吳子》之「天竈」﹑「龍頭」﹐太公之「車地」﹑「騎地」﹐《司馬》之「歷沛」﹑「歷圮」﹑「兼環龜」﹐皆言地也。大都屯營置陣﹐得地者彊。所謂「善戰者﹐立於不敗之地﹐而不失敵之敗也」。營陣處髙陽﹐依險阻﹐堪設伏﹐便樵汲﹐利糧道﹐無餘蘊矣。而戰地則不一端﹐總宜居已於崇髙﹐居敵子卑下﹕居已於寬舒﹐居敵於隘塞﹔居已於陽潔﹐居敵子坎坷﹔居己於可藉之鄕﹐居敵於無所可恃之處﹔居己子有勝無敗之地﹐居敵子敗莫救之中﹐居己子先至逕勝之明﹐居敵於後至失據之拙。兩軍交戰﹐地不兩利﹐我先得之﹐敵爲我制。𨿽可利人﹐實由人擇。固分險易﹐還務通權。無論車騎與用眾者利易﹐步戰與用寡者利易也。欲三軍之力戰﹐則置之死地。慮勁敵之侵軼﹐則尢宜阻水與傅山。要害形勢﹐死守不移。倘或難憑﹐須當設險。地爲我得﹐敵不敢攻﹐尢應致人﹐使之自墮。此勝算也。

耿弇攻巨裏﹐弗邑救之。弇聞﹐自引精兵上岡阪﹐乘髙合戰﹐大破之。

馬服君救閼與﹐軍士許歷曰「先據北山者勝﹐後至者敗。」馬服君卽發萬人趨之。秦兵後至﹐爭山不得上﹐縱兵擊之﹐大破秦兵。

狄靑攻儂智髙於昆侖關﹐賊銳甚﹐右師孫節搏戰死山下。時賈達將左軍﹐私念兵法云「先據髙者勝」﹐引兵疾趨山。始定﹐賊至﹐達揮劍而下﹐斷賊陣爲二﹐賊遂敗。此得地利者也。

李光弼受命攻史思明﹐師至北邙﹐先弼使傅山陣。懷恩曰「我用騎﹐今迫險﹐非利地﹐請陣諸原。」先弼曰「有險﹐可以勝﹐可以敗。陣於原﹐敗﹐師殲矣﹗賊致死於我﹐不如險阻。」懷恩不從。賊據髙原﹐以長戟七百﹐壯士執刀隨之﹐伏發﹐官兵大潰。

張浚合諸軍四十萬人於富平﹐以禦全人。會諸將議戰﹐吳玠曰「兵以利動﹐今勢不利﹐來見其可﹐宜擇髙阜據之﹐使不可勝。」浚不從﹐竟敗於金人。此失地利者也。

夫與敵相待﹐猝然遇之﹐須按視地形﹐趨利避害。戰地不利﹐不妨引退﹐選勝而居。敵或乘此而薄我﹐則阻澗依阜﹐先爲自固之計。是應卒者也。而軍容旣定﹐敵未卽臨﹐尢不難於審處。百里內外﹐將引輕騎周視流覽﹕孰是戰場﹐孰堪設伏﹐孰宜先據﹐孰當避忌。園地待敵﹐懸權而動﹐敵趨而來﹐勝之易矣。

詭譎

兵者﹐譎之道也﹐以詐立﹐以利動者也。夫兵不出奇與正﹐奇之外﹐詭譎之名何自而立也﹖蓋其爲術小﹐而施之於用則巨。或以爲外愚士卒﹐令人我彀中而不覺耳。是故敵交非詭不疑﹐敵情非譎不致﹐敵謀非詭不誤﹐士眾非譎不鼓。誰謂詭譎而可廢也哉﹖若曰仁義之兵不用詭譎﹐此宋襄﹑成安之迹﹐安得不敗也。第詭譎之用﹐須當度敵情﹐揣事機﹐達微暖﹐料始終。知情有所必至﹐機有所必應﹐曖有所必通﹐局有所必結。乘敵之隙﹐舞智弄術﹐圓而轉之﹐神而用之。初若無奇﹐終知微妙。斯巧於譎者也。

陳平六出奇﹐盡詭譎。其以惡艸進楚使﹐而以太牢進亞父﹐使項羽疑之﹐竟不用亞父。其事與慕容廆相類。髙句麗與段氏﹑宇文氏共攻廆﹐廆獨以牛酒犒宇文氏。二國疑宇文與廆有謀﹐各引歸﹐而宇文敗。此以譎疑敵者也。

李光弼寵李日月﹐而髙廷暉降。嶽武穆欺諜者而曹成出。此以譎致敵者也。

虜圍於謹﹐於謹有馬二匹﹐一紫一騙﹐使勇者乘之而出。虜以爲謹而追﹐謹乃乘間得脫。此以譎誤敵者也。

田單守卽墨﹐宣言曰「吾惟恐燕軍劓所得齊卒﹐置之前行﹐與我戰﹐卽墨敗矣。」燕人聞之﹐如其言。齊人見諸降者盡劓﹐皆怒﹐堅守﹐惟恐見得。單又縱反間曰﹔「吾恐燕人掘吾城外冢墓﹐戮先人﹐可爲寒心。」燕人盡掘壠墓﹐燒死人。卽墨人從城上望見﹐皆涕泣﹐共欲出戰﹐怒自十倍。此以譎疑敵﹐又兼以鼓士卒者也。

夫兵不厭詐﹐何必諱言詭譎﹖計必敵愚如騎劫﹐暴如項羽﹐非素相親愛之交如宇文﹑段氏﹐則譎可行也。蓋愚則不復覺﹐暴則不及察﹐不素相親愛則疑忌易萌﹐巧投易中而敵無不誤矣。至於士卒﹐尢易鼓舞﹐以吾機術﹐愚其耳目﹐第可試之臨敵制勝﹐而非上下之交可以變詐鬼魅爲也。

恩信

世之論將者﹐地位之髙﹐撻伐之威﹐俾敵聞風遠避而已。至招攜懷遠之略﹐則鮮有知者。緩徳化而先驅除﹐謂爲勝算可乎﹖夫豺狼之性﹐誠不可以禮義感﹐然善惡亦須分別﹐則徳刑還宜並施。是故撫之以恩﹐示之以信﹐收仇敵爲腹心﹐但在酌事。宜達權變﹐知情僞﹐洞幽隱﹐毋徒慕恩信之名而自貽其害也。倘智不及此﹐敵或因我廣開恩信﹐便爾乘機挾變﹐轉奉琛爲露刃。或姦行帷幄﹐或臨陣反戈﹐或暗泄軍情﹐或竊焚糧車輜重﹐或約賊內外咸進﹐或設計陷誘人馬。稍爾不察﹐爲患非輕。此又爲將者所宜預防也。

羊祜鎭裹陽﹐開市大信於吳人﹕降者欲去﹐皆聽之。綏懷遠近﹐甚得江漢心。與敵人交兵﹐克期方戰﹐不爲掩襲計。將帥有進詭詐之策者﹐飲以醇酒﹐使不得言。人掠吳二兒爲俘者﹐枯遣使還其家。後吳將夏詳﹑邵頻等來降﹐二兒之父母亦率其屬與俱。吳將陳尙﹑潘景來寇﹐祜追斬之﹐美其死節﹐而厚加殯殮。景﹑尙子弟迎喪﹐祜以禮追還之。吳將鄧香掠夏口﹐祜募縛香。旣至﹐宥之。香感恩﹐率部曲而降。自是降者﹐前後不絕。祜出軍行吳境﹐刈谷爲糧﹐皆計所侵﹐送絹賞之。每聚眾江沔遊獵﹐常止晉地。若禽獸先爲吳人所傷而爲晉兵所得者﹐皆還之。於是吳人翕然悅服﹐稱爲羊公而不名也。陸抗每告其戍兵曰「彼專爲徳﹐我專爲暴﹐是不戰而自服也。各保分界而已﹐無求細利。」

種世衡知環州。番部有牛家族奴訛者﹐素倔彊﹐來嘗出謁郡守。聞世衡至﹐遽郊迎。世衡與約﹐明日當至其帳﹐往勞部落。是日夕大雪﹐深三尺﹐左右曰「地險不可往。」世衡曰「吾方結諸羌以信﹐不可夫期。」遂緣險而進。奴訛方臥帳中﹐謂世衡不能至。衡蹙而起﹐奴訛大驚﹐曰「前此來有官至吾部﹐公乃不疑我耶﹖」率其部羅拜聽命。羌酋墓恩部落最彊﹐世衡常夜與飲﹐出侍姬以覘之。旣而世衡起入內﹐潛於隙中窺之﹐慕恩竊與侍姬戲。世衡出掩之﹐慕恩慚懼﹐請罪。世衡笑曰「君欲之耶﹖」卽以遣之。由是得其死力。諸部有二者﹐使討之﹐無不期克。其後百餘帳﹐皆自歸﹐莫敢二。是皆恩信之效也。

穆宗時﹐所以待俺答者﹐酷與此類。釋犯順之深仇﹐禮未奔於亡子﹐因其迎請﹐厚遇遺還﹐信使往未﹐情逾父子。遂令五十餘牟﹐邊靖烽息。

總之﹐恩信之施﹐出自明智。察未降之隱念﹐不墮術而隳功。有推誠以安邊﹐無招尢而起禍。不至如蔡牟﹑岑彭之被刺﹐郭絢﹑李元平之致賊內應者﹐斯爲善矣。

果斷

大將臨戎制勝﹐未有不敗於畏縮而成於剛決者﹐故曰「用兵之害﹐猶豫最大﹐三軍之災﹐生於狐疑。」或延攬忠告﹐成獨攄神機﹐參伍詳審﹐料敵設計﹐得策輒行﹐豈容畱滯。是故不模稜而廢可底之績﹐不後事而失可赴之機。圓轉迅發﹐決斷如流﹐才明練達﹐稱良將也。嘗觀剛愎自用者﹐亦未始不藉口於果斷。彼其所謂斷者﹐不度可否﹐不聽良謀﹐作事憒憒﹐恣行胸臆﹐敗所由來也。夫果斷之道﹐托基在明﹐明則無不當矣。

曹操與袁紹相持官渡﹐許攸謂紹曰「操盛兵在此﹐許都必虛﹐遺兵從間道襲之﹐不勞而下。奉迎天於﹐首尾相攻﹐操可擒也。」紹疑而不用。攸奔曹操﹐勸操襲烏巢屯糧之所。操卽從之﹐紹潰。夫攸事袁最久﹐而於曹操爲新奔之虜﹐心事未可托。紹不行其言﹐乃操不疑而用。此緣袁紹多謀無斷﹐而操能斷也。荀彧﹑郭嘉嘗謂操曰「公有十勝﹐紹有十敗。紹多謀少決﹐失在事後﹔公得策輒行﹐應變無窮。此謀勝也。」將之不可無斷如此。乃晉武平吳﹐獨斷而克﹐苻堅伐晉﹐獨斷而亡。一則以好勝而智昏﹐一則以納忠言而明。信乎﹐斷生於明﹐明生於從善。愼無偏任己衷﹐以執拗也。

