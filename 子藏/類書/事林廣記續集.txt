事林廣記卷之一

【續集】○道教類

道法源流【史記列傳】老子者楚苦縣厲鄕曲仁里人也姓李氏名耳字伯陽謚曰聃或云其母感大流星而娠懷之八十一年乃生生而白首故謂之老子或云老子先天地而生或雲天之精魂蓋神靈之屬世莫能詳其然否其斈以自隱無名爲務居周久之見周之衰乃著書上下篇言道徳之意五千餘言而去莫知其所終又按靈寶度人經云元始祖刼化生諸天開明三景是爲天根蓋元始以一炁化生道君道君化生老君老君者卽老子也而葛稚川亦云老子無世不出數文易姓名非一聃而巳老子出關圖見圖老子變現之圖【太古時】【三皇時】【五帝時】【三代時】【列國時】【�時】﹝伏羲時﹞﹝顓帝時﹞﹝禹王時﹞﹝越國﹞﹝髙祖時﹞萬法大師郁華子傳豫子季胥子眞行子範蠡黃石公田野子赤精子﹝湯王時﹞元中法師﹝神農時﹞錫則子九靈老子﹝帝文告時﹞錫壽子﹝斉國﹞錄圖子﹝文王時﹞鴟夷子古有先生大成子爲守藏史﹝黃帝時﹞﹝堯帝時﹞號支邑先生力默子務成子﹝武王時﹞﹝吳國﹞﹝文帝時﹞金闕帝君﹝舜帝時﹞柱下史陶朱公河上公廣成子尹壽子號郭史子以上凡歷�代更易姓名変現不一其實只是一老子也

天師世系【列仙傳】張道陵漢畱侯子房之後沛丰邑裏中人本太斈生舉賢良方正直言極諫科晚乃嘆曰此無益年命遂斈長生之道得黃帝九鼎丹法入蜀鶴鳴山精思煉志著道書二十四篇三年丹成謂弟子王長曰神丹服之當必衝天吾更須爲國爲民興利除害卽臣事三境則吾無愧焉時和帝聞其有道徵爲太傳封冀縣侯不就

第一代祖師【道陵】漢永壽元年九月九日夫人雍氏同升天長女【文姬】適陳郡袁氏家豪好道久之白日抱五兒升天次女【文光】爲陵王妃以封犯眞人諱不食數月白日升天第三女【賢】爲燕王妃恬性好道樂眞人之法後白日升天第四女【芝】適魏公第二子常不樂其夫後白日乘龍升天

第二代嗣師【衡】字靈眞一云字子平眞人長子也少慱斈刻志隱居不仕有大名時漢帝聞其有道徵爲黃門侍郎不就光和一年正月廿三日與妻盧氏於陽平山白日飛升

第三代系師【魯】字公期嗣師長子也魏王遣使封閬中侯不受後修煉功滿白日乘龍飛升有弟子二人一曰衛歷招義將軍於嘉陵白日飛升一曰隗歷南郡將軍白日飛升

第四代

【滋】系師長子也辟丞相掾紿事黃門侍郎漢中太守封昌亭侯有弟四人曰永曆奉車都尉議郎封樓亭侯曰盛歷奉車都尉散騎侍郎封都亭侯始居龍虎山曰溢歷牙門將軍駙馬都尉討寇將軍南鄭太守封閬中侯曰巨歷侍禦史安南正參義陽太守後皆得道相継尸解

第五代

【昭成】盛歷長子也年一百十九歲卒屍溫如生葬後居人見一鶴穿墓而出彩雲承之開視惟冠履在焉

第六代

【椒】昭成長子也年百餘歲告別其徒逌然而化

第七代

【仲回】椒之長子也能辟穀後入蜀山不知所終

第八代

【迥】字彥超仲回之長子也年至九十疾而化

第九代

【符】字徳信迥之長子也壽至九十有二歲而卒

第十代

其家開視惟故衣存焉【子祥】符之長子仕歷尉曹乃棄官退隱壽一百二歲卒文棺甚輕葬後墓忽有

十一代【通】子祥長子年九十七而化數月入棺屍不壞

十二代【仲常】通之長子能分形変化年九十有八而化

十三代【光】仲常長子也與次子梧棄家入山一百二歲而化

十四代【慈正】光之長子年百餘而化其夕眾聞空中有樂

十五代【髙】慈正之長子能飲酒至石不醉年九十有一而化

十六代【應韶】髙之長子能百日不食年九十有九端坐而化

十七代【順】字仲字應韶長子也仕爲本郡貴溪尉後棄官並妻子入山結茅以居年八十七童顏皓齒瞑然不疾而化

十八代【士元】字仲良順之長子屢徵不起年九十有一而化

十九代【修】字士眞士元之長子年八十有五而化先化二年手營塋槨至日戒妻子勿哭乃沐浴更衣而入端坐瞑化

二十代【諶】修之長子晚年好道辟穀年百餘一日假醉而化

廿一代【秉一】字溫甫諶之長子少年斈道能洞窺墻壁外事年九十二忽日語妻曰吾死後地震則斂而葬之言訖乃正坐端簡而化後七日果如遺付文斂之際體溫如生

廿二代【善】字符長秉一長子也年至八十有七化於其家

廿三代【季文】字仲歸善長子也年至八十有七化於其家

廿四代

【正隨】字寶神季文長子封眞靜先生年八十七而化

廿五代【乾曜】正隨之長子也仁宗聞其有道天聖間召赴闕賜澄素先生授次子見素將作監主簿見素𨿽仕而志猶慕道歷衛尉寺丞休官隱居鄱陽東湖至今子孫家焉

廿六代【嗣宗】乾曜長子封虛白先生化年八十一貌如童孩

廿七代【象中】嗣宗長子也七歲賜紫襲教年六十有五而化

廿八代

【惇復】象中長子也年五十三而化追封葆光先生

廿九代

【景端】乃廿四代之後化年三十二追封葆眞先生

三十代

【継先】乃廿六代之後宣教郎知臨川縣仁第二子也九歲氶襲祖教徽宗崇寧中召平解池之崇凡四招赴闕賜號虛靜先生視秩中散大夫後淵聖継位再召詣闕至泗州解化年三十六後人多於羅浮西蜀間時或見之

卅一代【時修】字朝英亦廿六代之後純資厚徳素表於眾虛靜衝遂推襲祖教年六十一解化於龍虎山之故居

卅二代

【守眞】朝英長子也髙宗紹興中賜號正應先生乾道六年十月十三日詔赴得壽宮館於飬魚莊越三日引見賜坐咨訪道法甚欵十九日孝宗召見賜坐錫斎退就館寵賚薦至逾月髙宗命就醮站臺祈禱有異應越明年髙宗復召詣宮錫金鋟諸品上籙命就延祥觀傳度訖詔以板歸山及賜象簡景靈劍手書陰符經以之歸後常云得兄虛靜先生書有蜀川之約忽一日無疾而羽化

卅三代【景淵】守眞長子也本名伯璟乾道中侍守眞赴得壽~p9宮召髙宗禦筆更賜今名継見南內宣演道法甚蒙嘉納越月孝宗並錫象簡以歸後襲祖教初皇子魏王鎭明州以玉壇召師情契孚合忽日薦遣人邀迓師謂其徒曰人間之寵𨿽至吾身自有仙期不可爽也隱幾羽化

卅三代同【慶先】守眞之子也羽化於龍虎山之故居

卅四代【天麟】慶先之子也嘉定初召赴闕賜號仁靜先生

卅五代

【可大】天麟之子也勑賜號觀妙先生

卅六代【宗淮】可大之子也至元十五年召赴大都宣揚道教宣賜演道靈應沖和眞人

卅七代【與棣】宗演之子也至元辛卯冬氶襲尋蒙宣命授體玄弘道廣教眞人羽觧於大都萬壽崇直宮

卅八代【與林】宗演之子也元貞元年塩官州潮水泛溢奉詔平潮継而有異物死幹水上具龜首尾而足

聖眞降會【道藏經】天尊告眞武曰凡遇甲子庚申每月三七日宜下人間受人醮祭察人善惡修斈功過年命長短可依吾教供養轉經眾眞來降魔精自伏過去超生見存獲福由此觀之則神祗降會信各有定日斷不誣矣

三元齋日正月十五日【上元九無灬天官主錄百司上詣天闕進呈世人罪福之日大宜崇福謝過】七月十五日【中元七無灬地官主錄百司上詣大闕進呈世人罪福之日大宜崇福謝過】十月十五日【下元五無灬水官主錄百司上詣天闕進呈世人罪福之日大宜崇福謝過】

五臘斎日正月二日爲天臘五帝校定生人神無灬時限可禱祈福祿五月五日爲地臘五帝校定生人官爵否泰可懺悔罪尢七月七日道徳臘五帝校定生人骨髓枯盛可升達玄祖十月二日民歲臘五帝校定生人疾病輕重可請益壽命臘月臘日王侯臘五帝校定生人處所分野可禳謝災禍

小攢斎日甲子日太一中臺大使者下降太一簡閱神祇宜設斎醮庚申日太玄上宮制民三尸言世人之罪過宜回心向道本命日祈年之辰計人功行宜修斎念善

正月聖降初一日【天巾節會之辰元始天尊登九玄傳太極金書於天帝君曰太上老君降現之辰昊天玉皇上帝統天神地祇朝三淸玉帝日東方七宿星君下降徐來勒眞人於會稽上虞山傳經於葛玄眞人日正陽鍾離眞人降廬山度呂眞人成仙日】○初二日【天曹掠剩降日】○初三日【天慶節北斗翊聖下降太白星降現日】○初四日【開基節玉晨大道君登玉霄琳房四聘天下日】○初五日【鄧伯玉王仲甫眞人同飛升日】○初六日【顯慶大王生日定光佛生日】○初七日【眞武下降四斗帝君下降精行甘眞人飛升日】○初八日【南斗下降日】○初九日【東平下降太素三元君朝眞日】○初十日【長生保身天尊下降五通侯王生日】○十一日【消災觧厄天尊降日】○十三日【三元集聖日】○十四日【三官下界日】○十五日【天官賜福之辰混元上徳皇帝降現西斗帝君下降日天地水三官朝天趐聖保徳眞君下降佑聖司命眞君生日正一靜應眞君誕日金精張靈源眞人飛升日張元精眞人升仙上元十天靈官神仙兵馬鞅數眾與上聖髙眞妙行眞人同降人間考定罪福日】○十六日【天曹掠剩下降日】十八日【三元內奏之辰】○十九日【北陰聖母下降五瘟神行病日威済公降生日】○二十日【南斗星君下降日】○廿一日【天猷副元帥下降日】○廿二日【嗣天師張眞人飛升日三尸神奏罪福日】○廿五日【天蓬下降北斗出遊日】○廿六日【北斗出遊翊聖下降日】○廿七日【北極降北斗降】○廿九日【北陰下降】

二月聖降初一日【天正節中和節翊聖保徳眞君下降衝應太虛王眞君誠應妙遠郭眞君同飛升日】○初二日【鮑靚眞人於嵩山遇三皇日隆修靜大師升仙日太一救苦天尊下降天曹掠剩下降衛經玉童玉女將太極典禁眞人觀察善功日】○初三日【北極下降北斗下降】○初四日【南斗六司眞君下降日】○初五日【北極天蓬都元帥眞君下降辟支古佛生日】○初六日【東極東華帝君降生日中斗慶生日】○初七日【北斗出遊西斗下降翊聖眞君下降】○初八日【芳春節日太上玉晨大道君登玉霄琳房四眄天下日太素三元君朝眞日眞武下降南斗下降雷神下降天帝遊東井日辟支古佛生日】○初九日【東斗下降北陰下降】○初十日【長生保命護身天尊下降】○十一日【普救三界一切眾生脫離苦難消災觧厄天尊下降】○十二日【尹虔子張石生李方回三眞人同時飛升】○十三日【中元葛眞君誕生日】○十四日【閭丘方遠眞人飛升】○十五日【貞元節三教宗師太上老君混元上徳皇帝誕聖辰西斗下降薛洞玄女仙升仙日孫思邈貞人升仙日金可記眞人升仙日】○十六日【天曹掠剩大夫下降】○十九日【北陰下降】○廿一日【天猷副元帥眞君下降日】○廿三日【謝聖保徳眞君下降北斗出遊】○廿五日【新羅金眞人飛升天蓬大元帥下降】○廿六日【北斗出遊虛靜沖和徐眞人下生日】○廿七日【北極北斗下降】○廿九日【北陰聖母元君下降日】○三十日【大慈大悲大慧眞人降現日】

三月聖降初一日【九壘土皇君上詣波梨答惒天奏陳九地斈道得仙人名於四天之主日張禮正治明期二眞人飛升日】○初二日【玉皇大天尊玄穹髙上帝誕聖日天曹掠剩下降日陸修靜天師生日】○初三日【蕩邪之日北方鎭天眞武靈應眞君生日太乙救苦天尊下降北極北斗翊聖下降葛仙翁上升日沖虛王眞人皂莢樹上飛升日林巳州王眞人上升日雷神下降日】○初五日【南斗天蓬元帥下降】○初六日【玄洲上卿蘇仙君升仙日天帝遊東井日】○初七日【西斗帝君下降太素三元君朝眞日】○初八日【元始天尊降元陽上宮集會大羅大梵天帝演說靈寶要法度三界五道一切蒼生蠢動含靈日】○初九日【眞武東斗北陰下降蓬萊都水使者陶隱居升仙日】○初十日【長生保命護身天尊下降】○十一日【消災觧厄天尊下降】○十五日【元始天尊遊玉京元陽上觀集會三界神仙眞聖說法西斗下降日】○十六日【天曹掠剩下降】○十七日【正懿陳眞人嚴通遠眞人同升仙日】○十八日【太上老君降太淸宮先天元后降現太淸宮通化郡雲龍巖日后土皇地祇生日盧茂欽眞人同從人執樂同上升日】○十九日【南斗翊聖北陰下降】○二十日【皮場天王生日】○廿一日【天猷下降】○廿三日【勑封靈惠助順顯衛英烈妃生日】○廿五日【天蓬下降】○廿六日【翊聖北斗出遊日杜昺眞人升仙日】○廿七日【北極下降北斗下降】○廿八日【太一月孛星君降現日東嶽天斉仁聖帝生日】○廿九日【北陰下降日】

四月聖降初一日【天祺節天花亂墜天書再降四中功徳合聖祖降現日南方七宿星下降日】○初二日【太一虛眞君降�天曹掠剩下降日】○初三日【北極北斗翊聖下降】○初四日【眞武下降太一救苦天尊下降天帝遊東井日】○初五日【天蓬下降】○初六日【太素三元君朝眞雷神下降日】○初七日【南斗北斗西斗帝君下降宜春謝眞人升仙日】○初八日【啟夏之日太上玉晨太道君登玉霄琳房四眄天下日太上老君西入流沙化胡之日三天無上尊尹眞人誕生日葛孝先眞人誕生日尹靈鑑眞人升仙日釋迦牟尼佛誕生日木文天尊顯現於蜀州新興尼寺日】○初九日【東斗北陰下降】○初十日【北斗出遊長生保命護身天尊下降】○十一日【大慈大悲普救三界一切眾生脫離苦難消災觧厄天尊下降南斗下降】○十二日【玄中大法師升仙日】○十三日【三皇帝君下降】○十四日【紫極洞天純陽靈寶呂眞人誕生日】○十五日【東華洞天正陽鍾離眞人生日西斗下降張法樂眞人升仙日】○十六日【劉安中眞人飛升天曹掠剩下降日】○十七日【翊聖眞君下降北斗出遊】○十八日【紫徵北極大帝生日】○十九日【鄭景世張東華眞人同上升日北陰下降日】○廿一日【天猷下降】○廿二日【北斗出遊】○廿五日【天蓬下降】○廿六日【翊聖下降】○廿七日【北極北斗下降】○廿八日【太上老君集會三界十極羣仙之日】○廿九日【北陰聖母下降之日】

五月聖降初一日【太上老君傳三天正法付漢代張天師日王仲節眞人飛升日大帝遊東井日雷神下降日】○初二日【天曹掠剩下降】○初三日【北極北斗下降】○初四日【至聖文宣王誕生日】○初五日【續命之辰太一救苦天尊天蓬翊聖眞武下降北斗出遊�火大神生日葉道元天師降婆羅門妖�教龍厄難日】○初六日【柰何靈泒侯降生日】○初七日【西斗下降之日】○初九日【太上玉晨大道君登玉霄琳房四眄天下日東斗北陰下降日】○初十日【長生保命護身天尊下降】○十一日【大慈大悲普救三界一切眾生脫離苦難消災觧厄天尊下降】○十二日【寧貺節天眞上聖示現之辰炳靈公誕生之日】○十三日【翊聖保徳眞君下降北斗出遊巨國珍眞人升仙日顯烈武安王生日】○十四日【南斗眞君下降】○十五日【太上老君降現鶴鳴山日南極老人星下降西斗下降藥王韋眞人上升日忠佑威武大王降生日】○十六日【三元采訪五陰官下界天曹掠剩下降日】○十七日【天地二气交造化萬物日】○十八日【毗陵郡道士楊文廣眞人踏白石上升日】○十九日【北斗下降】○二十日【翊聖下降北斗出遊】○廿一日【天猷下降】○廿二日【中明王降生日】○廿五日【太平眞君升仙天蓬元帥下降】○廿七日【北極下降北斗下降天地二气相離分日】○廿八日【天休節日上元星官下降】○廿九日【南斗下降北陰聖母元君下降】○三十日【山四皓神仙降現之日】

六月聖降初一日【淸靈眞人降日】○初二日【天曹掠剩降日】○初三日【北極北斗降日】○初四日【翊聖南斗下降北斗出遊】○初五日【天蓬下降】○初六日【天貺節聖祖降現天書再降泰山日眞武下降崇寧眞君生日掌府護國顯應公誕生日】○初七日【西斗下降】○初八日【翊聖下降北斗出遊】○初九日【東斗南斗北陰雷神下降】○初十日【長生保命天尊降日】十一日【消災觧厄天尊降日】○十三日【上元太一眞君降日】○十四日【下元太一眞君降於長文眞人升仙之日】○十五日【西斗下降衝素眞人飛升】○十六日【南斗下降潘子眞眞人升仙日】○十七日【趙廣信眞人上升日】○十九日【北陰下降】○廿一日【天猷下降】○廿二日【張元化眞人上升日】○廿四日【南斗下降昭惠顯靈王生日】○廿五日【天蓬下降】○廿六日【觀丘淸原眞人生日】○廿七日【北斗下降】○廿八日【十方救苦天尊降現】○廿九日【桐柏眞人九華眞妃同降現日北陰下降日】

七月聖降初一日【先天節太上老君上登太極朝元始日聖祖天尊大帝誕日西方七宿星君降日】○初二日【天曹掠剩降日】○初三日【北極北斗降日】○初四日【北斗出遊】○初五日【天蓬下降】○初七日【王子喬眞人乘白鶴飛升南斗西斗眞武下降太平眞君寇天部生日西王母降現九天應元保運眞君降現麻姑大仙降現王方平眞人降現浮丘超應眞君上升日】○初九日【東斗北陰降日】○初十日【長生保命天尊降日】○十一日【消災觧厄天尊下降】○十三日【王靈與眞人升仙日】○十五日【中元地官下降天眞朝元日�洞女女仙眞人上升丁令威眞人救母罪苦日目連菩薩作盂蘭盆會日】○十六日【張元崇仙官升仙天曹掠剩下降日】○十八日【韋元眞人升仙日太眞西王母誕聖日】○十九日【此平定眞人升仙天猷下降日】○廿二日【陳希夷眞人升仙日】○廿三日【虞翁生眞人上升日】○廿四日【翊聖下降北斗出遊】○廿五日【天蓬下降通天護國嘉應侯誕生日】○廿七日【天帝遊東井北極北斗降】○廿八日【西洛劉眞人升仙日】○廿九日【天皇眞人受軒轅皇帝六壬式六甲三元遁甲造式祕經日北陰下降】○三十日【至聖文宣王遇太上老君受三乘妙道日士府太歲尊神遊士司檢察人間禍福善惡之日】

八月聖降初一日【涿邪之日尹大和眞人升仙日】○初二日【太素三元君朝眞天曹掠剩降】○初三日【北極北斗翊聖降日】○初五日【雷神下降天帝下降朱孺子眞人上升廣佑王生日】○初七日【西斗下降】○初八日【南斗下降眞宗皇帝夢眞武降現日太乙救苦天尊下降日】○初九日【元成節靑華帝君誕日東斗北陰下降日】○初十日【長生保內天尊下降】○十一日【消災解厄天尊翊聖下降北斗出遊】○十二日【南豊石仙巖衝寂觀冷眞人�開樟木升仙得道日】○十三日【眞武下降太極左仙公衝應眞人升仙日】○十五日【太極玉皇太姥武夷顯道眞君降現日葉道元天師同唐明皇遊月宮日軒轅黃帝騎火上升日神功妙済許眞君同四十二口援宅飛升日神惠曾眞人上升日坤道黃眞人上升日和靜旴眞人上升日洪施時眞人上升日正時陳眞人上升日桓眞人應感謝眞人上升日武夷山魏王同女仙三十三眞人同上升日張諶眞人四十二口援宅上升日】○十六日【天曹掠剩下降】○十七日【太白星君南斗下降】○十八日【四海龍王會東方日】○十九日【北斗出遊翊聖下降田仕文眞人及印天師升仙日】○廿一日【天猷下降】○廿二日【方丈臺昭靈李眞人降日南斗降日】○廿四日【潛惠彭眞人文宅二十六人飛升日】○廿五日【天蓬元帥下降】○廿六日【南極老人壽星現眞宗皇帝朝六祥瑞日】○廿七日【北極北斗翊聖下降日】○廿八日【四天奏事日天河帰元日】○廿九日【北陰下降日】

九月聖降初一日【太上道君於玉天瓊房金闕上宮東華靑宮�集靈�日南斗下降太素三元君朝眞日】○初二日【後聖李仙君西河遇元始天尊受天書日天曹掠剩下降】○初三日【九星玉皇君上詣波梨答惒天奏陳九地斈道得仙人名於四天之主日北極北斗翊聖下降五瘟使者生日五瘟會於廣山日】○初四日【雷神下降】○初五日【天蓬下降】○初七日【西斗下降】○初九日【延壽之日太上玉晨大道君登玉霄琳房四眄天下日東斗眞武北陰下降靑華帝君降現三天扶教輔元大法師正一靜應眞君漢朝第一代天師並左侍王眞人右侍趙眞人同時上升日徐左卿眞人升仙日徐經下童玉女將太極典禁眞人降察善功日太乙救苦天尊下降蒿裏��生日】○初十日【大慈大悲長生保命護身天尊下降日】○十一日【大慈大悲普救三界一切眾生脫離苦難消災觧厄天尊下降日】○十五日【西斗下降】○十六日【天曹諸司傳錄生死名姓日天曹掠剩下降日】○十七日【天曹增福相公生日】○十八【翊聖北斗下降】○十九日【日月宮陰陽宮臺會之辰諸天星曜上朝元始分地分各昭宮位之辰北斗天帝下降人間計弄人生命錄善惡事北陰聖母下降】○二十日【天帝遊東井日】○廿一日【天猷下降】○廿五日【南斗天蓬下降】○廿七日【淸源眞人生辰北極北斗下降】○廿九日【北陰聖母下降】○三十日【十方大道三世天尊降現之辰】

十月聖降初一日【成物之日東皇大帝生辰王長眞人降現北方七宿星君下降馬元約天師上升日】○初二日【雷神下降天曹掠剩下降上元周眞君生辰張虛靜天師生辰】○初三日【北極北斗下降四海九江水府諸龍王聚奏水同】○初四日【霞卿眞人桂卿眞人湛然眞人妙然眞人蓬萊眞人水淸眞人人嬌眞人人用眞人眄眄眞人瓊君眞人人情眞人降現之辰】○初五日【天蓬下降】○初六日【天曹諸司五嶽五帝性生藉日】○初七日【西斗下降】○初九日【東斗北陰下降】○初十日【太乙救苦天尊翊聖下降北斗出遊長生保命天尊下降神霄玉淸王誕慶吉日】○十一日【王道長眞人降現消災觧厄天尊下降日】○十三日【南斗下降】○十四日【馬練師乘靑�升仙之日】○十五日【下元水官下降人間檢察善惡事下元九江水帝十二河源溪谷大神與暘谷神�水府靈官同下人間校定罪福日衡嶽何眞人升仙日神烈昊眞君同弟子四人飛升日普慧種離眞人飛升日西斗下降日】○十六日【天曹掠剩下降】○十八日【三天奏錄之辰大帝遊東井日】○十九日【日宮太陽帝君誕慶日北陰下降日】○廿一日【天猷眞武下降】○廿四日【降聖節聖祖保生天尊降現日】○廿五日【天符節南極長生大帝降現日天蓬下降日】○廿六日【南斗翊聖下降北斗出遊】○廿七日【紫微北極大帝下降北斗降日】○廿九日【北陰下降日】

十一月聖降初一日【王洪範眞人升仙日北斗出遊日葛仙翁受太上三天金柬策書之日】初二日【天曹掠剩眞君下降】○初三日【太上玉晨大道君登玉霄琳房四眄天下日北極南斗北斗同下降之日】○初五日【天應節郊祀神仙降恪天蓬下降日】○初七日【西斗眞武下降】○初八日【主洪臨眞人升仙日】○初九日【東斗南斗北陰下降北斗出遊】○初十日【勇�華仙人降現長生保命護身天尊下降日】○十一日【大慈大悲普救三界一切眾生消災觧厄天尊太乙救苦天尊下降太素三元君�眞日】○十二日【女仙謝自然眞人上升日】○十三日【海空智藏天尊降現日】○十四日【五帝下降】○十五日【啟福之辰天帝遊東井西斗下降日】○十六日【天曹掠剩下降】○十七日【北斗出遊天曹掠剩下降照管人間善惡之日阿陀如來誕生日】○十八日【三天大法師收降蜀川三十四洞鬼帥之日】○十九日【翊聖北陰下降】○廿一日【天猷下降】○廿三日【雷神下降南斗六司星君奏錄生籍之日】○廿四日【南斗下降】○廿五日【北斗出遊天蓬翊聖下降】○廿六日【髙眞妙果天尊降現】○廿七日【北極北斗下降謝靈運將軍降生之日】○廿八日【勇悟施眞人上升日】○廿九日【北陰下降】

十二月聖降初一日【八仙聚會蓬萊之日】○初二日【東鄕司命茅君同緫眞玉君太極眞人東海靑帝君降現會合在勾曲山看洞室日天曹掠剩眞君下降日】○初三日【北極北斗下降】○初四日【九壘玉皇君上請波梨答惒天奏陳九地斈道得仙人名於四天之主日】○初五日【天蓬下降】○初七日【西斗下降】○初九日【東斗翊聖北陰下降】○初十日【大慈大悲普救三界一切眾生脫離苦難消災觧厄天尊下降日】○十二日【百福之辰太上玉皇大道君登玉霄琳房四眄天下日太乙救苦天尊下降日太素三元君朝眞日】○十三日【天帝遊東升日天元太乙朝元日南斗下降日】○十五日【西斗帝君下降日】○十六日【天曹掠剩眞君下降日】○十七日【太微玄精左夫人與太元夫人降勾曲金壇日】○十八日【三教宗師太上老君混元上徳皇帝降現之辰北斗星君下降人間奏錄善惡生死命籍日】○十九日【雷神下降北陰元君下降日】○二十日【翊聖眞君下降北斗出遊】○廿一日【諸天上眞人朝元始三淸之辰天猷副元帥下降之日】○廿二日【太平護國天尊降現之日】○廿三日【五嶽下降人間考校罪福之日】○廿四日【三界集會之辰南斗星君下降日】○廿五日【三淸玉帝同會之辰天蓬元帥下降】○廿六日【五瘟神下降日】○廿七日【北斗北極眞武下降之日】○廿八日【大上者君化胡降伏九十六種外道耶魔日北斗出遊日】○廿九日【三界上眞勝遊之辰】

新編纂圖增類羣書類要事林廣記卷之二

【續集】○道教類【修眞】

道家名數

三淸玉淸【聖境】上淸【眞境】太淸【仙境】

三寶道寶經寶師寶

三官天官【上元賜福】地官【中元赦罪】水官【卜元觧厄】

三師經師籍師度師又三師法師威儀師律師【徳髙思精者謂之練師】

五臘天臘【正月二日】地臘【五月五日】道徳臘【七月七日】民歲臘【十月一日】王侯臘【十二月臘日】

七齋金籙大齋黃籙斎明眞斎三元齋八節斎塗炭斎自然斎

三厭天厭【鴈】地厭【犬】水厭【烏鯉魚】

五辛蔥

韭薤

大蒜小蒜

修眞旨要

飬性啟蒙孫眞人曰𨿽常服藥而不知飬性之術亦難於長生也飬性之道常欲小勞但莫大疲及彊所不能堪耳且流水不腐戶樞不蠹以其運動故也飬性之道莫人行久立久坐久臥久視久聽蓋以久聽傷神久視傷血久臥傷气久坐傷肉久立傷骨久行傷筋故也仍莫彊食莫彊飲莫彊文莫憂思莫大怒莫悲愁莫大懼莫跳踉莫多言莫大笑勿汲汲於所欲勿悁悁於忿恨皆損壽命若不犯則長生

行少除多眞人曰善攝生者常少思少念少欲少事少語少笑少愁少樂少喜少怒少好少惡行此十二少者飬性之都契也多思則神怠多念則志散多欲則志昏多事則形勞多語則气乏多笑則髒傷多愁則心懾多樂則意溢多喜則志錯昏亂多怒則百脈不定多好專迷不理多惡憔悴無歡若此十二多不除則榮衛失度血气妄行喪生之本也惟多少者幾於道矣是知無外緣著初斈道之法也

內視迎气眞人曰外緣旣屏須守五神【肝心脾胃腎】從四正【言行坐立】習黃帝內視法存想思食令見五臟有如垂磬五色了了分明勿輟仍於每旦起面午展兩手於膝上心眼觀气上入泥丸下達湧泉旦旦如此名曰迎气常以鼻引气口吐气微微吐之不得開口蓋欲出气少入气多每食必送气入腹蓋气爲主人也

運心守道眞人曰凡心有所愛不用深愛心有所憎不用深憎並皆損性傷神亦不用深贊亦不用深毀常須運心於物平等如斍偏頗尋攺正之居貧勿謂常貧居富勿謂常富居貧富之中常須守道勿以貧富而攺志易性識達道理似不能言有大功徳勿自矜伐美藥勿去手善言勿離口常以深心至誠恭敬於物則終身爲善人矣

惜命儉身眞人曰有智之士愛惜身命常自思念深生恥愧戒謹身心每修善事至於居不得綺美衣服不得華麗廚膳勿使豊盈常令儉約爲佳然後行作鵝鴨步語作含鍾眠作獅子臥坐則如屍身每日自歌曰美食須熟嚼生肉不麄吞問我居止大宅揔林村胎息守五臟气至骨神仙又歌云日食三毒不嚼而自消錦繡爲五臟身著糞掃袍

謹言息气眞人曰修心旣平又須愼言語凡言語讀誦常想在气海中每日入後勿言語寧待平旦旦起亦欲專善事不欲先計較取財又食不得語語而食者患胸背痛寢不得言笑蓋五臟如鍾磬不懸不可發行不得語欲語則住行行語令人失气冬至日止可語不可言自說曰言答人曰語有人來問不可不答自不可發言也仍勿觸�開口大語爲佳恐冷气入腹也

飬性飬智修飬記飬神先飬气飬气先飬精飬精先飬性飬性先飬智

節食省酒眞人曰善飬性者先饑而食食不過飽飽則傷神饑則傷胃先渴而飲飲不過多多則損气渴則傷血咸則傷筋酸則傷骨故每斈淡食食當熟嚼須使脂入腹勿使酒入腸人之當食須去煩惱暴怒爲煩侵觸爲惱如食五味不得暴嗔多令人神驚夜夢飛揚每食不用重肉能生百病常須少食肉多食飯並少葅菜勿食生菜也

旬沐五浴西山記曰沐用旬浴用五夫五則五气流傳浴之榮衛通暢旬則數滿復還眞气在腦沐之則耳目聰明若頻頻浴者血凝而气散𨿽肌體光澤而气自損故有癰疽之疾者气不勝血神不勝形也若頻頻沐者气壅於腦滯於中令人體重形疲久而經絡不能通暢故古人以陽飬陽陽不耗散以陰煉陽陽必損弱

防患補益洞神眞經曰飬生以不損爲延命之術不損以有補爲衛生之經居安慮危防未萌也不以小惡爲害而不去不以小善爲益而不爲起臥有四時之早晚行止有至和之常制謂和筋脈有偃仰之方飬正除邪有吐納之術流行榮衛有補瀉之法節宣勞逸有予奪之要忍怒以全陰气抑喜以飬陽气以淸虛去其狂慮以安閒飬其眞性淡然欲了然爲乎寂寞之境自得希夷之趣𨿽少年致損气弱體枯及晚景得悟防患補益气自有餘气旣有餘則神足矣自然長生久視也

避忌之要庚申論曰古人多盡天數今人不終天年何則以其罔知避愼肆情恣欲酣酒淫色暗犯天地禁忌陰司減其齡能及百歲者幾何人哉夫道家立言垂訓必欲人共帰於長生之域豈區區特爲是說取誣於後世耶端欲使人知有避愼動靜適宜有永斯壽而後巳保命訣之所載以常歲五月五日六日七日十五日十六日十七日二十五二十六二十七爲九毒日犯之者遠不過三年今人以是月而齋戒者信有爲也又云庚申甲子元辰及九毒日犯之者各減二年之壽朔日減一紀望日減十年三元日減五年二立二分二至二社各減四年三伏與晦日各減一年以上日辰以所爲犯之者尙或乃況復以其日呼迎會聚而講婚姻之禮乎是決不可用之日也及夫日辰如遇天火狼籍天罡河魁長短星九醜招搖陰陽錯絕孤陰孤陽往亡歸忌孤神寡宿五離白虎月建月破亥日及外有所謂土鬼暗金伏斷等日皆日之至凶者又豈可不並與重避而加愼之

飬壽之道西山記曰𨿽知飬生之理不悟修行之法則生亦不長𨿽知修煉之方不知飬壽之道則修亦驗故飬壽者每以禁忌而防其禍行不多言恐神散而損气睡不張口恐气泄而損神臨危登峻則云鬼飛翫殺看鬭則气結弔死問病則喜神自散臥濕當風則眞气自弱古庿凶祠不可入入則神驚狂禽異獸不可戱戱則神恐對三光濡溺則折人年壽負四重深恩則減人大數飲宴於聖像之側云鬼魄不安坐臥於冢墓之間精神自散枯木大樹之下不可息防陰气觸人陽神深水大澤之中不可度恐寒气逼人眞气異眾花卉莫折防招妖怪入室非時果實勿食防帶邪气入腹妄言綺語非患難不可頻說說之減人正壽肥甘醇酒非會合不可頻飲飲之除人本祿負徳忘恩必招禍應輕財毀物自福生大山勿深入入之則凶美物勿酷愛愛之不吉損人傷物以冤報冤嫉賢妬能以怨報怨虛傳妄愛慢友輕師此類若有觸犯𨿽得正訣大道未成先除其壽其飬壽者以法修其內以理驗其外內修則閉精飬气安云鬼淸神形神俱妙與天地斉年驗外則捄貧濟苦慈物利人孝於家忠於國順於上憫於下害不就利忙不求閒凡以方便爲心勿以人我介意方可奉道當遇至人自得眞法必速圓成𨿽云修飬所致是亦陰徳之報應也

孫眞人忱上記侵晨一椀粥晚飯莫教足撞動景陽鐘扣齒三十六大寒與大熱且莫貪色欲醉飽莫行房五臟皆翻覆火艾謾燒身爭如獨自宿坐臥莫當風頻於暖處浴食飽行百步常以手磨腹莫食鱗魚諸般禽獸肉自死禽與獸食之多命促土木爲形像求之有恩福父精母生肉那忍分南北惜命惜身人六白光如玉

呂眞人安樂法昂頭仰托順三焦左肝右肺如射鵰東脾艸托兼西胃五勞回顧七傷調鱣魚擺尾通心气兩手搬腳定於腰大小朝天安五臟漱津咽納指雙挑

修煉要訣﹝黃庭序曰﹞夫天主陽食人以五气地主陰食人以五味相感結爲五藏之气散入四肢十二部三百六十關節引爲筋脈津液血髓蘊成六腑三焦十二經通爲九竅故五臟者爲人形之主一藏損則百病生五藏損則形若能依圖修飬然後堅彊內受腥腐諸毒不能侵外遭疾病諸气不能損聰明純粹卻老延年日月精光來附我身四時六气來合我體把握陰陽呼吸精神不假金丹玉粒自然五藏之气結五云而入天中千変萬化馭飛輪而適意不悟者勞苦外求實非知生之道也大中戊辰太白山見素女子胡愔撰

臟腑神名﹝心神丹元﹞【心爲藏腑之元棲神之宅故曰守靈】﹝肺神皓華﹞【肺爲心之華蓋其質輕虛故曰虛成】﹝肝神龍煙﹞【肝東方靑龍之色主於目故曰含明】﹝腎神玄冥﹞【腎屬水故曰玄冥精於予故曰育嬰】﹝脾神常在﹞【脾中央曰常在脾磨食消故曰云鬼停】﹝膽神龍曜﹞【膽色靑光曰龍躍主勇得故曰威�】心肝肺腎脾爲五藏胃大腸小腸膀胱三焦膽爲六腑所言腑者猶府邑之府取受物之義故曰腑也藏者各是一質而共藏於身故爲藏也言三焦者多未的其眞蓋心肝肺三藏之上系管之中爲三焦中黃經云肺首三焦是也

修飬心法常以四五月弦朔淸旦面南端坐叩金梁九漱玄泉三靜思注想吸離宮赤色气入口三吞之閉气三十息以呼之塡其虛府則神乎體安眾妖莫害蓋神之至靈也夫﹝心﹞者離之气火之精其色赤如垂蓮其神形如朱雀其神化爲玉女長八寸錦衣持玉英出入於心府其神燥而準也夫心合於小腸主其血脈上主於舌故人之心風者則舌縮不能言血壅者心驚也舌不知味者心虛也多忘者心神離也重語者心神亂也多悲者心傷也好食苦味者心不足也面色靑黑者心冰也容色好者心疾也夫心主徵心中有疾當用呵呵者心之气其气禮呵能靜其心而和其神所以人昏亂者則多呵此其義也

修飬肺法常以七八九月朔望旭旦西面坐鳴天鼓七飲玉漿二然後瞑目正心吸兗宮白气入口七吞之閉气七十息則重神彊體百邪莫向延年益壽蓋補瀉气之所致也夫﹝肺﹞者兌之气金之精其色白其象如懸磬其神如白獸其魄化爲玉童長七寸素衣持兵仗往來於肺府也一云有七童子十四玉女守之其神多怒人之怒者蓋發於肺藏也夫肺合於大腸上主鼻故人之肺風則鼻塞人之容色枯者肺幹也鼻癢者肺有虫也多怖者肺中白鬼離於外也不耐寒者肺勞也多者肺盛也好食辛味者肺气不足也腸鳴者肺壅也顏色鮮白者肺病也且人之有怒塡塞胸臆者則長呬而泄之蓋不呬必致傷敗嗽

修飬肝法常以正月二月三月朔旦東面平坐叩齒三通附气九十息吸震宮靑气入口九吞之以補虛損享靑龍之鳧致二童之饌則樂多憂少此飬精之妙也夫﹝肝﹞者震之气木之精其色靑象如蜂房神形如蒼龍其神化爲二玉童一靑衣各長八寸手持玉漿常出入於肝藏其神好仁人仁惠蓋發於肝也其肝連於肺上主於目又主筋故人之肝虧則筋急皮枯者肝熱也肌肉斑黯者肝風也色靑者肝盛也好食酸者肝不足也發枯者肝虛也手足多汗者肝疾也肺邪入肝則多笑夫肝主筋肝有疾當用噓噓者肝之气其气仁能除毀痛皆自然之驗也故飬肝貴乎噓此至理通玄之道也

修飬脾法常以六月朔旦及四季之末旭旦正坐禁鼓五息鳴天鼓十二通吸坤宮黃气入口十二咽以補呼之損斂玉液之醴以致神風之味使補脾以佐神也夫﹝脾﹞者坤之气土之精其色黃其象如覆盆其神形如鳳脾主意化爲一玉女長七寸循環於脾藏其神疾妬人妬者蓋起於脾婦人妬者乘陰也其脾連於胃上主於口消穀府如磨轉也化其生而入於熟食不消者脾不轉也食堅物者脾磨不盡化則爲食患也人之不欲食者蓋脾中有不化之食人多惑者脾不安也多食者脾虛也食不下者脾寒也無顏色者脾傷也好食甘物者脾不足也肺邪入脾則疾常用呼呼者信脾之气也

修飬腎法常以冬季三月西北面平坐鳴金梁七飲玉泉三訖吸玄宮黑色气入口五吞之以補吹之損味白鹿之飼設玉童之饌禆益賢气神和體安羣妖莫害夫﹝腎﹞者坎之气水之精其色黑其象如懸石其神如白鹿兩頭主智化爲玉童長一尺在於腎藏其神和也其腎合乎骨上主於齒齒痛者腎傷也又主於耳人之不聞者腎虧也骨疼腎虛也齒骨肖者腎風也耳痛者腎气壅也多呵欠者腎邪也腰不伸者腎水也色黃黑者腎衰也容色紫光腎疾也骨鳴者腎羸也肺邪入腎多伸夫腎主羽故腎之病當用吹也腎之气也其气智能抽腎之疾故人有積气沖臆者則彊吹之故腎气沈滯吹則微通也

修飬膽法常以冬月端居靜思北吸玄宮黑气三吞之以益膽之精以食龜蛇之味飲玉童之漿則神衝體和眾邪不可得而干犯矣夫﹝膽﹞者金之精水之气其色靑其象如懸瓠其神形似龜蛇化爲玉童長一尺執戟在手出入於膽藏間其神多勇其膽合於膀胱上主於毛髮故人之發枯者膽竭也幹者膽虧也發燥者膽有風也毛焦者膽熱也目光有淚者膽熱也顏色靑光白者膽疾也膽生於金金主武故多勇宜抑之膽者水也主於陽陰從陽出故淚從目出也

運气妙訣﹝素問五運行天論曰﹞丹天之气經於牛女戊分黃天之气經於心尾已分蒼天之气經於危室柳鬼素天之气經於亢氐昴畢玄天之气經於張翊婁胃所謂戊己分者奎壁角軫天地之門戶也﹝遁甲經云﹞六戊爲天門六己爲地屍晨暮占以西北東南義取諸此雨爲土用濕气生之故此占焉六十年指掌訣見圖

五運六气經天之圖見圖

巳亥年六气之圖見圖

子午年六气之圖見圖

丑未年六气之圖見圖

寅申年六气之圖見圖

卯酉年六气之圖見圖

辰戌年六气之圖見圖

六气論上素問鬼臾區告黃帝曰五運陰陽者天地之道也萬物之綱紀変化之父母生之本始神明之府也故在天爲气在地爲形形气相感而化生萬物矣然陰陽之气各有多少故曰三陰三陽也是故子午之上少陰主之少陰之上君火主之此子午所以爲君火之位也丑未之上太陰主之太陰之上溫气主之此丑未所以爲土之位也寅申之上少陽主之少陽之上相火主之此寅申所以爲相火之位也卯酉之上陽明主之陽明之上燥气主之此卯酉所以爲金之位也辰戌之上太陽主之太陽之上寒气主之此辰戌所以爲水之位也巳亥之上厥陰主之厥陰之上風气主之此巳亥所以爲木之位也黃帝問地理之應六節气位於歧伯歧伯曰顯明之右卯位君火之位也君火之右退行一步相火治之復行一步土气治之復行一步金气治之復行一步水气治之復行一步木气治之復行一步君火治之此正三陰三陽一歲之主气者也故每气各司六十日而有奇以周行度終而復始其位一定而不易然後六气周流於六位之上疊爲司天疊爲在泉疊爲左右間气而五行之气遂行乎地中爲大過爲不及爲平气以至相爲勝復是以其運其政其化其変其災其眚隨之五气之異如鼓之應桴響之應也故曰天气下降气流於地地气上升气騰於天髙下相合升降相因而変化作矣夫如是然後天地之間凡麗於形墮於數者𨿽一根荄之微一蠛蠓之細莫逃乎此所以成変化而行鬼神也

六气論下夫道散而爲陰陽則陰陽之理豈易言哉請以地理之應六節气位言之自斗建卯正【【春分】】至於巳之中【【立夏】】少陰君火之主气也天度至此暄淑盛行蓋君火之分不司炎暑君之徳也爰自辟戶而出方將分命餘气主治四時之位以委任於相火而巳無爲也故居此焉自斗建巳正未正【【大暑】】至於酉之中【【白露】】太陰濕土之主气也天度至此雲雨盛行濕蒸乃作以太陰用事故也自斗建酉正【【秋分】】至於亥之中【【立冬】】陽明燥金之主气也天度至此萬物乃燥以陽明用事故也自斗建亥正【【小雪】】至於丑之中【【小寒】】太陽寒水之主气也天度至此寒气盛行豈非寒水用事而致然耶自斗建丑正【【大寒】】至於卯之中【【京�】】厥陰溫木之主气也天度至此風气乃行豈非溫木用事而致然耶所謂每气各司六十日有奇以周天度終而復始其位一定而不易者如此而巳非特然也如二火在泉則寒毒不生陽明在泉則濕毒不生太陽在泉則熱毒不生厥陰在泉則淸毒不生太陰在泉則燥毒不生誠以气之所司有以制之而然也至如土欎之發巖谷驚震擊石飛空洪水乃泛川流漫衍由牧土駒火欎之發山澤燔燎材木流津廣廈騰煙土浮霜鹵止水乃減蔓艸焦黃金欎之發天絜地明艸木蒼幹木欎之發大風乃至飛屋折木水欎之發大寒乃至川澤嚴凝其弗之應必有先兆誠以气之勝復而致然也夫以气之所司與夫勝復所致其應驗如此

君火相火論素問論曰寒暖燥濕風火天之陰陽也木火土金水火地之陰陽也土金水木火天地中之陰陽也吁以天地之大其神工妙用猶不能相逃於五行而五行之中獨火之一位分之爲二稱之曰君曰相者何也答曰昭乎哉理明乎哉道夫天气自此而周也紀從此而畢五行各得其宜四時皆葉其序一往一來一寒一暑如環端終而復始而天地之造化陰陽之運動以至於能長且久者皆由其火分二位而巳經曰天以六爲節地以五爲制周天气者六期爲一備終地紀者五歲爲一周君火以名相火以位五六相合而七百二十气爲一紀此君火之名相火之位自此而設分爲六元之气上所以司天下所以司地中所以統歲而君火稱名相火稱位就一歲之中而見之也夫一年有四時而分五行之气以主之則气有多少之不等故火之一位自此而分之爲二也何則春継冬夏継春冬継秋子母相生之理至於秋継夏者反乃相克蓋火於巳午之上継木而王止有君名然不行炎暑以制於金乃使土之正王於長夏以生於金故君火以此而稱名也蓋名者止具帝王之尊號不行炎暑酷烈之政以制伏於金者矣若使君火於巳午之上堅持其火之政令與土爭王於夏則秋能相継於夏者哉自土生金之後一秋之間金气主之一冬之間水气主之一春之間木气主之一夏之間則火與戊巳所共而土常奪其母气正王於長夏以生於金而又有辰戌丑之三位各爲散王之宮則一年之間惟其火之一气偏爲不足此相火之位自此而設相者輔佐之稱位者所居之地蓋上於長夏正王奪其君火之气以生於金故於申上設其相火之一位使之恣行炎暑暴烈之政佐行君火之政令以補全其不足之气故曰相火之位位者申位之上也經言寅申之上少陽治之是知申乃相火之位夫巳午之上皆火之位巳位之君火非气金反得而生申酉之上皆金之位申位之上金非不立而火反居其位何也巳上有戊土【戊祿在巳又戊巳寄在丙丁故曰巳上有戊土】金故得而生申上有生水金故得而立使申上相火則火气從而虧申上生水則金政由文火位於申水生於申然後五行之气得其相等更相氶制而秋夏有相継之理眞五行之妙用也歧伯曰木發時水隨火也其以此歟此午位之上君火所以名申位之上相火所以設叮自火分二位之後而節令以之明气數以之定五行得其宜四時葉其序天气以之周地紀以之備不其然矣自火分二位之後上所以司天下所以司地中所以統歲者六元之气也而經乃言周天气者六期爲一備終地紀者五歲爲一周何也蓋地紀者以歲言也五行之气𨿽分之爲六然後乃可司天司地以至於統歲然就一歲中而言則君火相火𨿽分爲二而相火乃佐行君火之政令於一歲之中止同其一化此天气所以言六而地紀所以言五言五者止就其歲气而言之也以君火相火於一歲之中止同其一化豈非終地紀者五歲爲一周者乎

辟穀服餌﹝済用方論﹞﹝彭祖曰﹞道不在煩但能不思色不思勝負不思曲直不思得失不思榮辱心煩形勿極而兼之以導引行气乃可長生千歲不死倘導引之法未明行气之訣未悟但能深窮服食不惟去谷休糧亦可延年益壽神仙服餌論曰服餌諸藥者服艸木勝金石金石功速而易生諸疾性或大溫大熱腑胃難久制也大凡服餌勿犯色欲皆能成功若一欲則發藥毒損元陽返致疾耳近觀服﹝杏仁﹞者往往三二年或瀉或臍中出物皆不可治服楮實者輒成骨軟疾服﹝鍾乳﹞﹝陽起石﹞﹝硫黃丹砂雄黃附子烏頭﹞之類多爲虛陽發熱作疾服﹝大黃皂角牽牛巴豆水銀大戟甘遂﹞之類𨿽曰治風療積皆不可多食爲羸敗疾此等𨿽羣藥中用亦不可常服療病可耳常服宜溫平補益日久而見功者皆良服藥當勿服藥所畏忌者及葵菜蒓芋滑物去藥勢也疾有堅癖風气結在腠理或皮膚皆可鍼分寸如法腹凶月皆近腸胃臟腑非上醫者當謹之凡頭目手足凶月前鳩尾諸宂不可灸有疾勿過七壯多則損神足昏忘少智惠背勿過二七至三七臍腹在三十巳下勿過齒年之數六十以上𨿽多害蓋气壯者多灸皆侵奪眞气凡鍼灸當愼欲至疾愈不然效矣鍼灸自有術﹝此所不載服餌並済用諸方如左

神仙服何首烏延年法取何首烏根【一名桃柳藤】以銅竹刀薄切米泔浸一宿曝漧木杵臼檮末新甆器盛之忌鐵器空心一錢漸加二錢酒服治五痔腰膝之病冷气心痛積年勞瘦痰癖風虛長筋骨益精髓壯气駐顏黑髭延年久服令人有子有疾用茯苓湯下忌豬羊血鱗魚二四六八偶日服之良河南祖能嗣父子服此俱得遐壽此藥采其頭獲九數者服之乃仙其中有形如鳥獸山嶽之狀珍也掘得去皮生喫得味甘甜﹝贊曰﹞神效助道著在仙書雌雄相交夜合晝疏服之去谷日居月諸返老還少保安病身丘

神仙服紫荷車休糧法取紫荷車【一名金錢艸】根以竹刀刮去皮切作骰子塊面褁如石蓮大入甆瓶煮候藥浮漉出凝冷入新布袋當風掛幹每三丸五更初面東念咒井花水下連進三服巳試良驗若要飲食先以黑豆煎湯飲次以藥丸煮稀白粥漸漸飲食﹝咒曰﹞乾元亨利貞【二徧】日月共吾並吾今服藥願長生三尸九虫汝莫驚服气吞精仙骨成急急如律令勑﹝又曰﹞天朗气淸金雞鳴吾今服藥欲長生吾今不饑復不渴須得神仙艸自�﹝又曰﹞靑帝騎龍何神不從速來救護使吾樂通急急如律令敕

神仙服天門冬居山辟粒不饑法取天門冬【二斤】熟地黃【一斤】搗羅爲末煉蜜爲丸如彈子大每服三丸以溫酒化破服之日三服如居山遠行辟穀不饑服至十日身輕目明二十日百病愈顏色如花三十日發白更黑齒落重生四十日行及奔馬百日服之延年矣﹝一云﹞久服大益人去三尸斷谷輕身延年不老百病不生以茯苓等分爲末同服大寒單衣汗出忌食鯉魚

神仙服天門冬彊骨髓駐顏容法天明冬【二十斤去心皮陰漧】前件藥生奉髙山在東嶽名淫羊藿在中嶽名天門冬在西嶽名管松在北嶽名不愈在南嶽名百部在京陸山阜名顚棘有之其名𨿽異其實一也在北嶽地陰者佳搗羅爲末每服三錢酒調下日五六服二百日怡泰拘急者緩羸劣者彊三百日身輕二年走及奔馬與煉成松脂蜜丸益善多服佳忌食鯉魚

神仙服胡麻除一切痼疾不饑法胡麻【三鬥得生上黨者尢佳】用淨水淘去泥沙上甑蒸之令气徧出曝漧以水灑拌又蒸如此九徧止白湯脫去皮令�炒令香熟搗爲末煉蜜和丸如彈大每服一丸以溫酒化破服日再服服滿一百日能除一切痼病服一年身面光澤不饑服三年水火不能害行步可及奔馬久服長生若欲下之煮葵葉汁服之卽下當忌生菜狗肉毒魚

神仙煉松脂久服延年法松脂【七斤】以桑新灰汁一石煮五七沸漉出置冷水中凝復煮之凡十徧如脂白矣細研爲散每服以粥飲調下三錢日三服服十兩巳上不饑饑再服之一年巳後夜視目明久服延年益壽

神仙服松脂見西王母法百煉松脂下篩蜜和內以角中勿見風日服慱碁一枚日三服一斤延年仙經云常以三月入衡山之陰取不見日月之松脂煉而服之百日耐寒暑二百日五臟補益服之五年卽見西王母

神仙服蒺藜子斷谷法蒺藜子【一石或二石常以七八月熟時收十月暴漧】先舂去刺然後搗羅爲細末每服二錢以新汲水調下日三服勿令中絕斷谷長生服之一年以後冬不寒夏不熱服之二年老者復少發白再黑齒落重生服之三年身輕體健延年益壽

神仙服兔絲子益元陽法兔絲子【一升以酒豆浸良久漉出日幹又浸令酒盡】丁香皮【眞者三兩半爲末】艸豆蔻【去皮二兩半爲末】右都入酒內沒春夏七日秋冬半月候日數足滿取出略於溫湯內浴過焙漧不計時候嚼下三五粒用茶下或酒下亦得

神仙餌槐子延年不老方槐子者靈精也【以子相連多者爲佳云萆子者不用】右以十月上巳日采新瓷器盛以泥泥定勿令泄气一七日開取去皮從月初日服一粒以水下日加一粒直至月中每日卻減一粒終而復始令人可夜讀書久服延年气力百倍

神仙餌地黃長生不老方生地黃【味甘毒生於黃土者佳二月八月采肥者不拘多少】陰漧爲細末煉蜜爲丸如悟桐子大每服以溫酒下三十丸日三服百日顏如桃花服三年令人身輕長生不老

神仙餌茯苓延年不老方白茯苓【三斤去皮木細切日月暴漧】白菊花【一斤半】二藥搗羅爲末以煉成松脂和丸如彈子大每服一丸以酒化破服之日再服百日顏色変異肌膚此澤延年不老忌食米醋

神仙餌栢葉肥白補益方側栢葉【三斤】遠志【去心二斤】白茯苓【去皮一斤】右側栢葉五月五日於五方采同二藥搗羅爲末煉蜜和丸梧子大每以溫仙靈脾酒下三十丸日再服並所忌勿示非人

神仙餌菊花延年不老方白菊花【二斤】白茯苓【一斤並搗羅爲末】二末拌勻每服三錢溫酒調下日三久服令人長生

神仙采紫萍回生起死方天生靈艸無根幹不在山間不在岸始因飛絮逐東風泛梗靑靑飄水面神仙一味去沈痾采時須至七月半選甚癱風與大風鐵襆頭上也出汗

神仙紀事﹝釋名曰﹞老而不死曰仙﹝莊子﹞黃帝問廣成子曰治身何可以長久曰無視無聽抱神以靜形將自正必靜必淸勞爾形搖爾精乃可長生入窮之門遊極之野與日月參光與天地爲常人盡死而我獨存矣

何俟升天何侯者慕長生三百餘口堯時隱蒼梧山舜南狩止何侯家天帝五老來謂舜曰升文有期翌日五帝迎舜白日升天五帝以藥一器與何侯使投酒中一家三百餘口飲不竭余酒灑屋宇拔宅上升今九嶷山有廟在舜廟側

許眞君拔宅許眞君名遜汝南人祖琰父肅世慕道眞君爲旌陽縣令棄官入道道成晉元康二年八月十五日玉眞飛仙去乘雲軿以詣天尊之所

兄弟登仙郭四朝燕人兄弟四人往茅山斈道並得仙四朝是長兄司三官六年違遷九宮左仙翁領玉臺執蓋侍郎今茅山下有地名曰郭千者是四朝住宅使人種植登仙後復憶舊居時來宴朋友

兄弟登仙匚幹俗周武時人兄弟七人皆有道術結廬於此中後得仙去空廬尙在故曰廬山漢武帝封匚幹俗爲大明君又稱廬山君【以上十篇惟樂爭信一事見定志經余按揔仙記撮其殊異以示修眞之士】

姊妹仙官西王母神仙書姓何氏字婉妗一號太虛九光龜臺金母第三女字容眞爲南極元君紫微夫人治長離山大丹宮第十三女媚蘭字中林雲林右英夫人治滄浪山雲林宮弟二十女名靑娥字愈音陛爲紫微左宮夫人治玄壠山第廿二女名瑤姬爲雲華上宮夫人理玉英臺曾遊巫山小女玉眞夫人降嬪玄都大眞王王母使事劉廣於席間所得手巾乃是火浣布

道士預知道士王遠知師梁陶先生傳符錄太宗潛龍時與房玄齡往謁遠知指秦王【卽太宗也】曰上應天命下済蒼生指玄齡曰聖君之輔也尋入少室山年一百二十六歲臨終謂子紹業曰汝年六十五當謁金闕聖後七十當逢玄女神君紹業以其言奏之至年六十五遇髙宗垂拱初年七十遇天后臨朝召見加贈遠知金紫光祿大夫其預知如此【唐書】

類編纂圖增類羣書類要事林廣記卷之三

【續集】○禪教類

佛法源流佛西方聖人也周昭王時釋迦佛生而佛之教始立漢明帝永平間夢金人巍巍丈六飛至殿庭光明炳耀以問羣臣通事舍人傳毅對曰臣聞西域有得道者其名曰佛陛下所見得是乎帝遣博士等十八人往西域求迎佛法而佛教始入中國其後梁武帝捨身施佛唐憲宗迎佛骨入宮而佛教大行其法大抵以空虛寂爲宗以戒定慧斍爲本朱文公甞作感興詩曰流傳世代久梯接淩空虛快捷方式一以開靡然世爭趍意者重有感於斯云佛者斍也人能斍悟其平日所爲去其不善而行乎善是亦佛心之不善而徒區區持斎誦經果何益哉如來演教圖見圖

佛祖周昭王二十四年四月八日中天竺國淨飯王妃摩耶氏生太子悉達多四十二年太子入雪山阿藍落髮習不用定穆王三年太子於菩提場中成上道佛世尊五十一年世尊於泥蓮河側說大般涅盤經以正法眼藏付上首弟子大迦葉世尊於拘屍維國娑羅雙樹間入般涅盤住世七十九年自世尊度化行西域下千七百年後漢明帝永平十一年聖教始入中夏【事見周書異記】

初祖大迦葉尊者奉世尊法衣於雞足山入盡定以俟勒下生尊者阿難傳正法眼藏継紹祖位【周懿王之四年】

二祖阿難尊者踴身虛空現十八変入風奮迅三昧示寂住世百三十二年弟子商那和修継紹祖位【周厲王十二年】

三祖商那和修尊者以正法眼付弟子優波毱多隱象白山現龍奮迅三昧說法調伏火自焚其身【周宣王凡三年】

四祖優婆毱多尊者以正法眼藏付弟子提多迦遂跏趺示寂凡度二十二萬餘人證果�舍利建塔【周平王三十年】

五祖提多迦尊者於中印土國入般涅盤建舍利塔於班茶山以正法眼藏付弟子遮迦継紹祖位【周莊王五年】

六祖遮迦尊者於北天竺國入師子奮迅三昧挺身空虛卻復本位示寂弟子婆須密多継紹祖位【周襄王十七年】

七祖婆須密多尊者以正法眼付弟子佛陀難提入慈心三昧爲大梵諸天說法遂示寂奉全身建塔【周定王十九年】

八祖佛陀羅提尊者示寂乃建靈塔於提伽國弟子伏馱密多継紹祖位【周景王十二年】

九祖伏馱密多尊者入盡三昧示寂以正法眼付弟子脇尊者紹祖位【周敬王三十三年】

十祖脇尊者胎六十年而生於華氏國示寂弟子富那夜奢継紹祖位【貞定王二十二年】

十一祖富那夜奢尊者於波羅密國示以正法眼付馬鳴大士継紹祖位【周安王十四年】

十二祖馬鳴大士轉妙法輪挺身虛空復位示寂弟子迦毗摩羅継紹祖位【周顯王三十七年】

十三祖迦毗摩羅尊者示寂建靈塔於西印度國弟子龍樹大士継紹祖位【周赧王四十二年】

十四祖龍樹大士示寂甞入龍宮誦出華嚴大經弟子迦那提婆継紹祖位【秦始皇三十五年】

十五祖迦那提婆尊者甞以一鍼投龍樹缽水契會弟子羅喉羅多紹祖位【漢文帝後元元年】

十六祖羅喉羅多尊者問僧伽曰汝身定耶心定耶曰身心俱定僧伽乃紹祖位【漢武帝元鼎四年】

十七祖僧伽難提尊者室羅伐國王子右手攀樹而化弟子伽耶捨多継紹祖位【漢昭帝始元六年】

十八祖伽耶捨多尊者至大月氏國有鳩摩羅多開關延接投誠出家継紹祖位【漢成帝永始四年】

十九祖鳩摩羅多以指甲釐面分如蓮花放大光明而入寂弟子闍夜多紹祖位【漢王莽地皇五年】

二十祖奢夜多尊者甞曰我不求道禮佛心所希名曰道爲示寂弟子婆修盤頭尊者継紹祖位【漢明帝永平十七年】

廿一祖婆修盤頭尊者於那提國踴身虛空屹然而住四眾虔請復本位示寂弟子摩挐羅紹祖位【後漢安帝永初】

廿二祖摩挐羅尊者以正法眼付弟子鶴勒那比丘於月氏國示寂寶印王奉金身建塔閱世八十【後漢桓帝建和九年】

廿三祖鶴勒那比丘以正法眼付弟子師子比丘遂示寂四眾欲分舍利祖現空中止之遂共建答【後漢獻帝建安十年】

廿四祖師子尊者於剡賓國以正法眼付婆捨斯多令入南天竺國祖知有夙債不可逭獨畱剡賓【魏少帝正始九年】

廿五祖中印度婆捨斯多尊者正法眼付弟子不如密多示寂化火自焚徳勝王收舍利建塔於國【東晉明帝太寧三年】

廿六祖東印度不如密多尊者示寂弟子般若多羅継祖位或云般若多羅卽大勢至菩薩應身焉【晉武帝太元十三年】

廿七祖般若多羅尊者於南印度國舒手放光二十七道現十八変而寂弟子菩提達摩継紹祖位【木孝武帝大明八年】

廿八祖菩提達摩大師去梁適魏法師神光見祖扣問宗旨面壁不答斷臂投誠祖乃許之更名慧可【梁武帝大通元年】

廿九祖慧可大師以正法眼藏及信衣付弟子僧璨委令避難慧可畱鄴混俗居後於莞城遇冤而卒【後周明帝式定三年】

三十祖祖璨大師以正法眼藏付弟子道信大師乃入湘潭優遊羅浮諸山示寂於皖公山大樹之下【隋文帝仁壽三年】

卅一祖道信大師以正法眼藏付弟子弘忍大師示寂春秋七十二旁出法融禪師說法於金陵雙峯【唐太宗貞觀十八年】

卅二祖弘忍大師在黃梅以正法眼藏及信衣付弟子頭陀惠能示寂東山別出神秀禪師是爲北宗【唐髙宗咸亨三年】

卅三祖惠能大師落髮授戒韶州曹溪說法以正法眼藏普付弟子懷讓行思神會等信衣畱鎭曹溪【唐髙宗儀鳳三年】右三十三世正法眼藏凡一千六百六十一年至曹溪示寂大抵傳佛心宗續佛惠命以妙悟發其度越聖凡爲大法王眞身住世世有信衣表證至達摩大師奉其衣來自南天竹得可祖継紹又五世至曹溪乃置其衣而不傳其以是爲筌蹄乎大哉曹溪先終知終用乃窮可謂通天下之佛法成天下之亹亹者也

五宗正法

臨際宗【南嶽懷�傳曹溪的旨黃龍乃石霜弟子又別宗】南嶽馬祖百丈黃蘗臨際興化南院風首山汾陽石霜楊歧白雲五祖眧斍徑山黃龍晦堂靈源

潙山宗【爲山仰山也大百丈之派至五代開運二年下嗣】爲山仰山南塔淸化

雲門宗【淸原傳曹溪之法雲門乃僧中之王故能名其家】淸原石頭天皇龍潭徳山雪峯雲門香林北塔雪竇天衣圓照法云雲峯

曹洞宗【藥山傳道於石頭乃淸原之下別出曹洞之宗也】藥山雲巖洞山九峯同安志老梁山大陽投子芙蓉丹霞雪峯

法服宗【爲雪峯頁斍禪師之道至永明其道傳於髙麗國】玄沙羅漢淸涼天臺

五教法源

賢首教【又珠大士應身弘範華嚴宗旨首著法界親傳授】法順儼尊者賢首淸涼圭峯

天臺教【惠聞探藏經得中觀論悟其旨遂遙禮龍樹爲師】龍樹惠聞惠思天臺灌頂縉雲東陽荊溪左

慈恩教【初著大士頓升知足天宮咨參慈氏惟識宗造】勒世尊天現菩薩戒賢論師三藏慈恩

南山教【優婆誰尊者於世尊後集回部眾結集�尼藏】優婆離曇柯羅佛陀耶捨光統律師聰律師云暉願樂洪云洪遵律師智首律師南山師文峒律師道岸律師大亮律師曇一律師法澄律師惠欽律師

密教【金剛薩埵受瑜咖五部於毗盧庶那今謂之瑜伽佛】毗盧遮那金剛薩埵龍猛大士龍智闍梨金剛智不空三藏慧朗法師

禪機名數

二相心相身相

三寶佛法僧

三乘小乘大乘最上乘

三昧聞恩修

三業貪嗔癡

三世過去現在未來

三解脫門定解脫門【空不見空】無相解脫【相不見相】無願解脫【願臥願】

四緣因緣【諸�和�】次第緣【心心數法】所緣緣【法所依】增上緣【法可得】

四諦苦聖諦【世間果相】集聖諦【世間因相】聖諦【出世果相】道聖諦【出也因相】

四果預流果【須陁�也】一來果【斯陁含也】不來果【阿那含也】無生果【阿羅漢果】

四無法無所畏【作獅子孔】漏盡無所畏【何所出撓】說障道無所畏【能破邪】說道無所畏【實定如是】

四神定定根【深自之遠】定斍【寂而常照】定力【靡不能動】正定【入�三昧】

四攝法大慈【廣拔初故】大悲【廣拔苦故】大喜【廣與樂故】大捨【廣施惠故】

四靜慮初禪【有尋�同】二禪【尋惟同】三禪【尋同】四禪【捨念法事】

四量慈量【慈定廣大】悲量【悲定全足】喜量【喜定周徧】捨量【拾定廓微】

四礙解詞礙【日海波濤】辯礙【應作是說】法礙【義不了】義礙【法無不通】

四正勤精進根【屢苗玆茂】精進斍【心心警策】精進力【毫箠不屈】正精進【不墮邪習】

四念處觀身不淨【染緣有故】觀受是苦【執取音傳】觀心常【念念遷裁】觀法我【有定相】

四無色空無邊處【空定視空】識無邊處【識定視識】無所有處【定是定】非非想處【想想定】

五蘊色蘊【積聚虛�】受蘊【領納資貪】想蘊【取像奔馳】行蘊【微細遷流】識蘊【微然了�】

五根信根【結入法海】念根【住持不忘】定根【隔寂靈通】慧根【明辧實諦】精進根【念玆在玆】

五力信力【一念萬年】念力【全淸絕照】定力【須髙固】慧力【推雅顯五】精進力【塵刼忌】

五眼肉眼【見內暗外】天眼【內外頂明】慧眼【照了諸相】法眼【觀機設教】佛眼【普觀法界】

五戒不淫不盜不殺不妄不飲

六根眼根【喜怒視相】耳根【聽審相續】鼻根【愛憎香臭】舌相【甞味甘苦】身根【��澀滑】意根【常審思量】

六塵色塵【形顯質礙】塵【反聞成迷】香塵【燻猶或知】味塵【鹹淡遷怒】觸塵【冷暖勞苦】法塵【萬般紛紜】

六識眼識【玄黃不貞】耳識【苦樂音異】鼻識【觀气放光】舌識【辧說邪正】身識【隨機現儀】意識【緣慮循空】

六觸眼觸【離則明見】耳觸【遠近全聞】鼻觸【聞香卽知】舌觸【味合卽斍】身觸【不合不斍】意觸【冥契諸相】

六通天眼通【徹視大千】天耳通【洞聽十方】他心通【悉知種類】宿命通【達三世事】神境通【形質礙】如意通【任運自在】

六緣所生眼緣所生受【光非照境】耳緣所生受【順音分辧】鼻緣所生受【燻修頓圓】舌緣所生受【辛酸何依】身緣所生受【放逸逸】意緣所生受【想念不忘】

六度布施【捨己惠他】淨戒【三業染】安忍【毀文言夙淸】精進【勇猛元法】靜慮【妙絕諸緣】般若【知惠圓�】

七斍支念斍【靈心不昧】擇法斍【不网明了】精進斍【巳斍永斍】喜斍【法樂不樂】猗斍【所斍斍】定斍【明明了了】捨斍【離斍所斍】

八聖道支正語【心口相應】正業【非佛事】正命【結使巳除】正思惟【斷妄想苦】正方便【不墮爲】正念【心異緣】正定【超詣神定】正見【信業報上】

八勝處一勝處【爭相超勝】二勝處【色境超勝】三勝處【內外超勝】四勝處【眞空超勝】五勝處【妙識超勝】六勝處【空超勝】七勝處【非想超勝】八勝處【想定超勝】

八解脫觀內有色外亦觀色解脫【見內見外】觀內無色外亦觀色解脫【見外見內】內外諸色解脫【有俱淨】空邊解脫【緣色同空】識無邊處解脫【三世識空】無所有解脫【色緣】非非想處解脫【絕相成妙】受相定解脫【心數怯盡】

九次第定一次第定【初禪喜樂】二次第定【二禪妙生】三次第定【三禪妙樂】四次第定【四禪浮盡】五次第定【空能普人】六次第定【識能明了】七次第定【有卽有】八次第定【無戀卽想】九次第定【心�】

十徧�一徧處【地大周匝】二徧處【水大周匝】三徧處【火大周匝】四徧處【風大周匝】五徧處【空大周匝】六徧處【靑色通空】七徧處【黃色滿空】八徧處【赤色滿空】九徧處【白色滿空】十徧處【黑色滿空】

十力一是處非處如實力【善行惡行】二知三世報業力【報業分明】三知諸禪解脫三昧力【明了正了】四知眾生諸根上下力【了知界】五知眾生種種欲力【知根所樂】六知世間種種性力【定不定生】七知一切道至力【諸禪定竟】八得夙命智力【古卽是今】九得天眼能觀一切力【不見一法】十得漏盡智力【薪盡火】

菩薩十地歡喜地【證聖位故】離垢地【身心淸淨】發光地【智巳生明】焰慧地【妙解廓照】現前地【通達眞俗】難勝地【功行起越】遠行地【隨步應化】不動地【忍智自如】善慧地【通力自在】法云地【天智圓明】

十二因緣無明【昏�眞如】行【流住不息】識【妄生生愛愛染】名色【觀形定質】六入【根塵視對】觸【斬生染著】受【納而不執】愛【習力成染】取【執之不捨】有【業因成就】生【愛欲流轉】老【漸斍憂異】病【眾苦相聚】死【捨分戠飛】憂【煩悶沈�】悲【郁怏哀鳴】苦【惡緣頓見】惱【怨害相遇】我者【起我我所】生者【如父有子】壽者【命根成就】命者【能文事故】有情者【蘊和合王】飬育者【因緣��】眾數者【諸法有故】作者【手足能所】使作者【力能投地】起者【作後位業】使起者【亦令成作】受者【古樂果現】使受者【厭苦厭樂】見者【目覩色像】知者【五識知名】

十八不共法一身無失【有不親】二口無失【言不法】三意無失【念不正】四無異想【正信謂直】五無不定心【動而孝乎】六無不知巳捨【善�善法】七欲無【不言小善】八精進無【動靜半之】九念無【善心登甚】十慧無【章寶明子】十一解脫無【傳脫二】十二見知無【徧知普見】十三身業【遂得�行】十四口業【遊知徳行】十五意業【隨知徳行】十六身去不了【所能所行】十七來知不行【所記所報】十八現在不在【現受二果】

二十空內空【六根體】外空【六塵根】內外空【六識有】空空【病去除】大空【小乘法】小空【四果相】勝義空【功用�】有爲空【生相】爲空【根亦】畢竟空【諸法相盡】際空【不見終始】散空【和合工離】変異空【如如知寂】本性空【法本常】自相空【不待不】共相空【自他相盡】一切法空【皆不可得】不可得空【可亦不可】性空【假緣卽】自性空【體本元虛】性自性空【俱亦】

修行快捷方式元城先生曰孔佛之言相爲終始孔言毋意毋心毋固毋我佛言無我無人無眾生無壽者其言若出一人其心亦一揆世人動輒詆毀佛法殊不知芻堯之言聖人擇焉佛法亦教人爲善之一端豈不及於芻堯之言乎

三教歸一圖

道

有物混成先天地生視不見我聽出入定中神自在圓光正不得聞離種○處莫思焉存守有常爲種�名爲妙道樂永刼教君達聖仙

儒

天生烝民有物有則視聽不用耳目卒不充實而有光輝之謂大能逃耳目之用必使○大而化之之謂聖心合於气气合於神聖而不可測之謂神

釋

圓斍眞如與生俱生若以色見我以音員陁陁光燦燦明了了求我是人行邪活潑潑如百千燈光道不能見如來壞雜

長者李公一字六相

見圖﹝李長者華嚴經合論﹞歡喜地中六相義此一字中有六相一切字一切法皆有此六相善見者得智旡礙揔持門於諸法不滯有旡斷常等障可以離情照之可見此六字義闕一卽理智不圓是初歡喜地中觀通世間一切法門故此六字有三對一揔別一對二同異一對三成壞一對揔不相離不可廢一畱一亦不可雙立雙捨揔是斷常生今以人類之餘可準知

少傳晁公斍字三說

見圖﹝晁少傳法藏碎金錄﹞斍之一字予有三說隨其淺深而分也一者斍觸之斍謂一切含靈凡有身之所觸旡不知也二者斍悟之斍謂一切明哲凡有事之所悟旡不辧也三者斍照之斍謂一切大聖凡有性之所至旡不通也前二斍名曰俗斍一凡一智後一斍名曰眞斍入神之見亦名正斍大斍圓斍謂十方三世之中數之物不見之也數之事不知之也

修心寶鑑尙書吏部郎中直昭文館陸軫述孟子曰雞鳴而起孳孳爲善者舜之徒也雞鳴而起孳孳爲利者跖之徒也夫人在陽則舒在陰則慘因詳之一身之中日有善惡所涉善事類屬於陽所謂君子也所涉惡事類屬於陰所謂小人也別而白之足可鑑焉○陽之類二十四焚香讀誦齋戒公忠正直孝義仁慈謙遜忍辱節儉淳素恬靜好生修煉嗽咽勤恪廉潔喜樂賑済目怱怏調暢康寧遠色薄滋味○陰之類三十二好殺嗔恚彊梁殘害暴虐五逆諂佞邪僻貪濫私曲阿黨侵欺偸竊驕僣誑妄詐僞憎鄙毀謗冒瀆狡猾罵詈怨恨憂愁躁撓賭博慳恡臭穢昏濁慵惰勞苦多嗜恣耽酒肉﹝老子曰﹞上士聞道勤而行之苟能鑑悟自勤是習諸善屬於陽類從微至著積而成徳所謂受之以益必增弄而延年徳業大者出三界不受輪回中者入洞府充仙官下者隸地府爲眞宰﹝太易曰﹞惡不積不足以身鑑之前目常須警戒旡令沾染迷而自犯是習諸惡屬於陰類從微至著積而成賊所謂受之以損必折弄而取亡罪業大者入地獄中者墮畜生下者爲厲鬼

鎖猿心見圖傳大士猿心頌由來心相本旡形逐境如猿謾得名用意羈縻終莫測但能息念自然平

放下心見圖龐居士放心頌誰知只這一點子累刼眾生被他使若還持起萬緣生放下全旡些事

悟此心見圖了禪師悟心頌外看三點如星布中有橫鉤似月斜迷則披毛從此得悟之作佛也由他

去蛇心見圖朴和尙蛇心頌外談佛事若堪誇孰料中藏毒似蛇儻解反將心應口罪根隨福生芽

煉性訣見圖﹝西山記﹞眞人曰𨿽常服餌而未明煉性之術亦難以長生也煉性之道欲小勞但莫大疲及彊所不能耳因遺寶書八字於塵凡中含六十四訣反復循環自有窮之玄理

修眞術見圖﹝神仙傳﹞純陽眞人周遊三界誓度百人遂以至道之妙旨畱題連環八字於靑城白石山石壁之上開悟凡夫肉�倘默會此理縱未能衝文上升亦可度厄延年長生久視

息命經見圖﹝修行記﹞凡欲養體先須養胃凡欲養胃先湏養心凡欲養心先湏養神凡欲養神先湏養气凡欲養气先湏養精凡欲養精先湏養性凡欲養性先湏養智是謂息命之經也

觀心頌見圖﹝大藏經﹞東震初祖達摩尊者示相南天竺國王之大子於諸法性頓得通量慱道時至只履西帰主正法眼藏以妙悟發眞度越聖凡者只此二十字耳正誦回文皆有義諦

謹見圖﹝曾子曰﹞吾日三省吾身弟子入則孝出則悌謹而信幹卦曰庸言之信庸行之謹中庸曰庸徳之行庸言之謹凡發言行事苟能省戒以加謹又何有過累之愆乎﹝贊曰﹞謹之爲法防患未兆動先審思言行樞要如人宵徵前驅秉爝進不憂虞險夷必照

忍見圖﹝張公藝﹞九世同居北齊隋唐皆旌表其門麟徳中髙宗封泰山幸其宅問公藝所以睦族之道公藝請紙筆以對乃書忍字百餘以進意謂宗族所以不恊由尊長衣食或有不均卑幼禮節或有不備更相責望遂爲乖爭苟能相與忍之則家道雍睦矣

戒見圖﹝王龍舒﹞以爲佛家五戒卽儒者五常不殺仁也不盜義也不邪淫禮也不妄語信也不飲酒以昏性智也苟自利忘人亦爲不仁微事失宜亦爲不義言貌旡法亦爲非禮省巳不盡亦爲不智應人謬談亦爲不信五常之當戒如此儒釋之教豈有異哉

參禪參請問道戒律爲先旣非離過防非何以成佛作祖受戒之法應備三衣缽具新淨衣物如新衣洗染令淨入壇受戒不得借衣缽一心專注愼勿異緣若衣缽𨿽登壇受戒並不得戒旣受聞戒應受菩薩戒乃大法之漸也

護戒受戒之後常應守護寧有法死不法生如小乘四分律四波羅夷卜三僧伽婆屍沙二不定三才八薩耆九十波逸提四波羅提提捨尼一百眾斈七諍大乘梵綱輕十重四十八輕並須讀誦戒飲食財色經云持戒如護明珠

道具將入叢林先辧道具所謂爲山笠柱杖戒刀祠部筒缽橐鞋袋腳布枕子鈐口鞋腳絣前後包布白絹復包絳包枕袋蓋包小油單柿油單布臥單綿被淨巾三條【蓋被契食常其】小淨瓶浴巾浴裙函櫃小鏁如茶器其餘衣物並隨豊儉

裝包前包內安僧衣偏衫夾襖背心及淨衣後包安被單綿衣觸衣之類先用白絹復復訖入包包枕袋內安浴巾浴裙笠子內安聖像經文茶器之類裝包之法當系裙在偏衫之上先上前包次系包枕次打後包次絡右肩掛缽於左腋下缽口向身次左肩掛鞋袋於右腋下先插戒刀於右腋下次插祠部筒於左腋下次系包絳戴笠之法右手仰把笠緣提起旋轉安頂上平戴爲最下笠之法亦仰手旋轉下之只用右手仰把笠緣當右肩提之拄杖之法有枝者爲觸頭枝者爲淨頭行時淨頭在前右手攜之如下笠時在左手內路上逢人如略問訊仰右手把拄杖仰右手下笠斂杖笠當胸離寺之法與同袍敍別訖於三門外檐下上笠入寺之法於三門外檐下下笠左攜杖右提笠

掛搭具威儀由祠部於堂司相看尋行者報維那云新到相看相見各觸禮三拜乃各人依戒臘次第呈祠部維那收訖送出堂司云請上座帰堂新到於僧堂前南頰而入聖僧前立定大展三拜維那依戒臘上牀歷訖令行者箱祠部相隨入堂新到起身維那次弟過祠部訖維郡出新到歸寮尋寮主相見掛搭訖常在寮內及僧堂守待請與不得閒遊免令尋覓若欲起離湏守堂儀半月並點入寮茶訖或聖節上殿罷臨行告白寮主並上下房方可去也

赴堂粥飯坐位湏依戒臘資次早晨開淨之後斎時三下巳前先於食位就坐候長板鳴及打三下卽起身下缽放缽須當上肩打木魚巳後並不得入堂上牀之法先以右手斂右邊衣由壓定復以左手斂右由略提起然後兩手提面前袈裟次並以左手提之卽踏牀近裏坐然後棄鞋展缽以兩手開缽單覆右手把向身單緣蓋缽盂上卽仰左手取缽安單上展之不得作次受食應量而受不得有餘

茶湯院門特爲茶湯禮數殷重受請之人不宜慢易旣受請巳湏知先赴某次赴某後赴某聞鼓板及時先到明記坐位照牌免致倉皇錯亂

因緣或半月堂儀罷或一二日茶湯罷各隨住持人建立於入室前相看侍者咨聞請話侍者報訖然後入

入室或分廊或分寮或隔日或排日或早或晚各隨住持人建立入室時到侍者令行者裝香當面設拜席竟咨稟住持人如有指揮入室則掛入室牌大眾入室竟侍者入室仍捲席不退曉諭侍者非要切事務不得通報

上堂如遇公界上堂早參粥罷不放參天明開淨首座率大眾坐堂聞一通鼓首座大眾上法堂二通鼓知事赴參三通鼓侍者報覆住持人出大眾普同問訊茶罷住持人起打下堂鍾

巡寮堂上掛巡寮牌寮中寮主首座設坐位香或參或辝祗候住持人近鳴板集眾於寮外排立參隨住持人入寮也

迎接近上尊宿入院預先集眾門首相迎大眾請上法堂接官之法知事在三門外首座巳下在三門內從外爲上送官之法首座大眾從內爲上如接官員住持人在法堂上

結夏行腳人欲就處所結夏須半月前掛搭所貴茶湯�事不至倉卒四月十四日斎後掛念誦牌至晚知事預滿香花法事於土地前集眾念誦知事預令行者祗候才聞再法事卽打鼓堂司預設戒臘牌香花供飬次第巡堂就位坐知事人行法事念誦巳前先寫搒呈首座請之十五日粥前知事法眷等來方丈內人事如住持人隔宿免卽免也

觧夏七月十四日晚念誦煎茶湯來日升堂人事並同結夏惟辟狀語異知事頭首云眾中兄弟行腳須茶湯罷方隨意

旦過入門先問旦過所在入寮解卸訖具威儀到客位云暫到相看知客出各觸禮三拜而辝去

東淨欲上東司應須預往勿致臨時內逼倉卒乃疊袈娑安寮中案上或淨竿上卽先披掛子然後左臂搭手巾不得由尊殿經過於東司近外淨竿上安掛子手巾訖捲裙疊偏於猶東司前竿上仍置偏衫於裙上乂腰絳系之一以記號二恐墮地右手攜瓶詣廁棄鞋亦須斉整輕手掩門祗手放瓶臨廁彈指三下以警噉糞之鬼不得涕唾狼藉努气作廁籌劃地隔門壁共人笑語洗淨之法冷水爲上如用熱湯引生腸風右手提瓶左手用水不得潑水污地

坐禪欲坐禪時於閒靜厚敷坐物寬系肚帶令威儀斉整然後結跏趺坐先以右足安左月坒上左足安右月坒上或半跏趺坐亦可但以左足壓右足而巳次以右足安左足上左掌安右掌次以兩手大拇指面相拄徐文身前欠復左右搖振乃正身端坐不得左傾右側前躬後仰令腰脊頭項骨節相拄狀如浮屠又不得聳身太過令人气急不安要令耳與肩對鼻與臍對舌拄上齶唇齒相著目須微開免致昏睡若得禪定其力最勝古有習定髙僧坐常開目身相旣定气息旣調然後寬放臍腹一切善惡都莫思量念起卽斈斍之卽失久久忘緣自成一片此坐禪之要術也

新編纂圖增類羣書類要事林廣記卷之四

【續集】○文藝類【琴】

琴譜緫說﹝家語云﹞子路鼓琴孔子聞之曰先王之制音也以中聲爲節故君子之音溫柔居中以飬生育之气所謂治安之風也是以造琴之法木用陰陽取其相配以召和也桐木屬陽以爲琴面梓木屬陰以爲琴底面圓象天底方象地長三尺六寸象三百六十日合十三徽以應律呂象十二月中徽爲君以象閏也古之琴止五弦以應五音周之世添二弦曰文弦武弦乃爲七弦吳人有燒桐爨者蔡邕聞火烈知其良材請以制琴果有美音而尾猶焦故曰焦尾琴

陳拙參軍琴說夫彈琴以和暢爲事淸雅爲本琴出於木而弦所以揚其嵇康曰樓比擽捋縹繚瞥冽所謂指法也大要或髙或下或重或輕亦湏看古人命意作調弄之趣下指或古淡或淸美或悲切或慷慨変態無常不可執一故彈操弄者舒張緩急要成節若前緩而後急乃妙曲之分布中急而後緩乃節奏之停歇或疾打則如擘竹緩挑則韻似風生或正厲而以指按響巳絕而意猶未盡是以彈調引者貴乎詳緩句讀取子中有意思如孤云之在太虛因風舒捲久而不散此調引之妙操也然彈不在多以精爲妙使指與弦相契得之於手應之於心不知其所以然者則善矣南中李氏善作悲風曲時人號曰李悲風以此得名可謂精矣苟知而不知音彈弦而不知意𨿽多何益哉﹝帝王世紀曰﹞炎帝作五弦之琴桓譚新論曰神農始削�爲琴繩絲爲弦又曰周文王武王各加一弦禮儀纂曰堯使母句作琴五弦禮記曰舜作五弦琴歌南風

籠齦見圖

焦尾見圖

夫子杏壇之圖見圖

右手字譜【乇】托也大指入曰托【弗】拂也向裏挳抹數弦如一【屍】擘也大指出曰擘【】蠲也以食中兩指齊下勾抹【木】抹也食指入曰抹【止】度也食指輕歷數弦如一【匕】挑也食指出曰挑【類】半蠲也食指才抹中指急勾【勾】勾也中指入曰勾【�】連蠲也中指著弦又復急勾【易】剔也中指出曰剔【又】雙勾也先抹次勾急作兩【丁】打也名指入曰打【八婁】員婁也食指中指齊下勾抹【】摘也名指出曰摘【三】三鎖也大搯食指先歷後抹【冊】輪也食中名連出【一】長鎖也托定四弦然後挑抹【單】彈也大壓食中彈【束】撥剌也勾抹打剔四如一【念】撚也大食指撚起【旬】間勾也勾五打四挑所按弦

左手字譜【大】大指也【而】臑也隨所彈弦上少許撞一急復【人】食指也【】吟也有肉吟甲吟以指往來延其琴韻【中】中指也【日】綽也綽向上使來無頭遠綽在徽外【夕】名指也【主】注也注向下使去無頭遠注在徽間【廾】散也【弓】引也打三復以按指隨弦緊引上有【弓】泛也【】搗也打三大指虛搗下著三令有二【交寸】對按也【卜】徽外也【廠】歷也【�】從也【省】少息也【山】徽字也【巳】起也【乍】作也

琴譜直解火主一【左手大指按第五徽右手各指打第三弦】火【左手食相按第六徽右手中指勾第四弦】並酋【散也乃不按可也右手各指摘第二弦】中匕王【左手中指按第七徽右手食指挑第五弦】夕八屍一【左手名指按第八徽右手大指辟王第六弦】

其餘字譜並準此

開指黃鶯吟匕【黃】大九【鶯再乍黃鶯】屍六【垂喜】大九三【簇】屍七【雙○】五【雙】大九二【語】屍六【桃】芍【杏】三【益深】中勺【處○】二【又】五【隨】屍六【煙】芍【外】廠二【遊蜂】虫十勺【去○】茉三【恣】屍六【狂】三【歌】中十勺【舞】

宮調大九【三乍】七大九廠六【�】大八九廠五【】大九日【上七八】廠匕六大九三【功】六勺尢三六大九三大八九五五大九二【○】屍六勺夕勻三六大九三尸七五大九勻【○】屍六中十勺【�】廠三中十勺【○】勻五屍六勺中九一【八上八】三中十勺【大力○】木三尸六三尢勺

商調七七大九【い內】七【○】七大九【】七大九六【八上七八】大九六【○】�【卬下九功】尢廠六大九廠五【フ】七大九七大九十刀五六大九十刀五七大九七【再乍】大九十廠五【】四廠七六大九三【內】六勺大九三【】六廠五夕十二【力】勺尢二夕十三七大九六【寸十功】尢三六三【下土又上十】七大九【○】七大九六夕十大九十五【】七大九七【○】大九六夕十大九十五【內】廠七六大九三【內】六勺大九三【】六大七囚五六廠七六屍七人七勺大七屍六中七勺大九屍六尢吝之一六

角調夕士三【引上十】七大九七【從豆忝六三】夕土三【左上十】大九六【○】亼巴【立�十功】尢六大八九五【功下九往】大九【內】勻大九四【】大九十五六日六【】大十三【寸土力】五尢丶三五【○】七大九七【○】六七大九七夕大三【上十】大九六【○】大八五【功下九功】尢四勻尢四夕十三大九二【上少十】屍七【○】三五日五屍七廠五夕十二【○】屍七大十三【立寸土功】五尢三【木大】三【】屍七大十三夕十二【○】三二屍七木五【省】廠五三夕十勻木尢文早【二】

徵調七大九七夕十六大九五【內】七大九七【○】夕十六大九五【上】七大九七【○】中十與廠七六五大九二五【○】夕九十三大八廠五【功下九功】尢【內】二尢【○】大九十木三葉勺夕十勻廠五夕十二【○】夕十勻【世巳】夕十勻【○】夕十勻【立丗巳】夕十二【上十功】夕十勻三五夕士三五【○】三三五夕七三五【○】屍七廠五中土勺夕十勻木【○】吝之二

羽調勻大十三【寸十一】屍七五夕土三五二夕土三五勻大十旬三【寸十一】屍七五夕土三五二夕土三五屍六三中十勺【○】三五大九三五【○】七大九七【再乍】夕十木五六七大九七【功】木七五尢七【○】夕十木五六七大九【功】尢【寸十】夕十廠六大九廠五【上半】大九屍七大九大八九五【主下九】七大九【○】廠七六夕十三尸七五大九二【○】廠七六大九三【主下十又上九】屍七五大九勻【○】芍二三葉勺三【○】勺一三中十勺三【○】屍六中十勺【省三乍主下十一功】麼屍五中土勺【主下又方�推出】人中匕勻三二大七水五屍七五中七勻大七屍七五中七勻大七乇七尢各之二七○以上係五音調

調琴指要一心不散亂二審辧音律三指法向背四指下蠲淨五用指不疊六勢輕重七節奏緩急八髙低起伏九弦調平和十左右朝揖

彈琴五功指法合宜敲擊不雜吟猱不露起伏有序作用有勢

十善淡欲合古取欲中矩輕欲不浮重欲不麄拘欲有權逸欲自然力欲不斍縱欲自若緩欲不斷急欲不亂

五能坐欲安視欲專意欲閒神欲鮮指欲堅

九不詳不撫正泛按失度不調入弄五音繁雜指曲不直緩急失度不辧吟猱不察艸艸不按法度教人

五病布指拙惡挑摘渾殽取予不圓節奏不成走作猖狂

十疪太淡而拙多取而雜其輕如摸其重如攫其拘如怯其逸若蹶用力而艱縱指而闌其緩若昏其急若奔

五繆頭足搖動妄肆瞻視錯亂中輟精神散慢下指疏懶右彈琴者當立五功行十善習五能去九不詳治五病洗十疵戒五繆然後可與言琴矣

五不彈疾風甚雨不彈廛市不彈對俗子不彈不坐不彈不衣冠不彈右五者所以尊其道而盡琴之理也

大病有七坐規法搖頭動足一也開口努目似驟志气或覷視上下瞻顧左右二也眼目疾速喘息气麄進退度形神散慢三也面色変易或靑或赤有如羞慚四也有攻之歲久取雜亂不盡五音𨿽能取不解用指手勢煩雜歇指不當五也調弦不切韻不律動失正意聽眞六也彈琴之時吟猱過度節奏失宜音韻繁雜自以爲能有失古意七也

小病有五彈琴之時身側欲偏手勢繁亂打弦用指輕重不鈞一也若左右緫用甲其焦枯𨿽有悲思全韻不鈞平二也左右手用肉多其濁鈍音韻不淸取繁重散其淸爽三也左右用甲多肉少音韻不鈞取輕重重疊句度急燥不較音韻四也取遲遟緩音律不續句度不成調弄味五也

論十二病揔括蘇翰林易簡曰凡彈琴蓋以寓意調性適一時之意以閒暇簡靜爲本句度節奏不得過多取倫比不欲隔越用指甲肉相兼則其淸美右手去弦不得太髙亦不能絕音而拋琴曲亦不能按著別弦兩手必欲相附如雙鵉對舛兩鳳同翔使徽不可誤按彈弦不可錯鳴吟猱不可不盡起伏不可法疊不可不曉句讀【音豆】不可節置琴於前身湏卓然先定神气兩手視之若琴然取予作用湏作精神心志絕慮情意專注不得用力努張精神不得令筋骨寬緩肩甲手擘悉欲調暢按弦用力勿令人知輕重急慢不得斷續用指手勢悉依法度取予疾徐皆湏得體目視左手耳聽其目不別視耳不別聽心不別思志不雜注問有人人又須尊嚴如對長者一則韻雅正二則感動幽明苟亂作太勞精神疾遽不若置琴而默坐古人謂但識琴中趣何勞弦上是也彈琴戒謹之病極多諸家琴書互載之矣攻琴君子若能精思絕此十二病擇其善而去其失卽得絕妙也若夫天性聰明取奇異性出於出於心此殆神妙又不可論此也

整琴要訣古琴冷而者用布囊炒砂人八電候冷易之數次而又作長甑候有風日以甑蒸琴令汗澑取出吹漧其仍舊琴新舊常宜置牀上近人气被中尢佳琴弦久而不鳴者綳定一以桑葉捋之鳴亮如初大凡蓄琴之士不論寒暑不可放置風露中及日色中止可於無風露陰煖置之

奕棊原始﹝孔子曰﹞飽食終日無所用心不有慱弈者乎﹝孟子曰﹞奕之爲數小數也不專心致意則不能得也然則弈之爲戱其來尙矣﹝慱物志云﹞堯造圍棊以教丹朱或云舜造也﹝太平﹞﹝禦覽云﹞周武帝造像戱其名體𨿽殊而爲奕一也

棊局篇第一

宋皇佑中斈士張靖

撰夫萬物之數從一而起局之路三百六十一一者生數之主據其極而運四方也三百六十以象周天之數分而爲四以象四時隅各九十路以象其日外周七十二路以象其候矣棊三百六十黑白相半以法陰陽局之綫道謂之枰綫道之間謂之罫局方而靜棊員而動自古及今弈者同屍句曰日日新故宜用意深而存慮精以求其勝負之曰則至其所未至矣

得算篇第二棊者以正合其勢以權制其敵故計定於內而勢成於外戰未合而算勝者得算多也算不勝者得算少也戰巳合而不知勝負者算也兵法曰多算勝少算不勝而況於算乎由此觀之勝負見矣

權輿篇第三權輿者弈棊布置務守綱格先於四隅分定勢子然後拆二斜飛下勢子一等立二可以拆三立三可以拆四與勢子相望可以拆五近不必比遠不必乖此皆古人之論後斈之規捨此攺作未之或知也

合戰篇第四慱弈之道貴乎謹嚴髙者在腹下者在邊中者占角此棊家之常然法曰寧輸數子勿失一先有先而後有後而先擊左則視右攻後則瞻前兩生勿斷俱活勿連闊不可太疏密不可太促與其戀子以求生不若棄之而取勢與其事而彊行不若因而自補彼眾我寡先謀其生我眾彼寡務張其勢善勝敵者不爭善陳者不戰善戰者不敗善敗者不亂夫棊始以正合終以奇勝必也四顧其地牢不可破方可出人不意掩人不備凡敵事而自補者有侵絕之意也棄小而不救者有圖大之心也隨手而下者謀之人也不思而應者取敗之道也詩云惴惴小心如臨於谷

虛實篇第五夫弈棊緒多則勢分勢分則難救投棊勿逼逼則使彼實而我虛虛則易攻實則難破臨時変通宜勿執一傳曰見可而進知難而退

自知篇第六夫智者見於未萌愚者暗於成事故知巳之害而圖彼之利者勝知可以戰不可以戰者勝識眾寡之用者勝以虞待不虞者勝以逸待勞者勝不戰而屈人棊者勝老子曰自知者明

審局篇第七夫弈棊布勢務相接連自始至終著著求先臨局交爭雌雄未決毫釐不可以差焉局勢巳贏專精求生局勢巳弱銳意侵綽沿邊而走𨿽得其生者敗弱而不伏者愈屈竈而求勝者多敗兩勢相圍先蹙其外勢孤援寡則勿走是故棊者不走之走不下之下誤人�多方成功者一路而巳能審局者則多勝矣易曰窮則変変則通通則久

度情篇第八人生而靜其情難見感物而動然後可辧推之於棊勝敗可得而先驗法曰夫持重而廉者多得輕易而貪者多喪不爭而自保者多勝務殺而不顧者多敗因敗而思者其勢進戰勝而驕者其勢退求巳獘不求人之獘者益攻其敵不知敵之攻巳者損目凝一局者其思周心役他事者其慮散行遠而正者吉機淺而許者凶能自畏敵者彊謂人莫巳若者亡意旁通者髙心執一者卑語默有常使敵難量動靜度招人所惡詩云他人有心予忖度之

科正篇第九或曰棊以変詐爲務刼殺爲名豈非詭道邪予曰不然易云師出以律否臧凶兵本不尙詐謀言詭道者乃戰國縱橫之說棊𨿽小道實與兵合故棊之品甚繁而弈之者不一得品之下者文思慮動則変詐或用手以影其勢或發言以泄其機得品之上者則異於是皆沈思而遠慮因形而用權神遊局內意在子先圖勝於朕行於未然豈假言辝喋喋手勢翩翩者哉傳曰正而不橘其是之謂歟

洞微篇第十凡棊有益之而損者有損之而益者有侵而利者有侵而害者有宜左投者有宜右投者有先著者有後著者有緊山辟者有慢行者粘子勿前棄子思後有始近而終遠者有始少而終多者欲彊外先攻內欲實東先擊西路虛而眼則先覷害於他棊則做刼饒路則宜疏受路則勿戰擇地而侵礙則進此皆棊家之幽微也不可不知大易曰非天下之至精孰能與於此

名數篇第十一夫弈棊者凡下一子皆有定名棊之形勢死生存亡因名而可見有衝有斡有綽有約有飛有關有札有粘有頂有尖有覷有門有打有斷有行有立有柰月點有聚有蹺有夾有拶有山辟有剌有勒有撲有徵有刼有持有殺有松有盤用棊之名三十有二圍棊之人意在萬周臨局変化遠近縱橫我不得而前知也用行取勝難逃此名傳曰必也正名乎棊亦謂歟

品格篇第十二夫圍棊之品有九一曰入神二曰坐照三曰具體四曰通函五曰用智六曰小巧七曰鬭力八曰若愚九曰守拙九品之外不可勝計未能入格今不復云傳曰生而知之者上也斈而知之者次也困而斈之又其次也

雜說篇第十三夫棊邊不如角角不如腹約輕於柰柰輕於山辟夾有虛實打有情僞逢綽多約遇拶多粘大眼可嬴小眼斜行不如正行兩關對直則先覷前途有礙則勿徵施行未成不可先動角盤曲四局終乃亡直四扳六皆是�棊花聚透點多生路十字不可先紐勢予在心勿打角圖弈不欲數數則怠怠則不精弈不欲疏疏則忘忘則多失勝不言敗不語振廉遜之風者君子也起忿戾之色者小人也髙者亢卑者怯气和而韻舒者喜其將勝也心動而色変者憂其將敗也赧莫赧於易恥莫恥於盜妙莫妙於用松昏莫昏於覆刼凡棊直行三直攺方聚四則非勝而路多名曰嬴局敗而路名曰輸籌皆籌爲溢停路爲芇打籌不得過三淘子不限其數刼有金井轆轤有休之勢有交逓之圖奕棊者不可不知也凡棊有敵手有半先有先兩有桃花五有北斗七夫棊者有之相生遠近之相成彊弱之相形利害之相傾不可不察也是以安而不泰存而不驕安而泰則危存而驕則亡易曰君子安而不忘危存而不忘亡古詩云酒防亂性隨宜飲棊不求嬴信手排大抵棊之爲藝不過度日遣興耳溺於勝負者未有不損精神也

棊盤路圖見圖夫棊盤有三百六十一路以分平上去入四字各管一角計九十路棊盤以左手尊而爲平從角順行起一爲首順行至十逆之止九若言六三先順數六而後逆數三或言三六先順數三而後逆數六是也凡下局圖邊角先須排定勢子故立圖以示斈者

長生圖見圖【長生圖】東京於萬勝門裏長生官劉仲甫饒玉玨黑先共一百三十四著

遇仙圖見圖【遇仙圖】亦名嘔血圖黑先共一百單八著

饒三路局圖見圖李伯祥饒三路局圖白先六十一著

迷仙勢難測勢見圖﹝迷仙勢﹞【○白先殺黑】﹝去五一殺﹞六二粘﹝七一過﹞三一撲﹝二提﹞三一﹝二一提﹞八一撲﹝九一﹞二二﹝六六﹞七三粘﹝入一八提﹞去三投﹝八一粘﹞三一提﹝三二打﹞終﹝難測勢﹞【○黑先殺白】平二三行﹝三三﹞二夾妙﹝一二立﹞四二﹝五二﹞三一﹝五一粘﹞三二﹝四三﹞一三﹝一一提﹞三二打終

通玄勢二士入桃源勢見圖﹝通玄勢﹞【○白先要活】﹝去五一綽﹞二二撲﹝四一提﹞六一﹝七一﹞三一提﹝九一﹞終﹝二士入桃源勢﹞【○白先尋行】﹝平二三撲﹞一三提﹝二一頂﹞三一﹝八三打﹞九三﹝八二﹞九四粘﹝十六﹞上七九﹝平五二﹞六二﹝五一﹞六一﹝十三﹞九二﹝九一綽﹞終

六奇勢仙人換骨勢見圖﹝六奇勢﹞【○黑先要活】【去�令行不敢四七打�七六爭【五七頂】八六��【七六出】七七綽【八七打】九五�【九六提】六六投【八六打】八八綽【九七出】七九妙【九六提】六六投【八六打】不敢六七斷沿三四打【七八打】六七粘【九八衝】六八�【八九提】三四打【四五出】三五殺【四六出】四七打【三六出】二六絆【三七�】三八綽妙】﹝仙人換骨勢﹞【○白先要活】﹝平二五打﹞三六粘﹝一四觧﹞二三粘﹝二六行﹞二七綽﹝平二五粘﹞一七立﹝四一粘﹞一六投﹝一一趕﹞一三提﹝平二五打﹞終

象碁子法﹝將﹞行一步九宮內﹝士﹞止一尖不離宮﹝象﹞𨿽二尖有四路﹝馬﹞行一直一尖衝﹝炮﹞湏隔子打一子﹝車﹞橫直撞任西東﹝卒﹞子若行惟一步過河有進退旡蹤

碁九十分﹝將﹞二十分﹝車﹞二十分【一車十分】﹝炮﹞十四分【一炮十分】﹝馬﹞十二分【一馬六分】﹝士﹞六分【一士三分】﹝象﹞八分【一象四分】﹝卒﹞十分【一卒二分】

十訣一不得貪勝二入界宜緩三攻彼顧我四棄子爭先五捨小就大六逢危湏棄七愼勿輕速八動湏相應九彼彊自保十勢孤取和

局面一字布陣二龍爭珠三思疑惑四門斗底五通変現六丁神將七賢過關八仙出洞九曲黃河十面埋伏

碁詩得子得先名得子得子失先卻升輸車前馬后須相應炮進應湏要輔車

局面緫圖見圖

白得先破車上河弦取勝緫変局【炮】八平五﹝炮﹞八平五【馬】八進七﹝馬﹞八進七変【車】九進一﹝車﹞九平八【車】九平四﹝車﹞八進四

【馬】二進二﹝車﹞八平三【卒】三進一﹝車﹞三進一

【馬】三進四卒七進一【馬】四進五馬七進六

【炮】二進七車一平二【馬】五進三【捉車】変【車】九進一﹝車﹞九平八【車】九平四﹝車﹞八進四

【車】四進七﹝馬﹞二進一【馬】二進三﹝車﹞八平三

【卒】三進一﹝車﹞三進一【馬】三進四﹝卒﹞七進一

【車】一進一﹝車﹞三進四【車】一平六﹝士﹞六進五

【馬】四進六﹝馬﹞七進六【車】六進四【先手】変【車】九進一﹝車﹞九平八【車】九平四﹝車﹞八進四

【馬】二進三﹝卒﹞三進一【車】四進七﹝馬﹞二進二

【車】四平三﹝馬﹞三進四【炮】二進三【進河弦炮捉馬】

白得先破補士角炮取勝局

【炮】八平三﹝炮﹞八平五【馬】八進七﹝馬﹞八進七

【車】九進一﹝炮﹞二平四【車】九平四﹝士﹞六進五変【卒】一進一﹝馬﹞二進三【馬】二進一﹝車﹞一平二

【車】一平二﹝車﹞二進四【車】四進三﹝卒﹞七進一

【馬】一進二﹝車﹞二平六【馬】二進三﹝車﹞六平二

【卒】三進一﹝車﹞三退一【炮】二平三変【卒】一進一﹝馬﹞二進一【馬】二進一﹝車﹞一平二

【車】一平二﹝車﹞二進四【車】四進三﹝卒﹞七進一

【馬】一進二﹝車﹞二平六【馬】二進三﹝車﹞六平二

【炮】五平三﹝車﹞二退二【炮】二進二﹝車﹞九平八

【炮】三平二【捉車】

【卒】一進一﹝馬﹞二進三【馬】二進一﹝車﹞一平二

【車】一平二﹝車﹞二進四【車】四進三﹝卒﹞七進一

【馬】一進二﹝車﹞二平六【馬】二進三﹝車﹞六平二

【炮】五平三﹝炮﹞五平六【馬】三退二﹝車﹞二平六

【馬】二進一【嬴馬】変【卒】一進一﹝馬﹞二進三【馬】二進一﹝車﹞一平二

【車】一平二﹝車﹞二進六【車】四進三﹝卒﹞七進一

【車】四平二﹝車﹞二平三【炮】二進一﹝車﹞三退九

【士】四進五﹝車﹞九平八【炮】二平三﹝車﹞八進八

【炮】五平三【捉馬】変【卒】一進一﹝馬﹞二進一【馬】二進一﹝車﹞一平二

【炮】二進二﹝車﹞九平八【車】一平一﹝卒﹞七進一

【炮】二平三﹝車﹞二平一【車】二進八﹝卒﹞三進一

【車】二平一﹝車﹞一平二【車】四平二【活捉車】

白得先順手立百勝緫変局

【炮】八平五﹝炮﹞八平五【馬】八進七﹝馬﹞八進七

【車】九進一﹝車﹞九平八【車】九平四﹝車﹞八進六

【車】四進七﹝馬﹞二進一【卒】三進一﹝車﹞八平七

【馬】二進三﹝士﹞六進五【馬】三進四﹝卒﹞七進一

【車】一進一﹝炮﹞二平四【車】一平六﹝車﹞一平二

【炮】二進六﹝車﹞七進一【馬】四進六﹝馬﹞七進六変【車】六進四﹝炮﹞五進四【炮】五進四﹝炮﹞四平五

【將】五進一【將出宮】変【車】六進四﹝車﹞七退一【炮】二平五﹝士﹞四進五

【車】六進三﹝炮﹞五進四【炮】五進四変【車】六進四﹝車﹞七退一【炮】二平五﹝車﹞七平五

【炮】五平九﹝車﹞五平八【炮】九進一﹝車﹞八退六

【炮】五進五車八平九【車】六進三

白得先順手棄馬取勝緫変局

【炮】八平五炮八平五【馬】八進七﹝馬﹞八進七

【車】九進一﹝車﹞九平八【車】九平四﹝車﹞八平四

【車】四進七﹝馬﹞二進一【車】一進一【棄馬】﹝炮﹞二進七変【炮】二進五﹝馬﹞七退八【炮】五進四﹝士﹞六進五

【車】二平四﹝將﹞五平六【車】四進一﹝將﹞六進一

【車】四進七﹝炮﹞五平七【車】四平五﹝炮﹞七退一

【炮】二進一【穿心車車後炮】変【炮】二進五﹝炮﹞二退二【炮】二平七﹝炮﹞二平七

【炮】五進四﹝士﹞六進五【車】一平四﹝將﹞五平六

【車】四進一﹝士﹞五退四【車】四平六﹝炮﹞五平六

【車】六進六﹝將﹞六平五【車】六進一【重炮殺】

白得先破黑起列炮取勝局【炮】八平五炮二平五【馬】八進七﹝馬﹞八進九【車】九平八﹝車﹞九平八【馬】二進一﹝馬﹞二進三【車】八進四﹝車﹞一平二【車】一平二﹝車﹞二進四【卒】一進一﹝卒﹞九進一【馬】一進二﹝車﹞二平六【車】八平四﹝馬﹞九進八【馬】二進四﹝馬﹞八進七【馬】四進三﹝炮﹞八平三【炮】二進七﹝士﹞六進五【炮】五平四﹝車﹞八進八【炮】四進七﹝馬﹞七進九【炮】四退一﹝象﹞三進一【炮】四平一﹝將﹞五平六【車】四進五【炮】八平五﹝炮﹞二平五【馬】八進七﹝馬﹞二進三【車】九平八﹝馬﹞八進七【車】八進六﹝車﹞九進二【炮】二進二﹝卒﹞九進一【炮】二平七

白饒先順手取勝局炮八平五【炮】八平五馬八進七【馬】八進七車九平八【馬】二進三車八進六【卒】三進一車八平七【馬】三進四車七退一【馬】四進六卒七進一【象】七進九車七平三【馬】六進四車三平四【馬】四進三【兩嬴車】

白饒先白起列手取勝局炮八平五【炮】二平五馬八進七【馬】二進三車九平八【炮】八平七車八進八【車】一進一炮二進六【炮】五退一炮二退四【炮】五進五馬七進五【車】一平八馬五進六【象】三進五馬六進七【車】八平七馬七退五【馬】三進五炮二平五【馬】八進七

○二龍出海勢○見圖【馬】二進三車三進一【車】四退八車三退八【車】四進九將五平四車二進四白勝七著

○雙馬飲泉勢○見圖【馬】二進四卒六平五【士】四進五卒三平四【卒】四進一將五平四【馬】四進二將四平五【馬】四進二將五平四【馬】三退五將四平五【馬】五進七白先勝

○步步隨勢○見圖【車】二平四將四平五【車】二進二【勝】【車】二平四將四進一【車】三平四將四進一【卒】四進一將四退一【卒】四進一將四退一【卒】四進一將四平五【卒】四進一

白先勝

○黑立和局見圖

○白立和局見圖

○黑立和局見圖

○白立和局見圖

新編纂圖增類羣書類要事林廣記卷之十

【續集】○醫學類【藥忌炮制】

炮制方法﹝雷公藥性論﹞藥之有方猶樂之有調也樂備眾調始和其音藥備眾方始和其剤樂調十七方亦如之曰炮曰爁曰炙曰火尃曰煨曰炒曰煆曰煉曰制曰度曰飛曰伏曰鎊曰摋曰日煞曰爆曰露是也然用則各有宜焉

玉石部

丹砂﹝雌黃﹞﹝雄黃﹞先打碎研細水飛過灰椀內鋪紙滲幹入藥用別有煆煉各依本方

硫黃凡使先細研水飛過以皮紙澄去水令榦爲末始入藥用別有煆煉各依本方

白礬要光明者先於鐵銚子內或刀上火中煆過研細入藥用如生用者則依本方

黑鈆以鐵銚炭火鎔開瀉出新瓦上濾去滓腳一兩番取淨鈆用或結砂子依本方

赤石脂白石脂炭火煆通赤取出候冷研細水飛過用緩急則研令極細不飛亦得

硝石研令極細以甆瓶子盛於炭火中煆令通赤方用如緩急只炒過研細使亦得

滑石以刀刮下牡丹皮同煮伏時取出用東流水研飛過日幹如急用只細研亦得

磁石以炭火燒赤釅醋淬丸過搗碎細研水飛過用入湯剤卽杵水淘去用汁亦得

陽起石凡使先以炭火燒通赤好酒內淬七徧如只以好酒煮半日亦得並研細水飛過入藥用

禹餘糧﹝紫石英﹞﹝石膏﹞﹝寒水石﹞﹝代赭石﹞﹝石燕﹞凡使並用火煆醋淬七徧搗研令極細水飛過入藥用

白堊卽白磰土每一兩用塩一分投於斗水中用銅器煮十餘沸然後用此沸了水飛過入藥用

石鍾乳依法煮候日足入水研細不磣入藥用

黃丹先須炒令色変研令極細再羅過入藥用

自然銅火燒通赤醋淬九徧細研羅過入藥用

食塩凡使須炒過研細【一法】火燒研細入藥用

云丹石用益母艸挒汁浸一宿研易細方可用

花藥石凡使以大火煆過如緩急不煆亦可用

艸藥部

菖蒲用石上生節密者佳凡使須用剉碎微炒用或焙漧亦得

人參凡使須去蘆頭剉焙漧秤方入藥用不去蘆令人吐謹之

甘艸微炙赤色欲用搗末水中蘸過炙令透卽滓或只生用

天麥二門冬水浥潤抽去心火上焙熱卽當風涼三四次卽幹

蒼木凡使先以米泔浸春五日夏三日秋七日冬十日逐日換水日足刮去皮焙乾方入藥用如緩急不浸亦得但稍燥

熟地黃凡使須淨洗過以酒浸三日夜漉出蒸三兩炊焙乾方入藥用如急用只以酒灑蒸過使不蒸亦得不若酒浸蒸過爲佳生幹者只生用不用酒浸

兔絲子洗去沙土酒浸一晝夜漉出蒸過乘熱杵爲麄末焙漧搗搗之不盡者再以酒漬取出焙漧搗之【一法】默念老鷹不輟卽易細【一法】用塩拌碾則易碎

半夏軟白者封斉所產先以沸湯浸候溫洗去滑如此七徧薄切焙漧用如作曲以事持了半夏爲末生薑自然汁和作餅子焙漧再爲末再以薑汁和再焙

當帰洗去泥土並蘆頭尖硬灰酒浸一宿漉出焙乾方風或微炒用各依本方要補血卽使頭一節若止痛破血卽�尾若都用不如不使服食效也

肉蓯蓉凡使先須以溫湯洗刮去上粗鱗皮切碎以酒浸一日夜漉出焙漧使如緩急要用卽酒浸煮過研如膏【或焙漧便亦得】

麻黃凡使先去根節寸剉令理通別煮十數沸掠去其沫卻取出碎剉焙漧用不盡去之令人煩悶如用急只去根節亦得

蒲黃卽蒲上黃花須子細認勿誤用松黃凡使須用隔三重紙焙令黃色蒸半日焙漧用消腫破血卽生用補血止血卽炒

大黃或蒸過用或煻灰中炮熱用若取猛利卽焙漧用蒸法以濕紙褁三斗米下蒸薄切焙漧入湯卽切如碁子先以酒洗

川牛膝凡使先洗去蘆頭剉碎以酒浸透軟焙乾方用如急切用酒浸蒸過使使不蒸亦得

骨碎補用刀刮去上黃皮毛令盡細剉用酒拌蒸一日取出日煞幹緩急只焙漧不蒸亦得

烏頭要炮裂令熟去皮臍入藥用或陰制以東流水浸七日夜去皮臍尖切片焙漧用亦得

黃耆蜜炙了大頭寫官字小頭寫人字碾卽易碎﹝一法﹞紙包席下臥一夜次日用卽不成滓

牛蒡子凡使要淨揀勿令有雜子然後用好酒拌蒸一伏時取出焙漧別搗如粉方入藥用

蒺梨子凡使須淨揀擇蒸一伏時日煞幹於木臼中舂令剌盡用好酒拌再蒸取出曝乾方用

補骨脂酒浸一宿漉出卻用東流水浸三日夜再蒸曝漧用如緩急以塩同炒令香去塩用

遠志須去心焙乾方入藥用如不去心令人煩悶更能以甘艸湯浸一宿漉出焙漧用尢好

苦參凡使不拘多少先須用濃糯米泔浸一宿漉出蒸一伏時取出卻細剉焙漧用之爲妙

木香凡使不見火須細剉日幹用如爲細末薄切微火焙漧使亦不妨然不若日煞幹之爲愈

石斛洗去根土用酒浸一宿漉出蒸過曝乾方用如急用不蒸亦得如別有炮制各依本方

防風擇去蘆頭及頭尾者洗剉焙漧用頭者令人發狂尾者令人發痼疾宜愼之

艸龍膽去蘆頭剉用甘艸浸一宿曝漧用急用不浸亦得

巴戟天去心萆薢酒浸一夜剉碎焙漧用急用不浸亦得

斷續剉碎以酒浸一伏時漉出焙乾方用急用不浸亦得

狗脊火燎去毛令淨酒浸一宿蒸過焙漧急用不浸亦得

旋覆花一名金沸艸用蒸過方入藥用如急用不蒸亦得

京三稜蓬莪朮醋煮剉碎焙漧用塘灰中炮熟用之亦得

茴香淨洗酒浸一宿漉去曝漧炒過用急用只炒過亦得

石葦以麄布拭云黃毛用羊脂炒幹用緩急微炙使亦得

車前子凡使須是微微炒燥方入藥用如只焙漧用亦得

柴胡前胡二味凡使須先去蘆頭洗剉碎焙令幹入藥用

白薇凡使先去苗用秫米泔浸一宿漉出蒸過入藥內用

阿魏先於淨缽中研如粉了卻於熱酒器上裛過入藥用

髙良姜凡使須先剉碎以眞麻油少許拌勻炒過入藥用

百部根以竹刀劈開去心酒浸一宿漉出剉焙過入藥用

縮砂仁凡使須和皮慢火炒令熱透去皮梗取仁入藥用

附子天雄二味凡使先炮裂令熟去皮臍尖焙漧入藥用

史君子凡使熱灰中和皮炮卻去了皮取仁焙漧入藥用

桔梗﹝大戟﹞﹝延胡索﹞﹝葶歷子﹞﹝牽牛子﹞五味並微炒過入藥用

牡丹皮凡使須去心淨揀酒拌蒸過細剉曝令幹入藥用

黃連凡使先淨去須剉碎用蜜拌慢火內炒令幹入藥用

天麻紙包水浸濕熱灰中煨熟取出以酒浸一宿焙漧用

王不畱行先渾蒸一時久卻下漿水浸一宿漉出焙漧用

瞿麥只用藥殼不用莖葉都使卽令人气咽及小便不禁

仙靈牌用羊脂拌炒候羊脂盡爲度每一斤用羊脂四兩

肉豆蔻以曲褁煻灰中炮以曲熟爲度去曲剉焙令幹用

蓬莪戍最難未以濕紙褁熟煨取出急搗應手如粉用之

通艸欲爲末拌以秫米粥焙漧研之卽成細末【燈心同法】

熟艾欲成末當入茯苓少許同研以糯米飲搜焙亦成末

澤瀉酒浸一宿漉出焙漧用不浸亦得別有炮制依本方

天南星黑附子熱灰中炮裂方入藥用別有炮制依本方

五味子凡使須淨揀去枝梗方用如入湯剤用槌碎使之

山茵蔯凡使須擇去根土細剉曝漧入藥用勿令犯火气

燈心末以甆器拌碾令細以水淘燈心浮上甆末自沈下

白朮獨活羌活凡使須剉焙漧用

蛇牀子先須慢火微炒過冷香用

幹萎凡使須炮令裂以去濕气用

常山須剉碎酒浸一晝夜蒸過用

芍藥凡使先須剉碎卻焙令幹用

川芎白芷等並剉碎焙漧用

菊花凡使須去枝梗焙漧用

山藥凡使先須剉碎焙漧用

薏苡仁須以糯米同焙漧用

秦芁漏蘆破開淨洗焙漧用

細辛先洗去土並苗焙漧用

葫蘆巴破故紙馬兜苓炒用

紫苑取茸洗去土微炒過用

黃苓凡使須剉碎微炒過用

木通凡使須剉去節去皮用

木實部

肉桂愈嫩卽愈厚愈老卽愈薄仍用緊捲紫色者佳凡使不見火先去麁皮至有油有味方用婦人姙娠藥須微炒過用

巴豆去殼並心膜爛搗紙褁壓去油取霜用【又法】去殼心膜了水煮五度換水再煮一沸研不令人悶【又法】煮了炒赤用

檳榔要存坐端正堅實者以刀刮去底細切勿經火恐力若熟使不如勿用

蜀椒去枝梗並目及閉口者微炒過淨地上以新盆蓋定土圍盆四周去汗用

楝實酒浸潤待皮軟剝去虛皮焙漧以曲炒入木臼內杵爲麁末羅過去核用

皂角凡使要揀肥厚長大不蛀者削去皮弦並子塗酥慢火炙令焦黃入藥用

訶梨勒凡使先於煻灰中炮去核取肉酒浸蒸一伏時久取出焙乾方入藥用

吳茱萸先以沸湯浸洗七次焙漧微炒過方入藥若治外病不入口不洗亦得

杜仲去粗皮令盡生薑汁炙令香熟絲爲度或剉碎如豆大薑汁炒絲絕用

厚朴刮去粗皮令見心生薑汁炙三次令香熟爲度或只剉碎使薑汁炒亦得

枳殼枳實要陳者湯浸磨刮去穰細切用曲拌炒令焦黃香熟爲度方入藥用

漧漆凡使須搗碎炒至大煙出方用不損人腸胃

茯�凡使去麁皮並中心所抱木剉碎焙漧入藥用

梔子先去皮須用甘艸水浸一宿漉出焙漧入藥用

大腹皮先以酒浸洗再以大豆汁洗過剉焙入藥用

龍腦麒麟竭乳香松脂凡使並須別研令細入藥用

酸棗仁凡使先以慢火炒令十分香熟研碎入藥用

黃蘗去粗皮蜜塗炙入藥用

沈香﹝檀香﹞須別剉搗入藥用

芫荑揀淨慢火微炒入藥用

茯苓﹝豬苓﹞去黑皮剉焙漧用

蔓荊子酒浸蒸一伏時焙用

山茱萸搗焙用或和核亦得

果菜部

艸豆蔻去皮取仁焙漧用或和皮煻灰中炮熟去皮用亦得

黑豆﹝赤小豆﹞﹝大豆﹞﹝黃卷﹞﹝麥蘗﹞﹝神曲﹞﹝白扁豆﹞﹝菉豆﹞等並炒過用

陳皮靑皮湯浸磨去穰曝漧曲炒用或急用只焙漧入藥用

胡麻卽黑色油麻也凡使須先炒過用或九蒸九曝用亦得

杏仁桃仁湯浸去皮尖及雙仁者曲炒黃用

木瓜湯浸去穰並子剉碎焙令乾方入藥用

烏梅先淨洗槌碎去核取淨肉微炒入藥用

胡桃去殼以湯浸去了皮膜卻研碎入藥用

韮子先須微炒過用之亦有生用各依本方

魚虫部

眞珠要取新淨未曾傷破及鉆透者臼中搗碎絹羅重重篩過卻更研一二萬下任用

鱉甲龜甲用醋浸三日去裙慢火中反復炙令黃赤色急用只蘸醋炙候黃色便可用

烏蛇白花蛇凡使先以酒浸三日夜慢火上反復炙令黃赤漧燥去皮骨取肉入藥用

蝦﹝虫麻﹞以酥塗或酒浸慢火中反復炙令焦黃爲度或燒灰存性用他有炮制各依本方

白蜜凡使須先以慢火煎掠去沫令色微黃則經久不壞掠之多少則隨蜜之精粗也

班貓芫靑去頭翅足用秫米同炒熟方可入藥生卽吐瀉

白彊蠶要白色條直者去絲觜微炒用或生用各依本方

蛇蛻洗去土炙過方可用或燒灰存性入藥用各依本方

五靈脂入麻油三五滴卽易成末酒研飛淘去砂土方用

牡蠣以稻槁包之蝦【一法】以京墨末塗之煆細研用

蟬蛻去觜足以湯浸潤洗去泥土卻曝漧微炒過用

原蠶蛾凡使去翅足微�過方入藥用蠶沙亦炒用

蛇黃火燒通赤以釅醋淬三五度候冷研末入藥用

桑螵蛸炙過或蒸過亦得一云塗酥慢火炙香熟用

天漿子夜明砂並微炒過用

水蛭凡使須是炒焦用

蜈蚣蜣蜋去頭翅足炙過用

穿山甲龜甲須炙焦用

露蜂房炙過用或炒過亦得

地龍搓去土徵炒過用

龍獸部

龍骨要粘舌者酒浸一宿焙漧細搗羅研如粉以水飛過三度日中日煞幹用如緩急只以酒煮焙漧用他有炮制各依本方

鹿茸凡使用茄茸連頂骨者火燎去毛令淨約三寸巳來截斷酒浸一日慢火炙令脆用或用酥塗炙亦好炮制各依本方

虎骨斫開去髓塗酒及酥或醋反復炙黃赤色用各依本方

阿膠諸膠剉碎炒候沸燥如珠子入藥用

膃肭臍用酒浸慢火反復炙令熟方入藥用

犀角須用人肉暖之久之搗則成末入藥用

麝香欲研爲末須著少水自然細不必羅也

收藏要法

沈香置舊盛蜜缾中𨿽綿歷歲月其香淸潤不殘

麝香包外再以蒸荷葉褁之可使香气於外不聞

檀香以蠟﹝扌斍﹞曲爲糊刷厚藤紙封之可經久不泄

丁香貯以新罐系油單封口則不虫喿頻焙則不蛀

腦子雜雞毛相思子同入素杉合內收之則不耗

人參以細辛逐層間積納新甕中密封之可不蛀

膃肭臍宜雜以漢椒樟腦等同收之則虫不蛀

酡酥經春月以缾盛閉沈之井中冬間取出不妨

天雄附子用漢椒拌入新缾內掛近火可不蠹

白花蛇薄以桐油抹勻紙褁置石灰中永久不壞

硐砂每褁雜以漧薑六兩同收置於暖可不潤

川烏白附子宜日煞燥同石灰末收之可久不損

紫蘇和根拔日煞幹以火微燒其根畔則其葉不落

淮棗略用些麻油拌勻盛入新甕緊蒙收之不損

皂角蒸過日煞幹以籃盛掛廁室之側𨿽經久不蛀

藥性反忌﹝梁隱居先生曰﹞上藥一百二十種爲君主飬命以應天中藥一百二十種爲臣主飬性以應人下藥一百二十五種爲佐使主治病以應地合三百六十五種應三百六十五度陰陽配合子母兄弟根莖花實艸木骨肉有單行者有相須者有相使者有相畏者有相殺者有相惡者有相反者相須相使者服之愈疾遏病益壽延年相畏相殺相惡者不可合用至於相反與有毒者制之法服之皆能殺人不可不知也

藥八數種單行者七十一種相須者一十二種相使者凡九十種相畏者七十八種相殺者三十六種相惡者凡六十種相反者一十八種【言反者甚多皆未之究也今就本艸繤出】

藥十八反人參紫參沙參玄參丹參芍藥細辛並反﹝梨蘆﹞白及白斂半夏括萎貝母並反﹝烏頭﹞﹝烏喙﹞大戟芫花海藻甘遂並反﹝甘艸﹞芫花海藻並反﹝大戟﹞

藥貴六陳詩曰枳殼茱萸並半夏橘皮狼毒及麻黃六般之藥宜陳久入用方知功效良

服藥食忌有藜蘆忌貍肉有黃連桔梗忌豬肉有鱉甲忌食莧菜有地黃忌羌荑有細辛遠志忌生菜有朱砂忌食生血有甘艸忌菘菜有馬頭烏喙忌鼓汁有大棗忌食地黃有牡丹忌葫荽水銀粉生銀忌生血有常山忌食生蔥有商陸忌犬肉巴豆忌蘆筍野豬肉有天門冬忌鯉魚有常山忌醋物食楊梅忌食生蔥菜有半夏菖蒲忌飴糖羊肉有忌桃李雀肉葫荽蒜魚鮓有孔公蘗陽起石文石石石又砂半夏忌羊血服藥不可多食葫荽蒜生菜肥豬犬肉油膩肥羹魚膾腥臊及諸般生冷滑物果實非時嫣殘酸臭等物

月分食忌﹝正月﹞勿食虎豹貍肉令人傷神勿食生蓼令人傷腎﹝二月﹞勿食兔傷神勿食雞子惡心初九日勿食魚仙家大忌﹝三月﹞勿食鳥獸五臟及百艸仙家大忌庚寅日食魚大凶﹝四月﹞勿食雉令人气逆勿食鱔魚害人勿食蒜傷气傷神﹝五月﹞勿食肥濃勿食煮餅君子當斎戒節嗜欲薄滋味﹝六月﹞勿食生葵宿疾者尢不可食勿食澤水令人病鱉癥﹝七月﹞勿食蒓是月蠟虫著上人不見勿食蜜令人霍亂﹝八月﹞勿食姜蒜令人損壽減智勿食雞子令人傷神﹝九月﹞蠏膓有眞稻芒長寸向冬輸與東海神未輸芒未可食﹝十月﹞勿食豬肉令人發宿疾勿食椒令人損心﹝十一月﹞勿食龜鱉令人水病勿食陳脯勿食鴛鴦令人惡心﹝十二月﹞勿食生葵發痼疾勿食薤勿食鱔勿食龜鱉必害人

飲食害人食黃鱨後食荊芥殺人鯽魚不可與麥門冬同喫殺人盛蜜瓶作鮓食之殺人凡肉炙不動暴之不幹並殺人菌下紋者食之殺人肉汁在密器气不泄者皆殺人新蕈有毛者食之殺人檐滴水生菜有大毒食之殺人禽獸肝靑者食之殺人凡鳥自死口不閉者食之殺人蟹目相向者食之殺人頭髮不可在魚鮓內食之殺人祭酒自耗者食之殺人魚頭有白連背上者食之害人河豚眼赤者食之害人祭神肉故自動者食之害人羊肝有竅者食之害人生菓停久有損者食之害人兩蒂兩鼻食之害人鱟魚小者謂之鬼鱟食之害人曝肉脯不幹食之害人飲酒後不得食羊豕腦大害人

飲食相反螃蠏與灰酒同食令人吐血食粟米勿食杏仁令人吐瀉薤菜與牛肉同食令人生瘣食兔肉勿食漧薑令人霍亂兔肉與白雞同食令人發黃食死馬勿食倉米發人百病鯽魚與芥菜同食令人黃腫食豬肉勿食生薑發人大�雞肉與葫蒜同食令人气滯糖蜜與小鰕同食令人暴下食羊肝勿使生椒傷人五臟棗李與蜂蜜同食五臟不和飲酒後勿食芥辣緩人筋骨兔肉與鵝肉同食血气不行飲酒後勿食胡桃令人嘔血豬肝與鵪鶉同食面生黑點食粥後勿食白湯令人成淋牛肉與白酒同食生寸白虫食鱉肉勿食莧菜腹中生鱉麥醬與鯉魚同食咽喉生瘡諸禽獸魚油點燈煙盲人眼

孕婦雜忌列女傳曰古者婦人姙子寢不側坐不邊立不跛洞心神和情性節欲省庶事一食邪味割不正不食席不正不坐目不視邪色耳不聽淫欲見賢人君子盛徳大師焚藝名香居靜室欲聽鍾鼓琴瑟詩書箴誡欲觀俎豆簠簋軍旅陳設犀象猛獸寶物古器生子自然形容端正賢明福壽忠孝仁義聰明疾乃文王胎教之法也【列女傳】

孕婦藥忌【見產育集】蚖班水蛭地膽虫烏頭附子配天雄躑躅野葛螻蛄類烏喙側子及亡虫虫牛黃水銀並巴豆大戟蛇蛻及蜈蚣牛膝藜蘆兼薏苡金石銀粉及雌雄牙朴芒硝牡丹桂蜥蜴飛生更鹿虫虫代赭蚱蟬胡粉麝芫花薇莖艸三稜槐子牽牛並皂角桃子蠐螬和茅根欓根碙砂與漧漆亭長溲流菵艸中瞿麥閭茹蠏爪中蝟皮鬼箭赤頭紅馬刀石蠶衣魚等半夏南星通艸同漧薑蒜雞及雞子馿肉兔肉不須供切忌婦人產前忌此歌宜記在心胸

孕婦食忌【千金方】食團魚【子須短】食雞肉糯米【子寸白虫】食雀肉【子淫亂肘】食羊角【子多厄】食山羊【子多厄】食雞子幹鯉【子生瘡】食酒多【子淫亂度】食兔肉【子使唇】食騾肉【子難產】食椹並鴨子【子列生】食醬多【子�多點�】食大肉【子含】食螃蠏【子橫生】食馿肉馬肉【子過月】食雀肉【子面多班點】

解救藥毒

朝野僉載名醫言虎中箭藥食淸泥而觧野豬中藥箭豗斉苨而食雉被鷹傷口行地黃葉帖之礬石可以害鼠張鷟曾試之鼠中毒如醉亦不識人猶知取泥汁飲之須臾平復鳥獸虫物猶知解毒何況人乎﹝許氏方論云﹞凡中一切諸毒從酒得者難治言酒性行諸血脈徧身體故難治也因食得者易治言食與藥俱入於胃胃能容毒或逐大便泄出毒气未流於血脈故易愈也又按﹝林氏禹記云﹞凡煮諸藥汁觧毒者皆不可熱飲能使毒气愈甚宜冷服之乃效

觧桃生毒凡中桃生毒者脇下忽瘇起如生癰癤狀頃刻間大如椀俟更以菉豆嚼試若香甜則是挑生毒也治法搗小升麻爲細末取冷熟水調二大錢連服之洞下瀉出生慈數莖根須皆具瘇卽消續煎平胃散補日食白粥凡喫魚肉果皆可挑生初中毒斍胸腹稍痛明日漸加扌斍刺滿十日則物生能動騰土則胸痛沈下則腹痛是也在上鬲取之法用熱茶一甌投膽礬半錢於茶中候礬化盡通口呷服良久卽以雞翎探喉中卽吐出毒物在下鬲瀉之法米飲下欎金末二錢卽瀉下其毒次用人參白木各半兩爲末用灰酒納缾內慢火熬半日許度酒熟溫溫服之日一盞五日乃止然後飲食如故

觧中蠱毒造蠱之家用毒有日如正月則月初一日二月二日三月三日四月四日五月五日六月六日七月七日八月八日九月九日十月十日十一月十一日十二月十二日延平有僧惠全刊板以警悞人凡蠱毒有五種皆治以馬兜零根三兩口父咀分三服水煎去滓空腹頓服隨時吐出蠱未吐再服以吐爲度又治百蠱不愈者取鵓鴿熱血隨多少服中蠱欲死者生甘艸半兩水濃煎頓服吐痰卽愈

新編纂圖增類羣書類要事林廣記卷之十一

【續集】○卜史類【卜筮星命星禽】

易卦緫說﹝伏羲氏﹞始畫八卦文王重之周公孔子作彖系辝然後易之爲義大備後世以之決嫌疑明禍福其應如響然其占之之法不可不知今載其要於後

擲卦定爻象歌兩背由來拆【兩文背一文面卽是折爻】雙眉本是單【兩文面一文背卽是單爻】渾眉交位定【三文皆面是交屬折主未來事】緫背是重安【三文全背是重屬單主過去事】

辧八卦例【此是伏羲始畫之文】乾三連離中虛震仰盂兌上缺坤六斷坎中蒲艮覆椀巽下短

辧六十四卦象【此是文王重易之文】【乾】乾爲天天風姤天山遁天地否風地觀山地剝火地晉火天【大有】乾宮屬金【坎】坎爲水水澤節水雷屯水火【憮濟】澤火革雷火豊地火【明夷】地水師坎宮屬水【艮】艮爲山山火賁山天【大畜】山澤損火澤睽天澤履風澤【中孚】風山漸艮宮屬土【震】震爲雷雷地豫雷水解雷風恆地風升水風井澤風【大過】澤雷隨震宮屬木【巽】巽爲風風天【小畜】風火【家人】風雷益天雷【妄】火雷【噬嗑】山雷頤山風蠱巽宮屬木【離】離爲火火山旅火風鼎火水【未済】山水蒙風水渙天水訟天火【同人】離宮屬火【坤】坤爲地地雷復地澤臨地天泰雷天【大壯】澤天夬水天需水地比坤宮屬土【兌】兌爲澤澤水困澤地萃澤山咸水山蹇地山謙雷山【小過】雷澤【帰妹】兌宮屬金

推八卦所生數遊雲鬼歸云鬼訣【乾宮】一世姤二世遁三世否四世觀五世剝遊雲鬼晉歸云鬼大有【坎宮】一世節二世屯三世憮濟四世革五世豊遊雲鬼明夷歸云鬼師【艮宮】一世賁二世大畜三世損四世睽五世履遊雲鬼中孚歸云鬼漸【震宮】一世豫二世觧三世恆四世升五世井遊雲鬼大過歸云鬼隨【巽宮】一世小畜二世家人三世益四世妄五世噬嗑遊雲鬼頤歸云鬼蠱【離宮】一世旅二世鼎三世未済四世蒙五世渙遊雲鬼訟歸云鬼同人【坤宮】一世復二世臨三世泰四世太壯五世夬遊雲鬼需歸云鬼比【兌宮】一世困二世萃三世咸四世蹇五世謙遊雲鬼小過歸云鬼帰妹

推卦內世應所在之法

一世卦【應在四】二世卦【應在五】三世卦【應在六】四世卦【應在初】五世卦【應在二】遊雲鬼卦【世在四】歸云鬼卦【世在三】八純卦【世在六】凡卜卦常以世爲我身應爲它人世若克應我吉應若克世我凶內卦克外吉外卦克內凶

納甲要法【幹】甲子壬午【坎】水戊寅求【艮】向丙辰入【震】從庚子遊【巽】來辛丑是【離】爲巳卯頭【坤】乙未癸丑【兌】澤丁巳流﹝幹﹞﹝上三爻﹞壬戍壬申壬午﹝下三爻﹞甲辰甲寅甲子﹝坎﹞﹝上三爻﹞戊子戊戍戊申﹝下三爻﹞戊午戊辰戊寅﹝艮﹞﹝上三爻﹞丙寅丙子丙戍﹝下三爻﹞丙申丙午丙辰﹝震﹞﹝上三爻﹞庚戍庚申庚午﹝下三爻﹞庚辰庚寅庚子﹝巽﹞﹝上三爻﹞辛卯辛巳辛未﹝下三爻﹞辛酉辛亥辛丑﹝離﹞﹝上三爻﹞己巳己未己酉﹝下三爻﹞己亥己丑己卯﹝坤﹞﹝上三爻﹞癸酉癸亥癸丑﹝下三爻﹞乙卯乙巳乙未﹝兌﹞﹝上三爻﹞丁未丁酉丁亥﹝下三爻﹞丁丑丁卯丁巳

定干支所屬法甲乙寅卯木丙丁巳午火戊己辰戍丑未土庚辛申酉金壬癸亥子水

定五行生克法金生水水生木木生火火生土土生金金克木木克土土克水水克火火克金金見金木見木土見土水見水火見火

配卦內六向法生我者爲父母我生者爲子孫克我者爲官鬼我克者爲妻財比和者爲兄弟

定十干日六神入卦法【甲乙日】一靑龍二朱雀三勾陳四騰蛇五白虎六玄武【丙丁日】一朱雀二勾陳三騰蛇四白虎五玄武六靑龍【戊己日】一勾陳二騰蛇三白虎四玄武五靑龍六朱雀【庚辛日】一白虎二玄武三靑龍四朱雀五勾陳六騰蛇【壬癸日】一玄武二靑龍三朱雀四勾陳五騰蛇六白虎【靑龍】屬木春王其神若持世及交重者主有財有喜大吉【朱雀】屬火夏王其神若持世及交重者主官司文字口舌【勾陳】【騰蛇】屬土四季王其神若持世及交重主勾連怪夢【白虎】屬金秋王其神若持世及交重者主喪死疾病困重【玄武】屬水冬王其神若持世及交重者主陰人盜賊失脫

占八卦休旺法【立春】艮旺震相【春分】震旺巽相【立夏】巽旺離相【夏至】離旺坤相【立秋】坤旺兌相【秋分】兌旺乾相【立冬】乾旺坎相【冬至】坎旺艮相

天喜神歌春戍夏醜爲天喜秋辰冬未三三止世中遇此必歡忻官事憂終得理

蓍卦之徳見圖蓍之數七也七而七之其用四十九故其徳圓卦之數八也八而八之爲用六十四故其徳方圓者運而不窮可以逆知來物方者其體有定可以識乎憮往故圓象神方象知

揲蓍之法圖一揲二揲三揲

第一掛於小指間不五則九○第二掛於中指間○第三掛於食指間皆不四則八八九爲多五四爲少五四四

三揲皆少幹之象也三少之數凡十有三以四十九策中除十三陰三十六卽四九之數是爲老陽九八八

三揲皆多坤象也三多之數凡二十五以四十九策中除二十五餘二十四卽四六之數是爲老陰五八八

三揲一少而二多震之象也是爲少陽九四八

三揲一多一少而復一多坎之象也是爲少陽九八四

三揲一多一少艮之也凡兩多一少數皆二十一以四十策中除廿一餘廿八卽四七之數所以皆爲少陽九四四

三揲一多而兩少巽之象也是爲少陰五八四

三揲一少一多而復一少離之象也是爲少陰五四八

三揲兩少一多兌之象也凡二少一多數皆十七以四九策中除十七餘卅二卽四八之數所以皆爲少陰也

星命括例﹝孔子曰﹞不知命無以爲君子也大凡論命先看四柱平五行順男克剝女孤寡小兒關煞然後推算不湏雜以駞俚妄爲隆降但不失聖人之遺訓少資士夫之談話足矣定太陰躔度見圖【假如人正月初十日生初一起危數至初十便在參度參屬申宮卽知此命太陰在申宮只此推算便是】﹝詩曰﹞欲識太陰行度時正月一日起於危二奎三胃四月畢五井六鬼切須知七月張星八月翊九月還從角上推十月元來是房宿仲冬之月在於箕丑月牛星宜子細周天更不失毫釐﹝又法﹞太陽之法最難知正月初一始於危一日常行十二度五日兩宮順數移

起月幹例甲巳之年丙作首乙庚之歲戊爲頭丙辛還從庚寅上丁壬壬寅順行流戊癸之年何是甲寅之上細推求

起時幹例甲巳還生甲乙庚丙作初丙辛從戊子丁壬庚子居戊癸生壬子遁甲與同途

起胎元例但從月幹辰取次字是支辰取第四位是也假如甲子月卽乙卯是胎元餘皆仿此

起安命例但從太陽泊將當生時就本宮數去順行逢卯是假如子時生太陽星在卯卽就卯上起子辰上丑巳上寅午上逢卯便知本人在午上安命又看太陽星在卯上第幾度便推得命度在午上第幾度皆以太陽入宮深淺爲準

起大運例凡起大運以節候爲約三日當一歲陰命取過去節逆數陽命起未來節順數女人反此假如陽男命正月初一日立春初九日生卽看京直節在二月初一日從本生日數至二月初一日計二十一日便起七歲運又如陽女命卽從初九日逆數至立春計九日便起三歲運陽男陰女順行陰男陽女逆行十年行一位【從本生月上行起】

起小運例男命一歲起丙寅順行女起壬申逆行一年行一位

十二宮例一命宮二財帛三兄弟四田宅五男女六奴僕七夫妻八疾厄九遷移十官祿十一福徳十二相

五行發用長生沐浴冠帶臨官帝旺衰

病死

墓絕

胎飬

五行正印金印乙丑木印癸未水印壬辰火印甲戊土印丙辰

五行生�金生在巳木生在亥火生在寅水土生在申

五行相生金生水水生木木生火火生土土生金

五行相克金克木木克土土克水水克火火克金

十干相合甲合巳乙合庚丙合辛丁合壬戊合癸

十二支合子合丑寅合亥卯合戍辰合酉巳合申午合未

支神三合申子辰合寅午戌合亥卯未合巳酉丑合

十干祿位甲祿在寅乙祿在卯丙戊在巳丁巳在午庚祿在申辛祿在酉壬祿在亥癸祿在子

三元一字幹辰一字【天元】支辰一字【地元】納音一字【壽元】

驛馬攀鞍華蓋例﹝寅午戍﹞馬在申攀鞍在未華蓋在辰大華蓋在戍﹝申子辰﹞馬在寅攀鞍在丑華蓋在戍大華蓋在辰﹝巳酉丑﹞馬在亥攀鞍在戍華蓋在醜大華蓋在未﹝亥卯未﹞馬在巳攀鞍在辰華蓋在未大華蓋在醜

天乙貴人甲戊庚牛羊乙巳鼠猴鄕丙丁豬雞位壬癸兔蛇當六辛逢馬虎此是貴人方

天官貴天官遁甲入羊羣乙謁靑龍事可陳丁虎丙蛇庚起亥辛猴巳大戊牛門壬人好看中秋月癸向南方白馬津

福星貴甲生逢已乙逢午庚捉豬兮辛鼠頭丙戊猴窠湏有福丁巳逢雞貴未休壬要遷官宜遇虎癸逢玉兔定封侯

文星貴位髙彊戊猴巳未丁宜亥乙癸逢牛福祿昌庚趁馬頭辛到巳壬騎龍背喜非常甲丙相邀入虎鄕更遊鼠

官星貴甲愛金雞乙愛猴丁豬丙鼠巳寅頭戊尋玉兔庚宜馬辛癸逢蛇官未休惟有六壬名武庫南方午位定優遊

食神貴甲食丙兮乙食丁丙食戊兮巳食辛丁食已兮辛食癸戊食庚兮庚食壬壬食甲兮癸食乙食前方丈緫奇珍

多情貴丁壬北坎水宮尋丙甲居離是火精乙癸酉時最是貴庚辛卯上謂多情

武星貴甲隨丙戊入蛇鄕乙巳丁同癸向羊庚共壬人生亥上六辛丑上更相當

天宮印甲壬乙癸癸逢辛丙辛從已巳丁論丁乙那堪庚遇戊戊還從丙見壬庚

印綬祿甲子丁寅乙亥遊癸申丙在卯中求戊庚歸午已辛巳壬酉臺星射斗牛

錦衣局甲庚丙日遇寅時丙辰壬向巳中推庚壬甲地歸申位壬甲丙來亥上宜

論斈堂五行生爲斈館臨官之地爲斈堂若逢入墓爲財庫吉宿臨之大吉昌

推坐庫

火生戍上爲財庫水土生人卻在辰木命要知居未位金財在丑發豊盈

推財祿此爲財祿日駸駸甲乙木刑戊已土丙丁火克庚辛金戊巳土侵壬癸水庚辛金要甲乙臨壬癸若逢丙丁火此爲財祿日駸駸

互換三刑丑未戍刑名恃勢申寅巳位最嫌嗔子與卯刑曰禮辰戍酉亥自相刑

定六害子未丑午號穿心寅巳申豬害必侵酉戍卯辰名六害定知骨肉必相刑

定孤寡寅卯辰孤巳寡丑巳午未孤申寡辰申酉戍孤亥寡未亥子丑寡戍孤寅

羊殺祿前一位爲羊祿後一辰號羊廷凡庶逢之皆不利只宜屠劊有威

定刼殺寅午戍兮殺在亥亥卯未兮殺在申申子辰兮殺在巳巳酉丑兮殺在寅

短命殺生日對時人短命生年對時命不長若更生時衝坐命此人定是少年亡

破碎殺辰戍丑未牛頭忌寅申巳亥雞頭碎子午卯酉莫逢蛇此爲破碎君須記

鬼門關子居酉上午加丑寅未交加申卯安亥怕凶辰戍怕巳此時皆號鬼門關

定元辰寅午戍亡神在己亥卯未亡神在寅申子辰亡神在亥巳酉丑亡神在申

鐵蛇關三春亥子不過關夏月卯未實堪嘆秋寅戍位君須忌冬丑辰宮死不難

四季關三春後醜及前蛇九夏龍猴實可嗟秋月豬羊難養育冬天犬虎定交牙

金鎖關正七休生巳亥時二八辰戍實堪悲三九卯酉君須避四十寅申莫飬兒五與十一妨丑未六與十二子午時

夭中殺甲辰乙巳與壬申丙申丁亥及庚辰戊戍癸亥加辛巳巳丑都來十座神人命若還逢此日倉庫金銀化作塵

天休廢孟月不須逢四九十三十八仲先悲四季念二並念七萬事皆休不可爲

星禽祕訣天輪圖見圖

起輪掌例訣見圖子生起子丑生起丑上起正月順行南禽與北禽只爭一位泊禽起輪二十八宿例數見圖

起初禽例【初交至二十五歲】假如甲寅年七月十八日午時生從寅上起正月順數至申爲七月從申上順數初一至十八日到丑宮又從丑上起子順數至本生午時系在未上泊禽以甲寅年星頭初一日起軫數退本生十八日至昴宿不用卽以畢加子順數至未得張月鹿是也

起中禽例【二十六歲交至五十歲】假如甲寅年七月十八日午時生從子上起正月逆數至午爲七月從午上起午順數至卯爲中禽泊再以初禽張月鹿合禽參星從子上順數至卯上泊得柳土獐爲中禽

起末禽例【五十二歲交】假如甲寅年七月十八日午時生從子上起正月逆數至午爲七月又就午上逆數十八日五日兩宮至亥爲未禽泊再以中禽柳上獐合禽鬼星從子上順數至亥爲尾火虎是也此便是未禽【男須退牛星不數女退女星不數十一月穿宮頭尾男女並不除余隨此例】

推六甲元頭宿演紀前下元太康七年甲子起參宿甲戍氐甲申壁甲午柳甲辰尾甲寅胃演至上元皇統四年甲子歲起翌宿甲戍牛甲申畢甲午角甲辰危甲寅井演至中元泰和四年甲子歲起房宿甲戍奎甲申星甲午箕甲辰昴甲寅軫演至下元至元元年甲子歲起虛宿甲戍參甲申氐甲午壁甲辰柳甲寅尾

推合宿角昴合亢胃合氐婁合房奎合心壁合尾室合箕危合斗虛合牛女合畢軫合星井合柳鬼合參張合翌胃合

推太陽入宮雨水後一日【作正月用】春分後二日【作二月用】谷雨後一日【作三月用】小滿後一日【作四月用】夏至後四日【作五月用】大暑後二日【作六月用】暑後四日【作七月用】秋分後七日【作八月用】霜降後九日【作九月用】小雪後十一日【作十月用】冬至後四日【作十一月用】大寒後一日【作十二月用】

推太陰入宮正月初一起﹝危﹞宿順數一日一宿至三十日在壁宿二月初一﹝奎﹞三月初一﹝胃﹞四月初一﹝畢﹞五月初一﹝井﹞六月初一﹝鬼﹞七月初一﹝張﹞八月初一﹝翌﹞九月初一﹝角﹞十月初一﹝房﹞十一月初一﹝箕﹞十二月初一﹝牛﹞

推命宮以本人生時加本月太陽宮上演之順數至卯字卽是假如戊子三月十五日巳時生人其三月未過谷雨中气太陽乃在戍上以本人巳時加戍上數土申得卯卽申上是命宮也

推年月行宮正月爲山二月爲林三月爲崗四月爲湯五月爲火六月爲野七月爲砧八月爲刀九月爲坡十月爲江十一月爲湖十二月爲田

推大運陽男陰女胎上順行陰男陽女胎上逆行寅午戍申子辰爲陽巳酉丑亥卯未爲陰如戊子生人胎宮是虛日鼠【日徙火】在酉上其火生數二卽於酉上二歲起運三歲交入戍上至四歲交入亥它皆仿此

推小運男一歲起丙寅順行女一歲起壬申逆行循環十二位

推五行生數水生一火生二木生三金生四土生五日隨火生二月隨水生一

推四時生旺星�歌【春】蛟龍鱔雉燕雞蛇皆到春來福祿加若是生時不遇此自然通泰轉榮華【夏】兔獐鹿蝠狢狐羊遇夏生時百事彊或在廣堂多福佑進身家道足榮昌【秋】虎十猿猴馬獬兪秋天福祿自然殊更臨好廣髙彊位造作營謀眾不如【冬】狼狗烏豬鼠豹牛若逢冬月便憂日時年月居髙位必定身宮注作侯○選擇類

上官轉受﹝陽年上下兀日﹞﹝正七月﹞﹝二八月﹞﹝三九月﹞﹝四十月﹞﹝五十一月﹞﹝六十二月﹞子

寅

【初四】【初三】【初四】【初一】【初二】【初一】【初六】【初五】【初二】【初三】【初六】【初五】辰

午【初十】【初九】【初八】【初十】【初八】【初十】【十二】【十一】【初十】【初九】【十二】【十一】申

戍【十六】【十五】【十四】【十三】【十四】【十三】【十八】【十七】【十六】【十五】【十八】【十七】屬

陽【廿二】【廿一】【二十】【十九】【二十】【十九】【廿四】【廿三】【廿二】【二十】【廿四】【廿三】【廿八】【廿七】【廿六】【廿五】【廿六】【廿五】【三十】【廿九】【廿八】【廿七】【三十】【廿九】﹝陰年上下兀日﹞【初一】【初二】【初一】【初四】【初三】【初二】【初三】【初六】【初五】【初六】【初五】【初四】醜

卯【初七】【初八】【初七】【初十】【初九】【初八】【初九】【十二】【十一】【十二】【十一】【初十】巳

未【十三】【十四】【十三】【十六】【十五】【十四】【十五】【十八】【十七】【十八】【十七】【十六】酉

亥【十九】【二十】【十九】【廿二】【廿一】【二十】【廿一】【廿四】【廿三】【廿四】【廿二】【廿一】屬

陰【廿五】【廿六】【廿五】【廿八】【廿七】【廿六】【廿七】【二十】【廿九】【三十】【廿九】【廿八】

上朔日六甲年癸亥六乙年己巳六丙年乙亥六丁年辛巳六戊年丁亥六己年癸巳六庚年己亥六辛年乙巳六壬年辛亥六癸年丁巳

巳上用之大

到任入衙吉方卽逐年歲徳位每月天道方是也

起造修屋吉日己巳辛未甲戍乙亥乙酉己酉壬子乙卯庚申己未戊子乙未己亥巳上十三日用之大吉

修作倉庫吉日春【己巳己丑丁未丁巳】夏【甲午甲辰】秋【己亥丁未】冬【甲申壬戍】﹝又﹞乙且丙寅丁卯庚午己卯辛巳壬午癸未庚寅癸卯戊午己未並吉

安碓磨吉日庚午辛未甲戍乙亥庚寅庚子庚申

修作竈吉日向西宜子孫大吉向南小吉甲戍乙亥癸未甲申乙酉甲午乙未甲辰乙巳辛亥癸丑甲寅乙卯己未﹝又﹞甲子乙丑癸酉己丑壬辰

修作廁吉日庚辰丙戍癸巳壬子己未己卯壬午壬子乙卯戊子己丑大吉﹝又﹞每月初七十二廿七並吉

孤虛之圖見圖

孤虛日法一畫爲孤二畫爲實旡畫爲虛依法推之凡檢出入以六十甲子日定東西南北卽便知吉凶�曰凡欲見官長取魚並射獵尋捕及論理但從虛向實更從實向孤求事皆大吉又曰嫁娶並相撲賭錢及圍棊向孤向實利更宜孤向虛又曰道路有惡人回避湏急求

推孤虛法甲子乙丑丙寅丁卯戊辰己巳庚午辛未壬申癸酉甲戍乙亥丙子丁丑戊寅己卯庚辰辛巳壬午癸未甲申乙酉丙戍丁亥戊子己丑庚寅辛卯壬辰癸巳甲午乙未丙申丁酉戊戌己亥庚子辛丑壬寅癸卯甲辰乙巳丙午丁未戊申己酉庚戍辛亥壬子癸丑甲寅乙卯丙辰丁巳戊午己未庚申辛酉壬戍癸亥

新編纂圖增類羣書類要事林廣記卷之十二

【續集】○卜史類【風鑑】面部見圖

風鑑緫論﹝宋朝類苑﹞相形不如論心心有三十六善夫人甞言意气求官自須如此一也有剛有柔二也慕善近君子三也有��分人四也不近小人五也常行陰徳方便六也能治家七也不厭人乞覓八也利人克已九也不逆惡貪殺十也聞事不驚十一也與人不失信十二也不易行攺操十三也夜臥不便睡著十四也馬上不回顧十五也人不增怒十六也不丈過飾非十七也作事周匝十八也不忘人恩十九也有大量二十也不毀善害惡二十一也済人之急二十二也不助彊欺弱二十三也不忘故舊二十四也爲事眾人用之二十五也不多言妄語二十六也得人物每生慚愧二十七也語有敍二十八也當人語次不先起二十九也常行善事三十也不嫌惡衣惡食三十一也方圓隨時三十二也行喜不倦三十三也知人饑渴勞苦三十四也不念舊惡三十五也竭心救難三十六也諸善全者位極人臣壽考令終不全則禍福相折具二十者剌史之位具十巳上者令佐之官具五者亦須大富大凡論相固當觀其外形外形旣得又當察其內心合而斷之萬可失倘�專其外而不知有內相之法𨿽聖若宣尼尙失子羽兄不及宣尼者乎諺曰有心相相逐心生有相心相隨心滅斯言𨿽簡實人倫之綱領詎可忽諸

緫斷歌曰气淸惟怕精神短骨細偏嫌肉懶生此相少年𨿽橫發年登四十屬幽冥人生孤獨問如何頰骨髙兮气不和更加魚尾枯肉妻子宮中有折魔蛇眼豺形休結姻雀行鼠步莫相親他是我非言多誕軟語甜言不是眞有形气應難發有形神立見衰笑兒雍容神掬自然身不混塵埃張眉豎目似金剛一片麁心孰敢當更若性剛面帶火殺人持遶村坊眉目分明秀气生龍瞻虎視步行輕語音詳細言辝簡年少登科有異名虎頭燕頷公卿位鴨步鵝行賤且貧豹食狼餐爲將帥虎威虎坐握兵權精神似露還非露骨气如麁又不麁若見此般形相者定知弓矢役官途易嗔易喜爲��易嬌易滿屬輕浮淺薄輕浮神不足一生常是自招辜欲知富者何由致語話瑯瑯皮膚細有有韻骨毛淸起坐昂昂多神气欲知貧者何所分面帶塵埃眼似昏出語三言不辧兩胸凸腰削更髙臀赤脈縱橫貫雙眼殺人偸盜命難存

三停從眉上至髮際爲上停從眉下至鼻準爲中停從準下至地閣爲下停訣曰上停長老吉昌中停長近公王下停長少喜祥三停俱等富貴榮顯三停不均孤夭賤貧

五露謂眼突鼻仰唇掀耳反喉結五者是也訣曰一露二露有衫袴露不至五病大窮苦五露俱全福慶綿綿

五長謂頭面身手足五相俱長也訣曰五長之人骨貌麁只愛筋骨出皮膚又嫌枯槁滋潤衣食看來不似初

五短謂頭面身手足五相俱短也訣曰五短之人形要小更須骨細印堂豊笏門五嶽相朝拱食祿封侯有始終

六極謂頭小額小目小鼻小耳小口小是也訣曰頭小爲一極夫妻不得力額小爲二極父母少恩卹目小爲三極生平少知識鼻小爲四極農作休息口小爲五極身剩衣食耳小爲六極壽命暫朝夕有一於此皆非富貴之相

六反謂頭目耳鼻口腹六者反常而不得其正也訣曰頭𨿽大且角目𨿽大廓落鼻𨿽大梁柱弱口𨿽大語略綽耳𨿽大輪廓腹𨿽大近上著蓋頭大則要有角目大則廓落要均耳大則輪廓要正鼻大則梁柱要髙口大則要淸壯腹大則勢要下垂其或有一反此則必是貧賤之相

男嫌經曰男嫌六惡一曰羊目主不慈二曰露齒主難和三曰結喉主孤苦四曰頭小主旡祿五曰三停不等主貧賤六曰欵行如走主背財

女忌女忌十破一曰醜面二曰蓬頭三曰蛇行四曰雀躍五曰豕視六曰龜胸七曰臀髙八曰眉反九曰雄十曰髭唇巳上皆貧賤孤媱之相

印堂要豊闊平正兩眉舒展及得蘭臺廷尉三相朝方爲貴相若尖狹傾陷眉頭交促及腮短少髯卽主破產習下斈問成生平孤苦貧賤

山根爲孛星宜髙不宜低若鼻梁不曲瑩潤明朗者主男得賢妻女得賢夫富貴壽考若陷折者主貧賤成若枯暗肉者主與人多有不足

額部額爲火星要不尖蹋亂紋日角月角聳出伏犀下骨起如川字者主少年榮顯位極崇貴若曲陷不正紋理亂雜及兩目白睛上生赤脈穿貫者主惡死印堂中心有一路直衝者主損頭妻害長子

眉部眉爲羅計星若豊秀如一字者主有信義毛黑骨起者性剛有旋毛者不宜兄弟

眼部左爲太陰右爲太陽若白少黑多睛如點漆髙聳入鬢光彩射人者乃大貴相赤脈貫瞳匡骨卓起者主惡死雙睛鬭露者主少亡上視者性剛下視者性毒斜視者性姦直視者性愚左小克父害妻右小克母害夫白多黑少精神昏雜者主孤寡夭壽破敗之相

耳部左爲金星右爲木星若輪廓深肥風門容指上髙於眉下斉於準垂珠疊厚坐視不見者主多才斈早享富貴存長亳者主壽輪飛廓反風門窄狹下垂珠及不貼肉者主困乏孤夭破缺者作事成

鼻準鼻爲土星若端圓平正上連山根豊隆不斷者極貴準若截筒竅不昂露者主少年榮顯準頭凹曲者辛苦準頭尖薄者孤貧準如鷹觜者毒

口部口爲水星宜方不宜尖宜厚不宜薄若吻角上朝隱如含丹唇色紅潤笑不見齒者極貴吻闊齒露唇薄角垂者卽主孤苦亂紋入內者主貧困

骨法骨爲陽肉爲陰骨聳者夭骨露者立嫩者易敗橫者凶逆輕者少富俗者愚濁寒者窮薄圓者享福肉豊者主富潤者主貴堅者主賤緩者主夭麁者主貧若肥不見肉瘦不見骨陰陽停勻最爲上相

气色額有黃色主一月內有喜慶紫色六十日內有喜及防官災靑色六十日內有孝服公訟不宜遠出黑色百日內有不測憂危病夭之厄眼下有靑色旬日內虛驚赤色有公訟黃色有喜事黑色主病夭眉頭有赤色主有非橫不明之事大凡觀人气色須精气不亂則觀之易見若酒色過度似明不明似暗不暗者謂之流散似醉不醉似睡不睡者謂之昏濁則其气色易進易退難以取驗也

形貌體貌巖巉者名爲龍形容相端正者名爲鳳形淸瘦脛長者名爲鶴形秉性燥急身膚矮肥者名爲麒麟形气宇昂藏者名爲獅子形身圓面瘦性劣臂長者名爲猿猴形眼嵌口闊出語傷人者名爲虎形骨直頭方面帶紫色者名爲犀牛形鼻大身肥者名爲象形行步遲緩食啖不饜者名爲牛形行驟性急口闊鼻長名爲馬形此言其大略若麋鹿狐兔羊犬鼠雀之類皆入形但以意求之

聽�輕者事斷破者作事成濁者謀運不發低者魯鈍文硬者資性淺薄淸泠如澗中流泉者極貴發澑亮自斍如甕中之響者主五福全備婦人雄者終身不榮克子害夫男子雌者主孤貧

行步沈重者主榮貴輕驟者主貧賤趍拽者聰明跳躍者孤獨行步不低昂者主富貴雙全

論手掌中有噀血色者榮貴手白勝面者起家掌軟厚如綿者富壽掌有雜路者貧賤掌中有痣指有刀剉痕者晚年成立

論腳足下彎者賤足下有弓文者富有龜文並黑子者大貴

夢寐因想﹝周禮春官宗伯﹞占夢掌其歲時觀天地之會辧陰陽之气以日月星辰占六夢之吉凶一曰正夢二曰噩夢三曰思夢四曰寤夢五曰喜夢六曰懼夢漢藝文志云眾占非一而夢爲大故周有其官而詩載熊羆虺蛇眾魚旐旟之夢著明大人之占以考吉凶焉

厭夢符篆子日夢惡書帖門吉見圖丑日夢惡黑書佩吉見圖寅日夢惡黑書佩吉見圖卯日夢惡黑書佩吉見圖辰日夢惡書帖門吉見圖巳日夢惡書房壁吉見圖午日夢惡書南壁吉見圖未日夢惡書房門吉見圖申日夢惡朱書臂吉見圖酉日夢惡黑書佩吉見圖戍日夢惡書中壁吉見圖亥日夢惡書絹書帖牀見圖﹝管輅夢書云﹞昔黃帝畫十二符以厭惡夢淸辰隨日至誠書篆以水面東噀之執符而咒曰赫赫陽陽日出東方斷絕惡夢祓除不祥急急如律令【一气七徧】

陰陽感夢黃帝內經云陰盛則夢涉大水恐懼陽盛則夢大火燔灼陰陽俱盛夢相殺毀傷上盛則夢飛下盛則夢墮飽則夢與饑則夢取肝气盛則夢怒肺气盛則夢哭

虛實成夢東萊類說云形接而爲事神遇而爲夢浮虛則夢揚沈實則夢溺寢藉則夢蛇寢帶則夢鳥口行發則夢飛將陰則夢水將晴則夢火將病則夢食將憂則夢歌舛

魄靜生夢孫眞人調神論云凡夢皆緣魂魄役物其神室於身丘體不能流通夜則魂魄虛靜神將告以方吉凶而夢生焉夜半前夢其事應在遠夜半後夢其事應在近

魂安夢孫眞人西山記云欲惡夢者勿食本命所肖及魚鱉牛犬之肉勿思邪淫怪僞悖逆之事勿視大刑勿殺六畜睡必首枕東南生气側臥面外則魂安夢矣

修徳禳夢釋典云四法判夢一曰明重習二曰舊識巡遊三曰四大偏增四曰善惡先兆新序云諸侯夢惡則修徳大夫夢惡則修官士夢惡則修身如是則禍不至矣

噀水觧夢茅亭客話云人藏陰多則夢數陽壯則夢稀有亦不記瞽者夢愚者少夢飬性論云有夢不須說旦以淨水東噀咒之曰惡夢著艸木好夢成珠玉卽咎矣

夢天文星曜等物夢登天入月大貴夢天開主得官位夢天晴愁散憂觧夢天光照身病除夢飛上天主貴位夢天崩主父母憂夢天紅吉天黑凶夢天曉益壽命吉夢日月落父母亡夢吞日月生貴子夢日月缺主爭鬭夢天星明公卿至夢日初出大富貴

夢雷雨風電等物夢被雷打大貴吉夢風吹衣疾病至夢雪下主憂散吉夢雷電主官位至夢云四起交易吉夢行逢雨有酒食夢霜露降事不成夢虹出主兵戈起夢大風雨主人亡夢五色云主大吉夢黑雲至地主瘟夢雷電主有驚恐夢霞主百事歡悅

夢山川土石等物夢地裂有諸侯位夢地動主遷官位夢掘地土主口舌夢大石主進才寶夢移石入宅大吉夢登巖上石大吉夢身入土百事吉夢開溝百事大吉夢山崩大水大凶吉夢手拍山生貴子夢在山林土

夢竹木花果等物夢種樹木主大吉夢木生掌上大凶夢擁大木有大才夢門中生果木吉夢食木主得才夢桑椹主兒女亡夢食柿子疾病凶夢食梨子主離別夢薤生主有大病夢茱萸主有名文言夢食禾谷主大吉夢摘果落主失位夢食林檎主口舌

夢古今聖賢人物夢天子主大貴吉夢太子主王侯吉夢古人言主聰明夢謁長吏對坐吉夢玉女主大吉利夢拜大官員吉利夢仙聖到家大吉夢宣赦文萬事吉夢官員求謁大吉夢親近大官大吉夢神人相遇大吉夢古人相打病至夢稱我是官人吉夢使君入門大吉

夢身體頭面髭發夢自身白爲人謀夢梳頭萬事大吉夢頭斷主大吉利夢頭白長命大吉夢頭痛主加官吉夢割頭髮主衰厄夢頭骨起加官至夢面生瘡昌盛吉夢頭髮黑主長命夢發落主子孫凶夢身上汗出大凶夢沐髮遷官病羌夢身上光滑大吉夢齒落主有喪服

夢冠帶印綬鞋履夢衣冠主祿位至夢失巾襆頭退官夢人與公服加官夢人與冠帽大吉夢印綬主遷官位夢用印名出吉夢洗笏大吉得財夢無新衣大吉昌夢洗衣服主酒食夢女人著衣大吉夢披蓑衣大恩至夢失履主奴婢走夢麻鞋百事和合

夢刀劍儀仗鼓角夢刀落水主妻亡夢女人帶刀吉利夢失刀主失才凶夢與人刀主大凶夢拔刀主出行吉夢磨利刀大吉利夢旗幡迎大富貴夢刀劍在牀大吉夢見旌節主大吉夢得斧鉞官位至夢拖旌卽有賞恩夢鼓角鳴兵戈起夢槍槊主官位吉

夢宮室城樓屋舍夢登宮內主大吉夢髙樓上坐大吉夢添城上土大吉夢坐官府中大吉夢屋宅更新大吉夢入新宅主遠行夢屋棟折主家破夢風吹屋動主病

夢門戶池井等物夢新門戶大富貴夢門戶開女外情夢門扇折奴婢走夢淘井造井大貴夢井沸溢主有才夢窺井見水大吉夢墜井坐井大凶夢取池井中水吉

夢珍寶米谷貨帛夢金盞主生富子夢金銀寶主富貴夢得米谷大吉利夢得玉椀大吉利夢寶積如山大凶夢吐金寶所思至夢紡績事主長命夢尋絲絹進人口

夢鏡環釵釧等物夢鏡明吉鏡暗凶夢鏡破主夫妻別夢照鏡破妻外情夢鏡自照遠信至夢得鏡主生貴子夢耳環主遠行至夢金釵主生貴子夢釧鈿主失才凶

夢牀帳氈席等物夢牀帳主大富貴夢洗牀帳主大貴夢血在牀妻有姦夢換席吉將出凶夢牀上有虫乂大凶夢屏幃得人力吉夢開帳幔主酒食夢氈褥主大吉利

夢舡車遊行等事夢乘舡入日月吉夢舡渡主大富貴夢舡中有水大凶夢舡帆髙文大吉夢病人在舡主死夢白車白馬大吉夢乘車橋祿位吉夢執火入舡大吉

夢道路橋梁市井夢大道路主大吉夢四道通主名遂夢市中行上酒食夢修橋梁凶事過夢渡橋主災厄散夢橋上坐主位至夢攜手上橋有孕夢橋柱折主妻亡

夢夫妻產孕交合夢夫妻爭釵主別夢與妻會合主別夢與女同行失才夢與女交主邪崇夢妻有孕主外私夢夫冠帶祿位至夢小兒死口舌散夢妻出嫁主妻亡

夢飲宴果蔬菜夢與人設會大吉夢與貴人同坐吉夢飲乳主大吉利夢食蜜餳主大凶夢死人食主病患夢與人飲酒口舌夢食一切果並凶夢食韭薤主大病

夢哀樂病死歌唱夢哭泣有大喜事夢著孝衣官位至夢唱歌主凶亡事夢飲酒醉主病患夢病人裝束必死夢彈箏主大爭訟夢吹笙主有攺移夢琵琶主得人力

夢冢墓棺槨等物夢新冢棺主除擢夢冢上有雲气吉夢墓中棺出事發官事凶夢冢墓明吉暗凶夢冢門開百事吉夢冢空夢墓上樹木折凶夢棺槨入宅主才

夢文武器械軍兵夢封書信遠行至夢見讀書主聰明夢教人書主大貴夢持弓矢主大吉夢弓弦斷兄弟分夢器甲主官位至夢兵入城衣祿至夢在軍中主大吉

夢佛道師巫鬼神夢畫神佛得人欽夢佛共言福祿至夢法師登座有疾夢堂上佛神大吉夢仙女交大吉利夢與道士言大吉夢佛言妻有孕吉夢被鬼打罵大凶

夢殺害鬭打傷損夢被人殺主有財夢殺牛鹿主大賓夢殺人血污衣吉夢與人鬭爭主吉夢看見殺人主吉夢罵人打人皆凶夢被人打罵皆吉夢交胸見血大吉

夢捕禁刑獄拷罰夢入牢獄主大貴夢枷鎖入宅大凶夢羅綱主官事至夢罪人走官事散夢獄申死官事散夢坐獄中有赦至夢被人殃罰位至夢栲訊行杖大貴

夢田宅耕種五穀夢買田宅官位至夢種菜主長命吉夢種五穀得財食夢身臥米中大貴夢五穀茂盛大吉夢屋上有禾位至夢使人作田大貴夢粟米必有貴位

夢水火盜賊等事夢在水上行大吉夢賊入宅主破才夢火燒山主大吉夢宅舍火光大吉夢向火燒身大吉夢火炎天主相位夢火燒河水主貴夢水中火出大吉

夢污圂沐浴等事夢屎尿污身有才夢泥污身主凶事夢廁屋上臥才至夢擁屎回家得才夢廁中幹主家破夢沐浴除疾病吉夢架廁屋主得才夢豕入廁官事散

夢龍蛇魚鱉虫馬夢龍主有才大貴夢蛇咬主有才吉夢龜主遷官大貴夢殺龜主人亡凶夢裏魚主妻有孕夢蝴蝶蜻蜓才喜夢黿鱉螃蠏主才夢鶴上天小口災

夢牛馬六畜等物夢牛馬皆主大貴夢豬主官事至凶夢犬交接大吉利夢牽羊主有口舌夢袁侯主得官位

吉凶先見﹝西京雜記﹞樊將軍問陸賈曰自古人君皆云受命於天必有瑞應其有是乎賈曰有之夫目瞤得酒食燈花得錢財鵲噪而行人至蜘蛛集則百事喜小旣有徵大亦宜然故目瞤則祝之燈花則拜之鵲噪則餧之蜘蛛集則護之況天下大寶人君重位非天命何以得之﹝占噴嚏﹞子日有酒食丑日主憂疑寅日有外事卯日主大吉

辰日婚會吉巳日主口舌午日有喜事未日主尋常

申日只平平酉日有客至戌日女思念亥日有人思﹝占眼瞤﹞子日【左酒食右女思】丑日【左悲思右人思】寅日【左出行右凶事】卯日【左人至右人思】

辰日【左喜事右大吉】巳日【左人至右凶事】午日【左人思右吉事】未日【左酒食右吉事】

申日【左人思右吉事】酉日【左走失右大吉】戌日【左酒食右人至】亥日【左吉事右凶事】占鴉鳴東方朔云聖賢明著占鴉經認取來方細聽次看時辰知禍福百步之外不須聽

鴉經之圖見圖聽鴉鳴禳厭法飛鳴設若有憂默念乾元亨利貞叩齒三通存七徧変凶爲吉免災迍

占燈花經燈乃一家照鑑之主開花結蕊吐焰噴光可知人事之吉凶可占天時之晴雨子細觀翫皆有驗事凡燈有花任其自然開謝不可剪棄吹如此則反能爲災燈三吹不更不可再吹切宜戒之燈有花至一更不來日主有喜慶至天明不不落喜事五日不絕○燈開花向卯上必於大人得書若七夜如此君子則加官進祿常人商賈則倍有利宜○燈三吹不卻便結花主來日有喜事但存之卽獲大吉○燈焰忽分作兩炬主有天恩印綬遷官吉慶富人卽有大官委令及貴人引援○燈花連珠下垂者主有遠行○燈於中心結花如菉豆四面花主有酒食孕則生貴子○燈花向上圓大者主明日有客至○燈故自主有喪服○才點燈燈內連連爆出火星不止者主有口舌○燈焰短而昏昏光彩主有憂煩○若旱多時忽燈焰紅花短小而頻頻點滴者則三日內有雨○若天陰日久忽燈結紅花光兆明瑩者來日晴○燈若黑煙上起紅焰下垂昏者主來旦雨○燈若煙但紅焰左右擺拽不定主來日有大風○燈焰向東指來日有東風○西指有西風南指有南風北指有北風○燈紅焰短昏頻垂點不止主來日有雨若夜夜如此必見連陰○燈若見紅焰光而長明不動搖者則必晴明○燈若有黑煙微微光色不搖者則天晴而有風

新編纂圖增類羣書類要事林廣記卷之十三

【續集】○雜術類【祈禳】

心香妙語﹝正一焚香頌﹞道由心斈心假香傳手執玉鑪心存九天眞皇下盻萬聖臨軒所啟所願咸賜如言

史丞相夜香文【官稱或鄕貫臣】姓某謹以某年某月某日淸夜恭爇信香虔誠上叩皇天后土日月星辰名山大川社稷祠廟一切眞宰【臣】祝此香恭願神祇安樂上下淸寧日月循軌川嶽效靈風雨順序水火潛形干戈偃息邊鄙和平社稷鞏固田瑞安榮普天率土咸賀中興今日今時盡未來際其或間地府函囚囹圄願因此香停酸息苦饑虛乏絕願因此香飽滿充溢妖區鬼修羅魔障懷爭負恨願因此香和合慈順邪思変現投機伺便願因此香慈悲正見飛潛異類逃生驚悸願因此香求哀脫離寇巢邊鄙殺戮焚毀願因此香禍消兵弭願因此香回心攺轍偸兒艸竊探囊穿獵師漁者弓网江野願因此香業除冤捨屠坊庖突割烹刺骨願因此香全生育物癰疽疾疫呻吟痛極願因此香安穩蘇息懷春孕育臨產就蓐願因此香子母俱足酒衢花徑情欲傷性願因此香淡泊淸淨吏曹書鋪教唆爭訴願因此香交歡息怒風波迅發倉皇驚怛願因此香循流善達水火焚溺冤憎困逼願因此香消除解釋深山窮谷蛇虺肆毒願因此香蟄藏潛伏妖氛毒霧昏迷道路願因此香開明醒悟勢窮時謬有求未受願因此香機緣成就潛心聖道力行未到願因此香逢師深造究心禪定未獲果證願因此香明心見性四海之內父慈子孝兄良弟恭夫義婦聽長惠幼順上仁下忠有不然者願因此香各生善意普同含識俱藉此香獲大旣益凡人之生不見道之大全苟四肢安佚則不卹其它豈知天地方物與我同體一夕之內四方萬里如上所陳何所不有若作是念自從逸久久不輟天地萬物又孰有彼此之間耶或者聞余此言請金婁諸板顧鄙淺何足以涴楮墨惟達士覽之取其意而遺其文焉不然則居心不靜夫免世俗之縈系也鄮峯眞隱史浩

書僕甞聞昔人有夢入山林見老僧獨坐室前有鑪煙甚微僧曰此是檀越結願香其人巳三生二榮朱紫矣史王發此善願而有中興耆定之功再世輔相之盛得非一念之誠終始不替有以動天地感鬼神者乎人能遵而行之亦當獲如是報

蒙先生請紫姑仙法先造小筲箕一隻以箸一枚插箕之首淨灰二升許貯以淨器立供牌一座題曰蓬萊紫姑仙眾掃靖室置三物於其內晨夕燻事務在誠絜有禱則以灰鋪案面取箕臨之主召者遵後項行持焚符畢令善淑者一人立賓次主召者立主次各虛手托箕夾案而立令箸剌灰仙至則箕動或書至字或書所降者仙號隨心酌獻禱以事意或求觧經籍奧義或求文章或扣機密或求畫格或推命課或合婚姻或卜廬墓風水皆能感通先代英賢如香山謫仙東坡於湖之輩間亦有降者非言可殫書滿則錄之仍舊掃平�續書去若初請未至切不可怨褻但請之以屢則精神感動無不降矣若能積以歲月自可以繩懸箕不用手托或去箸用筆書之於紙顧所事何如耳仙降宜速叩之稍緩則去矣

祝水【密念】天一生水地六成之一六旣合五行乃基吾今噀蕩穢逐塵飛祝畢噀水淨室次炷香東望叩齒默禱曰某頓首稽首上啟九天玄女元君以今遵稟眞科書篆靈符請召蓬萊仙眾欲望遙降至眞生無灬灌注某身心及所用筆墨紙素之間令某書寫符篆速遂通靈某下情虔禱之至

祝紙【密念】楮玉之英先天地生龍章鳳篆資之以陳符飛迅速徧歷壺天

祝墨【密念】神墨靈靈通幽達明松君效職蘭友凝馨仙眞降格速駕雲軒

祝筆【密念】神筆揚揚萬古傳芳吾今書篆飛召十方云輿飆馭速降靈場

篆符【墨書黃素】見圖

祝符【密念】太乙靈陽紫無灬煌煌精嚴院宇粉飾充堂紫姑紫姑洞府眞儒雲鬢霞帔冰肌玉膚知人吉凶能賦詩書曹姑巳出紫姑登途願排軿馭暫下云衢祝畢置符箕上炷香叩齒再祝曰維太歲甲子某年月日時奉請三界仙府符吏爲某賚此九天玄女符命徑詣三島十洲洞天福地諸仙宮府仰啟紫姑元眞玉肌素女映雪三江太湖玊眞玊軸道老仙女云妹仙女桂英慶奴雪奴首奴眞卿天上地下水府陽間古往今來一切仙眾某以今召請諸仙伏爲某事伏願乘鵉駕鶴飛雲走霧暫離洞府來降塵寰祝畢將符就燈燭焚之吹灰令飛望東叩齒吸無灬一口吹於箕上托箕臨案若箕動則仙至矣未動且托住箕再叩齒密祝曰天上人間雲水迢迢敢請仙童隊仗迎邀霓旌羽蓋俯臨雲霄毋令凝滯心黯云鬼消仙降酌獻如儀有所求卽密祝曰雲收霧捲仙眞倐到願附神箕推誠樂告祝畢隨意請求或寫一去字則是仙欲去矣宜旋下神箕炷香祝曰仰啟諸天諸地洞府仙眾適來某召屈仙眞巳蒙賜降塵寰擾擾難以久畱敬爇寶香攀違軿馭後有所祈還當奉請祝畢再叩齒密祝曰路不通去路難尋四海之內誰同此音事畢收供器等復元所

廣成子祀竈文某官敬白竈君君夫人三十六天竈地竈寒竈熱竈一切寮佐某今以吉日良時謹備淸酒白脯魚符鮭飯鮓敬設竈君君夫人堂廚主宰伏冀威光特垂昭鑑某恭聞木得土生土潤則根株必茂人依神芘神安則福祿來崇住居莫大於竈君而動靜皆系乎人命是以敬燃檀炷特獻菲乂以爲召善之原用作降祥之本詞不再陳再拜奉送禮畢祝曰司命竈君物不度況我與君同門共戶一家人口皆蒙庇助我今斈道謝君擁護君今通靈蒙休有素上元檢責皆君所注望賜聰明申名仙簿

鬼穀子響卜法竈者五祀之首也吉凶之柄悉帰所主凡有疑慮俟夜稍靜掃灑爨室滌釜注水令滿以木杓一頓竈上燃燈二盞一置竈腹一置竈上安鏡於竈門邊炷香叩齒祝曰維年月日某官敢爇信香昭告於司命竈君之神切聞福旣有基咎豈徵事之先兆惟神是司以今某伏爲某夷衷心營營罔知攸措敬於靜夜移薪息爨滌釜注泉求趍響卜之途恭竢指迷之柄情之所屬神實鑑之某不勝聽命之至禱畢以手撥鍋水令左旋執杓祝之曰四縱五橫天地分明神杓所指禍福攸分祝畢以杓置水任其自旋自定隨杓所指抱鏡出門不得回顧密聽傍人言語卽是響上事應後方得言之或杓指路則是有阻宜再占

厭禬符書﹝唐太史令李淳風曰﹞天災時変示有國之大端鵬弔鼠�爲下民之妖怪作興衰之先兆垂警戒之別途陰陽有蹇剝之時人倫犯淫邪之蠹古今常事何世之遂采見聞並諸符籙以厭鎭禳禬覽者毋貽亂神之誚焉都符見圖應一切不測之怪書中所不載者並以朱書此符厭怪及男左女右佩帶其怪自推十二支日見怪圖見圖推逐時見五色怪圖見圖推逐時見

屋宅舟車怪禳屋宅井怪符貼大門吉見圖禳舟舡車乘怪厭怪處吉見圖屋宅忽露如雨下名爲宅位速宜換攺大不祥○門戶故自開自閉似人敲打者主喪服○屋舍墻院故光明及鬼火夜明主死亡○屋舍房戶壁牖中被鬼神書畫者主人口死亡喪服○屋舍忽自鳴者主刑傷官事○井水忽自鳴沸湧出及忽米古涸崩倒者主破散○舡故自裂鳴主口舌官符刑傷事○舡於水上故自胡旋轉者主卒暴血光事○舡行忽有野獸獺等就泊者主死亡口舌舡多沈弓弱大不祥○人家乘車自鳴者主口舌血光死亡

牀帳衣冠怪禳牀帳鳴怪以符佩帶吉見圖禳衣冠諸怪以符佩帶吉見圖如刀剪痕者主刑傷○鞋履枕函自鳴者夫妻分別血光凡牀帳子日鳴者主小口驚恐女人卒暴口舌○丑日鳴主女人口舌○寅日鳴主爭競失財○卯日鳴主血光○辰日鳴主悲哭喪服○巳日鳴主女人口舌刑傷○午日鳴主口舌失財○未日鳴宅長病失六畜○申日鳴夫妻離別○酉日鳴女人口舌血光○戍日鳴宅有攺変○亥日鳴損娠帰○衣服忽見胭脂粉黛者主憂疾病死亡○衣服冠帶鞋韈忽自交蝕主官事口舌○衣服忽有孔

竈釜器具怪禳竈釜甑怪符厭廚門吉見圖禳家具等怪符厭怪處吉見圖忽在釜中自鳴破者主口舌官事血光六十日至○甑於釜中自翻者主男女分居口舌死亡○竈中火忽自气出如煙者主家長喪服○竈釜自破主官事口舌火盜○竈火忽自起火光夜蝕者主家破○牀日一幾椅凳忽自鳴主喪服火盜○廚櫃現光虛鳴主喪服官事○箱篢忽現光夫妻分別死亡○椀楪匙筯桶缽瓶盞忽自虛鳴主爭喧血光○酒醋醬堈忽鳴破主家破散○人家糞箕掃箒礱碓自鳴者主官事刑傷○竈井水堈被虹貫者主宅破

鬼喚旋風怪禳鬼喚名怪被喚人帶吉見圖禳旋風狂風怪符厭門吉見圖子日鬼喚人名者損六畜小口○丑日喚者主老人暴卒○寅日喚者主驚恐妨小口○卯日喚者主失財○辰日喚者憂孕婦並口舌○巳日喚者主父母疾○午日喚者防有咒咀○未日喚者主小口災○申日喚者主死亡○酉日喚者主父母憂○戍日喚者主男女暴亡○亥日喚者主血光○旋風忽入人家牀帳並竈廁畔鳴者主男女卒暴○旋風入宅舍中飄物者主官事血光○出門忽逢旋風起者主疾病○宅舍有气出如旋風者主喪服○忽狂風吹紙錢幡幢遺門戶上主死亡○曬曝衣裳被狂風吹失者主失財口舌

音香臭怪禳身上百怪以此符帶吉見圖禳音香臭等怪厭門吉見圖頭髮自鳴蝕者主官事死喪凶○人自忽然遭跌者主疾病死亡○人或言語攺常顚倒及忽言語主喪服死亡○人忽顏色似少神者主疾病死亡○人睡中嗟嘆彈指言語主刑傷口舌死亡○人家忽聞哭及鍾磬鑼鈸音樂者主官事疾病死亡○忽聞神香者主男女患狂邪及宅長不安口舌事○忽聞宅畔臭气不歇主疾病死亡○人家井水故作臭气主死亡○人家醬醋酒堈故作臭气主人病

牛馬畜獸怪禳六畜諸怪各貼怪處吉見圖禳野獸等怪厭門並帶吉見圖牛忽咬主人及作別畜類啼鳴及向主人垂淚縮鼻鳴者主死亡口舌失財○牛在欄內自死主口舌○馿馬忽拒主嘶鳴不止者主人口分散○馿馬不食艸遶宅啼鳴者主口舌喪服○外人豬忽入竈釜者主官事口舌○犬窺井及照鏡主奸淫事○猛獸犲狼入人家主死亡口舌刑傷大凶○獐鹿狐兔貓貍猿猴鼯鼠一切野獸入人家主疾病喪服官事○狐貍鼯鼠沿人墻院啼叫者主官事死亡○入山拾得死獸及出門逢狂獸者主疾病口舌

鼠耗口行鳴怪禳鼠諸怪厭爲怪處吉見圖禳鼠咬物怪厭爲怪處吉見圖鼠作谷谷�主男女暴卒並口舌喞喞主疾病○鼠作野狐鳴宅神�安主有悲泣喪服事○鼠作哺雞鴨鳴主男女疾病口舌○鼠作蝦�鳴主虛驚失財○凡宅舍鼠多者主財物散忽然�者主火盜驚恐事○鼠咬人手足及沿人身行並牽人頭髮主疾病官事○鼠口行物於頭邊喫主行人在外疾病並死亡○鼠咬牀帳主家長疾病失財口舌○鼠咬薦席主家破人口死亡○鼠咬屋檐門戶主火災口舌○鼠故自死者主人口暴卒火盜事

禽鳥鵝鴨怪禳鳥入人家怪厭大門吉見圖禳雞鵝鴨怪厭棲並窠吉見圖鴟鴞鳥入人家主喪服悲泣官事失財大凶○野雉忽入人家主人口分散悲泣口舌○野鵲野鴨入家宅主空憂火盜死亡○鷹鷂入家主男女爭喧血光官事○宅舍夜後多禽鳥喧噪不出一月內主人口死亡○諸般禽鳥入牀賬房閣內並主不祥事○鵝鴨忽自死主疾病死亡爭競口舌事○鵝鴨飛鳴上屋主人口死亡刑傷事大凶○雞飛上人身立主有疾病○雞至黃昏忽自驚啼主家長並小口病○雌雞作雄鷄啼主家長疾病○雄鷄主卵生攺換

鳥糞污衣怪凡諸色鳥糞污衣服並鞋履者並書此符帶之卽吉見圖日見黃黑色吉靑白赤色主喪服口舌○丑日五色俱凶吉女子口舌失火○寅日五色主爭喧血者喪服小口憂恐○卯日靑黃赤色主喪服口舌○辰日靑白黃黑色主口舌女子疾病○巳日靑黃赤色主疾病失財○午日靑白色主喪服○未日�黃赤黑色主官事○申日靑白黃赤色主死亡○酉日�黑赤色主失火○戍日靑白黃赤色主喪服○亥日靑黃�黑色主小口病○凡牀帳及鞋履忽有鳥糞污者主喪服大凶○衣冠爲鳥糞污惡者主官事至

魚鱉螃蠏怪凡魚鱉螃蠏一切諸怪但書符帶之並厭爲怪處吉見圖池塘中魚忽跳上岸者主有遠年骨肉音信通喜至○魚跳入舡內者主失財口舌血光兼憂其舡沈溺凶○陸行拾得魚者主口舌疾病○捕魚网中得蛇者王刑傷○捕魚忽逢蛟者主死亡大凶○捕魚逢虹貫水者主死亡○捕魚逢異色不別者皆主不祥○龜鱉入人宅舍者主死亡凶○陸行見龜鱉者求財不利○龜鱉上人舡中者主死亡凶○龜鱉與蛇入宅舍交主死亡○螃蠏入人宅舍庭前者失財○水陸行見龜蛇交者主死亡

