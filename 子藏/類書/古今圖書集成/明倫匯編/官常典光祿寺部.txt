

光祿寺部匯考一

周周以宰夫掌朝覲會同賓客之牢禮以膳夫庖人內饔外饔亨人掌王及後世子之膳羞設酒正以統酒人漿人而�酰醢之屬各有專司按周禮天官冢宰治官之屬宰夫下大夫四人上士八人中士十有六人旅下士三十有二人宰夫之職凡朝覲會同賓客以牢禮之掌其牢禮委積膳獻飲食賓賜之飧牽與其陳數注

牢禮之多少之差及其時也三牲牛羊豕具

爲一牢委積謂牢米薪芻給賓客道用也膳獻禽羞俶獻也飲食燕饗也鄭司農云飧夕食也牽牲牢可牽而行者鄭元謂飧客始至所致禮凡此禮陳數存可見者惟有行人掌客及聘禮公食大夫膳夫上士二人中士四人下士八人府二人史四人胥十有二人徒百有二十人注

膳之言善也今時美物曰珍膳膳夫食官之長也膳夫掌王之食飲膳羞以養王及後世子

注食飯也飲酒漿也膳牲肉也羞有滋味者凡養之具大略有四凡王之饋食用六谷膳用大牲飲用六淸羞用百二十品珍用八物醬用百有二十甕注

進物於尊者曰饋此饋之盛者王舉之饌也六牲馬牛羊豕犬雞也羞出於牲及禽獸以備滋味謂之庶羞公食大夫禮內則下大夫十大上大夫二十其物數備焉天子諸侯有其數而物未得盡聞珍謂淳熬淳母炮豚炮牂搗珍漬熬肝膋也醬謂酰醢也王舉則醢人共醢六十甕以五齏七醢七菹三臡實之酰人共齏菹酰物六十甕鄭司農云羞進也六榖稌黍稷梁麥��雕胡也六淸水漿醴酏臡奴兮反稌他古反�古吳反本又作涼酏以支反王日一舉鼎十有二物皆有俎

注殺牲盛饌曰舉王日一舉以朝食也後與王同庖鼎十有二牢鼎九陪鼎三物謂牢鼎之實亦九俎以樂侑食膳夫授祭品嘗食王乃食

注侑猶勸也祭謂刌肺脊也禮飲食必祭示有所先品者每物皆嘗之道尊者也刌寸本反卒食以樂徹於造

注造作也鄭司農云造謂食之故所居處也已食徹置故處王齊日三舉

注鄭司農云齊必變食大喪則不舉大荒則不舉大札則不舉天地有�則不舉邦有大故則不舉注

大荒凶年大札疫癘也天�日月晦食地�崩動也大故寇戎之事鄭司農云大故刑殺也王燕食則奉膳贊祭注

燕食爲日中與夕食奉膳奉朝之餘膳所祭者牢肉凡王祭祀賓客食則徹王之胙俎

注膳夫親徹胙俎胙俎最尊也其餘則其屬徹之賓客食而王有胙俎王與賓客禮食主人飲食之俎皆爲胙俎見於此矣凡王之稍事設薦脯醢

注鄭司農云稍事爲非日中大舉時而間食謂之稍事膳夫主設薦脯醢鄭元謂稍事有小事而飲酒王燕飲酒則爲獻主

注鄭司農云主人當獻賓則膳夫代王爲主君不敵臣也燕義曰使宰夫爲獻主臣莫敢與君亢禮掌後及世子之膳羞注

亦主其饌之數不饋之耳凡肉修之頒賜皆掌之

注鄭司農云修脯也凡祭祀之致福者受而膳之

注致福謂諸臣祭祀進其餘肉歸胙於王鄭司農云膳夫受之以給王膳以摯見者亦如之

注鄭司農云以羔雁雉爲摯見者亦受以給王膳歲終則會惟王及後世子之膳不會注

不會計多少優尊者其頒賜諸臣則計之庖人中士四人下士八人府二人史四人賈八人胥四人徒四十人注

庖之言苞也裹肉曰苞苴賈主市買知物賈庖人掌共六畜六獸六禽辧其名物

注六畜六牲也始養之曰畜將用之曰牲春秋傳曰卜日曰牲鄭司農云六獸麋鹿熊�野豕兔六禽雁鶉鷃雉鳩鴿鄭元謂獸人冬獻狼夏獻麋又內則無熊則六獸當有狼而熊不屬六禽於禽獸及六摯宜爲羔豚犢麛雉雁凡鳥獸未孕曰禽司馬職曰大獸公之小禽私之凡其死生�薧之物以共王之膳與其薦羞之物及後世子之膳羞注

凡計數之薦亦進也備品物曰薦致滋味乃爲羞王言薦者味以不爲尊鄭司農云鮮謂生肉薧謂幹肉共祭祀之好羞

注謂四時所爲膳食若荊州之魚靑州之蟹胥

𨿽非常物進之孝也共喪紀之庶羞賓客之禽獻

注喪紀喪事之祭謂虞祔也禽獻獻禽於賓客獻古文爲獸杜子春云當爲獻凡令禽獻以授之其出入亦如之

注令令獸人也禽獸不可久處賓客至將獻之庖人乃令獸人取之必書所當獻之數與之及其來致禽亦以此書校數之至於獻賓客又以此書付使者展而行之掌客乘禽於諸侯各如其命之數聘禮乘禽於客日如其饔餼之數士中日則二雙凡用禽獻春行羔豚膳膏香夏行腒鱐膳膏臊秋行犢麛膳膏腥冬行�羽膳膏膻注

用禽獻謂煎和之以獻王鄭司農云膏香牛脂也以牛脂和之腒幹雉鱐幹魚膏臊豕膏也以豚膏和之杜子春云膏臊犬膏膏腥豕膏也鮮魚也羽雁也膏膻羊脂也鄭元謂膏腥雞膏也羔豚物生而肥犢與麛物成而充腒鱐暵熱而幹魚雁水涸而性定此八物者得四時之气尢盛爲人食之弗勝是以用休廢之脂膏煎和膳之牛屬司徒土也雞屬宗伯木也犬屬司寇金也羊屬司馬火也歲終則會惟王及後之膳禽不會注

膳禽四時所膳禽獻加世子可以會之內饔中士四人下士八人府二人史四人胥十人徒百人注

饔割亨煎和之稱內饔所主在內內饔掌王及後世子膳羞之割亨煎和之事辧體名肉物辧百品味之物注

割肆解肉也亨煮也煎和齊以五味體名脊脇肩臂臑之屬肉物胾燔之屬百品味庶羞之屬言百舉成數王舉則陳其鼎俎以牲體實之

注取於鑊以實鼎取於鼎以實俎實鼎曰脀實俎曰載選百羞醬物珍物以俟饋

注先進食之時恆選擇其中禦者共後及世子之膳羞

注膳夫掌之是乃共之辧腥臊膻香之不可食者牛夜鳴則庮羊泠毛而毳膻犬赤股而躁臊鳥皫色而沙鳴貍豕盲�而交睫腥馬黑脊而般臂螻注

腥臊膻香可食者是別其不可食者則所謂者皆臭味也泠毛毛長總結也皫失色不澤美也沙澌也交睫腥腥當爲星聲之誤也肉有如米者似星般臂臂毛有文鄭司農云庮朽木臭也螻螻蛄臭也杜子春云盲�當爲望視庮音由皫本又作犥芳表反凡宗廟之祭祀掌割亨之事凡燕飲食亦如之凡掌共羞修刑膴胖骨鱐以待共膳注

掌共共當爲具羞庶羞也修鍛脯也胖如脯而腥者鄭司農云刑膴謂夾脊肉或曰膺肉也骨鱐謂骨有肉者鄭元謂刑鉶羹也膴肉大臠所以祭者骨牲體也鱐魚漧凡王之好賜肉修則饔人共之

注好賜王所善而賜也外饔中士四人下士八人府二人史四人胥十人徒百人注

外饔所主在外外饔掌外祭祀之割亨共其脯修刑膴陳其鼎俎實之牲體魚臘凡賓客之飧饔饗食之事亦如之注飧客始至之禮饔旣將幣之禮致禮於客莫盛於饔邦饗耆老孤子則掌其割亨之事饗士庶子亦如之注孤子者死王事者之子也士庶子衛王宮者若今時之饗衛士矣師役則掌共其獻賜脯肉之事

注獻謂酌其長帥凡小喪紀陳其鼎俎而實之

注謂喪事之奠祭亨人下士四人府一人史二人胥五人徒五十人注主爲外內饔煮肉者亨人掌其鼎鑊以給水火之齊

注鑊所以煮肉及魚臘之器旣熟乃脀於鼎齊多少之量職外內饔之爨亨煮辧膳羞之物

注職主也爨今之主於其煮物祭祀共大羹鉶羹賓客亦如之

注大羹肉湆鄭司農云大羹不致五�也鉶羹加鹽菜矣酒正中士四人下士八人府二人史八人胥八人徒八十人注

酒正酒官之長酒正掌酒之政令以式授酒材

注式法作酒之法式作酒旣有米曲之數又有功沽之巧月令曰乃命大酋秫稻必齊曲�必時湛饎必潔水泉必香陶器必良火齊必得鄭司農云授酒人以其材凡爲公酒者亦如之

注謂鄕射飲酒以公事作酒者亦以式法及酒材授之使自釀之辧五齊之名一曰泛齊二曰醴齊三曰盎齊四曰緹齊五曰沈齊注

泛者成而滓浮泛泛然如今宜成醪矣醴猶體也成而汁滓相將如今恬酒矣盎猶翁也成而翁翁然�白色如今酇白矣緹者成而紅赤如今下酒矣沈者成而滓沈如今造淸矣自醴以上尢濁縮酌者盎以下差淸其象類則然古之法式未可盡聞杜子春讀齊皆爲粢又禮器曰緹酒之用元酒之尙鄭元謂齊者每有祭祀以度量節作之酇宜作醝在何反辧三酒之物一曰事酒二曰昔酒三曰淸酒

注鄭司農云事酒有事而飲也昔酒無事而飲也淸酒祭祀之酒鄭元謂事酒酌有事者之酒其酒則今之醳酒也昔酒今之酋久白酒所謂舊醳者也淸酒今中山冬釀接夏而成辧四飲之物一曰淸二曰醫三曰漿四曰酏

注淸謂醴之泲者醫內則所謂或以酏爲醴凡醴濁釀酏爲之則少淸矣酏今之粥掌其厚薄之齊以共王之四飲三酒之饌及後世子之飲與其酒注

後世子不言饌其饋食不必具設之五齊正用醴爲飲者取醴恬與酒味異也其餘四齊味皆似酒凡祭祀以共五齊三酒以實八尊大祭三貳中祭再貳小祭壹貳皆有酌數惟齊酒不貳皆有器量注酌器所用注尊中者數量之多少未聞鄭司農云三貳三益副之也大祭天地中祭宗廟小祭五祀齊酒不貳爲尊者質不敢副益也杜子春云齊酒不貳謂五齊以祭不益也其三酒人所飲者益也鄭元謂大祭者王服大裘衮冕所祭也中祭者王服鷩冕毳冕所祭也小祭者王服希冕元冕所祭也三貳再貳一貳者謂就三酒之尊而益之也禮運曰元酒在室醴盞在戶粢醍在堂澄酒在下澄酒是三酒也益之者以飲諸臣若今常滿尊也祭祀必用五齊者至敬不尙味而貴多品共賓客之禮酒共後之致飲於賓客之禮醫酏糟皆使其士奉之注

禮酒王所致酒也王致酒後致飲夫婦之義糟醫酏不泲者泲曰淸不泲曰糟後致飲無醴醫酏不淸者與王同體屈也亦因以少爲貴士謂酒人漿人奄士凡王之燕飲酒共其計酒正奉之

注共其計者獻酬多少度當足也故書酒正無酒字鄭司農云正奉之酒正奉之也凡饗士庶子饗耆老孤子皆共其酒無酌數

注要以醉爲度掌酒之賜頒皆有以行之

注尊卑之差凡有秩酒者以書契授之

注鄭司農云有秩酒者給事中予之酒秩常也常受酒者國語曰至於今秩之鄭元謂所秩者謂老臣王制曰七十不俟朝八十月告存九十日有秩酒正之出日入其成月入其要小宰聽之注

出謂授酒材及用酒之多少也受用酒者日言其計於酒正酒正月盡言於小宰歲終則會惟王及後之飲酒不會以酒式誅賞注誅賞作酒之善惡者酒人奄十人女酒三十人奚三百人

注奄精气閉藏者今謂之宦人月令仲冬其器閎以奄女酒女奴曉酒者古者從坐男女沒入縣官爲奴其少才知以爲奚今之侍史官婢或曰奚宦女酒人掌爲五齊三酒祭祀則共奉之以役世婦注世婦謂宮卿之官掌女宮之宿戒及祭祀比其具酒人共酒因畱與其奚爲世婦役亦官聯共賓客之禮酒飲酒而奉之注

酒正使之也禮酒饗燕之酒飲酒食之酒此謂給賓客之稍王不親饗燕不親食而使人各以其爵以酬幣侑幣致之則從而以酒往凡事共酒而入於酒府

注入於酒正之府者是王燕飲之酒酒正當奉之凡祭祀共酒以往注

不言奉小祭祀賓客之陳酒亦如之

注謂若歸饔餼之酒亦自有奉之者以酒從往漿人奄五人女漿十有五人奚百有五十人

注女漿女奴曉漿者漿人掌共王之六飲水漿醴涼醫酏入於酒府注王之六飲亦酒正當奉之醴醴淸也鄭司農云涼以水和酒也鄭元謂涼今寒粥若糗飯雜水也酒正不辧水涼者無厚薄之齊共賓客之稍禮

注稍禮非�饔之禮畱間王稍所給賓客者漿人所給亦六飲而已共夫人致飲於賓客之禮淸醴醫酏糟而奉之注亦酒正使之三物有淸有糟夫人不體王得備之禮飲醴用柶者糟也不用柶者淸也凡飲共之

注謂非食時淩人下士二人府二人史二人胥八人徒八十人注淩冰室也淩人掌冰正歲十有二月令斬冰三其淩

注正歲季冬火星中大寒冰方盛之時春秋傳曰火星中而寒暑退淩冰室也三之者爲消釋度也故書正爲政鄭司農云掌冰政主藏冰之政也杜子春讀掌冰爲主冰也政當爲正正謂夏正三其淩三倍其冰春始治鑑

注鑑以盛冰置食物於中以禦溫气春而始治之爲二月將獻羔而啟冰凡外內饔之膳羞鑑焉凡酒漿之酒醴亦如之注酒醴見溫气亦失味酒漿酒人漿人也祭祀共冰鑑賓客共冰

注不以鑑往嫌使停膳羞大喪共夷盤冰

注夷之言屍也實冰於夷盤中置之屍�之下所以寒屍尸之盤曰夷盤�曰夷�衾曰夷衾移屍曰夷於堂皆依屍而爲言者也漢禮器制度大盤廣八尺長丈二尺深三尺漆赤中夏頒冰掌事

注暑气盛王以冰頒賜則主爲之春秋傳曰古者日在北陸而藏冰西陸朝覿而出之秋刷

注刷淸也鄭司農云刷除冰室當更內新冰鄭元謂秋涼冰不用可以淸除其室人奄一人女十人奚二十人

注竹曰女女奴之曉者人掌四之實

注竹器如豆者其容實皆四升朝事之其實麷蕡白黑形鹽膴鮑魚鱐

注蕡枲實也鄭司農云朝事謂淸朝未食先進寒具口實之故麥曰麷麻曰蕡稻曰白黍曰黑築鹽以爲虎形謂之形鹽故春秋傳曰鹽虎形鄭元謂以司尊彜之職參之朝事謂祭宗廟薦血腥之事形鹽鹽之似虎者膴生魚爲大臠鮑者於楅室中糗幹之出於江淮也鱐者析幹之出東海王者備物近者腥之遠者幹之因其宜也今河間以北煮穜麥賣之名曰逢燕人膾魚方寸切其腴以所貴麷芳弓反直輒反饋食之其實棗桃幹榛實

注饋食薦孰也今吉禮存者特牲少牢諸侯之大夫士祭禮也不祼不薦血腥而自薦孰始是以皆云饋食之禮幹幹梅也有桃諸梅諸是其幹者榛似栗而小音老加之實菱芡脯菱芡脯

注加謂屍旣食後亞獻屍所加之重言之者

以四物爲八菱芰也芡雞頭也栗與饋食同鄭司農云菱芡脯修羞之實糗餌粉餈

注羞謂若少牢主人酬屍宰夫羞房中之羞於

屍侑主人主婦皆右之者故書餈作茨鄭司農云糗熬大豆與米也粉豆屑也茨字或作餈謂幹餌餅之也鄭元謂此二物皆粉稻米黍米所爲也合蒸曰餌餅之曰餈糗者搗粉熬大豆爲餌餈之粘著以粉之耳餌言糗餈言粉互相足凡祭祀共其薦羞之實

注薦羞皆進也未食未飲曰薦旣食旣飲曰羞喪事及賓客之事共其薦羞

注喪事之謂殷尊時爲王及後世子共其內羞

注於其飲食以共房中之羞凡事掌之醢人奄一人女醢二十人奚四十人

注醢豆實也不謂之豆此主醢豆不盡於醢也女醢女奴曉醢者醢人掌四豆之實朝事之豆其實韭菹醓醢昌本麋臡菁菹鹿臡茆菹麇臡注

醓肉汁也昌本菖蒲根切之四寸爲菹三臡亦醢也作醢及臡者必先膊幹其肉乃後莝之雜以梁曲及鹽漬以美酒塗置瓶中百日則成矣鄭司農云麇臡麋骭髓醢或曰糜臡醬也有骨爲臡無骨爲醢菁菹韭菹鄭大夫讀茆爲茅茅菹茅初生或曰茆水艸杜子春讀茆爲卯鄭元謂菁蔓菁也茆鳧葵也饋食之豆其實葵菹蠃醢析蠯醢蜃蚳醢豚拍魚醢注

蠃螔蝓蜃大蛤蚳蛾子鄭司農云析牛百葉

也蠯蛤也鄭大夫杜子春皆以拍爲膊謂脇也或曰豚拍肩也今河間名豚脇聲如鍜鏄蠯蒲佳反蚳音移蛾音蟻加豆之實芹菹兔醢深蒲醓醢箈菹雁醢筍菹魚醢注芹楚葵也鄭司農云深蒲蒲蒻入水深故曰深蒲或曰深蒲桑耳醓醢肉醬也箈水中魚衣故書雁或爲鶉杜子春云當爲雁鄭元謂深蒲蒲始生水中子箈箭萌筍竹萌箈音迨羞豆之實酏食糝食

注鄭司農云酏食以酒酏爲餅糝食菜餗蒸鄭元謂酏也內則曰取稻米舉糔溲之小切狼臅膏以與稻米爲又曰糝取牛羊豕之肉三如一小切之與稻米稻米二肉一合以爲餌煎之糔思柳反臅昌蜀反凡祭祀共薦羞之豆實賓客喪紀亦如之爲王及後世子共其內羞王舉則共醢六十甕以五齊七醢七菹三臡實之注

齊當爲齏五齏昌本析蜃豚拍深蒲也七醢

醓蠃蠯蚳魚兔雁醢七菹韭菁茆葵芹箈筍菹三臡糜鹿麇臡也凡酰醬所和細切爲齏全物若爲菹少儀曰麋鹿爲菹野豕爲軒皆而不切麇爲辟雞兔爲宛皆而切之切�若薤實之酰以柔之由此言之則齏菹之稱菜肉通齊子西反賓客之禮共醢五十甕注

致饔餼時凡事共醢酰人奄二人女酰二十人奚四十人

注女酰女奴曉酰者酰人掌共五齊七菹凡酰物以共祭祀之齊菹凡酰醬之物賓客亦如之注

齊菹醬屬酰人者皆須酰成味王舉則共齊菹酰物六十甕共後及世子之醬齊菹賓客之禮共酰五十甕凡事共酰鹽人奄二人女鹽二十人奚四十人

注女鹽女奴曉鹽者鹽人掌鹽之政令以共百事之鹽

注政令謂受入教所處置求者所當得祭祀共其苦鹽散鹽

注杜子春讀苦爲盬謂出鹽直用不湅治賓客共其形鹽散鹽

注形鹽鹽之似虎形王之膳羞共飴鹽後及世子亦如之

注飴鹽鹽之甜者今戎鹽有焉凡齊事鬻鹽以待戒令

注齊事和五味之事人奄一人女十人奚二十人

注以巾覆物曰�女�女奴曉�者�人掌共巾�

注共巾可以覆物祭祀以疏布巾�八尊

注以疏布者天地之神尙質以畫布巾�六彜

注宗廟可以文畫者畫其雲气與凡王巾皆黼

注四飲三酒皆畫黼周尙武其用文徳則黼可

漢漢承秦設太官湯官導官諸令丞及胞人長丞皆屬於外府按漢書百官公卿表少府秦官掌山海池澤之稅以給共養有六丞屬官有尙書符節太醫太官湯官導官樂府若盧考工室左弋居室甘泉居室左右司空東織西織東園匠十六官令丞又胞人都水均官三長丞注

師古曰太官主膳食湯官主餅餌導官主擇米胞人主掌宰割者也胞與庖同

後漢後漢設太官令以掌奉禦飲膳之事而隸於少府按後漢書百官志太官令一人六百石本注曰掌禦飲食左丞甘丞湯官丞果丞各一人本注曰左丞主飲食甘丞主膳具湯官丞主酒果丞主果注

漢官曰員吏六十九人衛士三十八人荀綽晉百官表注曰漢制太官令秩千石丞四人秩四百石不與志同又云甘丞掌諸甘肥果丞別在外諸果菜茹

魏文帝黃初元年十一月癸酉攺郎中令爲光祿勛按三國誌魏文帝本紀云云

晉晉設光祿勛統郎將羽林衛太官等令按晉書職官志光祿勛統武賁中郎將羽林郎將冗從僕射羽林左監五官左右中郎將東園匠太官禦府守宮黃門掖庭淸商華林園暴室等令哀帝興寧二年省光祿勛並司徒孝武寧康元年復置

宋宋以大司農掌供膳羞而光祿不領太官太官又屬於侍中按宋書百官志大司農一人丞一人掌九谷六畜之供膳羞者舜攝帝位命棄爲后稷卽其任也周則爲太府秦治粟內史漢景帝後元年更名大農令武帝太初元年更名曰大司農晉哀帝末省並都水孝武世復置漢世丞二人魏以來一人太倉令一人丞一人秦官也晉江左以來又有東倉石頭倉丞各一人導官令一人丞一人掌舂禦米漢東京置導擇也擇米令精也司馬相如封禪書云導一莖六穗於庖籍田令一人丞一人掌耕宗廟社稷之田於周爲甸師漢文帝初立籍田置令丞各一人漢東京及魏並不置晉武太始十年復置江左省宋太祖元嘉中又置自太倉至籍田令�屬司農光祿勛一人丞一人光明也祿爵也勛功也秦曰郎中令漢因之漢武太初元年更名光祿勛掌三署郎郎執戟衛宮殿門戶光祿勛居禁中如禦史有獄在殿門外謂之光祿外部光祿勛郊祀掌三獻魏晉以來光祿勛不復居禁中又無復三署郎惟外宮朝會則以名到焉二臺奏劾則符光祿加禁止解禁止亦如之禁止身不得入殿省光祿主殿門故也宮殿門戶至今猶屬晉哀帝興寧二年省光祿勛並司徒孝武寧康元年復置漢東京三署郎有行應四科者歲舉茂才二人四行二人及三署郎罷省光祿勛猶依舊舉四行衣冠子弟充之三署者五官署左署右署也各置中郎將以司之郡舉孝廉以補三署郎年五十以上屬五官其次分在左右署凡有中郎議郎侍郎郎中四等無員多至萬人左光祿大夫右光祿大夫二大夫晉初置光祿大夫秦時爲中大夫漢武太初元年更名光祿大夫晉初又置左右光祿大夫而光祿大夫如故光祿大夫銀章靑綬其重者加金章紫綬則謂之金紫光祿大夫舊秩比二千石太官令一人丞一人周官爲膳夫秦爲太官令至漢屬少府宋隸侍中

南齊南齊置太官令丞不隸光祿按南齊書百官志太官令一人丞一人

注屬起部

梁梁置光祿卿但掌宮殿門戶而以太官令專隸門下省按隋書百官志梁門下省置侍中給事黃門侍郎各四人掌侍從左右擯相威儀盡規獻納糾正違闕監合禦藥封璽書侍郎髙功者在職一年詔加侍中祭酒與侍郎髙功者一人對掌禁令公車太官太醫等令光祿卿掌宮殿門戶

陳陳仍以太官令屬門下省按杜佑通典梁門下省領太官令陳因之

北魏北魏以尙食主禦膳而太官掌百官之饌專屬光祿卿按杜佑通典後魏分太官爲尙食中尙食知禦膳隸門下省而太官掌百官之饌屬光祿卿孝文帝太和年以太宰令爲從五品按魏書髙祖本紀不載按官氏志自太祖至髙祖初其內外百官屢有減置或事出當時不爲常目舊令亡失無所依據太和中髙祖詔羣寮議定百官著於令太宰令從第五品下

北齊北齊始復以光祿寺掌膳食兼宮殿門戶而門下省復有尙食按隋書百官志光祿寺置卿少卿丞各一人各有功曹五官主簿錄事等員掌諸膳食帳幕器物宮殿門戶等事統守宮太官宮門供府肴藏淸漳華林等署宮門署置僕射六人以司其事餘各有令丞又領東園局丞員注

守宮署掌凡張設等事太官署掌食膳事宮門署主諸門鑰事供府署掌供禦衣服玩弄之事肴藏署掌器物鮭味等事淸漳署主酒歲二萬石春秋中半華林署掌禁�林木等事東園丞掌諸凶具門下省尙食局典禦二人總知禦膳事

北周北周仿周官備置肴藏酒正掌醢典庖內膳尙膳諸士按杜佑通典周官有人掌四之實後周有肴藏中士下士又周官酒正中士下士掌酒之政令後周如古周之制又周官有醢人掌四豆之實後周有掌醢中士下士又周官有膳夫庖人外饔中士下士後周有典庖中士內膳中士又後周有尙膳上士中士凡進食先嘗之

隋隋始以光祿寺卿統太官良醞等署專司尙方飲膳之事按隋書百官志髙祖旣受命攺周之六官其所制名多依前代之法置光祿寺光祿寺置卿少卿各一人丞三人主簿二人錄事三人統太官肴藏良醞掌醢等署各置令太官三人肴藏良醞各二人掌醢一人丞太官八人肴藏掌醢各二人良醞四人太官又有監膳十二人良醞有掌醞五十人掌醢有掌醢十人等員光祿卿爲正三品光祿少卿爲正四品光祿寺丞爲從六品太官署令爲正八品肴藏良醞掌醢署令爲從八品太官署丞爲正九品肴藏良醞掌醢署丞太官監膳爲從九品文帝開皇三年廢光祿寺入司農按隋書髙祖本紀不載按百官志云雲開皇十二年復置光祿寺按隋書髙祖本紀不載按百官志云云煬帝大業三年光祿寺置二少卿又增降卿以下官品按隋書煬帝本紀不載按百官志煬帝卽位多所攺革三年定令光祿以下八寺卿皆降爲從三品少卿各加置二人爲從四品諸寺上署令並增爲正六品中署令爲從六品下署令爲正七品始開皇中署司惟典掌受納至是署令爲判首取二卿判丞惟知勾檢令闕丞判大業五年增光祿丞爲從五品按隋書煬帝本紀不載按百官志五年光祿以下八寺丞並增爲從五品

唐唐置光祿寺卿少卿丞佐之統太官珍羞良醞掌醢四署按唐書百官志光祿寺卿一人從三品少卿二人從四品上丞二人從六品上主簿一人從七品上掌酒醴膳羞之政總太官珍羞良醞掌醢四署凡祭祀省牲鑊濯漑三公攝祭則爲終獻朝會享則節其等羞錄事二人從九品上注

龍朔二年攺光祿寺曰司宰事卿曰正卿少卿曰大夫武后光宅元年曰司膳寺有府十一人史二十一人亭長六人掌固六人太官署令二人從七品下丞四人從八品下掌供祠宴朝會膳食祭日令白卿詣廚省牲鑊取明水明火帥宰人割牲取毛血實豆遂烹又實簠簋設於饌幕之內注

有府四人史八人監膳十人監膳史十五人供膳二千四百人掌固四人珍羞署令一人正八品下丞二人正九品下掌供祭祀朝會賓客之庶羞榛栗脯修魚鹽菱芡之名數注武后垂拱元年攺肴藏署曰珍羞署神龍元年復舊開元元年又攺有府三人史六人典書八人餳匠五人掌固四人良醞署令二人正八品下丞二人正九品下掌供五齊三酒享太廟則供郁以實六彜進禦則供春暴秋淸酴�桑落之酒注

有府三人史六人監事二人掌醞二十人酒匠十三人奉觶百二十人掌固四人掌醢署令一人正八品下丞二人正九品下掌供醢酰之物一曰鹿醢二曰兔醢三曰羊醢四曰魚醢宗廟用葅以實豆賓客百官用酰醬以和羹注

有府二人史二人主醢十人醬匠二十三人酢匠十二人豉匠十二人葅酰匠八人掌固四人

遼遼依唐制仍設光祿寺卿少卿丞佐之統諸署令丞後攺爲崇祿寺按遼史百官志南面朝官遼有北面朝官矣旣得燕代十有六州乃用唐制復設南面三省六部臺院寺監諸衛東宮之官光祿寺職名總目卿

少卿丞

主簿署令署丞崇祿寺本光祿寺太宗諱攺

宋宋光祿寺設卿少卿丞統太官令及諸坊庫諸司之屬按宋史職官志光祿寺卿少卿丞主簿各一人卿掌祭祀朝會宴饗酒醴膳羞之事修其儲備而謹其出納之政少卿爲之貳丞參領之凡祭祀供五齊三酒牲牢郁及尊彜豆簠簋鼎俎鉶豋之實前期飭有司辦具牲鑊視滌濯奉牲則告充告備共其明水火焉禮畢進胙於天子而頒於百執事之人分案五置吏十元佑三年詔長貳互置政和六年二月監察禦史王桓奏祭祀牢醴之具掌於光祿而寺官未嘗臨視請大祠以長貳朔祭中祠以丞簿監視宰割禮畢頒胙有故及小祠聽以其屬攝從之舊置判寺事一人以朝官以上充光祿卿少皆爲寄祿元丰制行始歸本寺中興後廢並入禮部大官令掌膳羞割烹之事凡供進膳羞則辧其名物而視食之宜謹其水火之齊祭祀共明水明火割牲取毛血牲體以爲鼎俎之實朝會宴饗則供其酒膳凡給賜視其品秩而爲之等元佑初罷太官令二年復置注

崇寧三年置尙食局太官令惟掌祠事法酒庫內酒坊掌以式法授酒材視其厚薄之齊而謹其出納之政若造酒以待供進及祭祀給賜則法酒庫掌之凡祭祀供五齊三酒以實尊罍內酒坊惟造酒以待余用大官物料庫掌預備膳食薦羞之物以供大官之用辧其名數而會其出入翰林司掌供果實及茶茗湯藥牛羊司牛羊供應所掌供大中小祀之牲牷及大官宴享膳羞之用乳酪院掌供造酥酪油醋庫掌供油及鹽外物料庫掌收儲米鹽雜物以待膳食之須凡百司頒給者取具焉

金金不設光祿寺以宣徽院統尙食局生料庫尙醞署置提點等員而酒坊使則屬之太府監按金史百官志宣徽院尙食局

注元光二年參用近侍奉禦奉職提點正五品使從五品副使從六品掌總知禦膳進食先嘗兼管從官食直長一員正八品都監三員正九品注

不限資考生料庫都監同監各一員掌給受生料物色收支庫都監同監各一員掌給受金銀裹諸色器皿注

以外路差除人內選充尙醞署令從六品丞從七品掌進禦酒醴直長正八品二員太府監酒坊使從八品副使正九品掌醞造禦酒及支用諸色酒醴

元元設光祿寺掌起運米曲諸務領尙飲尙醞局沿路酒坊各路布種諸事而隸於宣徽院按元史百官志宣徽院秩正三品掌供玉食凡稻粱牲牢酒醴蔬�庶品之物燕享宗戚賓客之事及諸王宿衛怯憐口糧食蒙古萬戶千戶合納差發系官抽分牧養孳畜歲支芻艸粟菽羊馬價直收受闌遺等事與尙食尙藥尙醞三局皆隸焉所轄內外司屬用人則自爲選其屬附見光祿寺秩正三品掌起運米曲諸事領尙飲尙醞局沿路酒坊各路布種事至元十五年罷都提點置寺設卿一員少卿三員主事一員照磨一員管勾一員二十年攺尙醞監正四品二十三年復爲光祿寺卿二員少卿丞各一員二十四年增少卿一員二十五年撥隸省部三十一年復隸宣徽延佑七年降從三品後復正三品定置卿四員正三品少卿二員從四品丞二員從五品主事二員從七品令史八人譯史知印各二人通事一人奏差二十四人典吏三人蒙古書寫一人大都尙飲局秩從六品中統四年始置設大使副使各一員俱帶金符掌醞造上用細酒至元十二年增副使二員十五年升從五品置提點一員後定置提點一員從五品大使一員正六品副使二員正七品上都尙飲局秩正五品皇慶中始置提點一員大使副使各一員品秩同上大都尙醞局秩從六品掌醞造諸王百官酒醴中統四年立禦酒庫設金符宣差至元十一年始設提點十六年攺尙醞局從五品置提點一員從五品大使一員正六品副使二員正七品直長一員正八品上都尙醞局秩從五品至元二十九年始置設提點一員大使一員副使直長各一員品秩同上大都醴源倉秩從六品掌受香莎蘇門等酒材糯米鄕貢曲藥以供上醞及歲賜諸王百官者至元二十五年始置設提舉一員從六品大使一員從七品副使一員正八品上都醴源倉秩從九品掌受大都轉輸米曲並醞造車駕臨幸次捨供給之酒至元二十五年始置設大使一員直長一員尙珍署秩從五品掌收濟寧等處田土子粒以供酒材至元十三年始立十五年罷入有司二十三年復置設達魯花赤一員令一員並從五品丞二員正七品吏目二員安丰懷遠等處稻田提領所秩從九品掌稻田布種歲收子粒轉輸醴源倉定置提領二員尙食局秩從五品掌供禦膳及出納油面酥蜜諸物至元二年置提點領進納百色生料二十年省並尙藥局爲尙食局別置生料庫本局定置提點一員從五品大使一員正六品副使二員正七品直長一員正八品大都生料庫秩從五品至元十一年置生料野物庫隸尙食局二十年別置庫擬內藏庫例置提點二員從五品大使二員正六品副使三員正七品上都生料庫秩從五品掌受弘州大同虎賁司農等歲辦油面大都起運諸物供奉內府放支宮人宦者飲膳提點一員大使一員副使二員品秩同上直長一員正八品大都大倉上都大倉秩正六品掌內府支持米豆及酒材米曲藥物至元五年初立設官三員俱受制國用使司札付十二年攺立提舉大倉設官三員隸宣徽二十五年升正六品定置二倉各設提舉一員正六品大使一員從六品副使一員從七品沙糖局秩從五品掌沙糖蜂蜜煎造及方貢�木至元十三年始置秩從六品十七年置提點一員十九年升從五品置達魯花赤一員從五品提點一員從五品大使一員正六品副使一員正七品永備倉秩從五品至元十四年始置給從九品印掌受兩都倉庫起運省部計置油面諸物及云需府所辦羊物以備車駕行幸膳羞二十四年升從五品置提點一員從五品大使一員正六品副使各一員正七品丰儲倉秩從九品大使一員掌出納車駕行幸支持膳羞滿浦倉秩正八品掌收受各處子粒米麵等物以待轉輸京師至元二十五年始置設大使一員正八品副使一員正九品龍慶栽種提舉司秩從五品管領縉山歲輸粱米並易州龍門淨邊官園瓜�桃梨等物以奉上供至元十七年始置提舉司延佑七年縉山攺爲龍慶州因以名之定置達魯花赤一員提舉一員並從五品同提舉一員從六品副提舉一員從七品弘州種田提舉司秩正六品掌輸納麥麵之事以供內府定置達魯赤花一員提舉一員並正六品同提舉一員正七品副提舉一員正八品直長一員世祖至元五年夏五月辛亥朔以尙食尙�尙醞三局隸宣徽院按元史世祖本紀云云至元十五年夏四月辛未置光祿寺以同知宣徽院事禿剌鐵木兒爲光祿卿冬閏十一月甲寅幸光祿寺按元史世祖本紀云云至元二十二年春二月己巳設立供膳司職從五品達魯花赤令丞各一員按元史世祖本紀云云至元二十五年夏六月壬申命光祿寺毋隸宣徽院按元史世祖本紀云云至元二十六年春正月甲辰復立光祿寺按元史世祖本紀云云至元三十一年夏四月甲午成宗卽位六月壬辰復以光祿寺隸宣徽院按元史成宗本紀云云

光祿寺部匯考二

明明光祿寺設卿少卿寺丞統大官珍羞良醞掌醢四署掌天子膳羞及燕享之事按明會典光祿寺

注舊爲光祿司正官卿一員少卿二員寺丞二員

注舊爲司丞首領官典簿二員

注內萬曆九年革一員十一年復設錄事一員

注舊二員後革一員屬官大官署署正一員署丞四員

注內萬曆九年革一員十一年復設監事四員

注內萬曆九年革一員十一年復設珍羞署署正一員署丞四員監事四員良醞署署正一員署丞四員監事四員掌醢署署正一員署丞三員注

舊四員後革一員監事四員司牲司大使一員

注舊有副使一員後革司牧局

注舊有大使一員嘉靖七年革銀庫大使一員

注萬曆二年添設南京光祿寺卿一員

注舊有少卿一員隆慶四年革典簿一員太官署正一員署丞一員珍羞署正一員注舊有丞一員萬曆五年革良醞署署正一員

注舊有署丞二員嘉靖三十七年革掌醞署署正一員

注舊有署丞一員嘉靖三十七年革凡祭天地社稷神祇享太廟省牲先一日本寺卿與太常卿同於禦前奏知省牲畢次日仍同復命凡奉先殿薦新品物二月新冰三月鵪鶉鶿四月白酒五月煮酒九月生酒石橊柿子十月銀魚米糕魚凍豆腐蓼花米糖細糖子鱭魚十一月天鵝雁俱本寺辦進正月韭菜生菜薺菜雞子鴨子二月芹菜薹菜蔞蒿子鵝三月茶鯉魚鮮筍四月彘豬雉雞靑梅王瓜杏子櫻桃五月小麥麵沙糖紅豆嫩雞桃子大麥茄子李子林檎蒜薹夏至李子六月冬瓜甜瓜西瓜蓮蓬七月葡萄棗子鮮菱雪梨芡實八月茭白嫩姜鱖魚鮮藕粳米粟米穄米芋苗九月�魚小紅豆沙糖栗子橙子十月山藥蜜活兔柑子橘子十一月蕎麥麵紅豆沙糖獐子天鵝鹿甘蔗十二月菠菜鯽魚白魚俱從太常寺辦送本寺供薦十二月風鯽魚從南京解本寺供薦凡正旦節立春節淸明節四月八日佛誕節端午節七夕節中元節重陽節冬至節臘八節每月朔望萬壽聖節皇太后聖旦節皇后令旦節東宮千秋節奉先殿祭祀俱本寺辦進嘉靖十四年罷佛誕節祭以四月五日薦麥凡奉先殿供養品物俱本寺辦進凡各宮殿遇節祝天供養品物俱本寺辦進凡各宮廟祭祀葷素品物俱本寺備辦凡內官監禦馬監兵仗局神機營火藥局祭祀俱本寺備辦凡膳羞茶飯等品物俱本寺辦進凡聖節正旦冬至或吉慶筵宴從禮部提調本寺供辦凡遇節令文武百官例有宴如皇太后聖誕太子千秋壽麵及立春日春餅正月元宵圓子四月八日不落莢五月端午涼糕�子九月重陽糕臘月八日面俱先期奏請至日早朝畢復奏設於午門外本寺照鴻臚寺開送職名以官品次序貼於席端凡祀圜丘賜百官湯飯孟春祈谷夏至方澤及朝日夕月祭畢賜內外官酒飯耕藉賜三公九卿並執事等官酒飯親蠶賜內外命婦等酒飯俱本寺供辦凡每歲遇有慶成宴其文武大小應與官員該用上中下卓不等奉禮部開送職名照數備辦凡諸番國朝貢等使客並四夷來降土官人等茶飯物料支送下程俱從禮部行本寺備送凡修實錄並纂修校勘書籍開館及書完進呈賜宴進士恩榮宴殿試讀卷執事等官經筵日講東宮講讀酒飯俱本寺造辦凡每旬輪賜日講官燒鵝麵餅本寺造辦凡大臣一品九年考滿特恩賜宴本寺備辦凡早朝文武官及各王府鎭巡等官公差人員見辭奉旨與酒飯俱本寺備辦祗待凡大臣考滿差使等項賞勞羊酒疾病賜米肉醬菜等物俱本寺辦送凡內外衙門官吏監生人匠等應給酒飯者俱本寺支給凡喪葬合用祭祀品物從禮部行本寺備辦凡諭祭文武大臣俱本寺備辦凡本寺供用牲口果菜等物上林苑監四署照數進納供用不足於民間買辦洪武間令本寺買辦比與民間交易價錢每多幾分永樂間差內官一員同本寺署官廚役領鈔於在京附近州縣依時價兩平收買洪熙宣徳以來止差署官廚役照前收買凡本寺收納一應物料每月堂上官輪流一員會同戶科給事中監察禦史各一員責令各行戶買辦於本寺大烹門內驗收凡白糧粳糯米每年原會計七萬二千八百七十四石九斗九升有零隆慶二四等年加減不一見徵六萬七千石凡每歲四月初一日起至九月終止一應供上膳羞並祭祀品味俱用冰於內外冰窖取進凡供用小油紅器皿俱該工部造辦後因不敷本寺自行買料雇匠相兼造用凡鑪遇有損壞本寺奏行工部發料委官帶領匠作相工修理凡廚役懸帶雙魚銅牌本寺具手本於內府印綬監關領凡廚役老疾代替逃亡勾補等項俱從禮部查行凡各王府缺典膳吏部行本寺於年深廚役內揀選送用凡傳奉聖旨本寺附錄文簿不補本覆奏凡本寺官吏俸糧俱於禮部帶支凡每歲穀豆直隸大名順徳淮安三府並河南徵解粟谷四千石淮米二千石折銀二千二百兩稻穀二千石折銀一千三百兩菉豆二百石折銀二百四十兩黑豆三百五十石折銀二百四十五兩凡牲口每年上林苑監送孳生鵝一萬八千隻浙江等處解納鵝三萬二千五十隻收養供辦祭祀膳羞及外夷人員筵宴下程等用後浙江等處鵝每只折徵價銀三錢凡野味每歲南直隸廬州等府額辦活鹿八十四隻解工部轉送收養供用今共折銀三百三十六兩凡每歲時節各墳並內承運庫教場馬神廟等處祭祀本署出票於珍羞良醞掌醢三署支白面餳糖赤豆造辦祭物大官署凡本署歲用原額木柴七百八萬八千斤有閏加五十六萬六千六百六十六斤木炭三萬四千斤有閏加二千八百三十三斤俱工部坐派臺基廠逐日領用凡本署器皿原額一千六百五十件系兩京工部造送專備膳羞等項應用每年查貯多寡不足則題請添造有餘則止凡本署廚役舊額三千一百二十名節年裁減隆慶元年題準止存一千三百七十七名珍羞署凡每歲直隸常州等府解納白粳米一千三百三十石零白糯米一百九十七石零備供養膳羞等用凡直隸等處解納黑豆九百石收充餵養牲口等物用今折價凡福建等處解納白沙糖五萬七千斤黑沙糖四萬五千斤蜂蜜四萬七千斤鹽鹵三千斤茶葉一萬五千斤先春茶芽三千八百七十八斤收充供養膳羞茶湯等用凡野味每歲南直隸廬州等府額辦天鵝二百六十七隻解至工部轉送收養俱應上用今俱折銀徵解止山東魚臺縣每年解本色二隻凡乳牛原額該兵部坐派直隸等處解納一百九十九隻擠乳造辦酥油乳餅等物充供養膳羞等用嘉靖五年奏準每牛一隻折銀六兩貯庫買辦奶子酥油乳餅應用凡每歲時節各處祭祀本署出票於良醞掌醢二署支白面香油餳糖等料預辦祭品食用隨時增減牲口屬禮部歲派各省府州例有定數皆類解充有徵折價者卽貯該寺庫中收買應用其會試供給折價解順天府凡歲派光祿寺牲口十萬隻口上半年五萬隻口下半年五萬隻口俱行浙江等布政司兩直隸各府派屬徵解凡鑄完廚役雙魚銅牌禮部具印信手本開寫號數送內府印綬監收掌凡遇光祿寺廚役合用銅牌該寺自具手本赴該監關用按春明夢餘錄光祿寺在皇城東華門內初爲宣徽院尙食尙醴二局繼攺光祿寺掌祭饗宴勞酒醴膳羞之事辧其名數會其出入量其丰約以聽於禮部凡祭祀請�牲進飲福酒胙凡薦新供品物凡喪葬供祭物凡牲果嘉蔬移上林苑供不給市諸民視時估十加一凡市直季支凡供獻鮮果廚料省受之凡器皿移工部若募工兼作之歲省其成敗凡宴待番裔貢使差其等供之凡傳奉宣索籍記而覆奏之監以科道官各一人其屬四署曰大官曰珍羞曰良醞曰掌醢而司牲司牧二局隸焉太祖洪武年置宣徽院尙食尙醴二局尋攺爲光祿寺按明會典光祿寺國初置宣徽院尙食尙醴二局設院使同知院判典簿統之繼攺光祿寺正四品衙門設卿少卿寺丞主簿等官職專掌膳羞享宴等事移太常寺供需庫隸之洪武四年置法酒庫設內酒坊大使副使按明會典云云洪武八年攺光祿寺爲司設署所等職局庫俱革按明會典洪武八年攺寺爲司升從三品衙門攺主簿爲典簿又設錄事置大官珍羞良醞掌醢四署每署設令丞監事又設孳牧所大使副使局庫俱革洪武九年諭光祿寺買供用物件隨時估加一分按春明夢餘錄九年三月初八日諭今後但系光祿寺買辦一應供用物件比與民間交易價錢每多十文且如肉果之數及諸項物件民人交易一百文一斤光祿寺買辦須要一百十文隨物貴賤每加一分賣物之人照依時估多取十文利息洪武三十年復攺司爲寺署令爲署正又設司牲局仍攺孳牧所爲司牧局按明會典云云宣宗宣徳四年差監察禦史一員同給事中會同光祿寺堂上官驗收牲口果品廚料等物並監收白糧按明會典云雲英宗正統元年議準光祿寺及科道監收糧米按明會典凡本寺糧米正統元年議準堂上官一員專一提調眼同署官收管仍令科道監臨見數正統二年令巡視光祿寺禦史同戶部主事監收錢糧按明會典云云憲宗成化四年定光祿寺監管收買事例按明會典凡本寺收買供用牲口果菜等物成化四年令堂上官一員及戶科給事中監察禦史各一員會同戶部主事順天府官各一員估計時價錢鈔兼支具數奏領收買如有姦獘科道官指實參奏又令本寺每季預關內庫錢鈔專委堂上官一員收掌遇買物料聽戶科給事中巡視禦史批押印信小票委該署官一員賫領收買世宗嘉靖七年司牧局革按明會典云云嘉靖二十五年題準尙膳監取用光祿寺諸物印票及置立稽查文簿按明會典嘉靖二十五年題準尙膳監刊刻花欄印票遇取上用諸物開寫某日於光祿寺取某物若干用印鈐蓋照數支用本寺仍置立文簿登記歲終會計稽查若有冒破情獘該管官指實參奏嘉靖二十年諭查復光祿寺舊規添差禦史月籍支費進覽按春明夢餘錄嘉靖中光祿歲用銀計三十六萬上疑有幹沒乃諭內閣今無論祖宗時兩宮大分盡省九嬪共十餘宮中罷宴設二十年矣朕日用膳品悉下料無堪禦者十壇供品不當一次茶飯朕不省此三十餘萬安所用也閣臣對祖宗時光祿寺除米豆果品外徵解本色歲額定二十四萬當時該寺歲用不過十二三萬節年積有餘剩後加添至四十萬近年稍減乃用三十六萬其花費情獘可知而冒費之獘有四一傳取錢糧原無印記止憑手票取討莫敢問其眞僞一內外各衙門關支酒飯或一人而支數分者或其事已完而酒飯尙支者一門禁不嚴下人侵盜無算一每歲增買磁器數多臣查得會典內一款凡本寺供用物件每月差禦史一員照刷具奏內府尙膳監刊刻花欄印票遇有上用諸物某日於光祿寺取物若干用印鈐蓋照數支領進用本寺仍置文簿登記歲終會計稽查此一例不知何年停罷若查復舊規則諸獘可革矣乃切責該寺官而添差禦史月籍該寺支費進覽穆宗隆慶年詔薦新上供魚鮮令光祿寺備辦按春明夢餘錄隆慶初詔罷寶坻縣等處采取魚鮮自今薦新上供俱令光祿寺備辦毋得奏遣內臣著爲令隆慶四年太官珍羞置二署丞按明會典四年題準於太官珍羞二署比照戶部倉場官員事例各注選署丞一員專管支放神宗萬曆二年光祿寺添設銀庫大使安置外倉按明會典萬曆二年光祿寺添設銀庫大使一員按春明夢餘錄萬曆二年光祿寺積米二十七萬石倉廒滿盈奏於東安門外買房一區攺爲外倉皇淸大淸會典光祿寺

正官

滿漢卿各一員

滿漢少卿三員內漢一員漢二員

漢寺丞一員

首領官

滿漢典簿各一員

屬官

大官署滿滿署正各一員滿署丞一員

珍羞署滿漢署正各一員滿署丞一員

良醞署滿漢署正各一員滿署丞一員

掌醢署滿漢署正各一員滿署丞一員

四署初設漢署丞各一員順治十五年裁漢監

事各一員順治十三年裁

滿司庫二員

滿筆帖式二十一員內滿文十四員滿漢文七

員漢軍筆帖式二員

舊有司牲司漢大使一員後裁

光祿寺從三品衙設滿漢卿各一員滿少卿

一員漢少卿二員漢寺丞一員所屬大官珍羞

良醞掌醢四署及司庫員額詳見於後又滿漢

典簿各一員滿筆帖式二十一員漢軍筆帖式

二員職專膳羞享宴等事及各項錢糧順治初

本寺事宜由禮部具題札寺遵行十年戶部以

本寺項下果品雜糧等銀題歸禮部直省錢糧

起解禮部札寺照收司府州縣查核完欠參罰

開復俱屬部行十五年禮部題準外解錢糧分

析光祿寺驗收徑給批回各官考成亦聽本寺

行十八年復歸禮部將解到錢糧總貯一庫公

同出納其催參開復等事仍屬部行所用物料

戶部禮部科道官及本寺公同照時價估給本

寺歲終奏銷康熙三年各項錢糧悉歸戶部其

本寺應用錢糧每歲具題由戶部給發貯庫候

用十年禮部分析職掌錢糧出入俱交本寺經

管並筵宴備用各器皿及司庫官筆帖式總歸

本寺所用每年錢糧數目俱本寺自行奏銷

凡祭祀各壇廟由太常寺移文取省牲官職名本寺委廳署官

一員赴祭所同禮部等各衙門官監宰埋瘞皇上親詣行禮本寺官與太常寺官前期一日演禮皇上飲福受胙本寺堂官職主進爵進胙於爵胙案

前左右設滿署官各一員捧接爵盤祭畢滿漢

署官撥廚役分送祭肉於各衙門

凡本寺錢糧應用款項系

內用者照內務府行文外用者照內閣禮部行文

祭祀者照太常寺移文如數動支於春秋二季

將用過數目造送京畿道照刷奏銷仍於每年

夏季將一年通行出入四柱實數繕造黃冊本

寺另行具疏奏銷

凡需用品物

內用及外來賓客並寺廟供獻俱由本寺辦給每

月委滿漢署官到市訪問民間時價復移文順

天府委大興宛平二縣官將時價核確造冊送

寺本寺定期會同順天府府尹浙江道滿漢禦

史戶部廣西司禮部精膳司司官公同估價於

寺庫給發春秋二季浙江道具題奏銷

凡每月奉先殿薦新正月鴨蛋四月��五月�鵝七月筍雉

八月野�九月鴻雁十一月銀魚十二月活兔

珍羞署供二月蕓薹菜茼蒿菜水蘿卜三月王

瓜四月茄子五月香瓜六月西瓜大官署供四

月蕨菜掌醢署供俱辦進內務府

凡每日

內用食物俱照內務府來文如數辦進其各處筵

宴及分給賓客物件俱照禮部來文辦送

凡承值皇上行幸各處所用食物俱照內務府來文令行戶

如數備辦如不敷用本寺隨去滿官采買逐日

進送每日應用更香照兵部來文給送

凡每年元旦筵宴

國初俱用滿桌康熙二十三年諭攺設漢桌所用品物俱照禮部來文備用各項器

皿煤炭行文工部取用

凡每年萬壽節宴俱設滿桌每桌用白�枝紅�枝麻花雞

蛋麻花芝麻面棗瓦隴蜜大礪石粗江豆細江

豆紅印餅芝麻三角芝麻礪石方酥餅芝麻餅

白花點子餅夾皮餅白米環油煠小餅雞蛋

角子煮雞蛋共二十盤鵝一隻珍羞署供八寶

糖冰糖大纏龍眼栗子曬棗榛子鮮葡萄核桃

蘋�黃梨紅梨棠梨柿子蜜餞山裏紅山葡萄

糕枸杞糕幹梨面豆粉糕共二十盤掌醢署供

乳酒燒酒黃酒良醞署供歲暮送公主王等並

朝鮮國使臣達賴喇嘛來使等筵宴並同達賴

喇嘛來使每桌用小豬一口大官署供

凡喀爾喀厄魯徳等筵宴俱設滿桌每桌用白

�枝等十八盤每三桌用鵝一隻珍羞署供榛

栗等�品九盤掌醢署供燒酒黃酒良醞署供

俱照禮部來文備辦

凡請安進貢公主王等外藩喀爾喀厄魯徳等衍聖公正

一大眞人及朝鮮琉球安南荷蘭暹羅土魯番

俄羅斯等國分送豬口鮮菜大官署供鵝雞魚

茶面珍羞署供羊只羊肉牛肉牛乳乳油燒酒

黃酒良醞署供幹鮮�品腌菜漧菜黃蠟油鹽

醬醋等物掌醢署供俱照禮部來文辦給

凡衍聖公正一大眞人朝覲賜宴與外藩諸筵宴同

凡春秋二季

經筵日賜宴及纂修

實錄等書告成筵宴與外藩諸筵宴同每桌用鵝

一隻俱照禮部來文備辦

凡文武會試上馬下馬等宴俱用漢桌上桌用

肉饌十六碗中桌十四碗下桌十二碗大官署

供上桌用鵝雞鴨魚七碗中桌用雞鴨魚六碗

下桌用雞魚三碗每桌花一碗蒸包一碗饅

首一碗每官湯三碗茶三鍾珍羞署供酒三鍾

良醞署供�品八色掌醢署供俱照禮部來文

備辦

凡遇

皇太子出閣大典及初次會講賜講官宴茶與經筵例同以後會講止賜茶俱照禮部來文備辦

凡文武進士殿試讀卷執事大臣官員飯桌每桌用案肉肉饌

菜蔬大官署供案雞炒雞酥餅水餅包子粉湯

茶飯讀卷官十四桌加寶妝鵝肉金餅白餅芝

麻餅又包子二盤珍羞署供羊肉酒良醞署供

�品八色早飯加米糕午飯加鮮�掌醢署供

每進士一名湯一碗饅頭四个茶一鍾�餅四

个黃梨二个

凡文武會試恩榮宴會武宴大臣官員進士所

用上桌中桌豬肉菜蔬大官署供上桌寶妝大

錠小錠大饅首小饅首糖包子蒸餅鵝雞各一

只鵝雞肉各一盤中桌寶妝中錠小錠夾皮餅

圓酥餅白花餅中饅首糖包子腌魚一尾雞一

只每官一員湯三碗珍羞署供上桌羊半體前

蹄一个羊肉二盤每官一員酒七鍾中桌牛肉

二方羊肉二方炒羊肉一盤每桌酒七鍾良醞

署供上桌大寶花小絹花�品小菜米糕中

桌小絹花�品小菜掌醢署供

凡每年

廷試貢生監試大臣執事官員飯桌十張所用肉

饌菜蔬大官署供鵝��蛋鮮魚茶飯包子珍

羞署供羊肉牛乳酒良醞署供�品蕨菜水粉

每貢生一名棠梨二个掌醢署供

凡道經廠番經廠漢經廠大西天經廠每年元

旦供獻每月朔望供獻每日供獻萬善殿天元

閣每年元旦供獻每月朔望供獻景山關帝廟

每年元旦供獻每月朔望供獻每年五月十三

日供獻大光明殿元靈宮徳壽寺弘仁寺仁佑

廟後黃廟達賴房每月朔望供獻所用菜蔬山

藥大官署供茶面米糕珍羞署供甜酒乳酒乳

油羊油牛乳良醞署供素肴�品糖蜜綫香油

鹽醬醋等項掌醢署供四天王廟嘛哈噶喇廟

每月朔望供獻�品壚餅俱珍羞署折給銀兩

每月札庫給發內有元旦供獻者於每月朔望

供獻內停止一次其城外各寺廟諷經所用品

物俱照內務府來文如數辦送

凡祈雨喇嘛每五名素齋桌一張每桌用菜蔬

山藥大官署供黃茶饅首珍羞署供牛乳乳油

良醞署供素肴黃蠟油鹽醬醋掌醢署供

凡每年正月後黃廟喇嘛諷經所用黃茶面珍

羞署供牛肉牛乳乳油乳酒羊油良醞署供監

視大臣二員每日用豬肉大官署供鵝魚珍羞

署供小菜醬醋掌醢署供

凡監視修畫神像官員每日飯桌豬肉菜蔬大

官署供黃茶面珍羞署供素肴小菜掌醢署供

凡翰林院庶吉士每日各給豬肉一斤酒三鍾

康熙十六年停止

凡

內藥房醫生十名每日各給豬肉鮮菜大官署供

油鹽醬醋豆腐掌醢署供

凡鑄印局鑄印用豬首一个鑄金寶用活豬一

口大官署供鑄金寶用甜酒良醞署供照禮部

來文給發

凡鑄炮安牌匾用甜酒良醞署供照太常寺來

文給發

凡淸明歲暮祭

榮親王墳上桌用二十七盤下桌用二十三盤珍

羞署供糖纏�品掌醢署供淸明中元冬至歲

暮諸妃祭桌各用二十三盤珍羞署供糖纏�品掌

醢署供宮人祭桌與節賞宴桌例同其各處上

墳飯桌俱用滿桌菜蔬大官署供�枝麻花各

色餅野鴨鮮魚�蛋珍羞署供乳酒良醞署

供素肴油鹽醬醋掌醢署供

凡上林苑監上下文移俱由本寺轉行監丞賢

否亦由本寺開造咨送吏部

凡馴象所倒斃象只鑾儀衛行文本寺委滿署

官帶廚役會同太醫院官驗看有無象黃以象

牙交鑾儀衛象皮掌尾交兵仗局裝載車輛行

文兵部取用

凡本寺官俸銀俸米及廚役並家口更夫皂隸

月米又每年應給廚役白布棉花行文戶部支

取

凡本寺所用紙張顏料黃綾等項於春秋二季

行文戶部關取

凡外藩公主親王郡王貝勒貝子臺吉等應用

牛羊照禮部來文移文精膳司給發

凡文武會試恩榮會武等宴應用桌椅圍墊等

物行文五城取用用訖發回

凡本寺額設廚役四百四名康熙十六年裁八

十九名存三百十五名二十五年裁六十一名

現存二百五十四名分撥四署應差大官署六

十二名珍羞署六十四名良醞署六十五名掌

醢署六十三名

大官署

滿漢署正各一員滿署丞一員

原額廚役九十六名現存六十二名貨代人三

名買辦豬口行戶二名所管菜園地一百七十

六晌三畝家口地三百三十二晌按時進鮮菜

園園頭九名壯丁六十一名

凡器皿盤盒桌張俱本署收管奉先殿進鮮龍盒一架

內用大龍桌一張小龍桌一張紅油桌一百張銀

鑲角桌二十張�架一百个食盒八架各處上

墳所用八仙桌二張低方桌一張禮部擺宴紅

油桌一百二十張木盤一千个槽盤六个木扛

三十根麻繩一百六十條筐五十个如有損缺

移文工部修補

凡每年節序忌辰祭祀奉先殿所用豬口由本署辦進

凡各處下程自四月初一日起九月終止俱用

鮮菜餘月用腌菜俱照掌醢署移文給發

凡大光明殿等處寺廟每月朔望供獻造辦壚

餅每次所用柴炭移文工部取給

凡每年六月十五日起七月十五日止外藩公

主王等達賴喇嘛來使朝鮮安南等外國使臣

每日各送香瓜一擔其筵宴上墳每桌用香瓜

一筐各五十个七月十五日起八月十五日止

上墳每桌用西瓜三个筵宴每桌用西瓜一个

凡每年六月初一日起九月初一日止各寺廟

所用赤根菜攺用茄子白菜攺用瓠子仍照原

數

珍羞署

滿漢署正各一員滿署丞一員

原額廚役九十一名現存六十四名又煠食房

廚役頭一名供獻房廚役頭一名買辦雞鵝行

戶二名麥麵行戶一名熬茶頭目一名熬茶蒙

古十一名共給地一百二十晌進鮮莊頭六名

壯丁五十四名每名給地六晌共三百六十晌

坐落采育地方打魚网戶八十一名每名給地

五晌共四百五晌坐落窩頭河謝家莊馬頭張

家莊等處地方

凡祭祀各壇廟所用兔只照太常寺來文如數辦送

凡祭祀各壇廟所用盛福酒龍瓶爵盞盛胙肉龍盤系本署收

掌如有損缺行文工部照舊式描畫轉行江西

省燒造解送其苫蓋盤盞描龍黃絹包袱行文

工部取用

凡筵宴上墳寺廟等處所用纏蓋布絹包袱油

單紙張蘇油白米江米行文戶工二部取用

凡大朝常朝日皇上升殿賜文武各官茶經筵官茶公主王等迎送

茶上墳茶筵宴茶祈雨諷經喇嘛茶每桶用黃

茶二兩移取良醞署牛乳一錫旋掌醢署鹽二

兩

凡給外藩公主王等及各處所用黃茶天池茶

俱行文戶部取用其外解芽茶銀庫移送本署

給寺廟外藩用

凡煠食房供獻房熬茶房三處所用器皿行文

工部取用

凡備養

內用鵝只每只日支老米六合行文戶部取用

凡內閣翰林院等衙門各處開館每月取用

糊面俱照來文給發

良醞署

滿漢署正各一員滿署丞一員

原額廚役一百二十三名現存六十五名原額

造酒匠役六名現存四名看守酒局馬法二名

燒黃酒貨代人一名牛羊肉行戶二名活羊行

戶二名

凡祭祀各壇廟應用甜酒照太常寺來文辦送皇上親詣行禮備辦福酒二壺

凡年例孝陵等處取用乳油乳餅照太常寺來文數目交送太

常寺

凡大小筵宴應用甜酒乳酒燒酒黃酒俱照禮

部來文如數辦送康熙十六年停止甜酒二十

一年停止乳酒俱燒酒黃酒並用十一十二兩

月止用黃酒

凡張家口等處解送乳油乳餅乳酒照禮部來

文數目查收貯庫候用如乳酒不敷應用移文

禮部於內庫取用乳油乳餅不敷應用本寺用價買辦

凡酒局造辦各祭祀甜酒每江米一石得九十

斤各筵宴上墳黃酒每江米一石得一百三十

斤所用江米移文戶部支取豆淮篛葉麻

斤移文掌醢署令行戶采買煤炭絹袋瓶�器

皿移文工部取用

凡給散外藩燒酒黃酒向系本署造用康熙二

十三年題準除各祭祀及上墳筵宴所用酒仍

照舊例造辦其給與外藩燒酒黃酒停止造辦

俱令本寺行戶采買備用

凡預備

內用羊只每只日給黑豆二升艸三斤半移文戶

部支取

凡各處外藩原給羊肉一分牛肉二分康熙二

十三年題準裁去羊肉槪給牛肉

凡外藩起程所賞路費向給牛肉漢羊康熙二

十四年題準每漢羊一隻折銀五錢牛肉一斤

折銀二分本寺官員公同理藩院官給散交與

各頭目

凡本寺用過羊只所存羊皮原交工部康熙十

六年題準本寺變價貯庫二十二年諭俱給八旗步兵

凡各寺廟大小喇嘛格龍教習師班弟及新滿

洲首領家口並投誠羅剎首領每日各給牛肉

乳油牛油酒俱照禮部來文給散

掌醢署

滿漢署正各一員滿署丞一員

原額廚役九十七名現存六十三名又造醬廚

役頭二名�行戶二名

凡所收各項�品上林苑監每年額解李十七

馱半桃四百二十个梨四百个核桃二萬九千

三百八十个昌平州每年額解榛四石栗四石

懷柔縣每年額解榛四石五斗各處�園每年

額交李一百五十九馱杏六十二馱梨二萬六

千一百个核桃八萬五千个蘋�四千个栗四

百六十斤鮮葡萄四千九百二十斤山裏紅十

三石四升柿三千六百四十个沙�十三馱桃

三千个櫻桃一百十五斤八兩檳榔八馱俱交

行戶於筵宴外藩寺廟等處備用其不能久存

鮮�於應用外變價貯庫入正項錢糧銷算

凡每年內用龍眼荔枝榦葡萄俱於六月間照內務府來

文辦進所用糖纏等項亦照內務府來文如數

辦進

凡所管魯家灘莊頭六名壯丁四十五名給地

一百五十晌淶水縣莊頭二名壯丁八名給地

五十九晌半鳳河營莊頭六名壯丁十六名給

地一百八十晌葡萄園園頭一名壯丁十四名

給地七十五晌總管莊頭二名

凡各處取用幹鮮�品俱隨時有無更換

凡本寺每年所收靑白正耗鹽十八萬四千六

百斤由長蘆鹽運使司額解貯庫候用如有不

敷行文戶部支取又磚鹽一萬斤貯庫候用完

日行文戶部支取

凡祭祀各壇廟應用磚鹽照太常寺來文如數給發祭祀孝陵等處應用磚鹽靑白鹽並造酒篛椒酵等物俱

照禮部來文如數辦送

凡各部院衙門公費鹽照各衙門來文如數給

發其太僕寺及外藩駱駝食鹽俱照禮部太僕

寺來文如數給發

凡各寺廟喇嘛及新滿洲盛京各處外來官役

並戶刑二部入官人口應給鹽斤照該衙門來

文給發

凡每年腌菜所用黃芽菜芥菜瓜茄蘿卜蔓菁

俱由大官署取用

凡每年造醬所用面於珍羞署取用

凡每年造醋本寺備用米糟等項其造辦醬

醋需用器皿木柴葦席等物俱移文戶工二部

取用

凡外藩寺廟應用木柴葦席香油燈油黃蠟等

物俱移文戶工二部取用

凡鐘鼓樓每月所用更香各寺廟香油綫香柱

香子午等香俱於本寺給發

以上四署官員輪班值月凡有需用車輛人夫

隨車人所騎馬匹及應用兵丁撥什庫俱移文

兵部取用需用豆艸木柴煤炭筐繩鍋杠葦席

俱移文工部取用需用蘇子油江米布匹紙張

俱移文戶部取用凡每年四月朔日起九月終

止祭祀品物需用涼冰五月朔日起至七月終

止外藩公主王等需用涼冰移文工部取用俱

值月署官呈堂行文

銀庫

滿司庫二員

本庫銀匠一名更夫二十名

凡本寺應用款項如行戶辦買寺廟供獻內閣

纂修各館桌飯朝鮮國官役各處外藩折給路

費下程廚役口糧等項所需銀兩俱於支用將

完預行具題請旨從戶部移取貯庫候用凡有動支俱奉堂札於堂

上領鑰開庫照數給發發畢繳鑰每年造冊奏

銷

凡應用金銀器皿俱貯本庫一應打造修理熯

整洗刷及鐵鎖氈條桶套等項俱移文工部取

用其裝載車輛及護送官兵移文兵部取用墊

塞綿花及裝載布袋移文戶部取用

凡經收每年外解芽茶本庫同禮部主客司官

以六安茶隨送進內庫其餘各種芽茶移交珍羞署給與外藩光祿寺部名臣列傳

明

楊峻按明外史本傳峻字惟髙進賢人成化二年進士除丹徒知縣有治行徵授禦史淸軍湖廣摘姦發獘吏莫能欺先是天下衛所有三戶充一軍者軍旣積功授官復勾貼戶補其役民間苦之以峻言除其制擢廣東僉事歷浙江按察使有報父仇論死者峻嘉其孝辧出之進左布政使浙江舊不置巡撫總兵官凡軍民大事率布政使任之峻盡心規畫庶政畢舉鎭守中官恣橫峻面數其罪取鐵�欲與駢鎖詣京師乃稍斂戢巡按禦史屢薦遷南京光祿卿上供器物定制外悉從減省故事歲進酒十萬罌軍民轉運稽程屬吏多獲罪峻請命巡倉者監之宿累始除嘗建言請仿唐宋之制令宗室將軍中尉子得充諸生應舉登進士者除王府長史鄕舉除教授審理吏部謂非祖宗立法意格不行峻性端嚴未嘗悅人以詞色人亦多不悅之以此不獲大用弘治十六年致仕去所居與縣治鄰家居十年足未嘗一涉其庭親終廬墓至老生日不舉宴服食儉素有人所不堪者篤於故舊盛衰如一鄕邦重之

光祿寺部藝文一

光祿寺箴

明宣宗周官善庖實肇光祿漢列九卿唐總四屬國朝建置率循勿易享祀賓燕咸其所職先王之禮丰儉有宜惟敬惟誠儀式行之粢盛必備犧牲必潔執事有恪儼乎對越羣賢在朝四裔會同廩之餼之必精必丰朝夕膳羞必謹恆度毋儉公費而縱私饇毋騁奢侈毋肆暴殄毋作愆過以蹈常典正己率下咸宜愼之用永終譽光我訓辭

光祿寺部藝文二詩

送光祿姚卿還都

唐蘇頲漢室有英臺荀家多寵才九卿朝已入三子暮同來不授綸爲艸還司鼎用梅兩京王者宅駟馬日應回光祿寺部紀事韓非子晉文公之時宰臣上炙而發繞之文公召宰人而譙之宰人曰有死罪三援礪砥刀利猶幹將也切肉肉斷而發不斷臣之罪一也援禾而貫臠而不見發臣之罪二也奉熾鑪炭火盡赤紅而炙熟而發不燒臣之罪三也堂下得無微有疾臣者乎公曰善乃召其堂下而譙之果然乃誅之賈誼新書楚惠王食寒葅而得蛭因遂吞之腹有疾而不能食令尹入問曰王安得此疾王曰我食寒葅而得蛭念譴之而不行其罪乎是法廢而威不立也非所聞也譴而行誅則庖宰監食者法皆當死心又弗忍也故吾恐蛭之見也遂吞之令尹避席再拜而賀曰臣聞皇天無親惟徳是輔王有仁徳天之所奉也病不爲傷是夕也惠王之後而蛭出故其久病心腹之積皆愈謝承後漢書魯國陳正叔爲太官令時黃門郎宿與正叔有隙因進食以發貫炙中光武見發�斬正叔正叔曰臣有當死罪三熾以鑪炭增治吐炎燋鑪爛肉而發不銷臣罪一也拔出佩刀砥礪五石虧肥截骨不能斷髮臣罪二也臣與丞及庖人六目而視不如黃門兩目臣罪三也詔赦之收黃門魏書毛修之傳修之能爲南人飲食手自煎調多所適意世祖親待之進太官尙書賜爵南郡公加冠軍將軍常在太官主進禦膳元史鐵哥傳鐵哥進正議大夫尙膳監帝嘗諭之曰朕聞父飲藥子先嘗之君飲藥臣先嘗之今卿典朕膳凡飲食湯藥宜先嘗之遷同知宣徽院事領尙膳監有食尙食餘餅者帝察知之怒鐵哥曰失餅之罪在臣食者何與焉內府食用圓米鐵哥奏曰計粳米一石僅得圓米四斗請自今非禦用止給常米帝皆善之春明夢餘錄光祿寺有鐵梨木酒搾可盛醞三十石洪武中籍沒沈萬三家物永樂移置寺中永樂十三年十二月初十日行在光祿寺卿張泌等謹奏爲不遵舊制事切照洪武年間凡遇筵宴禮部奏請合宴人數坐派本寺造辦茶飯完備鴻臚寺堂上官提督司儀班次序班搬放茶飯桌椅斟酒遞湯已有成規近年以來四裔使臣朝貢及遇節令筵宴序班止是殿內斟酒遞湯其餘搬放茶飯桌椅斟酒遞湯等項俱系本寺整理臣等累對鴻臚寺官說知舊制事例其寺丞丁鐸髙慶司賓司儀王神等視爲泛常累不究心照例攺正又不分擺與宴官人等依品序坐致使攙越擠匝難以供應非惟背舊制乖禮儀實乃故違舊制俱合拿送法司問罪緣系京官未敢擅便奉聖旨且記他每一遭都察院著禦史看著今後再不依舊制時拿了問當卽又奉旨但有攙越班次的再不許他入宴吏部選官於棕柵賜宴必用糯米糕一盤永樂朝吏部說選正值上用饌掇禦前米糕賜之命光祿寺以爲例宣徳五年二月行在光祿寺廚士告言光祿竊減外裔供給之獘上命行在刑部侍郎施禮執而罪之且諭禮部曰光祿寺之獘不止此祖宗以來飲食供給皆有定規比聞擅自增減應給之人率不能得得者率非應給之人惟虛立案牘掩人耳目宜究治之因顧侍臣曰毋謂飲食細故不幹大體華元殺羊享士羊斟不與遂致喪師勾踐投醪於江與眾共飲士心感悅遂成伯業以此而論所系非輕光祿卿蔚能朝邑人於成化初以吏員爲禮部侍郎管光祿卿事盡心職事每宴會躬自檢視必求丰潔在光祿三十年未嘗持一臠還家常率其僚屬請淸查入內供應禦用器皿有旨逮問能謂眾曰上怒不可測某老矣請獨任之諸公方向用不以相累也旣而獨受責降調官南京退無後言鄭崇仁於正徳中以太僕卿調光祿卿凡供應俱照弘治初年例日省百金上幸光祿寺樓呼之爲節儉管家正統二年諭比聞進宮中食物所用器皿扛索十還一二重復造用甚費財擾民今後凡進食物必須印信揭帖備書器皿扛索之數與收領內官姓名尙膳監如數還之不足卽以奏聞敢隱瞞扶同者悉坐以罪復敕宮中六尙司知之舊制各衙門堂上官支光祿寺酒饌正統七年以光祿寺卿畬亨言始羅之六科給事中辦事科中每日支用如故寫抄監生每人日給米一升五日一支故事自冬至後至春日殿前將軍甲士賜酒肉名曰頭腦酒琉璃廠有牧羊地一十三頃四十一畝舊屬尙膳監後以光祿寺卿趙錦請以羊發有司而地遂荒廢朝廷每賜臣下筵宴其器皿俱各領回珍貯之以爲傳家祭器國子監監生寫仿紙每季移送光祿寺作面袋光祿寺部雜錄賈誼新書胎教雜事靑史氏之記曰古者胎教之道王后有身之七月而就蔞室太宰持斗而禦戶右此三月者王后所求滋味非正味則太宰荷斗而不敢煎調而曰不敢以侍王太子太子生而泣太宰曰滋味上某癸辛雜識達卿嘗爲光祿寺令史掌醴事云炊米之器皆以溫石爲大釜溫石卽萊石甑以白檀香若甕盎之

