

四歲部紀事孔融別傳孔文舉年四歲時每與諸兄共食梨引小者人問其故答曰我小兒法當取小由此宗族奇之晉書謝安傳安年四歲時譙郡桓彜見而嘆曰此兒風神秀徹當不減王東海傅暢自敍暢年四歲散騎常侍扶風曾叔虎以徳量喜與余戲常解衣褶被其背脫餘金環與侍者謂余當�惜之而經數日不索遂於此見名言論甚重兒世說傅亮四歲能解衣與人無吝�超稱其才名過乃父南史蔡興宗傳興宗幼爲父廓所重謂有己風與親故書曰小兒四歲神气似可不入非類之室不與小人遊故以興宗爲之名興宗爲之字兒世說宋虞願四歲中庭橘熟人競取之願獨恬然梁書義安王大昕傳大昕年四歲母陳夫人卒便哀慕毀�有若成人劉歊傳歊幼有識慧四歲喪父與羣兒同處獨不戲弄陶季直傳季直丹陽秣陵人也祖湣祖宋廣州刺史父景仁中散大夫季直早慧湣祖甚愛異之湣祖嘗以四函銀列置於前令諸孫各取季直時甫四歲獨不取人問其故季直曰若有賜當先父伯不應度及諸孫故不取湣祖奇之兒世說陶弘景四歲以荻爲筆畫灰中學書周書蕭大圜傳大圜幼而聰敏神情俊悟年四歲能誦三都賦及孝經論語唐書權徳輿傳徳輿生四歲能賦詩積思經術無不貫綜宋史劉永年傳永年字君錫生四歲授內殿崇班許出入兩宮仁宗使賦小山詩有一柱擎天之語帝誤投金杯瑤津亭下戲謂左右曰能取之乎永年一躍持之而出帝拊其首曰奇童子也常置內中年十二始聽出外眞徳秀傳徳秀字景元後攺爲景希建之浦城人四歲受書過目成誦陳塤傳塤字和仲慶元府鄞人大父叔平與同郡樓鑰友善死鑰哭之塤才四歲出揖如成人鑰指盤中銀杏使屬對塤應聲曰金桃問何所據對曰以杜詩鸚鵡啄金桃鑰然曰亡友不死矣袁逢吉傳逢吉四歲能誦爾雅孝經

