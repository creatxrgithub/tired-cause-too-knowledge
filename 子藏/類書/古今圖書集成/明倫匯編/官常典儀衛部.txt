

儀衛部匯考一

周周制春官巾車掌公車之政令而典路車僕司常分其職以佐之按周禮春官宗伯禮官之屬巾車下大夫二人上士四人中士八人下士十有六人府四人史八人工百人胥五人徒五十人巾車掌公車之政令辧其用與其旗物而等敍之以治其出入注

公猶官也用謂祀賓之屬旗物太常以下等敍之以封同姓異姓之次序王之五路一曰玉路鍚樊纓十有再就建大常十有二斿以祀金路鉤樊纓九就建大旗以賓同姓以封象路朱樊纓七就建大赤以朝異姓以封革路龍勒條纓五就建大白以卽戎以封四衛木路前樊鵠纓建大麾以田以封蕃國王后之五路重翟鍚面朱總厭翟勒面繢總安車雕面鷖總皆有容蓋翟車貝面組總有握輦車組挽有翣羽蓋

又服車五乘孤乘夏篆卿乘夏縵大夫乘墨車士乘棧車庶人乘役車注

服車服事者之車凡良車散車不在等者其用無常

注給遊燕及恩惠之賜不在等者作之有功有沽

又凡車之出入歲終則會之

注計其完敗多少凡賜闕之

注完敗不計毀折入賫於職獘

注計所傷敗入其直杜子春云賫讀爲資資謂財也乘官車毀折者入財以償繕治之直

又歲時更續共其獘車

注故書更續爲受讀杜子春云受當爲更讀當爲續更續更受新共其獘車巾車旣更續之取其獘車共於車人材或有中用之大祭祀鳴鈴以應雞人

注雞人主呼旦鳴鈴以和之聲且警眾必使鳴鈴者車有和鸞相應和之象典路中士二人下士四人府二人史二人胥二人徒二十人典路掌王及後之五路辧其名物與其用說注用謂將有朝祀之事而駕之鄭司農云說謂捨車也若有大祭祀則出路贊駕說

注出路王當乘之贊駕說贊僕與趣馬也

又大賓客亦如之

注亦出路當乘之凡會同軍旅弔於四方以路從

注王出於事無常王乘一路典路以其餘路從行亦以華國車僕中士二人下士四人府二人史二人胥二人徒二十人車僕掌戎路之萃廣車之萃闕車之萃蘋車之萃輕車之萃注

萃猶副也此五者皆兵車所謂五戎也戎路王在軍所乘也廣車橫陳之車也闕車所用補闕之車也蘋猶屏也所用對敵自隱蔽之車也輕車所用馳敵致師之車也凡師共革車各以其萃

注五戎者共其一以爲王優尊者所乘也而萃各從其元焉會同亦如之

注巡守及兵車之會則王乘戎路乘車之會王𨿽乘金路猶共以從不失備也

又大射共三乏

注鄭司農云乏讀爲匱乏之乏司常中士二人下士四人府二人史二人胥四人徒四十人司常掌九旗之物名各有屬以待國事日月爲常交龍爲旗通帛爲�雜帛爲物熊虎爲旗鳥隼爲旟龜蛇爲旐全羽爲析羽爲旌注

物名者所畫異物則異名也屬謂徽識也通帛謂大赤從周正色無飾雜帛者以帛素飾其側白殷之正色全羽析羽皆五采系之於旌之上所謂注旄於乾首也凡九旗之帛皆用絳及國之大閱贊司馬頒旗物王建大常諸侯建旗孤卿建�大夫士建物師都建旗州裏建旟縣鄙建旐道車載斿車載旌注

仲冬教大閱司馬主其禮自王以下治民者旗畫成物之象王畫日月象天明也諸侯畫交龍一象其升朝一象其下復也孤卿不畫言奉王之政教而已大夫士雜帛言以先王正道佐職也師都六鄕六遂大夫也謂之師都都民所聚也畫熊虎者鄕遂出軍賦象其守猛莫敢犯也州裏縣鄙鄕遂之官互約言之鳥隼象其勇捷也龜蛇象其扞難辟害也道車象路也士以朝夕燕出入斿車木路也王以田以鄙全羽析羽五色象其文徳也大閱王乘戎路建大常焉玉路金路不出皆畫其象焉官府各象其事州裏各象其名家各象其號注

事名號者徽識所以題別眾臣樹之於位朝各就焉覲禮曰公侯伯子男皆就其旗而立此其類也或謂之事或謂之名或謂之號異外內也三者旌旗之細也徽識之書則云某某之事某某之名某某之號今大閱禮象而爲之凡祭祀各建其旗

注王祭祀之車則玉路會同賓客亦如之置旌門

注賓客朝覲宗遇王乘金路巡守兵車之會王乘戎路皆建其太常掌捨職曰爲帷宮設旌門

又凡軍事建旌旗及致民置旗獘之

注始置旗以致民民至僕之誅後至者甸亦如之凡射共獲旌

注獲旌獲者所持旌歲時共更旌

注取舊予新

漢漢始置奉車都尉駙馬都尉掌乘輿車馬按漢書百官公卿表奉車都尉掌禦乘輿車駙馬都尉掌駙馬皆武帝初置秩比二千石注

師古曰駙副馬也非正駕車皆爲駙馬一曰駙近也疾也

後漢後漢仍設奉車駙馬兩都尉按後漢書百官志奉車都尉比二千石本注曰無員掌禦乘輿車注

漢官曰三人駙馬都尉比二千石本注曰無員掌駙馬

注漢官曰五人

晉晉以三都尉奉朝請後省二都尉惟畱駙馬以尙主者爲之按晉書職官志奉朝請本不爲官無員漢東京罷三公外戚宗室諸侯多奉朝請奉朝請者奉朝會請召而已武帝亦以宗室外戚爲奉車駙馬騎三都尉而奉朝請焉元帝爲晉王以參軍爲奉車都尉掾屬爲駙馬都尉行參軍舍人爲騎都尉皆奉朝請後罷奉車騎二都尉惟畱駙馬都尉奉朝請諸尙公主者劉惔桓溫皆爲之

宋宋仍以尙主者拜駙馬都尉奉朝請又設車府令隸駕部按宋書百官志奉朝請無員亦不爲官漢東京罷省三公外戚宗室諸侯多奉朝請奉朝請者奉朝會請召而已晉武帝亦以宗室外戚爲奉車駙馬騎都尉而奉朝請焉元帝爲晉王以參軍爲奉車都尉掾屬爲駙馬都尉行參軍舍人爲騎都尉皆奉朝請後省奉車騎都尉惟畱駙馬都尉奉朝請永初已來以奉朝請選雜其尙主者惟拜駙馬都尉三都尉�漢武帝置孝建初奉朝請省駙馬都尉三都尉秩比二千石車府令一人丞一人秦官也二漢魏晉�隸太僕太僕旣省隸尙書駕部三都尉第六品

南齊齊以乘黃令屬鴻臚車將令屬駕部而駙馬都尉屬侍中按南齊書百官志乘黃令一人掌五輅安車大行凶器轀輬車車將令一人丞一人屬駕部駙馬都尉集書省職置正書令史朝散用衣冠之餘人數猥積永明中奉朝請至六百餘人

梁梁置駙馬奉車車騎三都尉無員又置公車令驊驑�丞而屬之門下省其三駕二仗各有奉引掌馭之官按隋書百官志駙馬奉車車騎三都尉並無員駙馬以加尙公主者無班秩門下省置侍中給事黃門侍郎各四人掌侍從左右擯相威儀盡規獻納糾正違闕監令嘗禦藥封璽書侍郎中髙功者在職一年詔加侍中祭酒天監七年議定大駕法駕及四輅掌禦之職按梁書武帝本紀不載按隋書禮儀志天監七年周捨議陵廟皆乘玉輅大駕則太僕卿禦法駕則奉車郎馭其餘四輅則使人執轡以朱絲爲之執者武冠朱衣

陳陳承梁置奉車駙馬都尉公車令按隋書百官志陳承梁皆循其制官其所制品秩奉車駙馬都尉六百石品第七公車令六百石品第八

北齊北齊尉衛寺武庫令掌儀仗太僕寺掌車輦統諸局都尉寺而領軍諸將軍俱掌仗衛奉車都尉騎都尉亦屬之按隋書百官志後齊衛尉寺掌禁衛甲兵領武庫署令掌甲兵及吉凶儀仗武庫又有修故局丞太僕寺掌諸車輦馬牛畜產之屬統驊驑左右龍左右牝駝牛司羊乘黃車府等署令丞驊驑署又有奉承直長二人左龍署有左龍局右龍署有右龍局左牝署有左牝局右牝署有右牝局駝牛署有典駝特牛牛三局司羊署有特羊羊局諸局並有都尉寺又領司訟典臘出入等三局注

驊驑署掌禦馬及諸鞍乘左右龍左右牝署掌駝馬駝牛署掌飼駝騾驢牛司羊署掌諸羊乘黃署掌諸輦輅車府署掌諸雜車領軍府將軍一人掌禁衛宮掖朱華閣外凡守衛官皆主之輿駕出入督攝仗衛中領軍亦同有長史司馬功曹五官主簿錄事釐其府事又領左右衛領左右等府左右衛府將軍各一人掌左右廂所主朱華閣以外各武衛將軍二人貳之皆有司馬功曹主簿錄事釐其府事其禦仗屬官有禦仗正副都督禦仗五職禦仗等員又有奉車都尉十人騎都尉六十人

北周北周置奉車奉騎都尉駕部中大夫小駕上士及司車輅之職其左右宮伯與左右諸侍左右武伯虎賁以下六率皆備行從按周書盧辯傳奉車奉騎等都尉五命按隋書禮儀志周設六官置司輅之職以掌公車之政辧其名品與其物色後周警衛之制置左右宮伯掌侍衛之禁各更直於內小宮伯貳之臨朝則分在前侍之首並金甲各執龍環金飾長刀行則夾路車左右中侍掌禦寢之禁皆金甲左執龍環右執獸環長刀並飾以金次左右侍陪中侍之後並銀甲左執鳳環右執麟環長刀次左右前侍掌禦寢南門之左右並銀甲左執師子環右執象環長刀次左右後侍掌禦寢北門之左右並銀甲左執犀環右執兕環長刀左右騎侍立於寢之東西階並銀甲左執羆環右執熊環長刀十二人兼執師子彤楯列左右侍之外自左右侍以下刀並以銀飾左右宗侍陪左右前侍之後夜則衛於寢庭之中皆服金塗甲左執豹環右執貔環長刀並金塗飾十二人兼執師子彤楯列於左右騎侍之外自左右中侍以下皆行則兼帶黃弓矢巡田則常服帶短刀如其長刀之飾左右庶侍掌非皇帝所禦門合之禁並服金塗甲左執解豸環右執環長劍並金飾十二人兼執師子彤楯列於左右宗侍之外行則兼帶皓弓矢左右勛侍掌陪左右庶侍而守出入則服金塗甲左執吉良環右執猙環長劍十二人兼執師子彤楯列於左右庶侍之外行則兼帶盧弓矢巡田則與左右庶侍俱常服佩短劍如其長劍之飾諸侍官大駕則俱侍中駕及露寢半之小駕三分之一左右武伯掌內外衛之禁令兼六率之士皇帝臨軒則備三仗於庭服金甲執金扣杖立於殿上東西階之側行則列兵於帝之左右從則服金甲被繡袍左右小武伯各二人貳之服執同於武伯分立於大武伯下及露門之左右塾行幸則加錦袍左右武賁率掌武賁之士其隊器服皆元以四色飾之各總左右持鈒之隊皇帝臨露寢則立於左右三仗第一行之南北出則分在隊之先後其副率貳之左右旅賁率掌旅賁士其隊器服皆靑以朱爲飾立於三仗第二行之南北其副率貳之左右射聲率掌射聲之士其器服皆朱以黃爲飾立於三仗第三行之南北其副率貳之左右驍騎率掌驍騎之士器服皆黃以皓爲飾立於三仗第四行之南北其副率貳之左右羽林率掌羽林之士其隊器服皆皓以元爲飾立於三仗第五行之南北其副率貳之左右遊擊率掌遊擊之士其器服皆元以靑爲飾其副率貳之武賁已下六率通服金甲師子文袍執銀扣檀杖副率通服金甲獸文袍各有倅長帥長相次陪列行則引前倅長通服銀甲豹文袍帥長通服銀甲鶡文袍自副率以下通執獸環銀飾長刀凡大駕則盡行中駕及露寢則半之小駕半中駕常行軍旅則衣色尙烏按杜佑通典周官夏官之屬有輿司馬又有校人主馬之官又有牧師掌牧放又有巾車掌公車之政及王之五輅後周有駕部郎中大夫屬夏官又周官有輿上士後周有小駕上士又周官小司徒中大夫掌六畜車輦又宗伯巾車下大夫掌王后之五輅輦車組挽有翣羽蓋後周則司車輅主之

隋隋初以門下省掌部從朝直太僕寺統驊驑等署而臨朝大駕則以左右衛諸將軍領仗其奉車都尉掌馭副車按隋書百官志髙祖旣受命攺周之六官其所制名多依前代之法置門下省太僕寺左右衛門下省納言二人給事黃門侍郎四人錄事通事令史各六人又有散騎常侍通直散騎常侍各四人諫議大夫七人散騎侍郎四人員外散騎常侍六人通直散騎侍郎四人並掌部從朝直又有給事二十人員外散騎侍郎二十人奉朝請四十人並掌同散騎常侍等太僕寺有獸醫博士員統驊驑乘黃龍�車府典牧牛羊等署各置令二人乘黃車府則各減一人丞二人乘黃則一人典牧牛羊則各三人左右衛各大將軍一人將軍二人掌宮掖禁禦督攝仗衛又各有奉車都尉六人掌馭副車煬帝大業三年以殿內省專司儀衛而奉車都尉及尙乘尙輦皆屬之按隋書煬帝本紀不載按百官志煬帝卽位多所攺革三年定令分門下太僕二司取殿內監名以爲殿內省置監正四品少監從四品丞從五品各一人掌諸供奉又有奉車都尉十二人掌進禦輿馬統尙食尙藥尙衣尙捨尙乘尙輦等六局各置奉禦二人正五品皆置直長以貳之正七品尙食直長六人又有食醫員尙藥直長四人又有侍禦醫司醫醫佐員尙衣卽舊禦府也攺名之有直長四人尙捨卽舊殿中局也攺名之有直長八人尙乘局置左右六閒一左右飛黃閒二左右吉良閒三左右龍媒閒四左右騊駼閒五左右駃騠閒六左右天苑閒有直長十四人又有奉乘十人尙輦有直長四人又有掌輦六人

唐唐因隋殿內省攺爲殿中省專司儀衛以尙乘尙輦屬之而衛尉寺掌器械文物供羽儀節鉞之屬按唐書百官志殿中省監一人從三品少監一人從四品上丞二人從五品上監掌天子服禦之事其屬有六局曰尙食尙藥尙衣尙乘尙捨尙輦少監爲之貳凡聽朝率屬執傘扇列於左右大朝會祭祀則進爵行幸則侍奉仗內驂乘百司皆納印而藏之大事聽焉有行從百司之印左右仗�左曰奔星右曰內駒兩仗內又有六�一曰左飛二曰右飛三曰左萬四曰右萬五曰東南內六曰西南內園苑有官馬坊每歲河隴羣牧進其良者以供禦六閒馬以殿中監及尙乘主之主事二人從九品上注

武徳元年攺殿內監曰殿中省龍朔二年曰中禦府監曰大監丞曰大夫有令史四人書令史十一人左右仗千牛各十人掌固亭長各八人進馬五人正七品上掌大陳設戎服執鞭居立仗馬之左視馬進退注

天寶八載罷南衙立仗馬因省進馬十二載復置乾元後又省大歷十四年復尙乘局奉禦二人正五品下直長十人正七品上掌內外閒�之馬左右六閒一曰飛黃二曰吉良三曰龍媒四曰騊駼五曰駃騠六曰天苑凡外牧歲進良馬印以三花飛鳳之字飛龍�日以八馬列宮門之外號南衙立仗馬仗下乃退大陳設則居樂縣之北與象相次注

龍朔二年攺尙乘局曰奉駕局有書令史六人書吏十四人直官二十人習馭五百人掌閒五千人典事五人獸醫七十人掌固四人習馭掌調六閒之馬掌閒掌飼六閒之馬治其乘具鞍轡典事掌六閒芻粟太宗置司廩司庫髙宗置習馭獸醫司廩司庫各一人正九品下掌六閒�稭出納奉乘十八人正九品下掌飼習禦馬尙輦局奉禦二人正五品下直長三人正七品上尙輦二人正九品下掌輿輦傘扇大朝會則陳於庭大祭祀則陳於廟皆傘二翰一扇一百五十有六旣事而藏之常朝則去扇左右畱者三注

龍朔二年攺尙輦局曰奉轝局有書令史二人書吏四人七輦主輦各六人掌扇六十人掌翰三十人掌輦四十二人奉轝十五人掌固六人掌扇掌翰掌執傘扇紙筆硯雜供奉之事掌輦掌率主輦以供其事髙宗置掌翰衛尉寺卿一人從三品少卿二人從四品上丞二人從六品上掌器械文物總武庫武器守宮三署兵器入者皆籍其名數祭祀朝會則供羽儀節鉞金鼓帷帟茵席凡供宮衛者歲再閱有敝則修於少府主簿二人從七品上錄事一人從九品上注

龍朔二年攺曰司衛寺卿曰正卿少卿曰大夫武后光宅元年又攺有府六人史十一人亭長四人掌固六人丞掌判寺事辦器械出納之數大事承制�小事則聽於尙書省兩京武庫署令各二人從六品下丞各二人從八品下掌藏兵械有赦建金雞置鼓宮城門之右大理及府縣囚至則擊之監事各一人正九品上諸署監事品同注

有府各六人史各六人典事各二人掌固各五人開元二十五年東都亦置署武器署令一人正八品下丞二人正九品下掌外戎器祭祀巡幸則納於武庫給六品以上葬鹵簿棨戟凡戟廟社宮殿之門二十有四東宮之門一十八一品之門十六二品及京兆河南太原尹大都督大都護之門十四三品及上都督中都督上都護上州之門十二下都督下都護中州下州之門各十衣幡壞者五歲一易之薨卒者旣葬追還監事二人注

有府二人史六人典事二人掌固四人貞觀中東都亦置署守宮署令一人正八品下丞二人正九品下掌供帳帟祭祀巡幸則設王公百官之位吏部兵部禮部試貢舉人則供帷幕王公婚禮亦供帳具京諸司長上官以品給其�罽供蕃客帷帟則題歲月席壽三年氈壽五年褥壽七年不及期而壞有罰監事二人注有府二人史四人掌設六人幕士八十人掌固四人

遼遼亦設衛尉寺而金吾黃麾六軍之仗其左右衛將軍折衝果毅以及金吾虞候佽飛等職皆備儀衛按遼史百官志遼有北面朝官矣旣得燕代十有六州乃用唐制復設南面三省六部臺院寺監諸衛東宮之官衛尉寺職名總目卿

少卿丞

主薄諸衛職名總目各衛大將軍聖宗開泰七年見皇子宗簡右衛大將軍上將軍王繼忠統和二十二年加左武衛上將軍將軍聖宗太平四年見千牛衛將軍蕭順折衝都尉果毅都尉親衛勛衛翊衛左右衛左右驍衛左右武衛左右威衛左右領軍衛左右金吾衛左右監門衛左右千牛衛左右羽林軍左右龍虎軍左右神武軍左右神策軍左右神威軍按儀衛志金吾黃麾六軍之仗遼受之晉晉受之後唐後唐受之梁唐其來也有自鹵簿儀仗人數馬匹步行擎執二千四百十二人坐馬擎執二百七十五人坐馬樂人二百七十三人步行教坊人七十一人禦馬牽攏官五十二人禦馬二十六匹官僚馬牽攏官六十六人坐馬掛甲人五百九十八人步行掛甲人百六十人金甲二人神輿十二人長壽仙一人諸職官等三百五人內侍一人引稍押衙二人赤縣令一人府牧一人府吏二人少尹一人司錄一人功曹一人太常少卿一人太常丞一人太常博士一人司徒一人太僕卿一人鴻臚卿一人大理卿一人禦史大夫一人侍禦史二人殿中侍禦史二人監察禦史一人兵部尙書一人兵部侍郎一人兵部郎中一人兵部員外郎一人符寶郎一人左右諸衛將軍三十五人左右諸折衝二十一人左右諸果毅二十八人尙乘奉禦二人排仗承直二人左右夾騎二人都頭六人主帥一十四人教坊司差押纛二人左右金吾四人虞候佽飛一十六人鼓吹令二人漏刻生二人押當官一人司天監一人令史一人司辰一人統軍六人千牛備身二人左右親勛二人左右郎將四人左右拾遺二人左右補闕二人起居舍人一人左右諫議大夫二人給事中書舍人二人左右散騎常侍二人門下侍郎二人中書侍郎二人鳴鞭二人內侍內差侍中一人中書令一人監門校尉二人排列官二人武衛隊正一人隨駕諸司供奉官三十人三班供奉官六十人通事舍人四人禦史中丞二人乘黃丞二人都尉一人太僕卿一人步行太卜令一人職官乘馬三百四匹進馬四匹駕車馬二十八匹人之數凡四千二百三十有九馬之數凡千五百二十得諸本朝太常卿徐世隆家藏遼朝雜禮者如是至於儀注之詳不敢傳會云

宋宋以衛尉寺掌鹵簿儀仗所屬有儀鸞及金吾街仗諸司而殿前司亦掌大禮鹵簿儀仗按宋史職官志衛尉寺卿少卿丞主簿各一人卿掌儀衛兵械甲冑之政令少卿爲之貳丞參領之凡內外作坊輸納兵器則辧其名數驗其良窳以歸於武庫不如式者罰之時其曝涼而封籍其數若進禦及頒給則按籍而出之每季委官檢視歲終上計帳於兵部掌凡幄帟之事大禮設帷宮張大次小次陳鹵簿儀仗長貳晝夜巡僥察其不如儀者押仗官則前期稟差凡仗衛供羽儀節鉞金鼓棨戟朝宴亦如之宴享賓客供幕帟茵席視其敝者移少府軍器監修焉舊制判寺事一人以郎官以上充凡武庫武器歸內庫守宮歸儀鸞司本寺無所掌元丰官制行始歸本寺分案四置吏十元佑三年詔長貳互置所隸官司十有三內弓箭庫南外庫軍器弓槍庫軍器弩劍箭庫掌藏兵杖器械甲冑以備軍國之用儀鸞司掌供幕帟供帳之事軍器什物庫宣徳樓什物庫掌收貯什物給用則按籍而頒之左右金吾街司左右金吾仗司六軍儀仗司掌淸道僥巡排列奉引儀仗以肅禁衛凡儀物以時修飭選募人兵而校其遷補之事中興後衛尉寺廢並入工部殿前司都指揮使副都指揮使都虞候各一人掌殿前諸班直及步騎諸指揮之名籍凡統制訓練蕃衛戍守遷補賞罰皆總其政令而有都點檢副都點檢之名在都指揮之上後不復置入則侍衛殿陛出則扈從乘輿大禮則提點編排整肅禁衛鹵簿儀仗掌宿衛之事都指揮使以節度使爲之而副都指揮使都虞候以敕史以上充資序淺則主管本司公事馬步軍亦如之備則通治闕則互攝凡軍事皆行以法而治其獄訟若情不中法則稟奏聽旨騎軍有殿前指揮使內殿直散員散指揮散都頭散祗候金槍班東西班散直鈞容直及捧日以下諸軍指揮步軍有禦龍直骨朵子直弓箭直弩直及天武以下諸軍指揮諸班有都虞候指揮使都軍使都知副都知押班禦龍諸直有四直都虞候本直各有都虞候指揮使副指揮使都頭副都頭十將將虞候騎軍步軍有捧日天武左右四廂都指揮使捧日天武左右廂各有都指揮使每軍有都指揮使都虞候每指揮有指揮使副指揮使每都有軍使副兵馬使十將將虞候承局押官各以其職隸幹殿前司元佑七年簽書樞密院王巖叟言祖宗以來三帥不曾闕兩人若殿帥闕難於從下超補姚麟系殿前都虞候合升作步軍副都指揮使紹聖三年詔殿前指揮使金槍弩手班龍旗直所減人額及排定班分並依元丰詔旨政和四年詔殿前都指揮使在節度使之上殿前副都指揮使在正任承宣使之上殿前都虞候在正任防禦使之上渡江後都指揮間虛不除則以主管殿前司一員任其事其屬有幹辦公事主管禁衛二員準備差遣準備差使點檢醫藥飯食各一員書寫機宜文字一員本司掌諸班直禁旅扈衛之事捧日天武四廂隸焉訓齊其眾振飭其藝通輪內宿並宿衛親兵並聽節制其下有統制統領將佐等分任其事凡諸軍班直功賞轉補行門拍試換官閱實排連以詔於上諸殿侍差使年滿出職祇應參班核其名籍以時教閱則謹鞍馬軍器衣甲之出入軍兵有獄訟則以法鞫治初渡江艸刱三衛之制未備稍稍招集塡制三帥資淺者各有主管某司公事之稱又別置禦營司擢王淵爲都統制其後外州駐札又有禦前諸軍都統制之名又並入神武軍以舊統制統領攺充殿前司統制統領官乾道中臣僚言三衙軍制名稱不正以舊制論之軍職大者凡八等除都指揮使或不常制外曰殿前副都指揮使馬軍副都指揮使步軍副都指揮使次各有都虞候次有捧日天武四廂都指揮使龍神衛四廂都指揮使秩秩有序若登第然降此而下則分營分廂各置副都指揮使邊境有事命將討捕則旋立總管鈐轄都監之名使各將其所部以出事已復初令以宿衛虎士而與在外諸軍同其名以統制統領爲之長又使遙帶外路總管鈐轄皆非舊典所當法祖宗之舊正三衙之名攺諸軍爲諸廂攺統制以下爲都虞候指揮使要使衛之職預有差等士卒之心明有所系異時拜將必無一軍皆驚之舉時不果行淳熙以後四廂之職多虛而殿司職司有權管幹有時暫照管之號愈非干道以前之比矣

元元以左右都威衛使司屬東宮立衛候司兼掌東宮儀從按元史百官志左都威衛使司秩正三品使三員副使二員僉事二員經歷知事照磨各一員至元十六年以侍衛親軍一萬戶撥屬東宮立侍衛都指揮使司三十一年攺隆福宮左都威衛使司隸中宮至大三年選造作軍士八百人立千戶所一百戶翼八以領之而分局造作延佑二年置教授二至治三年罷軍匠千戶所右都威衛使司秩正三品衛使三員副使二員僉事二員經歷知事照磨各一員中統三年以世祖五投下探馬赤立總管府秩四品設總管一員二十一年撥屬東宮二十二年攺蒙右侍衛親軍都指揮使司秩正三品三十一年攺隆福宮右都威衛使司秩仍舊延佑二年置儒學教授一員四年增蒙古字教授一員衛候直都指揮使司秩正四品至元二十年以控鶴一百三十五人隸府正司三十年隸家令司三十一年增控鶴六十五人立衛候司以領之兼掌東宮儀從金銀器物置衛候一員副衛候二員及儀從庫百戶大徳十一年復增懷孟從行控鶴二百人升都指揮使司秩正四品延佑元年升正三品七年降正四品至治三年罷四年以控鶴六百三十人歸中宮位下泰定四年復立司秩仍正四品達魯花赤二員佩三珠虎符都指揮使二員佩三珠虎符副指揮使二員佩雙珠虎符知事一員提控案牘一員令史四人譯史通事各一人奏差二人百戶所凡六秩從七品每所置百戶二員

儀從庫秩從七品大使二員副使一員

儀衛部匯考二

明明設儀衛司置正副及典仗員所隸有都督同知以下及千百戶等職按明會典儀衛司儀衛正一員正五品儀衛副二員從五品典仗六員正六品百戶所鎭撫各有試職試職起永樂十五年作一級支半俸都督同知督都僉事都指揮使同知僉事指揮使同知僉事正副千戶試百戶試所鎭撫各有署職注凡署職遞加本職一級署副千戶以實授百戶署試百戶試所鎭撫俱以冠帶總旗署職起景泰元年作半級不支俸凡聖節正旦冬至三大朝會朔望日及每日常朝並郊祀等項車駕出入該設鹵簿儀仗俱本衛提督所屬官校依次陳列凡遇升殿本衛堂上官一員懸金牌於禦座前稍西侍衛其遇大朝會千戶六員具朝服於殿前侍班凡常朝輪指揮一員千戶二員百戶十員旗校五百名於奉天門今皇極門下擺列侍衛聽候糾儀拿人朝退輪百戶一員巡察皇城四圍其餘分守東華西華等門聽候宣喚至夜輪百戶二員校尉四十名同該日指揮於內直房直宿以備傳報其餘出宿外直房凡常朝百官叩頭畢本衛堂上官升立於禦座西正統間徙立奉天門今皇極門西陛下嘉靖九年復令於禦座西立東向遇有宣呼則掌印官傳旨凡大祀圜丘先期二日委把總千戶一員督率百戶十二員旗校四百九十二名�香亭輿亭請太祖髙皇帝神版詣壇配天次日聖駕出郊本衛堂上官俱披帶隨時選委把總千戶二員千百戶一百四十二員旗校軍餘力士五千四百二名將軍一千五百四十六員名各供事凡駕在齋宮本衛堂上官俱入衛及巡視警蹕其齋宮門天壇門每門各千戶一員百戶一員守衛正陽門千百戶二員傳燈旗校五十名沿途傳報至內宮凡祭北郊及幸學俱用大駕本衛官員旗校等隨侍執事與大祀同凡視牲朝日夕月耕耤祭歷代帝王俱用丹陛駕本衛堂上官服大紅蟒衣飛魚烏紗帽鸞帶佩繡春刀千百戶靑綠錦繡服各隨侍凡祭太廟社稷俱用常朝駕本衛堂上官大紅便服隨侍凡有事於四郊本衛千戶六員會同科道督察點閘駕儀四員會同科道督察點閘三千營旗幟及本衛將軍凡經筵日本衛掌印官於文華殿侍衛該直千百戶二員校尉三十名於殿外聽候凡車駕巡幸本衛堂上官俱從凡遇親王出府錦衣衛撥隨侍校尉六百名凡奉旨於午門外或京幾道鞫問罪囚本衛堂上官同三法司會問凡錦衣衛囚人病故監察禦史刑部主事同往相視其有奉欽依相視者次日早赴禦前復命凡擊登聞鼓訴冤並錦衣衛等衙門捉獲人犯三法司處決罪囚奉欽依者俱該錦衣衛直日官將原給駕帖塡寫緣由列名批鈐以憑送問處決凡登聞鼓下所受詞狀並外國投降男子該收勇士彜人習儀該給馬騎年例打冰蓼艸等事該撥軍士俱奉旨該兵科承行者錦衣衛當直官塡寫駕帖送兵科僉名給與施行凡每歲秋後承天門外審錄重囚本衛堂上官同三法司及各衙門官會審凡奉旨處決重囚本衛從刑科給駕帖差官同法司監決其囚人家屬或奏訴得旨姑畱者校尉從刑科批手馳至市曹停刑凡奉旨差官出外勘問事情系會同三法司堂上官者於指揮內具名上請會同科道部屬官者於千戶內具名上請凡錦衣衛差人勘提囚犯到京禮科給事中引奏請旨凡奉旨提取罪犯本衛從刑科給駕帖都察院給批差官前去其差官就於該直千百戶內具名上請凡殿試舉人本衛堂上官充巡綽官其歲貢生員於午門內考試俱本衛官校看守凡錦衣衛缺掌印管事官於本衛及各衛指揮內推舉凡五軍官舍比試總小旗並槍本衛堂上官同內外官監視仍差撥官校看守凡侍衛將軍有缺本衛堂上官會同管領將軍官兵科都給事中禦史選補其五年一次考選欽命堂上官一員會同管領將軍官兵部侍郎兵科都給事中甄別去畱凡錦衣衛侍衛將軍自爲一營遇下班之日照例操練從管領侍衛官提督凡本衛軍政官員例免考察凡山陵巡禁樵采每季委百戶二員旗校二十名凡朝覲官員到京之時本衛選差千戶一員百戶一員帶領旗校三十名在於吏部門首訪察姦獘凡緝捕京城內外盜賊本衛指揮一員奉�專管領屬官五員旗校一百名凡緝訪京城內外姦宄本衛掌印官奉�專管領屬官二員旗校八十名其東廠內臣奉�緝訪別領官校俱本衛差撥凡京城內外修理街道疏通溝渠本衛指揮一員奉旨專管領屬官二員旗校五十名凡五城兵馬司地方每季委千戶一員百戶十員旗校二百五十名分管城外地方千戶五員百戶十員旗校二百五十名分巡各緝捕盜賊凡京城內外喇唬凶徒每季委千戶一員百戶一員旗校五十名緝捕凡通州張家灣河西務地方姦盜每季委千戶一員百戶一員旗校五十名緝捕俱支給口糧凡京城各門課鈔每季委百戶九員監收凡會同館彜人乘坐馬匹每季委百戶一員監撥凡采辦朝會金燈庭燎並貼買宣官及騎操馬匹並於本衛原撥蘆場內取用凡在京錦衣等衛原額屯田共六千三百三十八頃五十一畝八分二釐七毫八絲見額五千五十二頃八十五畝七分四釐三毫凡本衛官吏舍人旗校軍士象奴俸糧坐撥京倉關支匠役於通州倉關支凡本衛旗校軍士象奴胖襖鞋褲每五年一給經歷司掌本衛文移出入等事凡錦衣衛令史六名典吏十七名倉攢典一名鎭撫司司吏四名典吏九名馴象所司吏共二十四名倉攢典一名百戶所司吏共八十七名北鎭撫司典吏十名鎭撫司凡問刑悉照舊例徑自奏請不經本衛或本衛有事送問問畢仍自具奏俱不呈堂凡本司直廳百戶一員當該吏典十名辦事吏二十名總旗一名校尉三十名看監百戶五員總旗五名校尉一百名皂隸三十名直堂把門皂隸十一名錦衣中所錦衣左所錦衣右所錦衣前所錦衣後所各所官分領軍士與諸衛同而各所又分十司統領校尉掌鹵簿儀仗及直駕拿人直宿等事凡本衛各項差委輪流承行鑾輿司大輅一乘玉輅一乘大馬輦一乘小馬輦一乘步輦一乘大涼步輦一乘板轎一乘寶匣一座具服幄殿一座擎蓋司黃羅銷金九龍傘一把黃羅曲柄繡九龍傘一把紫羅素方傘四把紅羅素方傘四把靑羅銷金傘三把紅羅銷金傘三把黃羅銷金傘三把白羅銷金傘三把皂羅銷金傘三把黃油絹銷金雨傘一把紅羅曲柄繡傘四把紅羅直柄華蓋繡傘四把黃羅直柄繡傘四把紅羅直柄繡傘四把黃羅曲柄繡傘二把銀鈴全五方傘十把扇手司紅黃羅雙龍扇四十把紅黃羅單龍扇二十把紅黃素羅扇四十把紅繡雉方扇十二把紅羅繡花扇十二把龍壽扇二把旌節司金節三對方天戟四對響節十二對旛幢司黃麾一對絳引旛五對傳教旛五對告止旛五對信旛五對政平訟理旛一對龍頭竿五對朱雀幢一元武幢一靑龍幢一白虎幢一豹尾二對羽葆幢五對禦仗一對新增班劍司班劍三對儀刀三對吾杖三對立瓜三對臥瓜三對禦仗一對新增斧鉞司金盆罐一副金交椅一把金腳踏一个紅紗燈三對紅紙燈三對�燈三對骨朵三對金鉞三對金燈三對單龍戟三對雙龍戟三對戈戟司儀鍠氅十對戈氅十對戟氅十對禦仗一對新增弓矢司盔甲一百副弓矢一百副刀一百把盾一百面馴馬司金鞍錦韉馬三十匹上中所上左所上右所上前所上後所中後所親軍所各所官分管力士及軍匠其侍衛將軍千百戶總旗等於中後所支俸食糧凡文移用上中所印信馴象所本所官領本衛軍奴養象以備朝會陳列及駕輦馱寶之用凡大祀用象三十一隻大明門象二隻長安左右門象四隻正陽橋象二隻正陽牌坊迆南東西街象二隻西天門裏外像四隻南天門象二隻東天門象二隻北天門象二隻齋宮各門象六隻寶匣象一隻玉輅輦象二隻大輅輦象二隻凡聖節正旦冬至三大朝會用象三十隻寶匣象一隻玉輅輦象二隻大輅輦象二隻奉天門前象四隻東西角門前象四隻午門象六隻端門象四隻承天門象四隻長安左右門象四隻凡享太廟用象十隻例於承天門內凡常朝用象六隻例於午門前旗手衛掌大駕金鼓旗纛統領隨駕力士及衛等事肅字旗一面靖字旗一面金鼓旗一對北斗旗一面日旗一面月旗一面云旗一面雨旗一面雷旗一面風旗一面木星旗一面火星旗一面土星旗一面金星旗一面水星旗一面靑龍旗一面朱雀旗一面白虎旗一面元武旗一面角宿旗一面亢宿旗一面氐宿旗一面房宿旗一面心宿旗一面尾宿旗一面箕宿旗一面斗宿旗一面牛宿旗一面女宿旗一面虛宿旗一面危宿旗一面室宿旗一面璧宿旗一面奎旗一面婁宿旗一面胃宿旗一面昴宿旗一面畢宿旗一面觜旗一面參宿旗一面井宿旗一面鬼宿旗一面柳宿旗一面星宿旗一面張宿旗一面翼宿旗一面軫宿旗一面中嶽旗一面東嶽旗一面南嶽旗一面西嶽旗一面北嶽旗一面江旗一面河旗一面淮旗一面濟旗一面天鹿旗一面天馬旗一面鸞旗一面麟旗一面白澤旗一面熊旗一面羆旗一面紅纛一對皂纛一對金龍畫角二十四枝小銅角一對大銅角一對鼓四十八面金四面鉦四面杖鼓四个笛四管板四串門旗四對黃旗四十面金龍旗十二面紅節一對纓頭一个豹尾一个凡聖節正旦冬至三大朝會本衛官先期於禦前奏請金鼓旗纛擺列遇郊祀等項車駕出入則陳於錦衣衛鹵簿之前每歲六月六日照例奏請曬晾凡每月朔望日神機營提督官請祭神旗本衛遣官軍於午門樓上迎請導從至教場祭畢迎回仍如法置放凡每歲仲秋祭旗纛之神本衛掌印官行禮祭畢復命凡鐘鼓樓鐘鼓每夜遣軍人依時撞擊以憑巡警太祖洪武二年設親軍都尉府統儀鑾司按明會典錦衣衛本儀鑾司國初設拱衛司領校尉隸都督府洪武二年定爲親軍都尉府統中左右前後五衛軍士而儀鑾司隸焉洪武十五年始攺儀鑾司爲錦衣衛鎭撫司十四所等職按明會典十五年罷親軍都尉府及拱衛司置錦衣衛統軍與諸衛同所屬有南北鎭撫司十四所所隸又有將軍力士校尉人等其職掌直駕侍衛巡察捕緝等事恩功寄祿無常員恆以都指揮都督統之永樂定都後照例開設𨿽職事仍舊而任遇漸加視諸衛獨重焉洪武十八年升旗手千戶所爲旗手衛按明會典國初置旗手千戶所十八年升爲衛洪武二十年革鎭撫司焚錦衣衛搒掠之具按明會典十五年設鎭撫司二十年革燒毀本衛刑具獄囚盡送刑部審理洪武二十六年又申鎭撫司鞫刑之禁按明會典云云成祖永樂年復設錦衣衛掌問刑名官按明會典永樂間復設掌問理本衛刑名兼理軍匠是爲南鎭撫司其北鎭撫司本添設專理詔獄英宗正統年定錦衣衛及鎭撫司皂隸人數按明會典凡錦衣衛官員隨從皂隸正統中奏準管事指揮鎭撫司管事鎭撫俱照文官品級例帶俸都督各六名帶俸都指揮指揮各四名錦衣衛直堂二十名鎭撫司直廳五名看監三十三名經歷司直廳四名憲宗成化十四年始增鑄印信設鎭撫二員分理刑管軍匠各爲一司按明會典云云世宗嘉靖九年定錦衣衛出辦郊禮沿途燈火葦地之令按明會典凡采辦朝會金燈庭燎並貼買宣官及騎操馬匹並於錦衣衛原撥蘆場內取用嘉靖九年定郊禮令本衛出辦沿途燈籠火把增撥尹家灣等處葦地二段後又以葦地渰沒奏準每所差旗校五名於產有地方采納蘆葦除免雜差嘉靖十八年車駕南巡以欽制武陳駕儀授錦衣衛陳設按明會典十八年南巡以欽制武陳駕儀授錦衣衛陳設令堂上官二員充前驅使五員充護蹕使二員充整頓鹵簿兼防護屬車使又令於內日輪一員騎侍就奏起落輿輦又令委千戶一員帶校尉二十名管傳放炮千百戶六十員旗校一千名聽差鎭撫司官一員聽候理刑東司房理刑官一員提調緝事千戶五員充輦乘把總千百戶二員管領各項執事兼管駕帖朝儀二員沿途總理輿輦築立封堆三員管理糧艸五十員沿途分管撥次五十員沿途輪流上直三十五員各帶旗校十名分往各站整頓燈籠燎火及選奉�輿輦良家子弟人夫皇淸大淸會典鑾儀衛順治元年置錦衣衛爲正三品衙

門設指揮使等官二年攺爲鑾儀衛四年罷指

揮使等銜攺爲鑾儀使副使等銜五年復罷副

使等銜攺爲正二品衙門九年以內大臣掌衛

事其餘滿官品級銜名俱與漢官同十一年定

左所鑾輿司馴馬司右所擎蓋司弓矢司中所

旌節司旛幢司前所扇手司斧鉞司後所戈戟

司班劍司馴象所東司西司旗手衛左司右司

各所司印以滿冠軍使云麾使掌之旗手衛印

以漢冠軍使掌之左右司印以漢治儀正掌之

經歷司印以漢經歷掌之康熙三年攺鑾儀衛

爲正三品衙門六年復爲正二品衙門十一年

定鑾儀衛官品級十六年添設滿冠軍使掌旗

手衛印滿云麾使掌左右司印

官制

掌衛事內大臣一員滿漢鑾儀使各二員

左所滿掌印冠軍使一員漢掌所事云麾使

一員鑾輿司滿掌印云麾使一員漢掌司事治

儀正一員馴馬司滿掌印云麾使一員漢掌司

事治儀正一員滿散云麾使治儀正整儀尉七

員

右所滿掌印冠軍使一員漢掌所事云麾使

一員擎蓋司滿掌印云麾使一員漢掌司事治

儀正一員弓矢司滿掌印云麾使一員漢掌司

事治儀正一員滿散云麾使治儀正整儀尉七

員

中所滿掌印冠軍使一員漢掌所事云麾使

一員旌節司滿掌印云麾使一員漢掌司事治

儀正一員旛幢司滿掌印云麾使一員漢掌司

事治儀正一員滿散云麾使治儀正整儀尉六

員

前所滿掌印冠軍使一員漢掌所事云麾使

一員扇手司滿掌印云麾使一員漢掌司事治

儀正一員斧鉞司滿掌印云麾使一員漢掌司

事治儀正一員滿散云麾使治儀正整儀尉六

員

後所滿掌印冠軍使一員漢掌所事云麾使

一員戈戟司滿掌印云麾使一員漢掌司事治

儀正一員班劍司滿掌印云麾使一員漢掌司

事治儀正一員滿散云麾使治儀正整儀尉六

員

馴象所滿掌印冠軍使一員漢掌所事云麾

使一員東司滿掌印云麾使一員漢掌司事治

儀正一員西司滿漢印云麾使一員漢掌司事

治儀正一員滿散云麾使治儀正整儀尉五員

漢管象整儀尉一員

旗手衛滿掌印冠軍使一員漢掌衛事冠軍

使一員左司滿掌印云麾使一員漢掌司事治

儀正一員漢整儀尉一員右司滿掌印云麾使

一員漢掌司事治儀正一員漢整儀尉一員滿

散治儀正整儀尉二員滿主事一員陪祀漢冠

軍使二員駕儀管理漢云麾使一員漢治儀正

三員步輦管理漢云麾使一員漢治儀正一員

玉輅輦管理漢整儀尉二員大輅輦管理漢整

儀尉二員大馬輦管理漢整儀尉二員小馬輦

管理漢治儀正一員整儀尉一員靜鞭管理漢

治儀正一員�薦管理漢治儀正一員整儀尉

一員拜褥管理漢治儀正一員亭座管理漢整

儀尉一員篦頭管理漢整儀尉一員駕庫管理

漢整儀尉二員經歷司漢經歷一員筆帖式十

員滿洲冠軍使以下整儀尉以上內有召鞭官

八員

吏部文選司官制鑾儀衛官系武職隸兵部文

職止設主事筆帖式及經歷

滿主事一員

滿筆帖式七員滿軍筆帖式三員

經歷司漢經歷一員

職掌

凡萬壽節正旦冬至三大朝會並宴享諸大祀等項車駕出入應設鹵簿儀仗並旗手衛旗幟金鼓俱本

衛堂官督率所屬官校依次陳列

凡升殿及常朝俱鴻臚寺先期知會陳設鹵簿大駕三

纏俱用滿漢官各一員站立滿官召鞭畢鞭手

校尉鳴鞭

凡大祀圜丘及祈谷壇先期二日委官督率校尉舁香輿祝版亭

至午門前次日舁至

太和殿皇上親裝香畢仍舁赴壇本日仍委官率領校尉候請太祖太宗世祖神版奉安亭內詣壇配天至日聖駕出郊鑾儀衛堂官督率所屬官校陳設鹵簿大

駕

凡郊祀如遇先期一日宿壇旗手衛官校設鼓角於

齋宮前起更發擂

凡

視牲陳設鹵簿大駕旗手衛金鼓旗幟出入俱不

動樂

凡祭北郊及太廟社稷壇

朝日壇

夕月壇

歷代帝王廟

文廟

耕籍

堂子俱陳設簿大駕並金鼓旗幟俱太常寺先

期知會

凡祭太廟社稷壇

文廟太常寺先期知會本衙門於祭前一日陳設

拜褥用畢收回

凡各壇廟祭祀太常寺先期知會鑾儀衛委滿冠軍使一

員云麾使二員預備盥洗盆並執巾

凡各壇廟祭祀鑾儀衛先期請旨預備輦轎

凡祭社稷

堂子俱乘涼步輦

凡大祀及升殿車駕出入俱先期一日鋪設�薦康熙七年定駕幸南苑等處不設�薦

凡禮部進

表等項亭座俱鑾儀衛委官率領校尉�捧

凡太廟焚帛灰土每年鑾儀衛差官率領校尉�送金海

河內

凡

殿試文武舉人該衙門先期知會鑾儀衛漢堂官

率官校巡綽其歲貢生員於天安門外考試俱鑾儀衛官校看守

凡文武進士傳臚該衙門先期知會鑾儀衛陳

設鹵簿大駕並委官校捧黃榜云盤傘蓋

凡考選庶吉士鑾儀衛官巡綽校尉看守

凡經筵日該衙門先期知會鑾儀衛委官校�書案

送至講所

凡大祀用馱寶象五隻駕輦象二隻開路象四隻升殿及常朝用馱寶象五隻駕輦象二隻又每日設

常朝象四隻於天安門外

凡遇大祀旗手衛官設金鼓於鹵簿駕前駕回動樂

凡遇恭謁陵寢及命將出師陳設動樂系禮部先期知會

凡駕幸南苑等處鑾儀衛奏請或設鹵簿或用行駕出

入俱動樂

凡遇大祀旗手衛官率校尉於壇內巡更並接駕撞鐘

凡遇日食月食救護及迎春洗象旗手衛官率

校尉陳設金鼓其日食月食鑾儀衛委滿漢冠

軍使各二員滿云麾使一員隨班救護

凡鐘鼓樓設旗手衛校尉每夜值更發擂

凡遇祭祀鑾儀衛漢冠軍使二員專司陪祭儀衛部名臣列傳

明

袁彬按錦衣誌英宗之在伯顏營也校尉袁彬始得見彬少以材力射生選從刺姦緹騎旣從徵沒也先麾下牧馬矣久之乃使侍上上方坐橐�帳中咄咄無所出得彬甚喜彬溫美多計數善言笑時時爲隱語悅上獲一羊髀烹而共啖之晝斧薪伐冰夜則以背承上足而寢也先挾上攻雲中轉戰上谷遂躪關而直趨京師小不遂輒欲僇殺彬上至爲泣請之不得而哈銘者故蒙古官爲賜姓楊以譯鞮從陷也先營頗幸也先間以詼諧解之僅免也先欲使妹尙上上謀之彬曰不可請辭以返國而聘彬嘗病中寒上親爲治糜啖之身壓彬背汗洽良已及�上還稱太上皇絀彬勞僅拜錦衣百戶太上皇還爲皇帝卽日召見彬語絮且泣超爲都指揮僉事理錦衣事賜城東甲第一區引太液池穿中禦溝達之黃金十鎰白金二十鎰彩綺鹽醪酰醬幹糒充實又加賚妻異繒精鏐各有差擢楊銘千戶賜半之間夕宴對略用家人禮然彬畏滿好避而同列門達逯杲顯達初以錦衣校用文無害理鎭撫司積功次稍遷至指揮而其所任校逯杲繼起與同列上故緣中貴人吉祥及忠國公石亨復大位徳之而二人驕干請不已上心厭之欲稍稍削其重以屬彬固謝不敢乃屬杲杲數伺忠國公罪狀聞上並其從子定遠侯彪誅之上益貴重杲理篆者都指揮王某取充位而已杲遂持吉祥陰擬之急乃與其從子昭武伯欽謀以五鼓從騎就謁杲出見之欽拔刀手斷杲頭攻長安門不下尋就擒詔族吉祥贈杲右都督彬請急不任而門達獨重達佐理衛得兼治鎭撫司鎭撫於錦衣屬也而得專治獄或上有所怒特下與緹騎賊曹鉤發者俱以委鎭撫獄竟自上請可否毋由錦衣大僚達爲人沈敏善計算所讞恆規上旨而決時上業已誅曹石內惴不自安恆借達爲彊而達多所陰獻累遷都指揮僉事治鎭撫如故時上最所禮信者李賢達次之每朝而左顧則命賢右顧則命達賞賚無算而達內害賢寵譖於上曰是嘗受陸瑜金酬尙書者上疑之不召可半歲而袁彬猶以義故位達上達知上薄之構以死罪劾奏上不樂曰是負我者然故人不死足矣此外以任若達退則執彬下獄脇以火五毒更下彬不勝苦且誣伏矣而燕中少年楊賢者嘗爲漆工尙方奮曰袁公上魚服侶也門達何人而輒害之因上疏詆達姦惡數十百事事有指而極稱彬枉且有社稷功不宜罪詔並下達治達恚捶賢至百餘賢恐遂死不得白謬曰吾有陰事欲告公達令箯輿前前乃薆耳達曰吾小人何辦爲此李學士艸耳達大喜趣罷笞出湯沐沐賢醪肉食之持牘面訴曰李賢令楊賢中臣爲袁彬地獨不畏陛下法乎上曰明於東朝堂辧之之東朝堂楊賢度上已集羣臣出余肉大呼曰天乎冤哉門指揮醪肉食我而令引李也李學士貴人吾何從見之且吾死固分柰何冤他人爲也上悟趣出袁彬令分司南都余俱置不問然自是達寵漸衰不復寄腹矣居一載驛召袁彬還職寄如故上崩李賢益重達內不自安出怨望語禦史言之詔執赴法司論戍嶺表濱行袁彬帥僚出餞郊墅握手語繾綣已揮囊金爲解裝良厚眾咸多彬不念舊惡有古長者風彬再遷掌衛事至都督僉事乃卒

牟斌按錦衣誌斌字益之博學曉文義爲儒衣冠其所理恆傅經而法戶部郎李夢陽嘗奏封事言壽寧侯忤旨下獄斌曰郎封事大善卽言壽寧胡不指其實及諸羽翼耶夢陽曰慮置對耳斌曰置對則奚難吾能剪厥羽翼也因傅經牘具上夢陽得不貶正徳初劉瑾持中權逐大學士劉健謝遷而削尙書韓文等籍而諫臣劉戴銑等數十人後先下詔獄斌輕刑奠居曲爲申救禦史任諾訴諸僚艸奏署其名已實他出不與也斌曰古有恥不與黨人名者公爲忠悔耶劉瑾復要斌去奏首權姦事斌不可而顧語同列曰存此諸公臣節庶幾白他日乎宋鄒道原以失元奏被害吾儕何自計爲奏入瑾大怨望斌又偵知其庇言官也矯詔廷杖之垂死謫戍邊劉瑾誅驛召斌還領鎭撫如故知府劉祥搏其守閹因相論奏中貴人張雄者納守閹賂陰喝斌令歸曲祥仍爲閹導賂斌不可雄恚挾詐陷之安置武昌感疾卒斌之再起也長子喪工部循故事官爲賻三百金斌指其存者二子曰吾司刑不道天禍一子懲而受金行及此矣蓋庳屋敝衣再遭譴怡怡若素云相臺崔銑記其事盛稱服斌謂直節懿行卽名經術士大夫蔑如也儀衛部藝文

錦衣衛箴

明宣宗自古建國皆重環衛爾惟厥官朝夕廷陛予所服禦咸爾攸秩出入先後以警以蹕左右駿奔以戒不虞亦有匪人爾詰爾祛爾其懋毖勿縱於私宜廉宜愼宜勤宜祗惟義之遵惟善之迪敬恭勿渝用保終吉儀衛部紀事齊東野語淳熙九年明堂大禮以曾覿爲鹵簿使李彥�頓遞使習儀之際曾以李爲參預漫爾遜之居前李以五使有序毅然不敢當者久之在列悉以顧忌皆不敢有所決擇太常寺禮直官某人者忽進曰參政宰執也觀瞻所系開府之遜良是徑揖李以前時曾方有盛眷翌日入訴其事上默然久之曰朕幾誤矣卽此批出李彥�攺充鹵簿使伯圭充頓遞使禮直官某人特轉一官聖君初政記皇祖命圖大辟囚造罪被刑之狀於錦衣衛外垣俾人得見爲懲戒錦衣誌燕王初起帥師蕩山東度臨邑臨邑書生紀綱叩馬首請效王與語悅之綱善騎射頗習法家言便辟應對刻精詭祕耐逆鉤人意所向先發以爲績王日益幸愛之旣卽位擢綱自忠義衛千戶爲都指揮僉事治錦衣親兵復典治詔獄天子旣由藩國起以師脇僭大位內不能毋自疑人人異心有所寄耳目矣綱覘之益布其私距日夜操切陰計聞上上大以爲忠暱之罄咳亡間卽淇成諸公號元勛見則自匿引不敢以身比數而綱小人也遂驕窮意爲非行僚屬指揮莊敬袁江千戶王謙李春等故無賴曲侍奉綱相緣借姦利數百千端上久亦頗悟�之中貴素仇綱者白髮其端上令給事禦史廷劾下禦史院按驗俱有狀上大怒卽日捕誅綱磔於市仍夷三族而令禦史院罪狀綱其略曰謹按故都指揮綱儇薄駔儈陰斂陽卻擋蠆尾包藏虺心積稔惡極未易指數按綱前後使腹心幹僞爲詔下諸司鹽場勒鹽四百餘萬還復稱詔奪官船二十艘牛車四百輛載入私第弗予僦人牛立稿又卽獄喝持大賈數十百家家索賂不等爲黃金三百五十兩白金二千兩鈔四十五萬貫帛千五百匹又挾詐取交址使黃金八十兩金盆一異寶二十枚奪民人倪貴等第捨莊宅十七所計值金三十餘萬匿縣官予民地八所值二十餘萬從籍故晉王幹沒黃金五百兩金盆一寶釧二白金鞍轡二又從籍故吳王沒瑟瑟禦龍服王冠還輒衣故王冠服坐髙坐置酒命優童眞保道眞吉祥等效伎樂奉觴上壽呼萬歲徐勞卿等無恙敬舉卿之觴綱諸所用金裝八寶環八寶帽飾玉盞玉水池硯珊瑚犀毗玉束帶紅鋪�玉石馮幾咸飾交龍日月星斗度如乘輿副又上所怒內侍右班當下綱論棄市者輒將至家具洗沐好食食之陽爲言見上赦若誘取金帛且盡更數日將至市殺之而先日以行刑報嘗喜道姑陳氏姿首欲買置媵爲都督薛祿所先怨之遇於大內持鐝鐝祿首腦裂幾死祿懾噤不敢言又道恚都指揮啞失帖木不避誣持其冒賞事捶之死綱家畜養亡命耗山劉等多造鐵甲弓弩萬計腐取良家子十八以下數百人充左右役詔選婕妤才人先試可令暫出待歲綱輒簿錄其尢者內之別以次塞莫敢問吳人故大豪沈萬三子文度萬三生嘗伏法髙皇帝籍沒其家所漏貲尙富而文度頗爲人把持其短患之因綱舍人匍伏見白進黃金百兩白金千兩龍紋被一�龍角一株奇寶十具異繒綺四十匹願得從�禦列爲外府外�歲致粲六百石鈔二十萬貫醞百石布帛以時進食餌羞果以月進綱許之仍語文度吾後庭未充若爲我吳中徵好者不爲數文度因是挾綱十五而分民間室亡誰何者綱自維威日重重且迫上冀得所欲當端午上射柳綱私其司射鎭撫龐瑛曰我故射不中而子折柳鼓噪以觀兵部尙書禦史旣射綱謬爲不中瑛折柳鼓噪竟射無�者綱乃喜詫曰是無能難我矣按綱爲天子腹心臣負委任妄意不軌擢發不足數罪罪誠當萬死其僚指揮敬江千戶謙春鎭撫瑛比周爲誣罔當死並諸應從坐人以輕重受條詔曰可頒示天下自紀綱誅終文皇帝世錦衣衛𨿽典詔獄畫可領諾而已沂陽日記王都督佐掌錦衣衛事京師人稱爲王堂才敏志忠律己廉介扶翼善類祛擊凶邪凡詔獄議該從輕𨿽披逆鱗必委曲別白至數十上不肯阿順依違京師刁徒劉東山者狡而黠能寫行移遊於壽寧侯張鶴齡延齡之門每日二張陰事籍記之一日嚇二張索金數千用盡復奏二張陰事下詔獄公力爲張辯又勒延齡之妾爲妾不從又奏其謀反公復辯其誣遂劾東山平日姦惡狀上悟下其事於公公密擒之伏辜詔枷於午門前數日竟死萬眾舉手加額曰非王堂替天行道何以能此

儀衛部雜錄

