

司倉部匯考

周周制設廩人掌九谷之數以待國之匪頒倉人掌粟入之藏又設司祿而皆統於地官按周禮地官廩人下大夫二人上士四人中士八人下士十有六人府八人史十有六人胥三十人徒三百人訂

義薛平仲曰場人旣已爲登谷之備矣則倉廩之官當有以爲儲蓄之備也先儒以廩爲藏米以倉爲藏谷故廩人之官必以下大夫二人居之自谷而舂揄以爲米則米之爲用所當貴重愛惜者而官其可輕畀哉是以廩人爲之長而倉人以中士爲之屬焉掌九谷之數以待國之匪頒賙賜稍食

訂義

易氏曰天府職曰若祭天之司民司祿而獻民數谷數則知九谷之數專掌於司祿今復見於廩人何也賈氏謂廩人掌米倉人掌谷其義誠然蓋倉人掌粟入之藏辧九谷之物則掌谷可知廩如禦廩常廩之類則皆米也不然明堂位何以曰米廩有虞氏之庠釋者以魯謂之米廩虞帝上庠今藏粢盛之委焉非米而何以廩名官所掌者米而云掌九谷之數者兼掌九谷之數也是知倉人掌谷司祿掌九谷之數廩人卽其九谷之數以知廩米之數凡以待國之匪頒賙賜稍食而已以歲之上下數邦用以知足否以詔谷用以治年之凶丰訂

義易氏曰制其財之多寡權其禮之增損非廩人之事特以邦用之足否詔之於上凡以治年之凶丰而已年之凶丰天也所以治之者人也治之則權其多寡增損而爲之開辟斂散其於丰也不爲妄費以�其國其於凶也不爲過取以害民凡萬民之食食者人四上也人三中也人二下也

訂義

賈氏曰萬民食食者謂民食國家糧食者上謂大丰年中謂常年下謂少儉年此𨿽列三等以中年是其常法鄭康成曰此皆謂一月食米也六斗四升曰若食不能人二則令邦移民就谷詔王殺邦用訂義

鄭鍔曰梁惠王移民就粟孟子譏之何耶蓋周官之民有田以耕其饑偶出於天時之水旱而已惠王不能制民之產凶歲則移民是爲無政凡邦有會同師役之事則治其糧與其食訂

義王昭禹曰治者量遠近爲之節鄭康成曰行道曰糧謂糒也止居曰食謂米也大祭祀則共其接盛

訂義

鄭康成曰接讀爲壹扱再祭之扱扱以授舂人舂之易氏曰接猶承也天子親耕藉田以共粢盛非有司親承之與常谷同何以致敬於鬼神故甸師以時入之於廩人廩人接之以藏於神倉及大祭祀之時廩人則共其所接之盛是以舂人接之則舂谷而爲米人接之則炊米而爲食然後王者得以親承祭祀其爲敬至矣倉人中士四人下士八人府二人史四人胥四人徒四十人訂

義項氏曰倉人掌藏粟者掌粟入之藏

訂義

鄭康成曰九谷盡藏焉以粟爲主賈氏曰月令首種不入鄭注引舊記首種謂稷也卽種粟是五穀之長下文九谷此云粟是以粟爲主辧九谷之物以待邦用

訂義

鄭鍔曰邦之用谷也有匪頒賙賜稍食之殊則其精粗亦異故宜辧其色焉若谷不足則止余法用有餘則藏之以待凶而頒之訂義

王氏曰法式所用有𨿽不足不可以已者有待有餘然後用者所謂余法用則待有餘而余用者

易氏曰大府所謂式貢之餘財以供玩好幣余之賦以待賜予委人所謂凡其餘聚以待頒賜止余法用止此者歟有餘則藏之以待凶而頒之是樂歲則取之於民凶年則遂以頒之於民取之不以爲虐頒之乃所以爲利無非充裕民之仁政凡國之大事共道路之谷積食飲之具訂

義黃氏曰大事大師役也其小者遺人委積自足共之其大者倉人共其谷積食飲之具食糗糒飲漿酏也司祿中士四人下士八人府二人史四人徒四十人訂義

劉迎曰司祿者司谷祿先儒誤爲爵祿矣不然何以與倉人司稼同列耶易氏曰司祿逸篇弗可考矣此經猶存其官之名者以序見之不特見之序官而已天府曰若祭天之司民司祿而獻民數谷數則受而藏之鄭氏謂司祿爲文昌第六星祿之言谷也則以掌天下之谷數者謂之司祿亦猶掌天下之民數而秋官有司民之職蓋民之損益關乎天谷之丰耗系乎民此司民及三年大比則以萬民之數詔司寇司寇及孟冬祀司民之日獻其數於王王拜受之且有天府之登知司祿之於谷數亦然則王者以民爲天民以食爲天其類同其義可推矣

晉晉制縣置倉曹掾吏按晉書職官志云云

北齊北齊制三等州郡鎭置倉曹倉督等員按隋書百官志後齊制上中下州置屬官有倉曹參軍事上中下郡屬官有倉督三等諸鎭置倉曹參軍事倉督等員

隋隋制州置倉督按隋書百官志云云髙祖開皇年郡置倉曹書佐按隋書髙祖本紀不載按百官志開皇中罷州置郡郡置倉曹書佐因郡之大小而爲增減

唐唐制州置司倉參軍上鎭置倉曹參軍倉曹佐及縣置司倉佐等員按唐書百官志上州司倉參軍事一人從七品下中州司倉參軍事一人正八品下下州司倉參軍事一人從八品下上鎭倉曹參軍事從八品下凡鎭二萬人以上增倉曹參軍事一人從七品下不及二萬者倉曹參軍事正八品上掌儀式倉庫飲膳醫藥付事勾稽省署鈔目監印給紙筆市易公廨又注京兆河南府諸縣戶一萬以上置義倉督三人凡縣有司倉佐上鎭有倉曹佐一人史二人倉督一人史二人中鎭倉督一人史二人下鎭倉督一人史一人

宋宋制置戶曹參軍掌倉庫受納按宋史職官志戶曹參軍掌戶籍賦稅倉庫受納孝宗乾道六年令司戶專主倉庫按宋史孝宗本紀不載按職官志乾道六年汪大猷言司戶初官令專主倉庫從之

金金制諸倉置使副等員按金史百官志大倉使從六品掌九谷廩藏出納之事副使從七品提舉倉場司使從五品副使從六品掌出納公平及毋致虧敗監支納官八品十六員注

貞佑五年置先吏部辟舉後省擬監支納官以年六十以下廉幹人充女直漢人各一廣盈倉丰盈倉永丰倉儲倉富國倉廣衍倉三登倉常盈倉通濟倉與在京倉置監支納使副各一員丰備倉丰贍倉廣濟倉潼關倉興定五年刱置潼關倉監支納一員兼樞密院彈壓陳州倉四員洧川倉二員諸倉使正八品副使正九品掌倉廩畜積受納租稅支給祿廩之事注

攢典掌收支文歷行署案牘歲收一萬石以上設二人倉子掌斛斗盤量出納看守之事南京諸倉監支納官正八品

元世祖至元二十年定諸路總管府屬府倉大使一人副使一人按元史世祖本紀不載按續文獻通考云云

明太祖洪武六年定府州縣所屬衙門設倉大使一人副使一人按續文獻通考洪武六年定府所屬衙門倉大使一人副使一人州所屬衙門有倉艸場者設官如府縣所屬衙門有倉艸場者設官如州洪武九年令司倉俸滿給由以九年通論按明會典洪武九年令倉庫司局管錢谷官以歷俸周歲爲滿收受少者以數付交代官給由多者以半俸守支畢日給由𨿽經攺除亦以九年通論洪武十四年令各處倉官周歲考滿以已未入流者升級有差按明會典洪武十四年令各處倉官周歲考滿守支俸給支三分之一守支畢日未入流升從九品已入流升正九品洪武二十六年定倉官升降品級有差按明會典洪武二十六年定內外雜職官三年給由無私過者未入流升從九品從九品升正九品倉庫官先於戶部查理歲課花銷明白送部類奏又定倉官收糧不及千石者本等用虧折而賠納足備者照依品級降用近例賠完者免罰其有私笞者本等用但犯贓私並私罪曾經杖斷者未入流降邊遠從九品降未入流用洪武二十八年令內外倉官歷過全俸服滿後照起復官員本等攺用按明會典洪武二十八年奏準內外倉官歷過全俸𨿽未周歲所收糧數已滿千石遇父母喪守制俟服滿後照起復官員本等攺用宣宗宣徳元年令長安倉副使該本等搭選南京收糧者照常付選按明會典宣徳元年奏準長安四門倉副使不系經收糧斛該本等搭選南京者具奏人選今亦收糧照常付選英宗正統元年令山東都司所屬沿海倉官考滿日布政司查明仍送原衙門照例給由按明會典正統元年奏準山東都司所屬沿海倉官考滿守支盡絕給由布政司查理明白仍送原衙門照例給由正統三年定在外倉官考滿者各管部司考核就令復職候九年通考以憑升用按明會典正統三年奏準在外倉官三年六年考滿系北直隸者赴吏部考核引奏復職系南京者赴南京吏部系布政司者赴各布政司查理明白就令復職各布政司仍將各官牌冊具本差人類繳候九年通考以憑查考多歷少歷違限錯歷俱送問九年無過升一級有過本等用正統五年定司府州縣衛所考滿丁憂起復倉官取具各該官吏保結達布政司都司令親賫具由申報本部以憑查考按明會典正統五年奏準司府州縣衛所考滿丁憂起復倉庫稅課司河泊所官將任內收過課程等項備開納獲通關字號及倉庫錢糧支銷明白餘剩物件交與見任官攢收掌取具各該府州縣衛所官吏保結轉達布政司都司就令考滿官員親賫赴京丁憂回籍者將首交盤明白亦具緣由申報本部候各官起復以憑查考孝宗弘治三年定凡倉攢未及守支丁憂起復曾交盤無礙者撥各衙門辦事準作守支收考違者仍照未滿月日守支按明會典凡倉攢未及守支丁憂起復弘治三年奏準曾交盤無礙者撥各衙門辦事一年半準作守支月日收考違者仍撥原倉守支照三年滿日事例收考今例俱仍撥倉攢照各未滿月日收糧守支弘治

年定凡倉官收糧無過者升違者分別降用送問按明會典凡倉場官弘治間定收糧千石艸十萬束以上無過升一級有笞杖罪本等用徒罪降用若收糧不及千石艸不及十萬束者歷俸周歲許交盤給由其大同宣府倉場官守支盡絕其盤收前官糧艸該減俸如支盡絕給由到任半年無糧收受者起送赴部行戶部查勘明白付文選司別用若初到之時𨿽曾盤收不系經收者亦起送其正糧守支盡絕卽當減俸若守候二年之上放支不盡絕者仍聽全支本等俸給不及二年不許或守支間奉上司委署別衙門印信亦不許遷延過違年限丁憂復除或攺除河泊所官千戶所吏目俸月不準通理違者皆送問又定凡倉官有將附余耗米交盤者送問駁回守支又定凡倉場攢典守支八年不盡者委官交盤明白交與見任官攢守支給由其批內不開守支盡絕年月日期及違限者送問曾經收放糧艸者查照守支年分多寡免其辦事就撥當該全無收放者起送赴部駁回另歷世宗嘉靖三年定宣府東路倉官部核稱職者照各邊收糧判官經歷事例攺選按明會典嘉靖三年奏準宣府東路懷來等城堡倉場官聽各該撫按官會議每官一員定與應該收放料艸數目守支盡絕方許給由吏部核實如果稱職照各邊收糧判官經歷事例攺選穆宗隆慶六年令陜西延寧甘固四鎭倉官年滿者撫按委官查盤交付接管卽與起送按明會典隆慶六年奏準陜西延寧甘固四鎭各城堡倉場官攢一年已滿許將經手錢糧呈詳撫按委官查盤明白交付接管官攢卽與起送不必守支盡絕神宗萬曆元年令京通二倉官攢守支盡絕並零數坐支不盡千石者一體起送按明會典萬曆元年題準京通二倉官攢守支盡絕卽日起送如零數坐支不盡千石上下者盤並別廒湊放一體起送萬曆六年令腹裏倉官照邊倉例任滿起送給由免其守支按明會典云云萬曆七年定倉官經犯徒杖者不選鹽場驛遞等官按明會典萬曆七年題準從九品及雜職倉官但經犯有徒杖止降攺雜職倉官不選鹽場驛遞等官萬曆十三年令倉官支放任滿交與新官接管刻期起送按明會典萬曆十三年題準倉場官收到糧艸任內隨時支放周歲任滿交與新官接管本官刻期起送若糧艸數多如京通臨徳等倉以數千萬計盤量不便者方令畱任守支支剩糧千石艸萬束亦照京倉事例交盤起送若遇有查盤閱視及有監督部臣處所亦照臨徳二倉事例隨交代盤量之後起送給由毋令過於三年亦不必以千石萬束爲拘皇淸

康熙七年大淸會典康熙七年定在外直省各承宣布政使司

所屬衙門陜西涼莊倉大使一員﹝舊有河西靈州倉大使一

員四川建昌鹽井越巂寧番會川鎭西六倉大使各一員後俱裁﹞各提刑按察

使司所屬衙門西寧道所屬倉大使一員﹝舊設五員

後裁四員舊有肅州靖遠兩道所屬倉大使各一員後裁舊有倉副使後裁﹞各府

所屬衙門倉大使副使因事設立無定員各州縣倉大

使副使因事設立無定員各鹽運提舉二司所屬衙門

各場倉大使一員舊有副使一員後裁

康熙九年大淸會典國初各官品級滿漢間有不同康熙九年

攺歸畫一從九品布政使司倉大使各府倉大

使未入流道倉大使州倉大使副使縣倉大使

副使

司倉部雜錄漢書王嘉傳孝文時吏居官者或長子孫以官爲氏倉氏則倉吏之後也石林燕語後唐明宗嘗入倉觀受納主吏懼責其多取乃故爲輕量明宗曰倉廩宿藏動經數年若取之如此後豈免拆閱乎吏因訴曰自來主藏者所以至破家竭產以償欠正爲是明宗惻然乃詔自今石取二升爲雀鼠耗至今用之所謂加耗者是也明宗知卹吏矣不知反墮其計中遂爲民害近世立盤量出剩法本防吏姦而州縣貪暴者因以斂民至於倍蓰以其正數上供及應監司之求而畱出剩以自給監司知之亦不問加耗又不足言也

司倉部紀事史記貨殖傳宣曲任氏之先爲督道倉吏秦之敗也豪彊皆爭取金玉而任氏獨窖倉粟楚漢相距滎陽也民不得耕種米石至萬而豪彊金玉盡歸任氏宋史侍其曙傳其曙咸平中與謝徳權提舉在京倉艸場嘗於倉隙地牧牛羊爲徳權所訟眞宗以問徳權曰牛羊食倉粟邪曙聞而自劾帝勉諭之它日召曙問汝才孰與徳權對曰徳權畏法愼事臣乃敢於官倉牧牛羊是不及也人多稱之吳昌裔傳昌裔轉運使曹彥約聞其賢俾司糴場時歲饑議糴上流昌裔請發本倉所儲數萬而徐糴以償從之張洽傳洽時行社倉法洽請於縣貸常平米二百石建倉裏中六年而歸其本於官鄕人利之遼史百官志縣有驛遞馬牛旗鼓鄕正廳隸倉司等役有破產不能給者良民患之馬人望設法使民出錢免役官自募人倉司給使以公使充人以爲便瑞州府誌陳璣由吏員授進賢縣倉大使正統元年侍郎趙新薦之遂詔知髙安

