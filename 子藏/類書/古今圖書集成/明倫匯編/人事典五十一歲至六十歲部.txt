

五十一歲至六十歲部雜錄白虎通年六十閉房何法法六月陽气衰也避暑錄話吾明年六十歲今春治西塢隙地作堂其間取蘧伯玉之意名之曰知非趙淸獻年五十九聞雷而得道自號知非子此眞爲伯玉者也今吾無淸獻之聞而遽以名其居姑志其年耶抑將求爲伯玉耶夫伯玉亦何可求爲南郭子綦有言今之隱幾非昔之隱幾者也古之人於一隱幾之間猶有所辧尙何論六十年豈不知其有與物俱遷而獨存者乎苟知存者之爲是則遷者無物而不非也自是觀之則吾亦可以少稅駕於此堂矣始吾守蔡州方三十九明年作堂於州治之西廡名之曰不惑吾以爲僭然吾有志學焉者也今二十年幸其所願學者未嘗廢亦粗以爲不至於顚迷流蕩而喪其本心者𨿽求爲伯玉可也筆記余於爲文似蘧瑗瑗年五十知四十九年非余年六十始知五十九年非其庶幾至於道乎天稟餘才才及中人中人之流未能名一世然自力於當時則綽綽矣妮古錄憨憨無役老人懷春日烘門晏始開遊衍太平初試杖安排樂事且拈杯世情花黨富家發公道燕均貧戶來識字不多彊不識小軒聊與物追陪余今年六十凡事舉在灰念中但醉吟兀坐飽終日以享太平而已故賦此詩沈周書公六十爲癸卯談淵天禧中泰州言澶州軍士王貴至州自云得幹闐國玉印一以獻初太平興國中貴晝日忽見使者至營急召偕行至河橋驛馬已具卽命乘之俄覺騰空而去頃之駐馬但見屋宇宏麗使者使貴入其容衛制度悉爲王者謂貴曰侯年如五十八當往於闐國北通聖山取一異寶以奉皇帝宜志之遂復乘馬淩雲而旋軍中失貴已數日矣驗所乘卽營卒之馬也知州宋煦以聞奏太宗釋之至是貴自陳年已五十八願遵前戒西至於闐尋許其行貴至神州以道遠悔懼俄於市中遇一道士引貴至州城登髙原問所欲具以實對卽命貴閉目少選令開目視見山川頓異道士曰此於闐國北境通聖山也復引貴至一池池中有仙童出一物授之謂曰持此奉皇帝又令瞑目俄頃復至泰州向之道士已失所在發其物乃玉印也文曰國王趙萬年永寶

五十一歲至六十歲部紀事史記晉世家昭侯元年封文侯弟成師於曲沃號爲桓叔時年五十八矣好徳晉國之眾皆附焉管子樞言篇吾畏事不欲爲事吾畏言不欲爲言故行年六十而老喫也史記孔子世家定公十四年孔子年五十六由大司寇行攝相事有喜色門人曰聞君子禍至不懼福至不喜孔子曰有是言也不曰樂其以貴下人乎莊子則陽篇蘧伯玉行年六十而六十化未嘗不始於是之而卒詘之以非也未知今之所謂是之非五十九非也漢書公孫弘傳弘災川薛人也少時爲獄吏有罪免家貧牧豕海上年四十餘乃學春秋雜說武帝初卽位招賢良文學士是時弘年六十以賢良徵爲博士後漢書皇甫規傳延熹四年秋叛羌零吾等與先零別種寇鈔關中護羌校尉段熲坐徵後先零諸種陸梁覆沒營塢規素悉羌事志自奮效乃上疏曰自臣受任志竭愚鈍實賴兗州刺史牽顥之淸猛中郎將宗資之信義得承節度幸無咎譽今猾賊就滅太山略平復聞羣羌並皆反逆臣生長邠岐年五十有九昔爲郡吏再更叛羌預籌其事有誤中之言臣素有固疾恐犬馬齒窮不報大恩願乞冗官備單車一介之使勞來三輔宣國威澤以所習地形兵勢佐助諸軍臣窮居孤危之中坐觀郡將已數十年矣自鳥鼠至於東岱其病一也力求猛敵不如淸平勤明吳孫未若奉法前變未遠臣誠戚之是以越職盡其區區至冬羌遂大合朝廷爲憂三公舉規爲中郎將持節監關西兵討零吾等破之斬首八百級先零諸種羌慕規威信相勸降者十餘萬蜀志宗預傳延熙十年爲屯騎校尉時車騎將軍鄧芝自江州還來朝謂預曰禮六十不服戎而卿甫受兵何也預答曰卿七十不還兵我六十何爲不受邪晉書張華傳初吳之未滅也斗牛之間常有紫气及吳平之後紫气愈明華聞雷煥妙達緯象乃要煥登樓仰觀煥曰僕察之久矣寶劍之精上徹乾天耳華曰君言得之吾少時有相者言吾年出六十位登三事得寶劍佩之斯言豈效與玉笑零音王右軍之書五十三乃成大唐新語張守敬爲吏淸白謹愼累遷臺省終於絳州刺史其任龍門丞年已五十八數年而登列嶽每謂寮曰公輩但守淸白何憂不遷俗云雙陸無休勢余以爲仕宦亦無休勢各宜勉之避暑錄話韓忠憲公罷政事嘗語康公兄弟以馬伏波論少遊事云吾已無及汝曹他日能如少遊言爲鄕裏善人守墳墓亦足矣康公旣葬忠憲許昌仕寖顯一日歸省墓下用王逸少故事期六十卽掛冠歸以終公志爲文自誓元丰末謫守鄧州明年六十乃具述前語求致仕章十上時裕陵眷康公未衰苦畱之遣中使諭旨曰先臣有知見卿宣力國事當亦必以爲然康公猶請不已乃就易許昌曰可以守墳墓矣公不得已拜命未幾再入爲相墨莊漫錄歐陽文忠公與韓子華吳長文王禹玉同直玉堂嘗約五十八歲卽致仕子華書於柱上其後過限七年方踐前志作詩寄子華曰俗諺云也賣弄得過裏其詩曰人事從來無處定世塗多故踐言難誰知潁水聞居士十頃西湖一釣竿夢溪筆談庫藏中物物數足而名差互者帳籍中謂之色繳暗長有一從官知審官西院引見一武人於格合遷官其人自陳年六十無材力乞致仕敍致謙厚甚有可觀主判攘手曰某年七十二尙能拳毆數人此轅門也方六十歲豈得遽自引退京師人謂之色繳金史世紀金之始祖諱函普初從髙麗來年已六十餘矣兄阿古乃好佛畱髙麗不肯從曰後世子孫必有能相聚者吾不能去也獨與弟保活裏俱始祖居完顏部僕幹水之涯保活裏居耶懶其後胡十門以曷蘇館歸太祖自言其祖兄弟三人相別而去蓋自謂阿古乃之後石土門迪古乃保活裏之裔也及太祖敗兵於境上獲耶律謝十乃使梁福幹答刺招諭渤海人曰女直渤海本同一家蓋其初皆勿吉之七部也始祖至完顏部居久之其部人嘗殺它族之人由是兩族交惡哄斗不能解完顏部人謂始祖曰若能爲部人解此怨使兩族不相殺部有賢女年六十而未嫁當以相配仍爲同部始祖曰諾乃自往諭之曰殺一人而斗不解損傷益多曷若止誅首亂者一人部內以物納償汝可以無斗而且獲利焉怨家從之乃爲約曰凡有殺傷人者徵其家人口一馬十偶牛十黃金六兩與所殺傷之家卽兩解不得私鬥曰謹如約女直之俗殺人償馬牛三十自此始旣備償如約部眾信服之謝以靑牛一並許歸六十之婦始祖乃以靑牛爲聘禮而納之並得其貲產後生二男長曰烏魯次曰斡魯一女曰注思板遂爲完顏部人天會十四年追謚景元皇帝廟號始祖元史王克敬傳克敬爲江浙行省參知政事視事五月請老年甫五十九謂人曰穴趾而峻墉必危再實之木必傷其根無功徳而富貴何以異此故常懷止足之分也明外史曹鳳傳孫亨字伯貞嘉靖十四年進士擢右僉都禦史巡撫保定時有寇警亨中夜從十數騎疾馳出郭立馬風雪中頃之諸將追至亨曰吾年六十老矣猶思殺賊將軍輩不努力何以自懈諸將慚謝因奮擊賊兵破之龍泉關外巖棲幽事趙淸獻五十九聞雷得這自號知非子世人不省以爲攺過之辭嗟乎眞摸象人也

五十一歲至六十歲部藝文詩

百年歌錄

一首

晉陸機六十時年亦耆艾業亦隆驂駕四牡入紫宮軒冕婀那翠雲中子孫昌盛家道丰淸酒漿炙柰樂何淸酒漿炙柰樂何

六十吟

宋陸遊人生久矣無百年六十七十已爲壽嗟予忽忽蹈此境衰發如蓬面枯瘦孤松摧折老澗壑病馬淒涼依棧豆尙無籌策治目前豈有功名付身後壁疏風入燈焰搖地鑪火盡寒蕭蕭胸中白虹吐千丈庭樹葉空衣未纊

五十一歲至六十歲部匯考禮記

曲禮人生十年曰幼學二十曰弱冠三十曰壯有室四十曰彊而仕五十曰艾服官政六十曰耆指使注

呂氏曰耆者稽久之稱不自用力惟以指意使令人故曰指使大全

永嘉戴氏曰年至於六十幾於

老矣於斯時也有指畫之勞無奔走服役之事

又居喪之禮六十不毀

注五十始衰故不極毀六十則又衰矣故不可毀

王制六十養於國

注國國中小學也正

義六十漸衰養禮彌厚故養之

於小學

又六十宿肉

注宿肉謂恆隔日備之不使求而不得也

又六十歲制

注此言老則漸近死期當豫爲送終之備歲制謂棺也不易可成故歲制

又六十非肉不飽

又六十杖於鄕

又六十不與服戎

注服戎兵戎之事也

又六十不親學

注不親學以其不能備弟子之禮也

鄕飲酒義鄕飲酒之禮六十者坐五十者立侍以聽政役所以明尊長也六十者三豆大

全方氏曰六十者坐則七十以上亦坐可知五十者立則四十以下亦立可知聽政者聽上之人有所正也聽役者聽上之人有所使也必五十以下則立六十以上則坐者蓋五十曰艾艾則服官政之時固宜立侍以聽政役六十曰耆耆則指使之時固宜坐以加政役於人也六十非肉不飽故六十以上始有豆數也周禮

地官鄕大夫之職以歲時登其夫家之眾寡辧其可任者國中自七尺以及六十野自六尺以及六十有五皆徵之素問

上古天眞論丈夫七八肝气衰筋不能動天癸竭精少腎藏衰形體皆極注

肝乃腎之所生腎气衰故漸及於肝矣肝生筋肝气衰故筋不能運動腎主骨筋骨皆衰故形體疲極也

陰陽應象大論年六十陰痿气大衰九竅不利下虛上實涕泣俱出矣注

人年六十已逾七八之期天癸竭腎气大衰而陰事痿矣九竅爲水注之气精水竭而精气衰則九竅爲之不利也精竭於下水泛於上而涕泣俱出矣解精微論曰精神去目涕泣出王子方曰調此二者重在七損故曰陰气自半曰體重曰陰痿夫起居動作爲陽耳目九竅爲陽曰起居衰矣曰耳目不聰明九竅不利自陰虛而衰及於陽也釋名

釋長幼六十曰耆耆指也不從力役指事使人也

