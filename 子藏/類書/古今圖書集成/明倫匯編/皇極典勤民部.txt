

勤民部總論易經

蠱卦象曰山下有風蠱君子以振民育徳

程傳

山下有風風遇山而回則物皆散亂故爲有事之象君子觀有事之象以振濟於民養育其徳也在己則養徳於天下則濟民君子之所事�大於此二者

臨卦象曰澤上有地臨君子以教思�窮容保民�疆程傳

澤之上有地澤崖也水之際也物之相臨與含容�若水之在地故澤上有地爲臨也君子觀親臨之象則教思�窮親臨於民則有教導之意思也��至誠�斁也親含容之象則有容保民之心�疆廣大�限也含容有廣大之意故爲�窮�疆之義

剝卦象曰山附於地剝上以厚下安宅

程傳

艮重於坤山附於地也山髙起於地而反附著於地圮剝之象也上謂人君與居人上者觀剝之象而厚固其下以安其居也下者上之本未有基本固而能剝者也故上之剝必自下下剝則上危矣爲人上者知理之如是則安養人民以厚其本乃所以安其居也書曰民惟邦本本固邦寧大全朱

子曰厚下者乃所以安宅如山附於地惟其地厚所以山安其居而不搖人君厚下以得民則其位亦安而不搖猶所謂本固邦寧也

明夷卦象曰明入地中明夷君子以�眾用晦而明

程傳

明所以照君子�所不照然用明之過則傷於太察太察則盡事而無含弘之度故君子觀明入地中之象於�眾也不極其明察而用晦然後能容物和眾若自任其明無所不察則己不勝其忿疾而�寬厚含弘之徳人情暌疑而不安失�眾之道適所以爲不明也

益卦益利有攸往利涉大川

程傳

益者益於天下之道也故利有攸往益之道可以濟險難涉大川也彖曰益損上益下民說�疆自上下下其道大光程傳

損於上而益下則民說之�疆謂�窮極也大

全

趙氏汝禖曰損下非聖人之得已益下乃聖人之本心唐帝所謂吾瘠天下肥亦此意也天施地生其益�方凡益之道與時偕行

程傳

天地之益��者理而已矣聖人利益天下之道應時順理與天地合與時偕行也九五有孚惠心勿問元吉有孚惠我徳

程傳

人君居得致之位操可致之權苟至誠益於天下天下受其大福其元吉不假言也有孚惠我徳人君至誠益於天下天下之人元不至誠愛戴以君之徳澤爲恩惠也象曰有孚惠心勿問之矣惠我徳大得志也

程傳

人君有至誠惠益天下之心其元吉不假言也故云勿問之矣天下至誠懷我徳以爲惠是其道大行人君之志得矣

井卦象曰木上有水井君子以勞民勸相

大全

臨川吳氏曰井之養人所及者眾君子觀其象教民以相養之道勞者憫其勞而休息之也勸勤勉之意相助力也勸相者使之各勸勉以相助也

兌卦兌亨利貞彖曰兌說也剛中而柔外說以利貞是以應乎天而應乎人說以先民民忘其勞說以犯難民忘其死說之大民勸矣哉大

全誠齋楊氏曰天人俱說是惟無事無難也有事而與民趨之則勞而忘勞有難而與民犯之則死而忘死忘死忘勞非人之情也而忘之者說而不自知其勞且死也曷爲而說也知聖人勞我以逸我死我以生我也是以說而自勸也夫勸民與民自勸相去遠矣是以聖人大之曰說之大民勸矣哉書經

虞書堯典克明俊徳以親九族九族旣睦平章百姓百姓昭明協和萬邦黎民於變時雍蔡

傳平均章明也百姓畿內民庶也昭明皆能自明其徳也萬邦天下諸侯之國也黎黑也民首皆黑變變惡爲善也時是雍和也

舜典帝曰棄黎民阻饑汝后稷播時百谷

大全

唐孔氏曰黎民阻饑謂往者洪水時呂氏曰阻饑當時豈有此事然尙憂此所以爲唐虞也帝曰契百姓不親五品不遜汝作司徒敬敷五教在寬大

全唐氏曰命稷而復命契富而復教之序也

大禹謨曰後克艱厥後臣克艱厥臣政乃乂黎民敏徳蔡傳

敏速也政無邪慝下民自然觀感速化於善矣

又罔違道以干百姓之譽罔咈百姓以從己之欲

又禹曰於帝念哉徳惟善政政在養民水火金木土谷惟修正徳利用厚生惟和九功惟敍九敍惟歌戒之用休董之用威勸之以九歌俾勿壞蔡

傳徳非徒善而已惟當有以善其政政非徒法而已在乎有以養其民六府三事卽養民之政也

又可愛非君可畏非民眾非元後何戴後非眾罔與守邦蔡

傳可愛非君乎可畏非民乎眾非君則何以奉戴君非民則誰與守邦

臯陶謨臯陶曰都在知人在安民禹曰吁咸若時惟帝其難之知人則哲能官人安民則惠黎民懷之

又天聰明自我民聰明天明畏自我民明威達於上下敬哉有土蔡

傳天之聰明非有視聽也因民之視聽以爲聰明天之明畏非有好惡也因民之好惡以爲明畏言天人一理通達無間民心所存卽天理之所在而吾心之敬是又合天民而一之者也

夏書五子之歌其一曰皇祖有訓民可近不可下民惟邦本本固邦寧蔡

傳君之與民以勢而言則尊卑之分如霄壤之不侔以情而言則相須以安猶身體之相資以生也故勢�則離情親則合以其親故謂之近以其�故謂之下言其可親而不可�之也且民者國之本本固而後國安本旣不固則𨿽彊如秦富如隋終亦滅亡而已矣予視天下愚夫愚婦一能勝予一人三失怨豈在明不見是圖予臨兆民懍乎若朽索之馭六馬爲人上者柰何不敬蔡

傳朽索固非可以馭馬以諭危懼可畏之甚也

商書湯誥惟皇上帝降衷於下民若有恆性克綏厥猷惟後蔡傳

衷中也以降衷而言無所偏倚順其自然固有常性矣以稟受而言則不無淸濁純雜之異故必待君師之職而後使之安於其道也

太甲中民非後罔克胥匡以生後非民罔以辟四方

蔡傳

言民固不可無君而君尢不可失民也

咸有一徳後非民罔使民非後罔事無自廣以狹人匹夫匹婦不獲自盡民主罔與成厥功蔡

傳言君民之使事𨿽有貴賤之不同至於取人爲善初無貴賤之間蓋天以一理賦之於人散爲萬善人君合天下之萬善而後理之一者可全也苟自大而狹人匹夫匹婦有一不得自盡於上則一善不備而民主亦無與成厥功矣

說命中惟說命總百官乃進於王曰嗚呼明主奉若天道建邦設都樹後王君公承以大夫師長不惟逸豫惟以亂民惟天聰明惟聖時憲惟臣欽若惟民從乂蔡傳

人君法天之聰明一出於公則臣敬順而民亦從治矣

周書泰誓上惟天地萬物父母惟人萬物之靈亶聰明作元後元後作民父母蔡

傳天地生物而厚於人天地生人而厚於聖人其所以厚於聖人者亦惟欲其君長乎民而推天地父母斯民之心而已天之爲民如此則任元後之貴者可不知所以作民父母之責乎

又天佑下民作之君作之師惟其克相上帝寵綏四方有罪無罪予曷敢有越厥志大

全陳氏雅言曰天能與人以耳目口鼻之形而不能使之無饑餓凍餒之患天能賦人以仁義禮智之性而不能使之無气稟物欲之蔽故立之君以養之爲之師以教之爲君師者當曰天之命我者非以君位而貴我非以師位而尊我惟其能相上帝之所不及撫養之使無一之不遂其生教導之使無一之不成其性然後無負乎上天立君師之意

泰誓中惟天惠民惟辟奉天

蔡傳

言天惠愛斯民君當奉承天意

又天視自我民視天聽自我民聽

康誥王曰嗚呼小子封恫瘝乃身敬哉天畏棐忱民情大可見小人難保往盡乃心無康好逸豫乃其乂民我聞曰怨不在大亦不在小惠不惠懋不懋蔡

傳恫痛瘝病也視民之不安如疾痛之在乃身不可不敬之也民情好惡𨿽大可見而小民至爲難保汝往之國所以治之者非他惟盡汝心無自安而好逸豫乃其所以治民也

酒誥古人有言曰人無於水監當於民監

蔡傳

古人謂人無於水監水能見人之妍醜而已當於民監則其得失可知

召誥嗚呼有王𨿽小元子哉其丕能諴於小民今休王不敢後用顧畏於民碞大

全蘇氏曰民猶水也水能載舟亦能覆舟物無險於民者矣

君陳凡人未見聖若不克見旣見聖亦不克由聖爾其戒爾惟風下民惟艸蔡

傳君子之徳風也小人之徳艸也艸上之風必偃君陳克由周公之訓則商民亦由君陳之訓矣

君牙弘敷五典式和民則爾身克正罔敢弗正民心罔中惟爾之中大

全張氏曰和民則在我而已惟正與中民則和矣夏暑雨小民惟曰怨咨冬祁寒小民亦惟曰怨咨厥惟艱哉思其艱以圖其易民乃寧蔡

傳暑雨祁寒小民怨咨自傷其生之艱難也厥惟艱哉者嘆小民之誠爲艱難也思念其難以圖其易民乃安也艱者饑寒之艱易者衣食之易此告君牙以養民之難也詩經

小雅鴻雁鴻雁於飛肅肅其羽之子於徵劬勞於野爰及矜人哀此鰥寡朱

注周室中衰萬民離散而宣王能勞來還定安集之故流民喜之而作此詩鴻雁於飛集於中澤之子於垣百堵皆作𨿽則劬勞其究安宅朱

注流民自言鴻雁集於中澤以興己之得其所止而築室以居今𨿽勞苦而終獲安定也鴻雁於飛哀鳴��維此哲人謂我劬勞維彼愚人謂我宣驕大

全丰城朱氏曰惠鮮鰥寡文王之所以興也哿矣富人哀此煢獨幽王之所以亡也爰及矜人哀此鰥寡宣王之所以中興也夫鰥寡孤獨乃天下之窮民而無告者聖人一視同仁𨿽無一物而不在所愛而其發政施仁則必自鰥寡孤獨始誠使鰥寡孤獨各得其所則天下之民無不被其澤者矣宣王之勞來還定安集其有得於文王之家法也歟禮記

緇衣子曰夫民教之以徳齊之以禮則民有格心教之以政齊之以刑則民有遁心故君民者子以愛之則民親之信以結之則民不倍恭以蒞之則民有孫心大全

石林葉氏曰徳禮者化民之本也刑政者治民之末也

又子曰民以君爲心君以民爲體心莊則體舒心肅則容敬心好之身心安之君好之民必欲之心以體全亦以體傷君以民存亦以民亡詩云昔吾有先正其言明且淸國家以寧都邑以成庶民以生誰能秉國成不自爲正卒勞百姓陳

注民以君爲心者言好惡從於君也君以民爲心者言休戚同於民也管子

牧民政之所興在順民心政之所廢在逆民心民惡憂勞我佚樂之民惡貧賤我富貴之民惡危墜我存安之民惡滅絕我生育之能佚樂之則民爲之憂勞能富貴之則民爲之貧賤能存安之則民爲之危墜能生育之則民爲之滅絕故刑罰不足以畏其意殺戮不足以服其心故刑罰繁而意不恐則令不行矣殺戮眾而心不服則上位危矣故從其四欲則遠者自親行其四惡則近者叛之故知予之爲取者政之寶也

版法解凡眾者愛之則親利之則至是故明君設利以致之明愛以親之徒利而不愛則眾至而不親徒愛而不利則眾親而不至愛施俱行則說君臣說朋友說兄弟說父子愛施所設四固不能守故曰說在愛施韓詩外傳

愛民管仲曰王者以百姓爲天百姓與之卽安輔之卽彊非之卽危倍之卽亡詩曰民之無良相怨一方民皆居一方而怨其上不亡者未之有也善禦者不忘其馬善射者不忘其弓善爲上者不忘其下誠愛而利之四海之內闔若一家荀悅申鑑

政體問善治民者治其性也或曰冶金而流去火則剛激水而升捨之則降惡乎治曰不去其火則常流激而不止則常升故大冶之鑪可使無剛踴水之機可使無降善立教者若玆則終身治矣故凡器可使與顏冉同趨投百金於前白刃加其身𨿽巨跖弗敢掇也善立法者若玆則終身不掇矣故跖可使與伯夷同功問民猶水也濟大川者太上乘舟其次泅泅者勞而危乘舟者逸而安虛入水則必溺矣以知能治民者泅也以道徳治民者舟也縱民之情謂之亂絕民之情謂之荒曰然則如之何曰爲之限使勿越也爲之地亦勿越故水可使不濫不可使無流善禁者先禁其身而後人不善禁者先禁人而後身善禁之至於不禁令亦如之若乃肆情於身而繩欲於眾行詐於官而矜實於民求己之所有餘奪下之所不足捨己之所易責人之所難怨之本也謂理之源斯絕矣自上禦下猶夫釣者焉隱於手應於鉤則可以得魚自近禦遠猶夫禦馬焉和於手而調於銜則可以使馬故至道之要不於身非道也睹孺子之驅雞也而見禦民之方孺子驅雞者急則驚緩則滯方其北也遽要之則折而過南方其南也遽要之則折而過北迫則飛�則放志閒則比之流緩而不安則食之不驅之驅驅之至者也志安則循路而入門太上不空市其次不偸竊其次不掠奪上以功惠綏民下以財力奉上是以上下相與空市則民不與民不與則爲巧詐而取之謂之偸竊偸竊則民備之備之而不得則暴迫而取之謂之掠奪民必交爭則禍亂矣劉勰新論

愛民天生萬民而立之君君則民之天也天之養物以治陰陽爲本君之化民以政教爲務故寒暑不時則疾疫風雨不節則歲饑刑罰者民之寒暑也教令者民之風雨也刑罰不時則民傷教令不節則俗獘故水濁無掉尾之魚土確無葳蕤之木政煩無逸樂之民夫足寒傷心民勞傷國足溫而心平人佚而國寧是故善爲理者必以仁愛爲本不以苛酷爲先寬宥刑罰以全人命省徹徭役以休民力輕約賦斂不匱人財不奪農時以足民用則家給國富而太平可致也人之於君猶子之與父母也未有父母富而子貧父母貧而子富也故人饒足者非獨人之足亦國之足也渴乏者非獨人之渴乏亦國之渴乏也故有若曰百姓足君孰與不足百姓不足君孰與足此之謂也先王之治上順天時下養萬物艸木昆虫不失其所獺未祭魚不施网罟豺未祭獸不修田獵鷹隼未擊不張罻羅霜露未沾不伐艸木艸木有生而無識鳥獸有識而無知猶施仁愛以及之奚況生人而不愛之乎故君者其仁如春其澤如雨徳潤萬物則人爲之死矣昔太王居邠而人隨之仁愛有餘也夙沙之君而人背之仁愛不足也仁愛附人堅於金石金石可銷而人不可離故君者壤也人者卉木也未聞壤肥而卉木不茂君仁而萬人不盛矣眞徳秀大學衍義

臨民之敬五子之歌其一曰皇祖有訓民可近不可下民惟邦本本固邦寧予視天下愚夫愚婦一能勝予一人三失怨豈在明不見是圖予臨兆民懍乎若朽索之馭六馬爲人上者柰何不敬臣按君之與民以分言之則若霄壤之不侔以情言之則若心體之相資故可親而近之不可卑而遠之也國之有民猶木之有根根搖則木拔民離則國危匹夫匹婦若無所知然離而聽之則愚合而聽之則聖故大禹自謂天下之愚夫愚婦有能勝我者蓋眾多之智慮𨿽聖人有不能加焉敢以己之聖爲可恃而民之愚爲可忽乎三失謂失之眾也一失猶不可況至於三凡民情之怨忿其端甚微其極至於不可禦圖於未形則易救於已著則難六馬者駕車之馬而六轡所以馭之車賴馬馬賴轡猶君之賴民也朽索馭馬必危非道臨民必離故大禹之心常懍乎其不自保也然則爲人上者柰何不敬後世之君以一人而肆於民上者視大禹之訓宜知戒矣召誥嗚呼有王𨿽小元子哉其丕能諴於小民今休王不敢後用顧畏於民巖臣按成王幼在位召公元老恐其未知民之可畏也則嘆息而言王之年𨿽小而任則重若能大和於小民則善矣蓋小民𨿽甚微而至爲可畏王其毋或敢後用顧畏於民之巖險可也夫若民何其險耶曰朽索馭馬前聖言之水能覆舟後賢諭之天下之險孰逾乎此召公此篇言畏天必及民是畏民當如畏天也周公作康誥亦曰迪畏天顯小民多士曰罔顧於天顯民祗周召之啟告其君者如出一口人主其可不深念哉孟子曰民爲貴社稷次之君爲輕

臣按君者神人之主君爲貴社稷次之而民又次之乃其常也而孟子顧反言之何哉戰國之時視民如艸芥不知廢興存亡皆此焉出故其言若此使知民之貴甚於社稷其敢以君之貴而嫚其民乎

生靈向背之由泰誓古人有言曰撫我則後虐我則讎獨夫受洪惟作威乃汝世讎臣按武王舉古人之言以明民之常情如此也若君民之分豈以虐我而遂讎之哉然君民之分不可恃而民之常情不可不察康誥曰天畏棐忱民情大可見小人難保往盡乃心無康好逸豫乃其乂民我聞曰怨不在大亦不在小惠不惠懋不懋臣按此成王勉康叔之辭康叔就封有君人之責故告之曰天命不常𨿽甚可畏然誠則輔之民情好惡大略可見而小民至爲難保然則小民曷爲難保邪曰萬事之得或以一事之失而召怨萬人之悅或以一夫之怨而生亂此其所以難保也然康叔往治其國豈有他哉盡汝之心無自安而好逸豫乃其所以乂民也昔之人或以小失而致怨者故不在大亦或以大過而致怨者故不在小怨之來也非一端其弭怨也無他術惟順所不必順勉所不必勉於人情所忽者一不敢忽焉庶幾其無怨乎始以天與民�言而終獨歸之民者民心�天心也能保小民則能保大命矣春秋傳谷梁氏曰財盡則怨力盡則懟

臣按此亦言民之常情故聖賢之君輕賦斂而不盡其財省徭役而不盡其力齊宣王見孟子於雪宮王曰賢者亦有此樂乎孟子對曰有人不得則非其上矣不得而非其上者非也爲民上而不與民同樂者亦非也樂民之樂者民亦樂其樂憂民之憂者民亦憂其憂樂以天下憂以天下然而不王者未之有也臣按爲民上者知有宮室之樂爲民者亦欲有居處之安因己之樂而圖民之憂是之謂與民同樂因民之憂而不敢恣己之樂是之謂與民同憂君之憂樂與民同而民不與君同其憂樂者鮮矣故爲人君者不以己之樂爲樂而以天下之樂爲樂不以己之憂爲憂而以天下之憂爲憂如此而天下不歸者未之有也齊宣王問曰人皆謂我�明堂�諸已乎孟子對曰夫明堂者王者之堂也王欲行王政則勿�之矣王曰王政可得聞乎對曰昔者文王之治岐也耕者九一仕者世祿關市譏而不徵澤梁無禁罪人不孥老而無妻曰鰥老而無夫曰寡老而無子曰獨幼而無父曰孤此四者天下之窮民而無告者文王發政施仁必先斯四者詩云哿矣富人哀此煢獨王曰善哉言乎曰王如善之則何爲不行王曰寡人有疾寡人好貨對曰昔者公劉好貨詩云乃積乃倉乃裹餱糧於橐於囊思戢用光弓矢斯張干戈戚揚爰方啟行故居者有積倉行者有裹糧也然後可以爰方啟行王如好貨與百姓同之於王何有王曰寡人有疾寡人好色對曰昔者大王好色愛厥妃詩云古公亶父來朝走馬率西水滸至於岐下爰及姜女聿來胥宇當是時也內無怨女外無曠夫王如好色與百姓同之於王何有臣按此亦前章之意文王發政施仁必先於鰥寡孤獨孟子以爲此四者天下之窮民而無告者故文王先焉以臣考之不虐無告不廢困窮自堯舜已然矣文王治岐之心卽堯舜治天下之心也宣王知善孟子之言而自謂不能行者以有好貨好色之累而孟子則以公劉大王之事爲言以爲人君豈能不事儲峙之富惟能推此心使民亦有餱糧之積可也人君豈能無妃匹之奉惟能推此心使民亦有配偶之安可也夫公劉非好貨也不過居則有積倉行則有裹糧爾而當時之民居者行者亦皆有以自養而無饑餒之虞可見其與民同欲也大王非好色也不過同姜女以來胥宇爾而當時宮中無怨女民間無曠夫可見其與民同欲也公劉大王與民同欲如此王業安得而不興後世人主私四海之富巨橋洛口儲粟山積而民無宿昔之糧侈六宮之奉燕姬趙女充盈館而民多鰥孤之嘆其專欲病民如此禍變安得而不作惟仁聖之君享玉食而憂民之不飽於藜藿對嬪禦而念民之不足於室家推此之心行此之政其庶矣乎漢文帝時錯以賢良對策曰三王臣主俱賢故合謀相輔計安天下莫不本於人情人情莫不欲壽三王生而不傷也人情莫不欲富三王厚而不困也人情莫不欲安三王扶而不危也人情莫不欲逸三王節其力而不盡也其爲法令也合於人情而後行之其動眾使民也本於人事然後爲之取人以己內恕及人情之所惡不以彊人情之所欲不以禁民是以天下樂其政歸其徳望之若父母從之若流水臣按漢初去古未遠先秦舊聞猶有存者斯言者非錯之言先民之遺言也夫人情之所欲順之則安擾之則危故虞廷君臣相戒必曰罔咈百姓以從己之欲錯之論大抵本此而其敷陳尢詳且盡焉然總其要歸不過數端曰不窮兵不黷武所以全其生也不急徵不橫斂所以厚其財也不爲苛擾之政所以安其居也不興長久之役所以養其力也本之以仁行之以恕三王之所謂本人情者如是而已考觀漢文之治𨿽未盡合古而寬仁安靜蓋庶幾焉豈錯之對有以發之邪武帝一切反之幾至危亂臣故於錯有取云唐徳宗在奉天陸贄上疏謂當今急務在於審察羣情羣情之所甚欲者陛下先行之羣情之所深惡者陛下先去之欲惡與天下同而天下不歸者未之有也又曰當違欲以行己所難布誠以除人所病竊聞輿議頗究羣情四方則患於中外意乖百辟又患於君臣道隔郡國之志不達於朝廷朝廷之誠不升於軒陛上澤闕於下布下情壅於上聞實事不必知知事不必實上下否隔眞僞雜糅聚怨囂囂騰謗籍籍欲無疑阻其可得乎臣謂宜因文武羣臣入參之日陛下特加延接親與敍言備論禍亂之由明示咎悔之意各使極言得失仍令一一面陳軍務之餘到�引對匹夫片言采錄不遺乃是總天下之智以助聰明順天下之心以施教令則君臣同志何有不從遠邇歸心孰與爲亂疏奏上無施行贄又言曰立國之要在乎得眾得眾之要在乎見情故仲尼謂人情聖王之田言理道所由生也時之否泰事之損益萬化所系必因人情上下交而泰不交而否自損者人益自益者人損情之得失豈容易哉故諭君爲舟諭人爲水水能載舟亦能覆舟舟�君道人�人情舟順水之道乃浮違則沒君得人之情乃固失則危是以聖人之居人上也必以其心從天下之心而不敢以天下人從其欲徳宗不能從臣按徳宗專己欲而咈天下之情是以致建中之亂陸贄懇懇言之猶弗見聽唐治自是日衰不明之君可與言哉丘浚大學衍義補

總論固本之道易泰之象曰天地交泰後以財成天地之道輔相天地之宜以左右民臣按天地交而陰陽和萬物遂其茂育者天地所以爲泰也上下交而心志通萬民遂其生育者世道所以爲泰也世道之所以泰者何也蓋由上之人於凡下之人心志之所欲身命之所關日用飲食之資養生送死之具所恃以爲生生者無一而不得以通於上上之人一一皆有以知其所以然如此則順如此則逆如此則利如此則害於是量其可否折爲中道立爲法制定爲品則大過者則裁截成就之不及者則輔翼相助之所以然者無非左右乎生民而已上之人左右乎民如此民之心志無有不通達於上者矣下之情通乎上亦猶地之气通乎天此世道所以爲泰歟剝之象曰山附於地剝上以厚下安宅

臣按山髙出於地而反附著於地猶君居民之上而反依附於民何也蓋君之所以爲君者以其有民也君而無民則君何所依以爲君哉爲人上者誠知其所以爲君而得以安其位者由乎有民也可不思所以厚民之生而使之得其安乎民生安則君得所依附而其位安矣益之彖曰益損上益下民說�疆

臣按益之爲言有所增加之謂也今而無所增加而有損焉乃謂之益何哉有若對魯哀公之問曰百姓足君孰與不足百姓不足君孰與足蓋深有得於益卦之義也大禹謨曰可愛非君可畏非民眾非元後何戴後非眾罔與守邦欽哉愼乃有位敬修其可願四海困窮天祿永終臣按人君至尊也小民至卑也人君至彊也小民至弱也君之於民欲生則生之欲死則死之是可畏者莫如君也今舜之告禹乃曰可畏非民何哉吁人君誠知民之眞可畏則必思所以養之安之而不敢虐之苦之而使之至於困窮矣夫然則天祿之奉在人君者豈不長可保哉五子之歌其一曰皇祖有訓民可近不可下民惟邦本本固邦寧臣按民惟邦本本固邦寧之言萬世人君所當書於座隅以銘心刻骨者也又曰予視天下愚夫愚婦一能勝予一人三失怨豈在明不見是圖予臨兆民凜乎若朽索之馭六馬爲人上者柰何不敬臣按此章言國以民爲本君之固結民心以敬爲本人君誠能以敬存心兢兢業業以臨兆民如以朽敗欲斷之索以馭夫並駕易驚之馬惟恐其索之斷絕而馬之驚軼以致吾身之墜惕然恆存此心以臨乎民必不肯非法以虐之非禮以困之而使之得以安其身保其命以遂其仰事俯育之願則有以固結其心而宗社奠安矣左傳襄公十四年師曠侍於晉侯論衛人出其君曰良君將賞善而刑淫養民如子蓋之如天容之如地民奉其君愛之如父母仰之如日月敬之如神明畏之如雷霆其可出乎夫君神之主民之望也若困民之主匱神乏祀百姓絕望社稷無主將安用之又曰天之愛民甚矣豈其使一人肆於民上以從其淫而棄天地之性必不然矣臣按書曰惟天惠民惟辟奉天君承天之命以治天之民知天之心甚惠愛乎民也則必養之如子蓋之如天容之如地則民之奉其君亦將愛之如父母仰之如日月敬之如神明畏之如雷霆矣苟以一人肆於民上以縱其淫虐而棄天地之性豈天意哉哀公元年陳逢滑對懷公曰臣聞國之興也以福其亡也以禍國之興也視民如傷是其福也其亡也以民爲土芥是其禍也臣按國之所以爲國者民而已無民則無以爲國矣明聖之君知興國之福在愛民則必省刑罰薄稅斂寬力役以爲民造福民之享福則是國之享福也彼昏暴之君視民如土芥凡所以禍之者無所不至民旣受禍矣國亦從之無國則無君矣國而無君君而無身與家人世之禍孰有大於是哉推原所自起於一念之不卹民也孟子曰桀紂之失天下也失其民也失其民者失其心也得天下有道得其民斯得天下矣得其民有道得其心斯得民矣得其心有道所欲與之聚之所惡勿施爾也又曰民之歸仁也猶水之就下獸之走壙也故爲淵驅魚者獺也爲叢驅爵者鸇也爲湯武驅民者桀與紂也臣按民心莫不有所欲亦莫不有所惡於所欲者則趨之於所惡者則避之人君知民之所欲者在仁則施仁之政以來之所惡者在不仁則凡不仁之政一切不施焉去其不仁而所施者無非仁則有以得民之心而民之歸之不啻如水就下獸走壙矣苟爲不然反其好惡之常民心所欲者則不之施而所施者皆其所不欲者也如此則失民之心矣旣失民心民是以視其欲之所在而趨就之則是吾爲之驅之也嗚呼有天下國家者尙鑑諸此其無爲人驅民哉孟子曰得乎丘民而爲天子得乎天子爲諸侯臣按天生民而立君以牧之是君爲民而立也君無民則無以爲國而君又安能以一人之身而自爲哉此人君所以貴乎得民也所謂得民者非謂得其土地生齒也得其心也得其土地生齒而不得其心猶不得也錯言於漢文帝曰夫寒之於衣不待輕暖饑之於食不待甘旨饑寒至身不顧廉恥人情一日不再食則饑終歲不制衣則寒夫腹饑不得食膚寒不得衣𨿽慈母不能保其子君安能以有其民哉明主知其然也故務民於農桑薄賦斂廣儲蓄以實倉廩備水旱故民可得而有也臣按君之所以爲君也以有民也無民則無君矣君有民不知所以卹之使其寒不得衣饑不得食凶年饑歲無以養其父母育其妻子而又從而厚徵重斂不時以苦之非道以虐之則民怨懟而生背畔之心不爲君有矣民不爲君有君何所憑借以爲君哉古之明主所以孜孜焉務民於農桑薄稅斂廣儲蓄以實倉廩備水旱使天下之民無間丰凶皆得飽食暖衣以仰事俯育則常有其民而君位安國祚長矣和帝時魯恭上疏曰萬民者天之所生天愛其所生猶父母愛其子一物有不得其所者則天气爲之舛錯況於人乎故愛民者必有天報臣按魯恭謂愛民者必有天報則害民者必有天殃可知矣唐太宗時馬周上疏曰三代及漢歷年多者八百少者不減四百良以恩結人心人不能忘故也自是以降多者六十年少者才二十餘年皆無恩於人本根不固故也臣觀自古百姓愁怨國未有不亡者人主當修之於可修之時不可悔之於旣失之後臣按唐三百年天下太宗貞觀之世極盛之時也馬周猶欲其修於可修之時而無悔於旣失之後況君非太宗而時不及貞觀乃坐視百姓愁怨而略不一動心可乎陳子昂曰天下有危機禍福因之而生百姓是也百姓安則樂其生不安則輕其死輕其死則天下亂矣臣按子昂此言警切痛至人主之於百姓要必使之皆樂其生而重其死則禍亂無從作矣然則所以使之樂生重死者其道何由曰圓顱方趾之民莫不愛其身體气力也莫不愛其父母妻子也莫不愛其田廬貲產也上之人不以興作疲其筋力不以刑法殘其體膚不以徵役散其父母妻子不以誅求耗其田廬貲產則凡民之所愛皆爲其所有民不幸而死猶不忍捨去況捨去而死哉爲人上者誠能省刑罰薄稅斂不窮兵以黷武不營作以勞人則民咸有樂生之願而無輕死之心禍亂不作而君位永安國祚無窮矣

勤民部藝文

化民有道對

漢東方朔時天下侈靡趨末百姓多離農畝上問朔吾欲化民豈有道乎朔對云堯舜禹湯文武成康上古之事經歷數千載尙難言也臣不敢陳願近述孝文皇帝之時當世耆老皆聞見之貴爲天子富有四海身衣弋綈足履革舄以韋帶劍莞蒲爲席兵木無刃衣縕無文集上書囊以爲殿帷以道徳爲麗以仁義爲準於是天下望風成俗昭然化之今陛下以城中爲小圖起建章左鳳闕右神明號稱千門萬戶木土衣綺繡狗馬被繢罽宮人簪�瑁垂珠璣設戲車教馳逐飾文采叢珍怪撞萬石之鐘擊雷霆之鼓作俳優舞鄭女上爲淫侈如此而欲使民獨不奢侈失農事之難者也陛下誠能用臣朔之計推甲乙之帳燔之於四通之衢卻走馬示不復用則堯舜之隆宜可與比治矣易曰正其本萬事理失之毫釐差以千里願陛下畱意察之

王澤流人心感策

唐白居易夫欲使王澤旁流人心大感則在陛下恕己及物而已夫恕己及物者無他以心度心以身觀身推其所爲以及天下者也故己欲安則念人之重擾也己欲壽則念人之嘉生也己欲逸則念人之憚勞也己欲富則念人之惡貧也己欲溫飽則念人之凍餒也己欲聲色則念人之怨曠也今陛下念其重擾則煩暴之吏退矣念其嘉生則苛酷之吏黜矣念其憚勞則土木之役息矣念其惡貧則服禦之費省矣念其凍餒則布帛禾麥之稅輕矣念其怨曠則妓樂嬪嬙之數減矣推而廣之念一知十蓋聖人之道也始則恕己以及人終則念人而反己故恕之又恕之則王澤不得不流矣念之又念之則人心不得不感矣澤流心感而天下不太平者未之有也

君者以百姓爲天賦

宋王禹偁勿謂乎天之在上能覆於人勿謂乎人之在下不覆於君政或施焉乃咈違於民意民斯叛矣同謫見於天文在乎觀百姓之勞逸豈止仰一气之絪縕而已哉徒觀乎浩浩元穹蚩蚩黔首覆盂之狀何在倚杵之刑莫有苟知乎禦之以道亦類乎戴之而走悠也久也固無杞國之憂養之育之宛其媧皇之手取彼穹昊方玆兆民匪在蒼蒼之色勿輕蠢蠢之人𨿽令不從反時之焚是比撫我則後無親之義斯陳可仰兮匪獨髙明可畏兮亦惟黎庶每慮其一夫不獲竊比於六龍以禦驗惡紂以歸周似厭秦而授楚是知察彼哀樂同玆慘舒但人心之悅矣任天道之何如教以文章似列星辰之際示之淳朴疑歸混沌之初想夫君旣柔懷民同剛克如寅畏兮則可苟暴殄而安得輿人歌頌乃大舜之升聞自我聰明信惟堯之是則大矣哉善化民者以天爲則善知天者以民爲先若天人之理洞達則帝王之道敷宣寧資裨之言斯爲妄矣自取夷吾之說不亦明焉今我後子育兆民砥平九野上惟奉於穹昊下每矜於鰥寡自然以百姓爲天萬方歸也

愛民疏

呂公著書曰撫我則後虐我則讎人君旣卽尊位則爲民之父母萬方百姓皆爲己子父固不可以不愛子君固不可以不愛民若布徳施恩從民所欲則民心欣戴欣戴不已天降之福若取民之財不憂其困用民之力不卹其勞好戰不休煩刑以逞則民必怨叛怨叛不已則國從而危故曰民爲邦本本固邦寧然自古人君臨朝聽政皆以赤子爲憂一旦用兵則不復以生靈爲念此蓋獻策之臣設姦言以導上意以開邊拓境爲大功以暫勞永逸爲至計此世主所以甘心而不悟也夫用兵不息少壯從軍旅老弱疲轉餉伏屍流血而勝負得失猶未可知也民勞則中國先敝夫何足以爲功兵興則朝廷多事亦不得而安逸也故凡獻用兵之策者欲生事以希寵敗公而營私耳豈國家之利哉

君以民爲體賦

範仲淹聖人居域中之大爲天下之君育黎庶而是切諭肌體而可分正四民而似正四支每防怠惰調百姓而如調百脈何患糾紛先哲格言明王佩服愛民則因其根本爲體則厚其養育勝殘去殺見遠害而在斯勸農勉人戒不勤而是速善諭非遠嘉可稽謂民之愛也莫先乎四體謂國之保也莫大乎羣黎使必以時豈有嗟於盡瘁治當未亂寧有悔於噬臍莫不被以仁慈躋於富庶教禮讓而表其修飾立刑政而防其逸豫蒸乂有罪諒責己之情深慶澤無私訝潤身之徳著豈不以君也者舒慘自我體也者屈伸在予心和則其體儼若君惠則其民晏如永賀休戈攸若息肩之際乍聞擊壤樂如鼓腹之初彼以芻狗可方艸芥爲比一則彊名於老氏一則見譏於孟子曷若我如屬辭而比事終去此而取彼觀其可設猶指掌以何疑視之如傷豈發膚而敢毀大哉一人養民四海咸賓求瘼而膏肓曷有釆善而股肱必臻修兆人之紀綱何如修己觀萬民之風俗豈異觀身今我後化洽風行道光天啟每視民而如子復使臣而以禮故能以六合而爲家齊萬物於一體

民政策一

蘇轍臣聞王道之至於民也其亦深矣賢人君子自潔於上而民不免爲小人朝廷之間揖讓如禮而民不免爲盜賊禮行於上而淫僻邪放之風起於下而不能止此猶未免爲王道之未成也王道之本始於民之自喜而成於民之相愛而王者之所以求之於民者其粗始於力田而其精極於孝弟廉恥之際力田者民之最勞而孝弟廉恥者匹夫匹婦之所不悅彊所最勞而使之有自喜之心勸所不悅而使之有相愛之意故夫王道之成而及其至於民其亦深矣古者天下之災水旱相仍而上下不相保此其禍起於民之不自喜於力田天下之亂盜賊放恣兵革不息而民不樂業此其禍起於民之不相愛而棄其孝弟廉恥之節夫自喜則𨿽有大勞而其事不遷相愛則𨿽有彊狠之心而顧其親戚之樂以不忍自棄於不義此二者王道之大權也方今天下之人狃於工商之利而不喜於農惟其最愚下之人自知其無能然後安於田畝而不去山林饑餓之民皆有盜跖趄之心而閨門之內父之交忿而不知反朝廷之上𨿽有賢人而其教不逮於下是故士大夫之間莫不以王道之遠而難成也然臣竊觀三代之遺文至於詩而以爲王道之成有所易而不難者夫人之不喜乎此是未得爲此之味也故聖人之爲詩道其耕耨播種之勤而述其歲終倉廩丰實婦子喜樂之際以感動其意故曰畟畟良耜俶載南畝播厥百谷實函斯活或來瞻女載筐及筥其餉伊黍其笠伊糾其鎛斯趙以薅荼蓼當此時也民旣勞矣故爲之言其室家來饁而慰勞之者以勉卒其事而其終章曰荼蓼朽止黍稷茂止獲之桎桎積之栗栗其崇如墉其比如櫛以開百室百室盈止婦子寧止殺時犉牡有救其角以似以續續古之人當此之時歲功旣畢民之勞者得以與其婦子皆樂於此休息閒暇飲酒食肉以自快於一歲則夫勤者有以自忘其勤盡力者有以輕用其力而狠戾無親之人有所慕悅而自攺其操此非獨於詩云爾導之使獲其利而教之使知其樂亦如是也且民之性固安於所樂而悅於所利此臣所以爲王道之無難者也蓋臣聞之誘民之勢遠莫如近而近莫如其所與競今行於朝廷之中而田野之民無遷善之心此豈非其遠而難至者哉明擇郡縣之吏而謹法律之禁刑者布市而頑民不悛夫鄕黨之民其視郡縣之吏自以爲非其比肩之人徒能畏其用法而袒背受笞於其前不爲之愧此其勢可以及民之明罪而不可以及其隱慝此豈非其近而無所與競者耶惟其里巷親戚之間幼之所與同戲而壯之所與共事此其所與競者也臣愚以爲古者郡縣有三老嗇夫今可使推擇民之孝悌無過力田不惰爲民之素所服者爲之無使治事而使譏誚教誨其民之怠惰而無良者而歲時伏臘郡縣頗置禮焉以風天下使慕悅其事使民皆有愧恥勉彊不服之心今不從民之所與競而教之而從其所素畏夫其所素畏者彼不自以爲伍而何敢求望其萬一故教天下自所與競者始而王道可以漸至於下矣

民政策二臣聞三代之盛時天下之人自匹夫以上莫不務自修潔以求爲君子父子相愛兄弟相悅孝悌忠信之美發於士大夫之間而下至於田畝朝夕從事終身而不厭至於戰國王道衰息秦人驅其民而納之於耕耘戰鬥之中天下翕然而從之南畝之民而皆爭爲干戈旗鼓之事以首爭首以力搏力進則有死於戰退則有死於將其患無所不至夫周秦之間其相去不數十百年周之小民皆有好善之心而秦人獨喜於戰攻𨿽其死亡而不肯以自存此二者臣竊知其故也夫天下之人不能盡知禮義之美而亦不能奮不自顧以陷於死傷之地其所以能至於此者上之人實使之然也然而閭巷之民而從之則可以與之僥幸於一時之功而不可以望其久遠而周秦之風俗皆累世而不變此不可不察其術也蓋周之制使天下之士孝弟忠信聞於鄕黨而達於國人者皆得以登於有司而秦之法使其武健壯勇能斬捕甲首者得以自復其役上者優之以爵祿而下者皆得役屬其鄕裏天下之人知其利之所在則皆爭爲之而尙安知其他然周以之興而秦以之亡天下遂皆尢秦之不能而不知秦之所以使天下者亦無以異於周之所以使天下何者至便之勢所以奔走天下萬世之所不易也而特論其所以使之者何如焉耳今者天下之患實在於民�而不知教然臣以爲其罪不在於民而上之所以使之者或未至也且天子之所求於天下者何也天下之人在家欲得其孝而在國欲得其忠兄弟欲其相與爲愛而朋友欲其相與爲信臨財欲其思廉而患難欲其思義此誠天子之所欲於天下者古之聖人所欲而遂求之求之以勢而使之自至是以天下爭爲其所求以求稱其意今有人使人爲之牧其牛羊將責之以其牛羊之肥則因其肥瘠而制其利害使夫牧者趨其所利而從之則可以不勞而坐得其所欲今求之以牛羊之肥瘠而乃使之盡力於樵蘇之事以其薪之多少而制其賞罰之輕重則夫牧人將爲牧耶將爲樵耶爲樵則失牛羊之肥而爲牧則無以得賞故其人舉皆爲樵而無事於牧吾之所欲者牧也而反樵之爲得此無足怪也今夫天下之人所以求利於上者果安在哉士大夫爲聲病剽略之文而治苟且記問之學曳裾束帶俯仰周旋而皆有意於天子之爵祿夫天子之所求於天下者豈在是也然天子之所以求之者惟此而人之所由以有得者亦惟此是以若此不可卻也嗟夫欲求天下忠信孝悌之人而求之於一日之試天下尙誰知忠信孝悌之可喜而一日之試之可恥而不爲者詩云無言不�無徳不報臣以爲欲得其所求宜遂以其所欲而求之開之以利而作其怠則天下必有應者今間歲而取天下之才奇人善士固宜有起而入於其中然天下之人不能深明天子之意而以爲所爲求之者止於其目之所見是以盡力於科舉而不知自反於仁義臣欲復古者孝悌之科使州縣得以與今之進士同舉而皆進使天下之人時獲孝悌忠信之利而明知天子之所欲如此則天下宜可漸化以副上之所求然臣非謂孝悌之科必多得天下之賢才而要以使天下知上意之所在而各趨於其利則庶乎不待教而忠信之俗可以漸復此亦周秦之所以使人之術與

民政策三臣聞聖人將有以奪之必有以予之將有以正之必有以柔之納之於正而無傷其心去其邪僻而無絕其不忍之意有所矯拂天下大變其俗而天下不知其爲變也釋然而順油然而化無所齟齬而天下遂至於大正矣蓋天下之民邪淫不法紛亂而至於不可告語者非今世而然也夫古者三代之民耕田而後食其粟蠶繅而後衣其帛欲享其利而勤其力欲獲其報而厚其施欲求父子之親則盡心於慈孝之道欲求兄弟之和則致力於長悌之節欲求夫婦之相安朋友之相信亦莫不務其所以致之之術故民各致其生無望於僥幸之福而力行於可信之事凡其所以養生求福之道如此其精也至其不幸而死其親戚子弟又爲之死喪祭祀歲時伏臘之制以報其先祖之恩而可安卹孝子之意者甚具而有法籩豆簠簋飲食酒醴之薦大者於廟而小者於寢薦新時祭春秋不闕故民終三年之憂而又有終身不絕之恩愛慘然若其父祖之居於其前而享其報也至於後世則不然民怠於自修而其所以養生求福之道皆歸於鬼神冥寞之間不知先王喪紀祭祀之禮而其所以追養其先祖之意皆入於佛老虛誕之說是以四裔之教交於中國縱橫放肆其尊貴富盛擬於王者而其徒黨徧於天下其宮室棟宇衣服飲食常侈於天下之民而中國之人明哲禮義之士亦未嘗以爲怪幸而其間有疑怪不信之心則又安視而不能去此其故何也彼能執天下養生報死之權而吾無以當之是以若此不可制也蓋天下之君子嘗欲去之而亦旣去矣去之不久而還復其故其根之入於民者甚深而其道之悅於民者甚佞世之君子未有以解其所以入而易其所以悅是以終不能服天下之意天下之民以爲養生報死皆出於此吾未有以易之而遂絕其教欲納之於正而傷其心欲去其邪僻而絕其不忍之意故民之從之也甚難聞之曰川竭而穀虛丘夷而淵實作乎此者必有以動乎彼也夫天下之民非有所悅乎佛老之道而悅乎養生報死之術今能使之得其所以悅之之實而去其所以悅之之名則天下何病而不從蓋先王之教民養生有方而報死有禮凡國之賞罰黜陟各當其實貧富貴賤皆出於其人之所當然力田而多收畏法而無罪行立而名聲發徳成而爵祿至天下之人皆知其所以獲福之因故無惑於鬼神而其祭祀之禮所以仁其祖宗而慰其子孫之意者非有鹵莽不詳之意也故孝子慈孫有所歸心而無事於佛老臣愚以爲嚴賞罰�官吏明好惡愼取予不赦有罪使佛老之福不得苟且而惑其生因天下之爵秩建宗廟嚴祭祀立屍祝有以大塞人子之意使佛老之報不得乘隙而制其死蓋漢唐之際嘗有行此者矣而佛老之說未去嘗有去者矣而賞罰不詳祭祀不謹是以其道牢固而不可去旣去而復反其舊今者國家幸而欲減損其徒日朘月削將至於亡然臣愚恐天下尙猶有不忍之心天下有不忍之心則其勢不可以久去故臣欲奪之而有以予之正之而有以柔之使天下無憾於見奪而日安其新此聖人所以變天下之術歟

民政策四臣聞管子治齊始變周法使兵民異處制國爲二十一鄕其工商之鄕六而士鄕十五制鄙以爲五屬立五大夫使各治一屬之政國中之士爲兵鄙野之民爲農農不知戰而士不知稼各治其事而食其力兵以衛農農以資兵發兵徵行暴露戰�而農夫不知其勤深耕疾耨沾體塗足而兵卒不知其勞當是之時桓公南徵伐楚濟汝逾方城望汶山北伐山戎刜零支斬孤竹西攘白狄逾太行渡辟耳之溪九合諸侯築夷儀城楚丘徜徉四方國無罷獘之民而天下諸侯往來應接之不暇及秦孝公欲並海內商鞅爲之倡謀使秦人莫不執兵以事戰伐而不得反顧而爲農陰誘六國之民使專力以耕關中之田而無戰攻守禦之役二者更相爲用而天下卒以不抗何者我能累累出兵不息而彼不能應我能外戰而內不乏食而彼必不戰而後食可足此二者管仲商鞅之深謀也自管仲死其遺謀舊策後世無復能用而獨其分兵與民之法遂至於今不廢何者其事誠有以便天下也今夫使農夫竭力以辟天下之地醵其所得以衣食天下之武士而免其死亡戰�之患此人之情誰不可者然當今天下之事與管仲商鞅之時則已大異矣古者霸王在上倉廩丰實百姓富足地利已盡而民未困乏當此之時謂之人有餘今天下之田疾耕不能�而蓬蒿藜莠實盡其利人不得以爲食而禽獸之所蕃息當是之時謂之地有餘古之聖人人有餘則務在於使人是以天下之人𨿽其甚蕃而舉無廢功地有餘則務在於辟地是以天下之地𨿽其甚寬而舉無遺力今也海內之田病於有餘而上之人務在於使人不已過哉臣觀京師之兵不下數十百萬沿邊大郡不下數萬人天下郡縣千人爲輩而江淮漕運之卒不可勝計此亦已侈於使人矣且夫人不足而使人之制不爲少減是謂逆天而違人昔齊桓之世人力可謂有餘矣而十五鄕之士不過三萬車不過八百乘何者懼不能久也方今天下之地所當厚兵之處不過京師與西邊北邊之郡耳昔者太祖太宗旣平天下四方遠國或數千里以爲遠人險詖未可以盡知其情也故使關中之士往而屯焉以鎭服其亂心及天下旣安四海一家而因循久遠遂莫之變夫天下之兵莫如各居其鄕安其水土而習其險易而特病其不知戰故今世之患患在不教鄕兵而專任屯戍之士爲抗賊之備且天下治平非沿邊之郡則山林匹夫之盜及其未集而誅之可以無事於大兵苟其有大盜則其爲變故亦非戍兵數百千人之所能制若其要塞之地不可無備之處乃當厚其土兵以代之耳聞之古者良將之用兵不求其多而求其樂戰今之爲兵之人夫豈皆樂乎爲兵哉或者饑饉困躓不能以自存而或者年少無賴旣入而不能以自脫蓋其間嘗有思歸者矣故臣欲罷其思歸之士以減屯戍之兵𨿽使去者大半臣以爲處者猶可以足於事也蓋古者有餘則使之以寬而不足則使之以約苟必待其有餘而後能辦天下之事則無爲貴智矣

民政策五臣聞近代以來天下之變備矣世之君子隨其破敗而爲之立法補苴缺漏疏剔棼穢其爲法亦已盡矣而後世之獘常不爲之少息其法旣立而旋亡其民暫享其利而不能久因循維持至於今世承百王之獘而獨受其責其病最爲繁多而古人已行之遺策又莫不盡廢而不舉是以爲國百有餘年而不至於治平者由此之故也蓋天下之多虞其始自井田之亡田制一敗而民事大壞紛紛而不可止其始也兼並之民眾而貧民失職貧者無立錐之地而富者連阡陌以勢相役收大半之稅耕者窮餓而不耕者得食以爲不便故從而爲之法曰限民名田貴者無過若干而貧者足以自養此董生之法也天下之人兼並而有餘則思以爲驕奢驕奢之風行於天下則富者至有破其貲畜而貧者恥於不若以爭爲盜而不知厭民皆有爲盜之心則爲之上者甚危而難安故爲之法曰立制而明等使多者不得過而少者無所慕也以平風俗此賈生之法也民之爲性丰年則食之而無餘饑年則轉死於溝壑而莫之救富商大賈乘其不足而貴賣之以重其災因其有餘而賤取之以待其獘予奪之權歸於豪民而上不知收粒米狼戾而不爲斂藜藿不繼而不爲發故爲之法曰賤而官爲糴之以無傷農貴而官爲發之以無傷民小饑則髮小熟之斂中饑則發中熟之斂大饑則發大熟之斂此李悝之法也古者三代之兵出而爲兵入而爲農出兵臨敵則國有資糧之儲而兵罷役休則無復養兵之費及至後世海內多故而徵伐不息以爲害農故特爲設兵以辦天下之武事其始若不傷農者而要其終衣食之奉農亦必受其困故爲之法曰不戰則耕以自養而耕之閒暇則習爲擊刺以待寇至此趙充國之法也蓋古之遺制其可以施於今者甚多而臣不敢復以爲說而此四者皆天下之所共知而不行者也夫知之而不行此其故何歟臣聞事固有可以無術而行者有時異事變無術而不可行者均民以名田齊眾以立制是無術而可以直行者也平糴以救災屯田以寬農是無術而不可行者也古者賢君在上用度足而財不竭損其有餘以備民之所不足而不害於歲計今者歲入不足以爲出國之經費猶有所不給而何暇及於未然之備古者將嚴而兵易使其兵安於劬勞故𨿽使爲農而不敢辭今者天下之兵可使執勞者皆不知戰而可與戰者皆驕而不可使衣食丰溢而筋力疲憊且其平居自處甚倨而安肯爲農夫之事乎故屯田平糴之利舉世以爲不可復者由此之故也盍亦思其術矣臣嘗聞之賈人之治產也將欲有爲而無以爲資者不以其所以謀朝夕之利者爲之也蓋取諸其不急之處而日蓄之徐徐而爲之故其業不傷而事成夫天子之道食租衣稅其餘之取於民者亦非其正矣茶鹽酒鐵之類此近世之所設耳夫古之時未嘗有此四物者之用也而其爲國亦無所乏絕臣愚以爲可於其中擇取一焉而置之用度之外歲以爲平糴之資且其旣已置之用度之餘則不復有所顧惜而發之也輕發之也輕而後民獲其利其與今之所謂常平者亦己大異矣抑嘗聞之嘗已牧馬者不可使之畜豚彘馬彘之相去未能幾也而猶且不可使今世之兵以爲兵募之而欲彊之以爲農此其不從固無足怪者今欲以兵屯田蓋亦告之以將屯田而募焉人固有無田以爲農而願耕者從其願而使之則𨿽勞而無怨苟屯田之兵旣多而可用則夫不耕而食者可因其死亡而勿復補以待其自衰矣嗟夫古之人其制天下之患其亦已略盡矣而其守法者常至於怠惰而不舉是以世之獘常若近起於今者而不求古之遺法而依之以爲治可不大悲矣哉

民政策六臣聞三代之時無兵役之憂降及近世有養兵之困而無興役之患至於今而養兵興役之事皆不得其當而可爲之深憂蓋古者兵出於農而役出於民有農則不憂無兵而有民則不憂無役五口之家常有一人之兵而二十歲之男子歲有三日之役故其兵彊而費不增役起而人素具𨿽有大兵大役而不憂事之不集至於兵罷役休而無日夜不息之費其後周衰井田破壞陵夷至於末世天下無復天子之田皆民之所自有天下之民不食天子之田是故獨責其稅而不任之以死傷戰�之患天子有養兵之憂而天下無攻守劬勞之民以爲大憂故調其財以爲養兵之用而天下之役凡其所以轉輸漕運營建興築之事又皆出於民當此之時民之所以供上之令者三曰租曰調曰庸租者地之所當出調者兵之所當費庸者歲之所當役也故使之納粟於官以爲田之租又入布帛以爲兵之調歲役其力不役則出其力之所直以爲役之庸此三者農夫皆兼爲之而遊惰末作之民亦不免於庸調運重漕遠天子不知其費而一出於民民歲役二旬而不役者當帛六十尺民亦不至於太苦故隋唐之間有養兵之困而無興役之患此其爲法𨿽不若三代之兵不待天子之養然天下之役猶有可待者皆民爲之也及後世守乃始變法而爲兩稅以至於今天下非有田者不可得而使而有田者之役亦不過奔走之用而不與天子之大事天下有大興築有大漕運則常患無以爲使故募冗兵以供力役之急不知擊刺戰陣之法而坐食天子之俸由是國有武備之兵而又有力役之兵其所以奉養之具皆出於農也而四海之遊民無尺寸之庸調爲農者常使陰出古者遊民之所入而天子亦常兼任養兵興役之大患故夫兵役之獘當今之世可謂極矣臣愚以爲天子平日無事而養兵不息此其事出於不得已惟其干戈旗鼓之攻而後可使任其責至於力役之際挽車船築宮室造城郭此非有死亡陷敗之危天下之民誠所當任而不辭不至以累兵革之人以重費天子之廩食然當今之所謂可役者不過曰農也而農已甚困蓋常使盡出天下之費矣而工商技巧之民與夫遊閒無職之徒常徧天下優遊終日而無所役屬蓋周官之法民之無職事者出夫家之徵今可使盡爲近世之法皆出庸調之賦庸以養力役之兵而調以助農夫養武備之士而力役之兵可因其老疾死亡遂勿復補而使遊民之丁代任其役如期而止以除其庸之所當入而其不役者則亦收其庸不使一日而闕蓋聖人之於天下不惟重乎苟廉而無所求惟其能緩天下之所不給而節其太幸則𨿽有取而不害於爲義今者𨿽能使遊民無勞苦嗟嘆之聲而常使農夫獨任其困天下之人皆知爲農之不便則相率而事於末末眾而農衰則天子之所獨任者愈少而不足於用故臣欲收遊民之庸調使天下無僥幸苟免之人而且以紓農夫之困苟天下之遊民自知不免於庸調之勞其勢不耕則無以供億其上此又可驅而歸之於南畝要之十歲之後必將使農夫眾多而工商之類漸以衰息如此而後使天下舉皆從租庸調之制而去夫所謂兩稅者而兵役之憂可以稍緩矣

民政策七臣聞古者天下皆天子之人由畝之利衣食之用凡所以養生之具皆賴於天子權出於一而利不分於彊族民有奉上之憂而無役屬附麗之困是以民徳其上而舉天下皆可使奉天子之役使至於末世天子之地轉而歸於豪民而天下之遊民饑寒朝夕之用卹天子不爲而以遺天下之富賈夫天子者豈與小民爭此尺寸之利也哉而其勢則有所不可何者民之有田者非皆躬耕之也而無田者爲之耕無田者非有以屬於天子者而有田者拘之天子無田以予之而欲役其力也實難有田者授之以田視之以奴僕而可使無憾故夫今之農者非天子之農而富人之農也至於天下之遊民販夫販婦工商技巧之族此𨿽無事乎田然日食其力而無以爲朝夕之用則此亦將待人而生者也而天子不卹其闕乃使富民持其贏餘貸其所急以爲之父母故𨿽遊民天子亦不可得而使而富者獨擅其利日役其力而不償其力之所直由此觀之則夫天下之民舉皆非天子之人而天子徒以位使之非皆得其歡心也夫天下之人獨有其田者乃始有以附屬於天子此其爲眾豈足以當其下之仰給之民哉此亦足以見天子之所屬者已甚寡矣臣愚以爲當今之勢宜收天下之田而歸之於上以業無田之農夫卹小民之所急而奪豪民假貸之利以收遊手之用故因其所便而爲之計以爲莫如收公田而貸民急夫陳蔡荊楚之地地廣而人少土皆公田而患無以耕之而吳越巴蜀之間拳肩側足以爭尋常尺寸之地安土重遷戀戀而不能去此非官爲之畫策因其凶荒饑饉之歲乘其有願徙之心而遂徙之於不耕之公田則終不能以自去今欲待其已去而收其田畝籍其室廬田爲公田室爲公室以授無田之民使天下𨿽富庶之邦亦常有天子之田而又因其籍沒積而勿復鬻募天下之丁男使分耕其中而無使富民端坐而欲收公田之遺利使天下之農夫稍可以免僕�之辱而得上麗於天子而其新徙之民耕牛室屋飲食器皿之類有所不備又皆得以貸於國可以無失其所夫所謂貸者𨿽其爲名近於商賈市井之事然其爲意不可以不察也天下之民無田以爲農而又無財以爲工商禁而勿貸則其勢不免轉死於溝壑而使富民爲貸則有相君臣之心用不仁之法而收大半之息其不然者亦不免於脫衣避屋以爲質民受其困而上不享其利徒使富民執予奪之權以豪役鄕裏故其勢莫如官貸以賙民之急周官之法使民之貸者與其有司辧其貴賤而以國服爲息今可使郡縣盡貸而任之以其土著之民以防其逋逃竄伏之姦而一夫之貸無過若干春貸以斂繒帛夏貸以收秋實薄收其息而優之使之償之無難而又時免其息之所當入以收其心使民得脫於奴隸之中而獲自屬於天子如此則天下之遊民可得而使而富民之貸可以不禁而自息然臣以爲收公田者其利遠非可以歲月之間而待其成也要之數十百年則天下之農夫可使大半皆天子之農若夫所謂貸民急者則可以朝行而夕獲其利此最當今之急務也

民政策八臣聞古者建都立邑相其丘陵原隰而利其水泉之道通其所無而導其所有使民日取而不盡安居於中而無慕於外利各安其土樂其業無來去遷徙之心膏腴之鄕民不加多而貧瘠之處民不加少天下之戶平均若一皆足以供其郡縣之役使而無所困乏蓋今天下所謂通都大邑十里之城萬戶之郭其陰陽向背與其山林原隰之勢陂池泉水之利皆秦漢以來所謂創制摹畫使足以衣食其民而無乏絕者也臣嘗讀周詩公劉之一篇其言自戎遷豳之際登髙望遠以求其可居之地與其可用之物莫不詳悉而曲盡其詩曰篤公劉逝彼百泉瞻彼溥原乃陟南岡乃覯於京篤公劉旣溥旣長旣景乃岡相其陰陽觀其流泉篤公劉於豳斯館涉渭爲亂取礪取鍛夫古之君子居於其邦其欲知民之所利與器用之所出蓋如此其詳也及觀史記貨殖列傳郡國之所有東方之桑麻魚鹽南方之竹木魚稻西方之五穀畜牧北方之棗栗裘馬則凡一方之所有可以備養生送死之具導之有方而取之有法則其民丰樂饒足老死而無憾及行天下覽其山林藪澤之所生與其民之所有往往與古不類夫自大江以北漢水之側三代之時列國數十楚人都於荊州其在戰國最爲彊大外抗羣蠻內禦秦晉常以其兵橫於天下計其所都安肯用瘠鹵磽埆之地而當今自楚之北至於唐鄧汝潁陳蔡許洛之間平田萬里農夫逃散不生五穀荊棘布野而地至肥壤泉源陂澤之迹迆邐猶在其民不知水耕之利而長吏又不以爲意一遇水旱民乏菜茹往者因其死喪流亡廢縣罷鎭者蓋往往是矣臣聞善爲政者不用甲兵不斥疆界興利除害教民稼穡收斂倍稱而獲兼地之福今者舉千里之地廢之爲墟以養禽獸而不甚顧惜此與私割地以予人何異嘗聞之於野人自五代以來天下喪亂驅民爲兵而唐鄧汝蔡之間故陂舊堤遂以堙廢而不治至今百有餘年其間猶未甚遠也蓋修敗補缺或亦旬月之故耳而獨患爲吏者莫以爲事若夫許州非有洪河大江之衝而每年盛夏眾水決溢無以救禦是以民常苦饑而不樂其俗夫許諸侯之故邦魏武之所都而唐節度之所治使歲輒被水而五穀不熟則其當時軍旅之費宗廟朝廷之用將何以供之此豈非近世之獘因循不治以至此哉然此乃特臣之所見而天下之廣又安能備知蓋嘗以爲方今之患生於太怯而成於牽俗太怯則見利而不敢爲牽俗則自顧而愛其身夫是以天下之事舉皆不成而何獨在此臣欲破其牽俗之風而壯其太怯之气意凡天下貧窶破散之郡縣使皆擇善事能幹之人而往爲之長因其去也而天子親諭以此使得稍久於其任而察其人民多田野辟者書以爲課何者此非難辦之事是以不待非常之才而後能濟惟其弛放怠惰是以至此今誠少嚴其事使爲吏者知上之屬意於此十歲之後臣以爲此必爲富壤之區而方今天下重徵之處亦可漸減而取諸此矣

佚道使民賦

林希古者善政乎庶民上安行於佚道下無憚於勞身教思有原得樂趨於農役人知足養胥仰戴於君仁始也井天下之田比居民之域乃辟疆裏乃營稼穡寒則思爲之衣饑則願爲之食法旣歸厚利玆各得蓋上執其道務優佚以便民眾樂其生率歡娛而竭力春使之作熙然悅從冬使之息慶其有終趨時也如鳥獸之至收成也如寇盜之空利而不庸自足王民之用厚而無困本玆帝力之功蠢惟有生不能自卹役之所以奉其己利之然後知其佚仰有以供其祭祀俯足以寧其家室谷播其始化同豳俗之深壤擊而歌野有堯民之質俾爾晝出於塾俾爾宵索其綯無力役以奪其節無賦斂以爲之騷曾動作之敢息由醇醲之所陶驅於足用之原安而服業圖厥終身之養樂以忘勞大抵彊民者難使從利眾者久益慕及充其口腹之欲由竭其手足之故汝業旣畢汝居旣固爲之一日之蠟怠心已忘優爾三時之農收功有素然則於於其處��其趨俾常產之各得顧閒民之舉無治貴優遊農者願耕耘於野俗相廉遜老而不負戴於塗噫藏其用者其政神厚其本者其民願化而不示其迹勞而不知其困斯道也養生送死無憾焉何有於怨

論順民情

李綱古之有天下國家者未嘗不因其民之情而用之記曰人情者聖王之田也易曰說以先民民忘其勞說以犯難民忘其死孟子曰以佚道使民𨿽勞不怨以生道殺民𨿽死不怨殺者管子曰下令如流水之源令順民心也夫惟令順於民之心故可以使之犯難忘其勞且死而不以爲怨則咈民之情欲以立事而長且久者未之有也以徳行之者王以力假之者霸王霸之所以興未有不因於民者若盤庚之遷都民不適有居而胥怨則必爲之丁寧訓告使之知所以遷之爲利而後已然則聖王之所以重其民者如此其可忽乎至秦則不然以貴爲在己而不可忘以賤爲在民而不足聽一切假法度之威以臨之焚詩書殺豪俊以愚黔首制爲峻刑酷法使民皆愁苦而無聊思爲亂者十室而九故山東盜賊羣起而秦遂亡至髙祖約法三章除秦苛政而百姓歸心因思歸之士還定三秦遂破項籍其後蕭何曹參爲相知民之疾苦順流而與之更始遂安海內然則咈民之與因民之效槪可見矣後世姦諛之徒上欲投君之所好而爭富貴必欲去己之所患而排忠良乃始建爲咈百姓以從先王之道之說以欺人主而取世資凡能用君之欲者則謂之享上凡欲順民之情者則謂之下比於流俗遂使其君抗然於上而輕天下之民其民疾視於下而不敢言而敢怒其源起於熙寧元丰之間其流盛於崇寧大觀之際其末甚於今日蓋有不勝其獘者矣倘能因民之情而用之悅以使民犯難而忘死則外寇𨿽彊不難也

得民心疏

元許衡上以誠愛下下以忠報上有感必應理固宜然然考之往昔有不可以常情論者禹抑洪水以救天下其功大矣啟賢能敬承繼禹之道其澤深矣然一傳而太康才畋於洛萬姓遽仇而去之吁可怪也漢髙帝起布衣天下之士云合景從其困滎陽也紀信至捐生以赴急人心之歸可見矣及天下已定而相聚沙中有謀反者此又何邪竊嘗思之民之戴君本於天命初無不順之心也特由使之失望使之不平然後怨望生焉禹啟愛下旣如赤子矣民之奉上亦如父母矣今太康尸位以逸豫滅厥徳非所以爲父母也是以失望秦楚殘暴故天下叛之漢政寬仁故天下歸之今髙帝用愛憎行誅賞非所以爲寬仁也是以不平推是二者參較古今凡有恩澤於民而民怨且怒者莫不類乎此也大抵人君卽位之始多發美言詔告天下天下悅之冀其有實旣而實不能副遂怨心生焉一類同等無大相遠人君以己之私好獨厚一人則其不厚者已有疾之之意況厚其有罪而薄其有功豈得不怒於心邪失望之怨不平之怒郁而不解𨿽曰愛之惡在其爲愛之也必如古者大學之道以修身爲本凡一言也一動也舉可以爲天下法一賞也一罰也舉可以合天下公則億兆之心將不求而自得又豈有失望不平之累哉柰何此道不明爲人君者不喜聞過爲人臣者不敢盡言合二者之心以求天下之心則其難得也固宜

勤民部紀事新書修政語篇帝堯曰吾存心於先古加意於窮民痛萬民之羅罪憂眾生之不遂也故一民或饑曰此我饑之也一民或寒曰此我寒之也一民有罪曰此我陷之也仁行而義立徳博而化富故不賞而民勸不罰而民治先恕而後行是以徳音遠也呂氏春秋順民篇昔者湯克夏而正天下天大旱五年不收湯乃以身禱於桑林曰餘一人有罪無及萬夫萬夫有罪在予一人無以一人之不敏使上帝鬼神傷民之命於是剪其發其手以身爲犧牲用祈福於上帝民乃甚說雨乃大至文王處岐事紂�侮雅遜朝夕必時上貢必適祭祀必敬紂喜命文王稱西伯賜之千里之地文王載拜稽首而辭曰願爲民請炮烙之刑文王非惡千里之地以爲民請炮烙之刑必欲得民心也得民心則賢於千里之地說苑政理篇武王問於太公曰治國之道若何太公對曰治國之道愛民而已曰愛民若何曰利之而勿害成之勿敗生之勿殺與之勿奪樂之勿苦喜之勿怒此治國之道使民之誼也愛之而已矣民失其所務則害之也農失其時則敗之也有罪者重其罰則殺之也重賦斂者則奪之也多徭役以罷民力則苦之也勞而擾之則怒之也故善爲國者遇民如父母之愛子兄之愛弟聞其饑寒爲之哀見其勞苦爲之悲君道篇周公踐天子之位布徳施惠遠而逾明十二牧方三人出舉遠方之民有饑寒而不得衣食者有獄訟而失職者有賢才而不舉者以入告乎天子天子於其君之朝也揖而進之曰意朕之政教有不得者歟何其所臨之民有饑寒不得衣食者有獄訟而失職者有賢才而不舉者也其君歸也乃召其國大夫告用天子之言百姓聞之皆喜曰此誠天子也何居之深遠而見我之明也豈可欺哉故牧者所以辟四門明四目達四聰也是以近者親之遠者安之邾文公卜徙於繹史曰利於民不利於君君曰苟利於民寡人之利也天生烝民而樹之君以利之也民旣利矣孤必與焉侍者曰命可長也君胡不爲君曰命在牧民死之短長時也民苟利矣吉孰大焉遂徙於繹新書諭城篇楚昭王當房而立愀然有寒色曰寡人朝饑饉時酒二重裘而立猶憯然有寒气將柰我元元之百姓何是日也出府之裘以衣寒者出倉之粟以賑饑者居二年闔閭襲郢昭王奔隋諸當房之賜者請還戰至死之寇闔閭一夕而五徙臥不能賴楚曳師而去昭王乃復當房之徳也新序雜事篇楚人有獻魚楚王者曰今日漁獲食之不盡賣之不售棄之又惜故來獻也左右曰鄙哉辭也楚王曰子不知漁者仁人也蓋聞囷倉粟有餘者國有餓民後宮多幽女者下民多曠夫余衍之蓄聚於府庫者境內多貧困之民皆失君人之道故庖有肥魚廏有肥馬民有饑色是以亡國之君藏於府庫寡人聞之久矣未能行也漁者知之其以此諭寡人也且今行之於是乃遣使卹鰥寡而存孤獨出倉粟發幣帛而振不足罷去後宮不禦者出以妻鰥夫楚民欣欣大悅鄰國歸之故漁者壹獻余魚而楚國賴之可謂仁知矣晏子諫上篇景公之時霖雨十有七日公飲酒日夜相繼晏子請發粟於民三請不見許公命伯遽巡國致能歌者晏子聞之不悅遂分家粟於氓致任器於陌徒行見公曰十有七日矣懷�鄕有數十饑氓裏有數家百姓老弱凍寒不得短褐饑餓不得糟糠敝撤無走四顧無告而君不卹日夜飲酒令國致樂不已馬食府粟狗厭芻豢三保之妾俱足粱肉狗馬保妾不已厚乎民氓百姓不亦薄乎故里窮而無告無樂有上矣饑餓而無告無樂有君矣嬰奉數之策以隨百官之吏民饑餓窮約而無告使上淫湎失本而不卹嬰之罪大矣再拜稽首請身而去遂走而出公從之兼於塗而不能逮令趣駕追晏子其家不及粟米盡於氓任器存於陌公及之康內公下車從晏子曰寡人有罪夫子倍棄不援寡人不足以有約也夫子不顧社稷百姓乎願夫子之幸存寡人寡人請奉齊國之粟米財貨委之百姓多寡輕重惟夫子之令遂拜於塗晏子乃返命稟巡氓家有布縷之本而絕食者使有終月之委絕本之家使有期年之食無委積之氓與之薪橑使足以畢霖雨令柏巡氓家室不能禦者予之金巡求氓寡用財乏者死三日而畢後者若不用令之罪公出捨損肉撤酒馬不食府粟狗不食�肉辟拂嗛齊酒徒減賜三日吏告畢上貧氓萬七千家用粟九十七萬鐘薪橑萬三千乘懷寶二千七百家金三千公然後就內退食琴瑟不張鐘鼓不陳晏子請左右與可令歌舞足以畱思虞者退之辟拂三千謝於下陳人待三士侍四出之關外也景公遊於麥丘問其封人曰年幾何矣對曰鄙人之年八十五矣公曰壽哉子其祝我封人曰使君之年長於胡宜國家公曰善哉子其復之曰使君之嗣壽皆若鄙臣之年公曰善哉子其復之封人曰使君無得罪於民公曰誠有鄙民得罪於君則可安有君得罪於民者乎晏子諫曰君過矣彼疏者有罪戚者治之賤者有罪貴者治之君得罪於民誰將治之敢問桀紂君誅乎民誅乎公曰寡人固也於是賜封人麥丘以爲邑景公之時雨雪三日而不霽公被狐白之裘坐堂側陛晏子入見立有間公曰怪哉雨雪三日而天不寒晏子對曰天不寒乎公笑晏子曰嬰聞古之賢君飽而知人之饑溫而知人之寒逸而知人之勞今君不知也公曰善寡人聞命矣乃令出裘發粟與饑寒令所睹於塗者無問鄕所睹於裏者無問其家循國計數無言其名士旣事者兼月疾者兼歲孔子聞之曰晏子能明其所欲景公能行其所善也景公問晏子曰富民安眾難乎晏子對曰易節欲則民富中聽則民安此兩者而已矣韓子外儲說篇景公與晏子遊於少海登柏寢之臺而還望其國曰美哉泱泱乎堂堂乎後世將孰有此晏子對曰其田成氏乎景公曰寡人有此國也而曰田成氏有之何也晏子對曰夫田成氏甚得齊民其於民也上之請爵祿行諸大臣下之私大斗斛區釜以出貸小斗斛區釜以收之殺一牛取一豆肉余以食士終歲布帛取二制焉余以衣士故市木之價不貴於山澤之魚鹽龜�蠃蚌不貴於海君重斂而田成氏厚施齊嘗大饑道旁餓死者不可勝數也父子相牽而趨田成氏者不聞不生故周秦之民相與歌之曰謳乎其已乎苞乎其往歸田成子乎詩曰𨿽無徳與女式歌且舞今田成氏之徳而民之歌舞民徳歸之矣故曰其田成氏乎公泫然涕曰不亦悲乎寡人有國而田成氏有之今爲之柰何晏子對曰君何患焉若君欲奪之則近賢而遠不肖治其煩亂緩其刑罰賑貧窮而卹孤寡行恩惠而給不足民將歸君則𨿽有十田氏其如君何孔子家語致思篇子路治蒲請見於孔子曰由願受教於夫子子曰蒲其何如對曰邑多壯士又難治也子曰然吾語爾恭而敬可以攝勇寬而正可以懷彊愛而恕可以容困溫而斷可以抑姦如此而加之則政不難矣說苑政理篇子貢問治民於孔子孔子曰懍懍焉如以腐索禦奔馬子貢曰何其畏也孔子曰夫通達之國皆人也以道導之則吾畜也不以道導之則吾讎也若何而毋畏孔叢子雜訓篇孟軻問牧民何先子思曰先利之曰君子之所以教民亦仁義固所以利之乎子思曰上不仁則下不得其所上不義則樂爲亂也此爲不利大矣故易曰利者義之和也又曰利安用身以崇徳也此皆利之大者也漢書昭帝本紀始元元年閏九月遣故廷尉王平等五人持節行郡國問民所疾苦冤失職者四年秋七月詔曰比歲不登民匱於食流庸未盡還往時令民共出馬其止勿出諸給中都官者減之宣帝本紀本始元年春正月遣使者持節詔郡國二千石謹牧養民而風徳化元康四年春正月遣大中大夫彊等十二人循行天下存問鰥寡覽觀風俗元帝本紀初元元年夏四月詔曰朕承先帝之聖緒獲奉宗廟戰戰兢兢間者地數動而未靜懼於天地之戒不知所繇方田作時朕憂蒸庶之失業臨遣光祿大夫褒等十二人循行天下存問耆老鰥寡孤獨困乏失職之民建昭四年夏四月詔曰朕承先帝之休烈夙夜栗栗懼不克任間者陰陽不調五行失序百姓饑饉惟蒸庶之失業臨遣諫大夫博士賞等二十一人循行天下存問耆老鰥寡孤獨乏困失職之民成帝本紀永始三年春正月己卯晦日有蝕之詔曰天災仍重朕甚懼焉惟民之失職臨遣太中大夫嘉等循行天下存問耆老民所疾苦後漢書明帝本紀末平二年冬十月壬子詔有司存耆耋卹幼孤惠鰥寡安帝本紀元初二年五月京師旱河南及郡國十九蝗甲戌詔曰朝廷不明庶事失中災異不息憂心惶懼被蝗以來七年於玆而州郡隱匿裁言頃畝今羣飛蔽天爲害廣遠所言所見寧相副邪三司之職內外是監旣不奏聞又無舉正天災至重欺罔�大今方盛夏且復假貸以觀厥後其務消救災眚安輯黎元順帝本紀建康元年春正月辛丑詔曰隴西漢陽張掖北地武威武都自去年九月已來地百八十震山谷坼裂壞敗城寺殺害民庶夷狄叛逆賦役重數內外怨曠惟咎嘆息其遣光祿大夫案行宣暢恩澤惠此下民勿爲煩擾魏志王朗傳朗字景興東海郡人也魏國初建以軍祭酒領魏郡太守遷少府奉常大理務在寬恕罪疑從輕鍾繇明察當法俱以治獄見稱文帝卽王位遷禦史大夫封安陵亭侯上疏勸育民省刑曰兵起已來三十餘年四海蕩覆萬國殄瘁賴先王芟除寇賊扶育孤弱遂令華夏復有綱紀鳩集兆民於玆魏土使封鄙之內�鳴犬吠達於四境蒸民欣欣幸遇升平今遠方之寇未賓兵戎之役未息誠令復除足以懷遠人良宰足以宣徳澤阡陌咸修四民殷熾必復過於曩時而富於平日矣易稱�法書著詳刑一人有慶兆民賴之愼法獄之謂也昔曹相國以獄市爲寄路溫舒疾治獄之吏夫治獄者得其情則無冤死之囚丁壯者得盡地力則無饑饉之民窮老者得仰食倉廩則無餵餓之殍嫁娶以時則男女無怨曠之恨胎養必全則孕者無自傷之哀新生必復則孩者無不育之累壯而後役則幼者無離家之思二毛不戎則老者無頓伏之患醫藥以療其疾寬繇以樂其業威罰以抑其彊恩仁以濟其弱振貸以贍其乏十年之後旣笄者必盈巷二十年之後勝兵者必滿野矣蘇則傳則爲金城太守是時喪亂之後吏民流散饑窮戶口損耗則撫循之甚謹外招懷羌人得其牛羊以養貧老與民分糧而食旬月之間流民皆歸得數千家乃明爲禁令有干犯者輒戮其從教者必賞親自教民耕種其歲大丰收由是歸附者日多齊王本紀正始七年秋八月戊申詔曰屬到市觀見所斥賣官奴婢年皆七十或癃疾殘病所謂天民之窮者也且官以其力竭而復鬻之進退無謂其悉遣爲良民若有不能自存者郡縣賑給之晉書武帝本紀泰始四年十二月班五條詔書於郡國一曰正身二曰勤百姓三曰撫孤寡四曰惇本息末五曰去人事元帝本紀太興二年五月壬戌詔曰天下雕獘加以災荒百姓困窮國用並匱吳郡饑人死者百數天生蒸黎而樹之以君選建明哲以左右之當深思以救其獘昔吳起爲楚悼王明法審令損不急之官除廢公族�遠以附益將士而國富兵彊況今日之獘百姓雕困邪且當去非急之務非軍事所須者皆省之穆帝本紀永和元年九月景申皇太后詔曰今百姓勞獘其共思詳所以振卹之宜及歲常調非軍國要急者並宜停之梁書武帝本紀大同七年十二月壬寅詔曰古人云一物失所如納諸隍未是切言也朕寒心消志爲日久矣每當食投箸方眠撤枕獨坐懷憂憤慨申旦非爲一人萬姓故耳州牧多非良才守宰虎而傅翼楊阜是故憂憤賈誼所以流涕至於民間誅求萬端或供廚帳或供廏庫或遣使命或待賓客皆無自費取給於民又復多遣遊軍稱爲遏防姦盜不止暴掠繁多或求供設或責腳步又行縱更相枉逼良人命盡富室財殫此爲怨酷非止一事亦頻禁斷猶自未已外司明加聽采隨事舉奏又復公私傳屯邸冶爰至僧尼當其地界止應依限守視乃至廣加封固越界分斷水陸采捕及以樵蘇遂致細民措手無所凡自今有越界禁斷者禁斷之身皆以軍法從事若是公家創內止不得輒自立屯與公競作以收私利至百姓樵采以供煙爨者悉不得禁及以采捕亦勿訶問若不遵承皆以死罪結正魏書獻文帝本紀和平六年夏五月甲辰卽皇帝位六月乙丑詔曰夫賦斂煩則民財匱課調輕則用不足是以十一而稅頌聲作矣先朝榷其輕重以惠百姓朕承洪業上惟祖宗之休命夙興待旦惟民之卹欲令天下同於逸豫而徭賦不息將何以塞煩去苛拯濟黎元者哉今兵革不起畜積有餘諸有雜調一以與民韓麒麟傳麒麟子顯宗爲著作佐郎兼中書侍郎上言曰伏見洛京之制君民以官位相從不依族類然官位非常有朝榮而夕悴則衣冠淪於�豎之邑臧獲騰於膏腴之裏物之顚倒或至於斯古之聖王必令四民異居者欲其業定而志專業定則不僞志專則不淫故耳目所習不督而就父兄之教不肅而成仰惟太祖道武皇帝創基撥亂日不暇給然猶分別士庶不令雜居伎作屠沽各有攸處但不設科禁買賣任情販貴易賤錯居混雜假令一處彈箏吹笛緩舞長歌一處嚴師苦訓誦詩講禮宜令童�任意所從其走赴舞堂者萬數往就學館者無一此則伎作不可雜居士人不宜異處之明驗也故孔父雲裏仁之美孟母弘三徙之訓賢聖明誨若此之重今令伎作家習士人風禮則百年難成令士人兒童�伎作容態則一朝可得是以士人同處則禮教易興伎作雜居則風俗難攺朝廷每選舉人士則校其一婚一宦以爲升降何其密也至與開伎作宦途得與膏梁華望接閈連甍何其略也此愚臣之所惑今稽古建極光宅中區凡所徙居皆是公地分別伎作在於一言有何爲疑而闕盛美周書蘇綽傳綽授大行臺度尙書領著作兼司農卿太祖方欲革易時政務弘疆國富民之道故綽得盡其智能贊成其事減官員置二長並置屯田以資軍國又爲六條詔書奏施行之其一先治心曰凡今之方伯守令皆受命天朝出臨下國論其尊貴並古之諸侯也是以前世帝王每稱共治天下者惟良宰守耳明知百僚卿尹𨿽各有所司然其治民之本莫若宰守之最重也凡治民之體先當治心心者一身之主百行之本心不淸淨則思妄生思慮妄生則見理不明見理不明則是非謬亂是非謬亂則一身不能自治安能治民也是以治民之要在淸心而已夫所謂淸心者非不貪貨財之謂也乃欲使心气淸和志意端靜心和志靜則邪僻之慮無因而作邪僻不作則凡所思念無不皆得至公之理率至公之理以臨其民則彼下民孰不從化是以稱治民之本先在治心其次又在治身凡人君之身者乃百姓之表一國之的也表不正不可求直影的不明不可責射中今君身不能自治而望治百姓是猶曲表而求直影也君行不能自修而欲百姓修行者是猶無的而責射中也故爲人君者必心如淸水形如白玉躬行仁義躬行孝悌躬行忠信躬行禮讓躬行廉平躬行儉約然後繼之以無倦加之以明察行此八者以訓其民是以其人畏而愛之則而象之不待家教日見而自興行矣唐鑑太宗貞觀二年畿內有蝗上入苑中掇數枚祝之曰民以谷爲命而汝食之寧食吾之肺腸舉手欲吞之左右諫曰惡物恐成疾上曰朕爲民受災何疾之避遂吞之是歲蝗不爲災冊府元龜太宗貞觀十五年三月如襄成宮登子邏�見暍者僵於路駐蹕命左右取藥飲之乃蘇宣宗春秋旣盛在藩邸時備知民間庶事延英對宰臣無不議及百姓遵堯錄幹徳四年太祖宴宰相樞密使開封尹兩制等於紫雲樓下論及民間事謂趙普曰下民之愚𨿽不分菽麥如藩侯不爲撫養務行苛虐朕斷不容之普對曰陛下愛民如此堯舜之用心也臣等不勝大幸宋史眞宗本紀天禧元年十一月丁卯幸太乙宮大雪帝謂宰相曰雪固丰稔之兆第民力未充慮失播種卿等其務振勸毋遺地利五朝名臣言行錄富弼爲相守格法行故事而附以公議無心於其間故百官任職天下無事以所在民力困獘稅役不均遣使分道相視裁減謂之寬卹民力又弛茶禁以通商賈省刑獄天下便之宋史仁宗本紀皇佑三年五月乙亥頒簡要濟眾方命州縣長吏按方劑以救民疾四年冬十月丁亥以諸路饑疫並徵徭科調之煩令轉運使提點刑親民官條陳救卹之術以聞五年冬十月丁巳詔以蝗旱令監司諭親民官上民間利病嘉佑二年八月己酉命長吏選官和藥以救民疾五年六月乙亥遣官分行天下訪寬卹民力事哲宗本紀元佑元年三月辛巳詔民間疾苦當議寬卹者監司具聞徽宗本紀元符三年三月卽皇帝位八月戊戌詔諸路遇民有疾委官監醫往視疾給藥崇寧五年二月甲子朔詔監司條奏民間疾苦大觀四年三月甲寅�所在振卹流民閏八月辛丑詔諸事有不便於民者監司條奏之欽宗本紀靖康元年八月辛丑詔求民之疾苦者十七事悉除之揮麈餘話建炎己酉以葉夢得少蘊爲左丞才十四日而爲言者所攻而罷其自記奏對聖語備列於後一日進呈知婺州蘇遲奏乞減年額上供羅聖訓問祖宗額幾何臣等對皇佑編�一萬匹問今數幾何臣等指蘇遲奏言平羅婺羅花羅三等共五萬八千七百九十七匹聖訓驚曰苦哉民何以堪臣等奏建炎赦書諸崇寧以後增添上供過數非祖宗舊制自合盡罷今遲奏乞減一半聖訓曰與盡依皇佑法臣等奏今用度祖宗時不同卻恐減太多用度不足卽不免再拋買或致失信欲且與減二萬匹並八千有零數臣等奏陛下至誠卹民可謂周盡聖訓復云如此好事利益於民一日且做得一件一年亦有三百六十件臣等退禦筆卽從中出曰訪聞婺州上供羅舊數不過一萬匹崇寧以後積漸增添幾至五倍近歲無本錢皆出科配久爲民病深可矜卹今後可每年與減二萬八千匹並零數者爲永法仍令本州及轉運司每年那融應副本錢足備臣等卽施行宋史寧宗本紀慶元四年春正月丁卯詔有司寬卹兩浙江淮荊湖四川流民度宗本紀咸淳六年春正月丁卯上制字民牧民二訓以戒百官元史世祖本紀至元八年春正月壬辰�諸路鰥寡孤獨疾病不能自存者官給廬舍薪米十六年五月癸酉兀裏養合帶言賦北京西京車牛俱至可運軍糧帝曰民之艱苦汝等不問但知役民使今年盡取之來歲禾稼何由得種其止之仁宗本紀延佑四年春正月庚子帝謂左右曰中書比奏百姓乏食宜加賑卹朕默思之民饑若此豈政有過差以致然歟向詔百司務遵世祖成憲宜勉力奉行輔朕不逮然嘗思之惟省刑薄賦庶使百姓各遂其生也明寶訓丙午正月辛卯太祖謂中書省臣曰爲國之道以足食爲本大亂未平民多轉徙失其本業而軍國之費所資不少皆出於民若使之不得盡力田畝則國家資用何所賴焉今春時和宜令有司勸民農事勿奪其時一歲之中觀其收獲多寡立爲勸懲若年谷丰登衣食給足則國富而民安此爲治之先務立國之根本卿等其行之洪武元年正月乙酉太祖謂劉基曰曩者羣雄角逐生民塗炭死亡旣多休養難復今國勢已定天下次第而平思所以生息之道何如基對曰生息之道在於寬仁太祖曰不施實惠而槪言寬仁亦無益耳以朕觀之寬仁必當聚民之財而息民之力不節用則民財竭不省役則民力困不明教化則民不知禮義不禁貪暴則民無以遂其生如是而曰寬仁是徒有其名而民不被其澤也故養民者必務其本種樹者必培其根基頓首曰陛下盡心如此民其有不受惠者乎傳曰以仁心行仁政實在於今日天下之幸也二月乙丑太祖以立國之初經營興作必資民力恐役及貧民乃命中書驗田出夫於是省臣奏議田一頃出丁夫一人不及頃者以別田足之名曰均工夫遇有興作於農隙用之太祖諭中書省臣曰民力有限而徭役無窮當思節其力毋重困之民力勞困豈能獨安自今凡有興作不獲已者暫借其力至於不急之務浮泛之役宜罷之四月丁未博興等縣民人髙翼等五十二人來謝恩先是詔免山東郡縣租稅至是翼等來謝太祖召至前諭之曰朕以爾民勞困且逢饑饉艱於衣食故免稅租三年欲爾民安也今若等遠來跋涉良苦是所以安爾者反勞爾也豈朕之本心爾歸見鄕里長老其以朕意告之但心在朝廷足矣不必來謝命禮部各給道裏費而遣之仍止其未來者明昭代典則洪武二年上謂侍讀學士詹同待制秦裕伯曰往者四方鼎沸生民之禍極矣天道厭亂人心思治故作難者皆底滅亡今疆土𨿽定然中原不勝雕獘東南𨿽已蘇息而錢谷力役又皆仰之果何時可以休息也同對曰陛下撫念瘡殘憂勞於心誠天下蒼生之福也上曰苦寒者思溫執熱者思濯今民之思治甚於寒之思溫熱之思涼正當有以濟之明寶訓洪武三年六月戊午朔先是久不雨太祖謂中書省臣曰君天下者不可一日無民養民者不可一日無食食之所恃在農農之所望在歲今仲夏不雨實爲農憂禱祠之事禮所不廢朕已擇明日詣山川壇躬爲禱之爾中書各官其代告諸祠且命皇后與諸妃親執爨爲昔日農家之食令太子諸王供饋於齋所至是日四鼓太祖素服艸履徒步出詣山川壇設�席露坐晝曝於日頃刻不移夜臥於地衣不解帶皇太子捧榼進蔬食雜麻麥菽粟凡三日旣而大雨四郊沾足大政紀洪武七年十二月乙丑命中書省行天下郡縣訪窮民無告者月給衣糧無所依者給之屋舍諭曰天下一家民猶一體有不獲其所者當思所以養之昔吾在民間目擊其苦鰥寡孤獨饑寒困踣之徒常自厭生恨不卽死如此者展轉於溝壑可坐而待也吾亂離遇此心常惻然故躬提師旅誓淸四海以同吾一家之安今代天理物已十餘年若天下之民有流離失所者非惟昧朕之初志於代天之工亦不能盡也爾等爲我輔相當體朕懷不可使有一夫之不獲也明寶訓洪武十年五月乙未登州衛奏充拓新城請令民築之太祖諭工部臣曰凡興作不違農時則民得盡力於田畝今耕種甫畢正當耘耔遽令操版築之役得無妨農乎且築城本以衛民若反以病民非爲政之道也其令俟農隙爲之十一年三月壬午太祖謂禮部臣曰周書有言人無於水鑑當於民鑑人君深居獨處能明見萬里者良由兼聽廣覽以達民情元之世政專中書凡事必先關報然後奏聞其君又多昏蔽是致民情不通尋至大亂深可爲戒大抵民情幽隱猝難畢達苟忽而不究天下離合之機系焉甚可畏也所以古人通耳目於外監得失於民有見於此矣爾禮部其定奏式申明天下十二年三月己巳太祖與禮部尙書朱夢炎論治民之道太祖曰君之於民猶心於百體心得其養不爲淫邪所幹則百體皆順令矣苟無所養爲眾邪所攻則百病生焉爲君者能親君子遠小人朝夕納誨以輔其徳則政教修而恩澤布人固有不言而信不令而從者矣若惑於憸壬荒於酒色必怠於政事則君徳乖而民心離矣天下安得而治夢炎對曰陛下所諭甚切實帝王爲治之要七月庚戌太祖謂翰林學士宋訥曰朕每觀尙書至敬授人時嘗嘆敬天之事後世中主猶能知之敬民之事則鮮有知者蓋彼自謂崇髙謂民皆事我者分所當然故威嚴日重而恩禮寖薄所以然者只爲視民輕也視民輕則與己不相干而畔渙離散不難矣惟能知民與己相資則必無慢視之獘故曰可愛非君可畏非民眾非元後何戴後非眾罔與守邦古之帝王視民何嘗敢輕故致天下長久者以此而已十六年正月壬申北平按察司言髙陽諸縣嘗被水三皇廟分司廨宇圮壞請修治太祖曰災害之餘居官者當卹民不可勞民今北平水患方息民未寧居風紀之司正當問民疾苦以撫卹之若有修造俟歲丰足然後爲之庶得先後緩急之宜今不卹民而以廨捨祠廟爲先失其序矣遂命停止九月甲辰�諭戶部曰數年以來頗致丰稔聞民間尙有衣食不足者其故何也豈徭役繁重而致然歟抑吏緣爲姦而病吾民歟今歲丰而猶如此使有荒歉又將何如四民之中惟農最苦有終歲勤動而不得食者其令有司務加存撫有非法苛刻者重罪之明昭代典則洪武十八年二月上問近臣今天下百姓安否左春坊左贊善劉三吾對曰陛下威徳四方無虞盜賊屏息歲比丰登民皆安樂上曰天下人民之眾豈能保其皆安朕爲天下主心常在民惟恐其失所每加詢問未嘗一日忘之三吾對曰聖心拳拳若此恩徳之及民者深矣上曰恩徳亦非泛然醫如盧扁不施藥石疾不自瘳匠如公輸不施繩墨木不自正君如堯舜無紀綱法度之施而但曰恩徳所謂徒善不足以爲政也明寶訓洪武十八年三月壬戌太祖諭戶部臣曰善爲政者賦民而民不困役民而民不勞故民力紓財用足今天下有司能用心於賦役使民不至於勞困則民豈有不足田野豈有不安爭訟豈有不息官府豈有不淸如此則民豈有不受其福者乎民旣受福爲官長者亦得以享其福矣近來有司不以民爲心動卽殃民殃民者禍亦隨之苟能憂民之貧而慮民之困使民得以厚其生此可謂善爲政者爾等勉之九月太祖諭戶部臣曰人皆言農桑衣食之本然棄本逐末鮮有救其獘者先王之世野無不耕之民室無不蠶之女水旱無虞饑寒不至自什一之塗開奇巧之伎作而後農桑之業廢一農執耒百家待食一女事織而百夫待衣欲人無貧得乎朕思足食在於禁末作足衣在於禁華靡爾宜申明天下四民各守其業不許遊食庶民之家不許衣錦繡庶幾可以絕其獘也大政紀洪武十八年十一月上與侍臣論保國之道上曰保國之道藏富於民民富則親貧則離民之貧富國家休戚系焉自昔昏主恣意奢欲使百姓困乏至於亂亡朕思微時兵荒饑饉日食藜藿今日貴爲天子富有天下未嘗一日忘於懷故宮室器用亦從朴素飲食衣服皆有常供惟恐過奢傷財害民也洪武十九年正月戊午朔上曰治民猶治水治水者順其性治民者順其情人情莫不好生惡死當省刑罰息干戈以奠之莫不厭貧喜富當重農事薄賦斂以厚之莫不好逸惡勞當簡興作節徭役以安之若使之不以其時用之不以其道但抑之以威迫之以力彊其所不欲而求其服從是猶激水過顙終非其性也明寶訓洪武十九年四月丁亥詔遣禦史蔡新給事中宮俊往河南檢核被水人民有賑濟不及者補給之太祖諭之曰民之被水旱者朝夕待餔己遣人賑濟朕恐有司奉行不至有賑濟不及者不得粒食瀕於死亡深用閔念特命爾往彼核實有未賑濟者卽補給之又曰君之養民如保赤子恆念其饑寒爲之衣食故曰元後作民父母爾等其體朕至懷二十年正月丙子府軍前衛老校丁成言河南陜州地有上絞下絞上黃塘下黃塘者舊產銀礦前代皆嘗采取歲收其課今錮閉已久若復采之可資國用太祖謂侍臣曰君子好義小人好利好義者以利民爲心好利者以戕民爲務凡言利之人皆戕民之賊也朕嘗聞故元時江西丰城之民告官采金其初歲額猶足取辦經久民力消耗一州之民卒受其害蓋土地所產有時而窮民歲課成額徵取無已有司貪爲己功而不以言朝廷縱有卹民之心而不能知此可以爲戒豈宜效之二十二年四月己亥命湖杭溫臺蘇松諸郡民無田者許令往淮河迆南滁和等處就耕官給鈔戶三十錠使備農具免其賦役三年太祖諭戶部尙書楊靖曰朕思兩浙民眾地狹故務本者少而事末者多苟遇歲歉民卽不給其移無田者於有田處就耕庶田不荒蕪民無遊食靖對曰去年陛下念澤潞百姓衣食不足令往彰徳眞定就耕今歲丰足民受其利太祖曰國家欲使百姓衣食足給不過因其利而利之然在處置得宜毋使有司擾之也二十三年四月庚子武定侯郭英奏魯王墳塋成惟享堂周垣未備請築之太祖爲工部尙書秦逵曰事有不急者毋用勞民也方當耕種之時而英請築堂垣此豈使民以時之道英武人不學惟知築垣爲急而不知奪農時爲重也遂止之名山藏典謨記洪武二十五年七月上謂侍臣曰治有緩急治亂民不可急急則益亂撫治民不可擾擾則不治明寶訓洪武二十七年正月辛酉太祖退朝顧謂翰林學士劉三吾曰自昔先王之治必本於愛民然愛民而無實心則民不蒙其澤民不蒙其澤則眾心離於下三月庚戌命天下種桑棗太祖謂工部臣曰人之常情安於所忽飽卽忘饑暖卽忘寒不思爲備一旦卒遇凶荒則茫然無措朕深知民艱百計以勸督之俾其咸得飽暖比年以來時歲頗丰民庶給足田裏皆安若可以無憂也然預防之計不可一日而忘爾工部其諭民間但有隙地皆令種植桑棗倘遇凶歉可爲衣食之助大政紀洪武二十九年正月庚申朔上罷朝從容問左右民間事禮部尙書門克新對曰聖澤深廣天下之民各安生業幸蒙至治上曰𨿽堯舜在上不能保天下無窮民若謂民皆安業朕恐未然何得遽言至治明昭代典則建文元年二月遣戶部侍郎夏元吉都禦史暴昭等二十四人充采訪使巡行天下問民疾苦大政紀永樂二年正月甲辰�諭天下文武諸司曰朕惟事天以誠敬爲本愛民以實惠爲先書曰惟天惠民又曰安民則惠然天之視聽皆因於民能愛民卽所以事天朕嗣位以來嘗以此戒諭爾等而治軍者或不卹軍治民者或不卹民非惟不卹又有刻害之者甚違朕意今春時和東作方興宜各究心務實申明教術勸課農桑問其疾苦卹其饑寒革苛刻之風崇寬厚之政以迓天休臻於治理欽哉名山藏典謨記永樂二年四月�諭文武羣臣曰今天下𨿽安民未蘇息郡縣豪猾遇有徵繇並緣爲姦細民不勝盜賊滋起爾等其悉心政務毋橫斂一錢毋妄興一役稱朕閔念元元之意大政紀永樂三年正月庚子諭天下牧守之官以愛民爲本諭曰朕卽位以來仰遵成憲惟欲民安物阜風淳俗美刑措不用夙夜兢兢不敢怠寧尙慮天下黎民之眾有未寧厥居者爾等皆牧守之官必思所以愛養之毋殫其財毋疲其力毋爲貪墨毋肆暴虐教之務善以遠刑辟導之務本而棄末習如民皆安居足食斯徳行興刑罰措而天下治爾亦將有無窮之用欽哉明昭代典則永樂十年六月�戶部曰朕爲天下主所務者安民而已故每歲遣人巡行郡邑惟欲周知歲之丰歉民之休戚近者河內民饑有司不以聞往往有言年谷丰登者若此欺罔獲罪於天此亦朕任非其人之過其速令河南發粟賑民自今凡郡縣及朝廷所遣官目擊民艱不言者悉逮下獄大政紀永樂十九年四月戶部尙書夏原吉言愛民所以敬天蠲逋負芻糧采辦金銀程課優卹流移以回天意從之都察院右副都禦史虞謙巡視浙江上言便民事上命行之名山藏典謨記仁宗卽位謂翰林儒臣曰比朝野物議何如有利害當興革者悉聞朕朕審可否紓民困焉大政紀洪熙元年四月時有至自南京者上問道路所遇民何似對曰淮安徐州及山東境內民多乏食而有司徵稅糧方急遂問少師蹇義所對亦然上命大學士楊士奇艸詔蠲卹士奇言不可不令戶部工部與聞上曰姑徐之救民之窮當如救焚拯溺不可遲疑有司慮國用不足必持不決之意卿等姑勿言命中官具楮筆令士奇等就西角門書詔上覽畢旣命用璽己遣使賫行上顧士奇曰汝今可語戶部工部朕悉免之矣左右或言地方千餘里其間未必盡無收宜有分別庶不濫恩上曰卹民寧過厚爲天下主可與民寸寸計較耶六月皇太子卽皇帝位八月工部奏內府工用紵絲紗羅計九千匹請下蘇杭等府織造上曰供用之物𨿽不可缺然當念民力今百姓艱難可減半造又諭尙書吳中等曰昔魏徵告唐太宗每以卹民爲言卿等其體此意宣徳元年三月乙未朔順天府官引京城坊廂裏老人等入見上親諭勉之曰京師五方之民雜居習尙不同朝廷供億百需以其便近多所責辦視外郡尢煩勞皆朕所悉今嗣承大統期與海內相安於無事矧京師乎爾爲民者胥相訓告勤務本業孝親敬長和睦鄰里不事遊惰不作淫巧不犯憲章則爲良民有司體朝廷之心視民如子卹其饑寒均其徵役撫綏良善詰治姦慝俾吾民樂生則爲良有司朝廷於爲善者賞之爲惡者罰之賞罰之典皆祖宗成憲朕不敢違時紀元之初政令維新京師之民拱聽聖諭莫不稱慶三年十月常州言今歲雨暘甚調田谷茂盛上諭尙書胡曰今年各處多奏水災深慮百姓艱食常州獨言丰稔頗慰朕心對曰陛下愛民常願丰熟聖心所欲天必從之上曰天果從之豈有他處水潦之患亦是爲善未至不能格天也自今朕與卿等更當勉之泳化類編宣徳五年春宣宗已具寬卹令乃�六部都察院行之�云朕恭膺天命嗣承祖宗洪業夙夜孜孜保民圖治每食則思人之饑衣則思人之寒心存民瘼未嘗忘之今春已和特頒寬卹之令其速行之大政紀宣徳五年三月庚戌上禦左順門召少師等官蹇義楊士奇楊榮等以禦制耕夫記示之上曰朕昨謁陵還道昌平東郊見耕夫在田召而問之知人事艱難吏治得失因錄其語成篇今以示卿卿亦當體念不忘也七年七月上以禦制織婦詞一篇示羣臣上曰朕非好爲詞章昔眞西山有言農桑衣食之本爲君者當詔儒臣以農夫織婦耕蠶勤勞之狀作爲詩歌使人頌於前又繪以圖揭於宮掖布於戚裏使皆知民事之艱衣食之所自朕所以賦此也天順五年六月輔臣李賢與會昌侯孫繼宗尙書王翺馬昂請於上曰今天下人民艱難況又兵起宜寬卹以蘇民困上有難色不得已而允之太監牛玉亦聞下情如此力贊行之於是開寫十數條最苦於民者悉皆停止名山藏典謨記成化二十三年五月乙卯遣廷臣賫香帛分禱天下山川以祈雨丙辰�諭文武羣臣曰上天示戒旱久田枯民庶驚遑朕甚湣之寬卹刑獄徧禱神祗雨尙未也冤未伸歟用未節歟困未蘇歟抑爾百官罔上而厲下歟朕已節減用度�放宮人爾等各體朕心痛自修省紓朕憂憫元元之意弘治二年二月以災異問輔臣消彌之道截湖廣歲漕米遣戶部郎中江漢王宏分賑四川饑更發銀二萬爲饑民具耕種七月命四川鎭巡官查勘成都府衛去歲賑卹後今府庫余積幾何收成幾何猶有被災者量免稅糧流移復業者免雜役三歲永陵編年史嘉靖五年冬十月禦史張珩丘養浩言定國公祚冒請土田奪民世業戶部請核之帝命悉以歸民其勿核大政紀嘉靖六年春正月諭求利民事宜時災異疊見大學士楊一淸疏請寬卹以宣修省之澤帝曰朕思民間疾苦情狀不一一時所見或有未盡匹夫匹婦容有不被其澤者其令諸司四品以上及六科十三道官各將利民事宜條疏具聞以備采酌施行所言務切政事合民情忠誠明晰足以消弭災變副朕敬天卹民之意名山藏典謨記嘉靖三十一年二月上諭禮部春半土燥布種恐難其命文武大臣爲農借雨各宮廟以靑衣角帶行禮

勤民部雜錄

