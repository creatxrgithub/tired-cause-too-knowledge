

患難部總論易經

坎卦習坎有孚維心亨行有尙

程傳

坎者陷也理�過而不已過極則必陷坎所以次大過也本義

習重習也坎險陷也其象爲水陽陷

陰中外虛而中實也此卦上下皆坎是爲重險中實爲有孚心亨之象以是而行必有功矣彖曰習坎重險也水流而不盈行險而不失其信維心亨乃以剛中也行有尙往有功也天險不可升也地險山川丘陵也王公設險以守其國險之時用大矣哉象曰水洊至習坎君子以常徳行習教事

本義

治己治人皆必重習然後熟而安之初六習坎入於坎窞凶

本義

以陰柔居重險之下其陷益深故其象占如此象曰習坎入坎失道凶也九二坎有險求小得象曰求小得未出中也

本義

處重險之中未能自出故爲有險之象然剛而得中故其占可以求小得也六三來之坎坎險且枕入於坎窞勿用象曰來之坎坎終�功也本

義以陰柔不中正而履重險之間來往皆險前險而後枕其陷益深不可用也枕倚著未安之意六四樽酒簋貳用缶納約自牖終�咎象曰樽酒簋貳剛柔際也本

義先儒讀樽酒簋爲一句貳用缶爲一句今從之貳益之也九五尊位六四近之在險之時剛柔相際故有但用薄禮益以誠心進結自牖之象牖非所由之正而室之所受以明也始𨿽艱阻終得�咎九五坎不盈祗旣平�咎象曰坎不盈中未大也本義

九五𨿽在坎中然以陽剛中正居尊位而時亦將出矣上六系用徽纆置於叢棘三歲不得凶象曰上六失道凶三歲也程

傳以其陷之深取牢獄爲諭陰柔而陷之深至於三歲不得免也

明夷卦明夷利艱貞

本義

夷傷也爲卦下離上坤日入地中明而見傷之象故爲明夷又其上六爲暗之主六五近之故占者利於艱難以守正而自晦其明也彖曰明入地中明夷內文明而外柔順以蒙大難文王以之利艱貞晦其明也內難而能正其志箕子以之本

義蒙大難謂遭紂之亂而見囚內難謂爲紂近親在其國內如六五之近於上六也象曰明入地中明夷君子以蒞眾用晦而明

程傳

君子�所不照然用明之過則傷於察而�含弘之度古之聖人設前旒屏樹者不欲明之盡乎隱也初九明夷於飛垂其翼君子於行三日不食有攸往主人有言本

義飛而垂翼見傷之象占者行而不食所如不合時義當然不得而避也象曰君子於行義不食也

本義

惟義所在不食可也六二明夷夷於左股用拯馬壯吉象曰六二之吉順以則也本

義傷而未切救之速則免矣九三明夷於南狩得其大首不可疾貞象曰南狩之志乃大得也本

義以剛居剛又在明體之上而屈於至暗之下正與上六暗主爲應故有向明除害得其首惡之象然不可以亟也故有不可疾貞之戒成湯起於夏臺文王興於羑里正合此爻之義而小事亦有然者六四入於左腹獲明夷之心於出門庭象曰入於左腹獲心意也本

義左腹者幽隱之處獲明夷之心於出門庭者得意於遠去之義蓋離體爲至明之徳坤體爲至暗之地下三爻明在暗外故隨其遠近髙下而處之不同六四以柔正居暗地而尙淺故猶可以得意於遠去五以柔中居暗地而已迫故爲內難正志以晦其明之象上則極乎暗矣故爲自傷其明以至於暗又足以傷人之明蓋下五爻皆爲君子獨上一爻爲暗君也六五箕子之明夷利貞象曰箕子之貞明不可息也本義

居至闇之地近至闇之君而能正其志箕子之象也貞之至也大全

雲峯胡氏曰士大夫處平時易

處明夷之地難處明夷之時爲微子比干猶易爲箕子難微子已去不可復去比干已死不必復死內難而能正其志箕子以之此殷有三仁而爻獨以箕子言之也程傳

箕子𨿽遭患難其明自存不可

滅息若遇禍患遂失其所守則是亡其明乃滅息也古之人如揚雄者是也上六不明晦初登於天后入於地

本義

以陰居坤之極不明其徳以至於晦始則處髙位以傷人之明終必至於自傷而墜厥命故其象如此象曰初登於天照四國也後入於地失則也

本義

照四國以位言

蹇卦蹇利西南不利東北利見大人貞吉

程傳

西南坤方體順而易東北艮方體止而險在蹇難之時利於順處平易之地不利止於危險也處順易則難可紓止於險則難益甚蹇難之時必有聖賢之人則能濟天下之難故利見大人也濟難者必以大正之道而堅固其守故貞則吉也凡處難者必在乎守貞正設使難不解不失正徳是以吉也若遇難而不能固其守入於邪濫𨿽使苟免亦惡徳也彖曰蹇難也險在前也

程傳

蹇有險阻之義屯亦難也困亦難也同爲難而義則異屯者始難而未得通困者力之窮蹇乃險阻艱難之義各不同也險在前也坎險在前下止而不得進故爲蹇見險而能止知矣哉

程傳

犯險而進則有悔咎故美其能止爲知也大

全中

溪張氏曰蹇之所以爲難者以其險之在前也見坎險之難而明艮止之義非智者孰能識之蹇利西南往得中也不利東北其道窮也利見大人往有功也當位貞吉以正邦也蹇之時用大矣哉程傳

處蹇之時濟蹇之道其用至大天下之難豈易平也非聖賢不能其用可謂大矣順時而處量險而行從平易之道由至正之理乃蹇之時用也象曰山上有水蹇君子以反身修徳程

傳山之峻阻上復有水坎水爲險陷之象上下險阻故爲蹇也君子觀蹇難之象而以反身修徳君子之遇險阻必反求諸己而益自修君子修徳以俟時而已

困卦困亨貞大人吉�咎有言不信

本義

困者窮而不能自振之義坎剛爲兌柔所揜九二爲二陰所揜四五爲上六所揜所以爲困坎險兌說處險而說是身𨿽困而道則亨也二五剛中又有大人之象占者處困能亨則得其正矣非大人其孰能之故曰貞又曰大人者明不正之小人不能當也有言不信又戒以當務晦默不可尙口益取困窮彖曰困剛揜也險以說困而不失其所亨其惟君子乎程

傳下險而上說爲處險而能說𨿽在困窮艱險之中樂天安義自得其說樂也時𨿽困也處不失義則其道自亨困而不失其所亨也君子大人通稱大全

張氏曰處險而說如顏子在陋巷而不攺其樂柳下惠厄窮而不憫夫子厄於陳畏於匡孟子毀於臧倉身彌困而道彌亨惟君子能之貞大人吉以剛中也有言不信尙口乃窮也

程傳

當困而言人所不信欲以口免困乃所以致窮也象曰澤�水困君子以致命遂志

本義

水下漏則澤上枯故曰澤�水致命猶言授命言持以與人而不之有也能如是則𨿽困而亨矣大全

朱子曰困厄有重輕力量有小大若能一日十二時點檢自己念慮動作須是合宜仰不愧俯不怍如此而不幸塡溝壑喪身殞命有不暇卹只得成就一个是處如此則方寸之間全是天理𨿽遇大困厄有致命遂志而已亦不知有人之是非向背惟其是而已初六臀困於株木入於幽谷三歲不覿象曰入於幽谷幽不明也本

義臀物之底也困於株木傷而不能安也初六以陰柔處困之底居暗之甚故其象占如此大全

中溪

張氏曰人之體行則趾爲下坐則臀爲下初六困而不行此坐困之象也九二困於酒食朱紱方來利用亨祀徵凶�咎象曰困於酒食中有慶也本

義困於酒食厭飫苦惱之意酒食人之所欲然醉飽過宜則是反爲所困矣朱紱方來上應之也九二有剛中之徳以處困時𨿽�凶害而反困於得其所欲之多故其象如此而其占利以亨祀若徵行則非其時故凶而於義爲�咎也六三困於石據於蒺藜入於其宮不見其妻凶象曰據於蒺藜乘剛也入於其宮不見其妻不祥也本義

陰柔而不中正故有此象而其占則凶石指四蒺藜指二宮謂三而妻則六也其義則系辭備矣九四來徐徐困於金車吝有終象曰來徐徐志在下也𨿽不當位有與也本

義初六九四之正應九四處位不當不能濟物而初六方困於下又爲九二所隔故其象如此然邪不勝正故其占𨿽爲可吝而必有終也金車爲九二象未詳疑坎有輪象也九五劓刖困於赤紱乃徐有說利用祭祀

本義

劓刖者傷於上下上下旣傷則赤紱�所用而反爲困矣九五當困之時上爲陰揜下則乘剛故有此象然剛中而說體故能遲久而有說也占具象中又利用祭祀久當獲福象曰劓刖志未得也乃徐有說以中直也利用祭祀受福也上六困於葛藟於臲�曰動悔有悔徵吉象曰困於葛藟未當也動悔有悔吉行也本

義以陰柔處困極故有困於葛藟於臲�曰動悔之象然物窮則變故其占曰若能有悔則可以徵而吉矣

旣濟卦象曰水在火上旣濟君子以思患而豫防之

大全

平庵項氏曰人之用莫大於火而火常生患善濟火者莫如水思火之爲患而儲水以防使水常在火上其力足以勝之則其患亡矣是故君子致道立教設政舉事知末流之生患必皆有以防而濟之進齋徐氏曰旣濟𨿽非有患之時而患每生於旣濟之後君子於此愼思而豫爲之防則不至於患矣六四繻有衣袽終日戒象曰終日戒有所疑也程傳

終日戒懼常疑患之將至也處旣濟之時當畏愼如是也

系下傳易之興也其於中古乎作易者其有憂患乎

本義

夏商之末易道中微文王拘於羑里而系彖辭易道復興是故履徳之基也謙徳之柄也復徳之本也恆徳之固也損徳之修也益徳之裕也困徳之辧也井徳之地也巽徳之制也本

義履禮也上天下澤定分不易必謹乎此然後其徳有以爲基而立也謙者自卑而尊人又爲禮者之所當執持而不可失者也九卦皆反身修徳以處憂患之事也而有序焉基所以立柄所以持復者心不外而善端存恆者守不變而常且久懲忿窒欲以修身遷善攺過以長善困以自驗其力井以不變其所然後能巽順於理以制事變也履和而至謙尊而光復小而辧於物恆雜而不厭損先難而後易益長裕而不設困窮而通井居其所而遷巽稱而隱本

義此如書之九徳禮非彊世然事皆至極謙以自卑而尊且光復陽微而不亂於羣陰恆處雜而常徳不厭損欲先難習熟則易益但充長而不造作困身困而道亨井不動而及物巽稱物之宜而潛隱不露履以和行謙以制禮復以自知恆以一徳損以遠害益以興利困以寡怨井以辧義巽以行權本

義寡怨謂少所怨尢辧義謂安而能慮易之興也其當殷之末世周之盛徳邪當文王與紂之事邪是故其辭危危者使平易者使傾其道甚大百物不廢懼以終始其要�咎此之謂易之道也本義

危懼故得平安慢易則必傾覆易之道也孔子家語

困誓孔子曰不觀髙崖何以知顚墜之患不臨深泉何以知沒溺之患不觀巨海何以知風波之患失之者其在此乎士愼此三者則無累於身矣冊府元龜

患難老子有言禍兮福所倚福兮禍所伏則知患難之於世也無準否泰之於人也靡常消息盈虛旣明鑑而斯在屈伸合散信任運而可量叔世惟艱聖人�厄而體道禍機莫測賢者逃遁以俟時至有沈�以幸全系獄而獲宥道存於己命在於天或垂名聲於後代或擅美譽於當世信謂知窮達存亡之至者也若乃被患於深刑無辜於橫議道之廢也其如命何

逃難語曰賢者避世易曰君子見幾蓋天步旣艱刑网方密或顯斥於權要或見讒於邪諂私憾方逞大戮將至是以變易姓名毀壞形貌詭道以出間行而去投迹於絕域濯纓於洪波以至隱迹窮山之中潛身復壁之下屬辭淒愴拊心涕洟生民之窮良可哀也若乃負過越逸背國奔亡節行無聞逋逃是保紀於著事罪莫大焉

亡命商書曰自作孽不可逭老氏雲天网恢恢疏而不漏然而倒行逆施處陰休影天有所幸命或可逃非欲絕迹以遠人蓋乃馮生而避法越自淑世遷訛淫刑以逞末俗偸巧任气相髙故有疾走避仇幽藏復怨破去機械變易姓氏者若乃自底不類連逮餘黨穿窬亟遁脫身長往或欲智免其如命何𨿽追捕之令具存於方木而赦宥之澤亦被乎率土由是移鄕以防其不絕滌瑕以許其自新斯乃天地兼容荊棘蒙潤者矣性理會通

力行人之於患難只有一个處置盡人謀之後卻須泰然處之有人遇一事則心心念念不肯捨畢竟何益若不會處置了放下便是無義無命也人莫不知命之不可遷也臨患難而能不懼處貧賤而能不變視富貴而能不慕者吾未見其人也處患難知其無可柰何遂放意而不反非安於義命者

患難部雜錄淮南子人間訓夫鵲先識歲之多風也去髙木而巢扶枝大人過之則探鷇嬰兒過之則挑其卵知備遠難而忘近患讀書鏡諸葛孔明無論相業卽苟全性命於亂世七字不知當時有何奇策及觀王鐸盡忠唐室奮討巢賊功垂就令孜間之於內解其都統鐸詩云二塵上相逢明主九合諸侯愧昔賢可謂慨然有志者然鐸當國家板蕩之際居將相衮鉞之任乃攜妓妾輜重慢藏冶容行於虎狼之都三百口遂並命於髙雞泊惟孔明躬耕薄田醜女寡欲其慮深矣乃知居亂世要須十分淸苦庶可自全華川�辭君子平居若無所事也及涉於患難則智愈明气愈平志愈增徳愈成道愈凝故曰不遇盤根錯節無足以別利器

患難部藝文二詩

王風有兔爰爰三章

周室衰微諸侯背叛君子不樂其生而作此詩有兔爰爰雉離於羅我生之初尙無爲我生之後逢此百罹尙寐無吪有兔爰爰雉離於罦我生之初尙無造我生之後逢此百憂尙寐無覺有兔爰爰雉離於罿我生之初尙無庸我生之後逢此百凶尙寐無聰

漁父歌

吳越春秋曰伍子胥逃楚與楚太子建奔鄭晉頃公欲因太子謀鄭鄭知之殺太子建伍�奔吳追者在後至江江中有漁父子胥呼之漁父欲渡因歌云云子胥止蘆之漪漁父又歌云云旣渡漁父視之有饑色曰爲子取餉漁父去子胥疑之乃潛深葦之中父來持麥飯鮑魚羹盎漿求之不見因歌而呼之云云子胥出飲食畢解百金之劍以贈漁父不受問其姓名不答子胥誡漁父曰掩子之盎漿無令其露漁父諾胥行數步漁者覆船自沈於江日月昭昭乎寖已馳與子期乎蘆之漪

又日已夕兮予心憂悲月已馳兮何不渡爲事浸急兮將柰何

又蘆中人蘆中人豈非窮士乎

絕命詞

漢息夫躬漢書曰躬初待詔數危言髙論自恐遭害著絕命詞後數年乃死如其文元云泱郁將安歸兮鷹隼橫厲鸞徘徊兮矰若浮焱動則機兮叢棘棧棧曷可棲兮發忠亡身自繞罔兮冤頸折翼庸得往兮涕泣流兮萑蘭心結愲兮傷肝虹霓耀兮日微孽杳冥兮未開痛入天兮嗚呼冤際絕兮誰語仰天髙兮自列招上帝兮我察秋風爲我吟浮雲爲我陰嗟若是兮欲何畱撫神龍兮攬其須遊曠迥兮反無期雄失據兮世我思

被執作詩

梁庾肩吾發與年俱暮愁將罪共深聊持轉風燭暫映廣陵琴

贈中尉李彪

北魏韓延之延之仕晉位平西府錄事參軍劉裕招之不屈後奔姚興明帝泰常二年入魏爲武牢鎭將賜爵魯陽侯賈生謫長沙董儒詣臨江愧無若人迹忽尋兩賢蹤追昔渠閣遊策駑�羣龍如何情願奪飄然獨違從痛哭去舊國�淚屆新邦哀哉無援民嗷然失侶鴻彼蒼不我聞千里告志同

斷句

劉昶宋文帝第九子封晉熙王位中書令廢帝以爲徐州刺史人言昶有異志將誅之昶發兵無應者奔魏棄母妻惟攜妾一人騎馬自隨在道爲斷句孝文使持節都督吳越彭楚諸軍事鎭徐州白雲滿鄣來黃塵暗天起關山四面絕故鄕幾千里

菩提寺禁裴迪來相看說逆賊等凝碧池上作

音樂供奉人等舉聲便一時淚下私成口號誦

示裴迪

唐王維紀事云祿山大會凝碧池梨園子弟欷歔泣下樂工雷海淸擲樂器西向大慟賊支解於試馬殿維時拘於菩提寺有詩云云後聞行在賊平皆下獄獨維得免萬戶傷心生野煙百官何日更朝天秋槐葉落空宮裏凝碧池頭奏管弦

述懷

杜甫去年潼關破妻子隔絕久今夏艸木長脫身得西走麻鞋見天子衣袖露兩肘朝廷�生還親故傷老醜涕淚授拾遺流離主恩厚柴門𨿽得去未忍卽開口寄書問山川不知家在否比聞同罹禍殺戮到雞狗山中漏茅屋誰復依戶牖摧頹蒼松根地冷骨未朽幾人全性命盡室豈相偶嵚岑一作崟猛虎場鬱結回我首自寄一封書今已十月後反畏消息來於心亦何有漢運初中興生平老耽酒沈思歡會處恐作窮獨一作途叟

彭衙行合陽縣西北有彭衙城前人憶昔避賊初北走經險艱夜深彭衙道一

作門月照白水山盡室久徒步逢人多厚顏參差谷鳥吟一

作鳴不

見遊子還癡女饑�我啼畏虎狼聞一作猛虎懷中掩其口反側聲愈嗔小兒彊解事故索苦李餐一旬半雷雨泥濘相牽攀旣無禦雨一作溫備徑滑衣又寒有時經

一作最契闊竟日數里間野果充餱糧卑枝成屋椽早行石上水暮宿天邊煙少畱周一作固一作同家窪欲出蘆子關故人有孫宰髙義薄曾云延客已曛黑張燈啟重門暖湯濯我足剪紙招我魂從此出妻孥相視涕闌干眾雛爛漫睡喚起沾盤餐誓將與大子永結爲弟昆遂空所坐堂安居奉我歡誰肯艱難際豁達露心肝別來歲月周胡羯仍構患何當有翅翎飛去墮爾前

亂後逢村叟一作時世行

杜荀鶴經亂衰翁居破村村中何事不傷魂因供寨木無桑柘爲著鄕兵絕子孫還似平寧徵賦稅未嘗州縣略安存至於雞犬皆星散日落前山獨倚門

旅泊遇郡中叛亂示同志

前人握手相看誰敢言軍家刀劍在腰邊徧搜寶貨無藏處亂殺平人不怕天古寺拆爲修寨木荒墳開作甃城磚郡侯逐出渾閒事正是鑾輿幸蜀年

和友人送弟

前人君說無家祇弟兄此中言別若爲情干戈�日分頭去山水寒時信路行月下斷猿空有影雪中孤雁卻無聲我今骨肉𨿽饑凍幸喜團圓過亂兵

老夫五首

明袁凱老夫避兵荒山側三日無食在荊棘鞋襪破盡皮肉碎血破兩踵行不得於時瘦妻實臥病十聲呼之一聲應夜深困絕倚枯樹逐魂啼來雨如注

又老夫避兵黃浦上八月秋濤勢逾壯蛟龍變化不自謀鯨鯢偃蹇還漂蕩船中小兒懼且泣婦女嘔吐無人色我獨兀坐面向天篙師疾呼更索錢

又老夫避兵三江口江中夜夜蛟龍吼砉然一聲腦欲裂千尺長堤忽如走須臾海門風雨來江水震蕩如奔雷同行百船半沈溺無力救之空嘆息

又老夫避兵三泖邊泖水闊絕無人煙惡風三日天正黑濕雲臭霧相盤旋艸頭飛虫嚙人肉更有靑�口尢毒小兒無知恣奔走我欲近前捉其手

又老夫避兵東海頭海風吹衣夜颼颼黃蒿斷岸少人迹饑鳶無食聲啾啾狐貍向人呼姓名兩足直立當前行自信從來�力壯此日對之魂欲喪

逃難詩

洪若臯丙申十三載正月上元時蒼茫聞盜賊東方光迷離須臾門巷裏四路皆賊騎翻身下�走顚倒衣裳披骨肉各自散對面不相辭單身赴東鄰越墻又度籬籬髙不可度足失刺傷皮我身已難保焉復顧四肢後圍到鄰家東西莫所之鄰翁似認我見我長嘆咨汝是讀書人不走尙在玆我有夾墻內急入莫再遲攜我杵臼後墻實狹且卑推我側身入戒我勿動移墻頭蓋薦棘墻面掛席箕布置未及已賊忽劈門楣老翁亟他往霍霍響矛魂飛�似落噤气勿噓吹中有兩小女展轉聲嘻嘻低頭掩其口髙聲反問誰惟賊眼奢侈玉帛與珠璣急打東房去無心戀茅茨不知誰家婦嬌嬈哭甚悲曰馬奔封豕繹絡走靑絲哀聲與�杖懍栗寒心脾漫漫長夜窟手足無所施低頭若頸折自卯及夕曦皮肉已盡死局蹐不知疲炮聲四五動哄聞勢少綏撥身雜眾人脫袍去接要命爭先走不復知忸怩路逢我妻在偕出東城陴顧我𨿽得脫父母尙未知母年六十六父年近期頤平時少行走何以經險巇父母養子時百年有所資生我不得力身完縱何爲行人指示我適間有二耆云是貴家翁雙雙東驅馳從此十里許尙可相攀追旣聽消息眞但走且莫羈新來海上賊數萬滿城彌年少市棍徒白裹混相欺男婦盡被擄寸艸不復遺去去何甸甸搰搰田溝澌所遇多流血呻吟道傍屍往來動契闊悲號振平災�甑或負釜抱子或牽犧攘攘數百輩雜沓相擠推夜深後嶺道雨後北山崥旣無燈火具徑滑泥又滋水渦並突口白影互相疑平生苦短視十步九僛僛山麓逢幼弟仗爾來扶持安樂重友生兄弟急難宜迢迢逾巖谷羣峯勢參差昏鴉哺數子林樹聲喔咿寒坑泉幽咽野竹風颸颸回首斗城中烈火照通逵黤黰气上積皇天慘不怡暮宿王家庵晨過大寺基深山雪如練萬丈白長麾龍門翻銀濤千軍列素帷春寒窮谷裏風景自堪奇早風吹折骨冰霜生口髭指落不得直面目黑靑黧兩日未飲食口燥腹又饑吾妻臥路泣掩面不能隨艱難古不免步步且自支黃昏到寺中僧去存老尼衣袍換升米折椽向地炊煙塵著濕眼半夜成粥糜血回湯入口魂招翻匙新棲且安息生理漫圖維三日歸我宗父母亦來斯昆弟陸續到團聚哭淋漓驚定還拭淚喜極復嗚戲村婦墻頭笑村童滿堂窺村老四五人嘆惜前致詞聞君新構房今日可耘耔灰燼並瓦屑不畱寸題榱人生有哀樂天地有盛衰桑田變滄海何處是靈芝一家幸會合豈復論舊貲攘攘唐黃巾紛紛漢赤眉無地無豪傑顚沛是吾師九州四海大亙古長熙熙廣�千萬間懷葛至今垂我無鄰家翁今在海之湄父母不得見何況妻與兒多謝鄰家翁豁達露襟期誰肯流離際忘身濟人危吾知丈人者不受世燐緇誓將與丈人結歡致所私妖氛猶未靖夢寐長勞思

患難部紀事史記周本紀崇侯虎譖西伯於殷紂曰西伯積善累徳諸侯皆向之將不利於帝帝紂乃囚西伯於羑里閎夭之徒患之乃求有莘氏美女驪戎之文馬有熊九駟他奇怪物因殷嬖臣費仲而獻之紂紂大悅曰此一物足以釋西伯況其多乎乃赦西伯其囚羑里蓋益易之八卦爲六十四卦左傳僖公五年晉以殺太子申生之難公使寺人披伐蒲重耳逾垣而走披斬其袪遂出奔翟二十八年衛侯與元咺訟衛侯不勝晉執衛侯歸之於京師置諸深室�子職納�饘焉史記伍子胥傳鄭殺太子建建有子名勝伍胥乃與勝俱奔吳到昭關昭關欲執之伍胥遂與勝獨身步走幾不得脫追者在後至江江上有漁父乘船知伍胥之急乃渡伍胥伍胥未至吳而疾止中道乞食至於吳因公子光以見吳王機警楚公子遇國難微服出亡將及門守門者難之其僕操箠擊公子背罵曰隸也不力何不早出守門者不疑竟出云左傳定公四年吳入郢楚子涉睢濟江入於雲中王寢盜攻之以戈擊王王孫由於以背受之中肩王奔鄖鄖公辛之弟懷將弒王辛以王奔隨吳人從之子期似王逃王而己爲王曰以我與之王必免吳越春秋越王勾踐五年五月與大夫種範蠡入臣於吳羣臣皆送至浙江之上臨水祖道軍陣固陵大夫文種前爲祝其詞曰皇天佑助前沈後揚福爲徳根憂爲福堂威人者滅服從者昌王𨿽牽致其後無殃君臣生離感動上皇眾夫哀悲莫不感傷臣請薦脯行酒三觴越王仰天太息舉杯垂涕默無所言種復前祝曰大王徳壽無疆無極乾坤受靈神祇輔翼我王厚之祉祜在側徳銷百殃利受其福去彼吳庭來歸越國觴酒旣升請稱萬歲越王曰孤承前王余徳守國於邊幸蒙諸大夫之謀遂保前王丘墓今遭辱恥爲天下笑將孤之罪耶諸大夫之責也吾不知其咎願二三子論其意大夫扶同曰何言之鄙也昔湯系於夏臺伊尹不離其側文王囚於石室太公不棄其國興衰在天存亡系於人湯攺儀而媚於桀文王服從而幸於紂夏殷恃力而虐二聖兩君屈己以得天道故湯王不以窮自傷周王不以困爲病越王曰昔堯任舜禹而天下治𨿽有洪水之害不爲人災變異不及於民豈況於人君乎大夫苦成曰不如君王之言天有歷數徳有薄厚黃帝不讓堯傳天子三王臣弒其君五霸子弒其父徳有廣狹气有髙下今之世猶人之市置貨以設詐抱謀以待敵不幸陷厄求伸而已大王不覽於斯而懷喜怒越王曰任人者不辱身自用者危其國大夫皆前圖未然之端傾敵破讎坐招泰山之福今寡人守窮若斯而云湯文困厄後必霸何言之違禮儀夫君子爭寸陰而棄珠玉今寡人冀得免於軍旅之憂而復反系獲敵人之手身爲傭隸妻爲僕妾往而不返客死敵國若魂魄有愧於前君其無知體骨棄捐何大夫之言不合於寡人之意於是大夫種範蠡曰聞古人曰居不幽志不廣形不愁思不遠聖王賢主皆遇困厄之難蒙不赦之恥身居而名尊軀辱而聲榮處卑而不以爲惡居危而不以爲薄五帝徳厚而窮厄之恨然尙有泛濫之憂三守暴困之辱不離三獄之困涕泣而受冤行哭而爲隸演易作卦天道佑之時過於期否終則泰諸侯並救王命見符朱鬣元狐輔臣結髮折獄破械反國修徳遂討其讎擢假海內若覆手背天下宗之功垂萬世大王屈厄臣誠盡謀夫截骨之�無削剟之利舀鐵之矛無分發之便建策之士無暴興之說今臣遂天文案墜籍二气共萌存亡異處彼興則我辱我霸則彼亡二國爭道未知所就君王之危天道之數何必自傷哉夫吉者凶之門福者禍之根今大王𨿽在危困之際孰知其非暢達之兆哉大夫計倪曰今君王國於會稽窮於入吳言悲辭苦羣臣泣之𨿽則恨悷之心莫不感動而君王何爲謾辭嘩說用而相欺臣誠不取越王曰寡人將去入吳以國累諸侯大夫願各自述吾將屬焉大夫臯如曰臣聞大夫種忠而善慮民親其知士樂爲用今委國一人其道必守何順心拂命羣臣大夫曳庸曰大夫文種者國之梁棟君之爪牙夫驥不可與匹馳日月不可並照君王委國於種則萬綱千紀無不舉者越王曰夫國者前王之國孤力弱勢劣不能遵守社稷奉承宗廟吾聞父死子代君亡臣親今事棄諸大夫客官於吳委國歸民以付二三子吾之由也亦子之憂也君臣同道父子共气天性自然豈得以在者盡忠亡者爲不信乎何諸大夫論事一合一離令孤懷心不定也夫推國任賢度功績成者君之命也奉教順理不失分者臣之職也吾顧諸大夫以其所能而云委質而已於呼悲哉計倪曰君王所陳者固其理也昔湯入夏付國於文祀西伯之殷委國於一老今懷夏將滯志在於還夫適市之妻教嗣糞除出亡之君敕臣守禦子問以事臣謀以能今君王欲士之所志各陳其情舉其能者議其宜也越王曰大夫之論是也吾將逝矣願諸君之風大夫種曰夫內修封疆之役外修耕戰之備荒無遺土百姓親附臣之事也大夫範蠡曰輔危主存亡國不恥屈厄之難安守被辱之地往而必反與君復讎者臣之事也大夫苦成曰發君之令明君之徳窮與俱厄進與俱霸統煩理亂使民知分臣之事也大夫曳庸曰奉令受使結和諸侯通命達旨賂往遺來解憂釋患使無所疑出不忘命入不被尢臣之事也大夫皓進曰一心齊志上與等之下不違令動從君命修徳履義守信溫故臨非決疑君誤臣諫直心不撓舉過列平不阿親戚不私於外推身致君終始一分臣之事也大夫諸稽郢曰望敵設陣飛矢揚兵履腹涉屍血流滂滂貪進不退二師相當破敵攻眾威淩百邦臣之事也大夫臯如曰修徳行惠撫慰百姓身臨憂勞動輒躬親弔死存疾救活民命蓄陳儲新食不二味國富民實爲君養器臣之事也大夫計倪曰候天察地紀歷陰陽觀變參災分別妖祥日月含色五精錯行福見知吉妖出知凶臣之事也越王曰孤𨿽入於北國爲吳窮虜有諸大夫懷徳抱術各守一分以保社稷孤何憂焉遂別於浙江之上羣臣垂泣莫不咸哀越王仰天嘆曰死者人之所畏若孤之聞死其於心胸中曾無怵惕遂登舟徑去終不反顧越王夫人乃據船哭顧烏鵲啄江渚之蝦飛去復來因哭而歌之曰仰飛鳥兮烏鳶淩元虛號翩翩集洲渚兮優恣啄蝦矯翮兮雲間任厥兮往還妾無罪兮負地有何辜兮譴天帆帆獨兮西往孰知返兮何年心惙惙兮若割淚泫泫兮雙懸又哀吟曰彼飛鳥兮鳶烏已回翔兮翕蘇心在專兮素蝦何居食兮江湖徊復翔兮遊揚去復返兮於乎始事君兮去家終我命兮君都終來遇兮何幸離我國兮去吳妻衣褐兮爲婢夫去冕兮爲奴歲遙遙兮難極冤悲痛兮心惻腸千結兮服膺於乎哀兮忘食願我身兮如烏身翺翔兮矯翼去我國兮心搖情憤惋兮誰識越王聞夫人怨歌心中內慟乃曰孤何憂吾之六翮備矣於是入吳見夫差稽首再拜稱臣曰東海賤臣勾踐上愧皇天下負后土不裁功力污辱王之軍士抵罪邊境大王赦其深辜裁加役臣使執箕誠蒙厚恩得保須臾之命不勝仰感俯愧臣勾踐叩頭頓首吳王夫差曰寡人於子亦過矣子不念先君之讎乎越王曰臣死則死矣惟大王原之伍胥在傍目若熛火聲如雷霆乃進曰夫飛鳥在靑雲之上尙欲繳微矢以射之豈況近臥於華池集於庭廡乎今越王放於南山之中遊於不可存之地幸來涉我壤土入吾梐捆此乃廚宰之成事食也豈可失之乎吳王曰吾聞誅降殺服禍及三世吾非愛越而不殺也畏皇天之咎教而赦之太宰嚭諫曰子胥明於一時之計不通安國之道願大王遂其所執無拘羣小之口夫差遂不誅越王令駕車養馬祕於宮室之中三月吳王召越王入見越王伏於前範蠡立於後吳王謂範蠡曰寡人聞貞婦不嫁破亡之家仁賢不官絕滅之國今越王無道國已將亡社稷壞崩身死世絕爲天下笑而子及主俱爲奴僕來歸於吳豈不鄙乎吾欲赦子之罪子能攺心自新棄越歸吳乎範蠡對曰臣聞亡國之臣不敢語政敗軍之將不敢語勇臣在越不忠不信令越王不奉大王命號用兵與大王相持至今獲罪君臣俱降蒙大王鴻恩得君臣相保願得入備掃除出給趨走臣之願也此時越王伏地流涕自謂遂失範蠡矣吳王知範蠡不可得爲臣謂曰子旣不移其志吾復置子於石室之中範蠡曰臣請如命吳王起入宮中越王範蠡趨入石室越王服犢鼻著樵頭夫人衣無緣之裳施左關之襦夫斫銼養馬妻給水除糞灑掃三年不慍怒面無恨色吳王登髙遠望見越王及夫人範蠡坐於馬糞之旁君臣之禮存夫婦之儀具王顧謂太宰嚭曰彼越王者一節之人範蠡一介之士𨿽在窮厄之地不失君臣之禮寡人傷之太宰嚭曰願大王以聖人之心哀窮孤之士吳王曰爲子赦之後三月乃擇吉日而欲赦之召太宰嚭謀曰越之與吳同土連域勾踐愚黠親欲爲賊寡人承天之神靈前王之遺徳誅討越寇囚之石室寡人心不忍見而欲赦之於子柰何太宰嚭曰臣聞無徳不復大王垂仁恩加越越豈敢不報哉願大王卒意越王聞之召範蠡告之曰孤聞於外心獨喜之又恐其不卒也範蠡曰大王安心事將有意在玉門第一今年十二月戊寅之日時加日出戊囚日也寅陰后之辰也合庚辰歲後會也夫以戊寅日聞喜不以其罪罰日也時加卯而賊戊功曹爲螣蛇而臨戊謀利事在靑龍靑龍在勝光而臨酉死气也而�寅是時�其日用又助之所求之事上下有憂此其非天网四張萬物盡傷者乎王何喜焉果子胥諫吳王曰昔桀囚湯而不誅紂囚文王而不殺天道還反禍轉成福故夏爲湯所誅殷爲周所滅今大王旣囚越君而不行誅臣謂大王惑之深也得無夏殷之患乎吳王遂召越王久之不見範蠡文種憂而占之曰吳王見擒也有頃太宰嚭出見種範蠡而言越王復拘於石室伍子胥復諫吳王曰臣聞王者攻敵國克之則加以誅故後無報復之憂遂免子孫之患今越王已入石室宜早圖之後必爲吳之患太宰嚭曰昔者齊桓割燕所至之地以貺燕公而齊君獲其美名宋襄濟河而戰春秋以多其義功立而名稱君敗而徳存今大王誠赦越王則功冠於五霸名越於前古吳王曰待吾疾愈方爲太宰赦之後一月越王出石室召範蠡曰吳王疾三月不愈吾聞人臣之道主疾臣憂且吳王遇孤恩甚厚矣疾之無瘳惟公卜焉範蠡曰吳王不死明矣到己巳日當瘳惟大王畱意越王曰孤所以窮而不死者賴公之策耳中復猶豫豈孤之志哉可與不可惟公圖之範蠡曰臣竊見吳王眞非人也數言成湯之義而不行之願大王請求問疾得見因求其糞而嘗之觀其顏色當拜賀焉言其不死以瘳起日期之旣言信後則大王何憂越王明日謂太宰嚭曰囚臣欲一見問疾太宰嚭卽入言於吳王王召而見之適遇吳王之便太宰嚭奉溲惡以出逢戶中越王因拜請嘗大王之溲以決吉凶卽以手取其便與惡而嘗之因入曰下囚臣勾踐賀於大王王之疾至己巳日有瘳至三月壬申病愈吳王曰何以知之越王曰下臣嘗事師聞糞者順谷味逆時气者死順時气者生今者臣竊嘗大王之糞其惡味苦且楚酸是味也應春夏之气臣以是知之吳王大悅曰仁人也乃赦越王得離其石室去就其宮室執牧養之事如故越王從嘗糞惡之後遂病口臭範蠡乃令左右皆食岑艸以亂其气其後吳王如越王期日疾愈心念其忠臨政之後大縱酒於文臺吳王出令曰今日爲越王陳北面之坐羣臣以客禮事之伍子胥趨出到捨上不禦坐酒酣太宰嚭曰異乎今日坐者各有其詞不仁者逃其仁者畱臣聞同聲相和同心相求今國相剛勇之人意者內�至仁之存也而不禦坐其亦是乎吳王曰然於是範蠡與越王俱起爲吳王壽其辭曰下臣勾踐從小臣範蠡奉觴上千歲之壽辭曰皇在上令昭下四時並心察慈仁者大王躬親鴻恩立義行仁九徳四塞威服羣臣於戲休哉傳徳無極上感太陽降瑞翼翼大王延壽萬歲長保吳國四海咸承諸侯賓服觴酒旣升永受萬福於是吳王大悅明日伍子胥入諫曰昨日大王何見乎臣聞內懷虎狼之心外執美詞之說但爲外情以存其身豺不可爲廉狼不可爲親今大王好聽須臾之說不慮萬歲之患放棄忠直之言聽用讒夫之語不滅瀝血之讎不絕懷毒之怨猶縱毛鑪炭之上幸不焦投卵千鈞之下望必全豈不殆哉臣聞桀登髙自知危然不知所以自安也前據白刃自知死而不知所以自存也惑者知返迷道不遠願大王察之吳王曰寡人有疾三月曾不聞相國一言是相國之不慈也又不進口之所嗜心不相思是相國之不仁也夫爲人臣不仁不慈焉能知其忠信者乎越王迷惑棄守邊之事親將其臣民來歸寡人是其義也躬親爲虜妻親爲妾不慍寡人寡人有疾親嘗寡人之溲是其慈也虛其府庫盡其寶幣不念舊故是其忠信也三者旣立以養寡人寡人曾聽相國而誅之是寡人之不智也而爲相國快意耶豈不負皇天乎子胥曰何大王之言反也夫虎之卑勢將以有擊也貍之卑身將求所取也雉以眩移拘於綢魚以有悅死於餌且大王初臨政負玉門之第九誠事之敗無咎矣今年三月甲戌時加雞鳴甲戌歲位之會將也靑龍在酉徳在土刑在金是日賊其徳也知父將有不順之子君有逆節之臣大王以越王歸吳爲義以飲溲食惡爲慈以虛府庫爲仁是故爲無愛於人其不可親面聽貌觀以存其身今越王入臣於吳是其謀深也虛其府庫不見恨色是欺我主也下飲王之溲者是上食王之心也下嘗王之惡者是上食王之肝也大哉越王之崇吳吳將爲所擒也惟大王畱意察之臣不敢逃死以負前王一旦社稷丘墟宗廟荊棘其悔可追乎吳王曰相國置之勿復言矣寡人不忍復聞於是遂赦越王歸國送於蛇門之外羣臣祖道吳王曰寡人赦君使其返國必念終始王其勉之越王稽首曰今大王哀臣孤窮使得生全還國與種蠡之徒願死於轂下上天蒼蒼臣不敢負吳王曰嗚呼吾聞君子一言不再今已行矣王勉之越王再拜跪伏吳王乃引越王登車範蠡執禦遂去至三津之上仰天嘆曰嗟乎孤之屯厄誰念復生渡此津也謂範蠡曰今三月甲辰時加日昳孤蒙上天之命還歸故鄕得無後患乎範蠡曰大王勿疑直�道行越將有福吳當有憂至浙江之上望見大越山川重秀天地再淸王與夫人嘆曰吾已絕望永辭萬民豈料再還重復鄕國言竟掩面涕泣闌干此時萬姓咸歡羣臣畢賀晏子雜上篇崔杼旣弒莊公而立景公杼與崔封相之劫諸將軍大夫及顯士庶人於太宮之坎上令無得不盟者爲壇三仞坎其下以甲千列環其內外盟者皆脫�而入維晏子不肯崔杼許之有敢不盟者戟拘其頸�承其心令自盟曰不與崔慶而與公室者受其不祥言不疾指不至血者死所殺七人次及晏子晏子奉杯血仰天嘆曰嗚呼崔子爲無道而弒其君不與公室而與崔慶者受此不祥俯而飲血崔杼謂晏子曰子變子言則齊國吾與子共之子不變子言戟旣在脰�旣在心維子圖之也晏子曰劫吾以刃而失其志非勇也回吾以利而倍其君非義也崔子子獨不爲天討乎詩云莫莫葛虆施於條枚愷悌君子求福不回今嬰且可以回而求福乎曲刃鉤之直兵推之嬰不革矣崔杼將殺之或曰不可子以子之君無道而殺之今其臣有道之士也又從而殺之不可以爲教矣崔子遂捨之晏子曰若大夫爲大不仁而爲小仁焉有中乎趨出授綏而乘其僕將馳晏子撫其手曰徐之疾不必生徐不必死鹿生於野命懸於廚嬰命有系矣按之成節而後去詩云彼其之子捨命不渝晏子之謂也史記孔子世家孔子去衛將適陳過匡顏刻爲僕以其策指之曰昔吾入此由彼缺也匡人聞之以爲魯之陽虎陽虎嘗暴匡人匡人於是遂止孔子孔子狀類陽虎拘焉五日顏淵後子曰吾以汝爲死矣顏淵曰子在回何敢死匡人拘孔子益急弟子懼孔子曰文王旣沒文不在玆乎天之將喪斯文也後死者不得與於斯文也天之未喪斯文也匡人其如予何孔子使從者爲�武子臣於衛然後得去孔子去曹適宋與弟子習禮大樹下宋司馬桓魋欲殺孔子拔其樹孔子去弟子曰可以速矣孔子曰天生徳於予桓魋其如予何孔子去陳過蒲會公叔氏以蒲畔蒲人止孔子弟子有公良孺者以私車五乘從孔子其爲人長賢有勇力謂曰吾昔從夫子遇難於匡今又遇難於此命也已吾與夫子再罹難寧斗而死鬥甚疾蒲人懼謂孔子曰苟毋適衛吾出子與之盟出孔子東門孔子遂適衛子貢曰盟可負耶孔子曰要盟也神不聽孔子在陳蔡之間楚使人聘孔子孔子將往拜禮陳蔡大夫謀曰孔子賢者所刺譏皆中諸侯之疾今者久畱陳蔡之間諸大夫所設行皆非仲尼之意今楚大國也來聘孔子孔子用於楚則陳蔡用事大夫危矣於是乃相與發徒役圍孔子於野不得行絕糧從者病莫能興孔子講誦弦歌不衰子路慍見曰君子亦有窮乎孔子曰君子固窮小人窮斯濫矣子貢色作孔子曰賜爾以予爲多學而識之者與曰然非與孔子曰非也予一以貫之孔子知弟子有慍心乃召子路而問曰詩云匪兕匪虎率彼曠野吾道非耶吾何爲於此子路曰意者吾未仁耶人之不我信也意者吾未知耶人之不我行也孔子曰有是乎由譬使仁者而必信安有伯夷叔齊使智者而必行安有王子比干子路出子貢入見孔子曰賜詩云匪兕匪虎率彼曠野吾道非耶吾何爲於此子貢曰夫子之道至大也故天下莫能容夫子夫子盍少貶焉孔子曰賜良農能稼而不能爲穡良工能巧而不能爲順君子能修其道綱而紀之統而理之而不能爲容今爾不修爾道而求爲容賜而志不遠矣子貢出顏回入見孔子曰回詩云匪兕匪虎率彼曠野吾道非耶吾何爲於此顏回曰夫子之道至大故天下莫能容𨿽然夫子推而行之不容何病不容然後見君子夫道之不修也是吾醜也夫道旣已大修而不用是有國者之醜也不容何病不容然後見君子孔子欣然而笑曰有是哉顏氏之子使爾多財吾爲爾宰於是使子貢至楚楚昭王興師迎孔子然後得免說苑雜言篇孔子遭難陳蔡之境絕糧弟子皆有饑色孔子歌兩柱之間子路入見曰夫子之歌禮乎孔子不應曲終而曰由君子好樂爲無驕也小人好樂爲無懾也其誰知之子不我知而從我者乎子路不悅授幹而舞三終而出及至七日孔子修樂不休子路慍見曰夫子之修樂時乎孔子不應樂終而曰由昔者齊桓霸心生於莒勾踐霸心生於會稽晉文霸心生於驪氏故居不幽則思不遠身不約則智不廣庸知而不遇之於是興明日免於厄子貢執轡曰二三子從夫子而遇此難也其不可忘已孔子曰惡是何也語不云乎三折肱而成良醫夫陳蔡之間丘之幸也二三子從丘者皆幸人也吾聞人君不困不成王列士不困不成行昔者湯困於呂文王困於羑里秦穆公困於殽齊桓困於長勺勾踐困於會稽晉文困於驪氏夫困之爲道從寒之及暖暖之及寒也惟賢者獨知而難言之也易曰困亨貞大人吉無咎有言不信聖人所與人難言信也莊子山木篇孔子窮於陳蔡之間七日不火食左據槁木右擊槁枝而歌焱氏之風有其具而無其數有其聲而無宮角木聲與人聲�然有當於人之心顏回端拱還目而窺之仲尼恐其廣己而造大也愛己而造哀也曰回無受天損易無受人益難無始而非卒也人與天一也夫今之歌者其誰乎回曰敢問無受天損易仲尼曰饑渴寒暑窮桎不行天地之行也運物之泄也言與之偕逝之謂也爲人臣者不敢去之執臣之道猶若是而況乎所以待天乎何謂無受人益難仲尼曰始用四達爵祿並至而不窮物之所利乃非己也吾命有在外者也君子不爲盜賢人不爲竊吾若取之何哉故曰鳥莫知於鷾鴯目之所不宜處不給視𨿽落其實棄之而走其畏人也而襲諸人間社稷存焉爾何謂無始而非卒仲尼曰化其萬物而不知其禪之者焉知其所終焉知其所始正而待之而已耳何謂人與天一邪仲尼曰有人天也有天亦天也人之不能有天性也聖人晏然體逝而終矣家語困誓篇孔子之宋匡人簡子以甲士圍之子路怒奮戟將與戰孔子止之曰惡有修仁義而不免世俗之惡者乎夫詩書之不講禮樂之不習是丘之過也若以述先王好古法而爲咎者則非丘之罪也命之夫歌予和汝子路彈琴而歌孔子和之曲三終匡人解甲而罷戰國策淖齒殺閔王於鼓裏太子乃解衣免服逃太史之家爲漑園君王后太史氏之女知其貴人善事之韓子說林篇鴟夷子皮事田成子田成子去齊走而之燕鴟夷子皮負傳而從至望邑子皮曰子獨不聞涸澤之蛇乎涸澤蛇將徙有小蛇謂大蛇曰子行而我隨之人以爲蛇之行者耳必有殺子不如相銜負我以行人必以我爲神君也乃相銜負以越公道而行人皆避之曰神君也今子美而我惡以子爲我上客千乘之君也以子爲我使者萬乘之卿也子不如爲我舍人田成子因負傳而隨之至逆旅逆旅之君待之甚敬因獻酒肉戰國策張醜爲質於燕燕王欲殺之走且出境境吏得醜醜曰燕王所爲將殺我者人有言我有寶珠也王欲得之今我已亡之矣而燕王不我信今子且致我我且言子之奪我珠而吞之燕王必當殺子刳子腹及子之腸矣夫欲得之君不可說以利吾要且死子腸亦且寸絕境吏恐而赦之史記範睢傳範睢者魏人也字叔遊說諸侯欲事魏王家貧無以自資乃先事魏中大夫須賈須賈爲魏昭王使於齊範睢從畱數月未得報齊襄王聞睢辯口乃使人賜睢金十斤及牛酒睢辭謝不敢受須賈知之大怒以爲睢持魏國陰事告齊故得此饋令睢受其牛酒還其金旣歸心怒睢以告魏相魏相魏之諸公子曰魏齊魏齊大怒使舍人笞擊睢折�折齒睢佯死卽裹以簀置�中賓客飲者醉更溺睢故僇辱以懲後令無妄言者睢從簀中謂守者曰公能出我我必厚謝公守者乃請出棄簀中死人魏齊醉曰可矣範睢得出後魏齊悔復召求之魏人鄭安平聞之乃遂操範睢亡伏匿更名姓曰張祿當此時秦昭王使謁者王稽於魏鄭安平詐爲卒侍王稽王稽問魏有賢人可與俱西遊者乎鄭安平曰臣裏中有張祿先生欲見君言天下事其人有仇不敢晝見王稽曰夜與俱來鄭安平夜與張祿見王稽語未究王稽知範睢賢謂曰先生待我於三亭之南與私約而去王稽辭魏去過載範睢入秦至湖關望見車騎從西來範睢曰彼來者爲誰王稽曰秦相穰侯東行縣邑範睢曰吾聞穰侯專秦權惡內諸侯客此恐辱我我寧且匿車中有頃穰侯果至勞王稽因立車而語曰關東有何變曰無有又謂王稽曰謁君得無與諸侯客子俱來乎無益徒亂人國耳王稽曰不敢卽別去範睢曰吾聞穰侯智士也其見事遲鄕者疑車中有人忘索之於是範睢下車走曰此必悔之行十餘里果使騎還索車中無客乃已王稽遂與範睢入咸陽秦王拜範睢爲相魏使須賈於秦範睢數曰爲我告魏王急持魏齊頭來不然者我且屠大梁須賈歸以告魏齊魏齊恐亡走趙匿平原君所秦昭王聞魏齊在平原君所欲爲範睢必報其讎乃佯爲好書遺平原君曰寡人聞君之髙義願與君爲布衣之友君幸過寡人寡人願與君爲十日之飲平原君畏秦且以爲然而入秦見昭王昭王與平原君飲數日昭王謂平原君曰範君之讎在君之家願使人歸取其頭來不然吾不出君於關平原君曰魏齊者勝之友也在固不出也今又不在臣所昭王乃遺趙王書曰王之弟在秦範君之讎魏齊在平原君之家王使人急持其頭來不然吾舉兵而伐趙又不出王之弟於關趙孝成王乃發卒圍平原君家急魏齊夜亡出見趙相虞卿虞卿度趙王終不可說乃解其相印與魏齊亡間行念諸侯莫可以急抵者乃復走大梁欲因信陵君以走楚信陵君聞之畏秦猶豫未肯見曰虞卿何如人也時侯嬴在旁曰人固未易知知人亦未易也夫虞卿一見趙王拜爲上卿當此之時天下爭知之夫魏齊窮困過虞卿虞卿不敢重爵祿之尊解相印捐萬戶侯而間行急士之窮而歸公子公子曰何如人人固不易知知人亦未易也信陵君大�駕如野迎之魏齊聞信陵君之初難見之怒而自剄荊軻傳秦旣滅燕於是逐太子丹荊軻之客皆亡髙漸離變名姓爲人庸保匿作於宋子久之作苦聞其家堂上客擊築仿徨不能去每出言曰彼有善有不善從者以告其主曰彼庸乃知音竊言是非家丈人召使前擊築一坐稱善賜酒而髙漸離念久隱畏約無窮時乃退出其裝匣中築與其善衣更容貌而前舉坐客皆驚下與抗禮以爲上客使擊築而歌客無不流涕而去者宋子傳客之淮南子人間訓秦牛缺徑於山中而遇盜奪其車馬解其橐笥拖其衣被盜還反顧之無懼色憂志歡然有以自得也盜遂問之曰吾奪子財貨劫子以刀而志不動何也秦牛缺曰車馬所以載身也衣被所以揜形也聖人不以所養害其養盜相視而笑曰夫不以欲傷生不以利累形者世之聖人也以此而見王者必且以我爲事也還反殺之此能以知知矣而未能以知不知也能勇於敢而未能勇於不敢也凡有道者應卒而不乏難遭而能免故天下貴之今知所以自行也而未知所以爲人行也其所論未之究者也人皆由昭昭於冥冥則幾於道矣漢書張良傳良以家財求客刺秦王爲韓報讎得力士爲鐵樵重百二十金秦皇帝遊至博浪沙中良與客狙擊秦皇帝誤中副車秦皇帝大怒大索天下求賊急甚良乃更名姓亡匿下邳張耳陳余傳耳大梁人也余亦大梁人好儒術遊趙苦陘富人公乘氏以其女妻之餘年少父事耳相與爲刎頸交髙祖爲布衣時嘗從耳遊秦滅魏購求耳千金餘五百金兩人變名姓俱之陳爲裏監門吏嘗以過笞余余欲起耳躡使受笞吏去耳數之曰始吾與公言何如今見小辱而欲死一吏乎余謝罪季布傳布楚人也爲任俠有名項籍使將兵數窘漢王項籍滅髙祖購求布千金敢有捨匿罪三族布匿濮陽周氏周氏曰漢求將軍急迹且至臣家能聽臣臣敢進計卽否願先自剄布許之乃髡鉗布衣褐置廣柳車中並與其家僮數十人之魯朱家所賣之朱家心知其季布也置買田舍乃之雒陽見汝陰侯滕公說曰季布何罪臣各爲其主用職耳項氏臣豈可盡誅耶今上始得天下而以私怨求一人何示不廣也且以季布之賢漢求之急如此此不北走胡南走越耳夫忌壯士以資敵國此伍子胥所以鞭荊平之墓也君何不從容爲上言之滕公心知朱家大俠意布匿其所乃許諾侍間果言如朱家指上乃赦布當是時諸公皆多布能摧剛爲柔朱家亦以此名聞當世布召見謝拜郎中公孫敖傳敖以因桿將軍出擊匈奴至余吾亡士多下吏當斬詐死亡居民間後漢書劉昆傳昆少習容禮王莽世教授弟子恆五百餘人每春秋饗射常備列典儀王莽以昆多聚徒眾私行大禮有僭上心乃系昆及家屬於外黃獄尋莽敗得免旣而天下大亂昆避難河南負犢山中劉元傳元字聖公光武族兄也弟爲人所殺聖公結客欲報之客犯法聖公避吏於平林吏系聖公父子張聖公詐死使人持喪歸舂陵吏乃出子張聖公因自逃匿樊宏傳宏父重恩加鄕閭宏少有志行王莽末義兵起劉伯升與族兄賜俱將兵攻湖陽城守不下賜女弟爲宏妻湖陽由是收系宏妻子令出譬伯升宏因畱不反湖陽軍帥欲殺其妻子長吏以下共相謂曰樊重子父禮義恩徳行於鄕裏𨿽有罪且當在後會漢兵日盛湖陽惶急未敢殺之遂得免脫翟酺傳酺以報舅讎當徙日南亡於長安爲卜相工後牧羊涼州遇赦還仕郡徵拜議郎遷侍中李固傳固子燮字徳公初固旣策罷知不免禍乃遣三子歸鄕裏時燮年十三姊文姬爲同郡趙伯英妻賢而有智見二兄歸具知事本默然獨悲曰李氏滅矣自太公以來積徳累仁何以遇此密與二兄謀豫藏匿燮托言還京師人咸信之有頃難作下郡收固三子二兄受害文姬乃告父門生王成曰君執義先公有古人之節今委君以六尺之孤李氏存滅其在君矣成感其義乃將燮乘江東下入徐州界內令變名姓爲酒家傭而成賣卜於市各爲異人陰相往來燮從受學酒家異之意非恆人以女妻燮燮專精經

患難部藝文一

