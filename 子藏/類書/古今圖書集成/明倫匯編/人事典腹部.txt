

腹部雜錄易經明夷六四入於左腹獲明夷之心於出門庭按程傳入腹謂其交深也按本義左腹者幽隱之處說卦坤爲腹按注腹藏諸陰大而容物又離其於人也爲大腹按注離中虛故於人爲大腹老子安民章虛其心實其腹檢欲章聖人爲腹不爲目淮南子說林訓臨江河者不爲之多飲期滿腹而已說文腹厚也唐子人君以江海爲腹山爲面如此則下不知其量畏而懷之

腹部匯考釋名

釋形體腹復也富也腸胃之屬以自裹盛復於外復之其中多品似富者也臍劑也腸端之所限劑也自臍以下曰水腹小汋所聚也又曰少腹少小也比於臍以上爲小也陰蔭也言所在蔭翳也析骨分經

臍屬任脈兩旁屬足少陰腎經

腹臍上下爲腹中屬任脈兩旁屬足少陰腎經小腹屬足厥陰肝經

腹部紀事莊子馬蹄篇赫胥氏之時民含哺而熙鼓腹而遊帝王世紀紂刳孕婦之腹中以觀其胎左傳宣公二年宋人以兵車百乘文馬百駟贖華元於鄭半入華元逃歸宋城華元爲植巡功城者謳曰睅其目皤其腹棄甲而復按疏皤是腹之狀腹以大爲異故爲大腹也十二年楚子圍蕭還無社與司馬卯言號申叔展叔展曰有麥曲乎曰無有山鞠窮乎曰無河魚腹疾柰何曰目於眢井而拯之國語叔魚生其母視之曰是鳶肩而牛腹必以賄死吳越春秋子胥掘平王之墓出其屍鞭之三百左足踐其腹右手決其目史記範雎傳伍子胥橐載而出昭關夜行晝伏至於陵水無以糊其口膝行匍匐稽首肉袒鼓腹吹箎乞食於吳市卒興吳國闔閭爲伯史記外戚傳故魏王宗家女魏媼生薄姬魏豹立爲魏王而魏媼內其女於魏宮漢王擊虜魏王豹而薄姬輸織室漢王入織室見薄姬有色召而幸之薄姬曰昨暮夜妾夢蒼龍據吾腹髙帝曰此貴徵也吾爲汝成之一幸生男是爲代王后漢書嚴光傳光與光武同遊學及光武卽位乃遣使聘至車駕卽日幸其館光臥不起帝卽其臥所撫光腹曰咄咄子陵不可相助爲理邪光又眠不應良久乃張目熟視曰昔唐堯著徳巢父洗耳士故有志何至相迫乎帝曰子陵我竟不能下女邪於是升輿嘆息而去復引光入論道舊故相對累日帝從容問光曰朕何如昔時對曰陛下差增於往因共偃臥光以足加帝腹上明日太史奏客星犯禦坐甚急帝笑曰朕故人嚴子陵共臥耳東平王蒼傳蒼腰帶十圍永平十一年帝遣使手詔曰日者問東平王處家何等最樂王言爲善最樂其言甚大副是腰腹矣邊韶傳韶以文學知名教授數百人韶口辯曾晝日假臥弟子私�之曰邊孝先腹便便懶讀書但欲眠韶潛聞之應時對曰邊爲姓孝爲字腹便便五經笥但欲眠思經事獨異志東漢趙伯翁嘗晝寢羣孫戲其腹上內七李於臍中李至爛流汁出其家謂其將死後李核出而無患洞冥記北極種火之山有明莖艸夜如金燈折枝爲炬照見鬼物之形仙人�封常服此艸於夜暝時轉見腹光通外英雄記鈔董卓旣死暴卓屍於市卓素肥膏流浸地艸爲之丹守屍吏暝以爲大炷致卓臍中以爲燈光明達旦魏志管輅傳正元二年弟辰謂輅曰大將軍待君意厚冀當富貴乎輅長嘆曰吾自知有分直耳天與我才不與我年壽吾腹無三壬此不壽之徵吳志孫皓傳寶鼎三年春二月以左右禦史大夫丁固孟仁爲司徒司空注吳書曰初固爲尙書夢松樹

