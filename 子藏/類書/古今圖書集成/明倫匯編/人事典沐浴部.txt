

沐浴部匯考禮記

玉藻日五盥沐稷而粱櫛用樿櫛發晞用象櫛進機進羞工乃升歌注

盥洗手也沐稷以淅稷之水洗髮也粱以淅

粱之水洗面也樿櫛白木梳也晞幹也象櫛象齒梳也發濕則滑故用木梳漧則澀故用象櫛也沐而飲酒曰機羞則豆之實也工乃升歌以琴瑟而歌焉旣充之以和平之味又感之以和平之音皆爲新沐气虛致其養也浴用二巾上絺下綌出杅履蒯席連用湯履蒲席衣布晞身乃屨進飲注

杅浴盤也履踐也蒯席蒯艸之席也凍洗也履蒯席之上而以湯洗其足垢然後立於蒲席而以布幹潔其體乃著屨而進飲也周禮

天官宮人掌王之六寢之修爲其井匽除其不蠲去其惡臭共王之沐浴訂

義鄭康成曰沐浴所以自潔淸賈氏曰宮人掌潔淸之事沐用潘浴用湯王氏詳說曰鬯人云凡王之齋事共其秬鬯鄭氏謂以給沐浴蓋齋日沐浴與平日之沐浴異此所以必用秬鬯然共其秬鬯不言沐浴者直謂共之於家人耳

春官女巫掌歲時祓除釁浴

鄭康成曰歲時祓除如今三月上巳如水上之類釁浴謂以香燻艸藥沐浴賈氏曰一月有三巳據上旬之巳而爲祓除之事見今三月三日水上戒浴是也項氏曰釁器以厭妖沐浴以去惡若此者歲時有之女巫皆掌其事儀禮

聘禮卿館於大夫大夫館於士士館於工商管人爲客三日具沐五日具浴注

館者必於廟不館於敵者之廟爲大尊也管人掌客館者也飧不致賓不拜沐浴而食之

注饔餼以束帛致之艸次饌飧具輕不以束帛致賓無拜受之文沐浴自潔淸尊主國君賜也

沐浴部紀事路史帝禹夏后氏不矜不伐不自滿假投一饋而七起一沐而三捉發曰予惟四海之士須於門而四方之民弗至也書經顧命惟四月哉生魄王不懌甲子王乃洮水按注王發大命臨羣臣必齋戒沐浴今疾病危殆故但洮盥�面史記魯世家周公戒伯禽曰我一沐三捉發起以待士猶恐失天下之賢人汲冢周書王會解堂後東北爲赤帟焉浴盆在其中按注𨿽不用而設之敬諸侯也齊語桓公自莒反於齊使鮑叔爲宰辭曰臣君之庸臣也若必治國家者則管夷吾乎公使人請諸魯魯束縛以予齊使齊使受而以退比至三釁三浴之桓公親逆之於郊而與之坐問焉左傳僖公二十三年晉公子重耳及曹曹共公聞其駢脇欲觀其裸浴薄而觀之楚送公子重耳於秦秦伯納女五人懷羸與焉奉沃盥旣而揮之怒曰秦晉匹也何以卑我公子懼降服而囚晉侯之豎頭須守藏者也其出也竊藏以逃盡用以求納之及入求見公辭焉以沐謂僕人曰沐則心覆心覆則圖反宜吾不得見也居者爲社稷之守行者爲羈紲之僕其亦可也何必罪居者國君而仇匹夫懼者甚眾矣僕人以告公公遽見之二十八年衛侯聞楚師敗懼出奔楚使元咺奉叔武以受盟六月晉人復衛侯公子歂犬華仲前驅叔武將沐聞公至喜捉發走出前驅射而殺之公知其無罪也枕之股而哭之文公十八年齊懿公之爲公子也與邴歜之父爭田弗勝及卽位乃掘而刖之而使歜僕納閻職之妻而使職驂乘夏五月公遊於申池二人浴於池歜以撲抶職職怒歜曰人奪女妻而不怒一抶女庸何傷職曰與刖其父而弗能病者何如乃謀弒懿公納諸竹中莊子田子方篇孔子見老聃老聃新沐方將被髮而幹慹然似非人晏子諫下篇景公之嬖妾嬰子死公守之三日不食膚著於席不去晏子入曰有術客與醫俱言曰聞嬰子病死願請治之公喜遽起曰病猶可爲乎晏子曰君請屏潔沐浴飲食間病者之宮彼亦將有鬼神之事焉公曰諾屏而沐浴晏子令棺人入斂已斂而復曰醫不能治病已斂矣不敢不以聞瑯嬛記西施舉體有異香每沐浴竟宮人爭取其水積之罌甕用松枝灑於帷幄滿室俱香禮記檀弓石駘仲卒無適子有庶子六人卜所以爲後者曰沐浴佩玉則兆五人者皆沐浴佩玉石祁子曰孰有執親之喪而沐浴佩玉者乎不沐浴佩玉石祁子兆衛人以龜爲有知也韓子內儲說昭僖侯浴湯中有礫僖侯曰尙浴免則有當代者乎左右對曰有僖侯曰召而來譙之曰何爲置礫湯中對曰尙浴免則臣得代之是以置礫湯中燕人李季好遠出其妻私有通於士季突至士在內妻患之其室婦曰令公子裸而解發直出門吾屬佯不見也於是公子從其計疾走出門季曰是何人也家室皆曰無有季曰吾見鬼乎婦人曰然爲之柰何曰取五姓之矢浴之季曰諾乃浴以矢一曰浴以蘭湯史記萬石君傳石奮子建爲郎中令每五日洗沐歸謁親入子捨竊問侍者取親中裙廁牏身自浣滌鄭當時傳當時孝景時爲太子舍人每五日洗沐嘗置驛馬長安諸郊漢書霍光傳光及上官桀受遺詔輔少主光時休沐出桀輒入代光決事由是與光爭權燕王旦自以昭帝兄常懷怨望桀與燕王旦通謀詐令人爲燕王上書言光專權自恣疑有非常伺光出沐日奏之桀欲從中下其事書奏帝不肯下楊敞傳敞子惲爲中郎將郎官故事令郎出錢市財用給文書乃得出名曰山郎移病盡一日輒償一沐或至歲餘不得沐其豪富郎日出遊戲貨賂流行傳相放效惲爲中郎將罷山郎其疾病休謁洗沐皆以法令從事瑯嬛記卓文君閨中庭內有一井文君手汲則甘香用以沐浴則滑澤鮮好他人汲之與常井等沐浴亦不少異至今尙存卽文君井也後漢書劉寬傳寬簡略嗜酒不好盥浴京師以爲諺云仙雜記靈帝起裹遊館千間渠水繞砌蓮大如蓋長一丈其葉夜舒畫卷名夜舒荷宮人靚妝解上衣著內服或共裸浴西域貢茵墀香煮湯余汁入渠號流香渠文獻通考後漢三月上巳官民皆契於東流水上曰洗濯袚除去宿垢疢爲大絜吳志孫登傳初登所生庶賤徐夫人少有母養之恩後徐氏以妒廢處吳徐氏使至所賜衣服必沐浴服之下帷短牒衛玠盥面用化玉膏及芹泥故色愈明潤終不能枯槁拾遺記石虎爲四時浴室用石斌�爲堤岸或以琥珀爲瓶杓夏則引渠水以爲池池中皆以紗縠爲囊盛百雜香漬於水中嚴冰之時作銅屈龍數千枚各重數十斤燒如火色投於水中則池水恆溫名曰燋龍溫池引鳳文錦步障縈蔽浴所共宮人寵嬖者解媟服宴戲彌於日夜名曰淸嬉浴室浴罷泄水於宮外水流之所名溫香渠渠外之大爭來汲取得升合以歸其家人莫不怡悅至石氏破滅燋龍猶在鄴城池今夷塞矣晉書王恬傳恬性傲誕不拘禮法謝萬嘗造恬旣坐少頃恬便入內萬以爲必厚待己殊有喜色恬久之乃沐頭散發而出據胡�於庭中曬發張忠傳忠隱於太山苻堅遣使徵之使者至忠沐浴而起謂弟子曰吾餘年無幾不可以逆時主之意浴訖就車異苑北海任詡字彥期從軍十年乃歸臨還握粟出卜師云非屋莫宿非食時莫沐詡結伴數十共行暮遇雷雨不可蒙冒相與庇於巖下竊意非屋莫宿戒遂負檐櫛休巖崩壓停者悉死至家妻先與外人通情謀共殺之請以濕髮爲識婦宵則勸詡令沐復憶非食時莫沐之忌收發而止婦慚愧負怍乃自沐焉散發同寢通者夜來不知婦人也斬首而去北齊書房豹傳釋褐開府參軍兼行臺郎中隨慕容紹宗紹宗自雲有水厄遂於戰艦中浴冀以厭當之豹曰夫命也在天豈人理所能延促公若實有災眚恐非禳所能解若其實無何禳之有紹宗笑曰未能免俗聊復爾爾周書張元傳元年六歲其祖以夏中熱甚欲將元就井浴元固不肯從祖謂其貪戲乃以杖擊其頭曰汝何爲不肯洗浴元對曰衣以蓋形爲覆其元不能露其體於白日之下祖異而捨之開元天寶遺事華淸宮中除供奉兩湯外別更有長湯十六所嬪禦之類浴焉奉禦湯中以文瑤密石中央有玉蓮湯泉湧以成池又縫錦繡爲鳧雁於水中帝與貴妃施鈒鏤小舟戲玩於其間宮中退水出於金溝其中珠纓寶絡流出街渠貧民日有所得焉辟寒天寶六載更溫泉曰華淸宮湯治井爲池環山列宮室上於華淸新廣一池制度宏麗祿山於範陽以玉魚龍鳧雁石梁石蓮花以獻雕鐫尢妙上大悅命陳於湯中仍以石梁橫於其上而蓮花才出於水際上因幸解衣將入而魚龍鳧雁皆奮鱗舉翼狀若飛動上因恐卻之蓮花石至今在五色綫陳鴻長恨傳貴妃賜浴華池淸瀾三尺中洗明玉正出水力弱不勝羅綺唐書李白傳白供奉翰林猶與飲徒醉於市帝坐沈香亭子意有所感欲得白爲樂章召入而白已醉左右以水�白稍解援筆成文婉麗精切李徳裕傳元和後數用兵宰相不休沐徳裕在位𨿽遽書警奏皆從容裁決率午漏下還第休沐輒如令沛然若無事時髙駢傳駢篤意求神仙棄人間事絕妾媵𨿽將吏不得見客至先遣詣燻濯詣方士祓除謂之解穢辟寒唐隱君子田遊巖一日冬晴就湯泉沐髮風於朝暉之下適所親者至曰髙年豈不自愛而艸艸若是耶遊巖笑而答曰天梳日帽他復何需云仙雜記石裕方明造酒數斛忽解衣入其中恣沐浴而出告子弟曰吾平生飲酒恨毛髮未識其味今聊以設之庶無厚薄酉陽雜俎予門吏陸暢江東人語多差誤輕薄者多加諸以爲劇語予爲兒時常聽人說陸暢初娶童溪女每旦羣婢捧以銀奩盛藻豆陸不識輒沃水服之其友生問君爲貴門女�幾多樂事陸雲貴門禮法甚有苦者曰俾予食��殆不可過淸異錄段文昌微時貧幾不能自存旣貴遂竭財奉身晚年尢甚以木瓜益腳膝銀稜木瓜胡樣桶濯足蓋用木瓜樹解合爲桶也孔帖梁太祖母生三子其次太祖後少寡攜三子傭食蕭縣人劉崇家母時自爲櫛沐曰朱三非常人也北夢瑣言歸登尙書每浴必屏左右自於浴斛中坐移時或有外窺者見一巨龜吹水也五代史趙鳳傳於嶠者自莊宗時與鳳俱爲翰林學士嶠與鄰家爭水竇爲安重誨所怒鳳卽左遷嶠祕書少監嶠因被酒往見鳳鳳知其必不遜乃辭以沐髮淸異錄郭尙賢嘗云服餌導引之餘有二事乃養生大要梳頭浴腳是也尙賢每夜先發後腳方寢自曰梳頭浴腳長生事臨臥之時小太平孔帖南詔環王以麝塗身日再塗再澡宋史蒲宗孟傳宗孟以翰林學士出知河中性侈汰常日盥潔有小洗面大洗面小濯足大濯足小大澡浴之別每用婢十數人一浴至湯五斛他奉養率稱是夢溪筆談王荊公面黧黑門人憂之以問醫醫曰此垢污非疾也進澡豆令公�面公曰天生黑於予澡豆其如予何石林燕語王荊公性不善緣飾經歲不洗沐衣服𨿽獘亦不浣濯與吳衝卿同爲羣牧判官時韓持國在館中三數人尢厚善無日不過從因相約每一兩月卽相率洗沐定力院家各更出新衣爲荊公番號拆洗王介甫云出浴見新衣輒服之亦不問所從來也拊掌錄沈括存中方就浴劉貢父遽哭之曰存中可憐已矣眾愕問云死矣盆成括也墨莊漫錄湯泉有處甚多大熱而气烈乃硫黃湯惟利州平屙鎭湯泉溫溫可探云是朱砂湯人傳昔有兩美人來浴旣去異香鬱鬱累日不散李端叔過浴池上作詩雲華淸賜浴記當年偶托荒山結勝緣未必興衰異今昔曾經天女卸金鈿誌怪錄文獻公誕時一�自屋陊於前舉頭張喙久之方去及七日浴忽飄風暴雨劈其澡盆爲二片與母俱無驚動東坡志林元丰七年十二月浴泗州雍熙塔下戲作如夢西闋雲水垢何曾相受細看兩俱無有寄語揩背人盡日勞君揮肘輕手輕手居士本來無垢又云自淨方能洗彼我自汗流呀气寄語澡浴人且共肉身遊戲但洗但洗俯爲世間一切老學庵筆記胡浚明酷好字說嘗因浴出大喜曰吾適在浴室中有所悟字說直字云在隱可使十目視吾力學三十年今乃能造此地遂昌雜錄宋僧溫日觀居葛嶺瑪瑙寺鮮於伯機父愛之溫時至其家袖瓜啖其大龜抱軒前支離叟或歌或笑每索湯浴鮮於公必躬爲進澡豆其法中所謂散聖者其人也按注支離叟卽伯機家所種松也輟耕錄趙公琪字元徳飄然有神仙思常使方士燒水銀硫黃朱砂黃金等物爲神丹以資服食有玉溪李簡易先生者得道爲神仙數訪公授以其術久之隱去或以爲不死公思之一日見其至喜而固畱之先生曰吾遠來甚熱請具浴公卽具浴先生就浴室久之不聞聲日且暮公親候之見有光昱然在水上圓如初日出不復見先生所在蓼花洲閒錄西川費孝先善軌革世皆知名有大名人王旻因殖貨至成都求爲卦孝先曰教住莫住教洗莫洗再三戒之令誦此言足矣旻志之及行途中遇大雨憩一屋下路人盈塞乃思曰教住莫住得非此耶隨冒雨行未幾屋顚覆獨得免焉旻之妻已私鄰比欲講終身之好俟旋歸將致毒謀旻旣至妻約其私人曰今夕新沐者乃夫也日欲晡呼旻洗沐重易巾櫛旻悟曰教洗莫洗得非此也堅不從婦怒不省自沐夜半反被害癸辛雜識賈似道之爲相也學捨纖悉無不知之雷宜中長成均也直捨浴堂久圮遂一新之或書其壁云碌碌盆盎中忽見古罍洗雷未之見也一日見賈語次忽云碌碌盆盎中雷恍然不知所答深用自疑久之入浴堂見之乃悟云眞臘風土記眞臘地苦炎熱每日非數次澡洗則不可過入夜亦不免一二次初無浴室孟桶之類但每家須有一池否則兩三家合一池不分男女皆裸形入池惟父母尊年在池則子女卑幼不敢入或卑幼先在池則尊長亦回避之如行輩則無拘也或三四日或五六日城中婦女三三五五咸至城外河中漾洗至河邊脫去所纏之布而入水會聚於河者動以千數𨿽府第婦女亦預焉略不以爲恥自踵至頂皆得而見之城外大河無日無之唐人暇日頗以此爲遊觀之樂聞亦有就水中偸期者水常溫如湯惟五更則微涼至日出則復溫矣元氏掖庭記順帝每遇上巳日令諸嬪妃祓於內園迎祥亭漾碧池池之旁一潭曰香泉潭至此日則積香水以注於池池中又置溫玉狻猊白晶鹿紅石馬等嬪妃澡浴之餘則騎以爲戲貧士傳王賓志不願仕家貧無業賣藥以資郡守姚善枉謁衡門賓坐受拜以道誨之若師弟子姚少師廣孝貴歸來訪弗肯見方盥掩面而走

沐浴部藝文一

盥盤銘

周武王與其溺於人也寧溺於淵溺於淵猶可遊也溺於人不可救也

澡盤銘

晉傅元與其澡於水寧澡於徳水之淸猶可穢也徳之修不可塵也

沐浴部藝文二詩

沐浴子

唐李白沐芳莫彈冠浴蘭莫振衣處世忌太潔志人貴藏輝滄浪有釣叟吾與爾同歸

河中城南姚家浴後題贈主人

呂溫新浴振輕衣滿堂寒月色主人有美酒況是曾相識

沐浴

白居易經年不沐浴塵垢滿肌膚今朝一澡濯衰瘦頗有餘老色頭鬢白病形支體虛衣寬有剩帶髮少不勝梳自問今年幾春秋四十初四十已如此七十復何如

香山寺石樓潭夜浴

前人炎光晝方熾暑气宵彌毒搖扇風甚微褰裳汗霢霂起向月下行來就潭中浴平石爲浴�窪石爲浴觓綃巾薄露頂艸屨輕乘足淸涼詠而歸歸上石樓宿

新沐浴

前人形適外無恙心恬內無憂夜來新沐浴肌發舒且柔寬裁夾烏帽厚絮長白裘裘溫裹我足帽暖覆我頭先進酒一杯次舉粥一甌半酣半飽時四體春悠悠是月歲陰暮慘冽天地愁白日冷無光黃河凍不流何處徵戍行何人羈旅遊窮途絕糧客寒獄無燈囚勞生彼何苦遂性我何優撫心但自愧孰知其所由

詠浴

韓偓再整魚犀攏翠簪解衣先覺冷森森教移蘭燭頻羞影自試香湯更怕深初似洗花難抑按終憂沃雪不勝任豈知侍女簾帷外剩取君王幾餅金

奉和扈從溫泉宮承恩賜浴

蔡希周天行雲從指驪宮浴日餘波錫詔同彩鳳氤氳擁香澑紗�宛轉閉和風來將蘭气沖皇澤去引星文捧碧空自憐遇坎便能止願托仙槎路未通

浴罷

元僧宗衍浴罷振輕袂漱齒汲石井木落歲已秋山深夜逾靜細詠余幽響淸心寄眞境松門涼月陰拄杖一僧影沐浴部外編侍兒小名錄拾遺前南鄭尉李云於長安求納一姬其母未許云曰予誓不婚乃許之號姬曰楚賓數年後姬卒卒後經歲遂婚前南鄭沈氏及婚云浴於淨室見楚賓執一貼藥末徑前謂云曰誓余不婚今又與沈家作�無物相奉贈君香一貼以資沐浴瀉藥末入斛中以釵攪水訖而去云甚覺不安羸困不能出浴遂死支體如綿筋骨並散括異志有住庵僧王了因事母至老母病危篤日夜禱於所事韋天護法神誠意感格忽神降其身作蠻語云憫汝孝誠故救汝母教以藥餌遂愈自是神常降之言人休咎多驗遠近趨之一日有人請禱僧不謹神怒責遂發狂不可止索浴左右不得已具湯與之湯百沸猶以爲冷投於中宛轉爲快眾拜祈哀神曰姑薄懲之爾遂免及出浴舉體略無少損病亦愈神不復降矣髙坡異纂李茂元洛陽人正徳辛巳登進士拜行人嘗使陜浴於故華淸宮溫泉其池中石座上有紅斑文俗訛傳爲楊妃入月痕也茂元見之心動浴罷登輿夜宿公館有婦人至容貌絕世而肌肉頗丰自稱太眞言君一念所及幽明相感不能忘情遂惑之沐浴部雜錄詩經國風伯兮篇豈無膏沐誰適爲容小雅都人士篇予發曲局薄言歸沐禮記曲禮居喪之禮頭有創則沐身有瘍則浴內則適父母舅姑之所進盥少者奉盤長者奉水請沃盥盥卒授巾子事父母五日則燂湯請浴三日具沐其間面垢燂潘請足垢燂湯請洗少事長賤事貴共帥時按注燂溫也外內不共井不共湢浴按注湢浴室荀子不苟篇新浴者振其衣新沐者彈其冠人之情也其誰能以己之僬僬受人之掝掝哉韓子六反篇古者有諺曰爲政猶沐也𨿽有棄發必爲之愛愛棄發之費而忘長髮之利不知權者也論衡變動篇南方至熱煎沙爛石父子同水而浴譏日篇沐書曰子日沐令人愛之卯日沐令人白頭使醜如嫫母以子日沐能得愛乎使十五女子以卯日沐能白髮乎且沐者去首垢也洗去足垢盥去手垢浴去身垢能去一形之垢其實等也洗盥浴不擇日而沐獨有日如以首爲最尊尊則浴亦治面面亦首也如以發爲最尊則櫛亦宜擇日櫛用木沐用水水與木俱五行也用木不避忌用水獨擇日乎孔帖大祀中祀接神齋宮祀前一日皆沐浴癸辛雜識蜀人未嘗浴𨿽盛暑不過以布拭之耳諺曰蜀人生時一浴死時一浴

