

富貴部匯考書經

洪範九五福一曰壽二曰富

注富者有廩祿也大

全陳氏大猷曰五福壽爲先𨿽

壽不可無以養其生故富次之禮記

曲禮問國君之富數地以對山澤之所出

注數地舉其土地之廣狹如百里七十里五十里各言之也山澤所出如魚鹽蜃蛤金玉錫石之類也問大夫之富曰有宰食力祭器衣服不假

注宰邑宰也有宰則有采地矣食力謂食下民賦稅之力衣服祭服也問士之富以車數對

注上士三命得賜車馬故問士富則以車數對也問庶人之富數畜以對注

庶人受田有定制惟畜牧之多寡在乎人故數畜以對也

祭義一命齒於鄕裏再命齒於族三命不齒

注一命齒於鄕裏非其鄕裏則以爵而不以齒可知再命齒於族非其族則以爵而不以齒亦可知三命不齒𨿽於其族亦不得而齒之矣則鄕裏又可知此貴貴之義周禮

天官大宰之職以八柄詔王馭羣臣一曰爵以馭其貴訂義

王昭禹曰先王制爵以待有徳徳有小大則爵有尊卑外之爲邦君則有公侯伯子男內之爲王臣則有公卿大夫士五儀之命見於諸侯五等之命見於諸臣皆王之所爵也天下之人苟有之則貴無之則賤此所以馭其貴鄭鍔曰與以公侯伯子男之爵則有爲君之貴與以卿大夫士之爵則有爲臣之貴二曰祿以馭其富

王昭禹曰祿以待有功功有多寡則祿有厚薄故司勛等其功則王功曰勛終於戰功曰多上自國君下至庶人有授之田有授之食或相倍蓰或相什伯皆王所祿也天下之人苟得之則富不得則不富此所以馭其富鄭鍔曰與以萬鍾之祿則大焉而富之與以升斗之粟則小焉而富之以八統詔王馭萬民六曰尊貴鄭康成曰尊貴尊天下之貴者王昭禹曰爵以馭貴朝廷之所尊也馭以尊貴民知爵命之不可陵

又以九兩系邦國之民二曰長以貴得民

鄭康成曰長諸侯也一邦之貴民所仰也

又九曰藪以富得民

鄭康成曰富謂藪中材物王昭禹曰所生之物充牣繁庶而民取之足以爲富故曰以富得民

地官大司徒之職以保息六養萬民六曰安富

鄭鍔曰富家巨室小民之所依賴資其有餘以補其不足苟謂其富厚而賦取無藝富者不安小民亦失所依非國家之福漢武因豪富算緡錢中人之家大抵皆破而海內蕭然蓋不知安富之道爾雅

釋詁賑富也

注謂隱賑富有疏

皆丰財也

富貴部藝文二詩

相逢行

漢樂府相逢狹路間道隘不容車不知何年少夾轂問君家君家誠易知易知復難忘黃金爲君門白玉爲君堂堂上置樽酒作使邯鄲倡中庭生桂樹華燈何煌煌兄弟兩三人中子爲侍郎五日一來歸道上自生光黃金絡馬頭觀者盈道傍入門時左顧但見雙鴛鴦鴛鴦七十二羅列自成行音聲何噰噰鶴鳴東西廂大婦織綺羅中婦織流黃小婦無所爲挾琴上髙堂丈人且安坐調絲方未央

贈郭駙馬

唐李端靑春都尉最風流二十功成便拜侯金距鬥鷄過上苑玉鞭騎馬出長秋燻香荀令偏憐少傅粉何郎不解愁日暮吹簫楊柳陌路人遙指鳳凰樓

寓言

王維朱紱誰家子無乃金張孫驪駒從白馬出入銅龍門問爾何功徳多承明主恩鬥鷄平樂館射雉上林園曲陌車騎盛髙堂珠翠繁柰何軒冕貴不與布衣言

李監宅

杜甫尙覺王孫貴豪家意頗濃屏開金孔雀褥隱繡芙蓉且食雙魚美誰看異味重門闌多喜色女婿近乘龍

古意

薛據日中望仙闕軒蓋揚飛塵鳴珂初罷朝自言皆近臣光華滿道路意气安可親歸來宴髙堂廣筵羅八珍僕妾盡紈綺歌舞夜達晨四時固相代誰能久要津已看覆前車未見易後輪丈夫須兼濟豈能樂一身君今皆得志肯顧憔悴人

放歌行

權徳輿夕陽不駐東流急榮名貴在當年立靑春虛度無所成白首銜悲亦何及拂衣西笑出東山君臣道合俄頃間一言一笑玉墀上變化生涯如等閒朱門杳杳列華戟坐中皆是王侯客鳴環動佩暗珊珊駿馬花驄白玉鞍十千鬥酒不知貴半醉畱賓邀盡歡銀燭煌煌夜將久侍婢金罍瀉春酒春酒盛來琥珀光暗聞蘭麝幾般香乍看皓腕映羅袖微聽淸歌發杏梁雙鬟美人君不見一一皆勝趙飛燕迎杯乍舉石橊裙勻粉時交合歡扇未央鐘漏醉中聞聯騎朝天曙色分雙闕煙雲遙靄靄九衢車馬亂紛紛罷朝鳴佩驟歸鞍今日還同昨日歡歲歲年年恣遊燕出門滿路光輝徧一身自樂何足言九族爲榮眞可羨男兒稱意須及時閉門下帷人不知年光看逐轉蓬盡徒詠東山招隱詩

富平侯

李商隱七國三邊未到憂十三身襲富平侯不收金彈拋林外卻惜銀�在井頭彩樹轉燈珠錯落繡檀回枕玉雕鎪當關莫報侵晨客新得佳人字莫愁

少年

前人外戚平羌第一功生平二十有重封直登宣室螭頭上橫過甘泉豹尾中別館覺來雲雨夢後門歸去蕙蘭叢霸陵夜獵遊田竇不識寒郊自轉蓬

貴公子

韋莊大道靑樓禦苑東玉欄仙杏壓枝紅金鈴犬吠梧桐月朱鬣馬嘶楊柳風流水帶花穿巷陌夕陽和樹入簾櫳瑤池宴罷歸來醉笑說君王在月宮

寄上田僕射

韓翃家封薛縣異諸田報主榮親義兩全僕射臨戎謝安石大夫持憲杜延年金裝晝出羅千騎玉案晨直萬錢應念一身畱闕下闔門遙寄魯西偏

寄令狐尙書

前人立身榮貴復何如龍節紅旗從板輿妙略多推霍驃騎能文獨見沈尙書臨風髙會千門帳映水連營百乘車他日感恩慚未報舉家猶是涸池魚

貴宅

曹鄴入門又到門到門戟相對玉簫聲尙遠疑似人不在公子厭花繁買藥栽庭內望遠不上樓中見天外此地日烹羊無異我食菜自是愁人眼見之若奢泰

詠貴遊

姚合貴遊多愛向深春到處香凝數里塵紅杏花開連錦障綠楊陰合拂朱輪鳳凰尊畔飛金盞絲竹聲中醉玉人日暮垂鞭共歸去西園賓客附龍鱗

富貴曲

杜光庭美人梳洗時滿頭間珠翠豈知兩片雲戴卻數鄕稅

富貴曲

李咸用畫藻雕山金碧彩鴛鴦疊翠眠晴靄編珠影裏醉春庭團紅片下攢歌黛革咽絲煩歡不攺繳絳垂緹忽如晦活花起舞夜春來蠟焰煌煌天日在雪暖瑤杯鳳髓融紅拖象筋猩唇細空中漢轉星移蓋火城擁出隨朝會車如雷兮馬如龍鬼神辟易不敢害冠峨劍重鏘環佩步入天門相眞宰開口長爲爵祿筌回眸便是公卿罪珍珠索得龍宮貧膏腴刮下蒼生背九野干戈指著心威福滿拳猶未快我聞周公貴爲天子弟富有半四海蔑有驕奢貽後悔紅錦帳收珊瑚樹碎至今笑石崇王愷

富貴曲二首

僧貫休有金張族驕奢相續瓊樹玉堂雕墻繡轂紈綺雜雜鐘鼓合合美人如白牡丹花半日只得舞一曲樂不樂足不足爭教他愛山靑水綠

又如神若仙似蘭同雪樂戒於極胡不知輟只欲更綴上落花恨不能把住明月太山肉盡東海酒竭佳人醉唱敲玉釵折寧知耘田車水翁日日日炙背欲裂

貴公子詠

金元徳明髙堂紅燭鼓聲齊舞徧纖腰月未西一曲纏頭一雙錦驑空自惜障泥

富貴部紀事一史記五帝本紀帝堯者富而不驕貴而不舒莊子天地篇堯觀乎華華封人曰嘻聖人請祝聖人使聖人富堯曰辭封人曰富人之所欲也女獨不欲何邪堯曰富則多事非所以養徳也故辭封人曰始我以女爲聖人邪今然君子也富而使人分之則何事之有史記魯世家周公戒伯禽曰我文王之子武王之弟成王之叔父我於天下亦不賤矣管仲傳仲旣相齊富擬於公室有三歸反坫齊人不以爲侈左傳襄公十五年宋人或得玉獻諸子罕子罕弗受獻玉者曰小人懷璧不可以越鄕納此以請死也子罕置諸其裏使玉人爲之攻之富而後使復其所按注賣玉得富二十三年季氏以公鉏爲馬正慍而不出閔子馬見之曰子無然禍福無門惟人所召爲人子者患不孝不患無所敬共父命何常之有若能孝敬富倍季氏可也姦回不軌禍倍下民可也公鉏然之敬共朝夕恪居官次季孫喜使飲己酒而以具往盡捨旃故公鉏氏富二十八年慶封奔吳吳句余予之朱方聚其族焉而居之富於其舊子服惠伯謂叔孫曰天殆富淫人慶封又富矣穆子曰善人富謂之賞淫人富謂之殃天其殃之也其將聚而殲旃晏子雜下篇慶氏亡分其邑與晏子邶殿其鄙六十晏子勿受子尾曰富者人之所欲也何獨弗欲晏子對曰慶氏之邑足欲故亡吾邑不足欲也益之以邶殿乃足欲足欲亡無日矣在外不得宰吾一邑不受邶殿非惡富也恐失富也且夫富如布帛之有幅焉爲之制度使無遷也夫生厚而用利於是乎正徳以幅之使無黜慢謂之幅利利過則爲敗吾不敢貪多所謂幅也左傳昭公元年楚子幹奔晉從車五乘叔向使與秦公子同食皆百人之餼趙文子曰秦公子富叔向曰底祿以徳徳鈞以年年同以尊公子以國不聞以富孔子家語子貢問篇南宮敬叔以富得罪於定公奔衛衛侯請復之載其寶以朝夫子聞之曰若是其貨也喪不若速貧之愈也子遊侍曰敢問何謂如此孔子曰富而不好禮殃也敬叔以富喪矣而又弗攺吾懼其將有後患也敬叔聞之驟如孔氏而後循禮施散焉左傳定公十三年衛公叔文子朝而請享靈公退見史而告之史曰子必禍矣子富而君貧罪其及子乎文子曰然吾不先告子是吾罪也君旣許我矣其若之何史曰無害子臣可以免富而能臣必免幹難上下同之戌也驕其亡乎富而不驕者鮮吾惟子之見驕而不亡者未之有也戌必與焉及文子卒衛侯始惡於公叔戌以其富也哀公五年鄭駟秦富而侈嬖大夫也而常陳卿之車服於其庭鄭人惡而殺之子思曰詩曰不解於位民之攸曁不守其位而能久者鮮矣商頌曰不僭不濫不敢怠皇命以多福史記仲尼弟子傳子貢好廢舉與時轉貨貲常相魯衛家累千金貨殖傳子贛旣學於仲尼退而仕於衛廢著鬻財於曹魯之間七十子之徒賜最爲饒益原憲不厭糟糠匿於窮巷子貢結駟連騎束帛之幣以聘享諸侯所至國君無不分庭與之抗禮夫使孔子名布揚於天下者子貢先後之也此所謂得勢而益彰者乎列子楊朱篇衛端木叔者子貢之世也藉其先貲家累萬金不治世故放意所好其生民之所欲爲人意之所欲玩者無不爲也無不玩也墻屋臺榭園囿池沼飲食車服聲樂嬪禦擬齊楚之君焉至其情所欲好耳所欲聽目所欲視口所欲嘗𨿽殊方偏國非齊土之所產育者無不必致之猶藩墻之物也及其遊也𨿽山川阻險塗徑修遠無不必之猶人之行咫步也賓客在庭者日百數庖廚之下不絕煙火堂廡之上不絕聲樂奉養之餘先散之宗族宗族之餘次散之邑裏邑裏之餘乃散之一國行年六十气幹將衰棄其家事都散其庫藏珍寶車服妾媵一年之中盡焉不爲子孫畱財及其病也無藥石之儲及其死也無瘞埋之資一國之人受其施者相與賦而藏之反其子孫之財焉禽骨釐聞之曰端木叔狂人也辱其祖矣段幹生聞之曰端木叔達人也徳過其祖矣其所行也其所爲也眾意所驚而誠理所取衛之君子多以禮教自持固未足以得此人之心也史記貨殖傳範蠡旣雪會稽之恥乃喟然而嘆曰計然之策七越用其五而得意旣已施於國吾欲用之家乃乘扁舟浮於江湖變名易姓適齊爲鴟夷子皮之陶爲朱公朱公以爲陶天下之中諸侯四通貨物所交易也乃治產積居與時逐而不責於人故善治生者能擇人而任時十九年之中三致千金再分散與貧交疏昆弟此所謂富好行其徳者也後年衰老而聽子孫子孫修業而息之遂至巨萬故言富者皆稱陶朱公拾遺記範蠡相越日致千金家僮閒算術者萬人收四海難得之貨盈積於越都以爲器銅鐵之類積如山之阜或藏之井塹謂之寶井奇容麗色溢於閨房謂之遊宮歷古以來未之有也史記貨殖傳猗頓用盬鹽起按注孔叢曰猗頓魯之窮士也耕則常饑桑則常寒聞朱公富往而問術焉朱公告之曰子欲速富當畜五挬於是乃適西河大畜牛羊於猗氏之南十年之間其息不可計貲擬王公馳名天下以興富於猗氏故曰猗頓列子說符篇虞氏者梁之富人也家充殷盛錢帛無量財貨無訾登髙樓臨大路設樂陳酒擊博樓上俠客相隨而行樓上博者射明瓊張中反兩魚而笑飛鳶適墜其腐鼠而中之俠客相與言曰虞氏富樂之日久矣而常有輕易人之志吾不侵犯之而乃辱我以腐鼠此而不報無以立慬於天下請與若等戮力一志率徒屬必滅其家爲等倫皆許諾至期日之夜聚眾積兵以攻虞氏大滅其家韓子內儲說篇靖郭君相齊與故人久語則故人富史記蘇秦傳蘇秦爲從約長並相六國北報趙王乃行過雒陽車騎輜重諸侯各發使送之甚眾擬於王者周顯王聞之恐懼除道使人郊勞蘇秦之昆弟妻嫂側目不敢仰視俯伏侍取食蘇秦笑謂其嫂曰何前倨而後恭也嫂委蛇蒲服以面掩地而謝曰見季子位髙金多也蘇秦喟然嘆曰此一人之身富貴則親戚畏懼之貧賤則輕易之況眾人乎且使我有雒陽負郭田二頃吾豈能佩六國相印乎於是散千金以賜宗族朋友貨殖傳邯鄲郭縱以鐵冶成業與王者埒富烏氏�畜牧及眾斥賣求奇繒物間獻遺戎王戎王什倍其償與之畜畜至用谷量馬牛秦始皇帝令�比封君以時與列臣朝請巴蜀寡婦淸其先得丹穴而擅其利數世家亦不訾淸寡婦也能守其業用財自衛不見侵犯秦皇帝以爲貞婦而客之爲築女懷淸臺蜀卓氏之先趙人也用鐵冶富秦破趙遷卓氏卓氏見虜略獨夫妻推輦行詣遷處諸遷虜少有餘財爭與吏求近處處葭萌惟卓氏曰此地狹薄吾聞汶山之下沃野下有蹲鴟至死不饑民工於市易賈乃求遠遷致之臨邛大喜卽鐵山鼓鑄運籌策傾滇蜀之民富至僮千人田池射獵之樂擬於人君宛孔氏之先梁人也用鐵冶爲業秦伐魏遷孔氏南陽大鼓鑄規陂池連車騎遊諸侯因通商賈之利有遊閒公子之賜與名然其贏得過當愈於纖嗇家致富數千金故南陽行賈盡法孔氏之雍容魯人俗儉嗇而曹邴氏尢甚以鐵冶起富至巨萬然家自父兄子孫約俯有拾仰有取貰貸行賈徧郡國鄒魯以其故多去文學而趨利者以曹邴氏也齊俗賤奴虜而刁間獨愛貴之桀黠奴人之所患也惟刁間收取使之逐魚鹽商賈之利或連車騎交守相然愈益任之終得其力起富數千萬故曰寧爵毋刁言其能使豪奴自饒而盡其力周人旣纖而師史尢甚轉轂以百數賈郡國無所不至洛陽街居在齊秦楚趙之中貧人學事富家相矜以久賈數過邑不入門設任此等故師史能致七千萬程鄭山東遷虜也亦冶鑄賈椎髻之民富埒卓氏俱居臨邛宣曲任氏之先爲督道倉吏秦之敗也豪傑皆爭取金玉而任氏獨窖倉粟楚漢相距滎陽也民不得耕種米石至萬而豪傑金玉盡歸任氏任氏以此起富富人爭奢侈而任氏折節爲儉力田畜田畜人爭取賤賈任氏獨取貴善富者數世然任公家約非田畜所出弗衣食公事不畢則身不得飲酒食肉以此爲閭裏率故富而主上重之塞之斥也惟橋姚已致馬千匹牛倍之羊萬頭粟以萬鍾計吳楚七國兵起時長安中列侯封君行從軍旅賫貸子錢子錢家以爲侯邑國在關東關東成敗未決莫肯與惟無鹽氏出捐千金貸其息什之三月吳楚平一歲之中則無鹽氏之息什倍用此富擬關中梁孝王世家孝王未死時財以巨萬計不可勝數及死藏府余黃金尙四十餘萬斤他財物稱是武安侯田蚡傳武安滋驕治宅甲諸第田園極膏腴而市買郡縣器物相屬於道前堂羅鐘鼓立曲旃後房婦女以百數諸侯奉金玉狗馬玩好不可勝數灌夫傳夫字仲孺潁陰人也家累數千萬食客日數十百人陂池田園宗族賓客爲權利橫潁川外戚世家補傳衛靑字仲卿以大將軍封爲長平侯四子長子伉爲侯世子侯世子常侍中貴幸其三弟皆封爲侯各千三百戶一曰陰安侯二曰發幹侯三曰宜春侯貴震天下時平陽主寡居當用列侯尙主主與左右問長安中列侯可爲夫者皆言大將軍可主笑曰此出吾家常使令騎從我出入耳柰何用爲夫乎左右侍禦者曰今大將軍姊爲皇后三子爲侯富貴震動天下主何以易之乎漢書石奮傳奮爲太子太傅徙爲諸侯相奮長子建次甲次乙次慶皆以馴行孝謹官至二千石於是景帝曰石君及四子皆二千石人臣尊寵舉集其門乃號奮爲萬石君孝景季年萬石君以上大夫祿歸老於家建元二年長子建爲郎中令少子慶爲內史建老白首萬石君尙無恙元朔五年卒建哭泣哀思歲餘亦死慶爲太僕元狩元年上立太子選羣臣可傅者慶自沛守爲太子太傅七歲遷禦史大夫元鼎五年丞相趙周免制詔禦史萬石君先帝尊之子孫至孝其以禦史大夫慶爲丞相封牧丘侯慶爲丞相時諸子孫爲小吏至二千石者十三人汲黯傳黯姊子司馬安文深巧善宦四至九卿以河南太守卒昆弟以安故同時至二千石十人杜周傳周爲禦史大夫始周爲廷史有一馬及久任事列三公而兩子夾河爲郡守家貲累巨萬矣金日磾傳贊日磾勒功上將傳國後嗣七世內侍何其盛也疏廣傳地節三年立皇太子選廣爲太傅兄子受爲少傅太子每朝因進見太傅在前少傅在後父子並爲師傅朝廷以爲榮張安世傳安世以父子封侯在位太盛乃辭祿詔都內別藏張氏無名錢以百萬數安世尊爲公侯食邑萬戶然身衣弋綈夫人自紡績家童七百人皆有手技作事內治產業累積纖微是以能殖其貨富於大將軍光小學紺珠漢張安世子孫相繼自宣元以來爲侍中中常侍諸曹散騎列校尉十餘人搜神記漢宣帝時南陽陰子方者性至孝積恩好施喜祀臘日晨炊而神形見子方再拜受慶家有黃羊因以祀之自是已後暴至巨富田七百餘頃輿馬僕隸比於邦君子方嘗言我子孫必將彊大至識三世而遂繁昌家凡四侯牧守數十故後子孫常以臘日祀而薦黃羊焉漢書劉徳傳徳寬厚好施生每行京兆尹事多所平反罪人家產過百萬則以賑昆弟賓客食飲曰富民之怨也史丹傳鴻嘉元年封丹爲武陽侯丹盡得父財身又食大國邑重以舊恩數見褒賞賞賜累千金僮奴以百數後房妻妾數十人張禹傳禹爲相天子數加賞賜前後數千萬禹爲人謹厚內殖貨財家以田爲業及富貴多買田至四百頃皆涇渭漑灌極膏腴上賈他財物稱是李尋傳帝舅曲陽侯王根爲大司馬驃騎將軍厚遇尋尋說根曰將軍一門九侯二十朱輪漢興以來臣子貴盛未嘗至此五行志帝元舅大司馬大將軍王鳳用事封鳳母弟崇爲安成侯食邑萬戶庶弟譚等五人賜爵關內侯食邑三千戶復益封鳳五千戶悉封譚等爲列侯是謂五侯寧成傳成爲中尉抵罪歸家稱曰仕不至二千石賈不至千萬安可比人乎乃貰貣陂田千餘頃假貧民役使數千家數年會赦致產數千萬爲任俠持吏長短出從數十騎其使民威重於郡守西京雜記茂陵富人袁廣漢藏鏹巨萬家僮八九百人於北邙山下築園東西四里南北五里激流水注其內構石爲山髙十餘丈連延數里養白鸚鵡紫鴛鴦犛牛靑兕奇禽怪獸委積其間積沙爲洲嶼激水爲波潮其中致江鷗海鶴孕雛產延蔓林池奇樹異艸靡不具植屋皆徘徊連屬重閣修廊行之移晷不能徧也論衡佚文篇揚子云作法言蜀富人錢千萬願載於書子云不聽夫富無仁義之行圈中之鹿欄中之牛也西京雜記文帝時鄧通得賜蜀銅山聽得鑄錢文字肉好皆與天子錢同故富侔人主漢書班固敍傳始皇之末班壹避地於樓煩致馬牛羊數千羣值漢初定與民無禁當孝惠髙後時以財雄邊戴良傳良曾祖父遵字子髙平帝時爲侍禦史家富好給施尙俠气食客常三四百人時人爲之語曰關東大豪戴子髙後漢書馮勤傳勤曾祖父楊宣帝時爲弘農太守有八子皆爲二千石趙魏間榮之號曰萬石君焉樊宏傳宏字靡卿南陽湖陽人也世祖之舅其先周仲山甫封於樊因而氏焉爲鄕裏著姓父重字君云世善農稼好貨殖重性溫厚有法度三世共財子孫朝夕禮敬常若公家其營理產業物無所棄課役童隸各得其宜故能上下戮力財利歲倍至乃開廣田土三百餘頃其所起廬舍皆有重堂髙閣陂渠灌注又池魚牧畜有求必給嘗欲作器物先種梓漆時人嗤之然積以歲月皆得其用向之笑者咸求假焉貲至巨萬而賑贍宗族恩加鄕閭外孫何氏兄弟爭財重恥之以田二頃解其忿訟縣中稱美推爲三老年八十餘終其素所假貸人間數百萬遺令焚削文契債家聞者皆慚爭往償之諸子從�竟不肯受水經注湖陽東城中有二碑似是樊重碑悉載故吏人名司馬彪曰仲山甫封於樊因氏國焉爰自宅陽徙居湖陽能治田殖至三百頃起廬舍髙樓連閣陂池灌注竹木成林六畜放牧魚蠃梨�檀棘桑麻閉門成市兵弩器械貲至百萬其興工造作爲無窮之巧不可言富擬封君世祖之少數歸外氏及之長安受業賫送甚至世祖卽位追爵敬侯詔湖陽爲重立廟置吏奉祠後漢書郭躬傳郭氏自弘後數世皆傳法律子孫至公者一人廷尉七人侯者三人刺史二千石侍中郎將者二十餘人侍禦史正監平者甚眾鄧禹傳鄧氏自中興後累世寵貴凡侯者二十九人公二人大將軍以下十三人中二千石十四人列校二十二人州牧郡守四十八人其餘侍中將大夫郎謁者不可勝數東京莫與爲比竇融傳融長子穆尙內黃公主代友爲城門校尉穆子勛尙東海恭王彊女泚陽公主友子固亦尙光武女涅陽公主顯宗卽位以融從兄子林爲護羌校尉竇氏一公兩侯三公主四二千石皆相與並時自祖及孫官府邸第相望京邑奴婢以千數於親戚功臣中莫與爲比耿弇傳弇父況疾病弇兄弟六人皆垂靑紫省視醫藥當代以爲榮馬援傳援子防兄弟貴盛奴婢各千人已上資產巨億皆買京師膏腴美田又大起第觀連閣臨道彌亙街路多聚聲樂曲度比諸郊廟賓客奔湊四方畢至京兆杜篤之徒數百人常爲食客居門下刺史守令多出其家歲時賑給鄕閭故人莫不周給秦彭傳彭字伯平扶風茂陵人也自漢興之後世位相承六世祖襲爲潁川太守與羣從同時爲二千石者五人故三輔號曰萬石秦氏孔昱傳昱字元世魯國魯人也七世祖霸成帝時歷九卿封褒成侯自霸至昱爵位相系其卿相牧守五十三人列侯七人折像傳像字伯式廣漢雒人也其先張江者封折侯曾孫國爲郁林太守徙廣漢因封氏焉國生像國有貲財二億家僮八百人像幼有仁心不殺昆虫不折萌芽能通京氏易好黃老言及國卒感多藏厚亡之義乃散金帛資產周施親�或諫像曰君三男兩女孫息盈前當增益產業何爲坐自殫竭乎像曰昔斗子文有言我乃逃禍非避富也吾門戶殖財日久盈滿之咎道家所忌今世將衰子又不才不仁而富謂之不幸墻隙而髙其崩必疾也智者聞之咸服焉梁冀傳冀大起第捨冀妻孫壽亦對街爲宅殫竭土木互相誇競堂寢皆有陰陽奧室連房洞戶柱壁雕鏤加以銅漆牖皆有綺疏靑瑣圖以雲气仙靈臺閣周通更相臨望飛梁石磴淩跨水道金玉珠璣異方珍怪充積藏室遠致汗血名馬又廣開園囿采土築山十里九�以象二崤深林絕澗有若自然奇禽馴獸飛走其間冀壽共乘輦車張羽蓋飾以金銀遊觀第內多從娼妓鳴鐘吹管酣謳竟路或連繼日夜以騁娛恣客到門不得通皆請謝門者門者累千金又多拓林苑禁同王家西至弘農東界滎陽南極魯陽北達河淇包含山藪遠帶丘荒周旋封域殆將千里冀一門前後七封侯三皇后六貴人二大將軍夫人女食邑稱君者七人尙公主三人其餘卿將尹校五十七人在位二十餘年窮極滿盛威行內外百寮側目莫敢違命三輔決錄平陵士孫奮字景卿少爲郡五官掾起宅得錢貲至一億七千萬富聞京師而性儉�常宿客捨雇錢甚少主人曰君士大夫惜錢如此欲作士孫景卿耶不知實是景卿從子端梁冀掾冀素聞奮富且�乃從奮貸錢五千萬奮知冀貪暴畏之以三千萬與冀大怒乃告郡詐認奮母爲守官藏婢云盜白珠十斛紫金千萬收拷奮兄弟死獄中財貲盡沒後漢書耿恭傳耿氏自中興已後迄建安之末大將軍二人將軍九人卿十三人尙公主三人列侯十九人中郎將護羌校尉及刺史二千石數十百人遂與漢興衰云袁安傳安子京京子湯湯子逢逢弟隗少歷顯官先逢爲三公時中常侍袁赦隗之宗也用事於中以逢隗世宰相家推崇以爲外援故袁氏貴寵於世富奢甚不與他公族同拾遺記郭況光武皇后之弟也累金數億家僮四百餘人以黃金爲器攻冶之聲震於都鄙時人謂郭氏之室不雨而雷言其鑄鍛之聲盛也庭中起髙閣長廡置衡石於其上以稱量珠玉也閣下有藏金窟列武士以衛之錯雜寶以飾臺榭懸明珠於四垂晝視之如星夜望之如月裏語曰洛陽多錢郭氏室夜月晝星富無匹其內寵者皆以玉器盛食故東京謂郭氏家爲瓊廚金穴況小心畏愼𨿽居富勢閉門優遊未曾幹世事爲一時之智也魏典略公沙穆字文人北海膠東人也體履淸直兼學多文隱居東萊山中桓帝時有富人王仲者謂穆曰今多以貲仕吾奉子以百萬惟子所用穆答曰斯意厚矣夫富貴在天得之有命以賄求爵姦莫大焉郡舉孝廉除郎中以髙第爲光祿主簿魏志袁紹傳紹髙祖父安爲漢司徒自安以下四世居三公位由是勢傾天下後漢書楊修傳自震至彪四世太尉徳業相繼與袁氏俱爲東京名族云魏志董卓傳卓築郿塢髙與長安城埒積谷爲三十年儲云事成雄據天下不成守此足以畢老注英雄記曰郿塢中金有二三萬斤銀八九萬斤珠玉錦繡奇玩雜物皆山崇阜積不可知數溫恢傳恢父恕爲涿郡太守卒恢年十五送喪還歸鄕裏內足於財恢曰世方亂安以富爲一朝盡散振施宗族州裏髙之比之郇越張旣傳注魏略曰旣世單家富爲人有容儀少小工書疏爲郡門下小吏而家富自惟門寒念無以自達乃常畜好刀筆及版奏伺諸大吏有乏者輒給與以是見識焉崔琰傳注魏略曰婁圭字子伯吳書曰曹公寵秩子伯家累千金曰婁子伯富樂於孤但勢不如孤耳英雄記鈔曹純字子和年十四而喪父與同產兄仁別居承父業富於財僮僕人客以百數純綱紀督禦不失其理鄕裏咸以爲能蜀志麋竺傳竺祖世貨殖僮客萬人貲產巨億吳志士燮傳燮遷交趾太守弟壹領合浦太守次弟徐聞令領九眞太守弟武領南海太守燮兄弟並爲列郡雄長一州偏在萬里威尊無上出入鳴鐘磬備具威儀笳簫鼓吹車騎滿道胡人夾轂焚燒香者常有數十妻妾乘輜軿子弟從兵騎當時貴重震服百蠻尉他不足逾也魯肅傳肅富於財性好施與爾時天下已亂肅不治家事大散財貨摽賣田地以賑窮敝結士爲務甚得鄕邑歡心周瑜爲居巢長將數百人故過候肅並求資糧肅家有兩囷米各三千斛肅乃指一囷與周瑜瑜益知其奇也遂與同行到吳時孫策已薨權尙住吳瑜因薦肅才宜佐時當廣求其比以成功業不可令去也權卽見肅與語甚悅之張昭非肅權不以介意賜肅母衣服帷帳居處雜物富擬其舊魏志曹洪傳洪家富而性吝嗇文帝少時假求不稱常恨之遂以捨客犯法下獄當死羣臣並救莫能得卞太后謂郭后曰令曹洪今日死吾明日�帝廢後矣於是泣涕屢請乃得免官削爵土按注魏略曰文帝收洪時曹眞在左右請之曰今誅洪洪必以眞爲譖也帝曰我自治之卿何豫也會卞太后責怒帝言梁沛之間非子廉無有今日詔乃釋之猶尙沒入其財產太后又以爲言後乃還之初太祖爲司空時以己率下每歲發調使本縣平貲於時譙令平洪貲財與公家等太祖曰我家貲那得如子廉邪文帝在東宮嘗從洪貸絹百匹洪不稱意及洪犯法自分必死旣得原喜上書謝曰臣少不由道過在人倫長竊非任遂蒙含貸性無檢度知足之分而有豺狼無厭之質老惛倍貪觸突國网罪迫三千不在赦宥當就辜誅棄諸市朝猶蒙天恩骨肉更生臣仰視天日愧負靈神俯惟愆闕慚愧怖悸不能雉經以自裁割謹塗顏闕門拜章陳情魏文帝典論雒陽郭珍居財巨億每暑夏召客侍婢數千盛裝飾披羅縠使之進酒吳志諸葛瑾傳注吳書曰初瑾爲大將軍而弟亮爲蜀丞相二子恪融皆典戎馬督領將帥族弟誕又顯名於魏一門三方爲冠蓋天下榮之孫綝傳綝遷大將軍假節封永寧侯負貴倨傲多行無禮使弟威遠將軍據入蒼龍宿衛弟武衛將軍恩偏將軍幹長水校尉闓分屯諸營欲以專朝自固亮內嫌綝綝廢亮徵立瑯邪王休休以大將軍爲丞相荊州牧食五縣恩爲禦史大夫衛將軍據右將軍皆縣侯幹雜號將軍亭侯闓亦封亭侯綝一門五侯皆典禁兵權傾人主自吳國朝臣未嘗有也孫亮全夫人傳夫人全尙女也夫人立爲皇后以尙爲城門校尉封都亭侯代滕引爲太常衛將軍進封永平侯錄尙書事時全氏侯有五人並典兵馬其餘爲侍郎騎都尉宿衛左右自吳興外戚貴盛莫及富貴部總論孝經

諸侯章在上不驕髙而不危制節謹度滿而不溢髙而不危所以長守貴也滿而不溢所以長守富也富貴不離其身然後能保其社稷而和其民人孔子家語

六本孔子曰以富貴而下人何人不尊以富貴而愛人何人不親發言不逆可謂知言矣言而眾向之可謂知時矣是故以富而能富人者欲貧不可得也以貴而能貴人者欲賤不可得也以達而能達人者欲窮不可得也孔叢子

公儀篇子思曰吾之富貴甚易而由不能夫不取於人謂之富不辱於人謂之貴不取不辱其於富貴庶矣哉說苑

貴徳楚王問莊辛曰君子之行柰何莊辛對曰居不爲垣墻人莫能毀傷行不從周衛人不能暴害此君子之行也楚王復問君子之富柰何對曰君子之富假貸人不徳也不責也其食飲人不使也不役也親戚愛之眾人喜之不肖者事之皆欲其壽樂而不傷於患此君子之富也楚王曰善韓詩外傳

論富貴福生於無爲而患生於多欲知足然後富從之徳宜君人然後貴從之故貴爵而賤徳者𨿽爲天子不尊矣貪物而不知止者𨿽有天下不富矣夫土地之生不益山澤之出有盡懷不富之心而求不益之物挾百倍之欲而求有盡之財是桀紂之所以失其位也詩曰大風有隧貪人敗類無能子

質妄篇天下人所共趨之而不知止者富貴爾所謂富貴者足於物爾夫富貴之亢極者大則帝王小則公侯而已豈不以被冕處宮闕建羽葆警蹕故謂之帝王耶豈不以戴簪纓喧車馬仗旌旃鐵鉞故謂之公侯耶不飾之以冕宮闕羽葆警蹕簪纓車馬鐵鉞又何有乎帝王公侯哉夫冕羽葆簪纓鐵鉞旌旃車馬皆物也物足則富貴富貴則帝王公侯故曰富貴者足物爾夫物者人之所能爲者也自爲之反爲不爲者感之乃以足物者爲富貴無物者爲貧賤於是樂富貴恥貧賤不得其樂者無所不至自古及今醒而不悟壯哉物之力也矢冊府元龜

富洪範之述五福其二曰富仲尼亦云富人之所欲也故潤屋之訓見紀於策書素封之重非藉乎祿位又何況編列之戶以財力相君遊談之士以貧賤爲恥者哉三代以下乃有陪臣擬於公室匹夫敵於國君財力雄於京師射獵比於王者莫不藉其世資因其邑入占山澤之貨憑商賈之業或深耕以多積或居物而射利以至權倍稱之息廣畜牧之術精於方伎處於浩穰以致夫生生之厚焉然而老氏戒乎多藏仲尼鄙其不義自非保之以禮節約之以尋幅又曷能免充詘之誚逃偏重之釁哉

榮遇易曰崇髙莫大於富貴詩曰爲龍爲光蓋士之趨世者或道合時主或功濟大業然後享丰祿齒髙位澤及於宗黨寵被於閨壼度越羣品垂爲美談者斯有之矣若乃出於困辱奮自卑�終以貴盛申其志節以至期運亨會勢望燻灼明詔惇獎徽美舉集或粲服歸於故郡或榮養及於庭闈或展墓以達永懷或卽家而爲公府至乃父子更任於劇職宗戚疊處於要任以壯齒而躋顯仕因請老而還舊貫中外更踐便蕃增秩時君異其恩禮舉將更其出處斯皆才命胥契福祿來同致光景之振耀聳人倫之欽慕非夫保若驚之訓得持盈之道又曷能克終而寡悔哉周子通書

富貴君子以道充爲貴身安爲富故常泰無不足而銖視軒冕塵視金玉其重無加焉爾此理易明而屢言之欲人有以眞知道義之重而不爲外物所移也淸暑筆談

論處富貴富者怨之府貴者危之機此爲富貴而處之不以其道者言之也乃若處榮利而不專履盛滿而知止持盈守謙何怨府危機之有

富貴部雜錄易經蹇象利見大人以從貴也系辭上傳崇髙莫大乎富貴禮記郊特牲天下無生而貴者也儒行儒有不寶金玉而忠信以爲寶不祈土地立義以爲土地不祈多積多文以爲富祭義貴貴爲其近於君也殷人貴富而尙齒坊記�席之上讓而坐下民猶犯貴管子五輔篇貧富有度禮之經也貧富無度則失貧富失而國不亂者未之有也治國篇凡治國之道必先富民民富則易治也民貧則難治也奚以知其然也民富則安鄕重家安鄕重家則敬上畏罪敬上畏罪則易治也民貧則危鄕輕家危鄕輕家則敢陵上犯禁陵上犯禁則難治也故治國常富而亂國常貧是以善爲國者必先富民然後治之昔者七十九代之君法制不一號令不同然俱王天下者何也必國富而粟多也國蓄篇民富則不可以祿使也貧則不可以罰威也法令之不行萬民之不治貧富之不齊也鄧析子與貴者言依於勢文子微明篇帝王富其民霸主富其地危國富其吏治國若不足亡國囷倉虛莊子至樂篇天下之所尊者富貴也富者苦身疾作多積財而不得盡用其爲形也亦外矣貴者夜以繼日思慮善否其爲形也亦疏矣荀子儒效篇今有人於此屑然藏千鎰之寶𨿽行貸而食人謂之富矣彼寶也者衣之不可衣也食之不可食也然而人謂之富何也豈不大富之器誠在此也是杅杅亦富人已豈不貧而富矣哉王制篇修禮者王爲政者彊取民者安聚斂者亡故王者富民霸者富土僅存之國富大夫亡國富筐篋實府庫筐篋已富府庫已實而百姓貧夫是之謂上溢而下漏大略篇仁義禮善之於人也譬之若貨財粟米之於家也多有之者富少有之者貧至無有者窮韓子備內篇輿人成輿則欲人之富貴也非輿人仁也人不貴則輿不售解老篇人有福則富貴至富貴至則衣食美衣食美則驕心生驕心生則邪僻而動棄理行邪僻則身死夭動棄理則無成功漢書張良傳良曰良家世相韓及韓滅不愛萬金之資爲韓報仇彊秦天下震動今以三寸舌爲帝者師封萬戶位列侯此布衣之極於良足矣錯傳人情莫不欲富三王厚而不困也劉向傳向上封事曰王氏一姓乘朱輪華轂者二十三人靑紫貂蟬充盈幄內魚鱗左右楊惲傳惲報孫會宗書曰惲家方隆盛時乘朱輪者十人位在列卿爵爲通侯總領從官與聞政事揚雄解嘲篇吾聞上世之士人綱人紀生則上尊人君下榮父母析人之圭儋人之爵懷人之符分人之祿紆靑拖紫朱丹其轂後漢書樊宏傳宏常戒其子曰富貴盈溢未有能終者吾非不喜榮勢也天道惡滿而好謙前世貴戚皆明戒也保身全己豈不樂哉鹽鐵論不義而富無名而貴仁者不爲也古者無出門之祭今富者祈名嶽望山川椎牛擊鼓戲倡舞像中者南居當路水上雲臺屠牛殺狗鼓瑟吹笙古人無杠樠之寢�栘之案今富者黼繡幃幄塗屏錯跗中者錦綈髙張采畫丹漆古者無茵席之加旃蒻之美今富者繡茵翟柔蒲子露林中者皮代旃闒坐平管古者土鼓�枹擊木拊石以盡其歡無要妙之音變羽之轉今富者鐘鼓五樂歌兒數曹中者鳴竽調瑟鄭舞趙謳古者庶人鹿菲艸芰縮絲尙韋而已今富者革中名工輕靡使容紈裏紃下越端縱緣中者鄧裏間作蒯苴秦堅婢妾韋沓絲履走者茸芰狗官論衡骨相篇富貴之家役使奴僮育養牛馬必有與眾不同者矣僮奴則有不死亡之相牛馬則有數字乳之性田則有種孳速熟之谷商則有居善疾售之貨抱朴子貴遊子弟生乎婦人之手憂懼未嘗經心或未免𦇤褓而加靑紫之秩才勝衣冠而居寵榮之位專生殺之權操黜陟之柄誠可畏矣後山詩話唐語曰二十四考中書令謂汾陽王也而無其對或以問平甫平甫應聲曰萬八千戶冠軍侯不惟對偶精切其貴亦相當也淸波雜誌生而富貴窮奢極欲無功無徳而享官爵又求長壽當如貧賤者何若又使之永年爲造物者無乃太不均乎履富貴者其可不思持之以徳釋常談家富謂之潤屋曾子曰徳潤於身富潤於屋經鉏堂雜誌貴人十反夜當臥而飲宴早當起而醉臥心當逸而勞身當勞而逸吝束脩不請師教子弟而以大錢顧教聲妓藥餌無病而服有病不肯服果蔬尙新不待熟食物取細失正味山水不喜眞境而喜圖畫器用不貴金銀而貴銅筆疇郤昭子其富半公室其家半三軍厥後身屍於朝宗滅於絳何邪不能處富貴也夫違謙越禮而欲長保其富貴得乎周公以王室至親居冢宰之位至富貴也而不害於聖人豈非能處富貴者不以富貴而怵其心哉君子未嘗有心於富貴也愈富貴而徳愈修愈尊崇而徳愈執非保其富貴尊崇也知富貴尊崇爲無情之物易爲孽也古人有言人主恩私何由可保萬一披猖求退無地嗚呼可畏也已可悲也已富貴不祥之器也古之君子不得已受之是以兢兢以守之業業以保之者非畏富貴之去也懼禍患隨之也今之人驟得富貴則遽易其志慮熒惑其心身無所不爲矣殊不知髙明之家鬼瞰其室焉能保其富貴哉此陳嬰之母所以賢哉賢奕今夫富人必居四通五達之都使其財布出於天下然後可以收天下之利有小丈夫者得一金櫝而藏諸家拒戶而守之嗚呼是求不失也非求富也大盜至而取之又焉知其果不失也野客叢談前漢書石奮及長子建次甲次乙次慶皆官至二千石景帝曰君及四子皆二千石人臣尊寵乃舉集其門號奮爲萬石君嚴延年兄弟五人皆至大官東海號其母曰萬石嚴嫗此外無聞後漢馮勤曾祖父易宣帝時爲弘農太守有子八人皆爲二千石趙魏間榮之號曰萬石君父子九人皆爲二千石幾二萬石矣殆不止萬石而已其門戶顯榮又過於嚴石二家而前書不載今人第知有一萬石君有一萬石嫗而莫知此也皇朝盛事尙書宰執大臣漢則楊震四公唐則張嘉貞三相耳國朝猶不易得惟南京兵部尙書林公瀚瀚子南京禮部尙書庭機庭機子南京禮部尙書國朝以進士爲榮海內世家三代中進士者固多隻祖孫父子相見者絕少惟福建候官縣林春澤正徳甲戌進士爲建昌太守子應亮嘉靖壬辰進士爲戶部侍郎孫如楚嘉靖乙丑進士爲廣東提學副使浙江烏程縣董份嘉靖辛丑進士爲禮部尙書子道醇萬曆癸未進士爲給事中孫嗣成萬曆庚辰進士爲禮部郎中祖孫父子俱在一堂乃稀有之事而林氏尢享上壽建昌一百四歲侍郎八十歲學憲自廣東告歸侍養尢難得玉笑零音善富者羞徳之不積不羞金之不積善貴者恥徳之不夥不恥祿之不夥徳以聚金則滿不撲徳以居祿則鼎不顚

富貴部外編搜神記魏郡張奮者家本巨富忽衰老財散遂賣宅與陳應應入居舉家病疾轉賣鄰人阿文文先獨持大刀暮入北堂中梁上至三更竟忽有一人長丈餘髙冠黃衣升堂呼曰細腰細腰應諾曰捨中何以有生人气也答曰無之便去須臾有一髙冠靑衣者次之又有髙冠白衣者問答並如前及將曙文乃下堂中如向法呼之問曰黃衣者爲誰曰金也在堂西壁下靑衣者爲誰曰錢也在堂前井邊五步白衣者爲誰曰銀也在墻東北角柱下汝復爲誰曰我杵也今在下及曉文按次掘之得金銀五百斤錢十萬貫仍取杵焚之由此大富宅遂淸寧廬陵歐明從賈客道經彭澤湖每以舟中所有多少投湖中云以爲禮積數年後復過忽見湖中有大道上多風塵有數吏乘車馬來候明云是靑洪君使要須臾達見有府捨門下吏卒明甚怖吏曰無可怖靑洪君感君前後有禮故要君必有重遺君者君勿取獨求如願耳明旣見靑洪君乃求如願使逐明去如願者靑洪君婢也明將歸所願輒得數年大富搜神後記廬陵巴丘人文晁者世以田作爲業年常田數十頃家漸富晉太元初秋收已過刈獲都畢明旦至田禾悉復滿湛然如初卽便更獲所獲盈倉於此遂爲巨富稽神錄汀州有林氏其先嘗爲郡守罷任家居一日天忽雨錢充積其家林氏乃整衣冠仰天而祝曰非常之事必將爲禍於此速止林氏之福也應聲而止所收已巨萬至今爲富人云僞吳楊行密初定揚州遠方居人稀少煙火不接有康氏者以傭貸爲業僦一室於太平坊空宅中康晨出未返其夕生一子方席�忽有一異人赤面朱衣冠據門而坐妻驚怖久之乃走如捨西訇然有聲康適歸欲至家而路左忽有錢五千羊半樽酒在焉伺之久無行人因持之歸妻亦告其所見卽往捨西尋之乃一金人僕於艸間亦曳之歸因烹羊飲酒得以周給自是出入獲富日以利贍而金人畱爲家寶所生子名曰平平及長遂爲富人有李潯者爲江都令行縣至新寧鄕見大家卽平平家也其父老爲李言如此江南陳浚尙書自言其諸父在鄕裏好爲詩里人謂之陳白舍人比之樂天也性�簡喜賓客嘗有二道士一黃衣一白衣詣其家求捨捨之廳事夜分聞二客�壞訇然有聲久之若無人者秉燭視之見白衣人臥於壁乃銀人也黃衣人不復見矣自是丰富建安有人村居者常使一小奴出城市經過捨南大冢冢旁恆有一黃衣人與之較力爲戲其主因歸遲將責之奴以實告往覘之信然一日挾撾而往伏於艸間小奴至黃衣兒復出卽起擊之應手而僕乃金兒也因持而歸家遂殷富廬州軍吏蔡彥卿爲拓臯將暑夜坐鎭門外納涼忽見道南桑林中有白衣婦人獨舞就視卽滅明夜彥卿扶杖先往伏於艸間久之婦人復出而舞卽擊之墜地乃白金一餅復掘地獲銀數千兩遂致富裕云富貴部紀事二晉書汝南王亮傳亮母伏太妃常有小疾祓於洛水兄弟三人侍從並持節鼓吹震耀洛濱武帝登陵雲臺望見曰伏妃可謂富貴矣羅尙傳尙爲益州刺史性貪蜀人言曰尙之富擬魯衛家成市裏貪如豺狼無復極已世說司徒王戎旣貴且富區宅僮牧膏田水碓之屬洛下無比契疏鞅掌每與夫人燭下散籌算計孫皓問丞相陸凱曰卿一宗在朝有幾人陸曰二相五侯將軍十餘人皓曰盛哉晉書石崇傳崇財產丰積室宇宏麗後房百數皆曳紈繡珥金翠絲竹盡當時之選庖膳窮水陸之珍與貴戚王愷羊琇之徒以奢靡相尙愷以澳釜崇以蠟代薪愷作紫絲布步障四十里崇作錦步障五十里以敵之崇塗屋以椒愷用赤石脂崇愷爭豪如此武帝每助愷嘗以珊瑚樹賜之髙二尺許枝柯扶�世所罕比愷以示崇崇便以鐵如意擊之應手而碎愷旣惋惜又以爲嫉己之寶聲色方厲崇曰不足多恨今還卿乃命左右悉取珊瑚樹有髙三西尺者六七株條幹絕俗光彩耀日如愷比者甚眾愷恍然自失矣崇爲客作豆粥咄嗟便辦每冬得韭嘗與愷出遊爭入洛城崇牛迅若飛禽愷絕不能及愷每以此三事爲恨乃密貨崇帳下問其所以答曰豆至難煮豫作熟末客來但作白粥以投之耳韭是搗韭根雜以麥苗耳牛奔不遲良由馭者逐不及反制之可聽蹁轅則駃矣於是悉從之遂爭長焉崇後知之因殺所告者嘗與王惇入太學見顏回原憲之像顧而嘆曰若與之同升孔堂去人何必有間惇曰不知餘人云何子貢去卿差近崇正色曰士當聲名俱泰何至甕牖哉其立意類此趙王倫矯詔收崇及潘嶽歐陽建等崇正宴於樓上介士到門崇謂綠珠曰我今爲爾得罪綠珠泣曰當效死於官前因自投於樓下而死崇曰吾不過流徙交廣耳及車載詣東市崇乃嘆曰奴輩利吾家財收者答曰知財致害何不早散之崇不能答崇母兄妻子無少長皆被害死者十五人崇時年五十二初崇家稻米飯在地經宿皆化爲螺時人以爲族滅之應有司簿閱崇水碓三十餘區蒼頭八百餘人他珍寶貨賄田宅稱是王國寶傳國寶貪縱聚斂不知紀極後房伎妾以百數珍玩充滿其室搜神記元康中婁縣懷瑤家忽聞地中有犬聲掘之得犬子雌雄各一長老或云此名犀犬得之者令家富昌周嘖者貧而好道夫婦夜耕困息臥夢天公過而哀之敕有以給與司命按祿籍云此人相貧限不過此惟有張車子應賜錢千萬車子未生請以借之天公曰善曙覺言之於是夫婦戮力晝夜治生所爲輒得貲至千萬先時有張嫗者常往周家傭賃野合有身月滿當孕便遣出外駐車屋下產得兒主人往視哀其孤寒作糜粥食之問當名汝兒作何嫗曰今在車屋下而生夢天告之名爲車子周乃悟曰吾昔夢從天借錢外白以張車子錢貸我必是子也財當歸之自是居日衰減車子長大富於周家京兆長安有張氏獨處一室有鳩自外入止於�張氏祝曰鳩來爲我禍也飛上承塵爲我福也卽入我懷鳩飛入懷以手探之則不知鳩之所在而得一金鉤遂寶之自是子孫漸富貲財萬倍蜀賈至長安聞之乃厚賂婢婢竊鉤與賈張氏旣失鉤漸漸衰耗而蜀賈數罹窮厄不爲己利或告之曰天命也不可力求於是鉤以反張氏張氏復昌故關西稱張氏傳鉤云晉書周札傳札遷右將軍會稽內史時札兄靖子懋晉陵太守淸流亭侯懋弟筵徵虜將軍吳興內史筵弟贊大將軍從事中郎武康縣侯贊弟縉太子文學都鄕侯次兄子勰臨淮太守烏程公札一門五侯並居列位吳士貴盛莫與爲比王惇深忌之曲允傳允金城人也與遊氏世爲豪族西州爲之語曰曲與遊牛羊不數頭南開朱門北望靑樓和嶠傳嶠家產丰富擬於王者然性至吝以是獲譏於世杜預以爲嶠有錢癖陶侃傳侃平襄陽拜大將軍季年懷止足之分不與朝權然媵妾數十家僮千餘珍奇寶貨富於天府晉書卞壼傳壼祖統瑯邪內史父粹以淸辧鑑察稱兄弟六人並登宰府世稱卞氏六龍珍珠船石晉吐谷渾酋長白承福家甚富飼馬用銀槽晉中興書上黨鮑瑗家多喪疾貧苦嘗就卜淳於智智作卦成曰君宅東北有大桑樹君至市入門數十步當有一人將新馬鞭就買者以懸此桑樹三年當暴得財也瑗承其言詣市果得馬鞭懸之三年後浚井得錢千萬銅鐵雜器復可二千餘萬於是家業用饒異苑晉義熙初晉陵薛願有虹飲其釜澳須臾響便竭願輦酒灌之隨投隨涸便吐金滿釜於是災獘日祛而丰富歲臻晉書刁逵傳逵字伯道逵弟暢字仲遠次子弘字叔仁並歷顯職隆安中逵爲廣州刺史領平越中郎將假節暢爲始興相弘爲冀州刺史兄弟子侄並不拘名行以貨殖爲務有田萬頃奴婢數千人餘資稱是桓元篡位以逵爲西中郎將豫州刺史鎭歷陽暢右衛將軍弘撫軍桓修司馬劉裕起義斬桓修時暢弘謀起兵襲裕裕遣劉毅討之暢伏誅弘亡不知所在逵斬於石頭刁氏遂滅刁氏素殷富奴客縱橫固吝山澤爲京口之蠹裕散其資蓄令百姓稱力而取之彌日不盡時天下饑獘編戶賴之以濟焉幽明錄余杭人沈縱家素貧與父同入山得一玉豚從此所向如意田蠶並收家遂富海陵人黃尋先居家卑貧常因大風雨散錢飛至其家皆拾而得之尋巨富錢數至千萬異苑晉陵曲阿湯貺財數千萬三吳人多取其直爲商賈治生輒得倍直或行長江卒遇暴風及劫盜者若投貺錢多獲免濟貺死後先所埋金皆移去鄰人陳家陳嘗晨起見門外忽有百許萬鏹封題是湯貺姓字然後知財物聚散必由天運乎南史到撝傳撝資藉豪富厚自奉養供一身一月十萬宅宇山池伎妾姿藝皆窮上品徐湛之傳湛之遷太子詹事加侍中產業甚厚室宇園池貴遊莫及伎樂之妙冠絕一時門生千餘皆三吳富人子資質端美衣服鮮麗每出入行遊塗巷盈滿泥雨日悉以後車載之文帝每嫌其侈縱時安成公何勗無忌之子臨汝公孟靈休昶之子也並名奢豪與湛之以肴膳器服車馬相尙都下爲之語曰安成食臨汝飾湛之美兼何孟沈攸之傳攸之爲荊州刺史朝廷制度無所遵奉富貴擬於王者夜中諸廂廊燃燭達旦後房服珠玉者數百人皆一時絕貌南齊書虞悰傳悰會稽余姚人也爲豫章內史悰治家富殖奴婢無遊手𨿽在南土而會稽海味無不畢致焉南史梁武帝本紀齊明帝崩遺詔以帝爲都督雍州刺史時揚州刺史始安王遙光尙書令徐孝嗣右僕射江祏右將軍蕭坦之侍中江祀衛尉劉暄更直內省分日帖敕世所謂六貴臨川靜惠王宏傳宏以介弟之貴無佗量能恣意聚斂庫室垂有百間在內堂之後關鑰甚嚴有疑是鎧仗者密以聞武帝於友於甚厚殊不悅宏愛妾江氏寢膳不能暫離上佗日送盛饌與江曰當來就汝歡宴惟攜布衣之舊射聲校尉丘佗卿往與宏及江大飲半醉後謂曰我今欲履行汝後房便呼後合輿徑往屋所宏恐上見其賄貨顏色恐懼上意彌言是仗屋屋檢視宏性愛錢百萬一聚黃榜標之千萬一庫懸一紫標如此三十餘間帝與佗卿屈指計見錢三億餘萬餘屋貯布絹絲綿漆蜜紵蠟朱砂黃屑雜貨但見滿庫不知多少帝始知非仗大悅謂曰阿六汝生活大可方更劇飲至夜舉燭而還兄弟情方更惇睦宏都下有數十邸出懸錢立券每以田宅邸店懸上文券期訖便驅券主奪其宅都下東土百姓失業非一帝後知制懸券不得復驅奪自此後貧庶不復失居業晉時有錢神論豫章王綜以宏貪吝遂爲錢愚論其文甚切帝知以激宏宣旨與綜天下文章何限那忽作此𨿽令急毀而流布已遠宏深病之聚斂稍攺廬陵威王續傳續多聚馬仗蓄養趫雄耽色愛財極意收斂倉儲庫藏盈溢臨終有啟遣中錄事參軍謝宣融送所上金銀器千餘件武帝始知其富以爲財多徳寡因問宣融曰王金盡於此乎宣融曰此之謂多安可加也夫王之過如日月之蝕欲令陛下知之故終而不隱帝意乃解梁書朱異傳異居權要三十餘年特被寵任歷官自員外常侍至侍中四官皆珥貂自右衛率至領軍四職�驅鹵簿近代未之有也異及諸子自潮溝列宅至靑溪其中有臺池玩好每暇日與賓客遊焉四方所饋財貨充積性�嗇未嘗有散施廚下珍羞腐爛每月常棄十數車𨿽諸子別房亦不分贍張綰傳綰徙禦史中丞大同四年元日舊制僕射中丞坐位東西相當時綰兄纘爲僕射及百司就列兄弟導騶分趨兩陛前代未有也時人榮之隋書何妥傳妥父細胡通商入蜀遂家郫縣事梁武陵王紀主知金帛因致巨富號爲西州大賈南史徐君蒨傳君蒨爲梁湘東王鎭西諮議參軍頗好聲色侍妾數十皆佩金翠曳羅綺服玩悉以金銀時襄陽魚弘亦以豪侈稱於是府中謠曰北路魚南路徐然其服玩次於弘也孫瑒傳瑒居家頗失於侈家庭穿築極林泉之致歌童舞女當世罕儔賓客塡門軒蓋不絕陳書袁憲傳憲遷右僕射參掌選事先是憲長兄簡懿子爲左僕射憲爲右僕射朝廷榮之魏書崔元伯傳崔和平昌太守家巨富而性吝嗇埋錢數百斛其母李春思菫惜錢不買崔浩傳浩白馬公元伯之長子太宗初拜博士祭酒賜爵武城子常授太宗經書每至郊祠父子並乘軒軺時人榮之孫惠蔚傳惠蔚延昌二年封棗彊縣開國男食邑二百戶肅宗初出爲平東將軍濟州刺史還京除光祿大夫魏初已來儒生寒官惠蔚最爲顯達畢眾敬傳眾敬爲兗州刺史徵還京師子元賓拜兗州刺史父子相代爲本州當世榮之眾敬善持家業尢能督課田產大致儲積莫含傳含家世貨殖貲累巨萬外戚於栗磾傳自栗磾至勁累世貴盛一皇后四贈公三領軍二尙書令三開國公勁𨿽以后父但以順後早崩竟不居公輔隋書王辧傳辧祖訓以行商致富魏世出粟助給軍糧爲假淸河太守伽藍記洛陽大市東有通商逵貨二里裏內之人盡皆工巧屠販爲生資財巨萬有劉寶者最爲富室州郡都會之處皆立一宅各養馬一匹至於鹽粟貴賤市價髙下所在一例舟車所通人迹所履莫不商販焉是以海內之貨咸萃其庭產匹銅山家藏金穴宅宇逾制樓觀出云車馬服飾擬於王者別有準財金肆二里富人在焉凡此十里多諸工商貨殖之民千金比屋層樓對出重門啟扇閣道交通疊相臨望金銀緹繡奴婢裳衣五味八珍僕隸畢口神龜年中以工商上僭議不聽衣金銀緹繡𨿽立此制竟不施行髙陽王雍爲丞相給羽葆鼓吹虎賁班劍百人貴極人臣富兼山海居止第宅匹於帝宮白殿丹楹窈窕連亙飛檐峻宇轇轕周通僮僕六千妓女五百隋珠照日羅衣從風自漢晉以來諸王豪侈未有也出則鳴騶禦道文物成行鐃吹髮響笳聲哀轉入則歌姬舞女繁竹吹笙絲管疊奏連宵盡日其竹林魚池侔於禁苑芳艸如積珍木連陰雍嗜口味厚自奉養一食必以數萬錢爲限海陸珍羞方丈於前陳畱侯李崇謂人曰髙陽一食敵我千日崇爲尙書令儀同三司亦富傾天下僮僕千人而性多儉�惡衣粗食常無肉味止有韭薤崇客李元佑語人云李令公一食十八種人問其故元佑曰二韭一十八聞者大笑世人卽以譏罵當時四海晏淸八荒率職珠囊紀慶玉燭調辰百姓殷阜年登俗樂鰥寡不聞犬豕之食煢獨不見牛羊之衣於是帝族王侯外戚公主擅山海之富居川林之饒爭修園宅互相誇競崇門丰室洞戶連房飛館生風重樓起霧髙臺芳榭家家而築花林曲池園園而有桃李夏綠竹柏冬靑而河間王琛最爲豪首常與髙陽爭行造文柏堂形如徽音殿置玉井金罐以金五色續爲繩妓女三百人盡皆國色琛爲秦州刺史無政績遣使向西域求名馬遠至波斯國得千里馬號曰追風赤其次有七百里馬十餘匹皆有名字以銀爲槽金爲�環諸王服其豪富琛常語人云石崇乃是庶姓猶能雉頭狐腋畫茆雕薪況我大魏天王不爲華侈造迎風館於後園戶之上列錢靑鎖玉鳳銜鈴金龍吐佩素柰朱李枝條入檐妓女樓上坐而摘食琛嘗會宗室陳諸寶器有水晶缽瑪瑙琉璃碗赤玉�數十枚作工奇妙中土所無皆是西域而來金瓶銀甕百餘口甌檠盤合稱是自余又陳女樂及諸名馬復偕諸王按行府庫錦罽珠璣冰羅霧縠充積其內繡緹綢綾絲彩葛越錢絹布等不可勝數琛忽謂章武王融曰不恨我不見石崇恨石崇不見我融立性貪暴志欲無限見之惋嘆不覺生疾還家臥三日不起江陽繼來省疾謂曰卿之財產應得抗衡何爲嘆羨以至於此融曰常謂髙陽一人寶貨多於融誰知河間瞻之在前繼笑曰卿欲作袁術之在淮南不知世間復有劉備也融乃蹶起置酒作樂北史漁陽王紹信傳紹信文襄第六子歷特進開府中領軍護軍靑州刺史行過漁陽與大富人鍾長命同�坐太守鄭道蓋來謁長命欲起紹信不聽曰此何物小人主人公爲起乃與長命結爲義兄弟妃與長命妻爲姊妹責其闔家長幼皆有贈賄鍾氏因此遂貧廣古今五行記北齊後主武平初王氏與同邑人李家爲婚載酒宴會行不過三里日乃漸暗見南五十步外有赤物大如升若流星曳影其妻遂下車載拜張裙引之便入裙下還家觀之乃金也遂盛於庫櫃每至良辰恆以香火祈恩後四方異貨畢集其家田蠶每年百倍庭生一桑樹枝葉異於眾木數年之間徧滿一院奇禽異鳥莫不棲集家遂大富顏氏家訓鄴下有一領軍貪積已甚家僮八百誓滿一千朝夕肴膳以十五錢爲率遇有客至更無以兼後坐事伏法籍其家麻鞋一屋敝衣數庫其餘財寶不可勝言北史李遷哲傳遷哲累葉雄豪爲鄕裏所服性復華侈能厚自奉養妾媵至有百數男女六十九人緣漢千餘里間第宅相次姬媵之有子者分處其中各有僮僕侍婢閽人守護遷哲每鳴笳導從往來其間飲燕盡平生之樂北齊書邢卲傳卲遷太常卿中書監攝國子祭酒是時朝臣多守一職帶領二官甚少卲頓居三職並是文學之首當世榮之周書李穆傳侯莫陳悅黨史歸據原州太祖令侯莫陳崇輕騎襲之穆先在城中與兄賢遠等據城門應崇遂擒歸以功授都督河橋之戰微穆太祖已不濟矣自是恩昐更隆進爵武安郡公又賜穆世子惇安樂郡公姊一人爲郡君余姊妹並爲縣君兄弟子侄及緦麻以上親並舅氏皆沾厚賜其見褒崇如此俄除原州刺史又以賢子爲平髙郡守遠子爲平髙縣令並加鼓吹穆自以叔侄一家三人皆牧宰鄕裏恩遇過隆固辭不拜太祖不許唐瑾傳瑾轉荊州府長史入爲吏部中大夫歷禦正納言中大夫曾未十旬遂遷四職縉紳以爲榮蘇亮傳亮大統十四年除祕書監車騎大將軍儀同三司尋拜大行臺尙書出爲岐州刺史朝廷以其作牧本州特給路車鼓吹先還其宅並給騎士三千列羽儀遊鄕黨經過故人歡飲旬日然後入州世以爲榮亮自大統以來無歲不轉官一年或至三遷僉曰才至不怪其速也柳檜傳檜以功封萬年縣子遷河州別駕轉帥都督俄拜使持節撫軍將軍大都督時檜兄�爲祕書丞弟慶爲尙書左丞檜嘗謂兄弟曰兄則職典簡牘褒貶人倫弟則管轄羣司股肱朝廷可謂榮寵矣隋書蘇威傳威爲納言與左翊衛大將軍宇文述黃門侍郎裴矩禦史大夫裴蘊內史侍郎虞世基參掌朝政時人稱爲五貴遼東之後威從還至涿郡詔威安撫關中以威孫尙輦直長儇爲副其子鴻臚少卿夔先爲關中簡黜大使一家三人俱奉使關中三輔榮之乞伏慧傳慧齊文襄帝時爲行臺左丞加蕩寇將軍累遷右衛將軍太僕卿自永寧縣公封宜民郡王其兄貴和又以軍功爲王一門二王稱爲貴顯趙元淑傳元淑父世模從晉王伐陳先鋒遇賊力戰而死朝廷以其身死王事以元淑襲父本官賜物二千段元淑性�誕不治產業家徒壁立後數歲授驃騎將軍將之官無以自給時長安富人宗連家累千金仕周爲三原令有季女慧而有色連獨奇之每求賢夫聞元淑如是請與相見連有風儀美談笑元淑亦異之及至其家服玩居處擬於將相酒酣奏女樂元淑所未見也元淑辭出連曰公子有暇可復來也後數日復造之宴樂更侈如此者再三因謂元淑曰知公子素貧老夫當相濟因問元淑所須盡買與之臨別元淑再拜致謝連復拜曰鄙人竊不自量敬慕公子今有一女願爲箕帚妾公子意何如元淑感愧遂聘爲妻連復送奴婢二十口良馬十餘匹加以縑帛錦綺及金寶珍玩元淑遂爲富人韋藝傳藝遷營州總管大治產業與北夷貿易家資巨萬頗爲淸論所譏楊素傳素貴寵日隆其弟約從父文思弟文紀及族父異並尙書列卿諸子無汗馬之勞位至柱國刺史家僮數千後庭妓妾曳綺羅者以千數第宅華侈制擬宮禁有鮑亨者善屬文殷冑者工艸隸並江南士人因髙智慧沒爲家奴親戚故史布列淸顯素之貴盛近古未聞小學紺珠隋牛弘爲吏部尙書蘇威宇文述張瑾虞世基裴蘊裴矩等參掌選事時人謂之選曹七貴咸定錄唐武士太原文水縣人微時與邑人許文寶以鬻材爲事常聚材木數萬莖一旦化爲叢林森茂因致大富士與文寶讀書林下自稱爲厚材文寶自稱枯木私言必當大貴及髙祖起義兵以鎧冑從入關故鄕人云士以鬻材之故果逢構�之秋及士貴達文寶依之位終刺史唐書李績傳績本姓徐氏客衛南家富多僮僕積粟常數千鍾與其父蓋皆喜施貸所周給無親�之間裴寂傳唐公卽位寂拜尙書右僕射賜服玩不貲詔尙食日給禦膳視朝必引與同坐入閣則延臥內言無不從呼爲裴監不名也貴震當世髙儉傳儉字士廉遷尙書右僕射士廉三世居此官世榮其貴竇威傳威字文蔚武徳元年授內史令每論政事得失必陳古爲諭帝益親矚嘗引人臥內謂曰昔周有八柱國吾與公家是也今我爲天子而公爲內史令事固有不等邪威懼頓首謝曰臣家在漢再爲外戚至元魏有三皇后今陛下龍興臣復以姻戚進夙夜懼不克任帝笑曰公以三後族誇我耶關東人與崔盧婚者猶自矜大公世爲帝戚不亦貴乎溫大雅傳大雅遷黃門侍郎而彥博亦爲中書侍郎對管華近帝嘗從容謂曰我起晉陽爲卿一門耳羣居解頤蕭瑀嘗因宴太宗語近臣曰自知一座最貴者先把酒時長孫無忌房元齡相顧未言瑀引手取杯帝問曰卿有何說瑀對曰臣是梁朝兒隋室皇后弟唐朝左僕射天子親家翁太宗撫掌極歡而罷唐書蕭瑀傳贊自瑀逮遘凡八葉宰相名徳相望與唐盛衰世家之盛古未有也隋唐嘉話趙公宴朝貴酒酣樂闋顧羣公曰無忌不才幸遇休明之運因緣寵私致位上公人臣之貴可謂極矣公視無忌富貴何與越公或對爲不如或謂過之曰自揣誠不羨越公所不及越公一而已越公之貴也老而無忌之貴也少唐書郝處俊傳處俊與舅許圉師同裏俱宦達鄕人田氏彭氏以髙貲顯故江淮間爲語曰貴如郝許富如田彭李百藥傳百藥隋內史令徳林子也貞觀元年拜中書舍人子安期除主客員外郎髙宗卽位遷中書舍人自徳林至安期三世掌制誥孫羲仲又爲中書舍人張儉傳儉永徽初加金紫光祿大夫兄大師太僕卿華州刺史武功縣男弟延師左衛大將軍範陽郡公兄弟三人門皆立戟時號三戟張家桂苑叢談鄒鳳熾髙宗時人眉髙背曲住長安懷徳坊富於財市南山木每樹估一匹絹自雲山木可盡我絹有餘乃鄒駱駝也唐書楊恭仁傳恭仁隋觀王雄子也雄在隋以同姓貴自武徳後恭仁兄弟名位益盛又以武后外家尊寵凡尙主者三人女爲王妃五人贈皇后一人三品以上者二十餘人張嘉貞傳嘉貞子延賞延賞子弘淸家聚書畫侔祕府先第在東都思順裏盛麗甲當時歷五世無所增葺時號三相張家云嘉佑嘉貞弟方嘉貞爲相時任右金吾衛將軍昆弟每上朝軒蓋騶導盈閭巷時號所居坊曰鳴珂裏卓異記四代掌綸誥張嘉貞延賞弘靖次宗從嘉貞至弘靖掌綸誥繼世人以爲冠古絕今次宗又拜焉前古未有士林稱之石林燕語唐人記張延賞妻苗晉卿女父爲宰相舅嘉貞子弘靖皆宰相婿韋臯𨿽不爲眞相而食王爵以爲有唐衣冠之盛一門而已唐國史補張氏嘉貞生延賞延賞生弘靖國朝已來祖孫三代爲相惟此一家弘靖旣拜薦韓臯自代韓氏休生滉滉生臯二代爲相一爲左僕射終不登廊廟唐書張知謇傳知謇兄弟五人知元知晦知泰知默皆明經髙第調露時知謇監察禦史裏行知默左臺侍禦史知謇歷十一州刺史所蒞有威嚴萬歲通天中自徳州刺史入計後奇其貌稱其兄弟容而才謂之兩絕門皆列戟後數寵賜知泰歷益州長史中臺左丞兵部侍郎封陳畱縣公中宗卽位知謇封範陽郡公知泰封漁陽郡公伯仲華首同貴時以爲榮劉祥道傳祥道子齊賢贈太子太保齊賢三世至兩省侍郎典選從父應道吏部郎中從父弟令植禮部侍郎凡八人前後歷吏部郎中員外世以爲罕摭異記上自臨淄郡王爲潞州別駕乞假歸京師觀時晦迹尢用卑損會春暮豪家子數輩盛酒饌遊於昆明池選勝方宴上戎服臂小鷹於野次因疾驅直突會前諸子輩頗露難色忽一少年持酒船唱令曰宜以門族官品備陳之酒及於上因大聲曰曾祖天子父相王臨淄郡王某也諸少年聞之驚走四散不敢復視其車服上因聯飲三銀船盡一巨徐乘馬而東去唐書崔義元傳義元子神慶神慶子琳琳長子儼諫議大夫其羣從數十人自興寧裏謁大明宮冠蓋騶哄相望每歲時宴於家以一榻置笏猶重積其上琳與弟太子詹事珪光祿卿瑤俱列棨戟世號三戟崔家卓異記三代自中書舍人拜侍郎燕公張說子均孫蒙按張公三代自中書舍人拜侍郎奕世無比開元天寶遺事長安富民王元寶楊崇義郭萬金等國中巨豪也各以延納四方多士競於供送朝之名寮往往出於門下每科場文士集於數家時人目之爲豪友王元寶都中巨豪也常以金銀疊爲屋壁上以紅泥泥之於宅中置一禮賢堂以沈檀爲軒檻以碔砆甃地面以錦文石爲柱礎又以銅綫穿錢甃於後園花徑中貴其泥雨不滑也四方賓客所至如歸故時人呼爲王家富窟元寶好賓客務於華侈器玩服用僭於王公而四方之士盡歸而仰焉常於寢帳�前雕矮童二人捧七寶博山鑪自暝焚香徹曉其驕貴如此獨異志唐富人王元寶元宗問其家財多少對曰臣請以一縑系陛下南山一樹南山樹盡臣縑未窮時人謂錢爲王者以有元寶字也元宗禦含元殿望南山見一白龍橫亙山上問左右曰不見急召元寶見一白物橫在山頂不辧其狀左右貴人啟曰何臣等不見元寶獨見之也帝曰我聞至富敵至貴朕天下之主而元寶天下之富故耳朝野僉載安南都護鄧佑韶州人家巨富奴婢千人恆課口腹自供未曾設客孫子將一鴨私用佑以擅破家資鞭二十開元天寶遺事長安富家子劉逸李閒衛曠家世巨豪而好接待四方之士�財重義有難必救眞慷慨之士人皆歸仰焉每至暑伏中各於林亭內植畫柱以錦綺結爲涼棚設坐具召長安名妓間坐遞相延請爲避暑之會唐書元載傳載久得君通貨賄城中開南北二第室宇奢廣當時爲冠近郊作觀榭帳帟什器不徙而供膏腴別墅疆畛相望且數十區名妹異伎禁中不逮帝盡得其狀深戒之謷然不悛大歷十二年帝收載籍其家鍾乳五百兩詔分賜中書門下臺省官胡椒至八百石他物稱是郭子儀傳子儀麾下宿將數十皆王侯貴重子儀頤指進退若部曲然幕府六十餘人後皆爲將相顯官其取士得才類如此與李光弼齊名而寬厚得人過之子儀歲入官俸無慮二十四萬緡宅居親仁裏四分之一中通永巷家人三千相出入不知其居前後賜良田美器名園甲館不勝紀代宗不名呼爲大臣以身爲天下安危者二十年校中書令考二十四八子七婿皆貴顯朝廷諸孫數十不能盡識至問安但頷之而已富貴壽考哀榮終始人臣之道無闕焉唐國史補郭汾陽再收長安任中書令二十四考勛業福履人臣第一韋太尉臯鎭西川亦二十年降土蕃九節度擒論莽熱以獻大招附西南夷任太尉封南康王亦其次也山堂肆考郭子儀弟男七人同日拜官弟幼沖右庶子男曜太子少保晞檢工部尙書判祕書省晤兵部侍郎曖散騎常侍曙司農卿映太常丞唐書崔仁師傳仁師子挹挹子湜與弟液澄從兄�並以文翰居要官每宴私自比東晉王謝嘗曰吾一門八仕歷官未嘗不爲第一丈夫當先據要路以制人豈能默默受制於人哉湜執政時年三十八李晟傳晟子願少謙謹晟立功時諸子未官宰相以聞卽日召授太子賓客上柱國故事柱國門列戟遂父子皆賜馬璘傳璘進扶風郡王卒於軍初涇軍乏財帝諷李抱玉讓鄭穎璘因得裒積且前後賜無算家富不貲治第京師侈甚其寢堂無慮費錢二十餘緡方璘在軍守者覆以油幔及喪歸都人爭入觀假稱故吏入赴弔者日數百徳宗在東宮聞之不喜及卽位乃禁第捨不得逾制詔毀璘中寢及宦人劉忠翼第璘家懼番籍亭館入之官其後賜羣臣宴多在璘山池而子無行財亦尋盡馬燧傳燧子匯暢燧沒後以貲甲天下暢亦善殖財家益丰晚爲豪幸牟侵又匯妻訟析產貞元末神策中尉楊志廉諷使納田產至順宗時復賜之中官往往逼取暢畏不敢以至困窮終少府監贈工部尙書諸子無室廬自托奉誠園亭觀卽其安邑裏舊第云故當世視暢以厚畜爲戒王鍔傳鍔遷嶺南節度使廣人與蠻雜處地徵薄多牟利於市鍔租其廛榷所入與常賦埒以爲時進裒其餘悉自入諸蕃舶至盡有其稅於是財蓄不貲日十餘艘載皆犀象珠琲與商賈雜出於境數年京師權家無不富鍔之財召爲刑部尙書淮南節度使杜佑數請代乃以鍔檢校兵部尙書爲佑副厚事佑以悅之坐必就司馬聽事不數日遂代佑久之入拜尙書左僕射又檢校司徒爲河中節度使進兼太子太傅徙河東河東自範希朝討鎭無功兵才三萬騎六百府庫殘耗鍔能補完嗇費未幾兵至五萬騎五千財用丰余會回鶻井麾尼師入朝鍔欲示威武傾駭之乃悉軍迎廷列五十里旗幟光鮮戈鎧犀密回鶻恐不敢仰視鍔偃然受其禮帝聞嘉之卽除檢校司空同中書門下平章事鍔自見居財多且懼謗納錢二千萬李絳奏言鍔𨿽有勞然僉望不屬恐天下議以爲宰相可市而取帝曰鍔當太原殘破後成雄富之治官爵所以待功功之不圖何以爲勸王播所獻數萬萬亦可以平章政事乎不聽鍔性纖嗇有所程作𨿽碎瑣無所遺官曹簾壞吏將易之鍔取壞者付船坊以鍼篛每燕饗輒錄其餘賣之以收利故鍔家錢徧天下子稷歷鴻臚少卿鍔在藩稷常畱京師視勢髙下輕重以納貲焉嘗請籍坊以廣第捨作復垣洞穴實金錢其中鍔卒奴告稷更遺占沒所獻裴度爲言乃論殺奴長慶二年用稷爲徳州刺史悉金寶媵侍以行節度使李全略利其貨因軍亂殺稷納其女爲媵唐國史補王鍔累任大鎭財貨山積有舊客誡鍔以積而能散之義後數日客復見鍔鍔曰前所見教誠如公言已大散矣客曰請問其目鍔曰諸男各與萬貫女婿各與千貫矣唐書杜佑傳佑以光祿大夫守太保致仕朱坡樊川頗治亭觀林麓鑿山股泉與賓客置酒爲樂子弟皆奉朝請貴盛爲一時冠因話錄趙郡李氏三祖之後元和初同時各一人爲相蕃南祖吉甫西祖絳東祖而皆第三至太和開成間又各一人前後在相位徳裕吉甫之子固言蕃再從弟玨亦絳之近從諸族罕有其比裴尙書武奉寡嫂崔氏撫甥侄爲中表所稱尙書卒後工部夫人崔氏語其仁輒流涕工部名佶有淸徳武之長兄也兄弟皆爲八座自丞相耀卿至工部子泰章四世入南北省羣從居顯列者不可勝書唐書楊汝士傳汝士開成初繇兵部侍郎爲東川節度使時嗣復鎭西川乃族昆弟對擁旄節世榮其門終刑部尙書子知溫知至悉以進士第入官知溫終荊南節度使知至爲宰相劉瞻所善以比部郎中知制誥瞻得罪亦貶瓊州司馬累擢戶部侍郎楊氏自汝士後貴赫爲冠族所居靜恭裏兄弟並列門戟咸通後在臺省方鎭率十餘人王徽傳徽曾祖擇從昆弟四人曰易從朋從言從皆擢進士第至鳳閣舍人者三人故號鳳閣王氏自是訖大中時登進士者十八人位臺省牧守者三十餘人盧從願傳從願盛殖產占良田數百頃帝目爲多田翁北夢瑣言杜邠公悰位極人臣富貴無比嘗與同列言平生不稱意有三其一爲澧州刺史其二貶司農卿其三自西川移鎭廣陵舟次瞿塘左右爲駭浪所驚呼喚不暇渴甚自潑茶湯喫也鎭荊州日諸院姊妹多在渚宮寄寓貧困尢甚相國未嘗拯濟至於節臘一無沾遺有乘肩輿至衙門詬罵者亦不省問也獨異志鄭覃歷官三十任未嘗出都門便登相位以至於終唐宰相王涯奢豪貴極庭穿大井合木爲櫃嚴其鎖鑰天下寶玉珍珠瓊璧投置水中汲水供涯所飲未幾犯法爲天兵梟戮而赤族其肉色並如金郭太后貴極綿聯八朝帝王代宗外孫徳宗外甥順宗新婦憲宗皇后穆宗之母敬宗文宗武宗三宗祖母因話錄族祖天水昭公以舊相爲吏部侍郎考前進士杜元�宏詞登科鎭南又奏爲從事杜公入相昭公復掌選至杜出鎭西川奏宋相申錫爲從事數年杜以南蠻入寇貶刺循州遂卒宋以宰相被誣謫佐開州又數年昭公始薨公凡八任銓衡三領節鎭皆帶府號爲尙書惟不歷工部其兵吏太常皆再往年八十七薨其間未嘗遇重病儉素壽考爲中朝之首焉實賓錄唐張文權四子父子皆三品時謂萬石張家北夢瑣言相國韋宙善治生江陵府東有別業良田美產最號膏腴積盎如坻皆爲滯穗太中初除廣州節度使宣宗以番禺珠翠之地垂貪泉之戒宙從容奏曰江陵莊積谷尙有七千固無用貪矣帝曰此所謂足谷翁也全唐詩話盧渥字子章軒冕之盛近代無比伯仲四人咸居顯列乾符初母憂服闋渥自前中書舍人拜陜府觀察使弟沼前長安令除給事中弟沅自前集賢校理除左拾遺弟沼自畿尉遷監察禦史詔書疊至士族榮之及赴任陜郊自居守分司朝臣已下皆設祖筵洛城爲之一空都人聳觀亙數十里渥題嘉祥驛詩曰交親榮餞洛城空秉鉞戎裝上將同星使自天丹詔下雕鞍照地數程中馬嘶靜谷聲偏響�映晴山色更紅別後定知人易老滿街棠樹有遺風玉泉子京輦自黃巢退後修葺殘毀之處時定州有兒俗號王酒胡居於上都巨富納錢三十萬貫助修朱雀門昭宗又詔重修安國寺畢親降車輦以設大齋乃扣新鐘一撞捨錢一千貫命大臣請各取意而擊上曰有能捨一千貫文者卽打一槌齋罷王酒胡半醉入來徑上鐘樓連打一百下便於西寺運錢十萬貫入寺云仙雜記終南及廬嶽出好李花兩市貴侯富民以千金買種終廬有致富者唐國史補揚州有王生者人呼爲王四舅匿迹貨殖厚自奉養人不可見揚州富商大賈質庫酒家得王四舅一字悉奔走之

富貴部藝文一

