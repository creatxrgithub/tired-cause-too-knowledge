

甥舅部匯考爾雅

釋親母之晜弟爲舅母之從父晜弟爲從舅

疏云舅者孫炎云舅之言舊尊長之稱詩秦風雲我送舅氏曰至渭陽是也

又男子謂姊妹之子爲出

注公羊傳曰蓋舅出

又謂出之子爲離孫

又謂我舅者吾謂之甥也漢劉熙釋名

釋親屬母之兄弟曰舅舅久也久老稱也姊妹之子曰出出嫁於異姓而生之也出之子曰離孫言遠離己也

又舅謂姊妹之子曰甥甥亦生也出配他男而生故其制字男旁作生也

甥舅部紀事一國語文公適齊齊侯妻之甚善焉有馬二十乘將死於齊而已矣子犯患之謀醉而載之以行醒以戈逐子犯曰若無所濟吾食舅氏之肉其知厭乎舅犯走且對曰若無所濟余未知死所誰能與豺狼爭食若克有成公子無亦晉之柔嘉是以甘食偃之肉腥臊將焉用之遂行秦伯納公子及河子犯授公子載璧曰臣從君還軫巡於天下惡其多矣臣猶知之而況君乎不忍其死請由此亡公子曰所不與舅氏同心者有如河水沈璧以質左傳莊公六年楚文王伐申過鄧鄧祁侯曰吾甥也止而享之騅甥聃甥養甥請殺楚子鄧侯弗許三甥曰亡鄧國者必此人也若不早圖後君噬臍其及圖之乎圖之此爲時矣鄧侯曰人將不食吾余對曰若不從三臣抑社稷實不血食而君焉取余弗從還年楚子伐鄧十六年楚復伐鄧滅之昭公十九年鄭駟偃卒子遊娶於晉大夫生絲弱其父兄立子瑕子產憎其爲人也且以爲不順弗許亦弗止駟氏聳他日絲以告其舅冬晉人使以幣如鄭問駟乞之立故駟氏懼駟乞欲逃子產弗遣請龜以卜亦弗予大夫謀對子產辭客幣而報其使晉人捨之哀公二十三年春宋景曹卒季康子使冉有弔且送葬曰敝邑有社稷之事使肥與有職兢焉是以不得助執紼使求從輿人曰以肥之得備彌甥也有不腆先人之產馬使求薦諸夫人之宰其可以稱旌繁乎注彌遠也戰國策範雎曰臣居山東聞秦之有太后穰侯不聞其有王夫擅國之謂王能專利害之謂王制殺生之威之謂王今太后擅行不顧穰侯出使不報乃所謂無王已然則權焉得不傾而令焉得從王出乎臣聞善爲國者內固其威而外重其權穰侯使者操王之重決裂諸侯剖符於天下徵敵伐國莫敢不聽戰勝攻取則利歸於陶國敝禦於諸侯戰敗則怨結於百姓而禍歸社稷詩曰木實繁者披其枝披其枝者傷其心大其都者危其國尊其臣者卑其主淖齒管齊之權縮閔王之筋懸之廟梁宿昔而死李兌用趙減食主父百日而餓死今秦太后穰侯用事卒無秦王此亦淖齒李兌之類也臣今見王獨立於廟朝矣且臣將恐後世之有秦國者非王之子孫也秦王懼於是乃廢太后逐穰侯史記陳世家陳桓公鮑卒桓公弟佗其母蔡女故蔡人爲佗殺五父及桓公太子免而立佗是爲厲公齊悼惠世家髙後崩趙王呂祿爲上將軍呂王產爲相國皆居長安中聚兵以威大臣欲爲亂朱虛侯章以呂祿女爲婦知其謀乃使人陰出告其兄齊王令發兵西朱虛侯東牟侯爲內應以誅諸呂因立齊王爲帝齊王旣聞此計乃與其舅父駟鈞郎中令祝午中尉魏勃陰謀發兵齊王以駟鈞爲相魏勃爲將軍祝午爲內史悉發國中兵於是太尉勃等盡誅諸呂而瑯邪王亦從齊至長安大臣議欲立齊王而瑯邪王及大臣曰齊王母家駟鈞惡戾虎而冠者也方以呂氏故幾亂天下今又立齊王是欲復爲呂氏也代王母家薄氏君子長者且代王又親髙帝子於今見在且最爲長以子則順以善人則大臣安於是大臣乃謀迎立代王而遣朱虛侯以誅呂氏事告齊王令罷兵郭解傳解姊子負解之勢與人飲使之嚼非其任彊必灌之人怒拔刀刺殺解姊子亡去解姊怒曰以翁伯之義人殺吾子賊不得棄其屍於道弗葬欲以辱解解使人微知賊處賊窘自歸具以實告解解曰公殺之固當吾兒不直遂去其賊罪其姊子乃收而葬之諸公聞之皆多解之義益附焉衛靑傳大將軍姊子霍去病年十八幸爲天子侍中善騎射再從大將軍大將軍受詔與壯士爲剽姚校尉與輕勇騎八百直棄大軍數百里赴利斬捕首虜過當漢書淮陽憲王欽傳憲王有外祖母舅張博兄弟三人歲至淮陽見親輒受王賜後王上書請徙外家張氏於國博上書願畱守墳墓獨不徙王恨之後博至淮陽王賜之少博言負責數百萬願王爲償王不許博辭去令弟光恐王云王遇大人益解博欲上書爲大人乞骸骨去王乃遣人持黃金五十斤送博博喜還書謝爲諂語盛稱譽王因言當今朝廷無賢臣災變數見足爲寒心萬姓咸歸望於大王大王柰何恬然不求入朝見輔助主上乎使弟光數說王宜聽博計令於京師說用事貴人爲王求朝王不納其言後光欲至長安辭王復言願盡力與博共爲王求朝王卽曰至長安可因平陽侯光得王欲求朝語馳使人語博博知王意動復遺王書曰博幸得肺腑數進愚策未見省察北遊燕趙欲循行郡國求幽隱之士聞齊有駟先生者善爲司馬兵法大將之材也博得謁見承間進問五帝三王究竟要道卓爾非世俗之所知今邊境不安天下騷動微此人其莫能安也又聞北海之瀕有賢人焉累世不可逮然難致也得此二人而薦之功亦不細矣博願馳西以此赴助漢急無財幣以通顯之趙王使謁者持牛酒黃金三十斤勞博博不受復使人願尙女聘黃金二百斤博未許會得光書云大王已遣光西與博並力求朝博自以棄捐不意大王還意反義結以朱顏願殺身報徳朝事何足言大王誠賜咳唾使得盡死湯禹所以成大功也駟先生蓄積道術書無不有願知大王所好請得輒上王得書喜悅報博書曰子髙乃幸左顧存卹發心惻隱顯至誠納以嘉謀語以至事𨿽亦不敏敢不諭意今遣有司爲子髙償責二百萬是時博女婿京房以明易陰陽得幸於上數召見言事自謂爲石顯五鹿充宗所排謀不得用數爲博道之博常欲誑耀淮陽王卽具記房諸所說災異及召見密語持予淮陽王以爲信驗詐言已見中書令石君求朝許以金五百斤賢聖制事蓋慮功而不計費昔禹治洪水百姓罷勞成功旣立萬世賴之今聞陛下春秋未滿四十髮齒墮落太子幼弱佞人用事陰陽不調百姓疾疫饑饉死者且半洪水大害殆不過此大王緒欲救世將比功徳何可以忽博已與大儒知道者爲大王爲便宜奏陳安危指災異大王朝見先口陳其意而後奏之上必大說事成功立大王卽有周召之名邪臣散亡公卿變節功徳亡比而梁趙之寵必歸大王外家亦將富貴何必復望大王之金錢王喜悅報博書曰乃者詔下止諸侯朝者寡人憯然不知所出子髙素有顏冉之資臧武之智子貢之辯卞莊子之勇兼此四者世之所鮮旣開端緒願卒成之求朝義事也柰何行金錢乎博報曰已許石君須以成事王以金五百斤予博會房出爲郡守離左右顯具得此事告之房漏泄省中語博兄弟詿誤諸侯王誹謗政治狡猾不道皆下獄有司奏請逮捕欽上不忍致法遣諫大夫王駿賜欽璽書曰皇帝問淮陽王有司奏王王舅張博數遺王書非毀政治謗訕天子褒舉諸侯稱引周湯以�惑王所言尢惡悖逆無道王不舉奏而多與金錢報以好言�至不赦朕惻焉不忍聞爲王傷之推原厥本不祥自博惟王之心匪同於凶已詔有司勿治王事遣諫大夫駿申諭朕意詩不云乎靖恭爾位正直是與王其勉之駿諭旨曰禮爲諸侯制相朝聘之義蓋以考禮一徳尊事天子也且王不學詩乎詩云俾侯於魯爲周室輔今王舅博數遺王書所言悖逆王幸受詔策通經術知諸侯名譽不當出竟天子普覆徳布於朝而恬有博言多予金錢與相報應不忠莫大焉故事諸侯王獲罪京師罪惡輕重縱不伏誅必蒙遷削貶黜之罪未有但已者也今聖主赦王之罪又憐王失計忘本爲博所惑加賜璽書使諫大夫申諭至意殷勤之恩豈有量哉博等所犯罪惡大羣下之所共攻王法之所不赦也自今以來王毋復以博等累心務與眾棄之春秋之義大能變攺易曰藉用白茅�咎言臣子之道攺過自新潔己以承上然後免於咎也王其畱意愼戒惟思所以悔過易行塞重責稱厚恩者如此則長有富貴社稷安矣於是淮陽王欽免冠稽首謝曰奉藩無狀過惡暴列陛下不忍致法加大恩遣使者申諭道術守藩之義伏念博罪惡尢深當伏重誅臣欽願悉心自新奉承詔策頓首死罪京房及博兄弟三人皆棄市妻子徙邊至成帝卽位以淮陽王屬爲叔父敬寵之異於它國王上書自陳舅張博時事頗爲石顯等所侵因爲博家屬徙者求還丞相禦史復劾欽前與博相遺私書旨意非諸侯王所宜蒙恩勿治事在赦前不悔過而復稱引自以爲直失藩臣體不敬上加恩許王還徙者汲黯傳黯姊子司馬安亦少與黯爲太子洗馬安文深巧善宦四至九卿翟方進傳方進子義爲弘農太守遷河南太守靑州牧所居著名有父風烈徙爲東郡太守數歲平帝崩王莽居攝義心惡之乃謂姊子上蔡陳丰曰新都侯攝天子位號令天下故擇宗室幼稚者以爲孺子依托周公輔成王之義且以觀望必代漢家其漸可見方今宗室衰弱外無彊藩天下傾首服從莫能抗扞國難吾幸得備宰相子身守大郡父子受漢厚恩義當爲國討賊以安社稷欲舉兵西誅不當攝者選宗室子孫輔而立之設令時命不成死國埋名猶可以不慚於先帝今欲發之乃肯從我乎丰年十八勇壯許諾杜欽傳欽兄子業有材能與衛尉定陵侯淳於長不平後業坐法免官復爲函谷關都尉會定陵侯長有罪當就國長舅紅陽侯立與業書曰誠哀老姊垂白隨無狀子出關願勿復用前事相侵杜鄴傳鄴少孤其母張敞女鄴壯從敞子吉學問得其家書以孝廉爲郎淳於長傳長少以太后姊子爲黃門郎未進幸會大將軍王鳳病長侍病晨夜扶承左右甚有甥舅之恩鳳且終以長屬托太后及帝帝嘉長義拜爲列校尉諸曹遷水衡都尉侍中至衛尉九卿後漢書齊武王演傳演字伯升拔宛光武破王尋王邑兄弟威名益甚更始君臣不自安遂共謀誅伯升乃大會諸將以成其計更始取伯升寶劍視之繡衣禦史申屠建隨獻玉玦更始竟不能發及罷會伯升舅樊宏謂伯升曰昔鴻門之會範增舉玦以示項羽今建此意得無不善乎伯升笑而不應馬防傳防以特進就第建初八年因兄子豫怨謗事有司奏防兄弟奢侈逾僭濁亂聖化悉免就國臨上路詔曰舅氏一門俱就國封四時陵廟無助祭先後者朕甚傷之其令許侯思田廬有司勿復請以慰朕渭陽之情翟酺傳酺以報舅讎當徙日南亡於長安爲卜相工後牧羊涼州遇赦還張禹傳禹字伯達趙國襄國人也祖父況族姊爲皇祖考夫人數往來南頓見光武光武爲大司馬過邯鄲況爲郡吏謁見光武光武大喜曰乃今得我大舅乎因與俱北到髙邑以爲元氏令遷涿郡太守後爲常山關長顯宗孝明帝紀館陶公主爲子求郎不許而賜錢千萬謂羣臣曰郎官上應列宿出宰百里有非其人則民受其殃是以難之明徳馬皇后紀後伏波將軍援之小女也肅宗卽位尊後曰皇太后太后自撰顯宗起居注削去兄防參醫藥事帝請曰黃門舅旦夕供養且一年旣無褒異又不錄勤勞無乃過乎太后曰吾不欲令後世聞先帝數親後宮之家故不著也建初元年欲封爵諸舅太后不聽明年夏大旱言事者以爲不封外戚之故有司因此上奏宜依舊典太后詔曰凡言事者皆欲媚朕以要福耳昔王氏五侯同日俱封其時黃霧四塞不聞澍雨之應又田蚡竇嬰寵貴橫恣傾覆之禍爲世所傳故先帝防愼舅氏不令在樞機之位諸子之封裁令半楚淮陽諸國常謂吾子不當與先帝子等今有司柰何欲以馬氏比陰氏乎吾爲天下母而身服大練食不求甘左右但著帛布無香燻之飾者欲身率下也以爲外親見之當傷心自�但笑言太后素好儉前過濯龍門上見外家問起居者車如流水馬如遊龍倉頭衣綠�領袖正白顧視禦者不及遠矣故不加譴怒但絕歲用而已冀以默愧其心而猶懈怠無憂國忘家之慮知臣莫若君況親屬乎吾豈上負先帝之旨下虧先人之徳重襲西京敗亡之禍哉固不許帝省詔悲嘆復重請曰漢興舅氏之封侯猶皇子之爲王也太后誠存謙虛柰何令臣獨不加恩三舅乎且衛尉年尊兩校尉有大病如令不諱使臣長抱刻骨之恨宜及吉時不可稽畱太后報曰吾反復念之思令兩善豈徒欲獲謙謙之名而使帝受不外施之嫌哉昔竇太后欲封王皇后之兄丞相條侯言受髙祖約無軍功非劉氏不侯今馬氏無功於國豈得與陰郭中興之後等邪常觀富貴之家祿位重�猶再實之木其根必傷且人之所以願封侯者欲上奉祭祀下求溫飽耳今祭祀則受四方之珍衣食則蒙禦府餘資斯豈不足而必當得一縣乎吾計之熟矣勿有疑也夫至孝之行安親爲上今數遭變異谷價數倍憂惶晝夜不安坐臥而欲先營外封違慈母之拳拳乎吾素剛急有胸中气不可不順也若陰陽調和邊境淸靜然後行子之志吾但當含飴弄孫不能復關政矣四年天下丰稔方垂無事帝遂封三舅廖防光爲列侯並辭讓願就關內侯太后聞之曰聖人設教各有其方知人情性莫能齊也吾少壯時但慕竹帛志不顧命今𨿽已老而復戒之在得故日夜惕厲思自降損居不求安食不念飽冀乘此道不負先帝所以化導兄弟共同斯志欲令瞑目之日無所復恨何意老志復不從哉萬年之日長恨矣廖等不得已受封爵而退位歸第焉霍諝傳諝字叔智魏郡鄴人也少爲諸生明經有人誣諝舅宋光於大將軍梁商者以爲妄刊章文坐系洛陽詔獄掠考困極諝時年十五奏記於商曰將軍天覆厚恩湣舅光冤結前者溫教許爲平議𨿽未下吏斷決其事已蒙神明顧省之聽皇天后土實聞徳音竊獨踴躍私自慶幸諝聞春秋之義原情定過赦事誅意故許止𨿽弒君而不罪趙盾以縱賊而見書此仲尼所以垂王法漢世所宜遵前修也傳曰人心不同譬若其面斯蓋謂大小窳隆醜美之形至於鼻目眾竅毛髮之狀未有不然者也情之異者剛柔舒急倨敬之間至於趨利避害畏死樂生亦復均也諝與光骨肉義有相隱言其冤濫末必可諒且以人情平論其理光衣冠子孫徑路平易位極州郡日望徵辟亦無瑕穢纖介之累無故刊定詔書欲以何名就有所疑當求其便安豈有觸冒死禍以解細微譬猶療饑於附子止渴於鴆毒未入腸胃已絕咽喉豈可爲哉昔東海孝婦見枉不辜幽靈感格天應枯旱光之所坐情旣可原守闕連年而終不見理呼嗟紫宮之門泣血兩觀之下傷和致災爲害滋甚凡事更赦令不應復案夫以罪刑明白尙蒙天恩豈有冤謗無徵反不得理是爲刑宥正罪戮加誣侵也不偏不黨其若是乎明將軍徳盛位尊人臣無二言行動天地舉厝移陰陽誠能畱神沛然曉察必有於公髙門之福和气立應天下幸甚商髙諝才志卽爲奏原光罪由是顯名範滂傳滂少厲淸節太守宗資先聞其名請署功曹委任政事滂在職嚴整疾惡其有行違孝悌不軌仁義者皆掃迹斥逐不與共朝顯薦異節抽拔幽陋滂外甥西平李頌公族子孫而爲鄕曲所棄中常侍唐衡以頌請資資用爲吏滂以非其人寢而不召資遷怒捶書佐朱零零仰曰範滂淸裁猶以利刃齒腐朽今日寧受笞死而滂不可違資乃止楊修傳修用事曹氏嘗逆爲答記旣而果然操於此忌修且以袁術之甥慮爲後患遂因事殺之蔡邕進表平丘程未年十四時祖父叔沒未抱屍號泣悲哀舅哀其羸劣嚼棗肉以哺之未見食歔欷不能吞咽東觀漢記黃香字文彊年十二家業虛貧衣食不贍舅龍鄕侯爲作衣被不受三輔決錄吉閎幼有美名九歲明尙書舅何邈死家貧子幼閎自造墳塋殯葬之三國誌龐徳傳袁譚遣郭援髙干等略取河東太祖使鍾繇率關中諸將討之徳爲軍鋒親斬援首注魏略曰徳手斬一級不知是援戰罷之後眾人皆言援死而不得其首援鍾繇之甥徳晚後於鞬中出一頭繇見之而哭徳謝繇繇曰援𨿽我甥乃國賊也卿何謝之王淩傳淩遷車騎將軍儀同二司是時淩外甥令狐愚以才能爲兗州刺史屯平阿舅甥並典兵專淮南之重淩愚密協計謂齊王不任天位楚王彪長而才欲迎立彪都許昌會愚病死淩陰謀事白淩飲藥死孫堅傳堅子策將母渡江居江都徐州牧陶謙深忌策策舅吳景時爲丹陽太守策乃載母徙曲阿張英屯當利口拒術景將兵擊英連年不克策乃說術乞助景等平定江東注江表傳曰策說術雲家有舊恩在東願助舅討橫江顧雍傳雍長子邵字孝則博覽書傳好樂人倫少與舅陸績齊名邵子承字子直嘉禾中與舅陸瑁俱以禮徵管輅傳吏部尙書何晏請輅作卦問夢靑蠅來在鼻上輅曰鼻者艮此天中之山靑蠅臭惡集之位峻者顚輅還邑捨具以此言語舅氏舅氏責輅言太切至輅曰與死人語何所畏邪舅大怒謂輅狂悖歲朝西北大風塵埃蔽天十餘日聞晏揚皆誅然後舅氏乃服魏略宣王誘孟達將李輔及達甥鄧賢賢等開門納軍達被圍旬有六日而敗南中志功曹李祚見交趾民殘害還遂率吏民保郡爲晉祚舅黎晃爲吳將攻伐祚不下數遣人解諭降之祚答曰舅自吳將祚自晉臣惟力是視矣世說新語魏展字道舒爲江州有舊投之都不祇待惟餉王不畱行一斤此人便命駕李弘範聞之曰家舅刻薄反役使艸木也魏明帝爲外祖築館旣成謂左右曰當何名之侍中繆襲曰陛下聖思齊於哲王罔極過於曾閔此館之興情鍾舅氏宜以渭陽名焉上從之晉書謝朗傳朗子重重子絢字宣映曾於公座獻調無禮於其舅袁湛湛甚不堪之謂曰汝父昔已輕舅汝今復來加我可謂世無渭陽情也絢父重卽王胡之外孫與舅亦有不協之論湛故有此及云王國寶傳國寶少無士操不修廉隅範�國寶舅也儒雅方直疾其阿諛勸武帝黜之王忱傳忱字元達弱冠知名與王恭王珣俱流譽一時歷位驃騎長史嘗造其舅範�與張元相遇�使與元語元正坐斂�待其所發忱竟不與言元失望便去�讓忱曰張元吳中之秀何不與語笑曰張祖希欲相識自可見詣�謂曰卿風流雋望眞後來之秀忱曰不有此舅焉有此甥旣而�使報元元束帶造之始爲賓主韓伯傳伯字康伯淸和有思理畱心文藝舅殷浩稱之曰康伯能自摽置居然是出羣之器殷浩傳浩廢爲庶人徙於東陽之信安縣浩甥韓伯浩素賞愛之隨至徙所經歲還都浩送至渚側詠曹顏遠詩云富貴他人合貧賤親戚離因而泣下褚翜傳時天下鼎沸翜招合同志將圖過江先移住陽城界潁川庾敳卽翜之舅也亦憂世亂以家付翜習鑿齒傳鑿齒與其二舅羅崇羅友俱爲州從事及遷別駕以坐越舅右屢經陳請溫後激怒旣盛乃超拔其二舅相繼爲襄陽都督出鑿齒爲滎陽太守何無忌傳無忌少有大志鎭北將軍劉牢之卽其舅也時鎭京口每有大事常與參議之桓元篡位劉裕與無忌密共圖元元聞裕等起兵甚懼曰何無忌劉牢之之甥酷似其舅其見憚如此張軌傳軌爲涼州刺史晉昌張越涼州大族讖言張氏霸涼自以才力應之乃遣兄鎭移檄廢軌軌以子實爲中督護率兵討鎭遣鎭外甥太府主簿令狐亞前諭鎭曰舅何不審安危明成敗主公西河著徳兵馬如雲此猶烈火已焚待江漢之水溺於洪流望越人之助其何及哉今數萬之軍已臨近境今惟全老親存門戶輸誠歸官必保萬全之福鎭流涕曰人誤我也乃委罪功曹魯連斬之詣實歸罪鄧攸傳攸棄子之後妻不復孕過江納妾甚寵之訊其家屬說是北人遭亂憶父母姓名乃攸之甥攸素有徳行聞之感恨遂不復畜妾卒以無嗣庾衮傳衮撫孤甥郭秀比諸子侄衣食而每先之郭彰傳彰字叔武太原人賈後從舅也與賈充素相親遇充妻待彰若同生歷散騎常侍尙書衛將軍封冠軍縣侯及賈後專朝彰豫參權勢物情歸附賓客盈門世人稱爲賈郭謂謐及彰也�鑑傳初鑑值永嘉喪亂在鄕裏甚窮餒鄕人以名徳傳共飴之時兄子邁外甥周翼�小常攜之就食鄕人曰各自饑困以君賢欲共相濟耳恐不能兼有所存鑑於是獨往食訖以飯著兩頰邊還吐與二兒後並得存同過江邁位至護軍翼爲剡縣令鑑之薨也翼追撫育之恩解職而歸席苫心喪三年劉琨傳琨字越石兄輿字慶孫�朗有才局與琨並尙書郭奕之甥名著當時京都爲之語曰洛中奕奕慶孫越石成帝紀帝少而聰敏有成人之量南頓王宗之誅也帝不之知及蘇峻平問庾亮曰常日白頭公何在亮對以謀反伏誅帝泣謂亮曰舅言人作賊便殺之人言舅作賊復若何亮懼變色庾懌嘗送酒於江州刺史王允之允之與犬犬斃懼而表之帝怒曰大舅已亂天下小舅復欲爾邪懌聞飲藥而死然少爲舅氏所制不親庶政及長頗畱心萬機荀勗傳勗父早亡勗依於舅氏及鍾會謀反審問未至而外人先告之帝待會素厚未之信也勗曰會𨿽受恩然其性未可許以見得思義不可不速爲之備帝卽出鎭長安主簿郭弈參軍王深以勗是會從甥少長舅氏勸帝斥出之帝不納而使勗陪乘待之如初武元楊皇后傳後母趙氏早卒後依舅家舅妻仁愛親乳養後遣他人乳其子武帝卽位立爲皇后後追懷舅氏之恩顯官趙俊納俊兄虞女粲於後宮爲夫人衛玠傳玠風神秀異總角乘羊車人市見者皆以爲玉人觀之者傾都驃騎將軍王濟玠之舅也�爽有風姿每見玠輒嘆曰珠玉在側覺我形穢又嘗語人曰與玠同遊冏若明珠之在側朗然照人羊聃傳聃遷廬陵太守剛克粗暴睚�之嫌殺郡人簡良等二百餘人詔賜命獄所瑯琊太妃山氏聃之甥也入殿叩頭請命於是詔下曰太妃惟此一舅發言摧咽乃至吐血情慮深重朕往丁荼毒受太妃撫育之恩同於慈親若不堪難忍之痛以至頓獘朕亦何顏以寄今便原聃生命以慰太妃渭陽之思於是除名頃之遇疾恆見簡良等爲祟旬日而死�愔傳愔子超權重當時先愔卒王獻之兄弟自超未亡見愔常躡履問訊甚修舅甥之禮及超死見愔慢怠展而候之命席便遷延辭避愔每慨然曰使嘉賓不死鼠子敢爾邪諧噱錄桓豹奴是土丹陽外甥形似其舅桓甚諱之宣武云不恆相似時似耳恆似是形時似是神桓逾不說妒記謝太傅劉夫人不令太傅有別房寵公旣深好聲色不能令節遂頗欲立妓妾兄子及外甥等微達其意旨乃共見劉夫人方便稱關雎螽斯有不妒忌之徳夫人知諷己乃問誰撰此詩答曰周公夫人曰周公是男子乃相爲若使老姥傳應無此語也聞見後錄羊祜從甥王衍從祜論事辭甚辧祜不答衍怒拂衣去祜顧他客曰王夷甫以盛名居大官然傷風敗俗者此人也又步闡之役祜欲以軍法斬王戎故戎衍於祜以積怨毀之時人爲之語曰二王當國羊公無徳後衍尙虛誕鄙薄名教識者以爲憂戎獨深然之以致�喪中原之禍衍身自不免羊公之知人於王衍則呂獻可之於王荊公似之於王戎則張九齡之於安祿山似之嗚呼賢哉虎薈永康二年正月虎兕入城民心搖動莫能禁止時王戎知相位惠帝責之曰卿任輔弼之重何致此物搔我生靈今降�召眞人剿治安大路眞人於戎甥舅也謂戎曰某有術可禁戎奏帝依混元法攝召虎兕自空飛至帝愕然眞人咒水噀之化爲蠅蟆布气吞之一城安靜宋書鄭鮮之傳鮮之遷禦史中丞性剛直不阿彊貴明憲直繩甚得司直之體外甥劉毅權重當時朝野莫不歸附鮮之盡心髙祖獨不屈意於毅毅甚恨焉義熙六年鮮之使治書侍禦史丘洹奏彈毅曰上言傳詔羅道盛輒開箋遂盜發密事依法棄市奏報行刑而毅以道盛身有侯爵輒復停宥按毅勛徳光重任居次相旣殺之非己無緣生之自由又奏之於先而弗請於後閫外出疆非此之謂中丞鮮之於毅舅甥制不相�臣請免毅官詔無所問劉毅當鎭江陵髙祖會於江寧朝士畢集毅素好樗蒱於是會戲髙祖與毅斂局各得其半積錢隱人毅呼髙祖並之先擲得雉髙祖甚不悅良久乃答之四坐傾矚旣擲五子盡黑毅意色大惡謂髙祖曰知公不以大坐席與人鮮之大喜徒跣繞�大叫聲聲相續毅甚不平謂之曰此鄭君何爲者無復甥舅之禮朱齡石傳齡石少好武事頗輕佻不治崖檢舅淮南蔣氏人才儜劣齡石使舅臥於廳事一頭剪紙方一寸帖著舅枕自以刀子懸擲之相去八九尺百擲百中舅𨿽危懼戰栗爲畏齡石終不敢動舅頭有大癅齡石伺舅眠密往割之舅卽死王誕傳誕爲會稽王世子元顯所寵元顯討桓元欲悉誅桓氏誕固陳修等與元志趣不同由此得免修誕甥也及元得志誕將見誅修爲之陳請又言修等得免之由乃徙誕廣州範曄傳魯國孔熙先不爲曄所重曄外甥謝綜雅爲曄所知熙先乃傾心事綜曄遂相與異常曄旣有逆謀徐湛之表曄及謝綜等意欲收合不逞規有所建詔收窮詰曄在獄與綜及熙先異處乃稱疾求移考堂欲近綜等見聽與綜等果得隔壁遙問綜曰始被收時疑誰所告綜云不知曄曰乃是徐童童徐湛之小名仙童也在獄爲詩曰禍福本無兆性命歸有極必至定前期誰能延一息在生已可知來緣無識好醜共一丘何足異枉直豈論東陵上寧辧首山側𨿽無嵇生琴庶同夏侯色寄言生存子此路行後卽曄本意謂入獄便死而上窮治其獄遂經二旬曄更有生望獄吏因戲之曰外傳詹事或當長系曄聞之驚喜綜熙先笑之曰詹事當可共疇事時無不攘袂瞋目及在西池射堂上躍馬顧盼自以爲一世之雄而今擾攘紛紜畏死乃爾設令今時賜以性命人臣圖主何顏可以生存曄謂衛獄將曰惜哉薶如此人將曰不忠之人亦不足惜曄曰大將言是也將出市曄最在前於獄門顧謂綜曰今日次第當以位邪綜曰賊帥爲先在道語笑初無暫止至市問綜曰時欲至未綜曰勢不復久曄旣食又苦勸綜綜曰此異病篤何事彊飯曄家人悉至市監刑賊司問須相見不曄問綜曰家人以來幸得相見將不踅別綜曰別與不別亦何所存來必當號泣正足亂人意曄曰號泣何關人向見道邊親故相瞻望亦殊勝不見吾意欲相見於是呼前妻罵母擊曄顏色無怍及妓妾來別曄悲涕流漣綜曰舅殊不同夏侯色曄收淚而止袁顗傳景和元年除建安王休仁安西長史襄陽太守加冠軍將軍休仁不行卽以顗爲使持節督雍梁南北秦四州郢州之竟陵隨二郡諸軍事領寧蠻校尉雍州刺史將軍如故顗舅蔡興宗謂之曰襄陽星惡豈可冒邪顗曰白刃交前不救流矢事有緩急故也今者之行本願生出虎口且天道遼遠何必皆驗如其有徵當修徳以禳之耳於是狼狽上路許昭先傳昭先舅夫妻並疫病死亡家貧無以送昭先賣衣物以營殯葬舅子三人並幼贍護皆得成長殷孝祖傳孝祖少有气幹前廢帝景和元年以本號督兗州諸軍事兗州刺史太宗初卽位四方反叛孝祖外甥司徒參軍潁川葛僧韶建議銜命徵孝祖入朝上遣之時徐州刺史薛安都遣薛索兒等屯據津徑僧韶間行得至說孝祖曰景和凶狂開辟未有朝野危極假命漏刻主上聖徳天挺神武在躬曾不浹辰夷凶剪暴更造天地未足爲言國亂朝危宜立長主公卿百辟人無異議泰平之隆非旦則夕而羣小相煽構造無端貪利幼弱競懷希望使天道助逆羣凶事申則主幼時艱權柄不一兵難亙起豈有自容之地舅少有立功之志長以气節成名若便能控濟義勇還奉朝廷非惟匡主靜亂乃可以垂名竹帛孝祖具問朝廷消息僧韶隨方酬譬並陳兵甲精彊主上欲委以前驅之任孝祖卽日棄妻子率文武二千人隨僧韶還都時普天同逆朝廷惟保丹陽一郡而永世縣尋又反叛義興賊垂至延陵內外憂危咸欲奔散孝祖忽至眾力不少並傖楚壯士人情於是大安南齊書王延之傳延之出爲使持節都督江州豫州之新蔡晉熙二郡諸軍事安南將軍江州刺史建元二年進號鎭南將軍延之與金紫光祿大夫阮韜俱宋領軍劉湛外甥並有早譽湛甚愛之曰韜後當爲第一延爲次也延之甚不平每致餉下都韜與朝士同列太祖聞其如此與延之書曰韜云卿未嘗有別意當緣劉家月旦故邪江祏傳敬皇后弟劉暄爲衛尉東�卽位失徳旣彰祏議欲立江夏王寶元劉暄初爲寶元郢州行事執事過刻有人獻馬寶元欲看之暄曰馬何用看妃索煮肫帳下諮暄暄曰旦已煮鵝不煩復此寶元恚曰舅殊無渭陽之情暄聞之亦不悅至是不同祏議欲立建安王寶夤劉懷慰傳懷慰本名聞慰世祖卽位以與舅氏名同�攺之吳均齊春秋劉瓛字珪沛人五歲聞舅孔昭先讀管寧傳欣然請更讀因聽受曰可及此耳梁書沈峻傳峻字士嵩吳興武康人家世農夫至峻好學與舅太史叔明師事宗人沈麟士門下積年晝夜自課叔明吳興烏程人吳太史慈後也顏協傳協字子和瑯琊臨沂人也幼孤養於舅氏少以器局見稱舅陳郡謝暕卒協以有鞠養恩居喪如伯叔之禮議者重焉林邑國傳林邑國後王無嗣立外甥範熊熊死子逸嗣逸死奴文篡立文本日南西捲縣夷帥範稚家奴也文死子佛立義熙九年佛孫須達死子敵眞立其弟敵鎧攜母出奔敵眞追恨不能容其母弟捨國而之天竺禪位於其甥國相藏驎固諫不從其甥旣立而殺藏驎謝藺傳藺字希如五歲每父母未飯乳媼欲令藺先飯藺曰旣不覺饑彊食終不進舅阮孝緒聞之嘆曰此兒在家則曾子之流若事君則藺生之匹因名之曰藺稍授以經史過目便能諷誦孝緒每曰吾家陽元也劉之遴傳之遴字思貞八歲能屬文禦史中丞樂藹卽之遴舅憲臺奏彈皆之遴艸焉蕭幾傳幾字徳元齊曲江公遙欣子也年十歲能屬文早孤湘州刺史楊公則曲江之故吏也每見幾謂人曰康公此子可謂桓靈寶出及公則卒幾爲之誄時年十五沈約見而奇之謂其舅蔡撙曰昨見賢甥楊平南誄文不減希逸之作始驗康公積善之慶樂藹傳藹字蔚遠南陽淯陽人晉尙書令廣六世孫世居江陵其舅雍州刺史宗�嘗陳器物試諸甥侄藹時尙幼而所取惟書�由此奇之又取史傳各一卷授藹等使讀畢言所記藹略讀具舉�益善之陸杲傳杲字明霞少好學工書畫舅張融有髙名杲風韻舉動頗類於融時稱之曰無對日下惟舅與甥領軍將軍張稷是杲從舅杲嘗以公事彈稷稷因侍宴訴髙祖曰陸杲是臣通親小事彈臣不貸髙祖曰杲職司其事卿何得爲嫌杲在臺號稱不畏彊禦劉孝綽傳孝綽彭城人幼聰敏七歲能屬文舅齊中書郎王融深賞異之常與同載適親友號曰神童融每言曰天下文章若無我當歸阿士阿士孝綽小字也陳書江總傳總字總持七歲而孤依於外氏幼聰敏有至性舅吳平光侯蕭勱名重當時特所鐘愛嘗謂總曰爾操行殊異神采英拔後之知名當出吾右謝貞傳貞字元正幼聰敏八歲嘗爲春日閒居五言詩從舅尙書王筠奇其有佳致謂所親曰此兒方可大成至如風定花猶落乃追步惠連矣由是名輩知之沈文阿傳文阿字國衛吳興武康人也父峻以儒學聞於梁世文阿少習父業研精章句祖舅太史叔明舅王慧興並通經術而文阿頗傳之又博采先儒異同自爲義疏治三禮三傳

甥舅部紀事二魏書獻明皇后賀氏傳後生太祖後弟染千忌太祖之得人心舉兵圍逼後出謂染幹曰汝等今安所置我而殺吾子也染幹慚而去昭成子孫傳昭成子窟咄昭成崩後劉顯之遣弟亢�等迎窟咄於是諸部騷動太祖左右於桓等謀應之同謀人單烏幹以告太祖慮駭人心沈吟未發後三日桓以謀白其舅穆崇崇又告之太祖乃誅桓等五人余原不問﹝按穆崇傳崇外甥姓於名植與此傳異查北史及別本皆然蓋桓植字畫相近乃當日史氏之誤也志之以俟知者﹞韋閬傳閬從子崇字洪基父肅崇年十歲父卒母鄭氏以入國因寓居河洛少爲舅兗州刺史鄭義所器賞李衝傳衝字思順轉南部尙書進爵隴西公綜攝內外衝從甥陰始孫孤貧往來衝家至如子侄有人求官因其納馬於衝始孫輒受而不爲言後假方便借衝此馬馬主見衝乘馬而不得官後乃自陳始末衝聞之大驚執始孫以狀款奏始孫坐死其處要自厲不念愛惡皆此類也陳奇傳奇字修奇河北人也妹適常氏有子曰矯之仕歷郡守奇所注論語矯之傳掌未能行於世仇洛齊傳洛齊中山人本姓侯氏外祖父仇款生二子長曰嵩嵩有二子長曰廣小曰盆嵩妹子洛齊生而非男嵩養爲子因爲之姓仇初嵩長女有姿色充冉閔宮闈閔破入慕容�又轉賜盧豚生子魯元有寵於世祖而知外祖嵩已死惟有三舅每言於世祖世祖爲訪其舅是時東方罕有仕者廣盆皆不樂入平城洛齊獨請行曰我養子兼人道不全當爲兄弟試禍福也乃乘驢赴京魯元候知將至結從者百餘騎迎於桑幹河見而下拜從者亦同致敬入言於世祖世祖問其才用所宜將授之以官魯元曰臣舅不幸生爲閹人惟合與陛下守宮闈耳而不言其養子世祖矜焉賜以奴馬引見尋拜武衛將軍俄而賜爵文安子稍遷給事黃門侍郎髙崇傳崇字積善父潛顯祖初歸國賜爵開陽男居遼東詔以沮渠牧犍女賜潛爲妻封武威公主拜駙馬都尉加寧遠將軍卒舅氏坐事誅公主痛本生絕嗣遂以崇繼牧犍後攺姓沮渠景明中啟復本姓襲爵氐傳氐者西夷之別種漢建安中有楊騰騰後有名飛龍漸彊盛晉武帝假平西將軍無子養外甥令狐茂搜爲子惠帝元康中茂搜自號輔國將軍右賢王羣氐推以爲主北齊書楊愔傳愔字遵彥小名秦王弘農華陰人父津魏時累爲司空侍中愔兒童時口若不能言而風度深敏出入門閭未嘗戲弄六歲學史書十一受詩易好左氏春秋幼喪母曾詣舅源子恭與之飲問讀何書曰誦詩子恭曰誦至渭陽未邪愔便號泣感噎子恭亦對之歔欷遂爲之罷酒子恭後謂津曰常謂秦王不甚察慧從今已後更欲刮目視之李渾傳渾弟繪字敬文年六歲便自願入學家人偶以年俗忌約而弗許伺其伯姊筆牘之閒而輒竊用未幾遂通急就章內外異之以爲非常兒也及長儀貌端偉神情朗�河間邢晏卽繪甥也與繪淸言嘆其髙遠每稱曰若披雲霧如對珠玉宅相之寄良在此甥周書梁士彥傳士彥字相如閒居無事恃功懷怨與宇文昕劉昉等謀反其甥裴通知而奏之伏誅王傳字子淵與王克劉�宗懍殷不害等數十人俱至長安太祖喜曰昔平吳之利二陸而已今定楚之功羣賢畢至可謂過之矣又謂及王克曰吾卽王氏甥也卿等並吾之舅氏當以親戚爲情勿以去鄕介意於是授褒及克殷不害等車騎大將軍儀同三司常從容上席資餼甚厚褒等亦並荷恩盼忘其羇旅焉隋書髙祖外家呂氏傳濟南郡呂永吉是舅子永吉從父道貴性頑騃言詞鄙陋初自鄕裏徵入長安上見之悲泣道貴略無戚容但連呼髙祖名云種未定不可偸大似苦桃姊是後數犯忌諱動致違忤上甚恥之乃命髙熲厚加供給不許接對朝士拜上儀同三司出爲濟南太守卽令之任斷其入朝道貴還至本郡髙自崇重每與人言自稱皇舅數將儀衛出入閭裏從故人遊宴官民鹹苦之唐書髙祖皇后竇氏傳後京兆平陵人父毅在周爲上柱國尙武帝姊襄陽長公主入隋爲定州總管神武公後生發垂過頸三歲與身等讀女誡列女等傳一過輒不忘武帝愛之養宮中異他甥時突厥女爲後無寵後密諫曰吾國未靖虜且彊願抑情撫接以取合從則江南關東不吾梗武帝嘉納及崩哀毀同所生聞隋髙祖受禪自投�下曰恨我非男子不能救舅家禍毅遽掩其口曰毋妄言赤吾族李晟傳王佖者晟之甥武敢閒騎射晟在師佖無不從晟視佖與子姓等其給與過之晟兵罷佖亦不見用韓弘傳弘滑州匡城人少孤依其舅劉元佐舉明經不中從外家學騎射由諸曹試大理評事爲宋州南城將事劉全諒署都知兵馬使貞元十五年全諒死軍中思元佐以弘才武共立爲畱後請監軍表諸朝詔檢校工部尙書充宣武節度副大使知節度事惠宣太子業傳業女弟淮揚涼國二公主早卒撫甥與己子均李靖傳靖字藥師京兆三原人姿貌魁秀通書史嘗謂所親曰丈夫遭遇要當以功名取富貴何至作章句儒其舅韓擒虎每與論兵輒嘆曰可與語孫吳者非斯人尙誰哉竇威傳威兄子軌字士則遷益州道行臺左僕射其下有不用命卽誅初以其甥爲腹心嘗夜出呼不時至斬之封倫傳倫字徳彜年方少舅盧師道曰是兒識略過人當自致卿相長孫無忌傳無忌從父弟操操子詮無忌得罪詮流巂州有司希旨殺之詮有甥趙持滿者工書善騎射力搏虎走逐馬而仁厚下士京師無貴賤愛慕之爲涼州長史嘗逐野馬射之矢洞於前邊人畏伏詮之貶許敬宗懼持滿才能仇己追至京屬吏訊搒色不變曰身可殺辭不可枉吏代爲占死獄中李義琰傳義琰攺葬其先使舅家移塋而兆其所帝聞怒曰是人不可使秉政韋述傳述性嗜書所撰無不備安祿山亂剽失皆盡述獨抱國史藏南山身陷賊污僞官賊平流渝州爲刺史薛舒所困不食死廣徳初甥蕭直爲李光弼判官詣闕奏事稱旨因理述倉卒奔逼能存國史賊平盡送史官於休烈以功補過宜蒙恩宥有詔贈右散騎常侍楊炎傳宰相元載與炎同郡炎又元出也故擢炎吏部侍郎史館修撰載當國陰擇才可代己者引以自近後得炎親重無比會載敗坐貶道州司馬顏杲卿傳安祿山反杲卿被殺沈盈者杲卿甥有行義明黃老學解褐博野尉與杲卿同死難陽城傳城字亢宗寡妹依城居其子四十餘癡不知人城常負以出入司空圖傳圖字表聖河中虞鄕人年七十二無子以甥爲嗣嘗爲禦史所劾昭宗不責也李素立傳素立孫至遠蘇頲其出也少失母至遠愛視甚謹以女妻之元萬頃傳萬頃孫正修名節擢明經髙第舅孫逖與談物理嘆己不逮郝處俊傳處俊安陸人父相貴因隋亂與婦翁許紹歸國處俊甫十歲而孤兄弟友睦事諸舅謹愼與舅許圉師同裏俱宦達江淮間爲語曰貴如郝許張孝忠傳孝忠子茂昭茂昭少子克勤開成中歷左武衛大將軍有詔賜一子五品官克勤以息幼推與其甥吏部員外郎裴夷直劾曰克勤有司法引庇它族開後日賣爵之端不可許詔聽遂著於令陳楚者茂昭甥也有武幹事茂昭常統精卒從徵伐渾傳渾在諸部最南者有釋之鷙勇不凡知朔方節度畱後僕固懷恩之走聲爲歸鎭釋之曰是必眾潰將拒之其甥張韶曰彼如悔禍還鎭渠可不納釋之信之乃納懷恩懷恩已入使韶殺釋之收其軍已而惡韶罵曰若負舅肯忠於我折其脛囚死彌峨城柳公綽傳公綽子仲郢拜京兆尹中書舍人紇於訴甥劉詡毆其母詡爲禁軍校仲郢不待奏卽捕取之死杖下宦官以爲言攺右散騎常侍知吏部銓大唐新語姚崇外甥任奕任異少孤養在崇家乃與之立家產謂之曰汝吾無間然矣惜殊宗而代�耳命與其子連名冀無別也時人多之集異記張相公鎰大歷中守工部尙書判度支因奏事稱旨代宗面許宰相恩澤獨厚張公日日以冀而累旬無耗忽夜夢有人自門遽入抗聲曰任調拜相張驚寤因思中外初無其人尋繹不解有外甥李通禮者博學善智張公因召而示之令研其理李生沈思良久因賀曰舅作相矣張公卽詰之通禮答曰任調反語是饒甜饒甜無逾甘艸獨爲珍藥珍藥反語卽舅名氏也張公甚悅俄有走馬吏報曰白麻適下公拜中書侍郎平章事唐國史補史牟榷鹽於解縣初變榷法以中朝廷有外甥十餘歲從牟撿畦拾鹽一顆以歸牟知立杖殺之其姊哭而出救已不及矣摭言皇甫松牛章公之甥怨公不薦爲謗詩曰夜入眞珠室朝遊玳瑁宮眞珠卽公侍妾名也南唐書鄭元素傳元素溫韜之甥也自言韜發昭陵從埏道下見宮室制度閎麗不異人間中爲正寢東西廂列石��上石函中有鐵匣悉藏前世圖書鍾王墨迹紙墨如新韜悉取之韜死元素得之爲多宋史楊廷璋傳廷璋子七人皆不爲求官惟表其孤甥安崇勛得西頭供奉官崇勛後唐樞密使重誨子也趙安仁傳安仁女弟適董氏早寡取歸給養其甥董靈運尙幼躬自訓導爲畢婚娶魯宗道傳宗道字貫之少孤鞠於外諸家舅皆武人頗易宗道宗道益自奮勵黃實傳實字師是陳州人登進士第歷司農主簿積官提舉京西淮東常平元丰末議罷提舉官命未布實舅章惇屬蔡確徙實提點開封縣鎭遷提點梓州路兩浙刑獄京東河北轉運副使哲宗以實爲監司蘇轍在陳與實遊因結昏其後又與軾友善紹聖黨禍起實以章惇甥故獲免然亦不得久於朝著焉歐陽守道傳守道吉州人裏有張基喪其父小祥而舅氏訟以事系之獄使不得祭邀其售己地以葬守道聞之嘆曰吾惟痛斯子之不得一哭其父也且其痛柰何明日告之邑令曰此非人心濱祭而縛之撓葬而奪之舅如此是自食其肉也請任斯子出祭而復獄令亟出之其舅醜誣守道守道亦不自辧黃庭堅傳庭堅幼警悟讀書數過輒成誦舅李常過其家取架上書問之無不通常驚以爲一日千里王貽永傳貽永性淸愼寡言頗通書不好聲技初生十餘歲時其舅魏咸信見而奇之曰後當類我吳越錢氏世家建隆元年授俶天下兵馬大元帥俶舅寧國軍節度吳延福有異圖左右勸俶誅之俶曰先夫人同气安忍置於法言訖嗚咽流涕但黜延福於外終全母族江南野錄陳彭年大中祥符中同知貢舉省試榜出有甥不預選怒入其第會彭年未來於幾上得黃�乃題其背曰彭年頭惱大東烘眼似朱砂鬢似蓬紕繆幸叨三字內荒唐仍在四人中取他權勢欺明主落卻親情賣至公千百孤寒齊下淚斯言無路達堯聰彭年怒抱其�入奏章聖見而不悅然釋其罪行營雜錄歐公甥女適夫張氏夫死攜孤女歸父家嫁公族子晟晟之官至宿州赴郡宴歸而失其舟至京師捕得之開封府勘乃稍人與晟妾通妻知而欲笞之反爲妾所誘並與稍人通府尹承當路風旨令張氏引公以自解獄奏仁宗大駭遣中使王昭明監勘而張氏反異公遂得明白猶坐以張氏�具買田作歐陽戶名出知滁州揮麈後錄曾文淸吉父孔毅父之甥也早從學於毅父文淸以蔭入仕大觀初以銓試合格五百人爲魁用故事賜進士出身紹興中明淸以啟贄見云傳經外氏早侍仲尼之閒居提筆文�曾寵平津之爲首文淸讀之喜曰可謂著題矣後與明淸詩云吾宗擇婿得羲之令子傳家又絕奇甥舅從來多酷似弟兄如此信難爲徐惇立覽之笑云此乃用前日之啟爲體修報耳熙寧中王和父尹開封忽內降付下文字一紙云武徳卒獲之於宮墻上陳首有欲謀亂者姓名凡數十人和父令密究其徒皆無蹤迹獨有一薛六郎者居甜水巷以典庫爲業和父令以禮呼來至廷下問之云汝平日與何人爲冤薛云老矣未嘗妄出門初無仇怨再三詢之云有族妹之子淪落在外旬日前忽來見投貸貸不從怒罵而去初亦無他和父云卽此是也令釋薛而追其甥方在瓦市觀傀儡獻才十八九矣捕吏以手從後拽其衣帶回頭失聲曰豈非那事�脫邪旣至不訊而服和父曰小鬼頭沒三思至此何必窮治杖而遣之一府嘆伏銷夏呂公著居家夏不排窗不揮扇一日盛夏楊大夫器之呂公甥也將赴鎭戎軍倅辭公公於西窗烈日中冠裳對飲三杯器之汗流浹背公凝然不動過庭錄滕甫元發視文正爲皇考舅自少侍文正側文正愛其才待如子視忠宣爲叔每恃才好勝忠宣未嘗與較皇佑元年同忠宣貢京師忠宣篋中物滕嘗自取之付酒或濟困乏者忠宣初不問也是年忠宣登第滕失意歸文正責怒滕欲夏楚其無間如此愛擊角球文正每戒之不聽一日文正尋大郎肄業乃擊球於外文正怒命取球令小吏直面以鐵槌碎之球爲鐵所擊起中小吏之額小史護痛間滕在傍拱手微言曰快哉文正亦優之至登第仕宦始去後四十年忠宣自右相出帥太原與滕爲代將行滕設宴津館會忠宣及魏國夫人慷慨道昔日事痛飲達旦滕手作數語云當年風月共遊王謝之庭又云道四十年之舊話曷盡歡情其詩云負鼎早爲湯右相有文今作魯夫人蓋魏時封魯國一時傳其精確容齋四筆慶曆七年曾魯公公亮自修起居注除天章閣待制時陳恭公獨爲相其弟婦王氏冀公孫女曾出也當月旦出拜恭公迎語之曰六新婦曾三做從官想甚喜應聲對曰三舅荷伯伯提挈極歡喜只是外婆不樂恭公問故曰外婆見三舅來謝責之曰汝第五人及第當過詞掖想是全廢學故朝廷如此處汝恭公默然自失後竟攺知制誥蓋恭公不由科第不諳典故致受譏於女子而此女對答之時元未嘗往外家也其警慧如此金史張元素傳汝弼字仲佐父元徵元素之兄也元徵妻髙氏與世宗母貞懿皇后有屬世宗納元徵女爲次室是爲元妃張氏生趙王永中汝弼旣與永中甥舅陰相爲黨章宗卽位汝弼妻髙氏每以邪言怵永中覬非望畫永中母像侍奉祈祝使術者推算永中有司鞫治髙氏伏誅事連汝弼上以事覺在汝弼死後得免削奪徒單克寧傳克寧本名習顯資質渾厚寡言笑善騎射有勇略通女直契丹字左丞相希尹克寧母舅熙宗問希尹表戚中誰可侍衛者希尹奏曰習顯可用以爲符寶祗候明外史擴廓帖木兒傳擴廓沈丘人本姓王氏名保保元平章察罕帖木兒其舅也養以爲子元主賜名擴廓汝潁盜起察罕起義兵滅賊幾盡總大兵圍益都田丰叛爲王士誠所刺察罕旣死軍中奉擴廓爲元帥就拜太尉中書平章政事知樞密院如察罕官總其兵圍益都穴地而入克之執田豊王士誠剖其心以祭察罕先是察罕定晉冀之地孛羅帖木兒在大同以兵爭之察罕不與數相攻元主下詔和解之終不聽擴廓旣平齊地則引軍駐太原與孛羅構兵如故徐達傳達子輝祖長女爲文皇后燕王將起兵王次子髙煦方畱京師輝祖其舅氏也因入�竊其善馬而逃輝祖大驚遣人追之不及乃以聞於朝遂見親信常遇春傳遇春子升封開國公數出練兵加太子太保涼國公藍玉以叛誅升藍氏出也或告其聚兵三山謀不軌坐死李文忠傳文忠字思本小字保兒太祖姊子也年十二而母死父貞攜之轉側亂軍中瀕死者數矣久乃謁太祖於滁陽太祖見保兒喜甚撫以爲子賜姓朱氏孫鑨傳鑨字文中爲吏部尙書大計京官力杜請謁文選員外郎呂引昌鑨甥也首斥之考功郎中趙南星亦斥其姻都給事中王三餘姚希孟傳希孟生十月而孤母文氏勵志鞠之稍長與舅震孟同學並負時名

甥舅部藝文一

誡外生

漢諸葛亮夫志當存髙遠慕先賢絕情欲棄凝滯使庶幾之志揭然有所存惻然有所感忍屈伸去細碎廣咨問除嫌吝𨿽有淹畱何損於美趣何患於不濟若志不彊戚穆叔以屬鄫爲不利使鄫大夫聽命於會六年戚穆叔以屬鄫爲不利使鄫大夫聽命於會六年

上從舅侍郎啟

唐王勃某啟上昨弟勛至奉命以憲臺詩十首垂示气橫霜署彩洞云扃�衣兼藻肆之華白簡控元機之奧仙�在馭殘文路而驅神獬冠臨下望詞林而直指某質惟茅艾名隔縉紳虛沾自出之榮每愧諸甥之列恩華曲被誨誘傍臨識謝知音榮深睹奧虞韶忽奏聽律呂而忘疲楚匣遙開仰光芒而不暇昔孔融之逢元禮罕睹髙文王粲之謁伯喈終慚懿戚援今企古議徳疇恩荷栗兼儲悲欣兩集但才非酷似攀宅相而多慚慕切如存臨渭陽而增感不勝荷戴屏營之至

爲李郎中祭舅竇端州文

李商隱始虞命夏暴於元穹功垂刊木徳�堙洪洎帝相之難作誕少康於竇中由屯獲吉因生受封降及後代傳勛繼庸西京則嬰爲外戚東漢則融居上公湣陽城之不享始移籍於扶風源遠更淸基髙自峻有焯明靈藹然休問陋巷不憂坦途方進月遠標儀霞髙映論玉寧韞匱錐要處囊宜伸尙屈將集猶翔潛師大易謙尊以光誓安老氏債少易償爰紆銅墨是宰濠梁宓琴時奏潘樹逾芳入贊朝儀言揚事舉圭璧蠻夷弁冕文武吐辭含韻知今博古進揖退讓從規合矩復陶啟位殿省承榮孔門之束帶無忝漢宮之錦蕝難更君子信才小人道長未暇閉關佳期稅鞅暫待符竹遠出羅网誰識卑飛因成利往銅梁攺秩錦裏經時人去而琴臺壞棟文移而石室摧基劉弘之重銘葛廟王商之更立嚴祠隴首雲歸端溪遽逐角豈觸藩臂終困木海闊天盡山深霧毒許靖他鄕有名無祿馬超正色宜歌反哭何爲善之無憑而降災之甚速某欽惟教義夙所依因在昔家世勤王實殷髙旌大�結駟飛輪慶豈惟於自出榮實垂於外姻一紀已來艱凶遄及嗟宅相以無取懼堂構之不集詎言渭水之乖離竟絕西州之出入嗚呼哀哉違京背闕古陌荒阡松門積靄隴首停煙祖庭是日乞墅何年淚有血而皆墮憤無膺而可塡況玕剖郡符璟持使節塞遠城迥河窮路絕顧後瞻前形孤影孑長號出次重拜臨穴酒濃淸醴殽羞羅列庶有於斯文冀不同於虛設

祭外甥崔駢文

柳宗元祭於卿郎之魂嗚呼天�靈奇取不可貪旣睿又力神誰以堪汝不是思而縱其志盜其管鑰褰其篋匱抽深抉密擔重揭貴守吏失職訴帝行事果殄爾躬以寧其位豈不信邪不然無鬼誅之行而中道夭死有拔類之才而三見廢委仁充其軀毒中骨髓其何以爲累也兄弟逾十我出惟八旣孤數祀中分存沒我爲汝舅汝爲我甥求仁具得爲藝繼成天下莫倫古罕�行人而思之幾不欲生嗚呼哀哉旣致其愛祗極其哀秦越萬里心魂徘徊念與汝別桓公之臺顧余猶壯視爾如孩戲抽佛策前次隈笑頷卽路鳴鞘不回豈云古今自此而乖孰爲鬼神忍是陰誅得疾之日兄弟莫在謁醫問巫卒以幽昧葬之東野誰賵誰會旣虞以奠誰主誰酹孤魂冥冥何托何逝嗚呼哀哉刑曹繼之以病告余銜憂驅使裹藥操書𨿽驚狀劇猶恃神扶豈知所賴終以誤吾我自得罪無望還都想爾新墓少陵之隅何時歸祔圯土下呼漬淚徹壙以沾以塗此心未慊祗益摧紆累見於夢寧知有無寄之哀辭惟俎及壺嗚呼哀哉

祭崔氏外甥文

前人年月日八舅十舅以酒肉之奠敬祭外甥韋六小卿之魂嗚呼生有孝姿淑且茂兮謂吉其終道克就兮胡典而喪離厥咎兮蹈道而違死誰佑兮豈汝之昧不能究兮將奪之鑑使昏霧兮反復攪予哀何救兮骨肉無從魂焉覯兮庶幾來歸餕以侑兮酒實於觴肉盈豆兮豈伊異人余所授兮來邪否邪歆气臭兮

祭崔氏外甥女文

前人叔舅宗元祭於二十六娘子之靈凡我諸甥惟爾爲首甥於我氏恩顧彌厚惠明貞淑仁愛孝友女徳之全素風斯守播於族屬芬馨自久恭惟伯姊道茂行髙上承下訓克敬能勞夙有儀則刑於汝曹𨿽云惟姓抑自良陶汝之先君以文誨我周流辯論有疑必果恆革其非以成其可孰云具美易以生禍汝及諸弟流離莫從幸獲我依以慰困窮歸之令族有蔚其容方冀榮壽遽罹災凶嗚呼哀哉汝自艱酷二弟繼終海門之哀今古罕同駢也英文敷暢浩通賞期振耀弘我儒風又玆夭閼神聖何蒙盛徳餘慶宜福其丰胡然降戾惟禍之逢嗚呼哀哉前歲詔追廷授遠牧武陵便道往來信宿幸玆再見緩我心曲猶且輕別瞻程務速孰知自此遂閒幽躅臨視無路�風慟哭怛焉自中如刃之觸邙阜有位靑鳥載卜道途尙艱歲月逾蹙方俟歸紖再期奠沃寄哀斯文心焉往復嗚呼哀哉

登臨河城賦並

序

蕭穎士

亡舅孝廉元君才髙位下一命屈臨河尉尋遭風瘵有加無瘳憂悒迄逾一紀故不復仕而風標俊傑文史淸雋則君所著別傳詳矣舅於予有教授之恩只詞片字皆資訓誘旣而射策桂林校書蕓閣首爲知己名稱舅氏之力也天寶元年秋八月奉使求遺書於人間越來月屆於臨河之舊邑覽物增懷泫然有賦羊曇是日獨吟零落之篇周翼終身寧亡吐哺之愛詞曰豋孤城兮見河水之漫漫城有隍兮水有瀾�翻覆兮無端俯崇墉兮心酸心斷絕兮河水之幹借如韓伯懷恩羊曇念昔追北渚之曩餞嘆西剡之忽覿曾一顧而不忘況仁深與密戚也惟佩觿之弱歲荷哲舅之矜憐枉月旦之殊品超等夷而獨偏過𨿽小而必誡善無微而不甄備潤身之黼藻聞染翰之蹄筌豈期文嗣作者價參時賢謬昆墟而比玉濫蓬島而懷鉛匪舅徳其焉爾諒師資乎在焉痛才髙而位下悲道悠而運促甫一命於玆城蹇無媒兮窘束傃層�而墜羽陵永路而傾軸悼晉豎之行深哀秦良之莫贖昔自公而暇豫陪作賦於玆樓懷一紀以如昨愴今晨而獨遊俯蕭條之邑裏對零落之䢐秋舊館棲其在目長川逝而不畱徒臨風而揮涕孰知夫四望可以銷憂者也

祭舅氏李公擇文

宋黃庭堅盛徳之士神人所依珠玉在淵國有光輝方時才難公隕於道彼天悠遠莫我控告士喪畏友朝失寶臣我哭之慟不惟懿親公處貧賤如處休顯溫溫不試任重道遠內行純明不缺不疵臨民孝慈來歌去思其在朝廷如圭如璧忠以謀國不沽小直熙寧元佑言有剛柔公心如一成以孝謀十年江湖晬然生色三年主計須髮盡白他日謂我何喪何得我知公心謀道憂國出牧南陽往撫益部稱貴辧嚴笑語卽路天下期公來相本朝奄成大夜終不復朝嗚呼哀哉我少不天殆欲堙替長我教我實維舅氏四海之內朋友比肩舅甥相知卒無間然今天喪我舅氏傾覆誰明我心以血繼哭平生經過爲我舉觴沃酒棺前割我肺腸嗚呼哀哉

洪氏四甥字說

前人洪氏四甥其治經皆承祖母文城君講授文城賢智能立洪氏門戶如士大夫蓋嘗以義訓四甥之名曰朋芻炎羽其友爲之易名往往不似經意舅黃庭堅爲發其蘊而字之江發岷山其盈濫觴及其至於楚國萬物並流非夫有本而益之者眾邪夫士也不能自智其靈龜好賢樂善以深其內則十朋之龜何由至哉故朋之字曰龜父飛黃綠耳之駒一秣千里禦良而志得食君�苗蹇同軒其在空谷生芻一束不知�谷之美也能仕能止惟其才可仕可止惟其時何常之有哉故芻之字曰駒父火炎髙丘石共盡和氏之璞玉者之器溫潤而澤晏然於焚如之時蓋火不炎無以知玉事不難無以知君子故炎之字曰玉父鴻雲飛而野啄去來不繆其時非其意不自下故其羽可用爲儀非夫好髙之士操行潔於秋天使貪夫淸明懦夫激昂者何足以論鴻之志哉故羽之字曰鴻父旣字之又告之曰曾子曰未得君而忠臣可知者孝子也未有治而能仕可知者修士也二三子捨幼志然後能近老成人力學然後切問問學之功有加然後樂聞過樂聞過然後執書冊而見古人執柯以伐柯古人豈眞遠哉

與洪甥駒父

前人駒父外甥昨得書見筆札已眼明及見詩嘆息彌日不謂便能入律如此可謂江南澤中產此千里駒也然望甥不以今所能者驕人而思不如舜禹顏淵禹七年三過其門而不入觀禹貢之書厥功茂矣然而終不伐此必有長處寡怨寡言是爲進徳之階千萬畱意猶望官下勤勞俗事勿懈古人之言猶鉤其深彼俗吏事聰明者少加意卽當書最旣以立家爲事榮及手足爲心當念如此夜二十刻許大郎來言黃人不肯畱呼燈作此極艸艸續別爲問九舅白

又

前人所寄釋權一篇詞筆縱橫極見日新之效更須治經深其淵源乃可到古人耳靑瑣祭文語意甚工但用字時有未安處自作語最難老杜作詩退之作文無一字無來處蓋後人讀書少故謂韓杜自作此語耳古之能爲文章者眞能陶冶萬物𨿽取古人之陳言入於翰墨如靈丹一粒點鐵成金也文章最爲儒者末事然旣學之又不可不知其曲折幸熟思之至於推之使髙如泰山之崇崛如垂天之云作之雄壯如滄江八月之濤海運吞舟之魚又不可守繩墨令儉陋也

又

前人鴻父不果別作書凡欲與二甥道者意不殊也往日所作至父倦殼軒詩極知不負老舅所期旣食貧不免仕宦古人所謂一人乘車三人緩帶此亦不可不勉賦自是中郎父子舊業更須畱意作五言六韻詩若能此物取靑紫如拾芥耳老舅往嘗作六七篇曾見之否或未有當謾寄大體作省題詩尢當用老杜句法若有鼻孔者便知是好詩也二何常相見否爲致意寄蜀紙茶托多謝何須爲爾烏田馬牙一百謾寄書大字縣手書勿令欹斜失威儀乃佳耳

與徐甥師川

前人師川外甥奉議別來無一日不奉思春气暄想侍奉之餘必能屏棄人事盡心於學前承示諭自當用十年之功養心探道每�嘆此語誠能如是足以追配古人刷前人之恥然學有要道讀書須一言一句自求己事方見古人用心處如此則不虛用功又欲進道須謝去外慕乃得全功古人云縱此欲者喪人善事置之一處無事不辧讀書先淨室焚香令心意不馳走則言下會理少年志气方彊時能如此半古之人功必倍之甥性識穎悟必能解此故詳悉及之夏初或得相見因五舅行艸艸

又

前人比遣李掾人報書滅裂及今欲一二作書臨頭眩意緒可知也累日得雨天气差涼𨿽阻江山風气不殊比來八姊郡君尊候何似甥讀書益有味否須精治一經知古人關捩子然後所見書傳知其旨趣觀世故在吾術內古人所謂膽欲大而心欲小不以世之毀譽愛憎動此膽欲大也非法不言非道不行此心欲小也文章乃其粉澤要須探其根本本固則世故之風雨不能漂搖古人特立獨行者蓋用此道耳洪潘皆是佳少年但未得嚴師畏友追琢其相耳忠信孝友立則見其參於前在輿則見其倚於衡當久而後能安之若但繡其鞶帨又安能美七尺之軀哉非甥輩有可以追古人之才老舅不出此語也未緣趣席千萬彊學自重

北歸與外甥柳閎

蘇軾展如外甥人來得書知奉太夫人康寧新婦外孫各無恙北歸萬里無足言者獨不見我令妹賢妹夫此心如割介夫何負亦早世念之痛不去心數年豈賢雋厄會耶相見當一慟以寫之玆不一一魏甥恪字序

朱熹商頌曰自古在昔先民有作溫恭朝夕執事有恪作之言爲也恪之言敬也夫人飽食逸居而無所作爲於世則蠢然天地之一蠹也故人不可以無作然作而不敬其所作也終無成矣魏氏甥茂孫善讀書能講說然余患其無作爲之志恪敬之心因其來請名字也名之曰恪而敬作字之恪也其敬聽餘言毋怠毋忽乾道二年正月二十有一日朱熹仲晦父書

劉甥瑾字序

前人古之君子學以爲己非求人知也故從師親友以求先王之道心思口講而躬行之旣自得於己矣而謙虛晦默若無有焉今之人則反是是以譬之古之君子如抱美玉而深藏不市後之人則以石爲玉而又衒之也劉氏甥瑾自其先大父大夫公而予之名矣將冠以其父命來求字予字之曰懷甫告之以古人之意瑾也勉旃毋以石爲玉而又衒之也朱熹仲晦父書

甥舅部藝文二詩

秦風渭陽二章

晉公子重耳出亡在外穆公召而納之時康公爲太子送之渭陽而作此詩我送舅氏曰至渭陽何以贈之路車乘黃我送舅氏悠悠我思何以贈之瓊瑰玉佩

答棗腆詩

晉歐陽建按建石崇甥此詩文義是贈石季倫藝文云答棗腆詩或誤也於鑠我舅明徳塞違俾扞東藩在徐之邳載播其惠載揚其威濟寬以猛方夏以綏光啟先業增曜重暉咨余衝人艱苦攸離過庭無聞頑固匪移實賴玆誨導之軌儀仰遵嘉訓俯蹈明規如葛斯蔓如樛斯垂我遘君子仰之彌髙巖巖其髙卽之惟溫居盈思衝在貴忘尊縱酒嘉燕自明及昏無幽不研靡奧不論人樂其量士感其惇

戲題示蕭氏甥

唐王維憐爾解臨池渠爺未學詩老夫何足似獘宅倘因之蘆筍穿荷葉菱花雁兒�公不易勝莫著外家欺

奉送六舅歸陸渾

前人伯舅吏淮泗卓魯方喟然悠哉自不競退耕東臯田條桑臘月下種杏春風前酌醴賦歸去共知陶令賢

送十五舅

王昌齡深林秋水近日空歸棹演漾淸陰中夕浦離觴意何已艸根寒露悲鳴虫

送秦侍禦外甥張篆之福州謁鮑大夫秦侍禦

與大夫有舊

劉長卿萬里閩中去渺然孤舟水上入寒煙轅門拜首儒衣獘貌似牢之豈不憐

贈別從甥髙五

李白魚目髙泰山不如一玙璠賢甥卽明月聲價動天門能成吾宅相不減魏陽元自顧寡籌略功名安所存五木思一擲如繩系窮猿櫪中駿馬空堂上醉人喧黃金久已罄爲報故交恩聞君隴西行使我驚心魂與爾共飄颻雲天各飛翻江水流或捲此心難具論貧家羞好客語拙覺辭繁三朝空錯莫對飯卻慚冤自笑我非夫生事多契闊蓄積萬古憤向誰得開豁天地一浮雲此身乃毫末忽見無端倪太虛可包括去去何足道臨岐空復愁肝膽不楚越山河亦衾裯雲龍若相從明主會見收成功解相訪溪水桃花流

醉後贈從甥髙鎭

前人馬上相逢揖馬鞭客中相見客中憐欲邀擊築悲歌飲正值傾家無酒錢江東風光不借人枉殺落花空自春黃金逐手快意盡昨日破產今朝貧丈夫何事空嘯傲不如燒卻頭上巾君爲進士不得進我被秋霜生旅鬢時淸不及英豪人三尺童兒重廉藺匣中盤劍裝魚閒在腰間未用渠且將換酒與君醉醉歸托宿吳專諸

澧上精舍答趙氏外生伉

韋應物遠迹出塵表寓身雙樹林如何小子伉亦有超世心擔書從我遊攜手廣川陰雲開夏郊綠景晏靑山沈對榻遇淸夜獻詩合雅音所推苟禮數於性道豈深隱拙在衝默經世昧古今無爲率爾言可以致華簪

答趙氏生伉

前人暫與雲林別忽陪鴛鷺翔看山不得去知爾獨相望

簡陟巡建三甥

前人忽羨後生連榻話獨倚寒燭一齋空時流歡笑事從別把酒吟詩待爾同

答僩奴重陽二甥

前人僩奴趙氏甥伉重陽崔氏甥播棄職曾守拙玩幽遂忘喧山澗依磽脊竹樹蔭淸源貧居煙火濕歲熟梨棗繁風雨飄茅屋蒿艸沒瓜園羣屬相歡悅不覺過朝昏有時看禾黍落日上秋原飲酒任眞性揮筆肆狂言一朝忝蘭省三載居遠藩復與諸弟子篇翰每相惇西園休習射南池對芳樽山藥經雨碧海橊陵霜�念爾不同此悵然復一論重陽守故家�子旅湘沅俱有緘中藻惻惻動離魂不知何日見衣上淚空存

答重陽

前人省札陳往事愴憶數年中一身朝北闕家累守田農望山亦臨水暇日每來同性情一�散園林多淸風忽復隔淮海夢想在灃東病來經時節起見秋塘空城郭連榛嶺鳥雀噪溝叢坐使驚霜鬢撩亂已如蓬

撫州對事後送外生宋垓歸饒州覲侍呈上姊

夫

戴叔倫淮汴初喪亂蔣山烽火起與君隨親族奔迸辭故里京口附商客海門正狂風憂心不敢住夜發驚浪中雲開方見日潮盡鑪峯出石壁轉棠陰鄱陽寄茅室淹畱三十年分種越人田骨肉無半在鄕園猶未旋爾家習交藝旁究天人際父子自相傳優遊聊卒歲學成不求達道勝那厭貧時入閭巷醉好是羲皇人頃因物役牽偶逐簪組輩謗書喧朝市撫己慚淺昧世業大小禮近通顏謝詩念渠還領會非敢獨爲師

奉送十七舅下邵桂

杜甫絕域三冬暮浮生一病身感深辭舅氏別後見何人縹緲蒼梧帝推遷孟母鄰昏昏阻雲水側望苦傷神

閬州奉送二十四舅使自京赴任靑城

前人聞道王喬舄名因太史傳如何碧雞使把詔紫微天秦嶺愁回馬涪江醉泛船靑城漫污雜吾舅意淒然

巫峽敝廬奉贈侍禦四舅別之灃朗

前人江城秋日落山鬼閉門中行李淹吾舅誅茅問老翁赤眉猶世亂靑眼只途窮傳語桃源客人今出處同

奉送二十三舅錄事之攝郴州崔偉

前人賢良歸盛族吾舅盡知名徐庶髙交友劉牢出外甥泥塗豈珠玉環堵但柴荊衰老悲人世驅馳厭甲兵气春江上別淚血渭陽情舟鷁排風影林烏反哺聲永嘉多北至勾漏且南徵必見公侯復終聞盜賊平郴州頗涼冷橘井尙淒淸從役何蠻貊居官志在行

夏夜李尙書筵送宇文石首赴縣聯句尙書之芳宇文名彧芳甥

前人愛客尙書重之官宅相賢甫酒香傾座側帆影駐江

奉送二十三舅錄事之攝郴州崔

偉

燭花偏甫

數語紗帽髙文擲彩箋之

芳興饒行處樂離惜醉中眠彧

單父長多暇河陽實少年甫

客居逢自出爲別幾淒然之

芳

奉送卿二翁統節度鎭軍還江陵前人火旗還錦纜白馬出江城嘹唳吟笳發蕭條別浦淸寒空巫峽曙落日渭陽情畱滯嗟衰疾何時見息兵

王閬州筵奉酬十一舅惜別之作前人萬壑樹聲滿千崖秋气髙浮舟出郡郭別酒寄江濤良會不復久此生何太勞窮愁但有骨羣盜尙如毛吾舅惜分手使君寒贈袍沙頭暮黃鶴失侶亦哀號

閬州東樓筵奉送十一舅往靑城縣得昏字

前人曾城有髙樓制古丹雘存迢迢百餘尺豁達開四門𨿽有車馬客而無人世喧遊目俯大江列筵慰別魂是時秋冬交節往顏色昏天寒鳥獸休霜露在艸根今我送舅氏萬感集淸尊豈伊山川間回首盜賊繁髙賢意不暇王命久崩奔臨風欲慟哭聲出已復吞

覽外生盧綸詩因以示之

韋渠牟衛玠淸談性最彊明時獨拜正員郎關心珠玉曾無價滿手瓊瑤更有光謀略久參花府盛才名常帶粉闈香終期內殿聯詩句共汝朝天會柏梁

送從舅成都縣丞廣歸蜀

盧綸褒谷通岷嶺靑冥此路深晚程椒瘴熱野飯荔枝陰古郡三刀夜春橋萬里心惟應對楊柳暫醉卓家琴

前題

前人巴字天邊水秦人去是歸棧長山雨響溪亂火田稀俗�行應樂官雄祿豈微魏舒終有淚還濕�家衣

赴池州拜覲舅氏畱上考功郎中舅時舅氏初貶官池州

前人孤賤易蹉跎其如酷似何衰榮同族少生長外家多別國桑楡在沾衣血淚和應憐失行雁霜霰寄煙波

敬酬大府二十四舅覽詩卷因以見示

前人�公憐�亦憐愚忽賜金盤徑寸珠徹底碧潭滋涸澑壓枝紅艷照枯株九門洞啟延髙論百辟聯行挹大儒顧己文章非酷似敢將幽劣俟洪鑪

新茶詠寄上西川相公二十三舅大夫二十舅

前人三獻蓬萊始一�日調金鼎閱芳香貯之玉合才半餅寄與阿連題數行

酬丘拱外甥覽余舊文字見寄

李端丘遲本才子始冠卽周旋舅乏郗鑑愛君如衛玠賢禮將金友等情向玉人偏鄙俗那勞似龍鐘卻要憐投磚聊取笑贈綺一何妍野坐臨黃菊溪行踏綠錢巖髙云反下洞黑水潛穿僻嶺猿偸栗枯池雁唼蓮身居霞外寺思發月明田猶恨縈塵网昏昏過歲年

春日憶姚氏外甥

崔峒離亂人相失春秋雁自飛祇緣行路遠未必寄書稀二月花無數頻年意有違落暉看過後獨坐淚沾衣

送韋處士老舅

王建憶昨癡小年不知有經籍常隨童子遊多向外家劇偸花入鄰里弄筆書墻壁照水學梳頭應門未穿幘人前賞文性梨果蒙不惜賦字詠新泉探題得幽石自從出關輔三十年作客風雨一飄颻親情多阻隔如何二千里塵土驅蹇瘠良久陳苦辛從頭嘆衰白旣來今又去暫笑還成戚落日動徵車春風捲離席雲臺觀西路華嶽祠前柏會得過帝鄕重尋舊行迹

寄舅

崔塗中朝軒冕內久絕�家親白社同孤立靑雲獨並伸致君期折檻舉職在埋輪須信堯庭艸猶能指佞人

送從舅端適楚地

孟郊歸情似泛空飄蕩楚波中羽扇掃輕汗布帆篩細風江花折菡岸影泊梧桐元舅唱離別賤生愁不窮

宿廣徳寺寄從舅

張籍古寺客堂空開簾四面風移�動棲鴿停燭聚飛虫閒臥逐涼處遠愁生靜中林西微月色思與�家同

送莫氏外甥入西軍

孟浩然念爾習詩禮未曾違戶庭平生早偏露萬里更飄零坐棄三冬業行觀八陣形飾裝辭故里謀策赴邊庭壯志吞鴻鵠遙心伴鶺鴒所從文與武不戰自應寧

送外甥範勉赴任常州長史兼覲省

錢起憐君展驥去能解倚門愁就養仍榮祿還鄕卽畫遊橘花低客捨蒓菜繞歸舟與報垂綸叟知吾是网畱

弔從甥

劉商日晚河邊訪惸獨衰柳寒蕪繞茅屋兒童驚走報人來孀婦開門一聲哭

寄外甥苗武仲

徐鉉放逐今來漲海邊親情多在鳳臺前且將聚散爲閒事須信華枯是偶然蟬噪�林村倚郭鳥飛殘照水連天此中惟欠韓康伯共對秋風詠數篇

寄侍禦從舅

權徳輿靡靡南軒蕙迎風轉芬滋落落幽澗松百尺無附枝世物自多故達人心不羈偶陳幕中畫永負林間期感恩從慰薦循性難維野鶴無俗質孤云多異姿淸泠松露泫照灼巖花遲終賞稅塵駕來就東山嬉

奉送韋起居老舅百日假滿歸嵩陽舊居

前人威鳳翔紫气孤云出寥天奇采與幽姿縹緲皆自然嘗聞陶唐氏亦有巢由全以此聳風俗豈必效羈牽大君遂羣芳左史蹈前賢振衣去朝市賜告歸林泉滑和固難久循性得所便有名皆畏途無事乃眞筌舊壑窮杳窱新潭漾淪漣�花落又開山月缺復圓輕策逗蘿徑幅巾陵翠煙機閒魚鳥狎體和芝朮鮮四皓本違難二疏猶待年況今寰海淸復此鬢髮元顧慚纓上塵未絕區中緣齊竽終自退心寄嵩峯巓

別從甥萬盈

髙適諸生曰萬盈四十乃知名宅相予偏重家丘人莫輕美才應自料苦節豈無成莫以山田薄今春又不耕

感懷題從舅宅

李昌符郗家庭樹下幾度醉春風今日花還發當時事不同流言應未息直道竟難通徒遣相思者悲歌向暮空

送外甥

張佑衰年生侄少惟爾最關心偶作魏舒別聊爲殷浩吟白波舟不定黃葉路難尋自此尊中物誰當更共斟

示外甥

嚴維牽役非吾好寬情爾在傍經過悲井邑起坐倦舟航相宅甥應貴逢時學可彊無輕吾未用世事有行藏

勸學贈孟甥

宋黃庭堅軻辟楊墨功愈於禹仲子論詩汔紹厥緒喜鑿言易亦自名家一姓幾墜光綿其瓜嘉出江夏處濁而淸河潤九里外孫淵明云卿浩然爰及郊簡三詩連蹇尙書則顯咨爾孟孫望洋漢唐其勤斯文對前人光

柳氏二外甥求筆迹

蘇軾退筆如山未足珍讀書萬卷始通神君家自有元和腳莫厭家雞更問人一紙行書兩絕詩遂良須鬢已成絲何當火急傳家法欲見誠懸筆諫時

九日省舅氏郭西獨行因書所見

元曹伯啟浩浩陰風釀宿霾道邊佛剎記曾來蕎花不識秋光老猶向桑陰密處開遙空無礙日淒淒過雨平田尙有泥極目斷鴻明滅處淡煙衰艸一時低豪家此日醉金樽驢背愁時睡正昏野雉一聲驚夢散蒼煙起處是前村

八月中秋示鮑甥將赴揚州

失名是時鮑甥母喪孫石甫正奔父喪而餘春前哭妹情見乎辭子行無復倚門親相見何堪涕泗頻岐路殘春長斷信一家圓月正傷神還山已荷埋身鍤隱閣仍危墊角巾寄語江邊楊柳樹自今愁作渡江人

赴廣西別甥彭雲路

明解縉多情爲我謝彭郎采石江深似渭陽相聚六年如夢過不如昨夜一更長

懷舅氏馮集甫

張以誠驪駒唱春風蕭條忽秋色玉露零空庭徘徊悵永夕髙歌轉成悲追陪念疇昔狂呼月下尊笑展花間弈淸言競傾倒謔語互彈射歲月曾幾何關河邈暌隔依依渭陽情冉冉光陰擲風塵惜離羣偃仰甘屏迹珍重雲中書深慰薊門憶浮雲斷南天白日黯西匿申章何以報但願加餐食

送趙甥赴衛輝幕

徐階汝母余之姊六年長於予予昔生十齡夜燭誦詩書汝母執女紅竟夕與予俱玆事四十年想象昨日如頭顱各已白相望天一隅每懷骨肉情中宵起嗟吁春來獲見汝差足慰煩紆汝今幸有官汝母當怡愉汝本故家子書香襲巾裾予衰愧忝竊早晚賦歸歟汝宜兩念此奉法保民譽祿養儻能久庶報生汝劬舅甥共休戚贈言不以諛勗哉萬里程夙夜愼所趨甥舅部雜錄詩經大雅崧髙篇往近王舅南土是保不顯申伯王之元舅史記魏冉傳太史公曰穰侯昭王親舅也而秦所以東益地弱諸侯常稱帝於天下天下皆西鄕稽首者穰侯之功也及其貴極富溢一夫開說身折勢奪而以憂死況於羇旅之臣乎資暇錄徵舅氏事必用渭陽前輩名公往往亦然玆失於識豈可輕相承耶審詩文當悟皆不可徵用矣是以齊楊愔幼時其舅源子恭問讀詩至渭陽未愔便號泣子恭亦對之欷歔又有思戀二字亦不可輕用其義類此故附說之亦見詩矣捫虱新話予觀杜牧稱寧陵之圍解劉元佐召劉昌問曰君以孤城用一當十何以能守昌泣曰昌令守陴內顧者斬昌孤甥張俊守西北嘗有內顧捽下斬之士有死志故能守元佐亦泣曰國家將富貴汝而唐史臣謂不然曰勒兵乘城與賊抗所賴惟賞罰耳無罪而斬其甥士心皆離不祥莫大焉杜牧以爲巡遠陷睢陽而其名傳昌全寧陵而事不得暴於世寧牧之未思耶予竊謂史臣誤矣食愛妾與斬孤甥何異不聞當時士有離心何也何史臣詳於劉昌而略於巡遠乎淸波雜誌外國表章類不應律令必先經有司點視方許進禦寶元間遣屯田員外郎劉渙奉使唃�囉番中不識稱朝廷但言趙家天子及東宮趙家阿舅蓋吐蕃與唐通姻故稱阿舅至今不攺政和間從於闐求大玉表至示譯者方爲答詔其表有云日出東方赫赫大光照見西方五百里國五百國內條貫主黑汗王表上日出東方赫赫大光照見四天下四天下條貫主阿舅大官家你前時要者玉自家甚是用心只爲難得似你底尺寸自家已令人兩河尋訪才得似你底便奉上也明道雜誌王聖美嘗言經傳中無妗字考其說妗字乃舅母字二合呼也日知錄爾雅男子謂姊妹之子爲出傳中凡言出者皆是外甥左氏莊二十二年陳厲公蔡出也僖七年申侯申出也成十三年康公我之自出襄二十五年我周之自出又桓公之亂蔡人欲立其出二十九年晉平公杞出也三十一年莒去疾奔齊齊出也展輿吳出也昭四年徐子吳出也公羊文十四年傳接災晉出也貜且齊出也史記秦本記晉襄公之弟名雍秦出也漢書五行志王子楚之出也而公羊襄五年傳蓋舅出也則以舅甥爲舅出矣

甥舅部總論儀禮

喪服甥

注姊妹之子疏

釋曰云甥者舅謂姊妹之子傳曰甥者何也謂吾舅者吾謂之甥何以緦也報之也疏

釋曰發問者五服未有此名故問之答云謂吾舅者吾謂之甥以其父之昆弟有世叔之名母之昆弟不可復謂之世叔故名謂舅舅旣得別名故謂之姊妹之子爲甥亦爲別稱也云何以緦也報之也者此怪其外親而有服故發問也答曰報之者甥旣服舅以緦舅亦爲甥以緦也

又舅

注母之兄弟傳曰何以緦從服也

注從於母而服之疏

釋曰傳發問者亦疑於外親

而有服答從服者從於母而服之不言報者旣是母之懷抱之親不得言報也春秋四傳

杞伯姬來春秋僖公二十有八年秋杞伯姬來

大全

杜氏曰莊公女歸寧曰來臨川吳氏曰杞桓公伯姬之次子繼其兄成公而立卽來朝魯而爲魯所卑又使卿帥師入其國魯之待杞可謂無恩矣故伯姬又來謝過而求平也薛氏曰杞伯嘗辱於魯矣數爲非禮之歸其甚矣乎

莒人滅鄫春秋襄公六年秋莒人滅鄫左傳鄫恃賂也谷梁傳非滅也中國日卑國月夷狄時鄫中國也而時非滅也家有旣亡國有旣滅滅而不自知由別之而不別也莒人滅鄫非滅也立異姓以�祭祀滅亡之道也胡傳谷梁子曰莒人滅鄫非滅也立異姓以�祭祀滅亡之道也公羊亦云莒女有爲鄫夫人者蓋欲立其出也或曰鄫取莒公子爲後罪在鄫子不在莒人春秋應以梁亡之例而書鄫亡不當但責莒人也今直罪莒捨鄫何哉曰莒人之以其子爲鄫與黃歇進李園之妹於楚王呂不韋獻邯鄲之姬於秦公子其事𨿽殊其欲滅人之祀而有其國則一也春秋所以釋鄫而罪莒歟以此防民猶有以韓謐爲世嗣昏亂紀度如郭氏者大

全

