

結義部匯考大淸會典

刑部

歃血結盟謀爲不軌者罪在必死所以戢姦宄

也若止異姓結盟仍從杖責並列於後國初定凡異姓人結拜兄弟者鞭一百

順治十八年令凡歃血盟誓焚表結拜弟兄者

著卽正法

康熙七年覆準歃血盟誓焚表結拜弟兄應正

法者攺爲秋後處決其止結拜弟兄無歃血焚

表等事者仍照例鞭一百

康熙十年題準歃血結拜弟兄者不分人之多

寡照謀叛未行律爲首者擬絞監候秋後處決

爲從者杖一百流三千里其止結拜弟兄無歃

血焚表等事者爲首杖一百徒三年爲從杖一

百

康熙十二年題準凡異姓人結拜弟兄未曾歃

血焚表者爲首杖一百爲從杖八十

結義部總論顏氏家訓

風操篇四海之人結爲兄弟亦何容易必有志均義敵令終如始者方可議之一爾之後命子拜伏呼爲丈人申父友之敬身事彼親亦宜加禮比見北人甚輕此節行路相逢便定昆季望年觀貌不擇是非至有結父爲兄托子爲弟者

結義部紀事

