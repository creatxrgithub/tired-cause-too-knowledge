

二十一歲至三十歲部雜錄容齋續筆今之五行家學凡男子小運起於寅女子小運起於申莫知何書所載淮南子泛論訓篇云禮三十而娶許叔重注曰三十而娶者陰陽未分時俱生於子男從子數左行三十年立於巳女從子數右行二十年亦立於巳合夫婦故聖人因是制禮使男子三十而娶女子二十而嫁其男子自巳數左行十得寅故人十月而生於寅故男子數從寅起女子自巳數右行得申亦十月而生於申故女子數從申起此說正爲起運也

二十一歲至三十歲部匯考禮記

曲禮人生十年曰幼學二十曰弱冠三十曰壯有室

內則三十而有室始理男事博學無方孫友視志

注男事受田給政役也方猶常也學無常在志所慕則學之孫友順交朋友也視志視其志意所尙也周禮

地官媒氏令男三十而娶女二十而嫁素問

上古天眞論丈夫三八腎气平均筋骨勁彊故眞牙生而長極注平足也均和也極正也至眞牙生而筋骨所長以至於極矣釋名

釋長幼三十曰壯言丁壯也

二十一歲至三十歲部藝文詩

百年歌錄

一首

晉陸機三十時行成名立有令聞力可扛鼎志干云食如漏卮气如燻辭家觀國綜典文髙冠素帶煥翩紛淸酒漿炙柰樂何淸酒漿炙柰樂何

二十一歲至三十歲部紀事

