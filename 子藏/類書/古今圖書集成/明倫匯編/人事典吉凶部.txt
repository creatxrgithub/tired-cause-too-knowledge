

吉凶部雜錄書經大禹謨惠迪吉從逆凶惟影響

吉凶部紀事左傳僖公十六年春隕石於宋五隕星也六鷁退飛過宋都風也周內史叔興聘於宋宋襄公問焉曰是何祥也吉凶焉在對曰今玆魯多大喪明年齊有亂君將得諸侯而不終退而告人曰君失問是陰陽之事非吉凶所生也吉凶由人吾不敢逆君故也按注積善餘慶積惡餘殃故曰吉凶由人前漢書昌邑哀王髆傳髆薨子賀嗣昭帝崩無嗣徵賀卽位二十七日行淫亂大將軍光與羣臣議白孝昭皇后廢賀歸故國賜湯沐邑二千戶國除爲山陽郡初賀在國時數有怪嘗見白犬髙三尺無頭其頸以下似人而冠方山冠後見熊左右皆莫見又大鳥飛集宮中王知惡之輒以問郎中令龔遂遂爲言其故王仰天嘆曰不祥何爲數來遂叩頭曰臣不敢隱忠數言危亡之戒大王不說夫國之存亡豈在臣言哉願王內自揆度大王誦詩三百五篇人事浹王道備王之所行中詩一篇何等也大王位爲諸侯王行污於庶人以存難以亡易宜深察之後又血污王坐席王問遂遂叫然號曰宮空不久祆祥數至血者陰憂象也宜畏愼自省賀終不攺節居無何徵旣卽位卒至於廢霍光傳光子禹及兄孫云皆中郎將云弟山奉車都尉光夫人顯毒殺許皇后光薨後語稍泄上始聞之山云禹於是始有邪謀顯夢第中井水溢流庭下居樹上又夢大將軍謂顯曰知捕兒否亟下捕之第中鼠暴多與人相觸以尾畫地鴞數鳴殿前樹上第門自壞云尙冠裏宅中門亦壞巷端人共見有人居云屋上撤瓦投地就視亡有大怪之禹夢車騎聲正歡來捕禹舉家憂愁會事發覺雲山自殺禹腰斬顯及諸女昆弟皆棄市廣陵王胥傳昭帝時胥見上年少無子有覬欲心而楚地信巫鬼胥迎女巫李女須使下神祝詛胥宮園中棗樹生十餘莖莖正赤葉自如素池水變赤魚死有鼠晝立舞王后庭中胥謂姬南等曰棗水魚鼠之怪甚可惡也居數月祝詛事發覺有司按驗胥惶恐以綬自絞死及八子郭昭君等二人皆自殺翟方進傳方進子義爲東郡太守平帝崩王莽居攝義心惡之嚴鄕侯信者東平王云子也義舉兵並東平立信爲天子莽聞之乃拜其黨親將軍凡七人將關東甲卒發奔命以擊義焉與義會戰破之始義兄宣居長安先義未發家數有怪夜聞哭聲聽之不知所在宣教授諸生滿堂有狗從外入嚙其中庭羣雁數十比驚救之已皆斷頭狗走出門求不知處宣大惡之謂後母曰東郡太守文仲素俶黨今數有惡怪恐有妄爲而大禍至也太夫人可歸爲棄去宣家者以避害母不肯去後數月敗莽盡壞義第宅污池之發父方進及先祖冢在汝南者燒其棺柩夷滅三族誅及種嗣至皆同坑以棘五毒並葬之吳志諸葛恪傳恪徵行之後曹所奏署令長職司一罷更選愈治威嚴多所罪責當進見者無不竦息又攺易宿衛用其親近復敕兵嚴欲向靑徐孫峻因民之多怨眾之所嫌構恪欲爲變與亮謀置酒請恪恪將見之夜精爽擾動通夕不寐明將盥漱聞水鮏臭侍者授衣衣服亦臭恪怪其故易衣易水其臭如初意惆悵不悅嚴畢趨出犬銜引其衣恪曰犬不欲我行乎還坐頃刻乃復起犬又銜其衣恪令從者逐犬遂升車初恪將徵淮南有孝子著縗衣入其合中從者白之令外詰問孝子曰不自覺入時中外守備亦悉不見眾皆異之出行之後所坐廳事屋棟中折自新城出住東興有白虹見其船還拜蔣陵白虹復繞其車及將見駐車宮門峻已伏兵於帷中恐恪不時入事泄自出見恪曰使君若尊體不安自可須後峻當具白主上欲以嘗知恪恪答曰當自力入散騎常侍張約朱恩等密書與恪曰今日張設非常疑有他故恪省書而去未出路門逢太常滕引恪曰卒腹痛不任入引不知峻陰計謂恪曰君自行旋未見今上置酒請君君已至門宜當力進恪躊躇而還劍履上殿謝亮還坐設酒恪疑未飲峻因曰使君病未善平當有常服藥酒自可取之恪意乃安別飲所賫酒酒數行亮還內峻起如�解長衣著短服出曰有詔收諸葛恪恪驚起拔劍未得而峻刀交下張約從旁砍峻裁傷左手峻應手砍約斷右臂武衛之士皆趨上殿峻曰所取者恪也今已死悉令復刃乃除地更飲魏志公孫度傳度子康康子淵自立爲燕王司馬宣王徵淵斬淵父子初淵家數有怪犬冠幘絳衣上屋炊有小兒蒸死甑中襄平北市生肉長圍各數尺有頭目口喙無手足而動搖占曰有形不成有體無聲其國滅亡異苑晉太始中豫州刺史彭城劉徳願鎭壽陽住內屋閉戶未合輒有人頭進門扉窺看戶內是丈夫露髻團面內人驚告把火搜�了不見人劉明年竟被誅晉書裴楷傳楷家炊黍在甑或變爲拳或作血或作蕪菁子其年而卒�肋編衛瓘家人炊飯墮地盡化爲螺歲餘及禍石崇家稻米飯在地經宿皆化爲螺皆致滅族之應晉書賈充傳充薨以外孫韓謐嗣謐家數有妖異飄風吹其朝服飛上數百丈墜於中丞臺又蛇出其被中夜暴雷震其室柱陷入地壓毀�帳謐甚恐及遷侍中專掌禁內遂與後成謀誣陷太子及趙王倫廢後以詔召謐於殿前將戮之走入西鐘下呼曰阿後救我乃就斬之韓壽少弟蔚有器望及壽兄鞏令保弟散騎侍郎預吳王友鑑謐母賈午皆伏誅五行志惠帝元康三年閏二月殿前六鐘皆出涕五刻止前年賈後殺楊太后於金墉城而賈後爲惡不止故鐘出涕猶傷之也永興元年成都伐長沙每夜戈戟鋒有火光如懸燭此輕人命好攻戰金失其性而爲光變也天戒若曰兵猶火也不戢將自焚成都不悟終以敗亡淸河王覃爲世子時所佩金鈴忽生起如粟者康王母疑不祥毀棄之及後爲惠帝太子不終於位卒爲司馬越所殺懷帝永嘉元年項縣有魏豫州刺史賈逵石牌生金可采此金不從革而爲變也五月汲桑作亂羣寇�起湣帝建興五年石言於平陽是時帝蒙塵亦在平陽故有非言之物而言妖之大者俄而帝爲逆胡所弒搜神後記劉聰僞建元元年正月平陽地震其崇明觀陷爲池水赤如血赤气至天有赤龍奮迅而去流星起於牽牛入紫微龍形委蛇其光照地落於平陽北十里視之則肉臭聞於平陽長三十步廣二十七步肉旁嘗有哭聲晝夜不止數日聰後劉氏產一蛇一獸各害人而走尋之不得頃之見於隕肉之旁俄而劉氏死哭聲自絕晉書鮑靚傳王機時爲廣州刺史入�忽見二人著烏衣與機相捍良久擒之得二物似烏鴨靚曰此物不祥機焚之徑飛上天機尋誅死甘卓傳卓露檄遠近陳王惇肆逆率所統致討時王師敗績惇求臺騶虞幡駐卓卓聞周顗戴若思遇害流涕謂卬曰吾之所憂正謂今日每得朝廷人書常以胡寇爲先不悟忽有蕭墻之禍且使聖上元吉太子無恙吾臨惇上流亦未敢便危社稷吾適徑據武昌惇勢逼必劫天子以絕四海之望不如還襄陽更思後圖卽命旋軍都尉秦康說卓曰今分兵取惇不難但斷彭澤上下不得相越自然離散可一戰擒也將軍旣有忠節中道而廢更爲敗軍將恐將軍之下亦各便求西還不可得守也卓不能從樂道融亦日夜勸卓速下卓性先寬和忽便彊塞徑還襄陽意气騷擾舉動失常自照鏡不見其頭視庭樹而頭在樹上心甚惡之其家金櫃鳴聲似槌鏡淸而悲巫云金櫃將離是以悲鳴主簿何無忌及家人皆勸令自警卓轉更狠愎聞諫輒怒方散兵使大佃而不爲備功曹榮建固諫不納襄陽太守周慮等密承惇意知卓無備詐言湖中多魚勸卓遣左右皆捕魚乃襲害卓於寢傳首於惇卞壼傳壼父粹爲侍中中書令進爵爲公及長沙王乂專權粹立朝正色乂忌而害之初粹如�見物若兩眼俄而難作異苑東晉謝安字安石於後府接賓婦劉氏見狗銜謝頭來久之乃失所在婦具說之謝容色無易是月而薨晉阮明泊舟西浦見一靑衣女子彎弓射之女卽軒云而去明尋被害搜神記東陽劉寵字道弘居於湖熟每夜門庭自有血數升不知所從來如此三四後寵爲折衝將軍見遣北徵將行而炊飯盡變爲虫其家人蒸炒亦變爲虫其火益猛其虫益壯寵遂北徵軍敗於壇丘爲徐龕所殺晉書張實傳實寢室梁間有人像無頭久而乃滅實甚惡之京兆人劉弘者挾左道客居天梯第五山燃燈懸鏡於山穴中爲光明以惑百姓受道者千餘人實左右皆事之帳下閻沙牙門趙仰皆弘鄕人弘謂之曰天與我神璽應王涼州沙仰信之密與實左右十餘人謀殺實奉弘爲王實潛知其謀收弘殺之沙等不之知以其夜害寔搜神記庾亮字文康鄢陵人鎭荊州登�忽見�中一物如方相兩眼盡赤身有光耀漸漸從土中出乃攘臂以拳擊之應手有聲縮入地因而寢疾術士戴洋曰昔蘇峻事公於白石祠中祈福許賽其牛從來未解故爲此鬼所考不可救也明年亮果亡晉書王綏傳桓元之爲太尉綏以桓氏甥甚見寵待爲太尉右長史及元篡遷中書令劉裕建義以爲冠軍將軍其家夜中梁上無故有人頭墮於�而流血滂沱俄拜荊州刺史假節坐父愉之謀與弟納並被誅異苑晉海西公時有貴人會因藏彄�有一手間在眾臂之中修骨巨指毛色粗黑舉坐咸驚尋爲桓大司馬所殺舊傳藏彄令人生離斯驗深矣晉桓振在淮南夜聞人登�聲振聽之隱然有聲求火看之見大聚血俄爲義師所滅桓振元從父之弟也晉孝武太元中劉波字道則移居京口晝寢聞屏風外悒�聲開屏風見一狗蹲地而語語畢自去波隗孫也後爲前將軍敗見殺太元中王公婦女必緩鬢傾髻以爲盛飾用發旣多不可恆戴乃先於木及籠上裝之名曰假髻或名假頭至於貧家不能自辦自號無頭就人借頭晉隆安中髙惠淸爲太傅主簿忽一日有羣鼠更相銜尾自屋梁相連至地淸尋得�疾數日而亡安帝義熙三年殷仲文爲東陽太守常照鏡不見其面俄而難及義熙中劉毅鎭江州爲盧循所敗惼懆逾劇及徙荊州益復怏怏嘗伸紙作書約部將王亮儲兵作逆忽風展紙不得書毅遂仰天大詬風遂吹紙入空須臾碎裂如飛雪紛下未幾髙祖南討毅敗擒斬義熙中王愉字茂和在庭中行帽忽自落仍乘空如人所著及愉母喪月朝上祭酒器在幾上須臾下地復還登�尋而第三兒緩懷貳伏誅搜神後記晉義熙中烏傷葛輝夫在婦家宿三更後有兩人把火至�前疑是凶人往打之欲下杖悉變成蝴蝶繽紛飛散有衝輝夫腋下便倒地少時死新野庾謹母病兄弟三人悉在侍疾白日常燃火忽見帳帶自捲自舒如此數四須臾間�前聞狗聲異常舉家共視了不見狗見一死人頭在地頭猶有發兩眼尙動甚可憎惡其家怖懼乃不持出門卽於後園中瘞之明日往視乃出土上兩眼猶爾卽又埋之後日復出乃以磚頭合埋之遂不復出他日其母便亡諸葛長民富貴後常一月中輒十數夜眠中驚起跳踉如與人相打毛修之嘗與同宿見之驚愕問其故答曰正見一物甚黑而有毛腳不分明奇健非我無以制之也後來轉數屋中柱及椽桷間悉見有蛇頭令人以刃懸斫應刃隱藏去輒復出又搗衣杵相與語如人聲不可解於壁見有巨手長七八尺臂大數圍令斫之忽然不見未幾伏誅獨異志三十國春秋僞前梁張重華在梁州欲誅西河張祚祚�馬數十匹同時皆無尾未幾祚遇禍集異志晉元嘉九年南陽樂遐嘗獨坐忽聞室中有人呼其夫婦名甚急夜半乃止殊自驚懼後數日婦產後還忽舉體衣服總是血未及三月而夫婦相繼病卒異苑永初中北地傅亮爲護軍兄子珍住府西齋夜忽見北窗外樹下有一物面廣三尺眼橫�狀若方相珍遑遽以被自蒙久乃自滅後亮被誅搜神後記宋王仲文爲河南郡主簿居緱氏縣北得休因晚行澤中見車後有白狗仲文甚愛之欲取之忽變形如人狀似方相目赤如火槎牙吐舌甚可憎惡伸文大怖與奴共擊之不勝而走告家人合十餘人持刀捉火自來視之不知所在月餘仲文忽復見之與奴並走未到家伏地俱死宋襄城李頤其父爲人不信妖邪有一宅由來凶不可居居者輒死父便買居之多年安吉子孫昌熾爲二千石當徙家之官臨去請會內外親戚酒食旣行父乃言曰天下竟有吉凶否此宅由來言凶自吾居之多年安吉乃得遷官鬼爲何在自今以後便爲吉宅居者住止心無所嫌也語訖如�須臾見壁中有一物如捲席大髙五尺許正白便還取刀中之中斷化爲兩人復橫斫之又成四人便奪取刀反斫殺李持至坐上斫殺其子弟凡姓李者必死惟異姓無他頤尙幼在抱家內知變乳母抱出後門藏他家止其一身獲免頤字景眞位至湘東太守異苑文帝元嘉四年太原王徽之字伯猷爲交州刺史在道有客命索酒炙言未訖而炙至徽之取自割終不食投地大怒少頃顧視向炙已變爲徽之頭矣乃大驚愕反屬目�其首在空中揮霍而沒至州便殞謝靈運以元嘉五年忽見謝晦手提其頭來坐別�血色淋漓不可忍視又所服豹皮裘血淹滿篋及爲臨川郡飯中�有大虫謝遂被誅元嘉五年秋夕豫章胡充有大蜈蚣長三尺落充婦與妹前令婢挾擲婢才出戶忽�一姥衣服臭敗兩目無精到六年三月合門時患死亡相繼張仲舒爲司空在廣陵城北以元嘉十七年七月中晨夕間輒見門側有赤气赫然後空中忽雨絳羅於其庭廣七八分長五六寸皆以箋紙系之紙廣長亦與羅等紛紛甚駛仲舒惡而焚之猶自數生府州多相傳示張經宿暴疾而死安國李道豫元嘉中其家狗臥於當路豫蹴之狗曰汝卽死何以蹋我未幾豫死元嘉中髙平檀道濟鎭潯陽十二年入朝與家分別顧瞻城闕歔欷逾深識者是知道濟之不南旋也故時人爲其歌曰生人作死別荼毒當柰何濟將發舟所養孔雀來�其衣驅去復來如此數焉以十三年三月入伏誅道濟未下少時有人施罟於柴桑江收之得大船孔鑿若新使匠作舴艋勿加斫斧工人誤截兩頭檀以爲不祥殺三巧手欲以塞匠違約加斫凶兆先構矣檀道濟居淸溪第二兒夜忽見人來縛己欲呼不得至曉乃解猶見繩痕在此宅先是吳將步闡所居諺云揚州靑是鬼營淸溪靑揚是也自步及檀皆被誅東海徐羨之字宗文嘗行經山中見黑龍長丈餘頭有角前兩足皆具無後足曳尾而行後文帝立羨之竟以凶終彭城劉敬宣字萬壽嘗夜與僚佐宴坐空中有投一隻芒履於座墜敬宣食盤上長三尺五寸已經人著耳鼻間並欲壞頃之而敗卞伯玉作東陽郡正熾火有�遙從口入良久乃衝突而出毛羽不燋鳴啄如故伯玉尋病殞宋書廣陵王誕傳誕叛伏誅誕始爲南徐州刺史在京夜大風飛落屋瓦城門及�倒覆誕心惡之及遷鎭廣陵入城衝風暴起揚塵晝晦又中夜閒坐有赤光照室見者莫不怪愕左右侍直眠中夢人告之曰官須髮爲鞘睡旣覺已失髻矣如此者數十人誕甚怪懼大明二年發民築治廣陵城誕循行有人隨輿揚聲大罵曰大兵尋至何以辛苦百姓誕執之問其本末答曰姓夷名孫家在海陵天公去年與道佛共議欲除此間民人道佛苦諫得止大禍將至何不立六愼門誕問六愼門云何答曰古時有言禍不入六愼門誕以其言狂悖殺之又五音士忽狂易見鬼驚悕啼哭曰外軍圍城城上張白布帆誕執錄二十餘日乃赦之城陷之日雲霧晦暝白虹臨北門亙屬城內南齊書周盤龍傳虜寇淮陽軍主成買與虜拒戰手所傷殺無數晨朝早起手中忽見有數升血其日遂戰死梁書河東王譽傳譽起兵爲不逞世祖令鮑泉討譽遂被執傳首荊鎭初譽之將敗也私引鏡照面不見其頭又見長人蓋屋兩手據地瞰其齋又見白狗大如驢從城而出不知所在譽甚惡之俄而城陷集異志陳周文育爲鎭南將軍初文育據三陂時有流星墜其聲如雷地陷方二丈中有碎灰數斗又軍市中忽聞小兒啼一市並驚聽之在土下軍人掘得木棺長三尺文育惡之俄而見殺魏書髙肇傳延昌三年大舉徵蜀以肇爲大將軍都督諸軍爲之節度與都督甄琛等二十餘人俱面辭世宗於東堂親奉規略是日肇所乘駿馬停於神虎門外無故驚倒轉臥渠中鞍具瓦解眾咸怪異肇出惡焉四年世宗崩赦罷徵軍肅宗與肇及徵南將軍元遙等書稱諱言以告凶問肇承變哀愕非惟仰慕亦私憂身禍朝夕悲泣至於羸悴將至宿瀍澗驛亭家人夜迎省之皆不相視直至闕下衰服號哭升太極殿奉喪盡哀太尉髙陽王先居西柏堂專決庶事與領軍於忠密欲除之潛備壯士直寢邢豹伊生等十餘人於舍人省下肇哭梓宮訖於百官前引入西廊淸河王懌任城王澄及諸王等皆竊言目之肇入省壯士搤而拉殺之下詔暴其罪惡又云刑書未及便至自盡自余親黨悉無追問削除職爵葬以士禮及昏乃於�門出其屍歸家初肇西徵行至函谷車軸中折從者皆以爲不獲吉還也爾朱世隆傳世隆爲尙書令嘗使尙書郎宋遊道邢昕在其宅聽視事東西別坐受納訴訟稱命施行其專恣如此旣總朝政生殺自由公行淫佚無復畏避信任羣小隨其與奪又欲收軍人之意加泛除授皆以將軍而兼散職督將兵吏無虛號者自此五等大夫遂致猥濫又無員限天下賤之武定中齊文襄奏皆罷於是始革其獘世隆兄弟羣從各擁彊兵割剝四海極其暴虐姦諂蛆酷多見信用溫良名士罕預腹心於是天下之人莫不厭毒世隆尋讓太傅攺授太保又固辭前廢帝特置儀同三司之官次上公之下以世隆爲之贈其父買珍使持節侍中相國錄尙書事都督定相靑齊濟五州諸軍事大司馬定州刺史及齊獻武王起義兵仲遠度律等愚�恃彊不以爲慮而世隆獨深憂恐及天光戰敗世隆請出收兵前廢帝不許世隆令其外兵參軍陽叔淵單騎馳赴北中簡閱敗眾以次內之而斛斯椿未得入城詭說叔淵曰天光部下皆是西人聞其欲掠京邑遷都長安宜先內我以爲其備叔淵信而內之椿旣至橋盡殺世隆黨附令行臺長孫稚詣闕奏狀別使都督賈智張勸率騎掩執世隆與兄彥伯俱斬之時年三十三初世隆曾與吏部尙書元世�握槊忽聞局上欻然有聲一局之子盡皆倒立世隆甚惡之世隆又曾晝寢其妻奚氏忽見有一人持世隆首去奚氏驚怖就視而世隆寢如故也旣覺謂妻曰向夢人斷我頭去意殊不適又此年正月晦日令僕並不上省西門不開忽有河內太守田怗家奴告省門亭長云今且爲令王借車牛一乘終日於洛濱遊觀至晚王還省將軍出東掖門始覺車上無褥請爲記識時世隆封王故呼爲令王亭長以令僕不上西門不開無車入省兼無車迹此奴固陳不已公文列訴尙書都令史謝遠疑謂妄有假借白世隆付曹推檢時都官郎穆子容窮究之奴言初來時至司空府西欲向省令王嫌遲遣二防閣捉儀刀催車車入到省西門王嫌牛小系於闕下槐樹更將一靑牛駕車令王著白紗髙頂帽短黑色儐從皆裙襦�褶握板不似常時章服遂遣一吏將奴送入省中廳事東閣內東廂第一屋中其屋先常閉鑰子容以西門不開忽言從入此屋常閉奴言在中詰其虛罔奴云此屋若閉求得開看屋中有一板��上無席大有塵土兼有一甕米奴拂�而坐兼畫地戲弄甕中之米亦握看之定其閉者應無事驗子容與謝遠自入看之戶閉極久全無開迹及入拂�畫地蹤緒歷然米亦符同方知不謬具以對世隆悵然意以爲惡未幾見誅隋書齊王暕傳暕挾左道爲厭勝之事事發帝大怒謂侍臣曰朕惟有暕一子不然者當肆諸市朝以明國憲也暕自是恩寵日衰每懷危懼心不自安又帝在江都宮元會暕具法服將朝無故有血從裳中而下又坐齋中見羣鼠數十至前而死視皆無頭暕意甚惡之俄而化及作亂兵將犯蹕帝聞顧謂蕭后曰得非阿孩邪其見�忌如此化及復令人捕暕暕時尙臥未起賊旣進暕驚曰是何人莫有報者暕猶謂帝令捕之因曰詔使且緩兒不負國家賊於是曳至街而斬之及其二子亦遇害暕竟不知殺者爲誰朝野僉載張易之初造一大堂甚壯麗計用數百萬紅粉泥壁文相帖柱琉璃沈香爲飾夜有鬼書其壁曰能得幾時令削去明日復書之前後六七易之乃題其下曰一月卽足自是不復更書經半年易之籍沒入官瑯嬛記天寶十三年宮中下紅雨色若桃花太眞喜甚命宮人各以�杓承之用染衣裙天然鮮艷惟襟上色不入處若一馬字心甚惡之明年七月遂有馬嵬之變血污衣裙與紅雨無二上甚傷之因話錄張曇爲汾陽王從事家嘗有怪召術者問之對以大禍將至惟休退則免曇不之信又方燕賓席上見血有巫者聞之勸其杜門不納賓客屏去遊宴曇怒杖之其後曇言語乖度公頗尢之又屢言同列間事每獨候見多值公方燕寵姬所不令白事必彊門者令通公謂其以武臣輕忽益不平之後因請公去所任吏遂發怒囚之以聞竟斃於杖杜陽雜編李輔國爲盜所殺先是肅宗賜輔國香玉辟邪二各髙一尺五寸奇巧殆非人間所有其玉之香可聞於數百步𨿽�之於金函石匱終不能掩其气或以衣裙誤拂則芬馥經年縱澣濯數四亦不消歇輔國常置於座側一日方巾櫛而辟邪忽一大笑一悲號輔國驚愕失遽而輾然者不已悲號者更涕泗交下輔國惡其怪碎之如粉以投�中其後常聞冤痛之聲其輔國所居里巷酷裂彌月猶在蓋舂之爲粉而愈香故也不周歲而輔國死焉初碎辟邪輔國嬖孥慕容宮人知異常物隱屑二合而魚朝恩不惡輔國之禍以錢三十萬買之及朝恩將伏誅其香化爲白蝶竟天而去酉陽雜俎楊愼矜兄弟富貴常不自安每詰朝禮佛像默祈冥衛或一日像前土榻上聚塵三堆如冢狀愼矜惡之且慮兒戲命掃去一夕如初尋而禍作姜楚公常遊禪定寺京兆辦局甚盛及飲酒座上一妓絕色獻杯整鬟未嘗見手眾怪之有客被酒戲曰勿六指乎乃彊牽視妓隨牽而倒乃枯骸也姜竟及禍焉蕭澣初至遂州造二幡竿施於寺設齋慶之齋畢作樂忽暴雷霹靂竿各成數十片至來年當雷霹日澣死永寧王相涯三怪淅米匠人蘇潤本是王家炊人至荊州方知因問王家咎徵言宅南有一井每夜常沸湧有聲晝窺之或見銅�羅或見銀熨斗者水腐不可飲又王相內齋有禪�柘材絲繩工極精巧無故解散各聚一處王甚惡之命焚於下又長子孟博晨興見堂地上有凝血數滴蹤至大門方絕孟博遽令鏟去王相初不知也未數月及難雞肋編鄭注未敗前褚中藥化爲蠅數萬飛去唐書崔彥曾傳彥曾咸通初繇太僕卿爲徐州觀察使曉律令然卞急爲政剛猛徐軍素驕而彥曾長於撫民短治軍士多怨之初蠻寇五管陷交趾詔節度使孟球募兵三千往屯以八百人戍桂林舊制三年一更至期請代而彥曾親吏尹戡徐行儉貪不卹士乃議稟賜之請無發兵復畱屯一年戍者怒殺都將王仲甫脇糧料判官龐勛爲將取庫兵剽湘衡虜丁壯合眾千餘北還自浙西趨淮南達泗口所過先遣俳兒弄木偶伺人情以防邀遏彥曾命牙將田厚簡慰勞而用都虞候元密伏甲在山館擊賊勛遣吏紿言士思歸不敢遏請至府解甲自歸彥曾斬其吏勛陷宿州發廥錢募兵亡命者從亂如歸船千艘與騎夾岸噪而進彥曾料丁男乘城或勸率眾奔兗州彥曾曰我方帥也奉命守此惟有死爾斬議者一人號於眾俄而勛傅城城中大霧如墮彥曾悉誅賊家屬勛眾四面超墉入囚彥曾大彭館有曹君長者說勛曰貴者不並處今朝廷未以畱後命公蓋觀察使存爾勛乃殺彥曾於寢自監軍使逮官屬皆死始彥曾治第鄭州引水灌沼水十步忽化爲血署張佛筵液蜜爲人一夕鼠嚙皆斷首徐有子亭下瀦水爲沱彥曾導淸河灌之鑴石龍首注澑蔽以屋徐人謂屋覆龍於文爲淸河崔望也爲吞噬云北夢瑣言路巖相自成都移鎭渚宮升所乘馬忽作人語且曰蘆荻花此花開後路無家不久及禍誌怪錄陸承澤遷新居有一女子布服戴巾蒙其面入門气息穢惡云耐此輩當鞭殺人問曰何者卽息聲再問亦不應陸怒令人起巾乃一臭爛彘首其年陸遇害杜昭遠將失寵幸家多妖物晝見狗作�鳴嘗一日架上雙筆起舞相對曰旋不已杜曰旣爲祟能自書乎右一筆倒硯中漬其毫於案上大書一殺字其年杜陷大辟顧全武於越中廣搜楩楠建宅甚宏壯畢工之際梁棟皆出水戶牖漬濕竟不得入斯屋而卒人謂之宅泣鄭彥榮買得一婢年十五六容色不舒常頩然鄭詰之殊不對但低頭而已忽爾火光射屋磚瓦亂擲�榻俱震鄭甚懼猶未疑其婢自後或食饌穢污或財帛潛失日見鼠人立夜有物歌吟召行道法者書符厭劾終不能勝婢自云但可驅使無有他事卽日平靜問其所從曰常有一男子夜來同處性頗剛戾如別有顧卽見嗔怒爾鄭旣知不敢駐乃賤售之其年鄭遇害吏人蔡超家狗作怪蹲於堂上將拍板唱歌聲悲怨又一旦�頭巾不見戴在上坐其月超遇害稽神錄舒州都虞候孫徳遵其家寢室中鐵燈擎忽自搖動如人撼之至明日有婢偶至燈擎所忽爾僕地遂卒無能子無能子寓於秦村景氏民捨一夕梟鳴其樹景氏色憂將彈之無能子止之景氏曰梟凶鳥也人家將凶則來鳴殺之則庶幾無凶無能子曰人之家因其鳴而凶梟罪也梟可凶人殺之亦不能彌其已凶將凶而鳴非梟忠而先示於人耶凶不自梟殺之害忠也矧自謂人者與誰令梟司其凶也謚梟之凶誰所自耶何爲必其凶耶謚梟之凶不知所自則羽儀五色謂之鳳者未必祥梟未必凶景氏止家亦不凶稽神錄閩王初知泉州刺史州北數十里地名桃林光啟初一夕村中地震有聲如鳴數百面鼓及明視之禾稼方茂了無一莖咸掘地求之則皆倒懸在土下其年審知克晉安盡有甌閩之地六十年至其子延義立桃林地中復有鼓聲未已收獲稌粳在邇及明視之亦無一莖掘地求之則亦倒懸土下其年延義爲左右所殺王氏遂滅甲午歲江西館驛巡官黃極子婦生男子一首兩身相背四手四足連昌民家生牛每一足更附出一足投之江中翌日浮於水上南昌新義裏地陷長數十步廣者數丈狹者七八尺其年節度使徐知詢卒江南軍使王建封驕恣奢僭築大第於淮之南暇日臨街坐窗下見一老嫗攜少女過於前衣服�縷而姿色絕世建封呼問之云孤貧無依乞食至此建封曰吾納爾女而給養以終身可乎嫗欣然建封卽召入命取新衣二襲以衣之嫗及女始脫故衣皆化爲凝血於地旬月建封被誅江表誌開寶中將興兵革吉州城頭有一大面方三尺睨目多鬢狀如方相自旦至申酉時郡人觀�眾所驚異明年國亡之應也旌異記童貫將敗之一年庖人方治膳忽鼎釜磔磔有聲頃之所烹肉悉化爲蝴蝶殆且萬數飛舞自如直至堂中貫心怪之命童僕執撲皆莫能得俄兩犬著婦人衣持梃人立而語曰此易撲耳各揮梃縱擊蝶紛紛墮地盡成鮮血犬亦不見已而貫伏誅吉凶部總論論衡

吉驗篇凡人稟貴命於天必有吉驗見於地見於地故有天命也驗見非一或以人物或以禎祥或以光气傳言黃帝�二十月而生生而神靈弱而能言長大率諸侯諸侯歸之教熊羆戰以伐炎帝炎帝敗績性與人異故在母之身畱多十月命當爲帝故能教物物爲之使堯體就之如日望之若雲洪水滔天�龍爲害堯使禹治水驅�龍水治東流�龍潛處有殊奇之骨故有詭異之驗有神靈之命故有驗物之效天命當貴故從唐侯入嗣帝後之位舜未逢堯鰥在側陋瞽瞍與象謀欲殺之使之完廩火燔其下令之浚井土掩其上舜得下廩不被火災穿井旁出不觸土害堯聞徵用試之於職官治職修事無廢亂使入大麓之野虎狼不搏蝮�不噬逢烈風疾雨行不迷惑夫人欲殺之不能害之毒螫之野禽虫不能傷卒受帝命踐天子祚后稷之時履大人迹或言衣帝嚳之服坐息帝嚳之處�身怪而棄之隘巷牛馬不敢踐之置之冰上鳥以翼覆之慶積其身母知其神怪乃收而養之長大佐堯位至司馬烏孫王號昆莫匈奴攻殺其父而昆莫生棄於野烏銜肉往食之單於怪之以爲神而收長及壯使將兵數有功單於乃復以其父之民予昆莫命長守於西城夫后稷不當棄故牛馬不踐鳥以羽翼覆其身昆莫不當死故烏銜肉就而食之北夷�離國王侍婢有娠王欲殺之婢對曰有气大如�子從天而下我故有娠後產子捐於�混中�以口气噓之不死復徙置馬欄中欲使馬藉殺之馬復以口气噓之不死王疑以爲天子令其母收取奴畜之名東明令牧牛馬東明善射王恐奪其國也欲殺之東明走南至掩淲水以弓擊水魚�浮爲橋東明得渡魚�解散追兵不得渡因都王夫余故北夷有夫余國焉東明之母初�時見气從天下及生棄之�馬以气吁之而生之長大王欲殺之以弓擊水魚�爲橋天命不當死故有�馬之救命當都王夫余故有魚�爲橋之助也伊尹且生之時其母夢人謂己曰臼出水疾東走母顧明旦視臼出水卽東走十里顧其鄕皆爲水矣伊尹命不當沒故其母感夢而走推此以論歷陽之都其策命若伊尹之類必有先時感動在他地之效齊襄公之難桓公爲公子與子糾爭立管仲輔子糾鮑叔佐桓公管仲與桓公爭引弓射之中其帶鉤夫人身長七尺帶約其要鉤掛於帶在身所掩不過一寸之內旣微小難中又滑澤銛靡鋒刃中鉤者莫不蹉跌管仲射之正中其鉤中矢觸因落不跌中傍肉命當富貴有神靈之助故有射鉤不中之驗楚共王有五子子招子圉子幹子�棄疾五人皆有寵共王無嫡立乃望祭山川請神決之乃與巴姬埋璧於太室之庭令五子齊而入拜康王跨之子圉肘加焉子幹子�皆遠之棄疾弱抱而入再拜皆壓紐故共王死招爲康王十有餘日子�不立又懼誅死皆絕無後棄疾後立竟續楚祀如其神符其王日之長短與拜去璧遠近相應也夫璧在地中五子不知相隨入拜遠近不同壓紐若神將教跽之矣晉屠岸賈作難誅趙盾之子朔死其妻有遺腹子及岸賈聞之索於宮母置兒於�中祝曰趙氏滅宗乎若當啼卽不滅若無聲及索之而終不啼遂脫得活程嬰齊負之匿於山中至景公時韓厥言於景公景公乃與韓厥共立趙孤續趙氏祀是爲文子當趙孤之無聲若有掩其口者矣由此言之趙文子立命也髙皇帝母曰劉媼嘗息大澤之陂夢與神遇是時雷電晦冥蛟龍在上及生而有美一有質字

