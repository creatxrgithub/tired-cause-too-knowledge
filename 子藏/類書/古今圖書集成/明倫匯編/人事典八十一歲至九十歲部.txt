

八十一歲至九十歲部匯考禮記

王制九十使人受

注人君有命人臣拜受禮也九十不必親拜特使人代受此言君致享食之禮於其家而受之之禮如此然他命則亦必然矣

又九十飲食不離寢膳飲從於遊可也

注不離寢言寢處之所恆有庋閣之飲食也美善之膳水漿之飲隨其所常遊之處而爲之備具可也

又九十日修惟絞紟衾冒死而後制

注此言老則漸近死期當豫爲送終之備九十則棺衣皆具但每日修理之恐或有不完整也

又九十𨿽得人不暖九十者天子欲有問焉則就其室以珍從注

珍與常珍之珍同從之以往致尊養之義也大

全

方氏曰九十𨿽得人不暖則以衰之極養之宜無所不至故也周氏曰九十則天子必就其室而問之者豈特老老而已蓋將以尊賢也尊賢則北面可也就其室而問之何歉哉

又九十日有秩

注秩常也日使人以常膳致之也大

全周氏曰日有

秩所以厚其養也

又九十者其家不從政

注從政謂給公家之力役也

鄕飲酒義鄕飲酒之禮九十者六豆管子

入國篇入國四旬五行九惠之教一曰老老六曰問疾凡國都皆有掌老年九十已上盡家無徵日有酒肉死上共棺槨勸子弟精膳食問所欲求所嗜凡國都皆有掌病士人有病者掌病以上令問之九十以上日一問釋名

釋長幼九十曰鮐背背有鮐文也或曰黃鬢髮變黃也垢也皮色驪悴恆如有垢者也或曰胡咽皮如雞胡也或曰凍梨皮有斑黑如凍梨色也或曰齯齯大齒落盡更生細者如小兒齒也

八十一歲至九十歲部紀事續博物志鬻子名熊爲文王師年九十見文王曰使臣捕獸逐麋已老矣使臣坐策國事尙少也韓詩外傳齊桓公逐白鹿至麥丘之邦遇人曰何謂者也對曰臣麥丘之邦人桓公曰叟年幾何對曰臣年八十有三矣桓公曰美哉與之飲曰叟盍爲寡人壽也對曰野人不知爲君王之壽桓公曰盍以叟之壽祝寡人矣邦人奉觴再拜曰使吾君固壽金玉之賤人民是寶桓公曰善哉祝乎寡人聞之矣至徳不孤善言必再叟盍優之邦人奉觴再拜曰使吾君好學士而不惡問賢者在側諫者得入桓公曰善哉祝乎寡人聞之至徳不孤善言必三叟盍優之邦人奉觴再拜曰無使羣臣百姓得罪於吾君無使吾君得罪於羣臣百姓桓公不說曰此言者非夫前二言之祝叟其革之矣邦人潸然而涕下曰願君熟思之此一言者夫前二言之上也臣聞子得罪於父可因姑姊妹謝也父乃赦之臣得罪於君可使左右謝也君乃赦之昔者桀得罪於臣也至今未有爲謝也桓公曰善哉寡人賴宗廟之福社稷之靈使寡人遇叟於此扶而載之自禦以歸薦之於廟而斷政焉桓公之所以九合諸侯一匡天下不以兵車者非獨管仲也亦遇之於是詩曰濟濟多士文王以寧晏子諫上篇景公遊於麥丘問其封人曰年幾何矣對曰鄙人之年八十五矣公曰壽哉子其祝我封人曰使君之年長於胡宜國家公曰善哉子其復之曰使君之嗣壽皆若鄙臣之年公曰善哉子其復之封人曰使君無得罪於民公曰誠有鄙民得罪於君則可安有君得罪於民者乎晏子諫曰君過矣彼疏者有罪戚者治之賤者有罪貴者治之君得罪於民誰將治之敢問桀紂君誅乎民誅乎公曰寡人固也於是賜封人麥丘以爲邑髙士傳榮啟期者不知何許人也鹿裘帶索鼓琴而歌孔子遊於泰山見而問之曰先生何樂也對曰吾樂甚多天生萬物惟人爲貴吾得爲人矣是一樂也男女之別男尊女卑故以男爲貴吾旣得爲男矣是二樂也人生有不見日月不免𦇤褓者吾旣已行年九十矣是三樂也貧者士之常也死者民之終也居常以待終何不樂也列子湯問篇太行王屋二山方七百里髙萬仞本在冀州之南河陽之北北山愚公者年且九十面山而居懲山北之塞出入之迂也聚室而謀曰吾與汝畢力平險指通豫南達於漢陰可乎雜然相許史記伏生傳伏生濟南人也故爲秦博士孝文帝時欲求能治尙書者天下無有乃聞伏生能治欲召之是時伏生年九十餘老不能行於是乃詔太常使掌故朝錯往受之轅固傳武帝初卽位復以賢良徵固諸諛儒多疾毀固曰固老罷歸之時固已九十餘矣漢書列傳序蜀有嚴君平卜筮於成都市年九十餘貢禹傳禹爲光祿大夫頃之禹上書曰臣禹年老貧窮家訾不滿萬錢妻子�豆不贍裋褐不完有田百三十畝陛下過意徵臣臣賣田百畝以供車馬至拜爲諫大夫秩八百石奉錢月九千二百廩食大官又蒙賞賜四時雜繒綿絮衣服酒肉諸果物徳厚甚深疾病侍醫臨治賴陛下神靈不死而活又拜爲光祿大夫秩二千石奉錢月萬二千祿賜愈多家日以益富身日以益尊誠非茅愚臣所當蒙也伏自念終亡以報厚徳日夜慚愧而已臣禹犬馬之齒八十一血气衰竭耳目不明非復能有補益所謂素餐屍祿洿朝之臣也自痛去家三千里凡有一子年十二非有在家爲臣具棺槨者也誠恐一旦蹎僕气竭不復自還洿席薦於宮室骸骨棄捐孤魂不歸不勝私願願乞骸骨及身生歸鄕裏死亡所恨天子報曰朕以生有伯夷之廉史魚之直守經據古不阿當世孳孳於民俗之所寡故親近生幾參國政今未得久聞生之奇論也而云欲退意豈有所恨與將在位者與生殊乎往者嘗令金敞語生欲及生時祿生之子旣已諭矣今復云子少夫以王命辦護生家𨿽百子何以加傳曰亡懷土何必思故鄕生其彊飯愼疾以自輔後月餘以禹爲長信少府會禦史大夫陳萬年卒禹代爲禦史大夫後漢書伏恭傳建初二年冬肅宗行饗禮以恭爲三老年九十述異記尹雄年九十頭生角半寸梁書孫謙傳謙爲光祿大夫年逾九十彊壯如五十者每朝會輒先眾到公門魏書髙允傳允授懷州刺史時年將九十矣勸民學業風化大行太和二年詔領中書監允𨿽年漸期頤而志識無損猶心存舊職披考史書唐書王希夷傳希夷居兗州䢐徠與劉方博友善喜讀周易老子餌松柏葉雜華年七十餘筋力柔彊刺史盧齊卿就謁問政答曰己所不欲勿施於人此言足矣元宗東巡狩詔州縣惇勸見行在時九十餘帝令張說訪以政事宦官扶入宮中與語甚悅拜國子博士聽還山敕州縣春秋致束帛酒肉仍賜絹百衣一稱澠水燕談錄鎭陽道士證隱博學多識道行精潔太祖北徵召見時已九十而形气不衰上訪以養生之術隱曰我無爲而人自化我無欲而民自正軒轅帝堯享國延年率由此道帝嘉之賜以茶帛宋史西蜀世家幸寅遜傳寅遜蜀人仕昶拜翰林學士隨昶歸朝開寶五年爲鎭國軍行軍司馬罷職年九十餘尙有仕進意治裝赴闕未登路而卒文昌雜錄梁灝八十二歲雍熙二年狀元及第其謝啟云白首窮經少伏生之八歲靑雲得路多太公之二年後終祕書監年九十餘宋史郭雍傳雍隱居峽州放浪長楊山谷間號白雲先生乾道中以峽守任淸臣湖北帥張孝祥薦於朝旌召不起賜號衝晦處士孝宗稔知其賢每對輔臣稱道之命所在州郡歲時致禮存問後封頤正先生令部使者遣官就問雍所欲言備錄繳進於是雍年八十有三矣明道雜誌貢父劉公作給事中時鄭穆學士表請致仕狀過門下省劉公謂同捨曰宏中請致仕爲年若干也答者曰鄭年七十三矣劉公遽曰愼不可遂其請問曰何故也劉曰且畱取伴八十四底時潞公年八十四再起平章事或云潞公聞之甚不懌宏中穆字也宋史鄧孝甫傳孝甫字成之臨川人第進士歷陳畱尉萬載永明令知上饒縣積官奉議郎提點開封府界河渠坐事去官遂閉戶著書不復言仕元符末詔求直言孝甫年八十一上書云亂天下者新法也末流之禍將不可勝言今宜以時更化純法祖宗因論熙寧而下權臣疊起欺世誤國歷指其事而枚數其人蔡京嫉之謂爲詆訕宗廟削籍羈筠州崇寧去黨碑釋逐臣同類者五十三人其五十人得歸惟孝甫與範柔中封覺民獨否遂卒於筠筆記陸平泉先生八十六時手書邀餘同眺白龍潭閣行不支杖上下樓級如健少年謂余云每夜欲睡必走千步始寢日以爲常老學庵筆記靑城山上官道人北人也巢居食松�年九十矣人有謁之者但粲然一笑耳有所請問則托言病喑一語不肯答予嘗見之於丈人觀道院忽自語養生曰爲國家致太平與長生不死皆非常人所能然且當守國使不亂以待奇才之出衛生使不夭以須異人之至不亂不夭皆不待異術惟勤而已予大喜從而叩之則已復言喑矣三朝野史宏齋先生包恢年八十有八爲樞密陪祀登拜郊臺精神康健一日賈似道忽問曰包宏齋髙壽步履不艱必有衛養之術願聞其略恢答曰有一服丸子藥乃是不傳之祕方似道欣然欲授其方恢徐徐笑曰恢喫五十年獨睡丸滿座皆笑瑯嬛記吳秀有仙風道骨受葛仙翁元明祕法年八十九白日升天辟寒袁員外時年八十有二顏貌筋力如四五十許人爲言甫弱冠遭逢盛明初宰當塗過九華山道逢神人與棗食之後數數見夢寐間若冥感元遇者員外韜耀蘊眞仕祿以自給不爲人所知豈郭恕先之流歟

八十一歲至九十歲部藝文詩

百年歌錄

一首

晉陸機九十時日告耽瘁月告衰形體𨿽是志意非言多謬誤心多悲子孫朝拜或問誰指景玩日慮安危感念平生淚交揮

劉承旨父大司徒邢國公慶九十應制

