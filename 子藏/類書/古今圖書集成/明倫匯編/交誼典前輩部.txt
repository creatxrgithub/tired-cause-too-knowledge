

前輩部紀事漢書翟方進傳方進舉明經遷議郎是時宿儒有淸河胡常與方進同經常爲先進名譽出方進下心害其能不右方進方進知之候伺常大都授時遣門下諸生至常所問大義疑難因記其說如是者久之常知方進之宗讓己內不自得其後居士大夫之間未嘗不稱述方進遂相親友世說新語後來年少多有道深公者深公謂曰黃吻年少勿爲評論宿士昔嘗與元明二帝王庾二公周旋梁書韋粲傳粲爲外兵參軍兼中兵時潁川庾仲容吳郡張率前輩知名與粲同府並忘年交好南史到彥之傳彥之孫撝漑字茂灌撝弟子也少孤貧與兄沼弟洽俱知名起家王國左常侍樂安任昉大相賞好昉提攜漑洽二人廣爲聲價所生母魏本寒家悉越中之資爲二兒推奉昉梁天監初昉出守義興要漑洽之郡爲山澤之遊昉還爲禦史中丞後進皆宗之時有彭城劉孝綽劉苞劉孺吳郡陸倕張率陳郡殷蕓沛國劉顯及漑洽車軌日至號曰蘭臺聚周書寇�傳�少爲司徒崔光所知光命其子勵與�結友�每造光常淸言移日北夢瑣言唐咸通中舉子侯泳有聲采亦士流也而闕於恭愼豆盧琢之相守僕射乘閒詣僧院放僕乘他適而於僧宇獨坐皤然一叟也泳自外入門殊不顧揖傲岸據榻謂叟曰大參長史乎叟曰非也又問曰令錄乎亦曰非也遠州刺史乎亦曰稍髙又曰少監乎答云更向上侯生矍然不安處疑是丞郎匆遽而出至門見僕禦肩輿旋至方知是盧公也歸去後自咎悚惕貢一長箋首過賴先曾有捲及門揆路通入泳乃自陳乖�公亦遜謝恕其不相識也畱而命酒凡勸十盂乃小懲也仍云𨿽不奉訝然凡事更宜在意侯生仍�灼無以自容雲溪友議東川處士柳全節衣華陽鶴氅或呼爲柳尊師有子棠應進士舉開成二年上第後歸東川歷旬不謁府主楊尙書每於東川席上狂縱日甚幹忤楊公詩曰莫言名位未相儔風月何曾阻獻酬前輩不須輕後輩靖安今日在衡州東川怒爲書讓其座主髙鍇侍郎棠遂之劍州王使君使君者善畫棠至聯席而飲王君辭曰小男忝趨文場不知許容侍坐否王氏子洎醉輕易之甚棠呵之曰公稱舉人與棠分有前後畫師之子安得無禮於先輩乎王乃去其道服戴黃葛巾謂棠曰我大似賢尊尊師幸不喧酗耳棠轉怒叱�而散宋史韓丕傳丕知制誥舍人王佑以前輩負气每陵轢面折之丕乃表求外郡出知虢州趙安仁傳安仁質性純愨無所矯飾喜誨誘後進成其聲名當世推重之呂蒙正傳趙普開國元老蒙正後進歷官一紀遂同相位普甚推許之國老談苑李遵勗爲駙馬都尉折節待士宗楊億爲文於第中築室塑像晨夕伸函丈之禮刻石爲記未幾億卒聞見前錄元丰五年文潞公守西都時爲耆英會司馬溫公年未七十潞公素重其人用唐九老狄兼謨故事請入會溫公辭以晚進不敢班富文二公之後潞公不從淸波雜誌王元之之子嘉佑爲館職平時若愚騃獨寇萊公知之喜與之語一旦問嘉佑曰外人謂劣丈云何嘉佑曰外人皆云丈人旦夕入相萊公曰於吾子意何如嘉佑曰以愚觀之丈人不若莫爲相爲善相則譽望損矣自稱爲劣丈未之前聞環溪詩話劉子儀與夏英公同在翰林子儀表爲先達章獻臨朝子儀主文在貢院聞英公爲樞密副使意頗不平作堠子詩曰空呈厚貌臨官道更有人從捷徑過澄懷錄黃魯直晚年懸東坡像於室中每早衣冠薦香肅揖甚敬或以同時相上下爲問則離席驚避曰庭堅望蘇公門弟子耳安敢失其序齊東野語趙忠定汝愚初登第謁趙彥端徳莊徳莊故余幹令因家焉故與忠定父兄遊語之曰謹毋以一魁置胸中又曰士大夫多爲富貴誘壞又曰今日於上前得一二語獎諭明日於宰相處得一二語褒拂往往喪其所守者多矣忠定拱手曰謹受教前輩於後進如此明外史李文忠傳文忠子景隆拜徵虜大將軍將兵五十萬北伐景隆貴公子握兵柄自尊大每升帳輒踞髙坐令諸將匍匐入謁諸宿將皆丈人行景隆一無所加禮悉怏怏不肯爲用客座新聞毗陵白司寇昂爲進士時往候鄕先達大宗伯胡忠安公談間問處世之要忠安曰多栽桃李少種荊棘白公嘗對人稱忠安斯言吾服膺拳拳終身享之不盡豈非名言也哉先進遺風魏文靖驥以學博起家累官吏部侍郎奉命往南都考察京官時官舍止攜一蒼頭歷年所積俸資攜之不可歸之無人乃召同鄕同年子官刑曹郎者付之其人請封鑰公怫然曰後生輩何待前輩薄乎其人不敢復言賢奕編方司徒公鈍常訊諸進士曰汝輩幾人一寓幾人一隸大都所言皆前輩時事時套若弗聞已尙書韓公邦問與陽明王先生父海日翁同輩先生事之甚謹一日冬至節皆赴公所稱賀先生貂蟬朝服乘馬而趨俄從人報韓尙書在後先生亟下馬執笏立道左韓公至不下輿第拱手曰伯安行矣予先往遂行先生俟其過乃上馬當是時韓公偃然以前輩自居先生欿然不以伯爵自重古道兩足徵云明狀元事略諸大綬兄大綱夢至大墳一區有衣冠佩玉者自棺中出大綬以其背抵之不解所以旣而侍聞天卿淵言此夢聞曰此地惟吾知之乃宋狀元山陰王佐所葬也大綬君其狀元乎背相抵者前輩後輩之謂也果如其言列朝詩集莫如忠字子良嘉靖戊戌進士歷浙江布政乞歸王元美初登第子良爲前輩稱詩元美因仲山人往交稱其詩淸令蔚有唐風晚年爲之詩曰子良豈不文宛若田父社饑來玩淸泌衡門亦瀟灑前輩部雜錄捫虱新話陳后山學文於曾子固學詩於黃魯直嘗有詩云向來一瓣香敬爲曾南丰然此香獨不爲魯直何也續釋常談世說王子敬問謝公休何如庾公謝殊不受答曰先輩初無論又人有問太傅子敬可是先輩誰比謝曰阿敬近撮王劉之標懶眞子唐時前輩多自重而後輩亦尊仰前輩而師事之此風最爲淳厚杜工部於蘇端薛復筵簡薛華醉歌首云文章有神交有道端復得之名譽早又云坐中薛華善醉歌醉歌自作風格老一篇之中直呼三人之名想見當世士人一經老杜品題卽有聲價故當世願得其品題不以呼名爲恥也近世士大夫老幼不復惇篤𨿽前輩詩中亦不敢斥後進之名而後進亦不復尊仰前輩可勝嘆哉觚不觚錄翰林舊規凡入館而其人已拜學士者卽不拜學士而先登甲第七科者投刺皆稱晚生余不爾也余入朝見分宜首揆而華亭次之其登第相去六科分宜又不爲學士華亭首揆而常熟新鄭次之科第相去亦六科華亭又不爲學士投刺俱稱晚生已小變矣至江陵首揆而蒲版次之相去僅二科而亦稱晚生何也閣局體自是大變矣見聞搜玉鄭曉海寧人領嘉靖壬午解元後爲刑部尙書辛卯舉人王文祿止於鄕科且後鄭已十年矣每呼鄭止稱其字而不及號鄭以王有古風極爲敬仰湖州歸安姚邦材亦壬午舉人至甲午逾一紀矣同縣張永明者始與焉張每怪姚呼字乃至相讎夫鄭先而王后鄭每徳之姚先而張後張則怪焉吾謂姚與王其惇古道一也乃若張則不及鄭遠矣宜齋野乘唐世舉人呼已第者爲先輩其自目則曰前進士按魏文帝黃初五年立太學初詣學者爲門人滿歲試通一經補弟子滿二歲試通二經者補文學掌故不通經者聽須後試故後試稱先試而得第者爲先輩由此也前進士云者亦仿此猶曰早得進士而其輩行在先也此皆演繁露載通典語枋卽容齋續筆載貽子錄云同年小錄是雙只先輩各一人分寫宴上長少分雙只相向而坐以東爲上儭以西爲首給捨員外遺補多來突宴東先輩不遷而西先輩避位又紹聖間王聖塗澠水燕談云蘇徳祥漢相禹珪之子建隆四年進士第一人登第初還鄕裏太守置宴以慶之樂作伶人致語曰昔年隨侍嘗爲宰相郎君今日登科又是狀元先輩又司馬溫公勸學歌云一朝雲路果然登姓名亞等呼先輩詳味溫公之言則登雲路者方呼先輩如今黃甲並呼狀元一般先輩猶言前名也又葛常之丹陽集云小說載優人有以李義山服藍縷之衣而出或問曰先輩之衣何在曰爲館中諸學士撏將去矣人以爲笑又王直方詩話云蕭貫嘗夢至宮庭中賦詩有一人曰先輩異日必貴又春渚紀聞載棋待詔劉仲甫聞祝不疑先輩名品髙著人傳今秋來試南省若以二家所載觀之則以先輩爲稱呼決非前輩之比韋莊浣花集有癸丑年下第獻新先輩詩又墨客揮犀言今人於榜下擇�號曰臠�有一新先輩少年爲貴家所慕欲以女妻之又彭應來有賀新先輩二十八人及第詩結句云回頭應念差池者重待陽和振羽毛言新先輩則爲狀元爲前名明矣若以爲長上先生則安得加一新字又曰少年摭言載牛僧孺應舉時韓愈皇甫湜見之於靑龍寺稱牛爲卽先輩又田表聖錫咸平集與胡旦書云秀才卽先輩乃卽日可爲先輩也其義甚明今人詩集中因見唐詩有先輩二字不深考其故皆誤作前輩近時有稱道士爲先輩尢可笑也見聞錄方遜志與潘擇可先生書云交際之崇卑稱號之輕重固有常禮矣非尊而尊之過也非稱而受之愧也故君子之於名必使尊之者無過受斯名者無愧而後可執事於年則倍蓰也於徳則前進也於分則與先人仕同時也若某之少且愚字之已過矣於字加稱號焉於稱號加以先生之稱焉於禮得無不相似乎此其爲愧也甚大𨿽感盛心之厚不敢受而居也執事言行爲學者視效不督教以所不及而嘉之不遇以後進小子之禮而過稱之則某安所容乎苟默而不發非惟非某有請於執事之意執事始欲開曉之者殆不若是是以重有說焉觀方遜志此書後輩遜前輩卽稱號稱先生皆不敢當且反復論辧如此眞可見國初風俗之厚也日知錄先輩乃同試而先得第者之稱程氏演繁露曰通典魏文帝黃初五年立太學於雒陽時慕學者始詣太學爲門人滿一歲試通一經者稱弟子不通一經罷遣弟子滿二歲試通二經者補文學掌故不通者聽從後輩試試通二經亦得補掌故滿三歲試通三經者擢髙第爲太子舍人不第者隨後輩復試試通亦爲太子舍人捨人滿二歲試通四經者擢髙第爲郎中不通者隨後輩復試試通亦爲郎中郎中滿二歲能通五經者擢髙第隨才敍用不通者隨後輩復試試通亦敍用故唐世舉人呼已第者爲先輩繇此也﹝韋莊集有題云癸丑年下第獻新先輩北夢瑣言王凝知貢舉謂人曰某叨忝文柄今年榜帖全爲司空先輩一人而已﹞今考吳志闞澤傳言州裏先輩丹陽唐固修身積學薛綜傳言零陵賴恭先輩仁謹不曉時事晉書羅憲傳言侍宴華林園詔問蜀大臣子弟復問先輩宜時敍用者憲薦蜀人常忌杜軫等是先輩之稱果起於三國之時而唐李肇國史補謂互相推敬謂之先輩此又後人之濫矣﹝演繁露又謂唐人已第者其目目曰前進士亦仿此也猶曰早第進士而其輩行在先也澠水熟談錄蘇徳祥漢相禹珪之子建隆四年進士第一人登第初還鄕裏太守置宴作樂伶人致語曰昔年隨侍嘗爲宰相郎君今日登科又是狀元先輩﹞鄭氏詩采薇箋曰今薇生矣先輩可以行也是亦漢末人語

前輩部藝文詩

今年新先輩以遏密之際每有燕集必資淸談

書此奉賀

唐趙嘏天上髙髙月桂叢分明三十一枝風滿懷春色向人動遮路亂花迎馬紅鶴馭回飄雲雨外蘭亭不在管弦中居然如是前賢事何必靑樓倚翠空

下第後蒙侍郎示意指於新先輩宣恩感謝

楊凝才薄命如此自嗟兼自疑遭逢好交日黜落至公時倚玉甘無路穿楊卻未期更�君侍坐問許可言詩

寄盧先輩

杜牧一從分首劍江濱南國相思寄夢頻書去又逢商嶺雪信回應過洞庭春關河日日悲長路霄漢年年望後塵願指丹梯曾到處莫教猶作獨迷人

春日將欲東歸寄新及第苗紳先輩

溫庭筠幾年辛苦與君同得喪悲歡盡是空猶喜故人先折桂自憐羈客尙飄蓬三春月照千山道十日花開一夜風知有杏園無路入馬前惆悵滿枝紅

琪樹下因吟六韻呈先達者

劉駕舉世愛嘉樹此樹何人識淸秋遠山意偶向亭際得奇柯交若斗珍葉密如織塵中尙靑蔥更想塵外色所宜巢三鳥影入瑤池碧移根豈無時一問紫煙客

寄雍陶先輩

姚鵠知音杳何處書札寄無由獨宿月中寺相思天畔樓露凝衰艸白螢度遠煙秋悵望難歸枕吟勞生夜愁

酬李景章先輩

馬戴平生詩句忝多同不得陪君奉至公金鏑自宜先中鵠鉛刀甘且學雕虫鶯啼細柳臨關路燕接飛花繞漢宮九陌芳菲人競賞此時心在別離中

酬郭先輩

宋徐鉉太原郭夫子行髙文炳蔚弱齡負世譽一舉遊月窟仙籍第三人時人故稱屈昔余吏西省傾蓋名籍籍及我竄羣舒向風心鬱鬱歸來暮江上雲霧一披拂雷雨不下施猶作池中物念君介然气感時思奮發示我數篇文與古爭馳突彩褥粲英華理深刮肌骨古詩尢精奧史論皆宏拔舉此措諸民何憂民不活吁嗟吾道薄與世長迂闊顧我徒有心數奇身正絀論兵屬少年經國須儒術夫子無自輕蒼生正愁疾

廬陵別朱觀先輩

前人桂籍知名有幾人翻飛相續上靑雲解憐才子寧惟我遠作卑官尙見君嶺外獨持嚴助節宮中誰薦長卿文新詩試爲重髙詠朝漢臺前不可聞

送髙先輩

前人鄕國悲前事風光屬後生名從天上得身入故都行艸色初裁綬鵬飛不算程自憐枯朽思相送剩含情

贈衛尉宋卿二十二丈前翰長侍郎

王禹偁謫宦歸來發更斑回翔猶在寺卿間幾多僚友三臺上大半生徒兩制間舊賜錦袍多貰酒新裁紗帽欲歸山東垣小諫龍鐘甚空愧洪壚早鑄顏

上繼學王公

元黃淸老大風捲地沙塵昏十日不得一出門眼中俗子浩於海思欲一見雲中君雲中之君玉爲節廌冠峨峨照晴雪振衣驚落琪樹花片片人間作明月有時霹靂生風雷松聲曉落靑崔嵬眾芳收雨作春色瑤艸綠徧三蓬萊有時筆端吐光怪幹將生花玉龍蛻廣寒天上聞步虛萬壑千崖起秋籟嗟餘困學無所成仙家幸識黃麒麟願從輞川覓詩法白鷗飛入南山春

送方韶父先輩遊五湖

楊載蕭蕭垂素髮渺渺泛滄波過眼江山好離家日月多詩名終不朽世事復如何一往五湖上蒼茫問釣蓑

二十五日卽事呈閣老諸學士

虞集松陰鵠立候宮車風送飛花著白須水影漸移簾側畔鶯聲祗在殿東隅近�擬進名臣操載筆親題列女圖太液雨餘波浪動龍舟初試散魚鳧

寄拔實尙書

成廷珪憶陪冠蓋集通津下士無由拜後塵曾和淮南招隱曲得從天上謫仙人

又

