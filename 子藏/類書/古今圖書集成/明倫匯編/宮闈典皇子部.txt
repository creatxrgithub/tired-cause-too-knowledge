

皇子部匯考

後漢後漢求嗣於髙禖之儀按後漢書禮儀志仲春之月立髙禖祠於城南祀以特牲月令元鳥至之日以太牢祠詩曰克禋克祀以弗無子毛萇傳曰弗去無子求有子古者必立郊禖焉元鳥至之日以太牢祀於郊禖天子親往後妃帥九嬪禦乃禮天子所禦帶以弓韣授以弓矢於郊禖之前鄭元注云弗之言祓也禋祀上帝於郊禖以祓無子之疾而得福也月令章句曰髙尊也禖祀也吉事先見之象也蓋爲人所以祈子孫之祀元鳥感陽而至其來主爲孚乳蕃滋故重其至日因以用事契母簡狄蓋以元鳥至日有事髙禖而生契焉故詩曰天命元鳥降而生商韣弓衣也祀以髙禖之命飲之以醴帶以弓衣尙使得男也離騷曰簡狄在臺嚳何宜元鳥致胎女何嘉王逸曰言簡狄侍帝嚳於臺上有飛燕墮其卵嘉而吞之因生契鄭元注禮記曰後王以爲禖官嘉祥而立其祠盧植注云元鳥至時陰陽中萬物生故於是以三牲請子於髙禖之神居明顯之處故謂之髙因其求子故謂之禖以爲古者有禖氏之官因以爲神晉元康中髙禖壇上石破詔問出何經典朝士莫知博士束�答曰漢武帝晚得太子始爲立髙禖之祠髙禖者人之先也故立石爲主祀以太牢

宋孝武帝孝建三年詔禮官議皇子出後告廟之禮按宋書孝武帝本紀不載按禮志孝建三年五月丁巳詔以第四皇子出紹江夏王太子睿爲後有司奏皇子出後檢未有告廟先例輒勒二學禮官議正應告與不告者爲告幾室太學博士傅休議禮無皇子出後告廟明文晉太康四年封北海王實紹廣漢殤王后告於太廟漢初帝各異廟故告不必同自漢明帝以來乃共堂各室魏晉依之今旣共堂若獨告一室而闕諸室則於情未安太常丞庾亮之議按禮大事則告祖禰小事則特告禰今皇子出嗣宜告禰廟祠部朱膺之議以爲有事告廟蓋國之常典今皇子出紹事非常均愚以爲宜告賀循云古禮異廟惟謁一室是也旣皆共廟而闕於諸帝於情未安謂循言爲允宜在皆告兼右丞殿中郎徐爰議以爲國之大事必告祖禰皇子出嗣不得謂小昔第五皇子承統廬陵備告七廟參議以爰議爲允詔可廢帝景和元年冬十一月丁未皇子生大赦天下髒污淫盜悉皆原除賜爲父後者爵一級按宋書廢帝本紀云云

北魏文成帝興光元年秋七月庚子皇子弘生辛丑大赦攺年按魏書文成帝本紀云云太安元年夏六月壬戌詔名皇子曰弘曲赦京城攺年按魏書文成帝本紀云云獻文帝皇興元年秋八月戊申皇子宏生大赦攺年按魏書獻文帝本紀云云皇興三年夏四月丙申名皇子曰宏大赦天下按魏書獻文帝本紀云云孝文帝太和七年閏月癸丑皇子生大赦天下按魏書孝文帝本紀云云太和十年六月己卯名皇子曰恂大赦天下按魏書孝文帝本紀云云宣武帝正始三年春正月丁卯朔皇子生大赦天下三月戊子名皇子曰昌按魏書宣武帝本紀云云永平三年春三月丙戌皇子生大赦天下六月丁卯名皇子曰詡按魏書宣武帝本紀云云孝莊帝永安三年冬十月戊申皇子生大赦天下文武百僚泛二級按魏書孝莊帝本紀云云

北齊北齊定皇子聘禮及署置官屬之制按隋書禮儀志後齊聘禮一曰納采二曰問名三曰納吉四曰納徵五曰請期六曰親迎皆用羔羊一口雁一隻酒黍稷稻米各一斛自皇子王以下至於九品皆同納徵皇子王用元三匹纁二匹束帛十匹大璋一錦彩六十匹絹二百匹羔羊一口羊四口犢二頭酒黍稷稻米各十斛新婚從車皇子百乘按百官志後齊制爲皇子置郎中大農中尉常侍各一人侍郎二人上中下三將軍各一人上中大夫各二人防閣四人典書典祠學官典衛等令各二人齋帥四人食官廏牧長各二人典醫丞二人典府丞一人執書二人謁者四人舍人十人等員後主武平元年夏六月甲辰以皇子恆生故大赦內外百官普進二級九州職人普進四級按北齊書後主本紀云云

北周武帝建徳三年夏四月辛酉初置皇弟皇子友員各二人學士六人按周書武帝本紀云云

唐唐制皇子入學之儀按唐書禮樂志皇子束脩束帛一篚五匹酒一壺二斗修一案五脡其日平明皇子服學生之服其服靑衿至

學門外博士公服執事者引立學堂東階上西面相者引皇子立於門東西面陳束帛篚壺酒脯案於皇子西南當門北向重行西上將命者出立門西東面曰敢請就事皇子少進曰某方受業於先生敢請見將命者入告博士曰某也不徳請皇子無辱﹝若已封王則云請王無辱﹞將命者出告皇子固請博士曰某也不徳請皇子就位某敢見將命者出告皇子曰某不敢以視賓客請終賜見將命者入告博士曰某辭不得命敢不從將命者出告執篚者以篚東面授皇子皇子執篚博士降俟於東階下西面相者引皇子執事者奉壺酒修案以從皇子入門而左詣西階之南東面奉酒修者立於皇子西南東面北上皇子跪奠篚再拜博士答再拜皇子還避遂進跪取篚相者引皇子進博士前東面授幣奉壺酒修案者從奠於博士前博士受幣執事者取酒修幣以東相者引皇子立於階間近南北面奉酒修者出皇子拜訖相者引皇子出太宗貞觀二年六月庚寅皇子治生宴五品以上賜帛有差仍賜天下是日生者粟按唐書太宗本紀不載按舊唐書太宗本紀云云髙宗龍朔二年七月戊子以子旭輪生滿月大赦賜脯三日按唐書髙宗本紀云云顯慶元年十一月乙丑以子顯生賜京官朝集使勛一轉按唐書髙宗本紀云云

遼遼制賀生皇子之儀按遼史禮志賀生皇子儀其日奉先帝禦容設正殿皇帝禦八角殿升座聲警畢北南宣徽使殿階上左右立北南臣僚金冠盛服合班入班首二人捧表立讀表官先於左階上側立二宣徽使東西階下殿受表捧表者跪左膝授訖就拜興再拜各祗候二宣徽使俱左階上授讀表官讀訖揖臣僚鞠躬引北面班首左階上殿欄內稱賀訖引左階下殿復位舞蹈五拜禮畢太祖六年八月壬辰皇子李胡生按遼史太祖本紀云云太宗天顯六年八月庚申皇子述律生告太祖廟按遼史太宗本紀云雲天顯八年秋七月癸未皇子提離古生按遼史太宗本紀云雲天顯九年十二月壬辰皇子阿缽撒葛裏生按遼史太宗本紀云云景宗保寧三年十二月己丑皇子隆緒生按遼史景宗本紀云云聖宗開泰二年秋七月丁卯封皇子宗訓大內惕隱按遼史聖宗本紀云雲開泰五年二月戊戌皇子宗眞生按遼史聖宗本紀云雲開泰六年九月庚子以皇子屬思生大赦按遼史聖宗本紀云云太平元年三月戊戌皇子勃己只生按遼史聖宗本紀云云興宗重熙元年秋八月丙午皇子洪基生按遼史興宗本紀云云重熙四年六月癸丑朔皇子寶信奴生按遼史興宗本紀云云重熙十年以皇子生飲宴肆赦按遼史興宗本紀重熙十年冬十月辛卯以皇子胡盧幹裏生北宰相駙馬撒八寧迎上至其第飲宴上命衛士與漢人角爲樂壬辰復飲皇太后殿以皇子生肆赦夕復引公主駙馬及內族大臣入寢殿劇飲道宗淸寧四年是歲皇子浚生按遼史道宗本紀云云太康五年冬十月壬子詔惟皇子仍一字王余並削降按遼史道宗本紀云云

宋太祖開寶九年三月癸酉以皇子徳芳爲檢校太保貴州防禦使中書侍郎同平章事按宋史太祖本紀云云太宗太平興國元年十二月甲寅命太祖子及齊王廷美子並稱皇子女並稱皇女按宋史太宗本紀云云太平興國四年九月丁亥置皇子侍讀按宋史太宗本紀云云眞宗大中祥符七年二月戊午次襄邑縣皇子來朝按宋史眞宗本紀云云大中祥符八年十二月戊寅皇子冠按宋史眞宗本紀云云大中祥符九年二月甲午詔以皇子就學之所名資善堂按宋史眞宗本紀云雲天禧四年冬十月丙午召皇子宗室近臣玉宸殿觀稻賜宴按宋史眞宗本紀云云仁宗景佑四年五月庚戌皇子生錄系囚降死罪一等流以下釋之按宋史仁宗本紀云云按禮志初仁宗未有嗣景佑四年二月以殿中侍禦史張奎言詔有司詳定禮官以爲月令𨿽可據然周官闕其文漢志郊祀不及禖祀獨枚臯傳言皇子禖祝而已後漢至江左槪見其事而儀典委曲不可周知惟髙齊禖祀最顯妃嬪參享黷而不蠲恐不足爲後世法唐明皇因舊月令特存其事開元定禮已後不著朝廷必欲行之當築壇於南郊春分之日以祀靑帝本詩克禋以祓之義也配以伏羲帝嚳伏羲本始嚳著祥也以禖從祀報古爲禖之先也以石爲主牲用太牢樂以升歌儀視先蠶有司攝事祝版所載具言天子求嗣之意乃以弓矢弓韣致神前祀已與胙酒進內以禮所禦使齋戒受之仍歲令有司申請俟旨命曰特祀卽用其年春分遣官致祭爲圜壇髙九尺廣二丈六尺四陛三壝陛廣五尺壝各二十五步主用靑石長三尺八寸用木生成之數形準廟社主植壇上稍北露其首三寸靑玉靑幣牲用牛一羊一豕一如盧植之說樂章祀儀並準靑帝尊器神坐如勾芒惟受福不飲回授中人爲異祀前一日內侍請皇后宿齋於別寢內臣引近侍宮嬪從是日量地設香案褥位各二重行南向於所齋之庭以望禖壇又設褥位於香案北重行皇后服褘衣褥位以緋宮嬪服朝賀衣服褥位以紫祀日有司行禮以福酒胙肉弓矢弓韣授內臣奉至齋所置弓矢等於廂在香案東福酒於坫胙肉於俎在香案西內臣引宮嬪詣褥位東上南向乃請皇后行禮導至褥位皆再拜導皇后詣香案位上香三請帶弓韣受弓矢轉授內臣置於箱又再拜內臣進胙皇后受訖轉授內臣次進福酒內臣曰請飲福引訖請再拜乃解弓韣內臣跪受置於箱導皇后歸東向褥位又引宮嬪最髙一人詣香案上香二帶弓韣受弓矢轉授左右及飲福解弓韣如皇后儀惟不進胙又引以次宮嬪行禮亦然俟俱復位內侍請皇后詣南向褥位皆再拜退是歲宮中又置赤帝像以祈皇嗣寶元二年八月甲戌皇子生丙子降三京囚罪一等徒以下釋之辛巳命輔臣報祀髙禖按宋史仁祖本紀云云按禮志寶元二年皇子生遣參知政事王鬷以太牢報祀準春分儀惟不設弓矢弓韣著爲常祀遣兩制官攝事慶曆三年太常博士余靖言皇帝嗣續未廣不設弓矢弓韣非是詔仍如景佑之制按宋史仁宗本紀不載按禮志云雲英宗治平二年五月丙子詔自今皇子及宗室屬卑者勿授以檢校師傅官按宋史英宗本紀云云神宗熙寧二年以皇子生報祀髙禖按宋史神宗本紀不載按禮志熙寧二年皇子生以太牢報祀髙禖惟不設弓矢弓韣旣又從禮官言按祀儀靑帝壇廣四丈髙八尺今祀髙禖旣以靑帝爲主其壇髙廣請如靑帝之制又祀天以髙禖配今郊禖壇祀靑帝於南郊以伏羲髙辛配復於壇下設髙禖位殊爲爽誤請準古郊禖攺祀上帝以髙禖配攺伏羲髙辛位爲髙禖而徹壇下位詔髙禖典禮仍舊壇制如所宜攺犢爲角握牛髙禖祝版與配位並進書焉又言伏羲髙辛配祝文並云作主配神神無二主伏羲旣爲主其髙辛祝文請攺云配食於神哲宗元符三年正月徽宗卽位夏四月己酉長子亶生辛亥大赦天下按宋史徽宗本紀云云髙宗建炎元年六月辛未以子�生大赦按宋史髙宗本紀云云紹興元年太常請行髙禖之祀按宋史髙宗本紀不載按禮志紹興元年太常少卿趙子畫言自車駕南巡𨿽多故之餘禮文難備至於祓無子祝多男所以系萬方之心蓋不可闕乞自來歲之春復行髙禖之祀紹興三十年春二月癸酉詔立普安郡王瑗爲皇子更名璋按宋史髙宗本紀云云寧宗慶元二年六月丙子子�生八月壬戌子�薨追封兗王謚衝惠按宋史寧宗本紀云云慶元六年正月子坦生尋薨十一月子增生尋薨按宋史寧宗本紀慶元六年春正月己亥子坦生二月戊辰減諸路雜犯死罪囚釋徒以下八月壬寅子坦薨追封邠王謚衝溫十一月癸亥子增生十二月癸未朔子增薨追封郢王謚衝英嘉泰二年冬子坰生未逾月薨追封華王謚衝穆按宋史寧宗本紀云雲開禧元年五月乙亥詔以衛國公曮爲皇子進封榮王按宋史寧宗本紀云雲開禧三年春正月丁亥子圻生二月癸亥子圻薨追封順王謚衝懷戊辰子�生夏四月子�薨追封申王謚衝懿按宋史寧宗本紀云云嘉定元年春正月子�生閏月癸未子�薨追封肅王謚衝靖按宋史寧宗本紀云云嘉定十四年立侄竑爲皇子按宋史寧宗本紀嘉定十四年六月丙寅詔以侄福州觀察使貴和爲皇子更名竑進封祁國公丁卯以立皇子告於天地宗廟社稷嘉定十六年春正月己酉子坻生按宋史寧宗本紀云云嘉定十七年八月丁酉皇帝崩於福寧殿遺詔立侄貴誠爲皇子更名昀按宋史寧宗本紀云云理宗紹定三年追贈故皇子爲王按宋史理宗本紀紹定三年春正月甲申詔故皇子緝贈保信奉國軍節度使開府儀同三司追封永王謚衝安二月壬子詔故皇子繹贈忠正保寧軍節度使開府儀同三司追封昭王謚衝純寶佑元年以建安郡王孜爲皇子按宋史理宗本紀寶佑元年春正月庚寅朔詔以藝祖嫡系十一世孫嗣榮王與芮之子建安郡王孜爲皇子攺賜名�授崇慶軍節度使進封永嘉郡王制資善堂記賜皇子

金熙宗皇統二年二月戊子皇子濟安生壬辰以皇子生赦中外按金史熙宗本紀云云按英悼太子傳悼平皇后生太子濟安皇統二年二月戊子生於天開殿上年二十四始有皇子喜甚遣使馳報明徳宮太皇太后五日命名大赦天下三月甲寅告天地宗廟丁巳剪鬌奏告天地宗廟章宗承安二年五月己丑皇子生庚寅詔中外降死罪釋徒以下六月乙巳命禮部尙書張暐報祀髙禖按金史章宗本紀云云泰和二年皇子生盡報謝之禮按金史章宗本紀泰和二年八月丁酉皇子生九月癸亥以皇子生親謝南北郊庚子封皇子爲葛王冬十月戊寅報謝於太廟山陵十一月甲子幸玉虛觀遣使報謝於太淸宮十二月癸酉以皇子晬日放僧道戒牒三千庚辰報謝於髙禖閏月辛酉遣使報謝於北嶽丁卯遣使報謝於長白山

元世祖至元二十二年十一月庚午賜皇子愛牙赤銀印按元史世祖本紀云云至元二十四年二月壬子設都總管府以總皇子北安王民匠斡端大小財賦按元史世祖本紀云云泰定帝泰定二年六月己卯朔皇子生命巫祓除於宮葺萬歲山殿按元史泰定帝本紀云云泰定三年十二月壬辰以皇子小薛夜啼賜髙年鈔按元史泰定帝本紀云云文宗至順二年冬十月己酉爲皇子古納答別作佛事釋在京囚死罪者二人杖罪者四十七人按元史文宗本紀云云武宗至大三年冬十月戊子攺皇太子妃怯憐口都總管府爲典內司按元史武宗本紀云云

明憲宗成化五年四月皇子生按大政紀成化五年四月辛巳皇子生賢妃柏氏出禮部奏春秋書子同生重國嗣也成化六年七月皇子生於西宮按大政紀成化六年七月初三日己卯皇子生於西宮皇子卽孝宗皇帝皇妣紀氏初己丑九月上幸昭徳宮皇妣在禦妻之列上幸之有娠萬貴妃百方苦楚胎竟不墮上令托疾出居安樂堂以痞報而屬門官照管至是聖嗣誕焉皇妣乳少太監張敏使女侍以粉餌哺之彌月西內廢後吳氏保抱惟謹不使貴妃知之成化十一年命禮部定皇子睿名以聞按大政紀成化十一年五月�禮部會翰林院官定議皇子睿名以聞以睿名下宗人府書於玉牒皇子卽孝宗也母紀氏生時以萬貴妃所忌失傳於外廷臣不及奉賀至是已六年矣因幹淸官門災上欲顯示於眾乃命司禮監太監懷恩等同內閣計議學士商輅曰若降�於禮部以擬名爲辭則眾不言而自諭矣恩等請於上遂有是命孝宗弘治四年九月二十四日皇子生詔諭天下按大政紀云云世宗嘉靖十二年八月皇子生諭內閣除重罪不赦余槪行寬卹因定皇子命名禮儀按大政紀嘉靖十二年八月皇子生麗嬪閻氏所出也帝傳諭內閣朕惟仁義恩威不可相掩大義滅親況其他乎玆因寬卹槪赦重罪非王政也鄕孚敬曾謂赦爲小人之幸此言恐不可食大禮系奪君父大獄系殺人媚人及馮恩等俱不赦宥冬十月皇子卒贈謚曰哀衝太子按明會典嘉靖十二年定皇子生命名儀三月禮部行令欽天監擇命名並行禮吉時翰林院備查欽賜過宗室名同字行者進呈禦覽以避重復開擬數字上請簡定前期上擇內夫人之敬愼者以奉皇子剪髮前一日上詣太廟世廟以命皇子名告於列聖皇考用香帛脯醢果酒祝文至日早保姆抱皇子於寢宮剪髮爲鬌畱角如禮上具皮弁服禦幹淸宮升禦座皇后率嬪之生皇子者各服其服朝見行四拜禮畢皇后侍立東面嬪後保姆抱皇子出自寢由西至殿內授皇子於皇后內贊奏曰皇后率某嬪某氏敢用吉日祗見皇子上降座命以制辭遂執皇子之右手而賜之名皇后敬對畢遂左還授皇子於保姆還寢皇后復率嬪四拜畢各還宮次日上禦奉天門欽降手�以皇子睿名傳諭禮部行宗人府上籍玉牒嘉靖十五年定皇子初生祭告之禮按明會典皇子誕生儀嘉靖十五年定皇子初生三日上親詣南郊奏告同日制告奉先殿崇先殿遣官分告方澤朝日夕月太社稷帝社稷天神地祇行事俱祭服具告文行三獻禮祭品用酒果脯醢南北郊加太牢文官五品以上武官四品以上俱隨詣南郊文官三品以上武官公侯伯皇親駙馬仍詣內殿各具服陪拜次日上禦奉天門文武百官具吉服稱賀先後行四拜禮仍自誕生之日爲始各吉服十日擇日頒詔天下如常儀分遣翰林院春坊六科官賫捧禦書往各王府報知萬曆十年更定皇子初生三日遣官祭告南北郊太廟社稷壇是日上具哀冕服禦皇極殿文武百官及天下諸司進表官員各具朝服鴻臚寺官致詞稱賀餘如常儀仍遣官賫捧詔書往諭朝鮮國王穆宗隆慶二年更定皇子命名禮儀按明會典隆慶二年更定皇子生彌月剪髮如常儀候至百日禮部行令欽天監擇命名並行禮吉時翰林院預擬睿名上請簡定至期上以命皇子名告聞於奉先殿世宗皇帝幾筵殿弘孝殿神宵殿用告文祭品如常儀是日上具常服禦幹淸宮升座皇后率皇貴妃各服其服朝見行四拜禮畢皇后侍立東面皇貴妃中立保姆抱皇子出自寢由西至殿內授皇子於貴妃內贊奏曰皇貴妃某氏敢用吉日祗見皇子上降座撫皇子首咳而賜之名皇貴妃承旨畢左還授皇子於保姆還寢皇后復率皇貴妃四拜畢各還宮次日上禦皇極門降手�如常儀熹宗天啟三年以皇子生推恩皇親及元輔按明通紀天啟三年閏十月壬申吏部接出聖諭朕賴皇妣慈佑延育皇子實深感慶玆特推恩皇親太子太保新城伯王升著準封新城侯伊男錦衣指揮僉事王國興升指揮同知伊孫王國泰升錦衣衛正千戶俱給與應得誥命該部知道吏部又接出�諭朕以皇子誕生內閣輔臣忠勤懋著宜特加恩示酬元輔向髙加上柱國兼支尙書俸蔭一子與做中書舍人宗彥承宗各加少保兼太子太師國楨秉謙延禧各加少保兼太子太傅蔭一子入監讀書廣微加太子太保進文淵閣蔭一子入監讀書余官給與應得誥命如�奉行天啟五年又以皇子生加恩按明通紀天啟五年十一月初一日皇子生升容妃父任景春錦衣衛正千戶帶俸禮部頒行天下慶賀皇子誕生表文格式�

皇子部藝文一

皇子生頌

魏陳思王植於我聖後憲章前志克纂二皇三靈昭事祗肅郊廟明徳敬惠陽和積吉鍾天之釐嘉月令辰篤生聖嗣慶由一人萬國作喜喁喁萬國岌岌羣生�命我後綏之則榮長爲臣妾終天之經仁聖奕代永載明明同年上帝休祥淑禎藩臣作頌光流徳聲吁嗟卿士祗承予聽

賀生皇子表

宋宋祁寶佑叢休天支毓秀慶騰祕禁歡溢中區恭惟尊號皇帝陛下受命溥將凝圖丕赫權綱相乂根乎克念之虔簡素所安表於不勉之懿且復輕刑薄賦重谷弛畋一夫少饑則系馳使節方金稍乏則輒續禁錢民用靖嘉神罔恫怨是以上帝歆佑三後顧存詒美孫謀昭衍無疆之烈歸功元首茂啟多男之祥誕協仲商挺生哲嗣星弧具禮天第交華憔翕辟之儲英固覃計而絕異逖聆詔諭並仰獻儀薦笏相趍抃吾君之有子珪璋流愛宜天下之系心臣始去近聯遽承吉語賡歌�瓞早知周徳之遐參祝祠禖罔逮漢臣之幸

賀長子封公表

王拱宸建親授社屏翰於王家封子維城安彊於國幹誕揚休命敷告羣倫均海之歡心洽朝廷之大慶竊以宗藩錫瑞賢戚分疆周列侯邦半諸姬而啟土漢有天下非劉氏則不王皆所以滋大本枝維持京室綿鼎數於穹壤固廟祏於山河屬我熙朝益隆茂典恭惟皇帝陛下纂承皇序恢闡洪圖善迪孫謀遹遵祖構乃眷元良之重已昭岐嶷之英肇啟南圻崇加上衮離明震豫知帝緒之無疆海潤星暉戴吾君之有子臣居畱近甸迹遠髹墀側聽恩章舉增忭懌

請令皇子伴讀提舉左右人

司馬光臣伏見陛下差直史館王陶充皇子伴讀祕閣校理孫思恭充本位說書此誠國家之首務聖哲之遠圖然臣聞三代令王置師傅保以教其子又置三少與之燕居至於左右前後侍禦僕從之人皆選孝弟端良之士逐去邪人毋得在側使之日見正事聞正言然後道明而徳成心諭而體安福被兆民功流萬世此教之所以爲益也今陶等𨿽爲皇子之官屬若不日日得見或見而遽退語言不洽志意不通未嘗與之論經術之精微辧人情之邪正究義理之是非考行己之得失教者止於供職學者止於備禮而左右前後侍禦僕從或有邪讒巧之人雜處其間出入起居朝夕相近誘之以非禮導之以不義納之以諂諛濟之以詐僞𨿽皇子資性聰明端�難移然親近易習積久易遷諂諛易入詐僞易惑如此則𨿽有碩儒端士爲之師傅終無益也臣聞孟子曰𨿽有天下易生之物也一日暴之十日寒之未有能生者也吾見亦罕矣吾退而寒之者至矣又曰一齊人傅之眾楚人咻之𨿽日撻而求其齊也不可得矣臣愚伏望陛下多置皇子官屬博選天下有學行之士以充之使每日在皇子位與皇子居處燕遊講讀道義聳善抑惡轉成懿徳其左右前後侍禦僕從亦皆選小心端�之人使所屬官司結狀保明然後得入仍專委伴讀官提舉覺察若有邪讒巧之人誘導皇子爲非禮義之事者委伴讀官糾舉施行卽時斥逐不令在側若皇子自有過失再三規誨不從者亦聽以聞如此則必進徳修業日就月將善人益親邪人益�誠天下之幸也大理評事趙彥若孝友溫良謹愼潔正博聞彊記難進易退國子監直講李實好學有文修身謹行祕閣校理孟恂淸純愷悌始終如一此臣之所知也伏望陛下擇此三人及廣求其比以備皇子官屬臣推心盡忠不敢存形迹僭越妄言伏俟譴�

左司諫王陶皇子伴讀制

王安石敕某自天子至於士未有不待學而成者今朕欲進諸子於學求可與居者而大臣以爾爲言爾久在諫垣有聞於世玆惟愼選可不勉哉可不勉哉

賀生皇子表六道

前人臣某言都進奏院狀報誕生皇子者宮闈嗣慶寰海交欣凡逮戴天惟均擊壤中賀

臣聞螽斯之言眾子是爲王者之時華封之祝多男亦曰聖人之事恭惟皇帝陛下紹祖休顯憲天昭明致文武之憂勤成堯舜之仁孝宅師無競莞簟之寢旣安傳類有祥弓韣之祠屢應詒謀方永錫羨用光臣托備藩維叨承睿獎不顯亦世家實預於榮懷於萬斯年心敢忘於慶賴

又臣某言伏�都進奏院狀報誕生皇子者嘉慶系傳歡欣總集中賀

臣歷觀古昔誕受福祥厥配天所以久長乃有子至於千億伏惟皇帝陛下鳧鷖之雅媚於神祇芣�之風燕及黎庶弓韣嗣燕禖之報旐旟仍羆夢之祥無疆惟休永保桑苞之固有室大競方觀椒實之繁臣嘗污近司久屍榮祿特荷殊憐之至豈勝竊喜之情

又臣某言伏�都進奏院狀報誕生皇子者皇運郅隆天枝彌茂照臨所曁鼓舞攸均中賀

臣聞史紀文慶之延豈惟十子詩歌姒徽之繼爰至百男肇敏於修乃繁厥祉恭惟皇帝陛下道冒區宇徳冠往初品庶蒙休旣饗和平之樂神靈錫羨果膺蕃衍之祥臣嘗污近司備叨殊獎以宿�而自困欲旅進以無階

又臣某言伏�都進奏院狀報七月四日誕生皇子者慶兆六宮欣交九服照臨所曁鼓舞惟均中賀

竊以莞寢告祥實帝臨之釐事牢祠錫羨乃神保於昌時伏惟皇帝陛下追放堯勛嗣承犧象鴻名敷播已協九皇之髙純嘏垂延方覃千子之眾維祺有椒俾熾無疆臣夙冒恩憐久屍榮祿適此歡嘉之會薾然趨造之難

又臣某言伏�都進奏院狀報誕生皇子者元精孚佑聖種挺生慶系集於宮庭歡外交於寰宇中賀

竊以熊羆見夢穜稑獻祥厥撫會昌之期乃膺錫羨之福恭惟皇帝陛下徳髙振古仁浹含生故神明之冑浸蕃而福履之將未艾臣久屍多祿特荷異恩顧衰疢之滋多望淸光而獨遠

又臣某言伏�都進奏院狀報誕生皇子者燕禖饗徳方儲錫羨之祥羆夢生賢克協會昌之運與在照臨之廣敷同慶賴之深竊以思齊神罔時恫假樂民之攸�天所保佑厥惟太姒之多男國之榮懷亦曰成王之眾子恭惟皇帝陛下令徳光乎洛誦康功茂乎岐昌鴻休無疆景命有僕蓋芣�之薄言采采眾皆先成則螽斯之宜爾振振宗彊孰禦臣久叨眷遇適阻進趨親值本支百世之盛時敢忘壽考萬年之善祝

代賀生皇子表

陸遊景命降休皇支毓秀福慶傳於中禁歡聲溢於普天臣中賀

恭惟皇帝陛下光宅海隅丕承祖武徳親九族孝達三神后土顧懷皇天眷佑茂本支於百世引壽考於萬年臣違去淸班欽承吉語賡歌瓜瓞蚤知周室之隆參祝禖祠阻奉漢庭之詔臣限司官鑰不獲抃舞丹墀

皇子進封左衛上將軍嘉國公賀皇帝表

文天祥乾父垂仁茂積蘿圖之慶震男鍾美肇基茅土之邦百世可知四方來賀洪惟昭代爰立親親粵有舊章禮優貴貴昉祥符之七載侈慶國之初封綺仗分班瑑珪疏寵庸表人倫之厚遹觀王室之疆式於今休監於成憲恭惟皇帝陛下福培周厚和緝堯雍寶歷無疆方萬年而受祜金枝有煒朝億子以宜君錫以嘉名渙其大號地營東並詔爵五之最隆天拱北辰炳心三之相照克昌厥後長髮其祥臣有蹇牡騑阻隨虎拜祉歌子施遙陳皇矣之詩道盡君嚴願贊家人之易

皇子賜名本州賀皇帝表

前人家有嚴君托中興之昌歷天以聖子作大國之宗藩喜溢宮闈慶關宗社恭惟皇帝陛下懋昭聖徳厚正人倫保天命以宜君四方無侮貽孫謀而翼子百世可知爰錫嘉名載�大號敬哉有土肇基二水之邦格於皇天式應三星之曜俾耆而艾長髮其祥臣縻迹侯方傾心魏闕監王成憲願垂謨烈之休啟我後人益壯本支之盛

皇子賜名鈐司賀皇帝表

前人天佑我家篤生聖嗣國有巨典肇建宗藩社稷靈長神人孚洽恭惟皇帝陛下禮行貴貴愛立親親撫寶歷之昌期萬年福祿演銀潢之慶澤百世本支爰重燕謀載頒鴻號於疆於理地營浯水之邦有翼有馮星拱周廬之衛克開厥後俾熾而昌臣遠縶戎韜愉瞻文石施於帝祉徳已動於觀保我後生命更歌於壽考�

皇子部藝文二詩

寶佑二年皇子冠二十首

宋史

皇帝將出文徳殿隆安於皇帝徳乃聖乃神本支百世立愛惟親敬共冠事以明人倫承天右序休命用申

賓贊入門祗安丰詒謀建爾元子揆禮儀年筮靈敬事八音克諧嘉賓至止於以冠之成其福履

賓贊出門祗安禮國之本冠禮之始賓升自西維賓之位於著於阼維子之義厥惟欽哉敬以從事

皇帝降坐隆安路寢辟門黼坐恭己羣公在庭所重維禮正心齊家以燕翼子於萬斯年王心載喜

皇子初行有來振振月重輪兮瑜玉在佩綦組明兮左徵右羽徳結旌兮步中采齊矩循兮

賓贊入門我有嘉賓直大以方亦旣至止厥徳用光冠而字之厥義孔彰表裏純備黃無疆

皇子詣受制位吉圭休成其日南至天子有詔冠爾皇嗣爲國之本隆邦之禮拜而受之式共敬止

皇子升東階玆惟阼階厥義有在歷階而升敬謹將冠經訓昭昭邦儀粲粲正纚賓筵壽考未艾

皇子升筵秩秩賓筵豆孔嘉帝子至止衿纓振華周旋陟降禮行三加成人有徳匪驕匪奢

初加帝子惟賢懋昭厥徳跪冠於房元冠有特鼓鐘喤喤威儀抑抑百禮旣洽祚我王國

初醮有賓在筵有尊在戶磬管將將醮禮時舉跪觴祝辭以永燕譽寶祚萬年盤石鞏固

再加復及肇祥震維標徳乃共皮弁其儀不忒體正色齊維民之則璇霄眷佑國壽箕翼

再醮冠醮之義匪酬匪酌於戶之西敬共以恪金石相宣冠醮相錯帝祉之受施及家國

三加善頌善禱三加彌尊爵弁峨峨介珪溫溫陽徳方長成徳允存燕及君親厥祉孔蕃

三醮席於賓陛禮義以興受爵執爵多福以膺匪惟服加徳加愈升匪惟徳加壽加愈增

皇子降命服煌煌跬步中度慶輯皇闈化行海宇禮具樂成惕若戒懼寶璐厥躬有秩斯祜

朝謁皇帝將出皇王烝哉令聞不已燕翼有謀冠醮有禮百僚在庭遹相厥事頌聲所同嘉受帝祉

皇子再拜靑社分封前星啟焰繁弱綏章厥光莫掩容稱其徳蓄學之驗芳譽敷華大圭無玷

皇子退元兗黼裳垂徽永世勉勉成徳是在元子胙土南賓厥旨孔懿充一忠字作百無愧

皇帝降坐愛始於親聖盡倫兮元子冠字邦禮成兮天步舒徐皇心寧兮家人之吉億萬春兮

奉賀皇子百日

明曾朝節百日欣逢睿節新羣臣朝賀屬芳辰雲中鳳輦來王母日表龍顏識聖人瑞气正浮三殿曉歡聲齊動六宮春願將多壽多男祝歲歲年年獻紫宸

丙戌秋月以皇次子生賜萬喜金字彩花金幣

等物

於愼行西宮送喜到宸旒侍從恩隨禁苑優勝剪雙枝花作彩金鐫萬喜字當頭他年茅土應藩漢此日珪璋早頌周共識昭陵多王气年年春色滿龍樓�

皇子部紀事後漢書譙元傳成帝永始二年有日食之災乃詔舉惇朴遜讓有行義者各一人州舉元詣公車對策髙第拜議郎帝始作期門數爲微行立趙飛燕爲皇后後專寵懷忌皇太子多橫夭折元上書諫曰臣聞王者承天繼宗統極保業延祚莫急後嗣故易有幹蠱之義詩詠眾多之福今陛下聖嗣未立天下屬望而不惟社稷之計專念微行之事愛幸用於所惑曲意畱於非正竊聞後宮皇太子產而不育臣聞之怛然痛心傷剝竊懷憂國不忘須臾夫警衛不修則患生非常忽有醉酒狂夫分爭道路旣無尊嚴之儀豈識上下之別此恐姦人起於轂下而賊亂髮於左右也願陛下念天下之至重愛金玉之身均九女之施存無窮之福天下幸甚時數有災異元輒陳其變旣不省納故久稽郎官晉書五行志海西公初生皇子百姓歌曰鳳凰生一雛天下莫不喜本言是馬駒今定成龍子其歌甚美其旨甚微海西公不男使左右向龍與內侍接生子以爲己子宋書武帝本紀髙祖諸子旦問起居入閣脫公服止著裙帽如家人之禮唐書褚遂良傳於時皇子𨿽幼皆外任都督刺史遂良諫曰昔二漢以郡國參治雜用周制今州縣率仿秦法而皇子孺年並任刺史陛下誠以至親扞四方𨿽然刺史民之師帥也得人則下安措失人則家勞故漢宣帝曰與我共治惟良二千石乎臣謂皇子未冠者可且畱京師教以經學畏仰天威不敢犯禁養成徳器審堪臨州然後惇遣昔東漢明章諸帝友愛子弟𨿽各有國幼者率畱京師訓飭以禮訖其世諸王數十百惟二人以惡敗自余和染教皆爲善良此前事已驗惟陛下省察帝嘉納宋史張昭傳昭後唐爲都官員外郎時皇子競尙奢侈昭疏諫曰帝王之子長於深宮安於逸樂紛華之玩絲竹之音日接於耳目不與驕期而驕自至倘非天姿英敏識本淸明以此蕩心焉能無惑苟不豫爲教道何以置之盤牙臣見先帝時皇子皇弟盡喜無籍玩物之言厭聞致治經邦之論入則務飾姬姜出則廣增僕馬親賓滿坐食客盈門箴規者少諧謔者多以此而欲托以主治不亦難乎臣請諸皇子各置師傅陛下令皇子屈身師事之講論道徳使一日之中止記一事一歲之內所記漸多每月終令師傅具錄奏聞或皇子上謁之時陛下更令侍臣面問十中得五爲益良多博識安危之理深知成敗之由臣又聞古之人君卽位而封太子拜諸王究其所由蓋有深旨使庶不亂嫡疏不間親禮秩有常邪慝不作近代人君失於此道以至邦家構患釁隙萌生昔隋祖聰明煬帝亦傾楊勇太宗齊聖魏王終覆承幹臣每讀古書深悲其事願於聖代杜此厲階其於卜貳封宗在臣未敢輕議臣請諸王子於恩澤賜與之間婚姻省侍之際依庶嫡而爲禮秩據親�而定節文示以等威絕其僥幸保宗之道莫大於斯明宗覽疏而不用周起傳起權知開封府嘗奏事殿中適仁宗始生帝曰卿知朕喜乎宜賀我有子矣卽入禁中懷金錢出探以賜起默記張茂實太尉章聖之子尙宮朱氏所生章聖畏懼劉后凡後宮生皇子公主俱不畱以與內侍張景宗令養視遂冒姓張旣長景宗奏授三班奉職入謝日章聖曰孩兒且許大也昭陵出閣以爲春坊謁者後擢副富鄭公使遼作殿前步帥中丞韓絳言茂實出自宮中迹涉可疑富弼引以爲殿帥蓋嘗同奉使交結有自弼惶恐待罪然朝廷考校茂實之除拜歲月非弼進擬出絳知蔡州弼乃止厚陵爲皇太子茂實入朝至東華門外居民樊用者迎馬首連呼曰虧爾太尉茂實惶恐執詣有司以爲狂人而黥之知其實非狂人也茂實緣此求外郡至厚陵卽位避藩邸諱攺名孜頗�之自知蔡州坐事移曹州憂恐以卒謚勤惠滕元發言嘗因其病問之至臥內茂實岸幘起坐其頭角巉然眞龍種也全類其表蓋本朝內臣養子未有大用至節帥者此可驗矣其子詢字仲謀賢雅能詩有子與邸中作�此可怪也宋史哲宗本紀皇太后垂簾於福寧殿諭珪等曰皇子性莊重從學�悟自皇帝服藥手寫佛經爲帝祈福因出以示珪等所書字極端謹珪等稱賀元史文宗本紀至順二年春正月癸卯以皇子古納答剌疹疾愈賜燕鐵木兒及公主察吉兒各金百兩銀五百兩鈔二千錠撒惇等金銀鈔各有差又賜醫巫乳媼宦官衛士六百人金三百五十兩銀三千四百兩鈔五千三百四十錠二月己未命西僧爲皇子古納答剌作佛事一周歲�

皇子部雜錄

