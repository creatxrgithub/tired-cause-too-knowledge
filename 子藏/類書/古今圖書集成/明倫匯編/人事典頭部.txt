

頭部匯考禮記

玉藻頭容直

注無或傾顧欲其直也

又頭頸必中山立

注頭容欲直如山之凝然不搖動也爾雅

釋詁元良首也

注左傳曰狄人歸先軫之元良未聞疏

謂頭首也

注云左傳曰狄人歸先軫之元者僖三十三年狄伐晉及箕八月戊子晉侯敗狄於箕郤缺獲白狄子先軫曰匹夫逞志於君而無討敢不自討乎免冑入狄師死焉狄人歸其元面如生是也

釋言顚頂也

注頭上疏

謂頭上也詩曰有馬白顚素問

診要經終論五月六月天气盛地气髙人气在頭

生長之气從地而升故肝而脾脾而直上於巓頂也歲六甲而以五月六月在頭者止論五藏也故曰奇恆五中又曰章五中之情按奇恆之道論五藏之神气五藏者三陰之所主也人气在頭者厥陰與督脈會千巓五藏合而爲三陰也三之气乃少陽相火所主相火者卽厥陰包絡之火也

脈要精微論頭者精明之府頭傾視深精神將奪矣

諸陽之神气上會於頭諸髓之精上聚於腦故頭爲精髓神明之府髓海不足則頭爲之傾神气衰微則視深目陷也靈樞經

陰陽二十五人篇木形之人比於上角似於蒼帝其爲人蒼色小頭頭小者木之巓小也火形之人比於上徵似於赤帝其爲人赤色銳面小頭面銳頭小者火之炎上者銳且小也土形之人比於上宮似於上古黃帝其爲人黃色圓面大頭頭大者土之髙阜也金形之人比於上商似於白帝其爲人方面白色小頭頭小者金質收斂而不浮大也水形之人比於上羽似於黑帝其爲人黑色大頭頭大者水面平闊也方言

雜釋�顏顙也湘江之間謂之中夏謂之�東齊謂之顙汝潁淮泗之間謂之顏今建平人呼�爲春秋元命苞

頭圓象天頭者神所居上圓象天气之府也歲必十二故人頭長一尺二寸釋名

釋形體頭獨也於體髙而獨也首始也額鄂也有垠鄂也故幽州人則謂之鄂也角者生於額角也頞鞍也偃折如鞍也

釋疾病禿無發沐禿也毼頭生創曰瘕毼亦然也博雅

釋親首謂之頭之

然顏題顙�也析骨分經

頭頭爲精明之府頂屬督脈頂之兩旁屬足太陽膀胱經頭角屬足少陽膽經

腦巓下爲腦腦爲髓之海中屬督脈兩旁屬足太陽膀胱經

�門在髮際上上屬督脈

額額顱在鼻根上上屬足太陽膀胱經下屬足陽明胃經本艸綱目

頭垢釋名梳上者名百齒霜陶弘景曰術雲頭垢浮鍼以肥膩故云耳今當用肥澤人者其垢可丸也

頭垢气味鹹苦溫有毒

頭垢主治別錄曰淋閉不通陶弘景曰療噎疾酸漿煎膏用之立愈又治勞復大明曰中蠱毒蕈毒米飲或酒化下並取吐爲度

天靈蓋釋名腦蓋骨綱

目仙人蓋綱

目頭顱骨馬志曰此乃死人頂骨十字解者方家婉其名耳陳藏器曰此是天生天賜蓋押一身之骨�門未合卽未有也李時珍曰人之頭圓如蓋穹窿象天泥丸之宮神靈所集修煉家取坎補離復其純乾聖胎圓成乃開顱�而出入之故有天靈蓋諸名也

天靈蓋修治陳藏器曰凡用彌腐爛者乃佳有一片如三指闊者取得用煻灰火罨一夜待腥穢气盡卻用童兒溺於鍋子中煮一伏時漉出於屋下掘一坑深一尺置骨於中一伏時其藥魂歸神妙陽人使陰陰人使陽王好古曰方家有用檀香湯洗過酥炙用或燒存性者男骨色不赤女骨色赤以此別之也

天靈蓋气味鹹平無毒李時珍曰有毒

天靈蓋主治開寶曰傅屍屍疰鬼气伏連久瘴勞瘧寒熱無時者燒令黑研細白飲和服亦合丸散用大明曰治肺痿乏力羸瘦骨蒸盜汗酥炙用本艸權度曰退心經蘊寒之气

天靈蓋發明楊士瀛曰天靈蓋治屍疰屍疰者鬼气也伏而未起故令淹纏得枯骸枕骨治之則魂气飛越不復附人故得瘥也陳承曰神農本經人部惟發髲一物其餘皆出後世醫家或禁術之流奇怪之倫耳近見醫家用天靈蓋治傅屍病未有一效殘忍傷神殊非仁人之用心苟有可易仁者宜盡心焉必不得已則宜以年深漬朽絕屍气者可也

頭垢附方天行勞復含頭垢棗核大一枚良類

要

預防勞復傷寒初愈欲令不勞復者頭垢燒研水丸梧子大飲服一丸外臺祕要

頭身俱痛煩悶者頭垢豆許水服囊盛蒸豆熨之﹝肘後方﹞

小兒霍亂梳垢水服少許小兒哭疰方同上百邪鬼魅方同上並千金婦人吹乳百齒霜以無根水丸梧子大每服三丸食後屋上倒流水下隨左右暖臥取汗甚效或以胡椒七粒同百齒霜和丸熱酒下得汗立愈衛生寶鑑

婦人乳癤酒下梳垢五丸卽退消婦人足瘡經年不愈名裙風瘡用男子頭垢桐油調作隔紙膏帖之並簡便

脛生瘡頭垢枯礬研勻豬膽調傅壽

域方

下疳濕瘡蠶繭盛頭垢再以一繭合定煆紅出火毒研擦楊氏

小兒緊唇頭垢塗之肘

後方

菜毒脯毒凡野菜諸脯肉馬肝馬肉毒以頭垢棗核大含之咽汁能起死人或白湯下亦可小品方

自死肉毒故頭巾中垢一錢熱水服取吐猘犬毒人頭垢蝟皮等分燒灰水服一杯口噤者灌之犬咬人瘡重發者以頭垢少許納瘡中用熱牛屎封之諸蛇毒人梳垢一團尿和傅上仍炙梳出汗熨之﹝並千金方﹞

蜈蚣螫人頭垢苦參末酒調傅之篋

中

蜂蠆螫人頭垢封之虫蟻螫人同上並

集簡

竹木刺肉不出頭垢塗之卽出劉

涓子

飛絲入目頭上白屑少許揩之卽出物類相感志

赤目腫痛頭垢一芥子納入取淚摘

元方

噫吐酸漿漿水煎頭垢豆許服一杯效普

濟方

天靈蓋附方天靈蓋散追取勞虫天靈二指大以檀香煎湯洗過酥炙一气咒七徧云雷公神電母聖逢傅屍便須定急急如律令尖檳榔五枚阿魏二分麝香三分辰砂一分安息香三分甘遂三分爲末每服三錢用童便四升入銀石器內以�白薤白各二七莖靑蒿二握桃枝甘艸各二莖五寸長者柳枝桑枝酸橊枝各二莖七寸長同煎至一升分作二次五更初調服前藥一服虫不下約人行十里又進一服天明再進取下虫物名狀不一急擒入油鐺煎之其虫觜靑赤黃色可治黑白色難治然亦可斷傳染之患凡修合先須齋戒千遠處淨室勿令病人聞藥气及雞犬貓畜孝子婦人一切觸穢之物見之虫下後以白粥補之數日之後夢人哭泣相別是其驗也上靑紫庭仙方

虛損骨蒸千金方用天靈蓋如梳火炙黃以水五升煮取二升分三服起死神方也張文仲�急方用人頭骨炙三兩麝香十兩爲末搗千杵丸梧子大每服七丸飲下日再服若胸前有靑脈出者以鍼刺看血色未黑者七日瘥小兒骨蒸體瘦心煩天靈蓋酥炙黃連等分研末每服半錢米飲下日二服聖惠方

諸瘧寒熱天靈蓋煆研末水服一盞取效聖

惠方

膈气不食天靈蓋七个每个用黑豆四十九粒層層隔封水火升降楊梅色冷定取出去豆不用研末每服一錢溫酒下孫氏集效方

靑盲不見方見龍腦香下痘瘡陷伏灰平不長煩燥气急用天靈蓋燒研酒服三分一方入雄黃二分其瘡自然起發痘疹經驗方

下部疳瘡天靈蓋煆研末先以黃蘗湯洗淨摻之神效又一方入紅褐小紅棗等分同燒研劉氏經驗方

瘡濕爛人頂骨燒研二錢龍骨三錢金絲硫黃一錢爲末用冬蘿卜芽陰漧熬水洗之乃貼劉松石保壽堂方

小兒白禿大豆髑髏骨各燒灰等分以臘豬脂和塗姚僧坦集驗方

頭部藝文

頭責子羽文

晉張敏太原溫長仁潁川荀景伯範陽張茂先上郡劉文生南陽鄒潤甫河南鄭詡余友有秦生者𨿽有姊夫之尊少而狎之同時暱好張荀之徒繼踵登朝而此賢身處陋巷屢沽而無善賈爲之慨然又怪諸賢身已旣在位曾無伐木嚶鳴之聲又違王貢彈冠之義故因秦生容貌之盛爲頭責之文以戲之並嘲六子責子羽曰吾托爲子頭萬有餘日矣大塊稟我以精造我以形我爲子蒔發膚置鼻耳安須眉插牙齒眸子摛光雙顴隆起每至出入人間遨遊市裏行者辟易坐者竦跽如此者故我形之足偉也子冠冕弗戴金銀弗佩旨味弗嘗食粟茹菜子遇我如讎我視子如仇居嘗不樂兩者俱憂何其鄙哉子欲爲仁賢耶當如臯陶后稷巫咸伊陟保乂王家永見封殖子欲爲名髙耶則當如許由子臧卞隨務光洗耳逃祿千載流芳子欲爲遊說耶則當如陳軫蒯通陸生鄧公轉禍爲福含辭從容子欲爲恬淡耶則當如老之守一莊周之自逸廓然離俗志淩雲日子欲爲隱遁耶則當如榮期之帶索漁父之瀺灂棲遲神丘垂餌巨壑今子上不希道徳中不效儒墨塊然窮賤守此愚惑察子之情觀子之志退不能爲處士進無望乎三事而徒玩日勞形習爲常人之所喜對曰吾以大幸爲子所寄今子欲使吾爲忠耶則當如子胥屈平欲使吾爲信耶則當殺身而成名欲使吾爲介節耶赴水火以全貞此四者人之所忌故吾不敢造意頭曰吾欲告爾以養性誨爾以優遊而與蟣虱同性不聽我謀悲哉俱禦人體而獨爲子頭且擬人其倫諭子儕偶子曾不如太原溫顒潁川荀禹範陽張華上郡劉許南陽鄒湛河南鄭詡此數子或蹇喫無宮商或尪陋希言語或淹伊多恣態或驒騱少智諝或口如含膠飴或頭如巾齏杵而猶以文采可觀意思詳序攀龍附鳳並登天府豈若夫子徒令唇口腐爛手足沾濡哉居有事之世而恥爲權謀譬猶鑿地抱甕難以求富嗟乎子羽何異牢檻之熊深�之虎石間餓蟹中之鼠事力𨿽多而見功甚少宜其蜷局剪蹙至老無所希也

頭部雜錄易經大過上六過涉滅頂凶�咎按程傳履險蹈禍如過涉於水至滅沒其頂其凶可知未濟飲酒濡其首有孚失是說卦九幹爲首按正義幹尊而在上故爲首大全丘氏曰首會諸陽說卦十一巽爲廣顙按大全徐氏曰二陽在上爲廣顙吳氏曰陽體盛者額廣陰體盛者額狹詩經墉風君子偕老篇揚且之�也按注揚眉上廣也�白也子之淸揚揚且之顏也按注顏額角丰滿也衛風碩人篇螓首蛾眉按注螓如蟬而小其額廣而方正禮記曲禮居喪之禮頭有創則沐王制南方曰蠻雕題交趾按注雕刻也題額也刻其額以丹靑涅之楚辭魂兮歸來無上天些一夫九首拔木九千些呂氏春秋今有人於此斷頭以易冠殺身以易衣世必惑也是何也冠所以飾頭衣所以飾身今殺其所飾而要所以飾則不知所爲矣世之趨利似此亦不知所爲也戰國策白頭如新傾蓋如舊淮南子說山訓亡羊而得牛則莫不利失也斷指而免頭則莫不利爲也禮斗威儀君乘火而王其民銳頭君乘土而王其民大頭春秋元命苞腦之爲言在也人精在腦在天爲文昌在人爲顏太一之謂也顏之言气畔也陽立於五故顏博五寸詩含神霧代漢者龍顏朱額鹽鐵論古者君子思徳小人思利今人堅額健舌或以致業說文首頭也頂巓也潛溪邃言人有奔走而求首者或告之曰爾首不亡也指以示之恍然而悟學者之於道亦然

頭部外編述異記昔盤古氏之死也頭爲四嶽秦漢間俗說盤古氏頭爲東嶽腹爲中嶽左臂爲南嶽右臂爲北嶽足爲西嶽山海經三首國一身三首羽民國爲人長頭共工之臣曰相抑氏九首以食於九山後漢書南蠻傳昔髙辛氏有犬戎之寇帝患其侵暴而徵伐不克乃訪募天下有能得犬戎之將吳將軍頭者購黃金千鎰邑萬家又妻以少女時帝有畜狗其毛五采名曰盤瓠下令之後盤瓠遂銜人頭造闕下羣臣怪而診之乃吳將軍首也遂以女配盤瓠楚王鑄劍記楚幹將爲楚王作劍三年乃成王怒殺之子赤欲報楚王王夢見一兒眉間廣尺言欲報讎王卽購之千金兒聞之亡去入山行歌客有逢者謂子年少何哭之甚悲邪曰楚王殺吾父吾欲報之客曰聞王購子頭千金將子頭與劍來爲子報之兒曰幸甚卽自刎兩手捧頭及劍奉之立僵客曰吾不負子也於是屍乃僕客持頭往見楚王王大喜客曰此乃勇士頭也當於湯鑊煮之王如其言煮頭三日三夕不爛頭踔出湯中躓目大怒客曰此兒頭不爛願王自往臨視之是必爛也王卽臨之客以劍擬王王頭隨墮湯中客亦自擬己頭頭復墮湯中三首俱爛不可識別乃分其湯肉葬之故通名三王墓搜神記漢武時蒼梧賈雍爲豫章太守有神術出界討賊爲賊所殺失頭上馬還營營中咸走來視雍雍胸中語曰戰不利爲賊所傷諸君視有頭佳乎無頭佳乎吏涕泣曰有頭佳雍曰不然無頭亦佳言畢遂死神仙傳曹公捕左慈數日得之便斷頭以白曹公公大喜曰果慈頭定視是一束茅耳搜神記秦時南方有落頭民其頭能飛吳時將軍朱桓得一婢每夜臥後頭輒飛去或從狗竇或從天中出入以耳爲翼將曉復還數數如此旁人怪之夜中照視惟有身無頭其體微冷气息裁屬乃蒙之以被至曉頭還礙被不得安兩三度墮地噫�甚愁體气甚急狀若將死乃去被頭復起傅頸有頃和平桓以爲大怪畏不敢畜乃放遣之旣而詳之乃知天性也時南徵大將亦往往得之又嘗有覆以銅盤者頭不得進遂死渤海太守史良好一女子許嫁而不果良怒殺之斷其頭而歸投於下曰當令火葬頭語曰使君我相從何圖當爾異苑晉太始中豫州刺史彭城劉徳願鎭壽陽住內屋閉戶未合輒有人頭進門扉窺看戶內是丈夫露髻團面內人驚告把火搜�了不見人劉明年竟被誅晉夏侯元字太初以當時才望爲司馬景王所忌而殺之宗族爲之設祭見元來靈坐上脫頭置其傍悉取果食魚肉之屬以內頸中畢還自安其頭元帝永昌元年丹陽甘卓將襲王惇旣而中止及還家多變怪自照鏡不見其頭乃視庭樹而頭在樹上心甚惡之先時歷陽陳訓私謂所親曰甘侯頭低而視仰相法名爲盼刀又目有赤脈自外而入不出十年必以兵歿不領兵則可以免至是果爲惇所襲東晉謝安字安石於後府接賓婦劉氏見狗銜謝頭來久之乃失所在婦具說之謝容色無易是月而薨幽明錄河東賈�爲瑯邪參軍夜夢一人面大鼻目請曰愛君之貌換君之頭可乎夢中不獲已遂被換去覺而人見者悉驚走還家家人悉藏自此後能半面啼半面笑異苑謝靈運以元嘉五年忽見謝晦手提其頭來坐別�血色淋漓不可忍視謝遂被誅酉陽雜俎張魏公在蜀時有梵僧難�得如幻三眛入水火貫金石變化無窮嘗在飲會令人斷其頭釘耳於柱無血身坐席上酒至瀉入脰瘡中面赤而歌手復抵節會罷自起提首安之初無痕也春渚記聞巴郡健步王信者持書至都始出郡城數十里道傍顧見二道士野酌食桃甚大信亦休其仄固乞之道士探懷取一大如盂者授之信喜跪謝引裾裹桃而行未數里探桃將食則一人首也血漬殷然卽驚懼亟投之澗水疾走還郡狀若狂人見人卽作怖畏狀口稱怖人怖人近�記略建文時新宮初成見男子提一人頭血色模糊直入宮中索之無得也

頭部紀事史記補三皇本紀女媧氏亦木徳王諸侯有共工氏與祝融戰不勝而怒乃頭觸不周山崩天柱折地維缺拾遺記庖犧長頭修目路史太昊伏戲氏日角珠衡按注孝經援神契宋均注云木精之人日角額有骨表取象日所出房所立有星也珠衡之中有骨表如連珠象玉衡星炎帝神農氏弘身而牛願按注願額首河圖黃帝廣頭龍額竹書紀年帝顓頊首戴干戈有聖徳韓詩外傳禽息秦大夫薦百里奚不見納繆公出當車以頭擊闑五結切腦裂精出曰臣生無補於國不如死也繆公感寤而用百里奚左傳僖公二十八年子玉從晉師晉侯夢與楚子搏楚子伏己而盬其腦是以懼子犯曰吉我得天楚伏其罪吾且柔之矣杜預注曰腦能柔物

史記老子傳注

正義曰老子廣額額有三五達理日角月懸左傳襄公十八年秋齊侯伐我北鄙中行獻子將伐齊夢與厲公訟弗勝公以戈擊之首墜於前跪而戴之奉之以走見梗陽之巫臯他日見諸道與之言同巫曰今玆主必死若有事於東方則可以逞獻子許諾史記孔子世家孔子生而首圩頂故因名曰丘云按注索隱曰圩頂言頂上窊也故孔子頂如反宇反宇者若屋宇之反中低而四傍髙也孔子適鄭與弟子相失孔子獨立郭東門鄭人或謂子貢曰東門有人其顙似堯其項類臯陶累累若喪家之狗子貢以實告孔子孔子欣然笑曰形狀末也而似喪家之狗然哉然哉論語摘輔象樊遲山額有若月衡反宇陷額是謂和喜晏子雜下篇景公畋於梧丘夜猶早公姑坐睡而夢有五丈夫北面韋廬稱無罪焉公覺召晏子而告其所夢公曰我其嘗殺不辜誅無罪邪晏子對曰昔者先君靈公畋五丈夫罟而駭獸故殺之斷其頭而葬之命曰五丈夫之丘此其地邪公令人掘而求之則五頭同穴而存焉公曰嘻令吏葬之國人不知其夢也曰君憫白骨而況於生者乎左傳昭公五年豎牛奔齊孟仲之子殺諸塞關之外投其首於寧風之棘上二十一年華登以吳師救華氏敗宋師齊烏枝鳴曰用少莫如齊致死齊致死莫如去備彼多兵矣請皆用劍從之華氏北復卽之廚人濮以裳裹首而荷以走曰得華登矣遂敗華氏於新裏吳越春秋慶忌之吳將渡江於中流要離順風而刺慶忌慶忌顧而揮三捽其頭於水中乃加於膝上嘻嘻哉天下之勇士也乃敢加兵刃於我越王攻吳兵入於江陽松陵欲入胥門來至六七里望吳南城見伍子胥頭巨若車輪目若耀電須髮四張射於十里韓子內儲說篇越王慮伐吳欲人之輕死也出見怒�乃爲之式從者曰奚敬於此王曰爲其有气故也明年請以頭獻王者歲十餘人淮南子道應訓趙簡子以襄子爲後董閼子曰無卹賤今以爲後何也簡子曰是爲人也能爲社稷忍羞異日智伯與襄子飲而批襄子之首大夫請殺之襄子曰先君之立我也曰能爲社稷忍羞豈曰能刺人哉處十月智伯圍襄子於晉陽襄子疏隊而擊之大敗智伯破其首以爲飲器呂氏春秋必己篇孟賁過於河先其伍船人怒以楫虓其頭顧不知其孟賁也中河孟賁瞋目而視船人舟人盡揚播入幹河戰國策齊宣王見顏斶曰王者貴乎士貴乎對曰士貴耳王者不貴王曰有說乎曰有昔者秦攻齊令有敢去柳下季壠五十步而樵采者死不赦令曰有能得齊王頭者封萬戶侯賜金千鎰由是觀之生王之頭曾不若死士之壠也列女傳齊鍾離春齊無鹽邑之女其爲人極醜無雙臼頭深目頂上少發折腰出胸春秋後語平原君對趙王曰沔池之會臣察武安君爲人也小頭而銳瞳子白黑分明小頭而銳斷敢行也瞳子白黑分明者視事明也華陽國誌周之季世巴國有亂將軍蔓子請師於楚許以三城楚王救巴巴國旣寧楚使請城蔓子曰藉楚之靈克弭禍難誠許楚王城將吾頭往謝之城不可得也乃自刎以頭授楚使王嘆曰使吾得臣若巴蔓子用城何爲乃以上卿禮葬其頭史記範雎傳魏齊使人笞擊雎雎佯死得出遂入秦秦封雎爲應侯魏使須賈於秦雎謂賈曰急持魏齊頭來不然且屠大梁魏齊走匿平原君所平原君入秦昭王謂曰範君之仇在君之家願使人取其頭平原君曰今不在臣所魏齊復走信陵君未肯見魏齊怒而自剄趙王取其頭予秦秦乃出平原君藺相如傳趙得楚和氏璧秦王聞之願以十五城易璧相如奉璧入秦秦王大喜相如視秦王無意償趙城乃前曰璧有瑕請指示王王授璧相如持璧卻立倚柱怒發上衝冠謂秦王曰大王得璧無意償趙城故臣復取璧大王必欲急臣臣頭與璧俱碎於柱矣漢書項籍傳漢軍追羽至烏江羽顧見漢騎司馬呂馬童曰若非吾故人乎馬童面之指王翳曰此項王也羽乃曰吾聞漢購我頭千金邑萬戶吾爲公得乃自剄王翳取其頭田儋傳漢王立爲皇帝田橫懼誅而與其徒屬五百餘人入海居中髙帝乃使使赦橫罪而召之橫至屍鄕�置謂其客曰橫始與漢王俱南面稱孤今漢王爲天子而橫乃爲亡虜北面事之其愧固已甚矣且陛下所以欲見我不過欲一見我面貌耳陛下在雒陽今斬吾頭馳三十里間形容尙未能敗猶可知也遂自剄令客奉其頭從使者馳奏之欒布傳漢擊燕虜布彭越贖布爲梁大夫使於齊未反漢召彭越責以謀反梟首雒陽下詔有收視者輒捕之布還奏事彭越頭下張騫傳建元中匈奴降者言匈奴破月氐王以其頭爲飲器陳萬年傳萬年子咸年十八以萬年任爲郎有異材抗直數言事刺譏近臣書數十上遷爲左曹萬年嘗病召咸教戒於�下語至夜半咸睡頭觸屏風萬年大怒欲杖之曰乃公教戒汝汝反睡不聽吾言何也咸叩頭謝曰具曉所言大要教咸�也陳遵傳遵長八尺餘長頭大鼻容貌甚偉西京雜記廣陵王胥有勇力常於別囿學格熊後遂能空手搏之莫不絕脛後爲獸所傷陷腦而死後漢書逄萌傳萌素明陰陽知王莽將敗有頃乃首戴瓦盎哭於市曰新乎新乎因遂潛藏髙獲傳獲字敬公汝南新息人也爲人尼首方面按注尼首首象尼丘山中下四方髙也董宣傳宣爲洛陽令時湖陽公主蒼頭白日殺人因匿主家吏不能得及主出行而以奴驂乘宣於夏門亭候之乃叱奴下車因格殺之主卽還宮訴帝帝大怒召宣欲箠殺之宣叩頭曰陛下聖徳中興而縱奴殺良人將何以理天下乎臣不須箠請得自殺卽以頭擊楹流血被面帝令小黃門持之申屠剛傳剛遷尙書令光武嘗欲出遊剛以隴蜀未平不宜晏安逸豫諫不見聽遂以頭軔乘輿輪帝遂爲止按注軔謂以頭止車輪也和熹鄧皇后傳後諱綏太傅禹之孫也年五歲太傅夫人愛之自爲剪髮夫人年髙目冥誤傷後額忍痛不言左右見者怪而問之後曰非不痛也太夫人哀憐爲剪髮難傷老人意故忍之耳李合別傳公耳有奇表腦枕如鼎形李固傳固字子堅漢中南鄭人司徒合之子也固貌狀有奇表鼎角匿犀足履龜文按注鼎角者頂有骨如鼎足也匿犀伏犀也謂骨當額上入髮際隱起也周燮傳燮字彥祖汝南安城人法曹掾燕之後也燮生而欽頤折額醜狀駭人其母欲棄之其父不聽曰吾聞聖賢多有異貌興我宗者乃此兒也於是養之始在髫鬌而知廉讓賈逵傳逵自爲兒童常在太學不通人間事身長八尺二寸諸儒爲之語曰問事不休賈長頭東夷傳韓有三種一曰馬韓二曰辰韓三曰弁韓馬韓人惟重瓔珠以綴衣爲飾及懸頸垂耳大率皆魁頭露紒布袍艸履辰韓兒生欲令其頭扁皆押之以石班超傳超爲人有志不修小節嘗行詣相者曰祭酒布衣諸生耳而當封侯萬里之外超問其狀相者曰生燕頷虎頭飛而食肉此萬里侯相也搜神記段醫字元章廣漢新都人也習易經明風角有一生來學積年自謂略究要術辭歸鄕裏醫爲合膏藥並以簡書封於筒中告生曰有急發視之生到葭萌與吏爭度津吏撾破從者頭生開筒得書言到葭萌與吏鬥頭破者以此膏裹之生用其言創者卽愈魏志武帝紀注

曹瞞傳曰太祖爲人佻易無威重每與人談論戲弄言誦盡無所隱及歡悅大笑至以頭沒杯案中肴�皆沾污巾幘異苑管寧字幼安避難遼東還泛海遭風船垂傾沒寧潛思良久曰吾嘗一朝科頭三晨晏起今天怒猥集過恐在此吳志孫堅傳初平三年堅徵荊州擊劉表注

英雄記曰劉表將呂公將兵緣山向堅堅輕騎尋山討公公兵下石中堅頭應時腦出物故魏志龐�傳郭援髙干等略取河東太祖使鍾繇率關中諸將討之注魏略曰�手斬一級不知是援戰罷之後眾人皆言援死而不得其首援鍾氏之甥�後於鞬中出一頭繇見之而哭�謝繇繇曰援𨿽我甥乃國賊也卿何謝焉牽招傳袁紹辟招爲督軍從事髙幹陰欲害招遂東詣太祖遼東送袁尙首懸在馬市招睹之悲感設祭頭下太祖義之蜀志張飛傳先主攻劉璋飛與諸葛亮等溯流而上分定郡縣至江州破璋將巴郡太守嚴顏生獲顏飛呵顏曰汝見大軍至何以不降而敢拒戰顏答曰我州但有斷頭將軍無降將軍也飛怒令左右牽去斫頭顏色不變曰斫頭便斫頭何爲怒耶飛壯而釋之引爲賓客魏志龐�傳�與曹仁討關羽親與羽交戰射羽中額衛覬傳劉廙字恭嗣年十歲戲於講堂上司馬徳操撫其頭曰孺子孺子黃中通理寧自知不王隱晉書蒼梧太守吳臣據郡邑不恭王命孫權遣步騭爲交州諭臣臣照鏡不見其頭騭因入斬之蜀志秦宓傳吳張溫來聘宓至溫問曰天有頭乎宓曰有之溫曰在何方也宓曰在西方詩曰乃眷西顧以此推之頭在西方魏延傳延旣善養士卒勇猛過人又性矜髙當時皆避下之惟楊儀不假借延延以爲至忿有如水火十二年諸葛亮出北谷口延爲前鋒出亮營十里夢頭上生角以問占夢趙直直詐延曰夫麒麟有角而不用此不戰而賊欲自破之象也退而告人曰角之爲字刀下爲用頭上用刀其凶甚矣亮病卒延叛據南谷遣兵逆擊儀士眾莫爲用命延獨與其子奔漢中儀遣馬岱追斬之致首於儀儀自起踏之曰庸奴復能作惡否吳志孫和傳權幽閉和於是驃騎將軍朱據尙書僕射屈晃率諸將吏泥頭自縛連日詣闕請和權登白爵觀見甚惡之�據晃等無事忿忿晉書趙至傳至隨嵇康還山陽攺名浚字允元康每曰卿頭小而銳童子白黑分明有白起之風矣張華傳趙王倫孫秀疾華如讎武庫火華懼因此變作列兵固守然後救之故累代之寶及王莽頭等盡焚焉石勒載記劉曜圍洛陽勒親救之謂徐光曰曜盛兵成臯關上計也諸軍集於成臯勒見曜無守軍大悅舉手指天又自指額曰天也謂左右曰可以賀我矣語林魏郡太守陳異嘗詣郡民尹方方被頭以水洗盤抱小兒出更無餘言異曰被頭者欲吾治民如理髮洗盤者欲使吾淸如水抱小兒者欲使吾愛民如赤子也前秦錄東海王苻雄字元才洪之季子以功拜龍驤將軍徵伐皆有殊績雄醜形貌頭大足短軍中稱之爲大頭龍驤苻堅字永固健弟雄之子祖洪見堅狀貌奇而愛之欲令頭堅腹�字之曰堅頭洪每謂健曰此兒姿貌瑰偉質性過人頭大鎭重身長任大足短安下非常相也王隱晉書元帝白毫生額上有光明晉書王珣傳珣與謝元爲桓溫掾俱爲溫所敬重嘗謂之曰謝掾必擁旄仗節王掾當作黑頭公皆未易才也庾亮傳亮及蘇峻戰於建陽門未及陳士眾棄甲而走亮攜其三弟懌條翼南奔溫嶠峻平帝幸溫嶠舟亮泥首謝罪慕容徳傳徳姿貌雄偉額有日角偃月重文世說祖廣行恆縮頭詣桓南郡始下車桓曰天甚晴朗祖參軍如從屋漏中來王孝伯死縣其首於大桁司馬太傅命駕出至標所熟視首曰卿何故趣欲殺我耶易洞林郭璞爲左尉周恭卜云君墮馬傷頭尉後乘馬行黃昏�下有犢車觸馬馬驚頭打石上流血殆死晉書桓元傳元大司馬溫之孽子也溫臨終命以爲嗣年七歲溫服終府州文武辭其叔父衝衝撫元頭曰此汝家之故吏也元因涕淚覆面眾並異之長沙耆舊傳劉壽少時遇相師曰君腦有玉枕必至公也後至太尉搜神記秦瞻居曲阿彭皇野忽有物如蛇突入其腦中蛇來先聞臭气便於鼻中入盤其頭中覺哄哄僅聞其腦間食聲咂咂數日而出去尋復來取手巾縛鼻口亦被入積年無他病惟患頭重宋書沈慶之傳慶之患頭風好著狐皮帽羣蠻惡之號曰蒼頭公南齊書張欣泰傳欣泰少時有人相其當得三公而年才三十後屋瓦墮傷額又問相者云無復公相年壽更增亦可得方伯耳南史範岫傳岫博涉多通尢悉魏晉以來吉凶故事南鄕範云謂人曰諸君進止威儀當問範長頭以岫多識前代舊事也梁書扶南國傳頓遜國之外大海洲中有毗騫國去扶南八千里傳其王身長丈二頭長三尺自古來不死莫知其年南方號曰長頸王兒世說徐陵數歲家人攜候寶志志摩其頂曰此天上石麒麟也魏書古�傳世祖大閱將校獵於河西�畱守詔以肥馬給騎人�命給弱者世祖大怒曰尖頭奴敢裁量朕也朕還臺先斬此奴�頭尖世祖常名之曰筆頭是以時人呼爲筆公寇贊傳贊爲南雍州刺史賜爵河南公加安南將軍初贊之未貴也嘗從相者唐文相文曰君額上黑子入幘位當至方伯封公及貴也乃賜文衣服良馬北齊書神武本紀神武目有精光長頭髙顴文宣帝紀帝旣爲王夢人以筆點己額旦以告館客王曇哲曰吾其退乎曇賀曰王上加額便成主字乃當進也三國典略齊南陽王綽與齊王俱五月五日生武成以綽母李夫人非嫡故貶之爲弟俗云其日生者腦不壞爛死後逾一年方許收殮毛髮不落如生人焉隋書髙祖本紀髙祖生於馮翊般若寺皇妣嘗抱髙祖忽見頭上角出徧體鱗起皇妣大駭墜髙祖於地髙祖爲人龍顏額上有五柱入頂劉焯傳焯犀額龜背望髙視遠聰敏沈深弱不好弄獨異志隋煬帝無道杜伏威以齊州叛煬帝遣陳稜擊之稜下偏裨射中伏威額伏威怒曰不殺射我者終不拔此箭由是奮擊而入獲所射者乃令拔箭畢然後斬其首攜入稜軍中稜遂大敗唐書袁天綱傳天綱在洛陽與杜淹王珪韋挺遊見竇軌曰君伏犀貫玉枕輔角完起十年且顯立功其在梁益間耶軌後爲益州行臺僕射帝在九成宮令視馬周曰馬君伏犀貫腦貴驗也近古君臣相遇未有及公者大唐新語髙宗末年苦風眩頭重目不能視則天幸災逞己志潛遏絕醫術不欲其愈及疾甚召侍醫張文仲秦鳴鶴診之鳴鶴曰風毒上攻若刺頭出少血則愈矣則天簾中怒曰此可斬天子頭上豈是試出血處耶鳴鶴叩頭請命髙宗曰醫之議病理不加罪且我頭重悶殆不能忍出血未必不佳朕意決矣命刺之鳴鶴刺百會及胐戶出血髙宗曰吾眼明矣言未畢則天自簾中頂禮以謝鳴鶴等曰此天賜我師也躬負繒寶以遺之髙宗甚愧焉唐書李白傳張旭每大醉以頭濡墨而書香案牘司馬承禎善金剪刀書腦中有小兒誦經聲玲玲如振玉額上小日如錢耀射一席酉陽雜俎王皎善術數天寶中偶與客夜坐指星月曰時將亂矣爲鄰人所傳時上春秋髙頗拘忌其語爲人所奏上令密詔殺之刑者鐝其頭數十方死因破其腦視之腦骨厚一寸八分皎先與達奚侍郎還往及安史平皎忽杖履至達奚家方知異人也唐書劉棲楚傳棲楚擢右拾遺敬宗立視朝常晏數遊畋失徳棲楚諫曰陛下以少主踐祚未幾惡徳流布恐福祚之不長也臣以諫爲官使陛下負天下譏請碎首以謝遂額叩龍墀血被面酉陽雜俎柳芳爲郎中子登疾重時名醫張方福初除泗州與芳故舊芳賀之具言子病惟恃故人一顧也張詰旦候芳芳遽引見登遙見登頂曰有此頂骨何憂也因按脈五息復曰不錯壽且愈八十乃畱芳數十字謂登曰不服此亦得登後爲庶子年至九十而卒續博物志嶺南溪洞中往往有飛頭者故有飛頭老子之號頭將飛一日前頸有痕匝項如紅縷妻子共守之及夜生翼飛去曉卻還實賓錄五代盧舊祖父仕唐俱至顯官子孫生而頭銳時人號尖頭盧家錄異記洪州北界大王埠胡氏子亡其名胡本家貧有子五人其最小者气狀殊偉此子旣生家稍充給農桑營贍力漸丰足鄕裏咸異之其家令此子以船載麥溯流詣州市未至間船勢抵岸力不能制沙摧岸崩得錢數百萬其家益富市置僕馬此子因往來城市及中道所乘之馬跑地不進因令左右斸之得金五百兩賫之還家他日復詣城市因有商胡遇之知其頭中有珠使人誘之以其狎熟飲之以酒取其珠而去初額上有肉隱起如半球子形失珠之後其肉遂陷旣還家親友眷屬咸共嗟訝自是此子精神減耗成疾而卒其家生計亦漸亡落焉宋史陶榖傳榖歷刑部戶部二尙書嘗自曰吾頭骨法相非常當戴貂蟬冠爾蓋有意大用也人多笑之靑箱雜記相國劉公沆累舉不第天聖中將辦裝赴省試一夕夢被人砍落頭心甚惡之有鄕人爲解釋曰狀元不到十二郎做劉公第十二隻得第二人劉公因

