

名字部總論谷梁傳

名重父命秋八月戊辰衛侯惡卒卿曰衛齊惡今曰衛侯惡此何爲君臣同名也君子不奪人名不奪人親之所名重其所以來也王父名子也注

不奪人名謂親之所名明臣𨿽欲攺君不當聽也君不聽臣易名者欲使重父命也父受命名於王父王父卒則王父之命名之疏傳言王父則

祖也範云欲使人重父命也者父命名於王父王父卒則己命子白虎通

姓名人必有名何所以吐情自紀尊事人者也論語曰名不正則言不順三月名之何天道一時物有變人生三月目煦亦能笑與人相更答故因其始有知而名之故禮服傳曰子生三月則父名之於祖廟於祖廟者謂子之親廟也明當爲宗祖主也一說名之於燕寢名者幼少卑賤之稱也寡略故於燕寢禮內則曰子生君沐浴朝服夫人亦如之立於阼階西南世婦抱子升自西階君命之士適子執其右手庶子撫其首君曰欽有帥夫人曰記有成告於四境四境者所以遏絕萌芽禁備未然故曾子問曰世子生三月以名告於祖禰內則記曰以名告於山川社稷四境天子太子使士負子於南郊以桑弧蓬矢六射者何也北男子之事也故先表其事然後食其祿必桑弧何桑者相逢接之道也保傳曰天子生舉之以禮使士負之者何齋肅端綏之郊見於天韓詩內傳曰太子生以桑弧蓬矢六射上下四方明當有事天地四方也殷以生日名子何殷家質故直以生日名子也以尙書道殷家太甲帝武丁也於臣民亦得以生日名子何亦不止也以尙書道殷臣有巫咸有祖己也何以知諸侯不象王者以生日名子也以太王名亶父王季名歷殷之諸侯也易曰帝乙謂成湯帝乙謂六代孫也湯生於夏世何以用甲乙爲名曰湯王后乃更變名子孫法耳本名履故論語曰予小子履履湯名也不以子丑何曰甲乙者幹也子丑者枝也幹爲本本質故以甲乙爲名也名或兼或單何示非一也或聽其聲以律定其名或依事傍其形故名或兼或單也依其事者若后稷是也棄之因名之爲棄也傍其形者孔子首類魯國尼丘山故名爲丘或傍其名爲之字者聞名卽知其字聞字卽知其名若名賜字子貢名鯉字伯魚春秋譏二名何所以譏者乃謂其無常者也若乍爲名祿甫元言武庚名不以日月山川爲名者少賤卑己之稱也臣子當諱爲物示通故避之也曲禮曰二名不偏諱逮事父母則諱王父母不逮父母則不諱王父母也君前不諱詩書不諱臨文不諱郊廟不諱又曰君前臣名父前子名謂大夫名卿弟名兄也明不敢諱於尊者前也太古之時所不諱者何尙質也故臣子不言其君父之名故禮記曰朝日上值不諱正天名也人所以十月而生者何人天子之也經天地之數五故十月而備乃成人也人生所以泣者何本一干而分得气異息故泣重離母之義也尙書曰啟呱呱泣也人拜所以自名者何所以泣號自紀禮拜自後不自名何備陰陽也人所以相拜者何所以表情見意屈節卑體尊事之者也拜之言服也所以必再拜何法陰陽也尙書曰再拜稽首也必稽首何敬之至也頭至地何以言首謂頭也禮曰首有瘍則沐所以先拜首後稽首何名順其文質也尙書曰周公拜首稽首人所以有字何冠徳明功敬成人也故禮士冠經曰賓北面字之曰伯某甫又曰冠而字之敬其名也所以五十乃稱伯仲者五十知天命思慮定也能順四時長幼之序故以伯仲號之禮檀弓曰幼名冠字五十乃稱伯仲論語曰五十而知天命稱號所以有四何法四時用事先後長幼兄弟之象也故以時長幼號曰伯仲叔季也伯者長也伯者子最長迫近父也仲者中也叔者少也季者幼也適長稱伯伯禽是也庶長稱孟以魯大夫孟氏男女異長各自有伯仲法陰陽各自有終始也春秋傳曰伯姬者何內女稱也婦人十五稱伯仲何婦人值少變陰陽道促蚤成十五通乎織之事思慮定故許嫁笄而字故禮經曰女子十五許嫁笄禮之稱字之婦姓以配字何明不娶同姓也故春秋曰伯姬歸於宋姬者姓也值字所以於仲春何值者親故近於仲文子尊尊故於伯仲之時物尙值叔之時物失之章卽如是周有八士論語曰伯達伯適仲突仲忽叔夜叔夏季隨季騧積於叔何蓋以兩兩俱生故也不積於伯季明其無二也文王十子詩傳曰伯邑考武王發周公旦管叔鮮蔡叔鐸成叔處霍叔武康叔封南季載載所以或上其叔何也管蔡霍成康南皆采也故上置叔下伯邑叔震也以獨無乎蓋以爲大夫者不是采地也此篇原本多訛字無別本可校姑從闕疑

顏氏家訓

風操篇禮云見似目瞿聞名心瞿有所感觸惻愴心眼若在從容平常之地幸須申其情耳必不可避亦當忍之猶如伯叔兄弟酷類先人可得終身腸斷與之絕耶又臨文不諱廟中不諱君所無私諱蓋知聞名須有消息不必期於顚沛而走也梁世謝舉甚有聲譽聞諱必哭爲世所譏又臧逢世臧嚴之子也篤學修行不墜門風孝元經牧江州遣往建昌督事郡縣民庶競修箋書朝夕輻輳几案盈積書有稱嚴寒者必對之流涕不省取記多廢公事物情怨駭竟以不辦而還此�過事也近在楊都有一士人諱審而與沈氏交結周厚沈與其書名而不姓此非人情也凡避諱者皆須得其同訓以代換之桓公名白博有五皓之稱厲王名長琴有修短之目不聞謂布帛爲布皓呼腎腸爲腎修也梁武帝小名阿練子孫皆呼練爲絹乃謂銷煉物爲銷絹物恐乖其義或有諱云者呼紛紜爲紛煙有諱桐者呼梧桐樹爲白鐵樹便似戲笑耳周公名子曰禽孔子名兒曰鯉止在其身自可無禁至若衛侯魏公子楚太子皆名蟣虱長卿名犬子王修名狗子上有連及理未爲通古之所行今之所笑也北土多有名兒爲驢駒豚子者使其自稱及兄弟所名亦何忍哉前漢有尹翁歸後漢有鄭翁歸梁家亦有孔翁歸又有顧翁寵晉代有許思妣孟少孤如此名字幸當避之今人避諱更急於古名子者當爲孫地吾親識中有諱襄諱友諱同諱淸諱和諱禹交疏造次一座百犯聞者辛苦無聊賴焉昔司馬長卿慕藺相如故名相如顧元歆慕蔡邕故名雍而後漢有朱張字孫卿許暹字顏回梁世有庾晏嬰祖孫登連古人姓爲名字亦鄙事也昔劉文饒不忍罵奴爲畜產今世愚人遂以相戲或有指名爲豚犢者有識傍觀猶欲掩耳況名之者乎近在議曹共平章百官秩祿有一顯貴當世名臣意嫌所議過厚齊朝有一兩士族文學之人謂此貴曰今日天下大同須爲百代典式豈得尙作關中舊意乎明公定是陶朱公大兒耳彼此歡笑不以爲嫌古者名以正體字以表徳名終則諱之字乃可以爲孫氏孔子弟子記事者皆稱仲尼呂后微時嘗字髙祖爲季至漢袁種字其叔父曰絲王丹與侯霸子語字霸爲君房江南至今不諱字也河北士人全不辧之名亦呼爲字字固因呼爲字尙書王元之兄弟皆號名人其父名云字羅漢一皆諱之其餘不足怪也劉絳緩綏兄弟並爲名器其父名昭一生不爲照字惟依爾雅火傍作召耳然凡文與正諱相犯當自可避其有同音異字不可悉然劉字之下卽有昭音呂尙之兒如不爲上趙壹之子儻不作一便是下筆卽妨是書皆觸也嘗有甲設燕席請乙爲賓而旦於公庭見乙之子問之曰尊侯早晚顧宅乙子稱其父已往時以爲笑如此比例觸類愼之不可陷於輕脫冊府元龜

名字古稱孩而名之冠而字之蓋以名者義之制字者名之飾先民之論其亦多矣故吐情自紀名以示謙均體相稱字以爲重質文旣變單兼並興要在順言亦無定義然五廢之說慮防大物三復之旨彌昭景行隨時損益其說靡記至有兆興天賦�應夢受命卜筮以考休吉稽事類以擇淑令或避嫌變易或受賜旌別咸有倫理率用論次傳曰人治之大也可不愼歟

名諱名以制義所以著象類之說諱不逼下所以伸臣子之情是知名諱之來古今通道而余分之在位亦偏方之所奉𨿽本以嘉稱期於象徳或求諸義訓契彼未然蓋成敗之有端若符應之數定然則稽之人事察彼天道諒盛衰之在徳豈名稱之足云乎兼明書

放勛重華文命非名司馬遷史記以放勛爲堯名重華爲舜名文命爲禹名明曰皆非也按堯典云若稽古帝堯曰放勛欽明文思安安孔安國曰勛功也欽敬也言堯放上世之功化而欽明文思之四徳安天下之當安也舜典云若稽古帝舜曰重華協於帝孔安國曰華謂文徳言其文徳光華重合於堯俱聖明也大禹謨云若稽古大禹文命敷於四海祗承於帝孔安國曰言其外布文徳教命內則敬承堯舜也據安國所言當以放勛重華文命皆謂功業徳化不言是其名也或問曰子何以知安國之是而司馬之非乎答曰以尙書經文知之也經文上曰是帝堯之位號下曰是帝堯之功徳若放勛是堯之名則經當云若稽古帝堯放勛則放勛當其名處今放勛乃在曰之下連於欽明文思豈名不屬於位號而乃冠於功業乎又舜典云重華協於帝若重華爲名將何以協於帝又大禹謨云文命敷於四海若以文命爲名將何以敷於四海又�陶謨曰允迪厥徳豈允迪爲�陶之名乎且子生三月而父爲之名今放勛重華文命之義皆謂聖明功業豈此三帝卽位之後始爲名乎且舜之父母頑嚚豈知舜之徳可繼於堯而名之重華乎若是舜自作於理固不當如此驗斯枝節卽放勛重華文命非堯舜夏禹之名也故知馬遷之非安國之是也

名字部匯考禮記

曲禮名子者不以國不以日月不以隱疾不以山川注常語易及則避諱爲難故名子者不之用大

全王

氏子墨曰名子父之責也命之名所以示之教也以國非所以教謙也以日月非所以教敬也以隱疾非所以教之進乎徳也以山川非所以教之求諸己也命名而必示之教申繻所謂以徳命爲義者也𨿽古人之名其子或有所因不盡若是而曲禮之意蓋主乎以徳命也又況以諱事神周道也名終而將諱之得不擇乎可諱者以名之乎子生三月而父名之旣有以教其終身而又慮其子若孫之難避也不亦太早計乎非早計也君子之所以示其子孫無非爲其遠之慮也於名而慮其遠如是則將無所不慮乎遠也以爲鬼神而諱之多且百年少亦數十載之後矣而其諱之難易基於一日命名之初是以君子之於子孫無非於其始而謹之也於名而謹其始如是則將無所不謹其始也是曲禮之意也男子二十冠而字

注冠而字之敬其名也父前子名君前臣名

注呂氏曰事父者家無二尊𨿽母不敢以抗之故無長幼皆名不敢致私敬於其長也事君者國無二尊𨿽父不敢以抗之故無貴賤尊卑皆名不敢致私敬於其所尊貴也春秋鄢陵之戰欒書欲載晉侯其子鍼曰書退此君前臣名𨿽父亦不敢抗也女子許嫁笄而字

注許嫁則十五而笄未許嫁則二十而笄亦成人之道也故字之

又卒哭乃諱禮不諱嫌名二名不偏諱

注葬而虞虞而卒哭凡卒哭之前猶用事生之禮故卒哭乃諱其名嫌名音同者不偏諱謂可單言逮事父母則諱王父母不逮事父母則不諱王父母注逮及也庶人父母早死不聞父之諱其祖故亦不諱其祖有廟以事祖者則不然也君所無私諱大夫之所有公諱

注私諱不避於公朝大夫則諱其先君也詩書不諱臨文不諱

注不因避諱而易詩書之文攺行事之語蓋恐有惑於學者有誤於承用也廟中不諱

注廟中之諱以卑避尊如有事於髙祖則不諱曾祖以下也夫人之諱𨿽質君之前臣不諱也婦諱不出門大功小功不諱注

質猶對也夫人之諱與婦之諱皆謂其家先世門者其所居之宮門也大功以下恩輕服殺故亦不諱入竟而問禁入國而問俗入門而問諱

注問禁慮得罪於君也問俗慮得罪於眾也問諱慮得罪於主人也

又國君不名卿老世婦大夫不名世臣侄娣士不名家相長妾注

不名不以名呼之也上卿貴故曰卿老世婦兩媵也次於夫人而貴於諸妾也世臣父在時老臣也侄是妻之兄女娣是妻之妹從妻來爲妾也大夫不世爵此有世臣者子賢襲父爵也家相助知家事者長妾妾之有子者君大夫之子不敢自稱曰余小子大夫士之子不敢自稱曰嗣子某不敢與世子同名注

列國之君與天子之大夫其子皆不敢自稱余小子避嗣天子之稱也列國之大夫與士之子不敢自稱嗣子某避嗣諸侯之稱也呂氏曰世子君之適子也諸侯之子不敢與之同名亦避君也若名之在世子之前則世子爲君亦不避谷梁傳曰衛齊惡衛侯惡何爲君臣同名也君子不奪人名不奪人親之所名

又君子已孤不更名

注名者始生三月之時父所命也父沒而攺之孝子所不忍也

又子於父母則自名也

注自稱其名大

全呂氏曰子之名父母所命敬親之

命不敢有他稱也

又天子不言出諸侯不生名君子不親惡諸侯失地名滅同姓名注

賢者貴者皆謂之君子天子無外安得而言出然而言出者徳不足以君天下而位號存焉耳諸侯不生名惟死而告終然後名之然有生名者徳不足以名君子而位號存焉耳故天子不言出諸侯不生名皆謂君子不親惡故也疏曰君子不親惡者謂孔子書經見天子大惡書出以絕之諸侯大惡書名以絕之君子不親此惡故書出名以絕之也

檀弓幼名冠字五十以伯仲死謚周道也

注凡此之事皆周道也殷以上有生號仍爲死後之稱更無別謚堯舜禹湯之類是也周則死後別立謚朱子曰儀禮賈公彥疏云少時便稱伯某甫至五十乃去某甫而專稱伯仲如今人於尊者不敢字之而曰幾丈之類

又卒哭而諱生事畢而鬼事始已旣卒哭宰夫執木鐸以命於宮曰捨故而諱新自寢門至於庫門注

髙祖之父當遷者諱多則難避故使之舍舊諱而諱新死者之名也以其親盡故盡故可不諱庫門自外入之第一門亦曰�門二名不偏諱夫子之母名徵在言在不稱徵言徵不稱在

郊特牲冠而字之敬其名也

內則三月之末擇日剪髮爲鬌男角女羈否則男左女右是日也妻以子見於父貴人則爲衣服由命士以下皆漱澣男女夙興沐浴衣服具視朔食夫入門升自阼階立於阼西鄕妻抱子出自房當楣立東面姆先相曰母某敢用時日祗見孺子夫對曰欽有帥父執子之右手咳而名之妻對曰記有成遂左還授師子師辯告諸婦諸母名妻遂適寢注

某妻姓某氏也時日是日也孺稚也欽敬帥循也言當敬教之使循善道也咳小兒笑聲謂父作咳聲笑容以示慈愛而名之也記有成謂當記識夫言教之成徳也諸婦同族卑者之妻也諸母同族尊者之妻也後告諸母欲名成於尊也妻遂適寢復夫之燕寢也夫告宰名宰辯告諸男名書曰某年某月某日某生而藏之宰告閭史閭史書爲二其一藏諸閭府其一獻諸州史州史獻諸州伯州伯命藏諸州府夫入食如養禮辯者徧注

宰屬吏也諸男同宗子姓也藏之者以簡策書子名而藏於家之書府也二十五家爲閭二千五百家爲州州伯則州長也閭史州史皆其屬吏也閭府州府皆其府藏也夫入食如養禮謂與其妻禮食如婦始饋舅姑之禮也疏曰此經所陳謂卿大夫以下故以名徧告同宗諸男諸男卑者尙告則告諸父可知若諸侯絕宗則不告也世子生則君沐浴朝服夫人亦如之皆立於阼階西鄕世婦抱子升自西階君名之乃降注

諸侯朝服元端素裳夫人亦如之者亦朝服也當是展衣注云褖衣者以見子畢卽侍禦於君故服禦進之褖衣也人君見世子於路寢升自西階是自外而入也凡生子無問妻妾皆在側室適子庶子見於外寢撫其首咳而名之禮帥初無辭注此適子蓋世子之弟庶子則妾子也外寢君燕寢也燕寢在內以側室在旁處內故謂此爲外也疏曰庶子見於側室此以撫首咳名無辭之事同故與適子連文云見於外寢耳凡名子不以日月不以國不以隱疾大夫士之子不敢與世子同名妾將生子及月辰夫使人日一問之子生三月之末漱澣夙齊見於內寢禮之如始入室君已食徹焉使之特餕遂入禦公庶子生就側室三月之末其母沐浴朝服見於君擯者以其子見君所有賜君名之眾子則使有司名之注

擯者傅姆之屬也君所有賜者此妾君所偏愛而特加恩賜者故其子君自名之若眾妾之子恩寵輕略者卽使有司名之也疏曰前文已云適子庶子見異於世子今更重出者以前適庶連文故此特言庶子之禮庶人無側室者及月辰夫出居羣室其問之也與子見父之禮無以異也注

問之之禮與執手咳名之事欽帥記成之辭皆與有爵者同故云無以異凡父在孫見於祖祖亦名之禮如子見父無辭注應氏曰辭者夫婦所以相授受也祖尊故有其禮而無其辭大全

方氏曰以祖名之而不以父者事

統於尊故也

玉藻士於君所言大夫沒矣則稱謚若字名士與大夫言名士字大夫注

名士者士𨿽沒猶稱其名以在君之前也與大夫言而名士則謂士之生者也大夫之生者則字之於大夫所有公諱無私諱凡祭不諱廟中不諱教學臨文不諱注

公諱本國先君之諱也私諱私家之諱也凡祭祭羣神也

又凡自稱天子曰予一人伯曰天子之力臣諸侯之於天子曰某士之守臣某其在邊邑曰某屏之臣某注一者無對之稱天子三公一相處內二伯分主畿外諸侯蓋股肱之臣宣力四方者也屏者藩屏之義所以蔽內而捍外也其於敵以下曰寡人小國之君曰孤擯者亦曰孤注此章與曲禮小異此據自稱爲辭彼則擯者之辭也上大夫曰下臣擯者曰寡君之老下大夫自名擯者曰寡大夫世子自名擯者曰寡君之適注

此明自稱與擯者之辭不同也公子曰臣孽士曰傳遽之臣於大夫曰外私

注適而傳世者謂之世子余則但稱公子而已讀孽爲�者蓋比之木生之餘也故以臣孽自稱驛傳之車馬所以供急遽之令士賤而給車馬之役使故自稱傳遽之臣也家臣稱私此大夫非己所臣事者故對之言則自稱外私也大夫私事使私人擯則稱名

注私事謂非行聘禮而以他事奉君命往使鄰國也隨行之人當謂之介曰擯者擯是主人之副今以在賓館而主國致禮則己爲主人故稱擯也私人己之屬臣也私事使而私人擯則無問上大夫下大夫皆降而稱名以非正聘故也公士擯則曰寡大夫寡君之老大夫有所往必與公士爲賓也注

公士公家之士也若正行聘禮以公士爲擯其下大夫往行小聘之禮則擯辭稱寡大夫其上大夫往行大聘之禮則擯辭稱寡君之老賓讀爲擯介也謂大夫有正聘之往必使公士作介也方氏讀賓如字謂擯𨿽爲賓執事其實亦與之同爲賓而已故曰與公士爲賓也

雜記卒哭而諱王父母兄弟世父叔父姑姊妹子與父同諱注

卒哭以前猶以生禮事之故不諱其名卒哭後則事以鬼道故諱其名而不稱也此專言父之所諱則子亦不敢不諱故曰子與父同諱也父之祖父母伯父叔父及姑等於己小功以下本不合諱但以父之所諱己亦從而諱也若父之兄弟姊妹己自當諱不以從父而諱也又按不逮事父母則不諱王父母謂庶人此所言以父是士故從而諱也母之諱宮中諱妻之諱不舉諸其側與從祖昆弟同名則諱注

母爲其親諱則子於一宮之中亦爲之諱妻爲其親諱則夫亦不得稱其辭於妻之左右非宮中非其側則固可稱矣若母與妻所諱者適與己從祖昆弟之名同則𨿽他所亦諱之也

又過而舉君之諱則起與君之諱同則稱字周禮

地官媒氏凡男女自成名以上皆書年月日名焉

訂義

鄭鍔曰男女始生三月父名之際必記子版則知其二十三十可以嫁娶之時矣儀禮

士冠禮冠者立於西階東南面賓字之冠者對

注對應也其辭未聞疏

下有賓祝辭不見冠者應

辭故云未聞字辭曰禮儀旣備令月吉日昭告爾字爰字孔嘉髦士攸宜宜之於假永受保之曰伯某甫仲叔季惟其所當注

假大也宜之斯爲大矣伯仲叔季長幼之稱甫是丈夫之美稱或作父疏惟其所當者二十冠時

與之作字猶孔子生三月名之曰丘至二十冠而字之曰仲尼有兄曰伯居第二則曰仲但殷質二十爲字之時兼伯仲叔季呼之周文二十爲字之時未呼伯仲至五十乃加而呼之故檀弓云五十以伯仲周道也是呼伯仲之時則兼二十字而言若孔子生於周代從周禮呼尼甫至五十去甫以尼配仲而呼之曰仲尼是也若然二十冠而字之未呼伯仲叔季今於二十加冠而言者一則是殷家冠時遂以二十字呼之二則見周家若不死至五十乃加而呼之若二十已後死𨿽未滿五十卽得呼伯仲知義然者見慶父乃是莊公之弟桓六年莊公生至閔公二年慶父死時莊公未滿五十慶父乃是莊公之弟時未五十慶父死號曰共仲是其死後𨿽未五十得呼仲叔季故二十冠時則以伯仲叔季當擬之故云惟其所當也

名字部紀事二宋史劉溫叟傳溫叟字永齡河南洛陽人性重厚方正動遵禮法唐武徳功臣政會之後叔祖崇望相昭宗父嶽後唐太常卿溫叟七歲能屬文善楷隸嶽時退居洛中語家人曰吾兒風骨秀異所未知者壽耳今世難未息得與老夫皆爲溫洛之叟足矣故名之溫叟戚同文傳同文字同文宋之楚丘人世爲儒晉末喪亂絕意祿仕且思見混一遂以同文爲名字李筠傳筠稍知書頗好調謔初名榮避周世宗諱將攺之或令名筠筠曰李筠李筠玉帛云乎哉聞者皆笑張齊賢傳齊賢曹州冤句人生三歲值晉亂徙家洛陽孤貧力學有遠志慕唐李大亮之爲人故字爲師亮米信傳信舊名海進本溪族少勇悍以喜射聞周祖卽位隸護聖軍從世宗徵髙平以功遷龍捷散都頭太祖總禁兵以信隸麾下得給使左右遂委心焉攺名信南唐世家李煜立母鍾氏爲聖尊後以鍾氏父名泰章故也妻周氏爲國後柳開傳開字仲塗大名人慕韓愈柳宗元爲文因名肖愈字紹元旣而攺名字以爲能開聖道之塗也慕容延釗傳延釗父章開州刺史太祖卽位延釗加殿前都點檢同中書門下三品避其父名故也元達傳達初名守旻太宗居晉邸時達求見得隸帳下嘗侍太宗習射園亭命之射達四發不中的已而連中上喜爲更其名曰達吳越世家吳越錢俶字文徳杭州臨安人本名弘俶以犯宣祖偏諱去之黨進傳進名進自稱曰暉人問之則曰吾欲從吾便耳李瀆傳瀆父瑩禱河祠而生濱故名瀆字河神後攺字長源吳廷祚傳廷祚宋初加同中書門下三品以其父名璋故避之北漢世家初太宗徵繼元行次澶淵有太僕寺丞宋捷者掌出納行在軍儲太宗見其姓名喜以爲師必有捷之兆畢士安傳士安知制誥淳化二年召入翰林爲學士大臣以張洎薦太宗曰洎視士安詞藝踐履固不減但履行遠在下爾士安以父名乂林抗章引避朝議謂二名不偏諱不聽樊知古傳知古本名若水字叔淸因召見上問之曰卿名出何書對曰唐尙書右丞倪若水亮直臣竊慕之上笑曰可攺名知古知古頓首奉詔倪若水實名若冰知古學淺妄引以對人皆笑之臧丙傳丙字夢壽知江陵府卒年五十三丙舊名愚字仲回旣孤常夢其父召丙偶立於庭向空指曰老人星見矣丙仰視之黃明潤大因望而拜旣寤私喜曰吉祥也以壽星出丙入丁乃攺名焉至是無驗丙於禮不當更名古人戒數占夢無妄喜也王昭遠傳昭遠形質魁偉色黑父繼升名之鐵山端拱初爲殿前都虞候領勤州防禦使命有司治綾錦院爲公署掘地得異鐵若山形或言此地卽鐵山故營又與昭遠幼名合聞者異之趙鎔傳鎔少涉獵文史美書翰委質晉邸以勤謹被眷本名容太宗攺爲鎔曰陶鎔所以成器也靳懷徳傳懷徳本名湘素遊寇準之門準父名湘景徳中準方爲相懷徳乃攺名焉賈同傳同初名罔字公疏篤學好古有時名著山東野錄七篇年四十餘同進士出身眞宗命攺今名靑箱雜記杜祁公衍常言父母之名耳可得聞口不可得言則所諱在我而已他人何預焉故公帥並州視事未三日孔目吏請公家諱公曰下官無所諱惟諱取枉法贓吏悚而退燕翼貽謀錄李遵勗本名勗崇矩之孫繼昌之子眞宗朝尙長公主禦筆增爲遵勗太平淸話司馬公父守光州而溫公生遂名光龍川別誌寶元初元昊創立文法故名吾祖嫚書始聞朝廷爲之忿然張鄧公爲相卽議絕和問罪時西邊弛備已久人不知兵識者以爲憂吳春卿時爲諫官上言外裔不識禮義宜且勿與較許其所求彼將無詞舉動然後陰敕邊臣密修戰備使年歲間戰守之計立則元昊𨿽欲妄作不能爲深害矣奏入鄧公笑曰人言吳舍人心風果然旣而和事一絕元昊入寇所至如入無人之境後數年力盡求和歲增賂遺仍攺名兀卒朝廷竟不問世乃以春卿之言爲然夢溪筆談景佑中審刑院斷獄有使臣何次公具獄主判官方進呈上忽問此人名次公者何義主判官不能對是時龐莊敏爲殿中丞審刑院詳議官從官長上殿乃越次對曰臣嘗讀前漢書黃霸字次公蓋以霸次王也此人必慕黃霸之爲人上頷之異日復進讞上顧知院官問曰前時姓龐詳議官何故不來知院對任滿已出外官上遽指揮中書與在京差遣除三司檢法官俄擢三司判官慶曆中遂入相澠水燕談錄柳三變景佑末登進士第少有俊才尢精樂章後以疾更名永字耆卿王彥祖初名元宗慶曆二年廷試不利至皇佑五年免解赴禮部前以臥疾困眠夢至一大府見二人因懇求平生祿命二人笑不答再叩來年得失其人指面前池水曰但此頭分流君卽登第覺以爲無理而池不能分流決無中第望矣久之乃寤卽更名汾以符水分之兆及試中髙選桯史景佑末有二狂生曰張曰吳皆華州人薄遊塞上覘覽山川風俗慨然有志於經略恥於自售放意詩酒語皆絕豪崄驚人而邊帥豢安皆莫之知倀無所適聞夏酋有意窺中國遂叛而往二人自念不力出奇無以動其聽乃自更其名卽其都門之酒家劇飲終日引筆書壁曰張元吳昊來飲此樓邏者見之知非其國人也迹其所憩執之夏酋詰以入國問諱之義二人大言曰姓尙不理會乃理會名耶時曩霄未更名且用中國賜姓也於是竦然異之日尊寵用事寶元西事蓋始此其事國史不書詩文雜見幹田承君集沈存中筆談洪文敏容齋三筆其爲人槪可想見文敏謂二人名偶與酋同實不詳其所以更之意云宋史賈黯傳黯爲翰林學士知審官院時官吏有以祖父嫌名援律爲請授他官黯言禮不諱嫌名二名不偏諱律府號官稱犯祖父名而冒榮居之又上書若奏事犯祖廟諱罪皆有差又曰若嫌名及二名偏犯者不坐今官吏許避嫌名則或有如此而不自言者可坐以冒榮之律乎國朝雍熙中嘗詔除官犯私諱者三省禦史臺五品文班四品以上許用式奏攺余不在此制請約雍熙詔書自某品而上以禮律從事詔非嫌名及二名不以品秩髙下皆聽避宋庠傳庠爲翰林學士帝遇庠厚行且大用矣庠初名郊李淑恐其先己以奇中之言曰宋受命之號郊交也合姓名言之爲不祥帝勿爲意他日以諭之因攺名庠寶元中以右諫議大夫參知政事王拱辰傳拱辰字君貺開封咸平人原名拱壽年十九舉進士第一仁宗賜以今名曲洧舊聞李肅之公明文定公子也在三司論事切直仁宗嘉納歐公以簡賀之甚有稱賞之語公明喜曰歐公平日書疏往來未嘗呼我字也此簡遂以字呼我人之作好事可不勉哉道山淸話一長老在歐陽公座上見公家小兒有小名僧哥者戲謂公曰公不重佛安得此名公笑曰人家小兒要易長育往往以賤名爲小名如狗羊犬馬之類是也聞者莫不服公之捷對慶曆中胡瑗以白衣召對侍延英講易讀乾元亨利貞不避上禦名上與左右皆失色瑗曰臨文不諱後瑗因言孟子民無恆產讀爲常上微笑曰又卻避此一字蓋自唐穆宗已攺常字積久而讀熱𨿽曰尊經然坐斥君父之名亦未爲允上嘗詔其修國史瑗乃避其祖諱不拜桐陰舊話忠獻公將生令公夢人手中書一大興字示之知門戶之將起也及命名從人從意而字宗魏蓋取畢萬之後必大萬盈數魏大名之義耳莊敏公諱縝字玉汝初求字於歐陽文忠公公以小合幅紙書玉女二字送來莊敏大不樂明日相見猶有慍容文忠公曰出處無點水也君何怪耶取筆添女字三點相與一笑蓋詩中王欲玉女但音發作汝也前輩亦雅戲若此老學庵筆記張文潛生而有文在其手曰耒故以爲名而字文潛李知幾少時祈夢於梓潼神是夕夢至成都天寧觀有道士指織女支機石曰以是爲名字則及第矣李遂攺名石字知幾是舉過省揮麈後錄晏元獻父名固在相位有朝士乃固始人往謁元獻問其鄕裏朝士曰本貫固縣元獻怒曰豈有人而諱始字乎蓋其始欲避之生獰誤以應也前人亦嘗記之又元厚之作參知政事日有下狀陳乞恩例者啟曰爲部中不肯依元降指揮厚之亦怒曰止爲汝不依元降指揮耳林仲平槪仁宗朝耆儒也二子希旦卲顏早擅克家之業仲平沒有二幼子尙在𦇤褓未名旣長兩兄乃析其名示不忘父訓曰希曰旦曰卲曰顏後皆爲聞人衣冠指爲名族溫公在相位韓持國爲門下侍郎二公舊交相厚溫公避父之諱每呼持國爲秉國聞見後錄傅獻簡云王荊公之生也有�入其室俄失所在故小字�郎宋史李庭芝傳庭芝字祥甫生時有芝產屋棟鄕人聚觀以爲生男祥也遂以名之範祖禹傳祖禹字淳甫一字夢得其生也母夢一偉丈夫被金甲入寢室曰吾漢將軍鄧禹旣寤猶見之遂以爲名曹�叔傳�叔字秀之亳州譙人初名熙嘗夢之官府見�叔名遂更名�叔後進士及第歷龍圖閣學士避暑錄話趙康靖公初名禋直史館黃宗旦名知人一見公曰君他日當以篤厚君子稱於世因使攺名約已而忽夢有持文書示之若公牒者大書趙槪二字初弗悟旣又夢有遺之書者題云祕書丞通判汝州趙槪始疑其或諭己乃攺後名後六年登科果以祕書丞通判海州但汝字不同爾議者或汝字篆文與海字相近公夢中或不能詳也懶眞子李方叔初名豸從東坡遊東坡曰五經中無公名獨左氏曰庶有豸乎乃音直氏切故後人以爲虫豸之豸又周禮供具絼亦音治乃牛鼻繩也獨玉篇有此豸字非五經不可用今宜易名曰薦方叔遂用之秦少遊見而嘲之曰昔爲有腳之豸乎今作無頭之薦乎豸以況薦以況箭方叔倉卒無以答之終身以爲恨字匯無此字

澠水燕談錄元丰中汶上梁逖一夕夢奏事殿中見禦座前揭一碑金箔大書黃裳二字意必貴兆也因攺名黃裳明年禦前唱進士第南劍黃裳爲天下第一東軒筆錄劉邠王介同爲開封府試官舉人有用畜字者介謂音犯主上嫌名邠謂禮部先未嘗定此名爲諱不可用以黜落因紛爭不已而介以惡語侵邠邠不校懶眞子余中行老朱服行中邵剛剛中葉唐懿中夫何執中伯通王漢之彥昭彥昭常於期集處自嘆曰某獨不幸名字無中字故爲第六行老應之曰只爲賢不中時以爲名答陽翟澗上丈人陳恬叔易一日忽攺名欽命或者疑曰豈非欽若王之休命而有仕宦之意乎叔易曰不然吾正以時人不畏天故欲欽崇天道永保天命玉照新誌先祖舊字子野未登第少年日歐公書贄見王文恪於宛丘一見甚靑顧云某與公俱六一先生門下士他日齊名不在我下子野前已有之當以吾之字爲遺先祖遂更字樂道先祖位𨿽不及文恪而名譽藉甚於熙寧符佑之時文恪長子仲弓實韓持國婿持國夫人實祖母親姑由是情益稔熟仲弓之弟卽幼安始名寧後以有犯法抵死者故易名襄而仍舊字靖康初以知樞密院爲南道總管先人爲屬階行有督勤王師檄文薦紳多能誦之聞見後錄孫傅師名覽人有投詩者曰伏惟笑覽傅師曰君無笑覽覽合笑君靑箱雜記孫樞密抃舊名貫應舉時嘗夢至官府潭潭深遠寂若無人大廳上有抄錄人名一卷意以爲榜徧覽無名偶睹第三名下有空白處抃欲塡之空中人語曰無孫貫有孫抃夢中卽塡孫抃是歲果第三名因夢得揮麈前錄元佑名卿朱紱者君子人也嘗登禁從紹聖初不幸坐黨錮崇寧間亦有朱紱者蘇州人初登第欲希晉用上疏自陳與姦人同姓名恐天下後世以爲疑遂易名諤字曰聖予蔡元長果大喜不次峻擢位至右丞未及正謝而卒年方四十揮麈後錄滕章敏初名甫字元發元佑初以避髙魯王諱以字爲名宋史王黼傳黼字將明開封祥符人初名甫後以同東漢宦官賜名黼避暑錄話楚州徐仲車至孝父名石每行山間或庭字遇有石輒躍以過偶�踐必嗚咽流涕聞見後錄或譖胡宿於上曰宿名當爲去聲乃以入聲稱名尙不識豈堪作詞臣上以問宿宿曰臣名歸宿之宿非星宿之宿譖者又曰果以歸宿取義何爲字拱辰也故後易字武平齊東野語吳倜爲寧海推官時蔡京罷相居城市中意其生計從容委買霅川土物無虛月倜意中不平念吾以文學起身而不以儒者見遇報以實直京覺之而怒重和二年京以太師魯公賜第京師一日上問京卿曩居杭識推官吳倜乎對曰識之其人傲狠無上上驚曰何以知之曰知陛下禦諱而不肯攺乃以一圈圍之蓋言倜字也上默然不懌未幾言者承風旨論罷自是不復出揮麈後錄李釜字元量淮水人家世業儒其母懷娠誕彌之日晨起庖下釜鳴甚可畏聲絕免身育男其父卽名之曰釜閒燕常談薛肇明謹事蔡元長至戒家人避其名宣和末有朝士新買一婢頗熟事因會客命出侑尊一客語及京字婢遽請罰酒問其故曰犯太師諱一座駭愕婢具述先在薛太尉家每見與賓客會飲有犯京字者必舉罰平日家人輩誤犯必加叱詈太尉脫或自犯則自批其頰以示戒近歲許衝元將知西京有一屬�事云其預錢若干已有指揮許將來春充預買錢衝元厲聲叱之曰許將如何作得預買錢其人始悟觸諱踧踖謝過而退又元厚之知杭州一吏呈公事云合依元降指揮厚之徐拱手緩聲曰元降何嘗指揮吏惶恐厚之曰爾誤也不之罪錢中道帥太原一日武官謁見敍舊累數百言而退錢語坐客曰適來官人口不稱名但稱賤迹不已欲面折之便是要人避己名也客問似幹門下有舊錢曰舊識其公客曰某亦識之佳士也錢曰只那老賤迹一坐皆笑宋史徐俯傳俯字師川洪州分寧人以父禧死國事授通直郎累官至司門郎靖康中張邦昌僭位俯遂致仕時工部侍郎何昌言與其弟昌辰避邦昌皆攺名俯買婢名昌奴遇客至卽呼前驅使之韓世忠傳世忠嘗戒家人曰吾名世忠汝曹毋諱忠字諱而不言是忘忠也嶽飛傳飛字鵬舉相州湯陰人世力農父和能節食以濟饑者有耕侵其地割而與之貰其財者不責償飛生時有大禽若鵠飛鳴室上因以爲名禮志紹興二年十一月禮部太常寺言淵聖皇帝禦名見於經傳義訓者或以威武爲義或以回旋爲義又爲植立之象又爲亭郵表名又爲圭名又爲姓氏又爲木名當各以其義類求之以威武爲義者今欲讀曰威以回旋爲義者今欲讀曰旋以植立爲義者今欲讀曰植若姓氏之類欲去木爲又緣漢法邦之字曰國盈之字曰滿止是讀曰國曰滿其本字見於經傳者未嘗攺易司馬遷漢人也作史記曰先王之制邦內畿服邦外侯服又曰盈而不持則傾於邦字盈字亦不攺易今來淵聖皇帝禦名欲定讀如前外其經傳本字卽不當攺易庶幾萬世之下有所考證推求義類別無未盡紹興三十二年正月禮部太常寺言欽宗廟翼祖當遷於正月九日告遷翼祖皇帝簡穆皇后神主奉藏夾室所有以後翼祖皇帝諱依禮不諱詔恭依蔡幼學傳幼學調潭州執政薦於朝帝許之且問年幾何矣何以名幼學參政施師點舉孟子幼學壯行之語以對上佇思慨然曰今壯矣可行也遂除敕令所刪定官容齋續筆建安城東二十里有梨山廟相傳爲唐刺史李公祠予守郡日因作祝文曰亟回哀眷書吏持白回字犯相公名請攺之蓋以爲李回也老學庵筆記常字子然河朔人本農家一村數十百家皆常氏多不通譜子然旣爲禦史一村之人名皆從玉𨿽走史下令皆然無如之何子然乃名子曰任佚美向謂周任史佚子美叔向也意使人不可效耳紹興末謝景思守括蒼司馬季思佐之皆名伋劉季髙以書與景思曰公作守司馬九作倅想郡事皆如律令也聞者絕倒田登作郡自諱其名觸者必怒吏卒多被榜笞於是舉州皆謂燈爲火上元放燈許人入州治遊觀吏人遂書榜揭於市曰本州依例放火三日行營雜錄孝宗畱心經術無所不涉奏對官被顧問者多致失措有王過者蜀人上殿孝宗驟問曰李融字若川謂何過卽對曰天地之气融而爲川結而爲山李融之字若川如元結之字次山也上大喜遂詔攺官密院編修談藪甄龍友遊天竺寺集詩句贊大士大書於壁云巧笑倩兮美目盼兮彼美人兮西方之人兮孝廟臨幸一見賞之詔侍臣物色其人或以甄姓名聞甄時爲某邑宰趣召登殿上迎問曰卿何故名龍友甄惘然不知所對旣退乃得之曰君爲堯舜之君故臣得與夔龍爲友由是不稱旨宋史余玠傳玠有子曰如孫取當如孫仲謀之義遭論攺師忠陸遊傳範成大帥蜀遊爲參議官以文字交不拘禮法人譏其頹放因自號放翁禮志紹熙元年四月詔今後臣庶命名並不許犯祧廟正諱如名字見有犯祧廟正諱者並合攺易貴耳集本朝大儒皆出於世家周濂溪以舅官出仕兩攺名先名宗實因英廟舊名攺後名惇頤又以光宗禦名攺周起傳起生而丰下父意異之曰此兒必起吾門因名起幼敏慧如成人意曾從龍傳從龍字君錫左僕射公亮四世從孫初名一龍慶元五年擢進士第一始賜今名禮志嘉定十三年十月司農寺丞嶽珂言孝宗舊諱從伯從玉從宗考國朝之制祖宗舊諱二字者皆著令不許並用又言欽宗舊諱二字其一從從且其一從火從皆合回避乞並下禮寺討論所有欽宗孝宗舊諱若二字連用並合回避宜從本官所請刊入施行從之歐陽守道傳守道字公權一字迂父吉州人初名巽自以更名應舉非是當祭必稱巽陳文龍傳文龍字君貴福州興化人丞相俊卿之後也能文章負气節初名子龍咸淳五年廷對第一度宗易其名文龍云春渚紀聞三衢毛氏庭中一木忽中裂而紋成衍字如以濃墨書染者體作顏平原書會其子始生因以名之後衍登進士第官至龍圖閣而終雞肋編朱希亮爲鄧州教官有喬世賢者恃力輕忽偶與朱相值遽問之曰君心希何亮朱報云何世無賢今日未問君姓名將出何云喬愕然不能答蓋古惟有橋姓而省木莫知其由至唐始有彜及知之或雲貴姓也桯史張賢良君悅咸家蜀綿竹世以積徳聞嘗一日晝寢夢神人自天降告之曰天命爾子名徳作宰相驚而寤未幾而魏公生時魏公之兄已名滉君悅不欲更所從乃字魏公曰徳遠出入將相垂四十年忠義勛名爲中興第一天固有以啟之者歟癸辛雜識省吏屠節嘗出知道州太守省札其本房書史以避賈相之名遂書作某人知舂陵州事賈見之大怒批出云二名不偏諱臨文不諱皆見於禮經今屠節乃敢擅攺州名可見大無忌憚使不覺察豈不相陷決欲黜之後以諸省吏羅拜懇告遂從編置焉葉亦愚名李先爲葉山所攻後爲李性學所窘遂以此飲恨而死蓋二人正寓其姓名云吳興向氏欽聖後族也家富而儉不中節至於屋漏亦不整治列盆盎以承之有三子常訪名於客長曰渙次曰汗三曰水父不以爲疑也他日有連呼其名曰渙汗水方悟爲戲已又胡衛道三子孟曰寬仲曰定季曰宕音蕩蓋悉從�其後悼亡妻俾友人作誌書曰夫人生三子寬定宕讀者爲之掩鼻蓋當時不悟爲語病也寬後爲京僉宕則多收古物其子公明悉獻之賈師憲得一官以贓敗陳紹天臺之仙居人初名詔宋淳佑丙申嘗魁漕闈後遊上庠欲攺名或有言增損偏旁可也昔先聖本名兵已乃去其下二筆遂易今名登第及問其語所本則不能知所謂異聞也胡石壁�爲憲日嘗出巡部適一尉格目忘書名胡大怒遂批銀牌云縣尉不究心職事至於格目亦忘署名可見無狀追問尉亦狡者也遂作一狀錄憲狀判於前而空署字以黃覆之及就逮投狀胡見益怒云汝尙敢侮我如此遂索元批銀牌觀之則有署字蓋一時盛怒中所書忘其廟諱也於是不敢問而遣之金史始祖諸子傳始祖明懿皇后生徳帝烏魯季曰斡魯女曰注思版皆福壽之語也以六十後生子異之故皆以嘉名名之焉謝庫徳之孫拔達謝夷保之子盆納皆佐世祖有功盆納勇毅善射當時有與同名者嘗有貳志目之曰惡盆納李師雄傳師雄字伯威雁門人也有材力喜談兵慕古之英雄故名師雄宣宗本紀宣宗諱珣本名吾睹補大定二十六年賜今名泰和五年攺賜名從嘉至寧元年八月卽皇帝位九月庚午上復舊名珣詔所司告天地廟社前所更名二字自今不須回避完顏訛可傳訛可內族也時有兩訛可皆護衛出身一曰艸火訛可每得賊好以艸火燎之一曰板子訛可嘗誤以官中牙牌報班齊者爲板子故時人各以是目之張萬公傳萬公字良輔東平東阿人也幼聰悟喜讀書父彌學夢至一室榜曰張萬相公讀書堂已而萬公生因以名焉白華傳範用吉者本姓孛朮魯名久住初歸入宋謁制置趙範將以計動其心故更姓名範用吉趙怒其觸諱斥之用吉猶應對如故趙良久方悟且利其事與己符遂擢置左右凡所言動略不加疑遂易其姓曰花使爲太尉攺鎭均州未幾納款於北夾谷衡傳衡本名阿里不拜參知政事明昌四年詔賜今名諭之曰朕選大臣俾參機務必資謀畫協贊治平其或得失晦而未形利害膠而未決正須識見純直方能去取合公比來議事之臣鮮有一定之論蓋以內無所守故臨事而惑致有中失朕將何賴卿忠實公方審其是則執而不回見其非則去而能果度其事勢有若權衡汝之所長衡實似之可賜名衡古者命名將以責實汝先有實可謂稱名行之克終乃副朕意孫卽康傳卽康進尙書右丞上問卽康參知政事賈鉉曰太宗廟諱同音字有讀作成字者旣非同音便不當缺點畫睿宗廟諱攺作崇字其下卻有本字全體若將示字依蘭亭帖寫作未字克字合缺點畫如統傍之克似不合缺卽康奏曰唐太宗諱世民偏傍犯如葉字作字泯字作汦字乃擬熙宗廟諱從面從且睿宗廟諱上字從未下字從世世宗廟諱從系顯宗廟諱如正犯字形止書斜畫沇字鈗字各從口兌悅之類各從本傳從之自此不勝曲避矣元史太宗本紀烈祖徵塔塔兒部獲其部長鐵木眞宣懿太后月倫適生帝手握凝血如赤石烈祖異之因以所獲鐵木眞名之志武功也察罕傳初察罕生於河中其夜天淸气肅月白如晝相者賀曰是兒必貴國人謂白爲察罕故名察罕劉秉忠傳秉忠字仲晦初名侃因從釋氏又名子聰拜官後始更今名王鶚傳鶚字百一曹州東明人曾祖成祖立父琛鶚始生有大鳥止於庭鄕先生張大淵曰鶚也是兒其有大名乎因名之楊奐傳奐字煥然幹州奉天人母嘗夢東南日光射其身旁一神人以筆授之已而奐生其父以爲文明之象因名之曰奐張孔孫傳孔孫字夢符其先出遼之烏若部爲金人所並遂遷隆安父之純爲東平萬戶府參議夜夢謁孔子廟得賜嘉果已而孔孫生因丐名於衍聖公遂名今名孛朮魯翀傳翀從新諭蕭克翁學克翁宋參政燧之四世孫也隱居不仕學行爲州裏所敬嘗夜夢大鳥止其所居翼覆軒外舉家驚異出視之衝天而去明日翀至翀始名思溫字伯和克翁爲易今名字以夢故虎都鐵木祿傳虎都鐵木祿好讀書與學士大夫遊字之曰漢卿仁宗嘗顧左右曰虎都鐵木祿字漢卿漢名卿不讓也汝等以漢卿名之宜矣其母姓劉氏故人又稱之曰劉漢卿雲歸晹傳晹字彥溫汴梁人將生其母楊氏夢朝日出東山有輕雲來掩之故名晹明會典洪武三年令官吏人等名字有天國君臣聖神堯舜禹湯文武周漢晉唐等國號相犯者悉更之又令官吏人等奏告攺名復姓若自幼過房乞養或入贅與人因從外姓報入戶籍外姓系軍匠戶而本姓系民者不許攺復又詔蒙古色目人入仕後或多更姓名歲久子孫相傳昧其本原如已更易者聽其攺正十九年詔軍民並吏胥人等敢有更名易諱及兩三名字被人告發家財給賞告人本身處死家口遷發化外二十六年定凡官吏人等或年幼過房乞養欲復本姓者經由本部移文原籍官司勘實及官幼名攺諱具奏攺正貼黃仍移咨戶部攺附籍冊吏員人等幼名攺諱者移文本部準攺明外史鐵鉉傳鉉洪武中由國子生授禮科給事中調都督府斷事嘗讞疑獄立白太祖喜故字之曰鼎石周新傳新初名志新字日新成祖常獨呼新遂爲名因以志新字石天柱傳天柱授戶科給事中時禁臣下毋得以天命名去之而名柱後乃復故夏良勝傳良勝南城人爲督學副使蔡淸所知曰子異日必爲良臣當無有勝子者遂命名良勝張元禎傳元禎五歲能詩寧靖王召見異之命名元徵旣而爲巡撫韓雍所器曰人瑞也乃易元禎林瀚傳瀚子廷機字利仁瀚年七十三初受參贊機務之命而生廷機遂以爲名見聞錄永樂時長樂李太史公名馬三月朔旦殿試士凡二百五十人上親閱其文擢爲第一攺其名曰騏越三日傳制唱名凡三唱無敢應者上曰卽李馬也騏乃受詔賜狀元及第明日賜紗帽銀帶朝服拜翰林修撰中外相傳以爲榮吾鄕曹定庵公名時中家居時有林向陽者謁公公畱飯從容談笑時因問曰賢輩何字林對云字茂春公然曰子不見朱文公先生名熹號晦庵乎子名向陽又號茂春覺專在旺處一邊不可不思也南京徐魏公鵬舉之生也母夫人先夢一將軍至其第自言是嶽飛受了三世苦今日到你家一受用因是名曰鵬舉蓋武穆字也役夫舁之者咸稱吾家嶽爺云狀元見滄茅公瓚少年時講業僧捨稍倦夢神人導之帝廷授公二巨字文曰見滄寤未解所謂頃之僧過語捨後山壁間故鑱宋理宗禦書公令引視則所夢二巨字宛如也遂以爲號公餘日錄弘治丙辰禮闈定榜後諸主司以所取士子爲對句有曰夏鼎周鼎對以孟春季春有曰蔡中孚對以吳大有意每科或然如癸丑則有髙達髙文達吳鵬吳一鵬之類但不若是科之妥切且巧耳珍珠船王曇遷夢月落入懷乃擘而食之脆如冰片味美遂更名月徳妮古錄陸友仁舊得古銅印一紐以示元鎭辧之文曰陸定之印以名其子而字之曰仲安友仁沒仲安謁元鎭賦焉有古詩載雲林集中抱璞簡記正徳初劉瑾用事詔禁官民名字有天字者悉令更之予見宋政和八年閏九月給事中趙野奏陛下恢崇妙道寅奉髙眞凡世俗以君王聖三字爲名字悉令革而正之尙有以天字爲稱者竊慮亦當禁約依奏太常卿昆山夏公昶字仲昭以經術進而書法絕妙一時由庶吉士攺中書舍人文廟嘗試其書第一時命書諸宮殿榜賜第宅免朝參眷顧極隆初昶字本書作昶因召見上曰日豈可從旁宜加永上遂爲更定故今書多作昶名公像記倪文僖公無子禱北嶽其夫人姚夢嶽神指捧香合童子曰以爲爾子孕而生公故名嶽稗史錢大參良臣自諱其名其幼子頗慧凡經史中有良臣字輒攺之一日讀孟子今之所謂良臣古之所謂民賊也遂攺云今之所謂爹爹古之所謂民賊也可笑可笑

名字部藝文

彭城相袁元服辧

後漢應劭俗說元服父字伯楚爲光祿卿於服中生此子時年長矣不孝莫大於無後故收舉之君子不隱其過因以服爲字謹按元服名賀汝南人也祖父名原爲侍中安帝始加元服百官會賀臨嚴垂出而孫適生喜其嘉會因名曰賀字元服原父安爲司徒忠蹇匪躬盡誠事國啟發和帝誅討竇氏中興以來最爲名宰原有堂構之稱矜於法度伯楚名彭淸擬夷叔政則冉季歷典三郡致位上列賀早失母不復繼室云曾子失妻而不娶曰吾不及尹吉甫子不如伯奇以吉甫之賢伯奇之孝尙有放逐之敗我何人哉及臨病困敕使畱葬侍衛先公愼無迎取汝母喪柩如亡者有知往來不難如其無知祇爲煩耳虞舜葬於蒼梧二妃不從經典明文勿違吾志淸髙舉動皆此類也何有在服中生子而名之賀者乎𨿽至愚人猶不云爾予爲蕭令周旋謁辭故司空宣伯應賢相把臂言易稱天地大徳曰生今俗間多有禁忌生三子者五月生者以爲妨害父母服中子犯禮傷孝莫肯收舉袁元服功徳爵位子孫巍巍仁君所見越王勾踐民生三子與乳母孟嘗君對其父若不受命於天何不髙戶誰能及者夫學問貴能行君體博雅政宜有異乎答曰齊楚之事敬聞命矣至於元服其事如此明公旣爲鄕裏超然遠覽何爲過聆晉語簡在心事乎於是欣然悅服續以大言苟有過人必知之我能勝仲尼哉元服子夏甫前後徵命終不降志亞作者之遺風矣正甫亦有重名今見沛相載徳五世而被斯言之玷恐多有宣公之論故備記其終始

孔邈名議

宋何承天旣沒之名不合奏者非有它義正嫌於近不祥爾奏事一卻動經歲時盛明之世事從簡易曲嫌細忌皆應蕩除

宮吏之姓與太子同名議

齊邢卲案曲禮大夫士之子不與世子同名鄭注云若先之生亦不攺漢法天子登位布名於天下四海之內莫不咸避案春秋經衛石惡出奔晉在衛侯衎卒之前衎卒其子惡始立明石惡於長子同名諸侯長子在一國之內與皇太子於天子禮亦不異鄭言先生不攺蓋以此義衛石惡宋向戍皆與君同名春秋不譏皇太子𨿽有儲貳之重未爲海內所避何容便攺人姓然事有消息不得皆同於古宮吏至微而有所犯朝夕從事亦是難安宜聽出宮尙書更補他職

爲昭義王大夫謝賜攺名表唐崔行先臣某言中使第五守進至伏奉今月日制命授臣開府儀同三司潞州大都督府司馬知府事充昭義軍節度營田澤潞邢洺等州觀察畱後兼賜名處休雨露湛恩光臨非次蚳蝝眇質負戴難勝臣某中謝臣出自行間器識粗淺理兵從眾問陣無師一心守愚六藝皆闕自謂才無經濟智乏周防吐誠托人指己待物每日揣分有時撫膺徒生於此何以報主得免獲戾已足爲榮敢求聞達妄進階級豈意陛下顥元合徳日月在躬敻開獨見之明特降發哀之詔拔自泥滓致於煙霄臣之榮幸孰與爲比伏以處休之義恭懿有章簡自帝心納於臣口自訟增感以榮爲憂魄散心殞罔知所措況名器所愼春秋格言服之不稱詩人是刺𨿽欲勿議誰能捨諸曩日劉元佐之領浚郊李元諒之居關輔皆勛崇臺揆業濟艱難方開加等之恩姑受錫名之寵臣何爲者坐繼前人三省駑鉛未展涓埃之效百身灰粉何酬天地之恩

諱辧

韓愈愈與李賀書勸賀舉進士賀舉進士有名與賀爭名者毀之曰賀父名晉肅賀不舉進士爲是勸之舉者爲非聽者不察也和而唱之同然一辭皇甫湜曰若不明白子與賀且得罪愈曰然律曰二名不偏諱釋之者曰謂若言徵不稱在言在不稱徵是也律曰不諱嫌名釋之者曰謂若禹與雨丘與蓲之類是也今賀父名晉肅賀舉進士爲犯二名律乎爲犯嫌名律乎父名晉肅子不得舉進士若父名仁子不得爲人乎夫諱始於何時作法制以教天下者非周公孔子歟周公作詩不諱孔子不偏諱二名春秋不譏不諱嫌名康王釗之孫實爲昭王曾參之父名�曾子不諱昔周之時有騏期漢之時有杜度此其子宜如何諱將諱其嫌遂諱其姓乎將不諱其嫌者乎漢諱武帝名徹爲通不聞又諱車轍之轍爲某字也諱呂后名雉爲野雞不聞又諱治天下之治爲某字也今上章及詔不聞諱滸勢秉機也惟宦官宮妾乃不敢言諭及機以爲觸犯士君子言語行事宜何所法守也今考之於經質之於律稽之以國家之典賀舉進士爲可耶爲不可耶凡事父母得如曾參可以無譏矣作人得如周公孔子亦可以止矣今世之士不務行曾參周公孔子之行而諱親之名則務勝於曾參周公孔子亦見其惑也夫周公孔子曾參卒不可勝勝周公孔子曾參乃比於宦官宮妾則是宦官宮妾之孝於其親賢於周公孔子曾參者耶

陳子淵等字說

宋葉適老子稱淵兮似萬物之宗老氏之學以自下爲髙淵兮所以似物宗也故字宗曰子淵大學曰欲齊其家先修其身齊家人之所急修身人之所緩不修其身未有能齊其家而人不自知徒病其難而莫獲其效也故字家曰子修詩曰基命宥密繼之單厥心肆其靖之密而靖物之所歸而命之所繇定也故字密曰子靖莊周聞在宥天下不聞治天下善矣然未究其義宥者寬以待人也在者嚴以察己也故字宥曰子在

答髙宗丞

前人錢塘示餘石刻脫文公紀曾孫子潤大宗正丞十一字問久不報始參預樓公大防書此銘謂侄其從姑者女侄非男子也又攺宋州爲南都越州爲鎭東軍余以爲適以完新爲一新按左氏侄從姑子圉與焉會於祝其實夾谷與樓公所攺義不合古文簡質臣名予我通一稱爾不窮窮然自別也章懷太子以治爲化柳子厚以治爲理至韓退之則本名不諱況嫌名耶大宗丞求余初�因並錄異同以遺之

錢則甫字說

前人錢翼世自天臺來言曰惟名先人所命而未有以字敢請按戴翼其世漢詔策語也爲字曰則甫夫則先王之法非戴翼其世之謂也戴翼其身之謂也身不能翼世於何有六七聖人皆以身之道顯而孔子述之豈論世哉故曰徐行後長者謂之弟始於是矣周道衰士不知以身爲本而皆以世自名凡所謂立私智挾污說無不欲破壞先王之法而卑薄其身者然則世安從治而功何由成宜其不能反而日以僕滅也漢人淺陋不原古始黃老道徳之意申韓法術之學皆破壞先王之法者也而謂其欲則先王之法皆斫喪其世者也而謂之戴翼其世嗚呼可悲也已子質髙而智明必審擇而固守之必義無利也必厚無薄也必安無躁也必垂於永久無苟於一時也皆所以則先王之法而戴翼其身也世不是取而奚取耶

胡名說

前人思曰睿睿作聖案字篇古文睿字也繇思得睿繇睿得聖古人常道也而近世學者諱之以爲作聖當自蒙蓋疑睿之流於薄也信如古文從則不流矣胡泰然子自十餘歲敏讀能文詞思致超越學而不倦未知其止也余爲名古文而字彥思率其常防其薄也

仲兄字文甫說

蘇洵洵讀易至渙之六四曰渙其羣元吉曰嗟夫羣者聖人之所欲渙以混一天下者也蓋余仲兄名渙而字公羣則是以聖人之所欲解散滌蕩者以自命也而可乎他日以告兄曰子可無爲我易之洵曰惟旣而曰請以文甫易之如何且兄嘗見夫水之與風乎油然而行淵然而流渟回汪洋滿而上浮者是水也而風實起之蓬蓬然而發乎大空不終日而行乎四方蕩乎其無形飄乎其遠來旣往而不知其迹之所存者是風也而水實形之今夫風水之相遭乎大澤之陂也紆余委蛇蜿蜒淪漣安而相推怒而相陵舒而如雲蹙而如鱗疾而如馳徐而如徊揖讓旋辟相顧而不前其繁如縠其亂如霧紛紜�擾百里若一汨乎順流至乎滄浪之濱滂薄洶湧號怒相軋交橫綢繆放乎空虛掉乎無垠橫流逆折濆旋傾側宛轉膠戾回者如輪縈者如帶直者如燧奔者如焰跳者如鷺躍者如鯉殊狀異態而風水之極觀備矣故曰風行水上渙此亦天下之至文也然而此二物者豈有求於文哉無意乎相求不期而相遭而文生焉是其爲文也非水之文也非風之文也二物者非能爲文而不能不爲文也物之相使而文出於其間也故曰此天下之至文也今夫玉非不溫然美矣而不得以爲文刻鏤組繡非不文矣而不可以論乎自然故夫天下之無營而文生之者惟水與風而已昔者君子之處於世不求有功不得已而成功則天下以爲賢不求有言不得已而言出則天下以爲口實嗚呼此不與他人道惟吾兄可也

名二子說

前人輪輻蓋軫皆有職乎車而軾獨若無所爲者𨿽然去軾則吾未見其爲完車也軾乎吾懼汝之不外飾也天下之車莫不由轍而言車之功轍不與焉𨿽然車僕馬斃而患不及轍是轍者善處乎禍福之間轍乎吾知免矣

名字部紀事一史記五帝本紀黃帝名曰軒轅按注索隱曰居軒轅之丘因以爲名張晏曰作軒冕之服故謂之軒轅路史黃帝有熊氏姓公孫名荼一曰軒軒之字曰元律母吳樞生帝於壽丘故名曰軒按注孝經鉤命訣云附寶出降大靈生帝軒注軒黃帝名尙書中候云黃帝提象又云黃帝巡洛龜書赤文成字象軒而論語撰亦有軒知地利九牧倡教之語是黃帝名惟曰軒不曰軒轅軒之字曰元律見黃帝經序及難經疏按軒星謂之元軒廣韻九合內志文云竹受气於元軒之宿是矣然則名軒而字元律理或然也山海經帝律生帝鴻則帝之字律尢信史記五帝本紀帝嚳髙辛者生而神靈自言其名按注皇甫謐云帝嚳名�帝王紀云其母生見其神異自言其名曰岌帝堯者放勛按注索隱曰堯謚也放勛名正義曰言堯能放上代之功故曰放勛虞舜者名曰重華重華父曰瞽叟按注正義曰尙書云重華協於帝孔安國雲華謂文徳也言其光又重合於堯舜父有目不能分別好惡故時人謂之瞽配字曰叟竹書紀年舜目重瞳子故名重華史記夏本紀夏禹名曰文命按注索隱曰尙書云文命敷於四海孔安國云外布文徳教命不云是禹名太史公皆以放勛重華文命爲名孔又云虞氏舜名則堯舜禹湯皆名矣蓋古質帝王之號皆以名後代因其行追而爲謚其實禹是名故張晏云少昊以前天下之號象其徳顓頊以來天下之號因其名又按系本鯀取有莘氏女謂之女志是生髙密宋衷云髙密禹所封國帝王紀云父鯀妻修己見流星貫昴夢接意感又吞神珠薏苡胸圻而生禹名文命禹之父曰鯀按注皇甫謐云鯀帝顓頊之子字熙又連山易云鯀封於崇故國語謂之崇伯鯀周本紀周后稷名棄其母有邰氏女曰姜原姜原爲帝嚳元妃姜原出野見巨人迹心忻然說欲踐之踐之而心動如孕者居期而生子以爲不祥棄之隘巷馬牛過者皆辟不踐徙置之林中適會山林多人遷之而棄渠中冰上飛鳥以其翼覆薦之姜原以爲神遂收養長之初欲棄之因名曰棄路史帝嚳髙辛氏四後上妃有駘氏曰姜嫄衣帝衣履帝敏居期而生棄棄之每異嫄乃收之爰命曰棄而字之曰度辰按注眞源賦云帝未立時有姜嫄履大迹而生男恥之三棄艸野有異帝聞姜嫄有聖子乃詔爲妃賜姓姬名曰棄史記殷本紀主癸卒子天乙立是爲成湯按注張晏曰禹湯皆字也二王去唐虞之文從髙陽之質故夏殷之王皆以名爲號謚法曰除虐去殘曰湯索隱曰湯名履書曰予小子履是也又稱天乙者譙周云夏殷之禮生稱王死稱廟主皆以帝名配之天亦帝也殷人尊湯故曰天乙竹書紀年主癸之妃曰扶都見白气貫月意感以乙日生湯號天乙呂氏春秋本味篇有侁氏女子采桑得嬰兒於空桑之中獻之其君其君令烰人養之察其所以然曰其母居伊水之上孕夢有神告之曰白水出而東走母顧明日視臼出水告其鄰東走十里而顧其邑盡爲水身因化爲空桑故命之曰伊尹此伊尹生空桑之故也吳越春秋古公三子長曰太伯次曰仲雍少曰季歷季歷娶妻太任氏生子昌有聖瑞古公知昌聖欲傳國以及昌曰興王業者其在昌乎因更名曰季歷太伯仲雍望風知指曰歷者適也知古公欲以國及昌遂之荊蠻按注季歷卽王季也史記晉世家唐叔虞者周武王子而成王弟初武王與叔虞母會時夢天謂武王曰余命女生子名虞余與之唐及生子文在其手曰虞故遂因命之曰虞左傳隱公元年初鄭武公娶於申曰武姜生莊公莊公寤生驚姜氏故名曰寤生桓公二年初晉穆侯之夫人姜氏以條之役生太子命之曰仇其弟以千畝之戰生命之曰成師師服曰異哉君之名子也夫名以制義義以出禮禮以體政政以正民是以政成而民聽易則生亂嘉耦曰妃怨耦曰仇古之命也今君命太子曰仇弟曰成師始兆亂矣兄其替乎惠之二十四年晉始亂故封桓叔於曲沃惠之三十年晉父弒昭侯而納桓叔不克晉人立孝侯惠之四十五年曲沃莊伯伐翼弒孝侯翼人立其弟鄂侯鄂侯生哀侯哀侯侵陘庭之田陘庭南鄙啟曲沃伐翼六年九月丁卯子同生以太子生之禮舉之接以太牢卜士負之士妻食之公與文姜宗婦命之公問名於申繻對曰名有五有信有義有象有假有類以名生爲信以徳命爲義以類命爲象取於物爲假取於父爲類不以國不以官不以山川不以隱疾不以畜牲不以器幣周人以諱事神名終將諱之故以國則廢名以官則廢職以山川則廢主以畜牲則廢祀以器幣則廢禮晉以僖侯廢司徒宋以武公廢司空先君獻武廢二山是以大物不可以命公曰是其生也與吾同物命之曰同閔公元年晉侯作二軍公將上軍太子申生將下軍趙夙禦戎畢萬爲右以滅耿滅霍滅魏還爲太子城曲沃賜趙夙耿賜畢萬魏以爲大夫卜偃曰畢萬之後必大萬盈數也魏大名也以是始賞天啟之矣天子曰兆民諸侯曰萬民今名之大以從盈數其必有眾二年成季之將生也桓公使卜楚丘之父卜之曰男也其名曰友在公之右間於兩社爲公室輔季氏亡則魯不昌又筮之遇大有之幹曰同復於父敬如君所及生有文在其手曰友遂以命之僖公十七年晉太子圉爲質於秦秦歸河東而妻之惠公之在梁也梁伯妻之梁嬴孕過期卜招父與其子卜之其子曰將生一男一女招曰然男爲人臣女爲人妾故名男曰圉女曰妾及子圉西質妾爲宦女焉宣公三年鄭文公有賤妾曰燕姞夢天使與己蘭曰余爲伯鯈余而祖也以是爲而子以蘭有國香人服媚之如是旣而文公見之與之蘭而禦之辭曰妾不才幸而有子將不信敢徵蘭乎公曰諾生穆公名之曰蘭四年楚滅若敖氏初若敖娶於生斗伯比若敖卒從其母畜於淫於子之女生子文焉夫人使棄諸夢中虎乳之子田見之懼而歸夫人以告遂使收之楚人謂乳谷謂虎於菟故命之曰鬥谷於菟以其女妻伯比實爲令尹子文其孫箴尹克黃使於齊還及宋聞亂其人曰不可以入矣箴尹曰棄君之命獨誰受之君天也天可逃乎遂歸復命而自拘於司敗王思子文之治楚國也曰子文無後何以勸善使復其所攺命曰生按注易其名也按正義言越椒之亂合誅絕其族今更存立故命曰生言應死而重生搜神記齊惠公之妾蕭同叔子見禦有身以其賤不敢言也取薪而生頃公於野又不敢舉也有貍乳而鸇覆之人見收之因名曰無野是爲頃公國語晉孫談之子周適周事單襄公襄公有疾召頃公而告之曰必善晉周將得晉國吾聞之成公之生也其母夢神規其臀以墨曰使有晉國三而畀歡之孫故名之曰黑臀於今再矣襄公曰歡此其孫也而令徳孝恭非此其誰史記孔子世家孔子生而首上圩頂故因名丘云左傳襄公三十年師曠曰狄伐魯叔孫莊叔敗狄於咸獲長狄僑如及虺也豹也而皆以名其子按注叔孫僑如叔孫豹皆取長狄名昭公七年衛襄公夫人姜氏無子嬖人婤姶生孟縶孔成子夢康叔謂己立元注時元未生余使羈之孫圉與史苟相之史朝亦夢康叔謂己余將命而子苟與孔烝鉏之曾孫圉相元史朝見成子告之夢夢協晉韓宣子爲政聘於諸侯之歲婤姶生子名之曰元孟縶之足不良弱行孔成子以周易筮之曰元尙享衛國主其社稷以示史朝史朝曰元亨又何疑焉成子曰非長之謂乎對曰康叔名之可謂長矣故孔成子立靈公按注靈公元也晉語範獻子聘於魯問具山敖山魯人以其鄕對獻子曰不爲具敖乎對曰先君獻武之諱也獻子歸徧戒其所知曰人不可以不學吾適魯而名其二諱爲笑焉惟不學也人之有學也猶太之有枝葉也木有枝葉猶庇蔭人而況君子之學乎賈誼新書審微篇昔者衛侯朝於周周行問其名曰衛侯辟彊周行還之曰啟彊辟彊天子之號也諸侯勿得用衛侯更其名曰然後受之故善守上下之分者𨿽空名弗使逾焉左傳定公八年苫越生子將待事而名之陽州之役獲焉名之曰陽州說苑奉使篇蔡使師彊王堅使於楚楚王聞之曰人名多章章者獨爲師彊王堅乎趣見之無以次視其人狀疑其名而醜其聲又惡其形楚王大怒曰今蔡無人乎國可伐也有人不遣乎國可伐也端以此人誡寡人乎國可伐也故發二使見三謀伐者蔡也史記甘茂傳昔曾參之處費魯人有與曾參同姓名者殺人人告其母曰曾參殺人其母織自若也頃之一人又告之曰曾參殺人其母尙織自若也頃之又一人告之曰曾參殺人其母投杼下機逾墻而走家語本姓解篇孔子娶於宋之幵官氏一歲而生伯魚魚之生也魯昭公以鯉魚賜孔子榮君之貺故因以名曰鯉而字伯魚瑯嬛記墨子姓翟名烏其母夢日中赤烏飛入室中光輝照耀目不能正驚覺生烏遂名之韓詩外傳魏文侯子曰擊封中山三年莫往來其傅趙蒼唐曰父忘子子不可忘父何不遣使乎擊曰願之而未有所使也蒼唐曰臣請使蒼唐至文侯曰擊無恙乎蒼唐唯唯三問而三不對文侯曰不對何也蒼唐曰臣聞諸侯不名君旣已賜敝邑使得小國侯君問以名不敢對也戰國策呂不韋賈於邯鄲見秦質子異人說之曰今子聽吾計求歸可以有秦國吾爲子使秦必來請子乃說秦王后弟陽泉君陽泉君入謂王后王后乃請趙而歸之異人至不韋使楚服而見王后說其狀髙其智曰吾楚人也而自子之乃變其名曰楚史記秦始皇本紀始皇以秦昭王四十八年正月生於邯鄲及生名爲政三十二年始皇巡北邊從上郡入燕人盧生使入海還以鬼神事因奏錄圖書曰亡秦者胡也按注鄭元曰胡胡亥秦二世名也秦見圖書不知此爲人名反備北胡漢書鄭當時傳當時字莊陳人也其先鄭君嘗事項籍籍死而屬漢髙祖令諸故項籍臣名籍當時獨不奉詔詔盡拜名籍者爲大夫而逐鄭君長沙定王發傳發母唐姬故程姬侍者景帝召程姬程姬有所避不願進而飾侍者唐兒使夜進上醉不知以爲程姬而幸之遂有身已乃覺非程姬也及生子因名曰發注張晏曰長沙王生乃發寤己之繆幸唐姬江充傳充本名齊有女弟善鼓琴歌舞嫁之趙太子丹齊得幸於敬肅王爲上客久之太子疑齊以己陰私告王與齊忤使吏逐捕齊不得收系其父兄按驗皆棄市齊遂絕迹亡西人關更名充司馬相如傳相如少時好讀書學擊劍名犬子相如旣學慕藺相如之爲人也更名相如漢武帝內傳漢孝武皇帝景帝子也未生之時景帝夢一赤彘從雲中下直入崇芳閣景帝覺而坐閣下果有赤龍如霧來蔽戶牖宮內嬪禦望閣上有丹霞蓊蔚而起霞滅見赤龍盤回棟間景帝召占者姚翁以問之翁曰吉祥也此閣必主命世之人爲劉宗盛主也然亦大妖景帝使王夫人移居崇芳閣欲以順姚翁之言也乃攺崇芳閣爲猗蘭殿旬餘景帝夢神女捧日以授王夫人夫人吞之十四月而生武帝景帝曰吾夢赤气化爲赤龍占者以爲吉可名之吉至三歲景帝抱於膝上撫念之知其心藏洞徹試問兒樂爲天子否對曰由天不由兒願每日居宮垣在陛下前戲弄亦不敢逸豫以失子道景帝聞而愕然加敬而訓之他日復抱之幾前試問兒悅習何書爲朕言之乃誦伏羲以來羣聖所錄陰陽診候及龍圖龜策數萬言無一字遺落至七歲聖徹過人景帝令攺名徹西京雜記衛將軍靑生子或有獻騧馬者乃命其子曰騧字叔馬其後攺爲登字叔升小名錄匡衡字稚圭少勤學家貧邑有大姓文不識家富墳籍衡乃爲客作而不求直主人怪問衡曰願得主人書徧觀之主人感嘆遂給書衡能說詩時人語曰無說詩匡鼎來匡說詩解人頤鼎衡小字也其畏服如此漢書宣帝本紀元康二年夏五月詔曰聞古天子之名難知而易諱也今百姓多上書觸諱以犯罪者朕甚憐之其更諱詢諸觸諱其在令前者赦之夏侯勝傳勝爲人質朴守正簡易亡威儀見時謂上爲君誤相字於前上亦以是親信之按注師古曰前天子之前也君前臣名不當相呼字也劉向傳向本名更生遷給事中宦官弘恭石顯弄權更生乃遣其外親上變事遂逮更生系獄廢十餘年成帝卽位顯等伏辜更生乃復進用更名向谷永傳永本名�以尉氏樊�反更名永云平帝本紀元始二年詔曰皇帝二名通於器物今更名合於古制使太師光奉太牢告祠髙廟按注平帝本名箕子今更名衎王莽傳莽念中國已平惟四夷未有異乃遣使者賫黃金幣帛重賂匈奴單於使上書言聞中國譏二名故名囊知牙斯今更名知慕從聖制莽旣篡國漢兵言莽鴆殺孝平帝莽乃會公卿以下於王路堂開所爲平帝請命金縢之策泣以視羣臣命明學男張邯稱說其徳及符命事因曰易言伏戎於莽升其髙陵三歲不興莽皇帝之名升謂劉伯升髙陵謂髙陵侯子翟義也言劉升翟義爲伏戎之兵於新皇帝世猶殄滅不興也羣臣皆稱萬歲西京記杜陵秋胡者能通尙書善爲古隸字爲翟公所禮欲以兄女妻之或曰秋胡已經娶而失禮妻遂溺死不可妻也馳曰昔魯人秋胡娶妻三月而遊宦三年休還家其婦采桑於郊胡至郊而不識其妻也見而悅之乃遺黃金一鎰妻曰妾有夫遊宦不返幽閨獨處三年於玆未有被辱如今日者也采不顧胡慚而退至家問家人妻何在曰行采桑於郊未返旣還乃向所挑之婦也夫妻�慚妻赴沂水而死今之秋胡非昔之秋胡也昔魯有兩曾參趙有兩毛遂南曾參殺人見捕人以告北曾參母野人毛遂墜井而死客以告平原君平原君曰嗟乎天喪予矣旣而知野人毛遂非平原君客也豈得以昔之秋胡失禮而絕婚今之秋胡哉小名錄東漢世祖諱秀字文叔初南頓君爲濟陽令而世祖生是歲嘉禾生縣界大熟因名秀﹝按此卽小名也當時尙質長遂不更攺耳﹞

後漢書馬援傳援子客卿幼而岐嶷年六歲能接應諸公專對賓客嘗有死罪亡命者來過客卿逃匿不令人知外若訥而內沈敏援甚奇之以爲將相器故以客卿字焉按注張儀虞卿�爲客卿故取名焉張霸傳霸字伯饒蜀郡成都人也年數歲而知孝讓𨿽出入飲食自然合禮鄕人號爲張曾子七歲通春秋復欲進余經父母曰汝小未能也霸對曰我饒爲之故字曰饒焉趙歧傳歧字邠卿京兆長陵人也初名嘉生於禦史臺因字臺卿後避難故自攺名字示不忘本土也段熲傳熲字紀明熲與皇甫威明張然明並知名顯達京師稱爲涼州三明云虞詡傳詡字升卿陳國武平人也祖父經爲郡縣獄吏按法平允務存寬恕每冬月上其狀恆流涕隨之嘗稱曰東海於公髙爲裏門而其子定國卒至丞相吾決獄六十年𨿽不及於公其庶幾乎子孫何必不爲九卿邪故字詡曰升卿傅燮傳燮字南容北地靈州人也本字幼起慕南容三復白圭乃易字焉梁鴻傳鴻東出關過京師作五噫之歌曰陟彼北芒兮噫顧覽帝京兮噫宮室崔嵬兮噫人之劬勞兮噫遼遼未央兮噫肅宗聞而非之求鴻不得乃易姓運期名耀字侯光與妻子居齊魯之間鄭元傳元惟有一子益恩孔融在北海舉爲孝廉及融爲黃巾所圍益恩赴難隕身有遺腹子元以其手文似己名之曰小同英雄記鈔時年號初平袁紹字本初自以爲年與字合必能克平禍亂吳志顧雍傳雍字元嘆吳郡吳人也蔡伯喈從朔方還嘗避怨於吳雍從學琴書按注江表傳曰雍從伯喈學專一淸靜敏而易教伯喈貴異之謂曰卿必成致今以吾名與卿故雍與伯喈同名也吳錄曰雍字元嘆言爲伯喈之所嘆因以爲字焉魏志張楊傳楊將楊丑殺楊以應太祖楊將眭固殺醜將其眾欲北合袁紹太祖擊破之於犬城按注典略曰固字白兔旣殺楊醜軍屯射犬時有巫誡固曰將軍字兔而此邑名犬兔見犬其勢必驚宜急移去兔不從遂戰死程昱傳注魏書曰昱少時常夢上泰山兩手捧日昱私異之以語荀彧及兗州反賴昱得完三城於是彧以昱夢白太祖太祖曰卿當終爲吾腹心昱本名立太祖乃加其上日更名昱也蜀志馬超傳注山陽公載記曰超因見備待之厚與備言常呼備字關羽怒請殺之備曰人窮來歸我卿等怒以呼我字故而殺之何以示於天下也張飛曰如是當示之以禮明日大會請超入羽飛�杖刀立直超顧坐席不見羽飛見其直也乃大驚遂一不復呼備字明日嘆曰我今乃知所以敗爲呼人主字幾爲關羽張飛所殺自後乃尊事備魏志鄧艾傳艾字士載義陽棘陽人也少孤太祖破荊州徙汝南爲農民養犢年十二隨母至潁川讀故太丘長陳實碑文言文爲世範行爲士則艾遂自名範字士則後宗族有與同者故攺焉吳志闞澤傳注吳錄曰初魏文帝卽位權嘗從容問羣臣曰曹丕以盛年卽位恐孤不能及之諸卿以爲何如羣臣未對澤曰不及十年丕其沒矣大王勿憂也權曰何以知之澤曰以字言之不十爲丕此其數也文帝果七年而崩魏志王淩傳淩外甥令狐愚以才能爲兗州刺史按注魏書曰愚本名浚黃初中爲和戎護軍烏丸校尉田豫討胡有功小違節度愚以法繩之帝怒械系愚免官治罪詔曰浚何愚遂以名之髙堂隆傳隆少爲諸生泰山太守薛悌命爲督郵郡督軍與悌爭論名悌而呵之隆按劍叱督軍曰昔魯定見侮仲尼歷階趙彈秦箏相如進缶臨臣名君義之所討也督軍失色王昶傳昶爲兄子及子作名字皆依謙實以見其意故兄子默字處靜沈字處道其子渾字元衝深字道衝遂書戒之曰夫人爲子之道莫大於寶身汝曹立身行己遵儒者之教履道家之言故以元默沖虛爲名欲使汝曹顧名思義不敢違越也髙貴鄕公紀甘露五年髙貴鄕公卒太后使使迎常道鄕公璜嗣明帝後太后詔曰古者人君之爲名字難犯而易諱今常道鄕公諱字甚難避其朝臣博議攺易列奏蜀志杜瓊傳譙周問瓊曰昔周徵君以爲當塗髙者魏也其義何也瓊答曰魏闕名也當塗而髙聖人取類而言耳又問周曰寧復有所怪耶周曰未達也瓊又曰古者名官職不言曹始自漢已來名官盡言曹吏言屬曹卒言侍曹此殆天意也周緣瓊言乃觸類而長之曰春秋傳著晉穆侯名太子曰仇弟曰成師師服曰異哉君之名子也嘉耦曰妃怨耦曰仇今君名太子曰仇弟曰成師始兆亂矣兄其替乎其後果如服言及漢靈帝名二子曰史侯董侯旣立爲帝後皆免爲諸侯與師服言相似也先主諱備其訓具也後主諱禪其訓授也如言劉已具矣當授與人也意者甚於穆侯靈帝之名子後宦人黃皓弄權於內景耀五年宮中大樹無故自折周深憂之無所與言乃書柱曰眾而大期之會具而授若何復言曹者眾也魏者大也眾而大天下其當會也具而授如何復有立者乎蜀旣亡咸以周言爲驗吳志張昭傳注時汝南主簿應劭議宜爲舊君諱論者皆互有異同事在風俗通昭著論曰客有見大國之議士君子之論雲起元建武已來舊君名諱五十六人以爲後生不得協也取乎經論譬諸行事義髙辭麗甚可嘉羨愚意褊淺竊有疑焉蓋乾坤剖分萬物定形肇有父子君臣之經故聖人順天之性制禮尙敬在三之義君實食之在喪之哀君親臨之厚莫重焉恩莫大焉誠臣子所尊仰萬夫所天恃焉得而同之哉然親親有衰尊尊有殺故禮服上不盡髙祖下不盡元孫又傳記四世而緦麻服之窮也五世袒免降殺同姓也六世而親屬竭矣又曲禮有不逮事之義則不諱不諱者蓋名之謂屬絕之義不拘於協況乃古君五十六哉邾子會盟季友來歸不稱其名咸書字者是時魯人嘉之也何解臣子爲君父諱乎周穆王諱滿至定王時有王孫滿者其爲大夫是臣協君也又厲王諱胡及莊王之子名胡其比眾多夫類事建議經有明據傳有徵案然後進攻退守萬無奔北垂示百世永無咎失今應劭𨿽上尊舊君之名而下無所斷齊猶歸之疑云曲禮之篇疑事無質觀省上下闕義自證文辭可爲倡而不法將來何觀言聲一放猶拾瀋也過辭在前悔其何追孫休傳永安五年八月立子爲皇太子按注吳錄載休詔曰人之有名以相紀別長爲作字憚其名耳禮名子欲令難犯易避五十稱伯仲古或一字今人競作好名好字又令相配所行不副此瞽字伯明者也孤常哂之或師友父兄所作或自己爲師友尙可父兄猶非自爲最不謙孤今爲四男作名字太子名音如湖水灣澳之灣字酋酋音如迄今之迄次子名音如兕觥之觥字音如元礥首之礥次子名櫃櫃音如艸莽之莽字��音如舉物之舉次子名音如褒衣下寬大之褒字音如有所擁持之擁此都不與世所用者同故鈔舊文會合作之夫書八體損益因事而生今造此名字旣不相配又字但一庶易棄避其普告天下使咸聞知孫皓傳元興元年立皇后滕氏封後父滕牧爲髙密侯按注吳歷曰牧本名密避丁密攺名牧丁密避牧攺名爲固鳳凰元年何定姦穢發聞伏誅皓以其惡似張布追攺定名爲布韋曜傳孫皓每饗宴無不竟日坐席無能否率以七升爲限酒後使侍臣難折公卿以嘲弄侵克發摘私短以爲歡時有誤犯皓諱輒見收縛至於誅戮世說諸葛靚在吳於朝堂大會孫皓問曰卿字仲思爲何所思對曰在家思孝事君思忠朋友思信如斯而已晉書賈充傳充字公閭平陽襄陵人也父逵魏豫州刺史陽裏亭侯逵晚始生充言後當有充閭之慶故以爲名字焉羊祜傳祜以伐吳必藉上流之勢時吳有童謠曰阿童復阿童銜刀浮渡江不畏岸上獸但畏水中龍祜聞之曰此必水軍有功但當思應其名者耳會益州刺史王浚徵爲大司農祜知其可任又小名阿童因表畱浚監益州諸軍事祜卒荊州人爲祜諱名屋室皆以門爲稱攺戶曹爲辭曹焉陸機傳機遷太子洗馬著作郎範陽盧志於眾中問機曰陸遜陸抗於君近遠機曰如君於盧毓盧珽志默然旣起雲謂機曰殊邦遐遠容不相悉何至於此機曰我父祖名播四海寧不知邪議者以此定二陸之優劣王濟傳濟遷侍中與侍中孔恂王恂楊濟同列爲一時秀彥武帝常會公卿藩牧於式幹殿顧濟恂而謂諸公曰朕左右可謂恂恂濟濟矣小名錄石崇字季倫勃海淸河人苞之子生於靑州故小字齊奴晉書江統傳統遷中郎選司以統叔父春爲宜春令統因上疏曰故事父祖與官職同名皆得攺選而未有身與官職同名不在攺選之例臣以爲父祖攺選者蓋爲臣子開地不爲父祖之身也而身名所加亦施於臣子佐吏系屬朝夕從事官位之號發言所稱若指實而語則違經禮諱尊之義若詭辭避迥則爲廢官擅犯憲制今以四海之廣職位之眾名號繁多士人殷富至使有受寵皇朝出身宰牧而令佐吏不得表其官稱子孫不得言其位號所以上嚴君父下爲臣子體例不通若易私名以避官職則違春秋不奪人親之義臣以爲身名與官職同者宜與觸父祖名爲比體例旣全於義爲弘朝廷從之劉元海載記劉豹妻呼延氏魏嘉平中祈子於龍門俄而有一大魚頂有二角軒鬐躍鱗而至祭所久之乃去巫覡皆異之曰此嘉祥也其夜夢旦所見魚變爲人左手把一物大如半雞子光景非常授呼延氏曰此是日精服之生貴子寤而告豹豹曰吉徵也吾昔從邯鄲張冏母司徒氏相云吾當有貴子孫三世必大昌仿像相符矣自是十三月而生元海左手文有其名遂以名焉石勒載記勒字世龍初名爲羣盜成都王�故將公師藩等自稱將軍起兵趙魏眾至數萬勒與汲桑帥牧人乘苑馬數百騎以赴之桑始命勒以石爲姓勒爲名焉藩拜勒爲前隊督從攻平昌公模於鄴濮陽太守苟晞討藩斬之時胡部大張督馮突莫等擁眾數千壁於上黨勒往從之深爲所暱因說督曰劉單於舉兵誅�部大距而不從豈能獨立乎曰不能勒曰如其不能者兵馬當有所屬今部落皆已被單於賞募往往聚議欲叛部大而歸單於矣宜早爲之計督等素無智略懼部眾之貳己也乃潛隨勒單騎歸元海元海署督爲親漢王莫突爲都督部大以勒爲輔漢將軍平晉王以統之勒於是命督爲兄賜姓石氏名之曰會言其遇己也阮孚傳孚字遙集其母卽胡婢也孚之初生其姑取王延壽魯靈光殿賦曰胡人遙集於上楹而以字焉謝石傳石字石奴初拜祕書郎累遷尙書僕射徵句難以勛封興平縣伯淮肥之役詔石解僕射以將軍假節徵討大都督與兄子元琰破苻堅先是童謠云誰謂爾堅石打碎故桓豁皆以石名子以邀功焉堅之敗也𨿽功始牢之而成於元琰然石時實爲都督焉桓溫傳溫字元子宣城太守彜之子也生未�而太原溫嶠見之曰此兒有奇骨可試使啼及聞其聲曰眞英物也彜以嶠所賞故遂名之曰溫嶠笑曰果爾後將易吾姓也張天錫傳天錫字純嘏駿少子也小名獨活初字公純嘏入朝人笑其三字因自攺焉毛穆之傳穆之字憲祖小字武生名犯王靖後諱故行字後又以桓溫母名憲乃更稱小字王述傳述代殷浩爲揚州刺史加徵虜將軍初至主簿請諱報曰亡祖先君名播海內遠近所知內諱不出門余無所諱周訪傳元帝渡江命訪參鎭東軍事時有與訪同姓名者罪當死吏誤收訪訪奮擊收者數十人皆散走而自歸於帝帝不之罪前涼錄李弇隴西狄道人也本名梁妻姓梁張駿戲之曰卿名梁妻姓梁夫妻同稱子孫將何以目其舅氏昔耿弇以少年立功立事吾今賴卿有同於耿氏乃錫名曰弇陳安成紀平莊人也少慷慨讀書見許褚而慕之乃自字虎侯小名錄後趙石季龍殺勒子弘僭位大饗羣臣於太武殿佛圖澄吟曰殿乎殿乎棘子成林將壞人衣季龍發殿石下視之有棘生焉諸石後爲冉閔滅略盡閔小字棘奴世說孫齊由齊莊二人小時詣庾公公問齊由何字答曰字齊由公曰欲何齊邪曰齊許由齊莊何字答曰字齊莊公曰欲何齊曰齊莊周公曰何不慕仲尼而慕莊周對曰聖人生知故難企慕庾公大喜小兒對庾園客詣孫監值行見齊莊在外尙幼而有神意庾試之曰孫安國何在卽答曰庾恭家庾大笑曰諸孫大盛有兒如此又答曰未若諸庾之翼翼還語人曰我故勝得重喚奴父名冊府元龜庾衮四子怞薎澤捃在澤生故名澤生因捃生故名捃生晉書王舒傳舒父會舒授撫軍將軍會稽內史秩中二千石舒上疏辭以父名朝議以字同音異於禮無嫌舒復陳音𨿽異而字同求換它郡於是攺會字爲鄶舒不得已而行鄧嶽傳嶽本名嶽以犯康帝諱攺爲嶽後竟攺名爲岱焉許邁傳邁少恬靜不慕仕進永和三年入臨安西山登巖茹芝眇爾自得有終焉之志乃攺名元字遠遊與婦書告別異苑桓元生而有光照室善占者云此兒生有奇曜宜目爲天人宣武嫌其三文復言爲神靈寶猶復用三旣難重前卻減神一字名曰靈寶苻洪載記苻洪字廣世略陽臨渭氐人也其先蓋有扈之苗裔世爲西戎酋長始其家池中蒲生長五丈五節如竹形時咸謂之蒲家因以爲氏焉父懷歸部落小帥先是隴右大雨百姓若之謠曰雨若不止洪水必起故因名曰洪慕容垂載記垂字道明皝之第五子也少岐嶷有器度身長七尺四寸手垂過膝皝甚寵之嘗目而謂諸弟曰此兒闊達好奇終能破人家或能成人家故名霸字道業恩遇逾於世子�故�不能平之以滅宇文之功封都鄕侯石季龍來伐旣還猶有兼並之志遣將鄧恆率眾數萬屯於樂安營攻取之備垂戍徒河與恆相持恆憚而不敢侵垂少好畋遊因獵墜馬折齒慕容�僭卽王位攺名外以慕郤爲名內實惡而攺之尋以讖記之文乃去夬以垂爲名焉南燕錄慕容徳字元明皝之少子皝每對諸宮人言婦人�娠夢曰入懷必生天子公孫夫人方�夢日入臍中獨喜而不敢言晉咸康二年晝寢生徳左右以告方寢而起皝曰此兒易生似鄭莊公長必有大徳遂以徳爲名徳卽皇帝位於南郊大赦攺元爲建平元年又曰漢宣憫吏民犯諱故攺名朕今增一備字以爲復名庶開臣子避諱之路於是敍賞有差新舊咸悅晉書慕容超載記徳兄納子超身長八尺腰帶九圍精彩秀發容止可觀徳甚加禮遇始名之曰超禮志太元十三年召孔安國爲侍中安國表以黃門郎王愉名犯私諱不得連署求解有司議云名終諱之有心所同聞名心瞿亦明前誥而禮復云君所無私諱大夫之所有公諱無私諱又云詩書不諱臨文不諱豈非公義奪私情王制屈家禮哉尙書安眾男臣先表中兵曹郎王佑名犯父諱求解職明詔爰發聽許換曹蓋是恩出制外耳而頃者互相瞻式源流旣啟莫知其極夫皇朝禮大百僚備職編官列署動相經涉若以私諱人遂其心則移官易職遷流莫已旣違典法有虧政體請一斷之從之小名錄前燕慕容衝初苻堅之滅慕容雋衝妹爲淸河公主年十四有殊色堅納之衝年十二有龍陽之姿堅又幸之長安歌曰一雌復一雄雙飛入紫宮咸懼爲亂王猛切諫乃出衝長安又謠曰鳳凰鳳凰止阿房堅曰鳳凰非梧桐不棲非竹實不食乃各植數千株於阿房以待之衝小字鳳凰後終爲堅賊入止阿房晉書呂光載記光生於枋頭夜有神光之異故以光爲名世說桓南郡被召作太子洗馬船泊荻渚王大服散後已小醉往看桓桓爲設酒不能冷飲頻語左右令溫酒來桓乃流涕嗚咽王便欲去桓以手巾掩淚因謂王曰犯我家諱何預卿事王嘆曰靈寶故自達晉書劉毅傳桓元篡位毅與劉裕討平之初桓元於南州起齋悉畫盤龍於其上號爲盤龍齋毅小字盤龍至是遂居之韓延之傳延之字顯宗少以分義稱安帝時爲建威將軍荊州治中轉平西府錄事參軍以劉裕父名翹字顯宗延之遂字顯宗名兒爲翹以示不臣劉氏拾遺記曹曾魯人也本名平慕曾參之行攺名爲曾宋書符瑞志宋武帝居在丹徒始生之夜有神光照室其夕甘露降於墓樹皇考以髙祖生有奇異名爲奇奴皇妣旣殂養於舅氏攺爲寄奴焉王鎭惡傳鎭惡北海劇人也祖猛字景略苻堅僭號關中猛爲將相有文武才北土重之父休爲河東太守鎭惡以五月五日生家人以俗忌欲令出繼疏宗猛見奇之曰此非常兒昔孟嘗君惡日生而相齊是兒亦將興吾門矣故名之爲鎭惡範傳字蔚宗順陽人車騎將軍泰少子也母如廁產之額爲磚所傷故以磚爲小字謝弘微傳弘微陳郡陽夏人也祖韶車騎司馬父思武昌太守從叔峻司空琰第二子也無後以弘微爲嗣弘微本名密犯所繼內諱故以字行顏竣傳竣爲散騎常侍先是竣未有子而大司馬江夏王義恭諸子爲元凶所殺至是並各產男上自爲名字部雜錄尙書大禹謨曰若稽古大禹曰文命敷於四海按注文命史記以爲禹名蘇氏曰以文命爲禹名則敷於四海者爲何事耶禮記曲禮大夫七十自稱曰老夫於其國則稱名按注己國稱名者父母之邦不敢以尊者自居也少儀聞始見君子者辭曰某固願聞名於將命者又罕見曰聞名又

瞽曰聞名楚辭朕皇考曰伯庸肇錫予以嘉名神仙傳或云老子欲西度關關令尹喜知其非常人也從之問道老子驚怪故吐舌聃然遂有老聃之號亦不然也今按九變及元生十二化經老子未入關時固已名聃矣老子數易名字非但一聃而已所以爾者按九宮及三五經及元辰經云人生各有厄會到其時若易名字以隨元气之變則可以延年度厄今世有道者亦多如此老子在周乃三百餘年二百年之中必有厄會非一是以名稍多耳小名錄向靖小名稱與髙祖諱同攺稱小字今傳稱向彌是也續博物志宋齊丘乃字超回不自量如此孟軻莊周其字不傳或云軻字子輿周字子休皆後人意取耳庚桑名楚史記作尢桑夏棘字子棘爲湯大夫列子作夏革玉泉子會昌末年忽攺禦名爲火下大及宣宗以光王龍飛於古文光字實從火焉噫先兆之明若是耶尙書故實髙祖太武皇帝本名與文皇帝同上一字後乃刪去嘗有碑版鑿處具在北夢瑣言唐張裼與韋相保衡有分韋列於同列以其名裼裼訓袒衣也又詩云載衣之裼裼卽小兒𦇤衣乃�帶也方欲因事攺之未聞韋相流貶竟不大拜韋常問立名之由裼以少孤爲無學問親表所誤也後唐姚相名洎崔沂侍郎戲之曰洎訓肉汁胡爲名洎無以酬之然洎亦訓至𨿽然古人以名貽誚者多矣訪事者有焉至如仙客仙童齊丘用礪希大過亦無取焉其復名須依義訓惟單名易諱者善矣揮麈前錄王絲字惇素越之蕭山人景佑初爲縣令會歲歉絲每家支錢一千以濟之期以明年夏輸絹一匹邑人大受其惠稱爲徳政繇此當路薦之蓋是時一縑售價不逾其數而仕止郎曹典州而已範文正公爲作墓志具載其事王荊公當國仿其法施之天下號爲和買久之本錢旣不復俵且有折帛之害世誤傳始於王儀仲素儀仲文正公之子早卽貴達未嘗爲邑官至八座沒謚懿敏國史本傳可考其子鞏字定國與東坡先生遊李定字仲求洪州人晏元獻公之甥文亦奇欲預賽神會而蘇子美以其任子距之致興大獄梅聖兪謂一客不得食覆鼎傷眾賓者也其孫卽商老彭以詩名列江西派中又李定字資深元丰禦史中丞其孫方叔正民兄弟皆顯名一時揚州人又李定嘉佑治平以來以風采聞嘗徧歷天下諸路計度轉運使官制未行老於正卿乃惇老如岡之祖蓋濟南人也同姓名者凡三人世亦多指而爲一不可不辧歐陽文忠公父名觀文多避之如碧落碑在絳州龍興宮之類蘇東�祖名序文多雲引或作敍近爲文者或仿此不知兩先生之意也揮麈後錄李邯鄲名諸子名世人難曉後見孫長文云邯鄲之長子壽朋取三壽作朋之義次子復圭本三復白圭幼子徳芻以三徳苾芻其指如此宜乎人所不解也冊府元龜東昏侯諱寶卷字智藏本名賢明帝輔政後攺焉論者曰名以行義往賢垂範備而之禪術士讖之東昏已捲矣藏以終之其兆先徵蓋天所命矣雲麓漫抄文士輕薄不顧道理有甚害義者孔平仲雜說載陳侗陳汝羲同在禮院爲博士職掌宗室軷祭每一次得絹五十匹見一老宗室入朝在路指視曰此軷材也我當得之二人相爭它日見有聯騎造朝者則又曰此皆軷材也我當得之豈有活人遽欲得財而願其死仁人固如是乎宗籍凡袒免親以上賜名受官有親兄弟名士揭士士昆士綏者乃寓不典之言於其間又有失之綏之亦此義也其它令誅令鯀等不可槪舉後又取怪僻字但欲爲戲笑至於撰字行尢當致思使與國姓無妨如不字連國姓固不美矣故皆以惡字綴之不衰等是也然不亦訓甚詩曰不顯文王言甚顯文王則不衰爲甚衰得乎髙宗行實爲不字而孝宗從別派入近又撰與字若字必字亦非可連國姓人無言者不獨此耳徽宗書閣曰敷文取帝乃誕敷文徳舞干羽於兩階七旬有苗格以寓譏誚其刻薄不遜如此古之聖王諱世皆不知避有一時暴起且僭僞之主至今諱而不攺者如昭穆本作招穆讀以晉文帝諱攺呼韶城避朱梁諱攺曰州如東都州南州北州是也代字本作茂以李唐諱攺云武或曰務浙人避錢氏諱攺劉爲金果有石橊呼曰金櫻江東人以楊行密諱呼密爲�糖太乙十神有君基民基避唐明皇諱攺作寨至今不攺本艸有薯蕷避唐代宗諱攺云薯藥避英宗諱又攺爲山藥則與薯蕷似不相干今當雲山蕷可也石林燕語禮逮事父母則諱王父母不逮事父母則不諱王父母鄭氏以逮爲及識當是有知之稱舊法祖父母私忌不爲假元丰編敕修假寧令於父母私忌暇下添入逮事祖父母者準此意謂生時祖父母尙存云爾然不當言逮事蓋誤用禮之文也原爲此法者謂生而祖父母死則爲不假存則爲假所以別於父母也若謂逮事爲及見之辭則禮云不逮父母者今遺腹子固有不及見父者矣而母則安有不及見者乎法初行安厚卿爲樞密適祖母忌祖母沒時厚卿才二歲疑而以問禮部郎官何洵直洵直𨿽知法官之誤因欲遷就其說引子生三月而父名之以爲天時一變爲有識欲以三月爲限斷過矣今士大夫凡生而祖父母存者皆告假從立法者之意也齊東野語古今避諱之事雜見諸書今漫集數條於此以備考覽蓋殷以前尙質不諱名至周始諱然猶不盡諱如穆王名滿定王時有王孫滿之類至秦始皇諱政乃呼正月爲徵月史記年表作端月盧生曰不敢端言其過秦頒端正法度曰端直皆避政字漢髙祖諱邦舊史以邦爲國惠帝諱盈史記以萬盈數作滿數文帝諱恆以恆山爲常山景帝諱啟史記微子啟作微子開漢書啟母石作開母石武帝諱徹以徹侯爲通侯蒯徹爲蒯通宣帝諱詢以荀卿爲孫卿元帝諱奭以奭氏爲盛氏光武諱秀以秀才爲茂才明帝諱莊以老莊爲老嚴莊助爲嚴助卞莊爲卞嚴殤帝諱隆以隆慮爲林慮安帝父諱慶以慶氏爲賀氏魏武帝諱操以杜操爲杜度蜀後主諱宗以孟宗爲孟仁晉景帝諱師以師保爲保傅京師爲京都文帝諱昭以昭穆爲韶穆昭君爲明君三國誌韋昭爲韋耀湣帝諱業以建業爲建康康帝諱嶽以鄧嶽爲鄧岱山嶽爲山岱齊太祖諱道成薛道淵但言薛淵梁武帝小名阿練子孫皆呼練爲白絹隋帝諱忠凡郎中皆去中字侍中爲侍內中書爲內史殿中侍禦爲殿內侍禦置侍郎不置郎中置禦史大夫不置中丞以侍書禦史代之中廬爲次廬至唐又避太子諱亦以中郎爲旅賁郎將中書舍人爲內舍人煬帝諱廣以廣樂爲長樂廣陵爲江都唐世宗祖諱丙故以景字代之如景科景令景子之類是也唐祖諱虎凡言虎率攺爲猛獸或爲武如武賁武林之類李延壽作南北史易石虎爲石季龍韓擒虎爲韓擒髙祖諱淵趙文淵爲文深淵字盡攺爲泉劉淵爲元海戴淵爲戴若思太宗諱世民唐史凡言世皆曰代民皆曰人如今人治人生人富人侯之類民部曰戶部髙宗諱治凡言治皆曰理如至理之主不代出者章環避當時諱也陸贄曰與理同道罔不興脇從罔理韓元策問堯舜垂衣裳而天下理又無爲而理者其舜也歟睿宗諱旦張仁亶攺人願元宗諱隆基太一君基與臣基並攺爲其字隆州爲閬中隆康爲晉康隆龕爲崇龕隆山郡爲仁壽郡代宗諱豫以豫章爲鍾陵蘇預攺名源明以薯蕷爲薯及山藥徳宗諱適攺括州爲處州憲宗諱淳淳州攺爲欒州韋純攺名貫之之純攺名處厚王純攺名紹陸純攺名執柳淳攺名灌嚴純攺名休復李行純攺名行諶崔純亮攺名行範程純攺名弘馮純敏攺名約穆宗諱恆以恆山爲常山敬宗諱弘徐弘敏攺名有功帝諱昆宋緄會要作宋混鄭涵避文宗舊諱攺名澣武宗諱炎賈炎攺名嵩宣宗諱忱韋諶攺名損穆諶攺名仁裕後梁太祖父烈祖名誠遂攺城曰墻晉髙祖諱敬塘析敬字爲文氏苟氏至漢乃復舊至本朝避翼祖諱復析爲文爲苟本朝髙宗諱構避嫌名者仍其字更其音者勾濤是也加金字鉤光祖是也加絲字絇紡是也加艸頭者苟諶是也攺爲句字者句思是也增勾龍者如淵是也勾龍去上一字者大淵是也已上皆臣下避君諱也吳太子諱和以和興爲嘉興唐髙宗太子弘爲武后所鴆追尊爲孝敬帝廟曰義宗弘文館攺爲昭文弘農縣爲恆農諱弘機但爲機李含光本姓弘易爲李曲阿弘氏易爲洪溫彥弘遂以大雅字行晉以毗陵封東海王世子毗以毗陵爲晉陵唐避章懷太子賢諱攺集賢爲崇文館之類皆避太子之諱也呂后諱雉封禪書謂野雞夜鴝武后諱曌以詔書爲制書鮑照爲鮑昭攺懿徳太子重照爲重潤劉思照爲思昭簡文鄭後諱阿春以春秋爲陽秋富春爲富陽蘄春爲蘄陽此避後諱也元後父諱禁以禁中爲省中武后父諱華以華州爲太州韋仁約避武后家諱攺名元忠竇懷貞避韋後家諱而以字行劉穆之避王后諱以憲祖字行後復避桓溫母諱遂稱小字武生虞茂避穆後母諱攺名預本朝章憲太后父諱通嘗攺通直郎爲同直郎通州爲崇州通判爲同判通進司爲承進司通奉爲中奉通事舍人爲宣事舍人至明道間遂復舊此則避後家諱也錢王鏐以石橊爲金櫻攺劉氏爲金氏楊行密據揚州州人呼爲蜂糖趙避石勒諱以羅勒爲蘭香髙祖父名誠以武成王爲武明王武成縣爲武義縣羊祜爲荊州州人呼戶曹爲辭曹之類皆避國主諸侯諱也詩書則不諱若文王諱昌而箕子陳洪範曰使羞其行而邦其昌厲王諱胡而宣王時詩曰胡不相畏胡爲虺蜴胡然厲矣周禮有昌本之俎詩有觱發之詠大誥弗棄基不諱后稷棄字孔子父叔梁紇而春秋書臧孫紇成王諱誦而吉甫作誦之句正在其時是也臨文則不諱魯莊公名同而春秋書同盟襄公名午而書陳侯午卒僖公名申書戊申定公名宋書宋人宋仲幾漢書祀元封詔書有啟母石之言刑法志建三典以刑邦國與萬邦作孚韋孟詩總齊羣邦皆不避髙祖諱魏太祖名操而陳思王有造白之句曹志植之子奏議云幹植不彊三國吳時有言功以權成蓋斥孫權之名南史有寧逢五虎及虎視之語則虎字亦不盡避韓文潮州上表云朝廷治平日久曰政治少懈曰巍巍治功曰君臣相戒以致至治舉張行素云文學治行眾所推亦不避髙宗之諱又袁州上表曰顯榮頻煩舉韋顗曰顯映班序柳文樂曲曰羲和顯耀乘淸芬皆不盡避中宗之諱韓賀卽位表曰以和萬民亦不諱民字如此類甚多胡翼之侍講延英日講幹卦元亨利貞上爲動色徐曰臨文不諱伊川講南容三復白圭內侍告曰容字上舊名也不聽講畢曰昔仁宗時宮嬪謂正月爲初月餅之蒸者爲炊天下以爲非嫌名舊名請勿諱邦國有不諱者襄王名鄭而鄭不攺封至於出居其國使者告於秦晉曰鄙在鄭地受晉文公朝而鄭伯傳漢和帝名肇而郡有京兆是也嫌名則有避有不避者韓退之辯諱桓公名白傳有五皓之稱厲王名長琴有修短之目不聞謂布帛爲布皓腎腸爲腎修漢武名徹不聞諱車轍之轍然史記天官書謂之車通此非諱車轍之轍乎若晉康帝名嶽鄧嶽攺名爲嶽此則不諱嫌名也二名不偏諱唐太宗名世民在位日戴冑唐儉爲民部尙書處世南李世績皆不避至髙宗時始攺民部爲戶部世南已卒世績去世字或云卒哭乃諱避諱而易字者按東觀漢記云惠帝諱盈之字曰滿文帝諱恆之字曰常光武諱秀之字曰茂云云蓋當時避諱攺爲其字之者變也如卦變爻曰之也宋朝眞宗諱恆音胡登切若闕其下畫則爲又犯徽宗旁諱後遂並字不用而易爲常正用前例也淮南王安避父諱長故淮南書凡言長悉曰修王羲之父諱正故每書正月爲初月或作一月餘則以政字代之王舒除會稽內史以祖諱會以會稽爲鄶稽司馬遷以父諱談史記中趙談爲趙同子張孟談爲孟同範父名泰後漢書郭泰爲郭太李翺祖父名楚今故爲文皆以今爲玆杜甫父名閒故杜詩無閒字蘇子瞻祖名序故以序爲敍或攺作引曾魯公父名會故避之者以勘會爲勘當蔡京父名準攺平準務爲平貨務此皆士大夫自避家諱也史記李斯傳言宦者韓談則談字不能盡避漢書爰盎傳有上益莊之文鄭當時傳有鄭莊千里不賫糧之類此不能盡避也範爲太子詹事以父名泰固辭朝議不許唐竇曾授中書舍人以父名至忠不受議者以音同字別乃就職韋聿遷祕書郎以父嫌名換司議郎柳公綽遷吏部尙書以祖諱換左丞李涵父名少康爲太子少傅呂渭劾之宋朝呂希純以父名公著而辭著作郎富鄭公父名言而不辭右正言韓億絳縝家諱保樞皆爲樞密而不避此除官有避不避也至若後唐郭崇韜父名弘以弘文館爲崇文館建隆間慕容彥釗吳廷祚皆拜使相而釗父名章廷祚父名璋制麻中爲攺同爲中書門下平章事爲二品紹興中沈守約湯進之二丞相父皆名舉於是攺提舉書局爲提領此則朝廷爲臣下避家諱也元稹以陽城驛與楊道州名同更之曰避賢驛且作詩以記之白樂天和之云荊人愛羊祜戶曹攺爲詞一字不忍道況兼姓呼之是也鄭諴過郢州浩然亭謂賢者名不可斥更名孟亭歙有任昉寺任昉村以任所遊之地故也虞藩爲刺史日更爲任公寺任公村此則後人避前賢名也至有君臣同名者襄王名鄭衛成公與之同時亦名鄭衛侯諱惡其臣有石惡宋武帝名裕褚叔度王敬弘皆名裕之謝景仁張茂度皆名裕宋明帝名彧王景文亦名彧唐元宗名隆基劉子元名知幾又有父子祖孫同名者周康王名釗生子瑕是爲昭王宋明帝名彧其子後廢帝亦名昱魏獻文名弘其子孝文名宏聲𨿽相近而字猶異也若周厲王名胡而僖王名胡齊蔡文侯昭侯相去五世皆名中魏安同父名屈同之子亦名屈襄陽有處士羅君墓志曰君諱靖父靖學優不仕此尢爲可罪也若桓元呼父溫曰淸此不足責若韓愈不避仲卿又何耶朱溫之父名誠以其類戊字司天監上言請攺戊己之戊爲武字此全無義理如揚都士人名審沈氏與書名而不姓皆諛之者過耳未如梁謝舉聞家諱必哭近世如趙南仲亦然此亦不失爲孝若唐裴徳融父諱�髙鍇爲禮部侍郎典貢舉徳融入試鍇曰伊父諱�而某下就試與及第困一生事後除屯田員外郎與同除一人參右丞盧簡盧先屈前一人使驅使官傳語曰員外是何人下及第偶有事不得奉見裴倉遽而去李賀以父名晉肅終身不赴進士舉抑又甚焉崔殷夢知舉吏部尙書歸仁晦托弟仁澤殷夢唯唯至於三四殷夢斂色端笏曰某見進表讓此官矣仁晦始悟己姓乃殷夢家諱龜從故也後唐天成中盧文紀爲工部尙書郎中於鄴參文紀以父名嗣業與同音竟不見鄴憂畏太過一夕雉經而死楊行密父名怤與夫同音攺文散諸大夫爲大卿禦史大夫爲禦史大卿至有興唐寺鐘題志云金紫光祿大兼禦史大及銀靑光祿大皆直去夫字尢爲可怪國朝劉溫叟父名樂終身不聽絲竹不遊岱嵩徐績父名石平生不用石器遇石不踐遇橋則令人負之而過此皆避諱不近人情者也至如唐憲宗時戎昱有詩名京兆尹李鑾擬以女嫁之令其攺姓昱辭焉五代有石昂者讀書好學不求仕進節度使符習髙其行召爲臨淄令習入朝監軍楊彥朗知畱後昂以公事上謁贊者以彥朗家諱石遂更其姓曰右昂昂趨於庭責彥朗曰內侍柰何以私害公昂姓石非右也彥朗乃怒昂卽解官去語其子曰吾本不欲仕亂世果爲刑人所辱宣和中徐申幹臣自諱其名知常州一邑宰白事言已三狀申府未施行徐怒形於色責之曰君爲縣宰豈不知長吏名乃作意相侮宰亦好犯上者卽大聲曰今此事申府不報便當申監司否則申戶部申臺申省申來申去直待身死卽休語罷長揖而退徐𨿽怒然無以罪之三人者皆不肯避權貴之諱以自系其姓名若北齊熊安生者將通名見徐之才和士開二人相對以之才諱雄士開諱安乃稱觸生羣公哂之蔡京在相位日權勢甚盛內外官司公私皆避其名如京東京西並攺爲畿左畿右之類蔡門下昂避之尢謹並禁其家人犯者有笞責昂嘗自誤及之家人以爲言乃舉手自擊其口蔡經國聞京閩音稱京爲經乃奏乞攺名純臣此尢可笑紹聖間安惇爲從官章惇爲相安見之但稱享而已近世方巨山名嶽或謗其爲南仲丞相幕客趙父名方乃攺姓爲方旣而又爲丘山甫端明屬丘名嶽於是復攺名爲方山遂止以爲過焉善乎胡康侯之論曰後世不明春秋之義有以諱易人姓者易人名者愚者迷禮以爲孝諂者獻佞以爲忠忌諱繁名實亂而春秋之法不行矣夢溪筆談予家有閻博陵畫唐秦府十八學士各有眞贊亦唐人書多與舊史不同姚東字思廉舊史姚思廉字簡之蘇臺陸元明薛莊唐書皆以字爲名李元道蓋文達於志寧許敬宗劉孝孫蔡允恭唐書皆不書字房元齡字喬年唐書乃房喬字元齡孔潁達字�達唐書字仲達蘇典簽名從日從九唐書乃從日從助許敬宗薛莊官皆直記室唐書乃攝記室蓋唐書成於後人之手所傳容有訛謬此乃當時所記也以舊史考之魏鄭公對太宗云目如懸鈴者佳則元齡果名非字也然蘇世長太宗召對眞武門問云卿何名長意短後乃爲學士似爲學士之時方更名耳緗素雜記新序云平公浮西河中流而嘆曰嗟乎安得賢士與此樂者乎固桑進曰君言過矣夫劍產於越珠產江漢玉產昆山此三寶者皆無足而至平公曰固桑來吾門下食客三千人朝食不足暮收市租暮食不足朝收市租吾尙可謂不好士乎對曰今夫鴻鵠髙飛衝天然其所恃者六翮耳夫腹下之毳背上之毛增去一把飛不爲髙下不知君之食客六翮邪將腹背之毛毳也平公默然不應余按說苑云趙簡子遊於西河而樂之嘆曰安得賢士而與處焉舟人古乘跪而對曰夫珠玉無足去此數千里而所以能來者人好之也今士有足而不能來者吾君其不好之乎簡子曰吾門左右客千人朝食不足暮收市徵暮食不足朝收市徵吾尙可謂不好士乎古乘對曰鴻鵠髙飛遠翔其所恃者六翮也背上之毛腹下之毳無尺寸之數去之滿把飛不能爲之益卑益之滿把飛不能爲之益髙不知門下左右客千人者有六翮之用乎將盡毛毳也按新序說苑皆劉向所撰也新序作平公說苑作趙簡子新序作固桑說苑作古乘何異同如此又說苑第一卷

載楚文王爵管饒事而新序文王作恭王管饒作管蘇又班固古人表云晉船人固來顏師古曰卽固乘也又爾不同何邪晉書周顗傳云顗弟嵩嘗因酒瞋目謂顗曰君才不及弟何乃橫得重名以所然蠟燭投之顗神色無忤徐曰阿奴火攻固出下策耳又案絡秀傳云嘗冬至置酒絡秀舉觴謂三子曰吾本渡江托足無所不謂爾等並貴列吾目前吾復何憂嵩起曰恐不如尊旨伯仁志大而才短名重而識暗好乘人之獘此非自全之道嵩性抗直亦不容於世惟阿奴碌碌當在阿母目下耳阿奴謨小字也觀世說所載正與此同注云阿奴周謨也然則投燭之事當云阿嵩火攻固出下策耳其稱阿奴蓋史誤也晉庾敳傳云敳有重名爲縉紳所推而頗聚斂積實談者譏之都官從事溫嶠嘗劾奏敳敳更器嶠曰嶠森森如千丈松𨿽磊砢多節施之大廈有棟梁之用而溫嶠傳曰嶠爲都官從事散騎常侍庾敳有重名而頗聚斂嶠舉奏之京都震肅蓋是時溫嶠爲都官從事敳爲散騎常侍二人同在朝廷是敳之所器者溫嶠非和嶠明矣及觀和嶠傳又雲從事中郎庾敳見而嘆曰嶠森森如千丈松𨿽磊砢多節目施之大廈有棟梁之用而世說亦云子嵩目和嶠云云何其謬歟良由修史者雜出於諸儒而非一人之筆故其謬戾如此今之學者至有云和氏之松千丈而益謬矣歐陽五代史作拓跋思敬意謂薛史避國諱耳按舊唐書實錄皆作思恭實錄天復二年九月武定軍節度使李思敬以城降王建思敬本姓拓跋鄜夏節度使思恭保大節度使思孝之弟也思孝致仕以思敬爲保大畱後遂升節度徙武定軍新唐書黨項書曰思孝爲定難節度使卒弟思諫代爲節度使思孝爲保大節度以孝薦弟思敬爲保大畱後俄爲節度使然則思恭思敬乃是兩人思敬後附李茂貞因賜國姓故更姓李文忠公合爲一人誤也歸田錄云宋鄭公庠初名郊字伯庠與其弟祁自布衣時名動天下號爲二宋其爲知制誥仁宗驟加獎眷便欲大用有忌其先進者譖之謂其姓符國號名應郊天又曰郊音交交者替代之名也宋交其言不祥仁宗遽命攺之公怏怏不獲已乃攺爲庠字公序公後更踐二府二十餘年以司空致仕兼享福壽而終而譖者竟不見用以卒可以爲宵小人之重戒也又西淸詩話云宋元憲公始拜內相同列譖其姓宋而郊名非便公奉詔更名庠意殊怏怏不滿會用新名移書葉道卿乃呼同年葉戲答公曰淸臣宋郊榜第六中選徧閱小錄無宋庠者不知何許人公因寄一絕自解云紙尾勤勤問姓名禁林依舊玷華纓莫驚書錄題臣向只是當時劉更生又楊文公談苑云太平興國四年北戎寇邊車駕幸大名府方渡河有人持手板邀乘輿前驅斥之號呼道旁自言獻封事太宗令接取視之乃臨河主簿宋捷上甚喜卽以爲將作監此乃以姓名盜爵祿者也此與元憲公姓同而事異良可嗤笑沈存中嘗謂予家有閻博陵畫唐秦府十八學士各有眞贊名字與史所載不同或以字爲名或書名而不書字者其論甚美然謂房眞齡字喬年舊史乃云房喬字眞齡旣而云唐書成於後人之手所傳容有訛謬甚美也末云以舊史考之魏鄭公對太宗曰目如懸鈴者佳則眞齡果名非字也何其謬歟蓋所謂懸鈴者乃鈴鐸之鈴而眞齡乃年齡之齡惟其爲年齡之齡故字以喬年此理甚明而存中乃不之省何也然房梁公名字大抵不同眞贊云房眞齡字喬年舊史云房喬字眞齡而新史云房元齡字喬皆未詳也又韓愈集中有王弘中神道碑云諱弘中字某按實錄新舊傳皆名仲舒字弘中愈又作宴喜亭記序稱爲王弘中然則弘中必字也碑文誤耳政與房喬名字一同宜齋野乘唐人多有稱人名者詩中惟甚今人學唐詩者多仿效之不知其不可枋記李習之答梁載言書云孟子曰天下之達尊三徳爵年惡得有其一以慢其二足下之書韋君詞楊君潛足下之徳與二君未知先後也足下齒幼而位卑而皆名之傳曰吾見其與先生�行也觀習之之言則當時亦以稱前輩名爲非枋謂古者君稱臣名父兄稱子弟名師稱弟子名禮疏云名者職賤之稱仲尼於弟子外不敢稱人名曾子稱子夏之名蓋因子夏稱無罪怒而責之也常考桓公四年夏天王使伯糾來聘注禮君於臣而不名者五諸父兄不名詩云王曰叔父是也子大夫不名祭伯是也盛徳之士不名叔肸是也老臣不名宰渠伯糾是也如桓二年及其大夫孔父十七年蔡季自陳歸莊三年紀季以酅入於齊閔元年季子來歸僖十六年公子季友卒公羊曰何以不名賢也閔二年齊與子來盟公羊曰何以不名喜之也又白虎通曰王者臣有不名者五先王老臣不名與先王戮力共治者尊而不名尙書曰咨爾伯不言名也不名者貴賢者而已故呂望郭子儀俱稱尙父管夷吾稱仲父裴寂稱裴監魏晉以來多有贊拜不名者以人主之待臣子猶爾況常人乎玉照新誌本朝有兩張先皆字子野一則樞密副使遜之孫與歐陽文忠同在洛陽幕府其後文忠爲作墓志銘稱其志守端方臨事敢決者一與東坡先生遊東坡推爲前輩詩中所謂詩人老去鶯鶯在公子歸來燕燕忙能爲樂府號張三影者有兩蘇世美一東坡作哀詞者一蘇丞相子名京二人皆知名士也可談王介甫居金陵作謝墩詩云我名公字偶相同我屋公墩在眼中公去我來墩屬我不應墩姓尙隨公蓋晉謝安故地也謝字安石介甫名安石曲洧舊聞政和初凡人名或字中有天字君字主字聖字王字皆令避而不用蓋從趙野所請也當時如寺觀僧道所稱王字亦行攺正或曰此不祥也已而果然筆記陶谷本唐彥謙後石晉時避帝諱攺曰陶後納唐氏爲婿亦可怪西溪叢語封徳彜名倫房元齡名喬髙士廉名儉顏師古名籀而皆云以字行顏之推云古者名終則諱之字乃以爲子孫江北士人全不辧之名亦呼爲字字固爲字顏師古刊謬正俗云或問人有稱字而不稱名何也顏師古考諸典故故以稱名爲是顏師古立論如此而乃以字行不可曉也靑箱雜記太祖廟諱匡引語訛近香印故今世賣香印者不敢斥呼鳴羅而已仁宗廟諱徵語訛近蒸今內庭上下皆呼蒸餅爲炊餅亦此類錢武肅王諱鏐至今吳越間謂石橊爲金櫻劉家畱家爲金家田家畱住爲駐住又楊行密據江淮至今民間猶謂蜜爲蜂糖滁人猶謂荇溪爲菱溪則俗語承諱久未能頓易故也劉溫叟父名嶽終身不聽樂不遊嵩華每赴內宴聞鈞奏回則號泣移時曰若非君命則不至於是此與唐李賀父名晉肅賀不敢舉進士事頗相類嶺南風俗相呼不以行第惟以各人所生男女小名呼其父母元丰中余任大理丞斷賓州奏案有民韋超男名首卽呼韋超作父首韋遨男名滿卽呼韋遨作父滿韋全女名插娘卽呼韋全作父插韋庶女名睡娘卽呼庶作父睡妾作嬸睡墨客揮犀楊行密之據揚州民呼蜜爲蜂糖夫蜜密二音也呼吸不同字體各異亦猶茄子伽子之義甚哉南方之好避諱者如此懶眞子同年小錄載小名小字或問有故事乎或曰始於司馬犬子僕曰不然離騷經曰皇覽揆予於初度兮肇錫予以嘉名名予曰正則兮字予曰靈均且屈原字平而正則靈均則其小字小名也所謂皇者三閭稱其父也後人遂以皇覽爲進禦之書誤矣晉史乃唐時文士所爲但托之禦撰耳天文志雲天聰明自我民聰明以民爲人且太宗不應自避其名又洛書乾曜度以幹爲甄則太宗又不應爲太子承幹避名也以此足見乃當時臣下所爲爾臣下之文駕其名於人主已爲失矣而人主傲然受之而不辭兩胥失矣涑水先生一私印曰程伯休甫之後蓋出於司馬遷傳曰重黎世序天地其在周程伯休甫其後也當宣王時官失其守而爲司馬氏故涑水引用之耳伯休甫者其字也古字一字多矣如爰絲房喬顏籀之類三字無之獨本朝有劉伯貢父劉中原父或云二人本字貢父原父以犯髙魯王諱故去甫而加伯中時人因並三字呼之此說非也六一先生作原甫墓志云公諱敞字中原父姓劉氏熙寧元年四月八日卒以此可知彼但見錢穆甫以避諱人或呼爲錢穆或呼爲穆四遂並二劉失之誤矣古人姓名有不可解者文公十八年季文子云髙陽氏有才子八人注云髙陽顓頊帝號也八人其苗裔蒼舒隤敳檮戭大臨龐降庭堅仲容叔達注云此卽垂益禹�陶之倫庭堅�陶字也然有可疑者文公五年楚滅六蓼臧文仲聞六滅曰�陶庭堅不祀忽諸注云六蓼皆�陶後也且旣云庭堅卽�陶字則文仲不應旣曰�陶又曰庭堅也若據其意則�陶庭堅又似兩人山谷老人名庭堅字魯直其義不可解或云慕季文子之逐莒僕故曰魯直唐時前輩多自重而後輩亦尊仰前輩而師事之此風最爲淳厚杜工部於蘇端

