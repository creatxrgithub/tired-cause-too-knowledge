

齋戒部藝文一

答齋議

漢蔡邕詔召尙書問立春當齋迎气東郊尙書左丞馮方毆殺指揮使於尙書西祠可齋否得無不宜具對議郎臣蔡邕博士任敏死罪對按禮上帝之祠無所爲廢齋者所以致齋不敢渙散其意宮室至大指使至微不在齋潔之處元和詔禮無免齋宜以自潔靜交神明本無嫌間祠室又寬可齋無疑詩云惟此文王小心翼翼昭事上帝聿懷多福夫齋以恭奉明祀文王所以懷福無有不宜臣邕敏愚戇死罪

齋居賦

宋張耒仲夏之月陰气始至陽旣盛而初剝陰浸亨而用事水伏畏涸火燎方熾其於人也心實過炎而腎受其獘惟人之生受命在子推卦曰坎於行爲水微陽所潛元气之始故火甚烈明正气或因而衰則水受害者君子之所深畏於是居事燕息滌慮齋居旣靜事以爲形又遠眺而髙居卻紛華而弗陳與淡泊乎爲徒絕嗜窒欲愛精嗇神聲色不禦滋味罕親衝然與和俱遊湛兮以道合眞故能體彊志寧愉樂壽考遠去疾厲保此難老嗚呼苟能推此以盡道考此以察物則豈惟齋戒以禦時宜其顚沛而勿失且夫冰炭相乘利害交至隕眞盜和豈獨陰沴道心惟微易失難常困於侵陵有如微陽則浣心滌志以卻外垢虛中保和以全天君故能涉至變而不濡更萬變而常存蓋將窮年以齋居豈特養生而善身乎

齋戒部匯考禮記

曲禮齊者不樂不弔

大全

呂氏曰古之有敬事者必齊齊者致精明之徳也樂則散哀則動皆有害於齊也不樂不弔者全其齊之志也

郊特牲齊之元也以陰幽思也故君子三日齊必見其所祭者注

齊而元冠元衣順鬼神幽黯之意且以致其陰幽之思也見其所祭之親精誠之感也正義

三日謂

致齊時也三日齊思其親之居處笑語故祭時如見其所祭之親也

祭義致齊於內散齊於外齊之日思其居處思其笑語思其志意思其所樂思其所嗜齊三日乃見其所爲齊者大

全嚴陵方氏曰齊於內所以愼其心齊於外所以防其物散齊若所謂不飲酒不茹葷之類齊三日則致齊而已必致齊然後見其所謂齊者思之至故也

祭統及時將祭君子乃齊齊之爲言齊也齊不齊以致齊者也是故君子非有大事也非有恭敬也則不齊不齊則於物無防也耆欲無止也及其將齊也防其邪物訖其耆欲耳不聽樂故記曰齊者不樂言不敢散其志也心不苟慮必依於道手足不苟動必依於禮是故君子之齊也專致其精明之徳也故散齊七日以定之致齊三日以齊之定之之謂齊齊者精明之至也然後可以交於神明也是故先期旬有一日宮宰宿夫人夫人亦散齊七日致齊三日君致齊於外夫人致齊於內然後會於太廟注

宿讀爲肅猶戒也大

全嚴陵方氏曰散齊卽祭義

所謂散齊於外是也致齊卽祭義所謂致齊於內是也此以時之先後爲序彼以事之內外爲序也以齊於內故又謂之宿以其宿於內也以齊於外故又謂之戒言戒於外也若心不苟慮與訖其嗜欲之類則所以齊其內也若手足不苟動與防其邪物之類則所以齊其外也夫散者集之則一歸乎定故散齊七日以定之致其至焉則未始不齊故致齊三日以齊之定言定於外齊言齊於內散齊七日致齊三日則及祭凡十日矣故先期旬有一日宮宰宿夫人而詔之齊也大宰言前期十日帥執事而十日遂戒則於是日而遂散齊也聽外治者君也故致齊於外聽內職者夫人也故致齊於內與祭義所謂內外者異矣彼謂一身之內外齊於內外所以辧其位會於太廟所以聯其事周禮

天官大宰之職祀五帝則掌百官之誓戒

訂義

劉迎曰誓戒者誓其所當戒者也戒百官以所當奉祭之事恐其不敬也前期十日帥執事而日遂戒

王氏曰記云七日戒三日宿又曰散齋七日以定之致齋三日以齊之齊之之謂齋定之之謂戒散齋七日致齋三日凡十日也膳夫王齊日三舉

賈氏曰謂散齊致齊齊必變食故加牲體至三太牢

史氏曰當不飲酒不茹葷之時懼其食力之不足則不能勝祭事故三舉以助之非謂盛殺而供也

春官鬯人凡王之齊事共其秬鬯

鄭鍔曰王之齊事將以致敬於鬼神秬鬯者非如三酒可飲之物共以給王之浴而已內以致其精明之徳外則用其芬芳之物內精明外芬芳宜其馨香之至可以交於神明大史戒及宿之日與羣執事讀禮書而協事

賈氏曰戒謂散齋七日宿謂致齋三日當此日與羣執事預祭之官讀禮書而協事恐事有失錯物有不供故也

秋官大司寇之職若禋祀五帝則戒之日蒞誓百官戒於百族訂

義鄭鍔曰大宰祀五帝前期十日而卜日此謂戒之日則旣得吉卜而戒以齋戒不欽將待以刑王氏詳說曰郊特牲曰卜之日王立於澤親聽誓命受教諫之義獻命庫門之內戒百官也太廟之內戒百族也百官云者百執事也百族云者王之族姓也族姓之與於祭爲重於百官矣故戒百官於庫門之內而戒百族於太廟之內正所以辧親�之義後漢書

禮儀志凡齋天地七日宗廟山川五日小祠三日齋日內有污染解齋副倅行禮先齋一日有污穢災變齋祀如儀大喪惟天郊越紼而齋地以下皆百日後乃齋如故事唐書

禮樂志凡祭祀之節有六二曰齋戒其別有三曰散齋曰致齋曰淸齋大祀散齋四日致齋三日中祀散齋三日致齋二日小祀散齋二日致齋一日大祀前期七日太尉誓百官於尙書省曰某日祀某神祇於某所各揚其職不供其事國有常刑於是乃齋皇帝散齋於別殿致齋其二日於太極殿一日於行宮前致齋一日尙捨奉禦設禦幄於太極殿西序及室內皆東向尙捨直長張帷於前楹下致齋之日質明諸衛勒所部屯門列仗晝漏上水一刻侍中版奏請中嚴諸衛之屬各督其隊入陳於殿庭通事舍人引文武五品以上�褶陪位諸侍衛之官服其器服諸侍臣齋者結佩詣合奉迎二刻侍中版奏外辦三刻皇帝服衮冕結佩乘輿出自西房曲直華蓋警蹕侍衛卽禦座東向侍臣夾侍一刻頃侍中前跪奏稱侍中臣某言請就齋室皇帝降座入室文武侍臣還本司陪位者以次出凡預祀之官散齋理事如舊惟不弔喪問疾不作樂不判署刑殺文書不行刑罰不預穢惡致齋惟行祀事其祀官已齋而闕者攝其餘淸齋一日齋戒部雜錄禮記月令仲夏之月君子齋戒處必掩身毋躁玉藻將適公所宿齋戒居外寢坊記子云七日戒三日齋承一人焉以爲屍過之者趨走以教敬也劉馮事始春秋合誠圖曰黃帝請問太乙長生之道太乙曰齋戒六丁可成功注云丁取丁寧戒取戒愼也齊東野語莊子人間世云仲尼曰齋吾語若顏回曰回之家貧惟不飲酒不茹葷者數月矣若此則可以爲齋乎曰祭祀之齋非心齋也鄭元注曰葷辛菜也按說文葷臭菜也鍇曰通謂蕓﹩椿韭蒜蔥阿魏之屬气不潔也荀子哀公篇孔子曰夫端衣元裳冕而乘輅者志不在於食葷注云葷菜蔥韭之屬論語齋必變食周禮膳夫王齋三舉鄭注云齋必變食也疏曰齋必變食故加牲禮至三太牢胡明仲論梁武曰祭祀之齋居必遷坐必變服必變食食爲盛饌一其心志潔其气體以與神明交未嘗不飲酒不茹葷也晦庵釋齋必變食亦取莊子而黃氏亦兼取之朱又謂葷是五辛又曰今致齋有酒非也然禮中乃有飲不至醉之說何耶

齋戒部紀事獨異志禹傷其父功不成乃南逃衡山斬馬以祭之仰天而嘯忽夢神人自稱元夷蒼水使者謂禹曰欲得我書者齋焉禹遂齋三日乃降金簡玉字之書得治水之要禮記王制太史典禮執簡記奉諱惡天子齋戒受諫司會以歲之成質於天子冢宰齋戒受質大樂正大司寇市三官以其成從質於天子大司徒大司馬大司空齋戒受質百官各以其成質於三官大司徒大司馬大司空以百官之成質於天子百官齋戒受質然後休老勞農成歲事制國用月令季春之月后妃齋戒親東鄕躬桑周語宣王卽位不藉千畝虢文公諫曰不可夫民之大事在農是故稷爲大官告王曰王其祗祓監農不易王乃卽齋宮百官禦事各卽其齋三日王乃淳濯饗醴及期�人薦鬯犧人薦醴王祼鬯饗醴乃行百吏庶民畢從及藉今棄其大功何以用民左傳莊公四年楚武王伐隋將齋入告夫人鄧曼曰余心蕩鄧曼嘆曰王祿盡矣盈而蕩天之道也先君其知之矣故臨武事將發大命而蕩王心焉若師徒無虧王薨於行國之福也王遂行卒於樠木之下管子中匡篇桓公與管仲父而將飲之掘新井而柴焉十日齋戒召管仲管仲至公執爵夫人執尊觴三行管仲趨出公怒曰寡人齋戒十日而飲仲父寡人自以爲修矣仲父不告寡人而出其故何也鮑叔隰朋趨而出及管仲於途曰公怒管仲反入倍屏而立公不與言少進中庭公不與言少進傳堂公曰寡人齋戒十日而飲仲父自以爲脫於罪矣仲父不告寡人而出未知其故也對曰臣聞之沈於樂者洽於憂厚於味者薄於行慢於朝者緩於政害於國家者危於社稷臣是以敢出也莊子人間世篇顏回見仲尼仲尼曰齋吾將語若顏回曰回之家貧惟不飲酒不茹葷者數月矣若此則可以爲齋乎曰是祭祀之齋非心齋也回曰敢問心齋仲尼曰若一志無聽之以耳而聽之以心無聽之以心而聽之以气聽止於耳心止於符气也者虛而待物者也惟道集虛虛者心齋也達生篇祝宗人元端以臨牢策說彘曰汝奚惡死吾將三月豢汝十日戒三日齋藉白茅加汝肩尻乎雕俎之上梓慶削木爲鐻鐻成見者驚猶鬼神魯侯曰子何術以爲焉對曰臣工人何術之有𨿽然有一焉臣爲鐻未嘗敢以耗气也必齋以靜心齋三日而不敢懷慶賞爵祿齋五日不敢懷非譽巧拙齋七日輒然忘吾有四肢形體也器之所以凝神者其是與家語公西赤問篇季桓子將祭齋三日而二日鐘鼓之音不絕冉有問於孔子子曰孝子之祭也散齋七日愼思其事致齋三日而一用之尢恐其不敬也而二日伐鼓何居焉韓子外儲說篇宋人有請爲燕王以棘刺之端爲毋猴者必三月齋然後能觀之燕王因以三乘養之右禦冶工言王曰臣聞人主無十日不燕之齋今知王不能久齋以觀無用之器也故以三月爲期史記藺相如傳趙得楚和氏璧秦王願以十五城易璧相如奉璧入秦秦王無意償趙城相如謂秦王曰和氏璧天下所共傳寶也趙王送璧時齋戒五日今大王亦宜齋戒五日設九賓於廷臣乃敢上璧秦王遂許齋五日相如度秦王𨿽齋決負約乃使其從者歸璧於趙秦王齋五日後乃設九賓禮於廷引趙使者相如至謂秦王曰臣誠恐見欺於王而負趙故令人持璧歸趙矣臣請就湯鑊李斯傳二世拜趙髙爲中丞相乃獻鹿謂之馬二世問左右此乃鹿也左右皆曰馬也二世驚自以爲惑乃召太卜令卦之太卜曰陛下春秋郊祀奉宗廟鬼神齋戒不明故至於此可依盛徳而明齋戒於是乃入上林齋戒秦本紀二世夢白虎嚙其左驂馬殺之心不樂問占夢卜曰涇水爲祟二世乃齋於望夷宮趙髙令閻樂殺二世立子嬰爲秦王令子嬰齋當廟見受玉璽齋五日子嬰與其子二人謀曰我聞趙髙與楚約滅秦宗室而王關中今使我齋見廟此欲因廟中殺我我稱病不行丞相必自來來則殺之嬰不行髙果自往子嬰遂刺殺髙於齋宮漢書韓信傳漢王用信爲大將召信欲拜之蕭何曰王必擇日齋戒設壇場具禮乃可王許之人人各自以爲得大將至拜乃韓信也一軍皆驚文獻通考光武幸魯祭泰山上齋夜讀河圖會昌符曰赤劉之九會命岱宗感此文乃召梁松按索河圖讖文搜神記王業和帝時爲荊州刺史每出行部沐浴齋素以祈於天地當啟佐愚心無有枉百姓在州七年惠風大行苛慝不作後漢書彭寵傳寵自立爲燕王五年春寵齋獨在便室蒼頭子密等三人因寵臥寐共縛著�告外吏云大王齋禁皆使吏休遂卽斬寵頭持以詣闕封爲不義侯墨莊漫錄應劭漢官儀曰周澤爲太常齋有疾其妻憐其年老窺內問之澤大怒以爲敗齋遂收送詔獄自劾論者譏其詭激時諺云生世不諧爲太常妻一歲三百六十日三百五十九日齋一日不齋醉如泥後漢書蔡邕傳邕上封事條宜所施行七事表左一事明堂月令天子以四立及季夏之節迎五帝於郊所以導致神气祈福丰年淸廟祭祀追往孝敬養老辟雍示人禮化皆帝者之大業祖宗所祗奉也而有司數以蕃國�喪宮內產生及吏卒小污屢生忌故竊見南郊齋戒未嘗有廢至於他祀輒興異議豈南郊卑而他祀尊哉孝元皇帝策書曰禮之至敬莫重於祭所以竭心親奉以致肅祗者也又元和故事復申先典前後制書推心懇惻而近者以來更任太史忘禮敬之大任禁忌之書拘信小故以虧大典禮妻妾產者齋則不入側室之門無廢祭之文也所謂宮中有卒三月不祭者謂士庶人數堵之室共處其中爾豈謂皇居之曠臣妾之眾哉自今齋制宜如故典庶答風霆災妖之異晉書劉曜載記終南山崩長安人劉終於崩所得白玉方一尺有文字曰皇亡皇亡敗趙昌井水竭構五梁咢酉小衰困囂喪嗚呼嗚呼赤牛奮靷其盡乎時羣臣咸賀以爲勒滅之徵曜大悅齋七日而後受之於太廟幹寶晉紀劉毅爲司隸校尉常齋而疾其妻出看之表解齋南史武帝本紀帝晚乃溺信佛道日止一食膳無鮮腴惟豆羹糲飯而已𨿽在蒙塵齋戒不廢陳書徐孝克傳孝克太建四年徵爲祕書丞不就乃蔬食長齋持菩薩戒晝夜講誦法華經髙宗甚嘉其操行文獻通考隋令太史署常以二月八日於署庭中以太牢祀老人星兼祀天星大帝天一太一日月五星勾陳北極北斗三臺二十八宿丈人星孫星都四十六座凡應合祀享官亦太醫給除穢气散藥先齋一日服之以自潔舊唐書禮儀志中宗景龍十三年十一月親祀南郊國子祭酒祝欽明希旨上言後亦合助祭遂以皇后爲亞獻仍補大臣李嶠等女爲齋娘執邊豆焉王維傳維字摩詰弟兄俱奉佛居常蔬食不茹葷血晚年長齋不衣文彩禮儀志貞元六年有事於南郊詔以皇太子爲亞獻親王終獻上問禮官亞獻終獻合受誓誡否柳冕曰準開元禮獻官前七日於內受誓誡詞云各揚其職不供其事國有常刑今以皇太子爲亞獻請攺曰詞云各揚其職肅奉常儀從之唐書髙駢傳駢篤意求神仙造迎仙等樓燻齋其上祈與仙接宋史禮志咸平二年旱詔有司祠雷師雨師內出李邕祈雨法以甲乙日擇東方地作壇取土造靑龍長吏齋三日詣龍所祝酹天禧元年正月詔以十五日行宣讀天書之禮前二日齋於長春殿皇佑二年行大享明堂禮九月二十四日未漏上水一刻百官朝服齋於文徳殿政和五年太常寺上明堂儀皇帝散齋七日於別殿致齋三日於內殿其行事執事官致齋三日前一日並服朝服立班省饌祀日並祭服陪位官致齋一日紹興四年太常寺看詳國子監丞王普言明堂有未合禮者十一事其七皇帝未後詣齋室則是致齋二日有半乞用質明以成三日之禮其八齋不飲酒茹葷乞罷官給酒饌俾得專心致志交於神明從之天聖五年郊三獻終太祝升殿徹豆三日又齋長春殿謝玉淸昭應宮神宗元丰六年十一月二日帝將親郊是日晚齋於大慶殿三日薦享於景靈宮齋於太廟四日朝享七室齋於南郊之靑城政和四年五月夏至親祭地於方澤皇帝散齋七日於別殿致齋七日於內殿一日於齋宮前一日告配太祖室其有司陳設及皇帝行事並如郊祀之儀政和祈谷儀前期降禦札以來年正月上辛祈谷祀上帝前祀十日太宰讀誓於朝堂刑部尙書�之少宰讀誓於太廟齋宮刑部侍郎�之皇帝散齋七日致齋三日祀日自齋殿服通天冠絳紗袍乘輿至大次見聞錄中官馮保客徐壽久奉長齋其未得罪之前一年忽見寸許童子行幾上驚問之曰吾乃汝之元神也汝不破齋不得禍否則禍旋及之矣已而蒲州相公召飲彊之食始破葷血未幾遂以論奏逮下獄造邦賢勛錄上與陶凱論齋戒當致誠因謂善長曰人之一心極難檢點心爲身之主若一事不合理則百事皆廢所以常自檢心凡事必求至當今每遇齋戒必思齊整心志對越神明

齋戒部藝文二詩

酬令狐相公冬季南郊宿齋見寄

