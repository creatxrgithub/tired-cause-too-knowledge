

臟腑部匯考靈樞

本髒岐伯曰赤色小理者心小粗理者心大無骭者心髙骭小短舉者心下骭長者心下堅骭弱小以薄者心脆骭直下不舉者心端正骭倚一方者心偏傾也注

小理者肌肉之文理細密粗理者肉理粗疏大肉脂五臟之所生也故候肉理之粗細卽知髒形之大小骭胸下蔽骨也本經曰膏人縱腹垂腴肉人者上下容大蓋人之肉本於臟腑募原之精液以資生募原者臟腑之膏肓也五臟所藏之精液溢於膏肓而外養於肉是以五臟病者大肉陷下破脫肉白色小理者肺小粗理者肺大巨肩反膺陷喉者肺髙合腋張脇者肺下好肩背厚者肺堅肩背薄者肺脆背膺厚者肺端正�偏疏者肺偏傾也肺者居肩膺之內脇腋之上故視其肩背膺腋卽知肺之髙下堅脆端傾倪衝之曰肺屬天而華蓋於上背爲陽而形身之上也故肺兪出於肩背靑色小理者肝小粗理者肝大廣胸反骹者肝髙合脇兔骹者肝下胸脇好者肝堅脇骨弱者肝脆膺腹好相得者肝端正脇骨偏舉者肝偏傾也骹者胸脇交分之扁骨內膈前連於胸之鳩尾旁連於脇後連於脊之十一椎肝在膈之下故廣胸反骹者肝髙合脇兔骹者肝下兔者骨之藏伏也肝脈下循於腹之章門上循於膺之期門在內者從肝別貫膈故膺腹好相得者肝端正黃色小理者脾小粗理者脾大揭唇者脾髙唇下縱者脾下唇堅者脾堅唇大而不堅者脾脆唇上下好者脾端正唇偏舉者脾偏傾也倪氏曰唇者脾之候故視唇之好惡以知脾臟之吉凶黑色小理者腎小粗理者腎大髙耳者腎髙耳後陷者腎下耳堅者腎堅耳薄不堅者腎脆耳好前居牙車者腎端正耳偏髙者腎偏傾也倪氏曰耳者腎之候故視耳之好惡以知腎臟之髙下偏正黃帝曰願聞六府之應岐伯答曰肺合大腸大腸者皮其應心合小腸小腸者脈其應肝合膽膽者筋其應脾合胃胃者肉其應腎合三焦膀胱三焦膀胱者腠理毫毛其應倪氏曰五臟爲陰六腑爲陽臟腑雌雄相合五臟內合六腑六腑外應於形身陰內而陽外也故視其外合之皮脈肉筋骨則知六腑之厚薄長短矣腎將兩髒一合三焦一合膀胱黃帝曰應之柰何岐伯曰肺應皮皮厚者大腸厚皮薄者大腸薄皮緩腹裏大者大腸大而長皮急者大腸急而短皮滑者大腸直皮肉不相離者大腸結倪氏曰五臟內合六腑外應於皮脈肉筋骨是以肺應皮而皮厚者大腸厚皮薄者大腸薄臟腑之形气外內交相輸應者也心應脈皮厚者脈厚脈厚者小腸厚皮薄者脈薄脈薄者小腸薄皮緩者脈緩脈緩者小腸大而長皮薄而脈衝小者小腸小而短諸陽經脈皆多行屈者小腸結邪气藏府篇曰脈急者尺之皮膚亦急脈緩者尺之皮膚亦緩皮脈之相應也故皮厚者脈厚脈厚者小腸厚皮薄者脈薄脈薄者小腸薄脾應肉肉堅大者胃厚肉麼者胃薄肉小而麼者胃不堅肉不稱身者胃下胃下者下脘約不利肉不堅者胃緩肉無小裹累者胃急肉多少裹累者胃結胃結者上脘約不利也

倪氏曰肥脂也麼亦小也約約束也胃有上脘中脘下脘故胃下則下脘約不利結則上脘約不利也肝應爪爪厚色黃者膽厚爪薄色紅者膽薄爪堅色靑者膽急爪濡色赤者膽緩爪直色白無約者膽直爪惡色黑多紋者膽結也朱氏曰爪者筋之餘故肝應爪視爪之好惡以知膽之厚薄緩急也五藏六府皆取決於膽故秉五藏五行之气色莫子瑜曰膽屬甲子主天干地支之首故備五行之色腎應骨密理厚皮者三焦膀胱厚粗理薄皮者三焦膀胱薄疏腠理者三焦膀胱緩皮急而無毫毛者三焦膀胱急毫毛美而粗者三焦膀胱直稀毫毛者三焦膀胱結也倪氏曰太陽之气主皮毛三焦之气通腠理是以視皮膚腠理之厚薄則內應於三焦膀胱矣又津液隨三焦之气以溫肌肉充皮膚三焦者少陽之气也本經云燻膚充身澤毛是謂气是以皮毛皆應於三焦膀胱朱永年曰經雲溪谷屬骨是肌肉之屬於骨也又曰脾生肉肉生肺肺生皮毛是骨肉皮毛交相資生者也故曰腎應骨密理厚皮者三焦膀胱厚釋名

釋形體心纖也所識纖微無物不貫心也肝幹也五行屬木故其體狀有枝榦也凡物以大爲幹也肺也言其气郁也脾裨也在胃下裨助胃气主化谷也腎引也腎屬水主引水气灌注諸脈也胃圍也圍受食物也腸暢也通暢胃气去滓穢也臍劑也腸端之所限劑也胞也空虛之言也主以虛承水汋也或曰膀胱言其體短而橫廣也析骨分經

肺肺爲五臟華蓋有二十四空行列分布諸髒淸濁之气故曰肺者相傅之官治節出焉

心心居肺下鬲上如未開蓮花中有七孔以通天眞之气神之宇也故曰君主之官神明出焉

心包絡心包在心下橫膜之上豎膜之下與心肺相連

肝肝左三葉右四葉其治在左其藏在右肋居腎之上宣發陽和之气魄之官也故曰肝者將軍之官謀慮出焉

膽膽爲淸淨之府在肝之短葉間包精汁三合故曰膽者中正之官治節出焉

脾脾廣三寸長五寸掩於太倉意之舍也

胃胃爲水谷之海大一尺五寸紆曲屈申長三尺六寸爲賁門故曰脾胃者倉廩之官五味出焉

小腸小腸受盛之府長三丈二尺左回疊積十六曲胃之下口小腸上口也爲幽門在臍上二寸水谷於是入焉復下一寸爲水分穴小腸下口也爲闌門至是而泌別淸濁水液入膀胱渣滓入大腸故曰小腸者受盛之官化物出焉

大腸大腸爲傳泄行道之府長二丈一尺廣四寸當臍右回十六曲故曰大腸者傳道之府變化出焉

肛門肛門魄門也穢濁所自出其系上貫於心下通於腎心腎水火相感而精气溢泄乃化血收精之系也

腎腎有二腎左爲腎屬水右爲命門屬火相當臍兩旁入春膂與臍平直故曰腎者作彊之官伎巧出焉

膀胱膀胱乃津液之府縱廣九寸居腎之前大腸之側小腸之下乃膀胱際也水液由此滲入之故曰膀胱者州都之官津液藏焉气化則能出矣本艸綱目

人膽气味苦涼有毒

人膽主治陳藏器曰鬼气屍疰伏連李時珍曰久瘧噎食金瘡

人膽發明李時珍曰北塞戰場中多取人膽汁傅金瘡云極效但不可再用他藥必傷爛也若先敷他藥卽不可用此此乃殺場救急之法收膽幹之亦可用無害於理也有等殘忍武夫殺人卽取其膽和酒飲之云令人勇𨿽是軍中謬術君子不爲也

人膽附方久瘧連年及噎食不下用生人膽一个盛糯米令滿入麝香少許突上陰漧一半靑者治瘧一半黑者治噎並爲末每服十五粒瘧用陳皮湯下噎用通艸湯下普濟方

鬼瘧進退不定者用人膽朱砂雄黃麝香等分爲末醋糊丸綠豆大每綿裹一丸納鼻中卽瘥男左女右一丸可治二人聖惠方

三才圖會肺

圖

肺圖說難經曰肺重三斤三兩六葉兩耳凡八葉主藏魄四垂如蓋附著於脊之第三椎中有二十四空行列分布諸藏之气爲諸藏之華蓋肺神圖

肺神圖說神名皓華字虛成肺之狀爲虎主藏魄象如懸磬色如縞映紅生心上對胸有六葉脈出於少商少商左手大指端內側去甲二分許舀之中大腸圖

大腸圖說平人絕谷篇伯髙曰回腸大四寸徑一寸寸之少半長二丈一尺受谷一斗水七升半難經云大腸重二斤十二兩腸胃篇同按直腸曰直則大腸周回疊積當名曰回脾圖

脾圖說難經云脾重二斤三兩扁廣三寸長五寸有散膏半斤主裹血溫五臟主藏意脾神圖

脾神圖說神名常在字魂庭脾之狀如神鳳主藏魂象如覆盆色如縞映黃正掩臍上近前橫覆於胃脈出於隱白在足大指端側去甲角如韭葉胃圖

胃圖說胃重二斤一兩大一尺五寸長二尺六寸徑五寸紆曲屈伸盛谷二斗水一斗五升含水一滿口謂之五合以此堆積算去非今用之升斗也心圖

心圖說心重一十二兩附著於脊之第五椎居肺下膈上中有七孔三毛盛精汁三合主藏神心神圖

心神圖說神名丹元字守靈心之狀如朱雀主藏神像如蓮花下垂色如縞映絳生居肺中肝上對鳩尾下一寸心脈出於中衝中衝左手指端去甲二分許陷者之中心包絡圖

心包絡圖說此經本有名有形其經絡起於腋下之天池而上於中指之中衝其藏在心之下有黃脂裹心者是也其脈在右手尺中後世不知有此經者非心包絡在心下橫膜之上堅膜之下與橫膜相粘而黃脂裹者心也其脂膜之外有細筋膜如絲與心肺相連者心包也小腸圖

小腸圖說平人絕谷篇云小腸大二寸半徑八分分之少半長三丈二尺受谷二斗四升水六鬥三合合之大半又腸胃篇云小腸後附脊左環回周疊積其注於回腸者外附於臍上回運環十六曲大二寸半徑八分分之少半長三丈三尺膀胱圖

膀胱圖說膀胱重九兩二銖縱廣九寸居腎之下大腸之側小腸下口乃膀胱上口水液由是滲入焉盛溺九升九合腎圖

腎圖說腎有兩枚重一斤二兩狀如石卵附著於脊之十四椎下各開一寸半腎神圖

腎神圖說神名元冥字育嬰腎之狀元鹿兩頭主藏志象如圓石子二色如縞映紫生對臍摶著腰脊左爲正腎配五臟右爲命門男以藏精女以系胞腎脈出於湧泉在足中心腎獨有兩圖

腎獨有兩圖說三十六難曰髒各有一耳腎獨有兩者何也然腎兩者非皆腎也其左者爲腎右者爲命門命門者諸神精之所捨原气之所系也故男子以藏精女子以系胞故知腎有二焉三焦圖

三焦圖說此經本有名有形其經絡起於手第四指之關衝而止於面部之耳後絲竹空其府附於右腎後世以爲有名無狀者非其禍始於秦越人而成於王叔和也其脈見於右手尺部與手厥陰心包絡經爲表裏三焦之圖

三焦之圖說三十一難曰三焦何稟何生何始何終其治常在何許可曉以不然三焦者水谷之道路气之所終始也上焦者在心下下膈在胃上口主內而不出其治在膻中玉堂下一寸六分直兩乳間陷者是中焦者在胃中脘不上不下主腐熟水谷其治在臍傍下焦者在臍下當膀胱上口主分別淸濁主出而不內以傳導也其治在臍下一寸故名曰三焦其府在气街一本云衝字膽圖

膽圖說膽重三兩三銖長三寸在肝之短葉間盛精汁三合膽神圖

膽神圖說神名龍耀字威明膽之狀如龜蛇混形其象如懸匏色靑紫附於肝中肝圖

肝圖說肝重四斤四兩左三葉右四葉共七葉附著於脊之第九椎下素問刺禁論云肝居下左後世以爲其藏在右其脈在左者非肝神圖

肝神圖說神名龍煙字含明肝之狀爲龍主藏魂象如懸匏色如縞映紺生心下而近後右四葉左三葉脈出於大惇大惇左大指端三毛之中也肝有兩葉之圖

肝有兩葉之圖說四十一難曰肝獨有兩葉以何應也然肝者東方木也木者春也萬物之始生其尙幼小意無所親去太陰尙近離太陽不遠猶有兩心故今有兩葉亦應木葉也圖書編人身明堂五臟之圖

人身明堂五臟之圖說腦者髓之海諸髓皆屬於腦故上至腦下至尾�髓則腎主之也由脊骨中相貫膻中名气海在兩乳之間爲气之海也气所居焉能分布陰陽是气者生之源命之主故爲人身之父母不可損也膈膜在心肺之下與脊腸腹周回相著如幕不漏以遮蔽濁气使不上燻於心肺與脊系上貫於心下通於腎心腎水火相感而精气溢泄乃化血收精之系也闌門神闕津液滲入膀胱濁穢流入大腸

總言髒之要害岐伯曰藏有要害不可不察肝生於左肺藏於右心部於表腎治於裏脾謂之使胃謂之市水谷所歸脾味皆入也

鬲肓之中上有父母气海爲人之父母也七節之旁中有小心小心謂神靈之舍從之有福逆之有害

五臟六腑喉嚨已下言五臟爲手足三陰咽喉已下言六腑爲手足三陽蓋爲諸髒屬陰爲裏諸腑屬陽爲表以髒者藏也藏諸神而精神通流也腑者府也府主出納水谷糟粕轉輸之謂也自喉嚨已下五臟喉應天气乃肺之系也以肺屬金乾爲天乾金也故天气通於肺而肺應天上運會厭會厭者五臟聲音之門戶肺屬金音聲應金石也九墟云咽喉喘息之道其中空長可以通气息楊元操云喉嚨與咽並行其實兩異而人多惑之蓋喉中爲息通咽中下水谷其喉嚨下接肺兩葉之間與今所繪者同若吳簡序宋景所畫希範喉中三竅者非果喉中具三竅則水谷與气各從一竅而俱下肺中肺下無竅何由傳道水谷入於下焦肺手太陰經黃帝書云肺爲諸藏之上蓋藏眞髙於肺以行榮衛陰陽也肺之形似人肩二大葉中有二十四空行列以分布諸藏淸濁之气而爲气管乃相輔之宮也在喉嚨气系之下心手少陰經黃帝書云心形如未敷蓮花中有七孔以道天眞之气神之宇也其藏眞通於心心藏血脈之气也而爲身之君以肺爲上蓋故心在肺之下心包手厥陰經靈樞經曰手心主脈起於心中出屬心包下膈九樞云十二原以大陵爲心之原卽心包穴也明眞心不受邪故手心主則心包也類纂曰手厥陰心包之經所謂一陰也一名手心主其經與手少陽三焦爲表裏今以藏象校之在心下橫膈膜之上腎斜膈膜之下與橫膜相粘其處黃脂漫包者心也其漫脂之外有細筋如絲與心肺相連者此包絡也脾足太陽經黃帝書云脾形似馬蹄內包胃脘象土形也經絡之气交歸於中以營運眞靈之气意之舍也又云脾爲陰藏位處中焦主養四藏故呼吸以受穀气以其上有心肺下有腎肝故曰在中而藏其濡於脾脾藏肌血之气也爲諫議大夫又曰倉廩之官肝足厥陰經黃帝書云肝有二大葉一小葉如木甲坼之象各有支絡血脈於中以宣發陽和之气魄之官也故藏眞散於肝肝藏筋膜之气也爲將軍之官其治在左然以今之藏象校之則肝在右脇右腎之前並胃而位於小腸之右外腎足少陰經黃帝書云腎藏有二形如豇豆相並而曲附於膂筋其外有脂裹裏白外黑主藏精故藏眞下於腎腎藏骨髓之气也腎者作彊之官伎巧出焉其位下連於脇今以藏象圖校之則在膈下貼脊膂脂膜中有系二道上則系心下則連二腎之系相通已上六髒也咽門自咽門已下六腑咽應地气爲胃之系也以胃屬土坤爲地坤土也故應地咽之下者胃脘水谷之道凡咽門承受水谷自胃脘而入於胃中咽咽也言可咽物也又謂之嗌言扼要之處黃帝書曰地气通於嗌嗌咽也以今藏象咽在喉之後合古書爲是於歐本則非胃足陽明經黃帝書云胃者倉廩之官布養四藏故謂五藏皆稟气於胃胃者五藏之本故食气入胃散精於肝淫气於筋食气入胃濁气歸心淫精於脈脈气流經經气歸肺肺朝百脈輸精於皮毛毛脈合精气行於腑腑精神明畱於五藏气歸權衡以平气口成寸以決死生又飲於胃遊溢精气上輸於脾脾气散精上歸於肺通諸水道下輸膀胱水精四布五經並行合於四時五藏陰陽揆度以爲常也此水穀气味奉生之理也膽足少陽經黃帝書云膽者中正之官決斷出焉而爲淸淨之府小腸手太陽經黃帝書云小腸者受盛之官化物出焉凡胃中腐熟水谷其滓濊自胃之下口傳入於小腸上口自小腸下口沁入膀胱上口其滓濊傳入大腸上口與今所繪髒象同大腸手陽明經一名回腸以其回屈而受小腸之谷因以名之乃肺之府也黃帝書曰大腸者傳導之官變化出焉廣腸又曰肛門言其處似車形故曰肛門卽廣腸也一名直腸一名魄門黃帝書曰直腸者廣腸也一名洞腸受大腸之谷而道出焉故魄門亦爲五臟使水谷不得久藏膀胱足太陽經又名胞胞也虛空也以虛承水液焉而爲津液之府類纂云膀胱者胞之室也黃帝書曰膀胱爲州都之官津液藏焉气化則能出焉位當孤府故膀胱不利爲癃不約爲遺溺又水泉不止膀胱不藏得守者生失守者死三焦手少陽經扁鵲曰焦原也爲水谷之道路气之所終始也上焦者在心下下膈在胃上口主內而不出其始在膈中玉堂下一寸六分直兩乳間陷者是也中焦者在胃中脘不上不下主腐熟水谷下焦者在臍下當膀胱上口主分別淸濁出而不內以傳道也故上焦主出陽气溫於脾胃分肉之間若霧露之漑焉中焦主變化水谷之味出血以榮五藏六腑及身體也又下焦主過利溲便以時傳下故曰出而不內凡藏腑俱五者手心主非藏三焦非腑也以藏腑俱六者合手心主及三焦也又曰藏惟有五腑獨有六者何也所以腑有六者謂三焦也有原气之所別焉主持諸气有名而無形其經屬手少陽此外腑也故言腑有六焉黃帝書曰上焦如霧中焦如漚下焦如瀆而爲決瀆之官水道出焉九墟雲中焦亦並於胃口出上焦之後此所受气泌別糟粕成津液化其精微主注於肺脈乃化而爲血以奉生身故得獨行於經隧命曰榮气故言中焦如漚也仲景曰下焦不和淸溲重下大便數難臍腹築痛故三焦者寄於胸膈

肺側肺已下右側可見心系系於脊髓下通於腎其心之系有二一則上與肺相通一則自心入於肺兩大葉之間曲折向後並脊膂經絡相連貫通脊髓而與腎系相通其系從肺兩大葉穿向後附脊處正當七節之間黃帝所謂七節之旁中有小心也

心气五臟系通於心心通五臟系心之系與五臟之系相連輸其血气滲灌骨髓故五臟有病先於心其系上系於肺其別者自肺兩葉之中向後通脊與腎自腎而之於膀胱與膀胱膜絡並行而之於溲溺處也肺之系者上通喉嚨其中與心相通脾之系者自膈正中微近左脇居胃之上並胃胞絡及胃脘相連貫膈與心肺相通膈髒相綴也肝之系者自膈下著右脇肋上貫膈入肺中與膈膜相連也腎之系者貼脊膂脂膜中兩腎二系相通而下行其上則與心系通爲一

气海膈膜黃帝云膻中者神使之官喜樂出焉膻中在兩乳間爲气之海也以气布陰陽气和志達則喜樂由生又云膈膜之上中有父母膈膜之上者气海居焉气者生之原乃命之主故气海爲人之父母膈膜謂心肺之間也

脾胃包絡黃帝云脾之藏其府胃也脾與胃膈相連而脾處胃之上又云胃之大絡名曰虛裏貫膜絡肺出於左乳之下其動應衣宗气也故胃爲之市水谷所歸五味所入如市之雜也大素云胃者太倉也胃之五竅閭裏門戶也咽胃大腸小腸膀胱爲五竅脾之有大絡其系自膈下正中微左脇於胃之上與胃包絡相附矣其胃之包在脾之上與胃相並結絡周回漫脂徧布上下有二系上者貫膈入肺中與肺系相並而在肺系之後其上卽咽門也咽下胃脘也胃脘下卽胃上口也其處謂之賁門者也水谷自此而入胃以胃出穀气傳之於肺肺在膈上因曰賁門其門膈膜相貼之間亦漫脂相包也若胃中水谷腐熟則自幽門而傳入於小腸故言太倉之下口爲幽門其門幽隱因名曰幽門

大腸小腸會門扁鵲曰大腸小腸會門燕爲闌處隔言闌約水谷從其泌別其水谷自小腸承受於闌門以分別也其水則滲灌入於膀胱上口而爲溲便若谷之滓穢則自闌門而傳道於大腸故曰下焦者在膀胱上口主分別有淸濁也

命門髒各有一腎獨有兩左者爲腎屬水右者爲命門屬火亦猶北方之虫則有龜有蛇龜陰物也蛇微陽也所謂陽生於子火實藏之命門者原气之所系男子以藏精女子以系胞其气與腎通脈經云左手赤中爲腎脈右手赤中爲神門脈又曰右腎爲命門其腑則胞門子戶女子胞者地气之所生也藏於陰而象地名曰奇恆之府今視髒象則所謂男子藏精女子系胞者其原始自心之下系貫七節之傍者其系曲屈下行接兩腎之系下尾閭附直腸之右通二陰之間前與膀胱下口於溲溺之處相並而出乃是精气所泄之道也若女子則子戶胞門亦自直腸之右膀胱下口相並而受胎故精气血脈腦皆五臟之眞以是當知精血來有自矣

大小腸膀胱系甲乙經凡手少陰心之經絡小腸手太陽小腸之經屬小腸手太陰肺之經絡大腸手陽明大腸之經屬大腸足少陰之經絡膀胱足太陽經屬膀胱其大小腸之系則自膈之下與脊膂連心腎膀胱相系脂膜筋絡散布包裹然各分紋理羅絡大小腸與膀胱其細脈之中气血津液流走之道

髓黃帝云諸髓皆屬於腦又云腎生髓髓生肝九墟云人有四海腦爲髓之海足太陽經入絡於腦故五穀之精津和合而爲膏者內滲入於骨孔補益於腦髓今視髒象其脊骨中髓上至於腦下至於尾�其兩傍附肋骨每接兩向皆有細絡一道內連腹中與心肺系及五臟相通

臟腑全圖說崇寧五年梁少保知大名府有羣盜起內一彊寇楊宗以計擒之案首惡論死臨刑命醫官並畫工畫之適徐州歐希範作惡當刑三十人亦送來刑命畫工於法場割開諸人胸腹詳視畫之見喉嚨中排三竅曰水曰食曰气相推惟水食同一竅走胞中入胃上口一竅通肺循腹抵脊膂轉臍下兩腎與任衝督三脈會丹田者气海也胃管下有肺兩葉爲華蓋諸臟腑肺下有心外有黃脂裹之其色赤黃割開視之其心个个不同有竅無竅有毛無毛尖者長者心下有羅膈羅膈下有胃積曲可容一斗之物外有黃脂如旗焰左有肝一二三四五葉者亦各各不同內歐患眼肝有白黑子兩張气喘而且嗽其肺皺而且黑此所謂表裏相應也其肝短葉上有膽右胃左脾與胃同膜狀如馬肝赤紫下有小腸盤十六曲極瑩淨化物通行右有大腸亦十六曲內有所出糟粕之路外有黃脂粘作一塊下有膀胱居脬亦瑩淨外無所入穴全借施行津液入胞爲尿此君子小人之體各異

心臟歌心臟身之精小腸爲弟兄象離隨夏旺屬火向南生任物無纖巨多謀最有靈內行於血海外應舌將榮七孔多聰慧三毛上智英反時憂不解順候脈洪驚液汗通皮潤聲言爽气淸伏梁秋得積如臂在臍縈順視雞冠色凶看淤血凝診時須審委細察在叮嚀實夢憂驚在虛翻煙火明秤之十二兩大小與常平

心臟圖說心火官也居肺下肝上對鳩尾下一寸丈夫六十心气衰脈出於中衝心者生之本神之處也汗者心之液腎邪入心則多汗小腸爲心之府舌爲心之苗心气通則舌知五味心病則舌焦捲而短不知五味矣合於脈其榮色也心之合也血脈虛少而不榮於臟腑者心先死也口漧舌彊或咽喉中痛咽唾不便口內生瘡忘前失後心气衰也或因怒气傷肝或因驚气入膽母能令子虛而心血爲之不足又遇事繁冗思想無窮則心君爲之不寧故神明不安而怔忡驚悸之證作矣

肝臟歌肝臟應春陽連枝膽共房色靑形象本位列在東方含血榮於目牽筋爪運將逆時生恚怒順候脈弦長泣下爲之液聲呼是本鄕味酸宜所納麻谷應隨糧積因肥气得杯覆脇隅傍翠羽身將吉顏同枯艸殃四斤餘四兩七葉分兩行

肝臟圖說肝木官也居心下少近左左三葉右四葉丈夫六十肝气衰減葉薄目不明也肝者血之本魂之居也肝脈出於大惇發竅於目左目甲右目乙淚者肝之液腎邪入肝則多淚膽爲肝之腑膽與肝合眼爲膽之官肝气通則眼分明肝實則眼赤肝合於筋其榮爪肝之合也筋緩而不能收持者肝先死也故人之肝虧則筋急人之皮枯者肝中熱也人之肌肉斑點肝風也人之色靑者肝盛也人之好食酸物者肝不足也人之發枯者肝傷也人之手足多汗者肝多熱也肺邪入肝則多哭肝疾急食甘以緩之欲散則食苦以散之用咸補之用辛瀉之禁當風肝惡風也

膽髒圖說膽傅著肝膽者筋之應也六腑之精也膽合於膀胱上主毛髮故人之發枯者膽竭也人之爪幹者膽虧也人之發燥膽有風也人之毛焦膽熱也人之目無光有淚者亦膽熱也好食苦味膽不足也顏色靑或光白膽無病也夫心主火膽主水火得水而滅水得火而煎陰陽交爭水勝火故淚從目出也膽與肝同道有病用肝臟方

腎臟歌腎臟對分之膀胱共合宜旺冬身屬水位北定無欺兩耳通爲竅三焦附在斯味鹹歸藿豆精志自相隨沈滑當時本浮灘厄在脾色同鳥羽吉形似炭煤危冷卽多成唾焦煩水易虧奔豚臍下積究竟骨將痿實夢腰難解虛行溺水湄一斤餘二兩脇下對相垂

腎臟圖說腎水官也左腎右腎前對臍傅著於脊丈夫六十腎气衰發墮齒落气衰焦經脈空虛人之有腎猶樹之有根腎開竅於二陰左爲壬右爲癸在形爲骨久立損腎腎脈出於湧泉腎者髒之本精之處也經於上焦榮於中焦衛於下焦腎之餘气通於兩竅爲液爲唾邪气入腎則多唾膀胱爲腎府耳爲腎宮腎气通則聞五音腎病則耳聾骨痿也腎合於骨其榮發也腎之合也骨痿不能起�者腎气先死也上主齒齒痛者腎傷也又主耳耳不聞聲者腎虧也人之骨痛者腎虛也人之齒多齟者腎弱也人之齒齲者腎有風也人之耳聾者腎气壅也人之多呵欠者腎邪也人之腰不伸者腎水枯也人之色黃黑者腎衰也人之容色光紫者腎無病也人之骨鳴者腎羸也肺邪入腎多病燥食辛以潤之腎堅食苦以弱之又用苦以瀉之咸以補之禁無犯熱食溫衣腎畏燥也

肺臟歌肺臟最居先大腸通道宣今爲八卦地金屬五行牽皮與毛相應魂與魄共連鼻聞香气辧壅塞气相煎語過多成嗽瘡浮酒灌穿豬脂凝者吉枯骨命難全本積息賁患乘春右脇邊順時浮濇短反卽大洪弦實夢兵戈競虛行涉水田三斤三兩重六葉散分懸

肺臟圖說肺金官也爲髒之華蓋居上對胃六葉丈夫八十肺气衰魄離散也肺脈出於少商開竅於鼻左孔爲庚右孔爲辛肺者髒之長气之本也是以諸气屬焉久臥則傷气涕者肺之液腎邪入肺則作涕肺在形爲皮毛故肺合於脾其榮毛也肺之合也皮緩而毛落者肺气先死也肺合於大腸大腸爲肺之府上主鼻鼻爲肺之官故人肺傷風則鼻塞人之容色枯者肺幹也人之鼻癢者肺有虫也人之多汗者肺魄離於外也人之體黧者肺气癥也人之多聲者肺之盛也人之不耐寒者肺衰也人之好食辛味者肺气不足也人之腸鳴者肺壅也人之顏色鮮白者肺無病也肺病食酸以收之辛以補之苦以瀉之禁勿寒肺惡寒也

脾臟歌脾臟象中坤安和對胃門旺時隨四季自與土爲根磨穀能消食榮身命本溫應唇通口气連肉潤肌臀形扁才三五膏凝散半斤順時脈緩慢失則气連吞實夢歌歡樂虛爭飲食分濕多成五泄腸走若雷奔痞气冬爲積皮黃四體昏二斤十四兩三斗五升存

脾臟圖說脾土官也揜大倉在臍上三寸丈夫七十脾气虛而皮膚枯瘦也脾者肉之本意之處也涎者脾之液腎邪入脾則多涎胃與脾合爲谷府口爲脾之官脾气通則口知五味脾病則口漧不能食不知五味脾合於肉則榮肉也脾之合也肌肉消瘦而不能肥脾先死也脾之於胃如轉磨也化其生而爲熟也食不消脾不轉也食堅物者脾磨不盡化則爲食患故諸髒不調則傷質傷質則損神此傷人之速也故不欲食堅物者養身之妙道也人之欲不食者脾中有不化之食也人多惑者脾臟不安也人之多食脾虛也人之食不下者脾寒也人之無顏色者脾傷也人之好食甘味者脾不足也人之明潤鮮白脾無病也肝邪入脾則多歌脾病濕宜食苦以燥之欲緩食甘以緩之甘則補之苦則瀉之禁濕脾惡濕也

髒五腑六之圖髒惟有五腑獨有六者何也然所以腑有六者謂三焦也有原气之別焉主持諸气有名而無形其經屬手少陽此少腑也故言腑有六焉經又言腑有五臟有六者何也六腑者止有五腑也然五臟亦有六髒者謂腎有兩髒也其左爲腎右爲命門命門者謂精神之所捨也男子以藏精女子以系胞其气與腎通故言髒有六也

五臟六腑之位五臟者心肝脾肺腎也六腑者小腸大腸膽胃膀胱三焦也肺最居上爲髒之華蓋六葉兩耳主藏魄心在肺下其體半葉如未開蓮花上有七孔三毛主藏神心下爲鬲鬲下有胃主藏水谷胃左有肝左三葉右四葉主藏魂膽在肝之短葉間有精汁三合胃右有脾主藏意胃下爲腹大腸當臍右回十六曲小腸左回疊積十六曲主傳溲便二腸之下爲臍臍下爲膀胱主藏溺背脊骨節第七之下有二腎左者爲腎主藏志右爲命門主藏精故曰髒者藏也腑者聚也

五臟六腑之官心者君主之官神明出焉肺者相傳之官治節出焉肝者將軍之官謀慮出焉腎者作彊之官技巧出焉脾胃者倉廩之官五味出焉膽者中正之官決斷出焉膻中者臣使之官喜樂出焉小腸者受盛之官化物出焉大腸者傳道之官變化出焉膀胱者州都之官津液藏焉气化則能出矣三焦者決瀆之官水道出焉凡此十二官者不得相失也主明則下安以此養生則壽沒世不殆以爲天下則昌主不明則十二官危使道閉塞而不通以此養生則殆以爲天下者其宗大危戒之戒之故曰心者一身之主宰萬事之本根也

五臟之候目者肝之外候肝气通於目目和則辧白黑矣鼻者肺之外候肺气通於鼻鼻和則知香臭矣舌者心之外候心气通於舌舌和則知五味矣口者脾之外候脾气通於口口和則知谷味矣耳者腎之外候腎气通於耳耳和則知五音矣

五臟之竅東方靑色入通於肝開竅於目南方赤色入通於心開竅於舌中央黃色入通於脾開竅於口西方白色入通於肺開竅於鼻北方黑色入通於腎開竅於耳及二陰故淸陽出上竅乃气道呼吸之間濁陰出下竅乃便溺傳瀉之所

五臟所入肺主聲入心爲言入肝爲呼入脾爲歌入腎爲呻吟自入爲哭肝主色入肺爲白入心爲赤入脾爲黃入腎爲黑自入爲靑心主臭入肝爲臊臭入肺爲鮏臭入脾爲香臭入腎爲腐臭自入爲焦臭脾主味入心爲苦入肝爲酸入肺爲辛入腎爲咸自入爲甘腎主液入心爲汗入肝爲淚入肺爲涕入脾爲涎自入爲唾

五臟所養肺養皮毛心養血脈脾養肌肉肝養筋膜腎養骨髓

五臟化液心爲汗肺爲涕肝爲淚脾爲涎腎爲唾

五臟所惡心惡熱肺惡寒肝惡風脾惡濕腎惡燥

五精所並气並於心則喜並於肺則悲並於肝則憂並於脾則畏並於腎則恐

五臟生成心之合脈也其榮色也其主腎也肺之合皮也其榮毛也其主心也肝之合筋也其榮爪也其主肺也脾之合肉也其榮唇也其主肝也腎之合骨也其榮發也其主脾也

五臟所主肺主身之皮毛心主身之血脈肝主身之筋膜膜者人皮下肉上筋膜是也脾主身之肌肉腎主身之骨髓

五臟所欲心欲苦

合火故也肺欲辛

合金故也肝欲酸

合木故也脾欲甘

合土故也腎欲咸

合水故也

臟腑部總論子華子

大道子華子曰火宿於心炎上而排下其神躁而無準人之暴急以取禍者心使之也木宿於肝觸突幹抵而銳其神狷束而無當人之朴戇以取禍者肝使之也金宿於肺訇而不屈罄而不能仰也其神闊疏而無法人之訐決以取禍者肺使之也水宿於腎瑟縮以湊險其神伏而不發人之媕婀脂韋以取禍者腎使之也土宿於脾磅礡而不盡其滲漉也下注而不止其神好大而無功人之重遲澀訥以取禍者脾使之也火气之喜明也木气之喜達也金气之喜辧也水之气藏也土之气發生也是故事心者宜以孝事肝者宜以仁事肺者宜以義事腎者宜以知事脾者宜以誠實而不詐五物宿於其所喜五事官施其所宜外邪之不入內宄之不泄夫是之謂善完

北宮意問子華子居幹苓北宮意公仲承侍縱言而及於醫子華子曰醫者理也理者意也藥者瀹也瀹者養也臟腑之伏也血气之畱也空竅之塞也關鬲之礙也意其所未然也意其所將然也察於四然者而謹訓於理夫是之謂醫以其所有餘也而養其所乏也以其所益多也而養其所損也反其所養則益者彌損矣反其所養則有餘者彌乏矣察於二反者而加疏瀹焉夫是之謂藥故曰醫者理也理者意也藥者瀹也瀹者養也北宮意曰正惟是世俗之醫所不能爲也𨿽然意聞之也有所資於意不如無意之爲愈也有所待於養不如無待之爲愈也敢問人有精神也其升降上下與晝夜相通也與天地相灌注也其爲種凡有幾子華子曰噫善哉而之問也觸類以演之進乎此則與知道者謀矣吾次其所以學也而擇取之矣夫天降一气則五气隨之寄備於陰陽合气而成體故有太陽有少陽有太陰有少陰陰中有陽陽中有陰故陽中之陽者火是也陰中之陰者水是也陽中之陰者木是也陰中之陽者金是也土居二气之中間以治四維在陰而陰在陽而陽故物非土不成人非土不生北方陰極而生寒寒生水南方陽極而生熱熱生火東方陽動以散而生風風生木西方陰止以收而生燥燥生金中央陰陽交而生濕濕生土是故天地之間六合之內不離於五人亦如之血气和合榮衛流暢五臟成就神气捨心魂气畢具然後成人是故五臟六腑各有神主精稟於金火气諧於水木精气之合是生十物精神魂魄心意志思智慮是也生之所自謂之精兩精相薄謂之神隨神往反謂之魂並精出入謂之魄所以格物謂之心心有所憶謂之意意之所存謂之志志之所造謂之思思而有所顧慕謂之慮慮而有所決擇謂之智夫於智十累之上也至於智則知所以持矣知所以持則知所以養矣榮衛之行無失厥常六腑化谷津液布陽故能久長而不獘流水之不腐以其逝故也戶樞之不蠹以其運故也是以精上則滯神�則伏魂拘則沈魄散則耗心忮則惑志郁則陷意營則罔思澀則殆慮殫則蒙智礙則愚故所謂持者持此者也所謂養者養此者也噫善哉而之問也觸類以演之進乎此則與知道者謀矣公仲子曰夫子之言也而之問也承也得所未之嘗聞如發蔀焉願夫子益其說而稽徵其所以解也子華子曰然言固不可以一而足也夫心也五六之主也精神之舍也心之精爲火其气爲離其色赤其狀如覆蓮其神爲朱鳥其竅上通於舌肝之精爲木其气爲震其色靑其狀如懸瓢其神爲蒼龍其竅上通於目肺之精爲金其气爲兌其色白其狀如懸磬其神爲伏虎其竅上通於鼻腎之精爲水其气爲坎其色黑其狀如介石其神爲元龜其竅上通於耳脾之精爲土其气爲戊己其色黃其狀如覆缶其神爲鳳凰其竅上通於口是故脾腎心肝肺五官之司口舌鼻耳目五官之候脾之藏意腎之藏精心之藏神肝之藏魂肺之藏魄金木水火土五精之總也寒熱風燥濕五气之聚也水以潤之火以熯之土以溽之木以敷之金以斂之此以其性言也水之冽也火之炎也土之蒸也木之溫也金之淸也此以其气言也水在下火在上土在中木在左金在右此以其位言也水之平也火之銳也土之圜也木之曲直也金之方也此以其形言也水則因火則革土則化木則變金則從革此以其材言也水井洫也火爨冶也木金器械也土爰稼穡也此以其事言也夫盈於天地之間而充物者惟此五物也五物之有不可無也其所無不可有也微者養之使章弱者養之使彊損者養之使益不足者養之使有餘無物不養也無物不備也夫是之謂和喜怒哀恐思不能汨也視聽言貌思不能奪也夫是之謂太和之國無待於意而爲醫太和之俗無待於養而爲藥不以物滑和不以欲亂情中無載則道集於虛矣心無累則道載於平矣安平恬愉吐故納新靜與陰同閉動與陽俱開若是者由人而之天合於太初之三气矣以之正心修身治國家天下無以易於此術也吾之說盡於此矣二子拱而退書以識之淮南子

精神訓萬物形體以成五藏乃形是故肺主目腎主鼻膽主口肝主耳脾主舌外爲表而內爲裏開閉張翕各有經紀故天有四時五行九解三百六十六日人亦有四支五藏九竅三百六十六節天有風雨寒暑人亦有取與喜怒故膽爲云肺爲气肝爲風腎爲雨脾爲雷以與天地相參也而心爲之主是故血气者人之華也而五藏者人之精也夫血气能專於五藏而不外越則胸腹充而嗜欲省矣胸腹充而嗜欲省則耳目淸聽視達矣耳目淸聽視達謂之明五藏能屬於心而無乖則志勝而行不僻矣志勝而行不僻則精神盛而气不散矣精神盛而气不散則理理則均均則通通則神神則以視無不見以聽無不聞也以爲無不成也是故憂患不能入也而邪气不能襲故事有求之於四海之外而不能遇或守之於形骸之內而不見也故所求多者所得少所見大者所知小夫孔竅者精神之戶牖也而气志者五藏之使候也耳目淫於聲色之樂則五藏搖動而不定矣五藏搖動而不定則血气滔蕩而不休矣血气滔蕩而不休則精神馳騁於外而不守矣精神馳騁於外而不守則禍福之至𨿽如丘山無由識之矣使耳目精明元達而無誘慕气志虛靜恬愉而省嗜欲五藏定寧充盈而不泄精神內守形骸而不外越則望於往事之前而視於來事之後猶未足爲也豈值禍福之間哉白虎通

情性樂動聲儀曰官有六府人有五藏五藏者何也謂肝心肺腎脾也肝之爲言幹也肺之爲言費也情動得序心之爲言任也任於恩也腎之爲言寫也以竅寫也脾之爲言辧也所以積精稟气也五藏肝仁肺義心禮腎智脾信也肝所以仁者何肝木之精也仁者好生東方者陽也萬物始生故肝象木色靑而有枝葉目爲之候何目能出淚而不能納物木亦能出枝葉不能有所內也肺所以義者何肺者金之精義者斷決西方亦金成萬物也故肺象金色白也鼻爲之候何鼻出入气髙而有竅山亦有金石累積亦有孔穴出雲布雨以潤天下雨則雲消鼻能出納气也心所以爲禮何心火之精也南方尊陽在上卑陰在下禮有尊卑故心象火色赤而銳也人有道尊天本在上故心下銳也耳爲之候何耳能徧內外別音語火照有似於禮上下分明腎所以智何腎者水之精智者進而止無所疑惑水亦進而不惑北方水故腎色黑水陰故腎雙竅爲之候何竅能瀉水亦能流濡脾所以信何脾者土之精也土尙任養萬物爲之象生物無所私信之至也故脾象土色黃也口爲之候何口能啖嘗舌能知味亦能出音聲吐滋液故元命苞曰目者肝之使肝者木之精蒼龍之位也鼻者肺之使肺者金之精制割立斷耳者心之候心者火之精上爲張星陰者腎之瀉腎者水之精上爲虛危口者脾之門戶脾者土之精上爲北斗主變化者也或曰口者心之候耳者腎之候或曰肝系於目肺系於鼻心系於口脾系於舌腎系於耳六府者何謂也謂大腸小腸胃膀胱三焦膽也府者爲藏宮府也故禮運記曰六情所以扶成五性也胃者脾之府也脾主稟气胃者谷之委也故脾稟气也膀胱者腎之府也腎者主瀉膀胱常能有熱故先決難也三焦者包絡府也水谷之道路气之所終始也故上焦若竅中焦若編下焦若瀆膽者肝之府也肝者木之精也主仁仁者不忍故以膽斷也是以肝膽二者必有勇也肝膽異趣何以知相爲府也肝者木之精也木之爲言牧也人怒無不色靑目張者是其效也小腸大腸心肺府也主禮義禮義者有分理腸之大小相承受也腸爲心肺主心爲皮體主故爲兩府也目爲心視口爲心譚耳爲心聽鼻爲心嗅是其支體主也

臟腑部藝文詩

腸

唐李商隱有懷非惜恨不柰寸腸何卽席回彌久前時斷固多熱應翻急燒冷欲徹微波隔樹澌澌雨通池點點荷倦程山向背望國闕嵯峨故念飛書及新歡借夢過染筠休伴淚繞雪莫追歌擬問陽臺事年深楚語訛

臟腑部紀事史記殷本紀紂淫亂不止比干彊諫紂怒曰吾聞聖人心有七竅剖比干觀其心賈誼新書連語篇紂與武王戰鬥而死棄之玉門之外民之觀者皆進蹴之蹈其腹蹶其腎踐其肺履其肝周武王乃使人帷而守之民褰帷而入提石之者猶未止左傳莊公四年楚武王伐隨將齊入告夫人鄧曼曰余心蕩鄧曼嘆曰王祿盡矣盈而蕩天之道也先君其知之矣故臨武事將發大命而蕩王心焉若師徒無虧王薨於行國之福也王遂行卒於樠木之下呂氏春秋忠廉篇衛懿公有臣曰弘演有所於使翟人攻衛及懿公於滎澤殺之盡食其肉獨捨其肝弘演至報使於肝呼天而啼盡哀而止曰臣請爲襮因自殺先出其腹實內懿公之肝史記吳世家季札初使北過徐君徐君好季札劍口弗敢言季札心知之爲使上國未獻還至徐徐君已死於是乃解其寶劍系之徐君冢樹而去從者曰徐君已死尙誰予乎季子曰不然始吾心已許之豈以死倍吾心哉吳越春秋專諸剌王僚貫脾達背獨異志越王勾踐爲吳所敗於會稽將以勉勵於眾常施一器懸膽於門出入嘗之令士卒不忘其苦莊子天運篇西施病心而矉其裏其裏之醜人見而美之歸亦捧心而矉其裏左傳昭公二十一年春天王將鑄無射泠州鳩曰王其以心疾死乎夫樂天子之職也夫音樂之輿也而鐘音之器也天子省風以作樂器以鍾之輿以行之小者不窕大者不槬則和於物物和則嘉成故和聲入於耳而藏於心心億則樂窕則不咸槬則不容心是以感感實生疾今鐘槬矣王心弗堪其能久乎二十二年夏四月王有心疾崩於榮錡氏定公四年吳入郢楚子奔隨王割子期之心以與隨人盟按注當心前割取血以盟示其至心晉語範宣子與龢大夫爭田久而無成宣子欲攻之問於伯華伯華曰吾子之心有出焉可徵訊也晏子雜上篇崔杼弒莊公而立景公諸大夫敢不盟者戟鉤其頸劍承其心令自盟曰不與崔慶而與公室者受其不祥晏子仰天嘆曰崔子爲無道而弒其君不與公室而與崔慶者受此不祥崔杼謂晏子曰子變子言則齊國吾與子共之子不變子言則戟旣在頸劍旣在心維子圖之晏子曰劫吾以刃而失其志非勇也回吾以利而悖其君非義也嬰不革矣問下篇梁丘據問晏子曰子事三君君不同心而子俱順焉仁人固多心乎晏子對曰一心可以事百君百心不可以事一君仲尼聞之曰小子識之晏子以一心事百君者也諫上篇景公畋於署梁十有八日而不返晏子自國往見公曰夫子何爲遽國家無有故乎對曰國人皆以君安野而不安國好獸而惡民毋乃不可乎公曰吾爲夫婦獄訟之不正乎則泰士子牛存矣爲社稷宗廟之不享乎則泰祝子遊存矣爲諸侯賓客莫之應乎則行人子羽存矣爲田野之不辟倉廩之不實乎則申田存矣爲國家之有餘不足聘乎則吾子存矣寡人之有五子猶心之有四肢心有四肢故心得佚焉晏子曰嬰聞之與君言異若乃心之有四肢而心得佚焉可得令四肢無心十有八日不亦久乎公於是罷田而歸戰國策豫讓報智氏之讎乃變姓名爲刑人入宮塗廁欲以刺襄子襄子如廁心動執問塗者則豫讓也莊子盜跖篇孔子往見盜跖盜跖乃方休卒徒太山之陽膾人肝而餔之寓言篇曾子再仕而心再化曰吾及親仕三釜而心樂後仕三千鍾不洎吾心悲史記扁鵲傳扁鵲者少時爲人捨長捨客長桑君過扁鵲謹遇之長桑君出其懷中藥予扁鵲扁鵲飲藥三十日視見垣一方人以此視病盡見五藏癥結列子殷湯篇魯公扈趙齊嬰二人有疾同請扁鵲求治扁鵲治之旣同愈謂公扈齊嬰曰汝曩之所疾自外而幹府藏者固藥石之所已今有偕生之疾與體偕長今爲汝攻之何如二人曰願先聞其驗扁鵲謂公扈曰汝志彊而气弱故足於謀而寡於斷齊嬰志弱而气彊故少於慮而傷於專若換汝之心則均於善矣扁鵲遂飲二人毒酒迷死三日剖胸探心易而置之投以神藥旣悟如初二人辭歸於是公扈反齊嬰之室而有其妻子妻子弗識齊嬰亦反公扈之室有其妻子妻子亦弗識二室因相與訟求辧於扁鵲扁鵲辧其所由訟乃已列子仲尼篇龍叔謂文摰曰吾有疾子能巳乎文摰乃命龍叔背明而立文摰自後向明而望之旣而曰嘻吾見子之心矣方寸之地虛矣幾聖人也子心六孔流通一孔不達今以聖智爲疾者或由此乎史記聶政傳政刺韓相俠累因自皮面抉眼自屠出腸遂以死西京雜記髙祖初入咸陽宮周行庫府金玉珍寶不可勝言其尢驚異者有方鏡廣四尺髙五尺九寸表裏有明人以手捫心而來則見腸胃五臟歷然無�人有疾病在內則掩心而照之卽知病之所在女子有邪心則膽張心動秦始皇常以照宮人膽張心動者則殺之漢書張耳傳上從東垣過趙貫髙等乃壁人柏人要之置廁上欲宿心動問曰縣名爲何曰柏人柏人者迫於人不宿而去鄭崇傳尙書令趙昌佞諂素害崇知其見疏因奏崇與宗族通疑有�請治上責崇曰君門如市何以欲禁切主上崇對曰臣門如市臣心如水東觀漢記許輔平原人爲縣門下小吏縣令劉雄爲賊所攻欲以矛刺雄輔前叩頭以身代雄賊等遂戟刺輔貫心洞背卽死東郡太守捕得賊具以狀上詔書傷痛之異苑後漢鄭元字康成師馬融三載無聞融鄙而遣還元過樹陰假寢夢一老父以刀開腹心傾墨汁著內曰子可以學矣於是寤而卽返遂精洞典籍後漢書方術傳注曹植辧道論曰甘始者老而有少容始語余車師之西國兒生劈背出脾欲其食少而怒行也拾遺記孫堅母�堅之時夢腸出繞腰魏志武帝紀建安四年袁紹旣並公孫瓚兼四州之地眾十餘萬將進軍攻許諸將以爲不可敵公曰吾知紹志大而智小色厲而膽薄土地𨿽廣糧食𨿽丰適足以爲吾奉也樂進傳進字文謙陽平衛國人也容貌短小以膽烈從太祖爲帳下吏程昱傳袁紹在黎陽將南渡時昱有七百兵守鄄城太祖使人告昱欲益二千兵昱不肯曰袁紹擁十萬眾自以所向無前今見昱兵少必輕易不來攻太祖從之紹果不往太祖謂賈詡曰程昱之膽過於賁育陳思王植傳注魏略曰丁儀父衝宿與太祖親善以衝爲司隸校尉後數年過諸將飲酒美不能止醉爛腸死世說魏武常言人欲危己己輒心動因語所親小人曰汝懷刀密來我側我必說心動執汝使行刑汝但勿言其使無他當厚相報親者信焉遂斬之左右以爲實謀逆者挫气矣蜀志先主傳劉琮聞曹公來徵遣使請降先主在樊聞之率其眾南行諸葛亮與徐庶並從爲曹公所追獲庶母庶辭先主而指其心曰本欲與將軍共圖王霸之業者以此方寸之地也今已失老母方寸亂矣無益於事請從此別遂詣曹公趙雲傳注云別傳曰曹公爭漢中地雲輕騎出圍值曹公揚兵大出云馳馬還營公軍追至圍云入營大開門偃旗息鼓公軍疑云有伏兵引去云擂鼓震天惟以戎弩於後射公軍公軍驚駭自相蹂踐墮漢水死者甚多先主明旦自來至云營圍視昨戰處曰子龍一身都是膽也吳志朱然傳呂蒙病篤孫權問曰卿如不起誰可代者蒙對曰朱然膽守有餘愚以爲可任蒙卒權假然節鎭江陵然長不盈七尺气候分明內行修潔其所文采惟施軍器餘皆質素終日欽欽常在戰場臨急膽定尢過絕人管輅別傳輅年十五瑯琊太守單子春雅有才度欲見輅輅造之客百餘人有能言之士輅謂子春曰府君名士加有雄貴之姿輅旣年少膽未堅剛若欲相觀懼失精神先飲三升淸酒然後言子春大喜酌三升獨使飲之於是輅與人人答對言皆有餘獨異志蜀將姜維旣死剖其腹視其膽如斗大博物志無民居穴食土無男女死埋之其心不朽百年還化爲人細民國其肝不朽百年而化爲人皆穴居處二國同類也晉書張華傳趙王倫難作詐稱詔召華曰詔斬公華曰臣先帝老臣中心如丹臣不愛死懼王室之難禍不可測也阮咸傳咸任達不拘與叔父籍爲竹林之遊太原郭奕髙爽有識量少所推見鹹心醉不覺嘆焉顧和傳和字君孝王導爲揚州辟從事月旦當朝未入停車外門周顗遇之和方擇虱夷然不動顗旣過顧指和心曰此中何所有和徐應曰此中最是難測地顗入謂導曰卿州吏中有一令僕才導亦以爲然西州後賢志譙登領陰平太守以李特作亂本郡沒寇父爲李雄巴西太守馬晚所殺登募巴蜀流士得二千人斬晚食其肝北涼錄馬權兄爲涼將綦毋詡所殺權後殺詡食其肝續晉陽秋會稽太守謝琰拒孫恩恩帳下都督張猛於後斫馬琰墮地遂殺之髙祖左裏之捷生禽猛送琰小子混混刳肝生食之南史沈攸之傳攸之以不臣之心舉兵柳世隆屢破之無所歸乃自經死或割其腹心有五竅獨異志梁周興嗣爲散騎常侍聰明多才思武帝出千言無章句令嗣次之因成千字文歸而兩目俱喪及死開視之心如掬燥泥南史侯景傳景虐於用刑酷忍無道東陽人李瞻起兵爲賊所執送詣建鄴景先出之市中斷其手足刻析心腹破出肝腸瞻正色整容言笑自若見其膽者乃如升焉顏氏家訓教子篇梁元帝時有一學士聰敏有才爲父所寵失於教義年登婚宦暴慢日滋竟以言語不擇爲周逖抽腸釁鼓陳書鄭灼傳灼苦心熱若瓜時輒偃臥以瓜鎭心北魏書張赦提傳赦提爲虎賁中郎時京畿盜魁自稱豹子虎子並善弓馬遂領逃軍及諸畜牧者各爲部帥於靈丘雁門間聚爲劫害至乃刺人臍引腸繞樹而共射之以爲戲笑北齊書王琳傳琳平侯景之勛與杜龕俱爲第一恃寵縱暴王僧辧啟請誅之帝以下吏而廷尉卿黃羅漢太府卿張載宣諭琳軍陸納等軍人莫肯受命乃執黃羅漢殺張載載性深刻爲帝所信荊州疾之如讎故納等因人之欲抽腸系馬腳使繞而走腸盡气絕容齋三筆隋文帝以子秦孝王俊有疾馳召名醫許智藏俊夢亡妃崔氏泣曰本來相迎如聞許智藏將至其人當必相苦柰何明夜復夢曰吾得計矣當入靈府中以避之及智藏至診俊脈曰疾已入心不可救也大唐新語安金藏爲太常工人時睿宗爲皇嗣或有誣告皇嗣潛有異謀者則天令來俊臣按之左右不勝楚毒皆欲自誣惟金藏大呼謂俊臣曰公旣不信金藏言請剖心以明皇嗣不反則引佩刀自割其五藏皆出流血被地气遂絕則天聞令舁入宮中遣醫人卻內五藏以桑白皮縫合之傅藥經宿乃蘇則天臨視嘆曰吾有子不能自明不如汝之忠也卽令停推睿宗由是乃免唐書武懿宗傳神功元年孫萬榮敗王孝傑兵詔懿宗爲神兵道大總管討之後萬榮死懿宗撫循河北人有自賊中歸者一切抵死先剔取膽乃殺之云仙雜記貴妃每宿酒初消多苦肺熱淩晨傍花枝口吸花露潤肺貴妃素有肉體苦熱肺渴每日含一玉魚藉其涼津沃肺求心錄乾元初會稽民有楊叟者家以資產丰贍聞於郡中一日叟將死臥而呻吟且僅數月叟有子曰宗素以孝行稱於里人迨其父病罄其產以求醫術後得陳生者究其脈曰是翁之心病也蓋以財產旣多其心爲利所運故心神已離去其身非食生人心不可以補之而天下生人之心焉可致邪如是則非吾之所知也宗素旣聞之以爲生人心莫可得之獨修浮圖氏法庶可以佑其疾卽召僧轉經命工圖鑄其像已而自賫食詣郡中佛寺飯僧一日因挈食去誤入一山徑中見山中有石龕龕有胡僧貌甚老旣枯瘠衣褐毛縷成袈裟露坐於盤石上宗素以爲異人卽禮而問曰師何人也獨處窮谷以人迹不到之地爲家又無侍者不懼山野之獸有害於師乎不然是得釋氏之術者邪僧曰吾本是袁氏某祖居巴山其後子孫或在弋陽散遊諸山谷中盡能世修祖業爲林泉逸士極得吟嘯之趣人有好爲詩者多稱其善吟嘯於是稍聞於天下有孫氏亦族也則多遊豪貴之門亦以善談謔故又以之遊於市肆間每一戲能使人獲其利焉獨吾好浮圖氏不悅塵俗棲心巖谷中不動而在此且有年矣常慕育利王割截身體及委身投崖以飼餓虎故吾啖橡栗飲流泉恨未有虎狼噬吾吾固甘之也宗素因告曰師眞至人能捨其身而不顧將以飼山獸可謂義勇俱極矣𨿽然弟子父有疾已數月進藥不瘳某夙夜憂迫計無所出有醫者云是心之病也非食生人之心固不可得而愈矣今師能棄身於豺虎以救其餒豈若捨命於人以惠其生乎願師詳之僧曰誠如是果吾之志也檀越爲父而求吾吾豈有不可之意且吾以身委於野獸曷若惠人之生乎然今日尙未良願致一飽而後死也宗素且喜且謝卽以所挈食致於僧前食之立盡乃曰吾旣食矣當禮四方之聖然後奉教也於是整其衣出龕而禮禮東方已畢忽躍而騰上一髙樹宗素以爲神通變化殆不可測俄召宗素厲聲而問曰檀越向者所求何也宗素曰願得生人心以療父疾僧曰檀越所願者吾已許焉今欲先設金剛經之奧義且欲聞乎宗素曰某素向浮圖氏今日獲遇吾師安敢不聽乎僧曰金剛經云過去心不可得見在心不可得未來心不可得檀越若要取吾心亦不可得矣言已忽跳躍大呼化爲一猿而去宗素驚異惶駭而歸唐書田布傳布拜魏博節度使牙將史憲誠搖亂軍眾布卽爲書謝帝哭授其從事李石訖乃入至幾筵引刀刺心曰上以謝君父下以示三軍言訖而絕云仙雜記張籍取杜甫詩一帙焚取灰燼副以膏蜜頻飲之曰令吾肝腸從此頓易殷洪遠云周旦腹中有三斗爛腸諧噱錄徐晦嗜酒沈傳師善食楊復云徐家肺沈家脾其安穩耶淸異錄晉祖時寺宦者廖習之體質魁梧食量寬博食物勇捷有若豺虎晉祖嘗云卿腹中不是脾胃乃五百斤肉磨稽神錄陳寨者泉州晉江巫也善禁�之術爲人治疾多效者澶州逆旅蘇猛其子病狂人莫能療乃往請陳陳至蘇氏子見之戟手大罵寨曰此疾入心乃增於堂中戒人無得竊視至夜乃取蘇氏子劈爲兩片懸堂之東壁其心懸北檐下寨方在堂中作法所懸之心遂爲犬食寨求之不得驚懼乃持刀宛轉於地出門而去主人弗知謂其作法耳食頃乃持心而入內於病者之腹被髮連叱其腹遂合蘇氏子旣寤但連呼遞鋪遞鋪家人莫之測乃其日去家十里有驛吏手持官文書死於道傍初南中驛路二十里至一遞鋪吏持符牒以次傳授欲近前鋪輒連呼以警之乃寨取驛吏之心而活蘇氏蘇遂愈如故宋史孝義呂升傳升父權失明剖腹探肝以救父疾父復能視而升不死春渚紀聞錢塘淨慈寺古道者主供侍病僧寮一日病僧有告之曰我病少愈念少鳧血爲味汝能爲我密致之幸甚至暮夜袖血餉僧食之甚美一二日復多以金付之再有所須同寮僧雛窺道者於隙處披其胸取漆盂以利刃刺心血覆盂其上解衣帶纏繞久之開視盂中血凝矣卽以蔥酰依前法制之以進病僧僧雛大駭出以所見語其徒且告病僧皆大驚異艾子雜說艾子好飲少醒日門生相與謀曰此不可以諫止惟以險事怵之宜可誡一日大飲而噦門人密抽彘腸致噦中持以示曰凡人具五臟方能活今公因飲而出一臟止四髒矣何以生耶艾子熟視而笑曰唐三藏猶可活況有四耶元史伯顏傳至正十八年河南賊蔓延河北伯顏與賊遇賊知伯顏名士生劫之誘以富貴伯顏罵不屈引領受刃旣死人或剖其腹見其心數孔曰古稱聖人心有七竅此非賢士乎乃納心其腹中覆墻而揜之眞臘風土記前此於八月內取膽蓋占城王每年索人膽一甕萬千餘枚遇夜則多方令人於城中及村落去處遇有夜行者以繩兜住其頭用小刀於右�下取去其膽俟數足以饋占城王獨不取唐人之膽蓋因一年取唐人一膽雜於其中遂致甕中之膽俱臭腐而不可用故也近年已除取膽之事另置取膽官屬居北門之裏剪勝野聞僞周主張士誠據有江東時姑蘇市井中童謠曰張王做事業只憑黃蔡葉一夜西風來幹�後國事旣去太祖取其臣黃蔡葉三人者刳其腸而懸之至成枯臘蓋三人皆元戚機臣其殘膏積侈敗國喪家帝特惡焉故極於此典聖君初政記皇祖始造鈔不就一夕夢神告當用秀才心肝爲之寤思之不得髙後曰士子苦心文業其文課卽心肝也祖喜曰得之矣因命取太學積課簿搗而爲之果成殉身錄濮眞鳳陽人國初徵髙麗被執王愛其驍勇欲降之不屈加以刃眞厲聲曰爾滅吾爾亦不日滅矣遂剖心以示之瀛涯勝覽占城國王當賀日以人膽汁沐浴將領獻人膽爲禮香案牘姜伯貞值史伯眞命立日中背後觀之其心不正因教之服石腦

臟腑部雜錄易經系辭二人同心其利斷金說卦十一坎其於人也爲心病按正義爲心病憂其險難故心病也大全鄭氏曰火藏在心坎水勝之故爲心病書經盤庚今予其敷心腹腎腸歷告爾百姓於朕志泰誓受有臣億萬惟億萬心予有臣三千惟一心酒誥誕惟厥縱淫泆於非彜用燕喪威儀民罔不衋傷心詩經邶風柏舟章我心匪石不可轉也我心匪席不可捲也谷風章習習谷風以陰以雨黽勉同心不宜有怒小雅小弁章我心憂傷惄焉如搗大雅桑柔章維彼不順自有肺腸俾民卒狂春秋元命苞膀胱者肺之府也肺者斷決膀胱亦常張有勢故膀胱決難也脾之爲言附著也如龍蟠虎伏合附著也胃者脾之主府稟气胃者谷之委故脾稟气也樂動聲儀五臟肝仁肝所以仁者何肝木之精也仁者好生東方者陽也萬物始生故肝象木色而有枝葉戰國策蘇秦爲趙合從說楚威王威王曰秦虎狼之國不可親寡人臥不安席食不甘味心搖搖如懸旌而無所終薄管子心術篇心之在體君之位也九竅之有職官之分也心處其道九竅循理故曰上離其道下失其事漢書蒯通傳通說韓信曰今劉項分爭使人肝腦塗地流離中野不可勝數息夫躬傳躬絕命辭曰涕泣流兮萑蘭心結愲兮傷肝淮南子原道訓夫心者五臟之主也所以制使四支流行血气馳騁於是非之境而出入於百事之門戶者也風俗通俗說無恙無病也凡人相問無病也案上古露宿患恙虫噬食人心凡相訪問曰無恙乎非謂病也廣雅膀胱謂之脬物理論腹胃五臟之府陶冶之大化也抱朴子欲得長生腸中淸欲得不夢腸無屎舊唐書孫思邈傳膽欲大而心欲小無能子無能子心友愚中子病心祈藥於無能子無能子曰病何曰痛曰痛在何曰在心曰心在何愚中子告病已間矣無能子曰此人可謂得天之眞而神光不昧者也演繁露徐庶母爲人所執曰方寸亂矣古今謂方寸爲心似始乎此然而列子已嘗曰吾見子之心矣方寸之地虛矣空同子人之五臟各具喜生腎虛者嗜鹹肝虛者嗜酸凡食脾胃喜之則味佳不喜則咽之不下亦自喜生之道歟口脾之屬歟

臟腑部外編

