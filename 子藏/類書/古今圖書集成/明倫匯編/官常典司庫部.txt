

司庫部匯考

金金制置諸庫設使副判官等員按金史百官志南京丰衍東西庫使正八品副使從八品判二員正九品監支納各一員正八品軍器庫使一員正八品副使一員從九品掌甲冑兵仗注

司吏二人庫子掌出納之數看守巡護中都南京依此置西京省副使北京惟副使仍兼八作使隨府節鎭設使副若軍器兼作院軍資兼軍器庫及防刺郡則置都監一員以軍資監兼者如舊中都廣備庫使一員從七品副使一員從八品判官一員正九品掌匹帛顏色油漆諸物出納之事注攢典四人庫子十四人內十二人收支二人應辦掌排數出納看守巡護之事與庫官通管永丰庫使一員從七品副使一員從八品判官一員正九品掌泉貨金銀珠玉出納之事注

攢典三人庫子十二人內十人收支二人應辦凡歲收二十五萬貫者置庫子十人不及二萬貫者置二人南京交鈔庫使一員正八品副使一員正九品掌出入錢鈔兌便之事注

攢典二人攢寫計帳類會合同庫子八人掌受納錢數辧驗交鈔毀舊主簿歷世宗大定十三年置中都流泉務按金史世宗本紀不載按百官志中都流泉務大定十三年上謂宰臣曰聞民間質典利息重者至五七分或以利爲本小民苦之若官爲設庫務十中取一爲息以助官吏廩給之費似可便民卿等其議以聞有司奏於中都南京東平眞定等處並置質典庫以流泉爲名各設使副一員凡典質物使副親評價直許典七分月利一分不及一月者以日計之經二周年外又逾月不贖卽聽下架出賣出帖子作寫質物人姓名物之名色金銀等第分兩及所典年月日錢貫下架年月之類若亡失者收贖日勒合於人驗元典官本並合該利息賠償入官外更勒庫子驗典物日上等時估償之物𨿽故舊依新價償仍委運司佐貳幕官識漢字者一員提控若有違犯則究治每月具數申報上司宣宗興定三年立軍器庫設使副各一員按金史宣宗本紀興定三年河南路節鎭以上立軍器庫設使副各一員

元元制置各省屬官架閣庫管勾一員正八品按元史百官志云云世祖至元二十年置諸路總管府屬平準行用庫提領大使副使各一員按元史世祖本紀不載按百官志云云文宗天歷二年設儲用庫提領使副各一人按元史文宗本紀不載按續文獻通考江淮等處財賦都總管府所轄官司天歷二年復設儲用庫提領大使副使各一人

明太祖洪武九年令司庫俸滿給由以九年通論按明會典洪武九年令倉庫司局管錢谷官以歷俸周歲爲滿收受少者以數付交代官給由多者以半俸守支畢日給由𨿽經攺除亦以九年通論成祖永樂八年定順天府廣備庫大使副使考滿照內府庫官例按明會典云雲英宗正統三年令在外庫官考滿者各管部司考核就令復職候九年通考以憑升用按明會典正統三年奏準在外庫官三年六年考滿系北直隸者赴吏部考核引奏復職系南京者赴南京吏部系布政司者赴各布政司查理明白就令復職各布政司仍將各官牌冊具本差人類繳候九年通考以憑查考多歷少歷違限錯歷俱送問九年無過升一級有過本等用正統五年定司府州縣衛所考滿丁憂起復庫官具結報部查考之例按明會典正統五年奏準司府州縣衛所考滿丁憂起復倉庫稅課司河泊所官將任內收過課程等項備開納獲通關字號及倉庫錢糧支銷明白餘剩物件交與見任官攢收掌取具各該府州縣衛所官吏保結轉達布政司都司就令考滿官員親賫赴京丁憂回籍者將首交盤明白亦具緣由申報本部候各官起復以憑查考皇淸

順治元年大淸會典順治元年設順天府所屬衙門庫大使一

員

康熙七年大淸會典康熙七年定在外直省各承宣布政使司

所屬衙門庫大使山西三員江南湖廣各二員

浙江江西福建山東河南陜西廣東廣西雲南

貴州各一員副使浙江江西山西陜西雲南各

一員他省無各州庫大使副使因事設立無定員各鹽

運提舉二司所屬衙門各場庫大使一員﹝舊有副使

一員後裁﹞

康熙九年大淸會典國初各官品級滿漢間有不同康熙九年

攺歸畫一從九品京府庫大使布政使司庫大

使守道庫大使未入流布政使司庫副使府庫

大使副使州庫大使鹽運司庫大使

司庫部名臣列傳

金

髙竑按金史本傳竑以蔭補官累調貴徳縣尉提刑司舉任繁劇遷奉聖州錄事察廉遷內黃令累官左藏庫副使元妃李氏以皂幣易紅輅竑獨拒不肯易元妃奏之章宗大喜遣人諭之曰所執甚善今姑與之後不得爲例轉儀鑾局少府少監

司庫部紀事南史齊豫章王嶷傳齋庫失火燒荊州還資評直三千餘萬主局各杖數十而已舊唐書關播傳播遷給事中故事諸司甲庫以令史直曹刓脫爲姦播悉易以士人時韙其法宋史張永徳傳永徳曾祖丕尙气節後唐武皇鎭太原急於用度多嚴選富家子掌帑庫或調度不給卽坐誅沒入貲產丕爲之滿歲府財有餘宗人政當次補其任率族屬泣拜請丕濟其急丕又爲代掌一年鄕裏服其義任伯雨傳伯雨自幼巳矯然不羣邃經術文力雄健中進士第調施州淸江主簿郡守檄使�公庫笑曰裏名勝母曾子不入此職何爲至我哉拒不受司庫部雜錄

