

錯悞部總論風俗通

正失篇序孔子曰眾善焉必察之眾惡焉必察之孟軻云堯舜不勝其美桀紂不勝其惡傳言失指圖景失形眾口鑠金積毀消骨久矣其患之也是故樂正後夔有一足之論晉師己亥渡河有三豕之文非夫大聖至明孰能原析之乎論語名不正則言不順易稱失之毫釐差以千里故糾其謬曰正失也

錯悞部紀事南齊書張融傳融與吏部尙書何戢善往詣戢誤通尙書劉澄融下車入門乃曰非是至戶外望澄又曰非是旣造席視澄曰都自非是乃去其爲異如此伽藍記蕭衍子西丰侯蕭正徳歸降時元義欲爲設茗先問卿於水厄多少正徳不曉義意答曰下官𨿽生於水鄕而立身以來未遭陽侯之難元義與舉坐之客大笑焉冊府元龜崔敬嗣好摴蒱飲酒則天初爲房州刺史中宗爲廬陵王安置在州官吏多無禮敬嗣獨申禮敬又供給丰贍中宗常徳之及登位有益州長史崔敬嗣旣同姓名每進擬官皆禦筆超拜之者數四後引與語知�訪敬嗣已卒乃遣中書令韋安石授其子官冷齋夜話僧伽龍朔中遊江淮間其迹甚異有問之曰汝何姓答曰姓何又問何國人答曰何國人唐李邕作碑不曉其言乃書傳曰大師姓何何國人此正所謂對癡人說夢耳李邕遂以夢爲眞眞癡絕也僧贊寧以其傳編入僧史又從而解之曰其言姓何亦猶康會本康居國人便死爲康僧會詳何國在碎葉東北乃碎葉國附庸耳此又夢中說夢可掩卷一笑大唐新語蘇良嗣爲荊州長史荊州舊有河東寺後梁蕭�爲其兄河東王所造良嗣見而驚曰此在江漢之間與河東有何關涉遂奏攺之良嗣寡學深爲人所笑瑯嬛記張九齡知蕭炅不學故相調謔一日送芋書稱蹲鴟蕭答云損芋拜嘉惟蹲鴟未至耳然僕家多怪亦不願見此惡鳥也九齡以書示客滿坐大笑緗素雜記王元寶富而無學識嘗會賓客明日親友謂之曰昨日必多佳論元寶曰但費錦纏頭耳良可嗤笑唐國史補�昂與韋陟友善因話國朝宰相陟曰誰最無徳昂誤對曰韋安石也已而驚走出逢吉溫於街中溫問何此倉皇答曰適與韋尙書話國朝宰相最無徳者本欲言吉頊誤云韋安石旣而又失言復鞭馬而走抵房相之第管執手慰問之復以房融爲對昂有時稱忽一日觸犯三人舉朝嗟嘆惟韋陟遂與之絕因話錄有書生讀經書甚精熟不知近代事因說駱賓王遂云某識其孫李少府者兄弟太多意謂駱賓是諸王封號也今人往往說舊云準皇太子教不知皇太子合稱�今稱教乃王公也下此皆不知根本之誤紀聞唐臨濟令李回妻張氏其父爲廬州長史告老歸以回之薄其女也故往臨濟辱之誤至全節縣而問門人曰明府在乎門者曰在張遂入至廳前大罵辱全節令趙子余不知其故私自門窺之見一老父詬罵不已而縣下常有狐魅以張爲狐焉乃密召吏人執而鞭之張亦未悟罵仍恣肆擊之困極方問何人輒此詬罵乃自言吾李回妻父也回賤吾女來怒回耳全節令方知其誤置之館給醫藥焉張之僮夜亡至臨濟告回回大怒遣人吏數百將襲全節而擊令令懼閉門守之回遂至郡訴之太守召令責之恕其誤也使出錢二十萬遺張長史以和之回乃迎至縣張喜回之報復卒不言其薄女遂歸幹子唐貞元中蕭俯新及第時國醫王彥伯住太平裏與給事鄭云逵比捨住忽患寒熱早詣彥伯求診候誤入云逵第會門人他適云逵立於中門俯前趨曰某前及第有期集之役忽患具說其狀逵命僕人延坐爲診其臂曰據脈候是心家熱風雲逵姓鄭若覓國醫王彥伯東鄰是也俯赧然而去唐尙書裴冑鎭江陵常與苑論有舊論及第後更不相見但書紮通問而已論弟方應舉過江陵行謁地主之禮客因見名曰秀才之名𨿽字不同且難於尙書前爲禮如何會懷中有論舊名紙便謂客將曰某自別有名客將見日晚倉惶遽將名入冑喜曰苑大來矣屈入半庭冑見貌異及坐揖曰足下第幾對曰第四冑曰與苑大遠近曰家兄又問曰足下正名何對曰名論又曰賢弟攺名乎曰家兄也名論公庭將吏於是皆笑及引坐乃陳本名名旣逡巡於使院俄而遠近悉知摭言鄭燻侍郎主文誤謂顏標乃魯公之後時徐方未寧意在激勸忠烈卽以標爲狀元謝日問及廟院標曰寒畯未嘗有也始知誤取或嘲曰主司頭腦太冬烘錯認顏標作魯公因話錄京兆尹龐嚴及第後從事壽春有江淮舉人姓嚴見登科記誤以嚴爲姓遂賃舟丐食就謁時郡中止有一判官亦更不問其氏便詣門投刺稱從侄龐之族人甚少覽刺極喜延納殷勤便畱款曲兼命對舉匕筋久之語及族人都非龐氏之事嚴方訝之因問郎君何姓曰某姓嚴嚴撫掌大笑曰君誤矣嚴是我名預君何事揖之令去其人尙拜謝稱叔父從容而退盧尙書弘宣與姨弟盧衢州簡辭同在京一日衢州早出尙書問有何除攺答曰無大除攺惟皮遐叔除蜀中刺史尙書不知皮是遐叔姓謂是宗人低頭久之曰我彌當家沒處得盧皮遐來衢州爲辧之皆大笑大唐新語張由古有吏才而無學術累歷臺省嘗於眾中嘆班固大才文章不入文選或謂之曰兩都賦燕山銘典引等並入文選何爲言無由古曰此並班孟堅文章何關班固事聞者掩口而笑又謂同官曰昨買得王僧孺集大有道理杜文範知其�應聲曰文範亦買得張佛袍集勝於僧襦遠矣由古竟不知覺仕進者可不勉歟益州每歲進柑子皆以紙裹之他時長吏嫌紙不敬代以細布旣而恐柑子爲布所損每懷憂懼俄有禦史甘子布使於蜀驛使馳白長吏有禦史甘子布至長吏以爲推布裹柑子事懼曰果爲所推及子布到驛長吏但序以布裹柑子爲敬子布初不之知久而方悟聞者莫不大笑玉泉子舉人李文彬受知於舍人紇幹洎有同時京兆府司錄賀蘭洎卒彬因謁紫微問今日有何新事對曰適過府聞紇幹洎卒洎曰莫錯否彬曰不錯洎曰君文似共鬼語也拂衣而入彬乃悟蓋俱重姓又同名而誤對也尙書故實有黃金生者擢進士第人問與頗同房否對曰別洞黃本溪洞豪姓生故以此對人𨿽咍之亦賞其眞實也泊宅編天禧年殿前放狀元王整以下及第是時衢睦二州各有一王言待唱初喚王言賜進士及第乃衢人久之又喚一王言上問其鄕貫知前賜第者合是睦州而衢州者只合得進士出身及再喚二人審問衢人奏懇念臣已謝聖恩遂只賜睦州者同出身而已明日忽有旨賜睦州王言進士及第自後殿前唱名必傳呼某人某州以防差誤湘山野錄李建勛罷相江南出鎭豫章一日與賓僚遊東山各事寬履輕衫攜酒肴引步於漁溪樵塢之間遇佳處則飲忽平田間一茅舍有兒童誦書聲相君攜策就之乃一老叟教數村童叟驚悚離席攺容趨謝而翔雅有體气調瀟灑丞相愛之遂觴於其廬置之客右叟亦不敢輒談李以晚渴連食數梨賓僚有曰此不宜多食號爲五臟刀斧叟竊笑丞相曰先生哂之必有異聞叟謝曰小子愚賤偶失容於鈞重然實無所聞李堅質之仍脇以巨觥曰無說則沃之叟不得已問說者曰敢問刀斧之說有稽乎曰舉世盡云必有其稽叟曰見鶡冠子所謂五臟刀斧者非所食之梨乃離別之離爾蓋言人之別離戕伐�懷甚若刀斧遂就架取一小策振拂以呈丞相乃鶡冠子也檢之如其說李特加重夢溪筆談李獻臣好爲雅言曾知鄭州時孫次公爲陜漕罷赴闕先遣一使臣入京所遣乃獻臣故吏到鄭庭參獻臣甚喜欲令左右延飯乃問之曰餐來未使臣誤意餐者謂次公也遽對曰離長安日都運待制已治裝獻臣曰不問孫待制官人餐來未其人�沮而言曰不敢仰昧爲三司軍將日曾喫卻十三蓋鄙語謂遭杖爲餐獻臣掩口曰官人誤也問曾與未曾餐飯欲奉畱一食耳石曼卿爲集賢校理微行娼館爲不逞者所窘曼卿醉與之校爲街司所錄曼卿詭怪不羈謂主者曰只乞就本廂科決欲詰旦歸館供職廂帥不諭其謔曰此必三館吏人也杖而遣之明道雜誌韓少師持國每酒後好謳柳三變一曲其一句云多情到了多病有老婢每聽之輒云大官體中每與人別我天將風雨輒體中不佳而貴人多情致病耶又有一官人談語好文嘗謁一班行臨退揖而前曰未敢款談旦夕專候宇下班行作色曰何如�取今日晴暖說了而此官人了不解續明道雜誌蘄州一日有赦書至乃紹聖五年五月朔受傳國寶赦也郡官未知赦因請問太守其守妄人也曰此赦以近修大慶殿成耳乃是赦文中有一句云告成大慶記唐人有得友人書云攺年多感卽宣傳云近攺多感元年正類此事老學庵筆記紹聖元符之間有馬從一者監南京排岸司適漕使至隨眾迎謁漕一見怒甚卽叱之曰聞汝不職正欲按汝何以不亟去尙敢來見我耶從一惶恐自陳湖湘人迎親竊祿求哀不已漕察其語乃南音也乃稍霽威云湖南亦有司馬氏乎從一答曰某姓馬監排岸司耳漕乃微笑曰然則勉力職事可也初蓋誤認爲溫公族人故欲害之自是從一刺謁但稱監南京排岸而已傳者皆以爲笑可談滕宗閔知楚州有監司過境本州送酒食書有臣名旣上聞旣鞫獄乃書吏誤用賀月旦表無他意滕坐送吏部監當蓋知州細�字多欲謹書吏每患難寫乘暇用紙寫前後�謂之空頭表箋用之故已不虔向宗傳爲興國軍判官托士人作書與漕使小簡用金石淸光兪允等字漕使舉行取勘宛轉自解僅免士人於書尺多不識體要往往誤人宜謹用自不能識者不若不發書夢溪筆談嘗有人自負才名後爲進士狀首揚歷貴近曾謫官知海州有筆工善畫水召使畫便聽掩障自爲之記自書於壁間後人以其時名至今嚴護之其間敍畫水之因曰設於廳事以代反坫人莫不怪之餘竊意其心以謂邦君屏塞門管氏亦屏塞門邦君爲兩君之好有反坫管氏亦有反坫其文相屬故繆以屏爲反坫耳庫藏中物物數足而名差互者帳籍中謂之色繳嘗有一從官知審官西院引見一武人於格合遷官其人自陳年六十無材力乞致仕敍致謙厚甚有可觀主判攘手曰某年七十二尙能拳驅數人此轅門也方六十歲豈得遽自引退京師人謂之色繳揮麈三錄李泰發之遷責海外也欲寓書秦丞相以祈內徙而無人可遣門人王彥恭趯罷雷守閒居全州泰發乃作秦書托王爲尋端便王鄰之居有李將領者坐嶽侯事編置於郡與閭裏通情趯令其子司法者從李將就雇一�遣往會稽授書於泰發家旣至越泰發子弟不敢以人入都乃就令此介自往相府投之旣達於秦忽令問李參政今在何所遠人倉猝遽對云李參政見在全州與王知府鄰居蓋誤以李將爲泰發也且云有王法司與李參政親以書付我令來蓋錯愕之際又稱司法爲法司也秦怒於是送大理寺根勘行下全州體究李光擅離貶所如何輒敢存畱在本州且追王趯並王法司赴獄而全州適有法司人吏姓王者亦與彥恭捨甚邇俱就逮後體究得泰發初未嘗離昌化但誣彥恭以前任過愆除名勒停編管辰州王法司者懵然不知亦勒認贓罪杖脊當時聞者無不笑而憐之二老堂詩話紹興十年六月一日甲辰左光祿大夫守尙書右僕射同中書門下平章事兼樞密使監修國史秦檜札子奏臣聞徳無常師主善爲師善無常主協於克一此伊尹相湯咸有一徳之言也臣昨見金國撻懶有講和割地之義故贊陛下取河南故疆旣而兀朮戕其叔撻懶和議已變故贊陛下定弔民伐罪之計今兀朮變和議果矣臣請爲陛下先至江上諭諸路帥同力招討陛下相次勞軍如漢髙祖以馬上定天下不寧厥居爲社稷宗廟決策於今日臣言如不可行卽乞罷免以明孔聖陳力就列不能者止之義臣無任懇切之至有旨依奏右張嵲代作嵲元任司勛員外郎五月除起居舍人八月除中書舍人當時朝士大書法慧寺門云商湯爲太甲孔聖作周任蓋誤以伊尹告太甲爲相湯而論語載孔子道周任之言今直以爲孔聖也墨莊漫錄世傳宗室中昔有昏謬俗呼爲潑撒太尉一日坐宮門見釘校者亟呼之命僕取獘履令工以革護其首工笑曰非我技也公乃悟曰我謬也�呼汝矣適欲喚錮漏俗呼骨路者耳聞者大笑之老學庵筆記姓但者音若檀近歲有嶺南監司曰但中庸是也一日朝士同觀報狀見嶺南郡守以不法被劾朝旨令但中庸根勘有一人輒嘆曰此郡守必是權貴所主問何以知之曰若是孤寒必須痛治此乃令但中庸根勘卽是有力可知同坐者無不掩口其人悻然作色曰拙直宜爲諸公所笑竟不悟而去癸辛雜識浙之東言語黃王不辧自昔而然王克仁居越榮邸近屬也所居嘗獨毀於火於是鄕人呼爲王火燒同時有黃瑰者亦越人嘗爲評事忽遭臺評云其積惡以遭天譴至於獨焚其家鄕人有黃火燒之號蓋誤以王爲黃耳邸報旣行而評事之鄰有李應麟者爲維揚幕一見大驚知有被火之事亟告假而歸制使李應山憐之饋以官楮二萬及歸則家無患乃知爲誤耳蓋黃無辜而受王之禍而李無望而得二萬之獲殊可笑悅生隨抄田景咸在邢州日供奉官王班者奉使至郡景咸勸班酒曰王班請滿飲典客遽白此使者姓名也景咸始悟曰何不素教我我謂王班是官爾聞者皆笑之賢奕正統丙辰狀元周旋溫州永嘉人初閣老預定第一甲三人候讀卷因問同在內諸公云周旋儀貌何如或以丰美對閣老喜及傳臚不類所聞蓋丰美者嚴州周瑄聽之不眞而誤對耳錯誤部雜錄

