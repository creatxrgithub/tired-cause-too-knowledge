

人事總部匯考一爾雅

釋詁第一初哉首基肇祖元胎俶落權輿始也

注尙書曰三月哉生魄詩曰令終有俶又曰俶載南�又曰訪予落止又曰胡不承權輿胚胎未成亦物之始也其餘皆義之常行者耳此所以釋古今之異言通方俗之殊語林烝天帝皇王后辟公侯君也

注詩曰有壬有林又曰文王烝哉其餘義皆通見詩書弘廓宏溥介純夏幠厖墳嘏丕奕洪誕戎駿假京碩濯吁宇穹壬路淫甫景廢壯�簡箌昄晊將業席大也注

詩曰我受命溥將又曰亂如此幠爲下國駿厖湯孫奏假王公伊濯吁謨定命有壬有林厥聲載路旣有淫威廢爲殘賊爾土宇昄章緇衣之席兮廓落宇宙穹隆至極亦爲大也箌義未聞尸子曰此皆大有十餘名而同一實幠厖有也

注二者又爲有也詩曰遂幠大東疏

今詩本作遂

荒大東此言遂幠者所見本異或當在齊魯韓詩迄臻極到赴來弔艐格戾懷摧詹至也注

齊楚之會郊曰懷宋曰屆詩曰先祖於摧又曰六日不詹詹摧皆楚語方言云疏艐古屆字如適之嫁䢐逝往也

注方言云自家而出謂之嫁猶女出爲嫁賚貢錫予貺賜也

注皆賜與也儀若祥淑鮮省臧嘉令類綝彀攻谷介徽善也注詩曰儀刑文王左傳曰禁禦不若詩曰永錫爾類我車旣攻介人維藩太姒嗣徽音省綝彀未詳其義餘皆常語舒業順敍也

注皆謂次序舒業順敍緒也

注四者又爲端緒怡懌悅欣衎喜愉豫愷康般樂也

注皆見詩悅懌愉釋賓協服也

注皆謂喜而服從遹遵率循由從自也

注自猶從也遹遵率循也

注三者又爲循行靖惟漠圖詢度咨諏究如慮謨猷肇基訪謀也注國語曰詢於八虞咨於二虢度於閎夭謀於南宮諏於蔡原訪於辛尹通謂謀議耳如肇所未詳餘皆見詩典彜法則刑範矩庸律戛職秩常也

注庸戛職秩義見詩書餘皆謂常法耳柯憲刑範辟律矩則法也

注詩云伐柯伐柯其則不遠論語曰不逾矩辜辟戾�也

注皆刑罪黃髮齯齒鮐背老壽也

注黃髮發落更生黃者齯齒齒墮更生細者鮐背背皮如鮐魚猶耆也皆壽考之通稱允孚亶展諶誠亮詢信也

注方言云荊吳淮泗之間曰展燕岱東齊曰諶宋衛曰詢亦皆見詩展諶允愼亶誠也

注轉相訓也詩曰愼爾優遊謔浪笑敖戲謔也

注謂調戲也見詩粵於爰曰也

注書曰土爰稼穡詩曰對越在天王於出徵爰粵於也

注轉相訓爰粵於那都繇於也

注左傳曰棄甲則那那猶今人云那那也書曰�陶曰都繇辭於乎皆語之韻絕敆合盍翕仇偶妃匹會合也敆合盍皆音合妃音配注

皆謂對合也仇讎敵妃知儀匹也

注詩云君子好仇樂子之無知實維我儀國語亦云丹朱馮身以儀之讎猶儔也廣雅云讎輩也妃合會對也注

皆相當對妃媲也

注相偶媲也紹裔嗣繢纂緌績武系繼也

注詩曰下武維周緌見釋水餘皆常語忥謚溢蟄愼貉謐顗頠密寧靜也忥音戥顗音擬頠音委注

忥顗頠未聞其義餘皆見詩傳隕�湮下降墜摽蘦落也�音引蘦音零注

�猶隕也方俗語有輕重耳湮沈落也摽蘦見詩疏詩靈雨旣零蘦零同命令禧畛祈請謁訊誥告也

注禧未聞禮記曰畛於鬼神永悠迥違遐�闊遠也

注書曰�矣西土之人永悠迥遠遐也

注遐亦遠也轉相訓虧壞圮垝毀也

注書曰方命圮族詩曰乘彼垝垣虧通語耳矢雉引延順薦劉繹屍旅陳也

注禮記曰屍陳也雉順劉皆未詳屍職主也

注左傳曰殺老牛莫之敢屍詩曰誰其尸之又曰職爲亂階屍寀也

注謂采地寀寮官也

注官地爲采同官爲寮績緒采業服宜貫公事也

注論語曰仍舊貫餘皆見詩書永引延融駿長也音

樣注

宋衛荊吳之間曰融所未詳喬嵩崇髙也

注皆髙大貌左傳曰師叔楚之崇也崇充也

注亦爲充盛犯奢果毅�捷功肩堪勝也

注陵犯誇奢果毅皆得勝也左傳曰殺敵爲果肩卽�耳書曰西伯堪黎勝肩戡劉殺克也

注轉相訓耳公羊傳曰克之者何殺之也劉狝斬刺殺也

注書曰咸劉厥敵秋獵曰狝應殺气也公羊傳曰刺之者何殺之也亹亹蠠沒孟惇勗釗茂劭�勉也蠠

音蠠注

詩曰亹亹文王蠠沒猶黽勉書曰茂哉茂哉方言云周鄭之間相勸勉爲�釗孟未聞騖務昏暋彊也

注馳騖事務皆自勉彊書曰不昏作勞暋不畏死卬吾臺予朕身甫餘言我也注

卬猶姎也語之轉耳書曰非臺小子古者貴賤皆自稱朕禮記曰授政任功曰予一人畛於鬼神曰有某甫言見詩疏言見詩者葛覃云言告師氏

言告言歸是也朕余躬身也

注今人亦自呼爲身臺朕卜陽予也

注卜皆賜與也與猶予也因通其名耳魯詩

云陽如之何今巴濮之人自呼阿陽肅延誘薦餤晉寅藎進也

注禮記曰主人肅客詩曰亂是用餤王之藎臣易曰晉進也寅未詳羞餞迪烝進也

注皆見詩禮疏

曲禮云聞子有客使某羞餞者進

飲食之名迪者以道而進烝者周頌丰年云烝祖妣詔亮左右相導也

注皆謂教導之詔相導左右助勴也

注勴謂贊勉亮介尙右也

注紹介勸尙皆相佑助左右亮也

注反復相訓以盡其義緝熙烈顯昭皓熲光也

注詩曰學有緝熙於光明又曰休有烈光劼鞏堅篤掔虔膠固也

注劼虔皆見詩書易曰鞏用黃牛之革固志也掔然亦牢固之意疇孰誰也

注易曰疇離祉暀暀皇皇藐藐穆穆休嘉珍禕懿鑠美也

注穆穆已上皆美盛之貌其餘常語諧輯協和也

注書曰八音克諧左傳曰百姓輯睦關關噰噰音聲和也

注皆鳥鳴相和勰燮和也

注書曰燮友柔克從申神加弼崇重也

注隨從弼輔增崇皆所以爲重疊神所未詳觳悉卒泯忽滅罄空畢罄殲拔殄盡也

注觳今直語耳忽然盡貌今江東呼厭極爲罄餘皆見詩苞蕪茂丰也

注苞叢繁蕪皆丰盛揪斂屈收戢搜裒鳩樓聚也

注禮記曰秋之言揪揪斂也春獵爲搜搜者以其聚人眾也詩曰屈此羣醜原隰裒矣左傳曰以鳩其民樓猶今言拘樓聚也肅齊遄速亟屢數迅疾也

注詩曰仲山甫䢐齊寁駿肅亟遄速也

注詩曰不寁故也駿猶迅速亦疾也壑坑坑滕徵隍漮虛也

注壑溪壑也坑坑謂坑�也隍城池無水者方言云漮之言空也皆謂丘墟耳滕徵未詳黎庶烝多醜師旅眾也

注皆見詩洋觀裒眾那多也

注詩曰薄言觀者又曰受福不那洋溢亦多貌流差柬擇也

注皆選擇見詩戰栗震驚戁竦恐懾懼也

注詩曰不戁不竦懾卽懾也痡瘏虺頹元黃劬勞咎�瘽愈鰥戮癙癵癢疧疵閔逐疚痗瘥痱瘵瘼病也注

虺頹元黃皆人病之通名而說者便謂之馬病失其義也詩曰生我劬勞書曰智藏瘝在相戮辱亦可恥病也今江東呼病曰瘵東齊曰瘼禮記曰親色容不盛戮逐未詳餘皆見詩恙寫悝盱繇慘卹罹憂也悝

音裏注

今人云無恙謂無憂也寫有憂者思散寫也詩曰悠悠我悝云何盱矣繇役以爲憂愁也倫勩�敕勤愉庸癉勞也

注詩曰莫知我勩維王之�哀我癉人國語曰無功庸者倫理事務以相約敕亦爲勞勞苦者多惰愉今字或作窳同勞來彊事謂剪篲勤也

注詩曰職勞不來自勉彊者亦勤力者由事事故爲勤也詩曰迨其謂之剪篲未詳悠傷憂思也

注皆感思也懷惟慮願念惄思也

注詩曰惄如調饑祿祉履戩祓禧褫祜福也

注詩曰福履綏之俾爾戩榖祓祿康矣禠禧書傳少見其義未詳禋祀祠烝嘗禴祭也

注書曰禋於六宗餘者皆以爲四時祭名也儼恪祇翼諲恭欽寅熯敬也

注儼然敬貌書曰夙夜惟寅詩曰我孔熯矣諲未詳朝旦夙晨晙早也

注晙亦明也��戾底止徯待也

注書曰徯我後今河北人語亦然�戾底者皆止也止亦相待也噊幾殆危也

注幾猶殆也噊未詳汽也

注謂相摩近治肆古故也

注治未詳肆古見詩書肆故今也

注肆旣爲故又爲今今亦爲故故亦爲今此義相反而兼通者事例在下而皆見詩惇亶祜篤掔仍�埤竺腹厚也

注頻仍埤益�輔皆重厚掔然厚貌餘皆見詩書載謨食詐僞也注

載者言而不信謨者謀而不忠書曰朕不食言話猷載行訛言也注

詩曰愼爾出話猷者道道亦言也周禮曰作盟詛之載今江東通謂語爲行世以妖言爲訛遘逢遇也注

謂相遘遇遘逢遇遻也遻

音悟注

轉復爲相觸遻遘逢遇遻見也

注行而相值卽是見顯昭覲釗覿見也

注顯昭明見也逸書曰釗我周王監瞻臨�俯相視也

注皆謂察視也鞠�溢盈也

注詩曰降此鞠�孔魄哉延虛無之言間也

注孔穴延魄虛無皆有間隙余未詳瘞幽隱匿蔽竄微也

注微謂逃藏也左傳曰其徒微之是也訖徽妥懷安按�戾底廢尼定曷遏止也

注妥者坐也懷者至也按抑按也�廢皆止住也戾底義見詩傳國語曰戾久將底孟子曰行或尼之今以逆相止爲遏徽未詳豫射厭也

注詩曰服之無斁豫未詳烈績業也

注謂功業也績勛功也

注謂功勞也功績質登平明考就成也

注功績皆有成詩曰質爾民人禮記曰年谷不登榖梁傳曰平者成也事有分明亦成濟也梏梗較頲庭道直也

注梏梗較頲皆正直也詩曰旣庭且碩頲道無所屈密康靜也

注皆安靜也豫寧綏康柔安也

注皆見詩書平均夷弟易也

注皆謂易直矢弛也

注弛放弛易也

注相延易希寡鮮罕也

注罕亦希也鮮寡也

注謂少酬酢侑報也

注此通謂相報答不主於飲酒毗劉樂也

注謂樹木葉缺落蔭疏樂見詩覭髳茀離也覭音陌髳音蒙注

謂艸木之叢茸翳薈也茀離卽彌離彌離猶蒙蘢耳孫叔然字別爲義失矣蠱貳疑也

注蠱惑有二心者皆疑也左傳曰天命不楨翰儀幹也

注詩曰維周之翰儀表亦體幹弼棐輔比也

注書曰天威棐忱易曰比輔也猶輔也疆界邊衛圉垂也

注疆場境界邊旁營衛守圉皆在外垂也左傳曰聊以固吾圉也昌敵彊應丁當也

注書曰禹拜昌言彊者好與物相當值浡肩搖動蠢迪俶厲作也

注浡然興作貌蠢動作也公羊傳曰俶甚也谷梁傳曰始厲樂矣肩見書迪未詳玆斯咨呰已此也

注呰已皆方俗異語嗟咨也

注今河北人云嘆音兔罝之罝閒狎串貫習也

注串厭串貫貫伏也今俗語皆然曩塵佇淹畱久也

注塵垢佇企淹滯皆稽久也逮及曁與也

注公羊傳曰會及曁皆與也逮亦及也騭假格陟躋登升也

注方言曰魯衛之間曰騭梁益曰格禮記曰天王登遐公羊傳曰躋者何升也揮盝歇涸竭也

注月令曰無漉陂池國語曰水涸而成梁揮振去水亦爲竭歇通語挋拭刷淸也挋

音振注

振訊抆拭掃刷皆所以爲潔淸鴻昏於顯間代也

注鴻雁知運代昏主代明明亦代昏顯卽明也間錯亦相代於義未詳饁餉饋也

注國語曰其妻饁之遷運徙也

注今江東通言遷徙秉拱執也

注兩手持爲拱疏

老子云𨿽有拱璧廞熙興也

注書曰庶績咸熙廞見周官衛蹶假嘉也

注詩序曰假樂嘉成王也余未詳廢稅赦捨也

注詩曰召伯所稅捨放置棲遲憩休苦齂呬息也音齂音海去聲呬許四切注

棲遲遊息也苦勞者宜止息憩見詩齂呬皆

气息貌今東齊呼息爲呬也供峙共具也

注皆謂備具憐惠愛也

注韓鄭語今江東通呼爲憐娠蠢震戁妯騷感訛蹶動也

注娠猶震也詩曰憂心且妯無感我帨兮或寢或訛蠢戁騷蹶皆搖動貌覆察副審也

注覆挍察視副長皆所謂審諦契滅殄絕也

注今江東呼刻斷物爲契斷郡臻仍乃侯乃也

注乃卽乃餘未詳迪繇訓道也

注義皆見詩書僉咸胥皆也

注東齊曰胥見方言育孟耆艾正伯長也

注育養亦爲長正伯皆官長艾歷也

注長者多更歷歷秭算數也

注歷歷數也今以十億爲秭論語云何足算也歷傅也

注傅近艾歷胥相也音

脈注

謂相視也公羊傳曰胥盟者何相盟也艾歷

未詳乂亂靖神弗淈治也

注論語曰予有亂臣十人淈書序作汨音同耳神未詳余見詩書頤艾育養也

注汝潁梁宋之間曰艾方言云汱渾隕墜也汱

音狷注

汱渾皆水落貌際接翜捷也翜

音殺注

捷謂相接續也毖神溢愼也

注神未詳余見詩書郁陶繇喜也

注孟子曰郁陶思君禮記曰人喜則斯陶陶斯詠詠斯猶猶卽繇也古今字耳馘穧獲也

注今以獲賊耳爲馘獲禾爲穧並見詩阻艱難也

注皆險難利也音

略注

詩曰以我剡耜允任壬佞也

注書曰而難任人允信者佞人似信壬猶任也俾拼抨使也俾拼抨使從也

注

人事總部匯考二小爾雅

廣詁淵懿邃頤深也封巨莫莽艾祁大也頒賦鋪敷布也�戴燾蒙昌覆也鐘崇府最積灌聚叢也閱搜履庀具也攻爲話相旬宰營匠治也蠲祓禋屑潔也勿蔑微曼末沒無也隆巢岸峻髙也逼尼附切局鄰傅戚近也卲媚旨伐美也賢裒繁優饒夥多也幾蔡模臬法也爰換變貿交更易也生造奏詣進也索寒探裒鉤掠采略也開徹接通達也固歷彌宿舊尙久也彌愈滋彊益也赫斁爽曉昕著贊曙明也皆附襲就因也封畛際限疆略界也承第班列次也戶悛格扈止也幽曀暗昧冥也最冗自質要也疆窮充竟也而乃爾若汝也控彎挽引也承贊涼助佐也尋由以用也要捷集載成也肆赴捷疾也造之如適也掇督撫拾也肆孑燼余也拓斥啟辟開也杜實充牣塞也實滿也獎率勵勸也勤勉事力也經屑省過也闕缺間隙也疊遞交更也熸�沒滅也元黔驪黝黑也縞皓素白也彤縕朱也淫溢沈滅沒也載功物事也

廣言晏明陽也旰晏晚也算麗數也艾老也僉皆同也交校報也舒布展也揚翥舉也索略求也奚害何也裏度居也周浹匝也充該備也列厥陳也轓輈輿也廢措置也駕乘淩也收戢斂也禁錄也掌司主也偏贅屬也麗著思也載略行也沓襲合也抵享當也庚徹通也修舒長也校戰交也謁復白也敕質正也裔蔑末也延衍散也末沒終也仳辧別也菲涼薄也復旋還也祖翼送也走卬我也姓命孥子也諧�和也悛寤覺也憾猜恨也艾盡止也忿也姦犯也汨猾亂也縮續抽也曁捷及也苞跋本也肆臬極也睇題視也犯肆突也束縻縛也肆從逐也放投棄也莽蕪艸也暴映曬也焮晞也烯幹也迪迹蹈也衍演廣也袤從長也荷揚擔也仍再也徇歸也工官也稽考也顚殞也躋升也戕殘也剿截也辟除也慁患也�責也間非也順退也抗禦也靳取也蚩戲也褊狹也惎忌也沮疑也虧損也毀壞也判散也蔽斷也交俱也俘罰也夷傷也枳害也締閉也靡細也辧使也牧臨也嘗試也賴羸也若乃也嗟發聲也奏爲也振救也庸償也賈價也贍足也曹偶也麗兩也驟數也逞快也越遠也姑且也哿可也釋解也庸善也薦重也登升也勵勉也赫顯也韙是也丕莊也佞才也曁息也話言也願謹也丰丰也都盛也腆厚也肆緩也競逐也紀基也惎忌教也整願也�彊也薄迫也燀炊也資取也質信也餼饋也憑依也藉借也際接也閡限也廬寄也萃集也簉倅也尢怪也瞢漸也索空也素故也視此也偟往也矜惜也狃也覬望也何任也禦侍也殿愼也選擇也宣示也

廣訓諸之乎也旃焉也惡乎於何也烏乎吁嗟也吁嗟嗚呼也有所嘆美有所傷痛隨事有義也無念念也無寧寧也無顯顯也不承承也不肖不似也繩之譽之也詰朝明旦也遐不黃言壽考也公孫碩膚徳音不瑕道成王大美聲稱遠也鄂不韡韡言韡韡也我從事獨賢勞事獨多也魴鱮甫甫語其大也鹿麌麌語其眾也海物維錯錯雜也雜毛曰犛雜彩曰繪雜言曰哤

廣義非分而得謂之幸詰責以辭謂之讓男女不以禮交謂之淫上淫曰烝下淫曰報勞淫曰通不直失節謂之慚慚愧也面慚曰戁心慚曰恧體慚曰逡方言

人事雜釋臺胎陶鞠養也晉衛燕魏曰臺陳楚韓鄭之間曰鞠秦或曰陶汝潁梁宋之間曰胎或曰艾注

臺猶頤也艾爾雅云艾養也

又假懷摧詹戾艐至也邠唐冀兗之間曰假或曰齊楚之會郊或曰懷摧詹戾楚語也艐宋語也皆古雅之別語也今則或同嫁逝䢐適往也自家而出謂之嫁由女而出爲嫁也逝秦晉語也䢐齊語也適宋魯語也往凡語也詩曰先祖於摧六日不詹魯侯戾止之謂也此亦方國之語不專在楚也謾臺脇鬩懼也燕代之間曰謾臺齊楚之間曰脇鬩宋衛之間凡怒而噎噫謂之脇鬩南楚江湘之間謂之嘽咺虔劉慘殺也秦晉宋衛之間謂殺曰劉晉之北鄙亦曰劉秦晉之北鄙燕之北郊翟縣之郊謂賊爲虔晉魏河內之北謂曰殘楚謂之貪南楚江湘之間謂之欺噎謂憂也脇鬩猶鬩谷也湘水名今在零陵關西人呼打爲欺言欺難厭也

又允�恂展諒穆信也齊魯之間曰允燕代東齊曰�宋衛汝潁之間曰恂荊吳淮汭之間曰展西甌毒屋黃石野之間曰穆眾信曰諒周南召南衛之語也

又自關而西秦晉之間凡人語而過謂之或曰僉東齊謂之劍或謂之弩弩猶怒也陳鄭之間曰惇荊吳揚甌之郊曰濯中齊西楚之間曰吁

又跳也楚曰陳鄭之間曰楚曰跖自關而西秦晉之間曰跳或曰躡郅跂躋登也自關而西秦晉之間曰躡東齊海岱之間謂之躋魯衛曰郅梁益之間曰或曰跂逢逆迎也自關而東曰逆自關而西或曰迎或曰逢撏攓摭挻取也南楚曰攓陳宋之間曰摭衛魯揚徐荊衡之郊曰撏自關而西秦晉之間凡取物而逆謂之楚部或謂之挻

又釗薄勉也秦晉曰釗或曰薄故其鄙語曰薄努猶勉努也南楚之外曰薄努自關而東周鄭之間曰�釗齊魯曰勗玆

又逴獡透驚也自關而西秦晉之間凡蹇者或謂之逴體而偏長短亦謂之逴宋衛南楚凡相驚曰獡或曰透儀來也陳潁之間曰儀自關而東周鄭之郊齊魯之間或謂曰懷

又糊托庇寓寄也齊衛宋魯陳晉汝潁荊州江淮之間曰庇或曰寓寄食爲糊凡寄爲托寄物爲逞苦了快也自山而東或曰逞楚曰苦秦曰了苦而爲快者猶以臭爲香治爲亂但爲存此訓義之反復用之是也挴愧也晉曰挴或曰秦晉之間凡愧而見上謂之梁宋曰

亦慚貌也叨婪殘也陳楚曰婪馮苛怒也楚曰憑小怒曰陳曰苛

憑恚盛貌楚詞曰康回憑怒言禁也苛相苛責也憡刺痛也自關而西秦晉之間或曰憡

憡小痛也撟捎選也自關而西秦晉之間凡取物之上謂之撟捎撟捎此妙擇積聚者也梗爽猛也晉魏之間曰韓趙之間曰梗齊晉曰爽睇睎眄也陳楚之間南楚之外曰睇東齊靑徐之間曰睎吳揚江淮之間或曰或曰自關而西秦晉之間曰眄喙呬息也周鄭宋沛之間曰自闕而西秦晉之間或曰喙或曰東齊曰呬

又略求也秦晉之間曰就室曰於道曰略略彊取也�摭取也此通語也茫矜奄遽也吳揚曰茫陳潁之間曰奄秦晉或曰矜或曰遽速逞搖扇疾也東齊海岱之間曰速燕之外鄙朝鮮洌水之間曰搖扇楚曰逞予賴讎也南楚之外曰賴秦晉曰讎

又劋蹶獪也秦晉之間曰獪楚謂之劋或曰蹶楚鄭曰蒍或曰姡姡言黠姡也今建平郡人呼狡爲姡

又逞曉恔苦快也自關而東或曰曉或曰逞江淮陳楚之間曰逞宋鄭周洛韓魏之間曰苦東齊海岱之間曰恔自關而西曰快快卽狡狡戲亦快事也膠譎詐也涼州西南之間曰膠自關而東西或曰譎或曰膠詐通詐也揠擢拂戎拔也自關而西或曰拔或曰擢自關而東江淮南楚之間或曰戎東齊海岱之間曰揠今呼拔艸心爲揠慰廛度�也江淮靑徐之間曰慰東齊海岱之間或曰度或曰廛或曰踐廛周官云夫一廛宅也萃雜集也東齊曰聖迨沓及也東齊曰迨關之東西曰沓或曰及

又班徹列也北燕曰班東齊曰徹

又掩醜掍綷同也江淮南楚之間曰掩宋衛之間曰綷或曰掍東齊曰醜裕猷道也東齊曰裕或曰猷虔散殺也東齊曰散靑徐淮楚之間曰虔泛浼窪洿也自關而東或曰窪或曰泛東齊海岱之間或曰浼或曰庸恣比侹更佚代也齊曰佚江淮陳楚之間曰侹餘四方之通語也今俗亦名更代作爲恣作也

又聳欲也荊吳之間曰聳晉趙曰自關而西秦晉之間相勸曰聳或曰中心不欲而由旁人之勸語亦曰聳凡相被飾亦曰

又由迪正也東齊靑徐之間相正謂之由迪恧慚也荊揚靑徐之間曰若梁益秦晉之間言心內慚矣山之東西自愧曰恧趙魏之間謂之展難也齊晉曰山之東西凡難貌曰展荊吳之人相難謂之展若秦晉之言相憚矣齊魯曰燀胥由輔也吳越曰胥燕之北鄙曰由蛩戰栗也荊吳曰蛩蛩又恐也

又嗌噎也楚曰秦晉或曰嗌又曰噎怠�壞

壞謂壞落也音虫豸未詳

又邈離也楚謂之越或謂之遠吳越曰顚頂上也與也吳越曰荊齊曰與猶秦晉言阿與

相阿與者所以致也掩取也自關而東曰掩自關而西曰或曰狚

又遙廣遠也梁楚曰遙汨遙疾行也南楚之外曰汨或曰遙蹇妯擾也人不靜曰妯秦晉曰蹇齊宋曰妯絓挈介特也楚曰晉曰絓秦曰挈

又臺旣失也宋魯之間曰臺旣隱據定也稟浚敬也秦晉之間曰稟齊曰浚吳楚之間自敬曰稟悛懌攺也自山而東或曰悛或曰懌

懌論語曰悅而不懌

又徥用行也朝鮮洌水之間或曰徥鋪頒索也東齊曰鋪頒猶秦晉言抖藪也

抖藪謂斗藪舉索物也參蠡分也齊曰參楚曰蠡秦晉曰離

又膂力也東齊曰宋魯曰膂膂由力也瘱審也齊楚曰瘱秦晉曰諟也吳越曰

又厲卬爲也甌越曰卬吳曰厲戲憚怒也齊曰戲楚曰憚爰�恚也楚曰爰秦晉曰�皆不欲�而彊畣之意也

又厭塞安也

物足則定憐也揜翳也

謂蔽也詩曰而不見佚惕緩也諄憎所疾也宋魯凡相惡謂之諄憎若秦晉言可惡矣

又肖類法也齊曰類西楚梁益之間曰肖秦晉之西鄙自冀隴而西使犬曰哨西南梁益之間凡言相類者亦謂之肖肖者似也憎懹憚也陳曰懹譙歡讓也齊楚宋衛荊陳之間曰譙自關而西秦晉之間凡言相責讓曰譙讓北燕曰歡僉胥皆也自山而東五國之郊曰僉東齊曰胥侔莫彊也北燕之外郊凡勞而相勉若言努力者謂之侔莫倯罵也燕之北郊曰倯

羸小可憎之名也展�信也東齊海岱之間曰展燕曰�

�亦誠信貌斯掬離也齊陳曰斯燕之外郊朝鮮洌水之間曰掬蠍噬逮也東齊曰蠍北燕曰噬逮通語也皮彈憸彊也秦晉言非其事謂之皮東齊陳宋江淮之間曰彈憸

又魏盈怒也燕之外郊朝鮮洌水之間凡言呵叱者謂之魏盈隑企立也東齊海岱北燕之郊跪謂之委痿謂之隑企瀧涿謂之沾希鑠摩也燕齊摩鋁謂之希平均賦也燕之北鄙東齊北郊凡相賦斂謂之平均羅謂之離離謂之羅釗超遠也燕之北郊曰釗東齊曰超漢�眩懣也朝鮮洌水之間煩懣謂之漢�顚眴謂之眩憐職也言相憐者吳越之間謂之憐職茹食也吳越之間凡貪飲食者謂之茹竘貌治也吳越飾貌爲竘或爲之巧煦煆熱也幹也吳越曰煦煆攍膂賀儋也齊楚陳宋之間曰攍燕之外郊越之垂甌吳之外鄙謂之膂南楚或謂之攍自關而西隴冀以往謂之賀凡以驢馬馲駝載物者謂之負他亦謂之賀樹植立也燕之外郊朝鮮洌水之間凡言置立者謂之樹植過度謂之涉濟福祿謂之袚戩傺眙逗也南楚謂之傺西秦謂之眙逗其通語也

又淫愓遊也江沅之間謂戲爲淫或謂之愓或謂之嬉曾訾何也湘潭之原荊之南鄙謂何爲曾或謂之訾若中夏言何爲也今江東人語亦云訾爲聲如斯央亡嚜姡獪也江湘之間或謂之無賴或謂之凡小兒多詐而獪謂之央亡或謂之嚜或謂之姡姡娗也或謂之猾皆通語也恐多智也嚜潛潛狡也姡言黠姡也娗言

恛娗也崽者子也湘沅之會凡言是子者謂之崽若東齊言子矣誺不知也沅澧之間凡相問而不知答曰誺使之而不肯答曰�秕不知也誺音瘢眩江東曰咨此亦如聲之轉�音茫今中國語亦然秕今淮楚間語呼聲如非也火也楚轉語也猶齊言火也嘳無寫憐也沅澧之原凡言相憐哀謂之嘳或謂之無寫江濱謂之思皆相見歡喜有得亡之意也九嶷湘潭之間謂之人兮嘳皆秦漢之代語也婩鮮好也南楚之外通語也�謰謱拿也東南周晉之鄙曰��亦通語也南楚曰謰謱或謂之支注或謂之詀諕轉語也拿揚州會稽之語也或謂之惹或謂之亄嗇貪也荊汝江湘之郊凡貪而不施謂之亄或謂之嗇或謂之��恨也遙窕淫也九嶷荊郊之鄙謂淫曰遙沅湘之間謂之窕潛涵沈也楚郢以南曰涵或曰潛潛又遊也

潛行水中亦爲遊也安靜也江湘九嶷之郊謂之拌棄也楚凡揮棄物謂之拌或謂之敲淮汝之間謂之敲汝潁間語亦然諑訴也楚以南謂之諑戲泄歇也楚謂之戲泄奄息也楚揚謂之泄攓取也楚謂之攓昲曬漧物也揚楚通語也

昲曬皆北方通語猝也江湘之間凡卒相見謂之相見或曰突

猝謂倉卒也迹迹屑屑不安也江沅之間謂之迹迹秦晉謂之屑屑或謂之塞塞或謂之省省不安之語也迹迹屑屑皆往來之貌沐伀遑遽也江湘之間凡窘猝怖遽謂之沐或謂之伀翥舉也楚謂之翥忸怩慚也楚郢江湘之間謂之忸怩或謂之咨

又�過也南楚以南凡相非議人謂之�或謂之又慧也�謂罪過也今名黠鬼兄也荊揚之鄙謂之桂林之中謂之極喫也楚語也或謂之軋或謂之

亦北方通語也軋鞅軋气不利也語難也

又鉗憋惡也南楚凡人殘罵謂之鉗又謂之癡騃也揚越之郊凡人相侮以爲無知謂之眲眲耳目不相信也或謂之斫鉗害又惡也�惡腹也憋怤急性也殘猶惡也因字名也斫�斫頑直之貌今關西語亦皆然惃頓湣�也楚揚謂之惃或謂之江湘之間謂之頓湣或謂之氐惆南楚飲毒藥懣謂之氐惆亦謂之頓湣猶中齊言眠眩也愁恚憒憒毒而不發謂之氐惆惃衮衣謂迷昏也頓湣猶頓悶也氐惆猶懊�也悅舒蘇也楚通語也

蘇謂蘇息也眠娗脈蜴賜施茭媞謾皆欺謾之語也楚郢以南東揚之郊通語也

眠娗莫典淦殄二反賜施輕易茭媞恪交得懈二反謾托蘭莫蘭二反麗酰二音六者中國相輕易蚩弄之言也

又紛怡喜也湘潭之間曰紛怡或曰巳或也沅澧之間凡言或如此者曰如是酒酣此亦憨聲之轉耳愮療治也江湘郊會謂醫治之曰愮愮又憂也或曰療愮俗云厭愮病博異義也

又食閻慫�勸也南楚凡己不欲喜而旁人說之不欲怒而旁人怒之謂之食閻或謂之慫�欸然也南楚凡言然者曰欸或曰�末紀緒也南楚皆曰�或曰端或曰紀或曰末皆楚轉語也窺占伺視也凡相竊視南楚謂之窺或謂之或謂之或謂之占或謂之中夏語也窺其通語也自江而北謂之或謂之覗凡相候謂之占占猶瞻也郺多也南楚凡大而多謂之郺或謂之凡人語言過度及妄施行亦謂之抯取也南楚之間凡取物溝泥中謂之抯或謂之僄輕也楚凡相輕薄謂之相或謂之僄也

又爰�哀也

�哀而恚也儒輸愚也

儒輸猶儒撰也愋諒知也拊撫疾也

撫疾謂急疾也菲惄悵也

惄悵謂惋惆也郁熙長也

郁熙謂壯大也

又裔習也

裔謂玩習也躔逡循也躔歷行也日運爲躔月運爲逡

躔猶踐也運猶行也逭轉也逭步也

轉相訓耳虞望也

今云烽火是也楡�脫也解輸梲也

梲猶脫也賦與操也

謂操持也歇涸也

謂渴也潎澄淸也逯行也墾牧司也墾力也

墾耕墾用力牧也

謂放牛馬也監牧察也始也化也

別異訓也鋪脾止也

義有不同故異訓之攘掩止也幕覆也侗胴狀也

狀謂形狀也疋杪小也

樹細枝爲杪也屑往勞也

屑屑往來皆劬勞也屑獪也效烓明也將威也嬀娗僈也

嬀娗爛僈健狡也儇虔謾也

謂惠黠也佻疾也

謂輕疾也鞅彊也

謂彊戾也鞅懟也

亦爲怨懟鞅猶也追未隨也僉怚劇也

謂勤劇也僉夥也

僉者同故爲多誇烝淫也

上淫爲烝毗�懣也

謂憤懣也�激淸也紓緩也

謂寬緩也淸躡急也杼解也蕆逞解也

訓敕復言解錯用其義倩茶借也

茶猶徒也憵朴猝也

謂急速也麋黎老也萃離時也漢怒也發也然也

皆應聲也猜恨也艮磑堅也苂眼明也怤愉悅也

怤愉猶呴愉也卽圍就卽半也惙中也

中宣爲忡忡惱怖意也薵蒙覆也籌戴也

此義之反復兩通者字或作壽音俱波濤也堪輂載也搖祖上也祖搖也祖轉也互相釋也動搖卽轉也括關閉也衝俶動也羞厲熟也

熟食爲羞厲今也備該咸也

咸猶皆也噬食也噬憂也悸也

謂悚悸也虜鈔彊也

皆彊取物也鹵奪也鑈正也

謂堅正也蒔殖立也蒔更也

爲更種也鬐尾稍盡也尾梢也也

今江東呼極爲音劇外傳曰余病矣�律始也蓐臧厚也遵�行也

��行貌也鑴錣饋也餼�飽也惵嬴也趙肖小也蚩愮悖也謂悖惑也吹扇助也

吹噓扇拂相佐助也焜曄�也

韡曄焜耀�貌也苦翕熾也蘊崇也蘊積也字方言無音釋查字典亦無此字

者貪故爲積殄合也翚飛也憤自盈也噪諻音也攎張也岑夤大也岑髙也

岑峻貌也效文也

文采貌也�董錮也

謂堅固也扞搷揚也

謂播揚也

又幕也

謂蒙幕也刳狄也度髙爲揣半步爲跬半盲爲�

又考引也弼髙也上重也个枚也一蜀也南楚謂之獨蜀猶獨也裔歷相也裔旅末也緣廢也純毣好也

毣毣小好貌也藐素廣也

藐藐曠遠貌藐漸也�拔也出爲出火爲也

�一作椒一作燉�煓貌也憤竅厄也

厄謂迫厄杪眇小也讟咎謗也

謗言噂讟也蕆敕戒備也

蕆亦訓敕摵到也聲腆忘也黮私也

黮皆冥暗故爲陰私也龕喊唏聲也

又宵使也蠢作也

作謂動作也忽達芒也

謂艸杪芒出芒滅也

外傳曰二帝用師以相濟也劙解也魏能也刻也聳也

聳謂警聳也跌蹶也

偃地反江東言跢蘪蕪也

謂艸穢蕪也�淹敗也濕敝爲�水敝爲淹

皆謂水潦�澇壞物也釐貪也挻竟也譴喘轉也

譴喘猶宛轉也困逃也

皆謂逃叛也隋毻易也

謂解毻也脁說好也

脁謂姅悅也憚怛惡也

心怛懷亦惡難也吳大也灼驚也

猶云恐也賦動也

賦斂所以擾動民也極也

江東呼極爲倦聲之轉也煎盡也爽過也

謂過差也蟬毒也慘也惡也

慘悴惡事也還積也宛蓄也

謂宛樂也本也懼病也驚也藥薄也

謂薄裹物也藥猶纏也短也

便旋庳小貌也掊深也

掊�深能湟也撈取也

撈謂鉤撈也膜撫也

謂撫順也由式也猷詐也

猶者言故爲詐隨也揣試也

揣度試之怒也

恚貌也�下也

謂陷下也贊解也

贊訟所以解釋理物也賴取也扲業也

業謂基業也帶行也

隨人行也漮空也

漮窘空貌康或作虛字也湛安也

湛然安貌樂也

歡貌歡也

歡樂也衎定也

衎然安定貌也也

謂息肉也讟痛也

謗誣怨痛也

又兗養也翳掩也

謂掩覆也臺支也純文也佑亂也

亂宜訓治恌理也

謂情理也蘊�也

蘊藹茂貌搪張也

謂谷張也惲謀也

謂議也陶養也挌也毗曉明也扱擭也

扱猶級也扶護也

扶挾將護淬寒也

淬猶淨也淨也

皆冷貌也漉極也

滲漉極盡也牧凡也易始也

易代更始也逭周也

謂周轉也色也

然赤毛貌也恬靜也

恬淡安靜禔福也

謂福祚也禔喜也

有福卽喜�壞也息歸也抑安也潛亡也曉過也曉嬴也短也蹶短小貌隑陭也迒長也

謂長短也迒迹也

爾雅以爲兔迹賦臧也蘊饒也芬和也

芬香和調搗依也

謂可依倚之也依祿也

祿位可依憑也腯也

腯腯肥充盬雜猝也

皆倉卒也行也

音跳也盬且也

盬猶也抽讀也媵托也適牾也

相觸迕也捭予也

予猶與彌縫也譯傳也譯見也

傳宣語卽相見梗略也

梗槪大略也臆滿也

愊臆气滿之也益也

謂增益也空待也

來則實也珇好也珇美也

美好等見義耳嫗色也

嫗煦好色貌閻開也

謂開門也靡滅也

或作摩滅菲薄也

謂微薄也腆厚也媟狎也

狎相親狎也芋大也

芋猶吁耳煬翕炙也

今江東呼火熾猛爲煬煬烈暴也馺馬馳也

馺馺疾貌也選延偏也澌索也

索盡也晞燥也梗覺也

謂直也萃集也睨明也暟臨昭也暟美也

暟暟美徳也釋名

釋言語敬警也恆自肅警也慢漫也漫漫心無所限忌也通洞也無所不貫洞也達徹也敏閔也進敍無否滯之言也故汝潁言敏曰閔也篤築也築堅實稱也厚後也有終後也故靑徐人言厚曰後也薄迫也單薄相逼迫也懿僾也言奧僾也良量也量力而動不敢越限也言宣也宣彼此之意也語敍也敍己所欲說也說述也序述之也序抒也拽抒其實也枻泄也發泄出之也發撥也撥使開也撥播也播使移散也導陶也陶演己意也演延也言蔓延而廣也頌容也敍說其成功之形容也贊錄也省錄之也銘名也記名其功也勒刻也刻識之也紀記也紀識之也識幟也有章幟可按視也視是也察其是非也是嗜也嗜樂之也非排也人所惡排去也基據也在下物所依據也業捷也事捷乃有功業也事偉也偉立也凡所立之功也故靑徐人言立曰偉也功攻也攻治之乃成也取趣也名明也名實事使公明也號呼也以其善惡呼名之也善演也演盡物理也惡扼也扼困物也好巧也如巧者之造物無不皆善人好之也醜臭也如臭穢也遲頹也不進之言也疾截也有所越截也緩浣也斷也持之不急則動搖浣斷自放縱也急及也操功之使相逮及也巧考也考合意類共成一體也拙屈也使物否屈不爲用也燥燋也濕浥也疆�也弱�也又言委也能該也無物不兼該也否鄙也鄙劣不能有所堪成也躁燥也物燥乃動而飛揚也靜整也逆�也�不從其理則生殿�不順也順循也循其理也淸靑也去濁遠穢色如靑也濁瀆也汁滓演瀆也貴歸也物所歸仰也汝潁言貴聲如歸往之歸也賤踐也卑下見踐履也榮猶熒也熒熒照明貌也辱�也言折�也禍毀也言毀滅也福富也其中多品如富者也進引也引而進也退墜也羸累也累於人也健建也能有所建爲也哀愛也愛乃思念之也樂樂也使人好樂之也委萎也萎蕤就之也曲局也相近局也蹤從也人從形之也迹積也積累而前也扶傅也傅近之也將救護之也縛薄也使相薄著也束促也相促近也覆孚也如孚甲之在物外也蓋加也加物上也威畏也可畏懼也嚴儼也儼然人憚之也政正也下所取正也教效也下所效法也侍時也尊者不言常於時供所當進者也禦語也尊者將有所欲先語之也亦言職卑尊者所勤禦如禦牛馬然也雅雒也爲之難人將爲之雒雒然憚之也俗欲也俗人所欲也艱根也如物根也難憚也人所忌憚也吉實也有善實也凶空也就空亡也停定也定於所在也起啟也啟一舉體也翺敖也言敖遊也翔佯也言仿佯也出推也推而前也入納也納使還也候護也司護諸事也望惘也視遠惘惘也狡交也與物交錯也夬決也有所破壞決裂之於終始也始息也言滋息也消削也言減削也息塞也塞滿也姦姦也言姦正法也宄佹也佹易常正也誰相也有相擇言不能一也往暀也歸往於彼也故其言之於卬頭以指遠也來哀也使來入己哀之故其言之低頭以招之也粗錯也相遠之言也納弭也弭弭兩致之言也疏索也獲索相遠也密蜜也如蜜所塗無不滿也甘含也人所含也苦吐也人所吐也安晏也晏晏然和喜無動懼也危阢也阢阢不固之言也成盛也敗潰也亂渾也治值也物皆值其所也煩繁也物繁則相雜撓也省嗇也曜嗇約少之言也間簡也事功簡省也劇巨也事功巨也貞定也精定不動惑也淫侵也浸淫旁入之言也沈淡也淡然安著之言也浮孚也孚甲在上稱也貪探也探入他分也廉斂也自檢斂也潔確也確然不羣貌也污洿也如洿泥也公廣也可廣施也私卹也所卹念也勇踴也遇敵踴躍欲擊之也怯脇也見敵恐脇也斷段也分爲異段也絕截也如割截也罵迫也以惡言被迫人也詈歷也以惡言相彌歷也亦言離也以此掛離之也祝屬也以善惡之詞相屬著也詛阻也使人行事阻限於言也盟明也告其事於神明也誓制也以拘制之也佐左也在左右也助乍也乍往相阻非長久也飾拭也物穢者拭其上使明由他物而後明猶加文於質上也蕩蕩也排蕩去穢垢也啜惙也心有所念惙然發此聲也嗟佐也言之不足以盡意故發聲以自佐也噫憶也憶念之故發此聲意之也嗚舒也气憤滿故發此聲以舒寫之也念粘也意相親愛心粘著不能忘也憶意也在意中也思司也凡有所司捕必靜思忖亦然也克刻也刻物有定處人所克念有常心也慮旅也旅眾也易曰一致百慮慮及眾物以一定之也

人事總部總論一淮南子

繆稱訓驕溢之君無忠臣口慧之人無必信交拱之木無把之枝尋常之溝無吞舟之魚根淺則末短本傷則枝枯福生於無爲患生於多欲害生於勿備穢生於弗耨聖人爲善若恐不及辟禍若恐不免蒙塵而欲毋瞇涉水而欲無濡不可得也是故知己者不怨人知命者不怨天福由己發禍由己生聖人不求譽不辟誹正身直行眾邪自息今釋正而追曲倍是而從眾是與俗儷走而內行無繩故聖人反己而弗由也道之有篇章形埒者非至者也嘗之而無味視之而無形不可傳於人大戟去水亭歷愈脹用之不節乃反爲病物多類之而非惟聖人知其微

詮言訓洞同天地渾沌爲朴未造而成物謂之太一同出於一所爲各異有鳥有魚有獸謂之分物方以類別物以羣分性命不同皆形於有隔而不通分而爲萬物莫能及宗故動而謂之生死而謂之�皆爲物矣非不物而物物者也物物者亡乎萬物之中稽古太初人生於無形於有有形而制於物能反其所生若未有形謂之眞人眞人者未始分於太一者也聖人不以名屍不爲謀府不爲事任不爲智主藏無形行無迹遊無朕不爲福先不爲禍始保於虛無動於不得已欲福者或爲禍欲利者或離害故無爲而寧者失其所以寧則危無事而治者失其所以治則亂星列於天而明故人指之義列於徳而見故人視之人之所指動則有章人之所視行則有迹動有章則詞行有迹則議故聖人揜明於不形藏迹於無爲王子慶忌死於劍羿死於桃棓子路葅於衛蘇秦死於口人莫不貴其所有而賤其所短然而皆溺其所貴而極其所賤所貴者有形所賤者無朕也故虎豹之彊來射猿貁之捷來措人能貴其所賤賤其所貴可與言至論矣自信者不可以誹譽遷也知足者不可以勢利誘也故通性之情者不務性之所無以爲通命之情者不憂命之所無柰何通於道者物莫不足滑其調詹何曰未嘗聞身治而國亂者也未嘗聞身亂而國治者也矩不正不可以爲方規不正不可以爲員身者事之規矩也未聞枉己而能正人者也原天命治心術理好憎適情性則治道通矣原天命則不惑禍福治心術則不妄喜怒理好憎則不貪無用適情性則欲不過節不惑禍福則動靜循理不妄喜怒則賞罰不阿不貪無用則不以欲害性欲不過節則養性知足凡此四者弗求於外弗假於人反己而得矣天下不可以智爲也不可以慧識也不可以事治也不可以仁附也不可以彊勝也五者皆人才也徳不盛不能成一焉徳立則五無殆五見則徳無位矣故得道則愚者有餘失道則智者不足渡水而無遊數𨿽彊必沈有遊數𨿽羸必遂又況托於舟航之上乎爲治之本務在於安民安民之本在於足用足用之本在於勿奪時勿奪時之本在於省事省事之本在於節欲節欲之本在於反性反性之本在於去載去載則虛虛則平平者道之素也虛者道之舍也能有天下者必不失其國能有其國者必不喪其家能治其家者必不遺其身能修其身者必不忘其心能原其心者必不虧其性能全其性者必不惑於道故廣成子曰愼守而內周閉而外多知爲敗毋視毋聽抱神以靜形將自正不得之己而能知彼者未之有也故易曰括囊無咎無譽能成霸王者必得勝者也能勝敵者必彊者也能彊者必用人力者也能用人力者必得人心也能得人心者必自得者也能自得者必柔弱也彊勝不若己者至於與同則格柔勝出於己者其力不可度故能以眾不勝成大勝者惟聖人能之善游者不學刺舟而便用之勁筋者不學騎馬而便居之輕天下者身不累於物故能處之太王亶父處邠狄人攻之事之皮幣珠玉而不聽乃謝耆老而徙岐周百姓攜幼扶老而從之遂成國焉推此意四世而有天下不亦宜乎無以天下爲者必能治天下者霜雪雨露生殺萬物天無爲焉猶之貴天也厭文搔法治官理民者有司也君無事焉猶尊君也辟地墾艸者后稷也決河浚江者禹也聽獄制中者臯陶也有聖名者堯也故得道以禦者身𨿽無能必使能者爲己用不得其道伎藝𨿽多未有益也方船濟乎江有虛舟從一方來觸而覆之𨿽有忮心必無怨色有一人在其中一謂張之一謂歙之再三呼而不應必以丑聲隨其後向不怒而今怒向虛而今實也人能虛己以遊於世孰能訾之釋道而任智者必危棄數而用才者必困有以欲多而亡者未有以無欲而危者也有以欲治而亂者未有以守常而失者也故智不足免患愚不足以至於失寧守其分循其理失之不憂得之不喜故成者非所爲也得者非所求也入者有受而無取出者有授而無予因春而生因秋而殺所生者弗徳所殺者弗怨則幾於道也聖人不爲可非之行不憎人之非己也修足譽之徳不求人之譽己也不能使禍不至信己之不迎也不能使福必來信己之不攘也禍之至也非其求所至故�而不憂福之至也非其求所成故通而弗矜知禍福之制不在於己也故閒居而樂無爲而治聖人守其所已有不求其所未得求其所無則所有者亡矣修其所有則所欲者至矣故用兵者先爲不可勝以待敵之可勝也治國者先爲不可奪以待敵之可奪也舜修之歷山而海內從化文王修之岐周而天下移風使舜趨天下之利而忘修己之道身猶弗能保何尺地之有故治未固於不亂而事爲治者必危行未固於無非而急求名者必銼也福莫大無禍利莫美不喪動之爲物不損則益不成則毀不利則病皆險也道之者危故秦勝乎戎而敗乎殽楚勝乎諸夏而敗乎柏莒故道不可以勸而就利者而可以寧避害者故常無禍不常有福常無罪不常有功聖人無思慮無設儲來者弗迎去者弗將人𨿽東西南北獨立中央故處眾枉之中不失其直天下皆流獨不離其壇域故不爲善不避醜遵天之道不爲始不專己循天之理不豫謀不棄時與天爲期不求得不辭福從天之則不求所無不失所得內無旁禍外無旁福禍福不生安有人賊爲善則觀爲不善則議觀則生貴議則生患故道術不可以進而求名而可以退而修身不可以得利而可以離害故聖人不以行求名不以智見譽法修自然已無所與慮不勝數行不勝徳事不勝道爲者有不成求者有不得人有窮而道無不通與道爭則凶故詩曰弗識弗知順帝之則有智而無爲與無智者同道有能而無事與無能者同徳其智也告之者至然後覺其動也使之者至然後覺其爲也有智若無智有能若無能道理爲正也故功蓋天下不施其美澤及後世不有其名道理通而人僞滅也名與道不兩明人受名則道不用道勝人則名息矣道與人競長章人者息道者也人章道息則危不遠矣故世有盛名則衰之日至矣欲屍名者必爲善欲爲善者必生事事生則釋公而就私貨數而任己欲見譽於爲善而立名於爲質則治不修故而事不須時治不修故則多責事不須時則無功責多功鮮無以塞之則妄發而邀當妄爲而要中功之成也不足以更責事之敗也不足以獘身故重爲善若重爲非而幾於道矣天下非無信士也臨貨分財必探籌而定分以爲有心者之於平不若無心者也天下非無廉士也然而守重寶者必關戶而全封以爲有欲者之於廉不若無欲者也人舉其疵則怨人鑑見其醜則善鑑人能接物而不與己焉則免於累矣公孫龍粲於辭而貿名鄧析巧辯而亂法蘇秦善說而亡國由其道則善無章修其理則巧無名故以巧鬥力者始於陽常卒於陰以慧治國者始於治常卒於亂使水流下孰弗能治激而上之非巧不能故文勝則質揜邪巧則正塞之也徳可以自修而不可以使人暴道可以自治而不可以使人亂𨿽有聖賢之寶不遇暴亂之世可以全身而未可以霸王也湯武之王也遇桀紂之暴也桀紂非以湯武之賢而暴也湯武遭桀紂之暴而王也故𨿽賢王必待遇遇者能遭於時而得之也非智能所求而成也君子修行而使善無名布施而使仁無章故士行善而不知善之所由來民贍利而不知利之所由出故無爲而自治善有章則士爭名利有本則民爭功二爭者生𨿽有賢者弗能治故聖人揜迹於爲善而息名於爲仁也外交而爲援事大而爲安不若內治而待時凡事人者非以寶幣必以卑辭事以玉帛則貨殫而欲不厭卑體婉辭則諭說而交不結約束誓盟則約定而反無日𨿽割國之錙錘以事人而無自恃之道不足以爲全若誠外釋交之策而愼修其境內之事盡其地力以多其積厲其民死以牢其城上下一心君臣同志與之守社稷效死而民弗離則爲名者不伐無罪而爲利者不攻難勝此必全之道也民有道所同道有法所同守爲義之不能相固威之不能相必也故立君以一民君執一則治無常則亂君道者非所以爲也所以無爲也何謂無爲智者不以位爲事勇者不以位爲暴仁者不以位爲惠可謂無爲矣夫無爲則得於一也一也者萬物之本也無敵之道也凡人之性少則猖狂壯則暴彊老則好利一身之身旣數變矣又況君數易法國數易君人以其位通其好憎下之徑衢不可勝理故君失一則亂甚於無君之時故詩曰不愆不忘率由舊章此之謂也君好智則倍時而任己棄數而用慮天下之物博而智淺以淺贍博未有能者也獨任其智失必多矣故好智窮術也好勇則輕敵而簡備自偩而辭助一人之力以禦彊敵不仗眾多而專用身才必不堪也故好勇危術也好與則無定分上之分不定則下之望無止若多賦斂實府庫則與民爲仇少取多與數未之有也故好與來怨之道也仁智勇力人之美才也而莫足以治天下由此觀之賢能之不足任也而道術之可修明矣聖人勝心眾人勝欲君子行正气小人行邪气內便於性外合於義循理而動不系於物者正气也重於滋味淫於聲色發於喜怒不顧後患者邪气也邪與正相傷欲與性相害不可兩立一植一廢故聖人損欲而從事於性目好色耳好聲口好味接而說之不知利害嗜欲也食之不寧於體聽之不合於道視之不便於性三官交爭以義爲制者心也割痤疽非不痛也飲毒藥非不苦也然而爲之者便於身也渴而飲水非不快也饑而大�非不贍也然而弗爲者害於性也此四者耳目口鼻不知所取去心爲之制各得其所由是觀之欲之不可勝明矣凡治身養性節寢處適飲食和喜怒便動靜使在己者得而邪气因而不生豈若憂瘕疵之與痤疽之發而豫備之哉夫函牛之鼎沸而蠅蚋弗敢入昆山之玉瑱而塵垢弗能污也聖人無去之心而心無醜無取之美而美不失故祭祀思親不求福饗賓修敬不思徳惟弗求者能有之處尊位者以有公道而無私說故稱尊焉不稱賢也有大地者以有常術而無鈐謀故稱平焉不稱智也內無暴事以離怨於百姓外無賢行以見忌於諸侯上下之禮襲而不離而爲論者莫然不見所觀焉此所謂藏無形者非藏無形孰能形三代之所道者因也故禹決江河因水也后稷播種樹榖因地也湯武平暴亂因時也故天下可得而不可取也霸王可受而不可求也在智則人與之訟在力則人與之爭未有使人無智者有使人不能用其智於己者也未有使人無力者有使人不能施其力於己者也此兩者常在久見故君賢不見諸侯不�不肖不見則百姓不怨百姓不怨則民用可得諸侯弗備則天下之時可承事所與眾同也功所與時成也聖人無焉故老子曰虎無所措其爪兕無所措其角蓋謂此也鼓不滅於聲故能有聲鏡不沒於形故能有形金石有聲弗叩弗鳴管簫有音弗吹無聲聖人內藏不爲物先倡事來而制物至而應飾其外者傷其內扶其情者害其神見其文者蔽其質無須臾忘爲質者必困於性百步之中不忘其容者必累其形故羽翼美者傷骨骸枝葉美者害根莖能兩美者天下無之也天有明不憂民之晦也百姓穿戶鑿牖自取照焉地有財不憂民之貧也百姓伐木芟艸自取富焉至徳道者若丘山嵬然不動行者以爲期也直己而足物不爲人贛用之者亦不受其徳故寧而能久天地無予也故無奪也日月無徳也故無怨也喜徳者必多怨喜予者必善奪惟滅迹於無爲而隨天地自然者惟能勝理而爲受名名興則道行道行則人無位矣故譽生則毀隨之善見則怨從之利則爲害始福則爲禍先惟不求利者爲無害惟不求福者爲無禍侯而求霸者必失其侯霸而求王者必喪其霸故國以全爲常霸王其寄也身以生爲常富貴其寄也能不以天下傷其國而不以國害其身者爲可以托天下也不知道者釋其所已有而求其所未得也苦心愁慮以行曲故福至則喜禍至則怖神勞於謀智遽於事禍福萌生終身不悔己之所生乃反愁人不喜則憂中未嘗平持無所監謂之狂生人主好仁則無功者賞有罪者釋好刑則有功者廢無罪者誅及無好者誅而無怨施而不徳放準循繩身無與事若天若地何不覆載故合而捨之者君也制而誅之者法也民已受誅怨無所滅謂之道道勝則人無事矣聖人無屈奇之服無瑰異之行服不視行不觀言不議通而不華窮而不懾榮而不顯隱而不窮異而不見怪容而與眾同無以名之此之謂大通升降揖讓趨翔周遊不得已而爲也非性所有於身情無符檢行所不得已之事而不解構耳豈加故爲哉故不得已而歌者不事爲悲不得已而舞者不矜爲麗歌舞而不事爲悲麗者皆無有根心者善博者不欲牟不恐不勝平心定意捉得其齊行由其理𨿽不必勝得籌必多何則勝在於數不在於欲駎音咒競驅也者不貪最先不恐獨後緩急調乎手禦心調乎馬𨿽不能必先載馬力必盡矣何則先在於數而不在於欲也是故滅欲則數勝棄智則道立矣賈多端則貧工多技則窮心不一也故木之大者害其條水之大者害其深有智而無術𨿽鉆之而不通有百技而無一道𨿽得之弗能守故詩曰淑人君子其儀一也其儀一也心如結也君子其結於一乎舜彈五弦之琴而歌南風之詩以治天下周公殽臑不收於前鐘鼓不解於縣以輔成王而海內平匹夫百�一守不遑啟處無所移之也以一人兼聽天下日有餘而治不足使人爲之也處尊位者如屍守官者如祝宰屍𨿽能剝狗燒彘弗爲也弗能無虧俎豆之列次黍稷之先後𨿽知弗教也弗能害也不能祝者不可以爲祝無害於爲屍不能禦者不可以爲僕無害於爲佐故位愈尊而身愈佚身愈大而事愈少譬如張琴小弦𨿽急大弦必緩無爲者道之體也執後者道之容也無爲制有爲術也執後之制先數也放於術則彊審於數則寧今與人卞氏之璧未受者先也求而致之𨿽怨不逆者後也三人同捨二人相爭爭者各自以爲直不能相聽一人𨿽愚必從旁而決之非以智也以不爭也兩人相鬥一羸在側助一人則勝救一人則免鬥者𨿽彊必制一羸非以勇也以不鬥也由此觀之後之制先靜之勝躁數也倍道棄數以求苟遇變常易故以知要遮過則自非中則以爲候暗行繆攺終身不寤此之謂狂有禍則詘有福則贏有過則悔有功則矜遂不知反此謂狂人員之中規方之中矩行成獸止成文可以將少而不可以將眾蓼菜成行瓶甌有堤量粟而舂數米而炊可以治家而不可以治國滌杯而食洗爵而飲浣而後饋可以養家老而不可以饗三軍非易不可以治大非簡不可以合眾大樂必易大禮必簡易故能天簡故能地大樂無怨大禮不責四海之內莫不系統故能帝也心有憂者筐�衽席弗能安也菇飯犓牛弗能甘也琴瑟鳴竽弗能樂也患解憂除然後食甘寢寧居安遊樂由是觀之生有以樂也死有以哀也今務益性之所不能樂而以害性之所以樂故𨿽富有天下貴爲天子而不免爲哀之人凡人之性樂恬而憎憫樂佚而憎勞心常無欲可謂恬矣形常無事可謂佚矣遊心於恬捨形於佚以俟天命自樂於內無急於外𨿽天下之大不足以易其一槪日月廋而無漑於志故𨿽賤如貴𨿽貧如富大道無形大仁無親大辯無聲大廉不嗛大勇不矜五者無棄而幾鄕方矣軍多令則亂酒多約則辯亂則降北辯則相賊故始於都者常大於鄙始於樂者常大於悲其作始簡者其終本必調今有美酒嘉肴以相饗卑體婉辭以接之欲以合歡爭盈爵之間反生斗斗而相傷三族結怨反其所憎此酒之敗也詩之失僻樂之失刺禮之失責徵音非無羽聲也羽音非無徵聲也五音莫不有聲而以徵羽定名者以勝者也故仁義智勇聖人之所備有也然而皆立一名者言其大者也陽气起於東北盡於西南陰气起於西南盡於東北陰陽之始皆調適相似日長其類以侵相遠或熱焦沙或寒凝冰故聖人謹愼其所積水出於山而入於海稼生於野而藏於廩見所始則知終矣席之先雚蕈樽之上元樽俎之先生魚豆之先泰羹此皆不快於耳目不適於口腹而先王貴之先本而後末聖人之接物千變萬軫必有不化而應化者夫寒之與暖相反大寒地坼冰凝火弗爲衰其暑大熱鑠石流金火弗爲益其烈寒暑之變無損益於己質有之也聖人常後而不先常應而不唱不進而求不退而讓隨時三年時去我先去時三年時在我後無去無就中立其所天道無親惟徳是與有道者不失時與人無道者失於時而取人直己而待命時之至不可迎而反也要遮而求合時之去不可追而援也故不曰我無以爲而天下遠不曰我不欲而天下不至古之存己者樂徳而忘賤故名不動志樂道而忘貧故利不動心名利充天下不足以槪志故廉而能樂靜而能淡故其身治者可與言道矣自身以上至於荒芒亦遠矣自死而天地無窮亦滔矣以數雜之壽憂天下之亂猶憂河水之少泣而益之也龜三千歲浮游不過三日以浮游而爲龜憂養生之具人必笑之矣故不憂天下之亂而樂其身之治者可與言道矣君子爲善不能使福必來不爲非而不能使禍無至福之至也非其所求故不伐其功禍之來也非其所生故不悔其行內修極而橫禍至者皆天也非人也故中心常恬漠累積其徳狗吠而不驚自信其情故知道者不惑知命者不憂萬乘之主葬其骸於曠野之中祀其鬼神於明堂之上神貴於形也故神制則形從形勝則神窮聰明𨿽用必反諸神謂之太衝

說山訓淸之爲明杯水見眸子濁之爲暗河水不見太山視日者眩聽雷者聾

又四方皆道之門戶牖向也在所從窺之故釣可以教騎騎可以教禦禦可以教刺舟

又天下莫相憎於膠漆而莫相愛於冰炭膠漆相賊冰炭相息也墻之壞愈其立也冰之泮愈其凝也以其反宗

又拘囹圄者以日爲修當死市者以日爲短日之修短有度也有所在而短有所在而修也則中不平也

又故沮捨之下不可以坐倚墻之傍不可以立執獄牢者無病罪當死者肥澤刑者多壽心無累也

又夫至巧不用劍善閉者不用關楗淳於髡之告失火者此其類

又君子之於善也猶采薪者見一芥掇之見靑�則拔之天二气則成虹地二气則泄藏人二气則成病陰陽不能且冬且夏月不知晝日不知夜

又鐘之與磬也近之則鐘音克遠之則磬音章物固有近不若遠遠不如近者

又聖人不先風吹不先雷毀不得已而動故無累

又剝牛皮以爲鼓正三軍之眾然爲牛計者不若服於軛也狐白之裘天子被之而坐廟堂然爲狐計者不若走於澤亡羊而得牛則莫不利失也斷指而免頭則莫不利爲也故人之情於利之中則爭取大焉於害之中則爭取小焉將軍不敢騎白馬亡者不敢夜揭炬保者不敢畜噬狗雞知將旦鶴知夜半而不免於鼎俎

又爲儒而踞裏閭爲墨而朝吹竽欲滅迹而走雪中拯溺者而欲無濡是非所行而行所非

又人有多言者猶百舌之聲人有少言者猶不脂之戶

又百人抗浮不若一人挈而趨物固有眾而不若少者引車者二六而後之事固有相待而成者兩人俱溺不能相拯一人處陸則可矣故同不可相治必待異而後成千年之松下有茯苓上有兔絲上有叢蓍下有伏龜聖人從外知內以見知隱也

又上求材臣殘木上求魚臣幹谷上求楫而下致船上言若絲下言若綸上有一善下有二譽上有三衰下有九殺

又畏馬之辟也不敢騎懼車之覆也不敢乘是以虛禍距公利也

又先鍼而後縷可以成帷先縷而後鍼不可以成衣鍼成幕虆成城事之成敗必由小生言有漸也

又行合趨同千里相從行不合趨不同對門不通

又以束薪爲鬼以火煙爲气以束薪爲鬼朅而走以火煙爲气殺豚烹狗先事如此不如其後

又被羊裘而賃固其事也貂裘而負籠甚可怪也以潔白爲污辱譬猶沐浴而抒混燻燧而負彘

又壞塘以取龜發屋而求貍掘室而求鼠割唇而治齲桀跖之徒君子不與殺戎馬而求狐貍援兩�而失靈龜斷右臂而爭一毛折鏌邪而爭錐刀用智如此豈足髙乎

又寧百剌以鍼無一刺以刀寧一引重無久持輕寧一月饑無一旬餓

又見窾木浮而知爲舟見飛蓬轉而知爲車見鳥迹而知著書以類取之以非義爲義以非禮爲禮譬猶�足而追狂人盜財而予乞者竊簡而寫法律蹲踞而誦詩書割而捨之鏌邪不斷肉執而不釋馬犛截玉

又馬之似鹿者千金天下無千金之鹿玉待礛諸而成器有千金之璧而無錙錘之礛諸受光於隙照一隅受光於牖照北壁受光於戶照室中無遺物況受光於宇宙乎

又寒不能生寒熱不能生熱不寒不熱能生寒熱故有形出於無形未有天地能生天地者也

又魯人身善制冠妻善織履往徙於越而大困窮以其所修而遊不用之鄕譬若樹荷山上而畜火井中操釣上山揭斧入淵欲得所求難也方車而跖越乘桴而入胡欲無窮不可也

又畫西施之面美而不可說規孟賁之目大而不可畏君形者亡焉

又登髙使人欲望臨深使人欲窺處使然也射者使人端鈞者使人恭事使然也

又眾曲不容直眾枉不容正故人眾則食狼狼眾則食人

又眾議成林無翼而飛三人成市虎一里撓椎夫遊沒者不求沐浴已自足其中矣故食艸之獸不疾易藪水居之虫不疾易水

又有鳥將來張羅而待之得鳥者羅之一目也今爲一目之羅則無時得鳥矣今被甲者以備矢之至若使人必知所集則懸一札而已矣

又屯�牛旣以決鼻而羈生子而犧屍祝齋戒以沈諸河河伯豈羞其所從出辭而不享哉

屯丑牛貌�牛不純色無角無尾決鼻羈

頭而牽音坤音科音修犧者牲也尸祭神

之主祝祈福祥之辭祀河曰沈

又撰良馬者非以逐狐貍將以射麋鹿砥利劍者非以斬縞衣將以斷兕犀

又象解其牙不憎人之利之也死而棄其招簀不怨人取之

又明月之珠出於蠪蜃周之簡圭生於垢石大蔡神龜出於溝壑

又欲學歌謳者必先徵羽樂風欲美和者必先始於陽阿采菱此皆學其所不學而欲至其所欲學者耀蟬者務在明其火釣魚者務在芳其餌明其火者所以耀而致之也芳其餌者所以誘而利之也欲致魚者先通水欲致鳥者先樹木水積而魚聚木茂而鳥集好弋者先具繳與矰好魚者先具罟與罘未有無其具而得其利遺人馬而解其羈遺人車而稅其轙所愛者少而所亡者多故里人諺曰烹牛而不鹽敗所爲也桀有得事堯有遺道嫫母有所美西施有所醜故亡國之法有可隨者治國之俗有可非者琬琰之玉在洿泥之中𨿽廉者弗釋獘箄甑瓾在�茵之上𨿽貪者不搏美之所在𨿽污辱世不能賤惡之所在𨿽髙隆世不能貴

又爲魚徳者非挈而入淵爲猿賜者非負而緣木縱之其所而已

又厲利劍者必以柔砥擊鐘磬者必以濡木轂彊必以弱輻兩堅不能相和兩彊不能相服故梧桐斷角馬犛截玉

又走不以手縛手走不能疾飛不以尾屈尾飛不能遠物之用者必待不用者

又嘗一臠肉知一鑊之味懸羽與炭而知燥濕之气以小明大見一葉落而知歲之將暮睹瓶中之冰而知天下之寒以近論遠

又鼎錯日用而不足貴周鼎不爨而不可賤物固有以不用而爲有用者

又祭之日而言狗生娶婦夕而言衰麻置酒之日而言上冢渡江河而言陽侯之波

又寇難至�者告盲者盲者負而走兩人皆活得其所能也

又今沐者墮發而猶爲之不止以所去者少所利者多砥石不利而可以利金擏不正而可以正弓物固有不正而可以正不利而可以利

又爲孔子之窮於陳蔡而廢六藝則惑爲醫之不能自治其病病而不就藥則悖矣

說林訓毋貽盲者鏡毋予�者履毋賞越人章甫非其用也

又狗彘不擇甂甌而食偸肥其體而顧近其死鳳凰髙翔千仞之上故莫之能致月照天下蝕於詹諸螣蛇遊霧而殆於蛆烏力勝日而服於鵻禮能有修短也莫壽於殤子而彭祖爲夭矣短綆不可以汲深器小不可以盛大非其任也

又至味不慊至言不文至樂不笑至音不叫大匠不斫大豆不具大勇不鬥

又人莫欲學禦龍而皆欲學禦馬莫欲學治鬼而皆欲學治人急所用也

又水火相憎在其間五味以和

又璧瑗成器礛諸之功鏌邪斷割砥礪之力

人事總部總論二說苑

說叢意不並銳事不兩隆盛於彼者必衰於此長於左者必短於右喜夜臥者不能蚤起也鸞設於鑣和設於軾馬動而鸞鳴鸞鳴而和應行之節也不富無以爲大不予無以合親親疏則害失眾則敗不教而誅謂之虐不戒責成謂之暴也夫水出於山而入於海稼生於田而藏於廩聖人見所生則知所歸矣天道布順人事取予多藏不用是謂怨府故物不可聚也一圍之木持千鈞之屋五寸之鍵而制開闔豈材足任哉蓋所居要也夫小快害義小慧害道小辧害治苟心傷徳大政不險蛟龍𨿽神不能以白日去其倫飄風𨿽疾不能以陰雨揚其塵邑名勝母曾子不入水名盜泉孔子不飲丑其聲也婦人之口可以出走婦人之喙可以死敗不修其身求之於人是謂失倫不治其內而修其外是謂太廢重載而危之操策而隨之非所以爲全也士橫道而偃四支不掩非士之過有土之羞也邦君將昌天遺其道大夫將昌天遺之士庶人將昌必有良子賢師良友在其側詩書禮樂陳於前棄而爲不善者鮮矣義士不欺心仁人不害生謀泄則無功計不設則事不成賢士不事所非不非所事愚者行間而益固鄙人飾詐而益野聲無細而不聞行無隱而不明至神無不化也至賢無不移也上不信下不忠上下不和𨿽安必危求以其道則無不得爲以其時則無不成時不至不可彊生也事不究不可彊成也貞良而亡先人餘殃猖�而活先人餘烈權取重澤取長才賢任輕則有名不肖任大身死名廢士不以利移不爲患攺孝敬忠信之事立𨿽死而不悔智而用私不如愚而用公故曰巧僞不如拙誠學問不倦所以治己也教誨不厭所以治人也所以貴虛無者得以應變而合時也冠𨿽故必加於首履𨿽新必關於足上下有分不可相倍一心可以事百君百心不可以事一君故曰正而心又少而言萬物得其本者生百事得其道者成道之所在天下歸之徳之所在天下貴之仁之所在天下愛之義之所在天下畏之屋漏者民去之水淺者魚逃之樹髙者鳥宿之徳厚者士趨之有禮者民畏之忠信者士死之衣𨿽獘行必修頭𨿽亂言必治時在應之爲在因之所伐而當其福五之所伐不當其禍十之必貴以賤爲本必髙以下爲基天將與之必先苦之天將毀之必先累之孝於父母信於交友十步之澤必有香艸十室之邑必有忠士艸木秋死松柏獨在水浮萬物玉石畱止饑渴得食誰能不喜賑窮救急何患無有視其所以觀其所使斯可知已乘輿馬不勞致千里乘船楫不遊絕江海智莫大於闕疑行莫大於無悔也制宅名子足以觀士利不兼賞不倍忽忽之謀不可爲也惕惕之心不可長也天與不取反受其咎時至不迎反受其殃天地無親常與善人天道有常不爲堯存不爲桀亡積善之家必有餘慶積惡之家必有餘殃一噎之故絕谷不食一蹶之故卻足不行心如天地者明行如繩墨者章位髙道大者從事大道小者凶言疑者無犯行疑者無從�蝝僕柱梁蚊�走牛羊謁問析辭勿應怪言虛說勿稱謀先事則昌事先謀則亡謁音愛陰晦也

無以淫佚棄業無以貧賤自輕無以所好害身無以嗜欲妨生無以奢侈爲名無以貴富驕盈喜怒不當是謂不明暴虐不得反受其賊怨生不報禍生於福一言而非四馬不能追一言不急四馬不能及順風而飛以助气力銜葭而翔以�矰弋鏡以精明美惡自服衡平無私輕重自得蓬生枲中不扶自直白沙入泥與之皆黑時乎時乎間不及謀至時之極間不容息勞而不休亦將自息有而不施亦將自得無不爲者無不能成也無不欲者無不能得也眾正之積福無不及也眾邪之積禍無不見也力勝貧謹勝禍愼勝害戒勝災爲善者天報以徳爲不善者天報以禍君子得時如水小人得時如火謗道己者心之罪也尊賢己者心之力也心之得萬物不足爲也心之失獨心不能守也子不孝非吾子也交不信非吾友也食其口而百節肥灌其本而枝葉茂本傷者枝槁根深者末厚爲善者得道爲惡者失道惡語不出口苟言不畱耳務僞不長喜虛不久義士不欺心廉士不妄取以財爲艸以身爲寶慈仁少小恭敬耆老犬吠不驚命曰金城常避危殆命曰不悔富必念貧壯必念老年𨿽幼少慮之不早夫有禮者相爲死無禮者亦相爲死貴不與驕期驕自來驕不與亡期亡自至踒人日夜願一起盲人不忘視知者始於悟終於諧愚者始於樂終於哀髙山仰止景行行止力𨿽不能心必務爲愼終如始常以爲戒戰戰栗栗日愼其事聖人之正莫如安靜賢者之治故與眾異好稱人惡人亦道其惡好憎人者亦爲人所憎衣食足知榮辱倉廩實知禮節江河之溢不過三日飄風暴雨須臾而畢福生於微禍生於忽日夜恐懼惟恐不卒已雕已琢還反於朴物之相反復歸於本循流而下易以至倍風而馳易以遠兵不豫定無以待敵計不先慮無以應卒中不方名不章外不圜禍之門直而不能枉不可與大任方而不能圜不可與長存愼之於身無曰云云狂夫之言聖人擇焉能忍恥者安能忍辱者存唇亡則齒寒河水崩其壞在山毒智者莫甚於酒畱事者莫甚於樂毀廉者莫甚於色摧剛者反己於弱富在知足貴在求退先憂事者後樂先傲事者後憂福在受諫存之所由也恭敬遜讓精廉無謗慈仁愛人必受其賞諫之不聽後無與爭舉事不當爲百姓謗悔在於妄進患在於先唱蒲且修繳鳧雁悲鳴逄蒙撫弓虎豹晨嗥河以委蛇故能遠山以陵遲故能髙道以優遊故能化徳以純厚故能豪言人之善澤於膏沐言人之惡痛於矛戟爲善不直必終其曲爲醜不釋必終其惡一死一生乃知交情一貧一富乃知交態一貴一賤交情乃見一浮一沒交情乃出徳義在前用兵在後初沐者必拭冠新浴者必振衣敗軍之將不可言勇亡國之臣不可言智坎井無黿鼉者隘也園中無修林者小也小忠大忠之賊也小利大利之殘也自請絕易請人絕難水激則悍矢激則遠人激於名不毀爲聲下士得官以死上士得官以生禍福非從地中出非從天上來己自生之窮鄕多曲學小辯害大知巧言使信廢小惠妨大義不困在於早慮不窮在於早豫欲人勿知莫若勿爲欲人勿聞莫若勿言非所言勿言以避其患非所爲勿爲以避其危非所取勿取以避其詭非所爭勿爭以避其聲明者視於冥冥謀於末形聰者聽於無聲慮者戒於未成世之混濁而我獨淸眾人皆醉而我獨醒乖離之咎無不生也毀敗之端從此興也江河大潰從蟻穴山以小�而大崩淫亂之漸其變爲興水火金木轉相勝卑而正者可增髙而倚者且崩直如矢者死直如繩者稱禍生於欲得福生於自禁聖人以心導耳目小人以耳目導心爲人上者患在不明爲人下者患在不忠人知糞田莫知糞心端身正行全以至今見亡知存見霜知冰廣大在好利恭敬在事親因時易以爲仁因道易以達人營於利者多患輕諾者寡信欲賢者莫如下人貪財者莫如全身財不如義髙勢不如徳尊父不能愛無益之子君不能愛不軌之民君不能賞無功之臣臣不能死無徳之君問善禦者莫如馬問善治者莫如民以卑爲尊以屈爲伸聖人所因上法於天君子行徳以全其身小人行貪以亡其身相勸以禮相彊以仁得道於身得譽於人知命者不怨天知己者不怨人人而不愛則不能仁佞而不巧則不能信言善毋及身言惡毋及人上淸而無欲則下正而民朴來事可追也往事不可及無思慮之心則不達無談說之辭則不樂善不可以僞來惡不可以辭去近市無賈在田無野善不逆旅非仁義剛武無以定天下水倍源則川竭人倍信則名不達義勝患則吉患勝義則滅五聖之謀不如逢時辯智明慧不如遇世有鄙心者不可授便勢有愚質者不可予利器多易多敗多言多失冠履不同藏賢不肖不同位官尊者憂深祿多者責大積徳無細積怨無大多少必報固其勢也

又聖人之衣也便體以安身其食也安於腹適衣節食不聽口目曾子曰鷹鷲以山爲卑而增巢其上黿鼉魚�以淵爲淺而穿穴其中卒其所以得者餌也君子苟不求利祿則不害其身曾子曰狎甚則相簡也莊甚則不親是故君子之狎足以交歡莊足以成禮而已

又蠋欲類蠶�欲類蛇人見蛇蠋莫不身灑然女工修蠶漁者持�不惡何也欲得錢也逐魚者濡逐獸者趨非樂之也事之權也登髙使人欲望臨淵使人欲窺何也處地然也禦者使人恭射者使人端何也其形便也民有五死聖人能去其三不能除其二饑渴死者可去也凍寒死者可去也罹五兵死者可去也壽命死者不可去也癰疽死者不可去也饑渴死者中不充也凍寒死者外勝中也罹五兵死者徳不忠也壽命死者歲數終也癰疽死者血气窮也故曰中不正外淫作外淫作者多怨怪多怨怪者疾病生故淸淨無爲血气乃平百行之本一言也一言而適可以卻敵一言而得可以保國響不能獨爲聲影不能倍曲爲直物必以其類及故君子愼言出己負石赴淵行之難者也然申屠狄爲之君子不貴之也盜跖凶貪名如日月與舜禹並傳而不息而君子不貴君子有五恥朝不坐燕不議君子恥之居其位無其言君子恥之有其言無其行君子恥之旣得之又失之君子恥之地有餘而民不足君子恥之君子𨿽窮不處亡國之勢𨿽貧不受亂君之祿尊乎亂世同乎暴君君子之恥也眾人以毀形爲恥君子以毀義爲辱眾人重利廉士重名明君之制賞從重罰從輕食人以壯爲量事人以老爲程君子之言寡而實小人之言多而虛君子之學也入於耳藏於心行之以身君子之治也始於不足見終於不可及也君子慮福弗及慮禍百之君子擇人而取不擇人而與君子實如虛有如無君子有其�則無事君子不以愧食不以辱得君子樂得其志小人樂得其事君子不以其所不愛及其所愛也君子有終身之憂而無一朝之患順道而行循理而言喜不加易怒不加難君子之過猶日月之蝕也何害於明小人可也猶狗之吠盜貍之夜見何益於善夫智者不妄爲勇者不妄殺君子比義農夫比谷事君不得進其言則辭其爵不得行其義則辭其祿人皆知取之爲取也不知與之爲取之政有招寇行有招恥弗爲而自至天下未有猛獸狐疑不若蜂蠆之致毒也髙議而不可及不若卑論之有功也

又髙山之巓無美木傷於多陽也大樹之下無美艸傷於多陰也鍾子期死而伯牙絕弦破琴知世莫可爲鼓也惠施卒而莊子深瞑不言見世莫可與語也修身者智之府也愛施者仁之端也取予者義之符也恥辱者勇之決也立名者行之極也進賢受上賞蔽賢蒙顯戮古之通義也爵人於朝誅人於市古之通法也道微而明淡而有功非道而得非時而生是謂妄成得而失之定而復傾福者禍之門也是者非之尊也治者亂之先也事無終始而患不及者未之聞也枝無忘其根徳無忘其報見利必念害身故君子畱精神寄心於三者吉祥及子孫矣兩髙不可重兩大不可容兩勢不可同兩貴不可雙夫重容同雙必爭其功故君子節嗜欲各守其足乃能長久夫節欲而聽諫敬賢而勿慢使能而勿賤爲人君能行此三者其國必彊大而民不去散矣默無過言�無過事木馬不能行亦不費食騏驥日馳千里鞭箠不去其背寸而度之至丈必差銖而稱之至石必過石稱丈量徑而寡失簡絲數米煩而不察故大較易爲智曲辯難爲慧吞舟之魚蕩而失水制於螻蟻者離其居也猿猴失木禽於狐貉者非其處也螣�遊霧而升騰龍乘雲而舉猿得木而挺魚得水而騖處地宜也君子博學患其不習旣習之患其不能行之旣能行之患其不能以讓也君子不羞學不羞問問訊者知之本念慮者知之道也此言貴因人知而加知之不貴獨自用其知而知之天地之道極則反滿則損五采曜眼有時而渝茂木丰艸有時而落物有盛衰安得自若民苦則不仁勞則詐生安平則教危則謀極則反滿則損故君子弗滿弗極也梁劉勰新論

激通登峭嶺者則欲望遠臨峻谷者必欲窺墟墟墓之間使情哀淸廟之中使心敬此處無心而情爲之發者地勢使之然也故駛雪多積荒城之隈急風好起沙河之上克己類出甕牖之氓決命必在吞气之士何者寒荒之地風雪之所積慷慨之懷忠義之所聚是以楩楠郁蹙以成縟錦之癅蚌蛤結�而銜明月之珠鳥激則能翔靑雲之際矢驚則能逾白雪之嶺斯皆仍瘁以成明文之珍因激以致髙遠之勢衝�之激則折木湍波之湧必漂石風之體虛水之性弱而能披堅木轉重石者激勢之所成也故居不隱者思不遠也身不危者其志不廣也蘇秦若有負郭之田必不佩六國之印主父不爲親友所蔑必不窺五鼎之食張儀不有堂下之恥必無入秦之志範睢若無�中之辱不懷復魏之心寧越激而修文卒爲周威之師班超憤而習武終建西域之績觀其數賢皆因窘而發志緣厄而顯名故平原五達易行之衢也孤�九折難陟之徑也從髙趨下駑馬之步也騰峭登危飛鼯之足也以險而陟然後爲貴以難而升所以爲賢古之烈士厄而能通屈而能伸彼皆有才智又遇其時得爲世用也

惜時夫停燈於缸先焰非後焰而明者不能見藏山於澤今形非昨形而智者不能知何者火則時時滅山亦時時移夫天回日轉其謝如矢騕裊迅足神馬弗能追也人之短生猶如石火�然以過惟立徳貽愛爲不朽也昔之君子欲行仁義於天下則與時競馳不盈尺之璧而珍分寸之陰故大禹之趨時掛冠而不顧南榮之訪道踵趼而不休仲尼恓恓突不暇黔墨翟遑遑席不及暖皆行其徳義拯世危溺立功垂楷延芳百世今人進不知退腐榮華�絕嗜欲被麗弦歌取媚泉石進不能披策樹勛毗贊明時空蝗粱黍枉沒歲華生爲無聞之人歿成一棺之土亦何殊艸木自生自死者哉歲之秋也涼風鳴條淸露變葉則寒蟬抱樹而長叫吟烈悲酸瑟於落日之際何也哀其時命迫於嚴霜而寄悲於菀柳今日向西�道業未就郁聲於窮岫之陰無聞於休明之世已矣夫亦奚能不沾衿於將來染意於松煙者哉

言菀忠孝者百行之寶歟忠孝不修𨿽有他善則猶玉屑盈匣不可琢爲珪璋銼絲滿篋不可織爲綺綬𨿽多亦奚以爲也信讓者百行之順也誕伐者百行之悖也信讓乖禮回而成悖誕伐合義翻而成順直躬證父蒼梧讓兄信讓悖也弦髙矯命大禹昌言誕伐順也謂牧圉似桀紂艴然而怒比王侯於夷齊怡然而喜仁義所在匹夫爲重仁義所去則尊貴爲輕事可以必誠理可以情通睇秋月明而知孀婦思聞林風響而見舟人驚陽气主生物所樂也陰气主殺物所憾也故春葩含日似笑秋葉泫露如泣夫善交者不以出入易意不以生死移情在終如始在始如終猶日月也故日之出入懼明月之生死同形天無情於生死則不可以情而憾怨故暄然而春榮華者不謝淒然而秋雕零者不憾榮雕有命困遇有期故春�𨿽茂假朝露而抽翠秋葉誠危因微風而飄零萬物居溫則柔入寒則剛故春角可捲夏條可結秋露可凝冬木可折人皆愛少而惡老重榮而輕悴故簪珥英華而焚灰枯朽莫識枯朽生於英華英華歸於枯朽山抱玉故鑿之江懷珠則竭之豹佩文則剝之人含智則嫉之智能知人不能自知神能衛人不能自衛故神龜以智見灼靈�以神見爆孰知不智爲智不神爲神乎妙必假物而物非生妙巧必因器而器非成巧是以羿無弧矢不能中微其中微者非弧矢也倕無斧釿不能善斫其善斫者非斧釿也畫以摹形故先質後文言以寫情故先實後辯無質而文則畫非形也不實而辯則言非情也紅黛飾容欲以爲艷而動目者稀揮弦繁弄欲以爲悲而驚耳者寡由於質不美也質不美者𨿽崇飾而不華曲不和者𨿽響疾而不哀理動於心而見於色情發於衷而形於聲故彊歡者𨿽笑不樂彊哭者𨿽哀不悲耳聞所惡不若無聞目見所惡不如無見故雷震必塞耳掣電必掩目爲仁則不利爲利則不仁故販粟者欲歲之饑售藥者欲人之疾物各重其所主而桀紂之狗可以吠堯故盜跖之徒賢於盜跖而鄙仲尼運屈而恚天辱至而怨人是以火焚而怨燧人溺井而尢伯益宿不樹惠臨難而施恩本不防萌害成而修愼是以臨渴而穿井方饑而植禾𨿽疾無所及也公儀嗜魚屈到嗜芰𨿽非至味人皆甘之與眾同也文王嗜膽曾�嗜棗膽苦棗酸聖賢甘之與眾異也鹿形似馬而迅於馬豺形似犬而健於犬國有千金之馬而無千金之鹿家有千金之犬而無千金之豺以犬馬有用而豺鹿無用也周子通書

勢天下勢而已矣勢輕重也

一輕一重則勢必趨於重而輕愈輕重愈重矣極重不可反識其重而亟反之可也重未極而識之則猶可反也反之力也識不早力不易也

反之在於人力而力之難易又在識之早晚力而不競天也不識不力人也不識則不知用力不力則𨿽識無補天乎人也何尢

問勢之不可反者果天之所爲乎若非天而出於人之所爲則亦無所歸罪矣

人事總部雜錄左傳引逸詩云俟河之淸人壽幾何兆云詢多職競作羅𨿽有絲麻無棄菅蒯𨿽有姬姜無棄憔悴凡百君子莫不代匱周道挺挺我心��講事不令集人來定禮義不愆何卹於人言淑愼爾止無載爾僞我之懷矣自詒伊戚引古諺匹夫無罪懷璧其罪心則不競何憚於病注

卽旣不能令又不受命之意庇焉而縱尋斧焉畏首畏尾身其餘幾鹿死不擇音𨿽鞭之長不及馬腹𨿽有挈瓶之智守不假器室於怒市於色臣一主二無過亂門惟亂門之無過國語引逸詩天之所支不可壞也其所壞亦不可支也引古諺無過亂人之門獸惡其网民惡其上兵在其頸佐饔者嘗焉佐斗者傷焉禍不好不能爲禍注

蓋言財色之禍生於好之眾心成城眾口鑠金從善如登從惡如崩黍稷無成不能爲榮黍不爲黍不能蕃膴稷不爲稷不能蕃殖所生不疑惟徳之基狐埋之而狐搰之是以無成功觥飯不及壺�戰國策行百里者半於九十又

怒於室者色於市引古諺服亂以勇治亂以智事之計也立傅以行教少以學義之經也樹徳莫如滋去疾莫如盡六韜引古諺天下攘攘皆爲利往天下熙熙皆爲利來管子引逸詩鴻鵠將將惟民歌之濟濟多士殷民化之引古諺墻有耳伏寇在側晏子引逸詩樂矣君子直言是務列子引古諺生相憐死相捐人不婚宦情欲失半人不衣食君臣道息田父可坐殺莊子引古諺聞道百以爲莫己若美成在久惡成不及攺眾人重利廉士重名賢士尙志聖人貴精墨子引逸詩必擇所堪必謹所堪魚水不務陸將何及荀子引逸詩如霜雪之將將如日月之光明爲之則存不爲之則亡長夜漫兮末思騫兮太古之不慢兮禮義之不愆兮何卹人之言兮涓涓源水不壅不塞轂旣破碎乃大其輻事以敗矣乃重太息墨以爲朗狐貍而蒼引古諺衣與繆與不女聊欲富乎忍恥矣傾絕矣故舊矣與義分背矣呂氏春秋引逸詩將欲毀之必重累之將欲踣之必髙舉之大戴禮引逸詩魚在在藻其志在餌淮南子引逸詩君子有酒小人鼓缶𨿽不見好亦不見醜說苑引逸詩皇皇上帝其命不忒天之與人必報有徳引周諺囊漏貯中後漢書引逸詩皎皎練絲在所染之古諺枯魚銜索幾何不�居者無載行者無埋注

言生不隱謀死不隱忠也截趾適履孰云其愚何與斯人追欲喪軀中流失船一壺千金百足之虫三斷不蹶百足之虫至死不僕騏驥之衰也駑馬先之孟賁之倦也女子勝之見兔而顧犬未爲晚也亡羊而補牢未爲遲也寧爲雞口無爲牛後注顏氏家訓口作屍雞中之主也後作從牛子也禽困覆車注

言禽獸困急能抵觸傾覆人車也貴其所以貴者貴注

所以貴人所同貴也仁不輕絕智不輕怨厚者不毀人以自益也仁者不危人以要名也死者復生生者不愧當斷不斷反受其亂積羽沈舟羣輕折軸眾口鑠金積毀銷骨眾口銷金積毀銷骨叢輕折軸羽翮飛肉利令智昏尺有所短寸有所長鑑於水者見面之容鑑於人者知吉與凶長袖善舞多錢善賈千金之子不垂堂百金之子不騎衡注

衡樓殿邊欄楯也變古亂常不死則亡𨿽有親父安知不爲虎𨿽有親兄安知不爲狼彊弩之極矢不能穿魯縞衝風之末力不能漂鴻毛桃李不言下自成蹊家絫千金坐不垂堂人貌榮名豈有旣乎注

言貌有衰落以榮名爲表飾則稱譽無極也千金之子不死於市百里不販樵千里不販糴有病不治常得中醫兒婦人口不可用不習爲吏視已成事前車覆後車誡欲投鼠而忌器社鼷不灌屋鼠不燻孰爲爲之孰令聽之良工不琢揉曲木者不累日銷金石者不累月水至淸則無魚人至察則無徒以管窺天以蠡測海以莛撞鐘腐木不可以爲柱卑人不可以爲主千人所指無病而死括糠及米人所歌舞天必從之人之所從天必從之人所咀嚼神必凶之貴易交富易妻幾事不密禍倚人壁幾微不密則害成幾事不密禍倚人門作捨道傍三年不成峣峣者易缺皦皦者易污陽春之曲和者必寡盛名之下其實難副彀弩射市薄命先死時無赭澆黃土君子重襲小人無由入正人十倍邪僻無由來唇亡而齒寒河水崩其壞在山力田不如遇丰年力桑不如見國卿刺繡文不如倚市門金不可作世不可度狐欲渡河無柰尾何婦死腹悲惟身知之二人同術誰昭誰冥二虎同穴誰死誰生人之相去如九牛尾人聞長安樂則出門而西向笑知肉味美則對屠門而大嚼少所見多所怪見�駝言馬腫背深不絕涓泉稚子浴其淵髙不絕丘陵跛羊遊其巓斧小不勝柯昨日何生今日何成必念歸厚必念治生日愼一日完如金城山上斫檀先殫注

言二木相似也同檖音兮

斫檀不諦得檕迷檕迷尙可得駁馬注

檕迷駁馬亦二木相似者檕

音系

疲馬不渡澠水注

言澠水流疾也問婦人欲買赭不謂下有黃土欲買釵不謂山中自有楛一夫兩心拔刺不深吐珠於澤誰能不合智如禹湯不如常耕越阡度陌互爲主客猛虎不處卑勢勁鷹不立垂枝失晨之雞思補更鳴如不知足則失所欲救寒無若重裘止謗莫若自修屋漏在上知之在下妍皮不裹癡骨福至心靈禍來神眛終身讓車不枉一捨莫三人而迷惑者知反迷道不遠不斑白語道失白刃交前不顧流矢堂前不糞除郊艸不瞻耘一淵不兩蛟一棲不兩雄兩雄不並棲井水無大魚新林無長木林中不賣薪湖上不鬻魚觸露不掐葵日中不剪韭乳犬攫虎伏雞搏貍白璧不可爲冶容多後福將飛者翼伏將奮者足局將噬者爪縮將文者且朴中規不密用墜禍辟鐸以聲自穴膏以明自鑠虎豹之文來射猿狖之捷來擉上求材臣殘木上求魚臣幹谷遁關不可復亡犴不可再無鄕之社易爲黍肉無國之稷易爲求福臆乘掉磬內則舅姑若使介婦毋敢敵偶於冢婦不敢並行不敢並命不敢並坐注云不敢掉磬齊人以絞訐爲掉磬崔云北海人以相激事爲掉磬﹝掉徒鈞反按字典杜弔切調去聲﹞

朝定眞冷契丹主聞唐莊宗爲亂兵所害哭曰我朝定猶華言朋友也眞冷遺命也出莊子山木篇桑雩曰舜之將死眞冷禹曰汝戒之哉形莫若緣情莫若率注冷曉也謂以眞道曉語禹也希通錄杜牧之息夫人廟詩至竟息亡緣底事可憐金穀墮樓人至竟畢竟也詩人習用至竟字按後漢樊英傳論朝廷若待神明至竟無他異其餘史書未見用此字俚談以不可用爲不中用自晉時已有此語左傳成二年郤子曰克於先大夫無能爲役杜預注不中爲之役使癸辛雜識衛山齋云凡字皆有對如饑之對飽寒之對暖悲之對歡之類是也獨有渴字無不渴一字對之此𨿽戲言亦似有理瑯嬛記古之老人飯後必散步欲搖動其身以消食也故後人以散步爲消搖井觀瑣言今人以干求請托爲鉆班孟堅賓戲曰商鞅挾三術以鉆孝公李周翰注鉆者取必入之義如以鐵鉆之也今人以見陵於人爲欺負漢書韓延壽待下吏恩施厚而約誓明或欺負之者延壽痛自刻責此鉆與欺負語所本明屠隆淸言子房虎嘯安期生豹隱於海濱藥師龍驤魏先生蠖屈於�穴繄豈異才實命不同三九大老紫綬貂冠得意哉黃粱公案二八佳人翠眉蟬鬢銷魂也白骨生涯口中不設雌黃眉端不掛煩惱可稱煙火神仙隨宜而栽花竹適性以養禽魚此是山林經濟風晨月夕客去後蒲團可以雙跏煙島雲林興來時竹杖何妨獨往覆雨翻雲何險也論人情只合杜門嘲風弄月忽頹然全天眞且須對酒道上紅塵江中白浪饒他南面百城花間明月松下涼風輸我北�一枕淨幾明�好香苦茗有時與髙衲談禪豆棚菜圃暖日和風無事聽閒人說鬼老去自覺萬緣都盡那管人是人非春來尙有一事關心只在花開花謝�苦備嘗好丟手滋味渾如嚼蠟生死事大急回頭年光疾於跳丸無物能牢何況蠢玆布袋有形皆壞不聞爛郤虛空坐禪而不明心取骨頭爲工課馬祖戒於磨磚談經而不見性鉆故紙作生涯達摩所以面壁艸色花香遊人賞其有趣桃開梅謝達士悟其無常修淨土者自淨其心方寸居然蓮界學坐禪者達禪之理大地盡作蒲團立身而認骨肉太親則人緣難遣學道而求形神俱在則我相未融餳粘油膩牽纏最是愛河瞎引盲趨展轉投於苦海非大雄氏誰能拯之知事理原有頓漸則南北之宗門不廢知升墜分幹情想則過現之因果昭然若無後來報應則造物何以謝顏回除卻永劫災殃則上帝胡獨私曹操禿須黃面揣骨法豈有如許公侯道气文心標風流亦是可兒措大招客畱賓爲歡可喜未斷塵世之攀緣澆花種樹嗜好𨿽淸亦是道人之魔障角弓玉劍桃花馬上春衫猶憶少年俠气癭瓢膽瓶貝葉齋中夜衲獨存老去禪心寶籙祈仙金函禮佛造物尙不得牢籠褐衣披體破帽蒙頭君相又安能陶鑄臨池獨照喜看魚子跳波繞徑閒行忽見蘭芽出土亦小有致時復欣然盤一菜永絕鮏羴飯僧宴客何煩六甲行廚茅屋三楹僅蔽風雨掃地焚香安用數童縛帚未見元放翛然尙覺右丞多事菜甲初肥美於熱酪蒓絲旣長潤比羊酥楊柳岸蘆葦汀池邊須有野鳥方稱山居香積飯水田衣齋頭才著比丘便成幽趣竹風一陣飄揚茶疏煙梅月半彎掩映書殘雪眞使人心骨俱冷體气欲仙登華子岡月夜犬聲若豹遊赤壁磯秋江鶴影如人但想前賢神明開滌山河天眼裏不知山河卽是天眼世界法身中不知世界卽是法身如來爲凡夫說空以凡夫著有故爲二乘人說有以二乘人沈空故著有則入輪轉之途沈空則礙普度之路是故大聖人銷有以入空一法不立從空以出有萬法森然黃虀淡飯允宜山澤之臞曲幾匡�久絕華淸之夢棺則朽於木�則朽於土土木何勞分別沈則化於水焚則化於火火水安用商量紅潤凝脂花上才過微雨翠勻淺黛柳邊乍拂輕風問婦索釀甕有新篘呼童煮茶門臨好客先生此時情興何如癡矣狂客酷好賓朋賢哉細君無違夫子醉人盈座簪裾半盡酒家食客滿堂瓶甕不離米肆燈燭瑩瑩且耽夜酌爨煙寂寂安用晨炊生來不解攢眉老去彌堪鼓腹若想錢而錢來何故不想若愁米而米至人固當愁曉起依舊貧窮夜來徒多煩惱白仲奇窮悍婦同於馮衍徳園髙隱孤居頗似王維我固當勝之明霞可愛瞬眼而輒空流水堪聽過耳而不戀人能以明霞視美色則業障自輕人能以流水聽弦歌則性靈何害詩堪適性笑子美之苦吟酒可怡情嫌淵明之酷嗜若詩而嫉�爭名豈云適性若酒而猖狂罵座安取怡情鑠金玷玉從來不乏彼讒人洗垢索瘢尢好求多於佳士止作疾風過耳何妨微云點空學道歷千魔而莫退遇辱堅百忍以自持到底無損毫毛轉使人稱盛徳當時之神气不亂入夜之魂夢亦淸金吾厚享千鍾命慳於豆醬學士禦食二器數定於橘湯余幼丁貧賤每藜藿之飯不充壯忽持齋想肉食之簿已盡大臣雅度嫌王勃之恃才明主知人想李白之薄福盈庭滿座斷結駟於貴人累牘連篇絕八行於政府情塵旣盡心鏡遂明外影何如內照幻泡一消性珠自朗世瑤原是家珍善謔浪好詼諧吐語傷於過綺取快佐歡亦無大害揚隱微談中冓爲徳毋乃太涼積愆消福吾戒之人生於五行亦死於五行恩裏由來生害道外於六賊亦成於六賊妙處只在轉關雲棲蓮老佛隴燈公嶺表憨山湖南窮介有西方美人之思碧浪朱生西泠虞氏湘靈逸客鏡水隱鱗有天際眞人之想聰明而修潔上帝固錄淸虛文采而貪殘冥官不愛詞賦凡夫迷眞而逐妄智慧化爲識神譬之水湧爲波不離此水聖人悟妄而歸眞識神轉爲智慧譬之波平爲水當體無波樓前桐葉散爲一院淸陰枕上鳥聲喚起半紅日一泓濠上便同莊叟之觀片石林間堪下米顚之拜天上兩輪逐電晝夜不休人間二鼠嚙藤剎那欲斷立雪斷臂祇緣藝壓當行擘面攔胸直是酒逢知己敢飯著衣生世無補飾巾待壙顧影多慚庶幾哉白魚�簡食奇字於腹中黃鳥度枝遺好音於世上比丘鼻臭荷香來池神見斥童子乃以香嚴而圓通元卿目玩宮卉爲天神所呵古徳有因桃花而悟道茶熟香淸有客到門可喜鳥啼花落無人亦自悠然翠微僧至衲衣全染松云斗室經殘石磬半沈蕉雨水色澄鮮魚排荇而徑度林光澹蕩鳥拂閣以低飛曲徑煙深路接杏花酒捨澄江日落門通楊柳漁家催租吏只問家僮知主人之不理生產收稼奴徑達主母笑先生之向如外賓八關齋久何敢然寄興於持螯五斗量慳聊復爾托名於泛蟻侶猿猴友虎豹不能孫登之穴居馴鳥雀畜鳧魚頗似何點之野逸髙人品格旣有愧井丹潔身名士風流亦不至相如慢世天討有罪生來幸免馬驢世棄不才隱去敢云鴻豹有分有限耗星臨宮顧我論萬事總不如人無慮無憂天喜坐命嬴人只一籌至要在我持論絕無鬼神見怪形而驚怖平居力詆仙佛遇疾病而修齋儒者可笑如此稱柴數米時翻名理於廣筵媚乞墦日掛山林於齒頰髙人其可信乎爲龍爲蛇生旣謝陽秋於太史呼牛呼馬死亦任月旦於時人以文章爲遊戲將希劉勰逃禪看齒髮之衰頹自信鮑昭才盡荊扉才掩便逢客過掃門飯粟一空輒有人求譽墓萬事從來是命一毫夫豈由人家坐無聊不念食力擔夫紅塵赤日汝官不達尙有髙才秀士白首靑襟峯巒窕窈一拳便是名山花竹扶疏半畝何如金穀少文五嶽興聊托於臥遊元亮一園趣果成於日涉月出靑松光映琉璃夜火風搖翠筱寒生窣堵秋煙虛空不拒諸相至人豈畏萬緣是非場裏出入逍遙逆順境中縱橫自在竹密何妨水過山髙不礙雲飛孔孟以經常治世不欲炫奇怪以駭時釋老以妙道度人故每現神通以聳眾凡情自縛則摶沙撚土一身纏爲葛藤空觀一成則割水吹毛四大等於枯木燻蒸徳香則果未成而靈根漸長熬煎欲火則目未瞑而惡趣現前喫菜而生美好揀擇則喫菜不異喫葷作善而求自髙勝人則作善還同作惡人若知道則隨境皆安人不知道則觸塗成滯人不知道則居鬧市生囂雜之心將蕩無定止居深山起岑寂之想或轉憶炎囂人若知道則履喧而靈臺寂若何有遷流境寂而眞性沖融不生枯槁英雄降服勁敵未必能降一心大將調禦諸軍未必能調六气故姬亡楚帳霸主未免情哀疽發彭城老翁終以憤死來鳴禽於嘉樹音聞兩寂悟圓通耳根印朗月於澄波色相俱空領淸虛眼界雨過天淸會妙用之無礙鳥來云去得自性之眞如檀之形能出門而迎佛虎丘之石解聽法而點頭故知山河大地咸見眞如瓦礫泥沙並存佛性酬應將迎世人奔其膻行消磨折損造物畏其虛名世界極於大千不知大千之外更有何物天宮極於非想不知非想之上畢竟何窮吾嘗於此茫然安得問之大覺衰年嶺表餘生相傳仙去鄰媼夜哭還券垂老無家每想斯人潸然欲涕雲長香火千載徧於華彜坡老姓名至今口於婦孺意气精神不可磨滅如此慧遠臨終檢戒於食蜜薩眞濟渡畱錢於空舟古徳愼行至此使人心志凜然三徑竹間日華淡淡固野客之良辰一編下風雨瀟瀟亦幽人之好景春衣杜陵急管平樂眞稱名士之風流雨中山果燈下艸虫想見髙人之胸次好散阿堵亦復不能積書趣在个中平生只愛種樹醇醪百斛不如一味太和之湯良藥千包不如一服淸涼之散積想情堅思女因而化石磨礱功久鐵杵且會成鍼今人才學修行便希得證稍不見效輒退初心道其可幾乎不是鄴侯著眼懶殘只一丐者若非丰幹饒舌寒拾兩个火頭籬邊杖屨送僧花須於巾角石上壺觴坐客松子落我衣裾待月看云偶見鶴形之使焚香掃室時迎鳥爪之姑鳴騶呵殿歌兒挈傀儡於場中揭地掀天童子弄形影於燈下張三不是他李四亦不是他總認郵亭爲本宅長卿不是我緯眞亦不是我莫把並州當故鄕風翻貝葉絕勝北闕除書水滴蓮花何似華淸宮漏一室經行賢於九衢奔走六時禮佛淸於五夜朝天鳴琴流水疑魴鮪之來聽散帙當軒喜藤竹之交翳娟娟月露下薝卜而生香裊裊山風入松篁而成韻閒情淸曠未解習鍛之機野性蕭疏恥作投梭之達負苓而罵庖犧鑿開混沌采薇而薄周武決裂堤防善星腹笥部藏不免泥�雲光口墜天花難逃閻老所以初祖來自迦毗盡掃文字室利往參摩詰悉杜語言太原則哲幾畜疑於掇煤瑯琊故知竟因讒而投杼嗚呼知己難哉吾欲挽九原而起鮑叔取千金以鑄子期陳思逸藻僅朱邸於遮須庾信髙才乃皤形於地府身後結局如此眼前文興索然觀號千秋吾愧賀老之舍宅樓髙三級復慚都水之棲眞物在亦不苦畱期到翛然便去周犨營產原從車子而償逋韓相卜居乃爲木工而定磢凡事前定如斯世人計較可息靈運才髙不入白蓮之社裴休詩好何關黃蘗之宗故子昂杜甫韻語騁意气於藝林寒山船子吟哦寫性靈於天籟寫性靈者佛祖來印騁意气者道人指呵室無長物心本宅乎淸虛門多雜賓性不近乎狷介行誼𨿽無大損淨業未免有妨據�嗒爾聽豪士之譚鋒把盞醒然看酒人之醉態大臣赫赫甫丘墓便已就荒文士沾沾問姓名多雲不識名利至此使人心灰夫人有絕技必傳有至性不朽靈心巧思魯般以木匠千秋報主存孤李善以傭奴百世核人貴實浮論難憑從古聖賢不能無謗試問釋迦於移山之口佛云乎哉叩宣尼於伐木之夫何聖之有道人好看花竹寄托聊以適情居士偶聽弦歌不染何妨人道淸曠亦自有致寂莫無令太枯眉睫才交夢裏便不能張主眼光落地死去又安得分明故學道之法無多隻在一心不亂戴發含齒生幸托於中華方袍圓冠名復綴於下士田園𨿽少負郭妻孥尙免饑寒榮期之樂已多老氏之學知足若富貴貧窮由我力取則造物爲無權若毀譽嗔喜隨人腳根則讒夫愈得志世法須從身試大道不在口譚暇日淸言有味恐於實際無當猝然遇境不撓此是學問得力袁盎報十世之仇不知𨿽經萬劫而必報師子償殺命之債不知𨿽逋小債而必償萌芽各認根苗點滴不差檐澑罪在則福不集福少則行難圓此聖賢之所以愼作業也口奉淸齋過客時供粱肉身衣短褐兒童或曳羅衫固知供奉之綺裘不富於公孫之布被�家恩愛心常作平等之觀上帝悲田眼不見可憎之物性鮮貪嗔六時畏作惡趣心能領略四季都是良辰昔人不云乎此老終當以樂死靑溪白石倏生瀟灑之懷黑霧黃埃便起炎囂之念此是心依境轉恐於學道無當必也月隨人走月竟不移岸逐舟行岸終自若則幾矣醒時思作佳夢夢去未必如所思生前念佛修行死後猶恐忘初念何也眾生奔馳情識一往易昏學人積累燻修務求根熱隔壁聞釵釧聲比丘名爲破戒比丘之心入故也同室與婦人處羅什不�成眞羅什之心不入故也固知染淨在心何關形迹方外偶過僧道倒雙屣急開竹戶迎來座中倘及市朝掩兩耳輒敕松風吹去樓窺睥睨中隱隱江帆家在半村半郭山倚精廬松下時時淸梵人稱非俗非僧華屋朱門過王侯而掉臂黃頭歷齒對兒子而傷心髙人之輕富貴也易斷恩愛也難觀上虞論衡笑中郎未精元賞讀臨川世說知晉人果善淸言王重陽闌入臥內馬鈺內子能知戒闍黎金甲傳食太守夫人破美人傅粉塗香終淪於糞土猛士格虎剸象死制於螻蟻古鏃繡刀舊日戰爭之地蝕釵灰襖昔時歌舞之場英雄漠漠精靈秦晉茫茫歲月娑羅居士釀酒治蔬無日不延賓客杜門禁足經年懶過鄰家白香山云丘墅有泉石花竹者靡不遊人家有美酒鳴琴者靡不過吾甚愧其言永明禪師云向不遷境上虛受輪回於無�法中自生系縛續淸言饑乃加菜食美於珍味倦然後臥艸薦勝似重裀流水相忘遊魚遊魚相忘流水卽此便是天機太空不�浮雲浮雲不�太空何處別有佛性皮囊速壞神識常存殺萬命以養皮囊罪卒歸於神識佛性無邊經書有限�萬卷以求佛性得不屬於經書入市而嘆過路客紛紛擾擾總是行屍反觀而照主人翁靈靈瑩瑩無非活佛仕宦能登甲第方免官府差徭學道未出陰陽終受閻君約束暗室貞邪誰見忽而萬口喧傳自心善惡�然凜於十王考校香花幢蓋顯本性之彌陀羅剎夜叉現心中之魔鬼性源旣湛則鐵面銅頭化爲諸佛心垢未除則玉毫金相亦是羣魔至人除心不除境境在而心常寂然凡人除境不除心境去而心猶牽絆萬緣皆假一性惟眞聖人借假以修眞愚夫喪眞而逐假入道場而隨喜則修行之念勃興登丘墓而徘徊則名利之心頓盡故一念不淸宜以佛性而淘洗六根未淨可取戒香而燻蒸天堂人樂樂盡則苦趣至故其成佛也難閻浮人苦苦極則創心生故其成佛也易形同木石未免委運而銷亡神同虛空豈得隨形而隕滅形有銷亡故愚蒙止知現在神無隕滅故聖智照見多生六道輪轉如江帆日夜乘潮乘潮未有棲泊一證菩提若海艘須臾登岸登岸豈復漂流富室多藏萬寶夜深猶自持籌愈積愈吝窖中時現精光老夫第得一錢宵臥何能貼席不散不休篋裏如聞嗥吼名華芳艸春園風日洵饒紅樹靑霜秋林景色逾勝條風旣鬯細艸茸生嫩柳韶姿紅藥齊含花藿芳春景大殢人淸露晨流碧梧初放新篁爽气綠陰映入簾幃首夏時尢堪賞常想病時則塵心漸滅常防死日則道念自生風流得意之事一過輒生悲涼淸眞寂莫之鄕愈久轉增意味萬緣虛幻總屬心生六道輪回皆由自作目翳除則空華陡滅心障撤則妄業全消今日騎獅坐象眾生之境界過來饒他帶角披毛佛祖之眞性自若譬如小水匯爲巨流入流原自小水眞金�於猛火出火還是眞金釋迦曾作眾生身經乎多劫其他諸佛菩薩誰不來自眾生闡提亦有佛性語載於聖經其他蠢動含靈誰不具有佛性若佛祖天然佛祖修行之法何爲若眾生只是眾生向善之途遂絕今生根鈍是前世之行未修今行苦修則來世之根當利勿以無緣而自棄力辦肯心而不回今世旣種善因來生必成勝果列聖皆累劫修成大道豈一世便了古徳云塵勞中嘗應著力生死上不須用心塵勞不著力安得行圓生死若用心恐爲心障非災橫禍世人常嘆無因分付安排皇天必自有說若現在隱微無據恐過去夙行有虧彼旣不差我當順受成仙作佛必是善人至孝眞忠自然度世張仲文昌未始從師授道關君天帥不聞得訣何人故求道勿急尋師積功且須修徳苦惱世上意气須溫嗜欲場中肝腸欲冷士大夫禪機迅利何鋒不摧制行穢污何業不作揚言度世冥司之勾帖忽來開口乞哀幽部之鐵鞭已下

人事總部藝文一

演連珠

晉陸機臣聞鉆燧吐火以續暘谷之晷揮翮生風而繼飛廉之功是以物有微而毗著事有瑣而助洪臣聞巧盡於器習數則貫道系於神人亡則滅是以輪匠肆目不乏奚仲之妙瞽史淸耳而無伶倫之察臣聞動循定檢天有可察應無常節身或難照是以望景揆日盈數可期撫臆論心有時而謬臣聞弦有常音故曲終則攺鏡無畜影故觸形則照是以虛己應物必究千變之容挾情適事不觀萬殊之妙臣聞觸非其類𨿽疾不應感以其方𨿽微則順是以商飆漂山不興盈尺之雲谷風乘條必降彌天之潤故暗於治者唱繁而和寡審乎物者力約而功峻臣聞適物之技俯仰異用應事之器通塞異任是以鳥棲雲而繳飛魚藏淵而网沈賁鼓密而含響朗笛疏而吐音

範連珠

宋顏延之蓋聞匹夫履順則天地不違一物投誠則神明可交事有微而愈著理有暗而必昭是以魯陽傾首離光爲之反舍有鳥拂波河伯爲之不潮

連珠四首

謝惠連蓋聞獻技者易忽養徳者難致是以子張重趼不獲哀公之祿幹木偃息不受文侯之位蓋聞機心難湛不接異類淳徳易孚可狎殊方是以髙羅舉而云鳥降海人萃而水禽翔蓋聞春蘭早芳實忌鳴秋菊晚秀無憚繁霜何則榮乎始者易悴貞乎末者難傷是以傅長沙而志沮登金馬而名揚蓋聞修己知足慮得其逸競榮昧進志忘其審是以飲河滿腹而求安愈泰緣木務髙而畏下滋甚

弔古文

袁淑賈誼發憤於湘江長卿愁悉於園邑彥眞因文以悲出伯喈衒史而求入文舉疏誕以殃速徳祖精密而禍及夫然不患思之貧無若識之淺士以伐能見斥女以驕色貽遣以往古爲鏡鑑以未來爲鍼艾書予言於子紳亦何勞乎蓍蔡

枕中篇

北齊魏收收以子弟少年申以戒厲著枕中篇吾曾覽管子之書其言曰任之重者莫如身途之畏者莫如口期之遠者莫如年以重任行畏途至遠期惟君子爲能及矣追而味之喟然長息若夫嶽立爲重有潛戴而不傾山藏深固亦趨負而弗停呂梁獨浚能行歌而匪惕焦原作險或躋踵而不驚九陔方集故眇然而迅舉五紀當定想窅乎而上徵苟任重也有度則任之而愈固乘危也有術蓋乘之而靡卹彼其遠而能通果應之而可必豈神理之獨爾亦人事其如一嗚呼處天壤之間勞死生之地攻之以嗜欲牽之以名利粱肉不期而共臻珠玉無足而俱致於是乎驕奢仍作危亡旋至然則上智大賢惟幾惟哲或出或處不常其節其舒也濟世成務其捲也聲銷迹滅玉帛子女椒蘭律呂諂諛無所先稱肉度骨膏唇挑舌惡怨莫之前勛名共山河同久志業與金石比堅斯蓋厚棟不撓遊刃砉然逮於厥徳不常喪其金璞馳騖人世鼓動流俗挾湯日而謂寒包溪壑而未足源不淸而流濁表不端而影曲嗟乎膠漆謂堅寒暑甚促反利而成害化榮而就辱欣戚更來得喪仍續至有身禦魑魅魂沈獄詎非足力不彊迷在當局孰可謂車戒前傾人師先覺聞諸君子雅道之士遊遨經術厭飫文史筆有奇鋒談有勝理孝悌之至神明通矣審道而行量路而止自我及物先人後己情無系於榮悴心靡滯於慍喜不養望於丘壑不待價於城市言行相顧愼終猶始有一於斯郁爲羽儀恪居展事知無不爲或左或右則髦士攸宜無悔無吝故髙而不危異乎勇進忘退苟得患失射千金之產邀萬鍾之秩投烈風之門趨炎火之室載蹶而墜其貽宴或蹲乃喪其貞吉可不畏歟可不戒歟門有倚禍事不可不密墻有伏寇言不可而失宜諦其言宜端其行言之不善行之不正鬼執彊梁人囚徑廷幽奪其魄明夭其命不服非法不行非道公鼎爲已信私玉非身寶過緇爲紺逾藍作靑持繩視直置水觀平時然後取未若無欲知止知足庶免於辱是以爲必察其幾舉必愼於微知幾慮微斯亡則稀旣察且愼福祿攸歸昔蘧瑗識四十九非顏子幾三月不違跬步無已至於千里覆一簣進及於萬仞故云行遠自邇登髙自卑可大可久與世推移月滿如規後夜則虧槿榮於枝望暮而萎夫奚益而非損孰有損而不害益不欲多利不欲大惟居徳者畏其甚體眞者懼其大道尊則羣謗集任重而眾怨會其達也則尼父棲遑其忠也而周公狼狽無曰人之我狹在我不可而覆無曰人之我厚在我不可而咎如山之大無不有也如穀之虛無不受也能剛能柔重可負也能信能順險可走也能知能愚期可久也周廟之人三緘其口漏�在前攲器畱後俾諸來裔傳之座右

擬連珠

北周庾信蓋聞居蘭處鮑在其所習白羽素絲隨其所染是以金性𨿽質處劍卽凶水徳𨿽平經風卽險

人事總部藝文二詩

齊風甫田三章

以戒時人厭小而務大忽近而圖遠將徒勞而無功也無田甫田維莠驕驕無思遠人勞心忉忉比

也

無田甫田維莠桀桀無思遠人勞心怛怛比

也

婉兮孌兮總角丱兮未幾見兮突而弁兮比

也

魏風葛屨二章

魏地�隘其俗儉嗇而褊急故以葛屨履霜起興而刺其使女縫裳又使治其要襋而遂服之也此詩疑卽縫裳之女所作糾糾葛屨可以履霜摻摻女手可以縫裳要之襋之好人服之興也

好人提提宛然左辟佩其象揥維是褊心是以爲刺賦也

汾沮洳三章

此亦刺儉不中禮之詩彼汾沮洳言采其莫彼其之子美無度美無度殊異乎公路興也

彼汾一方言采其桑彼其之子美如英美如英殊異乎公行興也

彼汾一曲言采其藚彼其之子美如玉美如玉殊異乎公族興也

秋胡行七首

魏嵇康富貴尊榮憂患諒獨多富貴尊榮憂患諒獨多古人所懼丰屋蔀家人害其上獸惡网羅惟有賤貧可以無他歌以言之富貴憂患多

其二貧賤易居貴盛難爲工貧賤易居貴盛難爲工恥佞直言與禍相逢變故萬端俾吉作凶思牽黃犬其計莫從歌以言之貴盛難爲工

其三勞謙寡悔忠信可久安勞謙寡悔忠信可久安天道害盈好勝者殘彊梁致災多事招禍患欲得安樂獨有無愆歌以言之忠信可久安

其四役神者獘極欲疾枯役神者獘極欲疾枯顏回短折不及童烏縱體淫恣莫不早沮酒色何物今自不辜歌以言之酒色令人枯

其五絕智棄學遊心於元默絕智棄學遊心於元默遇過而悔當不自得垂釣一壑所樂一國被髮行歌和者四塞歌以言之遊心於元默

其六思與王喬�雲遊八極思與王喬�雲遊八極淩厲五嶽忽行萬億授我神藥自生羽翼呼吸太和煉形易色歌以言之思行遊八極

其七徘徊鐘山息駕於層城徘徊鐘山息駕於層城上蔭華蓋下采若英受道王母遂升紫庭逍遙天衢千載長生歌以言之徘徊於層城

隴西行

晉陸機我靜如鏡民動如煙事以形兆應以象懸豈曰無才世鮮興賢

君子行

前人天道夷且簡人道險而難休咎相乘躡翻覆若波瀾去疾苦不遠疑似實生患近火固宜熱履冰豈惡寒掇蜂滅天道拾塵惑孔顏逐臣尙何有棄友焉足嘆福鍾有兆禍集非無端天損未易辭人益猶可歡朗鑑豈遠假取之在傾冠近情苦自信君子防未然

晉淸商曲辭來羅古今樂錄曰倚歌也

