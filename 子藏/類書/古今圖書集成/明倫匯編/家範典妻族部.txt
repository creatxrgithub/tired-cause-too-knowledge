

妻族部總論禮記

檀弓子思之哭嫂也爲位婦人倡踴申祥之哭言思也亦然陳

注言思子遊之子申祥妻之昆弟也馬氏曰凡哭必爲位者所以敍親�恩紀之差無服不爲位申祥之哭言思亦如子思蓋非禮矣妻之昆弟外喪也而旣無服則不得爲哭位之主矣記曰妻之昆弟爲父後者死哭之適室子爲主袒免哭踴夫入門右由是言之則哭妻之昆弟以子爲主異於嫂叔之喪也以子爲主則婦人不當倡踴矣

又妻之昆弟爲父後者死哭之適室子爲主袒免哭踴夫入門右使人立於門外告來者狎則入哭父在哭於妻之室非爲父後者哭諸異室陳

注此聞妻兄弟之喪而未往弔時禮也父在己之父也爲父後妻之父也門外之人以來弔者告若是交遊習狎之人則徑入哭之情義然也疏曰禮女子子適人者爲昆弟之爲父後者不降以其正故也故姊妹之夫爲之哭於適室之中庭子爲主者甥服舅緦故命己子爲主受弔拜賓也袒免哭踴者冠尊不居肉袒之上必先去冠而加免故凡哭哀則踴踴必先袒袒必先免故袒免哭踴也夫入門右者夫謂此子之父卽哭妻兄弟者也妻族部藝文一

與婦弟任武達書

漢馮衍天地之性人有喜怒夫婦之道義有離合先聖之禮士有妻妾𨿽宗之渺微尙欲逾制年衰歲暮恨入黃泉遭遇嫉妒家道崩壞五子之母足尙在門五年已來日甚歲劇以白爲黑以非爲是造作端末妄生首尾無罪無辜讒口嗷嗷亂匪降天生自婦人靑蠅之心不重破國嫉妒之情不憚喪身牝�之晨維家之索古之大患今始於衍醉飽過差輒爲桀紂房中調戲布散海外張目扺掌以有爲無痛徹蒼天毒流五臟愁令人不賴生忿令人不顧禍入門著�繼嗣不育紡績織紝了無女工家貧無僮賤爲匹夫故舊見之莫不淒愴曾無憫惜之恩惟一婢武達所見頭無釵珥面無脂澤形骸不蔽手足抱土不原其窮不揆其情跳梁大叫呼若入冥販糖之妾不忍其態計婦當去久矣念兒曹小家無宅使哀憐姜豹常爲奴婢惻惻焦心事事腐腸��籍籍不可聽聞暴虐此婢不死如發半年之間膿血橫流婢病之後姜竟舂炊豹又觸冒泥塗心爲愴然縑谷放散冬衣不補端坐化亂一縷不貫旣無婦道又無母儀忿見侵犯恨見狼藉依倚鄭令如居天上持質相詞語百車劍戟在門何暇有讓百弩環捨何可彊復舉宗達人解說詞如循環口如布谷縣幡竟天擊鼓動地心不爲惡身不爲搖耳宜詳居錯且自爲計無以上書告訴相恐狗吠不驚自信其情不去此婦則家不寧不去此婦則家不淸不去此婦則福不生不去此婦則身不榮不去此婦則事不成吾數奇命薄端相逢遭自恨以華盛時不早自定至於垂白家貧身賤之日養癰長疽自生禍殃衍以室家紛然之故損棄衣冠側身山野絕交遊之路杜仕宦之門闔門不出心專耕耘以求衣食何敢有功名之路哉

重熙帖

晉王羲之�曇字重熙鑑之子羲之妻曇之�也古之禦世者乃志小天下今封域區區一方任耳而恆憂不治爲時恥之但令卿重熙之徒必得申其道粗佳

妻族部藝文二詩

妻亡後別妻弟

唐戴叔倫楊柳靑靑滿路垂贈行惟折古松枝停舟一對湘江哭哭罷無言君自知

送妻叔歸栝

宋施樞此身元是客還作送行詩笑語如今度綢繆似舊時買船春載酒剪燭夜枰棋煙雨樓前景圖來慰所思

答婦兄林公遇

劉克莊霜下石橋滑蛩吟茅店淸夢回殘月影錯認是天明妻族部外編祝允明語怪神譴淫男女往年兗州有人家贅婿與其妻妹私通事頗露二人屢自分疏旣而語家人吾二人不能自明當共詣岱頂質諸天齊帝遂與俱去告於神吾二人果有私乞神明加誅祝訖下山各以爲謾眾而已神固何知行至山半趨林薄僻處行淫焉久而不歸家人登山覓之始得於林則皆死矣而其二陰根交接粘著不解方知神譴之以示眾也妻族部匯考爾雅

釋親妻之晜弟爲甥

注體敵故更相爲甥甥猶生也

又妻之姊妹同出爲姨

注同出謂已嫁詩曰邢侯之姨女子謂姊妹之夫爲私

注詩曰譚公維私

又母與妻之黨爲兄弟

又婦之黨爲婚兄弟

注古者皆謂婚姻爲兄弟漢劉熙釋名

釋親屬妻之姊妹之子曰外甥來歸己內爲妻故其姊妹之子爲外甥甥者生也他姓子本生於外不得如其女來在己內也

又妻之姊妹曰娣娣弟也言與己妻相長弟也

妻族部紀事國語董叔將娶於範氏叔向曰範氏富盍已乎曰欲爲系援焉它日董祁訴於範獻子曰不吾敬也獻子執而紡於庭之槐叔向過之曰子盍爲我請乎叔向曰求系旣系矣求援旣援矣欲而得之又何請焉後漢書鄧晨傳晨字偉卿南陽新野人也世吏二千石父宏豫章都尉晨初娶光武姊元王莽末光武嘗與兄伯升及晨俱之宛與穰人蔡少公等燕語少公頗學圖讖言劉秀當爲天子或曰是國師公劉秀乎光武戲曰何用知非僕邪坐者皆大笑晨心獨喜及光武與家屬避吏新野捨晨廬甚相親愛晨因謂光武曰王莽悖暴盛夏斬人此天亡之時也往時會宛獨當應邪光武笑不答及漢兵起晨將賓客會棘陽漢兵敗小長安諸將多亡家屬光武單馬遁走遇女弟伯姬與共騎而奔前行復見元趣令上馬元以手撝曰行矣不能相救無爲兩沒也會追兵至元及三女皆遇害漢兵退保棘陽而新野宰乃汗晨宅焚其冢墓宗族皆恚怒曰家自富足何故隨婦家人入湯鑊中晨終無恨色更始立以晨爲偏將軍與光武略地潁川俱夜出昆陽城擊破王尋王邑又別徇陽翟以東至京密皆下之更始北都洛陽以晨爲常山太守會王郎反光武自薊走信都晨亦間行會於巨鹿下自請從擊邯鄲光武曰偉卿以一身從我不如以一郡爲我北道主人乃遣晨歸郡光武追銅馬髙胡羣賊於冀州晨發積射士千人又遣委輸給軍不絕光武卽位封晨房子侯帝又感悼姊沒於亂兵追封謚元爲新野節義長公主立廟於縣西封晨長子泛爲吳房侯以奉公主之祀建武三年徵晨還京師數燕見說故舊平生爲歡晨從容謂帝曰僕竟辯之帝大笑趙岐傳岐字臺卿少明經有才藝娶扶風馬融兄女融外戚豪家岐嘗鄙之不與融相見注三輔決錄志

