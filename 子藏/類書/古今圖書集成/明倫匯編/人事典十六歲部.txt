

十六歲部匯考素問

上古天眞論丈夫二八腎气盛天癸至精气溢寫陰陽和故能有子注

靈樞經曰衝脈任脈皆起胞中上循腹裏爲經絡之海其浮而外者循腹右上行會於咽喉別而絡唇口血气盛則充膚熱肉血獨盛則淡滲皮膚生毫毛今婦人之生有餘於气不足於血以其數脫血也衝任之脈不榮唇口故須不生焉是則男子之天癸溢於衝任充膚熱肉而生髭須女子之天癸溢於衝任充膚熱肉爲經水下行而妊子也男子二八精气滿溢陰陽和合寫泄其精故能有子也

十六歲部紀事

