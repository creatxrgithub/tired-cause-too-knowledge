

禍福部總論易經

坤卦積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辧之不早辧也易曰履霜堅冰至蓋言順也

系辭下傳子曰小人不恥不仁不畏不義不見利不勸不威不懲小懲而大誡此小人之福也易曰屨校滅趾�咎此之謂也善不積不足以成名惡不積不足以滅身小人以小善爲�益而弗爲也以小惡爲�傷而弗去也故惡積而不可揜罪大而不可解易曰何校滅耳凶書經

湯誥天道福善禍淫降災於夏以彰厥罪

大全

問天道福善禍淫此理定否朱子曰如何不定自是道理當如此問或有不如此者何也曰福善禍淫其常理也不如此便是失常理天莫之爲而爲天亦何常有意只是理自是如此且如冬寒夏熱此是常理冬熱夏寒便是失其常理

伊訓惟上帝不常作善降之百祥作不善降之百殃

洪範五皇極皇建其有極斂時五福用敷錫厥庶民惟時厥庶民於汝極錫汝保極蔡

注極者福之本福者極之效極之所建福之所集也人君集福於上非厚其身而已用敷其福以與庶民使人人觀感而化所謂敷錫也凡厥庶民無有淫朋人無有比徳惟皇作極凡厥庶民有猷有爲有守汝則念之不協於極不罹於咎皇則受之而康而色曰予攸好徳汝則錫之福時人斯其維皇之極無虐煢獨而畏髙明人之有能有爲使羞其行而邦其昌凡厥正人旣富方谷汝弗能使有好於而家時人斯其辜於其無好徳汝𨿽錫之福其作汝用咎蔡

注福者爵祿之謂上文指福之全體而言此則爲福之一端而發九五福一曰壽二曰富三曰康寧四曰攸好徳五曰考終命大

全陳氏大猷曰人莫不好生惡死壽則生之長者四代皆尙齒故五福壽爲先𨿽壽不可無以養其生故富次之壽且富或不免於憂患則身心不安故康寧又次之形康心寧安之至也壽富康寧而不好徳則老而不死爲富不仁作僞心勞何足貴哉攸好徳則心逸日休自求多福福之本實在此其爲福大矣故好徳又次之考成也諸福備矣必成其正命則全而歸之順受其正然後爲福之至使年𨿽壽而死非正命𨿽壽何補非福矣故考終命終焉此之五福卽皇極疇之五福五福以攸好徳爲根本五福之目𨿽至第九疇而列而五福之根本則已於第五疇而基曰予攸好徳汝則錫之福是也好徳則必得其壽爲世老無徳而壽罔之生也好徳則得祿而富無徳而富怨之府也好徳則心廣體胖無入不自得無徳則小人長戚戚非安也至於考終命又未有不由徳而能戰兢以全歸者諸福固必本於好徳而好徳又豈非本於建皇極哉王氏曰富貴人所欲貧賤人所惡而福極不言貴賤何也曰五福者自天子至庶人皆可使慕而向六極亦皆可使畏而遠若貴賤則有常分矣使自公侯至庶人皆慕貴欲其至而不欲賤之在己則陵犯篡奪何有終窮詩曰實命不猶蓋王者之世欲賤者之安其賤如此顧氏臨曰不言貴𨿽以嚴分然貴者未必爲福賤者未必爲極故桀紂貴爲天子而不得其死顏回原憲到今稱之六極一曰凶短折二曰疾三曰憂四曰貧五曰惡六曰弱蔡

注凶者不得其死也短折者橫夭也禍莫大於凶短折故先言之疾者身不安也憂者心不寧也貧者用不足也惡者剛之過也弱者柔之過也以極之重輕爲先後大全

王氏炎曰惡者小人之剛自暴者也弱者小人之柔自棄者也周禮

天官大宰之職以八柄詔王馭羣臣五曰生以馭其福訂義

王昭禹曰洪範以壽居五福之先則得生足以爲福矣劉氏曰福者其人本坐死以親故功貴者議而免之是其福矣爾雅

釋詁祿祉履戩祓禧禠祜福也

疏皆福祜也福祿對文則小異散則祿亦福也商頌元鳥云百祿是何鄭箋謂當擔負天之多福祉者繁多之福也周頌烈文云錫玆祉福

釋訓穰穰福也

注言饒多疏

執競云降福穰穰眾也鄭箋云神與

之福又眾大謂如嘏辭也是言得福饒多也韓子

解老人有禍則心畏恐心畏恐則行端直行端直則思慮熟思慮熟則得事理行端直則無禍害無禍害則盡天年得事理則必成功盡天年則全而壽必成功則富與貴全壽富貴之謂福而福本於有禍故曰禍兮福之所倚以成其功也人有福則富貴至富貴至則衣食美衣食美則驕心生驕心生則行邪僻而動棄理行邪僻則身死夭動棄理則無成功夫內有死夭之難而外無成功之名者大禍也而禍本生於有福故曰福兮禍之所伏春秋繁露

郊語人之言醞去煙鴟羽去昧慈石取鐵頸金取火蠶珥絲於室而弦絕於堂禾實於野而粟缺於倉蕪夷生於燕橘枳死於荊此十物者皆奇而怪非人所意也夫非人所意然而旣以有之矣或者吉凶禍福利不利之所從生無有奇怪非人所意如是者乎此等可畏也孔子曰君子有三畏畏天命畏大人畏聖人之言彼豈無傷害於人如孔子徒畏之哉以此見天之不可不畏敬猶主上之不可不謹事不謹事主其禍來至顯不畏敬天其殃來至暗暗者不見其端若自然也故曰堂堂如天殃言不必立校默而無聲潛而無形也由是觀之天殃與上罰所以別者暗與顯耳不然其來逮人殆無以異孔子同之俱言可畏也天地神明之心與人事成敗之眞固莫之能見也惟聖人能見之聖人者見人之所不見者也故聖人之言亦可畏也淮南子

人間訓昔者宋人好善者三世不解家無故而黑牛生白犢以問先生先生曰此吉祥以饗鬼神白犢純色可以爲犧牲居

一年其父無故而盲牛又復生白犢其父又復使其子以問先生其子曰前聽先生言而失明今又復問之柰何其父曰聖人之言先忤而後合其事未究固試往復問之其子又復問先生先生曰此吉祥也復以饗鬼神歸致命其父其父曰行先生之言也居一年其子又無故而盲其後楚攻宋圍其城當此之時易子而食析骸而炊丁壯者死老病童兒皆上城牢守而不下楚王大怒城已破諸城守者皆屠之此獨以父子盲之故得無乘城軍罷圍解則父子俱視﹝視復明也﹞夫禍福之轉而相生其變難見也近塞上之人有善術者馬無故亡而入胡人皆弔之其父曰此何遽不爲福乎居數月其馬將胡駿馬而歸人皆賀之其父曰此何遽不能爲禍乎家富良馬其子好騎墮而折其髀人皆弔之其父曰此何不遽爲福乎居一年胡人大入塞丁壯者引弦而戰近塞之人死者十九此獨以跛之故父子相保故福之爲禍禍之爲福化不可極深不可測也論衡

幸偶篇凡人操行有賢有愚及遭禍福有幸有不幸舉事有是有非及觸賞罰有偶有不偶並時遭兵隱者不中同日被霜蔽者不傷中傷未必惡隱蔽未必善隱蔽幸中傷不幸俱欲納忠或賞或罰並欲有益或信或疑賞而信者未必眞罰而疑者未必僞賞信者偶罰疑不偶也孔子門徒七十有餘顏回蚤夭孔子曰不幸短命死矣短命稱不幸則知長命者幸也短命者不幸也服聖賢之道講仁義之業宜蒙福佑伯牛有疾亦復顏回之類俱不幸也螻蟻行於地人舉足而涉之足所履螻蟻苲死足所不蹈全活不傷火燔野艸車轢所致火所不燔俗或喜之名曰幸艸夫足所不蹈火所不燔未必善也舉火行有適然也由是以論癰疽之發亦一實也气結閼積聚爲癰潰爲疽創流血出濃豈癰疽所發身之善穴哉營衛之行遇不通也蜘蛛結网蜚虫過之或脫或獲獵者張羅百獸羣擾或得或失漁者罾江湖之魚或存或亡或姦盜大辟而不知或罰贖小罪而發覺災气加人亦此類也不幸遭觸而死幸者免脫而生不幸者不僥幸也孔子曰人之生也直罔之生也幸則夫順道而觸者爲不幸矣立巖墻之下爲壞所壓蹈坼岸之上爲崩所墜輕遇無端故爲不幸魯城門久朽欲頓孔子過之趨而疾行左右曰久矣孔子曰惡其久也孔子戒愼已甚如過遭壞可謂不幸也故孔子曰君子有不幸而無有幸小人有幸而無不幸又曰君子處易以俟命小人行險以僥幸幸之徒閎藉孺之輩無徳薄才以色稱媚不宜愛而受寵不當親而得附非道理之宜故太史公爲之作傳邪人反道而受恩寵與此同科故合其名謂之幸無徳受恩無過遇禍同一實也俱稟元气或獨爲人或爲禽獸並爲人或貴或賤或貧或富富或累金貧或乞食貴至封侯賤至奴僕非天稟施有左右也人物受性有厚薄也俱行道徳禍福不均並爲仁義利害不同晉文修文徳徐偃行仁義文公以賞賜偃王以破滅魯人爲父報仇安行不走追者捨之牛缺爲盜所奪和意不恐盜還殺之文徳與仁義同不走與不恐等然文公魯人得福偃王牛缺得禍者文公魯人幸而偃王牛缺不幸也韓昭侯醉臥而寒典冠加之以衣覺而問之知典冠愛己也以越職之故加之以罪衛之驂乘者見禦者之過從後呼車有救危之義不被其罪夫驂乘之呼車典冠之加衣同一意也加衣恐主之寒呼車恐君之危仁惠之情俱發於心然而於韓有罪於衛爲忠驂乘偶典冠不偶也非惟人行物亦有之長數仞之竹大連抱之木工技之人裁而用之或成器而見舉持或遺材而遭廢棄非工技之人有愛憎也刀斧如有偶然也蒸谷爲飯釀飯爲酒酒之成也甘苦異味飯之熟也剛柔殊和非庖廚酒人有意異也手指之調有偶適也調飯也殊筐而居甘酒也異器而處虫墮一器酒棄不飲鼠涉一筐飯捐不食夫百艸之類皆有補益遭醫人采掇成爲良藥或遺枯澤爲火所爍等之金也或爲劍戟或爲鋒銛同之木也或梁於宮或柱於橋俱之火也或爍脂燭或燔枯艸均之土也或基殿堂或塗軒戶皆之水也或漑鼎釜或澡腐臭物善惡同遭爲人用其不幸偶猶可傷痛況含精气之徒乎虞舜聖人也在世宜蒙全安之福父頑母嚚弟象敖狂無過見憎不惡而得罪不幸甚矣孔子舜之次也生無尺土周流應聘削迹絕糧俱以聖才並不幸偶舜尙遭堯受禪孔子已死於闕裏以聖人之才猶不幸偶庸人之中被不幸偶禍必眾多矣

福虛篇世論行善者福至爲惡者禍來禍福之應皆天也人爲之天應之陽恩人君賞其行陰惠天地報其徳無貴賤賢愚莫謂不然徒見行事有其文傳又見善人時遇福故遂信之謂之實然斯言或時賢聖欲勸人爲善著必然之語以明徳報或福時適遇者以爲然如實論之安得福佑乎楚惠王食寒葅而得蛭因遂吞之腹有疾而不能食令尹問王安得此疾也王曰我食寒葅而得蛭念譴之而不行其罪乎是廢法而威不立也非所以使國人聞之也譴而行誅乎則庖廚監食者法皆當死心又不忍也吾恐左右見之也因遂吞之令尹避席再拜而賀曰臣聞天道無親惟徳是輔王有仁徳天之所奉也病不爲傷是夕也惠王之後而蛭出及久患心腹之積皆愈故天之親徳也可謂不察乎曰此虛言也按惠王之吞蛭不肖之主也有不肖之行天不佑也何則惠王不忍譴蛭恐庖廚監食法皆誅也一國之君專擅賞罰而赦人君所爲也惠王通譴葅中何故有蛭庖廚監食皆當伏法然能終不以飲食行誅於人赦而不罪惠莫大焉庖廚罪覺而不誅自新而攺後惠王赦細而活微身安不病今則不然彊食害己之物使監食之臣不聞其過失禦下之威無禦非之心不肖一也使庖廚監食失甘苦之和若塵土落於葅中大如蟣虱非意所能覽非目所能見原心定罪不明其過可謂惠矣今蛭廣有分數長有寸度在寒葅中眇目之人猶將見之臣不畏敬擇濯不謹罪過至重惠王不譴不肖二也葅中不當有蛭不食投地如恐左右之見懷屏隱匿之處足以使蛭不見何必食之如不可食之物誤在葅中可復隱匿而彊食之不肖三也有不肖之行而天佑之是天報佑不肖人也不忍譴蛭世謂之賢賢者操行多若吞蛭之類吞蛭天除其病是則賢者常無病也賢者徳薄未足以言聖人純道操行少非爲推不忍之行以容人之過必眾多矣然而武王不豫孔子疾病天之佑人何不實也或時惠王吞蛭蛭偶自出食生物者無有不死腹中熱也初吞蛭時未死而腹中熱蛭動作故腹中痛須臾蛭死腹中痛亦止蛭之性食血惠王心腹之積殆積血也故食血之虫死而積血之病愈猶貍之性食鼠人有鼠病吞貍自愈物類相勝方藥相使也食蛭虫而病愈安得怪乎食生物無不死死無不出之後蛭出安得佑乎令尹見惠王有不忍之徳知蛭入腹中必當死出臣因再拜賀病不爲傷著已知來之徳以喜惠王之心是與子韋之言星徙太卜之言地動無以異也宋人有好善行者三世不解家無故黑牛生白犢以問孔子孔子曰此吉祥也以享鬼神卽以犢祭一年其父無故而盲牛又生白犢其父又使其子問孔子孔子曰吉祥也以享鬼神復以犢祭一年其子無故而盲其後楚攻宋圍其城當此之時易子而食之析骸而炊之此獨以父子俱盲之故得毋乘城軍罷圍解父子俱視此修善積行神報之效也曰此虛言也夫宋人父子修善如此神報之何必使之先盲後視哉不盲常視不能護乎此神不能護不盲之人則亦不能以盲護人矣使宋楚之君合戰頓兵流血僵屍戰夫禽獲死亡不還以盲之故得脫不行可謂神報之矣今宋楚相攻兩軍未合華元子反結言而退二軍之眾並全而歸兵矢之刃無頓用者𨿽有乘城之役無死亡之患爲善人報者爲乘城之間乎使時不盲亦猶不死盲與不盲俱得脫免神使之盲何益於善當宋國乏糧之時也盲人之家豈獨富哉俱與乘城之家易子析骸反以窮厄獨盲無見則神報佑人失善惡之實也宋人父子前偶自以風寒發盲圍解之後盲偶自愈世見父子修善又用二白犢祭宋楚相攻獨不乘城圍解之後父子皆視則謂修善之報獲鬼神之佑矣楚相孫叔敖爲兒之時見兩頭蛇殺而埋之歸對其母泣母問其故對曰吾聞見兩頭蛇死向者出見兩頭蛇恐去母死是以泣也其母曰今蛇何在對曰我恐後人見之卽殺而埋之其母曰吾聞有陰徳者天必報之汝必不死天必報汝叔敖竟不死遂爲楚相埋一蛇獲二佑天報善明矣曰此言虛矣夫見兩頭蛇輒死者俗言也有陰徳天報之福者俗議也叔敖信俗言而埋蛇其母信俗議而必報是謂死生無命在一蛇之死齊孟嘗君田文以五月五日生其父田嬰讓其母曰何故舉之曰君所以不舉五月子何也嬰曰五月子長與戶同殺其父母曰人命在天乎在戶乎如在天君何憂也如在戶則宜髙其戶耳誰而及之者後文長與一戶同而嬰不死是則五月舉子之忌無效驗也夫惡見兩頭蛇猶五月舉子也五月舉子其父不死則知見兩頭蛇者無殃禍也由此言之見兩頭蛇自不死非埋之故也埋一蛇獲二福如埋十蛇得幾佑乎埋蛇惡人復見叔敖賢也賢者之行豈徒埋蛇一事哉前埋蛇之時多所行矣�天善性動有賢行賢行之人宜見吉物無爲乃見殺人之蛇豈叔敖未見蛇之時有惡天欲殺之見其埋蛇除其過天活之哉石生而堅蘭生而香如謂叔敖之賢在埋蛇之時非生而稟之也儒家之徒董無心墨家之役纏子相見講道纏子稱墨家佑鬼神是引秦穆公有明徳上帝賜之九十年纏子難以堯舜不賜年桀紂不夭死堯舜桀紂猶爲尙遠且近難以秦穆公晉文公夫謚者行之迹也迹生時行以爲死謚穆者誤亂之名文者徳惠之表有誤亂之行天賜之年有徳惠之操天奪其命乎案穆公之霸不過晉文晉文之謚美於穆公天不加晉文以命獨賜穆公以年是天報誤亂與穆公同也天下善人寡惡人眾善人順道惡人違天然夫惡人之命不短善人之年不長天不命善人常享一百載之壽惡人爲殤子惡死何哉

禍虛篇世謂受福佑者旣以爲行善所致又謂被禍害者爲惡所得以爲有沈惡伏過天地罰之鬼神報之天地所罰小大猶發鬼神所報遠近猶至傳曰子夏喪其子而喪其明曾子弔之哭子夏曰天乎予之無罪也曾子怒曰商汝何無罪也吾與汝事夫子於洙泗之間退而老於西河之上使西河之民疑汝於夫子爾罪一也喪爾親使民未有異聞爾罪二也喪爾子喪爾明爾罪三也而曰汝何無罪歟子夏投其杖而拜曰吾過矣吾過矣吾離羣而索居亦以久矣夫子夏喪其明曾子責以罪子夏投杖拜曾子之言蓋以天實罰過故目失其明已實有之故拜受其過始聞暫見皆以爲然熟考論之虛妄言也夫失明猶失聽也失明則盲失聽則聾病聾不謂之有過失明謂之有罪惑也蓋耳目之病猶心腹之有病也耳目失明聽謂之有罪心腹有病可謂有過乎伯牛有疾孔子自牖執其手曰亡之命矣夫斯人也而有斯疾也原孔子言謂伯牛不幸故傷之也如伯牛以過致疾天報以惡與子夏同孔子宜陳其過若曾子謂子夏之狀今乃言命命非過也且天之罰人猶人君罪下也所罰服罪人君赦之子夏服過拜以自悔天徳至明宜愈其盲如非天罪子夏失明亦無三罪且喪明之病孰與被厲之病喪明有三罪被厲有十過乎顏淵早夭子路葅醢早死葅醢極禍也以喪明言之顏淵子路有百罪也由此言之曾子之言誤矣然子夏之喪明喪其子也子者人情所通親者人所力報也喪親民無聞喪子失其明此恩損於親而愛增於子也增則哭泣無數數哭中風目失明矣曾子因俗之議以著子夏三罪子夏亦緣俗議因以失明故拜受其過曾子子夏未離於俗故孔子門敍行未在上第也秦襄王賜白起劍白起伏劍將自刎曰我有何罪於天乎良久曰我固當死長平之戰趙卒降者數十萬我詐而盡坑之是足以死遂自殺白起知己前罪服更後罰也夫白起知己所以罪不知趙卒所以坑如天審罰有過之人趙降卒何辜於天如用兵妄傷殺則四十萬眾必有不亡不亡之人何故以其善行無罪而竟坑之卒不得以善蒙天之佑白起何故獨以其罪伏天之誅由此言之白起之言過矣秦二世使使者詔殺蒙恬蒙恬喟然嘆曰我何過於天無罪而死良久徐曰恬罪故當死矣夫起臨洮屬之遼東城徑萬里此其中不能毋絕地脈此乃恬之罪也卽吞藥自殺太史公非之曰夫秦初滅諸侯天下心未定夷傷未瘳而恬爲名將不以此時彊諫救百姓之急養老矜孤修眾庶之和阿意興功此其子弟過誅不亦宜乎何與乃罪地脈也夫蒙恬之言旣非而太史公非之亦未是何則蒙恬絕脈罪至當死地養萬物何過於人而蒙恬絕其脈知己有絕地脈之罪不知地脈所以絕之過自非如此與不自非何以異太史公爲非恬之爲名將不能以彊諫故致此禍夫當諫不諫故致受死亡之戮身任李陵坐下蠶室如太史公之言所任非其人故殘身之戮天命而至也非蒙恬以不彊諫故致此禍則己下蠶室有非者矣己無非則其非蒙恬非也作伯夷之傳則善惡之行雲七十子之徒仲尼獨薦顏淵好學然回也屢空糟糠不厭卒夭死天之報施善人如何哉盜跖日殺不辜肝人之肉暴戾恣睢聚黨數千橫行天下竟以壽終是獨遵何哉若此言之顏回不當早夭盜跖不當全活也不怪顏淵不當夭而獨謂蒙恬當死過矣漢將李廣與望气王朔燕語曰自漢擊匈奴而廣未嘗不在其中而諸校尉以下才能不及中然以胡軍攻取侯者數十人而廣不爲侯後人然終無尺土之功以得見封邑者何也豈吾相不當侯且固命也朔曰將軍自念豈嘗有恨者乎廣曰吾爲隴西太守羌嘗反吾誘而降之八百餘人吾詐而同日殺之至今恨之獨此矣朔曰禍莫大於殺已降此乃將軍所以不能侯者也李廣然之聞者信之夫不侯猶不王者也不侯何恨不王何負乎孔子不王論者不謂之有負李廣不侯王朔謂之有恨然則王朔之言失論之實矣論者以爲人之封侯自有天命天命之符見於骨體大將軍衛靑在建章宮時鉗徒相之曰貴至封侯後竟以功封萬戶侯衛靑未有功而鉗徒見其當封之證由此言之封侯有命非人操行所能得也鉗徒之言實而有效王朔之言虛而無驗也多橫恣而不罹禍順道而違福王朔之說白起自非蒙恬自咎之類也倉卒之世以財利相劫殺者眾同車共船千里爲商至闊迥之地殺其人而並取其財屍捐不收骨暴不葬在水爲魚�之食在土爲螻蟻之糧惰窳之人不力農勉商以積谷貨遭歲饑饉腹餓不飽椎人若畜割而食之無君子小人並爲魚肉人所不能知吏所不能覺千人以上萬人以下計一聚之中生者百一死者十九可謂無道至痛甚矣皆得陽達富厚安樂天不責其無仁義之心道相並殺非其無力作而倉卒以人爲食加以渥禍使之夭命章其陰罪明示世人使知不可爲非之驗何哉王朔之言未必審然傳書李斯妒同才幽殺韓非於秦後被車裂之罪商鞅欺舊交擒魏公子�後受誅死之禍彼欲言其賊賢欺交故受患禍之報也夫韓非何過而爲李斯所幽公子�何罪而爲商鞅所擒車裂誅死賊賢欺交幽死見擒何以致之如韓非公子�有惡天使李斯商鞅報之則李斯商鞅爲天奉誅宜蒙其賞不當受其禍如韓非公子�無惡非天所罰李斯商鞅不得幽擒論者說曰韓非公子�有陰惡伏罪人不聞見天獨知之故受戮殃夫諸有罪之人非賊賢則逆道如賊賢則被所賊者何負如逆道則被所逆之道何非凡人窮達禍福之至大之則命小之則時太公窮賤遭周武而得封�戚隱厄逢齊桓而見官非窮賤隱厄有非而得封見官有是也窮達有時遭遇有命也太公�戚賢者也尙可謂有非聖人純道者也虞舜爲父弟所害幾死再三有遇唐堯堯禪舜立爲帝嘗見害未有非立爲帝未有是前時未到後則命時至也案古人君臣困窮後得達通未必初有惡天禍其前卒有善神佑其後也一身之行一行之操結髮終死前後無異然一成一敗一進一退一窮一通一全一壞遭遇適然命時當也申

雜言損益之符微而顯也趙獲二城臨饋而憂陶朱旣富室妾悲號此知益爲損之爲益者也屈伸之數隱而昭也有仍之困復夏之萌也鼎雉之異興殷之符也邵宮之難隆周之應也會稽之棲霸越之基也子之之亂彊燕之徵也此知伸爲屈之爲伸者也劉勰新論

禍福禍福同根妖祥共域禍之所倚反而爲福福之所伏還以成禍妖之所見或能爲吉祥之所降亦回成凶有知禍之爲福福之爲禍妖之爲吉祥之爲凶則可與言物類矣吳兵大勝以爲福也而有姑蘇之困越棲會稽以爲禍也而有五湖之霸戎王彊盛以爲福也而有樽下之執陳駢出奔以爲禍也終有厚遇之福禍福回旋難以類推昔宋人有白犢之祥而有失明之禍𨿽有失明之禍以至獲全之福北叟有胡馬之利卒有奔墜之患𨿽有奔墜之患以至保身之福是以見不祥而修善則妖反爲祥見祥而不爲善卽祥還成妖矣昔武丁之時亳有桑谷拱生於朝史占之曰野艸生朝朝其亡乎武丁恐懼側身修徳桑谷自枯八紘之內重譯而來殷道中興帝辛之時有雀生鳶於城之隅史占之曰以小生大國家必王帝辛驕暴遂亡殷國故妖孽者所以警王侯也怪夢者所以警庶人也妖孽不勝善政則凶反成吉怪夢不勝善言則禍轉爲福人有禍必懼懼必有敬敬則有福福則有喜喜則有驕驕則有禍是以君子祥至不深喜逾敬愼以儉誡其身妖見不爲戚逾修徳以爲務故招慶於神祇災消而福降也

貪愛小利大利之也小大禍之津也苟貪小利則大利必亡不遺小則大禍必至昔蜀侯性貪秦惠王聞而欲伐之山溪峻崄兵路不通乃琢石爲牛多與金帛置牛後號牛糞金以遺蜀侯貪之乃塹山塡谷使五丁力士以迎石牛秦人帥師隨後而至滅國亡身爲天下所笑以貪小利失其大利也楚白公勝其性貪旣殺子西據有荊國積斂財寶塡之府庫不以分眾石乞諫曰今患至國將危不顧勝敗存亡之機固以形於胸中矣不能散財以求人心則不如焚之無令彼眾還以害我又不能從及葉公入乃發大府之財以與眾出府之寶以賜人因而攻之十有九日白公身滅財非己有而欲有之以此小而大禍生焉寒山有獸其名曰其角當心俯而磨之憒心而死炎州有鳥其名曰梟傴伏其子百日而長羽翼旣成食母而飛蜀侯之貪石牛牛愈近而身轉危何異磨其角角愈利而身速亡乎白公之據財財愈積而身愈滅何異梟之養子子愈長而身就害也是以達人�禍福之機成敗之原不以苟得自傷不以過自害老子曰多藏必厚亡禮云積而能散皆明止足之分祛貪之萌也西疇常言

律己上智安行乎善而無所希避中人覬福慮禍故彊爲善而不敢爲惡下愚皆不畏禍故肆爲惡而亡所忌憚一毫善行皆可爲毋僥福望報一毫惡念不可萌當知出乎爾者反乎爾飲寧淺酌食必分器戒乎畱殘衣必澣濯破必縫補戒於中棄蓋萬物皆造化所予深惡人殄壞之也福者備也備者百順之名也人惟起居飲食百順其常福莫大焉昧者不悟其爲福而徒歆慕榮利不知榮利外物也顧可常哉惠迪吉從逆凶惟影響然世固有多行悖戾而未罹殃咎者何也天有顯道�网難逃霖淫浸漬人固未之覺迨雨止則墻隤矣漁樵問答

論禍福樵者曰人有禱鬼神而求福者福可禱而求耶求之而可得耶敢問其所以曰語善惡者人也禍福者天也天道福善而禍淫鬼神其能違天乎自作之咎固難逃也天降之災禳之奚益修徳積善君子常分安有餘事於其間哉樵者曰有爲善而遇禍有爲惡而獲福者何也漁者曰有幸與不幸也幸不幸命也當不當分也一命一分人其逃乎曰何謂分何謂命曰小人之遇福非分也有命也當禍分也非命也君子之遇禍非分也有命也當福分也非命也

禍福部雜錄易經晉象受玆介福以中正也按程傳人能守中正之道久而必亨況大明在上而同徳必受大福也旣濟九五東鄰殺牛不如西鄰之禴祭實受其福按大全雲峯胡氏曰福在天地間未嘗不以與人非吝於紂而私於文王也文王實有以受之紂自無受之道爾詩經國風樛木章南有樛木葛藟累之樂只君子福履綏之樂只君子福履將之按注將大也樂只君子福履成之小雅天保章降爾遐福維日不足蓼蕭章萬福攸同按注同聚也信南山章曾孫壽考受天之佑按注佑福也桑扈章彼交匪敖萬福來求按注交際之間無所傲慢則我無事於求福而福反來求我也大雅文王章永言配命自求多福行葦章壽考維祺以介景福旣醉章君子萬年介爾景福鳧鷖章公屍燕飲福祿來成公屍燕飲福祿來爲公屍燕飲福祿來下旣燕於宗福祿攸降公私燕飲福祿來崇假樂章幹祿百福子孫千億周頌執競章鐘鼓喤喤磬管將將降福穰穰降福簡簡威儀反反旣醉旣飽福祿來反丰年章爲酒爲醴烝祖妣以洽百禮降福孔皆有客章旣有淫威降福孔夷魯頌閟宮章是生后稷降之百福左傳襄公二十三年閔子馬曰禍福無門惟人所召禮記郊特牲富也者福也嘏長也大也按注人君嘏辭有富以福言也按大全嚴陵方氏曰福而有假之義中庸言大徳之得祿壽以得其壽故長以得其祿故大故曰嘏長也大也且壽祿爲五福之先故必以長大言之天保曰降爾遐福此福所謂長也禁茨曰以介景福此福所謂大也晉語範文子曰夫徳福之基也無徳而福隆猶無基而厚墉也其壞也無日矣古諺奔車之上無仲尼覆舟之下無伯夷削株掘根無與禍鄰禍乃不存淮南子詮言訓聖人不爲可非之行不憎人之非己也修足譽之徳不求人之譽己也不能使禍不至信己之迎也不能使福必來信己之不攘也禍之至也非其求所至故窮而不憂福之至非其求所成故通而弗矜知禍福之制不在於己也故閒居而樂無爲而治道不可以勸就利者而可以寧避害者故常無禍不常有福常無罪不常有功聖人無思慮無設儲來者弗迎去者弗將人𨿽東西南北獨立中央故處眾枉之中不失其直天下皆流獨不離其壇域故不爲善不避醜遵天之道不爲始不專己循天之理不豫謀不棄時與天爲期不求得不辭福從天之則不求所無不失所得內無旁禍外無旁福禍福不至安有人賊君子爲善不能使福必來不爲非而不能使禍無至福之至也非其所求故不伐其功禍之來也非其所生故不悔其行內修極而橫禍至者皆天也非人也故中心常恬漠累積其徳者狗吠不驚自信其情故知道者不惑知命者不憂人間訓禍之來也人自生之福之來也人自成之福與禍同門利與害爲鄰說苑敬愼篇夫福生於隱約而禍生於得意齊頃公是也齊頃公桓公之子孫也地廣民眾兵彊國富又得霸者之餘尊驕蹇怠傲未嘗肯出會同諸侯乃興師伐魯反敗衛師於新築輕小嫚大之行甚俄而晉魯往聘以使者戲二國怒歸求黨與助得衛及曹四國相輔期戰於�大敗齊師獲齊頃公斬逄丑父於是戄然大恐賴逄丑父之欺奔逃得歸弔死問疾七年不飲酒不食肉外金石絲竹之聲遠婦女之色出會與盟卑下諸侯國家內得行義聲問震乎諸侯所亡之地弗求而自爲來尊寵不武而得之可謂能詘免變化以致之故福生於隱約而禍生於得意此得失之效也說叢篇福生於微禍生於忽日夜恐懼惟恐不卒禍生於欲得福生於自禁聖人以心導耳目小人以耳目導心容齋三筆國語載範文子曰擇福莫若重擇禍莫若輕且士君子樂天知命全身遠害避禍就福安有迨於禍至擇而處之之理哉韋昭注云有兩福擇取其重有兩禍擇取其輕蓋以不幸而與禍會勢不容已則權其輕重順受其一焉莊子養生主篇云爲善無近名爲惡無近刑夫孳孳爲善君子之所固然何至於縱意爲惡而特以不麗於刑爲得計哉是又有說矣其所謂惡者蓋與善相對之辭𨿽於徳爲愆義非若小人以身試禍自速百殃之比也故下文云可以全生可以保身可以盡年其旨昭矣省心錄務名者害其身多財者禍其後善惡報緩者非天网�是欲成君子而滅小人也禍福者天地所以愛人也如雷雨雪霜皆欲生成萬物故君子恐懼而畏小人僥幸而忽畏其禍則福生忽其福則禍至傳所謂禍福無門惟人所召也螢雪叢說善惡若無報乾坤必有私此古語也善惡到頭終有報只爭來速與來遲此古語也或者執其爲善未必福爲惡未必禍之說遂以爲善惡無應妄啟輕福遠禍之以嗚呼果能無應也耶夫善有善報善人爲善而天或不以善報非無報也蓋未報也惡有惡報而天或不以惡報非無報也蓋未報也所謂未報者乃其未熟故耳逮夫熟時則其報之也其效如捷胡不觀大藏經云善若未報其善未熟其善熟時必受其福惡若無報其惡未熟其惡熟時必受其苦輟耕錄天下兵甲方殷而淮右之軍嗜食人以小兒爲上婦女次之男子又次之或使坐兩缸間外逼以火或於鐵架上生炙或縛其手足先用沸湯洗潑卻以竹帚刷去苦皮或盛夾袋中入巨鍋活煮或刲作事件而淹之或男子則止斷其雙腿婦女則特剜其兩乳酷毒萬狀不可具言總名曰想肉以爲食之而使人想之也此與唐初朱粲以人爲糧置搗磨寨謂啖醉人如食糟豚者無異固在所不足論唐張鷟朝野僉載云武后時杭州臨安尉薛震好食人肉有債主及奴詣臨安止於客捨飲之醉並殺之水銀和煎並骨銷盡後又欲食其婦婦知之逾墻而遁以告縣令令詰之具得其情申州錄事奏奉�杖一百而死段成式酉陽雜俎云李廓在潁州獲火賊七人前後殺人必食其肉獄具廓問食肉之故其首言某受教於巨盜食人肉者夜入人家必昏沈或有魘不醒者盧氏雜說云唐張茂昭爲節鎭頻喫人肉及除統軍到京班中有人問曰聞尙書在鎭好人肉虛實笑曰人肉腥而且爭堪喫五代史云萇從簡家世屠羊從簡仕至左金吾衛上將軍嘗歷河陽忠武武寧諸鎭好食人肉所至多潛捕民問小兒以食之趙思綰好食人肝及長安城中食盡取婦女幼稚爲軍糧每犒軍輒屠數百人三國誌吳將髙澧好使酒嗜殺人而食其血日暮必於宅前後掠行人而食之宋莊季裕雞肋編云自靖康丙午歲金人之亂盜賊官兵以至居民更互相食全軀暴以爲臘登州範溫率忠義之人泛海到錢塘有持至行在猶食者老瘦男子庾詞謂之饒把火婦人少艾者名之不美羹小兒呼爲和骨爛又通目爲兩腳羊趙與時賓退錄云本朝王繼勛孝明皇后母弟太祖時屢以罪貶後以右監門衛率府副率分司西京殘暴愈甚彊市民間子女以備給使小不如意卽殺而食之太宗卽位會有訴者斬於洛陽又知欽州林千之坐食人肉削籍隸海南嗟夫食人之肉人亦食其肉此兵革間之流慘耳君子所不願聞者其薛震輩當天下宴安之日而又身爲顯宦豈無珍羞美膳足以厭其口腹顧乃喜啖人肉是𨿽人類而無人性者矣終至於誅斬竄逐而後已天之報施不亦宜乎善誘文儒家言施報佛家言布施果報其實一也佛言欲得谷食當勤耕種欲得智慧當勤學問欲得長壽當勤戒殺欲得富貴當勤布施布施有四一曰財施二曰法施三曰無畏施四曰心施財施者以財惠人法施者以善教人無畏施者謂人及眾生當恐懼時吾安慰之使無畏或教以脫離恐懼使無畏心施者身𨿽不能濟物常存濟物之心佛以孝養父母亦爲布施是凡施於外者皆爲布施故爲下而忠難事上爲長而仁慈安眾爲師而謹於教導爲友而誠於琢磨一言一話之間必期有益一動一止之際必欲無傷種種方便利物勿使有所損害皆布施也所爲如此存心又如此後世豈得不獲富貴之報古語云人人知道有來年家家盡種來年谷人人知道有來生何不修取來生福是今生所受之福乃前世所修者猶今歲所食之谷乃前歲所種者人不能朝種谷而暮食猶不能旋修福而卽受所以谷必半歲福必隔世也孔子謂旣以爲人己愈有旣以與人己愈多皆布施之謂曾子謂出乎爾者反乎爾老子雲天网恢恢�而不漏皆果報之謂是儒道二教皆言施報但不言隔世爾佛以此身爲報身爲報我前世所爲故生此身所以貧富貴賤榮枯壽夭種種不同則前世所爲不同亦可知矣龍舒王日休撰空同子徳者必福天人相與之際若求焉者無心之心也求福不回人際天也介爾遐福天際人也壽考不忘言壽考之求徳如念念在之也禍福之機捷於影響察之乎察之乎芥隱筆記荊公金陵懷古詩逸樂安知與禍雙雙字最佳史龜策傳禍與福同刑與徳雙聖人察之以知吉凶安得長者言薄福者必刻薄刻薄則福益薄矣厚福者必寬厚寬厚則福益厚矣書蕉天下有九福京師錢福眼福屏帷福吳越口福洛陽花福蜀川藥福秦隴鞍馬福燕趙衣裳福美女福日知錄善惡報應之說聖人嘗言之矣大禹言惠迪吉從逆凶惟景響湯言福善禍淫伊尹言惟上帝不常作善降之百祥作不善降之百殃又言惟吉凶不僭在人惟天降災祥在徳孔子言積善之家必有餘慶積不善之家必有餘殃豈眞有上帝司其禍福如道家所謂天神察其善惡釋氏所謂地獄果報者哉善與不善一气之相感如水之流濕火之就燥不期然而然無不感也無不應也此孟子所謂志壹則動气而詩所雲天之牖民如塤如箎如璋如珪如取如攜者也其有不齊則如夏之寒冬之燠得於一日之偶逢而非四時之正气也故曰誠者天之道也若曰有鬼神司之屑屑焉如人間官長之爲則報應之至近者反推之而遠矣

禍福部藝文二詩

變律

唐蘇渙養蠶爲素絲葉盡蠶亦老傾筐向空林此意向誰道一女不得織萬夫受其寒一夫不得意四海行路難禍亦不在大福亦不在先世路險孟門吾徒當勉旃

題楊收相公宅

尹璞禍福從來路不遙偶然平地上煙霄煙霄未穩還平地門對孤峯占寂寥

賜齊州李希遇詩

品巖少飲欺心酒休貪不義財福因慈善得禍向巧姦來

勸世

前人一毫之善與人方便一毫之惡勸君莫作衣食隨緣自然快樂算是甚命問什麼卜欺人是禍饒人是福天眼昭昭報應甚速諦聽吾言神欽鬼伏

禍福部紀事三元史阿合馬傳阿合馬在位日久益肆貪橫援引姦黨郝禎耿仁驟升同列陰謀交通專事蒙蔽逋賦不蠲眾庶流移京兆等路歲辦課至五萬四千錠猶以爲未實民有附郭美田輒取爲己有內通貨賄外示威刑廷中相視無敢論列有宿衛士秦長卿者慨然上書發其姦竟爲阿合馬所害斃於獄事見長卿傳十九年三月世祖在上都皇太子從有益都千戶王著者素志疾惡因人心憤怨密鑄大銅錘自誓願擊阿合馬首會妖僧髙和尙以祕術行軍中無驗而歸詐稱死殺其徒以屍欺眾逃去人亦莫知著乃與合謀以戊寅日詐稱皇太子還都作佛事結八十餘人夜入京城旦遣二僧詣中書省令市齋物省中疑而訊之不伏及午著又遣崔總管矯傳令旨俾樞密副使張易發兵若干以是夜會東宮前易莫察其僞卽令指揮使顏義領兵俱往著自馳見阿合馬詭言太子將至令省官悉候於宮前阿合馬遣右司郎中脫歡察兒等數騎出關北行十餘里遇其眾僞太子者責以無禮盡殺之奪其馬南入健徳門夜二鼓皆莫敢問至東宮前其徒皆下馬獨僞太子者立馬指揮呼省官至前責阿合馬數語著卽牽去以所袖銅錘碎其腦立斃繼呼左丞郝禎至殺之囚右丞張惠樞密院禦史臺畱守司官皆遙望莫測其故尙書張九思自宮中大呼以爲詐畱守司達魯花赤博惇遂持挺前擊立馬者墜地弓矢亂髮眾奔潰多就擒髙和尙等逃去著挺身請囚中丞也先帖木兒馳奏世祖時方駐蹕察罕腦兒聞之震怒卽日至上都命樞密副使孛羅司徒和禮霍孫參政阿里等馳驛至大都討爲亂者庚辰獲髙和尙於髙梁河辛巳孛羅等至都壬午誅王著髙和尙等於市皆醢之並殺張易著臨刑大呼曰王著爲天下除害今死矣異日必有爲我書其事者阿合馬死世祖猶不深知其姦令中書毋問其妻子及詢孛羅乃盡得其罪惡始大怒曰王著殺之誠是也乃命發墓剖棺戮屍於通元門外縱犬啖其肉百官士庶聚觀稱快子侄皆伏誅沒入其家屬財產其妾有名引住者籍其藏得二熟人皮於櫃中兩耳具存一閹豎專掌其扃鐍訊問莫知爲何人但云詛咒時置神座其上應驗甚速又以絹二幅畫甲騎數重圍守一幄殿兵皆張弦挺刃內向如擊刺之爲者畫者陳其姓又有曹震圭者嘗推算阿合馬所生年月王臺判者妄引圖讖皆言涉不軌事聞敕剝四人者皮以徇遂昌雜錄季君玉嘗言王萬三在宋季以資雄宋亡富尢甚王至儉而諸子皆不肖時朱張方興誘其諸子使假貸立券責厚息以償久之王卒貲產盡爲兩家掩有獨其孫有所謂王東廬者僅存腴田三十頃爲養老計而某氏時時遣人存卹之東廬俟其生日以厚禮往爲壽某氏旣見歡甚時運糧千戶以下皆其私人乃呼一千戶邀東廬者往觀海船觀十餘艘忽大怒縛王在船東廬不省泣告千戶問以何罪千戶者曰汝罪在畱田汝不以田歸相公令我縛汝投之海東廬泣曰我存此爲饘粥計相公何太忍耶千戶者怒卽以非罪考掠其幹者東廬不得已遂手書券以田歸之所直償以蕃舶上物十才一二國家信其言開海道運糧於今六七年矣彼小人行險僥幸惟利是趨其致富如君玉所言宜其死有餘戮云瑯嬛記近有一人姓魏家修武善彈以鐵爲丸能先彈樹木回丸中鳥人以爲神一夕夢其亡父謂曰我性好彈害物甚多今托生爲汝後園樹上鳥汝宜戒此勿復彈也魏覺心動欲戒之翌日遊園中見諸鳥翻飛不覺興動乃自思惟夢乃妄想所結況吾父平生何等人也顧托生爲鳥乎理所必無遂復彈焉彈至亭午樹上一鳥向魏鳴聲甚悲若乞命者魏惡之一丸才中而魏十指一時不仁魏始大悔輟耕錄至元丙子秋八月宋揚州守臣朱煥以城降後於煥之孫道存家欽睹世祖招諭詔旨其文曰上天眷命大元皇帝聖旨諭淮安州安撫朱煥據陳楚客奏臣與朱安撫同年又有通家之好自戊午歸順之後不相見者十有八載今王師弔伐諸道並進數內一路領漣河淸河將士攻取淮東未附州郡切恐城陷之日玉石俱焚臣於故人情分不容緘默且彼所以嬰城自守者無他原其本心但未知趨向之方初無執迷抗拒之意今大江南北西至全蜀悉入版圖若蒙聖慈特發使命宣示徳音開其生路彼亦識時達變之士也寧不以數萬生靈爲念乎臣昧死上言伏候敕旨準奏令遣使特旨前去宣布大信若能識時達變可保富貴料在城守禦將帥同謀歸順者意不殊此故玆詔示想宜知悉至元十二年七月日白麻正書北方謂之漢兒字聖旨此詔歲月在城未降一載先則煥之來歸必先有所期矣煥之子徳輝承父蔭仕至漢陽同知道存徳輝之子也亦以父蔭仕至江陰知事旣而復受僞周戶部主事之職將命揚州被執至淮安殺之弟兄子侄客居上海又悉死於苗獠之掠煥之宗族所遺殆無�類夫煥旣不能盡忠於前而道存又不能盡忠於後被執遭戮之地適在揚州淮安天之報施固其宜也謾書於此以爲叛逆之勸杭民尙淫奢男子誠厚者十不二三婦人則多以口腹爲事不習女工至如日用飲膳惟尙新出而價貴者稍賤便鄙之縱欲買又恐貽笑鄰里至正己亥冬十二月金陵遊軍斬關而入突至城下城門閉三月餘各路糧道不通城中米價湧貴一斗直二十五�越數日米旣盡糟糠亦與常日米價等有貲力人則得食貧者不能也又數日糟糠亦盡乃以油車家糠餅搗屑啖之老幼婦女三五爲羣行乞於市𨿽姿色艷麗而衣裳濟楚不暇自愧也至有合家父子夫婦兄弟結袂把臂共沈於水亦可憐已一城之人餓死者十六七軍旣退吳淞米航輻輳藉以活而又大半病疫死豈平昔浮靡暴殄之過造物者有以警之杭州楊鎭一凶徒素不孝於母尢淩虐其妻有子三歲愛惜甚至妻嘗抱負偶失手跌損其頭泣而謂姑曰夫歸婦必被毆死不若先溺水之爲幸姑曰汝第無憂但云是我之誤我卻去避汝小姑處俟其怒息而還至晚夫歸見兒頭破徑捽妻欲殺之妻告曰非我過也婆�之耳懼汝怒已往小姑家去遂釋之次日持刀尋母中途藏諸石下卻到妹家好言誘母還至石邊忿躁詈罵取刀殺母竟失藏刀所在惟見巨蛇介道畏怯退縮不覺雙足陷入地中須臾卽沒至膝七竅流血聲罪自咎母急扶抱無計可施走報於婦婦掘地隨掘隨陷啖以飲食三日乃死觀者日數千人莫不稱快時至正甲辰六月也大徳間荊南境內有九人山行值雨避於路傍舊土洞中忽有一虎來踞洞口哮咆怒視目光射人內一人素愚八人者密議虎若不得人惡得去因紿愚者先出我輩共掩殺之愚者意未決遂各解一衣縛作人形擲而出之虎愈怒八人並力排愚者於外虎卽銜至洞口怒視如前須臾土洞壓塌八人皆死愚者獲生夫當顚沛患難之際乃欲以八人之智而陷一人之愚其用心亦險矣天道果夢夢耶河南婦世爲河南民家天兵下江南婦被虜姑與夫行求數年得之湖南婦已妻千戶某饒於財情好甚洽視夫姑若塗人會有旨凡婦人被虜許銀贖敢匿者死某懼罪亟遣婦婦堅不行夫姑畱以俟婦閉其室弗與通遂號慟頓絕而去行未百步靑天無雲而雷回視婦已震死錢塘白湛先生記以詩曰從軍古云樂獲罪禱應難母望明珠復夫求破鏡完押衙逢義士公主奉春官爲報河南婦天刑不可幹浙省廣濟庫歲差杭城殷實戶若干名充役庫子以司出納比一家中侵用官錢太多無可爲償府判王某素號殘忍乃拘其妻妾子女於官又無可爲計則命小舟載之求食於西湖以貲納官不肖輩羣趨焉鮮於伯幾先生樞作湖邊曲云湖邊蕩漿誰家女綠慘紅顏羞不語低回忍淚傍郎船貪得�頭彊歌舞玉壺美酒不須憂魚腹熊蹯棄如土陽臺夢短匆匆去鴛鎖生寒愁日暮安得義士擲千金遂令桑濮歌行路後王之子孫有爲娼者天之報一何捷也松江府誌宋季年羣無賴子相聚乘舟掠海上朱淸張瑄最爲雄長陰部伍之淸常傭楊氏夜殺楊盜妻子貨財去捕急輒引舟東行稍緩則復來凡十五六往返因熟識海道會廷議招懷二人以吏部左選七資最下一等授之江南旣下降於元授金符千戶建言海漕事試之良便後歲運至三百萬石父子致位權要弟侄甥婿左右僕從皆佩虎符爲萬戶千戶田園地宅徧吳下巨艘大舶帆交番島中大徳七年爲吳也先構言遂父子同戮初瑄行事敗被獲時洪起畏爲浙西提刑夜夢錄囚十八人中一人化爲虎明見所解賊徒數與夢合而瑄在其中貌特異洪貸其死未幾宋亡而瑄貴顯事洪終身瑄目不識丁書押文卷但攢三指濡墨印紙上狀如品字𨿽巧於作僞者效之不能兩人皆豪橫而瑄尢甚於淸有拂其意則縛而投諸海積惡滅身固其宜也白沙鄕有大姓嘗私營巨斛收租佃人皆飲恨輸之重紀至元間白日天地忽暗俄而風雨霹靂煙焰中掣巨斛淩空而去其人懼而攺行然其家自此亦不振云上海費榕斛銘云入以是出以是子子孫孫永如是榕之顯貴具見名臣傳天之報施非偶也﹝按重紀至元乃元順帝之至元也世祖以至元爲年號順帝又然故曰重紀﹞吳淞江上有豪民馬姓者習安賊戾至元中一日大雨震電遙見火焚其居里人奔救則無有惟穿廊四柱刳刻玲瓏無片木相連僉曰龍過晏然不以爲意未幾馬遊普照寺�水陸閣觀荷風忽過�闔碎其拇指不浹旬坐事決杖投遠方輟耕錄重紀至元間太師丞相伯顏專權蠹政貪惡無比以罪左遷南恩州達魯花赤至隆興卒寄棺驛舍滑稽者題於壁云百千萬定猶嫌少垛積金銀北斗邊可惜太師無運智不將些子到黃泉會稽陳思可睿云至正丙申禦史大夫納璘開行臺於紹興於時慶元慈溪則有縣尹陳文昭本路余姚則有同知禿堅在城則有錄事達魯花赤邁裏古思皆總制團結義民者納璘之子安安以三人爲不易制思有以去之乃先紿召禿堅至拘畱寶林寺夜半率臺軍擒殺之因而方國珍亦執陳文昭沈之海獨存邁裏古思一人耳人皆以禿堅之死歸罪於邁裏古思不能力救殊不知當時之執禿堅乃所以擒邁裏古思也執禿堅之謀出於潘子素子素亦爲安安縊諸途執子素之謀出於辛敬所敬所間關投張士誠客死平江僧捨及拜住哥代納璘爲大夫又不能容邁裏古思撾殺於其私第拜住哥以弟搠思監拜中書右相詔入朝旣得罪兄弟誅戮家無�類但未知安安死所耳靜而思之若有屍於冥冥之中者不知造物果如何也華亭楓涇戴君實其家巨富妻王氏妒悍無比僅有一女贅謝季初爲婿君實納一妾於嘉興外舍得男王聞之蚤夜怒詈君實不得已遣其妾取兒以歸而女恐其長大分我財產遂於𦇤褓中酷加陵虐致成驚疾又不容醫療竟就夭亡大爲喜幸越三年自孕將產夢抱此兒及娩得男後隨殞於蓐兒亦不育此婦女妒悍之報今戴氏絕嗣天道豈遠也哉事在至正十五年四月上旬也松江府誌至正初華亭丞回回氏性貪殘民蒙其害有投牒憲司疏其贓賄者憲以其族類拒之丞岸然引疾家居云須憲去償怨憲未去丞一旦發瘡百餘少日體盡潰臭聞於行路又少日死焉柩歸杭逆者捉鼻邑民則雜然歡笑或戟手指天以幸其斃當時皆呼其瘡爲百疔瘡下沙場有豪姓恃富淩貧平日挾官府以陷人有佃戶行商爲人所負欲報之豪因呼場吏使誣以隱藏逃吏不允乃遣爪牙往迫之吏不得已許以來日從事是日忽二龍降豪家凡廳堂�椅�戶皆自相奮擊無一完者凡龍所過之地良家無絲毫犯惟平日彊梁者多破產焉豪亦尋遭訟家蕩費矣時至正六年也至正十年夏四月詔免水深長蕩無徵租額時知府者惑於曹屬之言持以助役可償不式君命又嘗閱安濟院所養鰥寡惸獨老癃之民黜汰孔多殍死幾盡一日知府升堂遽起如合面墻叉手跪若有請云吾無爲惡事語闌且不起矣亟輿歸私第卒宋末北橋兪彌恭與子端並好施惠凡售物者自百緡而下一聽所邀償之糴者每百斛必再誤唱籌以裨其不足人謂之癡繼有孫名彬頎然而長眉目如畫年近三十未有子嘗�然謂所親曰吾志欲得一官而有四子名之以英雄俊傑天其可必乎諛者面承而心實哂之已而果得四子皆美如冠玉惟傑夭折餘子至正間並位星郎彬亦貴顯如其志云輟耕錄飛雲渡風浪甚惡每有覆舟之患有一少年子放縱不羈嘗以所生年月日時就日者問平生富貧壽夭有告曰汝之壽莫能逾三旬及徧叩他日者言亦多同於是意謂非久於人世乃不娶妻不事生產作業每以輕財仗義爲志嘗俟船渡傍見一丫鬟女子徘徊悲戚若將赴水少年亟止之問曰何爲輕生如此答曰我本人家小婢主人有姻事暫借親眷珠子耳環一雙直鈔三十餘定今日送還竟於中途失去寧死耳焉敢歸少年曰吾適拾得但不審果是汝物否方再三磨問顆數裝束實是遂同造主人主人感謝欲贈以禮辭不受旣而主人怒此婢遣嫁業梳剃者所居去渡所咫尺間期歲少年與同行二十有八人將過渡道遇一婦人拜且謝視之乃失環女也因告其故於夫屈畱午飯餘人先登舟俄風濤大作皆葬魚腹蓋少年旣救人一命而造物者亦救其一命以答之後少年以壽終渡在溫之瑞安昔眞州一巨商每歲販鬻至杭時有挾姑布子之術曰鬼眼者設肆省前言皆奇中故門常如市商方坐下坐忽指之曰公大富人也惜乎中秋前後三日內數不可逃商懼卽戒程時八月之初舟次揚子江見江濱一婦仰天大號商問焉答曰妾之夫作小經紀止有本錢五十緡每買鵝鴨過江貨賣歸則計本於妾然後持贏息易柴米余貲盡付酒家率以爲常今妾偶遺失所畱本錢非惟飲食之計無所措亦必被箠死寧自沈商聞之嘆曰我今厄於命設令鑄金可代我無虞矣彼乃自夭其生哀哉亟贈錢一百緡婦感謝去商至家具以鬼眼之言告父母且與親戚故舊敍永訣閉戶待盡父母親故宛轉寬解終弗自悟逾期無他故復之杭舟阻風偶泊向時贈錢處登岸散適此婦𦇤負嬰孩遇諸道迎拜且告曰自蒙恩府持拔數日後乃產母子二人沒齒感再生之賜者豈敢忘哉商至杭便過鬼眼所驚顧曰公中秋胡不死乃詳觀形色而笑曰公陰徳所致必曾救一老陰少陽之命矣商異其術捐錢若干以報之唐君名玨字玉潛會稽山陰人家貧聚徒授經營滫瀡以養其母歲戊寅有總江南浮屠者楊璉眞伽怙恩橫肆勢焰爍人窮驕極淫不可具狀十二月十有二日帥徒役頓蕭山發趙氏諸陵寢至斷殘支體攫珠襦玉匣焚其胔棄骨艸莽間唐時年三十歲聞之痛憤亟貨家具得白金百星許執券行貸得白金又百星許乃具酒醪市羊豕邀裏中少年若干輩狎坐轟飲酒且酣少年起請曰君儒者若是將何爲焉唐慘然具以告願收遺骸共瘞之眾謝曰諾中一少年曰發丘中郎將耽耽餓虎事露柰何唐曰余固籌矣今四郊多暴骨取竄以易誰復知之乃斫文木爲匱復黃絹爲囊各署其表曰某陵某陵分委而散遣之蕝地以藏爲文而告詰旦事訖來集出白金羨余酬戒勿泄越七日總浮屠下令裒陵骨雜置牛馬枯胳中築一塔壓之名曰鎭南杭民悲戚不忍仰視了不知陵骨之猶存也禍淫不爽流傳京師上達四聰天怒赫飛風雷號令捽首禍者北焉山陰人始有藉藉傳唐氏者由是唐之義風震動吳越聲生勢長若胥江掀八月之濤名𨿽髙困固自若明年己卯後上元兩日唐出觀燈歸忽坐一息奄奄若將絕者良久始蘇曰吾見黃衣吏持文書來告曰王召君導我往觀闕巍�宮宇靚麗殆非人間有一冕旒坐殿上數黃衣貴人逡巡降揖曰藉君掩骸其有以報唐乃陛謁造王前王謂曰汝受命窶且貧兼無妻若子今忠義動天帝命錫汝伉儷子三人田三頃拜謝降出遂覺罔不知其何也逾時越有治中袁俊齋至始下車爲子求師有以唐薦者一見置賓館一日問曰吾渡江聞有唐氏瘞宋諸陵骨子豈其宗耶左右指君曰此是已袁大駭拱手曰君此舉豫讓不能抗也曳之坐北面而納拜焉禮敬特加情款益篤叩知家徒四壁惻然嗟矜語左右曰唐先生家甚寒吾當料理使有妻有田以給左右逢迎爰諏爰度不數月二事俱愜聘婦偶故國之公女負郭食故國之公田所費一一自袁出人固奇唐之節而反奇唐之遇兩髙之曰二公眞義士義士爾後獲三丈夫子鼎立頎頎凡夢中神所許稽其數無一不合咄咄怪事乃如此明外史劉基傳基字伯溫靑田人父爚元遂昌教諭爚大父濠好任俠邑人林融倡義旅興復宋室事敗元遣使簿錄其黨株連徧裏中將盡誅之使者夜宿濠捨爚時甫十歲睹其籍告濠飲使者酒而陰縱火焚所居籍悉毀使者懼誅更就濠問計濠傾資與之使納賄事得解基生而�異讀書過目領悟塾師鄭復初語爚曰人言活萬命者必封此子必髙公之門矣松江府誌洪武丙寅夏六月庚寅天大雷電疾風暴雨如注潦水橫流道路莫辧雷震死姦民陳鴉鵲火其廬暴其財於庭黃顓有詩紀其事吳中故語許道師尹山之小民也善房中術以白蓮教惑人欲鉤致婦人爲亂有傳道者數輩事之以爲神佛遂鼓動一境皆往從焉時都指揮翁某新至欲以此立功求升百戶李慶贊之遂白都禦史王文張皇其事文時以賑濟在蘇亦有喜功心三人議遂合乃發衛兵五百人往收之知府汪滸指揮使謝某坐中軍李慶爲前哨妖黨初但以淫人故爲左道實未敢爲叛也至是懼死乃相率遁去居田野中其類惑之者執竹槍田犁之器衛之許道師坐一石上衛兵列陣而對之其黨曰汝軍家勿動吾師少誦一�則汝等來者皆死衛兵惑之果欲反走中一卒曰賊首坐在石上何難擒也馳突前至道師所執其衣領擒之餘皆盡縛無脫者蓋將三百人焉皆以檻車載送捷上尙書於謙在兵部深知其飾功止特奏升翁一級余並不遷賊首置極典連誅者三四十人後李慶進本自陳其功乞遷官於尙書立案不行慶爭曰若如此則使他日有警人不肯用心也於曰吾杭州人豈不知此事僞耶今一士執一人遂謂之討叛乎遂罷許妖之罪自是滔天不容誅矣然其間田野愚夫有一時無知相從者因三人有遷官之心遂使三百人皆以大辟死誠何心耶後文被誅翁亦縊死李慶之二子皆爲盜死獄中亦報施之不爽也已無錫縣誌陳文剛世居州巷和丰坊爲裏中學究積善不求人知天順四年某月縣西街郭忞家火文剛居其左僅障一土墻而火不入飛越右鄰延燒三百餘家陳之檐澑棟宇獨無少損冶城客論羅倫天順癸未赴試春闈暮宿邸捨其家奉盥盆中有金鐶一隻羅僕取之明日早行謂僕曰此去京城尙遠又缺路貲如何僕曰公無憂夜來於盆中獲一耳鐶足以爲貲倫怒索其鐶而還之比至則其婦爲夫所逼欲捐生感謝不已旣而入�被火賴謝大韶出之人以爲陰騭之報松江府誌凡獄囚往往爲仇家賂獄吏或承上官風旨謬以疾申不數日輒報死實殺之也成化弘治間鄕人曹子文爲司獄吏主書寫申狀多矣一日與眾坐獄捨忽旋風從外來文色變神亂張目若對語曰某人某所命某人某所使非我罪也隨困殆舁歸家語不絕死時謂鬼殺之也楊中丞豫孫室張恭人讀書能文中丞無子弟井孫桀驁無行常覬其貲中丞卒井孫與亡賴汪孝邢鰲方謀行劫而張恭人爲文祭中丞引𨿽有親弟安知不爲虎二語遂謀殺之夜半汪孝邢鰲入寢室時張恭人防變夜常假寐遽起走避鰲倒捽之碎首於檻目濺及門邑侯聶廷璧捕孝鰲鞫之具得並孫謀俱論極刑方井孫舉事李某實爲謀主後二十年李成進士患目不得廷對歸或使以蒸餅炊熱燻目試之良快忽首僕觸餅著於目出睛而死無錫縣誌張養浩瓚字廷美剛直愼取與嘗行髙橋之南遇醉而斗者一人墜金於地張拾而默觀焉比斗已始覺亡金大遑迫潸然出涕張徐呼謂曰男兒何不能愼一言而自令若是向非我則此金不歸與若所爭得失何如也出金還之其人謀所以報者張不顧而去季子愷成化甲辰中進士顧誠軒信者少貧寄食於其姻邵氏嘗早起立門外有富人鄒云騎馬入城一僕亦騎而負笥以從下馬攜笥如混頃之見主已遠遂馳去不知忘其笥也誠軒取笥立以俟其來舉而還之邵誚讓謂君潦倒如此得千金而自棄之何也云聞馳謝願分十一以贈不受有蘇商某泊舟見其事而義之要以行厚托焉且妻以女後乃漸昌陳廣者字似源儒家子孤貧與顏某有通家之好顏衣食之廣無能彊飯酣臥而已有風疾顏厚之不少異顏有讎家賂其侍婢置毒餅中以進廣微聞之不泄遽攘主人餅而食之左右方以爲怪頃之廣嘔出細虫無算問之終無所言及侍婢夜逃人始漸知其事而廣風疾遂頓除年至九十有八錢巡檢某有智計諸生朱衣者博學有文性蕩逸爲讎家所陷以盜系獄七年矣錢鉤距得眞盜乃白其冤而釋之衣已困憊將死嗚咽叩首曰願托體大人以報洗濯恩至家而絕時錢未有子居一歲生子憲白晰頗類朱生錢私心異之愛之甚六年未入小學而識字二千授以唐詩半帙一夕背誦不失因令就傅性好嬉不可拘束傅怒而去錢亦不復延師越五年遊學捨見諸生衣冠心欲之請就學於鄰塾三年而業成又五年舉正徳甲戌進士除常山知縣豪气未除數爲監司所訶憲嘆曰人生貴適志耳安能鬱鬱久居此竟棄官歸與王召輩爲狂遊五十年而卒憲字國章廣信府誌畱余翁葉南巖上饒人仕至郡守明正徳戊辰有盜葬其先冢而其家果被小災已覺之棺有棕裹骸骨時翁尹浦去家僅二日家人以聞且欲棄骨於水火翁傷悼不令棄骨曰此其子孫貪富所爲非逝者罪瘞之可也且禍福有定數豈人所能爲乎已而其家皆無恙身歷宦金緋子少巖歷南少司寇久始知盜葬者爲族惡少以犯盜系獄疫死家無孑遺嘉靖中泗州蔣成者屠沽於鴨嘴湖有孤客以竹荷包袱飲其店成中夜殺之沈於湖匿其金因而致富旣十餘年逢端午置酒會鄰友成於坐中忽舉靑絲系粽汨羅江裏弔忠魂屬諸客對一人號古澗者先夕夢中有人教云明當還對紫竹挑包鴨嘴湖邊謀客命叮嚀曰能言之管取獲利古澗以爲神卽以是答之成駭然失色席散獨畱古澗以二十金滅口古澗亦不求其實喜而歸語其妻妻曰此冤鬼假子以雪之不言將有禍古澗首之及至官成遂服辜取客屍於湖如生松江府誌上海八團民蔡蘭者見鄰人王才家頗裕值萬曆戊子歲荒民聚蘭以飛語懾才寇且至王懼私贈以金翼日蘭仍聚眾王后蘭忽暴疾死見夢於妻曰我負王司命已罰爲犬生其家妻偵之果然王知爲蘭也以蔡蘭呼之犬輒應蔣用和常泊船江滸有女子對官舫洗虎子被縛蔣爲力解之女歸自縊又使人往救獲蘇語使者曰爲我謝蔣給事明日且勿行詰朝見一舟淩風而去上有旗號曰江湖劉使君遂停畱不發是日行者皆覆溺又唐中丞珣江行遇風旁一巨舫內有冠帶緋袍人邀公才過而所乘舟覆矣比登岸見巨舫懸旗曰利濟侯倏不見蓋二公素行皆爲神佑云潘奎者郡掾也慈仁好拯物太守禦下嚴胥吏無敢啟口有豪甚殘暴捶楚諸臧獲過苦每至殞命逃者必誣以盜廣賄諸役冤殺無算豪前後所訟奴四十餘俱論死當審錄時召諸奴訊之無敢辯旣出奎伏地爲奴白冤狀並數豪不法事甚具守召諸奴覆訊乃悉解放捕豪下獄居一歲奎於吏捨生子是夜守夢見諸神騎乘鼓吹送一兒至吏捨醒而念曰必潘奎家也吾聞有徳者必有後月給擔粟賙之所生子卽恭定公恩黃土橋甲姓周保號中正宋敷文閣學士兼潼川等處安撫制置使尹之後也年三十餘未有子保性虔恭樂施夜夢神人授十八味藥方旣寤知卽五積散曰是委予施濟人也遂造酒三十石漬藥以施人𨿽異疾無弗愈者酒盡因繼以藥俾知如方湛酒服或施盡無以繼乃爲約朔望日來如約而至者亡慮千萬人十五年保育五男七女身彌康彊咸以爲誠感獲報云徐州誌劉弘敬字元溥彭城人有善相者告以天年將盡弘敬曰壽夭天也爾其柰我何后爲女買婢有名蘭孫者察知其爲名家女也乃備裝資先其女嫁之是夜夢一人曰我蘭孫父荷君嫁女無以報今告天延君壽二十四年旣而相者復至曰相君面可延二紀行何陰徳致然弘敬曰無他不忍以貴爲賤嫁一婢耳果延二紀而終二酉委譚豫章米賤丁亥大祲米貴至七錢戊子春新建縣一民鄕居窘甚家止存一木桶出貨之得銀三分計無所復之乃以二分銀買米一分銀買信將與妻孥共一飽食而死炊將熟會里長至門索丁銀無以應之而里長遠來而饑欲一飯而去又辭以無入廚見飯責其欺人人搖手曰此非君所食愈益怪之始流涕而告以實里長大駭亟起傾其飯而埋之曰若無遽至此吾家尙有五斗谷若隨我去負歸舂食可延數日或有別生理柰何遽自殞爲其人感其意而隨之果得谷以歸出之則有五十金在焉其人駭曰此必里長所積償官者誤置其中渠救我死我安忍殺之遽持銀至里長所還之里長曰吾貧人安得此銀此殆天以賜若者其人固不肯持之去久之乃各分二十五金兩家俱稍饒裕矣此得之諭邦相家書不虛也嗚呼頻年饑饉普天同困似天意不欲多生人也河南北人相食而卒未聞上蒼有來牟之惠乃忽於豫章兩姓示異如此何耶然彼二人一善念而感天賜金聞者亦足以勸矣賢奕一獄官冬夜苦寒欲就寢其妻正色曰君暖衣飽食畏寒不出獄中罪人如何其夫感悟自此畱意獄訟此婦本妓女未有所生一夕夢神人以綠衣槐簡付之後一子果登第李之純爲成都轉運使專以掩胳埋胔爲念吏人徐熙專爲宣力計其所藏無慮萬計有王生者死而復蘇自言見冥官云汝以誤追今當放還李之純葬枯骨有陰徳與知成都府徐熙督役有勞與一子登第宜傳於世間使爲善者勸後皆如其言之純以直學士知成都府累遷禦史中丞西墅雜記江西南昌府王謝二氏相傳故族謝氏𨿽富而王氏則族眾嘗相較無已一日王俟謝族聚飲洎家眾數百人積薪環謝居而焚之悉攘其產謝一孽子方數歲焰隙間潛艸莽又爲王所獲子給爲買奴乞憐王乃收爲掌門及長頗解書算善料理王悅之而配以己女產均析之其子後生兒孫甚衍有名得仁者仕嘉興推府有仁政民皆仰之得仁生一夔狀元及第始復前姓謝氏多顯而王氏無聞焉禍福部紀事二宋史南唐世家潘佑傳佑南唐散騎常侍處常之子少介僻杜門讀書不交人事及長善屬文尢長於論議陳喬韓熙載徐鉉等共薦於景爲祕書省正字直崇文館煜襲位遷虞部員外郎史館修撰未幾知制誥爲內史舍人有李平者本嵩山道士楊訥依河中帥李守貞漢幹佑中守貞反遣訥與舒元乞師江南守貞敗訥遂易姓名江南以爲員外郎遷衛尉少卿蘄州刺史戶部侍郎平好神仙修養之事動作妖妄自言常與神接佑亦好神仙遂相善二家皆置淨室圖神像常被髮裸袒處室中家人亦不得至佑嘗建議復井田及依周禮置牛籍薦平判司農寺以督之事行百姓大撓未幾而罷佑自以爲眾所排因憤怒歷詆大臣與握兵者兩爲朋比將謀反叛又言國將亡非己爲相不可救江南政事多在尙書省因薦平知省事又薦星官楊熙澄爲樞密使小校侯英典禁兵煜不納佑益忿抗疏請誅宰相湯悅等數十人煜手書教戒之佑不復朝謁乃於家上書曰臣聞三軍可奪帥也匹夫不可奪志也近者連上表章指陳姦惡何面目以見士人乎遂自縊死皇甫繼勛傳繼勛江州節度使暉之子幼以父蔭爲軍校父死難於滁州累遷將軍池饒二州刺史勤於吏事入爲諸軍都虞候遷神衛統軍都指揮使諸老將相次皆死而繼勛尙少遂爲大將貲產優贍營第捨車服蓄妓樂潔飲食極遊宴之好及宋師至諸軍多敗衄繼勛欲煜之速降每眾中流言頗道國中蹙弱侄紹傑亦以繼勛故爲巡檢常令紹傑入見煜陳歸命之計會有風雹繼勛又密陳滅亡之兆偏裨或有募勇士欲夜出營邀宋師者輒鞭而拘之又因請出煜親兵千餘守闕城爲宋師所掩一日煜躬自巡城見宋師列柵城外旌旗徧野始驚懼知爲左右所蔽及巡城還繼勛從至宮煜乃責其流言惑眾及不用命之狀收付大理始出軍士悉集臠割其肉頃刻都盡紹傑亦被誅煜皆赦其妻子外戚傳王繼勛彰徳節度饒之子孝明皇后同母弟也生時其母見一人赤髮狀貌怪異入室中遂生繼勛及長美風儀性凶率無賴以後故爲內殿供奉官都知溪州刺史建隆二年加領恩州團練使又攺龍捷右廂都指揮使尋領永州防禦使四年收復湖南攺領彭州防禦使是秋將討西蜀命繼勛戒期將大閱繼勛素與大校馬仁瑀不協陰勒部下市白梃將以相圖太祖知之爲出仁瑀密州俄遷保寧軍節度觀察畱後領虎捷左右廂都虞候權侍衛步軍司事繼勛所爲多不法會新募兵千餘隸雄武將遣出徵多無妻室太祖謂繼勛曰此必有願爲婚者不須備聘財但酒炙可也繼勛不能諭上旨縱令掠人子女京城爲之紛擾上聞大驚遣捕斬百餘人人情始定時後已薨上追念後故不之罪也幹徳四年繼勛復爲部曲所訟詔中書鞫之解兵柄爲彰國軍畱後奉朝請繼勛自以失職常怏怏專以臠割奴婢爲樂前後多被害一日天雨墻壞羣婢突出守國門訴冤上大駭命中使就詰之盡得繼勛所爲不法事詔削奪官爵勒歸私第仍令甲士守之俄又配流登州未至攺右監門率府副率開寶三年命分司西京繼勛殘暴愈甚彊市民家子女備給使小不如意卽殺食之而棺其骨棄野外女儈及鬻棺者出入其門不絕洛民苦之而不敢告太宗在藩邸頗聞其事及卽位人有訴者命戶部員外郎知雜事雷徳驤乘傳往鞫之繼勛具伏自開寶六年四月至太平興國二年二月手所殺婢百餘人乃斬繼勛洛陽市及爲彊市子女者女儈八人男子三人長壽寺僧廣惠常與繼勛同食人肉令折其脛而斬之洛民稱快其後家寓西洛潁陽孫惟徳不肖不能自立丐食以給眞宗聞而憫之授惟徳汝州司事參軍厚徳錄曹彬侍中攻金陵垂克忽稱疾不視事諸將皆來問疾彬曰余之病非藥石所愈惟諸公共發誠心自誓以不妄殺一人則自愈矣諸將許諾共焚香爲誓明日稱愈及克金陵城中皆安堵如故曹翰克江州忿其久不下屠戮無遺彬之子孫貴盛至今不絕翰卒未三十年子孫有乞丐者矣淸波雜誌曹武惠彬下江南副帥欲屠城曹力止之曰此已降不可殺曹后夢一神人告之曰汝能全江南一城人帝命賜汝城中人爲汝子孫故其後繁盛今𨿽湮微猶應出兩府曹泳景遊嘗語此兩府其自期耶輝家遠祖國初知江州屬曹翰屠城之初遺骸徧野乃對廬山作萬人冢仍自爲記徳旣及於枯骨或謂後嗣當有陰報有相先墓者言亦當出神仙髙叔祖諱恪字執禮弟四十五治易甚精早魁鄕薦一旦捨去傳道於徐神翁自稱赤局先生靈異不可具述鄕人敬之但曰周先生家繪其像神翁書贊云周四十五衣破不補土木形骸神气可取宣和詔不起錫守靜處士之號羣從記其事迹甚詳玆不具載鹵犯淮甸亦知守靜名不犯其室建炎末尸解去其隸仲大亦得道有一皮篋無底取錢常不竭後隨先生羽化澠水燕談錄曹冀王彬前後帥師徵討諸國凡降四國主江南西川廣南湖南也未嘗殺一無辜功名顯著爲諸將之首諸子賢令瑋琮璨繼領旄鉞陶弼觀王畫像有詩曰搜兵四解降王縛教子三登上將臺其後少子�追封王爵實生光憲太后輔佐仁宗母儀天下累朝聖功仁徳天下懷慕以至濟陰生享王爵子孫昌熾世世無比非元功陰徳享報深厚何以及此𨿽漢之馬郭迨無以過此嗚呼盛哉聞見前錄王晉公佑事太祖爲知制誥太祖遣使魏州以便宜付之告之曰使還與卿王溥官職時溥爲相也蓋魏州節度使符彥卿太宗夫人之父有飛語聞於上佑往別太宗於晉邸太宗卻左右欲與之言佑徑趨出佑至魏得彥卿家僮二人挾勢恣橫以便宜決配而已及還朝太祖問曰汝敢保符彥卿無異意乎佑曰臣與符彥卿家各百口願以臣之家保符彥卿之家又曰五代之君多因猜忌殺無辜故享國不長願陛下以爲戒帝怒其語直貶護國軍行軍司馬葉州安置七年不召太宗卽位謂輔臣曰王佑文章之外別有淸節朕所自知以兵部侍郎召不及見而薨初佑笑曰某不做兒子二郎必做二郎者文正公旦也佑知其必貴手植三槐於庭曰吾子孫必有爲三公者已而果然天下謂之三槐王氏善誘文尙書張詠守成都嘗夜夢詣紫府眞君繼請到西門黃承事眞君降階接之其禮甚恭揖張尙書坐承事之下夢覺莫知所謂明日問左右西門有黃承事否左右云有亟命召之戒令具常服來旣至果如夢中所見者卽以所夢告之問平生有何陰徳眞君禮遇如此又坐吾上再三叩之下獲已承事云別無他長惟每歲收成之時隨意出錢收糴米糧候至來年新陳未接之際糶與細民價例不增升斗如故尙書嘆曰此宜居我之上也使兩吏掖之而拜世傳紫府眞君主天下神仙籍如張尙書黃承事亦皆在籍中而黃承事又居其上其子孫靑紫不絕非賑濟陰徳之大者所致然耶黃承事諱兼濟宋史周審玉傳審玉淳化中知貝州有驍捷卒戍州者三十七人同謀殺審玉劫庫兵而叛推虞候趙咸雍爲首審玉覺之與轉運使王嗣宗率兵悉擒其黨斬十五級磔咸雍於市先是咸雍父鏻晉天福中嘗誘契丹屠城至是五十年而其子戮於都市舊老猶記其事咸異之聞見後錄太宗以柴禹錫趙鎔皆晉邸故史頗親任之後禹錫鎔告秦王廷美陰謀事連宰相盧多遜趙普與多遜有積怨上章乞備樞軸以糾姦變廷美謫房州多遜謫崖州擢禹錫樞密副使鎔知樞密院禹錫鎔益散遣吏卒於國門內外偵事吏卒有醉酒與鬻書人韓玉鬥毆不勝者又誣玉有指斥語禹錫鎔以聞玉伏法太宗尋知其冤遂�禹錫鎔不復信用鎔未幾皆罷廷美以太平興國七年五月遷房陵九年正月卒前詔以是年十一月有事於泰山五月迅雷中烈火作焚乾元文明二殿罷封泰山柴禹錫病狂趙普亦被重疾委吏甄潛禱於終南上淸宮天神降語云普坐冤累耳廷美自眞宗咸平二年方自房陵歸葬汝州梁縣新丰鄕前已追復涪王謚曰悼仁宗卽位贈太師尙書令淸波雜誌唐路巖爲相密奏應臣下有罪賜死皆令使者剔取結喉三寸以進驗其實至是賜巖死乃自罹其酷行刑之處乃揚收死所蓋收爲巖所陷者本朝盧公多遜貶朱崖李符知開封府言於趙韓王曰朱崖𨿽在海外而水土無他惡貶者多生全春州在內地而近至者必斃望追攺前命亦外示寬貸乃置於必死之地趙頷之月餘符坐事貶宣州行軍司馬上怒未已令再貶嶺外趙具述其事卽以符知春州到郡月餘而卒天道好還其速如是史傳所載似此不一姑舉二者以爲世戒樂善錄盧多遜亦任智數與韓王少睚�及得志卽極口傾之旣而自取朱崖之行家籍於官未敗數夕前其祖塋松檟忽爲雷霆焚擊殆盡玉照新誌明淸家昔有盧載範陽家志一書敍其祖多遜行事之詳爲陸務觀假去因循不曾往索尙能仿佛記其二三則云多遜素與李孟雍穆厚善多遜竄逐後萬里相望聲迹渺絕時法禁嚴邸報不至海外一日忽赦書至後有參知政事李多遜云此必孟雍若登政府吾必北轅戒舍人束裝已而果移容州團練副使未渡巨浸忽見江南李主衣冠如平生問云相公何以至此多遜云屈後主斥之云汝屈何如我屈由是感疾而殂樂善錄陶谷性險惡好陷害人初自單州判官爲晉相李崧枝用遂得入閣及崧歸漢徐逢吉有意害之谷乃迎意構成崧事遂及族誅其後谷死葬於昭覺寺墓門屢掩屢開寺僧復爲築塞忽雷雨大作墓門洞開無一物矣張舜民聞而嘆曰陶谷平生恃險自謂其頭必當戴貂蟬今髑髏亦無矣楓窗小牘趙韓王疾夜夢甚惡使道流上章禳謝道流請章旨趙難言之從枕躍起索筆自艸曰情關母子弟及自出於人謀計協臣民子賢難違乎天意乃憑幽祟逞此彊陽瞰臣气血之衰肆彼魘呵之厲倘合帝心誅旣不誣管蔡幸原臣死事堪永謝朱均云云封令勿發向空焚之火正爇函而此章爲大風所掣吹墮朱雀門爲人所得傳誦於時竟不起樂善錄王延範爲左道所惑任廣西轉運日常寓書左拾遺韋務升作隱語諷朝廷事一日以事杖張知霸知霸憾之知延範與知州徐休復不協遂詣知州告其事徐以聞奏太宗遣內侍聞承翰會副使李管與徐雜鞫之抵罪籍收其家�葬南海城外墳土色如紫纖艸不生禽鳥不泊後徐知潞州白日坐廳忽見延範彀弩射之矢自頸出於頤驚呼走入是夕瘍生於頰旬餘潰而卒湘山野錄僕射相國王公至道丙申歲爲譙幕因民逃田饑而流亡者數千戶力謀安集疏奏乞貸種粒牛糧懇訴其苦朝廷悉可之一夕次蒙城驛舍夢中有人召公出拜空中紫綬象簡者貌度凝重如牧守赴上之儀遣一綠衣丱童遺公曰以汝有憂民深心上帝嘉之賜此童爲宰相子受訖卽寤迨曉憩食於楚靈王廟作詩志於壁是夕夫人亦有祥兆而因娠焉後果生一子卽慶之是也器格淸粹天與文性未十歲公已貴蔭爲奉禮郎恥門調止稱進士或號棲神子惟談紫府丹臺間事有古木詩不逢星漢使誰識是靈槎祥符壬子歲謂所親曰上元夫人命我爲玉童只是吾父未受相印受則吾去矣不數日公正拜慶之已疾公憶丙申之夢默不敢言不逾月慶之卒年十七眞宗聞其才矜卹特甚命尙宮就宅加賵襚詔賜進士及第焚誥於室樂善錄王冀公性陰險而權譎巧於中人時同列𨿽已爲公所中終莫知公之中之翰林學士李宗諤有才名王文正公欲引爲參政先以告公公許之旣而陰以白上曰李宗諤欠王某錢三千緡今引用之在索錢也蓋參政朝謝日賞給可得三千緡而宗諤貧俸廩不足以給婚聘舊常有借於文正故公言之因以中文正也及文正以宗諤薦則上果作色而不從矣其巧於中人類多如此秉政日久四方饋遺不可勝紀金帛錢鏹圖書奇玩十倍於舊一日之間盡爲天火所焚無一遺者又無子平生所有一旦舉而歸諸他人如此則陰險權譎是有益於身乎厚徳錄華陰呂君舉進士聘裏中女行旣中第婦家言曰吾女故無疾旣聘而後盲敢辭呂君曰旣聘而後盲君不爲欺又何辭遂娶之生五男皆中進士第其一人丞相汲公是也宋史潘美傳李超者冀州信都人爲禁卒常從潘美軍中主刑刀美好乘怒殺人超每潛緩之美怒解輒得釋以是全者甚眾人謂其有陰徳子浚字徳淵中進士累擢祕書知康州咸平中入爲刑部詳覆禦史臺推直官累上書言事遷開封府推官賜緋魚景徳初拜虞部員外郎兼侍禦史知雜事賜金紫從幸澶淵頗上疏言便宜師還命與陳堯咨安撫河北逾年判吏部銓浚居憲府未再歲帝寵待之擢樞密直學士宰相王旦言浚𨿽有剸劇才然驟歷淸切時望未允眞宗曰朕業已許之矣尋知開封府能檢察隱微京師稱之李仕衡傳仕衡字天均秦州成紀人後家京兆府進士及第調鄠縣主簿田重進守京兆命仕衡鞫死囚五人活者四人重進卽其家謂曰子有陰施此門當髙大之後累官尙書左丞家貲累巨萬揮麈後錄仁宗朝侍禦史王平字保衡候官人章聖時初爲許州司理參軍裏中女乘驢單行盜殺諸田間褫其衣而去驢逸田旁家收系之吏捕得驢指爲殺女子者訊之四旬田旁家認收系其驢實不殺女子保衡意疑甚以狀白府州將老吏素彊了不之聽趣令具獄保衡持益堅老守怒曰掾懦耶保衡曰坐懦而奏不過一免耳與其阿旨以殺無辜又陷公於不義校其輕重孰爲愈耶州將因不能奪後數日河南移逃卒至許劾之乃實殺女子者田旁家得活後因眾見州將謝曰微司理向幾�殺平人保衡娶曾氏宣靖之妹生三子回字深父�字於直向字容季俱列兩朝史儒學傳所著書傳於薦紳爲多深父子汶字道原詩文尢奇有集先人作序行於世陰徳之報有從來矣蒙齋筆談世傳歐希範五藏圖此慶曆間杜杞待制治廣南賊歐希範所作也希範本書生桀黠有智數通曉文法嘗爲攝官乘元昊叛西方有兵時度王師必不能及乃與黨蒙幹嘯聚數千人聲搖湖南朝廷遣楊畋討之不得乃以杞代杞入境卽僞爲招降之說與之通好希範猖獗久亦幸苟免遂從之與幹挾其酋領數十人皆至杞大爲燕犒醉之以酒已乃執於座上翌日盡磔於市且使皆剖腹刳其腎腸因使醫與畫人一一探索繪以爲圖用是遷待制帥慶州未幾若有所�一日登圊忽僕於圊中家人急出之口鼻皆流血微言歐希範以拳擊我後三日竟卒賢奕黃靖國嘉佑間爲儀州判官一夕被攝至冥司主者曰卿官儀州有一美事曾知之乎命吏取簿示之乃醫士聶從志在華亭楊家楊妻李氏淫奔從志志力言不可李不能彊而退奉上帝敕從志特與延壽三紀子孫三世登科李氏送獄治罪旣而得還以語從志志駭曰此固有之妻子亦未嘗與言不謂已書陰籍其後子孫果皆登第畫墁錄嘉佑末余在太學有傭書陳逵者攜一子方孩饑凍不可支書亦不佳或曰此陳彭年嫡孫也其父彥博守汀州以贓敗杖脊流海島遂至無賴時余方冠未知彭年之爲人獨念祖爲執政而孫已若是耶旣而見貢父盡得彭行事所謂九尾野狐者乃知天之報也不差後逵困甚與其弟歸發彭年冢取金帶分貨抵罪云過庭錄張孝純永錫微時久依徐之滕縣吉氏見其淳厚頗加顧遇許妻以女而未聘也永錫登甲科京師權貴競捉婚永錫皆謝絕歸就吉氏女娶數年而卒永錫漸顯吉氏復有次女雙盲無問之者永錫欲納吉氏遜辭甚力永錫曰某荷公徳令女非某娶之則誰肯顧者意極誠確吉氏感其義從之永錫敬待過前室生二子先卒吉氏有幼女視永錫頗小吉氏堅復歸之三室生四男皆顯官有稱蓋報施之理云樂善錄宇文通奉府居近地一少年爲縣壯丁治平攺元五月二十八日於道傍遇一老嫗攜一竹杖挈靑布囊龍鐘不能行蓋關中人因遊禮峨嵋山至此偶感疾也少年逼令起行嫗曰我無他但心神煩悶得一杯水少沃渴肺卽當前矣少年自以身爲壯丁慮嫗死爲累牽而投諸橋下里人莫不憐之是年六月一日適天雨大水屋材蔽江而下少年恃其善拍浮解衣赴水取薪而還旣得復往人皆快之無何水勢增急少年力困不能爭遂以溺死洎水落家人訪其屍乃與向所投諸橋下老嫗聯爲一處其竹杖靑衣囊反在少年之手𨿽其一時危急不知手之取之以爭一旦之命然亦天意所以彰其報也通奉公目擊其事因爲傳之以示勸戒賢奕張蕓叟遊京師同歐陽文忠公多談吏事張問其故公曰文學止於潤身政事可以及物吾昔守官夷陵欲求漢史一觀無有也因取架閣陳年公案反覆觀之見其枉直乖錯不可勝數當時仰天誓心自爾遇事不敢忽也張謝曰仁人之言其利溥哉後一杭僧夢遇公於廟中廟神皆拱立曰歐陽相公平生善念及人甚眾將來太平宰相也豈敢不敬後果入中書參大政宋史王韶傳韶歷樞密副使知洪州卒韶用兵有機略交親多楚人依韶求仕乃分屬諸將或殺降羌老弱予以首爲功級韶晚節言動不常頗若病狂狀旣病疽洞見五臟蓋亦多殺徵云樂善錄王韶晚年頗悔取熙河時事嘗遊金山寺以因果問眾長老皆言以王法殺人如舟行壓殺螺�自是無心韶猶疑之時有刁景純者比韶爲前輩亦學佛多在金山忽一日與韶邂逅於長老坐間韶復舉前話以問眾答如前刁獨無語韶曰十八丈以爲如何刁曰但打過賢心下否韶曰不知十八丈打得過否刁曰以某所見賢打過不得曰何以知之曰若打得過自不問也韶益不自安後數載患發背終日闔眼醫者告之曰看病亦當看眼色樞密試開眼看韶曰安敢開眼斬頭截腳人有許多在前月餘病劇遂卒韶未患發背前涇原知縣王直溫一夕已就寢矣中夜有人扣衙門甚急曰請知縣斷遣一公事直溫起燃燭坐廳明見一吏抱文案並見數卒領一罪人至白直溫曰奉天敕令知縣斷此王韶公事直溫熟視罪人頗殷肥矬矮其吏宣判將王韶決脊杖配洪州斷訖直溫復歸寢忽驚覺問其妻曰我曾起否妻曰爾睡甚快不曾出直溫曰豈乃夢耶悟不復道明日以韶名字問人或曰今樞密使王韶亦殷肥矬矮外無有者直溫異之未幾果聞王韶罷樞密謫官洪州患發背而卒墨莊漫錄熙寧五年杭州民裴氏妾夏沈香澣衣井旁裴之嫡子戲誤墮井而死其妻訴於州必以爲沈香擠之而墮也州委錄參杜子方司戶陳珪司理戚秉道三易獄皆同沈香從杖一百斷放時陳睦任本路提刑舉駁不當劾三掾皆罷州委秀州倅張濟鞫勘許其獄具卽以才薦竟論沈香死故東坡送三掾詩云殺人無驗終不快此恨終身恐難了其後睦還京師久之未有所授聞廟師邢生頗從仙人遊能知休咎乃往見之卽以來事問邢拒之弗答而語所親曰其如沈香何睦聞之悚懼汗下廢食者累日釋氏所云冤懟終不免可不戒哉呂溫卿爲浙漕旣起錢濟明獄又發廖明略事二人皆廢斥復欲网羅參寥未有以中之會有僧與參寥有隙言參寥度牒冒名蓋參寥本名曇潛因子瞻攺曰道潛溫卿索牒驗之信然竟坐刑之歸俗編管兗州未幾溫卿亦爲孫傑鼎臣發其贓濫系獄人以爲菑人者人必反菑之揮麈後錄汪輔之熙寧中爲職方郎中廣南轉運使蔡持正爲禦史知雜摭其謝上表有淸時有味白首無能以爲言涉譏訕坐降知虔州以卒有文集三十卷行於世後數年興東坡之獄蓋始於此而持正竟以詩譴死嶺外厚徳錄潤州金壇縣陳亢熙寧八年餓殍無數作萬人冢每一屍設飯一甌席一領紙四貼藏屍不可紀是歲生廊又生度皆爲監司孫登仕者相繼括異志陳元植好積陰徳禽鳥悉蒙其惠每食髙原之上百鳥飛鳴就食一夕夢緋衣人曰汝有陰徳及物壽本不逾四十延至九十九無疾而終齊東野語朱承逸居霅之城東門爲本州孔目官樂善好施嘗五鼓趨郡過駱駝橋聞橋下哭聲甚哀使僕視之有男子攜妻及小兒在焉扣所以云負勢家錢三百千計息已數倍督索無以償將並命於此朱惻然遣僕護其歸且自往其家正見債家悍僕羣坐於門朱因以好言諭之曰汝主以三百千故將使四人死於水於汝安乎幸吾見之耳汝亟歸告主彼今旣無所償逼之何益當爲代還本錢可亟以元券來債家聞之慚懼聽命卽如數取付之其人感泣願終身爲奴婢不聽復以二百千資給之而去是歲生孫名服熙寧中中榜第二人仕至中書舍人次孫肱亦登第著名節卽著南陽活人書者服子彧卽著萍洲可談者遂爲吾鄕名族焉天之報善昭昭也如此程正輪上世爲縣錄事縣有殺人者獄已具程獨疑之因緩其事多方物色之果得眞殺人者而系者遂得放釋他日役滿家居夢神告之曰汝有活冤獄之功當令汝子孫名宦相繼爲衣冠盛族至其子遂擢第其後益大如夢言甲申雜記辛諫議子有儀嘗與阮逸善一日謂逸曰君未娶我有一相知無子家饒財有女求婿其家房緡二千當爲營之苟成以一千謝我逸唯唯姻旣成逸以前約語其婦翁婦翁難之有儀怨甚乃以逸有易立太上石難芳上林柳之句告謀不軌逸下吏全家流竄後有儀爲海州都曹至淮舟沒憑轎子浮水上得脫旣至岸舟人𨿽小兒悉免有儀家人無一存者世以爲阮逸之報也沙門島舊制有定額過額則取一人投之海中馬默處厚知登州建言朝廷旣貸其生矣卽投諸海中非朝廷之本意今後溢額乞選年深自至配所不作過人移登州神宗深然之卽詔可著以爲定制未幾馬方坐堂上忽昏困如夢寐中見一人乘空來如世間所畫符使也左右挾一男一女至馬前大呼曰我自東嶽來聖帝有命奉天符馬默本無嗣以移沙門島罪人事上帝特命賜男女各一人遂置二童乘黃雲而去馬驚起與左右隸卒見黃雲東去後生男女二人馬親語餘如此泊宅編舒王一日與葉濤坐蔣山本府一牙校來參公問來意其人乞屏左右言昨夕夢至陰府見待制帶鐵枷良苦令某白相公意望有所薦某恐相公不信遲疑間待制云但說某時某處所議之事今坐此備受慘毒公悟其事不覺大慟公旣薨有武弁死而復蘇言王氏父子皆鐵枷竊問何罪曰緣曾議復肉刑致此乃與前校之夢略同今士大夫往往皆知之揮麈後錄汴水湍急失足者隨流而下不可復活舊有短垣以限往來久而傾圮民佃以爲浮屋元佑中方達源爲禦史建言乞重修短垣護其堤岸疏入報可遂免淹溺之患達源生三子元修字時敏元若允迪元�道縱皆有才名於宣政間世以爲陰徳之感時敏之子卽務徳也遊宦紀聞東坡先生嘗親筆錄其外曾祖程公逸事云公諱仁霸蜀山人以仁厚信於鄕裏蜀平中朝士大夫憚遠宦官缺選士人有行義者攝公攝錄參軍眉山尉有得盜蘆菔根者實竊而所持刃誤中主人尉幸賞以劫聞獄掾受賕掠成之太守將慮囚囚坐廡下涕泣衣盡濕公適過之知其冤因謂盜曰汝冤盍自言吾爲汝直之盜果稱冤移獄公旣直其事而尉掾爭不已復移獄竟殺盜公坐罷歸不及月尉掾皆暴卒後三十餘年公晝日見盜拜庭下曰尉掾未伏待公而決前此地府欲召公暫對我叩頭爭之曰不可以我故驚公是以至今壽盡今日我爲公荷擔而往暫對卽生人天子孫壽祿朱紫滿門矣公具以語家人沐浴衣冠就寢而卒軾幼時聞此言已而外祖父壽九十舅氏始貴顯壽八十五曾孫皆仕有聲同時爲監司者三人元孫宦學益盛而尉掾之子孫微矣或謂盜徳公之深不忍煩公暫對可也而獄久不決豈主者亦因以苦尉掾也歟紹聖二年三月九日軾在忠州讀陶潛所作外祖孟嘉傳云凱風寒泉之思實鍾厥心意淒然悲之乃記公之逸事以遺程氏亦庶幾淵明之心也齊東野語吳倜字公度吳興人試補太學爲第一崇寧五年羣禮部七千之士而魁之其名聲風采人莫不求識面而願交邃經學妙語言爲時聞人其父伯陽常夢若遊奕使者立東階問秀才在否曰不在遂去出門見旌旛容物彌望不絕曰秀才歸但道天赦曾來已而捷音至先以名次髙下商價自榜尾行間前列以至首選自百千漸至千緡乃出其榜初自刪定敕令所出爲寧海推官時蔡京罷相居城中意其生計從容委買霅川土物無虛月倜意不平念吾以文學起身而不以儒者見遇報以實直京覺之而怒重和二年召爲九域圖志所編修官時京以太師魯公賜第京師朝朔望一日上問卿曩居杭識推官吳倜乎今以大臣薦欲除官對曰識之其人傲狠無上上驚曰何以知之曰明知陛下禦諱而不肯攺乃以一圈圍之蓋言倜字也上默然不懌未幾言者承風旨論罷自是不復出及京敗知鄆州孫櫜言巴人有艸祭之謠上其事甚者論其卽倉爲宅拆倉字爲人君二字謂京有不臣之心𨿽若附會然亦平日好以字畫中傷善類之報也揮麈後錄孫叔易近爲先人言大觀中自南京教授差作試官回次朱仙鎭閱邸報吳侔兄弟以左道伏誅坐中監鎭使臣云某少日作吳中卿丞相直省官親見元丰中交趾李幹徳陷邕廉州詔郭逵討之神宗問所以平交趾者逵曰兵難預度願馳至邕管上方略師往遂復邕州進次富良江又破之獲賊將洪眞太子者於是幹徳議降而逵以重兵壓富良江與交人止一水之隔衝卿忌其成功堂帖令班師逵逗𨖻不進交人大入全軍皆覆逵坐貶秩侔儲衝卿之孫也此蓋天報之云可談黃州董助教甚富大觀己丑歲歉董爲飯以食饑者又爲糗餌與小兒輩方羅列分俵饑人如墻而進不復可制董僕於地頗被毆踐家人咸咎之董不介意明日又爲具但設欄楯以序進退時或紛然迄了餘日無倦色黃岡村氓閭丘十五多積谷每幸凶歲卽騰價細民苦之老年病且亟不復飲食但羊屎家人憐之以米餌作羊屎狀紿之入手便投去惟食眞者數月方死此氓媚佛多施廬山僧亦內懼禍至冀事佛少逭責此尢不可也泊宅編錢遹婺州浦江農家子少力學舉省殿榜皆占上等𨿽歷華要不妨治生浦江宅在深村眾山環繞一水縈帶陰陽家云法當富貴兩得後又侈大其宅買田至數萬畝只有一子名楚老極少俊遹所鍾愛作中丞時楚老病且革遹是日適欲攻時相與後來者爲地亟趨對不顧病者遹上馬時楚老死其後謫辭有呱呱之語蓋譏其忍政和初以八座出帥越因臺章領宮祠遂不復起所至郡廳前一鴉鳴必責守兵掩捕盡其種類乃已常自云好殺乃天性推捕鴉之事可以知其他靑溪賊作遹徑走越州越守劉韐閉城不納卻歸村居爲亂兵所害而焚其宅也揮麈後錄王景彜故第在京師太子巷初開寶間江南李后主遣其弟從善入貢畱不遣建宅以賜故都人猶以太子目之也從善死後歸王氏宣和初崔貴妃者得幸佑陵未育子有劉康孫者卜祝之流以術蒙恩甚厚爲遙郡觀察使言之於崔之兄曰王氏所居巷名旣佳而宅中有福气宜請於上崔遣人告於妃妃以致懇上上諭京尹王革令善圖之革卽呼王氏子弟導指意王諸子愚騃不知時變遲遲未許崔欲速得之會捨旁有造磬者時都下初行當十錢崔訹人誣告王諸子與鄰人盜鑄革卽爲掩捕鍛煉黥竄而沒其宅遂以賜崔崔氏旣得之上幸其居設酺三百榮冠一時未幾崔命康孫禱於宅中樹下適有爭寵者譖於上及中宮云崔氏姊弟夜祠祭與巫覡祝詛叵測會上嘗夢明節劉妃泣訴以爲人厭勝致死上因以語妃妃抗上語頗不遜上怒付有司捕康孫等窮治康孫款承實嘗以上及崔妃所生年月禱神求嗣且祈固寵�詛則無之猶坐指斥詔臠康孫於宅前國醫曹孝忠並坐流竄孝忠亦幸進爲廉車二子濟渙俱冒館職至是皆斥之孝忠嘗侍明節藥故也仍命懸康孫首於所祝樹上制雲貴妃崔氏乏柔順進賢之志溺奸淫罔上之私惑於奇邪陰行媚道散資產以掠眾譽招術者以彰虛聲祝詛同列以及於死生指斥中宮而刑於切害談命術以僥後福挾厭勝以及乘輿可降充庶人移居別院崔兄除名姊妹並遠外編管距王氏之籍不及一歲云陳成季迪云時任大理卿親鞫其事宣和中有鄭良者本茶商交結閽寺以進至祕閣修撰廣南轉運使恃恩自恣部內有巨室蓄一瑪瑙盆每盛水則有二魚躍其中良聞之厚酬其價不售乃爲一番舶曾訥者所得良遣人經營云已進禦矣初未嘗也良卽奏以爲訥厚藏寶貨服用僭擬乘輿得旨令究實良卽以兵圍其家捕其妻孥械系而搜索之訥之弟誼方醉臥初不知其由仗劍而出遂至紛敵良卽以誼拒命殺人聞奏奏下誼伏誅訥配沙門島靖康初元訥以赦得自便至京師知時事之變擊鼓訟冤初蔡攸竄海外繼遣監察禦史陳述明作追路誅之述度嶺而攸授首就以述爲廣漕代良並往鞫治之述入境良往迓之就坐擒下枷訊施以慘酷良卽承罪錮押往英州聽敕敕未下而良死旅殯僧寺述復姦利不法爲人所訟制勘得情詔述除名英州編管至郡寓僧捨縱步廊間�良旅櫬在焉驚悸得疾而卒攢室相並至今猶在貪暴吞噬何異酷吏之索鐵籠耶鄰幾雜誌長安王瀆任度支員外郎卒妻髙氏節度使瓊第九女前妻子經不孝供養殊闕瀆卒後十餘年經二子皆成立相繼卒己亦喪明始首悔前咎克己反善雲皆水丘婦並兄弟教經如此早夜策杖不廢定省後水丘婦病癱其兄弟俱卒水丘氏遂絕人謂神理不可誣矣宣政雜錄宣和庚子滄州南皮縣弓手張徳平日以健勇擒捕有獲然多及平人因瘟疫死半歲墓中忽有聲人報其子往視則墓已穴露出其面矣及破墓欲出之則身變白�子驚問曰何爲異類父曰我以殺平人多獲此報子可作屋置我於中開竅於頂時出頭四望以肉飼我日十餘斤足矣年餘身漸大所食增多家貧謂其子曰我𨿽壞爾財物切無害我若殺我則十二年後復生爲白蛇則天下兵矣子憤其妖曰此正喪門神也殺之乃所以止兵乘醉礪刃斷之蛇奮躍展轉壞屋宇桑麻數里揮麈後錄李良輔者憸人也元符末在永州主岐陽簿有教授李師聃祖道蜀中老儒黃太史魯直之姻家善士也範忠宣遷是郡祖道作詩慶其生初有江邊閒艤濟川舟之句良輔與之有隙遂上其本祖道坐此削籍流九江良輔用賞攺秩浸至郡守建炎初呂元直當軸良輔造朝求差遣元直舊知其事詢所以然良輔猶以爲績�歷歷具陳之元直笑曰初未知本末之詳正欲公自言之爾卽命直省吏拘於客次奏於上除其名人皆快之暌車志紹興初福建寇亂賊魁曰張義張萬全葉百小凶焰頗盛提刑李稷臣諭降之二張於稷臣言葉無降意將復爲變稷臣信之乃植大柱於通衢取葉以鐵索鎖縛於柱熾炭圍繞醢和五辛飲之備極楚毒稷臣躬臨視之葉大呼曰我已就降何罪至此體皆燋爛乃死自是稷臣每獨坐時見葉在側大惡三年之後稷臣徧體生瘡�狀如火灼痛不可忍竟卒揮麈後錄李孝廣崇寧間爲成都漕以點檢邛州士人費乂韋直方私試試卷詞理謗訕龐汝翼課冊系元佑學術譏詆元丰政事上聞三人並竄廣南孝廣遷官後紹興庚戌孝廣之子倞屬疾於婺州謂有妖孽招路時中治之時中始不肯言倞托親舊叩問其詳時中云有一費乂者獨不肯但己且莫知其故尋以告倞倞云若爾某疾不復起矣因自道向來費乂等事實倞以告其父後乂輩俱客死於路揮麈三錄紹興癸亥和議初成有南雄太守黃達如者考滿還朝獻言請盡誅前此異議之士庶幾以杜後患秦會之喜之薦爲監察禦史方數日廣東部使者韓球按其髒污巨萬奏牘旣上𨿽秦亦不能揜僅止罷絀人亦快之陳師禹汝錫處州人也以才猷宣力於中興之初髙宗自四明還會稽領帥浙東當搶攘之後安輯經理美�甚著適秦會之自北方還朝素懷睚�以他罪坐師禹貶單州團練副使漳州安置旣行一程次楓橋鎭客將朱禮者晨起鼓帥於眾曰責降官在法不當差破送還人一喏而散師禹不免雇賃使令以之貶所時王昭祖楊英爲帥屬在旁知狀𨿽憤怒之而莫能何也後十八年昭祖以吏部郎出爲參謀官朱禮者已爲大吏適湯致遠來爲帥湯素負嫉惡之名開藩未久昭祖白其事於湯令搜訪其姦贓黥竄象州一郡翕然師禹孫師點也揮麈後錄榮茂世薿爲湖北漕置司鄂州有都統司統制官王俊以其舊主帥嶽飛父子不軌狀詣茂世陳首茂云我職掌漕計他無所預卻之俊遂從總領汪叔詹陳其事汪卽日上聞秦會之得之藉以興羅織之獄殺嶽父子知茂世不受理深怨之而髙宗於茂世有霸府之舊秦屢加害而不從秦死榮竟登從班汪訐嶽之後獄方竟而殂豈非命歟齊東野語禍福報應之說多傅會傳訛未可盡信今有鄕曲目擊曉然一事著之於此以爲世戒陳周士造直齋侍郎振孫之長子登第爲嘉禾倅攝郡一日宴客於月波樓有周監酒者勇爵代庖於此乃趙與篆徳淵之隸是日適以小舟載客薄遊初不知郡將之在樓也周士適顧見周急艤棹趨避周士令詢之知爲周也怒形於色曰某不才望輕遂爲一卒相侮如此乃捃摭其數事作書達之於趙備言贓濫過惡時趙守吳卽日遣逮決脊編置仍押至嘉禾示眾時方炎暑周士乃裸而暴之烈日中瘡血臭腐數日而死臨危嘆曰陳通判屈打殺我當訴之陰府矣時寶佑丙辰季夏也是歲十二月周士疽發背而殂吁可畏哉林復字端陽括蒼人學問才具皆有過人者特險隘忍酷略不容物紹興中爲臨安推官有告監文思院常良孫贓墨事朝廷下之臨安獄久不得其情上意謂京尹左右之尹不自安復乃挺身白尹乞任其事訖就鍛煉成罪當流海外因寓客舶以往中途遇盜無以應其求盜取常手足釘著兩船舷船開分其屍爲二焉林竟以勞攺官不數年爲郎出知惠州時常有姻家當得郡憤其冤欲報之遂方請繼其後林弗知也旣知惠適有訴林在郡日以鴆殺人具有其實禦史徐安國亦按其家有僭擬等物於是有旨令大理丞陳朴追逮隨所至置獄鞫問及至潮陽遇諸道間搜其行李得朱椅黃帷等物蓋林好祠醮所用者乃就鞫於僧寺中林知必不免願一見家人訣別旣入室亟探囊中藥投酒中飲之有頃流血滿地家人號泣使者入視則仰藥死矣因具以復命然其所服乃艸烏末及他一艸藥耳至三日乃蘇卽亡命入廣其家以空柩歸葬始就逮時僮僕鳥散行囊旁午道中大姓潘氏者爲收斂歸之了無所失其家與之音問相聞者累年至嘉定末始絕竟佚其罰云此陳造周士所記得之括醫吳嗣英甚詳夷堅志亦爲所罔以爲眞死殊可笑也黃子由尙書夫人胡氏與可元功尙書之女也俊敏彊記經史諸書略能成誦善筆札時作詩文亦可觀於琴奕寫竹等藝尢自精號惠齋居士時人比之李易安云時趙師睪從善知臨安府立放生池碑於湖上髙文虎炳如內翰爲之作記誤書鳥獸魚�咸若商歷以興旣已鋟石分送朝行胡夫人一誦卽知其誤會炳如以藏頭策題得罪多士而從善又以學捨張蓋毆人等嘗斷其僕諸士旣聞其事遂作小詞譏詆之作爲夏王道不是商王這鳥獸魚�是你者乃胡氏首指其誤也他日胡氏殂其婢竊物以逃捕得之送臨安府從善銜之遂鞫其婢指言主母平日與奕者鄭日新通所失物乃主母與之耳因逮鄭系獄黥之未幾子由以帷簿不修去國事之有無固不可知而從善之用心亦薄矣後十餘年從善死其子希蒼亦死其婦錢氏惸處獨任一僕幹主家事有老僕知其私頗持之錢氏與幹者欲滅其口遂以他事系官竟斃於獄且擅焚之未幾僕家聲其冤於憲臺時林介持憲節方振風采遂逮錢氏於庭經營巨援僅爾獲免而幹者遂從黥籍信人之存心不可以不近厚而報復之理昭昭不容揜也如此洞微志有人喜食野物捕鴉鶵之未毛者以油塗之復至窠中至大不毛取食號爲鴉豚後其妻產一物正如其狀廣信府誌玉山縣西七里店民謝七妻不孝於姑每飯以麥不得其飽而自食白�米飯紹興十二年七月七日婦與夫俱出獨畱姑守舍遊僧過門從姑乞食哭曰我自不曾飽安得有餘飯指盆中�飯曰以此施僧姑搖手曰此飯是七嫂者我不敢動歸來必遭罵辱僧求不已終不敢與俄而婦歸僧徑就求食婦人怒且毀叱之僧哀求愈切婦咄曰脫汝身上袈裟來乃可換僧卽脫衣授之婦反復細視之戲披於身僧忽不見袈裟變牛皮牢不可脫胸間先生毛一片漸變四肢頭面俱成牛其夫走報婦家父母遽至視儼然全牛矣宋史髙登傳登爲靜江府古縣令豪民秦琥武斷鄕曲持吏短長號秦大虫邑大夫以下爲其所屈登至頗革而登喜其遷善補處學職他日琥有請屬登謝卻之琥怒謀中以危法會有訴琥侵貸學錢者登呼至面數琥聲气俱厲叱下白郡及諸司置之法忿而死一郡快之帥胡舜陟謂登曰古縣秦太師父舊治實生太師於此盍立祠祀之登曰檜爲相亡狀祠不可立舜陟大怒摭秦琥事移荔浦丞康寧以代登登以母病去舜陟遂創檜祠而自爲記且誣以專殺之罪詔送靜江府獄舜陟遣健卒捕登屬登母死舟中�葬水次航海詣闕上書求納官贖罪帝閔之故人有爲右司者謂曰丞相云嘗識君於太學能一見終身事且無憂上書徒爾爲也登曰某知有君父不知有權臣旣而中書奏故事無納官贖罪仍送靜江獄登歸葬其母訖事詣獄而舜陟先以事下獄死矣事卒昭白袁韶傳韶字彥淳慶元府人歷知政事以言罷卒年七十有七贈少傅后以郊恩累贈太師越國公韶之父爲郡小吏給事通判廳勤謹無失歲滿當代不聽去後通判至復畱用之因致丰饒夫妻俱近五十無子其妻資遣之往臨安置妾旣得妾察之有憂色且以麻束髮外以彩飾之問之泣曰妾故趙知府女也家四川父歿家貧故鬻妾以爲歸葬計耳卽送還之其母泣曰計女聘財猶未足以給歸費且用破矣將何以酬汝徐曰賤吏不敢辱娘子聘財盡以相奉且聞其家尙不給盡以囊中貲與之遂獨歸妻迎問之曰妾安在告以其故且曰吾思之無子命也我與汝周旋久若有子汝豈不育必待他婦人乃育哉妻亦喜曰君設心如此行當有子矣明年生韶賢奕周必大字子充監臨安府和劑局門局內失火延燒民家逮捕居民及局吏系獄未論報間子充問局吏曰假失火自官致當得何罪吏曰當除籍爲民耳子充遂自誣服坐是罷職吏民得免死子充歸道謁婦翁翁前一夕夢掃雪迎宰相而子充適至畱宿然後歸子充益自刻苦讀書中博學宏詞科官至宰相封益國公括異志紹興兵火之變所在荒涼盰眙有市人儲醬一甕獲利已多然貪心愈生設計售僞日以咸水及碎瓦屑炭煤之屬和之所得十倍一夕風雨屋棟桁折而夫妻正臥其下皆壓死甕亦破焉而傍捨略無損動何提刑詩云萬僞何緣斗一眞時間謾得面前人生男種女多喑啞果報元來必有因可不信哉盧十五嘉興華亭人所居修竹鄕盧十五以擉�爲業每擉�歸舍與妻共活煮其�然後出賣每日如是嘉泰二年壬戌四月十七申時忽大風驟雨雷電閃光霹靂大震盧十五並妻女三人皆死雷斧之下嗟乎夫龜�介族中之靈物也人豈可殺乎盧十五之報亦可畏也今時食�之人心旣好食又招賓友聚會而食號團魚會彼此以所食多寡爲勝負殺生之念滋甚罪報何逃聞此可不戒哉去東湖三四里有村曰楊墩左右皆楊其姓者有楊四九者以養鴨爲生數百爲羣人有鬻之者就令其打並楊利於得錢則每鴨必執其頸釘以巨釘宛轉於地立死前後不知其幾矣又得燖治之法沃之以熱湯而气未絕隨燖而身毛脫落晚年得一疾甚怪每常浸浴缸中妻孥頻頻添湯極熱而不覺皮膚皆浸成白�又令人以足跟踏心至今尙存而家事索然矣人以爲楊生活受鑊湯地獄報云秀州魏塘村方通判乳媼周氏臨安人爲人朴直自信不慮人欺村民或從假貸不問識不識隨意與之有蔡公者負最多每督取率托以他故經數年媼呼而責之每以妄言答雲實負婆錢累欲償輒爲官事所蕩願更寬今歲如再背約當爲八乳牝狗以報未幾蔡死而方家得一犬八乳周媼常戲呼曰汝是蔡公耶卽掉尾而前自是聞呼卽至十年乃死崖下放言余守許昌時洛中方營西內甚急宋升以押轉運使主之其屬有李實韓溶二人最用事宮室梁柱闌檻牖皆用灰布期旣迫竭洛陽內外�羊牛骨不充用韓溶建議掘漏澤人骨以代升欣然從之一日李實暴疾死而還魂具言冥官初追正以灰骨事有數百人訟於庭冥官問狀實言此非我蓋韓溶忽有吏趨而出有頃復至過實曰果然君當還然宋押運亦不免旣而冥官所握文字風動其紙尾略有滅門二字後三日溶有二子尙幼連死其妻哭之哭又三日亦死已而溶亦死升時已爲殿中監未幾傳升忽溺不止徑日下數石而斃人始信幽冥之事有不可誣者是時範徳孺卒才數月其家語余近有人之鄆州夜過野中見有屋百許間如官府揭其榜曰西證獄問其故曰此範龍圖治西內事也家人必有兆會相符有屬吏往洛余使覆其言於李實亦然甚哉禍福可不畏乎余素不樂言鬼神幽怪特書此一事示兒孫以爲當官無所忌憚者之戒獨異志賈耽爲滑州節度酸棗縣有俚婦事姑不敬姑年甚老無雙目旦食婦以食裹納犬糞授姑姑食之覺有異气其子出遠還姑問其子此何物向者婦與吾食其子仰天大哭有頃雷電發若有人截婦首以犬續之耽令牽行於境內以告不孝者時人謂之狗頭新婦談苑福州奏販鹽賊謀者四五人從者四十人大理斷官趙衍審刑詳議祝諫盡斷死罪衍尋卒臨命自語曰冤枉殺人祝諫通判揚州未幾亦卒委巷叢談錢塘羅貫中本者南宋時人編撰小說數十種而水滸傳敍宋江等事姦盜脫騙機巧甚詳然變詐百端壞人心術其子孫三代皆啞天道好還之報如此談苑許敏明州人張唐卿榜第一甲及第爲大理評事知縣嘗因用刑箠殺人其後冤屢見但相去尙遠經二十年敏以太常博士通判蘇州其冤漸近稍如榻與敏夫婦同寢其始敏夫婦在外冤臥於內旣而間隔臥於夫婦之間知其爲鬼無如之何也是時詔索天下禦容令轉運司差官護送入京敏與太守林大卿不協於上司求行自京師歸至汴上靑陽驛其冤逼之敏死驛中春渚紀聞朝奉郎劉安行東州人每遇啜茶必先酹中澑神而後飲一夕忽夢一老人告之曰主人祿命告終陰符已下而少遲之幸速處置後事明日午時不可逾也劉起拜老人且詢其誰氏曰我主人中澑神也每承主人酹茶之薦常思有以致效今故奉報也劉旣悟點計其家事且語家人神告之詳云生死去來理之常也我自度平生無大過惡獨有一事吾家廚婢采蘋者執性剛戾與其輩不足若我死必不能久畱我家出外則必大狼狽今當急與求一親使之從良且有所歸則我瞑目矣因呼與白金十星以爲資遣語畢沐浴易服以俟時至過午忽覺少倦就憩枕間夜夢其神欣躍而告曰主人今以嫁遣廚婢之事天帝佳之已許延一紀之數矣已而睡起安然後至宣和間無病而卒戒殺之事得於傳聞者甚眾目視五事不可不記爲後人之戒也富陽春明村趙二以网捕爲業年五十臥病逾年艱餓備至求死者屢矣一日覺頭癢不可堪忍把搔之極至指甲流血乃取梳齒痛終不快意遂呼其婦搊發搖頭癢似少止頃之復甚則以手助力提捽遂致腦脫落而腦間雀嘴叢咂不知其數鄰里環觀助其誦佛懺罪以覬速死兩日始遂气絕錢塘北郭呂五以炙鰻爲給而至難死每以一大斛置滿中投以鹽酰聽其咀啖至困然後始加刀炙云令鹽酰之味漬入骨中則肉酥而味美以故市之者眾不數年呂五得疾但覺胸腹間燥渴不勝飲水不快而口復念鹽酰爲味以杯盂置�時時飲之且言燋也與翻過看令家人轉仄其體日夜數十百番至體肉消潰腸胃流迸而卒湖州膾匠嚴進忽得狂疾曝日城壁下自嚙其指至十指皆盡血流被體號呼而終蘇州薛氏小兒年十三探鵲雛於木杪不知先有大蛇啖雛巢中兒始驚視張口則蛇徑投入兒口與兒俱墮木下人救之則蛇食兒心與蛇俱死矣河朔雄霸與滄棣皆邊溏濼霜蟹當時不論錢也每歲諸郡公廚糟淹分給郡僚與轉餉中鄰貴人無慮殺數十萬命余寮�李公愼供奉侍其季父守雄州會客具飯始啟一藏甕大蟹滿中皆已通熟可啖而上有一巨蟹肌體爲糟漿浸漬亦已透黃而矍索甕面往來不可執眾客驚異徐出而縱之濼中用以戒殺者甚眾陶安世云張覲鈴轄家人嘗夢爲人追至一所仰視榜額金書大字云牛王之宮旣入見其先姨母驚愕而至云我以生前嗜牛復多殺今此受苦未竟所苦者日食鋩飯一升耳始語次卽有牛首人持飯至視之皆小鐵蒺藜其大如麥粒而鋒鋩甚利飯始入咽則轉次而下痛貫腸胃徐覺臂體間燥癢卽以手爪把搔至於癢極血肉隨爪而下淋漓被體至骨現露鋩飯盡出一呼其名則形體復舊家人視之恐怖欲�牛首人卽呼持之曰汝亦嘗食此肉四兩今當食飯二合而去號呼求解不可得卽張口承飯飯才下咽則痛楚不勝宛轉之次忽復夢覺腮頰舌皆腫不能卽語至翌日始能言因述其夢云癸辛雜識梁棟字隆吉鎭江人登第嘗授尉與莫子山甚稔一日偶有客訪子山畱飲作菜元魚爲饌偶不及棟棟憾之遂告子山嘗作詩有譏訕語官捕子山入獄久之始得脫而歸未幾病死余嘗挽之云秦邸獄成杯酒裏烏臺禍起一詩間紀其實也後十年棟之弟投茅山許宗師爲黃冠許待之厚旣而棟又欲挈妻孥而來許不從棟遂大罵之許不能堪遂告其曾作詩云浮雲暗不見靑天指以爲罪於是捕至建康獄未幾病死此恢恢之明報也金人天會中皇子郎君破眞定拘境內進士立試場褚承亮字茂先宣和中已擢第至此匿不出軍中知其才遂押赴安國寺對策大抵以徽宗無道欽宗失信爲問舉人承風旨極行詆毀茂先詣主文劉侍中云君父之過豈臣子所宜言邪卽揖而出劉爲變色後數日復召茂先問願附榜乎茂先堅不從是時所考者七十二人遂自號七十二賢狀元許必仕至郎中官一日出左掖門墮馬適與石碅遇碎首而死余無一顯者茂先後年七十餘謚爲元眞先生劉侍中名宵產遼咸雍中狀元怨宋人海上之盟故發此問此北人元遺山續夷堅志所載其好惡之公如此叛臣賊子亦可知所懼矣王惟忠四明人其爲閬帥也與余晦爲同裏薄其爲人每見之言語間晦深銜之及敗績棄城而遁晦遂甘心焉旣申乞鐫降又令其黨陳大方丁大全力攻之必欲置之死地廟堂亦欲掩誤用帥之羞遂興大獄日輪臺官入寺鞫之評事鄭疇理丞曾�則欲引赦貸命旋卽劾去甲寅十月二十五日本寺出犯由榜云勘到王惟忠頂冒補官任知閬州判西安撫府日喪師庇叛遣援遲緩等罪準省札奉聖旨王惟忠處斬仍傳檄西蜀或者以其罪不至死冤之後二年陳大方白晝有�恐甚遂設醮以謝過靑詞有云閬帥暴屍於都市幽魂銜怨於冥途蒞職柏臺盡出同寮之議並居梓裏初無纖隙之疑未幾暴卒繼卽余晦患瘰�繞項墮首而死可畏哉松江府誌宋時華亭陳生者爲錄事冒賄稔惡常帶一便袋每事卽納其中旣死夢其家人曰我在湖州歇山寺爲犬家人驚慘詣寺問之犬聞家人至急避於僧寮榻下意若羞赧家人去僧呼犬語曰陳大錄爾家人去矣卽搖尾而出犬腹下垂一物若便袋狀有皮帶周匝金史鄭建充傳建充歷平涼尹性剛暴常畜猘犬十數奴僕有罪旣笞已復嗾犬嚙之骨肉都盡𨿽謙遜下士於敵已上一無所屈省部文移有不應法度輒置之坐下或卽毀裂由是在位者銜之軍胥李換竊用公帑自度不得免乃誣建充藏甲欲反更再鞫皆無狀方奏上攝事者素與建充有隙恐其得釋使吏持文書紿建充曰朝省有命柰何建充曰惟汝所爲是夜死於獄中長子訴亦死焉石琚傳琚右丞相封齊國公初琚父臯補郡吏廉潔自持稱爲長者從魯王闍毋攻靑州州人堅守不降闍毋怒之及城破命臯計州民人數將使諸軍分掠有之臯緩其事闍毋讓之臯曰大王將爲朝廷撫定郡縣將使百姓安堵無或侵苦之若取城邑而殘其民則未下者必死守以拒我臯之稽緩安敢�罪闍毋感悟乃下令曰敢有犯州人者以軍法論指其坐謂臯曰汝之子孫必有居此坐者臯隨守定州唐縣人王八謀爲亂書其縣人姓名於籍無慮數千人其黨持其籍詣州發之臯主鞫治是時冬月臯抱籍上廳事佯爲頓僕覆其籍鑪火中盡焚之不可復得姓名止坐爲首者餘皆得釋松江府誌元初烏泥涇大姓趙如珪推誠樂善於先塋建歸厚僧祠於裏中創保和道院延釋老燻修以資存歿自涇道府城及黃浦之東迆邐鑿井架庵以憩行旅夏月施湯茗其子弘毅又辟齋捨延名儒以教諸子生徒自遠至者皆館谷之未幾子庭芝第進士調丞歸安來學越人郭進存色目人札剌裏丁亦相繼登第元世南人登進士自庭芝始鄕邦稱之禍福部紀事一左傳宣公十五年魏顆敗秦師於輔氏獲杜回秦之力人也初魏武子有嬖妾無子武子疾命顆曰必嫁是疾病則曰必以爲殉及卒顆嫁之曰疾病則亂吾從其治也及輔氏之役顆見老人結艸以亢杜回杜回躓而顚故獲之夜夢之曰余而所嫁婦人之父也爾用先人之治命余是以報戰國策衛鞅亡魏入秦孝公以爲相封之於商號曰商君商君治秦法令至行公平無私罰不諱彊大賞不私親近法及太子黥劓其傅�年之後道不拾遺民不妄取兵革大彊諸侯畏懼然刻深寡恩特以彊服之耳孝公行之八年疾且不起欲傳商君辭不受孝公已死惠王代後蒞政有頃商君告歸人說惠王曰大臣太重者國危左右太親者身危今秦婦人嬰兒皆言商君之法莫言大王之法是商君反爲主大王更爲臣也且夫商君固大王之仇讎也願大王圖之商君歸還惠王車裂之而秦人不憐史記白起傳秦軍射殺趙括括軍敗卒四十萬人降武安君武安君計曰前秦已拔上黨上黨民不樂爲秦而歸趙趙卒反復非盡殺之恐爲亂乃挾詐而盡坑殺之遺其小者二百四十人歸趙前後斬首虜四十五萬人趙人大震四十八年十月秦復定上黨郡秦分軍爲二王齕攻皮牢拔之司馬梗定太原韓趙恐使蘇代厚幣說秦相應侯曰武安君擒馬服子乎曰然又曰卽圍邯鄲乎曰然趙亡則秦王王矣武安君爲三公武安君所爲秦戰勝攻取者七十餘城南定鄢郢漢中北擒趙括之軍𨿽周邵呂望之功不益於此矣今趙亡秦王王則武安君必爲三公君能爲之下乎𨿽無欲爲之下固不得已矣秦嘗攻韓圍邢丘困上黨上黨之民皆反爲趙天下不樂爲秦民之日久矣今亡趙北地入燕東地入齊南地入韓魏則君之所得民亡幾何人故不如因而割之無以爲武安君功也於是應侯言於秦王曰秦兵勞請許韓趙之割地以和且休士卒王聽之割韓垣雍趙六城以和正月皆罷兵武安君聞之由是與應侯有隙其九月秦復發兵使五大夫王陵攻趙邯鄲是時武安君病不任行四十九年正月陵攻邯鄲少利秦益發兵佐陵陵兵亡五校武安君病愈秦王欲使武安君代陵將武安君言曰邯鄲實未易攻也且諸侯救曰至彼諸侯怨秦之日久矣今秦𨿽破長平軍而秦卒死者過半國內空遠絕河山而爭人國都趙應其內諸侯攻其外破秦軍必矣不可秦王自命不行乃使應侯請之武安君終辭不肯行遂稱病秦王使王齕代陵將八九月圍邯鄲不能拔楚使春申君及魏公子將兵數十萬攻秦軍秦軍多失亡武安君言曰秦不聽臣計今如何矣秦王聞之怒彊起武安君武安君遂稱病篤應侯請之不起於是免武安君爲士伍遷之陰密武安君病未能行居三月諸侯攻秦軍急秦軍數卻使者日至秦王乃使人遣白起不得畱咸陽中武安君旣行出咸陽西門十里至杜郵秦昭王與應侯羣臣議曰白起之遷其意尙怏怏不服有餘言秦王乃使使者賜之劍自裁武安君引劍將自剄曰我何罪於天而至此哉艮久曰我固當死長平之戰趙卒降者數十萬人我詐而盡坑之是足以死遂自殺王剪傳陳勝之反秦秦使王剪之孫王離擊趙圍趙王及張耳巨鹿城或曰王離秦之名將也今將彊秦之兵攻新造之趙舉之必矣客曰不然夫爲將三世者必敗必敗者何也以其所殺伐多矣其後受其不祥今王離已三世將矣居無何項羽救趙擊秦軍果虜王離王離軍遂降諸侯漢書五行志髙後八年三月祓霸上還過枳道見物如蒼狗橶髙後掖忽而不見卜之趙王如意爲祟遂病掖傷而崩先是髙後鴆殺如意支斷其母戚夫人手足榷其眼以爲人彘灌夫傳丞相蚡劾灌夫罵坐不敬系居室竇嬰銳爲救夫上使禦史責嬰所言灌夫頗不讎劾系都司空孝景時嬰嘗受遺詔曰事有不便以便宜論上及系灌夫罪至族事日急諸公莫敢復明言於上嬰乃使昆弟子上書言之幸得召見書奏案尙書大行無遺詔詔書獨藏嬰家嬰家丞封乃劾嬰矯先帝詔罪當棄市五年十月悉論灌夫支屬嬰良久乃聞有劾卽陽病痱不食欲死或聞上無意殺嬰復食治病議定不死矣乃有飛語爲惡言聞上故以十二月晦論棄市渭城春蚡疾一身盡痛若有擊者呼服謝罪上使視鬼者瞻之曰魏其侯與灌夫共守笞欲殺之竟死江都易王非傳非好气力治宮館招四方豪傑驕奢甚二十七年薨子建嗣建爲太子時邯鄲人梁蚡持女欲獻之易王建聞其美私呼之因畱不出蚡宣言曰子乃與其公爭妻建使人殺蚡蚡家上書下廷尉考會赦不治易王薨未葬建居服捨召易王所愛美人淖姬等凡十人與姦建女弟徵臣爲蓋侯子婦以易王喪來歸建復與姦建異母弟定國爲淮陽侯易王最少子也其母幸立之具知建事行錢使男子茶恬上書告建淫亂不當爲後事下廷尉廷尉治恬受人錢財爲上書論棄市建罪不治後數使使至長安迎徵臣魯恭王太后聞之遺徵臣書曰國中口語藉藉愼無復至江都後建使謁者吉請問共太后太后泣謂吉歸以吾言謂而王王前事漫漫今當自謹獨不聞燕齊事乎言吾爲而王泣也吉歸致共太后語建大怒擊吉斥之建遊章臺宮令四女子乘小船建以足蹈覆其船四人皆溺二人死後遊雷波天大風建使郎二人乘小船入波中船覆兩郎溺攀船乍見乍沒建臨觀大笑令皆死宮人姬八子有過者輒令裸立擊鼓或置樹上久者三十日乃得衣或髡鉗以鉛杵舂不中程輒掠或縱狼令嚙殺之建觀而大笑或閉不食令餓死凡殺不辜三十五人建欲令人與禽獸交而生子彊令宮人裸而四據與羝羊及狗交專爲淫虐自知罪多國中多欲告言者建恐誅心內不安與其後成光共使越婢下神祝詛上與郎中令等語怨望漢廷使者卽復來覆我我決不獨死建亦頗聞淮南衡山陰謀恐一日發爲所並遂作兵器號王后父胡應爲將軍中大夫疾有材力善騎射號曰靈武君作治黃屋蓋刻皇帝璽鑄將軍都尉金銀印作漢使節二十綬千餘具置軍官品員及拜爵封侯之賞具天下之輿地及軍陳圖遣人通越繇王閩侯遺以錦帛奇珍繇王閩侯亦遺建荃葛珠璣犀甲翠羽猿熊奇獸數通使往來約有急相助及淮南事發治黨與頗連及建建使人多推金錢絕其獄後復謂近臣曰我爲王詔獄歲至生又無歡怡日壯士不坐死欲爲人所不能爲耳建時佩其父所賜將軍印載天子旗出積數歲事發覺漢遣丞相長史與江都相雜案索得兵器璽綬節反具有司請捕誅建制曰與列侯吏二千石博士議議皆曰建失臣子道積久輒蒙不忍遂謀反逆所行無道𨿽桀紂惡不至於此天誅所不赦當以謀反法誅有詔宗正廷尉卽問建建自殺後成光等皆棄市廣川惠王去傳去卽繆王齊太子也師受易論語孝經皆通好文辭方技博奕倡優有幸姬王昭平王地余許以爲後去�疾姬陽成昭信侍視甚謹更愛之去與地余戲得袖中刀笞問狀服欲與昭平共殺昭信笞問昭平不服以鐵鍼鍼之彊服乃會諸姬去以劍自擊地余令昭信擊昭平皆死復絞殺從婢三人後昭信病夢見昭平等以狀告去去乃掘出屍皆燒爲灰後去立昭信爲後幸姬陶望卿爲修靡夫人主繒帛崔修成爲明貞夫人主永巷昭信數譖望卿後復謂去曰前畫工畫望卿捨望卿袒裼傅粉其旁又數出入南戶窺郎吏疑有姦去曰善伺之以故益不愛望卿後昭信知去已怒卽誣言望卿歷指郎吏臥處具知其主名又言郎中令錦被疑有姦去卽與昭信從諸姬至望卿所羸其身更擊之令諸姬各持燒鐵共灼望卿望卿走自投井死昭信出之椓杙其陰中割其鼻唇斷其舌謂去曰前殺昭平反來畏我今欲靡爛望卿使不能神與去共支解置大鑊中取桃灰毒藥並煮之復共殺其女弟都後去數召姬榮愛與飲昭信復譖之時愛爲去刺方領繡去取燒之愛恐自投井出之未死笞問愛自誣與醫姦去縛系柱燒刀灼潰兩目生割兩股銷鉛灌其口中愛死支解以棘埋之諸幸於去者昭信輒譖殺凡十四人昭信欲擅愛因請閉諸姬捨門使其大婢爲僕射主永巷盡封閉諸捨上鑰於後非大置酒召不得出獨昭信兄子初爲乘華夫人得朝夕見昭信與去從十餘奴博飲遊敖初去年十四五事師受易師數諫正去去益大逐之內史請以爲掾師數令內史禁切王家去使奴殺師父子不發覺後去數置酒令倡俳裸戲坐中以爲樂相彊劾系倡闌入殿門奏狀事下考案倡辭本爲王教修靡夫人望卿弟都歌舞使者召望卿都去對皆淫亂自殺會赦不治望卿前烹煮卽取他死人與都屍並付其母母曰都是望卿非也數號哭求屍昭信令奴殺之奴得辭服本始三年相內史奏狀具言赦前所犯天子遣大鴻臚丞相長史禦史丞廷尉正雜治巨鹿詔獄奏請逮捕去及後昭信制曰王后昭信諸姬奴婢證者皆下獄辭服有司復請誅王制曰與列侯中二千石二千石博士議議者皆以爲去悖虐聽後昭信讒言燔燒烹煮生割剝人距師之諫殺其父子凡殺無辜十六人至一家母子三人逆節絕理其十五人在赦前大惡仍重當伏顯戮以示眾制曰朕不忍致王於法議其罰有司請廢勿王與妻子徙上庸奏可與湯沭邑百戶去道自殺昭信棄市元後傳濟北王王安孫遂字伯紀處東平陵生賀字翁孺爲武帝繡衣禦史逐捕魏郡羣盜堅盧等黨與及吏畏懦逗𨖻當坐者翁孺皆縱不誅它部禦史暴勝之等奏殺二千石千石以下及通行飲食坐連及者至斬萬餘人翁孺以奉使不稱免嘆曰吾聞活千人有封子孫吾所活者萬餘人後世其興乎翁孺旣免而與東平陵終氏爲怨乃徙魏郡元城委粟裏爲三老魏郡人徳之元城建公曰昔春秋沙麓崩晉史卜之曰陰爲陽雄土火相乘故有沙麓崩後六百四十五年宜有聖女興其齊田乎今王翁孺徙正直其地日月當之元城郭東有五鹿之墟卽沙麓地也後八十年當有貴女興天下云於定國傳定國父於公爲縣獄史郡決曹決獄平羅文法者於公所決皆不恨其閭門壞父老方共治之於公謂曰少髙大閭門令容駟馬髙蓋車我治獄多陰徳未曾有所冤子孫必有興者至定國爲丞相丙吉傳吉字少卿魯國人爲丞相寬大好禮初吉有陰徳於孝宣帝微時帝卽位眾莫知之吉亦不言吉從大將軍長史遷至禦史大夫帝聞將封之會吉病甚將使人加綬而封之及其生也太子太傅夏侯勝曰此未死也臣聞有陰徳者必饗其樂以及子孫今未獲其樂而病非其死病也後果愈乃封博陽侯終饗其祿後漢書何敞傳敞字文髙扶風平陵人也其先家於汝陰六世祖比干學尙書於晁錯武帝時爲廷尉正與張湯同時湯持法深而比干務仁恕數與湯爭𨿽不能盡得然所濟活者以千數後遷丹陽都尉因徙居平陵敞父寵建武中爲千乘都尉以病免遂隱居不仕敞歷五官中郎將按注何氏家傳六世祖父比干字少卿經明行修兼通法律爲汝陰縣獄吏決曹掾平活數千人後爲丹陽都尉獄無冤囚淮汝號曰何公徵和三年三月辛亥天大陰雨比干在家日中夢貴客車騎滿門覺以語妻語未已而門有老嫗可八十餘頭白求寄避雨雨甚而衣履不沾漬雨止送出門乃謂比干曰公有陰徳今天錫君策以廣公之子孫因出懷中符策狀如簡長九寸凡九百九十枚以授比干子孫佩印綬者當如此算比干年五十八有六男又生三子本始元年自汝陰徙平陵代爲名族郭躬傳躬字仲孫潁川陽翟人也家世衣冠父弘習小杜律太守寇恂以弘爲決曹掾斷獄至三十年用法平諸爲弘所決者退無怨情郡內比之東海於公年九十五卒郭氏自弘後數世皆傳法律子孫至公者一人廷尉七人侯者三人刺史二千石侍中郎將者二十餘人侍禦史正監平者甚眾順烈梁皇后紀後諱妠大將軍商之女恭懷皇后弟之孫也後生有光景之祥少善女工好史書九歲能誦論語治韓詩大義略舉常以列女圖畫置於左右以自監戒父商深異之竊謂諸弟曰我先人全濟河西所活者不可勝數𨿽大位不究而積徳必報若慶流子孫者儻興此女乎永建三年與姑俱選入掖庭酷吏傳王吉者陳畱浚儀人中常侍甫之養子也少好誦讀書傳喜名聲而性殘忍以父秉權寵年二十餘爲沛相曉達政事能斷察疑獄發起姦伏多出眾議課使郡內各舉姦吏豪人諸常有微過酒肉爲臧者𨿽數十年猶加貶棄注其名籍專選剽悍吏擊斷非法若有生子不養卽斬其父母合土棘埋之凡殺人皆磔屍車上隨其罪目宣示屬縣夏月腐爛則以繩連其骨周徧一郡乃止見者駭懼視事五年凡殺萬餘人其餘慘毒刺刻不可勝數郡中惴恐莫敢自保及陽球奏甫乃就收執死於洛陽獄王允傳初允以同郡宋翼爲左馮翊王宏爲右扶風李傕等欲殺允懼二郡爲患乃先徵翼宏下廷尉宏素與司隸校尉胡種有隙及宏下獄種遂迫促殺之宏臨命詬曰胡種樂人之禍禍將及之種後眠輒見宏以杖擊之因發病數日死吳志程普傳注吳書曰普殺叛者數百人皆使投火卽日病癘百餘日卒孫峻傳峻旣誅諸葛恪遷丞相大將軍督中外諸軍事明年文欽說峻徵魏峻使欽與呂據自江都入淮泗以圖靑徐峻至石頭因餞之領從者數百人入據營稱心痛去遂夢爲諸葛恪所擊恐懼發病死晉書劉聰載記聰將趙染次新丰索綝自長安東討染染狃於累捷有輕綝之色長史魯徽曰今司馬鄴君臣自相逼僭王畿雄劣不同必致死距我將軍宜整陣案兵以擊之弗可輕也困獸猶鬥況於國乎染曰以司馬模之彊吾取之如拉朽索綝小豎豈能污吾馬蹄刀刃邪要擒之而後食晨率精騎數百馳出逆之戰於城西敗績而歸悔曰吾不用魯徽之言以至於此何面見之於是斬徽徽臨刑謂染曰將軍愎諫違謀�而取敗而復忌賢害能誅戮忠良以逞愚忿亦何顏面瞬息世間哉袁紹爲之於前將軍踵之於後覆亡敗喪亦當相尋所恨不得一見大司馬而死死者無知則已若其有知下見田丰爲徒要當訴將軍於黃泉使將軍不得伏�枕而死俄而趙染寇北地夢魯徽大怒引弓射之染驚悸而寤旦將攻城中弩而死異苑河間沐堅字壁彊石勒時監作水田禦下苛虐百姓怨毒乃爲堅形以刃矛斫刺�令倒斃堅尋得病苦被捶割於是遂殞搜神記趙明甫天水人也名仁美選三傳擢第授江表太興縣尉累以政聞選授蒲縣令仁美素曉三命能自知官祿壽常謂人曰余官不過邑長壽不過六十歲今吾五十四歲矣其不遠也然余有一女未適人此爲急務卽請人於屬邑中選有徳行學業者配之未會間有日者經過乃趨謁趙令因話令之壽祿如仁美之言令曰某亦自知耳然一女子未從人有此未了余則無事也未選得女婿間先爲女子�一女僕使忽一日命掃庭忽涕淚令曰何故女僕曰某姓王父嘗爲此邑令某生此縣中因喪父母不覺涕淚交下令問其父名曰名徳麟令思之乃是親戚因卽慘然又曰何至如是女僕曰角丱之時遭兵革亂離之苦被人掠賣一至於斯令乃謂其妻曰我女不憂不嫁遣且輟吾女奩之具先嫁之乃於眾言曰某近認得一侄女今先聘人俄擇邑客有善者從之其所生之女卻未嫁之忽一日經過善相人復謁於令見令大駭曰昨觀君容其命將殂今日觀之福祿與壽未可言也莫是在政別有異能不然雪冤亂之事方可獲思果報令曰某只守法淸廉固無出死入生之事曰必然之理請細籌之令曰某別無能因話嫁僕之事答曰卽此便是更何求之乃賀令曰此祿壽長未可測也是知陰功及物當必增延壽祿後人觀此胡不動心乎世說吳郡陳遺性至孝母好食鐺底焦飯遺作郡主簿恆裝一囊每煮食輒貯錄焦飯歸遺母后值孫恩賊出吳郡袁府君卽日便徵遺已聚得數斗焦飯未展歸家遂帶以從軍戰於滬瀆軍敗人潰散逃走山澤皆多饑死遺獨以焦飯得活時人以爲純孝之報也晉書桓溫傳溫拜髙平陵左右覺其有異旣登車謂從者曰先帝向遂靈見旣不述帝所言故眾莫之知但見將拜時頻言臣不敢而已又問左右殷涓形狀答者言肥短溫云向亦見在帝側初殷浩旣爲溫所廢死涓頗有气尙遂不詣溫而與武陵王晞遊故溫疑而害之竟不識也及是亦見涓爲祟因而遇疾凡停京師十有四日而薨庾懌傳懌爲豫州刺史進號西中郎將嘗以毒酒餉江州刺史王允之王允之覺其有毒飲犬犬斃乃密奏之帝曰大舅已亂天下小舅復欲爾邪懌聞遂飲鴆而卒搜神後記沛國有一士人姓周同生三子年將弱冠皆有聲無言忽有一客從門過因乞飲聞其兒聲問之曰此是何聲答曰是僕之子皆不能言客曰君可還內省過何以致此主人異其言知非常人良久出云都不憶有罪過客曰試更思幼時事入內食頃出語客曰記小兒時當�上有燕巢中有三子其母從外得食哺三子皆出口受之積日如此試以指內巢中燕雛亦出口承受因取三薔茨各與食之旣而皆死母還不見子悲鳴而去昔有此事今實悔之客聞言遂變爲道人之容曰君旣自知悔罪今除矣言訖便聞其子言語周忽不見此道人宋書戴明寶傳大明中有奚顯度者南東海剡人也官至員外散騎侍郎世祖常使主領人功而苛虐無道動加捶撲暑雨寒雪不聽暫休人不堪命或有自經死者人役聞配顯度如就刑戮時建康縣考囚或用方材壓�及踝脛民間謠曰寧得建康壓�不能受奚度拍又相戲曰勿反顧付奚度其酷暴如此前廢帝嘗戲云顯度刻虐爲百姓所疾比當除之左右因倡諾卽日宣旨殺焉時人比之孫皓殺岑�異苑沙門有支法存者本自胡人生長廣州妙善醫術遂成巨富有八尺毾光彩耀目作百種形象又有沈香八尺板�居常香馥太原王琰爲廣州刺史大兒邵之屢求二物法存不與王因狀法存豪縱乃殺而籍沒家財焉法存死後形見於府內輒打閣下鼓似若稱冤如此經日王尋得病恆見法存守之少時遂亡邵之比至揚都亦喪南史袁粲傳粲旣父子俱殞小兒數歲乳母將投粲門生狄靈慶靈慶曰吾聞出郎君者有厚賞今袁氏已滅汝匿之尙誰爲乎遂抱以首乳母號泣呼天曰公昔於汝有恩故冒難歸汝柰何欲殺郎君以求小利若天地鬼神有知我見汝滅門此兒死後靈慶常見兒騎大狗戲如平常經年餘斗場忽見一狗走入其家遇靈慶於庭噬殺之少時妻子皆沒此狗卽袁郎所常騎也南齊書江謐傳謐出爲建平王景素冠軍長史長沙內史行湘州事政治苛刻僧遵道人與謐情款隨謐蒞郡犯小事餓系郡獄僧遵裂三衣食之旣盡而死爲有司所奏徵還謐後以罪詔賜死時年五十二子介建武中爲吳令治亦深切民間榜死人髑髏爲謐首棄官而去楊思達爲西陽郡守值侯景亂時復旱儉饑民盜田中麥思達遣一部曲守視所得盜者輒截手腕凡戮十餘人部曲復生一男自然無手魏書於洛侯傳洛侯代人也以勞舊爲秦州刺史而貪酷安忍州人富熾奪民呂勝脛纏一具洛侯輒鞭富熾一百截其右腕百姓王隴客刺殺民王羌奴王愈二人依律罪死而已洛侯生拔隴客舌刺其本並刺胸腹二十餘瘡隴客不堪苦痛隨刀戰動乃立四柱磔其手足命將絕始斬其首支解四體分懸道路見之者無不傷楚闔州驚震人情怨憤百姓王元壽等一時反叛有司糾劾髙祖詔使者於州刑人處宣告兵民然後斬洛侯以謝百姓髙允傳允卒年九十八初允每謂人曰吾在中書時有陰徳濟救民命若陽報不差吾壽應享百年矣崔浩傳浩非毀佛法而妻郭氏敬好釋典時時讀誦浩怒取而焚之捐灰於�中及浩幽執置之檻內送於城南使衛士數十人溲其上呼聲嗷嗷聞於行路自宰司之被戮辱未有如浩者世皆以爲報應之驗也昭成子孫傳壽興少聰明好學世宗初爲徐州刺史在官貪虐失於人心其從兄侍中暉深害其能因譖之於帝詔尙書崔亮馳驛檢核亮發日受暉旨遂鞭撻三寡婦令其自誣稱壽興壓己爲婢壽興終恐不免乃令其外弟中兵參軍薛修義將車十乘運小麥經其禁之旁壽興因逾墻出修義以大木函盛壽興其上加麥載之而出遂至河東匿修義家逢赦乃出見世宗自陳爲暉所譖世宗亦更無所責初壽興爲中庶子時王顯在東宮賤因公事壽興杖之三十及顯有寵爲禦史中尉奏壽興在家每有怨言誹謗朝廷因帝極飲無所覺悟遂奏其事命帝注可直付壽興賜死帝書半不成字當時見者亦知非本心但懼暉等威不敢申拔及行刑日顯自往看之壽興命筆自作墓志銘曰洛陽男子姓元名景有道無時其年不永余文多不載顧謂其子曰我棺中可置百張紙筆兩枝吾欲訟顯於地下若髙祖之靈有知百日內必取顯如遂無知亦何足戀及世宗崩顯尋被殺南安王楨傳楨子英英子熙爲淸河王懌所暱及元叉矯詔殺懌熙乃起兵爲其長史柳元章所執叉斬之於鄴街傳首京師熙兄弟三人每從英徵伐在軍貪暴或因迎降逐北至有斬殺無辜多增首級以爲功狀又於忠之誣郭祚裴植也忠意未決害之由熙勸獎遂至極法世以爲冤及熙之禍議者以爲有報應焉伽藍記城陽王徽隨莊帝北巡自余諸王各懷二望惟徽獨從莊帝至長子城大兵阻河雌雄未決徽願入洛陽捨宅爲寺及北海敗散國道重暉遂捨宅焉永安末莊帝謀殺爾朱榮恐事不果謀計於徽徽曰以生太子爲辭榮必入朝因以斃之莊帝曰後懷孕滿十月今始九月可爾以不徽曰婦人生產有延月者有少月者不足爲怪帝納其謀遂唱生太子遣徽馳詔至太原王第告云皇儲誕育值榮與上黨王天穆博戲徽脫榮帽歡舞盤旋徽素大度量喜怒不形於色兼殿內外歡叫榮遂信之與穆並入朝莊帝聞榮來不覺失色中書舍人溫子升曰陛下色變帝索酒飲之然後行事榮穆旣誅拜徽太師司馬余官如故典統禁兵偏被委任及爾朱兆擒莊帝徽投前洛陽令寇祖仁一門刺史皆是徽之將校以有舊恩往投之祖仁謂子弟等曰始聞爾朱兆募城陽王甚重擒獲者千戶侯今日貴富至矣遂斬送之徽初投祖仁家賫金一百斤馬五十匹祖仁利其財貨故行此事所得金馬總親之內均分之所謂匹夫無罪懷璧其罪信矣哉兆得徽首亦不勛賞祖仁兆忽夢徽云我有金二百斤馬一百匹在祖仁家卿可取之兆寤覺卽自思量城陽位望隆重未聞淸貧常自入其家采迹本無金銀此夢或眞至曉掩祖仁徵其金馬祖仁謂人密告望風款服雲實得金一百斤馬五十匹兆疑其藏隱依夢徵之祖仁諸房素有金三十斤馬三十匹盡送兆猶不滿數兆乃發怒捉祖仁懸首髙樹大石墜足鞭捶之以及於死時人以爲交報楊衒之云崇善之家必有餘慶積禍之門餘殃所集祖仁負恩反噬貪貨殺徽徽卽托夢增徽金馬假手於兆還以斃之使祖仁備經楚撻窮其塗炭𨿽魏其侯之笞田蚡秦主之刺姚長以此論之不能加也北齊書髙隆之傳初世宗委任兼右僕射崔暹黃門郎崔季舒等及世宗崩隆之啟顯祖並欲害之不許顯祖以隆之舊齒委以政事季舒等仍以前隙乃譖云隆之每見訴訟者輒加哀矜之意以示非己能裁顯祖以其受任旣重知有冤狀便宜申滌何得委過要名非大臣義天保五年禁止尙書省隆之曾與元昶宴飲酒酣語昶曰與王交遊當生死不相背人有密言之者又帝未登庸之日隆之意常侮帝帝將受魏禪大臣咸言未可隆之又在其中帝深銜之因此遂大發怒令壯士築百餘下放出渴將飲水人止之隆之曰今日何在遂飲之因從駕死於路中年六十一贈冀定瀛滄幽五州諸軍事大將軍太尉太保冀州刺史陽夏王竟不得謚隆之𨿽不涉學而欽尙文雅縉紳名流必存禮接寡姊爲尼事之如母訓督諸子必先文義世甚以此稱之顯祖末年旣多猜害追忿隆之誅其子徳樞等十餘人並投漳水又發隆之冢出其屍葬已積年其貌不攺斬截骸骨亦棄於漳流遂絕嗣幹明中詔其兄子子遠爲隆之後襲爵陽夏王還其財產初隆之見信髙祖性多陰毒睚�之忿無不報焉儀同三司崔孝芬以結婚姻不果太府卿任集同知營構頗相乖異瀛州刺史元晏請托不遂前後構成其罪並誅害之終至家門殄滅論者謂有報應焉盧斐傳斐字子章範陽涿人也父同魏殿中尙書斐性殘忍以彊斷知名世宗引爲相府刑獄參軍謂之云狂簡斐然成章非佳名字也天保中稍遷尙書左丞別典京畿詔獄酷濫非人情所爲無問事之大小拷掠過度於大棒車輻下死者非一或嚴冬至寒置囚於冰雪之上或盛夏酷熱暴之日下枉陷人致死者前後百數又伺察官人罪失動卽奏聞朝士見之莫不重迹屏气皆目之爲盧校書斐後以謗史與李庶俱病鞭死獄中隋書樊子蓋傳絳郡賊敬盤佗柴保昌等阻兵數萬汾晉苦之詔令子蓋進討於時人物殷阜子蓋善惡無所分別汾水之北村塢盡焚之百姓大駭相率爲盜其有歸首者無少長悉坑之擁數萬之眾經年不能破賊有詔徵還又將兵擊宜陽賊以疾停卒於京第子蓋無佗權略在軍中嚴酷少恩果於殺戮臨終之日見斷頭鬼前後重沓爲之厲云梁毗傳毗子敬眞大業之世爲大理司直時帝欲成光祿大夫魚俱羅之罪令敬眞治其獄遂希旨陷之極刑未幾敬眞有疾見俱羅爲之厲數日而死海山記隋文帝時楊素有戰功方貴用事煬帝傾意結之文帝得疾內外莫有知者帝坐便室召素謀曰君國之元老能了吾家事者君也乃私執素手曰使我得志我亦終身報公素曰待之當自有計素入問疾文帝見素起坐謂素曰吾嘗親鋒刃冒矢石出入生死與子同之方享今日之貴吾自惟不免此疾不能臨天下汝是吾族中人吾不諱汝立吾兒勇爲帝汝倍吾言吾去世亦殺汝此事吾不語人素曰國本不可屢易臣不敢奉詔文帝忿憊乃大呼左右曰召吾兒勇來乃气哽塞回面向之不言素乃出語帝曰事未可更待之有頃左右出報素曰帝呼不應喉中呦呦有聲帝拜素曰以終身累公素急入帝已崩矣乃不發喪明日素袖遺詔立帝時百官猶未知素執圭謂百官曰大行遺詔立帝有不從者戮於此左右扶帝上殿帝足弱欲倒者數四不能上素下去左右以手扶接帝帝援之乃上百官莫不嗟嘆素歸謂家人輩曰小兒子吾已提起教作大家卽不知了當得否會素欲入朝出見文帝執金鉞逐之曰此賊吾欲立勇汝竟不從吾言今必殺汝素驚呼入室召子弟二人而語曰吾必死矣出見文帝語不移時素死唐書薛舉傳舉子仁杲多力善騎射軍中號萬人敵性賊悍初舉每破陳軍獲俘仁杲必斷舌刈鼻或舂斫之其妻亦凶暴喜鞭楚人見不勝痛宛轉於地者則埋其足露腹背受捶人畏而不親仁杲多殺人淫略民人妻妾嘗得庾信子立恐其不降磔之火漸割以啖士拔秦州取富人倒懸以酢注鼻或杙其隱以求財𨿽舉殘猛亦惡之每戒曰汝材略足辦事而傷於虐終覆吾宗及繼立與諸將素有隙者咸猜懼郝瑗哭舉病不起繇是兵稍衰秦王率諸將復壁髙諸將請戰王曰我軍新衄銳气少賊驟勝而驕有輕我心我閉壁以折之伺衰而擊可一戰擒也因令軍中曰敢言戰者斬久之仁杲糧乏挑戰不許其將牟君才內史令翟長愻以眾降左僕射鍾俱仇以河州降王策賊可破遣將軍龐玉擊宗羅於淺水原戰酣王以勁兵搗其背羅敗王率騎追奔於是悉軍馳之曰勢破竹不可失也夜半至析�遲明圍合仁杲率僞官屬降王受之以仁杲歸京師及酋黨數十人皆斬之獨異志唐貞觀初丹陽令王瓊三年調集遭黜瓊甚憤惋乃賫百千詣茆出道士葉靈中求章奏以問吉凶靈中年九十彊爲奏之其章隨香煙飛去縹緲不見食頃後墮地有朱書批其末云受金百兩折祿三年枉殺二人死後處斷一歲瓊無疾暴卒大唐新語太宗徵遼東畱侍中劉洎與髙士廉馬周輔太子於定州監國洎兼左庶子總吏禮戶三尙書事太宗謂之曰我今遠徵使爾輔翊太子社稷安危所寄尢重爾宜深識我意洎對曰願陛下無憂大臣有僭失者臣謹卽行誅太宗以其言發無端甚怪之誡之曰君不密則失臣臣不密則失身卿性�而太健必以是敗深宜誡愼以保終吉及徵遼還太宗有疾洎從外至因大悲泣曰疾如此獨可憂聖躬耳黃門侍郎褚遂良誣奏洎云國家之事不足慮也正當輔少主行伊霍之事耳大臣有異誅之自然定矣太宗疾愈詔問其故洎以實對遂良執証之洎引馬周以自明及問周言如洎所陳遂良固執曰同諱之耳遂賜洎死遂良忠於兩朝多所匡正及其敗也咸以爲陷洎之報焉吳王恪母曰楊妃煬帝女也恪善騎射太宗尢愛之承幹旣廢立髙宗爲太子又欲立恪長孫無忌諫曰晉王仁厚守文之良主也且舉棋不定前哲所戒儲位至重豈宜數易太宗曰朕意亦如此不能相違阿舅後無悔也由是恪與無忌不協髙宗卽位房遺愛等謀反敕無忌推之遺愛希旨引恪冀以獲免無忌旣與恪有隙因而斃恪臨刑罵曰長孫無忌竊弄威權構害良善若宗社有靈當見其族滅不久竟如其言唐書太子瑛傳武惠妃寵幸傾後宮生壽王愛與諸子絕等而太子二王以母失職頗怏怏惠妃女咸宜公主婿揚洄揣妃旨伺太子短嘩爲醜語惠妃訴於帝且泣帝大怒詔宰相議廢之中書令張九齡諫曰太子諸王日受聖訓天下共慶陛下享國久子孫蕃衍柰何一日棄三子昔晉獻公惑嬖姬之讒申生憂死國乃大亂漢武帝信江充巫蠱禍及太子京師蹀血晉惠帝有賢子賈後譖之乃至喪亡隋文帝聽後言廢太子勇遂失天下今太子無過二王賢父子之道天性也𨿽有失尙當掩之惟陛下裁赦帝默然太子得不廢俄而九齡罷李林甫專國數稱壽王美以揠妃意妃果徳之二十五年洄復構瑛瑤琚與妃之兄薛銹異謀惠妃使人詭召太子二王曰宮中有賊請介以入太子從之妃白帝曰太子二王謀反甲而來帝使中人視之如言遽召宰相林甫議答曰陛下家事非臣所宜豫帝意決乃詔太子瑛鄂王瑤光王琚同惡均罪並廢爲庶人銹賜死瑛瑤琚尋遇害天下冤之號三庶人歲中惠妃數見庶人爲祟因大病夜召巫祈之請攺葬且射行刑者瘞之訖不解妃死祟亡大唐新語婁師徳以殿中充河源軍使永和中破吐蕃於白羊澗八戰七勝優詔褒美授左驍衛郎將髙宗手詔曰卿有文武才幹故授卿武職勿辭也累遷納言臨終數日寢興不安無故驚曰拊我背者誰侍者曰無所見乃獨言若有所爭者曰我壽當八十今追我何也復自言往爲官誤殺二人減十年詞气若有屈伏俄而气絕以婁公之明恕尙不免濫爲政者得不愼歟李義府定策立則天自中書舍人拜相與許敬宗居中用事連起大獄誅鋤將相道路以目入則諂諛出則姦宄賣官鬻獄海內囂然百寮皆畏憚如畏天后髙宗知其罪狀謂之曰卿兒子女輩皆不謹愼多作罪過今且爲卿掩覆勿復如此義府恃則天不虞髙宗加怒勃然變色頸俱起徐對曰誰向陛下道此髙宗曰但知我言何須問我所從得耶義府怫然竟不引過緩步而出會右金吾倉曹楊仁穎奏其髒污詔劉祥道並三司鞫之獄成長流雋州幹封初大赦惟長流人不許還義府憤恚而死海內快之唐書裴炎傳豫王𨿽爲帝未嘗省天下事炎謀乘太后出遊龍門以兵執之還政天子會久雨太后不出而止徐敬業兵興後議討之炎曰天子年長矣不豫政故豎子有辭今若復子明辟賊不討而解禦史崔�曰炎受顧托身總大權聞亂不討乃請太后歸政此必有異圖後乃捕炎送獄詔遣禦史大夫騫味道禦史魚承曄參鞫之鳳閣侍郎胡元範曰炎社稷臣有功於國悉心事上天下所知臣明其不反納言劉齊賢左衛率蔣儼繼辯之後曰炎反有端顧卿未知耳元範齊賢曰若炎反臣輩亦反矣後曰朕知炎反卿輩不反遂斬於都亭驛炎被劾或勉其遜辭炎曰宰相下獄理不可全卒不折節籍其家無儋石之贏初炎見裴行儉破突厥有功沮薄之乃斬降虜阿史那伏念等五十餘人議者恨其媢克且使國家失信四夷以爲陰禍有知云酷吏傳索元禮胡人也天性殘忍初徐敬業兵興武后患之見大臣常切齒欲因大獄去異己者元禮揣旨卽上書言急變召對擢遊擊將軍爲推使卽洛州牧院爲制獄作鐵籠囚首加以楔至腦裂死又橫木關手足轉之號曬翅或紡囚梁上縋石於頭訊一禍福部藝文一

