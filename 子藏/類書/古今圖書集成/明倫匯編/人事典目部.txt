

目部匯考禮記

玉藻目容端

注無睇視素問

金匱眞言論東方靑色入通於肝開竅於目

評熱病論水者陰也目下亦陰也腹者至陰之所居故水在腹者必使目下腫也水邪乘腹傷胃而漸及故微腫先見於目下

風論篇風气與陽明入胃循脈而上至目內眥其人肥則風气不得外泄則爲熱中而目黃人瘦則外泄而寒則爲寒中而泣出風傷陽明邪正之气並入胃則循脈而上至於目靈樞

邪气藏府病形篇經云十二經脈三百六十五絡其血气皆上於面而走空竅其精陽气上走於目而爲睛

癲狂篇目眥外決於面者爲銳眥在內近鼻者爲內眥上爲外眥下爲內眥眥謂四際臉睫之本也

師傅篇目下大其膽乃橫

目乃肝之竅故目下以候膽

五閱五使篇目者肝之官也肝病者眥靑

衛气行篇平旦陰盡陽气出於目目張則气上行於頭夜則气行於陰而復合於目平旦气出於陽而目張暮則气入於陰而目瞑秦越人扁鵲難經

論目盲脫陰者目盲夫陰陽合傳而爲精明气血不足則目昏方言

雜釋睇睎眄也陳楚之間南楚之外曰睇東齊靑徐之間曰睎吳揚江淮之間或曰或曰自關而西秦晉之間曰眄鑠揚只也南楚江淮之間曰或曰好目謂之順瞳之子謂之宋衛韓鄭之間曰鑠燕代朝鮮冽水之間曰盱或謂之揚順言流澤也黑也言邈也鑠光明也盱謂

舉眼也揚詩曰美目揚兮是也此本論只耦因廣其訓復言目耳矔轉目也梁益之間瞋目曰矔轉目顧視亦曰矔吳楚曰視也東齊曰吳揚曰凡以目相戲曰窺占伺視也凡相竊視南楚謂之窺或謂之或謂之或謂之占或謂之中夏語也窺其通語也自江而北謂之或謂之覗凡相候謂之占占猶瞻也釋名

釋形體目默也默而內識也眼限也瞳子限限而出也睫插接也插於眼眶而相接也瞳子瞳重也膚幕相裹重也子小稱也主謂其精明者也或曰眸子眸冒也相裹冒也

釋疾病盲茫也茫茫無所見也瞽鼓也瞑瞑然目平合如鼓皮也有眸子而失明蒙蒙無所別也瞍縮壞也瞎迄也膚幕迄迫也眸子明而不正曰通視言通達目匡一方也又謂之麗視麗離也言一目視天一目視地目明分離所視不同也目匡陷急曰眇眇小也目眥傷赤曰末也創在目兩末也目生膚入眸子曰浸浸侵也言侵明也亦言浸淫轉大也博雅

釋親目謂之眼珠子謂之眸晉皇甫謐甲乙經

五藏六府官論肝气通於目目和則能視五色矣

形气盛衰大論五十歲肝气始衰肝葉始薄膽汁始減目始不明宋楊士瀛直指方

眼睛屬五臟首尾赤眥屬心滿眼白睛屬肺其烏睛圓大屬肝其上下肉胞屬而中間黑瞳一點如漆者腎實主之

目爲肝之外候目者肝之外候肝取木腎取水水能生木子母相合故肝腎之气充則精彩光明肝腎之气乏則�蒙暈眩心者神之舍又所以爲肝腎之副焉蓋心主血肝藏血血能生熱凡熱衝發於眼皆當淸心涼肝元李杲十書

能近視不能遠視能近視不能遠視者陽气不足陰气有餘乃气虛而血盛也血盛者陰火有餘也气虛者元气虛弱也此老人桑楡之象也

能遠視不能近視能遠視不能近視者陽气有餘陰气不足也乃血虛气盛血虛气盛者皆火有餘元气不足也析骨分經

目目爲肝竅上下胞屬紅眥屬心綠睛屬肝白睛屬肺瞳神屬腎

系目內深處

目系屬足厥陰肝經

眥大角爲內眥屬足太陽膀胱經小角爲銳眥屬手太陽小腸經本艸綱目

眼淚集解李時珍曰淚者肝之液五臟六府津液皆上滲於目凡悲哀笑咳則火激於中心系急而臟腑皆搖搖則宗脈感而液道開津上溢故涕泣出焉正如甑上水滴之意也

眼淚气味鹹有毒李時珍曰凡母哭泣墮子目令子傷睛生�

目部總論靈樞

口問篇黃帝曰人之哀而泣涕者何气使然岐伯曰心者五藏六府之主也目者宗脈之所聚也上液之道也口鼻者气之門戶也故悲哀愁憂則心動心動則五藏六府皆搖搖則宗脈感宗脈感則液道開液道開故涕泣出焉液者所以灌精濡空竅者也故上液之道開則泣泣不止則液竭液竭則精不灌精不灌則目無所見矣故命曰奪精

大惑論帝曰予嘗上淸泠之臺中階而顧匍匐而前則惑予私異之竊內怪之獨瞑獨視安心定气久而不解獨博獨眩被髮長跪俯而視之復久之不已也卒然自上何气使然岐伯對曰五藏六府之精气皆上注於目而爲之精精之窠爲眼骨之精爲瞳子筋之精爲黑眼血之精爲絡其窠气之精爲白眼肌肉之精爲約束裹擷筋骨血气之精而與脈並爲系上屬於腦後出於項中故邪中於項因逢其身之虛其入深則隨眼系以入於腦入幹腦則腦轉腦轉則引目系急目系急則目眩以轉矣邪其精其精所中不相比也則精散精散則視岐視岐見兩物目者五藏六府之精也榮衛魂魄之所常營也神气之所生也故神勞則魂魄散志意亂是故瞳子黑眼法於陰白眼赤脈法於陽也故陰陽合傳而精明也目者心使也心者神之舍也故神精亂而不轉卒然見非常處精神魂魄散不相得故曰惑也兼明書

美目揚兮齊風猗嗟篇云美目揚兮毛傳曰好目揚眉也孔穎達曰眉毛揚起故名眉爲揚明曰經無眉文毛何得以爲揚眉孔又以爲眉毛揚起是其不顧經文妄爲臆說蓋揚者目之開大之貌禮記云揚其目而視之是也

美目淸兮又曰猗嗟名兮美目淸兮毛傳曰目上爲明目下爲淸明曰亦非也淸者目中黑白分明如水之淸也衛風雲美目盼兮若以目下爲淸盼當復在何所目部紀事春秋孔演圖蒼頡四目是謂並明路史倉帝史皇氏龍顏侈哆四目靈光太昊伏戲氏目黃帝有熊氏河目隆顙帝堯陶唐氏八采三眸史記五帝本紀舜父瞽叟盲按注孔安國云無目曰瞽有目不能分別好惡故時人謂之瞽叟無目之稱也路史帝舜有虞氏目童重曜故曰舜而原曰重華按注荀子堯舜參眸子是堯亦重瞳然但一目重書大傳言舜四童子則兩目重矣故春秋孔演圖云舜目四童謂之重明承幹踵堯海內富昌元命苞云舜重瞳子是謂慈原上應攝提下應三元尸子淮南子云舜兩童子是謂重明作事成法出言有章夫舜葍也蔓地蓮華之名有睒意故目好動而曰舜或作瞬書經月正元日舜格於文祖詢於四嶽辟四門明四目達四聰山海經一目國一目中其面而居按注凡物之反戾異常乃其感於气而成此所謂一目國是也列子仲尼篇逄蒙之弟子鴻超怒其妻而怖之引烏號之弓綦衛之箭射其目矢來注眸子而眶不睫矢墜地而塵不揚湯問篇紀昌學射於飛衛飛衛曰爾先學不瞬而後可言射矣紀昌歸偃臥其妻之機下以目承牽挺二年之後𨿽錐末倒眥而不瞬也淮南子覽冥訓武王伐紂渡於孟津陽侯之波逆流而擊疾風冥晦人馬不相見於是武王左操黃鉞右秉白旄瞋目而撝之曰余任天下誰敢害吾意者於是風霽而波罷左傳桓公元年宋華父督見孔父之妻於路目逆而送之曰美而艷呂氏春秋贊能篇管子束縛在魯桓公欲相鮑叔鮑叔曰君欲霸王則管夷吾在彼臣弗若也桓公曰夷吾寡人之賊也射我者也不可鮑叔曰夷吾爲其君射人若得而臣之則彼亦將爲君射人桓公不聽鮑叔固讓果聽之於是使告魯曰管夷吾寡人之讎也願得之而親加手焉魯許諾乃使吏鞹其拳膠其目盛之以鴟夷置之車中至齊境桓公使人以朝車迎之左傳僖公二十八年子玉從晉師晉侯次於城濮子玉使�勃請戰曰請與君之士戲君憑軾而觀之得臣與寓目焉文公元年初楚子將以商臣爲太子訪諸令尹子上子上曰楚國之舉恆在少者且是人也�目而豺聲忍人也不可立也十二年冬秦伯伐晉取羈馬晉人禦之乃皆出戰交綏秦行人夜戒晉師曰兩君之士皆未慭也明日請相見臾駢曰使者目動而言肆懼我也將遁矣薄諸河必敗之韓子諭老篇楚莊王欲伐越杜子諫曰王之伐越何也曰政亂兵弱杜子曰臣愚患之智如目也能見百步之外而不能自見其睫王之弱亂非越之下也欲伐越此智之如目也王乃止左傳宣公二年宋人以兵車百乘文馬百駟贖華元於鄭半入華元逃歸宋城華元爲植巡功城者謳曰睅其目皤其腹棄甲而復按注睅出目按疏睅大目也目大則出見十五年潞子嬰兒之夫人晉景公之姊也酆舒爲政而殺之又傷潞子之目晉侯將伐之諸大夫皆曰不可酆舒有三雋才不如待後之人伯宗曰必伐之狄有罪雋才𨿽多何補焉虐我伯姬傷其君目怙其雋才而不以茂徳玆益罪也晉侯從之成公十六年夏六月晉楚遇於鄢陵晉侯筮之史曰吉其卦遇復曰南國蹙射其元王中厥目公從之呂錡射共王中目谷梁傳季孫行父禿晉郤克眇衛孫良夫跛曹公子手僂同時而聘於齊齊使禿者禦禿者使眇者禦眇者使跛者禦跛者使僂者禦僂者蕭同侄子處臺上而笑之聞於客客不悅而去相與立胥閭而語移日不解齊人有知之者曰齊之患必自此始矣左傳襄公十八年晉侯伐齊十九年春諸侯還自沂上荀偃癉疽生瘍於頭濟河及著雍病目出卒而視不可含宣子盟而撫之曰事吳敢不如事主猶視欒懷子曰其爲未卒事於齊故也乎乃復撫之曰主苟終所不嗣事於齊者有如河乃瞑受含周語柯陵之會單襄公見晉厲公視遠步髙魯成公見言及晉難單子曰君何患焉晉將有亂吾見晉君之容殆必禍者也夫君子目以定體足以從之是以觀其容而知其心矣目以處義足以步目今晉侯視遠而足髙目不在體而足不步目其心必異矣目體不相從何以能久拾遺記師曠者晉平公之時以陰陽之學顯於當世燻目爲瞽人以絕塞眾慮專心於星算音律之中考鐘呂以定四時無毫釐之異新序晉平公閒居師曠侍坐平公曰子生無目眹甚矣子之墨墨也師曠對曰天下有五墨墨而臣不得與一焉平公曰何謂也師曠曰羣臣行賂以采名譽百姓侵冤無所告訴而君不悟此一墨墨也忠臣不用用臣不忠下才處髙不肖臨賢而君不悟此二墨墨也姦臣欺詐空虛府庫以其少才覆塞其惡賢人逐姦邪貴而君不悟此三墨墨也國貧民罷上下不和而好財用兵嗜欲無厭諂諛之人容容在旁而君不悟此四墨墨也至道不明法令不行吏民不正百姓不安而君不悟此五墨墨也國有五墨墨而不危者未之有也臣之墨墨小墨墨耳何害乎國家哉晉語叔魚生其母視之曰是虎目而豕喙必以賄死遂弗視路史李乾元杲爲周上禦史胎刵且眇列子老聃之弟子有亢倉子者得聃之道能以耳視而目聽魯侯聞之大驚使上卿厚禮而致之亢倉子應聘而至魯侯卑辭請問之亢倉子曰傳之者妄我能視聽不用耳目不能易耳目之用魯侯曰此增異矣吳越春秋椒丘欣爲齊王使於吳飲馬於津津吏曰水中有神見馬卽出君勿飲也欣曰壯士所當何神敢幹乃使從者飲馬於津水神果取其馬椒丘欣大怒袒裼持劍入水求神決戰連日乃出眇其一目遂之吳會於友人之喪欣恃其與水戰之勇有陵人之气要離乃挫欣曰吾聞勇士之斗不受辱今子與神鬥於水受眇目之病形殘名勇勇士所恥不卽喪命於敵而戀其生猶徽色於我哉孔叢子嘉言篇夫子適周見萇弘言終而退萇弘語劉文公曰吾觀孔仲尼有聖人之表河目而隆顙黃帝之形貌也莊子田子方篇溫伯雪子適齊捨於魯仲尼見之而不言子路問曰吾子見之而不言何也仲尼曰若夫人者目擊而道存矣盜跖篇孔子往見盜跖謁者入通盜跖聞之大怒目如明星案劍瞋目聲如乳虎左傳定公八年公侵齊門於陽州顏息射人中眉退曰我無勇吾志其目也十年宋公子地有白馬四公嬖向魋魋欲之公取而朱其尾鬣以與之地怒使其徒抶魋而奪之魋懼將走公閉門而泣之目盡腫論語隱義衛蒯瞶亂子路興師往有狐黯者當師曰子欲入耶曰然黯從城上下麻繩釣子路半城問曰爲師耶爲君耶曰在君爲君在師爲師黯因投之折其左股不死黯開城欲殺之子路目如明星之光曜黯不能前謂曰畏子之目願覆之子路以衣袂覆目黯遂殺之呂氏春秋知化篇吳誅子胥子胥將死曰與吾安得一目以視越人之入吳也乃自殺夫差乃取其身而流之江抉其目著之東門曰女胡視越人之入我也禮記檀弓子夏喪其子而喪其明曾子弔之曰吾聞之也朋友喪明則哭之曾子哭子夏亦哭曰天乎予之無罪也曾子怒曰商女何無罪也吾與女事夫子於洙泗之間退而老於西河之上使西河之民疑女於夫子爾罪一也喪爾親使民未有聞焉爾罪二也喪爾子喪爾明爾罪三也而曰女何無罪與子夏投其杖而拜曰吾過矣吾過矣吾離羣而索居亦已久矣工尹商陽與陳棄疾追吳師及而射之斃一人又及又斃二人每斃一人掩其目止其禦曰朝不坐燕不與殺三人亦足以反命矣齊大饑黔敖爲食於路以待餓者而食之有餓者蒙袂輯屨貿貿然來黔敖左奉食右執飲曰嗟來食揚其目而視之曰予惟不食嗟來之食以至於斯也從而謝焉終不食而死列子說符篇晉國苦盜有�雍者能視盜之貌察其眉睫之間而得其情晉侯使視盜千百無遺一焉淮南子人間訓昔者宋人好善者三世不解家無故而墨牛生白犢以問先生先生曰此吉祥以饗鬼神居一年其父無故而盲牛又復生白犢其父又復使其子以問先生其子曰前聽先生言而失明今又復問之柰何其父曰聖人之言先忤而後合其事未究固試往復問之其子又復問先生先生曰此吉祥也復以饗鬼神歸致命其父其父曰行先生之言也居一年其子又無故而盲其後楚攻宋圍其城當此之時易子而食析骸而炊丁壯者死老病童兒皆上城牢守而不下楚王大怒城已破諸城守者皆屠之此獨以父子盲之故得無乘城軍罷圍解則父子俱視呂氏春秋必己篇孟賁過於河先其伍船人怒以楫虓其頭顧不知其孟賁也中河孟賁瞋目而視船人發植目裂須指舟人盡揚播入於河使船人知其孟賁弗敢直視涉無先者遇合篇陳有惡人曰惇洽讎糜雄顙廣顏垂眼臨鼻韓子說林篇田駟欺鄒君鄒君將使人殺之田駟恐告惠子惠子見鄒君曰今有人見君則其一目奚如君曰我必殺之惠子曰瞽兩目君奚爲不殺君曰不能勿惠子曰田駟東慢齊侯南欺荊王駟之於欺人瞽也君奚怨焉鄒君乃不殺外儲說篇趙王遊於圃中左右以兔與虎而輟觀之盻然環其眼王曰可惡哉虎目也左右曰平陽君之目可惡過此見此未有害也見平陽君之目如此者則必死矣其明日平陽君聞之使人殺言者而王不誅也列士傳秦召魏公子無忌不行使朱亥奉璧一雙秦王大怒將朱亥著虎圈中亥瞋目視虎血出濺虎虎終不敢視春秋後語平原君對趙王曰沔池之會臣察武安君之爲人也小頭而銳瞳子白黑分明小頭而銳斷敢行也瞳子白黑分明者視事明也史記藺相如傳趙王與秦王會沔池秦王不肯擊缶相如曰五步之內請得以頸血濺大王矣左右欲刃相如相如張目叱之左右皆靡秦王不懌爲一擊缶孔叢子執節篇魏安釐王問子順曰馬回之爲人𨿽少才文梗梗亮直有大丈夫之節吾欲以爲相可乎答曰知臣莫若君何有不可至於亮直之節臣未明也王曰何故答曰聞諸孫卿云其爲人也長目而豕視者必體方而心圓每以其法相人千百不失臣見回非不偉其體幹也然甚疑其目王卒用之三月果以諂得罪燕丹子樊於期聞荊軻之言於是自剄頭墮背後兩目不瞑戰國策荊軻入秦太子賓客皆白衣冠以送之至易水上旣祖取道髙漸離擊築荊軻和而歌爲羽聲慷士皆瞋目發盡上衝冠史記荊軻傳秦逐太子丹荊軻之客皆亡髙漸離變名姓爲人庸保以擊築聞於秦始皇始皇召見人有識者乃曰髙漸離也秦皇帝惜其善擊築重赦之乃矐其目按注索隱曰說者云以馬屎燻令失明始皇本紀大梁人尉繚曰秦王爲人蜂準長目河圖稽命徵項羽怪目勇敢重瞳大口力楚之邦史記樊噲傳項羽在戲下欲攻沛公沛公面見項羽項羽旣饗軍士中酒亞父謀欲殺沛公時樊噲在營外聞事急乃持鐵盾入到營營衛止噲噲直撞入立帳下瞋目而視眥皆出血楚漢春秋上過陳畱酈生求見使者入通上方洗足問何如人也曰狀類大儒上曰吾方以天下爲事未暇見大儒也使者出酈生瞋目按劍曰入言髙陽酒徒非儒者漢書項籍傳漢軍圍鍾離昧於滎陽東羽軍至漢軍畏楚盡走險阻羽令壯士出挑戰漢有善騎射曰樓煩楚挑戰三合輒射殺之羽大怒自披甲持戟挑戰樓煩欲射羽瞋目叱之樓煩目不能視手不能發走還入壁不敢復出史記項籍本紀項王軍壁垓下漢軍圍之數重項王潰圍南出漢追及之項王大呼馳下漢軍皆披靡時赤泉侯爲騎將追項王項王瞋目叱之赤泉侯人馬俱驚辟易數里爰盎傳孝文居代時太后常病三年目不交睫漢書藝文志魏文侯最爲好古孝文時得其樂人竇公按注桓譚新論云竇公年百八十歲兩目皆盲文帝奇之問曰何因至此對曰臣年十三失明父母憐其不及眾技教鼓琴臣導引無所服餌東方朔傳朔上書曰臣朔目若懸珠齒如編貝金日磾傳日磾自在左右目不忤視者數十年杜欽傳欽字子夏少好經書家富而目偏盲故不好爲吏茂陵杜鄴與欽同姓字俱以材能稱京師故衣冠謂欽爲盲杜子夏以相別列仙傳偓佺魏仙人采藥好食松實而目更方赤斧戎人也爲碧�祠主簿餌丹身及瞳子皆赤漢書王莽傳莽露眼赤睛反膺髙視瞰臨左右是時有用方技待詔黃門者或問以莽形貌待詔曰莽所謂鴟目虎吻故能食人亦當爲人所食李業傳犍爲任永及業同郡馮信並好學博古公孫述連徵命待以髙位皆托靑盲以避世難永妻淫於前匿情無言見子入井忍而不救信侍婢亦對信姦通及聞述誅皆盥洗更視曰世適平目卽淸淫者自殺光武聞而徵之並會病卒杜根傳根爲中郎時和熹鄧後臨朝根以安帝年長宜親政事上書直諫太后大怒囊盛撲殺之根詐死三日目中生蛆梁冀傳冀字伯車爲人鳶肩豺目洞精矘眄口吟舌言按注鳶鴟也鴟肩上竦也豺目目�也風俗通汝南南頓張助於田中種禾見李核意欲持去顧見空桑中有土因殖種以余漿漑灌後人見桑中反復生李轉相告語有病目痛者息陰下言李君令我目愈謝以一豚目痛小疾亦行自愈眾犬吠聲因盲者得視遠近翕赫其下後漢書朱�傳自黃巾賊後復有李大目之徒起山谷間其大眼者爲大目鄭元別傳元秀眉明目董卓別傳卓會公卿召諸降賊責降者曰何不鑿眼應聲眼皆落地吳志孫權傳注江表傳曰堅爲下邳丞時權生方頤大口目有精光堅異之以爲有貴象魏志許褚傳太祖與韓遂馬超等單馬會語左右皆不得從惟將褚超負其力陰欲前突太祖素聞褚勇疑從騎是褚乃問太祖曰公有虎侯者安在太祖顧指褚褚瞋目盼之超不敢動典韋傳張繡反襲太祖營韋戰於門中被數十創賊前搏之韋雙挾兩賊擊殺之餘賊不敢前韋復前突賊殺數人瘡重發瞋目大罵而死夏侯惇傳惇從徵呂布爲流矢所中傷左目注魏略曰時夏侯淵與惇俱爲將軍軍中號惇爲盲夏侯惇惡之每照鏡恚怒輒撲鏡於地陳思王植傳注魏略曰丁儀字正禮父宿與太祖親善太祖聞儀爲令士欲以愛女妻之以問五官將五官將曰女人觀貌而正禮目不便誠恐愛女未必悅也以爲不如與伏波子楙太祖從之尋辟儀爲掾到與論議嘉其才朗曰丁掾好士也卽使其兩目盲尙當與女何況但眇是吾兒誤我天中記魏武帝病眼令華陀以金篦刮目魏志傅嘏傳正元二年春毋丘儉文欽作亂或以司馬景王不宜自行惟嘏勸之景王遂行注漢晉春秋曰時景王新割目癅創甚聞嘏言蹶然而起曰我請輿疾而東暌車志管輅曰吾額上無主骨目中無守精鼻無梁柱腳無天根背無三甲腹無三壬但恐至泰山治鬼不得治生人耳魏志髙句麗國傳髙句麗王伊夷模無子淫灌奴部生子名位宮伊夷模死立以爲王今句麗王宮是也其曾祖宮生能開目視其國人惡之及長大果凶虐數寇鈔國見殘破今王墮地亦能開目視人句麗呼相似爲位似其祖故名之爲位宮吳志孫皓傳皓宮人有不合意者輒殺之或剝人之面或鑿人之眼按注吳平後晉侍中庾峻等問皓侍中李仁曰聞歸命侯惡人橫睛逆視皆鑿其眼有諸乎仁曰無此事傳之者謬耳曲禮曰視天子由夾以下視諸侯由頤以下視大夫由衡視士則平面得遊目五步之內視上於衡則傲下於帶則憂旁則邪以禮視瞻髙下不可不愼況人君乎哉視人君相迕是乃禮所謂傲慢傲慢則無禮無禮則不臣不臣則犯罪犯罪則陷不測矣正使有之將有何失晉書阮籍傳籍能爲靑白眼見禮俗之士以白眼對之及嵇喜來弔籍作白眼喜不懌而退喜弟康聞之乃賫酒挾琴造焉籍大悅乃見靑眼由是禮法之士疾之若讎王戎傳戎幼而�悟神彩秀徹視日不眩裴楷見而目之曰戎眼爛爛如巖下電趙至傳至遊太學遇嵇康寫石經徘徊不能去遂隨康還山陽每曰卿頭小而銳瞳子白黑分明有白起之風矣世說裴令公有�容姿一旦有疾至困惠帝使王夷甫往看裴方向壁臥聞王使至彊回視之王出語人曰雙眸閃閃若巖下電精神挺動體中故小惡前趙錄劉曜身長九尺三寸生而目有赤光晉書趙王倫傳倫目上有癅時以爲妖焉石季龍載記季龍命太子宣生殺拜除皆疊日省決太子詹事孫珍問侍中崔約曰吾患目疾何方療之約素狎珍戲之曰溺中則愈珍曰目何可溺約曰卿目睕睕正耐溺中珍恨之以白宣宣諸子中最胡狀目深聞之大怒誅約父子苻生載記生字長生健第三子也幼而無賴祖洪甚惡之生無一目爲兒童時洪戲之問侍者曰吾聞瞎兒一淚信乎侍者曰然生怒引佩刀自刺出血曰此亦一淚也洪大驚鞭之生曰性耐刀槊不堪鞭捶洪曰汝爲爾不已吾將以汝爲奴生曰何不如石勒也洪懼跣而掩其口謂健曰此兒狂宜早除之不然長大必破人家健將殺之雄止之曰兒長成自當修攺何至便可如此健乃止生嘗使太醫令程延合安胎藥問人參好惡並藥分多少延曰𨿽小小不具自可堪用生以爲譏其目鑿延出目然後斬之生旣自有目疾其所諱者不足不具少無缺傷殘毀偏只之言皆不得道範寧傳寧嘗患目痛就中書侍郎張湛求方湛因嘲之曰古方宋陽裏子少得其術以授魯東門伯魯東門伯以授左丘明遂世世相傳及漢杜子夏鄭康成魏髙堂隆晉左太凡此諸賢並有目疾得此方云用損讀書一減思慮二專內視三簡外觀四旦晚起五夜早眠六凡六物熬以神火下以气簁蘊於胸中七日然後納諸方寸修之一時近能數其目睫遠視尺捶之餘長服不已洞見墻壁之外非但明目乃亦延年王衍傳衍嘗因宴集爲族人所怒舉樏擲其面衍初無言引王導共載而去然心不能平在車中攬鏡自照謂導曰爾看吾目光乃在牛背上矣異苑元帝永昌元年丹陽甘卓將襲王惇時歷陽陳訓私謂所親曰甘侯頭低而視仰相法名爲盼刀又目有赤�自外而入不出十年必以兵死不領兵則可以免至是果爲惇所襲世說康僧淵目深而鼻髙王丞相每調之僧淵曰鼻者面之山目者面之淵山不髙則不靈淵不深則不淸晉書桓溫傳溫豪爽有風槪姿貌甚偉面有七星少與沛國劉惔善惔嘗稱之曰溫眼如紫石稜須作蝟毛磔孫仲謀晉宣王之流亞也語林王右軍見杜弘治嘆曰面如凝脂眼如點漆此神仙中人齊書鄱陽忠烈王恢傳恢有孝性所生費太妃目有疾久廢視瞻有北渡道人慧龍得治眼術恢請之旣至空中忽見聖僧及慧龍下鍼豁然開朗咸謂精誠所致神仙傳李根嘗住壽春吳太文家太文說根兩目童子皆方按仙經云八百歲人童子方也根告諸弟子言我不得神丹大道之訣惟得地仙方爾壽畢天地然不爲下土之士也蜀錄李雄美容貌相士相之曰此君將貴其相有四目如重云鼻如龜龍口方如器耳如相望法爲大貴位過三公不疑世說顧長康哭桓宣武眼如懸河決澑晉書殷仲堪傳仲堪父病積年衣不解帶躬學醫術究其精妙執藥揮淚遂一目顧愷之傳桓元時與愷之同在殷仲堪坐共作了語愷之先曰火燒平原無遺燎元曰白布�根樹旒旐仲堪曰投魚深泉放飛鳥復作危語元曰矛頭淅米劍頭炊仲堪曰百歲老翁攀枯枝有一參軍云盲人騎瞎馬夜半臨深池仲堪眇目驚曰此太逼人因罷愷之善丹靑欲圖殷仲堪仲堪有目病固辭愷之曰明府正爲眼耳若明點瞳子飛白拂上使如輕雲之蔽月豈不美仲堪乃從之世說顧長康好寫人形欲圖殷荊州殷曰我形惡不煩耳顧曰明府正爲眼耳但明點瞳子飛白拂其上使如輕雲之蔽日異苑元嘉中丹陽多寶寺畫佛堂作金剛寺主奴婢惡戲以刀刮其目眼輒見一人甚壯五色彩衣持小刀挑目睛數夜眼爛於今永盲宋書江夏文獻王義恭傳前廢帝狂悖無道義恭謀欲廢立永光元年八月帝率羽林兵於第害之挑取眼睛以蜜漬之以爲鬼目睛南史袁粲傳粲爲尙書令初粲忤於孝武其母候乘輿出負磚叩頭流血磚碎傷目自此後粲與人語有�道眇目者輒泣涕彌日南齊書陳顯達傳顯達隸太祖討桂陽賊於新亭壘顯達出杜姥宅大戰破賊矢中左眼拔箭而鏃不出地黃村潘嫗善禁先以釘釘柱嫗禹步作气釘卽時出乃禁顯達目中鏃出之雲南誌略武帝時以僰深爲興古太守今曲靖也僰人之名始此齊永平中以陳顯達爲益州都督顯達一目僰人慢之顯達遣使責其租稅獠帥曰兩目刺史尙不能調況一目耶遂殺其使顯達分遣將帥聲言出獵夜往襲之無少長盡殺之蠻人震服南齊書褚淵傳淵性和雅有器度不妄舉動宅嘗失火煙焰甚逼左右驚擾淵神色怡然索轝來徐去輕薄子頗以名節譏之以淵眼多白精謂之白虹貫日言爲宋氏亡徵也獨異志梁周興嗣爲散騎常侍聰明多才思武帝出千言無章句令嗣次之因成千字文歸而兩目俱喪梁書簡文帝本紀帝眄睞目光燭人讀書十行俱下南史梁元帝本紀初武帝夢眇目僧執香鑪稱托生王宮旣而生帝帝初生患眼醫療必增武帝自下意療之遂眇一目乃憶先夢彌加湣愛帝性愛書籍旣患目多不自執捲值讀書左右番次上直晝夜爲常靈應錄梁元帝母阮修容曾失一珠元帝時絕幼吞之謂是左右所盜乃炙魚眼以厭之信宿之間珠從便出元帝尋一目致眇善謔集梁元帝一目眇爲湘東王時嘗登其宮以望其侍臣曰今日所謂帝子降於北渚帝疑其戲之答曰卿道目眇眇兮愁予耶南史王偉傳侯景叛其文檄並偉所制景敗偉上五百字詩於帝帝愛其才將捨之朝士多忌乃請曰前日偉作檄文有異辭句元帝求而視之檄云項羽重瞳尙有烏江之敗湘東一目寧爲四海所歸帝大怒使以釘釘其舌於柱方刑之獨異志梁元帝眇一目寵徐姬姬性�後怨帝每召至卽半面見之意者以帝一目非爲全面也帝視殺之梁書荀匠傳匠居父憂並兄服歷四年不出廬戶哭無時聲盡則繼之以泣目眥皆爛沈約傳約左目重瞳子腰有紫痣聰明過人江紑傳紑字含潔濟陽考城人也父蒨光祿大夫紑幼有孝性年十三父患眼紑侍疾將�月衣不解帶夜夢一僧云患眼者飲慧眼水必差及覺說之莫能解者紑第三叔祿與艸堂寺智者法師善往訪之智者曰無量壽經云慧眼見眞能渡彼岸蒨乃因智者啟捨同夏縣界牛屯裏捨爲寺乞賜嘉名敕答曰純臣孝子往往感應晉世顏含遂見冥中送藥近見智者知卿第二息感夢云飲慧眼水慧眼則是五眼之一號若欲造寺可以慧眼爲名及就創造泄故井井水淸冽異於常泉依夢取水洗眼及煮藥稍覺有瘳因此遂差時人謂之孝感齊諧記弘農鄧紹嘗八月旦入華山采藥見一童子執五彩囊承柏葉上露皆如珠滿囊紹問曰用此何爲答曰赤松先生取以明目言終便失所在今世人八月旦作眼明袋此遺象也陳書章昭達傳昭達少時嘗遇相者謂曰卿容貌甚善須小虧損則當富貴及侯景之亂昭達率募鄕人援臺城爲流矢所中眇其一目相者見之曰卿相善矣不久富貴新安王伯固傳伯固生而龜胸目通精揚白馬樞傳樞目精洞黃能視暗中物徐陵傳陵目有靑睛時人以爲聰惠之相也魏書尉古眞傳古眞代人也太祖之在賀蘭部賀染幹遣侯引乙突等詣行宮將肆逆古眞知之密以馳告侯引等不敢發染於疑古眞泄其謀乃執拷之以兩車軸押其頭傷一目不伏乃免之古眞弟太眞太眞弟諾少事太祖以忠謹著稱從圍中山諾先登傷一目太祖嘆曰諾兄弟並毀其目以建功效誠可嘉也寵待遂隆楊大眼傳大眼善騎乘裝束雄竦擐甲折旋見稱當世巡撫士卒呼爲兒子及見傷痍爲之流泣自爲將帥恆身先兵士衝突堅陳出入不疑當其鋒者莫不摧拉南賊前後所遣督將軍未渡江預皆畏懾傳言淮泗荊沔之間有童兒啼者恐之云楊大眼至無不卽止王肅弟子秉之初歸國也謂大眼曰在南聞君之名以爲眼如車輪及見乃不異人大眼曰旗鼓相望瞋眸奮發足使君目不能視何必大如車輪當世推其驍果皆以爲關張弗之過也咸陽王禧傳禧謂龍虎曰吾憒憒不能堪試作一謎當思解之以釋毒悶龍虎�憶舊謎云眠則俱眠起則俱起貪如豺狼贓不入己都不有心於規刺也禧亦不以爲諷己因解之曰此是眼也而龍虎謂之是箸談藪後魏昭成帝嘗擊賊流矢中目賊破執射者至左右欲剝割之帝曰彼各爲其主何罪乃釋之戲瑕魏髙僧支謙博覽經籍兩眼多白而睛黃時人謂曰支郎眼中黃形軀𨿽細是智囊北齊書趙彥深傳彥深幼孤貧事母甚孝年十歲曾候司徒崔光光謂賓客曰古人觀眸子以知人此人必當遠至祖珽傳珽旣見重二宮遂志於宰相先與黃門侍郎劉逖友善乃疏侍中尙書令趙彥深侍中和士開等罪狀令逖奏之逖懼不敢通其事頗泄彥深等先詣帝自陳帝大怒執珽鞭二百配甲坊尋徙於光州刺史李祖勛遇之甚厚別駕張奉禮希大臣意上言珽𨿽爲流囚常與刺史對坐敕報曰牢掌奉禮曰牢者地牢也乃爲深坑置諸內苦加防禁桎梏不離其身家人親戚不得臨視夜中以蕪菁子燭燻眼因此失明武成崩後主憶之就除海州刺史是時陸令萱外幹朝政其子穆提婆愛幸珽乃遺陸媼弟悉達書曰趙彥深心腹深沈欲行伊霍事儀同姊弟豈得平安何不早用智士邪和士開亦以珽能決大事欲以爲謀主故棄除舊怨虛心待之與陸媼言於帝曰襄宣昭三帝其子皆不得立今至尊猶在帝位者實由祖孝徵此人有大功宜報重恩孝徵心行𨿽薄奇略出人緩急眞可憑仗且其雙盲必無反意請喚取問其謀計從之入爲銀靑光祿大夫祕書監加開府儀同三司和士開死後仍說陸媼出彥深以珽爲侍中在晉陽通密啟請誅瑯邪其計旣行漸被任遇又靈太后之被幽也珽欲以陸媼爲太后撰魏帝皇太后故事爲太姬言之謂人曰太姬𨿽云婦人實是雄傑女媧已來無有也太姬亦稱珽爲國師國寶由是拜尙書左僕射監國史加特進入文林館總監撰書封燕郡公食太原郡幹給兵七十人所住宅在義井坊旁拓鄰居大事修築陸媼自往案行勢傾朝野斛律光甚惡之遙見竊罵云多事乞索小人欲行何計數常謂諸將云邊境消息處分兵馬趙令嘗與吾等參論之盲人掌機密來全不共我輩語止恐�他國家事又珽頗聞其言因其女皇后無寵以謠言聞上曰百升飛上天明月照長安令其妻兄鄭道蓋奏之帝問珽珽證實又說謠云髙山崩槲樹舉盲老翁背上下大斧多事老母不得語珽並云盲老翁是臣云與國同憂戚勸上行語其多事老母似道女侍中陸氏帝以問韓長鸞穆提婆並令髙元海段士良密議之眾人未從因光府參軍封士讓啟告光反遂滅其族珽又附陸媼求爲領軍後主許之詔須覆奏取侍中斛律孝卿署名孝卿密告髙元海元海語侯呂芬穆提婆云孝徵漢兒兩眼又不見物豈合作領軍也明旦面奏具陳珽不合之狀並書珽與廣寧王孝珩交結無大臣體珽亦求面見帝令引入珽自分疏並云與元海素相嫌必是元海譖臣帝弱顏不能諱曰然珽列元海共司農卿尹子華太府少卿李叔元平淮令張叔略等結朋樹黨遂除子華仁州刺史叔元襄城郡太守叔略南營州錄事參軍陸媼又唱和之復除元海鄭州刺史珽自是專主機衡總知騎兵外兵事內外親戚皆得顯位後主亦令中要數人扶持出入著紗帽直至永巷出萬春門向聖壽堂每同禦榻論決政事委任之重羣臣莫比自和士開執事以來政體隳壞珽推崇髙望官人稱職內外稱美復欲增損政務沙汰人物始奏罷京畿府並於領軍事連百姓皆歸郡縣宿衛都督等號位從舊官名文武章服並依故事又欲黜諸閹豎及羣小輩推誠延士爲致治之方陸媼穆提婆議頗同異珽乃諷禦史中丞麗伯律令劾主書王子納賂知其事連穆提婆欲使贓罪相及望因此坐並及陸媼猶恐後主溺於近習欲因後黨爲援請以皇后兄胡君瑜爲侍中中領軍又徵君瑜兄梁州刺史君璧欲以爲禦史中丞陸媼聞而懷怒百方排毀卽出君瑜爲金紫光祿大夫解中領軍君璧還鎭梁州皇后之廢頗亦由此王子釋而不問珽日益以�又諸宦者更共譖毀之無所不至後主問諸太姬憫嘿不對及三問乃下�拜曰老婢合死本見和士開道孝徵多才博學言爲善人故舉之比來看之極是罪過人實難知老婢合死後主令韓長鸞檢案得其許出�受賜十餘事以前與其重誓不殺遂解珽侍中僕射出爲北徐州刺史珽求見後主韓長鸞積嫌於珽遣人推出柏閣珽故求面見坐不肯行長鸞乃令軍士牽曳而出立珽於朝堂大加誚責上道後令追還解其開府儀同郡公直爲刺史至州會有陳寇百姓多反珽不關城門守埤者皆令下城靜坐街巷禁斷行人�犬不聽鳴吠賊無所聞見不測所以疑惑人走城空不設警備珽忽然令大叫鼓噪聒天賊大驚登時走散後復結陳向城珽乘馬自出令錄事參軍王君植率兵馬乃親臨戰賊先聞其盲謂爲不能拒抗忽見親在戎行彎弧縱鏑相與驚怪畏之而罷時穆提婆憾之不已欲令城陷沒賊𨿽知危急不遣救援珽且戰且守十餘日賊竟奔走城卒保全卒於州徐之才傳祖珽執政除之才侍中太子太師之才恨曰子野沙汰我珽目疾故以師曠比之瑯琊王儼傳儼常患喉使醫下鍼張目不瞬儼以和士開駱提婆等奢恣盛修第宅意甚不平嘗謂曰君等所營宅早晚當就何太遲也二人相謂曰瑯琊王眼光奕奕數步射人向者暫對不覺汗出天子前奏事尙不然由是忌之三國典略齊韓鳳穆提婆髙阿那肱共處衡軸號曰三貴瞋目張拳有啖人勢周書張元傳元年十六其祖喪明三年元恆憂泣晝夜讀佛經禮拜以祈福佑後讀藥師經見盲者得視之言遂請七僧燃七燈七日七夜轉藥師經行道每言天人師乎元爲孫不孝使祖喪明今以燈光普施法界願祖目見明元求代闍如此經七日其夜夢見一老公以金錍治其祖目謂元曰勿憂悲也三日之後汝祖目必差元於夢中喜躍遂卽驚覺乃徧告家人居三日祖果目明隋書盧太翼傳太翼逃於五臺山皇太子勇聞而召之太翼知太子必不爲嗣謂所親曰吾拘逼而來不知所稅駕也及太子廢坐法當死髙祖惜其才而不害配爲官奴久之乃釋其後目盲以手摸書而知其字魚俱羅傳初煬帝在藩俱羅弟贊以左右從贊性凶暴虐其部下令左右炙肉遇不中意以簽刺瞎其眼俱羅相表異人目有重瞳陰爲帝之所忌劉炫傳炫眸子精明視日不眩唐書李密傳密爲左親衛府大都督千牛備身�銳角方瞳子黑白明澈煬帝見之謂宇文述曰左仗下黑色小兒爲誰曰蒲山公李寬子密帝曰此兒顧盼不常無入衛袁天綱傳天綱益州成都人仕隋爲鹽官令在洛陽與杜淹王珪韋珽遊見竇軌曰君伏犀貫玉枕輔角完起十年且顯立功其在梁益間邪軌後爲益州行臺僕射天綱復曰赤�幹瞳方語而浮赤入大宅公爲將必多殺願自戒軌果坐事見召烈女傳房元齡妻盧失其世元齡微時病且死謂曰吾病革君年少不可寡居善事後人盧泣入帷中剔一目示元齡明無他會元齡良愈禮之終身尉遲敬徳傳敬徳婞直頗以功自負嘗侍宴慶善宮有班其上者敬徳曰爾何功坐我上任城王道宗解諭之敬徳勃然擊道宗目幾眇太宗不懌罷召讓之武攸緒傳攸緒晚年瞳有紫光晝能見星朝野僉載貞觀年中定州鼓城縣人魏全家富母忽然失明問卜者王子貞子貞爲卜之曰明年有人從東來靑衣者三月一日來療必愈至時候見一人著靑綢襦遂邀爲設飲食其人曰僕不解醫但解作犁耳爲主人作之持斧繞捨求犁轅見桑曲枝臨井上遂斫下其母兩眼煥然見物此曲桑蓋井之所致也周郎中裴珪妾趙氏有美色曾就張璟藏卜年命藏曰夫人目長而慢視準相書�視者淫婦人目有四白五夫守宅夫人終以姦廢宜愼之趙笑而去後果與人姦沒入掖庭唐書李林甫傳張九齡裴耀卿俱罷政事帝專任林甫初三宰相就位二人磬折趨而林甫在中軒驁無少讓觀者竊言一雕挾兩兔少選詔書出耀卿九齡以左右丞相罷林甫嘻笑曰尙左右丞相邪目恚而送乃止崔光遠傳光遠勇決任气長六尺瞳子白黑分明致虛雜俎元宗與玉眞恆於皎月之下以錦帕裹目在方丈之間互相捉戲玉眞捉上每易而玉眞輕捷上每失之滿宮之人撫掌大笑一夕玉眞於�服袖上多結流蘇香囊與上戲上屢捉屢失玉眞故以香囊惹之上得香囊無數已而笑曰我比貴妃差勝也謂之捉迷藏唐書李揆傳苗晉卿數薦元載揆輕載地寒謂晉卿曰龍章鳳姿士不見用獐頭鼠目子乃求官邪載聞銜之五色綫李泌家傳賀知章曰此子目如秋水必拜卿相杜陽雜編羅浮先生軒轅集年過數百而顏色不老坐於暗室則目光可長數丈唐書張允伸傳張公素爲節度使進中書門下平章事性暴厲眸子多白燕人號白眼相公諧噱錄方幹作令嘲李主簿目翳曰只見門外著籬未見眼中安障全唐詩話崔嘏施肩吾與之同年不睦嘏舊失一目以珠代之施嘲之曰二十九人及第五十七眼看花元和十五年也因話錄相國崔公愼由廉察浙西左目眥生贅疣如息肉欲蔽瞳神視物極礙諸醫方無驗一日淮南判官楊員外牧自吳中赴職召饌於中堂因話揚州有穆中善醫爲我致之楊君許諾後數日得書云穆生性麤�恐不可信有譚簡者用心精審勝穆甚遠遂致以來旣見白崔公曰此立可去以手微捫所患拔之𨿽痛亦忍又聞動剪刀櫛焉有聲以紅綿拭病處兼傅以藥遂不甚痛譚生請公開眼看所贅肉大如小指堅如幹筋遂命投之江中愈後數日而徵詔至金陵向若楊君不過譚生不至徵詔遽來歸期是切物礙其目位當廢矣安得秉鈞入輔爲帝股肱酉陽雜俎蜀有費雞師目赤無黑睛五代史唐本紀李克用少驍勇軍中號曰李鴉兒其一目眇及其貴也又號獨眼龍五國故事閩忠懿王諱審知延稟審知之養子眇一目人亦謂之獨眼龍吳主�身長七尺姿貌瑰特目瞬如電語音厚重望之懾人與語可愛談苑錢鏐年老一目失明醫曰可無療此當延五七歲壽若決膜去內障眼卽復舊但慮損福鏐曰吾得不爲一目鬼於地下足矣醫爲治之復故未幾鏐卒吳越備史周寶唐立武選以髙上擊球較其能否至有置鐵鉤於球上伏以相擊寶嘗與此選爲鐵鉤所摘一目睛失寶取睛吞之復擊球獲頭籌遂授涇原�賜木睛以代之一日晨起漱木睛墜水棄之侍姬竊笑寶怒曰瞎漢何足笑遂殺之注木睛莫知何木置目中無所�視之如眞睛南唐書李元淸傳元淸爲永新制置使國亡歸京師元淸心不欲仕二國僞稱失明召驗之揮刃將及頸而目不瞬盧郢傳郢工屬文有勇力好吹鐵笛幹徳中後主命韓徳霸爲都城烽火使警察非常怙權暴橫郢嘗遇之調笛自若徳霸叱左右捕執郢乃直前捽徳霸墜馬毆之敗而傷目徳霸入訴後主叱之出顧近侍笑曰我帥遇一措大不能自全面目尙敢訴耶遂罷其職五代史晉出帝本紀髙祖以其兄子重貴爲子髙祖爲契丹所立謀以一子畱守太原契丹使盡出諸子自擇之指重貴曰此眼大者可也遂拜金紫光祿大夫行太原尹北京畱守知河東節度事漢本紀髙祖睿文聖武昭肅孝皇帝姓劉氏初名知遠弱不好弄嚴重寡言面紫色目多白睛凜如也張彥澤傳彥澤爲人驍悍殘忍目睛黃而夜有光顧視如猛獸錄異記道士�法遵居廬山簡寂觀道行精確獨力檢校以歷數年全無徒弟忽夢元中法師謂之曰汝無人甚見勤勞今有童子所恨年小耳旣覺話之於眾出山過民家有一小兒姓劉眼有五色光父母疑其怪異因灸眼尾其光遂絕已四五歲捨在觀中今稍長成相次入道果符元中夢授之語矣遼史耶律韓畱傳韓畱重熙元年累遷至同知上京畱守攺奚六部禿裏太尉性不苟合爲樞密使蕭解裏所忌上欲召用韓畱解裏言目病不能視議寢四年召爲北面林牙帝曰朕早欲用卿聞有疾故待之至今韓畱對曰臣昔有目疾才數月耳然亦不至於昏第臣駑拙不能事權貴是以不獲早睹天顏非陛下聖察則愚臣豈有今日耶集異記谷少時夢爲吏追去云奉符換眼吏附谷耳求錢安第一等眼谷不應又安第二等眼又不應吏曰只得第三等眼矣旣覺眼睛深碧色後遇善相道士陳紫陽相谷曰一雙鬼眼固當淸貴然不至大位也後果然宋史楊克讓傳克讓子希閔字無間生而失明令諸弟讀經史一歷耳輒不能忘屬文善緘尺趙普守西洛府中箋疏皆希閔所爲將奏署本府掾固辭不受普優加給贍張齊賢李沆薛惟言張茂宗繼領府事皆優待之和傳歷知制誥判吏部銓上以其貴家子能業文甚寵待之欲召入翰林謂近臣曰眸子眊眊然胸中必不正不可以居近侍也其命遂寢湘山野錄江南李后主煜性寬恕威令不素著神骨秀異駢齒一目有重瞳齊東野語錢若水謁華山陳摶曰目如點漆黑白分明當作神仙有紫衣老僧曰不然他日但能富貴急流中勇退人也湘山野錄胡文監旦喪明歲久忽襄陽奏入胡某欲詣闕乞見眞宗許之旣到闕王沂公曾在中書謂諸公曰此老利吻若獲對必妄計時政因先奏曰胡某瞽廢日久廷陛蹈舞失容恐取笑於仗衛乞令送中書問求見之因眞宗令中人合門傳宣送旦於中書或有陳敍具封章奏上胡知必廟堂術也至堂方及席沂公與諸相具諸生之禮列拜於前旦但長揖方坐沂公問之曰近目疾增損如何胡曰近亦稍減見相公參政只可三二分來人其涼徳率此再問所來之事堅乞引對中人再傳聖語旣無計但言襄陽元老乞賜一見諸相曰此必不可得急具札子奏批下奉聖旨依奏乞見宜不允墨莊漫錄劉安世器之幼年居京師苦赤目甚惡睛溢幹外百醫莫差一日有客云某有一相識來調官蓄惡目藥甚效昨日來別云已陛辭早晚卽行試遣人往求之時行李已出房云藥誠有之匆匆忘記在某篋中初發一篋藥乃在焉遂得之令以藥傅睛上軟綿�護戒七日方開一傅痛卽止及開睛已內眸子瞭矣蓼花洲閒錄元丰二年相州安陽縣民段化以疾失明其子簡屢求醫不驗一夕忽夢神人告之曰與爾此藥可用人髓下之則汝父之目立見光明旣悟手中果得藥簡乃卸左腕捶骨取髓調藥以進立愈老學庵筆記晁以道與其弟季比同應舉以道獨拔解時考試官葛某眇一目以道戲作詩云沒興主司逢葛八賢弟被黜兄薦發細思堪惜又堪嫌一壁有眼半壁瞎畫墁錄杜常昭憲太后之族子也神宗聞憲之門有登甲科者深喜之有旨上殿翌日諭執政曰杜常第四人及第卻一雙鬼眼可提舉農田水利太祖嘗謂榖一雙鬼眼張安道晚年病目家厚資南京庫帑不迨也常閉目使人運籌一算差必能擿之庫物精粗分毫不謬東坡志林前日與歐陽叔�晁無咎張文潛同在戒壇予病目昏將以熱水洗之文潛曰目忌點洗目有病當存之齒有病當勞之不可同也又記魯直語云治目當如治民治齒當如治軍治民當如曹參之治齊治軍當如商鞅之治秦頗有理故追錄之續博物志相家說人臣得龍之一體當至公相王安石得龍之睛然藜余筆孫莘老喜讀書晚年病目乃擇卒伍中識字稍解事者二人使其子端取西漢左氏諸書授以句讀每瞑目危坐命二人更讀於旁終一冊則易一人飲之酒一杯使退卒亦自喜不爲難道山淸話黃庭堅嘗言有人心動則目動王介甫終日目不停轉庭堅一日過範景仁終日相對正身端坐未嘗回顧亦無倦色景仁言吾二十年來胸中未嘗起一思慮二三年來不甚觀書若無賓客則終日獨坐夜分方睡𨿽兒曹歡呼咫尺皆不聞庭堅曰公卻是學佛作家公不悅春渚紀聞陳瑩中爲橫海軍通守先君與之爲代嘗與言蔡元長兄弟了翁言蔡京若秉鈞軸必亂天下後爲都司力排蔡氏之黨一日朝會與蔡觀同語云公大阮眞福人觀問何以知之了翁曰適見於殿庭目視太陽久之而不瞬觀以語京京謂觀曰汝爲我語瑩中旣能知我何不容之甚也觀致京語於陳了翁徐應之曰射人當射馬擒賊當擒王觀默然後竟有郴州之命宋史王黼傳黼爲人美風姿目睛如金聞見前錄沈存純良字忠老余從兄之婿也初兄之子許歸內兄黃升有年矣繼而黃被薦中禮部選以書約唱第後成禮女一夕得目疾便不分明醫視之云目睛已破不可療也卽以疾報黃乞罷婚而黃雲昔許我固無恙人也我豈以一第而黜盲妻哉後竟不敢違其母兄之命因循告罷女年齒浸長謀與披帶入道不復有適人之議也然端麗明悟不知者以爲無病人也余兄弟寓居烏墩與忠老遊愛其和易多學忠老諸兄各宦遊相遠亦欲相依爲生願得盲女爲家旣成婚數日忠老夢至一官府兩廡皆囚系人也忠老方顧視之次忽見有緋衣人升廳事據案而坐者羣吏庭集聲喏而退緋衣者遽呼市物之人怒其物不至使杖之其人應言不順怒益甚亟呼左右取束�周其身以火燻灼其目忠老視之忽若微笑者旁一人謂忠老曰子視此不加惻然更復嬉笑以助其怒心此緋衣人乃子今日之妻也語竟而覺忠老遽以所夢語盲妻曰異哉冥報之事不爲誣也汝以一怒之熾至以火灼人目遂獲半生無目之報我以一笑之緣不免今日有盲妻之累且以一笑一怒之失其報如此況夫妻以樂禍爲心而積惡如陵京者哉豈不爲他生之慮耶夢溪筆談黃宗旦晚年病目每奏事先具奏目成誦於口至上前展奏目誦之其實不見也同列害之密以他書易其奏目宗旦不知也至上前所誦與奏目不同歸乃覺之遂乞致仕宋史張威傳威歷揚州觀察使威臨陣戰酣則精采愈奮兩眼皆赤時號張紅眼又號張鶻眼孝義劉孝忠傳孝忠並州太原人母病經三年孝忠割股肉斷左乳以食母母病心痛劇孝忠燃火掌中代母受痛母尋愈後數歲母死孝忠傭爲富家奴得錢以葬富家知其孝行養爲己子後養父雙目失明孝忠爲舐之經七日復能視呂升傳升萊州人父權失明剖腹探肝以救父疾父復能視而升不死冀州南宮人王翰母喪明翰自抉右目睛補之母目明如故顧忻傳忻母老目不能睹物忻日夜號泣祈天刺血寫佛經數卷母目忽明燭下能縫�九十餘無疾而終翰墨叢記張九成謫嶺南病目執書倚柱向明而觀者十七年歲月旣久上雙趺隱然溪蠻叢笑豎眼犵狫犵狫蠻之尢怪者兩目直生元史孟速思傳速思畏兀人幼有奇質年十五盡通本國書太祖聞之召至闕下一見大悅曰此兒目中有火他日可大用呂思誠傳思誠母馮氏夢一丈夫烏巾白襕衫紅�束帶趨而揖曰我文昌星也及寤思誠生目有神光見者異之劉哈剌八都魯傳哈剌八都魯本姓劉氏家世業醫至元八年世祖駐蹕白海以近臣言得召見世祖謂其目有火光異之遂畱侍左右劉通傳通亳州譙縣人母卜氏目失明通誓斷酒肉禱之三十年不懈卜氏年八十五忽復明輟耕錄杭州張存幼患一目時稱張眼子忽遇巧匠爲安一磁睛障蔽於上人皆不能辧其僞明外史兪通海傳通海以舟師略太湖降士誠二將於馬迹山艤舟胥口呂珍兵暴至諸將欲退通海乃身先疾鬥矢下如雨中其右目不能戰乃令帳下士被己甲督戰敵以爲通海也不敢逼徐解去由是一目遂眇平夏錄蜀有旻氏諱玉珍隨州玉沙村人也家世務農玉珍身長八尺目重瞳子鄕裏有訟皆往質焉徐壽輝起於蘄黃僭大號都漢陽遣使招玉珍玉珍歸漢陽授元帥益兵俾鎭沔陽與元將合林連戰湖中飛矢中其右目人呼爲旻眼子霏雪錄洪武中有胡僧善相見四明袁庭禮欲授其術乃令袁視日久之雜以紅白豆令揀之袁目不眩遂以其術傳之備遺錄方公孝孺自幼精敏絕倫雙瞳炯炯如電應諧錄有盲子道涸溪橋上失墜兩手攀楯兢兢握固自分失手必墮深淵已過者告曰毋怖第放下卽實地也盲子不信握楯長號久之力憊失手墜地乃自哂曰嘻早知卽實地何久自苦耶客座新聞臨川聶大年爲杭州教授以詩文負時名天順初同修通鑑綱目大年扶病至京師未入館遂至不起翰林諸公惜其不獲見者時童大章在座素善滑稽因曰不必識其人彼但多一耳少一目而已眾爲之哄然蓋大年姓聶而眇一目也予聞吾鄕吳原云一朝士麻臉胡須一朝士面歪而眇一目眇士戲麻士云麻臉胡須羊肚石倒栽蒲艸麻士答云歪腮白眼海螺杯斜嵌珍珠眾爲之絕倒方洲雜錄予向在京時嘗與指揮胡豅寓所見其父宗伯公所得宣廟賜物如錢大者二形色絕似雲母石類世之硝子而質甚薄以金相輪廓而衍之爲柄紐制其末合則爲一岐則爲二如市肆中等子匣老人目昏不辧細字張此物於雙目字明大加倍近者又於孫景章參政所再見一具試之復然景章云以良馬易得於西域賈胡滿剌似聞其名爲僾逮應諧錄新市有齊瞽者性躁急行乞衢中人弗避道輒忿罵之曰汝眼瞎耶市人以其瞽多不較嗣有梁瞽者性尢戾亦行乞衢中人遭之相觸而躓梁瞽故不知彼亦瞽也乃起亦忿罵曰汝眼亦瞎耶兩瞽哄然相詬市子姍笑噫以迷導迷詰難無已者何以異於是名公像記吳司寇公自新目光外現有威重陳太史公沂軀不甚長神采朗秀眸子可照余司成公孟麟目小而圓骨法淸古許奉常公榖長頭面白�而圓巨鼻微須雙眼如碧色八十時狀如世畫老子賢奕福建按察副使沈文敏其母隨養時雙目失明延一醫療之云障翳已重藥不能效乃先藥之使不知痛尋以物撥轉眼睛向內一面向外封閉三日而開視物無一不見云眼睛惟兩角有筋系之故可撥轉然非削鼻堊手不能也書蕉閩越黃撥沙善視墓畫地爲圖卽知休咎因號黃撥沙婺人有世患左目者問之曰祖墳木根傷葬者左目發墓果然出之卽愈珍珠船南京一女目重瞳丐於路沈文通視之目有兩瞳子相並

目部雜錄易經履六三眇能視象曰眇能視不足與有明也小畜輿說輻夫妻反目象曰夫妻反目不能正室也注反目謂怒目相視不順其夫而反制之也說卦九離爲目按正義離南方之卦主視故爲目也大全丘氏曰目睛附外陽在外而明朱氏曰離爲目陰麗乎陽也陽中有陰故肉白陰中有陽故精黑精竭者目盲離火�所麗也離爲目寐者神棲於心其日昃乎寤者神見於目其日出乎故寐者形閉坤之闔也寤者形開幹之辟也一闔一辟目瞑耳聽惟善用者能達耳目於外惟善養者能反耳目於內也說卦十一巽其於人也爲多白眼按正義躁人之眼其色多白也大全吳氏曰以眼言白者爲陽黑者爲陰離目上下白而黑者居中黑白相間而停均巽目上中白而黑者在下白多於黑也詩經墉風君子偕老篇子之淸揚按注淸視淸明也衛風碩人篇美目盼兮按注盼黑白分明也左傳僖公二十四年富辰曰目不別五色之章爲昧周禮秋官小司寇之職以五聲聽訟獄求民情五曰目聽按注鄭鍔曰心有不直則目所視者必眩亂而失直周語單穆公曰目所不見不可以爲目也夫目之察度也不過步武尺寸之間其察色也不過墨丈尋常之間道徳經檢欲篇五色令人目盲按注貪淫好色則傷精失明也聖人爲腹不爲目按注守五性去六情節志气養神明目不妄視妄視泄精於外子華子曰甚矣世之人注其目於視也目奚足信今有美麗佼好之人人之所同悅也然而蒙之以倛首則見之者棄之而走更衣之以輕紈阿裼焉則向之走者畱行矣甚矣世之人注其目於視也目奚足信範子掩目別黑白𨿽一時中猶不知天道也列子仲尼篇目將眇者先睹秋毫莊子天運篇孔子見老而語仁義老曰夫播糠瞇目則天地四方易位矣鶡冠子兩葉蔽目不見泰山墨子貴義篇子墨子曰今瞽曰巨者白也黔者黑也𨿽明目者無以易之兼白黑使瞽取焉不能知也故我曰瞽不知白黑者非以其名也以其取也愼子離朱之明察毫末於百步之外尺水不能見淺深非目不足其勢難睹也荀子勸學篇目不兩視而明韓子和氏篇人主者非目若離婁乃爲明也目必不任其數而待目以爲明所見者少矣非不蔽之術也諭老篇智如目也能見百步之外而不能自見其睫觀行篇古之人目短於自見故以鏡觀面目失鏡則無以正須眉呂氏春秋知接篇人之目以照見之也以瞑則與不見同其所以爲照所以爲瞑異瞑士未嘗照故未嘗見瞑者目無由接也順說篇際髙而望目不加明也所因便也淮南子俶眞訓夫目察秋毫之末耳不聞雷霆之聲耳調玉石之聲目不見泰山之髙何則小有所志而大有所忘也主術訓據除而窺井底𨿽達視猶不能見其睛借明於鑑以照之則寸分可得而察也說山訓畫西施之面美而不可說規孟賁之目大而不可畏君形者亡焉白虎通人目何法法日月明也日照晝月照夜人目所不更照何法目亦更用事也說文睫映目毛也論衡狀畱篇東方朔曰目不在面而在於足救昧不給能何見乎蔣子語兩目不相爲視昔吳有二人共評王者一人曰好一人曰醜久之不決二人各曰爾可求入吳王目中則好丑分矣王有定形二人察之有得失非苟相反眼睛異耳抱朴子崇教篇淫音噪而惑耳羅袂揮而亂目君道篇目分百尋之秋毫耳精八音之淸濁用刑篇重目以廣視累耳以遠聽博物志西方少陰日月所入其土窈冥其人深目袁準正書目以見小爲明耳以聽大爲聰顧子義訓假天下之目以視則四海毫末可見眞誥眼者身之鏡視多則鏡昏妾自有磨鏡之石酉陽雜俎身神及諸神名異者腦神曰覺元發神曰元華目神曰虛監東坡文集生而眇者不識日問之有目者或告之曰日之狀如銅盤扣盤而得其聲他日聞鐘以爲日也或告之曰日之光如燭捫燭而得其形他日揣鑰以爲日也日之與鐘鑰亦遠矣而眇者不知其異以其未嘗見而求之人也避暑錄話張湛授範寧目痛方云損讀書一減思慮二專內視三簡外視四旦晚起五夜早眠六凡此六物熬以神火下以气簁蘊於胸中七日然後納諸方寸修之一時近能數其目睫遠視尺箠之餘長服不已洞見墻壁之外非但明目亦且延年此𨿽戲言然治目實元逾此六者吾目昏已四年自去年尢甚而今夏復加之赤眚此六物訖不能兼用故𨿽雜服他藥幾月猶未平因省生平所用目力當數十倍他人安得不獘豈艸木之味自外至者所能復補湛歷數自陽裏子東門伯左丘明杜子夏鄭康成髙堂隆左太衝七人嘲之陽裏子東門伯不可知而丘明以下五人未有非讀書者安可不懼要須盡用其方不復加減乃有驗也靑箱雜記人之心相外見於目孟子曰知人者莫良於眸子胸中正則眸子了然胸中不正則眸子眊然此其大槪也而其間善惡又更多端凡腧唊囁者嫉妒人也盱睢者惡性人也矘晃者憨人也者淫亂人也睢盱睒爍者邪人也彌詞者姦詐人也應徵拗者崛彊人也羊目瞳者毒害人也睛色雜而光浮淺者心不定無信人也睛色光彩溢出者聰明人也睛色紫黑而光彩端諦者好隱遁人也睛色黃瞻視端直者慕道術人也睛多光而不溢不散徹而瞻視端直者慕道術人也睛急眨者若不嫉�卽虛妄人也筆記管輅云眼有方睛多壽之相陶隱居末年其眼有時而方雞肋舜目重瞳項羽亦重瞳子而死垓下隋魚俱羅目有重瞳爲煬帝所忌斬東都市道家以目爲銀河癸辛雜識凡人損目者命多是卯酉克蓋卯酉者日月之門戶所爲光明也卯爲子所刑擊酉乃自刑必有此疾霞外雜俎人身元神出入目中五藏精華亦聚於目故陰符經曰機在目道徳經曰不見可欲而心不亂是以內養之法常要兩目垂簾返光內照降心火於丹田使神气相抱故太元養初一曰藏心於淵美厥靈根測曰藏心於淵神不外也珍珠船箋云睡是眼之食七日不眠眼則枯常以雞鳴時念目中各有一人成三寸黑衣而立名念眼令人見萬里外事凡視五色皆損目惟黑色於目無損李氏有江南日中書皆用皂羅糊屏風所以養目也王丞相在政府亦以皂羅糊屏障羣碎錄矐目矐音角以馬糞燻之使喪明也

目部藝文一

瞽師賦

漢蔡邕夫何昧之瞽兮心窮忽以郁伊目冥冥而無睹兮嗟求煩以愁悲撫長笛以攄憤兮气轟鍠而橫飛何此聲之悲痛愴然淚以隱惻類離�之孤鳴起嫠婦之哀泣詠新詩之悲歌舒滯積而宣郁

目箴

宋謝惠連气之淸明雙眸善識惟道是視瞻彼正直

眼銘

齊竟陵王子良惟正是視元黃匪惑非禮不觀儀型是則愼爾所覿無愆斯徳

目箴

唐皮日休愧爾瞭焉爲吾所視髙睹古人有如鄰里勿分秋毫分於邦理勿視邦祿視於人紀惟書有色艷於西子惟文有華秀於百卉見彼之倨污甚塗害見彼之賢綿甚葛藟勿顧厲階紊吾大志勿窺怨府損吾髙義入吾明者何人而已古之忠臣古之孝子上立大業中光信史苟不若是蚳蝝之類

望賦

劉禹錫邈不語兮臨風境自外兮感從中明晦轉續兮八極鴻蒙上下交气兮羣生異容發孤照於寸眸騖遐情乎太空物乘化兮多象人遇時兮不同嗟乎有目者必騁望以盡意當望者必緣情而感時有待者瞿瞿忘懷者熙熙慮深者瞠然若喪樂極者衝然無違外徙倚其如一中�紛兮若斯望如何其望且樂睎興慶兮�阿閣如雲兮天顏咫尺如艸兮臣心踴躍扇交翟兮葳蕤旗升龍兮蠖略日轉黃道天開碧落凝瑞景於庭樹掬菲煙於殿幕望如何其望且歡登灞岸兮見長安紛擾擾兮紅塵合郁��兮佳气盤池象漢兮昭回城依鬥兮闌干避禦史之驄馬逐幸臣之金丸望如何其望攸好宗萬靈兮越四隩漢帝仙臺兮秦皇海嶠霓裳踴於河上馬迹窮乎越僥紫气度關而斐亹神光屬天而照耀睆眷眷以馳精聳專專而觀妙望如何其望有形視蠢蠢兮窮冥冥楚塞氛惡兮蕭關燧明暈籠孤月兮角奮長庚沙長似雪磧有疑城煙雲非女子之气艸木盡王者之兵審曳柴之虛警破來騎之先聲信有得於風鳥亦無言於�旌望如何其望且慕恩意隔兮年光度雕輦已辭兮金屋何處長信艸生兮長門日暮候翠華之儻來仰元天以自訴況復湘水無還漳河空注淚染枝葉香餘紈素風蕭蕭兮北渚波煙漠漠兮西陵樹夫不歸兮江上石子可見兮秦原墓拊瑟�朔塞之思挾琴指邯鄲之路望如何其望最傷俟環玦兮思帝鄕龍門不見兮雲霧蒼蒼喬木何許兮山髙水長春之气兮悅萬族獨含嚬兮千里目秋之景兮懸淸光偏結憤兮九回腸羨環拱於白楡惜馳暉於落棠諒衝鬥兮誰見伊戴盆兮何望豈止蘇武在胡管寧浮海送飛鴻之滅沒附陰火之光彩鶴頸長引烏頭未攺恨已極兮平原空起何時兮東山在永望如何傷懷孔多降將有依風之感宮人成憶月之歌歌曰張衡側身愁思久王粲登樓曰回首不作渭濱垂釣臣羞隨洛陽拜塵友

代張籍與李浙東書

韓愈月日前某官某謹東向再拜寓書浙東觀察使中丞李公閣下籍聞議論者皆云方今居古方伯連帥之職坐一方得專制於其境內者惟閣下心事犖犖與俗輩不同籍固以藏之胸中矣近者閣下從事李協律翺到京師籍與李君友也不見六七年聞其至馳往省之問無恙外不暇出一言且先賀其得賢主人李君曰子豈盡知之乎吾將盡言之數日籍益聞所不聞籍私獨喜嘗以爲自今已後不復有如古人者於今忽有之退自悲不幸兩目不見物無用於天下胸中𨿽有知識家無錢財寸步不能自致今去李中丞五千里何由致其身於其人之側開口一吐出胸中之奇乎因飲泣不能語旣數日復自奮曰無所能人乃宜以盲廢有所能人𨿽盲當廢於俗輩不當廢於行古人之道者浙水東七州戶不下數十萬不盲者何限李中丞取人固當問其賢不賢不當計其盲與不盲也當今盲於心者皆是若籍自謂獨盲於目爾其心則能別是非若賜之坐而問之其口固能言也幸未死實欲一吐出心中平生所知見閣下能信而致之於門邪籍又善於古詩使其心不以憂衣食亂閣下無事時一致之座側使跪進其所有閣下憑幾而聽之未必不如聽吹竹彈絲敲金擊石也夫盲者業專於藝必精故樂工皆盲籍儻可與此輩比並乎使籍誠不以蓄妻子憂饑寒亂心有錢財以濟醫藥其盲未甚庶幾其復見天地日月因得不廢則自今至死之年皆閣下之賜閣下濟之以已絕之年賜之以旣盲之視其恩輕重大小籍宜如何報也閣下裁之度之籍慚靦再拜

目部藝文二詩

詞

詠眼

梁劉孝綽含嬌已合離怨動方開欲知密中意浮光逐笑回

戲湘東王

邵陵王綸湘東有一病非啞復非聾相思下只淚望直有全功

贈眼醫婆羅門僧

唐劉禹錫三秋傷望眼終日哭途窮兩目今先暗中年似老翁看朱漸成碧羞日不禁風師有金篦術如何爲發蒙

患眼

張籍三年患眼今年免校與風光便隔生昨日韓家後園裏看花猶自未分明

答開州韋使君寄車前子

前人開州午日車前子作藥人皆道有神慚愧使君憐病眼三千餘里寄閒人

瞽者嘆

邵謁我心豈不平我目自不明徒云備雙足天下何由行

眼暗

白居易早年勤倦看書苦晚歲悲傷出淚多眼損不知都自取病成方悟欲如何夜昏乍似燈將滅朝暗長疑鏡未磨千藥萬方治不得惟應閉目學頭陀

得錢舍人書問眼疾

前人春來眼暗少心情點盡黃連尙未平惟得君書勝得藥開緘未讀眼先明

眼病二首

前人散亂空中千片雪蒙籠物上一重紗縱逢睛景如看霧不是春天亦見花僧說客塵來眼界醫言風眩在肝家兩頭治療何曾瘥藥力微茫佛力賒眼藏損傷來已久病根牢固去應難醫師盡勸先停酒道侶多教早罷官案上漫鋪龍樹論盒中虛撚決明丸人間方藥應無益曾得金篦試刮看

病眼花

前人頭風目眩乘衰老祇有增加豈有瘳花發眼中猶足怪柳生肘上亦須休大窠羅綺看才辧小字文書見便愁必若不能分黑白卻應無悔復無尢

病目

明髙啟閉目洗黃連深�坐兀然未忘聽鳥興暫絕看花緣問女知檐日嗔奴畏煙願因無見處得證定心禪

病眼作

於愼行君不見昔日方相氏黃金爲四目精光倏昱奪長庚導者趨風觀者肅一朝竣事歸有司委棄塵埃同朽木我生兩眼粗能視要探天根窺地軸論價未止連城璧傳聲共推天下獨寧知用譽貴含章鬼物由來闞髙屋三彭上詳三盧聞乘時作釁何其速吳回熾炭煎赤汗灌注淸揚發炎燠赫如巨鱒出淵淪絅若錦衣蒙綺縠淚漬紅桃浥露開眵昏丹雀披煙宿鷓鴣呼雨荔支垂布谷啼山蓬虆熟雪深太白瞇碧�霧苦瑤臺落黃鵠自分衰年已無幾膂力卒單筋脈縮春榮秋悴兩茫茫柳綠花紅非所逐天公若復可憐生乞與寸光分粟菽無勞指點某在斯不用南陽潭上菊

次韻鼎儀世賢問予病目

吳寬藥裹長隨老杜居全憑坐客誦方書巖前激電空聞爛屋上繁星頓覺�遙望未能知匹馬不祥幸免見淵魚詩家善謔坡應爾旅館淸齋澤也如似說北門春色近試分東壁夜光余煩君漫舉盧同事此事非予卻是渠

菩薩蠻詠

目

宋謝絳娟娟侵鬢妝痕淺雙眸相媚彎如剪一瞬百般宜無端笑與啼酒闌思翠被特故瞢騰地生怕促歸輪微波先注人

沁園春美

人目

邵淸溪漆點塡眶鳳梢侵鬢天然俊生記隔花瞥見�星炯炯倚闌凝注止水盈盈端正窺簾瞢騰並枕�睨檀郎長是靑端相久待嫣然一笑密意將成困酣曾被鶯驚彊臨鏡挼�猶未醒憶帳中親見似嫌羅密尊前相顧翻怕燈明醉後看成歌闌斗弄幾度孜孜頻送情難忘處是鮫鮹搵透別淚雙零

目部外編述異記昔盤古氏之死也頭爲四嶽目爲日月先儒說盤古氏聲爲雷目瞳爲電神仙傳涉正字元眞巴東人也說秦始皇時事了了似及見者漢末從二十弟子入吳莫有見其開目者有一弟子固請之正乃爲開目目開時有音如霹靂而光如電照於弟子皆不覺頓伏良久乃能起正已復還閉目佛國記捨衛城祇洹精舍西北四里有榛名曰得眼本有五百盲人依精舍住此佛爲說法盡還得眼盲人歡喜刺杖著地頭面作禮杖遂生長大世人重之無敢伐者遂成爲榛是故以得眼爲名

