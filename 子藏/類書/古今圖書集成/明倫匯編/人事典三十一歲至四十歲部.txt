

三十一歲至四十歲部藝文一

與親友書

梁陶弘景疇昔之意不願處人間年登四十畢志山藪今已三十六矣時不我借知幾其神乎毋爲自苦也

與從兄書

前人仕宦期四十左右作尙書郎卽抽簪髙邁今三十六方作奉朝請頭顱可知不如早去

涉江賦有

序

明徐渭

晉嶽作秋興賦序稱三十有二歲始見二毛時嶽爲賈充掾寓直散騎之省見省中多富貴人乃起歸來之想及作閒居賦自述多落而少遷以見拙宦𨿽卒歸退休然合前賦而觀之誠見其嗜醇醲而姑言寂寞也嘉靖壬子秋餘年亦三十有二旣落名鄕試涉江東歸友人顧予鬢曰子發白矣予誠懼理道無聞而毛髮就衰至於進退之間實所不論𨿽才不逮潘嶽而志或異焉乃作涉江賦以自見壬子季秋予旣被棄涉江東歸水深則厲僕痡主困旅多太息夕發西陵日髙造閾渭旣登一枝之堂俯而拜母母曰兒復如是歸乎兒則困窮兒好顏色兒腹應饑爲兒作食旣乃渭復往舊托之禪室掩關戶於晷刻嗒然其坐忘焉乃有二三伯仲來相問視顧盼之間指予鬢而謂曰子發白矣年其幾何吾則宜然如子則那予聞斯言不能無逆傾冠側首伯爲予擢擢不應手體短善脫不脫而獲如荑甫活伯仲謂予豈以憂故進退有時失得有數予告伯仲予豈不知細故芥蒂何足以疑人生之處世兮每大己而細蟻視聲利之所在兮水趨壑而赴之量大塊之無垠兮曠蕩蕩其焉期計四海之在天地兮似礨空之在大澤中國之在海內兮太倉之取一物以萬數而人處其一則又似乎毫末之在馬脽彼營營之微聲沾沾之細利又何殊於曳虫股嘬蠅脾入孔穴實糧賫第因小而形大曾一蟻之何加再語伯仲更聽予陳無形爲虛至微爲塵塵有鄰虛塵虛相鄰天地視人如人視蟻蟻視微塵如蟻與人塵與鄰虛亦人蟻形小以及小互爲等倫則所稱蟻又爲甚大小大如斯胡有定界物體分立伯仲無怪目觀空華起滅天外爰有一物無罣無礙在小匪細在大匪泥來不知始往不知馳得之者成失之者敗得亦無攜失亦不脫在方寸間周天地所勿謂覺靈是爲眞我覺有變遷其體安處體無不含覺亦從出覺固不離覺亦不卽立萬物基收古今域失亦易失得亦易得控則馬止縱則馬逸控縱二義助忘之對外寇易防竊發莫支外寇形呈竊發暗來積上漸髙爲九仞臺九仞一虧終爲阜丘予斯之憂他奚愴懷伯怪予發良亦有說男子六八陽气衰竭膚面焦枯鬢髮頒白斯人稟常萬古一轍稟完後老缺者早泄曷知小子不稟其缺年三十二形則六八又予視發元綢白希遠窺不得逼視始知不審其變在何歲時豈以玆秋謂予憂爲

三十一歲至四十歲部藝文二詩

百年歌錄

一首

晉陸機四十時體力克壯志方剛跨州越郡還帝鄕出入承明擁大璫淸酒漿炙柰樂何淸酒漿炙柰樂何

三十七

明湯顯祖我辰建辛酉肅皇歲庚戌初生手有文淸羸故多疾自脫尊慈腹展轉太母膝剪角書上口過目了可帙家君有明教太父能陰騭童子諸生中俊气萬人一弱冠精華開王路風雲出畱名佳麗城希心遊俠窟歷落在世事慷慨趨王術神州𨿽大局數著亦可畢了此足髙謝別有煙霞質何悟星歲遲去此春華疾陪畿非要津奉常稍中秩幾時六百石吾生三十七壯心若流水幽意似秋日興至期上書媒勞中閣筆常恐古人先乃與今人匹

三十一歲至四十歲部匯考禮記

曲禮人生十年曰幼學二十曰弱冠三十曰壯有室四十曰彊而仕

內則四十始仕方物出謀發慮道合則服從不可則去大全

程子曰古之爲士者自十五入學至四十始仕中間自二十五有事於學

雜記弔非從主人也四十者執綍鄕人五十者從反哭四十者待盈坎正

義弔喪者本是來助事非爲空隨從主人而已旣助主人故使年二十以上至四十彊壯者皆執綍也待盈坎者謂窆竟以土盈滿其坎四十彊壯不得卽反故待土滿坎而反也素問

上古天眞論丈夫四八筋骨隆盛肌肉滿壯

注四居八數之半是以隆盛之極丈夫五八腎气衰發墮齒槁

注腎爲生气之原男子衰於气故根气先衰而發墮齒槁也

陰陽應象大論年四十而陰气自半也起居衰矣

注男子以八爲期故四十而居半陰气腎气精气也陰气漸虛則起居自倦矣釋名

釋長幼四十曰彊言堅彊也

三十一歲至四十歲部紀事漢書朱云傳云少時通輕俠借客報仇年四十乃變節從博士白子友受易又事前將軍蕭望之受論語皆能傳其業好倜儻大節當世以是髙之後漢書左雄傳陽嘉元年太學新成雄上言郡國孝廉古之貢士出則宰民宣協風教若其面墻則無所施用孔子曰四十不惑禮稱彊仕請自今孝廉年不滿四十不得察舉晉書王猛傳苻堅僭位以猛爲中書侍郎遷尙書左丞咸陽內史京兆尹未幾除吏部尙書太子詹事又遷尙書左僕射輔國將軍司隸校尉加騎都尉居中宿衛時猛年三十六歲中五遷權傾內外太平淸話右軍年三十三書蘭亭三十七書黃庭誠齋雜記王逸少三十七書黃庭經訖空中有語卿書感我而況人乎吾是天臺丈人宋書謝晦傳晦爲荊州甚有自矜之色將之鎭詣從叔光祿大夫淡別淡問晦年晦答曰三十三淡笑曰昔荀中郎年二十七爲北府都督卿比之已爲老矣晦有愧色南齊書劉善明傳善明少而靜處讀書刺史杜驥聞名候之辭不相見年四十刺史劉道隆辟爲治中從事父懷民謂善明曰我已知汝立身復欲見汝立官也善明應辟仍舉秀才唐書崔仁師傳仁師子湜執政時年三十八嘗暮出端門緩轡諷詩張說見之嘆曰文與位固可致其年不可及也孟浩然傳浩然隱鹿門山年四十遊京師嘗於太學賦詩一座嗟伏無敢抗張九齡王維雅稱道之溫大雅傳大雅四世孫佶佶子造隱王屋山張建封妻以兄子時李希烈攻陷城邑天下兵鎭陰相撼逐主帥自立徳宗患之以劉濟方納忠於朝密詔建封擇縱橫士往說濟建封彊署造節度參謀使幽州造與濟語未訖濟俯伏流涕曰僻陋不知天子神聖大臣盡忠願率先諸侯效死節造還建封以聞詔馳驛入奏天子愛其才問造年對曰臣犬馬之齒三十有二帝奇之路巖傳巖入翰林爲學士以兵部侍郎同中書門下平章事年三十六居位八歲進至尙書左僕射東坡志林李邦直言周瑜二十四經略中原今吾四十但多睡善飯賢愚相遠如此安上言吾子似快活未知孰賢與否卻掃編吳少宰敏宣和末年召爲給事中內禪之夕驟拜門下侍郎未幾遷知樞密院明年遂拜少宰時年三十八數月之間周曆三省樞密院頃所未有也雞肋編範覺民作相方三十二歲肥白如冠玉旦起與裹頭帶巾必皆攬鏡時謂三照相公元史陳思謙傳思謙少孤警敏好學凡名物度數綱紀本末考訂詳究尢深於邵子皇極經世書文宗天歷初政收攬賢能丞相髙昌王亦都護舉思謙時年四十矣召見興聖宮明年二月授典寶監經歷明外史羅�傳�博學好古文務爲奇奧年四十尙困諸生輸粟入國學時丘浚爲祭酒議南人不得畱北監�固請至再三受撲猶不已浚詈之曰若識幾字崛彊乃爾�仰對曰惟中祕書未讀耳浚乃姑畱之識其名堂柱他日試以文大驚異命作長安賦益嗟美自是更爲知己

三十一歲至四十歲部雜錄

