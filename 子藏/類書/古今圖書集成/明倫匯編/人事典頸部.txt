

頸部紀事尸子禹長頸烏喙左傳成公十六年夏六月晉楚遇於鄢陵呂錡夢射月中之退入於泥及戰射共王中目王召養由基與之兩矢使射呂錡中項伏襄公十八年晉侯伐齊齊侯禦諸平陰丙寅晦齊師夜遁殖綽郭最殿晉州綽及之射殖綽中肩兩矢夾脰按注脰頸也家語孔子頸似臯陶吳越春秋越王爲人長頸鳥喙左傳定公十四年吳伐越越子勾踐禦之陳於欈李勾踐患吳之整也使死士再禽焉不動使罪人三行屬劍於頸而辭曰二君有治臣姦旗鼓不敏於君之行前不敢逃刑敢歸死遂自剄也師屬之目越子因而伐之大敗之史記秦本紀子嬰爲秦王四十六日楚將沛公破秦軍入武關遂至霸上使人約降子嬰子嬰卽系頸以組白馬素車奉天子璽符降軹道旁沛公遂入咸陽按注應劭曰系頸者言欲自殺也漢書周昌傳昌嘗燕入奏事髙帝方擁戚姬昌還走髙帝逐得騎昌項問曰我何如主也昌仰曰陛下卽桀紂之主也灌夫傳田蚡取燕王女爲夫人太后詔列侯宗室皆往賀夫行酒至蚡蚡曰不能滿觴夫怒因嘻笑曰將軍貴人也畢之時蚡不肯行酒次至臨汝侯灌賢賢方與程不識耳語夫無所發怒乃罵賢效女曹兒耳語坐乃起更衣稍稍去嬰去戲夫戲古麾字招麾之令出也夫出蚡遂怒曰此吾驕灌夫罪也乃令騎畱夫夫不得出藉福起爲謝按夫項令謝夫愈怒不肯順蚡乃戲騎縛夫置傳捨張耳陳余傳耳子敖尙髙祖長女髙祖過趙箕踞罵詈趙相貫髙欲殺之髙怨家知其謀告之於是上逮捕趙王諸反者髙具道本根王不知狀上乃赦趙王上賢髙使泄公赦之髙曰所以不死白張王不反耳今王已出吾責塞矣且人臣有篡弒之名豈有面目復事上哉乃仰絕亢而死按注爾雅云亢鳥嚨卽喉嚨也金日磾傳日磾子二人皆愛爲帝弄兒常在旁側弄兒或自後擁上項日磾在前見而目之弄兒走且啼曰翁怒上謂日磾何怒吾兒爲王莽傳莽遣著武將軍逯並等塡名都撓亂州郡妄封人頸得錢者去按注以法枉良人爲僮僕封其頸以別之也得顧錢乃去封蜀志先主傳先主率其屬從校尉鄒靖討黃巾賊有功除安喜尉督郵以公事到縣先主求謁不通直入縛督郵杖二百解綬系其頸著馬棄官亡命音盎

魏志武帝紀建安二年張繡反公戰敗還許注

世語曰舊制三公領兵入見皆交戟叉頸而前初公將討張繡入覲天子時始復此制公自此不復朝見辛毗傳注世語曰初文帝與陳思王爭爲太子旣而文帝得立抱毗頸而喜曰辛君知我喜否東夷傳毋丘儉討句麗句麗王宮奔北沃沮王頎追討宮盡其東界問其耆老海東復有人不耆老言國人嘗乘船捕魚遭風見吹數十日東得一島得一破船隨波出在海岸邊有一人項中復有面生得之與語不相通不食而死明帝紀景初三年宣王還至河內帝驛馬召到引入臥內執其手謂曰吾疾甚以後事屬君注魏略曰帝旣從劉放計召司馬宣王宣王馳到入見帝勞問訖乃召齊秦二王以示宣王別指齊王謂宣王曰此是也君諦視之勿誤也又教齊王令前抱宣王頸晉書杜預傳預攻江陵吳人知預病癭憚其智計每大樹似癭輒斫使白題曰杜預頸梁書扶南國傳頓遜國之外大海洲中有毗騫國去扶南八千里傳其王身長丈二頭長三尺自古來不死莫知其年南方號曰長頸王北齊書髙昂傳昂龍眉豹頸姿體雄異隋書劉昶女傳昶與髙祖有舊其子居士爲太子千牛備身聚徒任俠不遵法度取公卿子弟膂力雄健者輒將至家以車輪括其頸而捧之殆死能不屈者稱爲壯士釋而與交唐書屈突通傳通守河東髙祖圍之或說之降曰吾蒙國厚恩惟有死報爾每自摩其頸曰要當爲國家受人一刀林蘊傳蘊世通經西川節度使韋臯辟推官劉辟反蘊曉以逆順不聽復遺書切諫辟怒械於獄且殺之將就刑大呼曰危邦不入亂邦不居得死爲幸矣辟惜其直陰戒刑人抽劍磨其頸以脇服之蘊叱曰死卽死我頸豈頑奴砥石耶辟知不可服捨之續博物志嶺南溪洞中往往有飛頭者頭將飛一日前頸有痕匝項如紅縷妻子共守之及夜生翼飛去曉卻還宋史呂夷簡傳郭后以怒尙美人批其頰誤傷帝頸帝以爪痕示執政大臣夷簡以前罷相故遂主廢後議仁宗疑之夷簡曰光武漢之明主也郭后止以怨懟坐廢況傷陛下頸乎後遂廢珍珠船國史王欽若項有小疣人目爲癭相老學庵筆記魏道弼參政使金人軍中抗辭不撓虜酋大怒欲於馬前斬之揮劍垂及頸而止故道弼頭微偏

頸部匯考釋名

釋形體項確也堅確受枕之處也頸徑也徑挺而長也博雅

釋親頏

乎郎

領翁

成頸脰項也析骨分經

頸頭頸骨

項頸外皮肉也中屬督脈督之兩旁屬足太陽膀胱經膀之側屬手少陽三焦經三焦之前屬手太陽小腸經小腸之內屬手陽明大腸經大腸之內屬足少陽膽經膽之內屬足陽明胃經胃之內屬任脈

頸部雜錄詩經衛風碩人篇領如蝤蠐按注領頸也蝤蠐木虫之白而長者春秋元命苞北方至寒其人短頸短頸畏寒也

禮斗威儀君乘木而王其民長頸說文頸頭莖也脰項也博物志人以冷水自漬至膝可頓啖數十枚瓜漬至頸可啖百餘枚水皆作瓜气味北方太陰土平廣深其人廣面縮項欒城遺言公謂籀曰蘇訓頲常令衣靑布襦伏於�下出其頸受榎楚汝今懶惰可乎

頸部外編

