

四十一歲至五十歲部匯考禮記

曲禮人生十年曰幼學二十曰弱冠三十曰壯有室四十曰彊而仕五十曰艾服官政大

全呂氏曰五十曰艾發之蒼白者如艾之色也古者四十始命之仕五十始命之服官政仕者爲士以事人治官府之小事也服官致者爲大夫以長人與聞邦國之大事者也才可用則使之仕徳成乃命爲大夫也永嘉戴氏曰聖人制禮以律天下以節人心使人血气充實志意堅彊壯者服其勞老者安其逸未用者無躁進之心當退者無不知足之戒每十年爲一節而人心有定向矣二十血气猶未定然趨向善惡判於此矣故責以成人之禮焉三十有室不至於過而失節亦不至於曠而失時此古人所以筋力之盛壽命之長也四十志气堅定彊立不反不奪於利害不怵於禍福可以出仕矣自此以往三十年宣勞於國非若後世彊者有時不用少與老者並用至於怠惰廢弛而莫之振也人至於五十更歷世變諳知人情亦旣熟矣若此而服官政則明習故事詳審和緩不至於擾民生事矣

又居喪之禮五十不致毀

注五十始衰故不極毀

檀弓幼名冠字五十以伯仲死謚周道也

注疏曰凡此之事皆周道也又殷以上有生號仍爲死後之稱更無別謚堯舜禹湯之例是也周則死後別立謚朱子曰儀禮賈公彥疏云少時便稱伯某甫至五十乃去某甫而專稱伯仲此說爲是如今人於尊者不敢字之而曰幾丈之類

王制五十養於鄕

注鄕鄕學也正

義此謂子孫爲國死難而王養其父

祖也五十始衰故養於鄕學

又五十異粻

注粻糧也異者精粗與少者殊也

又五十始衰

又五十杖於家

又五十不從力政

注力政力役之政也

又五十而爵

注五十而爵命爲大夫也大

全方氏曰五十曰艾服

官政故受爵於朝蓋受爵則服官政故也

玉藻五十不散送親沒不髦

注喪禮啟殯以後要絰之麻散垂喪畢乃絞此言五十始衰不散麻以送葬也髦象幼時剪髮爲鬌之形父母在則用之故親沒則去此飾

雜記鄕人五十者從反哭

正義

鄕人同鄕之人也五十始衰故待主人窆竟而孝子哭故鄕人助葬老者亦從孝子反也

祭義古之道五十不爲甸徒

注四井爲邑四邑爲丘四丘爲甸君田獵則起其民爲卒徒故曰甸徒五十始衰故不供此役也

鄕飲酒義鄕飲酒之禮六十者坐五十者立侍以聽政役所以明尊長也﹝大全﹞方氏曰六十者坐則七十以上亦坐可知五十者立則四十以下亦立可知聽政役者聽上之人有所正也聽上之人有所使也必五十以下則立六十以上則坐者蓋五十曰艾艾則服官政之時固宜立侍以聽政役六十曰耆耆則指使之時固宜坐以加政役於人也素問

上古天眞論丈夫六八陽气衰竭於上面焦發鬢頒白

注根气先衰而標陽漸竭矣平脈篇曰寸口脈遲而緩緩則陽气長其色鮮其顏光其聲商毛髮長陽气衰故顏色焦而發鬢白也

陰陽應象大論年五十體重耳目不聰明矣

經曰腎虛肝虛脾虛皆令人體重煩冤又曰液脫者骨肉屈伸不利年五十而精液血液皆虛是以體重而不輕便也精气虛而不能並於上則耳目不聰明矣釋名

釋長幼五十曰艾艾治也治事能斷割芟刈無所疑也甲乙經

形气盛衰大論五十歲肝气始衰肝葉始薄膽汁始減目始不明四十一歲至五十歲部紀事史記五帝本紀舜年五十攝行天子事晉語公問元帥於趙衰對曰郤縠可行年五十矣守學彌惇夫先王之法志徳義之府也夫徳義生民之本也能惇篤者不忘百姓也請使郤縠公從之淮南子原道訓蘧伯玉年五十而知四十九年非漢書髙祖本紀二年春二月舉民年五十以上有修行能帥眾爲善置以爲三老鄕一人以十月賜酒肉朱買臣傳買臣家貧好讀書不治產業常刈薪樵賣以給食擔束薪行且誦書其妻亦負戴相隨數止買臣母歌謳道中買臣愈益疾歌妻羞之求去買臣笑曰我年五十當富貴今已四十餘矣女苦日久待我富貴報女功妻恚怒曰如公等終餓死溝中耳何能富貴買臣不能畱卽聽去後漢書儒林傳楊仁字文義巴郡閬中人也建武中詣師學習韓詩數年歸靜居教授仕郡爲功曹舉孝廉除郎太常上仁經中博士仁自以年未五十不應舊科上府讓選顯宗特詔補北宮衛士令朱穆傳穆同郡趙康叔盛者隱於武當山淸靜不仕以經傳教授穆時年五十乃奉書稱弟子及康歿喪之如師其尊徳重道爲當時所服楊震傳震年五十乃始仕州郡大將軍鄧騭聞其賢而辟之舉茂才四遷荊州刺史東萊太守孔奮傳奮除武都郡丞時隴西餘賊隗茂等夜攻府捨殘殺郡守賊畏奮追急乃執其妻子欲以爲質奮年已五十惟有一子終不顧望遂窮力討之吏民感義莫不倍用命焉晉書孔愉傳石冰封云爲亂雲逼愉爲參軍不從將殺之賴云司馬張統營救獲免東遷會稽入新安山中攺姓孫氏以稼穡讀書爲務信著鄕裏後忽捨去皆謂爲神人而爲之立祠永嘉中元帝始以安東將軍鎭揚土命愉爲參軍邦族尋求莫知所在建興初始出應召爲丞相掾仍除駙馬都尉參丞相軍事時年已五十矣以討華軼功封余不亭侯徐邈傳孝武帝始覽典籍招延儒學之士邈旣東州儒素太傅謝安舉以應選年四十四始補中書舍人梁書劉霽傳霽母明氏寢疾霽年已五十衣不解帶者七旬誦觀世音經數至萬徧夜因感夢見一僧謂曰夫人算盡君精誠篤至當相爲申延後六十餘日乃亡隋書李孝貞傳孝貞爲蒙州刺史自此不復畱意於文筆人問其故慨然嘆曰五十之年倏焉而過鬢垂素髮筋力已衰宦意文情一時盡矣悲夫然每暇日輒引賓客弦歌對酒終日爲歡唐書髙適傳適年五十始爲詩卽工以气質自髙每一篇已好事者輒傳布韋表微傳表微授監察禦史裏行不樂曰爵祿譬滋味也人皆欲之吾年五十拭鏡揃白冒遊少年間取一班一級不見其味也將爲松菊主人不愧陶淵明云北夢瑣言劉仁恭微時曾夢佛旛於手指飛出或占之曰君年四十九必有旌幢之貴後如其說果爲幽帥閩川名士傳王播年五十始登第宋史劉恕傳恕父渙爲潁上令以剛直不能事上官棄去家於廬山之陽時年五十歐陽修與渙同年進士也髙其節作廬山髙詩以美之過庭錄忠宣在陳先光祿侍行後圃忠宣問曰八郎爾今幾歲光祿應曰某四十六矣忠宣嘆曰爾好福人吾所不若爾光祿愕然曰大人身爲宰相勛業如此而不若某何也忠宣曰豈謂是哉吾七歲丁楚國憂廿六丁文正憂爾今年四十六歲而父兄弟無故未嘗一日離侍側則吾豈如爾也老學庵筆記陶淵明遊斜川詩自敍辛丑歲年五十蘇叔黨宣和辛丑亦年五十蓋與淵明同甲子也是歲得園於許昌西湖上故名之曰小斜川云泊宅編明州有僧佯狂頗言人災福時號癲僧睦州王君儀才弱冠寓陸農師門下力學攻文銳意應舉至忘寢食一日癲僧來托宿陸公曰王秀才𨿽設榻不曾睡可就歇息明日僧夙興見君儀猶挾策下睥睨而言若要官須四十九歲君儀聞之頗不懌其後累應舉盡不得偶直至四十八歲夢癲僧笑而謂曰明年做官矣是時癲僧遷化已久而來年又非唱第之年君儀頗惻然歲鑰一新陸公入豫大政旣對首薦君儀遂除湖州學教授君儀嘗謂予云欲遊四明求師遺事爲作傳以報之而未能也見聞錄都禦史王公竑董漕淮安蘇守命一老人傳檄公問老人年幾何答云四十七公曰我亦四十七已見二毛而汝尙壯容何也老人曰相公憂國憂民老人醉飽終日公慘容曰明言也信吳人多文哉因爲流涕不久乞致仕不許太平淸話顧仲瑛年五十豫營壽藏並自志其平生立之藏旁遇勝日率親戚故舊至其處飲酒賦詩爲戲遊他郡圖壽莊規制並錄志文以自隨

四十一歲至五十歲部雜錄林下偶談東野墓志云年幾五十始以尊夫人之命來集京師從進士試旣得卽去史云年五十得進士第樊汝霖云時郊年五十四三說不同按唐登科記郊登第在貞元十三年李程榜又按墓志郊死於元和九年年六十四自元和元年逆數而上至貞元十二年凡十九年矣郊登第當是年四十六又退之薦士詩酸寒溧陽尉五十幾何耄蓋郊登第四年方調溧陽尉也志謂之幾五十是矣史與樊說失之然郊集中有落第詩再下第詩又有下第東南行及下第東歸畱別長安知己等詩則郊前此嘗累舉京師矣今志謂之年幾五十始以尊夫人之命來集京師又何也巖棲幽事東坡一帖云僕行年五十始知作活大要是慳耳而文以美名謂之儉素然吾儕爲之則不類俗人眞可謂淡而有味者詩云不戢不難受福不那口體之欲何窮之有每加節儉亦是惜福延壽之道住京師宜用此策也余以爲山林人此策尢不可少

四十一歲至五十歲部藝文詩

百年歌錄

一首

晉陸機五十時荷旄仗節鎭邦家鼓鐘嘈囋趙女歌羅衣綷粲金翠華言笑雅舞相經過淸酒漿炙柰樂何淸酒漿炙柰樂何

五十篇有

序

明馮夢禎

昔人云五十之年忽焉以至悲始衰也今歲丁酉八月二十二日餘五十懸弧之辰鑑止足之分傷流光之駛有懷家園思投簪笏乃賦斯篇五十忽焉至頹齡始自玆懸弧眷秋辰稱觴來故知予本淡者流夙好惇書詩得性在丘樊隨祿暫�墀魯郊享異鳥徒以鐘鼓怡梁園嚇鵷雛寧爲腐鼠縻四見鍾阜春洵美吾土非

又

