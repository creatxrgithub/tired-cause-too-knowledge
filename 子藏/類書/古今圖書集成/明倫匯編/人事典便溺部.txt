

便溺部外編指月錄澧州洛浦山元安禪師爲臨濟侍者濟一日拈胡餅示師曰萬種千般不離這个其理不二師曰如何是不二之理濟再拈起餅示之師曰與麼則萬種千般也濟曰屙矢見解文偃禪師一僧問如何是佛師曰幹屎橛

便溺部雜錄莊子知北遊東郭子問於莊子曰所謂道惡乎在莊子曰無所不在東郭子曰期而後可莊子曰在螻蟻曰何其下邪曰在稊稗曰何其愈下邪曰在瓦甓曰何其愈甚邪曰在屎溺東郭子不應淸異錄溺曰房中弱水見於道書玉笑零音地以海爲腎故水鹽人以腎爲海故溺咸便溺部紀事吳越春秋越王拘於石室吳王疾越王召範蠡卜焉範蠡曰吳王到己巳日當瘳願大王請求問疾得見因求其糞而嘗之觀其顏色當拜賀焉言其不死以瘳起日期之旣言信後則大王何憂越王明日謂太宰嚭曰囚臣欲一見問疾太宰嚭卽入言於吳王王召而見之適遇吳王之便太宰嚭奉溲惡以出逢戶中越王因拜請嘗大王之溲以決吉凶卽以手取其便與惡而嘗之因入曰下囚臣句踐賀於大王王之疾至己巳日有瘳至三月壬申病愈吳王曰何以知之越王曰下臣嘗事師聞糞者順谷味逆時气者死順時气者生今者臣竊嘗大王之糞其惡味苦且楚酸是味也應春夏之气臣以是知之吳王大悅曰仁人也乃赦越王得離其石室去就其宮室執牧養之事如故越王從嘗糞惡之後遂病口臭範蠡乃令左右皆食岑艸以亂其气左傳襄公十五年鄭尉氏司氏之亂其餘盜在宋鄭人以子西伯有子產之故納賂於宋以馬四十乘與師茷師慧師慧過宋朝將私焉注私小便其相曰朝也慧曰無人焉相曰朝也何故無人慧曰必無人焉若猶有人豈其以千乘之相易淫樂之必無人焉故也子罕聞之固請歸之定公三年邾子在門臺臨廷閽以瓶水沃廷邾子望見之怒閽曰夷射姑旋焉注旋小便命執之弗得滋怒自投於�廢於鑪炭爛遂卒莊公卞急而好潔故及是韓子內儲說篇齊中大夫有夷射者禦飲於王醉甚而出倚於郎門門者刖跪請曰足下無意賜之餘瀝乎夷射曰叱去刑余之人何事乃敢乞飲長者刖跪走退及夷射去刖跪因捐水郎門澑下類溺者之狀明日王出而訶之曰誰溺於是刖跪對曰臣不見也𨿽然昨日中大夫夷射立於此王因誅夷射而殺之史記範睢傳睢事魏中大夫須賈賈爲魏使於齊範睢從齊王聞睢辧口賜睢金須賈大怒以爲睢持魏國陰事告齊旣歸以告魏相魏相大怒使舍人笞擊睢睢佯死置廁中賓客飲者醉更溺睢趙奢傳趙使廉頗伐魏之繁陽拔之趙孝成王卒子悼襄王立使樂乘代廉頗廉頗怒攻樂乘樂乘走廉頗遂奔魏之大梁其明年趙乃以李牧爲將而攻燕拔武遂方城廉頗居梁久之魏不能信用趙以數困於秦兵趙王思復得廉頗廉頗亦思復用於趙趙王使使者視廉頗尙可用否廉頗之仇郭開多與使者金令毀之趙使者旣見廉頗廉頗爲之一飯斗米肉十斤被甲上馬以示尙可用趙使還報王曰廉將軍𨿽老尙善飯然與臣坐頃之三遺矢矣趙王以爲老遂不召漢書酈食其傳食其陳畱髙陽人也沛公略地陳畱郊沛公麾下騎士適食其裏中子沛公時時問邑中賢豪騎士歸食其見謂曰吾聞沛公嫚易人有大略此眞吾所願從遊莫爲我先騎士曰沛公不喜儒諸客冠儒冠來者沛公輒解其冠溺其中與人言常大罵未可以儒生說也韓安國傳安國事梁孝王爲中大夫後安國坐法抵罪蒙獄吏田甲辱安國安國曰死灰獨不復然乎甲曰然卽溺之師古曰溺讀曰尿居無幾梁內史缺漢使使者拜安國爲梁內史起徒中爲二千石田甲亡安國曰甲不就官我滅而宗甲肉袒謝安國笑曰公等足與治乎卒善遇之周仁傳景帝初立拜仁爲郎中令仁爲人陰重不泄常衣獘補衣溺�期爲不潔淸以是得幸入臥內於後宮祕戲仁常在旁終無所言按注師古曰溺讀曰尿尿�者爲小�以藉其溺東方朔傳朔爲常侍郎嘗醉入殿中小遺殿上劾不敬有詔免爲庶人張安世傳安世爲光祿勛郎有醉小便殿上主事白行法安世曰何以知其不反水漿耶如何以小過成罪後漢書張湛傳大司徒戴涉被誅帝彊起湛以代之湛至朝堂遺失溲便因自陳疾篤不能復任朝事遂罷之誠齋雜記顧愷之癡信小術桓元常以柳葉紿之曰此蟬翳葉也以自蔽人不見己愷之引葉自蔽元就溺焉愷之信其不見己益珍重之宋書臧質傳索虜大帥拓跋燾侵徐豫質爲輔國將軍北救始至盱眙爲守戰之備燾悉力攻盱眙就質求酒質封溲便與之燾怒甚築長圍一夜便合梁淸傳安定梁淸字道修居揚州右尙方間桓徐州故宅元嘉十四年二月數有異光仍聞擘蘿聲令婢子松羅往看見一人問雲姓華名芙蓉爲六甲至尊所使從太微紫宮下來過舊居乃畱不去或鳥頭人身舉面是毛擲酒糞穢引弓射之應弦而滅並有絳汁染箭又睹一物形如猴懸在樹標令人刺中其髀墮地淹沒經日反從屋上跛行就婢乞食團飯授之頓造二升經日眾鬼羣至醜惡不可稱論拉��帳塵石飛揚累晨不息婢采菊路逢一鬼著衣幘乘馬衛從數十謂采菊曰我是天上仙人勿名作鬼問何以恆擲穢污答曰糞污者錢財之象也投擲者速遷之徵也頃之淸果爲揚武將軍北魯郡太守魏書苻生傳生常從輿上溲便輦者謂之天雨北齊書安徳王延宗傳延宗文襄第五子也延宗幼爲文宣所養年十二猶騎置腹上令溺己臍中抱之曰可憐止有此一个問欲作何王對曰欲作衝天王文宣問楊愔愔曰天下無此郡名願使安於徳於是封安徳焉爲定州刺史於樓上大便使人在下張口承之以蒸糝和人糞以飼左右有難色者鞭之隋書靺鞨傳其俗以溺洗手面於諸夷最爲不潔大唐新語劉仁軌爲給事中與中書令李義府不協時有事遼海義府逼仁軌運糧果漂沒敕禦史袁異式按之異式希義府意遇仁軌不以禮或對之猥泄仁軌坐此除名髙宗徵之拜大司憲禦史大夫異式不自安仁軌慰之曰公無以若事不安耶仁軌豈不如韓安國但恨公對仁軌臥而泄耳魏元忠爲禦史大夫臥病諸禦史省之侍禦史郭霸獨後見元忠憂形於色請視元忠便液以驗疾之輕重元忠辭拒霸固請嘗之元忠驚惕霸喜悅曰大夫泄味甘或瘳而今味苦矣卽日當愈元忠剛直甚惡其佞露事於朝廷玉泉子李相福妻裴氏性�忌姬侍甚多福未嘗敢屬意鎭滑臺日有以女奴獻之者福欲私之而未果一日囑妻之左右曰設夫人沐髮必遽來報我旣而果有以夫人沐髮來告者福卽僞言腹痛且召其女奴旣往左右以裴方沐不可遽已卽白以所疾裴以爲信然遽出發盆中跣問福所苦福旣紿以疾爲言卽若不可忍狀裴極憂之由是以藥投兒溺中進之明日監軍使及從事悉來候問福卽具以事告之因笑曰一事無成固當其分所苦者虛咽一甌溺耳聞者莫不大笑之云仙雜記方山道人時元亨煉眞厭世三十餘年精唾涕淚俱惜之七十發不白走如奔馬宋先生曰吾以小術令此子三日卽死乃於酒中以羊豕腦一柈啖之元亨不覺也飲罷便苦頭痛下痢明日便出如剝淨雞頭肉者二三升許又明日元亨果卒南唐書史虛白傳虛白南遊至九江落星灣因家焉往來廬山絕意世事保大初韓熙載爲史館修撰薦虛白可用元宗召見訪以國事賜宴便殿醉溺殿陛元宗曰眞隱者也賜田五頃放還山五代史趙鳳傳於嶠者自莊宗時與鳳俱爲翰林學士嶠與鄰家爭水竇爲安重誨所怒鳳卽左遷嶠爲祕書少監嶠因被酒往見鳳鳳辭以沐髮嶠詬直吏又溺於從者直廬而去省吏白鳳嶠溺於客次且詬鳳鳳以其事聞明宗下詔奪嶠官括異志韋思元求煉金術一日有居士辛銳來謁病癰潰血且甚韋方會客居士遂溺於筵上客怒皆起銳亦告去忽不見視其溺乃紫金液光彩燦然客有解者曰辛屬金兌西方屬金銳其金精乎艾子後語齊有病忘者其妻患之謂曰聞艾子滑稽多智能愈膏肓之疾盍往師之其人曰善於是乘馬而行未一捨內逼下馬而便焉馬系於樹便訖引轡將旋忽自踐其所遺糞頓足曰踏卻犬糞污吾履矣惜哉賢奕王莊毅公竑開府淮揚時淸河衛指揮單姓者行不檢公嘗折抑之尋公遭論免官歸過淸河單祗候於江滸具餼致殷勤公嘉其誠款擇受數缶以爲酰醬也比發之則皆糞穢已復有言者表公忠節命下還官指揮乃逃遁詐爲死家人故發喪以愚里人有仇家蹤迹其所在執而訟之於公竟平其訟而遣之

便溺部匯考本艸綱目

人屎釋名李時珍曰屎糞乃糟粕所化故字從米會意也

人屎气味苦寒無毒

人屎主治別錄曰時行大熱狂走解諸毒搗末沸湯沃服之蘇恭曰傷寒熱毒水漬飲之彌善新者封丁腫一日根爛李時珍曰骨蒸勞復癰腫發背瘡漏痘瘡不起

糞淸釋名陶弘景曰近城市人以空罌塞口納糞中積年得汁甚黑而苦名爲黃龍湯療瘟疫垂死者皆瘥大明曰臘月截淡竹去靑皮浸滲取汁治天行熱疾中毒名糞淸浸皂莢甘蔗治天行熱疾名人中黃朱震亨曰人中黃以竹筒入甘艸末於內竹木塞兩頭冬月浸糞缸中立春取出懸風處陰漧破竹取艸曬漧用汪機曰用粽皮綿紙上鋪黃土澆糞汁淋土上濾取淸汁入新甕內�覆定埋土中一年取出淸若泉水全無穢气年久者彌佳比竹筒滲者更妙

糞淸主治大明曰天行熱狂熱疾中毒蕈毒惡瘡朱震亨曰熱毒濕毒大解五臟實熱飯和作丸淸痰消食積降陰火

小兒胎屎主治陳藏器曰惡瘡蝕瘜肉除面印字一月卽瘥李時珍曰治小兒鬼舐頭燒灰和臘豬脂塗之

人尿釋名李時珍曰尿從屍從水會意也方家謂之輪回酒還元湯隱語也飲入於胃遊溢精气上輸於脾脾气散精上歸於肺通調水道下輸膀胱水道者闌門也主分泌水谷糟粕入於大腸水汁滲入膀胱膀胱者州都之官津液之府气化則能出矣陰陽應象論云淸陽爲天濁陰爲地地气上爲雲天气下爲雨故淸陽出上竅濁陰出下竅

人尿气味鹹寒無毒

人尿主治別錄曰寒熱頭痛溫气童男者尢良蘇恭曰主久嗽上气失聲及癥積滿腹陳藏器曰明目益聲肌膚利大腸推陳致新去咳嗽肺痿鬼气�病停久者服之佳恐冷則和熱湯服大明曰止勞渴潤心肺療血悶熱狂撲損瘀血在內運絕止吐血鼻衄皮膚皴裂難產胎衣不下蛇犬咬朱震亨曰滋陰降火甚速李時珍曰殺虫解毒療瘧中暍

人尿發明陶弘景曰若人初得頭痛直飲人尿數升亦多愈合蔥豉作湯服彌佳寇宗奭曰人溺須童子者佳產後溫飲一杯壓下敗血惡物有飲過七日者過多恐久遠血髒寒令人發帶病人亦不覺若气血虛無熱者尢不宜多服此物性寒故熱勞方中用之朱震亨曰小便降火甚速常見一老婦年逾八十貌似四十詢其故常有惡病人教服人尿四十餘年矣且老健無他病而何謂之性寒不宜多服耶凡陰虛火動熱蒸如燎服藥無益者非小便不能除李時珍曰小便性溫不寒飲之入胃隨脾之气上歸於肺下通水道而入膀胱乃其舊路也故能治肺病引火下行凡人精气淸者爲气濁者爲血濁之淸者爲精液淸之濁者爲小便小便與血同類也故其味鹹而走血治諸血病也按褚澄遺書云人喉有竅則咳血殺人喉不停物毫髮必咳血旣滲入愈滲愈咳愈咳愈滲惟飲溲溺則百不一死若服寒涼則百不一生又吳球諸證辧疑云諸虛吐衄咯血須用童子小便其效甚速蓋溲溺滋陰降火消瘀血止吐衄諸血但取十二歲以下童子絕其烹炮鹹酸多與米飲以助水道每用一盞入薑汁或韭汁二三點徐徐服之日進二三服寒天則重湯溫服久自有效也又成無已云傷寒少陰證下利不止厥逆無脈漧嘔欲飲水者加人尿豬膽汁鹹苦寒物於白通湯姜附藥中其气相從可去格拒之患也

溺白垽釋名李時珍曰滓澱爲垽此乃人溺澄下白垽也以風日久幹者爲良入藥並以瓦煆過用

溺白垽气味鹹平無毒大明曰涼

溺白垽主治唐本曰鼻衄湯火灼瘡蘇恭曰燒研主惡瘡大明曰治傳屍熱勞肺痿心膈熱羸瘦渴疾李時珍曰降火消瘀血治咽喉口齒生瘡疳諸竅出血肌膚汗血

溺白垽發明朱震亨曰人中白能瀉肝火三焦火並膀胱火從小便中出蓋膀胱乃此物之故道也李時珍曰人中白降相火消瘀血蓋咸能下走血故也今人病口舌諸瘡用之有效降火之驗也張果醫說云李士常苦鼻衄僅存喘息張思順用人中白散卽時血止又延陵鎭官魯棠鼻血如傾白衣變紅頭空空然張之用人中白藥治之卽止並不再作此皆散血之驗也

秋石釋名李時珍曰淮南子丹成號曰秋石言其色白質堅也近人以人中白煉成白質亦名秋石言其亦出於精气之餘也再加升打其精致者謂之秋冰此蓋仿海水煎鹽之義方士亦以鹽入鑪火煆成僞者宜辧之陳嘉謨曰秋石須秋月取童子溺每缸入石膏末七錢桑條攪澄定傾去淸液如此二三次乃入秋露水一桶攪澄如此數次滓穢滌淨鹹味減除以重紙鋪灰上曬漧完全取起輕淸在上者爲秋石重濁在下者刮去古人立名實本此意男用女童溺女用男童溺亦一陰一陽之道也世醫不取秋時雜收人溺但以皂莢水澄曬爲陰煉煆爲陽煉盡失於道何合於名謀利敗人安能應病況經火煉性卻變溫耶

秋石气味鹹溫無毒

秋石主治李時珍曰虛勞冷疾小便遺數漏精白濁陳嘉謨曰滋腎水養丹田返本還元歸根復命安五臟潤三焦消痰咳退骨烝軟堅塊明目淸心延年益壽

秋石發明李時珍曰古人惟取人中白人尿治病取其散血滋陰降火殺虫解毒之功也王公貴人惡其不潔方士遂以人中白設法鍛煉治爲秋石葉夢得水雲錄極稱陰陽二煉之妙而瑣碎錄乃云秋石味鹹走血使水不制火久服令人成渴疾蓋此物旣經鍛煉其气近溫服者多是淫欲之人藉此放肆虛陽妄作眞水愈涸安得不渴耶況甚則加以陽藥助其邪火乎惟丹田虛冷者服之可耳觀病淋者水虛火極則煎熬成沙成石小便之煉成秋石與此一理也

淋石集解陳藏器曰此是患石淋人溺中出者正如小石收之爲用李時珍曰此是淫欲之人精气鬱結陰火煎熬遂成堅質正如滚水結碱鹵水煎鹽小便煉成秋石同一義理也

淋石气味鹹溫無毒

淋石主治大明曰石淋水磨服之當得碎石隨溺出陳藏器曰噎病吐食俗名澀飯病

癖石集解李時珍曰有人專心成癖及病癥塊凝結成石如牛黃狗寶鮓答之類皆諸獸之病也觀夫星隕爲石沙淋石淋及釋氏顱�結成舍利子皆精气凝結而然故格物論云石者气之核也羣書所載如寶圭化石老樹化石皆無情之變異也魚蛇蝦蟹皆能化石乃有情之變異也世說載貞婦登山望夫化而爲石此蓋志一不分遂入於無情也宋史載石工采石陷入石穴三年掘出猶活見風遂化爲石此蓋吞納石气久而與之俱化也夫生形尙全化石則頑心癥癖之化石亦其理也程子遺書云波斯人發古墓見肌膚都盡惟心堅如石鋸開中有山水如畫旁有一女�闌凝睇蓋此女有愛山水癖遂致融結如此宋濂云一浮屠行大乘三昧法示寂後焚之惟心不化狀如佛像非金非石又一人行禪觀法及死火葬心內包觀音像悉具醫書云一人病癥死火化有塊如石此皆癥癖頑凝成石之迹故並錄之

癖石主治李時珍曰消堅癖治噎膈

婦人月水釋名時珍曰女子陰類也以血爲主其血上應太陰下應海潮月有盈虧潮有朝夕月事一月一行與之相符故謂之月水月信月經經者常也有常軌也天癸者天一生水也邪術家謂之紅鉛謬名也女人之經一月一行其常也或先或後或通或塞其病也復有變常而古人並未言及者不可不知有行期只吐血衄血或眼耳出血者是謂逆行有三月一行者是謂居經俗名按季有一年一行者是謂避年有一生不行而受胎者是謂暗經有受胎之後月月行經而及期產子者是謂盛胎俗名垢胎有受胎數月血忽大下而其胎不隕者是謂漏胎此𨿽以气血有餘不足爲患而亦異於常矣女子二七天癸至七七天癸絕其常也又有女年十二十三而產子如褚記室所載平江蘇達卿女十二受孕者有婦年五十六十而產子如遼史所載函普妻六十餘生二男一女者此又異常之尢者也學醫者之於此類恐亦宜畱心焉

气味鹹平無毒

主治陶弘景曰解毒箭並女勞復

月經衣主治陳藏器曰金瘡血湧出炙熱熨之又主虎狼傷及箭鏃入腹

發明時珍曰女人入月惡液腥穢故君子遠之爲其不潔能損陽生病也煎膏治藥出痘持戒修煉性命者皆避忌之以此也博物志云扶南國有奇術能令刀斫不入惟以月水塗刀便死此是穢液壞人神气故合藥忌觸之此說甚爲有據今有方士邪術鼓弄愚人以法取童女初行經水服食謂之先天紅鉛巧立名色多方配合謂參同契之金華悟眞篇之首經皆此物也愚人信之吞咽穢滓以爲祕方往往發出丹殊可嘆息按蕭了眞金丹詩云一等旁門性好淫彊陽復去采他陰口含天癸稱爲藥似恁沮洳枉用心嗚呼愚人觀此可自悟矣凡紅鉛方今並不錄

廁籌主治陳藏器曰難產及霍亂身冷轉筋於�下燒取熱气徹上亦主中惡鬼气此物最微其功可錄

舊板主治李時珍曰霍亂吐利煎水服山村宜之

舊箍主治李時珍曰腳縫搔癢或瘡有竅出血不止燒灰傅之年久者佳

人屎附方勞復食復人屎燒灰酒服方寸匕千

金方

熱病發狂奔走似癲如見鬼神久不得汗及不知人事者以人中黃入大罐內以泥固濟鍛半日去火毒研末新汲水服三錢未退再服斗門方

大熱狂渴幹陳人屎爲末於陰地淨黃土中作五六寸小坑將末三兩匙於坑中以新汲水調勻良久澄淸細細與飲卽解世俗謂之地淸寇宗奭衍義

勞極骨蒸亦名伏連傳屍此方甚驗用人屎小便各一升新粟米飯五升六月六日曲半餅以瓶盛封密室中二七日並消亦無惡气每旦服一合午再服之神效張文仲備急方

骨蒸熱勞取人屎幹者燒令外黑納水中澄淸每旦服一小升薄晚服童便一小升以瘥爲度旣常服可就作坑燒屎三升夜以水三升漬之稍稍減服此方神妙非其人莫浪傳之外臺祕要

嘔血吐痰心煩骨蒸者人中黃爲末每服一錢茜根汁竹瀝薑汁和勻服之丹溪心法

鼻衄不止人屎尖燒灰水服二錢並吹鼻中千

金方

噎膈反胃諸藥不效眞阿魏一錢野外幹人屎三錢爲末五更以姜片蘸食能起死人乃趙王方也﹝永類鈐方﹞

噎食不下人屎入蘿卜內火煉三炷香取研每服三分黃酒下三服效海上名方

痘瘡不起儒門事親治痘瘡倒黶及灰白下陷用童子糞幹者新瓦鍛過每二兩入龍腦一分研勻每服半錢至一錢蜜水調下四靈無價散治痘瘡黑陷腹脹危篤者此爲劑用人糞貓糞豬糞犬糞等分臘月初旬收埋髙燥黃土窖內至臘八日取出砂罐盛之鹽泥固濟炭火鍛令煙盡爲度取出爲末入麝香少許研勻瓷器密封收之一歲一字二歲半錢三歲一錢蜜水調下須臾瘡起此乃以毒攻毒用火化者從治之義也發背欲死燒屎灰醋和傅之幹卽易肘

後方

一切癰腫未潰用幹人屎末麝香各半錢研勻以豆大津調貼頭外以醋面作錢護之膿潰去藥宗奭衍義

丁腫初起刮破以熱屎尖傅之幹卽易不過十五徧卽根出立瘥千金方

五色丹毒黃龍湯飲二合並塗之良千

金方

九漏有虫幹人屎幹牛屎隔綿貼之虫聞其气卽出若癢則易之虫盡乃止千金方

疳蝕口鼻唇頰穿者綿裹人屎貼之必有虫出十便良方

小兒唇緊人屎灰傅之崔知悌方

小兒陰瘡人屎灰傅之外臺祕要

產後陰脫人屎炒赤爲末酒服方寸匕日二服千金方

鬼頭瘡取小兒糞和臘豬脂傅之千

金方

金瘡腸出幹人屎末粉之卽入千

金方

鍼瘡血出不止用人屎燒研傅之千

金方

馬血入瘡腫痛用人糞一雞子大服之並塗之千金方

毒蛇咬螫人屎厚封之卽消千

金方

蠱毒百毒及諸熱毒時气熱病口鼻出血用人屎尖七枚燒灰水調頓服溫覆取汗卽愈勿輕此方神驗者也外臺祕要

諸毒卒惡熱悶欲死者新糞汁水和服或幹者燒末漬汁飲名破棺湯蘇恭方

解藥箭毒毒箭有三種交廣夷人用焦銅作箭鏃嶺北諸處以蛇毒螫物汁著筒中漬箭鏃此二種才傷皮肉便洪膿沸爛而死若中之便飲汁並塗之惟此最妙又一種用射菵煎塗箭鏃亦宜此方姚僧坦集驗方

野葛芋毒及山中毒菌欲死者並飲糞汁一升卽活肘後方

漏肉脯毒人屎燒灰酒服方寸匕肘

後方

惡犬咬傷左盤龍卽人屎也厚封之數日卽愈經驗方

心腹急痛欲死用人屎同擂勻新汲水化下生

生編

人尿附方頭痛至極童便一盞豉心半合同煎至五分溫服﹝聖濟總錄﹞

熱病咽痛童便三合含之卽止聖

惠方

骨蒸發熱三歲童便五升煎取一升以蜜二匙和之每服二碗半日更服此後常取自已小便服之輕者二十日重者五十日瘥二十日後當有虫如蚰蜒在身常出十步內聞病人小便臭者瘥也臺州丹仙觀道士張病此自服神驗孟詵必效方

男婦怯證男用童女便女用童男便斬頭去尾日進二次幹燒餅壓之月餘全愈聖惠方

久嗽涕唾肺痿時時寒熱頰赤气急用童便去頭尾少許五合取大粉甘艸一寸四破浸之露一夜去甘艸平旦頓服或入甘艸末一錢同服亦可一日一劑童子忌食五辛熱物姚僧坦集驗方

肺痿欬嗽同上鬼气疰病停久臭溺日日溫服之集

驗方

吐血鼻洪人溺薑汁和勻服一升日

華子

齒縫衄血童便溫熱含之立止聖

惠方

消渴重者眾人溺坑中水取一盞服之勿令病人知三度瘥聖惠方

癥積滿腹諸藥不瘥者人溺一服一升下血片塊二十日卽出也蘇恭本艸

絞腸沙痛童子小便服之卽止聖

惠方

卒然腹痛令人騎其腹溺臍中肘

後方

下痢休息杏仁去皮麩炒研以豬肝一具切片水洗血淨置淨鍋中一重肝一重杏仁鋪盡以童便二升同煎幹放冷任意食之聖惠方

瘧疾渴甚童便和蜜煎頓服簡

便方

瘴癘諸瘧無問新久童便一升入白蜜二匙攪去白沫頓服取吐碧綠痰出爲妙若不然終不除也聖惠方

中暍昏悶夏月人在途中熱死急移陰處就掬道上熱土擁臍上作窩令人溺滿暖气透臍卽蘇乃服地漿蒜水等藥林億云此法出自張仲景其意殊絕非常情所能及實救急之大術也蓋臍乃命蒂暑暍傷气溫臍所以接其元气之意中惡不醒令人尿其面上卽蘇此扁鵲法也肘

後方

三十年癇一切气塊宿冷惡病苦參二斤童子小便一斗二升煎取六升和糯米及曲如常法作酒服但腹中諸疾皆治酒放二三年不壞多作救人神效聖惠方

金瘡中風自己小便日洗二三次不妨入水聖

惠方

金瘡血出不止飲人尿五升千

金方

打傷瘀血攻心者人尿煎服一升日一服蘇恭本艸

折傷跌撲童便入少酒飲之推陳致新其功甚大薛己云予在居庸見覆車被傷七人僕地呻吟俱令灌此皆得無事凡一切傷損不問壯弱及有無瘀血俱宜服此若脇脹或作痛或發熱煩燥口渴惟服此一甌勝似他藥他藥𨿽效恐無瘀血反致誤人童便不動臟腑不傷气血萬無一失軍中多用此屢試有驗外科發揮

杖瘡腫毒服童便良千

金方

火燒悶絕不省人事者新尿頓服二三升良千

金方

刺在肉中溫小便漬之千

金方

人咬手指瓶盛熱尿浸一夜卽愈通變要法

蛇犬咬傷日華子云以熱尿淋患處千金方治蝮蛇傷人令婦人尿於瘡上良蛇纏人足就令尿之便解肘

後方

蜂蠆螫人人尿洗之肘

後方

蜘蛛咬毒久臭人溺於大甕中坐浸仍取烏雞屎炒浸酒服之不爾恐毒殺人陳藏器本艸

百虫入耳小便少少滴入聖

惠方

勞聾已久童子小便乘熱少少頻滴之聖

惠方

赤目腫痛自己小便乘熱抹洗卽閉目少頃此以眞气退去邪熱也普濟方

腋下狐臭自己小便乘熱洗兩腋下久則自愈集簡方

傷胎血結心腹痛取童子小便日服二升良楊氏產乳

子死腹中以夫尿二升煮沸飲之千

金方

中土菌毒人尿飲之肘

後方

合口椒毒人尿飲之肘

後方

解諸菜毒小兒尿和乳汁服二升海

上方

催生下胞人溺一升入蔥姜各一分煎二三沸熱飲便下日華子本艸

痔瘡腫痛用熱童便入礬三分洗之一日二三次效救急方

人中白附方大衄久衄人中白一團雞子大綿五兩燒研每服二錢溫水服聖惠方

諸竅出血方同上鼻衄不止五七日不住者人中白新瓦焙漧入麝香少許溫酒調服立效經驗方

膚出汗血方同上偏正頭痛人中白地龍炒等分爲末羊膽汁丸芥子大每新汲水化一丸注鼻中畜之名一滴金普濟方

水气腫滿人尿煎令可丸每服一豆大日三服千金方

腳气成漏跟有一孔深半寸許其痛異常用人中白鍛有水出滴入瘡口戴原禮證治要訣

小兒霍亂尿滓抹乳上服之良千

金方

鼻中息肉人中白瓦焙每溫湯服一錢朱氏集驗方

痘瘡倒陷臘月收人中白火鍛爲末溫水服三錢陷者自出儒門事親

口舌生瘡溺桶垽七分枯礬三分研勻有涎拭去數次卽愈集簡方

小兒口疳人中白鍛黃�蜜炙焦爲末等分入冰片少許以靑布拭淨摻之累效陸氏經驗方

走馬牙疳以小便盆內白屑取下入甕瓶內鹽泥固濟鍛紅研末入麝香少許貼之此汴梁李提領方也又方用婦人尿桶中白垢火鍛一錢銅綠三分麝香一分和勻貼之尢有神效痘疹煩熱人中白或老糞缸白垢洗淨研末每白湯或酒服二錢痘疹便覽方

秋石附方秋石還元丹久服去百病彊骨髓補精血開心益志補暖下元悅色進食久則臍下常如火暖諸般冷疾皆愈久年冷勞虛憊者服之壯盛其法以男子小便十石更多尢妙先搘大鍋一口於空室內上用深瓦甑接鍋口以紙筋杵石灰泥甑縫並鍋口勿令通風候幹下小便約鍋中七八分以來下用焰火煮之若湧出卽少少添冷小便候煎幹卽人中白也人好罐子內如法固濟入炭鑪中鍛之旋取二三兩再研如粉煮棗膏和丸如綠豆大每服五七丸漸加至十五丸空心溫酒或鹽湯下其藥常要近火或時復養火三五日則功效更大也經驗良方

陰陽二煉丹世之煉秋石者但得火煉一法此藥須兼陰陽二煉方爲至藥火煉乃陽中之陰得火而凝入水則釋歸於無體蓋質去味存此離中之虛也水煉乃陰中之陽得水而凝遇曝而千歲不變味去質畱此坎中之實也二物皆出於心腎二髒而流於小腸水火螣蛇元武正气外假天地之水火凝而爲體服之還補太陽相火二髒眞爲養命之本空心服陽煉日午服陰煉此法極省力與常法功用不侔久疾服之皆愈有人得瘦疾且嗽諸方不效服此卽瘳有人病顚腹鼓日久加喘滿垂困亦服此而安陽煉法用人尿十餘石各用桶盛每石入皂莢汁一碗竹杖急攪百千下候澄去淸畱垽並作一桶如前攪澄取濃汁一二斗濾淨入鍋熬幹刮下搗細再以淸湯煮化筲箕鋪紙淋過再熬如此數次直待色白如雪方止用砂盒固濟火鍛成質傾出如藥未成更鍛一二次候色如瑩玉細研入砂盒內固濟頂火養七晝夜取出攤土上去火毒爲末棗膏丸梧桐子大每空心溫酒下三十丸陰煉法用人尿四五石以大缸盛入新水一半攪千回澄定去淸畱垽又入新水攪澄直候無臭气澄下如膩粉方以曝漧刮下再研以男兒乳和如膏烈日曬漧蓋假太陽眞气也如此九度爲末棗膏爲丸梧子大每午後溫酒下三十丸葉石林水雲錄

秋冰乳粉丸固元陽壯筋骨延年不老卻百病用秋冰五錢頭生男乳曬粉五錢頭生女乳曬粉五錢乳香二錢五分麝香一分爲末煉蜜爲丸芡子大金箔爲衣烏金紙包黃蠟匱收勿令泄气每月用乳汁化服一丸仍日飲乳汁助之秋冰法用童男女尿垽各一桶入大鍋內用桑柴火熬幹刮下入河水一桶攪化隔紙淋過復熬刮下再以水淋煉之如此七次其色如霜或有一斤入罐內上用鐵燈盞蓋定鹽泥固濟升打三炷香看秋石色白如玉再研再如前升打燈盞上用水徐徐擦之不可多多則不結不可少少則不升自辰至未退火冷定其盞上升起者爲秋冰味淡而香乃秋石之精英也服之滋腎水固元陽降痰火其不升者卽尋常秋石也味鹹苦蘸肉食之亦有小補楊氏頤貞堂經驗方

直指秋石丸治濁气幹淸精散而成膏淋黃白赤黯如肥膏蜜油之狀用秋石鹿角膠炒桑螵蛸炙各半兩白茯苓一兩爲末糕糊丸梧子大每服五十丸人參湯下仁齋直指方

秋石交感丹治白濁遺精秋石一兩白茯苓五錢兔絲子炒五錢爲末用百沸湯一盞井華水一盞煮糊丸梧子大每服一百丸鹽湯下鄭氏家傳方

秋石四精丸治思慮色欲過度損傷心气遺精小便數秋石白茯苓各四兩蓮肉芡實各二兩爲末棗肉和丸梧子大每空心鹽湯下三十丸永類鈐方

