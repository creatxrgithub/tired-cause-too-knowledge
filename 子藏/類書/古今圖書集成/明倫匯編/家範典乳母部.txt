

乳母部總論禮記

曾子問子遊問曰喪慈母如母禮與孔子曰非禮也古者男子外有傅內有慈母君命所使教子也何服之有陳注

妾之無子者養妾子之無母者謂之慈母大

全臨

川吳氏曰按禮經傳記所言慈母有二其一大夫士之子有服之慈母者儀禮喪服篇齊衰三年章云慈母如母者是也其一國君子生擇諸母使爲子師其次爲慈母其次爲保母者是也子遊所問蓋指禮經如母之慈母言夫子所答則以內則如傅之慈母言也

內則國君世子生卜士之妻大夫之妾使食子

陳注

食子謂乳養之也大

全慶源輔氏曰諸母則擇之

乳母則卜之者豈非性情之發尙猶有可見而血气之相宜有不可知者耶

又異爲孺子室於宮中擇於諸母與可者必求其寬裕慈惠溫良恭敬愼而寡言者使爲子師其次爲慈母其次爲保母皆居子室他人無事不往陳

注諸母眾妾也可者謂𨿽非眾妾之列或傅禦之屬可爲子師者也此人君養子之禮師教以善道者慈母審其欲惡者保母安其寢處者他人無事不往恐兒驚動也大全

長樂劉氏曰寬則容徳固多

裕則臨事不撓慈則仁性丰盈惠則恩意浹洽溫則言動粹和良則心意純淑恭則容止必莊敬則誠明弗散具此八善而加之以畏愼將之以寡言婦人之全徳也然後可以爲子之師焉若夫愛子以徳時其志意體其寒溫察其好惡相其寢興順其長育者慈母之職也保護其身衛養其气時其衣服節其飲食侍其寢寐防其疾苦而專司負之者保母之職也世子國之根本生靈休戚之所系也弗正厥始弗淑其習烏能正厥性俾近於聖賢哉先王制禮乃及於是知所務矣

又食子者三年而出見於公宮則劬

陳注

食子者士之妻大夫之妾也子三年則免懷抱故食者出還其家見於公宮而告辭則君必有賜劬者有賜以勞其劬勞也大夫之子有食母士之妻自養其子

陳注

食母乳母也士卑故自養儀禮

士昏禮姆纚笄宵衣在其右

注姆婦人年五十無子出而不復嫁能以婦道教人者若今時乳母疏釋曰婦人年五十陰道絕無

子乃出之婦人七出之中餘六出是無徳行不堪教人故無子出能以婦道教人者以爲姆旣教女因從女倚夫家也云若今時乳母者漢時乳母與古時乳母別案喪服乳母者據大夫子有三母子師慈母保母其慈母闕乃令有乳者養子謂之爲乳母死爲之服緦麻師教之乳母直養之而已漢時乳母則選徳行有乳者爲之並使教子故引之以證姆也

喪服君子子爲庶母慈己者

疏內則云大夫之子有食母者彼注云選於傅禦之中喪服所謂乳母也案下章乳母注云謂養子者有他故賤者代之慈己者若然大夫三母之內慈母有他故使賤者代慈母養子謂之乳母死則服之三月與慈母服異引之者證三母中又有此母也

又乳母

注謂養子者有他故賤者代之慈己疏

釋曰案內

則云大夫之子有食母彼注亦引此云喪服所謂乳母以天子諸侯其子有三母具皆不爲之服士又自養其子若然自外皆無此法惟有大夫之子有此食母爲乳母其子爲之緦也云爲養子者有他故者謂三母之內慈母有疾病或死則使此賤者代之養子故云乳母也傳曰何以緦也以名服也

疏釋曰怪其餘人之子皆無此乳母獨大夫之子有之故發問也答以名服有母名卽爲之服緦也宋朱子近思錄

論乳婢伊川先生曰買乳婢多不得已或不能自乳必使人然食己子而殺人子非道必不得已用二乳母食三子足備他虞或乳母子病死則不爲害又不爲己子殺人之子但有所費若不幸致誤其子害孰大焉容齋五筆

乳子論少時見前輩一說云富人有子不自乳而使人棄其子而乳之貧人有子不得自乳而棄之以乳他人之子富人懶行而使人肩輿貧人不得自行而又肩輿人是皆習以爲常而不察之也天下事習以爲常而不察者推此亦多矣而人不以爲異悲夫甚愛其論後乃得之於晁以道客語中故謹書之益廣其傳鄭氏家範

置乳母論諸婦育子苟無大故必親乳之不可置乳母以饑人之子袁氏世範

治家篇有子而不自乳使他人乳之前輩已言其非矣況其間求乳母於未產之前者使不舉己子而乳我子有子方嬰孩使捨之而乳我子其己子呱呱而泣至於餓死者有因仕宦他處逼勒牙家誘賺良人之妻使捨其夫與子而乳我子因挾以歸鄕使其一家離散生前不復相見者士夫遞相庇護國家法令有不能禁彼獨不畏於天哉明陳龍正家矩

雇乳母論富者省乳哺之勞貧者代哺之食其食衣其衣取其值以養老育幼至便也然貧者代人哺子而棄其所生之子每覓無子家以己子與之無子家亦多貧以代人哺兒而妨己業初𨿽允受漸生厭心𦇤褓之孩受人厭而能生者寡矣吾家雇乳母十餘人少時念未及此漸長始聞憫之特甚無異殺人子以養吾子每念之汗下然未有策以救今爲酌一法凡雇乳母時先令擇親戚中實有餘乳願抱養者以其子付之本家於券議三年工銀外另助銀二兩五錢受乳母之子者當時先以五錢給之三月抱至本家令其母驗視無恙再給一兩周歲驗視無恙又給一兩兒之難生在於幼小大約兒生數月其母始出受雇寄養三月則半歲有餘又復一歲則近二十月矣方幼小時抱養之家未必心愛然利此一金有半代哺亦甘及一歲外善嘻笑能立行𨿽非親生欲不愛憐亦不可得況又得一金其盡心撫視無疑也徐三重家則

擇乳母一婦人育子多置乳母此富貴家自圖安逸者詩恨劬勞聖人慨三年之愛今當俱在乳母矣覓雇之時令渠轉展所生或因委棄貧富貴賤各言其子存此失彼豈仁人用心且乳母縱極愛護寒暑病困能無厭苦惟本生自乳子必不受艱虞若產時母或尪羸不得已而別求乳母亦須擇溫良端謹非暴戾姦竊者而其所生子亦有他托不至失所則彼此俱安庶幾可偶一爲之也

乳母部藝文

保母志

晉王獻之瑯琊王獻之保母姓李名意如廣漢人也在母家志行髙秀歸王氏柔順恭勤善屬文能艸書解釋老旨趣年七十興寧三年歲在乙丑二月六日無疾而終仲冬旣望葬會稽山陰之黃閼岡下殉以曲水小硯交螭方壺樹雙松於墓土立貞石而志之悲夫後八百餘載知獻之保母宮於玆土者尙焉

駁慈母服議制

梁武帝禮言慈母凡有三條一則妾子之無母使妾之無子者養之命爲母子服以三年喪服齊衰章所言慈母是也二則嫡妻之子無母使妾養之慈撫降至𨿽均乎慈愛但嫡妻之子妾無爲母之義而恩深事重故服以小功喪服小功章所以不直言慈母而云庶母慈己者明異於三年之慈母也其三則子非無母正是擇賤者視之義同師保而不無慈愛故亦有慈母之名師保旣無其服則此慈亦無服矣內則云擇於諸母與可者使爲子師其次爲慈母其次爲保母此其明文此言擇諸母是擇人而爲此三母非謂擇取兄弟之母也何以知之若是兄弟之母其先有子者則是長妾長妾之禮實有殊加何容次妾生子乃退成保母斯不可也又有多兄弟之人於義或可若始生之子便應三母俱闕邪由是推之內則所言諸母是謂三母非兄弟之母明矣子遊所問自是師保之慈非三年小功之慈也故夫子得有此對豈非師保之慈母無服之證乎鄭元不辯三慈混爲訓釋引彼無服以注慈己後人致謬實此之由經言君子子者此𨿽起於大夫明大夫猶爾自斯以上彌應不異故傳云君子子者貴人之子也總言曰貴則無所不包經傳互文相顯發則知慈加之義通乎大夫以上矣宋代此科不乖禮意便加除削良是所疑

乳母墓銘

唐韓愈乳母李徐州人號正眞入韓氏乳其兒愈愈生未再周月孤失怙恃李憐不忍棄去視保益謹遂老韓氏及見所乳兒愈舉進士第歷佐汴徐軍入朝爲禦史國子博士尙書都官員外郎河南令娶婦生二男五女時節慶賀輒率婦孫列拜進壽年六十四元和六年三月十八日疾卒卒三日葬河南縣北十五里愈率婦孫視窆封且刻其語於石納諸墓爲銘

乳母任氏墓志銘

宋蘇軾趙郡蘇軾子瞻之乳母任氏名采蓮眉之眉山人父遂母李氏事先夫人三十有五年工巧勤儉至老不衰乳亡姊八娘與軾養視軾之子邁逅過皆有恩勞從軾官於杭密徐湖謫於黃元丰三年八月壬寅卒於黃之臨�亭享年七十有二十月壬午葬於黃之東阜黃岡縣之北銘曰生有以養之不必其子也死有以葬之不必其裏也我祭其從與享之其魂气無不之也

保母楊氏墓志銘

前人先大人之妾楊氏名金蟬眉山人年三十始隸蘇氏頹然順善也爲弟轍子由保母年六十八熙寧十年六月己丑卒於徐州屬纊不亂子由官於宋載其柩殯於開元寺後八年軾自黃遷汝過宋葬之於宋東南三里廣壽院之西實元丰八年二月壬午也銘曰百世之後陵谷易位知其爲蘇子之保母尙勿毀也乳母部紀事琴苑要錄伯姬引者保母之所作也伯姬魯女也爲宋共公夫人公薨伯姬執節守貞魯襄公三十年宋宮災伯姬在焉有司請曰火將至矣伯姬曰吾聞婦人夜出不見傅母不下堂逮乎火而死其母自傷行遲悼伯姬之遇災援琴而歌曰嘉名潔兮行彌彰托節鼓兮令躬喪歍欽何辜遇斯殃嗟嗟柰何罹斯殃新序衛宣公之子伋也壽也朔也伋前母子也壽與朔後母子也壽母欲殺伋使人與伋乘舟於河將沈而殺之壽知不能止也因與之同舟舟人不得殺伋方乘舟時伋傅母恐其死也閔而作詩二子乘舟之詩是也其詩曰二子乘舟泛泛其景願言思子中心養養禮記曾子問昔者魯昭公少喪其母有慈母良及其死也公弗忍欲喪之有司以聞曰古之禮慈母無服今也君爲之服是逆古之禮而亂國法也若終行之則有司將書之以遺後世無乃不可乎公曰古者天子練冠以燕居吾弗忍也遂練冠以喪慈母喪慈母自魯昭公始也韓詩外傳秦攻魏破之少子亡而不得令魏國曰有得公子者賜金千斤匿者罪至十族公子乳母與俱亡人謂乳母曰得公子者賞甚重乳母當知公子處而言之乳母應之曰我不知其處𨿽知之死則死不可以言也爲人養子不能隱而言之是畔上畏死吾聞忠不畔上勇不畏死凡養人子者生之非務殺之也豈可見利畏誅之故廢義而行詐哉吾不能生而使公子獨死矣遂與公子俱逃澤中秦軍見而射之乳母以身蔽之著十二矢遂不令中公子秦王聞之饗以太牢且爵其兄爲大夫詩曰我心匪石不可轉也其此母之謂歟風俗通越王句踐民生三子與乳母后漢書李善傳善字次孫南陽李元蒼頭也建武中疫疾元家相繼死沒惟孤兒續始生數旬而貲財千萬諸奴婢私共計議欲謀殺續分其財產善深傷李氏而力不能制乃潛負續逃去隱山陽瑕丘界中親自哺養乳爲生湩梁節王暢傳暢性聰慧然少貴驕頗不遵法度歸國後數有惡夢從官卞忌自言能使六丁善占夢暢數使卜筮又暢乳母王禮等因此自言能見鬼神事遂共占气祠祭求福豫州刺史奏暢不道削二縣袁閎傳閎字夏甫少勵操行苦身修節父賀爲彭城相閎往省謁變名姓徒行無旅旣至府門連日吏不爲通會阿母出見閎驚入白夫人乃密呼見晉書賈充傳充婦廣成君郭槐性妒忌初黎民年三歲乳母抱之當合黎民見充入喜笑充就而拊之槐望見謂充私乳母卽鞭殺之黎民戀念發病而死後又生男過期復爲乳母所抱充以手摩其頭郭疑乳母又殺之兒亦思慕而死充遂無嗣石勒載記黎陽人陳武妻一產三男一女武攜其妻子詣襄國上書勒下書以爲二儀諧暢和气所致賜其乳婢一口谷一百石雜彩四十匹堂陽人陳豬妻一產三男賜其衣帛廩食乳婢一口復三歲勿事桓元傳元字敬道一名靈寶大司馬溫之孽子也其母馬氏生元有光照室占者奇之故小名靈寶你媼每抱詣溫輒易人而後至云其重兼常兒溫甚愛異之武元楊皇后傳後母趙氏早卒後依舅來舅妻仁愛親乳養後遣他人乳其子王恭傳恭初見執遇故吏戴耆之爲湖孰令恭私告之曰我有庶兒未舉在乳母家卿爲我送寄桓南郡異苑晉太元中桓軌爲巴東太守畱家江陵妻乳母姓陳兒道生隨軌之郡墜瀨死道生形見云今獲在河伯左右蒙假二十日得蹔還母哀至輒有一黑烏以翅掩其口舌上遂生一癅從此便不得復哭元嘉中沛國武漂之妻林氏懷身得病而死俗忌含胎入柩中要須割出妻乳母傷痛之乃撫屍而祝曰若天道有靈無令死被擘裂須臾屍面赧然上色於是呼婢共扶之俄頃兒墮而屍倒酉陽雜俎鄆州闞司倉者家在荊州其女乳母鈕氏有一子妻愛之與其子均焉衣物飲食悉等忽一日妻偶得林檎一蒂戲與己子乳母乃怒曰小娘子成長忘我矣常有物與我子停今何容偏因嚙吻攘臂再三反復主人之子一家驚怖逐奪之其子狀貌長短正與乳母兒不下也妻知其怪謝之鈕氏復手簸主人之子始如舊焉闞爲災祥密令奴持鐝暗擊之正當其腦騞然反中門扇鈕大怒詬闞曰爾如此勿悔闞知無可柰何與妻拜祈之怒方解鈕至今尙在其家敬之如神冥祥記�羊太傅祜字叔子泰山人也西�名臣聲冠區夏年五歲時嘗令乳母取先所弄指環乳母曰汝本無此於何取耶祜曰昔於東垣邊弄之落桑樹中乳母曰汝可自覓祜曰此非先宅兒不知處後因出門遊望徑而東行乳母隨之至李氏家乃入至東垣樹下探得小環李氏驚悵曰吾兒昔有此環常愛弄之七歲暴亡亡後不知環處此亡兒之物也云何持去祜持環走李氏遂問之乳母旣說祜言李氏悲喜遂欲求祜還爲其兒裏中解諭然後得止續搜神記宋襄城李賾其父爲人不信妖邪有一宅由來凶不可居父便買居之多年安吉子孫昌熾爲二千石當徙家之官臨去如廁見壁中有一物取刀斫之化爲人便奪取刀反斫李殺持至座上斫殺其子弟凡姓李必死惟異姓無他賾尙幼在抱家內知變乳母抱出後門藏他家止其一身獲免賾字景眞位至湘東太守南齊書皇后傳宣和陳皇后生太祖太祖年二歲乳人乏乳後夢人以兩甌麻粥與之覺而乳大出異而悅之梁書太宗十一王傳綏建王大摰字仁瑛幼雄壯有膽气及京城陷乃嘆曰大丈夫會當滅虜屬你媼驚掩其口曰勿妄言禍將及大摰笑曰禍至非由此言大寶元年封綏建王邑二千戶二年爲寧遠將軍遇害時年十歲謝藺傳藺字希如陳郡陽夏人也五歲每父母未飯乳媼欲令藺先飯藺曰旣不覺饑彊食終不進南史袁粲傳粲父子被誅粲小兒數歲乳母將投粲門生狄靈慶靈慶曰吾聞出郎君者有厚賞今袁氏已滅汝匿之尙誰爲乎遂抱以首乳母號泣呼天曰公昔與汝有恩故�難歸汝柰何欲殺郎君以求小利若天地鬼神有知我見汝滅門袁昂傳昂顗之子也顗敗時昂年五歲乳媼攜抱匿於廬山州郡於野求之於乳媼匿所見一彪因去遂免會赦得出魏書趙琰傳琰字叔起天水人父溫爲楊難當司馬初苻氏亂琰爲乳母攜奔壽春年十四乃歸孝心色養飪熟之節必親調之唐書巢刺王元吉傳初元吉生太穆皇后惡其貌不舉侍媼陳善意私乳之及長猜鷙好兵居邊久益驕侈常令奴客諸妾數百人被甲習戰相擊刺死傷甚眾後元吉中創善意止之元吉恚命壯士拉死私謚慈訓夫人舒王元名傳元名始王譙後徙王髙祖之在大安宮太宗晨夕使尙宮問起居元名才十歲保乳言尙宮有品當拜元名曰此帝侍婢爾何拜爲太宗壯之曰眞吾弟也白居易傳居易始生七月能展書姆指之無兩字𨿽試百數不差房管傳管子孺復狂縱不法與妻鄭不相中慈姆爲言乃具棺召家人生斂之元徳秀傳徳秀字紫芝兄子𦇤褓喪親無資得乳媼徳秀自乳之數日湩流能食乃止王蘭英傳王蘭英者獨孤師仁之姆師仁父武都謀歸唐王世充殺之師仁始三歲免死禁錮蘭英請髡鉗得保養許之時喪亂餓死者籍籍遊丐道路以食師仁身啖土飲水後詐爲采薪竊師仁歸京師髙祖嘉其義詔封蘭英永壽鄕君桂苑叢談吳郡顧況貞元中進士及第文詞淸妙爲韓晉公浙西觀察判官公嘗有乳母與外相通卜射求事公持法欲殺闔宅莫敢言密令人言於況令救之況乃詣公所問何故公曰天下皆知某守法豈伊乳母先犯也況對曰三尺兒亦知公法令禁何宅內人而違犯然公幼年時讀書早起夜臥看侍卽要乳母今年長爲公相侯伯乳母焉用哉誠宜殺之也公悲悟遽捨之因話錄汾陽王在河中禁無故走馬犯者死南陽夫人乳母之子抵禁都虞候杖殺之諸子泣告於王言虞候縱橫之狀王叱而遣之明日對賓僚吁嘆者數四眾皆不曉徐問之王曰某之諸子皆奴才也遂告以故曰伊不賞父之都虞候而惜母之阿你兒非奴才而何五代史李循傳循不知其家世何人也少孤流落於汴州汴州富人李讓蘭得之養以爲子梁太祖鎭宣武以李讓爲養子循乃冒姓朱氏稍長給事太祖帳下太祖諸兒乳母有愛之者養循爲子乳母之夫姓趙循又冒姓爲趙氏名殷衡宋史侯益傳益子仁矩仁矩子延廣初在𦇤褓中遭王景崇之難乳母劉氏以己子代延廣死劉氏行丐抱持延廣至京師還益吳延祚傳延祚子元扆尙太宗第四女蔡國公主將赴徐州公主有乳媼得入參宮禁元扆慮其去後妄有請托白上拒之眞宗深所嘉嘆曹光實傳光實從子克明字堯卿旣生會敵攻百丈縣父光遠遇害姆抱克明匿葦蒲中得免旣長喜兵法善騎射從父光實奇之程琳傳琳字天球故樞密副使張遜第在武成坊其曾孫偕才七歲宗室女生也貧不自給乳媼擅出券鬻第琳欲得之使開封府吏密諭媼以偕幼宜得禦寶許鬻乃售乳媼以宗室女故入宮見章惠太后旣得禦寶琳乃市取之袁燮傳燮字和叔生而端粹專靜乳母置盤水其前玩視終日夜臥常醒安徳裕傳徳裕字益之父重榮晉成徳軍節度徳裕生於眞定未期重榮兵敗乳母抱逃水竇中將出爲守兵所得執以見軍校秦習習與重榮有舊因匿之曾傳通判溫州須次於越金人陷越不屈金人盡驅其家屬四十口同日殺之其弟怤子甫四歲與乳母張皆死夜值小雨張得蘇顧見亦蘇尙吮其乳郡卒陳海匿以歸後仕至知安南軍李遵勗傳遵勗尙萬壽長公主領澄州刺史坐私主乳母謫均州團練使陳摶傳摶字圖南眞源人始四五歲戲渦水岸側有靑衣媼乳之自是聰悟日益姚坦傳坦爲益王府翊善坦性本彊固王少佚豫坦卽醜詆左右乃教王詐稱疾不朝太宗日使視疾逾月不瘳甚憂之召王乳母問狀乳母曰王本無疾徒以姚坦檢束居常不得自便王不樂故成疾上怒曰吾選端士輔王爲善王不能用其諫而又詐疾欲使朕去正人以自便何可得也且王年少必爾輩爲之謀耳因命捽至後苑杖之數十召坦慰諭續博物志子程子曰昔洛陽北部有母旣生子病不能自舉乳求他婦負哺之子嬰及孩母疾不間子長不識所育負哺者盜其愛二母忿鬥於庭子佑負哺者而反疏其生母遂昌雜錄宋京畿各郡門有慈幼局貧家子多厭之輒不育乃許抱至局書生年月日時局有乳媼鞠育之他人家或無子女卻來取於局歲祲子女多入慈幼局故道無拋棄子女信乎其恩澤之周也夢溪筆談許懷徳爲殿帥嘗有一舉人因懷徳乳姥求爲門客懷徳許之舉子曳襕拜於庭下懷徳據坐受之人謂懷徳武人不知事體密謂之曰舉人無設�之禮宜少降接也懷徳應之曰我得打乳姥關節秀才只消如此待之東坡志林元丰七年二月一日東坡居士與徐得之參寥子步自雪堂並柯池入幹明寺觀竹林謁乳姥任氏墳鋤治茶圃金史移剌履傳履方五歲晚臥廡下見微云往來天際忽謂乳母曰此所謂臥看靑天行白雲者耶張暐傳霍王從彜母早死溫妃石抹氏養之明昌六年溫妃薨上問從彜喪服暐奏慈母服齊衰三年桐杖布冠禮也從彜近親至尊壓降與臣下不同乞於未葬以前服白布衣絹巾旣葬止用素服終制朝會從吉上從其奏元史太祖本紀帝十世祖孛端乂兒歿子八林昔黑剌禿合必畜嗣生子曰咩撚篤惇咩撚篤惇妻曰莫拿倫生七子而寡爲押剌伊而所敗六子皆死押剌伊而乘勝殺莫拿倫滅其家惟一長孫海都尙幼乳母匿諸積木中得免裕宗傳裕宗諱眞金世祖嫡子也封燕王將入中書乳母進新衣笑卻之曰吾何事美觀也明外史陳迪傳迪字景道成祖卽位召迪不屈闔門死幼子珠生五月乳母潛置溝中得免定興張氏傳張氏商丘知縣以樟妻崇禎十五年流賊圍商丘急婦積薪樓下集婢女其上俱令就縊謂子燮曰汝父城守命不可知宗祀惟汝是賴屬乳媼往匿民家自縊死家人舉火諸屍俱燼

乳母部外編東坡雜記有中書吏陳昱者暴死三日而蘇初見壁有孔有人自孔擲一物至地化爲人乃其亡姊也攜其手自孔中出曰冥吏追汝使我先見吏在傍昏黑如夜極望有明處已而見冥官則陳襄述古也問昱何故殺乳母曰無之呼乳母至血被面抱嬰兒熟視昱曰非此人也乃聞下吏追陳周官遂放昱還曰路遠當給竹馬又使諸曹檢己籍曹示之年六十九官左班殿直曰以平生不燒香故不甚壽昱還道見追陳周往旣蘇周果死異聞總錄乾道戊子歲房州司理汪尹師有男年將弱冠習舉子業宿於外舍講學勤苦嘗至夜半乃寐忽得疾飲食盡廢不復觀書而茹庸不肯言經月而死久之其乳母亦暴亡三日復蘇云前政交代之室女死於此吾兒蓋與之相遇今遂爲夫婦樂勝人間欲取我往如平生時看視我責之曰郎君幽婚情同魚水豈不念父母追悼乎我若復畱誰與供過兒感泣無語我始得歸予宗仁光基親見此事

乳母部雜錄

