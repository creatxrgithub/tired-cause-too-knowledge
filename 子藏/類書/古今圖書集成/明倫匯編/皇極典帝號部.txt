

帝號部匯考一

上古太昊伏羲氏按易經系辭古者包犧氏之王天下也仰則觀象於天俯則觀察於地觀鳥獸之文與地之宜近取諸身遠取諸物於是始作八卦以通神明之徳以類萬物之情按史記補三皇本紀太皞庖犧氏始制嫁娶以儷皮爲禮結网罟以教佃漁故曰宓犧氏養犧牲以充庖廚故曰庖犧有龍瑞以龍紀官號曰龍師木徳王注春令故易稱帝出乎震月令孟春其帝太皞是也按漢書律曆志太昊帝易曰炮犧氏之王天下也言炮犧繼天而王爲百王先首徳始於木故爲帝太昊作网罟以田漁取犧牲故天下號曰炮犧氏﹝按易作包犧與此所引不同﹞

按白虎通古之時未有三綱六紀民人但知其母不知其父能覆前而不能覆後臥之起之吁吁饑卽求食飽卽棄余茹毛飲血而衣皮葦於是伏羲仰觀象於天俯察法於地因夫婦正五行始定人道畫八卦以治天下天下伏而化之故謂之伏羲按風俗通伏羲禮含文嘉記虙戲伏者別也變也戲者獻也法也伏羲始別八卦以變化天下天下法則咸服貢獻故曰伏羲按拾遺記春皇者庖犧之別號庖者包也言包含萬象以犧牲登薦於百神民伏其聖故曰庖犧亦謂伏羲變混沌之質文宓其教故曰宓犧布至徳於天下元元之類莫不尊焉以木徳稱王故曰春皇其明照於八區是謂太昊昊者明也位居東方�於木徳其音附角號曰木皇按鄭樵通誌三皇紀太昊伏羲氏亦曰皇雄氏亦曰天皇伏亦作虙犧亦作戲亦作羲或言象日月之明故曰太昊伏制犧牛故曰伏犧按路史太昊伏戲氏方牙一曰蒼牙肇修文教爲百王典以其載徳自木木實麗東道不可尙同乎元气是稱太昊得乎中央別而能全宿而有成因號伏羲自有句而應世故又曰有句氏注

句卽庖乃國名蓋其始迹之地其後復封之女媧氏按史記補三皇本紀女媧氏代宓犧立號曰女希氏按路史女皇氏媧一曰女希太昊氏衰共工惟始作亂振淊洪水以禍天下人不堪命於是女皇氏役其神力以與共工氏較滅共工氏而遷之萬民復生媧乃立號曰女皇氏炎帝神農氏按史記補三皇本紀炎帝神農氏火徳王故曰炎帝始教耕故號神農氏神農本起烈山故左氏稱烈山氏之子曰柱亦曰厲山氏禮曰厲山氏之有天下是也按白虎通古之人民皆食禽獸肉至於神農人民眾多禽獸不足於是神農因天之時分地之利制耒耜教民農作神而化之使民宜之故謂之神農按風俗通神農神者信也農者濃也始作耒耜教民耕種美其衣食徳濃厚若神故爲神農按鄭樵通誌三皇紀炎帝神農氏亦曰連山氏亦曰伊耆氏亦曰大庭氏亦曰魁隗氏亦曰人皇黃帝有熊氏按史記五帝本紀黃帝者少典之子姓公孫名曰軒轅有土徳之瑞故號黃帝居軒轅之丘注

索隱曰按有土徳之瑞土色黃故稱黃帝猶神農火徳王而稱炎帝然也號有熊者以其本是有熊國君之子故也都軒轅之丘因以爲名又以爲號又據左傳亦號帝鴻氏也張晏曰作軒冕之服故謂之軒轅按白虎通黃帝中和之色自然之性萬世不易黃帝始作制度得其中和萬世常存故稱黃帝按風俗通黃帝始制冠冕垂衣裳上棟下宇以避風雨禮文法度興事創業黃者光也厚也中和之色徳四季與地同功故先黃以別之也按鄭樵通誌三皇紀黃帝軒轅氏亦曰地皇亦曰有熊氏亦曰帝鴻氏亦曰歸藏氏或言有軒冕之服故曰軒轅作都於有熊故曰有熊少昊金天氏按史記五帝本紀嫘祖爲黃帝正妃生二子其後皆有天下其一曰元囂是爲靑陽靑陽降居江水注索隱曰元囂帝嚳之祖按皇甫謐及宋衷皆云元囂靑陽皆少昊也今此紀下云元囂不得在帝位則太史公意靑陽非少昊明矣而此又云元囂是爲靑陽當是誤也謂二人皆黃帝子並列其名所以前史因誤以元囂靑陽爲一人耳宋衷又云元囂靑陽是爲少昊繼黃帝立者而史不敍蓋少昊金徳王非五運之次故敍五帝不數之也按拾遺記皇娥生少昊號曰窮桑氏亦曰桑丘氏少昊以主西方一號金天氏亦曰金窮氏時有五鳳隨方之色集於帝庭因曰鳳鳥氏按劉恕外紀少昊金天氏黃帝之子元囂也黃帝之世降居江水邑於窮桑故號窮桑氏國於靑陽因號靑陽氏以金徳王天下遂號金天氏能修太昊之法故號少昊顓頊髙陽氏按史記五帝本紀帝顓頊髙陽者黃帝之孫昌意之子也注

索隱曰宋衷云顓頊名髙陽有天下號也張晏曰髙陽者所興地名也按白虎通謂之顓頊者何顓者專也頊者正也能專正天人之道故謂之顓頊按風俗通顓頊顓者專也頊者信也言其承易文之以質使天下蒙化皆貴貞�也按劉恕外紀帝顓頊髙陽氏年二十卽帝位初國髙陽故號髙陽氏帝嚳髙辛氏按史記五帝本紀帝嚳髙辛者黃帝之曾孫也注張晏曰少昊之前天下之號象其徳顓頊以後天下之號因其名髙陽髙辛皆所興之地名顓頊與嚳皆以字爲號上古質故也索隱曰宋衷曰髙辛地名因以爲號嚳名也皇甫謐云帝嚳名�也按白虎通謂之帝嚳者何也嚳者極也言其能施行窮極道徳也按風俗通帝嚳嚳者考也成也言其考明法度醇美嚳然若酒之芬香也按鄭樵通誌五帝紀帝嚳髙辛氏三十登帝位以其居於髙辛故曰髙辛氏

帝號部匯考二

宋太祖幹徳元年上尊號曰應天廣運仁聖文武至徳皇帝始定受冊禮儀按宋史太祖本紀幹徳元年八月癸卯宰相範質率百官上尊號不允九月甲寅三上表請從之十一月百官奉玉冊上尊號曰應天廣運仁聖文武至徳皇帝按禮志尊號之典唐始載於禮官宋每大祀羣臣詣東上合門拜表請上尊號或三上或五上多謙抑弗許如允所請卽奏命大臣撰冊文及書冊寶其受冊多用祀禮畢自禦正殿行禮禮畢有司以冊寶詣合門奉進入內建隆四年是年十一月攺元幹徳羣臣三上表上尊號詔俟郊畢受冊前三日遣官奏告天地宗廟社稷遂爲定制其儀有司宿設崇元殿仗衛文武百官並集朝堂之次攝太尉奉冊於案吏部侍郎一員押司徒奉寶於案禮部侍郎一員押以五品六品淸資官允舉冊寶官旣承之以匣覆之以帊俱詣殿門外之東太尉之前大樂令帥工人入就位諸侍衛官及宰執兩制供奉官等立於殿階下香案前左右如常入合儀侍中奏中嚴外辦所司承旨索扇扇上皇帝衮冕禦輿出自西房樂作卽禦坐扇開樂止符寶郎奉表如常儀禮直官通事舍人分引太尉以下文武羣官應北面位者各就橫行位太常卿於冊案前導至丹墀西階上少東北面置訖太尉司徒吏部禮部侍郎各入本班立定典儀贊百官再拜舞蹈三稱萬歲又再拜起居訖又再拜分班序立禮直官引太常卿隨行吏部侍郎押冊案以次序行太尉從之禮部侍郎次押寶案行司徒從之詣西階至解劍褥位其讀冊中書令讀寶侍中候冊案將至先升於前楹間第一柱北對立太尉解劍脫舄訖吏部侍郎押冊案先升太尉從升當禦座前太尉搢笏北面奉冊案稍前跪置訖俯伏興少退東向立中書令進當冊案前讀冊訖俯伏興又搢笏奉冊於褥東向冊函北向進跪置禦座前與舉冊官降還侍立位太尉亦降納舄帶劍禮部侍郎押寶案升司徒隨升北面跪置侍中讀寶訖置冊之南俱復位其納舄帶劍俯伏一如上儀典儀贊在位官皆再拜禮直官通事舍人引太尉至西階下解劍舄升當禦座前跪賀其詞中書門下撰

賀訖復位皆再拜如讀冊寶儀侍中升至禦座前承旨退臨階西向稱有制典儀贊再拜訖宣曰朕以鴻儀昭舉保命會昌迫於羣情祗膺顯號退循寡昧惕懼增深所賀知宣訖復位典儀贊再拜舞蹈三稱萬歲又再拜訖侍中升階奏禮畢降復位扇上樂作帝降坐禦輿入自東房扇開樂止侍中版奏解嚴中書侍郎帥奉案官升殿跪奉冊置於案次門下侍郎奉寶如奉冊禮通事舍人贊引詣東上合門狀進所司承旨放仗百官再拜訖退如常儀自後受冊皆如之禮畢賜百官食於朝堂開寶元年上尊號曰應天廣運大聖神武明道至徳仁孝皇帝按宋史太祖本紀開寶元年十一月癸卯日南至有事南郊攺元開寶大赦宰相趙普等奉玉冊寶上尊號曰應天廣運大聖神武明道至徳仁孝皇帝﹝按大聖神武揮麈後錄作聖文神武今從正史﹞

開寶四年八月上尊號不允九月上尊號曰應天廣運興化成功聖文神武明道至徳仁孝皇帝按宋史太祖本紀開寶四年八月壬申文武百官上尊號不允按揮麈後錄開寶四年九月上應天廣運興化成功聖文神武明道至徳仁孝皇帝開寶九年晉王羣臣請上尊號不允按宋史太祖本紀開寶九年正月癸巳晉王率文武上尊號不允二月癸卯三上表不允按揮麈後錄開寶九年正月上應天廣運一統太平聖文神武明道至徳仁孝皇帝帝以汾晉未平不欲號一統詔罷之至三月晉王羣臣復上應天廣運立極居尊聖文神武明道至徳仁孝皇帝卒不受太宗太平興國三年上尊號曰應運統天聖明文武皇帝按宋史太宗本紀太平興國三年八月甲戌羣臣請上尊號曰應運統天聖明文武皇帝許之十一月丙申祀天地於圜丘大赦禦乾元殿受尊號太平興國六年加上尊號曰應運統天睿文英武大聖至明廣孝皇帝按宋史太宗本紀六年冬十月癸酉羣臣三奉表上尊號曰應運統天睿文英武大聖至明廣孝皇帝許之十一月辛亥祀天地於圜丘大赦禦乾元殿受尊號內外文武加恩雍熙元年羣臣表上尊號不許按宋史太宗本紀雍熙元年九月壬戌羣臣表三上尊號曰應運統天睿文英武大聖至仁明徳廣孝皇帝不許宰相叩頭固請終不許端拱二年上尊號曰法天崇道文武皇帝詔去文武二字按宋史太宗本紀端拱二年十二月庚申詔令四方所上表祇稱皇帝羣臣請復尊號不許辛酉上法天崇道文武皇帝詔去文武二字余許之按揮麈後錄端拱二年十二月庚申詔自前所上尊號並宜省去今後四方所上表只稱皇帝宰相呂蒙正等固以爲不可上曰皇帝二字本難兼稱朕欲稱王但嫌與諸王同耳宰相又上表請攺上尊號爲法天崇道文武皇帝後詔省去文武二字淳化元年受法天崇道文武皇帝尊號按宋史太宗本紀淳化元年春正月戊寅朔減京畿系囚流罪以下一等攺元內外文武官並加勛階爵邑中書舍人大將軍以上各賜一子官賜鰥寡孤獨錢除逋負受尊號按揮麈後錄淳化元年三月上法天崇道文武皇帝淳化三年羣臣請加上尊號不許按宋史太宗本紀淳化三年九月乙卯羣臣上尊號曰法天崇道明聖仁孝文武皇帝凡五表終不許至道元年羣臣請加上尊號不許按宋史太宗本紀至道元年十二月甲戌羣臣奉表加上尊號曰法天崇道上聖至仁皇帝凡五上不許眞宗咸平二年上尊號曰崇文廣武聖明仁孝皇帝按宋史眞宗本紀咸平二年八月乙卯羣臣上尊號曰崇文廣武聖明仁孝皇帝丁巳大宴崇徳殿始作樂十一月丙戌禦朝元殿受尊號冊丁亥賜羣臣帶服鞍馬器幣有差咸平五年八月羣臣三表上尊號不允按宋史眞宗本紀云云按揮麈後錄咸平五年八月上崇文廣武應道章徳聖明仁孝皇帝景徳二年九月癸亥羣臣三表上尊號不允按宋史眞宗本紀云云按揮麈後錄景徳二年九月上崇文廣武應干尊道聖明仁孝皇帝大中祥符元年六月辛亥羣臣表上尊號曰崇文廣武儀天尊道寶應章感聖明仁孝皇帝按宋史眞宗本紀云云大中祥符三年八月丁卯羣臣五表上尊號不許按宋史眞宗本紀云云按揮麈後錄大中祥符三年七月上崇文廣武儀天尊道寶應章感欽明上聖至徳仁孝皇帝大中祥符五年閏十月丙子羣臣上尊號曰崇文廣武感天尊道應眞佑徳上聖欽明仁孝皇帝按宋史眞宗本紀云云大中祥符九年八月壬辰羣臣請受尊號冊寶表五上從之按宋史眞宗本紀云雲天禧元年春正月辛亥禦天安殿受冊號按宋史眞宗本紀云云按揮麈後錄天禧元年正月上崇文廣武感天尊道應眞佑徳上聖欽明仁孝皇帝天禧三年又受尊號按宋史眞宗本紀三年秋七月壬申羣臣表上尊號曰體元禦極感天尊道應眞寶運文徳武功上聖欽明仁孝皇帝十一月丁丑禦天安殿受尊號冊幹興元年二月癸卯上尊號曰應天尊道欽明仁孝皇帝按宋史眞宗本紀云云仁宗天聖二年十一月丁酉百官上尊號曰聖文睿武仁明孝徳皇帝按宋史仁宗本紀云云明道二年二月百官上尊號七月詔以蝗旱去睿聖文武四字按宋史仁宗本紀明道二年二月丁未百官上尊號曰睿聖文武體天法道仁明孝徳皇帝秋七月戊子詔以蝗旱去尊號睿聖文武四字以告天地祖宗景佑二年十一月乙未百官上尊號曰景佑體天法道欽文聰武聖神孝徳皇帝按宋史仁宗本紀云云寶元元年十一月庚戌百官上尊號曰寶元體天法道欽明聰武聖神孝徳皇帝按宋史仁宗本紀云云康定元年二月丙午去尊號寶元字按宋史仁宗本紀云云皇佑二年三月戊戌詔明堂禮成羣臣毋上尊號按宋史仁宗本紀云云嘉佑四年羣臣請加尊號不允按宋史仁宗本紀嘉佑四年六月己巳羣臣請加尊號曰大仁至治表五上不許英宗治平二年七月己卯羣臣五上尊號不允按宋史英宗本紀云云治平四年春正月庚戌朔羣臣上尊號曰體幹膺歷文武聖孝皇帝按宋史英宗本紀云云神宗熙寧元年羣臣上尊號不允按宋史神宗本紀熙寧元年秋七月己卯羣臣三表請上奉元憲道文武仁孝之號不許按禮志熙寧元年宰臣曾公亮等上表請加尊號詔不允先是翰林學士司馬光言尊號起唐武后中宗之世遂爲故事先帝治平二年辭尊號不受天下莫不稱頌聖徳其後佞臣建言國家與契丹常有往來書彼有尊號而中國獨無足爲深恥於是羣臣復以非時上尊號論者甚爲朝廷惜之今羣臣以故事上尊號臣愚以爲陛下聰明睿智𨿽宜享有鴻名然踐祚未久又在亮陰之中考之事體似未宜受陛下誠能斷以聖意推而不居仍令更不得上表請則頌嘆之聲將洋溢四海矣詔賜光曰覽卿來奏深諒忠誠朕方以平日霪雨甲申地震天威彰著日虞傾禍被此鴻名有慚面目況在諒陰亦難當是盛典今已批降指揮可善爲答辭使中外知朕至誠慚懼非欺眾邀名其後宰臣數上表請終不允熙寧二年四月丁酉朔羣臣再上尊號不許按宋史神宗本紀云云熙寧四年羣臣上尊號不許按宋史神宗本紀四年六月庚申羣臣三上尊號曰紹天法古文武仁孝皇帝不許熙寧七年羣臣上尊號不許按宋史神宗本紀七年秋七月癸卯羣臣五上尊號曰紹天憲古文武仁孝皇帝不許熙寧十年羣臣上尊號不許按宋史神宗本紀十年秋七月辛酉羣臣五上尊號曰奉天憲古文武仁孝皇帝不許元丰三年秋七月甲戌詔自今遇大禮罷上尊號按宋史神宗本紀云云按揮麈後錄神宗元丰三年七月十六日詔曰朕惟皇以道帝以徳王以業因時制名用配其實何必加崇稱號以自飾哉秦漢以來尊天子曰皇帝其亦至矣朕承祖宗之休托士民之上凡虛文煩禮盡已革去而近者有司羣辟猶咸以號稱見請𨿽出於歸美報上之忠然非朕所以稽考先王之意今後大禮百官拜表上尊號並罷先是百官上尊號翰林學士司馬光當答詔因言治平二年先帝當郊不受尊號天下莫不稱頌末年有建言者國家與契丹有往來書信彼有尊號而我獨無足爲深恥於是羣臣復以非時上尊號昔漢文帝時單於自稱天地所生日月所置匈奴大單於不聞文帝復爲大名以加之也願陛下追用先帝本意不受此名上大悅手詔光曰非卿朕不聞此言善爲答詞使中外曉然知朕至誠非欺眾邀名者自是終身不受尊號哲宗元佑元年詔服除勿上尊號按宋史哲宗本紀元佑元年十二月庚寅詔將來服除依元丰三年故事羣臣勿上尊號元佑四年三月己丑詔自今大禮毋上尊號按宋史哲宗本紀云云徽宗崇寧三年七月庚辰詔自今大禮不受尊號羣臣毋上表按宋史徽宗本紀云云大觀元年詔宗祀明堂輔臣毋上尊號按宋史徽宗本紀不載按揮麈後錄大觀元年季秋將行明堂禮大臣議撿舉皇佑故事上爲親降禦筆云粵在季秋將行宗祀輔臣有請願舉尊稱浮實之美毋重辭費不須上表今後更不撿舉政和七年上尊號爲教主道君皇帝按宋史徽宗本紀政和七年夏四月庚申帝諷道籙院上章冊己爲教主道君皇帝按揮麈後錄政和七年四月己未羣臣上表尊爲教主道君皇帝詔止於教門章奏中稱不可令天下混用宣和五年羣臣上尊號不允按宋史徽宗本紀宣和五年秋七月庚午太傅楚國公王黼等上尊號曰繼天興道敷文成武睿明皇帝不允按揮麈後錄宣和五年七月太傅楚國公王黼等上皇帝尊號曰繼天興道敷文成武睿明皇帝禦筆批答曰朕獲承至尊兼三王五帝以臨九有之師無有遠邇罔不臣服荷天之鑑四序時若祥瑞洊至薄言興師燕朔歸附大一統於天下蓋祖宗之靈廟社之慶惟我神考詒謀餘烈顧朕何徳以堪之而羣公卿士猶以炎黃唐虞之號爲未足稱循末世溢美之辭來上朕甚愧焉所請宜不允凡三上表皆不允自是內外羣臣皇子鄆王楷以下太學諸生耆老等上書以請者甚眾皆不從髙宗建炎元年五月辛卯遙尊幹龍皇帝爲孝慈淵聖皇帝按宋史髙宗本紀云云紹興六年士民上尊號不允按宋史髙宗本紀不載按揮麈後錄紹興六年六月丁未臣秦檜以太母回鑾之久和議已定士民曹溥等一千三百人詣闕進表乞上尊號上謙抑不受令有司無得復收紹興十八年六月戊申士民曹溥等上尊號不許按宋史髙宗本紀云云

金太祖收國二年上尊號曰大聖皇帝按金史太祖本紀收國二年十二月庚申朔諳班勃極烈吳乞買及羣臣上尊號曰大聖皇帝熙宗皇統元年上尊號曰崇天體道欽明文武聖徳皇帝按金史熙宗本紀皇統元年正月庚戌羣臣上尊號曰崇天體道欽明文武聖徳皇帝按禮志受尊號儀皇統元年正月二日太師宗幹率百僚上表請上皇帝尊號凡三請詔允七日遣上京畱守奭告天地社稷析津尹宗彊告太廟十日帝服衮冕禦元和殿宗幹率百僚恭奉冊禮冊文云云臣等謹奉玉冊玉寶上尊號曰崇天體道欽明文武聖徳皇帝是日皇帝攺服通天冠宴二品以上官及髙麗夏國使十二日恭謝祖廟還禦宣和門大赦攺元海陵天徳二年二月羣臣上尊號十二月詔去之按金史海陵本紀天徳二年二月戊辰羣臣上尊號曰法天膺運睿武宣文大明聖孝皇帝十二月癸卯朔詔去羣臣所上尊號世宗大定元年上尊號曰仁明聖孝皇帝按金史世宗本紀正隆六年十月丙午卽皇帝位丁未攺元大定十一月甲申羣臣上尊號曰仁明聖孝皇帝大定三年十一月庚戌百官請上尊號不允按金史世宗本紀云云大定四年百官復請上尊號不允按金史世宗本紀大定四年正月癸巳百官復請上尊號不允三月壬寅百官復請上尊號不允大定五年三月壬申羣臣上尊號曰應天興祚仁徳聖孝皇帝按金史世宗本紀云云大定七年定受尊號冊禮按金史世宗本紀大定七年正月壬子上服衮冕禦大安殿受尊號冊寶禮按禮志大定七年恭上皇帝尊號前三日遣使祭告天地宗廟社稷前二日諸司停奏刑罰文字百官習儀於大安殿庭兵部帥其屬設黃麾仗於大安殿門之內外宣徽院帥儀鸞司於前一日設受冊寶壇於大安殿中間又設禦榻於壇上又設冊寶幄次於大安殿門外及設皇太子幕次於殿東廊又設羣官次於大安門外大樂令與協律郎前一日設宮縣於殿庭又設登歌樂架於殿上立舞表於殿下符寶郎其日俟文武羣官入奉八寶置於禦座左右候上冊寶訖復舁寶還所司其日質明奉冊太尉奉寶司徒讀冊中書令讀寶侍中以次應行事官並集於尙書省俟冊寶興乘馬奉迎冊寶至應天門下馬由正門步導入至大安殿門外置冊寶於幄次舁冊寶�弩手人等分立於左右文武羣官並朝服入次攝太常卿與大樂令帥工人入就位協律郎各就舉麾位舁冊寶案官由西偏門先入置案於殿東西間褥位置訖各退於西階冊寶位後捧冊官捧寶官舁冊匣官舁寶盝官由西偏門先入至殿西階下冊寶褥位之西東向立俟合門報通事舍人引攝侍中版奏中嚴訖典儀贊者各就位合門官引文武百僚分左右入於殿階下磚道之東西相向立符寶郎奉八寶由西偏門分入升置殿上東西間相向訖分左右立於寶後通事舍人引攝侍中版奏外辦扇合服衮冕以出曲直甲蓋侍衛警蹕如常儀殿上鳴鞭訖殿下亦鳴鞭初索扇協律郎跪俯伏興舉麾工鼓柷奏幹寧之曲出自東房卽座儀使副添香鑪煙升扇開簾捲協律郎偃麾戛敔樂止太常博士通事舍人自冊寶幄次分引冊太常卿前導吏部侍郎押冊而行奉冊太尉讀冊中書令舉冊官於冊後以次從之次太常博士通事舍人二員分引寶禮部侍郎押寶而行奉寶司徒讀寶侍中舉寶官於寶後以次從之由正門入宮縣奏歸美揚功之曲太常卿於冊�前導至第一墀香案南藉寶冊褥位上少置太常卿與舉冊寶官退於冊寶稍西東向立應博士舍人立於其後舁冊寶�弩手傘子官等又於其後皆東向太尉司徒中書令侍中皆於冊後面北以次立吏部侍郎禮部侍郎次立於其後立定樂止合門舍人分引東西兩班羣官合班轉北向立中間少畱班路俟立定太常博士通事舍人四員分引太尉司徒中書令侍中吏部禮部侍郎以次各復本班訖博士舍人退以俟初引時樂奏歸美揚功之曲至位立定樂止典儀曰拜贊者承傳太尉以下應在位官皆舞蹈五拜班首出班起居訖又贊再拜如朝會常儀太常博士通事舍人四員再引太尉司徒中書令侍中吏禮部侍郎復進至冊寶所稍南立定舁冊寶�弩手傘子官並進前舉冊寶�興太常博士通事舍人二員分引冊太常卿前導吏部侍郎押冊而行奉冊太尉讀冊中書令舉冊官於冊後以次從之冊初行樂奏肅寧之曲次通事舍人太常博士又二員分引寶禮部侍郎押寶而行奉寶司徒讀寶侍中舉寶官於寶後以次從之詣西階下至冊寶褥位少置冊北寶南樂止舁冊寶�弩手傘子官等退於後稍西東向立捧冊官與舁冊官並進前取冊匣升太常博士通事舍人分引冊太常卿側身導冊先升奉冊太尉讀冊中書令舉冊官捧冊官於冊後以次從升冊初行樂奏肅寧之曲進至殿上博士舍人分左右於前楹立以俟讀冊中書令次欄於外前楹稍西立以俟舉冊官捧冊官立於其後奉冊太尉從升至褥位搢笏少前跪置訖執笏俯伏興樂止退於前楹稍西立以俟太常博士立於後太常卿少退東向立舁冊官立於其後皆東向捧冊官先入舉冊官次入讀冊中書令又次入捧冊官四員皆搢笏跪捧舉冊官二員亦搢笏兩邊單跪對舉中書令執笏進跪稱中書令臣某讀冊讀訖俯伏興中書令俟冊興先退通事舍人引降自東階復本班訖太常卿降復寶�前舁冊官並進與捧冊官等取冊匣興置於殿東間褥位案上西向捧舉冊官等降自東階還本班舁冊官亦退太常博士引奉冊太尉降自西階東向立以俟次捧寶官與舁寶官俟讀冊中書令讀訖出並進前取寶盝升太常博士通事舍人分引寶太常卿側身導寶先升奉寶司徒讀寶侍中舉寶官捧寶官於寶後以次從升寶初行樂奏肅寧之曲進至殿上博士舍人俱退不升並於前楹稍西立俟讀寶侍中於欄子外前楹間稍西立以俟舉寶官捧寶官立於其後奉寶司徒從升至褥位搢笏少前跪置訖執笏俯伏興樂止司徒退於前楹西立以俟太常卿少退東向立舁寶官立於其後皆東向捧寶官先入舉寶官次入讀寶侍中又次入捧寶官四員皆搢笏跪捧舉寶官二員亦搢笏兩邊單跪對舉侍中執笏進跪稱侍中臣某讀寶讀訖俯伏興侍中俟寶興先退通事舍人引降自西階復本班訖舁寶官進前與捧寶舉寶官等取寶盝興置於殿之西間褥位案上東向捧寶舉寶官等與太常卿俱降自西階及吏部侍郎皆復本班舁寶官亦退太常博士引奉寶司徒次奉冊太尉東向立定博士舍人贊引太尉司徒進詣第一墀香案南褥位立定博士舍人稍退典儀曰拜贊者承傳在位官皆再拜訖博士舍人二員引太尉詣東階升宮縣奏純誠享上之曲至階止合門使二員引太尉進至前立定樂止合門使揖贊太尉拜跪賀殿下合門揖百僚躬身太尉稱文武百僚具官臣等言致賀詞云云俯伏興退至階上博士舍人分引太尉降至東階初降宮縣作肅寧之典復香案南褥位立定樂止博士舍人少退典儀曰拜贊者承傳太尉司徒及在位羣官俱再拜舞蹈三稱萬歲又再拜訖通事舍人引攝侍中升自東階前楹間躬承旨退臨階西向稱有制典儀曰拜贊者承傳太尉司徒及在位羣官俱再拜躬身宣詞云云宣訖通事舍人引侍中還位典儀曰拜贊者承傳階下應在位羣官俱再拜舞蹈三稱萬歲又再拜訖博士舍人分引太尉司徒就百僚位初引宮縣作肅寧之曲至位立定樂止合門舍人分引應北面位羣官各分班東西相向立定通事舍人引攝侍中並自東階當前楹間跪奏禮畢俯伏興引降還位扇合簾降協律郎俯伏興舉麾工鼓柷奏幹寧之曲降座入自東房還後合進膳侍衛警蹕如儀扇開樂止捧冊官帥舁冊�人捧寶官帥舁寶�人皆升殿取匣盝蓋訖置於�前引進司官前導通事舍人贊引詣東上合門上進通事舍人分引文武百僚等以次出歸幕次賜食以俟上壽上冊寶禮畢有司供辦禦�及與宴羣官位並如曲宴儀攝太常卿與大樂令帥工人入並協律郎各就舉麾位俟舍人報通事舍人引三師以下文武百僚親王宗室等分左右入至殿階下稍南東西相向立通事舍人先引攝侍中版奏中嚴少頃又奏外辦扇合鳴鞭協律郎跪俯伏興工鼓柷宮縣奏幹寧之曲服通天冠絳紗袍卽座簾捲內侍贊扇開殿上下鳴鞭敔樂止儀使副等添香鑪煙升通事舍人引班首以下合班樂奏肅寧之曲至北向位重行立定中間少畱班路通事舍人引攝侍中詣東階升至殿上少立合門舍人引禮部尙書出班前北向俯伏跪奏稱禮部尙書臣某言請允羣臣上壽俯伏興躬身通事舍人引攝侍中少退舍人贊禮部尙書再拜訖替祗候復本班內侍局進禦�人次良醞令於殿下橫階南酹酒訖典儀曰拜贊者承傳在位官皆再拜隨拜三稱萬歲訖平立太常博士通事舍人分引攝上公由東階升初升宮縣奏肅寧之曲殿上舍人少退二合使揖上公進至進酒褥位樂止宣徽使以爵授上公上公搢笏受爵詣榻前跪進受爵訖上公執盤授宣徽使訖二合使揖上公入欄子內贊拜跪殿下合門揖百僚皆躬身通事舍人揖攝侍中進詣前楹間躬承旨退臨階西向稱有制典儀曰拜贊者承傳上公及在位羣官皆再拜隨拜三稱萬歲訖躬身宣曰得公等壽酒與公等內外同慶合門舍人贊宣諭訖上公與百僚皆舞蹈五拜訖合門舍人引百僚分班東西序北向立博士舍人再引上公自東階升宮縣奏肅寧之曲至進酒褥位樂止上公搢笏宣徽使授上公盤上公詣欄子內褥位跪舉酒宮縣奏景命萬年之曲飲訖樂止上公進受虛爵訖復褥位以爵受宣徽使訖二合使揖上公退內侍局舁禦�出博士舍人並進前分引降自東階宮縣作肅寧之曲合門舍人分引東西兩班隨上公俱復北向位立定樂止典儀曰拜贊者承傳在位官皆再拜三稱萬歲訖平立殿上通事舍人揖攝侍中進詣前楹間躬承旨退臨階西向合門官先揖百僚躬身侍中稱有旨典儀曰拜贊者承傳在位官皆再拜訖躬身宣曰延王公等升殿典儀曰拜贊者承傳在位官皆再拜訖搢笏舞蹈又再拜訖太常博士通事舍人引王公以下合赴宴羣官分左右升殿不與宴羣官分左右捲班出宮縣奏肅寧之曲百僚至殿上坐後立樂止內侍局進禦�入依尋常宴會再進第一爵酒登歌奏聖徳昭明之曲飲訖樂止執事者行羣官酒宮縣作肅寧之曲文舞入觴行一周樂止尙食局進食執事者設羣官食宮縣奏保大定功之舞三成止出又進第二爵酒登歌奏天贊堯齡之曲飲訖樂止執事者行羣官酒宮縣作肅寧之曲武舞入觴行一周樂止尙食局進食執事者設羣官食宮縣奏萬國來同之舞三成止出又進第三爵酒登歌奏慶雲之曲飲訖樂止執事者行羣官酒宮縣作肅寧之曲觴行一周樂止尙食局進食執事者設羣官食宮縣奏肅寧之曲食畢樂止合門官分揖侍宴羣官起立於席後通事舍人引攝侍中詣榻前俯伏興跪奏侍中臣某言禮畢俯伏興合門舍人分引羣官俱降東西階內侍局舁禦�出宮縣作肅寧之曲至北向位立定樂止典儀曰拜贊者承傳在位官皆再拜訖搢笏舞蹈又再拜訖再分班東西序立扇合簾降殿上下鳴鞭協律郎俯伏跪舉麾興工鼓柷奏幹寧之曲降座入自東房還後合侍衛如來儀內侍贊扇開敔樂止通事舍人引攝侍中版奏解嚴所司承旨放仗在位羣官皆再拜以次出大定十一年十一月癸巳羣臣奉上尊號曰應天興祚欽文廣武仁徳聖孝皇帝按金史世宗本紀云云章宗明昌四年諸王百官及耆艾等連請上尊號不許按金史章宗本紀明昌四年夏四月癸卯百官三表請上尊號上曰祖宗古先有受尊號者蓋有其徳故有其名比年五穀不登百姓流離正當戒懼修身之日豈得虛受榮名耶不許仍斷來章辛亥右丞相夾谷淸臣率百官及耆艾復請上尊號學官劉璣亦率六學諸生趙楷等七百九十五人詣紫宸門請上尊號如唐元和故事不許五月丙寅朔曹王永升及諸王請上尊號不許己巳上以羣臣累上尊號不受詔諭中外徒罪以下遞降一等杖以下原之八月己亥樞密使襄帥百僚再請上尊號不許明昌五年閏十月甲子親王百官各奉表請上尊號不允按金史章宗本紀云云承安二年親王百官請上尊號不允按金史章宗本紀承安二年三月己卯親王百官復請上尊號不允丁酉樞密使唐括貢率百官請上尊號不允承安五年親王及文武百官連請上尊號不許按金史章宗本紀承安五年三月戊辰親王宰執百官再請上尊號不許四月丙戌朔文武百官再請上尊號不許五月乙亥親王文武百官六學各上表請上尊號不許泰和元年羣臣請上尊號不許按金史章宗本紀泰和元年十一月庚戌司空襄以下文武百官復請上尊號不許十二月辛巳司空襄以下復請上尊號詔不許仍斷來章泰和五年三月庚午親王百官請上尊號不許按金史章宗本紀云云按張行簡傳泰和五年羣臣復請上尊號上不許詔行簡作批答因問行簡宋範祖禹作唐鑑論尊號事行簡對曰司馬光亦嘗諫尊號事不若祖禹之詞深至以謂臣子生謚君父頗似慘切上曰卿用祖禹意答之仍曰太祖𨿽有尊號太宗未嘗受也行簡乞不拘對偶引祖禹以微見其意從之其文深雅甚得代言之體

元太祖元年羣臣上尊號曰成吉思皇帝按元史太祖本紀元年丙寅帝大會諸王羣臣建九斿白旗卽皇帝位於斡難河之源諸王羣臣共上尊號曰成吉思皇帝世祖至元十二年文武百寮請上尊號不許按元史世祖本紀至元十二年十二月戊申中書左丞相忽都帶兒與內外文武百寮及緇黃耆庶請上尊號曰憲天述道仁文義武大光孝皇帝不許至元二十一年上尊號曰憲天述道仁文義武大光孝皇帝按元史世祖本紀二十一年春正月乙卯帝禦大明殿右丞相和禮霍孫率百官奉玉冊玉寶上尊號曰憲天述道仁文義武大光孝皇帝武宗至大二年皇太子諸王百官上尊號曰統天繼聖欽文英武大章孝皇帝按元史武宗本紀云雲英宗至治元年上尊號曰繼天體道敬文仁武大昭孝皇帝按元史英宗本紀至治元年十一月戊寅禦大明殿羣臣上尊號曰繼天體道敬文仁武大昭孝皇帝己卯以受尊號詔天下庚寅拜住等言受尊號宜謝太廟行一獻禮世祖亦嘗議行武宗則躬行謝禮詔曰朕當親謝文宗至順元年上尊號曰欽天統聖至徳誠功大文孝皇帝按元史文宗本紀至順元年三月辛未羣臣請上皇帝尊號不許固請不已乃許之五月戊午帝禦大明殿燕鐵木兒率文武百官及僧道耆老奉玉冊玉寶上尊號曰欽天統聖至徳誠功大文孝皇帝

帝號部匯考三皇淸

康熙五十一年萬壽盛典初集康熙五十一年十一月十八日和碩

顯親王臣衍潢等謹

奏爲聖徳崇隆已極臣民感戴無已恭逢六旬大慶普天同歡請上尊號以愜輿情以光大典事欽惟我皇上至聖至神允文允武道貫三極勛配兩儀禦極以來敬天法祖勵政勤民聖徳日躋干行無息親祀郊

廟殫竭精誠承歡慈闈備隆尊養篤念本支則廣推親愛加厚宗室則大

沛恩榮宵衣旰食日親覽夫萬幾勸織省耕時殷懷於

兆姓水旱災傷天行偶沴蠲除賑糶惠澤頻頒歷年蠲免之數己逾萬萬而三歲一周之

令復渙徳音盛京朝鮮年谷不登特遣官員航海運賑以水利河道所關甚要躬臨相度指示修防南北各河皆得奠定民生漕運

永獲安瀾尢重祥刑以全民命爰書必愼決獄

惟寬屢頒肆赦之文特下矜全之令且優卹禁旅之勞時

沛非常之澤設官庫以濟緩急帑金以淸宿逋

一應遠近差役給與駝馬行糧至於用人時命保舉以簡才能務親引見以試賢否整嚴兵備則內外時加乎訓練追

眷世勛則奕葉常延夫懋賞朝列舊臣務全終

始行間宿將倍錫恩榮察訪髙年時頒優功則超越三謨徳則包

涵二典篤敬純孝厚澤深仁洵千古所未有也

至於三孽拒命六師用張奮雷霆而進虎臣殄鯨鯢而爲京觀收

察哈爾於邊隅輯俄羅斯於荒服東溟逋寇悉

就殲除塞北窮番咸歸版籍惟厄魯特噶爾丹

恃其邊遠敢肆陸梁洊噬鄰藩至於天怒當眾議之遲疑賴聖心之獨斷大張天討親整王師六飛逾瀚海之津三駕極狼胥之域跋扈

之寇終獲剪除依附之姦咸皆革面呼呼腦兒

厄魯特及西域之土白特等遂乃輸誠款服其

余茅龍山寇東齊兪七打箭鑪紅苗猺人藜人

等剿撫兼行恩威�用武功旣震於邊陲文教聿光乎時夏崇儒

重道親詣闕裏千官陪祀九拜致虔而禦藻宸章光昭云漢弘闡經學之精微褒錄諸賢之

後裔特命表揚朱子祀大成殿列十哲之班又復優禮前

王倍崇儀典駕幸浙省則拜祀禹陵幸秦中則命書禦名致祭周文武陵寢幸江寧則於明洪武陵屢經

拜禮且聖心遜敏經史融貫文藝書射超類絕羣象數歷律

探賾入奧帝王之聖哲誠數千年來未有如我皇上者也今綜考輿圖東至朝鮮琉球暹羅南至交

趾西至呼呼腦兒土白特諸域北至喀爾喀厄

魯特俄羅斯諸郡以及哈密番彜之族逐鹿使

犬之區皆歲時朝貢輸誠恐後幅員之遼闊誠

數千年來未有如我朝者也�自皇上蒞政以來五十餘年大小幾務咸仰睿裁施行徵剿叛逆悉賴宸謨指授且皇上親擐甲冑跋履山川寒不加裘饑不再�與士

卒同甘苦削平寇盜誅戮止屬元憝脇從盡皆

寬宥卽噶爾丹之子宜蒙顯戮尙荷矜全納厄

魯特之款服則優給其爵祿準喀爾喀之回籍

則咸遂其生成紮薩克屬我內旗分遣教訓而

捕其寇賊朝鮮國享貢維殷屢免金幣而厚其

來使廣柔遠之恩無分於內外勞一身以綏萬

國誠數千年來未有如我皇上者也是以運際昌期一人有慶天錫純嘏萬壽無疆率土咸寧兆民永賴似此福壽之兼隆平成之極至誠數千年以來未有如我皇上者也巍巍聖徳蕩蕩神功恭遇五十年之昌運臣

等曾率同文武大臣官

員軍民人等屢表請上聖神文武大徳廣運尊號我皇上秉徳謙沖未蒙俯允今欣逢六旬大慶禮部請旨又欽奉天語煌煌聖衷惕惕捧讀慚惶何敢再奏洪維皇上大徳如天臣民愛戴無已萬方普慶千載一時

因是罔知罪戾再罄葵忱吁懇皇上俯順輿情允上尊號綸音特沛巨典聿昭俟命下之日臣

等繕

表於來歲元旦皇上升殿歡忭恭

進則臣

等幸甚臣

等拜首稽首無任激切屏營之

至謹此具奏伏候�旨本月二十日奉旨朕臨蒞日久每於讀書鑑古之餘思念君天下之

道惟以實心爲本以實政爲務若誇功徳侈祥

瑞加上尊號以取虛名無益治道朕所不喜以

前諸王大臣等屢有奏請朕手書批示諭以斷

不允行之故歷旨甚明這所奏知道了十二

月十九日鎭海將軍世襲一等侯又一拖沙剌

哈番加六級臣馬三奇謹

奏爲聖主功徳應地配天率土臣民瞻云望日恭請加上尊號以昭盛典以慰輿情事竊惟聖神文武之號肇

自虞書祿位名壽之稱傳於尼父蓋有其實自

必得其名而感之深所以望之切未有丰功偉

烈集三王五帝之大成振古超今享一統萬年

之景福如聖主今日者也欽惟我皇上

盡善盡美

作君作師

禦禹甸於八齡徳本神授頌

堯年之六秩福與天齊上侍聖母之起居必敬必誠而允稱大孝遠紹皇初之治統

惟精惟一而直接眞傳振武功則閩粵風淸滇

黔月朗皆出九重之勝算敷文徳則澎臺設郡沙漠稱臣獨開千

古之鴻圖賜復蠲租俾海澨山陬共樂升平之

世緩刑宥罪使含生戴發羣遊熙�之天旰食

宵衣無非治益求治安益求安之徳意右文稽

古悉皆道之以徳齊之以禮之盛心凡此泰運

常亨總見乾綱獨攬堯舜禹湯文武未有過焉

漢晉唐宋元明孰能及此自應俯順輿情恭請

加上尊號乃臣

於康熙四十二年合疏上請復於康熙五

十年專奏具陳而我皇上聖不自聖所以明旨謙而又謙未允準行難安寤寐玆者來春令序

欣逢聖壽昌期八千歲以爲春八千歲以爲秋初周甲子

億萬人之善頌億萬人之善禱不老河山在臣

等犬馬報答之私旣已共相激切而京口兵民

呼吁之眾更見莫不尊親伏祈皇上俯念民心卽系天心今禮本於古禮�儀曹之擬議上尊號之崇髙則聖徳神功與日月而�曜金甌玉燭如松柏之長春

矣臣無任踴躍歡忭謹同副都統臣

周良相臣

劉起芳合詞陳懇伏祈皇上睿鑑�部議覆施行康熙五十二年正月二十

四日奉旨已有旨了該部知道

康熙五十二年萬壽盛典康熙五十二年正月二十二日總督江南

江西等處地方軍務兼理糧餉操江兵部左侍

郎兼都察院右副都禦史加四級臣赫壽謹

題爲聖徳獨髙千古請上尊號以光大典以慰輿情事據江南通省紳士叢澍

等呈稱紫極呈祥兆姓進升恆之詠丹宸掞藻

臣工仰奎璧之光溯華祝於堯階效嵩呼於舜

陛臣民抃舞中外騰歡欽惟我皇上

道隆千古

徳邁百王

文教覃敷普天興仁興讓

武功丕顯薄海來享來王數十年蠲賑頻施史書

罕見億萬載皇圖永固歷數彌長瑞靄氤氳春風披拂河已淸而

海已宴感瑞應於天庥老者安而少者懷詠熙

�於聖世恭遇康熙五十二年之寶歷欣逢皇上六旬萬壽之昌期澍等名列鵷行情深雀躍開

閶闔於九天香飄華蓋拜冕旒者萬國彩煥金

莖祝蓂莢以延年傾葵衷而向日公吁陳情請

上尊號伏願兪旨一頒史冊光昭於奕�垂訓萬世懿謨遠邁於

前王矣爲此合詞公懇伏乞繕疏代題等情又

據江南儒學文武生員吳啟昆等呈爲聖壽之花甲初度輿情之愛戴彌殷恭懇代題請上尊號以垂盛典事呈稱竊惟景運靈長際升恆而�

燦鴻圖鞏固侔天地以同春揚復旦之光華慶

中天之徳曜欽惟我皇上

宏開壽域

�覆慈云斗指宸垣天運麗

長生佳節星輝南極人心快

有道昌期

疊沛深仁屢下蠲租之詔

弘敷大澤頻頒宥過之文崇祀先賢配明禋而升

位優隆後學廣科甲以連茹斯誠亙古所未見

眞乃萬世所難逢第以九重髙遠儒林之感頌難通而一徳同心帝座之敷宣有路伏懇片言轉爲入告請於萬壽之辰允上至尊之號庶愛戴不以微賤而遺輿情端藉代題得

達矣等情又據通省水營兵丁李興長等

呈爲聖徳彌崇普天共戴仰懇代題請上尊號以光巨典以慰輿情事呈稱一人有道四方歌樂利之休仁壽無疆萬國慶升平之治恩波惠澤本浩蕩以難名履厚戴髙效嵩呼而恐後

光騰北極瑞應南天欽惟我皇上

文謨武烈

堯勛舜華

體幹徳之健行民安物阜

秉坤貞以淵穆海宴河淸

文徳覃敷訖聲教於海宇

武功赫濯靖烽火於遐陬興長等戎馬行間兜鍪

下士久沐豢養之殊恩更荷鄕科之曠典恩膏

稠疊莫報涓埃恭逢萬壽昌期敢效華封之祝遙叩九重宮闕難通螻蟻之忱爲此合詞公吁代爲題達

請上尊號用慰輿情恩綸一下萬姓歡呼版冊昭垂千秋生色等情又據

耆民張國祥等呈爲聖壽彌髙黎民歡慶公懇代題以達誠悃事欽惟皇帝陛下功蓋湯武

徳邁唐虞

偃武修文彌著聲靈赫濯

崇儒重道聿昭懿徳光華愷澤覃敷於萬方徽聲

宣播於千載維玆三月十八日恭遇皇上六十之昌期五十有二年適逢聖誕周甲之大慶箕疇斂五福啟萬年永命之期華

祝願三多協千載貞符之會九州四海白叟黃

童願將版籍之年庚獻作一人之歷數請崇尊號以揚盛典伏乞俯鑑下情特疏具題使小艸之

向陽有志輿情之愛戴彌殷得以上達等情各

具呈到臣據此欽惟我皇上

徳合乾坤

治隆堯舜

金甌永固邁功業於百王

玉燭長調開太平於萬�寰區惇教化從來未臣

之邊陲已臣宇內戴仁威自古未辟之版圖盡

辟春光披拂快值良辰瑞靄氤氳欣逢聖誕中外�河淸海宴朝野樂物阜民安叨覆載者

五十二年共慶曆圖伊始被化育者億千萬國

同祝聖祚無疆備祿位名壽之全極文武功徳之盛宜著

非常之大典以垂萬世之弘謨今據江南通省

紳士叢澍等生員吳啟昆等兵丁李興長等耆

民張國祥等請上尊號以光大典以慰輿情各具呈環臣

衙門公懇代

題臣

見紳衿士民兵丁仰望之切實出至誠不

敢壅於上聞謹據輿情恭疏具題伏乞皇上睿鑑俯賜兪允施行臣

會同總督漕運臣

郎廷

極總督河道臣

趙世顯江寧巡撫臣

張伯行安

徽巡撫臣

梁世勛江南提督臣

師懿徳合詞具

題爲此具本謹

題請旨二月十五日奉旨已有旨了該部知道

從來古帝王徳隆道洽告成功於天地則有封

禪之典登泰山禪梁父啟金泥玉檢之藏飛英

聲而騰茂實厚福慶以篤民生蓋七十二代之

君踵相接也至若文徳武功巍巍蕩蕩深仁厚

澤洋溢六合一時公卿士庶沐如天之化際明

盛之休相與崇尙尊號以抒悃忱蓋稽古放勛

重華之稱文武聖神之頌而竊仿其意有唐以

來實始行之以後奉爲故事𨿽其間賢君誼辟

亦未嘗不以之垂世示典焜耀史冊蓋紀揚頌

於廷陛聆謳歌於艸野尊親之戴四海同風用

以敷揚至治潤色鴻業誠盛典也我皇上臨禦五十餘年兢兢業業無日不以敬天法祖爲念旰食宵衣上奉慈寧宮備極尊養惇睦九族協和萬邦勵政勤民正禮

作樂宇宙登於仁壽天地底於平成誕敷文徳

煥乎有章綸音宣布允與二典三謨光昭天壤每歲臨禦經筵講求治平之要崇儒重道躬詣杏壇行釋

奠之禮萬幾稍暇卽綜覽羣書上自典噴下及子史百家天

文地理樂律曆數諸書靡不探賾窮源條分縷

晰勒爲成書昭示萬世至於除殘去暴大奮武

功蕩平三孽綏靖海壖三徵噶爾丹靺鞈親臨

寒不加衣饑不再食以萬乘之尊與士卒同甘苦六師用命電掃風馳不崇

朝而凱旋告廟東西朔南聲教四訖以及殊方

異域梯航萬里重譯來朝幅員之廣自開辟以

來未之有也彌復軫念民生普天之下有一夫之不獲鹹在帝心黃淮合流爲東南之患於是規度形勢指授方

略水伯效靈河工奠定重念穡事爲民生大命

每歲首必親祀祈谷匕鬯告虔比年以來野有多魚之兆史書

大有之祥猶且蠲租賜復惠澤頻施平獄緩刑

欽卹備至耕鑿作息之民固已熙熙然見唐虞

三代之風矣若夫造士作人辟門吁俊屢增解

額特詔開科禦制訓飭士子文頒示天下釐剔官方內外大吏下

至州縣末職俱引見殿墀量才授任揚淸激濁大法小廉吏治旣淸四

民樂業風俗之美比戶可封和气致祥百靈薦

祉是以膏雨降瑞麥登榮光四塞河潤千里山

川獻其禎瑞云物吐其光華湛恩汪濊率土蒙

休光天之下至於海隅蒼生靡不咸若矣乃康

熙二十三年詞臣曹禾請行封禪皇上再三不允昔建武先卻封禪後感會昌符復議

行之未有若我皇上之至誠堅卻始終讓而不居者也然猶曰封禪

之事功成告天帝王躬行之非臣下所能請也

至於尊號之請則出於臣民拜手贊揚之意以

章駿烈鴻休奉之者無私受之者不愧昔唐宋

之君功徳不逮皇上至遠也然天寶元年感靈符之應遂上尊號宋

天禧元年秋七月幹興元年春二月以羣臣請

亦上尊號告宗廟而名正質人民而言順矣矧

我皇上功徳至隆極盛不啻咸五帝登三王於以昭至

徳於萬世垂鴻號於無窮何多讓焉乃自三藩

蕩平之後羣臣卽請上尊號其後平臺灣則又請平噶爾丹則又請四十一

年十二月憲臣等公疏請四十二年正月諸王

大臣及文武大小官員請上尊號曰聖神文武大徳廣運皇帝四十四年五月科道官又

公疏請五十年三月諸王大臣官員復合詞吁

請我皇上謙徳衝懷溫綸慰答俱堅辭不許玆康熙五十

二年恭屆萬壽六旬久道化成時雍風動皆由我皇上功徳隆盛坐致升平諸王臣民復合詞有尊號之請我皇上卽俯順輿情加上徽號慰率土臣民之望愜天

下愛戴之心適足以昭至治之無外乃諭旨諄諄允恭克讓堅不允行惟萬壽節升殿一受朝賀而其他請立碑文則卻之請

建宮亭龍亭則又卻之謙沖之徳久而彌光�

自有書傳以來未有謙徳若斯之隆者也仰惟

我皇上於堯舜事功之外探性天之祕奧抉聖道之淵

微於十六字之心傳與之默契而無間故能不

事虛文不蹈故轍無論唐宋以來之空名屏而

不居卽七十二君登封告成之典行之於先而

無異詞者以我皇上視之泊如也臣

等生逢

盛世幸際

昌期不克仰贊髙深於萬一而謹志其大略如此

帝號部匯考四禮記

曲禮君天下曰天子朝諸侯分職授政任功曰予一人陳注

天子者君臨天下之總稱臣民通得稱之予一人則所自稱也踐阼臨祭祀內事曰孝王某外事曰嗣王某

踐履也阼主階也履主階而行事故曰踐阼也宗廟之事爲內郊社之事爲外祝辭稱孝王某者事親之辭嗣王某者事神之辭也臨諸侯畛於鬼神曰天王某甫

天子巡狩而至諸侯之國必使祝史致鬼神當祭者之祭以不親往故祝辭稱字曰某甫甫者丈夫之美稱也方氏曰望秩之禮必於野外故以畛言之畛田間道也祭於畛而謂之畛猶祭於郊而謂之郊也天子適諸侯非其常蓋有時矣故於是特言有焉爾雅

釋詁林烝天帝皇王后辟公侯君也

注詩曰有壬有林又曰文王烝哉其餘義皆通見詩書疏皆天子諸侯南面之君異稱也白虎通云

君羣也羣下之所歸心也林者說文云平地有叢木曰林烝者左傳雲天生烝民樹之以君而司牧之然則人物之眾必立君長以司牧之故以林烝爲君也天者說卦云乾爲天爲君以其居尊極故也大雅皆謂君爲天是也帝皇者白虎通云徳合天地者稱帝帝者諦也象可承也皇美也大也天之總美大稱也時質故總稱之號之爲皇煌煌人莫違也王者往也天下所歸往說文云後者繼體君也象人之形施令以告四方故後之從一口發號者君後也辟者法也爲下所法則也公者通也公正無私之意也侯者候也候逆順也天帝皇王惟謂天子公侯惟謂諸侯餘皆通稱易緯

川靈圖帝者天號也徳配天地不私公位稱之曰帝天子者繼天治物攺正一統各得其宜父天母地以養生人至尊之號也大君者君人之盛也尙書緯

璇璣鈐帝者天號王者人稱天有五帝以立名人有三王以正度天子爵稱也皇者煌煌也天子之尊也神精與天地通血气含五帝精天愛之子也孝經緯

援神契三皇步五帝驟三王馳五霸騖或稱帝王接上稱天子明以爵事天接下稱帝王明以號令臣下白虎通

爵天子者爵稱也爵所以稱天子者何王者父天母地爲天之子也故援神契曰天覆地載謂之天子上法斗極鉤命訣曰天子爵稱也帝王之徳有優劣所以俱稱天子者何以其俱命於天而主治五千里內也尙書曰天子作民父母以爲天下王何以知帝亦稱天子也以法天下也中候曰天子臣放勛書無逸篇曰厥兆天子爵何以言皇亦稱天子也以其言天覆地載俱王天下也

號帝王者何號也號者功之表也所以表功明徳號令臣下者也徳合天地者稱帝仁義合者稱王別優劣也禮記謚法曰徳象天地稱帝仁義所生稱王帝者天號王者五行之稱也皇者何謂也亦號也皇君也美也大也天之美大稱也時質故之也號之爲皇者煌煌人莫違也煩一夫擾一士以勞天下不爲皇也不擾匹夫匹婦故爲皇故黃金棄於山珠玉捐於淵巖居穴處衣皮毛飲泉液吮露英虛無寥廓與天地通靈也號言爲帝者何帝者諦也象可承也王者往也天下所歸往鉤命訣曰三皇步五帝趨三王馳五霸騖或稱天子或稱帝王何以爲接上稱天子明以爵事天也接下稱帝王者得號天下至尊言稱以號令臣下也故尙書曰咨四嶽曰格汝眾或有一人王者自謂一人者謙也欲言己材能當一人耳故論語曰百姓有過在予一人臣謂之一人何亦所以尊王者也以天下之大四海之內所共尊者一人耳故尙書曰不施予一人或稱朕何亦王者之謙也朕我也或稱予者予亦我也不以尊稱自也但自我皆謙或稱君子何道徳之稱也君之爲言羣也子者丈夫之通稱也故孝經曰君子之教以孝也所以敬天下之爲人父者也何以言知其通稱也以天子至於民故詩云愷悌君子民之父母論語云君子哉若人此謂弟子弟子者民也風俗通

五帝天立五帝以爲相四時施生法度明察春夏慶賞秋冬刑罰帝者任徳設刑以則象之言其能行天道舉措審諦也

三王擅國之謂王能制割之謂王制生殺之威之謂王蔡邕獨斷

帝王稱號漢天子正號曰皇帝自稱曰朕臣民稱之曰陛下其言曰制詔史官記事曰上車馬衣服器械百物曰乘輿所在曰行在所所居曰禁中後曰省中印曰璽所至曰幸所進曰禦其命令一曰策書二曰制書三曰詔書四曰戒書皇帝皇王后帝皆君也上古天子庖犧氏神農氏稱皇堯舜稱帝夏殷周稱王秦承周末爲漢驅除自以徳兼三皇功包五帝故並以爲號漢髙祖受命功徳宜之因而不攺也王者至尊四號之別名王畿內之所稱王有天下故稱王天王天下之所歸往故稱天王天子父天母地故稱天子天家百官小吏之所稱天子無外以天下爲家故稱天家天子正號之別名皇帝至尊之稱皇者煌也盛徳煌煌無所不照帝者諦也能行天道事天審諦故稱皇帝朕我也古者尊卑共之貴賤不嫌則可同號之義也堯曰朕在位七十載臯陶與帝舜言曰朕言惠可底行屈原曰朕皇考此其義也至秦天子獨以爲稱漢因而不攺也陛下者升階也所由升堂也天子必有近臣執兵陳於陛側以戒不虞謂之陛下者羣臣與天子言不敢指斥天子故呼在陛下者而告之因卑達尊之意也上書亦如之及羣臣士庶相與言曰殿下閣下執事之屬皆此類也上者尊位所在也太史令司馬遷記事當言帝則依違但言上不敢渫瀆言尊號尊王之義也乘輿出於律律曰敢盜乘輿服禦物謂天子所服食者也天子至尊不敢渫瀆言之故托之於乘輿乘猶載也輿猶車也天子以天下爲家不以京師宮室爲常處則當乘車輿以行天下故羣臣托乘輿以言之或謂之車駕天子自謂曰行在所猶言今𨿽在京師行所至耳巡狩天下所奏事處皆爲宮在京師曰奏長安宮在泰山則曰奏奉髙宮惟當時所在或曰朝廷亦依違尊者所都連舉朝廷以言之也親近侍從官稱曰大家百官小吏稱曰天家幸者宜幸也世俗謂幸爲僥幸車駕所至臣民被其徳澤以僥幸故曰幸也先帝故事所至見長吏三老官屬親臨軒作樂賜食皂帛越巾刀佩帶民爵有級數或賜田租之半是故謂之幸皆非其所當得而得之王仲任曰君子無幸而有不幸小人有幸而無不幸春秋傳曰民之多幸國之不幸也言民之得所不當得故謂之幸然則人主必愼所幸也禦者進也凡衣服加於身飲食入於口妃妾接於寢皆曰禦親愛者皆曰幸天子命令之別名一曰命二曰令三曰政天子父事天母事地兄事日姊事月常以春分朝日於東門之外示有所尊訓人民事君之道也秋夕夕月於西門之外別陰陽之義也杜佑通典

雜制皇帝天子天子通稱陛下對揚咫尺上表通稱也至尊臣下內外通稱乘輿服禦所稱車駕行幸所稱赴車駕所日赴行在所也丘光庭兼明書

皇帝名義鄭康成云北斗天皇大帝其精生人凡稱皇者皆得天皇之气又云五帝者仰合五帝座星也明曰康成舉其邊未爲通論也今按尙書說皇者皆天徳也皇王人也帝諦也公平通達舉事審諦也人主徳同天覆故徳優者謂之皇其次謂之帝然則皇者帝者皆法天爲名非取星爲號也或曰子以軒轅爲皇何故謂之黃帝答曰凡言有通析析而言之則皇尊於帝通而言之則帝皇一也月令云其帝太昊則伏羲亦謂之帝也呂刑云皇帝淸問下民則堯亦謂之皇也帝號部總論淮南子

本經訓帝者體太一王者法陰陽霸者則四時君者用六律秉太一者牢籠天地彈壓山川含吐陰陽伸曳四時紀綱八極經緯六合覆露照導普汜無私蠉飛蠕動莫不仰徳而生陰陽者承天地之和形萬殊之體含气化物以成埒類贏縮捲舒淪於不測終始虛滿轉於無原四時者春生夏長秋收冬藏取予有節出入有時開闔張歙不失其敍喜怒剛柔不離其理六律者生之與殺也賞之與罰也予之與奪也非此無道也故謹於權衡準繩審乎輕重足以治其境內矣是故體太一者明於天地之情通於道徳之倫聰明耀於日月精神通於萬物動靜調於陰陽喜怒和於四時徳澤施於方外名聲傳於後世法陰陽者徳與天地參明與日月並精與鬼神總戴圓履方抱表懷繩內能治身外能得人發號施令天下莫不從風則四時者柔而不脆剛而不寬而不肆肅而不悖優柔委從以養羣類其徳含愚而容不肖無所私愛用六律者伐亂禁暴進賢而退不肖扶撥以爲正壞險以爲平矯枉以爲直明於禁捨開閉之道乘時因勢以服役人心也帝者不體陰陽則侵王者不法四時則削霸者不節六律則辱君者失準繩則廢故小而行大則滔窕而不親大而行小則�隘而不容貴賤不失其體而天下治矣董仲舒春秋繁露

深察名號治天下之端在審辧大辧大之端在深察名號名者大理之首章也錄其首章之意以窺其中之事則是非可知逆順自著其幾通於天地矣是非之正取之逆順逆順之正取之名號名號之正取之天地天地爲名號之大義也古之聖人謞而效天地謂之號鳴而命施謂之名名之爲言鳴與命也號之爲言謞而效也謞而效天地者爲號鳴而命者爲名名號異聲而同本皆鳴號而達天意者也天不言使人發其意弗爲使人行其中名則聖人所發天意不可不深觀也受命之君天意之所予也故號爲天子者宜視天如父事天以孝道也深察王號之大意其中有五科皇科方科科黃科往科合此五科以一言謂之王王者皇也王者方也王者也王者黃也王者往也是故王意不普大皇則道不能正直而方道不能正直而方則徳不能運周�徳不運周�則美而不黃美而不黃則四方不能往四方不能往則不可全於王故曰天覆無外地載兼愛風行令而一其威雨布施而均其徳王術之謂也深察君號之大意其中亦有五科元科原科權科溫科羣科合此五科以一言謂之君君者元也君者權也君者溫也君者羣也是故君意不比於元則動而失本動而失本則所爲不立所爲不立則不效於原不效於原則自委捨自委捨則化不行用權於變則失中適之宜失中適之宜則道不平徳不溫道不平徳不溫則眾不親安眾不親安則離散不羣離散不羣則不全於君名生於眞非其眞弗以爲名名者聖人之所以眞物也名之爲言眞也故凡百譏有黮黮者各反其眞則黮黮者還昭昭耳欲審曲直莫如引繩欲審是非莫如引名名之審於是非也猶繩之審於曲直也詰其名實觀其離合則是非之情不可以相讕已冊府元龜

尊號古者盛徳之君若三皇五帝皆典籍之所述也夏商而下降號稱王秦並天下始兼三五而建號然後尊極之名著矣歷代而下尊而不易時或因革理非沿襲踵事增華其流彌盛乃至傾臣子之將順頌君上之徽美守闕上書備物典策所以極光大之稱流景鑠之懿也若乃欽明文思溫恭允塞堯舜之徳垂於緗素至於浚哲之後據天下之圖受三靈之命億兆欣戴中外款附功崇徳巨仁深澤廣繇是從人之欲順帝之則擁神休而尊明號亦何讓焉

帝號部藝文一

上應天神龍皇帝冊文

唐李嶠維神龍三年歲次丁未九月丙寅朔五日庚子具官某及文武羣官等謹昧死再拜稽首奉冊言爰是厥初肇興司牧皇矣無極蒸哉察道莫不因時適變攺物殊徽推五運而陟崇髙步三微而膺歷數天地人皇之立稱始別洪荒唐虞夏帝之君尊漸詳文質姬水以推輪發號烈山以斫耒增名然後仁被徳宣功昭業遠歷訪前古玆爲舊式我大唐受乾坤之眷命當縣之謳歌奄有黎蒸遂荒宸象應天皇帝陛下垂統禦籙截海披圖承四業之休光握三靈之寶契虞舜蒸蒸之徳永錫羣方周文翼翼之心其凝庶績驅齊民於仁壽致雅俗於醇濃六府咸修五兵不用航海梯山之客奉贄輸琛耕田鑿井之夫擊壤鼓腹中外靜謐表裏雍熙而孽子滔天亂臣干紀謀同觸瑟禍劇弄兵不虞之忽生於肘腋無象之鑑獨憤於神祗於時凶豎逼樓聖君憑檻威靈下濟覺封豕之周惶醜逆上瞻見神龍之傅翼寶仗似億千之衛天威成丈六之容眾瑞俱臨羣祅大駭盡迷方而失據咸喪气而亡精顧盼而斬馘轝屍指揮而冰銷霧廓𨿽復艸爲兵甲秦師驚蔣帝之神樹作幡幢釋主麾魔王之眾�軀之變媧後蛟影之隨漢髙未足以匹此奇徵方斯偉應是非冥符幽贊慮感潛通何以承波若之護持享髙明之福助昔者伏牛之主是曰犧皇名鳥之君仍題鳳紀法身用馬鳴成道上士以龍徳爲仙敢托元符爰咨故實謹上尊號曰應天神龍皇帝鴻猷載肇昌歷惟新庶以仰順干心俯從人欲天長地久更隆四大之尊名玉振金聲恆爲百王之稱首盛矣美矣皇哉唐哉臣某等誠歡誠喜頓首頓首死罪死罪再拜以聞

宰相等上尊號表

裴光庭臣光庭等言臣聞惟天爲大聖人合其徳知微其神至人契其道徳應者天錫其命道尊者帝受其名伏惟陛下克享天心誕承丕命仁育萬類道光四表功業見乎變禎符應乎時往者國步多艱克淸內難皇天眷佑受命文宗允�聖謨肇修人紀不易日月再造乾坤此陛下之神武也若乃欽明文思允恭克讓綴學設教定禮創歷章施五采克諧八音緝熙之教成肅雍之徳備此陛下之聖文也若郊祀天地文之經也敬祀神祇文之徳也柔遠能邇文之化也登封告成文之表也非大聖則不能合其典謨非至神則不能制其通變故功成者不可不表徳至者不可不崇是以百辟顒望三靈乃眷將謂鴻名尙闕大典未敷臣等昧死上尊號爲開元聖文神武皇帝陛下將以首出千古表正萬邦伏願守神器之至公遺鳴謙之小節鴻名不可以深拒大典不可以固違則乃謂韶盡美矣又盡善也凡在含生不勝大慶臣等區區敢以固請

禮部爲百官上尊號表

柳宗元尊號昔者所無有蓋自唐髙宗始稱天皇中宗稱應天至明皇遂有開元聖文神武之號自是以爲法肅宗卽位次年正月遂加冊號代宗卽位次年七月羣臣遂上尊號至憲宗立於永貞元年八月禮部百官復遵此議子厚是時尙爲禮部員外郎故預作此表然是年九月黜爲邵州刺史繼貶永州司馬至元和三年憲宗方上尊號也臣某言伏以聖王之纂承天位也臣子必竭懇誠獻尊號安敢爲佞禮在其中一則以告天地神祇二則以奉宗廟社稷三則以安華夏蠻貊巍巍大稱其可廢乎臣等誠歡誠忭頓首頓首伏惟皇帝陛下�周文之孝徳齊大禹之約身弘帝堯之法天過殷湯之解网未逾周月四海將致於時雍甫及元正率土更欣於再造然而神之人願億兆之情有所不安率謂未盡善者以爲帝徳廣運而尊號猶闕郊廟備禮而祝嘏無詞凡百兢懷中外屬望臣謹按昔臯陶之頌舜伊尹之頌湯皆臣子至公面揚君父以敷於當代以播於無窮夫豈飾哉率由事實帝王尊號蓋漸於此皇家光被四表祖宗烈文時當太和尊號表徳耳目所接簡牘斯存稽之於前典則如彼考之於聖朝又如此今龜筮習吉元正戒期當品物維新之時乃皇王大禮之日陛下郊天地饗宗祧陰陽協和動植交暢不建至尊之稱恐違列聖之心所以臣等冒責陳聞請上尊號伏惟陛下抑謙讓之節安延企之情特詔名儒禮官百寮庶尹詳明故實議崇聖徳則人望允厭神心獲安山川效靈光贊無疆之壽祝史陳信永彰不朽之功臣等蒙國寵榮備位班列無任懇望之至

第二表永貞元年

臣某等言臣等再陳丹悃請獻鴻名天心未從伏增隕越臣等誠惶誠恐頓首頓首謹按堯曰咨爾舜舜曰格爾禹湯曰吾甚武自號曰武王則堯舜禹湯皆當時王者之號也考帝王之故實徵往聖之憲章允協禮經煥乎圖諜伏惟皇帝陛下允恭克讓約己謙尊參天兩地之功爲而不有安上理人之徳置而不論此至哉王言非羣下所能仰望也然臣等伏以爲尊號所以類上帝饗祖宗萬人所稱百蠻所仰表聖徳於率土播天聲於無疆臣下請之之謂禮帝王允之之謂孝孝大於讓禮先於謙百王不刊之典安可得而廢也臣等又以春秋本於五始元者五气之首春者四時之首王者受命之首正月者政教之首郊天大禮者立極之首今天地交泰俯臨元辰正始之美正當其運陛下確違羣願固守謙沖此臣等所以兢惕失圖回惶無措上冒嚴憲敢逃厚責伏乞俯賜天聽察納微誠特詔禮官議臣所請揆日推策虔奉鴻休區區懇誠期盡於此猶恐天光未照三獻無徵仿徨闕庭伏待斧鑕無任聳望之至

京兆府請復尊號第二表貞元十九年

前人臣某等言臣伏以耆老等並發丹誠將貫白日請復徽號以光聖謨臣以其懇款自中不可禁止遂抗表陳請備述微誠伏奉墨詔批答未蒙允許者眾心尙阻天意未從懇迫逾深兢惶無措臣某中謝

伏惟皇帝陛下道大益謙化成彌損𨿽江海善下每應朝宗之心而日月居髙久稱照臨之位況復上承天命下�人誠若然辭之理有不可伏以陛下功參造化政體乾坤萬邦宅心百靈效職此聖之至也明並兩曜信如四時先天不違窮神知化此神之極也道徳純備禮樂興行宸翰動於三光睿藻窮於六義此文之備也五兵不試七徳咸宣殊方者思歸負固者率服此武之成也黃龍皓兔甘露慶雲神禾嘉瓜祥蓮瑞木萬物暢遂百谷茂滋此天之至靈也黎老斑白伏守闕庭鰥婺童幼謠歌道路此人之至誠也有其徳而無其號拒乎天而違乎人𨿽陛下謙讓之至美抑非臣心之所安也伏以賤志難明微誠莫達戴天彌懼履地益慚不任懇迫屏營之至伏願早建大號以稱天人之心謹再奉表昧死陳請以聞

代京兆府耆老請復尊號表貞元十九年前人京兆府長安縣耆老臣石靈等言臣伏以陛下尊號未復一十九年盛徳彌光大化益被加以休徵咸集福應具臻至於今歲紛綸尢盛風雨必順生長以時五稼盡登萬方皆稔神意人事正在於斯天不可違人不可棄臣等誠懇誠迫頓首頓首臣聞恩深必報徳盛必崇以陛下九重之尊推崇無上以陛下四海之大報效何施惟有尊名用光聖理闕然未復誰所敢安臣心則微天意甚重伏惟皇帝陛下體昊穹以施化虔上帝以至誠今則千祥應期百神奉職飛走之物皆已效靈艸木之類咸能應聖天命降於上人誠發於中此而可辭孰云有奉況復野多滯穗畝有餘糧足食之慶充溢於京坻阜財之謠歡呼於道路盡非人力皆自天成神祇之望旣勤遐邇之心又迫況臣等得生邦甸幸遇盛明身體發膚盡歸於聖育衣服飲食悉自於皇恩被元化而益深望鴻名而未�懇倒之至夙夜不寧謹詣光順門昧死請復聖神文武之號以副天地宗社之心使海內赤子得安其所臣等不勝懇倒迫切之至謹奉表以聞

禮部賀冊尊號表

前人臣某伏奉月日制陛下膺受尊號率土臣子慶抃無窮臣聞立極之大四海無以報神功配天之尊萬物不能崇聖徳惟有徽號是彰中興所以上探天心下極人欲伏惟元和聖文神武法天應道皇帝陛下統承千載光被六幽蟊賊盡除福應皆集有首有趾咸識太平勛臣增爵祿之榮戎士加賞延之寵片善必錄微功盡升獨惟聖謨事絕酬答萬國觖望百工怨思是以啟元和之盛典延昊穹之景祚理歷凝命實曰聖文和眾定功時惟神武運行有法天之用變化乃應道之方鬼神協謀遐邇同志大禮旣建鴻恩遂行歡呼遠匝於九圍滲漉普周於八裔慶超邃古美冠將來臣獲守蠻荒遠承大典潢污比陋河淸幸遂於千年塵壤均微山呼願同於萬歲無任慶賀屏營之至

賀冊尊號表時在潮州所進

韓愈臣某言伏聞宰相公卿百官及關輔百姓耆�等以陛下功崇徳巨天成地平宜加號於殊常以昭示於來代陳請懇至於再於三陛下仰稽乾符俯順人志乃以新秋首序令月吉辰發揚鴻休膺受顯冊天人合慶日月揚光寰海之間含生之類歡欣躍踴以歌以舞臣某誠歡誠喜頓首頓首臣聞體仁長人之謂元發而中節之謂和無所不通之謂聖妙而無方之謂神經緯天地之謂文戡定禍亂之謂武先天不違之謂法天道濟天下之謂應道伏惟元和聖神文武法天應道皇帝陛下子育億兆視之如傷可謂體仁以長人矣喜怒以類刑賞不差可謂發而中節矣明照無私幽隱畢達可謂無所不通矣發號出令雲行雨施可謂妙而無方矣三光順軌艸木遂長可謂經緯天地矣除劃寇盜宇縣淸夷可謂戡定禍亂矣風雨以時祥瑞輻湊可謂先天而天不違矣國內無饑寒四裔皆朝貢可謂道濟天下矣眾美備具名實相當赫赫巍巍超今冠古方當議明堂辟雍之事撰泰山梁父之儀搜三代之逸禮補百王之漏典時乘六龍肆覲東後微臣幸生聖代觸犯刑章假息海隅死亡無日瞻望宸極心魂飛揚有永棄之悲無自新之望曾不得與鳥獸率舞蠻裔縱觀爲比銜酸抱痛且恥且�無任感恩戀闕懇迫仿徨之至謹奉表陳賀以聞

代百官請上尊號第三表

呂溫臣某等言臣等自管窺天以凡揆聖虔奉徽號罄陳至誠而再降謙光未回宸眷�局罔據仿徨失圖臣等誠感誠懼頓首頓首臣聞彊名曰道莫體混元之功推大於天豈報生成之徳徒以定物視聽示人津涯俾其會歸有所則象伏惟皇帝陛下克廣睿圖紹休聖緒順考古訓茂宣重光亭毒以佐天和震曜以除人害性與道合身爲化先神行六幽風動九服求珠赤水觀妙用於無方檢玉名山告成功而有日豈可過損盛徳不昭鴻休棄臣子瀝血之誠阻中外傾首之望當仁必受乃曰至公與物無私寧嫌在己安卑者地山嶽之峻豈�好謙者天日月之光何讓道貴傳繼禮從宜稱邦家之舊典不可以廢天人之合應不可以違臣等謬服官常親承至化一披肝膽三黷宸嚴隕越爲期俯伏俟命實望陛下隨時立教以欲從人遊神於不宰之鄕屈己於有名之域潤色大寶發揮皇猷古今一時天下幸甚無任懇迫屏營之至謹奉表陳請以聞

慶鴻名頌

獨孤及唐興百三十八載皇名在宥天下鑄五兵爲農器棲萬姓於壽域道證徳洽神人以和春正月冢臣上將卿士庶尹洎三老五更公侯伯子男相與揭厲皇猷請增明號上撝謙而未許也僉曰陛下孝達神明道超帝堯以徳則符廣運以時則復太朴以功則保定丕業格於上下而尊稱猶淺鴻名未光億兆之心何戴神祇之望何塞天子南向而讓者九不得已而兪之乃命有司具詔告之禮二月乙酉備法駕朝太淸宮�宮神以灑掃詔月將使警蹕云動天旋至於靈壇報功乎三淸祈福乎上元景戌享太廟用明水越席玉豆雕纂之禮炳蕭以合薌灌鬯以報魄神休擁而萬靈接精意陳而六幽感丁亥朝羣臣於蓬萊前殿於是四方人大和會命太尉班五瑞合六樂遂展禮奉策虔受大號曰開元天寶聖文神武證道孝徳皇帝是日也解商野之三网受塗山之萬玉大赦天下與人更始協時月同度量贊傑俊書云物卹髙年禮大祇接天瑞受地釐撫柔萬邦存省其安危遂迎日推策布慶行賜扇燻風調元气接千載之大統操三皇之遺珠垂其衣裳與天地合符樂�禮崇乘輿乃入然後屏椒房而徹黃屋徜徉乎大庭氏之館泊兮凝神沈兮存眞想洪崖廣成之倫被霓裳而下鳳闕蹁躚左右上千萬壽凡遭逢昌運沐浴聖渥而不能頌烝人賦江漢吉甫仍叔之罪也臣敢有二事乃作頌曰穆穆閟宮敷時繹思天有成命孝孫受之鋪衍下土報功神祇我瑞如山我福孔夷聖敬攸感上元豈私誕受鴻名載揚緝熙風動雲行雨飛露垂昆虫昭蘇艸木阜滋恭己南面端拱無爲柏皇尊盧萬代一時昭假遲遲上帝是祗永錫多祜萬壽無期

代宰相請上尊號第二表

白居易臣某等言今月二十四日臣等已陳表章請上尊號愚誠懇切聖鑑未回蹐地局天不勝大願臣某等誠惶誠恐頓首頓首臣聞大道者無求於物物尊而不辭至公者非欲其名名生而不讓不讓故與天合徳不辭故率土歸心所謂應乎天順乎人者也伏惟皇帝陛下嗣興一徳統牧萬方致時俗於和平納生靈於福壽金革已偃銷七十載之厲階玉燭方調啟一千年之聖運天人合應書軌混同而鴻名未加盛典猶缺中外失望史冊無光此誠君上之謙然亦臣下之罪也今臣所以上啟天意下酌人情再黷皇明重陳丹慊臣謹按書曰惟睿作聖又曰乃聖乃神乃武乃文又經曰明王之以孝理天下凡此五者歷觀列辟𨿽甚盛徳莫能兼之伏以陛下自臨大位及玆二年無巾車汗馬之勞而坐平鎭冀無亡弓遺鏃之費而立定幽燕仁和一被桀驁盡化不可謂睿文乎削平天下震曜八荒北敵求婚以�命西羌乞盟而納款威靈所及奔走來賓可不謂神武乎陛下以萬乘之尊四海之富供養長樂道光化成推而致之可塞天地可不謂孝徳乎故臣等敢冒死稽首上尊號曰睿文神武孝徳皇帝伏惟陛下略撝謙之小節弘祖宗之大猷惟十二聖在天豈忘繼其志以億兆人爲子寧忍阻其心特回宸衷俯受徽號在元功不爲主宰於盛徳有所形容煥乎大哉垂裕無極此實天下之幸非獨臣之幸也臣等無任誠願懇禱之至

中書門下請上尊號第三表建中元年

幹邵臣炎等言臣等考古訓酌羣言建大中之道陳徽號之請累表上聞皆抑而未許局天陳迫屏營失圖臣固以此請者方欲協萬國之歡系一人之本蓋非私於主而專於己實以荷大法上元遵王之路也伏惟皇帝陛下以唐堯四徳光宅天下以周文直行陟降庭止應干立極迨乎逾年又奉今月甲寅詔將有事於郊廟越翼日乙卯復下有司命元子以主器薦珪置幣尊祖配嚴屬車將邁明號未布瞻望霄極遐哉邈乎至乃陳一王之儀合百神之禮祝告史載則謂之何臣又聞之守文纘服繼序不忘尊奉遺烈必思其復惟髙祖象云雷以起經綸惟太宗造區夏以創大業惟元宗倚孤劍以攘臂惟肅宗振一旅而討逆惟代宗總天兵以佐命皆拯生人之崩角安國家之綴旒徳澤洽於上蒼功業冠於邃古而皆順人心以敬天命享大名而騰茂實況陛下居雍邸將天下赫聲濯靈無遠不服此所以彰武功也其在望苑則問安視膳春誦夏弦尊師以廣其聰明敬老以全其羽翼此所以懿文徳也及受顧命反居諒暗勺飲不入杖而後起同軌不逾於七月升祔永終於九虞此所以昭大孝也克勤於邦日親萬務克儉於用化行四海珍禽奇獸不育於國沈珠捐金必受以人此所以返太素也有一於此則可以發揮鴻休光啟尊號豈可尙懷謙損莫顧與能九廟之靈儼思虔告百辟之望終期必從陛下必欲固拒羣心輕此盛典則祖宗之前號盡爲虛美陛下安得而墮之臣愚故知其不可也臣等待罪掖垣屢陳愚款儻未回天眷將萬請以之無任大願慺慺之至謹奉表昧死以聞

爲文武百官請復尊號表貞元五年

崔元翰臣等言臣竊觀前代之盛列辟之英咸保鴻名而崇明號或配其徳或昭其功�所以揚耿光彰淳懿而示遠也其有暗然不耀後嗣何觀蔽而不揚羣臣之罪伏惟皇帝陛下由正統而臨祚承聖緒而受圖�髙明之姿於天侔博厚之徳於地端教化之本制行禮之中聲震八區威加六合運造化之柄靡有不通成陰騭之功眾莫能測是用光膺聖神文武之號其後𨿽逢厄運尋睹昌期誠我武之掃淸猶自咎而抑損同罪己之義明愛人之仁羣臣等上順聖心以成恭徳而退懷大懼謂掩全功五年於玆若墜冰谷方今百職皆理庶績其凝人用咸和俗惟丕變陳師鞠旅無犯塞之虞畫界封疆無專地之患四海寧謐萬類蕃滋薄刑溢不冤之聲逋賦蒙勿收之惠西成有穰歲之報南極見壽星之祥靈貺屢加天恩允答豈宜固爲菲薄以掩盛明尊號之崇願復如舊況臣等親奉平明之理久蒙覆露之恩恥徳美之不彰憂罪戾之將及伏惟陛下復循舊典俯徇羣心誠天地神祇內外臣庶之所望也臣等無任屏營悃款之至謹詣朝堂奉表陳請以聞臣誠勤誠懇頓首頓首謹言

第五表貞元六年

臣頎等言臣伏以尊號未復累表陳情伏奉明旨固守謙恭臣頎等上援天地神靈次奉祖宗典法列經義而順古因人心以從時詞繁而不能陳明誠端而未蒙察納徳美盛而猶蔽憲度缺而莫修罪戾是憂冰炭交集臣頎等誠惶誠恐頓首頓首臣頎等伏以先王之道由大中而可久近古之化以彌文而益彰則守謙而爲恭不如立中而垂法表朴而禮略不如文明而化光況於文質異時而國家自有制度豈直爲一王之法固以過三代之文其於規模信爲弘遠陛下嗣訓先祖貽謀後聖當踐修以纂承奚變更而廢墜臣等又復讀詔書曰遐想哲王則自燧人神農殷湯之時有其事也又曰欽若典訓則自代宗肅宗元宗而上有其儀也又曰所誡者滿所尙者謙守之以誠期於終始臣等以爲去鴻名而貶損謙之始也遵舊典而奉承謙之終也造次而未嘗違於禮守之誠也敬恭而無或蹈於專所誡者滿也又曰虛美崇飾所不敢當伏惟皇帝陛下卹人之心動天之徳致理之文教戡難之武功著於頌聲光於史氏上有其實無虛美之謙下盡其誠非崇飾之僞又曰勉一乃心共康庶政曩者公卿大夫侍禦僕或從扞牧圉或備持戈矛蓋有同力之誠而無離徳之間今者四嶽羣後九土庶邦外自藩維內及宗室黃髮耆老靑衿諸儒或僉以同辭或遠而抗疏一心之效也羣材序進百職交修烽燧不驚兵戈以息鉆鑿不用獄訟以止六气和而風雨時五穀昌而倉廩實庶政之康也誠由教化以致雍熙自當冠於皇王寧復謝於堯禹宜加明號以表成功陛下𨿽以爲辭臣等未知其說又伏奉詔旨令臣等斷表伏以君親一致臣子一例而春秋之義以王父命辭父命不以父命辭王父命則臣頎等得遵先帝之典以違陛下之詔謹冒昧萬死伏請復上尊號如前不勝惶懼懇迫之至謹復詣朝堂奉表固請以聞臣頎等誠惶誠恐誠勤誠懇頓首頓首謹言

上武宗尊號冊文會昌二年李徳裕巨唐受命繼體承業理運將至大君以興昊穹所以開至聖也向者明兩未定帝華不協捨嗣傳聖深惟至公先後所以昭天命也亦猶堯發於唐侯文興於代邸神明之祚不其難哉陛下淸明溥鬯光耿四海元徳眞鄰天休大日角見表气志如神爰初定命正心理物如辰居其極而天下無邪矣由是昭徳塞違尊賢遠佞禹不自滿成不敢康自閨壼以施王教由家道而刑國風去比周覆名實攬權綱析聖律修舊典協成質扢嘉壇款太一進正臣以端治表禮故老以求讜言遠無蔽獄近無畱令祈元祖而膏雨降祀靈嶽而嘉谷登省刑罰而蓬宇淸發倉廩而螽螟息去歲龍旗承祀大輅親郊捧玉瓚而一獻光靈來格振金石而六變魄寶照臨然猶古訓是學緝熙於道天文炳煥云漢其章溫恭敬遜承太任之教和樂愷悌洽戚藩之心徳風偃於羣黎威震動乎絕域又以敬養不逮於長樂昭配未升於禰宮每懷嗣徽蒸蒸而慕所以奉若慈訓對越兩儀因心立志永錫其教寬底剭之罪興惻隱之仁回霜收電爲之反汗及單於慕義景附朔邊耀徳戢兵謙臨是受至於備文物展國容莫不先甲而布甘澤丁辰而廓陰翳斯所謂神祇之心應矣天人之際交矣於是服冕之士戴鶡之倫曁藩衛邦伯黃髮鮐背不謀而進曰陛下元默天晬輝光日新大矣孝熙四極爰臻誠宜玉版溫潤鏤鴻明之徳神寶焜耀薦億萬之年丕天大典不可辭也陛下猶謙退固拒至於三四羣臣不已乃曰兪哉夫�覆包含之謂仁極深研幾之謂聖憲度著明之謂文蠻夷震懼之謂武感而遂通之謂神無思不服之謂孝臣等謹奉冊寶上尊號曰仁聖文武至神大孝皇帝伏惟陛下幹健不息謙尊而光壽乃侔於殷宗徳乃厚於成康貽燕後昆受福無疆

幹徳上尊號冊文

宋範質維幹徳元年歲次癸亥十一月己酉朔十六日甲子攝太尉守司徒兼侍中蕭國公臣質守司空平章事臣溥尙書右僕射平章事臣仁浦及內外文武臣寮馬步諸軍將校藩郡守臣四裔君長緇黃耆老等七千五百人謹再拜稽首上言曰惟天爲大惟堯則之又曰舜有天下無爲而理是以古之言道徳者莫先於二帝一則曰聰明文思一則曰溫恭浚哲英聲茂實意無欲而自彰景福鴻休心無求而自至巍巍蕩蕩無得而言伏惟皇帝陛下髙明博厚宣慈惠和純粹之徳全孝友之行著惟精惟一知微知章向者龍尙處於潛淵日未離於暘谷歷試之際志在扶危險阻艱難何往不濟躍馬蹈髙平之陣麾戈佐淮甸之徵喋血鏖兵一月三捷勞旋飲至論功莫二洎乎天監厥徳用集大命人祇�應風雨咸若鼎運初建國步猶梗始則李筠犯順長戟指闕並人連禍寇我北鄙於是有太行之行重進怙亂棄徳崇姦幅員千里生民被毒於是有廣陵之役千乘萬騎如霆如雷詢彼仇方震疊區宇翠華宵至堅城旦下連乎二孽有同符契累朝已來出師誅暴未有若玆之奇速也頃者華風不競中國政微五嶺三江置諸度外殊文異軌六紀於玆肇啟聖謀驅攘寇亂荊湖底定南土晏然燕薊之戎汾晉之孽燕巢幕上朝不謀夕邊事少間理道無壅嚴恭寅畏一日萬幾勤於己而泰於人儉於躬而丰於物明四目而髙視達四聰而遠聽不侮鰥寡卹人窮也信及豚魚遂物性也惜力念耕耘之苦推食閔介冑之勞法家之流旣峻且密乃詔大理重正刑名俾盡哀矜務從寬簡減盜竊之罪緩鹽曲之禁好生之徳通於神明若乃昧爽丕顯坐而待旦商湯之戒愼也側身損己長轡遠馭漢文之化導也循名責實信賞必罰建武之法制也果敢決斷從善如流貞觀之風烈也帝王之道於玆備矣太平之業於玆成矣於是祗見淸廟被其孝享圜丘展禮對越上元一獻而天帝降祉再獻而神人以和三獻而萬祿攸報祥風拂袂休气繞壇熙熙怡怡羣心胥悅國家大慶眾庶共之肆赦覃恩俾民更始與天合道謂之應天天無不覆謂之廣遠無不至謂之運博施濟眾謂之仁智周萬物謂之聖化成天下謂之文保大定功謂之武其徳無際謂之至徳臣等不勝大願謹奉玉冊玉寶上尊號曰應天廣運仁聖文武至徳皇帝伏惟垂日月之明監億兆之情凝旒端委昭受鴻名如山嶽之固如松柏之貞幹健不息品物咸亨承天之佑萬壽千齡

皇帝尊號玉冊文

元姚燧維至大二年正月乙酉朔越七日辛卯皇太子中書令樞密使臣某謹率中外文武百僚頓首頓首謹言昔我世祖旣平炎趙質之於書幅員廣長振古無倫覆燾之下八紘萬國莫敢不庭何獨一王西北岸然憑道阻修方命正朔徳綏之而不摰威董之而不詟夫豈不能聲罪致罰冞入其地終以聖仁親其宗親包荒有年成宗繼序憤久驁頑天鑑昭明於裕皇孫獨異陛下授以太祖皇帝信寶撫軍漠北是固以張足付神器之本時未及冠承命卽行其視萬里莽�寒冽之鄕不遠不難如堂適庭至則獎厲諸軍修明法制簡拔果毅均苦分勞解衣燠寒推食飫饑洸洸汔汔上气日作睿算伐謀待寇歲至奪人以先身踐戎行霆馳電擊大北其羣虛己不矜日愼一日始終十年不狃屢勝狂狡不懲悉銳來加當以選鋒伺間出奇盡襲輜重仿佛無歸度不能軍耄倪累累降口百萬致玆敉寧平四十年未靖之梗成兩祖宗未究之志天下之人聞其風聲思�天光者顒顒翹翹九圍一心握是乾符歸正宸極弛武事之夙習洽新化以文治立愛自親曾未旬浹上尊太后問安以時下建儲宮庶政是先又舉列聖未遑之典欽崇元祀玉瓚黃流薦祼太室還蹕龍興徘徊太祖龍旗九斿滅金於斯肇基帝業爲城中都又以孔子垂範百王將二千年而顯謚未稱加大成於至聖文宣王上立勞於軍與凡庭臣悉大之間歲不登旣賑旣卹虞施未博民罹罪苦再肆大宥至徳難名赫赫巍巍惟天爲大掛一漏萬井觀如斯求可盡臣下歸美報上者惟是徽稱謹奉玉冊玉寶上尊號曰統天繼聖欽文英武大章孝皇帝欽惟陛下立心天地立極生民茂對鴻名千億萬年

帝號部藝文二詩

上尊號禮成和劉尙書韻

元劉因萬姓瞻天仰泰階老人星見五雲開混同直擬千年論積累元從百世來含哺豈能逃帝力有根無不待春雷舉頭日近長安遠葵藿傾心卽壽杯

上尊號日聽詔李供奉以病不出奉寄

泰不華丹鳳銜書出內庭羽林環衛擁霓旌千官拜舞開仙仗四海謳歌荷聖情香霧細添宮柳碧日華遙射錦袍明侍臣適有文園病臥聽龍墀鼓吹聲

帝號部紀事韓子外儲說衛君入朝於周周行人問其號對曰諸侯辟疆周行人卻之曰諸侯不得與天子同號衛君乃自更曰諸侯毀而後內之仲尼聞之曰遠哉禁逼虛名不以借人況實事乎唐書陸贄傳贄從狩奉天時賊未平帝欲明年遂攺元而術家爭言數鍾百六宜有所變示天下復始帝乃議更益大號贄曰今乘輿播越大憝未去此人情向背天意去就之隙陛下宜痛自貶勵不宜益美名以累謙徳帝曰卿言固善然要當小有變革爲朕計之贄奏言古之人君徳合於天曰皇合於地曰帝合於人曰王父天母地以養人治物得其宜者曰天子皆大名也三代而上所稱象其徳不敢有加焉至秦乃兼曰皇帝流及後世昏僻之君始有聖劉天元之號故人主重輕不在稱謂視徳何如耳若以時屯當有變革不若引咎降名以祗天戒且矯舊失至明也損虛飾大知也寧與加�號以受實患哉帝從之東觀奏記大中十二年元日受賀太子少師柳公權年亦八十矣復爲百官首含元殿庭敻遠自樂懸南步至殿下力已綿憊稱賀之後上尊號聖敬文思和武光孝皇帝公權誤曰光武和孝禦史彈劾之罰一季俸料七十致仕舊典也公權不能恪遵典禮老而受辱人多惜之冊府元龜長興四年六月丙午文武百僚拜章請上徽號內加廣道法天四字八月丁未帝齋宿於明堂殿之寢室戊申被衮冕法服禦明堂殿百僚朝服班於位攝太尉馮道進玉冊攝中書令劉昫讀冊戊甲宣赦畢帝移禦榻臨殿檻親慰勞百姓先是積陰旬月是日景物廓淸帝甚悅謂範延光等曰予之不徳兩增徽號卿輩輔相之效也談苑李侍讀仲容善飲號李萬回眞宗飲量無敵欲對飲則召公一夕上命巨觥仲容曰告官家免巨觥上因問何故謂天子爲官家仲容對曰蔣濟萬機論三皇官天下五帝家天下兼皇帝之徳故曰官家上大喜曰眞所謂君臣千載一遇也五朝名臣言行錄仁宗將親大祫於太廟丞相欲加上尊號劉敞以禮部兼領丞相請撰表公說止之曰陛下自寶元以來不受徽號至今且二十年天下之人莫不知天子持盈好謙今復加數字旣不足盡聖徳而前美並棄誠亦可惜願加深思富丞相不怡曰適已奏聞乃是上意欲爾不可止也公曰諾退謂子弟曰吾備位近臣當獻可替否寧得罪權門豈可使主上受虛名而棄實美耶遂上疏曰陛下尊號旣已云體天法道欽文聰武神聖孝徳盡善極美復加大仁不足增光而曰至治有若自矜今百姓多困倉廩不實風俗未淸賢不肖混淆獄訟繁多盜賊羣起水旱繼有四方𨿽粗定亦本以重賂厚利羈縻之非畏威慕義者也未可謂至治然則讓而不居於聖徳彌髙矣臣謂陛下永執至道以當天心必有一謙四益之報增加數字未足發揚光輝而反累二十年昭升之美章凡四上天子得公奏顧侍臣曰我意本謂當如此遂斷章表不受公於是忤時相夢溪筆談賜功臣號始於唐徳宗奉天之役自後藩鎭下至從軍資深者例賜功臣本朝惟以賜將相熙寧中因上皇帝尊號宰相率同列面請三四上終不允曰徽號正如卿等功臣何補名實是時吳正憲爲首相乃請止功臣號從之自是羣臣相繼請罷遂不復賜揮麈後錄紹興二十一年三月戊寅上謂宰執曰聞大金有詔上尊號前此士庶屢嘗有請旣卻而不受秦檜曰盛徳之事他國亦知師仰元史英宗本紀至治元年十一月庚寅拜住等言受尊號宜謝太廟行一獻禮世祖亦嘗議行武宗則躬行謝禮詔曰朕當親謝大政紀成化十一年十二月戊子命復郕王帝號先是上欲復景帝位號遣太監懷恩至內閣議商輅力贊之輅舉手加額曰皇上此舉堯舜盛徳也明日遂�諭文武羣臣曰曩者朕叔郕王踐祚戡亂保邦奠安宗社亦旣有年屬寢疾彌畱之際姦臣貪功生事妄興讒構請去帝號先帝尋知誣枉深懷悔恨以次抵姦於法不幸上賓未及舉正朕嗣承大業一紀於玆惇念親親用成先志其郕王可仍舊皇帝之號帝號部雜錄白虎通三皇者何謂也謂伏羲神農燧人也或曰伏羲神農祝融也禮曰伏羲神農祝融三皇也三王者何謂也夏殷周也故禮士冠經曰周弁殷夏收三王共皮弁也風俗通蓋天地剖分萬物萌毓非有典藝之文堅基可據推當今以覽太古自昭昭而本冥冥乃欲審其事而建其論董其是非而綜其詳矣言也實爲難哉故易紀三皇書敍唐虞惟天爲大惟堯則之巍巍其有成功煥乎其有文章自是以來載籍昭晢然而立談者人異綴文者家舛斯乃楊朱哭於岐路墨翟悲於絲素者也是以上述三皇下記六國備其終始曰皇霸春秋運斗樞說伏羲女媧神農是三皇也尙書大傳說遂人爲遂皇伏羲爲戲皇神農爲農皇也遂人以火紀火太陽也陽尊故托遂皇於天伏羲以人事紀故托戲皇於人蓋天非人不因人非天不成也神農悉地力種谷疏故托農皇幹地天地人道備而三五之運興矣謹按易稱古者伏羲氏之王天下也仰則觀象於天俯則觀法於地始作八卦以通神明之徳以類萬物之情結繩爲网罟以佃以漁伏羲氏沒神農氏作斫木爲耜揉木爲耒耒耜之利以教天下日中爲市致天下之民通其變使民不倦神而化之使民宜之惟獨敍二皇不及遂人遂人功重於祝融女媧文明大見大傳之義斯近之矣易傳禮記春秋國語太史公記黃帝顓頊帝嚳帝堯帝舜是五帝也禮號謚記說夏禹殷湯周武王是三王也尙書說文王作罰刑玆無赦詩說有命自天命此文王文王受命有此武功儀刑文王萬國作孚春秋說王者孰謂謂文王也謹按易稱湯武革命尙書武王戎車三百兩虎賁八百人擒紂於牧之野惟十有三祀王訪於箕子詩云亮彼武王襲伐大商勝殷遏劉耆定武功由是言之武王審矣論語文王率殷之叛國以服事殷時尙臣屬何緣便得列三王哉經美文王三分天下有其二王業始兆於此耳俗儒新生不能采綜多其辧論至於訟鬩太王王季皆見追號豈可復謂已王乎古今注程雅問董仲舒曰自古何謂稱三皇五帝對曰三皇三才也五帝五常也三王三明也五伯五嶽也中說文中子曰帝之不帝久矣王孝逸曰敢問元經之帝何也子曰絜名索實此不可去其爲帝實失而名存矣封氏聞見記秦漢以來天子但稱皇帝別無徽號則天垂拱四年得瑞石於洛水曰聖毋臨人永昌帝業號其石爲寶圖於是羣臣上尊號請稱聖母神皇后稍加越古天冊金輪聖神等號至中宗踐祚號應天神龍元宗卽位號開元神武后稍加爲開元天地大寶聖文神武應道肅宗號光天文武代宗號寶應元聖文武今上號聖神文武則天以女主臨朝苟順臣子一時之請受尊崇之號自後目爲故事允文允武乃聖乃神皇帝盛稱莫或過此旣以爲祖父之稱又以爲子孫之號𨿽顚之倒之互有變易曷曾離此數代之後將無所回避貞元初主上昭然覺悟乃下詔去其徽號直稱皇帝合於古矣近歲百僚復請加尊號上守謙沖意不許之昔光武皇帝詔羣臣上書不得言聖孔子曰若聖與仁則吾豈敢謙沖之徳大矣哉石林燕語堯稱陶唐氏舜稱有虞氏禹稱有夏氏唐虞夏氏其封國或其所生土名故其先皆命以爲氏後因以爲國則堯舜禹者疑其爲謚號也然易稱堯舜氏作則堯舜亦氏豈復追稱之或以謚耶其通稱則皆謂之帝秦本欲稱秦皇旣去秦號稱皇帝固已過矣漢以後因之不能易至唐武後天授中加尊號曰聖神皇帝中宗神龍加尊號曰應天皇帝明皇又以年冠之稱開元皇帝其後更相衍多至十餘字此乃生而爲謚果何禮哉本朝初廢不講仁宗景佑初羣臣用開元故事請以景佑爲號自是每遇南郊大禮畢則百官拜表加上尊號以示歸美之意神宗卽位諸臣累上尊號皆辭不受元丰三年遂下詔罷之帝王之盛舉也趨朝事類諸稱行在者謂天子駐蹕之所在也古不聞之自秦漢方有此稱本縣百司初稱隨駕某自眞廟後皆稱行在惟三省學士院臺諫內侍省之類不云行在蓋天子之司常侍之謂也愛日齋藂抄太史公夏本紀自禹卽天子位以後云帝禹至於帝履癸又曰帝桀殷本紀自太甲書帝太甲至於帝紂孔氏雜說言二王亦得稱帝引史記夏紀稱帝桀是也何獨桀云帝哉商紀云周武王爲天子其後世貶帝號號爲王索隱曰按夏殷天子亦皆稱帝代以徳薄不及五帝始貶帝號爲王故本紀皆帝而總曰三王也又譙周云夏殷之禮生稱王死稱廟主皆以帝名配之見索隱國語云商王帝辛大惡於民帝辛紂也然而易曰帝乙書亦曰帝乙夏殷之稱帝莫信於此老學庵筆記本朝廢後入道謂之教主郭后曰金庭教主孟後曰華陽教主其實乃一師號耳政和後羣黃冠乃敢上道君尊號曰教主不祥甚矣孟後在瑤華宮遂去教主之稱以避尊號吁可怪也退朝錄尊號起於唐中宗稱應天神龍皇帝後明皇稱開元神武皇帝自後率如之陸贄嘗以諫徳宗常衮著尊號錄一篇系以贊云損之又損天下歸仁蓋托諷焉上卽位羣臣凡再上尊號率不許珩璜新論謂天子爲官家蕭梁時已有此語梁簡文諸子傳建平王大球見武帝禮佛謂母曰官家尙爾兒安敢辭耶攬微言蔣濟萬幾論曰五帝官天下三王家天下故指天子爲官家宋眞宗以問李仲容仲容亦以是對是殆不然所謂官家者猶人言公家云爾如今世俗婢僕稱主人爲大家也珍珠船唐人呼天子爲宅家

