

手部藝文一

手箴

唐皮日休惟爾之指屈伸由己勿執亂權勿樹賊子勿秉非道勿持非理勿擠孤危勿援姦宄愼握吾操俾直於矢愼杖吾心俾平如砥剪惡如艸揚姦如�爲而不矜作而不恃智如工倕勿爲小巧機如偃師勿爲奇伎身髙道端毫直國史敬之戒之俟爲天吏

手部藝文二詩

詞

詠手

唐韓偓腕白膚紅玉筍芽調琴抽綫露尖斜背人細撚垂胭鬢向鏡輕勻襯臉霞悵望昔逢褰繡幔依稀曾見托金車後園笑向同行道摘得蘼蕪又折花

詠手二首

趙光遠妝成皓腕洗凝脂背接紅巾掬水時薄霧袖中拈玉斝斜陽屏上撚靑絲喚人急拍臨前檻摘杏髙揎近曲池好是琵琶弦畔見細圓無節玉參差撚玉搓瓊�復圓綠誰見上琴弦慢籠彩筆閒書字斜指瑤階笑打錢鑪面試香添麝炷舌頭輕點貼金鈿象�珍簟宮�處拈定文楸占角邊

纖指

平康妓趙鸞鸞纖纖�玉削春�長在香羅翠袖中昨日琵琶弦索上分明滿甲染猩紅

沁園春美人指甲

宋劉過銷薄春冰碾輕寒玉漸長漸彎見鳳鞋泥污偎人彊剔龍涎香斷撥火輕翻學撫瑤琴時時欲剪更掬水魚鱗波底寒纖柔處試摘花香滿鏤棗成斑時將粉淚偸彈記綰玉曾教柳傅看算恩情相著搔便玉體歸期暗數劃徧闌干每到相思沈吟靜虛斜倚朱唇皓齒間風流甚把仙郎暗掏莫放春閒

手部匯考禮記

玉藻手容恭

注恭無慢弛也黃帝素問

陰陽別論篇三陽在頭三陰在手所謂一也

手足三陽之脈手走頭而頭走足故曰三陽在頭手足三陰之�足走腹而腹走手故曰三陰在手也十二經�𨿽有手足陰陽之分然皆一以貫通也

五藏生成篇肝之合筋也其榮爪也其主肺也

爪乃筋之餘故其榮在爪掌受血而能握指受血而能撮

血者所以濡筋骨利關節者也此言衝任之血滲於指掌而無處不到也

金匱眞言論篇西風生於秋病在肺兪在肩背

兪者經气之所注也秋气者病在肩背

秋气降收不能主持於皮膚肌腠之間故風气入於兪

平人气象論篇寸口�中手上促者曰肩背痛

中手上促者浮而搏擊應手也此陽邪不上不下故主在肩背之中也

藏气發時論篇心病者膺背肩甲間痛兩臂內痛

手少陰心�起心中循臑內下肘中循臂內後廉手少陽小腸�上手臂循臑內出肩解繞肩胛二經气實故有是痛肺病者喘咳逆气肩背痛汗出

肺兪气在肩背气逆於上則肩背痛而汗出

通評虛實論篇帝曰乳子中風熱喘鳴肩息者脈何如岐伯曰喘鳴肩息者脈實大也緩則生急則死肩息者呼吸搖肩也風熱之邪始傷皮毛喘鳴肩息是風熱盛而內於肺气宗气故脈實大也

气穴論篇肩解二穴

卽肩井穴在肩上陷中屬足少陽膽經肩貞二穴

肩貞穴在曲胛下兩骨解間肩後陷者中屬手太陽小腸經

气府論篇手太陽脈气所發肩解各一

謂秉風二穴在肩上小後舉臂有空肩解下三寸各一

謂天宗二穴在秉風後大骨下陷中手陽明脈气所發骨之會各一

謂肩二穴也在膊骨頭肩端上兩旁罅間陷者宛宛中舉臂取之手少陽�气所發肩貞各一肩貞下三寸分間各一肩貞二穴系手太陽小腸經在曲胛兩骨解間肩後陷中下三寸謂肩臑會消鑠三穴肩當缺盆上突起肉臑會挾肩後大骨下胛上廉陷中消鑠在肩下臂外間腋對肘分下

气交變論篇歲火太過炎暑流行金肺受邪民病中熱肩背熱甚則脇支滿脇痛膺背肩胛間痛諸戊之歲火運太過火勝則�金故金肺受邪肩背者肺之兪也若亢極則心火自傷膺胸之內心主之宮城也背爲陽心爲陽中之太陽故胸中膺背肩胛間痛手少陰心�出脇下循臑內下肘中循臂內後廉是以脇支滿痛歲金不及炎火乃行民病肩背瞀重

六乙之歲金運不及則所勝之火气乃行肺兪在肩背故民病肩背靈樞

經�篇肺手太陰之�從肺系橫出腋下下循臑內行手少陰心主之前下肘中循臂內入寸口上魚循魚際出大指之端其支者從腕後直出次指內廉出其端大腸手陽明之�起於大指次指之端循指上廉出合谷兩骨之間上循臂上廉入肘外廉上臑外前廉上肩出骨之前廉心手少陰之�出腋下循臑內後廉行手太陰心主之後下肘內循臂內後廉抵掌後銳骨之端入掌內後廉循小指之內出其端小腸手太陽之�起於小指之端循手外側上腕出踝中直上循臂骨下廉出肘內側兩筋之間上循臑外後廉出肩解繞肩胛交肩上心主手厥陰心包絡之�循胸中出脇上抵腋下循臑內行太陰少陰之間入肘中下臂行兩筋之間入掌中循中指出其端其支者別掌中循小指次指出其端三焦手少陽之�起於小指次指之端上出兩指之間循手錶腕出臂外兩骨之間上貫肘循臑外上肩手太陰之別名曰列缺起於腕上分間並太陰之經直入掌中散入於魚際手少陰之別名曰通裏去腕一寸半別而上行循經入於心中手心主之別名曰內關去腕二寸出於兩筋之間循經以上系於心包絡手太陽之別名曰支正上腕五寸內注少陰其別者上走肘絡肩手陽明之別名曰徧歷去腕三寸別入太陰其別者上循臂乘肩上曲頰徧齒手少陽之別名曰外關去腕二寸外繞臂注胸中合心主

經別篇手太陽之正指地列於肩解入腋走心手少陰之正別入於淵液兩筋之間屬於心手少陽之正指天別於巓入缺盆下走三焦手心主之正別下淵液三寸入胸中別屬三焦手陽明之正從手循膺乳別於肩屬於肺手太陰之正別入淵液少陰之前入走肺

經筋篇手太陽之筋起於小指之上結於腕上循臂內廉結於肘內銳骨之後彈之應小指之上入結於腋下其支者走腋後廉上繞肩胛手少陽之筋起於小指次指之端結於腕上循臂結於肘上繞臑外廉上肩走頸合手太陽手陽明之筋起於大指次指之端結於腕上循臂上結於肘外上臑結於其支者繞肩胛挾脊手太陰之筋起於大指之上循指上行結於魚後行寸口外側上循臂結肘中上臑內廉入腋下出缺盆結肩前手心主之筋起於中指與太陰之筋並行結於肘內廉上臂陰結腋下下散前後挾脇其支者入腋散胸中結於臂手少陰之筋起於小指之內側結於銳骨上結肘內廉上入腋交太陰結於胸中

逆順肥瘦篇黃帝曰�行之逆順柰何岐伯曰手之三陰從藏走手手之三陽從手走頭此言手陰陽之�上下外內逆順而行應地之經水也

陰陽系日月篇岐伯曰手之十指以應十日日主火故在上者爲陽十日應天之十干手之十指以應十日人秉天地水火而生故與天地參也甲主左手之少陽己主右手之少陽乙主左手之太陽戊主右手之太陽丙主左手之陽明丁主右手之陽明此兩火並合故爲陽明庚主右手之少陰癸主左手之少陰辛主右手之太陰壬主左手之太陰太陽主日少陽主火故兩火並合是爲陽明陽明者離明之象也明兩作離故兩火並合兩陽合陽是爲陽明手少陰君火主日手太陰肺金主天故應手之十指此陽中有陰也故足之陽者陰中之少陽也足之陰者陰中之太陰也手之陽者陽中之太陽也手之陰者陽中之少陰也手經有陰足經有陽乃上下之气交

本藏篇肝應爪爪厚色黃者膽厚爪薄色紅者膽薄爪堅色靑者膽急爪濡色赤者膽緩爪直色白無約者膽直爪惡色黑多紋者膽結也朱氏曰爪者筋之餘故肝應爪視爪之好惡以知膽之厚薄緩急也

五色篇顴者肩也顴後者臂也臂下者手也

陰陽二十五人篇手陽明之下血气盛則手魚肉以溫血气皆少則手瘦以寒手陽明經�之下行者循臑臂上入兩肋之間出合谷故血气盛則手魚肉以溫血气皆少則手瘦以寒也手少陽之下血气盛則手卷多肉以溫血气皆少則寒以瘦气少血多則瘦以多�手少陽經�之下行者從肩臑肘臂而上出於手腕故血气盛則手卷多肉以溫蓋手少陽之血气循手錶腕盛則皮緩肉淖故善於捲握也多脈者皮肉瘦而脈絡多外見也手太陽之下血气盛則掌肉充滿血气皆少則掌瘦以寒手太陽之脈下行者循肩臑肘臂而下出於手腕是以血气盛則掌肉充滿血气皆少則掌瘦以寒也

論疾診尺篇肘所獨熱者腰以上熱手所獨熱者腰以下熱肘前獨熱者膺前熱肘後獨熱者肩背熱臂中獨熱者腰腹熱肘後粗以下三四寸熱者腸中有虫掌中熱者腹中熱掌中寒者腹中寒魚上白肉有靑血脈者胃中有寒夫手太陰之脈從指井之少商過於輸行於經而入於肘之尺澤脈外之气血從手陽明之五里走尺以上魚相逆順而行也肘所自寸而下尺也手所自尺而上寸也肘所獨熱者腰以上熱手所獨熱者腰以下熱此診尺膚以候形身之上下故與脈候之上下反其診也肘前乃手厥陰之尺澤處肘後乃手少陽之天井處蓋以兩手下垂上以候上下以候下前以候前後以候後也夫所謂肘所手所者論手臂之背面臂中掌中魚上乃手臂之正面背面爲陽故候形身之外正面主陰故候腰腹腸胃之內卽尺外以候季脇尺裏以候腹中之大義相同也此章以手臂皮膚之前後外內候形身之上下前後外內蓋脈內之血气應地气之上騰脈外之气血應天气之下流人與天地參也

邪气藏府病形篇小腸病者腰脊控睪而痛若寒甚若獨肩上熱手太陽之脈起於小指之端循臂出肩解膀胱病者肩上熱

肩上乃足太陽經脈之所循春秋緯

元命苞掌圓法天以運動指五者法五行釋名

釋形體手須也事業之所須也節有限節也爪紹也斤極爲爪紹續指端也腋繹也言可張翕尋繹也肩堅也甲闔也與胸脇皆相會闔也臂裨也在旁曰裨也肘注也可隱注也腕宛也言可宛屈也掌言可以排掌也後漢華佗中藏經

肩痛心病則胸中痛四肢滿脹肩背臂膊皆痛肺病則不能息耳重嗌漧喘咳上气肩背痛

肩息死候心絕於腎肩息回盼目直者一日死

諸病察手足辧死法手足爪甲肉黑色者死筋絕魂驚虛恐手足爪甲靑呼罵不休者八九日死元張從政儒門事親

手指麻木凡人初覺大指次指麻木不仁或不用者三年內有中風之疾也宜先服愈風湯天麻丸各一料此治未病之先也李杲十書

四肢辧內外傷內傷及勞役飲食不節病手心熱手背不熱外傷風寒則手背熱手心不熱此辧至甚皎然

臂痛臂痛有六道經絡究其痛在何經絡之間以行本經藥行其气血血气通則愈矣若表上諸疾病便下之則不可當詳細辧之朱震亨心法

手足麻木手足麻者屬气手足木者有濕痰死血十指麻木是胃中有濕痰死血明戴思恭證治要訣

手气手气手腫痛或在掌指連臂膊並五痺湯蠲痺湯

臂痛臂爲風寒濕所搏或飲液流入或因提挈重物皆致臂痛有腫者有不腫者除飲證外其餘諸痛並宜五積散及烏藥順气散或蠲痺湯外有血气一證血不榮於筋或致臂痛宜蠲痺湯四物湯各半貼和勻煎服乳婦以臂枕兒傷於風寒多有臂痛亦宜於此選用若坐臥爲風濕所搏或睡後手在被外爲寒邪所襲遂令臂痛宜五積散及蠲痺湯烏藥順气散審知是濕蠲痺湯每服加蒼朮三錢防己四分或用五痺湯曾因挈重傷筋以致臂痛宜琥珀散榮散或和气飲每服加白姜黃半錢以姜黃能入臂故也樓英醫學綱目

臂痛按東垣云臂痛有六道經絡以行本經藥行其气血者蓋以兩手伸直其臂貼身垂下大指居前小指居後而定之則其臂臑之前廉痛者屬陽明經以升麻白芷漧葛行之後廉痛者屬太陽經以�本羌活行之外廉痛者屬少陽以柴胡行之內廉痛者屬厥陰以柴胡靑皮行之內前廉痛者屬太陽以升麻白芷�白行之內後廉痛者屬少陰以細辛獨活行之並用鍼灸法視其何經而取之也本艸綱目

爪甲釋名李時珍曰爪甲者筋之餘�之外候也靈樞經云肝應爪爪厚色黃者�厚爪薄色紅者�薄爪堅色靑者�急爪耎色赤者�緩爪直色白者�直爪惡色黑者�結

爪甲气味甘鹹無毒

爪甲主治寇宗奭曰鼻衄細刮之立愈眾人甲亦可李時珍曰催生下胞衣利小便治尿血及陰陽易病破傷中風去目醫陳藏器曰懷妊婦人爪甲取末點目去�障

附方斬三尸法太上元科云常以庚辰日去手爪甲午日去足爪每年七月十六日將爪甲燒灰和水服之三尸九虫皆滅名曰斬三尸一云甲寅日三尸遊兩手剪去手爪甲甲午日三尸遊兩足剪去足爪甲消除腳气每寅日割手足甲少侵肉去腳外臺祕要

破傷中風手足十指甲香油炒研熱酒調呷服之汗出便好普濟治破傷風手足顫掉搐搖不已用人手足指甲燒存性六錢姜制南星獨活丹砂各二錢爲末分作二服酒下立效陰陽易病用手足爪甲二十片中衣襠一片燒灰分三服溫酒下男用女女用男小兒腹脹父母指爪甲燒傅乳上飲之千

金方

小便轉胞自取爪甲燒灰水服男女淋疾同上�肘後方

小便尿血人指甲半錢頭髮一錢半燒研末每服一錢空心溫酒下聖濟錄

妊婦尿血取夫爪甲燒灰酒服千

金方

胞衣不下取本婦手足爪甲燒灰酒服卽令有力婦人抱起將竹筒於胸前趕下聖惠方

諸痔腫痛蠶繭內入男子指甲令滿外用童子頂發纏裹燒存性研末蜜調傅之仍日日吞牛膽制過槐子甚效萬表積善堂方

鍼刺入肉凡鍼折入肉及竹木刺者刮人指甲末用酸棗搗爛塗之次日定出聖惠方

飛絲入目刮爪甲末同津液點之其絲自聚拔出也危氏得效方

物入目中左手爪甲刀刮屑末燈艸蘸點�上三次卽出也斑痘生�同上一切目疾�以木賊擦取爪甲末同朱砂末等分研勻以露水搜丸芥子大每以一粒點入目內聖惠方

目生花�刀刮爪甲細末和乳點之集

簡方

目生球管手爪甲燒灰貝齒燒灰龍骨各半兩爲末日點三四次聖惠方

積年瀉血百藥不效用人指甲炒焦麝香各二錢半漧薑炮三兩白礬枯過敗皮巾燒灰各一兩爲末每粥飲一錢日三服聖濟總錄

析骨分經

肩肩顒肩端兩骨間屬手陽明大腸經肩解四

字缺屬手太陽小腸經肩交屬手少陽三焦經肩膊肩後之下屬足太陽膀胱經

腋肩下曲處爲腋前屬手太陰肺經中屬手少陰心經

臑音腦去聲

對腋爲臑臑內中行屬手厥陰心胞絡前屬手太陰肺經後屬手少陰心經臑外中行屬手少陽三焦經前屬手陽明大腸經後屬手太陽小腸經

肘臑盡處爲肘肘中屬手太陰肺經外廉屬手陽明大腸經內廉屬手少陰心經肘內側屬手太陽小腸經肘中屬手厥陰心胞胳經臂外屬手少陽三焦經

腕臂骨盡處爲腕腕後屬手太陰肺經腕外側屬手太陽經腕外屬手少陽三焦經

手背屬手少陽三焦經

手掌屬手厥陰心胞絡

魚際屬手太陰肺經

指手大指內側屬手太陰肺經食指外側屬手陽明大腸經中指內側屬手厥陰心胞絡無名指外側屬手少陽三焦經小指內側屬手少陰心經外屬手太陽小腸經

甲十指甲爲筋之餘靈樞注

肺經諸穴歌手太陰十一穴中府雲門天府列俠白下尺澤孔最見列缺經渠太淵下魚際抵指少商如韭葉古離爪甲如韭今如米許

分寸歌太陰肺兮出中府雲門之下一寸許雲門璇璣旁六寸巨骨之下二骨數天府腋下三寸求俠白肘上五寸主尺澤肘中約橫文孔最腕上七寸取列缺腕側一寸半經渠寸口陷中主太淵掌後橫紋頭魚際節後散脈舉少商大指端內側相去爪甲韭葉許雲門巨骨下俠气戶旁二寸陷中去中行任脈六寸气戶巨骨下兪府旁各二寸陷中去中行任脈四寸去膺窗四寸八分兪府巨骨下璇璣旁二寸陷中璇璣天突下一寸天突結喉下四寸宛宛中

大腸經諸穴歌手陽明廿穴名循商陽二間三間而行歷合谷陽溪之兪過徧歷溫澑之濱下廉上廉三里而近曲池肘五里之程臂臑肩上於巨骨天鼎紆乎扶突木茆唇連迎香鼻迫

分寸歌商陽食指內側邊三間來尋本節前三間節後陷中取合谷虎口岐骨間陽溪上側腕中是徧歷腕後三寸安溫澑腕後去五寸池前五寸下廉看池前三寸上廉中池前二寸三里逢曲池屈骨紋頭盡肘大骨外廉近大筋中央尋五里肘上三寸行向裏臂臑肘上七寸量肩肩端舉臂取巨骨肩尖端上行天鼎喉旁四寸眞扶突天突旁三寸禾水溝旁五分迎香禾上一寸大腸經穴是分明左右共四十穴

心經諸穴歌手少陰九穴成極泉靑靈少海行自靈道通裏而達過陰�神門而迎抵於少府少衝可尋

分寸歌少陰心起極泉中腋下筋間脈入胸

臂內腋下筋間動脈入胸靑靈肘上三寸取少海肘後五分容

肘內廉節後大骨外去肘端五分屈肘向頭得靈道掌後一寸半通裏腕後一寸同陰�腕後方半寸神門掌後兌骨隆少府節後勞宮直小指內側取少衝凡九穴左右共十八穴

小腸諸穴歌小腸穴十九中路從少澤步前谷後溪之隆道遵腕骨觀陽谷養老之崇得支正於小海逐肩貞以相從值臑兪兮遇天宗乘秉風兮曲垣中肩外兪兮肩中兪啟天窗兮見天容匪由顴曷造聽宮

分寸歌小指端外爲少澤前谷外側節前覓節後�拳取後溪腕骨腕前骨陷側兌骨下陷陽谷討腕上一寸名養老支正腕後量五寸小海肘端五分好肩貞胛下兩骨解曲胛下兩骨解間肩後陷中臑兪大骨下陷保

大骨下胛上廉舉臂取之天宗秉風後骨中秉風外舉有空

天外肩上小後舉臂有空曲垣肩中曲胛陷外兪胛後一寸從

卽外肩兪肩胛上廉去脊三寸陷中肩中二寸大杼旁天窗扶突後陷詳

頸大筋間前曲頰下扶突後動脈應手陷中天容耳下曲頰後顴面頄銳端量聽宮耳端大如菽耳中珠子大如赤小豆此爲小腸手太陽

左右共三十八穴

心胞絡諸穴歌手厥陰心胞之脈計有九穴而終天池天泉爲始逐曲澤�門而通間使行於內關大陵近乎勞宮旣由掌握抵於中衝

分寸歌心胞起自天池間乳後一寸腋下三

腋下三寸乳後一寸天泉曲腋下二寸曲澤屈肘陷中央�門去腕方五寸掌後去腕五寸間使腕後三寸量內關去腕止二寸大陵掌後兩筋間勞宮屈中名指取屈中指無名指兩者之間取之中指之末中衝良

三焦諸穴歌手少陽三焦之脈二十三穴之間關衝液門中渚陽池外關通連支溝會宗三陽絡四瀆天井淸冷淵消濼臑會肩相聯天處天牖之下翳風讓瘈脈居先顱定而角孫近耳絲竹空而禾接焉耳門已畢經穴已全

分寸歌無名之外端關衝液門小次指陷中中渚液下去一寸陽池腕上之陷中外關腕後方二寸腕後三寸支溝容腕後三寸內會宗空中有穴用心攻腕後四寸三陽絡四瀆肘前五寸著天井肘外大骨後骨罅中間一寸摸肘後二寸淸冷淵消濼對腋臂外落臑會肩前三寸量肩臑上陷中央天缺盆陷處上天牖天容之外旁天牖頸大筋外缺盆上天容後天柱前完骨下髮際上翳風耳後尖角陷

耳後尖角陷中按之引耳中瘈脈耳後靑脈現

耳本後雞足靑絡脈顱亦在靑絡脈角孫耳廓中間上耳門耳前起肉中耳前起肉當耳缺陷中禾耳前動脈張欲知絲竹空何在眉後陷中仔細量計二十三穴左右共四十六穴

手部外編述異記秦漢間俗說盤古氏頭爲東嶽腹爲中嶽左臂爲南嶽右臂爲北嶽足爲西嶽麻姑傳漢桓帝時神仙王方平降蔡經家麻姑亦至麻姑鳥爪蔡經見之心中念言背大癢時得此爪以爬背當隹方平已知經心中所念卽使人牽經鞭之謂曰麻姑神人也汝何思謂爪可以爬背耶但見鞭著經背亦不見有人持鞭者方平告經曰吾鞭不可妄得也拾遺記東方有解形之民使頭飛於南海左手飛於東山右手飛於西澤自臍已下兩足孤立至暮頭還肩上兩手遇疾風飄於海外落元洲之上化爲五足獸則一指爲一足也其人旣失兩手使傍人割裹肉以爲兩臂宛然如舊也冀州之西二萬里有孝養之國其人驍勇能嚙金石其舌杪方而本小手搏千鈞以爪畫地則洪泉湧流酉陽雜俎幹�國昔有王神勇多謀號伽當一曰加色伽當

討襲諸國所向悉降至五天竺國得上細�二條自畱一一與妃妃因衣其�謁王�當妃乳上有郁金香手印迹王見驚恐謂妃曰爾忽著此手迹之服何也妃言向王所賜之�王怒問藏臣藏臣曰�本有是非臣之咎王追商者問之商言南天竺國娑�婆恨王有宿願每年所賦細�並重疊積之手染郁金柘幹�上千萬重手印悉透丈夫衣之手印當背婦人衣之手印當乳王令左右披之皆如商者言王因叩劍曰吾若不以劍裁娑�婆恨王手足無以寢食乃遣使就南天竺索娑�婆恨王手足使至其國娑�婆恨王與羣臣紿報曰我國𨿽有王名娑�婆恨元無王也但以金爲王設於殿上凡統領教習在臣下耳王遂起象馬兵南討其國其國隱其王於地窟中鑄金人來迎王知其僞且自恃福力因斷金人手足娑�婆恨王於窟中手足亦自落也稽神錄廣陵法云寺僧楚嘗與中山賈人章某者親熟章死楚爲設齋誦經數月忽遇章於市中楚未食章卽延入食店爲置胡餅旣食楚問君已死那得在此章曰然吾以小罪未得辭脫今死爲揚州掠剩兒頃之相與南行遇一婦人賣花章曰此婦人之花亦鬼所買花亦鬼用之人間無所用也章卽出數錢買之以贈楚曰凡見此花而笑者皆鬼也卽告辭而去其花紅色可愛而甚重楚亦昏然而歸路人見花頗有笑者至邑北門自念我與鬼同遊復持鬼物不可卽將花擲淺水中旣歸有同院人覺其面色甚異以爲中惡競持湯藥以救之良久乃復具言其故因相與覆視其花乃一死人手也楚亦無恙

